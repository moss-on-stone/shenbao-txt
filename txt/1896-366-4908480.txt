# 1896 - 366 - 4908480

 

Page 1

 
 
[考試時務塲中必備書翻刻必究] [  申報館申昌書畫室寄售]  
　　今年以來各省歲科考場各處書院兼考時務策論視制藝詩賦爲尤重廣學會新著中東戰紀本末八卷凡泰西新政之可作掌故者精心考訂言皆有物實與去年所譯之泰西新史攬要同屬投時利器應試諸君奉爲藍本大可名利雙收而共價只一圓五角亷莫甚焉○廣學會新譯文學興國策兩卷凡泰西學校中之良法美意臚列無遺塲中如考新學舍此無以運典每部兩角亷之又亷○時事新論十三種圖說四十種繁稱博啓鉅細無遺亦由本舘代印計價六角 
[新增批評小題正鵠全集告成] [  圖書集成局代啓]  
　　是書爲平江李次青先生所輯選諸名家之文細心刪潤取長去短使全文清新警拔雄麗絶倫意在力矯時弊屏剔敷衍原書三集初集爲入門關鍵二集乃立脚之基三集則金丹換骨誠千古不易之文也天祿主人憾木板糊錯難讀特倩名家校正錯字加增批解後附訓蒙艸養正艸用大字鑄板紙尤潔白訂成六大本洵讀本盡善之書碼洋六角七扣劃一外省酌加寄費上洋南晝錦里天祿書局南京天祿閣發兌各省書坊皆有 
[本報紀日官告示系之以論]  
　　去歲中東一役償費割地通商日人皆如願以償而去中國漏巵因之更甚不知三者之中償費果巨也爲時固久也國帑日促市面日壞銀根日緊未始非償費出欵之多有以牽動之故然費雖巨而究有限制日雖久而究有定期此時出欵雖大將來亡羊補牢尙未爲晚不觀普法之戰乎法人償費較此更甚不數年國債清還現在元氣已復中國苟能事事振作樽節糜費亦不難恢復舊觀况中國物産之多人民之衆勝法數倍豈法易而中難哉故償費雖多殊不足慮也至於通商現在風氣大開來者不拒雖未必有益於我然亦未必皆損於我况日人之來已爲强弩之末是通商亦不足慮也惟割地則久爲他人之利若瘠薄之區遼闊之地尙不足惜而臺灣形勢之勝爲南洋門懚物産之富甲於天下中國失之其受虧奚止億萬計日人得之其獲益亦奚止億萬計當議和之時日人雖若以償費爲急不知日人之心通商尤急於償費而割地尤急於通商且必欲得臺灣則臺灣之利亦可想而知惟臺灣之民二百餘年沐浴聖化不肯臣日無如所舉非人潰敗决裂日人唾手而得中國旣無如日人何臺民更無如日人何矣然日人雖得臺灣之地雖得臺灣之民而究未能得臺灣人民之心也在日人亦知民心之難得欲以勢迫形驅爲威服之計無如臺民之心旣勇且堅時出爲擾日人雖堅忍而枕席不安者經年累月於是思爲收拾之計日人之用心亦可謂狡矣日人之用力亦可謂竭矣昨報紀日本友人來信云臺灣各處土民時或乘機舉動以致日人寢不安枕幾於風鶴皆驚日前臺北縣知事橋口氏出有告示云爲剴切曉諭事照得本縣所轄之乾溪以上逼近番界一帶地方常有土匪嘯聚每乘官軍回防之後出擄平民殺戮搶刦騷擾地方本應嚴行一律剿辦以儆凶頑姑念該匪因一時蒙昧或爲匪首所迫以致陷於不義揆厥情由尙屬可原兹本國兵刑所加止在匪首其餘若能知悔歸順著從赦直以廣皇仁或有能捕拿匪首立功來降者不特宥其前愆並且另有重賞爲此示仰該黨類知悉爾等須知潛伏山林終非長策務期於一個月内洗心革而相率投誠各安舊業樂其室家毋負政府逾格生成之至意如再冥頑不悟一經逾限定派大兵一律剿滅云云觀此知日人雖得地而不能得人亦已計窮力盡矣日人自大勝之後心志愈驕目無餘子初至臺地日兵之擾害地方屢記報端臺民更形切齒至此而始思以理喻之吾恐臺民之心終難遽服也臺灣自隷版圖二百餘年恩威並濟而生番尙時虞其逞志而日人得之更易但知威服不加實惠而欲思一紙虛文俾皆誠服恐難如是之易易也大抵欲得民心先安民家蠲租减稅薄賦輕徭民得實惠無不激發並可無事政形而况文告乎說者謂日人之得臺灣不特臺灣之人痛心疾首其初皆欲得日人而甘心卽中國人民亦無不痛心疾首但望臺民之不服俾日人不能坐享其利子何必越俎而謀乎不知朝廷以民命爲重故集之如遺朝廷旣視天下爲一家論者亦何必分爾我乎但願日人不加殘害俾臺民皆得安居皆能樂業雖非吾民猶之吾民也日人能知此意乎日人現在振作精神日望富望無不知其崇效西法蒸蒸日上吾謂道之以政齊之以刑日人或能之若云德禮則尙未焉吾願日人加之意焉 
[蘇隄衰柳]  
　　杭州内河輪船係戴生昌創始開行禀請官憲發給諭單由來已有五年向來祗此一家其船泊於新馬頭現在開埠通商行旅往來日盛一日而華洋各商增設船局者已有數家踵起生意雖多不無有分道揚鑣之勢彼此讓價以廣招徠現在生昌徧貼招紙格外减價中艙向需二元五角者今祗收洋一元二角頭艙一元烟篷七角又因新關稅務司諭令各船祗許停泊租界之内該局以未立馬頭客人起落殊多不便因在界内購一基地爲營造馬頭之用約需洋三千餘元詎他局尙未計及此也先聲奪人於此可見○因果戲班又名大鸚哥戲卽花鼓戲之别名也淫詞艷曲莫此爲甚大爲風俗人心之害演此者大抵皆紹興人每當財神誕時各班來杭赶此生意前經官憲嚴禁會中人遂改用木人戯及彈唱灘簧或雇用清音若輩生意以此不旺鮮有來杭者今則此風幾幾乎復熾不可不先事預防也○正任台州恊中軍都司潘都戎恭輅去年委管帶楚軍右旗駐紥泗安現奉撫憲札飭回任交卸來省於初三日禀到○衢州府開化縣地方現擬開辦金礦由紳商集資禀請撫憲委員查勘刻由防軍局札委候補通判金别駕遵祖前往會縣辦理○時屆冬令各營操防密益加密所有江防水師分駐各口撫憲廖中丞深恐有懈怠等事特委廖都戎天佑前往查閱各哨○浙省今夏風潮較前歲爲大杭上一帶棉花收成本不豐盈加以各處擬設紡紗等廠豫爲躉買一時花價飛漲每擔凈花需銀洋十八九元店中零買每斤二百四十文○某甲者住居嚴官巷向習綢業家有老母管教甚嚴現因虧欠店欵五十餘千經店主察知當將生意辭歇并責成薦保追還欠項甲尋思無計遂於某夜潛服阿芙蓉膏不敢聲張比及毒發則已施救無從延至天明卽行斃命○本月初六日運憲王心齋都轉考詁經月課題目附後戚繼光唐順之論兩浙海防議猶有黄花晚節香賦以莫嫌老圃秋容淡爲韵賦得地有湖山美得山字五言八韵詠史四首陸忠宣錢武肅岳武穆于忠肅不拘體韵七律四首不拘韵子晉吹笙仲升投筆士雅擊楫越石吹笳七古一首登葛嶺放歌○本月初八日爲孝廉朔課由王心齋都轉校閱特委錢甘卿太守赴院點名給卷題目凡事豫則立一節詩題賦得蘆花風起夜潮來得花字又初九日東城講舍朔課應輪錢塘縣吳雲笙明府主試題目子曰德不孤二章賦得菊殘猶有傲霜枝得枝字○杭州拱宸橋新闢租界城中士民欲擴眼界者每苦路途遥遠有某甲者於八月間在中城淳佑橋設立船埠每日往來一次上午十點鐘時由城内開往下午四點鐘時開回每人收錢五十文小孩减半如欲用膳後人乃錢三十五文每值晴霽之時坐客常滿生意甚繁現有某乙窺其利權獨擅步其後塵在萬安橋地方亦設一 
 
 

Page 2

 
 
埠每日開船二號上午九點鐘十一點鐘時由城内開行下午四點鐘同時開回每人僅收錢四十五文故乙埠生意盛而甲埠則頓爲清减矣甲以奪已之利乃於近日亦添船一號價亦照减子母分權各工心計不知他曰當以何人爲出一頭地也 
[牛渚犀光]  
　　湖北采訪友八云朔風怒號峭寒砭骨災民之就食鄂渚者成羣結隊相屬於途敦實善堂諸紳深恐若輩良莠不齊易於肇事急籌巨欵按名給以米票一紙錢六百文俾遄返梓鄉不致覊留異地○漢陽縣屬泉隆巷水碼頭劉鬍子之子劉甲夙與土人何小心友善本月初三日午後三點鐘許不識因何起釁羣起交攻劉黨多至數十人立時將何毆傷而斃旋經衆鄰出爲排解責令劉從豐收殮並給屍親養赡之貲遂免雀角鼠牙之訟○湖南巡撫委汪明府承第管解鉛斤北上入京交納某日道經卾省趨詣督撫轅禀到督撫令飭地方官查檢數目加蓋印花明府遂解維東下○湖南某號駐漢茶商雇韓國金駁船載茶迨泊岸間韓因事他出船夥某甲頓起盜心私行移去若干箱希圖事後蒙混嗣後該號查箱缺數向韓追索韓以船夥無多信爲甲竊無疑乃細加盤詰甲頓語塞神情畢露韓立將甲抓住押交該號轉由該號交官枷號示衆韓自知信用匪人且疎忽之咎難辭遂願就該籍長沙會館罰劇一本以伸已過而平衆議○漢陽縣正堂薛出示六言文告一通云照得上下兩忙應徵新舊錢糧分設城蔡兩櫃原爲便民輸將久經出示曉諭各宜赶供天倉現奉憲檄頻催勒令掃數完償不容絲毫蒂欠責成具有例章業已食毛踐土應各激發天良保甲鳴鑼挨催勿再遷延觀望赶緊赴櫃兌納免受追呼之慌倘敢仍前延抗定卽拿案究詳 
[迎江塔霜鈴]  
　　安慶訪事人寄語云升任浙江臬臺丁潛生廉訪於初六日交卸道篆卽擇於初八日起節取道申江廉訪籍隷豫章來官皖水念有餘年自蒞任首道以來五陳臬事一綰藩條寛以率屬愛民若子凡有益於民生者無不令出惟行紳商士庶感戴同聲行之日闔城士民公送牌傘十二點鐘廉訪由道署乘輿走吕八街三四牌樓直出南關抵招商躉船之接官廳道傍擺設香案約一千餘起廉訪在輿中拱手撫慰謂煩諸位收撤愧我無錢致謝轎後爆竹聲喧直至碼頭接上水陸兵丁鳴槍致敬熱閙非常其時在城印委各員以及需次聽鼓者均集江千恭送如儀○男婚女嫁必擇良辰月之初六乃黄道吉期是日賡雝雁者不少有離省城五十里之小龍灣地方某姓家文定省城某姓之女由鄉間雇花轎來城迎娶行至城内楊家塘地方突有少年某甲攔路阻止謂何處花轎膽敢入城豈不知花轎來由耶卽將花轎之外罩收拾捲取迎親者茫然莫知急上前詢悉來因方知係花轎行承辦官差之脚色也省例凡遇婚娶必投該行雇用其轎明知壟斷居奇然他人不能顧問祗得聽其需索由來已久於是迎親者再四好言勸說謂我等鄉下人不知省城規例况離城太遠近處有轎不用而必往返於百里之外似屬不近情理請爲諒之幸勿悮我佳期甲不容辯一味恃勢硬阻適左近某店家有與迎親人相識者見之不平帮同向甲理論甲竟動武毁其輿斷其槓兩下紛紛擾擾一塲大閙究竟甲寡不敵衆身受重傷甲母又聞信赶至扭一千人舁甲同赴懷寗縣喊騐未悉如何判斷也 
[隋堤衰柳]  
　　邗上訪事人函云兩淮泰屬之草埝伍祐等塲之濱海𪣿灶地方今秋爲海水漫溢成災隨經該管泰州分司禀請連憲派員前往會勘查放急賑疉經登紀兹屆冬令北風其凉加以煎鹽𪣿灶被水冲塌者尙未修復各災民平時專以煎鹽爲活至此無以爲生卽無以爲食號寒啼飢慘狀可想前放急振業已動撥積榖公欵刻下急須施放冬振需欵甚夥又苦無從指撥運憲江都轉籌思至再因於兩淮商捐百萬請奬案内每百兩加收振捐二兩在捐生固不惜此戔戔而災民獲益匪淺實惠而不費之善舉也當於上月杪禀奉督鹽憲批准旋由淮南總局先行籌欵赶製棉襖褲大小共一萬套刻下絮布等料均已購齊一面招雇縫工在萬壽宫大院内昕夕縫紉有見者謂近因縫工不敷又添雇女工數百名由朝至暮刻不停針一律均係新絮鋪墊匀凈毫無厚薄成圑等弊據聞擬赶於本月廿日一律竣工以便解往散放想災民聞之無不引領歡欣恩深挾纊矣○各省漕米例應冬兌冬開不容稍有遲延蒂欠揚屬現已開征甘邑程明府昨特定立限期出示曉諭大旨謂漕糧爲天庾正供向例冬兌冬開歴經遵辦在案兹屆開征本年下忙之時本縣仍照憲章每石完銀三兩二錢二分每銀一兩作錢二千五百文隨繳解費五十二文照費五文由花户自封投納並循照向章定立三限自九月廿九爲初限十月十五爲二限十一月初五爲三限如延至限外完繳每石卽加收三錢倘敢觀望定行按户提追等語想各花户具有天良定當輸將踴躍也○邗上爲南北通衢水陸孔道良莠妍媸無類不有上年有外來游僧在教塲内斷手募化曾紀報章本月某日又來一游方羽士在地官第某紳門前坐化見無人過問羽士情急驀取身上佩劍瞪目咬牙將左膀灣砍下旁觀者急前阻止然已藕斷絲連血流漂杵矣嗣經某紳閽人出視將其痛加申斥給予青蚨若干揮之使去噫似此惡化一再而三居人已如司空見慣殊不足駭俗驚愚何爲而受此痛苦耶異哉○江甘五岸官鹽局自太春添入新股後本岸緝私砲艇梭巡格外認眞聞近已獲私數起本月初旬各砲艇在裏河一帶巡哨適有某垣空鹽船一隻赴塲裝鹽砲艇哨官見之遂與船主言明請其附載前往隨令各巡勇咸伏於空船艙内所帶砲艇偃旗息鼓在後遥隨某夜泊裏河某處勇等好夢初回忽聽遠遠有欵乃聲掀篷探視見有艒艒船重載三隻知爲私鹽遂互會意以待未幾艒船駛近空船勇等驀然齊聲呐喊一同躍上彼船上人初見空鹽船不以爲意至是見號衣齊整大呼捉私不覺驚駭非常紛紛鳬水逃遁勇等啓艙查檢三船内約共有鹽八九百包在後砲艇亦聞聲馳至當將鹽斤運上砲艇所俘三船照軍營例一路揚帆鳴鼓奏凱而回昨已抵揚聞者咸謂該領哨可稱智勇兼全梟等聞之想當歛跡○十二圩鹽河濵臨大江潮汐往來挾沙出入潮退沙不盡去是以最易淤墊加以兩岸盡係蘆葦土質鬆浮更易塌卸現值揚河來源漸竭江潮又不似伏秋時之盛漲此河愈形淺涸昨經儀棧提調許分轉來陽面禀各情聞運憲江都轉擬俟通泰兩屬業已重運出塲之各鹽船曁江運北鹽一律到圩或派員撈淺或擇要挑濬比時察看情形相機辦理 
[金山寺鐘]  
　　鎭江訪事函云與金山相近之蒜山地方係米商聚集埠頭該處以礱坊爲領袖城廂各米鋪皆照礱坊價目增以水脚鹽費每升加制錢二文故升斗亦皆號曰蒜斛秋收之際天時晴燥玉粒金穰如墉始櫛老農笑語聲咸以爲今年收成計同光以來二十年中此爲第四次得書大有現在米價逐日跌賤礱坊於月之十二十三十四三天懸牌分上中下七等每升頂上者三十五文次上者三十三文中上者三十二文中中者三十一文中下者二十九文下下者二十八文此爲起價米其米身不過細碎比之米貴時之糙稗猶覺此堪適口也聞將來須賤至二十六文爲止窮户小家當此隆冬想不致有啼飢之歎矣○丹徒縣宗加彌明府署任期滿前經蘇藩憲牌示以童大令寳善署理斯缺兹悉童大令於日前由蘇起程赴任詎於十二日行抵常州忽接上憲電音改署江都縣事太令遂命榜人折回省垣現聞牌示已令實任丹徒縣現署上元縣王伯芳大令逕回本任矣○初十日各叚保甲局雇工修築城内外大街小巷栅欄塗以煤水上用白粉横板注明街巷名號到處黑白分明氣象煥然一新循舊例也○宗大令於月之十三日上午由皇華亭碼頭乘坐官舫前赴姑蘇瀕行水利廳張少尹曁縣署差役齊至碼頭恭送聞大令在省無甚躭擱望後卽可言旋○某甲本城人也向在某木作爲夥琴絃中斷謀續鸞膠有媒妁願爲撮合山甲潛往相之霧鬢風鬟婉麗如畫迨進門則雞皮鶴髮忽變而爲老朽衰頽欲尋媒妁評論已杳無蹤影惟有默默自悔占得大過九五之爻而已○鎭郡東門外京峴山北麓方家灣地方每逢秋季有演劇酬神兼放烟火之舉今秋因未雇到名班村人甚覺掃興無可如何兹聞小如意班在東鄉華村演劇觀者咸云色藝俱佳笙歌絶妙該村人遂興高采烈前往雇定已於月之十一日登臺開演低祤翠袖高唱黄河覺李三郎在廣寒宫觀霓裳仙曲亦不過爾爾一時隨聲蒞止　幾於舉國若狂十二晚燃放烟火三十餘架如九連燈砲打襄陽蜈峰鑕癙頭魚躍龍門孔明借箭白蓮觀音十面埋伏蕩湖船雙推車漁樵耕讀和尙變驢子噠子跑馬各花樣色色新奇頓覺銀花火樹異常璀璨亦近年烟火塲中絶無僅有之奇巧也○前年某茶肆忽出 
 
 

Page 3

 
 
新樣就庭心支架危樓一座高聳雲霄倚欄啜茗者俱覺城郭一色烟火萬家沿江上金山寺下石帆亭無不歴歴在目因是詞客騷人每於夕陽欲挂多喜在此勾留相於琴樽雅集同業豔其利爭相倣效一時接踵而起者已有三家現在銀山門某茶樓又異境重開簷牙高啄登斯樓也足以滌塵襟醒倦眼銷盡胸中塊壘故無論裙屐得片時閒便來小憇一日下午有某公子携蒼頭入座品茗博士謂此座先有人訂定公子旣慕盧陸風流盍移諸更上一層公子謂尙虛左以待暫容我小憇何妨來時再讓未晚博士不允出言挺撞與蒼頭唇槍舌劍頓起爭端公子忿然作色曰鼠輩敢如此無禮尙復成何世界悻悻出門去次日官符果下將博士拘去竹肉交奏如聽樓中脆竹哀絲繼而處以翼房諭之曰少平汝矜躁之氣耳别無他煩也聞者爲之絶倒 
[松試紀餘]  
　　松江采訪人函云江蘇學憲龍大宗師按試松郡業經事竣已書本報兹悉今屆科試塲中文字按切時勢借題發揮者頗不乏人至考試優拔時奉文宗牌示略謂諸生爲文必貴清眞雅正若競尙新奇闌入時務殊失聖賢立言之旨可知先正典型固自有不隨風氣爲轉移者聞宗工言當可一洗立異矯同之弊矣○十七日已正龍大宗師由試院起馬乘坐緑呢大轎排齊全副執事護以隊伍逕出谷陽門直抵祭江亭官碼頭闔郡文武官員無不鵠候恭送府縣尊均隨從出境然後折回考棚一帶赶考店鋪亦皆陸續收拾買舟往婁江以牟利市 
[五茸近事]  
　　松江訪事友函云松郡護城河自髮逆擾亂到今未曾開及今屆陳蓉曙府尊曁華婁兩縣尊與地方紳董商議疏濬照前城河工程倩正副兩營新兵挑鑿具禀投轅懇請譚軍門委員辦理未卜能准如所請否也○本月十五日夕陽西墮時忽聞銅鉦鏜鏜然由西而東沿途敲擊因出詢之據云西門外汪姓男孩年甫七齡在門前嬉戲忽然走出四處找尋杳無蹤跡泊魚更初報尙未尋獲一粒掌中珠想被匪徒攫去矣不識他日能還合浦否 
[松江府陳太守十八日會課題]  
　　問蠶絲之利松郡獨步若云地勢低窪湖屬較松更甚洋紗洋布日益繁盛木棉土布漸失利源補救維持育蠶宜亟擬先廣勸樹桑試詳其議問鹽梟光蛋爲害閭閻欲求凈絶根株禁捕宜用何法身受利害思之必熟願聞條議俾資採擇四腮鱸賦不拘體韻限十日交卷 
[松江融齋書院十月望課題]  
　　二十六日起至十一月初五交卷逾限不收題爲大學乃入德之門户論格致博物之異朱子論之甚確試申其說以亢其讐解一鼓鐵解元始祖論讀衞藏通志書後算學致用論問有蕩地正北闊十七里自南尖穿徑中長二十四里東南斜二十里東北斜十五里西斜二十六里畝積幾何 
[滬上官塲]  
　　昨日英總領事韓能君曁比領事費里雅君分坐大轎帶同繙繹先後晉城至也是園回謁新道憲吕觀察延入客廳欵以若點片晌送出黄幼農觀察太夫人仙逝後凡道出春申之客官及各埠有寅誼者莫不趨轅吊奠日昨升任皖撫鄧小赤中丞特備祭品排齊儀仗於午前赴轅叩祭盡禮觀察出帷叩謝中丞在客廳略坐片晌卽回 
[告示照登]  
　　辦理上海籌餉貨捐總局爲出示曉諭事奉松滬厘捐總局札奉南洋大臣劉札據鎭江關吕道禀稱切照土貨報單奉准華商請領一案業經職道詳送章程單照式奉憲臺批飭照辦並飭斟酌包面加蓋戳記兹與稅務司酌定由關辦棕戳方圓各一四邊係華文鎭江海關四字中間嵌一洋文活字碼逐月更換作爲暗記上月用方戳下月用圓戳間月換用凡有華洋商運來之報單土貨逐件騐畢卽於包口騎縫處蓋戳聽商起棧迨該商報運出口時查對戳記便知該貨何月運到騐明方准出口至該貨到鎭後限内如有受潮等必須風曬扦手事又紛繁實難逐件眼同啓包惟有俟風曬後由關再於包面加戳已於八月二十五日開辦并檢單照式詳呈漕督撫憲行各司關道局及各府州縣惟開辦以來僅據源茂等行請單四十餘張據禀從前洋貨入内地亦准華商照洋商一律請單分運各華商均恐中途被人藉端留難是以迄今無華商出名請單其實内地之洋貨均係華商出費托洋商出名請單由華商自運以期遇事洋商出頭保護今土貨出内地又准華商照洋商一律請單並蒙察悉情弊嚴飭沿途各關局不准留難商情均深感戴惟開辦之初仍多疑懼是以先請數十單到各關局嘗試果能照洋商立卽騐放自必華商日有起色倘有藉端留難則嘗試者先虧血本勢必仍托洋商請單在各關局自必恤商所可慮者係巡役扞手等人諄請仰乞憲恩垂念商艱再賜移行各關局先行出示嚴禁巡役等人藉端留難懸掛關局門前照貨相符立卽騐放如果貨多於照卽係船户夾帶應將所多之貨提出充公不得扣留照内之貨查有留難等情或經商人指探立卽從嚴懲辦俾巡役等各知畏法華商有恃無恐不致多向洋商買單自失利權等語職道伏查所禀係爲思患預防起見華商之能否挽回利權在此舉與其出事後再辦巡役商本已虧似不若先由各關局出示嚴禁各持門前預消隱患是否有當禀候核示移行遵辦實爲公便等情到本大臣據此除批查單辦土貨該道與稅司酌定之包面加蓋戳記辦法尙屬妥協至總署特准華商一律請單辦貨原係力杜洋商包攬之弊沿途關局若遇華商單貨藉端留難何異爲叢毆爵與定章之意豈非大相刺謬自應通行嚴禁如敢故違惟商指控予以嚴懲不貸關卡積弊之深必須法立而後知畏非僅榜示所能禁也仰候咨請漕部堂經關部及行寗蘇滬三厘局徐洲道一律通飭嚴切諭禁以恤商艱而杜流弊繳印發並分咨漕督部堂經關部查照道飭嚴禁外札局嚴飭各局卡一律禁止倘再故違定卽撤究毋違等因到局奉此札局一體遵照嚴切諭禁毋稍悮切切等因到局奉此合亟出示曉諭爲此示仰各商人等一律知悉凡遇華商所請土貨報單運貨過卡如果單貨相符立卽放行如貨多於單卽係船户夾帶應將多所之貨提出倘有巡役扦手藉端留難許卽指控立卽嚴懲不貸切切特示 
[開辦升科]  
　　上海升科公地前由葉大莊司馬首先查出面禀前署制憲張香濤制軍飭令回滬開辦並飭上海縣協同辦理黄大令明知此項田地不易清理禀辭不獲因竭力清出鐵路所保墓局等售得七萬餘金已屬萬分費力且與原飭須售十萬相去幾何旋葉司馬深知按圖索驥之爲難亦欲告退上游不准加委曹荃生明府丈辦曹兩至浦東勘丈見應充公之田半屬可疑無殊攘奪間有沿浦貧民祖業漲灘未報若一概硬令充公更屬傷心勃理因之迄未竣事卽辭此差上游亦悉爲難情形慰留襄理未幾葉司馬又電禀張制軍稱已續查出升科公地可售廿四萬金制軍乃飭蘇松太道轉行上海縣限二月售完繳解欵項現在吕觀察接篆首先加飭黄大令及曹明府速辦此事明府遂於縣橋東捠公館中開設升科局擇吉廿一日開局昨日先傳亭耆丈手洋務升科書公地局差並地保楊顯華等於午後諭話 
[縣署加更]  
　　縣署喜期將屆日來内署丁役頗形忙碌有長隨張姓揚州人前當某署跟丁歇後借榻縣署某跟班處前日午前忽起貪心掩入簽押房隔壁之書室中竊取几上打簧表一隻走出方至二堂撞見某官親神色忽遽拉問支吾卽就其身上搜出表件告知大令立喚值捕帶出看管俟辦大令因是加意防範兹當二十一日喜期人多曹雜飭將花廳東大廚房旁通四牌樓閔家弄之走路立卽鍵門釘斷所有上房後荒園向有捕役民壯各一住宿防守至是諭令各添一名分别鑼柝徹夜梭巡故日來上燈後卽聞鑼聲鏜然與柝聲相應 
[漏稅宜懲]  
　　滬南大碼頭大豐油蔴行日前在某處購買黄蔴五百捆雇船裝至本埠並不投貨捐局報稅私自雕刻印信朦混各處關卡被上海貨捐局總辦戴星齋太守訪悉立傳該店主到局嗣查悉雕刻印信之人實係駁船户名桂龍所爲當將桂龍拘局函請十六鋪巡防中局訊究局員桃蘭史二尹飭將桂暫交地甲裘鎭看管其船傳令船牙俞爕鎖押想須盡法懲辦也 
 
 

Page 4

 
 
[偷書破案]  
　　李小金在英界芝罘路開設訂書竹書賈浦天來之貨向由李裝訂已歴有年惟每次付交散書由李自取現查悉李每次取書必多帶數部稽查舊帳約共被取蕩宼志等書不下一百餘部陸續售與耕德堂書坊因卽報捕由包探黄四福查明吊到原贓送入捕房捕頭著押候解送公堂訊辦 
[鬱英廨瑣誌]  
　　昨日早堂薩副領事因另有要公不克蒞廨會審特委繙譯官慈君必佑到堂與屠别駕會判捕房所押各案○包探趙河禀稱賭徒賀錦雲羅竹軒等黨甚多羣聚在尹德記所開客棧專以僞骰騙入尹卽從中取利前日有湖北人劉有照譚三兩人往賭賀用牽絲骰子致劉譚各輸洋若干元旋被看破以致爭閙小的拘獲送究劉有照譚三投案申訴賀羅同供湖北人偶然聚賭並不敢以僞骰騙人尹供開客棧客人在房中游戲小的不能禁止以後决不敢再容人賭博矣求鑒别駕據情商諸慈繙譯然後判罰尹德記洋五十元否則管押兩月賀錦雲羅竹軒係著名賭徒判交巡捕房管押一月滿日遞解劉譚二人不應同賭各罰洋五元否則改押七天○包探孔阿才禀稱划船户潘阿秋秦阿三孫阿毛萬玉全時在洋涇浜左近扭張侯才毆傷經小的拘獲送究張供寗波人駕船度日昨日船要過橋潘等有船攔住橋門與論被拖上岸毆打現在手足等處異常疼痛潘等同供實是張先動手求鑒别駕判將潘阿秋等各責一百板○包探趙銀河禀稱昨晚有陳金氏在某戲園觀劇出外甫至門口突有流氓王阿金上前攫取金簪一枝而逸報捕經小的緝獲人贓送究陳金氏投案訴請究辦王阿金供蘇州人實因窮極無聊所致如今是求恩宥别駕判責二百板管押一月後遞解回籍○包探何瑞福禀稱李小寳竊取姚金水家布衣兩件報捕後經小的可吊原贓送究姚投案領贓李供鎭江人不敢行竊叩求大老爺恩典别駕以李行竊有贓判責五十板○包探沈金隆禀稱過犯俞和尙前因拆梢曾經遞解現復來滬經小的瞥見故拘送究俞供寗波人不敢犯事求鑒别駕著再行遞籍○包探施奎江禀稱昨有流氓王阿三冒充包探向趙揚坤藉端拆梢正在爭鬧經小的可知拘送趙揚坤投案申訴王供並未冐充包探實被誣指别駕判將王阿三笞責一百板以儆○包探洪阿寳禀稱渡氓李長子攫取粤婦馮九之金鋼鑽戒指業設小的查明當時不止李長子一人惟現在均逃未獲馮九投案請追失贓李長子供小的向來安分攫取鑽戒實是他人不干小的之事别駕判責二百板管押三月後遞解回籍 
[飢溺關懷]  
　　飯糗茹草憫彼枵腹之徒義粟仁漿用拯孑遺之苦矧兹順直奇災封河在卽急須赶籌接濟藉解倒懸乃承恒孚銀樓集募賑欵洋一百零三元不留名求病愈洋五十元開化縣署經募吳門隱名病愈完願洋一百元藻江齋主人三户洋十元京都王雲鵬善士棉衣洋五十元又王室那桓氏求身康健洋四元裘成集腋足徵苦口婆心誼重救災自洽康彊逢吉除各掣收照具覆外復綴數言用彰仁德上海六馬路仁濟善堂籌賑公所制施則敬等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣瑣案]  
　　洪全全與韓俊卿因田畝糾葛互控在案緣洪向韓備價取贖抵田二畝三分韓不肯訟絶英公堂後暫俊卿之叔慶良赴府上控飭縣訊斷由蔣刺史著兩造檢呈憑契前晚提訊洪供此田在小的宅旁田單同號因於咸豐年間向韓押錢六十四千言明隨時回贖豈知韓悔賴韓呈出舊契供此田韓氏祖遺公産並有墳在内洪係冐贖思轉賣與洋人漁利故抵死相爭刺史以韓有契而洪反無加之押已年久例難斷贖因諭韓亦不得出賣以杜藉口兩造具結叩退○楊阿村投縣控王也和等掯贖地畝一案亦由蔣刺史訊判楊供本邑人田係祖傳計二方均五分餘一已賣絶與王海星一暫押與王也和押銀十六兩單名楊克明田有墳墓押時係咸豐四年現向贖不放求迫王也和供小的家住浦東在天主堂傭工楊田係道光廿四年抵進後加錢三次已作絶賣有據呈閱王海星供小的之田雖由楊押下後已加絶共計洋一百五十元立據不准取贖訊至此忽有周小寳跪案供稱小的有屋契亦押在楊處計當日價四十八千現亦要贖楊供無有此事兩造爭執良久刺史謂此種田屋糾葛太甚一時殊難定斷候另訊察斷○流氓麻皮阿五專以拆梢打降爲事父某甲每晨在小東門外陸家石橋堍擺魚攤縱子爲匪不知訓誨阿五拆梢得錢卽供奉某捕役恃爲護符因之冒稱捕夥日在烟間酒肆晚卽糾合黨羽向手藝作塲街市尋事見有工匠之懦弱可欺者硬指爲竊賊軋往烟問敲詐習以爲常手藝中人往往忍氣破鈔自嘆悔氣間有强者亦不敢計較恐其報復也前晚縣署後匣子作主基鶴軒手持烟袋立於門外突被阿五等四流氓大聲斥喝謂欲在此偷物基言我立自己門首與汝何干如以爲有碍不妨進内因返身而入阿五大怒上前將基髮辫扭住拖至街心謂爾知王法否喝令同黨拳足交加基大聲呼救行人畢集亦不問何事勸阿五等散走而基已飽受毆打腰脇痛楚尙恐該流氓不遂所慾重來報復因於昨日赴縣呈詞指名控告○日前新閘巡防局藍二尹函送控妾邱氏逃走之黄明富並邱氏到縣前晚將刺史升訊黄供吳縣洞庭山人在北市裕通元字號爲夥前歲娶邱氏作小星已生一女今夏四月廿八日忽和正室爭吵逃出找尋無著比九月初五由妻倩人至七寳鎭虞少亭家指交該地保王阿海解入新閘局暫寄棲流所兹蒙解案求略懲惟邱氏尙無大錯可否准予領回自行約束邱氏供年二十九歲隨黄已數年生過兩女孩母屬住七寳四月廿八被大姊打駡顺家略避到過虞家並非逃匿彼處刺史遂訓質數四諭以後不得擅逃交黄領回約束 
[法界捕房紀事]  
　　招商局金利源棧中雇用印度人十名巡緝碼頭一帶前晚十點鐘公館馬頭寳興里某氏婦上街購物適與此項印度巡丁相值突被將腰抱住褻狎不堪婦駭極狂奔避内比鄰某靛青行内印度巡丁隨之而入經某號巡街華捕拘入捕房捕頭申斥一番驅之使出○昨日西門外鳳翔里居民某姓雇甲乙二挑夫舁一條箱送食物至親串家行經自來火行東街息肩道左適某號西捕巡緝至此甲乙操土語侮之不料此捕聽悉滬音聞而忿甚一併拘入捕房捕頭詢悉情由令押候送公堂禀請鄭大令訊究○前日有丙丁二人相約入菜市街某姓小飯店果腹沈醉旣飽揚長而出店主向之索值乙丙置之不理因喚巡捕至指令拘送捕房捕頭令押候堂期解請訊辦○吉祥街某客寓被偷兒某戊竊去棉被一條當塲獲住人贓送入捕房請究捕頭令押候解送公堂○○ 
[美界捕房紀事]  
　　日前有一小火輪船駛至裏虹口某船塢修理前日午後工竣出塢行至裏虹橋畔卽悮觸橋樁立時損壞柁工受傷頗重旋卽雇舟拖往塢中再行修整三百十二號華捕見之據情告知捕頭不知捕頭若何處置也○前晚甲乙二粤人行經虹口梅家巷甲忽腹痛倒地甫經片刻卽溘然而逝乙大駭急雇人用門板舁至虹口廣東街停放事爲三百七十三號華捕所聞回告捕頭捕頭頷之○日本某甲携其婦來滬賃居百老匯路百合里日前突被流氓攫去金約指金對時表等物報捕後捕頭令各包探嚴行查緝昨日上午竇倪洪三包探查獲攫物之流氓徐阿鳴吊出原贓捕頭令押候拘齊羽黨然後解送公廨請懲○浦東孀婦姜章氏逃至滬上賃居華記路三官堂附近昨晨夫叔姜芝宗挈氏子阿忠尋蹤而至意欲扭回家内氏不允正在互相爭執適包探石金榮巡至一併拘入捕房捕頭略問緣由卽令石探送往公廨禀請訊核○昨晨江北某邑偷兒陳調順潛入老閘唐家弄某姓家竊得水烟袋一枝持至吳淞路某押鋪求質包探石金榮見之將人贓解入捕房捕頭令押候解送公廨禀請訊辦○方阿順唐仁貴皆浙江寗波府屬某邑人昨日午前遇諸西華德路因索錢起釁各奮老拳經三百二十九號華捕一併拘解捕房捕頭略問情由令押至午後開釋○昨日午後西人某甲田英界乘一千九百十三號東洋車至百老匯路外虹橋堍旣下車短給所議車資致與車夫爭毆悮將車輪跴斷車夫不肯甘休指交一百六十一號華捕拘入捕房捕頭判罰甲洋銀敷角爲修理費○陳桂和僦屋裏虹口第六百六十四號門牌開設荳牙菜作屋後設有水缸若干口前晚被附近流氓竊去一缸昨晨周投報捕房捕頭允卽查緝 
[金陵官報]  
　　十月初二日直隷候補道林志道管帶江靖軍左營兼營務處叅將彭仁壽叩謝調署煒榆縣王得庚辭正任巡道胡銷假首府柯展假一天江寗縣胡禀知赴南鄉相騐守備李雲泰辭送安廬道李赴皖鹽大使詹樹森到由揚來○初三日調署廬州府太平府方連軫委署邳州葉大莊均到署巡道唐請感冐假三天叅將胡德成到交卸署蘇正右營遊擊回新選六合縣嚴義豫奉示考試縣丞張貴鼎禀謝飭知留寗差委巡檢鄭濟寛交卸寳應縣衡陽司巡來又倭什洪額銷藩署文案差福山鎭標左營千總卞德新到引見回補昨日主簿簿葉贛銷藩署監印差補二十九日上元縣王禀知赴馬釁鄉勘案卽日回○初四日通判覺羅春泰請假赴江北措資孔家涵厘捐知縣羅遵祖到請期服假廿一天典史盛懋曾謝委稽查朝陽門卽到差知縣張桂鼎禀謝飾知留寗差委 
[蘇省官報]  
　　十月初九日知府林文炳禀知奉委赴宜興公幹卽辭同知葉大莊由寗來禀謝委署徐州府邳州知州事知縣高麟超禀辭赴江寗屬公幹縣丞楊寳書禀知交卸署元江青縣丞任事回省管帶留防太湖水師中營正任常州營右軍守備徐誠　由宜興來卽辭鑾轅牌示照得署丹徒縣知縣宗能述署事祥滿遺缺當經飭委候補知縣童寳善署理在案茲童令另有差委查正任斯缺署上元縣知縣王芝蘭堪以飭回本任又牌示照得昭文縣主簿卓觀榮升補元和縣縣丞奉准部覆所遺員缺查有逼缺先縣主簿孫文璵堪以請補督轅牌示常州營千總葉國彩勒休遺缺本部堂查有現署城守營守備甄在洲年力强健差捕愼勤堪以拔補○初十日巡檢陳時夏禀知交卸丹陽縣典史任事回省標下統領南字營記名堪勝提鎭奏調兩江前先補用副將張國林湖南人由揚州來卽辭○十一日藩轅牌示照得署昭文縣白茆司巡檢張世勳署事一年期滿撤回遺缺查有分缺先前道庫大使錢昌訓堪以酌委署理又署崑山縣石浦司巡檢應德麟署事一年期滿撤回遺缺查有正任斯缺之岳廷幹堪以回任知府林文柄禀知由宜興公幹回委署邳州知州葉大莊禀辭金壇縣張祥符專丁來省禀知金壇縣交代算結辦運上海布捐周知縣蔣一桂禀辭回滬巡檢汪詒尊禀謝委署丹徒縣安港司巡檢事馬　桐禀謝奉委婁縣保甲差 
[皖省官報]  
　　指分安徽試用直隷州判錢宫榜到江蘇人新選桐城典史改宏基到四川人試用巡檢黄邦彦到河南人新海防試用巡檢楊學震到湖南人候補知縣汪錫麟由清江提餉回知縣高賛善辭赴宿松提案候補知縣馬德光起服來省署滁州　祖貽到候補府經易宗彝辭回鳳陽府差遣府經羅鼎華知銷洋務局文案差候補府王太尊詠霓石直刺鎭均到慶　台赴金陵回巡檢周仁壽到由籍註冊回候補知縣張炳耀辭赴廣德帮審案件候補從九張德梓典史郭鶴年均到由籍請咨註冊來省巡檢吳大任謝奉行知部覆核准註冊撫台文巡捕汪孝銘禀辭奉福少帥委赴上海迎　新任鄧中丞浙江臬台丁峻辭行早陽縣沈邱司巡檢孫康年禀報丁憂遺缺現經藩憲牌示委試用州史目傅遠署理 
[邗江官報]  
　　十月初六日永豐壩程分轉禀辭赴任分發運判葉分轉爲楨禀到○初七日蔣分轉由泰屬差次來○初八日易鹺尹鹺喬委辭辦　局發照差○初九日楊鹺尉葆植委仇湖口湖北楊守戎　解餉到揚 
[上海六馬路仁濟善堂施子英經收順直山東振捐九月初一至九月廿九日第七次清單]  
　　初一日常熟蔣一峰善士子病祈愈洋四元崔螭桃洋二元○初二日隱名氏洋九元銅洋一元蛟川津荃氏求資父冥福洋五元移來山館洋二元○初三日蘭舘糧署寄來阮　生洋三十元○初四日林增茂洋三十元銅洋五元武陵氏洋二十元王耀亭爲子周歲筵資移助求母康健并子易養易成彭存仁堂隱名氏各洋十元浴佛子洋五元恆孚銀樓桶内另户洋三角王思儉洋四元王公館無名氏洪耕餘湊助洋二元爲初五日張學記洋五十元仙鎭隱名求母康健并子消災易養洋十五元萬泰葉姓十元平安堂朱也魯祈女消災王味秋各洋二元○初六日南通州徐秋谷翁澤記各洋五十元無名氏二元○初七日屈廬主人助銀五十四兩一錢五分三釐安心記洋三十元趙春山爲雲光愿善慶堂各洋二十元常熟鹽公堂經募洋十四元三角忍菴主人五元求安氏代姑母修齋洋五元求平安氏消愆子各二元七齡女史求遂心氏求順心氏各一元○初八日徐斗記洋五十元江都無名洋十元○初九日顧銳卿求父却病延年金戒兌洋十四元八角五分又洋五元無名氏求爛脚速愈洋二元周渭川求合店順吉永德莊鴻元莊許揚孫兩記各洋一元○十一日御書堂祈平安洋二十元善讀堂李爲次子十齡初度筵資移賑洋十元陳竹岱保妻産平安吳憲發求母病愈范東疇保平安各洋四元周愛蓮洋一元○十二日龍溪無名氏洋二十元周慈蔭堂洋六元○十五日謝安氏留有餘沈愛睴堂戴各洋十元費順祥一元曹子元二角○十六日成都尊經書院山長劉茀卿主政助銀十兩五錢三分潘韻笙大響士洋五十元隱名氏小洋二百角黄姓求病愈務本堂顔各洋十元長泰棧沈氏洋五元隱名氏洋二元○十七日王藎記銀二十兩王述臣洋五十元包劉氏洋二元○十八日四明樁蔭軒陸求父病愈洋二十元嶺南洪每祥金陵章洪源各十元蔣雲璇二元○十九日王勤紹堂洋三十元田王裕堂洋十元湘陰周袁氏求資次媳劉氏冥福四元吳德爵求母病愈洋二元○二十日許兀襄求妻病愈洋二十元無名氏求妻病愈洋十元六塲徐靜安爲子患病危馬許愿得愈洋五元耕本堂嚴洋四元張春觀洋一元○廿一日徐瑞麟高平如各洋一元○廿二日陳玉記洋一百元○廿三日承德堂何保孫平安洋二十元馮錢氏洋十元古香堂求孫病愈洋六元古杳堂洋四元丁茂福洋二元○廿四日不書名洋三十元○廿五日如臯城守營署譚海亭翁交來陳善士洋二十七元錢鴻壽求病愈洋五元吳仁記洋一元○廿六日周琴孫洋五十元汪少山妻病求愈洋十元○廿七日乏力補過氏妻病愈王姓保平安桌陸氏各二元乏力補過氏保産平安洋十元金陵賑所朱靜涵朱培生宋玉出陳小韶四善士集募銀二百另六兩一錢五分四釐囑解黄愼之殿撰散放魏文泉翁洋二十元守菜子洋一百元天水患癎子廿元敦本堂洋三元聚星堂陳爲子病求愈洋四元又完愿洋二元銅洋二元包祥卿二元○廿九日無力鄉入洋二十元九月份共收洋二百九十兩八錢三分七厘洋一千三百四十三元六角五分扯七三申規銀九百八十兩八錢六分四釐銅洋八元兩共併　銀一千二百七十一兩七錢另一釐連前共收銀一萬三百二十九兩四錢九分銅洋三元另九元小錢四千文 
 
 

Page 10

 
 
   
 
 

Page 11

 
 
   
 
 

Page 12

 
 
   
 
