# 1913 - 145 - 4914463

 

Page 1

 
 
通信 
[論巴爾幹戰後及歐陸政局（旅歐客）]  
　　巴爾幹連合軍之勝利實以俄之外交爲其後盾而俄之能當德奥不爲所屈則以得英法一致行動有以收其效也自是而後英法俄之關係更爲密切三連合與三同盟天然成爲兩系内之相結愈固則外之相持愈亟是其歷史變遷大有研究價值爰詳述之於左 
　　千九百十二年之末俄在歐陸外交獲絶大之勝利即巴爾幹問題是也當大彼得振興俄之海軍其所計畫卽在吞併巴爾幹全境直達君士坦丁以出達達乃爾海峽迨至十九世紀巴爾幹各種族間國家主義發達希臘首先獨立而胡馬尼塞爾維布爾加利猛德雷格荷等相繼分治俄乃變其政策以吞併爲保護然其目的固欲逐土耳其於歐陸以外此其所志殆自大彼得以至今日始終如一者也前此俄之大敵爲英彼恐俄之黑海艦隊通過巴士福爾及達達乃爾海峽危及英與印度交通之孔道起國防上之恐慌况英欲以海權雄長於地中海更不願俄出黑海以分其勢因此諸種原理英乃極力爲土耳其保障其於封鎖達達乃爾海峽英尤始終助土彼時法於近東利益甚大更欲置手埃及亦不願俄有所侵損於土利害與英相同千八百五十二年俄軍侵入巴爾幹將搗君士坦丁英法忽合力出而阻俄遂至有克里米亞大戰而何爾馬巴拉克杜瓦蔭格滿諸役以及圍攻塞巴斯多波爾海薄馬拉戈夫英法均連軍爲一務以敗俄爲主俄之近東進行卒遇一大頓挫德法戰爭之後法盡失其武力千八百七十七年俄再以兵侵入巴爾幹進攻極爲得手法卽不能多事英則巳成孤立德方新造之邦亦無餘力及外畢士馬克宣言近東問題不足爲德人流血之貸價意殆聽俄所爲袖手作壁上觀土軍屢敗不支雖有何士茫大將之苦戰於卜乃物拉然終無補大局俄兵去君士坦丁僅二十基羅米達至聖斯泰法羅矣英見大勢危急乃欲冒萬險與俄開戰俄卒退讓遂有柏林之萬國會議締結和約許巴爾幹各國離土獨立然土仍保有一大部份之領土且保有完全之海峽權以固君士坦丁防禦俄於此役所得有限惟其保護斯拉扶各小國之政策漸有根據其包吞巴爾幹之雄心固未嘗稍輟也 
　　去年夏秋巴爾幹國際問題至爲複雜法旣與俄同盟英亦與俄連合不特不似前之與俄爲敵乃反事事爲其後援此中理由甚長而全歐之外交關鍵悉在於是千八百七十年後法俄情勢巳改法之巨仇爲德亦卽俄之巨仇法俄遂有同盟敵德之意俄法同盟旣成乃適立於德奥義三國同盟之對面遂開歐陸今日政局之始基法以英俄相猜漸次設法周旋千九百四年法外部迭爾加些與英訂立協約同保亞洲現勢法以埃及讓英而英以摩洛哥與法英法之爭從此消滅而英俄尚未融洽也在法之所祈嚮欲連英俄爲一此事殊覺費手誠以英俄在亞洲利益絶端反對英復與日本爲同盟日爲俄之新仇英更難於親俄嗣以德人崛起擴張海軍政令英受大恐英與法之利害至是同一轍軌卒以法之介紹而有英俄協商解决波斯及西藏之衝突英俄漸有接近之勢滿鐵中立議决日本與俄棄仇卽好英法俄三國間從此障碍盡撤英法前之對英　恐其軍備强盛者乃轉而日希望其强盛矣蓋其同一目的在以歐陸利益爲前提暫置亞陸利益於後俄能全力注歐實爲英法所喜今此巴爾幹各小國戰勝與俄關係最切英法方將借俄之力合此各戰勝國之軍備以加入英法俄之大同盟中與德奥義相抗敵此其徇俄而棄土之本意歟當戰事未起之前英巳極力見好於俄對於波斯鐵路並未十分反對迨各小國攻土英亦未出反對輿論雖不直俄政府獨堅持之且外交上不憚爲俄後盾海陸軍備協商旣定而英法俄同盟之機近矣輓近在巴爾幹勢力與俄相反對者首推奥國俄欲直達君士坦丁奥欲直達沙洛尼格其目的雖彷彿而利益則衝突俄以扶植巴爾幹小國爲一種侵略手叚奥則與此主義絶不相容寧以巴爾幹土地在土耳其名義之下而擴張其勢力範圍奥遂以此常爲各小國所仇視而土乃轉親於奥是又勢所必至（未完） 
專件 
[調查奉天吉林黑龍江三省砂金情形佈告（七）（楊澧海儔氏）]  
　　一宜仿英美開闢新舊金山辦法少加改良也查美國開闢南境荒地之時初招本國商人開採砂金嗣因防弊極難久無成效復招本國貧民而貧民鑒於商人之折閱無應者迨前清咸豐初年乃始招粤民赴彼任便開採由地方官設局收金鑄造金圓還六而抽其四專爲地方上之用後十餘年粤民日去日衆不下數十餘萬稱之曰舊金山英國開闢澳洲殖民地亦招粤民赴彼開採砂金地方官設局收金鑄造金磅還五而抽其五爲地方上及兵費之用十餘年問粤民日衆稱之曰新金山按該兩山辦法少有不同而嚴禁砂金出口及抬高銀價則兩國一樣兹不妨參仿該兩山辦法而少加改良由官設局劃地分區招民任便開採由部改定新章分抽餘利將抽得之金撥充國用至開辦之初待民宜從寛恤以五年爲試辦之期五年後見有成效再行擴充辦理丨招來之民宜由局妥爲安插認真保護也三省遍地苦寒山深林密馬賊鬍匪交遍境壤招來之民若無保護必難安居况砂金乃現成之利賊匪更易生心必須擇地安插設兵爲防認真保護且資彈壓一前清部定礦章亟宜改良變通辦理也按前清向章凡商人承辦採金不分砂金石苗一概皆須押欵此必須變通者也 
 
 
 

Page 2

 
 
蓋砂金一事實與石金等礦不同隱見靡常石苗可跟不得謂之爲礦只可謂之爲砂金場萬難以礦界限之者大都此處偶見挖不數月而立竭忽又散見於數里或數十里之外若以礦界限之則承商之人未有不受其困害况又防範極難而商人每窮於術乎故前清自有礦章以來富商承辦者實寥寥無幾率皆貧民自食其力從事開採而巳將安所得萬金巨資爲押欵耶澧以爲與其拘守成例坐失利源何如任令開挖便民以利誠使由官設局先行試辦於砂金發見之處劃地分區招民給照令其挖採採得之金由部改定新章分抽成數所餘還之本民試辦期内任其自由行使砂金母施禁制俟成效巳著而後禁其行使設法收聚其金而鎔之用以鑄造國幣庶幾乎金爲本位及移民實邊之目的可達矣澧本愚庸自問亦國民一分子今當共和新建公益所關匹夫有責目覩財政困難之狀而地有餘利民有餘力不需鉅本立關富源得有見聞難安緘墨如蒙不棄假以事權願盡智力以圖公益應請從速核議立見施行急取勿失猶未爲晚不勝惶悚待命之至楊澧謹呈（未完） 
時評 
[補救議院之研究（一無名）]  
　　參衆兩議院自開會以來顛倒於呌罵暴亂不足法定人數與夫毫無結果而散之中雖曰時時協商然而屢協商而屢無效如斯議會駸駸乎有不能開會卽開會而有不能議事之勢矣 
　　夫議會者國家之立法機關也不能開會議事國家之法其何由而立議會者又政府之監督機關也不能開會議事政府何由監督國家之法不立我人其遂爲無法之國乎政府無人監督我人其遂爲共和之專制國乎是皆斷無之事也 
　　然而今日之議院確有不能開會議事之勢矣使長此而不改憲法未定總統有無解散議會之權尚不可知是總統决不能干涉之總統不能干涉則其餘行政司法之人更不能干涉然則此神聖不可侵犯之議院議員祇能聽其不能開會議事至其任滿而後方能消滅其議員之資格耶若然則此等議員資格未消滅以前無論國事若何緊急亦祗能聽其不能開會議事而至於亡國耶我心悁悁竊以此爲中國今日最大之事件不能不與有心人一研究者 
專電 
[北京電]  
　　今日參議院開會曹汝霖等得秘書長許可往查速記錄查出前此湯漪等所聲明議决案僅表明本院意思不送政府等語竟皆删去及要求將符號原文取閱令速記生念顯與印出漢文不符正對讀間科長忽向曹手搶奪蹴曹三脚並痛罵秘書長平剛喝阻不理因黨人多數帮凶張繼方擬將凶手交警衛後忽反悔開會不成而散 
[北京電]  
　　國民進步兩大黨又各舉代表十人協商議院事將提議暫休會一禮拜餘俟院法訂定 
[北京電]  
　　財政總長周學熙答友人論借欵書謂此次借欵用途全爲各省起見㈠以償還賠洋各欵居首以保全各省之抵押品㈡以賠償外人在各省所受革命損失㈢以各省困於兵費故於裁兵費列三萬磅㈣以體恤各省不遽責以認解兵餉故用途中有六箇月行政費㈤爲開源計故有鹽務整頓費借欵亡國亡於不還不亡於借今人動相驚以大借欵故以耳代目又有謂何不趁此多借數千萬磅此殆不知歐洲現在金融情勢及忘虎次條件不適用於實業借欵者之言云云傳稱銀團巳交百餘萬磅總之决無變動 
[北京電]  
　　國風日報因著敬告政府及軍警同胞論下標對於民國爲忠良對於某氏爲叛逆文中力勸其反抗某氏故昨日將主筆裴天青郭養田等拘去現移送檢察廳起訴 
[北京電]  
　　柏督派兩人來京請餉百萬自陳無反抗意雖有左右牽率决不爲動但陸部以其巳派龔振鵬兵至蚌浦頗不信之 
[北京電]  
　　昨日段接到贛函稱駐省第一二師砲兵團護衛團盡數開往九江湖口馬當南康吳城德安沙河武宫等處俞應麓派測繪生念餘往潯測繪講武堂將校班改爲獨立團又徵兵新編一師歐陽武爲軍隊總指揮官陳廷訓爲砲台總司令 
[北京電]  
　　昨軍警聯合會開會以應洪函中牽及黄興運動軍隊事應開軍事裁判日内質問陸部 
[北京電]  
　　政府以程應所宣布証據與前此所咨抄者有出入因令印鑄局重印分送 
[北京電]  
　　上海檢察廳傳趙票到京有人主張此時應用審判廳票此爲手續錯誤 
[北京電]  
　　主持華法聯進會之韓汝甲到京 
[北京電]  
　　王隆中等發起軍事維持會 
[杭州電]  
　　昨日捕獲亂黨十六名内有女人文樂加一名今日又獲吕丹一名張天幕在逃未獲 
[杭州電]  
　　今晚開軍法會審城廂戒嚴 
[南京電]  
　　政府現將導淮督辦張謇會辦許鼎霖之任命狀二紙寄由省長轉交聞張許二人亦不日來寗面晤都督省長研究開辦方法以期進行 
[南京電]  
　　憲法研究會委員章士釗昨由京來寗庽都督署中聞勾留數日再行北上 
[南京電]  
　　昨王芝祥來寗在都督署　後當卽乘津浦車赴京 
[南京電]  
　　政府現任命單鎮爲國稅廳籌備處處長李盛銜爲籌備處坐辦 
[南京電]  
　　應省長昨委黄承釗赴儀徵縣清查運田 
[南京電]  
　　江北護軍使署改組編制現巳發表實行 
[南京電]  
　　省議會於十二日行閉會式停一星期卽開臨時省議會 
特約路透電 
[九江電]  
　　據表面觀之九江附近一帶部署南北决裂諸事行將告竣距九江西三十英里東二十英里内均經慎加測量李都督駐節南昌以電話與各軍險要點互通消息東至廣東西至萍鄉北至九江安慶聞南兵對於此事殊爲冷淡人民之穩定者多反對開戰理想 
[北京電]  
　　海軍部巳分中國沿海爲三大軍區北區自鴨綠江起至煙臺止設海軍處於秦皇島中區自煙臺起至三都澳止設海軍處於崇明島南區自三都澳起至某處止設海軍處於瓊州島 
[北京電]  
　　政府於星期六日向銀行團支用現銀值英金二十萬磅銀行團俟見稽核處證書後尚擬續付墊欵 
[北京電]  
　　參議院議員十三人請政府宣布奥國借欵詳情 
[北京電]  
　　山東都督周自齊及楊晟均抵北京聞袁總統擬任周爲財政總長周殊不願就任 
[北京電]  
　　財政總長周學熙現有病不能視事故須退職休養 
[北京電]  
　　外交部請派徐朱二君赴美洲及南洋二處以政府之政策宣告贊助革命之華僑 
[北京電]  
　　聞政府擬任日人某氏爲電報總會計惟此事尚未决議前傳聘爲電政顧問實屬不確 
[武昌電]  
　　黎都督與趙秉鈞周學熙因宋案及五國借欵往來之電文現巳印成傳單廣爲散布以息浮言共和黨各報亦將各電照登 
[福州電]  
　　仙游縣敎士近傳曾遭匪刧今巳逃至興化外國婦孺均避至安甯各處城中居民聞多贊成匪徒福州巳派軍隊及砲船一艘赴興化維持治安 
[厦門電]  
　　仙游縣避亂敎民取道永春行抵此間據稱仙遊縣巳陷入匪手栽種罌粟之鄉民亦與附和官軍曾與匪徒大戰三十小時匪魁巳自稱爲皇其目的在佔興化永春 
[開封電]  
　　昨夜（十二日）開封降雨幾及七寸秋收大有希望 
譯電 
[北京電]  
　　參議院今日（十二日）開議議員曾彼此用武無效而散 
[北京電]  
　　據國權報載稱駐京公使團定於今日（十三日）下午四時在英公使署會議南北交惡事宜 
[北京電]  
　　袁總統命北京官印刷局將宋案證據排印數百分寄交各省都督民政長各政黨各團體以示政府與此案並無關係 
[北京電]  
　　趙秉鈞復致私電與黎副總統及岑春煊並各都督自辯與宋案毫無關係且謂彼之被疑與黄克强相同而何以不令克强陳明理由云 
[北京電]  
　　國民黨擬在北京辦一英文報以期將該黨政策宣告北方外人知之 
[巴西京城電]  
　　日本工人一千五百名巳在桑托斯登岸此乃日本新公司頭批運到者該公司共集資本日洋一百萬圓擬募日本工人二萬名散居伊茄批流域栽種茶樹五榖及振興蠶業規模頗大 
[美京電]  
　　國務卿白乃安君巳致長電與開列福利亞州知事請從緩簽定外人購地議案又謂君若簽之則總統願與君依法協力指明案内之謬點而矯正之 
[倫敦電]  
　　晨報載美京訪事來電謂國務卿白乃安與駐美日本大使珍田子爵昨日（十一日）會商後政府巳决議最後懇請開列福利亞州知事勿簽該案雖知不甚有望然亦不得不有此請政府於近二十四小時内因日使之抗議巳知該案大損兩國邦交行政處各要員皆向晨報訪事聲稱雖兩國外交談判一時尚不致决裂而情形極爲可危惟政府巳自知現處極困難之地位云 
[倫敦電]  
　　主張女子參政權之男子日者在海特公園開會演說反對者聚衆前往滋擾推走彈壓之警察擊翻代演臺之平車警察當時拯救演說諸員之被毆者殊爲費力特白林要求參政權之女子於星期六日當街圍住狄倫君彼語諸女子謂將次次投票反對女子參政權不意今日侵晨住宅四圍有人紛擲磚塊玻璃皆碎並未拘獲一人 
[鈕約電]  
　　小吕宋近遭大風其劇烈爲歷年來所僅見損失甚巨現悉巳死人五十八名 
[希京電]  
　　巴爾幹各邦答覆列强最近之公文將於明日（十三日）遞發文内聲明允即停戰派媾和代表會集倫敦惟各邦所爭關於重要利益問題各點列强均未注重殊可抱憾云 
[薩洛里卡電]  
　　希布兩國軍隊在案桀拉及萊夫特拉之間交戰數小時後巳於星期六日互允息爭希軍死傷六十餘人布軍損失較大且有被俘者 
公電 
　　大總統國務院參議院衆議院黎副總統各省都督民政長護軍使鎮守使將軍都統專送多倫鎮守使共和民主統一國民各黨北京各報館天津各報館上海各報館均鑒報載借欵簽約問題日形激烈殊於國家根本大有動摇希齡於此案經騐甚久而歷受財政困難外人挾制之痛苦亦較海内諸公爲最切諸公所爭議者不過激於黨見之偏私並非真知借欵之利害客氣消息轉瞬輙忘何嘗爲國家國民設一救亡之策希齡在財政部任内通電各省謂免除借欵監督條件只有三端一國家實行統一二大衆不濫用經費三各省解欵中央並攤還賠洋各債只須三者均有把握則外人條件自然減輕無須他求也今民國成立巳一年有半矣各省財政非僅自顧不暇反望中央接濟甚至蒙防吃緊假冒愛國者今日言征蒙明日言集欵未見有絲毫之餉協及邊疆試問領土如要保全饑軍一有譁潰諸公尚有爭持意見之地代表尚有從容議事之時乎而反對借欵者動輙以四萬萬人民擔負爲口頭禪獨不知今日我真同胞之四萬萬人民非畏擔負也實畏暴亂也各省苟能力保和平生聚敎訓人民加此擔負夫亦何尤議院果能監督財政痛定思痛條件卽使嚴酷夫亦何懼今不權衡輕重緩急概以黨見之故與我好者則雖亡國喪權之合同亦均贊成如前月希齡對於大借欵有所獻替而民主報民立報詆爲破壞大借欵之奸賊此言猶在耳也今幾何時而又大變其方針乎夫共和國民對於政府只有事前監督事後監督之一法若事前不着一詞甚至默認甚且公許迨至定局而又從而攻擊如前參議院之秘密議决黄克强之久不置議非屬有意縱容政府之爲惡卽屬有意誘致政府之陷罪恐亦不能辭其咎也希齡洞觀外交大勢識在幾先故於去年七月請咨參議院一文而知顧問爲各國之爭端冬月駁民主報一書而知美國有退出之朕兆今者世界風雲日益緊迫我國情勢如舟之巳入旋渦如匪之巳被重圍倘兩院對政府財政不速定事後監督之法徒知破壞目前不能收拾激成内亂甚爲亡虜使國家債臺日高生計日蹙埃及之覆轍卽爲正式國會諸公所陷豈非可 
 
 
 

Page 3

 
 
痛可哀耶以上所陳專爲大局利害存亡起見至於借欵合同本交院議卽先簽字之過兩院所以責備政府者固是然推原禍始去年六國墊欵草約未經送院卽由希齡簽字克里斯卜借欵合同又係未經送院并無事前之報告且得事後之追認均屬危齡一人違法作俑之罪以致今年政府依樣葫蘆應請大總統褫職治罪以儆天下希齡亦願犧牲一巳補救垂亡之國迅乞兩院諸公息忿息爭共維大局并求各省都督共鑒微忱破除黨見力衛國家不勝迫切待命之至熱河都統熊希齡叩蒸 
　　公民急進黨轉浙省議會各省議會聯合會各報館各政團公鑒借欵手續不周國會當然反對及其所至在制定審計監督用度則鑄錯雖成補牢未晚至正式總統尚在憲法之後得民者取失民者棄非可力刧尤難賄成若宋案由法律解决毫無歧義段總理謂竭政府能力引渡洪犯趙尤自願到庭免冠對簿依此辦法此案水落之日即羣疑大白之時如此三事引繩治曲循軌驅車不難解决至若兩院議員受人民付託之重當邦家大造之初宜養其靈光不當加以撞擾初見容或殊同於今漸歸一致不足慮也若北城軍旅力可以保障共和誓不作帝王鷹犬叚總長傾忱相示矢口不移定一以爲民國伊始惟有趨重國會乃能鞏固邦基若風雨同舟而忘楫則覆巢之下無卵全竊深殷憂惟希垂敎沈定一叩文 
要聞一 
[不足法定數之參議員]  
　　五月九日下午兩點三十分振鈴開會議長張繼主席議員出席者僅一百二十五人議長謂今日到會議員不足法定人數暫延長三十分鐘某議員謂議長查點人數應以簽到者爲準不能以到塲人數爲準請議長催促在休息室議員從速到場以期開會某議員謂現在東西兩休息室議員尚多請議長轉秘書長前往催請届時仍不足法定人數遂又延長十五分鐘某議員謂今日凡不出席者皆係巳簽到而不入場此種議員卽可認爲逃席純係違背院法衆謂現在巳到鐘點是否延會抑散會於是有請延會者有請散會者某議員謂現在西院休息室内議員巳全體入場凡未入場者多係在東院休息室内閑坐並非未到院實係不出席請議長派秘書質問伊等不出席之理由蔣舉清謂質問之後仍不出席卽宣告散會某議員謂在場諸君巳坐俟兩鐘之久終不出席請議長宣告散會某議員謂今日延長鐘點巳逾二次凡不出席者即認爲暴民故意搗亂不但有違院法亦且有負人民付託之重以神聖不可侵犯之最高立法機關如此違法搗亂實足啓外人之竊笑議長遂謂今日旣巳延長三次之多終不足法定人數按議事細則當然散會時將三鐘十分遂散會 
歡迎歐洲議員團 
　　北京華法聯進會與四大政黨爲歡迎歐洲議員團事在米巿胡同設立籌備處月之四日開職員會提議各事由總幹事韓君汝庚報告巴黎總會副會長韓君汝甲被舉爲歐洲聯華黨代表聞七日可以抵京預爲布置再電請議員團定期來華俟韓君到京後先由籌備處開會歡迎并接洽一切再由各政黨自行招待衆均贊成次提議將來歡迎議員團手續及需用經費作一概算表以便臨時酌辦聞此次議員團來華者多係歐洲民黨中重要人物該會與各政黨熱心招待届時必能於國民交際上增進感情云 
[商改中英烟約之交涉]  
　　全國禁烟聯合會自接英國禁煙會及下議院議員泰來氏來函謂决定本月七號提出禁煙自由議案後以彼都人士對於我國禁烟尚能熱心如此我政府未有正式公文請其廢約終恐英政府以我未嘗要求一語謝絶遂由該會函請外交部要求速發公文與英使交涉一面派員到部力商乃於七號早十一時由外交部發出公文兹將原稿錄左 
[外交部政英朱使節略]  
　　中國實行禁烟成效卓着業爲中外人士所共悉自政體改革而後各省都督於禁烟一事尤爲嚴切進行前因直隷廣西等省禁種禁吸禁鄰運諸端均有確據經向貴大臣商允停止印藥運入各該省又湖南等省亦經中英派員會查俟查竣後正可援約辦理綜計各省停運印藥者巳居半數其餘各省雖仍許印藥運入惟吸者日少印藥亦難消售近如福建等省迭派軍隊犁拔煙苗至不恤生命以除毒害此固貴大臣所深悉者也聞印度政府巳頒布命令定於四月停售馬爾華煙土五月停售孟買烟土論者咸以爲印烟運華將於是終止實爲兩國莫大之榮譽邇來中外人士對於各省禁煙之辦法旣表示同意又以印藥不禁運華終難收禁烟之全效是以提倡並禁籲請廢約者函電紛馳不可勝數其尤足動人觀聽者如英國戒煙會如萬國改良會如中國僵或禁烟聯合會無不倡廢約之說而敎會之贊助報紙之鼓吹亦幾於無處無之查中英禁烟條件第九條内載此次新定條件日後兩國彼此歷經考驗若有他故於七年限内或將該條件全行删改或但改數欵均可隨時由兩國政府互相商酌辦理等語現在中國禁烟情形旣與數年前不同該條件實巳多不適用自應提議删改以促進步而洽輿情應請貴大臣轉請貴國政府允認將中英前訂禁烟條件酌量删改並希迅卽見復實紉睦誼 
敎育部將有轉機 
[學生氣巳稍平]  
　　上月以來爲中央學會選舉資格問題敎育界大起風潮多數學校之學生對於敎育部相繼反對辯難攻擊遂至動武其結果卒致總長參事司長等之辭職近數日來敎育部頗有空城計之狀態前日力爭選舉權之學生現亦在觀望之地位擬俟總次長參事等就任後再行開始交涉惟因陳巳辭職而氣亦稍平矣 
[董次長巳到部任事]  
　　敎育部自大總統迫令陳振先辭職命次長董鴻褘代理部務後董以陳氏至不可收拾時脫然卸去而以一切難題令他人代其負責頗爲不平故其初亦决計不肯到部一面仍上書辭職惟該部總長旣去次長再不到部則一切部務無人主持於是關懷敎育前途者無不力勸董次長勉爲其難而總統又極力慰留董次長遂於昨日勉强到部視事矣 
[各參司亦將復職]  
　　陳振先當袁總統令其辭職時曾藉總統府秘書力請於總統懇將鍾觀光等五人呈請免官及薦請任命之新參事司長兩呈文准予發表然後自請辭職以全顔面總統於鍾等五人則准免本官於薦請任命參司之呈文僅於呈尾擬暫行署理字樣曰署曰暫原爲董次長代理部務時預留擇員呈請任命之餘地且明知陳振先所薦各員未必能稱職也現董次長現擬收集餘燼仍請鍾觀光等五人重行進部相助爲理惟鍾等因部務爲陳振先搗亂至此不易收拾尚有不願復職之說云 
吉黑二省近事 
[延吉之險象]  
　　間島交涉早經解决日本認爲中國領土卽今之延吉縣韓民之歸化者不少乃近來該縣全境日人仍名爲間島暗將韓人居住地叚分爲四十二社每社置社長一人以施種牛痘爲名暗中調查中韓户口財産計由韓入延境者今春巳達三千餘户合和龍汪清等縣併計之當不下萬户之多大半均出資購地甚有組織公司收買大段或詭託薙髮韓人出購者其用意可想矣 
[馬瑞祿有人辯護]  
　　黑龍江軍官馬瑞祿前因勾結匪徒煽亂經黑督密電報告並搜獲證據送呈政府由中央將其調京拿辦惟此案至今未結昨有該省各界公電政府爲馬辯護大致謂馬瑞祿被人誣陷覊身縲絏雖屬咎由自取其情不無可原請速飭部訊明辦理以昭是非 
雜評一（無名） 
[參議院之足]  
　　參議院之科長又以足蹴議員聞矣何與衆議院之手擲議長相偶也夫議員以口勝人今乃不用口而用手與足昔之用手足也手拍桌而足頓地今且以之加於人之身不其怪角歟 
[九江之備戰]  
　　據路透電傳謂九江之備戰巳竣事又謂人民不願再有戰事夫備戰非即戰也人民其母恐特以備戰之故使人民生恐實非保護人民所忍爲耳我願江西都督今旣事竣勿再輕舉妄動使江西人生恐也則江西人之福 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[黎督查拿運動軍隊者]  
　　黎副總統因聞有人藉宋案及大借欵爲名運動湖北主客各軍希圖起事巳由滬上匯來巨欵設立機關分途籌備等誠恐各軍人爲所勾引昨特傳諭誥誡略云軍人以服從爲天職以名譽爲生命以安内攘外爲責任三者缺一不可日來國會開幕奸人乘隙假政黨之名義圖利巳之私衷以破壞爲宗旨以運動軍隊爲至計飾詞巧託名利惑人倘不明白宣布最易誤入彀中須知奸黨行爲果係名義正當縱或蔽於行政機關何不提議於議會焉用此秘密運動審此事理順逆自明况湖北爲首義之區地方糜爛財力凋蔽較他省爲尤甚而又地當腹心輪軌交通一治一亂實係國家存亡樞紐倘各軍隊不明此旨誤受他人運動再事破壞則不爲功首反爲罪魁諒我鄂軍人决不甘心爲此卽令時有謡傳自宜各持鎮靜藉以消弭禍原自傳諭之後各軍隊如遇有運動之人無論官兵出首報告或拿獲首領或探悉秘密機關俾先事預防得保治安則按照後開各條給賞以昭激勸計開賞格㈠如有亂黨運動兵士由該兵士拿獲確實證據報告官長者賞洋一百元㈡運動官長由該官長查獲確據報告長官者提升官階一級㈢有查確亂黨總機關報告長官因而拿獲匪首者賞洋一萬元㈣有查確分機關報告長官因而拿獲要犯者賞洋五千元㈤有查確各機關地點報告長官因而破案者賞洋一千元 
鄂省官事談 
[副辦誣控撤差]  
　　鄂省氊呢廠前清時係候補道嚴開第總辦該廠雖係官家創辦資本則純係商股嚴恐其位置之不鞏固乃附股金一萬元以爲獵取總辦之計詎未及朞年民軍起義該廠遂暫停辦嚴之苦心竟成　花泡影迨民國民立以氈呢爲服裝所需亟委張正基總理廠務擴張製造嚴以情形熟悉百計夤緣復充該廠副辦任事以後卽欲於内中舞弊冀將原本取還因董事會監察過嚴無從下手乃哀求總辦從中折扣廠内一切用度以足其萬元之數張總辦以該廠係株式性質其權自操之於股東且起義時該廠損失甚大碍難串弊營私不顧大局是以嚴詞拒絶嚴至是深仇張竟揑詞控張於都督府謂其有虧欵情事經黎都派雷參議等會同董事會清算賬目毫無弊混而嚴串謀不遂任意誣罔情形巳爲披露巳飭撤差以示懲儆矣 
[知事賣烟罰鍰]  
　　湖北房縣知事英寳炬本滿清末吏性情刁狡烟癖甚深房縣向稱産煙淵藪遍地栽種皆是吳得任是缺屢假調查烟苗爲名下鄉横行敲詐勒罰以烟士折贖豈知悖而入者亦悖而出吳前在該縣西鄉九道梁某家搜得煙士二三千兩經處判罰没收因念其母亦鴉片大癮現住省城缺烟乃密使親信運輸來省以其半密售與漢商餘則私藏自享詎爲禁煙局偵知昨偕警至文昌門新街三十三號吳公館内將煙土兩木箱及煙具一併搜出並將其母帶局擬移檢察廳按律治罪嗣經四處託人緩頰除烟土充燬外罰鍰五千元始將若母釋出說者謂所有賣烟之錢以充問錢猶不及半數云 
[鄂省會實行彈劾饒漢祥]  
　　去歲漢口禁烟局總理傅立相陳請臨時省議會彈劾内務司長饒漢祥一案業經該會陳請股審查並於本年正月正式會當場通過旋由議員沈頌康提議修改適值閉會在卽未及議决移交正式省議會由省議會開第四次正式會提出繼續討論僉以此案關係重要應卽咨請民政府嚴切查辦故該會於日昨按據前臨時省議會陳請股所審查者咨行民政府请於七日内將查辦情形見復其原文略云饒漢祥以一身兼充二職在軍政方面有贊襄都督之權在民政方面則總攬全省内政應如何謹慎從公俾不至貽誤隕越乃軍政府有侵權違法之命令身爲秘書長不能勸阻於事先旣發到内務司又不詳細審查貿然令該司總務科長執行於後謂爲主使都督發命令蔑視民政長藉以逞其威權非無故矣又况軍民旣巳分治旣充秘書長卽不應兼内務司旣任内務司卽不應兼秘書長貪位戀棧操兩府之大權此所以有此次揑造命令之事實發生也應請民政府將其弄權違法等情電請中央立予撤換治以應得之罪以儆將來 
杭垣最近之恐慌 
[城廂戒嚴原因]  
　　昨午都督府接據密報謂有匪黨領袖張天幕（前充新軍排長退伍）余仁宇周自冶諸人在西湖岳墳某寺設總機關勾結青紅帮退伍兵等團體業巳組成並揚言某某軍某某隊一致贊成惟困於經濟延未發難現探得有商人挾欵一百三十萬赴寗紹新嵊等縣收繭定本月十三號出發特約同餘黨秘密會議决定派黨人沿途截刧作爲發難基本聞十一號下午微服渡江者巳有三十餘人云云朱都督據報立刻飛電各該管水陸軍星夜派兵迎護一面分飭本城軍警及憲兵司令官嚴密搜捕本日下午（十二號）先由巡警至岳墳偵探卽在張天幕寓中檢查得名簿手摺及秘密函件刀械等物惟張巳先期入城同時經憲兵在城内機關部捕獲張等十二名聞有手鎗子彈同志簽名單據等証據押送衛戌司令部關防嚴密内容未詳惟慮餘黨冒險暴動特於八句鐘時城廂一律戒嚴十一句鐘時復派軍警出城赴西湖岳墳翁家山法相寺等處逮捕餘匪 
[開會之阻止]  
　　朱都督以現值謡言蠶起人心浮動之際種種不正當之集會足以妨礙治安者均飭取締省垣現有人援江西廣東等省之例擬開拒債救亡等大會業經第六歸長吕公望省議會長莫永貞等會商國民黨支部長吕君逢樵磋商阻止巳得認可昨特通令警廳迅速出示通告說明禁阻理由以靖浮議 
[商民之防衛]  
　　近來謡言蠭起商業凋敝而杭垣匪黨潛伏尤爲可慮連日駭人聞聽之說大半爲匪類所流布商店居民羣情惴惴聞有某某等業擬即日聯名請願總商會轉呈官廳要求規復街巷栅門舊制以作防衛並擬自行籌欵爲公家補助該會總協理以兹事體大擬卽召集衆商詢謀僉同後再向官廳交涉以昭慎重 
[閩兵大閙風流城守署]  
　　福州城守地方司令官陳金魁以三千金娶月清班名妓阿青爲妾於本月二號備輿迎接入署陳氏以阿青色藝俱佳洋洋得意署内陳列極形華麗是晚延大舞台班並召大吉陞班名角合演適有兵士數十名在場參觀因雨闖入客堂該署衛兵出爲制止詞氣過於强硬致生衝突互相毆打衛兵傷數人陳列物品亦多被兵士摔毁并欲與陳爲難陳急急躱入内衙不敢出頭幸經和事老婉言勸導該兵士始行退散 
　　另一函云城守陳金魁與湘兵夙有嫌隙初二夕因娶妾演劇被湘兵糾衆摔毁踰墻逃越事後自問以堂堂司令官被營兵侮辱至此名譽掃地難再駐足閩垣且陳此次娶妾費去三千元之身價囊金罄盡無資回籍乃哀求孫都督籌給盤川之費並請將城守原有綠營各兵給以恩餉三個月由其遣散清楚卽行回籍聞孫都督未允其請陳乃怏怏而歸 
[張勳兵仍駐兗州確信]  
　　浦口一帶土匪搶刧時有所聞前經程都督撥第三師之兵隊駐紮該處鎮攝後因莊藴寛爲開闢商埠事又招募警兵五百名亦駐紥浦口保護商民故浦口兵巳不少決毋庸再藉他省之兵日前外間盛傳張勳之兵巳至浦口人心大爲驚惶而北方謡傳此說尤盛現經詳細調查知張勳兵隊現仍駐兗州縢縣一帶北洋第五鎮駐守韓庄第三師駐紥徐州一帶並無南下之意云 
蘇省會對於聯合會意見 
[致聯合會代表陳俞電]  
　　北京西湖沿金臺旅館陳大猷俞仁愈君鑒十號大曾議决聯合會遷申本會不能贊同希主張遷京蘇議會真 
[致鄂省議會電]  
　　武昌鄂議會公鑒聯合會地點本會巳電代表主張遷京蘇議會真 
[致上海聯合會電]  
　　上海省議會聯合會鑒貴會遷申離國會遠且啓南北猜疑本會主張遷京特聞蘇議會真 
[聯合會自上海來電]  
　　江蘇省議會鑒聯合會代表抵申者巳十四省假商團公會爲會場今日正式開議特聞省議會聯合會灰 
[南京各界歡謝美使詳紀]  
　　駐京美使於五月二號呈遞承認中華民國國書後卽致電駐甯美署故領事顧允愛君於四號清晨携正式照會親詣江蘇交涉局面遞道賀曹君復賡竭誠歡迎彼此成禮而散五號午後曹君親携照文面謝其文略云此次貴國大總統正式承認我中華民國並承貴領事惠臨敝局囑向江蘇都督省長轉達賀忱具見貴國政府人民贊成共和之政治篤兩國之邦交從此美亞大陸共保和平益形親睦本局長至深感欣六號早美領事顧君親至都督府代表江蘇僑居美人致賀當日午後都督省長及各司長曁各廳長親到領署答謝八號上午江寗總商會公推總代表四人到美署代表全體商人道謝午間下關商埠商會舉代表八人到美署獻頌詞云中華民國江蘇省南京下關商埠商會臨時會長陶然謹率全體商人致詞於美利堅合衆國駐寗領事閣下敝會頃得京電知貴國首先承認民國下風逖聽欽佩靡涯竊思貴國於我中華向篇盟好前歲共和成立一切建設雖不能驟徵完備然國民之心理無不以貴國爲前導今蒙承認足見兩國邦交日益親篤而先進之文明政治所以餉我中華者必日進無疆敝會一部分商人同受高厚之賜而敝國商業前途更喜有所效法謹代表全體商人三鞠躬以謝又國民黨甯支部推代表到署其頌詞云維西曆一千九百十三年我中華民國二年五月二號爲貴國正式承認我中華民國之期我四萬萬同胞民國之國民無不鼓舞鳴謝之至敝黨會亦國民一份子日以鞏固共和維持國際和平爲宗旨自臨時政府成立以後盻望各友邦相與提携以共保此治安久矣今者貴國惠顧邦交首倡承認又值我民國國會成立之時意欲以貴國世界上完全民主國之政治喚醒我中華四萬萬民國之同胞乎敝黨會默察我全國人民觀念代表我江蘇全體黨員之謝忱持派交際科員熊君紹棠吳君培趨前道謝務懇貴領事電達貴國代鳴謝悃大美國萬歳中華民國萬歲貴領事萬歲美領事答商會詞略云今日承諸君盛意表明中美邦交睦誼本領事代敝國政府及江蘇省各美國人道謝現中國巳到過渡時代中外通商並無阻礙足以發明無窮幸福此項艱鉅事業全賴諸君維持似諸君當爲商務發達之先聲至中外通商利益人所共喻毋庸細述以中國交際上與實業之境遇觀之將來中國必在各國商務中得一至尊至貴之位置敝國政府人民甚願中美邦交永久弗替是日午後三時城内各學校全體學生排隊手執中美國旗齊集美署當由總代表獻頌詞（其文巳見本報）美領事演說云青年諸君我姊妹共和國國民對於承認極表歡迎本領事以爲此舉足以表諸君愛國熱忱亦諸君愛國之實據次者愛國之舉即爲國捨生是也最樂者一種犧牲流血之劇現可勿復再演本領事深信貴同學對於愛國繳完全價值者實不乏其人吾儕對於此等義士有進無退之真誠亟宜俯首崇拜以表恭敬現在之新政府卽彼等愛國熱忱之結果亦彼等所遺之産業諸君乃享其犧牲流血之結果者對於所受産業應如何處置願諸君謹慎保存毋稍負托所有問題均宜平和解决人生行事尤以良心爲最重當時仰上蒼萬國主宰庶能審查時勢不致悮會本領事亦自由和平國之國民觀諸君對於國利民福極爲關懷本領事甚爲贊成且於諸君愛國一舉一動中心無不竊喜本領事爲江蘇省敝國政府之代表凡諸君好音樂於轉達觀貴國於世界上逐漸進步必有時時加增滿意也是時各校學生皆喜形於色口唱國歌軍樂齊奏可謂極一時之盛矣惟美國領署苑落逼仄全隊未能貫入爲可惜云 
[江蘇省會開會紀]  
　　江蘇省議會於五月十二日開第二十二次議事會㈠宣布學務審查會修正縣巿鄉補助私立小學校規程案報告㈡宣布學務審查會審查籌國民敎育經費案報告㈢宣布學務審查會審查分配各縣學務公舉敎員以廣敎育案報告㈣宣布學務審查會審查徐州應設農業學校修正案報告㈤宣布學務審查會審查徐州應設工業學校修正案報告㈥宣布學務審查會審查創設南京上海蘇州靖江商業學校案及上海應設工業學校以應時勢所急案報告㈦宣布學務審查會審查鎮江請設師範學校案報告㈧宣布學務審查會審查請查照前案設立兩淮公立中等實業學校案報告㈨宣布學務審查會審查江都設立女子師範及工業學校案報告以上九案均通過（二十四）宣布沈議員惟賢提議議員公費旅費支給規則案（此係二十四案因議員公費旅費故提先討論亦通過）其第十至第十八案之報告無甚討論第十九案至二十三案均三讀會 
[附議員公費旅費支配規則]  
　　一議員每月六十元按三期支給一議員以應選之日爲任期議長副議長以互選應選之日爲任期依本議會之議定支給公費旅費一議員公費旅費以一年度總計於常年會開會時支給三分之一閉會時支給三分之一其餘三分之一於臨時會閉會時分給之如不開臨時會於年終補給之一開會時議員於大會之缺席每月不得過三次其四次以上者每月扣除公費如下議長八元副議長六元議員四元一依前條規定應扣之公費如巳全行支給者於下届補扣之一本規則於議决後施行 
甯鎮商民之要電 
[南京各團體之呼籲]  
　　南京各團體電云大總統國務院參議院衆議院各省都督省長及各政黨各團體各報館均鑒江甯自光復以來元氣未復商民交困現因宋案及借欵問題謡言紛起人心惶惶痛定思痛之餘何堪再有意外務懇熟審大局軫念時艱籌南北之調和以民生爲重要一切問題得以次第解决俾地方人民生命財産得以保全迫切呼籲伏維洞鑒江寗農會敎育會地方自治籌備處地方公會同叩 
[鎮江商會電請維持]  
　　國會雖巳成立而南北謡諑益駭聽聞以致商務大受影響日昨鎮江商會特電致參衆兩院請維持現狀其文錄下北京參衆兩院均鑒國會開幕各黨互爭因之謡諑紛起人心惶恐險象環生安危莫卜本埠商務停滯影響尤深倘生變端人民生命何堪設想務懇諸君化除意見爲同胞力謀治安以慰衆望臨電不勝悚惶鎮江商會吳兆恩等叩 
地方通信 
蘇州 
[蘇垣救火衝突紀]  
　　蘇垣五月十號晚十一句半鐘閶門内　　周啞子巷西口某姓家失火延燒各處水龍社聞警先後赶到極力施救幸卽救滅計共焚去房屋十餘間該處街道不甚寛闊起水又不近各水龍齊集一處擁擠異常水夫紛紛由河灘挑水送至龍上必各送至本龍各清界限向例如此乃巡警廳消防隊不問情由在途攔截水担無論何龍所挑之水均截住硬令歸入警局之龍應用致其餘各龍多有水涸而待不能灌救各挑水夫亦多有不服消防隊之攔截者一時亂雜之中消防隊童與水夫鬭毆各龍社督龍員及商團等出爲喝阻消防隊不服竟動蠻亂打致將福惠洋龍社督龍員毆有微傷商團第五支部操員洋鎗一支亦被奪去幸各龍社員及商團操員等各顧公益當場未與較量不致釀成事端次日各龍社員及各商團員等以消防隊似此動蠻不顧公理均大動公憤先生開會籌商然後再開救火聯合會議决辦法再向交涉 
[拘獲形跡可疑之紅衣人]  
　　五月十一號黎明有穿紅衣褲紅靴襪者一人其短衫係紅布做成挖有字形似滿文非滿文辫子甚大辫線亦紅色靴係紅布所做亦有字從盤門進城至半　巷内經巡警瞥見以其形跡可欵當向盤問言語支吾卽拘送西路警察第一分署搜查其身畔並無違禁物件卽送西路警察署經沙區長轉解警察廳石廳長訊問據云姓天名生不肯說真名姓亦是商民我從平望趁航船到蘇詰以因何穿此等衣服據云我自巳之錢買此衣穿卽爲自由我不犯法何得拘我詰以何處人氏忽云崇明忽云清江忽云北京然此人無論何處方言均能說話是以斷不定爲何處人察其形狀似瘋非瘋現經石廳長飭將此人加上鎖鍊發拘留所收押 
鎮江 
[律師與縣知事交涉]  
　　南鄉二村鄉民某甲誣控朱某姦拐伊女經朱延律師周進辯誣由廳將甲拘押該村乙丙二人爲甲朦禀釋放亦被押因此甲乙丙之黨大憤糾集二十餘人於九號上燈時在審判廳門前伺周出羣與爲難鬨至縣署于知事以事關司法不受復擁周至廳周入不敢出聞周遷怒縣知事之不保護擬將具控云又聞鎮郡各律師咸謂律師一職爲保障人道而設原告律師保護原告被告律師保護被告是乃天職今周律帥爲被告辯寃被原告如此横害閙至縣署尚不過問且該公役暗中排使實屬有違法章擬擇期開會公議决與縣知事交涉 
山東 
[山左公學之風潮]  
　　山左公立學校校長一席自王默軒辭職後卽由敎育司司長王鴻翊充之後王君以司内職務繁重不能兼顧卽委張君達辰担任斯職張前曾充該校監學與學生感情不甚融洽此次充當校長各生卽羣起反對公舉代表謁敎育司要求更換不得請又要求張到堂佈告一切改良規則並解釋理由張竟將二代表李景章王傑千懸牌開除學生見牌示大怒即紛紛向前質問請其將開除原因速行宣布張仍不出席亦不之答各生等無如之何卽全行罷班以示抵制更將行李等件移至校外有寓商埠棧房者有寓鞭指巷店内者職敎各員亦均外出校舍爲之一空現聞敎育司科員擬爲之調停云 
雜評二（默） 
[屈服之解釋]  
　　我嘗言爲維持大局爲保全生命財産而屈服者不得謂之辱矣夫所謂屈服云者非朿手聽命俯首求和之謂也彼以過激烈之手段來我讓一步而勿還以過激烈之手叚卽所謂屈服也彼以軼出於正軌之手叚對我而我退處於正軌中勿稍越界線卽所謂屈服也由斯以言屈服則無論何方面苟不屈服者必有輿論非之國民棄之而所謂屈服者榮莫大焉又何辱之有 
[政界之空城計]  
　　人謂近日敎部情形參司一空百事擱起乃該部之空城計也我謂今日各界之紛紛擾擾攘臂怒號中央與各省之忙忙碌碌日籌應付亦何莫非空城計之手段 
[杭垣又破獲機關]  
　　吾嘗謂政黨與政府爭持雖劇烈然必各有顧全國家之念决不願擾累我人民也所慮者匪黨與各不逞之徒乘人心惶惶時借名煽動以肆其毒手耳今者杭垣機關之破獲余言驗矣主張激烈者一思之勿爲彼所利用而致他日無詞以自明也 
[閩兵大閙風流城守署]  
　　近日之軍隊因欠餉而譁變因改編而鬨鬧又因退伍兵各匪黨種種勾煽而摇動幾幾乎無術駕馭矣而不謂福州之城守又因娶妾演戲之故致激怒軍士釀成鬥毆風潮可謂妄巳 
　　迨旣搗毁品物一場掃興亦祇自咎耳乃爲脫身計欲乘此將軍隊改編遣散絶不顧愈激愈甚不更謬乎 
 
 
 

Page 7

 
 
本埠新聞 
宋案今日觀 
[洪述祖引渡問題]  
　　洪述祖自宋案發生後避往青島由中央與膠督交涉要求引渡歸案審辦迭紀前報兹悉地方檢察廳長陳松生君以此案要犯應桂馨及嫌疑犯朱蔭榛業經預審提起控訴洪爲案中緊要人證不能任其遠避復於日前電請外務部催速解滬以便質證現接復電略謂前由程都督應省長電述證據内應洪往來函電各節准國務院摘錄函送卽經照會德國駐京大使將洪述祖交出歸案嗣准程都督等將攝成證據影片寄送到部又經照送德駐使轉達膠督迅將洪述祖引渡訊辦在案現正催詢設法交涉云 
[嚴局長尚畏人言]  
　　上海禁烟局長嚴君以應桂馨在看守所内違背刑律二百七十一條吸食鴉片以致地方公民紛紛致函詰責實爲禁烟政策之大障碍然此事係屬司法範圍本局殊難侵越如果該犯實有吃食鴉片情事應由地方檢察長查明核辦業巳出示佈告矣 
[捕房移送物件]  
　　公共捕房捕頭昨派中西包探將應犯被拘時由捕房抄出之皮袋一只（内有金表一枚金練一條金四開二枚鉛筆一枝）小皮夾一只（内有鈔票二百五十元莊票銀二十七兩信封信紙名楷毛筆鉛筆各一支鑰匙四枚）衣服九件一併開單移送第一區收存當由龔區長報告穆廳長以待兩犯解至地方審判廳時附送歸案 
五誌巿政廳與巡警長之激戰 
[不移交卽不開門]  
　　淞滬警察廳長穆杼齋君昨致上海地方審判廳長函云敬啓者應桂馨朱蔭榛二犯前由檢察廳寄押一區近因防衛過嚴以致開罪於巿議會敝廳長服務梓桑未免們心有疚查江蘇各級審判廳試辦章程第四節第七十八條凡刑事犯罪未經判决而爲該案之嫌疑人及被告逃匿被獲者得於審判廳之看守所收管之是應朱二犯照章應移交貴廳看守并聞檢察廳業巳起訴更屬責無旁貸應請查照章程迅賜訂定移交時間實紉公誼鵠候惠福 
[穆警長之强項]  
　　巿長陸崧侯副長楊東山南商會董顧馨一蘇筠尚諸君因聞穆警長再不將巿政廳大門開放南巿商界將以閉巿要挾恐妨治安故於十二號晚七時邀請穆君至内地自來水公司勸其卽行開放如慮所禁之應朱二犯或有疏虞可將該犯移禁淞滬巡警總廳内以免决裂聞穆廳長答以該犯之禁押巿政廳巡警第一區看守所内係奉都督省長命令刻下應否卽日開放抑或卽將應犯移禁巡警總廳惟有靜候省長命令然後遵照云 
[縣議長敦請任職]  
　　縣議會議長莫子經君昨日致函巿政廳董事會轉致巿議長略謂現當夏季議事會開會期内每日應將各案會議關係巿政執行機關萬難驟行停議查閉門一事刻巳奉省長回電解决略有端倪啟門之期亦必不遠是以函請照常任職開會接續前議弗再疑望以順輿情並請轉知各議員查照 
[省議會不及提議]  
　　上海縣議事會昨接江蘇省議會電開（上海縣議會鑒巿董事議事會兩電悉省會期滿不及提出聞省長巳電復就近調停）等語現莫議長巳分别轉致縣知事及巿政廳董事議事兩會查照矣 
[省長復南商會電]  
　　南商會顧總理諸君覽蒸電悉此案昨巳電飭穆廳長毋庸堅執並另電吳知事轉致自治職照常任事矣希卽知照民政長應文 
司法部慰留檢察長之無效 
[司法部來電]  
　　上海地方檢察廳陳檢察長齊電悉同級審廳全體撤換一事巳由部電查明該檢察長辦事勤能深資得力且宋案正在審理吃緊之際仍望以大局爲念勉力維持勿更伸請辭職司法部侵 
[陳英覆電]  
　　北京司法部鈞鑒齊電發後隱忍待命巳六日矣頃奉侵電勗以大局爲念而對於高審廳侵權違法之舉不置一詞司法至此尚何大局之可言且宋案業經起訴嗣後職務全屬審廳此時大部旣許推翻審廳全體英一人之去就更何足重輕英去志巳决高檢廳請加任命一節懇卽取銷兹於本日（十三）巳將篆務委交資深檢察官葛尚冲代理乞迅簡員接任陳英呈元 
縣議會聯合會記事 
　　江蘇縣議事會聯合會前日開臨時會各縣會代表蒞會者計十餘人由正議長費璞　君報告各項函件次卽提議各案兹特分别列後 
[報告]  
　　一報告續到贊成本會組織各縣議會函（睢寗）（寳山）（丹陽）　　一報告贊成本會議决司法案之各縣議會函（邳縣二件）（安東）（沐陽） 
　　一報告金山縣議會推定議員張良朔棄心嚴二君代表出席 
　　一報告吳懷疚君討論漕糧改特稅問題函 
　　一報告寳山縣議會推定議員錢衡壽王兆濟爲代表赴會與議函 
[議案]  
　　一議决桃源縣議事會報告省長駁斥未經成立事查縣制第六條各縣議員額數分配所屬各選舉區之法以各選舉區納稅額之多寡爲準察核報告與定章間有不合前函詢該縣知事迄未見復應俟復到再議 
　　一議决武進縣議事會提議力爭大借欵案由本會函請省會再電力爭 
　　一議决司法進行問題江蘇法院成立在先帮審制萬不適用惟各縣多巳改組應請處長酌奪所在情形卽日次第恢復海門縣議會及常熟縣議會函抄黏附呈處長 
[湖州同鄉臨時會紀事]  
　　浙省爲産絲之區湖州南潯一帶尤爲饒富但湖州濱臨太湖向爲匪徒出没之所際此新繭上巿本埠中外絲商咸將運銀前往湖潯等處收買蠶繭亟宜防患未然而南潯防營近又與民國頗有意見尤爲可慮故昨由湖州旅滬士商在湖州七邑會舘開臨時大會討論消弭方法三時開會由沈聯芳君宣布開會理由後將駐潯防營與本地民團搆成惡感原因及關於營團交惡之各方面電文呈稿當衆宣布其搆成惡感之原因則以駐紥南潯附近軋村防營於陽曆四月廿九夜被匪徒刧去師船四艘翌日南潯民團宋昌明魏香馥二哨弁帶隊放哨獲匪吳和尚等三名報由該團長費金組呈請浙都督批准鎗斃在案旋防營營長金有富怱指宋魏二弁通匪要求交出懲辦合鎮商民以宋魏二弁確於廿九晚在邱寅叔家飲讌衆目共　顯係防營誣陷羣抱不平旅滬同人得報後以金營長功罪倒置營團惡感愈深殊非桑梓之福除以旅滬同鄉名義電告浙都督請予維持外特再邀集同鄉討論消弭後患云云於是嚴濬宣君主張宜注重兩方面能力與權限立說均根據法理爲正本清源之計蔣孟蘋君立說則以保全梓鄉安全爲宜周湘舲君主張欲求此事解决有强硬和平二種方法如用强硬法則宜將此事真相呈報浙都督聲明宋魏被誣並要求將金營長治以應得之咎如用和平法則請浙都督消弭雙方意見卽所以保全安甯此外屠輔清君等陳說甚多亦各有主張嚴君贊成周說第二種和平方法全塲均深以爲然旋卽公推王亦梅龎萊臣張渭臣張青士等六人爲代表不日赴浙向朱都督面陳並推姚菊人君草定電稿先行電達朱都督爲代表面陳之張本電稿附後 
　　杭州朱都督鑒潯紳文日電計邀鈞鑒本日全體會議深慮防營民團互有悮會恐礙治安值此新絲上巿商業民生關係匪淺公請電飭金統消滅意見以靖地方除舉定代表不日來杭面陳外特聞旅滬湖州七邑同人楊兆鑿等叩 
[馬律師對於國事之陳詞]  
　　律師馬國文致北京大總統國務院參議院衆議院武昌黎副總統各省都督民政長省議會各政團各報館電云遯初遇害羣相猜疑借欵事成忽倡反對好事者流借此問題悚動人聽以致國本動摇南北有分裂之勢然訴訟宜持平而後能得真相借欵爲治標之計舍借欵又將何從因宋案而窮究主名是愛遯初也愛遯初而反肇亡國之禍遯初弗願也反對借欵是愛國也愛國而反促亡國之機智者弗爲也爲今之計在政府宜持以鎮靜以避擁兵自衛之嫌各省宜以國爲前提勿循黨見而誤大局平心靜氣清夜自思破屋孤舟那堪風雨否則意存破壞數人之功罪不足計其如家國何泣血陳詞情長箋短惟鑒察之大局幸甚馬國文叩侵 
[警捕捉賊之爭執]  
　　三區蔣區長前日呈報穆廳長云昨晚北四川路宜樂里口談道社内聲喊捉賊崗巡夏錦雲歸區報告當派長警到場見賊在屋面因即四面兜拿其時租界西印捕亦在馬路上圍捕有一馬印捕開鎗擊賊鎗子在巡士何揖廷耳旁飛過幾被殃及嗣該賊逃至西弄萬和醬園由巡士蔣道雲拿獲詎一西捕忽然越界毆打巡士圖奪竊犯以致蔣巡士頭面受傷應請廰長轉呈交涉使與領事工部局交涉以保主權 
[查獲拐匪回黨]  
　　廖阿虎陳阿三王郭氏因挈同山東男孩王小海子王和尚楊長二施小吉子四口至虹口元芳路碼頭擬乘恒生輪船出口販賣由探查獲解送公堂訊供判令押候補提同黨併究在案昨由捕房將住居閘北之廖等同黨馮占標韓金吾一併移提到廨經中西官略詰一過判押候禮拜五質訊核辦 
[拿獲體面拐子續誌]  
　　自稱前清山東候補知縣之朱咸翼與廖宗坤蕭金發携帶女子牡丹才喜玲珍三口擬乘德國公司輪船潛赴香港汕厦等處價賣爲婦孺救濟會調查員查見協同水巡拘解警廳轉送檢察廳後卽有人到廳求保不准前日經檢察官預審朱仍口出大言多方諉飾謂廖宗坤蕭金發二人皆是僕從所帶女孩係廖宗坤之主人廖某託帶等語問官以廖某亦爲案中要證因飭分别收押候傳廖某到案再核嗣有内地自來水公司内之顧朱二人投廳求保陳廳長以刑事案未經决定不准交保着卽退去 
[租人契據之可疑]  
　　趙光泰張榮生王慶林滿寳林前晚帶同婦人丁侯氏張吳氏吳二姑娘及女子丁來寳等至虹口華順碼頭擬乘和生輪船出口當被包探查見以其形跡可疑一併帶入捕房分别拘留昨解公堂研訊中西官以趙光泰帶有租人契據情屬可疑判令押候查辦餘人訊無拐賣情事一併省釋 
[男扮女裝之出醜]  
　　甬人陳義和年巳四十七歲忽於前日夜半面塗脂粉身穿女衣至虹口北泰和林路弄内探望當被美捕房三百七十八號華捕與二十五號西捕查見盤詰支吾當即帶入捕房捕頭疑陳係龍陽一流人物飭送醫院驗明昨解公堂請究先由該捕等與一百七十六號西探禀明前情訊之陳延律師並邀見證王某等五人上堂力辯陳素來安分孫襄讞商之英領康君以陳年近五旬似此裝扮顯有别情惟查西醫驗單尚無實在證據判令帶回捕房候禮拜三帶堂核奪 
[扛運貨物之爭端]  
　　滬南寗紹大達兩碼頭各輪船到埠貨物向歸小工頭陳阿三雇工肩挑兹有巳革巡士張根全及混名小娘舅等五六十人覬觎擬欲爭奪於前昨兩日午前聚集多人在十六舖橋南首中華樓話雨樓春在樓三茶館内欲與陳阿三爲難陳阿三得悉後立卽報告巡警第一區請爲究辦龔區長以事關爭奪生意碍難干涉如果滋擾自當嚴究遂派偵探前往查明呈候核奪 
　　另一訪函云甯紹馬頭各商輪運到各貨向歸野鷄扛棒夫承接扛挑起卸每貨一件提給力錢兩文歷經該公司擬章准行相安無事乃近有秦某等覬觎權利連日號召多人聚集馬頭俟船貨到埠卽欲爭奪適前昨兩日到者甚少且兩方面各有準備未至决裂現經寧紹公司查知恐一經格鬥擾亂治安業巳報告一區及水巡區派探彈壓矣 
[調查員揭開黑幕]  
　　城内喬家浜十五號門牌係由姜某租賃與其妾同居平日煙賭並行毫無顧忌本年自春初至今巳抽得頭洋四五千金兹有人至禁煙局報告謂姜與其妾均違禁吸烟並留賭客開燈過癮當由調查員王定銘徐士文金大垣於昨日協同往查卽在其家搜獲煙具全付烟膏數兩並煙灰等物其時姜妾尚高臥未起調查員因是婦女未便拘捕遂卽派人回局報明局長添派多員前往將姜及搜獲煙具等件一併帶局留候照章處治 
[代理廳長之文告]  
　　上海地方審判廳代理廳長張清樾君昨日發出文告一通照錄如下爲布告事本代理廳長前受司法籌備處長委任爲本廳推事旋因前廳長黄因病電部辭職函請本代理廳長代理此次本廳改組八號復奉高等審判總廳四十五號委任令開委任張清樾爲上海地方審判廳推事兼民庭長同日奉五十三號委任令開上海地方審判廳長屠銓未到任以前委任張清樾代理廳長各等因奉令之翌日廳長屠由蘇來滬前廳長黄巳牌示停止辦公靜候部令改組旋前廳長黄又表示不負責任去任先將木質關防一顆備文賫送接收前來適屠廳長在寓患病函請本代理廳長代爲接收查法院爲處理人民訴訟機關上海廳務尤爲繁重本代理廳長爲維持現狀起見除函請前廳長黄將一切卷宗及應行移交各件整理齊全以便接收定期開庭并飭本廳書記以下遵照高等廳令照舊供職外爰於本月十二號起督同新委本廳各推事照常辦公公尊法院而便訴訟特此布告 
[電氣吸收利源]  
　　大陸報云閘北自來水及電氣公司巳與工部局電氣公司訂定合同由工部局電氣公司總管供給電氣至閘北境内再由閘北公司照工部局價率售與各用户 
[醫生認症未真]  
　　住居本城淨土庵路之鄭端甫日前因其妻懷孕五月餘忽見帶下特倩英大馬路五福弄醫生陶佐卿診治據稱月經停滯遂用茺蔚烏藥等攻破之劑服後腹痛如絞翌日即血流胎墮係一男孩肢體巳具始悉爲陶醫所誤當將該方錄請寳安里神州醫藥總會開會詳論旋接覆函云昨交來方一紙業經敝會同人審查僉謂該醫生認症未確誤有孕爲停經不合保胎之法是以致誤云 
[聯合運動之時間校名]  
　　本埠巿立各學校與縣立第一第二高等小學校定於十六日開聯合運動會於南巿商團公會體操場由巿議會推定吳叔田君等爲評判員巳略誌前報兹悉巿政廳學務委員定於是日午前九時至十一時三十分午後一時至四時三十分爲開會期間與會各校列後隆德崇正巽與比德西成朝宗高昌倉基江境縣立第一高小縣立第二高小和安肇周養正農壇東明萬竹男女時化梅溪 
城内 
[縣知事批]  
　　（中華佛敎總會代表福田菴仰西等呈批）據呈該佛敎總會現設上海分部業經成立黏呈簡章刋件求請立案給示等情巳悉組立社團旣遵法律之規定披閱會章亦尚妥協應准立案給示保護仰卽知照布告一紙隨發此批 
[地方檢察廳批]  
　　（任月琴請求附帶起訴批）該案業經提出公訴兹據附帶瑪訴前來准卽移送同級審廳著候預審决定可也（高朱氏請求暫行省釋伊子妙生批）狀悉爾子刑期未滿不能保釋迭經本廳明白批示何得一再嘵瀆（沈冠卿訴伊妾張氏捲逃請求偵查提追批）狀悉姑候派警查緝一面由該民訪查秀全下落呈報到廳聽候核奪（蔣夏氏請求保釋伊夫蔣阿妹批）狀悉此案係連臧并獲爾夫殊不能免嫌疑候卽照章起訴母庸多瀆 
[無須罷工]  
　　本城板箱業各工人等現因米珠薪桂所得工資不敷應用擬卽停工要挾該業司年李阿毛聞之當卽禀請　滬警察廳長設法防範穆廳長卽飭李阿毛傳知各工人照常工作母許罷工生事一面候傳雇工司年吳阿囝到廳詢明再行核辦南巿 
[學徒不端]  
　　義隆鮮肉莊學徒馬喜鰲私取帳箱上鑰匙開箱竊取金鐲一副金簪金挖耳三只金戒二只鈔票洋二百九十元現洋十三元小洋六百三十六角私逃無蹤該店主張福生當將馬之舅父王錫洪扭控第二區現在滬杭車站將該學徒尋獲扭區搜出金鐲等原贜數件惟鈔票則不認竊取區長以贓物缺少尚多當卽移送淞滬警察廳訊究 
閘北 
[查獲煙犯]  
　　一區長警查獲吸烟犯孫龍海陳阿高龔偉齋三名又六區查獲吳有才一名又司法警察在長春坊查獲朱福生陳如福二名前日先後解送司法科移交檢察廳押候核辦 
[皮匠行兇]  
　　嚴洪生與皮匠王景福因搶奪風箏起釁互相扭毆王突出小刀戳傷嚴之頭面旋由四區崗巡一併掝獲嚴送醫院王解司法科押候訊辦 
[因何衝突]  
　　朱新旺陳禮生陳正寳陳正喜吳淞泉等前日在途互毆陳禮生受傷甚重由二區崗巡一併拘獲解送司法科押候究辦受傷人送醫院療治 
公共租界 
[累及姘婦]  
　　曾連生控施富財陳阿虎在武昌路總會内用菜刀砍傷頭面等情由廨訊判被告各存洋五十元交保候原告傷愈再核在案兹經捕房查得實係在逃之王阿虎所爲昨派包探將王之姘婦楊李氏並見証吕福祺一併拘案請究判吕退去候示李氏押候禮拜六質訊再核 
[另有主謀]  
　　李阿生因與其姘婦王吳氏串拐新閘寳順絲廠内繅絲女工朱吳氏徐曹氏圖賣並吞没兩婦衣物由探將李與王吳氏分别拘押捕房昨晨併解公堂請究原告投訴前情訊之李等同供該原告等係由其姘夫吳榮根誘出圖賣業經地方檢察廳訊明判吳收押有案可查請察關讞員商之美領强君判李與王吳氏仍分别還押候移提人證到案再訊 
[自行取贖]  
　　石路公興里住户程金亭前因隣家起火將衣箱一只交由傭婦夏阿金寄於湖北路某姓家詎被吞没值洋八十元之衣物業巳報捕將該傭婦與其同黨宋沈氏陸王氏一併拘押在案昨解公堂訊明以夏阿金無干開釋兩氏巳將吞贓質洋分用着沈氏押女所一月王氏押三禮拜贓着原告備本取贖 
[乘火搶刧]  
　　張柏庭乘公興里顧阿寳家起火時攫取盧耀卿家值洋三百元之衣箱由探拘解公堂訊供管押在案昨經中西官復訊屬實以張乘火搶刧實屬不法着押西牢九月示儆 
[有意朦混]  
　　甯波路合大押店夥戴兆先控張王氏陳談氏將鉛質鍍金押髮圖質洋三十元由廨訊判兩氏管押候查在案昨經中西官復訊以被告不能指出該押髮來歷實屬有意朦混着各押女所一月僞飾燬去 
[訊斷拐案]  
　　南翔人趙阿大之妻周氏近被同鄉人王阿銀誘拐來滬串同王阿七得洋七十元押大香粉弄七十七號雉妓院内賣娼被探查悉昨將兩王與周氏並鴇婦李阿二一併拘解公堂訊供明白判兩王各押西牢半年　鴇身價不追從寛斥釋周氏暫留本廨候移傳其夫到案再核 
[母再虐待]  
　　西華德路永吉里住户吳陳氏以其夫吳愛生逼令賣娼逃入濟良所求援由所解奉公堂訊判暫行留候補提人證再核在案業經捕房將吳愛生拘獲昨由中西官訊得並無逼娼虐待情事遂判吳具結將氏領回惟以後不准凌虐 
[工人猝斃]  
　　某機器廠工匠沈榮福家住頭　路前日在廠工作時忽患腹痛由同廠人送回家中旋卽身死報告捕房屍送驗屍所昨經中西廨員蒞驗委係急痧斃命卽着屍屬具結棺殮 
法租界 
[先行扣住]  
　　陳裕昌控楊价人租開歌舞　戲園按照合同短交洋五千九百元一案昨又由原告律師福履理投廨聲稱前者楊价人控告伶人李春來多取包銀巳奉堂諭限李交還洋五百八十元今請將李所交之欵劃歸陳裕昌先行收領餘洋仍照合同辦理聶讞員商之李副領事諭將李所繳之洋暫存公堂不准楊价人具領候再核斷 
[並無中保]  
　　婦孺救濟會偵探何連寳在某輪船上查見粤人胡阿郎胡趙氏帶領女孩兩口形似拐販報捕拘解公堂請究胡供一孩名素郎買爲使女一名阿素買爲養媳有身契呈電讞員查閱身契並無中保顯有不實判押候查明再究 
[招摇撞騙]  
　　宋來雲投廨控稱妻父沈玉蘭前因虧欠存欵被控奉諭人銀兩保旋有洪子昶來言如能出洋四百元卽可運動僅令保人不必保款當時信以爲真卽將金鐲質洋四百元交付詎至今尚未保出始知受愚報捕拘案求追訊之洪供認向宋騙洋今巳如數交出求宥判洪押四月惟宋不應行賄着罰洋三十元充公 
雜評三訥 
[大門案尚未解决]  
　　應省長明明電勸穆警長毋庸固執或擇地遷押矣而穆偏以應否開放與移禁須俟省長命令答陸巿長飾詞推諉可見其執抝矣 
　　或曰觀穆致地方審判廳函催訂移交應朱兩犯日期似有速了此案之意然而一日不移交則大門一日不開之意卽亦露於言外仍執抝而巳 
[人妖]  
　　蘇州發現一紅衣紅褲紅鞋襪紅辫線之人上海發現一四十七歲之男扮女裝皆所謂人妖也然蘇州之紅人言語離奇不過瘋癲而巳而上海之男扮女裝者非奸拐即竊賊則其心可誅 
[租人據]  
　　販賣人口與租押同爲人道之賊浙江温台等處租妻之風最盛或十年或五年期滿人銀兩還恬不知恥維持人道者亟宜革除者也 
　　今者趙光泰身邊之租人據得母類是歟 
來函 
[比領事署函爲比國賽會事]  
　　啓者西一千九百十三年八月間比國擬開常年賽會係爲中比兩國交換物件比賽中國會場設在北京勃吕珊勒當由比國外務部附屬在内現比政府擬請各華商及各製造廠將所有物品前往與賽兹將帶往賽品各項章程開列於左 
　　㈠赴賽之人可不出給地位以及照料之費所有各項賽品陳設在中國會場内應須自行看管并小心一切關於失竊以及失火之危險但比政府並不擔任當由與賽者自行擔負 
　　㈡所有包件内載物品應須標貼住址加蓋領事署圖章 
　　㈢各項貨樣可不出給關稅 
　　㈣各賽品未便出售 
　　倘有人在比國擬商購賽品等類當由經理中國會場之人指示一切將所有出品根原并價值曁樣子以及裝運貨樣無不詳細示知 
　　凡赴賽者應須出給運費至比國盎凡而斯口岸爲止所有裝回之費當由比政府代爲出給倘赴賽者擬將賽品贈送比國政府該政府當付給運費查前項常年賽會定於西一千九百十三年八月開幕倘各華商擬將貨物前往與賽請早行知照上海比總領事署是爲至盼特此佈告駐滬比總領事署特白 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[巿政廳閉門記] [  東埜]  
　　上海巿政廳爲地方議事行政之總機關而巿政廳之大門則又議事行政人員出入往來之要道也警務長乃突然封閉之曷故吾聞隱士之高蹈也門有雖設而常關者矣今者巿政廳之公務繁冗而警務長偏欲使之閉門高臥此其不可解者一 
　　吾聞商號之倒閉也有諺所謂關店者矣巿政廳旣非商號又未破産何來此怪現象此其不可解者二 
　　吾聞妓女之拒客也有設閉門羹以待人者矣警務長豈欲效其所爲而以鴇婦自命乎此其不可解者三 
　　滬上土諺向有開後門之說今巿政廳不開沿浦江之前門而獨開毛家弄之後門是亦開後門之特色雖然警務長而果欲開後門者何必借巿政廳爲試辦之地此其不可解者四 
　　牢門尚有洞啓之時而巿政廳之大門除警務長解職外將永無復開之日（警務長宣言如是）是巿政廳之設備較牢獄爲尤嚴設警務長而戀棧者吾不知駐廳辦事人員除應夔丞及一二嫌疑犯外有何元惡大憝而受此無形之終身禁錮也嗚呼警務長抑何膽大妄爲若此 
　　諸君憶之乎檢察廳以屢次被竊稱於前而巿政廳又以閉鎖大門繼其後遥遥相對是誠吾上海之好現象也 
　　北京大總統無解散議院之特權而上海警務長有封閉議會之毅力兩兩相形是又吾中國之大特色也 
　　今者縣知事縣議事會之函牘紛馳輿論報館之質問備至而警務長堅鎖大門悍然不顧警務長之勢燄誠哉其不可響邇矣或曰是不難祗須倩一回敎徒往請啓門不應則集合團體擬以武力對待行見服禮辨誣之論說雜出於警務叢報引咎辭職之電文喧騰於省長公署矣尚何區區開大門之足云㈡ 
海國叢談 
[荷蘭之風土（續）] [  跫廬]  
　　荷蘭土地較海面爲低除國内北部之一小部分外餘皆爲平坦之大地其全面積之半低於海面三尺或至十五尺故海岸線之大部分皆以堤防爲保護而内地所通之水流亦較地面爲高故設有保其水平之場所焉昔烏列比脫之戰巿街之軍潰决堤防使全土浸於水中敵人不勝其苦至今傳說荷蘭之參謀本部於敵軍侵入危急之際有詳細之地圖明示其决潰堤防之處爲其國家之最大秘密嚴重保管此乃其國之最可畏者荷蘭如與外國開戰唯有水攻之戰略以外别無他道若英德一旦有戰爭之危險至以干戈相見德國爲運兵計必希望通過荷蘭如前歲一時風傳英德有開戰之說荷蘭於其國境狼狽增兵甚爲困難若許德兵通過國内英人必不能默然其結果荷蘭必捲入英德紛爭之旋渦中則於是時必演水浸之藝矣 
　　今更言其風土國内平地爲水潤澤故荷蘭實爲農業國青青牧草一望無際牛羊成羣孳生茂長真如一幅天然圖畫牧場耕地悉依卡那爾連結而居彼往此來俱乘小舟日將西落夕霞籠罩農夫滿載野菜與牛乳之罐掉一葉之扁舟上下游行其風景非居大陸之人所得夢見逸致幽情足增文人學士之詩情畫意者實非淺鮮㈢（未完） 
自由談話會 
　　今日各報有庇護奸人者有激烈聲討者庇護奸人固可惡然發激烈之詞者亦無見地黨惡不足責以言論過當而亂人心者罪亦不可逭夫報紙最足鼓舞人心故一言之發可以爲衆人心理之趨向言果過當最易淆亂大事敬告主持言論諸君其勿以危言聳聽也 
　　袁世凱巳敦促另舉正式總統議院諸公誠宜慎重選舉以慰外人之期望而謀國家之幸禍不宜偏私受人運動以陷我家國於阽危之地恐覆巢之下無完卵也[  歷樵]  
　　今之所謂偉人吾知之矣得志則睥睨一切氣燄逼人一經失志則主張破壞無所不爲嗚呼今之所謂偉人古之所謂民賊也 
　　向之官吏多以吸收民脂民膏爲生活夫固盡人育恨之矣試問今日民國之政界中人若某某等其平時所消費者獨非從民脂民膏中來乎呈可慨也夫[  仲琴]  
劇談 
[新新舞臺之近聞種種] [  玄郎]  
　　四盞燈自去年以迎貴班併入新新後主持後臺止帶一乃弟周 
[投稿者孽兒]  
　　朱飜原名紫貴號鴛雛年十六歲江蘇華亭人現寓上海法租界嵩山路救國社本部 
[自題小影]  
　　吾本飄零一稚子誓將頸血洗神州尋常莫說頭顱好忍辱偷生戴亦羞 
　　自憐消瘦自憐貧槖筆生涯誤此身欲化精禽填恨海不敎國士共沉淪 
　　福全常支月俸八百金入局年餘囊槖裕如今以用人掣肘故遽萌退志而新新亦以包銀太巨愛虧不少遂恝然置之麒麟童苗勝春九齡童筱琴仙四人去年黄楚九與之訂合同一年月俸千二百金聞苖勝春得百金筱琴仙六十金九齡童四十金而麒麟童獨得千金可謂巨矣該伶不過長於做工一道然潘月樵趙如泉輩素稱做工卓絶一時者亦祇八百六百耳且演新劇遠不如二人之多材多藝出色當行該伶之獨木關落馬湖等戲非不佳妙特自吉瑞來新新後未免相形見絀座客曾經滄海難以言水故亦不能十分叫座今於本月二十一日合同期滿聞孫經理頗以開支太巨爲慮大致必有一番更動也 
　　該臺近擬聘鬚生賈洪林入局嗣以索價太昻而嗓音乾澀尤恐不能迎合滬人心理遂改易初志擬聘李鑫甫李係文武靠把老生所能之戲甚多然月包亦索千八百金該臺尚嫌價太昻貴擬以千金羅致之現正在磋商中也 
小說 
政治小說 
[鐵血男兒（一百二十四）] [  常覺　獨鹤]  
　　白聆陶語默念事機巳迫唯有以言激梅麗使救巳乃目視梅謂陶曰信如所言豈將以堂堂爵邸爲城社之憑乎雖然汝肆其鬼域伎倆竟能使當世英雄入汝彀中術亦神矣惟吾非畏彊禦者安敢阻吾行其速避！語未巳如電光一閃白巳擎手槍指陶頭部陶神色自若徐徐却步白急奪門而出甫履閾見俄兵十數露丸環立阻不令前乃復退歸室内陶微笑白白君母恐此輩皆俄使舘衛兵知僕在此特來護侍於君固無傷也白怒不可遏顧梅曰僕承姑娘導引而來今若此豈特置穽以陷我乎梅聞斯語羞忿交并即曰儂豈能預知君必來此因先期設伏以陷君於危耶君達人也胡不相諒白曰僕固急不擇言然姑娘亦宜有以解吾之厄言旣復謂尼曰公爵乎僕在君邸中即爲君客爲主人者一任其客受盜賊之刧制不能庇護固客之不幸亦主人之羞也君如欲保主權其速退俄兵 
　　尼未及答梅亟趨尼前曰白君之言實具至理萊司邸内决不能令喧賓奪主爲他人决鬥塲也語巳復廻顧陶曰陶君！此吾邸第君不宜久留其速率衛兵他去勿事滋擾陶曰是安可者梅怒變色欲與爭尼止之曰梅妹且少安毋躁聽吾一言白君謂主權在吾欲令排難解紛固未嘗不可惟吾對於白君亦有所要求頃間一席話能嚴守秘密否......語至此陶即攙言曰公爵宜以大事爲重區區賓主之誼又安足論况白君此來實自墮網羅安能歸怨於君幸勿縱虎歸山自貽伊戚尼置不理復顧白曰君如能許僕不以今日之事復向他人道及片語僕當使君出險丈夫一諾千金但求允可固不慮君事後食言也白毅然曰此言實不敢奉命梅急曰阿兄何亦苦相逼白君即報告烏王亦職所當盡加以禁錮實屬違法背理儂於萊司邸中當然得行使主權陶君乎儂敢以主人名義令汝速退讓白君　勿阻陶摇首曰爲令兄計爲西奥司計僕萬不能應姑娘之命且僕亦非願加害白君不過欲令其於此間小住旬日暫時不得與英倫通訊而巳俟大事旣集仍當還其自由也白厲聲曰吾一日不死汝目的一日不得達陶賊！汝果欲力阻我者請一决生死醜奴！注意！！叱咤一聲手槍巳直抵陶胸㈡ 
言情小説 
[麗綃記（十二）] [  栩]  
　　賴合旅舘中喜尤不知費却幾許欵密之言使盡何種纒綿之手叚始得麗綃順其意旨明日之日乃與喜尤乘輿而赴翟愛之家途次喜尤在後瞻望前輿其心中悽戀之况直無可以爲喻而喜尤自思則此行曾不異於送嫁也輙見麗綃時時廻頸返顧而一幅　綃又無刻不在粉頰之旁則知麗綃之心其悽戀實倍於巳雖相距十步勿獲通語而其眉目間遞到之語意實較覿面之談爲真切也彼蠢蠢如牛之輿夫曾不少解人意逞其驕健之步倐忽巳扺翟氏之門則見奴僕幾輩趨前相迓比至雙輿旣降則翟愛巳率其子女而前旣盡相見之禮翟愛肅喜尤以入會賓之室而其子女則導引麗綃繞廊而進喜尤方欲與麗綃有言則廻廊盡處巳有眷屬出迎遂咽聲而止顧謂翟愛曰護花人煞費安排矣予心殊爲不安而昨日之日我實處於萬難之地其景况要可不言而喻翟愛笑曰是誠難乎其爲情者我亦過來人耳惟君必當小駐此間以稍舒其愁怨否則驀生生地豈不令其憔悴死喜尤曰予亦未嘗不作是想特予苟住片時則變幻又恐百出須知麗綃之與予直欲磨難我以至於死然而彼又弗肯縱我以死直所謂無可如何者耳翟愛曰予巳爲君洒掃塵榻且往觀之苟不以爲褻辱則且住爲佳言巳即携喜尤之手趨至左室扭扃而進陳設固巳楚楚也翟愛又曰且更爲君導視麗綃之室處喜尤曰閨闥何敢輕造翟愛曰旣爲通家奚復拘拘於此乃引喜尤自東廓繞而出則見紅橋壓水垂楊幾樹方展其黄金之縷迎風招展以自矜其舞態池面有鸂　一雙瞥見人影展翅飛去隨其所至之處乃見藤花影裏霞裳霧縠方掩映於玻窗之内則麗綃與若霞諸人在焉㈡ 
文字因緣 
[步韵和張樹立先生代題拙影] [  雙璧]  
　　璧本不能詩蒙張先生謬譽因擬答如左 
　　大雅宏達賜以賡和猶所拜嘉 
　　可笑無端現色身名流題咏筆傳神因緣且喜結文字聊製新詩步後塵 
　　香閨貪睡起遲遲曉報郵來也未知手把自由談片片夢中翻倩婢扶持 
[和雙璧女士原韵] [  蜀西閒人]  
　　豪情偏賦女兒身許我論交說以神脫却袈裟通一語知音從不在風塵 
　　青天碧海夜遲遲印出嫦娥月不知大好河山今若此憑君纎手快扶持 
[再疊前韵]  
　　三生石上證前身一話遺灰一愴神我不如人君遠客可憐都是落風塵 
　　刼到今生話巳遲色空空色有誰知韋娘一曲情千疊心縱如灰也莫持 
 
 
 

Page 11

 
 
   
 
 

Page 12

 
 
   
 
