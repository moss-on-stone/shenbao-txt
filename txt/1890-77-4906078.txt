# 1890 - 77 - 4906078

 

Page 1

 
 
[集腋社彩票引言] [  申報館協賑所謹啓]  
　　啓者本舘前承諸大善士陸續捐助珍物一時未能售罄因製成彩票一千二百張每張售洋一元茲已售去千餘張務望早日購完定期開彩俾災區黎庶同沾活命之恩此則本舘所翹跂以望者也 
[詩句題解韻編减價出售] [  申報館主人啓]  
　　本舘所印詩句題解韻編四五集選擇必精搜羅益廣芸窗雪案拾閱良便而又紙墨精良字蹟頗大不似他本之蠅頭　聚者閱之目易昏花茲　格外取値從亷俾人家易於購置計每集减收工料洋二角五分購者請至本埠申報舘帳房申昌書室及各外埠經售申報處可也 
[新印分類尺牘出售] [  申報舘啓]  
　　尺牘雖小道然蓮幕中人爲逹官顯者捉刀必胸有積軸腕有好筆方能指揮如意咳吐成珠意則不亢不卑詞則不支不蔓江都王　仙先生緝有分類尺牘備覽其中多係名人手筆千狐之腋合成一裘洵足使童蒙拾其香草飽學資其沾漑本舘特用新鉛排印每部十四本價洋八角卽日出售賜顧者仍照曩例 
[賞得其當說]  
　刑賞者天子之大權所以驅策羣力奔走賢豪者也刑賞各得其平則人樂爲之用刑賞或失其平斯怨咨生焉顧刑固不可以或過刑過則失入者多適以開刻薄之風而人且不以刑爲懼賞亦不可或濫賞濫則不足以見名器之重而人且不以賞爲恩本朝家法最重明刑罪疑惟輕功疑惟重恪遵虞夏之盛軌故刑過之失從未之見惟賞浮於功則不免有之當軍務倥偬之際一戰之勝獲保者數白人一城之破獲保者數千人雖不若爛羊頭關内侯爛羊胃　都尉之以名器爲私賞亦不至如大將軍告身一通僅博一醉然而顔色之頂可以斗量翠羽之翎可以車載問其所得之保舉果皆由殺敵致果而來者乎大都百中不過一二而已不但此也偶遇大工凡所以衛民生捍社稷以及一切爲國家勞力之事莫不皆有保舉或　十人或數百人倘遇覃恩典禮則獲保者數又以千計試問此保舉者果皆勝任而愉快否乎要亦不過仰沐皇恩之浩蕩不予逐細駁斥以示朝廷寛大之恩而已故嘗聞有屬僚於上憲前求保舉者又有上憲示意於屬僚謂某事將關保舉初聞之不勝詫異以爲保舉者上憲之權亦大憲之責豈曰求則得之不求則失之且又豈可由上憲示意使屬僚得以恉項求保此不特開夤緣奔競之路卽名節廉恥亦掃地盡矣繼而知凡有保舉各　無不如此則又若司空見慣不以爲奇一若保舉亦不足重前此鄭工合龍大開保舉其中保當其可者固不乏人而身未到工濫列名姓者亦所在多有盖保　之案由下遞詳大憲固未必一一細核也夫保舉而旣有濫保之弊宜乎朝廷飭部議奏覈實准駁不　輕予核准此非朝廷故靳其恩實所以愼重名器也乃昨閱邸抄見有曾伯宮太保與漕帥　撫會銜奏請揚州府　運提搶辦險工任事出力員弁遵旨擇尤保奬一摺而歎其用意之深長與濫開保案者不帝霄壤之懸也夫修築塘壩挑濬河道均屬各該員弁分内平常應辦之事前經吏部奏明一槪不准保奬此正愼重名器之道卽宮太保亦仰體朝廷至意故自莅任兩江以後修防隄工已歴五届其中不無勤勞足錄之人而從未率行請奬惟去年秋前大汛上游來源湧旺水勢盛漲已逾放壩定誌而裹下河各州縣及各鹽塲蕩地　禾均未成熟設不堅持固守必致一掃無遺故保護之力尤不可不甚當具時險工迭出在在可危所最險者卲伯鎭石工陡塌子嬰閘石底跌塘因而民心惶惶相率遷徙幾於十室九空幸賴在工員弁竭數晝夜之力不辭勞瘁不憚胼胝拚命搶修始克化險爲夷此次所保全者甚大乃敢破格附片請得擇尤保奬以示優賞當蒙硃旨俞允故遂據堤工司道册開重加覆核查係實在當時搶險出力員弁始爲奏請其在工修守而不與斯役者一槪剔除如此則人數旣少亦無遞層請保之員自屬毫無冒濫夫以在工修守之員弁僅僅不與斯役尙且槪予剔除則身不到工濫測薦剡者更何有矣保所當保不保其所不當保於不當保者拒之於當保者許之足見朝廷鑒空衡平於尋常工程則循章以符定制於搶險要工則破格以奬有功於神妙不測之中仍寓報功懋賞之意凡屬臣僚誰不勃然思奮力圖報稱也哉吾觀於此而知朝廷之所以驅策羣力奔走賢豪者在乎賞而亦不專在乎賞也賞而不當則賞不爲恩賞而適當斯賞皆知感卽此以見宮太保之五届不保而獨擇此搶險要工破格開保者正爲朝廷重名器並爲天下作士氣也有是君有是臣則有是政矣 
[春明雜錄]  
　　鑾儀衛出有治儀正整儀尉各缺咨取宗室八旗各項人揀選已綴前報兹以啓鑾在卽應行揀選以便派供要差遂於二月廿四日奏請欽派大臣在東安門内南箭亭正白旗侍衛教場揀選已咨傅宗人府八旗滿蒙漢保送人員自備弓馬於是日黎明赴該教塲聽候揀選○武英殿大學士額筱　相國之夫人近因二豎爲災醫治罔次遽於二月二十二日未刻仙遊當卽棺殮如儀於二十四日接三擬於閏二月二十六日發引接三之夕在廷王大臣親往弔唁車馬僕從塡塞閭巷可謂盛矣○閱兵大臣禮邸等於二月二十七三十兩日在海淀閱武樓外火器教塲校閱圓明園外火器營健銳營官兵春季合操並閱三山兵丁演打鉛丸○阜成門内頭條胡同廂監滿世管佐領斌玉與本旗世襲騎都尉塔齊布本有葭莩誼近因口語遂起爭端竟將塔飽打一頓棍木交加塔身受重傷莫能行動遂於彼處支棚調餋斌經本地方官呈送提署訊辦當飭西城外坊詣騐傷痕塡格送案北署司員以兩造均屬職官未　擅訊已禀請大金吾批示遵行云○神機營八漢排槍隊輪應閏二月初六日入値西苑外圍班差該隊帮操載侍衛賛兼充帮辦營務翼長差應於西面公所値班以便稽察各朱車該隊僅剩　操一員難以兼顧因禀請營務處可否於備補各員中暫派一員代替班差刻經醕邸派令輔國將軍載信暫替該隊帮操以便稽察而資鈐束○吏部示傳所有二月分選翰林院待詔張毓齡一員知州王詩質一員通判恩霖恒榮等二員知縣志燮李世琛吳士愷葉廷楨　振鷺王宇鈞徐國俊黃承淸劉肇甲劉顯綬丁中立蘇品仁何先春文玉韓作霖萬立均夏啓祥謝葆榮唐驊　等十九員直隸州州判楊佶超一員布使政經歴劉本逹一員補議正月分知州鄧文淵一員共二十六員相應出叙傳令該員等於 
 
 

Page 2

 
 
二十四赴部過堂二十五日齊集天安門外朝房預備籖掣倘是不到定行指名題叅○年例於二五八冬之月調集水帥官兵操演礟位以重戎事兹値仲春經兵部開列御前行走大臣侍衛銜名奏請派閱水手礟位奉硃筆圈出御前侍衛正黃漢副都統恩全御前頭等侍衛訥欽泰欽此得旨後卽由兵部司員面請訂期演放經恩副都統等定於二月二十七日早在東直門外褡褳坡校閱經兵部行知水師官兵於是早前往演放○刑部直隷司承審搶刼棉花胡同拒傷事主之盜犯六人業已供認不諱並將某處行劫某處明火之案和盤托出該司照律擬以斬梟惟此案内有窩賊銷贓之宗室玉某覊於宗人府獄屢訊未得實供刑部迭催刑訊而宗人府以未取確供爲辭刑部以未便入稽會同三法司訊問六犯僉供王某不能逍遙事外及與玉某同訊六犯供証確鑿玉總不肯承認宗人府以六犯爲仇攀上月廿五日刑部綁縛六犯請旨行刑適有某大臣謂若先將六犯行刑恐玉某恃無質証得以幸脫罪名立卽封章上陳上遂將刑部請旨行刑之摺留中未發而召詢刑部宗人府堂宮謂據刑部奏稱衆供僉同若謂仇攀豈同案六人皆與玉某有仇乎宗人府奏以玉某迭行嚴訊未取確供旋奉旨令宗人府迅速訊取確供覆奏請旨所有六犯鬆綁監獄俟宗人府覆奏後請旨辦理○西歴三月十四號爲義國　主誕辰駐京各國使署均於是晨高扯綵旗以伸賀意總署各堂均以名片往賀○兵部武選司於二月分准漕運總督咨開安徽廬州衛守備姚振國現已調繁所遺之缺奉旨歸部簽掣按　缺輪應科班到班查有科分名次在先之候選衛守備張日祥係湖北人由戊辰科武進士奉旨以衛守備選用欽此赴部投供候選應選此缺傳令該員於二十五日早赴天安門外朝房預備簽掣 
[寍波試事續錄]  
　　二月廿六廿八三十等日浙江學憲潘嶧琴宗師傳點升發出寍波府屬文童提覆牌每學於正額外寛取廿餘名或十餘名不等至廿九三十初一日分作三塲每日限於辰刻提覆點名給卷分坐東西堂號飭派親信家丁嚴密關防約一點鐘時各作一起講另紙謄眞呈送宗師當堂評閱以定去取所有題目照錄如下鄞縣謂之姑徐徐云爾　奉化何爲是栖栖者與慈溪咨堯曰章定海　唯曾子章鎭海雖萬鎰象山其一人○督學部院示本月提覆鎭海文童以雖萬鎰三字命題萬鎰言玉之價値萬鎰也諸卷大半言玉之多至萬鎰豈金以鎰計玉亦以鎰計耶何書理之荒昧一至於此該縣上届歲科多撥府學一名此次少撥一名本院秉公甄錄初非預設成心爾諸童惟　爭自濯磨力圖進取下届歲考儘可呈明新任不以此次爲例也○舉人馮可鏞等禀批查各縣撥府學額憑文撥取例無定額是以上年歲試奉化亦曾少撥一名此次該縣少撥之故係因題解錯誤非此不足示罰據請補撥似難准行該紳等如慮後爲成例不妨於下届歲試禀明新任酌量補撥仰該學官傳諭遵知 
[風流案牘]  
　　劉大奎者山東濟南府人山東爲禮義之邦濟南又係都會之地說者譏其山不高水不深男多詐女多淫似未免失之苛刻然教養失而民鮮恥習俗移人不免漸趨淫靡密室藏嬌倚門賣俏半是有夫之婦劉婦姿色稍佳未肯食貧居賤遂攺名月梅送舊迎新不以爲恥劉亦甘戴緑頭巾轉徙至烟臺旅順最後至天津之大沽所得纒頭不少其在旅順時與巡查街道之燕人李奎五相狎李年富力强月梅倚之爲义桿义桿者以護花爲已任者也去歲月梅赴大沽李適撤差卽偕劉夫婦附船渡海香巢重築艷幟高張李與劉約每日付旅費津錢五百文閫以内不容問鼎劉畏李聲勢口雖唯唯心實怏怏數月後以拐逃等詞控李於天津縣經委員提人質訊以兩下各有不合分别笞責月梅判歸本夫具領此去臘事訟藤已斷矣天津搆訟向有差帳名目劉夫婦於結案後不名一錢只有掌珠一顆娉娉嬝嬝未分瓜字値日之二快班某役取以爲質李經訟後月梅之得失尙不縈懹所最難忘者娟娟此豸耳驟聞某役據爲已有不禁忿火中燒遂倩善刀筆者具詞投縣某役恐一經對簿冰鑒難逃遂將月梅夫婦藏過俾無左証鬼蜮心腸虎狼伎倆洵可畏哉 
[營勇互毆]  
　　湖北省城長街天符廟日前演戲祀　寠人子負木背凳至廠所支搭看臺以便男女列坐觀劇每人索錢一二十文不等其時粉白黛綠入座縱觀但覺人頭如蟻適有營勇十餘名在看臺左右几立縱眺中有桀鷔者公然對婦女解　小遺其旁另有營勇數名面斥其非小遺者變羞成怒始而詬詈繼至用武又因寡不敵衆一面召聚羽黨將爲復仇之舉適營官得信當將營勇喚歸始免爭端然戯塲已作戰塲樂事已成恨事矣 
[蘇臺春夢]  
　　有一女屍浮至姑蘇濓溪坊下年約二十以外衣飾華麗不類村姬見者驚詫異常喧傳殆遍地方正欲報官請騐適屍屬坌息而至辨認的確撈置河干覆以草棚妥爲棺殮好事者詢其巔末據稱死者之夫傭於某棧先一夕乞假歸家黃昏時婦忽欲上街購零物攔之不聽候久未歸至天曙四處訪尋知已溺斃噫異矣○聚賭抽頭本干例禁賢有司屢申厲禁而若輩終怙惡不悛豈眞與花骨頭有緣耶夫亦藉此以弋利耳邇來胆愈大黨愈多竟敢搭茅棚於府署庫房中喝六呼么聲逹於外適邑尊因公過此卽飭四圍兠捕拘獲多人回署後或杖或笞或荷校示衆并按籍拘其漏網者務使獲案重懲不知若輩當創深痛巨之餘能洗心革面否也○入春以後喉症盛行初起卽喑啞無聲移時而喉内腫滿呼吸不通諸醫束手無方閱日而斃識者謂去臘未得祥霙今春天時又不正以致釀成疹癘無藥可醫也 
[舒州春望]  
　　安慶來函云二月二十七日之晚濃雲四合星月無光洎乎鼉鼓三敲雨師卽命駕而至銀河倒瀉溝澮皆盈直至曙色將開始覺雲收雨止登樓一望麥苗已欣欣向榮矣○某哨弁平日待兵士甚嚴每侵削以肥已槖兵士根深刺骨敢怒而不敢言一日有某火去請假回籍并索取所欠餉銀哨弁靳而不與火夫忿甚訴之於統領某軍門軍門大怒立飭戈什哈請該營營官某副戎查問營官傳該哨弁研訊知火夫所禀均係實情遂將哨弁重責軍棍數百下令將所欠火夫之餉如數給之 
[潯陽春汛]  
　　上月廿五日九江新壩某木作有兩學徒因細故打架一人踢傷小腹登時倒地其父母聞信赶來勢不肯休閱一日受傷者漸保無虞始得含湖了事眞萬幸也○有操相人術者新到大碼頭門常如市上月杪有一客衣服麗都請相士决休咎相十先看其手後看其面卽起敬曰僕至此間相人多矣未有如君者試再看君之後枕骨何如客乃脫帽露頂任其摸索相士忽昨舌曰異哉君　腦骨比上雖不足比下有餘矣觀者聞之相與捧腹客亦不付相貲而去相士自知失言徒自懊悔而已 
[東瀛春泛]  
　　西上月二十七號日本東京淺草區遭火事後查得極貧者有四百五十户都一千七百九十餘名口現俱在下谷本所兩處棲身仗義者遂贈以金資或饋乾餱等物以濟燃眉○市立大坂髙等女學校大坂醫學校尋常師範學校男女生徒朝暮同居一處現在衆議恐多去便欲將此舉廢棄首事叅事會員岡健高厚安井健次二君告諸大坂府學務課長定於本月二號爲始調取各生徒一一查究如果弊多利少則斷須革故鼎新云○此次陸海各軍齊集愛知縣大操日皇派親王小松宮爲近衛都督於上月二十七號率近衛騎　步工等兵前往預備又派伏見親王步兵大佐兼充近衛步兵第三聨隊長一同前往皇太子自去年立定後本充武職此次升授陸軍少尉命大夫侍從長等隨往第三師麾下一體閱操○日皇擬親謁神武天皇陵寢下令着奈良縣人民一體知悉定於本月二十七號自西京抵神户大坂吳佐世保各港云 
[鳩兹春雨]  
　　蕪湖向有中江鳩江兩書院中江乃皖南四府一州生童肆業之所由道憲按月課試鳩江則專課蕪湖一縣生童由邑尊 
 
 

Page 3

 
 
每月考課成端甫觀察下車以後培植人才逈逾常格二月初六日甄别中江書院所取皆係知名之士今復欲親試鳩江書院示期閏二月初四日扃門課試愛士憐才惓惓不已春城桃李盡屬公門矣○洋務土藥保甲等局總辦孫詞臣太守於二月二十六日乘輪赴省謁見沈大中丞禀商要公○湘陰魏雨亭别駕僑寓蕪湖宅第連雲爲人慷慨有大志凡遇地方善舉莫不首先解囊彼都人士每嘖嘖稱道近奉阿嘯山方伯札委署理鳳潁同知篆務别駕奉檄後買舟携眷於二月二十八日赴任槃槃大才出而佐郡自然遊刃有餘也○正月十五日報紀西門内裘都戎家被人悏仇糾搶一案當由前署蕪湖縣王宇春明府次第拿獲人犯疉加刑訊供詞多涉曖昧以致未能定讞現聞王玉如明府於二月二十六日帶同捕役親至江口又獲吳大漢子一名帶回訊鞫供詞亦復遊移遂飭收禁以憑詳細推鞫聞此案中曲折甚多上憲已調辦野舒城厘卡之李少靑刺史來蕪勘訊想刺史長於折獄當不難一訊而服也○東門有王茄子者習公輸子術娶婦不賢不能順從姑意以致家庭之内日夕勃谿前日又因細故婦嫗二人扭作一圑土銀樣蠟頭槍不敢斥婦一語姑忿甚直奔縣署喊寃適隣人某在縣前遇見以事關忤逆急爲勸阻次日邀同戚族至王家令王自執鞭箠當母前重撻其婦王素懾獅威戰戰兢兢幾不能下手衆人見如此光景飭將婦外衣解去令姑自行痛撻姑蓄忿已久至比仰仗衆威一洩無餘衆復從旁儆戒婦唯唯不敢伸眉鄰右皆稱快不置○李氏婦賃屋於江口新街開一烟寮並植解語花數枝臨風搖曳逐臭之夫趨之若鶩醋海風波日凡數作隣右惡其喧囂羣起攻之適有某圑總與婦有染以護花鈴自任隣右畏其凶焰無如之何說者謂是處新闢街道房屋齊整正盼商賈來賃以興市面今爲齷齪人所佔恐正經貿易者或反觀望不前房主其亦計及於此否 
[航船遇盜]  
　　定海航船往來寗波向定每晚由甬駛出鎭海關外停泊俟天明再行開往定海其所以如此者因恐海盜刼掠故禁止夜行也上月二十八夜定海長順航船搭有考客多人因歸心如箭並不在鎭海關外停泊直駛至螺頭門洋面天尙未明突遇盜船盜遂躍登航船肆行搜掠共被刦去銀洋綢縀等物約値四千餘金當日開單報廳定海廳王司馬因舟子長順違禁夜行發差管押候辦考客等聨名禀請施恩廳尊不准一面飭差協同舟師訪拿海盜云 
[拐犯成擒]  
　　天津紫竹林五方雜處奸宄最易濳蹝前十餘年地方官曾拿獲拐匪姜二處以極刑梟首示衆光緖三年晉豫大饑匪人拐販婦女來者絡繹於道時邑宰爲王璞臣大令逮拐匪到案梟四人起獲被拐小兒女五六十口發廣仁堂撫養嗣是養瘦馬者俱以前車爲鑒稍稍匿迹消聲矣邇年境過情遷拐匪又蠢蠢欲動今春鳴鑼招帖尋覓失孩者已不止一人不止一事二月中旬有寓居紫竹林之寍人田某一顆掌珠失而復得至廿三日有轎式東洋車一輛中垂簾幙駛過先農壇車中隱隱聞啜泣聲中途遇藍縷男子名　楊者攀轎與語刺刺不休楊素以販賣人口爲生旁人遂留心伺察試將車簾揭起則中坐一嫗懹抱一十餘歲村女知非善類急喚地保扣留其車將車中人交其收管旋解交汛官張把戎得全訊問嫗稱李姓武淸縣人女患羊癲瘋由其父託窰窪人張氏轉託帶往醫院療治女稱周姓年廿三歲寍河縣人然察其口音又似寳坻土著認嫗爲祖母因貧難度輾轉來津把戎以其中情節支離不容輕縱轉送守望局局員屠二尹飭差將楊獲到訊取確供聞當送縣訊究矣 
[滬北火警]  
　　昨晚十一點一刻鐘時捕房警鐘亂鳴俄分四下查得英租界五馬路東首近浦灘之某洋棧　火英法美洋龍捕房藥水龍保險行洋龍紛紛馳救浦江近在咫尺取水甚便竭力灌救巡捕頭督同中西包探巡捕分投彈壓法捕房之中西捕亦到火勢漸漸息滅至如何起火焚去房屋幾間容俟續錄 
[禮尙往來]  
　　昨報列聶仲芳觀察率同蔡二源太守拜會西律師担文兹聞官塲傳述担文先曾拜會觀察故觀察以禮答拜並非商辦要公也 
[恭頌德政]  
　　昨日錫金公所董事赴上海縣署拜謁裴邑尊恭送匾額一方又德政牌四對文曰愷悌有歌先勞無倦夙深庇厦重切攀輿德暉舊照膏雨新沾化洽夏夷惠敷商旅南市當商譚日炘等亦恭送匾一方文曰淸廉愛民德政牌兩對文曰澤溥羣黎業安士商恩德挾纊淸正廉明并萬民傘一柄邑尊謙讓再三始行收受 
[胠篋被拘]  
　　松江人某甲向在英法兩租界偷竊物件屢經各包探拿獲到案笞責枷示詎甲賊星照命不攺舊業匿跡法大馬路之同福客棧中　日下午行至永安街潛入福生昌字號向號客房間扭鎖而入正在翻箱倒篋適被包探王榮培李雲發偵知立卽前往將甲　塲拘獲查點物件尙未缺少當將甲拉入捕房經備捕頭向甲再三根究據供前在永安街福生昌號内曾竊號客兀色縐紗皮馬褂一件復在某西人處竊得綢洋傘兩柄均已押錢用去又在南市小橋畔某店竊取毛竹老烟槍一枝阿芙蓉膏一匣現在同福棧内捕頭得供之下當飭包探將皮馬褂烟槍並烟一匣吊到捕房捕頭復命將甲帶至失主家查對失物仍行管押候堂期送案請究 
[上海縣署瑣案] 　 
　　小東門外王黃氏花烟館妓女周順寳病斃捕房旣報請詣騐後該氏竟私自將屍骸棺殮裴邑尊怒甚飭將該氏及其姘夫王大元帶案此已紀諸報章者也前晚升堂訊究該氏供稱順寳患病後醫治無功以致斃命並無别情所有樂方呈求察閱王供稱小的籍隷安徽前在某營當勇與該氏私識多年生有一子順寳委係病斃叩求明鑒邑尊謂旣經報案豈可擅行棺殮遂飭將王收所着將兒子交案訊核○源利糖行主馬煜興等控協源糖行主蔡子榮掯阻汕頭匯票銀兩前晚裴邑尊飭提質訊馬訴稱去年十一月由汕頭和裕付　匯票一紙向上海美和收銀美和不付將原票寄至汕頭不料斯時和裕已經倒閉後查知蔡於美和和裕均有股分是以向索蔡掯　不交叩　追繳蔡供稱汕頭和裕尙欠職員銀數千兩此項票銀實與職員無涉况美和行主王泉侯竹樵侯子雲等均在上海馬儘可向之理說不應向職員糾纒邑尊着邀同董事明白理處○租地轇轕一案已記昨日報端前晚裴邑尊訊究之下李宦收程人劉妵伸訴前情并呈抵據顧孫氏卽張孫　供稱小婦人向住浦東生有一子夫故後遺下十六鋪地基一叚被夫妾抵與李姓建屋收租今春夫妾病故是以小婦人向李索歸房屋顧阿寳卽張阿寳供稱小的在虹口某押鋪爲夥父親在日將浦東之產分給嫡母管業十六鋪地基給與生母管業今生母已故嫡母忽來覇索現在李姓之項尙未還淸叩求明鑒邑尊將抵據給劉顧孫氏交官媒看管着將兒子交案訊辦○穆瑞生控曹安卿勒串不交一案曾紀報端前晚復經裴邑尊訊究穆訴稱小的有祖遺三圖地基五分歴年照數完粮今糧串被曹勒住不交叩求訊究曹供稱穆父本有地　業已售歸寳源祥轉租與洋商惠爾生田單已倒換道契所稱　基五分係張景星之產小的自應將糧串交張張供稱穆將地售去轉租小的之地造房現已　期其地仍歸小的執業邑尊着候傳册書櫃書查明核辦 
[英界公堂瑣案]  
　　昨禮拜一英國副領事賈禮士未到公堂各案由蔡太守獨斷○包探顧阿六禀稱宜昌洋廣貨鋪夥楊阿林投捕房報失火油六箱皮馬褂一件經小的查得此項火油曾由小車夫某甲裝運尋甲盤詰稱有不知姓名之三人雇車裝去隨着指獲二人則一爲楊阿新一爲吳阿五同稱火油四箱售與祥裕二箱售與大生計共得價洋十元數角皮馬褂質洋六元因之分别吊贓送案阿林申訴前情請將原 
 
 

Page 4

 
 
贓給領阿新供稱小的係浦東人該鋪父親亦有股本前夜取得馬褂火油托阿五變賣得洋卽將一元數角分給阿五阿五供稱阿新係該鋪小主人曾托小的將火油變價馬褂質錢小的並未分用阿林稱阿新之父曾在鋪中爲夥現已停歇並無股本蔡太守問甲曰爾稱有三人雇車裝物今祗獲楊吳二人尙有一人何在答稱雇車時已夜深雖見三人殊難辨明面貌太守轉詰阿新阿五堅稱祗小的等二人太守判將阿新管押二月阿五管押一月贓交阿林領去所有質本及收贓之價槪不追還○包探陳意九禀稱李小發陳寳立等先後投捕房報稱被賊掘洞而入竊去衣服肥皂捕頭命小的查得積竊周端生將壁穴成一洞然後唆使李扣寳蛇行而入竊取各贓交陳阿新變賣今已一并拿獲問明衣服質在某鋪肥皂售與陳步雲小京貨店因卽分别吊贓送案請訊并查得陳前次收贓曾經大老爺科罪李陳二失主各訴失竊情形周供稱小的係江北人年十六歲確曾掘洞李供稱小的係揚州人年十七歲由周囑令入洞行竊陳供稱小的係寍波人年十六歲周李得贓後囑小的分别或質或賣陳步雲供稱小的係揚州人向業縫工現在借本開設小京貨店是日有事出外由夥收買肥皂麥捕頭稱陳步雲屢次收贓請從重科罰蔡太守問周李陳三犯尙有父母否均稱有遂判將周笞責二百板李陳各責一百板押候交父母領回管束陳步雲罰洋二十元贓父二失主認領○某號華捕禀稱今晨小的出外巡街時見傅阿雙在厠間自縊急爲解救送請安插傅供稱小的係寗波人年二十一歲父爲木匠現已病亡小的亦習木作母親僑寓虹口昨日忽將小的逐出無可存身是以自尋短見蔡太守問爾吸食洋烟否答稱向不吸食太守謂然則何致輕生諒爾作事不端以致被母逐出隨飭交差收管俟問明其母尙願收領否再行候示○某號華捕禀稱昨日小的見陳富榮被余亭三毆傷爲此將余拘獲一面送陳至仁濟醫院據醫生言須七日後始可察知有碍與否今先將余解案請訊余供稱有人與陳口角互毆非干小的之事該捕又禀稱伊等共有十餘人攢毆不知究竟何人爲首惟陳指定被余毆傷蔡太守飭將余管押七日俟陳投案再行質訊核辦 
[招領屍棺]  
　　同仁輔元堂來　云本月初二早晨巡船在楊家渡外浦撈來　屍一具年約三十外身穿白布短衫内束白布搭膊藍破棉袄繭綢破棉襔外罩藍布長衫三根頭藍鬚辮線當經本堂殮埋義堟如有親屬來堂認領可也 
[潤資助賑]  
　　余及湘浦散人　擅書法大小行楷出入晉唐兹以僑居扈北賦閒無聊擬約同策鰲遊客以書畫助賑無論行草花卉山水以及詩文楹帖每件洋兩角先父申報館協賑所掣取收條并件送四馬路楊柳樓臺五日後取件如係巨幅請酌加筆墨茶酒等以代潤徑投楊柳樓臺可也[  倉山舊主代啓]  
[大發慈悲]  
　　謹啓者頃奉到萃源土棧遞來杭州海潮寺住持顯徹大和尙一函因見春賑捐册勸集僧衆捐洋五十元以助浙賑祗　之下莫名欽佩竊以方外四大皆空而能以集　救災佛經所謂大慈大悲救苦救難者歟方今春賑江浙異常孔亟山東迫　待緩皆能　顯徹大和尙之見册動心共襄佽助不使捐册置於高閣則遍地哀鴻何難藉獲更生救人一命浮屠七級功德固無限量福報亦必無窮特登報章以資觀感 
[上海六馬路仁濟善堂籌賑公所施善昌謹識]  
[江督轅門抄]  
　　二月二十六日知府阮祖棠禀知候補道朱徵病故于二十八日申時大殮○二十七日鐘啓祥謝委總辦金陵厘局何福海謝委會辦厘捐局劉麒祥謝委總辦上海機器局差委署海州州同李汝鏞辭赴任 
　　上海盆湯衖内廣東譚寳宦齋存心氏聲明假冒只此一家 
　　本齋祖傳立止五淋白濁丸婦科調經白帶丸久已馳名中外購用者頗不乏人皆云止濁止帶極速愈後永不再發故以本齋生意稱盛近有無恥之徒暗中假冐本齋招牌仿效式樣僞藥害入爲禍非輕承恐有悞遠近主顧特此登報申明諸公光顧請認明譚寶宦齋字號店内高懸金面招牌爲記並　單式樣盒子裝璜細辨丸味以免冐混者可每料足洋五角可服三天輕者一料卽愈重者三二料立卽痊好並無後患與别家白濁丸白帶丸大不相同也另有○包好楊梅結毒丸寗神安眠養血丸每兩洋二元○劉製五淋白濁藥水每瓶洋一元五角○固齒擦牙粉兼除口臭治牙痛每匣洋二角○三日退汗斑藥每匣洋五角○立　臭虱藥嫩面斑點藥每匣洋三角每丸散太多未能盡錄用法另詳仿單 
　　　百花祠中西大藥局參茸珠珀靈寳戒烟丹 
　　本局靈寳戒烟丹固己風行海内交口稱揚盖除烟痼必固本原此丹照林文忠公原方加入參茸珠珀製按三才品分八種每種叅用引經藥品秘製清肺花露醖釀而成自太隂肺經遞至厥陰肝經按經調理扶陽培陰戒時毫無所苦戒後百病不生凡吸烟一錢服藥五分大瓶七角小瓶三角半惟買藥時須開明年歳肥瘦體寒熱癮多少吸幾年登明號　俾修合後四種其第八種參茸珠珀藥尤爲戒烟人戒後培植之品遠處信購全料須寫明體之寒熱年癮住址寄梅春里本局隔三天配就原局寄奉并兌和肝養胃丹八寳喉風痧藥陰陽參片調經種玉丸各種丸藥大瓶七角小瓶三角半止咳化痰和肝清肺百花露此露常服永免喉風痧疫不論男婦老幼能使容顔嬌嫩口齒生香每瓶八兩　收半價錢一百卅六 
　　上海存濟堂秘製鎗上戒烟奇藥三日效七日除鎗 
　　戒烟之藥遍處皆是何足云奇必須見效速妥戒而不病者爲奇本堂秘製之藥雖亦由鎗和烟裝吸然神效之速超乎尋常早已名馳海内交口稱揚尤奇者三日後鼻孔烟油洗凈鎗膏盡脫腹中烟積遂由大便而出所謂濁降淸升故能益營衛復精神永無後患戒至七日卽可除鎗無論多年老癮極至半月莫不戒絕頭號每兩二元二號一元照碼八折零售亦可俾其試騐始知非虚如願來本堂包戒亦可戒不脫不受謝尚有六忌開列於後一年逾六旬忌一三伏酷暑忌一三冬嚴寒忌一婦人有孕忌一患病初愈忌一心不堅者忌本堂爲戒烟諸君愼重起見故預告幸細察焉另兌人參百補膏專治各種虚勞每瓶兩元馬寳每分五角專治瘟瘴等症狗寳每分乙元專治噎隔反胃猴棗每分一元專治熱痰驚厥賜顧者認明上海法大馬路東首存濟堂便是原班回件 
　　美國佛邦羅補斯益製藥貢水 
　　專治肝勞肺癰癆瘵飲食停積胃口果滯心悸多諸君賜顧請向上海四馬路中西大馬驚四肢酸軟身虚體弱隂損陽虧宗筋舉氣血衰敗路晋隆洋行寳善街晉隆分行曁良濟房等酒色過度水土不服小兒不長成小兒血不强壯病後四家購辦大瓶一元五角中瓶一元起碼小瓶元氣未復精神委頓吸烟人身體瘦烟癮新斷精神恍五角原箱十二瓶價目格外公道批拆另議偬傷寒症初愈軟弱以及五勞七傷等患服此皆效美國佛羅斯醫生謹啓　 
　　黔硝通商 
　　黔省土美物肥向出五金又産硐硝一種其硝秉賦土地自然之氣而凝結非若他處之别土换壁　造而成也故其硝性猛烈潔白如銀抑且堅燥非常施之於配造軍火置用銀爐花炮樂材熏醃等事其利用之效遠勝他出業經○貴州撫憲潘○於光緒十一年○奏請開辦通咨各省並詳立章程内載外來商販准其赴發賣局照牌示價值完交承買之後聽其運赴各處銷售現奉○○諭旨此項硝磺除就地完厘外許照滇銅京鉛例各省關局暫免厘稅由局刋刻四連串票呈盖院司印信載明斤重以杜夾帶應先詳請咨明各直省將軍督撫通飭關隘地方遇有貴州運解硝磺過境一體驗票放行以免留難阻滯各在案兹經章玉泉司馬廷藩程愼安大令寳炎赴黔禀辦領運硝觔行銷卾皖江浙各省發商包銷聞己如禀批准奉飭在黔之下游各府覔礦開辦兼設局收買矣並聞靑谿鐵礦業己開爐其質勝於洋産從此地利繁興而黔省礦務自必蒸蒸日上矣 
 
 

Page 5

 
 
　　丹桂軒 
　　閏二月初五日演 
　　下邊廷盜宗卷拾黄金火光陣探寒窰捉放曹五臺山烈火旗興周滅紂 
　　閏二月初五夜演 
　　夜閙景州風波亭挑華車太后回朝忠孝圖桑寄新排燈戲園子仙凡結緣取三郡 
　　天仙茶園 
　　閏二月月五日演 
　　牧虎關九龍山琴挑桑園寄子拾玉鐲大神州五臺會兄掃松佘塘關背板凳 
　　閏二月初五夜演 
　　大賜福斬黄袍金光陣探寒窰九更天滾釘板佳期拷紅收關勝描金鳳 
　　天成園 
　　閏二月初五日演 
　　忠孝節義進宫保國長亭餞别東宫掃雪高三上墳雙龍赴宴夜戰馬超靑雲下書别母亂箭黑驢告狀 
　　閏二月初五夜演 
　　大長春滾釘板綠牡丹土潘國美人計蘆花蕩新排燈彩新戲火燒風月樓當塲十美出局擒孟獲 
　　一仙茶園上 
　　廣東鈞人樂班遷移永海軒准閏二月初五晚開演價目照常齣頭孖仔惑雙鵝潘大少開廳花燭允從郎 
　　靑蓮居 
　　特選花蕊名班 
　　於閏月初六日禮拜三開演至袜十禮拜日爲止每日一點鐘開演天雨停演諸公早降此佈杏記啓 
　　禮拜二拍賣 
　　啓者於今日二點鐘在招商局北棧拍賣鏡面盒數十箱各寳號如合意者請至該棧面拍可也此佈倍發行啓 
　　禮拜二拍賣 
　　兹於初五日二點鐘在本内拍賣日前在黄浦灘中患大風所落水印度棉紗棉線共計三十餘件此貨轉限一禮拜出清特此佈聞安得利行啓 
　　禮拜二拍賣 
　　啓者十點半鐘在本行拍賣各色皮手套數十打手巾牛油數相漆油魚油地毡椅子式書　　廚鐵床滕椅面湯樹天平等另物不計此佈魯意師摩啓 
　　禮拜二拍賣 
　　初五日十點半鐘拍賣八四藍龍輪船内拍賣寫字間大菜房内一應器皿什物大小鏡子藥水龍火爐鐵灶水櫃桅燈帆布繩索螺絲鋼板錨鏈彤板各色鐵器什物不計欲買者請至該船面拍可也此佈永發行啓 
　　禮拜三拍賣 
　　准於禮拜三十點半鐘在本行内拍賣舍利匯水合酒牛奶數十箱缸絲床塾新色檯布各種盆景花草不計隆茂行啓 
　　禮拜三拍賣 
　　啓者本月初六日下午兩點鐘在本行棧房内拍賣銀福壽紅櫃牌八磅四原布藍西牛十磅市布等貨此佈順全隆洋行啓 
　　拍賣車糖 
　　本行准於每逢禮拜三早十點鐘在本棧不限價拍賣B唛四呍半糖拍定卽收定銀限兩禮拜出清如過期不出將定銀罰去下期另拍此佈老太古帳房啓 
　　禮拜三拍賣 
　　於初六日兩點鐘在本行拍賣大號光面内數箱市絨衫褲百餘打保險燈鐵裁縫風燈糖碗小洋刀剪刀千里鏡表鍊皮拆壳洋珠鑽戒大英皂烟盒白磁罩皮拆鏡什物不計此佈泳泰洋行啓 
　　禮拜三拍賣 
　　准初六日二點鐘在本行内拍賣大菜間房間一應木器太小鏡子磁器自鳴鐘香水數十打各色燈筒此佈豐茂行 
　　失票 
　　前日卓友竊去　票紙數紙恐向各號取貨物切勿收用與小行無涉現小行概用聨票爲憑預白義行啓 
　　盤店聲明 
　　法馬路西市太來成酒店向嚴夏沈陳合開今盤與仁記開張己前各欵與後主無涉恐未週知特此聲明太來仁記啓 
　　尋人 
　　啓者是前二月廿五夜走失學徒寗波人二名一曰誠明一曰廣裕年紀各十七歳倘仁人所見送到謝洋二元如報信者謝洋一元决不食吉寳善街口鴻泰顧繡店特白 
　　禮拜三拍賣 
　　本行於初六日十點半鐘拍賣人馬熊脾雙鹿色羽毛馬頭紅藏嘰紅雙鳳單鳳嘰單鳳色呢因治色漳絨湖色元靑五絲生羅牌粗斜７２金瓶漂三印漂布三印竹布五磅紅雀七磅黑瓶布八四黑瓶黑鐘雙鴨三鴨紅蟹藍雙蟹藍鐘　藍瓶　藍雙瓶布十磅黑蟹黑鐘紅蟹藍蟹　藍藍瓶　藍雙瓶ＣＣ十一磅藍鐘市布二四黑龍紅雀紅瓶標二六藍龍旗藍龍滕牌藍瓶紅瓶標等貨此佈怡和洋行告白 
　　禮拜四拍賣 
　　啓者禮拜四卽本月初七日十點半鐘拍賣路燈船牌九老羽毛人鎗小呢船牌九老羽綾空嗶嘰十一磅彩三元十磅十二彩人鎗十磅紅萬壽紅三元紅人鎗藍人鎗十二磅人鎗九獅市布八磅四彩三元五子登科紅三元彩人鎗藍三元藍四美藍人鎗洋房雙人七磅藍三元藍四美藍人鎗六磅藍三元雙人採蓮原布八磅彩三元藍獅七磅紅三元彩人鎗藍獅挺市洋標八磅松鼠細斜紋十五磅老人頭十四磅雲獅粗布紅金星白三元七十二線紅雙路燈六十四金三元藍雙路燈洋房毛光市漂布等貨此佈聞閏二月初二元芳行啓 
　　禮拜四拍賣 
　　准禮拜四二點半在黄浦路十七號内拍賣彈子檯打彈應用器具俱全大菜間房間書樓廚房一應木器什物不計此佈隆茂行啓 
　　時泰洋行 
　　今有新到英國法國冬夏綾羅綢緞各色滾鑲花邊顔色鮮明永不退色白纱帳子法藍絨零售躉買均可英國鐵床其餘零星物件未能細述價目格外公道如蒙賜顧請至江西路廿六七號門牌本行面看此佈 
　　氣短英雄書篆篆刻 
　　纨摺扇隸書洋五角行書山水花鳥同石章每字二角餘詳仿單件交上海英大馬路中泥城橋興仁里蔣宅 
　　聲明 
　　南匯縣辛莊鎭　和尚妻孔氏名秀英因夫妻不和其妻于去年十一月來申五位娘娘說合用洋廿元又周氏娘處亦抵押卅元爲娼正月有信訪着親戚觀其回家該氏不肯　和尚自原分别自後嫁人或爲娼並前借欵後首或有别情與談家不涉和尚自後娶妻成家與該氏不涉爲此聲明 
　　圖章出售 
　　寄售田黄凍雉血等圖書係由揚州購來近世所希實攻房中寳貴海内諸珍藏家光顧者請至大馬路善餘里春申福分棧帳房啓 
　　新開卽代收闈姓 
　　本號寓三馬路福蘭堂專代收廣東厰全省文進士闈姓諸君投票祈爲賜顧每元扣頭錢卅文廣生利啓 
　　只此一天格外 
　　英二月花旗發財票出售全張八角半　　角四半五張四元○有志快發財者速至四馬路鴻福來内購 
　　英四月票批拆 
　　專辦吕宋票匯兌紅票格外公道並售門莊全半張照市分條六角半仕商賜顧原班回件上洋抛球塲口大有利大 
　　遺失提單 
　　怡和諫當太生船由港載來機器共九十二件提單兩紙己遺失立卽知照怡和前提單作廢如拾得送福瀛書局另謝 
　　失票 
　　今遺失巨康莊票一紙第二千二百零五號計元十兩零三錢八分向該莊說明作爲廢紙望各寳號切勿收用此佈華泰正裕 
　　馳名創製包退斑點 
　　面生斑點乃腎水不足火鬱經絡之血風邪外搏致成斑點發于面上凡男女面生雀點酒刺粉刺油光黑氣擦之立退此粉清杳嫩白異常婦女可代粉用或吸烟好酒氣色不佳欲求艷容者擦經一月自然返老還童每盒二角朔望九扣上洋大馬路興讓街南首廣東陸寳眞堂 
　　洋藥出售 
　　正昌土棧 
　　本號向在香港開張親至印度採辦大小洋藥貨眞價實中外馳名今分設上洋英界寳善街中市東長仁里坐東朝西石庫門面躉零發客凡仕商賜顧者須認明火輪爲記庶不致悮誠恐遠方不能週知特登報章以便諸君共鑒 
　　英三月號單到大彩誌喜 
　　頭彩本埠源祥號周君得二彩桃溪鎭陸書常翁得三彩寗波卞君得餘彩甚多請來兌洋○英四月票華閏月念日開彩半張二角全張四角頭彩三千元買三張送果報集一部○紳商賜顧請至上海四馬路中市聚豐園斜對門局力自給 
　　儀棧馮觀察政蹟 
　　十二圩自設大棧以來居民輻輳商賈雲集幾有成邑成都之勢奈其中五方雜處奸宄叢集最難撫治棧憲憑馮觀察莅事伊始卽實心整頓辦事認眞保甲一端非特委員稽查並常親出夜巡雪雨不懈遇有靑皮滋事立時研訉送縣嚴監以致奸民藏匿地方安敉歴事年餘而械鬥火災僅僅數次實爲多年所未見又復添購粥厰地基飢民就食者毫無擁擠傾跌之患全活菑黎無算頌聲載道到於曲順商情勤恤民隠捐亷俸以濟事或坐堂皇以　梟　己愛民毫無私弊是雖觀察爲政之善要非○宫太保知人之明不克致此特兩美之以志感載不忘焉耳 
　　新開廣同昌粤東茶食店 
　　本號巧造蜜餞糖果龍鳳禮餅送禮品物洋廣雜貨俱全兼售逐月吕宋票於本月初七日先行交易擇吉開張仕商賜顧請移光臨鋪在四馬路中廣同昌啓　　新開藜乙山房書坊 
　　本號開設上海棋盤街北首坐東朝西門面各種木板石印書籍及各省局書一應俱全遠省賜顧者可由信局購寄閏二月初五先行交易十一日開市此佈 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[貞女可風]  
　　天津郡城西四十餘里有村落焉曰洋芬港村人曹某半耕半讀卒歲宴如生有掌中珠幼字東光港劉氏子曹劉本舊族近漸式微遂溷迹牧圉中爲人供執鞭之役數年前車覆而墮致折其足醫治無效𨆪而能行其父恐子不堪作甥舘中人遂將庚帖歸曹使另覓雀屏之選女聞之語母曰劉子非生而病廢者使竟康强逢吉當不棄我如遺何忍以偶罹无妄之災遂另牽繡帺之絲頓廢白頭之約乎父母終憂女之失所爲尋佳耦而賦好述女於媒妁到門輒涕泣如雨父母不能相强姑隱忍之日月如梭現年二十有六矣今春二月劉氏子病斃訃　女家女父母驟闌而悲旣而竊喜以女旣已望絶或可意轉心回乎詎女竊聞　耗卽謝絶鉛華渾身縞素淚痕承睫痛不欲生兄嫂寛解百端以另結良緣婉請女毅然曰人各有志請勿以不入耳之言來相勸勉嫂戯謂小姑百析不回得毋欲過門守節耶女瞿然曰固所願也遂以前說請於父母父母知其志不可奪婉商於劉舅姑商諸族人竟從其請村中人傳爲佳話醵資盖蘆棚長二里許具備鼓樂衣冠於十九日迎女過門女素服登輿族人及地方汛弁俱衣冠以送到門抱栗主成禮拜見舅姑時劉氏子已卜葬女吊奠墳頭一慟幾絶正不止血淚染成紅杜鵑也當過門時父母叩間歸期女以來生爲約并泣謂蒙罣念請相過從一時聞者無不酸鼻現在劉之族紳已造具事實册結環禀邑尊會同儒學上詳乞恩旌表矣 
　　房屋地基業廣公司 
　　啓者本公司董事現欲請人翻造街房屋約五十左右之間係在虹口天潼路吳淞路兩路其式樣大小可至本公司寫字房面看其翻造之信外面寫明天潼路吳淞路兩路翻造房屋送至本行其價大小任憑董事是有權衡字樣其信收至本月初九日正午爲止此佈經理本公司事務之仁記洋行啓 
　　輪船往烟臺仁川釜山 
　　元山琿春埠 
　　啓者本行海哥麥魯輪船於禮拜六卽閏二月十六上午十點三刻鐘開往烟臺仁川釜山元山琿春埠如各寳號欲裝貨搭客者請至面訂凍氷章程須開明於提貨單之上乃要日本公司啓 
　　魯意師摩　行謹啓 
　　啓者本行歴來經理買賣呌貨向來格己久蒙華洋巨商深信今因新换殷實買辦更立新章逢期拍賣買辦更立新章逢期拍賣限定當日現銀出清如果代客貨銀准三日結帳向本行收取無悞此佈 
　　普魯華洋行 
　　今售英二月份票全張一元半張五角如欲躉批祈早來定價須本帳面　上洋英大馬路老旗昌隔　 
　　分條七角 
　　英四月份吕宋票出售全半　市零躉拆兌劃一公道函　立奉上海四馬路 
　　聨發土棧 
　　本號開設上洋　家　多年蒙四海見信今春重换更新提　大小洋藥照箱批發監製　膏每洋一兩二錢陳膏還灰二兩二公膏二兩六冷籠三兩一熱籠三兩四平頭外加仕商光顧請認不悞 
　　新到傅話機器 
　　今有美國愛的生厰寄到奇巧機器傳話箱倘有要言密語機密軍情或歌唱曲調均可隨意講入箱内傳遞遠方開箱傾聽聲音瞭亮絲毫不錯最奇者雖路隔萬里或藏之數十年後音仍宛然不减當年眞千古未有之奇物如合意者請至本行面試其價亦可面議豐泰洋行啓 
　　看書卽知戒烟法 
　　此書蒙克王爺賜章鑒定倉塲督憲宗室鍾曁上海道憲沈賜序最奇者服藥後腸中積滯烟油悉由毛孔而出故能除心癮愈百病增飲食豐容顔冬月手足不冷夏天身體不熱鬚髮竟可轉黑旣痿復能種子每兩價銀一兩每癮錢服丸三兩除根惟藥丸無凸凹形卽係假冐藥另有狐騷自藥每料一元三日除根雀斑藥半元十日退清髮秃藥六角半月重生淋癬藥等二角瘧痢瀉目疾等藥一角賜顧者送書一本上海只此一家金陵另有一鋪其餘省城各碼頭並無分鋪上海北門外吉祥街如意衖金陵城内土街口生生堂同啓 
　　輪船往東洋等埠 
　　啓者本行約各哈麥麥魯輪船船主名司委因於禮拜五卽華閏二月初八下午三點半鐘開往長崎西門舍革神户横濱等埠小包收至初七正午十二點鐘爲止搭客票出至開船之日下午兩點鐘爲止在船買票須照定價加十分之一如各寳號欲裝貨搭客者請至本行訂定可也此佈閏月初三日本公司啓 
　　鎭江得利票行只此一家 
　　今售英四月呂宋票全張六元半張三元分條六角八零躉批拆收兌紅票格外比衆克己自運廣東趙同春堂老鋪各種丸散膏丹發兌蒙仕商惠顧祈指明洋關後街庶不致悞 
　　參號遷移 
　　本號向在上洋抛球塲開張自運高麗野山别直兼辦吉林人參東西洋參官燕鹿茸貨眞價亷素蒙仕商推信今遷小東門外鹹瓜街口第一家洋臺門面交易恐惠顧未及週知用特佈告廣大啓 
　　送月份牌開彩圖 
　　按月吕宋票批發全半照市分條七角附送開彩圖月份牌各一張兼收大小紅票外埠賜顧指明上海法馬路晋和里咸吉 
　　新設信局 
　　新設奉化各鄉信客諸公有信往來交小號寄遞準閏二月初爲始每逢月初開班無阻奉邑康財隆啓 
　　廣義祥土號 
　　本公司在香港於去春分設上洋石路中街二馬路口揀選大小洋藥照莊批發精製清陳公烟加煎冷熱各膏分兩前報再明比衆相宜倘蒙賜顧原班回件斷無負悮 
　　附送工細人物月分牌 
　　英四月大票批發零售照市分條七角賜顧指明棋盤街萬有利 
　　上海自來水有限公司 
　　啓者本公司現在議定分派各股友利息舊股每股派得英金一磅新股每股派得十三先令九辨士定於閏二月初一日支付特此佈聞　經理本公司事務之德興洋行啓 
　　新開天豐洋貨號 
　　開設上洋大東門外大街中市坐北朝南門面專運哈喇大呢嗶嘰羽毛花素羅絨時式漳絨寗綢摹本各色咈布等貨一應俱全凡仕商賜顧格外克已先行交易擇吉開張特此佈告 
　　上海屈臣氏大藥房發售 
　　至寳肥兒藥散此散能消積進食固氣培神小兒服之最爲盡善盡美誠兒科至寶之料也化痰止咳飲丸此丸專能理氣除痰無論熱咳寒咳稠濁爲痰稀點爲飲皆能治之最爲奇驗培補小兒氣血此藥水王道不覇性藥純和能補小兒氣血或病後欠補一切身體虚弱等症香味紅口唇羔此羔芬芳滋潤善療口唇焦燥爆裂男婦均皆合用能辟穢冬令尤宜去腐肉解毒油專治一切手足潰爛遠年腐肉難於埋口等症兼能辟螆止癢善解諸船惡毒和粉修容香水此香水精工秘製以些少和粉修容最助閨粧之鮮麗且其香撲鼻經宿不散極品玫瑰香油此油與衆不同其香最能耐久其價雖似稍昂而用者自知此物之所值也以上各欵用法及服法價銀均另有仿單詳列尚有無數藥料容後續登 
　　大花園馬車火船游例 
　　每日准演女小班 
　　另有内河小輪船出者覩 
　　本國特請李紅玉女小班每日在園唱戲逢雨不演特備馬車在二擺渡三和里口另設小輪船泊在四馬路招商局碼頭每日十一點一點三點五點鐘開江大花園十二點二點四點鐘回申現由外國新到奇異鳥獸世所罕見各様陳設雅麗宴客代辦酒席每菜五元起碼另堂彩二元飯菜燈油茶烟在内園貧閲獸另惠並有内河小輪船出租如欲租往蘇杭各處者請到老太古帳房面訂比衆加倍相宜此佈 
　　圖書集成收單遺失 
　　啓者本堂前購申報舘圖書集成股份第一次第一千三百七十五號收單一紙業於光緒十年五月赴瑞金任所舟過吉安因書箱落河遂致遺失至今尚未撈着現向申報舘說明如兩月内無人將此單送來則當另出新單此單卽作爲廢紙此佈光緒十五年十月二十七日文承慶堂啓 
　　新開源大昌洋布號 
　　開設上洋法大馬路興聖街口坐北朝南門面專運哈喇大呢羽毛　嘰花素羅　時式璋　寗綢　本各色　布等貨一應俱全凡蒙仕商賜顧格外克己先行交易擇吉開張特此佈告 
　　必得亨 
　　英三月票頭彩二萬一千三百另一號並上附彩均本行售　得主候號單到申明今售四月票全張六元分條照市上洋棋盤街北 
　　新開萬隆土棧 
　　本號開張上洋寳善街親自採辦大小洋藥批發精製淸膏每洋一兩二陳膏還灰二兩二公膏二兩六冷籠三兩二熱籠三兩六平頭外加仕商賜顧請認盆湯衖萬昌大馬路萬豐老號仝啓 
　　英四月票批發 
　　並代附廣東文進士闈姓 
　　額設四萬五千號英四月票零躉批拆匯兌紅票門售全張六元分條七角信購指明上洋棋盤街 
　　參茸扶陽乾健丸 
　　嘗聞伯道無兒人生恨事推原其故亦人謀之不臧也本堂藏有參茸乾健丸一方承遠祖之秘授得盧扁之眞傳其性補而不燥温而不熱能補坎離未足之氣能助天地再造之功換骨卽是此丹催丁莫如此藥俱用王道補養之功并非行覇宣淫之術也大凡男子先天不足戕伐太過以致腎氣虧損夢遺溺數陽事不舉或舉而不堅未交卽洩與及年久白濁頭暈眼花耳鳴目暗自汗盜汗精神短少作事健忘腰膝疼痛步履無力等症悉皆取效如神倘有關睢久賦而乏嗣興　者將此丸常服則枯揚可覩生梯之象幽蘭定占入夢之祥矣外有參茸坤順丸專備婦科所用兩者分服則男精固而女經調取效爲更速也早晚每服三錢淡鹽湯送下無庸戒口小丸每兩錢三百文大丸每盒四個洋一元○一分寄九江廣泰源洋貨店○一寄江西省城磨子巷羅春臺○一寄安慶小南門内羅春台○嘉興孩兒橋申昌書畫室發兌棋盤街廣東梁愷涕堂啓 
　　參茸坤順丸 
　　易曰乾健也坤順也乾健而坤順化言之功效在是矣本堂秘有良方旣製成乾健丸能使男子益髓固精今又製合坤順丸并令婦人調經受孕經云男子以固精爲本婦人以調經爲樂二者根需爲用奚難一索而成世之乏嗣者問津及此又何慮乎積子之無良方也大凡婦人不孕之故皆因月信不調赤白帶下子宫寒冷憂思怒彎所致其人必面黃體瘦四肢無力夢寐不寗噯悶吞酸咳嗽潮熱服此丸則功效如神未孕之前卽調經種子旣孕則保産安胎産後則扶元固本倘欲求其神速加之男服乾健男女交濟陰陽合德則一索可占夢熊之祥而老年更得蚌珠之慶矣小丸每兩錢三百文大丸每盒四個洋一元分寄處與乾健丸同梁愷悌啓 
　　蕩平髮逆圖記 
　　是書詳載髮逆顚末並將先後克復情形逐一繪圖披閱之下歴在目每部碼洋一元六角法馬路文匯舘發兌 
　　松江鴻寳來 
　　寄運吕宋大票批發全張六元半張三元分條七角仕商賜顧寄售各處便近購辦請認招牌是要英商鴻寳來啓 
 
