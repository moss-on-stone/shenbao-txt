# 1900 - 113 - 4909710

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○潘頤福咸豐朝東華錄實洋一元三角○王益吾　豐朝東華　錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○　治　　碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分購例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕　義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大清會典碼洋一元六角○何典碼洋一角五分○六科凖繩六套實洋六元○醫門法律碼洋一元○醒世姻緣碼洋一元四角○　芳　　洋一元二角○紅樓梦補六角○閱微草堂五角諸君欲購者請移玉至三馬路申昌書畫室或申報館帳房可也此佈 
[廣學會精輯中東戰紀本末三編每部一圓李傳相歴聘歐美紀九九新論各三角半新學彚編八角翻刻]  
　　中東戰紀初續編售出萬餘部美不待有今精輯三編冠以綸音繼以新政奏疏章程皆不朽之鴻業而以英兵部觀戰紀實作戰紀官　　　美使電報作和戰定論條約公牘作戰後關鍵中西論議作和後箴言是皆林樂知進士蔡芝紱徵君之精心結撰中國久安長治實括於此四十萬吉其與初續編文學策合釘十六本者定價二圓八角○九九新論亦林蔡二君所作取九九見齊桓之義且適作於一千八百九十九年也　前毖後安内和外苦口良藥斷推此書○今連本題所開新書及會中各書悉在棋盤街廣學會總局及美華書館等處出售[  圖書集成局代啓]  
[釋疑說]  
　　嗚呼自來謡言之繁興未有甚於今日者也而其端皆自康梁諸逆肇之建鐵房曰將以錮皇上也立嗣于曰將以承大統也匪人懼罪妄指則曰實係聖主微行也龍體稍有違和則曰是被太后毒以硝粉也凡此不經之說有識者明知其盡屬無稽而報牘登之里巷傳之漸且厠身士林者亦竊竊然疑之嗚呼謡諑紛紛混淆黑白有心世道之君子能毋深切隠憂乎乃近日而忽又有逆犯康有爲在香港私製號衣之說夫康有爲之大逆不道固已通國皆知矣其事敗脫逃也亦惟殘喘苟延斷不能掀風作浪矣雖在海外私設保皇逆會惟是歛錢惑衆哄誘不明順逆之人萬不能斬木揭竿傾覆我大清列聖相傳之宗祏矣何由而謀叛更烏用此號衣且不觀本報歴次所登乎其轉錄實得力太唔士報謂英廷之意康如在南洋圖保身命則可若欲營私結黨犯上稱　　　　　中朝卽屏之境外其譯登日本報則謂康　潛蹤叻埠政府請英國　法　　英廷　　　　　　　　　　　　　　　　去道效　　　　　　　　　之英國版圖英人豈肯任康逆作　逃淵數斥逐之不暇而　其　　　　　　造號衣乎抑康逆而果有謀叛之心方且斂尾深藏以冀一朝猝發安有明目張膽自發其覆使人防之於事前者其製號衣明係彼黨中人故爲之散播流言以淆亂我華人之心目誠何必信以爲眞哉顧僕更有說焉使康逆而眞謀叛則非特需用號衣已也必且購軍械備戰艦乘風破浪犯我巖疆試問英人禁令森嚴非得中國政府文憑能任其隨意購備乎或乃送難曰康逆之設保皇逆會也入其會者數萬人輸貲至數十萬數百萬金若非有覬覴神器之心烏用若是之多人若是之巨欵矧彼之設爲是會曰以保我皇上也清君側之奸邪也除謀害我皇上之太后也卽英人之加以庇蔭者亦信其眞能保我皇上也信其眞能清君側之奸邪也信其眞能除謀害我皇上之太后也若是則雖無政府文憑必且任其購軍械備戰艦乘風破浪犯我巖疆矣子果何術而决其爲謡言不足信則笑應之曰康逆雖極花言巧語而英非童孺何致悞信其讆言卽使英人果信而不疑而觀夫彼黨中人非趾高氣揚之少年卽履厚席豐之富賈無一能舉大事者更何患其包藏禍心矧康逆之所以誘人者惟僞託於忠君愛國耳今若公然作亂則是顯露其言不顧行而誘人之計立窮康雖至愚斷不若此此所以知私製號衣之事明係海市蜃樓不必信以爲眞而無所用其防範也余老矣日惟操三寸不律東塗西抺餬口四方以子年富力强他時出身加民當力圖舍舊謀新漸收富國强兵之效俾我國家衰頺之局一轉而景運維新彼夫無憑無據之謡言不妨一笑置之卽康梁之徒亦逆料其斷不致死灰復然陰謀犯上能禽則禽之以伸國法否則一任其魚游釜底不久當漸卽淪亡耳或唯唯而退因作釋疑說以弁之報端爲海内悞信謡言者告 
[本館接奉電音]  
　　昨日午前京師飛電傳來旨一道敬謹譯登○三月二十九日奉旨著於四月十五日在保和殿考試試差人員欽此 
[俄國雄心]  
　　香港循環日報譯俄國某報云近有俄國統兵官之回自亞東者言及俄人不久必在旅順口大連灣二處駐紥重兵以爲將來調往韓國侵逼日本地步其意必令日本將已得韓國利權一一讓去而後快然於心又聞某兵船統帶言本年之内俄國東方權利必駕乎日人之上彼時日人必自知力不足與俄敵自願退避三舍然後我俄可由漸而進使韓國入俄人掌中也 
[華人無告]  
　　香港循環日報登暹羅來信云旅暹華人因無領事保護每每寄籍他國以求庇蔭前者美領事聽從華人報名註册華商投報者如水歸壑兹聞美暹二國政府已訂立約章嗣後暹境華民不得視同美國子民一體保護矣 
[愼重正供]  
　　金陵訪事友人云每届春季江安督糧道例應督解江寗安徽糧米由運河趲運入京本届署理糧道柯遜𤲅觀察查知江省糧米已抵汜水安省則甫由三河收兌委員押解至省因飭一并解赴汜水候漕船齊集然後開行三月二十六日復派員赴各屬催提大約清和時節定須督運登程矣 
[鑄匪就禽]  
　　香港循環日報云粤東自設局鼓鑄銀圓奸民之私鑄僞銀者魚目混珠不知凡幾雖經官憲嚴加查辦迄未能弊絶風清三月二十三日之晚有廣州協弁勇百十爲羣至城西第二鋪宜民巿附近菜墟查獲私鑄僞銀之匪犯五六名起出機器銀模等物大約一經禀明大憲不能免於肆諸巿曹矣 
[梟匪兇橫]  
　　客有從邵伯至刋江者語諸本館訪事友人云彼處有某甲者向以駕駛渡船爲餬口計上月某日之夜有匪徒多人肩負私鹽若干包由東堤來令甲船分起渡登西岸天色甫明忽有緝私勇丁追蹤而至匪徒見勢不佳棄鹽奔逸事後疑甲走漏消息遂於某日夜半時糾約同黨擁至甲家縱火頃刻間茅屋數椽付之一炬復拽甲至辟靜處將雙目挖去甲痛極昏暈及天明路人見之設法救醒適署兩江總督南洋通商大臣鹿滋帥由淮上閱兵南下甲隨尾至揚河鳬水呼寃滋帥閱呈赫然震怒飭從人將甲帶回省中一面札飭地方官嚴緝兇首訊辦以儆兇殘 
 
 

Page 2

 
 
[信局禀批]  
　　九江訪事友來函云邇者内地各信局聞郵政總局有另定新章加收寄費之說一時惶急異常相率赴道轅遞禀兹將其禀稿照錄於左爲奪利病民懇恩作主事竊民等溯自乾隆年間創設信局以來一百餘年之久凡遠近官商士庶無不稱便民等世世相承賴以爲身家性命計者不下四萬餘人雖曰責重如山利輕如羽而父作子述駑馬棧豆實有欲罷不能之勢迨光緒二十三年奏辦郵政當蒙我皇上詢以與民局有無干碍復奏云不奪小民之利仍准民局開設仰見聖主賢臣痌瘝在抱無一息不以小民爲念旋奉前上海道憲黃商請前上海稅司葛詳蒙總稅司赫核准民局交官局信包每磅納費一角民等因世業難舍生計難艱只得遵辦苟延殘喘然統計一角之郵費較曩昔未開通商口岸以前雇用脚夫划船所費已增至數倍之多是利源已涸如坐荆棘叢中不啻幕燕釜魚與死爲隣矣乃日前迭接漢口上海鎭江等處來函並據郵政局傳言新章已到准於三月初一日換據凡民局信包每磅加費五角四分共計六角四分如違卽勒令閉歇云云驚悉之不下覺汗流浹背魄散魂飛因思自開辦郵局而後民等接送信件略加寄費尙多棘手倘再加增誰能允服則是官局可以勒索於民局而民局萬難苛派於庶人小來大往其何以堪今忽驟加重費非奪利而何將謂官局旣堅欲奪民之利遂盡棄而與之雖四萬有餘之局民壯者散之四方老弱轉乎溝壑亦不足惜而内地之服官服賈於他邦者父盼其子子盼其父兄盼其弟妻盼其夫民局一閉音信杳然不幾呼號怨詈之聲盈天下乎言念及此非病民而何在朝廷視民如傷斷不忍爲此區區而拂百姓以從已欲也但事機至此時已迫矣勢已危矣一旦郵局勒令掛號換據民等若不遵從難逃違抗之咎不得已除逕禀稅司外爲此環叩憲天大人臺前電請作主批示祗遵並乞詳請督撫二憲奏准仍照舊章辦理俾四萬餘局民不致凍餒數百兆黎庶共樂昇平實爲天高地厚之恩不勝惶悚待命之至哀哀上禀道憲批示查通商各口設立郵政官局曩奉行准總理衙門原奏雖聲明所定章程遇有應行酌改可隨時核定但期有利無弊並非侵奪民局生計今郵政局酌加信包寄費旣非止九江一口則事關大局總稅務司自必酌核妥恊惟本道衙門尙未奉有督撫憲行知亦未准稅務司知會有案據禀前情候照會稅務司核明妥籌辦理該民局等務須安分營生不得藉端滋事致于嚴究切切著卽遵照 
[皖岸開綱]  
　　揚州訪事友來函云兩淮皖岸引地凡三河合肥等處向銷北鹽皖南則銷南鹽日前運憲江蓉　都轉接皖北督銷總局來文略謂刻下銷市日有起色咨請迅將皖岸已丑秋綱南鹽卽日開辦以濟銷巿等情遂擇定三月十二日開辦新綱一面將開辦日期詳請署督鹽憲鹿滋帥批示祗遵閱數日奉到回批如詳准開皖岸已丑秋綱南鹽以疏棧引而利產收接閱之下立卽札飭淮南局員轉諭皖岸各商遵照辦理 
[禾中火警]  
　　嘉興訪事人云上月二十六日之晚忽聞警鑼亂鳴探知南門外潘家橋相近某姓家失火夫幾經各坊洋龍飛馳而至竭力噴射得免蔓延在郡文武各官及駐防親兵嘉協汛兵先後到塲彈壓計燬陸戴錢三姓同居之堂樓一所及平屋數間門面四間 
[皖省官塲紀事]  
　　安慶訪事友來函云新任安徽巡撫王芍棠中丞由京南下道出滬江上月二十六日乘南瑞兵輪船泝江上駛赴皖履新官塲傳述有本月初四日接印之說未知確否○上月二十二日藩司湯方伯臬司聨廉訪以下文武各員就八旗會館恭設盛筵爲鄧大中丞餞行水陸紛陳杯盤交錯亦一時之盛會也○無爲州黃雒司巡檢嚴少尹病故遺缺經湯方伯札委候補巡檢徐少尹如薰前往署理○上月二十四日藩轅牌示新選東流縣靑陽司巡檢李　飭赴新任試用訓導方一然廣文委署靈璧縣學訓導 
[白下官塲紀事]  
　　金陵訪事友人云榮仲華中堂創設武衛新軍五十營每十營派一大員統之前後中三十營分駐北洋左右二十營分駐南洋各要隘其中先鋒左軍已委江西臬司陳雨人廉訪統帶右軍則委湖北提督張蘭陔軍門統衐分駐江北各地防守運河近者軍門由湖北秉節登程三月二十六日道經白下小駐襜帷卽命駕至督轅拜會署理兩江總督南洋通商大臣鹿滋帥滋帥延入花廳暢談良久聞節麾尙須勾留數日也○前者恭奉上諭江南織造著祥煜補授欽此近日現任增壽臣尙衣崇接到京中電音知祥尙衣業已秉節出京將次抵省因飭織署承差人等前赴上海迎迓節麾○前者總辦寗鎭鐵路兼辦吳淞開埠事宜潘芸蓀觀察學祖偕泰西鐵路工程師來省察看由江寗達鎭江築路基址擇定由通濟門外社稷壇畔爲發軔之基嗣以工費浩繁擬另求簡便易行之法遂禀明署兩江總督鹿滋帥航海至日本討論機宜近已事畢言旋三月二十六日趨詣戟轅禀陳一切○署理江寗縣戴子和大令瓜期已届去臘二十九日突出省垣寳善源銀號刧案例應留緝故上憲尙未委員代庖刻下雖已緝獲多名皆非此案正犯且口供亦多不實不盡江寗藩司恩藝棠方伯心滋不悅將大令撤任聽候嚴叅遺缺委現署安東縣孫花樓大令友萼署理 
[古潤官塲紀事]  
　　鎭江訪事友人云安徽巡撫王芍棠中丞陛辭出都航海南下取道滬瀆小作勾留卽乘鈞和兵艦溯江上駛三月二十八日清晨行抵京口水陸各營健兒列隊江干鳴槍志敬鎭城印委各官均詣舟次禀謁中丞接見有差迨亭午卽登民船進瓜洲口往邗江公幹然後赴皖上履新○丹徒縣王履安大令慶埏近因政體違和禀請上憲委員代理篆務俾得盡心調治早占勿藥之爻署江蘇藩司吳仲懌方伯許之卽委莫嶼香大令葆辰暫代莫大令奉檄後定期四月初二日接印刻已頒發紅諭矣○官塲探知正任兩江總督南洋通商大臣劉峴莊制軍陛辭南下將次溯江而上因飭辦差丁役在六吉園置備供張江勝新湘各營勇丁亦排隊江臯竭誠迎迓○鎭江府向子振太守以保甲爲除暴安良善政深恐所屬各縣未能一律實力舉行特委各員分投查察務令已辦者加意整頓未辦者從速講求以副聖主諄諄訓誡之至意 
[鴛湖櫂歌]  
　　嘉興訪事友人云大西門内某姓家傭婦年約而立入門甫數日主婦某氏察知懷妊已將臨蓐卽雇江北小工某甲負送至薦頭處未及出門孩已呱呱墮地傭婦痛極呼救主婦置若罔聞促之使行負者無奈扶掖至漕倉頭門而仆視之母子皆已斃命是處爲嘉興秀水交界之區事爲兩縣主所聞派差協保查知氏夫前曾犯案不敢入城及往詢其姑聲稱媳婦離家數載何至結此珠胎旋由婦之所歡浼人備棺收殮○北門内大街某藥店夥某甲某乙同暱鄰女某氏波興醋海仇恨甚深某日甲伺乙至女所倩人藉口捉姦向之訛詐後甲被店主辭歇羞憤交加遂於日前吞烟畢命由其父備棺收殮是眞所謂可憐而不足惜者歟○去年許祥和銀樓被盜行劫縣主飭差拘獲兩犯訊實口供近已照例處决將首級發回原縣懸竿示衆矣○陰雨連綿已將半月河水陡漲數尺凡赴天竺進香之船皆不能直抵松木塲侫佛者流未免望洋興歎也 
[彝陵談薈]  
　　宜昌訪事友來函云日本大阪商船會社大元丸於二月初旬往上海修理至三月十一日復開赴宜昌所裝貨物約數百件○前者東湖縣夏明府因病乞假上憲委大關委員羅明府鎭就近代庖夏明府遂得在署養疴邇來接省垣信息云日前藩轅已懸牌委漢陽縣劉大令調署東湖縣而以夏大令調署漢陽縣聞劉大令有四月初到任之說未知確否○每届春季荆宜施道例須赴各屬巡閱一周日内奭觀察已將次來宜遂由縣署辦差人將行轅黝堊一新以便襜帷小駐○日前署東湖縣羅明府出有示諭懸挂各門將宜地著名痞棍一一開列名姓綽號俾得按回索驥各痞棍聞此風聲立卽匿迹銷聲不復如前猖獗矣○近日江水漸退聞之西人言某日入川之某某二兵輪船路上頗 
 
 

Page 3

 
 
爲安穏不日卽可駛抵重慶矣 
[五茸芳草]  
　　松江訪事人云松郡自二月以來霪雨兼旬地方官深恐菜麥歉收因竭誠至郡城隍廟拈香祈禱並出示　　屠宰以迓天和○上月二十日前營遊擊盧遊戎國泰接奉江南提憲李壽亭軍門密札飭卽督帶水師砲艇三號馳赴元江靑三邑接壤之章練塘鎭拘拿庇賭匪犯金斐然汪雪亭二名因卽飛馳而往將金汪二犯拿獲解回交署華亭縣林霨生大令研訊汪供稱小的在鎭開設點心店安分營生未敢犯賭金供稱原籍浙江嘉善縣世代讀書父輩並列仕譜向在他省遊幕並未聚賭邇者客居章練塘鎭置有房產前年因錢債事與鎭紳陳某搆怨致遭元和縣訪拿發交典史管押至本年二月初旬始釋歸本欲回籍因房屋尙未變賣以致遲遲不知何故逮案大令飭由化莠所改發待質所收押以待申請上憲核奪○三月某日江湖流丐若干人欲乘王家航船由内河赴滬舟子阻之遂糾集黨羽前往尋釁舟子亦聚衆與抗後經魯仲連其人出爲排解飭丐備香燭至品園及渭水臺茶肆負荆其事始寢 
[道批照錄]  
　　前日蘇松太兵備道江海關監督余晉珊觀察批示船商黃合泰禀詞曰查釣船弛禁舉董設立公所稽查偷漏前由商務局禀奉督憲飭議當以釣船裝貨進出淞浦應完稅捐關局各員本有專責無須另立公所歛費累商會同總局禀明並出示曉諭在案於各釣船所載軍械向歸船局稽查收發應照章辦理所請舉董入蓬萊公所責成稽查之處應毋庸議惟所收稅欵應否另設稅行抑併由章悅來等妥爲經理之處仰大關委員飭同關書體察情形妥速籌議覆奪來摺併發仍繳 
[換季改期]  
　　昨日本報紀順時布政一則兹悉蘇松太兵備道江海關監督余晉珊觀察以立夏尙未届期故擬稍遲換季大約總在本月初四五日之間也 
[嚴防滋事]  
　　署理上海縣戴子邁明府訪悉本邑城廂内外時有流氓拆梢打降欺負良懦情事爰傳諭各鋪地甲無分晝夜梭巡各處大街小巷以後若再有滋事等情惟地甲是問 
[西員殯儀]  
　　駐滬英刑司韓能君病殁公署大殮後擇於昨日午前九點鐘時舉襄蘇松太兵備道憲余珊晉觀察上海縣戴子邁明府英美租界公廨讞員翁笠漁直剌以及各國駐滬領事各國兵艦統帶齊集三馬路禮拜堂恭行祭奠未幾靈輀啓行前導有印度巡捕六名繼之以駐滬團練兵砲兵並各兵艦水師西樂靈松載以馬車柩上所綴花球以數十計各捕頭咸戎服佩刀扶柩徐行其後駐滬各國領事並各律師工部局董事以及滬上各巨商莫不執紼以送由禮拜堂向東至浦灘轉北由南京路轉西迤邐至泥城河畔轉南過南泥城橋由墳山路至外國墳安厝 
[西人釀命]  
　　昨晨某西人至外虹口百老匯路第六百八十九號門牌王恒豐皮箱店購就皮箱一口令送至元芳路碼頭藍烟囱之某輪船上店主允之卽派學徒阿福阿隆送往及至阿福向索酬儀西人大怒突將阿福推入浦江浮沈片時卽無蹤影阿隆回告店主投報捕房捕頭以事關人命立遣三十六號西包探恊同華包探張阿五前往查明以便將兇手拘送該管領事署禀請核辦 
[上海縣署瑣案]  
　　前日木工馮秀蘭范如秀扭楊永林到縣請追造屋工價襄讞委員吳端甫明府研訊之下馮范同供稱小的等係本邑浦東人向木作頭楊永林所造洋房九所計三萬零四百餘工除已收洋銀六千三百元外被欠九百三十餘元向索圖賴故特開呈清帳求卽訊追楊永林供稱小的與馮范兩人素不相識前者范央黃維甫介紹轉向小的包造洋房立有承攬據各項工價除如數付清外尙被透支洋銀二百八十元應乞追還承攬據呈電范供此紙承攬據係楊僞造明府核對筆跡與帳出自一人因怒謂楊曰爾僞造承攬據來此朦訴殊爲可惡然馮范之帳亦有不實不盡處著各邀公正人將帳算清禀候訊奪○日前戴子邁明府派差查拿流氓兹經查獲朱炳坤一名解請吳明府訊究禀稱小的查得朱係三十六個黨流氓伊父在沛東唐橋鎭開設烟館時時結黨爲非朱備稱小的年十九歲從不滋事求恩明鑒明府喝責二百板押候查明再辦 
[上海巡局紀事]  
　　有某甲者前曾倩女巫西季氏至大南門外馬家廠福康缸甏店内賖取貨物計洋銀五十餘元積久不還被店中執事人控諸二十三七鋪巡防局局員邱友林二尹飭提西季氏研訊氏卽繳呈洋銀二十元其餘限日繳案前日店夥又投局禀催二尹提氏覆訊勒令交人保出速將欠欵清理不得再延○日前積竊顧和尙潛至江南機器製造局畔某姓家竊取器物携至租界中求質不虞爲某包探所見拘解捕房捕頭令轉解高昌廟巡防局局員馬午橋叅軍升堂研訊以前次顧曾犯事由近處民人周福昌具保爰傳周到案判罰洋銀六元將顧笞責四百板枷號五天發犯事處示衆俟期滿再行核辦○竹工魏士卿家居南巿荷花池畔娶妻朱氏輕薄顚狂不安於室近在滬北某繅絲廠作工潛與鄧松泉私識前日朱氏回家鄧尾隨於後不隄防被魏所見扭控十六鋪巡防南局局員曾二尹研訊之下判責鄧一百五十板朱氏交魏領回嚴加管束 
[馬路工程局紀事]  
　　昨日午後一百八十五號東洋車夫錢得和載客至南巿新馬路載馳載驅之際忽將某姓家小陔額角撞傷由八號巡街捕拘入捕房捕頭令解送馬路工局總辦程雨村大令詰問情由判罰小洋銀二角給小孩爲醫傷費○偷兒劉招生夤夜拆取瑞泰木行所築竹笆由某號巡捕拘解馬路工程局程大令研訊之下供詞牽涉陳公館因押候飭役前往查問此已見諸昨日報章矣昨經差役禀稱小的查得陳公館曾失煤油二箱大令正欲覆訊卽有林阿五者投案具保并稱小的深知劉素來安分並不爲非大令准之命具安分切結然後交林保去 
[英美租界公廨紀事]  
　　昨日包探顧阿六解送施永泉至公廨禀稱此人無端用刀戳傷鄰家十一歲小孩現在醫院醫治爲特送請訊辦讞員翁笠漁直刺飭押候堂期訊斷○昨晨有一婦人投公廨聲稱小婦人係李王氏前道署家丁李三之姪媳李三之妾王桂林串同螟蛉子欲將小婦人逐出不得已控求作主直剌著明白補詞靜候批示 
[英租界捕房紀事]  
　　甲乙兩人籍隸甬江均在德國總會執役日昨私開帳單向某西人冒收洋銀十五元有奇西人察出破綻告知總會經理人轉告捕房捕頭令包探倪順泉前往拘獲押候解送公堂禀請讞員翁笠漁直剌訊辦○積竊陳阿友彼中之老斵輪手也犯案纍纍破獲懲辦者已非一次近又竊取河南路某姓家綢布衣服三十餘件報捕後捕頭令包探顧福其查獲起出原贜押候解送公堂禀請直剌訊辦○王李氏不知何許人前日由某處帶來小孩一口意欲出售與人適爲某號巡街捕所見以其情有可疑拘入捕房捕頭令押候解送公廨禀請直剌訊懲 
[法租界捕房紀事]  
　　前者流氓范開泰卽烏木開泰帮同蘇阿如挖去楊瑞生之目案發經某包探拘獲解請讞員朱森庭明府訊供押候查明核辦旣而范夤緣保出依然法外逍遥邇咨捕頭訪悉其事勃然大怒仍命包探拘入捕房押候解送公堂禀請訊究○前晚甲乙兩偷兒同至某處圖竊　街　瞥見拘入捕房捕頭令押候解送公堂禀請訊究 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示收燈捐]  
　　沙巿訪事人云坐辦荆沙籌餉局湖北候補縣史大令江陵縣張芸生大令會銜出示云奉總理善後總局憲札開案照前據夏口廳及江夏漢陽兩縣禀奉督憲批准抽收烟燈捐一案當經本總局妥議章程詳請立案一面出示曉諭先於武漢舉辦在案現在武漢兩鎭烟館均各照章領牌開貿按月繳捐辦理已著成效查宜昌府城老河口沙巿武穴各鎭爲商賈輻湊繁盛之區烟館林立該處均各設有籌餉專局應飭該局坐　委員就近會同地方官照發去詳定章程出示曉諭并每局酌發牌照一千張三聨票五千張迅卽開辦其有城鎭可以推廣之處亦卽會商舉行項捐欵准提四成留充該縣地方緊要公需其餘六成申解本總局另欵存儲專供捕防及各堂各局經費不得稍有延誤飭卽出示曉　迅速開辦具報等因奉此本局縣查近年自洋藥通商以來各地土藥均皆繳稅暢行沙市郡城固係巨鎭户口繁多烟館之設有如林立愈開愈多　經嚴查申禁亦復　閉旋開稽其所由蓋以吸烟之人旣多因之藉此謀生者亦復不少雖開設烟館之户其間不乏善良但以恐干禁令皆設於小街僻巷匿跡掩扉轉使盜賊得以潜蹤賭博得以私聚作奸犯科往往而有查禁旣屬虚文且徒供胥役地痞等訛索之資現在武漢地方旣經局憲議定章程舉辦沙巿郡城自應遵札一律辦理所有議定章程合行出示曉諭爲此示仰沙市及郡城内外烟館各户知悉自示之後均卽遵照　開章程聽候清查註册依限領官牌照呈繳公費方准開設倘有仍前匿跡掩扉不領牌照私設燈鋪之户一經查出定卽查封嚴辦决不姑寛各宜凛遵毋違特示計開烟燈捐章程八則一辦烟燈捐由委員督同保甲澈底清查分晰某街某巷共烟館若干户每户設燈鋪若干具定限半月内造册取齊卽定限該烟館半月内一律請領牌照開贸一牌照由局塡發各烟館每牌照一張收繳紙墨費錢一千文局中並不加取分文一各烟館請領牌照必須報明設燈鋪若干具塡註牌内按燈鋪一具每月繳捐欵錢一千文如再添燈鋪先行報明添註牌内照章繳捐若有减鋪准報明減捐一嗣後無論藥土烟膏店茶酒館麫飯館凡設燈鋪賣烟者均須一律遵章赴局報明請領牌照按鋪繳捐方准開設違者查封究懲一此項捐欵由局經理收取分解定限每月初五日以前該烟館照數齎繳局櫃領取收票逾限不繳卽行封閉俟繳清後方准開燈一局中委員督率司巡逐日稽查倘有鋪多報少或私添設燈鋪不報者查出加十倍罰懲一嗣後如有私設燈鋪賣烟不領牌照繳捐無論烟館土藥烟膏店茶酒館麫館一經查覺房屋器具全數充公一烟館旣領牌照開貿卽與烟膏店相同營縣兵役均不准擾索如有藉端訛詐准其禀究倘有窩藏匪類者人按律究辦 
[講求字學]  
　　揚州訪事友人致書本館云揚州府知府沈碧香太守以字學一道實爲士人進身之階雖當此時事多艱亦不得不刻意研究因於上年邀集紳士創設扛鼎會課專令士子練習楷書行之未久忽爾中輟邇者太守又禀商兩淮運司江蓉舫都轉仍循向章開辦三月二十一日爲太守面課之期就府學明倫堂預備矮桌一如殿試之式並令添備便飯點心各一餐俾與試各生得盡永日之長大卷書畢復各作試帖一首俟評定甲乙另行榜示諸生之報名者較前多至倍蓰蓋因今歲慶榜宏開行見桂苑杏林聨翩而上非習之有素恐不能入詞林魁多士也 
[美租界捕房紀事]  
　　昨日虹口天潼路整容匠裘增壽向同業周阿才索取舊欠致觸周怒毆傷額角適爲包探劉阿炳所見將周拘入捕房捕頭令押候解送公堂禀請讞員翁笠漁直剌懲辦○外虹口怡和馬頭貨棧工人韋增開石子卿籍隸粤東前晚散工時私取洋紗數包被管門人所見扭交四百三十八號巡街捕送入捕房捕頭令押候解送公堂禀請訊辦○前晚販售花草之本邑人某甲混入吳淞路某西人花園内竊取花盆携之而出被巡街華捕所見拘入捕房捕頭令押候解送公堂禀請從嚴訊辦○前晚某西人醉態瞢騰手持鈔票數紙至百老匯路第四百九十一號門牌某洋貨店兌换洋銀店夥徐慶生欺其酒醉吞没三十元後西人查知其事投報捕房捕頭派九百四十一號華捕將徐拘獲押候解送公堂禀請懲治○昨日亭午時北河南路錢業會館左近江北人邱金榮所開車寓突來流氓高鑑泉向之訛詐不遂所欲袖出利刃向邱腰際猛剌邱痛極倒地血湧如泉經其家屬將高拘獲送入捕房捕頭見邱受傷甚重令舁送同仁醫院求西醫療治高則押候解送公堂禀請懲辦○昨晨虹口唐家弄某號門牌居民施某令年甫十一齡之幼子持錢二百文上街購物甫出門卽被鄰居某氏子所見心涎阿堵物向之奪取施子不與鄰子怒突持小洋刀剌傷肩背血流如注施子大聲呼救經其父詢悉情由舁至捕房聲訴捕頭允卽派包探查拿以便解送公堂禀請究辦 
[江寗官報]  
　　三月二十四日通判程恩炳卽辭赴汜知縣林介鏞辭赴鎭江水次收米知州許庭森奉釐捐局委赴滬浙捐絲捐壽州鹽厘分局知縣廖倬清辭委署銅山縣典史唐堯民辭赴任○二十五日知縣劉麟瑞辭赴巢縣公幹　任四川藥由縣朱子春到湖北來○二十六日將軍崇都統額織造增均會湖北提臺張春發軍門到會寗滬鐵路候補道潘學祖由日本公幹回調署碭山縣王之全辭赴任巡檢劉衡奉藩司飭知先　到省○二十七日吳淞開埠事宜兼寗滬鐵路候補道潘學祖禀謝奉札委奏派總辨上海機器局提督吳隆海内河厘捐總巡知府黃家瑋到直隸州周煦山試用通判錢宗瀚到直隸來准補沐　縣高振聲叩謝牌示知縣聶培新都司徐鵬程府經歴王炳熙世職周兆海鄒鑄鑫均奉示騐看金陵營叅將陳禀知巡江運判劉藝到瓜泗厘捐知縣竇鎭山到見縣丞葉漢霄奉委藩署監印差 
[邗江官報]  
　　三月二十日署安豐塲誠鹺尹存禀到丁憂運判鄭分轉琦抵揚　分轉厚辭赴皖岸关次　鹺尹照琨銷四浦差蕭鹺尹湘彥辭赴新城卡○二十一日運憲送差回轅方鹺尹効忠翁鹺尹珪同辭押運北鹽○二十二日吳鹺尹大椿吳鹺尹勤脩葉鹺尹康安高鹺尉敦厚華鹺尹鴻儀司十三員遵章甄别 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
[光緒二十六年三月二十日京報全錄]  
　　宮門抄○諭旨一道錄前○駐藏大臣文奏爲改奬片○署江督鹿奏爲上年冬漕仍由河運籌議辦理章程摺○湘撫兪奏武職招摇營求請旨斥革歸案審辦片○又奏甄别知縣片○豫撫裕奏特叅草菅人命之知縣請旨分别革懲摺○三月二十日兵部太常寺太僕寺八旗兩翼值日無引見○榮中堂假滿請安○貴州提督梅東益到京請安○英年等各謝調授缺恩○崇光因伊子轉侍郎謝恩○秀吉等謝加級恩○恩公續假二十日○慶綿戴恩漙鄭文欽預備召見○兵部奏派查齋之大臣派出希朗阿卓公舒存訥欽泰阿克丹祥普英信明安○召見軍機慶綿戴恩漙鄭文欽梅東益○○文海片再奴才前次奏保勘界案内出力人員奉部分别議駁查有開單請奬之駐藏隨印司員理藩院無論滿蒙咨留遇缺卽補主事保齡奴才原保仍以主事無論滿蒙題選咨留遇缺卽補部駁以奏定章程軍機處總理衙門襄辦典禮准其無論題選咨留字樣其别項勞績槪不准保等語今擬改請將理藩院主事保齡免補本班作爲本院員外郎遇缺卽補又藍翎四川候補班補用知縣胡用霖奴才原保仍以知縣無論繁簡缺出儘先卽補並加五品銜部駁以章程内載無論何項勞績不准保無論煩簡儘先卽補等語今擬改請將四川候補知縣胡用霖補缺後以直隸州先換頂戴又分部學習主事席慶恩奴才原保以知州分省歸候補班補用部駁以該員所叙捐案片查户部並無其名行令查明聲覆當經奴才飭查去後兹據覆稱該員係於光緒四年遵籌餉例在黔捐局報捐監生加捐主事不論雙單月分部學習行走並免保舉是年十一月二十七日奉户部及國子監發給執照有案並將執照三張呈騐奴才查明無異今擬請將主事席慶恩仍照原保給奬惟所請分省與部章不符應請改爲以知州歸部不論雙單月遇缺儘先選用除將席慶恩執照咨送吏部查騐外所有勘界案内開單請奬之保齡等三員遵照部咨分别改奬聲覆各緣由理合附片陳請伏乞皇太后皇上聖鑒飭部照議施行謹奏奉硃批著照所請吏部知道欽此○○頭品頂戴署理兩江總督江蘇巡撫臣鹿傳霖跪奏爲光緒二十五年分江北冬漕仍由河運籌議辦理章程恭摺馳陳仰祈聖鑒事竊江北本届新漕遵照部議仍辦河運經臣將起運米數於光緒二十六年二月初十日會奏在案兹據江寍布政使恩壽署江安糧道柯逢時詳稱江寗淮安揚州通州四府州屬實徵熟田漕糧徐州府應運粟米改辦大米共該起運交倉米一十三萬六千三百七十餘石經委員分往江北安徽江南一帶產米之區照數購儲一面遴委江蘇候補直隸州知州方臻喜作爲襄辦馳赴汜水等處將設局雇船兌米各事宜提前赶辦於上年十二月二十六日開兌限本年三月内將全帮漕船一律兌竣本届起運米數循舊照章分爲前後兩帮每帮各五起挨次開行實力催趲及早抵東候汛渡黃北上查治漕必先治河東省運道節節淺澀漕行萬分爲難經臣於本年正月十二日奏請飭下東河督臣山東撫臣嚴飭該管河道工員將應修各工赶緊預爲勘估大　挑濬務期一律深通以利漕行容再分咨東河督臣山東撫臣轉飭赶緊辦理以免貽誤所有應辦一切事宜查照成案叅以現在情形擬具章程詳　具奏前來臣覆核無異謹繕清單恭呈御覽此外如有未盡事宜及沿途尙須設法變通之處應由該糧道隨時酌量禀請奏　　理除飭著江安糧道柯逢時嚴催各委員赶將受雇船隻星夜馳赴水次一面加添斛手將未兌米石依限掃數兌竣赶速開行沿途實力催儹　期迅速外理合會同漕運督臣松椿護理江蘇撫臣陸元鼎恭摺由驛馳陳伏乞皇太后皇上聖鑒謹奏奉硃批户部知　單併發欽此○○兪廉三片再臣訪聞有武職宋季保又名宋季平在外招摇營求帶勇情事當飭營務處將其傳到發交長沙府查訊旋　長沙府知府顏鍾驥詳稱宋季保供詞支離狡展據稱係湖南湘潭縣人投營効力同治五年經前浙江撫臣左宗棠給予六品功牌復於克復廣東嘉應州案内得保外委六年投効陜甘軍營於陜西肅清案内得保藍翎把總十年克復金積堡保升千總十二年河州肅清案内遞保守備並換花翎光緒五年克復新疆南北兩路案内遞保都司又於瓜子溝擒獲逆首古旦巴案内薦保遊擊加叅將銜十五年投効臺灣軍營於克復　科嶺擒獲逆首　敏歪案内經前臺灣撫臣劉銘傳保免補叅將以副將補用並加總兵銜等語飭將行知原札呈騐則稱業因輪船失事漂没無存等情前來臣隨飭檢查均未准各軍營咨明有案臣查宋季保所供官職旣無行知呈騐又無案卷可稽虚實殊難懸揣第旣有招摇營求情弊卽屬實官亦應革審相應請旨將宋季保所有官階先行斥革俾得提同人證澈底飭部查明所供節次案如係虚揑卽行咨覆以便分别從重問擬除咨兵部外謹附片具陳伏乞聖鑒謹奏奉硃批著照所請該部知道欽此○○命廉三片再查定例道府州縣保歸候補班人員予限一年察看甄别等因歴經遵辦在案兹查有候補知縣沈瀛年三十八歲係江蘇吳縣人於光緒二十四年十二月二十九日到省扣至二十五年十二月二十九日一年期滿例應甄别據湖南布政使錫良署按察使湍多布會詳前來臣詳加察看該員沈瀛愼密精勤堪以留省照例補用除咨吏部查照外謹會同湖廣總督臣張之洞附片具陳伏乞聖鍳謹奏奉硃批吏部知道欽此○○兼署河東河道總督河南巡撫奴才裕長跪奏爲特叅玩視人命含混草率之知縣請旨分别革處以示懲儆恭摺仰祈聖鑒事竊據布政使景星按察使延社會詳稱據河南府知府文悌禀報現署洛陽縣知縣費堃于縣屬棗園村民人倪苟娃之女倪滿妮因正月十六日上街看燈走迷連夜尋找無獲次晨有隣婦郭葛氏在路檢糞在倪苟娃對門郭姓空地牆下瞥見有女屍躺臥趨告苟娃赶往看視果係滿妮屍身　子套頭衣裹下身脖項纒有布帶身上綑著裹脚倪苟娃不敢移動當卽報保赴縣呈報該縣費堃因詰訊倪苟娃供詞支離卽以命案是假希圖藉屍訛人將倪苟娃掌責並不親往相騐勒令苟娃出具女係病死之供飭自領葬倪苟娃畏責誣服迨回鄉與女屍換衣始見下體復有木橛插下不肯掩埋適候補知縣陳垣下鄉訪查目睹女屍並經屍母倪馬氏向告其女下體有木橛情節陳垣許以回城告知印官必爲伸寃及陳垣回縣並不將實情細告費堃不爲緝凶究辦嗣該府文悌因公進省回郡中途據倪苟娃與其妻倪馬氏攔輿迎訴前情當由該府文悌親詣該處傳集屍親地主鄰保人等集訊僉稱倪滿妮年僅十三素無病死被人害項有勒痕下體有傷取具切結就近調取偃師縣刑忤穏婆檢騐各傷屬實實屬玩視人命等情由該司等核明呈請叅辦前來奴才查州縣官承辦命案應如何審愼周詳豈容稍有玩忽兹該縣費堃于倪滿妮幼女被勒身死情節極爲兇慘之案呈報到官並不平心察訪又不親往相騐輒因屍親供吐支離卽指爲藉屍圖訛責逼誣認勒令掩埋設非該管知府文悌親　騐訊立時平反幾至寃沈海底使兇徒倖逃法網爲民父母如此粗暴任性實出情理之外雖據該縣費堃於二月十七日將此案相騐受傷情形通禀到省現因知府業已騐出實情冀圖彌縫事後尤屬巧詐未便稍事姑容相應請旨將調署洛陽縣事河内縣知縣費堃卽行革職以爲玩視人命者戒其候補知縣陳垣旣經往訪此案屍已目覩且經屍母告知下體有傷回縣後乃並不向費堃詳細說明隨時含混亦屬輕率糊塗殊有不合應請旨交部議處以示懲儆除行司嚴飭接任之員勒緝正兇務獲究報外理合恭摺具奏伏乞皇太后皇上聖鑒訓示再所遺河内縣知縣係沿河衝繁要缺例應由外揀選調補合併聲明謹奏奉硃批費堃著卽行革職陳垣著交部議處餘依議欽此 
 
 

Page 16

 
 
[光緒十六年三月二十一日京報全錄]  
　　宮門抄○諭旨二道錄前○總兵楊奏爲接署大同鎭篆日期摺○總兵覃奏爲接署開化鎭篆日期摺○閩督許奏揀員請補海疆知府摺○又奏爲酌定三都海關同知俸廉役食各欵數目片○又奏調署知縣片○護晉撫何奏總兵到省飭赴新任片○署粤督李　　　武員講求捕務留粤差遺片○三月二十一日刑部都察院大理寺侍衛處值日無引見○壽公謝守護東陵恩○漙侗假滿請安○漙興謝授工部右侍郎恩○瀅貝勒請假十日○澤公續假十日○齊蘭潘慶瀾蒯光黻預備召見○步軍統領衙門奏拿　搶劫盜犯得仔卽得山等六名口附索銀兩匪犯火砲張五等三名又拿獲盜犯李振海等五名均請交刑部○召見軍機齊蘭潘慶瀾蒯光黻○○提督銜調署山西大同鎭總兵太原鎭總兵奇車伯巴圖魯奴才楊鴻禮跪奏爲恭報奴才接署大同鎭篆日期叩謝天恩仰祈聖鑒事竊奴才前在武衛左軍欽奉旨補授山西太原鎭總兵遵卽入都陛見旋經護撫臣何樞奏催赴任仰邀檄命允先後召見二次訓誨周詳莫名欽感陛辭後隨卽出京二月初九日行抵山西省城當奉護撫臣何樞咨委奏請調署大同鎭總兵並統帶練軍馬步九營旗兹於三月初三日行抵大同准前署總兵胥明德委員將印信文卷等件齎送前來謹卽恭設香案望闕叩頭祗領任事伏念奴才江南武士韜略未嫺久歴戎行曾向江淮而效用洊躋專閫勉從秦豫以圖功值回捻之蕩平荷絲綸之疉賁中州三鎭寵命四權未報涓埃方深兢惕廼復乾階錫詔晉境總戎迓天上之殊施更雲中之調攝遭逢逾分惶悚交縈查大同地處巖疆總兵職膺閫寄整軍經武宜結羆虎之威守土籌邊應保金湯之固舉凡督飭將弁綏輯兵民訓練巡防在在均關緊要自維檮昧深懼弗勝惟有殫竭血誠遇事咨商撫臣認眞經理以期仰答高厚鴻慈於萬一除將到任日期恭疏題報外所有感激下忱理合繕摺叩謝天恩伏乞皇太后皇上聖鑒謹奏奉硃批知道了欽此○○署雲南開化鎭總兵臨元鎭總兵奴才覃修綱跪奏爲恭報奴才接署鎭篆日期叩謝天恩仰祈聖鑒事竊奴才沐鴻施補授甘肅西寗鎭總兵當經具摺謝恩籲懇陛見欽奉硃批著來見欽此專摺叩謝旋蒙調補雲南臨元鎭總兵復經專摺叩謝天恩並聲明一俟摒擋就緒卽行起程北上各在案昨奉雲貴督臣崧蕃照會雲南開化鎭總兵蔡標在任年久已據情奏懇陛見所遺篆務奏委奴才署理等因遵卽由省速裝起程於光緒二十五年十一月十七日行抵開化府城准本任總兵蔡標將欽頒雲南開化鎭總兵關防一顆曁王命旗牌火票文卷等項委員齎交前來奴才當卽恭設香案望闕叩頭敬謝天恩卽於是日祗領任事伏念奴才武夫陋質粤省庸材前此待罪邊隅有虧職守廼荷棄瑕錄用卽子眞除正以入覲有期得近天威於咫尺兹復殊施疉沛俾專閫以榮權查開化當越粤之交總兵有鎭守之責舉凡整頓營伍綏輯苖夷以及詰暴鋤奸辦理非易近來法人查勘鐵路彈壓保護頗費周章加以廣南邊界游匪根株尙未盡絶防剿事宜尤關緊要自維檮昧深懼弗勝惟有殫竭血誠矢勤矢愼並隨時禀商督撫臣妥籌辦理不敢以暫時攝篆稍涉因循以期仰答高厚鴻慈於萬一除將接署鎭篆日期另行恭疏題報外所有奴才感激下忱謹繕摺具奏叩謝天恩伏乞皇太后皇上聖鑒訓示謹奏奉硃批知道了欽此○○閩浙總督許應騤跪奏爲海疆知府員缺緊要揀員請補以資治理恭摺仰祈聖鑒事竊臣前准部咨光緒二十五年七月二十二日奉上諭福建泉州府知府員缺緊要著該督於通省知府内揀員調請所遺員缺著鹿學良補授欽此轉行遵辦去後查泉州府係衝繁疲難海疆要缺民俗强悍素稱難治自厦門通商以後華洋雜居彈壓撫綏均關緊要非精明幹練爲守兼優之員弗克勝任臣與藩臬兩司在於現任知府内逐加遴選非現居要缺卽人地未宜未便遷就請補惟查遺缺知府鹿學良年四十五歲直隸定興縣附生同治十二年癸酉科順天鄉試副榜光緒元年乙亥恩科舉人六年庚辰科進士奉旨以部屬用簽分刑部學習期滿奏留十二年三月充秋審處兼行十五年九月補授提牢主事十六年三月充看减等八月提牢期滿議叙以本部主事卽補九月隨同來閩查辦事件十月題補陜西司主事十七年二月差竣回京三月題升福建司員外郎充秋審處坐辦十八年正月充律例館提調九月題升廣東司郎中二十年京察一等奉旨記名以道府用欽此十一月經刑部保送堪勝繁缺知府引見奉旨著照例用欽此二十二年二見奉旨補授廣東瓊州府知府於是年七月初五日到任九月二十六日丁母憂開缺服滿起復奉旨補授福建泉州府遺缺知府於光緒二十五年十月到省委署泉州府知府於十一月二十一日到任該員講求吏治練達勤能蒞任以來措置裕如於海疆風土民情均稱熟悉以之補授泉州府知府洵勝任合無仰懇天恩俯念海疆員缺緊要准以遺缺知府鹿學良新授泉州府知府實於吏治地方均有裨益如蒙兪允該員係遺缺知府請補知府銜缺相當毋庸送部引見據福建藩臬兩司會詳前來謹恭摺具陳伏乞皇太后皇上聖鑒謹奏奉硃批吏部議奏欽此○○許應騤片再福建泉州府蚶江通判改爲福寗府三都海關同知業經臣恭摺具奏在案嗣淮部咨該同知所有俸廉役食應如何裁添定爲幾定題調要缺飭另照章辦理等因奏奉諭旨咨閩行司遵辦去後兹據福建藩司張曾敡會同臬司周蓮詳稱查福寗府屬三都澳開通商埠規模草創諸務待理嗣後華洋雜處交涉事件益形繁難現設同知非精明幹練之員弗克勝任應請援照福防厦防同知之例作爲衝繁難沿海兼三要缺按照新章以本班通達洋務之員無論資格班次酌量奏請補署或於實缺通判知縣揀員升補期收得人之效並每年額給養廉銀一千二百兩由司在於公費項下動支按品歲支俸銀八十兩夫役工食銀二百四兩六錢卽在福寍府屬之霞浦縣地丁存留項下編支以資辦公現任蚶江通判裴仁壽應請開缺歸於裁缺卽用通判班内補用等情詳請具奏前來臣覆核無異除咨部外謹附片陳明伏乞聖鑒敕部核覆施行謹奏奉硃批該部議奏欽此○○許應騤片再福建俟官縣爲省會首邑政務殷繁非精明幹練之員弗克勝任查有永安縣知縣葉新第辦事明敏堪以調署遞遺永安縣缺查有侯官縣知縣劉玉章局度安詳堪以署理各專責成據藩臬兩司具詳前來除咨部外理合附片具陳伏乞聖鑒謹奏奉硃批吏部知道欽此○○何樞片再山西太原鎭總兵楊鴻禮現據呈報到省本應飭赴新任惟查大同鎭控制邊防兼統省北馬步練軍訓練操防尤關緊要前經臣奏准飭催該鎭總兵劉光才迅速赴任現在尙未來晉所有大同鎭篆務擬令該鎭先往署理以期得力除移行遵照並飭現署大同鎭補用副將胥明德交卸回省曁咨部外理合附片陳明伏乞聖鑒謹奏奉硃批兵部知道欽此○○李鴻章等片再查前任山東登州鎭總兵記名提督章高元驍勇沈毅開復記名總兵張光前訓練精强均堪備折衝之選奏留廣東升　守備馬德新捐升遊擊捕務講求請以遊擊仍留廣東水師備用又都司銜儘先補用守備李德勝熟悉情形合無仰懇天恩准將總兵章高元張光前遊擊馬德新守備李德勝均留廣東按班補用以資臂助除飭取該員履歴咨部外謹附片具陳伏乞聖鑒訓示謹奏奉硃批著照所請兵部知道欽此 
 
