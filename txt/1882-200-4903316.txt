# 1882 - 200 - 4903316

 

Page 1

 
 
[精印詩句題解五編出售] [  申報舘主啓]  
詩句題解初二三集坊間業經彙刻行世但古人詩集浩繁其詩句之可以命題者要不止是是以南滙倪壬雲先生博采旁　續成四集向年由本舘印售早蒙閱者許可先生邃於韻學凡名家大集靡不披覽日積月累近復輯成五集仍由本舘仿巾箱本印成計每部八本價洋四角准於六月十一日出嘗是書刷印之墨新從外洋購來係極上上品刷印在紙字之四周可保永無黃色油蹟至題解四集現亦重刋工竣不日裝訂齊全卽可出售合之初二三集版口一律便於舟車携帶洵爲善本如承價購祈至申昌書畵室購取名外埠賣申申報人亦有發兌也 
[再論籌捐助賑]  
晥省潛太等處蛟患傷損人口毁壞房屋田疇不可勝計其情形均經列報并各善士之往復書函一并列入本館曾著爲論說言近日籌賑之難而欲略獻芻堯讀由吕宋票得彩諸公共發婆心慨抽小數亦可集成巨欵以助賑濟之費其事之可成與否未敢必也刻下丹徒善士嚴佑之先生巳冒暑遄行親往灾區勘驗先由蘇申揚三處各墊銀五千兩共成一萬五千兩之數携往分别設法賑恤然聞災區頗廣死者旣當子以棺殮掩埋之貲生者又當籌其衣食居處之法兼之時當大暑災祲之後必有疫氣疾病尤所不免更宜廣施藥物以惠灾黎在爲善諸君惻隠爲懷原不憚妥籌良法使之一無遺憾然巧媳不能爲無米之炊此固夫人而知之者也今雖先墊銀萬五千兩尙在不敷所用所冀各處善士陸續捐助源源解濟庶足慰災黎之望而成救灾恤鄰之誼乃近聞各處皆有偏災自顧尙且不遑竟有不能兼顧之勢空空妙手渺渺前途其將何以爲計各處善士非不實力籌措而各處偏災亦係實在情形不特辦賑諸君無從措手卽勸賑者抑亦無從着力惟有爲被灾諸人大聲慟哭而巳然而諸善士旣發宏願又豈肯袖手旁觀况昨觀灾民趙渭泉等致蘇州賑捐公所一函言前年晉豫賑濟皖省亦曾領到揖册代爲捐募今日該處被灾何得獨令向隅揆之情理更有萬難歇手之勢再四思維别無良策竊維近來股分票大開風氣凡有一公司出莫不爭先恐後競相購買股分惟恐不得卽每股畧加些須亦未必因此裹足其目下股分巳經派定者不必言矣尙有未經派定之股分如造紙公司江浙電線貴池礦務玻璃公司保險公司駁船公司亦皆競相購取合計此數項股銀約有二百餘萬兩倘勸令買股諸人每股捐銀一二兩谷買股者意在得股决不吝此區區而集少成多統共計算亦可得銀三四萬兩分之則不見繁重合之則殊覺豐富以此惠及災黎當必司略甦涸鮒或亦萬無設法之中爲千慮一得之計也夫前年晉豫燕秦同時告災其地數千里其人數百萬鴻嗷遍野道殣相望爾時賑務之難應有十倍於此時者而諸善士從容捐募上而巨紳大賈下而小本經營甚至塾中稚子亦省點心之錢以助賑欵閨門婦女　捨簪環首飾以結善緣紛紛投贈源源接濟其集貲也若不甚難其辦賑也似易措手而此時僅兹一隅之地反覺辦理棘手勸募爲難此非因樂善之人不及前此之多急公之意不若前此之切寔以財源告竭發棠之請一再爲難加以各省亦有偏災寔不能舍近以及遠從井以救人是則籌捐不易之寔情所當爲諸君共諒者也惟此買股諸人旣有購股之貲本則必非竭蹶者可比而每股略加一二兩不過九牛而拔一毛太倉而减一粟所費無幾所全實多彼欲因股分以獲厚利當必不惜此區區以活皖省生靈之命卽蒼蒼者天亦必鑒其行善之實惠而默爲呵護使買股者利巿三倍矣所願採及芻蕘慨然解囊不禁爲該處災黎禱祀求之 
[諭旨恭錄]  
六月初四日奉旨江南道監察御史員缺着鄭賢坊補授山東道監察御史員缺着何桂芳補授欽此同日奉上諭清安等奏神靈顯應請頒匾額一摺科布多城河神廟向著靈應上年夏秋及本年春間雨澤稀少河水來源不旺經清安等率屬虔詣祈禱仰頼神靈顯應河流暢旺農田灌漑有資實深寅感看南書房翰林院恭書匾額一方交清安等祗領敬謹懸挂以答神庥欽此 
[埃事電信]  
倫敦傳來電報言阿拉比手下兵丁亥下逃走者甚多阿拉比現赴蓋祿地方將該處整治鞏固帶去兵士甚多而其中多有不服阿拉比者頗不守營規云又言阿里雙地亞地方目下巳一行毁壞英國水師提督賽麥爾出有告示保護該處飭發英兵上岸埃人亦允許之埃及從前閉歇之書信舘及各衙門之閉門停辦公事者現巳一律開門矣然則埃事或將漸定歟 
[船主才智]  
外國新聞紙言有輪船名留格蘭底駛赴美國中途忽覺船中烟氣樸鼻知由艙内失火斯時設開艑施救則風助火勢更難遏阻逹該船主極有見識並未開艙遥見意大利帆船卽設法招之令搭客九十七人皆過帆船然後將船駛至淺處灌水入船使船與水平火乃滅息又用水龍將水放出船復浮起於是又尋到意大利帆船命搭客仍過本船一路駛赴美國貨物雖不無水漬而船身毫無損壞坐客一無損傷咸頌船主之智以爲絶無僅有也 
[日高交易貨物總數]  
日本西字報載有高麗時事云自西歴一千八百七十九年七月初一日起至一千八百八十年底止由日本運往高麗之貨計值銀二百十七萬元高麗之貨連往日本者則僅值銀一百六十八萬七千元查日本運往高麗之貨惟洋布居多日人購自西人又復售諸日本一轉折間貨價必不能便宜而日本土産則惟以銅爲大宗其餘瑣屑之物無甚值錢者高麗連往日本之貨則惟米麥豆數種而巳現在高麗旣與泰西各國通商則洋布卽可與西人自相交易不必再轉日人之手而且西國之貨必有日運日多新奇百出者卽高麗亦將風氣一變出産亦將日盛誰謂高麗之與泰西各國通商無所裨益也哉 
[京都近事]  
北京西人來信云近日北京天氣酷熱上月二十九日法國定爲民主之期法國駐華京公使延請寓居北京之諸法人宴飲是日京都適值大雨直至八點鐘方見開霽法公使署中懸燈密若繁星計有有藍各式燈二千餘盞加以燃放烟火極爲熱閙也 
[殿工擬緩]  
蘇州長元縣學大成殿業經將工程估價擬卽興工前己列報兹悉復因某紳函致藩憲謂今年壬午流年太歲在午歲破在子五黃又在離方均忌動土大成殿係正子午向若使興工於闔邑文風不利司鐸者亦有 
 
 

Page 2

 
 
關碍請於明年開工重建云云故土木之興暫且從緩矣 
[鄉民報灾]  
蘇省各鄉濱水低區以梅雨過多頗患淹没本報前巳略述現雖暢晴多日而水勢仍未大退秋苗受傷實多月之初一日譚方伯行香出轅有鄉農十餘人執香跪道旁攀輿遞廩求勘灾狀方伯當將禀件收存一面慰諭該耆農等想當泒員下鄉察核辦理也又松江青浦地本低窪值兹梅雨連旬秧田均巳淹没目下水勢不退雨復繼之秋收恐己無望四鄉農民均赴該縣報灾邑尊方好言撫慰而鄉民數百人巳擠入大堂喧嚷勢甚洶洶仍由邑尊勸諭許其勘驗而退聞己據實出詳未悉作何辦理也 
[籌賑艱難]  
安慶水灾經蘇申揚電局同人先墊萬五千金托嚴君佑之前往賑恤至籌欵彌補及以後接濟自須設法勸捐乃近聞往復籌商倍形擊肘葢因江浙多有災象承辦者焦勞殊甚然南中好善蒸爲風氣省中領袖勸募者殊不乏人如汪耕畬郜荻洲兩觀察曁皖江會舘諸商宦無不誼切維桑力爲籌募想大力包舉定有以惠此哀鴻也近聞湖州各屬及江震崑等邑均兼旬霪雨巨區瀰漫界錯兩省或者天特示警于蘇滬財富之鄉以爲募賑救人之地乎善氣足以弭灾祲理固有昭昭不爽者矣 
[丐頭兇橫]  
貧至爲乞丐苦己甚矣然猶必受丐頭之管東凌虐方得逐齊人之後否則雖沿門托鉢竟有枵腹終朝而不名一錢者良足慨己浙江杭嘉湖各屬乞丐衆多凡開店居家者非由丐頭承包不可包定後給一紙牌上書某某長看及照看字樣懸諸門羣丐卽不敢滋擾每逢年節丐頭向各戸收取規費先飽私槖餘則每年一次散給羣丐其開發之期杭城向在二月間若嘉湖各屬則均在端節前後三處之丐例得互相往來領取包費上月初十十一日杭城之丐赴平湖等處領費有外來窮民隨之而往十二日皆聚於平湖縣西門外該處丐頭共十餘人而以南京阿寳何思忠朱二車牛阿三等四人爲最著四人以杭丐衆多需欵必巨欲爲吞没之計因謀諸隣縣丐頭李少祥李本凶橫渠魁兼與各炮船各槍船熟識遂不禁攘臂而興先醵金賄通炮船弁兵及槍船中積匪約時而集是晚各丐頭故假開發之名與羣丐爭閙羣丐鼓譟直前方各以老拳從事不意一聲槍響各路伏兵齊出戈矛並舉槍炮兼施羣丐本烏合之衆又皆老弱殘兵何堪遇此大敵一時四散奔逃有逃生不及者盡被擒獲受重傷者約有二十餘人其中有船戸兩人及一丐名趙六者受傷更重命巳垂危餘則一時不能徧查凡赤身逃歸者或遭刃傷或受槍子要皆體無完膚并聞有陸姓楊姓兩丐婦尤極狼狽不堪各砲勇於捉人之外并將羣丐棲身之船五隻焚燬凈盡是時槍聲震地火光燭天平湖縣尊得信大驚帶同幹役民壯等衆親臨查辦各勇及槍匪見官有至各鳥獸散無從拿獲而各丐之受傷臥地及避匿近處者皆呼寃乞命邑尊詢明原委令羣丐先行散歸毋得滋事其受傷之人飭令各丐頭領歸醫治須視傷而定罪也至砲船弁兵及槍匪等俟查明確實卽當據情上詳也 
[淹斃菜缸]  
杭垣上城紅門局地方有某甲機坊中一徒年甫十二歲忽於前日淹斃於醃菜缸内某甲著名長厚從無責打學徒及虐使等事且缸内出醃菜半缸上有松柴巨石等橫壓亦不致遽遭淹斃事殊可怪傳聞該徒半身倒插缸内惟首則浸入菜滷而己至其致死情節人皆不得而知該徒係紹興人其母及叔得耗後飛奔而至抱屍大哭母惟痛子死於非命則無他意而叔則定欲控官請騐以聽公斷嗣經各親友再三勸解許以從豐收殮延僧超薦送柩回越並給喪葬一切費用始得寢事然甲己費去百餘金矣或傳徒係遇鬼索命乃自己扒入者其殆有所見而云然耶 
[改建水關]  
金陵後湖爲太平神策兩門外諸山水滙積之所本與河道不通惟城脚下向留一竇疊石爲閘所譜鐵窓櫺者可通内河蓋緣湖勢高而河身低設此所以便宣洩湖灘居民專恃湖中花利爲生業近聞此閘欲改爲水關於是論者謂閘雖所以洩水亦正所以蓄水一旦改建則外高内低水趨下流湖水可以立涸灘居小民所恃以爲生者勢將盡失而應繳官租并無從取給矣况内河爲外河分支每當夏令山水陡發江湖漲漫宣洩稍有未暢沿河居民易遭水患今又加以全湖山水注入内河勢必年年被淹矣然此係傳聞之說不知果否改建且其利害情形亦不知究屬如何也 
[行人斃命]  
天津東門外去城十里地名鄭庄於上月廿四晚道上出一命案死者年約卄餘歲身穿藍洋布短衫白洋布褲白襪布鞋貌似遠行者頭上無傷身上刀痕數處俯伏孫家墳側而斃翌晨尙無屍親赴認廿五日經該處地方報案請驗矣 
[天津决犯]  
人至於死悲己死於大辟是悲而且慘者也際此時而猶能笑罵之誠愍不畏死者歟天津於上月十九日决犯三名係南皮刦案一高兩矮沿途神色自若毫無懼容及至西郊囑劊子手從速奏刀第一犯刀落稍偏身首未分復一刀然後蕆事兩犯卽怒罵不巳稱强盗刦財法應處斬然祗一刀之罪何至由一而再任汝茶毒乎劊子手被其所激第二犯果毫無窒碍餘剩一犯亟賛好刀無如行刑之人手腕己弱比動手亦係兩刀有負其一番歎美也三犯中之年輕者不過二十歲左右云 
[皖垣官報]  
藩院牌示本任鳳陽府知府成善知悉照得該守前請咨引見現巳回省呈繳文憑應卽飭回本任准補潛山縣張聲遠知悉該員前己題補斯缺昨奉部覆准補應卽飭赴新任潛山縣縣丞缺檄委試用布經歴史智悠署理准補廣德杭村巡檢高効曾知悉照得前己將該員詳補斯缺現奉部覆准補應卽飭赴新任天長縣城門鄉巡檢缺委試用巡檢周志寛署理蒙城縣典史缺委試用從九劉文範署理准補宿松縣雷恩棠准補歙縣陸鼎斆准補當塗縣金耀奎着卽各赴新任現署鳳陽府本任鳳廬司知馬文夢着仍回本任盧江縣陵邦靖東流縣王聚奎均己調赴簾差所有廬江縣缺委候補知縣單光祿東流縣缺委候補知縣蔡光裕均代理 
[偷兄淹斃]  
南昌廣潤門外蓼洲賽會其神之行台搭於河脣會出後掌臺者偶然睡去因失去錫燭臺一對尋覔不得次午見河沿有屍浮上則燭臺握諸其手乃知是賊竊此之後殆見有人入水暫避以至入坎而不能出險遂遭淹斃也因此微財遽喪生命雖屬下流亦可憫矣 
[柟溪命案]  
温州柟溪五十二都新龍地方居者李姓甚多上月十九日同族互相械鬥當卽殺死一人重傷可醫者二人又一人刀傷小腹腸出於外僅有微息萬難救治刻下屍親業己赴縣呈報想張邑尊定親往檢騐也查柟溪民刁俗悍動輙殺人永嘉所出命案大抵柟溪居多官斯土者盍嚴懲而痛誠之乎 
[官塲信息]  
數日前巳聞上海縣莫邑尊有撤任之信因無明文未便率錄昨接蘇省來信知藩轅於初八日巳有牌示云現奉撫憲面諭准督憲來咨上海縣知縣莫祥芝應行撤任調省察看遺缺查有分缺先用知縣范壽棠堪以酌委署理又南匯縣知縣顧思賢嘉定縣知縣程其玨現均調廉所遺之缺查有候補知縣王椿蔭堪以委令代理南匯縣候補知縣吳作霖堪委代理嘉定縣篆務又金山縣署鎭洋縣任煥奎業經期滿現己調廉所遺鎭洋縣缺查有請補斯缺之梁奮庸飭令先行署理又悉本埠新閘地方向以時有棍徒訛擾甚至有搶奪等事歴經道憲委員並輪撥護勇十名駐紥大王廟巡防今悉原委之朱司馬安民以另有差委前日巳改派涂明府志仁接辦矣 
 
 

Page 3

 
 
[華人被放]  
聞有外國某輪船由香港載華人六百餘名前赴舊金山行至中途自知載華人過多有違該處定章恐致罰鍰及船至日本見有一島卽將所載華人悉數驅之島中剌船逕去嗣爲招商局所知乃發懷遠輪船裝米一百担駛赴日本跟尋該島拯救該華人回港然後再鼓輪回滬此亦以惻隠之心行施濟之德者也惟外國輪船爲何名其船主爲何人則皆不知其詳容俟續聞再錄 
[車夫攫洋]  
有某甲乘東洋車以白巾包洋十七元行抵英大馬路下車購物洋包置車上令車夫略待比買物而出則車己不見某甲見該車夫所着號衣冩明二十號隨報知捕房按圖索驥當卽緝獲白巾猶存洋亦僅去其一惟某甲報捕時未曾言明住處故將原洋暫存捕房待領而該車夫則卽子押禁矣 
[操練新陣]  
前者左侯相大閱其裏河水師係淞南北與太湖左右及上海提右共五營同在澱湖操演侯相徧閱各陣惟方陣尙稱可用故蕆事後李軍門另擬就新式陣圖會同淞北葉副戎仍就澱湖操練純熟近日始各回防云 
[鐵管起岸]  
昨晨怡和碼頭有自公司輪船載來之自來水鐵管起岸其管長約三五丈圍圓有二丈左右中間另有兩管未知作何用法惟鐵管之大如是誠巨觀矣 
[馬車傷人]  
前日下午英租界三馬路西蕊香樓茶舘門前有一東洋車夫被載妓女之野雞馬車碰傷頭額倒地昏暈血溢不止馬車卽疾馳而逸東洋車上坐者係一年約十五六之西人雖幸未傾跌己大受驚恐該處馬房之馬夫代爲飛追逸車厥後聚觀者多西人卽往東去而受傷之車夫及車俱經巡捕帶往捕房矣 
[糾衆尋釁]  
包探陳阿九至英界公堂禀稱前日會訊會德豐駁船水手停工案該水手等在署前吵閙惠捕頭親見謝進賢亦在其間令我拘案蒙訊得謝係漆匠事不相干着令保釋詎謝糾同顧如山李增祥二人來尋釁謂我妄拿須備酒服禮等語經我着人知照捕房派捕前來帮同獲案請究惠捕頭亦稟明前因請辦示儆謝供因被毆故與理論顧供因謝是外甥與陳口角故相解勸李供亦係傍觀者陳太守謂謝進賢前曾在署前隨同水手等吵閙旣己訊明保釋復敢不知恩典糾人與捕夥尋釁殊屬可恨隨判謝顧李三人皆管押一月云 
[覆訉吞欠]  
土行被控一案曾由翁惠亭之子翁阿寳投案願代押換父出外調停等語陳太守己准所請在案詎是日翁阿寳去不復來故翁惠亭仍在押所昨經新沙遜行洋人呈催聲稱翁惠亭家道頗豐且多恒産明明昧良鯨吞請究太守隨諭翁曰人皆知爾有心吞欠計自覊押以來並不調停又無銀兩繳案置若罔聞至准爾子替押出外調停復行變卦殊屬刁猾然欠人銀至巨萬例應重辦若不速繳銀兩將嚴比不貸矣翁仍執如前太守隨飭押候過堂比追云 
[贖還僞物]  
昨報列僞物押洋一節兹悉僞造金銀節之人巳知該舖報捕查緝卽挽人備本懇情向贖該舖以旣能歸本而不致吃虧亦允將就了事當收洋給還僞物云夫生意人怕事誠爲安分然給還僞物則必致轉害他人矣 
[英界公堂瑣案]  
楊松樓至英界公堂稟稱在客棧當茶房前欲修表有友人翁富齋稱與鐘表鋪認識價廉而工佳故以表託之詎伊去不復來及尋見表己被押洋六元祗有押票爲此交捕送究翁供將表押洋是實容措銀贖還可也陳太守隨飭將翁押令繳洋六元再行核辦○薛捕頭至英界公堂稱前有水手洋人醉後喚坐東洋車被車夫推到下海浦鄉僻地方抛棄水手摸去銀洋及表報捕請緝今緝獲陸高明鄭利舟張永興張一扣等四人前曾推洋人而犯過此種案件者送請訊究陸鄭張等均不承認叩求明察陳太守隨飭將陸鄭張一併押候查明實情再訊○莊玉卿投上海縣控稱住居浦東之川沙境因向衣倫夾板船包起木頭言明包工洋一百四十元詎被同業之奚錫錫嫉妬紏同曹銀和朱萬全等持械前來將我工人張阿發扭去求請提究莫邑尊以案關牽涉輪船生理移請英會審員訊理着莊自行投候訊究至奚錫錫等均亦自行投案具訴候訊矣 
[店使落水詳述]  
前報本埠大英醫院内之店使因晚間送貨上輪船致失足落水云云兹悉此店使係寍波人姓姚名鼎康己由醫院發信前去向屍親通知惟連日打橯屍身竟尙未撈獲耳 
[彙刻陳節母節孝詩文序]  
徐君古春今之古道人也生平篤於友誼誠至悱惻遠近交游無不交口稱之而又喜於表彰忠孝節烈勇於任事始終如一我蓋卽於陳節母一事見之矣節母爲平湖之乍浦人出自夏姓而歸於陳幼失怙恃家貧無期功親寄食於比隣汪媼家年二十有七嫁木工陳汝寛旋遭火徙間溪夫死僅遺一女族叔欲嫁之以遁免仍依汪氏居積貲購屋一椽於濠西無何土匪亂作燬於火女長及笄難於擇壻以徐君賢歸之蓋出自節母意也徐君迎母養於家爲之請旌於朝母死哀葬盡禮人皆以此稱徐君而徐君猶以爲未足報母也乞詩海内名流將彙刻之以期傳之於不朽二十餘年前曾索余之詩今余歸自粤東而又徵序於予予作而言曰可風哉徐君之有久志而無懈心也如是哉其事節母殆二十七年如一日焉嗚呼母且不能得之於子而况乎壻哉此不獨今人之所難能也求之古人中亦罕覯矣世俗以壻爲半子而先王制服僅緦麻與己父母之服三年喪者相懸霄壤内則不能比於伯叔諸姑外則不能比於舅妗從母雖古人於隆殺之間當必具有深意然而薄矣又世俗於姻婭往來動溺貨財討奩贈往往耰耡興德色籩豆起詬聲卽或義形於色而激於一時必至弛於後日今徐君之事節母無異於所生可謂難矣節母孑然一身旣老且窮非徐君將誰依所賢於徐君者生有以養其志死有以傳其名旣久而敬不衰六十之年猶作孺子慕世俗之事其親得徐君一二端己足爲孝嗚呼此豈可於今人中求之哉曩者乍川沈君浪仙曾輯瑶池冰雪編徐夫人陳荷卿女士願出紡績貲以佐剞劂蓋欲藉此以彰節母也人歎其難以爲生男不如生女然非徐君之苦心孤詣殫志協力有以成之又安能至是哉觀徐君前後所爲令人增戚誼之重况發潛德闡幽光表苦節之貞以風勵天下尤不可緩也故不辭而爲之序光緒八年歲次壬午夏六月上旬長洲愚弟弢園老民王韜拜手謹撰 
[陳季槃東海省親圖序]  
道光間歐邏巴人剏艁輪船一晝夜行海道千數百里後中朝設船政局如法駕駛上自皇華使臣下迄細商短販往來南北洋幾不知有風波之苦而士君子壯游域外輒假見聞之俶奇弔詭以昌其詩若文讀萬卷書行萬里路二者固不可缺乎光緒六年春秀水陳曼壽廣文郵游日本留别詩索和且命其子季槃女慧娟執贄門下予感其意無以郤也今三年矣曼壽猶未歸屢以書低予並坿近作若干篇才益雄學益肆交游亦益廣而予伏處里門一二知巳散在遠方孤立無助宜乎詩文之不工也季槃輩孝思甚篤冩東海省親圖求爲序之予覽題辭半皆老友讀竟愀乎其若有思也曠乎其若有會也淵淵乎金石圖中人若呼之而欲出也季槃往矣代爲予起居乃翁并以速其歸翁得無掀髯一笑乎[  鄞郭傳璞譔]  
[壽晚香先生六十華誕卽請誨正]  
繡窻春暖日舒遲快讀隨園自壽詩白雪聲高難嗣響幾回起草費凝思○周甲筵開集衆仙絃歌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒八年六月初一日京報全錄]  
宫門抄○發抄旨四道○署直督張奏請再展停分發摺○浙撫陳奏援案懇請奬叙摺○卾撫彭奏淮軍昭忠祠請補入祀典片○皖撫裕奏留員辦齊墾務片○又奏知縣自盡祿由片○東撫日奏叅知縣典史開缺革職片○著直督張奏　展勘秋審片○霽貴劉奏委署總兵　○浙　陳奏請照原保給奬前註銷重複保案片○六月初一日内務府國子監廂紅旗值日無引見○德溥興存預備召見○繼　常星阿各請假十日○載鶴謁假五日○恩全續假十日○悳銘續假二十日○内閔奏泒騐放之王大臣泒由豫王　桐耀年王之翰○掌儀司奏初九日奉先殿觀行禮節○吏部呈進月宫卷○倉塲奏漕卯五日回空○召見軍機○發抄陳士杰奏寍波守宗源瀚請緩引見奉旨着照所請吏部知道欽此○又前廣西藩司范梁病請賞假在籍調治奉旨羞照所請欽此○崇綺等奏圍塲請添設文武學額奉旨該部議奏片併發欽化○又興京鳳凰廳兩學各添設廩缺三名奉旨覽欽此○○署理直隸總督兩廣總督臣張樹聲跪奏爲直隸候補人員仍形擁擠請再展停勞績捐納分發一年巷摺仰祈聖鑒事竊准前督臣李鴻章咨開據布政使崧駿前任按察使方大浉詳稱直省自光緒六年奏停勞績捐納分發三五年部議只准一年上年又奏准展限一年見在將屇限滿本應遵照部議不再請展惟體察情形實有不得不展之勢查光緒六年在省候補道府四十一員知州知縣二百十九員地方河工同知通判九十九員佐貳鑑職八百六員共合一千一百六十五員原因人孚於事是以請停分發乃現核官册計有候補道府五十七員知州知縣二百五十五員地方河工同知通判一百二十六員佐貳雜　九百七十二員共合一千四百一十員較原請時反多二百四十五員推原其故係因初次請停分發閱四月始奉部覆各員於將停未停之際赶辦到省者不少兼之庚辰科曾試後卽用大挑相繼來直遂致人數轉增直屬地方素稱瘠苦旣無許多空缺差使亦甚有限千百員閑居坐守寳屬困阨不堪現爲他省多己展停若直隸遽開分發勢必增迭而來　擲兩載之功結爲四方之壑流品愈難吏治愈難畿疆爲首善要區又值連年災歉之後正宜加意培養官吏充塞大非地方之福該司等再四思維必須再行展停分發俟他省一律疏通然後開辦等情經前督臣李鴻章查得直省候補人員擁擠情形前己迭次奏陳今人數較初停分發時轉增二百四十五員長蘆尙不在内寳屬無地可容擬懇天恩俯念幾疆重地較他省吏治尤爲緊要准將南隸北河長蘆道府以至未入流凡勞績捐納兩項人員自本年六月二十日限滿　日起冉行展停分發一年稍子限制其卽用大挑各項正途例應簽擊人員仍照常辦理以示區别等因由李鴻章核定移交前來臣覆輆無異理合恭摺具陳伏乞皇太后皇上聖鑒訓示施行謹奏軍機大臣奉旨該部議奏欽此○○浙江巡撫臣陳士杰跪奏爲海連完竣查明尤爲出力官紳書吏援案懇恩分别奬叙恭摺奏祈聖鑒事竊浙省杭嘉湖三府屬漕糧改由海連每屇車竣歴將辦理出力之官紳書吏曁商船牙埠人等擇尤奏奬在案查光緒七年起運六年分漕白糧米由海運津全教徑交通壩經前糧汀渾祖貽督率各局員董悉心經理計津次開斛以後逐日兌剝分起運通至七月初一日一律交兌全完本届米數加增顆粒無虧光　悉皆乾潔辦理尙屬妥速所有在事各員董書吏或綜稽運務管畫精詳或泒船驗兌晝夜辛勤或歴涉重洋備嘗艱　不無徵勞足錄又首光全完催科得力各縣似應一併量予奬叙兹據覌任糧道廖壽豐會同藩司德馨核案開册具詳前來除出力稍次之員紷子外奬並商船牙埠人等確查另辦外謹將尤爲出力官紳書吏酌擬奬叙繕具清單恭呈御覽合無仰懇天恩俯准給奬以昭激勸　合恭槢陳請伏乞皇上聖鑒謹奏軍機大臣奉旨該部議奏單三件併發欽此○○彭祖賢片再查湖北省城有淮軍昭　祠係同治十一年直隸總督李鴻章奏明建造將例應入祀之陣亡將領員弁繕列牌位致祭淮尙未列入祀典兹據湖北布攻使王大　博據江夏縣知縣蔡炳榮詳稱湖北省城有霆楚二軍昭忠祠均經奏奉諭旨列入祀典由地方官春秋致祭並籌發東品銀兩備辦祭祀在案淮軍昭忠祠亦請補入祀典由地方官春秋致祭並由藩司在於庫存建曠項下按年動撥銀十兩分春秋二季支領以爲備辦祭祀之用等情詳司請奏前來臣查咸豐同治年間軍士効命捐軀建祠設祭事同一律應如所請辦理理合附片具陳伏乞聖鑒訓示内湖廣總督係臣兼署毋庸列銜合併陳明謹奏軍機大臣奉旨知道了欽此○○裕祿片再臣前因皖南墾務保甲等事均關緊要現辦墾務之江蘇徐州府知府桂中行己補實缺應行到任經臣會同督臣奏明以候補道前任安徽寍國府知府高崇基來皖喪辦恭奉諭旨允准在案嗣經山西撫臣張之洞以高崇基前在晉省仍有經手未完事件奏請先行赴晉清理乃其來皖尙需時日而皖南墾務頭緒紛繁廣建而外以宣城縣墾民爲最多現在宣邑甫經清查及半一切經始事宜皆桂中行一手擘畫巳成効可覿未便中途停頓臣與督臣往邊函商擬於高崇基未到以前仍將桂中行暫留皖南數月俾將經手宣邑墾務清理就緒再行赴任仍請旨飭下山西撫臣飭催高崇基將未完事件赶爲清理完竣迅速來皖以資接辦謹會同大學士兩江總督臣左宗棠附片具陳伏乞聖鑒訓示謹奏軍機大臣奉旨卽着該撫知照張之洞飭催高崇基將經手事件赶緊清理完竣卽行赴皖毋稍遲延欽此○○裕祿片再臣接據安慶府知府孫翼謀廪報現署太湖縣知縣袁叶　於本年四月初四日赴鄉相騐命案回署忽於夜間自縊身死現委署理濳山縣知縣陳愼容馳往查騐等情前來查袁叶茂係安徽卽用知縣於光緒六年四月委署太湖縣事到任以來辦事尙無貽悮乃於相騐甫回遽萌短見究因何故輕生難保不另有别情現巳飭司委員訉驗詳究務得確情並澈查該故員任内經手錢糧有無虧短據實具報除俟查明再行具奏並一面遴員前往接署外所有現署之知縣自盡緣由謹會同大學士兩江總督臣左宗棠附片具陳伏乞聖鑒謹奏軍機大臣奉旨知道了欽此○○任道鎔片再鑒邑縣知縣唐亮熙才識拘謹於此缺不甚相直又安邱縣典史張筠臥病戀棧應請旨將臨邑縣知縣唐亮熙開缺另補安邱縣典史張筠卽行革職以肅吏治所遺臨邑縣知縣安邱縣典史等缺東省現有應補人員應請扣留外補合併陳明謹附片具奏伏乞聖鑒訓示謹奏軍機大臣奉旨着照所請吏部知道欽此○○張樹聲片再近年秋審人犯因督臣駐津均委在省司道代勘本屆審錄之期清河道史克寛出省督辦河工臣巳照案飭委藩司崧駿臬司剛毅代爲提勘除先據臬司詳到者經前督臣李鴻章覆核外其餘卽由臣逐案覆核一群具題惟臣與臬司　毅均甫經到任其間移交　替不免有稽時日應請量予展限仍趕速核辦理合附片陳明伏乞聖鑒謹奏軍機大臣奉旨知道了欽此○○劉長佑片再雲南騰越鎭總兵李文益現巳奉旨進京陞見所遺騰越鎭總兵篆務查有鶴麗鎭總兵朱洪章過事勤奮治軍肅齊堪委前往署理所遺鶴麗鎭總兵篆務查有記名總兵范清歴練營伍人亦樸誠堪以委往接署除分檄飭遵外謹附片陳明伏乞聖鑒謹奏軍機大臣奉旨知道了欽此○○陳士杰片再案查前准吏部咨議覆前任撫臣保奏辦理光緒四五兩年冬漕海運出力請　各員内有應行查明覆奏再行核辦各員等因當經先後行查去後兹據督糧道廖壽豐會同布政使德馨詳稱陳寳善前辦浙省晋豫賑捐出力經山西撫臣曾國荃等奏保請俟補缺後以道員用奉部核准覆奏光緒五年十二月初九日奉旨依議欽此應請仍照原保俟歸道員後加二品頂戴劉瑞霖於光緒五年二月在江蘇滇局報捐知縣不論雙單月選用來堃由文童投効浙江軍營辦理文案經調任閩浙督臣左宗棠彙入克復杭州各城案内奏保同治三年十一月十五日奉上諭着以從九品選用欽此嗣隨同克復武康各城曁三次截剿竄賊出力復經奏保請逸選從九品本班以府經歴縣承不論雙單月遇缺卽選五年十一月十九日奉旨依議欽此楊家騋由附生中式同治癸酉科浙江鄕試舉从遵例於三科後以揀選知縣註冊因未赴部呈請是以冊内並無其名自應由舉人列奬以上三員應請仍照原保給奬劉瑞霖請以知縣不論雙單月卽選來堃請以本班儘先卽選楊家騋由舉人請以知縣不論雙單月儘先卽選劉上綸由同治丁卯科順天鄕試中式副榜就職復設敎諭候選應請仍照原保以本班不論雙單月卽選王振鏞由浙江試用布經歷辦理海運出力于光緒三年七月二十九日奉上並着得缺後以通判用欽此五年二月十六日在四川滇捐局報捐免補本班以通判仍留原省補用並免保舉經戸部核准在案應請仍照原保俟補缺後以同知直隸州仍留原省補用又徐實棻一員原保請俟得缺後以知縣仍留原省補用經部核與例章相符應請照准惟查升任撫臣譚鍾麟奏保東塘念汛二限塘工請奬案内徐寳棻請俟補缺後以知縣補用經部核准覆奏光緒六年九月二十八日奉旨依議欽此欽遵在案是該員保案係屬重複應請註銷現擬請改給隨帶加三級等情詳請具奏前逨臣覆查無異除咨吏部外理合附中陳明伏乞聖鑒勅部核覆施行謹奏軍機大臣奉旨吏部議奏欽此 
 
 

Page 12

 
 
[訛索舊東]  
南昌某甲設廣貨棧於合同巷口獲利頗厚因另在城外開一錢莊委用某乙經理乙初甚勤愼未幾漸先本來面目在莊時少盡日莫知所爲專信任自巳子姪如是者年餘甲頗有所聞至莊盤查底數則本貲己耗三分之二所留之一尙蚨飛未返虛實莫卜乃尅日將莊收拾讅知乙固家寒與之計校徒費脣知只好辭歇其業聽之而巳邇時乙亦恧然懷慙無强就意遂兩相分手詎乙自此同行中皆無用之者於今三年竟至整衿露肘納屨見踵因而窮極思通於日前忽將舖盖負往甲棧聲言從前庄上虧空乃東人財運不佳何獨咎我壞我聲名致我落魄我今特來核算總帳以明此不白之寃中本畏事旦恐其自盡相累雅意歀之於是有中人出而調停勸甲與以十金乙始捲被而去云噫觀於乙而知世之無賴者多迫於饑寒初固未嘗無廉恥然則身本窶人子一旦得志而遂侈然白放者不可惕然省哉 
[白晝愴鐲]  
蘇城伍子胥廟弄内有小兒約五六歲手帶銀獨在弄口游玩忽有一匪頌突將小兒手上鐲一雙捋下印如飛而去該處瓦礫縱橫歧路四出本難尋　迨小兒驚啼抑家其父母問明卽出追趕而其人己杳如黃鶴矣 
[濱復寍波城河三喉記]  
　　予始至朝州覽其地大海環巿而噏吸民生利害之所係莫要於水利城中舊有河經支計四十五道堙塞過半稽諸　乘宋吳丞相潛置水則亭於平橋之南測諸水之高下刋平字於石視其出没則城河嘗衆水之標極焉水自四明諸山發源從西南二水門入城京北地隆起流無所洩唐王公元偉於城東偏設三喉曰水喉食喉氣喉古之稱水者或源也或委也而無三喉則源　之義不備其始置之意乎乾隆五十年邑令錢君維鐈　糾士請類貲疏瀹未得半而止食氣二喉略復其舊水喉填淤悮以靈橋門外城濠當之葢自元明以來郡縣志記載俱失其實惟宋寳慶志圖說甚明郡城藏書之家缺軼首卷無可徵信邑紳黃君東井赴武林文瀾閣鈔而補之參諸武部敬心錄所載始確知經東渡門南首穴大城穿甕城東出者爲水喉而吳丞相水則亭平字石亦同時掘而出焉前人之蹟湮没於唐宋以來數千百年塵埃瓦礫之中一旦軒豁呈露其亦有數存焉先是江右楊中丞捐廉三千金以備海疆不處適興玆役請於公挈而助之中孚又自割俸千金爲之倡於是集夫匠操畚挶居民佔蓋河墓者悉令遷還狹者闊之淤者浚之斷者　之工始於月湖提其要也次經河挈其綱也次支河理其緒也河寛二三丈至一丈二三尺有差深一丈至一二尺有差又闤闠湫隘之區設水倉四十餘處俾兩舟相值交讓而行橋梁七十餘座應修改者十餘座撒而新之食喉氣喉導其壅遏而巳水喉適遇修城之便伐木采石於城根作背負之勢上橫以梁旁甃以石中矗以闌又近裏爲閘狀設板禦潮河溢則啓放以時流東北至四明驛會氣喉水過船廠歴羊府廟前人江以逹於海皆循其舊非創也濬起汙泥運載城外繼增江海堤塘又於甬東沿江築　地願售者聽取其置充公用經始於嘉慶二十四年四月告竣於道光元年七月度支三萬緡有奇民不知役鼓舞權忻之聲不絶於耳何其淤之久而成之易歟抑甚興舉之由而皆出自人心歟是時郡守姚君令俞邑令孔君龍章署邑令郭君醇章董其役首事黃君定文張君烜湯君桓朝夕相度不遑告勞捐輪各紳士如急家事皆當勒於石以垂不朽後之人當視兹哉是爲記道光元年七月旣望武昌陳中孚撰 
慶瀾謹按陳公諱中孚號心畬湖北武昌人由翰林外授山西河東道丁憂後復起爲寍紹台道官至巡撫漕督考寍波城河自宋代吳丞相始建由元明以迄國朝嘉慶年間淤塞己久官斯土者或未謀修復或畏難中止千餘年來地方不無受害嘉慶末年陳公觀察浙省甫下車便以此舉爲首務倡捐廉俸博考羣書諭示居民折退佔盖房屋尋出三喉故道身任其勞慨不借助府縣三年乃蕆厥事濬復之始末經劃之艱難略見此記道光元年陳公升任四川臬司浙省先逹若徐公兆昺林公大諤林公廷鰲韓公崑張公景豪諸先生念餘人各有詩章恭頌德政又經趙太史存洵者將此記及此事全卷文移書札告示捐貲數目給奬匾額並陳公平日課試月湖書院擬作各體詩文與夫有關地方政教諸雜文彙刻一編名曰教養錄以紀其事今閱申報所載寍波城河局條約告示等篇似不知有此書並不知有此事者竊以爲此河非得三喉故道縱能疏通必難永久非得陳公全卷亦難率由舊章不才現舘陳公家塾近見其文孫畬孫觀蔡校刊陳公遺集中有此種故得其詳如寍波城河局需得教養錄一書不才亦可檢出奉上此舉一爲表揚陳公起見一爲寍波水利獻芻蕘也[  楚北黃岡汪慶瀾謹啓]  
 
