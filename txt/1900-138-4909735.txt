# 1900 - 138 - 4909735

 

Page 1

 
 
[皇朝經世文正續選增時事洋務三編] [  圖書集成局代啓]  
　　自長沙賀　耕先生仿切問齋文鈔之例輯皇朝經世文編凡講求經濟之學者莫不奉爲圭臬風行海内幾乎家置一編矣厥後江右饒新泉别駕有續集之刻近年上海葛君子源又以饒氏之書祇釆自道光以迄同治雖名臣奏疏私家著述已有美必收而海防礦務諸學尚付闕如因更輯爲續編方今風會漸開事機屢變甲午以後朝野上下均以講求洋務爲急三魚堂主人爰不惜重幣敦請名宿取近時名公巨卿之奏　通人逸士之議論搜羅選剔都爲一編中分天算地輿公法約章律例礦務鐵路電線錢幣商務敎務算學則繪議院史學官制兵政諸門多至四十八卷分門别類詳愼校讐附于經世文續編之後倩本局印以新鑄鉛字現巳裝釘成書價目格外從亷計皇朝經世文編廿四本洋三元　連編三編卅本洋三元單買三續六本洋一元在上海三馬路申報館申昌蘇申南北掃葉山房發兌 
[新印傅靑主醫書出售]  
　　是書共分男女二科男科後附以兒科女科並附胎前產後各症按病列方用藥和平辨症明晣詳載各種治法凡病家按圖而索便可一目了然誠渡津之寳符濟世之慈航也今由煥文書局主人以家藏善本托本局用大號新鑄鉛字印成校對精詳紙墨明朗每部價洋三角在本埠三洋經橋煥文書局外埠漢口鴻文順記書局湖北省城煥文書局發兌 
[論上海縣署家丁恃勢毆人事]  
　　嗚呼吾觀於本報所紀新任上海縣汪瑶庭大令家丁恃勢毆人一事而不禁歎今之爲官者何廿心受若輩之牢籠矇蔽而代爲府過也夫士人出宰百里兵刑錢榖非所素習旣不能不分其責於幕友寄其任於胥吏而左右前後之給使令者尤不能無家丁以承其乏此亦理之所必然事之所必至也然觀古來牧令之賢者無不以約束家丁爲第一要義蓋以若輩奸詐貪婪出於天性而又有小善中人之意小信固人之心一經墮其術中變幻譸張不可思議淸名成爲所累謗語於焉沸騰迨至旣釀事端幡然覺悟雖治以應得之罪而爲之主者失察之咎已無可辭嗟乎人非至愚亦何苦代若輩分謗哉然則防弊之道奈何曰欲使平日易於稽查必不可使當時濫爲收用每見今之爲州縣者一經得缺或上司或同寅或親友薦僕之條紛如束筍其間或迫於勢或狥於情勢不能不量爲收錄往往繁劇之缺僕從多至數百人卽偏州下邑缺分瘠苦之處亦必有數十人其派有職事者若稿案若辦差若管廚若司閽若用印若執帖若簽押固足以串同吏書勾結差役憑權藉勢爲害閭閻而並無職役之僕人則飽暖之餘流爲淫佚於是成羣結隊任意妄爲稽察有所未周勸戒有所未遍散數百虎狼於民間令其舞爪張牙擇肥而噬小民何辜其何堪此磨牙吮血哉今者汪大令以名進士現宰官身自蒞吳中歴任繁劇精明之譽達於上臺慈患之稱騰於里巷邇復調補上海縣缺下車伊始　威赫然是大令律己之嚴與待人之恕當可爲民人所共信所異者署中家丁竟敢以傳喚門皂稍遲伺應卽肆行兇險且有一名受傷甚重夫門皂係奉公差遣之人有事傳喚固不應任意遲誤然旣有不合亦宜禀之其主輕成責懲重或斥逐方足爲延悞玩公者戒乃計不出此竟扭而兇毆是豈欲借此以立威耶抑初至滬上繁華之地自幸將來可以倚勢用威藉端牽利而不覺趾高氣揚忘其所以耶夫門皂之被毆雖不足惜然充其狐猳虎威之意則孱弱小民豈能免其挫折大令聲名不將爲其所累乎故愚謂作令之要惟在約束家丁約束家丁之要惟在到任之初切勿濫行收錄嘗讀漢書見永和四年詔云公卿列侯親屬近臣多蓄奴婢被服綺　其申飭有司以漸禁之又諸親王奴婢二百人列侯公主百人關内侯三十人而　禹言官奴婢遊嬉無事徒稅良民以養之宜免爲庶人山此觀之則奴婢之限自古已然本朝康熙朝御史劉子章奏請飭部嚴加裁節制爲定數凡官員家口除妻子兄弟外其奴婢則督撫止帶五十人藩臬四十人道府三十人州縣十五人有多携帶者一經指參以違制論當時此奏曾否允准雖無明文然竊謂凡入仕途者苟欲自保令名總以少用家丁爲一定不易之道蓋人少則防檢易周事專則心志易一苟察有弊竇立卽斥逐則同類知所儆懼而不至相率效尤豈非保全聲名之至要哉質之大令當亦以爲雍之言然而斷不以豐干饒舌譏之也 
[本館接奉電音]  
　　昨日午前八點鐘時京師飛電傳來硃筆一道敬謹登○四月二十五日奉硃筆廉著掌京畿道事務欽此 
[詳述俄路情形]  
　　有客自奉天鐵嶺縣致書本館執筆人云俄人因築滿洲鐵路自天津招到夫役數萬名分往寛城子哈爾濵齊齊哈爾海拉兒興安嶺諸處大興畚鍤臨行訂立合同載明在津每名先給安家銀二兩俟到鐵嶺點騐之後再每名支給庫平銀二兩將來須在工價内照扣一切費用悉出自工頭總監工茹君以事須愼重禮延精習英法語言文字之簣君文卿劉君次平等四人來此照料惟銀錢出入統歸俄人經理四君概不與聞現已點騐五萬餘名尚有二萬餘名約計半月中可以蕆事匝月之内每日盈千累萬不絶於途人數旣多食用騰貴當點騐之際須由醫生察其筋力之强壯與否往往赤身露體排列院中通事等人借端需索一不遂意恒被積壓數天加以天雨經旬由營口至鐵嶺地方車道紆迴苦難尅期而至以致糗糧不繼枵腹難堪及至局中俄人備有專廚價値倍於尋常而每食尚不能果腹如欲自行購置則又禁不許出門噫是豈俄人之故意作踐工人哉實由貪鄙小人喪盡天良忍心尅剝耳後幸簣劉諸君實心任事商定簡捷之法革除一切弊端其有路遠覊遲者額外借給銀錢俾得免于凍餒各夫役遂歡呼雀躍有口皆碑按由營口至鐵嶺地方計程五百里目下鐵道已經告竣原擬俄歴五月一號卽華歴四月十六日開車第以土石新塡未能結實一經大雨枕木下陷車行其上不無傾覆之虞因之攺遲至秋後發軔至由鐵嶺往東北經開源縣越昌圖府過奉化縣懐德縣入吉林省長春府卽寛城子渡松花江上游卽老燒溝以達哈爾濵綿延九百餘里限於年終工畢以便明奉起火車按日往還現在先用裝貨車載運工程應用物料一自哈爾濵至西南三百里之老燒溝一自營口至鐵嶺五百里一自哈爾濵至東南三百餘里之渭石河一自雙城子外俄界尼谷爾斯谷西經細鱗河小綏芬卽綏芬河至離小綏芬百餘里之八站此外路將築就而尚未行車者由相距寗古塔城七十里之也河屯至渭石河中間計程四百餘里大約秋間通行後可由營口達雙城子而至海參威若由哈爾濵迤北過松花江中間二百餘里日來亦可轉運物料再北達富勒爾基約于秋間蕆事卽可直接哈爾濵矣 
[德增兵艦]  
　　天津國聞報云頃得德京柏靈來信悉德政府自本年夏李起擬增遣兵艦二十一艘至海分巡行其派往中國保衛官商者前僅六艘兹須增至九艘 
 
 

Page 2

 
 
[留心交涉]  
　　日本長崎埠采訪友人云日本邇與泰西各國通商交涉事宜日益　瑣其於各國行用之金幣切須研究精詳至於國債之多少若何股票之通行與否亦必了然於心目之中因簡派大藏省國債課長官帶同秘書官兩員前赴英美比德法五國詳加偵訪已於上月中旬某日啓行矣 
[述美國商務]  
　　天津國聞報云頃閱美國太平洋商務册知一千八百九十九年出口貨較往年增美金二十萬圓全年商務較上年增美金一億六千四百萬圓由亞洲及各處海島運來之貨計値美金八百萬圓各貨之運往以上二處者每百分中增二十七分進口貨每百分中增四十八分各貨之運往英屬奥大利亞洲者共値美金六百餘萬圓運往檀香山者共値美金四百餘萬圓運往中國者共値美金四百餘萬圓至於進口貨由東印度荷蘭屬地來者共値美金一千二百萬圓由日本來者共値美金一千一百萬圓由東印度英國屬地來者共値美金九百萬圓由中國來者共値美金七百萬圓由檀香山來者共値美金六百萬圓其中出口貨以棉花洋布機器及各種鋼鐵製造等物爲大宗進口貨以生絲毛貨糖錫等物爲大宗 
[將建船隖]  
　　天津國聞報云中國自闢秦皇島爲通商口岸後政府以建造船塢爲當務之急刻已延漢納根君辦理一切工程共需銀六百八十餘萬兩 
[蓬島采風]  
　　日本友人來信云湖北候補知府錢念劬太守偕張香帥之長公子君立太史及武弁八員學生八名航海而東觀風問俗日來已將次行抵江户先期電達使館賃定芝區三田小山町房屋安頓武員學生則另寓牛込區擾町太史當在使館中征驂小駐 
[皖中秋審]  
　　安慶訪事人云本月十二日安徽巡撫王芍棠中丞舉行秋審大典轅門外戈矛耀日旗幟翻風觀者幾如蜂屯蟻集間外蘆栅之下紅衣黑索者共有一十五起内有女犯一口聞係建平縣人所犯者爲弑夫巨案俄聞巨砲三鳴中丞衣冠廾座藩臬列坐左右各營　伍自轅門外排列至大堂下提犯委員捧牌而出將諸犯從東角門提進直至堂下唱名報到中丞一一勘騐諭令畫供賞給饅𦣻傘扇仍由押犯委員從西角門帶出 
[大閱展期]  
　　松江訪事友人云前者江蘇撫憲鹿滋圃大中丞移咨江南提督李尋亭軍門定於五月初六日校閱本標各軍初九日秉節出轅巡閱福山常州營伍然後由澱山湖迤邐來松事畢折而赴吳淞口校閱裏河水師等因軍門爰卽札飭中軍張華園叅戎轉札各營汛一體遵照屆時齊集郡城以備大帥校閱乃近日提轅忽又得蘇垣信息知中丞别有要公須展緩十日至五月十九日始克出轅想不日當有羽營到郡矣 
[鄂學回轅]  
　　漢口訪事友人云湖北提督學政王勝之宗帥按試上游各屬近已事畢日前文旌回省各營軍士列隊江干鳴槍示敬各官亦恭迓如儀 
[廉訪銷差]  
　　姑蘇訪事友人致書本館云署理江蘇臬司朱竹石廉訪素爲上游所器重歴當牙釐局水利局善後局工程局商務局淸賦局等要差兹官塲傳聞近已禀請督撫憲將各差銷去惟尚未見明文或曰廉訪近被言官死欵登諸白簡上諭李鑑堂星使查辦恐傳之非眞也 
[儲憲起程]  
　　杭州訪事人云本月二十日浙江糧儲道鄭芝巖觀察由省起程押運北上先期赴撫署禀辭并往各衙門辭别是日已則排導詣下馬頭登舟赴滬上以便附某輪船赴天津省中府廰以下文武各官均赴河干恭送所有署中日行公事暫委杭州府林迪臣太守代柝代行蓋遵向例也 
[漕務述聞]  
　　北通州訪事人云北壩祭壩後倉憲逐日提騐山東河運粟米四月初四日米船未到暫爲停騐初五日提騐山東後帮粟米十八票初六日提騐山東後帮粟米十八票初七日提騐濟前帮粟米二十四票初八日提騐濟後帮粟米十九票初九日因雨停騐初十日因雨停騐十一日提騐山東東平帮粟米十四票又山東東昌帮粟米十三票十二日提騐山東大東昌帮粟米四十二票至此而山東河運交壩粟米掃數報完○山東糧道尚觀察督運北上於四月初十日抵通寓北門内東塔胡同行轅卽日謁見倉憲及坐糧廰憲並拜謁闔城文武官員○江蘇浙江海運糧米於四月初二日在天津開斛兌米由各總會辦委員督運北上約在十三四日可以報到倉憲傳信十五日提騐江浙兩省漕糧○歴來漕糧由天津裝剝起運快則七日遲則八日總可到壩近因運河水淺非十日不能報到也 
[漢皋茶市]  
　　漢口訪事友人云今春雨水過多以致新茶不甚興旺刻下兩湖頭茶之到漢者尚覺寥寥市價亦甚平减惟祁門茶色香味俱擅其勝每擔約售銀五十餘兩 
[京師火警]  
　　京師訪事友人云四月十九日之夜三更後瞥見内城東北方紅火燭天經久不散次日黎明城門甫啓卽聞鑼聲鏜鞳飛入正陽門急出訽之知東四牌樓迤南大街東首元壇廟失火延燒某首飾鋪鞍䩞鋪油紙鋪曁已閉歇之泰華茶園共計鋪户七家旋由内城水會救熄　 
[漢江火警]  
　　漢口訪事友人云本月十九日之晚大智門外某姓農民家忽稅祝融之駕一霎時焚去茅屋十餘椽次日淸晨延壽菴畔小弄中某姓油餅店復兆焚如幸得立時樸滅當此風乾物燥居家者可不愼之又愼哉 
[金墅火警]  
　　姑蘇訪事人云滸墅關附近金墅鎭一熱閙市廛也本月十九日傍晚鎭上秦姓家不知如何失火焚去房屋十餘椽延及比鄰某姓家房屋五六椽某姓素業繡貨綾羅錦叚被祝融氏一捲無餘殊可惜也 
[皖省官塲紀事]  
　　安慶訪事人云本月初八日雲責總督崧制運附招商局江永輪船過境新任安徽巡撫王芍棠中丞命駕出南關至招商局碼頭寄請聖安文武各官亦次第衣冠迎迓○本月初九日南門外江干泊有一日本兵艦次日艦中統帶某君赴撫署謁見王中丞並赴各當道處拜會少選中丞卽赴江干答拜○撫憲王中丞到任後講求吏治凡前撫所委各項差委員弁勤愼從公者均加札留辦求是學堂提調劉太守沛然武備學堂提調楊太守奎綬委辦和州釐卡兼保甲王直刺懋勳招商文報局兼躉船總辦史别駕悠祺均加札留辦以資熟手日内各員已詣轅禀謝矣○本月十二日之夜欽命巡閱長江水師大臣李鑑堂星使乘某輪船蒞皖撫憲王中丞及藩臬兩司以下文武員弁均赴江于迎迓次晨星使命駕入城答拜隨卽鼓輪下駛各官致送如儀○當塗縣典史楊少尉病故遺缺上憲委候補巡檢陳少尹師曾署理○前月某日鳳臺縣闞疃司巡檢陳玉峯少尹因病逝世上憲札委本任蒙城縣典史俞少尉壽署理○宿松縣學訓導歐陽廣文鍷陳請終養遺缺經藩憲湯小秋方伯委試用衷導龍廣文春輝署理 
[長安日近]  
　　京師訪事友人云此間郵政局總辦比國人阿君現因欲回本國禀請督辦赫鷺賓總榷憲委員瓜代旋於本月十七日交卸局務命駕出都寓京西人之與阿君有舊者咸送至馬家堡始返○前月之杪馬家堡火車站附近所建席棚猝遭火厄毘連各鋪户幸免殃及爰於四月十一日起集資演劇閱六日始畢語云曲突徙薪無恩澤焦頭爛額爲上客神如有靈能無付之一笑乎○東交民巷一帶石路自修整 
 
 

Page 3

 
 
後遍掛路燈光明照耀近復於玉河橋迤西創設電燈三琖高聳長空光芒四射輦轂之下風氣大開已○各省稅關每年應解户部飯銀九萬餘兩以備堂司吏役辦公之用而以其餘津貼内閣軍機處起居注兵刑兩部歴年欠數甚多大司農以各欵均關要需咨行福州將軍札飭粤海太平浙海北海江海揚州淮安九工江西蕪湖鳳陽東海臨淸山海津海各關曁歸化城張家口殺虎口各監督將光緒二十四年以前積欠並二十五年欠解各欵連同本年應解銀兩迅速解淸以備支撥 
[漢江擊檝]  
　　漢口訪事友人云本月中旬某日某號主遣夥雇舟載貨至某處中流忽遇旋風舟遂傾覆舟主某甲幸得泅登彼岸餘皆問諸水濵夥情急奔回告知號主號主疑之痛詈之下繼以毒毆不意適中要害登時一命嗚呼於是屍親寃憤難伸奔投夏口廰署禀請廰尊陳少石司馬相騐一重公案不知如何了結也○漢陽月湖堤畔有琴臺焉相傳俞伯牙曾於此奏流水高山之曲湖堤綿亘十餘里向無人民管業前年紳士朱張兩姓互相爭奪搆訟公庭旋由縣主判歸朱姓近日朱將地售與鐵政局聞已互議有成矣○蘆漢鐵路所需工料均仰給於漢陽鐵政局盈盈一水載運良難當事者憾之爰擬由鐵政局後築支路達漢陽復就漢河建一長橋接連漢口然後築路至大智門外不日當見諸施行矣○前日漢鎭武功營勇丁某甲赴校塲操演時偶不經心槍珠迸出胸腹洞穿登時殞命統領方翰卿軍門憫之飭卽備棺收殮彼赳桓之輩手報兇器者盍以此爲前車之鑒哉 
[上海官塲紀事]  
　　昨日江南機器製造局總辦潘芸蓀觀察命駕至敬業書院答拜新任上海縣汪瑶庭大令大令飭家丁擋駕○昨日卸署上海縣戴子邁明府命駕詣道轅晉謁道憲余晉珊觀察面禀交卸事宜良久始辭出○昨日新委本邑保甲總巡傅星厓明府命駕至敬業書院拜會縣主汪大令大令延入花廰茗谈良久而别○稽查小南門委員候補主簿文少尹慶松經道憲余觀察札飭與爛泥渡巡防局委員李二尹暢榮對調昨日復札知上海縣汪大令遵照 
[邑侯新政]  
　　新任上海縣汪瑶庭大令於昨日淸晨排齊儀仗登大南門雉堞沿途巡閱旋由小東門下陪伺者爲城汛周千戎典史趙少尉事畢復至縣署升坐大堂查點各房書吏及署中差役卯名並察騐汛捕地甲等人諄諄然諭令謹愼當差不得玩法悞公自取咎吏蓋亦官樣文章也 
[牌樓工竣]  
　　上海縣署大堂下公生明牌樓風雨摧殘漸將傾圮上月縣主戴子邁明府飭匠重修昨已工竣明府親書公生明三字其大如斗頗極龍跳虎臥之奇 
[解犯回籍]  
　　前日英美租界公廨讞員翁笠漁直刺派差押解海門廰竊犯王福生崇明縣竊犯袁金夫婁縣竊犯馬秋泉吳縣竊犯陳阿耕歸安縣竊犯嚴鹿生至上海縣署請卽　别遞解回籍縣主汪瑶庭大令准之飭一併暫行管押至昨日書吏備就公文禀請派撥差役十名次第押解起程 
[撤回巡勇]  
　　前者本邑浦東楊家渡開兌浙江漕米滬軍營管帶龍葆珊遊戎深恐人衆易于滋事特撥營勇一隊駐紥彼處彈壓閒人近日漕務已將告竣擬將此勇撤回 
[腐業感恩]  
　　有諺所謂白作帮流氓者卽向業磨荳腐之工人失業後專向各店借端敲詐者也其中老太婆毛毛等尤惡蹟昭彰各店主受累不堪曾於月前聨名投上海縣署禀請提究前縣主戴子邁明府准之立飭差役查拿到案笞責枷號遊街兹者各店主以明府除惡務盡感激莫名特集資製就德政牌匾定於本月二十八日恭送署中頌揚善政 
[英皇壽誕]  
　　昨日爲英國女主維多利亞設帨之長寓　西商均於午後停辦公事英總領事霍必蘭君就署中肆筵設席遍讌同僚及各律師浦畔各洋行亦皆結綵懸燈以申慶祝圑練兵及駐泊浦中之各兵艦水手咸於午前十點鐘時齊集浦灘排成隊伍由大馬路迤邐至賽馬塲操演迨午刻始分道而回 
[研訊火頭]  
　　美界火警已紀報端事後藍副捕頭疑有别情令包探張阿五張阿興將起火之滋大燭店主范小坡店夥周益三學徒吳承蘭及見証人某甲拘入捕房昨晨解送公堂請究好時保險行洋人投案供稱滋大曾保火險銀一千二百兩前晚兩點鐘時火起左右鄰人叩門呼喚店中寂無應者後由巡街捕破扉入内闃其無人兹在樓上查見引火之物堆積如山殊屬情有可疑務求澈底根究甲卽施德豐魚行主供當火起時確未見有人在店范小坡供稱是晚因事出外店中僅留夥計學徒各一至淸晨回店始知其事周吳二人所供相同讞員翁笠漁直刺謂范雖無縱火情事然漫不經心亦有應得之咎遂商之白繙譯罰令將保險銀兩充公藍副捕頭禀稱范雖所未縱火究竟不應逃避務請究懲直刺曰諾遂又判令管押十天 
[法界停訊]  
　　昨禮拜四爲法界公堂訊案之期適逢天主教中大瞻禮之期例應停辦公事法總領事署繙譯官陸公德君因咨照捕房暫停訊案 
[美界火警]  
　　前夜兩點鐘時美租界北河南路桃源坊口第一百三十八號門牌施鴻飛醫生家不戒於火轟轟烈烈遽爾上炎捕房旣鳴警鐘英美兩界救火會西人急驅皮帶車至吸取自來水竭力噴射約歴一點鐘許始得熄滅計延燒南首第一百三十九一百四十兩號門牌徐得路洋鐵店及西隣一百三十七號某整容店共樓房四幢被焚之家皆曾保火險大約不致受虧事後捕頭恐有縱火情事派包探沈阿岳將施拘入捕房後浼人一再哀求始得保出 
[英美租界公堂會訊案]  
　　英商美查公司總經理人阿伯哪投英總領事署控寳源祥執事人孫斯馥霸阻轉立道契等情前日午後英副刑司兼正領事甘伯樂君命駕至英租界公廨與讞員翁笠漁直刺會訊阿伯哪供光緒十二年向寳源祥執事人潘雲祥永租徐雨記户名坐落二十五保十圖之地二畝九分八釐由徐雨記繕立永遠出租文契親筆簽名當時價銀已如數付訖執有田單及歴年糧串旣而其地由美查出租與人租摺具在不難呈騐及潘病故寳源祥事由孫斯馥經理美查遂將田單轉換道契突被孫從中阻擾前曾赴道轅控告有案現美查已將其地轉租與有恒行主金史美孫以爲潘已病故無可佐證意圖吞没務請澈底根求孫延律師費烈潑到堂聲稱美查公司控孫阻擾換契一案查其地係寳源祥之產前者潘雲祥在寳源祥經理時串同地保陳煥庭私將田單兩紙向美查抵押銀三百兩契上僞簽徐雨記名字串令陳保蓋戳以故美查不能換道契後金史美欲換亦未允准曾在道轅控告札發公廨訊理前讞員張前副領事薩訊得轇轕甚多諭令自行理處並諭令地保詳細禀覆總之其地確由寳源祥出租與人執有租摺爲憑今被告情節業已供明請飭交各據騐訊可也直刺與甘君互商之下將孫交費律師保去候原告檢呈各據定於下禮拜三覆訊 
[美租界捕房紀事]  
　　昨日淸晨小竊張阿順混入虹口某姓家圖竊適爲事主所見扭入捕房捕頭令押候解送公堂禀請讞員翁笠漁直刺究辦○昨日跑灘賊趙阿二混入外虹口某碼頭貨棧中竊取所儲舊鐵適爲管門之某西人所見拘入捕房捕頭令押候解送公堂禀請訊辦○昨日中虹橋畔河中忽浮起里屍一具形似小工適爲某號巡街捕所見回告捕頭未幾卽由家屬聞知雇人將屍撈起備棺　殮 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[北通州試事續述]  
　　北通州訪事友人云本月初九日順天府府丞王少京兆覆試頭棚所取童生通州四書題顔洲閔子騫冉伯牛仲弓言語宰我子貢武淸冉有季路六學香河子游子夏子曰回也非助我者也文安小子鳴鼓而攻之可也柴也愚懐柔由也喭子曰回也其庶乎平谷億則屢中子張問善人之道通塲經題温温恭人詩題賦得萬壑松聲半夜風得松字初十日發四棚正塲案十一日二棚童生初覆三河四書題不奪不厭未有仁而遺其親者也寳坻材木不可勝用也榖寗河則苗稿矣天油然作雲沛然下雨則苗昌平見牛未見羊也君子之於禽獸也密雲皆欲立於王之朝耕者通塲經題旁求俟彥啓迪後人詩題賦得一雨白榖滋得滋字十二日發頭棚童生覆試案○歴來府丞考試各廰州縣文童限酉刻交卷不准繼燭奈士子視爲具文竟有延至半夜或次日天明始交卷者實屬不成事體次此牌示本堂考試遵例限酉刻交卷不准繼燭如逾酉刻打繼燭戳記不列前茅如逾戌刻打犯規戳記不取經此一番整頓想士子咸知自愛不敢遲遲吾行矣 
[北固濤聲]  
　　鎭江訪事人云鎭江對岸瓜州七濠兩處每日小划來往密若穿梭惟舟小人多往往中流失事近日常鎭　 
海道憲長久山觀察思得保全之計出示曉諭各船户以船身之大小定人數之多寡如有貪利濫裝者准將舟子扭至就近采用各局懲辦决不稍寛復委總巡周都戎德標丹徒縣主簿張少尹煥文各帶江快差保至江岸招集大小船隻每船釘一木牌上載准裝人幾名給錢幾文不准格外索取否則嚴辦不貸造福民生功德無量矣○鎭江南門外都天廟每逢四月必集資迎紳賽會本年定於二十日舉行淸晨八點鐘時各會一律排齊前導除旗鑼傘扇不計外繼以香亭印亭更衣亭骨董亭金鐃法鼓羽葆　幡並以俊秀童子扮成檯閣六架如水漫金山八仙過海四郎探母等劇無不惟妙惟肖盡態極妍殿以鑼鼓燈棚十餘起光駕　陌響徹雲　中雜五色旌旗令人自不暇賞未後玻璃傘明角燈花茶擔象燈馬燈鯉魚燈及鳳鱗獅象鸚哥鹿鹤人物山水諸燈幻想天閱無奇不有洎乎夕陽西下皓月東开各燈排列西門雙井前綿亘數里紅男緑女白叟黃童相率來觀幾致滿坑滿谷幸道憲長久山觀察水陸總巡周錦堂都戎以及江勝各營官飭弁勇隨會稽查故遊人雖多尚不致於肇釁○京幾嶺某　與周某素相識周性懦弱常爲甲所侮近日甲聞周售去房產得貲數百千文因設詞向之稱貸周給以靑蚨十干未滿其願互相口角堅不肯休周思屢受欺凌胡所底止　掣取利康向之亂揮中甲頭顱受傷殞命翌日由地保報官請騐官於騐畢後將周帶回管押聽候訊懲○某甲携一幼婦僦居南門外已半載有奇某日午後忽有一人率同健漢數名敂門而入一見卽責之曰汝脫逃三載矣踏破鐵鞋無覓處得來全不費工夫今當隨我回家免再出乖露醜幼婦低頭不語堅不肯行鄰人知爲婦之本夫不敢阻攔任其雇車二輛將婦及被褥衣箱等物一併載之而去洎甲歸見人物已空惟有唏嘘感嘆而已 
[馬路工程局瑣案]  
　　前日魚船户張桂生及夥王源高由川沙小灣滿載鮮魚駛至浦左董家渡畔小泊時已夜深突被蔡阿榮王田元率同羽黨多人搶去船上所裝棉花經船中搭客將蔡土拘獲渡浦而西交八號巡街捕送入捕房轉解馬路工程局禀請總辦程雨村大令研訊張供小的由川沙裝魚至滬不意蔡王糾衆逞强竟將所帶棉花搶去王源高供小的在張處傭丄此次蔡王向張勒索不遂强奪棉花小的目覩情形求恩嚴辦察供小的年十八歲係南匯縣屬北蔡鎭人向操淮南王術並未攫取棉花王田元供小的年十五歲與蔡同業當晚曾在浦濵喚渡並無索借之事叩乞開恩大令駁詰至再矢口不移乃謂張曰爾船中亦有不可告人之事故彼等敢來滋擾張俯首不語大令著將蔡王押候查明再行訊核○前日謝培卿扭蔣名泉至馬路工程局控　本年二月紹興府屬蕭山縣境通惠公紡紗廠執事人向申江隆昇湧記購得煤三百五十六墩由夏生林倩利記船局主雇蔣所駕烏山船裝三十八墩往已寗朱德裕煤行交卸不料駛至松江斜橋彼竟將船故意撞沈取煤盜賣現雖撈獲煤十二墩然所費已甚鉅請卽斷償程大令准詞提訊蔣供小的偶爾疎忽致有此禍至盜賣煤斤則不敢出此求恩公斷大令飭管押捕房候兩造酌定應賠洋銀皆干禀覆候核○日前鹽捕營管帶吳遊戎福海公館中被賊犯陳阿永竊取衣服數件報捕後由捕役緝獲人贓押解工程局程大令略詰數語判令枷號十日俟期滿移送攺過所覊禁○駁船户王阿弟等毆傷王二一案迭經大令研訊諭今押候覆訊核辦昨日飭提至案諭以爾等兇横如此本應盡法嚴懲姑念某紳代　緩頰免子深究遂判罰洋銀九元爲王二醫藥之費著具呈攺過切結然後交人保出○南市捕房二十三號華捕張錦榮向老白渡永泰樹柴行主婦某氏調戲適爲其夫莊介生所見拔刃刺傷手腕事後由捕頭舁送仁濟醫館求治昨日工程局總辦程大令訪悉情由飭提張捕至案怒其在外胡行大加申斥諭候商之王繼捕頭再行懲辦 
[英美租界公堂瑣案]  
　　杭州人張記發木工也前晚不知因何在泥城外賽馬廰前自來火桿上解帶自縊適爲五百四十九號華捕所見帶入捕房昨晨解案請核張記發供小的年三十九歲尋兄不遇川資被賊竊去以致不克回家不得已而出此下策求大老爺憐而宥之讞員翁笠漁直刺當堂賞給洋銀兩元○包探張阿五解送鄉人王阿二到案禀稱此人竊取公平洋行之泥洋人查知送入捕房轉解案下請辦王阿二俯首求恩直刺判令枷號十日○包探沈阿岳解送竊賊羅阿生羅阿德　阿五陳阿福到案禀稱伊等串竊胡錫記之布衣六件經小的拘獲送案請究胡投案請領失贓羅阿生等同供小的等異鄉窮苦不得已而犯竊求大老爺姑恕一遭直刺判各枷號十天贓給還失主○包探孫阿興拘解馮淸桂張心章到案禀稱伊等二人串同至李興昌烟紙店及周順祥京貨店混用銅質僞銀錢經小的拘獲送案請究孚周同投案下訴稱伊等所用小銀錢均係僞品叩求究辦馮淸桂供此　小銀錢係友人交下不知其爲銅質故敢使用張供此種小銀錢由馮交與小的購物餘不知情直刺判責馮三百板管押六日張管押二日 
[法租界捕房紀事]  
　　山東人張某在老北門外城濠之畔擺設餅攤昨日偶向同鄉人某甲索欠以致互毆施喚令某號巡街捕拘甲入捕房捕頭騐明張傷痕令送往仁濟醫館療治甲則押候解送公堂禀請讞員朱森庭明府訊究○某公司執事人雇某甲之船運湖羊若干頭至法公司某輪船交卸檢　之下缺少十餘頭因卽拘甲入捕房捕頭令押候解送公堂禀請訊辦○前晚公館馬路得善里口震泰小錢莊學徒擾秉鈞私取票銀及小銀錢各若干而逸翌日莊主投捕房請緝捕頭允之○偷兒某姓竊取某輪船搭客所携鋪蓋一副携至某押鋪求質適爲某包探所見拘入捕房捕頭令押候解送公堂禀請究辦 
[上海六馬路仁濟善堂籌賑公所施子英經收山東淮徐皖北江西紹興賑捐三月妆一至廿九第六十三次淸單]  
　　初一日　子馨善士洋十元○初二日　力子　次子病愈洋四元○初三日吳淞隠名祈合店　友平安小洋十角○初四日史峻悠洋廿元○初五日萬陶氏洋五十元大通輪船銅洋八元○初六日藏虚齋羅洋五十元○初七日金陵隠名氏洋五十六元無名氏洋三元五十角守拙生爲女病痊還愿洋三元洋隠　塞子求病速○二元英壬一元恆孚銀樓　内零　小洋七角○初八日鎭邑無名氏洋卅元鄒子蓮爲母華太夫人　弟子棟求　平安小洋一百角○初　日同昌洋　號爲鄰居失愼叨佑平安劉麟書壽筵移助各洋五十元張堰　安生病愈元願二十元馬五　爲妻病危　符轉禍得福　元金興一元　　　　一元五角惠昌築　妻　愈一元○ 
 
 

Page 10

 
 
初十日存義公來山西無名氏元卅二兩四錢九分無名氏洋卅六元○十一日明德堂主人洋五十元聞子陶爲杏元女孩求病愈洋十元○十二日瀨陽吉才誠心求子小洋四百　八角龍洋十元王欽周爲長女病篤求佑轉危安洋引元丁　梅許願果遂仍求後願機吳洋三元○十三日壽萱室洋五十元林善五十元嚴汝能求雙親水保平安五元○十四日錫堂爲第二子種痘保案洋廿元○十六日仙鎭種痘平安人洋十元求平安人十元章洪源求人貨平安龍洋二元英洋八元道衍餘堂求妻病愈洋四元　隠　銅洋一元○十七　楊岱登求妻病愈洋廿元鄒桂森求產平安一元○十九日張安瀾洋卅元沈錢氏完愿求延年益壽廿元會稽金姓保平安十元○廿二日詒謀堂洋十元　孫女種痘平安人五元○廿三日無名氏洋十元陸炳華求合家平安五元○廿五日元大亨來分綠　洋五十元王恩塏洋一元花洋一元○廿　日揚州復茂　銅　十四元○廿七日沈宗畡洋廿四元龍洋六元洙徑不留名洙涇不留名各十元俞克柔爲金狰　孫微恙求保平安龍洋二元○三月份共收元三十二兩四錢九分又收洋一千三百四十五元機器龍洋廿三元花　一元小洋五百六十八角統扯七三八申元一千零五十三兩五錢六分五釐以上共收元一千零八十六兩零五分九厘銅洋廿三元連前共收元十萬零六千四百七十七兩九錢八分七厘除解各處賑欵外凈存元一千九百七十二兩五錢六分五厘銅洋一百零三元三角 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
[光緒二十六年四月十七日京報全錄]  
　　宮門抄○諭旨二道錄前○皖撫鄧奏爲遵保安省測繪輿圖異常出力人員懇恩照擬給奬摺○粤督李奏爲教職紳士庇族爲匪請旨革辦片○又奏爲懇恩照舊籌給沿海沿邊各官津貼摺○又奏爲移駐通判片○皖撫鄧奏爲知縣省暫留學習片○又奏爲委署知縣片○尚書崑奏爲恭報馳抵庫倫日期摺○四月十七日工部鴻臚寺廂曰旗値日無引見○熙貝勒假滿請安○英信李端遇各續假十日○王國楨預備召見○召見軍機王國楨○○頭品頂戴調補貴州巡撫安徽　撫臣鄧華熙跪奏爲遵保安省測繪輿圖異常出力人員懇恩照擬給奬以示鼓勵恭摺仰祈聖鑒事竊臣接准吏部咨據會典館奏各省將軍督撫測繪輿地總分圖及表格陸續送館並隨案聲請奬叙現在會典告成自應分别等差以爲准駁查此次送到各圖以湖北浙江江西廣東黑龍江湖南安徽七省爲最福建陜西廣西山東奉天五省次之以上各省由吏部每省分别酌奬一二員等因奏准移會到部查各該省所請奬叙各員咨送會典館存記統由該館核明詳確後再行彚案分别請奬先後具奏行知在案兹據該館奏定辦圖勞績酌奬員數限制應按照分别辦理咨令另核奏明請奬等因光緒二十五年十二月十七日具奏奉旨依議欽此欽遵知照到皖伏查安徽省幅員遼闊此次測繪輿地總分各圖叅法泰西周歴測算並實測天度經緯曁撰說叙表需人甚多分任其事再三推究時閱數年因考證詳明繪註精細前撫臣福潤請奬在事出力十一員實係　取其尤無稍冐濫今會典館彚核各省繪圖以安徽在爲最之列自應遵該館奏案照辦圖勞績員數限制請給奬叙惟查福潤原保各員除候補知府邊保桱業已病故外尚有十員若限以酌奬一二員其餘槪從删减未免向隅者多現由臣覆加考核再行酌减六員仍有異常出力四員應照異常勞績攺從優奬花翎鹽運使銜儘先卽補知府楊奎綬擬請免補本班以道員仍留原省補用並加二品預戴候補填𨽻州州同方賓穆擬請免補本班以知州仍留原省儘先補用並加四品銜浙江試用縣丞劉峸指分安徽試用府經歴汪昌燾均擬請免補本班以知縣仍留原省儘先補用並加同知銜合無仰懇天恩俯准照擬給奬以示鼓勵出自鴻慈逾格除各該員履歴咨送吏部查核外所有遵保測繪輿圖異常出力人員緣由　繕摺具陳伏乞皇太后皇上聖鑒訓示謹奏奉硃批吏部議奏欽此○○李鴻章片再廣東花縣副貢教職羅朝壽族内向來多匪屢經該縣會營查拿並勒令族紳捆交未獲上年冬間該縣訪聞著匪羅述羅玉等潛　本村立卽派勇圍捕並飭令該教職恊族引拿羅朝燾　抗不遵並餙詞具限帶案迄今數月各匪均未交出顯係有心抗匿且查該教職平日庇縱族匪在外搶劫並有代賊銷贓情事據該縣詳請革辦前來相應請旨將副貢教職羅朝燾卽行革職拘案究辦除飭花縣上緊嚴拿勒交該匪羅述等務獲究辦並咨部外謹會同廣東巡撫臣德壽廣東學政臣張百熙附片具陳伏乞聖鑒訓示謹奏奉硃批著照請該部知道欽此○○商務大臣大學士兩廣總督一等伯臣李鴻章頭品頂戴廣東巡撫臣德壽跪奏爲沿海沿邊文武辦公津貼傳難遽裁擬請照舊　發以資整頓而固本原恭摺仰祈聖鑒事竊查廣東地方山海交錯華洋雜處林壑深邃港汊紛歧惟廣潮二府附近之區尚稱繁庶如雷瓊高亷韶州惠州嘉應各屬類多廖廓窮荒俗强民悍刦鬥之案層出不窮全賴官斯士者廉公有威乃足端治理而資程制若鎭將道府等官不能整躬率屬則州縣營汛相率窳惰軍政吏治日卽疲敝盜弄提竽紛然四起就使仰賴朝廷威福立予剪除而勞費軍資固已不可數計是以鎭恊道府廰縣佐貳各官間有瘠苦不堪及學政出巡盤費每年向有津貼一欵共銀十二萬六千四百餘兩歴在善後局外銷項下開支自去年欽差恊辭大學士臣剛毅來粤籌餉需欵孔亟商經本任督臣譚鍾麟將此欵悉數議裁飭行遵照嗣以學政出棚　費無出不得不飭避照舊支送其餘鎭將道府州縣亦陸續以無力辦公具禀籲懇臣鴻章奉命來攝粤督在省曾與剛毅論及此事剛毅亦謂當時力籌節餉不得不盡數裁除現旣窒礙難行知應由疆臣奏明辦理臣抵粤後又據各該員歴陳困苦竭獗情形與臣德籌往復籌商以此等津貼之欵原責以潔已辦公今若一槪裁除則鎭將道府朋扣節壽等項陋規勢必以次漸復百弊叢生長官取諸下屬下屬取諸兵民則虚無浮收又爲理所必至是公家所省無幾而兵民貽害實多似宜仍復舊章使文武奉法唯謹况現在高雷新闢租界各屬頻起流言伏莽滋多宼盜充斥旣欲責其　心侯職勢難令其枵腹從公據善後局司道詳請前來合無仰懇天恩俯念廣東沿邊沿海文武辦公津貼一欵係屬必不可少之需仍淮照舊籌發俾資整頓出自逾格慈施謹合詞恭摺奏陳是否有當伏乞皇太后皇上聖鑒訓示遵行謹奏奉硃批所請津貼著於前留五十萬兩内撥用欽此○○李鴻章片再澄海縣屬汕頭地方自通商以來交涉日繁必須有同通一員專駐該慶方足以資治理查潮州府通判原駐菴埠事務較簡應飭該通判移駐汕頭責令彈壓稽查所有商民爭訟細故及華洋交涉之案就近審理應領廉俸役食等項悉照舊章　移駐衙署暫令租賃民房員缺仍定爲繁難申缺照例分别咨留選補據廣東布政使丁體常會同按察使吳引　詳請具奏前來臣覆查無異除咨部查照外謹會同廣東巡撫臣德壽附片具陳伏乞聖鑒訓示謹奏奉硃批該部知道欽此○○鄧華熙片再新選繁昌縣知縣陳元彌業經到省繳憑應卽飭赴新任惟查繁昌縣地方濵臨大江梟會各匪時有出没現在署理之員正値認眞緝捕且舉辦積榖圑練保甲各事宜又屬紛繁未便遽易生手擬令該員陳元弼暫行留省學習藉資閱歴仍俟數月後如果該員政事諳練再行檄飭赴任以重職守據藩臬兩司會詳前來除咨部查照外謹會同署兩江總督臣鹿傳霖附片具陳伏乞聖鑒謹奏奉硃批吏部知道此欽○○鄧華熙片再署宿松縣知縣朱本現經調省所遺員缺應卽委員往署以專責成兹查有歙縣知縣薛邦慶年壯才明留心民事堪以調署據藩臬兩司會詳同來除檄飭遵照外理合會同署兩江總督臣鹿傳霖附片具奏伏乞聖鑒謹奏奉硃批吏部知道欽此○○奴才宗室崑岡跪奏爲恭報馳抵庫倫日期仰祈聖鑒事竊奴才奉命查辦事件於光緒二十六年正月二十七日跪聆聖訓後卽於二月十二日督率隨帶司員等起程出都十七日行抵張家口查察哈爾至庫倫路經四十六台各台例供廪洋奴才前曾面陳台站淸苦供給匪易逐日應用羊隻數目自備價銀咨交該都統轉發各台承領以免擾累而示體恤奴才當卽兼程前進於三月十五日行抵庫倫嚴密關防詳愼籌畫俟料理就緒卽將酌辦大槪情形再行陳奏外所有奴才馳抵庫倫日期理合先行恭摺奏聞伏乞皇太后皇上聖鑒再奴才經過直𨽻之昌平延慶懐來宣化萬全各州縣雪澤應時田土滋潤口外蒙古地方人情亦極安謐堪以上慰宸厪爲此謹奏奉硃批知道了欽此 
 
