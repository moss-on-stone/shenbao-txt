# 1911 - 199 - 4913814

 

Page 1

 
 
   
 
 

Page 2

 
 
上諭 
六月二十八日内閣奉 
上諭前據楊文鼎兩次奏湘省災情當經諭令妥爲撫恤並飭盛宣懐撥欵協濟茲復據該撫電奏稱常德府城自六月十五日以後雨大風狂河流洶湧水勢幾與城平所屬各縣同被淹灌淹斃人口甚多牲畜器物蕩盡無餘等語覽奏殊深憫惻加恩著賞給帑銀六萬兩由度支部給發該撫即派委妥員馳赴災區核實散放母令失所餘著照所議辦理該部知道欽此 
上諭浙江金衢嚴道員缺着劉學講補授欽此監國攝政王鈐章奕劻那桐徐世昌署名 
交旨 
　　　六月二十日欽奉 
諭旨弼德院奏遵議弼德院辦事及議事細則繕單呈覽一摺著依議欽此又奉　旨弼德院奏弼德院覓定地址懇恩撥給以便修築一摺着依議乂片奏弼德院工　督飭廳員核實估計得有成數再請飭部分期撥疑等語知道了欽此又奉 
諭旨籌辦江皖振務大臣盛宣懐奏江皖新捐收數甚薄借墊各欵尚難歸償請查照兩次部議展期勸辦以清欵目並將災區善後事宜妥速籌辦一摺着依議又片奏捐欵緊要請將新授直隷提法使署山西提法使翁斌暫留署任等語着毋庸議欽此 
代論 
[提倡義務敎育草議]  
　　中央敎育會會員陸爾奎沈同芳攤 
會章議事範圍第三條第五項學齡兒童就學義務。第七項推廣義務敎育。綜上三項。必先有推廣義務敎育之方法。而後爲父兄者人人知有兒童就學之義務。以吾國目前情形而論。則此義務敎育四字。尚不能實徹士大夫之腦際。蚩蚩者無論矣。故欲言推廣。必將義務敎育之解釋。家喻而户曉。人必知饑也而後食。知寒也而後衣。知不學之不可爲今日之國民也。而後敎育有所施。提倡方法如何。試舉如下。 
（甲）明降諭旨爲實行提倡之第一第依據立憲諭旨。開國會之先。必全國有二十分之一識字。今國會期限縮短非人人知有義務敎育。斷無普及之望。應由學部奏請明降諭旨。以足若干歲爲學齡兒童。卽應有就學義務。在其父兄卽應有担負此項兒童就學之義務。且由一家一族推。及一鄉一邑。苟孤寒子弟無父兄爲之担負者。則此家族鄉邑應有共同代謀担負之義務。解釋分明。使義務敎育四字。貫徹人人腦際。再由學部定若干期限内。劄行各省提學使。責成省視學員。徵報成績不時抽查。行之稍久。窮鄉僻壤。均曉然於衣租食稅之外另有一種切己之義務設明。 
 
 
 

Page 3

 
 
第一張第三版 
知而故違之。則與欠納租稅。同一爲義務之未盡。爲王章所必及。至是而强迫之令亦可。以施矣。此爲實行之第一步。 
　　（乙）各省刋刻上項諭旨之謄黄。並由各州縣會同視學員編爲白話直解。爲第二步。　上項諭旨。設非刋刻謄黄。則民間庽目者尚少。然刋刻謄黄。不過城廂粘貼數張。一經風雨剥落。而民間庽目者仍少卽庽目矣。鄉民識字無多。不加以白話解釋。則茫然不知爲何事。且風氣。未開之處。尚以强迫入學疑爲外人傳敎之比。故非各州縣會同視學員各就其土音。編爲白話。到處宣講不可。所編白話。只就諭旨範圍。宜彙報提學使查核備案。蓋自新政煩興。民間於一切文告。頗存疑慮。因疑生。謗積謗生釁。此項義務敎育。當使人人。視爲饑之有食。寒之有衣。則將來對於義務敎育之担負。應如衣之有租。食之有稅。吾國數千年來子弟之就學與否。在父兄已視爲不甚經意之事。其孤寒子弟。非其父兄。更無引爲担負之必要雖有善堂義塾。然不過視爲。個人之道德。而並非視爲各人之義務。更未嘗列爲國家敎育上之政策。今之請明降諭旨。而刋貼謄黄。而白話講解。質言之欲。養成一種習慣。使義務二字。深印腦。筋而已。至其人或不能履行義務。而加以强迫。則所謂法律者。最後之制裁也。安有知識未備。而可繩以法律哉。故以此爲第二步。 
　　（丙）多設補助機關以期敎育之普及。上項義務敎育僅止於學齡兒童。然吾。國失學之人年長者尤多。國會期近。所謂二十分之一識字兒童其一小部。分而年長者。乃大多數也。且兒童爲受保護。人在未成年之時與政治上尚無直接之關係。若年長之人。在在與政治界接觸。今各省因舉辦。新政。而迭釀。風潮。。則皆此年長失學者爲之梗補助機關云何。曰宣講所。曰補習半日課或夜課。曰改良戲曲。戲曲於社會敎育。有莫大之影響。今尚非學務範圍所及。宣講所本列在部章。然宣講亦談何容易。無論能涉獵演說學者。（日本亦謂之雄辨學）十無一二。其能折衷新舊。娓娓動人者已不可多得又宣講之資料部章雖列有竹種亦尚難適宜於一般之社會。。計莫如就各省學務公所附設宣講雜誌懸賞徵文。日出一册或二三册。（能多更好）即選其合乎宣講資料者。彙刻之。由學司劄發各屬。爲各州縣宣講員之依據。庶幾不越範圍。而省視學不時。抽查。以定殿最而示奬勵。補習課已有部定間易識字章程。但當以年長失學者爲限。此均爲補助機關。當同時並舉。爲第三步。 
以上三項。似爲謀普及敎育者入手必經之階級至於分畫學區支配學費與其他行政官廳均有關係不純在學務範圍且必綱舉而後目可以張應如何籌議實行請公决 
要件 
[法部奏派萬國監獄會會員徐謙等考查司法制度報告書（七）（續）]  
各國最文明者爲分房監。然亦僅容一榻一案。晝便工作。夜安寢息而已。初非高房大厦以供囚人之愉快。况管理法最嚴重。凡人所享有之自由悉剥奪之。於其言動飲食怍息。無不干涉。然則謂人之樂於下獄。殆讆說也。各國改良監獄之效果。則在監獄之統計。昔之監獄。再犯者多。今之監獄再犯者少。改良之理由。爲各國所公認者以此。方今司法制度。宜注重者厥惟三端。第一改良法律。第二改良審判。第三改良監獄。而外人觀察所在尤在監獄。現自京師以及各省皆設模範監獄。惟財政困難。不得不研究監獄辦法。蓋監獄作工。分機器作工人力作工兩種。學者謂機器作工與人民爭利。且出監後。仍難謀生。是以多屏不用。然俄京輕罪監。初。患經濟不足。今改用機器作工。歲入達十五萬盧布。遂無須仰給國庫。其製軍靴一。機每日可得靴五百雙。另設人工製靴室。俾機器人工兼學之於出獄後謀生計甚便也。且所製軍裝並非與民爭利。其法未嘗不善。至他國監獄。作工皆不用機器蓋經費充足。可不藉監獄之收入監獄之種類。大别爲已决未决兩種。未决監自由作工已决監强迫作工。是爲各國所同。已决監又分男監女監幼年監及輕。罪監重罪監數種。惟各國亦頗參錯。如羅馬一監兼收男女已未决人犯。但男女各爲一監。而已决者自三日以上至三十年之監。禁皆在其内。是一監而各種俱備。此外有以一年以下之監禁爲一等者。如德之提格耳一監。法之弗雷洛一監。是有以五年以下之監禁爲一等者。如比之些耳息一監荷之海蘭一監是其女監及幼年監或與男監同所而分部。或另爲一監。要皆各就所宜。初無定法。其建築形式。固多十字星光兩種。法之弗雷洛一監爲一字形。荷之海蘭一監。爲圓形。惟無論何種形式。要必注意於光積氣積。德國定例晝夜分房監至少以能容二十二立方邁當之氣積爲限。其窗以能容一平方邁當之光積爲限。夜間分房者及拘禁二星期以下之不作業者。至少以能容十一立方邁當之氣積爲限。其窗以能。容半平方邁當之光積爲限。雜居工塲。每人應需氣積不得下八立方邁當。其餘各國大致相同。凡所以講求衞生者代至。一以保監犯之生命。使不至瘐斃獄中。一以達刑罰之目的。使不致廢於中道。此改良監獄之急務也。美總統有言改良監獄尤在看守得人。此言最扼要。蓋改良刑法之實際。在監獄改良。監獄之内容則在管理。法實行管理法。則在管理及看守者之得人。是一定則不易之理也。（未完） 
 
 

Page 4

 
 
第一張第四版 
專電 
電一（北京） 
閣臣奉攝政王面諭中央敎育會係集通國通人共謀興學所有議案宜從根本着想不應專襲他國名詞以標新奇 
電二（北京） 
内閣因資政院世總裁迭次乞退議選替人那徐兩協理擬以李副總裁升授慶總理謂總裁責任甚重應再愼選那窺知意在滿漢權限亦即附和致未解决電三（北京） 
攝政王因各省匪亂頻仍災荒迭見諭商閣臣通諭京外各大臣鄭重用人以立治本 
電四（北京） 
南北洋大臣均將更調俟新官制宣布後即須發表　電五（北京） 
駐俄薩使電告俄廷集議對清政策頗爲紛異方針難保不變未結各交涉應從速議結 
公電（長沙） 
商會轉各報館均鑒武陵五月大水僅壞數村不意六月大雨數日後鄉二十七村堤垸全潰前鄉鄉水縱横五六十里亦皆淹没西南北城内皆没於水城垣倒塌相繼竭力搶救幸獲瓦全附郭民居僅存孑遺窮民死亡轉徙慘難名狀報者千百户災情之劇爲數百年所未睹去歲辦賑地方精力已竭現在雖由官紳籌措急賑杯水車薪勢難普濟電懇代籌義賑逕交常德商務總會經收以便分途賑濟不必交善後局免與官欵混淆謹率災黎九頓首以請　武陵籌賑公所職員李壽熙蔣謙余嘉錦等同叩 
公電（蕪湖） 
申報館轉各報館鑒繁昌保大圩於二十八日潰决災情甚重需賑孔急乞協助皖南義賑公所叩勘 
緊要新聞 
[中央敎育會經費之來源]  
　　中央敎育會已經開幕其經費旣未由部提撥復未由各省認解茲經詳細探詢知此次開會所需之欵係因唐大臣查得進士館原有餘欵一萬四千兩此項餘欵存儲已久並未動用爰議定悉數移撥作爲會費并飭切實撙節如有盈餘仍留作爲第二次開會之用云 
[喬壳子反對軍國民敎育]  
　　壳子亦畏槍耶學部此次於中央敎育會所交議軍國民敎育議案内實列有中學以上練習打靶一條當規定議案之時部中各堂均於此議願表同情獨左丞喬樹柟挺身而出堅持反對於唐春卿大臣前力言實行打靶糜費過鉅唐尚書駁以此項辦法仍按照東省成案飭令各堂每年於一星期之内斟酌舉行所費亦非甚鉅等語後喬復痛陳此事之種種關係并謂現在學生程度不齊倘此舉實行後施之於一堂則該堂監督卽是靶行之於一省則本省督撫即是靶全國一律照辦則學務大臣卽是靶流弊所及不可不防言時聲然俱變唐以其反對過厲遂將議中此條撤去然喬可以阻掩學部之交議不知亦能箝制會員之提議否 
記者曰實行打靶監督撫學務大臣未必卽是靶今而後壳子乃眞是靶矣 
[國務大臣不准兼充顧問]  
　　弼德院辦事及議事細則已於二十二日奉旨依議聞監國是日召見總恊理時諭將裁缺尚書以下各員迅速開單呈覽因日内即須簡定顧問大臣也又聞監國以院章國務大臣均得兼任顧問此條恐多妨礙故此次特諭開單所有現任各部大臣均着毋庸開列據近日政界消息將來顧問大臣有不准國務大臣兼充之說馮煦辦振已完頗難位置現聞已由徐相力保其爲顧問大臣大約有望 
[資政院果歡迎此大文章耶]  
　　資政院於十九日接得内閣要咨一件探其内容係申明内閣行政之方針大略與十五日慶邸之演說相同聞此次咨行該院確爲總理大臣之主持其餘他署概未知照 
[内閣居然掌法令矣]  
　　不知法律命令如何解釋内閣以法制院專掌法律命令事件昨具咨文三件分送各部院皆法制院所有事也原文錄左 
　　（一）查法制院官制第一條規定法制院所掌事務一法律命令案撰擬事件二法律命令增删改廢事件三各部所擬法律命令案審查覆核事件等語本官制所稱法律命令事件凡從前業有定例現須改定辦法或向無定例應行新定辦法者不惟明定章程臚列條欵之件應屬法令範 
 
 

Page 5

 
 
第一張第五版 
圍卽以摺奏或附片具陳亦應在法令範圍以内除不屬各部主管事件由内閣總恊理大臣認爲應以法律命令規定者統由内閣法制院撰擬具案外其各部所擬屬於法令事件無論是否將辦法列爲條文或逕將辦法叙入奏片均應歸内閣法制院審查覆核具案呈由内閣總協理大臣查核分别議奏施行 
　　（二）查内閣法制院官制第一條規定法制院所學事務第三欵内載各部所擬法律命令案審查覆核事件等語是各部擬具法律命令案應由本閣審查覆核所有咨送内閣辦法自須預爲釐訂以憑辦理嗣後各部所管事項凡應以法律或命令規定者屬於一部主管則由該部擬具草案屬於一部主管及他部兼管則由主管部主稿會商兼管各部後再行咨送内閣俟由本閣法制院審查覆核後即行具案呈候本閣總協理大臣查核定期再開閣議至現行法律命令之修改事件除由總協理大臣認爲應行修改者外其屬於各衙門主管者得由主管衙門或會同兼管衙門擬具修正案仍照前項所定辦法分别辦理 
　　（三）查上年前憲政編查館咨行各衙門文開各部本年應定各項法律並應改各項法律應先期預擬草案於八月十五日以前一律咨送憲政編查館覆核後奏請交議等因現在憲政編查館業經奉旨裁撤所有應定各項法律及應改各項法律應歸内閣法制院撰擬其各部所擬法律安亦應歸内閣法制院審查覆核本年九月爲資政院第二次開會之期所有政府應行提出法律案除按照壽備清單由内閣法制院辦理事件外其按單應由各衙門承辦事件及清單未列事件應於本年以法律規定或有現行法律而應於本年改正者仍由各部預擬草案限於八月初一日以前一律咨送内閣由内閣法制院審查覆核後以便經由閣議作爲議案再行彙交資政院决議 
[軍諮府近事紀]  
學生見習之辦法各省陸軍中學堂學生現届單業之期業經部派委員分赴各省舉行畢業考試聞共取一千四五百名此項學生照部章須分派各鎭見習廕大臣以現在各鎭積弊甚深若派各生前往見習不特不能得益且恐反染習氣日前特與軍諮大臣會商將此項畢業生編一學生隊遴選曉暢軍事之員爲之督率并實地練習一切以期收見習之實效聞巳商議妥洽并電調某士官畢業生充總隊長 
御前會議之發起軍諮大臣以列强蠶食國境雖屬敵人之逞强究由我國國界均未確定之故故每次交涉因無正當之憑藉以致失敗特行繕具說帖將應行劃界理由辦法詳細擬定請開御前會議以爲實行之準備 
　　參觀大操之外賓奥使署參贊普貨氏日前函致軍諮府自願前往永平叅觀秋操經軍諮使與盧陳兩廳長磋商以外賓觀操每國祗准二員該又該參贊旣欲觀操自可照准惟須咨請駐奥公使照會該國外部請其祗派一員來華以便招待並函復該參贊查照 
　　反對校章之學員軍諮府派赴留美學員陶督懋對於該國校章多不滿意時起交　駐美公使張蔭棠深恐有碍邦交電請軍諮府發電訓諭以爲先事預防之計聞軍諮府巳查照該電飭該員遵照校章發奮向學矣 
　　軍事學堂之設置陸軍部與軍諮府商議以振興陸軍非培育知兵將士不可現擬定設立學堂三區一曰軍官學堂一曰軍兵學堂一曰馬兵學堂聞已在保定擇定擇定合宜地方鳩工建築并延聘德國陸軍人員爲敎習約秋間即可開學 
[恩華亦深明憲法者耶]  
　　纂擬憲法大臣倫貝子澤公以纂擬憲法一事關係至鉅刻已添派人員入手編纂聞已派定學部郎中恩華等二員爲協條并聞恩華前在憲政館編制局有年現在又以法制院參議記名素爲李柳溪所器重此次得派協修亦李之所保云 
[陳劍池亦不願做官]  
　　吉林巡撫陳劍池自省城大火之後與紳民感情甚惡又兼新東督趙次珊縮小吉黑兩撫權限面子上雖說感情尚好心中實頗怏怏晋撫一缺又爲陸申甫升補一時更無指望遂决意奏請開缺并擬在趙次珊處保舉張元奇以繼其任惟張元奇爲錫督之紅人趙則不甚信任故將來張能否繼陳之後此時尚難預定也 
[院京官舉員澈查鐵路弊竇]  
自安徽鐵路舞弊之說騰布人口後於四月間郵部曾札委參議龍建章等前往蕪湖皖路公司查辦當經調取流水騰清報銷四柱各册分别鈎稽查出弊端甚多瞞漏之欵竟達億萬月前由京據情禀覆郵傳部盛大臣大爲震怒議將該公司坐辦加重議處并嚴追虧欵皖省同鄉京官以龍所查該路之弊只十之二三昨特公 
 
 

Page 6

 
 
第一張第六版 
共議决舉定廬江吳學廉觀察歙縣許承堯太史即日馳往蕪湖秉公澈　 
[日德軍械商之暗鬥]  
　　自中國新練陸軍以來前在第一期内軍用銃砲軍刀及其他兵器皆購自日本三井大倉高田三公司日本之陸軍砲兵工廠所製作之軍用器械全賴此三公司轉售於中國獲利甚厚近年以來德國陸軍御用兵器製造公司與日本競爭中國目前所用之兵器皆由瑞記及禮記兩洋行購買計三年以内購野砲山砲共二百門小銃約五萬桿日本軍械商全被德國軍械商壓倒三井大倉高田及泰平公司各商業大受頓挫刻下三井等四公司乃公共組織一種圑體以與瑞記及禮記兩洋行抵抗並對於中國陸軍當局諸人極力運動廉價發賣奈陸軍大臣最不主張用日本軍器故三井等洋行頗爲焦急云 
[田際雲與王鍾聲]  
　　田際雲田際雲一案日間卽可復奏以田曾排演越人亡國涙新劇卽擬定爲摇惑人心之罪名此外如劉樹楠諸人雖無甚罪名然因此案由廷寄交下不能不略加之罪擬酌定徒流若干里照律折鍰收贖 
　　王鍾聲王鍾聲日前被警廳拿已詳誌前報外間咸謂浙籍某大老所主使而據警廳中人則云實因其犯勾引希太太（卽前報所謂稽太太郗太太）在茶樓蠱惑良家婦女之罪查希太太乃祥和金店之掌櫃喬仲仁之妾四川人也此案之發覺即由喬主動云　 
[京師近事]  
　　京官新制現己就緒各閣老及國務大臣决定於二十五日開最後之集議慶邸之意擬於會議時查看情形如無窒礙之處即於本月内具奏并聞各項官規尚未釐訂妥善故未能一併奏陳 
　　豫省自辦洛潼鐵路已經營二年雖集股未全然已開工建築近有某部郎宣言洛潼一路豫省民力决不能成何不劃歸國有故郵部已議决收爲國有不日即當實行矣 
　　新官制已將都察院名目保存其權力雖經削弱而仍有風聞言事之特權所稍異者該院御史無論條陳時政及彈劾官僚無得自由奏事非統由院長代奏不可 
自英日兩國續縍十年恊約發表後監國頗爲留意日前於辦事後特約慶内閣曁外部大臣侍議良久至所議如何無從探悉聞各大老退出後曾發密電數道寄各使臣不知若何措詞也 
　　政治官報前由華閣丞世奎辦理之時腐敗達於極點凡稍有關係之摺件一概不登每日惟以不痛不癢之例摺塡滿篇幅今已改歸印鑄局辦理茲聞陸黄兩局長以此事旣歸印鑄局專辦自亟圖改良現已議定改良辦法不久即將實行 
　　陳寳琛得授帝師之原因又一說則謂當奉旨之前監國與慶那徐三大臣協商數次最後提及鹿相當日之面奏及其遺摺始决意以陳爲副師傳蓋定興曾密保其品學優純也 
　　探悉農工商部倫貝子爲振興業起見擬於明年創辦漁業博覽會將各省漁業成績逐一展覽其一切辦法卽責成張季直殿撰詳細條擬并聞此舉實係張殿撰所主持云 
　　文侍讀華爲籌備憲政起見提倡八旗組織政黨爲他日實行憲政之因應刻正聨合各旗之聲望最才暢悉憲政人員贊同籌畫俟有端倪即行呈請民政部立案 
時評 
[其一]  
　　河南河工之弊。天津監務之弊。京漢鐵路之弊新疆政界之弊皆近。日新發覺之大弊竇也夫中國之昌。言清理積弊者有年矣。而其弊愈清愈大。愈積愈深。倘再清幾年。再積幾年。則孤鼠憑依之大弊窟。更不知發掘幾何也。是故對外可稱弊國。而不必稱敝國。 
[其二]  
　　環顧京外大員中之差强人意者。於督撫中得二人。曰李經羲能堅持滇邊交涉者也。曰王人文。能力保川省路權者也於部臣中。得一人曰廕昌。於軍政尚知大體者也。於使臣中得一人曰陸徵祥。於外交尚顧大局者也。然而王則郵部惡其參劾。矣李則閣臣斥其多事矣。廕則壽勳奪其政權矣。陸則外部忌其異已矣。之數人者。皆以不肯和附而失歡於當局。殊不知不肯附和之人。皆能盡心於國事者也。至盡心國事者去。而國亦隨之以亡。愚哉當局。眞不可及矣。是故對外可稱笨國而不必稱本國。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
第一張後幅第二板 
緊要新聞 
[鄂省錳鑛風潮始末記]  
　　興國州銀山頭錳鑛自光緒二十三年由漢陽鐵廠設局開採十餘年來毫無異說自去臘該州紳民陡生意見以謂該山係州屬公産利權應歸該州大起風潮至今未息茲將此事始末詳述於下 
　　起禍之原始該州礦産豐富甲於鄂省惟民氣强悍迷信最深故開採甚難自該局開辦後勞動家大沾利益風氣漸開咸欲開採龍角山金鑛以濟荒年迭經公禀上官計九十餘次批州查復而郭牧屢以窒碍多端力請詳銷兼之對於民辦各礦肆意破壞州人稱郭爲礦蠧故藉錳局爲要挾並謂官辦則坐享利權民辦則反受壓制同屬州産擬將官民各辦之礦一律封禁以保主業此一大原因也適去歲該州又因創辦新政經費困難紳界全體以錳局獲利甚巨意欲捐欵若干以免取之貧民屢次與局商議未達目的致動公憤遍佈傳單力籌抵抗之法不數日會集數千人赴局滋閙聲言必歸還主業而後已 
　　郵尚之嚴諭漢陽鐵廠爲郵傳部盛宣懐尚書所辦當紳民佈發傳單時錳局總辦預電郵尚請示辦法當卽電飭勸業道派員會同州牧從速解散並謂錳礦爲煉鐵要品如有不測卽惟該州是問 
　　陸軍之彈壓該州士民見阻礦傳單咸會集族衆齊至錳局及礦山左近預備進行日夜不絶於途者數日間有携帶兵器者郭牧大恐急電督憲遴派陸軍二隊前往彈壓分紥於富池口該局及礦山下以備不虞 
　　士紳之勸解郭牧見州民一心萬非官力所能迫退特函請鄉望素孚之巨紳劉太史鳳綸秦大令哲等十餘人蒞局調解並仍遵原議由局捐助公欵數千以充新政經費由劉太史等搭台演說苦口勸諭歷兩晝夜始各勉强解散紛紛回鄉 
　　風潮之復起前解散時本有少數人不願擬復行設法抵制茲有距山最近之石劉馬三大族提議復爭公舉石成藻馬鍾爲首領集合男女數百人始則向該局理論聲稱如不停辦定卽閙局以衆命相拚務達收回目的竟於十六十七兩日會議進行並由馬鍾陰勸附近小户十餘處聨合一體誓死力爭及該局派人勸解衆皆不服日内即有絶大風潮云 
千總之受辱富池口千總蔡弁原係官錳局彈壓人員茲因馬石劉等姓聚衆會議深恐釀成大禍特親往各庄勸諭因言語稍染官習衆皆不服並謂礦係州産州民有應爭之責其能爭回與否雖未可知總不與該弁相干如日内吾輩來局或上山勘界爾可勿行干預如不自量定與該弁大起交涉並有婦女大聲痛罵者州牧之恐慌錳局總辦見此情形當卽電知州牧來局商辦郭牧大起恐慌電禀督憲暫行停止以避其鋒一面柬請原調之紳首劉太史鳳綸等至局勸解各紳首巳陸續抵局日内即行大開會議矣 
[湘省水災紀聞]  
　　揚俊卿又得生財道矣益陽蛟水漲發詳紀益陽前次大氷已經徐徐退蕱而自六月中旬以來連日復行漲發十九日該縣二堡之囘龍山蛟水驟發其時適在早六句鐘頃刻間水高數丈全城通流惟見一片汪洋杳無涯際居民多有尚未起牀即葬魚腹近山而居者並房屋全數衝倒水流人哭之聲遠達數人十里溺斃人口約五六百之多房屋田廬之被淹者殆不可以數計其登屋援樹之求救者多如蟻垤惟屋脊樹杪蕩漾水中餘則僅見屍身隨波逐浪而已電線輪船均已阻塞該縣專差至二十一日始行到省綜計此次蛟水損失最巨者莫如商業蓋該縣商家均薈萃於二堡當水發時飛騰澎湃如怒馬能得生命者即爲萬幸貨物則不暇顧及也次之則爲垸田初次被水隄脚即已鬆動二次水至即屬不可支持乃蛟水陡發致全數冲潰現在居民之 
露居野處者比比皆是 
　　楊撫奏報刺謬情形上月湘省踼益陽武陵等處水災由楊撫電奏請截留本年應解桂滇甘肅等省協餉以資急振其原奏内有大相刺謬之處如以上三屬本以龍陽爲重益陽次之武陵又次之而電奏内反謂益陽爲輕又益陽所溺斃人口不下四百而奏内反謂尚無傷斃人口之事益陽一縣雖會兩次委員前往查勘而並未見其散放急賑查原奏内有文鼎接據各屬禀報卽籌撥欵項分派委員星夜馳往各災區切實查勘按户散放急賑等語並未聲明何處應行急振何處祗須常振惟籠統數語自表面觀之似各屬均一律散放者然究其實際不過籠陽一縣及武陵之白沙村數處而已說者謂楊撫朦混具奏玩視民瘄究不卜是何居心也 
[川省官吏嫉視路事之見端]  
　　幸哉非行政長宫耳 
 
 

Page 11

 
 
第一張後幅第三板 
四川營務處總辦田徵葵日前見川人在鐵路公司組織一保路同志會乃譖於某大吏曰這還了得非殺幾個不可公然敢結甚麽保路同志會又云該會人不怕他多但先從各會長下手懲辦也可以昭儆戒各等語又四川重慶府知府鈕傳善於六月三日上護院一電其内容略謂聞諮議長來渝聨絡一切羣情惶懼恐釀交涉請示辦理等情聞所謂諮議局長者即指蒲殿俊云 
分類新聞政界L ] 
[地痞搗搶官運鹽局之風潮湖南]  
　　湘省衡州府屬太平墟設有粤鹽宜運分局本月十七日該處著名地痞賀清平見各處貼有停收鐵路鹽捐謄黄告示遂藉此生風於是日上午獨至該局聲稱現在四處張貼謄黄告示所有鹽稅槪行停止你門違法尚在收稅果眞要收定即將你局打毁等語該局司事以其無知當將停收鹽捐係指鐵路捐款而言並非將常捐一概停收等語向之百端開導乃賀竟置若罔聞仍屬嘮叨不止司事見其不可理喻乃置之不理賀亦隨卽出局移時率領其黨千餘人蜂擁入局將各司事衣服及護勇公丁行李悉數搶去局中所有器具亦一律打毁幸所有大票經司事等展懐搶出惟將未及檢帶之稅欵三十六串二百四十餘文搶去當經護局營勇等將從犯龍自春等二名拿獲送縣收押並飛報該府官運總局移請常寗安仁耒陽等縣嚴拿首犯到案追繳公款等件以儆刁風 
[縣令阻撓自治之公憤杭州]  
　　頃據諸邑通訊謂該處地方廣漢爲紹屬八縣之冠城區自治關係重要前經合邑紳學界查照部章要求監督組織城議事會即日開會成立禀報籌辦處遵章選舉議長議員惟事屬初創一切經費及備置什物器具公議由副議長孫亮功議員陳緯二君暫行籌墊一面議决籌張辦法八條當場經紳商學界請議員公决通過呈請監督核准施行不料秦肇北大令對於自治及其他新政素主反對擱案不批者累月鐵紳於日前面謁催詢竟將原文逐條駁斥致全體大憤謂無論何等公益必不能無爲炊議决全體辭職一面公派代表來省禀請籌辦處派員查辦設法維持矣 
[道員差缺之大更動武昌]  
　　鄂省清理財政局及工賑局坐辦袁觀察勵楨現已由鄂督札委改充漢口統捐下局專辦所遺財政局差札委候補道劉體蕃接辦工賑局一差則委署襄陽道錢紹楨接充並令督修沙洋堤工遞遺襄陽道缺檄委現充高等農業陸軍測繪兩校監督候補道喜源署理其農校監督委鹽法道黄祖徽兼充測繪監督尚未委定聞候補道黄邦俊祝書元二人均有可望 
外交 
[收回寳石山案之確定浙江]  
　　寳石山實行收回情形已誌前報茲悉浙撫增中丞以收回寳石山擬就原有房屋開辦陸軍病院所需款項應在營産售價項下支付現據交涉司禀稱寳石山定於本月二十五日與英醫士梅籐更簽押收回查此案前因訂立合同先田潘庫借撥銀元一萬元由交涉司付給梅籐更作爲信銀今照合同及細則内載尚需銀銀六萬四千元仍飭藩庫暫行借撥以備交涉司交欵簽押之用應由兵備處卽於營産售價項下速備銀元七萬四千元即日歸還藩庫兌收昨已分札藩司兵備處遵照矣 
[美領事照請保護僑民廣東]  
　　督院現准廣州美總領事照會省垣革黨倡亂雖已消滅惟查各州縣地方黨氛尚形猖獗且有盜匪及歹人從中附和似此情形則凡有黨人蠹動之處亟須將美國敎士及其物業保護想此辦法在貴督院與本總領事應有同情此事本總領事之所以遲遲見告者祗以此次時局煞費貴督心力維持至臨事佈置尤足令人欽仰不置茲應照請分别札飭文武各地方官極力設法保全本國僑民生命財産爲荷等由張督准此以粤省伏莾素多此次省城亂後各屬土匪難保不勾結蠢動所有各屬敎士及敎堂物業自應責成文武員弁一體加意防護勿稍疏忽昨已通飭遵照保護矣 
軍界 
[變賣全省營産展限開標杭州]  
　　浙省綠營奉裁全省營産校塲地畝迭經派員清釐分别招墾得欵撥充新軍餉需上年復據官紳條呈决擬將所有營産一律變價招人投標選派幹員分赴各屬專辦並在省垣督練公所設立清理綠營營産事務所以資總筦一面由撫院通飭各屬地方官及水陸防營飭將投標事宜統限於本年六月底截止開標在案現聞寗温台各府沿海營基地面廣漠清理萬難草率如期開標恐多窒礙似宜寛予展限俾得悉心調查支配妥協業由諮議局協議會提出討論呈請撫院當奉中座核准即日札飭事務所通行各委員查明繁簡分别展限詳辦矣 
[派員赴潯迎接察看砲台專員江西]  
　　贛省湖口地方爲入贛水道之總門原有四路砲台前因粤亂馮撫電咨湖口鎭楊萬頃鎭軍察勘損壞頗多亟宜修復以固要口當經馮撫諭令兵備處派員督匠馳往該鎭禀明楊鎭軍指示估修現因工程浩大經軍事參議官張道季煜此次乘輪赴京會議之便順過該處於二十二日復勘又值海軍部所派查勘砲台大員不日即可抵潯現經馮撫札委敎練處提調丁縉馳往潯陽預爲接待矣 
[敎練處添派科員原因武昌]  
　　湖北軍事參議官雖已簡派而督練公所尚未組織故敎練處仍爲軍事敎育機關茲瑞制軍以混成協編練成鎭全賴究心軍學人員襄助辦理查有講武堂將校班監學劉繩武射擊班監學楊元坤特别班監學馬驥等均係留日十官學校出身資格甚高現該堂停辦在即未便任其閒散爰將該員等札派敎練處科員月給薪五十兩並以管帶記名一俟混成協擴充爲鎭卽行酌量遴用 
[鄂湘參議官定期赴京武昌]  
　　鄂督日前接陸軍部電咨調湖北軍事參議官鐵忠湖南軍事參議官劉邦驥到部會議改訂督練公所新章鄂督當已復電俟湖南參議官劉邦驥來鄂後即同到部現劉邦驥參領已於二十三日抵鄂與鐵參議商妥於二十六日乘快車入京聞此次督練公所又改新章原因係由數省督撫反對所致云 
學務 
 
 

Page 12

 
 
第一張後幅第四板 
[師範經費欵補助之小周折寗波]  
　　寗波師範學堂監督日前呈請府等轉詳省台　助學費現奉藩司批云查補助各府初級師範經費雖已列入預算而預算案内出入相衡不敷甚鉅司中並無的欵抵放現奉撫憲札飭關於地方行政經費之支出由司會商主管財政各司並分認籌撥先事議定俟覆到分配後再行飭遵仰即轉飭遵照 
[法司革退冒名學員武昌]  
　　湖北臨時法官養成所招考時曾經申明不准假借文憑頂替姓名否則文憑註銷革退名額乃昨有第三所學員夏國華具禀　司謂其本名夏國安係監生以族弟國華文憑投考今蒙錄取請予更正惟將來法官養成所或有歧視應請償還學費云云馬法使以該學員冐名已違定章而呈請更正語近要挾尤屬謬妄當飭第三法官養成所立行斥退並將繳存學費三十九元全數扣罰以示薄懲而儆效尤 
實業 
[大冶修築粤漢支路之計畫湖北]  
　　鄂屬大冶縣近年商務甚爲發達所屬黄石港已成巨鎭而且礦産豐富土貨中之棉蔴絲油出口亦多惟先須走旱道由鐵山至黄石港始由水道來漢轉運殊多不便現該邑巨紳黄炳中等擬招集商股修築川漢鐵道支路一條由大冶縣起向西越金牛鎭經咸寗縣接粤漢幹綫南達川湘北抵鄂垣昨特將章程分呈端大臣及勸業道核辦聞勸業道頗爲贊成已飭將股本總額數目及現在已集有數目詳細禀復並將路綫繪具圖說另擬詳章呈核以憑轉詳核辦 
[士紳組織農田蟲害研究所長沙]  
　　湘紳鄭綺蘭孝廉等以農田害蟲於農家大有妨碍亟應研究預防驅除等法編輯成書以資研究爰即邀集同志組織農田蟲害研究所擇地設立廣招耆老農民細加研究並擬每月出報一本分爲農田蟲害預防種類區别驅除方法等數門現巳刋發公啟廣求意見並禀由撫藩學勸業各衙門批准立案矣 
雜記 
[北京船事紀聞寗波]  
　　二十五日北京輪船進鎭海口時正七句鐘照該輪定章七句鐘以後大副入内休息迨抵碼頭已八點有餘大副急前司機偶一不愼致將停泊碼頭之烏篷船舢板船客船等二十八艘盡被撞壞有全船粉碎者有截斷半艘者當時人心慌亂落水者甚多遇救者四五十人其間斷頸折臂及身受重傷者八九人一般船户大爲憤激俱欲將北京大副置之死地並要求地方官與該公司交涉賠卹五千兩聞該公司祗認賠五百兩各船户以損失太甚俱不應允日前趙警長特將肇事情形而禀道憲楊觀察時奉諭速行出示曉諭船户愼無暴動靜候核辦等情警務長回所後立即揭示太古碼頭一面隨飭船司並長警等沿江詳細查驗分别大傷小傷逐船估計銀數以便開摺呈明道憲轉催賠償但所估敷目各小船户聞之羣呌吃虧不止而旅滬同鄉會日昨亦電致自治各圑體文云昨北京輪並岸傷斃多人請查確後爲被害各家屬援手力主正當辦法旅滬同鄉會宥 
[安溪縣計擒巨匪福州]  
　　安溪後山士匪烏樹爲賊中魁首招納亡命樹旗起事聚衆二三千人安溪李少平大令詳報督後即行憲設計擒拿日前李大令在署埋伏周妥請匪首烏樹到署飲宴匪欺縣内無兵慨然應召入署後大令呼上菜匪知有變當出七响洋鎗對大令胸前施放李急伏地避之乘勢逃去伏兵齊出將烏樹砍斃并帶來保標大賊八名斬殺無遺衆匪遂瓦散云 
[吕太守新得嘉名湖北]  
　　沙洋堤工收支委員吕太守曾節衣撙食大有晏平仲遺風每餐殽具不過小菜兩碟外炒鷄蛋一枚而巳此次堤工各員如袁道袁守伍守常方二令皆被參處惟吕守係收支不擔責任故獨免被議聞該守旣未獲咎且得鉅利蓋藩庫所撥工欵每次係發官票數萬該守奉到此款之時即將官票與各錢店掉換銅元每票一張各店願補銅元一枚總計所領工欵約四十萬可得換票找頭錢四千串旣非吞蝕國帑亦非尅扣工欵同事各員無不羨其財運亨通然該守猶數米稱薪如此故堤工局人員公錫以嘉名曰吕串子 
[余銀樓忽逢女騙湖南]  
　　常德余太華銀樓於日昨來一少年乘坐三人肩輿服飾亦甚華麗並有一乳婦懐抱一三歲病孩以巾覆首隨之而入購定金飾十數件重約三十兩上下稱係爲其小姑出閣之用乃飭亂婦持回公館交小姐閱看是否合意無何乳婦回報謂小姐極爲合意已經留下惟太太未回須俟少奶奶回家取洋等語少婦即將病孩交亂婦在銀樓守候以便取洋交兌並立交官票四百串仍乘輿而返乳婦正在守候忽腹痛大發卽將病孩置之銀樓牀頭已則起身如厠久之不見回店遣人往視則已沓如黄鶴繼察病孩則一氣絶之死尸也始知少婦等係屬騙局當卽投鳴街鄰將死孩埋葬仍具禀縣尊及觀察局簽差緝拿 
[紀事]  
妖妓白菊花案之眞相 
　　非眞妖也。 
　　亦婦人耳 
前日京中傳有妖妓白菊花。兼男女二性。拐誘城内某宦如夫人。一時道路哄傳。詫爲異觀。都中報紙。亦有載其事者。現悉此女已經警廳飭令女醫驗過。純係女性。並無異狀。外間所傳男女二性之說。實屬不確。惟其所犯誘逃等情。則係確有其事。茲將詳情錄左。　該妓向在吉陞班。於本年二月間。由城内黄姓京官脫　。納爲側室。黄宅中已有側室三人正室一人。白菊花嫁後。不安於室。乃聳令三妾外逃。謂主人年高。死後。我等將來不免受制正婦。不如先逃爲便乃拐誘三人同往天津。入某班營業。所帶衣飾什件。值二千餘金。由警廳派密探前往天津起獲現方在審判中也。 
雜錄（續） 
[記廣慧寃獄]  
陸素骨　堅持翻案劉督乃拜摺上聞。景廟。派張之萬爲欽差大臣。來江辦理。此案洪劉承審各員俱大驚。慮叅革。百計營緣。卒無効不一月。胡丑張小二王用之沈寳鴻錢氏俱提到案。三曹對質。始悉朱之死乃沈所爲僧及徐大麻子之死。則胡丑及小二所致也。初胡知此案發現。窮極智生。乃暗以英餅十番餉小二。囑其如此如此。小二持錢歸。其父張全德爲利所動。亦不禁胡乃得報平日借貸不遂小怨。而廣慧徐大麻子俱寃沉海底矣至是昭雪。且爲廣慧立像於妙耳山。受四季香火徐大子副之。胡沈梟首。王錢絞。洪劉革職發台。前　免議。小二坐其父亦論絞。聞者復大快云。此乃並妙耳山火工道入楊雲峯爲人所親述者。雲峯壽州人。性直。廣慧被逮時。亦傳渠去。官問謀殺事。汝知否。楊云俺不知道。師父好人。必無此皇天后士實鑒予心。豈可含血噴人。成此　獄。用刑二次亦如此。官怒逐之。張星使蒞江。洪道懼。使人大索城中。三日得之。餉以酒席。囑渠對質。堅供朱爲僧殺。事成酬以三千金。楊啖笑自若。慨然允之。詎對質仍如前供。不更改洪爲色變。揚亦不之顧。出語人曰。此頭可斷。。此言不改區區三各金。果何爲哉。其風骨有如此云。（完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
第二張第二版 
本埠新聞 
[蘇藩對於改辦統捐之虛衷]  
　　上海商務總會通告蘇屬各商會文云蘇藩司各屬仿照寗垣各屬改辦統捐其辦法係分三期次第進行現今入手之初專在貨物經過之第一局卡報明運銷處所將沿途所經局卡應完釐金按道核計一躉收足惟已辦認捐之貨及向完産地落地等捐暫仍其舊此爲第一期辦法一面試辦統捐一面卽調查百貨之時價銷數推廣産地銷塲兩稅辦法或令各業分别認捐並將應完銀數詳細釐訂此爲第二期辦法再進則將卡捐改爲進出口捐凡百貨進口完一全捐銷塲再完一半捐或産地完一全捐出口再完一半捐此爲第三期辦法統捐之示大略如此業經蘇撫憲奏請試辦在案昨准蘇州商務總會函稱接准蘇藩司照會蘇省各水卡第一期統捐一案已奉撫憲頒示曉諭於六月初一日開辦在案此次改辦統捐　爲除弊便商起見現在開辦伊始舍舊圖新所定統捐章程或有未盡事宜值此試辦三月期内儘可由貴商會從實指示以便酌核辦理總以有便於商無損於公爲主請煩查照備考並希宣布各商知　等因附送草案捐則各一本到會合行備函通知貴會查照轉知各商爲荷等因到會查統捐之法由繁入簡實爲官商兩便之策是以赣鄂等省及江寗等處久已舉行惟試辦之初未免有思慮未周或奉行不善之弊今者蘇藩司虛已求言徵集意見如有未盡之處允爲酌核辦理體念商情深爲可感諸君子身親目擊或有見爲不便之事或能確陳改良之方在此三月期内儘可繕具節略函送來會以便轉陳惟此事專就統捐一方面利病而言至聨合會所議認捐一節係屬另一問題自當别行討論幸勿涉及 
[蘇路公司臨時會紀事]  
　　昨日下午二時江蘇鐵路公司特開臨時會先由王總理宣佈此次開會之原因次由總理歷陳商辦鐵路之發起及蘇路成立後之種種影響前次開會改清徐爲徐通擬借債辦理現在清徐路線部意作爲幹路收歸國有已派部員來南接收總之穆等犧牲一已之名譽不足惜其如股東之資本何應請諸股東共同研究之又次由龔子英君報告郵傳部來文（曾見本報）並報告柳寅伯顧建伯羅魯齋任筱漁四君意見書（亦見前報）報告畢股東討論甚久有謂應請總協理力爭仍歸商辦者有謂北線歸部南線斷難獨立應請郵部一并收回者有謂北綫是否歸部應以能否保全股東權利爲前提者後分反對與贊成及有條件之贊成三說請股東公决投票之結果主第三說者計共一千六百二十八權爲多數即擬呈部電文經衆通過其稿如左 
北京郵傳部鈞鑒本日股東臨時會報告大部來文經股東决議蘇路北綫奏歸商辦久奉俞旨且南北綫相依爲命股東即欲勉承大部命令必須先定保全股東血本之法庶不背朝廷體恤民艱之至意除咨呈外謹先電聞蘇路公司叩勘 
[蒲淞鎭總董顧鏡清控案一束]  
　　蒲淞鎭總董顧鏡清迭被王錫疇王臨照等歷叙劣跡通禀上台奉蘇撫程中丞批仰自治籌辦處飭縣查明具復在案近復由各鄉民赴縣呈控昨奉田大令一一批示如左 
　　批何顯華禀爾父價買楊月初田畝卽使原主應贖與顧董何干乃傳爾到局扣單焚契事太離奇所控恐非盡實惟閱抄呈顧董之條有奉縣照會秉公理處字樣飭據經承簽復謂向各房檢查並無此案則顧董照會何來候飭差勒吊傳集訊究仍歸入顧董上控案内查辦爾即將原條呈騐抄條姑附 
　　批莊心田禀該民人因賭受罰本屬咎由自取惟禁賭爲行政上事不在自治範圍之内亦非學堂敎員所能干預據呈虹溪學堂敎員學生同往捉賭復由顧董鏡清擅問擅罰並不送官究治且近地諸人均不捉獲所罰者皆係客地之人其領同往賭之顧阿熙爲該董之姪亦置之不問如果屬實直是串同訛詐有董如此地方何堪候集訊究一面照會勸學所據實查復仍歸入顧董上控案内一併查辦 
　　批曹硯耕禀該民人與弟婦趙氏如有曖昧情事則倫紀攸關豈能不送官究治此係刑事不在自治範圍之内顧董鏡清竟以上海西鄉虹橋局訪條傳爾已屬違法爾當時何不即行禀究據稱爾妻賣田三畝由圖董唐萃基照價開發尚缺十元亦由爾妻如數交付似此狼狽訛詐形如虎狼昨日稱法華司有控案可稽候札吊卷宗呈縣察核一面提集訊究仍候歸入顧董被人上控案内查辦 
　　批張坤林禀據呈白契兩紙存候催差勒傳訊奪 
[馮子如苦求交保]  
　　厚大錢莊夥友兼道署幫賬馮子如因虧空裕甯官銀錢局公欵由江督札行滬道轉飭上海縣提案訊追 
 
 

Page 19

 
 
第二張第三版 
迭誌前報昨經田大令審訊馮供虧欠屬實惟商人亦被陳姓轉欠數十萬兩求飭提追大令諭曰爾移挪鉅欵任情揮霍現奉卜憲飭令監追本當釘鐐收禁姑念苦求格外從寛惟爾能迅速設法以償巨債否馮供自當赶籌的欵數日内先繳數成惟一經覊押勢必不能調度可否求恩交保大令曰如有殷實商號其資本足抵欠欵之數者不妨人銀並保限期料理否則未便保出馮又苦求提陳到案押追欠欵以資抵補大令曰上憲祗飭提爾究追本縣未能代爾追欠俾爾可以諉卸倘爾可目行尋獲解案亦無不可遂判將馮交差看管旋由盧姓投案具保未識能邀准否 
[捕房嚴緝暗殺黨]  
　　老閘捕房捕頭惠爾生君以所轄地段内屢出暗殺重案均未破獲若不嚴行緝拿不足以寒匪胆昨特諭飭包探蔣文彬協同一號西探日夜嚴緝務獲究辦 
[錢業勸戒紙烟會紀事]  
　　昨日北市錢業中人在虹口海寗路錢業會館開戒吸紙烟大會二點鐘振鈴開會到者約五百餘人首由錢業董事朱五樓君報告本會係甬屬錢商維益會諸君發起公推余民進君爲臨時會長衆贊成余君登台報告發起　會之宗旨謂紙烟有礙衞生奉勸同業諸君相戒勿吸次由沈仲禮君演說謂錢業爲百業領袖且爲交通機關在商業上最占勢力苟能戒吸紙烟則百業之聞風興起者必多且現在戒吸紙烟已有動機自伍秩庸侍郎開戒烟大會後曾往各大戲館調查凡上等社會之吸紙烟者已甚寥寥至下等社會則以智識淺薄吸者仍多諸君如不戒吸則非但有碍衞生直是自居下等云云詼諧雜出聞者解熙又次由伍侍郎演說謂中國前被雅片所困而今之紙烟其害且袁過於雅片以其無論何人何時何地俱可吸食將來害生耗財必較雅片爲甚鄙人曾調查去年海關册紙烟進口已達一千餘萬其内地製造者尚不在内諸君即不爲衞生計獨不爲經濟計乎試思諸君吸烟平均每月化洋三元全年卽須三十六元試以此錢積聚數年數已可觀如果貴業諸君積成鉅欵將來開一學堂豈非一大善事末又以西國風俗證明吸烟之非并勸人兼戒酒肉以益壽算聞者動容又次王清夫君演說謂紙烟一物已徧佈於二十二行省浙江一省行銷稍减因杭省有宓大昌烟店之水旱烟性　和平素爲浙人樂用之故乃有人知其原料係由新昌嵊縣而來欲盡買此二縣烟葉以圖壟斷而奪生計者幸爲某君等所尼事未實行末由朱少屏等諸君演說聽者亦甚感動閉會時已鐘鳴五下矣 
[取締挑糞鄉民之堂諭]  
　　挑糞鄉民與巡警衝突一事迭經本縣田大令諭飭本城糞頭樓寳珊等分投勸導遵章辦理經紀前報今又宣布堂諭云上年設立清潔所該民等一再禀求請願遵照章程仍由該民等担糞因該民等以担糞爲生業是以從權照准乃該民等得步進步未經一年仍然効尤是該民以具有切結爲兒戲前次傳案一再駁詰無詞可對仍具遵結在案當經予限三天自二十四日起仍着遵章辦理以十點鐘爲度過後不得再有糞担切結雖具仍敢陽奉陰違未能一律照辦本應重究並另挕人承辦姑念輾轉哀求嗣後一定遵守定章當再從寛一次具結存案倘仍違抗定干重辦萬勿再容 
[錢文祥吞欵匿稅]  
　　本邑江境廟區董沈洪文等到縣環控徐聖友購賣民田隱戤洋商匿稅等情經田大令提徐到案訊問徐供係前地保徐文祥從中舞弊因徐住居法租界故特照會法領派差協探往拿無着即經大令提徐復訊徐供前買西門外寳昌路相近民田十九畝零成交之後卽托徐文祥代完契稅當時付交洋一千四百餘元豈知收洋之後延不投稅小的實受其愚大令曰爾太湖塗實屬咎由自取若徐文祥避不到案惟爾是問詰之稅承陳錦瑞供稱徐文祥前雖來家談及代徐投稅語我含混自後從未見過大令曰爾充稅承如有匿稅情事理應禀報今江境廟區董已到縣告發爾尚不自聲明未免疏忽下次須要謹愼陳唯唯而退遂判將徐交差看管候提徐文祥到案再行訊究 
[船户觸電喪命]  
　　蘇州鄉人某甲裝載塘藕來申銷售雇某乙爲之摇船前日將藕售罄得資回蘇詎駛至虞姬墩地方忽然昏天黑地半空中霹靂一聲將乙擊斃聞昨已由甲備棺收殮矣 
[孫曹二人之爭執]  
　　公共公廨前襄讞員孫耳山與曹瑞鍾因款互控一案業經寳讞員判將曹孫二人解送道署請爲發落即經劉觀察飭丁持片送交上海縣署適田大令公出未回暫交收發處等候大令回署再行核辦豈知孫曹二人在收發公事房内大起齟齬或操西語或打官話爭執不解幸大令逾時即回飭將孫耳山交水利廳看管曹收押待質所聽候申詳道憲請示定奪 
[禁約蠻横小販]  
　　昨日城自治公所發出通告云查近來大達公司碼頭一帶有種水菓小販至各輪船兜攬生意動肆蠻横本月二十三日有小販金小龍至閔行小輪售賣水菓欺係旅客勒索錢文兇蠻無理經該搭客將該小販扭送警法當值處訊詰不法屬實業經判押七天以示懲儆惟各輪船碼頭行旅往來衆多合行出示禁約嗣後各項小販至各輪船兜售生意對於旅客務宜和平貿易不得有蠻横非理行爲如敢故違定即拘送嚴辦其各遵照 
[橋梁道路之大改革]  
　　城自治公所前將小南門外街道改舖平路並將外倉橋改爲平橋工竣以來交通便益近自小南門城門擴張之後該處市面日見興旺故又將裡倉橋之石級拆去卽以外關橋拆下之橋面舖上改爲平橋昨已興工從事並改東鈎玉弄之石橋爲平橋亦將開工該處道路向係石條現已改舖平路矣 
[巡警傳習所定期開學]  
　　巡警總局前日發出牌示照錄知下　照得本局設立巡警傳習所額定三十名名爲備補巡警以兩個月爲授業期限限滿分給證書派赴各局區隊塡補遺額業於本年五月牌示招考在案茲查投効各生經本局考騐合格人數已經滿額現在校舍佈置 
 
 

Page 20

 
 
第二張第四版 
完備訂於閏六月初一日開學授課所有前經騐准之各備補巡警務於本月二十八九兩日齊集傳習所報名投到並携帶行李常川駐宿專心肄習母自暴棄合行牌示仰卽遵照 
[講求衞生之一斑]  
　　英美工部局衞生處以時交夏令易釀疫癘爰特議定新章嗣後捕房暫押之犯須先洗浴始行收押至判結各犯除在押所每日洗浴外更於每星期薙髮一次業經麥代總巡選派三道頭西捕一名專管其事並將各捕房中西坑厠上面加蓋椒眼鐵皮進出另做活動門自由關閉免致臭氣外溢餘若廚房等處亦飭逐日洗刷潔凈遍澆辟瘟藥水總以空氣清新蕩除積穢爲主義云 
[運貨船深夜遇盜]  
　　英租界江西路成記號近由内地某處晉豐號運來毛絲數十件泊舟内河四港口地方深夜遇盜刦去金字牌毛絲五件翠字牌毛絲三件計值洋五千元除報請該處地方官勘緝外因恐該盜等來滬銷贓昨由號夥李某投報總巡捕房請爲協緝 
[西洋領事晋京]  
　　駐滬西洋總領事沙嘉士君於前日起程進京謁見該國駐使商議公事所有日行事宜仍由該署辦理請英總領事法磊斯君代爲簽字如有重大事件仍須俟沙君回滬主政云 
[舊契不還換新契]  
　　日商岩田熊吉前將租立日册第二十三號契地二分七釐轉租於英國婦人天南土旋又由該英婦轉租於英商喀得因管業因該地上有華人莊姓蓋屋居住不肯遷讓當經控奉會審公堂着莊拆屋遷讓地歸喀得因管業惟喀曾於投案時繳呈地契一紙現已結案未經發還爰又商由該日商禀請日領照請滬道補給新契一紙以便轉給管業 
[郵部顧問官來滬]  
　　郵傳部顧問官沙海昂君近因江蘇鐵路事宜率同夫人公子輩乘輪來滬聞勾留一星期即須回京 
[陳彦清爲人作證]  
　　英商某甲邇在英按察使署與人涉訟訂期下禮拜一開堂審訊因須華人陳彦清到堂作證特由德雷司律師禀奉英領照請公共公廨寳讞員派差前往寗波路怡安里第二家陳寓傳諭届時自赴英臬司署備質 
[事主不欲多事]  
　　西門外剪刀橋張姓祠屋内坟丁張博厚與同居之徐王氏姚耀生楊發寳陶桂氏等均於本月初十夜間被匪七人刧去衣服等贓當由西區馬巡拘獲盜夥趙長桂昨由西區獲到供出之南碼頭運糧船户倪小桃子移經裁判所訊究因倪堅不承認判令分别拘留候提同黨及油車碼頭茶肆主到案訊究在案茲因事主以所失尚微謝免解縣昨經陳裁判帶案復訊判趙押改過局一年倪押改過局三年了案 
[王賢章尚未脫累]  
　　怡羅黄包車公司洋東前控買辦朱晉裕違背合同不交墊欵並牽涉保人寳興公司王賢章曾經公堂迭次研鞫以王並無關涉將案註銷朱則押候理償在案嗣因原告不服復赴領事署上控一俟照會滬道訂期會審聞王亦已延定蒲石律師爲之辦護云　 
[城内]  
　　妻妾爭鬥○住居西門内之夏廷樞家有一妻一妾素來不睦前日又起爭端夏喝阻不服禀奉本縣田大令提妾到案訊諭發堂暫行留養 
　　道批三則○俞麟書禀批旣據控廨有案仰會審官寳令迅予查明秉公訊斷具報毋任訟延切切抄黏並發莊仁清禀批此案該被抗不清理應即由廨查産封抵即經批飭仰會審官寳令遵照辦理勿任訟延顧潘氏禀批案已由縣移提何以迄未解訊究竟姚老二花禍堂等是否在滬居住租界何處仰會審官寳令查案訪提解赴奉賢縣歸案訊究具報抄黏　發 
　　道轅紀事○翰林院檢討陳壽昌昨至道署拜會上海縣帮審委員承厚昨奉滬道傳見 
[南市]  
　　體統攸關○城自治公所警務處昨出條諭云照得警法當值處爲司法觀察之總機關責任至爲重要地位實居上級嗣後各區長警上差時遇見警法當值員務須一律行舉手禮致敬不容稍有慢忽爲此通飭各宜遵照毋違 
　　妓女苦况○山東門外某花烟館烟妓蕭小鳳近因患病被鴇母逼令接客不遂遽遭毒虐私逃出外昨投南市裁判所求請超豁訊據供稱揚州人年二十歲本姓張被母押入蕭姓花烟館内計洋一百八十元先取九十元言明四年爲期今已三年判暫行留所俟派探查明情形並追伊母來案訊核 
[閘北]  
　　祇須繳捐○四路分局批商人張鴻莊禀云據禀擬在一興茶樓演唱影戲援例繳捐等情果能恪守警章並無彈唱淫詞男女雜坐自應照准着每月遵章繳捐洋十二元來局領照可也 
　　蟻棍送縣○馮餘川控蟻棍陸寳華拐賣其妻趙氏迭經巡警局研訊狡展不認昨奉陳裁判覆訊仍無確供判送上海縣訊辦　翁姑肆虐○住居永順里之孟阿狗興妻婁時將其媳王氏凌虐左右隣居屢勸不服前日下午王氏又觸怒翁姑遽被打傷頭顱血流遍體由總鄰訴知崗巡一併拘入四路分局押候訊辦 
[英租界]  
　　保人賠累○比商義品澄銀行控湯子莊欠銀不理因湯避匿不理禀奉該管領事照請滬道札飭公共公廨諭着保人從速付銀在案茲悉保人已將應賠息銀三千一百四十五兩六錢七分繳呈公廨請將前項保軍取消寳讞員諭候照會比領將保單送廨後再行將銀給領 
　　不至而遇○美商勝家公司在該管領事署控告劉名泉冐名吞欵業經美領照會公共公廨飭提未獲前日劉在南京路被原告撞見扭入捕房經捕頭詢悉前情押候解廨訊究 
　　僞單騙洋○蔣志雲前日至新閘捕房禀稱現住新閘路三百九十一號屋内之喬桂鄉向爲草貨生意將僞田單騙抵洋五十元向理恃蠻請爲查究捕頭察核抵據上蓋有協大昌草貨店圖草准即飭探馬阿美前往查明拘案訊究 
　　西捕回滬○總巡捕房三十七號七十七號兩三道頭西捕前經請假回國業已先後返滬昨奉麥代總巡諭着三十七號西捕仍留本捕房當差七十七號西捕改爲七號着赴新閘捕房辦公 
　　包探調差○總巡捕房新充包探劉阿三昨奉五十號西探目安姆斯脫郎飭赴新閘捕房承值匯四捕房華探王松濤亦奉安探目調至總巡捕房當差 
　　馬車肇禍○馬夫錢林寳昨駕馬車行經香港路馬忽驚躍狂奔車輸撞壞馬亦被逃幸即追獲惟小馬夫狄阿廷跌傷甚重尚有一坐車之婦人亦被撞傷眼角由三百二十一號印捕查見一併帶人捕房捕頭飭將秋送仁濟醫院醫治 
　　汽車傷人○甬人吳瑞寳昨在南京路浙江路轉解被某西人之汽車撞倒跌傷由包探沈阿岳查見將吳帶入捕房轉送仁濟醫 
 
 

Page 21

 
 
醫醫治又范杏金昨在黄浦灘破某洋人所駕之二百三十九號汽車撞倒跌傷足骨當由九百二十八號華捕查見將范帶入捕房送院醫治 
　　幸未燎原○前晚十一句餘鐘新閘白克路第九百四十二三兩號門牌景星銀樓披屋内遺火積薪濃烟四佈幸由巡街捕瞥見與鄰人極力灌息祇燬木花地堆房屋未燬雉妓違章○雉妓陳翠寳前晚與傭婦王陸氏在馬路上拉客由捕查見拘入捕房轉送公廨押候訊究 
　　逐出復來○逐出租界之流氓沈小東狗昨又潛至租界在北京路被探撞見拘入捕房押候解廨訊辦 
　　查獲賊贓○浙江路一百三十七號妓院内妓女朱蘭寳失竊銀帳鈎等物昨由包探周小弟在某押店查到原贓帶回捕房存候認領 
[美租界]  
　　失火即熄○西華得路二百五十三號源盛米店學徒前晚碰翻火油燈幾釀回祿由衆鄰居帮同撲滅昨經中西探查得該店並未保險禀復捕頭候核 
　　撞傷行人○沈仁茂前晚行經吳淞路被董榮昌所駕之馬車撞跌受傷由捕車入捕房轉送同仁醫院療治董暫押候核 
　　姦拐女子○張炳泉姦拐斐倫路三百三十四號姜春如之女匿居梧州路昨由姜報告捕房飭探拘案分别收押候辦 
　　包探被毆○住居茂海路之張林龍前日失去洋犬一頭疑係鄰居徐慶慶陳金大韓長生等串竊報告捕房昨飭包探王寳生往查詎徐不問來歷將探肆毆當喚巡捕將徐拘至捕房押候核辦 
[法租界]  
　　西人結婚○禮查西客館大班傑拉君前日在新北門外天主堂與土特海女士行結婚禮寓滬泰西紳商能往道賀者頗不乏人傑君於當晚偕女士乘輪返　 
　　礦師游歷○華法公司礦務師鄔里島氏前日往長江一帶遊歷順便考察各處煤礦聞不久即當言旋 
　　收拾殘棋○二洋涇橋咖啡西飯店近因虧本停止貿易現由查帳員杜必來君報告各債主定期曾集法領事署查對帳目以便料理 
[海上閒談]  
京師喧傳妓女白菊花。具陰陽二性。人稱爲妖婦。余謂具陰陽二性者。獨白菊花也哉。試觀近日上海之妓女。服飾則不男不女。行動則不男不女。語言則不男不女。雖無具陰陽二性之物徵然而近矣。稱爲人妖。誰曰不宜。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
第二張後幅第二版 
專件 
[中央敎育會試辦義務敎育案（學部交議）]  
　　第一條凡人民在學齡期内者均應受初等小學之敎育稱爲義務敎育第二條兒童以滿六歲之次日起至滿十四歲止爲學齡 
　　第三條學齡兒童之監護人有督令該兒童自滿六歲起受初等小學敎育之責　監護人指該兒童之家長其無家長之兒童則以法律所定之監護人代任其責此項法律未頒行以前照舊例辦理　學齡兒童有受雇爲傭者其雇主應令該兒童於工作之暇就學 
　　第四條學齡兒童應入官立公立初等小學堂或私立初等小學堂經試辦義務敎育章程 
　　第五條學齡兒童原在家塾或私塾就學未經改入初等小學堂者應呈請地方長官察核確係遵照部定課程用部頒或審定之敎科書敎授者得視爲與在學堂就學無異惟畢業時仍須由地方長官委派縣視學勸學員等考騐及格發給文憑始得認爲已受義務敎育 
　　第六條學齡期内有爲生計所限不能入初等小學堂者得入簡易識字學塾 
　　第七條調查學齡兒童應由學務專員將該地方兒童之姓名住處年歲及其監護人之職業關係詳細查明登記每年十一月終編製兒童就學年齡簿呈報地方長官備核其調查辦法由各地方議事會議决呈明地方長官核定申請督撫提學使司備案 
　　第八條已登學齡簿之兒童遇有死亡或變故時應隨時查明更正 
　　第九條地方學務專員應查照兒童就學年齡簿將兒童應入某處之初等小學堂及其日期預先通知兒童之監護人　兒童監護人有願送兒童入某處小學者亦得向學務專員聲明 
　　第十條地方學務專員旣通知兒童之監務人後應將就學兒童之姓名與入學日期各項通知初等小學堂長 
　　第十一條初等小學堂長受學務專員所發就學兒童通知之後如有適入學日期一星期尚未入學者應卽將該兒童姓名報知學務專員 
　　第十二條學務專員接小學堂長之報告時應即勸導兒童之監護人速令兒童入學倘勸導至兩次以上仍未入學者應請城鎭董事會或鄉董設法勸導 
　　第十三條兒童業經入學中途無故曠課逾一星期以上者照第十一第十二各條辦理學務專員應於上下兩學期將各該處學齡兒童就學及未就學人數撰成表册會同城鎭董事會或鄉董呈由地方長官查核申報提學使司備案 
　　第十四條學齡兒童有左列事項之一者經地方學務專員查明呈請地方長官核准後得免除其就學之義務（一）有白痴瘋癲等病者（二）五官機能不完具者（三）瞽者殘廢者（四）有痼疾難期痊愈者 
　　第十五條學齡兒童有左列事項之一者經學務專員查明呈請地方長官核准後得展緩其就學之義務（一）兒童身體發育未完全者（二）監護人實係貧困不能自存並不能令兒童入簡易識字學塾者 
第十六條初等小學堂及簡易識字學塾各該地方官及自治職皆有設立并推廣之責各地方所設學堂應以能容本區域内學齡兒童爲準第十七條本章程自頒行文到之日一律遵行 
第十八條本章程未盡事宜由學部隨時酌量增改 
來稿 
[遠東通信社來稿]  
　　法國陸軍大臣裴脫爲飛艇擊斃後懸缺未得人急進黨中各議員競爭甚烈今午已由總統親簡果亞抗大將爲陸軍大臣係採首相莫立斯意見决定用專門陸軍人員摺補而不取材於政黨之内並副大臣亦不用文官惟大臣官房總書記官則擬以文官充之此與法國最近兩次習慣相反法之政家均以爲用陸軍專門人員爲陸軍大臣較之於取材政黨爲利多而害少惟社會嘗不甚贊成以其與去軍備之主旨相違背也首相莫立斯宣言倘議院多數不以此次選任陸軍大臣爲然則彼寗辭職决不願以軍備國防而徇政黨云云按果亞抗爲第六鎭統制法政府之任之殆以法方有摩洛哥之役不能不以軍事全權屬之於軍人耳英法兩國駐華盛頓大使方與美外務卿克羅克斯討論本星期内美政府提出之平和條約按此平和條約大綱曾由美政府向日本及德國同時提出此次克羅克斯向英法兩使聲言德國及日本兩政府之態度如何至今尚不得知實未得正式之答復而德報則謂美政府向德提議之平和條約德政府極歡迎之日本駐美大使亦告人言日本深願與美結同樣之平和條約特就其實情推測恐未必爲由衷之語耳英外部格雷日前演說則謂深望美政府將與英所提議之平和條約擴充而及他國此乃近世人道主義一大進步現時英美所議雖尚未完全妥協然以情勢度之必得良好結果以後世界戰爭必不容易發生云云俄國下議院進步黨領袖於西五月二十四號聨合下議院議員一百十八人陳請减縮軍備問題並同時致書於萬國議院公會其意略謂俄皇於千八百九十八年九月二十四號首先提倡廢兵之說此不僅海牙平和會繼續進行卽各國下議院固無以此問題爲研究也俄國下議院全體無不歡迎平和惟以問題重大政府不易解决但有此次提議亦足明表俄國下議院實與他國之下議院同出一途且深望俄政府能與他政府協商將减縮軍備問題於第三次海牙平和會提出云云按此舉頗足令主戰者短氣意雖出於泛論然於中俄事件極有關係正不可不注意及之 
小說 
[言情小說投海孤兒（七十）]  
馬利亞驟見門闢。三人疾行而入。第一人卽爲愛力森。馬利亞之目光疾如矢激已與愛力森相值。愛力森疾呼曰馬利亞。舟觸礁矣。汝宜速出。此愛力森第一次直呼馬利亞之名也。馬利亞聞之似愕。舉首不語。愛力森無暇與語。。力踴而前。直攬馬利亞之手。挾之而出。沙遜亦携威耳之手。疾 
 
 

Page 27

 
 
行同。出弗倫富士無語。亦躡此數人之後。立行司密根者。亦爲舟中水手。而愛力森之友。也前此愛力森定策與迭克司戰。司密根痁忽大作。臥不能。起愛力森知司密根爲人至戇。無有城府。無論若何重大若何關係之事。苟一入於司密根耳中。爲狀大類火星之飛觸炸藥。勢且立爆。决不能守其秘密。愛力森遂不敢與議馬利亞事。恐其一洩於人。彼此皆無善局。自後愛力森輩與迭克司戰。鎗聲歷歷。司密根固已聞之。而痁盛眩不能起。迨司密根痁已而出。則愛力森已爲迭克司所縶。當司密根痁發之時。固亦有同輩之水手。就其榻前。告以愛力森之事。司密根則大煩燥。以爲愛力森胡獨遺我。不令吾得與其事。言者聞之而笑以爲熱甚而懵。出言無擇也。迨司密根旣知愛力森轉爲迭克司所縶又大哮怒。以爲迭克不應如是。欲奔見迭克司。與之辦理。有素善司密根者。極力止之。咤曰。汝狂易發耶。愛力森爲迭克司之叛人。汝安能與彼校理。且迭克司之爲人。汝所夙知。苟一觸其怒。立將械汝於一室之内。與愛力森爲伍矣。司密根怒曰。吾寗與愛力森爲伍。不能聽彼害人。言者無語。仍力止之。不聽往。司密根無術。乃大跳踴。繼自省其無益。遂亦不言。時時設策。欲力出愛力森於國縶。繼乃思乘夜竊刧之出。方思維未定。而海上大風起矣。司密根始而隨衆救護。繼見船已埀覆。勢將無幸。忽念愛力森尚在囚拘。吾不如乘。亂釋之。即至舟覆之後。手足無械關擊。容或可生。否則身入海中。而手足受械不能力泅。其死必矣。念旣。卽力趨至愛力森囚所。未至已見愛力森偕沙遜同出。司密根驚喜曰。愛力森。君輩何以得出。我方來釋汝也。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
