# 1911 - 166 - 4913781

 

Page 1

 
 
   
 
 

Page 2

 
 
H>第一張第二版 
上諭 
[五月二十四日内閣奉]  
　　上諭陜西延榆綏道員缺着瑞清補授欽此 
　　上諭陜西西安府知府員缺緊要着該撫於通省知府内揀員調補所遺員缺着陸增煒補授欽此監國攝政王鈐章奕劻那桐徐世昌署名 
交旨 
[五月十七日欽奉]  
　　諭旨農工商部奏南洋勸業會列入一等應給獎勵各員開單呈覽一摺又片奏翰林院侍讀學士黄思永請賞加二品頂戴安徽候補道許鼎霖獎給三代正一品封典等語均著依議欽此 
[五月十八日欽此]  
　　諭旨郵傳部奏鐵路推行日廣擬請釐定全國軌制一摺又奏請以夏旣澤等調補承政廳七品小京官各缺一片又奏請以補用道李福全接充京奉鐵路洋務總辦一片均着依議欽此又奉 
　　諭旨盛宣懷奏各省官紳報効灾振鉅欵請優獎一摺所有報効鉅欵之楊蔚等十六員均着照所獎勵又片奏節婦蔣請馬氏等捐助振欵請旌表建坊等語着照所請該部知道欽此譯論 
[日報評論中國政黨（選）]  
　　曰預備立憲公會曰憲政實進會曰辛亥俱樂部曰憲友會皆爲組織政黨之萌芽惟未見諸實動耳大阪每日新聞近着對於中國政黨之評論一篇雖未言及其得失利害並無推測將來之論而亦可以知外人觀察中國政黨之一斑故節譯以餉閱者 
　　中國立憲計畫巳定。組織諮議局及資政院。以爲豫備機關。是等局院議員之言論。頗有足資聽聞者。且要求朝廷早開國會。而竟達其目的。則足見其毅力亦非常也。所可異者政黨一宗。必應與立憲政治。俱生同起。而中國獨不見真正政黨之出現。如吾日本於開國會之期未定以前。早巳有政黨成立。故日本早開國會。亦賴政黨鼓吹之力居多。且因各派政。黨迭起競爭。所以國民。自然涵養政治智識。於開國會以前。頗見諳熟憲政運。用。則未始非政黨訓練之力也。或謂中國紏合同志。請願早開國會。未嘗不可視爲政黨。然吾日本。非但於府縣會制未頒布以前。巳有政黨。而於元老院及大審院未設以前。早田板垣伯等。組織愛國公黨。儼一大政黨。鼓吹輿論。指示方針。功亦匪淺。較之中國於設諮議局後。方見請願國會之舉。殆見本末相反。且中國之國會請願者。惟於早開國會一事。紏合衆意。不免一時雷同附和耳。固非由政治上之同一主義。結成團體也。則 
 
 
 

Page 3

 
 
其不可稱曰政黨明也。 
　　今觀中國民間有志之言行。頗似熱心憲政。而其實未講求指導民論。改革弊政之實際手段。所以迄今未見有真政黨之組織者。此亦一鐵證也惟如求中國有志之社會。可以爲政黨之萌芽者。則有數會焉。其一預備立憲公會。係由江蘇諮議局長張謇及鄭孝胥湯壽濳等組織。資政院議員孟昭常許鼎霖雷奮等贊成之。據去臘報告。會員共有三百七十餘名。内有諮議局議員二十五名資政院議員十一名）其宗旨。（一）敬遵諭旨。令紳民明悉國政。以爲預備立憲之基礎。（二）敬遵諭旨。以發憤爲學合羣進化爲宗旨。至其會員資格。嚴立範圍。曰烟癖未除者。營生卑賤者。犯貪贓罪者。因商業倒産未清償者。均不准充會員云云。觀其宗旨漠旨。令紳民明悉國政。以爲預備立憲之基礎。（二）敬遵諭旨。以發憤爲學合羣進化爲宗旨。至其會員資格。嚴立範圍。曰烟癖未除者。營生卑賤者。犯貪贓罪者。因商業倒産未清償者。均不准充會員云云。觀於其宗旨漠然。殆與政治上之主義莫涉。則可以爲一研究會。而不可視爲政黨者也且其會員。多係蘇浙粤皖等人。而兩湖直隷各省之人無多。吾是以知其性質。可爲將來改作政黨另樹一旗之豫備。並以其會員名單推之。亦知其將來必爲政府黨。猶如吾國政友會也。（未完） 
要件 
[江蘇諮議局辭職議員姚文枬等第四次宣告書]  
　　甲對於督院公布會議廳審定預算册之疑駭 
　　督院宣諭附發辦理預算簡明表。巳於第三次宣告書。另件逐欵聲明矣。頃復得督院公布表册。題曰（江蘇諮議局議决宣統三年寗屬地方行政經費預算案附會議廳審定各欵理由表册）册首載諮議局呈報預算案統計清册。於劃定的欵内劃减各款。標有會議廳審定云云。讀之大駭詫。初不料會議廳誤會至於此極。而督院乃以之公布也。亟條錄原文。附以聲明如左。 
　　（原文）改入國家共庫平銀二七九三八.八○八前項係緝捕費軍事書報印刷所經費清理田賦經費（數目俱略）共符前數 
　　會議廳審定此條巳奏明國家經費地方經費取資同在歲入總數之内是届國家稅地方稅尚未分劃應無庸改 
　　（聲明）國家地方未劃分者。歲入也。今由地方行政費改入國家者。歲出也。督院尚憶交議之册。其標題爲歲出地方行政經費册否。謂歲入未分國家地方。而歲出即不能分國家地方。然則督院交議之地方歲出册。其何自來緝捕及軍事書報。明係預算册式國家歲出第九類司法第十類軍政性質。至易明瞭。清理田賦一款。交議册原文。爲（清理由賦花紅九百九十四兩七錢）其名目巳可異。而又列在實業費。清理田賦。乃是實業耶審查時姑不置辨第以田賦在歲入爲國家稅。無疑義。則清理田賦在歲出應列國家行政費。目亦無疑義。諮議局之决議改入國家而不敢有所增减者。正諮議局之恪守權限處。督院不以爲然。豈强欲諮議局踰越權限耶。今以踰越權限入奏。豈以諮議局之不肯踰越權限。即爲踰越權限耶。則吾諮議局尚何言哉。閱此册方知入奏者督院。而會議廳審定。固巳如此。 
　　（原文）改入自治共庫平銀三四二二三.三一四前項係冬防經費積榖費拒煙會禁烟分所宣講聖諭自治研究所各府廳州縣地方自治經費（數目俱略）共符前數 
　　會議廳審定此條巳奏明自治無專欵可指應俟經費稍充再行改入　　（聲明）所謂改入國家改入自治者。均係於劃定的欵内劃减此數。統計清册。開列巳極明白。質言之。改入云云。不過從此帳轉入彼帳。並非强國家自治另籌此項經費也。吾不識於自治經費之充不充有何關係。而必應俟之乎。吾實百思不得其解。 
　　（原文）檢出重復共庫平銀三○○○○.○○○前項係諮議局經費内檢出合列前數 
　　會議廳審定此條巳行清理財政局於編製宣統四年預算時更正 
　　（聲明）此則更可異矣。諮議局經費奏定六萬兩。寗蘇各半分任。今蘇册列三萬兩。寗册誤列六萬兩。諮議局檢出重復。而會議廳審定。必欲於編製宣統四年預算時更正。然則宣統三年度固不欲更正矣乎。是將强諮議局於宣統三年度浮領此三萬兩也。雖督院厚我乎諮議局則烏乎敢。 
　　再經常門第一類第一款諮議局經費項下。有會議廳審定此案前准部飭核减局請核銷云云。此宣統二年决算事也。何與於三年預算而列此乎。尤所不解。 
　　（原文）檢出誤列共庫平銀二.六九六前項係鹽務官立學堂經費項下多列二兩七錢省城及各府廳州縣勸學所經費項下少列四釐兩抵合符前數 
　　會議廳審定此條巳行清理財政局於編製宣統四年預算時更正 
　　（聲明）宣統三年預算册之錯誤。不肯依局議更正。而反飭更正於宣統四年預算。豈料宣統四年預算册仍此數目。仍此錯誤。而預飭更正乎。此則更令人千思萬思而不得其解者。 
　　凡此皆標明會議廳審定字樣者。敬告江寗會議廳。審查預算。法理即不。必講。事理即不必講。第有數要義焉。歲出非歲入。不可不知也預算非决算。不可不知也。地方行政非國家亦非自治。不可不知也宣統三年非宣統四年。更非宣統二年。不可不知也此而不知顛倒錯亂。標之以審定。重 
 
 

Page 4

 
 
之以公巿。公等即不自知不自恤母。乃以貽督院羞者貽。我國家羞乎而反責諮議局踰越權限。諮議局復何言哉。復何言哉。且此會議廳審定云云不。見於議决案之箚復。不見於交復議册。不見於復議案之箚復。而見於今日。謂舊審定耶。何以遲不發表。謂新審定耶。一預算案也。閱數月而一審定。再閱數月而又一審定。吾烏敢知今兹之審定公布册爲定稿也。乙對於公布是項表册箚文之疑問 
　　公布是項表册之箚文。於五月十六日發出。文云諮議局上年常會。及本年臨時會議决宣統三年寗屬地方行政經費預算案。業巳分别奏咨辦理各在案。兹除寗垣各學堂經費。應俟學司明定標凖。及未能照辦各項。俟資政院核覆再行酌辦外。應將諮議局原册及覆議册連同會議廳審定表册統行公布。以六月初一日爲分别施行之期。爲此箚知江蘇諮議局查照。再上年十二月箚復單開三十二宗内。照局議辦理各項。業巳通飭各主管署局。於正月實行。合併箚知等因。詳細抽繹。係分三種。一爲正月實行。一爲六月初一日施行。一爲再行酌辦。再行酌辦。又分兩層。一俟學司定標準。一俟資政院核復。今分别言之。 
　　（甲）正月初一日爲始。係遵照奏頒預算年度。極爲正當。但箚尾聲明專指三十二宗内照辦各項而言。其三十二宗以外。雖必無不從正月實行之理。而未奉明白宣諭。究易惶惑。 
　　（乙）六月爲始。按奏定預算年度。差至五個月之多。當係特别少數欵項。又必有萬不得巳之理由。究係何款何項。因何遲延。未奉明白宣諭。 
　　（丙）學司並無裁奪議案之權。箚稱明定標準。自係督院内部諮詢之事。此等議案。即爲督院尚未裁奪之議案。但逾限巳久。何遲延。未奉明白宣諭。 
　　（丁）咨送資政院之件。係提出於公布全案之外。未奉逐件箚知。是否僅係上江公學一款。未奉明白宣諭。 
專電 
[電一（北京）]  
　　歐家廉奏參粤督張鳴岐壓民太甚釀亂堪虞及此次路事張皇朦蔽等多欵并稱該省借欵設不審慎更激交涉請旨核辦奉旨著張鳴岐妥籌具奏 
[電二（北京）]  
　　資政院議員汪榮寳等呈請解决江蘇諮議局議員辭職案由資政院咨行内閣某閣臣擬請旨核奪慶邸力阻謂可由閣咨行江督蘇撫會核辦理并飭江督見機妥辦速卽頒布議决案免遭嚴斥 
[電三（北京）]  
　　内閣屬官制呈稿改易三次今巳繕齊將奏請頒布 
[電四（北京）]  
　　民政部奏司法行政分權伊始請嚴訂地方官責任以免諉卸 
[電五（北京）]  
　　御史陳善同奏銀號票莊屢有倒閉國民兩困請速頒行保商政策 
[電六（北京）]  
　　學部奏中央敎育會開會派張謇充會長張元濟傅增湘爲副會長并呈會議規則奉旨依議 
[電七（北京）]  
　　内閣以鄭孝胥熟悉路事故簡湘藩俾助端方督辦路工並飭會商包工事務 
[電八（長沙）]  
　　益陽縣因水勢大漲淹斃民人百餘名房屋亦多衝倒 
緊要新聞一 
[閣臣不以築路調兵爲急務我爲蒙邊一哭]  
　　十四日内閣呈遞封奏二件其一係議覆滇督摺己載昨報其一係議復庫倫大臣摺兹又探得大旨略謂據三多電稱張庫鐵路關係甚日請提前趕築藉便交通而免覬觎並以該處兵力薄弱某國增兵無厭請調武衛左軍分紥要隘以示控制等語查張庫鐵路關係雖鉅然僅恃一路尚非保蒙良策須直達西藏蒙地脉絡貫通始能鞏固容俟妥商郵傳部再定辦法至武衛左軍係充拱衛畿輔之用尤非尋常兵隊可比所請亦毋庸議聞該摺約五千餘言大都敷衍搪塞之詞當日奉旨内閣議覆三多電奏蒙地密邇俄疆請築路調兵一摺著依議欽此 
[請看張庫鐵路之價值]  
　　北京至張家口鐵路二百四十哩現巳直達（即京張線）近陸軍部擬自張家口接修經外蒙古直至庫倫之鐵道預定三年爲竣工期蓋張庫一線縱貫蒙古爲中俄陸路交通重要機關其重要在錦愛鐵道以上陸軍大臣廕午樓以邊防重要此路與軍事極有關係經派部員與郵傳部會同測勘全線敷設費約需六千萬元惟一八九 
 
 

Page 5

 
 
九年英俄兩國曾結鐵道協商條約揚子江浦　路英國勢力　　而長城以北則英國默認俄國有敷設鐵道權其後俄國亟亟經營滿洲遂不遑顧及蒙古今中國以利權收回之方針在蒙敷設鐵道權巳爲列國所共認别無交涉問題發生惟由張家口至庫倫如官用道隊商道電線道此三路距離皆六百四十哩以上且中間隔沙漠二百餘哩又張家口北方有五千五百哩之高臺又材料供給甚爲困難依外國技師之估計每哩平均須費十萬元故全線總需六千四百萬元未識三年期間能竣工否也 
[政府籌蒙政策如是]  
　　理藩大臣壽耆學務大臣唐景崇日前會商以蒙古全局漸入俄人勢力範圍急迫情形岌岌不可終日是雖中國積弱鞭長莫及有以致之而蒙人智識不開易受煽惑實爲速亡之總因如欲保兹疆土非從開通蒙人智識入手不可昨經决議學部派定陳毅等二人理藩部派某君等二人會同前往該地調查情形布置一切以爲興辦學堂普及敎育之預備現該員等巳於十九日出京矣 
　　又聞閣臣前日交片理藩部飭籌蒙古改省前應行籌辦事宜該部達侍郎以爲整頓蒙邊莫急於開發民智巳電致庫倫辦事大臣設法擴充各旗屬學務一面電致科布多烏里雅蘇刣等處設法倣行以樹基礎其餘一切詳細辦法則須俟調查員行抵該處調查明晰再行辦理 
[魯省民不聊生矣是誰之過歟]  
　　前日王御史寳田呈遞封奏一件又附片一件兹得内廷消息謂該摺極陳魯省軍營之腐敗土匪之强横生靈之塗炭月初豐沛河有大股土匪起事勾連會匪搶掠剡城縣屬之各鄉村並搶鹽營軍械出入俱用軍中號衣洋鼓洋號異常整肅致軍隊大敗而潰兗沂一帶更覺盜賊充斥居民十室九空若再遷延必至不可收拾又謂土匪宜勦不宜撫會宜撫不宜勦倘能將會匪之青紅各帮剴切曉諭使其悔過投誠編爲民團亦足以捍衛鄉里勦捕土匪請飭下山東撫臣督飭得力將弁分路兜拿以靖閭閻云云又片奏兗沂迭遭變故又值連歲荒歉餓莩遍野男子十歲僅賣錢十千文女半之奸商乘此大肆其販賣手叚擇眉目清秀者轉　各大商埠其流離無依者不可勝數實屬慘不忍聞請飭辦賑大臣盛宣懷速撥鉅欵分派妥員前往賑濟并設立收養所以活災黎至及歲時聽其父母收領其無家可歸者量材而施爲農爲商亦足以自餬其口聞巳廷寄魯撫着會同盛宣懷　　該侍御所奏各節妥速核議具奏 
[大理院經費驟窘]  
　　大理院一切經費向由度支部每年撥給十萬兩其因訊案所得之罰欵每年亦有十餘萬概由該院自行奏報法部不得過問因之該院人員薪水較之法部人員爲優自有資政院核减之議决與法院編制法之限制該院用人權與給費權概入法部掌握之中日前法部咨商該院核减經費該院正少卿等恐招資政院之指責乃將錄事　譯官醫官等三項員薪减去四分之一而正少卿與各推事之薪水仍照舊一文不减云 
[法部告誡各省法官司法不守法獨立不自立]  
　　法部通行各省告誡法官文略云各省省城商埠審檢各廳甫告開庭紛紛被人抝摘或以爰書未曉騰之報章或以私德多慙形諸公牘席未暖而上官特請罷免案未結而外間播爲笑談甚至同官時致交攻議局電詢糾舉種種事實縷指難勝其中豈乏賢能而徵諸見聞毁多於譽輕朝廷而羞當世實爲該法官等恥之且爲司法前途危也顧念朝廷以時事艱難實行立憲司法行政劃然分途原其與民更始之意實以司法獨立爲憲政之權輿法官得人對内則有保持公安清理庶獄之時對外則有改正條約收回法權之望該法官等學優則仕職在平亭當亦熟聞之而仰體之矣乃一見任用怨讟隨之致使人有才者弗至立者弗才之歎名曰司法先不守法名曰獨立先不自立舊學以之藉口新學聞而灰心長此滔滔江流不轉則國家不惜重帑增設法官果何謂乎前年欽奉特旨予法官以獨立執法之權獨立云者謂獨立其職務非謂免人干涉可以爲所欲爲該法官等正宜思任專責重勉副期許轉瞬府廳州縣各廳將次成立旣可爲引導之資亦足覘成績之著若始基不慎一再蹉跌則舊室巳毁亲室未成糜費擾民豈堪設想究其所極豈止駢枝贅疣巳也抑又聞之外國法官最爲尊重蓋以法權所寄尊重法官即所以尊重國家也現值新舊過渡之際該法官等就令勤慎自愛猶恐招求全之毁况以人民生命財産之重而竟輕心掉之影響所及遍於全國其又孰尊之而孰重之歟伏讀宣統元年十二月上諭審判官吏遇有民刑訴訟案件尤當恪遵國法聽斷公平設或不知檢束或犯有贓私各欵一經覺察必當按律治罪等因欽此又編制法有先行儆告之條復有分别去職罷免之規定該法官等務當懍遵朝旨細察條文振刷精神力顧大局勿存成見勿便私圖旣執司法獨之權宜知司法獨立之義本部監督全國司法行政 
 
 

Page 6

 
 
爲此申明定章爲該法官等剴切告諭倘查有不遵訓誡之員則功令森嚴斷不能爲該法官等恕也 
[東三省通信]  
　　吉林省之天寳山金礦極爲豐旺日人垂涎巳久當日俄戰後日政府曾向政府要索此礦政府未允去年吉撫陳昭常因久延不辦恐啟外人窺伺之心持招滬商朱江等開辦圖長航業公司其目的卽在開採之後便於輸出特咨請外部交涉外部答以此礦巳由部中許與日人萬難交涉刻聞朱江等皆垂頭喪氣以爲此礦一去吉中航業亦無可望云 
　　吉林省内烏蘇里松花江嫩江等之支流縱横貫通其航行權多握於俄人之手去年吉林巡撫始設置官輪局以冀便利交通而俄人對於中國遂有恢復航權之抗議因之該官輪局未能得善良之効果兼之資本薄弱又不免爲俄人所壓倒現聞郵傳部擬大加擴張厚積資本以爲挽向利權之計 
　　中國素爲務農之邦農業不振則利源不廣各事均形棘手趙督鑒於南洋勸業會之功效擬于奉省籌辦勸業大會以提倡商務農務爲宗旨刻巳飭勸業道妥訂章程籌款開辦並擬派員考查農田水利改良進行以擴利源 
　　趙督以吉林大火後巿面蕭條非從興築不能恢復舊觀特撥銀五十萬兩連度支部前撥銀五十萬兩合成百萬奏設建築公司派王觀察荃本爲總辦翁鞏及屠某爲建築委員馳赴吉林建復衙署一面代築布屋振興巿面並即以工代賑云 
　　吉林度支司署被焚所有一切公文帳簿均付一炬近聞張貞午司使詳細調查該司銀庫尚未全數燃燒現銀十六萬餘兩依然無恙兹巳發交公署暫行存儲惟陸糧餉局之公欵向存官銀錢號被焚去票銀一萬六千餘元又銀票一萬一千九百十五兩全歸無着矣 
　　長春距農安縣計長一百四十里農安所用之布棉雜貨均由長春載往發售而農安所産之大豆小麥以及各色皮張則均載至長春銷售故每日往來運貨之大車每輛可載四五千觔者恒不下百餘輛即夏日泥濘冬令森寒之期亦不下十餘輛終歲往來人數約計八九千近有資本家某某等紏集同志擬築一輕便鐵道以資便利未知能達目的否也 
京師近事 
　　内閣屬官制雖巳議定經各大臣畫稿而屬官人員尚未酌定故一時未能入奏大約二十日以後念九日以前必將發表其外間謂巳入奏者誤也 
　　日前内閣提議裁併吏禮兩部之辦法所有該兩部人員一律派員調查如染有嗜好及非科甲出身與未補缺者一併裁汰不留 
　　弼德院衙署擬於西華門内光明殿廢址重新建築估值四十萬巳誌前報聞榮副院長不甚贊成其說其意以爲東華門光祿寺舊署若以萬金修理外觀亦復有耀何必徒事虚糜聞榮相所以主持此說尚有别種原因故前議恐須作罷云 
　　諮議局聯合會本擬於十六日閉會嗣以都察院代奏内閣不宜用皇族及征練備補兵兩摺並無明文宣布决議暫時休會議員亦暫不出京兹聞議員中對於此事多現一種消極態度以爲旣經上奏則責任巳盡不必在京勾留故近日議員出京者甚多卽當日主持最力之人其氣亦爲之懈怠惟某某數君則擬繼續進行如果不見發表則擬援照國會請願之辦法以對待之不知能得多數之同意否 
　　北京地方防疫局在民政部之意應有保案本擬日内入奏適直督陳夔龍以防疫事件保薦太濫奉旨駁詰現民政部堂議擬卽將此事取消 
　京師郵局之郵差向例每人每日送信兩次自郵部接收郵政後尚欲加添一次不從則用壓制手叚致各郵差心不甘服全行罷工故現下除專差快信外其尋常信件不送者巳三日矣前日洋郵政司特爲此事進謁局長李侍郎面商辦法尚不知若何處置也 
時評（東吳） 
[其一]  
　　中國邊事之危。至今日極矣。而尤以蒙藏滇三處最甚。岌岌殆不可終日。 
　　疆臣身履危境。目睹險狀。今日電奏。明日電奏。非至萬不得巳亦斷不肯如此張皇。而政府則幾疑其爲多事者矣。 
　　其籌滇則勗人以鎮靜。其籌藏則求效於演說。其籌蒙則且注意於數十年後始能收效之敎育。謂非因循敷衍。其誰信之敷衍復敷衍。能容諸君敷衍幾日哉。我不禁爲蒙藏滇一哭。 
[其二]  
　　兵變民亂盜賊會匪大水大旱大火大疫哀我窮黎。不可聊生矣。 
　　王寳田魯人。故但知魯事耳。豈獨魯省然哉。嗚呼。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[蘇屬來年預算報告編製竣事]  
　　蘇撫程中丞以宣統四年試辦全國預算暫行章程並主管預算各衙門事項清單業巳由度支部咨行欽遵日前恭摺奏稱政事財力每立對待地位無論爲全國爲一省凡行政統系内所當興革舉措諸大端皆當通籌全局確定方針於所損所益之中見相讓相成之用臣於未准部咨以前先於正月上旬飭由清理財政局准備調製分别條目開且歲入歲出概算清單提出行政會議廳由臣召集主管各司道司所分三期次第决議一面由該局遵照部定章程辦法擬訂各署局營校分册表式移行填造送局彚編所有江蘇省蘇屬國家歲入地方歲入預算報告册比較表並受協專册以及海常各關歲入册表先於四月初七日咨送度支部在案兹又續呈蘇屬國家歲出豫算報告正附册表一分計十一册解協各欵專册一分計一册漕糧兵米專册一分計一册地方歲出預算報告正附册表一分計七册總說明一册出入盈虧比較簡表一册又海常各關歲出歲入預算報告册曁解協各欵專册共五分計五册總說明一册並補繕蘇屬國家地方歲出歲入預算報告册表全分計四千册據該局司道詳請分咨核辦前來臣復加考核查上届試辦各省預算創始之維艱多偏舉而不備本届預算關於全國行政範圍國家地方暫分兩稅省治外屬合爲一編且地方册表上年經諮議局增删挹注更將參互於新舊之間斟酌乎去留之際該司道等督飭局員審察編製計日程功綱領節目尚無謬誤統計蘇屬國家經常臨時預算歲入共一千一百四萬九千八百四十餘兩歲出正册共四百六十三萬五千三百六十餘兩附册共三百三十五萬三千二百餘兩又受協各項預算共一百八十五萬五千餘兩解協各欵預算共八百八十一萬一千九百餘兩地方經常臨時預算歲入共一百二十一萬八千一百餘兩歲出正册共一百二十一萬八千一百餘兩附册共九十六萬六千三百五十餘兩國家政費除海常關出入册表應由度支部復核彚辦外就江蘇省蘇屬一部分計之正册尚不敷五十四萬二千三百九十餘兩較上届預算不敷之數歲减三分之二似此漸有進步惟附册全案待籌應候閣臣協議分配由主管各部彚入總預算案奏交閣院核議地方政費在稅法未定以前本全數仰給於國庫仍擬就數補助勉合收支至附册出逾於人業由行政會議廳籌議本省地方歲入案照章送度支部核定連同地方預算案提交諮議局議决後再行奏明辦理臣維憲政之精神實寄於預算之制度將使一國之財力與其政務相應必當確定政策以立乎其先庶克盡權衡斟酌之宜以馴收統一均平之治全國一切機關事業如以爲贅設也則徑罷棄之如以爲必要也則必寛留有餘俾有展布設施之地故預算之　製議定何者節縮何者拓張何者籌備何者繼續緩急得宜綱維以定此更全局政治之所繫而非徒一區域之經營一局部之規畫也五月十七日奉硃批度支部知道 
[寗波又有徵兵閙事之小風潮]  
　　寗波於二十一日有湖西馬眼漕八十三標第二營徵兵十餘人往傅家衜頭恒裕棧瞎眼老太婆妓院作狎邪遊歷數小時之久徵兵出洋三角卽欲出院該鴇嫌少不肯受徵兵一鬨而出至二十二日下午該兵復邀聚多人前往該院擬逞所欲詎進門後老鴇謂今日歇院請往别家遊玩徵兵等謂爾旣不做生意昨日洋錢必要還我人多口雜遽爾動蠻便將該院桌椅物件盡行打毁有某遊客適在該院亦被打傷揉碎衣服出棧時適有江北警所巡士陳順德見該兵聲勢洶洶方擬詢問該兵不問皂白拖倒就打並用足踢該巡腰部便沿途吵閙聲言遇警即打巡警畏避該兵等行至新江橋將守望所拆毁巡士飛報警所趙警務長派警彈壓不服及至該兵過新江橋後警務長因江南係另一警區與江北不相聯屬便國公所詢問巡士因何起釁情形並騐明陳警傷勢而江北各崗警士均以今日無端被毆不肯忍受遂即約同一律罷崗警務長當即將起事情形面禀府尊一面勸令當晚站崗詎徵兵過新江橋聯隊入城郡城隍廟適在演戲該徵兵等擁入廟中看戲看客衆多徵兵受擠怒甚遂又動蠻相打復傷數人並聞毆及某巡防勇當毆打時徵兵均將肩章扯落藏諸衣袋冀以隱匿某號字樣旁觀有排解者不問是非同受毆打聲勢洶洶莫可阻止嗣由營官按册點名始知徵兵某甲等四人爲滋事首犯擬即解送省垣嚴辦云 
西陲通信 
[回漢互仇]  
　　回民性質强悍遇與漢民交涉無不持强硬手段以爲威嚇之計漢民團體不固忍辱而巳至於年歲荒歉新舊兩敎回民藉會議名義爲啓釁之端互相攻擊犧牲性命仇讐不解官軍彈壓則併力死戰不論勝負總以多殺漢人爲快卽平日與回民聯婚之漢族亦不免云 
[新軍腐敗]  
　　甘省各府州縣兵以防營佔多數其腐敗不待問矣而駐紥蘭州之新軍内容腐敗筆難罄述據該處領兵者所談各營中 
 
 

Page 11

 
 
兵弁能放鎗者十僅一二其餘可推測而知矣 
[比人野心]  
　　比人林阿德攫取哈什灘礦權後甘省官紳不敢過問今比政府又派來多人注意調查各項事業以爲擴充該國勢力之張本甘人夢夢絶不過問 
[烟禁廢弛]  
　　禁烟入手必從禁種而甘省種烟之地不减於昔聞其原因一由於劣紳多方蠱惑小民使之羣起抵抗一由於查勘人員敷衍塞責致誤民生至今鶯粟遍野官不之禁民不之諱禁烟前途何堪設想 
[民智閉塞]  
　　甘省僻處西陲民智不開以致昨歲旱荒電桿盡爲人民所拔（該省人民謂此項電線係收電製成故天震怒降以大旱云）其迷信之深甚爲可憫他如平番寗朔等處古木參天禁止樵採殆亦迷信風水之故 
[人民游情]  
　　甘省地廣人稀雖至貧之家種地亦不下數十畝每逢下種時候用小犁略耕卽布種子以上土覆其上嗣後絶不過問亦不别營生計惟終日遊蕩吸烟而巳迨禾稼成熟時方向地刈取統計一年所收亦足供該省之食用其十質之肥腴於此可見一斑倘能戒其游惰勉於勤儉人民之富足正未可量 
分類新聞 
政界 
[川沙自治風潮之結束蘇州]  
　　蘇撫程中丞昨批松江府川沙閙事定案禀云據禀此案起釁情由緣俞公廟劉公祠而起社會迷信之習驟難破除雖操之過蹙何至怨毒之深浸淫及於全邑兹經該守逐案鈎稽查得烟賭苛罰實據或假公濟私或以多報少愚民誤會罰欵爲捐款一唱百和莫可究詰遂致禍延全境殃及池魚曷勝憤懣並據該守聲稱川沙廳同知成安平日優柔不振漫無見聞禁煙禁賭會長徐宗美等辦理烟賭雖無欽錢入巳確憑而武斷鄉曲致爲營汛書差所利用咎無可辭川沙同知成安應撤任察看並罰繳銀幣二千元補助被毁學堂經費以示懲戒仰蘇藩司即日遴員前往接署六品頂帶附生徐宗美民怨沸騰本應斥革姑念受創巳深且經辦各項公務業巳解職從寛免予置議附生王文澄恃符妄爲應將鄉董撤退不准干預地方公事烟賭調查員張守禮陳有恒弊竇甚多巳據辭職應即易人辦理其餘各紳董因公被累横遭奇禍本撫院至深憫惻應由該府會同新任川沙同知巡歷各鄉善言嘉慰勸令照常任事萬勿灰心其犯事匪徒各罪名巳於另詳内批令提法司核議矣 
[震澤縣要犯脫逃真相蘇州]  
　　震澤縣城於上月各學堂開運動會之夜縣監内要犯金阿四金阿順周陽虎朱阿六四名乘間脫逃事後該邑米大令商議改爲該四犯巳因事調收押所目下在押脫逃等情禀報各憲旋經蘇州府何肖雅太守以該犯等是否在押脫逃有無揑飾情弊派委前署吳縣陳介卿大令赴震查勘情形禀復核辦聞陳大令昨巳到震查明該四犯均係盜刧重犯今在押脫逃該縣有應禁不禁之處分其押所雖非典史專管而該典史殷煥謨年逾六旬才力不及自應禀請將該典史撤任並責令米令赶緊嚴密緝拿各逃犯究辦刻巳禀請各憲核示矣 
[常熟紳士開賭釀命情形蘇州]  
　　常熟紳士季保慶等開塲聚賭奉撫憲派員拿解來省發交蘇省地方審判廳審辦各節迭記前報兹聞此事瞿某原禀内有賣黄魚之某甲身帶洋數百元在茶店遇某縣差引領至季家同賭將洋輸盡後又帶洋數百元至葉紳家同賭又將洋輸完無顔回家旋卽自盡某甲家中僅老母一人知子巳死無可爲活遂亦自縊而死一節并有某甲臨終時所書寃單一紙附於禀中由是撫憲雷厲風行飭拿解省發交地方審判廳審辦前日由廳提訊季葉二紳恃有護符異常刁狡全不供認業經程中丞將案情先行電奏請將季紳保慶葉紳福二員先行革職歸案審辦並經地方審判廳長楊元勳禀請撫憲派員來廳監同審訊以免狡避聞巳派定巡警道署司法科科長胡燡鎮江地方審判廳長宗能述省城地方審判廳推事姚昌頤第三初級審判廳推事陳慶培四員前往該廳監審矣 
[浙預算案可望完全成立杭州]  
　　浙江宣統三年預算案關係全省度支至爲重要卽經諮議局召集臨時會慎重討論逐欵提出應增應减全案呈請公布惟内有歲出經常門内之民政費巡警消防經費善舉經費及敎育實業等項確與事實有碍分别說明原委交還諮議局復議呈復仍與第一次議决原案無甚增减增撫以值此財政艱窘不能不量入爲出議决各案仍難照准當即咨送度支部請示現聞館部巳將爭議各條内容詳細說明分别准駁咨行到院增中丞巳於日前將全案發交官報印刷局從速排印限期呈繳以便箚發諮議局一面飭知提學司將本月二十五起至六月初五日官報停刋兩期以重要案 
外交 
[盜賣鶴兒山舊案又起糾葛蕪湖]  
　　蕪湖江口天主堂西首與鶴兒山毗連地名八角亭坟塜纍纍久爲該敎堂所垂涎迭經該邑紳士盜賣由縣禀經皖撫江督批飭查明價銀商令退契領價在案刻聞皖撫朱中丞忽接外務部電開據法使面稱蕪湖敎會購買八角亭山地一案原由敎會與該地紳士商有成議地方人民並無異論乃皖撫出而阻止以民間不願爲辭實則並無其事請電飭該撫仍聽紳士與敎會商辦等語此案係何詳情希酌核辦理並電復外支印等因到院朱中丞當卽抄錄電稿札飭蕪湖關道遵照查明蕪湖敎會是否即係天主堂該處紳士何人商有成議抑係指從前巳革文生許鳳生盜賣契據而言其原立盜賣契紙曾否商由天主堂退出該堂地價銀條巳否收回併卽飭縣確切查明詳復以憑核咨並先行查卷電復外務部云外務部鈞鑒洪支電敬悉查八角亭卽鶴兒山爲蕪湖合邑公山坟塜纍纍光緒十二年武生郭邦增盜賣與天主堂由縣禀經南洋大臣曾批飭禁止嗣於十七年議經蕪湖敎案經滬道法總領事會訂合同由華官築墻圍禁詎二十九年復有文生許鳳生揑名盜賣與天主堂串誘成契前蕪湖劉道禀經前南洋大臣批飭先將許鳳生斥革收禁並聯前院批飭蕪湖童道查照價銀若干 
 
 

Page 12

 
 
商令退契領價照會法總領事查案轉飭並抄摺咨行鈞部在案三十三年六月又據蕪湖縣報稱巳革文生許鳳生前因盜賣鶴兒山與天主堂邑紳公禀經縣提案訊認禀奉撫批斥革收禁追繳地價嗣據將地價銀二千兩同慶莊條一紙繳縣復諭令向天主堂商退原契毁交罷議未據將契追回於六月初十日在監病故詳經南洋大臣端批飭蕪湖道飭縣迅商天主堂退出契紙收回銀條以清紏葛並經馮前院批示各在案是此山屬官地永禁不賣卷據確鑿擬請鈞部查案照會法使轉飭該敎會退出原契收回銀條以符前案至電示蕪湖敎會與該處紳士商有成議一節未據道縣禀復除飭查復外先查卷電復庚印 
軍界 
[混成協成鎮之確期湖北]  
　　鄂軍二十一混成協自張文襄公成軍以來嗣因經費支絀無從籌欵以致延擱至今尚未成鎮刻聞莘帥巳籌有辦法裁撤各屬協鎮及守城兵等騰出之款均撥歸新軍支銷其守城兵之勤務一律改歸警察所有需用人材一律遴選仁信兩齋學兵日前巳電准陸軍部於六月初一日委派妥員分詣各屬招募成鎮矣 
[督練所新制之總綱江西]  
　　督練公所新章制業經部定咨行到江籌備開辦現聞張觀察季煜不日卽可接到部文接充軍事參議官主持開辦一切事務惟聞新定章制計分二科二局（一）籌備科（二）糧餉科（三）軍械局（四）測地分局維原定公費馮中丞擬爲從减開支現巳電部磋商一俟得復即可預備開辦云 
學務 
[學司宣示撤換敎員真相揚州]  
　　高郵州廪生卞庶諧等以該州高等小學敎習吳同勛被撤不公具禀提學司一一代爲辯護當奉批云禀悉吳同勛由師範畢業充本籍學堂敎員應如何認真授課勉盡義務乃昨據該堂堂長夏倫彝禀稱到堂甫八星期曠課至四星期之多并未托人代理學生家庭紛紛質問上課時絶不講解亦不示範於學生演草有錯而不改者或改而反錯者堂長婉勸改良乃竟不上課堂等情是以批准撤換今該生等斤斤爲之辯白以吳同勛學習師範最久在堂分數均優爲詞不知學成而不善敎便不勝敎授之任如吳敎員之有心曠課不受勸告此在未受學堂敎育之人尚不應爾况師範畢業者乎該生等爲吳敎員名譽計何不爲桑梓學務計也所請應無庸議 
實業 
[義順醬園案又有波折松江]  
　　義順醬園一事因部委院維和惑於人言致不能與商會和衷妥辦嗣經官紳竭力磋商始得歸宿詳情迭載本報詎近日又起波折緣當時松江義順珠家角義盛及杭州房屋原估二十四萬元折半抵洋十二萬元今郵部欲收管三項産業需照原估找價且該産尚抵押於杭關杭嘉湖道亦需收欵曾派委員來郡嗣得議妥消息卽回禀關道電部力爭度支部乃會商郵傳部决議此款分三十九股公派交　銀行應得九股其餘三十股全歸杭關收取浙撫得電後立即移咨蘇撫請飛札松江府轉飭商會員紳將原保珠家角義盛召頂萬四千元三個月内繳銀之議暫緩措繳卽松江義順房屋生財估價二萬二千元租給商家部收月息百二十元之說亦須聽杭關主裁云 
雜記 
[嗚呼種植試騐塲揚州]  
　　揚州七巷地方近日新造戲園行將成立該處本爲荒闢之區自有戲園之築一般人民預度將來必可興盛現有劉某先在其附近築屋數椽竹欄兩曲預備售茶營利之用乃與甘泉勸業員胡漢章熟商張大其詞美其名曰種植試騐塲專爲遊八品茶而設又取名曰逸園且由勸業分所咨呈地方衙門出示保護一時論者謂與揚州公園相對照云 
[嗚呼禁烟分公所鎮江]  
　　鎮郡禁烟公所以現届更換夏季烟照之期特函請丹徒文章卿大令出示曉諭俾衆周知並請傳集城内外各膏店面諭以後無論何人無照不能挑膏違則定究云云故連日赴該分所請換烟照者扶老擒幼男女混雜均以小洋二角銅元三枚換照一張尤奇者從前未經調查之煙户亦無小票並准報名照領惟須補繳小票費洋一角銅元二枚共出小洋二角銅元五枚無論何項人等均可領照此端一開近日男女老少擁擠於該所門前爭先恐後若領財票然於調查額數外今又頓增黑籍寃魂無數矣 
清談 
[說爭利]  
　　爭利非惡也。能爭利。即能自强。所患者。不能爭之外人。而尺絲斗粟。兢兢以爭持於内部如鷸蚌之相持。如雀鼠之相逐。苟其間有蠅頭微利。遂不惜借名以與之爭持矣。府怨可也。反汗亦可也。無論其事之如何危迫。如何紛擾。總以冀其挾一人之威。達寸心之目的而後巳。 
　　記者曰噫　。上下交爭利而國危矣。 
[說集]  
　　嗚呼今日之日。何日也。一中央集權之時日也。言財政則集權矣。言鹽政則集權矣。言軍政則又將集權矣。昔日所仰給於疆臣者。今則悉以網羅之於中央。而出納自由。操縱自由。雖蹈　秦先明之覆轍而不顧。一旦有事土崩瓦解焉巳耳。 
　　顧或者曰。子言亦何至若是甚也。然而事有必至。理有固然。古人巳有先我而行之者。後車之轍。借鑒前車。斯可矣。 
雜著（續） 
[過渡閣記]  
　　夫十八十九兩世紀。相銜相逐。乘長風怒浪而過渡於新世界者。非東西各國耶。順流而渡者。其英吉利耶。亂流而渡者。其法蘭西耶方舟聯隊而渡者。其德意志意大利瑞士耶。攘臂憑河而渡者。其美利堅匈加利。耶借風附帆面渡者。其日虹耶。此過渡之希望也。然摩西彷徨於廣漠。閣龍漂泊於大洋。或風利不得前。馬逸不得進。得毋有滅頂之痛。而有躓山之憂耶。蓋所向之鵠若誤。所導之路若差。則又蹈於覆亡之地。此過渡之恐怖者也夫中國數千年來。常立於一定不易之域。寸地不違。跬步不移。未知過渡爲何物。今者爲五大洋驚濤駭浪之所衝激。爲十九世紀狂風飛沙之所　突。而全國民族亦不得不經營慘淡。辛苦跋涉。相率而就於過渡之道。故今日中國之現狀。實如駕一葉扁舟。初離海岸。放乎中流。兩頭不到岸。之時也面乃。一般老朽。者流死守故壘。誓保利祿。爲過渡之大敵。竊過渡之美名。我陟高丘。我瞻彼岸。樂土樂土。先鞭巳屬他人。歸歟歸歟。座客尚容卿輩角聲動地。提耳以喚魂兮。巾影漫大招手而呼卬涉。河海清且淺相去復幾許。盈盈一水間。脉脉不得語。吾願諸君勿謂此爲過渡之時代。而遂可戀棧也。勿謂此爲競渡之勝事。而藉此以競爭權利也。苟終不悟。吾恐現在之過渡閣。一遇驚波怒　。狂風驟雨。將歸之無何有之鄉（完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[蘇屬商會組織聯合會]  
　　蘇屬各商會此次因集議裁釐認捐問題各派代表來滬到者共有二十七會兹由各代表發起組織蘇屬商會聯合會以資聯絡訂六月二十日在滬南商務分會特開大會討論章程兹先擬定草章如下本會由蘇屬各商會聯合組織以公議關係蘇屬之商務事宜研究商業之進步爲宗旨本會設會長一人副會長二人（每年常會時公舉續舉續任）評議員以各商會總理任之各商會議董皆爲會員每年某月開常會一次如有要事臨時召集爲臨時會開會時如評議員因事不克親到得派代表評議員須於開會以前到會其到會憑証須載明姓名年歲職務並蓋用本處商會鈐記會員如有意見於開會一月以前呈意見書於本會列入議案届時提議甲會與乙會或有爭執可咨照本會評議解决各商會凡有更舉職員及關係商務之事應隨時報告本會會費由各商會分任其赴會所需之費由本處商會公費内開支會所設在何處六月開會時公决 
[滬道訊斷尹克昌案之堂諭]  
　　滬道劉觀察於二十二日提訊尹克昌被控一案原被供詞均誌前報兹將堂諭錄下照得鎮江紙廠與上海信義銀行款項紏葛一案兩造互控積牘如山久未解决現本道於五月二十二日親提集訊巳得端倪非將各方面兼籌並顧持平辦理不足以昭公道而清全案查信義銀行前此收回鈔票由商務總會代向銀行借銀七萬四千五百兩暫時救急本與尋常欠欵不同現旣由陳守昌年允以湖北水泥廠紅利六萬兩擔任歸補存墊各户應卽將此欵酌分以二萬兩歸商會各墊户以四萬兩歸滬鎮各存户並由陳守即行發給憑單以資信守其餘不敷再在紙廠贖欵内分派陳守熱心救友義聲昭著定能始終如一全兹盛舉商會各銀行墊户當日保全鈔票信用原爲有裨巿面大局尤望於收回墊款之中仍互盡維持之義至紙廠公司一面據紙廠股東代表師維記供稱紙廠股本掛號約近八萬兩查紙廠房屋地畝機器以該廠確實可據之用欵及估計相當之價值兩相衡較約作銀二十萬兩該股東以八萬兩之本銀欲得此二十萬之産業自應由各股東備銀十二萬兩將全廠贖回方爲正辦鎮江紙廠早經蔡前道移由常鎮道飭丹徒縣發封備抵信義銀行存墊各户之欵所有鎮江紙廠應卽勒限一個月由股東備足銀十二萬兩將全廠贖回以六萬兩歸還滬鎮各存户以六萬兩送交商會歸還各墊户如紙廠股東逾限不贖准將紙廠照案拍賣以所得之價按二十成計算以四成歸紙廠股東以七成歸補商會各墊户以九成償付信義各存户想紙廠股東利害切巳必能迅速力籌取贖以免再有折閱其滬鎮兩處零星儲蓄各户未付之欵卽以上年十二月本道移送商會收存之珍珠票據等件及查抄吳秀伯家具物件分别催贖變價除提還蔡前道墊欵外儘數發交滬鎮商會查明發給以示體恤有餘仍歸存户攤派如有零星不敷責成吳秀伯王小崖兩人賠補此案墊户存户爲數至鉅從前祗有紙廠機器房地可資備抵相去尚屬懸殊纒訟兩年不堪拖累今幸得陳守出爲分任極是難得之機會若不早圖結束將機器日漸銹損廠屋亦將朽壞非特信義存款紙廠股本盡付東流卽商會墊欵亦恐無從取償兹本道就案中所有之欵分别斷派無非爲息事寗人起見倘墊户存户或有未愜之處不妨將紙廠股東應贖回全廠之十二萬兩連同陳守擔任之水泥紅利六萬兩存墊各户自願如何分派另行妥議辦法亦無不可本道毫無成見至尹克昌於銀行紙廠均爲總理業奉前督憲端奏參革職現應如何辦理之處候禀請兩院憲核示遵行此判 
[七誌英皇加冕晵典之預備]  
　　明日爲英皇喬治第五加冕之期英美法三租界一律懸燈慶賀英美捕房代理總巡麥高雲君以届時中西士女之觀燈者勢必異常擁擠難免無匪徒混入其間肆行滋擾昨特傳諭各捕房捕頭着於懸燈處所及提燈會經過之各馬路多派中西印各捕妥爲彈壓並飭通班中西包探及中西暗差各捕分叚巡邏以免肇事又聞本邑城自治公所總董李平書君等對於此次英國慶典亦頗具誠敬之意昨巳雇令工匠在華界十六舖南首上海城自治公所門前高搭牌樓一座裝置五色電燈數百盞并紥彩綢以代表闔邑公民慶賀英國大典 
[吳淞巡警改歸官辦]  
　　閘北巡警總局長姚太守出示云照得本總局自推廣巡警以來建設局區原以保衛商民維持公安其距滬稍遠向稱繁盛商埠曰吳淞曰閔行前經民政部札准資政院咨開均應歸本總局管轄經理以一事權疊奉行知在案現在閔行早經開區吳淞一埠正在籌辦間適於本月十五日該鎮原辦巡警有被砲台營革勇毁局毆警釀成人命重案本總局自應及時改歸官辦以靖地方除派巡邏隊隊陳官翰卿先行帶領長警四排即日前往該鎮分崗站巡擇要填紥外合 
 
 

Page 19

 
 
行出示曉諭爲此示仰該鎮商民人等一體知悉自此次將淞鎮巡警改歸官辦之後各色人等務當恪守警章保持公益倘有地棍遊民滋生事端一經查覺本總局定當從嚴懲治决不寛貸 
[電話局亟宜整頓]  
　　滬南各衙門各商號前向中國電話局出資裝設電話箱原爲便利交通起見不料該局接線生邇來任意延遲仍多不便日前南馬頭同昌軋花廠後面之榨油廠失火亦竟延不通電以致救火會驅車尋覓躭誤事機兹爲城自治公所董事查知頗不滿意昨巳函請該局總理力加整頓矣 
[寰球中國學生會之發達]  
　　寰球中國學生會前因移居新屋力求擴充會務乃發起徵求會友團共分五隊組織以來同志入會者絡繹不絶前晚爲徵求隊結算分數截止之期會友到者甚衆聞此次共收入會費三千二百十一元有餘五隊中之分數最多者首爲相隊丙隊次之隊員中之最出力者爲朱少屏君計得五百二十六分俞鳳賓君得二百三十分李登輝君得一百八十八分六五伍秩庸侍郎得一百八十一分唐露園君得一百七十五分鍾紫垣君得一百四十九分黄佐廷君得一百四十五分韓玉屢君得一百四十三分孫鶴鳴君得一百二十八分丁艗仙君得一百二十四分凌濳夫君得一百零八分張爾雲君得一百零六分郭仲良君得一百零一分該會純爲華人組織與依附外人者不同故頗得熱心志士之贊助今徵求限期雖滿而遠近志願入會者猶絡繹而來該會前途之發達可爲預卜矣 
[補助惜餘隂社辦學經費]  
　　惜餘附社爲開辦義務小學堂經費不足商准新舞臺全體藝員於六月初七日特演醒世新戲所得看資悉充學堂經費兹將該校簡章附錄於下（一）入本學堂肄業者須實係貧寒子弟年在十六歲之内方爲合格（二）學額暫收五十名待經費籌足再行推廣（三）願入本學堂肄業者須有確實保證人來校報名入堂時須一例着藍布長衫由本學堂發給並發給需用等件概小取費校址在小南門外南倉家張街弄葉宅内 
[敎習學生誓不吸烟]  
　　大東門内義務小學習三人同全體學生六十三人於昨日課餘之暇開一不吸捲煙會議定辦法三條（一）自巳終身不吸捲烟（二）勸未吸之人終身不吸捲烟（三）勸巳吸之人戒絶後終身不吸捲烟兹將簽名單錄左 
　　（敎習）　杜尚陵　孫景棠　孟問性　（學生）　趙秉周　李培根　任福生　朱松林　洪葆奇　徐菊生　繆東方　張安生　曹溶亭　陸文泉　徐樹聲　顧則榮　方應奎　斐國用　張葭生　陳扶良　喬增璣　陳更法　鄥立成　張善寳　董時生　周永　　錢慶濤　張近釗　尤笏山　王其昌　張蓮塘　榮茂全　蔣鴻壽　張慶祥　張熙德　楊慶麟　吕開泉　王明坤　陳靜安　陳秉榮　徐樹霖　嚴思存　許連生　朱炳松　丁瑞生　馬文明　張啓元　陳根生　虞兆興　王仁　　張惠和　陸震亞　吕開炳　張根林　朱寅生　朱汝珍　何友義　張浩鈞　施壽民　何家燿　陳松林　任林寳　吳桂生　陶國良　梅允琨　孫知權　顧菊生 
[覆訊濫出莊票之騙局]  
　　巨騙沈炳奎葉松年華寳泰專在英法兩界開設永久賡餘同協祥德裕等莊號密遣同黨持永久賡餘兩莊票至各店騙購貨物一案兹經捕房將陸續緝獲之黨羽袁金生包德生林鸞喜陳洪福王靜齋馬朝榮翁元章董慎言及葉松年之姘婦馮周氏等一併解至法公堂請訊旋有受騙之蔡山如俞春松王友甫王德全陳廷章及源泰木器店源昌燭號元豐火腿店源興發合兩水菓店源源綢莊源利雜貨店隆順昌新衣店協隆米店寳興衣莊成茂食物店海國春番菜館等二十餘户各持巳倒永久賡餘兩莊期票呈案請追訊之屠紹定供紹興人向在蘇州爲輪船局生意現因無事來申謀就被原告王菊莊誤認爲騙子同黨今巳在押月餘家中妻子等勢將餓斃務求伸雪袁金生供在同協祥爲夥經手購買水菓洋襪等物事實有之林包同供均爲掮客生意代掮貨物並非同黨陳洪福供並不同黨惟吾弟阿四曾在德裕號爲司帳翁元章供在馬朝榮所開之慶康内爲夥馬供經手購買緞子四疋鞋子六十雙緞子巳當去兩疋得資分用餘貨被永久莊拿去典押是實王靜齋供在賡餘莊司帳二月十三日進店至三月出店該莊並無資本開時祗由葉之姘婦馮周氏交來洋五十元放在店内兌換銅元小洋並鋪張門前晚間來店查帳是實馮周氏供丈夫巳故在郭梅泉家住過被獲葉松年雖與姘識伊等所作之事實不知情求察聶司馬判袁等一千人仍各還押候補提在逃各匪到案再行核辦 
[主人控告傭婦之笑柄]  
　　西裝華人汪某向爲醫生住居泥城橋堍因控告傭婦王李氏竊取值洋二百八十八元之飾物昨由捕房解至公共公廨訊究汪投案求追訊之王李氏供稱並不行竊實因主人嗜好甚深每晚令婦人裝煙婦人不愿遂被誣控判押候查明於下禮拜二傳到見証質訊 
[俞騰夫心神不安]  
　　公共捕房控四馬路東中和里七十八號門牌紹興醫生俞騰夫縱火圖賠保險費一案前日午後由公共公廨會訊先據捕房代表律師侃克偕十五號西探上堂聲稱俞保有火險銀二千五百兩起火後查其家内均有火油氣味且經堂上勘明縱火情形應請核辦並據俞同居人蔣國華投稱於二月十八日轉租俞姓樓下房屋每月租銀十九兩半四月間意欲遷居與俞口角爭執旋至捕房控訴不理是日清晨俞樓上起火迨商人驚覺火巳燎原惟見俞夫婦下樓俞有四孩不知於何時走出均未見面訊之俞延哈華托律師辯稱捕房所稱被告家内有火油氣昧等語因俞脚上患有濕氣故用火酒與木花合藥醫治曾詢西醫亦稱此藥醫瘡毒甚效至蔣姓遷至俞姓家内時未保火險近始保有火險銀一千五百兩其情亦屬可欵請爲鑒核訊至此俞忽發病面色頓變倒臥地上卽經家屬扶起請准保出寳讞員與美哲副領事見此情形恐係作僞判仍帶回捕房請西醫騐視如果有病送往醫院醫治無病押候訂期復訊 
[誰敎爾聽人糾賭]  
　　住居新閘白克路八百十八號屋内之劉順德控鄰婦戚沈氏乘間竊取值洋一千元之金珠飾物等情昨由捕房將氏拘解公共公堂請究劉囑其婦投稱本月十二日下午沈氏來家閑談適婦人因事下樓被竊各物求追質之戚沈氏供崑山人文夫戚銘軒向爲麝香生意於去年出門未回劉婦時來糾氏聚叉麻雀先後輸去洋數百元此項賭本均係借來可以質證兹劉婦見婦人售去麝香得價五百 
 
 

Page 20

 
 
餘元覬觎誣控乞鑒德襄讞商之美蓋副領事判沈氏押候查明實在並傳見証到堂於下禮拜二再行訊核 
[拿獲大帮女匪]  
　　匯山捕房中西包探昨日傍晚在怡和碼頭瑞生輪船上查獲大帮拐婦趙王氏夏陳氏李陳氏唐鍾氏王莊氏及男女小孩十五口當即帶入捕房禀明捕頭奉飭一併押解公共公廨先至駐廨八十五號西捕寫字間内逐一詢明姓氏然後禀明寳讞員發交官媒看管聽候研訊並聞該輪本定於昨晚三點鐘開往汕頭香港廣東等處該婦等於七點鐘時帶領各孩登船不料内有一孩係水手某甲之子適被撞見當卽抱回並將該婦等扣留派人飛報捕房派探到來故得悉數拿獲云 
[茶棧主人欠欵被控]  
　　美商開乾洋行在該管領事署控告謙慎昌茶棧主唐廷鰲不理欠銀等情業經美領照請滬道轉札公共公廨准飭差探於昨日將唐傳案諭令交保候今日午後二時半會訊 
城内 
[拐匪宜懲]  
　　婦人王陳氏王李氏誘拐女孩周桂雲吳彩英男孩朱小意子三口經法公堂訊據兩氏供稱女孩周桂雲係江灣人由其叔周阿四處買來吳彩英朱小意子均係江北阿四爲中由江北買來餘供支吾後由公堂派探查得該婦等所帶小孩均由内地買來且查此案尚有牽涉之顧全全（即大頭全全及陳高氏（即王陳氏之母）王阿四（即王李氏之子）並某姓小孩巳由縣捕徐文在城内拘獲管押縣署即經聶讞員商明法總領事將王陳氏等連同抄出賣據一併送至縣署奉田大令諭飭收押候辦 
[要犯解縣]  
　　浦東二路一區總巡游澤寰昨將販賣私鹽之陳阿生馮阿坤及拐買婦女誘拐小孩之陶小和陶三寳侯生榮陶俞氏陶陶氏陶張氏六人解縣請究田大令諭飭收押候訊 
南巿 
[一女兩嫁]  
　　通州婦人楊錢氏前同伊子福全將同鄉人彭龔氏扭至南區控稱前憑劉元海即劉榮山又名黄旂蔴子等爲媒聘定彭龔氏之女妙華爲媳曾出聘禮洋八十元正擬婚娶龔氏忽將妙華另嫁李姓等情及由該區移至裁判所後又據李士照將范道寳扭案控稱今春二月憑范與楊洪林等爲媒納龔氏之女妙華爲妾當出身價洋二百四十元媒金二十元詎至本月十五日被妾之母舅劉榮山來家將妾逼勒領去後經查知龔氏前巳將女許字他姓復串媒人賣於商人爲妾况該妾當日即在劉家出門由商人雇備馬車往接現被帶去金戒金圈金押髮等共五件併求追還兹經湯裁判提訊楊錢氏母子及李士照均供明前情龔氏與范道寳蔣杏生互相推諉詰之妙華供母親先將女子許字楊姓今春母親與范道寳等以帮傭爲名將女子賣於李姓爲妾十五日又由母舅誘領來案所有在李處帶出之金飾五件寄於親戚家可以交還湯裁判以龔氏不應將女兩嫁喝令戒責一百五十下范責一百下分别押候補提人証訊追李之身價妙華拘留着交金飾到案給領 
[情節可疑]  
　　寓居寗波之宜昌婦人張何氏同其夫張某領一同鄉女子蘇桂卿乘寗紹公司某輪船來滬在馬頭上招雇人力車送往虹口不料中途與其夫失散該車夫遍尋不見車回原處因該氏不給車資互相爭閙即由二級巡長向氏查問言語支吾當即拘至自治公所警法當值處盤詰氏稱與蘇女係是姊妹夫爲漆匠成親四年此次來滬探親在途失散裁判官又詢其夫之名則囁嚅不答判一併拘留候查核奪 
[短交粮米]  
　　振新米棧執事胡長林扭送運糧船户張啓雲王玉春至南區控被張短交米五石五斗八升值洋三十四元五角王短交六石五升值洋四十元三角一併求追當由該區移遂裁判所訊供不諱判均交保限月底如數清理 
[一再欺騙]  
　　同和烟紙店主魏光才扭閩人胡阿壽至裁判所控稱前被胡將僞造士皮騙去洋七元今又來店混售扭案請究即經湯裁判訊實判胡押十天期滿責釋假土皮銷燬 
閘北 
[兇徒交保]  
　　唐根榮控江北人周池玉張錦瑞等紏集多人毆傷其弟唐根福經四路分局蕭區長提到周張二人訊判收押唐根福送醫院療治在案昨日復由區長諭將周暫行交保候唐傷愈質訊核辦 
[拐匪狡賴]  
　　許才生控袁國新誘拐伊女文如一案昨經四路分局蕭區長覆訊袁仍不認判解總局訊辦 
[女孩迷路]  
　　前日有江北女孩沈阿三年約十三歲在川虹路迷途由二區巡警帶至局内送往分局轉送棲流所留養候領 
英租界 
[殘人入獄]  
　　公共捕房控粤人盧阿六粤婦唐銀彩虐斃七歲買女瑞蓮由廨訊判分别押候上海縣將驗屍情形復廨再核在案昨日復由捕房解究盧等供仍推賴判盧押西牢半年唐婦還押候下禮拜二核辦 
[傳訊被告]  
　　嚴王氏控畢厘和等借洋不還由李葉氏控區擇臣不付橡皮股票銀等案昨由差探將畢畢區等傳至　過堂候訊 
[賣良爲娼]  
　　常熟女子范申囡被人拐帶來滬賣於蘇州婦人朱王氏由氏轉押爲娼前日被女之伯父范雲峯來滬尋獲控由捕房昨解公堂經中西官略訊一過判女暫留濟良所朱王氏着押女所候查明實在於下禮拜二再訊 
[抵地紏葛]  
　　葉薇生與薛桂堂許閬生抵地紏葛一案昨由捕房將薛許二人傳至公堂一併留候即日早堂會訊 
[流氓攫物]  
　　流氓王阿三在山西路攫取馮王氏之金挖耳被捕追獲昨解公堂訊明判押候提到向黨併究 
[聚賭受罰]  
　　阮田初在楊樹浦路開設小茶館違章聚賭被捕查獲於昨日將阮傳至公堂訊明屬實判罰洋十元充公 
[私設花會]  
　　甬人馮子仙私設花會賭博被捕拘獲昨解公堂訊實判押七天 
美租界 
[有何怨憤]  
　　朱阿芝任居西華得路二千一百八十九號昨至捕房報稱同居人名　水者不知因何吞食鴉片欲圖自盡捕頭卽飭送往同仁醫院救治候再查核 
[電車衝撞]  
　　九號電車昨在北四川路撞壞周阿三之人力車周報捕房捕頭諭赴該公司索償修費 
[馬車傷人]  
　　馬夫周阿慶昨駕馬車至密勒路漢璧禮路轉角處撞跌婦人馮阮氏致傷該氏及所抱小孩之頭面由捕併送捕房捕頭命將受傷人送院醫治 
[西婦欠洋]  
　　王友成在黑獅路開設紅帮成衣店昨控四十九號住户某俄婦虧欠工洋數十元不還捕頭諭赴俄署控追 
[黑人逞兇]  
　　昨有甲乙二黑人乘醉在百老匯路毆打車夫陳東江王阿連由印捕拘送捕房候辦 
 [L海上閒談 
　　明日爲英皇喬治第五加冕之期。租界内英商各行號。旣有各種燈彩。爭縻鬥勝。入夜又有提燈游行。且得某國人之竭誠助興。則届日游觀者將萬人空巷。舉國若狂。亦勢之所必然者。捕房麥總巡。因恐流氓乘機滋擾。布置防範。固應有之預備也。但我中國人。旣巳樂人之樂。亦應稍持尊重。母失體統。若竟成羣結隊。舉動浮夸。則不知自量之甚矣。可不戒哉。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[法部會奏遵議發遣官犯改發巴藏章程摺]  
　　奏爲遵議官犯發遣改發巴藏章程謹繕清單恭摺仰祈聖鑒事宣統三年二月初七日准會議政務處片稱議覆川督趙爾巽等奏發遣官犯改發巴藏効力一片於二月初六日具奏欽奉諭旨著依議欽此欽遵並刷印原奏片行到部查原奏内稱據該督等片稱巴藏經營伊始一切查勘路線安設電桿招民屯墾設台轉輸需人差遣若悉由内地調用極邊苦寒非人情所樂從卽經費所需亦難籌措歷來臣工獲罪非在不赦均蒙恩發遣軍台新疆等處効力贖罪並准援例捐贖今巴藏邊苦逾於新疆可否准予嗣後凡應發遣新疆軍台人員准其一律改發巴藏効力贖罪其巳發在途者亦准就近呈請地方官請咨改發其有願捐贖者亦准援新疆軍台贖罪例就近繳由川省捐贖留充巴藏經費等語查刑律發遣一項本於明罰勅法之中庽徙民實邊之意巴藏旣經設治所有從前應行發遣新疆軍台人員自可援例一體發遣其例准捐贖者並准照例辦理擬如所奏請旨飭下法部詳議章程通行遵辦等語臣等查官犯發遣之例情罪各有重輕職官捐贖之條今昔本形歧異兹據川督等請將軍台新疆官犯一律改發巴藏係統舉各項官犯而言其所稱援例捐贖亦係指捐贖舊例而言自去歲頒定現行刑律凡官犯遣發捐贖之法均巳變更則修訂此項章程亦有不能不互相參酌略予變通之處謹爲我皇上縷晰陳之一軍台新疆效力人員改發巴藏宜分别辦理也查現行例載凡文武官犯徒罪者依應徒年限奏請發往軍臺效力贖罪應流遣者奏請發往新疆效力贖罪等語尋繹例意係以軍臺新疆道里之遠近爲官犯徒流遣罪之等差今擬將應發新疆之員改發巴藏以道里遠近論情罪尚不甚懸殊至發往軍臺之員向均解部轉發計自京師至張家口僅四百三十里又六十里至察漢托羅台爲第一台由一台至二十九台約計不過一千七百餘里較之西藏遠近相差幾及萬里而遥且查川西新設之康定府巴安府等處地勢巳高出成都七百餘丈川藏之交諸土司境又高出康定府四五百丈不等前藏稱是後藏又高出前藏百丈上下地形高仰山勢巉陡深林密箐行旅裹足比之軍台險夷不可同日而語若以發往軍台人員與新疆官犯一律改發罪異罰同似不足以别輕重而昭平允擬請分别辦理凡應發遣新疆官犯均改發巴藏効力贖罪巳發在途者亦准就近呈請地方官請咨改發至應發軍台官犯如係侵貪之案亦一律改發外省即由犯事地方派員解往毋庸解部庶與邊徼需才之意不相違悖若並無侵貪情事者仍照例發往軍台以示區别一改發巴藏人員效力年限宜各從本法也查現行例載發遣新疆効力廢員由該省巡撫酌量差使十年期滿原犯年又文武員弁犯五徒及總徒四年准徒五年者均發軍台効力其年限以應徒之年爲斷限滿即行釋放如係侵貪之案仍令完繳台費限滿後奏請釋回其無力完繳者於應徒年限巳滿之後奏明再行留台三年限滿即行釋放等語今發遣巴藏廢員雖同一改發而其軍台新疆本罪原各不同其效力年限應仍按照現行例各視其徒流安置發遣本罪辦理庶與原定罪名仍無出入一軍台改發巴藏人員應繳台費宜酌减也查中樞政考載發往軍臺効力廢員自一臺起至十臺止每月繳臺費銀四十三兩自十一臺起至二十九臺止每月繳臺費銀三十三兩臺之遠近不同費亦互異康巴改發事屬創始由康定府至巴安府計一千二百五十五里其中幅員寥闊塘鋪遠近核與軍臺分設各臺者情形不同自未便强爲比附况巴藏道遠艱苦百倍於軍臺若仍一律照舊繳費殊非因地制宜之意擬請酌量核减嗣後軍臺改發巴藏官犯其應繳臺費卽按照中樞政考十一臺至二十九臺每月臺費三十三兩銀數酌减十分之五庶於嚴懲墨吏之中仍寓體恤罪臣之意一效力人員捐贖銀數宜改照現行例也查軍臺廢員贖罪及遣罪捐贖舊章銀數甚鉅同光以來疊經更改然均與現行律辦法不符按現行律載京外職官犯徒流以上除詐僞犯姦略誘和誘及常赦所不原外准其捐贖徒一年三品以上官捐銀一千兩四品官捐銀五百兩五六品官捐銀四百兩七品以下捐銀三百兩每徒一等三品以上官加銀二百五十兩四品官加銀一百二十五兩五六品官加銀一百兩七品以下加銀六十五兩由徒入流三品以上官以五百兩爲一等滿流贖銀三千五百兩四品官以二百兩爲一等滿流贖銀一千六百兩五六品官以一百五十兩爲一等滿流贖銀一千二百五十兩七品以下以八十兩爲一等滿流贖銀八百兩係照乾隆年間通行營田運糧捐例酌量减輕該督等原奏旣稱例准捐贖者並准照例辦理則此後改發巴藏官犯贖罪銀數自應按照現行律所定銀數捐贖不得仍援從前贖罪舊章致涉歧異再官員發遣新疆有由流置加重發往者有本罪應發新疆者是以現行例内載明加原犯巳至外遣由本罪發往者再行留戌五年意在與流置加重發遣者有别惟捐贖例内則言遣置各照滿流捐贖是實發之年限顯有區分而捐贖之銀數仍無區别似亦未得其平擬請由外遣本罪改發巴藏官犯呈請贖罪應按照例定滿流銀數再加十分之三庶於原情宥罪之中仍不失明罰勅法之義至此項捐贖銀兩無論在部在外呈請均留充巴藏經費以濟邊防而符奏案以上四端遣戌之遠近年限旣因罪名而酌其中贖刑之加减重輕復合新舊而歸於一按例留戍者則銀數以之加增由徒改發者則臺費因之遞减其餘若起解之限期到戌之管理臺費有繳不繳之分贖罪有准不准之别以及期滿釋回變通起解等項均應逐層規定俾免參差臣等督飭司員參酌向章折衷新例謹擬就官犯改發巴藏章程十二條呈候欽定恭俟命下臣部卽通行京内外問刑衙門一體遵守此後如有未盡事宜仍由駐藏大臣隨時體察情形咨商臣部奏請修改合併聲明所有臣等遵議官犯發遣改發巴藏章程並繕具清單各緣由是否有當謹恭摺具陳伏乞皇上聖鑒訓示謹奏宣統三年五月初四日奉旨依議欽此 
國外新聞 
 
 

Page 27

 
 
[中國與墨西哥之交涉]  
　　捷報載華盛頓電云此間接有消息謂菲列濱總檢事長即前充駐滬美國按察司拿爾拂萊君巳由中政府延請辦理墨西哥革黨殺害華僑之次涉案件擬要求墨政府賠洋六百萬元 
[中國向日定購大批煉銅]  
　　日本日日新聞載稱中政府决意再鑄銅幣以爲改良幣制入手辦法並决意向日本購買煉銅現巳向日本各銅公司簽定合同購銅五萬擔百分之中含凈質九九零七限本月至西十二月間將貨交齊按日本每年所出之煉銅不滿三千噸（五萬擔）除本國應用一千噸外僅餘二千噸可以出口故日本銅商於本年年底之前交足五萬擔之數殊不易辦即簽定合同之各公司能儘速煉成亦恐終在缺貨之一日大阪煉銅目下每擔售價日洋三十三元其價之高爲近來所未見云 
[俄國蒙古貿易近况]  
　　據烏里雅蘇台俄國總領事所造之綜計表觀之俄國在蒙古之商業現巳大爲減色該領事謂一千九百零七年俄國製造品運入烏里雅蘇台者共值二十二萬三千羅卜至一千九百零十年年底即减至七萬七千羅卜蓋因華商運入之英美製造品非特其價較俄國爲廉且比從前之貨易售云 
[飛船環游歐洲]  
　　二十三日倫敦電云環游歐洲飛船賽駛會各會員巳由巴黎駕船出發擬過法蘭西比利時荷蘭英倫然後回至巴黎計程約一千英里巳死賽駛人兩員一死於起程之前一死於甫行起程之後 
[印度政界之暗殺案]  
　　二十三日倫敦電云買特拉斯郡汀里佛萊之收稅員亞希君爲一白拉明之辯護士以槍擊斃兇手當塲自盡喀爾喀脫附近昨日亦擊斃本地警察偵探一名（以上譯字林報） 
[葡萄牙保皇黨之狀况]  
　　二十三日柏林電云葡政府宣稱政府巳定有策畫發見葡菗牙北部保皇黨之隂謀並擬豫備議案驅逐謀亂之人 
[葡萄牙共和國會開會]  
　　二十四日倫敦電云據里斯本電稱共和黨第一次國會業巳開會此事作爲全國慶典 
[法班摩事齟近聞]  
　　二十三日柏林電云法政府在報章宣稱西班牙對摩政策法國聲明其違背條約後不欲再與交涉此事 
[阿爾巴利亞土軍未退]  
　　二十三日柏林電云阿爾巴利亞雖巳安謐該處土軍尚未撤退（以上譯文匯報） 
小說 
[殖民小說華僑涙（四十七）]  
　　范鳳洲同着衆人。慢慢的隨後出門。直往勸業會來。到了會塲門。首鄭國昌忽然說道。今天我一時疎忽。没有帶得入塲劵來。這便怎樣。楊惠君把手一指道。那邊會塲左首。就有發賣入塲劵的地方。我們去購買一張就是了。說着。便搶過一步。買了一張入塲劵。正在這個時候。楊惠君心上忽然發個奇想。在身上掏出一張銀票。遞在那賣票人的手中。賣票人接過看時。見是一張一萬兩銀子的銀票。不由的大吃一驚。只道是楊惠君無心錯了。連忙走上前來。鞠一鞠躬道。先生錯了。快請收回。說着。把銀票仍舊遞過去。楊惠君看也不看。也不去接他的銀票。口中說道。我没有錯。這一萬兩銀子。就是這張入塲劵的代價。是我願意給的。那賣票的人。忽然聽得楊惠君說出這般的幾句話來。真個是出其不意。不要說没有見過就是耳朶裡頭。也從來没有聽過這船詫怪的事情。一時間呆呆的做聲不得。楊惠君看着他這般模樣。知道他心上還有些疑惑。便向他笑道。你不用心上疑惑。只顧把這一筆錢。送到經濟部去充作會塲經費。這幾個錢。算不得什麽大事。不過盡個同胞的義務就是了。那賣票人聽了。方才恭恭敬敬的。向楊惠君鞠躬致敬道。旣然如此請先生把姓氏說明。以便布告同胞略。伸謝　楊惠君聽了。便取出一張名刺。交給那賣票的人。那賣票人接過名刺看了一看。拱一拱手道。原來先生就是華僑代表。失敬失敬。楊惠君也隨口謙讓幾句。范鳳洲等看着楊惠君這般舉動。把一萬兩銀子。賣了一張入塲劵。大家心上雖然不免有些詫異。却究竟都是些有錢的人。覺得這樣的事情。也算不得什麽奇異。看着楊惠君這船的一來。把衆人一片愛國愛種的熱心。登時激發起來。大家也都搶步上去。爭着掏出銀票來。要買入塲劵。也有三千二千的也有一千八百的。多少不一。那賣票的人見了他們這般的慷慨疎財。同心愛國。不覺得肅然起敬起來。接了銀票。連連的鞠躬申范鳳洲等也没有工夫和他講話。便一直到會塲中央議事所。尋着了侯觀察。大家商酌一番。楊惠君情願先捐三十萬金。作爲開辦公園的經費。范鳳洲和鄭國昌等也合捐了五十萬金。侯觀察默默的估計一番。知道有多無少。心中大喜。竭力的把他們恭維了一陣。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
專件 
[試辦中美輪船股份有限公司招股簡章]  
　　一本公司爲推廣中美兩國商務起見由兩國商民共同出資組織巳由美國發起人大來君在英國羅奇廠定造八千六百噸大輪船一艘准於四月二十二日在英國下水行駛來華計中歷六月即可到滬 
　　一此船未到滬以前應付造價暫歸發起人大來君先行擔認俟股本招足後照數撥還 
　　一本公司擬招股本英洋六十萬元分作二萬四千股每股洋二十五元中美各半定於中歷六月底前全數收足 
　　一本公司現由發起人具禀郵傳部農工商部註册作爲中國公司其船懸掛龍旗並請大部特别優待以爲推廣航業於域外者勸 
　　一本公司定名曰中美輪船股份有限公司 
　　一總行設於中國之上海地方分行設於美國舊金山地方其餘凡輪船所經各埠酌量托人代理暫時不設分行以節經費 
　　一本公司設董事部共舉董事八人查帳員兩人擬定華董事五人西董三人查帳員中西各一人俱由股東推舉以權數多者當選 
　　一董事資格須有股份一百股以上查帳員資格須有股份五十股以上　　一公司營業注重　運貨物間可附載搭客往來中美各埠如中國之漢口上海以及天津之大沽口皆爲土産出口之處隨時運貨往美國銷售亦可繞道至南洋羣島或歐洲各埠隨時隨地相機辦理 
　　一本公司發起人大來君本自有輪船七艘往來歐亞各埠設立行棧經理其事頗著成效現本公司所有輪船凡行駛外洋各埠卽托該行代理旣可省費又資熟手於招攬生意甚有裨益一俟辦有成效再擬添招股本廣置輪船以便自立門户 
　　一本公司發起人大來君現有各輪船除開支所得淨利每年約有一分今本公司初次懸掛龍旗出洋必得華僑歡迎生意必可興旺若更得大部獎勵每年給與補助金是股東常年紅利當可操劵 
　　一本公司結帳每年分春夏秋冬四季以西歷三月底首期六月底二期九月底三期十二月底四期每期之杪將帳清結一次俟股東大會時由總行將四期之帳彚總交由中美董事會議支派其所贏之利 
　　（甲）酌提公積及保險銀兩 
　　（乙）船身折舊 
　　（丙）酬勞贈與 
　　（丁）股金派息 
　　照各國公司通例所餘贏利除甲乙丙三項支付外其餘悉歸股東是以不另定常年股本之利率 
　　一本公司招股除發起人擔認招股外並托沿江沿海之商務總分會分段招股由發起人事務所先行刋印招股收據編立號碼分别寄往備用所收之銀各存其就近之大清銀行如未設大清銀行之處由招股人酌存殷實商號一俟招足截止將所收銀元以及收據存根一併彚送上海大清銀行以便按照存根換給股票分别寄往轉發收執 
　　一本公司應招華股一萬二千股每股洋二十五元統限本年六月底截止一期收足如届時逾額按成匀攤並將餘洋給還原主 
　　一本公司俟新輪於六月内到滬由舉定之董事騐看後即行赴漢裝運土貨如生鐵等件前往美洲以便生利以後即按期往還中美以及南洋各埠應收水脚統照各國公司船通行章程由董事會隨時斟酌更訂 
　　一本公司暫設事務所於上海商務總會内以便各處通訊一俟董事部成立再行擇地另設 
　　一此係招股簡章其餘一切辦事細則以及行輪章程俟董事會成立開辦再行訂定 
來函 
[馬樹周致上海地方自治諸君函]  
　　敬啓者城内請遷火藥局一事除硝磺局内之火藥巳於本年四月間徙存他處外其提標火藥局存儲之藥僅百餘箱卽不另建局所何處不可消納乃日復一日屹立如故其緣因則在自治局與武營瓜分九畝地之不匀目下天氣漸熱保定藥庫南京藥庫相繼出事萬一此間之藥局更遇去年八月二十六日青蓮菴之慘禍自治諸公其將何以對我居民乎不佞於此事謀之數年登報以論利害巳非一次而自治諸公熟視無睹則竊不解自治二字之名義矣總之武營之藥局一日不遷即爲地之自治一日之累敢進忠告願熟思之 
 
 
 

Page 35

 
 
   
 
 

Page 36

 
 
   
 
