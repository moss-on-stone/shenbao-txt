# 1898 - 207 - 4909083

 

Page 1

 
 
[重印四史告成] [  圖書集成局啓]  
　　本局新印四史校儲詳愼紙墨精良遠近聞聲爭先購致數更　葛挿架已空兹又續付手民精益求精與前迥别世有欲爲柔日这讀者請臨三　馬路申報館及申昌書室購取可也計毎部六十本釐定實價洋银四圓八角 
[添印白紙玉堂字彚出售] [  圖書集成局啓]  
　　本局向印玉堂字彚久已風行海内惟所印均傣竹帋現在添印白紙紙張格外潔白裝訂亦極精工毎部計二本碼洋三角竹裕者仍碼洋二角欲購者請至三馬路申報館及申昌書畫室　取可也此佈 
[新印曾文正公奏議告成] [  圖書集成局代啓]  
　　曾文正公爲中興一代偉人當髮逆披猖禀承廟謨戡平禍亂嘉猷碩畫亘古不刋奏議一編直可與陸宣公繼執江左書林託本局用新鉛字排印成書紙張潔白校　精良裝訂四本定價實洋七角江左書林及滬上各書坊均有發售欲購者請就便移玉選取可也此佈　 
[科舉改章說]  
　　自明祖以時文取士本朝入關定鼎承其舊制歴今五百餘年流弊滋多人才愈乏皇上銳於求治特沛綸音鄉會試及生童歲科各試向用四書文者一律改爲策論禮部詳擬分塲命題各章程奏蒙允准海内人士耳目一新　鄂督張香濤制軍湘撫陳右銘中丞奏請宜合科舉經濟學堂爲一事擬爲先博後約隨塲去取之法將三塲先後之　互易皇上俯允所擬著鄉會試仍定爲三塲第一塲試中國史事國朝政治論五道第二塲試時務策五道專問五洲各國之政專門之藝第三塲試四書義兩篇五經義一篇自塲按中額十倍錄取二塲三倍錄取取者始准入次塲毎　發榜一次三塲完畢如額取中其學政歲科兩考生童亦以此例推之先試經古一塲專以史論時務策命題正塲試以四書義經義各一篇著禮部通行各省一體遵照仰見皇上於科舉一事斟酌至再不厭求詳雖經禮卢擬章具　　旨遵行而苟有良法美意無不立予轉園德音所布簿海内外寛宏魁通之儒咸思亟自振興以副朝廷破格　才之至意而老生腐儒之默守舊法者則又議論鋒起謂皇上旣欲搜取眞才不可不體恤寒畯往者三　蟬聨而下計時不過九日士人躔屐檐簦跋涉千里試事旣畢卽可遄返里門館課不致多荒旅貲亦尙有限今定爲隨塲去限　必曠日持久在富厚者槖金充裕借赴試之名償好遊之願多待數日亦屬無妨而白屋寒儒行囊蕭索久覊旅邸其何能堪未識當軸諸公　嘗計及此否則謹應之曰朝廷設科取士將以求有用之材也今定毎塲發榜一次於搜求　學之中實寓體帖寒微之意蓋頭場榜出若旣名落孫山則可卽日束裝翩然而返二三塲不致徒費精神倚頭二塲名均高列則蕊榜之題大有可望靜候數日亦所甘心况核實計之掼塲校閱多不過五六日亦何曠日持久之足慮乎或又詰之曰鄉會試人數多寡雖各不同以江南省鄉試而論其數不亞二萬房考十八人約毎人毎日校閱一百五十卷亦須八日閱竣兼之主司逐一過目又非倉卒可畢子言五六日卽能竣事或亦未及深思乎則又應之曰曩者所試時藝庸腔濫調可以揣摩而成以致議陋空疎者亦獲濫竽充選進到之途易則徼倖之心生毎届春秋二試曾習　夫　謂者咸托名赴試噬觀上國之光三塲旣　幸而泥金報到固足爲閭里之榮否則文章優劣亦無人指摘今所試旣　實學自揣於中外政治古今掌故從未研究者諒不敢皆味嘗試况隨塲卽定去取則優絀立見其孰肯　　遠　以　萬無徼倖之事乎吾恐應試之人所减或不至一半也數旣不多校閱自易安有五六日間而猶不能竣事乎夫法無不歴久而不弊改時文爲策論誠不敢謂所取盡係有用之才然苟於古今書史平日稍能究心則識見議論總可漸期明通斷不至如專習時文者之一無所知也所難者袞袞諸公俱從時文入手倘一旦恭膺簡命玉尺量才其於中國史事古今政治一洲各國之政專門之藝從未稍有心得而欲其拔取眞才不亦强以所難乎至於嚴搜檢之條節供應之費謄錄之或廢與否出題之格式如何一切未盡事宜想禮臣自能計及隨時妥酌具奏牖下書生亦何必代爲多慮能 
[續錄振興工藝給奬章程]  
　　第四欵如有著新書貫通中外政學深明治體綱舉目張切實可用於今日者或能博徵時務發明經義原原本本有功聖教者請特恩賞給翰林院編檢實郱或派往各省學堂爲總教習第五欵或著新書發明專門之學如公法律例農學商學兵法算學格致之類確有心得者請賞給庶吉士主事中書實職發交總署及出使各國大臣各洋務省分因才器使或派往京帥及各省大學堂爲專門分教習凡毎一人所著書必在二十萬言以上乃得請奬以杜冒濫旣得奬後其書亦准自刻專售二十年第六欵如有獨捐巨欵興辦學堂　養學生百人以上者請特恩賞給世職或給卿銜能養學生五十人以上及募集目欵能養學生百人以上者請賞給世職或郎中實職募捐能養學生五十人以上者請賞給主事中書實職其學堂請頒御書匾額以示鼓勵第七欵如有獨捐巨欵興辦藏書樓博物院其欵至二十萬兩以外者請特恩賞給世職十萬兩以外者請賞給世職或郎中實職五萬兩以外者請賞給主事實職並給匾額如學堂之例第八欵其捐集欵項湊辦學堂藏書　博物院等事僅及萬金以上者亦請加恩奬以小京官虚銜第九欵如有獨捐及募集巨欵　闢地利若干設建槍砲廠每日能製槍砲若干視功用之大小欵項之多寡爲將給之等差一如第七欵之例第十欵以上各欵分别請奬之例皆就未得官之人而言若已經授職人員則遵奉上諭照軍功例請就原官超摧惟欵中所有　特恩字　則已仕未仕皆同一律第十一欵凡請奬之例或由本人將所製之器所著之書所辦之事呈明總理衙門查核奏請辦理或由京外大員將所製之器所著之書所辦之事奏請交總理衙門查核辦理第十二欵凡著書製器各事必由總理衙門認眞考騐實屬新書新器乃得給奬捐辦各事必行查地方官所辦屬實乃得給奬若有剿襲陳言冐認新書稗販洋貨自稱新器及興辦各事揑報不實等情自應從嚴駁斥顯暴於衆以愧恥之若竟僥倖售欺得奬一經查出除撤銷奬案外仍當嚴示懲創已得官者革職治罪未得官者另行酌罰重欵禁錮終身原保大臣分别議虚○五月二十四日奉上諭前經降旨各省士民著書製器旣捐辦學堂各事給予奬勵諭令總理各國事務衙門妥議具奏兹據該王大臣等議定詳細章程開單呈覽所擬給予世職實官虚銜及許令專利頒賞匾額各節量能示奬尙屬妥協　依議行卽由該和門咨蚝各直省將軍督撫通飭所屬將章程出示曉諭以動觀聽而開風氣朝廷鼓勵人才不靳破格之賞仍應嚴防冐濫所有著書製器各事該衙門務當認眞考騐嚴定罰懲以期無負振興庶務實事求是之至意該衙門知道單併發欽此 
 
 

Page 2

 
 
[西匪漸平]  
　　廣州訪事人云廣西土匪連陷各城旣而北流縣已經高州鎭潘鎭戎克復各匪逃至博白陸川二縣勢漸不支又得朱遊戎蔡都戎督帶安勇由梧州分水陸兩路星馳至容縣相機剿捕想指日必有捷音也至江鎭戎志由汕頭帶回之安勇經大憲派往西寍堵剿已於上月二十七日啓行 
[論功行賞]  
　　蘇州采訪友人云前者太湖巨梟施老窩子迭奉學諭旨儀拿究辦旋經蘇防前營管帶官朱登　　守蘇州總捕同知劉少峯司馬管帶飛划營歐陽子林副戎購得的實眼線吳友發夏邦裕夏潮海偵知蹤跡獲諸直隸盧臺某營中押解回蘇訊明正法兹者奎樂峯大中丞以在事諸員弁卓著勛勞自應分别奬賞遂委宋游戎管帶撫標巡緝快船葛都戎管帶浙西鹽捕水師中營而以汪都戎爲帮帶至朱太守劉司馬歐陽副戎則已專摺入告奬叙從優矣 
[摹繪陣圖]  
　　京師訪事人來函云練兵大臣袁慰廷方伯刻派武弁馬某進京延晝師五人赴小站營中繪新式陣圖以備操演之用已於五月二十七日辰刻由馬家堡乘火車赴天津矣 
[建造學堂]  
　　京師訪事友來函云日來總署王大臣派員擇地建立大學堂聞已擇定安定門内砲廠遺基建造屋宇而以東四牌樓之隆褔寺西華門迤北之護國寺爲東西兩中學堂外城崇文門外金魚池附近之空廠建蓋房舍爲東半城小學堂宣武門外土地廟下斜街之長椿寺古刹改作西半城小學堂逐日委員相度地勢未知將來有無更改也又聞順天府傳諭於都申設立官義塾令諸生兼習西學俟頒到西學二籍卽行開塾所授課程中西叅半 
[粤學示諭]  
　　廣州訪事人云廣提督學政張大宗師此次歲考武童時已奉改用槍改用槍砲之旨因出示曉諭曰照得朝廷設科取士文武並重今日習禮澤宫之彦皆他年干城皇國之材顴歴來文科之入翰林者分任封疆不乏知兵之選武科之備侍衛者出膺專闢毎鮮儒雅之風由是文吏可以兼攝武職而武弁難以改用文員非得士者之授職攸殊實應試者之儲材各異也當今武備一門專恃槍砲而科塲之弓馬技勇皆所習非所用本部院前奉兵部咨開奏請武塲之馬步箭弓刀石全廢撤改試槍砲并請各行省創建武備學堂調武生等肄業習重學化學地輿格致諸學分爲馬步砲隊槍隊工程隊諸科已經奉旨俞允各省武塲鄉試自庚子科始會試自辛丑科始童試自下届歲試始爲改試槍砲日期是此日之弓馬技勇已等于綴旒之懸難恃爲登進之桄值此改變武科之日該武生童等新猷快覩耳日煥然念時事之多艱儲實學而待用而于武備中尤關緊要者爲地輿尙量之學蓋習地輿則稔地勢之險夷行軍之利鈍精測量則知砲線之界限槍桿之低昻本部院意欲先開風氣預爲改試槍砲地步于本届童試招考策論及地輿測量各學合行先爲曉諭爲此示仰該武童等知悉如有武童文理通　能撰論說或習地輿學湖量學者准于校試步箭之先分門報考比文塲之經古本部院必從優錄取區别覆試毋得冐名槍替致負本部院愛惜人材激勵　氣之本心再本届歲考後庚子武闈錄科一律遵改槍砲各武生童宜赶緊購領火器操練精嫻毋或觀望徘徊致貽自悞至一切詳細章程一俟兵部議定卽行頒示兹將武塲改試槍砲緣由先行曉諭該武生童宜各儲材待售實力講求庶幾三年有成拭目樂觀新政千人曰傑捷足者尤快先登進取有資及時自効則爲士子導功名之路卽爲國家蔚將帥之材本部院有厚望焉特示 
[鄂城試士記七]  
　　武昌采訪友人云提督湖北學政王勝之大宗師考試武昌府屬文生童旣竣卽於本月初二日接考武生童試以測量輿地諸學向來盤馬彎弓之士類多目不識丁今則爭自濯磨應考者頓形濟濟亦可見風氣之轉移至捷也是日測量題設營壘三座作　角之勢相距各五里半欲共造一并合三營至井同遠問井距營若干里設甲乙兩處皆在北緯線四十度經線相距三十狼度問兩處相距若干里輿地題問中國整頓海軍北洋無險可依當在何處屯聚小吕宋海道考同日考各學教官題整頓學校議賦得廟堂新拜富民侯得侯字初三日調覆江夏縣文童題中國海軍宜與日本合力握黄海之權以遏歐勢而維亞局論 
[鄉民搜米]  
　　寍波訪事人云日來市上米甚缺乏江西等處後批之米雖有運到者然五縣一廳必須均派而鄞縣四鄉遼闊分得米石爲數不多杯水車薪無濟於事城中居民毎日尙可向各米店糴得鄉民則以鄉鎭米店十室九空紛紛來城糴米甚有自朝至暮東奔西走僅糴得米五六升者不得已結隊向各米店搜查一日搜得南門内採蓮橋畦馮萃豐米店存貨甚多不肯出糶鄉民大爲譁噪咸詬其遏糴病民價店主立卽報知鄞縣畢大令親往彈壓諭令將搜出之米十餘石一律平售無論米之高低照官米價毎升制錢四十二文毎人許糴三升頃刻已盡而此事遂得浪息波平 
[彝陵火警]  
　　宜昌訪事人云上月二十五日夜二點餘鐘東城内濠圻地方某姓家不戒於火一時紅光燭天幾似曉霞絢爛城外水籌爭先救護歴一時許焚去十餘戸查起火之由係某姓煮晚飯遺火所致某磨坊被災尤苦不及將牛牽出致燒斃一頭 
[京華紀要]  
　　京師訪事友來函云王月二十四日大雨竟日向晚雷聲隆隆水雲密布移時檐溜楨注幾如倒瀉銀河至次日已午之交始漸漸晴霽四野禾苗頓覺發榮滋長田家子歡聲若雷篝車之願定可滿償矣○端午節後糧價又昻白米價值尤漸漸加漲毎米一包約增銀二兩有奇說者謂董軍駐紥京西營中需米孔急故米價驟貴若是也○正陽門外石路左右棚攤均於五月二十日移清至兩邊鋪戸尙未全　巡查街道之漢察院彭廳憲述連朝親歴大街挨戸勸令暫撤以俟總署派人查看酌辦二十三日查至鮮魚口外見瑞林祥元記洋貨店布帳依舊高張因面諭掌櫃人某甲勸令暫收甲任情倔强謂支帳地基由鋪中費錢買得萬難從命廳憲猶婉言解勸甲執意不聽廳憲大怒立命左右拽甲俯地笞以大板笞畢復問如何甲始不敢强項唯唯從命二十六日午刻廳憲復出查街行至正陽門外橋上瞥見一男子蹲橋西石　不大便命役拽至車前笞臀以儆○椿樹頭條胡同金店夥某甲於今春娶某氏女爲室燕爾新婚纔閱二月近因所欠帳目甚多無法補償忽明短見夜間濳服紫霞膏毒發斃命迨妻知覺已無從救藥因取抺胸金鈎納入口中乃鈎屈而圓吞至咽喉竟不能下又無從取出宛轉哀啼求死不得復取鏡　宫粉吞入腹中以圖畢命嗣經旁人知覺設法取出金鈎多方灌救妻得不死日内此案已送部訊結批飭其妻將死者埋葬事畢由母屬領回撫養 
[棲霞山色]  
　　杭州訪事人云西湖之西棲霞嶺畔紫雲洞供奉觀音大士像毎届三伏之時男婦之往彼進香者　繹不絶負販之流利市三倍本年因米焊騰貴生意減色故自入伏後進香之人宛若晨星寥落亦可見時勢之艱難矣○錢塘江磡年久失修潮水灌入田禾易受　傷紳士朱茗笙侍郎捐資重築保衛梓桑業於前歲開工迄今已修築大半約在明春可以竣事江口向有六和塔相傳爲鎭壓江潮而建兵燹被燬至今未修侍郎以全省風水所關亦捐資重建已於上月二十八日開工矣 
[甌郡瑣紀]  
　　温州訪事人云沿海蟶塗坍漲靡定墾廢無常計玉環廳所屬此項塗祖歲征數十貫向充書院嬰堂經費官督往收董司出納本年各蟶戸藉口米貴糾集數百人於前月二十八日具呈求免適是日吳刺史政躬不豫諭令掛號候批各蟶戸疑爲長怯瞻敢喧閙不休刺史大震霆威扶病而出升坐大堂嚴詰何人喧讓各蟶戸不敢作聲叩頭如搗蒜刺史謂求免塗租已難允許况形同挾制此風斷不可長主謀 
 
 

Page 3

 
 
之人亟須懲辦各蟶戸再四求饒刺史諭以姑念米價騰貴緩至新榖登塲再行輸納衆皆唯唯叩謝而退○時蓬伷觀察會同道府提比三班縣役勒限查拿毁衙首犯旋經縣差先後拿獲盧某等十餘人然均非眞正首犯訊無確供押候查辦後復求展限五天續展三天迨五月二十八日帶比仍無弋獲僅將元華銀鋪主曾少蘭帶案塞責指爲起意罷市之正犯永嘉縣秦鹿坪大令略詰供詞發交典史看管一面明查暗訪廉得實情隨於二十九日次保釋出併將差役發押兩名餘仍嚴比限拿○房捐藥牙一律停辦商民皆以手加額感頌皇仁兹聞李糓宜觀察復乘招商局普濟輪船來甌合郡商民物議沸騰幾至杯弓蛇影幸時蓬仙觀察先期刷印告示申明廖大中丞體恤時艱于裕課之中隠寓恤商之意鰲定新章秉公辦理所有定章程一概變通不准私設官行不得預請空白印花烟館　戸概免征收緝私勇丁業已歸防號衣吊銷商人始貼然安謐 
[禾郡瑣紀]  
　　嘉興訪事人云前報新篁鎭刦米一節宗郡守派員往查禀復後嘉興縣金邑尊亦委嘉河廳前往細查確實知鄉民祇取食米至行中所失銀錢係被匪徒乘機刼搶所獲之鄉民並非爲首者遂持平判斷以鄉民無知祗管押以儆行主亦有違憲示惟已被刼不復究懲○宗郡守虔禱甘霖先後已得兩次初六午後又得大雨歴兩時之久田禾可從此沾足矣 
[五羊紀要]  
　　廣州訪事人云南海黄鼎司小塘設有鹽埠子埠雇用司事管鹽及工人各一上月二十一日司事因事遄返囑二有不可暫離詎料管鹽者亦於是日回家僅留工人守屋是夜三更時被匪所斃翌日管鹽者至見大門未啓壁有一穴蛇行而入則工人首項有二刀傷心窩復中一刀血液模糊慘不忍覩旋禀知南海縣董邑尊於二十七日親往相騐未悉能破獲否也○刻下各鄉新榖均已登塲各善堂辦理平糶一律停止惟米價仍未少减而榖價較上年更高故本届秋收雖務照只五成而農人尙堪護利也 
[彝陵雜錄]  
　　宜昌訪事人云貢院左側有曠地一區爲考試時武童習射之所某日某武童正彎弓發的有一小孩在靶後拾取箭枝不料一箭穿紅心而過將孩腹射透以致殞命不得已出錢卹之亦可謂无妄之災矣○某甲於今春來宜經人薦在泥匠處當小工餬口近得時症勢將不起匠頭恐爲沾染將將擡至曠地蓋以蘆席雇乞兒守護至深夜乞兒棄之而去竟被野獸所食肚腹及胸俱有齒痕左足亦不知去向天明時有過而見者向善堂乞棺殮之○某甲向在碼頭挑貨覓利上月二十九日早在南弟外道署前碼頭上與人爭挑貨物相持之下兩足踏空跌入水内直至午後屍始浮起甲之父母不肯甘休經人調處給棺木掩埋了事○天氣炎熱至今尙未得雨農民待雨孔亟市中糧價日高但願速霈甘霖以抒民困也 
[襄江鯉簡]  
　　漢口訪事友人來函云江漢關稅務司穆君和德近因天時炎熱命駕赴江西廬山避暑聞廬山建有高大洋房樹木鬱森峯巒重疉相羊其間正不啻軟紅塵中一服清凉散也其他寓漢西商前往歇夏者亦實繁有徒○某氏婦家居漢陽鐵政廠左近時往廠中竊取碎鐵某日被廠中人所見立卽拘送有司衙門枷號數日以示薄懲○日前有山西茶客數人挾重資由襄河順流而下行經蔡甸附近突有匪徒一躍登舟將艙中所有搶刦一空事後茶客赴縣報案李廣侯大令特倩徐煥亭把戎等嚴密拘拿現聞已在沙洋地面拘獲首犯一名想須照例懲辦也 
[軍門謁客]  
　　統領自强軍江南提督李壽亭軍門於昨晨九點二刻鐘時乘緑呢大橋排導至縣署拜會黄大令大令迎入花廳茗談良久始回也是園行轅 
[加意防範]  
　　四明公所一事經藩憲聶仲芳方伯與法總領事再三商議尙未就緒日來外間謡言四起法界捕頭深恐流氓乘機滋事因於前日调集法兵七八名在捕房左右擎槍鵠列扼要防範南市各巡防局委員亦毎晚率勇甲巡查至前次被流氓抛擲磚石所毁捕房後　數尺業已圍以竹笆修理完竣矣 
[輪船被刦]  
　　某日招商局江孚輪船由長江下駛至江隂突來匪徒二十餘人將搭客行李强行刼奪内有王用之一人因奪取洋傘被匪毆擊大受傷夷船上茶房人等畏其兇横袖手而觀事爲船主大副所聞立卽傳齊通班水手四面兠拿匪徒帶有洋槍刺刀贍敢拒敵迨後見勢不佳始紛紛逃逸當塲拘獲陳有明張玉寶王來寶王有才張三仔張得勝李春生陳渭道等八人帶回上海送押法界捕房昨禮拜四堂期捕頭命將一千人解請鄭大令與代理繙譯某君會訊江孚輪船大副偕買辦及王用之上堂伸訴前情且稱此輩共有二三十人各持洋槍刀械肆行强刼致王用之身受重傷請爲檢驗包探禀稱此輩皆長江積竊羽黨甚多中有張三子一名與現押之陶玉高同竊海琛輪船洋銀九百五十元已據陶玉高供明大令研究爲首者係何人黨羽共有若干張得勝等同供係楊少坡爲首在江隂時已逃逸小的由鎭江附輪船來滬向業整容不敢犯事伊等肇事之後在泰興逸去九人江隂逸去三人當楊少坡同陳有明王來寶三人開箱刼物時小的上前攔阻突被掌頰一下大令問爾黨究竟共有若干人供稱不知其數大令檢查前卷知陶玉高供出之小三子卽張三仔遂與代理繙譯官會商著將張得勝枷號三月責四百板陳有明陳懷道各枷二月責三百板張玉寶王來寶張三仔李春生各枷號三月責二百板王用之著自行醫治 
[控追薪水]  
　　江西饒州府在籍紳士楊德成承辦本處股開銀礦事宜來滬聘西人季雄爲礦師訂立合同年限毎月薪水洋二百五十圓自三月二十二日訂立至今分文不付季雄投法總領事署具控將楊拘押捕房昨日堂期解案請訊季雄投案呈遞合同伸訴前情楊德成供稱言明在滬時毎月祗薪水一百五十圓及到礦山始給足二百五十圓之數讞員鄭景溪大令謂合同上洋文並無此語惟有照數付給或向原告商懇允洽再行復核 
[示領女孩]  
　　代理英美租界會審分府鄭爲招領事照得本月初一日據巡捕房解送迷路女孩陶阿二一口年十二歲江北口音身穿青布衫花布大脚　逢頭不梳髮辮纒脚黑布尖鞋如有家屬來認卽取具店鋪圖章切結訊明給領倘有假冒認領一經察出定千究辦毋違切切 
[舞弊被拘]  
　　楊州甘泉縣某大令飭差役劉淦丁洪持牌票赴滬投遞英界公廨請派差恊提開妓院之萬陳氏卞玉興及妓女秀寶解縣以憑訊究二差來滬後私將萬陳氏卞玉興百般恐嚇旋許代爲調處萬陳氏卽央鄰居向之議定賄以洋九十元使回甘泉銷案昨日午後二點鐘約至法界公館馬路一枝春茶館交付由差出立筆據籖字因數尙不敷復至恒德質洋湊足事爲包探嚴頌眉所聞將差及牌票筆據一併解入捕房押候解堂訊究 
[抵單轕]  
　　程福田俞錫生等假揑契據向法界式部局收捐西人柏禮才押銀八百兩控經讞員鄭景溪大令訊供責比牽涉多人迄今案懸未結兹程福田已向原告商通將田單抵銀四百兩昨晨又繳洋五百三十二元合銀四百兩旋由韓少林投案禀稱王金氏前經小的保出程福田所押之銀王金氏亦用過四百九十八元迨後交還一百元尙少三百九十八元約至上月十四日立票現在悔議不立請准退保大令以王金氏不應朦混著押候覓保繳銀此案牽涉之朱濟云准交朱寶泰保出 
 
 

Page 4

 
 
[滅頂之凶]  
　　昨日亭午時外大橋附近泊有江北船一艘舟子陳阿林不知如何失足墮下急卽救援蹤跡已杳移時始將屍首撈獲亦可慘矣 
[上海巡局紀事]  
　　孫桂華拐匿崇明人金關福之妻羅氏已誌前報兹悉羅氏于今春來滬在楊樹浦某紡紗廠爲女工後被五十一圖地保周子琴價賣與孫桂華藏匿楊樹浦左近前日金關福來滬尋獲遂將羅氏扭至巡防局中喊控姚殿卿二尹立飭避勇將周子琴提局訊實情形著先笞責一百板俟提孫桂華再行究辦○昨日午後虹口胡家木橋粤人某甲與江北人某乙不知因何啓釁甲竟抽出利刃向乙臂上運刺數下乙負痛狂奔至流氓瞿武二人處訴知一切瞿武聞知大怒喚集羽黨數十人各持器械峰擁至甲所開小烟館内復仇將甲拖出用刀戳禮 
傷數處其夥某丙亦被刃傷旋一哄而散甲丙二人受傷後倩人舁至圓通寺巡防局請騐未識劉穆廷二尹將若何訊斷也 
[美界捕房紀事]  
　　流氓陳阿五王祝三周阿福張阿狗專在滬北天后宫内設攤誘賭爲包探金立生所見一併拘入捕房押候究辦○前日小竊陸昆元李子錦王阿五偕至虹口百老匯路竊得某姓衣服等件爲某包探所見拘入捕　押候解送公堂訊辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示諭書吏]  
　　諺云衙門深似海利弊大如天蠧役黠謀到處皆是苟遇本官糊塗若輩卽藪日遮天任情舞弊不獨官受其累而民間之爲所害者更深兹得安慶訪事友人來函言府尊方太守運軫洞悉其奸曾於某日出示曉諭曰照得衙門書吏理應奉公守法如承辦上行下行文件於送稿核定後從不准擅行添改兹查有本衙門庫房書吏黄錦雲將潛山縣文私添硃諭殊屬昭大妄爲情同嚇詐藐法已極本府業　查實飭提該書黄錦雲到案責枷革卯永不准復充所遺庫書一缺另行招補猶恐該革書黄錦雲揑稱底缺濳行把持雇倩代充營私舞弊無論書差軍民人等均准首告或予扭禀定卽從嚴懲辦决不寛貸誠恐未能週知合恃出示曉諭爲此示仰本署書差及軍民人等一體知悉倘本署差役如敢知情狥隠不卽舉發一經發覺並以狥庇治罪其各凛遵特示 
[寍郡得雨]  
　　寗波訪事在云天氣亢旱鄉民望澤孔殷本月初四夜得微雨一陣至初五初一等日雷聲隆隆遴見西南二鄉濃雲重疉隂晦異常城中雖雨澤不多想彼處必旣沾旣足也 
[鄂城祈雨]  
　　武昌采訪友人云此間自入夏以來久晴不雨天氣酷熱禾棉皆漸黄萎兼之疾疫叢生死亡相繼瞻彼雲漢輙起天胡不弔之嗟武昌府逄子政太守惄焉憂之擇吉本月某日會同江夏縣王聘卿邑侯禱於龍神祠禁止屠牲以冀宏施甘澍想一誠所感必能上格蒼穹也 
[吳農喜雨]  
　　蘇州采訪友人云時逢躔伏天時亢旱禾稻乾枯地方官設壇滄浪亭竭誠叩禱撫藩臬三大憲亦毎日蒞壇兩次爲民請命默迓甘和至本月初五六兩日果上格蒼穹甘霖大沛至中丞深爲喜悅遂下令初七日開屠連日天氣稍凉民問疾病較少中丞眞惠我無疆者哉 
[孩童行竊]  
　　前日午後有一十餘齡之小孩至南市鹽碼頭某姓家竊取水烟袋一枝正欲携贓而遁適被某號巡街捕勇所見拘獲人贓解至馬路工程局請究會　委員朱森庭明府升座提訊孩　姓金名阿六年一十有五在浦中駕舟爲業烟袋由小的之妹竊來令小的持往押　質　明府著掌頰二十下命差役帶往拘其妹詎料至各馬頭查問並無蹤影仍解回局中明府以其希圖卸罪狡猾可惡復著掌頰二十下阿六一味求恩聲稱情願改過乃飭具改過切結交其父母領回管束毋得逗遛贓存候失主認領 
[上海縣署瑣案]  
　　唐金土前因犯事到案經黄大令倩李二尹訊明情　枷示頭門前日枷期已滿差役帶案請不二尹著卽疎枷飭具改過切結然後開釋諭以日後如再犯案定當加等重　○英界公堂代理讞員鄭瀚生大令移送黄友生並銅質僞洋銀二百令七圓　縣前日午後李二尹提訊之下黄　稱小的係安徽安慶府屬宿松縣人父親在原籍開設藥鋪母親已過去年父親續娶孀婦某氏帶來二子時與小的口角父親遂囑小的至寍波叔父所開磁器店内暫住本年五月二十八日叔父遺小的至治下訪友人李阿福僑寓寶善街　客棧中三十日清晨偶至陳家木橋北首某茶肄啜茗突有素不相識之僧人與小的寒暄數語卽勃然變色指小的爲難民且云曾聚衆奪取洋銀小的與之分辯伊卽喚到某　探强曳小的至天仙戲園對門某茶肆樓上問有錢否小的答以無錢卽被以洋傘　將胸部擊傷並批頰無數繼又拘入捕房解送公堂蒙鄭大老爺轉送案下此項僞洋銀並非小的之物二尹著暫　所中候飭差傳到所　之僧人質訊核奪銅洋銀儲庫○鄉民楊玉秀前彼顧雅山所控經帮審委員李二尹訊明發　改過所旋有楊玉秀之族中人耀才以顧雅山私和人命慣　蟻　窩梟販私私養戰馬吞捐宰牛包攬詞訟等詞赴府上控奉批發回原縣訊明錄供詳覆札行到縣前晚仍由李二尹提訊將上控各　逐層詰問耀才間有指出實跡處顧雅山住曾養馬一匹爲代步之用餘俱不肯供認惟稱在鄉問遇有口角等事或爲解紛餘無别故楊玉秀供小的現收改過所中耀才上控並不知情然所控各節皆係確實二尹謂耀才曰據玉秀供稱不知上控之事而爾禀詞中有伊名姓可見爾作事不端答稱此係玉秀之母囑令列名又有俞晉生者另控楊耀才强佔伊妻二尹傳　訊問俞供妻子于氏被楊强佔多年求斷楊供俞晉生昔時爲賊由伊父及叔母等逐出將伊妻價賣故由小的　洋一百元憑徐根山爲媒娶爲正室已歴十載旣云强佔何不先時控告明係顧雅山唆使誣控才尹以兩造各執一詞著將楊玉秀還押候查明確情補傳知悉此事之人澈底訊究○前日姚錦元全　祥先後赴縣控英租界復泰烟店主明山圖賴票銀至晚李二尹升堂提訊金供前曾存洋二百元於　處生恩後潘又向小的借　一百元出有復泰號　據一紙至今向索不還求准究追姚供由某客人來買貨物持復泰印票洋四百元至伊店中照付無誤詎料到期往收其店業已閉歇屢索不理意存圖賴潘供所欠票洋願出外料理不敢圖賴二尹飭潘交保限期理償如延定當押比原告遵諭而退 
[英界晚堂瑣案]  
　　葛錦榮前控同居陳永春無端尋釁毆擊傷經前讞員張直刺迭次庭訊今葛錦榮傷已平復遣堂弟葛樹堂到案聲訴昨經襄讞委員劉穆庭二尹提訊葛樹堂供本邑人葛錦榮係堂兄向患耳聾同居之陳永春無端尋釁糾衆毆　以致受傷吐血今傷已平復求免究懲陳永春供本邑人在治下唐家弄開設水果店與葛錦榮同居前因小的挑水悞撞以致兩相口角叩乞鑒原劉二尹著將陳永春重責一百板姑念原告傷痊求免稍示薄懲從寛斥釋○王保元控湯王氏拖欠租金經劉二尹提訊王供在錦名洋行經收租金今被湯王氏欠去房租洋銀十八元行主疑係小的所用故特　至案下求卽究追湯王氏供蘇州人所欠房租洋銀小婦人一時無從設法現擬本月二十日先付八元月底又付十元一併付清求請恩斷二尹准如所請著覔妥人保出料理歸還 
[英界公堂瑣案]  
　　包探趙銀河拘解吳開卿張耀山到案禀稱此二人冒稱包探在外招摇撞　昨又向茹宏秀藉端訛詐經小的查知爲特拘送請究茹宏秀投案申訴前情吳張同供因見其情有可疑故向查詢不敢訛詐求鑒鄭大令判各責二百板管押一月○前晚野雞倡婦劉王氏在胡家宅强拖行路之何阿寶入内何不允以致爭閙氏夫劉芝言聞聲出視帮同曳入正在難解難分之際適有某號巡街捕經過一併拘入捕房轉送公堂請訊何阿寶投案申訴情由劉芝言供妻王氏在路與人爭閙小的前往勸解求鑒劉王氏供因丈夫失業無奈賣倡並未拉客大令以留夫婦均屬無恥著將劉責一查板王氏掌頰一百下○李岳氏　抱幼孩在路行走歹人楊桂生突然上前攫取孩臂上所籠銀釧氏　極狂呼由二百七十九號華捕拘獲昨晨解案請訊李岳氏携　赴案申訴情由並請領贓大令判將楊責二百板枷號一月○歹人王阿四前因犯案迭經懲辦前晚又赴三馬路某姓家圖竊由包探朱阿生緝獲送案請究大令判責二百板管押三月○七十九號印　巡捕拘送在路設攤聚賭之周阿福王竹三連賭具解案訴訊周王同供閒觀誤拘叩求鑒宥大令判事責一百板○張金榮雇坐秦和尙之東洋車因給錢爭吵秦竟恃蠻將張扭毆後由某號華捕拘入捕房解案請究張金榮投案申訴前情秦和尙供不敢行兇大令判責二百板枷號一月 
 
 

Page 10

 
 
[報]  
　　補錄五月三十日藩轅牌示照得靖江縣知縣馬霔恩調署遺缺查有候補知縣周恩楙堪以署理又常熟縣知縣朱秉成調省另有差委遺缺查有　　知縣沈祖燕堪以署理又署武進縣知縣趙以煥據報病故遺缺查有署元和縣知縣郭重光堪以調署遞遺元和縣員缺查有請補武進縣知縣施沛霖堪以署理知縣顔澍　　　委東　總巡差辦理南路總巡知縣錢國選禀謝奉飭留辦管帶浙西鹽捕水師中營補用都司葛勝林帮帶浙西鹽捕水師中營補用都司汪大懷均禀辭　松江藩轅牌示照　　署吳江縣典史劉大銘現據具報病故所遺員缺查有本班儘先補用巡檢王紹燕堪以委署知縣顔澍禀知奉藩憲委隨同赴上海公榦卽辭○六月初三日知縣葉光祖禀　奉藩憲札委辦理藩署稽核文案差又陳文藻由錫金公幹回禀知奉牙厘局憲委同美稅務司查閱各卡差○初四日知縣沈祖燕禀謝委署常熟縣事又張義　　滬來禀謝奉江藩憲委　理鹽城縣事又顔澍由滬禀知奉藩憲委官醫局差大挑試用知縣韋勳廷廣東人由京領照來省禀到府經歴謝瑞麟禀銷海運津避差 
[本年五月份各善士資號日捐清單]  
　　唐傑臣翁怡情軒二戸各捐洋六元陳善亭翁捐洋五元戴綏之翁李光琴翁龔府三戸各捐洋三元戴耘萊翁　葆册翁黄佐卿翁譚幹臣翁陳望生翁老順記南順記戴生昌韓册曦翁徐棣山翁復泰兩月十一戸各捐洋二元滬江第一樓存濟堂何楠園翁老悅生新順記祝源昌錦章李　君翁　　　貨森翁可熾鐵棧兩月可熾順兩月泰來洋行張丹榮翁十三戸各捐洋一元源通銀號捐錢一千八百源豐潤捐洋一元八角莊源大捐洋一元二角久成九章北天成　述堂陸　來　兩月瑞源兩月六戸各捐洋六角萬有全萬和祥益昌　竹卿愼餘堂思補齋隆昇梁煥南湯蓮生九戸各捐洋五角中和賑房捐洋六角五分嘉綸捐洋六角錢六十　泰　月捐六角久太捐洋六角錢三十六瑞昌捐洋五角錢四十四海昇平樓捐洋四角錢廿八錦章捐洋三角錢廿四宏章泰捐洋三角錢廿四張家　洋三角錢卅青蓮　恆升二戸各捐四角其萃樓升和晉昌恆茂允章九和咸章恆耤施德豐澂昌怡昌熾大亦新園曹裕順兩月十四戸各捐洋三角鴻運樓義成生大曹德大沈元來通裕恊愼恊　　順裕泰怡隆十一戸各捐洋二角恊成烊捐洋一角錢八介福和康壽康延康晉和餘大　餘元甡元茂衍大厚康永豐存德鉅亨恊昇宻元宏大源吉寶和寶順承裕正大升大　康崇餘永　鎰大瑞大　大恊大義善源正祥福康恆餘厚餘仁大恊餘源利寶源三十九戸各捐錢六百春園大章二戸各捐錢三百怡大金合順元利五雲日昇樓萬興兩月五戸各捐錢二百永恊捐錢一百共收洋八十三元六角五分錢廿七千一百五十文英法美三界各善士寶號一文愿共收洋十三元五角錢九千九百六十三文兹有悅生棧交奉鄭嘉甫翁助痧氣丸三百六十瓶午時茶十六匣交敝堂代爲分送作善降祥行仁獲福請登　章以揚盛德滬北天后宫前廣益善堂局董　信厚葉成忠施則敬唐榮俊等　　 
[上海家木橋電報總局内籌賑公所經收徐海義賑第十四次清單]  
　　錢允忠洋二元王安推洋八元九江保甲總避儀生明府經募　泰典洋五元又晉康莊　四 
元又同春和洋二元又成大洋二元又隆泰昌洋二元又陳運發洋一元又德誠洋二元又益生和洋一元又德豐洋一元又同泰昌洋五角又正誼　洋十元又南順記洋四元又慶昌隆四元又勾章　洋二元又敬德堂吳洋二元又鄭天一洋一元又紀敦化堂洋一元五角又瑞生和洋一元又益隆祥洋一元又富春堂洋一元又李子振洋五角又九江電局洋千元又益泰莊洋四元又利元莊洋四元又增盛洋二元又方永成洋二元又李萬泰洋一元又鄭寶成洋一元又紀人和洋一又元源順洋一元又無名氏洋一元又徐　卿洋五角又無名氏洋一元○以上共收英洋八十七元正 
 
 
 

Page 11

 
 
   
 
 

Page 12

 
 
   
 
