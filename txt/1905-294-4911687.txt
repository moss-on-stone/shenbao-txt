# 1905 - 294 - 4911687

 

Page 1

 
 
   
 
 

Page 2

 
 
[蘇撫陸奏沿海廳縣風潮爲災懇准截撥新漕並工振捐輸彚勸接濟摺代論]  
　　奏爲蘇屬沿海各廳縣風潮爲災籌辦振撫需欵甚鉅籲懇天恩准予截撥新漕並附江南工振捐輸彚勸接濟恭摺馳陳仰祈聖鑒事竊照蘇屬川沙南匯崇明寶山各廳縣於本年八月初三四日陡起風潮災情奇慘當經臣將被災大略情形曁急待振撫緣由會同署両江督臣周馥先行電奏旋蒙懿旨賞銀三萬兩飭令先放急振聖恩汪濊普被靡涯臣因救災火速爲貴前據上海道及該廳縣電禀卽飭蘇藩司分派委員馳往查勘災情並令派幹員擇其熟悉情形者携帶振銀幇同地方官籌辦急振隨查查給又以滬上義振紳董施則敬等向來急公好善經臣先後匯交銀一萬四千兩彚入義振分投散放一面由臣捐廉銀三千兩以爲之倡並勸令蘇屬藩臬道府州縣量力捐資飭由蘇藩臬先墊銀一萬両連前共二萬四千兩統交施則敬等馳往查放署兩江督臣周馥係念災區屢次往復電商亦飭由寗藩司庫先後動放銀三萬兩並由上海道捐廉洋一萬元一併匯交施則敬等復派妥友分往振恤在滬上諸善紳自聞綸音下逮恩賞振銀益加感奮多有置備米石棺木携往施濟者官振義振同時並舉臣據各委員會同地方官詳查禀報此次災情以崇明爲最川沙寶山次之南匯又次之崇明以楊家惠安等沙爲甚次則連珠日盈永興永隆陳家鎭小陰等沙約淹斃沙民一萬七千餘人尚存四萬一千餘人川沙以横沙爲甚次之以八九兩圖約淹斃五千四五百人尚存一萬四千七百餘人寶山以鴨窩沙爲甚次之石頭鼎興両沙約淹斃二千五百餘人尚存四千五百餘人南匯以新圩塘三四圑爲甚約淹斃五百餘人圩圈之民捲去十之六七至房屋坍塌不計其數什物農具亦全行漂失在田花豆禾稻冲刷盡凈且崇明之楊家惠安日盈連珠等沙東頭與大洋毗連一經鹹潮漫灌不獨今歲無收卽來歲亦不能下種現在死者浮尸遍野生者露宿風餐無衣無食哀此窮黎目不忍覩崇明恃海塘爲保障現全塘盡被冲壞寶山塘工亦沖坍不少洵爲數十年來未有之災皆由臣奉職無狀重戾天和憫惻之餘益增惶悚現就災情之輕重酌定振欵之多寡謹於恩賞銀三萬兩内撥崇明銀一萬二千兩川沙銀一萬兩寶山南匯合撥銀八千兩俾得災後黎民同沾德澤一面飭令將死者分别有主無主逐一棺殮掩埋生者分給米鹽鹹菜等物並多搭棚廠置備棉衣妥爲安撫免致流離失所并責令上海道督飭該管廳縣實力籌辦如有敷衍及疏忽情弊立予詳請撤叅仍由該道分赴各處親歷查看俟復到後叧行察辦至沖决海塘圩岸亦已飭令各該廳縣會同員董擇要搶修以資堵禦所幸辦理粗有就緒惟念災區甚廣該災民等嗷嗷待哺此後冬振春撫爲日正長並修築海塘圩岸以工代振在在需費必須籌有大宗欵項方可措辦現在庫帑異常支絀除遵撥恩賞銀三萬両曁甯藩司所籌不計外官振義振已先後撥銀四萬一千兩無可再籌若僅恃動支積榖就地勸捐亦屬杯水車薪無裨於事因念光緒十八年分蘇屬丹徒丹陽二縣被旱及二十七年武進江陰等縣風潮爲災均蒙恩旨截撥漕糧濟振本年川沙等廳縣被災較諸十八二十七兩年重逾數倍在災黎旣沐恩膏原不敢再作發棠之請但民情困苦出於迫不得已合無仰懇鴻慈俯准於蘇省起運本届新漕六十萬石外賞給改折漕糧數萬石連同水脚運費等欵一併作災振之用至江南工振捐輸現已經署兩江督臣周馥奏准開辦蘇屬同隷一省未便再議并捐擬請附入一起勸募名爲沙洲振捐俟捐集後分撥濟用並請飭卽頒給銜封貢監等項空白執照俾捐户踴躍輸將多集捐欵藉資湊濟以期仰副朝廷軫念災黎有加無已之至意仍分飭地方官勸諭紳商士民慷慨捐助並勘明被災田地應蠲銀米歸於秋成案内辦理謹會同署兩江督臣周馥恭摺具奏伏乞皇太后皇上聖鑒訓示再寗屬通州一處沿海圩岸皂地亦被潮沖决約淹斃丁民二三十人據報已由該處商垣善堂自行分别掩埋撫恤海門廳之小安沙塘蘆港以東破圩二十餘處約淹斃四十餘人據報已會商紳董先提積榖息欵分投振濟合併陳明謹奏光緒三十一年九月二十一日奉硃批户部速議具奏欽此（九） 
[本館接到江蘇京官擬奏請改派督辦滬寗鐵路專電初一日申刻到]  
　　北京發來專電云江蘇京官黄思永等以滬寕鐵路估單浮冒擬公舉奏派張謇督辦滬寕鐵路以求核實（劍） 
[本館接到政務處議定文部改名學部專電初一日酉刻到]  
　　北京發來專電云文部決議設立昨已由政務處議定名稱改爲學部（劍） 
[擬定文部官制業將入奏北京]  
　　設立文部刻已决議其官制以尚書一人總其事副以左侍郎一人右參事一人全部分爲四所每所設學士四人以下有承旨等官聞均仿照日本制度日内卽須繕摺入奏矣（稱） 
 
 
 

Page 3

 
 
[中德商約第四款礦務擬照美約商訂]  
　　中德商約自盛侍郎到滬後日與吕尚書向德使磋商兹探悉第四欵所載礦務頗難議訂經盛吕兩大臣電逹商部請示辦法日前已接到商部復電大致謂德約開礦一欵請照美約磋商云云（劍） 
[鄂督張香帥致外務部商部粤督湘撫原電（爲派員接收粤漢鐵路事）]  
　　急外務部商部廣州岑制軍長沙龐署撫台九月十一日接梁使初七日電開本日上午收英金七十萬磅合美金三百九十九萬九千一百六十六元摩根索加售出金元小票息美金四萬餘元當駁以小票已叧給息不應復算摩殊堅執現與英格蘭等辯明嘱其向摩根竭力磋商可冀就我範圍准十二日還款收路合興派阿西米得在滬西特在粤移交一节希屇時派員接收售存小票擬託銀行點收註銷按號登報封固寄繳等語又接十四日來電稱售出小票加息一節已駁免十二日交末期欵二百七十五萬二百元又一百六十二日息六萬一千三百十二元零福士逹一萬五千元惠第爾一萬元收據均叧咨送餘欵暫存利息二釐合興卽日電滬粤交路希查照圖表小票點收叧寄等語現已分别派員在滬在粤接收路事從此粤漢路權歸還中國永斷葛藤特此電聞湘粤在事諸紳并祈雲帥渠帥分爲轉致爲荷洞效（劍） 
[會議日俄議和條欵北京]  
　　日昨政府王大臣召見後密議日俄議和條欵因其中有關碍中國之處妥籌對付方策以保主權並議粗定立憲方針以備將來改良政治云（帝） 
[澤公仍復出洋之原因北京]  
　　澤公前因炸彈震聾両耳両宫曾有改派之意茲聞澤公敷服西醫各藥已經痊可由某軍機大臣代陳澤公力請前往情形故蒙兪允准其仍偕各大臣出洋云（火） 
[警部衙門擬用旃檀寺舊址北京]  
　　日前奉上諭設立巡警部刻擬用旃檀寺舊址建造衙署業於前日丈量勘估想該寺地勢宏廠當能足用也（陽） 
[議定巡警部章程述聞北京]  
　　昨聞徐菊人尚書議及現擬巡警部章程大致仿照外務部辦理惟工巡局擬改爲警巡局所有原派之總辦委員一律更換俟與趙侍郎商定詳細章程卽行入奏並擬派前巡視北城御史張珍午侍御爲外城警巡局提調（龍） 
[兩宫不悅那桐北京]  
　　前日某大軍機召見時奏劾那桐等才欠開展辦理諸多不洽當時兩宫雖未明予處分而已有不悅之意近因車站炸彈之事毫不覺察尤足證其辦理工巡實屬弛懈故送有設立警部改派徐世昌統轄工巡局之命並催那速爲交代寵眷因此漸衰惟慶邸尚喜其爲人極力袒護（師） 
[程儀洛交部見北京]  
　　粤臬程儀洛前因審辦盜犯案曾奉旨交部議處北經粤督岑雲帥奏請開復略謂　臬司程儀洛在兼署藩司任内綜覈財政除廉俸外所有規費一槪裁革爲公家歲節糜費甚鉅及在臬司本任整飭捕務不少寛假而於屬員例有之供張悉予蠲免廣東官塲險巘如程儀洛之清操拔絶倘蒙仍予錄用實足以激厲當世懇恩俯准將程儀洛開復處分云云現已奉硃批程儀洛著交部帶領引見（九） 
[趙秉鈞有升補閣學之望北京]  
　　探得内廷消息日昨政府大臣議及袁慰帥所保直隷候補道趙秉鈞已蒙特擢慶邸謂嗣後畱心查考如趙辦理警察果能措置裕如必當保其升補内閣學士兼禮部侍郎銜仍署巡警部侍郎云（官） 
[粤督决計不贊成丁稅廣東]  
　　近日廣東大吏已接有擬辦丁稅之函文此信係由部中遞來者其文略謂如此項丁稅能行卽將各項雜捐一律停罷特與各督撫商議此事有無窒礙請卽日條覆云云聞岑督仍決計不贊成此事（列） 
[奏請裁撤禮部北京]  
　　日前内閣學干熙瑛遞一封奏係請裁撤禮部并歸太常寺略謂科舉奉旨永遠停廢所有各省學堂事宜向歸學務處總理則禮部僅管祀典之事不如裁撤所有四時應行奏聞祀典之事槪歸太常寺管理等語摺上両宫頗爲所動當卽批交政務處妥議具奏（吕） 
[隨觀秋操記事河間]  
　　各省觀操員於上月二十一日左右齊集河間内賓公館皆在東西大街及縣署後街一帶並南北大街外賓公館皆在城内東南隅一帶綜理處言觀察住貢院内○東南城隅文廟内爲内賓宴會之所在明倫堂前建搭高大蓆棚可容二千餘人文廟旁中學堂内係外賓宴會所極其潔淨西式傢具布置妥善○城内外皆係天津北叚警兵站岡頗爲嚴整○内外宴會所四五重門皆站有岡兵二名防範極嚴閒人不能擅入（适） 
[議將總督兼撫公費撥歸學堂北京]  
　　日前聞學務大臣議商籌欵興學之法急宜將冗濫之欵化爲有用查有總督兼管巡撫事者事權旣歸於一而公費猶分爲二應卽咨商各督可否卽將巡撫公費撥歸學堂加廣學額俾宏造就俟議妥後當卽商請政府轉飭核辦矣（火） 
[奏請推廣大中各學堂學額北京]  
　　學務大臣會議現在科舉旣廢將來人材皆由學堂拔取小學堂必逐漸推廣生徒日多若照原定學額遞升必至無從位置致令暴棄不無可惜擬卽奏請准將中學堂以上一律加廣學額大約日内卽當奏明矣（帝） 
[比國留學生之最近調查北京]  
　　中國在比國留學生據最近之調查共有二百二十八名官派者十之九講求實業者十之七他日畢業歸國中國實業大有振興之望矣（盈） 
[擬考試留學生條例北京]  
　　政府近以出洋留學生日衆擬奏請此後考試留學生須取其文憑分數相符並及其平 
 
 

Page 4

 
 
日名譽核奪而定優等不專以一日文字爲高下聞慶邸深以爲然一俟議定條例卽行出奏（吕） 
[奏辦頤和園鐵路現已派員丈地北京]  
　　前者督辦鐵路胡燏棻侍郎以京城火車已逹前門而頤和園爲駐蹕重地尚未通車不足以崇體制而資便利因奏請將蹕路所經之處修築鐵路一條預備火車數輛早晚開行二次俾承差各官往來利便遇有要公亦可迅速傳遞當蒙諭旨准辦現已派員丈量地叚籌撥的欵尅日興工修築矣（雲） 
[鎭紳聚衆閙局鎭江]  
　　新洲鎭紳士王某因賭爲本鎭常備軍巡防局弁勇拘獲王恃勢集衆攻入巡局以致毁失軍械昨日該巡弁已馳禀營官諒須會縣究辦矣（此） 
[户書揑名訐控蘇州]  
　　錫金紳董三等顧問官周廷弼薜翼運等禀控已革遂溪縣華承謨在藉横行不法等情已紀前報兹由各紳董等出爲禀明前次之禀均係揑名各紳等均未知悉查係户書朱梅溪卽友斌與華承謨有嫌揑名控告等情當由署臬朱竹石廉訪詳奉撫憲批准將該革令華承謨派員解回錫金二縣提同朱梅溪等質訊究辦（基） 
[總工程局開辦有期]  
　　本城議設總工程局一事業將就緒擬於本月初七日開辦所有總工程處暫假同益公司弄内之某民房並假木業公所爲議事處聞總裁判官已奉道憲札委孫耳山明府經辦副裁判官尚未委定并悉總工程局開辦之後所有南巿工程局十六鋪南北中三局本城清道等局均須一律撤去惟二十三七鋪及西門外巡局仍照向章云（近） 
[續自禁鴉片振武宗社簡章]  
　二學校無論官私學生到學前須立誓不吸鴉片在校者雖服役人亦不准吸 
　　三凡親民如州縣禦侮如營汛等官有嗜好者卽不足表率士民捍衛地方同社急宜電請大憲從速撤換 
　　四凡染此者不得舉爲地方董事及議員 
　　五凡開設烟館向例以身家不清白論今寛限一年從明年算起滿一年仍不改業者其本身及子弟凡學校俱不收容容庇者公議罰至開鴉片行種鴉片田者寛限三年亦從明年算起滿三年仍然不改業者是不畏公理不惜公德也雖坐擁厚資仍以身家不清白論卽謀得出身社會亦不公認 
　　六多開演說會及刋佈白話說帖一勸商家不用吸鴉片同事二勸工業不用吸鴉片同夥三勸通國不雇吸鴉片之傭親朋聚會不設吸鴉片之具要知此害不除廢時失業財日匱用日耗相率而爲狼疾之人而已矣夫美國貨本非害人之物但因虐我同胞羣起抵制鴉片者流毒近百年傳染遍行省我國權國力民德民智有形無形中所損失者何限於此而不抵制失輕重矣 
　　七今日同胞於强權爭存之義亦旣知之而學界同胞以明理致用先天下者更無旁貸矣天下府州縣有願爲發起人者請速將銜條郵寄上海暫交曾少卿歡迎登册一面就地廣勸同胞凡身家清白者束仿第一條結成團體圖維自救由鄉而縣府平時種種畛域今須化以同舟之急難不因禦侮而反鬩牆卽或鬩牆仍當禦係不見從鴉片開戰以來不執兵不與戰反乎戰之道而見殺者幾何不在戰之時面見殺幾何其在美南北與非南亞南不死於戰而死於虐殺者又幾何嗚呼同胞欲求不奴不滅存於二十世紀者舍强種姓結團體其道末由發起人馬相伯曾少卿啓 
[馬基頓財政交涉]  
　　二十九日柏林電云土耳基王不允因馬基頓財政交涉再行接見各國公使譯德文報 
[英報助德]  
　二十九日栢林電云倫敦日日報已隨倫敦外國使館之意向其立論頗與德國親睦譯德文報 
[德使緩期起程]  
　　二十九日北京電云駐華德國公使本定今日離京適接德政府之命謂現值外交多事之時須暫緩卸任故德使回國之期刻尚難定 
[京飢荒]  
　　初一日倫敦路透電云俄京新浪稀少且極昻貴故駐防兵之粮食異常竭蹶譯文匯報 
[俄國革命續報]  
　　二址九日倫敦路透電云俄國自鐵路罷工後在彼得霍夫會議之使臣事畢後不能由鐵道回京故均乘皇家御用艦回抵聖彼提堡尼哥拉司車站曾有接仗之事聖彼得堡之罷工黨與機器匠亦曾因事爭鬥有革命黨若干人曾被擊斃或受傷譯字林報○初一日倫教路透電云俄境南部之卡格夫地方現已頒行軍律惟罷工之舉並未肇亂同日路透電云俄國之律師現亦决議贊成罷工以憲政國會成立之日爲止刻聞有學界教員五萬人已經聯合卽格致家及醫士等亦已一律停工二十九柏林電云罷工及他種亂事現仍蔓延俄境恐難免有革命之舉德撤地方之戰鬥艦保得根號已被亂黨全行毁損脫拉卜夫總督已簡聖彼得堡總司令長譯德文報 
[日皇款宴東鄉大將]  
　　二十九日東京電云日皇已於今午行抵哈末（譯音）行宫將於該處欵宴東鄉大將及其部下各武員並海軍部中人 
[新簡駐日俄使]  
　　二十九日東京電云俄國前任布勒嘠利亞副管領勃克米鐵甫伯爵已簡爲駐日欽使 
[俄使臣會議變通内閣部]  
　　上月二十九日倫敦路透電云在彼得霍夫會議之使臣已决議將内閣部稍行改變將來各項使臣除海陸軍及外國公使外皆由首相簡派譯字林報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[學務處奏覆勸勵勵紳商廣設小學堂摺]  
　　學務處謹奏爲遵旨議覆仰祈聖鑒事本年三月二十日軍機處抄交出使大臣孫寶琦勸勵紳商廣設小學堂一摺奉硃批學務大臣議奏欽此原奏内稱自强根本舍大興教育更無他策小學所以教通國之民實爲根本之圖應請明諭各督撫學政切實督飭地方官勸諭紳士廣設小學堂裁節官中不急之費捐募紳富有力之家通力合作同時並舉普通教育尤以普通課本爲最要應請飭下學務處延聘通儒編輯小學中學課本各等語察核原奏多洞見本原考求有得之言與奏定小學堂章程及編書局現在辦法大都相合查籌辦小學經臣等行文各省飭屬遵照奏定章程切實倡導並將興學宗旨明白宣示每半年將學堂所辦事務教科課程教員名數學生人數及出入費用擇其要略照章彚報僅准直隷總督咨送全省學堂請册此外各省迄未咨覆近奉明諭停止科舉責成各督撫嚴飭府廳州縣於城鄉各處遍設蒙小學堂各省遵旨辦理尚可實力推廣仍由臣等咨行各省嚴定州縣功過其玩視尤甚及有名無實者分别情節輕重隨時撤參所有各府廳州縣已辦各學堂由本省學務處隨時派員周歷各學細考其教授方法科學等級教員程度管理事宜仍查照定章每半年由督撫彚咨學務大臣一次以憑察核編書局纂輯中小學課本自監督黄紹箕接辦得重訂章程派員分纂所有各種課本初稿漸具加以刪定當可次第成書其編輯大旨在視學堂之程度爲課本之淺深以學堂之年限分課本之繁簡一再研求務適於用各省呈送編譯教科書亦經訂有審定專章酌量采用除將該大臣所陳辦法知照該局参酌外臣等仍與黄紹箕隨時晤商期臻妥速又據稱必入高等小學方可授以可四子書必入中學方可授以五經周禮孝經尤爲切用惟今日學生應知應學者日虞不足應如何歸於簡要之處請飭下學務大臣揀派通儒折衷至善伏候欽定頒行各等語查奏定章程在初等小學則誦習孝經四書禮記在高等小學誦習詩書易儀禮在中學則誦習春秋左傳周禮皆算定字數自入學日讀四十字起至放中學日讀二百字止師生不爲勞而十經皆可畢業此係普通讀經之法中學以下必先講讀各經係爲培養根柢起見無可疑議易書詩春秋左傳四書孝經分年誦習皆讀全文儀禮自唐臣韓愈卽苦其難讀惟喪服經傳並記一篇乃周公作經子夏作傳在儀禮中關繫實用最大故必先讀此一篇周禮擬讀黄叔琳周禮節訓本禮記訓讀江永禮記約編江永黄督琳皆國朝名儒其節本久已風行海内定爲讀本與該大臣所謂歸於簡要者用意正同應請均照定章程辦理母庸别議所有遵旨議覆緣由謹恭摺具陳伏乞皇太后皇上聖鑒訓示謹奏奉旨依議欽此 
[蘇垣課吏謁曉蘇州]  
　　蘇藩司八月考試同通州縣月課案超等五名孫廻瀾夏際唐謝垚樓蔚然劉歌雅特等八名何慶琛梁濬年萬繩武應德完翰屏尚崇基莫小農林廷堦一等十六名王世勛沈運樞歐陽蕚孫樹稷李葆鈞李思棠林韶貽胡雲程吳昌鼎傅延齡宋乃謙戴壽昌楊夢齡黄文鎬郝炳麟鄧雲卿二等二十三名（榮） 
[責革蠧書揚州]  
　　府署工房書朱金鑑卽朱鏡人無惡不作混名諸錢要歷任府憲皆爲朦蔽今爲揚州府榮庆尊識破提堂嚴責革除卯名（從） 
[鎭郡學會調停爭撥學費鎭江]  
　　旅寗鎭江學會諸同志禀請兩江學務處指撥寶晋書院膏火爲師範經費公車銀息爲初等小學經費業奉批准惟聞在鎭紳士亦紛紛具禀道府各署請撥款興學學會諸人誠恐意見兩歧故復刋發傳單聲明本會興學宗旨在聯絡一氣但求有益家鄉决不稍分畛域擬請在鎭具禀諸君儘九月内迅卽通知本會妥籌辦法云（思） 
[天寕寺介開釋業學堂揚州]  
　　寺院不在祀典者其產仍撥充學堂經費直隷等省已次第照辦揚州天寕寺歲收田租豐厚約四萬餘串此外支領香資歲修等項及富户公館捐助不可數計惟該寺不在祀典其住持僧顯恒終慮爲學堂所撥特赴省運動在學務處禀開釋業學堂聞已奉學務處批准並飭地方官保護矣（仕） 
[稅卡苛索勒捐江西]  
　　聞八月之杪有二小船載七客商由浙回贛祇帶零星並無成件貨物經過弋陽稅卡卽有司巡九名分登二船盤查傾箱倒篋無所不至甚至籃内一鞋鋪内一衣亦必勒捐後贈以南棗數斤青蚨四百翼始去然已歷時至八點餘鐘矣官親某甲尤覺肆地無忌憚云（可） 
[贛撫考試正佐各官江西]  
　　贛省課吏館自今秋添設法律科後中丞以屢次考試人數寥寥大怒擬分别記過停委日前又復札飭課吏館畧謂本部院定期九月十六日考試在省同通州縣州判十七日考試首領佐貳雜職無論有差無差均宜報名投考不得託故不來如或文字未工而文理明白亦屬可造卽使默寫履歷亦無不可總宜一律與考云云故是日正班應考者多至四五百人佐班七八百人（可） 
[禀請沙地原户升科紹興]  
　　蕭山縣屬之沿江沙地本杭滿營旗丁圍獵放牧之所向由民間認賦耕種前曾坍没免賦旋又復漲仍由原户湯某等開墾成熟禀奉省憲派員會縣清丈升科當被劣紳行賄朦認并以湯某爲爭執阻擾發學管押致動公忿兹由紳耆人等聯名赴省請仍准予原户認升并專丁入都瀝情部控以維農政云（慕） 
[九月分選單]  
　　郎中兵職方司李焜瀛直隷廕直牧直隷趙州恩惠工滿舉通判山東濟南黄玉森江西附知縣河南長葛言寶書浙江人山東萊蕪陳恩棨順天甲浙江嵊縣陳懷信直隷甲廣東仁化許葉珍順天優湖南沅江盧恩澤安徽監直州判陜西乾州柯驊威浙江拔巡檢江西廣昌林樹年四川監 
[九月分教職單]  
　　教授廣西太平蒙焯第潯州人正諭直隷玉田叚翔恩順天歲江蘇海州吳鍾綬鎭江舉安徽無爲州程培逹徽州附河南鹿邑張克銘衛輝廪陜西郃陽張元熙西安恩貴州青谿胡廷錚貴陽廪普安廳周重光安順舉訓導奉天廣寗高景桐保定人直隷廣平劉仲墉順天歲安徽盱貽王象熙廬州禀山西崞縣仇汝諴平陽舉臨縣常澍春太原廪河南鎭平鄒士杰光州副孟縣李琨曜河南廪浙江寗海王錫祺紹興舉湖北咸寕孫兆齡德安廪當陽葛潮武昌廪湖南寕鄉王梅聲寶慶副四川江油馮景文撞川廪湖南乾州廳胡鳳儀長沙舉廣東四會胡夢熊陽江廳廪復諭湖南石門陳祖虞長沙舉貴州普定徐臣輔石阡舉復訓江西南昌府廉如升饒州舉湖南長沙府凌盛謙岳州廪辰州府黄葆壽長沙附 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[劉維楨抱喪明之痛武昌]  
　　湖北臣富尚書銜記名提督劉幹臣軍門維楨由長髮酋長投誠統軍多年擁資數百萬歷次由地方大吏勒令捐輸餉項不下百萬劉極取巧分年認繳或五六年繳清或七八年繳清故於母財無損其子國柱國棟初賞舉人遞賞郎中改道員加卿銜合而計之每子約銀三十萬日前國柱一病不起維楨年垂八十傷痛異常聞國柱平居頗忤其父甚至對毆而維楨傷之蓋守財虜别有餂犢之愛也（制） 
[情重輕生漢口]  
　　漢口洋關某西人因妻病故鬱鬱成疾前日晚間手携洋鎗自行擊斃聞者憫之（民） 
[吳淞營官之衝突]  
　　代統第八標常備軍張遊戎繼良於上月二十七夜十點四十分時忽派張兆璋至炮台叫關入内聲稱奉統領之命調隊聽點各軍士均不知如何警事緣總台官尚未安睡聞聲出視訽其何故夤夜點名炮台重地軍例營門旣閉非警事不得擅開故陶台官立時將擅自聽調之號房楊某嚴責軍棍外并又將張某逐出營門無軍令不得擅入故張代統反以陶台官爲不聽節制抗不應點等詞其禀上憲（右） 
[勘定漁業學堂地址吳淞]  
　　上月廿八日張季直殿撰同王丹揆參議等至淞口炮臺灣估用公地數二畝已誌前報兹悉此項地畝係爲漁業學堂晒魚場等之用現已已同寶山王令至老炮臺舊址詳加察勘又派工書丈旦畝數設立界石隨卽籌劃興辦（明） 
[摇車火車互碰受傷吳淞]  
　　昨禮拜六下午第三次火車由滬至淞馳至江灣北首時有摇車運大北公司電綫往南而行適遇火車遂將摇車擊壞幸人已避開不至傷命而火車機汽亦受傷不能運動幸車頭未壞赶往張華浜報知機房叧開一機車將該車拖回然已時逾三刻矣（右） 
[尚賢興學]  
　　美士李佳白君創設尚賢堂以英文經濟兩科教授學者課程一切均極完備先生又熱心教育誨人不倦將來該堂成材之多可操左劵兹將九月份考案照登於後（頭班英文）龐善慶劉世華（二班英文）盛文甲姚寶源（三班英文）盛文申錢儒珍（四班英文）樓漢文程啓海（初級英文）李祖康張華亭（地理）龐善慶劉世華（高等文法）劉世華龐善慶（高等算法）劉世華龐善慶（尋常算法）樓漢英慈雨順李景春（文法初範）李國英盛文申（英文策論）盛文申褚章（英文論說）李國英張梯青（華文蒙學）盛文申李景春（美國史記）嚴善坊凌啓學（萬國公法）凌啓學錢儒珍（外） 
[滬需官事]  
　　試用知州鍾鳴謙剌史奉蘇臬朱廉訪札委稽查上南川等縣保甲差刻已到滬查畢昨日由滬乘舟前赴南邑查辦○因公來滬之蘇州發審局員嚴明府衡昨至道署辭回蘇省○前川沙廳陳桓士司馬前日由蘇來申舟泊南巿大碼頭午後到道禀見（近） 
[製造局紀事]  
　　製造局總辦魏觀察擬在局中添設電報房一所詳禀江督周玉帥現奉批准觀察因請電報局總辦撥派熟悉打報之人數名到局常駐前日已由電局派匠先將電桿裝設矣○江寕銅元局托製造局代製汽爐一架已由委員領去所墊工料銀兩二千餘金迄未解交故由總辦魏觀察電禀江督轉飭該局赶緊撥給○製造局總辦魏觀察前日札委候補縣丞朱二尹成堂辦理局中稽查事宜月給薪銀三十兩已於昨日到差（欣） 
[彈壓賽會]  
　　昨爲下元節會之期會中須至西門外邑厲壇循例振孤該處現爲法國新開租界捕頭恐有流氓地痞藉端生事特派包探多名到場彈壓（居） 
[河南彩票分局開局]  
　　河南奏設協捐彩票在滬南施家弄開設官分避已志前報昨日爲開局之期來賓衆多頗極一時之盛僉謂此票定章甚善得彩較多定票者固宜紛至㳫來銷售之廣可操左劵云（欣） 
[限期理帳]  
　　永和祥川棧主何松亭投英美公廨控棧夥郭誠齋持蠻滋擾一案前晚奉關司馬覆訊何供去春職商在四馬路開永和祥客棧適郭販運磁器在申落魄職念鄉誼招其在棧襄理帳務詎至去臘以行爲不端致千衆怒迄今凶横更甚前奉諭邀公正人理勸不服仍求明斷李作林楊宗權王雨滋吳紫峰周坤元潘春山等六人同供職等奉諭理處此案查該棧係何一人所開郭實並未入股請察質之郭供開棧時曾竭力經營今欲辭歇必須理算帳目司馬以公正人所供鑿鑿郭何得狡横姑令仍交原保飭差協同公正人理帳限七天内禀復遷出如違提究不貸（見） 
[信船遇盜]  
　全盛正和恊興福潤等四信局划船二艘有九月二十三四日之貨併洋信等寄交杭州行至長安之下突遇盜黨被刧一空（外） 
[虹口盜案]  
　　前晚有盜匪二十餘人明火報仗擁至虹口二十三保十五圖塘裏地方朱姓家行刧經朱潜行出外鳴鑼告警各鄉人集衆往救除當塲兜獲三盜外並格殺一盜朱姓之用人某甲被盜砍傷勢甚沈重昨晨由事主將拘獲各匪送入虹鎭巡局收押局員王二尹以此案出在租界以外如將三盜解縣勢必道經租界捕房恐有糾葛爰飭該圖地保禀請縣尊汪大令核示（古） 
[提犯未獲]  
　　孀婦劉方氏控郭阿二誣姦索詐經汪大令飭差毛郎往提詎與該處教堂滋鬧由縣將差送交北橋巡局枷責在案前日汪大令復飭快頭薛貴往北橋守提被控之郭阿二無著故將地保張長生帶滬解訊辦（近） 
[失愼未成]  
　　前日傍晚六點鐘時英界廣西路五百五十四號門牌黄李氏花烟館樓上打翻火油燈延燒床帳幾兆火災事後經巡街捕禀告捕頭恐有别情立飭包探劉光震查明禀復（見） 
[下元停讞]  
　　昨爲下元令節公共公界會審公堂由讞員關司馬照會德領事循例停訊一天（見） 
[責懲劣差]  
　　南巿著名流氓高和尚及蕩婦金囡囡串差藏匿四川人劉錦江之妻穆氏復投縣署朦控遭夫凌虐等情前日被劉到縣禀明汪大令改差薛貴迅往南巿拘獲並提原差沈慶及唆串之縣差朱榮卽吕三等到案奉大令研訊之下判高交保限交失洋五十元金氏掌頰五十下收所再究原差沈慶不應聽受朱榮串唆朦禀判責二百板朱姑候再行革辦（近） 
[逃婦被獲]  
　　常熟婦人月桂年二十一歲爲同鄉王李氏所誘同來滬上傭工王李氏與西門内警察局巡士某甲及看城門勇丁某乙相識竟將月桂託甲介紹嫁與鷄毛棧工人王嘉桂爲妻計乘人不備私自逸出行至租界爲包探竇如海所見以其形跡可疑向之盤詰得悉各情卽將王李氏拘獲連同月桂帶入捕房押候堂期解廨訊究（見） 
 
 

Page 18

 
 
[英美公廨襄讞易員]  
　　前報紀公共公廨襄讞委員孫耳三明府奉道憲袁觀察札委調辦南巿工程局一則兹悉公廨襄讞一差觀察已委候補知縣金鞏伯大令接辦想不日卽須交替也（見） 
[禀請親提]  
　　法界板行主甘吉昌控子桂生違忤一案屢訊未結吉昌赴蘇臬及道轅上控均經批飭照會領事歸縣訊辦迄未移解前日又赴道禀催擬請袁觀察親提訊究云（近） 
[吊贓糾轕]  
　　　北新閘路王公館失竊鉅贓已獲正犯龔麻子卽兪金琴曹老六卽曹芝印両名解廨會審之後訊得有贜銷售蘇州派探邊槐洲協同西探與廨差等至蘇查吊在案兹悉現經吊得珠子二百數十顆計售與徐乾源珠寶店者二百五十五元售與源昌泰八十元售與協源七十一元售與同和源八十八元各店以售價無著刻經訴知該業董事禀請蘇州商務局會議致起糾轕故中西各探已於昨日先向尚留失主家一人在蘇守候該局議妥方可携贜回滬也（見） 
[棺殮浮屍]  
　　昨有無名男屍一口氽至法界金利源碼頭經巡街捕報知捕房捕頭飭探查得該屍年約四十左右身穿元色布短襖藍布衫袴因無屍屬報請輔元堂分局棺殮發壇候認（居） 
[局事紀略]  
　　縣尊汪大令前日飭差至南巿工程局禀請派探協提虧欠英商壳件洋行拖船銀兩之萬順豐木行主王雨庭到縣歸案訊辦○有王固芝者前年將南巿王家嘴角房屋售與朱某近王欲向加價不遂竟將牕門取去由朱投控十六鋪南局局員賈参軍飭甲傳王到局詰問（欣） 
[英租界捕房事]  
　　上月初六日洋涇浜申泰昌外國洋貨店失竊金銀珠翠首飾值價甚昻報捕請緝至今未獲前日經包探竇如海將行竊王公館之龔麻子盤詰據認此案與萬麻子同竊但萬不知云向昨日竇探傳同失主至各質店認贜禀廨訊理○包探徐榮珊獲竊陳榮生詰得竊同安茶居綢長衫來義昌烟館烟袋等物當卽拘入捕房押候解辦（見） 
[法租界捕房發落]  
　　田阿勝迭次行竊車上坐褥爲包探緝獲供認賣與舊貨攤王裕成吊到原贜將收贜人一并解入捕房昨請陳大令發落大令訊得實判田責一百板王罰洋一元○張毛囝在西門某猪作携帶鮮肉十餘斤路過法界未經公司蓋印拘入捕房大令判罰洋一元○過犯張阿二連次犯案驅逐出境前日又在法界圖竊爲包探拘獲解訊大令判押捕房三在限令出境（居） 
[美租界捕房事]  
　　陳巧福陳慶福　晚在北四川路西龔家宅與粤婦劉季氏扭毆致氏失去金飾多件投捕房報飭探倪順泉將二陳拘獲押候送辦○七百零七號東洋車至北四川路將某西人馬車撞壞由捕拘入捕房飭押候究○某俄人飲酒過醉至斐倫路三十三號洋房持刀行凶由三十五及一百五十三號英印兩捕將俄人拘入捕房押候送俄領事署訊辦（古） 
 
 
 

Page 19

 
 
   
 
 

Page 20

 
 
其六成項下除開支關用經費及傾鎔折耗外餘銀提一成五釐出使經費所收子口半稅全數歸入六成稅内供支並將實徵船鈔各項數目開列四柱清單詳請奏咨前來並聲明此結提歸外務部三成罰欵銀五兩九錢四分臣覆核無異除咨外務部户部南洋大臣外謹照繕清單恭摺具陳伏乞皇太后皇上聖鑒敕部查核施行謹奏奉硃批該部知道單併發欽此宫門抄四月二十八日工部鴻臚寺正藍旗值日無引見崇中堂專摺謝賞假一个月恩植公續假十日召見軍機豫撫陳奏爲河南省光緒二十九年漕項錢糧奏銷摺 
河南巡撫兼管河工事務臣陳夔龍跪奏爲河南省光緒二十九年分漕項錢糧奏銷恭摺仰祈聖鑒事竊於本年二月初八日准江淮巡撫咨漕督缺已裁撤所有漕務業經奏明歸於各省核辦等因隨經飭遵去後兹據糧鹽道王維翰詳河南省光緒二十九年分漕項錢糧額徵正改兌正耗薊糧本色行糧潤耗德州倉等共米麥荳二十三萬八百九石四斗八升二合七勺内除各屬停緩曁暫停緩徵未完共米麥荳三萬三千二百七十四石九斗二合外實徵正改兌正耗薊糧本色行糧潤耗德州倉等共米十二萬九千一百三石一斗一升一合三勺麥曁白麥三萬八千九百五石四斗九升五合一勺荳二萬九千五百二十五石九斗七升四合三勺查前項米來荳共十九萬七千五百三十四石五斗八升七勺照數徵完遵章全數變價解交司庫訖又額徵輕賫折席半折行糧盤剝潤耗蓆片漕米節省耗羡等共銀四萬五千七百四兩一分五釐内除各屬停緩曁暫停緩緩徵未完銀二各七百九十一兩八錢六分七釐實徵輕賫等項正耗銀四萬二千九百一十二兩一錢四分八釐前項銀兩全數徵完由造支解倉塲總督及江海關道並新鄭縣墊發新增車價動用共銀四萬一千一百二十兩一錢六分九釐存剩道庫共銀一千七百九十一兩九錢七分九釐入於光緒三十一年春撥册内造報等情造具已未完解四柱各清册呈請奏咨前來臣覆核無異除將各清册分送部科倉道外理合恭摺具陳伏乞皇太后皇上聖鑒敕部議覆施行謹奏奉硃批户部知道欽此 
[直督袁奏爲津海秦王島兩關第一百六十六結洋稅收支並舊管實存各數目繕單具陳摺]  
　　太子少保北洋大臣直隷總督臣袁世凱跪奏爲津海秦王島兩關第一百六十六結洋稅收支並舊管實存各數目繕軍恭摺具陳仰祈聖鑒事竊查津海關徵收洋稅截至光緒二十七年十一月二十一日第一百六十五結止業經繕單奏銷又秦王島海關自一百六十六結起設關徵稅係歸津海關兼辦應提欵項彚入津海關各欵隨時撥用當飭照章分提各在案兹據津海關道梁敦彥詳稱自光緒二十七年十一月二十二日起至二十八年二月二十二日止按外國三個月一結係屇第一百六十六結期滿津海關除外國船隻江海關免單十四萬二千三百八十八兩三錢五分招商局船隻江海關免單銀一百三十五兩六錢九分二釐並未收銀外實計徵收進出口各稅及船鈔銀二十五萬三百二十五兩三錢八分一釐又秦王島海關除外國船隻江海等關免單銀二萬六千三百六十兩二錢招商局船隻江海等關免單銀五百二十八兩六錢五分七厘並未收銀外實計徵收進出口各稅共銀一萬九千四百七十二兩八錢六分三厘又收東海關解到四成銀七萬六千五百七十八兩五錢六分六厘八毫六絲一切支發各欵共銀十九萬六千二百四十五兩二錢九分九厘稽核調取收稅總册校對數目均屬相符除俟分項造册詳咨外所有津海關秦王島兩關經徵第一百六十六結洋稅收支並舊管實存各銀數開單詳請核奏前來臣覆核無異理合繕具清單恭摺具陳伏乞皇太后皇上聖鑒訓示謹奏奉硃批該部知道單併發欽此 
　　宫門抄四月二十九日内務府國子監鑲藍旗值日翰林院引見十八名鑲黄蒙七名正白滿十三名正紅滿十八名興伯假滿請安順天府奏京師得雨二寸有餘掌儀司奏初三日祭奉先殿載　行禮召見軍機特圖愼 
[吉林將軍富奏京控命案請旨以疑案暫結摺]  
　　奴才富順跪奏爲京控命案疑竇甚多亂後人証不齊無從訊究現將傷供確鑿之案按例定擬其情節未確者請旨以疑案暫結恭摺仰祈聖鑒事竊查接管卷内光緒二十四年七月二十五日又二址五年二月十三四月二十七等日准都察院咨交雙城守民人張太春京控李清源等將伊兄張太和伊弟張太升毆毒毒命又前署雙城府通判廉瑞遣抱朱德京控保甲局擅殺人命官府吳廷珍匿不詳省又革生李清源遣抱李清濤亦控張太和張太升均係因病身死被府官廉瑞疑仇陷害揑供妄禀各案並將原抱告先後咨解回吉經前將軍延茂查明張太和被李清源等誣竊拷斃業據張太升之婿郝振財於光緒二十三年三月間在道呈控呈内牽及姜國霖姜旭東遲天倫三人又張太升被王蔭堂之兄王泮李清源之弟李清溪帶同壯役管得勝用藥毒斃經廉瑞騐訊詳報管得勝旋卽在押病故亦據李清源等赴道訴寃均經前吉林分巡道聯　提省督弶委用同知朱兆槐等集証審訊兩造供詞各執或認或翻聯　因屢訊李清源恃符狡辯詳經咨革遲天倫在保潛逃時廉瑞已因梁瀛梁海爭分家產一案被控受賄枉斷撤任調省而原被各逞已私紛紛呈訴聯　未及訊明丁憂卸事延茂將此案提交發審局札委前署吉林道謝汝欽署吉林府知府書瑞等反復研究迄無確情適准都察院咨交前來時吉林分巡道逹椿到任仍將各案發道審訊逹椿督同讞局委員提集在案人等疊次復訊各供更形狡展不特王泮等不忍謀毒張太升重情且張太和屍身未騐無從根究詳經延茂咨復都察院查照一面札委候補同知廳員啟章馳往雙城會同通判柳大年親詣張太和埋屍處所眼同屍親開棺檢騐各骨無傷惟仰面左䯒骨有折傷一處周圍脆骨接頭較原骨微粗因脆骨漸腐仍由原折傷處裂斷其接續両頭均青黯色無血暈係生前早年損折後接續平復傷痕合面項頸琵琶脊背脊膂各骨及両脅腰眼方骨胯骨後尾明各骨均微青色無血暈用磁片刮削内係白色係青衣與銅綠顏色浸染所致委係因病身死當時屍親張太春張李氏郝振財眼同看視堅執梁青各骨節爲傷痕狡不具結廳員啓章等禀請將骨殖解省叧行委員覆騐經延茂批道督員覆審未及訊明詳覆延茂以病奏准開缺時二十五年八月前將軍長順奉命赴吉林稽查練軍事宜卽補授吉林將軍到任後卽據屍親張李氏仍以檢騐匿傷等情搬與呈控飭道集証研訊旋據都察院摘叙案由奏 
 
