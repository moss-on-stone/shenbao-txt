# 1896 - 7 - 4908162

 

Page 1

 
 
[治標庸言] [  點石齋啓]  
　　未署箸者姓名於政事財用洋洋萬言蓋挽中日和約後局勢統籌變計窮理盡言於因應權宜之中窺見本末知所先後以求己求原爲體以自邇自卑爲用似是有心人非問攢議變法侈言功利也裝訂一本實洋一角半上海點石齋古香閣醉六堂寄售 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元○隨園三十六種洋五元○刑案匯覽洋七元○景岳全書碼洋三元○資治新書碼洋一元五角○潘頤福咸豐朝東華録實洋一元三角○王益吾咸豐朝東華續録實洋二元五角○左文襄公奏疏碼洋四元○繪圖三國演義碼洋一元五角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃録碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大清會典碼洋一元六角○何典碼洋一角五分○六科準純六套實洋五元五角○醫門法律碼洋一元○醒世姻緣碼洋一元四角○繪芳録碼洋一元二角諸君欲購者請移玉申報館帳房可也此佈 
[書寍波鄞縣換用官秤示後]  
　　鄞縣紳士張錫藩等以寗郡城廂市廛除店鋪例用櫃秤外惟行販肩賣鮮醃蔬菓等物秤由買主自帶名曰家秤每斤重至三四十兩因集資製就官秤數千桿請一律換給刻奉巡道憲吳前府憲錢札縣酌核具覆飭遵當經寍縣楊邑尊出示曉諭略謂張錫藩等禀稱初擬改用十五兩三錢爲一斤訂就官秤因畸零瑣碎易滋弊竇現改定每斤十六兩更爲周妥至四鄉本用宫秤毋庸置議其城廂内外向用重秤之家應自本年十二月初一日爲始自行持赴仁安公所一律繳換俟試辦半年之後再行勒石示禁蒙道府憲批札前因除將本縣衙門大小廚房飭令一律換給以示表率仰合郡居民一體遵行云云足見官紳一氣實力奉行挽回薄俗其有益於地方誠非淺鮮夫秤者所以平輕重公出入泯爭端不特一鄉一邑宜一律也推而至於一郡一省各郡各省皆宜無輕重之弊尙書所謂同律度量衡論語所謂謹權量也王者大一統之規無一不酌古節今制爲定法原欲冀一道同風無偏無倚自奸民謀利日促心術日懷私自爲輕重漸改定制相習成風沿爲敝俗不特一郡一省之不同一鄉一邑亦各不同且一行有一行之秤一店有一店之秤一物有一物之秤雖交易者明知輕重而可以價爲轉移究非劃一之道况不知者未免喫虧出入之間顯多弊竇各省各郡各邑宜照此辦法無論何行何店何物大小一律均以十六兩爲準違者察出科罰庶民志可齊民心可一也不特秤之宜一律也金銀出入大則用平小則用戥雖皆以兩計而輕重不同惟庫平自内部以迄外省各州縣自無軒輊而市中所用各處不同京則有京平公碼二兩之分湘則有湘平廣則有廣平滬上則有九八平若天津名目更多不可屈數數省如此各省可知矣計部爲總理一國之財旣尙庫平無論民間何項均宜以庫平爲準如此則官吏不能侵蝕奸民無所取巧平之宜劃一者一也銀平旣一則大小洋圓亦可準以銀平之分兩自一兩至一錢至五分不特易於核算自無零畸瑣碎之弊現在所用墨西哥之洋圓在墨西哥亦自有正數之輕重惟以中國之平核之始見有畸零耳一國有一國之權衡此又宜劃一者也且錢數之不一亦不宜因風俗而不同也自一而十自十而百自百而千夫人而知之現在除京錢不計外各省制錢宜一律足數通行乃北省有以三百三十錢爲一吊有以一百六十錢爲一吊有以五百錢爲一吊東錢宣錢津錢名目不一南省并有以兩計者有七百六十錢爲一兩有七百錢爲一兩并有慶弔往來餽送者以六百八十爲一兩六百四十爲一兩六百爲一兩雖無關輕重亦足見人情虚僞風俗澆滴之漸由此而開也此錢數之又宜劃一者也至於丈尺更屬叅差不一木則有木尺衣則有衣尺一切綢縀布疋各自紳縮并有杭尺蘇尺海尺等名目亦宜一律以官尺爲準以及路之計里田之計畝皆以官尺合弓而算則民間之丈尺皆劃一矣至於升合斗量出入尤重雖各省有部頒之斛各鄉各邑亦每年一較而各處大小不同升合因之亦異亦宜一律定以輕重若干爲一斛若干爲一斗若干爲一升自無輕重入出之弊矣此量之宜劃一者也此卽所謂同律度量衡也况今中外通商在在尤宜劃一苟我不能劃一勢不能强人以就我不特不能强人以就我我轉不能不就人之劃一矣則中國之權不幾爲西人所操乎西法秤則有磅不聞磅之有輕重也尺則爲碼不聞碼之有長短也貨則有噸不聞噸之有多寡也此西人之劃一也刻雖皆欲步武西法而國制斷無更張之理不必學西人之所謂磅也碼也噸也而但學其劃一可耳因論秤之輕重而連累及之以質世之留心世務者 
 [PP ] 
　　某西報云傳聞中朝出使英法義比大臣龔星使照瑗近忽示疾日來頗覺沈重不知能轉危爲安否 
 [PP ] 
　　天津來信云津地所定德國租界已於十月二十九日由華官交與德領事屆時德領事帶領德兵艦水師及樂工行受地禮華官中天河兵備道津海關監督洋務委員伍君廷芳天津府知府天津縣知縣咸與之晉接 
 [PP ] 
　　本月二十日淡水來電云十七日清晨臺北府屬各處忽然大亂有日本人數十名被華人所殺至十八十九日尙未平定刻下始安謐如恒 
 [PP ] 
　　高麗來信云某日有日本兵多名擁至高麗内閣與高官滋閙口稱若不下截髮之令則須將國中人殺死無遺高王慄慄危懼深痛王妃并憶及世子國中棼亂如麻無人主宰日人所定制度一概不依深望俄人爲之援手云 
 [PP ] 
　　江陰來信云十一月初六日駐紥江陰之粤勇多人擁入某烟館與烟館婦滋鬧婦極聲狂喊户外人聞而麕集婦奔赴街心喊呌聲較前益厲斯時人如潮湧羣將粤勇毆擊粤勇力不能敵飛步回營糾約勇丁與之鏖戰計粤勇死二人傷者甚多鄉人中傷者不知若干死一人地方官見此情形急將城門扃閉城外各店鋪大驚一律罷市地方官恐滋大事急與統帶相商統帶無可設法許以將各勇迅速載回至十一日遂下令將各勇裝赴東粤臨行各勇中有掘强不肯行者統帶乃令他勇押之就道 
 [PP ] 
　　前日金陵督捕營捉獲哥老會匪一名以麻繩穿其髮辮並有鐡練數道横鎖頸間該匪錦衣裘裳頭頂紅呢風帽足着四鑲棉鞋解至江寍府署由李筱軒太尊訊鞫因供辭反覆且牽及某當道因著署監禁俟另期 
 
 

Page 2

 
 
覆審 
[孤身被刦]  
　　安慶府桐城縣所屬之摐陽鎭離省城六十里該處往來省城因由内河往往夜行夕發晨至過客習以爲常歴年平靜每屆冬令河乾水涸其船不能抵省現在泊舟之埠離城約十餘里人烟寥落月之十四日有客民某甲係由羅昌河來附搭樅陽船至省身帶洋蚨三百十四元往石牌販運小布其船抵埠天將破曙甲卽棄舟登岸行至老鼠嘴地方忽有匪徒四五人迎面而來一人手持利刃向甲卽砍甲避之不及一刀刴於臂上甲見勢不佳將洋抛棄狂奔逃命若輩亦不追赶甲之辮髮砍斷兩股衣服亦被戳破幸人未受傷當赴懷寗縣報案縣尊吳明府相騐之下卽飭幹役嚴拿務獲外一面懸賞通衢如此重賞之下未知能拿獲否也諺云出外之人日之將暮先投宿天尙未曙緩登程吾願江湖作客者盍視此以爲鑒耶 
[洋操紀實]  
　　金陵采訪友人云前由張香帥傳電至天津武備學堂調繙譯學生沈君珍馮君錫庚劉君維俊劉君士僑至金陵供洋操時舌人之職兹諸君以教習洋員人數甚夥公務繁冗昕夕辛勞均不願承其乏練軍總辦桂薌亭觀察挽留至再許每月加薪水銀六兩而諸君尙未允從刻下法文繙譯惟徐君家庠戴君儒珍英文繙譯惟詹君貴珊貴琛昆季德文繙譯惟楊君其昌劉君復初責重事繁益覺筆舌煩瑣矣又云法國人哈納里虚月而那司勃陸虚三人充南洋兵弁在省垣教練洋操其始隸屬戎行尙能供職近頗不守本分動輙滋生事端統帶來春石泰聞而惡之擬卽按名斥革疊經練軍總辦提調爲之緩頰而統帶終以營規難犯不肯徇私總辦桂薌亭觀察因請督轅巡捕張君標禀知香帥將月而那司勃陸虚二人開除勒令遄回本國哈納里虚姑因情節較輕暫留以觀後效 
[出示安民]  
　　重慶采訪友人云日本辦理通商事務委員聞已行過夔州日内卽將到郡新署巴縣國大令深恐愚民無識易肇事端因爲之剴切曉諭曰照得本縣奉藩憲王札開因日本領事官不日到淪勘界巴縣事繁任重以本縣前任斯邑尙得民心人亦耐勞詳明督憲札調前來接署現已到任視事回思本縣前此在任五載凡遇中外交涉事件無不一秉大公不存偏袒迨内戌年教案繁興隨同本道府憲曁委員會議索還要隘專辦首惡寛免脅從持平辦理其中保全百姓不少實費一番苦心想亦闔邑紳商所共聞見者也今因日本新立碼頭通商奉大憲揀委來此自應上體憲德下慰民望妥愼辦理期於日久相安勞怨固不能辭身家亦所弗計而保衛地方之意仍當終始不渝查日本通商係奉上諭飭行之事官長不敢違背庶民更應恪遵第恐有無知刁徒以通商爲不便於民妄造謡言煽惑滋阻特於下車之始指陳利害以安人心而全大局合行剴切示諭爲此示仰闔縣紳商士民人等知悉爾等須知通商載在條約准行試看鎭江沙市蕪湖宜昌九江等處均與各國通商多年究有何害俟日本領事官到後本縣自能隨時隨事禀商本道府憲必於地方無害方能照准如果實有窒碍亦决不能允從爾紳商等若有爲難隠衷許卽具禀陳訴聽候官長作主據理與論不可輕信謡傳逞横生事致蹈抗違諭旨重罪自罹法網身敗家毁後悔奚追所有各國教堂書院醫館責成首人實力保護毋稍疎虞至於民教雜處相安有年在教民固不得恃勢欺凌而平民更不得造言誣謗總期謹遵條約各保身家不啓爭競之端悉泯猜嫌之迹將見風成親睦長固中外之交俗媲唐虞共享治平之福是則本縣之所厚望也懔之愼之勿違特示 
[災民滋擾]  
　　湖北采訪友人云漢陽府屬黄陂縣境自本月中浣以來疊來上游天門鍾祥各屬災民逐隊聯羣如魚之貫夜間棲宿巷堂寺院日則散布各洲村里强索食用諸物稍拂其意卽恃黨逞蠻鄉民半屬蠢愚惟是忍氣吞聲不敢與較是豈地方之福哉寄語賢有司尙其設法驅之也可 
[駁船獲賊]  
　　杭人陳阿福者向以駕船爲業每於江干駁運貨物入城前晚汨船於新宫橋堍東夥均上岸啜茗比及回船失去栗炭二簍炭棧中責令賠償陳亦無可如何本月初十日復裝紙貨入城故意在原處停泊令夥上岸己則伏於艙中以候詎料該賊輕步下船左顧右盼陳並不聲張暗中窺其動靜而紙貨堆積甚高無可下手該賊乃入艙中取其衣服兩件反身將欲登岸陳突從艙内奔出將賊扭住鎖以鐡練飽打一頓并將棉衣卸下以償前失然後放去如該賊者眞俗所謂偷雞不着蝕把米者矣 
[冬防添勇]  
　　皖城濵江一帶五方雜處又有招商碼頭輪船上下水到此停輪官商輻湊加以人烟稠密宵小易於混跡現經保甲總局署理安廬滁和道潘作卿觀察深慮已交冬令難免宵小爲害行旅又念城廂地叚迤北亦屬寥落雖有保甲局勇不敷撥遣因禀商中丞添募巡勇三十名分撥各叚委員嚴加盤詰並派黄弁乙麟率勇梭巡通宵達旦近上各處未聞有梁上君子如何施技而閭閻居民得以高枕無憂矣 
[老嫗焚身]  
　　松江采訪友人云郡城婁縣橋東畔某姓嫗年逾八秩老眼昏花膝下有子一人作嫁他鄉罕歸故里其女亦已擇人而事婿家貧甚勢難兼顧泰水饔飱不得已向大户求輸一文願錢目得三十文藉以苟延殘喘餘年風燭誠可憐矣兹者時屆隆冬未有重棉附體因爇火菜甕内聊以禦寒本月中旬某日清晨方在抱甕取煖不虞火忽大熾在及袒衣烈燄熊熊漸達棉襖嫗駭極狂呼救命比鄰某氏婦急爲解脫則已徧身焦灼烏黑斑斓好善者急解腰纒延醫敷治無奈所傷過重非藥石所可奏功延至昏黄溘然而逝眞慘矣哉 
[舉辦民更]  
　　揚州采訪友人云去歲軍務繁興邗上創設民更以防宵小今者日氛已息寰宇澄清甘泉縣主以郡城地方遼闊氣象繁華人烟稠密時逢冬令深恐百密一疏因仍飭各坊舉辦冬防以收守望相助之效並出簡明告示一道黏貼通衢本月十六日爲開辦之期巷尾街頭鉦柝聲通宵不絶亦保衛閭閻之至意也 
[贋太史]  
　　太史曷爲而贋也曰非太史之慶實貧薄書生無以餬口冒作金馬玉堂人物冀爭鷄鶩之餘糧不隄防眞者適來以致贋鼎立時敗露如揚州采訪友人所述亦可謂斯文掃地我道無光矣本月某日有客乘四人肩輿後隨俊僕夜刺謁揚州某達官達官適公牘紛煩辭以改日請見僕以硃卷進視之則卷面鈐小印朱泥爛然蓋寓居舊城𧈢蜡廟也閱其刺則爲新科某太史乃於翌日親往報謁太史亦以未睱晉接辭達官乃飭僕從贈程敬若干而返未三月又有客來謁硃卷名氏仍太史也而寓處却不得達官乃大驚詫亦擋駕焉次日報謁如前談次始知昨者爲冒充達官一笑置之太史則勃然大怒立飭人至𧈢蜡廟根追其時客尙滯留廟中住持乃拘而送至官署見客温文爾雅詰以家世知爲累代書香因不予深求縱之使去太史惡其冒名行騙堅請嚴懲旋有人緩頰再四始霽威而去有識之者謂客曾游泮水聰慧絶倫祗以嫖賭烟霞蕩其家業不得已别翻花樣思欲博取蠅頭其情可憐然其事亦甚可惡已 
[武林大風]  
　　杭垣訪事友人云自交冬以來雨少晴多至冬至節後天時驟暖大有釀雪之意十五夜陰雲四合雨師駕臨至三更時聞鴛瓦之上浙瀝有聲知有先集惟霰之兆以爲滕六君將至矣次日起視微露陽光蓋藉十八姨之力早將浮雲捲去十七清晨大霧迷天直至已刻始散俄而狂風大作走石飛沙江水爲之直立錢塘義渡局赶卽封禁不准船隻開行江塘之上乘輿往來者轎頂轎門大半捲入江中沿塘一帶屋瓦吹下者不知凡幾小朱橋地方有某姓在彼營葬高搭篷廠俱被吹至外塘封姨之力若此固素所罕見也 
[閩事客譚]  
　　閩友信云侯官縣戚大令揚下車以來勵精圖治尤痛恨差役擾害民間遇有差役舞弊極力懲辦不使有一毫騷擾民間告狀大令必親自提訊當堂立决准者准駁者駁務使各得其平片言折獄方之古人不多讓也閩人好訟實訟棍先有以唆使之然有清官如大令者自然能使大事化小事小事化無事且當堂審問時匪抉其眞情有惡必懲有善必獎專以勸民息訟爲上策故自大令蒞任後境内鼠雀之 
 
 

Page 3

 
 
爭日漸見少豈非能使無訟之騐歟惜乎縣宰如是循良爲百數十年所未有不料竟於十二日接電丁憂而去也現聞已委俞大令佳鍾接任於十七日已時交篆一時紳耆人等咸因賢父母之去依依向慕無不爲之墮涙云○福州花會之害民疊經嚴禁城内自會首鄭韶庚高子亮輩獲案後賭徒覊監賭屋發封此風爲之少戢惟城外半野鄉地方尙有棍徒開巴誘人猜壓前日經余軍門帶勇前往查拿瞻敢拒捕勇丁反爲所傷上憲聞知以此風斷不可長檄令城守恊朱協戎祺祥閩縣方大令朝渠率同兵役前往勦辦於是鄉民無不紛紛躱避聞已將棍黨弋獲三名歸案懲辦矣○新橋頭玉記賭塲因爭毆打破洋燈以致失火賭塲中人恐罪上加罪急浼聯董地保禀報地方官云係錢樣店後空房失火以冀矇混大憲耳目○各當鋪向領在官帑項以期周轉而輕利息原爲恤商便民起見然照例凡民間物件值十估五不准抑勒時至今日當鋪遇有民間來質物件可值千文者祗肯以二三百質之如係玉器古董雖明知千文只當百文入長生庫門者未免吃虧不少頃聞林茂才已會同邑紳向各衙門瀝情禀陳未知袞袞諸公准理否耳○福清縣馮菊農大令因轄下劉姓抗糧拒捕一案親往拿辦現聞劉姓等到省禀控大令將其住屋放火焚燒并縱差毆傷其邁婦等情大憲已批飭查究當可水落石出也○旗汛口自經回禄後所有店屋已逐漸蓋造惟傍廣龍穹一邊如猪肉磨房檳榔線麫等店皆係官地佔開有礙行人出入前經紳士陳景清等公禀不准再佔等情經閩縣方大令示准在案日前大令因考試路過其地各店正在土木方興之際大令傳諭地保不准起蓋詎料各店竟抗違官諭業已堂構一新見者爲之駭然 
[滬上官塲紀事三則]  
　　海運委員江蘇候補縣劉履太明府坦昨日命駕先赴道轅並各衙門繼至縣署黄大令飭丁擋駕○新委龍華巡防局委員嚴二尹曾鋐前日特赴各衙門拜謁道憲黄觀察上海縣黄大令均予謁見○震澤厘捐局委員袁太守恭宏前日因公來滬命駕進城拜謁各當道至縣署黄大令會見之下寒暄數語興辭而去 
[憲示登登]  
　　江海關道黄幼農觀察俯念時艱洋元跌落太甚大與市面攸關因特出示諭禁大旨謂滬上爲各國通商薈萃之區貨物往來總匯之地市面貿易皆賴洋元最廣而洋價之上落隨制錢之多寡以資轉移向來作價公平乃邇來銀錢一元僅兌制錢九百五十文爲從來所未有總因奸匪私鑄銷毁或有囤積居奇所致以故洋價日漸跌落貧苦小民隠受其累此等奸匪不顧損人祗圖利已實堪痛恨若不設法禁止何以整市面而便民生除函致稅務司暫停運錢出口執照並諭上海縣札諭錢業董事議定洋元公平估價此後不准肆意再行短小外爲此示仰商民人等知悉爾等須知錢爲國寳私販銷毁例禁綦嚴自示以後勿得再蹈故轍身犯刑章再有囤積居奇販運出口者一經察出輕卽扣留入官重卽照例嚴辦至湖北省新造銀元前奉南洋大臣張奏奉諭旨准行稅厘並收頒發告示分貼曉諭在案查鄂局所鑄銀元銀色分兩與英洋無異旣准持納國課各莊鋪自應一律通行以平市價不得借端阻用如敢任意低昻以及鎔毁情事定卽查拿究辦决不寛貸勿謂言之不預也 
[鄭重倉儲]  
　　本縣黃大令以開倉在卽爰出簡明告示發貼常平倉大旨謂本縣倉厫坍毁迄今尙未建復暫假積榖倉内解收特諭脚夫人等毋許作踐滋擾再有糧户運米送倉或自挑或雇人均聽糧户自便不許脚夫恃强攬奪再漕倉重地火燭宜愼禁放花爆如違一律究懲 
[覆轍相尋]  
　　前日下午甲乙丙三人至美租界北河南路某馬車行雇一四輪馬車乘至吳淞行過打靶塲後御者以鞭策馬馬忽驚躍車遂傾覆路旁三西人從車中跌出身被壓傷乃狼狽奔回另雇他車而去 
[英廨會審案件]  
　　英商平和洋行控黃懋記花行主黃省三不交棉花一案曾經訊供將黃押交在案昨日早堂畢後逮案會訊先據平和洋東聲稱此項棉花均由外洋托購業已過期故不收花請向黃追償虧耗每擔銀三兩共二百擔須繳銀六百兩等情黃省三供貼價之事現有大市英商隆茂德商公茂日商三井等處均有貼價不滿一兩卽照丁益大貼償平和每擔亦祗五錢今洋東欲貼三兩實在受虧不起求公祖鑒核别駕向薩副領事一再商議以黃確無力祗得令平和略爲減讓著令黄省三貼償銀三百兩黄尙不允經别駕再三開導黄始遵諭於四禮拜内分期繳銀了案 
[英早堂案]  
　　包探趙銀河禀稱積竊莊延林屢經懲遞昨晚又在英界寳善街是以拘解請究莊供浦東人業已改過自新在法包探郁廷湘處帮夥已有五六年可否求恩旋有法包探郁廷湘投案稱莊延林在小的處帮夥己久尙無過失故投案禀明又有莊之胞兄玉林亦遞禀供稱延林係小的之弟業已改過别駕據情商之薩副領事判將莊延林罰洋二十元以後不准再到英界莊玉林又稱延林旣在上海謀生難免不到英界况英法租界均大清疆土定例原准改過自新叩求恩典别駕謂租界須得華洋會判今捕房不准本分府亦不能專主著自挽人向領事公館具保○包探顧阿六拘解陳阿生郁秋郎江阿榮等到案禀稱伊等在某茶館爭閙經小的拘獲送究陳等同供拉包車度日因算帳口角求鑒别駕判令各罰洋半元以示薄懲○野雞倡婦陳金蘭張愛卿在途拉客經一百五十九號等華捕拘入捕房陳供寗波人張供揚州人因家貧無奈同母親來滬賣倡不敢拉客求恩别駕著交官媒押候伊母來案具領○包探杜雲卿禀稱曹迪卿竊取方金華布棉被一條經小的拘獲人贓追究方金華投案供稱小的開設小客棧度日前晚有曹迪卿來棧投宿不料竟竊取棧中之被而逸今被獲案求給領質之曹迪卿供本地人實因窮苦不堪無資果腹如蒙恩宥定當改過自新求鑒别駕得供判將曹迪卿笞責一百板○流氓王得金向王會生拆稍行兇當時在路吵閙經一百三十九號華捕拘解請究王會生投案申訴質之王得金供不敢拆梢求鑒别駕判將王得金笞責一百板以儆○包探倪順泉禀稱積竊湯順新竊取楊阿大舊皮一塊經小的拘獲人贓送究别駕略詰之下判將湯順新笞責五十板遞解鎭江○四百五十七號華捕唐餘慶在街巡邏見繅絲廠女工王阿五在家晚膳略有姿色該捕以言調戲適爲阿五之母王張氏瞥見斥其不應不料該捕老羞成怒竟將氏及阿五拘入捕房謂其毆捕昨晨解案王張氏及阿五申訴前情質之唐餘慶低頭不語别駕著一併再候過堂復訊○包探竇如海禀稱小工唐大仁張順之范阿友三人竊取怡和洋行之白鉛分售與陳金隆王茂生吳阿三等三家經小的吊到原贓一併送究怡和管棧人投案請究唐等認竊不諱陳供僅收白鉛一條今已鎔燬王供收八條吳供收二條均已肜去無從交出原贓求鑒别駕判將唐等三人各責三百板分别遞解陳金隆罰洋二十元王茂生吳阿三各罰洋四十元 
[法界捕房瑣案]  
　　昨日鄭大令蒞八仙橋捕房命提包探拘獲之小竊周來發至案著照原斷枷號一月期滿責釋○陳炳春竊取新順記客棧被窩前經大令訊明昨日飭提至案著照原斷笞責一百板從寛開釋○大通輪船某客失去表練四十九包經包探拘獲徐和尙王仁者兩竊賊大令訊供之下斷令各枷號一月期滿責釋昨日飭照斷施刑旋將收買竊贓之徐三堯笞責一百板從寬開釋○顧鶴桂控莊子卿糾衆至某浴堂拆梢大令訊悉情由判令將莊枷號一月笞責一百板昨日正欲行刑其母莊陳氏投案遞禀籲稱此子前經小婦人以忤逆送懲至此次實因索取會項而起並非拆梢求恩免枷以全體面大令謂爾旣爲子代求免枷當加責二百板禁押捕房一月期滿再交爾領回管束其母頷之叩謝而退○洋涇浜某肆酒西人某甲訴稱細患王阿香竊取有印之金約指一枚旋在牀中搜出請卽訊懲大令提案研訊判令笞責一百板此數日前事也昨日喝令伍伯行杖杖畢諭令至酒肆中携鋪蓋以後不許再往滋閙并令西人照給工資○積竊倪桂生案發拘訊已見報章昨日大令著照原斷荷枷一月期滿責二百板○小竊王阿小竊取金利源棧房所存胡椒經巡丁拘獲解請訊供大令判令笞責八十板從寛開擇 
 
 

Page 4

 
 
○偷兒陳桂在招商局江寛輪船上竊取某客所携鋪蓋經包探拘獲人贓解案大令訊供之下判令笞責一百板昨日畢責卽勒令回籍不准逗留○工部局小工朱錫元控王桂壽踰墻而入竊取衣服當塲拘獲解請訊懲大令前已訊明昨日著照原斷笞責五十板從寛開釋○陳阿奎偕妻弟袁阿三投案呈遞婚帖訴稱小的自幼娶袁氏女爲室二年前氏忽逃逸前日中途相遇囑令回家僅一宵復行逃逸大令問曰爾因何不自謹愼任伊私逃陳俯首不言深自引咎袁訴稱小的在南市賣水果爲生此事實出不知求大老爺原宥陳又稱妻子吸食洋烟小的無力豢養大令謂爾等窮民娶婦頗非容易待本委懲辦後交爾領回管束如何陳稱小的已受累不堪前經上海縣黄大老爺禁押七十餘日依然怙惡不悛大令勸諭再三陳堅執不允大令笑曰爾夫婦何以竟恩斷義絶若此何答稱小的家中衣飾盡被竊去以致小的吃著全無大令命提陳馬氏研究供稱小婦人向住母家阿三係小婦人之胞弟尙有胞姊在家大令問爾旣有丈夫因何離家出外供稱小婦人實受阿華愚弄大令又問銅匠金生是爾姘夫否供稱此人係小婦人之朋友大令謂爾意如何供稱願隨丈夫回去大令命仍還押所諭令陳明日赴公堂候訊○顧王氏偕李作庭投案由李訴稱劉張氏係小的之岳母現因顧王氏控案致被株連禁押捕房已經多日小的因偕顧王氏來案伸訴情由大令問逃倡彩雲是否在阿三家答稱阿三家住北河南路桃源坊彩雲並不在家顧王氏稱此人屢次來家與彩雲同宿大令謂倡在爾家逃出爾何得諉爲不知答稱實被阿三領去李呈押倡筆據大令著顧王氏於三日内尋彩雲到案再核○蔡文彬訴稱朱阿根經小的保出後卽往無錫一去不回小的實受其愚願限期找尋交案大令著押候交人保出限六日内將朱交到○陸訓夫偕周朗卿投案保項長春出外料理并呈興隆票據銷案切結大令准之 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[秀才照登]  
　　江西龍泉縣任爲出示曉諭事曰照得生養死葬乃人道之常經掩骼埋胔亦王政之要務是以古者立封樹之定制喪之期諸侯五月大夫三月士踰月又定律職官庶民三月而葬若惑於風水及托故停柩在家經年暴露不葬者杖八十其啓喪之家修齋設醮其男女混雜飲酒食肉者家長杖八十又例載民間喪葬之事凡有聚集演戲及扮演雜劇等類或用絲竹管絃演唱佛戲者照違制律治罪所以勸孝思而懲薄俗也本縣忝宰泉江入境聞俗知此邦士庶停柩在家者比户皆然浮厝郊野者復累累相接推原其故富者惑於堪輿風水之說直欲以祖父之遺骸博子孫之後福是其立意居心卽屬有違孝道擇地不定停棺以待於是年月旣久地未謀得而家已式微遂致累世數棺　難舉葬而貧者於風水或不深求因見富家治喪祭品豐盛筵宴連朝葬具鋪排奢華是尙以爲人子葬親必如是方合愼於之旨不如是且招族黨之譏因而效顰無力窀穸稽安殊不知水火之災須防燬失陰慘之氣易釀疫瘟關係實非淺鮮此等惡習亟應痛加禁革以安枯骨而迓祥和合行剴切曉諭爲此示仰闔邑諸色人等知悉爾等須知喪禮稱家之有無負土原可成坆掃地亦堪致祭祗須成禮盡哀豈在炫奢門富而坆塋　杖貴賤各有定制越分僭用例禁綦嚴若設席欵賓乃歡聚之事當終天永訣之時事娛樂親朋之具是誠何心不孝孰甚至於葬之擇地程　人儒以林木茂美土色光潤爲佳初無沙水禍福之談古者葬日亦用卜筮風和日朗便於將事卽是吉日風雨謂之凶日時則皆以質明春秋五月丁巳葬定公雨不克葬戊午日昃乃克葬此其明諭又何嘗有生尅合衝之論奈何信術士荒謬無憑之言妄求富貴使親柩暴露數年之久不慮疎虞自示之後務各猛省習俗之非恪遵暴露之禁速將所停之柩無論在家在厝於三個月内一律依禮安葬治喪之日職官之家准用本人品級儀仗外庶民人等概不許違例僭用并嚴禁絲竹筵宴靡麗陳設如敢故違定卽按照律例分别究治庶幾崇封倣馬室中無驚擾之魂邱首正狐郊外乏抛殘之骨災消沴厲俗進敦龎本縣實有厚望焉特示又禁藉屍圖訛示照得人命案件法固難宥而藉屍圖詐例禁綦嚴本縣歴任各處遇民間呈報命案必先照例訊究確切取具受傷部位結收然後輕輿詣騐親自審視不厭詳愼如果情傷眞實立卽緝兇究抵倘因病故爲威逼以自盡作謀歐或見路斃而冒認親族指地隣爲知情同謀尤必澈底根究盡法痛懲斷不稍從寛貸龍泉民風向稱古樸乃下車以來察訪輿情檢閱擋案近來假命索詐之案亦竟層見迭出自當嚴行整頓以挽頽風惟不忍不教而誅合亟出示曉諭爲此示仰闔邑軍民地保人等知悉嗣後除眞正命案應卽據實投保報騐不准私和外其自盡病故跌斃溺死等情如敢串唆砌揑誣告無辜妄冒屍親希圖訛索一經察出定卽從嚴拘究照例詳辦地保有稽查之責倘不從實禀報抑或通同揑飾一併革究不貸毋謂言之勿預也凛切特示 
[隣封移緝]  
　　上海縣黃大令接華亭縣葛邑尊移開南鄉一圖地方監生周洪濤所開衣莊於本年七月十一夜被盗搶刦店中貨物報請勘視屬實當飭捕役緝獲眞贓正盜六名嚴訊之下供明尚有在逃夥犯數名合行移請恊緝務獲解究黃大令業已飭捕恊緝矣 
[賠償牛仍]  
　　前日有賣牛奶之某甲息肩於本城永興橋適有賣柴之某乙經過偶不經心致將牛奶撞翻遍流滿地甲拉住不放扭至巡防南局局員魯二尹訊悉乙有不合諭曰爾旣將牛奶撞翻自應認錯照賠何得蠻理爭閙判賠洋二角笞責一百板釋放 
[美界捕房紀事]  
　　前晚寍波人榮春發往天潼路新興里某雜貨店購零物議價不合致與店夥某甲爭持扭毆之餘經某號巡街華捕一併拘之以去捕頭令禁押片時卽行開釋○漢壁禮路新虹橋東首仁泰銀樓係本邑人蘇松舟所開門外招牌過低不合工部局制度昨晨　某號巡街捕悉數除下送入捕房捕頭令存候查罰○前日浦左某船廠失去機器銅若干廠主函致捕房請爲查緝捕頭派包探竇如海恊同二十三號西包探向虹口各冷店搜查 
[武林官報]  
　　羅地山二尹前奉委辦防軍局報銷差刻已告處著有勞績准記大功三次劉玉延太守奉藩粮二憲曾委海運滬局總辦現當冬漕開徵之際必須預爲部署以便陸續解運故太守於十三日禀辭赴滬并查封沙船以備裝載候選同知戴司馬嗣源籍隸寗波向在上海開設申昌鐡廠製造機器頗稱熟悉現因中日通商内河應設官輪局裝載客商深恐有夾帶私貨偷漏稅餉等弊故牙厘局憲特委司馬爲官輪總董以專責成統領乍浦海防各營丁碩甫觀察彦　初十日來省面謁撫憲專商要公刻於十六日禀辭回防 
[邗江官報]  
　　十一月十四日三江營張守戎文傑解送鹽犯一名來揚餘西塲唐鹺尹如峒禀辭回署○十五日泰壩鄭分轉到揚公幹分發巡檢鄧鹺尉鴻年湖南人事到○十六日朱分轉之柟奉委騐收李家壩工程 
[上海北市絲業會館籌賑公所施子英鈔録金陵恊賑公所勸募第五次清單]  
　　康府喀府各洋一元張府錢六百文趙太太恆菊人高惠卿吳春波李湧順五户各錢　百文富府錢四百文蘇玉書余府唐二太太吳大姑娘古香先生蔡太太六户各錢三百文張大太太張二太太各錢二百文佟大少奶奶佟二少奶奶各錢二百文慶太太田三奶奶明玉鄧松林裕民少爺張大少奶奶關大奶奶關二奶奶張府趙太太聞老爺石噶子王谷士孫老太太馬府蔡府關竹記江三老爺吳抓太太吳二太太張長生趙三少奶奶　大姑娘蘇太太洪印祥關四老爺張溶齋定子登老爺廿八户各錢二百文郎老爺郎記艾尙德三户各錢一百二十文趙傑士陽太太趙直之葛太太赫德太太唐海屏康海太太江凱太太劉末太太明太太三榮太太積善堂馬太太張二少爺吳根老爺長老爺馬大少爺何才金李老二洪二少爺富有太太楊大爺劉懷之佟大少爺盛大爺馬懷喜吳太太李大爺朱太太迎老爺關石太太無名氏張大姑娘姚二少太太海子清老爺平老爺趙米太太謝府房客謝太太趙唆子張明太太趙大少奶奶張慶洪老太太無名氏趙發老爺共四十六户各錢一百文方姑娘錢六十文吳大爺趙太太沈太太王老爺邢姑娘嚴大爺吳保子陳大爺鍾大爺祥和齋老爺艾三太太羅太太鄧松盛常太太共十五户各錢二十文張大爺錢四十文共計洋二元錢十七千五百零十文 
[上海北市絲業會舘籌賑公所勸募第六次清單]  
　　六合福泰典同人洋十三元五角豫昌莊十元同生福六合乙和祥同人各九元余義和八元正昌六元豫昌代募義渡局各五元澹澹軒未施壽記王聚昌正泰恆昌萬順六户各四元順昌寳號萬豐寳號東昌西寳號日昇安記鴻昌祥六户各三元泰昌東寳號洋二元又銅洋十元孫德興寳號劉永清寳號張有興號永順寳號源發祥號祥吉豐復興昌康仁和廣興補德堂立本程東記夏鑑記十三户各二元湧源寳號馬源豐號永人寳號　人和東源號劉萬興聚盛寳號永太昌保太豐德成昌大吉祥義昌信和聚順昌公益昌德祥元吉昌同人利源興壽豐恆大恆益常殿一繆行數堂張思孝堂萬玉李天爵堂不　慶名豐裕廿九户各一元恆順袁楚記張蘭記汪順記陳子記五户各五角立生昌寳莊銅洋八元無名氏錢二千元櫃捐錢四百零四文無名氏十户各二百文共計洋一百六十八元銅洋十八元錢四千四百零四文 
 
 
 

Page 10

 
 
   
 
