# 1903 - 96 - 4910767

 

Page 1

 
 
[皇朝政典類纂五百卷開印招股啓] [  圖書集成局白]  
　　是書纂錄皇朝政治典章及奏議集部都八百三十二椎其大恉自開圖以迄嘉　二十四年以　典事例皇朝三通六部則例彚案爲主而叅之聖訓諭旨及欽定專門諸書自嘉慶季年至光緖二十八年以聖訓諭旨則例東華續錄爲主而叅之邸鈔奏案各部通行　家雅記凡爲總目二十二分門百三十二每門各系子目條分縷析開卷瞭然舊章新政依類比附西政西藝經奏定通行者亦　陳終始備舉　遺方今崇尙實學朝野上下成究心經世之務官書卷帙繁　購　匪易私集事育　雜抉慈尤難是編　衰諸書采輯精要而芟煩冗每條注明原書出處無敢增易一字讀者執偏見全引端振緖不啻舉八百餘書之菁英彚爲一編書凡五百卷千餘萬言可　體大思博政典之淵海矣慈用本局大號鉛字鑄印裝訂一百厚本分三月五月出　俟全　告成後當敬　進呈御覽原擬每部洋銀二十八元茲徇同人之請酌設股票一千號每號减取十六元印有序例總目一卷及編目二卷引用書目一卷有欲先覩爲快者請至申報館索閱樣本可知全書之　略矣外埠各坊均有出售此啓 
[美儒李佳白先生講義]  
　　嘗讀華書文王以方百里王襄公以數百里霸王者在德土地之大小無與焉霸者在才人民之衆寡無關焉吾於英屬之印度國並堪拿大不禁比擬乎英讚歎乎英而更佩英國之國主有霸才兼有王德也夫印度處亞洲之南堪拿大處美洲之北地之相去也數萬里世之相後也幾千年具風俗不同其民情不同而屬一主隷一國則無不同也然則今日之英國其德才有如斯後日之英國其進步更有不可限量者雖然吾今姑舍英而言印度與堪拿大政治之異同以與諸君子作文會焉一曰土地人民之異同印度土地一千三百萬方里人民二萬八千七百三十萬堪拿大土地二千九百萬方里人民五百萬是印度之土地不及堪拿大之半而堪拿大之人民僅得印度五十分之一耳人之言曰英國六洲屬民首推印度爲巨擘信不謬焉此印堪土地人民之異也二曰大槪情形之異同堪拿大之土著多爲英人亦有法人蓋一百四十三年以前堪拿大原屬法國自法人敗北之後改屬英國故至今東部仍有法人之情形而西部則有英人之情形若印度則不然其地分數小邦已數千年矣古蹟史事斑斑可考此數百年間有英法荷蘭等國人出入其境自英國於三百年前創設貿易公司於印度後商業漸盛聲勢漸隆而印度時勢日衰於是英公司不能不練兵以保商不能不干預其内政厥後因印度所分之小王份爭而敗印度之權利遂漸歸英公司矣會英王以公司執政未免失宜遂派大員來印總督一切事務迨一千八百五十七年註咸豐七年印度大亂羣起而逐英人血戰經年終爲英　從此印度入英國之版圖矣然則英人收服印度較堪拿大爲尤難此等功業誠足媲美千秋此印堪大槪情形之異也三曰自主權之異同印度自主之權不及堪拿大蓋堪拿大可以自主者十居八九而印度可以自主者十居四五堪拿大之總督由英王選立其餘各官或由督選或由民舉印度之總督並兩邦巡撫以及輔政之大員數人亦由英王選派且英京軍機大臣内有一大臣並數大員特辦印度政事印度大總督必　命於英王及軍機並管理印度事務部且印度大臣上官千人必須英人補授各等地方官亦必由英京考取方可蒞任其例服官二十五年後始准歸田而祿食終其身此印堪自主權之異同也四曰行政權之異同近時泰西各國分行政議政爲兩途各不相謀印度屬英之後亦遵照此例其行政之權一在印度大總督二在英王所派之六大員卽與總督同行國政可謂總督之軍機者三在英王所派之兩邦巡撫四在助輔巡撫行政之大員五在總督所派之三邦巡撫六在總督所派各小邦之邦主　其位在巡撫之下七在二百三十八府之知府辦理地方事務者至堪拿大行政之權一在英王所派之總督一在總督所選之軍機及七省巡撫並各巡撫所選之大員與軍機同職者此印堪行政權之異同也五曰議政權之異同印度並無議政院僅有數議員特助印度之總督並各邦之巡撫以及各小邦之邦主一面議論一切律例一面議論一切政務堪拿大京都並各省皆有議院其内亦有軍機大員京都下議院議員二百餘人皆民間公舉上議院議員八十餘人皆總督所派此印堪議政權之異同也六曰分合權之異同泰西各國權有分合權在京者爲合權權在省者爲分權堪拿大京都政府以外又有七省政府以及議院律法各有各權毫無侵僭印度國權不第在總督一人各邦各府均有政事律法亦各有各權不得越爼惟各處律例必符京都之律例各處官員必服京都之政府此印堪分合權之同也七曰自由權之異同印堪雖同爲英屬而印人自由之權遠遜堪人推原其故在善用不用之間耳蓋印人拘守成規久遭虐政雖英人爲之除害改革而習與性成牢不可破雖有自由權其如不用何此印度自由權之異也八曰判案之異同印度判案全依定例其例有由英國政府所定者有由總督與其議員所定者有由巡撫與其議員所定者有合乎英國之律例者有合乎印度教門之律例並合乎各處之人情時勢者邑鎭判案官多爲印人京都及各邦上等司法判案之大員多爲英人　於印度判案之善民皆悅服無論英人或印人皆以公平辦理不似從前之偏私堪拿大各等判案官由總督選派深通律法之人充之此印堪判案之同也九曰軍務之異同堪拿大兵丁僅供彈壓之用並不與聞戰事故其額甚少印度兵丁一十九萬其中三分之一係英人三分之二係印人而軍費皆出於印庫庚子歲印兵戍於京津滬者爲數頗多軍容亦有可觀皆英人培植之功也此印堪軍務之異也十曰教務印度原以玻拉曼教爲大回回教次之自屬英後西教盛與土教亦並行而不悖堪拿大土人多奉邪教歐人多信天主耶穌教印人自古有寺稅至今間有移爲禮拜堂稅者且毫不逼勒人民信何教守何禮聽其自便此印堪教務之異同也十一曰學校印度有大學堂三處此　邑鎮之學校甚多而讀書識字者不少能操英語者數十萬人至於堪拿大大學堂亦有三處識字者較多於印度此印堪學校之異同也由此觀之印堪之政治較六强之政治雖有參差而亦足以立富强之基雖然　水思源見木求本非英人培植之功無以有今日之印度今日之堪拿大然則英國之德才誠不愧執牛耳於全球哉　 
[電傳會試二塲題]  
　　前晚本邑官塲得有汴中電音詳述會試第二塲題目隨於昨晨錄示本館兹特照登報 
 
 

Page 2

 
 
端首題泰西最重游學斯察氏爲英之大　所論游學之損亦最切　應如何固其性質限以年歲以期有益無損策二題日本學制改　泰西收效甚速然改制之始急求進境不無　等僞重之弊東國名宿類自言之舍短取長宜定宗旨策三題各國商會銀行皆財政之大端預算决算又合制用古法其所以能行之故必有本原試參酌中國商賈官民情形以期推行無阻策四題警察之法於政治關繋極多憲兵之設尤足輔警察所不及試詳論其典則事務以便仿行策五題工藝商賈輪船鐵路輔以兵力各國遂以富强其所以富强者果專恃此數言歟抑别有立國之本歟觀國者毋徒震其外宜探其深意策 
[飭查僞票] 　 
　　日本大坂某報云邇來日本奸徒僞造中俄英各國銀行鈔票層見迭出貽禍無窮近接東京來函悉某日内務省大臣内海君已札飭各府縣知事稽查實在情形具狀禀報然則日政府其亦有意於設法禁遏以平市面而安商情歟 
[制府新猷]  
　　金陵訪事友人云兩江總督兼南洋通商大臣魏午莊制軍秉性謙抑下車伊始遍謁各同寅甚至佐雜微　千把末弁亦必謙光下逮略分言情本月某日在節轅設席柬邀將軍都統織造曁糧鹽兩道籌防支應局總辦常備軍統領宴會次日各員詣轅致謝越日制軍復至各衙門局所投刺謝步其謙德誠加人一等哉顧御下甚嚴門稿簽押一律革除公事不准家丁與聞改用委員分司其事各官晉謁責成巡捕官禀報不用執帖司閽人某日手頒硃飭嚴禁門包如敢故違與受一體重辦各項公務皆委文案辦理承其乏者皆由滇隨節至此惟洋務仍延原任劉忠誠公所請幕賓加倍致送修金相戒不受苞苴以勵廉節　 
[六續太子少保頭品頂戴署理兩江總督湖廣總督張香濤宮保覆陳閩浙總督許筠𤲅制軍被叅各欵摺] � 
　　一原奏所稱家丁楊升尤爲該督所昵龍溪鹽商林姓一案索賠二萬餘金贓已入手嗣因幕賓批駁之處改爲批准事經告發該督不得已將楊升交縣訊究詞連署内子弟該縣不敢窮詰案懸至今論者謂該督實受贓欵諉諸楊升一節查楊升爲督署家丁派管外書房文件光緖二十六年十月楊升與在逃素識之徐景雲閒談稱有龍溪鹽商林泰禀請接辦鹽務托楊升設法批准楊升貪利允從將未准批語改爲應准接辦並描摹該督臣及幕友圖章雇匠雕刻朦混鈐印發行當由徐景雲交給楊升票錢三千三百串旋經該督臣覺察將楊升及承稿經書林捨綱等發府訊辦奏明檢舉在案現在楊升已經福州府訊取確供按律擬定絞監侯罪名詳辦該犯前後供詞並未牽連署中子弟官眷此案該督臣並未稍事廻護原叅所云自係傳聞之誤以上各節據委查道員胡延郭道直分條查訪尙屬詳悉臣復加查核此案原叅閩浙督臣許應騤貪污卑鄙受賄營私各欵均無實據惟身任封圻受恩深重當此時事艱難宵旺憂勞之日不能憂勤儉約正已率下虚心求治固結民心生日多收禮物家丁勒索門包人言嘖嘖不爲無因其餘蔣唐祐莆田一案原控臚列劣跡至八欵之多並不飭查輒將原告五生盡行褫革批府嚴究於王士駿仙遊一案信其朦禀不責其派捐生事遽准發兵致令激成巨釁慘斃多命砲斃震斃之外又復將隨轎喧閙者帶回城内正法四人此等殘暴之員不加讉責復爲禀請免議民心尤多不服據該道等訪諸輿論皆謂該督臣資老年高不免自負大率好謟而惡直是官而非民此其用人行政不能允恊之病根至於通省政事行止人才進退從無周諮博訪之時文事文職專聽楊文鼎孫道仁兩員之言武事武職專聽鍾紫雲賴文華兩員之言而此數人又爲通省官民之所詬病然則無論有無他項私弊其爲用人太偏下怙壅蔽以致輿論不孚臣實不能曲爲該督臣諱臣欽遵諭旨不敢稍存徇隱案關封疆大吏謹據實奏聞伏候聖裁又福建按察使楊文鼎恃才傲物多攬權利豪縱娛樂喜人應酬偏徇屬員輕革諸生於上控各案動輒批駁不恤民隱實非掌刑獄司風憲之官所宜至於親狎雜賓爲人所輕治家無法貽人訕笑尙屬小節惟查該員素稱吏事幹練治事精敏案無留牘尤長於辦捐籌餉確係辦事能員此時若蒙聖恩量加儆戒示以裁抑令其恪就準繩他日尙係有用之才正朝廷成就該員之德意惟臬司實未能勝任相應請旨將楊文鼎以道員降補以觀後效此摺仍未登畢明日再續 
[廣府程才]  
　　廣州訪事人云廣州府屬中學堂業經府尊沈太守佈置整齊定於上月二十日將各縣學生悉心甄别以定去留是日淸曉五點鐘時太守親蒞貢院點名計南海三百名番禺二百五十名東莞二百名順德三百名香山新會各二百名約共一千四百餘名臨點不到者甚多點畢先垂問一切然後出題考試并派人至號舍查核年貎有年輕者隨筆登記兹將各題錄登於下問從前讀過某某等書至今記憶有幾成可一一分别答之問平日涉獵過某某等書問曾學東西言語文字及算學否曾習格化動植各學否問各種文字各科舉文論說文詞賦及考據文作過與否可據實條答之問從前應過各種考試否約有幾回問曾遊學他方或隨侍父外出否所至者有幾處問曾入他處學堂否曾爲書院住院生否本年在何處問祖與父兄之存否家長何名何字操何職業問曾娶妻有子女否問父兄弟之現在者幾人問從過某某等師現在作保之人何姓何名係該生何人問現在家居何處此次應考有伴侶同來否至試題共二道一爲四書義題學問之道無他求其放心而已矣一爲論題宋神宗更定科舉論不作者聽 
[維持圜法]  
　　姑蘇訪事友人云邇來蘇省制錢缺乏雖上憲飭江寗銀圓局鼓鑄當十當五銅圓源源接濟而求諸市上仍寥落若晨星藩憲陸春江方伯心焉憂之禀商撫憲恩藝棠大中丞就省垣寶蘇局自行鼓鑄委候補知府陸太守桂星總理其事太守奉委後卽擇吉本月初八日開爐又以元妙觀所設兌換銅圓局每日兌出數萬枚依然無濟民用因於先一日委某員就胥門内學士街財帛司廟設櫃准民間持洋銀往兌每一元給以銅圓五十枚小銀圓五枚所兌不得逾二元每日以洋銀二千元爲限 
[金山獲盜]  
　　松江訪事友人云前者金山縣人顧楚卿家補盜行刦所失贓物約値十萬金旋經縣署糧差姚晉甫姚杏嶼追蹤至蕪湖拿獲劉松山馬友勝兩盜電禀至縣縣主蔣瀾江大令加派差役解回訊鞫有知其底藴者謂此案實由二姚購得線人故能破獲如此神速此線人與盜黨皆湖廣人曾同謀而未共事者是夜共集四十人由二人看守盜船餘人行刼得贓俵分星散内有數盜道出郡城詣某浴堂洗澡並向某衣莊資購衣服近復在北鄉莘莊鎭擒獲李姓一犯並甲乙兩盗夥先是李僞稱馬姓至莘莊中市租屋一椽開設湯圑店雇同鄉兩人爲夥未幾有金山圑勇二三十人易服至某茶肆口茗移時線人招李至坐甫定一聲暗號立時擒獲現已解往縣署一經訊明卽當分别懲辦矣 
[武林火警]  
　　杭州訪事人云本月初九日淸晨七點鐘時祝融氏稅駕於拱宸橋西首平安里邱姓家是處半係妓館諸妓從夢中驚醒蓬頭跣足捨命狂奔新關洋龍及各義龍聞警疾馳往救約歴兩點鐘時始熄計焚去房屋四十四間有甲乙内三妓奔避不及葬身灰燼之中亦云慘矣迨午正艮山門外棋盤山某姓家焚化冥鏹烈𦦨騰空山中所藝之茶均付刼灰無一存者� 
[浙省官塲紀事]  
　　杭州訪事友人云狀元橋釐局事務由藩憲札委候補縣蔡大令煥照辦理本月某日已蒞局視事矣○正任孝豐縣 
 
 

Page 3

 
 
知縣趙鑄伯大令經藩憲調省差委遺缺委卽用縣時辛楣大令接署上月二十九日趙大令已來省禀到矣○正任錢唐縣知縣調署烏程縣知縣汪半樵大令於本月初一日交卸後卽將瀛眷遷入舟中初三日命駕登程赴湖履任○本月初八日黎明護撫誠果泉中丞排道至慶春門外致察先農司道以下各員先在官廰伺迨中丞戾止各員迎入小憩未幾卽偕詣社稷壇行耤田之禮　 
[皖省官塲紀事]  
　　安慶訪事友人云安徽績溪縣知縣程大令蘭階近由藩憲調署廬江縣篆交卸後於本月初三日抵省詣各憲轅禀到初六日卽辭赴廬江○巡查東門内街道委員鄭少尉咸庸瓜期已届臬憲委侯補典史黃少尉行素接辦○候補巡檢戴少尹成棨奉藩憲委署霍山縣上土分司巡檢某日接奉行知卽詣轅謝委尅日履新○皖省課吏館向由各憲輪流課試近日撫憲委楊觀察督辦其事設局文昌宮仿照湖北江西章程分四季考課凡同通州縣佐貳各員皆須當面作文以杜冐名頂替之弊 
[烟海客談]  
　　烟臺訪事人云武衛右軍統領梅軍門東益於上月十二日秉節來烟赴各署拜會十五日詣東西砲臺查閱以右後兩營勇丁多係老弱無能大皆沙汰叧募二百餘人歸登州水師營五愶戎步清訓練護守砲臺所裁之勇發給恩餉兩月遺令歸農○南鴻街某金飾鋪私收某俄人所失之金表二枚金練一條旋經俄國領事署中人查悉禀請領事函請登萊靑道憲飭屬將鋪主傳案管押聽候查明核辦○宋祝三宮太保之靈柩於客歲經公子扶回原籍擇於本月十八日在城南龍山店安葬 
[蘭亭稧事]  
　　紹興訪事人云前者地痞充斥爲害閭閻紳董禀准上游設立遷善局將若輩嚴加拘禁冀得改過自新歴年以來人數漸多公欵竭蹶當事者爰定新章限令各犯在局工作如縫衣磨箔絡絲搓繩之類卽以工資抵償飯食如有所餘代爲積存俟期滿開釋時給還是誠化莠爲良之善政也○上虞一帶素多盜患商旅咸有戒心近日某客携帶洋銀百餘元由省來紹辦茶道經上虞西鄉被匪攔劫客奮勇格鬭究以衆寡不敵致被連砍數刀隨將所有洋銀攫之而去迨由里中人舁回寓次延醫療治已奄奄一息恐不能免於性命之憂矣○越郡茶蠶二汛爲生意之大宗目下茶正萌芽而陰雨連綿春寒特甚業此者莫不憂之○前者嵊縣西鄉一帶有白龍勾刀等匪身懐利刃聚衆横行縣主徐紫茗大令會同鄰縣督兵查緝若輩不稍畏避後經恊力圍剿始得拘獲首要周某等數犯現已飛禀上憲詳請卽就地正法并將脅從解散以除隠患而靖地方 
[鄮山客述]  
　　寗波訪事人云去年臘月浙江提督呂道生軍門諭令各營一律改試洋操近又於提轅西箭道設立操塲嚴飭轅下當差之巡捕武弁以及步隊親兵按日演操二次蓋亦居安思危之意也○奉嵊新三邑交界之左溪坑向爲盜賊淵藪去冬匪首王得榮紏集羽黨擄人勒贖行强鄉村浙江提督呂道生軍門聞之派令防營緝捕旋將王及竺紅雲竺紅華王土老四匪首緝獲訊明正法現又訪聞有王老金者在逃未獲遂復派令常備軍副中營前往搜捕○江北岸洋廣貨捐局員某君現届期滿藩憲札委徐大令安輝接辦抵甬後諏吉本月初十日任事○歴年棉花銷塲頗盛每日裝運出口不下千餘包本年入春以來銷路忽滯現祗販往福建一處業此者頗覺進退爲難○鎭海縣屬張嚴地方某某等數姓蓄積頗厚久爲盗匪垂涎疇昔之夜忽來緑林豪客十餘人明火執仗肆行搜劫鄉人正欲兠拿盜黨遽開槍轟撃鄉人見而畏欋未敢一攫其鋒羣盜遂携贓呼嘯而去 
[會商電政]  
　　昨日午後欽命會辦中國電報大臣吳仲懌侍郎命駕至上海縣署拜會縣主汪瑤庭大令互商公務良久始辭返行 
[巡局易員]  
　　滬上大南門外粥廠刻已停杓駐廠委員姚殿卿二尹昨奉蘇松太兵備道袁海觀觀察委辦天通𤲅保甲巡防局務已涓� 
吉本月十六日到差矣 
　　五馬遙臨 
　　昨日湖北候補府毛稚雲太守因公來滬午後命駕赴蘇松太兵備道轅謁見道憲袁海觀觀察旋復至上海縣署投剌拜會觀察及縣主汪瑤庭大令皆以禮欵之 
　　 
[汛弁回申]  
　　月初某日本邑城汛周鑑之千戎乘舟赴松江謁見江南全省提督李壽亭軍門面陳一切營務昨日已事畢遄返治事如常矣 
[解犯赴蘇]  
　　昨日午前縣主汪瑤庭大令升坐大堂發出監牌飭差將應入秋審人犯傅阿妹朱鍚春陳培生楊小喜王阿榮金鶴昌汪品山七名提至案前逐名點騐然後裝入木籠委閔行黃浦司巡檢王蔭亭法華吳淞司巡檢沈稚泉兩少尹督率解差十四名并移請提右營廖叅戎撥出武弁兩員營兵十四名押解赴蘇勘訊 
[司事已回]  
　　前者護理江西巡撫柯遜𤲅大中丞電致蘇松太兵備道袁海觀觀察轉飭馬路工程局總辦翁子文太守選撥諳練馬路� 
章程之司事三名前赴省垣垂詢一切昨日甲乙丙三司事已事畢赴九江附某輪船回滬言及贛省馬路須於九月内開工工役薪資較滬上减半給發云 
[賽馬先聲]  
　　每届春未夏初本埠西商例有賽馬之舉兹者三月鶯花韶光將老各西商定於西歴五月五號卽華歴四月初九日起賽馬三日届時傾城士女逐隊而嬉必有一番熱閙也 
[英界火警]  
　　昨日四點鐘逾三十分時蝶夢惺忪天將破曉英租界石路天仙戲園南首蔣鶴齡藥材店比鄰小弄中過街樓上忽然火發警鐘旣鳴救火會各西人急驅皮帶車往救逾時始烟消火滅計燬去過街樓一間南至長泰押店三益酒店某　髮店北首幸未延燒因蔣鶴齡圍牆巍然故祝融氏不能越雷池一步也 
　　 
[英租界捕房紀事]  
　　前日積竊周桂卿至王桂明家竊取皮衣數件報捕後由包探張全林拘獲告知捕頭押侯吊到原贓然後解送公堂禀請讞員張柄樞司馬究治○日前味蒓園内失去皮馬褂等件報捕後由包探陳雲忠在某押店查獲帶入捕房旣而園内女伶房中又失去舞衣一襲因卽報請緝查捕頭允之　 
[美租界捕房紀事]  
　　前者靑口人許阿六在提籃橋左近某小茶肆中用刀　斃同鄉人某甲報經上海縣主汪瑤庭大令騐明飭差嚴緝兇手在案昨經包探錢榮堂將許緝獲解入捕房捕頭令押候轉解公堂禀請讞員張柄樞司馬訊究○昨晨五百五十一號華捕在西華德路拘獲竊賊王阿祥詰知曾竊大北電報公司某西人傭婦之綢裙一條因卽帶入捕房捕頭令押候解送公堂禀請訊辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[彌撒禮成]  
　　昨日爲天主教中耶穌復活之期卽四大瞻禮之一午前十點鐘時美界天主堂中由喬司鐸率同中西男婦舉行彌撒禮前往瞻拜者約千餘人至十一點二刻時始散 
[上海縣署瑣案]  
浦東張家　教堂被　民撃毁門窓縣主汪瑤庭大令隨將爲首肇事之諸增桂尤炳昌江阿金拘案訊辦未幾續獲會首秦銀狗一名前晚升堂研訊秦供小的雖在會中並未到張家慺此事實不干涉大令判責二百板荷校一月發教堂門前示衆○前日吳淞司巡檢沈稚泉少尹申解竊賊主善堂到縣大令訊究之下王供小的係靑浦縣境朱家角人前月與同黨王阿狗至新橋夜半田阿狗挖穿王源豐布店之壁側身而入竊出布五十二疋交與小的携回次日携往某典肆質得洋銀若干卽被法華司差役拘獲轉解至案叩乞施恩大令飭押自新所候辦○日前有王桂榮者欔取虹口王阿福所設水果攤上尖刀將劉根山戳斃大令聞報蒞騐飭捕緝兇早經逃逸前日英美租界公廨讞員張柄樞司馬移送阿福到縣大令研訊之下阿福供小的係本邑人年十五歲劉向設餅肆前日酒後將學徒痛毆小的向之理勸　被辱詈桂榮見而不平將劉申斥劉不服互相扭毆繼而桂榮攫取小的攤上削甘庶刀將劉戳傷而逸閱半晌劉卽倒地斃命小的並未帮兇亦不知桂榮現匿何處大令飭交的實人保出候　獲桂榮質訊○前日沈瑞良投縣控求騐傷大令訊究之下沈供小的係三灶鎭人向駕航船前日大茂樂行囑運鮮石斛一捆至三灶旋被匪徒騙去小的不得已商之買主照價折賠今日船甫到滬忽有姜永春者偕大茂行傭人將樝取去并被撕破衣服肆意兇毆叩求騐明提究大令諭候飭差查復 
[馬路工程局瑣案]  
　　本月初九日之夜鹽馬頭恊義煤油行被火時有浦福和替奪路狂奔被六十四號巡街捕陶福生當頭猛　以致受傷迨投訴捕房捕頭卽連陶解送馬路工程局總辦翁子文太守倩襄讞委員黃衡堂二尹研訊浦供小的年二十有八傭於正元　貨行當晚忽聞火警憶及叔父在附近襪店因卽奔往省視被捕攔阻撃破頭顱陶供小的在火塲暺壓見浦東奔西　向之喝阻致與齟齬其頭實係自行磕傷與小的無涉二尹斷罰洋銀二元給浦爲養傷費再罰作苦工十日以示薄懲○包探黃量海在生義馬頭東來小客棧内拘獲形跡可疑之劉金海王阿榮徐阿三陳阿福解至捕房轉解馬路工程局黃二尹研訊之下劉供小的係本邑人世業耕田王供小的係寗波府屬某邑人向操洋紗業徐供小的係銅匠陳供小的係小販二尹詰以因何寄宿東來棧同供寓中有陳阿四者曾在某處竊得衣物浼小的等爲之付質今其人已不知所之叩求恩有二尹判令各責一百板驅逐出境一面飭包探吊到原贓存候失主具領○上月某日裕昌米棧中失去衣服若千件棧主投報捕房捕頭派包探黃量海拘獲竊犯　三解送至案二尹研訊之下供稱小的素識之劉三楊金標均曾犯竊至裕昌一案　不知情二尹令管押捕房限期交出同黨　 
　 
[英美租界公堂會訊案]  
德商恒泰洋行主前向鄉人曹雲祥吳小弟朱旭山永遠承租地基議定後先付洋銀五十元未及數月行主因病謝世臨殁囑其友索還前欵曹吳朱一味延約其友遂赴德總領事署據情聲訴總領事照會公廨讞員張枘樞司馬飭差將曹吳朱提案昨日會同德繙譯官麥君研訊曹供此事係徐文彩所爲小的等並未收過地價司馬與麥君會商之下飭一併押候交人保出聽候傳徐質訊察奪○前者德商美最時洋行某西人控丁長華沙船出口時將行中某輪船撞損迄今尙朱訊結前日午刻西人又投案聲稱船上被壤欄杆兩層約需修費銀四千數百兩務請究追丁長法張寶法同供沙船主丁長華現在山東日照縣原稽小的二人均係夥友無力賠條司馬飭押候各責三百板荷校半月仍移文日照縣將丁長華解滬訊追 
[法租界捕房紀事]  
　　前日本邑小東門外一枝春茶肆左鴇兒陳蘭卿所開花烟舘内有娼婦名桂仙者忽失所在旋偵知被南市武生王山林誘匿向之根究直認不諱並稱如欲領回須以洋銀一百元爲壽陳鴇心不甘服據情投訴捕房捕頭派包探將王及所私蕩婦某氏一併拘獲押侯解送公堂禀請讞員孫建臣大令訊究○前日小東門外洋行街太古仁洋棧中失去洋綢十疋報捕查獲行竊之小工某甲結知原贓售與吳淞口正成洋貨店得洋銀七十元捕頭因派包探往吊店主戴厚卿稱綢已售去無從交出遂一併帶回押候解送公堂禀請訊究○昨日有某甲者乘東洋車至某處怱怱下車遺失洋傘一頂英界某包探夥役某乙見之藉端訛詐適爲法界包探所見一併拘入捕房捕頭將乙押候轉解公堂禀請究辦○鄉婦某氏在某紡紗厰工作昨日放工時乘間竊取棉紗一包携之而出適爲包探所見拘入捕房捕頭令押候解送公堂禀請究辦 
[蘇省官報]  
　　三月初十日長洲縣蘇元和縣金眞縣林均禀知城内各　一律關通知府朱　　　甯見　　同楊　　禀辭赴日本　　　同知孫鳳鈞禀銷課　館照料差知縣沈翌淸專丁來省禀謝奉倉憲飭知二十六年分冬漕案内蒙州仍留原省歸候補用壽慶慈由崑山騐收工程回郭曾程禀銷上海絲茶北卡並辭赴江陰　局差 
[皖省官報]  
　　三月初四初五日指分安徽試用縣丞張福榮到江蘇人知縣鄧莫辭赴舒城提案李　　到由慮江提樂回陳懐想到缷辦棕陽厘卡回府經歴鍚麟辭赴合肥保甲巡檢殷廷截謝奉行知核准註册沈瑞圖到由四川探磺價回初六日委辦太白厘卡知縣張廷權辭知縣張學鴇辭赴望江閱卷縣丞　水熙知赴皖南一帶搭資初七日調署盧江縣程蘭階辭並交代　　直　州李萬惎辭赴山東探磺價縣丞李　聰知奉保旧局委撞查企保門外街道差巡撿　徵潣知赴　州措資缷署休　縣徐景　到交代淸楚回 
 
 
 

Page 10

 
 
   
 
 

Page 11

 
 
　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
 
 

Page 12

 
 
　　改牌聲明 
　　敬啓者上洋抛球塲恆源昌珠號開設已久素蒙中外客商推信實深感激今正因股東拆出故特改爲寳昌牌號所有各洋行各寳號以及各客帮一應銀錢往來貨欵均歸恆源昌理楚與寳昌珠號無涉恐各寳號未及週知特登報以淸界限茲於癸卯三月始改爲寳昌牌號如蒙中外各客寳號賜顧請認明實昌珠號招牌庶不致悞特此告白聲明一切潘瑞生啓 
　　上海四馬路補天藥局虔修各種丸散膏丹 
夫人身一小天地也精於醫與大易鴻範相表裏補天之名良有以也本藥局主人惻隱爲懷關心疾苦舉凡丸散膏丹各種藥酒以及眞正馬寳人參鹿茸官燕毛燕之類靡不逾格遴選十分鄭重以期馳名海内近悅遠來四方如有　好善君子欲修時症痧藥辟瘟丹行軍散諸品本藥局志在以及善人誓不取利親自督率製造並不假手他人如或見利忘義僞藥欺心神人共戮天地不容因憫鴉片流毒共淪苦海商之同志創立永濟公司䖍修人參戒烟既濟丹藥品王道共有二十餘味並無土皮嗎啡覇道戕伐之品服後精神抖擻飯食加增兼且身體康甯氣象光昌百試百騐外埠批發寄大洋十元代製既濟丹一千一百袋門前零發每袋收制錢十五文以資津貼如不效騐包可退還貧民到局面戒不取分文但求匡濟時艱裨益大局掃障霧而覩靑天撥浮雲而瞻皓月本藥局不禁踐予望之也　上海四馬路石路口西首補天藥局襄理永濟戒烟公司啓 
　　奏辦湖北籖捐彩票頭彩五萬元三月廿七日開彩 
本局奉　湖廣總督部堂　奏明開辦第十四會額設票五萬張每張售洋六元中彩共六千五百零七號計七優張有零中彩一張以八成零派出彩銀之高比各公司爲准期三月二十七日在漢口開彩得彩紅票憑本局對號單核兌銀元本總局設在漢口鎭上海分局設在南市久大碼頭吉祥弄○外埠往來信力票力本分局一槪不付統歸自給龍洋啞板槪不進出○再得彩紅票如無本分局騎縫圖章及長方上海分局小印者槪不收兌因無票根可查也特白 
　　花旗銀行 
本銀行創於一千九百零二年資本共花旗金洋一千萬元現已收足六百萬元其餘四百萬元即日收齊總行設在美京紐約分行設在英京倫敦以及上海香港新金山新加坡呂宋橫檳等埠專理各該埠銀行應辦一切交易其餘各埠分行俟陸續設齊再行登報聲明以廣招徠如何存欵其息存十二個月者長年五厘存六個月者長年四厘存三個月者長年三厘每日結算者長年二厘特此佈白　 
　　慶賀移助 
三月念二日爲丁甘仁善士令堂李太恭人八秩設説良辰而念一日卽爲其哲嗣元鏞在孟城完姻躋堂獻壽添孫婦稱觴萊衣 
舞綵喜溢門庭屬在知交自宜同伸慶賀而太恭人慈祥在抱樂善爲懷持齋戒殺歷有年所一切之事概從儉素丁君體太恭人好生樂善之懷敬奉無違余等亦卽擬體太恭人好生善樂之懷凡在知交諒有同心祈將壽儀巹儀惠數概移送滬北鐵大橋廣益善堂助作養老育嬰善舉謹登報章諸希惠鑒　嚴筱舫朱葆三王松堂周湘雲何植園韓潤生孫復瑞周禹廷謹啓 
　　廣濟公司江南義賑票三月廿四日開彩 
本公司江南義賑票係奉　南洋商督憲奏奉　硃批首先創辦溯自呂宋票後本公司實爲第一歴屆開彩衆目環觀僉稱公正每次大彩係在何處及所得諸君均昭昭在人耳目是以誠實素著中外咸欽較之呂宋尤爲馳名更非他票所及今復善益從善將每票酌分二十則以應諸公惠顧之雅意本公司内地各埠並無設立分公司第四十八會票已於本月廿六日十一點鐘在本公司如法開彩所得彩號數經印有對號單分派以便核對如有得彩之票祈携到本公司收　可也第四十九會票已印出二萬全張定期三月廿四日開彩本公司發出之票如有中式紅票憑票收兌此佈 
　　腿業門莊改用錢盤公啟 
啓者腿業向章無論批發零售均照洋元批價近年支銷倍加成本較重角洋出入吃虧不少今議除大幫批發仍照洋元批價外其門莊零售自三月十五日起概用錢盤以免吃虧而昭劃一此啓火腿公所 
　　五馬路公信洋行 
　　經理火險公司 
　　大英士干的士祐能拿臣那而火險公司 
　　此公司創自倫敦始於一千八百廿四年資本四千二百萬兩今在申江招徠倘荷貴紳商買保險房屋棧房住宅保費從亷倘遇不測賠償迅速用特佈知 
　　南市鼎泰江南票三彩聲明 
　　大彩連捷 
　　本行經售各種彩票屢獲大彩早經聲明四十八會江南三彩第二千六百九十二號半張批與占元五條售與葉宋卿五條門莊售出並上下附彩○雖得主財運亦小行榮光也現售○江南○湖北○浙江○恆豐彩票全張公道分條克已諸君光顧函購原班回件祥記碼頭鼎泰啓 
　　諸錦章西法鑲牙 
　　余乃黃德馨起首鑲牙之經理人今另設於四馬路盤記棧東隔璧價廉法秘如外埠　仕宦聘請亦可面議 
　　香港太古糖局 
　　車糖出售 
　　本行由港自運ＢＡ唛五温Ｂ唛四温半ＯＷ唛四温二五０Ｘ唛四温Ｈ唛三温七五Ｈ唛三温車糖出售如　貴客欲買祈請到本帳房面訂買定卽收定銀如過期不出將定銀罰去特此佈聞上海老太古洋行謹白　 
　　新到雲南火腿 
　　今有雲南宣威火腿寄售四馬路巡捕房對門接元堂啓 
　　明治火險 
　　三井經理多年賠欵迅速如有房屋貨物傢私均可照保價極克已如蒙賜顧請臨四川路十七號面議 
　　京都天寳齋八寳化毒丹　珠黃下疳散 
　　珍珠琥珀立止五淋白濁丸 
淋濁一症夫因酒濕熱毒而成或花柳塲中傳染以致小便刺痛溺管閉塞點滴不止步履艱難腫痛不堪大受其累服此丸立刻消腫利便止濁定痛淸火化毒去濕輕者一瓶重者二瓶能可包痊不但病除而且身壯體健培元養精治淋濁之妙藥也每盒洋一元八寳化毒丹每瓶二元珠黃下疳散每瓶七角專治男婦楊梅結毒横痃下疳小便腫爛等症服則立愈永無後患上洋二馬路中西鼎新里石庫門交易 
　　四香千金至寳丹 
　　肝胃心痛　一服斷根 
　　方用龍製香枷楠香眞麝香上沉香佐以開胸利氣平肝和胃專治男婦遠近肝胃心痛難忍速將寳丹服下七分頃刻斷根屢經屢騐切勿輕試每匣一元上洋自來水橋北四百卅二門牌廣東老益三堂監製 
　　聲明召租 
　　在英大馬路長裕里沿街店面新造洋式門面雙進房屋計六宅如欲租者請至虹口老順記内面議可也通和洋行啓 
　　心胃痛眞騐 
　　心胃氣痛散之妙惟上洋盆湯弄壽榮齋最靈余與室人等均有是疾醫治未效購藥一元依方服下其痛除根合家戴德登報誌騐姚體信具 
　　機器茶磚批發 
　　本公司開設唐信和號内專接定各式茶磚並有現貨出售價廉物美　貴客光顧請至本公司面議此佈上海悅興隆合記總理人黃亮臣啓　　　 
　　减價招徠 
　　本號一應外國木器均係本作自製以故價廉物美堅固勝常間有損壞舊貨亦可代爲修整如蒙賜顧請至英界三洋涇橋西萬興木噐號面議 
　　黃夢畹啓 
　　嫁綫勞人日鮮暇晷荷蒙諸君枉顧請於午後二下鐘前移玉如有緊要公事仍可隨時賜敎惟乞恕簡慢不恭耳肅陳維鑒不宜　　 
 
 

Page 13

 
 
   
 
 

Page 14

 
 
[光緖二十九年三月初四日京報全錄]  
宮門抄諭旨均錄正張○盛京將軍增奏爲遵旨確查勘荒大買被　各欵據實陳摺 
奴才增棋跪奏爲遵旨礁查勘荒大員被叅各欵據實覆陳茶摺仲祈聖鑒事竊奴才承准軍機大臣字寄光緖二十八年五月初六日奉上諭有人奏特叅勘荒大員請旨查辦一摺據稱　京工部侍郎鐘靈勘丈西流水荒務任意剝民至釀人命復有納賄縱勇情事等語著　祺按照所泰各欵確切查明據實具奏另片奏該處新設捐局多立名目民不堪命請飭裁撤等語並著體察情形酌核奏明辦理原摺片均署鈔給閱看將此諭令知之欽此遵旨寄信前來遵卽札派候補道朱　濟隨帶縣丞薛景稄親赴各圍按照原叅逐欵查明並經奴才督同試用道王志修試用道章樾檢提卷宗確切詳核謹爲我皇太后皇上縷晣陳之如原叅侍郎鍾靈勘丈西流荒務其未進圍時卽與伊門生林豐謀　圍差設有平正通達四局自總辦至委員書半量差大小酌要價値有納賄千金至數百金者有不能賄者於中秋節以重禮補之一節查林豐係候選縣丞向隨該侍郎兼辦筆墨光緖二十七年該侍郎接辦西流圍時曾派辦文案處總辦不一月復派署收支處總辦該員職　旣微又鮮閱歴屢派重任未免衆望不孚煩言殆由於此納賄送禮無查實據且總辦委員書手月支薪水幾何謂其納賄千金至數百金揆諸情理似亦未可盡信惟各局委員不時紛紛更換未免資人口實至將軍門丁之子黃雨亦派一局總辦一節查卷内並無黃雨有補用縣丞黃玉係派收支處帮辦委員臣因總辦嵩慶撤差改調林豐旋林豐仍調文案據遺總辦改委黃玉查其經手欵項俱係實收實報且將軍署向用巡捕充差並無門丁名目又該侍郎私人特佟茂及妻弟均充要逢一節卷查無特佟茂其人只有委員同懋係該侍郎遠親其妻弟並未經該侍郎派差又原叅該侍郎到圍時原出告示令各局自辦火食及至入圍公然出於地方每局員書兵役百數十人槪令供給稍有不周枷杖隨之朱朱湖圍練長田予方因具結草率被押且逼具並不騒憂甘結而員書於丈地時復勒索規費有開原領户桑姓勒銀十八錠八百餘兩經王輯五劉潤身說合連啓連圖李寶臣六錠三百餘兩有黃方長爲　鳥里圍馮殿奎被綢後給洋錢五十元方免枷杖其餘丈過之領户或數十元數百元數百兩不勝枚舉一節查該侍郎入圍時所出告示繤嚴各局委員意圖取巧者先令　辦臨去給發或數十元百餘元不等要皆不足然非公文不給而各員役亦多　隨時撤換有良弼租户田志令劉富等久種朱湖之地願以銀八萬兩包領始稱地九十三方又稱連山荒一百三十方且忽稱願領忽稱不願領意存挾制屢次反覆曾經交縣看押有案又有貢生田勝投唆使租户毆差劉富等之變詐亦查係田勝穀指使並有行賄局役情事拿獲審明行賄是實贼未入手當將該貢生咨革交縣嚴押亦於光緖二十八年四月二十日奏明有案别無練長田子方被押之案自係傳聞之訛至桑姓一事係哈束力罕圍居住之桑長發曾被書手吳春圍向借洋錢八十六元具有供給寓片卽樹片據其佃户聲稱已回遼陽原籍傳說丈地時被索洋元二三百元之數不能確指未便遽以爲信馮殿奎並見　王輯五劉潤身黃方長均查無其人又原叅該侍郎所擬丈地意程尤　苛薄無非有意刁難藉端漁利原擬丈出餘地五十畝以外者撤出叧放不准原户併領已屬不公乃伊恐撤地無多獲利甚少遂改爲五畝以外即撤叧放竟將前次刷印告示五十畝字貼去十字留五畝字樣由此撤地日多爭領者衆行賄多寡之間擇肥而噬原户惜開墾之勞願納價不願退地因之紛紛涉訟一節卷查該侍郎接辦後曾經奏明浮多之地撤出或補放未得地者或令墾户交價承領擬臨時酌度赴圍時原　以浮多五十畝以内准原户領回五十畝以外卽行撤出又慮不敷撥補有照無地之户是以將已經刷印之告示五十畝貼改五畝實有其事及至圍丈出浮地甚多因復改爲一百二十畝以外方行撤出核與該侍郎前奏臨時酌度之意尙屬相符並非一味苛薄然前後辦法屢次改易各户不無猜疑又原叅繳還大照叧給收單以憑丈地後再給新照辦理是也惟因亂遠徙者繳還稍遲槪作廢紙有領户王德有諸人繳遲撤地　呈不准朱化東孫輔廷十數人因亂丢失地照均勒令將地交出另放如欲領回照東流水籌餉章程加價三百四十兩又愛辛年木州圍張淸友　失地照無銀領回被撤竟致夫妻情急自　致欀人命一節查該侍郎於光緖二十七年六月間接辦後以良弼前發執照紛雜不一　轕實繁所有正叚地畝曁城鎮基山塲樹川各宜速竣厥事俾百姓耕　相安隨示令各領户於一月内將前領執照呈繳備核嗣因各領户繳到者　　又經疉次展限示諭閱時八月之久至二十八年二月十五日始行截止然逾限未經報明者依照章程每畝令補交價銀一兩二錢尙無撤地另枚之事其　照遺失一項于光緖二十七年十二月奏定酌擬辦理法原以防託詞失照勾串地鄰冐認之弊卽價照東流籌餉章程亦係隨案　明　變亂之後遺失地照者勢所不免或因道途梗塞相距太遠逾限未到者亦屬情有可原槪照新章補價其中不無向隅至孫輔廷因　失照前據呈報該侍郎批俟到圍查核辦理在卷自原叅所稱張淸友夫妻自縊傳據愛辛年木州圍鄉約練長查無其事復經委員薛景俊前詣該圍詳查惟去　有張姓孀婦因病身故殆係輾轉傳聞之訛又原絫開墾時由收單換新照每張費銀只數兩今則每張二十四兩更名七兩　平折色三十四五兩幾等原價之半一節卷查該侍郎淸丈員弁薪水辦公勢所必需擬照東流勘荒地價之外收一成五經費成案核减酌定奏明每畝收照費銀一錢每方計地二百四十畞合銀二十四兩如育更名者再每畝加收庫平銀三分計銀七兩二錢又光緖二十七年分每畝應交正課銀二分耗銀一分辦公東錢一百文照奏定緩免章程免三徵七分兩年各半帶征每地一方應收二兩五錢二分領户以各處市平交納自應補足庫平是每地一方統共收銀三十五兩六錢與原參數目不甚相差然願更名者始行收其更名之費其不更名者並不收費又如地僅數十畝或數畝者其每張照費亦不過數兩數錢非槪照三十餘兩核收要公議定章程並非營私自肥又原叅領照而未得地受累已久今並不安插反遷令加價一倍廢鎭閒荒足敷安插空照乃俱重價出售不恤民艱有金正科王靑雲等因空照加價呈請體恤竟致荷枷被責一節查該侍郎初次奏擬辦法以有照而未得尺地者距開辦之始迄今將及六年不扶弱以抑强旣無安插之法盡取彼以與此又有紛擾之虞爰定以正叚之地丈明如有浮多分别撤出以補放有照無地之户如係熟田是該領户並無開墾之勞坐享菑畬之利應令每地一畝再補交庫平銀三錢三分如係生荒毋　補交迨至二十七年臘月由圍旋省又酌擬辦法六條内廢鎭基一項公地寛平開有上等膏腴與别項餘荒不同前任未曾丈放多被私墾如地堪列上等者應照浮多荒價酌加一倍每畝收銀二兩四錢中下等者分别核減仍准原墾户領回不願者撤地叧放此均按照奏章辦理且廢基查有三千九百餘畝尙未廢放至金正科查已外出未歸惟據王靑雲稱有買空照三張六年之久尙未得地曾求體恤寛免加價米准尙無枷責之事現經查明有照而未得地者約有一百數十户計地四萬餘畝已經覆丈之愛辛伯野等二十圍内除朱朱湖圍奉旨撤出之地　浮多在一百二十畝以内准原户領回外計浮多地在一百二十畞以外者尙有四萬餘畞固已足數撥補惟該侍郎欲俟統行丈有成數再行酌給該領户等得地情殷未免因宕延而生嗟怨原户已墾之地突被撤出示亦不無觖望統核各圍旣有間荒足可安插有照無聖之户自毋庸再由撤出浮多之地　補以省紛擾又原叅淸丈之苛尤出尋常山坡　凹井泉道路盡數搜求毫無折扣丈出餘地祗知撤出短　並不　祗出錢糧如一人而有地兩方各委員多米能體會奉行轉　苛刻之弊此摺未完　　 
 
