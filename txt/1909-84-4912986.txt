# 1909 - 84 - 4912986

 

Page 1

 
 
   
 
 

Page 2

 
 
[上諭]  
　　監國攝政王鈐章　閏二月初十日 
上諭良揆　懇請開缺終制一摺禮部左参議良撥着准其開缺終制欽此軍機大臣署名奕劻世續張之洞鹿傅霖那桐假 
宫門抄初十日召見軍機王　　汪詒書　俞明頣 
[交旨]  
　　初四軍機大臣欽奉 
諭旨本月十五日孝欽顯皇后几筵前德宗景皇帝儿筵前行清明致祭禮均由監國攝政王代詣行禮欽此又奉 
諭旨禮部奏禮學開館酌擬凡例開軍進呈並擬派提調一摺著依誰又片奏請特簡大員會該部總理禮學館事宜兼綜纂訂等語著派前内閣學士陳寶琛欽此 
初五日軍機大臣欽奉 
 
 
 

Page 3

 
 
諭旨會議政務處奏遵議幣制得要宜策萬全請飭部設局調查一摺又奏議覆陳夔龍奏改定幣制先事籌慮請飭部一併籌辦一片均着依議欽此　　初五日交内閣轉傅值年旂各部院衙門本月十一日 
監國攝政王在文華殿班見王公百官定於已刻行禮相應傅知貴閣一體轉傅遵照可也 
論說 
[論日人佔據大東沙島事]  
　　我國國力固薄弱。而世界之公理猶存。强權行使固甚便。而我國之人心未死。我欲云云。而日人必以我爲攻矛之盾。我不云云。而日人且將以我爲不燃之灰。顧大東少島之損失關係猶小。而日人專持强硬剛暴之手段。侵陵攘奪。無或已時。其所得利益。固屬甚豐。而其損失或亦綦鉅。此記者不能不約略言之爲日人告也。日人其聽諸。 
粤省自去年二辰丸問題發生以來。我政府以敦重睦誼之故。不肯出以激烈之主義。欵不妨賠矣。砲不妨放矣。且就之又且就。通融之又通融而粤人義憤所在。遂起抵制日貨之舉動。雖經官吏極力壓制。而此風迄未稍息。則日商之陰受其虧者亦非細矣。而今復有大東沙島佔領之舉。何日人之伈伈俔俔於我土地我物產而。未嘗一日去諸懐也。夫大東沙島在北緯二十度四十二分秒。東經一百十六度四十三分十四秒。在汕頭正南。孤縣海外。距汕約一百六十海里。島形如馬蹄鐵。東西約長一邁當有半。南北約半邁當。地勢高出海面四十餘尺。英人名此島曰蒲拉他士當一千八百六十六年西歷五月。英兵艦西板特嘗泊其。地英國書籍中有言中國人至此捕漁。已不知若何年月云云。則此爲我國之島嶼决無疑義。自粤督聞有日人。居於東沙島。即派員往查。果見日旗飛揚空際。巨杆矗立。上書明治四十年八月。以此觀之。則日人之實逼處此者。慬十有八月耳。該員問島中日人誰遣至此。並索取文件閱視。日人不答。惟言是日人尋得。當屬日本云云。其說之蠻横無據。甚爲可笑。若曰日人尋得。當屬日本。則我國尋得最早。旣有英國書籍爲證。又有光緖三十三年日人拆去新泗和字號之魚船六艘與小艇二隻爲憑。此島果孰先尋得者。且次於我國尋得。而先於日人尋得者。尙有英國。而英人不曰英人尋得。當屬英國。而後來居上之日本。乃欲暄賓奪主耶。即以此島地位論之。在汕頭之南。相距僅一百六十海里。此島之所有權。不屬於中國。而乃遙屬於相去數千海里之日本奇乎不奇。若以此島當日人至時。未見居民。即不妨據其通例曰。某國人發見某地。則其地即屬某國。以是揆之。則日本近海之。小島。其無人居住者。亦難勝數。日人其亦甘爲他人佔領否耶。故以發現先後言之。此島固當屬中國。即以地位距離論之則。日人亦安能染指也。近日本外務省因得駐廣州香港領事電告。粤人憤激。特聲明關於大東沙問題。日本並未主張在該島有領土權。惟亦不認中國在該島有領土權。而以該島爲一無所屬之無人島。日人西澤晋作之經營該島。爲個人之事業。政府絶不聞知云云。日人可謂語妙而計工矣。明明爲中國主權完全之島嶼。而曰認爲無人島。明明使西澤晋作經營殖民政策。而曰屬個人事業。旣曰無人則新泗和之魚船何來。大王廟之建設何自。旣曰認爲個人事業則何以巨杆矗立而日人尋得當屬日本之妙語。又何自來也。總之日人對於中國。何往不逞其野心。何所不用其强硬。目間島問題發生以來。雖經我國政府竭力磋商。迄今尙未議結。自新法問題發生以來。英人懐抱不平。極力痛詆。據前日譯報中政府將以諸案移交海牙和平會請各國公斷。日人頗不滿意。則日人暴戾暗黑之行爲。亦知不堪公諸各國之輿論矣。且其得寸則寸得尺則尺之侵略野心。正日出而未有已也。然而各國公道之輿論終不泯我國之民心終不死。 
專電 
[電一（北京）]  
　　憲政館擬定貴胃法政學堂章程三十九條將次入奏並請簡重臣督辦凡滿漢二品大員子姪均准入學正科四年學業别科二年畢業後再挑選出洋學習不日即須擇地動工欵　度支部籌撥 
[電二（北京）]  
　　度支部澤尙書已擬定奏保丞叅上行走十人郎員十二人各省候補道二十人均請簡爲正監理官 
[電三（北京）]  
　　駐京德使以津商積欠各銀行巨欵到期不還昨向外部詰問 
[電四（蕪湖）]  
　　皖撫聞革黨機關部在蕪電飭嚴密籌防偵探監督李葆林今日晉省 
[電五（無錫）]  
　　錫金重選舉今日（初十日）開票當選者録下無錫三十六票當選孫鍾偉八十三票秦瑞玠七十六錢應運六十二華申祺五十七陳國章五十五孫肇坼五十五薛葆元五十四蔡文森五十三華文川五十三朱炳麟五十三蔣士榮五十二王鏡藻四十七薛葆銓四十七王維坪三十九 
 
 

Page 4

 
 
無錫重選不足額一初次當選不願應選者賈桐桂孫鳴圻薛永銘三共不足額四開列次多數八俟第二次重選陸壽禧　侯鴻鑑　周廷弼　榮宗銓　吳起鳳　陳煥章　胡啓迪　隗時中　金匱三十八票當選俞復九十一顧紹可八十孫思贊六十五嚴金清六十五華秉鈞六十四鄒文雄五十四過秉圭五十四華堂五十二朱正元四十八過錫昌四十四錢晉康四十金匱重選不足額四初次當選不願應選者陳國興一共不足額五開列次多數十俟第二次重選華寳善　楊楨　蔡學煇　劉賛南　諸宗源　蘇高鼎　華文匯　唐渠鎭　畢鴻模　程述　現定十三日舉行第二次重選 
[電六（松江）]  
　　華婁重選舉今日（初十日）開票當選者録下（華亭）顧元昌七十七票顧烺奎五十八錢維桂五十五票張廷傑四十七票楊兆椿四十六票張樂韶四十二票楊春霖二十九票朱文彬三十六票陳鎔經三十六票（婁縣）李芳謨八十七票錢葆田六十五票吳士祺六十三票沈葵六十二票倪宇粱五十九票林增鑑五十四票朱廷揚五十四票張宗振四十九票陸瑞清四十五票吳懋仁四十二票 
緊要新聞 
[禮學館酌擬凡例並開館情形北京]  
　　禮部奏稱 
光緒三十四年九月二十九日諭旨責成臣部修明禮教移易風俗臣等公同研究竊以爲今日修明禮教移風易俗應分修書行政爲兩事修訂之初必斟酌古今體裁完善釐然當於人心而後可期通行至於行政必與地方官曁諮議局員及凡有教育之責者相爲表裡切實董勸然後可蒸爲風俗固非空言修明遂可收移易之大效也伏稽我朝化民成俗因時制宜其宏綱鉅目布在方策者如欽定大清通禮而外又有欽定皇朝三通會典則例刑部律例皆經緯通貫燦然大備今欲修明禮教非薈萃各書並與新設之憲政法律各館互相訂證不足以畢修書之事也自議行憲政改定官制設立民政部學部衙門以整齊民物振興教育又飭臣部開設禮學館以成政教維一之治規模宏遠今欲移風易俗非與内外各衙門聯絡一氣交相考察不足以畢行政之事也臣等職掌所關於禮教責無旁貸其宗旨應以正人心爲入手辦法曾子言愼終追遠民德歸厚孟子言人人親其親長其長而天下平實修明禮教之第一要義無論修書行政皆應以此爲的樹之風聲臣等數月以來與在館纂修諸員共相商槯計應行叅訂者不下數十百條謹撮舉大略酌擬凡例十九條恭呈御覧現擇於本年閏二月十七日開館擬請旨即派左丞宗室英緜右丞劉果左叅議良揆右叅議曹廣權兼充提調以專責成内閣侍讀學士甘大璋奏憲政禮學法律三館亟宜貫通一摺臣等應即欽遵辦理 
重修通禮凡例 
一修明禮教前經臣部奏定以欽定大清通禮爲主其有因革損益謹仿欽定皇朝通典通志通考之例於篇末槪加後案冀合漢書疏通證明之義 
一通禮詳載朝廟之禮而略於士庶又著例不載圖說原以會典及欽定皇朝三通等書相輔而行故體裁簡要今奉上年九月二十九日明諭責成臣部修明禮教移易風俗則修書宗旨自應恪遵欽定各書特於民禮加詳謹仿照江永禮書綱目體例於吉凶軍賓嘉五禮外增入曲禮一門遵照會典則例並新修法律憲法將屬於民事之軌物法度詳細會編斟酌釐訂其敝俗相沿亟宜裁革者纂輯各家正俗之說附後並載明禮器圖喪服圖等期便民間誦習踐行以移風俗而明禮教 
一通典載石渠禮議於聞人通漢戴聖諸臣禮論每有宣帝制曰以示折衷史所謂宣帝稱制臨决也今遇疑義有非臣下所能擅擬者皆具奏請旨恭候宸斷以昭天子議禮之盛 
一宋嘉祐中歐陽修纂集太常因革禮以開寳通禮爲主凡通禮所有而不復與者謂之廢禮通禮所無謂之新禮今科與旣停如吉禮之賓興釋褐嘉禮之鄉會試燕諸禮己不復舉而外務部奏定之賓禮陸軍部奏定之軍禮學部奏定之學禮又皆因時制宜爲通禮所無擬仿太常因革禮體例增設廢禮新禮篇目各自爲卷附在通禮之後（未完） 
[政務處請設幣制調查局北京]  
　　正月十四日度 
支部奏幣制重要宜策萬全一摺刻已由會議政務處議奏竊惟幣制一端其法理最爲深微利弊最爲複雜前代變更銅幣往往官私錯出　一爲難况今五洲大通金銀迭用關係愈重價格愈歧乃於久經紊亂之餘爲亟求整齊之策誠乏萬全之可信尤非一蹴所能幾臣等前奏幣制一摺兼採各督撫臣覆奏各節折衷核議惟因成色持論各殊未敢遽定欽奉上諭計期分年務將通國銀幣統歸畫一等因仰見朝廷愼重幣制貴通行於久遠不責效於一時茲據度支部奏陳鑄造推行　一三端仍以成色分兩多所窒碍爲言伏查幣制通病成色高則患私銷成色低又患私鑄故前代諸臣孔覬葉適等皆有不惜銅愛工之論銀銅雖異理自相通考日本改革幣制嘗由大葳大臣設立幣制調查局會議至三十餘次成書至兩巨册迨其决議施行新舊引換之際猶復幾經困難始克有成現在度支部清理各省財政正在設局派員如由部分　調查以爲入手辦法似屬一舉兩得臣等公同核議幣制深奥必須搏採羣言庶可折衷一是擬仍請旨飭由度支部設立幣制調查局寛予限期詳加考祭俾得 
 
 

Page 5

 
 
廣徴專家通籌全局再行磪定方法奏明辦理是否有當伏候聖裁 
[郵部奏陳各路收撥借用欵項情形北京]  
　　郵傅部奏稱竊臣部自光緖三十二年九月奉旨設立先後接管關内外京張京漢正　汴洛道清滬寗廣九萍昭九路事宜此九路中除京張萍昭係完全白辦外餘均借用外欵自接管後各路工程漸拓需欵日多臣部詳細通籌各路旣已興工自無中止之理然若照原訂合同續借外欵負債旣重債息彌多不得已於部有之欵及中國營業中竭力圖維設法挪轉或移緩而就急或挹彼而注茲以爲目前補苴之計加以收贖京漢需欵尤多前經迭次將待用情形及擬撥借各欵奏明請旨辦理各在案計自開部日起至光緒三十四年十二月三十日止撥用各欵共英金三百七十六萬磅又銀二千九百六十四萬六千一百餘兩除將所收京奉京漢兩路餘利及暫存生息兩項銀一千一百七十萬零五千餘兩抵付外不敷尙鉅經分别奏准借用度支部曁大清銀行匯豐滙理各銀行欵項并隨時由交通銀行暫行挪借以濟急需計截至光緖三十四年年底止統收借欵英金三百七十六萬磅又銀一千八百二十五萬零除撥付上項不敷各欵外尙存銀三十萬零八千九百餘兩經於宣統元年正二月分陸續撥用容俟另行奏報此臣部鐵路項下經收撥用及籌借各欵之情形也查收撥一切臣部祇綜其大綱至於支銷各欵詳載各借欵公司及各路局細册應俟造報到日再行核明遵照度支部奏定清理財政章程分别辦理 
[派員調查東商民情風俗北京]  
　　修訂法律館前因 
擬訂民商法典奏請派翰林院編修朱汝珍（現充該舘纂修員）前往東南各省將民俗商情詳細調查隨時報告事畢卽行回京茲請循案免扣資俸照常升轉當蒙奉旨照准現聞朱將次起程南下故該館已將原奏咨行各省遵照且飭妥爲照料矣 
[英日對於滿洲交涉之意見]  
　　字林報載初九日 
東京電云東京各報皆謂外間所傅中政府申請日本將中日滿洲交涉問題移交海牙和平會公斷美國將出而賛助之說殊不足信且美日所訂維持開放門户及滿洲均等機會主義條約固已訂明凡前定之權利均應互相尊重文匯報載初十日倫敦電云英國保守黨議員温脫登在下議院申問政府對於中日滿洲交涉應否協助中國外務部大臣葛雷答稱余不知政府將何所藉口干涉此舉據倫敦泰晤士報北京訪事電稱日本已照　中國外務部不允將滿洲問題移交海牙公斷 
[京師近事]  
　　民政部民治司所擬自治研究所章程入條業經　邸諭令叅議廳核議斟酌修改本擬初三日入奏茲訪悉肅邸因此項章程關係重要現復親自酌核以期完善故改期十三日入奏 
粤漢川漢鐵路均議借欵修築聞此次所有抵押各欵不盡在川鄂湘等省籌畫仍指有他省籌措作抵粤漢路借欵張中堂决計擬籌借德欵已有成議惟英國頗有異言劇烈抗議堅執不肯聞此案交涉已移英京以便英德磋商 
御史徐定超日前上摺請釐定官制其内容以大理院侵越法部之權限處頗多故請亟行釐訂 
此次法部京察已於二月三十日揭曉列一等者連培型等十七人列備一等者劉家賓等十六人至於各審判廳人員則列於一等者爲沈似廉等八人在法部司員則六人中得一等者一人而審判廳諸員則必須實缺司員带缺往廳者方能列名一等也 
外務部昨日奏保西藏議約人員計開參議賀師貞請以通判補用並加四品銜知府周鳳翔請免本班以道員留原省補用並加二品銜 
駐京美國公使日　面謁外部梁尙書面請轉電鄂督開釋國事犯劉家運據稱該犯旣無實在罪過屢經本國各教士面懇鄂督釋放未　允行現已監禁二年可否轉電該督從寛開釋等語梁尙書以該犯原係長江革命黨首案情重大未便遽允巳電致鄂督陳筱帥查覆核辦　 
日前樞府諸公提議以中國内監制度本爲聖德之累擬奏請電飭駐各國欽使妥　調查各國宫内官制詳細速報以資取法而爲裁撤内監之預備 
法部戴尙書面謁樞府以司法獨立爲立憲政體之通例擬俟新建頒行後即將各省提法使與本部直接辦事不必間接督撫致受行政官箝制惟某樞臣之意以爲司法獨立必須各省提法使皆深嫻新律方能有濟否則不如仍會商督撫較爲妥愼應俟頒布新律時再行核議 
督辦津浦鐵路大臣吕海寰與會辦大臣孫寳琦擬開辦鐵路學堂或南京或天津尙未定見故孫會辦於日昨赴津向楊蓮帥議訂並會商江督端午帥俟地址商定後即行開辦 
度支部澤尙書奏設各省監理官並遴選明於財政紳董在局諮議以期清釐財政迭誌前報茲悉部訂簿記票式表式共分七種（一）收入支出流水簿各一種（一）另有總彚收入支出簿各一種（一）收支對照表（一）各庫收支各欵票（一）丁漕鹽課關稅釐金各種雜稅征收表 
吏部各堂現議遵旨繕進起用文武廢員清單聞開缺協辦大學士外務部尙書瞿鴻禨亦己列入單内 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[流氓滋擾滬寗火車之交涉南京]  
　　滬寗火車在 
龍潭高資一带被流氓圍攻迭經英領函電法督請爲嚴辦江督端午帥昨覆該領事文云敬復者遵接貴領事洋文來函並洋文來電譯悉一切查英人阿烈司　即禮敦去年搭車行至龍潭被阻據稱衣服及時表均被損壞一事業經飭據金陵關道轉據縣警及車務洋總管查復當時阿烈司登實係自行下車闖入爭閙處所互相喧擾經查票洋員朋叚喚同警兵保護無虞並無鄉人由火車側提毆打損壞金表撕破衣服情事已飭常鎭道詳細照復諒邀察及所去離鎭江不遠之處及高資地方近日復有鄉民滋閙一節查昨據滬寗鐵路局黄道來禀言本月十一日上海車在新豐站西碰斃行人凌盛彬一名該處鄉民因而聚衆滋閙今日復據黄道來電言新豐高資等處時有遊民借端滋事本大臣已先後電飭常鎭道就近派兵分往新豐高資兩處彈壓防範一面飭縣嚴拿首禍務獲重懲並已分電蘇撫院及瑞藩台加派兵隊馳往巡護總之火車往來迅速斷不准鄉人沿軌行走本大臣屢經嚴飭各屬出示曉諭乃愚民不知利害動轍撞碰致禍難保無不法匪徒藉端尋釁自應嚴拿懲辦以重路政至滬寗軌路沿長數百里其間遇有民間走路必須穿過處所應如何設法防閑亦應預爲籌及本大臣已派温道即行前往查勘會商鐵路局妥擬辦法禀復察奪庶不致再生事端再各國與中國往來函照向皆配送華文此次貴領事函電均係洋文繙譯不免延擱此後應請貴領事照章配送華文爲荷 
[東三省通信]  
　　寗古塔加捐風潮再誌吉省塔城因加脚車捐一事官商爭持禀揭致起風潮已誌昨報刻聞陳撫帥已派阮公槐太守忠植馳往查辦昨又接塔城來函云此事原始實因商人何光甲胡文祺等前曾禀廳擬照阿什河官車局章程在塔城試辦轉運公司籌補警學兩界公費經綏芬廳李司馬批准示諭乃於二月二十間忽有商會孫某堅不認可立請撤銷司馬未允孫某即領拉運糧石重車二十餘輛將綏芬廳署前大街左右一　堵塞五六日至昨日始行開去云 
琿春官鹽局之大風潮琿屬四鄉居民以官鹽分銷委員張介祉到琿尙未設局緝私人役遽先捉獲鹽商將鹽入官又復禁止舗商不准售鹽居民不得已赴局購取該局張委員又聲言官鹽擬價五百文現在尙無鹽斤運到而巡警車捐各示諭内均載如若運鹽偷捐當將車馬一併充公嚴行懲罰又聞四鄉創設巡警每坰須納警捐四五吊如是謠傅羣相慌恐一晝夜間竟聚集鄉民四千餘人直赴都統衙門擬面爲申訴途過東渡口時值巡警局巡官楊恩華公出遇見迫令解散謂如進城都護已預派陸軍兵隊俟進城時當用鎗轟聲鄉民見該巡官妄施壓力遂抵死前進而楊巡官已先行入城带警兵數名在轅門東持刀亂揮迎拒鄉民情急闖入轅門郭都護聞聲出轅鄉民均跪而申訴都護開誠曉諭該民僉稱抽收各捐民貧不堪重累至食鹽一宗民食攸關張委員空言每斤定價五百文並無售賣又不准商家銷出民等食鹽無處購買將絶生路都護見此情形立飭舗商售鹽以應急需並電請督撫憲核辦當諭令鄉民回家俟三日後再聽辦法一面札飭各旗飭傅鄉長嚴行約東 
尋殺商會協理巡官之自戕營口探訪隊長胡國恩去冬兼充一局巡官因案動觸三江客幫公憤在道署禀揭遂將胡撤差胡憤無可洩遷怒於商會協理李恆春日前带領妻妾黨羽戎裝騎馬各持快鎗利刃尋殺李協理已誌昨報嗣經商會據情禀明道憲當派道標隊並警兵將胡拿獲即解營口廳懲治中途胡竟出手鎗自斃其妾陳氏聞耗亦服鉛粉經人送往醫院灌救死生未定刻將胡屍遣人看護移文海城來營檢驗政界 
[石門縣禀陳官紳衝突情形浙江]  
　　石門縣高令莊凱因預籌弭 
盜請借榖捐一事城鄉士紳反對甚力紛紛電禀請予查辦茲經高令通禀各憲略謂本月初三日下午接奉藩憲電開石門高令鑑電悉現據積榖紳魏昌裕徐明紳等紛電反對已電府查辦俟復到再奪藩江印等因奉此伏讀之餘殊深惶悚查此議發起於二月二十三日統計處常會之期念六日邀集闔邑十七區區董及調查員並積榖紳魏昌裕等集議到者二十九人由知縣宣布理由諸紳决議以設栅置鑼塞路懸賞爲大綱一時若無的欵先借積榖洋二千元隨漕征還不足官紳籌貼知縣以此舉爲合邑公益各紳旣任代表理宜鄭重其事即當場親書辦法指明借用積榖欵各紳親書贊成盡歡而散念八日復由贊成之俞紳文昭郭紳念規進署在統計處擬定禀稿刷印分佈請衆删改擬初二日以後呈縣轉詳三十日復爲統計處常會曹紳元朗念六並未在場見議亦甚贊成惟慮地方農民素主風水之說設栅必先打樁打樁必須動土宜赶十五日清明動工俗忌可免且　忙在即亦難稍緩因思積榖乃地方專欵不 
 
 

Page 11

 
 
敢擅動當由統計處編纂曹紳元朗商會總理馬紳昭壽勸學總董馬紳昭祥等代表紳商學界具名電求并由知縣加電乞賜恩准方謂官紳協力上下一心或有成效不料魏昌裕乃當時贊成之人竟復具名反對致勞憲台查辦此皆知縣奉職無狀未信勞民結此惡果查設栅阻盜之來踪塞路絶盜之去路置鑼壯民之聲威懸賞示民之激勸即使其事實行亦必治法治人相維不敝方冀稍戢盜氛乃事尙未行而一二私心自用之徒妄執已見而破壞之如謂四者尙未盡善不妨各陳已見叅酌施行如謂带征有累農民則縣中每年捐助積榖用三四百千即以此欵逐年歸還用之於民出之於官吏更無流弊况知縣抵任以來担任改良警察經費年一千四百元禁烟分所年一千二百元統計處年八百元改良初等小學堂兩所年四百餘元膏捐旣停縣學經費不足除林前令捐廉一千二百元外復担任數百元其餘勸學所教育會牛痘局育嬰堂等年自三百元至數十元不等果有取盈于民之心亦何至肩此巨欵自維薄德不能見諒紳民以致明則贊成暗則反對是非倒置謠啄紛乘志士灰心正人解體即蒙大人明察准行而阻力旣失成效自鮮知縣一官待罪不能使地方無盜迨有盜而始籌消弭已屬不職若竟尸位素餐束手坐視使居民日形惴惴即食知縣之肉不足蔽辜豈特參辦所能辭咎仰乞憲台俯念地方重要迅賜撤任遴員接署庶不至以知縣一人而誤大局地方幸甚顏方伯閱牘即日面禀中丞准如所請改委現署仁和李前泮尅日馳代遞遺仁和札委沈惟賢大令承乏 
[開辦土膏牌照情形長沙]  
　　湘省舉辦土膏牌照捐由撫帥曁巡 
警道迭次示諭在案定於閏二月初一日開辦是日小垣内外各土膏店按照示諭章程每土一兩代收錢四十文膏一兩代收錢六十文惟購烟之人雖肯一律繳捐而持有牌照者尙不多見但聞某警察分區有人報領牌照云上月三十日省城内外各土膏店生意照常加倍聞係購烟之人竊恐次日必須領照加捐故特早爲預備迨開辦之日（即本月初一日）各購烟人見其不必領照但須加捐亦可購買遂各紛紛購備以資儲蓄故是日各土膏店亦復生意擁擠較前一日不相上下又聞巡警道賴觀察已先期派各處警員按户調查諭令吸烟之人届期領取牌照方許購買乃各户據實報明者殊屬寥寥即閒有認領之人亦皆以預備客烟爲詞合計省城不過十數户至本月初一日又派人至各土膏店巡察見其購烟者雖照常加多但肯認捐未當携有牌照擬於近日仍派人按户磪查催令實行領照否則照章罰辦云 
交涉 
[批飭編印教規教案江西]  
　　贛撫馮中丞據洋務總局轉准法教 
士聞若瑟神甫擬發約束教民傅單美教士麻克禮牧師酌擬息訟杜弊條規贛州耶穌堂顧主教酌擬教會條規饒州天主堂陶主教擬定傅教條規均經先後函到彚録呈請查核備案昨批示云該教士等所擬條規詞意和平中正皆本省州縣應行先事留意遇事援據絶好案件較之局刊教務輯要尤爲切實有用仰洋務總局即將天主耶穌兩教自議條規及行局有案者均詳晣編録擺印成册通行各屬留置案頭隨時觀覧並須專案移交毌得視爲具文 
[電告商訂邊界交涉廣東]  
　　外部以中國與各國所定交涉一切 
條件當經分别訂定通行惟與各國境界租界接近地方一切交涉事如東三省俄日交界黔桂滇邊越南交界等備極繁重亟應妥議商定現特電逹各省並分電來粤籌商訂定一切事宜以期有所遵守而杜轇轕 
軍界 
[新軍具結領鎗安徽]  
　　皖省新軍自上年變亂之後原領鎗枝或 
已遺失或已繳還現在並無鎗械刻經該營胡標統禀商皖撫一律發給快鎗俾資操練朱中丞當以新軍習操自屬不能徒手爰飭軍械局照數發給惟不配給子彈尤須飭令各該營管带隊官排長各具切實甘結呈由協統彚送存案方准交領以昭愼重 
[整頓修治鎗械南京]  
　　安徽巡警道卞觀察近禀江督略謂竊照 
長江一带素爲匪徒出没之區近來時事多艱伏莽漸思蠢動欲籌保安防患之策應首以愼重軍火爲要義職道忝司稽察敢將見聞所及爲我憲台陳之查水陸各營向有鎗匠修理鎗械在營供役名曰官匠所以昭愼重也乃日久弊生類多有名無實所有鎗械皆由管带人等隨意補名頂充鎗械損壞發銅匠舗修整致銅匠舗得以影射鎗匠名目任意修造私自發賣該匠舗惟利是圖接濟匪類事所時有實屬查無可查防無可防各營兵目私售火藥鎗彈又屬在所難免此種弊竇聞以沿江水師爲尤甚職道伏查軍火一項國計民生安危在此關係甚鉅各營鎗械藥彈尤宜加意愼重擬請通飭各該緑營及巡防除並請移會長江提憲一體飭遵嗣後如有損壞鎗械應一律歸製造廠修理或實用官匠不得再交銅匠舗修理以杜弊混各營所有鎗彈子藥亦應隨時檢點認眞稽察藉保治安職道硜硜之見是否有當理合禀陳伏乞憲鑒 
學務 
[師範學堂聯名請辦巡官浙江]  
　　兩級師範學堂因巡官虐待學 
生一案前奉增中丞飭查報載情形是否有人揑造謠言抑巡警固有不合已飭藩學兩司會同咨行警務處及杭州府查辦昨據兩級師範學堂全體學生俞乾三等聯名公禀以胡生十五日下午被誘拘到巡警分局巡官徐士炎令警兵强剥校服旋即带同巡士扭辮拖打押往巡警總局沿途凌虐道左咸知拘禁三日備受困辱回堂後胡生言未及終痛哭聲嘶聞者莫不悲憤全體再請轉詳叅辦巡警人員迭奉撫憲兩次批示胡生無罪共白撫憲之待學生實屬愛惜倍至全由徐士炎等違背撫憲命令濫逞警權擅作威福所致各生人人自危禀乞嚴懲巡官徐士炎等以雪被辱之恥等情經奉提學司批禀悉此案前奉撫憲札飭以報載巡警虐待學生是否屬實即磪查經轉飭杭州府查辦在案據禀各情仍仰該府并案查明詳奪 
[體育會定期選舉蘇州]  
　　蘇商體育會會長本年己届第三次選 
 
 

Page 12

 
 
舉之期業於初六日開職員會議茲定於十三日開會選舉並提議整頓辦法 
實業 
[批准設店以顧食岸揚州]  
　　通如督銷運判楊葆鈞據岸商吉大 
咸禀自辦通如食岸子店並蒲鎭添設子店一所當禀運憲文云通如地方遼闊通境東南鄉川港鎭及東鄉金沙塲均距總分棧四五十里向係私梟出入之所將來定額商等有包課之責不得不力籌岸銷而杜私路現擬川港金沙兩處各設子店一所旣不鄰近他岸當無窒碍之虞奉趙都轉批示准如所請以便民食 
雜記 
[商董殺姦之慘聞漢口]  
　　漢口商會董事晋昌源疋頭店經理陳 
某因其愛妾與小倌范某有染竟購硝䃨水一瓶遍灑范身登時皮肉消化斃命聞該小倌係前辦漢口督銷淮鹽局范季遠觀察之姪刻已禀由夏口廳將陳拘案審訊已革其職銜大約須照故殺例論償 
[松府嚴懲壞人名譽之生員松江]  
　　婁縣舉人馬超羣禀誣衊名 
譽求提主晙嚴懲一案昨奉松府批云查許光勛年幼其父許祖德遺產親族議有章程許惠氏已經理有年此案當瞿文藻等呈控之初本府先未悉其底藴旣而再四訪察乃知若輩居心不良名爲保全實則覬覦許毓鵬尤前後反覆不如許惠氏親親之誼較爲可恃是以批照原議仍由許惠氏經理許光勛即歸許惠氏撫養並札縣照辦所以破鬼　之陰謀也若輩計無所施憤無所洩忽謂該舉人串同許惠氏欺孤覇產倒顚是非托爲幼童許光勛哀懇之辭遍發傅單已堪詫異後附該舉人事略十六條備極醜詆淋漓盡致現據舉人杜炎等公禀前來據稱目擊許毓鵬手挾數千紙遍布東西並稱事略各條盡屬誣衊又據該舉人抄呈許姓親長朱宏敬來函據稱哀懇云云實是揑造許毓鵬何以胆大妄爲如此荒謬恐其中尙不止許毓鵬一人尤可惡者事略之首冠以婁縣現充諮議局事務所長字樣是污及全體矣正值選舉投票之際忽發誣衊之傅單明明有意欲壞人名譽此而不懲則人人效尤於憲政前途大有關碍仰婁縣立提生員許毓鵬申解候本府督同該縣嚴訊究辦毌稍延宕 
初選瑣談 
[老大爺亂發轎錢]  
　　武進初次當選某。投票前。有志顯揚。多方運動。乃父期望情殷。更爲百計張羅。遍託親友親友僉言毌恐。令公郎英才偉器。他日吾輩書票。非令公郎莫屬也。乃父稱謝不已。初一日。親友先往投票者。果如約。不意是日午後天忽雨。道路泥濘。受託者咸有難。色某急。某之父更急。某先往。有問。自舉一票。忸怩出所其父一頭汗。兩脚泥。往來前約者家。哀懇投票。且謂天雨惱人。請乘轎往。輿金巳預備矣親友鑒其誠相率往比至投票所其父己恭候門首。衣袋亂摸。錢聲亂響。口中亂喊。兩手亂指。這是張家轎。來銅枚二十。這是李家轎來銅枚三十親友投票畢拱手道賀僉謂恭喜令郎此番票數必不少越四日開票而當選之票數。某果第一。 
[好朋友代投票紙]  
　　武進初選投票日某甲以受其友某乙託照寫某乙姓名旣出所途遇某乙方怱促行若有緊急事突見某甲猝語曰正欲到府今旣遇快去投票言未畢曳鞭裾促其行某甲笑語之曰君何情急乃爾吾已舉君方出自投票所再往何爲者某乙曰否吾欲煩君者。欲君代人簽字。再舉吾一票耳。某甲搖首曰。獃子獃子。此何等　。萬一本人親到。豈不誤事某乙大笑曰。不妨事。某丙决不來。吾己探磪吾兄務必成全我。某甲乃首肯。行行重行行將抵投票所。某甲忽失聲曰。不行不行。吾剛纔去過。所中人見吾面熟。必敗事。某乙稍有餒色。旣又强之曰無害。君穿馬掛。吾穿馬甲君何不以馬甲往。乃就投票所外。互易其衣某甲人。某乙伺諸門。約數分鐘。某甲出。拍某乙肩曰。君眞狡滑。計諧矣。遂　視大笑而去開票日。某乙適附當選末。知其事者。咸謂不代一票某乙必無幸然亦險矣。 
南湖夜汛 
[（南湖）]  
漠漠層樓淺淺灣。月明似水掩柴關。年來省。識荒寒味。要看南湖水底山。 
三叉路口密授機宜 
[千手觀音暗中帮助]  
　　松屬青浦縣。此次初選。有老董事一。留學生二。運動最爲出力。其法預查某街有選舉人若干名如屬某勢力範圍内。則由某先期按名知照。某巷有選舉人若干名。如屬某勢力範圍内。則由某先期按名囑托。迨投票日。派其徒黨。凡於赴學宫必經。之要道。三三兩兩分俟路側。　有投票人經過者。必再指點一二。且曰今晚某君尚欲請諸公一叙。務期早降。 
　　該縣某橋區。開票時。唱名者見某某兩姓氏各有筆迹相同之票十餘紙。絶類一手所寫乃大疑。問如何處置。竟無一人答應。遂敷衍過去。說者謂千手觀音。化身與之代投。故人無從覺察云。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[舉行重選舉投票]  
　　江蘇蘇屬（蘇州長元吳） 
長元吳初選監督初九日在第一原區舉行重行投票選舉各監督等均八句鐘到所六句鐘閉所將各票匭带回署内惟此次投票者不及初選人數之多茲將三邑實到人數録下長洲實到數一百九十人（按初選到者二百十九人）元和實到數一百九十五人（按初選到者二百三十人）吳縣實到數二百二十一人（按初選到者二百六十五人）現定十二日開筒宣布 
[舉行選舉開票]  
　　江蘇蘇屬（松江川沙） 
川沙自初七日重投票後即於初八日下午二句鐘在廳署大堂開票計開得一百五十三票除有作廢票二紙外當選者如下張志鶴六十七票　包志澄五十二票核諸第一次當選之陸家驥黄炎培顧懿淵三名　符應選五名之額 
又（常州武陽） 
武陽重選當選人名已録昨報特電茲又接到訪函照録詳情如左 
武進以十三票爲當選計補缺額十六名錢以振六十票　莊洪五十六票　惲佩華四十九票　趙祖抃四十七票　莊鼎彞四十五票　吳振四十票　程鵬起三十七票　徐鴻三十六票　姚宗聖三十五票　屠寛三十三票　丁述義三十二票　盧正衡三十一票　趙晉年三十一票　張定謨三十票　吳敏廿九票　吳宏澍廿九票　候補當選者八名陳桂生廿七票　汪致章廿五票　趙詒廿三票　楊詠廿二票　楊遇春十九票　金邦泰十四票　何凱臣十四票　王志仁十三票陽湖以九票爲當選補缺額十三名徐嶲七十五票　姚祖泰三十六票　段彥偉三十六票　奚廷選三十一票　錢選廿八票　唐策　二十六票　卞士元二十五票　王鴻惠二十四票　丁同育二十二票　白炳勳二十一票　惲彥彬二十一票　吳鈺十八票　吳以成十七票　候補當選者六人虞孝諧十七票　吳淮十七票　王少良十三票　包獻言十二票　施鳳林十一票　高鏡清九票　右吳以成虞孝諧吳淮三人均十七票當由初選監督以抽籤法定之 
又（松江華婁） 
初十日華婁重選舉開票當選者姓名已録今日專電又悉華仍在府學明倫堂婁仍在縣學明倫堂華實到數六百四十六票以補缺額九人計算應得三十五票爲合格廢票五張婁實到數八百四十八票有效七百五十四票婁程信上一名得票亦四十二因與吳懋仁同數由初選監督劉令對衆抽籤程遂剔去 
又（松江上海） 
昨日爲第二次投票開匭之期仍在明倫堂開視本縣李大令於清晨八下鐘亦命駕蒞至當將十區票匭開看茲將當選者録下楊維邦七十一　郭廷鉁六十五　趙履福六十四　李宗鄴六十四　朱日宣六十二　姜渭濱六十一　蔣家鳳五十三　楊鴻藻四十七　周文彬四十五　謝源深四十三　梅豫棖四十二　蘇本炎四十一　葉景澐三十七　孫燾三十七　盛麟書三十　顧履桂三十　王銓運三十　穆湘瑤二十九　吳馨二十九　楊辰二十七　王納善二十七　錢允利二十五　又另選候補者八人周樹藩二十四　顧鴻逵二十四　朱佩珍十十三　范熙瑞二十二　劉汝曾十十一　周晋鑣二十一　貝仁元二十一　祁祖鎏十九 
[舉行初選舉開票]  
　　江蘇蘇屬（常州宜荊） 
初五日宜荊兩邑就关城文昌宫爲開票所宜興七匭荊溪五匭統計投票總數宜興一千一百三十六票荊溪一千一百二十七票宜興除廢票二十七票實在有效票共一千一百零九票荊溪降廢票十一票實在有效票共一千一百十六票宜興初選員額係二十三人　二十四票爲當選荊溪初選員額係十六人以三十五票爲當選宜興當選者十五人　謝保衡六十四票　錢銚四十八票　黄應中四十五票　禇宗唐四十一票　楊壽祺四十票　周志培四十票　儲南强三十八票　錢青三十六票　蕭蔚章三十五票　邵善養二十八票　儲之儒二十七票　程丕承十十六票　蔣克勛二十五票　吕贊虞二十五票　童斐二十四票　荊溪當選者十一人吳其澍五十五票　潘嗣曾五十五票　吳鴻基五十三票　丁鏡人五十一票　吕啟允四十八票　宗逢洲四十七票　楊權四十七票　葛鵬程四十四票　吳鴻甲四十二票　余克明四十票　李逢慶三十九票　宜興缺額八人照章將次多數數最多者照加倍檢出姓名票數列下徐德輝二十二票　蔣炳華二十二票　周蔚二十二票　任曾培二十一票　陳薇藩二十一票　徐則林二十一票王琮二十票　徐炳章一十九票　杜芝芳一十七票　譚祖培一十七票　錢士珍一十五票　莊拱辰一十五票　楊宗　一十 
 
 

Page 19

 
 
五票　任錫汾一十四票　儲滄曙一十四票　蔣守仁一十三票　荊溪缺額五人次多數十人如下崔克愼三十一票　吳用賓二十六票　史國琛二十五票　陳時叙二十五票　余鼎銘二十四票　楊比鑰二十四票　潘莘華二十一票　潘鳳怡十十一票　徐致治一十九票　胡希曾一十九票　兩邑定初八日重行投票初十日重行開票開票所仍設文昌宫至鄉城各投票所除在城兩邑改定文昌宫合投外其餘各鄉投票所均仍就原所辦理 
又鎭江丹陽） 
丹陽初選投票實數一千九百九十四票以二十九票爲當選城内第一區借勸學所爲投票所其餘四鄉共分九區投票均如第一區式初四日早八點鐘監督率同管理監察各員詣明倫堂開票計當選者二十一人尙缺十三名業將次多數二十七人開列由監督一并榜示重行選舉茲録當選者如下潘鍾清七十一票（鄉）　馬良六十五票（城）貢自東六十票（鄉）　何恩煌五十九票（城）　馬光輝五十八票（鄉）康濟五十七票（鄉）　張文蔚五十六票（鄉）　周振雨五十一票（鄉）馬仁鏡五十票（鄉）　顧奎四十八票（鄉）　王家瓚四十七票（鄉）朱泰榮四十六票（鄉）　荊雲錦四十二票（鄉）　趙瑞豫四十票（城）　楊頷虎四十票（鄉）　姜光輔三十八票（鄉）　周雲輅三十七票（城）　徐培璐三十三票（鄉）林作賓三十一票（鄉）　孫國鈞三十票（城）　朱毓麟三十票（鄉） 
次多數如下賀紹章（鄉）　丁樹畬（鄉）　姜定保（城）　蔡廷杰（　　 
鄉）　王承煇（城）　朱淵（鄉）　張文斗（鄉）　楊景雲（鄉）　董繼昌（城）　吳贊元（城）　姜武揚（鄉）　杭偉（鄉）　荊聰訓（鄉）　酈鍾英（鄉）　束丹桂（鄉）　賀王賓（鄉）　姜循良（鄉）　束秉勳（城）　林兆昺（城）　景復（鄉）　唐邦楨（鄉）　眭國襄（鄉）　王承毅（城）林懿均（城）　洪銘鼎（鄉）　沈龍章（鄉）　徐朝舉（鄉） 
又（太倉崇明） 
初四日崇明縣在明倫堂開票是日開第一二三區之筒初五日開第四區之筒第五六七區因有海隔其時適遇風雨不便往來初七日晨始將投票匭送齊即日開筒以十八票爲當選當選者九名如下黄仁七十九票　薛萬英四十九票　施徴睿三十五票　王清穆三十一票　施允文二十九票　龔鵬飛二十一票　林可培二十票　龔鳳十八票　尙缺十三名以次多數重舉足額定初九日續行選舉次多數二十六人姓名列下沈錫功　張其旋　張雲鵬　顧漢儒　沈雄飛　倪向榮　蘇雲璋　徐師臯　宋文邠　張鳳華　吳企周　張應榖　周廷璋　王樹聲　嚴師孟　張德華　周玉麒　陳邦彥　茫靖　黄濟　瞿觀保　郭廷楹　　友國　王師曾　茅成裕　冀鐸 
[來函]  
　　初七日婁縣重行投票紀略（續） 
聞婁當選某丙投驗前偕其中表華廩生某謁投騐所提調某廣文拜爲老師贄敬二十元本年元旦某丙吉服乘轎往各衙門賀年至學署請安初四日偕其中表進所投驗凡三日過瘾之物皆由提調預備此事喧傅已久前月二十一日提調家喜事某丙獨送喜幛一幅某丙向來酬應甚簡該提調又非本學師如此舉動似覺言非無因若某孝廉等每買一個烟泡價洋四元則係苛署家丁之專利非提調之可得染指也 
郡中利慾熏心不明事理喜結官塲上條陳屢遭白眼而毫不知愧者向推某廩貢爲獨一無二乃近觀某丙之舉動不特與某廩貢先後一揆并有超出前賢之勢初四日某丙得選後某廩貢亦得次多數思想大發急將自已姓名三字着本圖地保令其到相宜之家知照初七日投票時照寫自已亦親向各處面求最奇者途中遇一有選舉權某商人卒然問曰初七日投票足下擬舉何人商人與某固不甚相習也應之曰某等商人當舉商會總理某廩貢揖而言曰願足下賞一光請足下務必舉我將來後會有期遇縣署公事定當竭力幫忙商人不知所謂相顧諤然路人環聽失笑某廩貢乃自語曰幸老夫朋友尙多請看老夫手叚如何若輩商人眞不足與談哉連連點頭大踏步而去 
郡中不知臭味之某廩貢本係戛戛獨造日在府署西首某茶館吃茶與各署書差接洽爲兜攬生意計飯時則到勸學所吃飯風雨無愆也近已輯得地方自治章程若干巻苦無同志援引刻將與臭昧相投之某丙聯成一氣謁見當道爲議事會董事會主席之張本識時務者爲俊傑果此類歟噫 
本埠新聞 
[私鑄銅元案犯之狡供]  
　　紹興人任阿四在虹口漢碧禮路私鑄 
銅元等情己紀前報昨由捕房將任等五人解請李襄讞與英佛繙譯復訊任阿四供開銅作並不私鑄銅元此項機器係打米所用務求飭知銅匠公所驗看如果鑄造銅元機器願甘受罪任葛氏供年六十八歲兒子所製打米機器是否違犯實不知情求察李靜香供爲小工賃居於任之作内並不知情訊之楊陸兩作夥供在任處爲工所製機器係打米鋸木機器並非鑄造銅元之用求察據楊探禀稱任阿四係前辦私鑄銅元之任維鎬堂兄請爲查案嚴辦李司馬核供會商西官判仍一併分别還押候傅精明機匠到堂驗明於禮拜五再訊核辦 
 
 

Page 20

 
 
[城内]  
　　訊究地甲○七舗地甲吳春前日同法包探拘拿蔣子　並不到縣禀知私領該探至蔣處搜拿互扭到縣交差看管在案蔣供被搶去英洋四百餘元及衣服等項禀請查究大令准詞昨由原差將吳春獲案解訊 
尋獲逃婦○崇明人張金榮之婦張張氏初宋阿三誘至上海在胡家木橋賃屋居住昨在城内與宋遇見　至一路巡警分局禀訴游正巡官審訊宋供認誘姦屬實判責三百板拘留三個月張張氏背夫私逃判掌頰一百下飭張金榮具領了案 
道批○王枝秀禀批察閱禀黏該民人無非以存苓貨被葉仞華貴賣賤揭曉曉抗辯不予吊騐該行出售苓貨簿據寔見　價情難甘服而業己因爭涉訟責令自向清理勢必爲難仰上海縣姑予飭吊行簿查明存苓究在何年出售賣價若干秉公核飭遵照毌任藉口纒訟切切抄黏並發　莊火南禀批此項單地究被何人盜賣轉入何號道契旣已由廨勘　仰公共租界會審官迅速查明録案復奪怡昌恒禀批前已飭縣查明轉移擇地改泊據禀前情仰本縣迅即移催太湖巡防隊第五營楊管帶查照飭遵仍具復官事○雲南交涉司高而謙津浦鐵路總辦候補道汪樹堂昨日到道拜會 
[南市]  
　　選舉議董之預備○總工程局各紳董於丁未年組織選舉局在南市信成銀行設立事務所將發出之選舉票令各紳商註明職業年貫然後投筒分别選舉等情現值應選第二届議董之期爰定十三日即星期六常會時在局開會邀集各議董商董等開議妥善選舉之法互相决策辦理云 
　　聽講警章之條論○昨日總工程局警務處條諭局中巡目巡士一體知悉凡差暇之巡目巡士現定星期一三五日下午在局中所設講堂内齊集聽講一切警章除本係告假外務必準時齊集勿得延緩違者記過 
　　吞没貨價之涉訟○松江某帽作主張春生扭歇夥殷琴文至工程局控稱二十九年被販貨至崇明所有價洋一千餘元至今吞没不理陳裁判官提訊張供已在崇明涉訟奉斷殷給還洋七十元以吃虧太甚案懸未結殷供此項貨色價不相符以致虧本求察判交保出外自邀荐保妥爲理處 
積惯拐匪之控案○住毛家衖之青口人王慶東因女孩金林日前與同居之宏盛襪店内男孩孫松茂至會館場被匪人沈榮寳誘至北市英大馬路德人里藏匿圖賣嗣松茂乘隙逃回由王倩羅阿珠偕李阿二在六馬路尋獲即扭沈至法捕房由公堂訊明移工程局孫明府訊據沈匪供由李阿二同拐迨至老白渡聚泰客棧提李并傅羅及孫松茂到案質訊羅供當日同李往北尋獲沈匪至被誣扳寳非同拐求鑒旋據徐潘氏扭陳阿四至案控稱失去男孩金泉在途訪問時陳自允同至該客棧查尋未獲查羅陳均在會舘場爲小販與李相識求究明府訊明判沈匪戒責四百下發押改過局二年着陳李二人帮同該氏招尋失孩不得置身事外女孩金林給王領回 
更正○初九日本埠南市新聞爲手民所悮排入閘北瀾内合行更正 
[閘北]  
　　竊木料人贜並獲○顧村記木作失竊木料數十株在余林開工頭處查見原贜投報三路分局飭派巡警前往將余及小工王阿二周阿榮等其三十二人一併拘局經德正巡官訊明係王周二人所竊判王責三百板周責二百板並各枷示三天期滿具結開釋余等訊不知情斥釋不究 
拆草屋商市振興○閘北地素荒僻江北流民所盖之草屋觸目皆是近經巡警總局開闢馬路振興商市惟此等草屋類皆污穢不治與公衆衛生大有妨碍前日經道憲蔡觀察巡警總辦汪觀察會銜出示限一月内沿馬路之草屋務須一律折除違干究辦 
[新租界]  
　　火警紀聞○前夜二點餘鐘靜安寺路福原里五十三四號門牌某姓家忽然起火延燒　屋十餘幢由救火會西人馳往救熄昨經捕房飭派中西包探查明起火情形禀核 
[英租界]  
　　拾票不還之訊押○石熾君偕証陳竹奇控曹阿世即曹世泉拾取七十八兩之銀票不還一案昨奉公堂會訊石投訴此票在法界馥園烟間遺失友人陳竹奇見曹拾取不還請追訊之曹延律師上堂聲稱此案己奉法公堂訊結請爲詳詢等語官判曹押候下禮拜一法捕頭來廨証明再奪 
在途拉客之妓鴇○雉妓洪月香陳金花王老四與鴇周阿巧在途拉客違章昨晨由探一併傅案官判周鴇罰洋十元餘妓各罰洋五元 
定貨不出之紏葛○和商望賚洋行控萬源號主陳菊生定貨不出一案昨日由廨會訊原告洋人投追着出清定貨二百餘兩訊之陳求寛限中西官會商之下判陳交保赶緊料理違干未便 
茶館聚賭之判罰○顧森記李芝章等茶館聚賭由捕查見違章於昨一併傅至公堂請究官判李罰洋十元顧罰五元一併充公私用帳欵之清理○義記保險行控胡伯英私用帳銀八百餘兩一案昨奉公堂訊供屬實官判胡押限三禮拜清理違干究辦 
混用銅洋之斥釋○徐小娘控江生邦混用銅洋一案昨奉公堂復訊據供此洋在肉攤上鈔票換來等語官判江開釋銅洋銷毀竊案彚誌○汪寳良行竊潘開生衣物由探查獲昨解公堂訊供不諱官判汪押一月示儆沈明華湯根郎因竊洋人皮带等物由探拿獲昨解公堂復訊不諱官判各押滿六禮拜期滿再各枷號三天以儆西婦控張阿榮竊取盆花由捕查獲昨解公堂請究官以事屬甚微姑寛判張開釋趙順泰控金寳泉萬長群周四竊車一案昨奉公堂訊判三人一併交保著邀周洪　到案再訊 
[美租界]  
　　吳廣禄與楊氏○吳廣禄昨投捕房訴稱其妻楊氏被說書之某甲誘拐逃走捕頭允爲查緝 
東洋車與馬車○二百十五號東洋車昨在乍浦路與某馬車互撞各受微損由捕一併拘入捕房以兩造均有不合斥退不理 
包探　賊○十四號西探前晚在鴨緑路拘獲犯竊西人一名解押捕房候送該管領事署訊辦 
總理結婚○本準德華銀行總理柯麥君昨在黄浦路德國耶穌堂與瑞生洋行主博愛德君之女公子行結婚禮男女賓蒞賀者甚衆 
[法租界]  
　　做西　肆　　竊○安南人某甲在虹口某法商處充當厨役近來串通姘婦張嚴氏日内陸續竊去各物約值洋二百餘元當即報知提籃橋捕房飭探至其家抄出各贜當票旋在乾泰押店内吊出白玉布衫洋傘等物經該捕房副捕頭督同五號包探王菊香將一千人証押解至法公堂訊究聶司馬會同博副領事升訊以贜証磪鑿實法不容怒判氏押捕房三月安南人著押候解請總領 
事核判 
竊車輛故智復萌○王長桂上月行竊夏全弟家東洋車一輛押捕查緝未獲詎前日又往欲肆故智當被捉獲拘捕送究王俯首求恩官判禁押捕房三禮拜 
舊振客騙竊洋酒○某棧房存有南市大豐錢莊洋酒甚多詎爲向做掮客之陳某偵悉前往設計騙竊洋酒值二千餘兩經事主覺察立報捕房協探前往拘提己早遠颺當將車夫顧德坤拘獲於昨解訊原告左仁昌管棧司王玉田投禀前情並請嚴追奉判押候補提陳到案究追 
小烟間深夜抺牌○李義和所開之小烟間因深夜紏人抹牌爲巡差西捕查知禀明捕頭傅訊李稱無知悮犯求請恩宥官判薄罰洋二元充公以儆 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[憲政編查館奏定統計表總例]  
　　一古無統計之名而有統計之法禹貢周官流傅最久漢張蒼主郡國上計尤爲顯證史表剏自馬遷而表體仂自周諩統計必以表式行之蓋取考校簡明之意今以統計而兼調查並非全襲西文亦是闡明舊法二統計事項自部院以至外省一切政治無所不包惟部表省表其體質各有所宜其格式不能無别州縣鄉鎭爲政治之所由起即統計之所由生尤應分定表式頒由督撫通行各屬一體遵行 
三統計以年鑑爲名亦古史編年之一體斷限不可不清登記不可不備今以光緖三十三年爲斷爲第一次統計之期以示標準而昭畫一至各國會計年度不必盡從正月起算中國向有年終奏報之例而錢糧銷限亦復不同惟在本届剏辦之初首尾時期尙難磪定衹能按照年分自正月至十二月以爲起訖俟後改定年度再行分飭照辦 
四統計門類各國不同惟各部爲政事總匯之區最可爲門類區分之準而每類立表之多寡即隨各部統事之繁簡以爲衡其有聯屬管理之端應有参互考證之事如官職隷於吏部而俸禄分掌度支製造隷於工商而路電分歸郵傅義無偏廢責有專司依類分門務期詳密 
五門類之中有綱有目總表分表之外又有總中之總分中之分一氣相生不容舛異如由縣而彚於省由省而復彚於部則省爲總表而部乃總中之總也由省而析爲縣由縣而復析爲鄉則縣爲分表而鄉乃分中之分也由此類推綱目繁多表式不必盡具應由各部各省觸類旁通不得以表式所無遂多漏略 
六統計雖憑學理要必根據事實現當預備立憲之時因仍舊貫之中亦各兼叅新法有各國所有而中國不必備者有各國所無而中國不可缺者爲剏爲因均宜斟酌如疆域之經緯道里户口之增减死生等項雖一時測量清查未能精核而統計必不可少即表式必不能無自應趕速分查先塡梗槪以期由略而詳由粗而細 
七統計以核實爲要義如計遠近則須里步分明計出納則必數目符合方能事皆翔實詞非踏空向來各省例報册案久已視同故事文具徒存此次辦理統計乃係新政第一要務與尋常例牘不同不得揑飾遷延稍仍相沿積習致煩駁詰 
八統計之法必有比較乃有競爭惟中國地廣政繁開辦之初調查一年事實已恐艱於着手再令通查比較必致混淆推諉莫與觀成茲特從三十三年先行辦起基礎旣立以後逐年考校庶易爲功間有一二表式開列數年皆其易知易行不得藉此推展 
九表内格式以縱爲經以横爲緯大抵不外分地分事分期分欵四者而已其有一事而經緯互行各有取材並非重複間存空式以備變通如有一表不能盡注則分兩表三表或用連篇展接均無不可 
十表中名詞皆係官書通用易於解識惟舊制新章各省更改未能一律如審判廳巡警道等有已設者有未設者表中兼列二名以備分注又有本年業經更改而三十三年尙沿舊制者應仍照舊分塡另於備考聲明以期清晰而昭實在 
十一統計槪按一年一報如有特别事項隨時行查報告不拘此限其各省州縣局所通報督撫事件有應按月按季具報者另由督撫自行酌定通飭遵辦現查三十三年事實大致均應通報有案雖新舊式有不同而己過之事復查亦易應自奉到表式之日起期半年内依式塡報咨送到館不得遲逾即有必須行查州縣補報之處祇准展限一月一律齊集不准再延 
十二塡注表式之法恐有誤會均經按表另加解說以便各省照辦如有疑義仍未明晰之處准其隨時列欵咨詢或由各省調查局徑請核示均無不可至各省塡送表式如有沿用名詞不甚明顯者均各查明案據另加注釋記於表中備考之下以免往返行查之煩 
十三表式大小必須一律整齊現定表紙長以營造尺一尺二寸爲準寛以營造尺九寸爲準至表内縱横格式可單可複可增可減不拘一格塡注字數繁多縱格不足則以横格展寛横格不足則以縱格放長務以詳盡爲斷惟於紙式尺寸不得擅改 
十四表中塡用數目計銀以兩爲單位計重以石爲單位其有分應記細數者另於表中旁注單位名目仍於兩石之下加點作記以示區别而免淆誤如十千五百三十四兩六錢八分則作（二五三四兩六八分）五千四百六十三石三斗五升則作（五四六三石三五升）數位均用正書以歸一律其有須用他項記數者亦必旁注單位名目庶易明瞭 
國外新聞 
[美總統主張减稅]  
　　初九日華盛頓電云美總統塔孚脫主張將 
稅率改輕以踐共和黨惠濟貧民之約言同日紐約電云塔孚脫總統答國會某議員問改修稅則意見謂擬將日用各物稅率减輕 
[德首柜宣布政見]  
　　初九日柏靈電云德國首相蒲羅親王於議 
院舉行第三次宣讀預逄案時演說謂英德協約兩國海軍軍費限額問題僅爲談論之舉不足爲信英國亦從未有正式之提議可供協議之基礎須知德國殊無意與英抗衡海軍且並不欲速造戰艦出乎定律按海軍預算定律至一千九百十二年之秋可成大戰艦十三艘故外間所傅英德協議减小海軍備之說全屬子虚至德政府對於英德邦交固宜永守睦誼首相之演說德國政黨頗爲感動議院各黨除社會黨外悉已信任首相外交政策各處報章亦大半以首相之政見爲然首相並在議院要求將改革財政問題於今次會期内議定並信勃洛克政策必可長恃 
[近東大變局百二十五誌]  
　　初六日倫敦電云英國各報皆謂巴 
爾幹問題調停之後奥德可告功成各報大讚外務部大臣葛雷嚴持定見謂須先行調停奥塞兩國交涉巴爾幹之得保安謐皆該大臣外交敏捷有以致之 
 
 

Page 27

 
 
   
 
 

Page 28

 
 
   
 
