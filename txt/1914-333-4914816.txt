# 1914 - 333 - 4914816

 

Page 1

 
 
   
 
 

Page 2

 
 
時評 
[白狼之外交（冷）]  
　　白狼殘殺酷掠久爲中外人所疾首又以兩次傷及敎士故外人輿論疾之又深不謂白狼入隴乃一變其故熊也 
　　革命之初外人所以默許之者以其能保護外人不傷外人之一草一木也白狼初不知此乃傷及外人傷及外人而羣謂白狼之爲此者實有意爲之欲窘迫政府使政府失外人之信用不謂窘迫政府不能使政府受外交上之困難而反使政府欲保全信用之故致死力於征討是白狼之自困也白狼之幡然變計其以此歟 
　嗚呼白狼變戕害敎士爲保護敎士變搶掠敎士之財產爲贈銀錢於西孩於是刦物有無多之說悞殺爲叛離所爲白狼之新外交亦非無效矣政府其知之耶 
命令 
　　補五月七日大總統命令財政總長周自齊呈請將辦理驗契出力人員給予奬勵等語河南鞏縣知事稽炳元武安縣知事王　昌安陽知事范壽銘徵收報解欵項均在一萬元以上應均給予五等金質單鶴章以昭激勸此令 
　　又令司法總長章宗祥呈請將籍隷本省例應廻避之署直隷高等檢察廳檢察官黎炳文開去署缺另候調用等語應照准此令 
　　又令陸軍總長叚祺瑞呈請將閻永陞加陸軍步兵上校銜徐煥林馮化麟張德峻均授爲陸軍步兵中校石輝玉王錦堂均授爲陸軍炮兵中校張鳳鳴劉瑞葉先華潘守勳趙蘭芝均授爲陸軍步兵少校宋文治安泰朱得奎賀桂生周貴保陳海灜袁長和余介卿鄒勝標劉光魁南國淸項昌黎陳德勝武九淸陶英趨傳請元吳義坤佟文逹任鼎臣壽林賈俊文胡俊林辛樹鏽從毓芳郭錫三李長福何潤亭王美亭郝廣德孔憲瑞李昶熙嚴長祥高金奎均授爲陸軍步兵上尉盧金楷王得功張樹靑楊壽山均授爲陸軍騎兵上尉王乃義齊朋大朱永祥佟維勳劉明珍李元貞楊秀亭均授爲陸軍砲兵上尉王永泰王殿元均授爲陸軍工兵上尉陳興邦顔以珠徐雲成孫福田汪祝堯張候振均授爲陸軍輜重兵上尉姬長德石得奎海榮慶張松齡均加陸軍步兵上尉銜李紹白于志謙均授爲陸軍步兵中尉聯珠授爲陸軍騎兵中尉晁萬春任有慶昝玉山王淸中魁學旺趙書田王宦淸均授爲陸軍步兵少尉馬靑山關景海均授爲陸軍騎兵少尉石玉山授爲陸軍炮兵少尉吳學進田炳榮均授爲陸軍二等軍需正馬炳麟授爲陸軍三等軍需正並加陸軍二等軍需正銜彭桂川董夢蘭均授爲陸軍三等軍需正雷鈞承爲陸軍一等軍需並加三等軍需正銜關津孫振芳陳光祖均授爲陸軍一等軍需魏朋三授爲陸軍二等軍需王文焯高紹棠均授爲陸軍三等軍醫正鄒鶴年何淸傑均授爲陸軍三等軍醫正張有成授爲陸軍一等軍醫谷繼武徐培楠均授爲陸軍三等獸醫正王仁爵授爲陸軍一等獸醫章家元授爲陸軍軍樂長應照准此令 
　　又令陸軍總長段祺瑞呈請授魏汝楓爲陸軍二等軍需正應照准此令 
　　又令陸軍總長叚祺瑞呈核覆　藍旗蒙古都統擬以榮錫補參領隆佑補副參領文陞補印務掌京鳳旭補公中佐領請予准補等語應照准此令 
　　又令陸軍總長段祺瑞呈核覆鑲藍旗滿洲都統擬以玉良補包衣佐領請予准補等語應照准此令 
　　又令蒙藏事務局呈據哲里不盟長郡王齊莫王散金勒呈稱本盟奈齊札音呼圖克圖之呼畢　罕曼圖巴雅爾率同徒衆來京覲見請加優奬等語該呼畢勒罕贊助共和夙著功績自應分别封獎以昭激勸曼圖巴雅爾應即將呼畢勒罕子樣撤銷作爲奈齊札音呼圖克圖加封廣濟翌化四字名號並賞坐黄圍車其隨從來京之呼畢勒罕業希呢瑪札音喇嘛根敦多爾濟應均賞加綽爾齊名號札賚特王旗恊理台吉呈薩巴彥拉應進封頭等台吉得木奇羅布桑逹瓦温布那遜德勒格爾應均以大喇嘛用餘如所擬辦理此令 
專電 
[蘭州電]  
　　自白匪入甘境後張廣建日夜焦急並恐在籍軍官有暗殺之事一概不見設戒甚嚴 
[西安電]  
　　白狼在秦州一帶確被趙倜軍隊擊死一千餘現有一股一千向西北竄逸餘俱四散據聞匪勢已蹙可望肅淸至回民爭敎一節現有馬安良等極力調和以弭隱患 
[潼關電]  
　　陸建章之先鋒隊即王天縱聞王已抵西安聞其王張勦撫並用已派心腹赴匪黨說項能否有效尚未可知 
[奉天電]  
　　日人在朝鮮之慶興穩城豐山鎭地方布置軍隊開闢市場以吸收我滿洲之精英張督電請中央設法抵制 
[南京電]  
　　韓省長因中央索欵接濟已電復稍緩撥解 
[南京電]  
　　財政部以蘇浙兩省壤地相接釐金收入最鉅飭令於原定稅率外增收百分之二 
[南京電]  
　　江北蔣護軍使來寗與馮督磋商軍餉刻已就緒暫由淮關所收正稅項下支撥 
[南京電]  
　　省長因中央已撥公債票二百萬作爲賠償兵災經費現特飭令設立償撫局並委任核算員二十人限兩星期内將損失各户及數目核算淸楚預備支配 
[南京電]  
　　江陰知事翁之銓三屆送攷省長改委謝崇禮署理 
特約路透電 
[漢口電]  
　　漢口接函謂狼匪刧掠隴州時保護該處敎士納爾遜君之眷屬頗爲周到彼等劫物無多且以銀若干贈與西孩又謂前在老河口悞殺費洛蘭博士深爲抱歉此乃叛離者數人所爲云云據匪首聲稱彼等不欲殺害外人匪數共有五六萬人云 
[武昌電]  
　　鄂督及省長會銜出示民間藏有槍械者應於一月内交出按價付金不問來歷滿期後如有私藏被查出者按照軍律治罪方官所收鎗械應悉解至武昌違者治罪 
譯電 
[華盛頓電]  
　　美國海軍部接報告謂有德國輪船兩艘載運軍械子彈接濟烏爾太現向浦爾土墨西哥進發云云乃即派員調查且將由國務部照會德政府請止德船之軍火卸登墨西哥之岸 
[華盛頓電]  
　　美政储接烏爾太抗議派兵在維拉克羅慈登岸之文後即覆文聲明維拉克羅慈之美兵未圖進攻且無違背休戰條件之舉 
[華盛頓電]  
　　南美調和諸邦公决美國在維拉克羅慈之舉動實未違背休戰條什 
[土里盎電]  
　　墨西哥立憲黨領袖卡蘭柴將軍已抵此間建設臨時都城 
[柏林電]  
　　俄國國會社會黨議員因擾亂會場秩序爲衛兵押出院外其他議員多代抱不平現有五十人相約不出席 
公電 
[江西都督宣告解嚴電]  
　　都督民政長各使鑒贛省自去秋戒嚴以來地方幸臻安謐現在軍務一律肅淸已宣布解嚴與民休息知關　注特此電聞李純叩虞印 
要聞一 
[新機關種種]  
　　司務所司務所官制業於昨日奉敎令公布其内容如下第一條司務所置職員如左所長僉事主事第二條所長承國務卿之命管理司務所事務所長有事故時得由長官派員代理其職務第三條僉事承長官之命分掌左列事務（一）關於本堂人員之進退登記事項（一）關於官產官物之保管及購置事項（一）關於本堂工程及工役事項（一）關於本堂之經費及預算决算事項（一）其他不屬於各局事項第四條主事承長官之命佐理庶務第五條僉事定額二人主事無定額但視事務之繁簡得添設辦事員第六條司務所分科辦事細則另定之第七條本官制自公布日施行又聞政事堂新設之司務所設所長一人已經任命現聞所長雖屬簡任其地位與五局局長等級不能平衡官制局長均受國務卿之命令司務所長則須受國務卿及長官之命令蓋左右皆能指揮之 
　　主計局政事堂之主計局係管理全國財政吳局長已與財政當道擬定辦法其主要如下（一）整理劃一行政各官廳之主計（一）編製不屬於行政各官廳之主計（一）總預算决算案（一）關於主計簿之登記及各種計算書之檢查事項（一）編製歲入出之現計書（一）交付預算（一）預備金之支出（一）各部各省報告財政情形之編檔（一）審查政事堂之用度及監督司務并一切事務至官制一項現尚未擬定也 
　　印鑄局印鑄局局長奉令恭鑄國璽四顆已將璽模呈請大總統鑒定批示遵行等情已誌前報該局現奉大總統批以所擬璽模甚爲合式應卽照鑄并添鑄陸海軍大元帥印一方一併迅予照鑄 
　　機要局政事堂機要局之組織昨經發表其人員自公府秘書廳調用者半由局長另行薦引者半其舊日秘書廳同事官級稍低不願留局者亦不乏人除另有位置者外大總統擬一律存記從優錄用 
　　參議廳聞東海與楊錢左右丞林金伍方郭諸參議討論擬在政事堂組織參議廳遇有要事召集各總長一同會議條目如下（一）交議以法律草案及歲出入之預算决算（一）軍國要事（一）外交事件（一）飭交各部事件（一）關於官制變更及法律施行之請令事件（一）奉訓令交議薦任以上各官之任免黜涉事件（一）判决兩部以上之爭執（一）審查平政院提出之彈劾聞已得各人同意現正進行一切又聞政事堂參議計設八員日前已發長者五員聞係分局治事已經國務卿擬定錄之如下林長民在法制局辦事金邦平在機要局辦事伍朝樞在銓叙局辦事方樞在主計局辦事郭則澐在印鑄局辦事 
　　洋務處自設立政事堂後所有總統秘書廳各機關悉行裁撤移以組織政事堂各局所惟秘書廳所屬之洋務處未聞有何等消息經探詢洋務處處長蔡廷幹於總統府秘書廳尚未取消之前曾呈請大總統洋務處取消並辭洋務處處長之職經大總統面諭以秘書廳雖經取消而洋務處仍舊存在與新設之内史同爲辦理大總統事務之特種機關所有請取消洋務處應無容議卽請辭洋務處處長亦不允准故蔡現仍任洋務處處長云 
　　審計院審計院之設立已確定於約法之中而最要問題之在中央者卽關係組織法及官制在各省即係處置審計分處之辦法茲聞審計處日昨特有通電至各省略謂刻下財政一項實爲生死存亡問題而借債之逼迫餉項之竭蹶今因維持財政之前途計擬設審計院以謀財政上統一而仍須不失審計獨立之精神惟各省情形不同風氣亦異今特通知各分處宜將下列各件尅日答覆以便詳核進行之方針云云茲將其所徵之意見誌下（一）各省以後究用何種法令始能通行無阻（一）其各省審計人員之對於中央及各本省省長之權限究應宜以何項範圍爲限（一）維持進行之方法（一）章制旣不宜過繁而簡易方法應如何規定（一）力除推諉而專責任之法則（一）開源節流之綱要又聞審計處總辦從前隷屬於國務總理現在國務院官制廢止審計處隷屬何機關抑爲獨立未有明文規定茲聞章總辦請示徐國務卿聞目前應行公事仍呈由國務卿轉行俟約法會計製定審計院官制以後再行定奪 
[新政府改組之各方面]  
　　新官制解釋國務院裁缺人員於該院取消時經孫代總理呈請總統以司長觀察使參事僉事主事知事分别錄用已載前報茲聞該員等於司長觀察參事三項頗覺滿意但有此三項希望者爲數無幾多半仍不免於僉主以曾當首衝之人降而入於各部而官位並不稍有遷異不免介介於懐或謂其機關旣已取消附於其機關之人尚有着落亦云幸矣更何必作過分希望耶至於政事堂之組織已見組織令國務卿有監督該堂事務之責而左右兩丞僅贊助國務卿與聞政事依法文解釋對於各參議各局員似毫無關係卽參議條下亦僅審議法令並無秉承誰何字樣當然只受國務卿之監督可知一如前淸各部丞參并列不相統轄昨聞關於此事頗生異議或謂丞貳於卿參議以下旣次於丞即應層遞統屬反對者謂法令上丞參旣各有其職務并無統屬之規定當然并列無疑兩方所持均各有理由尚待研究云 
　　新方針將頒中華民國約法之規定大總統爲行政首長總攬統治權是大總統於政治責任肩荷綦重刻擬從新釐定大政方針提前頒布昨已與徐相國提議此事不久即將着手起草矣 
　　國務卿期許徐國相奉國務卿之命令後具呈辭職大總統批詞内以伊尹伯夷比擬國相兹徐國相呈報就任日期文内大總統復親加批語略謂呈　殊深忻慰時艱事棘正賴老成碩望總畫全局用鞏邦基所冀宏抒偉謨克臻郅治本大總統有厚望焉等語由是觀之大總統對於徐國相深責倚畀逈非恒泛者所可企及矣 
　　徐東海政見聞徐東海於發表國務卿之日即入見大總統請宣布寛免黨人命令并以近日各省因防亂黨紛派偵探到滬探聰亂黨勳作而所派偵探多屬敗類以誣詐爲能致居民不安請通令各都督民政長將所派偵探一律撤消認眞整頓吏治安輯民生亂黨自然消滅云云袁總統頗以爲然故有前日寛免黨人之命令其取消偵探已由政事堂擬稿呈閱於本日通電各省遵辦矣 
　　政事堂會期政事堂成立後徐國務卿主張每星期召集各部總長在政事堂開會議一次業誌前報刻聞此項會議日期現已確定以每星期六上午爲集會時間屆時各部總長均須到堂會議若遇某部總長請假即由該部次長代理出席 
　總長免覲見特任官於任命之後銓叙局例應開單請覲此次各部總長於奉大總統任命之後該局具呈大總統謂特任官孫寳琦等九員應開單請覲惟孫寳琦等均係現任應否與新任之敎育總長湯化龍交通總長梁敦彥一體覲見抑分别准免覲見請示遵等語當奉大總統批應均准免覲見 
　　官吏新任命新約法公布後各部總長業經大總統特任查所任中除梁湯二人外餘皆原爲各該部總長蓋以前係爲舊約法上之機關當然失其效力今之各部爲新約效力惟是各省舊日官吏若不重新任命與新約法殊有牴觸日昨總统府提議此事擬先從各省之都督民政長入手一律加以新命再將各地方薦任以上官吏重行任命一次大約不日即可見諸實行　　取消招待室國務院原設之新聞記者招待室即行取消凡有記事概登公報政事堂地址已設在懐仁堂取其距府近隨時可商辦也 
[京塵中之新人物]  
　　蔡松坡蔡松坡前有因裁兵事宜赴粤之說嗣復聞蔡君赴粤以後將繼龍督後任外間紛傳莫衷一是現乂聞蔡君將擔任參謀總長一席據言黎副總統將去參謀總長之職而爲參政院長云云傳聞如此姑誌之 
　　朱桂莘交通總長原係内務部朱啓鈐氏代理日前正式命令發表任命梁敦彥氏頃梁氏以母氏見背懇請給假百日經大總統准假二十日未到任以前朱啓鈐暫緩交卸以故現時各部司法總長兼理農商外又有内務總長兼理交通也先是外問以梁丁 
　　 
 
 

Page 3

 
 
艱請假一時未能到任故有謂交通一席大總統將另行遣人代理之說茲經調查實屬不確　交通總長原係内務朱桂莘總長兼任於梁君未任以前當然仍由朱君兼任實無更易之必要云 
　　梁崧生新任交通總長梁崧生以丁母艱未能到任日前特具呈大總統略謂敦彥母氏見背方越數旬請特給假百日以便歸塟等語呈上後大總統以現在國基初奠百端待理交通要缺未便久懸特批准假二十日飭於假滿後迅即回京視事 
　　梁燕蓀前日稅務處督辦梁士詒呈大總統報明就職日期謂爲呈報事中華民國三年五月二日奉大總統令任命梁士詒爲稅務處督辦此令士詒於本月四日就任稅務處督辦之職除通咨外理合呈報大總統鑒核謹呈云云又稅務處處令云中華民國三年五月二日奉大總統令任命梁士詒爲稅務處督辦此令等因相應令行各關監督遵照稅總務司分飭各關稅務司遵照此令 
　　陳漢第舊國務院秘書長陳漢第於國務院未廢止前即首先提出辭呈總統如何批詞雖未得悉而陳氏則久不到院刻國務院旣已廢止秘書長亦當然休職惟總統以陳氏才長政治堪備諮詢已特派其爲政治諮議矣 
[行政立法兩機關經費]  
　　政事堂經費財政部奉大總統訓令迅將政事堂經費從速籌定不得逾原定之中央行政經費周子怡總長當令會計司詳查有無盈餘以便指撥復稱查大總統府秘書廳裁撤餘欵四千八百元國務院經費三萬元秘書廳經費一萬元稽勳局經費八千元統共五萬二千八百元以之充政事堂各局經費不敷尚巨周總長刻日請示總統矣 
　　約法政治兩會議經費政治會議會員公費前日又發給一個月茲聞此後各會員公費由大總統特派者則由總統府支給由各部特派者則由各部支給由各省特派者亦然至其命運聞與約法會議同時取消蓋將來參議院即由該兩議會而變相也約法會議議員每月公費定爲五百元惟自開會以來尚未發給一文或云有俟閉會時同時發給者或云財政部現此欵已籌便不日卽可發給者後說尤爲可靠該會現尚有參政院院法及審計院院法等未提議據個中人云閉會時間大約尚有二個月之延良云 
[今後之報界與政黨]  
　　報界之建議國務卿發表後各方面對於東海皆懐莫大之希望前日有報界某君曾具建議書大致謂政府今後應作之事固更僕難數而第一着手要在對於新聞上之言論稍稍予以寛放半年以來國中報紙論說時評日漸减少即新聞之登載亦往往只記事實對於政府之行爲不惟不加贊成亦並不見有所反對此非好現象也此後政府旣注意刷新政治似宜與新聞記者以言論之自由俾得爲相當之陳叙已過之半年政府雖亦未嘗爲嚴格的束縛然爲政治風潮所迫壓則言論界不覺日就退縮是在政府稍一考察民黨方面之心理當益曉然於此事之必要也云云 
　　政黨之概言據某政客言云原來政黨之爲物所以運用議會政治今者民國約法改定採用特别制度旣不得發現完全之立法　關而行政部獨攬政權無有能監制之者斯政黨之爲物迄於今全失其作用將來之情形必小黨漸與大黨合併而大黨規模亦日趨減小蓋財力材力兩見缺乏且能否裨益於國家政治亦在不可知之數閑散政客各自爲計其結果將使全國人不關心政治矣云云 
[廣東海陽兵亂續誌]  
　　廣東海陽兵變情形已紀前報茲訪得當時詳細情形錄之如下 
　　叛亂之原因駐海陸軍營長王國柱聞因受黨人陳烟明勾煽與黎作圖蓄意謀變近數月　餉不發并向梅縣商會勒繳軍餉數千元亦入私囊藉此鼓動兵士遂於四月二十八日叛變擁衆二三百人由松口强勒小輪乘載而下直撲潮州王自稱爲廣東討龍軍潮梅總司長黎爲副司令軍士皆臂纒白布於二十九號早抵潮 
　　圍攻之情形亂軍抵潮州北門外火車站時約四更時候城門未開適汕頭尾爲靑龍神下降演戲亂軍卽到　前覩劇戲班以軍人太多停演該變軍尚强令續演觀至天將黎明遂入上水門撲攻舊鎭署陸軍營棚該處僅駐陸軍數十名接戰未久該營軍需長中彈身亡并斃軍士二名遂爲所破嗣至察院衙攻警衛軍適朱分統因公下汕所存軍士不過二三十人亦爲所破乃進攻縣署（藉公司廢署）縣署先得偵探楊某報告急派游擊隊抵禦時變軍已迫進該署大堂偵探方小狗執鎗迎敵中彈立斃僞總司令王國柱正督隊前進幸被游擊隊兵鎗傷腹部該變軍見主將受傷已無鬥志加以方涂書所帶之游擊隊亦由隔巷潛至縣署亂軍遂暫退出大街兩方鎗聲隆隆約戰二點餘鐘之久變軍始遣人進縣說明宗旨請其投誠藍知事因衆寡不敵僞爲允納即派人至僞副司令黎作圖處接洽該變軍遂留數十名守分司巷兩頭其餘悉數退出西門外火車站並帶鎗彈甚多意欲搭車下汕適早車抵站即被扣留此二十九早情形也 
　　傷斃之人數亂軍進攻縣署時鎗傷僞總司令王國柱登即擡赴紅十字會就醫時口尚能言然氣息奄奄已難救藥旋於午間斃命此外尚有被傷軍士五人聞多係陸軍 
亦擡赴就醫計一人傷重於晚間斃命又縣署蔡隊長俊卿因亂軍勢急聞欲越屆逃遁致跌傷足骨頗重至縣署傷斃者方小狗及守口二人曁一什長黄某被彈傷足部亦擡赴紅十字就醫云　　商場之熊度聞該變軍抵潮發有中華民國革命軍政府廣東大都督陳烱明之布告及王國柱之討龍檄文並約束軍人簡章多張街上亦派有變軍梭巡南北區警察亦臂束白布 
結隊巡查恐防他變至全城商店均一概關閉僅存零賣食物各店半開售賣尚有米店甚閙每元米已較尋常貴多三筒各居民紛紛糶買大有爭先恐後之勢 
　　亂軍之勒索聞商會擬電請吳督辦派兵距往汕電線已被毁壞信息不通午間保安公所巫楊許等紳進謁藍知事磋商辦法聞藍知事面許黎作圖軍需三千元並要脅商會三千元旋擬先交五百元惟勢機已迫黎僅到縣署陸續支去九百元商會之項已不敢往支遂先抽身逃遁云 
　　逃軍之搜查亂軍逢黎逸去已無所主亦紛紛逃逸僅存駐葫蘆山頂數十人及火車站二十餘人而已下午約六點餘鐘朱分統統與已自浮洋卸車步行入南門該繼軍逃存無幾及抵察院衙放鎗數響已無一變軍至舊鎭署亦然於是遂嚴查逃軍聞各客棧及火車俱行嚴搜拿獲管守鎗彈者一人及子彈解縣先後共拿獲七人及派南區長吳棟籌至紅十字會拿去供養傷兵軍三人旋經蕭醫生領出其在城外各處之變軍聞官軍多數進城遂相率從竹篙山等處而逃又聞潮梅綏靖處昨日據派往郡垣送公文之軍隊在路拿獲變軍書記長熊思虚一名并在身畔搜出曲尺鎗一支又在汕軍隊憑探在行街拿獲代黨人送信之譚明道一名并搜獲信一封又第四十四警衛軍憑探到集福三巷民房拿獲自郡來汕之變軍歐平蘭梁炳唐主臣岳正羅崇陳館楨陳少興共七名又警衛軍憑探到開往香港之海門輪拿獲黨人糧臺之陳雲波一名俱解押到處吳督辦據解到以上各犯除陳雲波及熊思虚兩名已經研訊確鑿卽於下午五時飭令將該二犯押出處前鎗斃其餘慨行押候訊究聞陳雲波爲海豐人係陳炯明之姪云 
　　罪狀之宣布潮梅綏靖處管辦吳祥達會辦高凌漢佈告案照潮汕地方近有海外亂黨潛來勾結匪類運動軍隊希圖起事擾害治安實屬不法已極茲於昨今兩日先後憑線拿獲亂黨陳雲波叛軍熊守愚即蓮舫兩名陳雲波係屬著名逆黨設立機關分發連動餉項約期起事熊守愚卽蓮舫本爲吳逆文華司書潛投王逆國柱部下此次王逆亂潮該犯隨同舉事均經訊據供稱不諱自應按照軍法立予鎗斃以昭炯戒除彚案呈報都督外合行宣布罪狀俾衆週知特此布告 
　　人心之安定郡城各商店昨日因亂軍已退即照常開市惟縣署及各警區尚在戒嚴 
雜評（無名） 
　　白狼近信白狼自入秦後相去旣違所傳消息多有差池或謂其勢已蹙或謂其力方張或謂敗而四散或謂其徒四五萬人雖至不齊而其可信者秦州之敗固也取而四散亦似也迨散而復聚聚而其徒甚衆亦非虚也其他若征軍則勦撫並施回民則極意鎭撫人民則奔走呼號言吏則倉皇失措又皆意料中事也如謂可望肅淸我未敢信焉 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[熊秉三之煤油政策]  
　　籌辦全國煤油事宜熊秉三對於籌辦問題擬有辦法茲錄其呈大總統文如下爲呈請事竊查油礦爲專門企業辦理貴統籌進行尤必區先後緩急之程明定辦法次第組合規則循茲軌道蘄收良效溯自上月二十日開辦以後節將任事日期曁辦理大綱備文呈請鑒核並准國務院知照奉批經由國務會議議决等因各在案籌辦伊始頭緒繁頤首以著名產油之區如建昌延長等處派員會同技師分投勘查爲入手辦法其次則就各省油礦業經發見之區併行派員勘測俾便統籌全局次第擇要開採而從前已開之礦屬官曾者即須派員接收屬商辦者并查明資本若干收歸國有經希齡擬定勘查油礦條欵選派員紳分赴建延等處實地勘查屈計一月以來建昌一帶所屬礦域據委員報告業會同美國礦師勘查完竣惟陜省經狼匪竄擾之後道茀難行電詢該省長官亦稱餘匪未靖華洋員司應請暫緩赴陜等云其餘四川新疆等省據該都督民政長電告均稱發現油礦頗多應俟一并派查爲將來專辦預備至本處爲籌辦油礦總彚機關規畫進行正在創造時代而實業機關尤非行政可比辦事人員只求應用不敢稍涉鋪張至如文牘編纂會計庶務以及鑽試化騐編譯油礦專門學說各事宜必須派委職員以分司職務現經分設一股日總務股曰技術股曰編譯股各設股長一員股員一二三員另設坐辦一員秘書一員以撰擬機要文書綜覈各股重要事件總計本處職員不過　三四人而開辦時事務尚少員額可不補足均暫由本處分别延派無須官　之規定惟坐辦輔助長官贊襄規畫責任較重將來長官或赴各省差次及出洋考察辦法卽以坐辦代行其職務以免曠誤事機現在本處辦事簡章並由希齡督率委員酌量擬訂分飭各股遵守一俟呈明鈞座併即公布實行餘如本處經常臨時費用現甫擬定概算惟本處籌辦油礦爲政府特設機關係屬行政範圍之内而熱陜兩處勘查鑽測各費則已含有公司性質現在本處一應設備曁員役薪工用費以及查勘礦產收回國有各費亟應分别性質預行規定現擬爲三種辦法一本處通年概算經費應由財政部按數支撥每届三個月或半年由本處咨部支領二勘查熱陜兩處油礦經費按照中美合同應由政府及美孚分認將來擬於中美合資公司項下扣給惟現尚緩不濟用應暫由中國交通各銀行貸借以後再由合資公司歸還三非中美合資開辦之區如四川新疆及其他省分油礦發見區域應行派員勘查之各薪工旅費雖屬本處職務範圍之内而道路遠近旅行久暫頗難預計伹所費併不甚多擬并由中國交通各銀行借欵項下暫先支付將來再由美孚合辦之現金股利項下歸還其各處官商已辦之油礦將來畫歸中美合資公司開辦者所有支給讓地費用應由中美公司支付收歸國辦者除向係官辦逕可派員接收外應需給還商股及他價需用爲數鉅微併難懸揣届時惟有呈請鈞示再設另法撥欵辦理此本處經常臨時各費用尤須預爲籌定者也茲將本處擬訂勘鑛條欵曁辦事暫行簡章以及由三月開辦至六月經常臨時經費概算書除分咨院部外理合繕具各摺備文呈請大總統查核俯賜批示　行再本處概算自坐辦以下各職員俸薪均經擬定支額惟籌辦長官俸給應請飭由國務院規定合并聲明謹呈奉批准如所擬辦理交主管各部查照至籌辦長官俸給請飭院規定一節該籌辦俸給應卽暫定爲月支一千元此批 
[二屆知事第二試之情形]  
　　題目之内容昨日（六號）爲知事試騐第二試與試者約計一千五百餘人上午五鐘開始點名及點名竣事已近八鐘考員入場後仍各按座號坐定入座後將逾一小時題目始下茲將試題照錄如左 
（甲）策問治國之道安民爲先嚴禁令詰奸暴淸盗賊所以爲去害而安良者其事固至繁且重也民國肇建兩年於茲司牧者蓋無不亟亟焉以圖治然而盗賊横行民生困苦者其故何耶豈治其標而未探其本耶抑治之之道有未盡耶今將切實整頓標本兼治何道之從其各舉所知以對 
（乙）判詞設有張甲李乙及王丙之子丁均同鄉人同在某地値世變張擬回鄉並借資與李乙偕與同行張甲與王丙有舊李乙與王丙爲戚誼李乙爲王相作證向張甲借川資若干云俟到家償還王丁竟未能回致書其父王丙歷叙始末俟張甲到後由其父將借欵照償並云係與李乙熟商始有此請嗣張甲復因事未回先遣其妻曁未成年之子與李乙同返并將借劵及王丁致其父王丙家書交與李乙委託代理到達後李乙將借劵交與張甲之妻囑逕向王丙催告王丙業已承認嗣張甲復接眷外出王丙通知張甲請代取舊欠彼債之劉戊借欵抵償張甲以事無證劵且晤劉未獲將王託轉交致劉之函却還李乙遂昌言張王債務無效張甲不及檢同證據起訴試擬判詞（判詞或依據新理或徵引舊律伹須詞達理舉皆稱合格） 
（丙）文牘擬勸論民間廣種樹木以培森林文 
（注意）三題全作方爲完卷第一藝伹寫策問二字勿錄全題第二藝但寫判詞二字勿錄全題第三藝須錄全題 
如有翻閱夾帶或接談互詢及搶替傳遞者立卽扶出扣考切勿自誤下午七時交卷逾期不收 
　　夾帶之發現第一試因翻閱夾帶扶出者聞共十人此次因有判詞一道夾帶新刑律者當不乏人地字號當題目發下後各員正在聚精會神方欲着筆之際忽聞一最高聲浪自監試委員府中湧入耳鼓曰扶出去一個大家請看則見監試委員手持試卷一本向大家聲明此係扶出者之卷於是大家悚然 
　　時刻之聲明題紙後面旣有限七點鐘交卷逾限不閱之規定而正面牆上亦高揭此同樣之告白宜已衆目共覩深印腦筋矣乃主試者猶不放心當衆方握管搆思之際突命來警衛一人矗立號中對衆發言衆以爲必有異聞側耳爭聽乃其口中所說仍不過限七點鐘交卷逾限不閱之數字云 
　　光綫之爭執午後一鐘試場中面西窗户陽光大入臨窗坐者初方自幸明朗所居得地至此又嫌光線過濃傷目矣於是乃要求警衛將百葉窗關閉乃此方閉窗而東邊坐者又大呼我瞧不見字了不可關窗兩爭不决之頃警衛士乃出作調人去向庶務部要得白紙數張將玻璃糊蔽旣透明又避日爭執之兩造乃各無　 
　　考員之奮勇聞此届試騐與上届有不同之點將改注重口試爲注重第一第二兩試而第一第二兩試又注重於文字此兩試合校畢將爲嚴格之選拔考員之中尚有一番大淘汰而其得免於淘汰者口試之際苟應對大致平妥卽可及格故在場考員對於第二試益鼓其奮勇字斟句酌以期奇文共賞得主司之靑目云 
　　 
[淸翰林將大集陶然亭 
[ 
　　前淸翰林最重科分前後輩之禮數異常嚴密自國體變更以來館閣頭銜雖不足以相矜炫而是類人物尚隱然保有其團體勢力散布於要津當道然來源旣竭有日減無日增談故事者亦未嘗不羡慕而寳貴之也王湘綺在淸末曾受檢討職此次應聘來都在京舊翰苑人物皆思一舉行故事以資聯絡特由袁募勵準諸君發起於陰曆十六日公請湘綺在陶然亭小集一日大約仿前淸時翰林團拜之例屆時必有一番韻趣也 
[關於路鑛之新要求]  
　　英人要求川省鑛權英國擬要求開採四川鑛山一事聞日昨已由駐京該國公使朱爾典氏向我政府提出三個條件大致如左（一）四川鑛山擬請中英合辦預訂開採契約（二）由英政府遣派技師前往勘測並劃定開採範圍（三）在英技師未勘測以前中政府不准予第三國以開採權 
　　日人要索浙粤路權日人以英國獨辦寗湘鐵路要求閩贛鐵路以爲抵制嗣聞政府未允乃另索由浙至粤之沿海鐵路茲聞日使山座氏向政府所要求之路線係由廣州起點經潮州與潮汕鐵路聯絡（該路亦有日本資本）沿海入閩達福州再折而西行入贛境至南昌爲終點據外間消息謂交涉之進行甚速不久卽可成爲事實云 
[鄂省軍事近聞]  
　　王占元氏帮辦軍務白匪前由河南光固竄擾棗陽鄂軍防範不無疏懈現中央政府以白匪現有由陜汴復竄鄖襄之勢而武漢又爲黨人淵藪誠恐段香岩都督籌防偶涉疏忽貽禍匪淺是以特派留鄂北軍第二師長王占元帮辦湖北軍務以資助理段都督奉命極爲欣慰擬卽以鄖襄防務劃歸王專管惟王以已向爲段之部屬今奉帮辦之命卽與比肩是以再三謙辭未允遽行就任迭奉總統温諭始於五號在二師司令部舉行就職禮鄂省主客軍各上中級官長均往參賀其體制若護軍使並由中央頒到關防一顆文曰帮辦湖北軍務之關防現在所有各師官兵履歷花名册均經齎呈該帮辦行轅查攷 
　　中央使者紛紛來鄂大總統現將派本府高等軍事諮議官陳鎭南少將來鄂謁見叚都督王帮辦聞係會商長江防務及會剿白匪各重要問題段都督命備行館於糧服局該使辭不受招待現庽漢臯法界天寳棧日内即上溯湘江與湯都督曹警備司令磋議一切又聞大總統因湘督湯鄉銘逮捕葉德輝湘人羣起攻訐並以該督於軍事上措置不無未妥之處特辰該府軍事諮議官劉志煜往湘查辦現該員業已在湘調查事竣由長沙乘商輸於昨抵鄂謁見段督閔六號卽行北上因係密查只隨帶跟僥一人又有陸軍少將吳乃楫者亦奉總統委任來鄂籌商軍政昨已晋謁段督聞所議極爲秘密大約關係黨人問題又陸軍疗現擬着手整頓全國陸軍應先從關查入手因湖北水陸交通居全國之中心點實爲軍事上最要之地爰派趙司長崇愷來鄂實地調查昨段督已委參謀陳雲岫專司招待導其分赴各陸軍機關調查 
[武漢戒嚴近况]  
鄂省近日戒嚴奇緊人民出入城門携有小包亦須搜查昨有湖南武陵人趙厚坤者係湖北陸軍特别學堂卒業曾充鄂軍第四旅將校研究所班長昨入平湖門手提一皮篋藏有洋紙簿一本上寫人名數百據稱其中有季雨霖曾尚武等之名當經該門守備隊長李文龍查覺疑其爲季曾等同黨比拘送武昌警視廳研訊趙供該名册係載前將校研究所人名並無别故因季曾等當時與該所有關故將載入警廳長當將拘留聽候查辦 
　　漢口前因在寳善堂附近拏獲胡漢亭等黨人多名故每日夜各街軍警非常戒嚴與商民行動大爲不便現在風謡已息人心安謐商務總會特呈請鎭守使警察廳下令解嚴以便商民而維市面杜鎭守周廳長已俯允所請矣 
[贛省審查黨人關係]  
　　贛省李都督於五月五號指令警察廳長閻恩榮云軍法課案呈據該廳長呈稱曾爕元詐稱官員冒用護照實犯刑律二百二十六條之罪謝力所帶軍服一套指揮刀一柄繳廳取保候訊應否將曾爕元等移送軍法處或地方法廳覆訊擬辦即乞示遵曁供摺等情到府查此情節關係較重且係假冐軍官自應劃歸軍法範圍審理除令軍法處外合亟令仰該廳長遵照迅將曾爕元謝力二名曁查獲證據一併解送軍法處騐收審辦仍將解送日期具報備查母稍違延 
　　江西戚民政長於五月五號指令宜春縣知事云據該縣呈稱派警來省領解楊翹新回縣質訊除令飭警察廳卽將楊翹新一名提交該縣原派警兵領解回縣外仰卽遵照調取各項證據提訊明白呈候覆核仍將領回到縣日期先行具報查考再楊翹新係被控從逆非尋常刑事犯可比應由該縣審訊並卽知照 
　　贛北鎭守使府一等偵探官蔣鴻斌陳開吉陳開運等三名與在　鎗斃之黨人馮謙確有關係業經警廳在省拿獲關禁候辦至其同類王福來宋紹甲胡松廷三名亦係案内許爲黨人内應之犯在鎭守府擔任稽查偵探各項職務於國家治安大有關碍亦由陳鎭守使令其晉贛辦案暗地派委偵探隊長馬步坤乘輪押解晉贛於五號早間抵岸由警廳派隊駐守河干按名弋獲歸案訊辦 
　　日本使館武隨員陸軍少將齋藤季治郎來贛游歷業經李督派員歡迎於五號在府設席欵待聞齋　君之來實因近日各省時有日人暗本助黨人之說特赴贛皖滬杭等處密爲訪查俾知眞相當未行之前曾將此意詳告中國政府轉電各省一體接洽而李督因督藤君業經抵贛於五號通令軍警各機關遵照所有關於軍紀風紀軍事均各加意整飭目兵夫役一概不准游行街市以肅軍規而重國體 
[泰興黨人反獄再誌（續）]  
　　知事之受驚監内報警後警備隊卽馳往開鎗痛擊一時鎗聲隆隆闔城皆閉門鍵户縣知事瞿世琥乍聞警報疑有黨人起事即偕督委張淑倫及佐理人員紛紛由署後鳬水潛逃藏於常家橋對岸麥田中迨監犯逃去始由某小民機舟送回縣署　　管理之拘留監獄頭重門至内監暖門間有數十丈之甬衜典獄官張伯應之辦公室設在頭重門内因對於監犯之查察不便特委任柳坤成爲内監直接之管理以專責成此次反獄事前該管理旣未能覺察事後又未受傷有無通獘情事殊不可知業由張典獄官請由縣知事訊押 
　　逃犯之拿回反獄後淸查逃犯共二十九名當經縣知事懸賞購拿嗣由各市鄉先後獲解李漢雲等八名尚有二十一名在逃 
　　黨人之續獲五月一日經荷花池水上警察盤獲黨人首領陳國賓卽陳迺初一名於初二日解送到泰瞿知事升座研訊乃陳國賓天然口吃黨索紙筆自書供詞直認謀亂不諱并謂伊係韓恢委任爲江北第一團團長已釘鐐收禁 
　　事後之防範反獄風潮發生後地方人心惶惶大有一夕數驚之慨縣知事亦時懐恐慌昨特調回淸鄉軍一排駐於縣署内以資防衛 
[粤省之焚燬紙幣奬義會]  
　　粤省焚燬紙幣有奬義會意見書云我粤紙幣低折一落千丈官民之痛苦地方之危險可無待言欲求濟急之法則必須盡吸收此種不良之紙幣而焚燬之此固不易之原則而亦我全粤人心理之所同也吸收之法有標有本以言治本則組設銀行發換新幣現已有擔任切實進行者而收效較遠不足以濟目前以言治標則現在所擬焚機紙幣有人義會其一端也查此會章程爲區君所條議冠以意見書附以說明書洋洋數千言條理最爲精密而其大要則略仿義會之法凡做會者一律供納紙幣會中卽將此項收入紙幣以二成當衆焚燬以七成爲奬勵以一成爲會中辦事費如有願將奬勵所得之紙幣交由該會焚燬則呈請省吏奬以徽章卽會中一成之辦事費如有盈餘亦一律焚燬總而言之本會作用在以奬勵法誘起人民之樂從其奬勵法分爲二種一日實物獎勵即所給之七成紙幣是也一日名譽奬勵呈請省吏給予徽章是也而要皆歸本於焚燬紙幣故定名曰焚燬紙幣有奬義會欲知此會之内容觀此亦可以瞭然矣而憂時君子或猶有遲疑而未敢贊同者則以此項章程頗徽類於賭博長法律而慙淸議故寗任官民之痛苦地方之危險雖有良法美意終不敢犯天下之不韙而毅然採行之滋可痛也不知區言所附說明書於此會與賭博差異之點已言之綦詳茲謹從原章摘出錄登於篇而一一附以解釋則此會之與賭博逈别更可以釋然矣一目的不同凡開賭者目的在抽剝獲利本會目的則在燬滅紙幣（解釋略）二性質不同凡賭博開者與投者皆挾個人私利而來本會之性質純是公益開之者爲公益法人以奬勵法誘起人民之樂從達其燬滅之目的而即止無私利之可言投之者以補救紙幣低折爲觀念非以會份爲孤注得奬者或願將所得之奬併付燬滅亦未可知實屬公益事業（注明略）三範圍不同凡賭博不擇何種貨幣皆可作注本會所收者惟限於前政府濫發不良之紙幣（解釋略）四時間不同凡賭博之貨幣物類無止境故賭亦無窮期本會以燬絶濫幣爲限紙盡則會散（解釋略）按廣東某報云此會爲舗票變相意見書云云不啻自書供詞又云該意目書下方自辯謂與賭博不同者有四等語然滿紙皆假借維持紙幣之辭以自飾而不知所謂一成辦公與開彩得奬者其純爲别闢舞獘之途徑及獵取私利起見已韶昭然若揭又豈能瞞衆人之耳目也云云 
[關於浙路之重要電牘]  
　　浙路代表致交通部電北京交通部鑑和德等此次代表浙路與大部商訂國有辦法已經雙方認可簽訂合同在大部曲體商艱條件多所優待已較他路不同在浙路仰體外交困難國家歲貼虚息但使本利不失亦出熱誠愛國之忱苟有良知應念代表之風雪覇遲病軀就道無非以大局爲前提爲股東全血本凡此苦情宜邀鑑諒卽爲三年十二次之議稍有參差係亦出於國家財政使然深恐臨期失信起見在京有葉揆初張紹濂諸君之調停在外有理事會之電答非代表等所可擅專事實昭然天下共鑒乃本屆年會竟有不明事理之股東信口護駡恣意詆毁甚有疑爲得受部賄者雖悠悠之口出自少數人意思無足辯論第名譽爲第二生命代表等薄有身家何堪蒙此不潔應請大部將合同始末及有無行賄代表明白昭示以彰事實而明信用再消滅前存部欵六十萬兩　然爲如成之代價事在約前有公司呈文大部批示不過合同未及疑點遂滋爭端斯起並請將代表原商各節一併明白宣布以息疑爭不勝禱盼虞和德蔣汝藻黄恩緒靑 
　　附錄浙路代表與交通部所訂之設立股欵淸算處規約（一）依據交通部接收商辦浙江鐵路合約第七條由前公司股東自行設立浙路股欵淸算處成立後由公司將辦事主任員名及設立處所正式呈明交通部其原立商辦公司應同時取銷（二）淸算處受全體股東之委託按照簽字合約附表於每次收還股本及利息日期代表股東出具蓋章簽字總收據向交通部指定交付之銀行支取到期應收之欵項（三）每年按期如數償還股本及分配利息均由淸算處經理對於股東負完全責任（四）關於從前公司所發之股票息單及交通部發出之有期證劵執持人如有轇轕爭執情事均由淸算處負責理處（五）關於前從公司股務一部分各種册據均歸淸算處保存俟股欵還淸淸算處裁撤時繳送交通部但部因淸算得隨時派員查閱上項各種册據（六）交通部所發有期證劵由淸算處向部領取擔任向股東照數換回從前公司所發股票此項已廢股票淸算處應於第一期付還股東之日起三個月以内全數呈繳交通部註銷如有特别情形時得照第九條辦理（七）每屆付還本息所有該期已廢證劵應由淸算處三個月以内陸續呈繳交通部註銷（八）淸算處成立後如股東有遺尖股票及息單等事仍得適用前公司關於股票之章程照章登報取 
　 
 
 
] ] 

Page 7

 
 
保准其掛失俟所定期滿一無移購得由淸算處一律換給證劵（九）股東應繳銷之作廢股票及每次作廢之有期證劵淸算處出還交通部如有欠缺應由淸算處向交通部聲明理由一面并登報廣告（十）交通部發還到期之本息每期以收到淸算處之總收據爲憑此外對於股東不負責任（十一）此規約經交通部與公司代表雙方議定簽字於民國三年四月十一日起施行交通總長朱啓鈐浙江鐵路公司代表虞和德蔣汝藻黄恩緒 
地方通信 
[北京]  
　　姜都護之補救財政法熱河向稱苦瘠所有政費向仰給於中央惟現在部庫支絀異常勢難兼顧不得不另籌財源以資維持此次姜都護以赤峯縣省設之墾植局日見發達擬將該局改歸熱河管轄所有收入卽充作熱河政費曾電請中央核　經部詢商直隷民政長能否承認旋接直省長電覆該局自開辦以來籌給經費實屬不貲現在業務發達自應仍歸直隷收益以彌補從前支出之損失當經財政部將直省長之覆電通知姜都護茲聞財部昨又接姜都護來電仍係陳述該處財政困難堅請將該局劃歸熱河管轄以資補救云 
　　太平關監督辭職原因太平關監督自去歲經財政部薦任方政後收入頗形短少部中屢有微言方氏亦自知難久安其位昨特致電部中辭職并請速由部薦員接替聞部中已復電照准日内即另行薦員請簡矣 
[南昌]  
　　胡慶培開辦中國分行贛省民國銀行監理官胡慶培赴京代表磋商借欵條件事畢還贛隨帶現欵一百萬元紙幣三百萬元來贛開辦中國分銀行一事外間傳說爲日已久現在胡君於五號乘輪抵贛隨帶現欵五十箱每箱五千元共銀洋二十五萬元其餘七十五萬元及紙幣三百萬元陸續卽可運送到贛刻正飭匠將都司前地方前大淸銀行南昌分行修理一俟欵項到齊即將中國分銀行開辦預備放欵市面藉資周轉云 
　　曹和濟幸免緝拿李部督戚民政長按參陸兩部電云奉大總統令據張巡閱使電稱前江西省議員曹和濟因有助亂嫌疑奉令通緝查曹氏爲江西巨族曹和濟即辛丑年任山東聊城縣殉難曹和浚之弟去夏充江西省議員懼禍不敢抽身致蹈連帶之嫌勳與有戚誼知之最悉該員現在早海時代勳軍偵緝亂黨屢有破獲理合瀝懇鑒核取消緝拿之命等因曹和濟著免其緝拿云云刻已遵照辦理矣 
[安慶]  
　　拿獲黨人就近正法黨人孫亞峯去歲獨立事敗隨柏文蔚僧遁詎近又在皖北一帶召集黨徒約期舉事即經該處偵探報告都督當由倪都督密電武衛右軍左路帮統高振善查拿旋在原台縣東鄉拿獲逮營研訊不諱昨又奉都督合飭將孫亞峯就近解交皖北鎭守使署詳訊確供立予正法 
　　洋商追索前欵前淸皖撫朱家寳任内曾向上海怡大洋行偕有鉅欵光復後屢經該行催索倪督已籌有的欵擬即償還若干適月前中央需欵電令皖省協濟乃因省庫如洗不得已將應償該行之欵先挪十萬元呈報解部以濟急需將來該行償欵卽由部撥兌各在案頃該行又派代表某洋商來皖仍與倪督交涉倪督嘗以還欵解部情由述阴一是并請該洋商暫住府中一面覧請中央核奪矣 
[鎭江]  
　　鄉民迎賽神會鎭江東鄉丹徒鎭鄉民於陰曆三月十四日 
奉東嶽廟神像出巡會場内容仍用行牌頂馬夜色鑾駕台閣戲名紥成五彩其餘旗鑼傘扇樂工鼓號執事人等騎從馬匹以及香烟祭品各會爭賽者備極新鮮繁盛故該鎭街市凡售賣食品各店莫不利市三倍云 
[浙江]  
　　新知事打秋風分浙知事唐濬煊籍隷湖南日前由京來省晉謁當道畢並分送試卷百餘份於其同鄉同僚藉打秋風有見其試卷者謂其簽題甲寅年第一次内務部考取甲種知事試卷等字樣與前淸鄉會試硃卷相似事爲屈省長所聞大爲震怒擬即列諸彈章以儆官邪云 
　　規定游擊隊薪金營數紀聞浙省游擊隊自改籌備處爲司令部後聞各員俸薪刻經都督核定覓錄如下司令官　薪三百元參謀二百二十元參軍官八十元一等副官一百六十元二等 
副官八十元軍需長一百元一等科員五十元二等科員三十六元軍法官一百元稽查官一等二十四元二等十六元書記官一等五十元二等四十元司書一等十八元二等十六元各營餉章另布又全省七十五縣旣劃分七區則營數必有增减此次通盤籌畫將來第一區分配三營第二區分配二營第三區分配二營因此三區中均駐有團兵故也至第四區則分配三營第五區分配四營第六區分配四營第七區分配三營蓋營制已較前縮小矣 
[蘇州]  
　　楊知事蒞新布告新任吳縣知事楊勉齋君布告云照得本知事承乏斯土業於五月一日接印視事（中略）惟是蕭規曹隨總期勉盡厥職庶幾纆長增高不難漸臻上理且蘇垣爲東南財賦之區稅額甲於全省人民負擔綦重加以長元吳三縣並治兩湖舊廳統歸管轄幅𢄙遼濶民間疾苦未易周知區區之心竊願就以上所舉有所致力伹能爲吾民愛惜一分財分即地方培一分元氣爲吾民多達一分幽隱即官廳少一分隔閡此即本知事願與邦人士相見以誠者也抑尤有進者吳邑濱湖各處向爲盗賊出没之鄉邇來搶劫案件時有所聞足爲吾民之害欲求地方治理首在比户相安是治盗一節尤爲今日所刻不容緩者至此次延致辦公人員率皆整飭品行廉隅自守尚不致有蕩檢踰閑之事惟本公署爲行政機關關防極宜嚴密嗣後倘有他項人等假藉名義在外招摇無論經人指揭或本知事自行查明均應予以相當之懲戒云云（下略） 
　　東西山盗匪猖獗詳紀洞庭東西二山地方近有西山用頭鎭人鄭柳楊三匪領帮每帮各有匪徒數十人皆持有洋鎗器械四出搶劫且若輩欲劫某户則先發一函通知該户然後往劫以故該處居民咸有戒心而地方文武官員如水警分署長張占魁及東西山行政委員等雖深悉情形亦無法以善其後聞該處士紳已赴滬開旅滬同鄉會籌議善後方法矣茲摘錄迭次搶劫各案如下西山甪頭鎭民鄭石麟家接得該匪等之函告一時惶急無措遂將住宅租與東宅河耶穌敎堂以爲避禍之計已議定四月二十八號開堂舉行成立典禮詎該匪等已探悉預於二十六號夜間糾集數十人毁門入室將衣服錢洋等項搶劫一空所失贓物甚鉅云甪頭鎭民鄭福壽鄭福寳柳正榮等數家亦先後遭該匪等糾衆搶劫失贓或數百元或百餘元不等西山前鄉公所董事徐正明君因結束鄉公所事宜帶同公欵四百餘元及鄉公所圖記文册等項乘船來蘇於五月六號下午行至離東山相近某河中忽被盗匪船圍住開鎗示威登時上船將徐君之衣服銀洋等項搜劫迨盡幸未傷人云東西山學務委員某君　五月五號由山查學回蘇中途亦遇盗匪船開鎗截劫幸某君之船較大時正扯滿風帆行駛甚捷未被追及僅止船板上受到鎗子一顆而船中人已飽受虚驚矣（以上皆近日所聞搶劫各案之情形也）聞水警二廳飛划游巡總隊長鍾堯階君已密派第三支隊長吳炳兩君帶船前往兜拿該帮匪徒務解辦不識能戈獲否 
雜評二 
　　洋務處秘書廳之洋務處今與内史並設於總統府作辦理大總統事務之一特種機關是可異夫内史爲辦理大總統又墨函牘等事誠不可無此機關若洋務處者辦理外交之處也總統府亦豈有特别之交涉而必與内史同設此特種機關耶抑其他財政軍政旣總攬於總統一人而此外交亦須總統親攬耶果爾則今之外交總長亦可稱爲洋務處之秘書長矣 
　　翰林院前淸制度幾於盡復矣名卽未復實際幾盡復矣名稱與實際俱未復者僅有一翰林院耳然而前淸所遺之舊翰林今且行團拜禮於陶然亭奉一二舊翰林中之有勢力者隱然爲該團體之領袖其殆亦規復該院之先聲歟或曰前淸翰林取諸科舉科舉不復則翰林院亦必不復然而今日考試未廢保薦盛行亦何嘗不可變通之耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[通令地方公欵改存江蘇銀行]  
　　江蘇省行政公署訓令各縣知事云財政司案呈查本省稅項凡應解交國庫收入者前已飭令各該縣解歸中國銀行騐收此外如二年度預算案内所訂地方附稅及地方特稅雜稅等欵攸關省庫收入亟應分别劃出解交江蘇銀行騐收具報又各縣存典公欵前已令飭撥歸江蘇銀行儲作公債基本乃各該縣報解寥寥咸稱市面蕭條典商無力歸繳不知光復以來各屬商業彫敝固屬實情然或圖取携之便或貪利息之豐恐亦在所不免現據江蘇銀行呈報銀行大概情形及亟圖補救辦法前來自應照准除指令外合行合飭各該縣以後所有存典公欵以及分存各錢莊之積穀團練自治學堂等欵均卽改存江蘇銀行按照官利計息報明存案不得另存各典當錢莊致被虧倒爲此訓令該知事即便遵照辦理切切此令 
[韓省長嚴禁運米出口]  
　　前有米商以食米存儲甚多爲詞一再呈請省公署馳禁業經韓省長顧念民食批斥不准茲聞韓省長以米商呈請弛禁雖經批斥然難保無奸商利令智昏暗中偷運出洋情事際此靑黄不接若不嚴行查禁殊與民食攸關以故特飭江海關施監督嚴查以杜私運聞施君奉飭後已轉飭華洋巡扞人等於出口船隻認眞稽查矣 
[未立案法校不得招收新生]  
　　上海縣洪知事接江蘇省行政公署訓令文云敎育司案呈奉敎育部訓令開查各省私立法政專門學校立案事項前經各省民政長先後呈請曁本部視學視察報告到部當即分别准駁令仰遵照在案惟未經本部核准立案各私校若再令其招收新生法校前途澄淸難冀爲此開具該省未經立案各法校名令仰該民政長轉飭該校此後概不得招收新生以昭愼重等因並奉到未立案私立法校校名一紙查本省未准立案私立各法校前經派員查明在學學生人數報部核發在學證書以憑各生轉學在案在校舊生尚需轉學他校更無招收新生之理合行抄單訓令該知事轉飭境内未准立案之私立法校此後不得再行招收新生致干部詰此令計附本省未立案私立汉校名單私立鎭江法政專門學校私立共和法政專門學校私立民國法律專門學校私立中華法律專門學校上海私立中華法政專門學校私立金陵法政專門學校江南法律專門學校私立南京法律學校私立南京法政學校 
[法租界福康祥刦案續誌]  
　　前晚法租界大自鳴鐘總捕房對門新開福康祥烟膏店被盗搶劫曾略誌昨報兹悉是晚於十一點時該店突有阜寗人于三龍入門假稱挑烟購土爲由先領同黨兩匪守門把風于持六響手槍當開兩槍擊傷福康祥夥馮炳臣彭式祿二人當時適在結賬收市之際遂被搶去大洋二百餘元于盗出門後往西奔逃經捕房得悉立飭通班探捕追拿于逃至菜市街西首遇新開河之三十二號門牌某海味行出店甬人李樹興上前欲攔致被于盗開放一槍適中腦角當即車送廣慈醫院早經氣絶于盗又逃至自來火行西街時有隨同探捕追趕之陳永泉上前扭于被于開放兩槍一槍擊在手背一槍珠透入肚腹該盗遂跑入英界鄭家木橋北經印捕攔阻乂敢擊傷松江路二百八十二號門牌某木作内十七歲之學徒胡阿泉即送仁濟醫館醫治當時于盗鎗珠已盡又入法界將鎗抛入洋涇浜内精力已憊始經衆探捕拘獲解入捕房詰詢據稱槍係現住黄河路鑫億里三號内之顔少甫所給當經西探目立飭探目黄錦榮帶同各探將顔拘獲訊不承認與于一併管押尚有續獲嫌疑牽涉之五人亦飭押候待究已死李樹興昨經捕頭飭傳家屬自行收殮惟陳永泉槍珠已入肚内業在醫院開肚取珠勢甚危險恐有性命之虞店夥馮炳臣彭式祿二人亦在醫院療治無甚大碍于盗之手鎗抛棄浜内現飭包探督同小工在浜内撈起送入捕房聞藍總巡以于盗膽敢鎗傷多人殊屬愍不畏法自應訊明重辦一面嚴飭探捕查拿該盗之同黨一併懲治又一訪函云盗匪江北人兪三龍於前晚糾黨持械至法大馬路大自鳴鐘對門福康祥土棧肆劫因被追捕逃至西新橋由英捕房一百零三號印捕帮同攔獲拘入老閘捕房詰據供稱同黨共有一百餘人均由江北來申分匿各處專在租界行劫並供認與芝罘路四號入西洋籍之奚蘭卿家劫案亦有關係且指認奚蘭卿家劫案内當場拘獲之盗匪張永卿實係同黨原名陳六子各情捕頭因該匪在法界犯案飭令轉送法捕房歸案訊辦該匪兪三龍當被追捕狂奔圖逃時沿途開放手槍有松江路一千一百四十一號門牌某木作十七歳學徒胡阿全適出外至西新橋沿浜小便以致胸背連中兩彈痛極倒地由見証朱洪香瞥見立即鳴捕車送山東路仁濟醫院救治奈受傷過重醫治無效延至昨日午後兩句半鐘在醫院殞命報告捕房派探將尸异送虹口騐尸所候傳同見証朱洪香禀請中西官蒞驗再核 
　　另一訪函云法租界老巡捕房對門福康祥土棧前晚被盗多人執持手槍劫去洋二百元當由該捕房探捕前往捕拿該匪等開槍拒敵擊傷多人嗣經追獲盗匪數名供出同黨周正業一名匿居閘北义袋角當晚由法公堂派探持文投閘北警廳請派探警協同將周逮案經司法科預訊一過供認不諱判押候移提歸案究辦 
　又一訪函云昨日下午地方廳汪檢察長接到法捕房總巡來函略稱福康祥被劫一案所有當場被匪鎗傷各人内有重傷者不及醫治而死請爲派員蒞驗等語汪君定於今日委派檢察官等前往相驗 
[各西商查明謡言之由來]  
　　請嚴飭偵探母得徒事張皇旅滬各國西商以邇來謡言日甚商界頗受影響故經禀請領事團飭知捕房派探調查並嚴行禁止在案茲經各西商查得前項謡諑均由偵探故意張皇所致實則毫無影響而軍警各界又不詳加稽查紛紛出防以致以訛傳訛人心益形惶惑現聞由領事 
團函請交涉員轉商軍警兩界嚴飭所屬偵探母得徒事張皇並發布鎭靜人心之方針俾安市面而維商業 
[領事團催辦抛贓誣害之偵探]  
　北洋偵探東景星金漢卿因由四川人劉　串同向庽居浙江路老垃圾橋南堍均安里之蜀人陳鳳石索詐不遂抛贓誣害當經公共公堂訊判劉漢由公堂押辦東金二偵探送請鄭鎭守使核辦在案兹聞領事團以此案迄已數月該偵探究竟如何懲辦尚未接到函復因於前日函催公廨關讞員催詢 
[外交團提議取締偵探栽贓圖害之辦法]  
　　近聞駐滬外交團以邇來偵探栽贓圖害及誣指良民爲匪情事時有所聞殊屬有碍治安故擬提議取締辦法如下（一）嗣後如有偵探報告黨人機關聲請協捕須先將查有確實証據呈明始准派探協同辦理（二）如有上項情事該偵探報告後祇可指引及至機關處所由捕房所派探捕詳細搜查報告之偵探祇能處於旁觀地位不得帮同搜尋以杜乘間栽贓之弊（三）如偵探報告有黨人匿居租界須先將該黨人照片及犯事之實在証據呈驗明確並查明是否有妨害租界治安始准派探協捕（四）如所捕之人並非黨人本人訊明實係偵探邀功圖賞挾嫌誣害應將報告之偵探按照情罪之重輕依律反坐以上四條聞已提議一俟議决卽當施諸實行云 
[飭查黨人機關之部令]  
上海鎭守使鄭汝成君接參謀陸軍部電内開現據北京警察廳總監報稱據探告孫黄等因各省迭次破獲機關其勢現已窮蹙惟其上海秘密機關總部現乂改變方針迭電海外黨魁及南洋舊金山各支部匯集巨欵希圖以金錢運動煽亂等語合電查拿以遏亂萌等因鄭君已飭探偵查務得其機關部之所在以便設法破獲 
[定期會訊小輪水手被攀案]  
　　鏡淸軍艦小輪上之水手崔計得田有德被銅匠田家茂等在褲帶内摸出爲委任狀二張報告鎭守使函請李總司令澈查一案業經李君迭次派員研訊似係該銅匠圖賞置入已將銅匠田家茂發押南琛軍艦候再澈究在案茲悉李君以此案關係海軍全體名譽究竟是該銅匠圖賞誣争抑或崔田二水手確有變叛情事虚實均應澈底根底實則按律槍斃虚則懲辦反坐現定本星期一（即十一號）上午十點時假座南琛軍艦開庭會訊昨日經李君飭傳本司令部官佐曁駐滬各軍艦長屆時齊集該艦旁聽並請上海鄭鎭守使屆時涖艦會同鞫訊以期會商辦理 
[奬賞查獲王杰等之兵士]  
　　上海鄭鎭守使以江蘇陸軍第二師八團第三營兵士此次查出叛兵王杰黄玉山程玉山等頗爲出力自應奬賞特於前日籌洋一百元令發該營廖營長查收轉給出力各官兵以示鼓勵昨經廖營長將奉發當洋奬給兵士一面將奬給情形呈報第二師朱師長查照 
[查緝持械攫鐲之張家寳]  
　　匪徒張家寳於日前串同同黨二人在福建路持械攫取某氏婦金鐲逃逸當時因追捕不及禀奉捕頭諭飭認眞查緝前日復由 
總巡捕房刑事科發出通告照錄如下照得張家寳一名年二十歲上海人因串同在逃之二犯在福建路持械搶劫因此出示仰一體知悉如有人能知此犯下落或拿獲者請卽報告總巡捕房總巡可也此諭 
[監獄改派軍隊防護]  
　　上海地方檢察廳監獄並西門内普育堂舊址地方分監向來撥 
派淞滬警廳保衛隊防範兹聞鄭鎭守使以近來外間謡言蜂起各處重要機關已有重兵保守而該監獄等處猶恐警廳所派人數不多特諭令改派軍隊到監駐防保護原有之保衛隊移駐於第一第二兩看守所防護聞該軍隊定於今日蒞監門口平屋内駐紥云 
[土砲送製造局鎔化]  
　　上海鄭鎭守使日前禀准陸軍部將各處廢棄土砲等件送局鎔化當經令行警廳轉飭各區署查明轄境内有無此項廢棄土砲在案昨日滬南警廳據二區一分署報稱查得本署境内計有此項廢棄土砲大小十三尊老北門内長生庵空地查有三尊小北門内大境關帝廟前等空地查有八尊等語當由崔廳長諭令聽候運送製造局鎔化 
[永翔艦駛粤駐防]  
　　駐滬海軍李總司令前日接廣東都督來電以粤省匪氛未靖秩序不寗原有兵輪砲艦淺小不合調防希速派撥海軍砲艦一艘出發來粤以資防範等因李總司令接電後以粤省現旣亂匪蠢動亟應派艦赴粤鎭懾聞已令飭永翔炮艦駛赴粤省駐防矣 
[英國查烟員行將由杭抵滬]  
　　駐滬外交部特派交涉員署昨得杭州當道來電謂英政府特派來杭查勘煙苗專員施邁德君現已查勘事畢回杭不日即行來滬轉道北上請煩查照云云交涉署現已預備俟施君抵埠妥爲招待矣 
[工部局集議取締售賣僞土之辦法]  
　　近來各烟膏土棧因土價步漲故以各種膏料（如芝蔴料及各種肉皮膏等）攙和入内獲利頗厚近爲工部局查悉以膏料和入烟土不但有碍衛生且以僞亂眞實屬情同欺騙有干法紀故擬集議查騐辦法嚴行取締 
[田中揷竿縣幟之疑竇]  
　　本邑西南鄉朱家行梅家弄長橋曹家橋並華亭縣境莘莊等處近有形似小工者數人由西人率領在該處田中高插竹竿上懸旗幟該旗爲半紅半白色各鄉人見而生疑羣向詰問該工人當時雖有對答無如外省口音言語不通各鄉人難以辨明乃各報告各該鄉經董該經董亦莫明其故聞已轉禀上華兩縣知事請示核辦 
[蘇省第二師範旅行普陀之異趣]  
　　蘇省第二師範（即前龍門師範）學校例於春假後旅行今年該校三年級生旅行東越海外普陀山其地雲山洞壑礁石潮流無處不具壯觀奇相固　名勝地點也并聞此次該生等旅行採集動植礦標品殆得百餘種光怪陸離實爲我國旅行未有之成績云 
[建設華捕健身場之通告]  
　　公共捕房管理華捕正巡官惠爾生君於日前發出通告一則照錄如下爲通告事頃奉麥總巡諭現擬於楊樹浦及靜安寺捕房左近建設健身場兩處專爲各捕房華捕人等於公餘暇時到彼作公衆之遊戲並可藉以操練身體場内擬裝置扛子鞦韆以及各種網球足球等玩具一切費用皆由公家開支並不收取分毫會費各華捕人等於落差後可隨時到彼處各擇所好作種種之游戲想爾各華捕中必有大多數贊成此舉而樂觀其早日創辦成功也云云 
[嚴防女押犯之探望]  
　　公共公廨女押所四周窗口向均裝置木斗遮蓋以防女犯向外探望及與外面行人交談詎近來周圍所裝木斗均被該犯婦等拆毁時常在窗口探望並有外人於窗口遞送食物經關讞員查悉以其有違押所定例除嚴諭官媒留心防範外復將該木斗一律拆除改換鐵網並加釘鉛皮使内外隔絶以免疎忽而重所規 
[華商電車加價之取消]  
　　南市華商電車公司前因營業發達曾於四月一號起將二等乘客加價搭一站者須納資二分兹因搭客以公司定章不能公道嘖有煩言經公司總理陸伯鴻君得悉以華商電車方在發達之際似此加價恐於進行有碍是以於五月十號（即昨日）起仍照舊章二等車第平納資一分（銅元一枚）昨已遍發條告矣 
[招領篾棚民船]  
　　製造局江邊碼頭浦灘前晚夜半四許適値潮漲時由北黄浦汆來篾棚民船一艘形似被輪撞破該破船内人物俱無祗有桅桿等件當爲高昌廟海陸軍警察崗兵所見卽將該破船扣留禀由王隊長咋已出示招人來隊具領矣 
[失足溺斃者二人]  
　　小南門外陸家浜某蘆柴行夥王阿大於前晚深夜在浜口小便失足墮入河中其時適値潮漲之際卽行溺斃至咋晨爲該處地甲並該柴行主查悉報請地方檢察廳派李檢察官帶同沈檢騐員等前往騐得王阿大委係落河而死經李君判令該柴行主代爲棺殮具結送案備查 
　　又十六舗大達碼頭平安輪船上小工綽號江北老王者前日下午在碼頭工作之際偶一不愼失足墮浦經人施救不及溺斃俄撈得屍身因無家屬在滬即由工頭阿狗醵資購棺收殮 
[木匠跌傷]  
　　木匠陳可璜咋在楊樹浦路瑞鎔船廠三層樓上工作偶一不愼失足墜地跌破頭部當由同伴工人扶起僅存一息雇車送往同仁醫院醫治未識能免性命之虞否 
[庖丁自刎]  
　　法大馬路大自鳴鐘東首吕義泰水烟袋店内所用之庖丁某甲年約四十餘歲忽於前日午後二點時不知何故自用菜刀將頸項刎傷血流如注經店中人知覺趕卽鳴捕車入捕房轉送醫院醫治旋因受傷過重斃命當經醫院報告捕房派探傳諭該店主知照屍親收殮 
[額上並非致命傷]  
　　住居北公益里對面之潘訓亭之子日前與隣居沈阿方之女孩在門前游戲不知因何起衅被沈女抓傷頭額事隔多日潘子忽於前日身死潘遂以沈女兇毆致斃爲詞扭阿方至檢察廳控告當經姚檢察官帶同檢騐吏前往騐得潘子額上傷痕已愈且並非致命之處着先具結收殮候再質核辦 
[用斧砍傷頭部]  
　　陸正生因向張小眼索欠租被錢文口角扭毆張用斧頭將陸砍傷頭部血流不止昏倒在地經陸之子阿二鳴捕將張拘解法公堂請究陸阿二投訴前情並稱已送醫院醫治求察質之張供認砍傷屬實叩求恩典聶讞員判押候受傷人醫愈再訊 
[商輪失火]  
　　停泊楊樹浦對江之某商輪由天津裝來花生數千包忽於前日下午該輪艙内不知如何起火當由船主傳電話報告虹口漢璧禮路救火會即駛救火小輪前往救熄聞焚燬貨物値價頗巨云 
[舊貨店勒限遷移]  
　　第一分署署員據兩碼頭滬軍營畔崗警報告該處有民人朱小善所并舊貨店專收乞丐剝下死猫狗之皮在街衢晾晒穢氣薰蒸有礙衛生等情爰卽飭探傳朱到署訊供屬實判限一星期内遷移出境 
[捕房不理暗味事] 　　 
　　住居新垃圾橋北公益里之前淸江西候補知縣倪琴舫之妾王氏近被某影戲園之查票人徐馥（卽徐梅琴）誘匿於福建路申台旅館内前日經倪偵悉報請老閘捕房派探曹　珊前往將男女一併拘入捕房經捕頭詢知事屬暗味一併斥釋不理 
[山東女孩被虐之可憐]  
山東女孩高雙喜由同鄉人胡某挈之來滬售於北市天后宫橋揚州婦人陳王氏家爲義女不料被氏非常凌虐用剪刀戳傷手臂故於前日私逃出外潛至南市露宿爲守望崗警查見帶至一區警署訊供年十三歲並訴明被虐情形該署員察得傷痕屬實飭探傳同護氏到署問明後一併移送滬南警察分廳司法科訊究 
[小工私造僞牌]  
　　小工陳可根邇來異想天開私將太古棧房發工洋之馬口鐵領錢牌子照樣做就冐名領錢已非一次前日又持僞牌至棧房領錢被棧房人查出報捕將張拿獲搜出僞牌解廨請究張叩求恩典中西官判押六禮拜示儆僞牌銷燬 
[楊介人又有欠欵案被控]  
　　商人張祝眉前在地方審判廳控歌舞台經理楊介人不還欠洋一案前日午後經吳推事官開民庭審理先據張祝眉投案訴稱前者楊介人料理歌舞台欠欵向商人借洋七百元當時由商人轉向義昌莊如數借到交付與楊詎料借去之後向索游約不得已來案起訴請求追償云云楊介人另有别案在押法公堂故由其子楊臣一到到供稱欠銀是實請求寛限問官得供之下遂諭辯論終結聽候送達判詞 
[第五次私售燈吸之重罰]  
　　法捕房邇來查禁吸烟甚爲嚴厲然犯者仍怙惡不悛昨日捕頭至法公堂禀鄉人范小田屢次私售燈吸曾經解堂懲罰今又私售派探搜出因燈烟鎗各物解廨請究中西官以范罰過四次仍不知改殊堪痛恨判罰洋六十元充公 
雜評三（訥） 
　　公欵存銀行各地公欵之存於錢莊典當等處者已成慣例該錢典等久視爲一種挹注之資今驟然提而存諸銀行吾恐金融界暗中又起一番恐慌矣然而爲統一財政計其事又不可以已則惟有略寛其期限母使周轉不靈之錢典被逼而倒閉乎 
　　偵探令回家鎭守使對於偵探已諄諄告誡矣外交團對於偵探已會議取締矣中央亦已有命令不許妄拿黨人 
矣然而各省偵探旣麕集於滬上必不肯飽食而無所事不得於此者必又將謀之於彼奇計妙策日出不窮故雖極力警誡之恐終不能即無騷擾之舉也然則根本之法其惟有飭令各省調回乎據京報謂政府已有飭令調回驻滬各探之通電此說果確誠居民之福矣 
[補錄五月七日命令]  
　　陸軍總長段祺瑞呈請將劉書霑加陸軍步兵上校銜吕恩藻加陸軍步兵中校銜陳文明授爲陸軍步兵少楬王登是科加陸軍步兵少校銜李宗藩吳鐸張保春陳寳符朱殿費金士杜錫鑑李鴻奎富恩聚張丕臣劉光明郭家賓劉榮治韓恩榮蕭東海張富有侯振東兪廷弼劉法矩黄觀潮李誠心刁畢林史廣樸汪鳳懐李永瑞孔繼賢張慶元宋起雲姜海阿孔昭華馬雲山劉昌成傳憲武王桐章郭言玉穆鴻起吳長信馬玉麟沙泰昇盧名成時遇辛佟發祥扈國珍柳長淸王連藻王慶榮傳上彩李裕謙吳新翼徐景昌郝斷召劉子淸魏培堂趙連陞隋翰卿段祺绪王振鼎周鴻昌李敬得姜利發喬立銓陳鍾葛慶覃王起山李福昌張士銓白榮興李建文周煥春均授爲陸軍步兵上尉宋國濱童塵寰馬步雲張士彬張國允祝嘉祺胡國勝楊應銓辛嘉榮張榮瑞吳鼎文關鳳池念兆三均授爲陸軍騎兵上尉傳長勝劉克功高鳳雲湯寅賓金吾鄒喜廷張廣義均授爲陸軍砲兵上尉王繼先授爲陸軍工兵上尉關玉倫王春元張文田均授爲陸軍輜重兵上尉李恩　紀宗瞻加陸軍步兵上尉衔馬霖琛林孝成李恩藻邵誠基孟渼泉張裕儉郭洪元白俊德盧鳳藻汪登魁范廷修張權朱玉章史陳詩林曉廣高寳善魏福堂楊寳楨步登高趙振華張大興曹志通劉溥義姬永盛駱鴻勝陳殿榮張元盛王冠三伊鳳時馬廣文靳德榮王文淸劉俊奎李棠杜幹臣姬振邦蔣啓風陳希耿田樹德關崑璘馬鴻麟郝毓川劉勳南趙奇才齊作關馬傳倉李遂江欒太平聶淸選丁秀中王振麟李敬忠郭興魁范得魁楊名駒趙餘慶陳連捷孟繼元關永和馬振標朱金良薛寳珩均授爲 
 
 
 

Page 11

 
 
陸軍步兵中尉丁虎臣張紹箕陳芳春劉振祥史幹臣張樹林張蓮舫均授爲陸軍騎兵中尉孫萬山王承肅均授爲陸軍砲兵中尉囗國棟劉文堂均授爲陸軍工兵中尉任玉慶姜時閣孫富棠劉景平均授爲陸軍輜重兵中尉張福順周天錫薛玉奇賀虎臣顔世淸劉漢鵬子戰勝劉嘉成劉夢花宋長泰馬懐恩崔鳳桐賈成心張鳳標宋希林王憲壽司殿鰲周　瑞秦經綸馮配如陳興邦靳緖元郭駿李書福楊金城黄士德趙殿三施金聲張進才張漢淸李明德王德成曹振杰解得功張國棟祁明新許金堂曹金貴魯長春楊昌第周廷祥倪鐘麟靳毓陞胡金水李傳義馮文秀房照堂孫長海李吉祥程盛舞秦可成王振淸周克山岳秀林王開通尤保珍王彝亭許彥文徐國棟趙貴立王松齡齊宗周李德樹胡春永舒和興周慶瑞李効江曹用純鄭少奎任維祺芄慶彪車乘驥孫靑雲裕瑞孫徐良趙長淸馬長勝苗令修李世興李德祥劉冠英張春連孫衍章程毓英均授爲陸軍步兵少尉王玉淸孫祿傳淸江孫天成榮泰孫蘭亭張世銘均授爲陸軍騎兵少尉周成龍宋吉升王世德孫茂實張得良王金鏡蘇炳臣均授爲陸軍炮兵少尉元得俊王永興解汝楫吕衍升李恩瀛常念先張保楨李守德均授爲陸軍工兵少尉勾彭仙張得升李金銘孫大林均授爲陸軍輜重兵少尉應照准此令 
來函 
[浙路股東來函股東張蓮鈞]  
　　連日各報登載浙路之事連篇累牘各抒意見鄙人亦浙路一分子謹陳管見於下請各股東平心靜氣公同研究爲幸一此次不規則之股東會稍具人心者無不痛心我股東雇用公司職員出資豢養而結局乃至受其劫制我股東能甘心忍受否二到會股東三萬五千權而選舉時僅止一萬一千餘權且議决各案祇係一閧之市並無一件票决者此等脅迫行爲我股東能承認其爲有效否如以上兩項諸公以爲可以忍受可以承認則鄙人更復何說如其有一絲一毫不甘忍受此大辱之意則惟有按照章程連合十分之一以上股份要求開會若僅恃理事等解决此問題恐永無解决之希望也請登入來函爲幸 
[浙路股東又一來函股東徐榮齋]  
　　吾浙路此次開會有江蘇某君一演說而奉贈三十萬金與公司之職員又一演說而奉贈三十萬金爲公衆慈善事業甚矣慷慨好施之士獨鍾靈毓秀於江蘇而吾浙人之望塵弗及也或問某君頗負時名其演說必有主義應之曰是何待言某君之主義社會主義也凡持社會學說者無不贊成某君前爲國民黨之健將習聞孫中山社會革命之緒論民生主義之精理今兹演說固實行此主義者也幸而某君亦自有若干路股不然者將社會主義充類至義之盡浸假而更一演說必將股東之年息奉贈不知誰何人矣浸假而更一演說必將股東之本金奉贈不知誰何人矣夫如是則社會主義可以達到孫中山之緒論可以實施而地球文明國所不能實行之社會主義將首先行之於中國中國之文明行將冠乎五洲要皆食江蘇某君之賜也乃股東不察尚有不以其說爲然者須知吾浙江一省無此殊特之學之人今幸以股東開會惠然來臨輸入最新學說於我浙江其待我浙江人厚矣至矣蔑以加矣我浙江人不知歡迎感激而反表示不滿之意嗚呼浙江人之愚甚矣吾末如之何也已矣合亟函告浙人俾知自返 
[楊仲儀來函]  
陰曆三月初十晚被盗搶去衣服首飾約値吉除金彼時一無防備任其搶掠而去本月十二晚十一時忽聞人聲鼎沸盗匪三四十人又來搶劫立即鳴鑼告警幸三區一分署署員李玉廷君及巡官安履雲君督率巡警在牛郎廟一帶巡緝聞聲趕至舉鎗遥擊聶傷盗匪一人立時逃散未失一物實爲大幸翌晨巡邏至二十三圖李樽邦草栅内有血跡並遺破鞋破襪各一雙血紙一疉外國帽一頂某麫坊燈籠一盞一併歸案待查又蒙駐剳東岳廟陸軍第四師會同警察通宵巡緝天曉而歸此次若非警察盡力保護公民定遭不測竊念警察陸軍等保衛地方不遺餘力無任感激爲此摭拾當時被劫情形敬請貴報登入來函一門殊深盼禱之至江灣十六圖蘆灣楊仲儀謹啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[野鷄辨] [  覺迷]  
　　時至黄昏鵠立南京路福州路作皮肉生涯之婦女人輒呼之曰野鷄於義殊不當蓋野鷄爲一種禽類設遇獵人必舉翼高飛若彼則惟恐獵人之不至甚且以非獵人强拉之作獵人也又野雞見射者至必遠而避之彼則惟恐射之不中甚且欲求一矢不得而連宵棲止於箱露中焉是與野雞之性質適相反而偏名以野雞者何哉以意度之彼之爲用與家中之妻同特野而已而雞與妻字音亦相似殆以其名　不雅馴不便直稱遂轉變其音不曰野妻而曰野鷄歟（三） 
[廣劍秋推廣印花稅法] [  覺迷]  
一寗波人出租老婆之契約 
一婦女再匯之婚約 
一將妻女押入妓院或花烟間之契約 
一浦東人出賣耕牛之契約 
以上四種均屬於交易性質財政部應令貼用印花收入當亦不少（四） 
[丢拿馬賽會陳列品登記（會設廣州）] [  纒夾二先生]  
北京出品　混帳　忘八的　狗才　抄你的祖宗 
山東出品　忘八羔子　狗娘養的　賊淫婦　浪蹄子 
杭州出品　滑山親娘　優兒阿奶　擾牙兒　刮王乖兒　了鬼兒　鄉乖頭兒　土老兒　入你馬的皮毛兒 
嘉興出品　瓦老爺 
湖州出品　高梛個馬　貨 
寗波出品　娘巴洗卵泡　娘媽冬菜　花老㕶子 
蕭山出品　爹噯爹噯歇　娘 
金華出品　倷姆搭㕶弄 
南京出品　入（而魯）你（你因）媽　碎烏龜（國兒） 
蘇州出品　殺千刀　路倒尸　老素菜　娼根　聶㕶朶姐 
無錫出品　岡尖子仰丁洞工 
揚州出品　勒你的媽媽 
上海出品　接生人　壽頭麻子　小鬼　徐大老爺 
松江出品　老子聶什奶囚娘　小鬼（小音笑去聲） 
　　其餘各省如奉天吉林黑龍江廣西福建雲南貴州陜西甘肅四川西藏蒙古湖南湖北河南山西安徽江西等處出品尚未運到 
尊聞閣詞選 
[西子妝慢愚園送春] [  醉紅居士]  
慘綠迷雲愁紅瘞玉春又黯然將别畫堂絯管是離聲替東皇幾聲嗚咽銀鞍寳馬正相遇飛棉時節漫銷凝聽花問杜宇催歸複　　闌干畔草軟沙平好襯綾波襪徽徽風貌不常妍似紅芳有　消歇珍叢惆悵傷春淚空沾羅襯唤歸鞭千樹斜陽明滅 
[靑溪道中即咏] [  拜花]  
　　　桑抽甲碧桃花蟹舍漁莊一帶遴記得石橋西去路幾枝楊柳　人家 
漠漠層陰乍兩餘孤帆風定嫩晴初斜陽一角天將晚春水滿江寳鱖魚 
盈盈秋水横波活薄薄雲鬟掠乍齊未免有情留一盼幾聲柔櫓各東西 
扁舟一葉任風吹淡蕩雲山感遇詩春色娛人何處是綠楊亭榭夕陽　 
筆記 
[四月二十七日午後一時東京各新聞記者二十餘人聯袂臨大正博覽會第二會場之貴賓室展覽小萬柳堂陳列書畫日華貿易會幹事野口多内氏介紹廉南湖君一一接見并演說組織日華貿易館情形中有關於小萬柳堂陳列所書畫一節佐藤村子女史用華文譯記照錄於後]  
　　野口多内氏曰余與廉泉吳芝瑛兩氏相識於燕京將及二十年廉氏之弟廉隅氏現任支那天津高等審判廳長曾就余學邦文於保定府吳汝綸先生所辦之東文學堂吳芝瑛係吳先生之姪女能傳其家學故余於廉吳兩氏相知最深廉吳兩氏爲支那人中之富於思想者廉氏道德高尚淡於榮利而好濟人急往年任户部郎中時曾救其友王照氏出刑部獄海内義之余與王照氏亦相識也廉氏年未四十卽挂冠歸隱不聞世事營别墅於上海之曹家渡及杭州之西湖以徜徉山水爲樂名曰小萬柳堂廉氏始祖爲孔門弟子先賢廉潔氏至元朝廉希憲氏有别墅在燕京城外曰萬柳堂松雪道人趙孟　氏曾爲之圖蓮塘花嶼至今覽古者猶流連景慕然已渺不可迹矣廉吳小萬柳堂之命名示不忘本也廉氏辭職後以五年心力代吳汝綸先生校刻李鴻章氏全書都一百五十六卷李經方氏以其父所寫聖敎序墨蹟珍爲家賓者特贈廉氏以爲編書之酬報吳芝瑛氏與廉氏同以豪俠名天下因葬支那革命女子秋瑾氏於杭州之西湖滿洲政府因御史常徽之奏劾曾降密旨飭浙江巡撫增韞氏嚴拿吳芝瑛懲辦賴兩江總督端方氏爲言於增氏合力營救其事遂寢吳氏痛憤秋瑾之遺骸葬而復毁乃在西湖别墅中築悲秋閣爲紀念并寫大佛頂首楞嚴經全部爲秋氏追薦余此回至支那組織日華貿易會事與廉氏握手於燕京遂約氏來施本邦參觀大正博覽會我駐華公使山座氏與使署參贊官小村俊三郎氏勸導廉氏奉楞嚴寫本及所藏唐宋元明四朝名人書畫眞蹟携入行篋與本邦美術家相與欣賞廉氏欣然命駕不幸値御大喪之際未便開會展覽因出其第一希有之珍品經我邦美術家　精一氏之鑒定選錄數十種將用玻璃版與木版着色刊入國華雜誌以表歡迎廉氏之眞意并顯揚東方美術之精華以供世界之研究其中王　章筆爲小萬柳堂一家之秘藏廉吳兩氏特於别墅中築硯田莊以庋之其實貴可驚今與楞嚴經景蹟並小萬柳堂所書各帖同陳列於日華貿易館中之貴賓室吳芝瑛氏之法書初學董其昌後　宋四大家上溯鄒晋此楞嚴寫本純用崔敬邕碑及元公姬氏二誌筆法作小楷自謂不讓松雪寫經支那近三百年來無此善書家不獨爲女界中之屋鳳也余略述所知如此至廉吳南氏之歷史其友米敎士麥美德氏所述較詳見吳氏所寫秋殣墓表影本中奉贈諸君幸覽察焉 
自由談話會 
　　外國人跑馬每年總有兩次是狠平常的事新關及各大洋行所以要停止辦公者無非爲許多辦事的外國人或也要去賽賽并不是做紀念也不是舉行大典至於中國人不關我們什麽事乃有一般人異常高興（今日跑馬今日跑馬的聲音耳朶都聽厭了遠遠近近男男女女都濃裝艶服出來赶熱閙一般闊大少姨太太小滑頭使坐着馬車汽車在張園泥城橋大馬路一帶兜來兜去蹩脚的便擁擠在跑馬廳外邊又想看又看不見印度巡捕拿起棍子亂打這般人一面跑一面還要裝笑臉眞正無恥已極不曉得這班趕熱閙的人心裏是想借此機會出風頭還是替外國人助興還是好管閑事若云借此機會出風頭則坐汽車馬車的太多没有什麽希奇若云替外國人助興非但外國人笑他們没有程度還要打他趕他尋他開心也没有什麽趣味至於好管閑事則遇了中國的紀念慶典他們偏不去趕熱閙現在尚文門在邢裏開物產會總没有聽見那個說去看看他們的心理眞是不可解[  皖公]  
儉德會規則　一不狎邪　二不賭博　三不必以酒食結交四不必華服　五不輕寒素 
入會者　武進巢蔭松　蘇州方達夫　趙天祥　丹徒唐鷂齊鶴齊夫人　張長庚　唐世武女士　揚州徐昭女士　吳淑貞女士　甘棠陳翠娥女士　朱涇金昌言　上海張秉鈞　　海盧靜州　定海汪侃　丹徒李季勤　李靜如女士 
劇談 
[記開明社之杜鵑春] [  蕙雲]  
　　七日晚開明社演前本杜鵑春此劇取辛亥革命時事結搆頗緊練劇中人物有志士有烈女有游俠有匪人有前淸腐敗官僚有情節有聲色洵新劇中佳搆也 
　　鵑聲飾黄傑做出一副志士神氣出言吐語在在能引起人之愛國心演說幾句尤能動人 
　　憐儂飾謝素英黄傑之未婚妻也與黄傑臨别幾句話做出一種兒女熊度黄傑旣去則又做出一種相思熊度神情大佳吾爲歎絶 
　　天知飾崑崙客救黄傑於難黄傑問其姓名則曰吾無姓無名伹自號崑崙客而已問其籍貫則曰吾足跡所至盡是吾家問其所事則曰誅戮奸邪出人於難爲吾唯一之本領其談吐其舉動無一不肖游俠 
　　若僑飾妓女在書場時時時探監取鏡取梳取粉紙活現下流女子習氣 
　　靑樵飾貝頒濤做出兇惡神氣一　飾翠鳳做出可憐神氣俱佳優隱飾紹興師爺堪發大　 
小說 
[火燄珠（十一）] [  常覺譯]  
　　我身懸在半壁之間足有兩點多鐘直把兩腕吊得痠痛欲折正在支持不住的時候忽聽得巴魯登喉間哇的一聲把頭往下一沈合在地上手中的手鎗便也落了下來我瞧見了好比臨刑的死囚忽得大赦般連忙爬下石壁走到他面前仔細　看果然死了我也不去替他念什麽禱告行什麽懺梅只顧在他身上亂搜不一會兒那火燄珠居然被我在他胸前衣袋裏面搜得好時我已算得如願以償把那珠子取在手中向者日光細細的把玩了一番然後揣在懐裏來尋蘿荑和邱哲克只是他二人早在那島旁蘆葦之中尋得了茉莉后的一隻小艇把他弄到海邊盞肩坐在裡邊等我待我一到船上便打牀把柁向海中行去直至下午遇着一隻商船把我們搭救起來載往星加坡去沿途的海天壯色和那一對小兒女的魚水柔情便把我腦海裏留着的慘怖　相磨滅了一大半我這火燄珠的故事可也就此歸束了 
　　剛達爾說到此處便止住了復用他那奇異的足趾夾起了一枝柴火來燃着口中的雪茄深深吸了一口那旁坐的瘦面人接着問道老剛你那火燄珠呢剛達爾答道我把他賣給了星加坡一個富商得了五千元的代價後來蘿荑與邱哲克結婚的時候我便拿這五千元給他做了添收之費咳傳家莊和我是二十年的老友只此一個弱息于歸之際我這區區贈嫁可是義不容辭的了 
　　剛達爾說着便立起身來指着那破屋的外邊道列位那邊汽笛嗚嗚大約是郵船抵岸的警報你我不妨去碼頭上走一遭且看我那義外孫兒可有竹報到來咳了異鄉千里把晤爲難這一紙家書可也慰却兩地相思不少哩（完四） 
[名家短篇眞畫靈] [  延陸]  
　　一日薄暮膳堂中鐘聲五鳴逹羅扃室出晚餐是日會食者有一新客密司孔娜居庽中二十五號逹羅旣入餐室斯各得夫人乃介紹與密司孔娜相見孔娜衣棕黄色胸結玫瑰一朶金髮披肩半作小髻雖無翠微　葉之飾而鬟雲婺　風趣天然見達羅微聲道晚安音細幾不可聞及膳亦默不一語但星眸睊睊凝視席上杯碟若有無限幽恨 
　　距此兩星期後又一日之夕達羅方散步廳事前沿迴廊　　往來忽聞樓上足音　然更有人沿梯下樓聲達用登階内窺見一婦人正佇立梯上是蓋密司孔娜也孔娜今日之及飾乃大異於前矣衣深墨色長袍冠亦黑而其顚處有烏光閃耀之長烏毛兩手亦爲黑色手套所掩故孔娜一身實無一點之白惟其面色則仍瑩潔如故且轉因掩映而愈顯其光艶明媚蓋所謂萬綠叢中一點紅所謂烏翅嶺上千重雪者其色固倍異於尋常也雖然孔娜身上之黑色非僅此而已其面上更羃有一重之黑線面網然則諸君將謂如輕羅之掩月如紅芍之含烟而益增其媚手是亦不然孔娜平時之兩頰嬌紅微暈關氏無色如朝霞之映空若玫瑰面欲語今則惟如雪如脂晳白乏彩不若往時之妖艶且玉容慘淡更異尋常睫内涙漬未乾似經啜泣然而蘭蕙被霜梨花帶雨一種憔翠萬般可憐亦自耐看矣 
　　達羅旣見女郎卽投其吸餘之雪茄於地呼曰密斯天氣佳哉言時聲音柔媚之至原著者謂天如曾聞此語將使日影自桑榆東行以延長此日之光陰也 
孔娜聞言微嘆曰先生心境本樂者以爲佳耳達羅聽此語乃大怨天謂何不霎時雨雹雪以合孔娜之心即言曰僕甚希望密斯蒹葭無戚孔娜曰喪也然非親戚乃一友雖然此何必辱先生淸聽逹羅曰密斯何作此語更有與密司休戚相關甚於僕者乎孔娜微晒而其容乃益增悽鬱並稍有怒色似責達羅之出言魯莽逹羅曰今日新晴園中景趣必佳密斯能往一遊否孔娜頷之時日已幕矣霞彩赩天倦鳥歸巢淸風習習微聞花香園西有池新綠初漲荷葉捲波時蓋初夏也逹羅與孔娜旣入園卽沿此池岸行各默然無語頃之逹羅白密司乃終不肯告我死者爲誰乎密司謂乃一朋友然則僕與密司亦識一月苟一旦死密斯且亦　服素也孔娜曰君與滑稽截此　亦何必秘密池東樹琸有鐵椅思其引濃往坐庶可　君一回（四未完） 
 
 
 

Page 15

 
 
   
 
 

Page 16

 
 
   
 
