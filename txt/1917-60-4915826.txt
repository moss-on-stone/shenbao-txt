# 1917 - 60 - 4915826

 

Page 1

 
 
   
 
 

Page 2

 
 
時評 
[條件（冷）]  
　　非特外交上有所謂希望條件也即府院之間一辭職一復職而總理有總理之條件焉總統有總統之條件焉甚矣今日條件之作用大也 
　　夫國之與國人之與人所以相維相繫者其本爲道其用爲法道不能行法不足恃於是相維相繫之術窮而交涉苦欲救此苦乃不得巳而以暫時之條件代之是故條件之作用大而道與法之作用微 
　　然則條件非美名也非幸事也非至不得巳時寧勿輕求其作用也 
專電 
[北京電]  
　　馮徐昨午偕段總理至府與黎總統握手互述歉忱雙方爭意渙然氷釋 
[北京電]  
　　昨黎叚面談四小時關於外交進行一面發電與協商各國爲具體交涉外一面即以正式手續提出國會同意其出席國會期非十日即下星期一 
[北京電]  
　　段總理昨已蒞國務院辦公命令均副署發布下午在居仁堂開軍事會議内容甚秘 
[北京電]  
　　國務院昨將總理回京任職事通電各省 
[北京電]  
　　此次留段附有條件已詳昨電頃據馮左右云元首亦提出二條件作交換㈠外交軍事未確定前不得再提内閣一部分改組動議㈡嗣後凡提出閣員須先得總統同意 
[北京電]  
　　政府致駐外協商國公使電昨晚分别發出内容令各就所駐國政府確定準備與保障條件㈠加稅及裁釐辦法㈡賠欵展緩㈢删除國際條約中國所受不平等待遇如某處不能駐兵某處運兵須先知照等事㈣我加入後應盡義務之範圍 
[北京電]  
　　段總理今日又延請兩　　議長及各派議員數十人爲第二次談話預備提出外交方針 
[北京電]  
　　段總理函約各政圑代表百餘人於今日下午三時到院茶話除表示赴津挽留謝忱外並宣告外交方針確定預備一俟駐使覆到即來國會報告 
[北京電]  
　　今日（八日）下午段總理　　邀各派議員談話贊成反對兩方均交換意見結果頗佳决定十號報告兩院徵求同意明日下午六時先在迎賓館開兩院談話會段總理將出席報告外交漸决 
[北京電]  
　　聞政府凖下星期二提出外交方針請求兩院同意 
[北京電]  
　　元首昨午召曹錕入見宣示對外政策府院巳取一致蓋曹爲督軍中主張加入協約最力者 
[北京電]  
　　外長决提陸徵祥惟某政圑發起留伍 
[北京電]  
　　昨晚六時半美使訪段總理 
[北京電]  
　　今午公府開遊園會招 
待美實業圑 
[北京電]  
　　林日使準十二上午十時半抵京 
[北京電]  
　　汪專使十一日早車由京出發經奉天赴日 
[北京電]  
　　史天遜不日在南苑試 
演飛機 
[北京電]  
　　外部請撤回紐西蘭領事 
[北京電]  
　　財部整頓關稅計劃㈠擴充常關權限㈡比照海關之修改稅率辦法將稅則分别攺訂㈢另設常關貿易册㈣調查近年各種物價 
[北京電]  
　　財政會議因議案過多决定展限至四十天惟緊要者儘半月内議畢俾各財廳長先回本任 
[北京電]  
　　山西電告警備隊擾事即平 
[北京電]  
　　滬道沈寳昌即發表 
[北京電]  
　　政府商定東西蒙駐軍聯防法以姜桂題爲聯防專使總機關即設熱河 
[北京電]  
　　憲法會議因議員與自已利益有關不願將名額減少第二十二條陳孫馬王等提出之修正案均不通過原條亦否决不得巳又付審議憲法成立無期 
外電 
[北京電]  
　　黎總統今晨聲言欲辭職但經馮副總統調處後黎段現復握手段巳照常視事内閣擬就致各省長官及駐華盛東京公使之電文業巳拍發中德决裂數日之内或成事實中國不欲俟美國宣戰再與德國斷絶外交關　 
（七日）大陸報 
[北京電]  
　　今日下午段總理馮副總統同入公府謁黎總統談論片刻互允將與德絶交問題先求國會同意段巳回任視事内閣並無變動惟外交總次長席或將以陸徵祥與伍朝樞爲代（七日）字林報 
[北京電]  
　　聞馮副總統赴津之前曾由黎總統承認要求三欵馮抵津後與梁啟超湯化龍謁段談話三小時叚始意動允回京昨晚馮入公府報告叚巳回京及約段入謁之期此兩日内因總理離任未發命令（七日） 
[北京電]  
　　孫洪伊之黨與守舊黨若干人組織外交商榷會反對加入協約該會巳致電各省掊擊政府政策並質問政府曷爲容梁啟超以私人資格干預外交政務該會雖覺活動惟勢力頗小（七日） 
[北京電]  
　　衆院昨日開會某議員提議變更議事日程開秘密會討論外交問題多數議員起而反對謂此時未便討論於是秩序大亂繼由議長宣布五年度預算案討論片刻多數議員指爲不完備决議退還政府修正（七日） 
[北京電]  
　　各政圑領袖昨開非正式會議通過决議案謂當此外交吃緊國家阽危之際匪特國務總理不能易人即外交總長伍廷芳亦當請其留任（七日） 
[廣州電]  
　　德人否認運動廣州商會發電中央政府反對加入協約之說（六日） 
[廣州電]  
　　中英委員决定四月一日會勘粤省罌粟是否禁絶當道現責成各處文武官員於四月一日以前剗除境内烟苗如有疏忽須加重懲（七日） 
[北京電]  
　　昨晚日代使宴赴日贈勳專使汪大燮於使署兩院副議長均在座汪定十一日晨間啟程（七日） 
[北京電]  
　　美國實業圑昨晚抵京政府及商會聯合會派代表迎於車站（七日） 
[澳門電]  
　　葡京五日電稱葡國第一任總統亞里亞加博士病殁（七日） 
　　　　　以上路透電 
[北京電]  
　　政府今日致電駐東京公使謂中德絶交問題將於本星期内提交國會（七日） 
[北京電]  
　　北京日報載稱段總理與内閣各員星期 
 
 
 

Page 3

 
 
六日將赴兩院報告外交政策（七日） 
[北京電]  
　　昨日段總理接見美使林苪士博士今日段總理開茶會國會議員與外交顧問到者必衆（七日） 
[北京電]  
　　日使林權助男爵本月十二日可望抵京（八日） 
[奉天電]  
　　奉天商會請北京政府嚴守中立 
　　（七日）以上德文電 
[北京電]  
　　中國政府因黎總統之讓步巳於昨日將决與德斷絶國交更進而與協約國方面協議關於加入條件之意通電駐日及駐其他各協約國公使轉達各該國政府一面通電國内各省同時並將此意内報各協約國駐京公使段總理今日特招政圑代表告以此事並擬於明後日正式提出國會得其贊成之後即發與德斷交之通牒（八日） 
[北京電]  
　　段總理今日招待參衆兩院議員百餘人說明决定外交之方針並謂因與日本有特别之關係故巳詳細電命駐日公使通告日本政府等語多數議員皆表贊成之意反對者惟少數而巳聞擬明後日正式提出國會觀其大勢似可决定加入協約國（八日） 
[奉天電]  
　　鄭家屯問題解决條件中之道歉及給吉本恤金等手續巳完處罰與此案有關係之軍人應俟北京政府决定之件亦巳由張督軍命令第二十八師長應發親日訓示亦將由張督軍通飭各縣知事遵行此案行將全部解决云（八日） 
[漢口電]  
　　近有多數宗社黨來漢匿跡某國租界之說中國當局現正極力調查嚴重警戒（八日） 
[漢口電]  
　　湯薌銘昨日來漢有任命海軍總司令之說（八日） 
[東京電]  
　　日本商船設備武裝一事據當局者談詃問題卽將由閣議决定武裝第一着手以危險最多之歐洲航　爲始次及喜望峰迂回南美航路至武裝之程度則不出正當防衛之範圍 
（八日） 
[東京電]  
　　近由法國回日之飛行將校澤田中尉今晨在所澤飛行場乘卡芝司式飛行機飛翔不幸從九百米突之高空墜落中尉慘死續電云澤田中尉之慘死因飛行機巳粉碎故其　落之原因不能明悉因有中尉自殺之風說（八日）以上東方通信社電 
戰電 
[盛頓電]  
　　上議院議員洛巨君今日於臨時會議提出武裝中立議案議長因國會不在會議期内特搁起之並聲明修正法制之意現議邀集處於反對地位之政黨諸議員開會討論阻止無限制辯駁之方法（六日） 
[亞姆斯特丹電]  
　　奥政府應美政府之請宣布對於潛艇戰略之意見其文有三千五百字之多其要旨乃贊同德國慘酷潛艇戰略且指英之封鎖爲不合志在堅定其海上之覇權至於德奥宣布之封鎖乃痛心而出此俾使與國得高尙之和平覈其實乃謀安定海上之自由權耳（六日） 
[紐約電]  
　　各報以苛刻之論調評論奥國之公文紐約時報謂該文所述之理由其强毅尤超過德人於全戰局所欲成之冒險事業紐約日報謂美國予奥機會使擇一於普魯士主義與穩固主義二者之間奥國竟擇普魯士主義故美國當即與絶交云（七日） 
[羅馬電]  
　　意國新設一抵制潛艇部以海軍大將一員主理部務擬以武器供給商船及奬賞擊沉或擊損潛艇之人（七日） 
[倫敦電]  
　　海格將軍今晚戰報云英軍在伊爾萊西北披維西曷哇芒北面續得進步英軍襲擊巴夏凡斯萊東面敵軍之戰壕少頃敵軍密集回攻英軍近今所佔該處之戰壕爲英軍砲隊擊散（六日） 
[倫敦電]  
　　柏林公報宣稱松末河右岸砲戰甚烈德軍擊敗巴夏凡斯萊東面進攻之英軍 
（六日） 
[倫敦電]  
　　柏林公報宣稱德軍擊退進攻柯里萊叢林德軍新陣地之法軍德軍擊落敵飛機十五架（七日） 
[巴黎電]  
　　今日午後公報宣稱法軍在瓦斯河與愛恩河間康勒維愛萊掩擊得利俘敵若干人法軍在亞貢福爾特巴里炸地雷一具佔據炸陷之地敵軍在佛里萊東北等處掩擊爲法軍砲火所阻死傷頗多法軍擊落敵飛機二架（七日） 
[巴黎電]  
　　法國衆議院外交委員會派往薩洛尼加調查戰局之議員沙泊特蘭君報稱當摩爾斯蒂爾陷落時薩拉伊將軍部下之兵如多兩師則該將當已赴烏斯庫特恢復塞國全土之半且將侵逼通土京之大道惟該軍雖未能事此而其戰續甚偉且近巳得有厚援矣該員主張從速將封鎖哇特蘭土海峽一舉告成及築造自桑太至摩拉斯蒂爾之大道偉運送軍隊與戰品得更便利其結語曰東軍今尙有絶大之責任也（七日） 
[倫敦電]  
　　外相貝爾福氏今日在下議院宣稱希政府撤退北境軍隊砲隊一舉進行頗稱愜意惟尙有要求數欵未經　行常備兵約六千名憲兵三千名現仍駐於貝洛邦萊蘇斯之北希政府已釋放維里齊洛斯之黨人且允不追究前事（七日） 
[舊金山電]  
　　德軍巳在末斯河前進俘敵五百七十八人獲機關鎗及快砲七十六尊昨日德軍擊落敵飛機十八架德軍所失僅四架今日德軍擊落敵飛機十五架德軍失一架據自三月一日起至三日止駛回根據地之德潛艇報稱彼等擊沉之船共有二十萬零四千噸（七日） 
要聞一 
[戰後之日本與中國]  
　　日本法學博士津村秀松經濟學界之巨擘也近頃著戰後之日本與中國一文刋登雜誌東方時論三月號其文曰歐戰將熄各國人士亟亟研究恢復平和後之凖備歐戰以何日止和平以何日始人莫遽下斷語也但戰爭爲一時之現象斷無永續不休之理恢復和平乃時間問題非無望也然則戰時攻究處理戰後國際政治戰及國際經濟戰之方策初不厭其早蓋戰時籌劃戰後事宜之必要亦猶平時備戰也信若是日本對於戰後將如何凖備乎戰後重要問題何似乎暫措政治方面者不言專就經濟方面以冷靜之頭腦周緻之思索一一攷察之則所謂重要問題凡有四端㈠戰時日本獲得之海外貿易巿場戰後將何以確保之 
此即戰後對外貿易策問題一也㈡戰時日本富力膨脹戰後將何以有益使用之此卽戰後處分正貨策問題二也㈢戰時日本工業勃興戰後將何以防其萎縮而助其發達進步此即新工業保護策問題三也㈣戰時日本有中國以及東亞獲得之政治上及經濟上之優越地位戰後將何以維持之且增進之此即對華政策問題四也外乎四者非無别端然其重要莫此四問題若也不　是其他問題概可包含於四者之中顧所謂四問題者究其結果皆有集中於第四問題即對華政策之性質質言之日本戰後經濟問題有四而以第四問題爲焦點完全解决第四問題之時其他三問題亦有解决之命運第四問題之不决其他三問題以及此外包含之無數戰後問題莫得而完全解决也由是觀之戰後對華政策乃戰後諸問題中之最重要者　敢以管見略以言之以質當世明達　　　　　　　　　　　　　　（未完） 
[段總理回京情形]  
　　本報昨載馮副總統天津之行爲問題最後之决定辭職風潮昨日即可平息果也昨晚十時二十分段總理業已翩然歸京一場風波倐爾平息正如陰雨晦冥忽又晴霽一般政界固視爲滿足之結果者也馮副總統於昨早八時二十分乘專車赴津江吳兩地方官特往奉送並臨時派警隊護衛馮之專車十一時到總站馮君下車後先往省長公署與朱省長略談片刻即偕往段寓晤段總理及决定之後下午三時即由馮副總統用電話報知總統謂准於昨晚七時偕段君歸京同時軍警衙門亦接到電話準備奉迓至此而段總理回京乃成事實矣然而昨前兩日來之種種波折表面上雖爲陳迹實按之殊與個中眞相息息相關故於段氏回京之前亦不能不一爲述及前日上午段君尙未表示轉圜之意至午後消息始有不辭之說其中第一關鍵羣料在段梁之會晤昨由津歸來者云段君到津之晚已見梁任公是晚北京某方面得天津電話謂段總理若不辭須得一種保證此項消 
息大約自梁處傳來前日午後一時段君訪梁君於其家當時有某某兩議員亦在座段君詞氣間巳不堅决梁君更邀段入别室密談良久至晚政團代表晉謁時段君最後已云必歸京但應稍緩一兩日蓋此時態度巳定矣又當段君訪梁時總統代表湯濟武適至就段君先對某某兩議員之語氣觀之於未晤湯君之前巳有可以轉圜之意矣並聞總理到津之日梁任公曾與段君談話略謂現在外交緊迫公爲此次主持外交之第一人將來國際間之增高地位挽回利權皆惟公是賴即令元首有誤會之點亦可託人從旁解釋萬望勿遽萌去志以致危及國家前途云云段君因言歷來辦事之困難及此次外交之阻礙且謂現在外交方在著手内部即生波折故於此時引去負咎尙輕如至將來方針巳定之時横生障礙則對外發生之危險對内所失之威信必較今日尤甚故不如及早去職云云梁氏雖再三勸慰段君仍持前說至次晚延見各代表時段君即言内閣政見與元首不合則内閣去職爲世界立憲國政治之原則各代表因言約法所載内閣係贊襄總統對於國會負責此次國會對於政府所定外交方針大多數贊同現在正盼政府向前進行總理豈宜引退段君因言此次爭論之原因實由於擬發之電報此種電報之所以必發者實因此次外交方針政府認爲與國家有利而公府方面及議會方面或有懷疑者政府欲袪各方面之疑圑必覔得較確實之保證故此次電致某某國駐使實欲以我國擬附之條件得一確切之答復耳故此事只能認爲進行之初步尙非已决之方針然已不免誤會横生此余所以有辭職之必要云云當時各代表復申言外交問題一日千變專待總理回京處分此事即北京穆序問題總理遲一分鐘歸京則人民多一分鐘之惶恐務懇早日歸京以定國是云云各代表言之至再至三段君始允再行酌定初未首肯也昨日早馮河間銜元首之命前赴津邸面邀總理回京聞同往者有張國淦氏（張昨日晚車先歸）林長民氏馮耿光氏王克敏氏張嘉森氏黎澍氏河間到津時先至副座私邸梁任公即來訪小坐而去副總統即往段宅與段君久談梁任公湯濟武兩君巳先在座矣河間因述在京時元首囑託之殷勤及盼望之懇摯並居前日（五號）在公府中面陳總理回京後之種種權限元首一一允許（詳見後節）此後可行責任内閣之實務望即歸云云言之再四段君始言四可（河間行四）旣如此處分敢不以國家爲重遂允於昨晚回京先是河間赴津之前一日元首邀集河間及徐東海王聘卿二人到府商議挽 
留合肥之法頗願河間能爲天津之行河間因言赴津挽留總理固自不難且以平日交情言之似總理亦不忍堅拒惟現有應行商榷諸點如首座允許則可以擔任總理即日入京也因續言將來首座對於内閣所定之外交方針似應一致以免兩歧次之則將來内閣議决之件應請首座蓋印者不必拒却又次則將來國務院如致公文函電於各省長官各駐外公使時首座似不必干涉云云元首一一允諾惟對於公文函電主張須事前關白而巳而徐東海及王聘卿亦以在座所聞於元首者聯名函致段君請其早歸故有昨日結果聞段君昨日接晤賓客言及此次首座之體卹下情副座赴津之盛意及各政圑挽留之殷拳 
至爲感奮故不得不出任國事勉爲其難云云昨晚七點半由津站開車車中除馮副總統段總理外尙有段將軍芝貴湯議長化龍吳中將光新馮中將耿光林秘書長長民曾局長毓雋李議員國珍劉議員顯治凡十人至十點二十分抵東站月台徧列軍隊車站警衛森嚴段君於軍樂聲中偕馮副總統湯議長及段芝貴等下車及出站之後偕段芝貴同坐二號汽車向西而去同去者有汽車五六輛刑部街一帶臨時斷絶交通又在站相迎之要人甚多國務員中有數人出迎聞段君已行遂先到國務院馮副總統則入公府報告一切擬次晨偕同段君晉謁總統云 
[我國與世界戰局（十）（三）（飄萍）]  
　　　　　　　　　　　　　　　　　　（三月六日） 
　　　　　　　　　　　　　　　段總理歸京 
　　　　　　　　　　　　　　　　致日電照發 
　　　　　　　　　　　　　　　　　政府與　會 
　　　　　　　　　　　　　　　　　　外交與政局 
　　公府昨晚與馮副座徐東海王聘卿諸君會議挽留總理之法結果則請馮副座於今晨八時親往天津一行元乎表示對於外交方針並無異議且及今後責任内閣制度之下元首所願取之態度馮副座徐東海皆甚滿意馮於今晨八時行徐則以極懇擊之手書託馮轉致馮段天津會晤之結果汽笛嗚嗚下午七時半之專車兩人自天津歸矣（約明日與元乎相見） 
　　段總理到京巳十時半爲前日衝突原因之電稿當總理赴津之日元首巳允照發然政局旣變倘有來電恐無人負責故張秘書長仍擱置之今晚總理旣歸政潮即定外交要務仍依預定計畫進行故該電亦即照發由今思之多此一番衝突豈非無謂也哉 
　　前日所議電稿之内容言人人殊以記者所知乃發往駐日章公使令其與日政府談判者注重之點我國將來如果加入可於是得相當之保障與其條件試略舉之 
㈠關稅問題（先攺正評價表内分三層辦法而與裁釐有密切之關係） 
㈡庚子賠欵問題（延期十年） 
㈢辛丑條約問題（先修正與我國加入政策相衝突者如某處若干里以内不許我本國軍隊駐紥及某處鐵道運兵先須知會某國等） 
　　電中係列舉詳細辦法但今在秘密之中未能宣布而一方則對於我之義務範圍亦於此中定之 
叚總理在津政圑代表去者以十數大率贊成政府此次之外交方針叚君歸京正當輿論頗主張先以外交問題付國會解决在欲去紛爭之本而政府現在準備仍至將决定發表之前一二日再行出席國會其理由則謂必先得有各國之確實保障庶對於國會不徒爲空言之報告又聞叚總理明日往見總統而後將與閣員商榷此事或者提前辦理亦未可知 
　　外交總長辭職而後照准與否迄未發表昨晚有人晤段總理知頗屬陸徵祥伹陸曾被否决一次依院法不能於同會期内再行提及而政府意法案與同意案性質不同非必不可再行提出有人問總理謂梁任公充外交如何叚君似言梁任公之志喜研究財政也某君問然則改組内閣之說信乎叚君但言當此外交緊迫之日不宜遽事更張由是觀之改組内閣之說今殆非其時矣 
 
 

Page 4

 
 
   
 
 

Page 5

 
 
　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　機器油鋼製繩索小吕宋油繩各種機器以及工業建築應用五金材料又工業用藥品等本行並做兼進出口各貨 
共三洋行啓上海閔行路九十二號　電話四六八七 
[黑獅牌靴鞋油]  
黑獅牌靴鞋油能去污濁並能使靴鞋之皮不易破壞其物美而其價廉盍試之　經理處四馬路一號美豐洋行啓 
[中國精華眼鏡公司]  
光學之研究愈趋高明推行愈廣本公司以最精良之機器製成最瑩澈之明晶合目光之遠近饜顧客之懽心價不增高貨求誠實應有鏡架鏡片各種花色靡不完備悉聽　惠顧諸君任意擇焉 
上海英大馬路抛球塲西六十九號電話一二四二 
諸君如需人照料産業代收房租請與恒孚洋行接洽最爲可靠　南京路十三號電話四七五七號 
[身强力壯]  
身强力壯者可以作大事業爲商者慘澹經營不難致富當軍人者臨敵身先不難致勝政治家勤勞治安不難升遷爲工者工作耐勞不難居積婦女之身强力壯者主持中饋生男育女敬長撫幼助夫治家總而言之人生在世必須身强力壯方能自立於天地之間而欲身强力壯必日服艾羅補腦汁蓋人身之四肢五官六臟百脈無不屬於大腦腦筋充足則補固血旺精固血旺則自然身强力壯而欲腦筋充足是非服艾羅補腦汁不可因艾羅補腦汁功耑補助腦筋且功效靈驗味甘適口洵非平常補藥可比大瓶二元小瓶一元二角半　總發行上海中法大藥房各埠各大藥房均有出售 
[慎昌洋行廣告]  
啓者敝行經理各種機器兼做進出口營業如蒙賜顧無不格外克巳以答雅意 
總行開設上海圓明園路四號至五號 
分行開設長沙漢口哈爾濱香港張家口北京天津海參威紐約 
[戒煙金錢果餅]  
本主人前染烟癖體弱𢛞煩致卸政商諸務作山水游一日偶與樵者久談適余癮發難支渠似悉余病逕入叢林深處旋取一物曰此金錢果也子果食之余急嚼之覺醍醐灌頂烟癮頓失遂廣採而歸親友同病移贈者無不奇效如神竊思靈藥如不濟世有違上帝好生之德故將此不傳之寳公諸社會即名金錢果餅每服二枚深淺類推世如有斯癮者速到法界八仙橋德順里八號門牌本藥房購取勿負本主人公世之心焉爲幸戒烟金錢果餅大盒四十八粒洋一元小盒二十四粒洋半元每包四枚小洋一角黄製箴竺脯每包錢四十文顧製營衛丸大盒洋兩元小盒洋一元　總發行法界八仙橋德順里八號黄胄藥房 
分銷處十六舖法界外灘同德錢莊法界三茅閣橋復興祥五金號四馬路中巿久大玻璃號　外埠函購原班回件批發面議不加寄費 
 
 

Page 6

 
 
要聞二 
[外交界之新消息]  
　　對德抗議一舉本係因美國公使之通牒而發生乃美國對於中國加入協約國之舉動則又有淡焉若忘之意據聞駐京美使館中人之意見以爲如中國變更前言不與美國一致進行殊屬非計故美公使現仍願中國當道始終一貫與美携手又美國對於裁釐加稅之說久表贊同今之意見仍如昔日方中國與美國討論一致進行之計劃時曾有向美借欵之提議美國亦深表同情並願鼓勵美資本家投資中國云云又據其他使館消息近者駐京協商國公使爲中國加入問題日夜會議籌劃中國加入之方法及處治在華德人之手續俾於中德斷交之先得與中國接洽一切庶於宣布之日即可實行 
[憲法審議會紀事]  
　　　　　　　　二十二條原案通過 
　　昨日（五日）憲法審議會開會王正廷主席兩院出席者四百五十九人聞有鄭君提出修正案其内容參議院以左列選出之議員組織之（一）由各省省議會選出者（二）由未設省之地方最高級議會選出者（三）由蒙藏靑海選舉會選出者（四）由其他選舉圑體選出者前項議員選舉及名額另以法律定之但第四項之議員不得逾一二三項全數之十分之一本條議員於現任參議員改選時選三分之一又有李春榮提出修正案修正其修正案中之第二欵爲由各區區議會選出者後又有馬君驤提出修正案其條文如下（一）由各省議會選出者（二）其他圑體選出者（三）由未設省之地方選舉會選出者（四）由其他選舉圑體選出者前項第三欵之議員不得逾第一第二欵總額十分之三後有蔣羲明君提出修正案與上會與黃雲鵬共同提出者無甚大異其條文不贅當時贊成馬驤之修正案僅有呂復一人後由審議長分别表决其表决結果各修正案一律否决多數贊成維持原案審議長報告審議結果各修正案均否决第二十二條仍照原案通過贊成原案者爲三百八十三人巳足法定人數議長復席報告不足開大會人數遂延會 
[紀五日之財政會議]  
　　昨（五日）財政會議開第二次會議下午二時開會由殷副議長代理主席會員到者九十三人張協陸君動議請將章程第六條但書删去主席付表决少數卽按議事日程開議第一案整理田賦徵收辦法案由提案人袁永廉君說明理由後遂與第四案實行田賦考成案第五整理田賦意見書（山西省長提出）第六案整理豫省田賦 
意見書合併討論張壽鏞君提議民政府政分而爲二每縣另設財政公所縣知事爲總辦另派候補縣知事爲坐辦項驤君反對張說熊賞林炳章莊　邵 
　恩話君各有討論蹇先　君請付審查議長宣告討論　止以本案是否成立付表决多數　　　查員賈士毅王　本胡翔林林炳章張壽鏞朱善元莊達陸定袁永廉李作　晏才傑等十一人接議第二案整理田賦意見書　蘇財政廳提出）第七案整理田賦先編審戶糧意見書虞熙正丁道津兩君請省　說明賈士毅君贊成兩案逐漸推行不必操之過急張壽鏞李作棟君先後發言大致相同議長以本案是否成立付表决多數指定審查員王源瀚汪士元楊壽枬謝騫鄭鴻瑞張協陸姚詒慶蹇先驄項驤等九人議長宣告休息十五分鐘旋議第三案以贊成者少數打消接議第八案籌辦交通稅案提案人胡翔林君說明理由陳威君謂中國與外國情形不同交通稅恐有妨礙交通之進步袁永廉君陳述本部與交通部商榷辦理運輸稅經過情形章宗元君謂非與交通部協商不可議長將本案是否成立付表决少數亦打消拉議第九案整理鐵路釐稅意見書提案人胡翔林君說明理由王荃本楊壽枬張壽鏞楊汝梅諸君均贊成此案議長將本案是否成立付表决多數指定審查員虞熙正袁永廉胡大崇胡翔林王荃本張壽鏞王環芳沈鈞業彭繼昌劉次源江澤春等十一人時已五時宣告散會 
[漕運局之存廢問題]  
　　漕運局於去年十一月由財政内務兩部提交國務會議議决設立本年一月又由内財兩部提交國務會議議决裁撤當初漕運局之設原係接濟京師民食後以現在交通利便京中糧糈不致有缺乏之虞故議决即行裁撤曾由院函致内財兩部查照轉飭該局遵令裁撤廖據財政部以該局業經開辦且以派員分赴南方採運米石即使遵令裁撤亦當徐圖結束已據情咨達内務部查照云云内部則以事關閣議未便變更辦法已呈請政府鑒核示遵故此事現尙在擱置中而漕運局總裁錢永銘氏則以裁撤與否迄未奉得通知昨特自行具呈財政内務兩部催詢其文曰竊查去年十一月三十日奉鈞部會同内務部訓令復設漕運總局飭派某爲總辦猥以庸愚詎膺重任且平素主張米穀流通設局限制無異遏糶旣乖自由貿易之理尤與夙昔主張相違以是奉檄躊躇遲未舉辦疊奉部電敦促來京並承頒發舊日檔案稔當初漕運設局原委蓋通商條約上禁止米糧外運非藉漕運名稱無論中外商民不能運米出境是漕運設局本旨仍在流通米糧初非壟斷爭利可比私心竊慰當卽於去年十二月二十六日呈報開辦籌議進行一切悉照部定章程辦理卽商家禀請承運米糧各層亦均先後代陳鈞部主持在案近日報章紛載鈞部提議裁撤漕運局業經國務會議通過各情迄今多日未奉明令飭知是否道路謡傳抑或實有其事本局未審鈞部政策所在一切不敢進行而商家多方催詢又屬無詞可答究意是否裁撤擬請迅賜令示以憑趕辦結束某亦得早卸仔　實爲　幸云云 
[北京會源號刦案破獲]  
　　北京安定門大街會源銀號於前晚（四日）七時突有匪徒身着大氅三人便衣一人口操奉天土音進入該舖以兌換銅元票爲名直入櫃内並關守街門施行一鎗打毁玻璃櫃子復將電線扯斷在内之人一穿便衣係灰色庫緞皮襖靑緞馬褂洋便帽持有手鎗一穿綠色大氅頭戴小帽並戴有假鬚手持尖刀嚇令舖夥不許聲張問明銀錢存放處所刦去現洋二千餘元其臨去時適遇舖夥董某由外取回金絲約四錢餘銀絲十餘兩亦被該匪等奪去迨經喊警追趕巳無蹤跡據該舖夥等傳說該匪等面貌頗熟似於數日前在舖内詢問兌換𦍑帖行巿等語該區據情電告總監總監之夫人新近逝世雖在料理喪事之際而於廳内公務仍督飭進行聞是日午後猶傳集各區署長及隊長殷殷誥誡督飭長警於地面嚴加防範毌得疏懈不料數小時後即發生此案聞信之下頗爲震怒對嚴斥該管區署長並巡官長警等對於此次外來匪徒行跡毫無覺察不能預防殊玷職守巳分别懲罰並懸重賞通令查拿限五日破獲茲聞此案昨日（五日）已經破獲係因有奉天人鄧玉亭者前於民國二年曾犯案經警察廳送交軍政執法處懲辦嗣後改邪歸正充某機關偵探前日會源案發生後辦案者以搶案匪徒係奉天口音對於鄧氏不無疑慮乃於昨日帶同該銀號夥友前往鄧庽探詢留該夥在門口等候及鄧送客出門爲該夥瞥見議爲搶案匪徒之一不禁失聲大呼而鄧氏亦頓時張皇失措神色大變當經提署警廳拘捕並在其庽内搜出手鎗二支及在會源所刦之贓鞠訊之後供同黨害内左一區界内捕獲二人在内右一區界内捕獲一人此案遂經破獲 
[國語研究會討論進行]  
　　去年八月北京敎育界中人爲改良初等小學校起見發起國語研究會於本京巳見報端茲聞贊成是舉者甚多二月十八日在宣武門外學界俱樂部開會討論進行方法蒞會者皆研究敎育社會有名之我當經議定簡章九條錄之如左一定名中華民國國語研究會二宗旨研究本國語言選定標準以備敎育界之採用三會所設於北京（暫借北半截胡同旅京江蘇學校爲事務所）四會員凡贊成本會宗旨者由本會會員介紹得爲本會會員 
五職員設會長一人副會長一人幹事若干人評議員若干人由會員互舉之六會務（甲）調查各省區方言（乙）選定標準語（丙）編輯語法辭典等審（丁）用標準語編輯國民學校敎科書及參考書（戊）編輯國語雜誌七會期每年開大會二次如有特别事故得開臨時會八會費本會開辦經費暫由發起人擔任之常年經費由會員擔任之（每人年繳會費二元）九附則以上簡章得於大會時以多數會員之同意修改之 
　　該會發起人於當日開會後並有徵求會員書發表其文曰中華民國國語研究會之起原蓋由同人等目擊今日小學校學生國文科之不能應用與夫國文敎師之難得私塾敎師之不曉文義而無術以改良之也又見夫京師各報章用白話文體者其銷售之數較用普通文言者加至數倍而京外各官署凡欲使一般人民皆能通解之文告亦大率用白話乃知社會需要在彼不在此且益恍然於欲行强迫敎育而仍用今日之敎科書譬猶不能求衣者責之使被文繡飢不能得食者强之使齒梁肉夫文繡梁肉何嘗非寒與飢者之所願其如貧窶力不能逮何職是之故同人等以爲國民學校之敎科書必改用白話文體此斷斷乎無可疑者惟旣以白話爲文則不可不有一定之標準而今日各地所行白話之書籍報章類皆各雜其地之方言旣非盡人能知且戾於統一之義是宜詳加討論擇一最易明瞭而又於文義不相背謬者定爲準則庶可冀有推行之望此同人等發起斯會之旨也四方君子有與同志者幸贊助焉此啓發起人（直隸）嚴修高步瀛胡家祺王祖彝 
　　趙憲曾陳寳泉曹振勛張仁輔王璞陳哲甫　　孫壯張錫龍（山東）高丕基孫初超（山西）　　梁善濟（江蘇）唐文治張一麐袁希濤伍崇學　　吳敬恒沈彭年白振民李祖虞潘昌煦王應偉　　王仁夔管城董瑞椿葉慶祜鄒福偉吳興讓　　朱文熊彭清鵬陳懋治陸基張永熙方還　　張應奎黃中彭詒孫陳去病殷松年茅恩海　　徐翼周開鋆（安徽）汪國傑江仁綸（江西） 
　　陳任中陳衡恪（湖北）陳問咸徐協貞李步靑　　陳文哲盧均張繼煦（湖南）易克臬黎錦熙　　熊崇煦楊昌濟陳潤霖（四川）王章祜吳思訓　　張遠蔭（浙江）蔡元培章宗元錢家冶周慶修　　張維勤楊乃康徐維震虞銘新陸懋德張紱 
　　錢稻孫（福建）王孝緝鄧萃英劉以鍾（廣東）　　梁啓超何士果雷通羣湯昭（貴州）毛邦偉　　（奉天）趙厚逹（吉林）李臍恩 
[三誌外交聲中之湘聞]  
　　譚組庵省長昨訓令警察廳云爲訓令事興以還湘民智識漸開程度漸進對於各友邦旅湘僑民咸知以禮接待但際此外交緊迫之時或不免有所誤會省會華洋雜處尤當愼爲預防無論中德邦交未至决裂即不幸而抗議無效仍當文明處置仰卽轉飭所屬一體妥愼保護而外人對於外人之間亦須特别注意毌使稍生事端是爲至要切切此令 
　　譚以我國提出抗議已久德國覆牒刻巳遞至北京内容若何亟須探悉遂於日昨電致段芝泉總理請即將覆牒内容摘要電示並以德國覆牒如果不能滿意則勢將與德斷交此後外交變幻或竟至第三步亦難預測我國對於運事上之布置自應未雨綢繆遂於二月二十八日在軍署召集秘密軍事會議以收集思廣益之效是日軍界要人到者甚多 
　　旅湘各洋商以美德絶交華洋商對日形停滯遂與津滬各本國商圑議决維持方法數事昨已通知長沙各華商查照並聞此項維持方法大要如下㈠洋商採買土貨萬一出口阻滯届期亦須交銀提貨不得藉口退盤㈠貨價漲跌無常如果洋貨漲價華商前定之貨仍照立約定交之盤價辦理不能要求增加分毫並不得以次貨抵塞㈠航運設有週折或運費奇增仍歸該行擔 
負㈠届期不能交貨除退定銀外並酌賠損失 
本年春茶巳將上市而湘省各屬茶市極爲蕭條不特外商到者不多卽華商亦寥寥無幾昨有自高橋來者（高橋爲長沙著名之茶市）謂該處僅到本省商販十餘號俄國商家一號所以如此蕭索者聞亦爲外交急迫之影響也 
[鄂議會之臨時會與常會]  
　　鄂省議會原定於三月一日開臨時會現以内部意見紛歧爭點甚多王信敷與屈佩蘭兩副議長一留京未歸一稱疾不到一日開會僅到四十九人不足法數臨時遂改爲茶話會議定再展十日於十日開會若届期王屈二副長俱不到會則以郭肇明爲臨時主席代理議長職務聞此次開會擬先舉議長現詹趙梁第二次請願參議院又巳可决資格爭點似將解决實則三議員復職問題國務院縱無異議王子春省長難保不竭力反對蓋詹大悲資格一復不惟議長他人難爭即前選之三參議員亦將以有非議員投票不能作算也 
　　前此王省長咨行議會係指定三月一日爲召集第三届常年會之期而省議會召集臨時會亦係以三月一日爲開幕雙方適相衝突日前已到各議員略加討論主張各有不同惟與議者不過四十餘人即令一致亦非全額過半數之意見斷難發生效力是以議會咨覆省長文内但云請延期十日開會並未標明係開常會抑臨時會字樣據聞當俟開會前數日召集全體茶話會徵集大多數意見再行解决 
　　王兼省長以上年改選參議員候補當選人尙未全數選出三月一日之會議員僅到四十餘人開會式尙不能舉行何能組織三分二以上之選舉會現在雖已展期但十日以後到會人數如仍不能滿足三分二以上補選又將延遲殊於選政有碍特令各縣知事查明該縣省議員蹤跡通知查照届集省如有病故或辭職不就者務於開會前由該知事呈報到省以憑選補 
　　鄂省五年度地方預算案係於上届常會閉會前三日咨送到會雖延長會期二十日而審查報告大會討論均難縝密現第三届常會開會在卽日昨該會特公函通知省長將六年度地方新預算案務於開會三日内送交到會以便從容審議 
[鄂屬陽新縣發現種烟鉅案]  
　　湖北烟禁早報肅清不圖向不種烟之陽新縣近竟有私種之事巳經該縣知事李之幹將違禁種售之樂子貞拘解來省請示王兼省長以現在烟禁森嚴樂子貞膽敢私種私售實屬玩法已極應亟嚴究除令該縣知事將種烟田土概行查明充公外特將該犯發由高等審檢廳轉發地方廳審訊聞供詞牽涉頗衆前知事徐久緒與上年派往該縣 
查烟委員魯某曁縣署科員警隊等均曾受其重賄尙不知當道能澈底根究否茲將陽新縣呈文節錄於下案據禁烟查緝趙貴生報稱一月二十日同隊士蘇遐齡往西北鄉一帶查禁烟苗查得樂木林地方烟苗徧地當詢此處田地多係土豪樂子貞出佃收租多納烟土視爲奇貨出售因欲查其實在邀同圑總陳福田到樂家假稱查緝發癮要吃鴉片樂始不肯言之再三始取出烟具全副烟膏兩盒在東邊客廳内吸食又向買土三錢付錢六串有蘇遐齡陳福田看見合將烟土繳案並將查緝情形報請核奪知事據此旋下鄉查訪得悉前情誠屬實在現已票傳樂子貞到案質訊反敢兇閙法堂當予收押竊知事對於烟禁雷歴風行到任以來出示已十數次拿辦已十餘起上年冬曾下鄉查禁召集鄉民剴切開導並取具團紳族長剷除烟苗切結現已剷除不少擬卽帶警隊協同軍隊下鄉督　以期盡凈惟查屬縣烟禁之壞由樂木林始而 
樂子貞實倡之該犯田土甚多於前歲由異地購來烟種令各佃私種上年獲利甚巨秋收後又復批罌粟種子於各鄉故鄉民爭趨重利毒卉蔓延雖經迭次嚴禁尙難肅清現旣將樂子貞拘案非從嚴屬懲辦不能儆戒大衆 
[粤黔兩省烟賭之西訊]  
　　字林報二月二十八日廣州通訊云中央政府與國會近皆主張禁絶廣東彩票賭捐據陸督軍朱省長最近答覆中央之電文觀之此事今尙未能實行蓋廣東賭捐每年可收洋四百五十萬元苟無籌欵善法以事彌補則必有支絀之虞陸督軍與朱省長建議改良鹽務緝私辦法藉增歲入以爲禁賭之預備查鹽稅現每年僅收洋七百萬元私運若絶則可增至千萬元以上至於賭捐據陸朱云非候鹽政改革罌粟業巳禁絶兩省當道巳定三月一日派員會同勘查另有數縣知事報稱山地人跡罕到之處今仍有私種罌粟者衆信地方官吏現皆竭力從事掃除此害上年革命之際莫擎宇曾在汕頭動用捐稅洋二百萬元該員巳上報銷但仍有八十萬元用途未明故粤省當道已派員赴汕頭調查此事 
　　字林報二月十三日貴陽通訊云本省當道現禁種罌粟頗形認眞頃在遵義聞縣知事懲辦私種之農民甚爲嚴厲已有數人受鎗斃之刑省長且出有示文警告人民略謂中黄所約禁絶鴉片之期將於本月滿限駐北京英公使現巳派員赴各省調查情形如敢私種罌粟查出定當嚴辦云云某土司巳因栽種罌粟被拘下獄上年地方官對於禁煙事宜無聲無臭甚至有販賣鴉片以圖利者尤以大員爲甚於是人民以爲煙禁寛弛紛紛私種不意因此而罹法網此實在上者有以導之也 
[蕪湖快信]  
　　陸軍測量局派地形課長程立民率同班長何書紳温毅二人來蕪實測險要及東西梁山砲台建威兵艦前日由寗來蕪艦長郁邦彦曾登岸赴各機關拜會 
　　蕪湖上游三十里之三山鎭本月二十日晚有盜匪數十人搶刦店舖多家並將水警舢板上之快槍搶去七桿此間安武軍第一路統部得水警三署長閣廣勝報告當派兵士一連馳往追捕松滬護軍使派員來蕪採購軍米一萬石財政廳通令蕪湖米釐局按批驗放 
　　蕪湖上年出口米糧總數計海關三百三十五萬七百六十六石常關十二萬四千二十七石（按關碼每石合 
一百斤） 
 
 
 

Page 7

 
 
　　蕪關中學校長查衡仲因就省議會秘書具呈辭職巳委前校長陳采臣接辦 
　　蕪湖烟酒稅向歸縣署兼辦茲經省垣酒稅總局委派朱秉謨來蕪自行設局征收 
[安慶短簡]  
　　財政廳整　牙稅特委許金綬黃銘新毛熙淦張宗華宋紹璋鄭寳年汪漪等分赴各縣切實調查以裕國稅 
　　財政部印花稅專員姚東彦日前來皖現因事竣准日内起程赴贛調查 
　　蒙城知事汪履中私運烟土一案業經地方廳呈明省長已電傳汪知事來省歸案質訊 
張督軍近以駐防繁昌軍隊與該縣知事時有接洽昨特加委吳知事爲定武軍隨辦營務處以明權責 
　　安慶道尹徐鼎康本月七日爲六秩壽辰特假奉直會館設筵演劇 
　　安省民碞報現爲公益維持會機關報已由省長委蔣子才主任編輯昨已著手改組 
[杭州快信]  
　　山西省長派員張履康王守珪張直生陳登甲温國璋張鳳彩等來浙調查學務齊省長巳飭各屬一體查照詳加指導 
　　楊督軍以省道籌備處無軍事性質議决劃歸省長管轄昨飭吳處長尅日遵辦軍界兼差人員一律撤回 
　　齊省長昨委陳步棠爲第一區警備隊統帶常榮清爲第三區統帶飭令即日到差 
杭縣鹽警局長蘇保和濫用刑訊案地檢廳巳提起公訴蘇延律師茹古達辯護 
浙省印花稅部定四十萬元杭縣認額三萬五千元（餘縣俱不及萬金）總商會昨派員會同處委戴振聲分赴各鄉鎭勸導 
地方通信 
[蘇州]  
　　無錫揑名控案之飭查無錫縣警察第四區巡官陶春圃前因所屬長警因賭罷崗經蘇常鎭守使及王道尹委員澈查近有該邑公民鄧某薛某等百零五人具名公電道署瀝陳縣知事　護縱容致擾商民情形請查辦嚴究即經王道尹電令知事將鄧薛傳案爰於今日來蘇詢問此電底　鄧薛等茫然不知及至擲閱電稿方知被人盜揑其中所列人名大抵物故者甚多遠居各省者亦佔其半王道尹以知事爲地方官長即有違法害民劣跡　著不妨依法控訴此等盜名揑造電禀顯屬抰私誣告刁風斷不可長因訓令該知事就近密訪主勸之人查明虚實以憑重辦　　城東幼稚院落成蘇紳貝載安及其弟潤生鑒於貧　不能普及敎育特出私欵建設幼稚院一所於齊婁兩門之内名曰城東幼稚院收養貧孩敎授課　昨日（六號）該院行落成禮邀請各界人士參觀王道尹孫知事崔廳長均蒞會各有頌詞祝其造福桑梓並希望將來成績卓著當由貝氏昆季招待設備茶點欵待來賓甚多僑居蘇地之各國人士來院者亦有二十餘名開會時相斷演說他若本城紳士吳蔭培尤鼎甫宋繼成等亦均到會所有會場秩序大概如下　開會凑樂院長宣告宗旨及開辦情形報告已有幼孩宣讀頌詞來賓演說攝影閉會 
　　自治研究會成立續誌蘇垣自治研究會於夏曆二月十一自開會成立選定總幹事及政務會務部主任幹事等巳誌前報茲悉該會於十二日繼選各科幹事當選者爲吳允中萬惟輸徐良葉正申孔憲穀王銓徐均　顔大圭宋銘　陸懋順　沛李思愼宋銘仁沈百榮李振霄潘志達陸炳章周大貴　錫昌費廷璜許照儒王昭顧鏞胡士楷劉振武劉謇張冤傑金南　黄汝奎潘起鵬　俊臣馮世德馮銳顧元昌金德耀金天翮潘承　彭應昌龔鼎程大琛錢鼎陸家鼒蔣紹曾鮑和清唐天受金曾圻金樹芳毛士琪趙勛陳殿元陳大鴻高壽萱卜諧律葉柳村陸宗漢羅植五十六人分别推任内務財政敎育實業文牘庶務會計交際各科幹事聞尙須另擇日期開職員　籌商進行事宜 
　　公社選舉職員胥門外胥江巿民公社及商圑五部職員現當第四届更選之期昨日開會投票選舉結果以季小松得票最多當選爲正社長劉正康蘇稼秋當選爲副社長其餘當選之唐曉巖呂杏溪姚千里徐松筠顧世綬劉允餘等二十餘人分任各項職務 
　　部電軍人勿越範圍蘇常鎭守使署昨奉陸軍部通電以中德國際問題未解决之前各省軍隊應靜候中央命令不得輕發議論逾越常軌各級軍人亦當服從長官指揮謹守秩序遇有外國人士遊歷經過者務宜格外保護不得稍存輕視云云朱鎭守使奉電後巳通令所屬軍隊遵照矣 
　　水廳長飭艦緝匪水警趙雲生廳長近以蘇州太湖爲江浙毗連要區梟匪出没無常特派仁勇艦長葛長發振威艦長周維屏等於即日開駛太湖分駐東西洞庭一帶扼要巡緝以杜　匪乘機竊發一面通令各專署轉知駐汛各巡船勤愼從職并擬親自出巡一周 
[松江]  
　　示招體育專修生北京高等師範學校呈准敎育部增設體育專修一科額定五十人並請部轉咨各省代老一二人送京覆試現省署巳令飭來縣出示招考凡有師範及中校畢業資格自願投考者携帶四寸照片於四月八號以前前往省署敎育科報名聽考云 
　　駐軍之野外操演松江防守司令何旅長所部十五圑駐松以來操演場内操演異常勤奮野外操演則因負郭地形溝渠交錯不便操練尙鮮舉行茲值春風和煦且農事尙未舉工最宜野操今日十五圑一螢及所屬機關槍一連全副武裝勘定天馬山一帶實行野外操演上午九時整隊出發直至午后三時始回 
　　天馬山又出連刦案縣屬天馬山鄉刦案頻聞該處著富錢朱數姓被劫尤　迄今未有所破獲詎三號晚間復來挾有快鎗之劇盜四五十人先刧錢姓刃傷婦女一人附近朱姓聞警而起鳴鑼兜捕乃該盜等自恃人多開鎗辭擊圍捕諸人反被驚散遂一擁至朱姓家毁門入内攫得朱姓幼子犖縛　上牢火遍身燒熾慘逾炮烙嗣　蜂擁至附近新鎭打入某姓肉舖飽欲而去該處居民莫不閉門深匿直至翌午始敢出外李知事得報後卽親往查勘當以案情重大即請駐松防守司令何旅長妥籌善後何君亦願以保護地方自任允撥所部由警卒導引逐夜向該處巡緝用防意外 
[無錫]  
　　處分存土之電令代理縣知事朱祖懋近以烟禁期限將届對於限滿後處置烟土未見省中定有辦法公布特於日前電省請示茲聞齊省長昨已有電來錫其文云無錫朱知事覧漾代電悉印花土合同期滿後所有烟土不問有無印花均應公别治罪前巳分别合行布告在案該縣土店届期閉歇後如有存土一經發覺卽應按律照辦所請給價收買無此辦法省長齊支印額此則收買存土一舉似亦不贊成也 
　　限緝城中刦案城中沈果巷前營土衆起家之徐允大被匪藉搜查私土爲名刦去金飾銀洋數百元此案發生以後官廳即派警嚴緝盜匪嗣於馬路　到異鄉口音之嫌疑犯兩名因訊無關係即行釋放近日此案爲蘇當王道尹所悉即於日昨電令來錫謂徐姓刦案該匪徒等膽敢於城廂巿區糾衆白日行刦實屬目無法紀無論爲擔土爲盜犯均應嚴官跴緝限期弋獲以憑法辦等晤朱代知事奉文後已咨行運警各機關一體嚴緝未知能否獲案也 
　　告發重婚案前清曾任福建建安縣知縣王念椿之第三子王映西曾娶許榴仙之孫女爲室詎王忽又涎其小姨而岳母因愛婿之故非但不爲拒却反將幼女挈至上海在某旅館與王秘密結婚事爲女族許長庚所知即赴縣署禀控矣 
[鎭江]  
　　喉疫可畏此間自入春以來天氣亢晴久無雨澤以致患喉　者接踵而起近日傳染尤速死亡相繼聞此次所染喉疫勢甚　　不起者十有其九甚有起病至死不逾數小時往往不及醫治甚可危也 
　　裁撤臨時游緝隊瓜洲水警第一專署趙署長去歲因所屬各鄉盜匪充斥搶案迭出特由本署酌撥師船十餘艘編成臨時冬防游緝隊由黃君統帶分駐沿江新洲大港丹徒等處以咨梭巡現在冬防已過趙署長特於本月五號起將所編之臨時游緝隊裁撤至所撥師船仍回瓜洲汛 
[南京]  
　　觀濤公産案之近訊南滙觀濤公産應歸鄉有一案自去冬省議會照案議决提出建議案後卽咨省長查核施行當經省署令飭南滙知事查復在案近聞請議人陸以鈞呈請滬海道尹轉請省長派員詳查觀濤公産來歴以期證明原案之均有實據並聞省會開會後對於此案將另辦咨文届時省署當再有訓令到縣云 
[九江]  
　　議辦模範國民學校敎育公所三月三日召集紳學界開會首由鄭養田君提議前有之公立模範兩等小學校每年魚捐欵七百二十串並現有賓興洲租與電燈公司每年租金洋九十六元以及常洋兩關之租金作何用途當有主張辦縣立模範國民學校者有主張辦乙種實業學校者後經多數表决以爲國民學校實爲敎育基礎應仍在原址辦理模範國民學校以示表率至乙種實業學校開支較多現有經費尙恐不足不如先辦縣立模範國民學校一俟孝廉堂息金有着卽行改辦乙種實業學校並附設國民學校云 
　　租戶盜賣廟基能仁寺旁廟基一塊前租與某租戶興種菜園乃該租戶竟以所租廟基盜賣與諾立書院梅某嗣經該寺方丈要求地方紳董羅肇修陳雨辰等函致九江縣知事證明其事並一面禀請縣署核辦聞該租戶巳被管押矣 
[湖北] 　　 
　　王芝祥過漢記四川檢閱使王君芝祥刻巳公畢日昨由宜昌附商輪抵漢駐節大旅館王督軍當派副官張濟安乘江震兵輪來漢歡迎王檢閱辭謝並差片道候嗣督軍因有要事與王使面談旋乘輪來漢就大旅館茗談良久握手言别王檢閱使即於是晚專車北上 
　　會勘烟苗有期王兼省長昨令各縣知事云准内務部咨開英使派員查勘各省烟苗業已抄單咨行到部訂於三月上旬同時出發除由本部會同外交部派員陪同分赴各省查勘外合行咨請飭屬一體遵照所有部員陪同英員到境查勘時各該知事除派警妥爲保護毌須供應以節糜費等因除通令外合行令仰該知事查照 
　　更正四日蘇州通信載蘇常烟酒公賣分局長唐愼坊因事撤差一節茲接唐君來函謂實係因病辭職並非撤差特此更正雜評一 
[中美之國會（一子）]  
　　　美總統以無權决定武裝中立而特召集上議院之特别會　議其蒞院之宣言光明正大議員爲之感動故雖有少數反　對者亦不足爲該案之障碍此美國對德交涉最近之態度也 
　　我國之政府今亦將以外交方針徵求國會同意將來議員　之反對與否不敢逆料第我國所定之外交方針與美國之　外交方針不同美之武裝中立手續與關係尙節單而我國　所定方針之手續與關係則甚復雜利害且勿論將來加入　後之義務範圍若何爲今日先宜研究之問題何種義務爲　我國力所能負擔何種義務爲非國力所能負擔此爲方針　决定時所應同時决定者也此外牽連而及之問題尙多皆　當於事前審愼籌議爲議員者可稍忽乎哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[孫中山對於國際問題之兩電]  
　　致英首相電昨日本埠字林報大陸報皆載有民黨鉅子孫中山君致英國首相喬治君勸勿慫恿中國加入協約之英文電稿一通其要旨略謂文中國之愛國士也且曾賴英國保護得以保全生命亦英國之感友也責任所在不敢不以英國駐華官員運動中國加入協約大不利於中英二國之情形爲閣下告焉英人常有以中國加入協約之問題囑文討論者文審愼研究竊以爲中國破壞中立適與兩國有害蓋中國乃一幼稚之共和國恍若甫入憲政醫院之病夫不能自行照料尙須善爲看護扶助是中國未可視爲組織完善之國家其能自全者僅賴國民嗜好和平之習慣與感情耳但若異見一生則大亂隨之中國人民從前極信任英國之實力與其最後之勝利但自意雖不惡識則太短之英人鼓吹中國加入之說生英字報且有主張派華兵數師赴美索波太米亞作戰者自此而後此種信任心遂大摇動矣若中國果入戰局則必妨害中國之國家生活且傷損英國之遠東威嚴蓋自中國人視之協約國欲中國加入之一念適爲協約國自認不能與德對抗之一證也段總理報告總統謂協約國要逼中國加入此說甫傳中國執政者之間巳生内訌意見不合將爲亂階而仇外派與回敎徒爲中國境内勢力强大而有危險之兩大部份者皆將被激而起自起義以還仇外感情已見消滅惟仇外精神終未泯滅一旦有機可乘安知拳匪妄殺外人之舉動不再見於今日戰事一開無知之輩對於外人何能分别孰友孰敵推其結果各國胥受其害而在東方利益更大之英國受害自必愈重再回敎徒亦正未可輕視蓋向聖地作戰自回敎徒觀之乃大不敬也且恐中國内亂或致引起協約國間之内訌内訌一生則與協約國之主義大有妨碍此誠中國内亂之極惡結果也依此情形處此時機中國除嚴守中立外不能望有他種行動文之曉然於閣下之前者不獨志在保全中國以免離亂亦因對於英國感情極深有所感而發也云云 
[致參衆兩院電]  
　　北京參衆兩院均鑒外交問題關侮至大文亦國民一分子於此不能不貢一言今日主張加入協商諸君有以利害言者謂加入之後可以一躍進爲頭等國外交從此順利言之自成理有以人道公理言者謂德恃强權必須懲創義不能坐視公理淪亡雖以國殉亦所不辭其精神尤可欽但文以爲一國之地位能否上進須視自力加入之結果於國中有紛亂之虞無改善之效則頭等之想像恐未可幾且爲中國損者同時又使協商諸國之弱點暴露將致發生他種困難則欲爲人道助者恐反爲德人所利也且歐戰本爲利害之爭我國事與彼殊不必以人道爲出自驅入苙文於中國加入一事再三熟慮審察南方情况灼知加入以後必起兩種危險其一爲排外之盲動也一爲回敎徒之離叛華人排外性根久伏遇隙必發一旦開戰則必有國内敵人損傷及我之事其圖報復者將不辨國籍恣行殺戮第二之圑匪彈指可見回敎徒在中國勢力不可侮若與土戰彼必循其宗敎之熱狂起而反抗中國從此大亂危亡指日而見此豈徒中國之不利而已協商諸國引入中國以圖强助殊不可得而圑匪之禍先被之更恐以中國内訌將有一二國以他一二國之行動爲與已有妨協商國之圑結將形危險此實於中國與協商國兩無利益之事但此兩危機協商國人未能察及誠使了悟必不勸誘中國蹈此危機文處南方察之最審昨已以此意電英國首相勸其打消此議英相賢明於此必能曉悟但恐彼國際行動巳經發表不能等於兒戲遽爾收回轉圜之方仍視我國今者報稱政府巳决加入此或有迫而然諸公代表民國責無旁貸務望審察堅持轉圜樞紐惟在諸公勿以中國投之不測之淵庶幾不負國民重託孫文茲並將致英相電文電請公鑒 
[上海外交商榷會成立]  
　　上海外交商榷會於昨日下午一時在新閘路新康里一百七十四號本會事務所開成立會各界到者頗夥公推裴德剛君主席報告宗旨略謂自政府對德提出抗議以來全國人民贊否聚訟無定但此舉實我國存亡之一大關鍵究竟抗議後應否絶交絶交後有無宣戰之準備宣戰後我國所受之利害何如凡屬國民均應自覺尤望到會諸君就現勢及將來之利害切實商榷明白解决以匡助政府并電各省發表意見徵求協助以救敎局云云當由高漢傑君演說略謂我國主張加入協約之最力者首推梁任公先生其所持種種理由就學理而論是誠然矣特就我國國勢着想則我國旣以各國均勢而存立加入協約恐轉於均勢有礙而一舉一動反易受人之牽率爲我國計似仍以嚴守中立爲宜將來與各中立國以調人資格加入平和會議實爲上策云云次張慶三周召南裴仲俠等相繼演說詞旨皆以現政府之政策國民當愼重考慮演說畢當又議决章程推舉職員當場舉定裴君德剛爲正主任高君漢傑爲副主任并請文牘科主任慶三君擬就電稿經衆認可遂摇鈴散會茲將所議章程及電稿錄下章程（第一條）本會以商榷外交匡助政府爲宗旨（第二條）凡與本會宗旨相同者經會員二人以上之介紹得爲本會會員（第三條）本會正副主任各一人外設評議調查文牘庶務會計五部評議部設議員二十人調查部設調查員三十人文牘庶務會計各設幹事四人由會員推定之各部辦事細則另定之（第四條）本會大會無定期由正副主任召集之（第五條）凡特别贊助本會者得推爲本會名譽贊助員（第六條）本會經費概不對外捐募純以會員當捐充之（第七條）本簡章由會員五十人以上之提議得修改正之（第八條）本簡章自大會議决之日施行電稿北京外交商榷會公鑒外交日急國事艱危凡在國民莫不有責貴會審愼外交福國利民曷勝欽佩緣於上海組織分會巳於陽日成立謹聞上海外交商榷會裴德剛高漢傑等叩 
[工商研究僵之響應]  
　　工商研究會近接留學日本商科大學生黃紀清劉世圻鍾震嶽工科舒信偉商業研究科蔡方璿工業機械科黃元識電汽科程懋型等來函願組織分會並代調查以助會務進行該會即於昨日附章函復茲將復函錄下頃奉大函誦悉種切諸公熱心實業負笈遠遊無任欽佩承詢會事茲奉上章程二十份職員表十張入會介紹書五十紙敬祈察收本會宗旨在集合圑體工商界研究改良期致富强現在滬上巳有會員八百人創設陳列所一處陳列各種國貨以供公衆研究開設商業學校一所以期推廣商業敎育發行月報一種名曰工商雜誌華英文并列本月可以出版凡此均爲本會成立之初步異日各處分會成立應如何進行之處隨時由衆公决倘荷諸君贊助在日組織分會調查東瀛工商狀况及其改良方法報告本會誠所至幸如何進行之處仍希見復爲荷 
[部頒公用乘車證之實行]  
　　交通部前因各路濫發免票擬訂統一辦法起見業飭各路將所發舊免票一律停止印刷暫行通副使用至本年三月底止業誌本報茲探悉此項部頒新式乘車證巳由部分别發交各機關應用並飭各路局局長於本路乘車證内附簽姓名以昭愼重滬寧江局長已函致車務處遵照除本路所需乘車證另行列表呈請頒度頒發尙未給領仍准將舊免票暫爲使用外其餘各機關所用滬寗路舊時免票飭由查票員隨時查驗新證收回舊票以便彚繳核銷等因奉經車務處通飭各站長及巡察員一體遵照矣 
[報運銅塊之注意]  
　　滬寗鐵路管理局奉交通部令開查制錢禁運出口載在約章前准財政部以奸商販運制錢或鎔燬制錢販運出口咨請通令各路一律扣留當經本部通飭各路遵辦並據各路驗明商人報運銅塊有鎔化制錢痕跡扣留報部核辦各在案惟鐵路係營業性質職在運輸嗣後如遇報運銅塊應由起運之站先行驗明如有制錢鎔化痕跡無論中外商人一概不予裝運毌庸扣留其有匿報夾帶情事經路站查明屬實仍照路章扣留報部咨請主管衙門决定辦法飭局遵行除通令各路外仰卽通令所屬遵照辦理 
[印花稅實繳定數之函告]  
　　上海縣沈知事致縣商會函云逕啓者案准北商會函開准貴公署會同稅務公所來函並印花稅票二萬元囑爲勸銷等由當以印花稅辦理未善轉多窒碍非按原頒稅法參以上年商會聯合會審查一案修改頒布恐難推行等情復請查照轉呈一面仍設法勸銷無如各業購存印花稅票爲數尙多商力有限不能强令再購再存是以交會勸銷之二萬元尙存儲本會日前准函以敝會長勸銷印花稅呈奉大總統傳令嘉奬愧不敢當惟旣承諄囑自應隨時設法代爲勸銷未審是項稅票敝會代銷實數若干由會繳署實繳若干祈見示等因到縣查印花售價本無折數因有辦公費可扣遂有不計辦公費爲減價銷售情事又因辦公經費多寡不一遂有所減之價彼此參差示能一律情事茲將廳提公費逐項計算由縣署銷售者提五釐檢查費爲九五折又提一成辦公費應照八五折之數報解其轉送商會行銷者提一成辦公費奉文不再提檢查費爲九五折又提商會七釐公費應照八三折之數報解凡此之類無不以辦公費多寡爲增減其售價一律之數究應定爲若干確數尙難懸計惟將縣署辦公費全數核除僅提檢查費五釐再提商會七釐公費則縣署轉發稅票實有票價一成二釐可除均照八八折之數實繳縣署擬卽以此作爲定數除函復北商會外相應函達卽希查照爲荷 
[本票請免印花之轉呈]  
　　上海縣沈知事因准總商會函請南北市錢業本票免貼印花特爲轉呈江蘇財政廳文云呈爲商會函請上海南北市錢業本票免貼印花據情轉呈仰祈鑒核示遵事竊迭奉鈞廳批據知事呈查明計條性質請核辦由曾奉批令飭即函知商會轉知各錢業嗣後所出本票一體遵章購貼印花並即咨移淞滬警廳查照等因奉此遵經函知上海總商會曁南市商會轉知各錢業遵照並咨淞滬警廳查照在案茲准上海總商會函稱據南北市錢業公會議復錢莊本票請准予免貼印花等因 
知事以此項本票業奉批令購貼印花勢難再請邀免惟旣據該商會堅請轉呈未便壅於上聞理合據情轉呈仰祈鑒核批示俾便轉知 
[愼選錢業公會之會長]  
　　上海南北市錢業各將原有之會商處合組爲上海錢業公會附設於上海總商會曾誌前報茲悉該會現巳組織成立惟會長一一席該業以非素孚人望辦事熱心者不克當此故連日各錢莊就兩公所會議擬公請總商會兩會長兼任而朱沈兩君因事務殷繁兩次辭謝現擬公推總商會坐辦錢業董事嚴漁三兼理亦未决定故該會正副會長一席尙未揭曉云 
[水巡官緝獲圖刦匪徒]  
　　前晚十二時閘北水巡隊派駐所巡官解廷貴率領巡長秦文秀巡士姜希盛王瑞春李玉盛等駕舟出巡至廣肇山莊見一划子船向西疾駛當以其形迹可疑喝令停泊上船搜檢在船頭内抄出單雙筒毛瑟鎗各一支子彈五十二粒手鎗一支鎗珠六十五粒大小刀二柄並獲搖船之周四苗友喜二名向之盤詰據供另有小船一艘停泊叉袋角已邀集數人擬往小沙渡行刦云云解巡官得供後即親率長警前往叉袋角將該小船及船内之潘學貴倪玉才倪玉盛及婦人倪趙氏與男女小孩三口一併拿獲昨晨一併解送淞滬警廳請訊 
[弔出辛家宅刦案贓物]  
　　楊樹浦附近辛家宅辛長生家於上月二十二號夜被匪持櫙入室刦去值洋三百餘元之金飾現洋逃逸當經報捕請緝在案前日有美捕房包探王桂庭在虹口元芳路查見湖北人俞大發形跡可疑鳴由四百四十七號華捕帮同將俞拘入捕房搜獲當票吊出辛家被刦原贓傳同事主認明於昨將俞解送公共公廨請究先由事主辛長生上堂訴明被刦情形惟稱當時是否有被告在場不能辨認等語訊之俞大發供稱此項當票係友人徐金標囑我代爲取贖實不知徐何處得來求 
察會審員王肇之君核供商之美沙副領事判俞還押候查明於下禮拜四再訊 
[查禁擾害商業之游民]  
　　滬甯鐵路警務公所王總巡昨奉江局長函開准廣肇公所函據各商號公函以麥根路車站貨棧附近時有無賴游民藉端滋事各商號夥伴到棧扦樣出貨往往被其纏擾日前竟聚衆圍毆傷店夥一人抬赴醫院醫治幸傷勢尙輕不至變生意外如此情形若不設法查禁後患何堪設想應請轉函滬甯路局於貨棧附近各處飭派路警隨時梭巡切實保護以戢頑風而安商業等情查麥根路貨棧爲商貨萃聚之所關係極爲重要豈容無賴游民藉端滋事自應查明嚴禁以資保護合亟函飭該總巡查明禁止並將辦理情形具復爲要等因王總巡奉文後巳飭長警分投麥根路貨棧附近嚴密查禁以維商業矣 
[木商會議木排問題]  
　　上海木業公所爲要求濬浦局允准南市各木行在沿浦灘停泊木排一事特於前日開會集議到會者爲董事干蘭屏曁本商領袖林依中盧秬香胡芸軒楊德生當場提議僉以濬浦局迭次禁阻木排不准泊於沿浦曾經道尹交涉員等屢與海工程師磋商僅允離岸五丈定爲泊排地點惟各木行運滬之廣木長有五六丈之譜常川停泊必須兩祗少須有離岸十二丈之浦面方能停泊如果再欲減少仍屬妨碍木商營業現濬浦局海工程師旣經不允祗可要求省公署轉呈中央竭力維持故巳擬具公牘呈請齊省長轉懇政府維持矣 
[工黨鹽城支部報告成立]  
 
 
 

Page 11

 
 
　　阜寗人陶杰向在該邑開辦織布廠富於工商經驗現與鹽城商人陳毓賢等組織鹽城工黨支部并創曾工黨實業傳習所附設織布廠授徒實習以冀工作逐漸改良業於本年二月二十八日在鹽城北門彤華宮開成立大會到者二百餘人用無記名投票法選舉陶杰爲正部長陳毓賢爲副部長日前巳用正式報告書致本埠法租界霞飛路工黨總部請將圖記黨證尅日給發以資進行 
[楊樹浦又將增設一紗廠]  
　　我國紗廠近數年來雖次第增然統計全國僅有九十萬錠（新式紗錠每萬枝每日可出紗三十包每包重四百磅）内以洋商所辦者居半數較之日本不及四分之一是以每年外紗進口爲數頗鉅有本埠某某等數鉅商爲杜塞漏巵挽回利權起見擔任籌墊資本在滬北楊樹浦購地二十餘畝創辦新廠名曰厚生總經理爲美國農林碩士穆藕初設有紗錠二萬五千枝織機亦巳完備定於下月初旬鳩工建築廠房棧房公事房等所需材料工資約須三十五萬兩云 
[職業敎育會推定講演員]  
　　本月四日江蘇省敎育會附設師範敎育職業敎育兩研究會合開職員會據屠心矩君報告武進縣敎育會定於本月十一日招集全邑小學校長研究職業敎育實施方法先一日開講演會請推員講演職業敎育之性質該會以此項講演爲設施職業敎育之先導影響絶大故已推定顧君蔭亭前往云 
[又有呈控愛衆公司者]  
　　省長公署昨批宗幹泉等呈控上海愛衆壽險公司設局串騙形同盜賊請准行文維持依法澈究云查此案前據滬海道尹查明上海愛衆壽險聯保公司被控情形當經指令勒令停止營業一面飭縣並咨上海交涉員轉飭會審公廨會同查明該公司及南京蘇州分公司共收保險費若干責成該經理人分别清償並咨請農商部將註册案先行撤銷在案據呈前情候令行滬海道尹併案辦理並令行審判廳將股東句仲彝等立提到案勒令將寗公司所收保險費照數清償仰即知照云云聞滬海道尹公署頃巳接到省令矣 
[關於徵收烟酒捐稅之公文]  
　　江蘇第二區烟酒公賣分局長謝惠塘接省局長高增秩財政廳 
長胡翔林合同頒發四言告示當即分發各分棧曉諭烟酒兩業一體遵照其文曰烟酒捐稅名目繁多征收方法亟宜統一上遵政令下順商情現正籌備即日施行新章未發一切照舊揭載加稅實無此說布告商民切勿誤會 
　　上海稅務所吳所長曁上海縣沈知事接江蘇財政廳胡廳長訓令略謂烟酒兩項現旣設有公賣局專司征收所有烟酒産銷稅烟酒牌照稅現在應歸公賣局征收以示統一之意乃迭據該業商人呈請減輕擔負等情前來飭卽分别將以上卷宗結束預備移併公賣接收辦理等因吳所長籌均巳遵照辦理矣 
[押商代表控告鼎豐之失敗]  
　　押商代表陳金鎔近以鼎豐冐充典當朦蔽官廳請飭查核奪等詞向省長公署呈訴昨經齊省長批云查鼎豐典曾經上海縣知事諭令納稅登錄並不冒充典當母庸來署多凟仰目知照 
[滬海道署批示二則]  
　　蔡梅溪呈爲要挾長官賄充地保請求嚴究由查地保捆墊最爲地方之害久經省議會議决通令嚴禁在案何以仍有地保名目並責以擔負催征漕糧之事候仰新任奉賢縣知事查照前次訓令確切查明辦理具覆核奪此批 
　　華商三北輪埠股份有限公司總理虞和德禀爲輪船變易航路行駛治下懇請備案並求飭屬給示保護由據禀巳悉所請備案並飭保護之處應予照准仰即知照此批 
[警察所偵探緝盜獲奬]  
　　上海縣警察所偵探丁鐸葉鋆錢林等因緝獲隣封盜匪出力由沈知事轉呈省長咨請内務部頒給三等奬章三個昨已奉到轉給具領矣 
[英輪續派赴港]  
　　駐滬英總領事接駐港英國海軍大臣電令調用商輸運送軍械曾轉商太古輪船公司選派商輪數艘駛往印度附近之旁勃（譯音）地方聽候差遣在案茲悉太古公司派定之北海漢陽新寗宜昌雲南等五輪船巳於前晚由滬先往香港領取海軍大臣文憑後即赴旁勃輸運軍械駛往戰地尙有派定之成都浙江湖南重慶等四商輪亦已裝足煤斤定於本星期六開往香港候差 
[朱局長認眞禁唱淫詞]  
　　工巡捐局朱局長前以各茶肆開唱東鄉調及寗波灘簧有碍風化曾出示取締在案茲因近來仍有人請給捐照託名開唱蘇灘難保無不肖之徒朦領捐照故意違抗仍舊開唱淫詞是以令本局稅務處派員在各處密查是否違章以維風化 
[妓女被拐案又訊一次]  
　　拆白黨廣東人王少卿（即許少卿）前在滬北誘拐妓女薛文仙小如意等逃往汕頭爲該處警署拘獲電致上海救濟會派員前往迎提來滬押送地方檢察廳預審收押薛等兩妓暫在該會留候核辦等情迭紀前報茲悉王少卿實名許少卿係廣東潮州人向隨伊父在新加坡開設象皮廠營業邇來少卿冒稱梁士詒之子到處招摇撞騙曾在北京騙取某妓女鉅欵逃逸致該妓自縊斃命去年秋間到申終日在各妓院冶遊遂與泥城橋福源里妓女薛文仙相識囑薛妓出外切勿向人訴說爲梁氏之子誠恐有人前來索詐等語因此門口所懸之牌爲汪公館當時因床頭金盡曾向薛妓借貸謂俟北京銀行將欵滙申即可歸趙薛遂陸續向人告貸得二三千金並拖欠銀樓汽車行大餐館戲園綢缎莊洋貨店及電燈費等各欵爲數頗鉅至去歲年終各債戶均向薛妓催索許遂向薛僞稱北京欵項旣不滙來我與爾不妨至廣東家中攜欵來申了理大約二星期可以到滬云云薛妓遂知照各債戶卽與許少卿帶同十七歲妓女小如意及女傭一人乘輪赴汕頭某旅館暫住該女傭忽然患病由許託人送回上海薛等兩妓留居該處遂爲警察破獲迎解到申前日又經地方廳檢察官提案復訊因許供詞内牽涉小東門附近某號内之許月初遂於昨日將許月初傳案研訊一過判令交保候示 
[法公堂詳訊姦拐案]  
　　拐匪顧順友顧王氏趙孫氏及在逃未獲之趙炳生陳阿毛等誘拐陶修伯之孫女陶雲岩及孫有階杜王氏兩戶之使女孫小秀杜桂英等三口携往小客棧中趙炳生先將陶雲岩姦宿然後托俞祥桂王老九携帶登輪前往奉天售賣爲探目黃錦榮包探韓邦達方福林李三南徐新發程宣生及十一號華捕查見拘獲扭入捕房經捕頭阿而風西君錄明供詞解送法公廨請究中西讞員以事關姦拐升坐特别刑庭研訊先據杜王氏聲稱上月三十日囑使女桂英出外買酒一去不返連及同居之女孩陶雲岩至晚均不回家今被包探查獲始知被拐求請將桂英給領惟同居之陶修伯因伊孫女隨人逃逸不願具領故未投案候訊孫有階稱婢女孫小秀於本月初一日出外送物被拐亦求給領訊之女子陶雲岩供稱與顧順友及顧姘婦王氏係屬遠鄰故此認識女子約於上年八九月起時至顧順友家中閒談被顧調戲數次至上月三十日適同居杜王氏之使女桂英亦到顧處即被顧王氏拐往陳阿毛家中住宿後由趙炳生趙孫氏夫婦領女子及桂英至小客棧内女子被趙炳生姦宿在棧住有七天每日被顧王氏趙孫氏監守以致不能出外顧順友亦到過棧中兩次與王氏孫氏密語半小時始去後被王氏等托俞祥桂等携登輪船即被包探拘獲是實杜桂英供與陶雲岩同日被顧王氏誘拐至陳阿毛家餘供與陶女相同孫小秀供本月初一日主人囑送炒米花至某處行至新租界鐵匠店門口被素不相識之婦人卽顧王氏趙孫氏兩人强行拖至陳阿毛家中住宿約十天即被俞祥桂携送登輪爲探獲住今願隨主人回家趙孫氏供女孩三口由顧王氏領至陳阿毛家中後托婦人將該女孩等携往客棧住宿顧順友到過棧中兩次陶女呼其爲大阿哥至丈夫是否將陶女姦宿丈夫已經逃逸婦人實不得知顧王氏供桂英來言被伊主母凌虐雲岩亦言被其祖父訓責均自願隨婦人私逃先領至陳阿毛家中後由趙孫氏携至客棧借宿惟婦人向來並未犯過拐案趙孫氏夫婦實係積年拐匪此次拐孩實由孫氏唆便所致求請恩宥顧順友供在滬北火車站充管門人與王氏姘識約有一年每月給伊日用洋五元王氏每日尙代人洗衣服得資貼補家用月初某日至王氏處催取所洗衣服據二房東言王氏住在棧中故民人至棧找尋見有女子兩人同住一室民人問王氏該女子等係是何人王氏答稱兩女子由蘇州乘火車來申在途遇見兩女子均言欲在上海覔人姘識故此帶往棧中等語民人實與兩女子素不相識亦無串拐情事旋由阿捕頭稱顧王氏在捕房供明由伊姘夫顧順友起意誘拐並與趙孫氏同供明擬將三女子帶往奉天售賣所得身價除川資費用外餘洋由顧等均分均巳錄明供單請察中西讞員卽着陶雲岩杜桂英當面質對陶杜均稱與顧係屬遠隣時至伊家向來認識顧到棧中時尙問女子你們住在此處好否豈有不認識之理顧始無言可答訊至此時已過午中西讞員會判顧順友等一併還押三女孩仍留捕房聽候覆訊核辦 
[養媳被賣爲婢]  
　　地方檢察廳飭法警投法公堂禀稱有江北女孩巧巧許配與住居南市之彭姓家爲養媳被彭托戴陸氏爲中價賣與法租界洋行街沈菜家爲婢現被巧巧之母偵知具控廳署巳將戴陸氏提案交保候訊請將巧巧移提歸案訊辦昨由法公堂將巧巧及沈菜傳案訊據巧巧供稱被婆婆售賣是案沈菜供稱巧巧由戴陸氏偕同某甲携來言係甲之親女因母病家貧難以度日故願出售當日索身價洋七十元商人信以爲眞念其貧苦故分文不讓當出洋七十元買下爲婢立有賣身契爲憑今特呈鑒中西讞員以售孩在於法界故判巧巧暫交沈菜領回再候傳訊一而並函致廳署將戴陸氏送廨預審核辦 
[缺席判决離婚]  
　　婦人蔡翠（即任蔡氏）被其夫任金水在公共公廨呈控不守婦道請判離異一案由廨飭探迭次傳提被告從未到案前日午後又由廨提訊原告任金水投案訴稱伊妻蔡氏不守婦道屢次無端尋釁出外不歸今奉庭訊又不到堂質訊請求准予缺席判决斷離云云俞襄讞得供商之陪審之義羅副領事判曰此案被告迭次傳提未到原告請求離異應卽照准此判 
[夫妻供詞各執]  
　　住居滬北華界北四川路之吳如香昨扭伊妻吳殷氏至地方檢察廳控稱近來殷氏不守婦道時常出外不歸今日在途尋獲囑令同回家中不允爲此扭案請辦當由檢察官向之研訊因該氏供詞各執判令押候查明實情再行發落吳如香交保候示 
[汽車傷人]  
　　滬西哈同路二十三號門牌内之汽車夫阮根林前日午後在靜安寺路白克路轉角駕駛二百八十五號汽車將李王氏家小孩仁毛撞倒跌傷由捕查見抄寫該汽車號數及阮之姓字住址並將受傷小孩帶入捕房諭飭轉送醫院醫治一面禀明捕頭轉禀公共公廨出單於昨派探將阮根林傳至公堂請究經中西官略訊一過以李孩傷未全愈判阮存洋五十元保出候李孩傷愈再核 
[汽車撞斃老婦]  
　　住居西新橋附近鷄毛弄現年六十三歲之老婦王孫氏於前日午後行經北海路（即六馬路）前格致書院門首適一汽車由西疾馳而來不及避讓致被撞倒跌傷當由三百十二號華捕查見將該汽車攔住詢據司機人聲稱伊在順昌洋行爲買辦家居法租界北褚家橋由法租界自駕汽車到此云云該華捕即抄明汽車號數並將受傷老婦車送醫院醫治無效旋卽身死復將尸舁入虹口斐倫路騐尸所於昨報請公共公廨會審員王肇之君會同英白副領事蒞所騐明撞傷左脇致命無訛諭飭塡明尸格令尸子王阿壽領尸棺殮並向見證周阿毛詢問一過諭令退去候傳齊人證於禮拜五質訊 
[細故釀成命案]  
　　船戶龔炳華現年四十七歲浦東老白渡人雇丁掌生爲夥每日代人裝載洋雜各貨得資度日前日將貨卸空舟泊太古碼頭至夜半一時許龔回舟在旁泊之施林寳徐寳生兩駁船所裝各貨面上走過施等以其踏損各物將龔扭住理論一言不合互相用武丁掌生聞聲上前相助當時施等人手衆多將丁毆傷龔亦失足墮浦無人撈救以致溺斃施徐二人見肇禍端乘間逃逸昨晨丁投地方檢察廳禀請驗究當經檢察官驗得所傷尙微判令自行醫治一面着趕緊打撈龔之尸體再核嗣據屍妻龔陳氏到廳禀稱今日雇人用滾鈎打撈巳在原處將丈夫之屍身撈獲現在老白渡浦灘請求騐究午後林檢察長委派檢察官與沈檢驗員等前往驗明龔炳華委係墮浦溺斃塡明屍格該氏堅稱丈夫還被毆傷要求伸雪檢察官諭令趕緊收殮聽候緝拿施林寳徐寳生等到案訊辦諭畢返廳據情禀復林廳長核示 
[流氓剝衣攫洋]  
　　前日午後有流氓金阿根王柏生在廣東路串攫吳寳生袋内現洋鈔票一百四十五元並剝取吳所穿灰鼠皮袍褂一套逃逸經吳報請老閘捕房派探將金王兩人查獲昨解公共公廨請究經關讞員會同美博副領事略訊一過判全王二人仍一併帶回捕房候查明於下禮拜四再訊 
[串搶案候再質訊]  
　　杜紹康控蔡小雨等在漢口路串搶現洋金飾一案經捕房將蔡拘解公共公廨訊實判押西牢五年期滿逐出租界後復將蔡之同黨朱海（即小朱天）拘獲解訊押候再究在案昨晨由廨復訊據滙司捕房華探目馬阿美投訴被告係由蔡小雨供出在北京路某小茶館内將其拘獲解案是實訊之朱海福不認爲匪求釋會審員王肇之君得供商之美沙副領事判朱押候帶同蔡小雨質訊再核 
[衣冠華麗之竊賊]  
　　法租界白爾路四百零六號某宅昨日偶忘關門被一身着花緞皮袍外罩大衣頭戴紅結瓜皮帽眼架金絲藍光鏡足穿雙樑元緞鞋之竊賊潛入將樓下書房陳列　景泰窑小花瓶一對樹根雕成木牛一隻閙鐘一座靑田石茶壺一把靑田石筆筒一座小兒玩耍之銅牛鐵馬各一隻竊去揚長而出行至門前適有同屋居住之省女當門竚立該賊情急智生向女點首周旋而出少女以爲係房客之友人亦不之疑若該賊者可謂狡矣某宅聞已報捕查緝未審能否弋獲寄語旅滬居戶凡往來之人勿以衣冠華麗卽不加防閑也 
[包探查獲竊賊]  
　　積竊陸阿山昨日潛至密勒路四百號門牌陸正文家竊取衣飾等物携贓圖逃被包探薛正昌查見連贓拘入捕房捕頭略詰一過諭飭押候解送公堂請究 
[收買失贓]  
　　甬人秦三昨日收買楊樹浦路瑞鎔鐵廠内之失贓鐵器被美捕房包探查見將秦及贓物一併帶入捕房押候解送公堂請辦 
[學徒供訴行竊之原因]  
　　蘇州路二百十六七發門牌已閉水果店内學徒沈阿生前晚因掘壁圖竊比鄰胡昌裕家衣物由捕查見拘入捕房昨解公共公廨請究據沈供稱原籍太倉在該水果店學業店閉歇後店主囑令看門詎一去不回現在無錢購食是以圖竊等語中西官核供判沈孩函送上海縣公署遞回太倉原籍交其父沈其峰領回 
[松陽里之火警]  
　　公共租界厦門路松陽里第四百二十七號門牌無錫人陳某所開之包飯作内於前晚八時許忽然失火俄頃冒穿屋頂延燒至四百二十六號門牌某姓家當經工部局瞭望臺鳴鐘告警救火會西人立驅皮帶車馳往灌熄共計焚燬樓房二幢事後老閘捕房飭派中西包探前往詳查起火情形禀候核奪 
[小孩奪放風箏之衝突]  
　　滬城姚家弄唐姓之子現年九歲前日下午在大東門附近隙地施放風筝有玩童某甲與之爭奪互相揪扭後經旁孩勸散唐孩歸家後至夜半大呼腹痛逾時氣絶昨日唐孩父母以被甲毆傷致斃等詞告知地甲謂欲報告地方檢察廳請騐云 
[巖牆下之打架]  
　　江北人郭寳祥與妻徐氏住居閘北永江里昨與同居之萬長生萬劉氏夫婦口角相毆詎所居房屋之牆壁被擠坍倒壓傷萬長生頭顱由崗警一併拘入四區警署押候訊辦 
[緝獲騙子之同黨]  
　　東棋盤街三十二號門牌某土棧主鄭學忠控嘉定人蔡濟民南翔人高福章等於西曆一九一五年十二月二十七號在附近七十八號門牌内以銅鈿寳僞賭騙去現洋八千元莊票洋三千五百五十六元等情業經捕房將蔡高兩人拘解公共公廨訊判押候補提同黨併究在案茲悉蔡等同黨南京人張滙亭（卽張桂亭）於前日午後亦被捕房緝獲押至昨晨解送公廨請究經中西官向張略詰數語判令押候帶同蔡高兩人另行訂期研訊 
[地皮糾葛尙須復訊]  
　　滬西卡德路王家宅鄉民陳根全被唐星泉在英公廨呈控賣地不交一案前日午後由廨提訊原告延代表律師上堂譯明案情並由見證陳海大上堂證明被告賣地不交各情質之被告陳根全供稱此項單田我與故兄寳寳合産查故兄所立之筆據乃係 
出租據並非賣契而借據上我亦並未簽字等語並延律師到堂代辯俞襄讞得供商之義羅副領事判被告退候復訊再核 
[被告分别交保]  
　　沈雲峯在公共公廨呈控黃震之不理往來銀二千二百三十二兩又陸趙氏控陸土生陸阿千盜賣地皮等案昨由捕房將被告各人傳案中西官諭令分别交保候訊 
雜評二 
[公文之不可解（庸）]  
　　其一上海縣署前令市鄉董推銷印花文内於應提之公費說明由縣署銷售者提五釐檢查費及一成辦公費爲八五折由商會銷售者提一成辦公費奉文不再提檢查費爲九五折今致縣商會公函語亦相同夫辦公費旣提一成則明明九折也何以誤稱九五折且即使誤稱又何以一再相沿而不改如謂「奉文不再提檢查費爲九五折」爲一句則此種累墜文字眞公文中之别開生面者矣 
　　其二愛衆公司一案省公署於滬海道尹及宗幹泉等之呈文均批以勒停營業及咨部撤銷註册等語夫上文不云該公司前請註册尙未奉部核准乎旣未核准則農商部當然不認該公司爲註册有案何從撤銷且愛衆公司業巳倒閉矣營業久無可言又何勞官廳之勒停耶 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[雙鳳曲] [  楓隱]  
　　雙鳳空中翔一雄并一雌雄者早歲列朝端鵷雛隊裏生光輝雌者生長蓬戶内墜溷沾泥伴絮飛當時人人見此雙鳳者莫不爲雄祝賀爲雌悲誰知一朝滄桑變易時局改輿評月旦頓爾判雲泥遥天一鶚來雲中志在千里抱負宏是時水簾洞裏猢狲王稱孤道寡興正濃欲加縶縛爲己用網維密布防飛沖鶚兮邂逅遇雌鳳蒙加憐憫叙情悰爲之刷翎兼整羽排脫羅網出雕籠南天起義鶚爲首鸛鵝隊猛如羆熊猴王聞之碎膽斃妖氛盡掃旭日紅是時人人都道鶚有回天力竟委窮源雌鳳應推第一功皆願望見顔色爲榮幸一時么鳳門庭車如流水馬如龍雌鳳見之悉不加靑盼彩鳳豈等烏鴉賤但願鶚兮克踐刀環約朝朝暮暮圖相見誰知惡耗東瀛來雌鳳聞之色遽變鶚亡染疾因積勞膏肓莫挽竟失擎天彦從此屏絶鉛華謝盛妝朝夕惟以涙洗面生也受鶚知死兮仍鶚戀爲敬英雄甘守貞豈緣兒女感私眷自此燕子樓高孰可攀别鵠調苦悲難遣别鵠調出燕子樓人人聞之增慨歎皆云污泥乃産靑蓮華芝草忽由糞壞現迺知鳳鸞究非鴉鵲伍始困終奮令人生敬羡維時近觀雄鳳巳何如述之未免增欷歔花菓山頭花正芳雄鳳飛集鳴高岡第一滬内閣都如一邱貉甘伍雞鶩爭稻梁旅進旅退不得意鎩羽未肯安舍藏熱河販寳親作波斯賈煤油池畔稱大王鳳兮德輝乃若此旁觀亦爲生慚惶猴王已死冰山失雄鳳飛向他處集凡鳥爲羣志不甘鷺班身列心仍熱叵耐東鄰木屐兒善戲謔兮惡作劇煌煌贈勳號專使一紙書來遭拒絶打狗竟不看主人祗緣平日聲名劣不然鶚兮病没在鄰家追悼會開何以中外嘉賓都列席雄鳳自此心鬱結名山遍訪恣遊歷櫻花不看看梅花山靈花神亦爲蒙不潔小的梅花接大王才人游戲眞妙筆反面文章如讀北山移請廻俗駕謝逋客吁嗟乎當時京華之人初識雙鳳面雄鳳貴兮雌鳳賤迄今再聽雙鳳名雄鳳辱兮雌鳳榮富貴貧賤祗現在遺臭流芳乃千載我今唱此雙鳳曲貴賤榮辱從君采（五） 
短篇小說 
[自殺黨（司蒂文遜著）] [  常覺小翟合譯天虚我生潤文]  
第二章（二）陰曆二月初四刋起 
　　是日適爲國慶日會中游人如蟻擁擠異常雪朗斯自人叢四望見馬丹旑芙林亦在方倚柱與英人語雪朗斯乃躡足至其後聞英人曰彼淡黃其髮而與藍衣女郎言者即是也雪朗斯就其目光所注處視之乃一美少年身體至短小方與一女郎並立絮語復聞旑芙林曰可予必盡力爲之倘或失敗當不能怪我英人曰汝但如予言爲之其他不與汝事又曰巴黎之跳舞會較此佳者亦多矣予不解彼太子何獨來此汝試視之彼岸然面立威嚴之狀與在宮中無異乃不類出游人也太子二字一入雪朗斯共和之耳頗以爲異昻首四覓果於稱中人見一温美少年賭其莊嚴華貴之狀雖不問亦能知爲太子其旁一人年與相若與太子言時狀至恭謹雪朗斯乃捨二人至太子側聞太子微怒曰裘拉丁是何謂哉此處豈彼所宜至者汝旣與彼爲此事理宜暗偵其所爲而加以防護汝當知彼賊非易與者且允渠在巴黎流連如許時日巳屬不愼况今距二人較藝之時巳祗二日乃猶不自休息復來此等處所耶裘拉丁曰殿下勿慮予弟性情膽力臣知之稔决不致如殿下所言若其同行之人爲女郎者則尙有一絲可慮然幸爲會長耳且有殿下之忠僕爲護又何慮太子曰然予終不能釋然以予二僕謹愼而有胆令渠護汝弟似可無慮然彼會長者乃竟三次逃彼二人之目潛往他處至一句鐘之久由此以觀亦可想見其狡矣且彼潜往他處三次當非無因裘拉丁不悅曰殿下今者諸事均予兄弟之職耳臣等自能了之太子曰誠然惟其如是汝當愈益謹愼從事耳噫彼黃衣之女郎舞殊佳也於是二人遂各閒話不復更及前言雪朗斯始憶巳之來此實爲人所約彼女當巳待久矣顧不知何故雪朗斯終覺此行爲可慮而不敢卽往見彼奇異之女郎時衆人均一擁赴跳舞室雪朗斯之身遂不復能自主隨人潮而行至廊角始能自止其步忽聞一嬌宛之音曰予以名譽之關係故不得不求君僞爲此言且事亦頗易但如言告閽者渠必不阻君入矣其聲頗稔回顧則馬丹旑芙林也 
長篇小說 
[絶塞奮椎記（六）] [  野鶴]  
　　停了會兒纔手着茶盞出來上了毓忠一面說道江爺進茶奴便把蔣爺的情事細講哩毓忠略點點首柳娘便道蔣爺們和那鮑凌霞這賊子交契的事情江爺是目擊的可以不必細述自那天江爺去後那賊子越發慇懃起來饋餉時貽音書不絶蔣爺們都目他是個敦厚可靠的人一天晚上他折柬招飲蔣爺們坦然不疑竟先後赴宴那知道這賊本和漢平舊識那時漢平失蹤也正躱在他的署裏者回殷宴便是二賊商就的毒計樽酒初傾干戈忽起燈華乍滅風雨突來蔣爺們驚出意外全没抵拒的預備衆寡攸殊祇得束手就縛還有許多侍從的也給他賊子灌了毒酒駢死空房遂使五百同胞全殉海地八千子弟不返江東一到明日那秦賊早又出示安民醵金勞衆吾們招下的許多同志也大半被他弋獲餘的零零落落逃的沈隱的隱早已不知何向祗有奴一個人死裏逃生依然還在隱名易服幸得無恙那匨爺們的幾付骨殖也由奴賄了差役中夜取出如今瘞在西山的旁側異鄉花果難奠英靈故土雲烟當縈幽夢這眞呌一棺附身萬事都已啊柳娘說完眼眶簌簌的又是吊下淚來毓忠不覺離座呌道宿欽風義久契同岑所不能殺賊以慰亡魂者有如此日柳娘也肅然起敬道江爺慷慨如此奴敢不仗劍相從以求得當祗是此刻秦鮑二賊鑒於前事防衛得非常嚴密並有許多拳客暗地扶 
持恐一時也難於稱志昨天聞得途上傳說那二賊爲了這事尙須晋省詳報江爺不如稍緩片刻在途中刦擊或者稱便一些毓忠慌忙道是便盡茗訂約而别 
栩園雜綴 
[答北京高希武九問（續昨）] [  天虚我生]  
　　第五問板眼在一曲中其位置起迄是否有一定如二黃之起於板迄於板西皮之起於眼迄於板等何以一曲中但有二三製板『一』即知其如何拍法 
　（答）曲中板眼起迄亦有一定但各曲不同未可如二黃西皮之概舉例如泣顔回兩闋第一闋系散板起至第二句始以中眼起是猶西皮倒板之後接以原板也第二闋系頂板起則猶二黃正板也至粉蝶兒之但書『一』者即系全用散板而『一』爲底板猶皮黃倒板也是宜口授非可言傳但有一二齣能唱亦即可以按譜尋腔自然合奏 
　　第六問起眼末眼之虚音符號　與　眼符號　（贈板）形式上有無區别如（尺工尺上）譯作甲乙二式何者爲正甲１２３ 
２１）乙（２３０１２）又（尺工尺上）譯作後式何者爲正甲１２３ 
２１）乙（２３０２１）或（）２３２０１ 
（答）贈板在曲中系指上闋以一板一眼止而下闋即以中眼起者謂之贈板至虚音符號則僅三種一即起末眼變『＇』 
『Ｌ』二即中眼變『○』爲『△』三即板變『Ｘ』爲『一』其實卽風琴中之延長音符也如所舉第一式以甲爲是第二式甲乙均誤應作（２３２１）又板中有　板讀作『節』其符號爲『Ｘ』在風琴中則卽爲『○』休止符也 
　　再前日所刋兩表排列有誤茲特更正於左又後節第三行第六字調字係論字之誤又昨日答案第七行十一字識誤詳第八行第十字字誤子合併更正 
　　今日係滑稽畫並非文字拚成 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之小交涉]  
　　風聞開火車路滋事 
　　　（見本報甲戍年十二月二十八日） 
　　頃向西友詰訊吳淞開火車路事據曰西人系兒卽先控告楊泰 * 
記之人焉在吳淞相近方監督築開車路之時因欲將小河某處塡平不料一老媪必欲抗拒不准行系兒不從老媪乃大爲吵閙且糾招多人來帮於是一方之民皆手執鋤耨等器蜂擁上前將系見要命毒毆事聞於美國總領事西公即偕友人乘馬趨勘且又令水師兵數人趕緊坐船前赴該處但西公如何查勘友人尙未聞悉且系兒是否身死亦未能知先是傳曰已死繼曰受傷甚重並未斃命然現往何處亦所不知等由以上各情亦不甚的確請將今日向美領事書内探問則當可藉知梗概也 
尊聞閣筆記 
[冶遊遇故妻（見本報癸酉年四月二十六日）]  
　　寳釵再合漳浦奇聞破鏡重圓洛昌幸事顧聚無不散眼前即是短長亭會甚於離身後尙餘　酒夢此則恨遺巾幗氣盡鬚眉者矣某生宦裔也籍本蕪湖家僑穗石少孤母氏溺愛操舉業罔就乃復荒墳鬼唱久傷棒樹之長凋寳帨人遥更慟萱花之暗萎翌歲庚午而母氏見背生嗣是益不檢書畫彝鼎皆充巿鬻尤可慨者糧無宿儲妻常宿外氏爲活生素漁花柳遂致久疎琴瑟至此無以爲家則一身之外更無攖念者是歲秋竟不知所往其妻慣依母家有傳某死耗說其改適者而女不顧也於是樓空而春風自惜不絶啼鴉鏡破而明月難圓暗辭野鵠思芟紅豆永絶情緣悲檢靑衫都餘舊淚其志亦可哀矣詎意其兄浮梁作賈女以與嫂齟齬不能安於其室遂爲浮言所惑竟適媒家以爲再嫁地其嫂置若巳死不復與聞迨歲辛未兄自浮梁歸問妹消息嫂言姑少寡難守我不能作主遂任渠意在媒家適一賈人後聞媒媪說該賈巳携之返籍矣姑以我不能體其意於未嫁日已成枘鑿比改嫁絶不通問故不及詳知其家世也兄聞默然良久出訪之杳無影響如是者已歷二年詎料嫁者不成爲嫁死者亦不成爲死本年三月某生客帆歸省行李煥然卸裝後抵岳家視妻則不獲面妻兄作賈妻嫂亦巳下世只餘小舅小姨輩問及其妻小舅言巳經改嫁叩其究竟亦不能詳生遂辭出未幾妻兄自賈所歸弟妹告以姊丈固未死妻兄聞亟訪之見某生告以前後根因且謂因己不在家致妹如此向生告罪生亦無語妻兄去後或勸生訟之生曰我不能自立以致家變若此於彼何尤哉聞者嘉其有度先是生以無計謀生自拚絶望後聞有戚作官江西頗居顯要生欲往而　於川資嗣有相識作客南雄生懇附舟同往至雄所識略贈資斧生遂如江西獲見其戚南昌知府某公以生無長才難授以重任姑先使之管賬迨任滿出署居館生以頗有所獲暫辭戚旋省墓至是以客游初返孤寂如騖不覺頓觸舊好遊於穀埠花船心厭波濤撼夢改遊蟠龍南某别院生甫入幽房即魂飛天外蓋所見麗者即結褵人焉生頗有鎭靜意致言俟無人細談衷曲妻會意遂不語迄乎酒爛燈盡話及當年事相對如夢寐焉蓋生妻爲賈人賺娶轉貨於娼家後遂轉徙至此生嘆曰此我之罪與卿何干顯卿何以自處妻曰覆水難收君即不見責勢難再合乃相與坐嘆至曉生暫别歸思所以策其後者臨别時妻曰君於午後須再至作此生終見之緣生以抱恨成猝病不能如約迨云月二十九日再往則玉暗香消詢其死由鴇母含涕云乃仰洋藥以死者且言伊無欠負人家僨目又非有所格而不能遂實未審其致命之故也某驚惶無語惟問其葬所鴇言草草殯葬俟問土匠始知之生歸嘆人世情緣甚於夢幻泡影擬揮慧劍斷煩惱毛現未審果否噫三生難問一切達觀但願有酒澆愁狂歌得意若以無稽誚我宛在斯人 
[玉玲瓏石（見本報壬申年八月十九日）]  
　　上海邑廟豫園故明潘恭定尙書之别墅也園有香雪堂庭中置石三中一石最巨名玉玲瓏石中異寳也石色靑黝高一丈有奇朶坛突兀萬竅靈通土人不知其可寳過客亦不聞有賞之者而余與石有桑梓誼特知其詳石本浦東三林莊南園舊物南園爲故明儲少參昱别墅少參歸林下時摩挲此石以自娱嘗以一爐香置石底孔孔烟出以一盂水灌石頂孔孔泉流玉玲瓏之名實非虚譽少參女嫁恭定之子允亮少參殁無嗣允亮移石置己園即豫園也城離三林莊十餘里復隔一浦由鄉及城所費甚鉅及渡浦中流風作舟石俱沈乃覔善泅者入水以綆繫石牽曳至岸當繫綆時水底更得一石因並起之即此石座升沈顯晦離合之數亦有前定若此起岸時嫌城門路迂毁城垣以入其後竟不修合添關一門即今小南門明季鄉紳之横亦可想見人但知豫園爲潘氏故宅而罕知玉玲瓏爲儲園故物今儲園廢爲邱隴惟此石以移置故巍然尙存未始非不遇之遇也爲石慨又爲石幸矣文宛 
[花朝即景（見本報甲戌年二月十三日）]  
　　一雨春將半花朝尙苦寒鳥歌泥滑滑魚樂水漫漫蕭瑟竟如此陽和亦大難女兒循故事剪綵掛林端 
[上海小樂府（見本報壬申年六月二十七日）]  
　　歡愛碧桃花儂歌白圑扇電線蟄海底往來誰得見琉璃莫作鏡火油休爇燈但照見郎面不照見郎心明月不長明好花不長好怪煞輕氣球隨風會顛倒昨夜錦上花今朝途中棘鐵廠生郎心機械安可測 
[由上海寄父執書（見本報壬申年十二月初二日）]  
　　某翁閣下傑於十九日下舟二十日解攬維心念親疾憂思萬端夜睫未交曉舟又發聲出於口不自覺其嗟呀愁入於心若或益其蠱惑同舟數輩或聞而憎或指而訕所弗計也翼日行抵蘇城舍棹而帆繼日以夜然猶心怨風伯之吝與舟子之惰也二十三日子始抵滬凟嚴親近體就安宿患若失深幸此邦得逢聖手方知彼國亦具婆心定省之餘欣喜何限某丈所居相去咫尺昨夕遇從藉消旅晷饔餐所給特遺盛伻厚誼殷情匪今伊古僕朝　某丈散步江浜夕陽依山暮色在樹四顧風景别有天地餃宮貝闕異製而同巧蜃樓海市殊方而合居樹綠全蛻雲黃欲飛凌波萬頃估檣電掣而來騰地一聲羽穀風馳而至銅街縱横繡壞交錯游人衆多恨少士類列肆盛設時見姬姜研京鍊都之筆賦物爲難模山範水之圖寫形匪易山經有所未詳夏鼎尤多未鑄輕毬霞舉非列子而御風電氣霄來不長房而縮地其制度之奇譎服物之焜耀恐離朱遇之而目眩輸般當之而巧奪也淵海莫測寳山空回藉廣見聞頗亦欣慰囑取琉璃器具其物完好僕於月初隨侍帶歸不致遺忘也 
花叢談屑 
[𨷟花（見本報甲戌年三月初十日）]  
　　烟花風月之所在而有滬城人烟稠密斯風尤盛當其境者往往迎新送舊樂此不疲而矢志靡他欲脫身而不得者未嘗無其人月之上旬余買舟赴滬適有二三知己邀飲靑樓見一妓年可二八肌理細膩骨肉停匀而面有指爪痕詢之含羞瑟縮眼眶眶若有淚容他妓告余曰此金陵産也母女二人向賴針　度活去歲杪母以疾亡女爲戚某計誘而至初入門知身落平康俯首哀鳴思自盡者慮矣經鴇母時刻防閑死念遂稍懈而意恒忽忽不樂衣以文繡不樂也餌以甘旨不樂也敎以音樂詞曲耳若聾聲若啞也鴇始用好言勸勉繼之以厲色繼之以老拳而女形同木偶置之死地終不悔數日前有賓客見而憐之願以百金爲女贖身鴇云身價之外再須償利二百元方允贖客亦愛莫能助事遂寢每當空階月上永巷更深活閻婆嚴置毒刑爲摩折花枝地步面上傷痕職是之故余聞言爲酸鼻者久之夫孽海茫茫浩無津岸若斯類之求生不能求死不得者可勝歎哉見而不救天下當無此忍人見則必救天下難得此博施濟衆之仁人然則洵無法以救之乎余曰仿洋人戲場送彩例改爲𨷟花遵而行之或亦孽海超升之一助也𨷟花之法先於鴇處議定還身價若干元再加戲金酒席若干元核定零費若干數即託戲館主招貼名曰𨷟花集每人出洋四元交於戲館主隨付收票俟收數相符再定集期至期諸客繳票聽戲飲酒飲畢舉行𨷟照人數而設每人一𨷟内一𨷟爲妓姓名置諸中拾得者即歸此人收領竊思一法創立必至百獘叢生所望惜花君子將鄙議章程斟酌損益於其間使之有利無弊俾陌上閒花廣沾雨露較之持齋繡佛功德更無量矣余年來杜門不出靑靑柳色久不繫懷偶攄管見亦十萬金鈴護落花之意耳聞者勿嗤其妄而廣傳焉幸甚幸甚 
雜錄 
[治陰挺方（見本報甲戌年六月初三日）]  
　　昨閱申報載有蘇垣小家婦懐孕八月下體奇　突長筋肉如玉莖狀此方書所謂陰挺是也此症或因胞絡傷損或因子臟虚冷或因肝脾鬱結氣虚下陷或因肝經濕熱皆能至此所治之方如三茱丸一捻金丸以及補中益氣陽龍膽瀉肝湯之類皆可擇用又有外治之法如用蛇牀子烏梅煎湯薰洗生猪脂藜蘆末同搗敷塗皆能取效蓋非奇病也皖南知醫子陳藹如述 
 
 
 

Page 18

 
 
   
 
