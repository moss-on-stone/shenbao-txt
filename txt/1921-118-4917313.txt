# 1921 - 118 - 4917313

 

Page 1

 
 
   
 
 

Page 2

 
 
   
 
 

Page 3

 
 
時評 
[文章（老圃）]  
　　不先解决根本問題而先作文章乃國人之通病武人學之尤覺滑稽五代時有武人謂安邦定國在長槍大劍安用毛錐而孰知今之武人并不能用長槍大劍而喜用毛錐天津會議紛擾已久援蒙不成所成者僅討孫檄一篇其中亦言民意亦懼滅亡亦望統一而所行皆相反今人回憶直皖之戰當時直將諸檄文多可歌而可泣也 
　　今北京有地方行政會議乃内務部最得意之文章也曰地方自治日畫分國税地方税其言多娓娓可聽然聚官僚議員於一堂能否作佳文已在不可知之數即有佳文其效力且不能及於督軍巡閲使之帳房又安能及於督軍巡閲使之本人督軍巡閲使之制一日不變軍隊一日不撤而空談自治亦適成其爲文章而已 
命令 
　　五月四日大總統令任命錢泰爲外交部司長此令 
　　又令署農商總長王迺斌呈黑龍江實業廳廳長魏紹周呈請辭職魏紹周准免本職此令 
　　又令任命七召棠署黑龍江實業廳廳長此令 
　　又令國務院存記之郭幹卿著交財政部酌量任用薛慶崧著發往直隸林之夏著發往浙江交各該省長酌量任用此令 
專電一 
[北京電]  
　　靳今日下午一點回京曹張王三使明日來（五日下午二鐘） 
[北京電]  
　　王占元語人予不打牌不嫖妓留津幹甚麽再等兩天無辦法予便到京見總統後回鄂（五日上午十一鐘） 
[北京電]  
　　昨靳王談甚久惟欵難籌潘復繼財長否以借欵成否爲斷張弧挽人言於曹有獻身意曹日能籌欵者便可任財長予與雨亭毫無存見張因之亦甚張羅（五日上午十一鐘） 
[北京電]  
　　王占元電探蘇贛兩督是否同意張錫鑾巡閲齊陳復聘老謙撝不就金老恬淡爲懷不如裁撤免生葛籘但張文生則電勸恩帥張勳繼任（五日上午十二鐘） 
[北京電]  
　　津議某烟公司借欵三千萬已詳昨電其未繳之千五百萬除去回扣實得千一百萬卽以之還前借美欵聞新銀行團擬提搞議（四日上午十二鐘） 
[北京電]  
　　周自齊昨出京留呈致徐請不必留財長空名而妨碍實務因徐諭周病宜靜養務請擔任空名故（五日上午十二鐘） 
[北京電]  
　　齊燮元張文生電府津議靳揆忽抱退志此事繫大局安危請挽留（四日上午十二鐘） 
[北京電]  
　　院電趙倜通緝成愼令已頒豫北善後務趕辦此次中外損失未據詳報殊屬非是希卽詳報（四日上午十二鐘） 
[北京電]  
　　豫商會電院趙傑迫我等具不反對彼之切結（五日上午十二鐘） 
[北京電]  
　　優林前夕偕格羅夫柯尙寗赴榆關歡迎遠東派來兩商務委員（四日上午十二鐘） 
[北京電]  
　　奉巡閲署電外部日飛機來奉演習已派交涉員接洽一切希商航空署派員來奉天會同招待（五日上午十二鐘） 
[北京電]  
　俄約談判又停頓因外長質問遠東一方任新黨佔恰克圖一方要求通商無此外交先例認遠東無誠意以上問題未决前不能爲商約進行請赤塔爲明白答復優已轉赤（四日上午十二鐘） 
[北京電]  
　　顧維鈞電復外部係就和約研究會意見加以商榷未下斷語外傳顧建議具體解决魯案辦法非是（五日上午十二鐘） 
[北京電]  
　　莫斯科領事陳廣平請費十五萬羅布謂已向商人借過十萬用罄（五日上午十二鐘） 
[北京電]  
　　東三省柳河開濬擬辦借欵（五日上午十二鐘） 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
[北京電]  
　　鄒芬電據探報庫參謀長巴龍傳檄謝米諾夫部下木斯也非斯克喀什喀拉斯克西路巴赤奇葛羅墨夫北路恩琴曁各蒙匪首領南路古魯諾夫等以活佛現對俄人積忌極深指稱俄首領祇知自固地盤菵陷庫倫於孤立之地嗣後應速力圖進步並應參用蒙匪爲前敵軍士等情果屬事實庫倫四周匪勢加重請飭各路援軍愼重進取（四日下午七鐘） 
[北京電]  
　　參陸處息錫林郭勒盟北有零星匪發現鳥珠木沁旗與車臣汗交界點發現俄蒙匪百餘住油谷吉廟浩心特二旗俄蒙匪搶去牛馬甚多昭烏逹盟克什克騰旗俄蒙匪三四百爲本隊之掩護隊蘇尼特旗俄蒙匪千餘爲彼本隊有砲多尊此股最悍距經綳林西僅四百里（五日上午十二鐘） 
[北京電]  
　　外部因顧汪王唐四使接應召電後無回國準期將發電再催聞王廣圻電謂五使同奉電召同時離歐對歐外交恐有中斷之慮不如分别先後回國較爲允當顧維鈞電謂行政院雖於九月開會然院外事務甚忙且七月十三爲日英盟約满期繼續問題須在英注意（四日上午十二鐘） 
[北京電]  
　　吉孫電延琿東汪清和所屬各區日軍現雖陸續分撤而各該處警兵日多此種變相之撤兵應與交涉除向駐奉日領質問外請中央向日使嚴重交涉（四日下午七鐘） 
[北京電] 　 
　　教職員會議提出保管教育基金辦法數條交校長團向政府交涉並决定下星期一先行上課再籌善後方法（四日下午七鐘） 
[北京電]  
　　地方行政會議今日午後三時開幕内張趕回主席總統代表讀祝辭决定每週一三五日會議（四日下午七鐘） 
[北京電]  
　　海部電天津藍杜蔣三司令卽日來京開會解决繼任總長及欠餉兩事（五日上午十二鐘） 
[北京電]  
　　徐眷全部支（四日）由衛輝移京（五日上午十二鐘） 
[香港電]  
　　孫就職宣言文受國會付託之重膺中華民國大總統之選茲當就職謹布所懷以告國人前清末季文旣憤異族之專政國權之衰落乃以民族民權民生三主義提倡革命賴國人之力满清覆亡文喜共和告成戰爭可息慨然辭總統職以政權讓袁世凱而自盡力於鐵路事業不謂知人不明民國遂從此多事帝制議起輿論譁然雖洪憲旋覆而餘孼尙存軍閥專擅道德墜地政治日窊四分五裂不可收拾以至於今文旣爲致力於創造民國之人國會代表民意復責文以戡辭圖冶大義所在其何敢辭竊維破壞建設其事非有後先政制不良則政治無術集權專制爲自满清以來之粃政今欲解决中央與地方永久之糾紛惟有使各省人民完成自治自定省憲法自選省長中央分權於各省各省分權於各縣庶幾旣分離之民國復以自治主義相結合以歸於統一不必窮兵黷武徒苦人民至於重要經濟事業則由中央積極擔任發展實業保護平民凡我中華民國之人民不使受生計壓迫之痛苦對於外交由中央負責根本民意講信修睦維持國際平等地位保障遠東永久和平際茲撥亂返治之始事業萬端所望全國人才各盡所能協力合作共謀國家文化之進步文誓竭志盡誠以救民國破除障碍促成統一鞏固共和基礎凡我國人幸共鑒之此外尙有對外宣言大意希望各友邦依一九一三年先例承認本政府爲中華民國之政府（五日下午九鐘） 
[香港電]  
　　港官示禁慶祝省新政府（五日下午九鐘） 
世界路透電 
[協約國迫德履約之進行]  
　　五日倫敦電高等會議今日午後與賠償委員會各員討論德國繳付賠欵之方法與時期賠償委員會决議採納高等議會所通過之付方法且將照會德政府昨晚已簽定英文之協議書致德之哀的美敦書業已簽定將於今日送交交德國大使書内述及解除軍備與懲治戰事罪犯二事定五月十一日夜間十時满限 
　　五日倫敦電高等會議昨晚以正式請書電逹美政府請美國參與高等會議與大使大會賠償委員會發表公報謂協約國自今日起進行占據魯爾境之預備計畫並已請賠償委員會至遲於明日以委員會關於德國繳付賠欵方法與時期之决議照會德政府令德政府於接前項决議後六日之内切實宣佈履行賠償解除軍備懲治戰事罪犯三項義務之决議否則協約國將於五月十二日進占魯爾流域並施行陸海軍計畫又稱協約國須俟德國履行此項條件後退出魯爾流域 
　　四月倫敦電福煦統帥及格拉賽海軍大將已回抵巴黎賠償委員會會員今晨由巴黎抵此 
　　四日倫敦電駐倫敦德國大使不知德國有何新提案賠償委員會亦未之聞 
　　四日柏林電德政府接美國覆牒後已提出辭職呈但允暫行留職此間官塲否認德國向協約國提出新案之説 
[上西萊西亞之波人變亂]  
　　四日倫敦電英人來電謂星期一日夜間上西萊西亞東部發生波蘭人暴動叛黨已占據里白尼克之大部分有衣波蘭戎裝之兵數人參與其間傷及意大利軍官與兵士若干人英國警吏一員被捕旋經開釋協約軍似已克復太諾維資鎭法兵仍舉叛黨戰於加土維資鎭英國政界甚注重此項行動視爲先發制人之計畫蓋叛黨豫料高等會議將有分畫土地之决議故圖先行强占爭地也 
　　四日柏林電上西萊西亞各地傳來德國半官消息實業區域之各大鎭皆爲波蘭人所圍内有數鎭已被占據德國顯要人物均被拘爲質波蘭人已占據里白尼克懸波蘭旗於巿政廳入鎭之前曾與意兵激戰意兵死傷甚多惟意兵已將波蘭人逐出泊萊斯並擒獲領袖多人叛黨現扼守拉蒂波區哇特河右岸刻正於各處强徵能作戰之人晚間由波蘭開來之火車載有兵士至米斯洛維資惟經法兵馳抵解除彼等之武裝奪回該鎭法軍汽車在洛拉胡特地方受排槍轟擊即報以機關槍叛黨現聚集加土維資境外向波古斯楚資與卑士瑪克胡特二鎭進發 
[法國之拿破崙百年紀念]  
　　四日倫敦電法國準備於明日舉行拿破崙逝世百年之紀念並行省墓禮届時福煦統帥將致演説駐巴黎各協約國代表皆將與會各教堂舉行追悼會巴黎主教將宣讀懺悔文並鳴砲一百零一響懸半旗除巴黎外他處亦有舉行嚴肅禮節者 
[國際聨盟與毒藥贸易]  
　　四日日内瓦電國際聨盟已託其諮議委員會管轄鴉片與其他毒藥贸易衆意此舉目的在襄助聨盟行政會俾可實施海牙鴉片公約之條例朱爾典爵士代表英國賴德女士代表美國皆以專家資格出席該委員會已請行政會轉懇在會各國之未批准海牙公約者迅速批准此約 
[美國之航工罷工記]  
　　四日紐約電職工聨合會領袖預料航業工人罷工後美國航業將於二十四小時内完全停頓今估計受影響者將有工人十二萬五千名船二千艘内有工人三萬名船二百餘艘乃在本港停駛之船共將有一千三百萬噸航務部所有者占七百五十萬噸據罷工領袖宣稱受影響者不獨懸美旗之船舶而外船之欲照减薪制雇用美工者亦不能免云 
　　四日華盛頓電航務部總長彭森海軍大將宣稱航業工人减薪百分之十五一事無通融辦法彭已懇請忠誠之公民出助當局使航舶照常駛行允由航務部竭力保護白宮派工資委員會之説今無所聞據當局聲稱此事刻由工部總長台維斯氏與商部總長霍佛氏考慮辦法 
[美國之海軍預算]  
　　四日華盛頓電參院海軍股員會已命將海軍議案經費由美金三百九十六兆元增至四百九十六兆元後再行報告參院如此則與前於三月間所否决之式相同參議員波拉氏所提出請總統召集國際裁减軍備大會之修正文已由股員會打銷 
　　四日華盛頓電哈定總統反對海軍經費議案内所列請總統召集裁減海軍軍備大會一條因足將國會關於國際政策之建議牽入行政部治權範圍也按該議案已由衆院通過故今將不加入此條提交參院聞哈定總統雖願略减軍備但重申前意應備巨欵實行一九一六年之計畫而於裁減車備計畫規定以前完備海軍 
[各國近事記]  
　　四日倫敦電工部大臣今日在下院宣稱四月二十二日報名註册之失業工人共二百二十六萬三千三百五十人 
　　四日倫敦電殖民部次官今日在下院質問時答稱殖民部曾接擬定條例限制馬來由橡皮出產之議但審愼考慮後决定不行限制辦法因限制政策將引起非馬來由力能供給之財政擔負並使政府無端干涉經濟狀况也橡皮業現狀誠可扼腕但亦惟有聽其自振而已 
　　四日倫敦電殖民地國會次官胡德少佐今日在下院答覆關於香港仍保留奴才制事之質問允以此事詢問香港總督 
　　四日芝加哥電此間社會黨開會並列隊游行表示擁護蘇維埃俄羅斯但皆嚴守秩序警察禁止黨人暴露紅旗故無紅旗發現 
　　四日紐約電聞柯里益星期報記者恰愛爾德氏將被任爲駐東京大使 
　　四日紐約州亞爾巴尼電紙廠工人約一萬二千名罷工反對减輕工資 
　　四日倫敦電此間中國使署一等秘書歐陽敦氏已啓程赴智利任代使 
　　四日倫敦電據湯珊港消息日船Tokuyo丸在海失愼聞已全燬船中之人失蹤者九餘均遇救該船保險英金三十萬鎊所載之貨當亦保險其巨 
　　四日日内瓦電自一八八八年起管理此間斯密士觀象臺之著名天文家白羅克斯氏業已逝世氏曾發見彗星二十七枚一八四四年生於英倫 
　　五日倫敦電倫敦巿場發見日商所輸入之養殖珍珠聞與真者幾莫能分辨 
　　五日倫敦電政府禁止不满五千人之各鎭於道路燃點煤氣燈及電氣燈如加燃點僅以警務所必要者爲限較大之各鎭公共燈火須較常時減少百分之二十五電氣力亦須減少百分之二十五 
太平洋路透電 
[天津會議告竣]  
　　五日北京電天津會議昨晚告竣靳總理於今日午後回京張曹王卒决議聨翩入京大約今晚可抵 
[北方對俄近聞]  
　　四日北京電此間消息靈通之華人各界現信中政府雖屢接遠東民國駐華代表申請承認赤塔政府之文但目下不致實行此舉北京戍兵司令已命憲兵與警察監視内地俄人之行動因屢接满洲里消息謝米諾夫機關部現派間諜多人分入内地也 
[東俄近事記]  
　　五日海參崴電近由俄國克朗斯太被流至遠東之叛兵二千人内有水手二百名已於四月二十四日行抵海蘭泡彼等皆極反對過激黨 
　　五日海參崴電赤塔議會已於四月二十七日解散海蘭泡之社會革命黨少數黨及立憲黨宣稱彼等加入赤塔政府殊爲背理蓋赤塔政府自選舉總裁部後其組織純爲共產黨性質社會革命黨與少數黨以爲今宜更變總裁部之組織惟立憲黨則謂殊難以和平方法逹此目的 
　　五日海參崴電哥薩克代表在特羅台柯伏開會舉定謝米諾夫爲哥薩軍司令加浦爾部下之烏發第二師决議承認謝米諾夫 
　　五日海參崴電伯力韓人會社聲稱有韓人兩名被捕杳無蹤跡 
　　五日海參崴電至昨日止此間共發生疫症六十三起醫士均被强徵内有十一人因不遵命盡役防疫隊已被拘禁 
國外要聞 
[倫敦通信] （紀鴻）（三月二十二日寄） 
　　中國絲業前途之樂觀 
日前中國絲業聨合會派赴美國紐約之國際絲業展覽會代表李登魁顧心之王明軒及丁汝霖等由美法來倫敦游歷余面李代表曾詳詢預賽情形及各絲業國之進步與吾國比較若何並問各代表回國後將有若何之貢獻諸代表此次出游後極爲满意中國絲業或能於此後大有發展未始非絲業前途之樂觀也爰就此片刻談話更略加參考一一述之如下以供留心實業者之研究 
　　赴此次展覽會除南北政府派員及已述諸代表外絲業聨合會尙派有十人廣東絲商代表二人江蘇浙江安徽絲廠繭業總公所代表五人上海七里絲業會館代表三人或携生絲或帶繅絲機械陳列比賽展覽會塲在紐約大中央宮陳列者爲美日意法及中國等中國比賽品占陳列室九間全場除美國占地最多外首推吾國爲占地最廣此次參觀人至二十四萬之衆吾國得以充量之物品顯列於彼邦實爲一大可喜之事 
　　美國人此次招待吾國代表甚爲周到其故有二（一）吾國人對於國際上之競爭素不注目而此次熱心比賽竟能超各國之上此所以引起彼邦人士之大加青眼（二）美國生絲入口總値在一千八百七十五年時僅一百萬元（美金）至去年（一千九百二十年）則增至五萬元就中日本絲占三萬萬二千萬元意國絲占九千五百萬元中國絲則僅値八千五百萬元日絲之輸入美國已超過華絲三倍不止美人恐絲業一宗戕爲日人所壟斷故極盼望中國絲業昌盛而與日本平衡保持絲價之常度蓋華絲與彼邦有極重大之關係也 
　　紐約會起自二月七日歷一星期閉會代表等於三月底離美三月二日至法國適星昻貨樣展覽會Simple　of 
Good　Fair開會諸代表於巴黎小作勾留即赴展覽會而陳列中國絲品該會每年凡二次春秋兩季舉行之中國人預會而陳列物品蓋自今年始故里昻宫商對於中國代表此次之參入極視爲重要禮遇吾國代表之隆無殊美國里昻自三月一日開會十五日閉會吾國駐法公使陳籙因聞中國絲商代表預賽亦於十二日赴會十三日法國總統亦蒞會場巿政廳絲商會總商會先後招待並與吾國絲商代表聚會一堂焉開會後吾國代表以預賽之生絲半陳絲業公會半陳中法俱樂部蓋里昻爲法國絲業之中心陳列於此無異爲中國絲布一大廣告也（未完） 
國内要聞 
[北京通信（穆）]  
　　　津議中之各方觀察 
天津之四頭會議只二十七日曹張等代各督長簽發之棄孫通電（因但説與國人共棄並未敢説討京中人批評多謂只棄之而已）算出一次風頭二十八日靳與曹鋭對駡了一聲忘八蛋算震動一般人耳目而二十七以前二十八以後皆無甚國家家大事之可言北京各通信社學蘇東坡想當然耳之文章模糊影響枉費筆墨甚爲可笑然據知其底裏者所言則忘八蛋之對駡還是文不對題借他事出氣即連日之挾妓賭博亦各自嫖賭時多會同嫖賭時少所以然者各各利害衝突各有一肚皮不高興恐四人在津再歷幾日亦依然如此也其利害衝突各不高興之内幕却是一篇重要時局新聞此次赴津最先興高采烈者當然爲奉張靳之請奉張到津原爲關切自身之内閣改組而奉張來意則絶不在此奉張見曹則説我們一致擁戴三哥我如有非分之想當死於槍彈見王以後又謂我們今日當一致帮陸幹卿的忙把孫文趕掉但能我們三個人聨成一氣不怕孫文不倒及楔子説完正文提到則爲以攻粤之任付之張勳而先以張勳爲蘇皖贛巡閲使無如曹王二人則不説不許張勳出山而一致主以張勳爲征庫總司令即靳氏亦憚於全國之反對不敢遽以蘇皖贛許張勳然其中有一問題即張勳所恃爲新安武軍四十餘營共二萬餘人奉張之利用張勳亦以其原駐安徽可伸手於長江流域果使張勳征庫必須以新安武軍隨往則奉系先失安徽地盤爲直之利非奉之利兩方之爭全在此點而各有肺肝又不能掬以相示於是奉張表示征庫不必用張勳而張勳亦表示决不征庫奉張乃理怨靳氏謂王士珍如能赴任我亦不説王旣不往何不徑任張勳旣爲政府當局不應此些須事尙辦不了至最近數日竟彼此會面絶口不談但背後語人謂我有極好辦法他們不辦我且在天津看着看他們辦得出甚麽事來此奉張不高興之情形也而此正因以外又有一副因彼欲以張景惠調步軍統領劉金標任警察總監無形中遙領北京地面已非一日上次靳氏赴津又向靳説靳歸之日試探東海之意東海竟謂我满任也沒兩年王殷二人總是同走靳不敢再説而奉張又深怪靳氏不肯帮忙且怨及徐氏是此次到津兩目的均未能逹宜乎敗興也 
　　曹錕應奉張之約而來本無所謂高興與否但此此河南問題實爲奉直爭中原之關鍵王承斌督豫一事直派實主之而奉張逼迫曹氏使之嚴飭吳佩孚驅逐成愼今查辦雖尙未呈復而趙倜地位已未必能動奉張於此且對趙賣一絶大人情直隸向河南擴充地盤旣做不到且徒便宜奉張曹氏昆仲當然不甚願意至於張勳赴贛利害尤爲衝突故以針鋒相對之説法應付之即對於靳氏亦向嫌袒奉故曹錕雖在津門屢屢稱病不出曹家花園已非如從前天津會議之熱閙矣 
　　靳雲鵬請張入關全因與周葉齟龉欲借其力以改組内閣而同床各夢靳氏一再奔走視如要事張曹皆漠不置意而彼二人有所主張靳氏常堕入夾道中受兩方之責備當大家會面時無話可説乃提出切己關係之内閣請彼等權擱他事先將政府弄好不意二十八日一提及内閣不順手情形曹鋭即説［總理不識人怎麽弄得好］曹鋭此言實係有爲而發决非對内閣言者靳色不懌即答以財政現在無人就請你作財政總長曹鋭以爲靳氏侮己也乃大怒而宣忘八蛋之雅誓靳亦應之而有再幹是忘八蛋之誓曹張在側不發一言最後張始出一語謂如此我也不管連日以來只王占元非常出力奔走勸解内張農王及潘復應召赴津亦是各方面奔走勸解然諺有之宰相肚裏好撑船故靳雖　　　　　　　　　　　　　　　　　　　　　　　　　　　 
發誓而近已不再言辭職然自二十八以後靳張曹王雖打過一塲牌而一切正文未提及昨日有某省代表詢王占元以調停之成績王謂尙未易融洽也 
　　王占元於四人中爲最高興者且亦頗出風頭此次曹張所爭之事於彼雖不無關係然彼主陜豫兩督不動者已有張力爭彼不欲張勳與爭長江勢力者已有曹反對亦落得不自當其衝而轉居第三者地位且彼爲鷸蚌我爲漁人半年來王氏在鄂之所爲即在此點近數日來曹張以不高興故多不見客王氏則其門如巿座客常二三十人竭力延攬各省軍之代表王與靳同居舊奥租界衡宇相對而門前之景象靳比諸王猶爲冷落東海就任以來每因他人之互鬥使自身地位危而復安故近頗與王聨絡王將不日來京表示誠意外間傳説之副座有望者近亦舉及王氏之名矣王更抽得認 
 
 

Page 7

 
 
夫時往黎宅請安並與黎之左右極意拉攏以圖挽回鄂人之情感王氏誠善自爲計哉 
　　至於内閣問題現在旣不能談當然無所决定然靳欲曳曹鋭入閣藉求直派之維持確出本心且主以王乃斌長交通以孫振家長農商對奉對鄂面面周旋曹鋭不受抬舉又有拉邊守靖之説矣但交葉方面因已代奉張籌欵奉張所訂購之義械因此有價可交奉張亦不主换彼故葉亦未必能去而財政一席靳所倚杖之潘復雖傳説頗盛開曹張二人尙不謂然未必即成事實故就事實上觀察亦難满靳氏之望而旣經擱置靳氏遂有欲歸不得之苦閣員之中亦只在顏惠慶董康二人未曾赴津而百政停滯雖閣議亦在若有若無之間矣（五月三日） 
[中俄通商談判之近况]  
外部與優林開議中俄通商條約在上星期内由第一條至第五條詳細商改結果雙方意見已爲接近其餘各條亦正陸續提商所議情形尙爲融洽據聞前日午後優氏復偕其秘書格羅夫前赴外部與劉鏡人會商約文討議各事惟原提五十三條應待改正之點甚多故此項約文决非一二月中所能决定云 
　　又赤塔憲法會議關於中俄通商問題曾有致中國政府及國民之通牒現外交部已將回文送交優林其大略如下接受遠東共和國憲法會議致中華民國政府及國民之聲明書及通牒我政府甚爲欣悦該聲明書中第九章承認個人之財產權申明保全自國民及外國人之財產權尤爲重要之事查該項聲明係將去年十二月十三日之聲明書中所述之點更爲確實妥定並除去僑居遠東共和國之中華人民所受之壓迫且得爲損害賠償者也故中國外交部認爲開始協議通商問題及互相交换意見之時機已至至於遠東共和國憲法會議對中華民國政府及國民之聲明書與通牒俟收到正式署名之公文後再行答覆 
[順正公司之新企業]  
　　順正公司之内幕我國人當已知之毋庸贅述昨聞該公司日資本家平沼亮三已於前日到京住北京飯店高木陸朗亦已到津正與源利公司關係人某要人接洽組織三大企業一天津墾牧公司二北支地皮公司三北京建築房產公司投資一千五百萬有日人就澤爲之在京津奔走就澤日前赴津與高木商議旋即偕平沼來京就澤以日本東亞興業公司承辦京綏路五百萬公債故急行赴津央求某巡閲之顧問町野務打破此項交易改爲順正公司承辦復慫恿順正源利公司關係之某要人出任交長以便順正公司三項計畫之成功且不僅作此希望就氏並於日前密赴某使館要求某使打破現在中國之内閣適前數日内閣動搖正爲可乘之機俾順正公司之關係人得以佔閣員一席乃某使以此等干涉内政之舉動萬不能行當面拒絶令其按照企業軌道進行現聞津議結果對某部已决定不動就氏此項計劃當然付諸泡影矣 
[日銀行家來京之任務]  
　　日本興業銀行總裁小野英次郎氏於上月二十八日來京表面上謂係出席四月三十日中華匯業銀行總會其實小野氏此次來京之任務并非專爲開會而來其主要目的係與我國政府磋商寺内内閣時代日本興業朝鮮臺灣等三銀行共同担任满蒙四路借欵二千萬元吉會鐵路借欵一千萬元及山東順濟高徐鐵路借欵二千萬元之墊欵整理善後策惟我國政府現正處於財政極困之際不特五千萬元之墊欵無償還之力即該墊欵之利息亦不能支付故其善後方法一時亦不能妥定查該借欵中之順濟高徐兩路借欵日本已將其投資權劃歸新四國銀團故若我政府不能有適當方法日本則擬以該項權利完全讓與新銀團而二千萬元之墊欵則作爲日本担任分攤欵項之一部日本方面對於此項問題尙不以爲意惟關於满蒙方面之四路借欵日本則甚以爲慮而满蒙四路中之洮熱鐵路及由洮熱縣之赤峯或開魯至連山灣鐵路係與南满鐵路及正金銀行共同担任資本之四洮鐵路並行之線即不修築亦無大妨礙惟自開源經海龍城至吉林之鐵路曩日已由正金銀行及南满鐵路公司聲明保留其投資權有此關係故興業等三銀行有不能以其借欵修築之勢至於吉會鐵路其借欵契約係根據津浦鐵路借欵條例規定者故銀行團主張任命日人爲鐵路工程師長會計主任及運輸主任之辦法均不能照行日本方面現因以上兩線均毫無辦法故主張將此等鐵路借欵之墊欵五千萬元作爲政治借欵由中日兩國政府妥商適當之善後方法並特派小野來京與我政府交涉一俟取得我國政府同意後小野即於本月十五左右兼程歸國列席於日政府對華方針大會議云 
　　又有一説謂小野氏此來現正與中國政府磋商三千萬元之借欵以烟酒税爲抵押品然據可靠消息此説尙未證實蓋太平洋實業公司借欵合同内曾有以烟酒税抵押之一條今日本借欵仍與以同樣抵押品似不能辦到且難免不惹起美國銀行家之抗議又日本此三千清華學校之十週紀念會 
萬元借欵兼有發行中政府債票流行日本巿面之議此舉顯係直接違背新銀行團之合同以意度之日政府决 
不致如此孟浪據華洋銀行專家推測小野氏因急欲中政府償還安福借欵之本息是以謀與中政府商議發行債票之辦法以烟酒税抵押將其收入充作清償未付之利息與安福借欵一部分之本金不過此項債票借欵乃烟酒第三次之典押其額當不至三千萬元之鉅耳 
[清宮内之盜寳案]  
　　清室遜位以來宮内太監以及内府員司差役蘇拉等朋比爲奸勾串盜庫之事絡繹不絶迨至分贓不均由衝突而犯案時再行賄買當道不事追究首要人犯暫向他處躱避一時爲日旣久案遂擱起不提其間雖有懲責然亦不過盜中之一二小嘍囉而已故十年來清宮盜案日多而被竊之價値何止千萬近日又有太監首領劉玉山盜竊儲秀宮金銀珠寳之案現在該案經清室警察執法科迭次研訊又究出太監郭峻峯董萬和及小太監張玉齋等有夥盜分贓證據在該太監等盜取寳物已有多次此次不過因分贓而敗事耳聞伊等數年來盜出之物多半倩三桂香地方居住之趙某代爲銷贓而趙某復擅長仿造古董與太監等狼狽爲奸或偷取或掉换因之大發其財居然富家翁前月趙有男僕某甲因將伊家來路不明之物偷出轉售被某偵緝隊查獲究訊之下該僕將趙之黑幕和盤托出趙某恐與己不利遂急奔至京西某廟内匿避一面託人彌縫及至最近始敢回家不料儲秀宮盜案又發與己有銷贓分肥關係日來已同郭董張等三太監决定以鉅金賄求某大臣化解該案勿事追究不知結果如何也 
[東三省通訊（隱）]  
　　延琿墾民與韓黨 
　　吉林省延吉琿春一帶之日本領事對於韓人極力籠絡其設組自衛團朝鮮人居留民會等曾誌本報茲聞該處日本軍隊及日本警察迫令琿春縣屬第三區十八道集入籍墾民李春組設敬信鄉八社墾民自衛團後經於三月一日起由琿春日本領事館命令改爲民共會仍以李春爲會長該會并令各社墾民於夜間輪班梭巡藉防韓黨胡匪嗣經該縣知事熊孟鰲令飭該處分所長詳查此次更改命令是否由日領館以文告行知抑以所駐日警傳諭内容與自衛團有無變更入會者是否徵收會費并其數目若干有無會章規則分别詳偵具報旋據復稱該團改爲民共會實係琿春日本領館以公文行知内容與自衛團無甚變更會長李春月支薪水日洋三十元辦公費五十元副會長金基玉月支薪水二十元書記二人各月支薪水十五元雜役一人月支工資十元常川到會會員五人月共支薪水一百一十元此項經費悉由敬信鄉墾民均攤其入會墾民並不徵費亦無會章規則云云是日人對於該處驅令韓人自行出資組織機關歸日警管轄一舉手之間而東南一角即歸日人掌握不知我國當局對之何如也 
　　琿春一帶韓黨本已不多但日領總欲毛舉一二向我官廳參轇轕以示韓黨未靖二月底日領忽探得有韓黨首領崔慶天韓京瑞等近又出沒於東溝方面與王八脖子之尹洛瑞上草帽頂子之崔丙權吳宗範蔡德勝等共同計畫種種運動又頭道溝上村許璡家内曾來有武裝韓人四名索食乃照請該處縣知事嚴加取締旋經該縣知事派游擊隊長于長江回稱當日帶隊出發先至頭道溝石頭嘴子詢據該處社長及其他墾民聲稱二月二十一日夜間曾有武裝韓人四名至許璡家中索食但據彼等自稱係因各處查防韓黨甚嚴故皆經由山道乘夜潛往俄境避匿因腹飢特來索食當仍由山道向俄境去訖該隊長即諭以嗣後如再遇有武裝韓人務須秘密報知就近軍警查明核辦不准擅自容留致干未便該社長等唯唯稱是後該隊長又向東溝上下草帽頂子青泥窪新屯之王八脖子一帶搜查沿途經過梨樹溝樹嘴子化龍坪藍家蹚子大六道溝等處查得崔慶天韓京瑞崔丙權等自房屋被日軍焚燒後早已不知去向未聞有再來消息又查吳宗範蔡德勝等自去年三四月間即逃赴俄境未歸至王八脖子之尹洛瑞亦早不知其踪跡所在最後折至南别力訽據該處墾民等聲稱自去年春間設有警察以來該處久無韓黨踪跡出沒是琿春韓黨早已遠去即間或有一二韓人因感情衝動欲投身韓黨亦多晝伏夜行决不敢在地面有所妨害日領毛舉細故成别有用意耳 
[趙從蕃有病愈來贛説]  
　　趙從蕃赴滬就醫業已兼旬𤻤症開割漸就痊可因西� 
醫切屬靜養禁其與聞外事故各處問疾速駕函電均未詳覆即陳督所派歡迎代表亦僅由其親信代爲接洽而楊慶鋆及京同鄉之謀幹省長者疑趙態度消極或再辭職紛紛進行運動京贛兩方深恐贛人自治功敗垂成對楊之謀署咸表示否認而於文吳李鈕等之角逐尤爲反對以爲省長問題爭持不决益將引起紛擾故咸望趙早愈早來以息糾葛京會及贛公團致趙問病函電紛如雪片歡迎代表亦絡繹於途趙亦絶非不願來贛實因素性多病畏事今病勢旣已減輕對於各方勸駕公義私情亦均有難却之勢聞已表示履新之意楊先得滬訊即已中止進行將派丁其珪赴京活動之議打消丁已交卸二套口税局陳督對趙本無不相容之惡感其二次保楊係出左右慫恿現經有力者疏通已不反對昨日京同鄉代表李安陸已接葛莊蔡世培等由滬來電謂前晚抵滬昨赴斐美德醫院晤趙省長熱已巡盡諸病悉愈惟開割兩次精神委頓俟創口復原即行蒞贛云云未知届時有無變更否也 
[皖省近事]  
　　省議會第三届第四次臨時會昨日（二日）已正式開幕並提議咨催省署將七八兩年度决算與十年度預算案交會核議省署方面因教育預算案教廳前分甲乙兩種編制與預算程式不合駁回重造現改編已竣聞明日可咨送到會 
　　安徽全省學生會擬於五四運動紀念日召集各校出隊游行並向省議會請願教育預算照案通過 
　　省教育會本届改選會長擬展期舉行現小學方面以教育會無小學教職員選舉權擬集全體力爭 
　　警務處長程炳卿刻因要公赴蕪與馬帮統籌商已於昨日乘商輪下駛 
　　皖省議會本年第四届改選各縣已着手籌備其調查手續現已完竣業由各縣知事具造清册呈報省署 
　　皖省報界公會昨推舉張耀宣赴北京全國報界聨合會張已於昨日起程 
[蘇議會紀事]  
　　五月四日蘇省議會開大會因有省預算及帶征二分五釐畝捐兩大問題行政委員及省立各校長蒞會者甚多三時後議員始足法定數到八十九人鮑副議長主席依程開議（一）議省長交議十年度省地方預算案張援謂根據議事細則第二十六條當由特派員説明趣旨及疑義於是統計處主任謝騫教育廳長胡家祺實業廳長張軼歐先後出席議員盧瀚蔭黃次山顏作賓等均因本年度預算數驟增至一百七十餘萬之多紛紛當塲質問董仙衢主張將案退回宋銘勳張援主張交付審查一因省議會本有核定預算之栱二因本届臨時會爲日無多退回重編恐趕不及議長以交審查付表决起立者大多數（二）省長交覆議忙漕蘆屯塲灶各田帶征教育實業經費特捐二分五釐案多數主張仍執前議議長付表决不起立者僅五人（三）本會九年度第二次臨時會補支經費案結果交預算審查（四）徐議員堃錫提出聨合全國省議會促各省速辦衆院選舉案議長方宣讀議題議員紛出議塲即在塲者亦多在［吾不欲觀］之槪遂散會 
[南京快信]  
　　魯督田中玉浙督盧永祥均派員赴蕪湖採辦軍米省署已令各關卡驗照放行 
　　日本貴族院議員牧野君昨由滬來寗下午四時晋謁齊督住日領事署旋齊督即親往回謁 
　　上海法領事韋爾登氏昨來寗上午十二時入謁齊督下午八時在法天主教堂宴齊督王省長 
　　英國駐香港總督斯特布由京來寗軍長兩長派溫交涉員赴浦口軍站照料未入城即轉車赴滬 
[杭州快信]  
　　沈省長以人民請求恢復自治爰設地方自治籌辦處以促進行並擬先行召集縣議會以慰民望業於昨日電致内務部云北京内務部鑒八年九月公布縣自治法所有施行細則及選舉法施行日期各項未奉公布前經會同盧督軍電請訊速公布或由本省擬訂單行章程頒布施行在案日久未奉核復迭據各屬士紳請求舉辦自治情勢萬難延緩應由本省擬訂單行章程頒布先行召集縣議會以順與情而昭法治俟將來中央明令頒布仍即照改辦理除彚咨備案外謹先電聞並候電復沈金鑑印 
督辦蘇浙太湖水利工程局以本局成立後測濾事且次第進行求驗雨量尤關切要現擬攷察太湖流域一帶之降雨量以資根據如局於一隅記載未能準確欲遍設各地經費又屬爲難擬量擇數縣委托各該處學校代辦至應用儀器記載圖表由局置備昨函省教育會轉商杭嘉湖各校妥爲籌備 
　　杭縣金融評議會今日（五號）下午在縣公署召集各會員（銀行錢莊及經理人商會會長）協議錢業本年所訂之規章並救濟金融辦法 
地方通信 
[揚州]  
學界舉行五四紀念本届五四紀念日由學生聨合會發起上午集合公共體育場游行下午則分組演講愛國舉動並在該塲舉行紀念式出席之學校凡八（一）八中學生及童子功軍（二）五師學生（三）商業（四）縣立一高及童子軍（五）縣立二高童子軍（六）縣立女高學生（七）五師附屬學生及童子軍（八）丹徒旅揚公學其秩序（一）開會（二）奏樂（三）唱國歌（四）行禮（五）報告宗旨（六）唱抵制劣貨歌（七）奏樂（八）歡呼（九）閉會（十）出發游行其經過之地爲院大街南門街小東門多子街轅門橋東關街羅灣街游行時各生均手執小旗沿途散貼傳單以資警暢 
[南通]  
　　槍斃巨匪巨匪施仲狗蔡壐朱三郎等歷在通海糾衆搶刦日豐和孫萬興盛顧春明韓孟田成西池左維賢曹松年王恒德周炳文朱惠和沈同泰等十餘家携贓潛逃滬地被通海鎭署駐滬探員偵悉緝獲解山通崇海清鄉公所訊明供認糾衆持械搶刦不諱據情禀請軍民兩署核准歸入軍法範圍處以死刑日昨俞軍法官特會同通海兩縣知事將該三犯提出騐明正身攝取行刑相片綁赴西北城脚舊行刑場槍斃矣 
[杭州]  
　　安定中校五四紀念杭州安定中學校學生會爲紀念五四運動全體請假昨日下午齊集禮堂行紀念式首全體唱國歌對國旗行三鞠躬禮次由教員王肖巖王奔川鍾毓龍三君演説演畢全體三呼中華民國萬歲而散 
[嘉興]  
　　舉行五四紀念嘉興省立第二師範啓秀女校碧漪學校塘灣北麗等五校全體學生於昨日舉行五四紀念上午十時各該校學生齊集公共運動塲均手執小旗旋即依次出發經集街走北大街出北門過塘灣街上端平橋經魚行街由西河街進東門而散 
雜評一 
[善化（默）]  
　　某通信曰此次天津會議因意見不洽屢瀕於危最近有靳曹之誤解幸經某某總長調解始得前嫌盡釋將歡然聨袂入京可謂能化有事爲無事 
　　某軍閥曰中國之兵何嘗多不過置之無用地耳苟處置得當征庫援桂須多兵築路墾荒亦可借用兵力可謂能化無用爲有用 
　　某政客曰西南護法之招牌已坍護法政府之名爲人厭聞今孫中山發明革命有勝無敗之真理稱新政府爲革命政府令人耳目一新可謂能化腐臭爲神奇 
　　某要人曰廣東名爲禁賭然私賭甚盛因軍警收私費保護無法禁絶故與其名禁而暗弛不若公然開禁歸其費於公家可謂能化私爲公 
　　嗚呼何中國人之善化哉然而終不能化中國之危而爲安化中國之亂而爲治雖千變萬化依然今日之中國耳 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[輕質銅圓問題之昨訊]  
　　官商議决止遏來源照常行用 
　　巿上狀况拒用輕質銅元一事現已逐漸推廣兩租界電車公司自前日起（星期三）一律實行並繪具圖樣（一）各種花紋之黃色銅元（二）紫色之陰面叉形國旗陽面嘉禾中有十字樣者（三）紫色之陰面嘉禾無十文字樣者一併拒絶惟所印通告中係指該三種新鑄者而言而各買票人挑剔甚嚴不問爲私鑄官鑄新鑄舊鑄凡屬以上三種式樣槪不收用範圍旣廣確有非輕質亦遭擯留者於是前清龍紋銅元因電車收用之故昨各兑换店暗盤每洋僅兑龍紋銅元一百二十枚（按龍紋铜元亦有私鑄而輕質者）至巿面購買物件則依照商界聨合會所議拒用新鑄之色發青白者尙是少數而南北巿菜巿場各小販及人力車夫昨日亦有拒却者一般婦孺無知向之爭論故昨日滬巿全埠爲購物剔揀銅元而口角衝突者業有多起 
　　議决辦法昨日上海縣沈知事得悉本埠電車公司有不行用新鑄鲖元情事當派科員姚鑫之赴總商會與會長聶雲臺秦潤卿商議維持辦法當以此項鲖銅元流行巿面爲數甚多一旦停用必牽動巿面聞會商結果一面知照電車公司及布告各商店照常行用一面電請省長轉請中央飭令各省暫行停鑄並請海關禁止進口以遏來源業經縣署分别辦理矣 
　　縣署布告上海縣公署昨發布告云爲布告事現接華商電氣公司函送通告聲明電車拒收輕質銅元本知事因此項銅元流通已久一旦拒却不免妨碍巿面業經函致商會曁該公司詳加籌議設法維持各項商業仍照常收用不得稍有誤會疑慮自相驚擾仰各商店知照特此布告 
　　縣知事函上海縣沈知事致南北兩商會函云逕啓者民國十年五月四日據上海華商電氣有限公司陸伯鴻君函稱近今巿上發現輕質銅元所有敝公司收入車資解莊兑换諸多挑剔受累不淺適英法兩界電車公司總理麥攷爾君曁白閃尼君前來會商拒收辦法英法兩公司已於本日起實行敝公司先將通告分送軍警及行政各機關備案然後張貼車上一律實行請備案等情並送通告到縣查通告係法商電氣公司總經理白閃尼君華商電氣公司總理陸伯鴻君上海電氣公司總理麥攷爾君聨名之通告内稱巿上銅元過多巿價爲之暴落近日各處運滬新鑄銅元有數千萬之多銅質極爲粗劣分量亦較前輕薄敝公司等爲自衛起見不得不拒却此項新鑄鲖元自五月四號起以下所載之三種新鑄铜元敝公司等一律不收等語所載三種新鑄銅元式樣皆數年來曾經過行之式樣通行旣久一旦由電車公司拒却不收恐影響不僅妨碍巿面除函復華商電氣公司俟會同南北商會共同解决妥協辦理外相應函請貴商會商酌維持方法研究此項輕質銅元究竟從何處灌入應如何防止以維巿面之處迅賜見復深紉公誼 
　　護軍使令松滬護軍使署昨日通令所屬各軍警文云案據上海華商電氣有限公司先後函稱上海銅元充斥民間虧折甚大業與英法兩公司會商爲自衛起見規定輕質銅元拒收辦法現英法兩公司已於本日起實行拒收敝公司爲愼重起見姑緩三日然後實行除將特别通告單分送警廳縣署各機關外理合檢同通告單一紙呈報鈞署查核轉發等情並附通告單十紙到署查拒收輕質銅元本屬正當辦法自應通行遵照除函復該公司囑將拒收日期稍予展緩自本月十日起實行俾使通令週知外合行檢同通告單一紙令仰該軍警一體遵照辦理 
　　商界開會前日（四號）法租界商業聨合會於下午七時開緊急會議各業會員到會甚夥由葉貺辰主席沈問師紀錄（一）江錦春劉屏仙等報告巿上輕質銅元日加充斥擾害商民不堪其苦今緣電車方面挑剔必須龍紋銅元購票除此槪不收用因此一般小販經紀智識淺薄者及婦女之流每每因贸易與商號爲難或兑或找銅元均挑龍紋該龍紋铜元巿面向少使經營者有萬難解説之苦衷又向有叉旗銅元亦有新舊莫辦之點請諸同志各抒意見潘則言羅瀛州方善甫等互有討論議决致函總商會要求設法維持原函如下敬啓者近日巿上铜元愈見充斥本質非常輕劣圜法之壞至此已極而價格之疲兑價之高商業所受困苦自不待言在電車方面日前已有黃銅有青色銅元取締不用自昨日起駭聞祇有龍紋者可用餘則一槪不收以致人心惶惶多方挑剔贸易時起衝突使用亦憾不便今銅元起此風潮應速籌濟方法貴會爲商業領袖萬望鼎力維持將輕質者或另訂價格或遏止來源究竟作何辦理應請早示方針以安人心而维圜法並候賜函毋任企禱又愛克界三路工商聨合會嘗於一號邀議輕質铜元事因人數太少不克解决昨日二時更開緊急會商店簽到者五十餘家公推費良衡主席陳家寳紀錄由戎明昶徐文甫蔣耀泉克友及安大號王君益康米店各表意見經衆公决一律拒用輕質銅元即日實行並函請總商會轉請官廳杜絶其來源以爲正本之計函推承玉書起草即行郵發 
[全國道路建設協會成立會紀]  
　　章程通過先籌建江浙二省間道路 
　　中華全國道路建設會於昨下午五點一刻在四川路一百二十號中國青年會開成立大會列席者約三百人王儒堂會長主席先報告開會守旨繼由蘇督代表徐輔洲浙督代表向永芳松滬護軍使代表陸逹權浙省長代表林大同致頌詞餘如張嗇菴與上海總商會交涉員等均有代表列席因時間短促遂未致詞嗣主席宣布會内臨時組織略謂本會開會業已多次内容組織凡分四股（一）测量股專司測量路線之事（二）演講股專司演講道路之重要及建築上必需之知識技能及招求材料之事（三）賽會股專收羅各種道路上應用機械器具及其標本與東西各國建路之經過情形及計畫設所陳列以供衆覽（四）會計股專司會内經濟出納之事茲四股主任已各推定測量股爲保惠爾君演講股爲郭秉文君賽會股爲聶雲台君會計股爲榮宗敬君其執行部董事亦推定陳光甫湯節之等十五人現均開始籌備事務茲介紹各股主任向大會報告事務於是由测量股主任陳述該股已擬定一路線計畫即由上海虹橋分逹南京杭州並由杭州北通宜興俾兩路互相啣接將來實際測量時仍當斟酌盡善次演講股主任述該股進行計畫先由調查材料入手然後實行演講俾大衆同知道路之必要演講方法一面對普通社會一面專對學校青年蘇省學校每年例有演説競進會本年演説即擬專就建設道路設題俾各校學生皆能將道路建設之事深印入腦次由索克思君代述賽會股事謂將於明年（十一年）五月間在滬將歐美各國與本國築路之種種材料到會陳列現已有許多行家願將所出機械器具交會陳列云至是主席宣布討論會章郭秉文提議即以本日到會之人爲基本會員西人斐而附議主席附表决通過遂將章程草案逐條宣付討論後通過（附後）主席又提議現在會員未能確定選舉手續困難擬即以發起本會之一百人作爲董事一年後再行正式選舉詢衆意以爲然否略經討論通過又由主席提議推舉張嗇菴爲名譽會長經衆表决通過最後演應築造道路之影片並由五正廷君逐節説明極饒興味演畢散會時已七點三十分主席並囑到會諸人各留名刺住址俾便通信云茲將該會之宣言與章程附錄於左 
　　宣言書全國道路之建設實今日體國經野最要之謀若舍此不圖則植產興業將無可一言而地方自治亦永不能望我中國古代道路之制周禮曰［匠人營國國中九經九緯經塗九軌環塗七軌野塗五軌］又曰［遂人夫間有遂遂上有經十夫有溝溝上有畛百夫有洫洫上有涂千夫澮上有道萬夫川上有路以逹於畿］國語曰［司空視途］又曰［列樹以表道］崔鴻前秦錄云［符堅自長安至諸州皆夾路樹槐柳二十里一亭四十里一旅行者取給於涂］小雅云［周道如砥］國語云［九月除道十月成梁］周禮云［合方氏掌逹天下之道路不得津梁陷絶］是可見古代道路之制於其名稱修短寛闊布置建築管理皆未嘗不有可觀雖一鱗半爪散見文書典籍未能考見古代制度之大全然要亦我中國路政之講求淵源甚古惟當時不過以政治學之眼光敷澤帝王德化加恩惠於小民從未曾以經濟學的眼光謂憑是將使發逹國民經濟是則與今異者故後世王政不修即亦聽其事至於無人顧問外國道路之制肇源亦古然自近世電機蒸汽發明綰陸路交通樞紐者一變而爲電車鐵道都巿路政雖尙修明然全國道路之建築幾至無關重要歐戰以還汽車效用大顯於是向之只持鐵道以爲惟一利器者今則發見笨重而太不經濟建築鐵道非及一定物資决難舉事道路則只求寛廣平坦即可通車於時間經濟大有便宜鐵道旣成行駛者只限於鐵道車輛是全國若只有鐵道而乏通常道路不特不足便利交通甚且交通爲所制限固無論工業發逹物產豐富鐵路車輛往往生供不應求之虞即使完全無缺然使一旦天災兵禍罷工等發生毫無救濟餘地故鐵道之爲用有時而窮若不另築全國廣道濟之其於交通工事傳送物資亦不大障礙歟故自歐戰以後世界交通旣另闢一種新時代汽車往來之便旣無遠勿届同人等爰本斯旨組設本會專以鼓吹提倡研究計劃使全國道路早日完成不特從政治上之眼光欲使路政修明交通便利收納無數裁兵苦民使各有工作全國之地方自治得確立基礎蓋尤在經濟學上之計算使全國植產興業之事從茲勃興且足以應付世界巿塲供求適合此則本會同人等區區之微意也邦人君子其有鑒其愚誠加以贊助者歟盍興起焉發起人黃炎培穆藕初許秋颿趙燧山溫世珍張詧張謇余日章錢新之聶雲臺陳光甫虞洽卿史量才秦潤卿周繼濚陳琪仇萊之錢崇固朱子謙狄楚青韋淥泉朱志堯孫梅堂聞蘭亭袁履登顧馨一薩桐蓀朱葆元宋漢章陳公哲盧煒昌趙晋卿田時霖席子佩汪漢溪穆杼齋蔡元康王湘泉劉厚生郭秉文榮宗敬鍾文耀湯節之吳寄塵王正廷盛竹書陸伯鴻任傳榜陶席三朱紹文蕭智吉劉柏生許炳堃李俊甫錢琳叔鮑貴藻凌道揚費冕卿王克循吳澤民薛南溟龐天笙甘仲琴孫儆人盧錦堂包世傑又西人之贊成者爲駱維廉費吳生保惠爾派德生勞爾Ａllon　Looohr費金女士Miss.Grotchon　Fitkin.索克思．班那G.　A.　Bena合斯金O.Hashagen洪立斯波H.　S.　Honjaberg馬狄爾M.　H.　Madier克勞．費爾满F.F.Fairman鮑艾特C.C.　Boyd.律卞特PereL.Riohard.拉艾特M.Knight.巧勞突G.J.Challot海德斯談H.Van　Heidenstamm.陸根Lieut　Col.M.H.Logan 
　　章程第一條定名本會定名爲中華全國道路建設協會第二條宗旨本會之宗旨專在謀全國道路之早日建設完成其事務範圍如下（一）鼓吹提倡（二）實地測繪（三）代爲籌募資本（四）介紹專門人才（五）受理建設道路各問題之諮詢第三條會員會員不論國内外個人或團體凡贊同本會宗旨經會員二人之介紹執行董事會之許可者皆得入會會員之區别如下（一）普通會員年納會費一元（二）特别會員年納會費二十五元（三）維持會員年納會費一百元以上者第四條年會及臨時會本會於春季開年會一次其開會地點由執行董事會議决之本會得依執行董事會之議决或會員五十人之書面請求得開臨時會第五條董事會本會開年會時應舉出董事百人組織董事會指定其中十五人爲執行董事會並由執行董事會互選會長一人副會長二人書記一人會計一人本會經執行董事會之議决得設委員會本會經大會或執行董事會之議决得舉名譽會長或副會長第六條報告本會開年會時董事會應報告一年内之經過情形第七條分會各處組織分會時須遵董事會所訂之規則方可承認爲分會第八條附則章程如有修改必須於年會或臨時會開會前一個月公布之並經到會會員三分二之議决修改之 
[滙豐銀行舉行奠基禮紀]  
　　本埠英商匯豐銀行於黃浦灘建造新房屋昨日上午十二時舉行安置基石禮匯豐總董愛德金及全體行員均往招待觀禮者如香港總督斯特布．駐滬英總領事曁本埠西商華人到者如何護軍使藍總司令孫副官許交涉員上海縣沈知事等共約六百餘人先由總董愛德金氏致歡迎詞其結語中有［今者商業凋敝之潮流遍及全球各方咸感影響惟吾人不久將見中國之商業與福利日進無疆亦猶吾人見匯豐房屋之换舊更新也余信新屋未成以前中國商業已恢復其舊觀而擴張之以中國偉大之利源與其勤儉之人民與之共事前途可知近十年來中國政局不寗革命頻作然其財政上固有勢力卒能卓然自拔余知其將來亦必如是］等語次總行長史狄芬氏繼起演説叙匯豐之過去歷史略謂匯豐最初營業地點乃今日匯中旅館所在之地基房屋狹陋逾十年始於上地起造高大磚屋並舉行與今日同樣但規模較小之奠基禮此四十五年前事也起初尙有人以建築房屋過於銀行需要爲言豈知甫逾數年已覺辦公不敷遂有虹口支行之設近年營業大增非完全改造將無以應之今新屋之結構可爲吾人信任中國商業前途上海口岸前途與匯豐前途之表徵吾人苟不得中外人之好意莫能得此優越之地位亦不能維持此地位吾人以扶助各國合法營業爲政策故得此好意此後當繼續此政策新屋之營業廳中其頂上將鐫中國 [四海之内皆兄弟也 ]之古訓在此人人皆有平等權利之公共租界中用此格言似甚適當吾人所望者匯豐扶助國際商業之發展其於在滬各國人民間之和平與好意當不無贊育之力焉次英使艾思敦行立石禮並致詞其言頗長首段言其被請行禮之欣幸及其與匯豐素有之關係並稱匯豐在華之財力與英人商業之興盛中段言養成友誼之重要略謂結交爲今日世界之第一要事吾英人在華爲客苟與華人同處而無密切友誼則可謂疏忽就常識法律秩序和平與夫公道正誼而言吾人與華人間固應有尊榮與公允之交際也而協作尤爲在華事業成功之關鍵余極信任中英民族協同經營所可得之前途雖英人思想與華人觀念不盡符合然此兩民族之性情頗有相同之處華商言爲信據至今猶然余甚望兩國人同具此美德而以公平交易爲歸華人今日知盎格魯撒克遜族較從前爲深而英人亦漸了解華人之美質今上海與各處英商漸提倡國際結會余信其當能使兩國間固有之關係愈臻堅固也云云次香港總督亦致演詞述匯豐與香港之關係謂香港之存在恃英人在華之商業而英人在華之商業亦頗恃匯豐云云遂進茶點約二時始散聞艾公使定於今日（星期五）往寗波游覽俟回滬再行乘車北上已由許交涉員致函路局預備花車並函警廳派員照料云 
[銀行公會電詢支付劵用途]  
　　上海銀行公會致北京銀行公會電云北京銀行公會此次政府發行支付劵五百萬曾否宣布用途請查照上届聨合會議决辦法加以注意並候電復 
　　又致本會各代表電云天津銀行公會轉上海銀行公會代表頃致北京銀行公會電文曰此次政府發行支付券五百萬曾否宣布用途請查照上届聨合會議决辦法加以注意乞就近探詢電復 
[江蘇省十年度地方預算總册]  
　　江蘇省民國十年度預算案業經咨交省議會茲錄預算總册於下（册内各數以元爲單位歲入分欵分項歲出分類分欵） 
　　歲入經常門第一欵附税二一五四○三五第一項漕糧屯糧附税一四四六九二九第二項地丁屯租附税六七二九七七第三項蘆課附税三四一二九第二欵省有基金生息三八五八○第一項存典生息三八五八○第三欵行政收入二五一○九○第一項教育行政收入一○○五八三第二項實業行政收入一四八○○七第一目營業官利一四○○三○第二目副業收入七九七七第三項内務行政收入二五○○第一目醫院收入一二○○第二目省警廳廣告收入一三○○經常收入合計二四四三七○五 
　　歲入臨時門第一欵罰金收入二一二八九○第一項滯納罰金二○○○○○第二項違警罰金一二五○○第三項雜捐罰金三九○第二欵帶徵特捐一七五○○○○第一項擴充教育實業帶徵畝捐經常臨時收入綜計四四○六五九五查十年度預算經常臨時歲入共銀四百四十萬六千五百九十五元比較九年度預算（二百八十三萬九千三百八十七元）計增一百五十六萬七千二百八元因本年度擴張教育實業事項特别帶徵田畝附捐一百七十五萬若剔除此欵實短十八萬二千七百九十二元内附税以七八九三年秋勘徵數核計短收六萬六千三百四十一元滯納罰金就實收數計短收五萬元剔除公濟協濟兩典積年官利短收六萬七千九百八十七元行政收入减一千七百六十四元違警罰金增三千三百元共符上數相應登明（未完 
[胡桃價格驟漲]  
　　近數星期來北貨交易寥落故無報告昨日有天津帮客人蒞申託生大北貨行收買下擋胡桃爲數頗巨計漳德桃開價五兩一錢統巿共收進二千餘袋因此巿面上下擋貨存積爲之一空將來恐有缺貨之慮云又寗波來桃二百餘包價開五兩二錢生大行出六兩二錢收進又南京來桃五六百包鼎泰行開價五兩四錢亦由生大行出價六兩四錢辦去胡桃巿價之似此飛漲據業中人云實屬罕遇鼎泰北貨行亦售出千餘包故胡桃之上身貨亦已被搜盡矣 
[連日紗價頻跌]  
　　日前本埠紗價步步見漲緣安東濟南牛莊等帮有輪二三艘開行軋現之故致大包紗繼漲增高十四支小包紗亦被通崇海各帮因大生紗廠十二支魁星漲價而向上海收買以致十四支紗超過十六支之上嗣後該帮接到南通來信謂十二支魁星價已頻跌至二百十元左右胃口已满止辦等語所以十四支小包紗即亦步跌二三日間共小去二十餘兩現巿僅售一百三十餘兩且無錫業勤等廠之小包紗亦有運滬銷售以是巿價恐尙難立定云 
[航業消息零拾]  
　　昨日太古公司之盛京號由漢口裝來現洋六萬五千元本埠陳炳記銀號有元寳五箱裝太古之蘇州號輪船運赴廣東之商業銀行 
　　荷蘭公使王廣圻夫人此次擬乘法郵船轉往荷國其艙位已經定妥茲接王公使來電謂王使在此一二月内即將乘輪返國囑夫人不必再往云 
　　花旗公司之美順號在宜昌擱淺後茲得消息船中之貨物損失至巨惟該輪雖遭失事尙有援救出險之希望 
　　本星期六法郵船亞瑪森號開還馬賽旅客中有中國留學生兩名搭附該輪赴法 
　　美商大來洋行新在英國購買之沒收德國商輪吉倫號Kuhland有一萬六千噸之運量係加航紐約溫哥武巴拿馬至上海香港一路者現美國總行已有來電報告該輪即日開駛到滬云 
　　提督公司之新郵船華納溪號此次行抵日本因汽缸損壞延期來滬曾誌本報昨日此間又得來電謂機件甫經修好正欲開駛來滬詎修好之汽缸復又破壞需再修理故星期六恐不能進口來滬云 
　　法國郵船公司之貨輪曼那姆號Meinam昨自天津卸貨還滬後以船身微有損壞即驶入江南造船所修理大約二個月後方可竣工出廠開還法國 
　　招商局之廣大同華江裕三輪現均停修理江裕號已工竣出廠同華廣大尙在修理中 
[五金之巿價]  
　　錫錫之一物滬上所銷者爲嗬囒及雲南所產嗬囒之錫銷於本外埠作塲製造器具之用雲南之錫則銷於浙省杭紹一帶製造錫箔前清時代全年統計有十萬餘之多至民國辛亥年光復時每年約九萬條之譜旋至癸丑製造錫箔者驟少每年銷數祇有六萬餘條至去年銷塲又已恢復前數本年則受茶巿疲滯之影響（杭紹各客辦茶葉來申脱售必以其欵辦錫而去今届茶巿洋莊銷路疲滯各客皆少來貨致錫巿亦稍受影響）巿價難以看好現嗬囒錫開六十七兩五錢雲南錫福足六十八兩次等六十五兩再次六十兩雲南小砆五十八兩本地鈎光三十八兩 
　　銅紅黃條銅板銅係滬上大五金之一部來自美國日本新加坡等處近來因先令東匯之關係合價甚昻而來源不多客帮如天津山東河南三省擬辦均尙活動皆係製銅元坯銅板等貨巿價堅穩現各貨巿盤花旗紫銅每擔三十三兩東洋熟黃銅二十兩東西洋紅銅板四十三兩黃銅板四十兩 
　　鉛青鉛目下巿上所售者係澳大利洲新加坡來者居多謂之洋鉛餘如日本及本國礦產均居少數鉛之用度甚廣現巿上青鉛土鉛均見缺少前開每擔八九兩現已十兩以外如澳洲青鉛十一兩半中國土鉛十兩零五錢巿面尙須看升云 
[金號增設日多]  
　　金業去年同行營業甚爲發逹以是本年金號之增設者已有福興永（老店改組）業已經金業公會通過承認又新組織之愼成永恒康裕大永等有二十餘家之多聞愼成永亦經公會通過其餘尙待開會再行通過云 
[金業交易所門禁加嚴]  
　　金業交易所近因營業日盛巿塲出入人衆故本年春季常會時議决整頓銅章特飭匠改製鎳質新銅章編列號碼俾易辨騐本定於五月一日起實行嗣以届時未及竣工乃於五月五日（即昨日）起實行該所本雇有印捕一名站守外門昨日起改入巿塲門首並有華人四名檢騐銅牌合符始得入内云 
[近一星期之茶巿]  
　　近一週中茶巿甚爲寂寞本星期至星期三爲西人春季賽馬之期故無交易上星期至星期六成交者亦寥寥僅星期三與星期五兩日稍有成交價均平平計天裕洋行買祁紅二百零五件價二十一兩左右謙義洋行買珍眉六十餘件鳳眉五十件價均在十六兩左右美昌買珍眉二十件價二十六兩又貢熙九十七件價自十一兩至十二兩不等天祥買二五湖州平水一千一百三十件一五湖州平水一千一百件價二十兩零七錢五惟本星期一上午尙有義昌洋行買進貢熙八十件價自十一兩至十五兩怡和洋行買祁紅七百十二件價自十八兩至二十一兩此批交易於上星期已經做好不過於星期始定局耳綜計一星期中紅茶成交之數比較上星期無甚懸殊價亦相彷彿即平水亦尙好祇有綠茶則回疲矣在上兩星期綠茶之交易購者雖未見若何踴躍然尙稱順手迨至近來非嫌貨劣即稱價格不合頗有縱使廉價售與之皆不願接受之槪夫西人冷淡上海現在所存綠茶之原因係貨劣有以致之也蓋 
 
 

Page 11

 
 
現在所存之綠茶皆爲次貨高莊茶已售罄無遺此等低貨西人殊不願辦皆欲俟高貨新茶上巿也惟查次貨綠茶產於安徽之歙南浙江之淳安一帶在茶業中素占重要地位在數年前之銷數不亞於高莊貨且過之無不及迨至舊年以來因巿面呆滯婺北之高貨價格跌落幾與次貨之價相彷彿而茶味之佳於次貨之多故皆樂購高貨而次貨乃一蹶不振次貨之取人厭皆由烘製不良茶味旣不佳又有烟薰氣苟長此不加改良則將無恢復之望也舊歲之次貨售出者不過十分之三四現在尙存五六萬箱左右當此高莊茶缺貨之時如不能暢銷將來新茶上巿後尤無望矣惟婺北高貨陳貨旣無將來新茶上巿時當有一番熱閙也新茶現正在採製之時運滬之期約在陰曆四月底云 
[絲業赴美總代表歡宴同業紀]  
　　絲業赴美賽會總代表丁汝霖等已於三號乘法船回國丁總代表因郵船抵埠時承絲繭總公所及廠絲灰絲白絲山東無錫各帮同業紛至碼頭歡迎特於次日假座公共租界三馬路小有天閩菜館設席答謝盛意同業赴宴者除絲繭總公所總理沈聨芳君因事未到外餘如該公所協理黃晋紳會董葉可亭文牘沈嗣容白絲帮畢康侯灰絲帮張鶴卿絲廠商顧心三王明軒無錫帮許福蓀等四十餘人下午七時入席歡宴至九時餘始散席間經丁總代表將赴美賽會情形對衆演述大致略謂鄙人此次承衆同業推舉偕同白絲灰絲山東等帮代表李登魁等赴美賽會其成績極爲優美所以能致此者一由於美國絲業團道狄君之介紹得有良好之會塲位置二則赴賽各種品物選擇精良故能得美國人士之贊許賽會結果我國各種賽品首推金陵大學附設蠶桑科之各項出品次則合衆蠶桑改良會之各種出品緣該兩處出品舉凡種桑育蠶種種手續自始至終節節備有優美標本詳細説明故美國人士之參觀無不贊賞當美絲商宴請各國賽會絲商時因避嫌疑不令各國絲業中人演説特另請外界名人演述各國賽會情形對於吾國賽品推獎備至頗有中國絲業之優美出於美人士意料之外之情形吾國絲業行消美洲經此一番賽會苟能力求進境將來不難出人頭地願吾同業共勉之鄙人在美賽會所得容俟稍形休息當將詳細報告同業以供研究云 
[交涉署爲碼頭捐事之覆函]  
　　勞合路各路商界總聨合會前以增加碼頭捐一案致函交涉公署請提出抗議茲得交涉公署覆函略云前准來函以西報載工部局提案中有增加碼頭捐一事請爲提出抗議等由當經函致領袖總領事轉飭工部局查照并函復在案茲准覆稱本領袖總領事查工部局擬增碼頭捐一事四月十四日招集納捐人特别會届時出席納捐人不足特别會法定人數此案未能列議台端當已知之矣相應函復即祈查照等因准此相應函請查照爲荷 
[烟酒聨合會電詢有無借欵]  
　　中國烟酒聨合會致北京國務院菸酒事務署張督辦電云（銜略）連日報載某國有發生烟酒借欵事於國家主權商民命脈關係極大羣情惶惑究竟有無其事乞賜電復以安衆心中國菸酒聨合會叩歌 
[油麻公所議禁僞質桐油辦法]  
　　滬上油麻公所董事前因該同業忽被野鷄客商將僞質桐油裝運來滬冒牌混售以致同受影響曾經邀集會議呈請官廳查禁在案茲聞該業向售之桐油係屬總共名稱内分洪江油桐油秀油等三種名義洪江油專銷歐美各國秀油則銷行内地之杭嘉湖各埠上年因專造秀油著名之晋太亨萬興裕兩坊忽爾倒閉以致真牌秀油來源稀少價亦增漲至每擔十八九兩之譜故由作僞之徒於去冬爲始冒託濟昌祥牌之秀油從漢口等埠運滬該同業初未察覺迨由内地各購去之後大都不合於用遂研究其性質純係桐油脚與廠家廢油和混製成事經濟昌祥查冒牌以低貨混售有碍營業已呈該地官廳查究後又改冒他牌紛紛運滬朦混售賣購者受愚而該同業因迭受退貨虧累貽害非淺該業董等爰於昨日又復邀集各同業開緊急會議到者皆滬上同業份子共有數十人共同列席與議討論良久大旨以僞質秀油一經主顧購去塗抹船隻等類不但無益反致受損應行聨合呈請江蘇實業廳上海縣公署等迅行布告實行查禁僞質欺騙攸關我業信用云云公决即行起草分呈外再函商會備案並知照内地各同業一體注意議畢散會時已値傍晚矣 
[續誌狎客與妓猝斃之命案]  
　　本月一日福祥里妓女呂寳珍與狎客同斃由捕將屍送入騐屍所等情已誌前報茲悉兩屍現正由工部局醫官愼加化騐日内當可送案證明捕房方面以案頗可疑深爲注意曾遣探分向仁濟醫院紅十字會醫院調查死時情形據稱肢體拘攣頗似中Nux　Vomica.馬前子之毒並聞當龜鴇送妓至醫院時詭稱係鄰居失火受驚所致嗣復懇請爲其秘密勿言服毒云現鴇婦尙在拘押中待審明後始可發落 
[逆倫案審廳開始預審]  
　　張欣生毒斃親父張駕雲一案已奉地檢廳據情起訴同級審廳定期公開審理在案昨日下午二時許審廳刑庭堵叔明推事官特開刑庭預審命傳屍妻張康氏屍弟張安仁次子張烽生親戚趙級之醫生孫德鈞證人趙望官王子才等一干人又提同在押逆子張欣生媳張徐氏合成毒藥之朱健臣索詐不遂出首告發之朱潮生並牽涉之趙杏仁等到庭隔别預審良久直至薄暮時始行訊畢判令張康氏等一并斥退張欣生等仍命還押候示所有供詞因預審照例禁止旁聽無從探錄惟聞該廳定預審半月每日接續審訊以昭詳愼云 
[請禁獎券之代電]  
　　旅滬蘇紳潘祖臣等昨上王省長代電略云獎劵爲彩票之變相爲害之烈不可勝言雖經各方面提議禁止而迄未實行滬上一隅自法租界禁止後現均遷入華界如小東門新老北門閘北等處不下二百餘家騰笑萬邦貽害全國莫此爲甚吾蘇財政亦非寛裕尙未辦此等藉名歛錢之獎劵獨讓各省於吾蘇境發行開彩作此戕害民生之事殊爲不解吾省長剛正自持應請毅然禁止不獨打破人民迷夢且留國家原氣云 
[田文烈返京]  
　　前内務總長田文烈昨日（五日）乘滬寗路由滬七點四十五分開行之早班快車赴無錫聞田君在錫遊覽半天即日乘夜車赴寗轉車返京云 
[國内輪船運貨進出口之調查]  
　　進口貨（長江）太古公司之盛京號昨自長江裝來白米三千九百五十包桐油一百桶洪缸三百六十桶皮油一百桶紙頭三十件雙連紙三百零六件點銅錢八十四件爆竹三十六件夏布十一件鵝毛五件烟絲二十四件又轉口貨荳餅三千件黃荳七十七包羊皮四十八件礦砂五百桶粉絲二十四件茶葉一百五十四件藥材一百九十件烟葉五十件又有安慶輪船裝來生油七十四桶荳餅三千件白米四百零四包紛絲三十六件土酒一百六十罎茶葉一百七十一件小麥二百四十五包鴨毛九件夏布十件雜貨三十件（福州）招商局之新濟輪船昨由福州裝來茶葉一千五百三十四件小箱細茶一百五十三件花乾八件筍乾四十三件花衣六十二件餘爲橘子鹹菓香菒扁担木頭壽木板紙及雜貨（寗波）招商局之江天輪船由寗波裝來棉紗七十件竹筍二千四百四十件草帽四件草蓆三十七件至牛皮三十三件土酒一百罎乳腐五百罎竹帚八件雜貨三十一件 
　　出口貨（長江）招商局之江新輪船昨日裝往長江貨中有白糖九百包靛青八十桶水泥二百桶檀香三百件洋紗五百件香烟三百十箱元枝五百箱玻璃三百件烟絲四十簍鹹魚八十件鉛皮五十件洋鐵及鐵器七十担藥材四十件洋布二百六十件餘悉雜貨又太古公司之安慶輪船裝出白糖冰糖三千包紗布四百五十件葵扇一千二百件餘爲玻璃洋火及鐵器等項 
（寗波）招商局之江天輪船昨在上海裝出冰糖七十七包白米六百七十六包皮油一百桶麵粉三百包木器三十六件香烟雜貨四十件牛骨三百件 
[外洋輪船進出口行程記]  
　　太古經理藍烟囱公司之第一號摩託新輪麥執安號原定十二日抵滬昨該公司接到來電以途中稍延二日故必至十四日到滬又該公司之阿雪尼何斯號Asinius有一萬零四十八噸之運量與向駛中歐航路之甲級商輪恩執雪司號同等大小船中艙位除大菜間外均與恩執雪司號相若今該公司已宣布於八月或九月内由滬開還英國因該輪停滬已久也 
　　怡和洋行之鄧扣克城號自離滬後昨日已抵星加坡即日從蘇彝士河折赴美國之紐約云 
藍烟囱公司之于巴尼亞爵士號係專駛中美一路者原定五號開美旋以抵天津卸貨後二號始離津開來故改期至八號出發 
　　日本郵船會社之橫濱丸刻在英國倫敦開還將於八號抵馬賽據該輪昨日電告程期謂本月月底可以進口到滬又該會社之印度上海班現又加入吉林丸係專運客貨不乘旅客該輪有三千八百噸之運貨量已於上月二十一號在喀爾格噠開出取道星加坡仰光在本月中旬可到上海 
　　怡泰洋行之摩托輪船格林亞搿爾號此次由歐洲開來係從倫敦及盎凡爾出發現得電訊定二十三日進口將停於招商局北棧起貨又有格林茄爾號係由倫敦直駛來滬亦於二十四日進口至前曾到滬現在日本之格林菱爾號定二十五日還歐兼赴日内瓦及落得丹兩埠 
[友華銀行銀巿報告]  
　　中美新聞社譯友華銀行五日報告云昨日倫敦銀價近遠期各漲八分之一便士紐約銀價不動倫敦紐約滙價現爲三九八今日此間定價與昨同惟金元漲至六十四元又四分之三巿况終日堅定投機家傾向賣出出口贸易不多印度昨又在倫敦買銀但不至繼續購進故銀價不致再漲云 
[舊松屬七邑會議日期]  
　　舊松屬爭執教育慈善欵產一案王省長令召七邑士紳共同會議以資解决而奉賢縣以無省議員可派須俟長指令祗遵故未預商會議日期等情已兩誌前報茲悉省長據呈後以該案懸擱已久未便再事拖延即奉縣雖無省議員可派然該縣不少公正士紳儘可公舉一二人代爲列席故又令知滬海道尹迅即訂定七邑會議日期以利進行等語王道尹奉令後遂即訂於五月十六日下午二時准在道署公開會議昨特訓令松屬七縣知事文云案查前奉省長訓令召集各縣士紳會議舊松屬教育慈善欵產一案業經轉令轉令遵照在案茲續奉令同前因爰特訂於五月十六日下午二時在本公署公開會議除分别呈咨並分行外合行令仰該知事即便遵照前定辦法通知各該省議員及團體士紳届期來滬會議解决毋稍違延切切此令 
[上海美術學校將舉行展覽會]  
　　先行徵集出品 
　　上海美術學校爲表示歷年學生繪畫成績及募集該校基金起見定於本年七月五日（陰曆六月一日）舉行十週紀念繪畫展覽會以十日爲限其陳列品分兩大部（一）該校歷年學生成績品（二）臨時徵集品此項徵集品專爲募集該校基金之用（其徵集辦法附後）會塲臨時擇定取公開辦法入覽者無須憑券另備募捐贈品券五千張定價分配於各界人士所得欵項悉充該校基金其所陳列之徵集品用抽籤法於閉會後十日内分配於各購券者茲將其徵集品細則錄下 
　　第一條本會用贈品法募捐本校基金特徵集次列各種出品（一）本校各科肄業畢業各生製作（二）本校附設函授部肄業畢業各生製作（三）本校現任及前任教職員製作（四）校外畫家製作（五）私人收藏品（印刷品不在此列）第二條本會徵集之出品總數定爲五千點第三條本會徵集之出品係捐助性質於閉會後分贈購募捐贈品劵者不再發還第四條本會徵集出品時期自四月二十五日起至六月二十五日止第五條本會徵集品不限種類畫幅面積以長十時寛六時半爲最小限又須另紙寫明畫題作者姓氏及詳細住址第六條捐助本會之出品可於第四條所定時期内直接交往本會事務所（設上海白雲觀左近本校内）其在遠處須郵運各費者皆由捐助出品人自理第七條本會事務所收到捐助之出品後發給收據爲證其捐助出品人姓名一律刊登本會紀念册内以存紀念第八條捐助本會之出品逾三十點以上者本會當以感謝狀表其謝意第九條本細則有未盡事宜得由本會事務所隨時更訂 
[影戲界之選舉會]  
　　字林報云歐戰之後影戲事業最稱發逹上月間美國舉行影戲演劇人員之選舉大會同時舉行者計有大名城五十餘區之多投票者凡二十五萬人其結果女演員方面得票最多者爲惱門塔文男演員得票最多者爲華禮西李德女演員得票最多之前五名（一）Nalmadge惱門塔文得三七一五六票（二） 
Constance　Talmadge康登塔文得一六三五六票（惱門塔文之妹（三）Mary　Pickford瑪莉披馥得一五四○七票（著名女幼伶）（四）Anita　Stewart史蒂華得八四六七票（五）KatherineMac　Donald麥多娜得七四六一票男演員得票最多之前五名(一)Wallace　Rrid華禮西李德得二五九一五票（二)CharlesRay綽來斯雷得二三五二八票（三）Thomas　meighan米亨得一三七六四票（四）Eugene　O.Brien柯白麟得一一一一九票（五）Douglas　Fairbanks費本得九六○八票男演員之前二名均帶有滑稽之意味籍此可知觀劇界之趨向矣而女演員之前五名均屬美洲第一影片公司之演員其第三名女幼伶瑪莉披馥與第二名康登塔文之票數相去無幾而第五名之麥多娜爲全美國最美麗之女子所得票數又與第四名蒂華相彷彿聞惱門塔文等五人最近演之影片已與本埠上海大戲院訂有特約上海方面歸該院獨家開演茲已陸續運滬已抵埠者有女幼伶瑪莉披馥所演之孤兒涙定本月六號在上海大戲院開映聞影戲演員之大選舉此次實爲創舉云 
[高師畢業生來習童子軍與游泳]  
　　南京高師本届畢業生蔣湘青袁宗澤金兆均吳邦偉張宗藩江孝賢王子鶴王熙壽陳奎生屠鼎鍈江祖澤夏燧城李慶銘陳榮祖黃霞松范執中傅廷棟將希曾金翊文等十九人昨由該校教員張信孚盧頌恩二君帶領來滬專習童子軍事業及游泳技能其童子軍事業專請李啓藩君擔任教練游泳則請郝伯陽姚繼唐二君教授所有住宿課室均假四川路青年會期限一個月昨日下午四時爲開課之期由該校教員張盧二君介紹李啓藩君與諸生相識當由李君演講世界童子軍之歷史及關係等課聞李君以事冗無暇獨任已專函轉請江蘇教育會童子軍正副教純顧拯來沈同一經乾林周大綸諸君帮同分課教授並加實習之數君對於童子軍事業經騐宏富教練一切尤具熱心將來收效之宏可預卜也 
[公義會演劇籌欵]  
　　中華公義會自民國五年在閘北新民路協志里開辦施診給藥所設立貧民義務學校及施送棺木諸善舉已歷五載經費向由會内同人擔任近因會務逐漸擴張而經濟異常竭蹶該會董事與縣商會會長姚紫若君商請新舞臺藝員演劇一天定於隂曆四月初八日由夏君雲礎排演第九本濟公活佛好戲所得劵資悉充該會經費 
[義務學校演劇籌費]  
　　北城商業聨合會附設之義務學校創辦半載成績可觀商界子弟求學者紛至沓來溢出定額今正擴充校舍特闢日夜校開學以來學生已逹三百餘人近因經費竭蹶開支浩繁故定於夏曆四月初五晚假天蟾舞臺演劇籌費每劵售洋二元花樓劵每間售洋百元特贈紀念匾額一方聞係名伶時慧寳手筆云 
[清心學生定期演劇]  
　　大南門清心實業學校自去年起由學生組織演劇團曾表演數次茲應中華基督婦女節制會之請允於本月十三日下午排演新琵琶並於是晚排演趣劇媒毒正劇逆倫案劇券分三角五角二種售得劵資以充該國經費云 
[愛儷園祀倉聖紀]  
　　昨日愛儷園倉聖明智大學以届倉聖誕辰於上午八時行祭祀禮主祭者爲馮夢華參觀者除各界來賓外耆老會員曁廣倉學會會員不下千人均由姬覺彌招待十一時舉行鄉飲酒禮先期柬請馮夢華爲大賓左子　爲介賓董某孫某符某諸人爲衆賓王道尹爲大僎沈知事以次亦均列席姬代表主席正午各耆老麵席在天演界列座筵散各贈該會雜誌二册云 
[時間守約會消息]  
　　明日星期六晚八時時間守約會預備茶點在會所開新劇部職員及部員交誼會并體育部籌備成立會同時發給贈幼童劇員林紹光獎品一爲金質徽章一爲自用鐵製之猴具并聞蘇石痴及新劇部主任崔俠曁森諷厂等已排練西廂記一齣遇有時機即行開演體育部主任王美森趙士養兩君於本星期日即行開始訓練體育云 
[南京路聨合會今日開職員會]  
　　南京路商界聨合會定今日下午四時開職員會討論五九國恥紀念日休業禁用輕質銅圓及週報等重要議案昨已由該會通知各職員届時到會與議矣 
[商界總聨合會明日開會]  
　　各路商界總聨合會因有重要議案定於明日（星期六）下午七時開第二届第十七次董事常會昨已通告各路董事請其届時到會出席云 
[元濟善堂施醫給藥]  
　　北四川路元濟善堂歷年施醫給藥今歲循例舉行定於舊曆四月初二日開堂所請醫生俱有經騐診視後憑單至三藥舖取藥三藥舖爲西武昌路德慶堂北四川路長春圃東武昌路生和堂惟德慶堂輪値雙次云 
[駐華英美烟公司樂善好施]  
　　駐華英烟公司對於中國善舉無論巨細解囊相助去歲北省荒災慨助萬金即基本事業如設立學校等亦莫不關懷今歸德府有劉世九王義亭譚炳雲陳次丹諸君因鑒於貧兒之失學少幼流爲乞丐壯大習爲盜匪於人民上有莫大之關係乃在歸德創辦濟貧工讀義塾分散捐啓籌募捐欵駐華英美烟公司慨捐大洋七十五元以助其成云 
[律師事務所之合併]  
　　中美新聞社云上海佑尼干律師事務所與小呂宋路士勞倫斯律師事務所業已聨合於本星期發表路士勞倫斯律師事務所在上海代表者即爲路士律師當此兩律師事務所爲美國人在遠東所設律師事務所中資格最老佑尼干律師事務所爲已故佑尼干君所創設目下爲領袖者爲費信惇律師即上海美國律師公會之會長也路士勞倫斯律師事務所爲沃斯卡蘇脱魯及漢米爾登勞倫斯兩氏於多年前所設此事務所在斐列濱代表美國英國及其他利益甚鉅内有鐵路汽船及保險公司等近來路士律師以非公式之資格贊助華人廢止菲島華僑簿記條例極爲出力云 
[惠恩律師抵滬]  
　　英國惠恩大律師向在倫敦等處辦理法律事務茲因愛理思律師公館承辦交涉日繁特聘該律師爲帮辦已於本月三號抵滬聞該律師精通法文於英法律師界中頗負時譽此後滬地又多一法律家矣 
[沈刑庭長調職]  
　　上海地方審判廳刑庭長沈炳榮鳳樓奉令與九江地方審判廳推事田疇互相　調沈奉諭後昨已在所禀辭不日即將首途矣 
[證劵物品交易所消息]  
　　上海證券物品交易所巿塲揭示第二百五十八號云本所股交易自五月五日止所有現存買進者依據營業細則第五十二條第三項認爲每股應再徵收增加證據金十元須於五月六日上午十二時繳納又第二百五十九號云五月六日起本所股交易買進者每股除應納本證據金外其增加證據金改爲二十元 
[捕房盤查旅館之加嚴]  
　　近日捕房每晚飭中西捕各按段檢查界内旅館庽客遇有可疑者盤詰甚嚴以防匪徒匿跡其中云 
[寳山貧民習藝所長易人]  
　　寳山貧民習藝所係民國五年間由真茹鄉紳錢印霞發起經辦成立迄今所募公私捐欵已屬不少月前巿鄉經董聨合會開常會時以該所尙鮮成效亟應設法整頓爰公推邑紳王贐航任該所所長當請縣署加委現已接手辦理聞王君前曾辦理寳山裕生織布廠頗著成效云 
[救濟婦孺會救護及查獲之拐案]  
　　崇明張根郎住本埠虹廟弄張根記木器店其女巧林被拐匪　子卿拐至漢口藏匿小董家巷意圖轉入奉天賣與娼寮張根郎報告救濟婦孺會由該會派偵探陳少庭往漢會警查獲連同拐匪　子卿乘襄陽丸東下至大通左近於船中查獲拐匪陳福三程　懷嫌疑犯沈道元均湖北人女拐匪陳龍氏拐略崇明女子徐三三年二十一歲孫馬氏南京人年二十一歲一併帶滬因該匪陳福三等又牽出同黨老朱及其妻朱桂英南京人由該探報警一同緝獲兩查業已均送檢廳由譚廳長分别嚴訊被拐女張巧林徐三三送該會暫行留養傳屬具領孫馬氏當堂交本夫孫恩壽具領拐匪收押候辦 
[領回迷路學徒]  
　　男孩楊小弟日前在法租界八仙橋地方迷路爲捕查見帶入捕房送經法公堂請訊判送堂留養聽候家族認領在案茲將有張阿 
福投法捕房禀稱楊小弟係民人店中學徒日前出外購物以致迷途請求准予領回等語楊小弟供張阿福實係民人師傅判准予交張領去完案 
[私藏烟土之罰儆]  
　　應阿毛邇在法租界租賃房屋私煮烟膏秘密售賣烟土爲大自鳴鐘捕房捕頭偵悉以應故意違背禁令爰於前晚帶同探捕等前往抄出烟土一大箱及盒頭洋烟數千盒價値一千數百元一併帶入捕房諭令交保聽候解究在案昨日傳至法公堂請究先由捕頭上堂禀明前情並將烟土等物呈騐詰之應阿毛供此項烟土係前存之物餘供支吾中西官判應罰洋六百元充公烟土銷燬 
[汽車撞傷行人]  
　　公共租界河南路昨日午後三時許有汽車夫李煇桃駕駛六百八十三號汽車經過適有紹興人范二郎在馬路行走退讓不及致遭撞倒跌傷甚重當由老巡捕房六百零九號華捕瞥見前來押令該汽車夫戴送范二郎投仁濟醫院醫治一面帶該汽車夫人捕房禀候捕頭發落 
[汽車夫司機不愼之科罰]  
汽車夫孫疾根於上月間駕車至法新租界寳建路地方司機不愼致將鄉人湯長海撞倒輾傷脚骨後由巡捕到來將湯車送醫院醫治聽候傷痊再核在案茲因原告傷痊昨日傳解法公堂請究原告未到詰之孫疾根供是日民人司機並未疾駛實係原告自不小心致肇此禍中西官判孫罰洋二十元充公以儆 
[昨日公共公廨案紀]  
　　昨晨公共公廨民四庭由關讞員會同英包副領事訊理華洋民事訟案五宗如次（一）英商泰隆洋行等五户環訴同春和洋貨號主潘寳才定貨不出請追貨欵案［結果］泰隆洋行代表律師請求諭令被告同春和號破產等情應准予所請辦理並派本廨查賑員爲本案理賬員三月十四日所給各諭仍繼續有效本案訂期下禮拜四上午續訊［二］羅紫臺訴木逢春吞沒託滙往雲南洋一千五百元案［結果］應判被告還洋一千五百元並八釐利息准俟三個月後執行堂諭（三）毛全泰訴竺如林不理票洋案［结果］應判原告勝訴（四）毛全泰訴吳傳堂不理票洋案［結果］應判原告得直（五）應用發訴毛連元不理貨欵案［結果］註銷 
　　又午後民四庭由陸襄讞會同日林副領事訊理（一）豐易公司訴賀和尙積欠房租請飭遷移案［結果］着被告於十四天内遷移並付給原告一個朋租金洋十八元堂費歸被告負擔（二）陳友文聲請給諭執管其故父陳生記遺產案［結果］着登報十四天倘無人反對准給諭聲請人承收陳生記遺產（三）應厚來訴姘婦樂林晋擅取衣箱案［結果］被告繳案之箱子三雙交原告領去被告開釋（四）李鈺光等訴茂利食物店經理林大茂不理貨欵案［結果］准原告等請求將被告賬簿送交本廨理賬員查核所有店中生財貨物准原告等自行變賣人欠欠人往來賬欵亦由原告等理結候核（五）茂利食物店經理林大茂聲請破產案［結果］候本廨理賬員查明報告後再核（六）陳老大訴薛錦岩欠租請飭遷移案因原告代表許理律師未到［结果］改期七天再核借據一紙附卷 
[誌謝]  
　　昨承商務書館惠贈第十八卷第七號東方雜誌一册誌此道謝 
來函 
[萬國拒土會來函]  
　　敬啓者敝會昨日開會到者計歐美會員二十七人中國會員六十九人共九十六人貴報所載到會祗三十人請祈改正無任感激上海萬國拒土會 
雜評二 
[銅元問題（訥）]  
　　輕質銅元拒用易生種種糾紛之難題然不拒用則愈來愈多巿面終無法維持而止故欲商民之不拒用須能確實禁絶其來源尤須令開鑄之省能迅速停鑄不然而僅以空言塞責如米之禁私運依然私運禁屯積依然屯積則銅元之恐慌仍將日增而不已也 
　　中國官吏之侮法亂紀禍國殃民至今日而無所不用其極幣制爲國家大法豈容任意紊亂鑄幣之利本厚猶以爲未足而復尅扣銅量鑄此惡劣之銅元以擾害巿面紙幣之充斥已足破壞幣制猶以爲示足而復以此惡劣之銅元增益幣制之紊亂禍社會悞金融而直接受基害者尤在此小本經紀之商民今日政府動曰破壞統一此種破壞幣制統一之官吏真破壞統一之罪魁耳幣制不能統一烏能統一國家歟 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[檀島旅行記（八）] [  朽木]  
　　自歸併美洲及排華問題華人減少米田即大受影響日本人乘機販米入檀且加入種田事業故今日有多數日人亦以種田爲業但多數土地均改蔗田本埠產米漸不敷用近年除本地收入外舊金山之進口米額遂大增加矣（丁）咖啡咖啡非此地大宗出產自一千八百十七年後始有業此者蓋其品質不甚良好故銷路未廣最多者在夏威夷島之哥拉Kona業此者華人葡人均有（戊）香蕉本島香蕉有三十餘種之多其生產較易故遍地皆有一九一五年出口往舊金山者逹十五萬八千餘元近年已多至二十萬餘元矣 
　　至交通事業華湖島環海鐵路由火奴魯逹加胡庫Kahukn計七十英里夏威夷島鐵路由枯莫加西Kumukahi逹枯枯依黑黎Kukuihacle約三百英里爲各島最長之鐵路惟道路不甚平坦車小而搖動殊甚其他麻島依及喀烏阿依等島均有鐵路第較上二島爲短耳華湖及夏威夷兩島均有電車通稱街車每人五錢無論何處均能到逹最稱便利華湖一島居民五萬有奇而汽車已逹二萬七千餘部之多其他夏威韋及麻烏依亦有汽車惟數較少航路除來往美亞者有中國輪船公司東洋汽船會社太平洋輪船公司按期往來外航行澳洲印度者有澳洲太平洋輪船公司專航金山及古巴巴拿馬等處者明馬特孫輪船公司Matcen　Navigatien　Co.往來各島間者有聨島汽船公司Interisland　Steamer　Co.火奴魯魯一埠沿岸碼頭有十七處之多每日航船往來不絶蓋地居衝要商務發逹故檀山亦名太平洋之孔道The　Cross.Road　of　the　Pacific.Ocean云 
劇談 
[斧風室戲話] [  舍予]  
　　近有翠社爲小翠花編輯一書其内容何若殊不可知但相片拍照極夥必可蔚爲大觀予對此等風雅事本可不置一辭特鑒於捧角家之爲優伶出集者類皆满紙頌揚殊多失當過分之譽幾近於謗竊所不取願翠社採吾意而一洗此弊焉 
　　吾友丁悚近於話匣昨與談評多獲我心彼所置之機片盡屬上乘且安置管理法極爲周密若予之片雖較悚多而凌亂敗壞不可勝數嘗語悚曰吾金兒現三歲而好戲之心出自天真予實不能禁其有所歸納至蓄片多故則一舞台未必不有開鑼戲意也 
雜錄 
[立夏雜話] [  孫作民]  
　　三春烟景已隨落花流水而去勞勞塵俗中真能及時行樂不負此花明柳媚之韶光者能有幾人今立夏已届又須試着簿羅衣矣一番時序有一番點綴亦足令人增一重感慨已 
　　按崑新合志立夏日家設櫻桃青梅𥣬麥供神亨先名曰立� 
夏見三新而蠶豆亦於長日新嘗家宴則以酒釀海　園筍鹹蛋爲佐家無大小必致之以爲時序之點綴而資口腹獨終年覊旅之人不易得此而心則慕之蓋旅人之於故鄉俗事每有念念不能去懷也蔡雲吳歙云消梅鬆脆鶯桃熟𥣬麥甘香蠶豆鮮鴨子調鹽剖紅玉海獅入饌數青錢即咏立夏日之三新也 
　　俗於立夏日以大秤衡人體重吳曼雲江鄉節物詞詩云懸衡一一判低昻輕重休誇蠟猊强莫是菜人須論價就中愁绝是猪王觀此似不過權人輕重無甚取義但近清嘉錄立夏日秤人至立秋日又秤之以驗夏中肥瘠蓋夏中暑劇每易侵人耳則立夏日之秤人所以欲與立秋日比較耳惟現在祗於立夏日秤之而未聞有立秋日秤人者其初意已失可知 
　　凡入夏有眠食不舒者相傳於立夏日向左右鄰舍丐茶七家以隔年撑門炭烹而飲之謂之七家茶或令小兒嗜貓狗食餘謂之貓狗食且是日雖寒必試着紗衣俱可令夏中康健云 
　　立夏日鄉間孩童例有乞米於鄰近之家並就地採集蠶豆及櫻筍等聚而炊之食之於畎畝間除自飽外又分享取米之家用爲酬答此俗與今外國盛行之野餐約略相同惟我 
[一般人之心理] [  飛]  
國則有定日並祇限於童孩之戲外國則否耳 
詩選 
[好春還待一年看有序並跋] [  豁安]  
　　春光將去未免有情無可奈何取隨園好春還待一年看之句戲成四絶聊遣痴懷然而文自情生春之惜歟祝之預歟吾亦不自明之 
　　好春還待一年看願共河山極美觀萬紫千紅隨處見柳邊無復劍光寒 
　　好春還待一年看願共人家極美觀佳象生機隨處見塵天無復范丹寒 
　　好春還待一年願共騷心極美觀爛熳溫馨隨處見毫顛無復腐儒寒 
　　好春還待一年看願共同羣極美觀淑氣和光隨處見心頭無復惹人寒 
　　語云人有善願天必從之况春自天來天原有主福非偏迓道亦良公公道天公忍無做美所虞花迎劍佩柳拂旌旗滔滔之春夢方酣春雷莫警夫豈一年容易所能兵氣全銷是茲徒托空言不亦多事乎哉中華人民建國之十年五月海上春將盡日識 
新聞拾遺 
　　何必賭南京聚寳門外一般織布之合肥人性嗜賭工餘之暇則呼盧喝雉時被警察破獲昨晚郭姓家集有十餘人大推牌九至夜午忽聞叩門聲大作口中並操北方音衆賭客已如驚弓之鳥有躱牀下者有匿柴堆者不一而足内有張某者用梯跳出牆外將腿跌傷一時面無人色不能起立後經膽大者啓門視之詎非警察乃同業之丁某故操北方口音藉以相戲於是重入局忽不見張至外出尋之見倒於地下遂將其抬入室中今晨由醫診治謂腿骨已斷恐成殘廢云[  隱厂]  
　　定要掉昨晚十時許南京路抛球塲附近有華服少婦與一人力車夫爭論觀者頗多問其故車夫將手中六銅元示衆三枚係輕質銅元謂此項銅元店家不能通用故須掉换婦繼謂我亦由烟紙店兑來爲何不可用今囊中祇有銀角無可掉换觀者乃勸婦以銀角與車夫令其自找婦依言付之其事始寢[  立德]  
小説 
[社會小説衆醉獨醒（三三九）] [  瞻廬]  
　　第五十回求福得禍誤信觀音除舊布新改造空氣况且新村裹又有甚麽苛刻規約不准吸烟不准喝酒不准賭博似這般縛手縛脚竟是活活的受罪他們口口聲聲只説文明自由定出的規約郤是野蠻壓制還不如住在蘇州實行的吾們烟酒自由賭博解放（世人之誤解自由與解放者往往如此）蓮芬沒奈何也只索作罷善珍善寳本不願和張老三同居早有遷地爲良之意只是爲着經濟迫壓活動不得慧姑雖許他移家以後一切日用由自己代爲開銷不須他們絲毫顧慮然而越是這麽説兩林越不肯遷移一家三口怎好扯開了嘴靠人家養活不如住在蘇州做那掉經生活倒不失自立的氣象慧姑也素知姊妹俩的志氣自然不便勉强臨岐握别自有一種依依不捨的情態兩林回到家裏相距沒多天接到南京來的快信是毓秀女校的校長敦聘他姊妹俩充當小學助教原來毓秀的校長從前在蘇州小學校裏也曾當過教員和兩林有師生關係感情很好所以此番羅致他們到南京相助爲理小學的俸給雖薄然而至少各有二三十元的入欵也可養活老母當下寫了覆信承諾了這椿事又不忍把老母抛在蘇州决計奉了老母同住南京臨動身時房東老娘又妬又羡道阿咦你們小姊妹俩也會交着好運真個冷鑊裏爆出了熱栗從前咕囉咕囉拚着深夜讀書時我聽得很覺麻煩却不料讀了幾年一雙姊妹都會賺二三塊的雪白洋錢我家兩個兒子也沒有賺這許多看不出你們的賺錢本領比男子還大真個改變了世界男子失風女子當道江北的河豚雌的大應了這一句俗語 
餘瀋[  潇湘白蘋]  
　　肥馬輕裘人皆重富吹簫彈鋏我獨憐才須知碌碌風塵中正不少英雄豪傑也 
　　飄蕭華髮依然衛玠風流落拓江湖未减元龍豪氣説到人情紙薄孤劍欲鳴 
　　海上繁華甲天下置身其間幾覺别有天地唯是洋場十里半爲碧眼兒勢力範圍觸目傷心能無禾黍之感耶 
 
 

Page 15

 
 
   
 
 

Page 16

 
 
常識 
常評 
[工巡捐] [  覺]  
　　上海南巿之有工巡捐局取銷自治後變名設立之機關也其代行自治之職務則曰工巡捐 
　　夫此工巡捐三字者連帶之關係焉有工有巡而後有捐不獨局中人應知之凡地方納捐人亦無不知之 
　　然試一驅車於南巿則道路之隨處不平可表示其工之窳焉凡空塲及大小道路之旁無處不有垃圾之飛散或堆積可表示其巡之不力焉而今日議加捐明日議加捐甚至爲衆論所唾駡租界所不容之彩票售賣所亦將托寓禁於捐之美名爲流毒社會者之保障此與從前廣東之賭捐何異旣知其不正當矣何不速禁何捐爲 
　　如欲以此等不正當之捐欵維持工巡之費也則他日彩票果禁絶遂得以捐欵之减少而委卸其工巡之責乎吾於是爲地方納捐之人悲而歎取銷自治者固重負地方不急恢復自治者亦媿對地方也 
道德 
[童養媳之惡俗亟應革除] [  徐笑雲]  
　　女子婚約旣定尙未正式成婚而先之其夫家者爲之養媳曰童養媳明乎其未成年也以未成年之幼女别其親愛依戀之父母而另易一家庭落寞無親異縮拘謹其精神上之不能愉快固已勢有必然而爲之翁姑者又且多方責難習見生厭則並忘其爲應加愛憐之子婦而役使束縛之如賤婢遇有悍姑尤加虐待有限制飲食不恤其飢渴者有糅雜寢處不顧其寒暖者忿恨剛很見於色咒詛駡詈發於聲斯時爲之子者習見其親之所爲亦從而憎之於是養媳乃寃苦而無告此等萬惡家庭多出於鄉村及中户之家士夫之族則猶鮮見原其弊害實由於幼年訂婚蓋鄉村中户之家生女及四五齡必亟爲論婚利其有聘金之收入及稍稍長则又以食指繁多分利過甚遂促其夫家迎領亦有彼此爲省儉計先行往來迨成婚期可减少各項費用者職是之故領養童媳遂成通行之俗例而世多惡姑虐待者乃幾於十之七八甚有不甚苦痛至自戕其生命者（如吾鄉昔年某姓演此慘劇後以涉訟破家）此俗不革行見童年女子多陷於黑暗家庭而莫能自拔寗復有生趣耶懲惡俗而挽澆風是亦主持人道主義者所當註意焉（乙種酬） 
衛生 
[青年宜注意體育] [  月渠]  
　　四月十七日下午八時麥克樂先生在杭州安定中校演購茲因其演講詞關係於青年之修養爰錄之如下 
　　個人和國家的興亡盛衰很有密切關係的因爲個人是國家的分子國家由許多人民的分子組織成功的分子腐敗國家那裏能夠單獨是健全的呢 
　　我看現在中國最有希望的分子就是學生然而一般學生的通弊是最喜歡批評人家或者批評北方政府那樣不好或者批評南方政府那樣不好或者批評官僚和社會那樣的腐敗那裏知道這種的批評是破壞的批評不是建造的批評建造的批評究竟是什麽樣呢就是批評我自己的體育是什麽樣因體育是三育的根本體育不好那怕你德育智育萬般的好也是枉然的譬如一株樹已經朽腐那裏還可以雕刻成器呢所以從表面上看起來體育是關係個人的在實際上考察起來實在關係於國家前途是很重大的倘然你的體育發逹對於個人因然直接的受無限的快樂對於國家間接的受莫大的利益這就是我今天所望於諸君的（乙種酬） 
法制常識 
[累犯罪加等之理由] [  瞽丐]  
　　累犯加等新律如是舊律亦如是中律如是西律亦如是其加等之理由以人之犯罪至再至三則其人犯罪之惡性已成爲習慣非加以特别之痛苦决不能改悔於將來所以累犯加等古今中外如出一例者此也試觀累犯罪之要件即可知其故矣累犯罪之要件有四（一）初犯爲徒刑（二）再犯亦爲徒刑（三）執行旣畢（四）未逾五年其初犯再犯必以徒刑爲限者以輕微罪過觸犯較易若不加以限制一律視爲累犯不亦太酷乎至於執行旣畢未逾五年之限制以時間之距離尙不甚遠苟非冥頑不靈當回憶前次所受之痛苦而凛冽戒懼乃非但不知戒懼反敢再犯刑章其藐視法律可知也加等治罪不亦宜乎（乙種酬） 
道德叢話 
[西方格言（一三三）] [  謝介子選譯]  
　　義奮生勇行（莎士比亞）（Shakspeare） 
　　佳鄰爲瑰寳（德意志諺） 
　　新物人最注目（英吉利諺） 
　　小惡生大憝（德意志諺） 
　　來之急者其去也速（英吉利諺） 
　　需要爲萬物之師（德意志諺） 
　　不明理者爲奴𨽻（英吉利諺）� 
　　憂者恒貧（德意志諺） 
　　一諾斯如負債（英吉利諺） 
　　高塔之顛墜最重（賀累斯）（Ｈorace） 
雜錄 
[真死與假死] [  汪金礪]  
　　世人皆以氣絶爲人死之證據似無疑義殊不知以此而寃死者亦知凡幾蓋死有假死與真死之别假死者雖一時氣絶尙能復蘇例如我鄉有包姓者年三十許一日暴死醫者皆謂不可救越三十餘小時忽蘇至今猶存此乃余所親見其他傳聞類此者時有所聞巴黎喜加羅雜誌社曾徵求假死例十五年間所得各處通知凡四百件皆本人親遭或目李家短張家長大榮子責南無阿　陀佛南可 
擊者美人夫勒恰博士曾公表假死者之實例一千餘塞克斯他斯氏於十八年間收集有科學上價値之假死例凡一千五百件按魯古原氏之統計千人中率有二人爲假死者可見假死之多矣 
　　假死復蘇期或一日或二三日多至十餘日不等外國雜誌中常見大抵以急病暴死而致者爲多此種假死被人誤認爲眞死而生埋者不知其數各國往往發見屍棺中有指痕或屍體易位等事此皆在棺中復蘇之明證以此各國皆有生埋防止之規定以昭人道例如德設死亡檢查官法奥比西荷等國亦設名醫以查驗死者是否真死 
　　但假死之理雖經各名醫之苦心研究迄今未得其要領是以真假死之確定識别法亦無從發明有以指之皮膚對於火燄反應而决定其真假死者有以眼底之變色而决定其真假死者有以觀察體溫而决定其真假死者然皆非真確不易之識别法惟最近以屍體腐敗直僵屍斑三者而斷其真假死者較爲易行而可靠 
　　我國對於死而復蘇之事何論何人必有聞之者然輒目爲少數之事無研究之必要殊不知因殯殮速而未及觀其復蘇者不知凡幾此種被生埋者在棺中復蘇時欲起不得呼人不應其痛苦必比負罪槍斃者更甚我人不知則己苟知之當亦浩歎不止故我願世人遇人死時當愼重審察勿使寃死也可（乙種酬） 
來件 
 [P宣布天然水車新發明謬誤>[  邢明德]  
　　三月二十九號本報農業常識欄内顧仲安先生的天然水車之新發明是誤解學理宣布如下 
　　仲安先生説［先閉Ｃ門把水從ＡＢ二門灌入使後閉ＡＢ二門不使出氣再把Ｃ門開了水就由管桶入田川流不息］他的理由是因爲Ｐ１大於ＰＲ他ＰＬ＝１２×2×4×π=96π.Pr=4×3×4π=48π 
　　这種算式從什麽法子得來實在很奇怪的他把壓力認做重力是第一件錯皅尺和寸乘起來是第二件錯 
　　我們知道流體的壓力和他的高度成正比例的與體積是一點沒有關係的 
　　那末PL是大氣壓力减去一二尺水壓力Pr是大氣壓力減去三尺水壓力大氣壓力我們可以當他相等那末Pr自然大於PlPr旣然大於Pl那末水自然也從Pr方向流入河中算式如下Pl=A-12.Pr=A-3.(A-3)Ｖ（A-12）（式中Ａ是大氣壓力）:Pr＞Pl.德因爲時間關係不能詳細説明如果讀者諸君有不明白的地方下問非常歡迎通信處南京河海工程專門學校（乙種酬） 
識字捷法 
[應用字] [  濟滄]  
　　徳升登也故从彳彳音赤小步也惪聲此爲形聲字 
　　惪内得於已謂身心所自得也外得於人謂惠澤使人得之也故道惪字引申之作善字惠字解从直从心直正見也从］古隱字从十从目十目所視雖隱必見有道惪者爲正直之人故從心直 
　　得行有所得也故从彳㝵聲㝵本作㝵亦形聲字 
　　㝵取也从見从寸寸度之也又手也見物則視其可取與否故从寸凡有求而獲者皆曰得又貪利曰貪得又得意稱意也又契合也 
 
