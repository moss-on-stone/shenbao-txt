# 1923 - 127 - 4918037

 

Page 1

 
 
第一萬八千零三十七號;中華民國十二年 西曆一千九百二十三年五月十五號
星期二 * *   
 
 

Page 2

 
 
第一萬八千零三十七號;中華民國十二年 西曆一千九百二十三年五月十五號
星期二 * *   
 
 

Page 3

 
 
第一萬八千零三十七號;中華民國十二年 西曆一千九百二十三年五月十五號
星期二 * *時評 
[匪禍痛言] [  冷]  
　　匪之患不自今日臨城一案始也亦决不自今日臨城終也津浦路上之被刦貨物已不知若干次矣轉輸之商已屢呈訴之本報亦屢載之而屢警告之然而路政之當局不之問也地方之官吏不之顧也必至此次臨城之大刼案出擄及外人而後始焦頭爛額以營救之抑何遲也 
　　然而臨城之刦案旣創鉅痛深如是矣而臨城以外之各省官吏依然置匪於不問不顧如舊也不然豫匪之擄贖外人已有前轍而魯之官吏何以不預爲之防故北方臨城之案尙未了結而南方泰順之案又已羣傳一北一南一陸一海相距不過十日此豈行謂偶然之事乎匪禍亟矣恐不久即將燎原矣而國人僅注目於臨城一隅抑何夢夢也 
命令 
　　五月十二日大總統令財政總長劉恩源呈請辭職劉恩源准免本職此令 
　　又令特任張英華署財政總長此令 
國内專電 
　　北京電寒（十）（四）使團會議（一）被刼責任重田熊何吳賀及路隊官長（二）損失由英美法義比丹德等使館分别開單英使說羅司門慘死情形及其他損失尙待調查德使報告辛慈損失美參贊報告美人死傷死指呂宋人言結果嚴催政府速放還擄者關外人今後安全及護路問題聞擬委託英美二國軍隊辦理并决津浦路今後不許提軍費星期三如不全放再議嚴重辦法葡使云曹錕請展限數日務全數救出僉决再催（十四日下午八鐘） 
　　北京電使團今日議决實行派外兵乘津浦車護路等（十四日下午八鐘） 
　　北京電使團今晨會議以三日限期已過外人仍未脫險决提嚴重條件午後葡使訪外次提出并聲明各國合組軍官委員團赴魯調查中政府應與以種種便利（十四日下午八鐘） 
　　北京電使團息安迪生二次下山偕匪代表二同見鄭士琦商定先將豹子谷官兵退三十里再商條件田中玉卽下令第六旅解豹子谷圍退滕縣匪代表允先交還外人八名留重要者五名俟條件完全有保證槍械彈藥交來及編爲國軍後方全數交還聲明决不稍爲虐待代表遂約士紳二名回山允卽釋八名匪代表有一能操法語者今日使團午前九時交換意見有某使報告查津浦護路之軍隊長有勾匪情事認路局亦有責任又議聯軍護路但政府擬訪中東路辦法編護路警察隊聘丹人曼德爲訓練顧問以抵制外人參加（十四日上午十二鐘） 
　　北京電使團息臨匪以撤兵未實行將第一次應交旅客暫留李麟閣派人催速撤抱犢崮防軍以示信（十四下午八鐘） 
　　北京電臨匪派代表郭其才孫美松諸葛鈞見官府代表允察看抱犢崮圍解後卽履行第一批交還人票諸能法語又褚思振係連長亦能法語匪共八連委員制孫美堯孫美松褚興振周天松均連長諸葛係參軍條件須經公開决定（十四日下午八鐘） 
　　北京電安特生電土匪條件（一）先將豹子谷軍隊完全撤退百里卽交付一部外人與華人經商定改爲撤退三十里但彼要求被擄外人及田中玉簽字（二）該軍隊撤退後認官府有誠意編爲國軍應先將槍械補充方將第二部外人交還（三）官府速派代表來山商量條件施行辦法至好田督親來所有三縣士紳擔保應取消匪首云若官府無誠意入回人票彼必不顧三縣士紳仍來剿辦認此條爲廢話聞田鄭及中央特派員完全依允（十四日上午十二鐘） 
　　北京電英使照會外部請速營救被擄外人緝懲戕害英人羅司門之凶犯並對被難各人妥爲設法保護及賠償德使照會外部上海裕豐公司技司辛慈臨城遇匪損失甚鉅開單請賠（十四日上午十二鐘） 
　　天津電黎黃陂文（十二）日向馬玉山公司購餅乾糖果千元運往臨城分餉被擄中外人士（十四日上午一鐘） 
　　北京電臨城某國武官報稱來此人員極擠均趁熱鬧不辨實事反妨營救進行（十四日上午十二鐘） 
　　棗莊電臨城德敎士萊弗昨偕兩匪到棗莊與各領事及温世珍等接洽今晨匪返山携有西人書信鈔票穆安素亦卽釋記者今晨托某西人致信華俘調查名姓籍貫及需何物華俘尙近百人昨送去皆少數西人衣服食物華人在此探望親友祗一二當軸滙豐要緊華人是副票楊毓珣與匪接洽返謂匪祇允官兵棄抱犢崮卽放俘今變卦謂退兵後再講條件外人甚樂觀然外人放華人未必能卽歸（十二日上午十二鐘） 
　　棗莊電昨夜田已允如當家來必不加害由安德森保證撤軍令已發今晨温世珍與安又赴山議釋擄改編軍隊事匪欲編成一旅除旅長外軍官由匪中選出田猶未允須續議匪謂俟軍退祇須留一外人在山作保穆安素大約今日可先放出匪又謂華人僅係陪襯外人乃生命故外人釋後華人可不成問題然尙未聞有關華人之確實保證（十三日上午十二鐘） 
　　棗莊電今日午後二時南高學生顧克彬被釋據顧謂華人在山不下百人中有張繩祖洪錫祺楊祺山沈廷爵餘均不知名性匪無虐待事華人食小米綠豆湯高粱煎餅對華人尙未提贖還事當軸現正以全副精神營救外人同顧下山者爲滬金融商業報美人亨利穆安素病有起色鮑威爾未放匪似不注意贖欵祇要官兵退出抱犢崮地（十二日下午一鐘） 
　　棗莊電文（十）（二）日晨田督由臨城抵此官匪尙未正式開始談判今晨温世珍安特生氏及當地李紳乘轎上山交涉釋放條件傳說田督先有電來謂能辦理至中西人均行釋放者另賞五萬元（十二日下午一鐘） 
　　北京電張英華先推後就定十五日出席閣議鹽務署長張廷諤兼次長又一次長留張競仁張英華魄力勝劉恩源但物質已盡報載張已籌有千五百萬記者不信 
　　北京電丹使照會外部丹人禮沙尼之揚子碼頭股票六十份應得二十年之利息請由中國撥付 
　　北京電財次張競仁赴津張英華電話約張速回楊壽枬今晨留辭呈赴津表示决絶劉恩源在津將經營實業（十四日上午十二鐘） 
　　北京電王懷慶電交部熱防吃緊請迅設赤峯烏丹開魯四百餘里電綫（十四日上午十二鐘） 
　　天津電元（十三）日人丸尾千太郎偕其夫人抵津日内晉京與政府接洽鴉片公賣進行辦法（十四日上午一鐘） 
　　天津電高審廳長凌士鈞被省議會攻擊勢難戀棧已允新廳長易恩侯來津後卽交卸（十四日上午一鐘） 
　　蘭州電陸派實業廳洪延祺爲禁烟大員遺缺以車玉衡代理（十一日下午五鐘） 
　　蘭州電此間學生聯合會開會主張對日經濟絶交（十一日下午五鐘） 
　　蘭州電行政研究所委羅經權爲所長令候補人員均入所學習方能照委（十一日下午五鐘） 
　　漢口電川訊但軍與滇軍由瀘州納溪出兵攻渝楊軍以江津爲第一道防綫分三路布防中路楊軍自任左路于學忠右路張允明（十四日下午五鐘） 
　　漢口電沈鴻英眞（十一）再電鄂請援蕭電洛擬派寇英傑部赴援（十四日下午五鐘） 
　　漢口電趙恒愓派員來漢由外人經購槍彈五箱元（十三）起運赴湘在特别區碼頭破獲當獲西人一名華人二名解交市政局計獲自來得槍三十七支手槍十餘支馬槍八支彈三箱均解存江漢關（十四日下午五鐘） 
　　漢口電省議會元（十三）通電各縣拒銷田賦證券又咨省署嚴令財廳撤消賦稅改折案（十四日下午五鐘） 
　　安慶電皖北剿匪司令史俊玉定删（十）（五）晚十時乘利濟兵輪赴蚌旅部事委路啓坤代行（十四日下午八鐘） 
　　香港電粤軍總指揮處眞（十）（一）戰報灰（十）（日）我軍佔梅縣許軍向三河壩高陂退却我軍奪槍五百餘砲二機鎗五現由豐順松口分途追擊（十四日下午八鐘） 
　　香港電楊希閔青（九）（日）電沈鴻英勸輸誠與北斷絶繞道梧潯收拾桂局（十四日下午八鐘） 
　　香港電范石生文（十二）電孫蒸（十日）午入韶沈非有三師增援無再犯力此時縱予窮追亦終望塵弗及（十四日下午八鐘） 
　　香港電陳天太報告聯和增敵文午被我軍擊敗向博羅潰退（十四日下午八鐘） 
　　香港電劉震寰報告眞（十一）早親率嚴師任旅沿東江右岸出發經上下南龍呌馬嘶等處小敵均驅除惟水口馬嘶約有敵軍五百餘與我軍戰二時不支楊坤如在蘇村指揮敵衆二千餘震寰明日隨第二師及任旅前進（十四日下午八鐘） 
　　香港電大本營懸紅二萬緝李耀漢（十四日下午八鐘） 
　　香港電孫飭取銷梁士詒通緝案（十四日下午八鐘） 
　　香港電鄧澤如文（十二）接運使任葉恭綽薦陳其瑗鄭洪年擇一任財廳長（十四日下午八鐘） 
　　香港電泰順刼案共失現銀六七萬大伙傷左手（十四日下午八鐘） 
特約路透電 
[臨城刦案之贖人談判]  
　　十三日北京電今日接駐臨城美法意領事消息謂、 
匪首遞到哀的美敦書若兩日内不接受條件則將撕票云云衆爲大震旋悉此電乃在三十六小時前由臨城傳出而目下政府代表必已晤匪允其條件於是人心乃定 
　　十三日棗莊電赴匪處談條件者昨顯未有結果安特生氏亨萊氏及華人一名今晨續往談判聞匪仍請官軍撤退現望今日或可將亞倫少佐及穆安素氏取誓釋出各項消息現受檢查 
　　十四日北京電魯省長電政府謂調解人已歸匪堅主官軍撤退故胡旅及當地保衛隊已退至華山溝及馬廠（譯音）現旣從匪之要求被擄諸人不致不經匪釋放云云 
　　十四日北京電上星期出險之加柯白森氏因神經不寗昨入醫院 
　　十四日北京電據華人消息政府擬組織特别警察保護津浦鐵路 
　　十四日棗莊電田中玉今晨抵此聞擬駐至匪釋諸被擄者爲止 
[英商會對於臨城刼案之决議]  
　　十四日北京電北京英商會今日通過决議案與外人其他團體聯合表示對臨城匪案之怒忱商會之意上海至京城商業旅行來往孔道竟有大隊携械匪徒行刦快車此舉匪特足以證明中國不能實行華府會議第九條關於裁兵之决議案且足表明中國由來已久之重大騷亂此種騷亂狀况實因軍閥攬權橫干政府之政務有以致之今爲恢復法紀秩序保護外人之生命財產與條約權利計凡訂約國當速取聯合行動實行繳中國冗兵之械而遣散之無論其爲兵爲匪皆在此列並當使鐵路得平安妥善行車此决議案已繕就一份呈遞英使 
[外交團之懲戒條件]  
　　十四日北京電今晨外交團開重要會議聞乃討論所將施於中政府之懲戒條件因最後通牒三日限期已滿而被擄諸人仍未釋放也午後外交團領袖至外交部提出懲戒條件聞並告政府外交團主張立即增加各重要鐵路之軍警俾保護外人之生命財產外交部當儘速以所施辦法通報外交團外交團於是將派外國軍官組織委員團調查一切中政府當免予取費及予以種種利便調查旣畢將繕具報告外交團保留如有必要續施對付辦法之權如主張多派警探等類云云 
[豫匪軍隊之可虞]  
　　十四日漢口電前豫匪編成之軍隊千名開抵十公里處要求現欵十五萬元及子彈若干爲開拔代價迄今尙未經允可京漢鐵路已掛武裝車以挑選之兵四十名携機關槍數架 
[南方之擄人案]  
　　十四日香港電英美烟公司接無線電報羅森氏已釋回體頗健適現乘某船來港其如何得釋之詳情未息 
[泰順商輪之被刦案]  
　　十四日香港電招商局泰順輪船由滬開往港粤星期六晨在距汕頭五十哩處爲海盜攔截盜約五十人扮爲旅客一聲信號齊起行事分爲數小隊各司所事似曾豫先妥定者片刻間全船受其指揮且自行駕駛盜皆乘頭等艙紛持手槍拘住船長船員及搭客挨室搜刦大副受重傷尙有船員數人因露抗忤之象亦受惡遇其一受傷但不重盜將船員搭客錮禁船長室盜似顧及搭客曾以小食供給歐人散艙華人搭客大爲驚亂均受盜嚴搜且爲驅入第一號貨艙而置重衛守之於是盜乃取酒食大嚼盜善駕船術藉二副之助將船駛至某處予昨日侵晨達其目的地夜間駛行燈火全熄後乃占一小漁船將贓品卸下凡搭客値錢之物被刮一空内且有大條銀若干總計贓品共値六萬元泰順所載貨物未經搬動盜若干押贓品先去其最後一批匪首亦在内於晨間五時卸一救生艇由泰順船員打槳並携船長爲質破浪而去臨行謂泰順如在限定時刻前駛離則將殺船長爲報一小時後救生艇載船長船員回船乃啓椗向香港進發於昨日午後抵此大副已入醫院泰順未裝無綫電報且未置衛兵 
[南方戰記]  
　　十四日廣州電李耀漢率兵攻江門圖抗孫中山爲孫軍擊敗護法軍報告在東江蘇蘇爾（譯音）獲勝北江西江戰事全止 
[朱邇典氏之治匪談]  
　　十三日倫敦電朱邇典爵士在觀察報發表一談片謂中國各處之不法行爲乃有政府如無政府之結果備資贖擄徒壯匪膽北京政府有兵三萬能戰之將亦非無人應採行痛勦計畫在華个人之將來安寗全繫於治匪之器峻方法當場組織國際委員會以辦理治匪問題此乃應首先舉行之一種步驟 
[英實業家之對華賠欵處置]  
　　十四日倫敦電英國實業總會已向外相克松提出分配拳亂賠欵之建議主張撥一大部份用於中國敎育如工業學校之類及用於華人留美之高級敎育包括工塲櫎山鐵路之實地練習在内並津貼英國學生赴華游歷考察之經費此議將交政府現所組織之委員會審查 
[英意覆德牒文]  
　　十三日倫敦電英國牒致德國謂德國提議令人大失望允付之數殊不充分德國於發出牒文以前當已自知决不能爲協約國所接受德國僅有空泛諾言而不言切實保證至爲可憾所言將來談判等情在事實上并無價値英政府勸德國爲自已利益計宜表示應付時局中眞相之更大準備抛棄一切問題重行考慮提議而擴張之俾成將來討論之根據英政府凖備於適當時期會同對此問題關係相同而不欲放棄此關係之各協約國參與此種討論英政府並願終止國際危局但達此布望之第一步則在德國承認須提出較前更爲認眞而實在之貢獻云 
　　十三日羅馬電意國致德覆文指德牒爲不合情理不能實行徒足妨碍賠償問題之解决及使人愈生一種意見以爲德國提議國際借欵而無實在條件充分保證希圖規避義務致使討論爲不可能覆文又謂德國允付之數遠在英相巴拉勞所擬計畫之下而巴拉勞所擬者猶未計及意國莫可減少之要求也意政府希德國另提恊約國所可研究之辦法云 
　　十四日倫敦電英國致德覆文頗爲報紙所抨擊最不滿之點爲英牒對於德牒所稱願守國際專家委員會關於德國資產之决議置諸不答一事泰晤士報評論此點攻擊甚力並以英牒未說明英國條件爲憾威斯明斯報亦痛詆之謂英牒較德牒尤令人失望其他自由黨 
 
 
 

Page 4

 
 
第一萬八千零三十七號;中華民國十二年 西曆一千九百二十三年五月十五號
星期二 * *報紙如每日新聞與每日紀聞皆以覆牒爲然以全體言牒中所稱所國不願放棄其賠償關係一語最爲衆所指摘 
　　十四日柏林電莫斯科電稱齊吉林於追悼俄使伏羅斯基時謂英國要求以三哩界線爲俄國領海此層層與英國在錫蘭四周海上所習行者相反英國藉細微事件提出哀的美敦書俄政府覆文主張召集會議 
　　十四倫敦電俄政府要人克拉新在柏林語客謂俄國不能因英國哀的美敦書遽即服從預料商務委員團行將撤回渠現赴倫敦結束俄人事件 
[英法無綫電之比較]  
　　十三日倫敦電觀察報載無線電專家之文論英國遲遲未進行帝國無線電計畫事謂法人現定購器械將在印度西岸法人殖民地彭狄却立建立無線電臺 
[洛桑會議爭點英俄領海交涉]  
　　十三日洛桑電會議之命運本週或可决定之雙方所爭之主要問題如在土外人司法權及土希賠欵等事日内當有大舌戰希人稱如土國堅索賠欵則戰事將復作云 
[人造棉之現况]  
　　十三日倫敦電觀察報探悉紡織商家考爾陶資公司已發明制成人造棉花之手續但在目前代價太高不能與眞者相競爭 
[各國近事記]  
　　十三日雪黎電澳洲國防大臣波登氏在帕拉瑪太演說謂澳洲不擬廢除澳洲海軍惟軍艦以何式爲最宜須由帝國會議决定之 
　　十三日柏林電德報之愛森訪電稱克虜伯廠之佛勞白柴氏已由佔領當道諭令於四日内出離休傑爾鎭　　十四日巴黎電今日法國各處舉行救國女傑貞德女士之紀念節魯爾各街亦皆懸旗 
　　十四日紐約電警察拘獲俄國少年共產黨一人名勒拉氏被控於一九二○年九月在華爾街施放炸彈致死三十四人傷百人按勒氏近由俄國回抵紐約 
公電 
　　馬聯甲通電各報館均鑒邇者時局不靖流言孔多展轉傳訛幾疑戰禍之迫在眉睫杯蛇市虎聞之增哀恭讀曹巡閱使艶日通電本閘揚法治之苦衷揭倡導和平之眞諦老成謀國心跡昭然莊誦迥環欽佩何極竊念我國强鄰虎視外患日深感風雨之飄搖懼河山之破碎及此時而同心禦外尙未知將來之結果何如豈再忍萁豆相煎授人以自侮掁伐之口實言念及此不寒而慄聯甲待罪皖沔愴懷時局徬徨四顧無淚可揮但愛國之念不敢後人竊願本曹巡帥宣言之主旨追隨朝野諸君子之後共謀和平以冀延垂絶之國脈於一綫黃河皎日誓守此心敬佈區區伏希鑒察馬聯甲叩覃印 
　　泉州來電各報館均鑒旅順大連之應收回二十一條之宜否認稍有血氣嚋不贊同但我國連年外交之所以失敗者莫非北京政府之賣國所致事實俱在豈可諱言茲國人均欲收回旅大與取消二十一條非抵制日貨以促日人之覺悟不爲功熱忱愛國固屬欽佩然同人再三研究似宜於堅特抵制日貨外並宜積極改革内政良以外交之勝負完全以内政爲轉移如内政不良而欲外交勝利是不啻緣木而求魚也查北庭對内則窮兵黷武壓抑民治對外則奴𨽻性成一意獻媚近且舉國力爭之旅大而北庭置若罔聞猶復大肆南征藉口逞私似此冥頑不靈之北京政府吾人若不起而推翻豈僅旅大之不能收回而國亡無日矣同人憂患餘生愛國不敢讓人除已積極籌備外尙希國人一致進行臨電迫切無任企盼熊本旭何秉璋魚印 
　　怡朗華僑來電申報轉全國各團體鑒旅大交涉有關存亡應誓死力爭以挽主權本會願作後盾怡朗華僑救國大會 
國外要聞 
[美國通信南美各國之經濟狀况] [  故吾] 　　 
　　南美洲又名拉丁亞美利加（LatinAmerica）因其地除印第安土人與黑人以外大多數爲拉丁人種故以名焉其歷史可分三期一四九五年至一五四二年爲西班牙人與葡萄牙人之新大陸發明期即第一期哥崙布麥哲倫等之發現新大陸即其時也第二期自一七九四年至一九零二年爲反抗西班牙與葡萄牙而要求獨立之期號稱爲南美拿破崙之波爾槐與南美華盛頓之聖馬丁均於其時產生焉自一九零二年直至今日爲工商業發達期此期前途未可限量今唯開其初端耳 
　　第一第二二期有歷史專書可不述然亦有數點不能不略及之即拉丁民族之特性與其對於歐洲各國關係之密切是也意大利法蘭西西班牙與葡萄牙等國人民均爲拉丁種富於想像力與冒險精神勇於决鬭與暴怒而缺乏堅忍力故作事常有始而無終南美人民雖因環境不同此種特性略有變化然仍無重大之差異我人一讀歷史即可證明之其文化之來源亦爲歐洲而非北美獨立戰爭之動機實導源於一七八九年法蘭西大革命也故其對於歐洲之關係始終較北美爲密切與北美發生關係自一九零二年之後當於後文詳述之拉丁亞美利加包括中美共有二十共和國即墨西哥·古巴·海帝·（Haiti）聖徒明古（SanDomingo）加特馬拉·（Guatemala）洪度拉斯·（Hondoras）沙伐度·（Salvador）尼加拉加·（Nicagua）高斯太里加·（CostaRica）巴拿馬·哥倫比亞·委内瑞拉·（Venuznela）愛居度·（Ecuazil）比魯·波里維亞·（Bolivia）智利·阿根庭·巴西·（Brazil）巴拉圭·（Paraguay）與烏拉加（Uraguay）是也共有面積八六六○○○○方里人民八二○○○○○○人平均每方里爲八人較之歐洲每方里一百二十餘人亞洲五十餘人北亞美利加十六人亞非利加十二人均爲稀少地跨赤帶與南温帶大宗物產爲棉花麥牛羊咖啡可可橡皮森林以及種種礦產總之凡人類必需品無不有之惟現因人口稀少交通尙未便利故未能盡其所有以供獻於世界方今歐洲各國正當人口過多食物與原料有缺乏之虞其將羣趨於南美實爲必然之勢 
　　南美商工業邇來進步甚速一八九七年對外貿易額輸入爲四一五·○七九·五六二元輸出爲四九五·三四二·九三七元共計爲九一○·四二二·四九九元至一九一五年輸入爲八一一·二六八·六三五元輸出爲一·六五七·七七八·三八六元共計爲二·四六九·○四七·○二○元其進步之速可見一斑歐戰期中因交戰國需要物產甚殷工業之發達尤爲迅速古巴一小島耳人口祇有二百五十萬然一九二○年之國外貿易與具有四萬萬人口之中國相等即阿根庭一或國外貿易達二十萬萬金元之巨合南美各國共計之不下五十萬萬餘元如機械力更能應肜經濟效率更能考求人口更能增加則前途正未可限量也 
　　政治方面因拉丁人民崇尙空想而又不故肯信託他人故時有戰爭發生一黨得勢後如無强大之軍隊擁護每爲其他一黨所乘而倒其他一黨得勢後亦然然甲國侵略乙國之事則甚罕見如二國間有問題發生每以仲裁法庭解决之彼等對於汎亞美利加主義信仰甚堅所謂汎亞美利加主義者即新世界上之諸共和國應互相親善互相携手而達於富强之域也汎亞美利加議會成立於二十世紀之初將於最後述之 
　　然近年來因工商業發達一般人民均願和平不願戰爭故戰事之次數亦已逐漸减少敎育亦甚有進步期望和平心旣切知識程度又高則將來國内黨派之戰爭非完全不能免者况爲人民謀幸福與和平之集會亦日有增加如智利節欲會其中有不少敎育界與工界要人對於社會之供獻甚大阿根庭更多此種集會大至國際大事小至家庭瑣聞無不公開討論第三國際兒童幸福會議今年在巴西京城開會成效卓著此均甚可樂觀者 
　　統觀全局我人覺南美各國實有欣欣向榮之朝氣文藝界人才竟如雨後春筍不可數量智利女詩人米絲里爾（GabrielMistral）即其一也彼等之創作在都用西班牙文間有用法文者蓋南美最通行者爲西班牙文故耳一九二三年二月二十四日寄自美國 
國内要聞 
[津浦路大刼案彙聞當局已容納匪黨條件魯田交吳先後赴臨城德敎士入探匪巢情形匪首孫美瑤之歷史]  
　　十四日南京消息 
　　魯督田中玉交長吳毓麟昨電告齊督已抵臨城與各領事會商營救被擄中西人方法聞齊派去之安特生温世珍劉文成薛耀宗均在堅城尙未入山與匪直接談判嶧縣紳耆崔翰林李麟閣楊琪山十一日携帶食品藥料入山與匪接洽因匪要求條件過奢崔李不敢負責無結果而回十三日晨魯督長又派副官陳某英法美意各領會派西人一陪同崔李等二次入山說票聞因使團限期已過故條件雖苛亦必須承認陳崔李等回即可得確實消息西人在山未釋者實有十五人華人七十餘交部現爲愼重將來起見擬將護路隊擴充並添設護路司令一職即以前津浦路警備隊統領申士魁充任大約下月即可組織成立齊督前日電調淮揚水巡團派巡艦二十隻出發赴微山湖獨山湖一帶截剿土匪以防竄入蘇境 
　　十二日臨城消息 
　　徐州鎭使陳調元刻在棗莊與匪交換條件擔保軍隊停進又託當地人李炳章入山作說客匪首方面以中興胡聖餘堪以擔任臨城現駐蘇軍一營營長郭性紀律尙好山東督軍田中玉今日午前十點鐘赴棗莊同行有兗州天主堂韓主敎昨午後臨城天主堂林神十騎驢進山作調人係受命前往林君對於此案最爲出力 
　　十二日北京消息 
　　當局已容納匪黨條件津浦刦車案此次奔走與匪接洽者爲魯省紳士楊李二人楊李日前入山與匪磋商已於十一晚由山返臨述稱土匪提出兩項條件㈠先將包圍豹子谷之官軍撤退㈡由嶧縣滕費縣三縣紳商擔保官兵再不剿辦此兩層如可辦到則不索一文即將被擄之中西人士全體釋放前往辦理此事之鄭士琦氏當即會同陳何兩鎭守使及交部史余兩部員對土匪所提出之兩條件完全承認又金陵關監督兼江蘇交涉員温世珍氏偕同西人安迪生及魯紳李麟閣等復、 
於今日（十二日）上午八時入山與土匪爲第二度之協商如可妥協則今晚當可將被擄之全體中西人士完全釋放吳毓麟於今日五時得到上項消息後即電達田中玉鄭士琦請即將土匪所要求之條件完全承認一面飭秘書李鑒鑾以電話通知領袖葡公使代轉各國公使此連日官匪兩方接洽之情形也又英文華北明星報亦載稱美國使館軍官赫斯福十一日下午九時自土匪中釋出返津據其對人言此事明日（即十二日）即可解决被擄之人亦可都望釋出云 
　　公使團會議展期使團對津浦案第三次會議本定於今日下午在葡使館舉行因使團欲待照會上所定三天期限完全展滿後看中國如何答覆再斟酌情形商議故日間之會議由葡使通知暫爲展緩定於今晚或明日上午舉行而某某等使則以此會議時間上大有關係主張今晚舉行所謂賠償問題當即於此解决云 
　　吳毓麟將赴臨城田中玉於十一日親赴臨城視察一切聞交長吳毓麟亦擬明日（十三）趁星期日休假之便赴臨城視察并可就近與田督協商辦法以期早將中外人士救出又外交部昨亦派秘書靳志遄往棗莊調查一切情形茲更將田中玉眞電附錄如左昌密津浦刦車案迭經督飭設法營救並加派鄭帮辦前往妥籌辦理均已電陳在案茲擬於今晚親赴臨城棗莊一帶視察一切署内日行文件由參謀長李竟容代行特電奉達並聞田中玉眞 
　　對匪接洽中之路員報告交部派往臨城之史余兩部員及津浦局長孫鳳藻車務處周善同等今日均有電到報告一切茲分誌如下（一）交通部特派員電交通部總次長鈞鑒昨晚李楊下山言土匪要求先須將名圍豹子谷官軍撤退餘事再議并須嶧滕費三縣紳商出爲擔保如能辦到便允將被擄中西人等一律釋放譯宣等頃晤鄭帮辦云豹子保圍兵可以撤退並據嶧縣辛知事言三縣紳商擔保亦可照辦本日安迪生曁温監督世珍已經邀同李君麟閣引導入山與匪接洽辦法如何情形再行電達又田督軍已於本早九點抵棗莊與鄭帮辦等住在中與礦廠申君士奎周處長善同與田督同車到此並陳譯宣誠棟十二日交通部秘書廳鈞鑒眞電敬悉翌日商會代表諸君來棗屆時理應前往臨城迎接並招待一切譯宣叩文（二）津浦局長孫鳳藻電交通部總次長鈞鑒路政司台鑒十日下午偕同車務處長周善同前往脫險回津中外各旅客曁各代表處逐一慰問略謂諸君受此意外驚慌本路實深抱歉現爲補救計惟有就本路能力所及凡可减輕被擄旅客之痛苦者無不應有盡有實力進行如在臨城站預備餐車臥車專供各國調查外交官商及脫險旅客宿膳選派專員分駐津臨兩處招待護送脫險旅客購辦衣毯食品設法遞送俾免旅客凍餒並在臨城設立臨時醫院選調醫官備辦藥品設備山轎以備旅客臨時需要煞費經營不遺餘力倘諸君别具高見但可有利於被擄諸君者本局當必採納施行脫險西人中有謂對於鐵路方面設備齊全不但同稱滿意抑且深表感謝惟此次變出大常雖出乎鐵路權力之外但深盼貴國嗣後竭力設法善策安全勿令中外行旅時抱戒心是不獨旅華西橋之幸云謹電陳請鑒察鳳藻未三（三）津浦路車務處周善同電交通部總次長鈞鑒路政司台鑒同本早九點與田督軍同車抵棗下車後當向各領事慰問一切均表示感謝部局優待意思并據聞在山中外人士均無恙待遇尙優惟有意人穆安素一名稍患感冒昨晚已有协國大夫前往醫治近據調查現留在山者共西人十六名内美人六名英人五名法人墨西哥人各二名意人一名餘續報周善同叩十二日北京交通部總次長路政司長天津津浦局長鈞鑒本早日督抵棗後各領事請示辦法田督言土匪要求預先將豹子谷官兵解圍後即行釋放被擄外人現已照辦並已派人接洽但豹子谷距棗約七十里被擄外人所居地距此約三十里輾轉往返尙少須時日各領事已將此情分電駐京各公使似均表示滿意謹電周善同叩（四）申士魁電交通部吳總長鈞鑒叩辭後於十一日午到津當偕得力官長課員數人隨一次車南下抵濟南晤田督軍田督軍亦於是晚專車赴臨城察看詳情再行電陳申士魁叩 
　　熊炳琦亦引咎辭職山東省長熊炳琦昨有蒸電來京自請開缺原文云黃河堵口工程正在吃緊之際稍一疎懈恐大功又敗於垂成是以約同美國公使舒爾曼先生於本月六日偕赴宮壩勘騐河工曾於魚日電呈大總統在案嗣抵宮壩忽接省電得悉臨城火車被搶之耗當即派員前往調查並電滕嶧鄒沂臨沂郯城各縣知事速會營督警設法將票救回炳琦於元日星夜回濟旋奉大總統齊電惶悚莫名查該匪竟敢傷及華洋旅客實屬猖獗異常該地方文武官吏事前旣未覺察事後又未能救護應即免職留任勒限三日將中外被架各票先全出險一面飭鄰封各縣一體協辦如能依限將中外各票救出者賞洋五萬元以明賞罰並欺有收效敏速惟各縣警隊人數過少力量薄弱恐緩不濟急現又經督軍派鄭帮辦赴臨城會同地方文武官吏迅速設法救票並分飭文武官吏嚴行辦理以其中外人民出險炳琦忝膺疆寄未能督飭各縣撲滅此匪竟至搶刦火車牽動外交亦自問咎無可辭應請嚴加議處開去省長缺以謝中外以爲治匪無方者戒臨電無任屏營待命之至熊炳琦叩蒸印又田中玉因津浦匪案齊電引咎辭職昨總統已有指令交陸軍部議處原文云山東督軍田中玉吾土匪刦車一案督率無方應請明令褫職由呈悉已有令交陸軍部議處矣仍着會同該省長妥善辦理以觀後效此令 
　　匪首孫美瑤之歷史臨城土匪居然樹起建國軍旗號苟專門以攔路打刦爲生者當不能有此思想據魯省當局之調查該匪首孫美瑤綽號孫老五乃毛思忠毛思義之把兄弟毛投効張敬堯孫亦與俱其人身材短小殊精悍在蘇魯境爲匪多年其本籍則江蘇之銅山所部則蘇皖魯籍均有直奉戰爭時孫向奉軍投効奉軍旅長馮占曾許正式改編該股土匪囑在蘇魯交界處搗亂此次刦案外傳有政治作用者或即因孫從前有此一層關係歟 
　　附西報消息 
　　字林報字林報十一日棗莊電云昨日與匪開始直接談判陳調元温世珍辦理頗得力現料四十八小時内諸人或可釋出穆安素之醫生於本日下午入山亞洲建業公司奈爾氏及上海美領事達維士氏北京軍事參贊費龍氏進行甚力又十二日北京電云意使館頃接穆安素律師函係由棗莊遞來略謂匪衆志不在錢惟冀得歸鄕里故要求官軍退出鄰近三縣料藉外人居間談判此事當可解决渠體患病或恐不能生還云云衆料穆氏此函大約出於匪首所指使日本半官機關華北正報本日社論指列國對於臨城事件之態度爲頑固謂日本將助中國使列國不致爲過分之要求華人宜勿忘急難時之朋友乃爲眞朋友使團方面則深惜該報持此態度之不幸以爲外間謠傳臨城事件爲安福所指使而日本實暗中爲之聲援故事前日人得有警告今該報持此論調實足鼓勵謠言華官稱出事之前一日庫頁總督已在南京購定車票嗣聞警告乃將車票取消今日人在各國要求尙未商定之時即聲言援助中國未　失策使團受此間輿論之督促恐將命華洋調查委員會特别調查該案之政治關係以明該案之責任而究出正式指使之人目下各國所提條件大體幾已决定除被擄諸人之私人要求外將有賠欵若干並注重於曹錕田中玉馬聯甲齊燮元四人之直接負責京中華人預料列國必有嚴厲要求刻圖緩和使團感情商會聯合會已舉代表三人於今日往各使館表示歉忱 
　　大晚報大晚報云今日因電線有損山東消息傳來頗遲被擄諸外人顯仍在匪藪但其釋放僅爲時間問題且於諸人之安寗不復有所恐慌本埠穆安素律師公餣曾接巴里尼氏來函如下諸均平順消息發出甚難你人距匪僅十哩梅醫士已抵穆安素處穆體不適余意諸人一二日内均可脫險亭萊氏昨由匪藪釋出今晨復入山續得消息當即電達上海中國汽車公司佛里門氏即被擄佛里門氏之第今日接臨城老敎士侖夫斯氏自匪藪來函按侖夫斯氏自德來華約二十年此次不避艱險躬入匪藪其勇殊可風也來函前段用英文後用德文今譯錄如下佛里門君鑒余書殊惡劣余手顫余體不適幾難起立美使在臨城語余余可大有助於諸人現居臨城之他國領事均言如余能有爲則彼等敢保中政府日後决無異議（按侖夫斯氏作此聲明大約因渠係德人故）下爲德文曰余未宣布余之目的携一驢一僕作入山之行余儘力前進且終日步行而繼之以夜有時越田野有時經羊腸窄徑有時過崎嶇石路途中多不能以驢代步余終日未進食幸時得鄕人之助間有伴送者余抵山麓時不勝疲憊薄暮三次爲官兵所阻戒余勿登山有熟悉僻徑之基督敎民某初不肯偕余行其意蓋不欲余履險也余殷求與被擄諸人一晤力勸助余曛暮後我等抵山側之小孤村復爲步哨者所阻同行之鄕人某與商良久始得續進途中語余步哨者云我等或能於夜中與匪首晤是時余力幾盡然仍於黑暗中徐徐攀登而山路之崎嶇逐步增甚途中每哩輒見燈光閃爍高處忽明忽滅似遙相爲應余僕屢躓而驢亦時時失足余目注視我等所携小燈映射地上之狹圈舉步維愼防遭不測我等時過步哨者且時有鬧聲自上傳至私意山上居者必衆惟自此一路未遇有阻我人續進者夜十時抵某村知爲此間匪藪之一平時居民二千皆屢暴客但此時似已𨶑無一人村中未有星火我等嗣過諸屋寂靜如墟暮乃於路側坐而稍憩焉某華人躡足入一屋探之約十五分鐘後歸來許余入之舉燈燭室見有二羸老臥敗絮中從者以破椅一畁余余乏極而倒臥於上是時燈作微響俄而滅熄從者無從得油余因向此屋内之老匪不能有所得乃復回至路側裹毯席地臥從者爲余製茶少許旣而從者言匪衆來矣但余猶須䟦踄四十里始能晤之是時余覺憊甚乃跪祈上帝增余體力吊余遣從者一人探問夜中能否與匪首一談旣而歸稱匪首須晨間八時到村厥後時時遙見狂態之少年成羣結隊行於山次均未携械旋余知匪衆非欲得金始釋外人匪所要求者似爲山麓圍攻之官兵應即撤退匪衆應加招撫編爲國軍供以軍裝蓋匪衆皆志在爲兵也余病甚不能續書俟晤匪首後當再奉報維廉侖夫斯啓 
 
 
 

Page 5

 
 
第一萬八千零三十七號;中華民國十二年 西曆一千九百二十三年五月十五號
星期二 * *   
 
 

Page 6

 
 
第一萬八千零三十七號;中華民國十二年 西曆一千九百二十三年五月十五號
星期二 * *國内要聞二 
[棗莊見聞錄] [  通一]  
　　記者遇刼脫險後搭車北上在京二日得館巾電囑返臨城觀察本案形勢即挾殘裝（衛生衫褲一襲鴛鴦皮鞋及線襪各一雙英友舊帽（Hatll）遄赴臨城偕美副領事白格曹錕軍事顧問王用中亞細亞建業公司麥克及美國支加哥某報訪員達禮氏自臨城赴棗莊中興煤礦礦局王氏一望而知爲老官僚美鬚髯額廣顏豐其腹便便王見諸外人現跼促不安狀期期向美領述代表曹使到棗莊三要點（一營救外人二接濟被難諸人衣服食物三向諸領事道歉）言時口顫唇脣動額汗涔涔下王氏所帶舌人某跼促之狀較王爲尤甚余幾爲之失笑少頃有路局某君來能英語王之舌人遂一溜烟去美記者達禮餓甚美副領埑白格腹亦已枵余亦饑不可耐王氏謂此車無廚房棗莊備有上等飯車待到彼處然後進晚膳達禮聞之愕然白格亦發急蓋自臨城棗莊相距七十餘里車行須一時餘腹鳴不能再耐也余亦餓甚乃向五氏曰美副領與達禮君餓甚車上可有充饑品乎王曰有有有顧向衛兵高聲曰來五六衛兵應聲前趨王曰快拿啤酒餅干罐頭食物也開幾聽來王氏號令旣畢衆侍衛高聲唱喏奔取食物車中一時人聲鼎沸如遭火警與臨城匪刧時之鼎沸聲相仿彿惟無哭聲與槍聲耳旣而食物至而兵士不知開聽法余遂爲之効勞當余等大嚼時王氏忽隱入臥室直至棗莊軍隊排列站上以軍樂迎彼方見面中國武人怕洋人如是如是 
　　下午八九時車抵棗莊中興煤礦公司（記者不能有確切時計蓋表已入匪手也）白格等即至他車中與美總領事法领事意領事接洽余則即訪我同行中大陸報記者魯白司氏劫後重逢相叙甚歡嗣聞諸領事與公府洋顧問安特生氏有密議其詳不得而知安氏爲此次交涉中之重要角色一方代表中政府而同時與諸領事甚接近故凡事須就商於彼而後决爲人極圓活熟悉中國情形操京滬語甚純熟聞田熊交部議處乃彼一電之力田氏親身赴棗莊亦由彼所敦促者 
　　習晨余出探訪消息見山東第六旅某團參謀官某氏爲余述兵匪相持形勢甚詳（見昨日本報國内要聞欄及專電）嗣悉隔日放歸之楊琪山偕李麟閣入山與匪交涉滬法領事亦已派人上山探訪下午見臨城神甫萊弗自匪處偕二人來一乃匪也余深爲愕異嗣悉彼等來秘密接洽者該匪回去時帶有鈔票一捲外國報紙及致穆安素函件數通旁晚楊等返悉交涉不甚順利蓋匪要求官兵退出抱犢崮境後方可講條件也 
　　抱犢崮乃匪之老巢爲其所盤據者已數十年勢極險要山形似高脚果盤上大而下小項有平原可耕種下山祇有羊腸小道一路廣祇能容一足道旁石璧聳立祇能容身農夫不能牽牛上山故須抱犢上山豢養於其巓此抱犢之所由名也（未完） 
[字林報課津浦路刦案責任第一須懲戒軍閥] 　　 
　　字林報社論云臨城刦車案匪黨所宣布釋放被擄諸人之條件使人發生種種感想條件之一爲官軍必須撤退保證不再懲治匪黨此條件北京已接受之矣如此解决實最不能滿意夫盜黨於繼續保有外人十五名（至少有一婦人在内）在其手中之時自然占在上風可以予取予求品格爾少佐及穆安素氏似皆信盜黨善於利用此地位特盜黨所提條件究竟是否爲堅持不讓者尙待證明另一消息謂盜黨且要求管理山東三縣地方並保留人質兩名此說未必不確因中國人於談判時見對方表現弱徵輒得步進步態度益加强硬是固吾人所習見也唯北京之對匪黨讓步承認其要求其足以獎勵其他匪徒作同一行爲（關於擄人勒贖之談判此種獎勵最當避免之）自不待言 
　　據吾人之意北京此種態度實具有狡獪作用今日本報載自署『公道』者之來函指出北京政府關於刦案所下命令之詐欺性質該命令中着將山東督軍田中玉省長熊炳琦交陸内兩部議處所謂議處實爲最輕之罰今北京對於匪黨條件其意若曰『洋人現正在十分憤怒中吾人必須相機制勝目前洋人對於彼等之所需要尙未能意見一致苟吾人能使被擄諸人盡出匪窟則洋人憤氣漸平然後祇須與使館交涉可利用彼等之互相妬忌而容易求得了結矣其訓令田中玉接受匪黨條件職是之故夫北京樂以此法購得被擄者之自由儘管爲之可也特須明白一事即此全問題决不就此終止中國每發生危機時日本輒被指於暗中肆其陰謀幾成常例今又有臨城刦案係日本暗助安福派所爲之謠吾人祇能姑妄聽之須知戰後日本對於中國確已改用親善政策助安福之舉實與此政策不符再則擁護一北京傀儡政府從前或者有利今則此種時代久已過去矣唯日人之態度亦未必一致如吉爾般脫氏今日電告北京日人機關報所爲之論調殊屬不幸（譯者按該電中謂日人半官機關PekingStandard報社論指各國對臨城事件之態度爲頑舊又謂日本將助中國遏制列强之過度要求）總之臨城刦案與其發生之形勢使一切外人華人不能不强固結合爲迅速而堅决之處置 
　　抑更有進者臨城事件無論是否有政治目的其結果則一蓋其事之所以能發生者總由於大局混亂綱紀掃地當局者漠視責任而欲正本清源使政治領袖幡然知悔不敢再禍國殃民非破其貪囊以償遭難者之損失並使其從此不得再作官不可今有堅持派外兵駐在鐵路沿線並由列强監督裁兵之說者此足以引起猜疑謂列强將干涉中國内政實則並無此事中國事當由中國人自管外人無權過問除非列强决定佔領中國而管理之耳然今日並無此種徴象也數年以來華官漠視一切條約合同其例日多臨城事件乃使彼等覺悟之正當機會負此案責任之犯人爲盡人所知可以執之而爲懲一儆百之榜樣此其效力速而且大且列强如此舉動並不索賠欵於中國人民並不使中國損失面子但求打擊一派人之心坎使不敢再作惡此輩所作之惡實超過於中國從來指責任何外國所爲乾千百倍故列强如此要求實於中國有百利而無一害也 
　　又字林報載自署「公道」之西人投函云中外人士所望於其政府者至少爲保護彼等之生命財產故對於貴報今日所載社論當深爲感激據北京消息外交團現使曹錕負責救出被擄諸外人外交戰爭之徒尙虛聲此其一斑又安足以嚇人乎夫被擄諸人之必能救出固無疑義今之最要問題乃如貴報所言使中國當局者得一敎訓以免此等暴行之再見耳去年盜匪在河南吳佩孚大本營不遠擄去外人時外交界中亦曾大爲騷亂然對於負責之一人迄未有所處置其結果僅使盜匪接受若干金錢被編入中國軍隊大拜外交界之賜此種可驚之解决法若在西方殆祗裨官小說中有之耳夫匪黨擄人勒贖可以獲利又何怪其膽愈大哉今臨城一案情節之嚴重遠過於豫案一般輿論僉謂此乃外交團之一種試騐資料外團於此必須有切實舉動俾得良好效果而最合情理最有效力之行動厥爲指出此案負責之人爲曹錕吳佩孚及山不督軍省長（山東督軍省長罪名較輕）又江蘇督軍齊燮元有軍隊駐在出事地點不遠吾人亦不可忘却之此數人皆須負此事責任所有金錢賠償須從彼等荷包中取出今日在中國之生命財產絶不安穩無論何種虛僞之命令不能改變此事實即如最近之懲戒山東督軍省長命令原文爲「議處」兩字北京譯作英文成爲「軍法審判」實則係令陸内兩部商議其罪名之程度乃懲戒中之最輕者絶非英文軍法審判之謂貴報所謂「打擊吾人所見最大之一人」吾人一致贊同此最大之一人即爲曹錕彼固爲直魯豫三省巡閱使也此外如交通内務兩部總長等人平日供給曹氏以金錢俾得肆其軍事及政治上之陰謀吾人於課責之時亦不可抛却此輩也 
[張英華財長已發表]  
　　張内閣旣戀戀不捨而劉恩源又不能不去於是財長人選爲今日急待解决之大難題張紹曾夾袋中早已無人於是不得不曲徇某議長之意而以曹邊代表之張英華承乏張在財界聲名如何應爲國人所共知無待贅述前日帽兒胡同决議之第即由院繕就令稿送府蓋印無奈黃陂爲人雖無毅力却善遲疑當打開令稿閱看時一見「張英華」三字大名眉蹙頭搖者至再至三乃囑送稿來府之秘書柯逸先行回院令暫緩發此前晚所以有拒絶不蓋印之說也聞黎擱置此令之原因實緣張英華雖屬津派與吳景濂亦有淵源惟保定眞意究竟如何頗有先行請示之必要故欲令張紹曾徴求保方同意再行發表固非絶對不贊成張英華也至昨日（十二）帽兒胡同又開閣議財次張競仁力催從速發表財長俾得有人負責諸事方能解决張紹曾亦以黎之變態的拒絶蓋印甚爲不平邀同彭允彝進府强求不料黎仍主前說張彭憤然曰「總統若不蓋印即係不信任吾輩請免某等職」爭論一小之久黎始答曰「你們旣然如此堅持則我亦祗得贊成」遂將該令於昨日下午五時交印鑄局發表而張英華半年以來寢寢食不忘之財長居然如願以償矣 
　　但此中經過之困難及將來財政究竟不無辦法均大有可以研究之點當去歲張紹曾組閣時津派所决定之財政總長本爲楊壽枬而楊以復辟色彩太重恐爲國會反對乃拉出號稱曹大帥把兄弟之姪壻劉恩源以作替身而楊則退居鹽務署長圖貫澈其一千萬噸食鹽輸出並鹽斤加價種種之政策此雖承受津派命令藉以協助某項問題之進行但一面則仍與白宮表示極力帮忙冀雙方極可敷衍過去同時與議員周旋亦頗周到此皆楊氏預做工夫以爲取劉而代之之基礎也及劉受四方壓迫不能不走楊以時不可失極力運動白宮爲其推薦唯白宮亦不敢遽出諸口乃先以四候補者試探各方意思不幸此時程克張英華等起而競爭較楊更烈然楊以署長代部程克以法長兼署均可無煩國會通過順水行舟自少障碍不料張英華得某方之寵眷已非一日故白宮雖不肯蓋印而張彭等以内閣總辭職爭卒得最後之勝利焉 
[議員反對大借欵致公使團函] 　　 
　　昨日（十二日）議員劉榮棠張善與焦易堂王用賓等數十人致函公使團反對政府秘密借欵原函云敬啓者據報載政府擬向各友邦商議五萬萬借欵以不能維持秩序爲理由以共管財政爲條件英美各國最近已爲所動將成事實云云聞之不勝驚異槪自軍閥倡亂屢動士戈生靈塗炭商業凋敝推原其故半由武人之毁法造亂半由於少數之資本家見利忘義結果南北爭持中外交困曩者貴團諸公宣言曾有在南北未統一以前凡不以裁兵經費爲用途者槪不予以借墊各欵實深感佩現在法統雖云重光政治尙未統一倘於此時倉卒借欵何異爲虎附翼後患何堪設想敢請諸公堅執前言勿爲軍閥政閥之言所動經費爲用途者輕暫勿借墊欵項俾中華民國戰禍不再延長豈惟中國國民之幸中外人民實利賴之 
[憲法會議又流會反對省憲者不出席] 　　 
　　昨日（十二日）爲憲法會議一百四十四號會期下午一時開議副議長吳景濓主席延長時間後主席報告參議院簽到議員一百五十四人衆議院簽到議員三百七十四人共爲五百二十八人現在出席議員三百餘人休息室有一百餘人隨以手指東邊旁聽席謂此間（指旁聽席）尙有一人在塲議員羣引目注視果見議員杜華端坐旁聽席中於是塲下大駡『不要臉的東西』你爲什麽到院不出席反跑到旁聽裏去眞是放棄天職···』杜華亦報以惡聲主席遂宣告散會此時喧呶紛雜秩序大亂立在旁聽席之警衛遂按旁聽席規則第三條不得談笑或對議員言論表示可否及第五條不得擾亂秩序之規定令杜華退出旁聽席杜不服欲直毆警衛經巡官某出而勸阻杜始怏怏下樓及至樓下衆遂大聲呼打窘得杜華奔逃無路姚幹卿等數十人尾隨數十武至衆院門首衆又呌打杜遂抱頭遁去 
[湯漪說明地方制度章經過]  
　　憲法起草會委員長湯漪君昨發表地方制度章會議及起草之經過去憲法會議同人公鑒地方制度一章在二年天壇起草時未及規定而國會停職至五年國會回復憲法會議開始之際由本席說明全案之旨趣並聲明尙有省制問題起草會未及解决應俟大會討論於是自五年至六年之間同人在大會提出修正案者以數十計而反對論者亦持之甚力雙方爭議不已會議因之停頓各黨鑒於會議之不可久停而意見之不能不互相容納也於是各派代表開恊商會其結果則共同提出地方制度修正案案並在審議會中通過此即王議員敬芳所認爲今日依然存在之原案者是也六年審議結果共有四項（一）主權有規定之必要（二）官吏查辦之規定（三）憲法效力之神聖（四）地方制度條條上四項議决均經報告大會交付起草會惟前三項則僅有大體其條文則由起草會擬定獨地方制度修正案則條文具備並聲明起草案委員會但須釐定章條之順序足矣不得加以修正此第一時期也各黨協商提出之地方制度修正案經過起草委員會之釐定章次咨交大會以後由前議長王君家襄列入議事日程附註爲「憲法起草委員會續行提出」於是前此修正案遂成爲當日之原案顧六年憲法會議除地方制度四字之禁題通過三讀外其條文則自第一條起即被否决衆謂地方制度爲憲法上不可廢棄之問題當重付審議經議長諮詢大會以原案十六條及湯丁等修正案駱繼漢等修正案呂復等修正案併付審議多數可决此第二時期也六年審議會對於地方制度决定爲大體上之討論由前審議長王君正延提出十九項大體諮詢審議會多數認可作爲議題依次討論未及卒事而國會解散此次法統重光繼續審議由馬議員驤另行提出六項大體經衆討論大體成立然後再分别討論逐項表决均有結果由張副議長伯烈報告大會起草委員會同時以「依據審議結果續行提出地方制度及國權兩章」報告大會均無異議此第三時期也綜以上經過之事實言之吾人可得結論如下第一各黨協商會提出之修正案所以稱爲原案者則以其經一度交付起草委員會之故王前議長即聲明爲「憲法起草委員會續行提出」之草案是也第二民六憲法會議中之地方制度原案所以廢棄者則以民六至今日之審議會不就原案條文加以審議面就大體審議之故審議大體即所以爲從新起草之凖備且審議結果旣以報告大會則民六之原案及各修正案均因之而廢棄是也至於憲法起草委員會起草於審議未報告大會以前當然認地方制度一章尙有六所憲法會議中原案之存在而稱此次提出之草案爲修正案然自審議報告而後則六年原案無論在實質上在手續上均當認爲廢棄故在起草會提出時所謂修正者而在大會付議時當然成爲原案斯又按諸事實法理而兩無疑義者也 
[空言謀和中之奉軍狀况] [  隨波]  
　　直奉撤兵消息爲近來政府津津樂道之事其實直奉猜嫌决非口舌所可解釋所謂和議云者雙方故意如此因軍事預備未週特虛與委蛇以待時機之熟耳李際春之赴奉也親致曹錕書於張作霖所許條件甚優而要求則幾等於無謂前次戰爭雙方均有誤會可以不論此次奉軍之動作一出楊總參議之劃策（指楊宇霆）一出於少帥輕年之燥進（指張學良）爲解除後來猜忌起見應請勿與楊參議再參奉事少帥年輕王宜求學以爲將來之用可送往歐美讀書至於放還鹽稅及車輛直即不加要求而事權屬於中央關係緊切外交奉亦當曲爲諒解直奉旣和東三省之自治當然取消直保證仍恢復巡閱使及吉黑兩督之名義三省省長可由三省保薦中央加以任命惟其他官吏旣非獨立省分却須受中央之任命以一事權軍隊一項裁者不得復增以後有裁汰之可能則直奉對等辦理一切公開所以示不欺也云云此項辦法直似爲極端之讓步而奉則有奉之思想以爲直所許之條件皆惠而不費奉承受一切條件之後初不能優於塞關自治之時故其答覆直方者有如下述㈠東三省可以取消自治㈡楊宇霆一人之去就不成問題㈢張學良可不爲旅長出洋與否此我家事無列入條件之必要㈣車輛除廢壞者外如數放還㈤鹽稅可放還一部份餘發欠餉㈥旣恢復各人原官則亦當恢復蒙疆經略使㈦蒙疆經略原有管轄熱察綏三特區之權應與名稱一律恢復㈧二十七二十八二十九三師及原爲中央直轄各旅應一律恢復餉項並由中央負擔㈨原駐關内奉軍仍須開入關内㈩東三省一切現任官吏不得更動一人此十條件幾無一不重要而自六項以下尤非直方所能堪者於此證之吾人直謂奉謀和之誠意亦無不可也 
　　奉旣無謀和誠意然則其能操必勝之權乎是又不然人第見東三省編新軍三十五混成旅爲數甚多其實除李景林張學良數部份無一足額軍隊蓋其最大原因即爲無兵可招東三省地處邊陲拘謹之民苟願稼穡不患無地可耕桀梟者相率爲匪聚散成性所獲亦足醉飽故不爲平民者即爲匪初不樂就此月入數元之兵奉軍招兵無截止期即爲此也奉天軍械僅恃某國之供給然某國自前次軍械問題擴大後亦不能供奉無厭之求奉兵工廠初造子彈質劣而數微近雖日可出一萬五千粒此戔戔者又曷足供二十餘萬人之使用奉之有所忌者亦恐戰事持久無以應付耳 
　　愚述至此不能不一說奉軍之佈置矣奉軍在錦州以西者約計一師三旅計張作相一師闞朝壐一旅及第五混成旅第二混成旅之一部份孫烈臣一師之一部份明知直不攻榆關所以備不虞耳奉軍之重心點厥在北鎭凡義縣以至彰武均佈有極密之軍隊北鎭前後爲李景林暫編第一師所駐另附一補充旅彰武前後爲防禦司令張宗昌之防地計三個混成旅九官台門前後爲張學良防軍之駐地計第二混成旅一部份第六旅全部以上防線直奉相距遠不過六十里近則三十里危險可想也奉原來計畫分五個軍統以五路應付直軍張以總司令名義而指揮之五路之分配如下李景林爲第一路軍統張學良爲第二路軍統張作相爲第三路軍統張宗昌爲第四路軍統孫烈臣爲第五路軍統吳俊陞本爲保安副司令此獨不及者因張以吳爲魯人欲以朱慶瀾易之耳 
　　綜觀奉幂之怖置可見無進攻之力實不舍作戰之心苟凖備妥當則决裂之期當不在遠直奉和平之電官樣文章耳未可作爲定論也（五月十二日） 
[蘇人爭隴海南北綫問題] [  一士]  
　　隴海當局已有佳電聲明 
　　隴海鐵路由徐至海一段當勘定路工之始原有南綫北綫兩種主張嗣經該路工程師一再勘測詳加比較决定舍南綫而用北綫而蘇省淮屬人士則以南綫爲有利堅請政府採用在當時交部曁隴海路當局曾一再聲明詳言不能不用北綫之理由同時該省海屬人士又以該路東段爲入海終點關係重要並經迭請政府促其早日興築原期幹綫告成再議增築由清至海一段支路俾利江北全局交通當時淮海兩方人士以主旨各異互發文書且不免稍含意氣作用此則以前經過情形也現在該路第三第四兩段欵經借定不日興工淮屬人士又復舊話重提力主南綫之說旣在北京廣發商榷書日前復有南京江蘇省議會議員朱紹文等通電到京文云隴海路爲吾國最大橫綫其終點自以比較適宜之海港爲凖現在西連港旣不適用則隴海東段即應停築免鑄一成不變之大錯應請先將適用之海港測勘公開决定再行築路案由另詳乞愼重主持並請民鄕一致力爭江蘇省議會議員朱紹文張福增趙雪陳亞軒陶達薛藟馬甲東及士紳祁以德楊瑞文郝儒琳陳伯盟張延壽金元潤龐友蘭郝畫章劉啓佑童佐良董永成譚愛棠金松叩自此電到京後淮屬議員張相文等六七人復於日前親赴交通部問交通總長以究竟由該部電召隴海督辦張祖廉來與彼等晤談雙方辯論歷三小時之久一則主張先行停築一則堅謂不可張氏謂就路言路總以早日告成爲目的至西連島不適用之說並無何種根據而鐵路借欵關係合同工程非盡由中國人作主况未奉到交部訓令更不敢擅行停工辯論一場毫無結果而荼此外張祖廉氏復有一電答覆江蘇省議員朱紹文諸人據該公所人員云除該電外復有印件發出電文如下南京江蘇省議會朱議員紹文並轉同鄕諸公鑒奉電敬悉本路東綫終點關於海港問題按照比公司借欵合同係指明江蘇省揚子江瀕海之區初未嘗有僅限於東海灌雲一隅之說惟自民國二年而後即先測勘瓜洲及天生港沿江口岸繼又從事於海門崇明間之海港其淮揚舊屬瀕海各境亦比周歷無遺至東海灌雲一帶計有灌河臨洪及西連島三 
 
 
 

Page 7

 
 
第一萬八千零三十七號;中華民國十二年 西曆一千九百二十三年五月十五號
星期二 * *處累年以來凡華洋人員䟦涉所經履勘所得　綜其結果始以海門大港當可經營終以西連海島較尤妥合其餘皆擯而不取港地旣定路綫隨之圖說咸備、 
中外具瞻固非督辦隴海鐵路者可得而伸其獨斷也顧其時歐戰未弭路欵猶虛頻歲遷延鉅工停頓溯查民國五年以迄十年前後五年之問其主張改趨南綫者則有國會議員張相文等之質問書江蘇省議會議員陸文椿等之條陳朱紹文等之部呈國會議員解樹强等及蘇社之來函其主張宜用北綫者則有國會議員謝翊元等之意見書江蘇省議會議員馮弼仁之建議案本路前任督辦施肇曾於民國六年曾就張議員質問書謝議員意見書馮議員建議案呈復交通部綜合西連島海港及徐海幹綫而一一論列之民國九年本路代理總辦李大受就朱議員原呈詳覆交通部以總工程師兩次核議皆採取北綫而又一二縷陳之此蓋隴海歷次對於港路奉部飭覆之先後實在情形也祖廉識途雖久成見盡蠲遠證舊聞近稽故牘恪循功令但知有可畏之簡書飽歷時艱詎敢指至公之輿論旣經兼電部院應俟部長核示祇遵所望諸公代籌全局協定方針在交通當道旣得擇善而從即借欵公司亦可相悅而解俾東段興築不至再稽此則祖廉所爲馨香禱祝者矣除將歷來一切案牘彙刋成帙藉供衆覽外敬布區區伏惟垂察張祖廉佳又聞海屬國會議員謝翊元等日内亦有意見書發表同時海屬旅寗同鄕會曁海屬四縣各公團均紛紛集議函電交馳僉以隴海東段路工計畫早經决定自應力促其幹綫之速成况荷蘭借欵煞費周章才得六百餘萬以之修築第三第四兩段仍有不敷之虞若再彼此爭執殊不免貽笑外人得將復有文電發布也 
[天津啓新公司報効案近聞股東會提出反對理由] 　　 
　　天津啓新洋灰公司股東會反抗直省官廳强索報効一案上月底該公司在津開常年股東大會時股東聯合會曾提出詳駁官廳來文理由書要求公司據理力爭聞大會亦已議决據此併呈直省官廳抗議報効茲將該股東聯合會理由書錄後本公司停解報効一案昨承抄示財政廳呈文於事實旣未詳審於法理亦少推求股東等利害攸關何能緘默特陳意見以供大會參考財政廳於公司歷史言之綦詳一若公司之獲存於今日全出公家之賜此大誤也查唐山細綿土廠係由官商合股辦理共集股三行平銀十萬兩内有官股二萬兩僅占十公之二財政廳所稱以北洋官欵居大部公者已與事實不符該廠因虧賠報停旋爲外人所佔光緒三十二年始由本公司招集商股收回自辦舊廠地畝本係購自民間光緒三十三年八月由本公司將舊廠地畝照原置價値並將房屋等從實估計撥欵解存淮軍銀錢所陸續撥還舊股東在案其官欵二萬兩内計支應局一萬兩淮軍銀錢所一萬兩均經照案撥還本公司創辦之初雖經天津官銀號墊借欵項亦經提前將本利償付清訖自公司成立以來並無官股亦無官欵即係純粹商業從前細綿土廠旣係官商合股而官股又居少數即非純由公家創辦况於虧賠停息後復遭外人之蹂躪豈有成規可資承襲舊廠地價旣經繳還新增地畝亦皆立契給價購自民間其租糧均由公司完納本非官地則土地所有權即與普通商民使用其所有土地無異以言權利全國人民之所同非本公司所獨優本公司於舊廠完全失敗之後繳價承受歷年經營締造補苴罅漏較之商家自行創辦者其艱苦尤甚按之世界通例宜受公家特别之保護而本公司在前清時代因荷北洋大臣畀以專辦優先等權利提成報効其事本屬相同民國初年津市金融窘迫本公司亦週轉維艱因知公家商家同一艱窘在省庫固未嘗以欵項相借在公司亦未敢以補助爲請假令公司長此艱窘甚或如細綿土廠之虧賠則公家是否力予維持抑或無關痛癢所不敢知幸而有成旣削其權利仍責以報効殊非事理之平財政廳解釋報効二字復援引條例以證明報効可溯旣往此武斷之法律談尤屬聞所未聞至報爲施之對待名詞効則含有致力之義此種解釋非不可通然試問公家所施者何在從前舊股早經發還銀號借墊亦經歸楚而專辦優先等旣得權利又已無形取消不但無所施且於已施者而靳之尙何報之可言若公司對於地方公益應有致力之義務則本公司於歷年災賑及其他捐欵無役不從爲數滋鉅謂非致力所不敢承法律有原則有例外固也然例外亦必明定於法條若財政廳所言則凡法律所未載者皆得援例外以自解試問法條正文復何效力之可言公司條例除法定開支之外其定於章程者以發起人之利益報酬爲限直省官廳何能相提並論至條例施行細則歷舉各事准其溯及旣往其中並未涉及報効一字其爲法所不許尤屬顯然辦及東三省熱河與魯豫晋蘇皖各省准設分廠之案及後來之格外體恤並非以此爲報効之交換條件不得以省官制變更爲藉口查報効與特權之實行均在光緒三十四年是特權與報効本屬互相對待乃現在直隸境内之石家莊井陘已准設廠財政廳或調查未盡省公署當有案可稽他如山東之烟臺江蘇之上海及無錫龍潭紛紛設廠均已准其註册本公司旣有優先之權此諸尋常商業空言保護之例在官廳何難以一紙見詢敝股東等初因省制變更直𨽻断廳非復北洋之舊不敢不曲爲諒解倘不許以省官制變更爲藉口則取消舊案宜有任其責者尤與公司無涉也財政廳又以後起公司與公家無特殊關係自無特别報効之必要因而推定公司創辦伊台全由官力分屬華民不能不顧舊章等語查民國後起各公司有公家特予保息者有商股未集先撥官股者其與公家關係至深皆無報効之例本公司創辦歷史已如前述自民國以來悉遵公司條例辦理與普通公司完全相同股東均屬華商官廳本未便以僑商相例况外商猶守專利之約而公司已無專辦之權倘以施之本公司者施諸外商則賠償損害之要求將成國際交涉非僅報効停解而已財政廳又稱公司條例有必須於該管官廳註册之手續因而推定報効一欵爲一種雙方合意契約謂公司續修章程删去報効逕呈部署批准不由地方官廳核轉爲自由擅便等語查條例第一百二十二條規定應向該管官廳註册者一爲添設支店二爲三店或支店遷移他處三爲設立時業經註册之各事變更所謂設立時註册各事者當然指第一百二十一條所列七欵而言本公司修改章程旣非添設支店欵無關自無由地方官廳核轉之必要財政廳誤認報効爲註册事項故有此似是而非之言一經剖辨當亦爽然自失也若謂報効係雙方合意契約須先向本省徴求同意夫雙方契約必有雙方之權利義務報効爲公司一方面之義務且爲現行法令所不許謂爲雙方契約實與法理不符總之報効一欵非稅非租删除不解經股東大會議决於四年前早經聲明本公司自不能負其責任至順直省議會原咨謂本公司係半官式性質又享有專賣特權解除納捐之義務恐省庫收入大受影響爲維持本省稅收起見請嚴催報解等因查省議會原案所稱半官式性質完全誤會至享有專賣特權亦已變更具詳前文其一則曰省庫收入再則曰維持稅收是省議會誤認此欵爲稅捐之一故有迭次之議案一經剖釋無不恍然是非曲直以討論而明應即責成董事部根據法理事實再行函復省公署以促官廳之反省是否不當仍候公决 
[張克瑤宣布辭職原因]  
　　張克瑤辭職離防已見前報昨張氏發布通電云各報館轉各省議會商會敎育會均鑒法統重光和平啓運生民顦顇望治綦殷詎料天與人違兵氛四起比歲以來我軍人馳驅戎馬靡有寧居究竟戰爭目的安在自問亦無以自解鬩牆自殺誠獨何心克瑤束髮受書觕明大義國家凡有急難無不效命疆塲今則靳向和平南北一致所爭持者非國家根本問題乃統一步驟問題南曰裁兵先於統一北曰統一先於裁兵但裁兵雖有先後而息兵則罔有異議倘各方推誠相與則戰禍立時消除或者謂欲謀統一只有武力一途此則根本誤解法之拿坡崙墨之狄愛士吾國之袁項城均武力前車之鑒詎忍再蹈覆轍昔吾鄕李文忠公翊戴有清削平大難彼時種族革命之義未昌外人尙不免自殘同胞之誚今平民政治炳若日星並世魁傑莫或敢　若謂武力可以致統一即無異謂强權可以代公理藉非至愚其孰信之我袍澤同仁飽經世變與克瑤感同一之覺悟者不乏其人息兵寧民南北賢豪亦屢有通電主張克瑤撫一旅之衆轉戰南北患難相從親逾骨肉逐年凋謝言之滋傷誠不忍圖個人之通顯以犧牲骨肉爲代價痛念時艱積憂致病計惟解甲歸農辭去旅長本職爰本止戈爲武之訓矢垂涕而道之誠掬我血忱爲民請命心香敬爇以迓和平之神海内賢逹幸賜明敎張克瑤叩寒 
[瓊事要訊] [  一得]  
　　吾瓊地方狀况近來愈鬧愈糟耳聞目見之事除官軍土非姦淫擄殺放炎燒村而外幾無可述之事但人民之畏官軍尤甚於土匪因土匪尙有幾分情理可講而官軍則以被着虎皮生殺與奪毫無通融之處故良善人民惟有束手待斃狡黠之徒皆入夥爲匪大好河山竟變成悲慘世界矣茲將因軍事而蒙最顯著之大害略述於左㈠敎育瓊崖之中小學校經費向不十分充足自善後處長鄧本殷改編爲軍後其軍隊大事擴充除販烟開賭所獲之巨利外復將十三縣民選縣長撤換殆盡以安插其私人除省立第六師範尙可勉强支持外餘均有倒閉之勢而瓊東新設之師範學校且因而停辦矣其派赴滬上考察敎育之該校校長李實君亦竟因而居留滬上進退維谷矣㈡商務瓊崖商務最繁盛之區厥爲海口嘉積兩處自去年六月軍隊大開賭塲以後或被其訛詐歇業或被其局騙停閉而酒館妓寮則與賭塲以俱增至於鴉片之買賣尤稱熱鬧瓊人遭此慘禍但隱忍而已㈢輿論瓊島日報自舊曆去年年底停刋後本定本年陰曆二月出版旋以鄧本殷派人檢查去取一任其意竟至不能付印不得已宣告在軍事未結束以前暫不出版瓊崖旬報因該社編輯李實君因事去滬無人主持迄亦不能出版近聞正謀移港發行以免干涉然經濟拮据未知能辦到否也 
 
 
 

Page 8

 
 
第一萬八千零三十七號;中華民國十二年 西曆一千九百二十三年五月十五號
星期二 * *自由談 
[一知半解] [  明]  
　　今日動物中最長壽者爲鯨·三百歳乃至四百歲之鯨·時有捕得者·欲判其年齡之長短·可視其骨之層數而定之· 
[蓴] [  烟橋]  
　　蓴一作蒓又稱水葵蓋萍之一種也以嫩滑可以爲羹張季　因見秋風起思吳中菰菜蓴羹鱸魚膾遂命駕歸以微物而去其大司馬東曹掾不稍戀蓴遂爲商人逸士所重與陶淵明東籬佳色並稱空山隱侶矣 
　　蓴鱸成一典實獨遺菰菜文人之割裂菰菜之不幸也 
　　江浙間湖澤多產蓴惟吳江城東龐山湖所產紫背絲細瘦與他處白背絲粗肥者風味有别 
　　余友許盥孚話雨篷叢綴云宋楊萬里有詠蓴七律一首明李長蘅曾取入畫圖作長歌紀事錢唐梁山舟嘉禾曹仲梅題詩稱賞後武林余秋寶爲吳郡正誼山長時嗜蒓向龐山湖徐振之索之至夏初蒓已不生秋寶仍索不已振之乃倩夏茞谷繪蓴成圖册以報秋寶爲題『秋風鄕味』四字又系以詩云『兩漿凌晨逐浪開筠籃輕載綠雲來柔絲温帶龍涎滑香葉青分翠荇胎雅尙欲書高士傳清標羞伴美人杯阿誰未醒塵勞夢甚欲憑君一喚回』一時屬而和者數十家振之復搜羅前人名作彙成一帙爲『驢鄕物產』蓺林傳爲佳話 
　　春日買棹看江村春檯戲以蓴羹佐飯可以急下數孟故吾鄕鄭瘦山有『一箸蓴香擁楫吟』之句頗能狀其妙趣 
[滑稽的應用科學] [  蓉影]  
　　居今日而談科學實時髦之舉出湯姆生作科學大綱稱爲世界一九二二年名著之一風頭可謂大出矣小子不才好名之心加人一等爰以經驗所及作應用科學數則閱者其亦以效顰而譏之乎 
　　冬宜睡水中一也 
　　水冷成冰冰不能傳熱而人因此而得保其體温 
　　夏宜生火爐二也 
　　空氣熱輕而冷重輕浮於上而出冷沉於下而留人其浮矣 
　　冬宜開窗三也 
　　我國窗框近幾全裝以玻璃玻璃固不能傳熱僅能透光故須開之方得熱氣 
　　夏宜多衣四也 
　　夏日空氣皆熱者也而衣乃不能傳熱故多衣之熱當不能入内凉矣 
冬宜食冷夏宜宜食熱五也 
食物必經胃而胃若受剌激必起伸縮作用體其凉矣熱矣 
[笑笑錄] [  抱器]  
　　害害你 
　　某甲爲人甚是聰明但他的兒子簡直是一條雙料的笨牛成日價喫喝玩要命他讀書他又逃學他父親恨極了便將他關在一間空屋子裏逼着他讀他也恨得什麽似的一日趁着送飯人進屋的罅隙他就直聞出來一壁逃着一壁喚着他父親高　道你能捉弄我我今兒也害害你看你以後還能捉弄我麽說罷便望着庭心裡一口井中直跳下去口内還不住的說害害你哩 
　　偷兒的兒子 
　　一個偷兒白日裡到一家大户人家去偷東西那大户人家人雖不多房子却很大又極深遠恐怕偷了東西出來遇見甚麽人因此將他一個戇兒子帶着同往敎他望風接色待至得了手這偷兒便命他戇兒子道我在這裡候着你先出去給我望一望看可有人要是没有我們倆纔好出去這戇兒子果然遵命往外望了一望却並没有人這時他可樂極了急回頭奔入一壁奔着一壁便大聲的喚道爹爹好好的偷了東西出來罷外間可並没有人啊 
[金銀眼] [  穹漢]  
　　余友有廦愛貓者家畜狸奴十數頭獨一睛光特殊之貓雙目炯炯左白右黃愛之逾恒撫摩不釋手詢之曰此貓俗名金銀眼捕鼠有奇能非凡品匹類也 
　　會余家苦鼠暴暫假之冀以覘其能也孰意入夜惟酣眠羣鼠紛擾充耳若罔聞余方悟友之所謂善捕鼠者蓋他貓爲也彼特以其名貴而冒其功耳 
　　雖然余友不過以尋常眼光觀察貓已於其具有金銀眼者而誤之若人而具以金銀眼光觀察世間一切則其所誤又庸可紀極乎 
 
[最新空氣面面觀]  
[算盤與中國] [  劍樵]  
　　算盤一物始倡於羅馬後流入中國迄今已數百年全國通行人莫不知之算盤之用法與筆算異算盤祇能求得數所取之進階則不得而知一有謬誤核者不得回步而追究其由來不得已乃一手掃盡珠子而重核之西方所用之筆算一紙一筆而已能追求謬誤而即校正之不必重新着手而前功盡棄也 
　　中國自採用算盤以來於政治上心理上大受影響以言政府則醉生夢死不知覺悟前者紊亂後者不知改良前者失敗後者不知自愓以言人民則盲從敷衍不知自拔中國如是糊塗一誤再誤不知自救不知自新如打算盤然將伊於胡底也嗚呼算盤嗚呼中國（却酬） 
社會小說 
[人間地獄（六七）] [  娑婆生]  
　　第四十八回殘月曉風催師嗔阿母錦心繡口膩語慰檀奴　　程藕舲默坐一旁却不聲響立起來取過一枝香烟擦了火柴儘力的吸著姚嘯秋也不做聲却隨手取了沙發上放著的一張小報斜着眼睛瞧着黎宛亭發急道咦這樣重大的事你們兩人怎麽一個吃烟一個看報反舌無聲到底這事這麽辦姚嘯秋聽見宛亭發急放下報　道怎麽辦呢胡公超的電報上是請藕舲諸公作主我們進一步說也只能算是諸公當中的一公領袖的人物還是藕舲我們唯藕舲之馬首是瞻况且這朱紫涵先生和藕舲又是老賓東人品怎樣經驗怎樣還要問到藕兄人們怎好亂下批評呢藕舲聽到這話笑着彈去了香烟上的灰道這件事體是胡公超薦賢總算是由他提出贊成與否大家斟酌磋商怎好吃在我一人身上雖然朱紫涵我和他有點關係我也不能因爲這個緣故下勁的力保那末萬一有人不願意定不還要說我不避嫌疑將錢莊裹的人拉到銀行來似乎不妥還不如由公超提出的正大光明了黎宛亭指着那封電報道胡公超的電報不是在這裏嗎當然由他提出不生問題你這一番話不是空話嗎姚嘯秋笑道宛亭你還没懂得藕舲的意思呢他的意思我曉得黎宛亭道什麽意思呢嘯秋笑道他於朱紫涵之提出完全不負責任程藕舲道本來不是我提出當然我不用負責了黎宛亭道他旣在你的錢莊裏做事他的經騐人品你總可以證明了程藕舲道旣有公超的電報力薦公超的話還不算數嗎出用不着證明了黎宛亭道證明不證明就算不必了那末你對於添一個副經理這辦法到底贊志呢還是反對藕舲兄他問到這句話又舉起香烟吸了兩口對着嘯秋臉上望了兩望嘯秋道我的臉上没有贊成和反對的字樣藕見你爲什麽儘著對我瞧藕舲慢慢呑呑的道贊成與否我一個人發表也没不效力總要看大家的意思怎樣宛亭發急道别的人意思怎樣你别要管你且表示你的個人意見程藕舲道你爲什麽只逼我一個人的口供那麽我先要問你你的個人意見到底怎麽樣你也可以先表示出來啊宛亭道我不是表示過了嗎我說行基未固左一個副經理右一個副經理人家一定不以爲然藕舲道你這理由很充足呀我的意思也和你差不多不過有一層朱紫涵和我有他種關係我一定拒絶他來做副經理萬一被紫涵曉得了他對我不是生了一重惡感那末我還有幾莊的事體在他手裏怎爲何可以得罪要緊朋友宛亭道那麽你是贊成他來了程藕舲道你呌我贊成他來我又不肯說這句話誠如君言一個少爲得意的人怎好三妻四妾的討起來呢那不是與行務有仇嗎並且還有一層這種金融機關的正副經理不比一個普通的小小行員可以隨時進退一進一退大足以搖動行裏信用糊裏糊塗添一個人很容易糊裏糊塗退一個人那到很不容易呢等到退不掉的時候那還不如趁没進來的時候加以考慮了姚嘯秋笑道你旣這樣說得爲難那麽我們就反對朱紫涵來那也是不難啊藕舲道反對也有所不能呢 
三言兩語[  鵑]  
　　津浦路大刦案初發生時外國人幾乎要不承認我們中華民國了我說他們要是眞個不承認時中華民國四字當然也没有存在的價値外國人稱呼我們中國人不知道又該怎樣稱法大約和非洲的尼格羅人美洲的印地安人一樣的不上台盤了 
 
 
 

Page 9

 
 
第一萬八千零三十七號;中華民國十二年 西曆一千九百二十三年五月十五號
星期二 * *   
 
 

Page 10

 
 
第一萬八千零三十七號;中華民國十二年 西曆一千九百二十三年五月十五號
星期二 * *國内要聞三 
[皖北剿匪司令發表之經過]  
　　國聞通信社安慶通信云津浦車臨城匪刦案無論國内外人士莫不同深注意蘇魯兩省之軍隊已有奉令協力剿匪之訊此等事情更爲皖人所特别注意蓋皖省北境接壤蘇魯臨城匪衆旣爲該兩省所夾擊漸至勢窮力蹙必將流竄入於皖北境内則皖省將爲鄰國之壑受匪騷擾此種危險正不可不預爲防範於是皖北剿匪司令一職乃應運而生日和（十一日）午後督理馬聯甲氏電致省垣委任第五旅旅長史俊玉爲皖北剿匪司令史氏久駐省垣歷時數載此時馬氏不以駐軍皖北之高世讀李傳業等充任斯職而獨命史氏兼行者亦自有故計其原因約有遠近兩端一則史氏爲人素稱明達其腦筋之清爽實爲軍人中之錚錚俊俊者平時待人作事均不失爲漂亮人物近來因南北兩鎭守使問題皖省軍人羣起逐鹿紛紛擾擾經過甚長時間而史氏始終未萌角逐之想加入漩渦馬聯甲氏因而大加賞識早擬特予拔擢畀以較爲榮重之位置及至近日南北兩鎭守使問題已决王普李傳業均各得其所而名氏尙未有相當之拔擢適遇皖北匪警頻聞而臨城之匪又有窮蹙來侵之慮於是决設此剿匪司令一職以總負皖北剿匪之責爲人擇事自非史氏莫屬此遠因也又其一則爲史氏所部邇日剿匪與前此裁兵均甚得力當前此裁遣新軍内中不無桀驁不馴之衆不能無所防範馬氏乃特調史部華䥧章一團前往蚌埠遇有桀驁之衆則命華團强迫繳械遣散不止一次頗稱得力至邇來剿匪之事論皖北駐軍本有高世讀所部駐紮㯋毫一帶然地方形勢甚屬緊要不能輕易調動又壽縣定遠一帶亦駐有李傳業所部第二旅軍隊然數月以内譁變迭聞剿匪重任不敢輕芭相屬於是仍不可不借重於史部之華團華部向稱勁旅中有兩營長尤爲得力加以華氏調度有方連月在宿縣靈壁渦陽一帶剿匪所向有功馬聯甲深爲嘉奬此時旣設此剿匪司令則爲事擇人亦非史氏莫屬此近因也史氏自接馬聯甲電令已料理首途赴蚌就職所部曹玉貴一團向駐省垣此時未能輕事調動至省城空虛華團現仍分駐宿縣靈壁渦陽一帶以後皖北剿匪事務聞仍調遣該團爲之倘發現大股土匪華團兵力不敷時則就駐紮皖北之他部軍隊就近調遣以爲補助云 
[福州各界國恥日之大游行公二百三十五隊周行五十里許總計三萬餘人] 　　　　 
　　福州本年五九國恥日大游行前一星期各界早已自行準備是日學校工廠商舗小攤等一律休業糞擔菜擔均不入城午前七時許各隊分赴南較塲取齊九時三十分左右到場編號者計二百零八隊起行後不列號攙列中間或隨後者又有二十七隊合計二百三十五隊本擬先赴倉前山臨時變更路線由南較場出發經香巷水部門·河西街·將軍前·東街口·獅子樓·鼓樓·前鹽道·前達明里·總督埕·獅子樓·南大街·南門兜茶亭·鋪前頂·中亭街·中洲·觀觀百井·梅塢·倉前山·各國領事署前·崇聖庵·大橋·新橋頭·土地廟·星安橋·潭尾街·舍人廟·靛油巷下·下杭街·上杭街·塔仔兜·洋中亭·洋頭口·始行散隊其首隊到南街時恰爲上午十一時至末隊至視手錶則已至午後一時四十分矣除老大之省議會與渙散之農會外各學校各社團各商帮靡不與焉首首導者爲戚南塘參將神像紙製坐馬上面目如生前後夾以俓書二十一條件之紙燈與木鐸數十響國民外交大會繼之次則女校又次學校社團商帮以到之先後爲序計有數種特色㈠女生及小學生往返長路到底不懈小學生年少僅六七歲者約數十人㈡商帮加入至多大如米布綢緞蘇廣傘磁漆木錢當電氣溪運航業報關等小至於湯門茶室等靡不加入而綢緞帮裂帛書二十一條人手一旗上書一條并加以否認兩字電業之工匠學生技師等全體出發一律穿着制服尤爲可觀㈢各商舗各出夥友二人外又因其所在之鄕社各出二人如鼓泰十社等而短褐洗足者多能唱國恥歌爲向所未聞㈣沿途發布傳單百餘種外城台更有特製布質旅大大地圖數幅大書特書二十一條件者且不一而足㈤行過日本領事館初尙有三五日人在内作訕笑狀各隊大颺白旗抗喉嘶聲唱國恥歌其聲悲壯其狀踔厲能以文明的表示民意㈥游行之時沿途均有演說部講演職工小學校學生有年方十歲者說來亦明亮可聽㈦各商對於劣貨之檢查能自組調查隊切實進行非往屆專出於學生辦理或催促者比㈧沿途由軍警保護并由各商舗備茶點招待至各種印刷物中以省會中等以上省立小學各校敎職員聯合會之泣告最爲詳盡茲照錄如下旅順口大連灣的地位是在奉天省的遼東半島東南端西扼渤海的咽喉東據黃海的形勝爲我國北部最重要的屏藩亦即全國的利害關係旅順口算是艦隊第一良好的軍港大連灣算是北方冬不凍冷的商港不幸在民國之前十四年被清政府把此旅大要地租給俄國其範圍從遼東西岸亞當灣之北起穿過亞當山脊至遼東東岸貔子窩灣北盡處止其面積約有一萬一千二百二十方里其租借的期限原定二十有五年後來因爲俄國被日本打敗根據日俄議和樸子的茅條約將這旅大租借地的權利移轉讓給日本清政府迫於日本勢力也就承認日本繼續俄國租借旅大的期限至二十五年止這是明明白白載在條約上誰也不能翻覆失信霸佔底不料日本定他的傳統政策北進主義用出侵略手段時時要把我中華民國作爲朝鮮第二冀成他的大陸國家夢想乘着歐戰方酣世界紛亂的時機巧託英日同盟的關係攻佔青島以後妄想就着天然形勢包圍我國從南至北從海岸至内地併呑囊括非再把旅順大連長久租借不得逞他的危害世界擾亂和平的野心由是不照外交正當的手續於民國四年五月七日下午三時提出最後通牒威嚇强迫袁世凱個人於九日下午六時承認他的要求二十一條件希望能達他久據青島永佔旅大的目的當時我政府即將交涉情形宣告各國表明國際上訂約無此單方刼迫的先例而且未經我國國會通過在國内亦爲不合法的訂約二十一條根本無效我國民至死不甘承認這辱國大恥的外交所以巴黎和平會議和華盛頓的裁减軍備會議均否認二十一條之存在世界各國皆表同情日本到底不能强佔青島即是二十一條件分明無效的鐵燈而且日本當時因爲鞏固二十一條件永佔旅大的打算用手段和美國訂結藍辛石井協定朦混美匣承認日本在中國有優越的地位可享特殊權利現在因爲九國協約關係藍石的協定已經日美宣告無效那麽日本所執爲二十一條件的前提已經没有根據藍石協定旣然可以正式宣告無效這不法外交原始的無效底二十一條件日本應當欣然承諾我國會所議决的宣告無效按照中俄條約於本年三月二十六日旅大租借期滿將旅大依約還我中國方算國際上正當光明的態度近日日本答覆我國的牒文偏要根據無效的二十一條件拒絶討論交還的手續是我匣主張無效的二十一條件日本偏要自已主張有效應當交還我國的旅大日本偏要無理强佔到底不特不顧日本自已的信用和我國的輿論而且違反九國協約的領土完全機會均等的主義直置世界和平於不頋目中無有正誼人道了不但阻碍中日親善國交而且釀成世界戰爭的導火線我們中國的古人有一成一旅之衆可以復仇的故事豈有現在全國的四萬萬國民對於日本侵犯我主權佔據我土地蔑視我人民堅持無效的二十一條件霸佔應交還的旅大没有最大的對付心麽那麽還望我國民注意今日是積極的和消極的方法提高人格共同對外無效的二十一條件應行收回的旅大一日未達到目的即一日奮鬭不懈啣石可以堪海吐氣可以貫虹指天誓日百折� 
不撓我父老兄弟諸姑姊妹快快努力前進罷 
[閩省敎實兩廳之近狀]  
　　福建敎育廳自黃翼雲去職由蕯鎭冰委省署之第一科長吳曾禔代理各中等以上校長及中等敎職員聯合會中人秘密會議互換條件向吳氏包圍吳對於恢復省立一中校長華僑學校及以林霆肅林逢甲田宗玉爲廳員各節業經先後發表省立一中學校改委其舅曹廉箴爲校長華僑學校回復即以該校經理員陳沂爲校長此節却無甚訾議而其因遲疑未决并以新任廳長王孝緝將到欲行委卸之林霆肅等各廳員又被空氣包圍於日昨先後發表其原因相傳有二㈠吳烟癮甚深日昨有人揭貼欲拉其赴禁烟局以供調騐如此事發生并省署之科長亦保不得㈡新任廳長將到不防藉此賣些人情以爲後日下台之餘地至新廳長王氏聞已出京在滬勾留不日可到 
　　福建實業廳長陳楚楠呂渭生任内雖無不甚色采然亦按部就班至侯蔭培與楊敬修爭運使一席來勢頗猛蕯氏乃改任侯爲實業廳長命令初下而北政府又有歐陽鈞之簡任歐陽未到前以林鼎華署理現雖林未到呂未卸侯亦未就而名義上已一廳三廳長矣 
[東江已發生戰事]  
　　連日報載東江方面已發生戰事頃向某方面探得消息葉舉於數日前已返惠州召集粤軍舊部楊坤如熊略謝毅練演雄等會議决定恢復粤軍總指揮職即日舉事又據廣九路員言日前孫中山聞東江方面已不異動令桂軍劉震寰劉玉山陳天太等部分紮增城新塘石、龍常平仙村一帶約三千人左右防粤罼楊熊等部東下迄至昨晚雙方軍隊相隔十里左右仍未開火惟今晨（十日）聞熊楊等部已向二劉一陳之桂軍開始攻擊現在增城福田菉蘭常平一帶已發生戰事昨午又� 
有人傳說熊略一軍已出動係由龍門方面出發而楊坤如部則已迫近樟木頭地方矣 
　　自楊坤如部進至石龍劉震寰部退守石灘之說傳布某報記者曾走訪廣九鐵路局某職員詢以上傳各事據云現在沿廣九鐵路一帶並未發生戰事其他地方則不得而知前星期駐石灘站之劉玉山部約千餘人取道增城正果永清龍華墟以入龍門駐紮經即日關隊塡防石灘石龍則駐在劉震寰部約千人大本營在焉楊坤如部由惠紮至平湖練演雄部由深圳紮至樟木頭由布吉站至樟木頭站所有鐵軌均被駐軍掘去練部在深圳僅有機車一輛其餘均爲劉震寰扣留於石龍劉震寰現亦駐節於此省城石龍客車則已規復數日但每日僅來往一次上午由石龍來省下午由省返石龍而已且亦不能一定有車開擺若軍隊臨時要調用車卡又須停開矣至陳部現駐深圳一帶軍餉異常缺乏只有就地籌欵一法惟軍實則極充足練曾受編於劉震寰劉雖深信之而大本營方面則認練爲不可靠不特無欵項接濟並欲收繳槍械日前劉擬調練駐紮石牌站練不答應蓋即恐被繳械也觀此則練之表同情於楊坤如又可知矣至楊此次之表明心跡電實係在省發表因楊派某參謀到省謁見孫文陳述在惠情形孫謂口頭陳述究不如發一通電使社會皆知於是由某秘書起交由某巨公修改電中服從孫大總統一語亦係某巨公親筆加入起草畢交楊之參謀閱過即行發表發表後乃始通知楊氏此即楊坤如發表表明心跡電之經過也 
[粤政局變化之經過省長財廳運使同時更動] [  尙志] 　　 
　　北江軍事目前可告一結束惟當此軍事倥偬廣東政局忽生變化省長財廳鹽運三職同時更動社會頗爲駭異但調查此事醞釀頗久有原因有結果實有迫之不得不發之勢耳當初中山召集滇桂軍驅陳時楊西巖伍學晃均以港商出資數十萬元故入粤即加任命一財政廳長一鹽運使惟省長則始任鄧澤如繼任胡漢民在胡漢民任内與楊西巖不相能維時中山尙在滬由孫科與伍學晃親行到滬謁見陳述廣東財政之緊要外僑人心之不可失情詞非當重要中山意動於是改任徐紹楨爲廣東省長故外間謂資本派與元老派戰資本派戰勝蓋徐紹楨爲楊伍二人所擁戴也徐紹楨接事而後事事聽命大元帥而後行輿論亦一致推許惟與民黨中人不甚融洽接事未及一月曾已提出辭職因奉慰留故亦暫時相安後以易置一秘書又有人掀風作浪刺取公署文件字句以作資料向報中騰播者屢矣更有好事者在公署中擃拾北方通行例文如外交部之通告廣東外僑入籍年月文農商部敎育部之關於通告全國文竟札成一大束呈遞元帥府謂公署與北廷公文仍有往來蓋以爲通北之證物也大元帥閱後曾邀政務廳長轉告徐以格外小心並謂此次底定粤局損失數千生命而來若無形之中便將廣東自主自行取消則大大不可嗣經徐再三釋明與北方並無相通文電一切可以確查又滬報京電載有徐紹楨派巫士華爲駐北京代表徐亦立向滬報辨明並無此事凡此種種内幕實皆予人以攻擊之原因也迨沈鴻英戰事起聞胡漢民曾有電致中山力斥沈鴻英之罪並自述前時吾謀之不用末復謂資本派與政學系有種種關係粤局未可樂觀云云此電到後孫頗以爲然然以軍事方殷究不欲於楊伍驟有所更動也惟楊伍上塲之初本有籌欵三百萬之說迨後不能實行其說僅注目於變賣公產而變賣公產之權則惟財政廳與市政廳主之於是民黨中人又曾借此爲資料一面攻擊孫科一面攻擊楊西巖蓋欲大舉更動將政局煥然一新也詎知軍事正急舍變產外竟無財政可言於是由孫科向中山說明將變賣公產之權盡收入大本營而外人指摘乃因之而息波浪亦漸漸平靜矣未幾許崇智回汕又有一極詳切電文到元帥府力言省中政局當如何如何而於資本派打擊尤力其省長一職則屬意於廖仲愷該電到後未聞元帥如何主張其後又派蔣介石親行晋省復派張文達親行晋省均就前電中要語加以面告請側其說蓋由此而來也積此種種原因以相逼迫乃有任廖仲愷爲廣東省長徐紹楨楊西巖伍學晃一齊去職之事然又何以任葉恭綽爲財政部長兼廣東財廳長乎則以葉於財政上有絶大帮助當沈鴻英亂事方起十七早葉恭綽初次上省首先助銀二萬元犒軍隨即回港及第二次由港上省又即接濟十餘萬元現欵銀盞㘭一役大本營所發出衝鋒賞項皆由此挹注並有謂葉長財政後於財政上固有一種策畫而於爭回關餘事亦將大有助力也至省長之更易各界對於徐紹楨頗有依依不捨之意社團挽留文電已有多起學界則因其維持學務撥出九拱兩關爲中上七校經費以確立敎育基金獨立之基礎且於軍事最緊時特向匯豐借五萬元 
上七校全體職敎員在高師學校歡迎徐紹楨以留一紀念此則徐氏去職後所留之去思也 
[浙議會二次臨時會紀（七）]  
　　十四日下午二時浙議會開第八次大會是日議事日程共列二十四案議員簽到八十九人出席七十二人政務委員二人由沈議長鈞業主席蔣玉麟云現在已三點一刻尙不足法定人數以後請議長按時出席顧紹鈞云交秘書長邀請如下出席祇得延會鄔榮鉞云如簽到不出席應作爲缺席論祝紹箕云議塲及休息室併計不足人數今天應宣告延會明日準時出席顧紹鈞云浙省抵補金仍擬照案帶征省地方稅案本會實不能再議王培燏云如不能議儘可打消何必相率不出席議長云本案無論如何終須有一解决方法葉向陽云不如改開談話會王潤云究竟談話什麽盧旌賢云抵補金附加稅依八年度預算計算每屬以七萬作預算杭嘉湖三屬預算數不過多負七萬元又决算數每屬以四萬零計算則杭嘉湖三屬尙缺二萬元如此則所得論點如下㈠預算雖多數决算仍少數㈡擔負之重不在附加在原數㈢如根本稅則不推翻則附加之推爲末節㈣建議國會取消抵補金㈤本省自籌新稅丁仁云抵補金附加前天並没有兩說爭執將來結果如何現尚未可逆料即使在席爭執不下到那時候再主張退席抵判亦未爲遲所以現在旣無爭執無須改開談話會調和意見云云遂由公决延會 
[蘇省長請復縣自治之部覆以與敎令抵觸不准] 　　 
　　省署前電府院部請恢復縣自治府院均諉諸部省署於三日電催昨得復電云江電悉江蘇所屬江寗等縣施行縣自治法日期及區域前於十一年三月二十八日奉敎令公布來電擬請按照本省單行法組織縣議會顯與相抵觸碍難照准至恢復元年縣議會曁各級自治一節前准衆議院議員丁善慶提議經國務院函交到部當經本部提出國務會議議决由本部會同財政敎育農商各部從速修訂縣議會法現在本部業經着手辦理修訂事宜在修訂尙未完竣以前所有業經奉令將縣自治法施行日期及區域公布之各省區自廳仍遵明令辦理此復 
[南京快信]  
　　軍民兩長因淮徐海匪氛日燼已令飭鎭道會議籌辦清鄕以清盜源 
　　皖米在寗打包韓省長已准許限在煤炭港一處並責成下關商會擔負不得夾帶蘇米出境責任 
　　兩長據報徐州浦口等處有人收買制錢鎔燬成銅運輸出口特令徐海金陵兩道尹飭各縣嚴行查禁 
　　寗垣紗業以抵制日貨須有劃一辦法特組織紗業　 
公會已於十二日正式成立 
　　阜寗地方各團體電省長及省議會隴海路線應以崇明天生兩港爲終點請主持 
　　敎育廳長蔣維喬赴淮海視察公私立各學校廳事委第一科長費玄韞代拆代行 
　　兩長昨咨復皖馬呂謂皖省債券在蘇不便推行　　王芝祥昨由寗赴蘇州組織道院 
　　駐三牌樓之三旅二團兵士前日毁壞寗省火車毆傷聯組稽查二名齊督大爲震怒除將周孫兩營長撤換外並嚴澈究爲首滋事兵士從嚴懲辦 
　　朝陽門外之母家山煤礦產額甚富現有句容陳松鶴邀合同志集股開採已呈省廳轉咨農商部立案 
　　省立中學十校校長公呈省署敎廳請商東大校長寬定江蘇學額成數以宏造就 
　　昨晨此間大雷雨至午即放晴 
　　財廳＝昨委楊念棨（財廳制用科員）爲閔行稅務所長章世嘉爲海門稅務所長 
　　敎育廳通令各縣已在廳内設立檢定小學敎員辦事處囑即轉知各校應受檢定敎員趕於六月内赴辦事處報名七月定期舉行 
　　恢復縣自治省署已得部復碍難照准四安惟韓省長以民情難拂已委劉禹堯爲籌備自治處主任設處辦事並擬先由江寗吳縣銅山淮陰四縣着手籌辦 
[杭州快信]  
　　省會商市金融因届絲繭開市且値三底錢業收貸長欵之期致今日現水陡漲每百元升四角各銀行如興業等裝出現金甚夥 
　　上扇子巷聚賢樓茶肆今日下午一時許突來烟爆司務及地痞多人因賭大吃講茶一言不合致起决鬭傷爆司六七人各地痞鞋兒阿奎等見已肇禍相率逃遁有爆司阿壽者竟因傷重殞命刻此案已由警署移法院究辦 
　　閘口路工與消防隊衝突案地檢廳廳已依互相傷害罪起訴同級審廳定十五日公開審判昨傳路工許順根等四名并隊員唐鴻生集審並選任律師徐思宗爲被告辯護 
　　學生聯合會昨函總商會以敝會定十五日起檢查日貨務祈轉致各商店即日停進日貨同心愛國毌貽五分鐘之譏貴會熱心素著自必積極進行 
　　杭州繭市昨已開秤最凈鮮繭每擔八十四元 
　　前温嶺知事狄紹青辦米舞弊案今日午後宣判依三百九十一條侵佔罪處五月徒刑准予緩刑三年 
　　省立蠶業學校全體學生請求改建專門昨已發表宣言 
地方通信 
[蘇州]  
　　電廠爭持之近信振興電燈公司因廳縣遵照督省兩長會令限於本月十四日停止送電一面委仲某來蘇調解乃該公司昨又分派工匠在城内外分貼廣告大致謂已蒙兩長允准仍暫送電各燃户忽以五月十四日强迫停止之說滋生誤會牽動市面致負軍民二長維持之苦心云云仲委以未知軍民二長取消强制處分之命令故特邀集各團體紳董及縣廳二長官妥籌解决方法茲將上海總商會致督軍省長文電錄下督軍省長鈞鑒蘇州振興電燈廠總理祝大椿係本會會員頃以警廳秉承軍民兩長訓令勒令停業來會陳述請持公論並據中國電氣公會函同前由本會百電氣事業取締條例第五十六條第六項公司違反命令交通部得停止其營業但依訴願法第七條公司尙可訴願訴願不服尙得向平政院起訴此爲法律上賦與人民救濟之權理應尊重該廠爭議之件已先向交通部訴願現又向平政院訴訟聞該院以交通部尙未下正式决定書未遽受理是照現時情形訴願尙未終結訴訟方在進行實未達强制處分時機應請鈞署令知警廳暫緩處分俟平政裁决後再行酌辦至該廠工程設備有無危險之虞事屬專門應請委派技師實地察勘上海總商會叩 
　　市公社召集會議蘇城護北郡珠申城中等五公社以蘇州電話局現擬改良電話開辦地線線惟查該局開辦地線時須在該五公社境内護龍街一帶施行工程惟思此項開辦地線工程進行時究竟與市政有無妨碍亟須開會討論以便函復該局而定行止等情茲悉護北等五公社現已定期於二十八日下午三時在祥符寺巷蘇州市民公社聯合會事務所召集城内外各市民公社代表開市民公社聯合會臨時大會集議電話局開辦地線有無妨害市政問題聞市聯會前日已通告召集矣 
　　盤溪公社之籌設蘇州盤門外公民林天𪎁等鑒於城内外市民公社林立全蘇統計共有市民公社二十餘處之多惟盤門外尙無市民公社之設立因是該處一帶一切有利市政之事不易舉辦茲悉林氏現特集同志多人在盤門外籌設盤溪市民公社昨已分呈縣署警廳請准援例備案等情聞縣署昨已批示云呈悉旣據並呈警廳仰候警察廳批示云 
[松江]  
　　縣議會電請公布恢復松江縣議會於十三日開臨時會到者諸文藻錢維桂陸潤雲等二十人公推張芝主席先報告出席縣會聯合會情形旋即議决電請省長將恢復縣會一事速行明令公布當經到會諸人公推起草員擬就電文即日發出其文如下「南京韓省長鑒恢復縣會讀公巧寢兩電知勳座極端贊成惟人民望治甚殷雖已自已恢復究以未奉明令不克積極進行在勳座或以前定縣制與現時情形不同擽交省會修改深恐遷延時日尙無定期不若迅即下令公布早慰民望用敢專蜛懇求仰祈鑒核准予施行無任盼切松江縣議會叩元 
　　拐案之層見疊出松江城内近來拐案迭出除爲祝獻之趙鴻洲之六齡男孩趙世傑被拐失蹤外十三日下午又有在警所前擺設水菓攤之阿紀忠女兒及施衖内桑姓九歲子桑竇光均被拐去迨四出找尋迄無影響不識負有保衛地方之責者亦知設法破獲否 
　　朱塲長定期接事省十工塲長傳鈞辭職後新塲長朱峻岳已定十五日來松接事對於場務整理聞將有具體計劃表示云 
　　童子宣會操籌備會十三日上午松江縣童子軍聯合會開會操籌備會到九人會長楊繩武主席議决㈠議定本届會操順序㈠議定於本屆會操日（五月二十五日）上午九時開敎練員會商酌一切㈠推定錢魯詹翟華斌姜伯銘沈詠春錢劍石朱滙生六人布置會塲㈠本届會操仍請職業學校畢業生擔任軍樂㈠議定請顧滌新君爲本屆會操糾察長一二高小校學生各派十五人爲糾察員 
[嘉定]  
　　縣校聯合運動會前日爲嘉邑第五次縣立聯合運動會之期是日天氣晴和各運動員奮勇比賽至下午六時許始告結束團體操男女校分别評判男校縣立第一高小最佔優勝女校亦然競技運動之最優勝者亦爲縣立第一男高所得茲錄開會順序如下㈠搖鈴開會㈡繞塲㈢升旗㈣唱歌（國歌會歌）㈤縣長訓詞㈥攝影㈦表演（各學校團體操競技運動）㈧給獎㈨閉會 
[無錫]  
　　蠶汎種種錫地四鄕蠶汎日内已大帮三眠開葉　身尙佳桑葉每擔兩元五六角然尙不易購得繭業公所已預定夏曆四月初六七開會議盤定十二三開秤收繭日内各繭行正在預備開市錢業公所以繭市將屆各錢莊運洋及存銀必多特致函縣署請照向例派警保護水警區長師蘭亭對於水路保護亦已遣派巡船分駐各要隘以維繭市 
[常州]  
　　會議籌設貧兒院邑紳馮曉青爲創辦貧兒院於十三日召集縣公團頒袖在公善堂會議進行事宜到二十餘人開會後馮紳報告發起創辦貧兒院之經過情形次議决㈠院址以府學房屋撥歸義校應用未便遷讓改以府學賃與振綸布廠之全部房屋爲院舍布廠則囑令遷出㈡公推馮紳曉青爲院長伍琢初姚瑞生爲經董㈢通過草章議畢旋即散會 
　　廳委調查兩師範武邑男妇兩師範爲經費竭蹶申請有省廳撥發省欵補助省署以定例祇可每縣補助一校遂令敎育廳查明成績優良者酌予補助敎育廳奉令後特派科員周某（宜興人名未詳）來常調查周某奉委後於前日到常逕赴兩校調查内部辦理情形當晚回寗兩校成績如何當時並未有所批評究竟何校得欵補助須俟敎廳呈復後方可揭曉云 
[揚州]  
　　學生聯合會選舉揚州學生聯合會名稱久已銷沉近日各校學生以對日外交不容再緩遂於十三日上午在五師集議恢復並討論進行方法選舉各項職員計舉定汪汝幹爲總幹事崔世鉷爲副幹事張文堂爲評議部長張錫珊詹子儀楊世海戴楨劉錫臻丁紹棠爲評議員陳繼祖爲宣傳股長孟繁書爲編輯部長張儒爲書記李世勛爲庶務執行部則由副幹事兼任議畢散會 
　　鄕間盜案彙誌霍家橋地保任洪日产遭盜打刦次日由該保緝獲盜犯夏承安一名解經該管警察公駐所轉解縣署訊究又永鎭鄕王家集民人劉鴻榮家亦於本月十日被盜明火執杖打刦財物飽掠所有而去昨由巡官王雨森據報前情轉報縣署飭探緝盜究辦矣 
[南通]  
　　漁船被撞沉没蘆涇港某姓漁船於十二日晨在江面張網取魚忽被招商局下水班江順輪猛撞船身即破壞沉没並溺斃船户老幼三人當經該管警區飛報商埠警局會同縣公署致電該局交涉刻正調查詳細情形俾便責令賠償 
[鎭江]  
　　江北米價又漲江北鹽城興化一帶米糧市價上月間稍見鬆動日來又復步漲無米運鎭聞鹽興兩邑市上所售上白米每石已漲至十一元以外次者亦須十元零五角經紀小民呌苦不已並聞有某某兩大米行竭力收買爲數甚夥私運出口米價因而增長長此不已將來青黃不接恐有不堪設想云 
　　宿遷匪勢復熾淮北宿遷縣各村莊土匪　起民不聊生現聞軍民兩長已電令徐海鎭守使派兵往剿以保安寗 
[南京]  
　　學術講演會之名人演講南京學術講演會於十三日午後二時請美國安達姆女士在公共講演廳演講勞工敎育及社會問題由一女師校長張默君女士主席先述安達姆女士歷略及所創事業隨請安女士演說由東南大學敎授李瑪理女士繙譯聽者動容與會者男女職敎員學生約七八百人 
[杭州]  
　　浙一師省校十五週紀念浙江省立第一師範學校十四日舉行十五週紀念張省長派第三科長馮學壹爲代表敎育廳長張冷僧省署秘書孫厪才省敎育會副會長李俊夫醫藥專門校長李愼微曁本校第一任監督喻志韻王孚川等均到會以大講堂爲會場於頭門搭設牌樓高懸國旗並設有童子軍維持秩序歷屆畢業生到者百餘人本校及附小學生均有六百餘人先由何炳崧校長至開會詞述本校創立於前清光緒三十四年名曰兩級師範學堂其規模遠較今日爲大民國二年以後改爲普通師範規模日形縮小經費年年减削十五年來之前進精神始終不懈此誠爲最可紀念之事本校之成績最著者有二大端第一畢業生服務成績之優美第二杜校學生從事於新文化運動之盡力總計本校畢業十三次共得畢業生一千一百六十二人本屆尙不在内社會上致有兩級系或明遠系兩名詞加諸本校畢業生團體之上言雖過當亦足見本校同學服務成績之優良及其勢力之宏也云云交由官長來賓及敎職員學生先後演說遂唱校歌及紀念歌攝影散會下午開遊藝會及歷届畢業生同樂會定十四日開展覽會以樓上下各敎室布設爲各科展覽室　並由學生演新劇其劇名如下不忍（師範）布衣樂（師範）常青樹（附小） 
[英國磁業與公衆衛生之關係]  
　　近年科學昌明公衆衛生尤爲注重凡能預防傳染疾病之法莫不殫精竭慮以赴之英國之洋磁衛生用具亦近今保持公衆衛生運動中最重要之發明也 
　　考洋磁一業實創始於英國因煉造洋磁之主要成分均出自英國也而英國廠家又不惜工本力求是業之改進故其出品之超越已爲全球所公認查英國國外貿易洋磁銷路幾環球風行矣 
　　英國洋磁質地之優越固不待言然其式樣亦由歷年才改革已達於完全之地位洋磁表面光澤純淨幾可鑑髮質地堅固舟車載運不易損傷且可經久不蝕式樣合宜蓋公衆衛生用具之適合妥當無出其右者矣各廠所製洋磁用具槪述之如左 
　　磁水槽漏斗各種式樣俱備 
　　洋磁厠所及盥洗器具公私住宅旅社學校均可裝置 
　　洋磁便具工廠以及公衆聚所辦公處均可裝置 
　　各工廠現有之式樣近數萬種故無論何種之需求皆可購辦如須定製特别式樣於相當時期内亦可製成也 
　　英國磁業之盛旣如前述故近年充磁物具市上每習見不鮮然其質地之高下吾人略加審察類能甄别之英國洋磁之最大優點即爲能持久也故裝置洋磁器具者其所費僅爲購時之物價而已此則尤非别種充磁之物所可望項背也 
　　望切記用眞洋磁器者可以永久可以省費 
 
 
 

Page 11

 
 
第一萬八千零三十七號;中華民國十二年 西曆一千九百二十三年五月十五號
星期二 * *   
 
 

Page 12

 
 
第一萬八千零三十七號;中華民國十二年 西曆一千九百二十三年五月十五號
星期二 * *   
 
 

Page 13

 
 
第一萬八千零三十七號;中華民國十二年 西曆一千九百二十三年五月十五號
星期二 * *本埠新聞 
[津浦路大刧案之滬訊]  
　　同鄕會聯席會之討論本埠廣肇公所等團體因津浦路刦案事函邀各同鄕會於昨日下午四時在廣肇公所開聯席會議討論（一）救人辦法（二）聯席會議組織方法到會團體有紹興同鄕會（曹慕管）·寗波同鄕會（袁履登陳良玉任矜蘋）·廣肇公所（何少山）·三北同鄕會（張靜廬）·定海同鄕會（陳翊庭）·潮汕同鄕會（周西林）·洞庭東山同鄕會（周克新許瑩周）·孟河同鄕會（張友三）·江寗同鄕會（許相堯夏逸齋）·洞庭西山同鄕會（秦山森）湖州同鄕會（沈田莘）·福建同鄕會（姚子崙史家麟）·錫金公所（丁芸軒周蓮欽）·温州同鄕會（林炎夫）·徽寗同鄕會（汪醒齋）·丹陽同鄕會（裴仲變）等振鈴開會後公推寗波同鄕會代表袁履登主席即由主席報告開會宗旨云今日諸君蒞此其宗旨均極明瞭不須多贅總之此次被擄者中西人士均有本國人士基於同國之誼固當救護即各國人士就人道言之亦有營救之必要今日討論甚屬簡單即如何救人之辦法惟各同鄕會聯席會議當屬創舉如津浦路案吾人固不盼其常見特事無先例故於組織辦法亦須加以討論以爲異日應付之凖備敢請發表尊見云云次報告閩鄂洞庭東山等同鄕會復函大意均表示贊成又報告商人陳友笙來函（原函見另條）次寗波同鄕會代表陳良玉發表意見云我國遍地皆匪津浦路事特表現於外者耳中國政府實已無保護能力此次被擄西人僅二十餘人而呼籲營救已引起重大之交涉目下各國要求固在營救被難者此後交涉寗即此而了惟中國人被擄者及三百人乃寂無所聞實屬可歎但有須注意者政府方針專注重外人苟外人得救政府將嚴令進剿則被擄華人均將危及生命矣今日討論予以爲可分（一）救濟方法（甲）派員前往調查（乙）籌資購藥救治（丙）請政府勿專顧外人（二）善後辦法（丁）各鄕村組織保衛團（戊）通都大邑組織義勇團（已）勿以招撫了事如吳佩孚收撫老洋人當逐條加以討論（一）林炎夫陳翊庭均贊成派代表並須推派情形熟悉者表决通過史家麟主張即請總商會派往調查代表董杏生兼任林炎夫推舉宋佩璲擔任衆主張宋旣得暇即請宋君前往（二）主席說明購藥接濟甚困難因須與匪先有接洽方可辦到周克新亦以事機急迫不及辦結果將此權付託代表酌辦（三）任矜蘋主張除請政府勿專顧外人外其餘田中玉吳佩孚曹錕等亦須負相當責任加以懲罰表决結果一電熊炳琦請營救中外並重一電府院請懲田吳曹（四）曹慕管主張電責國會並電陸部通過（五）史家麟提議此次事變直接固爲中國官廳無管理能力間接外人借欵售械亦係一因應電各國不得借欵售械於政府衆主張暫緩討論（六）電外交團慰問通過（七）沈田莘謂善後辦法非一朝一夕及少數人力量所可辦到故宜先討論組織永久機關從長計議表决通過沈又主張今日到會代表均爲籌備員曹慕管主張今日即可成立祇要選定正副主任三人書記會計各一人足矣此後由主任召集開會且須事事公開張靜廬謂此項組織略似公使團制惟主任各義不甚好不如採司年制陳良玉謂司年太長不如改爲司季沈田莘主張以司年爲佳并謂將來開會集議執行須有根據應訂一公約史家麟主張用通信選舉林炎夫謂如此須推舉籌備員負責馮少山主張到會者均爲籌備員衆贊成主席歸納衆意謂此項組織以團體爲本位選司年三人會計一人書記一人用通信選舉到會者均爲籌備員付表决通過張靜廬主張推舉三人爲起草員起草文電及公約馮少山主張五人任矜蘋附議表决通過經衆推定寗波紹興兩同鄕會廣肇公所·湖州同鄕會·洞庭東山同鄕會等五團體爲起草員主席請衆注意報載吳佩孚令調受撫之老洋人軍隊援贛應如何表示林炎夫等主張電請陸部制止次汪醒齋提議定名爲旅滬各省區同鄕會聯席會議璷决通過即散會聞赴魯代表今日即須出發云茲將電文照錄如下（一）濟南田督軍熊省長鑒臨城被擄中外人士應趕速營救出險萬勿歧視旅滬各省區同鄕會聯席會議叩（二）北京大總統國務總理鈞鑒臨城刼案全國震駭軍事當軸事前毫無防備事後無術補救國家養兵不能衛民不予嚴懲何以服人應將直魯豫巡閱合曹錕·副使吳子玉·魯督田中玉三人褫職議處以謝天下瀝陳下懷迫切待命（三）北京領袖公使轉各團公使臨城刼案同深憤慨謹以至懇摯之誠意慰問貴國被擄人士之近况並希貴公使轉告貴國商人嗣後勿售給軍械於敝國之軍閥以杜後患實深感禱（四）北京參衆兩院鑒臨城刼案中外人士被擄至三百餘人之衆實爲古今未有之奇禍公等旣據議席對茲鉅案漠不關心噤不作聲而日以不信任案與選舉總統兩事爲爭權奪利之利器溺職無恥至斯已極電到應立咨政府即將被擄人士營救出險一面提案嚴懲直魯豫巡閱使曹錕·副使吳佩孚·魯督田中玉以謝天下而整軍紀吾人將視公等之納否而判人格之有無也幸猛省毌怠（五）北京陸軍部鑒報載吳佩孚調派受撫未久之老洋人軍隊南下人心惶惶深恐釀成鉅禍特電請貴部負責制止以靖地方而免後患 
　　蘇社之善後電蘇社昨致保洛開封電云保定曹巡閱使·洛陽吳巡閱使·開封張督理·公鑒蘇·魯·皖·豫·四省交界之區向非安全之地民國以來危害尤多嘗合四省軍力會辦此區經年累月息而復起其原因皆由忽視於平日暴發於一時現在中外震驚之臨城刦案又告警矣爲此時此地計宜駐以範制之軍供以充裕之餉以四省合力統籌期歸肅清乃報章所載道路所傳竟以豫西新撫之衆　集四省交匯之永城·夏邑·等縣其原駐永夏軍隊又復撤回謂駐防則素未訓練·難資應用謂監視則尾大不掉必且噬臍種因如此得果可知設遇上年軍興之事其爲隱患何堪設想事關全局匪止一隅且當臨城刦案力圖善後之時又値魯之巨匪范明新·豫之巨匪蕭春子·兩大股時思聯合之際亟應將豫東新撫軍隊移駐或分駐其他安全之域俾得從容訓練另由四省精選範制之師會駐四省交匯之各縣切實搜剿絶其股匪會合之機茲事上關大局之安危下關本省之利害不得不合詞呼籲請求會商迅予移調除另電蘇魯皖軍事長官特電聲請敬盼明敎蘇社張謇·段書雲·張一麐·黃以霖·沈恩孚·黃炎培·張孝若·穆湘瑤·盧殿虎·朱紹文·陳琛·陳堅又該社致濟南田督軍·安慶馬督軍·南京督軍·省長電與上相同 
　　穆安素律師釋放消息本埠穆安素律師在臨城遇刧陷落匪巢後茲聞仁記路穆律師事務所繙譯陳永霖君接得前由陳君派往該地之劉張二君快郵云魯省當局已派員與匪首接洽妥善不日即可送還聞穆律師病已稍愈脫險後將不复晋京即偕繙譯夏小谷曁劉張兩君回滬養攝云又國聞通信社云意大利律師穆安素氏自遭匪刧後迭經意副領事及穆氏家屬前往營救昨據仁記路事務所消息已接棗莊來電穆氏稍患冲腫症現經德醫百那利診視可望廖愈至續放事已經各領事及交吳田督等派員向匪首極力磋商減少贖金手續現匪首允以五十萬交出穆氏刻正籌措的欵在十五號前可望釋放云云又穆氏帮辦律師斐斯回法已將二月昨自巴黎來電云穆氏被刧全城震動此間已由法政府電知駐京法使向中政府提出嚴重抗議矣并云不日將起程來華調查此次禍變眞相云 
　　熊炳琦覆總商會電本埠總商會於津浦路刦案發、 
生後曾分電北京院部及山東軍民兩長有所表示昨得魯省長熊炳琦覆電云上海總商會鑒青電悉臨城火車被刦案當已會同督署嚴飭營縣跟蹤剿辦迅恗被架中外旅客設法救護出險嗣據調查員報告頃已救回外人十六名華人七名等情除飭趕將被架未回華洋人等悉數救回具報外此復山東省長熊眞印 
　　交涉員所接蘇齊魯田電本埠交涉署於十日十二日接齊督軍電云據陳調元由棗莊來電被擄外人現有十八名頗得優待匪之目的在求招撫今早温監督往魯本晚當到已電令陳温等帮同魯當局依限先將被擄者一律救出匪求何項均可慨允事後再剿等語又接田督電轉據何使蒸電稱本日有被架華人揚毓珣由山内出險並帶有被擄美籍小孩二人一名愛麟一名炳澤均係美國步官之子當交與安德森具函簽字帶去轉交各該家屬又有出險華人一名等情除仍飭迅速設法營救務使被擄華洋人氏早日安全出險外特電奉聞云云 
　　商總聯會之緊急會上海各路商界總聯合會（美倫里）前日下午八時開職員緊急會到山東路等十八路代表二十人錢龍章主席議决各案如下㈠臨城刦車案公决辦法三項（一）請政府速營救中外被擄人民以保國際信用（二）此案出事地點在山東區域應請政府治曹錕吳佩孚田中玉等以事前防護失宜之罪立即革職查辦至勒贖等費應令解其私嚢賠償（三）全國鐵路沿線嗣後應派就地得力軍隊駐紮防衛以免後患㈡兩總聯會合併問題公决仍請錢龍章君相機接洽㈢調查進劣貨案公决速將本會印就之劣貨報告表分送各公會請共認眞調查竭力進行㈣報告來函㈤臨時動議王肇成臨時提議請由本會函致使團懇其將關鹽餘暫時繳存華銀團不可再交吾國政府公决致函上海總商會請共起主張議畢散會已十一時矣附致國務院電云「北京國務院鈞鑒臨城刦車巨變罪在曹吳諸人請即下令將曹錕吳佩孚田中玉等革職查辦并查抄私財移充贖費一方從速營救被難人民苟政府仍不順從民意商人當自起抵抗上海各路商界總聯合會叩」 
　　旅滬皖學生通電旅滬安徽學生同鄕會昨因臨城刦案特開會議决發表通電云各報館鑒敝會頃致北京代電云（銜略）臨城刦案擄掠旅客中外行人皆罹慘禍曹錕吳佩孚田中玉齊燮元馬聯甲等平日擁兵數十萬趾高氣揚不可一世究其實但知殺民而不能殺賊此次土匪千人即在其肘腋之下橫行無忌事前不聞戒備事後不知引咎如此殃民禍國貽羞外人若不革職查辦以慰中外將來甚於此者更不堪設想矣 
　　爲被擄華人呼籲之電函江亢虎君昨爲臨城刦案發出通電云臨城刦案觀聽譁然聞被擄外人因各國使領督責經我政府我社會百方營救已有即日贖出之說而被擄華人數逾十倍時隔旬日姓名人數訖未見調查衣食醫藥更無人顧問當局及輿論均淡漠置之夫保護僑氓文明通例屬在地主禮亦宜然惟是人祗一命中外所同誰無父母誰非仓不侒親見我僑氓在歐美及列强屬地生命財產屢遭浩刦從未得滿意之交涉今日之事同車一轍而軒輊顯然豈以人多而無足重輕抑爲種賤而自甘隕滅主觀如此他復何方轉瞬外人釋還官兵進剿華俘生命危若屬絲不佞旣憤當局之無能爲尤痛輿論之不注意迫爲呼譽喚起同情所望在事諸公及關心此案者略分周旋外賓之餘閒兼籌援助同胞之辦法使此數百人生命無恙此數百家骨肉重圓亦一功德無量事尤望吾無告之華人共念世亂國弱民命至賤此數百人之厄運隨時隨地可及吾身無待淪胥早圖自救有志者好爲之江亢虎鹽 
　　本館昨接王如玉君投函云日前津浦車在臨城大刼一案舍姪如璋不幸亦在被擄之列當即電致交部敝友某君詢以總次長對於被擄之中外人等作何辦法昨接快函略云現在兩長以外交關係重大對於外人之被擄者刻已籌欵議贖積極進行若被擄之華人聽由各家屬與匪徒協商交部不便過問舍姪之事希即自行設法贖出否則一俟外人全放立即圍剿恐有玉石俱焚之慘等語讀竟不覺怒髮上指忿火中燒蓋以人無論中外其爲人類同其購車票之價目亦同其被擄之時與地更無不同即謂事關外交對於被擄外人不能與華人同待遇亦不過略爲之分輕重權緩急可耳今以堂堂部長其主張之歧視乃如此理耶否耶乞將交通長官之主張正其謬誤以救我數百被擄之同胞（下略） 
 
[康通一君出險後之攝影]  
　　此影在棗莊中興公司城堡内車畔所攝騎於騾者上爲南京高等師範顧克彬君西人爲上海金融經濟週報館亨利君與亨利握手而立者爲本館記者康通一君三君患難相共得先後出險故攝此影以誌紀念顧君與亨利君十二日返山與匪接洽 
[商人陳友笙之時局主張致各省區同鄕聯席會函] 　　 
　　廣肇公所昨開各省區同鄕聯席會接到商人陳友笙君來函痛陳商界與政治之關係主張否認北京政府茲錄其原書如下 
　　主席先生大鑒逕啓者僕商人也來滬已三十年向來對於政治問題以爲與我輩絲毫無關但現在細想起來竟有大謬不然者即就今年言之因政府欺騙人民僕已受莫大之影響前數月不是北方政府天天說和平統一麽僕想旣能統一則紗業大有活動之希望因東三省及廣帮川帮停止辦貨已久以上數帮如來辦貨定有大宗現貨之交易兼之花價旣貴紗價自當有漲無跌因此遂將所有現欵作爲墊本在棉紗市塲大做其多頭詎知北京政府口中天天言和平而實際上仍實行武力今日派楊森攻川明日令孫傳芳入閩以致戰禍重開百貨停滯而紗業亦受莫大之打擊不僅僕個人之發財迷夢爲之打破且現正三月底弄得萬分窘迫此皆現政府欺騙人民之所賜也以此看來我輩做買賣的人僣政治確有密切關係了總之政治不良國民無一人不受痛若即此次津浦路刦案受無妄之災者有多少人並且連外國人亦牽涉在内豈不是更危險麽現在一般熱心愛國團體均紛紛發電至京要求懲辦曹錕·吳佩孚·田中玉·等等或要求改組現内閣此種要求誠是辦法之一種然試問是否因此一紙空文即可如願以償想諸君亦能明知其無效不過爲羣衆謀安全絶後患起見當然不能不想一完善的方法僕想除我國民宣言不承認北京政府並請列國即日撤消承認北京政府外别無辦法敢請先生以僕此議徴求到會諸君同意施諸實行若仍承認北京政府而以一紙文電求其懲辦曹吳田等不啻與虎謀皮則今日之大會不過表示國民之弱點迄未根本覺悟有何價値之可言哉特此奉告祗頌義安 
[唐少川對於時局之意見主張孫黎相見] 　　 
　　字林報云唐紹儀於上星期六自粤抵滬聞將挈眷寓此一時不復他往唐氏息影年餘一旦突然來滬外間頗以爲異多料其將重入政治舞臺而昨日唐氏與記者談話亦稱目下時局於統一雖無甚希望然苟有可以爲力之處無不願竭棉能且爲此故目下無意即往北京又謂途中曾訪中山於廣州討論時局孫實誠意欲與北方成最後之協調據唐氏意見實行統一之第一步當爲選舉新總統但此時軍閥握有干涉之權力得憑籍金錢使到會者不足四分三之法定人數此舉决難辦到至於第二步當然爲南北媾和談判然非俟雙方領袖親自會議並能求一公共基礎藉以設建國家政策者談判决不易發生實效且開此會議時雙方必須有絶對之誠意與讓步之精神而後可此時北京民意逐漸發展不無壓迫議員趨向統一之希望而臨城案件亦大足以增加此種壓力者也至於武力統一實不成問題即使武力足以收效而一方决不能使他方完全失敗其困難亦正自可畏更其不能收效者也倘今日各能嚴守疆界不相侵越則亦不無所得云云 
[京滬間電綫損壞]  
　　交通界消息云昨夜北京電綫損壞京滬電報由漢口轉遞 
[中美人士公宴美公使紀]  
　　昨日本埠中美人士在老卡爾登飯店宴請美使舒爾曼博士由美國大學俱樂部長穆藕初主席美總領事克銀漢首起介紹舒博士盛道博士長康奈耳大學時成績之偉鉅在法律界著作之誾富以及在華游歷之廣嗣舒使起立對於中國知識界與商界協作救國一端有極剴切之演說謂承克領事過譽愧不敢當然渠與康奈耳大學之關係實有不能相忘者因渠長校二十八載中所給畢業文憑達於一萬七千五百張之夥渠以以游歷得常見各地美領事及中國當道裨益良多計游蹤所及南自廣州北至奉天東過上海西及重慶中國各鐵路均已行過並希望復過未遊之地繼論大學俱樂部之宗旨稱大學俱樂部之設立普通在所以保存母校之習俗與理想所以爲社會服務遂涉及中國之美國大學俱樂部而尤注重於中國會員謂各會員對於社會之服務槪括之有三端㈠發揚兩國人民友誼之精神希臘有言敬慕出於相知一方而對於美國及其人民解釋中國及其人民之眞相一方面對於中國及其人民解釋美國及其人民之眞相應做之事正多多也㈡中國人民不識字者極衆是以關於種種開發智識之事業應爲垎至多際此政府對於敎育事業麻木不仁時欲求推廣敎育端藉殷富華人之力例如厦門大學即由私人設建者也㈢今日中國政局已至各大學畢業生應聯合以圖建設鞏固有力之政府時代今國内人民以不能讀書者衆及大多數須從事於麵包戰爭故不能人人注意於政治且中國政治事業向握於少數人手内倘其受有敎育之份子與有實力之商人能通力合作必能拯救國家商人對於政治固常持保守態度但有時亦能奮起有爲此即政府將攫及其囊槖時也倘至此時則若輩將起要求改革矣拯救中國之事業並不艱鉅中國財政雖因不統一故似極竭蹶然實際並不竭蹶祇需有一確能統治者而統治之前途機會正多而其需要亦鉅美國及其人民切望中國能統一而成共和國家俾中美人民皆能以共和自豪一如其以中國之文明自豪焉嗣穆藕初起立致謝謂希望全國人民皆聞舒使之言而知國人苟不能盡其政治上責任則不能稱爲完全公民也云云是日陪席者有何護軍使·許交涉員·美總領事克銀漢氏·海軍上校史密斯氏·美商會會長大賫氏·美商務參贊霍德氏·約翰大學校長卜舫濟氏等 
[滬江大學之兩名人講演紀美公使舒爾曼講敎育江亢虎講社會主義]  
　　楊樹浦滬江大學於十三日請美國駐華公使舒爾曼博士演說略精神生活爲人類之要素故外人在華敎育注重之希望將來華人收國自辦後能發展此議博士曾爲美國康奈爾大學校長二十年故又言及敎育事極多彼以爲中國以前敎育注重背誦故華人以記憶力强著名西國現代敎育兼注重精確的觀察及創造力而華人於此事比較爲遜然亦有超出西人者如彼之舊學生胡適據康南爾哲學敎授言其思想力之精密該校三十年來之學生未有能與之倫比者胡適即提創國語文運動者也博士又謂中國現在政局紛亂智識界苟能與工商農各界起而執政必有可觀然亦須有公論爲之後盾欲得强有力之輿論則宜使人民皆能得政治智識中國現在百人中有九十人不能讀書學生宜設法敎之云云 
　　又該校好學會及青年會於十一日敦請南方大學校長江亢虎博士演說題爲社會主義之進化略謂社會主義在烏託邦時代其首領若英之歐文·法之傳立葉·等所發議論皆只有目的而無方法至科學的社會黨人馬克思出以唯物史觀把階級戰爭之義相陳社會主義始實樹基礎然由是而黨派亦日多德國有社會民黨主張議會政策俄國多數主張勞農專政剷除中流社會此外各國社會主義之名目很多其所希望者亦不同故世人有無適從之慨在江氏之意社會主義是資本主義之極端進化彼之新社會主義及新民主主義即本諸此種原理云云光於是日下午四時抵校備受校長以下諸職員學生之歡迎演說後政治學及歷史敎授韓森夫婦設席根享陪客者有該校副校長鄭章成博士夫婦政治學敎授李錦綸安特生夫人及好學會會長曾有豪等賓主盡歡晚餐後校中高級生復請江博士討論至是夜九時半始散會云 
 
 
 

Page 14

 
 
第一萬八千零三十七號;中華民國十二年 西曆一千九百二十三年五月十五號
星期二 * *[海工程師招待美公使參觀浚浦局] 　　 
　　浚浦總局總工程師海德生君擬於本星期二（今日）上午敦請駐京美國公使舒爾曼氏參觀浚浦局歷年辦理河道與黃浦江之成績以及將來改良港口之必要並請許特派交涉員曁楊小堂秘書爲陪 
[中法校長述校潮之眞相]  
　　上星期六中法通惠學校學生發生罷課風潮外間傳有法巡捕到校干涉與校長用櫈擊傷學生之說本報昨日特派代表往見該校校長梅雲鵬與胡文耀兩君探詢事實茲將梅胡兩君所述經過情形照錄於下 
　　上星期六有學生偉藩·李昌安·楊質·趙天民·陸文炳·趙鴻·黃琛·葉洵·八人自不上課且勸同學罷課乃由校長宣布除名該生等於校役將行李搬出時即施以鹵莽之行爲校長不得已打電話至法巡捕房派捕到校維持秩序總巡捕斐烈氏立偕便服巡官二名繙譯一名到校是時已午後一點餘鐘斐氏到校後與學生談話命已除名之八學生出校但學生不允出校而江偉藩更以無禮對待總巡斐氏乃電令華捕到校押江生出門隨帶行李送到公館馬路某旅館有學生玉英珠者於巡捕押出江偉藩時欲救護之亦同被押出但未送至旅館江生至旅館旋即自投嵩山路捕房要求拘留捕房以其無由而至不允所請彼乃大鬧因是被押昨日星期一捕房帶江到法公廨審訊德領事以江爲學生勸其忽再如此即行釋於放但江出廨後又至學校要求入内隨後之巡捕見其仍然如此復拘之往公廨致又押捕房恐其神經錯亂將令醫生查驗故外傳校長用櫈擊傷學生玉英珠之說並非事實蓋押令開除學生出校始終由總巡斐氏處置校長並不在塲且祗江生一人與總巡辯論他人并未與聞又是日風潮發生後華校長胡文耀尙不之知下午適欲赴校方行至呂班路轉角途遇學生四十餘人彼不知何事即隨衆赴江蘇省敎育會學生請其立即保釋押在捕房之江生彼即應允并簽字爲證實則江生自投嵩山路捕房而總巡係送至旅館者也云云 
以上所述爲法校長告本報代表之情形又查得該校共有學生一百七十六人不欲加入罷課之學生計有八十八人罷課者五十二人昨日已有五十二人上課另有四名係疾病未到云 
[總商會常會紀通過十案] 　　 
　　前日總商會開第十期常會到者方副會長曁會董袁履登·謝蘅牕·勞敬修·張樂君·石運乾·徐乾麟·朱吟江·鄔挺生·徐冠南·樓恂如·葉惠鈞·簡照南·徐慶雲·薛文泰·虞洽卿·馮少山·劉鴻生·田祈原·諸君由方副　會長主席議丨各案如下㈠籌備裁釐案議决應先詳細審查當經推定鄔挺生·張樂君·虞洽卿·三君爲審查員俟審查完竣後再行核議㈡全省煤油稅改歸官辦案議决此事業經改歸官辦應俟試辦後有無窒碍再行核議㈢討論市民大會來函案公决函請各業領袖於下星期日來會會議公同討論㈣推補各委員會缺額案公决即由遞補之會董沈潤挹·劉鴻生·二君兼任公證委員會委員鄔挺生兼任圖書館及出版部委員會委員㈤猪業運商公會與猪業敦仁堂爭執案議决按照調查會董報告各委節呈復省長㈥元年八釐公債整理債票請發息案此案係虞洽卿君提議公决由本會電請院部查照原案將各期未發利息趕緊籌付以維公債信用㈦修改關章案此案係謝蘅牕君提議議决併入籌備裁釐案同付審查並加推謝蘅牕君爲審查員㈧歡迎美公傳案主席報告美公使前日蒞滬本會定於下星期三日午後五時開茶話會表示歡迎除另邀美領事等陪席外本會會董屆時請均惠臨衆皆贊成㈨主席臨時提議上年曾議决組織常務委員會由各股委員長擔任逐日到會恊助一切近來宋會長因病就醫一時尙難銷假本席一人處理會務實覺务有未逮故請各委員長以後逐日到會公勞公决致函各委員長請從即日起每日到會以資臂助㈩入會案朱澄儉·徐才良·二君均通過 
[中外商輪失事併記]  
　　泰順遇盜招商局之港粤班輪去歲廣大號曾經被盜一次詎此次泰順輪忽又遇匪該輪係從香港載運滬貨物及旅客來滬詎駛抵花燈海面忽有大帮盜匪架船上輪截刦貨洋上輪之後先將各旅客身上之銀洋物件並粗細行李刦奪復又在船中將藏銀艙打開刦去現銀三箱（大約是龍紋毫洋）估計約値一萬四五千元又從貴重貨艙内搶去參一箱然後從容下匪船而逸事後船主令將此輪折還香港一面報告港政府請緝一面電報上海總局現該輪將於此四五日内還滬據稱旅客之命未有傷害云 
　　金生擱淺怡和洋行之金生號輪現行汕港小呂宋航線此次於厦門汕頭駛往小呂宋時載有旅客四百九十餘名行經Bolinao海谷時該輪突遭擱淺情形頗爲危險船主發生求救信號後爲一外輪名大西洋城所接得當即駛至金生失事地點先將其船中四百九十名旅客救入其輪中然後再由該輪設法將金生輪拖出現聞金生之船身已微有損壞而旅客船員之得未受意外者悉出外輪援救之力也 
　　法輪損機法國郵船公司之高爾提埃號此次由馬賽來滬應於十三日到滬迄今尙未進口聞該輪將近開到香港時輪機忽爾損壞一時殊難來滬乃設法開抵港埠修下昨日始發電到申謂船身損壞處今已修竣現將開來星期三可到滬然已延期多日矣電文簡略損傷情形未詳須進口後方得明曉也 
[航業要訊]  
　　美國海軍部近因海軍練習生之實習事宜特與本埠提督輪船公司議定在此夏季航行期中由海軍部每輪選派海軍練習生三名至六名派入提督公司之太平洋五總統輪中實習海洋駕駛職務刻下已先派三人餘將陸續選派也 
　　大英公司之蘇第尼亞輪昨已抵申載來英國大條六百根又五金布疋一千二百噸又聞本月二十二號東洋公司之高麗丸到申亦有大條銀九十二萬六千三百個盎司運來中國云 
　　法輪安德來朋號出口此次出口湖絲運至馬賽五十二件又絲頭五百十六件選絲四件裝至里昂湖絲四十六件野絲二十七件運往旦尼司野絲五件 
　　日輪六甲丸赴東本埠有棉餅及屑一萬四千件麥皮三千包青蔴三千五百件繭子三百零五件牛骨粉一千件芙蓉蔴六百四十二件棉花七百五十一包餘爲雜件 
　　華商剏辦之中華輪船公司現係開航中國澳大利亞間之航輪者先有一船行駛今該公司已得澳政府之助力將擴充營業推行航路至上海同時並有增添新輪之舉云 
　　英印公司之格爾乃號由仰光來華昨已到申載來白米一萬三千餘包刻在起卸中 
　　大英公司之三角洲號此次由英來申載得四月十三日以前之郵件來申該輪昨日來電今已從星加坡開出十九日可至香港將於二十三日抵滬船中有多數英國生金運滬云 
[縣聯會致省議會之兩電請議决恢復自治迅咨公布請否决增加貨稅] 　　　　 
　　江蘇縣議會聯合會昨致江蘇省議會兩電一請恢復自治一爲反對加稅電文如下（一）恢復自治問題去歲蒙貴會主持公道議决逕咨省長公布定期一月一日召集乃省長咨部延宕迄今今値貴會開會省長交議之文仍屬留難之法應請貴會依據歷次議案議决迅咨公布以維法案而慰民望幸甚（二）韓省長前發行七百萬公債今又增加貨稅重吾農商負擔橫征暴歛民何以堪諸公具有天良乞將議案否决誓不承認以蘇民困全省幸甚 
[淮揚公所中之械鬭案釁由調戲女工而起戳斃一人傷五人]  
　　寳山路談家橋毛家宅地方近有水木作頭倪萬順等在彼雇工添造淮揚公所房屋工程將次告竣前日下午六時該工塲已經停工適有住在二十三保四七國中在楊樹浦紗廠做工之女子劉英蘭·周福英·蔡全英·朱杏珍·王杏根·等放工回家道經該公所門口有工人名湘濤阿全阿千等多人向之調戲並口出惡言劉英蘭等回家後召集各鄕人前去報復即將湘濤等扭住痛毆湘濤等亦召集全體工匠與之對敵該鄕人見寡不敵衆即以盜刦劉英蘭金環二只周福英金環一只爲由分投鳴鑼糾合附近鄕間獵户各執鳥槍·兇刀·鐵棍·農具約三四百人聲言前去捕盜爲首者爲唐鳳吉·宋永和·張琴齋·等一入該公所大門逢人即打見特便毁内有工人胡元鉅竟遭大衆刀戳斃在該公所大殿中間尙有工人胡奎祥·程才高·舒召紀·施全堂·王子中等亦被戳傷輕重不一倒臥在該公所中事爲五區四分署得悉立飭全班長警馳往兜拿行兇者早已四散拾獲兇刀一把鐵棍一根其湘濤等三人已逃逸無蹤遂將受傷之胡奎祥等五名及女子劉英蘭等五名併送警署諭飭該圖地保張鶴卿將胡元鉅屍體看守外又投上海地檢廳報請相騐該警署亦備文派警將雙方男女並刀棍等申解警察廳移送地檢廳由蕭檢察官提案研詰之下以胡奎祥等受傷頗重判送新普育堂醫治該公所管門人王四亦到庭證明一切問官判王四劉英蘭等一併退去刀棍存案旋率同沈檢騐員等蒞該公所相騐問官諭令將胡屍體由大殿舁出大門如法騐明委係刀傷腹部要害致命而死即據屍妻胡李氏投稱年二十六歲現住爛泥渡原籍餘姚嫁胡元鉅爲繼室丈夫今年四十七歲此次實遭唐鳳吉等無端戳斃叩求伸雪問之得供判令具結趕緊收殮詎該氏不願棺殮須達到懲辦兇手目的而後已當經問官及復開導該氏始含淚而退 
[續誌龍門路焚斃多命之慘劇]  
　　前日（十三號）上午二時三刻鐘雷雨大作雷電之火射入公共租界龍門路五十八號門牌永昶祥烟紙店内（即得報所紀之五十七號義昌祥）洋油箱中致肇燎原之禍延燒店舗居家數户焚斃男女老幼人口多名茲經該管捕房派探沈壽章查明起火之永昶祥全部被燬店内所住之主人方印江年四十五歲及眷屬雇夥方葉氏年四十二歲方巧雲年八歲方潘桃甫三齡張葉氏年約三十左右張馬氏年十五歲方潘恩年二十二歲陳阿康年二十歲楊東華年十八歲翟樹生年十四歲又女傭一口姓氏不詳年二十三歲計男婦大小十一人均從夢中驚醒徒以店屋並無後門而雷火本係從排門射入以致不能逃出全數葬身火窟延燒之五十九六十號兩門牌並非老虎灶及柴爿店係一糖食店其招牌名老五房該店遭火燒死者爲王小弟一人現年二十四歲而六十一號門牌係蔡廷標之住家亦被燬去蔡曾向新康路望賫保險公司保有險銀二千兩幸屋内之人均已出險其時火勢不定故又轉方向而波及於三十·三十一號門牌萬餘南貨店樓而三十二號門牌信昌柴店該兩店皆無人受傷萬餘餘向江西路福安公司保火險銀三千八百兩信昌則向漢口路喴厘洋行保火險銀七百兩三十三號半·三十四號半門牌亦全部被燬據傳聞係老虎灶住於屋内者有陸慶泉三十七歲沈王氏五十七歲葛沈氏四十八歲陸小女纔六齡均葬身火窟獨沈四冒火逃出頭部受傷現在醫院醫治是役也燬屋十餘幢斃老幼男女十七人傷者一人洵屬浩刧昨日火塲有各尸屬爬取尸駭有焦頭爛額者有肢體不全者或竟化作灰燼形跡毫無者亦云慘矣而各尸屬以係遭天災且無完好尸身故皆請求捕房禀准公共公廨准予免騐云 
[國民黨紀念黃花岡烈士]  
　　昨日爲陰曆三月二十九日黃化岡烈士殉難紀念日本埠國民黨總部特停止辦公一天以誌紀念 
[杜錫珪電阻楊砥中籌餉]  
　　海軍總司令杜錫珪日前接得福州總商會曁旅滬福建同鄕會來電稱福州海軍陸戰隊統帶楊砥中近在閩江長樂·福清·等各縣設立籌餉公局派員四處勒捐擾害商旅請即迅飭楊統帶顧念商艱將局撤銷以安商旅等情杜總司令接電後以閩省現當多事之秋海軍餉糈已與中央磋商籌撥無庸在閩另籌除電飭楊統帶勿得妄動外一面分電福州總商會·旅滬福建同鄕會請轉知各商帮撫慰免生誤會云 
[永績艦由淞返滬]  
　　海軍永績砲艦日前奉第一艦隊周司令飭赴吳淞口外３ 
游弋並調查各國軍艦名稱業已事竣已於昨日由凇返滬仍泊南黃浦將奉查情形報告周司令查考云 
[建康艇卸除砲械]  
　　現泊南市浦江之海軍建康魚雷艇原有魚雷快砲等械邇因防務緊要應加整理故由司令部前日令將該艇之魚雷二個暫行卸下又各砲砲閂亦令卸除以備修理 
[納稅華人會調查資格續訊定本月二十日截止] 　 
　　公共租界納稅華人會前因年會在即恐舊調查表式或有發生變動特託總商會各同鄕會各馬路商界聯合會等代爲分查塡報以資愼重等情曾誌前報連日具有選舉資格之各納稅人均紛紛將調查表式塡報直接寄送該會各馬路商店代表人亦由各該馬路商界聯合會等彙報到會現該會選舉委員方椒伯等已睚舊存調查單審查一過並將今年新查名單依次編入並隨時派調查員前往各處實地抽查其有不實之處則隨時修正現定本月二十日截止云 
[萬國拒土會致皖軍民長官電請速剷除皖北烟苗] 　　 
　　萬國拒土會昨據皖省會員電告稱皖省渦陽·亳縣太和·阜陽·蒙城·等縣盛種鴉片雖經省委會同縣署下鄕查勘剷除但以𦉍粟將熟各鄕種户羣起反對聲言按畝抽稅剷除之舉因不實行拒土會持電皖省軍民長官文云安慶馬督理·呂省長·劉禁烟大員·均鑒據皖省會員電告亳·渦·太·阜·蒙五縣盛種鴉片按畝納稅乞速剷除希覆上海萬國拒土會叩寒 
[美國將召集國際經濟會議訊]  
　　本埠英商會昨得紐約商會電訊謂該會等已决擬召集一世界國際經濟會議邀請各國經濟界重要專家與會討論世界經濟問題地點預定紐約時期則擬在一九二四年之春季舉行惟日期尙未能確定云 
[國際問題研究會開會紀開於旅大及中暹通商問題之演講] 　　 
　　國際問題研究會前日下午二時在西門事務所開常會由翁長煕主席馬崇淦演講旅大問題演辭甚長詳述旅順大連之沿革與其形勢地理商業情形及必須收回之理由略紀演詞於下今日中國人民莫不激昂慷慨急欲收國旅大其熱忱甚爲可佩但能洞悉旅大問題眞正之情形必爲少數當知俄國經營滿洲由來已久久欲在亞洲得一良好軍港迨至光緒二十三年十月德國以宣敎師被害占領膠州灣遂於翌年三月三日訂立巴布羅福修約藉口保護滿洲强借旅大二十五年光緒三十一年日俄戰爭告畢日本繼續享受旅大之權利以時期計之至本年三月二十六日已届期滿可以收國但日本藉口民國四年二十一條要求中國政府已應允其中要求之旅大租期展至九十九年亦當有效惟此要求係强廹中國承受依照國際公法當作無效且國會未通過而吾國代表又在巴黎會議宣布否認吾國可據此理由以收國旅大至旅大之情形大連爲通商要地旅順爲良軍港大連港水甚深大艦巨船可直泊碼頭此爲上海及長江各埠所不及該埠距上海一千六百餘里汽車自此十日抵俄京水陸之便爲歐亞之要道俄租借後收買民間田地三十方里以二千萬元從事開闢建築街道橋樑船塢規模宏大較英人經營威海衛爲佳蓋欲作東亞之根據地但旋即爲日人所奪日人獲之立施軍政設關東民政署又大興建築滿洲所產之大豆·高粱·煤炭·等皆由大連輸出而大連又爲漁業中心故商業甚盛大連之西南約行三十一英里則爲旅順大遼東半島之極南扼渤海之咽喉俄國租借後將中國砲台大加修築堅固無比厥後日本駐有大隊海陸軍旅客前往者檢查甚嚴旅順亦爲商業地凡輸入上海及南方各埠之石炭皆旅順輸出將來商務之盛必與大連相伯仲然則我國有此旅大二要地爲外人所强租豈不可惜今當據約收回尙可亡羊補牢也云云次有吳元海演說中國與暹邏訂立商約問題略云暹邏與日本爲亞洲最能自主之國歐戰時曾派兵至歐洲以助戰人民共有八百萬華僑佔其中一百萬均潮州人在該地營商極富此爲華僑最多之國而中國未曾訂立商約無公便以保護之楊小川於上年赴暹邏參與萬國紅十字會會議後即建議政府現政府行將派其前往磋商訂立商約云 
[工部局討論童工問題之進行預備實施敎育] 　　 
　　工部局爲研究關於界内幼年童工之救濟保護設施等問題前曾組織委員會研究進行茲該會組織已將完備并已入手調查界内幼年童工之人數昨據其報告謂楊樹浦中西各工廠正式作工之童工約有四千四百餘人其他各處尙未列入就中英國四工廠二千五百人中國六公司一　千七百五十人日本一公司六百五十人云現時關於實施幼工敎育及限止法規等均在起草之中不久即可公布實施云云 
[女權運動同盟會今日常會]  
　　本埠女權運動同盟之五月份常會將於今日下午五時在愛多亞路女子法政講習所開會聞屆時評議理事二部職員均將全體出席云 
[日婦女觀光團昨日離滬]  
　　日本婦女觀光團來華後曾至南京·杭州·蘇州·等處游覽日前該團全體團員游畢返滬分别至領事館婦女會·各報館·等申謝招待盛意當於十三日與我國赴遠東運動會選手代表同船返日臨行購買中國絲織品及綢緞等頗夥云 
[法租界僱用俄捕]  
　　法公董局近因租界遼闊原有西捕不敷派遣特行僱用俄人爲巡捕以資防衛聞已檢定合格俄人十名先行試用所需購辦剌刀等之欵准予記賑緩交業已實行訓練矣 
[商聯會蘇所徴裁釐加稅意見]  
　　全國商聯會蘇省事務所近已發表對於裁釐加稅案之主旨分函各省總分商會徴求意見是否贊同務於一月内具復以便進行其主旨討分三點㈠無論國内外時勢如何務使裁釐實現㈡通函各省最好同時實現否則蘇亦獨辦㈢初裁時中央稅欵尙未交到則由商人籌過渡辦法 
[農部派員視察實業]  
　　農商部近以蘇省實業發達特派部員楊永興南下視察茲悉楊部員業已抵寗預定先至上海折赴南通依次調查江蘇實業廳預函總商會等代爲介紹以便楊部員抵滬後導引云 
[賽槍會春季大會預誌]  
　　本埠萬國賽槍會今年春季賽槍大會已擇定於本月十九·二十·廿六·及廿七日四天在虹口靶子塲舉行其一切比賽課程章程一等前已誌本報茲悉該會自十日報名截止後計各國賽員之報名與賽者有一百零二人之多其中華人占十六人茲將華人姓名及班級摘錄於后愛混級郝伯陽·王衍慶·陳如松·陳景塘·干庭輝　 
愛級楊仲綽·方液仙皮級劉景和·姚均和西級屠開泰李玉書地級朱勵公·吳潤身·梁鼎銘·徐漢章·趙勇昭邇日華人之往靶子塲試騐氣候及風力者甚爲勤奮云 
[吳淞遷移鐵路旁義塚]  
　　吳淞鎭車站西首之義塜淺葬浮厝之棺木極多天氣漸暑新棺易發臭氣礙及衛生前淞埠各機關鑒於去年時疫爲災公議注意公共衛生該義塜認爲有應行遷移之必要日來已由警局派警督同土工十餘人着手起掘陸續僱船送至蘊藻浜西首之淞滬義塜埋葬已有二百具之多惟棺木已朽腐多用木箱檢骨聞尙有二三百具未曾起出三五日内即可完全遷清云 
　　尙有本埠新聞等轉入後頁 
 
 
 

Page 15

 
 
第一萬八千零三十七號;中華民國十二年 西曆一千九百二十三年五月十五號
星期二 * *本埠新聞二 
[國際女子保工會之中國代表單德馨女士] 　　 
　　國際女子保工第二次大會在前年開會時曾由女青年協會委派程婉珍女士代表出席茲聞其第三次大會將於本年八月在德國克龍開會由該會會長勞頓斯女士來函請中國推派代表列席已由女青年會公推在英留學之單德馨女士届時代表出席按單女士爲香港女青年會幹事在英國倫敦大學之經濟科肄業本年七月將赴奥國之國際少女事業大會此次奉派赴德實爲便道云 
[運美賽會絲綢預備發還]  
　　總商會内商品陳列所去年第二次展覽會（即蠶繭絲綢展覽會）閉幕後所有出品均經送往美國紐約絲綢博覽會茲悉該項出品業已由美運回交由商品陳列年點清後預備發還各出品人云 
[友華銀行滙市報告]  
　　昨日友華銀行滙市報告云星期六日倫刻大條銀市近期長一八七五遠期長○六二五紐約銀價長至六角六分七五倫敦紐約間滙價長至四元六角二分三七五今日此間滙價掛牌僅日金落至六十六兩八七五晨間開盤市况穩定旣而轉堅晨初英磅成交價五月份三先令二便士五六二五六月份三先令二便士半七月份三先令二便士四三七五美金成交價近遠期均七十四元三七五旣而英磅售價改爲五月份三先令二便士六八七五六月份三先令二便士六二五七月份三先令二便士五六二五八月份三先令二便士半美金售價近期七二四元半遠期七十四元六二五日金售價近期六十六兩一二五遠期六十六兩購價均低一二五銀行匯樯定價英滙三先令三便士二五美滙七十六元二五法滙一千一百五十枚星期六日倫敦銀市印度購入收盤市况穩定紐約銀市無交易 
[上海商業市况彙錄]  
　　金融 
　　昨日銀幣早市市價爲七錢二分四釐六二五午市七錢二分四釐七五比前日大一毫二五進口者杭來洋十五萬元各錢莊因繭市裝赴浙江杭紹嘉三處五十萬元又烟臺蘇州亦有去路華比買進洋五萬元價七錢二分四釐六二五中國賣出現洋三十萬元價七錢二分四釐六二五至七錢二分五釐三月底期洋午前價七錢二分四釐七五午市七錢二分四釐八七五較上日大一釐四月半期洋午前七錢二分六釐又午後收盤七錢二分六釐一二五大一毫二忽半 
　　銀拆早市價二錢四分午市二錢二分比前日略小一分 
　　銀行界近得歐美各國消息邇來銀根頗寬所以大條銀陸總運裝到申甚夥昨日各銀行由外洋運來大條頗多計道勝銀行由大英公司輪船來二百六十條華義銀行來六十一條滙豐銀行二百二十四條臺灣銀行由昌興公司來二千一百條共計來二千六百四十五條臺灣銀行之大條已轉入於中交二銀行倉庫出口大條祗中國銀行裝去杭州二百六十一條現洋出多進少本街各錢莊裝至杭州洋二十萬元又去嘉興洋十萬元又去紹興洋二十萬元上海銀行去烟臺洋十萬元中國銀行去蘇州洋十萬元進口者祗有交通銀行由杭州來洋十五萬元 
　　昨晚止中外各銀行共存現銀二千二百三十六萬兩現洋四千二百二十五萬元大條三千零二十九條云 
　　公債票 
　　昨公債市部堅定蓋公債自此次風潮以來聞天津某銀行收買現貨五百餘萬以致來源幾絶市况陡起金融公債早市開盤現貨六十六元七角較前日跌二角後跌至六十六元四角收盤較前日小去五角期貨早市六十六元六角較前日漲一角其後步步漲高最高至六十六元九角收盤時又小三角五較前日綜計跌五分六月份收盤六十五元九角則較前日漲五角現期貨漲落不一因星期六現貨太漲所致整六更形堅硬一月以來價由四十三元漲至五十元以外昨市現貨交易不多價又較漲四角半計收盤行市爲五十元零八角半期貨趨勢更堅五月份由開盤五十元零七角漲至五十元零八角半收盤綜計較前日漲四角半六月份收盤四十八元一角漲三角半查整六最高行情於去年曾到過五十六元觀目前趨勢漲多跌少此後仍將看好也餘票償還短期八釐呆滯收盤價二十六元四角半云 
　　國内滙兌 
　　昨内滙行市京津滙價狂跌蓋因前日暴漲所致京匯公砝價計一千零五十五兩天津行化一千零六十三兩計各跌六兩洋滙各跌五元計價京滙一千零零五元津滙一千零零四元濟南濟平一千零四十兩銀元一千零零五元青島銀洋滙價亦均跌落計膠足跌一兩價一千零七十兩正金鈔跌一元價一千零零五元餘滙除漢匯洋例跌一兩二錢一分五計價一千零三十二兩五錢五分餘外均無變動計烟台銀元一千零三十五元開封銀元一千元宜昌宜平一千零三十六兩銀元一千零十五元九江蕪湖蚌埠銀元各一千零零四元南昌銀元一千零零五元安慶銀元一千零零五元南洋鎭江揚州銀元各一千零零一元半蘇州銀元一千零零一元徐州銀元一千零零五元清江銀元一千零零五元無錫常州宜興常熟銀元各一千零零一元半南通杭州寗波銀元各一千零零二元杭州寗波現因釐市甚疲故頗低落温州銀元一千零零五元嘉興湖州紹興餘姚銀元各一千零零二元蘭谿銀元一千零零四元半海門銀元一千零零四元福州厦門銀元各一千零十元奉天銀元一千零十二元哈爾濱銀元一千零十四元重慶九七平銀一千零三十兩銀元同成都九七平銀一千零三十五兩銀元同云 
　　外幣 
　　昨外幣大都趨跌惟市况甚平價受標金跌落之影響惟馬克因掛牌漲五千枚計掛二萬二千枚現巾極爲平定價計買價一元六角與前日市價相同此外英金票花旗票無不略跌計英金票跌三分價八元八角七分花旗票跌五釐價一元八角三分半買户頗旺香港票跌一釐價爲一元零零九釐老頭票荷蘭票毫無變動而羅卜票麻木尤甚毫無交易計千元票三兩二百五十元票一兩二錢五元至二十五元票五兩五錢五百元票五兩云 
　　金市與滙價 
　　昨日星期一大條例無電報標金開盤三百二十兩零三錢是時賣者較多故即小至三百十九兩三錢先令揭曉弗動祗有東滙小一二五德匯大一千馬克餘價均無更動標金爲三百十九兩先令等市况較星期六爲略硬銀行賣出七月份先令價三先令二辦士四三七五買進三先令二辦士五六二五又賣出七月份美滙價七十四元二五買進七十四元半又賣出七月份東滙價六六二五買進六六分其時標金相仿並無十分上落後因市况尤稍見硬銀行賣出七月份三先令二辦士半買進三先令二辦士六二五又賣出七月份美滙價七十四元三七五買進七十四元六二五又賣出七月份東匯價六六一二五買進六五八七五所以標金跌至三百十八兩二錢移時市况又與開盤價相等故標金又回高至三百十九兩二錢至收盤時人心又疲先令等市况轉硬銀行賣出七月份先令價三先令二辦士半買進三先令二辦士六二五又賣出七月份美匯價七十四元三七五買進七十四元六二五又賣出七月份東匯六六一二五買進六五八七五又由大連帮抛出甚衆致標金步跌至三百十七兩七錢收盤午後標金開盤三十七兩六錢人心較上午似覺回堅故標金在未開先令時即高至三百十八兩四錢先令揭曉弗動標金爲三百十八兩六錢先令等市况初與上午收盤相等銀行賣出七月份先令價三先令二辦士半買進三先令二辦士五六二五又賣出七月份美滙價七十四元三七五買進七十四元六二五又賣出七月份東滙價六六一二五買進六五八七五斯時標金則仍在三百十八兩五錢左右嗣後銀行賣出七月份先令仍爲前價買進則爲三先令二辦士六二五又賣出七月份美滙價七十四元半又賣出七月份東滙六六分其買價仍與前價相等標金因而跌小至三百十七兩八錢以後市况不相上下標金買者較夥致標金又回高至三百十八兩五錢後爲三百十八兩三錢收盤 
　　棉紗 
　　昨係星期一客帮棉紗交易尙不寂寞惟市價平穩無升降可言日紗因各碼頭已實行抵制售開亦减祗牛莊帮買進一百餘包又廣東帮直接向内外紗廠開進二十支水月大包二百五十包價一百六十兩現出汕頭帮向溥益紗廠開進二十支地球大包二百包價一百六十五兩二禮拜出清扣全佣其餘如青島威海衛烟台蕪湖江西漢口野鷄等帮則買進二十支十六支十二支粗細本紗四百餘包各交易所之標準紗價近期比星期六漲起五六錢遠期平定大阪電三品紗亦無升跌美棉現期漲十五磅音遠期漲十二磅音印棉朋搿而小一羅比白洛去好三羅比市面仍屬平疲之勢 
　　絲市 
　　昨日洋莊絲市異常冷淡緣紐約市塲仍無需要而里昂等處進冐亦淡倫敦方面絲市亦趨疲滯是以橫濱日絲邇來現期交易均極清淡市價又復趨疲本埠廠白黃灰絲經因此毫無銷塲交易遂完全停頓市况均趨沈寂云 
　　茶市 
　　温州紅綠新茶上市以來由各輪船陸續運到二千餘箱已由洋商買進存底一空市面可稱俏利昨日招商局飛鯨輪第二次裝茶來滬爲數計一千餘件係恒記永盛昌忠信时乾記恒豐潤等大帮皆有多少輪船到後午後即提出上棧今日海宴進口亦裝有六七百件各棧家昨日由飛鯨進口接到信函知照矣 
　　又函云昨日洋莊茶市去路稍形發展天祥天裕同孚等行均已開辦市面已趨平穩之勢惜日來到貨不多温州二批紅茶業已售罄故成交之貨僅由昇和永恒豐潤兩茶棧售出温紅三百七十餘箱珍眉五十七箱其他茶棧依然觀望珍眉售盤四十一兩校首批貨價均無高低紅茶售盤三十六七兩較上星期雖稍見遜然究其實際市價並未挫跌蓋此批貨其色質均無前帮之佳但產地山價太昂此種價格亦不過僅敷成本至温州後帮箱茶聞近日已由飛鯨輪船裝運來滬祁門紅茶今日亦有少數到申云 
[一週間呌莊市况]  
　　近來本埠洋布市面復形活動呌貨拍出數額亦見增多因英國布價已見低落據最近來電八磅四分一市布又跌三辦士價計十六先令九辦士十磅市布跌一先令價二十先令六辦士本埠各布之中以元色市布漂白布爲最好蓋因缺貨之故今後仍可看好本週呌莊拍出計三萬七千八百五十九疋頭花色疋數列后原色市布八九五一疋元素羽綢八○七○疋白色市布一六二八八疋色素羽綢三三○疋斜羽綢三○疋粗布八○○疋泰西緞一八八○疋洋紅布六○○疋羽毛二○疋翦絨一四○疋嗶嘰六○疋軟洋紗四五○疋元斜紋布三四○疋 
[皮箱業工人罷工]  
　　滬上皮箱業行南北市共有數十家做手約一千餘人店東與做手本有大小行之分店東爲大行做手爲小行而小行對於大行之計算工資向係錢碼論件點計從前定價每套大小五件計錢一千文嗣因洋價增漲工價隨漲至一千九百七十文做滿一千文者照衣牌行市領洋去年洋價飛漲各做手以錢碼　　碼暗中虧耗要求店主加價各店東爲體恤工人起見即將錢碼改爲洋碼每套大小統擬大洋一元四角每日貼飯資四分兩力允洽實行至今已將一年近日各做手因生活程度日益增高去年各店東所允加之價按之現時洋價得益甚微不敷開支示意於各店東要求加價各店東以刻下百貨昂貴成本較巨獲利不易况去年已經加價此次遽難再加却之各做手遂於前日起突然罷工聚集於新北門内玉液春茶館内互相議論定有辦法數條（一）不達加價目的不上工（一）要求店東减貼飯資（一）私自工作者查出議罰各做手一致贊成簽字分投調查有無私自工作之人故南北市各皮箱店前昨兩日雖照常開門應市而内部均少工作之人各店東則以做手方面並無代表舉出無從談判罷工之事延至昨晚尙未解决云 
[理科研究會職員會議紀决議舉辦理科試驗競爭會]  
　　省敎育會理科敎授研究會於上星期日開職員會議到會者有鍾衡臧·錢夢渭·潘仰堯·朱有章·劉之常·陳味腴·諸君錢夢渭君主席茲悉其議决事件如下（一件）推定小學自製理科敎具展覽會報告編輯主任吳和士君（一件）鍾衡臧·吳和士·兩君提議舉辦理科試驗競爭會並擬具辦法及章程交會妥議案（議决）第一次就滬海道屬中小學校舉行章程請鍾先生訂定日期定於七月七日爲中學組試驗期七月八日爲小學組試驗期地點假職工敎育館大會堂先將章程印刷後函請敎育廳及各縣勸學所通知所屬各校查照辦理推定鍾衡臧·吳和士·錢夢渭·劉之常·揚聘漁·陳味腴·朱有章·七君爲籌備員（一件）吳和士君提議本年暑期舉辦第二屆理科講習會案（議决）推定陸規亮·章伯寅吳和士·三君爲籌備員主持擬訂辦法接洽各縣一俟交到辦法開會决定後即行通知各縣勸學所選派學員 
[寗波同鄕會之二週紀念會]  
　　西藏路寗波旅滬同鄕會新會所落成以來已屆二年該會特於今日（十五日）在演講廳舉行新會所開幕二週紀念大會上午十時起行禮其儀式（一）振鈴開會（二）宣開會辭（三）全體向國旗行最敬禮（四）唱國歌（五）全體向國旗行禮（六）唱校歌（七）演說（八）唱紀念歌（九）攝影下午一時起表演各種游藝其節目有明華堂之崑曲武術會之拳術韓鏡湖之幻術顧無爲·林如心·曁導社全體之新劇志士復仇記晚間七時起則有青年勵志會之國樂兩江女師之舞蹈程竦楣女士之單人舞王亞峯郁文彬·兩女士之雙人舞程竦楣·王亞峯·兩女士之火棍末更殿以明星社全體合演之英雄與美人新劇聞各項游藝俱有精采云 
[太倉旅滬同鄕會開會紀]  
　　太太倉旅滬同鄕會因副會長洪伯言於去去逝世越昨午後二時仍假邑廟萃秀堂開會另行推舉同鄕一者甚衆公　洪景平爲臨時書記時正會者唐尉芝有事未到由副會長吳挹峯主席　宣布開會宗旨並述唐會長意見擬將旅滬名稱删除　改爲　爲倉同鄕會則範圍較廣經衆一致贊成次公推項惠卿爲副會長李頌韓·張綸卿·爲各譽會長次提議增加錢子平·汪仲虎·許弼丞·蔣省　·傳志章·金俠問·洪景平·顧錦甫·八人爲會董又公推朱愷懤等十四人爲評議員又增加嚴敬昌等五人爲調查員王葵初兼會計次公推吳副會長前往劉河參預洪伯言先生追悼會又公推李頌韓·趙崇如洪景平·前往劉河參預籌濬北瀂漕會議次提議事務所仍附設於新閘路中市元昌紗號内所有會友月費繼續徴收次由沈伯黎報告新太倉報經費支絀議丨由會按月酌貼若士末由唐謀伯碩士演說大致感同鄕會之感情曁希望同鄕會發達云云衆皆鼓掌遂散會 
[吳淞商埠警察局之佈告爲淞陽電話籌備事] 　　 
　　吳淞商埠警察局昨發佈告云爲佈告事現據淞陽電話公司籌備主任胡景清函稱敝公司奉吳淞商埠局轉咨交通部核准承辦現正積極籌備擬自即日起竪立桿木裝設路綫爲此函請出示佈告以免誤會並希飭警隨時照料等情到局除行區飭警隨時照料外合亟佈告仰各界人士一體知悉此布 
[寳山縣屬刼案併紀]  
　　寳山縣殷行鄕二十一圖小吉浦地方附近之某宅於夏歷本月二十七日夜間突有盜匪二三十人明火墊杖將門擊開一擁而入翻箱倒篋飽掠以出後又連搶隣居三户聞被刦銀洋首飾衣服等等共計約値七八百元據云盜匪頭面皆兜紮白布挖穿兩洞使眼可見口音客土皆有又聞是夜尙有事主兩人被盜毆傷盜匪逸去後宅人鳴鑼告警追捕已經不及云又前日夜半江灣東北鄕陸家墻地方某姓家中亦遭盜匪數十人搶刦詳細情形容俟搩報 
[引渡崇明刧案盜黨萬金林]  
　　本年二月二十三號夜半有盜匪糾衆持械搶刦崇明縣屬平鄕鎭居民張應侯·張致祥·張德培·兄弟住宅被刦去値洋一萬餘元之財物嗣經水上警察拿獲盜匪臧春泉一名解由該廳研訊供出同黨甚多其中有浦東人名萬金林者在上海南洋烟草公司汽油船上充當老大住居北江西路二百六十九號屋内故水警廳即備移文派探帶同臧盜於前日來滬投虹口捕房聲請協提捕頭加派包探周筱棣按址同往將萬逮捕昨晨解送公共公廨請究當據臧上堂供稱刦案伊係由萬金林及名瞎子者糾往行刦伊當塲被捕是實來探即將公文呈案以萬旣由臧証明同搶請求准許帶去李襄讞核供向萬質訊之下商之英副領事威君以案經豫審明晰判將萬金林交來探帶去歸案訊辦 
[水警又獲崇明刦案盜黨]  
　　崇明恊平鄕事主張應侯家於陰曆二月初七夜被盜十餘人各帶手槍侵入越貨傷人一案曾由水警第四區第十七隊長池耀宗派探來滬緝獲朱利榮（即阿根）蔡少卿等二名解送水警第三隊暫押在案茲悉水警偵探長李得標會同崇明第十七隊巡官伍壽昌等昨日又獲徐金福鄧海章等二名當解高昌廟第三隊訊據徐金福供南通縣人向在上海隆茂牛皮棧做工於今年正月二十七日由崇明李小狗糾合二十八日同坐沙船先停吳淞後到崇明望滄港會齊同黨十二人祗有認識陸小狗王頌根（即王先生）又王元生等餘均不相熟共有手槍四支上盜我在船内看船後由他們刦來大包裏五六個現洋甚多我只分得洋十六元夾褲一條遂各四散等語而鄧海章堅不承認徐指鄧爲同夥判令暫押候解崇明歸案訊辦 
[圖刧之兩匪候移警廳訊辦]  
　　安徽人唐德才朱玉海於上月二十九號糾黨圖刦滬西憶定盤路華界居民徐木金家被事主放槍嚇退逃至中途爲靜安寺捕房中西探捕聞警追來西捕開槍擊傷唐腿始將唐朱併獲解由公共公廨押候唐愈再送警廳訊辦迭詳本報茲悉唐腿部之傷業經醫院治愈昨晨承辦此案之華探孔慶平·曹阿三及九十九號西捕等將唐朱兩人解廳禀稱兩被告對於糾黨圖刦未成逃奔各情均已在捕房供認不諱錄有供單呈案經關讞員察閱一過並訊據該兩人均稱所供是實遂商之英密副領事判候備函將唐朱兩名移送淞滬警廳歸案訊辦 
[三林塘刦案犯解送軍署]  
　　搶刦浦東三林塘喬石柱家之盜犯金文祥·沈阿大·瞿和尙·宋財興·朱惟祥·徐爾蘭·沈仁裕·周梅生·楊金桃·並爲首之南匯縣駐滬偵探李森坤等十名經縣警察所司法科一再提訊各犯均供認聽從李森坤起意夥刦得贓不諱李森坤則不承認昨日經上海縣知事兼警察所所長沈寳昌核供之下以案關探役犯盜案情重大當命熊警佐備文將該盜十名連同手槍一併解送松滬護軍使署訊辦熊警佐即於午後一時雇用汽車兩輛派出警士十名偵探二名押解至龍華使署請爲收訊矣 
[王銀根斧傷救火員斃命]  
　　流氓王銀根於二月十九號夜在愛多亞路將法租界救火會四十一號救火隊員馮寳弟用斧砍傷被探居阿福查見除將傷者送往醫院醫治外並拘王至公共公廨押候訊究在案茲因馮所受之傷日見加劇醫治無效業於前日斃於法租界某醫院内昨晨捕房將王解廨禀明此事並將斧頭呈案中西官判王還押候訂期研訊 
[汽車撞斃人命案兩起]  
　　陳子田現年三十一歲前日因事行經靜安寺路有汽車夫陳毛弟駕汽車從路旁疾馳而過致將子田撞倒碾傷而電桿木亦被損壞旋經巡捕查見摘錄車之號碼並將傷者送往醫院然後歸禀捕頭詎子田受傷甚重未幾身死捕房得報派探往將屍舁入虹口斐倫路騐屍所昨午禀請公共公廨李襄讞會同英威副領事蒞所騐明塡就屍格升座公位捕頭禀明查騐陳毛弟之車機件已壞而其開駛亦復疎忽傷人損物擬即提起控告應請將其收押云云並由屍妻陳徐氏投案請求爲其夫伸雪中西官宣諭以訊據各人證稱係汽車太壞機件不靈致誤撞身死除飭屬具結領屍棺殮外汽車夫陳毛弟押候捕房正起訴再訊 
　　住楊樹浦路之淮城人邱壽亭有十一歲之子寳明前日行經楊樹浦新紗廠門首突被汽車夫李善福所駕之汽車撞倒碾傷要害當經巡街捕查見將傷孩送院因傷重不及醫治斃命由院知照捕房將屍舁送騐屍所於昨午刻報請公共公廨李襄讞與英領威君蒞所檢騐明白升座公位捕房傳同屍屬見證將李善福帶案即據二百十三號華捕投案禀明前情並據證人袁金生供稱我見被告開駛慢車且揑喇叺死者由一婦人挈領欲穿過馬路致被葉子板撞倒是實詰之李善福供我昨開車經過楊樹浦路見孩子穿過馬路急即停機已經不及實非我咎求宥中西官得供判曰騐得已死幼孩係被汽車撞傷身死訊各見証供稱該幼孩係從馬路奔走汽車不及避讓所致除飭屍屬具結領屍棺殮外並諭車主從優撫恤此判 
[請維持佛敎公產之省批]  
　　江蘇省長公署批國恩寺住持開生等呈爲請維持佛敎財產並証據虛實云呈黏均悉此案已據僧谷雲在本署提起訴願仰候審核秉公决定可也此批 
[川沙縣立高小之二十週紀念建設紀念幼稚院] 　　 
　　川沙縣立高等小學校定期七月間舉行二十週紀念現由校長陸培亮氏發起建設紀念幼稚院錄其募緣起如下今年七月我校舉行二十週紀念先是師若生聚布謀所以永紀念者或擬植碑或擬建塔或擬造橋或曰碑紀名文而已若塔若橋亦皆無裨於敎育宜思所以勝之者當聞蘇州一師附屬之紀念其校長也建大禮堂南京高師附屬小學之紀念杜威彵建幼稚園其事實雖異而其所以壯觀瞻求實用以永其紀念則一也今我校有志於設施幼稚敎育也久矣徒以未得適宜之院舍而尙有待焉則何如易碑與塔與橋而爲紀念幼稚院以爲設施之地乎夫院成以有功我校者之畫像與夫二十年來之校史悉張之壁以供瞻仰而又施幼稚敎育以永其傳則所以爲紀念者豈不尤勝也哉議成培亮豫計所費需千金外慮無自取資而念盛舉之不可以已也則擬募欵之法凡助欵者碑以彰之培亮自惟任職六年幸免隕越已耳二十年來邑内外人士成材於我校者若干人成材而用世者若干人待成而待用者又若干人至今徧邑中幾無不知有縣立高小學校果何以致之是固首創繼美者之功抑亦邦人士相與策勵贊助之精神歷久而弗替也然則今日本其夙昔之精神成茲盛舉爲我校福也必矣異日長虹橋畔文星閣下書聲琴聲唱和聲嬉笑聲牙牙學語聲入耳神怡舟楫所過行旅所經必有喜洋洋者而後生小子之避於院者仰瞻畫像必將指而相告曰此某公此某公艶稱其嘉言懿行以相勗又將指院之一磚一瓦一梁一柱歷數碑名而相告曰此皆某公某公之所賜相與鼓之舞之詠懷之感歎之而不能已焉於戲休哉其爲幸豈特一校一時而已乎爰叙其緣起幸邦人士之垂察焉 
[九江旅滬同鄕會新遷]  
　　九江旅滬同鄕會刻因因會務發達會所不敷辦公日前午刻特召集全體職員大會到者有蔡哲民·鈕紹青·周如柏·鄔存康·蔣春霆·等二十餘人公同議决另行擇賃房屋現已覓定英租界馬霍路威海衛路南成都路口七百五十五號業於昨日遷移新賃會所辦公並推定蔣春霆爲住會坐辦云 
[救火會改章之會議]  
　　、救火聯合會擬將所屬各區火會名稱改爲東南西北四區其原有二四兩區名稱取消茲經該會正副會長毛穆姚三君定於夏曆四月初一日召集所屬開全體大會討論一切及修改章程各區主任得悉後分發通告先於三月三十日（即今日）邀齊各會員開會集議 
[公所亦須約公益稅]  
　　滬南工巡捕局所征之地方公益稅自實行整頓以來對於地方居家舖户及公所等類均須一體征收茲因各處公所間有藉口公共機關不允納稅致征收各員司爲難現經該局稅務處主任據情呈報局長處置莫局長乃令各該員司迅將境内之公所共有若干處及所簽之捐票收過幾處未納稅者有數處捐數若干分别查明開列清單報告以便分函各該業公所代表請遵章納稅云 
[吳淞東岳帝誕日之熱鬧]  
　　前日（陰曆三月二十八）爲東岳帝誕日吳淞江灣（俗稱軋江灣）各鄕鎭均同時行會解送冥餉等儀杖極盛各地前往觀會之人數計有三四萬人淞滬專車售票七八萬張至晚間十時始行停班砲臺灣東岳左近人尤擁擠各鄕廟會計有十三起之多儀杖中有紙紮之十三層大元寳頗足發噱西人之攝影者爲數頗衆云云 
[汽車夫不愼吊銷照會]  
　　汽車夫吳阿金日前駕車至法界呂班路地方司機不愼將車撞在馬路傍鐵柱上以致車身損壞爲捕查見以吳有違定章帶入捕房昨解法公堂請究先由車務處捕頭上堂禀明違章情形詰之吳阿金供認自知不合求宥中西麟員判吳押滿七天着將照會吊消永遠不准在法租界充當司機之職 
[車輛傷人併誌]  
　　百老滙路昨晚六時半有行人某甲被三千九百六十三號汽車撞倒碾傷足骨當經虹口捕房印捕前來押令汽車載送受傷人往同仁醫院醫治旋即帶汽車夫入捕房候示廣東人李金福昨晚八時許行經南京路遭某甲所乘脚踏車撞倒跌破頭顱血流被面由印捕到來送入仁濟醫院醫治即將脚踏車拘入捕房候示 
[懸賞招尋印度人]  
　　上海總巡捕房總稽查處昨將懸赏賞洋三百元之賞格飭探送至南　　市第一區警察署一體協同尋訪該賞格略謂爲懸賞尋訪事茲查得矮强星年二十二歲印度馬爾活人業管門人釋敎信徒身高五尺五寸鼻瘦而長身穿藍色嗶嘰衣服頭繞紅布前住北四川路印度廟内自西曆一千九百二十三年四月二十四號起至今不知去向如有人通風報信因而將其尋獲者給予賞洋三百元仰諸色人等一體知悉須知賞格者 
[碼頭匪徒搶行李就獲]  
　　前日浦東太古公司碼頭大通輪船到埠時有搭客傳殿元被碼頭匪徒許阿六搶去行李一件内有大洋四百六十二元飛奔圖逃傳情急大路捕盜經駐棧巡警將許匪當塲追獲連同贓洋押解三區警署經曾署長訊據傳供稱現在寳昌路開設廣貨店此次由泰興乘輪來滬甫經抵埠上岸怱被許匪將行搶去幸經巡警追獲内贓洋元亦未缺少請求給領等情質之許阿六供認搶刦不諱判押解警廳司法科訊辦 
[緝獲攫飾匪徒續聞]  
　　前日一區三分駐所獲到沿途攫取行路婦人金挖耳之匪徒王省三並供出住居顧家町之同黨陸小福等經該所申解警廳司法科訊究在案茲聞匪黨陸小福被逮後供認犯過途刦案七次當指提時陸尤敢上屋脫逃由史巡官率同各長警四面圍捕並登屋追拿得以成摛日前曹姓家眷屬亦被該匪攫去珠押髮一枝該所已知照該失主赴警廳候示云 
[阿拉白司脫路之火警]  
　　前晚九時許美租界阿拉白司脫路三十七號門牌王聽初家不戒於火頓時濃烟密佈幸同居衆多帮同取水撲滅僅焚燬床帳被衡等什物迨各段救火會聞警各驅皮帶車到塲已烟消火滅云 
[誘孩騙飾之拘押]  
　　劣孩徐才榮·楊三寳於日前串通沈英法及在逃之羅阿寳等至法租界地方將董永祥家五歲男孩誘至高昌廟地方將該孩所帶之金項圈騙下質洋化用現爲法捕房探目沈德福包探蔣長文·偵悉前往將徐楊沈三人拘獲吊出男孩及金圈帶入捕房昨解法公堂請究先由原告投稱是日人商兒子在門前游玩致被騙去今蒙拘獲請求重究　詰之徐楊兩孩及沈英法供認誘拐小孩騙取金飾不諱聶讞員商之法正領事德君判徐才榮押西牢九個月楊押辩個月沈押一年以儆贓給原告領去 
[呑烟自盡案續聞]  
　　法租界炎輪磨坊街一百零四號門牌陳招林之妻唐氏於日前呑服洋烟自盡身死各情已誌昨報昨由捕房將陳傳到法公堂請訊先由捕頭上堂禀明前情詰之陳招林供妻子於事前與民人細故口角旋即私呑洋烟以致身死請求恩宥中西官判以訊得實係死者自盡與人無尤將案注銷 
[虐待婢女押一月]  
　　住居東唐家弄六十七號門牌之寗波婦人陳徐氏被隣婦陳楊氏王李氏桑韓氏等告虐待買女順生前日該管滙司捕房派探陸連奎前往查明順生所祗九歲遍體傷痕當將被告拘押昨解公共公廨即由告發人及順生分别上堂證明被告凌虐情形質之陳徐氏亦供認將買女責打不諱中西官遂判被告押女所一月順生發濟良所留養 
[婢女迷路]  
　　前日明十餘歲之女子在新閘路啼哭經三百四十五號巡街捕查見詢其何故該女操江北口音答稱在日本人家爲婢因出外買物迷失歸途並言伊姓陳至其主人名誰住居何處均不能說明該捕乃將女帶入捕房昨送公共公廨中西官諭候備函送交警察廳請爲安置云 
[客民貧困圖盡]  
　　泰州貧民林曾才以生計艱難困苦萬狀於前日奔至揚子路青捕碼頭躍入浦江尋死爲一千五百零四號巡捕瞥見設法援起帶入捕房昨奉公共公廨中西官諭候備函轉送棲流所暫留再核 
[公共公廨訊案彙錄]  
　　昨晨公共公廨民四庭由俞襄讞會同美阿副領事訊理（一）婦人陳錢氏訴其夫陳錦陽抛棄不顧請求離婚案業已判决茲被告請求着將小孩等交伊領回結果本案男孩現暫歸陳錢氏收管俟該孩十六歲時或陳錢氏有管下不善時准被告陳錦揚來案請求本廨核奪請求收回木器不准（二）長車行延羅傑律師訴包子振吳祥林定貨不出請損失案結果改期績訊（三）陸根生延其維露律師訴嚴蘊玉不賠保險費銀案結果准改期再訊 
來函 
[廬陽公來函]  
　　逕啓者閱貴報本埠新聞欄内載有商總聯會致廬陽公等紗號函一則言私運日紗等情按敝號專營報關事務代客裝運並非紗號且敝同業議定於五月七日一律停止裝運日貨而敝號尤提前幾日止止裝亦以同是國民愛國熱忱何敢甘居人後且該報告内載以常熟米船滿裝東紗運赴常熟江陰等處而敝處營業專運安徽蕪湖口岸從未轉運他處顯係傳聞失實爲此關係敝號名譽除據實函達商總聯合會外用特函請貴報更正以免失實而昭大公上海廬陽公啓五月十四日 
[寗紹商輪公司來函]  
　　啓者昨日敝公司股東會貴報新聞欄所載　於提議鴻安公司抑欵案一節與事實不符查鴻安公司在敝公所做押欵尙欠元十九萬兩該公司來函請求分期拔還每年還三萬兩分每節各還一萬兩惟十九萬之中有七萬兩係甬興租金轉入請求免息其十二萬兩應償利息請求俟本金償還後再拔利息云云旋經股東會議决所欠之十九萬兩准其分期拔還利息不得在長年七厘以下至於免除七萬利息及償本之後再拔利息兩端均不贊成其改訂合同及拔還手續由董事會與該公司執行等語股東會議决案原以議事錄所載爲憑因恐或生誤會爲特具函奉達務祈即賜更正將此函登入來函鬥爲　寗紹商輪股份有限公司敬啓五月十四日 
公布欄 
[上海地方審判廳]  
　　民庭判决一件黃祥祺聲請更正訊圖筆錄由狀悉准予更正此批一件判决俞錦林等與殷庚樓因貨欵涉訟一案（主文）殷庚樓應償還泰昌魚行洋七十四元七角一分繳由俞錦林徐仰仙具領本案訴訟費用歸殷庚樓負擔一件判劉子香興杜方大因借欵涉訟一案（主文）杜方大欠劉子香洋四十七元自本年陰曆四月起每月拔還洋三元以拔清爲止劉子香其餘之請求駁斥本案訟費劉子香負擔三分之一杜方大負擔三分之二一件陸子青與朱秀川因租金涉訟一案（主文）朱秀川應償還陸子青洋一百八十一元二角八分訟費歸朱秀川負擔一件裁判張百川爲與用乾　欠欵糾葛聲請參加假扣押一案（主文）本件聲請駁斥聲請費用歸聲請人負擔一件判决　卓雲等仁灶金等因遷讓房屋涉訟一案（主文）濮卓雲殷靜山之請求駁斥本案訴訟費用歸濮卓雲殷靜山負擔一件判决陳寳全與滬北棲流公所爲賠償損失涉訟一案（主文）滬北棲流公所應償還陳寳全即陳桂芳房屋損失洋二百元陳寳全即陳桂芳其餘之請求駁斥訴訟費用陳寳全即陳桂芳負擔六分之五滬北棲流公所負擔六分之一（以上五月十四號） 
[上海地方檢察廳]  
　　批示陳朱氏狀悉仰即來廳具領可也此批吳掌林候查明核辦此批陸桂卿狀悉事旣涉訟何必自向理論足見陸阿木訴該民復去滋閙等情不爲無因所請究誣之處未便照准此批姚長足來狀仍示遵照前批切實聲明便准予傳訊此批錢張氏狀悉候核辦此批王阿二狀悉案已起訴候送審廳核辦此批楊沈氏狀悉仰即遵傳來廳候訊此批羅阿六狀悉仰即來廳候訊此批（以上五月十二號） 
 
 
 

Page 16

 
 
第一萬八千零三十七號;中華民國十二年 西曆一千九百二十三年五月十五號
星期二 * *   
 
 

Page 17

 
 
第一萬八千零三十七號;中華民國十二年 西曆一千九百二十三年五月十五號
星期二 * *本埠新新聞三 
[用中草帽公司商標已註册]  
　　閘北虬江路用中軟硬草帽公司製就熊鐘商標曾於上月間具呈北京農商部註册並請援案完稅等情聞該公司昨奉農商部第七一八號批示云呈悉查此案前准稅務處咨復准予援案完稅業經本部批示遵照在案茲又准財政部復稱查該廠所製各種軟硬草帽業經部處審核確係機器仿製洋式貨物應准援照前項辦理咨請查照等因前來合行批示遵照云云 
[新式鞋樣之盛行]  
　　浙江路寗波路轉角渭水坊五十號·張順興翻鞋莊二星期前所出之新式鞋樣本埠紳商學界之前往定購者爲數頗鉅而外埠由信函寄來尺寸定購者亦日有十餘起該莊主張潤泉因此新鞋樣對於男子方面已盛行一時而對於婦女方面尙付缺如故近數日細爲考慮對於婦女方面之鞋樣已製成多雙與女界試用其鞋與男子所着者略異然其主要總在使着者舒服免除種種不方便近將夏令白帆布鞋正在上令故該莊樣已飭匠照盛行之新式鞋樣趕製以名供不應求因新鞋樣不及二星期已銷至三千餘雙恐白帆布鞋必尤較夥云 
[華盛頓贈售新表每只一元限五百只]  
　　南京路中市華盛頓鐘表公司由周君麐祥經理開幕迄今批發頗盛門莊尤佳蓋該公司對於鐘表之選擇最爲精細而周君之志在使購鐘表者獲滿意之用度·勿致發生走勢不正·以及其他諸弊也新近又運到三號鎳殼雙騎馬夜明表一種式美機堅爲優待主顧起見特價售一元以五百只爲限在限數以外仍照原價出售且前往購者每人祇以買一只爲限云 
[美華利又到手表一種]  
　　南京路虹廟對門美華利鐘表行所備各項上品鐘表曾向該行購置者咸稱美之該行所有鐘表皆向名廠定製式樣合時貨價亦廉新近又運到純鋼手表一種每只售二元六角走勢甚正確式樣亦頗美觀故銷路殊佳云 
[先施新建商塲中一部之内容閨閣用品最多] 　　 
　　先施公司所新建之商塲刻已竣工圖樣已見昨日之本報現定後日開幕二樓之疋頭部大加擴充近日佈置頗忙該部對於女子用品陳設最多如女子内衣·花邊緞帶·絨線·繡花線·髮叉·　梳·西裝女帽·鈕扣·以及各項閨閣用品等無不廣爲搜羅以應需求其中有數種花邊緞帶爲向來所未備者云 
[易安居廣製衛生食品]  
　　南京路易安居近爲天氣漸熱各種點餅必須新鮮清潔方顯考究衛生之道使購食者得眞正之利益因而特聘技手多名專製各種應時餅乾點心每日將需用品臨時製出絶無隔宿之品比之各餅乾店中尤爲清潔且該社主對於製點之原料必一一親自醱騐以免有不潔之處故該號製造食品等部職員均異常注意衛生邇日又派專員至粤省選辦在宗鮮菓與密餞品到滬因天時漸熱故一律選用新鮮貨應客新貨昨已到申各類全備而於容膝社之餐室中所烹飪之菜更爲清潔所用魚蝦鳥鴨全辦活貨須至烹時臨時宰割故大受社會歡迎近且又辦到大宗肥大竹鷄甚夥據稱此鷄在滬上餐館中殊無較此再肥再大者蓋其費盡無數心機始能覓到誠爲現時食品之最佳味云 
[商務印書館又出新影片片名「荒山得金」不日即可開映]  
　　商務印書館前製孝婦羹影片多係内景現有「荒山得金」一片則多取外景全部以蘇州之太湖爲背景其餘如胥口之清明山胥五廟七里山塘之河景及虎丘留園等湖光山色勝跡名園足使此片生色不少全片情節以今古奇觀中之宋金郎團圓舊氈笠爲藍本益以救　 
急延醫武術投水等幕於風景愛情冒險三者之性質兼而有之刻聞該片已完全告成不日即可開映茲述其情節如下 
　　宋金郎家頗小康遇盜燬刦盡喪其產流爲乞丐父執劉有泉舟人也憐而撫之俾佐所業金郎作事勤愼頗得劉歡旋以女宜春妻之金郎體素健且善技術一日鄰船之女爲盜所掠金郎於夢中驚醒急出擊退二盜以女反其父時女父已爲盜縛金郎代釋之父女感激而金郎仍毫無德色 
　　金郎結婚未久其妻忽染時疫金郎冐夜露寒出延醫妻病旋愈而金郎因冒感風寒已成不治之勞疾有泉仍促令金郎作種種苦工宜春意不忍則陰助之久之金郎病日篤有泉本屬勢利小人其所以招金郎爲壻者蓋欲得其助理船務今見金郎一病不起頗爲失望遂與妻秘約剌船至大湖邊僞令金郎入山採薪金郎雖抱病無力因憚於岳父之命未便辭却乃努力入山採薪而歸及至湖邊有泉之船之不知去向金郎奔走呼號迄無應者只得仍回荒山徒喚奈何而已有泉見金郎入山急令船夥開船他往行約數十里其女宜春從後船艙奉藥至船頭見金郎不在詢之知已被父棄之荒山宜春聞此噩耗悲感萬狀向父力索金郎投河者再有泉無法急令船夥仍開船回至原地入山尋之只見湖畔棄有草薪一束而人已不知何往有泉父女遍歷各地蹤跡毫無回至湖畔宜春以金郎已投河而死欲以身殉經父力勸乃已并許代爲沿途出招貼尋之至三月後仍無消息宜春乃更易孝服騗設位以祀金郎金郎入山衣單食缺無以爲生暫以巖下爲棲身之所以草根樹皮爲食幸身畔尙餘火柴半盒採薪燃火用以取煖荏苒月餘不覺病已霍然一日在山中游歷忽見一破廟門首刀矛森嚴不敢前進嗣見廟中一無動靜乃奮身入觀廟中僅有偶像數四牆角草薪一堆他無所有金郎自忖此必無人古廟予得此棲之較之山巖便利多矣金郎方整理草堆忽見草中發現皮包二啓視之則皆金銀珠寳并有乃祖乃父名下之契據多紙及家傳數十世之古劍一口不覺驚喜之至曰予家前失之金銀珠寳不憶於無意中尋獲之繼又思曰予困守荒山雖有多金將何用之乃急奔下山適湖畔停泊一船乃上船求見主人船主人非他乃早前遇盜之老翁金郎曾救其父女脫險者金郎備述得金失金之始末船主奇之急喚其女出拜金郎并囑其新招之壻曰此係汝妻救命恩人彼在山中尋見故物汝其率領船夥、 
助之搬來船中也金郎與船夥五人至廟搬出皮包行未久忽爲盜黨所見决鬭數合盜黨死傷殆盡金郎等乃得安然歸船 
　　此後金郎置有美產思念宜春日不去懷乃携僕至蘇州訪之先是金郎失蹤後其父屢欲逼宜春改嫁宜春不可思失念切幾成疾病其父携之至留園游玩無意間與金郎相見因得失婦重圓云 
[記卡爾登之大跑馬電影楊左匋君所繪之滑稽畫亦絶佳] 　　 
　　上海大跑馬影片於上星期四（即跑香檳之次日）起已在卡爾登獻院映演手續之迅速殊不及料内容亦復不惡而猶以片首字句之書法爲最佳附以畫圖亦能引人入勝按片中字句（ "ArtLitles "）與影片之優美大有關係今我國自攝影片尙鮮有注意及此跑馬片後更附以本埠名畫家楊左匋君之速寫滑稽畫先繪一吳佩孚次繪一張作霖寥寥數筆形容畢肖初因長城横貫於中互相仇視繼因吸香烟遂相和好此片一望而知爲某公司之廣告惟此種廣告確爲中國所僅見聞繪滑稽畫影片之畫家在影片界素佔重要位置云 
 
 
 

Page 18

 
 
第一萬八千零三十七號;中華民國十二年 西曆一千九百二十三年五月十五號
星期二 * *[前德皇幽禁時之影片攝於荷蘭映於美國] [  伯長]  
　　前德皇自幽禁荷蘭後周圍一百餘畝之荒地皆用一種鐵絲網防之不許越此範圍以故世人之未見前德皇之面者數年於茲矣惟皇亦不願再問世事絶少應酬以故世人雖欲見之亦苦無機會乃有前德皇太子之同學某適至荷蘭游覽帶有攝影戲機一道出唐恒（即德皇幽禁處）因僞言攝取該地風景預置一種極佳之鏡頭此種鏡頭之作用能使雖立於極遠處攝入時如相隔甚近因而德皇之步行時及一舉一動等等皆被攝入及回至美國即將此項底片精密冲洗現已完工共長二捲聞已在美國開映極受社會歡迎此片中德皇威廉已白髮白鬚惟精神仍抖擻毫無倦容仍不失爲一世之英雄云（） 
[滬江中學與英華書院賽排球明日在滬江操塲]  
　　滬江中學排球隊曾連敗本埠青年會·與復旦中學蓋該校隊員傳球擊球各法皆練習有素本星期三（即十六日）下午四時將與英華書院正式比賽地址仍在滬江屆時兩雄相遇當有一塲激戰云 
[體操校友將開叙餐會]  
　　中國體操學校校友姚榮隄·鄒吟盧·章啓東等定於陽曆本月十九號（星期六）下午五時在四馬路對面薈芳茶樓先行與諸同學叙集再假三馬路悅賓樓叙餐以聯情誼云 
[南滙師範生旅行已返]  
　　南匯城内女師範生蒞滬參觀旦華·尙公·飛虹·等校及赴杭旅行情形已誌前報刻已於昨日下午四時許由杭回滬今晨仍由該校職員宋友禪王劍虹率領歸校云 
[縣立第三小學之校董會議]  
　　天后宮縣立第三小學校前日下午二時開第一次校董常會到會者有黃任之·賈季英·秦硯畦·莫子經·李頌唐·王砥平·諸君公推莫子經君主席先通過校董會簡章次推定沈信卿·賈季英·二君爲常務校董散會時已鐘鳴五下矣 
[關東無線電傳達各處情形]  
　　東三省無綫電監督處近發通告於本埠報界等謂可發電各處其原文云爲通告事查東省鐵路爲近時外交上重要之問題該路情形國内外人士未必十分貫澈而勞農内容對於我國之眞確態度尤須知其底蘊方可籌劃應付本處直轄哈爾濱電台地處東路之中心點一切情形調查較切其他由莫斯科電台傳來消息東西各國大電台傳佈新聞或爲國内各無綫電台未能摘錄者該台均可逐日接收茲定於五月一日起除星期日停止外每日正午十二時按照上海海關時刻將上述各項國際重要新聞編成華英文明碼逐日拍發用LungsanshanRadio（東三省無綫電）爲標記電力二十五啓羅華脫火花程式電浪長一千五百米突凡在通信範圍一千五百英里以内者設有完備之收報機均可直接收報轉送就地各報館登載以資宣傳中外引起國人之注意並使各國咸悉赤俄對華之眞相以助外交之進行又查東三省遠處關東關係綦重消息傳遞每多隔閡茲擬將事關重要者一併採集拍發以昭公衆特此通告云云 
[愛儷園游客因橋斷而落水]  
　　凡五人·幸均獲救·惟有汚水入口而嘔吐狼藉者　　昨日（十三）愛儷園因事全部開放凡持有參觀劵者均入内任意遊覽一時士女雲集頗爲熱鬧下午三時許有某君等二人行經阿耨池附近之頻伽精舍前橋上迎面而來者又有某君等三人不料重心集中橋忽中斷砰然一聲五人盡落於水一時呢帽眼鏡隨滾而去所幸橋板全部同時落水五人均得依附未至危險推池不汚臭某君因狂呼救命致水入口迨援起後嘔吐狼藉一時觀者甚衆皆呆視不敢措手幸有該園中人聞聲奔來始將落水諸人救起引入沐浴室更衣而出此時若有小孩婦女等落水將不堪設想云 
[昨日之菜市南市蝦價已廉] 　　 
　　昨日南市蝦價較前日廉二百文其餘如魚類亦較前爲廉各價如下 
　　北市　　南市　　北市　　南市 
蝦每年三角六百文明蝦每對八分一百文大黃魚每兩二十五文二十文小黃魚每兩十文十二文鹹帶魚每兩三十五文二十文青魚每洋三斤三斤銅盆魚每兩二十五文二十五文班魚每兩二十文二十文甲魚每兩三十五文三十文白魚每兩二十文十六文　魚每兩二十文三十文鰑魚每兩二十五文二十文　條魚每兩十五文十文　魚每兩四十文四十文沙魚每兩二十文十五文鯽魚每兩五十文二十五文鹹　每兩四十文三十文烏賊魚每兩二十五文二十文梅蛤每兩二十文三十文　魚每兩二十文牛肉每斤三角二角　魚每兩二十五文二十文羊肉每斤三角六分三角雄雞每斤三角三角鴨蛋每只四十文三十文鴨每只一元九角鷄蛋每只三十文三十文蚶子每斤二百四十文百六十文　子每兩二十文搶蟹每兩二十文三十文毛蚶每斤八十文六十文蛤蜊每斤一百一十文一百文雄鷄每斤三角四分三角六分猪肉每洋三斤半三斤四兩鴿每只三角二角半蛙肉每兩二十文　豆每斤百文七十文黃瓜每斤百六十文八十文青菜每斤四十文三十文菠菜每斤四十文四十文鹹香瓜每兩四十文三十文天津菜每斤一百文八十文菱白每斤百文九十文黃荳芽斤每百四十文八十文葱每斤一百文八十文菜莧每斤四十文三十文春笋每斤二角三百二十文天菜每斤四十文毛笋每斤一百六十文百六十文蒿　笋每把二十文二十文 
[音樂會之新劇團成立記]  
　　中華音樂會新劇團昨日在北河南路鴻興里本團演習所開成立會并選舉職員到會者五十餘人公推黃詠台主席許宗遠紀首由主席宣佈開會理由次籌備主任黃桂辰報告籌備經過當塲議决各項章程及團員應守之規則并决定每星期一·三·五·晚七時半·至十一時半爲練習時間繼選出正主任黃桂辰副主任葉次孫司庫錢廣仁會計蘇輝銓文牘許宗遠庶務吳學元黃慶松稽核楊劍虹糾察招偉民至五時始散會 
[集會表]  
　　陽歷本月時期　　地點　　召集者　　事由 
十五日江灣游民工廠　基本金債劵開　 
十五至十七日下午四時徐家滙南洋大學技擊比賽 
十日蘇州路新天安堂基督敎　　會年會 
[今日天曇稍寒]  
　　徐家滙天文台昨日下午四時三十分氣象預報云天曇稍寒黃海東海均有大西北風低壓將東過九州島南部江西氣壓頗低南方風勢不定本埠温度在下午三時前之二十四小時内最高七一·八最低五四·○去年同日最高八七·三最低五七·○ 
 
 
 

Page 19

 
 
第一萬八千零三十七號;中華民國十二年 西曆一千九百二十三年五月十五號
星期二 * *常識 
常談 
[道德何在] [  箴]  
　　孟德斯鳩謂民主國之元氣在道德我國非號稱民主國乎而道德何在乎 
　　求之政府政府方破壞道德之不暇吾無望也已求之國會國會議員之破壞道德者其可笑可憐或更甚於政府雖有少數之良心未死者亦無如之何求之國民國民則麻木不仁者居大多數其有道德高尙之人除獨善其身之外亦無他法也 
　　然則我國之元氣何在乎蓋幾幾不絶如縷矣夫道德之最小限度在嚴義利之辨處今日之中國但求有能嚴義利之辨者已不可謂非國家之元氣矣余觀痛心時局意氣頽喪者所在皆是當爲之下一興奮劑云苟中國尚有一箇好人未死則元氣尙在况萬萬不止此最要者在人人自問有欲做好人之决心否耳 
衛生 
[少年用腦法] [  張京石]  
　　夫腦之敏鈍實天禀而非人力所能轉移然有時人力亦足以奪天工請與少年諸君言敏腦之法約有三端 
　　㈠養腦每見好學青年夙興夜寐孜孜求學至忘餐廢寢此種行爲最爲損腦蓋腦之收納知識有一定限制故平人用腦每日不得過八小時每用一小時當有十五分鐘之休息以待腦力之恢復而於食後運動後京寢後不可用腦當時時保持身體之健率毌使精神上受痛苦或約友人爲愉快之笑談或誦詩歌爲發聲之運動兄弟姊妹之間融融洩洩和樂安閑此爲養腦之最佳法也 
　　㈡健腦腦不可久用已好了述矣然亦不宜終日不用腦蓋腦本有運有之機能有此機能不用終必自失其機能欲保腦力强健端在勉學剖言之其說有三 
　　（Ａ）宜注意算學理科國文必須多用推理方法以發展理想力 
　　（Ｂ）宜多讀歷史地理以練習記憶力但不可作機械的印入（死記） 
　　（Ｃ）宜使視覺聽覺十分發達須多看書籍多聽有益之談話 
　　㈢嚴禁傷腦之事物傷腦之事物約有三端 
　　（Ａ）宜戒酒酒與血之抱合力最强若中其毒則麻痺失其知覺 
　　（Ｂ）宜戒捲烟捲烟有毒曰尼Ｎicotiana其毒入血則腦體發炎久則成癮 
　　（Ｃ）宜禁激烈之感情悲怨與憤怒能使血液充腦神經興奮實足爲害腦之佐證（不受酬） 
經濟 
[節小費可以救國] [  雲生]  
　　我們中國現在債臺高築生計日迫若問救國有甚麽法子我想諸君一定瞠目結舌以爲是絶大的問題不容易回答的我想國貧由於家貧家貧由於個人經濟不講現在風俗一天奢侈一天别的不說只說紙烟一物若計算所費的金錢眞眞不在少數你看現在的人自一般闊老至普通的平民那一個不是口含香烟大約四萬萬人中吸紙烟的人至少也有一萬萬那些闊老每人每日或三五元或一二元不等就是那些當苦力的人大約每人每日也要銅元五六枚我現在以每人每日用銅元一枚計算是一萬萬人於一日之内共要費銅元一萬萬枚一月之内共要費銅元三十萬萬枚一年之内共要費銅元三百六十萬萬枚若是大家把這宗有害無益的糜費集合起來償還國債還有還不清的嗎我勸大家節省一點不但於國有益就是家庭經濟和個人經濟都没有不充裕的豈不是狠好的法子嗎（乙種酬） 
道德 
[睦鄰淺說] [  曹文海]  
　　㈠對於鄰居當取和靄態度 
　　㈡若已之子女與鄰居之子女偶有相駡毆打等事宜責已之子女 
　　㈢偶有東鄰與西鄰互爭開氣者當勸導解釋勿居中搬弄是非以免有傷道德 
　　㈣鄰居如有家庭不睦時鬧口舌者當趨前勸解以免日後發生笑服毒物可自盡等事若至釀成訟事則牽累鄰居矣 
　　㈤如鄰居之子女有忤逆之行爲時與其父母爭氣者當以正理及古人之格言勸導以免日後釀出逆倫大案累及鄰居 
　　㈥如有鄰居之子孫不務正業作偷竊之事或姦淫人婦及一切不正當之行爲亦當勸導講述其先人之善行以增進其智識 
　　㈦如鄰居有事他出託已家照顧者當盡心爲之照顧則日後如已有事他出亦可託鄰居照顧矣 
　　㈧如鄰居有事他出而未託照顧者偶有盜匪小竊等入其家當盡愛護鄰居之道德義務竭力帮同捉捕日後如已亦有事他出而遇此等事情鄰居亦必能報答其善意總言之以互相照顧爲是 
　　㈨如有鄰居之子女弄火者當勸阻之若勸阻勿聽當知照其家長不幸偶患火災更當竭力救助 
　　㈩鄰居有喪事喜慶當竭力帮忙如有貧苦之鄰居金錢不敷當接濟之 
　　古人有言遠親之好不如近鄰之好凡治家者勿以爲謬語也（乙種酬） 
[西方格言（三五三）] [  謝介子選譯]  
　　人每不自覺其眼前即爲黃金時代（英吉利諺） 
　　英雄常起於貧苦之家（臘丁諺） 
　　世有大頭而少智者（英吉利諺） 
　　君子易受毁於不虞之譽（法蘭西諺） 
　　事無準備難成（奥一得）（Ｏviid） 
　　魯莾最所宜忌（施各德）(WalterScott) 
　　有眞友者斯爲富（英吉利諺） 
　　無因則無果（法蘭蘭西諺） 
　　健康即幸福（英吉利諺） 
以强凌弱不足爲榮（意大利諺） 
法制 
[吾國亟宜廢除遺產制度] [  楓江]  
　　西洋制度凡管理一家之財產者有完全自由分配之權身死之後或遺之妻女或遺之親信或遺之公益機關或遺之慈善事業由個人之意思無特别之規定爲子者因不得覬覦其財產無不勤於職業勉爲社會能自立之人此種制度固甚善也而我國則不然遺產一節子孫視爲應享之權利習俗認爲當然之承繼不知以財遺子孫賢者損志愚者益過今我國社會日見退步青年子弟日見墮落其故非一端而遺產制度實階之厲也夫父母之於子也以財產遺之因欲望其衣食足而知榮辱而子孫反以遺產故阻其自進之路沈溺煙酒酷嗜賭博久之家產蕩然聲敗名裂此豈遺者之始願乎今果能廢除此制非特個人人格不致墮落而公共事業亦因此而有發達之希望也（乙種酬） 
科學 
[化學常識] [  天夢]  
　　四十二銅之說明 
　　㈠名稱銅 
　　㈡各種名稱拉丁文字叫做（Cuprum）德國文字呌做（Kupfer）英國文字叫做（Copper）又叫做（Cuprum）日本文字和吾國舊譯及現在决定的名詞都叫做（銅） 
　　㈢符號Cu 
　　㈣存在多存在各鑛物内單獨的存在爲純銅鑛與氱化合而存在的爲赤銅鑛與硫化合而存在的爲硫銅鑛與硫和鐵化合而存在的爲黃銅鑛或斑銅鑛與炭氱氫化合而存在的爲孔雀石或藍銅鑛也是一種廣布地球上的重要原質 
　　㈤性質係一種紅棕色的金屬物質柔靭富於展性及延性又善於傳導熱度及電氣如在乾燥空氣中不生變化一遇濕潤空氣表面便生一層綠色的物就是和了空氣中的水氣及氱氣炭氣化合生成一種炭氱化銅俗名銅綠性毒不可入口古銅器具没有不生銅綠的借此可以鑒别銅的古不古這爲骨董家所最洋意的熱到一千零八十六度方溶融如在空氣中熱了表面先與空氣中氱氣化合生成黑色的氱化銅遇着硝酸最易溶解但是鹽酸硫酸便難溶解他了 
　　㈥舉例銅的物質簡直是人人知道可以毌庸舉例不過人人用慣了銅或者反忘却銅是屬於化學方面狠緊要的一種原質認做他尋常日用的東西呢 
　　㈦製取用赤銅鑛混以炭木用大火爐熱了使他還元便得例如 
（Ｃu2O）+(C)=(2Cu)+(Co) 
赤銅鑛加炭末變成銅和氱化炭 
　　但是提取硫鑛石内的銅較爲不易須先把鑛石内的硫驅除掉了然後置在爐内溶化再放入提鍊爐内鍊了把鍊出的銅再一面用硫鏹水溶化一面通以電流方從電氣分析出來這潔凈的銅質哩 
　　㈧總結銅的用途狠廣除製造器具貨幣外可成種種合金 
　　㈠黃銅丨三分之二銅和三分之一鋅所合成 
　　㈡青銅丨爲銅錫鋅三質所合成但成分的配合不等大約銅百分之六十五至八十四鋅百分之十一至三十二錫百分之二·五至四 
　　㈢礮銅丨爲銅一百分加錫十一分所合成 
　　㈣鐘銅丨爲銅一百发加錫二十分至二十五分所合成 
　　㈤幣銅丨爲銅百分之九十五和錫百分之四鉛百分之一所合成 
　　㈥白銅丨爲銅百分之七十五鎳百分之二十五所合成銅的化合物也不少大槪供醫藥顏料化學工業等用途（乙種酬） 
雜錄 
[女子早婚之害] [  繼盛]  
　　我國女子往往早婚年十八九即已生育子女二十餘即子女滿堂矣此固不得不歸咎於從來因襲之惡風俗但亦不能不謂爲經濟上敎育上之問題此種現象現雖日減然僅限於人文淵藪之區與夫嘗受相當敎育之知識階級此外則一依習俗莫之能禁焉夫女子心理上生理上之成熟雖早於男子然在二十歲以内其發育究未完全凡父母心身兩方未充分成熟者所生之子女决不優良此乃生理上之原則男子二十五以後女子二十以後方達完全發育之時在此時期最宜結婚與其在未達完全發育之時結婚而生多數禀賦薄弱之子女何如待身心完全發達後結婚而生少數知識體格皆極健全之子女在經濟上敎育上及能率增進上甚爲得策乎西人體格之强健程度所以過於吾國人者良以彼等力戒早婚之故也 
　　嘗聞印度之女子七八歲時即已結婚故其國民皆弱極不堪而英人之所以能滅此而朝食者未始非早婚制階之厲也故女子早婚之害其小者足以阻害個人之發育及健康而其大者足以亡國滅種而有餘可不戒哉 
　　抑余猶在進者女子早婚則終不能經濟獨立蓋年未二十即由子女之地位躍而爲父母轉瞬間即保抱提携以曲盡其爲母之責任與義務之不暇尙何有機會以養成其經濟獨立之知識技能哉且我國習俗爲父母者莫不以子女之烟事爲念而尤以女兒爲更甚故年齡極小之女子即令其在家凖備出嫁之針黹然則更有何心以預備經濟獨立之智識技能哉 
　　現婦女經濟獨立之聲彌漫全國然經濟獨立之先决問題即爲力戒早婚若不務本而求末何以達其目的故希望提倡婦女經濟獨立者告知一般平民勸其不可早婚並示以早婚之弊害庶經濟獨立之目的可達尙希望青年學子廣爲傳說自戒以戒人庶吾國國民之體格可强（乙種酬） 
 
 
 

Page 20

 
 
第一萬八千零三十七號;中華民國十二年 西曆一千九百二十三年五月十五號
星期二 * *   
 
