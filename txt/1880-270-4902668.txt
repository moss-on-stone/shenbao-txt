# 1880 - 270 - 4902668

 

Page 1

 
 
[論捕房包探查獲西教士失物事]  
　　西教士由寍來滬爲野雞桃失物件報捕後由包探在寗之慈谿縣鄉間獲住該野雞及原　一併押解來滬本報昨爲登錄蓋以見捕房包探之勤奮雖在隔省異縣僻在鄉村而包探耳目尚能察及不使恢恢之網有所或漏是不亦足以寒宵小之胆而　巡捕之威力哉夫巡捕有查緝地方之賣包探有察訪匪類之權苟以得戲遠　　身僻處巡捕　末由查到包探又無後察及而遂置之何足爲政乃西教士之失物在於滬地而獲　則在於慈谿之鄉間此必包探不憚跋涉不辭勞瘁費無限心思無窮材力而後始能破獲且破獲若是之捷也包探之勤勞可謂甚矣巡捕之威權可謂大矣雖然猶不能無所議蔫巡捕　有查緝地方之責則凡在界內宜乎無所不查不得擇地而查也包探既有察訪匪類之權則凡有盜竊之案宜乎無事不訪不得擇事而訪之也匪類之害西人惡之華人以未嘗不惡之西人失竊則報捕跴緝華人失竊則亦報捕跴緝乃近來租界華人之失竊者無日無之甚至匪徒縱火之事層見疊出居人惴惴不可終日而卒未見有破案者夫地方雖有遠近之殊舆夫熱鬧幽僻之異而既在租界之中則　爲巡捕蹤跡之所至其在通衢鬧市固當盡夜梭巡即在僻巷小街亦豈置諸不顧而乃如三馬路西首新屋時遭放火之思初未聞有巡捕撞獲與夫包探偵知之事則該處之踈於防範可知雖曰居民亦富自己留意然巡捕究亦不能辭其實矣捕頭派出巡街之人斷無獨遺一處之理此殆由於巡街者之偷懶而捕頭耳目有所不及以致冷街僻巷闃其無人而匪徒遂以逞其毒耳得乘隙否則何處無巡捕之捐即何處不賴巡捕之保護若因其地僻而遺之則决無此政體也至於華人失竊破案者亦容有之然就查獲西人之失職一事觀之遠在他邑鄉間尚且可以獲案則近在本埠者似應朝竊夕獲絕無不破之案而何以本埠竟有一家疊遭二三次失竊而卒無一案破獲者豈勤於彼而懈於此爲西人則實事求是爲華人則故事虛行乎說者謂西人與華人不能一例而論觀東洋車夫其坐者爲西人則無不踴躍爭先其坐者如華人則每多蹣跚徐步良由西人出錢多而華人出錢少此疾徐所由分也躏　失職或亦無異乎是然此特以利　之耳報捕緝　本非以利相餌何以破案遲速不同若是或又謂捕頭皆西人同氣相求自必更爲敏疾雖包探皆屬華人而皆聽捕頭之指揮此中或有情分不同又安能一律而論然聞西人之情性一以至公無私爲心如於西人則推情於同類而實力以訪查於華人則置若罔聞而不實心以跴緝恐亦非西人之意矣吾竊揣巡捕房之意原欲使地方安謐宵小潛縱初不欲故示軒輊之分以　人之指摘祇以西捕不　分用而用華人於是有偷安怠惰諸習氣俾火匪竊賊得以乘間而來包探盡屬華人而揣摩意旨勢利滿懷於是有顯分厚薄故示勤惰致同一跴緝而西人華人判兩岐然則其弊仍由於華人特捕頭亦不得辭其失察之咎蔫耳有巡捕責者其亦勤於督率勿貽人以口實也可 
[恭錄　論旨] ○八月二十二日奉　上論周恒祺奏特　庸劣各員請分別降革　教另補一　山東臨淄縣知縣爺朝海遲例派捐不恤民　樂安縣知縣疏繼廣利心過重聲名狼藉寧陽縣知縣高陞榮信任捕役聽斷糊塗益都縣縣丞王日華官役一氣勒索多　嶧縣教論蕭之楷任性妄為舉動乖謬均着即行革職即墨縣知縣鄭聲鏘才欠開展約束不嚴寧海州知州孫愷元疲輭性成不知振作均着以府經歷縣丞降補霑化縣知縣胡允超性情柔懦難應民社惟文理尚優着以教職銓選金鄉縣知縣周文冠人地步宜著開缺另行酌補以肅吏治餘着照所議辦理該部知道欽此同日奉　旨李　着掌河南道事務欽此同日奉　旨巡視東城事務着榮桂去欽此同日奉　旨巡視南城事務着周開銘去欽此同日奉　旨巡視西城事務着嵩林去欽此同日奉　旨漲凱嵩補授通政使司　議欽此同日奉　旨戰英補授通政使司副使欽此 
[粵火滋事餘聞] ○前報錄粵垣賣麻街天主教堂外石廠失慎水龍護救以取水維艱致滋事端聞擲瓦石者非盡救火之人乃行人選事代作不平揚臂開鬧然此處石匠平日以有所恃欺陵鄰里强壓良民久已爲眾所側目是日故有藉端以圖洩恨者當其喧鬧時四營將官廣州府南海縣相繼而至力爲彈壓無如此輩罔知進退仍復不散官弁震怒各飭兵勇施放洋鉓鎗遂至傷斃多人亦可慘已聞是晚被人用刀洞穿其腹　乃某鞋店工件與戚　運財物匪徒欲行搶奪致被重傷至晚間餘燼復燃乃匪徒故意種火希圖搶掠幸官兵雲集救護不致延燒十二日憲媨恐滋擾仍着兵勇駐紮分守路口驅散聞人俾居民得以安堵如故惟附近大新街貿易舖店均各掩閉門戶以免事生意外云安民告示附登於下　廣州府正堂蘇南海縣正堂袁爲出示曉論事照得法國教堂前石匠房自行失火百姓在救石匠反與眾人口角以致爭鬧該民等如受有委曲儘可赴府縣控告本府縣自能秉公辦理何得聚集多人希圖滋事　合行曉論爲此示論軍民人等知悉務宜各安本分毋得藉端滋事致干重咎各宜凜遵毋　特示 
 
 

Page 2

 
 
[罪歸一人] ○前報寧波賀姓等三人有冒捐情　被人告發於府經宗太守提賀到案發縣監押日久不見動靜嗣於本月二十三日忽有賀丙堃稟批寧人見之咸謂此案重大不得不歸罪於賀也茲將批示照錄云爾以外籍之人毫無行業逗遛寧波多年住居縣書之　平日頗不安分且聞係家丁出身冒稱師爺無印照呈騐而妄稱職員曾經本府傳案訓斥又有冒充委員勸捐情事可惡已極應邵等姓既已到案則親往應邵兩姓家中者係爾一人自己供明至郭傅璞係舉人童鳳翔係生員果受賴委員之託何難親身往勸以期取信乃令一外籍無聊與應邵素不相識之賀丙堃前往而爾亦居之不疑盖師爺職員可　則冒充委員亦屬易事也爾尚可辯之有本應照辦罪姑念　未入手候飭縣查明如賀丙堃執有郭傅璞童鳳　令前往字據即傅郭童質訊如係空言而無字據即將賀丙堃遞回江西原籍交保管束毋許出外滋事仍由縣訪查郭傅璞童鳳翔有無多事情形隨時酌辦 
[見短輕生] ○寧波江東某姓子向在餘姚錢業生理日前歸家人見其形容不快詢其緣由以店中負欠無可抵債兼以中秋將近債戶雲集以故焦灼旋見其解衣寬而臥比至次早日已東升不見其起家人呼之不應排闥而入則已僵臥床上始知其吞服洋烟急與灌救終能活在後查其　負約共數十金剜肉醫瘡尚可料理乃以一時見短竟至輕生是殆數之不可挽回　 
[縊死路傍] ○十五號寧波有一男子自縊於石碶小橋沿樹上次早鄰人咸見捕勝駭異搜其身畔有質票數十帋票上所載地名皆上海而所書年月亦近在旬日皆知其人在滬生意但不知因何至此而自盡也於是通知保底保當貼招認字　聞次日始有屍親來認備棺收殮云 
[追查職賊] ○寧波南五十里許家橋姓許家於本月初九夜失竊衣物等項當時不敢稟報越數日因聞宗太守訪得鄞家橋等處烟館有窩賊情事連夜派幹役往拿獲到賊犯陳小伙同夏法二名賊具一包內軟梯小刀　鋸論匙火繼利錐等項又有目所未賭者無一不　惟著名之白眼阿六等聞風先逃連夜追尋入山惜未緝獲所獲二賊據供窩賊溪東陳姓賊衣包一係　九夜夥竊百　橋事主之物當即責成該處地保嚴飭陳姓繳職許姓于是開單赴府稟報宗太守因疑許姓住處離百　橋相近且被竊之夜又相符合此案難保非此賊所爲飭縣提犯復訊研追一面論飭事主許某自行訪查如何得有藏　窩犯地方確信儘可來府密稟飭拿　 
[報應不爽] ○揚州鄉間往往兄輕病死弟即娶其嫂爲妻近聞某村復有因叔病故侄娶其嬸者此誠陋俗也孰知未及一月其審先死姪亦繼亡其家長未及百日又同赴九泉人咸謂天道昭彰此後澆風或當一變 
[領魂童子] ○蘇郡新　之家每逢僧道誦經　　靈前靈紙糊孺子模樣手執長嬸引領人魂偕往淨土俗稱領魂童子有某甲者人本瘦小平素熬煮煙膏甚精又好引人吸食洋煙其友某乙被誘成癮非食甲烟則癮不可治人因呼甲爲領魂童子講其善誘人也月初乙病且死甲往　之行至靈前而捧帛者與執幡者頡頑並立甫欲行禮有黠者呼其綽號爲戲詎某甲聞聲　仆竟致氣厥急　多人扶其歸家越日而斃人謂領魂童子自此證果第不知領魂童子之魂又將誰領也 
[大官過境] ○巡閱長江水師彭宮保錢日舟抵吳淞口經已列報嗣聞憲駕將即來滬是以本埠劉觀察及文武諸印員昨早咸集在大東門外碼頭恭迎豈知彭公於午刻時船柢小東門外碼頭登岸乘轎先至英會審公廠隨即進城拜客復往製造局大約明晨啟即往寧波普陀閱操云 
[路斃堪憐] ○英租界鐵路大橋東首之石作門口昨有路斃者年約四十餘身穿藍布衫褲元布馬褂　破舊不堪赤腳無鞋當由美捕房三圖地保查無屍親報由保安堂備棺成殮發壇標記召認云 
[覓死餘聞] ○昨報列窮途覓死一事茲悉由該處十圖地保詢得其人姓席名錦三年五十九歲係洞庭山人向在公平洋行棧房生理因事　　氣氛尋死等語旋由厘卡局司事人等擬將送往棲流公所昨早經席之親屬某甲聞信前往認看屬實即叩謝棲流公及厘卡上諸君并酬勞地保及出力撈獲之人然後領席歸去云 
[邊貼告條] ○各縣每有陰陽學名專管游方僧道無賴丐土上海前充之彭姓今已物故投充者竟有七人輕莫邑尊當堂試騐着　彥昌接充在案查陰陽學亦有鈐記接充後業在棋盤街各妓館邊貼告條矣 
[泊船違例] ○黃歇浦中船隻雲集每有碰撞之事經上憲設水利局定停泊船隻章程局中另設巡　在　梭巡遇有不諳局章者即行指引前日有大船進口泊於江岸巡丁告以此間不便拋錨致電另泊別處船戶陳瑞　不服詬　毆打巡丁回禀局員經張司馬着將陳瑞　拘到俻片送交　署從嚴儆云 
[拐案關提] ○婦人汪顧氏前至法公堂稟稱其女大慶被杜阿根母子拐傳到押追在案汪顧氏思女情切自至寧波被杜母扣留等情節輕列報前日法公堂汪小慶申訴張司馬允即備交移知上海縣署　提莫邑簽差備交請法領事蓋印將杜阿根先提問供再行派差關提杜母及汪大慶并被掯之汪顧氏云至前報誤汪顧氏爲顧王氏乃一時筆悞用附明之 
[爭錢初訊] ○昨報戰爭錢傷人一則昨據英租界寶善街生源錢庄主黃裕孫稟稱前日雇車裝錢十六千八百文車夫將錢六千八百文裝在車廂餘裝腳下及至押店點點僅十千文以為餘錢未載即付車資而主去今悉因爭錢起衅詣案請追張司馬着提徐華山陳寶三訊　黃裕孫稱兩人中多不是車夫旋有江北人顧某投稱與陳是親串請念苦楚可否從寬裝死嗎謂彼時窩家況已當堂供認顧某說尚復　睛 
 
 

Page 3

 
 
　　官遂著交陈匿錢文顧仍不省張司馬着先　陳一百板若不交錢尚須枷示徐華山持刀砍人凶橫可惡着六十大板釋放時顧某聞欲將陳瑞枷示已將錢三千文繳到問官亦着將陳瑞釋放並驗黃裕孫曰待受傷之謝姓痊愈後再當追繳 
[壽筵助賑] ○　君新之來書海　友王藍田五十初度直賑孔亟以爲尊酒之資亦可供多人一飽爰以洋五元囑交公所并望登報云本館亦樂得而書之 
[采郭侍郎論上] ○當今之時處今之勢能辦理洋務者郭筠仙侍郎一人而已其言曰南宋以後邊憲日深而言邊憲者峭急褊迫至無以自容程子大儒論本朝五不可及一日至誠待夷狄北宋以前規模廣博猶可想見孟子故曰以大事小者樂天者也以小事大者畏天者也而引湯事葛文王事昆夷以爲樂天漢高祖一困平城而遣使和親唐太宗至屈尊突厥開國英主不以爲諱終唐之世周旋囘紇吐蕃隱忍含垢王者保國安民其道故應如此至夷狄爲大忌和爲大辱實自南宋始然而宋明兩朝之季其效亦可覩巳西洋立國二千年政教修明具有本末與遼金崛起一時倐盛倏衰情性絕異其至中國惟務通商而已而窟穴已深逼處慿陵智力兼勝所以應付處理之方豈能不亦講求並不得以和論無故懸一和字以爲劫持朝廷之資侈口張目以自快其議論至有謂寧可覆國亡家不可言和者京師已屢聞此言召公之戒成王曰祈天永命祈天者兢兢業業克抑貶損之安民保國爲心誠不意宋明諸儒議論流傳爲害之列一至斯也劉伯和言談洋務者衹見得一面道理吾謂須面面俱到凡衹得一面者私見也不可謂之道理所謂道理無他以之處己以之處人行焉而官施焉而當推而　放之而心理得舉而楷之而天下安得位者效其職身任焉而不疑不得位者明其理心知焉而亦不敢恃尊主庇民大臣之實胥天下而務氣矜何爲者凡爲氣矜者皆妄人也匹夫挾以入世而人怒之鬼神亦從而譴之此足與言國是乎而去道理滋遠矣區區愚忱不惜大聲爭之苦口言之以求其一悟願與讀書明理之君子一共證之旨乎哉其言也非郭侍郎不肯言也今泰西列邦與我通商立約者數十國無不日環而伺我我之軍士不如彼之精煉我之船　不如彼之堅利我之槍炮不如彼之遠速我之財賦不如彼之富裕我之機器不如彼之巧捷我之心思智處不如彼之深　而周密凡我之情勢自彼視之盡如掌上螺紋險要所在防守所　自彼視之不過付之一笑凡我之所張皇而備　者自彼一舉手間已如摧枯拉朽然而莫敢先發者以其來至中國蓋以通商爲先而各國又互相牽制耳然當今之時處今之勢中國亦危甚矣故我國所以待之者要當開誠布公相見以天下孔子曰忠信篤敬行乎　貊此誠萬世不易之常法也今之辦理洋務者有二一號於夸張輕視西國以爲不足以言一壞於畏葸重視太甚一切狥其所請而不能直行己意因循粉飾蒙蔽糜亦皆由此而生夸張著所謂色厲內荏者也畏葸者則務保其爵祿身家者也凡辦洋務必先持合約以相周旋可者許之不可者拒之必信必速毋隱狥毋推諉毋惶躁凡事以身任之官可棄頭可斷而此事斷不可許則彼亦將逡巡而自去若遲之以歲月繁之以言詞牧令餧之於督撫督撫餧之於總理衙門總理衙門諉之以　　朝廷意旨而後所求無不遂所請無不行矣此其小者也大者亦如是而已矣中國之官須清廉公正不取民間一錢而於中外之事一持其平凡西人之在我境者苟其守法奉公我無不力爲保護平時聲望既足服人斯臨事乃能著效西人不畏官而畏民言而畏公論至於中外之交能相親而相固則莫如待之以誠嗚呼我所以講求睦鄰之道不外乎是矣惟睦鄰乃足以保邦固國故古之聖王守在四夷今之國家守在四鄰也　選錄香港循環報 
[光緒六年八月十八日京報全錄]  
　　宮門抄○旨兩道錄前○粵督張　奏文武大員庸弱廢弛請予罷斥摺○又　奏眾革武員議處片○浙撫譚　奏眾革候選同知再飭嚴訊擬辯片○皖撫裕　奏　分別　旌表摺○大臣濟　奏爲遵　旨飭令防　趕緊起程片○將軍岐等　奏請展限　職引　見摺○陳督左　奏提臣患病未痊愈請開　調理摺○八月十八日戶部通政司詹事府廂黃旗值無引　見○詹事府代奏溫紹棠謝授右中允　恩○富勒渾泰請假十日○內務府奏派致祭黃木神　派出錫祉○召見軍機　　王醇王六部尚書都察院左都御史寶庭張之洞　○○兩廣總督臣張樹聲廣東巡撫臣裕寬跪　奏爲文武大員庸弱廢弛請予罷斥以免貽誤地方眾摺據實奏陳仰祈　聖鑒事竊維臬司綜刑名之網總兵分專閫之任得人則治失人則亂廣東嶺外海疆氣囂地險盜賭之恣肆詞訟之讀張將弁之骫法營伍之　弊臣等周歷數省莫此爲甚非得風力遒上者以明刑弼教得忠勇有爲者以經武整軍欲返　重之習收安堵之效其道無由也現任按察使張銑人本長厚近年嗜好漸深精神委頓常之日晏始能見客辦事以致諸務廢弛網紀不張獄訟日積盜賊日繁該臬司兼辦著後局務日不暇給臣等每有措注舌敝唇焦該臬司輒任委員支吾延宕往往有經旬累月屢催罔應者調署高州鎮總　州鎮兵總兵殷錫茂由淮軍出身曾著戰績惟人材委瑣器識庸閱於折衛固圉之畧率馭下之道茫無所知去年在　州鎮本任已患弗勝任前任堵臣劉坤一調署高州鎮仍無振作方鎮重任必非碌碌者所宜尸素也臣等樗檪凡材無足比數然每伏念　皇太后　皇上宵旰憂勤而臣子泄沓遷就　敷衍壞國事而誤地方臣等誠私心竊懼所有張銑殷錫茂二人萬難勝任情形既經灼見不敢瞻徇　陰辜負　聖明應據實奏眾請　旨將廣東按察使張銑調署高州鎮總兵　州鎮總兵殷錫茂均以原品休致並請迅賜　簡放精明强幹曉暢兵刑之員俾臣等得與相助爲理臣等幸甚粵民幸甚此外文武各員庸惡貪劣者聞尚不乏容臣等悉心查察再隨時淘汰以仰副　聖主澄敘官方整飭戎行之至意謹合恭摺具陳伏乞　皇太后　皇上聖鑒訓示謹奏奉　旨已錄　○○張樹聲片　再粵東營伍廢弛幾成舍錮習雖經前督臣暨水陸各提臣隨時整頓而相沿已久終未見日有起色臣莅任後屢經驗飭所屬鎮將各官認真考察分別糾眾以儆玩　而肅營伍茲據廣東陽江鎮總兵楊玉科揭報亦溪協左營存城千總區 
 
 

Page 4

 
 
　　天佑因開除兵丁名　被該兵丁等指控包　洋藥走私漏稅粵海關巡船追捕該千總喝令在船兵丁放槍拒捕致被巡船勇丁格斃多命揭請從嚴革究等情即經　准粵海關監督臣後來啟查明海關巡船委由在亦溪營一帶洋面巡獲走私船隻之事詢因當時拒捕致將人船擊沉隨時漂失實在格斃若干名無憑撈驗核其情節似與此事適相　合等因咨覆前來臣接閱之餘不勝憤懣伏查千總區天佑身爲職官應知功令似此敢作妄爲肆無忌憚實爲無賴之尤若不從嚴眾辦何以巖法紀而飭戎行當飭將該千總區天佑立予斥革離營押解來省聽後飭發審辦在案至現署赤溪協左營都司張名揚於所屬兵丁未能隨時汰補已屬不知振作迨經千總區天佑走私拒捕釀成巨案仍復漫無覺察尤獨形同木偶現署赤溪協副將周鳳山雖平日操守尚可到任亦未及三月惟已不能先事禁約接據稟報後並不立予查眾亦屬咎無可諉除將該員等先行撤任另行委員接署並將區天佑革錄由咨部查照一面飭令臬司俟區天佑解到立即飭發廣州府提集人證卷宗澈訊嚴辦外相應請　旨將現署廣東赤溪協左營都司儘先補用守備張名揚即行革職並將署亦溪協副將記名總兵周鳳山一併交部議處以示　儆臣謹會同廣東巡撫臣裕寬水師提督臣翟國彥附片陳明伏乞　聖鑒訓示謹　奏軍機大臣奉　旨着照所請該部知道欽此　○○譚鐘麟片　再嘉與縣在籍花翎候選同知崔煊即崔大有經前撫臣梅啟照訪友聚賭抽頭不法情事飭府提訊招告旋據該　文生湯澄等各以崔大有素不安分當髮逆　　時曾紏匪類橫行鄉里嗣後結黨聚賭劣跡多端等情先後來省呈控即經批飭提省發委杭州府確訊詳辦去後嗣據杭州府稟稱　訊崔煊即崔大有先據供認每年在大雲寺設局聚賭抽頭不諱迨覆加究詰又復忽認忽翻顯係恃符狡展查崔煊於同治三年間報捐候選同知同治四年官軍克復嘉興常州等城案內保獎花翎追取照札拒不繳驗應請先行奏革以便嚴訊等情由藩臬爾司曾前來相應請　旨將崔煊即崔大有報捐候選同知並保獎花翎一併斥革仍由臣飭再嚴訊確情按律擬辦并追取照札繳銷理合附片具奏伏乞　聖鑒訊示謹　奏軍機大臣奉　旨着照所請該部知道欽此　○○頭品頂戴安徽巡撫臣裕祿跪　奏爲皖省含山縣歷年殉難紳民婦女據情籲　　天恩　部分別旌表恭摺仰祈　聖鑒事竊署含山縣知縣黃煒章群據該縣紳士翰林院待詔蔣守　等聯名稟稱該縣自咸豐年間匪擾以來被兵最久凡紳民婦女遇難捐軀者不勝枚舉因其子孫親族大半流亡以致　志幽泉未蒙彰闡茲由該紳士等陸續查訪自兵亂以至肅清前後十餘年間計四鄉殉難紳民文生趙鴻禧等共一百七十二名又殉難婦女唐　氏等共八十四口均屬成仁就義節烈可嘉造具清册詳懇援案奏請　旌表等情前來臣查含山縣地方當兵　之時屢　賊擾情形極為慘惻今據該縣紳民查明歷年紳民婦女共二百五十六名口或臨難捐軀或從容就義洵屬無慙大節與歷辦請　旌之案相符謹繒具清單恭呈　御覽合舞仰懇　天恩　部分別　旌表以慰幽靈除將事實册結咨部外謹會同兩江督臣劉坤一恭摺具陳伏乞　皇太后　皇上聖鑒訓示謹　奏軍機大臣奉　旨趙鴻禧等均着交部分別旌　單併發欽此　○○奴才濟祿跪　奏爲遵　旨飭令防　增祺起程前往江省聽後委用恭摺奏聞事竊奴才於七月二十八日乘備軍機大臣字寄光緒六年七月二十七日奉　上諭定安奏請　員差委一摺等因欽此奴才遵　即飭令防　增祺趕緊束裝於八月初八日起程前赴兵部請領勘合馳往黑龍江聽候委　除由奴才咨報兵部外理合恭摺奏　聞爲此謹奏軍機大臣奉　皆知遒了欽此　○○奴才岐元謙德跪　奏爲　職補　引　見應請展限事　查盛京　黃旌滿洲蕓騎尉定住長壽二名前於製職時均因年未及歲當經照例　敕書色欽印軸案譜一併咨送部旂奏准承襲在案今雲騎尉定住長壽均各現年十六歲例應　行引　見當經飭據該協領詳報世襲雲騎尉定住等身形矮小騎射　未熟暫時難以當差呈讀展限二年學習騎射等情前來奴才等查該員等　據該協領詳報身材矮小騎射未熟暫時難以當差擾請援案給予半俸展現二年令其學習騎射俟該員等年至十八歲騎射嫺熟能以當差再行補送部旂帶領引　見理合恭摺具陳伏乞　皇太后　皇上聖鑒謹　奏軍機大臣風奉　旨知遒了欽此　○○欽差大臣大學士督辦新疆軍務陝甘總督二等恪靖侯加一等輕車都尉臣左宗棠跪　奏爲提臣患病未痊懇請開　回旗　理請　旨迅賜　簡放恭摺具陳仰祈　聖鑒事竊臣接准　　木齊提督臣博昌咨稱前於咸豐六年馳赴滇南烟瘴之地屢染寒疾嗣後逆回倡亂率旅　征又受潮濕　身痛疼比時多方調治雖獲稍痊而元氣未復每逢節　陰雨動輒　發數日不愈近因不服水土飲食頓濊愈覺困　異常疆重任不敢以病軀　棧代爲奏請　缺回旗調理等因並準烏　木齊都統臣恭　　博昌患病屬實請會銜具奏前來臣維博昌由雲南普洱鎮總兵　簡任烏魯木齊提督履任以來飛求布置並無疏俁茲因　疾舉發難冀速痊係屬實在情形合無仰懇　天恩俯準博昌開缺回旗調理所遺提督員缺地處邊疆應請　旨速賜簡放以重職守謹會同烏魯木齊都統臣恭摺具陳伏乞　皇太后　皇上聖鑒　示施行　奏奉　旨已錄 
[蘇省撫事宜] ○補八月二十四日直　候　知府宋寶華奉　直　督憲委勘由津至上海轉運水旱道路來省　刑部主事姚延祺由京來回安徽籍　○二十五日分發江蘇試用同知孔昭　浙江人稟到　知縣梁述稟知臬憲委赴通州一帶巡緝　從九霍正坤高朗均銷元邑鄉錢保甲差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
