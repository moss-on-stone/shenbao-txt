# 1919 - 275 - 4916755

 

Page 1

 
 
   
 
 

Page 2

 
 
   
 
 

Page 3

 
 
[時評]  
祝民國八年國慶日（冷） 
民國八年之國慶非慶旣往祝將來也蓋旣往之事人盡能知一無可慶者但將來之事未可限量故不可不祝也 
雖然即以旣往言亦有可慶之一端何也即至於今日雖擾攘八年而仍爲民國也有此民國然後所謂民治民義皆得而進行之也蓋其名尚在也况乎不但其名即言其實今雖政令反乎民治民義而力爭之者心尚未死是又民國旣往之可慶者也於是乎祝將來亦不得不慶旣往焉 
[命令]  
十月七日大總統令　前廣西巡按使王祖同歷官中外洊陟疆圻察吏愛民治行卓著茲聞溘逝悼惜殊深著給予治喪費二千元派葉濟前往致祭生平事蹟宣付國史立傳並交國務院從優議卹以示篤念賢勞至意此令 
　　又令司法總長朱深呈京師高等檢察廳檢察長楊蔭杭回籍省親呈請辭職楊蔭杭准免本職此令 
　　又令任命尹朝楨署京師高等檢察廳檢察長此令　　又令任命翁敬棠署京師地方檢察廳檢察長未到任以前著尹朝楨暫行兼署此令 
　　又令參謀總長張懷芝呈請任命魏寳琳爲直隸陸軍第二混成旅參謀長應照准此令 
　　又令陸軍總長靳雲鵬呈准察哈爾都統田中玉咨請以依遠木桑噶陞補公中佐領應照准此令 
　　又令陸軍總長靳雲鵬呈准察哈爾都統田中玉咨請以那們逹賴陞補中公佐領應照准此令 
[專電一]  
　　北京電　今日起懸旗祝國慶各署懸燈綵（九日下午三鐘） 
　　北京電　本屆國慶因停止閲兵及慶賀各機關僅給例假概不讌會氣象甚蕭條（九日下午三鐘） 
　　北京電　國慶進勳張作霖晉勳一位與李純等餘均給章王揖唐等另案暫擱待和局成再給（九日下午四鐘） 
　　北京電　靳自言對和局尚有辦法因前清曾在滇充總參議滇人或可以舊感情聯絡（九日下午三鐘） 
　　北京電　王揖唐迭電政府指摘谷鍾秀爲破壞和平請驅逐出京靳覆王谷並無破壞情事勿誤會（九日下午三鐘） 
　　北京電　靳雲鵬對於和局仍注重局部接洽現極力疏通李根源除靳親電外另請李曰垓南下面勸（九日下午三鐘） 
　　北京電　靳雲鵬囑李曰垓從速回粤先向李根源疏通李昨日離京（八日下午三鐘） 
　　北京電　李純電告滬和平空氣較前濃厚（九日下午三鐘） 
　　北京電　昨徐派吴笈孫詣馮賀節馮派師景雲答拜（九日下午三鐘） 
　　北京電　各界演講團明日大出發並製饅首七萬備贈勞動界聽者頃軍警决議維持秩序和平對待惟贈點禁阻（九日下午九鐘） 
　　北京電　内閣局部改組與安系恊商不就現仍停頓（九日下午四鐘） 
　　北京電　靳本日在閣議席上宣示政見（一）羅納人才（二）振興實業（三）整理財政（四）節縮軍隊對和議主張開誠相見（九日下午四鐘） 
　　北京電　徐樹錚曾毓雋極力維持安福部除補發任重致遠外另擇重要魚員加給津貼曾在交部提出四十萬現洋以充用費（九日下午三鐘） 
　　北京電　小徐擬招商股二百萬另以邊業債劵預押日欵備用徐聞甚不謂然小徐又因發西北軍四月分餉由王郅隆經手借百萬（九日下午三鐘） 
　　北京電　日人要求徐樹錚張庫汽軍退美貨用日車現正交涉　　北京電　郭宗熙電告日木交涉已了歌日起長春恢復原狀（八日下午三鐘）　　北京電　拘留警廳之男女代表有今日押送説（九日下午三鐘） 
　　北京電　院電陳贛督謂接岑電南安贛軍增兵一團贛州又派出三團着着進行究何用意等語希即查明電復陳覆電謂贛南駐軍並無增加亦無調十九師赴贛嶺之擧請轉電知照免誤會（九日下午三鐘） 
　　北京電　政府復倪嗣冲電南方於攸茶一帶增兵進逼防務吃緊陳德修所部萬難遽撤至該軍餉欵已商財部籌撥 
　　北京電　鮑貴卿郭宗熙電前因長春中日軍衝突由高士儐與日領訂辦法六條現軍潮已息當飭取消自五號起恢復原狀（九日下午三鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電　　院以謝米勾煽外蒙證據確鑿如果派兵入蒙成事實則蒙邊前途影響甚大現交參陸處會商邊防處籌邊使預籌抵制（九日下午三鐘） 
　　北京電　吉督電朝鮮人五六百名集合延屬土門子帶並在間島各地方强募軍餉聲言欲進攻龍井村頭道溝及鴨緑江上游（九日下午三鐘） 
　　北京電　崴電恊約國軍事各代表與各國高等外交委員開聨合會議均以羅札諾夫不講公理任哥薩克兵横行决定電沃政府説明事實請令撤退哥兵否則當以武力對待並聞恊約各代表均已請示本國政府并各令駐崴軍艦隨時預防意外（八日下午三鐘） 
　　北京電　陳毅電謝氏布蒙軍隊由大烏里出發到處騷擾向恰進逼現抵烏丁距恰僅三百里俄蒙人恐慌益甚除嚴防外請催第八團速進（八日下午三鐘） 
　　北京電　府院顧問諮議月薪因小借欵成立照常發給　　香港電　改組軍府事兩三月内料難實現因無合格總統及難得各國承認伍表示意見謂須先令武人犧牲固有權位聴命政府否則徒形式敷衍卽改千萬次亦無補（九日下午二鐘） 
　　香港電　參院今日開會議劉建藩國葬對德戰事終止案 
（九日下午二鐘） 
[各通信社電]  
　　北京電　岑西林復靳雲鵬電現正挽留唐紹儀非撤換王揖唐難望開議 
　　北京電　王占元派代表劉某來京陳述相局意見　　北京電　徐世昌電李純如和議果能成立總代表非不可換（以上八日） 
　　以上平和通信社電 
　　北京電　國會已表示贊成靳雲鵬正式組閣 
　　北京電　靳閣以湘鄂閩贛等省戰機已動派員前往宣慰駐防將士固結軍心 
　　北京電　王鐵珊孫慕韓奉總統召入府商籌疏通南方辦法聞王仍將有粤行 
　　北京電　滇軍近逼成都熊克武退出城外重慶震動吴光新慮熊軍下潰遄回宜防以資扼堵 
　　北京電　參陸處電陳毅迅飭嚴防謝軍由恰克圖入庫 
　　北京電　各省參戰奬案員類大濫當局諭銓叙局以嚴格主義分别准駁（以上九日） 
　　北京電　將頒嚴禁全國盜　國土之通令 
　　齊齊哈爾電孫黑督以日領要請在海參崴哈爾濱設置日警已正式拒絶并電院部查照 
　　濟南電　張督將復派張道尹入都謁靳代閣面商要公 
　　天津電　周自齊張弧同到津訂定商借某欵遇付手續（以上八日） 
　　以上中孚通訊社電 
[中美新聞社電]  
　　六日華盛頓電　據今日白宫宣布威爾遜總統病狀大有起色但仍遵醫官格來生之戒不問公事總統精神之恢復始於本月四日是日有病狀略佳之宣布據目下報告總統昨夜睡眠甚安體温與脈搏均已照常心神安和當四號之前總統病狀使政界大爲恐慌因其略有進步之後顯然復返劇態故尤爲憂慮自總統病後醫官格來生氏恒與一費爾代爾費亞州之著名神經病專家商酌一切云 
　　四日華盛頓電預料和約中之山東修正案將爲十月六日即星期一日參議院活動之中心點 
　　六日華盛頓電據參院中人表示有根據之意見參院之和約問題大約將於十一月一號之前解决 
　　三日華盛頓電海軍總長丹尼爾斯氏接現在巡弋於逹爾梅興水面之美海軍司令克耐潑大將報告在脫來奇爾之意人與九角斯拉扶族人前有衝突流血之事幸美水兵及海軍衛隊在該處登陸得阻止確實開戰海部所接報告已由丹尼爾斯總長咨逹參議院外交委員會 
　　一日華盛頓電本年美國棉花收成連截至九月二十五爲止之一時期在内據農部預計當得平時百分之五四·四約近一百五十八點又據該部宣稱本年棉花産出總額約一千○六十九萬六千包又據統計局報告在九月二十五日以前美國所軋出之棉花共一百八十五萬四千包連美花埃及種棉一萬九千五百二十四整包又二千二百二十八包及海島棉四百二十七包在内 
　　六日華盛頓電全國實業會議已在華盛頓開會　　一日紐約電比利時國王愛爾般克偕后伊利沙伯現爲紐約城之上賓受當地人民盛大之歡迎 
　　一日火奴魯電前駐華美公使芮恩施博士現於歸華盛頓途中到火奴魯博士對於檀島報界不肯宣有關於山東事件意見 
[路透電]  
歐洲和會餘聞 
　　七日巴黎電意皇下諭批准對德對奥和約故恊約國中之兩國今已簽定凡爾塞和約豫料本星期内法國亦將批准之於是該約即可發生效力 
　　七日巴黎電和會各界預料日本將在十月十五日左右批准和約 
　　七日巴黎電此間和會各界謂美國雖反對要求德國交出戰時違法之人員而英法比三國已按照和約戰爭責任條欵草定名表聞將於一月之内交與高等議會法國名表中共有百餘人之多 
　　七日巴黎電高等議會以德國關於撤退波羅的軍隊事之覆文不能令恊約國滿意已囑福煦上將再致牒德政府徇德之請由恊約國與德國合派委員團强制實行撤兵但稱此舉將附有條件德政府不得諉卸責任自某日起須止發波羅的消納軍隊之餉糈牒文中並將通告德國恊約國於此項要求未依從以前决不取銷所施之嚴峻計畫高等議會决議派員駐維也納辦理供給奥國糧食事宜又决派恊約國國際委員團赴西里西亞上部監視煤礦出産事宜 
[歐美罷工餘聞]  
　　七日芝加哥電昨日英第亞拉州加里地方有罷工之鋼工二千人列隊示威旣而當道即在該處及東芝加哥宣布戒嚴令加里地方因國民兵不能控制大局故已駐紥常備兵千人 
　　七日巴黎電巴黎至愛太路線之用人未先商諸路工聨合會遽　法　其他路工立　决　應否要求除自下之酬金外再將工資增加一倍每月工資至少須八百佛郎 
　　七日倫敦電運輸部稱昨晚鄉間數處因路工未即上工故一切稍有困難車務之秩序旣亂各工人自未能立即上工大約今日可以恢復原狀 
[各國近事記]  
　　七日柏林電維也納消息匈境羅兵已開始撤退漸由匈兵代之英兵一千八百人已開抵匈京意兵二千人不日亦將開抵此項軍隊皆將於羅兵離境後擔任警務 
　　七日瑞典京城電里伐爾消息羅齊安柯將軍對過激軍所取之攻勢可保順利進行自彼斯柯夫至彼得格勒之鐵路已經截斷故過激軍沿各道路退走殊形困難 
　　七日倫敦電現有十一人要求應領發明坦克戰車之奬金法庭已召各證人研訊一切邱吉爾氏亦到庭作證謂發明不足貴而能使此器精美適用之人實應酬奬云 
　　七日巴黎電法國國會選舉大約將於十一月間舉行今已引起種種推測爲帝國傾覆以後歷次國會選舉所未有者此殆因由州投票而不由縣投票之新制所致六百縣將以八十七州代之故有選舉權者從前僅票舉衆議員一人此後可票舉多人其數以該州應有衆議員之人數爲定州之最大者爲塞因州包括巴黎在内可舉出衆議員五十四人時局變遷政黨多重行組合復古黨與社會黨尚未與聞政黨之改組但衆料某數州之社會黨將與急進黨合併 
　　七日巴黎電克勒滿沙氏宣稱大選舉告成後决計引退 
　　七日華盛頓電昨夜公報謂威爾遜總統日間殊形安適病體漸有起色 
[國外要聞]  
世界絲業之概况 
　　法國無線電社巴黎通信云柯米氏近在（經濟改革） 
一書中著有評論云世界實業自上古發明迄今仍存在者莫能與蠶絲一業相比擬蠶絲之源流不易詳考惟俗傳則以爲必於四千年前發軔於中國發明後二千年該業於是乎大盛此説是否確鑿殊難斷定蠶絲之流入日本實始於西曆紀元一百九十五年時則華人尚能嚴守製絲之秘密其時有皇室某親王將中國絲業傳至日本後更閲八十八年至西曆紀元二百八十三年日本復藉華人而通曉織綢之法時有某親王率領移民一隊人籍日本乃創設絲織廠於日本各地世俗流傳中國絲業之流入印度及中亞細亞始於西曆紀元四百十九年時則有一中國皇室公主與和闐王結婚公主下嫁之際冒生命之危險將桑實及蠶卵藏匿髮内携出國境迨至西曆紀元五百年時有波斯修士二人久居中國熟習育蠶之術後奉波斯皇之命來華求取蠶種藏之竹杖中携回波斯於是育蠶之術乃遍傳於西方各國矣 
　　法蘭納氏在美洲商業雜誌中曾披露饒有趣味之研究惜未探索其源僅由十九世紀初葉述起其言曰十九世紀之初大宗蠶絲供給地厥爲近東印度意法等國在一八四○年及一八五○年之間因歐洲各國與中國通商之結果而中國大宗絲貨悉由上海及廣東兩處輸出至一八五七年日本亦一躍而爲絲貨輸出國今日仍佔世界之第一席全世界産絲額及絲業對外貿易在今日實佔重要之位置茲將法蘭納氏所草一九一六年度之法國統計及一九一七年度之各國統計列左 
　　産額日本四三九六二○○○中國不詳意國六三九四○○○近東及中亞細亞二二九三○○○法國四八五○○○美國不詳英國不詳瑞士不詳其他各國七二八○○○ 
　　進口日本不詳中國不詳意國二七六四○○○近東及中亞細亞不詳法國九七六七○○○美國三六五○二○○○英國一二八○○○○瑞士一○五九○○○ 
　　出口日本三四一六四○○○中國一四三四四○○○意國二五一○○○○近東及中亞細亞不詳法國三七九八○○○美國四五七○○○英國一三○○○瑞士一○○○ 
　　銷費日本九七九八○○○中國不詳意國六六四八○○○近東及中亞細亞不詳法國六四五四○○○美或三六○九五○○○英國一二六七○○○瑞士一○五八○○○以上所列之數均爲金鎊 
中國蠶絲之輸出雖列第二位然不可不注意之蓋日前日本蠶絲之輸出雖列第一位而生絲出産最鉅之地仍爲中國惟無確鑿統計耳中國在一九一七年輸出之生絲計一千四百萬零三十四萬四千萬磅約值銀七千九百萬元重要顧客厥爲法國三百二十萬磅英國三百萬磅印度一百五十萬磅日本在一九一七年輸出生絲三千四百十六萬四千磅其中百分之九十輸往法國是年日本輸出生絲之價值共逹七千八百萬元歐戰中歐洲各國之絲業除瑞士外皆受戰事之影響蓋瑞士並不産生絲進口之絲亦極少因近數年來意國之半熟絲製造品輸出甚多而瑞士遂爲絲貨出口最鉅之國矣 
　　一九一七年全世界銷費生絲總額共逹六千三百二十萬二千磅各國分配之數如下美國三千六百萬磅日本九百七十萬磅意國六百六十萬磅法國六百四十萬磅英國一百二十萬磅瑞士一百萬磅其他各國七百三十萬零一千磅美國銷費生絲之額爲最鉅約佔總數百分之二十三輸出之人造絲織品一九一七年爲八十五萬七千三百十八元一九一八年輸出之總數竟逹三百餘萬元其中以絲襪一項爲最鉅計逹六十三萬一千五百七十一打值二百八十五萬元云 
[德國財政近况]  
　　中美新聞社倫敦通信云德國財政之困難觀於其近來財政總長之迭更而可見施基佛去繼以鄧爾保鄧去代以安士布安固今日德政府中最爲能手之政治家也據安氏稱當歐戰以前德意志帝國徵稅未及二十億馬克各聯邦則約三十億馬克而目下預算明年出欵德國政府至少需一百七十五億馬克各聯邦政府約需七十五億馬克共約需二百五十億馬克祗國債一項年息約需一百億馬克傷兵與其家族贍養費又約需四十億馬克而恊約國要求之賠欵尚不在此數此項賠欵在媾和後二年間共須十億金鎊即姑置賠欵不論其不足之數尚鉅至如何用現行稅及新稅彌補之處安氏未經明白宣言然大抵祇有借債一法始足彌縫至稅源一層則擬增加與變通者如遺産稅地丁菸糖紙牌火柴各項之稅皆是又擬徵新稅如娱樂稅資産稅就中以資産稅爲尤要按照提出於國會之一新提案凡德國人民與外人之居德國境内營業者皆須徵抽此稅此由個人或由團體分别納繳惟公司須納稅之財産内除去基本金不在此例舉凡動産與不動産除家具外皆須納稅地産可由納稅人自行估值惟國家有權可照估價收買此項地産其期至一九二九年終爲止凡公司與其他團體應納稅之財産祇值百抽十稅率特低以滅免人民雙方納稅之困難個人産業惟值價逾五千馬克者始須納稅其稅率自五千馬克至五萬馬克者抽百分之十自五萬馬克以上至一億馬克者抽百分之六○三九凡家有子女二人以上者可特别減免納稅期限爲一九二○年一月一日然亦可分年繳納百分之五以三十年爲期若一九二九年終以前繳納者可用德政府證券繳付在一九二○年以前者可用各項公債票股票等並將特設一局專管此項稅務（凡不用現金納稅之事）此項稅欵用途專爲償還國債之需項預計其總額可得五百億至八百億馬克所可慮者未知各恊約能無要求移作賠欵否耳或謂但使賠欵如期交付則恊約亦决不欲干涉德國内部財政且此項稅欵分期至三十年之久其大部分所納者旣非現金恊約亦無所用之現德政府正嚴定辦法務使人民不得規避且訂專律禁人民移徙除非將本人産業一部分遺留本國爲擔保品外一律不得出境自本年春初以來德政府各項債券價格之變動表如下 
　　一月一日一月廿八日七月七日七月十六日 
五釐戰時公債九十八之五七五四之三八十八四四之一 
四釐帝國公債七九　六七七一二之一七九二之一三釐帝國公債六十四之一五八二之一六一二之一六四四之一四釐普督士公債八一四之一七二二之一七六七七十之一 
　　照一百馬克算 
六月間有一時戰時公債跌至最低之價格在七十四之下自後逐漸復原殆全由於政府宣布政策决計維持此債劵巿面所致政府因設一帝國公債公司基本金四億馬克合股者有三百家銀行而以帝國銀行爲之領袖此銀團以五年爲期其宗旨在維持政府公債之價格使不過於減跌法將各項債券購進待時機一至以之出售於本國或外國或必要時由銀團持向貨欵局押借現欵銀團可將政府公債券向貨欵局押借至巿價百分之九十其基本金由團員擔保之五五年滿期所有餘利半歸本團半歸政府又防營業損失政府尚有一擔保法戰時共債約共九百九十億馬克其中五百五十億馬克已由臨時增稅所得與戰時儲備金項下撥欵贖還其六十億馬克則因政府欲平定其價格亦已由巿上收回加以公債抽奬辦法共將公債總額減至七百五十億馬克其中一百億馬克禁止出售至若干年預料商業逐漸恢復則此銀團之重任亦可減輕蓋人民投資以購戰時公債票者皆欲化爲活動資本以圖新企業故此銀團實不可少至目下匯巿問題幾於無可解决即如上項收回戰時公債辦法亦不能解此癥結尚有一難事即政府防人民規避資産新稅擬將一切馬克鈔票加以印花此舉若行則凡中立各國持有此項鈔幣者須呈繳於當地德額事加印但此項計畫窒碍難行恐非一時所能辦到有人評論此事謂德政府殊欠遠識其足用此法以查出個人之資産固也但現在通行之德鈔數額極鉅欲一一取而加印註册費時必久（今年七月十五日通行之馬克鈔幣共四一·四八一·九○○）又擬發行臨時證券以代此項鈔幣其實亦不可能非特手續繁重費時必多且防詐僞之虞又預料一經實行徵抽資産新稅國内資本金將輸出國外乃又預定一防止之法凡一切本國及外國現金鈔票公債券等欲寄至國外均須由銀行經手該銀行即詳爲報告凡欲購外國公債劵與發售公債於外國均須得國家銀行之允准又建議恢復馬克價值此議近已通過規定凡繳納入口稅均須用金期以此稍稍限制進口貨俟馬克價值逐漸恢復後爲止目下每七十馬克值一金鎊在荷京則每百馬克值荷銀一五元又三十七零半云 
[國内要聞]  
北京通信（靜觀） 
　　民國八年雙十節之北京 
　　我中華民國自呱呱墮地以來於是八歲矣每一歲中必經過誕辰一次國人以産生之不易也於其誕生日輒設爲典禮掬誠祝賀而北京爲全國首都中央政令所自出各國公使駐節於茲尤爲中外觀瞻所係故其於懸弧之日不惜極力鋪張以鼓舞京都市民之興味其意固有在矣但民國誕生而後遭家不造丁時多艱柔弱之軀實未易遂其滋長是以一回溯七年之經過則知同一生辰同一典禮而榮枯盛衰殊不可以概論其在元年袁世凱以臨時大總統資格謬欲與國民黨首領交歡以爲次年正式總統之預備是時孫黄輩先後來京國民黨人與共和黨人亦競以國家初建引爲已功是以此次之國慶典禮特爲隆重琉璃廠一帶人山人海甚囂塵上黄克强賀聯並有漢水湯湯願無忘去年今日之語此適如富厚之家初生麟兒剛到週年舉家歡喜親朋來賀宜乎演劇讌會樂不可支也至二年則民黨勢力大衰進步黨未窺破袁氏野心方極力擁護舉爲第一次總統以新邦降生之日爲正式總統就任之辰雙十節之名稱由此而起故此次典禮較之元年尤爲隆盛蓋不僅視爲中華國慶且視爲袁氏家慶也三年十月照例舉行僅保常度至四年則中華民國氣息奄奄朝不保夕故雙十節之典禮幾於無人提起蓋都門以内帝議方酣民國運命不絶如縷故不欲再爲垂死之人致祝賀之虚文也五年則民國復活黄陂適當大任六年則共和恢復合肥方握政權七年則第二次元首易人東海適於是日就職事有特别原因故人懷特别觀念此三年之雙十節其鋪陳典禮外表皆爲可觀至於本年雖國家政象如故但和平未能實現統一遽遥無期財政異常拮擺外交未有結果故政府對此國慶遂亦無興味可言不過照例舉行約如三年之景象已耳惟今次雙十節中之北京若政界若商界若學界則不無可紀之事實特述所見聞爲國人告（一）雙十節之北京政界自靳氏就任代理國務總理後據一般人士推測咸謂靳氏與某派積不相能勢成氷炭去年今日該派方挾其全盛之勢操縱新國會舉東海爲第二任元首一年以來縱横捭闔支配全國大政亦可謂極政黨之能事矣今一旦被擠於靳氏勢力驟衰無異秋風黄葉觸景增愁當亦不勝今昔之感中央財政十分困難實不始於今日蓋龔氏在位數月已無日不仰屋興嗟靳氏繼任總理李氏暫攝財政雖無絲毫實力而却覺局面一新節前絶大難關尚可勉强度過鹽稅餘欵再三交涉已允分交其他小借欵亦先後成立數處至於各部院九月俸給大都發出司法教育素以窮部稱者此次亦均於月前發給旦有現銀五六成之多大约在節關之前各機關無論如何必當設法發給一次也據聞此次國慶不事鋪張揚厲者實由於財政困難故前經國務會議議决辦理之際力從節省是以較之去年熱閙程度當必減去一半卽各處結綵牌樓亦較昔爲少惟各部院司員請奬勳章與升官進级尚如往年一樣耳照現行法令所規定每一機關請奬勳章者不得過十人限制旣嚴希冀者益衆所幸尚有參戰奬案可以容納許多大約與參戰有關係之員皆可揷入一名矣勳章爲獎品之最高者如不可得尚有保升簡薦任再不得尚有進級與奬章惟進級必隨以加錢各部院當茲窘境限制特嚴亦未易逹此目的也 
（二）雙十節之北京商界今年雙十節與往年有特異之點焉即中秋節在其前舉行文官高等考試期在其後相去益甚邇也往年當舉行較熱閙之國慶典禮時社會游人極衆公家需用物品亦甚夥巿面頗呈一種活潑之象因社會購買力甚大故商業上可賺之錢亦較多今此雙十節不能如去年之隆重社會亦不甚注意所幸值中秋節之餘購物者出游者紛紛不絶秋高氣爽興味倍加城内如中央公園城南如新世界游藝園等處無不車水馬龍肩摩轂擊大有萬家空巷之勢商業社會如茶食店飯館旣可以利巿三倍勞動社會如人力車亦復收入甚豐頗足以助雙十節之興趣至於文官考試已定十三日行甄録試十八日行第一試預備應試之七千餘人現均齊集都門聽候臨時入場此七千餘人者對於北京巿面不能無所影響卽對此雙十佳節亦足以增一種點綴矣從前縣知事考試時投考恒在一萬人以上大都來自外省平均每一人消費八十元於北京巿面合計已有十萬元在最短時期内忽有此八十萬元之欵分散於商業社會則活動之氣當然不期生而自生第惜此次考試人數不如從前之多耳 
（三）雙十節之北京學界北京中等以上各學校入秋以來先後開學浪靜風平原有秩序業已完全恢復但距雙十節十日之前新華門尚有代表請願之舉其初不明個中真相者動疑有都門學界分子在内及詳加考察乃知北京學界對於此次請願之事不惟不在内且極力勸其停止進行蓋此次所有代表皆來自京外與京中各學校毫無關係也據聞當初入京時亦曾派人分頭與各校接洽各校學生均未贊成就中尤以北京大學及北京高等師範兩校表示態度最爲堅决但願自今以往執政者能懲前毖後一以救國爲衷學界自不至再演奮身不顧之悲劇各校在雙十節自當一例放假停課并聞北大及其他專門一二校擬乘此假期在校内開游藝會藉以點綴國慶盛典現正從事組織第不卜能否成功也 
[北京通信（霜羽）]  
　　十日來之政績與靳閣之前途 
　　十餘日來爲靳代閣之初政靳固非以五日京兆自命者一切時局問題羣望其有所解决然而沉悶已極今以種種現象言之 
（一）總代表如何靳固非一意維持王揖唐者然總不欲逕從南方之請另易總代表其意仍待王之自辭而一任其自然之趨勢故雖李絶電獻南北總代同時更換之議而靳亦未有所决定頃詢諸接近靳氏之人 
 
 
 

Page 7

 
 
和議之進行如何據彼所言則固未十分理會有一定之辦法也然相對一方面之安系則仍主王不離滬謂未開議之時南代表可久留上海北代表亦何獨不可蓋已振振有詞矣 
（二）内務總長更迭説兼署内務總長朱深固帶安系色彩者其與靳之不相合自不待言今日北京報紙忽載有内總更迭之説調查其内容則上星期内某次閣議席上靳朱二人議論某事意見不同朱有辭兼署之意靳亦擬換他人而安系方面力爲吴炳湘推轂吴固面面圓到者東海已無不允之意而靳以安系推薦究抱疑團以故此問題旣發動而復停頓 
（三）新機關之取消龔代閣時代有統一會議及政治討論會之設旣以抵制公府之各委員會且爲安系中人參與政治之關鍵蓋統一會議自總理及府院秘書長外以徐樹錚曾毓雋及兩院議長秘書長組織之政治討論會委員八人而梁鴻志鄧鎔鄧邦述等皆係安福分子也靳氏就職之第二日即下院令將统一會議停止昨日又下院令將政治討論會停止其告郭則澐之言謂爲國家辦事不能專爲取悦政黨論者謂靳氏之不敷衍安系實於此表見之 
（四）軍事恊定能廢否此固靳代閣之大政方針其未代閣時已由陸軍部提出意見於閣議且就職以後對於西南方面復有非正式之表示又商之段氏段亦已活動蓋已在進行中也然彼所恃以交涉者爲丁錦前次私詢意見於阪西遭其駁回已爲失着近日派丁赴日觀操亦爲交涉此事然丁錦能辦成此絶大交涉與否外交界甚以爲疑而日人方面則謀所以繼續此恊定之效力者已異常活動徐樹錚派又爲擁護恊定之人故自今觀之能廢與否之關鍵未必在段與靳也（五）財政問題此爲今日之最要務如財政無活動之餘地則靳閣之時期必難久長日前最希望者爲二千四百萬之墊欵上月三十日日本閣議已决定單獨承借矣然英法方面不表贊成故此事又成畫餅交通系固與靳接近者其就職前之二日曾親訪周自齊乞其援助頃聞周氏已代向美商以五年公債押借三百萬然繼今以往如何籌畫尚未可知蓋非籌有巨欵不能維持軍政各費也　 
（六）北洋聯合歟此爲今日北方之大問題靳之上臺固以其自身歷史爲段派而接近馮派者欲藉此爲聯合之機適馮河間在京已得其援助之允許故惲寳惠張調辰等奔走中部甚形活動然馮段兩派聯合之事索其效果則殊渺茫即河間與人言及亦謂對於段氏不過略可談話尚未信其能澈底覺悟而馮氏之十五十六兩師擬裁撤糧餉局改隸陸軍部則交涉至今尚無結果而直隸於公府之説仍占優勢於以知實際聯合之不易也 
據某要人言靳氏上臺以來所最努力者爲（五）（六）兩項蓋認爲彼之立脚點此一得手其他各事始可推行否則反對派耽耽其旁終不免從而倒之故和議問題乃反若不暇顧及也然靳氏到院時間甚短又沉默寡言雖院秘書長亦不測其中之所有惟彼所恃爲智囊之張志潭氏實富有謀略將一切仗其策畫耳 
[關於和議之京訊]  
　　南方首領近日屢次電致中央大率仍爲反對王揖唐者日昨政府曾復各首領一要電大致解釋中央謀和苦心且述最近所擬於條件上讓步之宗旨堅請各首領拒絶激烈派建言對於王揖唐接待更謂如肯定期開會其他問題均可退讓半勿堅决固執云云 
西南各首領又致電靳代閣略云執事繼龔代閣任後南方已經致電歡迎足可證明西南對於北方决無挑剔之意且有積極謀和誠心第中央不明各界反對王揖唐之真相對於南方要求更易總代表迄未置意殊屬近於專斷請即轉將斯旨訴諸東海尚希猛省反對者係出全國多數公意並非專在南方云云 
靳雲鵬電致上海王揖唐略謂此時西南對於執事雖未承認然中央所接報告則云南方並非絶對與北方爲難不過碍於激烈派不得不與北方反對况其内幕凌亂尤較北方爲甚嗣後隨時请將所擬進行要點賜示並請應持堅忍性質無論南方如何反對不必置意以示不撓 
馮河間此次來京雖經各界请其擔任調席但因大局頗難著手迄未完全承允惟昨日又由東海派員與之接洽聞河間曾請添激張季直出爲調人蓋爲張氏極得南方贊成如能邀同意再請黄陂出山襄助和局 
江蘇督軍李純現因和局問題特派其介弟李馨少將出京向政府陳述一切重要事件聞李於昨日（七日）上午十一日赴集靈囿晋見東海面陳乃兄對於唐總代所抱之主張以及疏通唐氏所得之效果並呈遞李督與總統禀封一件彼此茗談一小時餘始辭退 
王芝祥日前奉命赴兩廣疏通謀和意見抵滬後正值各界羣起反對王揖唐故王氏滯滬三星期代王揖唐疏通迄未奏效是以不便再往兩廣特於昨日（七日）十二時十分京奉車回京報告滬寗最近情形和局前途愈趨愈遠絶非虚言矣 
[北京之代表消息]  
　　被捕代表之近况政府前今京漢局掛車三輛預備押送請願代表出京現又改變方針因各代表宣言不逹目的不止深恐回籍再來故决定拘留不送今早（七日）傳諭將所掛專車取消又江蘇李督軍電致政府略稱六省請願團代表赴京請願出於熱心愛國實應特别優待俾示採納民意之不虚今竟拘留代表於警廳殊屬非是應速設法開脫免失民望云云未知政府將如何結束也 
　　發現冐充代表團日前外間卽有山東督軍更換之説當時爲之運動勳者各出其新鮮方法徐以大局未定一動不如一靜風潮乃弭前日東城某處料理屋内忽又有自稱所謂山東公民代表者集合三十六人爲馬某大爲活動當時擬出十條辦法控告張樹元並竭力稱頌馬良功德並託某雕刻家允諾琢成圖章三十六副限於本日交付並由某商介紹某旅店保戳以爲進稟之擔保云云現在山東代表到京方堂堂正正向政府請願而若輩乃利用機會以遂其私可慨也 
[京華短簡]  
　　鹽餘三百七十萬業於日昨提撥政府收得此欵節關雖可敷衍過去然一切開支尚屬不少日昨又由李思浩及張弧分途向銀行團方面交涉疏通要求將鹽餘欵項借墊一百萬元在一星期内交付銀團聞亦有允意據財政界最確消息九月份鹽欵由銀行放回者實有三百九十萬元其用途已由李代部長與張財政次長分配妥協以一百萬元充京内外欠發軍費以一百萬元充秋節後維持巿面金融及收買中交票之用以六十萬元充中央政費以二十萬元補發參衆兩院經費其餘一百十萬元撥歸臨時特别支出項下備用 
自參次控案發生後迭經各報記載内容和盤托出因此某次長大爲恐慌雖極力倩某要人等斡旋一切而案證具在恐難掩飾蓋其最要之點以押放本年某某兩月月薪致該部人員羣情憤激是以援引報銷不符轉而查明調查費一項二年以來虧欠三十餘萬元之鉅該部員等以其數多不符釀起風潮此發生控案最要之原因也昨聞某次長一星期來已不到部刻正造作報銷約有二十餘萬元仍差十餘萬元無法編製並聞有將此案過失委諸某科長之説某次長個人地步尚可轉圜云云究竟能否生效則不敢必 
昨日閣議海軍仍未出席於先期派員到交通部接洽處分敵艦之爭議會同提出互讓辦法三條於國務會議内容（一）敵艦共十一艘以二艘作海軍運艦之用（二）以十一艘暫歸交通部將來是否設立航運公司抑另行出租所得收入以三分之一供海軍部作還積欠其還清後亦准海軍部作爲其他經費（三）如軍事緊要時海軍部得隨時調遣此項輪艦以上三條當即通過所有從前原議變更其一部聞海軍總長已示滿意大約禮拜四便可出席閣議也又萬國紅十字會請頒令募集經費案結果交内務部提倡募捐未便明頒命令又民國五年公債定期還本可决議畢靳又復南寗譚浩明丹麥顔惠慶皆例行酬答文字不贅 
福建第二師師長臧致平業已來京即於七日上午晋見靳代總理陳述下列事項（一）閩南防守情形（一）閩西閩北清鄉與防守計畫（一）軍餉積欠一百二十餘萬元彈藥存儲無多均請迅爲撥發 
黎元洪近擬創設武漢大學所需經費擬與鄂中當道商籌原辦商股京漢路退捐餘欵約三十萬及交通部撥鄂之米釐捐欵約八十餘萬爲基本金米釐捐欵現爲武昌國立高商校用惟該校旣屬國立性質當然不能動用地方欵項故鄂中各要人主張爭還如再不足時即以私欵補助聞已派饒漢祥氏前往鄂省與王督接洽並擬該校成立時即任饒氏爲校長現正積極準備今冬明春間即可見諸事實 
今年雙十節總統已傳諭停止大閲有某君談及總統今年親詣祀孔而停止閲兵與從前各總統相反殆有偃武修文之意耶 
[新銀團與借欵談]  
　　中美新聞社五日京訊云有一華人財政家與北京政府接近者談及新銀團事據云中國目下旣全恃外債爲生活議訂此種借欵却須十分慎重歐戰終後各國對華皆取外交經濟政策故新銀團之各銀行家所欲加於中國之條件較前更爲嚴酷按照新銀團之條件該團第一大借欵一經墊付後外國銀行家即對於中國財政有某種監督權甚至要求管理中國財政是故政府應速召集全國各財政專家討論對付新銀團之切實辦法不可再遲未經詳慎研究之前不宜有所動作政府亦不可領受任何損害國家主權之借欵云云此財政家之言足以代表今日政界一般官員之意見彼等之所以持此意見半由天然不願見外人管理中國財權以表示中國官員有理財之能力半亦由日人從中挑撥所致當新銀團之説初起時雖即遭某督之反對然華官與人民就全體言實贊成之假使銀團計畫自始即認真進行則未必不已於夏間成爲事實今聞日人運動之結果及安福報紙之攻擊政界與民間之反對漸覺僵硬換言之日本乘其向來對華政策之故技一方面在巴黎贊助新銀團一方面在中國則竭力破壞之其運動實大有效力據此間一般意見謂新銀團恐竟無實現之希望當此政府財政萬窘之際日本又乘機自薦願借二千四百萬元分六個月繳清第一期在中秋節前交付政府與一般武人自然歡迎此經濟助力故北京政界目今受日本勢力之支配可謂更甚於前尤奇者此二千四百萬元之借欵據迄今所知竟無保品或者另有密約訂定抵押之物亦未可知亦有謂日本如無抵押借欵見好於中政府則其精神上之勢力將更大北京官員亦多知中日間經濟糾葛之危險但迫於事勢不能不借日欵據彼等之意西方各國不允於南北統一之前貸欵於中國實益使北京政府不能不以任何條件求助於日本云 
[天津聯合會開會紀]  
　　天津各界聯合會於七日下午五時餘開評議會出席者爲孟震侯夏芹西劉善庭王醉庭王季英戴練江王卓忱蔡貞馬千里諶志篤李之常周恩來王厚齋仍由孟震侯君爲主席夏君芹西提議對於二次請願被押者本會應抱之態度及維持之方法諶志篤報告該在押代表等之宣言無完滿之效果决不出來王厚齋馬千里孟震侯王醉生表示主張甚不一致無結果暫緩議諶志篤提議關於在押代表衣物用品宜設法接濟衆贊成馬千里主張交由執行部隨時辦理以節手續無異議馬君又報告對於國慶日學生方面擬擇相當地方自行慶賀惟希望我會亦舉行慶祝孟震侯王厚齋王醉生均主張是日開追悼會以資表示諸烈士在武昌流血成功共和之意夏芹西以是日爲國慶大典不可以國體作兒戲周恩來贊同討論終結各種表决如下（一）國慶日舉行爲有條件之表决舉手者二人少數未通過無條件有效（一）對於國慶日感想宣言書之發布付表决舉手四人多數通過（一）名稱爲共和紀念會付表决舉手三人多數通過其作法與學生同籌備員由馬千里酌派復研究許久至八時半閉會 
[張作霖報告長春交涉]  
　　奉天進行長春軍閧交涉近已完全停頓昨日某方面接到張使報告此案談判經過情形内容係將日領所提四欵全部否認其理由如下（一）原案要求巡閲使赴領署道歉一節查此次衝突地在長春屬於吉省範圍舉奉省並無關係何以須由巡閲使道歉且以起釁情由而論其曲確在日軍因先由尉田中尉帶領軍官多名闖入吉林營幕線内另派日軍三十名在附近爲作戰之準備始肇此釁事實昭然無用深辨且中央旣以命令深抱惋惜之意更無道歉之必要（二）原案請處分有責任之將校并懲辦暴行兵士一節查當時吉軍將校始終無指揮軍隊之事實不特我方之報告如此卽徵諸日本委員之報告亦謂將校各員禮意優渥即至槍聲起後亦經竭力喝阻可見無指揮之事實安能加以處分至於下級兵士業已散亡無從查得其首先開槍之人若欲不問其是否開槍概加以懲辦殊非情事之平此層尤難照辦（三）原案請懲辦該處有責任之警察一節查警察當場旣未附和斷不能因拒絶日兵闖入即謂之隨同開槍而與懲戒之理（四）原案請整理東三省軍隊並將整理計畫書先行通告領事館一節查整理軍隊屬於中國之内政未便放任外人干涉所請以計畫書通知之處萬難照辦 
[藏邊鎭守使酷待茶商]  
　　字林報九月十八日打箭爐通訊略云藏邊鎭守便近與爐城商界大起衝突其結果甚爲商人所憤恨衝突之來由於茶照捐欵之遲付鎭守使苟以尋常手續稍施壓力未嘗不可使茶商早日捐輸乃冒然施用嚴酷軍法致民怨沸騰不復尊重之矣運茶入爐之憑照每季發給一次分與經營西藏茶業之商人當此財庫空竭之時每年十萬餘兩之茶捐當然爲官場所渴待以應急需茶商延期繳付自非官場所喜但茶商領照後未必即有現資付此捐欵且捐數亦非細微間有逹數千兩者故難即日繳清往往稍寛時日茶商中不無拖宕過甚者官場乃大恚當發給第三季運茶憑照時查見第一二季捐欵尚有未繳清者鎭守使即諭縣知事催收先限五日繳清繼以銀根甚緊一再寛限展至十五天此事乃鎭守便與知事所商定而由知事轉諭茶商不意逾數小時後鎮守使忽異想天開以爲商人狡黠藉詞拖欠竟决定親自辦理當時即傳召知事但知事未在署鎮守使不稍待遂自行開堂提訊拘得茶商數人詢以欠欵若干或曰七百或曰六百或曰九百或曰四百鎭守使即以其人所欠之銀數爲處責軍棍之數商界聞此苛待敢怒而不敢言蓋爐城邊僻以鎮守使爲獨尊雖訴之成都或北京亦無奈之何若出怨言徒更遭其茶毒耳逾數日事態愈覺嚴重被責軍棍七百之茶商竟因傷喪命其人素有烟嗜不堪受此重打再被責六百下之商人亦復傷勢危迫鎮守使聞之乃稍動心亟延教會西醫爲之施救但被責九百下之茶商則尚無恙其故因當訊時有某員在側見軍棍以堅木爲之重約七斤痛打不已將傷其命乘間易以重約五斤之軍棍故第三茶商雖被打九百下然較諸前兩人被打六百七百者尚覺易於復元也鎮守使謂商人狡黠宜嚴法治之又謂僅徵收合法之捐欵而不作法外之敲索對於商人已屬待遇公允無論鎭守使此言是否有當然以軍棍施諸商人雖屬一時憤怒所致然已大失其威望矣鎮守使爲防患起見不許夜間燃放爆竹以免居民疑係槍聲致起恐慌告示頒佈後鎭守使某夜出署隐約聞有槍聲當即率兵百人荷槍出巡循聲前行直赴南門旣至則見一家方有婚事特放爆竹以迎新人不意爆竹之聲竟傳入鎮守使之耳而被疑爲槍聲致勞動長官深夜出視於是歡飲喜酒之新郎遂被扣將官裏去被笞六百次日且荷枷游街而慰之者猶謂此乃鎮守使之賀禮也 
[長沙通信]  
　　雙十節爲期已近湘督署特命木行搭建木牌樓一座於督署頭門并飾以松枝紙花等項又在教育會場搭建一同式之牌坊聞該兩處牌坊木工估價包建須洋六十餘元又聞督署已通令各機關照例籌備矣 
湘財政廳長楊從權訓令各縣知事云案查湖南籌餉公債於民國七年冬已届第一次抽籖還本及第六次付息之期比因銀行省庫一空如洗無期應付經廳呈奉省長核准將應還本公債本息暫行展緩一年已於七年十月出示曉諭並令行各屬在案查此項公債本年又届第二次抽籖還本十分之一及爲第七次付息之期就已發債票合上年未付第一次抽籖還本十分之一及未付第六次息金一併計算尚需百餘萬元當此兵燹之後元氣未復稅收減少庫帑奇窮較前尤甚何從籌此巨欵度量財力殊難設法現經呈請省長核示遵辦奉指令開呈悉查籌餉公債上年本息旣因庫帑空虚展期未還而本年又届還本付息之期當此困難更倍於前左支右絀實苦無此財力應准如擬布告一律展緩一年俟元氣漸復即行按期遞還可也此令等因奉此在各界人等旣熱心國事踴躍輸將於前亦必體念時艱於後際此財政困難已逹極點之時再行展期遞還實出萬不得已之苦衷當爲衆所共諒除布告外合行令仰該知事即便出示曉諭俾衆週知 
　　前夜（三十日）九鐘時候長沙小吴門外東車站當長武車將次售票之際赴漢搭客羣集車站是時風雨交作車站售票處候車處房屋忽然傾倒搭客躱避不及多壓埋於瓦礫中幸得逃出者約十餘人均受重傷傾倒後大雨依然受傷之人遍身血泥中有婦孺數人情尤可慘因尚示開始售票站員站丁尚無損傷者倘遲倒一二時則死亡之數必將更多斯亦不幸之幸客貨固多損壞即郵政局之郵件亦悉遭搗毁狼藉滿地直至天明始由工程處員前來勘騐當將受傷之客送入紅十字醫院診治並將瓦礫開始剷除繼續發現屍身數具至壓斃人數究有若干須俟剷除淨盡後方能明悉站下軌道亦有損壞現已修復故日昨仍得照常開車至車站房屋傾倒之故則以該處原屬臨時車站形同篷廠根基本不稳固經歷多年風雨益成飄摇之象養路員司平時失於覺察遂致演此慘變云 
[南京快信]  
　　軍民兩署通令所屬略云案准國務院儉電開本年雙十國慶日奉諭現值國步艱屯母庸鋪張繁文惟事關典制仍一律懸旗慶賀以昭典重特逹等因准此查國慶紀念祝賀典禮向有閲兵式讌會及致祭陣亡將士各事項准電前因本年雙十國慶除致祭陣亡將士仍舊祭祀外其餘事項自應暫行停止所有各界各軍隊各機關仍一律升旗誌慶放假一日各軍隊各機關軍職中級文職薦任以上各官佐仍照向例均於是日早九句鐘齊集督軍公署行慶賀禮以重典章 
本届秋節李督通令各軍事機關曁駐省各軍隊均着於十月八日休假一日各軍隊士兵應在營内休息不得外出漫游以維軍紀 
李督以西南無法疏通昨電京請别籌方法進行免延時日聞張謇亦有函致唐紹儀疏通無效唐意如北方不更易總代表决辭職 
李督乃弟李馨現充公府侍從武官前日啣東海命來寗有所接洽 
軍署日内將開軍事會議討論調防及冬防一切佈置事宜五鎮守使曁各師旅團長均列席 
鎮江關監督冐廣生被乃弟挪用公欵一萬數千元已逃滬現將經手之某科長送丹徒縣押追 
大江南報社前被陳一麟搗毁茲聞江寗地檢察廳已備文請京師地檢廳恊傳陳一麟到案以憑訊究 
前山東政務廳長俞壽璋前浙江烟酒公賣局長夏翊宸前黑龍江教育廳長劉潛均以簡任職奉令分蘇任用昨均稟知到省 
造幣廠長武濬源忽得瘋疾已赴津就醫聞財部已委王克均接充一切交代事宜由總務科長趙家望辦理府東街同春戲館昨晚被兵士搗毁今日停演 
[地方通信]  
蘇州 
　　開訊命盜案本埠憇橋巷陳冠卿家被盜砍斃孀媳孫女等情已誌前報茲悉該家除死者母女之外尚有陳冠卿之妾有家並未受傷兇手迄今未獲雖經偵緝隊到處探訪仍毫無線索王道尹對於此案非常注意已勒限警廳於三日内務將兇犯緝獲勿任遠颺縣署曾承審員特於昨日開庭將陳姓男女僕人逐一訊問據園丁邱子卿供稱荐至陳家爲種植菜蔬僅有三月與陸榮坡同臥一房此事實未聞悉法官訊以履勘房屋並無損壞是否爾等互相串謀受人銀錢開放兇徒進内答稱年逾半百不敢作非平素亦無外雜人等出入無人前來借貸銀錢與人結怨等情又提看門之陸榮坡訊問據共向在張公館服役有年於去年十一月間荐至陳家每晚前後門均歸我關閉且加以洋鐵空箱昨晚忽聞犬聲甚厲遂起身察視斯時姨太太亦由内開門出外口稱不得了小少爺抱住姨太太兩腿方知此事當命我至警區報告且少奶奶足不出外異常規矩其餘均不知情法官得供後諭令邱陸二人暫行交保又提傭婦張袁氏據供由荐頭荐至陳家僅二十天尚未回鄉家中並無人來過臥於姨太太房内必須經過其房方可出外是晚臥於房内之犬與園外犬聲相應當由姨太太聞警起身喚醒出外始見兩屍横於地上隨同姨太太走至後園見後門洞開在草地上拾獲各項金珠首飾並有鐵絲考籃一只一併携歸餘不知情云云遂命先行帶下押候復訊核辦 
　　湘城巿亦有盜刦命案湘城巿東塘地方農民錢魯卿家於舊曆本月十二日晚間突來盜匪十餘人並有女匪一人各執手槍鐵尺一擁而入時魯卿之子貫義聞警驚起擬欲越牆而遁豈知足未着地即被一守風者當胸一彈槍斃在地而魯卿自已則被盜匪用繩綑縛逼供藏銀所在魯卿不應於是將鐵尺擊破頭部流血不止足上腰部亦受傷數處時魯卿之弟雲卿扒在屋上亂將磗瓦擲下致盜匪亦受傷數人匪等即遷怒其妻錢俞氏將槍柄鐵尺向俞氏亂擊致該氏左肩腰部足部等受傷頗重直刦有二時之久方始呼嘯下船而去及至天明錢某即託地保錢伸三圖董薩惠春等報告蕭涇陸巷等處之水師並第七派出所轉報湘城警察分所報縣履騐 
[鎮江]  
　　嚴緝私造公債犯鎭郡政警各機關奉齊省長訓令據江寗縣知事詳稱上月十六日由探獲解私造民國六年内國公僨票等犯人周新全一名當場搜獲機器藥水模板等物甚夥拘獲後訊供私製民國各年公債票不諱並供出同夥共有二十名出資集股私造總機關設於上海某處製出僞票有徐某包銷等語呈請通飭前來除分行外合行令仰轉飭所屬一體嚴緝務獲究辦 
　　恊緝逸盜鎭郡日新街新和錢莊前晚被匪搶去銀洋七百元並拒傷店友曁誤擊路人致死一案茲經警察三區邏獲行刦是案之盜匪潘小二子余志慶二名解至縣署張知事訊問之下據供認聽從逸犯張小貫子行刦得贓不諱並供張犯匿跡南京下關金同興家當即釘鐐收押一面由張知事選派幹探齎文赴寗咨請該管警署及江寗縣知事一體恊緝矣 
[南京]  
　　講宗教與政治無關南京回教同人曾以山東馬良慘殺無辜同教三人議定與馬良本支斷絶婚姻及其死後不爲裏尸各條馬良閲後大起恐慌遂密托安徽和州回教徒寄居南京之馬某設法阻止聞馬得函後徧訪回教同人轉述來意同人答以此舉與政治毫無關係在教言教各憑良心上之主張且以馬良蔑視北京上海回教同人依據回經之條件尤應爲同教所共棄云云馬語塞而退 
　　李督誕辰之熱閙昨爲舊曆中秋適爲李督誕辰李督於事先已發出通啓聲明所有來賓壽儀一概謝絶而軍警政各界仍决定查照前年辦法軍界由齊鎭守使警界由王警廳長政界由胡財政廳長主持軍警界攤認辦法係按薪抽百分之五政界縣缺稅所每處攤認二十元聞約計可集得六七萬元悉數捐入天津南開大學以資補助各省派來祝壽代表以贛省爲最多其次爲鄂浙直魯各省亦均有數人本省五鎭守使曁各師旅團長除張文生未親來外其餘均於前三日到寗五道尹各關監督各警廳長全到縣知事稅所長亦到三分之二昨晚預祝李督概行拒絶不見今晨九時軍警政各界及各省來賓均着大禮服齊集督署大堂十時東海代表用彩亭二座裝置壽儀多件軍樂前導由華洋旅館送至軍署李督親出迎接祝賀禮節用三鞠躬禮第一班東海代表各督軍省長代表各省來賓第二班政界人員第三班本省各鎮守使各師旅團營長第四班警界人員第五班本署管轄各軍事機關人員第末班本署各處課人員候至十一時乃鼓樂按班入内祝賀李督立於二堂後門首答禮是日旣無堂戲亦未備席來賓無憇息處禮畢相率赴下關暫憇或即分道而散 
[安慶]  
　　新財廳長履任有期安徽財政廳長政府已簡任前鳳陽關監督陶鎔署理刻聞陶已由京赴津隨倪嗣冲同車抵蚌在蚌勾留三數日即可來皖接任代理陳廳長現已預備交卸矣 
[雜評一]  
真慶祝歟假慶祝歟（默） 
　　民國八年之擾擾者假之害也惟其假是以有帝制有復辟有再解散國會惟其假是以軍閥不能去惡政不能革而舊勢力不能除惟其假是以南與北戰民與政府戰而國内至今不能和是故今日國人欲發展民主義剷除一切阻礙改建一真民國者必須先去其假以真心真力真精神共赴此一致之目的而後乃有希望當此世界新機勃發之際能以真心真力真精神迎此新機會者而後民國乃能競存於新世界此其責豈異人任哉我一般愛國青年實負之矣 
然欲騐我青年能去假以存真否即可於今日之慶祝見之本誠摯之意立感奮之志以祝國慶是謂真慶祝不然慶祝且假更安望其能改建真民國哉 
 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
今年今日之國慶大典 
　　今日爲雙十節屋武昌起義造成共　之大紀念日除省教育會等各大團體籌備之慶祝情形已紀本報外城内外並四鄉一帶男女大小學校皆放假一天日間學商工各界及救火聯合會全體會員詣西門外公共體育場慶祝晚又舉行提燈會南北巿與城内一大　號各錢業紗莊綢緞等業皆停止交易一天海關封關一日郵務局亦停止辦公茲將昨日所聞各界籌備慶祝情形彚紀於下 
　　商界聯合會　馬路商界聯合會慶祝共和本定雙十節（今日）上午八時半在新世界會齊同往西門公共體育場昨晚該會因恐届時人數過多數勞捕房之照料乃特發通告知照各路商界聯合會請速轉知各商店内參與慶祝者請於上午八時半逕往公共體育場不必至新世界會齊同往云又各路商界聯合會第三次通告云逕啟者陽曆十月十日即陰曆八月十七日爲我中華民國成立之大紀念日稱雙十節凡我商界同人亟應仿照各先進國通例一律懸掛燈旗　休業一天共伸慶祝况上海爲中外互巿之區各國觀瞻所繫現值本會成立伊始對於國慶紀念無論大小商舗尤宜一律休息表示我商界愛護共和之誠意並於是日上午九時赴西門外公共體育場　慶祝禮除已登報聲明外特再通告敬祈公鑒法租界商業聯合會昨通告云謹啓者本會自恢復以來業經匝月因籌備未全以致未能匡收成績前法國共和紀念日本會爲聯絡友誼起見亦曾一度之慶賀茲者我大中華國之雙十紀念又届矣各處預備慶祝踴躍異常凡我寓居法租界之同胞亦當有以振作母使他人興美於前本會經會員議决舉行提燈大會以祝我永遠光榮之共和紀念並請各寳號懸旗誌慶以示萬姓共歡普天同慶明日（即十號）下午五句半鐘希各寳號派員聚於東新橋街四號提燈出發届時特備茶點愛國諸君敬希早臨乃盼請各寳號一律休業一天用表愛護共和熱忱尤所欽盼 
　　各學校澄衷中學校每值雙十節向由職教員等率領學生在大禮堂舉行慶祝典禮本届因聞各團體在公共體育場慶祝該校亦即加入並於夜間參與提燈其校友等假四馬路一家春聚餐慶祝兼爲項經方君赴歐祖餞西門圖畫美術學校昨日由校友會開會議决雙十節之慶賀辦法除上午至公共體育場參與典禮外晚間六時在校舉行化裝叙餐並有各生與各教員之滑稽畫臨時展覽會及種種餘興法租界貝勒路民生女學前昨兩日籌備國慶甚忙茲將其慶祝秩序録下（一）向國旗行三鞠躬禮（二）演説（三）擊鐘（四）向警鐘行三鞠躬禮（五）整隊赴公共體育場（六）參與游行　勤業女子師範因預備慶祝特譜慶祝歌一闋教授學生演唱純熟届時奏琴歌唱歌云飄揚國旗五色猶如燦爛明霞放出彩光萬道照着自由花回憶辛亥起義迄今八年有加當時豪傑奮起造我大中華泱泱黄帝魂重振亞細亞惟願國民精神後此更勉嘉精神何處寄寄向自由花精神何處用用保大中華 
　　政界江蘇特派交涉員楊小川君對於本届雙十節國慶紀念頗爲盡興除在大門外紥花牌樓並以萬年紅紥出之國慶紀念民四大字大廳上懸掛各國旗幟遍紥鮮花聞今日上午十時至十一時校閲商團華隊兵式禮午後接見中西來賓上海縣公署並地方審檢兩廳以及軍警各機關均停止辦公一天各發牌示仰所屬員役並各訴訟人等遵照英法兩公廨亦停理讞政縣公署内經沈知事派員雇匠在署大門口高紥彩牌樓一座中有共和萬歲四字並嵌各色紙燈懸五色國旗審檢兩廳大門口亦各紥冬青翠柏及掛國慶紀念等紙燈 
　　軍警界松滬護軍使署接國務院電云本年雙十節國慶日奉諭以現值國步艱屯母届鋪張繁文惟事關典制仍一律懸旗慶賀以昭重典等因特電等因昨經軍署分令上海軍警各署遵照代理軍使王如見定於今日（十日）上午八時在龍華操場舉行閲兵典禮昨日分令所部步兵三十七三十八三十九四十等四團長各率所轄各營長曁各帶兵士一大排届時齊集操場依次排隊站班候令演陣藉以祝賀駐泊浦江之鈞相游巡艦長董仲發君昨日諭令該艦大副劉志堯等着於今日（十日）上午九點時率同全體水手士兵齊集艙面並設國旗以便隨同恭行慶祝典禮白畫懸掛滿旗以誌紀念駐滬京師憲兵第三營張營長以雙十節國慶紀念各界有舉行提燈會之盛舉游人定必熱閙陸軍各兵士亦均放假出游上海五方雜處良莠不齊恐有匪徒乘間搶刦婦女首飾情事自應派兵游巡以維秩序昨經令飭南巿憲兵第九連吴連長於今日（十日）下午六時以後派兵分班馳往各處巡邏以資保衛　淞滬警察各區署所均奉徐廳長傳知今日應行慶祝典禮故　佈置一切升旗懸燈至對於地方防務亦已分别擔負巡察以防宵小竊發 
　　南市南巿各店舖一律升旗懸燈縣商會内廳已陳設一新預備茶點歡迎來賓 
　　閘北閘北警廳司法科今日亦停訊一天四五兩區　署所警正警佐因商學各團體舉行提燈會凡經行各各馬路特飭崗警加意照料以維秩序偵緝隊隊員恐一般小偷扒竊乘間施其故伎特派通班隊士分頭巡緝 
　　　公共租界公共租界大商號除均休業一日並至公共體育場舉行慶祝外晚間則更加入各學校聯合會舉行提燈大會而虹口一帶之絲紗蛋等廠亦於今日停止工作同伸慶祝故各該管捕房捕頭已預飭中西探捕加意巡邏以免匪徒滋事英美代理總巡張生氏以今日爲中華民國國慶紀念聞　商家工廠大都休業租界内游人勢必熱閙深恐人衆擁擠昨特通諭各捕房捕頭加派中西探捕妥爲照料 
　　浦東浦東爛泥渡第九區救火會張家樓商務體育會等各團體及淞滬警察三區各分署均已預備升旗懸燈於今日上午九時舉行慶祝典禮沿浦一帶華商廠棧各大商店亦均在預備慶祝佈置一切昨三區曾署長傳諭長警前往各碼頭勤加照料以保安寗 
　　救國志成團上海救國志成團因國慶在邇亟宜籌備於昨日在事務所邀集職員開茶話會因主任另有公務由許宏鈞代理主席述明國慶典禮之可貴及該團是日應取何種程式當經討論終結是日會所除遍紥松柏懸燈結彩外下午二時起至五時在該團特請宣講團演講國慶之原因及愛國之真理並招待來賓晚間六時團員舉行慶祝提燈游行街巿並已通告各團員矣 
　　羣學會小南門外中華路羣學會執行部長分致會員團體云敬啓者雙十節本會與省教育會等十餘公團在斜橋公共體育場公祝國慶是日除上午行慶典及游行外下午備有各種餘興并由本會音樂會雅奏崑曲届時務請到塲參與盛典至紉公誼 
　　女青年會女青年會道德部昨致該會員通啓云本會訂於國慶日星期五午後三時半開國慶會敦請陳鐵生先生演講（國民對於救國之方法）先生之道德學問久爲吾人所欽仰是日必有一番偉言讜論益吾同人届時務希蒞臨勿失良機是所盼禱 
　　各醫院今日本埠各大醫院如麥家圈仁濟西華德路同仁愛文義路廣仁寳隆西門婦孺等醫院均爲慶祝中華民國國慶停止門診一天 
[旅滬美人之友誼]  
　　今日爲國慶雙十令節旅滬美國人士以中美親睦素敦希望中國之稳固與發展爲友人者共同之心理故决於此次雙十節表示友好之誠意一律懸旗慶祝云 
[商業公團通告開會]  
　　商業公團聯合會致在會各團體函云敬啓者時局重要本會定於十月十一日即陰曆八月十八日（星期六）午後四時開幹事評議大會届時務希台從　臨共同討討論無任盼禱 
[商帮恊會常會紀事]  
　　旅滬商帮恊會前接報關轉運公所來函略謂近有奸巧之徒組織同豐昌報關行專裝劣貨查有貴會範圍内之客號破壞情事等語又接江西帮全體蓋章之函内稱自同豐昌組織後敝帮無人購裝别帮亦所難保云云該恊會接函後已於昨日常會之期當衆宣布僉云白抵制發生以後各帮屢經集議公决停止購裝堅持到底旣云有人破壞本會名譽攸關不得不設法阻止經衆表决再行通告各帮各號以期堅决實行免受他人指摘云云茲將通告録下敬通告者前以外交失敗舉國驚惶本會經各帮集議專以不購不裝不用爲唯一方針中間慮其不能貫澈始終迭以大義正告以免貽笑他人乃昨接南北報關公所各口轉運公所來函述稱有奸巧之徒組織同豐昌報關行專裝劣貨並調查有本會範圍内之客號破壞情事等因並據江西帮全體蓋章函稱自同豐昌組織後除敝帮可稱完璧餘皆不免購裝速請遏止否則涇渭無分同受社會唾駡等語綜觀兩函雖未明指其爲某帮某號然接閲之餘殊與本會名譽全體攸關特於本日常會由到會各帮集議僉以前此發生是議原因外交而始今外交未見絲毫解决而竟違反初衷貽人指摘但本會係各省各帮各號薈萃機關斷不能因少數人之喪厥良心而使全體大蒙其辱並調查蜀湘魯各帮及其他帮各著名莊號均堅决如初爰再議决如果復有不顧大局者經人報告調查屬實除將所裝劣貨速函指逹地點設法處　外並根據前議函請本地錢業公會轉逹各錢莊與之斷絶往來庶足以表本會之坦白也專此佈告萬望愛國愛已並愛本會是爲至幸旅滬商帮恊會謹告 
　　附上海南北巿報關公所曁各口轉運公所致該會原函逕啓者前爲奸巧之徒組織同豐昌報關行專裝劣貨劣船所裝者盡屬敝同業素來之主顧以致大起恐慌深慮日久有賓主渙散之虞不得已函乞貴會長設法糾正免遭外人五分鐘之譏誚旋蒙示復拜悉已荷通告各帮不可受人誘導以期與敝同業抱同一主義殊令欽佩但邇來敝同業調查貴會範圍内之客號頗有變本加厲更甚於前者敝同業目覩情形紛紛詰責弟等雖一再勸解而塞口防川終非善策矧新組專裝劣貨之報關行所攬　又係敝同業之主顧我拒彼迎利權獨　營葉奈何弟等復以尊示宗旨是事全憑箇人良心之主張爲勸導僉宗旨誠善但獨善其身究非清源潔流主義治標雖妙事實何裨爲此再函懇乞貴會長速籌良法總之果使不購裝於何有根本在於主動此理顯然永久堅持舍是無法務祈勿吝讜言積極勸告倘能勸使止購得成事實則敝同業斷不致妄生異念萬一貴會勸止無效縱弟等百口勸誡勉以熱誠意至無法維持心焉憂之敢乞明教藉資佩葦竚盼回玉 
　　又江西帮致該會原函逕啓者自五四風雲以來凡屬國民無不激發義憤同包熱忱一致進行即本會同人曾經公决以不辦不裝不用三法載諸議案公同遵守不獨盡國民之天職亦可爲别帮之表率也無如迄今已　五月外間熱度漸低然本會仍當堅毅到底莫使功虧一蕢近來忽聞有奸巧之徒爲報關行堅持不懈該等卽組織同豐昌報關行專裝劣貨劣船居心破壞聞之痛恨倘我等初心莫變置之不問雖有即無奈聞本會同人均在大辦而特辦大裝而特裝未免大背議章甘遭外人五分熱度之譏誚言念及此悲痛無已查得揚子江一帶祇有我之九江江西尚稱完璧如是因循當初之滿腔熱血盡付流水矣茲爲本會名譽計特請會長速　良法糾正如無法遏止則敝等全體脫離以免涇渭無分同受社會之唾駡是否立請示復臨穎迫切待命之至 
[王揖唐定期宴客]  
　　北總代表王揖唐定於本月十二日假座哈同花園宴請本埠軍警紳商各官廳凡薦任以上各職均在邀請之列惟届期紳商方面能否赴宴殊難預料 
[英美政府維持金價之消息]  
　　自歐戰簽定和約以來英美等國已積極恢復昔日之商業但現銀因戰事時損失甚巨所以銀價飛漲且將大宗金洋金條運華易銀致鎊價長至六先令四辦士大條銀價亦長至六十四辦士之外金價跌至一百八十餘兩爲數十年來所罕有昨日本埠各洋行接外洋來電謂英美兩國政府恐銀價續高金價再跌於經濟上及商業上大有關碍故急欲維持嗣後銀價放鬆金價提高一俟兩國政府商確年内卽須實行俾將國外匯兌恢復未戰前之舊價所以昨日鎊價已縮去半辦士云 
[南通紗布巿况]  
　　昨日某商人接南通紗商來電謂該處布巿不佳致紗價頓呆十二支大生魁星　貨小包價洋二百八十六元八角至大生廠之紗日内有大批開出滬紗暫爲止裝云云 
[花衣巿面之變動]  
　　紗價高而花衣價低由來已久近日花衣價已見轉機蓋本届新花歉收雖有多數之陳花留存然農人視新花異常實貴不願急急脫手於是昨日花衣巿面變爲外鬆内緊之象矣 
[稽查所騐貨留難之整頓]  
　　上海稅務總公所在十六舖大逹碼頭附近東成里口設立之陸地稽查所專稽查各處碼頭起岸之貨物由北往南騐明相符蓋戳放行乃近來該稽查所對於商家車運之貨不能速予騐訖諸多留難致商貨不及裝船裝車脫班愆期貽誤非淺各商行號均以該稽查所騐貨留難營業大受影響特聯名環稟陳卓甫所長請爲澈查整頓適陳所長先有所聞已洞悉詳情正在議訂妥章實行整頓云 
[西人祖餞美總領事紀]  
　　英文滬報云本埠西人所組織之輪流俱樂部於星期四日在法租界巴黎飯店開午餐會爲駐滬美總領事薩門斯餞行薩氏對於該俱樂部頗爲熱心故會員於薩總領事之離滬皆有依戀不捨之意與宴者甚多且互有演説云 
[將次卸任之美總領事薩門斯君肖像]  
滬杭路要聞兩則 
　　今日起開觀潮專車滬杭鐵路於本日（十日）起關駛海寗觀潮專車疉誌本報茲悉該路局長任小山本擬邀北分代表王克敏等偕往觀潮茲　王氏已先一日前赴杭州游覽西湖故任局長亦不去並悉該路車務總管以本届觀潮專車一連三天所有招待員及隨車辦事員司三十餘人未便令其枵腹　公特於上海調撥大班車一輛於昨日慢車駛至斜橋車站爲各員飲食休息之需並電飭斜橋站長將站線内所停空車一律駛至杭州將斜站軌道出清以便停放此項大班車並於此三天内將往來貨物列車暫停行駛 
　　聯運會議委員北上滬杭鐵路車務洋總管韋燕君華副總管沈成栻君奉交通部派充本届第七次聯運會議委員該會已　本月六日開議韋沈二君疊奉部電催促適因滬杭路　駛海寗觀潮專車籌備事宜頗形煩冗故遲遲未行今諸事就緒觀潮專車即於本日起　駛　韋沈二君即於本日（十日）上午七時由上海北站乘坐頭等花車連袂北上所有洋總管職務山局長　派洋副總管李绰生暫行兼攝其華副總管職　亦經局長委派總巡察楊先芬兼代 
[工部局馬夫華捕工資問題]  
　　上海泰晤士報云公共租界工部局馬夫一百七十五人於星期二日罷工請求加給工資工部局允考察其请並於大約半月内予以回覆故是日午後馬夫皆即照常上工聞小工等現待工部局之决議不即施行要求加資之舉　又聞華捕亦以現狀爲苦據謂西捕於最近四五年内增薪兩次而華捕則未得同樣之待遇華捕服役之初約重月薪十二元執役多年始升一級約得士五元有一華捕當差十九年今不過得十八元月薪耳尚有一華捕供職約二十九年左右而所得之薪金尚不若其服役年數之多華捕　養老儲金今願工部局規定華捕養老儲金之辦法者頗多其人持械華捕以爲其境遇最難忍受所得與不持械者同而　爲盜匪暗算之國並未保有壽險一旦因公殞命工部局僅給其家屬二三百元而已記者之意工部局華捕之職務情狀與其工資當可妥爲規定也 
[汽車執照之新增條例]  
　　字林報云工部局公報載有汽車執照新增條例兩條（一）汽車夫如見車客舉止或行動可疑應即報告捕房（二）領取汽車執照者須備一册填人雇車人之姓名住址並註明是否現付車資以便捕房查閲查近來捕房辦案遇有雇坐汽車付汽車實者往往無從根究其人頗感不便故有此新章之頒布蓋雇車者　從某出發地電話招車或至汽車行上車皆可録其姓氏也所難者雇車人不寫真名或任從　處發電話招車而立於門外以待之耳尤有困難者汽車夫如何而始覺車客舉止或行動爲可疑乎 
[上海學生聯合會消息]  
　　十月八日上海學生聯合會交際科特别會議到會代表十二人主席徐雲岳書記顧祖铨記録議决各案如下（一）會長咨本科派人往公共體育場招待陳介禄提議本科全體前往徐應昶附議通過（二）主席以各校代表有尚未派出者若何處置書記潘卓吾報告已函請　務科往詢可不必置慮（三）顧祖銓提議值日員是否須派定陳介禄提議以上次派定之值日員可不必更動新來各代表再行加入可也張慧奇附議通過（四）會長咨本科派一代表往各界聯合會顧祖銓當選（五）會長咨本科派一代表往電器式界聯合會聯歡大會陳廉芳當選 
[省立第一商校運動會紀]  
　　昨日（九日）本埠陸家浜省立第一商業學校在本校大操場開秋季運動大會各級選手共五十餘人運動節目分百碼·二百二十碼·四百四十碼·八百八十碼·一英重賽路及跳欄·擲鐵球·跳高·跳遠·撑篙跳·替換賽跑等十餘種運動之結果第一趙仲榮第二陸樹琛第三華訓賢由校長分給金色銀杯本色銀杯銅杯以示奬勵其餘各節前三名運動員亦分别奬賞有差此外各職教員及畢業生亦分組賽路藉助餘興男女賓來觀者二千餘人 
[川沙縣警緝獲越獄犯]  
　　川沙縣警探陶錫泉偵悉匿居虹口向爲泥水匠之浦東人曹金海係該縣監獄内判處刑期一年零十月於本年九月十五號越獄脫逃之逸犯因禀准該縣知事賴豐熙奉文來滬投請公共公廨出票發交閔行路捕房飭令中西包探將曹緝獲收押昨解公共公堂禀明拘獲被告情形請訊旋由陶警探投案請求引渡經李襄讞會同美約副領事訊據曹金海供稱名阿大高橋人從未在川沙犯案求鑒卽有自稱陸姓者到堂作證謂被告前次在川沙犯案係伊經辦故面貌辨認甚清毫無錯誤等語堂上以旣經證實該被告確係逸犯應予照章此渡判曹金海准交來警帶去歸案訊辦 
[德人行李内搜獲紅土]  
　　德國人斐德丁利克暫近由海參崴乘俄國公司品才輪船來滬於前日抵埠時經江海關華洋扦巡在該德人行李内搜出紅土五十三斤即知照水巡捕房派探何阿春將該德人連同烟土帶入捕房昨晨解送公共公廨經關讞員會同英卓副領事略訊一過判仍還押候照會俄領　廨會訊 
[湖北義賑會消息]  
　　湖北義賑會頃接黄陂縣士紳鄧福初等來函云敝鄉地處低窪大小二十餘社内瀕府河外臨大江素以水患爲災往年伏汎水由外江而入漸漲漸進已熱之榖不難搶穫惟本年府河上游决口所有天門沔陽漢川孝感及其他各縣之水直接由河府而下勢甚洶洶水頭約十餘丈一晝夜間敝鄉縱横百餘里之面積盡成澤國村落纍纍惟餘黑影樹林杳杳但覩白光人民扶老携幼憑徙不遑田禾無暇顧及其地形較低者房屋概被冲去少壯逃去猶恐不及老弱就死自不待言覩滄桑之一變憫人物之兩亡收穫旣無流離靡定而敝鄉受災所以如此其重者其理由有二一因府江出江口窄天沔各縣之水總洒一處水勢增大其理必然一因府河出江之口爲京漢鐵路所借築僅留三道橋眼洩水當水澎湃之水頭洩之者僅此小孔道敝鄉適當其衝所以被災爲最福初等親見災情實不忍覩爲此將受災實在情形報告貴會尚希施博愛之仁救孑遺之衆則感荷鴻施真靡涯涘矣 
又湖北兩長抄寄與盧護軍使往來兩電知照該會照録於下　　杭州盧督軍鑒本年鄂省水災奇重潰堤數百里以至濱臨襄河數縣被淹者幾占十分之七現在籌賑救濟其最要辦法在修築潰堤以工代賑惟需欵浩繁措籌匪易上海中外互巿富商雲集是以設立湖北義賑會請沈君仲禮爲正會長朱君葆三勞君敬修爲副會長業已開會辦理託庇貴護軍使宇下諸事仰仗護持并乞隨時賜教高雲在望無任欽遲王占元何佩鎔東盧護軍使復電云武昌王督軍何省長鑑東電悉鄂災綦重兩公饑溺爲懷在滬設立義會籌辦賑務熱心藎畫佩仰何深謹當惟力是視恊助進行以副痌瘝在抱之至意盧永祥江 
[培德學校無錫旅行紀事]  
　　舊曆中秋節虹口培德學校例假一天校長盧俾虔偕同校中員生旅行無錫是日晨七點餘鐘整隊出發全隊合學生家屬戚友等八十餘人乘坐滬寗鐵路專車經南翔崑山蘇州直抵無錫時已十點該校先已派人雇定花航數艘相待遂由水路取道梅園探吴太伯故居是處前臨太湖烟波萬頃登臨遠望極目無際游覽所至均拍照以留紀念下午六時半復乘滬寗專車返滬時已九點矣 
[滬江大學通俗學校籌設分部]  
　　上海滬江大學通俗學校總部自前月向教育部正式備案以來更積極進行一面具呈各省教育廳請其通令各縣開辦通俗學校一面在各縣鄉鎭設立通俗學校分部共二千所招聘各地同志擔任凡熱心教育者均可函索分部章程云 
[盧派督眷屬遷杭]  
　　廬浙督軍之眷屬原在北巿愛文義路旅居邇因杭垣督署之内宅已由該署副官處部署完備是以電滬者令眷屬人等於本月十二日一併遷杭 
[救濟會惠及江北孤兒]  
　　中國婦孺救濟會徐乾麟昨日因江北如臯縣立孤幼學校擬辦軍樂藉以安揷無數孤兒之生活對於學校亦多稍資津貼惜困於經濟購置樂器需欵甚巨事爲徐君所知乃捐助二百元且允由救濟會代爲教成數人以資傳習並供膳宿概不收費徐君惠及孤兒不分界限實令人欽佩也 
[綢綾染業公所之臨時會]  
　　本埠綢綾染業公所前日開臨時大會由主席葉志鏞宣布開會宗旨略謂我業近歲以來對於藝術上頗見進步鄙人極爲欣慰惟鄙人之希望不第在同業之利益更在中國之實業查歐戰告終各國實業競爭極烈我染業與絲綢二　恒有連帶關係實爲世界需要品之一近來吾業所染綢綾色樣日新月異非有美術之智識不可某國以巨大之資本來華設廠實爲吾業勁敵幸同業中有力者能逐漸改良力圖抵制挽回利權良非淺鮮所慮者顔料價格尚難低廉成本旣巨獲利非易且我同業對待客家素尚遷就結算賬目仍循舊例分三節收結且有停染結賬之陋習鄙人對於此項規則極不贊成是以近已取銷惟每逢結賑之時在體諒客家無不逢節付清然亦有少數客家逢節非但不能清結甚至强制折扣於是吾同業萬不得已發生停染問題本節染賬萬一不蒙客家見諒任意尅扣不能清結者爲保我同業血本起見亦惟有一律停染云云散會時已鐘鳴七下矣 
[官中索取登録稅之徵求同志]  
　　本埠各團體曁商會等接武進四鄉公所函云逕啓者蘇省各官中甫經招充成立忽奉部令取消而財政廳不顧部章原定營業十年期限祗議未滿六月退還稅銀事理之不平莫甚於此敝邑各牙商前已迭次籲呈縣署轉請發還迄未有正當解决日前見滬報載浙省官中取消後登録稅銀已奉財政部核准按年發還蘇省事同一律惟事關大局非一縣所能挽回擬聯合各縣公團公電省部請求援案給發如荷贊同即乞開示銜名以便主稿聯銜電陳幸勿稍稽是所至盼 
[北河南路火警]  
　　昨晨五時許虹口北沔南路七浦路附近五百九十七八號門牌戴春林香粉店内不知如何忽然火起霎時冒穿屋頂延燒五百九十九號趙順興鐵車縫衣店六百號復新洗衣刷染店及五百九十六號盈康烟紙店之樓面捕房得報立即知照救火會中西隊員各編皮帶拆屋等車到塲澆熄共計燬屋六間事後該管捕房捕頭因起火之家保有險銀已飭探詳查起火情形復候核奪 
[中華路之火警]  
　　前晚十二時十五分南巿大南門中華路南首竹子衖業賣魚之高江順家因焚香斗遺火登時冒穿屋頂經救火聯合會鐘樓鳴鐘四下告警告區救火會驅車前往奈中華路係新闢馬路尚未埋設水管龍頭以致無從取水旋山各會員將貼鄰平房二間拆毁得以撲滅損失無多惟該衖係不通衖起火時住 
 
 
 

Page 11

 
 
居該衖之男女老小甚爲警慌茲悉救火聯合會對於中華路水管龍頭及不通衖善後辦法已提議籌劃矣 
[失火即熄]  
　　閘北大統路安祥里劉蔣氏家前日失火即熄經四區顔署長傳該氏訊問據供因炊飯遣火於柴草内所致判從寛斥番釋 
[仁生改送棲留所留養]  
　　管理虹口塘山路二十五號門牌濟良所分設幼稚所事宜之西女士蘭姆查悉八月十二日由三百八十八號印捕在北河南路查獲迷路送所留養之仁生年十六歲已經成丁與幼稚兩字不合故於昨晨將仁生送至公共公堂陳明前情請爲另覔適當所在收容中西官諭將仁生送棲留所留養候查傳家屬認領 
[引渡吞欵潛逃之鎭關督司賬]  
　　揚州人冐立柱（即冐子磐）向在鎮關監督公署爲司賬近因串吞公欵洋一萬八千四百三十元案發逃滬匿居公共租界漢口路惠商旅館經丹徒縣知事偵悉於前日備文派警來滬報請老閘捕房加派探捕恊往將冐拘獲帶入捕房押至昨晨解送公共公廨請究先由中西包探上堂稟明恊同來警將被告提案情形繼據來警蔣坤持文投訴被告係由已獲同黨陳左臣供出要求准予引渡等語經俞襄讞從稟商之美丁副領事判冐立柱准交來警帶同歸案訊辦 
[汽車撞傷行人兩則]  
　　昨日上午有某號汽車駛經派克路撞倒寗波人陳根發腿足受傷由新閘捕房一百六十八號華捕到來抄録汽車號數另雇車送受傷人往醫院醫治一面由捕稟報捕頭查核又昨日下午有某號汽車行駛黄浦灘路撞傷江北人唐金祥跌倒於地經老巡捕房八百十四號華捕瞥見前來抄録汽車號數另雇車送金投醫院醫治據情呈報捕頭候示 
[晉人認領尸骸]  
　　陰曆本月十三日夜浦東隆茂棧後面小浜發現無名男屍具經該圖地保報由上海地方檢察廳委員騐明查無屍屬判由善堂棺殮等情已誌本報昨有山西人某甲渡浦前往認領當經地保陸佩生囑其述明死者年歲籍貫所穿服式稟請檢察廳核奪 
[查禁嫁女入廟之謬舉]  
　　浦東洋涇鎮某肉莊主陳某之女年方及笄忽於今春病故父母愛女情切請女巫觀亡詎妖巫造作謡言謂女被東涇廟城隍神賞識魂靈已攝往廟中須塑像嫁女入廟云云陳某夫婦信以爲真特雇工造就木偶一座置備全副紙紮妝奩擬於日内迎賽入廟事爲公民黄支輝等得悉特於前日致該管三區二分駐所函略謂東涇廟所供城隍神偶像係宋季李若水之像李爲歷史上忠臣之一曩日舊社會爲奬善而爲之造像今屠户之女爲城隍作妾殊屬荒謬絶倫况今之學者方倡偶像破壞而社會不倫不類之偶像反日見增多究其實皆山妖巫等造謡惑衆所致此項謬舉實於地方風俗人心大有妨礙請求飭警取締禁止以端風化而儆奸邪等因該所王警佐接函後當即嚴行查禁矣 
[客棧容宿妓女之科罰]  
　　彭道昨投法公堂控稱民人日前在法租界東新橋街借宿新民旅館由茶房朱阿四出外帶領野雞妓女到來介紹與民狎宿不料睡至夜半即被該妓女將民人之大洋二十元及衣服等物一併竊取而逸當經民人向該棧主崔洪泉理論置之不聞故此報告捕房飭探前往當在賬台内抄出贓洋十餘元實有串同行爲請求訊究詰之棧主崔洪泉供該妓實係原告自已帶來住宿並非民人棧夥領來所失之物實不得知求宥朱阿四供民人並未串通妓女行竊亦無帶領來棧與彭狎宿情事求察中西官以該棧主不應容留妓女住宿着罰洋二十元朱阿四罰洋十元充公抄案贓洋給原告領去 
[太古碼頭添建棧房]  
　　自歐戰告終以來浦東太古公司碼頭外洋輪船運貨來滬者絡繹不絶營業頓形發逹原有棧房恒不敷堆積茲該公司爲推廣營業起見將碼頭浮橋從新改造所有漲灘雇工填高另建棧房數十間以免貨物擠軋現房料已經運到約於本年舊曆年底可以竣工云 
[指控嚇詐案註銷]  
　　陸順山指控顧子良杜老爲徐桂生等嚇詐現洋八十元並逼立借劵洋三十元等情由捕將顧等三人提解公共公堂訊判被告各交一百元人洋並保在案昨晨由廨復訊據被告代表律師上堂聲稱原告與代表律師臨訊均不到堂原告所控理由並不實在是以不到應請將案註銷中西官得稟以原告與其代表律師臨訊均不投案遂判將案註銷被告開釋 
[種花傭累及薦保人]  
　　江南海軍造船所打樣英人安逹麥根（譯音）其住宅在南巿自來水廠附近前憑在半淞園爲種花生理之陸新樓保薦吴祥生到宅種花嗣因吴作事不妥由該英人辭歇臨别時吴點交一切物件少交各處門上鎖匙二枚據稱遺失無踪該英人亦不深究不料日前安逹麥根宅内忽失竊各式擺投銀器十一件計值洋五六百元四處找尋在後園草地上拾得吴之衣服一件衣袋内有原贓鎖匙二枚急向薦保陸新樓根究不能交出吴祥生乃報由二區警署杜警正飭警將陸拘案着送警察廳發科訊供限日將吴交案茲因陸挺押不交昨午函送地方廳請究下午由檢察官提案預審失主遣侍者張家祺爲代表到廳稟請究追贓犯並投案伸訴一切陸供詞推諉問官判張退去陸還押仍着將吴交案訊辦方可脫累一面由該失主開明失單復函請英法各捕房一體帮同查緝 
[過犯搶攫珠花]  
　　常熟人凌阿林前日午後在南京路攫取婦人華薛氏珠花一朶圖逃經氏喚捕追獲人贓一併帶入捕房昨解公共公廨經中西官訊知凌係過犯判押西牢二年期滿遂出租界贓交原告領去 
[攔攫金壓髮之押儆]  
　　婦人柴邱氏前日行經虹口西華德路被匪徒三人攔攫去髮髻上所戴值價十四元之金壓髮一支經路人陳廷才夏記卿及一百九十五號印捕帮同追獲寗波人樂生發一名帶入捕房押至昨晨由包探薛正昌將樂解請公共公堂中西官質訊之下判被告押西牢十四天示儆 
[携帶煙土罰五十元]  
　　魯人徐惠波日前身藏烟土十餘磅行經法租界巡捕見其形狀慌張上前盤問言語支吾當即將徐連同烟土一併帶入捕房諭令交保候訊昨日傳解法公堂請究先據捕頭上堂稟明前情並將煙土呈鑒詰之徐惠波供民人向在某輪船爲水手頭目現因告假六個月至原籍家中探望母親惟母親素有烟癖故在海參威購得此項烟土擬帶至家中給母煮吸並非販售請求查察並延律師代辯一切當經代理讞員陳君向徐詰曰旣回原籍何以行李全無徐語塞中西讞員會判着徐罰洋五十元充公烟土没收 
[茶館聚賭之薄罰]  
　　閘北四區巡官李壽山在談家橋某茶館内查獲聚賭之黄陽林黄阿三陸吉升戴阿寳顧金濤陸佩福朱阿大等七名解署候訊已誌前報茲悉此案業經顔署長提訊判各罰洋一元以示薄懲 
[冒騙紙牌禁押三月]  
　　洋貨掮客王益生先後冐騙南京路全昌祥天津路恒和祥金隆街振昶泰等洋貨號内值洋五十六元之外國撥克紙牌十侂打變價花川被控捕房於昨由探將王拘解公共公堂請究即據中西包探上堂稟明前情並據受騙人沈源昌沈本源張萬來相繼投案訴明被騙情形訊之王益生供稱與原告等均有賬欵往來並非冐騙中西官核供以供證確鑿未便推賴判王押西牢三月 
[已歇電車司機不購車票]  
　　法商電車公司洋人昨投法公堂控已歇司機人俞阿成自停歇後屢乘電車不給車資且於前日將搭客某甲所置在車邊之月餅一包竊取而逸正在查緝時俞於前日又乘電車不給車資被查票員楊鳳岐查悉扭案請究並據員票員楊鳳岐及賣票人等上堂證明俞行竊搭客物件並不購車票情形詰之俞供詞圖賴中西官以證明屬實着罰洋二十元充公 
[私造鉛角之懲辦]  
　　閩人陳新昌林興言等在法租界菜巿路租賃房屋私造鉛質僞角使王阿二在巿混用事爲法捕房包探宋阿新孫金禮查見上前將王拘獲當在王身畔抄出僞四開數角帶王同至陳等寓所内抄出僞四開數十角及製造器具甚多帶入捕房昨解法公堂請究先據該探等上堂稟明前情詰之陳林兩人供認私造不諱王供民人祗代持至各店混用是實中西官判陳押西牢六月林王兩人各押四月以儆抄案僞四開等物銷燬 
[第二區烟酒公賣局批示]  
　　江蘇第二區烟酒公賣局昨發批示録後酒商萬生松記等爲擅劃押欵不甘承認請查案詳挽印照由呈及抄件均悉據稱押欵請領印照等情查擋案内土燒酒業萬生松記等押欵洋一千元久經發還前次所給收據已奉令註消並由第一分棧經理王修庭備具領狀具領在案何以該商等又復呈請根追且妄指本局自失售　等語殊屬不解惟欵關保證究竟有何情節姑准令飭第一分棧查復核奪可也仰即知照此批 
[滬巿工巡捐局批示照録]  
　　滬南工巡捐局批汪洽記呈爲幾圃俱荒影響肥料請求核減繳數由云呈悉查該商認繳清潔捐係屬包辮性質無論該商盈虧均不能請減前據呈稱辦期届滿賬欵難歸已據情呈准給諭續辦一年本爲維持該商起見何得仍藉口損失求减認捐察核來呈純屬砌詞嘗試殊堪詫異所請着不准行此批 
[淞滬警察廳批示四則]  
　　高少花批據呈被沈頌生藉端尋釁旣經投赴一區三分所訊明即决自無慮再生别項枝節果有不法行爲儘可隨時鳴警帶區核辦所請備案應無庸議 
　　顧元基批呈悉查本案前據該商與錢成霖在案具結除該商請繳洋四百五十元曁錢成霖認洋六百九十二元外其餘核計尚虧短洋五百元有奇經據該商等聲明出外查對賬目究應着落何人名下再行呈復措繳在案乃該商於認繳之欵則分文未繳於虧短鉅數則冀他人彌補一律豁免天下寗有是理仰速遵照前案將已認之欵提前措繳此外短數究應如何分認該商名下實應若干即着會同錢成霖查賬核算明白聲復照繳母再觀望切切 
　　朱寳慶批呈悉查兒女姻親紛爭口角爲社僵普通恒有之事惟沈龍生如果實有木棍毆打該民情事則當然違犯警法五十條一項規定應候傳訊察奪 
　　張嵩祝批據呈張嘯天　取財物藉端遠避按其心術事實殊爲可惡旣據聲明現在漢口營業應准給咨仰由該民人自投漢口警廳請爲追究可也 
[誌謝]  
　　昨承滬杭甬鐵路局惠赠觀潮劵一紙書此誌謝 
[來函]  
羅傑律師函 
　　九月二十五日貴報本埠新聞所載丁寳銓被刺案内牽涉之王保相開釋一節對於事實稍有不符茲將堂諭抄録於下以明真相（堂諭捕房聲請註銷應照准此判）他如日後查出可靠憑證仍須起訴云云毫無其説即請登人來函欄内實紉公誼羅傑律師啓 
[來件]  
　　滬杭甬鐵路開駛海寗觀潮專車廣告 
逕啓者本路准於十月十日十一日十二日由上海北站至斜橋開駛往返專車各一次其簡明時刻表列左 
　　去程專車 
　　十月十日十月十一日十月十二日 
　　上海北站開五點四十五六點十分六點三十五 
　　梵王渡開六點正六點二十五六點五十 
　　徐家滙開六點○五六點三十一六點五十六 
　　斜橋到八點四十九點○五九點三十 
　　回程專車 
　　十月十日十月十一日十月十二日 
　　斜橋開下午四點　十五下午五點卅五下午六點卅五 
　　徐家匯到下午七點十九下午八點廿二下午九點十九 
　　梵王渡到下午七點二十六下午八點廿九下午九點廿五 
　　滬北站到下午七點四十五下午八點四十五下午九點四十 
由海寗至斜橋本路雇定船隻多艘專備乘客往返乘坐每船皆標明應載人數若干人數未足時船不得開行茲請乘客注意斜橋至海寗舟行須時二句鐘至海寗東門後舍船就陸步行至鐵路圍塲僅五分鐘船由海寗開回之時間每日規定如下十月十日下午二時正十月十一日下午三時正十月十二日下午四時正 
車票包括往返船價在内定價一律每張六元票面載明何日即以該日爲有效隔日並不准退費餐劵每整張售洋二元五角如在車中零吃早餐七角五分中餐一元下午茶點二角五分晚餐一元五角除中餐在海寗鐵路圍場供給外其餘皆在車中供給上述車票餐票准自十月一日　在上海北站出售滬杭甬鐵路車務處啓 
[雜評二]  
國慶日之上海（邠） 
　　上海之於國慶日其較有興致者惟元年二年五年與今年乎當元年時人人自幸其得爲共和國民耳將如何而無忝爲共和國民與共和國民幸福之何在殆不暇深求也二年之國慶日二次革命失敗之後袁世凱正式就任之日也人懷厭亂之心而幾倖其定於一統至共和之實現與否所不遑顧也中經三年四年共和之氣味日以淡薄四年之國慶日官廳且有不許慶祝之意而人心之反動始萌洎乎帝制敗袁氏死民國復活如日再中故五年之國慶日精神爲之一振蓋至此而民心之趨向經一度之試騐而確知其定於共和矣然而政局不綱喪亂滋甚人民灰心失望無以自聊其生故六年七年之國慶日意氣彌復消沮而今年乃又大振奮夫今年之政局未嘗異於六七年其無可慶如故也然當罷學罷巿之後人人悟衆志之可用而亟欲爲實力之表示矣夫衆志之足以有成斯誠民國之真諦也而表示衆志斯亦國慶之真諦也我人對於國慶之觀念今乃庶幾得之不可謂非八年之進步也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　周謹淇 
　　自由談三字皆用當代名人字跡每星期需換一次今日係周鍾琪先生手書 
實事談 
[八年雙十日之金銀錢價] [  邠]  
　　今日爲民國第八國慶日八年間之可資回朔者多矣就上海言則商巿所萃惟滙兌率與物價最耐尋味焉茲元列先令之比較如左（本日巿價見本報第二張商情攔内不複列下同） 
　　民國元年十月十日　二先令六辦士六二五 
　　民國二年十月十日　二先令八辦士七五 
　　民國三年十月十日　二先令三辦士五 
　　民國四年十月十日　二先令四辦士三七五 
　　民國五年十月十日　三先令一辦士 
　　民國六年十月十日　四先令○五 
　　民國七年十月十日　五先令二辦士五 
　　就右表觀之則三年之金價最高四年亞之而五年以後則每年增多一先令愈近今而愈驟矣蓋三年份之今日歐戰猶未久也交戰國之金融絶未有破綻之痕跡而一般社會對於戰事之觀測咸謂决不致久延金幣之信用未墜則金銀之比價當然不致變動就世界金融言固如是也若就我國言則是年貿易之旺盛幾爲前此所未有滙兌自極活潑開戰以後歐洲需我之原料者或不免有所觀望而輪人我國之製造品則不惟來源未竭價值却又大增滬商應償之進口物價多而應收之出口物價少則金之需要超過於銀此亦先令縮短之一原因也延及四年尚未大變五年而後交戰國之財政蓋不能如前時矣其維一方法厥惟增紙幣紙幣愈增價值愈落金幣愈落銀價愈昻於是三先令四先令五先令六先令而莫可遏制較諸三年份幾成一與三之比例矣此八年間顯著之現象也更列標金與赤條之比較如左 
　　標金　　赤條 
民國元年十月十日　三百三十八兩　三百四十五兩半 
二同上　三百五十七兩　三百六十四兩 
三同上　四百二十三兩　四百三十兩 
四同上　四百二十九兩　四百三十六兩 
五同上　三百三十六兩　三百四十四兩 
六同上　二百九十二兩　二百九十九兩 
七同上　二百七十五兩　二百八十一兩 
　　就滬巿而言金固貨物之一種耳然金價之最高不在三年份之今日而却在四年份之今日蓋先令爲世界的銀價而標金赤條則爲滬巿的金價凡滬巿需要與存貨之多少均足以盈朒之固不能盡合於先令也 
　　滬巿銀兩與銀圓之比價是爲洋釐銀圓與銅圓之比價則爲衣牌而銀兩供求之程度則顯諸銀拆更表列如左（均以每年之十月十日本報所載爲比較） 
洋釐　衣牌　銀拆 
元年　七錢四分一二五　　一千三百十　　六分 
二年　七錢四分一　　　　一千三百　　　一錢 
三年　七錢一分六　　　　一千三百八十　五分 
四年　七錢二分七六二五　一千四百　　　一錢 
五年　七錢二分　　　　　一千三百五十　二錢 
六年　七錢二分一五　　　一千三百　　　八分 
七年　七錢三分六　　　　一千三百二十　四錢四 
　　上列三項其關係於世界者較少蓋銀本位國國内之比值與金銀比價無大關係也銀拆以三年份爲最小而洋釐亦最小足徵滬巿之銀兩銀元兩俱有餘若元年份則洋釐奇昻銀元方苦缺乏五年之洋釐尚平而銀兩則殊不充裕矣銀拆之昻以昨今爲甚銀根之　竭　滬巿所深感痛苦者也 
劇談 
[東籬軒雜綴] [  柳遺]  
　　戲園派戲責有專守在昔視之極重今則漸　於不講求之域其實支配　碼與觀者之興味有密切之關係以配不得當猶之治饌者之鹹淡不均而不適於口也金水橋與上天台汾河灣與武家坡穿揷間有類似處自不宜並見於一台即不相類似者亦不應將同類之戲相連屬都門慣例分一台戲爲三大叚（一）頭軸子（二）中軸子（三）大軸子此三者必爲武劇然有時亦有鬚生唱大軸子大軸子之前爲壓軸子頭軸子之前爲開　戲頭軸子以前之　以銷磨時閒爲主或二　或三齣不一大抵爲大賜福御果園渭水河趙延求壽等之戲頭軸子至中軸子至多隔二個戲爲中等角兒上場之時間以鬚生及青衣戲爲宜中軸子至大軸子必爲三齣鬚生戲二青衣或花衫或老旦戲一（此中有伸縮餘地或老旦戲一青衣戲一鬚生一亦可惟萬不無鬚生戲）然壓軸子與大軸子戲非名副其實者每易有閘之虞上海以末齣戲爲送客戲與此大不同矣前清末葉各梨園尚以是爲派戲之標準濃淡均平意興自佳日來此制稍弛嘗見上海某舞臺於鐵公鷄之後派演　　新大陸美景之十 
　　寒林晚照（山十九街南口望中國使館） 
　　美京各街道樹影紛披以中國使館前十九街爲最佳勝但在十月霜寒葉墮時階前落葉一經掃盡便令人有蕭寒落寞之悲去歲十月十日顧唐寳玥夫人在美館仙逝時確有此等景象（戊午十月）（一之） 
長板坡鑼鼓霞天不怕人耳　然於戲劇本身實自減　價值止都中近惟科班能奉行弗替若在大班則變三段爲二段中軸子以前無足觀也已是亦戲劇界變遷之情勢也 
雜録 
[國慶日談屑] [  瘦鵑]  
　　今日爲雙十佳節十方士女歡騰天地然今日之所以有此雙十　者實拜當年黄花岡下七十二英雄之賜　弘之血三年化碧遞櫝至今幾有更無人道漢將軍之概不亦大可哀耶醴陵傳屯艮有七十二鴛鴦詞調浪淘沙云七十二鴛鴦對舞成行金　長鎖困翺翔雙死雙飛原有願不怨風狂舊夢總難忘地老天荒悲秋更比送春忙惆悵黄花開爛漫何處山岡傷時弔古以婉約出之蓋有低徊不盡之意 
民國四年袁項城醉心皇冕蓄謀推　共和籌安會起稱臣稱階下者盈朝時則項城尚未即真也共和政府之下呈此醜象不將令華盛頓笑倒地下乎孫　媛以冶秋小詞兩首嘲之云夢魂已分入高唐隔座先傳膩語香爭不教人心骨醉一聲聲妾一聲郎柔詞脈脈意怦怦訴盡相思萬種情驀地呼郎終視覥妾身猶自未分明諷刺入妙讀之忍俊不禁竊謂爾時蔡松坡起義之聲脫不幸而爲此稱臣種陛下聲所掩則吾人今日尚安能曲踊三百距躍三百大呼雙十節萬歲耶 
四年之雙十節因袁氏稱帝大殺勝會天地間妖霧四塞即吾五色國徵亦爲之　然不光雖濂上士商仍　循　慶祝未能忘情於此日者然歇呼歡笑聲甲亦隐隐有喟歎聲矣白下陳倦鶴有螳懋花詞詠四年國慶日云一夜西風　碧樹冷雨凄迷做就江天暮如此韶光能變度楊枝尚弄妖　舞片片彩雲飛别浦不見當時解偑蘅臯路巫峽三聲清涙注多慮好夢無尋處是亦喟歎聲之一也 
吾國於光復前後其爲爭自由而死者前仆　繼殆不可　計追溯往跡並極奇烈今日之中華民國實皆諸先烈頭顧碧血之結晶體　夷考西籍其因爭自由而死最烈者爲瑞士愛國家挨拿爾温格來ARNOLDWINKCRED瑞士當十四世紀時爲奥大利所有有志之士揭竿起抗西姆自克一戰義軍肉薄甚烈顧奥軍有長槍隊拱立如堅壁不能破義軍卒亦不能制勝時温格來在軍中忽躍而前引吭大呼曰爲自由開血　爲自由開血路遂展二臂迎上奥人槍自陷於胸熱血四濺猶大呼不絶口三軍同聲和之得間前攻一以當十勢如奔馬奥軍不能支遂潰戰平瑞士卒獲自出而温格來則竟以是死矣一時詩家咸作詩紀其事英雄風概躍躍紙上吾國不乏詩人當此變十佳節其亦有感於彼爲自由開血路之諸　烈而賦長詩以咏嘆之耶 
汪精衛爲革命先進奔走十年不辭勞瘁因謀炸清監國載禮事　見執幾瀕於死其人蓋亦蓄志爲自由開血路者今則逍遥海外不爲權利之爭跡近高蹈尤足矜貴吾人於歡祝國慶之餘不可不一念斯人也君工詩文在獄中不廢吟詠嘗有詩云士爲天下生亦爲天下死當其未死時怦怦終不已宵來魂躍躍一鶯八千里山川如我憶相見各含睇願言發清音一爲洗塵耳醒來思如何斜月澹如水絶句如一死心期殊未了此頭須向國門懸入地相逢終不愧擘山無路欲何歸西風無地著蘭根未讀黃書已斷魂請語均不愧爲革命健見吐屬 
世界各國無不有國歌獨吾國尚有闕如實足爲邦國之羞當此國慶紀念日欲一歌國歌而不可得殊可慨也比見某君有自由之神歌一章頗可諷誦歌云自由之神下降兮昭我光榮兮光榮我之生兮宇宙之楨兮無量星球與之偕行兮（一解）欲生則生不生則死自由之神爲我作恥（二解）長夜有旦明星有焑自由之神爲我獨煥（三解）不忍世界之有罪惡兮誓以鮮血燦爛汝自由之花电（四解）不忍人類之有墮落兮誓以良知股肱汝自由之車也（五解）黄帝堯舜之鑿兮周公孔子之魂兮四千年自由之神兮（六解）國慶紀念之夜集同志舉祝宴酒馨花香中不妨一歌此歌聊以解嘲遠勝於箋召曲院中人聽唱十八摸小曲也 
[自由談之自由談] [  邠]  
　　十月十日古人謂不遇良機者曰數奇不偶而謂數奇之人曰畸人蓋數字之畸零者必無意味也古來歲時佳節大都以有意味之數字紀之如一月一日之元旦二月二日之踏青三月三日之上已五月五日之端陽九月九日之重陽以至二月十二之花朝八月十八之潮日胥此類也而我國慶日則爲十月十日適符此例世人咸稱之爲雙十節猶云重五重九也所尤奇者此次改造世界之大戰爭甚停戰條約乃簽於十一月十一日而和議之告成成於一九一九年何不期然而然乃如是其巧合也或曰重五重九之類歲有一日未足珍也若一九一九年者則非十九萬年後無復巧合之數字誠不僅千載一時之謂矣信若是則我紀念日之巧合者殆在民國十年乎十年之十月十日殆將爲戮民國焜焜袁球之日乎　人於今當共赴此的矣 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[社説]  
八年來之民國（冷） 
　　八年來之民國其成績之可記者唯爭與債而已爭不息故債無已以其有相致之因也爭日以久債日以多於是國日困而民日窮試觀民國之今日以視民國以前其困窮果增幾何倍耶論者不察以是咎民國然試問清季而果勝於民國者何以清季之命爲民國所革耶假使今日而仍爲清季者我知其困窮必甚更今日也此我對於民國第一之定論也謀國之徒至於今日亦多知相爭爲困窮之原而思有以息之者然不推其本而齊其未愈求其息而其爭愈甚此我對於民國第二之定論也蓋中國之所以相爭者新主義與舊勢力之爭耳此其爭不自民國始前清末季之革命即爲是也舊勢力之最大者爲清室清室旣倒乃傳遞於袁氏袁氏旣死乃分配於袁氏之徒屬所謂段馮等是也段馮之後更分散於各督軍各將領之握有兵權者即所謂今日之軍閥是也故舊　　民國紀元前一年即清宣統三年 
　　八月十六日湖北武昌兵變革命軍推黎元洪爲都督 
　　二十三日清廷起袁世凱督兩湖 
　　二十六日漢口各國領事團認革命軍爲獨立團體宣布中立 
　　九月一日湖南省城軍隊響應革命軍 
　　初二日江西九江府軍隊響應革命軍湖南岳州亦響應陜西省城亦響應 
　　初四日廣州將軍爲革命黨人炸斃 
　　初五日　貴州省城兵變響應革命軍 
　　初六日　雲南騰越廳響應革命軍 
　　初八日　山西省城軍隊響應 
　　十一日　清廷以袁世凱爲内閣總理 
　　十三日　清廷頒布憲法信條上海爲革命軍佔領 
　　十五日民軍佔領浙江省城江蘇省城蘇州府歸附民軍 
　　十六日　吴禄貞被刺 
　　十七日　廣西省城獨立歸附民軍 
　　十八日安徽省城獨立歸附民軍 
　　十九日廣東省城獨立歸附民軍佔領福建省城海軍各艦隊歸附民軍 
　　廿一日　山東獨立蘇浙滬各軍政府會攻南京廣西舉陸榮廷爲都督奉天設立保安會 
　　廿二日山東烟臺獨立歸附民軍 
　　廿六日吉林設立保安會黑龍江設立保安會　　十月一日四川重慶府獨立歸附民軍 
　　初六日奉天民軍起事舉藍天蔚爲關東都督 
　　初七日四川省城獨立歸附民軍越日端方被殺 
　　初九日各省軍政府譽伍廷芳爲外交總長温宗堯爲次長 
　　初十日各省軍政府舉鄂軍政府爲中央政府山東取消獨立 
　　十一日蒙古庫倫獨立 
　　十二日民軍攻取南京改任程德全爲江蘇都督武漢兩軍議和停戰三日 
　　十四日民軍公舉黄興爲大元帥黎元洪爲副元帥 
　　十六日清攝政王辭職 
　　十七日清内閣袁世凱委任唐紹儀爲全權代表與民軍議和 
　　十八日各省軍政府公舉伍廷芳爲議和全權代表與清代表議和 
　　廿八日民清兩議和代表會於上海英租界之巿政廳 
　　十一月一日英美法德日俄六國領事勸告伍唐兩代表速成和局 
　　初九日清諭開臨時國會公决政體 
　　初十日民軍選舉孫文爲臨時大總統 
　　中華民國元年 
　　一月一日孫總統就任改用陽歷 
　　二日清代表唐紹儀辭職 
　　三日清駐俄使陸徵祥聯合駐外各使清清帝遜位各省代表公舉黎元洪爲副總統民國臨時政府成立 
　　七日伊犂獨立歸附民軍 
　　十六日清内閣總理袁世凱途遇炸彈未傷 
　　二十一日臨時政府第一次閣議 
　　二十六日清統將段祺瑞等贊成共和聯名奏請清帝遜位清良弼爲民黨炸斃 
　　二十八日臨時參議院成立 
　　二月十二日清帝退位孫總統辭職 
　　十五日臨時參議院舉袁世凱爲臨時大總統 
　　十六日伍廷芳辭退議和代表 
　　十八日孫文蔡元培等至北京歡迎新總統 
　　二十日參議院續舉黎元洪爲副總統 
　　二十九日北京兵變 
　　二月初九日廣州兵變 
　　初十日袁總統在北京受任 
　　十一日公布中華民國臨時約法 
　　十一日袁總統任命唐紹儀爲國務總理 
　　十八日袁總統通電各省組織省議會通令各省選舉參議院議員唐繼堯爲貴州都督 
　　廿四日在京蒙古王公勸外蒙取消獨立 
　　廿七日蘇州省城兵變 
　　三十日袁總統任命各部總長 
　　四月一日公布參議院法孫文解總統任 
　　初六日黎副總統解大元帥職 
　　十一日南京贛軍兵變濼州馬隊兵變 
　　十四日南京置　守府以黄興爲留守公布留守條件 
　　廿六日黑龍庫瑪爾口兵變 
　　五月一日參議院改選議長 
　　初四日江西玉山縣兵變 
　　初七日參議院决議國會採用爾院制 
　　十三日南京留守黄興電請銷職 
　　廿二日英人進兵片馬 
　　六月一日准南京留守銷職俄兵侵入伊犁 
　　初八日公布國旗及海陸軍旗式 
　　十一日申禁私種阿片 
　　十三日山東省城兵變 
　　十七日内閣總理唐紹儀辭職外交總長陸徵祥代理 
　　十九日奉天省城兵變 
　　廿六日公布國務院官制 
　　廿七日准國務總理唐紹儀解職 
　　廿八日特任陸徵祥爲國務總理 
　　廿九日准工商總長陳其美辭職 
　　七月初三日蕪湖兵變山東德州火藥局炸裂 
　　初八日洛陽兵變 
　　初十日敎育部開臨時敎育會議 
　　十二日正式任命鄂湘閩浙贛川陜粤桂滇各省都督 
　　十四日准財政熊希齡司法王寵惠教育蔡元培農林宋教仁工商王正廷各總長辭職 
　　二十日安徽省城兵變 
　　廿六日任命周學熙爲財政許世英爲司法范源濂爲教育陳振先爲農林朱啟鈐爲交通各總長 
今軍警不准干預政治 
　　三十日一日取消滬軍都督魯軍都督 
　　八月一日浦口兵變滁州兵變 
　　初二日任命劉揆一爲工商總長 
　　初五日湖北省城軍隊因退伍譁變 
　　初十日公布中華民國國會組織法公布衆議員選舉法 
　　十一日司法部公布暫行新刑律施行細則 
　　十三日公布衆議院議員各省覆選區制 
　　十五日鎗斃湖北張振武方維安徽省城兵變 
　　十七日公布禮制 
勢力傳遞無已而新主義之與之爭亦繼續無已新主義之爭也每因無力而仍多借舊勢力以爲力者故革清命則借袁力革袁命則借段馮與諸武人之力卒之所謂袁所謂段馮諸武人者亦惟借新主義以自固其舊勢力耳舊勢力旣固則即去新主義以獨占其勢力新主義被去則又借他舊勢力以與之對抗卒之執持之點根本不相容而苟且之結保終究不能久故歷經試騐無一不始合而終離也無一不始相借而終相爭也八年以來之爭如此故欲息八年以後之爭决不當仍復如此也國人其謂之何 
[名人感想一]  
八年今日（孫文） 
　　今日何日乃革命黨員熊秉坤開槍發難清朝恊統黎元洪被迫而起革命軍於武昌之日也隨而馮國璋焚燒漢口隨而袁世凱病起彰德皆欲効忠異族殘殺同胞而剿滅革命軍者也無如黨人遍布國中響應四起遂致清朝江山不可收拾於是而南北和議之局開於是而非袁莫屬之論起時予方在偷敦從事於外交問題之解决正當着着得手舉世同情乃屢促共和國體之速定正式政府之成立欲乘時要求友邦之承認乃遷处兩月頭緒全無加以遠聞國人尚有主張清帝之君憲者予深恐革命大功虧於一簀故不得不舍外交之良機而奔馳回國以挽危局而定國本於是草創政府於南京而共和國體乃定焉維時官僚之勢力漸張而黨人之朝氣漸餒只圖保守旣得之地位而驟減冒險之精神又多喜官僚之將順逢迎而漸被同化矣以是對於開國之進行多附官僚之主張而不顧入黨之信誓三民主義五權憲法悉置之腦後視爲理想難行甚至革命黨二十年來以先烈之血所沃成之青天白日國旗亦不得採用乃改爲海軍旗而反以清潮一品官員之五色旗爲國旗矣此又何怪今日之民國竟變成訅國大夫之天下也當時予以服從民意迫而犧牲革命之主張不期竟以此而種成今日之奇禍大亂也嗚呼此誠予信道不篤自知不明之罪也倘能排除衆議獨行其志豈有今日哉今日何日正官僚得志武人專横政客搗亂民不聊生之日也追源禍始則政客實爲萬惡之魁或曰政客不死禍亂不止至哉言首蓋官僚武人不過政客之傀儡而已官僚雖惡其中非絶無醇厚之儒武人雖横其間亦不乏尚義之士惟政客則全爲自私自利陰謀百出詭詐恒施廉恥喪盡道德全無真無可齒於人類者政客政客爾之作惡已八年矣多行不義必自斃國民之公論將不容爾矣爾尚有畏禍而生悔心乎放下屠刀可以成佛否則斷無倖矣官僚武人爾能覺悟否夫爾輩多清朝臣僕在清朝之時尚不敢如此作惡專横今爲民國公僕何反跋扈若是須知爾清主有二百六十年根深蒂固之基猶有一朝覆亡之禍爾非如此源遠流長將何所恃而不恐若早悔禍効忠民國猶望可保善終也否則爾之　　民國五總統 
　　孫文　黎元洪　袁世凱　馮國璋　徐　　 
　　絶地逼近矣國民國民公等已深受痛苦八年矣何以於痛苦流離之今日猶思紀念而慶祝也得母以此爲革命軍首義之日子然而革命軍起矣民國由之立矣但革命之事業尚未成功也革命之目的尚未逹到也尚有待於後起者之繼成大業也民國由革命而來則凡今日承認民國者必當服膺於革命之義黽勉力行以逹革命之目的而建設一爲民所有爲民所治爲民所享之國家以貽留我中華民族子孫萬年之業庶幾今日乃有可慶祝之價值也 
[名人感想二]  
民國八年之回顧（唐紹儀） 
　　民國八年紛擾無已政治紊亂社會汚濁迄今日而極論圭玉毁櫝之責執政者不能無罪矣然積民成國中華民國者積國民之心理而成自辛亥建國而後以迄於民國八年國民對於政治上曾有一度之表示乎無有也如遷都之議本民國長治久安之計國民若不聞不問也如二年大借欵案議員不爲威逼利誘以與政府抗爭政國會横被解散遺禍所至於今爲烈國民又若不聞不問也年來締結種種密約濫發種種公債藉外欵以逞内爭假武力以專政治無論矣即如洪憲之役復辟之役國民雖心焉非之然以當時無所表示故少數人之成功國民之失敗也今者内憂外患相逼而來風雨飄摇中國家之喪亡無日吾不敢謂國民醉生夢死八年如一日也然回顧八年以前如此懸想八年以後其有愈於今日乎固無人能答此疑問也近者學生因外交問題首倡罷課之舉而商人罷巿工人罷工繼之時局值晦冥否塞之時此舉實爲民意之表示由此觀之八年之國民固已較八年前爲進步亦民國至八年而始有所表示也夫四百兆人组成之民國而民意之表示八年中僅此一度且此一度也純爲青年學生所鼓動茫茫禹甸負國家責任者祗此少數之青年學生來日大難大禁爲中華民國懼矣雖然中華民國而有此青年學生謂非中華民國之幸不得也時乎時乎不再來然則謂民國八年爲國民昨非今是之年可也即謂爲民國存亡絶續之年亦可也 
[名人感想三]  
民國八年雙十節（章炳麟） 
　　今日國慶可弔也而不可慶也 
[名人感想四]  
雙十節贈申報（張謇） 
　　俶擾神州又八年一年一度一瞿然文章未易論聲價色味終須辦濁羶衆鑠休緣歸大冶百狅有力障東川扶輿正要輿人誦獲野應資野史編 
[名人感想五]  
雙十節申報增刊（程德全） 
　　董狐直筆世界明星鼓吹輿論再造乾坤佛説普度實爲慧鐙發大善願永救沉淪 
 
 
 

Page 19

 
 
   
 
 

Page 20

 
 
   
 
 

Page 21

 
 
   
 
 

Page 22

 
 
[時論]  
入年來之社會狀况（炎上） 
　　民國成立八年以來社會狀况進步歟退步歟此大可研究之問題也辛亥之役政治革命而已於社會革命之意味絲毫未嘗參焉且其政治革命亦不過革專制之名而已精神上絲毫無以異於清季是故由南北對峙而項城獨覇而洪憲稱帝而帝制推翻而軍閥專横七八年間翻來覆去不過使一般人民發猶吾大夫崔子之嘆耳於是最後之結果人人恍然自省曰汝感痛苦乎非憑自力莫得而解也求幸福乎非憑自力莫得而致也大徹大悟大運動於時有物焉一躍而起以代政治問題而爲主力之活動其物維何則平民主義是矣蓋民國初年迷信政權時代也五年而後政治失望時代也至今日爲根本覺悟時代而社會問題起矣 
以上僅就内國言之也全球大勢歐戰以前爲一天地歐戰期間又爲一天地歐戰以後將别爲一天地世界爲一個有機體任何國家任何社會千變萬化從未能越出乎洪鈞一氣之外而此變化之結果亦不過使人人由迷信而失望而覺悟而以自力爲最後爭存之利器而已 
　　此汎論過去八年間社會狀態之大概也今欲察其變化之跡請分項研究之 
　　一社會經濟社會經濟消息之表現在物價與工價之消長今舉其重要事物足以代表一般者表如下 
民國七年間上海重要物價一覽表 
（據中華職業教育社調查報告後表同） 
　　煤每噸平均價　周上棉每百斤最高最低價平均計土布奎布每百匹最高最低價平均計米上白米海斛每石最高最低價平均計算 
　　元年五兩三十兩十一元四角三十八元五角八元零五分 
　　二年五兩三十三兩二錢五分十一元九角三十三元五角六元九角 
　　三年五兩二錢三十六兩二錢五分九元八角五分三十五元五角六元三角 
　　四年五兩二錢三十六兩五錢十一元三角五分三十三元五角七元六角 
　　五年八兩五十五兩十一元三十四元五角六元八角五分 
　　六年十二兩一百兩十七元零五分四十四元五角五分六元三角五分 
　　七年十四兩一百六十兩二十元五角五分四十八元一角五分七元六角 
　　民國一英雄 
　　蔡鍔 
　　民國七年間上海重要工價一覽表 
　　機器工每日工價下同木工成衣工農田工 
　　元年　六角五分　一角一分五釐　二角六分　一角九分 
　　二年　六角五分　一角四分二釐　二角七分　二角 
　　三年　六角五分　一角四分二釐　二角七分　二角 
　　四年　七角　　　一角四分二釐　二角七分　二角一分 
　　五年　七角五分　一角四分二釐　三角　　　二角三分 
　　六年　八角　　　一角四分二釐　三角　　　二角四分 
　　七年　八角　　　一角四分二釐　三角　　　（缺） 
觀物價表其增加速率之驟進大都在民國五六年間其時則歐戰之中期也而以七年與元年較煤增三倍鐵五倍强棉一倍若米價最近每石乃逹十元以外而觀工價表則其增加之速率不逮物價也遠甚吾於是憂今後問題之殊未了也夫致斃之道無他但使物價增加之速率超工價而過之不平之機於是焉伏而天下即於是多事矣 
二社會風俗奢非惡德且亦爲文明演進之一種表徵然使其民生活之程度遠過於其生活之能力則前途將有大可憐者前清之季已　風俗之奢今乃尤甚試觀家庭婦女從前耳環手鐲而已一時學校猶崇尚樸素章程規定不得帶脂粉衣絲織品列爲專條今則舊飾未捐更鬭新妝金珠不足益以鑽石觀上海一隅銀樓業有增無減最近新店開張一日之間貿易乃逹數百萬舉此以例其餘不可謂非近數年間風俗上一大變化也奢之外益以一字曰惰雅片之私吸減少幾何而賭局之公開遂成國俗客述京師貴人手雀戰口雅片其下靡然從之乃至全國托命之赴歐外交代表亦復不顧國事縱情賭博尚何怪閭巷男女雜坐樗蒱而抛正業耶 
三社會道德革命之初一時人心感奮咸以去邪歸正自勵某氏子者素行無賴當辛亥光復立革其烟酒賭博諸惡習勉爲善良語人曰吾亦國民不如是無以對革命諸先烈也上海有某局長者聞武漢起義慨然語人曰使吾愛子四人盡死於革命吾亦非惜斯時之人其心地何等光明高潔苟善導之雖寖成風俗可也不意萬惡之政治起而破壞之當第一届國會選舉之際袁氏以重金昭時下政客四出運動是爲金錢選舉之濫觴其後愈演愈烈買票賣票當衆論價立幟招徠計誘威脅無所不至不知廉恥爲何物不知選舉爲何事有友某君者素以篤謹聞一日就商於余謂鄉人欲令爲識員但須代價三千金君以爲值得乎否乎其心蓋怦怦動矣余廢然長嘆嘆某君之發問不曰可不可乃曰值不值也篤謹者且然其他則又　　諷刺畫一 
　　民國將來來改造一　　 
何説此八年來至可慨之現象也 
四社會建設事業國内專制打破國外列强戰爭八年間之經過不可謂非絶好之建設時機吾試一一數之 
農業民國初年頗有人爲籌邊墾殖之計旣而寂焉無聞其民間自謀開墾者外受强力之侵凌内失國權之保障七八年來殆無成績可言至内地農業以織物之需要棉價之驟漲植棉漸見推廣近有組織植棉改良會者以云發逹尚待將來東三省大豆事業以主權之旁落交通之受困一落千丈米之産地據農商部報告民國三年作物面積五萬七千萬畝四年減爲四萬零六百萬畝五年減爲一萬九千萬畝茶之産地面積三年五百三十五萬畝四年減爲四百七十六萬畝五年減爲三百九十二萬畝雖五年統計據稱報告未全然其按年遞減固已顯然至可詫異惟江淮一帶鹽地改墾以南通張氏之提倡進行尚速此外直無可言耳 
工業工業較大者以母財之缺乏人才之不足國家惡稅之頻繁公司信用之墮落殊鮮進步可言觀農商部披露工廠統計元年二萬零七百餘家二年增爲二萬一千餘家三年減爲二萬零三百餘家四年又減爲二萬零七百餘家五年又減爲一萬六千九百餘家其所減者爲不用原動力之工廠然用原動力者所增亦無幾僅小工業若花邊若線襪若毛巾自歐戰旣起西洋貨銳減本國出品驟見發逹雖爲物甚微而於社會男女生計不無裨益近頃提倡國貨之聲日高紗廠業大有進步據紗廠聯合會八年七月所調查華商紗廠舊有紗布兩項錠子五十七萬六千一百八十八枚新增錠子二十一萬二千八百四十四枚尚在籌備建築之廠計錠子四十萬三千枚三項共計一百一十九萬二千零三十二枚照舊額幾增二倍可謂速矣然而外人在中國所設紗廠其錠子亦有五十七萬九千一百一十枚之多竟占總額之半數則此種進行速率尚未足饜吾人望耳 
　　商業據海關貿易册自民國成立以來洋貨進口初增後減土貨出洋時減時增當此歐戰時間正吾國發展商業之空前大機會而猶未能恢復積年元氣以後更有何望按農商部統計全國資本十萬元以上之公司三年一百六十九家四年二百零六家五年二百二十家雖調查遺漏尚多然其進步之遲緩可以想見蓋所謂母財之缺乏人才之不足國家惡稅之頻繁公司信用之墮落種種原因皆足使眼前大好時機平空錯過而兵事摧殘政局𠨜𦤞幣價跌落金融阻滯直接間接禍皆中於商業爲多耳 
交通尤有一端爲商業發逹之大梗者莫如交通歐戰初起商船驟缺有識之士即擬着手組織終以社會力量薄弱無從觀成日本歲以鉅額國庫金補助航業當時論者謂若移帝制經費六千萬倡辦航業何至使五色國旗幾絶跡於太平洋上乎賴華僑熱心提倡尚見一二商船來往中美然亦僅矣若夫鐵路則八年以來殊尟建設寗湘隴海俱停止進行政府非真欲築路但利其名以便借欵故主權失而路無成人民但苦負擔之增加焉得享交通之實益耶辛博森氏論中國現狀謂中國人口四萬萬每年郵件祗三萬萬件瑞十四百萬人乃有三萬五千萬件日本六千萬人乃有二十萬萬件則吾國交通程度之幼稚可慨也已 
綜觀上述種種方知天賦機會不可恃必平時有相當之準備庶機會肯爲我用否則明明足以利我者終乃反爲人利天助自助觀八年來之現象吾國民可以大悟矣 
[中華民國大事紀（二）]  
　　二十日國務院總理陸徵祥請假任命趙秉鈞代理 
　　九月初二日教育部公部教育宗旨學校統系 
　　初五日公布衆議員選舉日期 
　　初七日授黎元洪段祺瑞爲上將湖北沙巿兵變 
　　廿三日准國務總理陸徵祥辭職宣布倫敦新借欵成立 
　　廿四日湖北省城兵變 
　　廿五日宣布八大政綱特任趙秉鈞爲國務總理 
　　廿七日公布國慶日紀念日 
　　十月初十日舉行國慶典禮 
　　十六日公布中央行政官制官俸等法 
　　廿一日公布印花稅法 
　　十一月初六日公布公文程式 
　　初九日駐京俄使以俄蒙恊約通告政府 
　　十三日川路收歸國有山西黨人伏誅 
　　十四日陜西兵變 
　　十六日津浦鐵路黄河橋工告成 
　　十八日公布國籍法 
　　廿八日任命黄興督辦漢粤川鐵路事宜 
　　十二月初五日蕪湖兵變 
　　初十日江西南昌兵變 
　　十五日公布戒嚴法 
　　十九日任命江蘇各司長 
　　廿三日外交部答覆英使對於西藏之要求 
　　三十日山西河東觀察使張士秀倡言獨立 
[民國二年]  
　　一月五日烟臺兵變 
　　初八日發布正式國會召集令令各省定期召集省議會 
　　初十日廣倫西藏私訂恊約 
　　十九日任命各省司法籌備處 
　　廿六日唐山煤礦爆裂 
　　廿八日准教育總長范源濂辭職 
　　廿九日准漢粤川鐵路督辦黄興辭職 
　　二月三日任命岑春煊督辦漢粤川鐵路事宜 
　　初六日吉林延吉府兵變間島兵變 
　　十二日舉行南北統一紀念 
　　十七日熱河兵變 
　　十九日公布民國元年六釐公債條例 
　　三月十一日江蘇滁縣匪變 
　　十九日公布民國議會開會日期 
　　二十日前農林總長宋教仁在上海被刺 
　　四月二日公布省議會暫行法 
　　初四日庫公内犯東蒙 
　　初八日民國議會行開會禮巴西承認中華民國 
　　十四日湖北改進團謀亂 
　　十一日陜西都督張鳳翽遇刺傷腿 
　　廿三日安徽都督柏文蔚在南京遇險未傷 
　　廿六日大借欵簽字參議院選舉張繼爲正議長王正廷爲副議長 
　　廿八日衆議院選舉湯化龍爲正議長 
　　廿九日湖北隨縣匪亂 
　　三十日衆議選舉陳國祥爲副議長 
　　五月一日國務院總理趙秉鈞辭職特任陸軍總長段祺瑞代理 
　　初二日美國正式承認中華民國墨西哥國亦正式承認 
　　初四日古巴國正式承認中華民國 
　　初五日秘魯承認中華民國 
　　十五日湖北查封大冶水泥廠 
　　十七日陸軍執法處逮捕參議員謝持 
　　廿八日上海民黨攻製造局 
　　廿九日漢陽兵工廠工人罷工 
　　三十一日南京破獲民黨機關 
　　六月八日湘路收歸國有 
　　初九日免江西都督李烈鈞職 
　　十二日蘇路滬嘉線讓歸國有 
　　十七日准漢粤川鐵路督辦岑春煊辭職歸部直轄 
　　二十日升允傳檄反抗民國 
　　廿四日湖北破獲民黨機關 
　　廿五日衆議院議員質問奥國借欵 
　　七月一日河南火藥局失慎 
　　初七日湖南軍裝局大慎 
　　十二日任命李純署九江鎮守使 
　　十五日黄興入南京挾都督宣布獨立組織革命軍 
　　十六日准國務總理趙秉鈞辭職 
　　十七日特任交通總長朱啓鈐暫任國務總理 
　　安徽宣布獨立柏文蔚組織革命軍 
　　十八日廣東都督陳烔明宣布獨立 
　　二十日福建都督道仁從師長許崇智之請宣布獨立 
　　廿一日宣告湖口徐州及北京戒嚴 
　　廿二日任命倪嗣冲爲皖北鎮守使民軍與政府軍戰於韓莊民軍退至浦口 
　　廿三日銷去孫文籌辦全國鐵路全權任命馮國璋爲江淮宣慰使民軍圍攻上海製造局不克　 
　　廿五日政府軍克復湖口 
　　廿六日任命龍濟光爲廣東鎮撫使 
　　廿七日任命倪嗣冲爲安徽都督 
　　廿八日任命鄭汝成爲上海鎮守使 
　　卅一日特任熊希齡爲國務總理 
　　八月一日任命龍濟光爲廣東都督 
　　初四日廣東軍隊逐陳炯明取消獨立 
　　初六日解散江西省議會 
　　初七日安徽軍隊逐柏文蔚取消獨立 
　　初八日革命軍何海鳴等失敗南京取消獨立 
國會延長會期解散廣東省議會 
　　初九日福建都督孫道仁取消獨立　 
　　初十日政府通緝議員居正等謂犯内亂罪 
　　十一日龍濟光率濟軍抵粤敗粤軍 
　　十三日湖南都督譚延闓取消獨立政府收復吴淞砲台 
　　十四日交通部向比國借欵築晋川鐵路解散 
湖南省議會 
　　十八日政府軍攻克南昌任命靳雲鵬暫代山東都督 
　　廿一日長春中日軍警衝突 
　　廿二日天津戒嚴司令捕戮衆議員伍漢持 
　　廿三日河南洛潼鐵路收歸國有 
　　廿七日逮捕參衆議員丁象謙等八人 
　　九月一日政府軍攻克南京 
　　初三日參議院長張繼辭職改選王家襄免江蘇都督程德全任張勳爲都督 
 
 
 

Page 23

 
 
   
 
