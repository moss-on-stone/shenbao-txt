# 1904 - 320 - 4911349

 

Page 1

 
 
[重印明季稗史發售] [  圖書集成局白]  
　　明季稗史一書搜採名人箸述十有五種所紀皆前明鼎革時事中間如廷臣門户之爭疆吏無宼之議以及庸奸之賣官鬻爵奄宦之納賄擅權舉凡勝國之遺聞皆足爲盛朝之殷鑒惜坊間向少刊本本局曾用大號鉛字排印成書紙張潔白校對精詳每部六本僅售洋蚨六角定價尤極從廉以是海宇風行久爲有識者所鑒賞兹特重行付印以廣流傳售價仍照曩例海内士大夫之欲研究明季遺事者請臨申報館及各書坊購取可也續編葺華尤廣不日可以出書肅此佈陳諸維雅鑒 
[增補繪圖大字聊齋志異○加批繪圖西遊記出板] [  圖書集成局代啓]  
　　溜川蒲柳泉先生所著聊齋志異久己風行寰海幾於家置一編蓋以簡潔之筆運恢奇之思洵足遣睡魔而啓靈機也惜市間所刋各本於王漁洋之總評但雲湖之眉批素無全錄閱者憾焉今三省堂主囑本局用大號扁字重鑄鉛板凡王氏評語但氏眉批吕氏註釋無不燦然備列並精細繪圖一百廿幅日依浙湖陸氏抄本原稿增補六則尤曠眼界紙白板清每部一函八厚本碼洋一元二角暫售七折以廣招徠○加批繪圖西遊記新鑄大字鉛板紙白精良每部八本碼洋七角暫售七折由上海四馬路中市望平街口文寳書局發兌 
[闢革命復仇說]  
　　昨觀本邑某日報載有鄂中緝獲匪黨蕭貴生游德勝二人起出僞令旗僞印信僞札文及華興票之類鞫之則稱係革命復仇會中人總會爲日本留學生所創羽黨多至五百餘名置有槍械藥彈擬分五路起事云云因之長江各處一律戒嚴湘中更禽獲匪魁戮以示儆執筆人喟然而歎曰嗟乎哉出洋留學生膽大妄爲何竟至於斯極哉夫革命何事也易曰湯武革命順乎天而應乎人必其君爲桀紂之君作福作威殘民以逞而又得聖如湯武者弔民伐罪以義興師始能天與人歸鼎新革故然且孤臣扣馬来以暴易暴之譏我聖清忠厚開基歴二百七十餘載德洋恩溥澤遍羣倫何有於殘民生何有於作威福惟彼醜類揭午斬木直自取滅亡耳而猶詡詡然以革命之說惑民人我恐朝廷之景運方新而若輩己戮鯨鯢爲京觀矣革命云乎哉抑復仇之義見於禮經君父之讐天不共戴試問彼之欲復者果何仇乎將欲爲前明復仇則仇於前明者闖獻公滿天星曷子塊之類也至我聖清入關定鼎己在明亡之後初未嘗得自前明矧自我身而祖父而高曾履厚戴高何一不被朝廷恩澤方且感戴之不睱更烏能目之曰仇將欲爲本朝復仇則王者之師有征無戰如吳三桂如大金川逆酋如髮捻諸狂宼一經天討類無不如湯沃雪立見消亡今且鏡清砥平疆圉靜謐安在有仇之欲復而令若輩紛紛擾擾藉口稱戈此我所以車指其大臚妄爲自取滅亡之禍也夫游學美舉也出洋豪情也彼遴選學生留學東瀛之說創之者爲己革御史宋伯魯而湖廣總督南皮宮保主持之今江蘇巡撫端午橋中丞成就之窺宮保及中丞之心無非欲造就人材爲國楨幹出將入相輔佐中興乃自排滿之說盛行若輩類皆拾康梁二逆之唾餘以自由流血爲主義洎乎漢臯之亂唐才常傅慈祥輩延頸受戮懸首棻街宜若可戢羽濳鱗不復思乘間反側矣詎知未幾而吳胐鈕瑗門結黨攻擾使署又未幾而鄒容章炳麟更作報恣爲狂言不曰滅清掃胡卽曰弑君易代犯匕作亂若口頭禪爭地殺人作游戲事噫若輩其眞全無心肝者乎奈何紕謬猖狂若此也或曰出洋留學之弊旣如此其深出洋留學之人又如此其妄此後當由大吏奏明禁止或尚可以挽惡習而息頽風乎曰允若是是自塞其去故求新之徑途矣是自戕其轉弱爲强之萌蘖矣奚其可僕今有一策焉曰留學外洋遣童穉不若遣成人遣學生不若遣官吏何則童穉血氣未定學問亦僅得皮毛彼其心目中僅見東瀛之富麗繁華卽入學攻書所讀者亦祗囿於淺近和文書籍人情每好奇厭故誠無怪其薄中國爲一無所用庸懦者思翦辮而入外洋之籍桀悍者竟欲將宗邦蹴毁别建新邦若成材者年長識高自不致見異思遷悞染淫循詖邪之習此遣穉童不若遣成材之說也顧吳胐鈕瑗章炳麟何莫非年逾而立學問優長猶且悞入歧途沈迷莫反身家性命類皆視若弁髦惟是異說爭鳴醉心流血若官吏則策名筮仕受國厚恩墜露輕塵正圖報稱决不至惑溺邪說阿附僉人自由平權囂張凌競他日學成返國當有運其才力致國富强者此我所以謂遣學生不如遣官吏也嗟乎宋伯魯不足論若宮保及中丞之力圖興學孤詣苦心天下人民當可共諒而出洋留學者不思酬高厚之恩於萬一反借端謀亂以傾中朝膠擾昏狂如癡如醉彼性命身家固不足惜其如主持而成就之者日後不將被其所累以致清議難逃乎此鄙人所以太息咨嗟而必力闢此革命復仇之謬說也 
[電傳宮門抄]  
　　昨晚八點時京師友人專電告知本館云十月十二日皇上召見軍機大臣 
[俄艦自沈]  
　　華歴十月十一日烟臺来電云昨日駛抵烟臺之俄國滅魚雷船一艘名臘司拖洛潑尼者於昨晚七點鐘時其船上水手人等盡行登岸數分鐘後忽聞炸裂之聲二次旋見有白烟迷漫天際嗣知此船己被其船主自命轟沈祇有烟囱之巔尺餘及桅杆四五尺尚露於水面耳 
[日艦游弋]  
　　華歴十月初九日日本東京来電云方俄國滅魚雷船臘可拖洛潑尼未經轟沈之先烟臺四處傳言有日本兵艦一艘己抵口外當時雖無其事惟今晨上午七點鐘則確有日本滅魚雷船數艘游弋口外也 
[旅順難陷]  
　　華歴十月初十日德京柏林来電云頃據俄國臘司拖洛潑尼艦上之人謂旅順一地可以相持至明年三月因該處軍火糧食存儲甚多也日軍至今仍未獲得一二要緊之地其巡洋艦一艘名培揚者不過微有損傷現泊於旅順港内其他各巡洋艦及魚雷船等仍每日駛出洋面焉 
[旅順戰事]  
　　頃得法京巴黎来電云此間接日本東京来電稱於上月二十二日日軍攻旅順之役共計傷失一千五百人迨本月初六日兩軍又有惡戰日軍現尚未能迅速前進也 
 
 

Page 2

 
 
[述俄艦東来情形]  
　　華歴十月十一日英京倫敦来電云在蘇彝士之路透訪事人頃傳電相告謂埃及政府今發布告示一通其略云方俄國波羅的艦隊駛經蘇彝士河之際所有往北之商務均須盡行停止各商輪亦不得將物件擲入河中并於此時禁止舉行一切事務再日本東京官塲接得歐洲電信一道據稱俄波羅的艦隊今駛来逺東之各艦其數如下大戰艦七艘巡洋艦六艘滅魚雷艦七艘義勇艦兩艘修理傷船艦一艘運兵艦五艘除以上各艦外恐尚有數艦亦須隨同来東者爲巡洋艦兩艘滅魚雷艦五艘運兵艦三艘此外又得他處報告云俄廷尚擬將寄泊黑海之諸艦亦遣来東共計艦數爲義勇艦四艘運兵艦一艘載煤船約二十五艘及破冰艦一艘 
[厚防鐵嶺]  
　　奉天来電云戍守鐵嶺之俄兵近在距東門外六華里許穿掘長濠更度地西南方建築砲臺令新到援軍分駐於此至城北七十二華里之清河溝城西九十華里之北房河口城南四十八華里之紫河口則皆駐兵甚多其由奉天拔隊而南者僅一哨耳觀其情景殆欲於此經營締搆厚爲之防歟 
[韓報軍情]  
　　日本大阪某日報云頃得高麗元山友人手書悉東歴十月二十三日有客歸自咸興述及俄人之在北青者約有馬軍二千騎砲四尊十月十日及十一日陸續退赴北方十四十五兩日在端川迤北大川附近暫駐十七日復退至城津迤北相距十八華里之臨溟地方祇留六十名在北大川支橋以渡北棠迤南有地名北崇浦者駐有俄兵三百餘人迤南鐘鼓臺則駐有馬軍三十騎大門嶺則駐有馬軍四五十騎時在大門嶺及棠浦之間往来靡定大門嶺以南則不見有一人一騎當十月九日在津到有俄兵約三百人其中三十名專以製麫包爲事先是七日有華船若干艘来自海參威滿載麥粉麫包之類十三日又到俄騎約五百名十四日復有五十騎来自北方十六日向明川迤北進發目下俄人以車百餘輛裝載麥子及麥粉等物蓋以備軍士果腹之需也洪原一帶道路己修治平坦電信可直達北棠韓之進步黨中人方密布川青州端川城津北青諸地未識與俄人有何往来韓官金仁洙於十月十日派兵護　北行俄人之在城津者輒揚言於衆曰我俄僅恃騎兵到底不克與日軍相抗以故我等日盼步兵到此以便聯合南行二十六日又有韓人至自咸興據云刻下海參威約有俄國步兵一千五百名砲兵數亦如之每一砲臺祗派砲兵二十名爲之守護哈馬騰兵營卽韓人所稱辣司獨利諾賢者駐有步兵約三千名司辣蒲揚卡兵營約駐步兵一百名烟秋則僅留空營寂無一兵駐守船舶之由海參威出入者俄人限以時刻不能行駛自如豆滿江註卽中國輿圖中所謂圖們江橋梁之左駐有兵士四五十名會寗駐有兵士二三百名富寍若干未知確數鏡城駐有兵士五六百名二十八日復就客之由咸興来者詢悉俄艦薄卡氣羅前在海參威塢中修整約於東歴十一月上沈告厥成功尼古列司苦海參威哈爾濱三處日有火車往還兩次辣是獨利諾賢實有俄兵五六十名或有謂多至三千名皆募自降服俄國之韓民者蓋無稽讕語也摩天嶺一帶牛車往返如常俄人不加禁阻 
[詳述狐國波羅的海艦隊情形]  
　　日本東京来電云俄國波羅的海艦隊之鼓浪東行也近己有人探悉確情列表如下惟其中孰過蘇彝士河孰由好望角迂廻東下則尚未及詳知計隊中有戰艦七艘曰希沙伊烏賢利基曰那何矮林曰苛尼耶司滑洛夫曰矮利摇而曰矮列基森達第三曰薄洛其諾曰啞司臘席耶巡洋艦六艘曰司烏依愛脫拉耶曰習磨氣尤岳曰矮路馬其曰矮獨米拉那皮化夫曰獨米脫利騰司誇依曰啞洛臘滅水雷艦七艘曰薄獨而依曰培是捕列氣奴依曰捕列司氣耶希曰捕依司脫路依曰比賢獨捕依曰捕衣奴依曰捕拉捕依義勇艦二艘曰耶洛司臘夫曰烏啞洛内時工作船一艘曰卡磨氣耶脫卡醫船一艘曰矮利摇而運船五艘曰基地依曰誇列矮曰馬臘依耶曰矮那其爾曰美帖啞而以上諸艦刻己行抵摩洛哥國吞時耳地方將次分由蘇彝士河及好望角駛赴亞東而别以諸艦自後尾隨以資策應計巡洋艦二艘一名啞列岳一名依是磨而獨滅水雷艦五艘其名未詳輔助巡洋船六艘一名騰一名烏拉耳一名帖列林一名苛朋一名利央註原名司代林司林一名獨尼愛司路註原名培帖而司捕而岳運船三艘一名依路氣希尤一名矮而昆一名林尼矮是誇氣耶誇夫此外尚有軍艦之在黑海中者近亦圖與以上諸艦互相聯合計義勇艦四艘一名殺臘脫夫一名基愛夫一名吞薄夫一名烏拉其米而輔以運船一艘載煤船二十五艘破冰船一艘或曰此項艦隊駛經丹墨國海峽時悞疑日人於此沈有水雷因先派船施掃海之術不料有一掃海船觸礁而損爰卽轉舵駛回傳聞所損者卽隊中破冰船未知確否 
[巴西亂事]  
　　華歴十月初十日德京柏林来電云南美洲巴西國邇有亂事頗爲劇烈其致此之由蓋因致府欲布行施種牛痘之律激成亂象惟刻己鎭壓平靜矣 
[法更大臣]  
　　華歴十月初十日德京栢林来電云法國軍務大臣安特雷將軍今己辭職繼其任者爲褒都君乃有名之祉會黨而持破壞手叚者 
[馬賊披猖]  
　　奉天来電云近日由奉天以達鐵嶺途中馬賊益復披猖迭次跳刀拍張闌入俄人所設兵站鐵嶺以北更有新来馬賊意圖毁壞鐵路火車長春懷德二縣北鄙相距六百華里之哈拉巴山左近嘯聚至三百餘名鏵鐘齊施潛將鐵路掘斷俄人聞耗立卽調兵追擊不虞馬賊半途設覆突起襲之俄兵數名中槍而殞餘遂中心惴惴懼攖其鋒遥發大砲六七聲隨卽乘機遁走 
[四續出使俄國大臣胡考求中國出口土貨公文]  
　　十曰罐藏食物食物罐藏本逺征隊所用註如探訪新地等不過肉類疏類數旌而己文明日進人之嗜慾亦日深此方之人往往喜彼方食味而苦鮮味之不能逺致貿易者思有以通之於是罐藏之學日益精罐藏之物亦日增我中國動植繁富廣東人己學製甜味果品及魚雀等項矣若南省山鄉之筍之菌水鄉之蟹之蝦註二者均西人所嗜之魚註魚用尤繁湖北鱖魚鯉魚肉多骨少極宜西餐之鼈註鼈爲西味所尤珍用以爲湯不但俄國所珍若棄肉留裙藏以致逺當視日本人所製鼈飴而上之皆可以極之本營極厚之利逺可運銷於歐境近亦可運赴東三省補俄人食品之不足十一曰雜貨大項貨物之外凡骨角毛羽下至竹頭木屑無不可化無用爲有用要在善用靈機於摹仿中出新奇乃可於輕本中獲重利旣須善騐人情所尚又須善騐氣候所宜日本人之言曰東製漆器美矣然在中國北京則易裂東織絲布美矣然在南方閩粤則易霉註卽如我嘉定竹刻大小均可爲西人所珍然西方氣候乾燥易裂但可扁形不可空圓但可小件不宜鑲配又西方貿易學者之言曰凡其國婦女不入市親自購物則其國商務必不盛商智必不開緣婦女心細喜挑駁選擇經商者正可因挑駁選擇而增長其知識西俗婦女乃吾商界上之第一研究所也况市肆百貨十之七爲婦女所需我商人潛心貿易之術思過半矣十二日燒酒燒酒不克以土貨相比例而確是土貨此東省固有之利高梁富釀酒之材爲俄人所極嗜無如爲俄例所嚴禁向禁不准由海參崴入口不准由恰克圖入境自今以後恐將禁不准在東省造釀矣俄例本國燒酒專歸政府售賣又酒中每百分之六 
 
 

Page 3

 
 
十爲水四十爲酒其意欲於羣嗜無可禁止之中暗减其劇烈之性以增其銷售之數且爲課稅之一大宗俄國政令强施東三省者不一而足其不許我東三省人私自釀後售賣自在意中然俄人無人不嗜酒而軍中爲尤重軍中無人不嗜燒酒而官長爲尤甚我東省爲彼兵民之羣聚地彼尚欲辦理移民他日源源而来燒酒安有不廣銷之理我商人若以本土之材料倣俄例配合原料若干酒精若干水質若干以請託妙用投俄人所慣喜者以買有造酒之權雖不能運入悉畢利以西但期彼在我東省之兵民就地飲酒我民閒生計亦不少矣此文仍未畢登容俟賡續 
[法艦尋雷]  
　　厦門訪事人云近有法兵艦七艘停泊港内月初某日旋駛至口外大擔洋操演失去魚雷一具徧覔無蹤艦中管帶某君因函請法領事魯君照會提道二憲出示曉諭凡各船户有撈得者送還領事署當有厚賞如隱匿不報一經查出定予重懲特未知此雷究在何處耳 
[直豫合辦火車貨捐現行章程]  
　　參酌湖北現行章程一北幹鐵路由直抵豫千數百里火車通行各項大宗貨物多由裝運沿途舊有各局稅捐日必减少今由直豫兩省議定光於安陽火車站　設立統收貨捐局專收上火車之貨直豫合辦統收分解以資挹注一沿途各車棧裝運貨物如有火車捐局之處倣照新關收進出口貨物辦法須執有該局捐單方許裝運一貨捐科則統照值百抽二五驗收凡上火車之貨己至安陽火車專局照章完過貨過一次准其隨處卸載沿途火車分局只查騐放　概不重徵並不准留難以便商賈一完捐一次概不重徵係指上火車而言若不上火車之貨經過直豫向来所設局卡仍應一律照抽惟各城鎭火車站之側應分别上火車與不上火車如上火車之貨業經運到火車站側者應由貨捐專局報捐給票不上火車之貨卽在火車站側亦仍由向有釐局抽釐給票兩　相背一凡與火車相近在百里以内之處兩省均不准添設釐卡免使中外商賈有所藉口如舊有釐卡仍照常稽徵亦　裁撤一火車起卸之時派司巡查騐貨物均隨時刷蓋印花以示區别如貨物下車時尚須入站存留者當於出站方予查騐報捐一凡騐有子口聯單曁免稅單之貨均予加蓋印記一律放行不再重徵如有單貨不符或有單貨相離均照海關章程罰辦一沿途釐卡與火車兩不相涉無論南北往来之貨凡未上火車以前旣下火車以後經過舊有局卡均須照本省章程完納釐稅一鐵路公司自運貨料向有運單查驗後蓋截放行一鐵路營造司西人自用食物爲數不多卽予免揖惟須嚴定限制以免夾帶走私一菸酒兩項直豫兩省旣己按斤徵稅無論上下火車一概騐票放行惟非兩省製造由外境販運銷售者不在此列一凡上下貨物如商販故意漏報一經查出照私走例科罰一完繳正捐之外絶無絲亳陋規所用司巡人等如有在外藉口訛索分文准商販隨時隨地扭禀一經質實定卽從重懲辦 
[漳州水災]  
　　厦門訪事人云近有客自漳州来者述及漳州府屬南靖龍溪二縣此次大水初發時南靖城中一片汪洋均成澤國人民之淹斃者不計其數縣主邱大令所帶男女及丁役人等共計一十六名口竟祇剩三人大令手捧印信乘一木板漂流十餘里外得遇鄉民救起幸免於禍龍溪之南門外亦水深丈餘彼處民房悉被漂没溺斃男婦甚多誠浩劫也 
[電留宿將]  
　　松江訪事人云正任江南提督李壽亭軍門前請病假四閱月以資調養期滿續假一月瞬又屇滿軍門澹于名利咨請上游代奏開缺歴經上游一再慰留近聞東撫周玉帥自奉署理兩江總督之命又電致署督憲端午帥以軍門威望素孚不宜遽令投閒置散旋復電達軍門勉以國步艱難一息尚存不應遽萌退志然聞軍門决計歸隱接電後復電致督轅仍申前說己無心再作出岫之雲矣 
[飭防匪亂]  
　　署理兩江總督端午帥訪悉長江上下游一帶近有匪徒結黨横行廣購軍械到處滋事因於前日札飭所屬一體嚴防毋稍疏虞蘇松太兵備道袁海觀觀察奉飭後己轉飭各巡防局員一體防備矣 
[飭查謬報]  
　　昨日蘇松太兵備道袁海觀觀察飭發英美等國公共租界公廨讞員黄耀宿司馬札文一道其言曰爲札飭事昨准領袖美總領事古来函内開近有在上海刊印之安徽俗話報其中載有排外謬說敝公會囑呈道臺一分聞此報銷行安徽甚廣大有擾亂該處之勢請設法勒令該報改良否則請將該報館報事人等懲辦等因並送安徽俗話報一本到道披閱一週所載之國篇立意悖謬醒夢歌聲聲仇洋煽惑中聽意在搆難作亂有碍邦交深堪痛恨查閱報後載明上海四馬路南昌普益書局及新馬路東大陸印書局則該報顯係由滬上刊印究係何人所爲亟應查明嚴禁弭患無形除函復外合行札飭札到該員立卽查提該兩書局執事到案從嚴訊究勒令改良不准再將此等論說歌詞任意刊佈倘敢不遵立予押閉懲辦勿稍寛貸再聞革命軍等書近又在四馬路一帶兠賣爲害尤不可勝言應一併切實查究仍將辦理情形具報毋稍違延切切特札 
[不允禁售]  
　　日前蘇松太兵備道袁海觀觀察接奉前署江蘇巡撫調署兩江總督端午帥札文照會著日總領事小田切君請禁日商運售手摇機器及銅餅兩項以免奸商私鑄等因遵卽據情照會兹悉觀察己接小田切君風函覆略謂此事於商約不符有碍本國商權未便照准己禀覆午帥請爲核示矣 
[涉訟須知]  
　　昨日上海縣汪瑶庭大令出示曉諭曰照得現奉撫憲定立清理詞訟新章官紳帖送之案無論何人皆令補呈嗣後凡詞訟白禀攔輿喊禀非緊要事件一概禁革不收合亟示諭爲此示仰合邑軍民人等一體遵照毋違切切特示 
[總辦回申]  
　　日前江南機器製造局總辦魏蕃實觀察因要公赴金陵面謁署兩江總督南洋通商大臣端午帥禀陳一切兹己事畢於前日乘某輪船逕返滬江矣 
[准給軍火]  
　　川沙廳陳桓士司馬現以開辦冬防禀請道憲給發火藥五十磅銅帽三千個道憲袁海觀觀察准如所請己飭火藥局委員吳把戎如數給發矣 
[籌捐類志]  
　　本邑南市十六鋼南北中三巡局所收壯丁捐自奉蘇松太兵備道袁海觀觀察札飭歸併馬路工程局經費後局用支絀籌措甚難現己禀明觀察商請各業董事酌量加捐以資挹注○前辦本邑清道局員陳召亭明府因局費支絀禀明道憲袁觀察在城廂各鋪户加捐二成曾經出示曉諭兹經南市十六鋪地甲以各鋪均不允加捐具禀保甲總巡兼清道事宜之朱森庭明府請爲核示 
[控究地棍]  
　　浦東人嚴友蘭等租賃十澤廟後餘屋開設機器軋花局被地棍姚福堂厲仲山等冐充稽查廟宇之某委員前往彼處將花三百餘包及食米黄豆等物概行封鎖聲稱聽候禀明道憲一併充公先被詐去洋銀六元事後查得姚綽號白頭訟師　充地保屢經前縣尊徵辦爰具禀控諸蘇松太兵備道轅道憲袁海觀觀察諭令靜候批示 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[寒江宿鷺]  
　　厦門訪事人云日前日斯巴尼亞使臣某君乘招商局某輪船到厦特至提道各轅投刺拜會旣而水師提督曹軍門興泉永道玉觀察咸往答拜聞某君此来爲日商某甲因欠人巨欵涉訟多年此次被人控諸日政府故有此行也○保甲總局事務自蘇麗臣二尹交卸後由興泉永道玉觀察另委楊嵩年少尹前往接辦○新和保馬快某甲巡至山仔頂街誤認銀匠某乙爲賊貿然拘獲處以私刑乙之戚友聞而不平奔訴董事某君處請卽飭甲將乙釋回一面備函送甲至厦防廳署廳尊高司馬略訊口供判責一千板令至乙家服禮○厦地民風强悍械鬥尋仇之事時有所聞水師中軍李榮軒參戎聞而憂之特派幹弁帶領勇丁四出緝拿務獲懲辦日来若輩己稍稍潛蹤矣○此間紳商自聞漳州府屬南靖龍溪等處水災甚重雖由汀漳龍道李觀察漳州府陳太守委員查明力籌振撫而災區旣廣待振孔殷爰慨解囊金捐集洋銀二萬元解往散給亦救災卹鄰之道也○福德軍親兵左營管帶張游戎因病請假所遺營務由水師提督曹軍門檄委劉子楨都戎前往接任○厦地洋行所雇杉板船户往往成羣結隊任意横行某夜有某甲等五六人至寮仔後詠觴樓轟飲不知如何與酒保起釁持刀斫傷其脇以致昏暈倒地當由樓主禀控厦防廳署廳尊高司馬前往騐明令舁至醫院療治一面飭差緝拿兇手務獲重懲○興泉永道玉觀察查悉追屬候補人員甚多殊難位置爰擇精明幹練之十餘員留厦差遣其餘概令回省亦體卹之道也 
[工人跌斃]  
　　昨日午後黄浦路駐滬丹國總領事署前旗杆偶有損壞雇吳阿尺升至頂上設法修理不料繩忽中斷吳從高墮下腦漿迸裂一命嗚呼捕房聞之卽令包探陳三林前往查得吳有家屬在滬由丹國領事出棺殮費若干自行收殮 
[英美等國租界公堂瑣案]  
　　昨日英美等國和界公廨讞員黄耀宿司馬以連日恭逢皇太后萬壽聖節停訊三日知所積案牘必多與襄讞委員孫耳三明府分兩堂會訊屇時英副領事德爲門君帶同繙譯海軋士君至公廨司馬遂與明府分别會同研訊先由包探李星福米順解張全法卽阿金發至案禀稱此人係惡棍范高頭之羽黨前日獲諸南市解請究懲五十四號西包探禀稱日前帶同華探至崇明一帶緝拿范高頭己被聞風逃逸祗獲坐船一艘船中存有帳簿一本詳註范所有黨羽姓名張全法亦在其内每月開支薪水今己逮案特將帳簿呈請察核司馬著將陳還押捕房張極口呼寃司馬諭候查明再行訊辦○波彌文洋行主控華人錢金生定貨不出等情昨日司馬飭差恊同包探張全林將錢提案著押候訂期會訊○蔡桂卿控飯店主陳連卿混用值洋銀十元之匯豐僞鈔票昨日解案請究陳供此項鈔票由固陵輪船上司事某甲用下惜不知名姓無從尋獲尚乞鑒原司馬判將票當堂批毁給陳帶去以便將甲扭案所欠蔡欵著照數繳還○包探趙銀河解損竊鄒阿仁所帶銀表之陳阿大到案請懲司馬姑念年幼判責手心二百下發改良所留養半年○前者楊樂川以弟妾楊蔣氏捲物私逃報由包探李星福王長桂拘獲解案請訊司馬將楊開導一番著仍領回管束楊堅請發堂擇配楊蔣氏之母某氏投案請將女兒領回楊稱楊蔣氏己與唐某姘識未便交其母領去務求發堂司馬准如所請著將楊蔣氏送交某善堂留養○女工陸王氏張李氏華王氏張陸氏等行竊怡和洋行棉花被拘至案由襄讞委員孫耳三明府判將陸王氏責手心一百下張李氏等三口各責手心一百下○前者怡和絲廠控沈桂全倪聽福行竊湖絲四包經司馬訊得二包賣與朱金大尚有二包爲吳阿增取去因吳己逃至無錫備文前往關提昨日解案請究吳供小的所竊絲四包一併　與朱金大賈伯屏並未分售兩處明府著押候下體拜二覆訊核辦○五百五十六號巡捕解董利榮至案禀稱此人在某繅絲廠門首乘婦女放工之際任情調戯前日竟將張阿姐從車上曳下適爲小的所見解請究辦明府判枷號五日○胡照成以陳正榮吞没所寄衣包報由包探朱桂生解案請究明府判陳賠償洋銀五元○洋婦敲勿克被李阿三行竊價值洋銀八十元之脚踏車一輛送案請究明府判責二百板管押一月○成衣匠江阿良被夥林和生行竊綢衣九件價值洋銀一百元寄頓湖北路一百三十四號門牌戚串家反誣他夥姚雲生報由包探倪順泉查悉前情解案請究明府判將姚交江保去林責二百板管押三月贓給江具領○偷兒張金發行竊王阿金陳玉喜家衣服首飾等物報由包探張寳成拿獲解案請究明府判責二百板管押六月贓交還失主 
[法租界公堂瑣案]  
　　前日法租界宰牲公司查有己腐之猪肉若干令小工埋於地下旋有唐薇生投公司訴稱郭玉山將自肉挖出賤售與人管理公司之西人將唐郭二人及小工紀和尚陸小妹顧阿元等一併送案請究唐聲訴前情紀陸等同供郭令小的將肉掘出　至伊家大令以此事尚有不盡不實與魏繙譯會商判將唐郭二人及小工顧阿元陸小妹兪阿根一併管押候堂期復訊核辦○楊朱氏托蔡周氏買得男女孩各一口出洋銀四十五元包探見其形跡可疑拘入捕房昨日傳同牽涉之王朱氏一併解案請訊楊朱氏供在八仙橋開設烟館所買男孩爲兄之螟蛉子女孩係小婦人養媳大令判暫行交保男女兩孩發堂留養候查明再核○新大馬車行向法捕房每月繳銀二十兩領有照會一張前日捕房查得裕大馬車行馬車上所釘照會新大所捐當將新大行主陳寳相裕大行主毛曉山一并送案請究大令與魏繙譯會阿判各罰洋銀十元○張炳卿禀稱前晚小工張阿泉潛八作塲内竊取洋金皮鞋衣服等物爲包探查獲吊到原贓解案請辦並請給還原贓大令判押五大責二百板贓交失主領回○小偷王阿炳在　處火場上行竊檯子一隻爲包探拘獲解案請辦大令判責二百板 
[美租界捕房紀事]  
　　昨晨虹口華特路及西華德路福仁里燮昌自来火行後均有無名孩屍一具爲巡捕所見先後投報捕房捕頭令傳各地保到来備棺收殮○昨日流氓董利衆在楊樹浦路見女郎張阿姐踽踽獨行不覺色胆如天口出穢言恣意調笑爲五百五十六號巡捕所見將董拘入捕房押候解送公堂禀請讞員黄耀宿司馬訊辦○昨日有酒醉三四人至崑山路公家花園前向五百五十五號巡捕借有對時表捕不允致被毆傷眼角等處捕卽投捕房訴控捕頭令六十二號西包探前往查明再核 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[福州將軍宗奏爲閩省辦理洋務出力各員届滿三年照章擇尤請奬摺廿七日]  
　　福州將軍兼署閩浙總督奴才宗室崇善跪奏爲閩省辦理洋務出力各員届滿三年照章擇尤請奬恭摺仰祈聖鑒事竊查閩省辦理洋務出力各員向經按照南北洋章程扣滿三年請奬一次上届扣至二十七年六月期滿經前督臣許應騤援案奏奬奉旨允准在案計自二十七年六月起至三十年六月又滿三年伏查閩省本濱海要區各國之傳教通商者紛至沓来絡繹不絶近年外交棘手固己日甚一日且地接台澎其間日籍商民来往閩口尤賴隨時調護隱弭釁端此事爲他省之所無而因應之難更非可以言喻幸在事各員入局年久更事日多於公法約章及一切成案均能研究有素遇有交涉事件據約妥辦悉合機宜各國洋人均相浹洽兹當三年届滿未便没其微勞自應仍照向章請予奬勵據福建洋務局詳請奏咨前来奴才覆加查核尚無冐濫與上届請奬成案亦屬相符其出力稍次各員概行删除謹將尤爲出力各員繕具清單恭呈御覽合無仰懇天恩俯准給奬以示激勸除咨呈外務部並將各員履歴咨部外理合恭摺具奏伏乞皇太后皇上聖鑒訓示謹奏奉硃批該部議奏單併發欽此謹將閩省光緒二十七年起至三十年止辦理洋務尤爲出力請奬各員繕單恭呈御覽謹開候補班前知府張兆奎請俟補缺後以道員用特用知府高凌漢請俟補缺後以道員用候補直隸州霞浦縣知縣陳履益請俟補直隸州後以知府仍留原省補用候補知縣曾彭年請俟補缺後以直隸州仍留原省補用試用府經歴陸繩武請俟補缺後以知縣仍留原省補用試用縣丞徐際可請俟補缺後以知縣仍留原省補用試用縣丞董廷瑞請俟補缺後以知縣仍留原省補用知縣用候補縣丞鮑德洪請歸知縣班後加同知升銜試用同知照磨高烺請俟補缺後以縣丞仍留原省補用東文繙譯陳燦華請以從九品不諭雙單月歸部選用奉硃批覽欽此 
[山西巡撫張奏爲邊要道缺查照奏案揀員請旨補授摺廿七日]  
　　山西巡撫臣張曾敭跪奏爲邊要道缺查照奏案揀員請旨補授恭摺仰祈聖鑒事竊山西歸綏道樸壽奉旨簡放庫倫辦事大臣業經臣派員接署道篆奏明在案所遺歸綏道一缺係衝繁難邊疆要缺向以各部院滿蒙人員保送恭候簡用嗣升任撫臣岑春煊以地方情形與前迥異奏請改由本省實缺候補道府兩項無論滿蒙揀選熟悉地情善辦交涉之員保奏請旨補授經部議覆於光緒二十八年五月十四日具奏奉旨依議欽此該道管理口外十一廳民蒙事件及驛傳兵備轄境遼闊伏莽尚多民教交涉日形繁重該處距省千餘里一切政務均須該道委籌因應非體用兼賅熟悉情形之員不能勝任遵於本省道府兩項内逐加遴選查有調署太原府本任汾州府知府胡孚宸年五十七歳係湖北江夏縣進士照編修御史京察一等記名以道府用旋補吏科給事中二十六年八月奉旨補授山西汾州府知府二十七年四月到任二十九年十月調署太原府知府經前護撫臣吳廷斌及臣兩次奏保賢能奉旨嘉奬該員局度深穏治行廉公熟悉晉邊情形時務亦甚通達辦理一切交涉定能措置裕如以之升補歸綏道缺洵屬人地相宜自應查照奏案切實保奏合無仰懇天恩俯念地方緊要准以該員胡孚宸補授歸綏道缺以重邊疆而裨治理所有邊要道缺揀員請旨補授緣由理合恭摺具陳伏乞皇太后皇上聖鑒訓示謹奏奉硃批著照所請吏部知道欽此 
[湖北巡撫張奏爲特叅己故知縣欠解交代各欵屢催不繳請旨先行革職勒限嚴追摺廿七日]  
　　太子少保湖廣總督兼署湖北巡撫臣張之洞跪奏爲特叅己故知縣欠解交代各欵屢催不繳請旨先行革職勒限嚴追恭摺仰祈聖鑒　竊照交代例有定限不容稍有延欠今己故蘄水縣知縣高培蘭欠解藩庫地丁等欵正耗銀一萬五千二百兩二錢三釐又欠解糧庫漕糧南糧等欵正耗銀一千二百九十九兩四錢九分七釐又欠解善後局稅契賠欵捐銀一萬一千六百一兩八錢六分三釐共銀二萬八千一百一兩五錢六分三釐屢經嚴催己逾初叅例限尚未完解臣伏查錢漕稅契賠欵捐等項均關緊要該故員高培蘭欠解各欵數至二萬八千餘兩之多屢催未繳實屬玩延現雖僅逾初叅例限但欠兩爲數較鉅未便稍任延宕據代理蘄水縣知縣楊懋林會同監交委員署黄岡縣知縣林道堂查明禀經該管道府揭由湖北布政使李岷琛按察使岑春蓂督糧道譚啓字詳請叅追前来除札飭嚴查是侵是挪切實追辦外相應請旨將己故蘄水縣知縣高培蘭先行革職勒令該故員家屬於兩個月限内如數完繳倘逾限不完或完不足數再行從嚴叅辦除咨明户部查照外理合恭摺具奏再湖廣總督係臣本任毋庸列銜合併陳明伏乞皇太后皇上聖鑒謹奏奉硃批著照所請該部知道欽此 
[湖北巡撫張奏爲據洋稱該員龍燦章到省後未赴本任飭委署理别缺照章應以到省之日作爲到任日期片廿七日]  
　　張之洞片再部選京山縣知縣龍燦章於光緒三十年五月初三日到省現經飭委署理崇陽縣知縣印務據布政使李岷琛按察　岑春蓂會詳稱該員龍燦章到省後未赴本任飭委署理别缺照章應以到省之日作爲到任日期請奏咨立案前来除將文憑咨送吏部查鎧外理合附片具陳再湖廣總督係臣本任毋庸列銜合併陳明伏乞聖鑒敕部查照施行謹奏奉硃批吏部知道欽此 
[直隸總督袁奏爲懇恩俯准將同知銜候選知縣趙理泰免選本班以直隸州知州歸部選用並加知储銜片廿六日]  
　　袁世凱片再同知銜候選在縣趙理泰前派監督北洋武備學生五十餘人赴日本陸軍各堂肄業己届三年頗見成效該員認眞約束考察有方俾各學生課程精進備國家干城禦侮之資核與出洋人員勞績尤著自應援案請給奬勵現該員又經練兵處王大臣委充各省出洋學生監督尤應籲請擢子銜階以資表率合無仰懇天恩俯准將同知銜候選知縣趙理泰免選本班以直隸州知州歸部選用並加知府銜用昭激勸出自鴻慈逾格除將該員履歴咨部外謹附片陳請伏乞聖鑒訓示謹奏奉硃批著照所請吏部知道欽此 
 
 

Page 14

 
 
[山西巡撫張奏爲審明因瘋毆殺期親尊長兇犯按律定擬摺廿八日]  
　　山西巡撫臣張曾敭跪奏爲審明因瘋毆殺期親尊長兇犯按律定擬恭摺具陳仰祈聖鑒事竊據按察使豐伸泰詳翼城縣民李時通因瘋復發用木棒毆傷胞兄李時運身死一案緣李時通籍隸該縣負苦度日己死李時運係其胞兄同院居住素睦無嫌光緒二十八年七月間李時通忽患瘋病時發時愈鄉地鄰佑族長人等意欲報官銷錮李時運因其並不滋事央允免報二十九年十一月初三日早李時通瘋病復發用木棒在街上毆人李時運上前攔阻致被毆傷左𦚼䐐相連左肐肘經李立功等聞聲趨看奪落李時通木棒將其綑住詎李時運傷重延至初六日殞命報經該縣騐訊李時通目瞪口獃患瘋屬實嗣經醫痊復審供悉前情不諱按擬招解中按察使勘轉前来臣親提覆鞫無異查律載弟毆胞兄死者斬又例載因瘋致斃期功尊長一命仍按本律問擬准其比引情輕之例夾簽聲明候旨定奪各等語此案李時通因瘋復發用木棒毆傷胞兄李時運越日身死合依弟毆胞兄死者律擬斬立决惟究中瘋發無知並非有心干犯例得夾簽聲請候旨定奪該犯雖恭逢光緒三十年正月十五日恩詔事犯在前毋庸杏辦惟鄉地鄰佑族長人等知瘋不報致釀人命應得杖罪准其援免是否允恊除備錄全案供招咨部外理合恭摺具奏伏乞皇太后皇上聖鑒飭部議覆施行謹奏奉硃批刑部議奏欽此 
[江蘇巡撫端奏爲查明蘇省各州廳縣經徵錢糧漕米數目彚開表册摺廿八日]  
　　署理兩江總督江西巡撫臣李興銳頭品頂戴調署江蘇巡撫湖北巡撫臣端方跪奏爲查明蘇省各州廳縣經徵錢糧漕米數目彚開表册恭摺復陳仰祈聖鑒事竊於本年六月初三日接准京電奉上諭方今時事多艱民生重困而官吏壅蔽下情不通甚至地方錢糧浮收中飽以完作欠百弊叢生大負朝廷恤民之意著各省督撫將各屬經徵錢糧限三個月内開列簡明表册該州縣錢糧正額若干現在實徵若干向係收銀者註明每賦一兩正耗各收銀若干或係收錢折銀或係收銀元作銀均注明每銀一兩折收若干每漕糧一石收本色者正耗各收米若干收折色者每石收銀錢若干此外有無陋規雜費逐一登明據實聲叙各令和盤託出不准朦混遺漏俟該省奏報到後著户部核對由政務處刊入官報俾衆共知藉以察官方而通民隱各該督撫務卽認眞辦理毋得徇飾宕延倘收敷衍搪塞並將該省藩司糧道從重懲處欽此卽弳恭錄分行藩司糧道遵辦去後兹據蘇州布政使效曾糧道陸鍾琦會詳稱蘇省錢糧折價歴年俱係專案詳奏頒示曉諭官吏無從浮收前次清賦又將包抗中飽等弊和盤託出似己無可隱混惟漕米價須俟每年冬月核定請奏本年秋勘未定尚未知實徵銀米若干當經行令各屬照二十九年分實徵各數並依該年漕價每石折收錢三千八百五十文據實開報兹據陸續開摺申送到司理合彚開簡明表册會詳請奏前来臣等伏查蘇省地方錢糧自同治四年减賦定案之後光緒二十五年又經認眞辦理清賦浮收諸弊久己革除州縣經徵祇有奏明隨收公費平餘以爲各屬辦公之用計丁銀一兩不分正耗連公費折徵錢二千文又現復銀價抵充賠欵錢二百文共錢二千二百文漕米一石亦不分正耗收本色者交米一石隨交公費錢一千文費脚錢五十二文年外加收錢五百文收折色者每石查照市價酌中核定按年奏報飭令照完折價之外每石一律隨交公費錢一千文費脚錢五十二文年外加收錢五百文蘇屬三十五州縣内有三十一處情形不同惟鎭江府屬之丹徒縣丁銀每兩折收錢一千四百九十六文隨收規復銀價錢二百文太倉州屬之嘉寳兩縣漕米因地不產米冋係民折官辦每石折價及隨收公費費脚較别處多收錢四百四十八文年外加收錢三百文崇明一縣有銀無米照案連公費每兩析徵錢二千四百文隨收規復銀價錢二百文凡民間完納銀米胥憑縣書由學應交正耗之數或係制錢上兌或以銀元折算悉聽其便間有奉文帶徵海塘河隄等工及積榖學堂經費均係詳經擬准定有年限届時卽行停止此等捐欵皆爲地方要政實與正欵相同以外並無陋規名目其州縣徵收銀米公費己經兩次飭提歸公年外加收漕米公費亦經奉部提撥所有盈餘係留爲通年辦漕辦公一切署用所稱官吏無從浮收隱混尚屬可信除將送到表册咨送户部核辦並俟江寗藩司所送表册齎到另行具奏外謹會同署漕運總督臣恩壽恭摺覆陳伏祈皇太后皇上聖鑒謹奏奉硃批户部知道欽此 
[江蘇巡撫端奏爲懇恩俯准該員馮光元爲其故父馮承曾在陽湖縣建坊該廪生陳經鎔在原籍句容縣建坊片]  
　　端方片再查士民因地方善舉捐銀至一千兩以上者例得請旨建坊給與樂善好施字樣兹有現任河南河北道馮光元遵其故父二品封職馮承曾遺命捐銀一千二百兩以充武進陽湖兩縣學堂經費又原籍句容縣寄居泰興縣同知職銜優廪生陳經鎔以推廣學堂經費難籌願將契買毗連學堂地基四畝五分住房七間計值銀一千二百餘兩捐入泰興縣學堂以資擴充先後由陽湖泰興兩縣詳請具奏前来查興學育才爲當今自强要政迥非尋常善舉可比且核其銀數與建坊之例相符合無仰懇天恩俯准該員馮光元爲其故父馮承曾在陽湖縣建坊該廪生陳經鎔在原籍句容縣建坊均給與樂善好施字樣以示旌奬除抄奏分咨禮部學務大臣查照外謹附片具陳伏乞聖鑒謹奏奉殊批著照所請禮部知道欽此 
[直隸總督袁奏爲謹先將直隸改設督練處緣由片廿八日]  
　　袁世凱片再練兵處兵部會奏新定營制餉章一摺奉旨依議欽此原奏督練制章内開各省新軍練及一恊以上者應設督練公所一處選員分任兵備叅謀教練曁考校變革各事等因咨抄到直當卽欽遵辦理查直隸統轄新舊各軍規制不一前經臣釐定章程創設軍政司一所遴委諳練兵學人員分任職司總理全省營務於光緒二十八年五月奏明在案數年以後隨時考校軍制漸次整齊惟增軍漸多事務益繁尤應詳細考查以期精進兹准練兵處咨開前因應再體查情形詳擬改訂其大綱仍區分兵備叅謀教練三處隸各股各所分投經理兵備處總辦以道員言敦源充委叅謀處總辦以道員叚芝貴充委教練處總辦以遊擊何宗蓮充委卽將軍政司改歸督練處以符新章其詳細章程容擬定分咨練兵處兵部查該謹先將直隸改設督練處緣由附片具陳仰懇敕下練兵處兵部立案施行伏乞聖鹽謹奏奉硃批練兵處兵部知道欽此 
 
