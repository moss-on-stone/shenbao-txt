# 1912 - 61 - 4914026

 

Page 1

 
 
評論 
[袁大總統蒞任感言]  
　　自共和宣布忽彌月而袁大總統今日始有蒞任之宣告吾讀袁大總統誓詞曁南京參議院之答詞竊不禁怦然有動於中爲之喜極而驚睪然高望者矣 
　　溯自武漢起義倐逾半載而田野荒蕪南畝之農夫强半隸名戎籍敵愾前驅通國之兵額驟增而行政上敎育實業諸手續不得不以司農之告匱凟濡滯其進行今者統一政谖行將成立此後之修文偃武會當有期然全國滔滔功利之習深中於人心牢固而不可拔若爲都督若爲軍政府各圖權利各謀自衛一日而解甲歸農安知不有擁護私見而阻撓公安者一地之軍政關係一方之治安聚之匪難而散之不易此不得不有望於袁大總統者一也戰 
二十世紀之世界斷無顓顓自守之理則肇造新邦勢不得不求列邦之承認以共策其進行我國共和宣布而正式政府迄未成立以致一切外交幾幾陷於無政府之地位近者荷屬僑民升旗一役雖經南北兩政府之交涉唇敝舌焦而卒鮮成效幸我袁總統宣誓蒞任則此後之敦睦邦交首必有以憲我僑民而爲之保障舉凡前淸交涉諸失敗益當有以改絃而更張之以光我民國此不得不有望於袁大總統者二也且記者今日尤有不能已於言者民國今日集五族以共和所重者在泯絕猜疑消除五族之障碍而溝通之融南北將士爲一爐合满蒙諸族爲一家賡續孫大總統之成蹟發揚而光大之敎育之不興宜思有以進之實業之不振宜思夺以促之近者强俄梟雄於北鄙日本窺伺於東鄰而英德諸國且耽耽焉有逐鹿東亞之心特環顧中華莫敢先人而發難耳在我新總統急宜聯之防之而利用之毋以民心爲可恃而蔑視共和毋以民治爲易致而貿焉從事早夜孜孜勤求民隱愼毋愐越參議院之拳拳訓勉而致自負其誓詞耳抑又竊聞之袁總統者今世首出之一人也督津十年之威望人人類能言之以故北方諸將士莫不歸心而南中新政府求治爲亟遂不憚舉血戰締造之新民國責之於袁總統之一身此其遺大而投艱者果如何其重且要也所慮者蜷伏於專制政府之下歷有年所攀龍附鳳之輩纍纍然握金印而拖紫綬並世不乏其人或者侈心一動而萬端待理之新共和卽不免因此而辜同胞之望以負血戰之忱此南京參議院所以尤兢兢焉以輿情專斷爲前提而並以非德之狎非才之登爲大戒也 
[專電]  
　　今日（初十）下午三鐘袁總統偕南京專使曁各代表詣外務部新署行宣誓就任禮 
　　今日袁總統宣誓受任由南京歡迎專使曁歡迎員爲證人臨視行禮按此電係另一訪員所發 
　　聯合内閣人員袁總統已擬有名單將電商南京參議院求其同意 
　　袁總統宣誓詞原文准於蔡專使南旋時交其帶呈參議院保存 
　　三月九日新舉臨時大總統袁布告本大總統自小站創練陸軍以來先後統兵近二十年凡年所以待遇我軍人者無不以誠悃相孚恩義相結有功必賞有勞必錄有過必敎有罪必懲秉大公之心行至信之法如家人骨肉之相愛如師長子弟之相規其在本部下由士卒擢升統將者頗不乏人而各將士等相從多年亦皆聽我指揮遵我約束且不獨我陸軍爲然即我巡防各軍亦莫不同𨽻範圍共遵號令是以同袍之中咸重氣誼薄海之内蔚起聲名至於武衛左軍創始於宋忠勤飽經戰陳𢡟著勤勞迄今五十餘年人皆推爲勁旅此皆無竢本大總統之贅言亦我各軍同人所自喩而並堪共喩者也近數年來本大總統養疴家園無志問世四方多難迫我出山督師於餉械兩絀之秋受任於國事顚危之日焦思勞慮心竭力殫察大勢之所趨順衆情之甩嚮始終希望惟以國利民福爲歸幸得共和確定衆志翕然南北東西各省满蒙回藏各族文電交馳僉以大總統之任相屬孫大總統辭職復荐以自代參議院正式選舉全院一致均以大總統相推南來歡迎各使亦無堅持南行之意統一政府行將成立自維薄德曷足堪此第念艱鉅投遺勉擔義務値此民國初建締搆方新如我軍界同人齊力一心竭誠贊佐從此太平可致郅治可臻非但鄙人受其光榮實我國民蒙其樂利前途幸福自必與我軍人共之倘其樂禍寺災意存破壞不知大體復懷自私自利之心誤聽浮言甘爲病國病民之舉則是作全國之公敵爲 
 
 
 

Page 2

 
 
人羣之敗類非但負本大總統十數臄敎育之苦心亦且辜舉國四萬萬同胞之厚望中外交詬天下不耻於爾軍人又何利焉萬一因暴動而釀交涉因内亂而召外衅大局瓦裂土崩瓜分目前則戰血橫飛有代爲沙虫之慘後顧則神明胄裔有作人牛馬之悲爾軍人縱不爲一身計獨不爲子孫計耶總之軍人者亦國民之一分子也入伍則爲兵離伍則爲民兵與民本屬一體民出餉以養兵兵食餉以衛民兵與民更同休戚故愛民保民乃軍人之惟一天職至於服從命令遵守紀律又凡爲軍人者之第一要義古今中外莫不同之能不失軍人之資格方能不失軍人之名譽本大總統用是諄切相告涕泣陳言願我軍人共體斯意人明此理此勸彼勉念茲在茲勗哉三思懍之毋忽（以上北京） 
　　孫總統咨交參議院謂據袁總統電擬簡唐紹儀爲内閣總理請開臨時會提前議决 
　　財政训呈請鼓鑄新幣一千萬元上刻第一任總統肖像已蒙總統批准 
　　孫總統令財政部此次鼓鑄新幣四圍花紋用五穀形係取物阜年豐之意 
　　陸軍部委王　端木璜生伍崇仁爲參謀長 
　　印鑄局長底雲昨日墜馬殞命孫大總統贈賻銀千元鄧家彦等賻銀伍百元恤其家屬　（以上南京） 
　　底君字奇峯直𨽻人工美術精篆刻爲人豪邁慷慨事母至孝尤熱心公益事上海光復底甚盡力製造局之役底亦與焉今知交聞其列莫不惜之 
[公電]  
　　南京參議院電　武昌黎副總統各省都督府省議會各督撫諮議局各軍司令南北軍統一會北軍各路統將各報館均鑒本院接到袁大總統電傅誓詞後卽照初六日議决辦法第三條電達袁大總統認爲受職謹此奉聞叅議院佳 
　　又電　武昌黎副總統各省都督府省議會各省督撫諮議局各軍司令北京南北軍統一會北軍各路統將各報館均鑒連日疊得北京袁新總統曁專使蔡元培諸君來電知北方變亂雖平惟經此次勳搖非新總統早日受職不足以維全局而新總統即時南來受職勢又有所不能本院以大局所關必速謀統一因於初六日開會議决允新總統在北京受職决定辦法六條如下（中略）以上各條於初六晚電達新總統昨晚接到新總統電傅誓詞請代公布其文曰（中略）謹此佈聞參議院佳 
　　按參議决辦法六條及袁總統誓詞前報均已詳載故不贅錄 
　　大通黎宗嶽電　孫大總統各勏長參議院袁大總統各部首領黎副總統各都督各軍司令各報館鈞鑒建都地點比較利害舍南取北已居多數徒以協商未定臨時政府未能組織奸人借端煽亂强鄰伺隙進兵大局動搖危如累卵倘再爭持不决内訌外患相逼而來功敗垂成亡無日矣頃讀黎副總統藍都督兩電驚心動魄焦灼萬分伏乞諸公共體時艱化除成見速在北京組織臨時政府以謀統一事權整理秩序國基一定其餘各項問題不難迎刃而解萬勿再延致生他變臨穎迫切不盡欲言黎宗嶽叩 
　　南京禁煙公所電　報界公會全國禁烟公會及報界公鑒禁烟一事在满淸時代尙爲差强人意之新政故縉紳士夫皆知我民國建設以後必百務未遑先將此殃民禍國之大害厲行禁絕然過去之三四朋方有事兵戎地方之禁令暫弛遂致城邑村鎭皆有開設烟寮之事有司之耳目未周無知愚民或倡烟禁已開之謠且因售賣烟膏之店不准添開膏店形成專利前年所獲較豐因之瞽說愈騰竟以爲烟業將自此大盛豈知鴉片之害爲萬國人民所公恨禁烟之約出於萬國人民之同意南山可移此案必不可翻内地種土之舉行政官必出全力以厲禁外國輸進之烟土原議至中華民國五年而止今將磋磨改約務望期限縮之至短一經烟土進口之期限縮短外國産土之區於最近年期之内必改種别項農作之物則鴉片之種將絕迹於世界倘無知愚民猶不圖乘時戒絕勢必至再過短期無烟可吸徒自取累及犯刑章深足悲憫除於政界正式設法嚴禁外希社會父老昆弟各以此意互相播告内務部禁烟公所總理石瑛叩佳 
　　駐寗聯軍參謀團電　申報館轉各報館鑒日前盛傅京津保兵變南方各軍隊有奉命涨上鎭壓一節民間紛紛議論不一實係訛傅目下北洋秩序漸復人心安定南方各軍並無此舉動特此電聞駐寗聯軍參謀團叩 
　　北京袁總統電　中華民國赤十字會祝顧張會長鑒支三電具悉貴會組織百餘人奔馳四閱月扶傷救困非特南北兵民同聲贊美即環球觀聽咸表同情際此改正名稱正式成立鄙人無任歡賀紉佩之至嗣後自當維持一切以副諸君子慈善之懷袁世凱微印　　上海商學靑年聯合會電　北京袁總統南京孫總統各部長參議院鑒本會於一日開成立會推定伍廷芳程德全二君爲名譽會長溫宗堯李平書二君爲會長此電商學靑年聯合會叩 
　　上海造局巡警處電　南京孫總統黃總長鑒製造局李總理辦理有年成績昭著光復時尤費經營乞留辦以資熟手製造局巡警總分處警務長吳榮實警員鄒景雯朱鎭南巡員程麟李雲黼曁全體同 
　　上海鹽業協會電　北京袁大總統南京孫大總統張鹽政總理浙江蔣都督莊范兩鹽政局長鑒茲據浙西許黃塲商葉茂春胡廣源項大成濮源長汪寳源福興裕陸新記等聲稱浙鹽决議官收商運廢棄無滷場灶不日實行等語查浙西鹽塲雖産滷無多而産商投資甚鉅沿海數萬灶賴以爲生今一日廢棄商本損失旣盡灶丁生計亦絕或謂遷灶丁於産滷之區詎知滷區皆有主之地晒板刮滷人等祖孫相傅萬難插足共和成立以國利民福爲宗旨塲商灶丁亦國民一分子即以鹽政改革亦須全國劃一似不宜浙江獨爲風氣應請設法維持予商仍舊煎賣以保沿海數萬灶丁之生命鹽業協會叩灰 
　　中華民國聯合會江北分會電　各報館鑒满淸遜位民國初立凡百政治莫不更始江蘇省議會爲全省議事機關其舊有之議員係满淸時代之議員况已屆三年任期非重行選舉不足以代表人民且議員中多兼行政官及行政官廳職員满淸時代亦無此規定該會現又開會將來議决議案敝會誓不承認請即登報宣布中華民國聯合會江北分會佳 
　　北京汪兆銘電　華僑聯合會諸公鑒佳電敬悉陸君徴祥現駐俄方辦交涉要事恐不能離至派員調查一節聞已派蘇領事前往矣餘事容抵滬面談汪兆銘蒸 
　　泗水華僑電　華僑聯翕會汪會長鑒荷人欺我内亂未平外交棘手華僑無告已放之人復掳去十餘在獄刑斃查十一命乞政府速决對待盼切 
　　公民急進黨電　北京袁大總統鑒政府一人心定謹賀惟内政外交一時紛杳宜統籌全局俾歸一致然後着着進行一面速靖陜新餘孽毋遽撤兵爲殖邊備泗水一案尤宜堅持弗輕解决吾民熱血正沸誓當爲國滌羞願君努力共挽國權幸甚公民急進黨叩灰 
　　南京鄧家彦電　萬急上海陳都督鈞鑒底君厅峰今日（初九）午后墜馬斃命情殊可悼底君勤勞公事爲大衆欽佩孫大總統已允賻以千元並遣衛兵二百送殯查底君家有老母寡妻幼妹平日僅恃其彫刻業度日底君慘卒家屬何依我公與底君有友誼希即爲設法家彦感底君爲人擬商本報同人以五百元爲奠儀聊盡友誼云爾鄧家彦叩佳按鄧君係廣西代表現爲南京中華民報館總理 
[譯電]  
　　德國艦隊新議案擬在續備艦隊中撥旗艦一艘新戰闘艦三艘編成新艦一隊此案已提交國會集議 
　　德法摩洛哥之協約將於下星期在巴黎交換簽押 
　　英俄協議波斯事件刻已事畢波斯前皇穆哈默德阿李將永離其國境而由波斯政府予以年俸若干 
　　德國蘆爾地方罷工風潮其勢日盛 
　　德國享寳輪船公司新出版之去年報告書謂中國自經此番革命將來文化必更發達如列强能保全中國内地之安𡩋則中國之開放必更迅速云 
（以上柏林） 
要聞一 
[參議院認袁總統受職電文]  
　　北京袁大總統鑒電達誓詞敬悉謹照本院三月初六日議决辦法之第三條認大總統爲受職一面通告全匣並致辭於大總統之前其文曰維中華民國元年三月九日臨時大總統袁世凱蒞任本院代表全國歡呼迎祝而致之辭曰共和肇基羣治待理仰公才望畀以太阿篳路藍縷孫公旣開其先發揚光大我公宜善其後四百兆同胞公意之所託二億里山河大命之所寄苟有隕越淪胥隨之况軍興以來四民辍輟業满目瘡痍六師暴露九府匱竭轉危爲安勞公敷施本院代表國民尤不得不拳拳敦勉者臨時約江七章五十六條倫比憲法其守之維謹勿逆輿情勿鄰專斷勿狎非德勿登非才凡我共和國五大民族有不至誠愛敬皇天垕土實式憑之謹致大總統璽綬俾公令出惟行崇爲符信欽念哉參議院佳 
[京津保變兵之餘孽]  
　　自京津保蹂躙事丐各處不肖兵士皆欲乘勢搶掠以飽私慾現聞在小站駐紮之防營袁總統曾欲調至京師嗣以商會不願再行調兵遂罷前議乃前日下午四時天津張督接有小站軍官電話據云所帶兩營忽然生變現已竄往天津以圖搶掠商民等語張督遂卽知會各領事分派兵隊在各要路防範並派巡防隊整隊嚴防及晚八時叛兵已至西南鄉一帶因聞有洋兵防守不敢前進遂在西南鄉大肆搶掠而去 
　　三月三號（十五日）由豐台東竄之叛兵在楊村一帶大肆搶刦且有姦淫情事該處駐紮之兵本屬不多彈壓甚不得力以故居民倍受蹂躪 
　　三月一號（十三日）叛兵由西站乘車至長幸店槍刦舖户砸毁車站後即要求開車赴涿車守不允叛兵卽欲開槍車守不得已卽開至涿州時方交八鐘自是直至下午搶刧之事始止 
　　昌平州屬之沙河縣三月一號亦被叛兵所搶知縣某亦受有微傷聞該叛兵等現均竄入張家口矣 
　　在天津被敎之德人名司謝夫係津浦鐵路北段總工程師以是大名順德各屬之宣敎師現均逃避河南一帶 
　　汴撫齊耀琳以三鎭叛兵南竄深恐擾及河南昨已飭知總兵雷某統率軍隊數營前往彰德防堵其省城駐紮之軍隊布置亦極周密或不至有他虞已 
[四紀北京兵變情形]  
　　第三鎭砲兵起事時意欲將北京洗盡與袁爲難當晚六時砲隊長官三人率親兵五十餘人將各大砲鐵門板螺絲盡行撤去棄於東嶽廟大并内只剩小炮二個未能撤去鐵門該砲兵見大炮已無用隨將隊長槍斃二人尋又欲將統制副統制官致死適統制副統制均在東嶽廟道人屋内談話兵至即藏在道人床下道人云統制官方走不在此處炮兵乃去隨用二個小砲攻打朝陽門門破將砲運往城上向石大人胡同袁總統樓上擊放二炮樓頂上毁袁幸下樓未傷乃四出亂擾用火焚燒直至天明始已而該炮亦不復能用矣昨朝陽門外某兵官率同遊擊隊兵及第三鎭兵將東嶽廟之井水用水龍機器吸出始將井内砲門砲子取出運進城内 
　　南京專寓所係在鐵獅子胡同方兵 
變時炮兵用管退小砲由胡同西口進攻步兵則由東口來攻及至學堂不見一人向巡警尋問守衞巡警謂因外國人邀請已赴東交民巷各兵乃將巡警二名痛毆并將各員物件槍　空始憤憤而去 
　　前日毅軍於齊外某地擒獲叛兵三十餘人禁衞軍於西直門外擒獲叛兵二十三人均送往執法處懲辦又逃往三角甸之叛兵將搶掠之財物满載於洋車上彼則易服作車夫狀態爲該處駐紮軍隊窺破盤詰許久方語支離當被擒獲正法 
　　載洵在前淸時招權納賄路人皆知家資何止千萬三月二號（十四日）有叛兵百餘人圍攻府第聲稱每人須索千元載洵懼不敢出惟呆坐僻室飲泣而已其管事某某居中調停與叛兵言語不洽被戕斃命卒與以七千元其圍始解 
　　砲隊叛兵自齊外東嶽廟入城九標叛兵自城内外出分途騷擾不堪言狀齊外各舖户雖豆腐房小茶舖亦無幸免者土匪繼之柴米不留其殘毒至此某糧店被搶後且被焚死十餘人現雖稍覺平靜而满目瘡痍慘不忍覩 
袁總統以禁衛軍彈壓地面保護禁城勤勞頗著特命每名加餉一月以昭激勸已於昨日發放矣 
　　當叛兵在京縱火時西苑禁衛軍卽整隊而出自西直門至海甸五步一兵十步一將防範甚爲嚴密海甸賴以無恙 
　　海甸某當舖平日生意頗見賠累聞三鎭在京搶刧欣然色喜以爲被槍之後尚可要求損害賠償此中頗能獲利三月二號（十四日）有由京中逃往者多人該當舖夥友卽大聲急呼曰來了來了向空放槍一排附近居民大爲驚慌秩序亦見紊亂禁衞軍聞之撥隊馳往始知並無兵匪以該當舖不宜故作擾亂已將掌櫃送往執法處矣 
　　通州一帶沿途均有毅軍駐紮故京中雖有動搖通州猶幸安堵無恙 
　　第三鎭潰兵等搶刦後將所有貨物將載火車三十餘輛擬運至正定府袁大總統聞信立電該處官軍堵截當即槍斃潰兵二十餘名其搶刦貨物内有璨銀五十餘萬元均已奪回運抵北京矣 
[浙軍特派員報告北方現狀]  
　　北方軍隊聯合會發起後南方各軍多數贊同均派代表前往與會以聯情誼茲悉浙軍特派員到 
 
 
 

Page 3

 
 
京適遇兵變事起爰將北方現狀報告來寗請軍界力持在北設立臨時政府以維大局其電文照錄如下 
　　南下丁家橋浙軍朱司食曁叅謀團鑒光等今日抵津因兵變暫留頃晤袁幕彼此宗旨尙吻合京津秩序漸復惟袁萬難南下臨時政府地點乞力持前議俾統一政府早日成立餘續陳光栩叩　 
　　南京參議院内浙軍朱司令官曁參謀團均鑒微電諒達光等六號抵京城中秩序漸復人心安定前因第三鎭之一標兵士爲停止加餉並謠傅袁即南下棄北不顧遂生誤會且有地方痞匪乘機勾串搶刦幸佈置迅速嚴辦多人現時軍心已定怇外籍言何護紛紛調兵如政府無正式交涉大局萬分危險聞蔡專使已將近情報告並願意就北京建設臨時政府各省軍隊宜即協力主持促使統一政府早日成立至兵變時有調南軍來北之說嗣亂事旋定南軍自可不來免让北軍疑忌光等午間謁見叚會長新總參議劉統領諸公均方渴望南行接洽彼此通達情意南軍注重大局皆能以國家觀念爲前提宗旨備極吻合甚表同情聯合會尚正式未開議明日到會餘再續陳特派員屈映光張栩叩虞 
[四國銀行借欵談]  
　　北京電信云四國銀行現又借與中國銀三十萬兩當即匯交駐在各國之中國公使及領事等作爲分費之用聞下星期又將借銀六十萬兩并聞統一政府擬每月借入銀七百萬兩以作行政經費俟大借欵之借約議定後以上各欵即於大借欵内扣除 
又財政部長陳錦濤君自滬致電南京政府云大總統各部長曁黎副總統鈞鑒頃查四國銀行借欵事北京實未提出現欵此次變亂或確因餉絀有激而然亦未可知現據滬英領事及四國銀行意見尤以袁氏爲能定亂之人儻南京政府與袁一致以期早爲後盾云云現四銀行已電總統要求一致進行若得回電照准即可設法付欵錦濤微 
[巴城華僑遭刦之慘狀]  
　　巴城華僑升國旗慶祝共和被荷人踐虐一事屢載前報頃有巴城戴覆盆者來稿述當時各僑民身受躪踐情形閱之令人髮指亟爲揭載以告國人 
　　一升旗之緣起舊曆元旦某商號接泗水電云泗埠禀准巴督可升五色旗（已登荷蘭官報確有證據）某店夥聞之即將其旗升上各店效之遂偏全埠五色祥雲翱翔空際誠大觀哉 
二吏胥之倉皇　五色旗旣懸各華人地保（卽俗稱甲必丹）卽由電話達於警吏曰華人升旗矣其驚慌狀態儼若華人揭竿起事也者警兵遂紛紛四出先以步隊繼以馬隊如臨磊敵於是途人奔避唯恐不及 
三紛擾之原因　夫升旗本屬文明舉動當時和官苟能善言安慰使各人下旗未必釀成紛紛擾乃警卒强將某店之旗撕破又將旂桿砍斷任意鞭撻良民且馬兵拔刀砍傷路人數輩無辜之被掳捉者十餘人風聲鶴唳人人自危當此之時畏怯者因恐被累皆欲至和官前鳴其寃抑果毅者以國旗受辱欲質問和官撕旗之故於是草埔内之人頗形擁擠而和官即誣華人反抗命馬隊拔刀亂砍當時華人手無寸鐵保能與馬步兵抗耶寃哉 
　　四受罪之偏重　是日之旂實不知先升者何人乃大南門之廣帮人獨受重罪事後和吏仍禁其自由不准全街之人出門一步者一日夜且拘禁者亦獨多夫升旂乃全埠人之事而彼獨受苛條（即一二因元旦醉酒有不規則之舉動亦無關全體）此誠令人所不解者也 
　　五擲石之由來　大港唇聯興其店東乃現任商會總理又爲和匣之雷珍蘭平日華商所視爲代表者也是早彼店亦升旂（後聞馬兵至卽將旂放下）衆人見之則以爲經和官允許矣此則難怪衆人之效尤也該店東以和人論則爲雷珍蘭爲行法之一人以華人論爲商會總理則爲商家代表今彼之店旣升旂以爲之倡旋又懼罪放下且復從和官後而壓制輿情故登時激成衆怒一唱百和即至店首投石門窗皆被擊碎後其店復升旂謝罪始散去 
　　六馬腰之疑案　當時人聲鼎沸眞像難詳有云馬兵係馬腰所請來者有云今日升旂和官旣經批准而馬腰不准者有云馬腰舉槍欲擊人者議論紛紛十百相傅故衆情愈形决裂云 
譯林　（蘇譯） 
[風景如畫之瑞典　（九續）]  
　　市民之義勇勞動瑞典人这氣質尙實際而有眞面目前年司脫子克花而姆同盟罷業之風潮忽起電車馬車俱不開行新聞紙亦停版不出遂致全市各種之勞動者一律同盟罷業久之衆覺不便於是市民之義勇精神遂不其然而勃發學生數千人有充排字印刷之職者有充發送人之職者而陸軍軍人亦從事於義勇勞動士官則充車掌兵士則充開車人俄頃之間電車復開市上交通機關依然復舊卒能屈服勞動者使該處風潮極大之罷業不能成功卽此一事觀之瑞典人之氣質槪可見矣 
　　今世之仙鄉 
道不拾遺乃昔人之理想而瑞典竟實有其事自司脫子克花而姆及沙而子巴典之海水浴場至瓦子克司花而姆之遊覧地乃一大港灣其中隨處皆有小島點綴又有華麗之小蒸汽船满載游客往來如織各島之棧橋皆備有大箱凡有寄交島中人之郵寄物件及小件貨物皆投入箱内島中之紳商士女終日游司脫子克花而姆日暮歸來先在此箱内取物以行其間無一舛誤者若向商家定購食品等商人亦送至此船俾得將貨物放於棧橋之上定貨之人自往棧橋取其所定之物而歸是處從無遇盜之事島中之生活猶有太古之遺風故道不拾遺之事實尙可復見誠今世之仙鄉也　（已完） 
[淸談　（東吳）]  
　　今日袁總統受任矣新共和之中國至此又進一步矣 
　　其初爲南北戰爭時期其繼爲南北恊商時期至今日而始爲南北統一時期統一者不分界限不存意見之謂也但願此後辦事處處以不分界限人人以不存意見爲標凖則新共和國之進行寗止十步百步而已哉 
小說 
[俄王之偵探　（二十三）　（無名）]  
　　查得霍林忒名字余大喜過望見名簿上霍林忒名下註着在愛特雷書樓骨爲編書余卽往愛特雷書樓詢問據說已於一年前辭去再問去後何往則又法知余又至各處訪問皆不能得余在倫敦無事乃往蘇格蘭鄧勿離城訪余舅父余舅父住在鄧勿離之葛勞零鎭名立得在葛鎭上甚有名望余每從外國歸來必往訪我舅父我舅父家見我往亦甚歡迎此時正値八月中旬爲鄉間打獵時期余到時正在午餐余舅向余說道現在納克房子内新來一客人名呌來脫考脫爲人甚好今日約余去拍球知你來此也約你同去余答道我怕拍的不好我在意大利的時候多運動甚少倘若那人甚是客氣我也不好過辭舅父戲語余道那邊多好女子你去必然大喜斷不使你吃苦余遂笑而允諾午餐旣迄乃與舅父舅母同車前往納克房子未到時先見高塔在山邊突出旣至見草地上有人一羣均穿夏天拍球衣在草地上拍球且說納克房子古時原係一堡地爲前特格雷斯將軍所遺傅如今主人已貧困因而租人居住其價値甚昻貴來脫考脫見余等至卽從草地出迎余見來脫考脫係一瘦長之人髮已灰白衣服甚佳相見後余卽往拍球場上拍球場上所用奉伺之人盡爲來脫考脫所帶來呼喚十分敏捷 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[天津兵變記]  
　　事前之防範　自北京被變兵焚搶後三月二號津埠官紳會議維持辦法除警道加添崗警及探訪局保衞局體育社水團商團加添軍火一律戒嚴外並由官家發給各商號手鎗五千枝快鎗五千枝又由商號聯合自行在本埠某洋行購買現貨手鎗四千枝以資防禦 
　　變兵之焚搶　三月二號（舊曆正月十四日）晚十鐘時有變兵數十人忽由河北大經路蜂擁南來望空放槍所有行人均叱令南旋不准北上及過金華橋並謂崗警曰我兄弟們何不趁此搶搶有崗警某少一反對卽被該變兵用槍扥搗傷數處該變兵等遂由大胡同一帶放火行搶未幾而該埠亂民亦乘勢搶掠遂致估衣街毛賈夥巷及宮北竹竿巷等處均被焚搶當時槍聲連續不絕遍地火光融成一片人心驚惶萬狀聞東西南區當卽抓獲亂民五六十人並將所有鐵橋浮橋均卽拉開日本租界口并有日兵作戰備把守幸未擾及 
　　焚搶之情形　是晚第三鎭外麷變兵不過數十人而北叚巡警及衛隊幾全數爲亂均以帽簷向後爲號此外尙有淮軍巡防隊水團等及本地之亂民亦趁勢而起南段巡警雖彈壓無効且有被亂兵擊斃者巡警道楊君以德見地方秩序已不能維持因親率巡警數址名奔入各火場捕拿搶匪於是各分區亦敢捕拿一夜之間共約捕獲三百人其中各類人皆有至三日午前由楊警道約請地方各機關士紳會商辦法各士紳請由楊警道請示張督張督主張宜用重典並責成楊警道專力辦理當於是日下午三點半鐘由各搶犯中提出情節較重之十七人在東門外斬决又於四日下午四點半鐘提出供証確鑿之十二人在北門外斬决另有七人或情節図輕或係孤子均判監禁五年其餘各犯另須以次訊辦 
　　事後之情形　三日下午楊警道示諭居民於八點鐘後不准行人出入倘仍有燒搶者格殺勿論以防遊勇再來搶刧以便防禦警務公所於是日傅各區照常設崗均於午後到崗彈壓紅十字會已於亂時出隊拯救被傷人抬回醫治又於四日同老公所抬埋會用車拉棺在各火場收殮死屍電車公司因變兵搶刦時將北門外之電車綫燒斷三日停車一天四日午前十一點餘鐘僅出海關黃牌及紅藍牌車共二十六輛由東北隅至車站及海關行車圍城之電車數輛由西北隅開行至東北隅而已其餘估衣街北門外馬路電話電燈線均行燒斷現均已修竣至各處被燒斃槍斃者已發現三四十名尚未扒出者不知確數 
　　宮北至北門一方面情形　宮北於搶燒協成當後又搶燒十餘家宮南未動鍋店街以至估衣街東頭路南則於興順德皮貨舖截止路北則於永興顔料店截止西頭路南則於敦慶隆爲止路北則於西裕興爲止其間未遭刧者爲瑞蚨祥范永和泉祥鴻記瑞林祥元隆等店敦慶隆則洒洋錢一千元央求保全房屋變兵俯拾之遂不搗入藥房則中西中英榮華皆化鳥有中英死一學徒首飾樓則恆利物華鴻興旣刦且焚綢緞惟焚九章一家洋貨則無一免者餘不勝記至北門對南兩轉角處都被燒却北大關東面燒去一排針市街則中裕厚通享棧内有票莊蔚長厚蔚長盛以及匯康元　恆同四家而直豫醬房刧而未燒德合當則搶而復燒其餘數家待查北門内大街三義金珠店焚死數人最慘是則河北北半街幾被全燒矣 
　　北馬路一方面情形彙大淸銀行被搶交通以及正金上行直隷銀行鈔關無恙工業售品總所全焚貨物則搶掠一空三日見有一屍尙伏在牕上一屍横臥屋内俱成骨架瓦礫業中尙有一肚慘哉 
　　河北一方面情形　河北銀元局被焚搶失四十萬又有公館等未及詳查至大胡同則一掃而空德醫生西洛因訪津浦路工程師行至中途爲流彈所中而死鴻美軒亦有一人死于流彈關道署無恙 
　　河東一方面情形　洒東十字街東陳家溝大街永福源布舖萬德義布舖均被搶一空資姓鮮菓舖茶食店茶菓舖數十家湊洋五百元以贈北段巡警始得保守享隆布舖泉成永紙碼舖趙姓米麫舖復增茂雜貨舖亦均搶掠一空又孫姓米莊贈北段巡警洋七百元亦得留存其餘有用洋銀保險者娘娘廟前臥有鎗斃二屍娘娘廟後住户徐二徐七徐十劉宅等富室及廟後街錢姓温姓均皆搶掠至絲毫不遺惟德裕棧蔣姓以交休北段巡警洋四百元並未失物三義當中順當均被搶空並將該舖墻垣拆毁用煤油林此柴放火二次尙大燃至四日早餘火未熄當舖内槍斃一山西人門外斃一天冿人聞起事者係北段巡及本處土匪云 
[豐台搶刦之眞相]  
　　二月二十九晚九句餘鐘北京兵變時由天冿開往北京之第十次火車到京未停即回豐台是晚駐豐陸軍三鎭兵丁原有二千餘人並非由津去者亦於同日夜間十一鐘餘變亂所有該鎭居民舖户及洋商新泰興平和公等洋行均被搶掳一空澈夜槍聲不絕并槍斃路人數名至翌早猶搶擄不止並將第十次火車上客人行李貨物搶盡當即四散尙有未逃者約千人同夜黃村亦有陸軍兩營搶刦該村當舖富商惟聞駐防豐台鐵路之英兵四十名當晚均避往鐵路機器房内幸得無恙 
[廬蕪兩軍衝突紀聞]  
　　廬州司令第二師師長孫君品驂奉都督命令率兵來蕪接統蕪軍兼以鎭壓地面已記前報詎到蕪後原有軍隊大爲反對蓋該軍與吳振黃劉醒吾感情甚洽恐吳解職他往致失倚恃且不願受他人節制故以留吳爲名昌言抵抗現各軍士均謂孫品驂不應帶兵麷蕪脅令服從而步軍各營曁先鋒隊炸彈隊則於日前秘密會議有生死願從吳振黃否則以武裝相見之言日來蕪廬兩軍時起衝突并聞曾經戳傷廬兵三名並在某洋行爭鬥大有兩不相下之勢云 
[江北軍隊之實力]  
　　淸江原有陸軍混成一恊計步炮工輜十一營訓練旣久裝械復精向稱勁旅自九月十六起義以來因爲土匪從中擾亂一時搶刧蠭起兵匪不分然貧利潰散者固多而深知大義恪守軍紀者亦復不少嗣由蔣都督招集撫慰並將巡防左右兩路及緝私等營一律改編陸軍復招募國民軍兩大隊一面配置歸併一面開赴各屬防守現計駐宿遷窰灣帶者爲第一團第三營第三團第二營第四全團砲隊一團馬隊一營工輜各二隊其餘分防海沐桃淸等屬聞蔣都督以目下雖共和底定然巡緝土匪以及消防意外兵力仍不可稍涉鬆懈故仍飭令淸江現有各軍計步隊五團馬隊一團砲隊一團工輜各一營無論分防留守均著赶緊訓練以備調遣 
[奉賢遷治問題之解决]  
　　奉賢自謀遷縣治後四鄉人民多不公認茲經新民政長楊蔭安君招集全縣一城七鄉自治職員並素孚鄉望之邑紳程君蓉蓀朱君昻若於二月二十九號開會於通邑中心點之靑村港自治公所議决東西分駐所有議案三條當經公衆呈請楊民政長轉詳備案並訂定舊曆二月初一日到城任事從此和平解决風波亦可永息矣議案列左 
　　一議民政長東西各半分駐現在東鄉民心浮動急須民政長鎭懾南橋駐满一月後卽移駐城中俟地方審判長到城後再行輪駐南橋一月此後東西輪駐期限以此爲例 
　　一議地方審判廳設於城中另於四團南橋先各設初級審判廳 
　　一議縣議會地點暫設於通邑適中之靑村港自治公所 
[江北巨匪先後正法]  
　　淸江自客歲陰曆九月十變亂城厢内外搶刧一空各縣聞風起事土匪　集姦淫擄掠掉臂遊行一時陷於無法律之地位大局糜爛幾至不可收拾幸于二十三日宣布獨立後卽由軍政司飭派隊伍分道剿辦三月以來除公然抵抗陳前槍斃者不計外著名首匪如山陽之湯四虎高延文張殿五車和尙淸河之喬正禮相彬胡殿臣安東之戴小四子張淪元李福順等均經先後拿獲解浦交軍法處訊明確供立予正法聞自經歴次嚴辦近已回復秩序無復前此之紛擾景象矣 
[南都零拾]  
　　裕𡩋官銀錢局所存官欵悉被虧倒而用出鈔票爲數甚巨近來收票之家每以無從兌換爲恨茲有人寓城内四福巷張宅經理代兌現洋故日來持票者紛紛赴該處兌換 
　　大總統令内務部行文各屬凡未剪辮者限於令到二十日内一律剪除凈盡有不遵者以違法論該地方官亦毋稍容隱 
　　廣西都督王芝燫精明强幹軍民素仰前因湖北告警率師援鄂近以大功告成行將歸寗孫總統特委任爲三軍長聞不日束裝東來預備視事 
　　交通部具報總統府云滬𡩋一路相距六百餘里在車須七八點鐘之久往返一次耗費兩日時間殊爲可惜茲由部中與樸總管商定每晚於十二時𡩋滬各開特别快車一次所有售票搭客悉照特别快車之例每月費用一萬五千元由部中擔任不敷則由部貼還赢餘由部提充公用業於本月二十四日開始行駛 
[松軍副司令沈維賢呈蘇都督文]  
　　爲松鹽松辦事敬略者竊照松江爲濱海産鹽之區府志所載前明舊制每歲辦鹽至七萬五千引之多迨满淸時代以場地屬之浙運司以鹽業畀之浙商桦人固有利竟無自主之權者二百六十餘年然使浙商稍明分理壯松江土産之鹽指定引地儘數行銷則沿海數十萬户之生計不至　然失所無如浙人挾浙鹽以銷蘇屬竟指松江爲浙西引地歷年以來反客爲主轉視桦鹽爲浙鹽之障碍而多方遏抑之其設　收鹽也每觔多不過九文旣用加一重秤又復上下其手托言滷耗而任意浮收往往百觔之鹽多至六七十觔不等然猶以松鹽價貴爲詞不肯收運多者歲收一萬餘引而止少者常不過七八千引而民間晒鹽板片已達二六萬以上每歲産額不下四五萬引浙商捆餘之鹽常有三萬數千引則悍然指爲私鹽或有肩挑出境者以兵力緝捕之以致沿海居民騒然不靖不晒鹽無以爲業不走私無以爲生夫鹽務之有引商原令其就場捆運認地行銷今舉在場收買之權併屬之浙商遂得任意限制使松鹽出境之數日加少浙鹽入境之數日加多窮其弊必至松屬板户悉遭破壞松鹽産額馴歸澌滅而後已現在大漢光復悉除满淸專制之習而松人之屏息於專制政體之下以鹽務爲尤甚是以濱海士民及各板户奔走相告僉以松鹽松辦爲天下之公理果使銷數適如産數旣可爲本省擴充課稅亦即爲松人挽回利權爰於舊曆上月開會公舉惟賢爲鹽政總長並經松軍鈕總司令照會俾尅日組織惟賢自顧幹才難勝鉅任但體察松屬鹽務情形板户之與浙商積怨已久當此共和時代萬不能再任浙商施專制手段以壟斷利源强違公論惟有因勢利道就民情之所便以完本省之主權故暫爲擔任草擬辦法大綱八條呈報寔業部察核在案旋有實業部委員史良材來松會晤據稱已在滬組織松鹽局爲官辦性質而認松軍府所照會松人公舉之鹽政總長爲商辦公司性質當經惟賢告以共和政體無庸區分官商之界限松人所爭者在主權在分理而主權所在以指定松鹽引地脫除浙商專制爲目的公理所在以銷完土産四萬餘引爲目的不意史良材枝捂其詞仍執商收官銷之說置公理主權於不顧不知其何所受之也惟賢則謂大部旣標出松鹽局名義必爲松鹽妥籌辦法不至仍蹈浙商之舊轍松滬機關宜歸統一故卽布告同人辭去松鹽總長之職此後卽絕不與聞其事迨二月念五號惟賢由蘇返松聞各缴有收管公厫之舉派員調查據因舊曆正月浙商仍赴各鄉大張旗鼓卽欲循舊開厫民情不服將有暴動之虞於是沿海士紳及自治會鄉董宣佈松鹽松辦宗旨將總厫一座分厫九座分别管收甩存監觔及器用什物與商夥眼同點明俾知照浙商和平結算償還原資等情松軍分府以此舉出自士紳公意其權宜收管核算原資並不背于人道主義故亦未便于涉經於念六號電復都督在案轉瞬春末夏初松鹽出産日旺而浙東餘岱一水之隔亦將　載而來松人激於義憤其勢正如散沙有紛擾而乏歸束一旦主客相乘起而交閧東湖各帮䦨入滋事堪爲地方之憂惟賢旣辭鹽政總長本不應妄參末議惟謬權松軍司令有保衛治安之責用敢縷陳　略仰祈都督大人鑒核卽賜咨商實業部將松鹽歲産四五萬引指定引地儘數運銷並准松人另舉士紳就地自辦其應敢課稅暫照舊章每引正課曁損欵共繳洋九元彙解蘇財政司作爲本省歲入更請都督給示曉諭聲明松鹽桦辦以伸天下之公理而完蘇省之主權人心大安地方自靖松江幸甚謹呈 
[甬東潮訊記]  
　　快利輪船出險　定海永順公司快利商輪於二月十三日（即舊臘月二十六日）開駛頭班由甬駛抵定海旋卽駛往沈家門鎭十五日復由沈鎭駛回定埠至金地伏突然擱淺船身頗受重傷茲聞該公司經董朱杆三君招雇各工人竭力擒撈日前聞已出險暫將該輪拖至塗灘擬略加修聾再行帶上海船廠修整以便行駛 
　　丁民事長受窘　定海民事長丁中立不孚輿論迭經士民列欵禀揭在案茲聞近日又發生新事兩欵（一）貽誤烟禁該民事長與禁烟局董事藍開勛夙有嫌隙此次浙民政司發交該民事長轉發禁烟局钤記以及一切禁令槪行捺擱事爲藍董所知出而交涉丁猶悍然不顧嗣經民政科員兪兆熊調停始行發下然已二月下旬矣此事有丁致禁烟局照會日期有可爲鐵證延誤烟禁罪一（二）串呑公款光復之初縣庫收存營産變價及契稅糧米等欵甚鉅除丁中立濫支浮銷外又勾串舊日蠧胥悉數乾没嗣因契稅一項經浙財政司發覺六千餘元將有派委守提之事丁中立復與胥吏預爲布置將營産變價秋米契脫等項以五千餘元指爲前廳楊某提用以一千六百元指爲前淸勸業公所之用又以已收酒捐三千餘元作爲經辦胥吏薪水令財政科員備案該科以解省之款旣被前廳提用自應禀請省中追繳未便代人受過丁中立大爲所窘至今相持未决又本邑積穀變價存當生息項下每年官息八百餘元向由廳庫經收存儲丁中立暗與庘胥分肥全數呑没僅將案卷移交財政科亦經該科員查出禀請丁中立提追庫胥　　無地自容串呑公欵罪二故該縣士民又擬臚列事跡赴省禀揭矣 
[浙商會實行四節結賬]  
　　杭總商會照會各分會文云案奉前都督湯照會案照中華民國現已議定改用陽曆至商民進出各款准其暫用舊曆以示變通等因奉此維其時瞬届年關商民進出各欵亟待歸結且已奉文准予變通暫用舊曆是以非可沿用一層未及會議現在陰曆新年已過各商店之繼續營業者亦可就緒旋將陰曆非可沿用陽曆亟須遵改一案分别傅知一體遵行並於三月三號召集開會宣布理由當由敝總協理振铃入席先後發言查前淸襲用陰曆對於農界因有播種節候之適宜對於商界致成收帳期限之習慣溯日本自改曆以來已三十餘年惟農界則參用陰曆取其氣候較準至商界則槪用陽曆從無窒礙我民國商智日開自應一律遵奉以謀統一而示更新近聞上海總商會及海鹽硤石等各分會均已會議收帳期限有以三個月爲一期通年分爲四節者此說似尙合宜惟本年三月已屆展至六月底爲一期卽陰曆端節相近也九月底爲一期即中秋節相近也十二月底爲一期此期似稍移早然積而外之自成習慣如此辦法與商界無窒礙庶於遵改正朔之中仍寓保護商業之意衆議僉同當塲議决除將議决情形呈明都督備案並分别咨照通告外相應備文照會貴分會請煩查照施行須至照會者 
[諸城縣之慘狀]  
　　山東諸城縣士紳於陰曆去歲十二月十五日正式宣告獨立該縣吳筠潛赴省垣訴知張撫廣建張藉口勦匪電調駐紮　縣之陸軍一營令吳率同攻城於十二月二十四日竟被攻陷由是竟演成目不忍覩之慘劇矣 
　　當諸城之獨立也十日之内諸志士分科治事一切積弊咸與更新市面秩序極爲安謐士民額手稱慶謂可脫離專穔增進幸福矣乃自城陷以後吳某先造簿記一本指稱革黨名册凡殷實之紳商各學堂回籍之學生悉列其名一切指爲匪人慘殺至三百餘名之多官兵所刦之財産竟逾五十餘萬貫始而城厢繼而鄉鎭悉遭毒戮或有簿内并未列名者刧殺之後將該户主髮辮割去即稱爲革命黨人將其名附入簿内以便卸責 
　　臧君漢臣者該縣富紳也該縣獨立臧君力爲最多而死事諸人亦以臧君爲最慘城陷之後臧即被俘先擊以亂槍繼搠以亂刀猶不足以快吳某之意復梟其首級縛之長竿植立城門數月并臧之家屬無一逃者財産更不待言在死事三百人中尤屬慘而尤慘者也 
　　王君露者東洋留學生也因無髮辮被疑王君雖逃而妻孥竟盡殲矣王君心垣老成持重人也因與吳某桧隙就戮吁慘矣 
[貴州龍頭斬去矣]  
　　貴州光復自治黨首領張百麟（樞密院長號石麒）及黨員黃澤霖（哥老會正龍頭）藉會匪勢力强奪兵柄黃自稱總統（總統巡防各軍）攬權跋扈橫暴不堪當川省吃緊時楊都督擬申兵援川黃慮其以援川之故將分黃之兵以益之故以爲不可旋經公議卽令黃赴援彼陽諾之藉此要挾餉銀十餘萬分藏同黨某某家終不出發張則藉口爲布置援川後路帶巡北路領餉亦數萬先出發實則運動選舉（反正時議定軍政府各職暫以三個月爲率期满公選）括民膏脂歸時全軍出城迎接張非特不下轎且不答禮昻然衝過兵士大怒其衛隊又以彼方满載而歸扣餇不發亦甚仇之適某日有先鋒第二隊兵二人向黃總統府伙夫某磕索伙夫鳴寃於總統總統遂擒一人斬之衆謂非不至死大抱不平總統又斬伙夫以慰之衆謂磕索者非一人總統又將餘一人責紅棍一千衆益怒謂得餉甚少而性命甚危遂通信於保安營防營新軍囑其勿須過問彼輩將有要事云云某日淸晨先鋒二營十餘人假縛二人面懇總統問斬總統臥方起槍聲已作立即斃命兩耳兩手均被割去張百麟及某某家同時被抄擄在張宅搜得款物極多已先逃或曰係縛赴軍政府藉以保護而防軍尙搜索甚急軍政府出示謂張黃貪功縻餉至鉅擾害治安鷄犬不寗干犯衆怒旣經槍斃無須追究云云後事容探續告 
 
 
 

Page 7

 
 
本埠新聞 
[徴收洋商租地稅之專責]  
　　上海公共租界内洋商租地均轉道契免納錢漕　每畝每年須繳租稅錢一千五百文向於春季徴收由关淸上海縣論令夏益齊經辦已歷年所茲自上海光復後夏已交卸現在又届開徴之期故由民政長咨行董事局推舉議　陸松候君接辦以專責資任聞日來正在淸理册籍刊發憑單約陽曆四月間開徴照章彙解按此事係中國自有之土地主權外間謂與外交團磋商未洽實係誤會 
[軍人乘坐火車之限制]  
陸軍第十師吳師長昨奉滬軍都督命令云爲轉令事案奉陸軍部令開准大本營兵站總監黃咨開本月初一日據上海支站報告二月二十五日准滬軍進行隊司令部函稱駐第一團第三大隊曁司令本部奉陸軍部命令撥赴鎭江定二十五日夜十二時啓行囑知照滬寗車管特備專車運送是夜專車開行當卽派員先向該軍長官面商妥當多備篷車十輛貨車三輛三等客車一輛再與滬寗車管接洽照數預備詎該兵士等不肯乘坐篷車要求移用翌日開寗之三等客車經由支站派往照料之員商之車管以客車無多營業所在不允照辦且謂向來載送兵士均用篷 
車並非此次委屈等語該員復向該軍長官再三磋商始得勉强登車爲時已一點四十分原備專車早已於十二時開行追得另雇車頭載赴鎭江似此遇事要求不儘窮於應付且恐貽悞戎機用敢陳乞咨商陸軍部將兵士應坐何等車輛規定專條通告各軍俾兵站有所遵行而軍士知所限制等情據此查該支站所請規定兵士乘坐車輛專條寔於兵站軍士兩有裨益相應咨請貴部希煩查照核議滬寗鐵路運輪應否仍照向例運送大帮軍隊時官佐乘坐三等客車兵士乘坐篷車或應行　通之處希卽見復以便轉飭上海支站遵照辦理並請通告各軍知照俾免齟齬而利交通寔爲公便望切施行等因准此查運送大帮軍隊皆屬專車如客車有多自應以客車輸送無余滬寗津等處客車有限况係營業所在如軍隊强欲乘坐客車則勢必交通阻滯貽悮事機爲此令仰該師長嚴飭所屬嗣後如奉命調遣大帮軍隊時務與各該處兵站接洽不得强欲乘坐客車致碍交通等因奉此合亟令知仰卽轉飭一體遵照此令 
[擬陳督銷辦法之理由]  
　　源源通鹽店經理黃山農禀請接辦浙鹽事宜被滬軍都督批示不准已誌前報茲悉黃山農昨又續上一禀詳細辯論其文曰竊商人伏讀大都督批示謂上海光復後租界鹽務准由沈伯馴按月繳課承辦尙無貽誤何能聽人攘奪等因具見大都督維持浙鹽之至意凡我商民同聲感激商人謬爲具禀請派督銷實非今日租界鹽務所應出此愚昧之見为合時宜辱承批駁夫復何言然商人並非爲攘奪起見祗以上年陰曆十二月下旬報載浙江鹽政局莊范二總長之廣告謂浙鹽商人沈伯馴虧欠　課七萬五千二百元意圖抵賴派員來滬守提有限至舊曆年終如不淸繳卽行撤換等語至今舊欠有無淸繳尙不得知而光復後自十月至今是否解足四個月新課三萬二千元有無貽誤尙在不可知之數商人旣得有撤換消息曾面謁浙江鹽政總長蒙諭舊商告退尙無接辦之人是以不揣冐昧上禀凟請所擬督銷章程就担額極少而計以爲之基礎自是僅及浙鹽八千元之半設一力推廣安知不達八千元之數而并能逾額者乎此商人意謂改良辦法無非爲杜絕蒂欠涓滴歸公之計至求請接辦准與不准原非商人可以力致况經商者非沿門托缽據公衆之資財以爲已有之一流人物自不必曉曉置辯惟督銷一法是否有當未蒙大都督明白批示而商人攘奪鹽棧之美名竟喧傅於各報矣伏思大總統有言鹽與萬物同等卽鹽與各項商業同等商人願繳課運鹽亦屬商家固有之事准與不准權操自上目爲攘奪情實不甘况鹽棧具有勞業性質非若某坐辦之優缺也又非若某民政長之要差也奪之不能攘何足云抑猶有請者上海租界鹽務旣不能聽人攘奪而謂可以任該商永永把持乎竊思該商旣能力爲補助軍餉似不應有欠課之事旣有守提欠欵逾限撤換之舉自不得目他人爲攘奪總之彌縫　營該商自有能力不然欠課　七萬之巨何以聽其積欠至十月之久而不加追究者乎凡事不外情理二字斯誠出於情理之外者也商人所擬督銷辦法實爲杜蒂欠泯漁利唯一之正當計畫與其課無實在不如派員到該棧督同出賣旣以商人所擬每得七角僅及浙鹽之半應令浙鹽每担加繳若干必使可以補助軍需永無欠繳抵賴之種種積弊自令人無所藉口儻該棧不願遵辦應請大都督明白曉諭招商承辦庶稱一秉大公仍候批示　禀 
[滬軍都督之命令]  
　　滬軍都督府秘書文賭贖掌印各科昨有陳都督命令云以後蓋印之件必須由本都督親自閱過本都督公出臨時委托一人代表閱看簽字爲憑方准發行該三科人員此後所發各種文件必須登記來歷乃可辦理否則惟經管人是閱以一事權而重要公刻下京津亂事　云平靜尤恐匪類亂兵混上特飭本府各科員等如有各處送來緊要文件必須隨到隨報切勿延閱 
[閔行閙事之餘波]  
　　本邑西南鄉閔行鎭鄉人因賭與兵警衝突之後曾由民政長警務長李統領將爲首鳴鑼縱燒警警學堂之莊壬生等三人訊寔槍斃經紀前報茲悉李統領又獲到案内關涉之鞋匠莊桂生一名昨解南市市政廳卽奉廳長詰明情節以案關閙事須請警務長先行預審卽移解一區警務公所請爲訊究 
[馬範九延不解訊]  
　　前淸閘北巡警總局材料科員馬範九與前局長姚繼枝串擬賬據侵呑地方公欵及改建新閘橋經費業經公共公廨提案押追並由市政廳函致公廨聲明此案與租界毫無關係飭將解送滬軍都督府訊辦等情迭誌前報茲已日久延不解訊關讞員因屢接市政廳函催昨特分别照會原被律師並陪審西官定期今日復訊以憑核查 
[社會聯合會開會記]  
　　社會聯合會現已遷居城内凝河路蕊珠宮昨日開大會各團體　　 
紛至幾不能容首由幹事張君報告遷移會所原由次由會員顧君等演說集會精理後由副議長姚君將排定議案逐件交議（甲）議決孔聖祭典徴求意見彙交省議會（乙）議决保存專祠公舉起早員（丙）議商閔行營勇鎗斃人民將各層疑問函請當事（丁）議决愼重民命電請總統須先發布罪狀以免草菅其餘議案因爲時已晚不及提議遂搖鈴散會 
[求實小學校開宣講會]  
　　北山西路德安里求實小學校同人組織宣講會以學校敎育之餘暇從事宣講現已於陽曆三月十號午後二時開第一次宣講會來賓百餘人首由郁從周報告開會宗旨次由周少葵演說大旨謂不讀書難求自立次由顧旭侯演說敎育子女爲父母應盡之義務後由學生陳慕堯陳潮熊陶維毅唐瑛等相繼演說中間並由胡文華汪龍超偕同全校學生奏琴唱歌以娛來賓四時散會 
[試演防彈利器]  
　　日本人河西賢熙改定於陽曆三月十一日上午十點鐘在靶子路電車未站附近外國射的場試演新發明之防彈衣及防彈楯想届時往觀者必實繁有徒也 
[西捕毆傷華人]  
公共公廨各書更昨日集資會宴因庖丁在樓下烹飪煤烟四布被駐廨西捕出而干預遽將搬菜人阿順擊破頭額血流不止各書吏以該西捕無禮太甚立卽禀請關讞員作主奉論將受傷人車送醫院醫治候查明行兇情形再行核奪 
[堂諭未便更改]  
　　奥商禮泰洋行在公共公廨控告復昌恆號定紙不出業經關讞員與奥副領事克君迭次會訊判候會商堂諭再行宣佈在案茲悉克君以所商堂諭尙未妥洽前日函請分廨將所擬堂諭取銷另商辦法關讞員接函後以旣已商定辦法如再易殊多不便昨卽函復奥領略謂昨准來函奥商禮泰洋行控復昌恆號定紙不出一案面議辦法與當諭係屬兩事未便强行等因查凡會審案件會審官與陪審官商定辦法卽係堂諭之根本兩造如有不服應俟堂諭宜佈後再行上控况此項商定辦法未宣佈以前兩造均不應預知如貴副領事須與原告律師商酌正會審官亦須被告律師商酌必使兩造满意允洽始行宣佈堂諭則恐永無宣佈之日矣至答簽字不憑一節鄙意並非謂簽官可以不憑如果正式簽字豈能稍有異議實係此案原告之繙譯供明傅譯錯誤以致誤會此及原告用人之咎該被告不應因此多受虧損也准函前因相應復請貴副領事查照仍希按照前議辦法判斷即斬核明前送堂諭見復以憑繕印宣佈爲荷 
[查究臭胡閙]  
　　承辦華界淸潔事宜之沈昌記本由民政總長諭令試辦三月察其辦法能否妥善再行厘定規則詎沈自開辦以來附近鄉民屢與反抗近復勾結挑糞夫莊瑞卿等赴滬軍政府聯名指控稱被沈抑勒把持受累不堪陳都督閱禀後以淸潔事宜屢起爭競不特破壞公益且足擾累治安自應將善後辦法妥爲布置免再紛擾故已批令民政總長調查沈昌記能否勝任並與鄉人感情究竟若何申復核奪現李總長已查明具復矣 
[部改爲司]  
　　滬軍都督府所部各長奉文改稱爲司業已略誌前報茲再將原文摘要錄下　查本府所屬之司令參謀軍務三部理應一律改稱爲司所有司令部改稱爲軍令司參謀部改稱軍諮司軍務部改稱軍政司罰後一切公牘文件應卽照改仰各軍隊一體遵照 
[南洋同學春季大會記]  
　　昨日午後二時南洋公學同學會在西門外休蔭路開春季大會到會者數十人先由會長傅緯平報告繼議編輯同學會會報衆均贊成次議爲飛行家厲汝燕君開歡迎大會蓋厲君　亦南洋公學學生也惟日期猶未定將詢厲君意向然後擇日開會 
[留美同學會成立]  
　　留美同學會爲曾在美國留學諸君所組織專以聯絡交誼爲宗旨茲於昨日午後二時半假派克路寰球中國學生會開成立會到會者三十餘人先由徐君善祥報告開會原由次由赴會者推徐君爲臨時主席朱君榜生爲臨時會計員繼由衆會員發表意見均謂諸同學歸國後誠當聯絡交誼故此會不可不急知組織云云其後卽選舉徐善祥瞿實文劉景山三君爲臨時幹事楊恩湛鄭之蕃楊心一三君爲會章起草員陳光甫朱榜生胡文甫楊豹靈黃文龍五君爲籌欵員末乃相約於下星期日即十七日午後二時半再在寰球學生會集議進行辦法始行散會 
瑣聞 
[城内]  
　　分配職務○本城警務長規定値所員權限責任昨已發布照錄如下　於法定辦公時間之外每日晨十時起至午後五時爲止爲法定辦公時間而遇有事端發生其事必須有人主持判决執行者則歸値所員辦理非是者仍舊貫（註）設有外來公文信件須立待回復者亦爲上條所稱事端之一可呈由當値所轉行如該科股已無人在所則可由値所員執行惟事後須咨明該本所查照（附値所員値日次序表）每逢一六行政科張二七文牘股沙三八考續科劉四六文牘股錢五十司法科吳三十一號文牘股錢　　檢察廳批示○胡應鴻等呈批據訴已悉該商等稱鄭炳興欵佔兄妻無論是否屬實應屬親告罪之範圍非局外所得議及至販賣烟丸是否攙和毒質自有本地警局及市政廳出爲干涉本廳毋庸代謀且據稱鄭炳興已經滬軍政府罰辦在案所罰之欵如何分配何人經管自有滬軍政府主權卽有他弊仍應由滬軍政府查究本廳未便違一事再理之原則所請提辦之處未便照准　何毓桂等呈批此案前經本廳將謝炎興五雪臣傅案訊究並無確証旋由該董等愿將該被告保出帮同尋覓業已照准據訴前情仍着謝炎興等訪查童養媳到案再行核辦 
[南市]  
　　節外生枝○南匯人邵福觀去年因開賭滋事由民政總長訪拿猶敢拒捕當即會營拘獲福觀及王長生兩名將王送往醫院醫治在案茲因福觀保出後又以南邑民政署呈控王長生䮠洋二十餘元昨經派差來滬投文市政廳提回訊理 
　　秘密賣烟○南區一百五十號巡士報告警務處謂陸家浜德記烟膏店私售燈吃等情當派巡員等拘獲店主陳德生在内吃烟之某典夥趙耀彬運同搜獲烟具兩副及舊烟槍十餘支解區詰明移送一區警務公預審 
[閘北]  
　　民政總局批詞○民人沈玉堂禀批據吳雲山控爾串拐伊總一案究竟有無其事非訊不明着卽投案候質毋庸曉凟　民婦五張氏禀抵查羅大被控纍纍業經訊判押候緝獲同黨再行質訊在案據禀前情究竟爾童養媳是否確被羅大串拐價賣候提案嚴究核奪 
　　原告未到○新瑞和洋行控郭毛毛抵單糾葛一案前日由華洋交涉裁判員許繼祥君飭司法警察傅到被告嗣因原告未到飭令退去候函公廨轉飭該原告於星期一投案備質 
　　形跡可疑○前日有江并女子菊香與管金春薛幹某甲等三人在公益里後曹林氏草屋内被二區巡警查見以其形跡可疑上前詰問甲卽乘間逃逸當將該女及管薛等男女三人一并拘區轉解總局分别拘留待質候提曹林氏再行訊究 
[英租界]  
　　西探請假○總巡捕房五十號西探頭目安姆斯脫郎因事囘國請假半年遣差委五十八號副探目代庖又二十七號西探目彭山亦請假半年回國已於昨日乘輸前往遣差由老閘捕房八十八號西探目卜羅司脫暫行代理 
　　無須保護○匯由捕房十二號副捕頭昨奉卜總巡調至老閘捕房當差又老閘捕房華探劉森堂前奉捕頭派探往民國通商交涉使温宗堯君公館内保護茲因大局已定論令劉探仍回本捕房辦公 
　　乘車跌傷○電車公司五十五號賣票人吳文卿昨在偷雞橋因下車不愼跌傷當由老閘捕房四百九十八號華捕百見卽將吳車送仁濟醫院醫治 
　　馬車傷人○華記洋行出店史小毛前日在黃浦灘左近被某西人之馬車撞倒跌傷頭面當由五百四十四號華捕查見帶入總巡捕房轉送仁濟醫院醫治 
　　壓傷小工○自來火公司小工任阿昌因工作不愼致被鐵條壓傷脚骨當由經理西人派人車送醫院請爲醫治 
　　撞傷行人○吳大何阿炳趙小雲前日均在電車軌道左近行走被電車撞倒跌傷由捕查見一併車送醫院醫治 
　　拍賣抵租○正豐街聚勝飯館積欠新沙　洋行房租業經公廨發封備抵在案茲已逾期不理昨奉關讞員諭飭捕房將屋啓封檢點生財以便定期拍賣抵償 
　　竊案何多○北京路二百六十號尤作舟家前日失竊衣物及無錫縣之田單十一張又四川路九十七號某洋人家失竊値洋一百八十元之衣物又雲南路三百三十六號張子培家失竊値洋二百五十元之衣物又白无路九十一號周　家失竊綢衣數十件昨均開明失單分投新老兩捕房請飭包探偵緝 
　　搜查金飾○公共公廨女押所向洌女犯入所須先搜查如有物件留候釋放時發還茲有賈仁卿控何起發串拐婢女臘梅並竊取金飾鉅贓案内之段李氏（卽董李氏）曾經公堂訊判收押因該氏進所時雖已搜查詎有金戒金鐲等物藏於下衣及脚帶内未被搜出前日經關讞員偵悉諭飭官媒將拘留未結各犯婦逐一搜查旋在李氏身上將其所藏金飾搜出呈請讞員核奪 
　　洋房失愼○前晚二句餘鐘英租界四川路泗逕路對面弄内禮達洋棧東隔壁某洋房内起火經救火會趕往澆息人燬房屋六間 
[美租界]  
　　一醉不醒○印人某甲住居北河南路前晚酒醉歸家一臥不起昨由家屬至房骨呌喚詎已氣絕身死因報捕房車送驗屍所候请請英領事蒞驗收殮 
　　遇人不淑○姜翁民住藏茂海路昨報捕房云女壻杜阿福欲將其女價賣等情捕頭諭赴公廨禀控 
　　有保急事○靶子路三百廿八號住户姜慶章昨晨不知何故從樓窻内跳下跌傷頭面當由民居周吉慶報捕送院療治 
　　雉妓拉客○雉妓王徐氏前晚在南潯路違章拉客被探相見拘送公廨收押候懲 
　　女工不端○紗廠女工陳王氏陸王氏曹王氏因竊棉紗被捕拘送公廨收押候究 
　　尋獲騙子○王寳生前向蓬路六百零九號車行騙去脚踏車一輛昨被行主尋獲扭控捕房押候究辦 
[法租界]  
　　展限交洋○猪行主唐桂生前控肉店主劉豐順劉豐林兄弟二人虧欠往來貨價洋五百六十元經公堂飭將兩劉傅案訊問據豐順供稱肉店係商人獨開與兄無涉判豐林開釋豐順交保限交詎在押日久尙未保出昨日唐復投廨禀稱該店寔侮豐林聶廨員判再展限十四天將洋交淸如違准提豐林訊追 
　　始終不認○陸義記鐘表店主陸桂龍控堂姪阿玉行竊金銀表件二百餘只經公堂提訊不認收押在案今又由原告投廨聲稱業已訪明有表若干只由阿玉售於嘉興地方得洋三十餘元餘贓寄在史久芳處茲史已病故由伊母將贓取回另行藏匿求將打簧表八只追還其餘可請免究質之阿玉供仍不認中西官准予交保出外帮同查緝 
　　挺押不理○周勝元因欠方啓誠袁張氏等借欵洋四百餘元控由公堂訊判交保限期還洋在案迄已數月挺押不理原告迭次禀追終以失就無力爲詞茲中西官以周已押多日從寬交保出外着抽原告自理 
　　魚行索債○李春芳欠瞿長順魚行巨欵經公堂提訊斷定分期拔還在案除陸續交咼外尙欠本欵一千元利息十餘元茲限期又屆原告投廨請追中西官諭令退去候着保交案追繳 
專件 
[上海華洋裁判所暫行規則　（二續）]  
　　第四十一條　凡刑事被告無自証資格除特别案件外不得爲案内之証人 
　　第四十二條　所有庭訊証供及判詞由錄事或書記抄錄兩份用印送達原被告 
　　第四十三條　凡民事原被告及証人鑒定之均前立供述刑事被告有不服訊已審有犯罪端倪得令跪供 
　　第四十四條　凡証人鑒定人或通譯人當開庭審事時不得虛僞陳述違者按刑律草案第一百七十八條治罪所有到庭辯訟之人并不得侵擾法庭秩序 
　　第四十五條　凡公開審判之案准人旁聽惟旁聽人必須自重不得與訴訟人　雜 
　　第四十六條　凡報館記載人及律師均設有專坐 
　　第十二章　訴訟規則 
　　第四十七條　凡外國人爲民事原告或原告之參加人本所按民事訴訟律草案第二編第一百四十四條行之　 
　　第四十八條　凡來所民事訴訟之人其訴狀内須將原被之姓名國籍身分　業住址及事寔之要領請求判斷之目的詳編陳述由本人或代表律師簽名繕送兩份一份存案一份送達被告 
　　第四十九條　民事訴狀交裁判所時分應否交納訟費後再歸入收案簿被告訴詞除送達原告一份外其一份亦存入本案　内 
　　第五十條　凡來所刑事訴訟須將原被姓名國籍職業住址聲明所有控告罪名罪犯時日地方及傷害情形應具誓供切結由原告書押 
　　第五十條　凡被告初次到庭請求展緩訊期如聲明証據未備或不及延請律師辯護等情尙係正當之理由裁判官可酌情决定之 
　　第五十二條　凡審判不及判决應將續訊日期當庭宣布非有特别之緣因所有展延刑事續訊時期相隔不得逾一星期之久其被告或應暫押或應交保或應准其出外候訊裁判官可酌量情形决定之 
　　第五十三條　凡民刑案件臨審原告人不么或緩訊或銷案裁判官得判定之 
　　第五十四條　凡刑事案件被告人臨審不到或催傅或政出拘票裁判官得决定之 
　　第十三條　判決方法 
　　第五十五條　凡事案件關於債務及簡單訴訟被告人抗不到案或催傅或逕行判决裁判官得酌情斷之 
　　第五十條　凡刑事已經開庭辯諭審判官認爲控未成立証據不足或理由不充分者得却下原告之請求或以口頭或以决定書取消其訴訟 
　　第五十七條　凡判决刑事被告應得罪疑惟輕之利益然有罪無罪疑似之間應以多數少數爲取决若合計証據而有無之意見各半無憑判決應將全案復訊核辦 
　　第五十八條　凡裁判刑事只應就案内所有之証據取决不得代當事人發表意見謂應行再椎檢某項証據或應由某人到案作証方與何方面有利如果所呈証據不足卽應刑案取銷如被告請求給予判定書作爲訊明無罪之証據俾得保全名譽應行照准 
　　第五十九條　凡刑事判係有罪應將証據之輕重事實之根據陳述并解釋律意詳細告誡并指明應用某條律法爲定罪之依據 
　　第六十條　凡定罪判决書所用語句須切實按定由推事簽名後卽行存卷以備徴考嗣後不得更易一字 
　　第六十一條　凡判决刑事被告不服應提出不服之意見書經承審庭認爲理由充分者亦得再審 
　　第六十二條　凡刑事均不和解如所犯輕微無補公秩治安者判官得按刑律草案第十章所指酌量減輕而判决之 
　　第六十三條　凡被控侮辱毆傷案件關於正當防衛行爲律不科罰裁判官對於律例旣無懲戒之特許卽無審理之法權然仍須被告証明當時被人侵害所用手叚係出於不得已之行爲或緊急避難之行爲對於生命自由節操財産名譽公秩公安一切之法益極有關碍始行此正當妨衛之權而并無私意謀害之事方可將案取消 
　　第六十四條　凡施行刑罰之重輕裁判官得酌量犯人之心術與犯罪之事寔分别判定按照現行律草案第八章至第十三章辦理時期計算須切按刑律草案第十六章辦理 
　　第六十五條　凡所犯罪極輕微可以原宥卽予以申誡若審無罪據不得妄加申誠 
　　第六十六條　凡罰金不照繳無資力者易工作處分有資力者勒令完納抗不納者搜獲物産交拍賣場拍賣償 
　　第六十七條　凡民事原被告於言辭辯論之日期不到場者按民事訴訟律草案第三編第六節之缺席判决條例行之 
　　第六十八條　凡民事案件勿論訴訟已否進行利害關係人得隨時和解惟仍須兩造到案聲明情願如旣當庭正式聲明和解又復翻控者不予准理 
　　第六十九條　凡有關係財産房屋地畝基址等案於未判决以前須令証人出具公正証書如關價格爭訟應令鑒定人出具鑒定書并派員往勘令當地鄰右地方立會作成報告書以爲判决確定之準備　（未完） 
[民國法律學校專章]  
　　第一章　總則 
　　第一條　本橠宗旨以法學知識普及爲目的養成法律人增進公民程度爲民國建設時必需之預備 
　　第二條　本校分設本科别科本科三年（九學期）畢業别科一年（三學期）畢業 
　　第三條　本校先辦别科續辦本科 
　　第四條　本校先辦别科額設四百名 
　　第五條　别科生按下開資格考驗入學如由各省敎育總會或务地民政長司法長及各法團保送合下開資格者皆得肄習 
　　（一）中學校畢業或有與中學校相當之程度者 
　　（二）曾在法政講習所畢業或聽講者 
　　（三）年在二十五歲以上於民國地方咸會地方自治各　暫行章程合公民資格者 
　　第三章　學科課程 
　　第六條　本科學科課程俟别科畢業後增設時規定 
　　第七條　别科學科課程列表如左 
　　第一學期　　　第二學期　　　　　　　　第三學期 
法學通論　　　　　民法　債權　親族相續　　商法　會社　　　　　　　　　　　　　　　　　　　　　　栔約比較憲法　及憲法　商法　總則　海商法　保　國際公法　平時　　　　　大綱　　　　　險法　商行爲　手形法　　　　議時刑法　　　總論　行政法　總論　各論　　國際私法　　　　　各論　　　　　地方自治　　　　　 
民法　　　總則　民事訴訟法　　　　　　中國法制史　　　　　物權法院編制法　刑事訴訟法　　　　　　　　監獄學　　第四章　入學退學 
　　第八條　本橠每年以陽曆三月爲入學期先時定期招考　　第九條　别科生入學考驗以國文歷史地理算學四門通　者爲主曾習外國文者入學時報明 
　　第二條　入學時須具入學願書其式如左學生某　　　　某省籍某職業 
　今由貴校錄取願入　　　　科肄業遵守校章　　今具願書爲証民國法律學校鑒民國元年　月　日　簽印　　第十一條　學生中途遇有疾病或其他不得已事故須退學時應具理由書呈候校長查明方能照准 
　　第十二條　學生遇有左列情事得由校長核定令其退學 
　　（一）不遵守本校規則者 
　　（二）胡痼疾或沾染嗜好者 
　　（三）學期考試不能及格者 
　　（四）每學期開學時不淸繳學費者 
　　第五章　考試及畢業 
　　第十三條　考試分學期考試畢業考試二種 
　　第十四條　别科畢業考試合格者本校給以畢業文憑介紹各地任事如有願留校另習本科學科者聽 
　　第六章　學費 
　　第十五條　别科生以扣定一年畢每人納學費洋八十元均於第一學期開學前預繳由本校給予入學語書方准入學 
　　第十六條　學生有中途不得已而退學者所繳之費槪不退還 
　　第十七條　本校不備寄宿願就本校所指定之寄宿舍者其應繳寄宿費由該舍定之 
　　第七章　職員及職務 
　　第十八條　本校發起人組織校董會推舉品學通達者任之 
　　第十九條　本校由校董會推舉　校升一員外設敎務員一員敎員若干皆由校長聘任之 
　　第二十條　校董之職務會議本校重要事宜對於本校隨時盡匡正及扶助之責其會議細則另訂 
　　第二十一條　校長敎務員庶務員之職各視其服務另訂續則 
　　第八章　附則　 
　　第二十二條　本校於别科第一學期考試時卽籌設本科或於别科畢業時增設於校董會决定之 
　　第二十三條　凡本校畢業生對於本校均有量力贊助及圖本校發達之義務 
　　第二十四條　凡本章未能盡載及增設本科時均得隨時由校董會提議修正 
來函 
[兩江師範同學通信處來函]  
　　兩江優級師範學校因武昌起義卽行停課南京光復忽遭蹂躙儀器等件損失殆盡良深痛惜現在面北統一共和已建各項學校相繼開學惟敝校則寂焉無聞不知何放鄙人等籌思再三特設同學通信總機關部於蘇州胥門内吉慶街五十三號務祈同學諸君速示通信處忾以便聯名要求敎育總長從速開學或改辦大學堂不勝盻切　兩江優級師範學堂同學通信總機關部帥身潤褚綱頓首 
[蘇州萬國改良會來函]  
　　社會風化日頽習俗日敗美國熱心改良家　拉夫斯先生因是創設萬國改良會於華盛頓並派代表赴各國組織總分會以期達改良世界之目的我國現在風習愈趨愈下美京萬國改良會全權代表丁義華博士來華以苦口婆心之手段組織總會於　滬各埠成效卓著鄙人爲掃除澆風改良習俗起見特發起組織萬國改良會於蘇州胥門内吉慶街五十三號俾我同胞聯袂入會協助進行共享眞文明之幸福爲我中華民國光　蘇州萬國改良會褚綱帥潤身頓首 
 
 

Page 8

 
 
   
 
 

Page 9

 
 
自由談 
游戲文章 
[畫隱廬記　仿醉翁亭記　] [  愛]  
庽滬皆客也其英美租界人烟尤密望之整然面排列者外灘也西行二三里漸聞市聲囂囂而雜出於馬路之問者菜場也向北路轉有里䆳然對於街上者畫隱盧也搆廬者誰房之東洋商也名之者誰布衣自謂也布衣偕妻來居於皮居處陋隘以畫爲樂具故自號曰畫隱也畫隱之意不在利而在乎游戲之間也游戲之事得其用能兼乎利也若夫日出而窓户開夜深而燈火熄飢餐渴飲者客居之朝暮也瓶花發而幽香簾幙重而繁陰璧月流輝閉户而圍爐者客居之四時也朝而起暮而眠四時之景不同而樂亦無窮也至於讀者伏於案繡者隱於室会者靜智者動互有所習日久而不輟者家人事也援筆爲文筆到而思隨刻燭吟詩燭至而詩就繼簡殘編雜然而前陳者布衣業也消遣之樂非烟非博奕者勝謎者中從吾所好庽學於嬉戲者賓客懽也調脂殺紛耽乎其事者布衣畫也已而月上紗窗鐘殘漏寂布衣眠而梅鶴從也一室如漆鳴聲上下家人睡而貓鼠樂也然而貓鼠犄食飲之樂而不知人之樂人知與布前偕之樂而不知布衣之樂其樂也畫能窮其形文能達其奥者布衣也布衣爲誰明州童愛樓也 
[新相思] [  劣僧]  
余最喜閱自由談并喜做自由談一日不食則可一日不閱自由談則不可公餘之暇常仿作幾句登諸自由談以供閱者一粲亦以自娯也奈好事多磨忽罹重病目不能啟視手产能執筆然我心未嘗一刻自由談也 
　　日日想自由談時時想自由談淸夜說夢話要看自由談熟睡忽驚醒想做自由談如痴如醉家人謂我成了自由談之相思病 
　　幸我無妻子否則知我生了自由談之盯思病必將與自由談吃醋 
　　家人見我病臥牀上旦夕渴思自由談甚憂之乃于前日購得一紙就我榻前讀之余傾聽甫竟頓覺精神爽快病勢大减目能視矣手能舉矣噫不意自由談竟爲治病之妙藥乎 
　　自由談療病之功如是谥是日日扶病購閱目送手揮絕不覺勞不數日病霍然全愈人謂藥到回春我乃報到回春噫嘻我眞生了自由談之相思病乎抑自由談果爲回春之妙藥乎 
　　自由談愈我病人皆疑之余亦幾不自信也特誌之以質閱者 
海外奇談 
[人類之變相] [  頌斌]  
　　某法報載法國格致家利斯忒者近攷得人類皮色變換之通例特著書以博衆覽其略云攷得亞非利加黑人之孩童姑生甚白竟與白種無異奈不出一年漸變紫色以後日趨日黑至三四十歲時竟成漆精四十以後則漸有由黑轉紅者亞細亞黃人之孩童始生甚紅半載變白十歲以後漸變黃色至三十歲後則黃而微黑矣歐洲白人之孩童始生頗黑未彌月即變白至二十五歲後則漸帶紅色美洲土番之孩童始生時頗白一載後變黃五六歲遂變紅至四十後則更變黑矣馬來棕人初生皮黃至三歲後則帶紅十歲後則變棕色五十以後又變紅矣人之皮膚無論何種自幼至老必時常變換其大致如是云云 
心直口快 
[偏愛　] [  白水樂生]  
　中國之縀甚好偏愛穿外國縀中國之紗甚好偏愛買外國紗中國之呢甚好偏愛用外國呢中國之戲甚好偏愛看外國戲中國之話甚好偏愛說外國話中國之酒甚好偏愛飲外國酒 
 
 

Page 10

 
 
第三張第二版H ] 
中國之菜甚好偏愛吃外國大餐中國之木器甚好偏愛擺外國傢生中國之旅館甚好偏愛掛外國商旗中國之學堂甚好偏愛進外國學堂中國之女人甚好偏愛娶外國老婆 
[說煞　（涵公）]  
　　入了進德會不能狹邪賭博娶妾悶煞某都督又置一小星樂煞北地兵變外人羣起干涉憂煞孫總統取消報律喜煞升允長庚擾亂陜西恨煞當此時局猶拖豚尾差煞盛宣懷家破人亡哭煞自由談五花八門多煞 
紙上空談 
[女子理髮店] [  劣僧]  
　　民國成立文明日進無美麗之裝飾殊不足以壯觀瞻男了剪辮後已有理髮之店女子反無整容之所誠爲女界一大缺點况現行時式新髻及背面斜鬢鬆辮等妝非倩人代梳不可故宜速於各省通都閙市之中開設女子理髮店廣延著名女傭專門研究改良髻式並將最新發明各種特别髮髻模型陳列於玻璃橱中任人選用洵莫大之便利也 
戲攷 
[陽平關] [  吳下健兒]  
　　曹操痛夏侯淵在定軍山爲黃忠所殺親統大兵往漢中攻劉備以報夏仇備亦統大兵迎之孔明令黃忠趙雲爲前敵抵漢水下寨黃欲焚刧操粮趙以黃年邁力衰恐不敵張鄧阻之黃不聽趙乃立竿（以視日影）以日中爲約如逾期則出兵援之黃遂率兵抵米倉山正欲燒糧而張鄧至操聞信又令徐晃許禇合兵圍之黃困不得出副將張著往救亦被困趙候至日中不見黃回卽率兵往援囑副將張翼嚴守營門偃旗息鼓令士卒持弓矢以待趙殺入重圍救出黃忠復救出張著操在高阜處指揮兵將忽見黃張等爲趙救出大怒親率大隊追之趙回營單槍匹馬立於門外曹兵蜂擁而至直抵寨前趙漠然不動曹兵大駭反身奔走趙乃令漢兵以亂箭射之曹兵溺死射死者無數大敗而回退至陽平劉備孔明趙雲黃忠又趕至陽平操即棄陽平退回許都劉遂得漢中此劇須用白鬍子武生合演方見精釆前常春恒王金元合演此劇可稱合璧 
小說 
[短篇滑稽中國之福而摩斯偵探談] [  滌骨]  
　　（一）姦　殺　奇案 
　　時　福爾馬斯在上海充偵探事一日午後二句鐘福爾麻麻斯正在新造洋房之三層樓上辦事室中斜倚百合窗探頭外出呼吸新鮮空氣手持呂宋烟一枝寫字檯上置白蘭地酒一杯手簿一册新聞紙數張目炯炯若有所思忽一僕手執名剌入云（有客來訪）福爾馬斯取視名剌上書（呆漢）二字喜曰我不生專事探訪天假之緣今又來此際遇遂告僕人曰請來客進 
　　未幾一少年入衣服華麗容貎淸秀鞠躬曰先生卽福爾馬斯歟福爾摩斯起致禮曰然呆漢又曰先生老於偵探名聞中外今特造府欲勞先生有限之精神廢先生寳貴之時問探訪事未識可否福而摩斯曰豈敢我極喜辦事如果可爲無不竭力呆漢又曰謝先生許可福而摩斯携椅子近已坐旁語呆漢曰請君坐此余欲問君數事可否呆漢曰請示福而摩斯右手執鉛筆左手持小簿語呆漢曰君之大名爲呆漢歟呆漢曰然福而摩斯又曰君貴業何職歟呆漢曰洋行買辦 
福而摩斯又曰君之來意竊案歟血案歟呆漢曰否爲不賢妻之生殖器被人破壞福而摩斯變色曰怪事怪事我爲偵探數十年未逢如是之厅案此事甚覺厅異必有非常之際遇若能探得證據於我名譽上大有關係福而摩斯又顧呆漢曰令夫人生殖器如何被人破壞始末情形實告我勿諱呆漢曰此事言之甚慚愧然當偵探之面不敢不實告昨日晚余因赴友人宴酒醉不得歸宿友人家今晨歸我妻淚浪满面即前告云（昨晚君何不歸以至失竊）我聞言一驚問（失何物速報捕房）我妻云（他物幸未失惟余之生殖器已被賊人破壞）我心甚疑入房細詰之云（在十二下鐘後體倦欲臥　忽窗外飛來一縷花麝之香即迷離朦朧不覺事物少頃如有一男子入床來至天明始醒知生殖器已被賊人破壞起視門窻大啓）呆漢語畢曰我所知者大略如是先生欲探詳細可再詰我妻福而摩斯乃一一錄之小簿上掉頭云（難難）此案甚難辦此事必加詳考方可（未完） 
 
 

Page 11

 
 
   
 
 

Page 12

 
 
   
 
