# 1909 - 271 - 4913173

 

Page 1

 
 
   
 
 

Page 2

 
 
   
 
 

Page 3

 
 
上諭 
　　監國攝政王鈐章八月二十二日内閣奉 
　　上諭正黄旗蒙古副都統善旌由應封宗室二等侍衞挑在乾淸門行走授鎭國將軍擢頭等侍衞游升副都統均能勤職茲聞溘逝軫念殊深加恩着照副都統例賜恤任内一切處分悉予開復應得恤典該衙門察例具奉欽此軍機大臣署名奕劻卅續鹿傳霖那桐 
論說 
[論近日各省紛紛暴動之原因]  
　　嗚呼民之憔悴于虐政未有甚于今日者也數月以來吾民之困于生計迫于水旱經貪官劣紳之苛暴惴惴焉設爲鋌而走險急不暇擇之計横决浸淫一潰而不可收拾者德淸之後繼以丹陽未幾而豐城繼之又未幾而宜春繼之三江兩浙之十壞幾幾不可一日居者千里以内如響斯應不出三月而亂者四起若者以藉災閙荒著若者以抑短洋價聞若者以調查戶口而生事若者以藉學苛捐而激變以巽懦易治之民氣一旦變爲獷悍難訓者然豈民氣之丕變歟抑亦長民者之不得其道耳 
　　夷考各省暴動之由來有近因有遠因無遠因以爲其導線則雖迫于飢寒困于誅求蚩蚩之小民孰不有戀身家愛妻子之一念横干胸中而顧謂出此萬死不顧一生之計聚衆要求以圖一逞記者可决言其必無是理德淸之民變雖曰鄕民告災糾衆暴動然非邑紳與書吏通同吞没帶徵積榖（德淸自洪楊蕩平後左文襄公奏减浙江漕賦每畝應完一斗一升二合二勺今所完者乃一斗一升四合六勺二杪較原額多完二合有奇據全邑而諭每年溢出之米不下六七百石兵燹以後垂五十年此項是否作爲帶徵積榖局外人不能悉其底藴鄕民之啣怨實在于此）何至流言四布大衆一心必欲將紳士書吏房屋盡行打毁而後快丹陽之民變雖曰糧櫃抑勒洋價减折銅元然非丁姓罰欵秘不宣布各鄕董受賄分肥（漕書丁紫庭歷年抑勒洋價鄕民夙抱不平本年四月間經人告發由羅大令邀請紳董公議罰丁洋五千餘元以爲設立農會之用六月間鄕人以丁姓罰欵未見大令示諭充作何用并聞各鄕董有受賄分肥之事於是大起風潮以要求攤還鄕人爲名公議將受賄各董家房屋拆毁）何至鳴鑼糾衆入城閙專縣城西門焚燒一洞縣署二堂及上房各處門窗陳設併何紳恩煌韓紳鳳來家搗毁一空府縣開導于東鄕民哄聚于西亂機一動波及四鄕夢延數日面未己推而至于豐城宜春之民變則又牽牽于新政矣以調查戶口之舉而謂爲抽丁當兵者有之謂爲按戶抽稅者有之疑慮萬端訛言四布痞棍劣董煽惑其間豐城首發其端而寗都安義新昌崇仁石城各州縣紛紛滋事羣起反對或罷巿或肆刦或則糾衆搶册或則拆毁房屋聲勢洶洶無不以殺盡調查員紳爲今日唯一不二之方針以興學育才之舉而衆情不服遂不惜謡言仇學糾衆反對指劣紳苛收米捐爲藉口荷鎗執矛螽湧圍城數日之間文報不通雖官紳登城合力開導要約萬端昨死不退一經郡守會營督紳宣佈馮撫電諭允爲查明學堂苛捐條例勒碑出示嚴禁鄕民驟聞此言即行帖服鳥散歸里而風波始定要之江西去滬上道里寫遠記者于二事之遠因雖一時未能悉其底藴然原始要終無非官仗紳爲爪牙紳借官爲護符平居旣積不相能臨事乃一發莫遏故聚衆抗官鮮有不歸咎于紳者雖調查戶口爲憲政入手之基礎而且疑爲賊害生民之舉雖興學育才爲今日圖强之要策而積疑生忌積忌生憤遂不憚以數千百人之身家性命激而爲毁學殺紳之舉哀哀斯民誠可嗤亦可憐矣 
　　政府于近日亦旣深悟暴動之由來而汲汲焉思爲懲前毖後之計昨特通電各省督撫凡地方舉辦各要政及關于籌欵之事件應先由自治局或官立之宣講所並派公正紳董將辦理新政之理由先行聲明以免悮會若關于籌欵之事尤須將籌欵辦法需欵數目當用爲何項經費並於人民有何利益詳細布告俟多數紳民認可無甚異議然後實行舉辦嗟嗟此說若行或足爲息事寗人之一法至所論于正本淸源之治則在乎官吏以甩惜小民爲心紳董以捍衞鄕里爲念捐不急之務深維君民一體之旨勿爲借端聚歛之謀勿存損下益上之想勿剥萬姓之脂膏以供内外之揮壑勿竭中原之血汗以供邊陲之取求如必曰吾與民相見以天今而後仍可督率紳董竭澤而漁取之是錙銖用之如泥沙也恐民不堪命其流害將更有甚于今日者矣 
專電 
[電一（北京）]  
　　張中堂病勢二十一日忽轉劇亥刻出缺 
[電二（北京）]  
　　聞張中堂臨終猶呐呐言國事惟一語不及私 
[電三（北京）]  
　　桂撫張奏文淵獲匪王老虎搜出孫逆信件並傳單意在集欵購械勾結内匪煽惑起事奉電諭著即從 
 
 
 

Page 4

 
 
嚴根究得供即行正法仍嚴密搜捕加意防範 
[電四（北京）]  
　　稅務處奏覆武漢勸業會物品准概免稅釐奉旨依議 
[電五（北京）]  
　　農工商部奏陳列所十五日開辦 
[電六（北京）]  
　　陸軍部奏報貴胄學堂畢業分數奉旨知道又奏江北陸軍畢業生請補實官奉旨依議 
[電七（東京）]  
　　今秋日本陸軍特别大演習兵數共有七萬名 
[電八（東京）]  
　　散凡西斯哥電稱新任駐華美國公使乍勒斯克今日（二十二日）與駐日美國公使俄布來奄乘坐蒙古利亞輪船啟行 
　　南皮相國遺像 
緊要新聞一 
[某御史奏叅資政院副總裁北京]  
　　十三日某御 
史奏資政院爲上議院　礎關係重要故奏定昌程總裁之外設有副總裁一缺須擇三品以上有經驗有聲望之大員簡充任至重也若丁振鐸兪廉三曹鴻勛頑固著名前任疆臣時於新政毫不講求以之協理院事恐不但於事無益反致阻磚新機與奏定章程亦屬不符應請降旨將丁振鐸兪廉三曹鴻勛撤銷差使照章另簡有資望之大員充仕實於院事有裨臣爲維持憲政紀見用敢不避忌諱據實奏陳並非不知黜陟之權操諸君上云云攝政王覽奏頗爲之動當時諭詢樞臣該缺應派何人去好不知何致旋即留中未發 
[李家駒奉諭認眞帮辦院務北京]  
　　考察憲政大臣李家駒奉簡資政院提調己見明諭茲悉李大臣謝恩時奉攝政王面諭各省諮議局己將開局資政院事極重要孫家鼐時常多病溥倫又有兼差以致章程甫經奏定汝於憲政各事素所考求情形熟悉到差後應格外留意逐事帮同認眞辦理約垂諭十五分鐘李大臣始經退出 
[西藏招考陸軍學生之難北京]  
　　駐藏大臣聯豫温宗堯具奏略云陸軍速成學堂現己工竣當經督飭趕招學生以便七月間開堂詎此間風氣未開人皆視爲畏途多方誘掖一再展限至六月底始得報名者二百餘人略加甄擇但其年歳相當體格强幹文理粗通者即作合格己於七月初開學仍當督飭認眞敎授期早學成致用云云奉硃批整頓藏事以興學練兵爲先陸軍學堂與學務軍政最有關係着即督飭認眞　理期收實效 
[某御史請設管理軍械學堂北京]  
　　日前某御史奏各省陸軍成鎭日多因之機械需用日繁中國於此事向無專門學校縱不求自行製造管理一切亦當切實研求庶利噐不致歸於殘廢應飭下陸軍部統籌合計酌辦軍械學堂數處大省百餘人小省數十人略如陸軍中學之制於各該省鄰近地方　要設立均歸陸軍部節制不求深造但雷管理云云奉旨交陸軍部知道 
[攝政王辦事之認眞北京]  
　　攝政王辦事近更認眞臨朝之後常至王所披閱章奏憲政館每日將關於憲政之電報等件分别抄録後均送三所呈候攝政王閱看因攝政王遇事有須面詢者若將章奏帶回王府恐有未能接洽之處故所辦之事在三所辦者居多 
[慶邸乞退之說不確北京]  
　　慶邸近日忽然請假三天並奏請將陸軍部前次所奏分年籌備事宜再交軍諮處核議具奏因此外間議論紛紛僉謂慶邸大有退意其實不然不過入秋以來稍有感冐牽動腰疼耳 
[大理院札調人員改官在院候補北京]  
　　大理院奏稱臣院開辦以來從前調用人員俱按照品級酌量改官歷經奏明有案此次覆加查核尚有前經奏調之張傳綸文林二員前經札調之姚德鳳等五員到差俱在一年或半年以上自應按照對品改官之法酌量改從臣院官制分别學習候補方足以收實用臣等公同商酌所有奏調之法部學習郎中張傳綸接算前資尚未學習期滿擬請改爲學習正五品推事奏調之禮部筆帖式文林擬請改爲候補主簿其札調之法律學堂畢業生候選同知姚德鳳擬改學習正六品推事法律學堂畢業生直隸州州同郭玉山候選州同陳墀泰候選布政司理問陳紹英均擬改學習典簿知縣用分省補用縣丞李汝桂擬改學習土簿以上七員業經臣 
 
 

Page 5

 
 
院咨行吏部查核相符捐應彚案春明如蒙兪允即遵行吏部註册 
[贛省攤認海軍經費要電]  
　　度支部致贑撫電南昌撫台鑒海軍线毁費前據電稱籌議本部現擬 
定期具奏希將認定確數迅速電復度支部印 
　　贛撫覆度支部電北京度支部鈞鑒儉電敬悉江省庫欵奇絀出入相衡每年不敷百數十萬現正切實淸理海軍經費與藩司通盤籌畫實無的欵可以指撥而海軍爲自强根本無論如何爲難當勉力籌認茲議定認籌開辦費五十六萬每年解十四萬又常年費十萬兩稍濟要需至此　鉅欵如何騰挪惟有遵照鈞部力求撙節將新舊政需用各欵分别先後裁停以資湊濟汝騤叩 
[粤督咨報籌練新軍情形廣東]  
　　粤督袁海帥現將該省籌練新軍情形咨報陸軍部謂接任後查視訓練步兵兩協步伐打靶皆尸可觀惟馬兵僅成三營須俟口外採購馬匹到齊續行編練至野戰砲矣現時暫用舊砲容當續行改良以上馬步砲各兵年内即可編成一鎭合先咨報 
[粤省不允援辦北海南寗鐵路廣東]  
　　粤省前奉外部咨稱據法使照會廉州北海至南寗一　請迅定辦法並請查明龍寗成案酌辦等語粤省大吏卽經派員將龍寗路詳細調查現己咨覆外　聞其内容謂事關重要未便含糊依傍北海南寗一路實不能援龍寗成案辦理云 
[東三省近事]  
　　改築交涉司署交涉司署在總督府胡同西口其房屋甚舊因陋就簡日久未修且不敷辦公茲聞己籌得的欵一萬五千兩爲改築費日内即須動工故司中委員人等業於昨晨紛紛遷往他處居住以備將舊屋一律拆毁而各員辦公之所則暫移至督轅公署内 
　　東省鹽務局總辦委定東三省鹽務總局總辦趙觀察鴻猷現試署勸業道其遺差督撫帥特委四川補用道沈觀察致堅接充己於昨日到差矣（以上奉天） 
　　陳撫出巡起節陳簡帥擬赴延吉廳一帶調查邊務情形己於十八日由省起程所有公署案牘均由提法司代拆代行 
　　長春初級審判廳獨立之先聲長春初級審判廳去冬開辦時因經費無著并無廳舍即暫附屬於地方審判廳内現地方審判廳推事長茹澤涵大令與　級推事陳仁用君以地方初級必須分立方合體制以便商民訴訟聞己在本城西三道街賃定房屋月初即可遷徙（以上吉林）　　墨撫實邊之　畫黑撫調少帥因黑省地廣人稀加以强隣逼處時啓窺伺前經呼倫道宋觀察小濂沿邊添設卡倫查禁俄人越墾刈草砍伐森林近來此項交涉暫就範圍故殖氏屯墾以實邊圉之計萬難再緩擬飭呼倫道將沿邊應行舉辦各要政調查詳細籌備欵項以期實行 
　　齊昻鐵路日内開車齊昻鐵路爲天津太來洋行包條訂於去歳十月間報竣交車嗣因江水漲發冲毁甚多故遲至今年七月始行修齊現經太來洋行執事知會鐵路公司接收日昨鶴九臯會辦己將工程查勘淸楚日内即行開車售票 
　　催償地價之交涉東淸鐵路於前年展佔地叚應繳地價爲數甚鉅當經黑撫周少帥照會鐵路公司從速償還以重國欵昨接該公司阿代辦覆稱核對鐵路行綫大站佔用地段之圖尚未經鐵路交涉局繳還豈能催令預償地價俟將展地各事辦結後始能照付（以上黑龍江） 
[京師近事]  
　　新疆巡撫聯中丞奏報該省和闐回子輔國公木沙在本地創立學堂敎育回民其經費由該公自行捐銀二千餘兩應請將該公之子札鴻恩核給奬叙 
　　内務府奎繼景增四大臣對於陵差請欵己格外從儉復奉諭旨飭再核减該府司員人等大有恐慌情况昨日堂官傳諭坐辦榮郎中銓飭屬遵核務合監國節用之意如再被駁恐干罪戾云 
　　内務府奎大臣因廣儲司遇有經堂批放之欵該司往往遲延不放恐有虧耗庫欵情事故與各大臣議訂不日臨庫淸查以昭愼重 
　　民政部爲節省經費起見議將内外總廳即於節前歸併嗣因辦理顯后水安要差須用巡警之處甚多此議一時尚難實行爰議將内城巡警敎練所併入外城己勘得騾馬巿大街給孤寺殿廊宏廠足容多人即以爲巡警敎練所之用不日即當遷入矣 
　　　部大理院奏設之檢騐傳習所前日舉行甄别今將試題詳録於下法律題（一）問城旦春之法始於何代其義若何（二）問以字准字之區别（三）問笞刑杖刑折責之數（四）問婦女犯笞杖一律改爲罰金如無力完繳其辦法若何洗寃録（一）問何爲四不扶同甘結（二）問隂軍何解（三）問屍傷眞僞如何辨别（四）問騐處女屍不得但隂戶内有無暗血應如何騐法較爲的確 
　　吉撫陳簡帥聞有調署河南巡撫消息確否未詳姑誌之以覘其後 
　　聞東督錫淸帥日前又有摺奏來京探其内容因與政府有面議要件恐往來文牘諸多不便故奏請可否仍准來京 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[外部電飭閩督收回警權福建]  
　　福建厦門係屬通商碼頭當時警權皆由外人主之現政府以有損主權由外務部電致閩督松鶴帥轉飭汀漳龍道何碧鎏觀察即與駐厦各國領事妥商收回自辦以保主櫃 
[閩督電奏風雨巨災福建]  
　　本月初一夕閩省突起暴風民居墻屋傾倒甚多兼之淫雨連朝塗有積潦田園大見受傷現聞松督己將被災情形詳細電奏并請撥欵籌振 
[湘撫奏陳辦理警務情形湖南]  
　　湖南巡撫岑春蓂奏竊維防患於無形保安於未亂非警察不爲功而欲從事警務人員咸明警務法規又非推廣敎育不爲功是學堂爲培養警才之地即爲推行警政之基憲政編查館規畫與民政部所籌備均屬扼要之圖湘省警察學堂於光緒三十年開始籌辦維時部章尚未頒布警務需才孔急先後開辦速成兩班分定六個月及一年畢業光緒三十三年賡續招生開班原擬接辦高等至光緒三十四年准部章時該班學生己逾三學期因其學級與新章不符遂照簡易科辦法定限四學期於是年年假畢業另有增設之速成一班至宣統元年暑假兩學期届滿亦應畢業均經考試給憑咨部有案現將簡易科停辦即就原有校舍量加修改擴充改辦高等巡警學堂前經飭照部章規定額設一百名並爲敎育普及計開具學生資格通飭各屬遴選三名申送考選惟地方交通不便各處情形不同有合格而不願來者有願來而不合格者現據各屬陸續申送到省當經認眞考選暑假期滿即行開學其課目程度期限悉照定章並查照學部奏定學堂章程辦理　改辦高等巡警學堂之實在情形也湖省警務辦法略分三節一省垣巡警之成立查省城警察舉辦有年初時多沿保甲舊規繼雖斟酌改良而專官未設措辦不免簡率經臣奏准以賴承裕試署巡警道就警務公所爲總滙明定職掌旋復照頒行巡警道官制細則分科委員經辦城内設東西南北四分局局轄五區城外附郭設南北兩分局局轄三區各視局城之廣狹戶口之多寡酌設守望所其作爲輪船碼頭及劃歸商塲地方由長沙關道派員協同辦理城内外各局局長以曾辦警務得力之候補同通州縣充任區巡各官則以警察畢業及曾習法政官紳備選各區長警共七百餘名咸以敎練畢業者派充照現時警兵額定勤務鐘點擬將來一晝夜每人均四小時爲巡警足額之準其餘如消防淸道亦經辦有規模仍當隨時嚴加考究以課進步而臻完備一外屬巡警之情狀湘省廳州縣巡警早經具報興辦而查覈辦法有未盡協合者或新政繁興欵項動形拮据其難在經費或風氣初開敎育尚未普及其難在人材近年因勢利導於禀籌費則嚴戒苛擾禀辦事則力勗和平而勉以愼重裁判斟酌用人精覈用欵諸端嚴加誥誡分覈飭催節據各該廳州縣報告大率略備雛形其商務繁盛之湘潭益陽武陵衡陽淸泉等縣一經整頓便己改觀餘或城邑較偏而鄕鎭適當衝要如澧州屬之津巿會同縣屬之洪江俟編設齊全另歸鄕鎭警察報告待到大體一致即當照章行飭巡察用昭覈實一水面巡警之組織湘省居洞庭上游港汊紛歧盜匪出没時有可慮不急辦水警無以爲治安之計光緒三十三年經臣行飭創立湘潭醴陵湘鄕安化四縣水警旋因省河地當衝要復飭籌設均遴員設局專辦年餘以來成效漸若亟應察度地勢實力推廣現於沿湖一帶委員分投仿辦計南洲武陵龍陽沅江等廳縣共設一局巴陵華容澧州安鄕等州縣共設一局籌計甫有端倪適該州廳縣被水成災據印委各員禀請暫行展緩仍當飭令次第籌辦以上三節均經巡警道分繪細圖編訂表册詳由臣咨報民政部有案至商埠巡警長沙一埠附於省城早己設立巡捕局岳州一埠亦設有巡捕局常德湘潭兩埠刻僅輪船運貨起卸商務尚未暢旺均附府縣城治應仍歸廳州縣逾警事例辦理此湘省現辦警政之實在情形也 
西報譯要 
[東沙島交涉將次告竣]  
　　字林報載二十一日東京電云中日東沙島交涉將次告竣 
[英報嘉讚中國之言論]  
　　文匯報載二十二日倫敦電云倫敦每日郵報載有論說題曰中國賤價之鐵路承認中國睡夢己醒觀於近日中國對於路政之措施實足證示中國己知公私兩字且以誠道爲適用之政策此次該路（指京張鐵路）之成效將鼓勵華人努力更進云文滙報按每日郵報所載之論大約係因京張鐵路開車感觸而作蓋此路全由華人之手而成者也 
分類新聞 
政界 
[頒示淸理財政之方針蘇州]  
　　蘇撫瑞中丞通飭各屬文云據蘇屬淸理財政局詳稱案查蘇省遵奉部飭設局淸理財政業將奉頒章程 
 
 

Page 11

 
 
　　條欵詳咨通行在案惟開辦之初時方草創調查之件事極紛煩前經本局暫擬册式通查各處正雜欵項及一切章程簿票表册僅舉大略語焉不詳且未將逐事逐欵明晰分列籠統罣漏在所不免各處又不能將部頒章程條欵隨時參考加意研求遂致人有異詞事多誤會譬治絲而不引其緒若舉網而不得其綱莫與折衷奚憑措手此則本局所當重言申明不敢憚煩者也本局淸理之始首重調查一切表册章程說明書必俟各處造送齊集方可據以審訂如製造然本局乃工作塲而各署關局所學堂營隊等處乃原料所産地也成績之美惡視物質之精粗出品之遲速視輸送之捷滯前定辦事進行表說分别移行知照良以部章所在定限綦嚴稍一違逾即干處分各署局等處應知財政關係之重大部綜核之嚴本局手續之促同德同心維持大局庶幾苦衷共諒羣力兼資但日進而有功自歳計之可睹所慮事難圖始原懼非常或驚爲創舉而先畏繁難或不審定章而徒爭意氣或圖省事而苟且塞責或狃積習而玩泄誤時甚至紛紜聚訟譏精覈爲煩苛猶豫滋疑藉遷延爲觀望要政所關事機甚迫責無旁貸咎有攸歸惟茲事體大經始維艱百端待理豈能並舉於同時一髮所牽寖或波及於全體用再查照部章擬定調取各處册件到局期限按年按月逐一列表後附說略以備查考各處務將奉發部定章程條欵悉心研究遇事考查按照表列期限陸續送局彚辦母再遲延致煩催取亦勿漏略舛設徒費往返駁查自此次移行以後如有因循玩悮任意逾期者本同不能代人受過惟有遵照部章開具銜名呈請核辦以速進行而重憲政除由局通移通助外合將擬定調取各處册件到局期限表說　繕淸册呈候通飭蘇屬各署關局所學堂營隊一體遵照等情到院據此除通飭一體遵辦外應仍由該局破除情面確遵定章隨時督促進行以免延悮仰即遵照 
[調查戶口之困難蘇州]  
　　蘇省自治籌辦處分别推定各紳充當各路長區長並派調查員分路分區先行調查戶口各情己迭記前報茲悉近日各區長同調查員等及巡警局所派之巡長分别挨戶調查聞各舖戶中明白事理及深悉自治之内容者皆按照調查各節逐一答復無如不悉自治之理由者居多以及工藝各店舖人等皆不肯詳確報告且須調查田地房産納稅之據多有不肯取出示人者聞係隨口答復者居多照此情形所查戶口之數尚難確實何况他項哉 
[審判見習所開庭漢口]  
　　夏口廳馮司馬因迭奉上憲札准大部行籌議各級審判廳漢口爲通商口岸應於本年成立爰在廳署西首附設漢口商埠地方審判見習所現己工竣由臬台委派推事庭長録事典簿各員到廳特遵章擇於本月十九日開庭以期司法獨立之基礎 
交涉 
[洋商包購生銻之交涉長沙]  
　　湘省礦産素富而尤以銻爲最多從前銷塲均係由華商購運滬漢各埠售與洋商轉運出口近有英國大資本家布盧特於上月來湘租賃省城南門外碧湘街房屋寓居日前徧請各大礦商齊集該寓宴會聲言擬將湖南全省所出生銻訂購五年此五年内不得另售他人但須議定價值以後貨價均隨時交付等語各礦商僉稱此事關係全省礦務目前礦界中在省者人數無多未便遽予接應且價值亦難遽行議定即或事屬可行亦須暫爲展緩容俟酌商云 
軍界 
　　兵備處呈請購補服裝浙江 
　　浙省陸軍步隊二標二三兩營服裝前己照額購備嗣因開辦弁目學堂學兵隊借用穿破及撥補未奉賠章以前逃兵帶去各件不敷分配業經兵備處於查復二標本署存儲服裝案内聲明另請購補茲由兵備處查二標本署及二三兩營應需服裝除軍裝局現存堪用各件外尚須添置呢禮衣褲三百套呢雨衣四百件毛毯八百條背包飯盒水壼糧袋各二百個脚絆皮鞋各一千七十二雙己呈請撫憲仍飭李道承淵姚守濟蒼督同王都司瑞岐一併如數採辦以資要需 
[咨請轉飭嚴防邊境湖南]  
　　湘撫岑中丞據綏靖鎭陳鎭軍咨稱准川督趙電秀山一帶時有匪徒嘯聚肆行搶刦現在添派營兵嚴密查拿難保不竄入湘境務請加意堵截等因應特咨請轉飭西路文武無分畛域一律防緝岑中丞當即據情飛飭嚴防協緝矣 
學務 
[撥助銷鹽省分學費杭州]  
　　蘇藩陸方伯日前移知浙運司略稱蘇省學費原案動支蘇滬鎭等關稅欵嗣奉部駁不得再動關稅當經前兩江督憲端午帥奏准除將上年抵補藥稅加價撥歸銷鹽省分一文外再將鹽價加收二文作爲蘇省學費之用向准貴司移解來司由司轉解提學使署分撥濟用在案此次解到是項銀兩業己准數轉解並請嗣後此項學欵務請逕解江蘇提學使衙門查照兌收俾免多費週折 
[移商各府延解師範學費之處分杭州]  
　　浙省提學支文宗移文藩司略稱浙省各州縣及駐防營派解省城全浙師範學堂學生膳費雜用一欵第一年應派洋二萬元第二年至第四年每年應派洋二萬四千元本係飭令解交貴署彚轉旋准飭府就近確提逕解本學司查收轉給聲明如有推諉即由府詳請扣廉惟此項學費或解藩司或解本司殊不一律請自本年（即第二年）八月爲始至第四年未解等費一律飭令解由貴司轉給以一事權開單移請查照通飭嚴催淸解等由到司昨經顔方伯據情移復案查師範學堂所需常年經費奉定每名年繳費洋四十元經前撫憲張將各府屬應派數目酌定列表飭由各府酌量地方優瘠按數飭派各於地方公欵項下籌解由府彚解司署並以各屬不得因派數多取生少藉口推諉由司通飭各該府屬遵照逕解貴學司查收轉給在案事較直捷似可無庸改章轉多週折况司庫經理各項學堂經費入不敷出積成巨數墊欵現奉淸釐財政新章一切墊欵均須咨部復准方能動支前項膳費即使劃歸本司經理亦祇能儘收儘解萬無餘力可以籌墊惟學費爲敎育攸關豈能任聽延擱各府督催不力又不隨時禀請查扣領欵亦屬放棄責任前准來移限制每年分上下兩學期於三九兩 
 
 

Page 12

 
 
月解淸轉給如逾期不解即將該府廉銀照數提扣等因應即申明定章以後此項學費責成各府查照前定限期隨時提前催解其有交卸在定限以前者由府按其在任月日就近催集均以現銀解存府庫彚齊儘三九兩月彚批逕解學庫查收州縣交代遇有墊欵准其列抵由後任接收墊付不准將提存學費挪作他用濫列交代如違惟結報之後任自問自此次通飭後各府如不認眞催提一逾期限應由貴學司截數開單移司將該府屬欠欵彚總府廉照數提扣仍飭令就近催解歸墊庶該府有所顧慮不致以放什見好屬員各牧令亦有警覺不能置若罔聞也 
[巡警學堂傳補學生蘇州]  
　　蘇垣巡警學堂以官學生陸鴻樑現據家屬禀報病故及傳補之計宗鏞張福保沈國樑等三名屢傳不到應行開除現在缺額四名未便久懸以待應將備取黄建等挨次傳補爰即飭知該生等於日昨到校填其證書以便入堂肄業 
實業 
[派員監視礦商股東會杭州]  
　　嚴屬桐廬縣寶興煤礦公司股東沈湘黄贊羲等互控一案業經勸業道奉飭遴派前任餘杭李孝先大令會同該縣查明黄某私開私運各節證據確鑿經縣委勘訊罰辦斷結惟淸釐賑目一節前據該公司各股東王廉等禀請董道憲派員監視開會以便秉公算結業奉批准一面由道轅將該公司歴年簿據等件照會杭州商務總會督同算結原擬本月二十四日開會現聞黄贊羲因事禀道請改於二十五日當經董觀察派出礦務科長同知陳鼎及原查是案之工藝科長李孝先二員届期到會監視 
雜記 
[知州門丁滋事詳情安慶]  
　　無爲州益大錢莊開設本城鵝巿城鵝巿通衢三十餘年相安無異忽於八月十五日突來和州門丁楊某何某率領捕役數十人手執鎗械揑稱奉該詶公文搜查臟土蜂擁至該號銀房翻箱倒篋任意毁擄比經商會各業董出爲理論該門丁等輙怒目相視刀鎗林列莫敢當鋒人心惶惶巿面頗形危急後幸城守三千總聞風督同警察前往彈壓未致釀成巨禍該號當即喊呈于州牧臨勘一切毁擄情形不堪設想並調查該號土藥貨源亦無臟土情事于州牧因事關商務全局衆心爲之不服旋將該門丁拘拿到署交差管押尚未知如何辦理是晚商界各業董遍發傅單於次日十二句鐘在商務公所開全體大會提議善後辦法届時到會者千有餘人業經决議公舉代表十人赴省通禀各大憲並電咨農丁商部實行嚴辦 
[錢錫霖起解天津]  
　　津浦鐵路案内被押之錢錫霖己於十四日經府縣當堂點解派委蔣二尹督率南叚差遺隊二名押解江西原籍矣 
[籌商預繳典捐之障礙蘇州]  
　　蘇撫派盧太守懋善向各典當商勸預繳牙帖稅十五年各情迭記前報茲悉各典主己齊集蘇城典當公所會議盧太守當卽再三商懇各典主務請各顧公益設法預繳而各典主與公所董事潘紳商酌至再咸以照繳十五年之數每典須銀七百餘兩照章官欵發典係按月取息此次商欵借給官用亦須取息若能照給利息各典當可遵命預繳太守未能遽允籌商至再遂暫從緩議云 
評事 
[張相出缺]  
　　張相自入樞府賛襄機務而後兼管全國學務其在樞府回事爲張相所建議何事爲張相所擘畫非外人所能悉第見自景皇帝升遐後攝政王深爲倚重而己至其管理學務則表著之事甚夥　一全國學制也規定各項章程也編纂各科學課本也無一非出於張相所主張而括其宗旨則以保存國粹爲主而以重經爲入手之方今天旣不憗遺一老則我國敎育之大勢或有變遷之日歟未敢知也 
雜說 
[讀史有感]  
　　猛虎在山藜藿不採能臣之益國也似之故季良在隨而隨重宫之奇在虞而虞存陽烏麗空隂邪歛迹止人之衞國也似之故汲黯在朝淮南不敢輕漢司馬相宋契丹不敢窺邊吾於是慨朝廷之無人也 
[讀經有感]  
　　昔人讀鄭風者恆不歎其淫蕩而歎子矜學校之久廢讀衞風者恆不愼其流佚而傷淇澳禮敎之久衰今則學校雖興而風俗之淫蕩如故禮敎雖講而人民之流佚依然豈學校禮敎之無關人心風俗歟吾於是歎學校之非眞興而禮敎之非眞講也 
[說刑律]  
　　强人之所不能法必不立禁人之所必犯法必不行斯固然矣然而有不然者鄧析子産同一竹刑也鄧析誅而鄭人不憐子産死而興歌誰嗣商君諸葛同一嚴法也商君車裂而秦人不憐諸葛死而巷祭路哭於是今人之論編訂刑律者遂謂不必斤斤於中西之異寬嚴之分而惟視行法者之得人與否此又不然之論也 
社會小說 
[惡作虧]  
　　閥閱顯赫門庭高大一望而知爲縉紳之家富與貴是人之所欲也兼而有之寗非一大快事 
　　於是　闠子乃一變而爲縉紳 
　　縉紳之聲勢旣日盛地方公事有不能辦者官曰問某紳民曰惟某紳乃有效 
　　（某紳）（某紳）耳熟能詳面某紳乃惡作劇 
　　有私事托某紳者某紳任之感其德者南腿臘肉糟魚醃鷄羅致門前某紳故故不受羣大懼固請之强而後可 
　　有公事煩某紳者某紳任之縣官造於門皂隷造於庭某紳苟不如意輒指揮之莫敢退有後言 
　　如虎而冠如蛇有足聲勢傾一方某紳乃尤作大惡劇 
　　有田一成田之中有方池池有魚天然物産也有放掉而捕魚者某紳見之曰若誰家物而敢私取者吾得使之唱行不得也哥哥一闋拔其槳以鋸横截之漁者大哭磕頭如搗某紳曰不罰汝出錢足矣更何爲者漁者不得己乃央人拔其船借一槳而回某紳大樂一日有鄕人入城中欲挖泥以糞其田荷畚鍤適遇某紳之田取其泥將行矣某紳見之曰若何爲者地各有主而　不知而誤犯之猶可恕焉然不可以不罰立命從者割其畚上之繩截其肩上之擔命以一畚戴於首一畚踏於足扶其鍤而行否則捉將官裏去罪不容恕也鄕人大懼垂頭喪氣謹遵而行一步一顚狀如狼狽某紳又大樂 
　　嗚呼聲勢顯赫之某紳嗚呼心地刻薄之某紳嗚呼惡作劇之某紳 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[諮議局假定會開會]  
　　浙江 
　　諮議局互選細則旁聽規則議事細則辦事處辦事細則先期由假定議長指出起草員擬定用針筆版印刷分送衆議員逐條研究定於十九日下午一時至五時在辦事處開會再行逐條計論昨日爲討論會期下午一句鐘陸續到者計六十九人振鈴人座首討論互選細則第一條查騐議員執照經再四討論改定通過第二條原文（議員集會己滿三分之二書記長查點人數宣告議員之前當行選舉議長一人副議長二人）衆議員紛紛詰問謂旣曰諮議局互選細則凡常駐員審議長審查員及各股長均應條分縷析今閱草案僅於常駐員偶及名稱而此外毫不過問日顚倒錯亂不倫不類無從索解此項應大費討論於是聚訟多時最後之議决將互選細則擱過一邊發還　草員詳細核定再行討論遂休息二十分鐘再討論旁聽規則第一條不禁旁聽無須再抄諮議局章程應删通過至第四條外國交際官請旁聽遂生出女子旁聽問題或主應禁或主不應禁又大起辦論閱時許久最後之解决用白票靑票二種每人各二紙主不應禁者投白票主應禁者投靑票議長不投票檢票靑票得四十五白票得二十二主應禁者占多數而解决之語則仍曰不明言禁止但互戒各議員不得紹介而己討論第五條時己薄暮遂散會定二十日再行開會 
[諮議局議員懇親會]  
　　山東　　 
　　十一日午後一時諮議局議員在李公祠開懇親會由議長楊君毓泗報告開會詞及開會秩序行圑拜式議員分東西向互拜後先由楊君毓泗豋台演說個人責任及議員責任謂個人責任及山東全體各個人之責任共分六種（一）對于中國土地負保守之責任（二）對于中國土地以上之人負結合勸勉之責任（三）對于君主負敬重之責任（四）對于聖敎負維持之責任（五）對于先人廬暮負保護之責任（六）對于後世子孫負保持其永永存在於中國土地上之責任講演盡致聲涙俱下演至一句鐘之久其痛切懇摯多有爲之泣下者繼出陳君命官演說日人改築安奉鐵築與東三省之關係情詞迫切聽者爲之動容最後豋台者爲丁君世嶧演詞甚長不勝殫述其大旨不外議員貴有一定之政見及一定之方針以赴共同之目的收有價之效果而己演說畢共同飲宴至五句鐘閉會 
[選舉訴訟]  
　　浙江 
　　寗波定海廳選舉人黄家梫楊定華等控訴當選議員丁中立由順天舉人報捐知縣選授雲南恩安縣旋以颟頇任性迹近挾私等因被叅革職回籍後專事交結廳署書吏把持地方公事營私武斷挾制官長種種劣迹姑弗具論即就其姦佔妻妹（陳再娥）爲妾及影戤洋商（購置可貴輪船冒掛洋商老公茂旗號違章行駛定海石浦各内港又設錦昌火油洋棧闖關抗稅被控有案）二事而論己顯犯諮議局章程第六條所列品行悖謬及營業不正二項情事云云奉臬憲批所禀如果屬實自不能置之不問惟一面之詞究難憑信候飭府查復核奪 
[專件]  
　　揚府嵩太守峋擬呈諮議局說帖（呈送督憲預備議案） 
　　一敎育如何普及敎育宗旨在使人人具普通之知識非普及不爲功揚郡富庶甲江北風氣開通亦較淮徐等屬爲早郡邑城廂及繁盛巿鎭固己學堂林立然按之人民之數其就學者實猶十不一二也而况鄕村之間則更絃誦無聞子弟之不學者多矣至於成年以上之人不復能入學堂若不有以敎之則將愚陋終身此元有敎育之責者不可不加之意也否則國家將行立憲之制度而國民尚無立憲之資格其影響於前途者爲何如故謀敎育之普及實爲立憲之前提而普及云者亦借遵定章籌經費設學堂即爲己畢乃事也各議員不乏敎育大家且皆熱心公益其必如何而後能普及尚其各抒偉論以俟公决 
　　一巡警如何推行垵警爲行政機關不僅保衞治安己也憲政分年籌備表城鄕鎭各有定限卽宜次第舉行揚州府城巡警創辦己逾六稔屢經整頓粗具規模仍因經費難籌尚多缺點各屬雖報開辦大率徒就城廂内外招雇數十巡士略飾觀瞻形式未完殊鮮實際此固由於經濟困難人才缺乏非盡各牧令之自溺其職也此時亟宜官紳合謀己辦者如何改良未辦者如何推行經費如何籌措人才如何養成鄕村如何聯絡規章如何變通叅酌地方情形依次舉辦務期推行盡利不誤奏限竊願各議員共討論焉 
　　一江北水患如何籌防水之爲患爲利全憑人力轉移江北之水上承洪澤湖等處來源滙注湖河分歸江海數百年來堤防閘壩煞費經營至于今滄桑變幻爲患更亟出海旣失故道歸江且至逆流一遇大汛斤斤於開壩保壩平日亦惟注意堤工别無良策使不總攬大勢妥籌疏導之方不但後患無窮即就目前情形實己年年耗費不贊損失甚鉅惟是地勢綿長工程浩大若祗揚州一郡自爲之計力較單弱似宜合准揚通海各屬協力籌謀再有不足則與共利害之皖省各屬通力合作務期大舉興修一勞水逸此實數世之利也各議員飢溺爲懷居是邦者必更利害切身盍共商榷 
　　一米價昻貴如何平减便民揚州本産米之鄕一年耕可三年蓄小民不至艱食往年因任外運遂致一瀉無餘價仍翔貴自禁出口稽察加嚴己漸平减今年夏間秋收尚在未定米價忽又奇昻說者謂有奸商影射内地流通就濱海各處販運出口價故增漲一說則云兩壩旣開裡下河恐致失收有米者不復出售又一說謂由屯積居奇所致三者皆足阻遏來源說頗近似然究竟未有實據也今因借欵外購將辦平糶價稍貶落然而此特暫濟目前未可恃爲長策而况上米每石尚需七元外合之錢數幾己斗米千錢向來揚郡米價廉於上海今則轉視 
 
 

Page 19

 
 
上海爲貴矣貧民其何以堪究應如何設法以劑其平是所望於關懷時局洞明經濟之學者 
　　一州縣均須賠累如何酌劑州縣爲親民之官必使足以自瞻然後始能責其盡職揚屬州縣近因銀貴錢賤征解錢糧須爲賠累以致時求交卸各存五日京兆之心實於吏治民生大有阻碍雖大部有定公費之議顧其事須俟財政淸理之後始可見諸實行此時各州縣在任一日即受一日之累實有緩不濟急之虞其應如何先行暫定章程量給公費抑或如何酌改征收向章固不可剥民以益己亦不可累官以曠職但使州縣辦公有資免受賠累願各議員其熟籌之 
要摺 
[湖北巡撫岑春蓂奏籌辦審判廳情形摺]  
　　奏爲湘省籌辦審判廳謹將遵限籌備辦法情形恭摺仰祈聖鑒事竊維士師明刑以弼敎秋官置屬以制事司法獨立其制雖新其意蓋古後世治獄未設專官聽訴責之州縣權限不淸古意寖失然猶得以聽斷之勤惰課居官之殿最也邇者庶政迭興牧令綜理地方行政事務至繁且難若再責以改良審判恐併計兼營日虞不足敷衍留滯勢所不免更何由收領事裁判之權立國家統治之柄事窮思變洵非有審判維一之制度分年籌備之時期不足以廓宏規而臻上理前經法部摘録憲政編查館奏定逐年籌辦審判事宜咨行先將省城及商埠等處各級審判廳妥速籌畫到臣當經行司飭屬一體遵照現在詳細章則尚未准館部奏定咨行而事體重大年限緊迫若不先事綢繆必致臨時竭蹶臣督同藩臬兩司長沙關道體察本省情形悉心籌酌議擬辦法四端一設立籌辦總滙審判設廳事理繁賾爲預備諸政之冠湘省審判除省城高等外府廳州縣各應設地方審判廳一處初級審判廳數處總計通省不下二三百處其間編定規則支配期限任用人員計算經費劃分區域建修廳署事事胥關重要若無總彚之區爲之主持則綱領未挈機樞因以不靈查臬司爲刑名總滙擬就該司衙門設立審判廳籌辦處遴選通曉裁判搆成法規及深明治理之員委令經理其事即責成臬司督率各員分年計畫按限督責仍隨時議詳飭辦俾各屬有所秉承遇事得資考核七年之限三級之差庶不致稍有歧誤此設立籌辦處之辦法也一區畫各級機關審判分級秩序本極謹嚴步驟不容紊越自應遵照憲政大綱先辦省城及商埠各級審判依限開庭擬认省城設高等一廳長沙善化兩首縣各設地方一廳初級則就原定巡警區域籌設四廳分隷兩縣查高等審判在將來爲監督全省最高之級規制宜閎在現時僅統轄首縣兩級之事範圍未廣不妨擇要置備趕辦成立徐圖擴充其地方初級等廳爲通省樹其先聲即爲各廳資其模範必須組織完備方可一成不易現定省城各廳成立之序先初級次地方次高等均儘宣統二年開庭至商埠一節長沙爲初開口岸而附於省城與蘇杭兩關相同省城旣分級設廳商埠近在咫尺似可無庸另設自開口岸有岳州湘潭常德三處現僅輪船運貨起卸與滬漢情形逈殊且俱附府縣城治應歸府廳州縣審判事例辦理但事關統治基礎仍當提前籌辦用期早日成立此籌備省城各級審判之辦法也（未完） 
本埠新聞 
[江督飭查僞造田單]  
　　老婦瞿何氏前年控告周菊坪冒奪田産曾經上海縣令訊明詳銷嗣因該氏之孫祥麟抗不具結交差看管在案茲瞿何氏心不甘服兩次上控奉江督張制軍批云此案昨據縣詳該氏等爭控之田係談宇圩一百八十九號周檀溪戶名方單由周文彬即菊坪收執業經呈騐屬實該氏並無田單印契徒以一百八十五號代單藉口完粮有串冒認一百八十九號之田且所執糧串係二畆零而此田係一畝七分零畝數亦不相符是以李故令仍飭周文彬照單管業至所控周文彬賄串頂替改易神主各節亦經李故令飭傳周朱氏等訊明均屬虚誣從寬將案詳銷乃瞿祥麟仍敢架詞上控希圖翻案顯有訟棍主唆己勒令指出交案另行究報詳請銷案等語業經樊護部堂批司核明飭銷在案該氏於此項田畝並無田單印契徒以疑似之代單指爲確據上控不休情殊可惡案經該縣具復詳銷本應批飭不准惟據稱周文彬所執之田單亦係僞造紙色字跡均不相符曾經該氏之孫祥麟當堂指證如果屬實亦應澈究明白以免藉口仰蘇藩司即飭上海縣遵照辦理毌稍偏袒違延致滋訟擾切切禀抄發 
[公益公司售票還欠]  
　　滬道蔡觀察批公益地産實業公司王賡詩等禀云據禀曁章程均悉該商等以公益公司負債過鉅擬將所造房屋下連基地分售彩票淸還各戶欠欵並由上海大淸通商交通各銀行承裕義善源同福厚大源豐潤和豐信大各莊號爲之經理旣非藉端漁利自應准如所請惟彩票如何式樣各省如何分銷應由該商等赶速呈明以便分别移行准其一律分售可也 
[再請法領轉飭停工]  
　　法工董局近在善鐘路劉家宅地方建造捕房迭經滬道阻止未允茲聞蔡觀察以光緒二十六年分法工董局推放租界之時並未將劉家宅地方一併劃入爰擬再行照會法總領事請飭捕房迅即停工以符前議 
[放寬城門之籌議]  
　　城内蓬萊路地方公益研究會今日常會本邑各紳士以第北門城門低狹現在城内旣須添築馬路若不將該城門加高放寬車馬進出甚爲不便擬於今日公同籌議再行禀官定奪 
[烟館主人毆辱官長]  
　　崇海司巡檢余二尹祖培近因查禁洋烟被開設烟館之王國泰肆行毆辱茲爲滬道蔡觀察訪悉因特札行崇明縣迅提王國泰到案從嚴究辦 
[電傳縣令赴省]  
　　本縣田大令昨日接奉蘇撫瑞中丞電諭着於二十四日來轅面詢要公 
[水師會操之預備]  
　　江南提督劉華軒軍門核定本年會操在澱山湖舉行例應派令淞南營前往監督本縣提右營叅將陳豹臣參戎奉札後立即調齊標下水師各弁兵卽日拔隊起程 
 
 

Page 20

 
 
[拿獲著名地販]  
　　著名地販奚朗如與龔琴生等盜賣公地曾由滬道札縣移提尚未就獲茲有附生鄭吕臣投廨控奚圖賴酬謝開礦銀兩復飭查提奚卽避匿滬南太平弄南康客棧昨被廨差張福偵悉立即協同南巿工程局差探將奚提獲寄押該局俟該差回禀讞員移提訊究 
[日人强迫與賭]  
　　海能路七號居民王阿二昨投捕房報稱北四川路三元里三十三號某日人以雇令幫同叫貨爲名雇得三人迨往該日人家彼即迫令賭博各人不願竟被閉入空屋不給飲食幸即乘隙逃出其餘二人仍未釋放等語捕頭卽飭日探同赴日署控告 
[城内]  
[飽受虚驚]  
　　流氓和尚等多人前晚在虹橋西浜調戲婦女旋即口角爭毆亂吹警笛該處洋龍社會員沈韵笙聞警疑係失火當即換穿制服出外施求迨後查悉原因大爲震怒因即函致巡局請提和尚等懲辦 
[人滅並獲]  
　　一區巡士謝得勝在姚家弄 
崗位拘獲竊賊謝玉廷帶局訊實判責三百板發押改過局一月贓交头主謝永禮領回 
[官事]  
　　花翎候補知府署理南匯縣知縣畢培光昨日到道禀見呈遞履歷南洋勸業會汳赴南洋羣島調查委員花翎候選運同王樹枬到道禀見鎭江商船總會坐辦兼辦上海商船公會候用刑部司獄解昉禀知分設上海商船公會即日開辦 
南巿 
[毆辱巡士]  
　　己歇貨捐局茶房王少根與南碼頭有志里邱楊氏姘識多年前日王因賦閑不堪自給欲將該氏棉被携出付質致相口角旋被氏之本夫邱小鳳偵知與王爭毆九十六號崗巡胡雲山上前勸阻亦被邱夫婦毆辱失去警具笔由隣崗巡士一併拘至南區解送工程局訊明情由判氏戒責二百下邱戒責一百下賠洋兩元並限三天内遷移出境王責五十下不准再與該氏來往 
[舵工不端]  
　　永盛碼頭船戶楊芸元楊文卿父子二人將舵工王金生扭至南區控被竊取洋一百元己在大圑鎭賭博輸去現又行竊當場搜出洋十四元請爲究辦當由該區解至工程局訊俱不諱判王戒責一百　交保還洋 
閘北 
[茶館聚賭]  
　　永順里陳姓新開花館每晚紏集蕭開山孫孟林等十餘人抽頭聚賭前晚被四路一區巡弁查見喚同站崗巡士將莆孫二人拘局押候究辦 
[幸即撲滅]  
　　前晚九時源昌里余阿四家潑翻火油燈延及蚊帳由巡士人内幫同撲滅當將余妻唐氏帶入四路區一諭令暫回候傳阿四到案訊罰 
[姦污處女]  
　　董春泉昨偕伊女桂英將江北人王恆文扭至四路一區控稱其女在錦華絲廠做工前日被王誘至伊家姦污三次致傷下體等情經黄正巡官再四盤詰王不承認判女交董領回王押候查辦 
[拐婦交保]  
　　沈和道控唐蕭氏串拐其妻李氏一案昨經四路一區黄正巡官提訊判蕭氏交保候查明再訊 
英租界 
[買辦虧空]  
　　英商祥泰木行買辦鄔烈成在日虧空該行銀兩前日午後由廨飭傳鄔妻沈氏等到案會訊原告延　華托律師聲稱祥泰創始於西歷一千九百零一年由鄔與孫廷煥合做買辦鄔得九份孫得一份至光緒三十一年問有戴運來向孫商讓將孫之一份歸於戴婿鄭尊三接辦今己物故計共虧銀八萬餘兩除辛資公積外尚虧銀四萬三千二百五十餘兩鄔應歸還三萬八千九百餘兩鄭應歸還四千三百餘兩查鄭由戴保應請追究鄔沈氏延愛理司孫廷煥延担文幫辦費烈律師一同上堂費律師聲稱此案情節頗多爲時己晚不及詳述請爲改期寶讞烏商之西官判候禮拜三午堂再行訊奪 
[須問要証]  
　　日商武林洋行控羅燦庭不交定繭一案前日午後由廨會訊原告投案請追羅由伊父羅松山投稱兒子業己病故不知詳情求察判候補傳案証王松山到案再行訊核 
[責令交人]  
　　利源通控楊國安騙取貨物由廨訊明判楊交保料理在案茲四延不淸理復於昨日由控將保人凌富卿傳案請訊判限十天交楊到案違干未便 
[欠租圖逃]  
　　婦人洪阿靑欠瑪禮遜租金圖逃昨由包探將洪傳至公堂押限禮拜三將租繳淸 
[混用銅洋]  
　　董蘭生携帶銅洋十餘元至泰潤生烟紙店内混用當被察破鳴捕將董拘入捕房昨解公堂請究據供此洋係由天津友人帶滬判押候查明再訊 
[收贓罰洋]  
　　傅生林竊取姚鶴堂之脚車等物消贓於周阿鶴由探一併查獲昨解公堂訊明判傅押五月局罰洋十五元充公 
[騙子宜懲]  
　　陳德生用擲包術騙取馮靜山金表由探將陳查獲昨解公堂訊實判陳押三月逐出贓交原主領回 
[串竊衣服]  
　　樊瑞昌控計阿榮與小孩徐子愼計阿根等串竊衣物昨由包探一併查獲解廨經中西官訊明判計押西牢半年兩孩發押改良所一月份别示儆 
[探夥索詐]  
　　王阿三控陳顯廷收買銅洋在巿混用昨日由探解至公堂訊明係由控夥楊阿品索詐所致判陳楊押候查明再訊 
[因何戀戀]  
　　過犯王阿富張洪增逐出復來由探查獲昨解公堂訊實判王押西牢一年張先枷一禮拜再押三月期滿驅逐出境 
[可望成全]  
　　鴇婦吳阿金控王松山誘逃妓女洪月仙一案昨日復訊洪妓供稱自愿投入濟良所是實王供並不誘逃况其事己有人价紹該鴇自愿出立息訟據求察判吳鴇開釋王交保著將據呈案候禮拜四再訊 
[事出無心]  
　　徐阿大將菉荳裝入汽鎗内試放誤傷粤女李蓮香之頸昨由捕房將徐解廨中西官以事出無心從寬判徐給還醫費洋一元再罰洋二元充公汽鎗存案 
美租界 
[監犯病斃]  
　　甬人宓仲共前因犯案判押西牢三年近因患病送經工部局華醫院醫治無效昨日身死由醫生知照典獄西員飭傳地保查明收殮 
[女子何往]  
　　西華得路王陳氏之女阿福年十四歳昨晨忽失所在由氏報知捕房　探查訪 
[店夥被誣]  
　　法界沈永康古董店夥錢德福昨日携貨至蓬路二十號門牌日人甫屋處兜攬主顧詎被誣指竊洋四十元閉入空屋旋經人報知沈永康馳報捕房飭探查復核辦 
[跌傷斃命]  
　　紹人孫慶元賃居漢碧禮路永祥北里前日至北河南路工作跌傷由人送回家中即晚身死 
法租界 
[失火罰鍰]  
　　新北門外新昌泰報關行失愼一案前日由捕房將該行主常敬堂司帳范心泉出店舒榮奎坐莊聚源成號主田沛霖號夥李少春張觀文董根林等一併傳至公廨請訊田李等同供是日因事出外不知如何起火董供將燈放在桌子上入内開鐵迨後出來火勢己熾想係燈火爆裂所致舒供起火時小的在外面小屋内及兄火光己不堪收拾判罰銀二百五十兩充公了事 
[竊取衣服]  
　　山東人趙德生在金田春處幫賣花生米辭歇後忽於前日復至金處閒坐二房東見房中無人遂留心防察詎趙即將金之單夾衣服一併携逃後由房東訴知金田春將趙尋獲送捕解廨押候查辦 
[出店竊洋]  
　　法新租界廣慈醫院出店汪小弟竊取該院司事枕邊之洋四十七元當被察破送捕解廨判押一月贓給失主領回 
[屢次收贓]  
　　張道壽行竊東洋車墊五個售於王周氏沈張氏兩舊貨店昨日由廨提訊張認竊不諱兩氏求宥聶讞員以王周氏前曾罰過尚敢收買實屬胆玩判押七天張氏罰洋五角張枷一月押二月 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
譯件 
[照譯德文新報彚登黄浦工程破壞詳情（再）（續）]  
　　噫嘻今濬浦工程之六局至於此極己處於萬難挽回之地誠非一時所能定一人所可决焉本報風聞南洋制台曾經函催濬浦局會辦稅務司速復一切條欵圖賑等件大約中國政界之意見必欲先查明該工程之實在情形然後再定趨向苟中國能如此辦法自爲正當切要之圖惟思奈格本分所應開經辦濬浦大工之圖賑料其非一時所能辦到勢必須延數月之久或可苟且辦成聊以塞責至其此次欲向華政府再加費用等項共銀九百五十萬兩一節若此毫無依據而任意報銷實爲天下萬國所不能公認之理本報今日之所深慮者際此濬浦大工己停則前此所做之工所築之壩勢必爲海浪風潮冲毁致沙泥依然漲塞將使上海商業誠有不堪設想者焉 
　　今制台查奈格於一千八百九十八年曾具濬浦工程一表復於一千九百零五年分報告具前具之表無訛乃何以據稱全浦工程祇須用銀三百萬兩今濬浦局竟用十九百二十萬兩之多猶云不敷尚遠又據稱淞口河道紙須挖一百六十萬士方今利濟公司竟挖至七百餘萬土方仍然不能告功前後情節相懸太甚所以制台欲委一熟悉濬浦工程人員前來調查一切工賑究竟可靠與否雖試騐此等工程匪　但祗須測量舊河與新河深淺多少便能曉然也聞英國商會亦擬照派一員便同查騐吾知英人本不欲如此舉動不見其前曾明言不必派人查考奈格之工程乎然則苟有一人焉能告中國以奈格辦工之如何妥當種種完善則自無他言矣夫其所以然者無非欲迫中國就其範圍而乘機圖成前議之借欵而謀大利耳 
　　本報同人深佩南洋制台之意餐欲先從查明該工程之大概情形實在内容然後入手辦理自然北京華政府亦必俟制台將全局事理報告之後始行照辦可無疑義矣 
小說 
[奇情小說美人虹英敦勞斯著瘦譯意（八十四）]  
　　至安索處先呼亨利出密語曰亨利吾甚樂與子相見子在此忙得母怨乎亨利曰聞海介言知在此執役係姑娘之意雖忙亦不敢怨梅黛嶺曰子赤心誠可嘉尚異日必不忘報今與子約李醫所用之藥雖己騐過以後仍須續騐且佯與彼益加親密亨利子其志之亨利唯唯聽命梅黛嶺乃入室見安索安索目睗睒然不發一語繼乃憤然曰子歸乎旣己私遁胡復來歸豈將與此間人合謀昭我耶梅黛嶺曰疇告汝此間人合謀陷汝者曰吾自揣知之苟不然者胡　我於此梅黛嶺曰汝信安索夫人亦爲此事乎曰是或有之吾病時渠不一存間其意亦不問可知梅黛嶺曰渠病方痊故不能求實告汝錮汝於此雖出自此間諸人而仇汝最甚者實莫我若子知之乎安索驚曰吾非汝父耶汝曷敢言此曰父不父則女不女今且問汝吾母何辜汝必殺之吾更何辜汝必逐之汝遇我虐待我酷厄我甚往事追思父女之情旣己斬絕靡遺則今日之幽汝於此我即自承主謀爲母復仇爲我吐氣亦無不可 
　　安索病軀稍蘇驟遘此逆耳之言梅黛嶺言時又復攘臂軒眉瓠犀盡露爲　與在安索宴倭瑪史阿逹姆斯席上之時逼肖不禁舊愁新恨併上心來一腔怒血若納全體於爐而者口中噤若瘁耳中覺梅黛嶺峭刻之語若傳聲器之着於其旁嫋嫋不絕久之乃始顫然問曰逆女今將何爲梅黛嶺曰今將逐汝外出家資仍爲吾管理安索曰是何能吾非汝之保護人乎梅黛嶺曰在律瘋狂之人不能担任保護之責今子狂矣吾夫子猶反掌耳安索曰吾何嘗狂梅黛嶺曰子縱欲狡辦其如醫生之證據確鑿何言至此呼亨利至屬曰亨利爲我監守此人勿令其出語己移步而行返顧安索曰子能稍忍者或能安居數日否則立即屏逐耳安索怒極若暈昏昏然亦未聞其語之爲何 
　　梅黛嶺出後訪李茄史醫生於别室中告之曰君言良信吾繼父狂矣醫藥之費幸君勿吝萬一轉危爲安必圖厚謝李醫諾之且曰病勢誠險吾誓竭吾力爲之 
國外新聞 
[日本耶敎開紀念會]  
　　二十一日東京電云日本耶敎敎曾定期明日開始舉行五十年紀念祝典以六日爲限英千姆主敎現亦與會日相桂太郎侯爵並有祝詞致會 
[日土商約議結]  
　　二十一日東京電云日本與土爾其所訂之商約業己議結 
[俄國亦注意飛船]  
　　二十一日倫敦電云俄國軍用預算案内包括飛船費英金念五萬磅俄國飛船試驗後頗有成效特興築飛船五般 
[航業上新發明之機件]  
　　二十一日倫敦電云紐約泰晤士報載稱美國海軍總機師海軍少將曼爾維爾君與其他美國海軍員二人發明新式齒輪能便汽船之平臥輪葉增力百分之十五且能省用煤斤免爲多占地位經此發明後航務及築造軍艦兩層皆將大有更動 
[西政府續派大軍]  
　　二十日柏靈電云西班牙政府復派大軍五千人開往米里那以厚兵力西政府並不認从只在斐洲擴張勢力之說 
[摩王知保權利]  
　　二十一日栢靈電云外間有　王米拉哈菲特復將與西班牙宣戰之說歐洲聞此消息頗爲錯愕英法兩國皆願西班牙母再設謀在摩擴張勢力 
 
 

Page 27

 
 
   
 
