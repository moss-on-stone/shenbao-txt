# 1890 - 37 - 4906038

 

Page 1

 
 
[賑物求售] [  申報舘協振所謹啓]  [ 
　　本舘自籌辦賑捐以來屢承諸善士以書籍　奇助賑　泉分惠感泐五中現計積有猞　狲袍套統各一襲剡原文鈔十部金　經墨　一部刻　壽字中堂一軸六書通二部歴代名人畫譜三部經藝五美六部歲朝圖一軸泰西美談一部津門雜記一部石印七十二家評註楚辭一百　　　堂詩文全集十一部石印求治管見七百册聖敎序一張玄秘塔一張皇甫府君碑一張多實塔一張郭家　一張象牙笏版一塊計九兩重木　綱鑑易知錄全部自來柄時辰喪一枚木版列國志一部玳琄邊嚴　一副蘇州府學義田記黄州竹樓記普濟禪院碑銘文宣王廟記大千里鏡一个錢吉生士女立軸一副大學中庸木板全付伏望諸君子慷慨解囊速臨購取慶幾楊枝一滴得以灑遍蒼生乎 
[西説質疑二]  
　　陽動陰靜動氣靜質氣生質非動生氣也凡生皆動也凡動皆氣也質不自動質動亦氣動也無氣不成質質者動中之靜陽中陰也無質不有氣故凡生質無不動者靜中之動陰中陽也質不動則無氣非生質矣天無質以地爲質地天之質也地無氣以天爲氣天地之氣也日天氣之聚也大氣聚於日而散於地天氣卽日氣地氣亦日氣日氣外别無大氣天體而日用也天施而地受也天地大德曰生日不動則日無氣非生日地不動則地無氣非生地地日無氣不動則天無氣非生天天好生而先不能自生何以生物乎故天空諸物無不動者各動其動各生其生一動貫羣動羣動歸一動故曰動貞夫一也西説地動好奇者驚爲創而不知非創也因也不過襲舊説而反用之耳因舊説天左旋而反爲地右因舊説日繞地而反爲繞日因舊説日五星以地爲心而反爲地五星以日爲心朝三暮四朝四暮三反其名而襲其實是眞巧於盜者所以其數皆暗合也况地動之説經緯書已早有之則所創惟太陽靜一語耳而旣不合陰陽之理又不合大小之數亦何取創此怪論哉夫聖人旣非不知地動而立法仍以天動者固有深意也盖天地之道爲物不貳陽倡陰隨地動亦天動也聖人欽若昊天所爲敬授人時豈高談天道自詡知天哉天動地靜旣當前之實象又陰陽之常理苟天數無差可爲民用足矣何必舍人所共見其動之天而言人所不見其動之地使聞者疑且駭乎且卽有之亦莫能階天而升與衆目共騐其虚實况天遠人邇亦難據人心所推之理數臆斷也故雖闡其精微之理於經典而觀象測景仍據目中實象以立法此卽罕言命仁不語神怪之意也而他族私智自遑遂目矜能知聖人所不知豈知聖人固無所不知特不關人事則存而不論耳且秦火後古法失傳安知古法不兼地動立算不然何經與緯皆有之哉夫天動地靜中西舊説皆同西人新説原可付之不校奈近來言天者多推尊其説不得不一辦之必欲舍舊謀新則當以地　兩動立算太陽靜之説理數交悖斷不可從也夫西説必謂太陽靜者原無實據也西人雖巧亦焉能排空馭氣實騐其孰動孰靜乎不過因兩動難於立算故竊舊説一動一靜之數而反用以標新此歌白尼所以謂推算不亦便捷也然設虚象以便巧算尙可執爲實象則大害於理矣而惑於其説者且曲援尊卑之理謂日尊不當與月星繞地黄氏炳垕土諱捷算謂日旣象君是六合中星尊於日奈何與月星同繞地球行乎夫聖人言天尊地卑未有日　地卑也日但可與月有尊卑不可與地有尊卑如此是直以日爲天矣日乃天之象豈遂爲天况天包地又何嘗不繞地乎若尊必不動五載巡狩聖人何自褻具尊哉且日亦不必繞地也日徑大則動不求速而自速地徑小則動不求遲而自遲月大則所行之道亦必大地小則所行之道亦必小大小遲速相形月不必繞地也而自地視之自如繞地焉月自循本輪以動地與五星各隨之以爲本輪之動地雖亦有十二宫之移而自日視之蕞爾一規雖動與不動者等終歲日如繞行十二宫焉且亦不必地至其道某宫而日至其道相對某宫始可言過一宫也卽地與日同在其道之某宫大小相繞亦儼如相對而過宫焉地日亦不必一歲果本輪一周也大小遲速互成其數適一歲而日如繞地過十二宫焉兼之地日本輪之道斜交故如有黄赤之分高卑之判二至有節氣之短長二分有歴日之多少説者歸之平行視行大小輪不同心圈皆求且説不得强爲辭耳疑皆兩動相繞之故也卽大距古今有闊狹均輪古今有大小術家謂兩差出於尋常之外者得非亦職此之由耶五星之於日亦然其軸之正側不同徑之大小質之輕重亦不同故動之遲速道之遠近亦不同總之五星亦隨日之動以各爲　動自地視星則似繞地自地視星與日則似繞日設自星視地日將又似繞星叅伍錯綜實象虚象交現空中故舊况謂繞日乃土木火次輪距日之跡而新説則謂地星皆繞日行盖皆相隨以動非繞而若相繞耳不然五星徑小而距日遠旣不能如期周日而上三星距地又遠於日日又不能繞之不將兩窮其數乎眞數必自然合凡不自然者皆非眞數也僕嫌西説　斷太陽靜何敢自遑　説因繹動貞夫一之義悟在天空之物當無不動而陰動當從陽疑其或當如是然天道高遠聖人且有不知何况常人僕駮西説之謬安知謬不更甚西説敢目謂理合數必亦合乎惟望理數交明之君子姑采淺説而試推之如果不悖於數則旣可杜西人之口亦可解篤信西説者之惑使天下人知西説未可盡信西人之智不能眞過聖人吾道幸甚不然異説肆行賢愚同惑近儒竟有謂天行健爲聖人有所不知者若然則大易可焚矣夫一本萬殊一陽鼓蕩天下之動孰非本於天者地行卽天行大不動地豈能動乎嗚呼是亦人心　道之深憂也　黄氏炳垕梨洲先生後也精於推算但偏信西説其五星辨惑論云或曰顧聖人作易曷曰天行健乎曰歴算未精之世雖聖人有所不知歴法大備之時卽愚人不難盡曉云云其意原欲斡旋而未免失言矣 
[本舘接奉電音]  
　　昨由京友電傳諭旨五道敬謹譯登○正月二十二日奉上諭本年朕二旬萬壽慶典宏開莊順皇貴妃母家三代允宜特示推恩以光盛典原任巴里坤鎭總兵德原任通判百祿原日筆帖式靈壽均着加恩追贈一品封典靈壽之繼子筆帖式廷患着加恩賞給騎都尉世襲罔替用昭隆禮欽此同日奉上諭吳大澂奏母病甚重懇恩賞假回籍省視一摺吳大澂着賞假一個月准其回籍省視一俟假滿卽行回任河東河道總督着倪文蔚暫行兼署欽此同日奉上諭福錕等奏要差需歀請飭兩准迅撥銀兩一摺兩淮應解步軍統領衙門利銀歴年拖欠至五十九萬　兩之多本年閏　月間朕恭奉慈禧端佑康頤昭豫莊誠壽恭欽獻皇太后祗謁東陵所有隨扈官兵口分及各旗營修墊道路需欵甚鉅着兩江總督嚴飭兩淮運司卽於前欠利銀内先行籌撥銀四五萬兩批解步軍 
 
 

Page 2

 
 
統領衙門應要需倘該連司一時難於籌解卽由該督於藩庫内無論何欵迅卽籌墊限二月内如數解交仍由該運司籌解藩庫歸欵　稍遲延欽比同日奉旨延秀着加恩賞給委散秩大臣欽此○二十三日奉上諭游智開奏甄别屬史一摺廣東候補知府王秉恩把持各局藉勢營私試用通判署南海縣知縣王存善鑽營圖利行同巿儈候補通判魏恒背義牟利巧於飾非候補通判鄧肇南行止卑汚同僚不齒候補鹽經歴陳寳眆○地糊塗試用從九品周廷　形同無賴均着卽行革職以肅官方該部知道欽此 
[上苑春光]  
　　管理廂藍旗滿洲都統恩露圃相國父諭本旗參領托克通額副叅領柏蔭業經撤去印務差使查有本　副叅領兼公中佐領恩壽副叅領兼二等輕車都尉勳舊佐領雙林心地樸誠當差勤謹俱著派在印務上行走等因已由摺房知會各項各甲查照矣○廂藍旗護軍統領恩普爲咨行事本旗護軍叅領兼委司鑰恩福現已病故所遺委司鑰一缺有入値紫禁城統轄五旗官兵値班守衛之責卽應派員署理查有本旗護軍叅領慶昌堪以署理委司鑰　應咨行景運門轉行左右兩翼營七旗護軍營查照○德勝門外淸河地方民人李海生有一女　年十七歲雖係農家頗嫻閨訓詎意於去秋腰腹漸大延醫診治有云痞疾有謂臌症有言喜脉紛紛莫衷一是客臘十九日晚女腹作痛幾若臨蓐至三更臨盆產下刺蝟一個其大如碗頭足皮毛無異向蠕蠕而動女眷環視止在驚駭又復產一刺蝟與前無二如是者三而女已疲極三蝟猶在地上行李聞此怪異卽以鐵鍬砸斃猶恐村人來觀立卽掩理此雖近於怪誕爲目覩者所述姑錄之以質諸博物君子○神機營總理營務處檄知馬步二十四隊稱現奉土爺交諭有馬步各隊除夕元旦兩日各隊在廠値班住宿官兵每人按日賞給京蚨八百文以示津貼度歲卽田本營存公項下給發等因奉此理合檄知各該隊卽將本廠除夕元旦兩日値班住宿官兵花名數目曁應領京錢若干册報本處以憑核放○新間山東濟南府遺缺知府江韻濤太守樹畇江西弋陽縣人中丁丑進士散舘授職編修曾充乙酉正科戊子恩科順天鄉試同考官本届京察由翰林院保列一等奉旨圈出交軍機處記名以府道用適濟南府知府梅啓煕開缺以道員補用遂以韻濤太守簡以遺缺知府並聞東撫張朗帥擬將靑州府知府裕太守彬奏請調任濟南其江韻濤太守榮任吉期尙未詹定大約在中和節前後也○去歲河南鄭州大工合龍吳淸帥奏明於鄭工金門隄上建盖河神廟大王廟以答神庥而　鞏固當蒙兪　嗣由河帥壽欵派商集料　工擇吉興修至十一月間一律工竣迎神入祀旋由河帥據情奏報並咨部立案列入祀典云想見廟貎聿新美輪美奐從此河伯效順黄流安瀾奠兩隄如銅墻鉽壁而無虞漫夾則沿途居民莫不馨香祝之而垂千古美談矣○京師客歲地面甚緊盜案迭出該管官兵已巡緝維勤矣兹以新歲初値住户鋪户於晝間酬酢往來夜間未免疲倦止宵小生心之際誠恐乘間竊盜執金吾　已嚴飭各廳於所轄地　實力巡察各官弁亦自顧考成自元旦日起不待起更卽有率兵下夜緝捕値後夜者至天曙方回本廳海捕等項弁兵亦竭力梭巡不敢少怠每夜提署則委司員往察兩鎭軍間日躬親下夜翼尉亦分前後夜巡緝可謂辛勤極矣其如盜賊之不畏何 
[手槍肇禍]  
　　天津訪事人云華衆會者中西人股開之西式酒飯鋪也坐落紫竹林法租界中几凈窓明肴芬酒冽中係洋樓一所旁環平屋若干有英人未士索者年甫二十齡前在某行當寫字之職嗣以賦閒無事僑寓瑞生洋行去臘瑞生忽賦喬遷未士索遂於正初租住華衆會擬學我華語言文字俾得與華人往來縫工李東來寍波人年三十歲初依同鄉某甲爲夥去秋始由原籍絜眷至津就租界中賃屋一椽後作起居前開店鋪終朝壓線　覔蠅頭初八日鐘鳴四下前赴華衆會向未士索兠攬生涯未士索謂有帽須爾縫紉遂持鑰啓櫃取之適櫃旁有一手槍取以戱弄不隄防立時轟發槍子從李口中直入擊落二牙貫入頭顱倒地而死未士索以案關人命亦擬甲槍自戕旁有某西人掣其肘而勸止當由華衆會西人報請騐屍初九日天津縣孫明府帶役臨騐據仵作喝報委係因傷斃命當將手槍並沾血西式褲一條帶回存庫斷令家屬領屍收殮其妻號啕痛哭幾不欲生　初十日屍身尙在華衆會中不知如何斷結也○英工部局某西人年四十歲去歲始賦燕爾之詩至今正初三日忽用手槍自行擊斃其致死之故外人究莫由知云 
[剿番近信]  
　　臺灣訪事人信云客秋　蘭老狗社生番戕官滋事劉省三宫保通飭全臺將領進兵洗剿適有大科崁番社之變當命移師前往業於去臘經吳瑞生總統親督大隊剿撫兼施拘獲首逆解郡明正典飛至本月初六七八等日銘定建諸軍先後凱旋防次鎭標各部則暫駐郡城刻下宫保以宜蘭叛番仍前梗頑勢不能久稽顯戮因飭各軍將領於月内分路進攻滅此朝食升檄令駐紥該處統領南字臺勇等營傅玉臣協戎添募土勇三百名遴派奮勇土人管帶以充鄉導限於二十三日齊集聽候總統調遣所有器械除宜蘭縣庫所存來福槍白餘杆照發外復飭軍械所發給來福槍二百杆配齊銅帽藥彈派飛捷兵輪航海解赴前敵應用并向北洋特調靖遠礮　來臺以壯聲威有謂宫保諏吉月之二十六日由郡起節親往督師云 
[安慶官場紀事]  
　　調署太平府正任徽州府知府春笑山太守於本月十四日行抵省垣小住八旗會館隨赴各憲轅賀年○�州府通判候補同知王曙帆司馬於本月十六日到省赴各憲轅禀安並面陳地方公務勾留數日隨卽辭回○統領安慶馬步等營宋佩珍軍門傳集各營官諭以邇來天氣融和務宜督飭兵丁勤於訓練庶幾技藝鎗法不致荒疏各營官唯唯告退隨示期十七日開操 
[慈谿縣治被災紳士請賑禀稿]  
　　禀爲被災偏重叩恩速籌春賑兼估修橋　要工以甦氏命事切　等籍隷治下南鄉大隱雲溪　處耕讀爲業查谿上秋間蛟水泛濫益以四旬霪雨爲百十年來未有之奇災各村田禾淹没霉爛雨後收拾殘粒荒歉太甚補救已遲飢民待哺孔殷無以卒歲僅將舊存社倉積榖各鄉村盡數放賑目前苟延殘喘略可敷衍推蛟水衝逆尤甚之山鄉田產漂没似乎四明麓近有山崩川溢之災狀户口流離多致失所受災較重綏輯較難各㠗口要道山徑溪橋毁壞極多巖居遺黎株守空山謀生無路幸冬月久晴轉瞬雨雪載途春水方生谿流悉成巨浸險阻不能飛越窮閭生計斷絶勢必坐以待斃自應禀請速籌賑撫迅撥鉅欵核實估計橋路工程擇要修復以工代賑庶幾縋幽鑿險開闢蹊徑　治橋樑災黎得循徑出山負薪城市易食餬口亦足以拯濟時艱生等梓桑密邇目覩情形未敢袖手坐視終安緘默壅於上聞八月間災民沈雲雷等禀縣廉禀詞未甚詳盡曾蒙秦公祖履勘未及周歴明諭詳請委員勘災賑恤已閲四五月鄉民忍飢待賑生等謹就現在情形縷析陳之一爲大隱地方計漂没民房二十餘間洪姓宗祠一所傷亡民人九口衝毁棺木百數十具長港溪口高塘衝斷數處或數丈或十數丈不等一爲雲溪地方計漂没民房七十餘間傷亡人民二十餘口沿山麓之橋梁道路咸被衝毁砂石堆積溪水亂流山民負担竹木崎嶇匍匐已有性命之憂一逢天雨水漲望洋興歎一爲汪家水磨下至周家塔劉家塔一帶地方計衝坍溪路三四十丈樟山廟下向有金港谿橋山澗較闊橋凡七洞三板受上游瞭舍山黄檀山黄掀岡等處之水篇烏巖白巖石硯山等處咽喉山民出入必由之道盡行衝壞此處長橋要路不亟修復天雨水漲一片汪洋卽滅頂未能徒涉稿餓立死　百家災黎相聚愁歎岌岌不可終日一爲烏巖地方峯巒綿亘災區　鄞毗連計漂没民房百三十餘間廟宇兩所傷亡人民無算　烏巗至石硯嶺向有大小橋梁七處一律衝倒砂石塞滿溪澗湍流衝激山徑斷續　接一爲瞭塞地方計漂没民房十餘間廟宇一所民廬距山麓迤邐三里許砂石高壅欲行無路樵者稍稍爬刷未盡開復一爲淸溪堰地方大谿北岸計 
 
 

Page 3

 
 
坍塌高塘百餘丈毁滅塘内民田數百畝　卽籌資築復春間確難種植一爲芝嶺地方山裂地陷陵谷變遷計毁民廬無數如孫姓屋後山高數十丈經崩裂變爲溪㘭深不見底聞山民多已遷徙以上各處被災偏重除萬姓挑挖修復之田若干畝業由各圖莊書禀奉縣諭查淸造册呈送到縣外其極貧户口渴待確查賑濟緊要橋梁亟需籌欵估修蒿目時艱刻無可緩饑民延頸跂踵迫待援救側聞北鄉已籌捐放賑而谿南罹災最重之處獨令向隅饑民待哺嗷嗷呼籲益形急切此外並聞南鄉如車廐陸家埠洎西鄉龍山一帶受災亦重望澤同殷爲此環請大公祖大人迅賜鑒核據情詳請上憲速籌鉅欵遴委樸勤明幹之員董商同本地公正練逹之紳耆酌予川薪親歴各山鄉確查春賑户口一面估計橋路緊要工程尅期修復以甦民命而惠窮閭不勝激切待命之至除禀府縣外頂德上禀具禀翁盛恩舒春霖孫美臯鄭廣南毛增鰲毛兆瀾翁爾晟虞春芳公叩 
[上海縣署瑣案]  
　　劉濟川周殿臣因哄騙土錦榮洋銀九十八元由英公堂送縣訊責枷號前日晚堂帮審委員陳伯葵明府提案訊追王訴稱小的本在高陞客棧當茶房　年劉哄稱可薦往機器局當小工頭須出洋銀九十八圓周則冒充機器局司帳小的受其愚弄如數拚湊付交内有五十圓向友人借貸言明卽日歸還及付後劉周均避匿不面未幾劉又以誆騙别人被控管押英公堂小的爲債主所迫無奈回無錫原籍將祖遺田產變賣以償似此受累不堪叩求究辦劉供稱小的　經枷責無可措洋求恩交保淸理周供稱是洋均被劉用去明府飭將劉枷開去連周交妥人具保限十日内如數歸洋如延嚴比○沈阿狗前因朱錫榮控欠本利洋四百餘元逮案訊押前晚陳明府升堂訊究沈供稱小的覊押案下無從籌措叩求交保出外自當赶速理淸明府准交妥保速爲淸理 
[英界公堂瑣案]  
　　一百七十二號華捕陳雲福禀稱昨日小的巡邏四馬路見拍賣鋪所掛之旗有碍行人令其高揭鋪中人驀與小的爭閙致被毆傷且失去對時表値洋九元旋有印捕到來將行兇人王生全張子卿拘拿送案九十號印捕禀稱王張等將華捕兇毆是實王張同供稱是日正在生理忙碌之時忽聞巡街捕言懸旗太低其實並不有碍行人亦不行兇更不知其如何失表或者旁人不服與之忿爭所致蔡太守旣　賈副領事熟商始諭以該華捕所禀遭毆尙無証據惟失表諒係實情姑飭王張賠繳洋九元可也○包探王阿二禀稱小的緝獲竊犯王長生董阿大搜出押票　多吊得各贓知係邱同泰陸阿元等所竊其間有自鳴鐘一具前已查明押在新興押鋪曾知照押鋪主翁輝州設或押鐘人來贖或持他物來押可卽扣留報捕後竊賊果持水烟袋往押該鋪主正欲拘拿賊棄物奔逸該鋪主遂將水烟袋匿不投報今亦傳送案下有陳步雲　曾山洋一元二角收買火油一箱吊贓無着因亦令其投案候示邱陸及沈阿浩陳阿良楊茂扣李沈氏陶吳氏等各失主各報明失竊衣物同請領回翁供認前情陳供稱不知竊贓是以誤買現已轉售與人矣王董二竊犯供稱小的等連次犯竊尙乞施恩該包探禀稱士董係專行混竊之老賊獲　懲辦已不知幾次矣蔡太守惡其怙惡不梭判發捕房各押六月翁收押賊贓且匿物不報判罰洋四元陳着繳火油價洋一元二角給償失主起案各贓令各失主分别𧩓領○小客寓主項順和訴稱陸少卿竊去棉被一條典押得錢向追無着陸供稱小的當小工度日借仼項寓因有急需將被典押及思贖還票已失去如今情願陸續賠償蔡太守判令管押七天着自拔償棉被價○包探秦少卿禀稱前有新關造册處西人控細　曹阿寳竊取値洋百餘元之紅皮解奉大老爺訊供曹堅不承認因之交保出外限小的于一日内查明有無實據禀覆候示今已滿限仍無贓証是以將曹送案造册處西人終疑紅皮係曹行竊曹供稱小的實未犯竊務求明察太守語賈副領事曰該西人疑竊旣無實遽請將曹開釋可乎賈君遂諭曹曰爾年紀尙輕作事總須誠實此事有則攺之無則加勉否則一朝𢿃露卽屬終身之坫矣曹唯唯稱謝一時堂上堂下咸謂賈君數言實有至理云 
[法界捕房瑣案]  
　　烟鴇張金氏偕傭婦錢周氏訴稱去年八月蟻媒馮根山等挈浦東南匯縣大圑鎭人陶富才之妻仁寳至小婦人處押洋廿五元今年正初又添借洋十元小婦人尙墊付皮馬甲洋十一元各項均立有筆據至二十日馮偕陶到來適小婦人因事外出馮等卽將陶妻挈至麗水臺啜茗錢周氏隨之　去不料馮等串通陶妻同往大南門外皮箱店買箱直至南碼頭雇船渡往浦東錢周氏急趁船同　甫抵埠見河濵早停有彩轎當將陶妻接去另嫁他人錢周氏吵閙不休由馮送至法界錢周氏卽呼巡捕將馮拘案今特求賜究懲葛同轉詰馮曰爾如何至大團　陶妻誘出馮供稱陶妻是小的之舅嫂陶以其在家不守婦道且度日艱難故囑小的挈至治下抵與張金氏花烟館當曾立據借洋目下由陶領囘事與小的無涉同轉謂今着爾交妥人保出限五天内將陶夫婦交案○昨報列顧壽星竊取　兄長星之物經西門外巡防局員拘責後長星至捕房禀訴情由備捕頭飭包探赴局將壽星帶回管押昨晨解送公堂長星訴稱胞弟不思習上經族長等議定收置木籠俾得拘東身心待其意轉心回再行放　葛同轉詰壽星曰爾年紀已不小矣爲何不思學好甘入不流答稱胞兄曾欠小的販賣鴛鴦價洋七百餘元同轉着仍還押飭長星邀集親族來案領回安置長星叩謝而去○通事禀稱東洋車匠陳長生將車放在路旁有碍行人經巡街捕令其移去陳竟將捕辱駡爲此拘入捕房今特解案請訊陳一再求恩葛同轉謂駡捕例應究辦姑念手藝中人已押二天判再押三天以儆○洽利小烟館主郭阿春扭戴來法　公堂訴稱戴時來吸烟前日竊取烟槍一支是以拘送請訊戴供稱小的共欠烟錢二百文前日因索欠爭閙被伊誣控竊鎗葛同轉以兩造各執一詞着將贓給郭領去戴已押捕房多日再押一天以儆○包探王榮培禀稱本月二十夜有婦人由戲館　外行至一枝春茶肆附近被乞丐攖去頭上金押髮一支曾至捕房報失前日小的在途緝獲屢次犯竊之董才寳旋由失主至捕房稱事在黑暗中認不明面目推見身材確似此人况此時巡街捕曾經目見據稱董與攫物人依稀相似董供稱小的連日在彩視街小南京阿虎處轉租東洋車載人得錢以資餬口夜則棲宿褚家橋阿春家葛同轉着押候查明再核并諭以如係妄供當笞二百板枷號二月○竊賊張二元因竊取德昌京貨店鋪盖管押昨偕小剪綹土登魁　登祥土福元在押所吵閙葛同轉命帶至公廨略詰數語卽與祁繙譯官互商判將登魁掌頰二百福元責手心一百下連荷枷之龜董趙子恩備文移縣遞解回籍○傅龍　趙介生行竊城内淸節堂古銅花瓶質洋四元經包探夥查獲送案葛同轉訊明情節將原贓着該堂領去傅趙押交質本洋四元此已見諸前報者也昨日包探王榮培禀稱今由堂董送來酬勞洋四元齎呈案下同轉遂當堂賞給該包探旋據傅母繳到　洋兩元請還質本并稱尙欠兩元請向趙追究同轉詰趙曰爾爲何不繳質本趙供稱曾致信措洋尙無回信同轉着將傅責手心一百下趙笞臀二百板一併釋出○春元錢莊夥方松林扭奇興居炒麵店主薛阿生至案訴稱胞弟　林被伊誑去鷹洋三十一元錢八百文立有借票兩紙叩請追究薛供稱小的所借之洋早已還淸立有收淸票葛同轉謂旣已還淸爲何不將原票收回答稱據富林稱因原票一時不能檢　是以另立收淸票同轉着將薛還押候父到收淸票再核○楊翠峯訴稱小的向在護城河畔設衣攤度日前日趙茂榮來攫去布單褲一條當經追獲求賜究辦趙供稱小的貧困不堪是以搶物葛同轉判令掌頰六十下褲給楊領去○八仙橋捕房出店人訴稱同事任介福將垃圾從樓上傾下以致汚穢滿地向伊理論竟取小刀刺來險被刺傷手指葛同轉判將任掌頰四十下○通事禀稱某號西捕在浦灘某處碼頭上見王阿五所拉東洋車並無捐照不似包車模樣向之查商王肆行毆擊是以拘案請訊車夫潘長華投案爲見証訴稱巡捕先用棍上之繩擊王 
 
 

Page 4

 
 
王並不毆捕葛同轉判將王掌頰二十下潘叱令退出○包探李雲發禀稱昨夜小的巡察時見方永生手持大餐檯所用刀匙义各二件欲赴押店質錢向之查問言語支吾因之拘案請究方供稱刀义等物由西四華夾板船大司務阿春送興小的葛同轉着押候查明再核○福興小客寓主許銀福偕寓客張阿慶投案訴稱二十夜失去燒烟銅鍋一口據張稱見陳阿生携一蒲包出外内中似有鍋子爲此扭案請訊葛同轉再四研訊陳抵賴不承遂着還押候比○捕房細崽張阿林訴稱去年八月喬全昌借去鷹洋二元昨日途遇向之索還有孫阿大者出頭硬覇并將小的罩衫褫去押錢二百文因此將孫扭案請究孫供稱小的在城内春發紅木燈作内做工不敢剝衣葛同轉問張曰爾可曾認明何人剝爾之衣答稱被不識姓名之麻皮剝去同轉着將孫還押命函致作主來案核辦○包探王榮培禀稱前夜有詹中朝者携有布兩捲付質小的見而盤問詹卽形狀慌張搜其身畔有押票三十一張並洋銀兩元據稱此布竊自一大染坊今該染坟夥沈兆川投案候示沈稱此布確是一大所失計共被竊四捲葛同轉着將詹還押飭包探持票吊到各原贓再核獲到之布交沈領去 
[上海文報局助賑摭要]  
　　厦門濟善社賑所寄來陳　翁經募規銀一百三十九兩八錢○都門全芸軒翁經募京平銀一百兩申合規銀一百另三兩二錢由本埠天順祥號交到○英國隨員吳子庚翁經募英金十一磅售見規銀四十九兩八錢三○分長沙靑谿無名氏助長沙平銀念六兩申台規銀念七兩四錢三分由本埠新泰厚票號交到　高郵武廟賑所丁玉軒翁募洋四十四元○瀘州電局王柳塘翁經交四川建昌道幕府周成甫善士助川平銀十四南六錢申合規銀十五兩三錢三分○淮安書畫社同人募洋十七元○蘇城得見齋書坊募隱名氏洋二十元○仙鎭亘心室主人助洋二十元○蘇城醬業公所潘仲翁募洋二十元○仙鎭王淘菴翁募洋十四元○無名氏指捐温州玉環廳洋十元○沬涇林叔明募二十元又錢三百文○諸君子赤心救災不遺餘力下風感佩莫可名言除另刊淸單外兹先彚登報章以祈公鑒同人謹誌 
[獲麟志慶]  
　　昨承皖南南阜村胡大善士錦致書本舘協振所云是月二十日内人分娩敬向灶神前許助賑洋十元求保大小平安閲時果獲一男今特照數送請貴館彚　災區雖杯水車薪無補於事然可見人有善願天必佑之云云本館祗奉之餘敬代災民九叩首以致謝并望四方善士聞風興起慷慨解囊報應昭昭絲豪不爽其爲功也豈可與齋僧禮佛同日語哉 
[售詩助振]  
　　金陵董君實菴致書本舘協振　云明年正月二十二日爲先慈李太孺人百年冥壽之期意欲尋訪高僧唪大悲咒以報深恩萬一昨閲貴報紀蘇屬江震災氏有二十萬五千口之多回想當日侍奉庭幃迭遭水患兩遇兵災困苦流離不覺潸然涙下因發願將刻下所印蘭言彚集烽烟餘燼申浦鴻泥合稿一百本一變價以助春賑須彌芥子烏敢云冥福可邀若謂藉此沽名則又愧赧無地矣本館按董君老成碩望才學兼優今兹大稿刊成定有驚人之句所望及時購取俾無負救人救澈之意乎 
[再謝捐]  
　　謹　者敝堂蒙貫館正月十八日隨報分送勸捐一文願施醫藥册一萬扣當日卽蒙本埠紳商善士交比請護身寳篆已登報鳴謝十九　至二十一日三天接連本埠以及外埠松江等處由信局交到共計五十二扣計大小洋二百餘元銅洋五元錢十七千六百九十七文新常捐三十願　杜仲藥　二　觔敝堂拜領之下同聲感戴三日内共請去護身符一千二百餘道勸孝歌五十二本惟望本埠以及外埠諸大善士解囊樂助源源而來廣種福田庶口集腋成裘特登報謝再敝堂二十一日開診來堂醫給藥共有四百餘號天時寒暖不匀病症日多本埠施醫局祗有敝堂一處謹呈公鑒[  上海六馬路仁濟善堂施善昌等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[徐古春先生惠刻乾坤正氣序]  
　　徐丈古春先生以所輯雜錄若干羌彚刊成編來督一言爲叙久之無以應旣敦促至再乃泚筆爲之辭曰夫世道係乎人心人心之發見至微而徵應甚鉅繄古仁人視萬物爲一體無一毫隔閡於其中其次卽聽睹之所及意念之所存苟盡其力之能爲胡不可利人而濟物君子觀人心之所向而世道可知已嘗竊怪人之逐逐於世者惟一已便其私而於並生並育之倫漠然若無預甚又加忌刻焉將别有所爲心者存歟何與曩之所聞大刺謬也　讀是編爲死王事者紀其忠爲存宗祀者揚其節凡先正之嘉言懿行足以振一時聾瞶者俱表出之其他方枝之可採試有成效而爲民生日用所攸賴并綴及焉嗚呼其利濟之心豈有旣哉抑更有感焉夫人手不藉尺寸之柄區區持一藝游人間而又半生道長自圖其急之不遑卽恝焉無意於世誰或非之而先生乃發幽攄蓄孜孜不倦數上年如一日今耄矣猶奮力以速其成將所謂篤行君子非耶先生嘗北走京師南抵甌越浮江涉海足跡半天下所至往往傾俊公卿大夫無弗倒履迎者卽今退居海上户外之履猶滿蓋先生古道照人人多樂就之也震不敏獲交於先生三十年亦恒悼人心之不古世道之日趨於敝時與先生縱言及此輒爲慨然而竊愧日力不給不克纂述一書從先生之後於是又歎先生之用心專壹爲不可及矣嗟乎後之覽　編者尙求諸言外而隱識乎維世之心庶不負先生願望也夫[  光緒十五年歳次巳丑夏四月婁縣世再姪雷聲震拜撰]  
[贈别聘三詞客請桂笙先生教政]  
　　聞説郎返畫橈驪歌未唱已魂銷淸風明月收行篋負劍囊琴晚潮驛路看梅吟興健陽關折柳别情饒重逢且待桃紅候剪燭西窗話寂寥[  焦琴舊主山泉乍稿]  
[上海虹口元濟善堂施醫給藥一文愿第一次淸單]  
　　存性堂八元全盛局寄來松江寄鶴居七元何通航六元陳麗明五元黄敏田四元張氏無名氏二户各三元黄景村同善堂利記煻棧全盛局來馬完願永義昌局來茂元復初堂耀分免修氏梁詩道不求知無名氏十户各二元黄早古敬善堂不書名晋陽商隱吳勉齋蟻粒齋勞敬修勞翰泉卿樂氏蓮溪氏五福堂半卿區啓光承餘堂陳祥記元興長無名氏隱名氏顧敏卿十九户各一元煻公舘無名氏合洋一元五角嘉應謝輝炳謝鏡凡謝藍氏謝傳珍謝傳寳謝丙榮六户合洋二元何文安何文杰何文照三户各九角守愼子保平安子二户各八角無力子五角居敬而行霖雨齋我不如人時軍山樵張少爺富春氏碧山氏永義昌局來邱仁壽堂八户各四角宋文茂莊廣有餘莊各五願十二個月份合洋三元五角錢六十五文同人合洋一元五角銅洋一元永義昌局來趙永泰銅洋二元求病愈梅仙餘慶堂無名氏林氏鄭氏蔡奇氏求安氏張興茂陳品文沈益庠汪玉廷余觀其十二户各二角引一子黄張氏黄鄧氏黄天保隱名氏棉度古松氏觀能楊　香無名氏范習齋不留名無名氏一官氏無名氏任松雲范春堂任恆瑞樂和順葉如宏翁以松蔡寳生蔡蘭生李念福陳阿金黄森茂陸順榮夏玉書作大捷翁祝年朱紹基陳禹象余德福鄭維善盧容王均賢羅啓章三十七户各一角裕祥莊無名氏安春元三户各三愿各錢九十文安陳氏宋仁德堂二户　五願各錢一百五十文無名氏四百五十文陳某錢一百方某錢五十至義居六願正二月份錢三百六十守拙子湧童子二户各二願正二月份錢一百二十文壽英堂二愿　六十文和衆帳房十願全年洋三元八角又錢廿四文陳寳記王　久愛琴室主善蓮生徐朗記無名氏徐傅鼎無名氏徐永記九户各錢三百六十文三山不書名十户合洋一元○以上共收英洋一伯另二元六角大錢五千一百五十九文銅洋三元合併聲明 
[上海四馬路盤記恊賑公所經收浙江賑捐自十一月十六至正月十六第三次淸單]  
　　蘇上逹一元無名氏銅洋一元南翔羅郭力綿人二角無名氏一元又一元無名氏二元周氏二元揚州無名氏六元同庭山黄補生四元劉氏何氏合二元同春號錢一千一百信昌隆來劉四有堂銀二兩譚厚德堂乙兩四錢江慈蔭堂乙兩四錢陳敬齋慈福堂各七錢譚葉茂堂戴歐堂譚各六錢以上七户共銀七兩四錢合洋十元陳月桂郭得好各五角謙古綢莊經募漢口無名氏玉書堂承德堂三户各錢四千太乙堂江宋祥張善慶堂乾亨泰張永慶堂候守頤裕長源劉萝弼鄭登心堂陳兆錦金鍊堂頤壽堂十二户各錢一千以上十五户共錢廿四千合來規元十兩七錢另四分日升昌號募京都梁翁一元陳忠厚堂二元東園堂無名氏張姓三户各五角力不從心六角孝友堂二元瑞泰號來寄蜀主人非敢邀福祈保身體平安規元廿兩盧丙文一元鎭江氏先母陶氏祈冥福代故友祈冥福完門殷氏還生產平安殷門陸氏求免災難四户各一元江兆永興隆號三十元法馬路吉祥街聖興街火災太平公醮除過餘洋賑濟六元四角劉樹森求子紗症平順速愈合宅平安十元張延記五元北號銅洋乙元蘇州楊漢章二元太原沛國延年乙元長豐米行來無力子求病愈二元萬華樓負時昆四角徐十元砲臺營中乙元二角屈德記乙元以上共收規元三十八兩另四分洋乙伯十乙元三角銅　二元錢一千一百文正月廿一日抄 
[上海北市絲業會舘籌賑公所少欽經收山東江浙賑捐十一月十六七日第二千二百九十二三次淸單]  
　　山東捐章少銘英文舘金洋一元五角江浙捐求母及兄弟平安洋廿元隴西杏記求合家平安廿元紫陽西冷野人求　速產平善助浙江念元楚北興國州晋泰衣鋪仙氏募補酬夙願人節省工資由愼成莊來四元葉姓求外症速愈一元角里恊源不留名助震澤一元乾大昌銅洋六元修竹主代友紹氏銅洋五元蘇州孫雨生募桶捐錢六百文方兒孫責人勉力子各洋一　元東友手爐變價五百文不書名四百文不留名三百文無名氏二百文共七户合洋四元未留名銅洋一元○江蘇捐運曹厘總局憲史蓮叔太守募慕僑主人廿元沈累仁洋七元七角八分五厘銅　洋五元銅英洋一元浙江捐記丙第奉母邵太宜人臨終遺命捐助求資冥福規　一千兩悟非子洋九元中興和來無名氏二户各銀一兩六錢又助江浙一兩六錢又助胡州一兩六錢又助震澤一兩六錢共五户合規元八兩六錢九分湖州捐蕪湖縣署王萬鵬募歸鄂生六十老人沈小亭小郎環四户各洋一元山陰災民於宕王山陰災民林女史無名氏佩文六户各五角扶風馬二角丁松慶堂錢五百文無名氏三户各二百文又四户各一百文又九十文王斯承汪竹波福壽堂德三户各二百文劉蔭靑　湘王榮陽堂力與心違子戴長生張海秋孫振榮師竹齋八户各一百文共三　一户合洋十元以上十六日○山東捐龕湖釣徒由梁博臣兄來規三百廿兩嘉定水之金洋一元江浙捐愧不如人許不可錄善書移助洋十八元葉淸濟求妻張氏病速愈飾金二件兌見洋十元零一角耀保平安二元沈恆記銅洋七元一角源豐潤來遺安堂洋六元林建猷二元崇德堂來婁　堂同病人力不足人傅翼堂養心人耶溪存仁堂　王善堂體仁堂懷德堂十户各一　浙江捐福建吳蘭翁募五户爛板洋十元水口制騐關沈菊翁募各鹽船光洋廿元仁和邱山募菜氏求幼女病痊二元衛州淸湖厘局無名氏助震澤元延康莊來漢口有成銀號重仁伯兪襄周翁募駢　堂洋一百元恆發油行義發公衡源錢莊源裕錢莊培德堂敦復堂　户各洋五十元懺餘叟　元十兩零五錢陳聲和無名氏不留　無名氏四户各洋二元雷純一正大絲行吳允東宋復昌石道人長春福惠元亨無名氏周泰和陳旭齋太　晋靜氏無名氏十三户各一元源昌行錢二千文榮昌油行顧德卿周琢軒怡威萬順泰萬源昌金復昇張宗應堂江萬貴馮以仁葉關春十二户各一千鼎和莊來閩省丁允卿募保安氏番五元拙安生二元鋤經堂兪畫潤十元共三户合光洋十五元三角江裕船來汪少宕募楚香居氏錢四十千文官遊人　千文厚德堂環翠山房各四千文王玉珊弁峰道人各二千文同善胡逸凡萬小湖同仁周汀泉李鼎受劉厚山弄竹山房劉厚山九户各一千養素素補各五百共十七口合洋七十元内銅洋二元知非居士完愿助江　洋十元饒欣園務本堂各十二元德陰堂十元馬春浦八元江四江塘司署募湖州捐正昌源胡朗中各四　隱名居士召溪六書屋務本堂余三　各三元積善堂二元嘉郡捐江裕船來運曹局錢肇元翁募補過氏募助洋五十元三餘書屋十元蔡永盛何興朝靖記錢靑來譚瑞蘭吳有璋順運子母自欺齋八户各一元母自欺齋三餘書屋順運子珠閣氏四户助湖州各二角補過氏純香閣各一角錢家福吳有璋順運穉子母自欺齋四户助震澤各錢二百文純香閣主吳樹聲補過氏三户各一百文共廿三户合洋七十以上十七日 
[上海北市絲業會舘籌賑公所施少欽經收山東江浙賑捐十一月十八九日第二千二百九十四五餈淸單]  
　　山東捐無名氏病愈完願洋十元　陽隱名氏十元福建汀州府連城縣署樓衛甫翁募陵允升郭子　隴西氏三户各足　二元有心無力子史　孫樓衛甫孫心餘孫商英五户各一元王俊孫錢一千四百彭士璋五白樓廬氏二百郭恆樟五九番一元共十二户合爛板洋十四元○江浙捐江寗藩署宋玉田續助由恊茂　來庫平銀一　兩楚北汝南氏求母病愈由揚州寄到洋三十元　爲岳七十　壽懺資移助十元鎭江隆昌裕辦貨水陸平安酬願由恊源莊來洋廿元無名氏廿元兪浩臣生子承親友送　移助爲　友造福十二　蕪湖敬畏齋募無名氏求各事平善由朱大全來十元又謹記二元吳德爵病愈完願十元金山金光陞求病愈一元許誰生求病愈助江蘇一元無錫無名助嘉郡一元浙江捐潤州周丙南念元常州汪幼安五元津沽盛軍銀　所王錦陽募海營　帶洋四元古巢寒士夏德寛各三元無名氏右哨官彭城郡無名氏蔣玉春四兵各二元前左長前左哨　右哨長四知堂後哨長前哨　金　天水郡前　官後哨湯銘之許正亭十户各一元廿十七户　銀十九兩六錢又募衛太太錢二千無士三百楊黄二太太各二百五十王李王三太太各二百黄太太一百五十衛郭陳柏四太太各一百共十二户合銀二兩五錢楊積堂助湖州洋五元無名氏王式古堂各二　周梅伯賈太太各一　福建孫懷　女使紹興壽子各一元朱姓錢一千椿萱長茂室主人二百共四户合洋三元德淸捐曲園居士擬墨助賑由恊昇莊來洋二百元湖州捐淮安陸積潤募侯在堂一元愼行堂震宜堂葆眞三户各五角公善堂錢七百校經堂孫成之各二百共七户合洋三元銀三錢八分○震澤捐揚州長煕子爲母陰壽懺資移助祈增冥福洋四元　江京兆於寓敬仁鴻壽韻五户各兩角無名助嘉郡銅洋一元以上十八日○山東捐山陰縣署孔康甫募諸潤生求腹瀉全愈五元江浙捐仁和朱枕湖由壽康莊來洋五十元長沙無名氏由泰記來規元七兩無名氏五元松高求病速愈二元聞思安二元無名氏二元京都雙壁堂由日昇昌來京平銀二兩　寗無名氏爲子上學供神資移助一元無名　三角浙江捐吟秒氏一百元吟方氏五十元無名氏四三户由孫冠臣兄來榮陽氏五元嘉定豐萬泰居湘無名氏四元常州寳興典四户銅洋四元同仁和來平江兪麗生廿元又募葉雲章廿元兪念橋五元諸募陳幼竹二元王裁之浦若霞朱松山倪吟樵許鋤雲五户各一元尤募潘壁臣吳淸卿各十元尤鼎孚永之陸菊記姚春溪聽松周蓉卿七户各五元德裕　二元錢募袁萬順在源號許仲記計興記曹正記張秋棠求安氏七户各五元壽永康永泰祥五元昇元郁富記五元黄榮卿嚴春山五元劉施募費承陰堂楊雲峰楊純甫程曹家菴四户各五元金忻堂陸伯氏陸勉氏王錦庭四户各三元潘　珊顧淵如葉晋凡三户各一元韓募怕記號二元婁永茂孫朗軒公信紙行錢昇蓮德濟號陸慰記恆久號寳大號雲外票九户各一元晋記萃記一元源仁計恆豐老景春一元錢二伯共五十二户合洋二百另七元錢二百文湖州捐蘇城德裕歙南梅山書屋汗隱　十元震澤捐常學二元浙寗茂興募科任吕敏業深滬黄登翰各十元洪丙若陳桂衡科任金益和三户各一元無名士二元共六户均保平安以上十九日 
 
 
 

Page 10

 
 
   
 
