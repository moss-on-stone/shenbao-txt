# 1916 - 270 - 4915675

 

Page 1

 
 
   
 
 

Page 2

 
 
時評 
[言之價値] [  冷]  
　　言之價値至於今日而信用掃地盡矣蓋言者所以宣達人意者也意在胸中他人不得而知故以言宣達之是言者乃最有信用之物言而無信不如其勿言奈何今之人獨不以言爲信之標準而以言爲不信之標準也耶 
　　今之有關係者每當一人之就職或一團體之結合必有宣言之舉雖然我甚不解宣言之故欲人之信之也而宣言乎欲人不信之也而宣言乎欲人不信何必留此痕跡以授人反唇之譏欲人信何以宣言之後行事每與其言相反不但如此方作反抗中央之舉而猶居擁護中央之稱是且言且行兩不相符也而况又有代人宣言者如發電而强人簽名者是亦有附人宣言者如以簽名之權授人者是若然言之信用寗有價値之可言耶 
[命令]  
　　九月二十九日大總統訓令納民軌物理世之經綱紀戾常談治所病軍興以來國事搶攘羣生寡遂秩序蕩然本大總統受任之初即以導成法治爲已任宣言内外設的同趨邦人君子怵於危亡之大勢扶持患難相冀有成惟有少數之人每囿一偏之見或阻衆集議凌軼範圍或隱庇逋亡託名自固甚且排斥官吏樹植黨援假愛國爲名實召亡之漸盱衛時局良切隱憂須知國勢顚危有如累卵兼程並赴猶慮　時再有蹈口之形立召分崩之禍國且不國私利何存倘能識勢從違尙望翻然自省若仍不顧大局一意孤行國法具存公論胥在本大總統爲捍衞國家計亦不能不壽所以善後也此令　　九月二十九日大總統令青本宣純予二等文虎章此令 
　　又令外交總長唐紹儀因病迭請辭職歷經派員挽留情詞懇切未便過强唐紹儀准免本職以資調攝此令 
　　又令東三省鹽運使倉永齡即行免職此令 
　　又令任命王鴻陸爲東三省盬運使陳世華爲山東盬運使吳用夷爲河東盬運使此令 
　　又令任命李映雪爲貴州全省警務處處長仍兼省會警察廳廳長此令 
　　又令兼署陜西省長陳樹藩呈稱前署扶風縣知事林世英携欵潛逃請褫職查緝歸案訊辦等語林世英應即褫職查緝歸案訊辦交内務財政司法各部杳照此令 
　　又令陸軍總長叚褀瑞呈准署察哈爾都統田中玉咨請以國勒敏色補正藍旗總管應照准此令 
　　又令陸軍總長叚褀瑞吾准署察哈爾都統田中玉咨請以布達札普補正紅旗巴爾虎公中佐領依達本補正藍旗驍騎校應照准此令 
　　又令蒙藏院總裁貢桑諾爾布呈據喇麻印務處呈請以羅布桑呢瑪補慈度寺達喇麻應照准此令 
　　又令蒙藏院總裁貢桑諾爾布呈據喇麻印務處呈請以林欽札木素補放陜西廣仁寺達喇麻應照准此令 
[專電]  
　　北京電今日下午公府開特别秘密大會議重要人物均列席聞商决政局最大問題 
　　北京電副總統問題又起此事與一切政爭有重要關係各方主張開誠商榷以求圓滿解决 
　　北京電聞昨日美國公使曾謁段總理以閒談形式詢唐辭職之眞因及政府對於徐州會議之辦法又一消息公使曾特謁某當局詢問㈠關於青木聘爲顧問事是否有人造謠以損國交㈡徐州會議政府能否使之消滅不至害東亞平和否㈢唐旣不就職交涉未了之某交涉如何可速結 
　　北京電政府有密電致張勳㈠唐本不肯就已允職㈡對於他閣員不得再有異議以維政局㈢以後對於政治勿再有激烈言詞免致列强注意 
　　北京電總統急電徐世昌來京段亦附電聞係調停徐州事 
　　北京電興亞借欵改約日人不滿意之點㈢設廠天津中山氏回國噸量㈢設廠天津中山氏回國疎通恐一時難以解决前約仍難廢棄 
　　北京電財部長答復衆院質問回扣事一爲外人經手用費一爲債券低落償補並非當局入囊本員迭借外欵從未受扣並信承辦人員亦均操守可信 
　　北京電大借欵須先表决四國或五國一時不能開議又俄代表不在倫郭則倫敦之四國代表亦未能商議此事 
北京電議會對於回扣質問之後尙有其他質問 
　　北京電今日參院開開會陳谷出席答復日欵改約事與衆院同惟聞興亞代表回國暫停進行　　北京電憲法審議會昨議孔敎俟二讀解决國會章大體决採兩院制 
　　北京電平政院密呈總統聲明孫洪伊被控在案如提出辭職應緩批准 
　　北京電全國敎育聯合會定國慶日補行二次大會地點假敎部展覽會場 
　　北京電因謡言甚多雙十日閱兵當委人代行禮 
　　北京電吳光新督湘將發表 
　　北京電國會約計日期聞須延會兩個月至年底或明正 
　　南京電省議會今（三十）午後二時開預備會議員到者一百零七人 
[譯電]  
　　北京電馮國璋之代表已抵北京晤黎總統言及徐州會議之哀的美敦書謂馮督軍之名係被揑入馮並未許可云云由此觀之贛督等之名似亦係被人妄用卽鄂督王占元之名亦然蓋王並未與張勳聯絡一氣也 
（二十九日） 
　　北京電唐紹儀刻與其婿同住天津 
（二十九日） 
　　北京電華字報云與上海土案有關之袁嘉榖辭議員職後在徐州爲張勳所捕獲聞張勳偵探在津浦鐵路甚爲活動形跡可疑可疑者多被拘留交軍法課嚴鞠（二十九日） 
　　成都電近攻灌縣之盜匪及忠清社之一部聞有二千人官場刻正派兵甲剿盜匪在灌縣時並未擾及敎會（二十九日） 
以上路透電 
　　北京電黎總統已准唐紹儀辭職（三十日） 
　　北京電黎總統以二等文虎章授予青木中將（三十日） 
　　北京電北京日報載稱交通總長許世英秘密與中日實業公司商訂八釐息借欵洋三百萬元以北京電話局入項爲抵押品（三十日） 
　　北京電修正之日借欵合同規定准由興亞公司收買制錢六萬噸（三十日） 
　　北京電黎總統已下命令痛扩斥某某秘密會議託名愛國以圖私利且言長此内亂則瓜分不遠云以上德文電 
[東方通信社電] [  日本人組織]  
　　漢口電湖北省議會明日舉行開會式準備已經完成督軍兼省長王占元亦擬親蒞宣讀祝辭現在集合武昌之議員已達八十餘人（三十日） 
　　漢口電王督軍因京漢鐵道沿線近有土匪出没故於二十九日派遣省防軍第三團赴孝感縣方面以資鎭壓（三十日） 
　　北京電國務院咨財政部謂興亞公司之借款五百萬元業已指定用途非有國務院之命令不得移作他用因此惹起世間之疑 
（二十日） 
　　東京電芳澤參事官今日入覲陛辭豫定六日啟行赴任阪田通商局長被任爲西班牙公使駐華使館參事官小幡氏交缷事務後即歸國就政務局長之任業已確定小池現政務局長暫時請假休養（三十日） 
　　東京電山縣公爵昨日入京定於明晨會見大隈首相此次大隈侯之辭職似甚堅决且已預定推薦加藤子爵惟實行之前於推薦寺内拍時所遺與山縣系之關係必需明確而同時官僚系亦有種種魂膽故公侯之會見一般人均以重大禮之若此會見大隈侯之推薦加藤子能得元老同意内閣之交迭始可順調進行此時尙未許樂觀云（三十日） 
[戰電]  
（英人路透電） 
　　黎巴電今晚公報云松末河境仍有砲轟 
（二十八日） 
　　倫敦電今晚海格將軍報稱今日英軍攻擊歇伐班砲壘已佔據一大部分英軍於前二十四小時在該區捕虜六百人該砲壘位於錫泊伐爾北面五百碼之山巔遙制安克河流機北叚英軍已將所得各地之防務修繕鞏固古爾塞萊特北面與東北面之英軍陣線已前移英飛機於前兩日内會同步軍奮勇作戰重損敵軍之排砲（二十八日） 
　　羅京電官中宣稱敵飛機襲擊羅京死七十五人傷多人以婦孺居多（二十八日） 
　　亞姆斯特凡電德國國會今日舉行開幕禮到者甚衆因　料首相必蒞院演說答覆國人對於其政策之訾議也首相發言卽枰擊英國謂意之向德宣戰實由英國威脅之故繼謂羅國前皇之死乃因爲政府所紿背叛同盟旣而覺之懊喪不置致殞其生首相至是乃發譏笑羅意兩國之議論謂羅國因志在無犧牲而得利益故乃派兵赴薩洛尼加以便開拓疆界於希臘領土之内羅國熟籌勝利終將誰屬問題然後加入戰局此舉實如巨達斯賣主求榮終乃自殺耳英法軍雖已逼令德軍陣編後退使德軍死亡將士損失戰品然彼等並不能達席捲德軍陣線之目的故敢信德軍陣線永無被破之日東墳之俄軍旣少遲志之機會歐洲東南之協約軍亦數攻失利故協約國分制土布奥以斷德與東方交通之大計畫卒無成功戰地每日屍積如山此須由協約國負責蓋德國已表明凖備議和矣而協約國則仍貪求勝利不肯息爭也今試問德人聞法首相近今之宣言有敢述及求和二字者乎德國之奮發自始即爲保護生存與自由起見而協約國之志則在貪得土地法首相之發此宣言亦嘗念及法蘭西最後之少年今將喪命於戰場乎首相末乃力闢德皇勢凌俄皇以阻俄國自由之發展諸說並斥英國之所欲者不僅爲戰利品蓋國俟法國流血至死而使協約諸國於財政上與經濟上盡成英之奴隸及使歐洲諸中立國唯英之號令是從此外尙欲使德國軍備荒弛財政紊亂奄奄一息永不能起俾不列顚世界霸權之幼夢得以見諸事實云云（二十八日） 
[公電]  
　　交通部來電各局鑒河南雞公山夏令報房已於本月二十四日裁撤仰各查照交通部艶 
要聞一 
[春明珍聞二十一] （湛存通信） 
　　孫内務總長之違法任免一案平政院業經受理據某評事談在院内判决先例凡屬吏指控長官者悉不受理今兹受理尙爲創舉但恐不易得有圓滿結果至多亦伹撤消其任免之命令而已其實應援違背官吏職守義務之條文在法庭起訴果能得直被告應受六個月以上之拘禁云云姑誌之以俟其後 
　　唐君紹儀到津逗遛不進近且租賃房屋爲小住之計參議院某議員赴津見之詢其到京日期唐君云辭呈今甫起草卽日可遞今日國務院中如此凌亂不堪余即就職亦復奚補且余猶一狥也苟入門狂吠必爲主人持棒擊之惟有卷尾而奔如在門外狂吠則主人雖惡之亦莫可如何云云其言如此至可玩味 
　　唐君又晤其親戚詢就職期唐云年華老大殊乏浮沈宦海之意此次來津身不自主耳頃已草電乞辭矣其親戚詢其何以久不通信則勃然變色曰你在袁政府辦事我豈可通信乎云云昨聞辭電已達公府矣 
　　憲法會議但爭手續加以審議長王君正廷指揮之力不甚充足故進行遲緩異常且場中情形幾無一語可紀如昨日之審議會僅爭論何者爲大體一語費時至三四小時迄無解决豈不寃哉昨日衆議院開開會先報告文件又提議江西議員黄君前吉身故照例給恤金三千元衆無異議乃報告國務院出席情形 
 
 
 

Page 3

 
 
蓋屈計借欵改約或廢約之限期已至故財政總長農商總長均以此出席交通總長以前項次長出席院議以爲不得要領故今日親自出席先由陳總長報告合辦鑛約興亞公司已允取消政府中明知以礦作抵無論何鑛皆與地方有關終必惹起一部分之反對故擬另以他種權利與之相易近日人在山東方面私運制錢出口爲數甚多官廳亦幾無法禁止今即擬因勢利導由政府設局收賣設廠提練與之合辦平分利益以結五百萬借欵之局計訂合同兩件其要點如下 
　　（甲）借欵合同中國政府與日本興亞公司所訂 
　　一定名爲實業借欵 
　　二總數五百萬日金 
　　三年息六釐 
　　四每日金百元實付九十四元收付時均由横濱正金銀行經手 
　　五以收賣及提練制錢事業之經營爲擔保　　六俟國會通過再行發生效力 
　　七此合同簽印後前次條約合同一律作廢（乙）收賣及提練制錢合同中國政府與日本久原氏所訂 
　　一此項事業之經營預定爲六百萬元由久原擔任不足時再願供給 
　　二設總廠於天津中國派總辦九原派代表合議一切事情 
　　三收集制錢方法由中國政府定之 
　　四將來所得利益平均分配 
　　五久原所墊經營費隨後再行清算 
　　六經費期限一年半 
　　七提練總量爲六萬噸 
　　據以上三點觀之此項辦法其流弊視前此鑛約尤爲重大蓋鑛約尙限於特定地方并限於與礦有關之人今則遺害遍於全國且其影響及於各種社會鑛約旣爲院議反對今日合同尤應反對當局應負再改正之責任義正詞嚴持之頗堅陳總長逐層答復如下 
　　將來所得利益諸君調查恐未盡實就銅價最高時計之亦不及此數就本員約計約共可約純利益一千二百萬元 
　　報告甫畢衆仍堅持反對態度反對之要點如下一六萬噸之統量共可得利益若干除淨資本運費化練費等一切開支約可獲利二千四百萬元以五百萬之借欵仍須債本付利再與以一千二百萬之利益是何理由 
　　二内地尙在銅本位時代忽收燬無數若干之制錢社會生活程度心驟然提高民間能不引起恐慌財政當局何法以救濟之 
　　三收集地方之範圍如何僅在内通商口岸恐不易足六萬噸之數如遍及内地得勿引起騷擾否 
　　至内地生活程度之救濟法當局已預籌及之今日以前政府已在天津濟南設所收賣一面擬另錢二文三文之小銅元及十文銅元運入内地通用收賣制錢時除大宗者以銀元購求外餘卽以大小銅元易之自無錢荒之慮况内地富户每有捆藏數十百千之制錢於地窖中者今但使改爲捆藏銀貨而已苟内地制錢減少則其價必昂收賣不合算亦須停止此又可因供求相劑之理以爲之消息也 
　　廠在天津收集之地當就商埠附近之地爲之現擬在山東直隸河南陜西山西等省調查其狀况 
　　議員方面之論鋒又一轉如下 
　　即照財政當局之計算可得純利益一千二百萬各得六百萬是五百萬借欵除償本利外另益以加倍以上之特别利益將來他項借欵能否無阻礙設以此爲比例則借欵一萬萬即須另予一萬二千萬之利益豈不甚險本國商人頗有願承辦此事另認報交効若干政府俱予批駁何以如此大利必送與外人而不願與本國商人 
　　陳總長云此中有兩層理由㈠政府因無力經營此事旣借他人之欵不得不給以利益如靳此利益則政府中并一半利益亦不可得㈡日人利已收賣政府中無法禁止不如因勢利導與之合辦 
　　衆乃大譁云苟遇外人奪我利益之時我無法禁阻即與合辦了事則他日奪我無論何種利益俱可如此辦理亡國即翹足而待國務員如此發言眞是不負責任且亦毫無良心 
　　陳總長云政府七八兩月收入鹽欵二百餘萬各省解欵止七十萬合計不及三百四十萬支出每月需七百萬如何支持 
　　衆又大譁云旣爲財政總長即有籌畫財政之義務如無籌畫財政之能力本不應爲財政總長如何支持一語爲本院所應詢諸貴總長貴總長不應以此語詢諸本院 
　　衆又云無法禁止即與合辦是否政府即自謂責任已盡 
　　陳總長云必欲禁止請問中國是否能與外人開仗 
衆大聲斥之云此爲陸軍總長之責任非財政當局所應言一時荒謬荒謬之聲遍於會場嗣後質問者絡繹不絶尤以劉君崇佑之言最爲沈痛自一時半至四時尙未完畢有著名熱心助谷之議員吕君復出而解圍衆復斥之詞鋒益厲經湯議長主張責令政府即日交議陳總長始脫重圍然較之谷總長上次受宭猶滅一等也又有人詢谷總長云新合同已擬有條款前次鑛約合同是否已經取消谷總長答云當然取消衆因曉之云俟新合同交議時如經否决政府中不得再提舊合同貴總長應確實負此責任谷總長不答今日一幕議員中所質問類能言之成理且於收賣制錢銅價市情略有調查故發言時較有根據倠銷燬制錢爲法律所禁政府竟公然與外人合辦如此籌欵已與敗家蕩子私售先人影像神龕無異議員質問未及此點何也至於實際關係則内地引起錢荒之慮易以銅元則生活程度驟高人民困苦必大增試觀沿海沿江各省自有銅圓以來其影響如何今日政府伹知苟免目前之困其於國計民生有關者胥如風馬牛之不相及謂爲無良心眞百喙莫能自解念此不禁爲之擲筆三嘆 
　　陳總長又云五百萬之借欵由來已久非本員到任以後所發生衆詢其究竟則云發始於袁項城諺云死無對證陳總長竟以死人爲諉責之地衆云即令發生於貴總長到任以前然僅有此說亦等空談今之發生效力因貴總長與谷總長簽字之故就令二總長簽字者不得以死人爲藉口旣欲不負責任又損道德望貴總長不可爾爾此又一尾聲也 
　　此時議長即請國務員退席交通許總長以另有要公已先得議長之許可退席并聲明下次再來答復云國務員退席後始照議事日程開議（按開議情形已錄昨報故略） 
[日欵改約又有停頓消息]  
　　小借欵改約問題星期一曾由財政當局在衆議院報告其大略情形已誌本報兹悉東京資本家方面於新訂條件尙不滿足噸數一層主張全無限制又反對在天津設廠製煉主張逕運日本我當局方面以爲即照新訂條件而國會猶多表示反對通過與否尙無把握今如再有要求斷難允許業向彼方代表聲明拒絶謂原約有效期間只定三月寗停止改約交涉待時效經過自然作廢一方日本資本家方面最近來電又願維持原約該代表中山氏已於前日午後三時乘火車返東將報告資本家後另議似此則改約問題須暫時作一停頓矣 
[省制加入憲法之修正案]  
　　省制定入定法及省長用相對的民選制此爲一派議員之主張在草案初付審議時卽　人提及加入省制繼因决定審議方法先從草案所有者入手故暫時緩下今則有人已提出此項修正案於審議會矣此事將來必爲憲法中爭論之燒點其提案條文如左 
　　憲法草案第十一章宜規定省制修正案（前文略）第十一章省制第一百九條省之畫分以法律定之第一百十條省設省議會得依法制定省之法律省議會之組織與職權及選舉以法律定之第一百十一條省設省長一人得依法總攬省之行政事務第一百十二條省長由省議會選舉三人呈由大總統擇一任命之省長之任期與職權及選舉以法律定之（說明）省長民選爲本章之主旨所在其理由已詳篇首無俟再贊伹必選出三人者以其旣可以紓議會之選舉競爭且使中央綽有選擇任命之餘地耳第一百十三條省議會認省長有違法溺職時得彈劾之前項之彈劾呈請參議院審查後咨由大總統行之第一百十四條省長得呈請大總統解散省議會前項之解散案由大總統咨參議院審查之（說明）議會省長雖互有彈劾解散之權然一方由參議院咨大總統行之一方由大總統咨參議院審查之議會與省長皆無絶對之解散權及彈劾權可以保中央行政之統一而爲地方爭執之救濟也第一百十五條省議會解散後須六十日依法選舉繼續開會第一百十六條省議會於同一會期内不得爲二次之解散第一百十七條省議會與省長有爭執事件省議會或省長得呈請大總統移交參議院審查之（說明）前項之彈劾解散案及本條之爭執案均由參議院審查者以參議院代表地方團體襄立於調劑之位置也第一百十八條各省得依中央之編制自徴警備隊但於緊急時大總統得調遣之（說明）將來軍區畫分軍隊率多移至邊地内地之懲治盜匪防止危險非兵不可况從來軍民雖已分治而民政之所以不得展布有名無實者皆有由軍人專横而民政機鬧毫無實力故也如此規定似亦助長政者之一道抑且爲徴兵制度之先聲也第一首十九條特别區域之制度以法律定之第一百二十條省與中央權限之畫分除本章規定外以法律定之（說明）地方中央權限之畫分非常複雜若一一定於憲法不惟不勝其繁且無伸縮餘地故别以法律定之似較使也提出者焦易堂連署者白逾桓張魯泉杜凱元李漢丞周震麟竇應昌張樹桐揭曰訓吕志伊陳毅高家驥賀昇平杜樹動王兆離李述膺張瑞璣楊銘源趙世鈺寇遐李金芳劉治洲朱家訓狄樓海劉積學 
[徐州會議之目的與影響]  
　　二十八日京津太晤士報載北京訪員二十七日通信云訪員於十八日通信曾諭及張勳及一般武人領袖在徐州會議一邛或致有武人干涉政治之危險嗣後武人涙似漸鞏固其地位今日竟自度其力足以出頭露面矣據此間昨晚盛傳之報告稱一般开武人領袖已致電總統要求不許任用唐紹儀又據某方面傳說唐紹儀辭職之眞因卽聞有武人派之反對凡會留心前月來之時事者當知今日武人之欲把持政府實非突如其來蓋彼等暗中之鼓吹運動如帝制發生時之情形已非一日惟不料其一旦即出此種舉動耳此一般武人派將運用其權力達於若何限度尙不可知其眞目的何在亦不十分明瞭外間傳聞之說紛紛不究難辨其眞僞也有一說稱此輩武人將達其完全把持之目的後將以武力擁護宣統恢復帝制云云從前雖傳聞有一般頑固軍人主張復辟然時以爲彼輩之勢力决不足壓倒手造共和擁護民國之人假使彼輩卽果有此思想或武人派欲使段祺瑞恃武力爲的克推多（專權者）則擔負過重之中國必卽釀成内亂中國苟再有内亂其結果必致引起外人之干涉故今日國家之局勢實異常危急彼欲把持政治以謀此種變更者宜知彼所抱政策之危險也刻主謀者雖據有軍事要害地點然彼輩所得者亦不過暫時之利益蓋中國大多數之人民實反抗恢復君主政體所謂大多數者即政治甲之一部而具有某部分武人之協助者也推倒袁世凱之帝制即此一部分武人之力設此後有違反法治之變更此一部分武人亦必出同一狀態以與之抗蓋彼等曾犧牲性命以維持共和其必爲共和而戰實無疑義也 
[徐州特别快信]  
　　省區聯合會會議前日業已散會各省區代表今日（二十九）聯袂赴寗會晤馮國璋據張勳之親信傳述此次會議内部搗亂極不一致開會數次所有張倪提出各緊要問題多未能得美滿結果惟各省區派代表常川駐徐一條已表决 
　　康南海連日與張勳接談意見頗爲融洽張對於南海亦極傾倒聞連日南海與張討論均關於國家緊要問題昨張竭誠挽留南海在徐多住幾日南海不可已於今日離徐 
　　張勳見各聯合省區實非誠意推　己爲盟主已幡然反悟昨特派徐海道尹李慶璋參謀陳英南入京謁黎總統段總理陳述一切 
　　各省區聯合會除十三省督軍列名入會外有張敬堯曹錕（未任直隸督軍時已入會）郭宗熙田中玉楊善德盧永詳陳光遠李長泰李進才孟恩遠范元王金鏡唐天嘉楊以德徐占鳳陸錦施從濱鮑貴卿據列席與會之某省代表告人云此次會議祗有此後專注力排斥民黨握政權一條得有結果 
　　李經羲阮忠樞昨日相偕來徐 
[唐紹儀决計辭職之談話]  
　　九月二十八日京津泰晤士報云本報代表昨謁唐紹儀君於逆旅始知唐巳决計不就外交總長之任交通總長農商總長及黎總統與段總理之代表皆來津挽留但唐終不改其態度唐曰觀於新發生之事態余若此時赴京將使政府爲難今日已至政府必須顯示其勢力之時機當有所作爲不可使此忍無可忍之地位一再延長徐州之會議與張勳等軍人之態度余早有所知但不料其竟敢公然以如是行爲電致總統也政府當廢棄調和之策立卽嚴厲對待之外間所傳張勳之勢力在余視之太覺言之過甚實則其嚙人之力不及其吠聲之惡設政府遇之以嚴則彼卽帖服政府與國會久爲彼輩所輕侮嚴加約束杜其干涉止其狂妄此其時矣唐氏又謂將在天津盤桓若干時蓋親友多在此間甚願晤談云云 
[杭州快信]  
　　浙省漕南法定折價每斗僅銀三角其餘二角係部令續加未經法律手續吕省長以此問題應否提交國會未能擅决昨特電請財政部核辦一面並以咨復省議會矣 
　　財政廳近以民政廳改組礦務行政應行改歸該廳辦理特於廳内設一礦務科以專責成衆議員褚輔成蒞杭後吕督軍沈議長等均設席公讌現聞公務已畢定今日乘特别快車回滬取道北上 
　　辛丙俱樂部擬於雙十節開慶祝會業已商准品督軍派員蒞會 
　　省議員余壽堃以浙省公立法校本預二科學生不及百人而所費公欵年約萬餘元之多楷將該校現有學生併歸私立法校已提出理由書請大會公决 
[南京快信]  
　　各省區代表昨日（二十九）均聯袂由徐州乘車來寗謁見馮督軍住華洋旅館聞軍署昨曾開會議一次齊省長亦於午後五時赴軍署與會馮督軍否認列名攻擊唐少川電 
　　省議會開預備會原定二十二日人數未足法定人數旋又改至二十五日仍未舉行兹聞議員報到者已過三分之二决定今日（三十日）開預備會詳情續報 
　　此聞紳商反對銷燬制錢已電京質問 
　　定武軍需課長萬弼臣昨日來省請領八營軍餉住竇星旅館 
　　張勳派人赴滬購辦軍服三萬套 
　　財廳飭各縣知事開征本年上忙 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[西報論寗湘鐵路停工關係]  
　　字林報云長沙至南京之鐵路工程今已停止進行與信陽州至武夷之鐵路同一遭遇吾人聞之引爲憾事寗湘路線乃中英合辦鐵路之一頗關重要原議此線在萍鄉煤鑛區域附近與粤漢路線相接其經過之地富於鑛産江西出磁之處贛皖種茶之區皆爲路線所必經故此路一成贛皖兩省之出産品可以經南京而直達上海矣測量工程早已着手計已兩載有餘今完竣綜其事者爲供職於九廣及滬寗兩鐵路之葛羅夫氏沿途測量極費經營至其結果今尙不便佈告於衆但此路定能照原議建築則可確知者也依據倫敦合同所載之細則此路應經過樂平南昌祁門徽州府寗國府聞此數處業經測量地勢多山除鄱陽湖境外幾皆山地惟山皆南嶺支脈峯巒不高成平行線故建築尙不致甚難路線因須經過祁門故不能不舍長江平原而就山地長約數英里論者以爲工程困難處卽在其地但工程師於此今已確有把握矣浦信鐵路地位與此較異遭際則與此適同從前略有建築今材料等聞將移交津浦　路經管由宜昌而過蜀峽之鐵道雖由美國工程師測量完畢亦未能實行開工目下工程師倫杜爾夫氏猶在宜昌此三線果能築成其有益於地方實非淺鮮蓋長江流域中人烟稠密之地縱離長江較遠皆可得鐵路交通之益也中國鐵路之計畫以由北京經漢口而至廣州及由天津至寗波兩路爲幹線輔以許多横線彼此相接今幹線一至漢口一至杭州而横線則僅有京奉路線之京津一段耳寗湘與信浦兩線一旦築成即可爲長江南北兩横線自工程停止後有數問題頗堪注意試問歐戰未了之前或甫畢之時能得此築路經費乎工程停止於中國方面抑出於外國方面乎此外猶有一重要問題卽投資於中國鐵路是否有眞價値足與歐洲善後之投資事業相競爭是已中國處於奇異之地位不能或不願興辦鐵路但若鐵路不成則中國鑛業工業無論是否由中國或由外國資本家辦理終不可發達也再中國中部自遭洪楊亂後多有一片荒凉罕見人跡者卽寗湘路線所經之地間亦有地曠人稀之景象若鐵路告成則移民政策易於施行而淮河黄河低處之災情當可不致重大矣 
[東報述徐州會議情形]  
　　二十七日新支那報云張勳在徐州召集會議列席者有十六省之代表其中馮國璋及李純之代表雖列席顧非眞表贊成不過爲情面起見耳其餘直隸湖北山東陜西河南福建甘肅奉天吉林黑龍江熱河綏遠察哈爾齊齊哈爾上海兗州鄭州及北方某二師某機關各省旅長等合計所派代表共二十餘人安徽省長倪嗣冲親率兵若干名參與會議前陜西督軍陸建章亦列席焉在開會之前張勳派多數招待員在徐州及各車站對於頭等乘客詳詢其姓名職業旅行地點及旅行目的復電致徐州車行抵徐即請下車乘轎入城禮遇極隆故偶有順道經過而列席者亦不少此次舉動張動存心已久故在徐州建設招賢館館内設備極爲精美無名之士待遇亦厚到者先使休憇兩日荀見其人足以有爲卽待爲上寳開會爲陰曆八月二十四日張勳主席宣布開會要旨略云夫一國之强弱視其軍人實力如何而軍人之實力又視乎統一之能否若派别分歧傾軋於蕭牆之内爭亂紛起國家命脈未有不絶者自李文忠以來全國軍人之實力俱集中於淮軍苟以淮軍統系之人出而當國天下無有不服者故中國賴之不至分崩離析至項城以淮軍統系首領被推爲大總統苦心孤詣維持四載暴烈派迭次倒亂卒不得逞不幸中道逝世天下　致分裂今項城旣逝淮軍統系中堪繼項城後而爲全國所推重者文派中惟有徐東海而武派中則有段芝泉此外無第二人也刻下淮軍勢力布滿天下而段公輔佐黎大總統執政中央苟吾淮系軍人同心合力一致擁護中央使懷野心者不得逞其鬼　之会倆則國家統一無虞破裂云云演說畢各代表相繼爲激烈之演說最後全體一致表决於次日開會將各議案逐一討論於是二十五日更議决五條即一各省應極力擁護中央二不許國會中暴烈分子牽制行政三勒令張耀曾辭司法總長之職四不許唐紹儀長外交五監督國會二十七日又議决五條一各省應按月接濟中央欵項二應統一全國軍隊之編成其餘三條則未查明伹每表决必以三分二以上之起立始定爲通過聞當日議場極嚴肅陰曆二十九日討論决議事項之善後辦法並及邊務外交清室優待辦法等各省長官代表列席者爲湖北孫傳芬南京何紹賢黑龍江喬紫珊吉林陸承武奉天趙錫福江西劉玉珂山東朱藻盛福建張祖炎直隸穆文善朱省長代表劉錫鈞楊高等檢察廳長代表楊以儉江步軍統領代表常耀奎新編陸軍督練處代表李廷玉山東第五師長代表黄德本兗州鎭守使代表方連甲混成第七旅長代表李玉麟廣東龍濟光代表董士佐廣東鎭守使代表吳履忠鄭州第七師長代表姚寳蒼龍華楊護軍使代表陳樂山吳淞盧副使代表于鳳鳴其餘王京兆尹模範團陳團長吉林郭省長河南田省長察哈爾田亂統齊齊哈爾徐帮帶黑龍江許帮帶北京第十一師張師長保定第二十師范帥長江西第六師張師長湖北第二師王師長江西混成第九旅丁旅長河南混成第八旅徐旅長等均派代表列席然陰曆二十七日仍未到徐州也聞其幹部人員正秘書長爲薛大可副秘書長爲顧鼇其餘秘書則有鄧鎔黎淵等十餘人周自齊亦幹部中重要人物之一云 
[唐紹儀與徐州會議]  
　　范許兩總長前夜赴津已見昨報兹悉范許兩君已於昨晚返京據悉兩君往時係代表國務院慰問唐君總統府方面則丁世嶧黎澍兩君代表往津代達黎公殷殷挽留之意聞范許歸京後所稱唐公已絶無來意雜對黎段二公個人極表歉仄並並聞唐氏曾語往津勸駕之某君曰于此次感念時局關懷桑梓純係個人關係斷不致因此牽及内閣之動搖伹予衰弱無能勢難肩此重任望君回京婉爲辭謝京津咫尺如有委詢之事儀本國民興亡有責當本知無不言之義陳諸政府一俟賤恙痊愈再當入部叩謝主座當晚某君即返京覆命矣再者前日國務會議時因討論唐少川辭職善後問題論及徐州會議事段公極露憤恐之色謂彼等會議結果倘有危害國家之舉動政府必不能姑容又據某方面消息政府日前曾電致馮華甫督軍令其對於徐州會議就近善爲處置昨日（二十六）接馮督軍回電已允力爲和解設法調停并云蘇省範圍以决不至發生何等變故云云 
[内交兩部之裁員訴訟]  
　　一孫洪伊咨駁内務部被裁人員在平政院呈訴孫洪伊總長各節曾見前報兹悉孫總長已咨駁平政院其文略云查民國三年五月一日公布之約法規定爲總統制國務卿各部總長爲事務官對於議會不負責任議會不得質問彈劾故第四十三條規定國務卿各部總長有違法行爲時受肅政史之糾彈及平政院之審理行政訴訟法第一條所定中央最高級行政官署之違法處分得提起行政訴訟於平政院之規定卽與此第四十三條之規定相關聯而平政院審理國務卿各部總長之權亦卽由此而生現該約法業於本年六月二十九經大總統以明令廢止仍適用元年公布之臨時約法遵此約法改組國務院國務員祗有對於議會負責受議會監督之規定而無受平政院審理之規定卽不得再據三年制定之約法以解釋行政訴訟法而謂平政院仍有審理國務員之權也且行政訴訟法者爲保護人民之權利查約法所列舉之人民權利皆純以人民之資格享有即以人民而爲官吏者其官吏係另一資格不得與人民混而爲一如約法第十條人民對於官吏違法處分損害權利之行爲有陳訴於平政院之權官吏與人民對舉其區别至爲明瞭今祝書元等以司長僉事主事之官吏資格向平政院起訴實違反行政訴訟之原則至於文官任免執行令所列之文官保障法萆案令也非法也且其公布在民國二年一月九日臨時約法施行之時據臨時約法大總統無發此項命令之權當然因牴觸約法不生效力即事實上亦未行使民國四年九月三日申令謂文官任免執行令戾於事實未盡實行是在發令者自身已不承認爲有效而祝書元猶貿然援爲提起行政訴訟之根據貴院不依法駁斥殊不可解總之自官廳職權言之貴院無受理此項訴訟之權自訴訟人資格言之祝書元等不能爲訴訟之主禮是其訴訟於根本上已不成立本部自無答辯之必要云云又同時上大總統呈文一件聲叙裁撤部員之始末謂因原有部員有久不到部者有　到部而不辦事有紊亂部務跡近把持者若概聽仍舊於部務前途實有妨礙因將所有部員分别去留一面使不盡職者停止職務一面派員試署乃停職人員妄牽似是而非之法向平政院提起行政訴訟因將該行政訴訟不能成立之理由爲我大總統陳之云云以下所述略與咨覆平政院者相同兹姑從略又參議院議員王靖方君前曾向内務部提出質問兹聞業已有覆文到院矣 
　　㈠罰國瑞呈訴交通部被裁之人百餘名聞知内務部之行政訴訟平政院已經受理昨说公推羅國瑞領銜具呈平政院控告許世英其文云竊某等奉職交通部受簡任薦任各職本年八月十四日忽由新任交通總長許　英擅以部令不具理由一律停職内計技監一員司長三員僉一九員主事十八員技正三員并將僉事何瑞章任祖棻二員降委主事并以部令聲明本部官制暫用元年官制旋即以部令先後按額缺另行派員試署此該總長違反法令進退部員之實在情开也查民國二年一月九日敎令第十號公布關於文官任免執行令第一條内載文官保障法草案暫行適用依本年六月二十九日申令此項敎令當然有效此次該總長以部令停止部員職務其變更官制并未奉有大總統明令公布而於任免簡任薦任各職亦未正式呈奉大總統批令照准此其違法處分者一文官保障法第六條所規定凡文官停職或依懲戒法付懲戒委員會審查或係刑事案件被告訴告發或因官署額缺裁廢合併法定條件至爲明確此次被停職各員并無前項事實即謂適用元年官制係屬官制變更而按之實際元年官制僉主定額較之今制增多四十八缺并非缺少人多不敷支配何以又將現任各員無故休　此其違法處分者二同法第七條第二項依法停職人員於休職期間内遇有相當之缺應即叙補該總長於發表改組部令之時亦經聲明除司長劉蕃一人外餘均就部員改組乃口血未乾自亂其例最近發表薦委各職皆非停職之人就中如馬振理陳家楝係奉四年九月十日申令交付懲戒之人徐恩澤係在清揚路局煽惑罷工查明撤差并飭各路局不得錄用之人其他分布於各附屬機關者尙不在列此其違法處分者三又簡任薦任官辭職轉任休職均有一定之手續而該總長事前并不呈候大總統命令照准與委任雇員同以部令行之亦不隨令聲明除另呈外字樣甚至呈請辭職之員亦未據情轉呈逕以部令照准此其違法處分者四同法第五條有凡文官非得其同意不得轉任同等以下之官等語總長將僉事停職委任主事事前未得本人同意此其違法處分者五國家設官分職所以利政治之進行故甄拔保障皆有法律以爲凖繩且大總統有任免官吏之特權載在約法該總長到任未久藉口變更官制悍然不顧乃至蔑視國憲并大總統之特權而公然侵害之某等盡瘁國事無故奪官再三循省實不知罪居何等近内務部停職各員業經具呈伸訴荷蒙受理本部事同一律謹卽檢同證據提起行政訴訟請求依法審理以尊國憲而重法權仰祈鈞院鑒核施行謹訴云云 
[特别區域監問題難點]  
　　日前衆議院中曾有特别區域仍爲原屬省會監督之建議案經大會决定交付審查至今尙未議决而國務院方面亦以此事種種困難呈由總統諮詢衆議院矣其咨文云大總統爲咨行事據國務院呈稱查現制京兆熱河察哈爾綏遠川邊五處均定爲特别行政區域各區各有其長官行政區域旣經劃分則各該地方議會如何組織不可不决定辦法仍舊與直晋川三省共一議會按諸事實殊多困難例如察區所屬七縣内僅張北獨石多倫三縣原屬直隸其豐鎭興和陶林凉城四縣則原屬山西今若分隸於直晋二省是一行政區而有兩省議會若并隸於直省則民情地理兩俱未協此因區域變更而發生困難者也省議會暫行法第一條規定省議會設於省行政長官所駐之地第十六條各欵規定省議曾之職權皆限於議决本省事件今若以特别區域與各該省共一議會則五區行政長官均各有其所駐之地旣與第一條不合而五區本管之事件强以他省議會之職權議决之又與第十六條有違此以法律之規定而發生困難者也總之立法行政不相聯屬以甲區域之省議會干預乙區域之行政權以乙區域之行政長官受甲區域之省議會之監督兩者俱有未宜究應如何辦理之處應請諮詢衆議院議决等情相應諮詢貴院議决見覆可也此咨衆議院 
[礦約取消中之湘代表]  
　　此次湘省人士力爭水口山礦甚爲激烈公民保礦會所舉赴京代表起行而借欵改約取消兩礦之消息已至湘礦賴各方面協爭之力得以保全不可謂非湘人之幸也二十二日谷總長致譚督軍電云堂密日人已允改約將水口太平兩礦剔去此次爲財政主辦簽字時令秀預聞竟至激成如許風潮疏忽之罪秀實難辭幸可挽回至祈宥恕詳情後報鍾秀禡二十三日谷總長又致譚督軍電云堂密馬電悉原約一律作廢另議與礦無關謹覆秀漾印歐陽振聲亦有來電云水口山事日人已允剔出請釋錦注歐陽振聲箇觀此數電則此後興亞借欵之結果雖未知如何而礦權之幸得挽回則固已確實矣公民保鑛會於二十一日成立後以徒用文電往返難盡懇切危迫之情特公推熊君仁余君鏖爲赴京代表即於二十三日晚起程與北京保礦聯合會會同向政府力爭兹將該會呈省長文錄下爲成立湖南公民保鑛會啓用圖記陳請察核備案事緣中央希冀大借欵成立擅以吾湘水口山卓著成效之鑛産與日人合辦湘人憤極自不待言兹已由農工商學各界及各公共團體各公舉幹事組織公民保鑛會於九月二十一日開幹事成立會公舉彭關和余鏖徐光模魏振邦陳瀚瑔杜時化熊仁劉　李揆正何炳鄰爲駐會幹事復由幹事中推舉彭關和爲正幹事長余鏖爲副幹事長專以爭回礦産保守主權爲宗旨决不干預别項政治再刋用木質圖記一顆文曰湖南公民保礦會之圖記以昭信守即於本日啓用所有成立日期及啓用圖記日期理合呈報鈞署查照至紉公誼 
[倪嗣冲與省議會]  
　　倪嗣冲長皖三年居省會僅十閱月現値省議會開會期迫皖省紳商各界又屢次電請遂復電准於二十六號由蚌旋省詎遲至二十八號下午申刻始行蒞止是日由招商碼頭直抵司令部經過路途一律軍警站隊遮斷交通所有在城各官廳長官及省公署科長科員均赴江干迎迓倪於發岸後卽乘綠坭轎至總司令部駐節微聞倪此次雖返省門然僅以勾留半月爲限恐將來必須仍回蚌埠故所帶隨員僅十餘人外間謂將蚌署完全移省恐非確信也 
　　省議會於十月一號成立卽繼續開會當開會時省長應當出席聞倪有遴派代表蒞會之說查倪之秘書如裴景福王孝起李灼華曁政務廳長陳師禮等雖係名流然均短於言詞難當舌戰之任此次開會議員方面必有重大之議案及劇烈之質問一番唇鎗舌劍之大戰鬭自在意中故非有衝鋒陷陣之大將不足以資應付間擬派新任警務處長易迺謙爲省長代表蒞會與議易雖稱演說壇之健者然惜來皖日淺恐與皖省情形諸多隔膜大約臨時或加派政務廳長亦未可知 
　　省議會議員近日報到者已有四十餘人今日（二十八號）下午三時各議員就該會所開第一次之茶話會到會者三十四人其所議事件約有數端（一）議員寄宿所現在所擇定之議員公庽係六邑學校距離會所甚遠諸多不便惟前寄宿所現爲第四小學校尙未移云仍向官廳要回其住與否聽諸議員自便可也（二）行正式開開會禮届期（即十月一號）先行開幕禮至開議須俟法定人數到齊始可否則亦須得有過半數（三）議事細則及暫行法當癸丑之時議會議事均未照細則實行此後開會議事須依細則實行又暫行法將來開會是否從新修正有謂俟開會時再議者（四）開幕之程序十月一號舉行開幕請政紳商學各界到會參觀議員入席時各界必有祝詞頌詞本會須備答詞擬由秘書起草云云時已四時遂散會 
　　倪氏所統之安武軍隊前有裁遣改編之議現已打消倪之省長位置仍形鞏固近忽又有謠傳謂前任巡按使李兆珍仍有回皖省長任之望倪嗣冲亦已與張勳商妥仍回督軍任張則僅任長江巡閱使職但此種風說旅皖閩人言之鑿鑿或者事出有因亦未可知也 
[蕪湖近事]  
　　蕪湖政界傳述倪省長前日往徐州現已回蚌埠日内即可來省此間官廳已預備迎迓 
　　省議會會址已修葺告竣在籍各議員連日已紛紛來省旅滬者尙有十餘人不肯遽來開幕時恐難足法定人數 
　　蕪湖敎育會查秉鈞等十七人於有日爲否認變更祀孔儀式事電達敎育部曁孔敎會云拜跪禮儀爲中外敎宗公認祀孔典禮反出其下薄海人心同深惶懼日昨誕辰本埠紳民一律拜跪眞確民意於此可見謹此奉達 
　　蕪湖行政官廳刻接倪省長通飭略謂嗣後關於人民犯罪原因影響於公安者應由檢察廳辦理以重法權 
　　大通榷運局長前有財部改委王紹曾接辦之說其原因孫廷林局長到差後整頓官銷緝私過嚴有人以池屬紳商名義在財政部控告所致 
　　當塗博望鎭警察專局日前被盜匪擁入將所儲快鎗子彈全數刦去該鎭舖李益隆等六家亦被搶刧該縣宋知事奉省長回批謂該局巡官唐春芳有虧職守先記大過一次以示懲儆並勒限嚴緝各盜務獲究辦否則重懲不貸 
 
 
 

Page 7

 
 
[浙民政廳改組電]  
　　浙省民政廳改組一節迭誌各報兹悉吕省長日前電呈中央云浙省自改革後都督之下設有民政廳管理全省民政事宜并以王文慶任民政廳長業於七月間分别電陳在案公望繼任之始原擬暫仍其舊靜候官制確定再行改組惟外官制頒布尙須時日而自軍民分治以後省長公署外有民政廳權限旣難劃清經費所需尤鉅兹當編制預算之時擬仍遵照現行省官制就原有民政廳改組爲政務廳查現任民政廳長王文慶任職以來對於地方興革事宜均能不避勞怨力謀整頓以之改任政務廳廳長必能勝任而愉快應請大總統府念浙省百端待理需才孔亟准予任命王文慶爲省公署政務廳廳長俾資助理而專責成謹此電呈伏祈鑒核 
[浙省會第二十次常會紀]  
　　省議會於二十九日開第二十次常會議員出席者八十九人一時三十分開議第一整頓全省森林規則案提案者說明理由略謂以學議造林勝於普通之造林故培養森林人才尤爲當務之急請各席討論云云議决與前次提出森林補充法合併審查遂付法律股審查第二派遣留學歐美考試建議案衆均極端贊成惟主嚴定資格當付法律股審查第三取締戲園規則第四市場食品取締規則均係三讀由書記逐條朗誦無甚修改卽通過第五籌設省立女子蠶業講習所案報告審查情形後衆無疑義即開二讀會由書記朗誦條文各席互相討論於第二條畢業期限頗有爭執後經表决贊成一年半畢業者多數休息十五分復入席因不足法定人數宣告延延會 
[蘇省公署會議財政案]  
　　蘇省政費限於預算不敷情形已盡人皆知現正趕造六年度預算擬增加支配以便發展各項政治之施行昨星期五下午三時省公署會議齊省長派政務廳長曹豫謙主議總務科長梁玉書内務科長程學恂敎育科長盧紹流實業科長金其照等均列席（一）各科要求增加六年度預算共二百二十二萬五千二百三十六元當場議决總務科一千六十八元内務科十六萬七千三百九十六元敎育科一百二十四萬六千二百六十八元實業科八十一萬五百零四元照五年度預算應可增加九十二萬七千五百九十六元除總務内務增加四欵共銀十二萬八千四百六十四元無從核減又應加水利處江岸工程費五千元外尙餘銀七十五萬四千一百三十二元按照前數敎育增加費佔三分之二實業增加費佔三分之一俟另定預算再交省議會公議（二）總務梁科長提議謂將來各縣籌有新欵應酌定分數以幾分之幾辦敎育幾分之幾辦實業幾分之幾辦警察兹善等須預定標準議决此案作爲諮詢案咨請省議會交議其原有收入仍照上年原案支配以維現狀（三）曹政務廳長起言本署對於省會提出交議或追認之案應另具說明諮詢及請備案之件卽於咨文聲叙不加說明凡前數期議决案此次廳一律咨交議會衆無異言五時散會 
地方通信 
[蘇州]  
　　拙政園續演京戲盤門蓬萊第一台主任李某前以補助拙政園修費爲名禀准會長仉翼南組織醒民新劇社日夜開演業經仉君允演二星期開幕多日經王道尹勒停夜劇兹又因限期將届而生意甚爲發達乃一面商請該園展限一面商准盤門外新舞臺京戲班主移往該園開演雙方妥協俟該台吳江堂演返蘇即行遷入該園聞並已禀准兼演夜戲矣 
　　崔鳳舞往來蘇寗之頻煩蘇州警察廳廳長崔鳳舞前因參與省會警廳三週紀念會赴寗旋卽返蘇詎二十八日齊省長又密電召崔赴省崔君奉電後連夜乘車晋省此次電召探係代表齊省長參預徐州十五省區聯合會議故也 
　　飭查木行阻塞水道吳江盛澤鎭公民申弼等多人以胡海和私開木行阻塞水道聯名具呈蘇常道尹署請飭縣查辦等情經王道尹據呈令飭吳江縣知事查明秉公核辦矣 
　　望亭鎭商團獲盜蘇鄉金市鎭落鄉民人董姓家前晚突被盜匪十餘人明火執仗打門入室刧去銀洋首飾衣物等項約値洋數百元而逸習晨經事主查開失單報請吳縣知事署派員勘明飭警追緝在案距該鎭甚近之望亭鎭商團部聞耗立派團員四出查緝旋獲到許敬得張阿根顧大官三名當在身畔搜出當票洋元等物解送本團訊據許敬得等供認夥同多人搶刦董姓家不諱尙有同夥彈眼睛阿根家住蘇城申衙前陽山珠弄等語當由各團員將該三犯連同贓物解送蘇州商團公會司令部復訊轉解吳縣公署經孫少川知事飭偵探隊潘隊長派探員至指定地點緝獲彈眼睛阿根卽馬萬如一名解縣歸案併訊 
　　飭緝命案正兇之道批吳江盛澤鎭民沈翰蓀被人暗殺一案業將帮兇小保生獲解吳江縣署訊辦惟其正兇現充盛澤鎭團防局長之曹榮祥迄未解職歸案經沈母沈周氏迭赴省道各署控告兹已奉蘇常王道尹批示云呈悉爾子沈翰蓀因受傷身死據生前供稱目覩曹榮祥小保全等開鎗是實案關人命自應嚴緝兇犯歸案訊辦該縣知事何得久任避匿據呈前情仰候行縣查案拘提曹榮祥一併認眞究辦爾宜靜候傳案質訊可也着即知照此批 
[無錫]  
　　合祭關岳昨爲致祭關岳之期先日已由縣署籌備一切黎明五時各員集合三皇街武廟中六時舉行致祀典禮駐錫蘇軍第四旅旅長蘇謙爲主祭官陸軍警察大隊長王世傑蘇軍營長張鵬翥縣知事楊夢齡爲陪祭官憲兵連長展恩慶警佐吳桂森爲糾儀官餘如縣署承審員各分所巡官及水陸軍警下級官佐則爲與祭官直至八時禮畢分道而散 
　　催租發生命案南門清名橋劉源茂銅錫店主劉元道前會與顧某合種朱宏遠倉廳租田一區歷年還租並無蒂欠嗣劉以手頭活動即推歸顧某一人承種此後乃積欠租米十餘石朱宏遠此次呈縣催索仍將劉名列入由縣批准後即派出租稅警差協同地保招到元道卽在南門某茶居啜茗該警交看諭單百般恫嚇不料劉素性良懦畏見官差加以年老受驚以致即時氣塞倒地回家卽行斃命該警見已肇禍急報朱倉廳托南門圖董周某出場向屍屬解勸由朱宏遠出洋一百五十元津貼苦主始行了結 
[鎭江]  
　　省委查勘江北秋災江北高寳鹽興東泰等六縣本年夏間霪雨爲災加以湖河水勢並漲七月間又開放車邏大壩水勢下衝致該六縣淹没田禾不少兹經齊省長派委候補知事舒君霈前往勘視業於二十九號由省乘快車蒞鎭暫駐行旌聞定於明日乘早班小輪前往各該縣查勘云 
　　喉症盛行之可畏年來鎭郡喉患異常烈西醫蔣懷仁輩均爲痛心不料今年入秋後患喉症者旬日之閭傳染甚廣而以小孩居大多數據醫生言皆因夏令霪雨纏綿伏日又氣候太涼發洩未盡致藴遏鬱結一發而不可救藥云 
　　馬局長過鎭江北士紳黄以霖君揚屬運河工程局局長馬士杰君均於日前同赴寗垣會晤齊省長面呈水利情形刻已公畢黄馬二君遂於日昨偕乘火車過鎭當即改乘小輪邊回高郵 
[湖北]  
　　水警破獲大批烟土咸寗商人周天成在咸邑城内及官橋一帶市鎭秘開土店專傳烟膏所有該縣烟館吸户均往購買獲利無算該商所售之土每月派夥在漢販運已有數年本年九月二十三日又派夥李連芳郭天池在漢私購烟土地十餘包計一百六十餘兩藏匿於箱底夾層中雇舟過武昌正欲搭輪返里行經漢陽山尾江面被水警總廳長何錫藩巡士及巡防隊查獲是日夕陽西下李連芳等正在雇舟過渡水警見其形色倉皇上前盤查李頗現驚惶巡防隊長覩狀當在箱底及李身畔搜出烟土數包該隊長旋將李連芳郭天池連同查獲烟土一併帶至總廳呈請究辦據李連芳供稱帮同周天成版運烟土不諱每月偷運兩次獲利敷倍伊帮同私運月取薪工二串文郭天池堅不承認何廳長遂將李郭二犯及查獲烟土咨送武昌地方檢察廳訊辦何廳長又以此案首犯尙在咸寗轉呈省長通緝歸案究辦 
　　襄水連日大漲連日襄水大漲漢鎭小河各船户均有戒心昨夏口侯知事復接襄陽電局來電謂襄水陡漲四丈請速飭小河船户特别注意侯知事當諭知小河水保鳴鎌警告故昨日小河内往來舟楫均已暫停矣 
[山東]  
　　新政務廳長到濟新政務廳長陳幹君業於昨日晚八鐘搭津浦車抵濟孫省長派署内科員曁歷城縣知事赴站迎迓當晚下榻政署不日卽可視事 
雜評一 
[省議會開幕] [  一子]  
　　今日爲各省省議會開幕之第一日議會自被停止而後政府復揚其專制之焰議員風流雲散目擊傷心無可告語不謂天佑中國乃得共和重建往日所欲陳而末由者今可各各發舒而無礙記者雖欲不爲議員諸君賀不可得也 
　　雖然平心論之第一届省議會之情狀我人猶能記憶溺於黨見者有之囿於地方觀念者有之欲對付中央政府而涉於偏激者有之旣肇内部之爭復啓外界之侮須知一有成見即足爲福國利民之障礙黨見無論矣地方觀念太重亦足以啟紛爭而召分裂且以今日中央政府之危尤爲全國人民所當擁護者則更宜放大眼光爲中央地方間謀共同之利益而不可日放其無責任之談爲盡責此不能不爲議員諸君望者一也第一届省議會議決案實行者祗十之三四官廳之蔑視議會而無誠意以尊重法律也已可概見殊不知以地方人民計地方利弊必較熟悉故立法部當諒行政部之苦衷勿强以過難之事而行政部亦當體立法部之誠意和衷共濟使議决案之苟可施行者一一見諸事實則自可收興利除弊之效各省而皆能興利除弊即全國行政有利而無弊而福國利民之目的達矣此不能爲省政府望者一也 
　　抑吾更有言者當國會開幕之初國人欣然色喜以爲國事可從此解决民意可從此宣達其　望爲何如耶乃至今日成效未見而外界之欲乘隙摧殘之者已實偪處此飄搖之象不減曩年此亦吾國人聞而短氣者矣今者我國人之希望省議會猶之開幕時之國會則吾議員諸君鑒此潮流之激盪謀所以自盡其職之不易可不益加奮勉乎哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[諮詢租借房屋之習惯]  
　　上海地方審判廳致總商會函逕啓者查民事案件習惯法之適用先於成文法例如有甲向乙租借房屋一所期間並未約定乙於民國五年一月囑甲遷讓甲於民國五年三月七日始行出屋依照上海慣例自一月至三月之租金曁不滿一月之租金應否免除如果不能免除是否支付三月租金抑僅支付二月另七日之租金本廳亟應調查以資考核相應函請貴貴查明見復無任公感 
　　總商會復函逕復者接准貴廳函開民事案件習慣法之適用先於成文法例如有甲向乙租借房屋一所（云云見前）相應函請杳明見復等因本月二十六號適敝會會董常會交請討論僉謂上海租屋習慣租界與内地不同未可執一以相繩租界以内先付租金後往房屋若房主收回自用或拆卸翻造等事一經關照刻期遷讓向無多住幾月邀免租金之例内地舊習慣租屋向有頂首房主屬租客遷讓却有租一典三租三典四之說所謂租一典三者指房主收國該産改租他户或典賣與人而言亦謂倉猝遷移未必遽能如願寛假一月三月或三月四月之期不收租金以示體恤仍屬凖情酌理之行爲其期間最爲活動並不拘拘於若干月日也現在上海城廂緊隣租界風俗習慣是否轉移殊難臆斷若論不能免除則二月另七日必無支付三月租金之事即租界以内之房屋往往因遷移遲緩過期五七日不計租金亦常有之似不應計日而輸也應如何核奪之處卽照復查照云云相應備函奉復務祈貴廳準情酌理核奪施行 
[省公署接管閘北水電廠之經歷]  
　　江蘇省公署咨省議議會文云爲咨行事查閘北水電廠於前清宣統中由上海道借撥官欵銀十六萬兩又保借商欵銀十萬兩延李鍾珏創辦成立之後復由李鍾珏以廠産作抵向大倉洋行借欵前後兩次共銀四十萬兩除支借上海市政廳銀六萬兩已由滬關清理處劃抵上海道保借商欵又另還保借信成銀行銀二萬兩外共支銀五十八萬兩而樻欠材料之零星欵項不與焉癸丑以後李鍾珏去國廠事無人經理閘北市政廳以事關官業呈請本署派員管理經韓前省長委任曹元度爲廠長整理經時開支節滅收入漸增營業頗見轉機而水力不足亟待擴充債負利息復難延欠不得已由省署先後籌撥銀六萬兩洋六千元以資接濟又將不適用之雷機兩部售得銀八千兩（該廠電機電力不敷應用久經擱置而租用租界工部局之電力）添購吸水機器增築水池以應用户至民國四年水電用户逐漸加多計一年之營業收支相抵盈餘銀四萬八百餘元該廠資本銀六十二萬兩（欠保借商欵銀二萬兩因無利息故不列爲資本計算官利）洋六千元除四釐官利約洋三萬四千六百餘元尙有餘利六千二百餘元祗因大倉借欵利息重至八釐以外（三十萬兩年八釐十萬兩年八釐五）故營業所餘抵付息欵尙慮不敷然比較以前實有進步五年三月水電定價俱已增加並改用舊歷閏月照算歲可增收銀二萬元從此應付大倉息欵外尙有餘欵可以報解但明年已届第一期還大倉借欵銀八萬兩之期財政支絀籌撥爲難尙特籌議除將該廠六年度特另預算及本署接管以後至五年六月收支清册另案咨送外所有本署接管上海閘北水電廠情形理合備文咨請貴會查照備案此咨 
[堵截大帮梟匪之去路]  
　　崇明小黑沙地方現有巨匪徐老窩子管大肚子等聚衆五百餘人備齊鎗彈專事搶刦曾經水警第二廳飭派鈞和靖湖二兵艦又派水警第三分署督帶警士一百二十名駛往搜剿在案兹由趙廳長查得小黑沙海面係爲瀏河口水道要隘刻下鈞和兵艦等旣往剿捕尤恐該匪在瀏河口逃逸故於昨日又派第二分署長沈兆榮督率大號師船十艘配齊槍械駐派瀏河要口凡遇該匪等由小黑沙竄出即行堵截併力協剿云 
[檢廳長對於陳其美被害案之審愼]  
　　民黨要人前滬軍都督陳其美被人傷害案内之重要關係人許國霖宿振芳經法公廨迭次究訊照章引渡後曾由上海地方廳林檢察長親自提案悉心研詰判令收押候示在案兹悉林君以許宿二人所供各節核於法廨來文尙有不符之處是以林君復於昨日午後飭派法警至押所將許宿二人提案隔别預審其供詞照章應守秘密故不宣布 
[縣會與省會最大之關係]  
　　上海縣議員莫錫綸李味青等致江蕪省議會函云竊維議會之精神首在監督財政而監督財政之樞紐首在整理歲計之出入是以歲出之預算决算必由議會議决者卽爲議會精神所在亦即爲議員最重要之任務國會然地方議會亦莫不皆然比者共和再造國會重開各省議會亦已奉明令召集開會在即而開會後第一重要問題其惟六年度之預算案乎惟杳民國元年省令有縣行政費應遵規定數目支配造册先交縣會通過後呈府彙送省會議决等因是在維持江蘇暫行縣制第十八條第二項規定之精神抑亦各縣財政監督止不可少之手續今縣市鄉地方自治未奉明令回復縣會無從召集此項預算即無由通過省會即無從開議是縣會之能尅期回復與否實與省會有莫大之關係側聞浙江省議會有請省長先期回復縣會之舉本省事同一律爲此備函敬請貴會於開會議時提出緊急動議咨請省長尅日回復縣市鄉地方自治俾縣會得以早日召集開議其有益於地方者甚大固不僅縣會自身己也 
[高郵設立議會之基礎]  
　　高郵地方自治研究會昨致江蘇縣議員聯合會函云敬啓者前讀惠書敬悉諸公組設江蘇縣議員聯合會於滬上電請政府及參衆兩院等請求回復并擬推代表赴京請願仰見熱心毅力感佩無似敝縣議會前未成立現當法判時代自應急起直追從速籌備爰先組織地方自治研究會以植基礎業於九月二十四日開會公推幹事員籌議進行事宜指日即開成立大會一面敦促各市鄉自治機關迅即壽備一俟回復令下縣議會即不難産出惟政府及參衆兩院現尙未正式發表恢復地方自治明文經諸公大力維持想爲期當亦不遠同人等延頸待命若望雲霓如果曠日需時是否仍請分别電催俾早實行慰喁望悉候卓裁 
[自治研究會今日集議]  
　　上海地方自治研究會咋致各會員通啓云十月一日上午十時假也是園開談話會討論開成立會之佈置及人名册之編製届時務請駕臨爲盼 
[江蘇各縣現存議員] （十續） 
　　常熟縣原額四十三人缺額及病故四人現存三十九人張松誠楊同時石清鎭黄民徐方徠謝龔仁鄒楝匨岱陸寳樹張同文彭汝球狄思霖李寅汪鴻源楊以爵王良佐趙楏錢元青周宗煥繆雲湛殷程撰錢鍾瑛錢景高歸曾福陳鼐馬元培王震璆金宗曜鄧思禹楊以達張炳純徐鳳標邵玉銓朱允崇龐樹範陳應禾桑國元王朝陽徐曾植 
　　興化縣現額共二十二人魏晋卿葛灜瀾張乃昌魏渥魏均石祖培顧桂韾陳士杰魏爾模黄熙儒吳祥愷楊銘彝任位謙解秉鈞汪成業余羡曾劉麟祥王景堯王崇善姚壽昌費聿懷方策　　句容縣原額二十五人除參事員五人病故四人外現存十六人孔憲功魯德源倪康壽陳鵬來張樹華章鳳章王守本周　倪安瀾毛廣培章登甲戎傳易周孝庚陳昌煜巫本洪羅克祖 
[黨人急不待緩]  
　　辦理黨人善後事宜遷延月餘尙未給費各部旅凋黨人以時届深秋饑寒交迫頗有急不待緩之勢雖經各首領極力維持終恐有變故昨晨由各首領闞鈞孫祥夫李迺璟盛碧潭金維繫孫繩武丁繩蓀夏爾鈞劉公仇高孟龍王民貴王大鵬吳江左華盛文張建勳王伯衡丁少希趙璧吳陽侯陶子周馬伯麟許震亞等多人在仁元里三號會議聯名催促事務所趕速辦理以免他虞想事務所得此消息　能趕辦也 
[海軍部注意海盜]  
　　駐滬海軍總輪機處及駐泊浦江各艦隊司令昨奉海軍部令開查邇東沿海各省海盜披猖商船被刧之案層出不窮迨地方展轉報部請兵事已逾月匪已遠匪若不設法防範商旅將永無安全之望查沿海緝盜雖爲外海水警專責惟設備未週海面遼閭力有未逮而海軍平時原有操防職務中外遭風船隻海軍亦有　議之責膜視之無理爲此令仰各該處各艦隊司令將該管區域畫分地叚派艦輪流梭巡並將布置情形出巡日期換防地點先期與地方官　洽一面隨時報部除由部咨明各省長轉飭沿海各地方官妥爲接洽外仰即遵照辦理 
[研鞫屢次夥刦之盜匪]  
　　著匪江北人楊恆龍糾合余德勝杜安康卜玉才陸忠耀張雨貴徐光輝孟雲山張友生陸阿二等先後持械夥刦公共租界廣西路九十二號門牌蔣沈氏家卡德路八十七號門牌吳庾樓家重路慶二百號門牌陸愼言家塘山路一百零九號門牌陳仲文家共値洋七千數百元之金珠飾物携贓逃匿法界打鐵浜被新閘老閘兩捕房中西包探查悉前往協同法捕房包探將楊等拘獲連同婦人余洪氏張李氏男孩汪友裕女孩張小丫頭一併移提到廨迭次訊供均誌前報前日午後由捕將楊恒龍等各匪押解公共公廨經兪襄讞會同英卓副領事訊據一號與一百八十二號兩西探述明拘獲情形並將各被告在捕房所供之供單呈案請察繼由事主蔣沈氏陸愼言等投案訴明被刧各情並將各被告逐一指認求究質之楊匪供認糾黨搶刦蔣吳兩事主家財物余德勝供認夥刦蔣陸兩姓得贓不諱其餘各人均不承認中西官會商之下判狡洪氏張李氏汪友裕張小丫頭先行開釋楊恆龍等還押候宣佈堂諭飭遵 
[衍慶里盜案暫緩研訊]  
　　夏門路衍慶里二百六十六號門牌益泰花廠經理薛煥章家於上月十四號夜被盜持械入室刦去値洋八百元之金飾各物逃逸業經老閘捕房中西包探協同法捕房探捕先後緝獲盜匪劉威林尹康衡謝海亭朱樹生胡明生谷慶生案證邵慶山及拖載盜匪劉威林沿途開鎗拒捕之黄包車夫莊四友等八人一併解至公共公廨諭着押候訊究在案昨晨復由捕房將劉等各人併解公廨　究中西包探上堂禀明前情會審員王肇之君商之德裴副領事判被告各人帶回捕房候特别訂期研訊 
[私和人命案尙無確據]  
　　公共捕房已革六百十七號華捕崔長勝因被管福卿等謀斃江北人蔡國樑一案牽涉由死者之叔蔡元控經地方檢察廳移請公共公廨將崔逮案迭次訊供判交三百元人洋並保候檢察廳將被告犯案理由送廨再核在案昨晨復訊據檢察廳來警投訴被告勒令屍屬私和並威嚇屍屬各節曾經函復到廨請爲察核旋由崔之代表朱斯芾律師上堂聲稱原告所控勒令私和各節並無實在證據請堂上明察中西官判崔改交尋常保人候檢察廳將確實證據送廨再核 
[洋商包運皮絲誌聞]  
　　皮絲烟産自閩之永定裝箱運滬分銷各處常年銷額爲數甚鉅近因政府迭加捐梲計貨一擔自永定運至上海須共繳稅捐十道計洋三十一元六角幾及售價之半數（現市每擔售洋八十元）業此者擔負過重困苦殊甚聞近有某國人見而生心在永定産地向各商承攬改裝木箱包運來滬經過局卡因係洋商不敢過問各商貪其需費較省交彼包運者頗不乏人爲淵驅魚利權外溢竊爲今之理財家所不取也 
[保護電報水線之佈告]  
　　駐滬水警第三分署長王壽良昨出佈告云爲佈告事案奉第一專署訓令奉廳部訓令案准上海電報局函開據高昌廟報房領班九月支日電稱川沙水線阻斷現由工頭查出水線受傷原由乃被船家抛錨劈壤所致水線近處尙有船集停泊曾經工頭囑令船户等開往他處奈均不允查川沙線路一在高昌廟西砲台一在浦東沈家宅此次抛錨致壞水線即在沈家宅地方應請行文警廳飭禁船户勿在該處抛錨等情當以水線關係交通一經阻斷窒碍滋多除派員趕速修復外並已函請淞滬警察廳飭禁去後頃准復函内開以沈家宅壞線之處非在本廳界内該處係歸水警第二廳管轄範圍之内相應函復請致水緊第二廳飭屬保護等因查浦東沈家宅浦江旣隸水警管轄用特函請飭屬嚴禁來往船隻不准在水線相近抛錨以重電政等因准此飭經專署飭令本分署保護等因奉此查西砲台沈家宅兩處水面均屬本分署轄境電政關係交通自應實力保護奉令前因除飭屬隨時查禁外爲此布告往來各項艦舶一體知悉嗣後凡屬電報水線近處一概不准任意停船抛錨以顧公益而免拘究須知布告者 
[比賽棒球]  
　　徐家滙交通部工業專門學校卽南洋公學昨日（九月三十日）與西人賽球會比賽棒球自下午三點鐘起至五點半鐘在該校操場比賽計南洋公學勝十八分西人賽球會勝四分其結果爲南洋公學勝 
[催促選送海軍學生]  
　　海軍部咨行各省挑選海軍學生一案前由江蘇齊省長令行上海各縣知事照章考選昨上海縣沈知事又奉省令准海軍部咨送海軍敎育規程兩本着卽按照挑選合格生童數名按期送考並將各生姓名履歷先行咨部以憑備案 
[通俗敎育館徴求物品之期限]  
　　上海縣立通俗敎育館辭備處昨致上海鄉各經董及學務委員函云敬啓者前日函請台端徴集各學校圖書博物及手工美術成績等因現訂於十一月一日成立爲期已促所有徴集各物除和安業已送處外務懇函致各學校務須於十月二十日以前送處以便先期佈置陳列是所至禱 
[李椿年諷退劉鴻慶]  
　　皖省旅滬公民李椿年昨致衆議員劉鴻慶書云吉甫鄉兄閣下前閱報章見衆請員林萬里辭職書云帝制發生身在北京曾署參政不願以嫌疑之躬再入神聖之議會王印川辭職書云政治家之出處最摶節操節操一苟何事足云帝制發生之時鄙人身爲參政旣不能强項以爭又未嘗潔身而去是於政治之節操大可疑義强爲代表與國何裨此二君者始事不臧晚節克蓋旣昭改過之誠宜取自新之義句人心不死廉恥猶存行見立懦廉頑聞風興起之必有人也閣下與二君同爲衆議員聞見必確觀感較易迴思身爲知事奉行洪憲年號亦居贊成帝制之一人何不效二君之高尙辭議員職爲國會增光爲吾皖生色哉鄙人與閣下桑梓情電期望甚高日閱報章以冀閣下之有以自處不意遲之又久而仍無所表見也語云惟善人能受盡言惟願閣下從諫如流慷慨辭職不使林王二君專美於前幸甚幸甚 
 
 
 

Page 11

 
 
[花業公所投票選舉]  
　　上海棉業聯合會前經推定臨時幹事員積亟進行當經臨時幹事員議定每帮選舉會董兩人評議員四人中選舉正副會長兹南市花業公所已於昨日上午十時開會投票選舉沈潤挹得六十六票程酉山得五十票當選爲會董吳志文得五十六票潘調卿得五十五票程幼甫得四十二票胡益甫得四十票各當選爲評議員該聯合會草章現由沈潤挹王荃九公司擬訂俟下星期大會時通過施行 
[袪除築路工程之障礙]  
　　工巡捐局長朱壽丞現因南馬頭滬軍營後面繞道王家闕路迤西至尙文門等處開築馬路業已在規定路線内先行排設瓦筒陰溝然後興築所有路線以内阻礙工程之墳墓已飭十二圖地保傳諭限遷尙有圈用路線内之民房亦應拆讓故昨又諭飭該地保逐叚查明實數造册呈報以備傳知各業主來局領取拆屋遷墓等費云 
[蘇州河船捐有人接辦]  
　　閘北蘇州河船捐自前承辦商人張福根辦理一年期滿後卽由工巡捐局朱局長布告招商投標續辦在案兹經朱局長查有某商堪以接辦除諭令預繳捐費三個月並取具認保各結備查外昨已呈　齊省長楊護軍使徐道尹等察核備查並咨請淞滬警廳長飭屬一體保護 
[船夥的足溺斃]  
　　前日有某船户在南市大馬頭裝運菜子百餘擔業已照章投報該處水卡納說領單迨運至滬北叉袋角該叚分卡查驗照票當被驗得貨單不符責令補繳正稅並加罰若干該船户以有票爲憑不肯認咎正在爭論間忽有船夥某甲失足墮河以致溺斃現其家屬尙未撈起尸身云 
[花會害人之酷烈]  
　　花會賭博之害盡人皆知雖經官廳嚴飭查拿終難絶跡據聞日來又有賭棍在陸家浜大南門等處設立機關暗遣航船（即該黨羽翼）四出兜攬受騙者不知凡幾兹有住在大東門城根附近之某氏婦其夫在長江輪船上爲茶房該氏亦被誘騙屢次購買花會損失已多所有家中衣飾均已付質現因乃夫將次返家恐被查究頗爲着急竟於前晚二鼓私購洋烟背人吞服毒發後呻吟床褥經家人察悉立即雇車送往醫院求治未知能保無碍否 
[奪充工頭之惡鬭]  
　　浦東爛泥渡某洋棧小工頭郭萬昌陳發昌等近因謀充工頭彼此積怨昨午兩造糾多人决一雌雄詎陳袖出利刃將郭腿上連戳數刀流血倒地當經巡警到來將陳拘獲餘均逸去乃將陳郭解送第三區警局移送地方廳經檢察官驗得郭受傷無礙判送醫院醫治陳收押候究 
[婦人索償喪費]  
　　福建路永泰旅館碼接客無錫人張祥發於二日前在太古碼頭上招接旅客被九百九十二號汽車撞倒碾傷腰脇等處由捕車送同仁醫院醫治已記前報兹悉張自送院後傷勢增劇醫藥無效已於前晚身死昨日其妻吳氏至坐汽車之西人處索償喪費該西人給洋三十五元旋即成殮 
[病魔纏擾之怨憤]  
　　住居密勒路天賜里三弄過街樓上之張寳亭因久病不愈憤不欲生昨持切菜刀自將喉管劃傷圖盡經其家屬所見將刀奪下送至同仁醫院療治不識能保無碍否 
[苦力被人毆傷]  
　　昨有小車夫某甲在北蘇州路被人毆傷頭部兇手逸去當由四百六十號値差巡捕送入捕房捕頭飭送同仁醫院醫治候查 
[澈查起釁眞相]  
　　施保初李阿海因與倪元發賭博起釁於前日糾合多人將倪軋入南成都路五百六十號門牌小茶館内圖詐洋十元不遂喝衆行兇將倪與婦人倪榮氏朱周氏及王金生朱連生等毆傷擊毁板橙茶杯並打失朱周氏値洋十六元之金戒一枚由捕查見將施李二拘入捕房經捕房詢明飭將受傷各人車送醫院醫治施李兩人收押昨解公共公廨經中西官略訊一過判被告還押候原告傷愈並着查明起釁眞相於下禮拜六再訊 
[糖業最近之狀况]  
　　本埠糖業共三十餘家在南市者二十餘家在北市者十餘家常年生意以冬季爲最旺現在甫近重陽距冬尙遠故日來市面甚爲清淡價亦疲跌火車太古高貨之價尙覺穩定次貨三温七五及三温半之價減縮五六錢怡和火車糖價與太古相同惟東洋車糖之銷場近頗暢旺惜東滙頻跌頗不合算故其價値比較上月亦跌落一兩至吕宋青糖荷蘭赤糖近亦並無大宗銷路價値平平華糖貨缺價高交易更爲寥寥云 
[聖經學校尙有餘額]  
　　青年會聖經學校本屆共分二十六班課程中西齊備已於二十七號晚開學報名入校研習聖經者已有百餘人現在尙有餘額可補有志研習基督眞理者不論中西文均可挿班惟須於今晚七時到校　名學費概不收取 
[知事與妾分離]  
　　湖南某縣知事鄭濬之妾蘭英由湖南携帶皮箱十一只支取銀行存銀二千兩隨同李興私逃來申庽居名利棧中該棧主人劉稚海本與鄭濬相識詢知其情當即發電至湖南向鄭通知並報捕房飭探往拘李已乘隙逸云僅將蘭英拘解法公堂鄭濬亦已來滬投廨請究判將皮箱銀洋金飾吊案候核昨日傳到使女蓮花詰訊據供主母先到上海住在悅來旅館李亦由湖南來申同住一處後往天津因被巡警查問來歷恐有不妥故復來申當日包探來拘時李向主母言必須另覔客棧居住言畢即乘隙逸去是實蘭英供李興係寄母之子現往北京大學堂肄業難以交出鄭濬稱此事須請堂上補緝李興到案追究所少金飾洋銀惟蘭英不守歸道我亦不願領回除將吊出之銀洋首飾具領外其餘被服等物給興蘭英收管與之斷絶關係可也中西官諭將皮箱十一只一併啓視内有一箱係李興所用之外國被服諭令充公另有小箱一隻内儲金飾銀洋給鄭領去尙有皮箱九隻暫存捕房蘭英判押九月期滿後將皮箱給予收領發堂擇配 
[强姦處女之判斷]  
　　西鄉塘口沈家橋鄉民陳老三控同村人凌新才於八月二十日下午六時在該鄉趙家墳山後面將伊所生之十五歲女兒月新用强汚辱以致受傷由地方警察所將原被函送地方廳請爲訊辦已誌前報兹悉此案已經該廳賀檢察官預審起訴審判廳昨日午後由刑庭長趙君會同賀君開庭研訊原告携女投案伸訴前情並將染有汚漬之衫褲各一件呈案作證質之凌新才俯首求恩問官會商之下當庭宣判凌新才强姦處女不法已極判處二等有期徒刑監禁五年以儆原告父女着令退去 
[檢廳索還罪犯]  
　　松滬護軍使署偵探馬善鳴程錦驥郭先耀等前因串通姦佔婦人王陳氏之女阿二意圖販賣當由該氏母女控經地方審儉　訊洪判决嗣郭不服上訴解至蘇州高等廳訊究馬程兩人亦因發生他案由軍署備文到廳索回一俟訊結仍須送廳發監執行在案兹經地方廳檢察長查得軍署自將馬程索去後屈指已届一月尙未送還是以備文筯警着赴軍署投遞請將馬程兩人交警帶回以便按照判决送監執行云 
[男女同居之干涉]  
　　如臯縣婦人王錢氏前與同　陳老二偕逃來滬賃居新大橋南麥根路陳之姊夫曹陶陶處被租界包探查悉扭送四　四分所轉解司法科經嚴科員訊據該氏及陳供認姘識不諱判移地方檢察廳按律懲辦 
[婦人回心轉意]  
　　安徽婦人費奎　去冬被人誘拐來滬押入勞合路三百七十三號門牌雉妓院内爲娼嗣被其翁費仁生所見報捕拘解公共公廨訊明因氏不願隨翁回去判發棲流所留養在案兹氏已願歸家函告乃翁訴由褄流所董事昨日將氏送至公廨經中西官詰明判氏交其翁領回管束 
[並非誘拐]  
　　藍阿土在杭州誘拐婦人兪瞿氏來滬押入福州路一百七十九號門牌雉妓院内賣娼由氏函告其天兪銀水來申報告老閘捕房派探將藍與瞿氏一併拘獲昨解公共公廨經中西官訊知瞿氏自願來滬並非由藍誘拐姑寛判藍罰洋二十元充公瞿氏交本夫領管束 
[領囘被拐女子]  
　　甬婦蔣施氏之十六歲女兒財香於本年三月二十一日被朱寳誘拐來滬匿居山西路十七號門牌江新旅舘十五號房内近被施氏偵悉於前日來申尋獲報告總巡捕房派令中西包探往拿朱寳已聞風逸去當將該女拘送公共公廨看管候訊昨經官媒解案請示先由女母投訴前情繼由江新旅館内之葉如桐投案請追房飯金訊之蔣女供被朱寳誘至滬上同住客棧是實又由中西包探投訴該旅館循環簿上祗寫在逃一人之姓字殊違工部局定章應請究罰中西官判女交其母領回管束並以該客棧不應容留被拐女子除房飯金不追外再着罰洋二十元充公以儆 
[崇明小孩迷路]  
　　崇明小孩龔永祥年十五歲前日在吳淞鎭迷路由六區崗警查見帶回警署昨解閘北司法科經嚴科員略訊一過判送慈善團留養有候查 
[笑話愈鬧愈多]  
　　胡家木橋住户姚承明之子名小兎子娶吳氏爲室已歷八年陰曆七月間吳氏患病初愈由其夫代爲理髮適被鄰居楊陳氏之女銀弟及朱小三等窺見致遭訕笑大起衝突互研至五區三分所經張署員訊明斥釋近姚吳氏忽患瘋痴姚承明以病由楊銀弟朱小三嘲笑而起除將楊陳氏之小船扣留外並扭銀弟小三至警所告發昨解司法科經嚴科員質訊之下以姚所訴毫無正當理由着將所扣之船即日交還被告吳氏仍飭領回自行醫治楊陳氏母女及朱小三各具不再滋事結一併開釋 
[客棧聚賭售烟之科罰]  
　　老閘捕房捕頭訪悉南香粉弄二十號門牌連元客棧内有聚賭售烟情事前日密派中西包探協往該棧查明　實當將烟賭具帶入捕房禀請公共公廨出單昨傳該棧主鍾祥生到案請究鍾因有事不到由司賑秦某投案代表經中西官研訊屬實判罰洋二十元充公烟賭具一併銷燬 
[違犯租界烟禁]  
　　郭長山在北西藏路一百五十三號屋内私設烟間被捕房查悉前日派探前往查獲烟客沈阿五周桂喜鄧根洲朱阿大姚阿林朱阿九顧訓之劉桂生等多人連同烟具與郭一併帶入捕房昨解公共公廨經中西官訊明判郭押西牢二月餘人各罰洋三元充公無洋按照罰金每元改押一天烟具銷燬 
[混用僞幣之處治]  
　　閩人褚金寳與嘉興人吳阿法沈吳氏因在北何南路海寗路等處混用鉛質小洋被探查獲搜出僞四開二百零三枚八開四十枚一併拘解公共公廨訊供分别收押在案昨晨由廨復訊據褚金寳供稱此項僞小　係陳四妹王高高陳友子等所造現愿帮助捕房指拿等語訊之吳阿法沈吳氏均供認代爲混用不諱關讞員商之德師副領事判褚押西牢三年吳押一年期滿均逐出租界沈吳氏從寛斥釋 
[問明皮箱來歷]  
　　昨日午後兩句鐘時有划船户桂長根在浦東太古馬頭載運漢口輪船上夏門客商甲乙兩人之行李共十餘件至十六舗大達馬頭登岸後甲乙將各種行李搬去外尙遺皮箱一只無人認領該船户正欲私藏適被崗警查見立將桂及皮箱帶至一區署由董警正問明來歷當場開箱檢閱内有男女衣服及現洋等物除留候失主認領外飭將該船户拘留候辦 
[吞欵潛逃之懲治]  
　　王金生因將朱雲棠囑令送往興業銀行之銀洋一千七百元吞沒逃回浙江諸曁原籍由朱控經公共公廨轉飭捕房派探前往將王及關係人王連生黄利生一併移提來滬並吊到臧洋一千二百餘元一併解送公共公堂訊供收押在案昨晨復訊原告投訴前情訊之王金生供認不諱王連生黄利生供稱所寄之洋均已交出求宥中西官判王金生押西牢九月連生與黄從寛開釋 
[電燈收帳員催緝贓匪]  
　　内地電燈公司收帳員陳文耀曾於八月初七日至製造局附近之瞿眞人廟地方收取燈費手携皮包内儲現洋四百六十五元突被匪徒三人持鎗恐嚇搶奪而逸當報警區查緝迄未破獲故該收賑員昨日又投淞滬警廳請爲催緝 
[過犯又圖行竊]  
　　夏甫林前日在海寗路圖竊被包探嚴桂金查獲拘入捕房昨解公共公廨經中西官訊知夏係過犯判押西牢一年期滿仍逐出租界 
[限交磗瓦貨價]  
　　陸四祥曾於上年十一月間至法公堂訴稱商人販運磗瓦來申售於作頭陳咸豐計洋五百六十元付來期票若干元到期不付延約至今分文不理請求追繳等情當因飭提避匿已缺席判决如數還洋在案昨經偵知陳匿跡之處由探提至公堂陸又申訴前情請追陳先供與陸並不相識後經聶讞員再三駁詰始供作場雖由商人開設貨價實係兒子所欠判交人銀兩保趕速繳洋 
[究竟有無家産]  
　　錢旺慶曾經承包某公司牛皮由王秋江擔保後因到期不能交貨該公司卽赴法公堂請向保人索償僓失由王賠出後着錢交還王之賠洋除已繳過若干外尙少洋一千零七十元押追不繳故諭原告調查被告家産以備抵償在案兹由王報廨禀稱查得錢在三林塘鎭置有房屋三間田二十四畝請求移封作抵訊之錢堅稱並無田房産業判令還押候移請該管官廳查明究竟有無家産覆到再行核辦 
[閘北電燈之光明]  
　　閘北水電廠因近來大統路光復路長安路恒通路一帶新建市房千餘幢居户日見繁盛又因市上火油昂貴居户向點火油燈者大半改裝電燈且各工廠需用電力甚多故營業大爲發達惟原有燈盞歷年已久間有朽敗故於前日起將舊線一律拆下更換新線並由曹廠長派徐維二稽查員監工整理凡已經換線之處至晚燈光頓覺明亮不復如從前之黯澹矣 
[西醫回滬應診]  
　　西華德路同仁醫院西醫士美人德君前赴杭省莫干山避暑現届秋凉已於前晚乘滬杭火車回滬照常廳診 
[誌謝]  
　　小南門外陸家浜江蘇省立第一商業學校定於陽曆十月八日下午一時舉行畢業禮兼開二週年紀念會昨承校長黄迺穆君柬邀觀禮書此誌唬　 
[氣候報告]  
（上海徐家滙天文臺） 
　　已過者之報告九月二十九日揚子流域雨而温度降低中國各處氣壓仍高大而有北凉風吕宋東北之颶風已有一部分融化爲低度行經該島中部三十日天氣晴朗日出時烟霧甚濃三十日下午四時前二十四小時上海氣候温度至高七九．六至低五五．八去年同日至高八二．五至低五七．二 
　　未來者之推測．三十日下午四時三十分豫測南海天氣惡劣且有細雨此間天氣睛而多雲且有秋季信風 
雜評二 
[擔保法律] [  訥]  
　　今日總統之命令殷殷以破壤法治爲戒吾謂法治云者一方面納人民於法律範圍之内一方面復使國家自身入乎一定法律之中各相遵守而不踰越然後可以有效官吏者亦國家自身之分體也官吏而不守法更無以爲人民勸而欲望其法治之有成不其難哉雖然所以謀補救之者仍不外維持其法律而已矣蓋法者不能自言自動者也必有人焉擁護之保障之然後法始有效犯法者得所制限而知畏苟國家無擔保法律之能力則雖有法而一如無法一切空文勸告焉有效力此乃政府所宜留意者也 
[補錄命令]  
　　九月十八日大總統令兼署福建省長李厚基呈請任命趙毓滄爲壽寗縣知事歐陽蕃爲海澄縣知事應照准此令 
　　又令兼署福建省長李厚基呈仙遊縣知事陳嘉言長秦縣知事邵詒榖久假未銷請免去本職陳嘉言邵詒榖准免本職此令　　又令兼任文官高等懲戒委員會委員長周樹模呈河南督軍趙倜等呈劾光山縣知事李行恕疏防會匪交付懲戒一案依照知事懲戒條例應受褫職非滿四年不得開復處分等語李行恕准照所議褫職交内務部查照執行此令 
　　又令兼任文官高等懲戒委員會委員長周樹模呈議决前山西巡按使金永呈劾已撤平遙縣知事萬和宣介休縣知事王宗彝溺職縱匪請付懲戒一案依照知事懲戒條例均應受褫職非滿四年不得開復處分等語萬和宣王宗彝均准照所議褫職交内務部查照此令 
　　九月二十二日大總統令兼任文官高等懲戒委員會委員長周樹模呈議决奉天督軍張作霖電劾吉林吉長道道尹柴維桐假公濟私利令智昏請付懲戒一案應受褫職非滿八年不得開復處分等語柴維桐著准照所議卽行褫職餘并如議辦理交内務部查照此令 
　　九月二十三日大總統令王鴻年給予三等嘉禾章此令 
　　又令馬志敏給予四等文虎章劉宗清李勝魁劉致棟王廣鄰王恩全王學文王清霖李鴻翥解永傑韓桂林均給予六等文虎章此令 
　　九月二十七日大總充令吳光新特加陸軍上將銜此令 
　　又令陳光遠特加陸軍上將銜此令 
　　又令任命慶祿爲鑲紅旗滿洲副都統此令 
　　又令財政總長陳錦濤呈請任命山西財政廳廳長朱善元兼任山西官銀錢局兼晋勝銀行監理官陜西財政廳廳長景凌霄兼任秦豐銀行兼富秦錢局監理官熱河財政分廳廳長劉鳳鐮兼任熱河官銀號監理官應照准此令 
　　又令國務院存記之李繼楨着交財政部酌量任用方汝士著發往河南葉丙蔚發往直隸袁恩煌發往江蘇均交各該省長酌量任用此令 
　　又令財政總長陳錦濤呈請任命江澤春署僉事應照准此令 
　　又令參謀總長王士珍呈請任命王子相爲陸軍第七混成旅二等參謀官應照准此令 
　　又令司法總長張耀曾呈判處徒刑褫奪公權之前署凉城縣知事許謨關主刑業經滿期奪權餘限無多懇請宣告復權等語本大總統依照約法第四十條特予宣告復權此令 
　　又令奉天督軍兼署省長張作霖呈前毓豐稅捐征收局局長分發縣知事趙宇航巧取浮收侵吞巨款請予先行褫職歸案訊辦等語趙宇航著即先行褫職歸案訊辦依律嚴懲以儆貪黷此令 
　　又令綏遠都統潘矩楹呈東勝縣未决看守人犯所脫逃請將疎防之代理縣知事閔欽辰交付懲戒等語閔欽辰著交文官高等懲戒委員會依法懲戒此令 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[徐州會議開篇] [  塵夢]  
　　天生徐州形勢好長江大淮迴環抱蘇皖兼控南北通東南俯視金陵小英雄用武須向此地來古今出産梟雄草冦知多少那當年往事不須提這眼前近事何妨道辫子將軍大帥張横撞直上眞胡閙無端的請合各省要同盟聯合會中他便把牛耳操一電宣傳會議開只見那閩贛蘇鄂紛紛派代表膏輪秣馬爭向徐州到重重先把黑幕張收留逋逃之客知多少有的是挾著策與謀有的是挾著錢和鈔有的是挾著甲與兵有的是挾著鎗和砲有的是張氏腹心有的是袁家太保有的是帝國功臣有的是大清遺老還有的是無識無知趁風趕熱鬧文文武武人才都已全紛紛擾擾鬧成一片糟提出條件五條與七條一電傳與中央政府須知道要條條照此行不然便把干戈倒莫說一隅形勢偏居然像個朝廷小其名則抱著擁護中央心其實則怕要得共和倒盲人瞎馬最可憐如蜩如鰝又可笑更可嘆中央政府無力無能只裝作不知不曉 
一串珠 
[羅霄女陜彈詞續] [  寄塵]  
　　天容慘淡月無光風露淒清夜色涼萬籟無聲人語寂只聽得疲驢鈴子響叮噹宵征旣畏風和露野宿須防虎與　猛可衷喊呐聲聲山谷震好像是千軍萬馬勢披猖高聲喝問何方去須快快放下箱籠見大王陳氏驟然罹此難主人取僕各倉皇呼兒哭女還求救只聽得一片淒聲總斷腸這時候阿青無處覓爺娘只揀個石洞先將身體藏 
　　陳氏一家山行遇盜倉卒之間不及躱避山深林密呼救無從眼見得多少行李都被綠林豪客劫掠而去這時候奴主分散骨肉離析他人都不知下落只有阿青一人見機先避走入一座古洞之中故未爲豪客所見入洞而後頭暈腦昏一交跌在地上不知暈死幾時纔漸　的蘇轉來只覺風尖月冷景象淒然依舊是冷冷清一座空山萬籟俱寂家人和强盜都不知那裏去了（未完） 
小說 
[義俠小說獄中人語] [  小草]  
　　第八章（續） 
　　麥倫叙　旣已乃曰荷德君知余爲何如人矣荷德曰奚不知者我因知君非盜賊之流也麥倫微笑曰人壽幾何二十年後余之墓本拱矣遺囑與財産奚從致之承受之人且五年之後小笛斐之修脯已罄保姆院中或且揮之門外余罪大矣言次不勝悲痛之狀荷德曰奚難者麥倫疑其爲詼諧多語乃曰君何語者荷德曰是固盜賊之所長也君何慮者我且誠以語君我行年三十自幼即爲蕩檢之行歷二十年之苦辛始得來此日作工晚靜臥逸樂無逾此矣自問老於此中不復涉足勞勞之塵世今將爲君破戒君其從我遊乎麥倫曰君言信乎荷德曰我奚爲戲君我之未入獄時曾爲秘密黨之首領黨徒甚衆然除爲正當之自衛外誓不殺一人我旣入獄後黨徒之來此島者計有七人夤緣而爲獄中服務者七人中得其二且島中之爲漁爲獵者亦有數人入我黨中時勸我以術自脫而我則置之不聽明日當與渠輩一通消息俾得渠輩爲我輩預作計較也言次時作呵欠乃謂麥倫曰爲時晏矣麥倫曰然久談忘晚矣乃相與枕藉共入黑甜 
小說 
[絶塞奮椎記續] [  聞野鶴譔姚鶴雛評]  
　　第二回評 
　　寫壯士有壯士之胸襟及制行杭然武烈挺然直行咜叱可以頽山岳指顧可以失風雲其來也靡蹤其去也無際更如神龍之蜿誕而不可以方物作者須另換一副筆墨野鶴是作可謂恰稱嘗見其作（紅鵑啼血記）觸緒纏綿緣情頑艶兹作乃聲光琅炳出之才人信無不可歟 
　　酒樓數語悲憤蒼凉肉食者鄙可爲浩歎 
　　篇末寫出紅粧女子天外飛來爲意想所不到柳暗花明又一邨文法妙絶 
　　第三回錦字俄傳瓊枝照座前塵貢憶碧血沉寃 
　　却說那紅粧女子走進來對着瑞華含笑說着不提防把毓忠更吃了一驚急忙的放了杯從這慘澹的燈光裏細細的看去見那女子濃濃的眉山淡淡的櫻唇襯上了白玉似的龐兒眞個覺得替月羞花嬌嫣欲絶更有一雙深碧色的眸子好像裹頭貯着無量數的英氣顧盼之間眞個光芒四射再看他的衣服上身穿的是淡灰色的緞衣下邊罩着深碧色的長裙這副蒨麗的打扮映上這粉粧玉琢的美人釵光細影幾乎一室都韾毓忠剛要尋句話兒問他個底細却聽那瑞華早已說道柳娘你怎的急忙的尋我難道又鬧了些事情不成柳娘道不是别的只有一封書兒蔣爺說是狼緊要的說完便從身邊摸出一個信封兒給那瑞華瑞華接着覺得無限芬馥像傳了麝屑似的方欲打看却聽毓忠拍着桌子大聲喝道你們二人蠍蠍螯螯的私語却把我江毓忠冷在一邊究的爲着甚事快快說將來呀瑞華道毓忠别忙我替你們二人介紹毓忠啊怎便是剛才說的柳娘說完旋轉臉來對柳娘笑了一笑柳娘也便把婉變的龐兒對毓忠微微的笑着只是不語却把毓忠弄得侷促萬分又不明白他來歷不知他爲些甚事祗得假粧着呆想兀的把酒盃兒不住的轉玩不一會柳娘起身去了瑞華便送他出去毓忠從旁看去只見柳娘兩道秋波也正向着自己偷轉更附着瑞華耳說了幾句密語說完便嬪嬝婷婷的去了毓忠一想他們總有怎麽暗秘的事情便扯住瑞華敎他細細的講個明白瑞華道你且慢着待我先看了這書兒再講罷毓忠道這書兒可給我同看不能瑞華道不妨不妨一面說一而把信封打開來二人便一同看着只見那書道 
 
 
 

Page 15

 
 
   
 
 

Page 16

 
 
   
 
 

Page 17

 
 
來件 
[曹慕管答范靜生論普及敎育書]  
　　靜生先生執事曩者慕管不自度庸憑　上書言建設大學事偏於理想而不切實際好爲高譚而不適時務書生之論良不可用迺辱還翰慰其引領並蒙許其扼要詳盡而教以所不及又以中小學各計畫殷殷埀問夫何素望敢以及此伏見先生入長敎育碩畫藎織毫無遺菁莪樂育精誠絶倫淺　如慕管猶荷諮詢敢不披露腹心盡罄所懷雖無裨於深亦務去其華言惟先生詳思而採擇其一二幸甚幸甚竊見今之士大夫論普及敎育者僉議强迫夫强迫自是普及敎育之根本慕管亦何敢厚非之願凡行强迫敎育者必有先决之問題三一曰清查户口　城鎭鄉之户口未經清查則全國男女人數末由統計强迫敎育直無從施行清查户口警察之事也吾國各城鎭鄉果徧設警察否户口曾經清查否昔者吾家平陽侯去齊屬其後相曰以齊獄市爲寄愼勿擾也今設警察而清查户口得母擾民而滋辭乎此强迫敎育慕管竊竊疑其不能遽行也二曰增設校舍强迫敎育行則男女入學較諸今日何啻百倍不有校舍胡以收容地方長官曰汝必令子弟入與連則犯罪鄉民曰善民固樂從顧學校何在豚兒焉往竊恐地　　官無詞眞答焉學校未增遽言强迫此非必至之勢乎藉曰學但求實際不必過事鋪張一社廟一詞宇便可暫充校舍不必大興土木然經常支出所費不貲口今財力曷克有濟此遽行强迫教育墓管所以竊竊又疑其不能也三曰培養師資户口清查矣校舍增設矣無師資奈何故師範敎育尙焉師範學校爲培養師資之所靜俟三年方可成材三年云者猶至短之年限也此又慕管竊竊疑强迫敎育不能遽行之說也况乎郊遂小民有子七齡則命其樵蘇灌溉耕牧漁撈及其他種種服勞儀然得一傭保之用彼以讀書種子三生修到將相守尉上應列宿斷非　門圭資之所宜有强其子弟入學轉恨剝奪生機投諸消耗之地蚩蚩者氓未嘗學問謀生是亟胡能慮遠當其憤怒氣盛　拳扺凡訾議新政激成禍水有非意料之所能及者天下行仁政而往往得不相應之效果者此類是已今日而言强迫果可行乎哉然則强迫敎育亦可永廢歟是又不然曰永曰遽是大有别慕管鄙見以爲最近五年之内强迫敎育萬難遽行而不可不培養師範啓發民智又協商内務財政兩部以從事於清查户口增設校舍之四端者次第進行厥後强迫敎育这實庶幾易舉於此五年之中更不可不另籌良法使一部分學子得受適當之敎育以收相對的普及敎育之功厥法維何亦曰强迫而已矣然慕俯之所謂强迫云者非强迫兒童入學之謂乃强迫塾師辦學之謂也換言之即取締私塾是也吾國私塾之數遠踰學校吾　小越鎭十方里内學校六所私塾十餘所塾生少者十人多者倍蓗其總數與學生相等埒同事錢君曾任勸學所董　嵊縣一縣私塾都六百十三所慈谿葛君言樟儒某塾生徒七八十人自延助敎襄理塾務午前躬親講讀午後則以塾務付諸助敎而自赴甬以補修敎授管理訓練之法焉隴畝小民以其約束嚴講讀多在塾之時間又長生徒成績亦復楚楚可觀則爭送其子弟以就某塾於是某塾益發達而學校反寂寂焉亦一奇已夫私塾之制歐美日本未嘗盡廢誠有富豪者聘二三碩士各以專攻授其子弟十人度所得成績將遠駕學校而上之慕管無間然焉第此爲理想上之一事旣不易致而吾國私塾求如葛君所言亦屬鳳毛鱗角不可多覯則信乎私塾之宜取締也盍嘗考塾帥之履歷乎凡爲塾師者蓋不必盡出於諸生幼時學哥不成去而學賈迺値時命商業彫敝窮蹇無賴埀槖而歸爰謀於戚　求於隣右兜攬數人設帳敎讀者蓋什而七八苟圖餬口差免饑寒賊人子弟有不迫兼顧者矣塾内無規則又無編制無課程又無等級好男不當兵需體操何爲讀書貴明理作手工何用樂歌本怡養性情彼以爲演劇也而禁之圖畫屬審美學科彼以爲遊戲也而廢之珠算係　賈之事屏而勿學筆算并數字莫識何從敎起是等科目概付缺如塾内生徒有五六歲者焉有近二十歲者焉自認方紙字以至於讀五經錯綜混淆雜還交集塾帥者蓋文科大學之經師而屈兼幼稚團傳母之職者也間有購用敎科書者則一日而授二課兩年而盡八册有默誦無講解有講解無綴法考其功效與讀舊書等父兄以關禁爲託塾師藉夏楚施威害身心之發育錮智慧於無用不圖二十世紀敎育界中有此怪狀不亦可爲痛哭流涕長太息者乎大凡天下之事一惡尙存則善者常不勝其害善惡俱進　說蓋不可信也經濟學家　惡貨幣馳逐良貨幣而佔征服之地位良貨幣因受絶大惡影響至不能保持其國有之價格是說也屢經試驗成爲原則牢不可破然天下之事豈惟貨幣爲然私塾之於學校亦何獨不然試觀近年各地學校學生年齡遠在各國小學堂以上據慕管調查國民學校學生大抵自九歲至十五歲高等小學生自十三歲以迄十八歲中學生年幼者十五歲年長者超二十以上焉七齡而入初等十三而入中學雖非絶無吾見亦罕此之現象何爲而然夷考其故蓋淵源於私塾之未凈除所以者何今之小學生當其幼時鮮不經歷私塾之一階級薰陶旣久倦始來歸其入學也遲故其年齡特長非學校之過也慕管厠身學界於兹六年每次入學試驗躬與其事凡自私塾來者問所讀書大都倍於學校且能朗朗默誦盡卷不錯一字未嘗不嘆爲特色雖然試以講解則瞠目卷舌而不能答焉人彼知其音而不知其爲何　也耆彼知其音而不識其爲何物也人生讀書數卷於人書之爲何物尙不了了其讀也與不讀何異縱多何益凡塾生固不敢謂其一如此而其最大多數要皆不外乎此非苛諭也此等塾生到校插班措置之難莫可名狀又况筆算珠算鬪盡樂歌手工體操茫無知識准予入學敎授尤屬不易彼亦自以年齡太大無心上進讀數年不待畢業遽請退學凡是者不可以更僕數謂非私塾階之厲歟是以私塾不廢學校不興非惟不興而其程度萬難進境慕管積累經驗任憑良知毅然决然敢爲此主張而不疑也或曰信如是私塾誠爲學校之蠶曷速訂法令上焉而公布之下焉而遵守之限以本年而全行勒閉焉可應之曰言不可以若是其幾也昔者周室衰學校 
 
 
 

Page 18

 
 
   
 
