# 1917 - 355 - 4916121

 

Page 1

 
 
   
 
 

Page 2

 
 
時評 
[處置哈爾賓事（冷）]  
　　此次處置哈爾賓事是天與中國以絶好機會而中國應付之尚能不失此機會也中國政府而能事事如此則國家雖弱亦何至動　受人輕侮哉 
　　雖然余有一言願爲處置哈爾賓事諸人告者則爲勿以小小之成功自喜而黽勉謹愼以全其終始也軍士約束維嚴勿授人以口實權限界劃宜清勿始勤而終怠勿求猛進勿示　矜勿多事勿畏難勿弄權術常以眞誠坦白之態度示人則此次成功之果效豈特哈爾賓一埠哉 
[命令]  
　　十二月二十六日大總統令國務院存記李振鈞著分發山東前政事堂存記外交部任用許炳榛著改分江蘇交各該省長酌量任用此令 
　　又令署司法總長江庸呈察哈　興和縣監犯許全仁等暴動　逃同監犯人張熺田二疤帮同喊捕均被拒傷情堪矜憫擬請分别宣告特赦減刑等語本大總統依照約法第四十條特赦張　將原判刑期免其執行田二疤減處一等有期徒刑以昭激　此令 
　　又令署司法總長江庸呈江蘇　海縣監犯婦胡大丫頭被脅出獄事後自行投首情有可嘉擬請宣告減刑等語本大總統依照約法第四條將該犯婦胡大丫頭原判刑期減處一等有期徒刑十五年以昭激　此令 
　　又令劉存重彭澤馬剛王　羅　倫陳其英均給予三等嘉禾章　鵬程夏堃培胡忠宣錢爲善均給予四等嘉禾章此令 
　　又令吳榮本給予四等寳光嘉禾章此令 
　　十二月二十七日大總統令劉湘王瑞龍光陳經楊廷溥均加陸軍中將銜唐廷牧授爲陸軍少將陳能芳聶文光郝熹吳震均加陸軍少將銜許澍授爲陸軍步兵上校並　陸軍少將銜余昆授爲陸軍砲兵上校並加陸軍少將銜王秉璋授爲陸軍步兵上校馬毓智加陸軍步兵上校銜楊秉銓加陸軍軍醫監銜趙體乾加陸軍一等軍醫正銜張尚賓授爲陸軍一等軍法正此令 
　　又令派那彦圖恩澤兜欽繼祿達壽定成奎順巴哈布管理值年旗事務此令 
　　又令任命陳調元爲陸軍第七十四混成旅旅長此令 
　　又令陸軍部呈請將周世英何光昭授爲陸軍步兵中校並加陸軍步兵上校銜趙潤森熊兆南均授爲陸軍騎兵中校並加陸軍騎兵上校銜李進成授爲陸軍砲兵中校並加陸軍砲兵上校銜李昌權羅樹鍾熙澤吳哲韓祖武均授爲陸軍步兵中校姚錫章楊建業均授爲陸軍砲兵中校劉贊臣加陸軍步兵中校銜唐義承楊益修王煜均授爲陸軍步兵少校並加陸軍步兵中校銜彭志王直何鍾璧何金魁何漢鼎王士潘文華甘鴻珍余湘張煜董君立楊瑞章朱嚴趙錫芝劉漢英葉青年莊熙延陳法駕張樹勳白成傑彭韓夏首勳祁季卿江邦靖均授爲陸軍步兵少校邱衛華文道心均授爲陸軍砲兵少校蕭常德授爲陸軍工兵少校王澄授爲陸軍　重兵少校吕保和授爲陸軍騎兵少校吳琦張極寛均授爲陸軍二等軍需正戴傅薪授爲陸軍三等軍需正顏經武加陸軍二等軍醫正銜張清逸授爲陸軍三等軍醫正均照准此令 
　　又令又令陸軍總長段芝貴呈請任命陳恩授爲陸軍第一混　旅少校副官應照准此令 
　　又令内務總長錢能訓呈請任命寗毓南試署安徽蕪湘警察　正應照准此令 
　　又令鍾體道給予二等大綬嘉禾章姜受益唐代遵何疇　正　　光寗龔　喬毅夫張元良李根固均給予四等嘉禾章此令 
　　又令李壽金張汝霖均給予二等文虎章李駿聲晉給四等文虎章此令 
　　又令馬鍾杰晋綸三等文虎章馬福壽文藻馬繼德均晋給四等文虎章此令 
　　又令塔旺阿拉佈坦普勒仲尼斯爾達哩扎那均給予三等文虎章　昧哩勒逹默林旺楚克齊穆時艾林岑恩克佈音德欽　忻诺　佈均給予四等文虎章此令 
　　又令把音都林給予四等嘉禾章此令 
　　又令　制定縣和事勸業考成條例公布之此令 
[專電]  
　　北京電王總理約岑春煊譚延　李開侁速來京就商一切 
（三十八日下午四鐘） 
　　北京電法陸軍中將朱薩由越南來華曾謁馮段交换意見朱氏即久駐北京商出兵問題 
（二十八日下午四鐘） 
　　北京電王總理電約西林來京就商大計（二十八日上午十鐘） 
　　北京電陸榮廷寢（二十六）電言現派鈕永建爲全權代表感（二十七）日北上並聲明前派往各方面接洽人員皆代表一部分之人云（二十八日下午四鐘） 
　　北京電政府前詢各省和戰意見自布告發表後復到者已有七省一區均願聽候中央後命但請早日解决惟黔督以布皆内無停戰字樣究屬何意乞明白解釋（二十八日上午十鐘） 
　　北京電岑西林電言布告極欽服當努力調停又李純電告布告極滿意擬即秉承中央與西南商解决之具體方法當局言停戰布告某某督反對並無其事皆主戰派揑造（二十八日下午八鐘） 
　　北京電王占元來電贊成停戰布告曹張來電聲明此後一切軍事隨中央之方針爲轉移 
（二十八日下午五鐘） 
　　北京電主戰派因張敬堯通電臆測南方將設政府遂據以爲確證宣諸各報在天津某派一部分又運動恢復舊國會其用意未明（二十八日下午五鐘） 
　　北京電劉顯世電布告中無停戰字樣請明白解釋 
（二十八日下午五鐘） 
　　北京電劉存厚電告已分三路攻取渝瀘納溪請飭周道剛回守隆昌但政府得探報周已退保簡州（二十八日上午八鐘） 
　　北京電李耀漢來一長電報告粤狀痛詆武鳴並稱桂軍暗被包圍莫榮新勢蹙惟滇軍頗掣肘應請電閩督回隊入潮以攻爲守萬勿輕信陸言全局得失在此一着云（二十八日上午八鐘） 
　　北京電馮頃派李連元赴瓊與龍濟光接洽（二十八日上午八鐘） 
　　北京電駐日章公使來一急電報告日本出兵問題内容極秘（二十八日上午十鐘） 
　　北京電昨政府急電章公使商日本出兵之事（二十八日下午四鐘） 
　　北京電府秘長答某記者劉之督川龍之使粤亦應時局趨勢順各方要求當然不能任一二人私意輕易更動又云西南如聽中央依法解决一切問題不難迎刄而解（二十八日上午十鐘） 
　　北京電陸榮廷來電力保莫榮新實授粤督允俟統一後任命（二十八日上午八鐘） 
　　北京電清室通知派出溥倫元旦覲賀（二十八日上午八鐘） 
　　北京電山東日民政署問題日已預備答覆並言覆文已製就尚須加以考量或將除去民政署名義而權限則改爲專管理日僑云（二十七日下午六鐘） 
　　北京電哈埠俄過激黨已完全屈服將軍械交與我國軍隊保管並將送該黨人出境以保哈埠安寗惟俄新政府對此有何反動現尚未悉（二十七日下午六鐘） 
　　北京電哈爾濱電附和過激派軍警約二千人昨晨已允解除武裝我司令部派高么兩圑長前往監視詎有一連遽行反抗首先開槍我即回擊相持歷兩鐘許彼力竭不支懸白旗降當勒令繳械今早押送出境該黨首領流基等先變裝潛逃現已全埠肅清（二十八日上午八鐘） 
[外電]  
　　北京電哈爾濱過激黨昨與華兵略起衝突霍爾瓦特將軍本已勸令西比利亞預備兵兩圑各回故里但正由華兵監視卸除武裝之際過激黨領袖嗾令俄兵抗拒華兵俄兵遂開鎗轟擊以致雙方互轟閲一刻鐘之久俄兵懸白旗投降共死七人内有二平民今繳械已畢兩圑俄兵行將送往滿洲邊界解散嗣後華兵亦將撤退哈埠各事仍將歸鐵路官員辦理一如前狀過激黨領袖刻已逃避華兵駐於哈埠或附近地方者共有萬人若鐵路人員不能維持現狀則中政府將出場干涉（二十七日） 
　　北京電昨日發表由總統與國務員署名之迂曲命令表示政府願與南方和解之意措詞渾而不切反對者易起誤解其最可注意者則在含有北方督軍威嚇政策棄而不用之意義 
（二十七日） 
　　北京電山西西北薩拉齊瑞典教士丹奈爾森氏電稱附近各村現有瘟疫傅染頗速又一瑞典教士謂蒙古巴載波郎（譯音）亦有同　之疫症其地與蕯拉齊同一緯　　迤西一百英里此疫之徵象似與一九一一年滿洲鼠疫相同但目下尚無直接醫學上之證據聞初則發抖繼則頭暈吐血兩日即死此症易於傅染凡患此者無一醫愈發疫區域適在蒙古往來要道頗爲可慮若疫症之性質不能决定而又無方法以防此疫使其不得由綏遠鐵路傅至人烟繁盛之區則後患可虞猶憶一九一一年疫症　由滿洲直隷鐵路而傅至他處（二十七日） 
　　哈爾濱電伊古資克避難人云過激黨在該城及沿貝加爾鐵道諸處橫行不法焚毁車站搗壞火車掠搶博物院醫院戲園及各大商舖城中各處皆被縱火焚燒受重傷者遍於各街電信機已爲司電信者所毁故伊古資克不能與他處通電居民成羣徒步奔避因現無火車西行也某俄報云據各方面最近消息過激黨已毁壞所存之軍火反對派之砲兵刻放砲轟攻過激黨並佔據車站擬將過激黨逐出貝加爾鐵路之外砲兵今據要地故白旗衛隊已求貝加爾哥蕯克兵士前來援助（二十六日）以上字林報 
　　天津電哈爾濱電稱過激黨之軍隊已由華兵解除武裝雙方皆有死傷過激黨領袖魯定氏已逃中國官場已管理地方秩序已恢復 
（二十六日）大陸報 
　　哈爾濱電二十四日中國官場以哀的美敦書送交霍爾瓦特將軍要求將第五百五十九與第六百十八兩圑調出哈爾濱之外如不依允即將施用武力二十五日協約國領事往見道尹詢以中國將有何種舉動並謂目前哈爾濱各街武裝華兵頗多致起恐慌誠恐發生意外事變云二十六日八時華兵赴第六百十八圑兵營解除俄兵之武裝俄兵有反抗者致死學童二人華人三名此後華兵赴第五百五十九圑兵營解除其軍裝衆料不復有亂中國官場已維持秩序一切尚好銀行及許多商舖閉門停業（二十六日）路透電 
　　北京電二十七日開國務會議除外交總長陸徵祥交通總長曹汝霖因病缺席外閣員全體出席是日可决財政部提出之追加預算案及外交部提出之中國與古巴及巴拿馬締結之通商條約未提及時局問題（二十八日） 
　　北京電昨日總統派勒雲鵬至天津詢問黃陂對於國會問題之意見黃陂答曰國會不問新舊要在據法爲之而已（二十八日） 
　　北京電哈爾濱來電云過激派首領劉丁氏决計歸國霍耳瓦德將軍决計俟劉丁回國後即將其軍隊解散送回本國且分派中國軍隊於鐵路沿線以資警備（二十八日） 
　　漢口電直隸軍第一旅司令官抵漢與王督軍會商軍務决議直隸軍暫駐孝感縣以北之京漢鐵路沿線（二十八日） 
　　漢口電湖南代表抵漢面謁王督軍要求以岳州爲中立地命南北兩軍各退却三十里 
（二十八日） 
　　南京電岑春煊電致李督軍曰現在停戰命令已發表當盡力於調停之舉西南要求之條件除不贊成召集新國會一項外其餘皆願通融則解决當不致爲難譚浩明致省議會之覆電云解决時局果有適當之辦法又何不可贊成之有但岳州方面尚增兵不已龍濟光又窺廣東政府欲以武力壓迫西南之情勢歷然可見甚爲遺憾耳（三十八日） 
　　漢口電日前抵漢之直隸第三師之一部隊因停戰命令已下於昨日退回廣水驛 
（二十八日） 
　　漢口電武岳總司令王金鏡因南軍總司令程潛已至湘陰將進攻岳州情勢切迫特派專使向王督軍報告協議詳情防務 
（二十八日） 
　　南京電江寗鎭守使齊燮元本日上午八時在使署前墜馬右肩骨關節脱臼即入日本須　醫院受手術聞一星期可望全愈（二十八日） 
　　哈爾濱電此間中國道尹通告各國領事云過激派已降秩序安寗（二十八日） 
　　東京電海參崴來電云此間俄國人士爲樹立沿海黑龍兩洲（卽從海　崴至哈巴羅敷斯克等處）一時的權力起見組織極東聯合代表會議從俄曆十二月十一日起所有臨時政府付與極東大會之權力即由此代表會議繼承之 
（二十八日） 
　　東京電衆議院行開院禮後即可决勅語奉答文（二十八日） 
　　東京電日本鐵道院於今日改訂日滿旅客及手提物與裝運貨物之連續運輸車價從明年一月一日起施行又發告示聲明自明年一月一日起凡經由海參崴之貨物與旅客除在出發車站照章納車價外須再徵收戰時税充俄國政府之收入欵項（二十八日） 
　　以上東方通信社電 
[戰電]  
　　倫敦電泰晤士報俄京通信員電稱過激黨現圖與烏克蘭調和以國民委員欲用　軍全力抗拒加里定氏之故據謂加里定氏已與士官圑合爲一體且贊成中等社會之主義允力助復辟美克齊美爾黨之領袖特羅資基氏電告本黨統帥克里倫柯氏謂遣軍征剿加里定氏實革命之生死問題（二十七日） 
　　倫敦電路透電社俄京通信員電稱著名浦蒂洛夫廠有職工三萬人俄京冶金廠有職工八千人現均遣散職工國民委員近禁止各報登載收資之廣告有勢力之激烈派丹報曾滿載不收資之廣告今日廣告欄内皆係空白據稱前夕爲紅衣衛隊迫令删除伊爾庫斯克之防軍與士官黨及哥薩克軍交戰兩日互有勝負羅境陣線之烏克蘭軍占據第四第八軍之司令部解除美克齊美爾黨之武裝驅逐抗拒之兵士並佔據西南陣缐之第十一軍司令部未受抵抗獲砲若干尊及來福繪百枝各隊兵士均繳出軍械烏克蘭軍佔據白萊洛夫之車站解除第四禁衛軍來福鎗聯隊之武裝 
（二十六日） 
　　俄京電美克齊美爾黨宣布莫斯科處於受圍地位以防有人舉事反對革命泊里白拉金斯基聯隊拒絶於國會召集前敵衛陶里達宫因疑美克齊美爾黨對於此事之意志之故亞米洛夫斯基衛隊决議不逮捕國會議員據若西電稱烏克蘭軍總司令吉巴乞夫將軍拘獲美 
 
 
 

Page 3

 
 
申報>H ] 
克齊美爾黨陰謀行剌案之渠魁四人 
（二十五日） 
　　亞姆斯特丹電白里斯特里土夫斯克電稱奥德俄代表繼續開討論會注重恢復交際一事柏林電稱德國委員利用休戰條約現赴俄京恊商交换拘禁之平民及不勝干戈之俘虜並議於規定區域内恢復俄德交際（二十六日） 
　　亞姆斯特丹電據維也納轉來之白里斯特里土夫斯克電稱中歐各國代表宣布彼等政府之意以俄國媾和條件之大綱可以作爲媾和基礎各國贊成依據無兼併無賠償之主義即行媾和如有志在侵略延長戰禍者各國擬與俄國共懲之中央各國之代表莊重宣稱今若有保證示明俄之協約國對待德國及其同盟國願採納無兼併無賠欵主義則彼等可即簽定依此基礎所成之和約云（二十七日） 
　　倫敦電今晚海格將軍報稱維米哈佛蘭柯爾附近及伊泊爾東而敵砲隊頗形活動全陣線現降大雪（二十六日） 
　　羅馬電意國公報云昨日拂曉亞歇哥高原之戰事復作敵軍厚集於羅索山頸與佛倫齊拉美斯山谷間不能進至蕯索以外意軍克復羅索山頸與伐爾比拉山惟未能保有之敵軍在白倫太河左岸進攻爲意軍砲火所阻（二十六日） 
　　倫敦電路透電社駐意軍大本營通信員昨日電稱戰地現降大雪奥德軍殊難前進且不便移其輜重與大砲云（二十七日） 
　　倫敦電海軍部宣稱上星期内英國人口之商船共二千二百十一艘出口者共二千四百六十艘被沉載重一千六百噸以上之船十一艘一千六百噸以下之船一艘（二十六日） 
　　巴黎電公報云上星期内有一千六百噸以上及一千六百噸以下之商船各一艘被沉 
（二十六日） 
　　羅馬電公報云上星期内有一千二百噸以上之商船三艘百噸以上之帆船一艘百噸以下之帆船兩艘被沉（二十六日） 
　　倫敦電海軍部之重要更動人人爲之駭異衆意此舉足徵政府將格外着力抵制敵潛艇海軍計畫或將因此有新發展云（二十七日） 
[公電]  
　　馮旅軍官聲明邱斌揑名之通電大總統國務總理參戰督辦各部總長各督軍各報館均鑒頃閲報載職旅前參謀長邱斌漾日通電曁由福州督署抄寄職等聯名漾電一通其中措詞同一荒謬職等槪不知情殊堪詫異查邱斌利慾薰心升官望切精神昏亂動失常熊自其到差以來每遇　長缺出極力營謀所謀不遂輒多怨懟悻悻之詞何足輕重乃最近職旅招募補充三大隊伊又未獲充任總指揮官遂多方造謡設計破壞用秘密之挑撥置全局於不顧後經覺察鬼蛂畢露全旅官兵憤懣已極　旅長恐肇事端常於本月十四日准其長假回籍休養伊竟野心不死復於離職之後仍用旅參謀長名義通電中央及各省並盜職等名義聯電閩督信口誣衊無所不至損他人之名譽快一已之私憤卽此類推難保不别生枝節職等惟長官之命令是從向無聯合通電情事嗣後再有　借名義通電者職等槪不負責特電聲明幸勿爲所惑是荷陸軍第十六混成旅參謀長張樹聲　長鄒心鏡蒙世祿蔣鴻遇李鳴鐘等同叩感 
要聞一 
[西報論哈爾濱之發展]  
　　大陸報二十四日北京通訊云此間人士對於哈爾濱之發展甚爲關心惟對於近數日内時局之轉變人人爲之感慰且多出於誠意前電傅華員之告示不啻爲對過激黨之嚴重警告華員於出示之後即堅决行事霍爾瓦特中將雖爲安寗起見不得不乞庇於華員然能不棄職守不允將鐵路或市政管理權移交過激黨霍之措施極正當且極　敏一面與過激黨領袖虚與委蛇而過激黨自知處於中國土地其地位不穩故亦樂與霍氏接洽霍氏一面與華員籌商辦法蓋以華員處於主權之地位也租地者旣抛棄或不能保持其租地内之權力則租地當即復歸原主此乃事理顯然者今中國在實際上已收回租地矣三日前依據華員與霍氏商定之辦法大批華兵調至哈埠華兵旣至乃明白表示决不許過激黨有不規則之行動凡屬違法情事槪須嚴行取締於是哈埠秩序遂立呈大有進步之氣象霍氏不僅予華員以表面上之權力且以實權授之按東清鐵路合同原有中國督辦一員第數年來此席僅存虚名毫無實力後遂廢去今霍氏實行前章雖尚未舉定何人然二三日内即可公布聞此後中國督辦在鐵路區域内具有無限之權力云而中國官員奮力辦理哈埠各事似頗能適合機宜也 
[杭州快信]  
　　外海水警廳王萼辭職照准軍民兩署會商已委駐嘉陸軍第一旅長來偉良充任以嘉湖鎭守使王桂林兼理一旅旅長 
　　新任會稽道尹張鼎銘昨（二十七）乘早車赴寗卽日换輪馳往履新准元月一日接篆共帶隨行人員六名 
　　調署縉雲縣前温嶺縣知事吕本端迭被控發查復屬實昨飭留省察看並令繳銷委狀無庸再赴署任 
　　楊督軍前派赴馬廠新招之第四師備補圑已訓練成熟由圑長吕肇榮即日督率南下楊督令飭暫駐松江 
　　第二師張師長昨飭駐鎭海第三連盧連長該連一星期内卽須調防候令出發除軍械服裝隨帶外其不便攜運之木器等項趕速造具清册點交砲台張司令官收管 
　　省署第一科長（卽總務科）黃慶瀾電催未到現行職務已派第一科　張鴻聲暫代 
　　督署委諮議官鄭炳垣佘觀成童必揮蔣普恩等六員分赴一二兩師各圑營曁憲兵營點放本月份軍餉 
省城奇冷寒暑表已降至二十六度 
　　瑞安紳商陳景蕃等電控六區戴統帶楊督已 
會同省署派員澈查 
　　江干南星橋　圑巷口昨（二十七）夜四鼓大火延燒市屋九十餘間 
　　四師十五圑一營昨由杭開紹赴甬所需船隻由督署令行常統帶榮清就近預備 
[南京快信]  
　　王芝祥昨赴省署答拜齊省長午間十二時李督復邀王到署會宴准今日（二十八）下午乘專車赴滬李督派軍樂隊赴車站歡送 
　　軍署昨午開軍事會議到二百餘人李督宣布南北和局經過情形及本省防務布置上校以上軍官均列席聞陸建章亦有演説 
　　岑西林代表冷禦秋譚延　代表張其煌柏文蔚代表陳策均於昨日（二十七）早車由滬來寗會晤李督接洽一切 
　　魯督張懷芝尚未抵寗 
　　孫中山代表張繼汪精衛前日來寗謁李督商議和問題聞孫仍主恢復舊國會張汪已於昨日晚車回滬 
　　聞陸榮廷孫中山唐繼堯等均電李督推岑西林爲議和總代表惟岑以時局混沌任　責繁推辭不就 
　　贛督陳光遠代表任壽祺在滬會晤岑西林孫伯蘭接濟已畢昨日早車來寗便謁李督商榷一切准明日（二十九）乘輪回贛 
　　贛省各公圑曁旅滬贛人均通電來寗反對魯軍人贛 
　　陸建章近一星期實未北上外傅陸到京謁馮總統實不確 
　　陸建章馮玉祥昨晚在金陵春公宴王芝祥齊燮元師長張中和黃振魁旅長均陪席 
　　李督以客軍雲集浦口恐别生悮會昨出六言韻示張貼浦口各通衢以安人心 
　　軍署財政顧問胡慶培昨日晚車赴滬公幹 
　　李督派本署一等副官陳廷謨赴揚州慰勞軍隊 
　　軍署得鄂電王金鏡所部亦有一圑傾向石星川淮揚鎭守使馬玉仁已於昨日乘輪回防 
　　總統府顧問杜持昨由滬乘車來寗 
　　省署各科改組昨已發表第一科長太史格股 
員趙炳柴湯迪智吳立莊子寳璋宋錫鈞劉徵魏傅勛鮑秉忠龔齊燮郝增祁李文濱朱宗衡太史恩鴻袁德芬楊殿肇辦事員王祖繹吳毓芳董文耀第二科長湯文鎭股員陳協恭司馬龢梁公約許錫同張銘動張延辦事員葛能杰林祥熹第三科長汪原渠股員吳邦珍戴仁濮祁　祜第四科長金其照股員袁雲慶劉鍾麟王樹榛鮑克　並委諮議韓承烈代理第一科長 
　　軍民兩署昨通令所屬機關陽曆元旦停止辦公三天各師旅圑營停操一星期 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[曹張最近出兵聲]  
　　第一路總司令曹仲珊督軍先派師長吳佩孚統事第六混成旅向鄂開發業抵信陽州鄂督王子春君曾有電告中央謂信陽距前線尚遠緩不濟急請飭開赴前方云云中央據以告曹督曹督因飭吳師長逕自信陽開赴廣水孝感並飭路局特備專車於昨日起開始運送而第二路總司令張子志督軍亦有電呈報中央擇定敬日（二十四日）自濟南出發親赴前線督師督署公事委張樹元代拆代行又一消息則云政府昨接張魯督報告其前隊業經出發此停戰而不忘準備之證惟張曹自身出馬問題今殆已可視爲消滅曹仲三督軍已於昨午覆電到京報告陸軍第十六混成旅（楊桂堂所率）定於昨晚（二十四晚）由保定起程赴鄂暫駐湖北孝感縣之兵站穩候中央調遣又據軍界消息曹督現派第五混成旅爲先鋒隊歸吳佩孚師長統率軍隊已抵信陽州曹督昨已電陳中央並請飭部迅派飛機數架以備應用等情當由參陸辦公處知照參謀部轉飭航空學校速爲預備并聞秦校長奉令後已選派一二號飛機兩架已於昨日上午出發 
[龍軍騷動中之粤局窺測]  
　　姑備一説 
粤省黨派複雜或和或戰均無切實主張據最近碓訊陸榮廷自返武鳴後確曾拍一電至粤聲明解除兩廣巡閲使職取消兩廣自主有曾閲其電文者謂此雷非屬商量語乃屬於命令語然軍民兩署自接此電後絶未宣布但見各重要人物紛紛致電留陸而已至於取消自主之事不知陸使是否出於誠意抑或以此敷衍中央並藉以試粤人之心理蓋粤省軍界其與中央有夙約者亦大不乏人如省長李耀漢之授督軍警衛軍統領李福林之授廣惠鎭守使均曾受中央任命兩李在省會屯有重兵實非與桂軍同統系者也故有疑取消自主之事藉以覘粤軍界之意旨以徐謀應付者莫代督自接電後一面派親信顧問郭椿年往邕親謁陸使一面又與省長熟商派政務廳長胡銘槃赴邕謁陸聞皆有重要之使命且陸氏與軍政府向不聯絡兩方平日皆不過虚與周旋此曰護法彼亦曰護法至於用人行政及軍事行動則各不相謀若一旦取消自主則軍政府方面未必無所舉動此又不能無所躊躇者也且海軍滇軍其眞正意思如何亦難預測故取消自主之説外間頗疑别有妙用至於陸旣宣布辭職襲即宣布就職一若針鋒相對而陸之電文且有一切悉由新任辦理之語宛若與龍恊商已妥龍之就職電文又專提出民軍謂擾亂之民軍必當以兵力平靖一若舍民軍而外凡正式之軍隊皆無衝突殊爲奇特究竟内幕如何頗滋疑問粤當局今日所發表者則各軍討龍之電雪片飛來宛如天花亂墜即龍氏舊部平日與龍有淵源極爲密邇者亦有排龍之聲然外間又傅龍氏宣言彼之行動已有把握可無劇烈戰爭且龍軍進行由高雷着手此説傅播已兩月有餘今果由此活動何以當道事前絶無防範頗耐尋味又龍軍今在陽江登岸由陽江水程一日間可到恩平開平台山再進則可到新會江門恩開新台此四邑民軍最多即前時紛傅軍政府將以此爲根據地者也故軍政府之募債即由此着手而今日龍軍進行又由此路故有謂龍濟光之宣布就任是專欲驅除民軍逐去軍政府者軍政府一派自不免一戰而陸之辭職則取旁觀態度一任其所爲也此説恐非事實然今日時局變幻無常人心尤不易測往往表面如此而内幕則如彼者自非局中人實難窺其究竟也 
[廣東省議會除名風潮]  
　　兩派之水火 
　　廣東省議會議員陳鴻銓等六人領銜（連署三十八人）通電中央挽留李省長一事議員楊吉等提議懲戒指爲破壞自主前日提出討論改爲冒名通電宣付懲戒當交資格審查會審查昨日審查完畢報告大會其報告書云承十八日大會交到懲戒議員陳鴻銓等六人懲戒書一件即於本日十二句鐘在本股開會審查僉以陳鴻銓等冒用三十八人名義通電中央業經議員林樹墉君黃森然君等在議場證明冒名屬實違法招摇已無可諱應照暫行法第三十四條情節較重例應懲戒將陳鴻銓莫泰安黃蓉第王鴻鑑謝榮森吳紹華等六人依法除名是否有當仍由大會公决懲戒審查股報告討論時先撇離李省長留任一事不論專就冒名一節研究經陸議長孟飛指明屬實主張除名者有李綺菴李濟源張星槎楊吉等其承認冒名非是而不以除名爲然者有符夢松謝桂生李冠華等主張再派人調查然後討論者有易仁善范鴻疇等三方爭論甚烈先以易議員説付表决少數不成立因有人指摘資格股報告書引用條文爲不當者乃不以該報告書爲表决而以除名不除名爲表决黑板上大書贊成除名者投白珠不贊成除名者投黑珠結果計在場者七十四人投白珠者五十人投黑珠者二十四人適逾三分二以上遂宣告六議員除名兹將莫泰安王鴻鑑之聲明書錄後聲明書云竊查本議員等以個人名義挽留李省長回任之舉先後共發三電一致肇慶一致陸巡使一致馮代總統係有謝吳黃陳四君主稿由泰安鴻鑑二人拍發其致肇慶一電照吳　員紹華簽單統稱三十八人其致陸巡閲使馬總統二電均係由議員等六人連署並無三十八人字樣緣泰安於本月十三日回里議員陳鴻銓等因議員楊吉提出懲戒答辯情急誤記肇慶一電文字以爲三電皆同一律故急遽聲叙殊各該電稿均存泰安箱篋無從檢查事隔兩旬記憶易誤今足爲證明該電並無三十八人字樣者约有數端一此電曾由港拍發因港政務司不允照拍批有洋文字據原稿可按一或由會指派議員往電局查閲均堪得實一此電原稿尚存係當時原稿可以查驗倘以上數端或猶不足見信於會議則當由提案議員等調集切實證據共同討論方昭折服泰安於十九日回省出席方知情形謹具書聲明請付議場查核云云此聲明書雖提出然議場上絶無人注意蓋省議會中兩派之水火幾有不並立之勢冒名發電之提議不過借題發揮而已 
[戰禍日迫聲中之湖北]  
　　襄陽獨立鄂省形勢愈急王子春現一面力促中央言和一面督飭各軍積極備戰較前此對荆態度逈然不同蓋以黎天才非石星川可比其力可與已爭衡和局幸而速成則黎軍尚不致遽侵武漢若遷延於不戰不和或半戰半和之中雖湘桂軍不進攻岳州而荆襄軍亦必乘時活動遂鹿於中原故棄其中立志願竭力以謀湖北統一保固北洋系地盤聞前日召集在鄂各北軍師旅圑長會議已决定討伐荆襄之計畫擬以六個師圑力量一舉而將黎石二師征服惟湖北現有軍力固衆而以武岳戰守之牽制不能悉調以對荆襄特商請中央及豫陜二督由陜西出兵一混成旅由白河入鄙西下鄖陽以堵黎軍西竄爲目的由河南出一師或兩混成旅分防武勝關及信陽確山羅山　城遂平唐縣以截其南並商直督將所派援岳之師暫紥孝感應山雲夢防衞京漢路線騰出鄂省原防路線之兵進駐隨縣德安漢川天門此對於黎師方面之布置也更命王汝賢率八師殘兵由新堤而向沙市盧金山由監利以逼公安朱廷燦李炳之由宜昌以下荆州王懋賞由潛江爲王盧兩軍後援刻下布置已定各軍咸集指定地點一致預備作戰但王子春因懼爲刑襄而牽動岳州戰事致南北和局爲之中斷終未敢輕於啟釁特以最後通牒之形式發電警告黎石二氏一不得招募新軍原有各軍須謹守原防一須確保防區内治安不准假借名義者招兵歛錢肆行擾亂如能遵守此兩項條件則可暫行自主靜候時局之解决否則爲國家統一計爲地方治安計不能不以兵力征討查黎天才獨立以後致王各電詞旨亦如石星川極爲和婉增兵之事亦爲軍械所限制恐未能廣招新軍卽令搜羅各縣警隊圑防水陸巡警士匪水賊所有鎗械亦難擴爲兩師接王此電未知如何答復以意度之現在岳州南北軍又展停戰期間至本月底爲止黎石見岳戰未動當不致與王决裂復電必仍前恭順以促成和局爲言也聞湖北民黨藍天蔚等刻欲在荆州另組省政府召集省議員開臨時會於荆州藉以推舉軍民長官並設各司司長此舉若行王子春斷不致置之不問定然舉兵猛攻黎石旣以促成和局爲職志當不以此策爲然也 
　　武漢商會因襄陽獨立曹張出兵湖北兵禍已難避免深恐波及武漢昨復通電南北請求劃武漢於戰線以外電文云北京馮大總統王國務總理梧州陸巡閲使天津曹督軍南京李督軍奉天張督軍安徽倪督軍廣東陳督軍長沙譚督軍程總司令洛陽張師長荆州石師長襄陽黎師長鈞鑒武漢商民辛亥之時損失已不下萬萬至後政潮迭起一年又年元氣重傷迄未能復今更迫在眉睫矣我商民無聊之希望惟此和平解决四字輾轉於心心口口庶幾民之所欲天必從之也乃停戰久無明文即辦法難測眞際謡諑紛起人心惶惶客路不來商業盡廢境象愁迫惟謀搬移以致陰曆十月底比期市面大窘從權將一切存貨押欵百萬敷衍了之轉瞬月半又來並且年終伊邇已押之貨不能再押已押之欵又須籌還商務之危已覺不堪設想至於以工謀食者武漢兩處不下數十萬人連家計不止數百萬口現在百業停頓投靠無從枵腹以游埀頭而坐者比比皆是工業之窘又復不可終朝此卽謡言無　市面如故而内容至此已成萬分岌岌之形若更此處報載增兵彼處電傅自主驚魂動魄更復何如夫人窮則呼天疾痛則呼父母公皆商民等之司命也一言和則萬衆更生一言失和則萬衆如死爲今之計祇有仍懇鈞慈念民爲邦本之義重國有與立之源似此商民生死攸關不能姑待先由雙方宣布停戰一面和平解决如天之福而轉危爲安也我商民誠厚幸矣即云磋商需日不能不思患預防亦乞彼此定約聲明以武漢曾罹巨災又近租界劃爲特别區域無論他日結局奚似其戰線須在若干里外而後乃不致以内爭之故涉及外交孑遺之民迫其殘喘生生世世咸感仁慈如不先將戰線劃開將來設有出之意外者不惟此地商務永墮歷刦之中並恐全球商務亦受牽連而及之害從此如火益熱如水益深將至莫知所届與其爲淵敺魚爲叢敺雀何如相見以天急不擇言伏候恩命漢口總商會長俞崇敬副會長王明文特别會董蔡文惠徐榮廷武昌商會長殷爾彞副會長張椿年等同叩馬聞此電發後西南方面尚無動靜惟中央確曾來電分致王督及第一路司令曹錕命將武漢劃出戰區矣 
[長沙譚程兩氏交替記]  
　　譚浩明已至長沙程潛之省長前雖中途辭退而實際則尚執行省長職務現程因譚已來省於前日實行交卸省中軍民兩政由譚浩明暫行兼理業有文電發表茲爲紀載如下 
　　譚浩明致西南各督電南寗陸巡閲使鈞鑒雲南行營唐督軍貴陽劉督軍廣州莫督軍鑒湘垣收復以後軍事殷繁民生凋敝前據湘中各界推任督篆當以督軍一職應俟大局解决靜候中央任命業經通電辭謝奈日來羣情懇　義難忍拒爲一時權宜之計因於篠日將行營移駐省垣暫以湘粤桂聯軍總司令兼領湖南軍民兩政事宜名義維持目前秩序一俟大局平定即當班師嶺南藉卸仔肩謹此電陳佇後明教譚浩明巧印 
　　程潛咨湘省會文前承各界代表會議公舉潛爲省長當因省垣無主人心惶惑不得不勉强視事暫任維持嗣秩序旣就平復人心亦得安堵乃於本月四日咨請貴會并緘致各界代表准予辭去省長一職各在案旋准貴會咨復各界代表緘復均以繼任無人仍囑潛勉任艱鉅維持全省治安等因竊潛自揣菲才德薄承全省父老一致推　於前竭誠挽留於後凡有血氣　不欲竭盡棉　以副期望之般惟默察大局情形敵似無誠意言和戰事恐仍不免潛自幼慣習軍旅未　政治與其越俎代謀致肇覆　之禍何如專心行陣早占克捷之功權衡輕重缓急不如仍將省長一職辭去庶對外不致縱敵長寇對内亦免隕越遺譏至此後全省政務進行今聯帥已惠然蒞止自可主持一切决不致有停頓之患除飭令政財兩廳停止辦公准備出發並呈明聯師通令各屬外相應備文咨請貴會察照允許施行 
　　程潛呈譚浩明文（其一）竊省城自傅周王范相繼出走我聯軍先後入城於時政府空虚人心惶惑經省會常駐議員及各界代表會議公舉潛爲省長當以桑梓之地責有所歸未敢避賢違引聽其糜　故勉强視事暫任維持以待鈞座蒞止差幸遠托聲威人民安堵惟潛於此職原係暫權今秩序旣已平復亟應辭去以符初旨且現在前方敵軍未退議和恐不足恃潛忝總師干尤宜整飭所部躬臨前敵庶幾用心專一事功易舉所有省長一職除咨行省議會及各界代表聲明解除并飭知政财兩廳刻日停止辦公及通令各屬知照外理合呈報鈞座俯賜察照實爲公使（其二）竊職由衡來湘於時鈞節進駐衡陽湘省當時軍政已乏主持况當戰事未終各軍隊之招待診治傷兵之醫院俘虜之收給城門之檢查均爲戰時必要之舉當經分别遴委妥員次第設立由職權爲轄管至督軍公署原有軍事各機關一切用人行政非權限所屬未便越俎惟因主政無人遇有至要軍務發生間有向職部呈請指令之事兼旬以來勉力支持雖未至於隕越而諸務之停頓阻滯者實多清夜　心良滋慚愧加以前方戰事尚未告終現當刻日率部前進對於以上各項尤屬力難兼顧茲幸節　榮臨軍政有主擬請將新設之軍隊招待所俘虜收集所臨時檢查所湖南陸軍衛戍病院轄管職務懇予卸除並督軍公署所轄一切軍政事宜槪請鈞部管理指揮以一軍政而利進行旣於湘省軍政大有裨益且俾職得以專顧前方免誤戎機尤爲無任感激所有呈請卸交新設軍事附屬機關轄管職務各緣由除一面分别令知外理合備文呈請察核施行 
　　西南方面北方恊議調和條件湘省軍界已推定譚組菴爲議和代表茲錄其通電如下此次南北恊議調和本息事寗人之心爲一勞永逸之計關於各省利害問題應由各省推舉一資望崇隆熟習情事之人參與和議譚組菴先生兩次督湘軍民翕服於湘省利弊研究極明已公推爲湘省議和代表即請賜與接洽爲禱特電陳明程潛趙恒惕劉建藩林修梅同叩删印 
[臨時參院之全院委員會]  
　　昨日（二十三）下午一時臨時參議院開全院委員會審查兩法大體聞其討論結果如下一兩院名稱及議員名稱應否修改一節决定仍照原案二參議院議員應由省議會或地方選舉會或其他選舉選出議員一節當時議場上有三種主張（甲）用地方選舉會名稱以省議會或區議會議員組織之（乙）特别組織而加入省議員之一部分（丙）特别組織不加入省議員最後先將地方選舉會名稱經多數贊成决定至其組織尚未討論三現任官吏應否有選舉權及被選舉權此節經多數否决四選舉人 
 
 
 

Page 7

 
 
及被選舉人資格及年齡應增高至如何程度先就衆議院討論决定年齡選舉人須在二十五歳以上被選舉人須在三十歲以上資格均照原組織法惟原案第二項有值五百元以上之不動産者將五百元改爲一千元討論至此遂宣告散會 
[津門近訊]  
　　綢業大戰爭 
　　天津自經洪水爲災後街市漫水雖早設法抽盡各商店已次第恢復營業而市面蕭條特甚間有終日不賣一錢者根本問題究是經濟界不充裕之所致乃者中央政潮復飄摇無定主戰主和莫知適從人心更爲皇皇遇事不敢輕舉百業呆滯者此實最大原因也 
　　綢緞一業受其影響更多蓋此本富貴店須行有餘力時始克從事於衣飾故在承平之際亦未必果能若何發達者也當此營業凋敝之時不得不想招致顧客之術於是有字號元隆者首倡減價賤售法各貨均按六折七折八折計算全津爲之鬨然門庭居然若市敦慶隆聚源長謙祥益錦章等號起而效之估衣街鍋店街市面因之稍振而日租界之大綸九章謙盛祥等幾乎門可羅雀遂亦不得不出於減價賤售一途九章倡之大綸和之謙盛祥則更審愼剔選跌至最低之價格以爲號召於是津地各報之告白與乎通衢大巷之招貼無一非綢業戰爭之露佈個中亦含有南北派之性質南派與北派之間大有勢不兩立之慨津市綢業計十二家此時僅一瑞蚨祥不入此戰爭漩渦畢竟老字號之態度從容間亦曾出作調人雙方咸無偃旗息鼓意在南派中人以爲綢緞産自南中進貨似可較便不宜讓步以示怯而北派之中各有懷抱未必盡與南派爲敵更有利用南派以行其傾軋之隱謀者以故愈競爭愈劇烈逆料二三月内尚無和平希望且隱然一政局之縮影豈不可怪據最近調查商業之中確以綢業爲最發達每日總約有一萬五千元之賣買平均計之一家僅得千餘元而已此事影響於北京綢業甚大星期六乘車來津買貨者實繁有徒減價消息亦亦已得諸傅聞然於富户頗抱樂觀也 
[吉農商會續請緩裁警隊]  
　　吉林省農會總商會工務總會前因冬防緊要曾會銜呈請省長將警備隊勿予遣撤已誌前報茲聞省署指令候令警務處酌核辦理聞農工商會前日復具文呈請省長完全留存其呈文大致謂本會等前據同賓方正賓縣阿城等縣農商會代表來省面陳各地匪氛猖獗農商被擾請求添兵助剿當以本年添設警備隊九百名原議地方如能平靖兩月後如數遣散現在各地匪氛較前未減冬防緊急甚於夏秋籲懇俯察下情將警備隊勿予遣散蒙令警務處酌核辦理本會等理應遵照指令聽候警務處酌核辦理惟近因哈爾濱消息險惡現已分調一旅赴哈鎭懾東北各縣防務比前益覺空虚茲據樺川同賓方正等農商來省聲稱該處匪氛四起農商被搶時有所聞又據德惠縣農商人等聲稱驛馬河上游由吉長鐵路起北至松花江沿岸柳通止現有十餘人或二三十人步匪三四起以該柳通爲出入淵藪四出刦掠又據樺甸縣農民來省報告該處出縣四五里外卽有胡匪攔路刦人過輝法河以南大小股匪約有十餘起　藏深林夜出打刦農民無力抵禦多被搶刦懇爲請命派兵剿捕各等情本會詳加查詢事屬實在當此嚴冬結凍處處是道若不迅速設法妥爲保護則農商坐家旣難安居出外又受匪擾勢必生計斷絶强者流入盜賊弱者死於　　瞻念時局杞憂難已仰懇省長顧念農商爲國家發展之本希即電斷將警備隊完全留存即日責成警務處分别緩急擇要設防無論匪股大小一律痛擊務使根株盡絶農工商人悉安生業而後已此不惟農工商界之幸尤國家大局之幸也云云 
[蘇議會反對税收稗政]  
　　禁止忙　浮收案議員封緒昕提議忙漕徵收銀圓折錢宜重申省令按照市價逐日懸牌現洋投　革除貼水以免浮收緊急動議案云忙漕徵收銀圓每兩每石例有定數經徵官吏具有天良宜如何潔已奉公以盡職守本會於第三届常會修正改良易知單案内聲明銀圓市價逐日牌示不准抬高抑勒等語於本年六月十九日議决二十二日咨請省長公布在案本省各縣恪遵法令者固多而視若罔聞者亦在所不免如江北徐海地方距省較遠該官吏恒恃上官耳目所不及往往於開櫃之後銀圓折錢比市價每圓加收一百文或百數十文不等現洋投櫃每圓仍另加百文名爲貼水種種弊端不一而足其不遵令懸牌猶其小焉者也約計各縣正附税及帶徵各項特税畝捐手數料各欵多者數十萬圓少者亦十萬圓上下浮收之數平均扯算每縣總在萬圓之譜徐海兵荒之後補救不遑何堪再肆朘削此等情形恐不僅徐海一隅本員接地方公圑來函言之鑿鑿痛定思痛但能從此革除亦可不究旣往謹根據上届議决案重行申明擬咨請省長通行各縣重申前令凡銀圓折錢仍按市價由縣署逐日懸牌再由商會逐日廣告不准浮收　現洋投櫃並不准另加貼水巧立名目以免暴歛而恤民艱可否公决 
　　否認契税罰則案議員葛夢樸等提議否認本省單行契税罰則並通雷六十縣各法圑緊急動議案云查本届臨時會之召集其主旨本爲徐海善後及本省單行契税罚則與五年度决算案關係至鉅均認爲特别緊要之事件其徐海兵災等案均經議决至决算案應由省長交議屢催不交自應由省長負責本届開會期迫應如何監督之處只有俟諸異日惟單行契税章程規定罰則苛刻已極而財政廳公然以暴歛橫徵之虐政肆行於吾蘇不將前項章程呈由省公署咨交本會議决其弁髦法紀固爲所欲爲而專制陰柔實忍無可忍議會職司喉舌寗能坐視矧議决單行條例乃本會之職權而危及人民財産即全省之公敵是前項非法章程本會當然絶對否認並一面通電六十縣商農教育各會俾吾蘇父老昆季咸知契税苛罰各條未經本會議决槪不發生效力庶民累或可稍延而同人天職亦藉可稍盡耳謹提出緊急動議當否還候公决 
[葛夢樸質問屠税辦法]  
　　江蘇省議會議員葛夢樸等提出財政廳徵收屠宰税辦法歧異質問書云查屠宰税已爲國税之一吾蘇奉行雖届週年而散收包認風潮迭起屠業之抗議固時有所聞官廳之誅求亦不能爲諱議員等對於本省財政廳徵收屠税辦法歧異種種疑竇實有不忍默然者爰臚列各疑點於後謹爲依法質問焉一本省無論釐捐貨税各局所均有額定之比較屠税旣同爲國税辦法似未便兩歧該財政廳曾否察核各該縣治之大小户口之繁簡而酌定各縣適中之比較此應質問者一一居宰税已徵收一年各該縣實徵若干應否如釐税之列表披露於省公報俾納税人民共見共聞此應質問者二一本省屠税多數由縣知事派員徵收現在如南通如臯泰興阜寗四縣均由廳委派專員蒞縣專辦苛求無厭農商交困不知以上四縣是何特别區域而鄭重如斯此應質問者三一公費八釐財廳得其三徵收員得其五部章規定如斯現各專辦委員財廳准支八釐全數公費已亟優待並另給月薪八十元以養其廉不知此八十元之月薪從何處支給若由財廳支給則財廳公費有限若於屠税内支給則人民每年徒增千元之負擔國税有何裨益此應質問者四一本省各釐税局所長均規定委任本省任用知事充之所以重徵收人員也現在各縣屠税動以萬計税欵不爲不鉅徵收人員之資格亦似不宜過濫邇來吸食鴉片劣迹多端之於鴻先又非本省任用知事有何保證是何情面而獲任徵收屠税專員此應質問者五一查部章屠户隠匿查出二十倍處罰徵收人員舞弊百倍處罰現在廳委專辦是否亦係徵收人員設有舞弊證據經人告發縣知事能否視同普通徵收人員逕予傅案依章處罰抑另有保障之處若縣知事徇情不理應若何救濟此應質問者六一財廳令飭各縣文内動曰某縣爲産猪之區夫曰産多係輸出之品與屠猪究有區别而財廳竟混産爲屠對於産猪之縣必苛求逾量之税亦若某縣旣號稱産猪某縣之人必多肉食此種理想直鄙夫耳應否如第一問之察核縣治之大小户口之繁简酌定比較此應質問者七一醃臘行户領取　錄憑證營業按其性質確爲買肉之人而非屠猪之户是醃臘行户當然無納税之義務乃泰興屠税委員蔣祖澤擅定一種單行法勒令醃臘行户每腿一隻捐洋一角否則每行必須認繳私費若干不知是否違反部章猪隻旣規定買照後屠應否重徵醃臘行户此應質問者八以上八款疑義實多謹爲依據本會暫行法第十九條之規定具書質問於省行政官署並請於三日内逐欵答復至爲翹盼 
[徐州短簡]  
　　張文生近又大活動連日召集所部軍官開軍事會議張　舊部如錢统領劉管帶中軍吕鳳山董玉章巡捕王藎臣等前本銷聲匿迹今亦來徐與議至所議何事尚未探悉 
　　江蘇水利局現委楊資生來徐勘驗疏浚微湖事宜 
　　南運局長劉其德被銅邑紳民迭在山東鹽運使署控以攙僞短斤縱巡擾民劣迹已派狄某來查住大觀園旅館 
　　杆首史殿臣及其匪夥已被各路軍隊追逐出境剿匪各軍昨（二十三日）亦回城 
　　湖田變價前由王茂林代表與當局交涉妥洽各業户多已繳價現因數月尚未將執照领出頗有煩言 
[地方通信]  
　　松江 
　　孤兒院游藝會西教士步惠廉所辦松江孤貧兒院於今日（二十七日）假座樂恩堂開第一次游藝會男女來賓到二千餘人以樂恩堂禮拜堂爲會場由孤兒組織軍樂一隊列席堂下按節奏樂午後一時開會照教例先行祈禱後全體唱迎賓歌繼由院長步惠廉報告開會宗旨遂按預定節目試演各種游技姿態成蹟均屬可觀入後又有英國少年女教士獨唱英文歌聲極哀艶動聽並有東吳第四分校參預來賓游藝演蝴蝶舞對子拳各一節旋由曹雪賡聶雲台顧稼軒楊了公等相繼演説演　仍照教例祝福閉會並由步院長欵宴茶點而散 
　　松江租務近訊本年冬租因受蟲災影響致五庫楓涇等處佃户結社抗覇旋經各業户迭電省長飭拿抗租首要當由知事訪提業已弋獲十餘人均已分别判决刑期現李知事又以楓涇五庫兩鄉租耔自委張協徵員催告後雖已稍露活動然各業户呈請催追者仍絡繹不絶特將前日拘獲之楓涇鄉二十八圖霸租犯黃桂琴飭令警所派警押赴鄉間游圖示衆藉資儆愓一面並准楓涇業房姚九香等之請委楓涇警察分所長尹伯華以處理租務之權惟祗准將欠租佃戶暫時管收勸諭清還如不遵勸告須卽解縣核辦 
　　司令運兵赴台自浙江楊督軍電保松江防守司令兼八旅旅長何豐林升任寗台鎭守使發表後何君已整頓行裝預備履新俟中央命令頒布尅日首途所有隨同前往軍隊亦已於所屬十五十六兩圑内指派妥洽計步兵一營砲隊機關鎗各一連業已咨照滬杭路局預備運兵車輛以便先行出發 
　　市河冰結不通此間自二十六日起因天氣奇冷市河均已氷凍以致船隻交通頓時阻斷刻下寒暑表已不滿三十度所有沿街求乞之流亦都奄奄埀斃殊可憐也 
[鎭江]  
　　令辦工場齊省長以蘇省連年災歉民困交加若不即籌善後之法何以舒民困而弭匪患現擬提倡各屬設立工場一所招收失業游民入場肄業將來得有工藝基本不致流入爲匪所有應辦工場經費由各屬在公欵籌劃不得苛徵地方捐欵昨特通飭各屬知事將該邑所産土貨設場提倡以安民困聞鎭屬五縣知事均已奉令遵照矣 
　　防務加嚴駐鎭陸軍十九師楊春甫師長現據滬探報告黨人在滬派人分赴鎭揚等處運動擾亂楊師長當即通飭所部各旅圑營一體加意偵查以保治安 
　　凍斃飢民近日天氣嚴寒貧苦小民飢寒交迫難以爲生二十六夜大阪躉船跳板頭有飢民一人凍斃又有招商局巷内斃一男子亦因凍餓而死亦可慘矣 
　　小輪停班華洋各小輪公司以南北内河因天氣驟冷均已冰凍不能開駛一律停班惟由鎭開赴南京之小輪仍舊開班往來 
[揚州]  
　　運河氷凍未解江北運河上游由灣邵至高寳等處久經氷凍未解現下游瓜洲八里舖三岔河一帶又爲流氷淤塞成凍故今日（二十六）往來揚鎭等處之帆舟汽船頓行停駛行旅郵件均取旱道往還 
　　知事更調警員江都警察所三等警佐楊佳如刻由趙知事委充本所總稽查遣缺遴委翁明镜接替翁奉委後業於今日（二十六）到所任事 
　　縣警添設差遣江都趙知事現以公務紛繁特添委華雲才周文貴充當差遣員並委程搏九于德裕爲警察所差遣員以資辦公 
[嘉興]  
　　發現盜刧案嘉興南門外五里許之箕夫浜吳阿五家頗小康屢爲匪徒垂涎前晚三鼓時分突來盜匪多人手執利刃破扉而入翻箱倒篋任意刧掠吳阿五不及避匿竟被盜匪刃傷頭部旋該盜匪等呼嘯而去檢點被刼物件損失约值五十餘元現事主已赴縣驗傷並開具失單報縣飭屬嚴緝矣 
　　組織小學校嘉興南堰鎭對岸居五莊地方人烟稠密惟學校尚付缺如兒童就學頗抱向隅之憾現張舒霖吳劍安倪壽人等擬於該處組織一耕餘國民學校業於前日函逹勸學所長轉呈縣署核奪縣中以據呈該校經費擬以私塾學生束修勸令改認年捐究竟有無把握已批令該所長查議具覆 
　　通緝越獄犯嘉興縣署昨奉省長訓令略謂據紹興知事宋承家呈以甬事發生人心混惑本縣監獄署因疏於防範致衆犯紛紛出獄逃逸雖經看衛警竭力阻勸而衆寡不敵均被擊傷事後由軍警緝獲曁自首者共有數十名現在逃已决犯七十八名未决犯八名教養局工作犯三名業已分别咨行驎封恊緝並開摺呈報通令恊緝前來合行令飭各縣知事一體恊緝務獲解究具報 
[濟寗]  
　　聖廟進香之奇談濟寗迷信之風較他處尤甚各種寺觀每逢香火會期男女絡繹不絶尤可怪者冬至日爲聖廟會期該縣聖廟地址寛敝平時院落中草木蒙茸無人剪除一届冬至節早四五鐘即將門開放任貧民擁入刈草一刹那間剪除凈盡蓋以預備會場也至日間則臨來攘往游人如織大成殿中焚香叩首者接踵而至以婦女幼童爲最多殿役呼索香錢之聲不絶於耳階前道旁之　玩物者唱鼓詞者形形色色無般不有與城隍廟吕祖祠等專爲婦孺祈福之所無稍差别亦可異矣 
[北京]  
　　港督倡捐順直災賑外交部致熊督辦函云准駐京英朱使函稱准香港總督咨以本港定例局議定將港銀十萬元滙京賑濟災民茲將該欵兌换京師銀幣九萬四千七百八十六元七角三分之滙票送上請轉交京畿水災賑濟聯合會查收等因並附滙票一紙除先行函復英朱使轉爲道謝外特此函達希查收示復爲荷 
雜評一 
[國會問題（庸）]  
　　停戰無期延期議和實行開始今後南北磋商之條件雖尚未明然國會問題則必居其一也 
　　西南護法之爭原在國會然以北方近日情勢窺之舊國會似無恢復之望政府中人向以對人問題爲牢不可破之主義吾亦不必與談法理顧即以對人而論今之國會議員縱眞如政府所云呌囂龐雜不能代表國民之公意然試問改選以後是否即能集全國優秀分子於一堂而一洗所謂摀亂之弊政府中人操縱選舉有無把握能否如袁氏之國民會議段氏之臨時參院自由指派藉曰不能吾未見新國會之必便於政府也 
　　且近來選舉現象幾有每下愈况之悲觀前之第一届參議員改選何如今之省議會選舉其調查又何如投票則賄賂公行選民則任意浮揑欲求依法辦理且不可得而能保證選舉結果之必良哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[旅滬贛帮請阻魯兵入贛]  
　　旅滬贛帮同人因報載有魯兵人贛之說惶惑萬分當即電請政府阻止以安人心原電錄下北京大總統總理鈞鑒報載魯督統兵入贛警告飛傅不勝驚駭陳督治贛頗能維持和平兼幸解决有期無用兵之必要果有此舉誠恐主客誤會糜爛地方贛省民力衰竭已甚何堪再懼兵禍徒陷生民於水火殊背我大總統總理息事寗人之至意懇請明令阻止以安人心而蘇商困不勝迫切待命之至旅滬江西公會同叩儉 
[再誌商輪運兵之思患預防]  
　　閩省李督軍所招新兵陸續來滬待輪赴閩者業已不資原擬雇招商局之海晏輪船儎赴閩省嗣因該局股東會鑒於前年新裕輪船被炸之慘禍曾經向局質問且海晏輪船上大副人等亦謂如果裝兵赴閩難免危險情願離職故招商局已據情拒却矣 
　　又一訪函云暫駐龍華與滬軍營之福建所招新兵共三千餘名屢欲搭輪送閩惟因招商局赴閩各輪船恐裝儎兵士途中或有危險不允附搭以致該新兵等覊留滬地甚久日前閩督又來電催速赴閩故由駐滬閩省招兵事務所另向日商論船公司商允將新兵二千名於前日（即二十六號）裝儎日公司之某輪船先行送閩尚有一千餘名再行調派他輪運送聞閩督此次呈准添招新兵擬編陸軍二師自本年九月間派員分往京津及山東徐州鳳陽等處招募以來陸續送閩者已有萬餘人將足一師而添招之兵額尚未足數是以承辦招兵各員迄未回閩仍在津魯各埠設法招募 
[海軍新艦定期試水]  
　　海軍新造竣工之永健績二砲艦曾經饒總司令電飭將砲械等項裝置完備趕即出發赴閩是以兵工廠承造之三生七口徑快砲二十四尊已由謝總辦趕造完工飭匠分裝於該二新艦之兩旁另在各艦頭尾加裝大砲各二尊已一律配置所有存儲軍火藥彈艙房亦已裝設完竣無線電機及吸電之桅桿針與發電之要件並電燈等均已安置原可即日開行惟因尚未試准每一小時能駛若干海里是以暫緩現由饒總司令電令從速試水故由該二新艦之駕駛大副定於下星期内試驗機力聞該二新艦機器甚堅每小時能行海里二十餘碼一俟試畢即當出發赴閩云 
[海軍次長蒞滬]  
　　海軍次長劉傅綬奉命來滬辦理海部與丹麥商人所訂之無缐電借欵一案係因英美日等公使出而抗議政府决計取銷而丹商拉森公司則有所異議故特派該次長來滬與丹商拉森公司磋商取銷聞劉次長已於昨晚到滬暫駐高昌廟海軍輪機處江蘇交涉員薩福懋君將於今日往訪而陳要公云 
[粤商疏通屯貨之切盼]  
　　旅滬各粤商前因申粤兩地商貨屯積金融呆滯而招商局行駛北洋各商輪現值封河停駛正可插班開往南洋惟該局自廣利被扣後不敢抽　故由各粤商函請廣肇公所致電粤督嗣後勿再扣留以維商業惟發電至今業已多日尚未接復各粤商以年關將届若不設法疏通則粤滬兩地商務諸多嗣碍擬俟本届常會重行提議請再電催見覆云 
[更改南北工巡捐局名稱之不易]  
　　上海工巡捐局前經各紳董等議定將南市閘北分爲兩　呈奉督軍省長核准分别委任局長旋經莫董子經將兩局擬定名稱呈請核示昨由　護軍使函復云逕復者接閲大呈擬將南北兩市工巡捐局改爲上海工巡捐局閘北工巡捐局一節查此次南北劃分兩局幾經磋議由本使會商省長定爲滬南工巡捐局滬北工巡捐局蓋預備將來推廣不獨上海寳　範圍南北二字所包甚廣若謂滬字不便於商船掛號則尤爲不足過慮查前情與淞滬釐捐局當時旣無市政廳又無上海税務所曁工巡捐局船隻上税何嘗非編列上字者可見滬字爲局所代表上海之名詞相沿已久若論民國則本署爲最高機關此外行政與警察亦均冠以滬字同屬治理區域且閘北二字似欠雅馴所有滬南滬北兩局關防業由本使飭員刋發未便再事更改相應函復查辦爲荷 
[黃慶瀾無睱爲地方服務]  
　　新委南市工巡捐局長黃涵之（慶瀾）本訂於七年一月一日接事茲闻浙江省長齊耀珊因該省甌海道道尹趙曾蕃呈請辭職特荐任黃慶瀾爲甌海道道尹已電請中央任命一面電知該員迅行來浙就任黃君接電後即至護軍使署呈請將工巡捐局局長一職另委他員接辦盧護軍使據禀前情仍委杜梅叔代理局務 
[閘北工巡捐局遷入新租房屋]  
　　閘北工巡捐局與南市劃分經齊省長委任曹履氷爲局長定陽歷一月二日接事已見前報茲悉該局所向租共和路有餘里房屋規模狹窄不　辦公刻已擇定南公益里五樓五底房屋一所裝修完工於今日遷入該處内部組織候曹局長接事後再行佈置 
[人頭案詳請另訂條文]  
　　人頭送禮初見於浦東彭家宅張阿華家卽由警署將送禮之楊阿妹函送法庭訊辦繼有北市兆豐路爲飯店生意之李阿四因賭花會迷信取人頭同宿亦由巡警解送法庭以上兩案法庭以律無專條從寛不究乃前日南倉街恊和銀樓又發生被匪索詐抛擲人頭一事地方廳林檢察長昨特面商陸審判長具詳高等廳轉詳司法部請將關於人頭一事另訂條文以憑懲治而寒匪膽 
[警察搜查行人]  
　　昨日淞滬警察廳長徐輔洲召集各區署所巡官到廳會議防護地方辦法大旨以現在時届隆冬竊盜等最易竊發嗣後宜注意搜查夜間行人並旅館客寓有無窩贓匪類情事會議畢後南市第一區警署　警正以十六舖一帶係屬華租交界最爲衝繁每夜防務尤宜加意進行爰令王石兩巡官於旁晚五時爲始督帶長警在十六舖裏外兩橋認眞巡察如北市往南之人見有形跡可疑者加意搜索有無挾帶危險品及違禁之烟土等類以憑澈究 
[探警擒獲盜魁續誌]  
　　淞滬警察廳此次在徐家滙土山灣拘獲江北鹽城盜魁謝志成一名解送到廳發交偵緝隊嚴加盤詰已紀前報茲悉偵緝隊長翟世清連日向該盜逐層詳詰堅不吐實後經再四研轉始據供稱前往七寳搶刦中途被軍隊冲散未得　物此次糾得七人往崑山做案雖經聞人事主家正圖掠取財物適遭该處軍警兜拿致被拘去五人手鎗子彈亦被抄去我與夥盜二人飛奔逃回是晚卽遭獲案等語　隊長得供後復詰以鎗傷虹口三十三號西捕及滬南刦案該盜堅執不知並稱申地實未犯案云云翟隊長仍令隊士嚴加收押並卽錄供呈報徐廳長請爲核辦 
[拘獲湖南刦掠潛逃之軍人]  
　　湖北人瞿正雲前日午後持銅洋至芝罘路一號門牌某烟紙店内混用被該店内之王炳生察破鳴由一千二百九十號華捕將瞿拘入老閘捕房當經捕頭在瞿身畔搜出銅洋八元銀鐲九隻銀練二十三條銀壓髮挖耳五百六十二隻銀耳環七十對零碎銀飾多件詢悉瞿在湖南當兵近在湘潭地方戰敗糾黨搶刦該處元豐等三家當舖分贓逃匿公共租界諭着嚴行收押昨晨解送公共公廨經關讞員會同英卓副領事訊據包探陳阿根上堂訴明前情並稱被告已在捕房供認此次失敗後糾衆搶刦當舖飾物惟案須調查請爲展期開審中西官判瞿押候查明於下禮拜五研訊 
[協緝截刦商船之强盜]  
　　上海縣公署昨准奉賢縣署咨開據縣屬十五保六十一外國事主朱樹堂吳賢勳船主王俊生報稱身樹等向備火油機做軋花生意雇身俊船裝載花衣至上海鴻源號變賣於今舊曆十月初十日卽陽曆十一月二十四日帶　回來船至新場鎭適有隣佑陳松生在新場賣鹽路見口稱無力行走商懇趁船所有鹽籃二只安放船頭時在黃昏八句鐘開至二橋東王家油車地方官河内突來鎗船一隻冒稱緝私喝令停船查艙有不識姓名八人持跳硬诬身等販私逐艙揭看所有後艙内花衣價洋三千六百零四元四角被他看見該匪等即用蔴繩將身等及船夥一併紮縛　入火艙並將身樹手戒二隻捋去又將平機蓋住地當曠野喊救無應及至用口咬繩解開紥縛起來將船摇回盜已遠颺黏呈發票藏繩報請緝究追贓等情到縣除飭幹警嚴緝並懸賞緝拿外相應備文咨請貴縣查照希卽派警一體恊緝贓盜務獲解究云云沈知事已交警察所轉飭各警所一體恊緝矣 
[鎗决搶刦夏月潤家之盜犯]  
　　搶刦公共租界長浜路伶人夏月潤家之盜犯周鰲卽周春園陳瑞庭顧桂友沈鳳記即徐鳳岐等四名前經公廨拘獲訊明解送護軍使署請辦等情曾誌前報茲悉該犯自解署後經盧護軍使飭交軍法課訊供不諱援照懲治盜匪法判處死刑業於昨日午後二句鐘將犯周鰲等四名押赴西砲台執行鎗斃 
[復訊股票公司之騙案]  
　　季福生余法桂馮林泉胡其壽等在公共公廨刑事科呈控紹興人陳振　與在逃之周廷湘龔學貴及現已由上海地方檢察廳拘獲之丁益齋等在南京路二百四十二號門牌虚設萬利豐股票公司騙取北京交通銀行鈔票洋四萬元逃逸等情業經捕房將陳振鏞拘解公共公廨訊判押候給諭先將萬利豐股票公司發封並移提丁益齋到案再核昨晨復訊先由中西包探上堂禀明前情並稱奉諭移提丁益齋尚無著落等語禀畢將檢察廳復函呈案請察繼由原告代表律師上堂陳述案情並稱原告風聞周廷湘龔學貴兩人已被丹陽縣知事署拘獲收押應請備文前往移提歸案訊辦中西官判陳押候備文移請丹陽縣知事將周龔兩人移解來滬再行訊核 
[陳訴假名慈善之騙局]  
　　嘉定人張泉聲串黨王通孚（即通夫）董振生沈永祥董國飛高士屏沈連卿孫鶴卿王盤生王寳生卞海程湯雙全張阿毛等在新垃圾橋北洽興里二百四十四號門牌設立果仁善堂並在甘肅路德興坊六百八十六號門牌設立衆興公司用董事曹秉忠朱葆元樊時章唐乃昌張維城等名義分函北京東三省湘鄂兩粤　蜀江浙等省各學校及紳董行號並附永義實業贈品劵編列號碼定期開彩得欵撥充習藝工廠及各地災區賑濟爲由騙到洋一千五百五十九元事爲滙司捕房華探目馬阿美及一百九十號西探目高愛祿偵悉前往將張泉聲等一併拿獲連同各省遞來之銀信數百封併解公共公堂研訊奉判被告分别交保無保管押候訊在案前日午後山捕將張等解廨經王　生襄讞會同美博副領事升坐刑庭研訊先由捕房代表牛門律師上堂譯稱被告在租界内僞設善堂兼售彩票其章程内註明額設八千張銷完後將三千元作爲贈品五千元充作善舉今捕房查得被告張泉聲係本案首犯陸續公函各省均有復信附有銀洋一千五百五十九元一角該欵均由郵局滙滬所有彩票註明在豫園當衆開彩但捕房调查從未開彩顯係詐欺騙財且捕房在洽興里德興坊兩處查獲衆興公司及收捐處招牌兩塊賬簿一百零八本各省郵遞信函二百九十三封民局信一百三十封被告未經發出之信一百三十六封及彩票傅單收條共有五萬數千張一切證據均由捕房帶堂惟張泉聲前在郵局執業深知各省學校行號之牌號地點且在捕房已經承認錄取口供被告等七人均在供單簽字呈請察核繼據西探目高愛祿上堂禀稱此案先將董國飛拿獲供出爲首之張泉聲故將各被告陸續拘獲所有證據均在兩處搜獲云云供畢由被告代表律師上堂向該西探駁詰良久中西官以時已薄暮遂宣諭退庭判將各被告還押候再復訊核奪 
[遞函索借鉅欵之偵查]  
　　北火車站寳山路口升順里二十六號門牌徐金記在滬寗火車上營業前日接得郵局遞來一函具名法界霞飛路工黨領袖韓恢函中稱欲告假英洋二萬元限三日答復徐卽將原函呈送淞滬警察廳經徐廳長派探至所開住址調查並無工黨辦事機關昨已禀復請示核奪矣 
[學生會之演説競爭會]  
　　寰球中國學生會之第四次演説競爭會定於一月二號午後二時在江蘇省教育會舉行並先於一日午後一時在靜安寺路該會會所開甄别會已誌前報茲聞江浙各大學校多派員與會已報名者有十餘處探錄如下聖約翰大學派周壽年沈維楚杭州之江大學派曹貴新曹永培蘇州東吳大學派劉湛恩涂懿修滬江大學派朱博泉鄭方珩金陵大學派許哲祝恩生復旦公學派吳冕何葆仁江蘇省立第二師範學校派陳熊趙光榮上海青年會中學校派程世奎程順元南京中學校派黃中履李萃定上海城東女學派朱上時　湘琴尚有南京高等師範學校蘇州第一師範學校上海澄衷學校上海浦東中學上海東吳第二中學等亦均派員與會云 
[同濟學校畢業試驗]  
　　同濟醫工學校本届畢業試驗於本月二十七日開始一月二十九日完畢教育廳派蘇州醫學專門學校校長前往監試聞校長蔡禹門君特　教務長吳谷宜君光期來　前往　　醫院會同監試 
[貧民學校舉行畢業]  
　　南市大南門西陸家浜中道橋南首市立貧民學校前由穆杼齋顧翕周等組成開辦以來業經九載前已辦過畢業五次學生出就工商頗爲社會所稱許該校自歸市立後校務更形發逹所授各科均取實用主義茲定於明日（即三十日）上午十時舉行年假休業式並給發第六届畢業證書昨已由該校函請各界届時　校　禮矣 
[比賽足球改期]  
　　六大學校足球奪標决賽本定本月二十九日南洋公學至約翰書院比賽一月五日約翰書院至南洋公學比賽刻聞約翰方面請展期比賽已决定一月五日約翰至南洋十二日南洋至約翰爲三次比賽後勝負未分定於十五日另擇中立地點比賽云 
[贊助教育之熱心]  
　　南洋兄弟烟草公司簡照南君對於地方公益素具熱忱而於振興教育尤竭力贊助現北浙江路華安坊高有耀君所辦之萃英學校經濟困難聞简君亦慨助捐欵加惠學子云 
[警廳頒發會議日期表]  
　　淞滬警察廳總務科長現奉徐廳長頒發七年份各區署所署長署員及巡官等半年會議日期表轉發各署所照辦聞署長署員自一月爲始逢第一星期日會議一次後每隔一星期再行召集會議其巡官會議期間本值每星期五嗣後每隔一星期之星期五爲會議之期 
[省委赴南過滬]  
　　南滙縣牙行登錄税委員吳正鵬因巧立驗證費名目需索規費由省議會提出查辦案咨請齊省長查究昨省署特派委員張鑄來滬晋謁王道尹陳明前往該縣澈查 
[愼重防務之電話]  
　　淞滬警察廳長徐國　昨晨接松滬盧護軍使電話以近日天氣嚴寒加以時值年關對於防務尤應嚴密以免宵小乘機搶竊而保治安等因徐君當卽轉諭所轄六區各分署駐所一體嚴加防範凡熱閙區市崗位均派雙崗並加派巡邏週遊巡視以重防務 
[閩中商市恢復無期]  
　　閩省自水陸戒嚴以來駐滬莊客連接來電報告一切昨日又接一電謂年嗣將届多已收束觀此時局商市年内未能恢復所辦之貨請即在滬脱售切弗裝運來閩以免銀根阻滯云 
[河道結氷之梗阻]  
　　近日朔風怒號天氣奇冷浦東白蓮涇港及滬西石灰港各水道均被氷斷卽來往浦東之南滙川沙大圑張江栅等處各航船及内地米船柴船鮮魚船等亦均未能到埠交通殊爲不便 
[交涉署塡給赴美護照]  
　　湖南省公署日前函致滬交涉署謂有湘省考察財政委員陳寅恪由滬乘輪赴美請給護照以利遄行聞薩交涉員業已將護照函送美領簽字俾便給執矣 
[津浦路局允派學生實習]  
　　同濟醫工學校擬送學生葉萬等兩人於年暇内至津　局各工程處實習或參觀由阮校長函請蕯交涉員核辦當經轉詢津浦局答復允准惟來實習須照局定章程辦理昨交涉署已轉復同濟學校知照矣 
[土貨三聯票由關印發]  
　　本埠各紗廠所出之大包棉紗運往他埠者其派司向由各廠備三聯票塡就數目赴關完税行使已久惟其中弊端百出現經新關税務司查悉昨特通告各報關行及各紗廠略謂土貨出口自備派司爾因弊　百出故自民國七年一月四日爲始所有各項土貨出口之三聯票　司統由本關印就發賣計每本一百張收回洋一元二角惟用剩之舊派司有本關印信者仍爲有效云云 
[川省盜風尚熾]  
　　川省自地方不靖以來搶刦之事時有所闻各商業恐遭不測早已停止辦貨茲悉昨日川帮駐滬莊客接到本號來電謂近日南方軍事平靜商業亦稍有轉機惟盜匪搶刦商貨之風則愈演愈烈日前有民船裝運貨物及現洋滙票等駛至中江地方突被袍匪搶刦一空損失四十餘萬金現已報由四川重慶兩處官廳及 
 
 
 

Page 11

 
 
南會請爲查緝云 
[主肇之出殯路由]  
　　公共公廨已故副會審官王肇之君篤基之靈柩暫停愛文義路聯珠里庽所茲定於今日午後兩時舉殯由寓所發引經梅白克路轉入靜安寺路過西藏路折至漢口路經河南路入福州路仍經西藏路至新閘路直達平江公所安厝再行擇日運回直隸原　安葬聞一切儀仗　簡惟現任正副會審官駐滬各國領事軍警商學各界中西各國律師公廨全體人員各捕房捕頭中西探捕並婦孺救濟會音樂隊等均須執紼而送云 
[火燒草屋焚斃一人]  
　　前日下午閘北大統路北姚家宅顔金氏家草屋内起火延燒左右棚户數十家由各段救火會到場救熄聞顔姓有養媳一口不及救出葬身火窟云 
[法租界火警]  
　　前晚十一點半時法租界西新橋街二百五十七號門牌老永發客棧樓上不知如何起火焚燬右鄰新發記剪髮店左鄰樓源大酒店發昌棧等四家樓面及後埭房屋事後捕房派探前往查拿起火之人並查明曾否保險再行核辦 
[警鐘樓誤鳴警鐘]  
　　前晚夜半一點餘鐘時救火聯合會忽鳴鐘告警各區救火會聞鐘分五下查係西門外地段當各驅皮帶車馳往詎遍處招覔並無火警至斜橋附近訽諸站崗警察據云是處境内未聞火患惟悉銅錫公所旁某姓家有焚化冥庫之事警鐘樓或因此誤會云云各會員遂各驅車而返 
[捕獲審檢廳内部之布置]  
　　地方捕獲審檢廳自莊廳長來滬後業於十五日宣告成立並將下層辦公各室分别布置已紀前報茲悉該廳表面上雖已成立其内部及第二層審判俘虜法庭與書記員役辦事各室均未設置莊廳長亟欲進行故於昨日特派任家泰到廳督同匠役分投裝設以期早日完竣 
[巡警驅逐難民]  
　　高昌廟淞滬警察李巡官查得外日暉橋附近日來到有客籍難民甚多擁往各鄉村乞錢討飯惟恐有騷擾情事故於昨日諭令派駐外日暉橋各長警妥爲彈壓母任滋事並將該難民等驅逐出境以免發生事端 
[民船與游船碰撞]  
　　法商辣花雷延巴仁律師代表至法公堂控稱辣花雷日前乘自備之游船由招商局内河小輪駿發拖往蘇州游坃詎馳至北新涇地方被停泊該處之民船撞壞船身及艙内貴重物件損失甚巨請求訊究並由黃桂泉投稱在洋東游船上爲夥是晚行經该處被停泊該處之民船碰撞致傷船身及内部物件是實又由見證婦人楊沈氏稱婦人之船亦由該輪拖帶在游船之前是時婦人在船　擋舵目見停泊該處之民船二隻不點燈火船　又不帶纜以致該船兩旁襯木撞在游船艙面後由洋東命輪船停輪將該民船拘留一併拖回上海是實訊之楊阿弟供稱船泊南邊靠岸因輪船由旁馳過被浪冲激斷纜致肇此禍船上點有白色洋燈一盞碰撞後熄是實劉銀泉稱在駿發輪船上爲船主是夜馳經該處見民船泊在南邊因水道在彼船旁故向該處駕馳因被浪冲激肇禍後由洋東着令送回上海是實又由沈木根投稱民人之船泊在楊船之前是晚亦被撞傷櫓亦碰斷求追損失中西官判一併退去候再覆訊核奪 
[謀充地保之攻訐]  
　　姚瑞祥（即姚錦山）近日具禀縣署謀充二十五保九圖地保爲公民張志仁王廷芳等所知投縣公署呈稱姚於前清光緖二十八年間曾充九圖地保因串通劣紳地棍盜賣民間墳地發掘棺木幾釀人命被控上海縣提辦姚知案情重大賄差朦報病故地保歸莫阿炳接充始得了案縣署有案可稽今又謀充如果被其接辦該處鄉民勢必大受其累爲此禀請知事勿爲朦混云云沈知事閲禀後諭候批示辦理 
[鄉民搶孀逼醮]  
　　西鄉北橋鎭農民趙桐生於前月十三日病故其妻張氏今年三十七歲自夫死後自願守志詎有無賴王連生因其姪尚無妻室自桐生死後送次誘令該氏轉醮其姪不遂所欲突於十二夜纠衆擁到氏家將氏從被中拖出强搶而去該氏沿途喊救同族　警立時鳴鑼聚衆在後窮追追至半途將氏奪回次日兩造各訴知圖董該氏同族又投縣警察第二分所禀控昨晨由該所陳所長飭將王連生拘獲連同該氏申送縣警察所訊究 
[拐賣女孩之懲治]  
　　江北婦人張吳氏甬婦吳張氏與忻阿福串拐虹口西華德路三福里一千四百二十一號門牌婦人徐邱氏家五歳女孩銀珍賣於新閘白克路四百五十號門牌殷子文家爲婢得洋二十元分用嗣被女母偵悉控由滙山捕房派探將吳張兩氏與忻並徐女一併拘解公共公廨經中西官讯判分别押候查明再核在案昨由捕房將買主殷子文傅案與被告男女質訊明白判吳張兩氏各押女所一年忻押西牢半年殷子文身價不追斥釋銀珍交其母領回完案 
[串騙律費之辯護]  
　　粤人譚合在公共公廨指控同鄉人梁振才方兆平串騙律費等欵洋九百六十五元訊供詳情迭誌本報昨晨由廨復訊先由原告投案訴明伊兄譚牛因私土案被押故携欵來滬托梁等代延律師以致受騙繼由被告代表律師投稱梁方兩被告所得律費佣金每人约六十餘元係金文彪自願送給並非騙吞律費應請明察當經中西官磋商之下以梁方兩人究有不合之處判梁罰洋一百二十元方罰洋六十元再各押西牢一月譚合與金文彪均令退去於下禮拜三來案候核 
[尚須澈查劣跡]  
　　青口人陳立熙温州人朱根五同寓山東路尚仁里三百三十六號門牌同安旅館内希圖紏黨搶刦經老閘捕房中西包探查悉將陳朱兩人拘獲搜出實彈手鎗一支解送公共公廨訊供收押在案昨晨由廨復訊據一百九十六號西探奎兒華探姚錫　相繼上堂禀明被告劣跡尚未調查完全請爲展期研訊中西官判陳朱兩犯帶回捕房准予展期兩禮拜俟查明實情再訊 
[匪徒兩罪俱發]  
　　匪徒俞小毛（卽陳小毛）於本月十號在漢口路　取某姓婦人值洋五十元之珠花一朶由探拘解公共公廨訊供押候查明失主再核在案茲經捕房查得該匪於上月二十八號午後串黨至直隷路二百五十五號門牌同益股票號内以賣買股票爲由乘間攫取小洋二百四十角銅元二百五十枚大洋二十五元昨日傅同該號經理何四寳將俞解廨復訊先由西探奎兒上堂訴明前情繼由何四寳投訴當時被搶其有匪徒三人等語訊之俞匪供認串攫不諱經李萼仙　讞商之英白副領事判俞押西牢三年期滿逐出租界吊案珠花暫存捕房候查傅失主認領 
[婦人抗拒巡捕]  
　　婦人潘李氏在愛而近路小菜場附近與人爭閙由七百十三號華捕向阻不服反將該捕扭住行兇　由他捕到來帮同將該婦拘入捕房捕頭略詰一過飭氏存洋十元保出聽候傅究 
[兩酒店均未捐照]  
　　虹口兆豐路一百四十八號門牌沈和勳與華記路六百八十二號門牌俞申堂均因賣酒未向工部局捐取執照被捕查悉歸禀捕頭請廨出單將俞沈二人傅案訊究 
[不理擔保莊款之辯論]  
　　何慶平在公共公廨呈控翁曉　不理擔保久豐錢莊往來銀兩由廨准詞飭傅被告未到前日上午據原告代表律師投廨聲稱被告擔保久豐莊與湖北官錢局往來被欠銀兩延不清理被告翁曉村亦延朱斯芾律師到堂辯稱被告並非久豐莊股東且久豐與湖北官錢局往來亦非翁曉村擔保惟被告因另案在押上海縣公署請爲察核經李襄讞商之英白副領事判候函致上海縣知事移傅翁曉村到廨訊核 
[米行股東欠欵被拘]  
　　英租界白克路源盛米行經理張子宜前日至閘北四區警署控閘北光復路已閉同豐裕米行股東李良玉譚鑒鐘沈伯成（卽沈阿慶）等虧欠貨欵萬餘元欲圖脱逃請爲拘究經姚署長派警將李等一併拘獲押候訊核 
[地保欺人案併誌]  
　　前二十五保四圖地保林鴻生於某年間將坐落圖内之田單一紙化名林德生持向普愛堂抵借銀二千兩係由林自已　　詎逾期已久尚未取贖核計本利銀二千四百餘兩現由該　倩　美律師代表至法公堂控追飭提逃避判令登報限林於一月内投案候質途限不到將地拍賣作抵迄今林未投到故照斷執行現由拍賣行　現充該　地保之諸芝香領看地址詎該地早由某姓轉换道契以致有單無地刻拍賣行已通知捕房　禀公堂請爲核奪矣 
　　又林鴻生斥革後曾於本年春間串同張秀春冒充張姓後嗣僞造田單一紙將張軾家之祖墳盜賣於王慶章嗣被現充該圖地保之諸芝香查悉通知張軾具控法公堂請究後林聞風逃逸故已缺席判决償還張軾另行安葬損失費洋六百元由諸芝香代墊清楚惟張軾所執之眞單前奉堂論呈案聽候與林鴻生之僞單比對眞僞故尚存公堂未領現張以事已了結昨特具禀公堂請將繳存之眞單給領完案 
[竊用電汽之主動]  
　　公共工部局電燈處西人馬反指控海寗路二千一百四十三號門牌婦人沈王氏陸續竊用電汽等情由捕將氏拘解公共公廨訊判押候查明復訊在案昨晨由廨復訊據工部局代表牛門律師上堂譯稱被告已由其家屬代延律師辯護惟現在不及到堂敝律師曾語問被告據云電燈舞弊之事係蘇州之姊妹行代爲應請展期七天俾被告交保出外至蘇州尋其姊妹行來案質證中西官判沈王氏押候下禮拜五開審 
[扛夫竊取煤屑]  
　　扛夫劉全富在虹口大班碼頭竊取某日人之煤屑當被包探陳金揚查見將劉拘入捕房禀明捕頭飭卽押候解廨訊懲 
[混竊紅皮之儆戒]  
　　邇來每有江北游民肩挑皮匠擔冒充　工同南市大東門大街一帶之草貨店内以購買牛皮爲由乘機竊取紅皮各店已屢受損失昨日又有江北人曹德榮李成銘同至鄭義興同益義成祥裕源等店先後混竊紅皮當場察破扭交崗警拘解第一區署董警正詰據供認不諱當以其屢次犯竊着鎖示犯事地方三天以昭炯戒 
[縣署批示三則]  
　　粉麫公所代表施恩霈等呈爲奉查陳明請求察核由呈悉此案正擬飭查問據稱麫筋作兼售水貨向赴該公所繳費領取行單如果屬實該公所設立多年必有賬據可憑應卽檢同此項簿據呈候察奪仰卽知照此批 
　　薛春全等呈附呈行單聲明朦混請核示由呈及行單均悉此案現據粉麫公所代表施恩霈等來呈已明晰批示矣仰靜候核辦母　此批 
　　册書金希聲呈爲奉傅投案因病沉重滋情陳明由着迅即投案訊奪母稍推延此批 
[淞滬警察廳批示五則]  
　　張否村禀批呈悉准予啓封領回管業仰卽持批前赴該管警署聲請可也 
　　包金生禀批據呈各節如果屬實该袁祥發等洵屬淫惡成性大于法紀准即隨時報警解廨訊究 
　　朱則王禀批呈悉查爾之養女秋香無故私逃必有人從中略誘准即飭探查緝可也 
　　吳范氏禀批呈悉案關人事訴訟不在警廳範圍以内惟張丁氏之女阿貞爲匪誘拐如果實在亟應予以查緝之處分究竟有無别情姑准傅訊核奪 
　　張　氏禀批案經移送法庭所請應母庸議此批 
[誌謝]  
　　交通部上海工業專門學校丁已級畢業生近有紀念册之刋詳載本級狀况及本校大事頗爲詳赡其中插圖至百餘幅之多皆該級畢業生所經歷或手製者亦極精美裝訂洋裝一厚册昨承見貽爰書誌謝 
雜評二 
[閩省尚在招兵（步陶）]  
　　閩省新兵已乘日輪離滬而在津魯等處招募仍未有已然則停戰布告雖發表而閩粤戰機固仍在醖釀中也夫閩之招兵原在未議停戰之前其援閩之師又多遲遲吾行所有已招募者之亟亟運閩似尚有情理之可説惟旣奉停戰電令之後何不以一紙文電停止其在津魯招募之進行此中消息蓋可以借卜停戰後南北局勢所趨之前路矣 
[專訂條文]  
　　邇來滬上迭出人頭案檢　長聞將請法部特訂專條以爲此後辦理是類案件之準備意固未嘗不是也而惜乎其稍後時矣當李楊兩人頭案發生之初檢廳爲鄭重人道與儆懲奸宄計即宜以刑律相類之條文或於人頭案另訂專條之處請示高等廳高等廳倘不能决即懸案以待法部之解釋亦不爲過蓋各省法廳每遇疑難案件輙多電部請示而公報中發布法部解釋此類電請者亦所在多有然則當是之時何不可稍緩須臾而必亟亟以從寛發落也且同一電請愼之於前則犯者或可期其略少悟之於後則前判之兩案已一去而不可挽回平心論之局中人或亦有悔於心也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[鹹水妹傅] [  賊]  
　　女世居海濱父曰　母曰綠結合而生女女善生殖其族遍五洲喜海水浴浴後藉日光曝之亦有聚部落而居無口湖及山谷中者女工　黃善治胃弱病（人久不食鹽則胃縮）膚色白世人多好之食無女淡然寡味雖蠢頑若太古之原民亦莫不愛女之美捧而與之行最文明之接吻禮（苗族與漢人交易得鹽則置諸掌而　之）女又善解嘲與之處無腐敗氣易牙善調理女進之於齊桓公管仲見之曰此奇貨可居也使之居於女圖有司司之因以富齊而女自茲以往失其行動之自由後世師齊之法防閑日密清制女非護照不能行更使軍隊保護之然椎埋屠狗之流仍與秘密交接以圖重利西舶東來歐人善裝飾女常以沸水浴之去其污垢故自西方來者色尤潔白善得新少年之歡心民國成立以女爲借外債之抵押品女雖身價日高然已受外人之監督矣每歳纏頭費除償借欵外尚餘二千餘萬云 
　　野史氏曰孟子有言食色性也又曰獨樂不若與人女能悦天下人之口天下之人沾女之味無彼此之妬故爭端泯焉使女而爲禁　不容人之染指也則目眈眈而視之者起　牆之禍矣有味遍嘗殆與黎氏五字之政見相合　五 
家庭常識 
[野昧之驗視法] [  德照] 　　 
西人每喜食野禽獸之肉爲鮮美也華人近亦嗜之但吾人不得其選擇之法每致購不堪食者今以經騐所得述之如下一視其兩目如目已陷人而　者則爲不新鮮之品切勿購之如其目稍　則尚係佳者如其完全不　與活時無異者則係最新鮮之品二以兩手用力壓迫其背部及腹部乃以鼻就近其口（宜張開之）及其尾端而嗅之如有臭氣則爲不新鮮之品（不受酬） 
[自製年糕] 　　 
新年近矣年糕一物又應時上市但市上所售者大都粉質粗糙甜味恒太過不及即上海之猪油年糕亦嫌粉質不細又以糯粉太多以油煎之不能成片段余家每届新年必自製年糕以糯七粳三（或糯六粳四）質旣軟和而煎之亦復成片至粉質之細　味之美尤非市品所及製法如下法以糯米七升和上白粳米三升淘洗凈後以清水浸之過夜次日以小磨一具和火磨之别以粗布做成一袋張於磨口盛其流下之漿袋下置一盆以盛其澄出之水迨磨畢卽將袋取起緊紥其口置於磨盤上以磨石壓之經過一夜俾水分徐徐滴去然後取出每米粉二斤和以白糖一斤揑之極融另以小蒸籠一具取　葉之大張者鋪於其内每葉以半墊底以半緣邊葉葉相疊周　之緣然後再以揑　之米粉輕輕放入先鋪一層隨將預備之猪肉果肉等鋪一薄層（猪肉須淨肥切成厚二分許之大方片果仁如核桃松子瓜仁等皆是）然後而上復蓋米粉一層便可入釜内用沸水蒸之約蒸兩三點鐘之久方熟取起以桂花糖洒其面若饋人者更以紅棗及瓜仁等嵌於其上作成花形迨冷即可出籠緣上之箬葉可剪之使齊其旁及底者則任之俟食時撕去但須注意者箬葉　　時宜整齊不可漏縫以粉入籠時手續宜輕若牽動箬葉則粉漿逕從籠底漏去矣 
[小洋刀鍍銅] 　　 
余前見家庭常識中有銀器着淡紅色一法當即取鐵錢一枚投入於綠化銅溶液中詎瞬息即變黑色數分鐘後其黑如鐵趕即取出幸有照相用之次亞硫酸曹逹溶液在當卽投入其中始漸漸將黑色退去不審某君所言何以不騐所有餘下之綠化銅液存而無用鄙人偶取小洋刀蘸之著處即成赤色如銹因急取出以布拭之不意黯晦去而光澤生竞變成赤銅色之洋刀矣此法鄙人無心偶得不識工藝諸書亦曾載有此法否爰　所得於諸君（注意洋刀如已生銹宜先擦去否則黑色之部分不能鍍仍爲原色） 
[金橘] [  張覺] 　 
取金橘之大者以刀劃其皮作數瓣挖去其心投入好高梁酒瓶中泡之逾月取飲香味撲鼻若加入龍眼及乾葡萄等則又補益好飲甜酒者不妨加入氷糖少許（　　予家製法　用　針剌孔並不去心味香而冽色白而　） 
[茶葉] [  亞孑] 　 
茶葉一物爲用極廣亦人家必有之品今將用法如下一泡過之茶葉置花　中開花必甚茂盛花如蘭花苿　玫瑰珠蘭等二泡過之茶葉收貯　中能作湯火之良劑三多年茶葉用沸水泡之洗瘡毒數次即愈四鍍金粧飾之品藏之紅茶葉中可不退色五用茶葉泡水洗　　極易愈六鍋中有魚腥用茶葉煎水洗之其腥即去（不受酬） 
詞苑 
[飛雪滿羣山] [  華父] 　　 
　　（蜀粉未已湘警又來時局如斯慨何如也且歌以當哭） 
劫後經寒客中尋句未吟先斷愁腸餘灰未冷新愁又起　聲雁唳滿湘從今家國事恐都入巫山那廂飄零身世　生慣也苦了杜韋娘它不苦連天烽火緊苦封侯夫婿醉臥沙場可憐粧閣殘脂剩粉而今一例抛將不堪回首處冬青發　啼夕陽消愁無計茫茫一夢蝴蝶雙 
[孤鸞（剌蜀中騎牆派之偉人也）] 　 
　　眼花撩亂正烟草迷離段家橋畔獨客關河此景要才消遣那堪又啼杜宇道王孫不如歸轉悵悵前頭煙水有啞愁千萬問冥飛無定紛紛燕這北苑南園何處曾慣莫到烏衣巷嘆夕陽空院趁今謝王尚好畫梁高壘香巢暖休再萍飄不定似　家張儉 
集益錄 
[答五十三問] [  雅栢]  
　　月鐘君所問蠟燭蓋紅颜料如何製造如何使用特答之如下蓋紅顔料可用麥門冬子（麥門冬爲草木植物之一種其子大如黃荳作藍寳石色）一份置於玻璃器内国入濃酒精二份乃用文火加熱勿使過攝氏表七十五度用　器澽之蒸沸之使乾加稀硫酸一份煮沸之復加輕養化　溶液少許乃加入同量之醋酸則成極鮮明之紅色顔料使用時以此液混和燭料中其色澤之美不遜於舶來品也 
[第七十四問] [  胡振元]  
　　家庭常識第三集内載製石花菜法僕　照法試騐將已成之物質細察似凝結而不堅固難以入器分切其色雖經漂白煮後忽變黑色想係配置欠匀製法未善用懇原著者曁實驗家詳示方法以便改良藉開茅塞是所企禱 
長篇小説 
[二城風雨錄] [  英國郤而司迭更斯原著常覺小蝶天虚我生合譯]  
　　卷中第八章（六） 
　　夫事隔五年即禁　面交談之人重逢且不相識矧在當時黑夜各裏重衣而謂五年之後相見猶相識耶夫勞雷亦爲同車之一人一月之後亦復遇之且不能决其人即爲同車之旅客而謂白莎五年之後乃能識之無訛耶是其中隠情正有不可問者吾查白莎爲人實非正直平日專受人雇偵探他人隠穏陷之於獄其事已不可勝數如一千七百某年白莎告密有人私販軍器又如某歲白度森銀行僞簽支票之事亦爲白莎所誣告事後發覺白莎乃遠竄巴黎是政府欲購其人者久矣不圖今日復公然出現於法庭之中又告人以叛國之罪是其所告尚可信耶至若克利雖不知其生世若何要之必爲白莎同黨無疑其搜得之文紙旣非被告親筆則爲白克僞造可知天下安有事關秘密而文件卽置諸大衣袋中者耶被告本爲法人其往來英法之間正爲應有之事且當一千七百七十五年十月杪之禮拜四被告固寓英倫克雷旅館之中未嘗出國門一步此在旅館中固有簿籍可查尤足證白莎供言之譌至被告往來英法諱隠姓名則因被告家中産業之事有泰爾生銀行可證堂上若執華盛頓一説以定其罪則此直等於莫須有矣當知少年男女深夜清談偶爾評論國事亦正尋常笑語若必執此而入人罪則凡途人偶語亦將一一受繯首之刑矣陪審諸公以爲國家立法果如是乎夫一僞則百僞被告之無罪已在無可研究之例今唯仰求堂上秉公判决證人白莎及克利以僞證陷人應得如何處分且其　當有教晙之人尤宜推究勿使森嚴法律竟有漏網之魚唯陪審諸公裁之律師言時滔滔如誦故書竟不似適　之囁嚅而理由充足尤使審判諸人無以置喙白莎植立證人席中見律師竟揭其短則顔色大變紅白無定轉身退入人　藉以自掩（未完） 
 
 
 

Page 15

 
 
   
 
 

Page 16

 
 
   
 
