# 1913 - 35 - 4914353

 

Page 1

 
 
社說西藏用兵記（無名） 
[說明]  
　　今日談邊事而以爲憂者孰不曰蒙藏夫蒙之禍固亟矣藏之前途其得失成敗亦難以逆料也况逹賴之狡甚於哲布尊丹巴英人之實力進行亦不在俄人之下故其叛跡發現自前清時已彰彰矣重以道途窵遠輸送維艱用兵一難進兵之路祇有川藏大道其他滇藏隴藏兩道雖能通行尙待工築用兵二難地勢高峻不易攀登用兵三難茲將藏地情形逹賴外向及民國用兵述之如左然後知藏之爲患較蒙禍尤形棘手也 
[（一西藏大槪情形）]  
　　考西藏古號烏斯唐爲土藩其地縱橫連屬者南界雲南怒江北界西甯河源西極後藏業爾欽之沙漠東逹打箭爐以近界而論東止於寧靜山界碑天氣凝寒地氣瘠薄千山雪壓六月霜飛石多田少五穀難成間有粟黍豆荍之產者僅藏東巴壙彈丸地耳至於數萬里之部落與芻牧毳幕各種番族惟藉青稞一物併牛羊酥酪以供朝夕第青稞性熱酥酪滑膩苟非苦茗名芽幾無以生軀命故川茶銷售藏地爲數甚巨茶商大都聚於西爐番族往來交易久已成爲通衢自印度通商歐勢東漸亞東江孜先後闢爲商場藏中形勢爲之一變領疆土者在前藏曰 
 
 
 

Page 2

 
 
逹賴喇嘛在後藏曰班禪喇嘛其號曰呼圖克圖者師也其弟子曰班弟班弟所任職曰倉儲巴者主財政者也其喇嘛之長曰堪布民之長曰碟布又有堪布兼碟布者蓋西藏所敬惟僧喇嘛者皆云夙修佛法通死生能知往事其實智識未開迷信過甚耳所居寺宇備極繁盛嚴禁婦女入內呼圖克圖出班弟則驅少婦不使接近恐其心亂而失道也前清原設之駐藏辦事大臣惟資坐鎭毫無統治權除上山瞻禮外藏中一切事務均由逹賴班禪派員管理地方租賦亦各有喇嘛專管尾大不掉由來者漸識者早憂之（未完） 
命令 
[一月二十四日臨時大總統命令]  
　　任命范賢方署浙江司法籌備處長此令 
　　任命廉隅爲浙江高等審判廳長鄭文易署浙江高等檢察廳檢察長此令 
　　任命王文錦爲湖北憲兵司令官此令 
　　領參謀總長事黎元洪呈請任命張彥臣署山東陸軍測量局局長應照准此令 
　　領湖北都督事黎元洪呈請任命陳鎭藩爲湖北都督府副官長應照准此令 
　　國務總理內務總長趙秉鈞呈稱據京師警察廳總監王治馨呈請任命治格楊紹寅申振林安吉陞爲勤務督察長董玉　李升培高祖佑王文豹爲處長春壽爲消防督察長樂逹義李壽金汪鴻翰陳周膺石英文華爲警察隊長潘長桂郭則泌爲秘書劉景沁全順胡宗沂周桂斌陳德符劉長禮張炳焱張允臻祥勝鄭淑瑯丁永鑄佟佩勛爲警正年德𤀹穆酉辛鄧宇安黃振中黃兆芝查裕鄭際平陳自珍劉恩廉何緒振吳文炳黃敦薡盛慶琮陳寵錫湯綸黃承璋張樹荃張厚田惠恩濟孫秉璋爲各區警察署長應照准此令 
　　交通總長朱啓鈐呈請任命梅光羲署參事應照准此令 
　　工商總長劉揆一呈請任命丁文江爲僉事應照准此令 
　　財政總長周學熙呈請任命方爾謙爲揚子總棧棧長姚步瀛爲西壩鹽棧棧長張廣恩爲江甯食岸摧運局局長 
吳鍾英爲正陽榷運局局長應照准此令 
　　陸軍總長叚祺瑞呈核覆新疆都督擬以馬福興補瑪納斯副協將請予准補等語應照准此令 
　　陸軍總長段祺瑞呈核覆正藍旗漢軍都統擬以德潤補驍騎校請予准補等語應照准此令 
　　署熱河都統崑源呈稱喀喇沁中旗扎薩克漢羅扎布曁前道員進封貝子並加貝勒銜李龍彰應以副都統記名用彰勞　此令 
　　任命那木凱多爾濟爲烏拉特前旗協理台吉此令 
　　新疆都督楊增新呈稱查明鎭西廳屬麥禾被凍成災情形所有本届額徵糧草請予蠲緩等語該省鎭西廳屬被災地畝旣據該督查明呈報自應准予蠲緩以紓民力由財政部查照辦理此令 
[一月二十五日臨時大總統命令]  
　　茲制定陸海軍著作獎勵條例公布之此令 
　　任命楊晟爲山東內務司長王丕煦爲山東財政司長王朝學爲山東敎育司長潘復爲山東實業司長此令 
　　陸軍總長叚祺瑞呈請任命陳元泳爲陸軍步兵上校並加陸軍少將銜此令 
　　任命陳元泳爲廣東陸軍第一師步兵第二旅旅長此令 
專電 
[北京電]  
　　袁總統本主張纂擬憲法特設機關近得各都督多數贊同其意更決已擬定編擬憲法草案委員會大綱 [T13 ]一 [/T ]本會專爲擬纂憲法草案以爲提交國會之准備 [T13 ]二 [/T ]本會設立於北京 [T13 ]三 [/T ]委員之組織由國會選出八人國會未開會以前以參議院代之國務院舉出六人各都督二人各省議會一人 [T13 ]四 [/T ]以三個月爲度委員到有三分之一即行開會 [T13 ]五 [/T ]經費由中央政府及各省分任 [T13 ]六 [/T ]本會詳章另訂 
[北京電]  
　　章太炎自到東省後諸不滿意前以移居長春道署事與該省政界大起衝突近又屢電政府指斥徐世昌程德全趙爾巽及現任三省官吏又請將司道以下歸其節制袁總統因電令三省長官善遇章氏章太炎大怒以爲袁總統有意舞弊即急返北京昌言須宣布北京政府罪狀聯合共和國民兩黨舉黃興爲總統聞章氏昨日已與袁總統大閙 
[北京電]  
　　張士秀李鳴鳳昨日電逹中央謂不日到京 
[北京電]  
　　張士秀違抗命令自稱都督大總統已飭保定第三鎭統制王占元派兵一團即日出發預備進勦並飭交通部通飭各電局禁拍張氏電報 
[北京電]  
　　政府近得密報庫倫宣慰使圖賓王因事逃出庫倫行至赤峯地方竟被蒙人擄去謂將處死 
[北京電]  
　　庫倫近又派兵一千餘名由逹賴王統率赴科布多助攻阿爾泰中央得信後已電帕辦事戒嚴 
[北京電]  
　　錫林郭勒盟東烏珠穆沁王前接到庫倫僞政府公文飭該旗預備馬五百匹以充軍實等因該王得信後驚恐異常特飭旗丁飛報多倫傅鎭守使預調軍隊以防不測 
[北京電]  
　　國稅廳籌備處議定各省國稅廳長每月俸給大省四百元中省小省三百元全廳公費每月四千元 
[北京電]  
　　工商總長劉揆一對於民國大學一案不服地方廳判决已上訴於高等審判廳明日（二十七）下午一時將開庭審斷 
[北京電]  
　　貴州參議員陳國祥等公函政府請緩派該省鎭撫使 
[北京電]  
　　陸外交長昨語該部司員云英藏交涉其難倍於俄庫問題余實無力辦理其意蓋仍在辭職 
[北京電]  
　　前日袁總統大宴各部總次長集議財政外交二問題 
[哈爾濱電]  
　　有蒙軍三千餘人入海拉爾攻擊甚猛該處軍官已電江省乞援 
[哈爾濱電]  
　　俄人徇活佛之請已發馬隊三百餘人在庫倫至張家口之大道沿途巡緝傳聞至烏利亞之大道已被阻截 
[吉林電]  
　　陳督請陸軍財政二部撥欵在吉省設一製造大廠尙未得復 
[杭州電]  
　　朱都督已擬定浙省四司人員聞內務財政兩司暫不更動敎育司已薦任方於笥實業司薦任沈鈞業定於陰曆癸丑歲元旦日實行 
[杭州電]  
　　朱都督昨派本府顧問何知章點騐溫處水陸軍隊 
特約路透電 
[倫敦電]  
　　路透電社得悉六國借欵最近之困難乃關於舉派顧問員之辦法原意該借欵非俟歐洲大局轉機不能告成現知六國銀行團因中國需款甚急故一俟舉派顧問員一事中國與銀行團意見相同後則擬卽行繳付墊欵云 
[北京電]  
　　據聖彼得堡電聞載稱蒙古代表覲見俄皇時初乘帝國鐵路至柴斯柯西洛繼乘官備馬車至亞力山特里扶斯基宮專使及各參贊先入餘員繼入呈上禮品內有白哈拉希寳座三架寳石首圈數事又蒙古良馬八匹另寳刀一柄擬贈皇太子者俄皇展閱各禮品頗爲注意旋命大員在宮宴待各使並以一等安拉勳章錫與專使杭逹一等斯丹斯拉夫勳章錫與某蒙員 
[倫敦電]  
　　倫敦巴爾幹各邦代表現仍靜候本國政府對土方針 
[君士坦丁電]  
　　土政府因外交大臣一任難得其人故答覆列强之文尙遲遲未擬惟新內閣不欲使列强久候故日內若仍不能實行簡定則大約將逕行答復不由外交大臣轉逹矣 
[東京電]  
　　米古洛（譯音）之東京賽馬俱樂部爲火所燬斃馬二十匹 
譯電 
[倫敦電]  
　　巴爾幹聯盟各邦媾和代表因土耳其政府將列强通牒久擱不覆昨晚（二十四日）均以長電致本國政府請續發訓令以便遵從據各邦宣稱彼等如不欲顧全列强之好意則早已與土决裂談判土耳其媾和代表現仍未接本國政府訓令 
[倫敦電]  
　　統一進步黨領袖安佛率衆赴內閣公署時擬强入議事室首相基亞米爾之副官賴菲即開手槍擊衆衆乃大譁回槍斃之陸軍大臣賴齊姆之副官亦開鎗擊斃一人己亦登時爲人鎗斃賴齊姆聞聲趨出訓斥衆暴徒言未絶而身已中彈倒地隨侍總掌敎之秘密警察一人亦死於亂中據統一進步黨領袖各員宣稱衆之擊斃賴齊姆非出豫謀賴之爲人衆所景仰今竟慘遭非命該黨深爲惋惜云前任內閣各大臣昨日（二十三日）一律開釋放回故里 
[倫敦電]  
　　今日（二十四日）下議院開議選舉議案時到者極衆頗形擁擠統一黨議員里特爾登君提出赫赫有名外相葛雷君之修正案其議論多屬常談繼由殖民大臣哈考特君起言余實反對女子參政權蓋此舉實與彼女子有害之故（衆皆歡呼）旋復嘲笑葛雷君且問其何不以女子充當大使及外務部秘書（衆大笑）哈考特君以滑稽之演說譏刺其同僚全院聞之大爲歡抃哈君演說後內閣集議一點半鐘之久要求參政權之女子咸爲憤懣謂已受人愚弄且謂該議案業已失敗 
[倫敦電]  
　　星期一日內閣將重行開會討論女子參政權問題是日下午可以宣布决議 
要聞一 
[大借欵之决裂及將來（北京特約訪員一葉子）]  
　　六國借欵旣一時中止至是有借欵交涉完全責任之周總長再與六國資本團晤會披瀝年關財政之窮狀不拘條約簽押與否舊厯年內總須提前交付二三百萬磅當時六國資本團不能卽時表示諾否惟電致倫敦請其指示倫敦復以暫待時機之電而已前此我政府對於利率及實收額頗持强硬態度今且有不得不許六國團要求之勢而對於倫敦會議議决之利率及實收額漸表同情我政府旣不敢泥執各條件惟請求從速簽押然而六國團猶未能决也至十九日晚間六國團駐京代表接有倫敦資本團代表之電其文如左 
　　巴爾幹之局勢甚危歐洲之金融界異常警戒中國借欵之提前交付實不能允且該條約之簽押今亦暫緩云云 
　　該電到後北京代表當夜即開會議二十日通知於財政部 
　　財政廳長接到此通知大驚即覆函痛責六國資本團之無信亦無可如何蓋此問題非由條件如何之理由而生實自巴爾幹問題歐洲金融因之奇緊而起據信用之有無而爭亦屬無益故財政總長更通知六國團其文如左 
　　民國現當舊曆年關需欵之急當爲貴國所深知今借欵爲金融逼迫而一時中止交涉民國迫於燃眉之急不能坐待貴國之開始交涉别與他資本家與民國爲借欵交涉願勿生異議云云 
　　六國團答之如左 
　　本團遵倫敦資本團之命謝絶提前付欵之要求純由巴爾幹問題之影響非欲將借欵交涉斷然决裂然因本團不能應提前付欵之要求貴國不得已而向他資本家交涉借欵决無異議云云 
　　經此而六國團借欵問題遂致一大頓挫此頓挫最受其影響者實惟民國就其借欵經過之塗徑觀之與去年八月間熊希齡之經手交涉爲六國團所拒絶殆同惟響係我政府不贊成其約今則係六國　約其異點祇在破約者之不同耳 
　　大借欵將成忽然拒絶提前付欵且暫緩草約之簽字此電到京遂至中止交涉之進行其中所含之事情决非僅受巴爾幹問題之影響無論何人皆能推測之惟究因何種之理由則世人恒苦解釋之無從欲明其理當可由左列二種情况推論之 
　　（一）借欵問題全然移於政治乎 
　　（二）借欵問題猶依然爲經濟乎 
　　借欵問題旣全然移於政治則英俄欲以速行解决蒙藏問題法國必表同情以英俄法之聯絡關係與英法之財力聯合而壓服民國民國所執行之政策當知非對資本團乃對三國也借欵問題若依然爲經濟則六國團之希望當然欲我政府澈首澈尾而悉就其範圍當我國萬分急迫之秋更於草約條件凡屬有益之權利悉攫之而去不盡則不已資本團旣懹如此之貪慾我政府對之亦不可不早自覺悟也 
　　此次借欵交涉之中止於上兩說之中究歸何種今日尙不能斷定然觀俄國於本月十九二十兩日迫外交部交付賠欵催詢確實期日英國政府對於西藏亦取果斷的行動又英俄兩國對我之外交旣如此迫切而向所斡旋於中俄間之法國公使則退處於旁觀之地位凡此種種皆爲第一說之見端可推知之矣 
　　更自在京資本團之方面觀之則該資本團代表奉到倫敦電報其電中之主旨以中國政府要求墊欵過多此際需如此巨額之墊欵終不能承認由此觀之少額之墊欵固未嘗不可承認也故該資本團代表於二十日曾電倫敦云 
　　以少額之墊欵進行交涉如何 
　　此電去後尙未得復要之北京資本團代表以但有成功簽押之職權不能窺在歐資本團之意向然其望借欵之成立自無可疑此則猶非全然政治而尙在經濟範圍內也 
　　故曰今日借欵問題之交涉應屬於何種尙不能遽爲斷定若當局誤其觀測以從事焉其失敗將不可挽回况自一般悲觀者言之則以爲此次借欵交涉之中止純自借欵問題而移於政治問題也悲夫 
河東抗命鬩牆之八面觀 
[ [T13 ]一 [/T ]河東特開軍事會議]  
　　山西河東張士秀李鳴鳳宣布獨立後恐省垣聲討其罪聞於日前招集高等顧問景耀月總參謀王用賓等開特别軍事會議决定種種對待方法一急速編練兩師團限半月內將名額全數招足一將舊有一旅及游擊隊撥兩營北犯省垣兩營開往茅津風陵各渡及沿河一帶以防中央進攻兩營分駐河南陜呲連要隘使秦汴不得合剿一軍用餉糈比照舊日加增一倍如河東庫存一百五十萬不敷需用時撥軍隊兩營前往三十六縣限十日內 
 
 
 

Page 3

 
 
每處勒捐五萬一運垣本城只留兩營及游擊隊防衞並飭各營日夜訓練新招兵丁以資捍禦一名營器械除急速製造土砲火槍搜索民間舊藏槍枝以備應用外宜派員携欵一百萬潛赴上海日本購買機關鎗機關砲及一切行軍用具一選派有幹濟者數人密赴中央坐偵一切併携帶巨欵設制種種手叚運動要津人物從中確探敵情相機行事一凡在事同志俱插血爲盟死生相共如有背叛離心將河東確情報告中央及省垣者一經發覺神人共誅立處死刑一如大事失敗後先將南佩蘭等梟首凡同事諸君酌給巨費若干逃往各埠各國及日本南洋令中央無從弋獲 
　　 [T13 ]二 [/T ]國民黨請保釋南佩蘭河東南局長佩蘭自被李張幽囚後國民黨晉支部同人開會討論援救辦法僉以南君前留學日本時與孫中山黃克强兩先生運動革命不遺餘力去年太原反正後復潛往南京籌劃一切其忠於本黨已可槪見决無圖爲不軌情事已電請孫黃二公保釋南君以免不測而彰公道 
　　 [T13 ]三 [/T ]陸軍總長電詰李鳴鳳張李獨立後陸軍部段總長得耗遂急電李鳴鳳以該旅長擅率全部北上試問意欲何爲果如是是該旅長不自愛其身不愛其家併不愛河東桑梓之邦也情形究竟如何望速明白答覆勿得怙惡不悛致蹈違令重咎 
　　 [T13 ]四 [/T ]晉人請暫緩用兵河東張李違法抗令形同割據昨已奉大總統命令飭參謀陸軍兩部派河南獲軍使帶隊往剿現聞旅京晋人宋汝梅等於昨日遞呈總統謂河東一案請先派大員前往查辦或派趙倜帶兵就近辦理暫緩進兵如其始終抗拒再行進兵剿辦 
　　五閻錫山亦請暫勿進兵山西河東事近自趙倜前往辦理後日昨閻錫山亦有電來稱已派人往河東熟商和平解決之法河東已有退步請暫勿進兵以觀後效云云政府得電後聞已分飭派出軍隊停止進發矣 
俄報抉發日本對華之深心 
[或者不幸言而中歟]  
　　日本自桂太郎繼任總理後一時政界中頗形不靜旣有憲政擁護大會之召集又有自由同盟會之組織近忽有士佐同志會之聯名彈劾政海波瀾翻然迭起但桂內閣所持之政綱其於外交一方曾宣言以日英同盟爲根據須善用日俄日法兩協約以辦外交尤注重對華政策總以不背日英及日俄日法之盟約爲本義近日外間傳說桂太郎擬嗾使滿蒙獨立思欲釀起一大外交問題使國民注意交藉以潛消內訌其說不爲無因兹據俄報有論日本之桂內閣一則頗有挑撥中日惡感之處譯之以示留心外交者日本內閣桂太郎之政策尙未實施而已引起其國人之激怒蓋桂太郎者實一活動實行家且爲對外政策之特侵略派者也九年以前致日本反對俄國立懲治之法以壓制國內之亂是以日本社會唯恐桂太郎今復引日本致於對外政策之危險日本報紙議論紛紜莫可名狀然罔不謂桂太郎移其活動政策於中國而免於國人對內問題之注意今派日本軍事委員於中國者卽爲其政策之先鞭也夫日本政策行使於中國凡知桂太郎已過之政見者類能判斷之桂太郎之政策不十分固定而欲其不能變更因在於利益之關係上而易其友愛之邦以使其政策之結合今桂太郎爲占據南滿之助力者與俄國侵略蒙古同一行動七月與俄訂立協約而俄蒙協約卽隨之而作有以爲桂太郎對於遠東問題大聲疾呼而喚起日本社會以其政策調和各級暴動之人民者吾竊以爲不然何則日本在遠東頗勇敢占據利益之勢今者桂太郎之政策尤足以不安於中華而害及俄國之健康蓋日本者侵占中國之領土且將於滿洲東蒙排擠俄國者也今我人之言固爲假定之詞然致吾國利益於適宜之機者可與日本軍事委員議之嗚呼桂太郎昔日之侵略政策及其特别之性質皆將見諸實行於何卜之吾於日本軍事委員之東行卜之 
[犬養毅氏之民國承認談]  
　　日本犬養毅木堂與大石正已島田三郎河野廣中輩均爲國民黨名士此次與其十年政敵之尾崎學堂同樹憲政擁護之旗幟到處演說縱談時局談及承認中華民國問題謂支那稍有秩序不久選舉大總統其選舉方法取美國與法國之折衷式各省選舉之人雖不得而知大槪袁總統當選不難豫知袁以正當之資格就大總統地位之日則各國皆就承認民國當此之際日本始從歐美各國後而表示其承認之態度前者孫逸仙渡日中止之事雖有種種　說然實山座圓次郎承內田外相之意而婉言謝之蓋孫氏遊日國際上待遇之方法甚爲困難如取愚拙之手段則於隣交上發生多少之影響而成爲議會之一問題故外相此舉實爲聰明過人云 
關於庫事之大會議 
[總統府特别會議]  
　　總統府昨開特别會議議决對於俄庫方法（甲）對俄方法（議决）請各公使轉告俄使庫倫獨立應贊成中國勸令取消其協約改由中俄直接辦理倘仍堅執是有意破壞東亞和平各國應守中立如有暗助兵力接濟軍火事查出照公法議罰（乙）對庫方法（議决）一策先派宣撫使分赴各盟聲明開往軍隊專爲討庫起見毋庸驚慌惟須各守疆界庫事解决均與獎勵一策（子）以大隊出張口由台站商道兩路夾攻（丑）出歸化循陰山西北分道迎擊（寅）滿洲里呼倫貝爾海拉爾等處加派重兵防其東　（卯）烏科二城及三札兩盟等處多派勁旅防其西奔 
[庫逆特别會議]  
　　庫倫密探李志漢報告僞政府因攺建問題昨開特别會議 [T13 ]一 [/T ]南那蘇倫提議蒙古向隷清國一旦改建非行統一不足以謀抵制擬改爲君主政體 [T13 ]二 [/T ]二喇嘛等創議蒙古向有敎主今已改建應將政敎分爲二事皇帝可以永襲敎主應由公舉 [T13 ]三 [/T ]貢博蘇倫等以俄庫結約以來一切辦法悉聽俄國指揮設易政體必致俄國干涉不如派員至俄商議以免枝節贊成者多數遂議决派僞內閣承宣員利克呢貝子刻日赴俄與杭逹多爾濟商議要求俄國承認云 
逹賴之意旨果何在耶 
[一方面翊贊共和一方面又勾聯庫逆內向]  
　　西藏逹賴喇嘛近以英俄協約成立致民國對藏有勾通庫逆之謠深恐地遠隔閡傳聞失實彼此若再誤會愈生惡感於民國西藏兩面之前途妨害非輕日前特派代表來京提出五件 [T13 ]一 [/T ]聲明該逹賴目前對於民國共和並無二心 [T13 ]二 [/T ]報告英人在該處一切布置情形 [T13 ]三 [/T ]申明改革西藏各事 [T13 ]四 [/T ]詳述數月來之互生惡感者實因鍾長官之不稱其職 [T13 ]五 [/T ]備陳藏民從前之所以反抗不服者實由於華兵橫暴之所致 
[親蒙]  
　　蒙藏協約成立兩方互相承認獨立並規定擴張佛敎及一切通商事宜日前西藏逹賴喇嘛遣阿克親王前赴庫倫力謀蒙藏聯絡事宜茲悉該親王抵庫後代逹逹賴喇嘛意旨略稱蒙藏各自獨立以後宜聯合進行所有西藏一切郵政電線採礦等事均受英俄兩方之保護並請活佛大開會議關於蒙藏協約各種重要問題開會時並公邀俄代表與會以便主持一切 
千鈞一髮之烏斯藏 
[談判藏事態度]  
　　陸總長日前曾與英使朱前爾典君在英使館開議中英關於西藏之事陸總長提出修改條約之條件英使謂須將情形電逹本國政府俟得覆電方可磋議陸總長又詰以進兵西藏之理由彼以巴塘華軍變亂藏兵猖獗勢不能不派兵保護僑民爲詞是日兩方爭執未有頭緒而散近據外交團人云英使已接有本國政府密電飭其向中國政府磋議修改中英條約并聲言中國如能保護在藏商民之生命財產不至危險英政府當撤回入藏軍隊蓋彼知中國現在勢力尙不能及於藏地故以此相難也現英使已預備照會致我政府請定期續開談判云云 
[召集藏事會議]  
　　前日總統爲維持西藏起見擬在北京召集藏事會議曾將組織法交國務會議通過以國務總理及各部總長蒙藏局正副總裁法制局長西藏辦事長官代表逹賴喇嘛代表川邊鎭撫使代表組織之日昨逹賴喇嘛特派代表逹喇嗎來京當由蒙藏局總裁貢桑諾爾布派員領謁大總統報告逹賴喇嘛傾心內向贊助共和之誠意並述及辦事長官之種種不善及華兵之橫暴英俄之野心請政府設法維持云云現政府以藏事會議不日開會特預備種種議案提出解决矣 
[咨催開始交涉]  
　　外交部關於西藏問題十一日曾有致駐京英公使公牘一件略謂敝政府對於貴國政府所提議之西藏事宜已於西歷一千九百十二年十二月二十三日曾行覆答業經照會貴公使懇請轉致貴國政府敝政府意在西藏問題兩國政府於此時應再妥商和平解决以資袪除彼此誤解之處再請貴公使對於敝政府提議貴國政府意見如何務祈從迅回覆敝政府如得貴政府贊同即行開始交涉迅速解决不勝盼望特用公牘謹致貴公使等語 
[中美國民同盟會開會記略]  
　　中美國民同盟會於星期四（即十六日）一時開職員會由劉聲元君報告四事 [T13 ]一 [/T ]函致孫羅兩會長告知立會請其承認 [T13 ]二 [/T ]幹事分四部商定推舉之法 [T13 ]三 [/T ]擇定房屋設事務所 [T13 ]四 [/T ]開辦經費須速籌定旋由各職員公同議决各員自認一部由本部公推主任（即幹事長）當場交際部者十人公推幹事長二人認文牘部者八人公推幹事長二人認會計庶務部者各三人公推幹事長各一人次由主席提議房屋須請趙總理指借議决先由副議長公函知會再由交際幹事長步濟施曹倜兩君與趙總理直接商辦繼又提議經費前次開會時吳副議長允先籌墊議决由會計幹事長田和瑞君訪晤吳副議長商　若干元次由丁韙良姜廷榮徐巽殷仁曹倜過鍾粹諸君提議一切進行辦法並舉定姜廷榮劉聲元林長民諸君起草訂立本會詳章俟下星期四（二十九日）一時仍在公理會開會宣布議决再用華洋文印發時已五鐘遂散會茲將四部幹事長及幹事員列後交際部幹事長二人步濟施曹倜幹事萬卓志李肄甫熊長卿殷仁過鍾粹榻芬費起鶴趙元狩兼文牘文牘部幹事長二人安拉生林長民幹事劉聲元姜廷榮張紹曾徐巽金泰汪怡安會計部幹事長一人田和瑞幹事劉芳宋運吉庶務部幹事長一人李本源幹事韓述組杜清廉 
雜評一 
[樂哉楊晟]  
　　樂哉楊晟今日又膺東魯內務司長矣 
　　方楊之以前清觀察使聽鼓山東也佗傺不得志身爲東門監者問柳尋花殆無虚日俄焉而使行命下闔城官吏趨蹌往賀而榻亦仰天大笑冠纓欲絶一帆風順此其時矣 
　　無何而柏林歸國中冓與訟沈慕貞追蹤京津迫令對簿同僚齒冷朝右白眼僅僅以原官原銜發往原省委用數年間騂征微勞幾付之無何有之鄉此又一時也 
　　今者幸矣一躍而膺內務司長矣吾知楊於此時必又淺斟低酌擁幼姬撫嬖徜徉於大明湖畔五里溝濱掀髭而自語曰沈慕貞不足爲我少川患矣 
　　然試問其猶憶及抱關擊柝一天風雪中否 
[奇哉章瘋子]  
　　章太炎以組織政治改革團故而得膺三省籌邊使之令大喜過望洋洋然謳訟總統不置 
　　今者又與三省官吏閙意見矣夫以爭一行署之故而咎現任官吏咎前任官吏并咎及大總統之措施不當而强指爲舞弊回京大閙斯亦異矣 
　　語曰名士如畫餅章太炎得母卽其人歟不然何以文辭爾雅名動當時一入政界則又杌揑不安如劉四駡人灌灌䀨䀨而不已耶 
[愚哉張李]  
　　嗚呼張李竟束身歸命不日到京矣使張李而早有輸誠中央之決心則當與閻督衝突時中央屢屢調停亦何必抗命鬩牆形同割據嚴令朝頒勁兵夕發幾幾焉身敗名裂爲天下僇而後解兵柄奉朝請耶 
　　記者曰吾不得不爲張李左右諸人咎矣 
[狡哉逹賴]  
　　使逹賴而果協贊共和也則遣使北京備抒悃忱斯可矣顧汲汲於聯絡庫蒙亦胡爲者 
　　說者曰此殆以羽毛未豐滿之故而姑以翊贊爲獨立之準備耳卽此一端已足見逹賴之狡加人一等矣 
　　寄語我政府尙其速爲之備而愼毋自貽伊戚也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[李龍彰述熱河狀况]  
　　熱河都統遣派兵備處長李龍彰來京面陳熱河一切情形已於日前謁見總統痛陳熱河軍隊之騷擾都統僅能管理地方事務不能制止軍隊如欲整頓軍事非由中央特派鎭撫使專管軍事不可總統因詢及開魯失守情形李言此次開魯被擾該縣知縣鍾元雖不能辭其咎但其原因實係沿邊蒙人仇殺漢人州縣不敢過問鍾元即因蒙人殺漢人事質問該盟盟長盟長懼訴之庫倫逆佛並賄通逆佛親近之人發給快鎗三十支遂膽敢動兵騷擾殺漢人三百餘人惟鍾元平日居官聲名亦甚不好聞所談甚多略記於此按鍾元前被蒙藏事務局呈明總統稱其釀亂已飭拿辦現已解至天津尙未定處治之法 
[風流案反激之餘波]  
　　農林主事王勍因陳振先挾嫌免官後日前已由王上書大總統現因未獲批示復遞呈國務院催批並請得某某著名大律師二人將於法院提起訴訟指控陳之犯某某法第某某條以待公判而旅京江蘇同鄉亦爲王君憤憤不平由沈雲沛聯合多人致書趙總理請其主持公道俾予昭雪並聞蘇省同鄉尙擬開一大會討論此事現訪得其致趙總理書略云敝同鄉農林部主事王勍於上年十二月三十一日免官各部長官爲部務起見黜陟　僚權限所在原非他人所得干涉惟王勍免官之部令其文曰造謠生事意圖煽惑按此八字情節較重蘇省同人羣相駭怪查王勍前在鄉黨束身自好於兩江高等師範學堂肄業六年畢業後仍在南京從事敎育學界翕然去歲鄉里光復亦曾略著微勞論其平日之行爲可保必無其事共和國民名譽爲第二生命同人等迫於鄉誼不容坐視擬請台端主持公道俾予昭雪使得沐法治之實益仍爲自由之國民不勝幸甚 
[江蘇國稅廳長之丰裁]  
　　江蘇國稅廳長金鼎上應省長書云竊維懲貪以潔已爲先袪弊以絶賄爲急况厘稅涓滴皆商民膏血一經查明確有賄賂情弊則懲儆不得不嚴茲查有荷花池釐局局長陳　本係蕪湖米捐局委員都督念其籌辦米捐微勞調以荷花池局差受事之始鼎再三諄囑認眞整頓涓滴歸公毋負委任由來三月核其比較確較前局員征數暢旺比較有盈方以該員核實爲幸不意頃據江蘇分　行帮理員金鼐報告陳　昨日忽來行交出銀元票一千元託鼐轉交鼎爲年終之菲敬鼐當告陳　家兄矢志廉潔前爲道府廿餘年總督如張文襄趙次珊陳筱石諸公考語常有操守清嚴堅忍耐苦字樣至今家道赤貧鄉里皆知家兄最考求公事爾爲釐員只要公事辦得好比較優長家兄一定優待萬萬不可行此不正當之事有玷官箴嚴詞拒絶陳　仍巧言云如果不收即作爲借用等語言畢竟去金鼐當將此欵報明行中經理諸人暫儲江蘇分行一面追尋該員業赴厘局特來處報告應如何處置請酌奪等情鼎查陳　以千元鉅資欲行賄賂其錢若非舞弊而來卽冀取償於異日其居心不問可知鼎服官近三十年在鄂理財十餘年自維才識淺陋無補時艱惟義利之界甚嚴操守足堪自信前在財政司任事八月兢兢自守凡厘局差委始則呈請都督遴員判委繼　呈請省長塡委從未敢擅用一員一則自覺無知人之明一則藉杜請託之弊今陳　征收本有盈無絀如果以行賄之資再加諸比較之上將來懋賞酬庸升遷任用前程正未可限量乃計不出此而甘爲不肖之下策是彼希冀上下交征以賄爲貪之狡計當此國稅組織方新此風斷不可長相應據實陳明可否將陳　所存江蘇分行一千元罰交財政司撥作四城粥廠之用一面請都督省長迅將該員撤差遴委廉幹之員接辦以示懲儆而重榷務統祈鈞裁 
[張葆培竟脫然無累]  
　　華亭土豪張葆培爲奪蒲塘事濫用職權慘責無辜一案經地方廳判科罪刑張不服向蘇州高等廳上控極力運動高等廳竟爲之開脫淨盡决定後輿論大譁因之判决書不敢驟下延宕已數月矣日前忽將判决案宣布茲探錄其主文如下本案原判决分别破毁更正之其所科該被告張葆培張鶴昌罪刑應撤銷之又其所科王秉鎰罪刑不當對於其所爲合依暫行刑律第一百四十四條之規定所犯同條第一項之罪應科五等有期徒刑六個月所犯同條第二項之罪援用　律第三百十三條第三欵應科五等有期徒刑八個月併依同律第二十三條第三欵之規定酌定刑期十個月告訴人沈子山所有船隻仍照原判决給還之又其附帶私訴仍如原判决斷給損害賠償五十元改歸王秉鎰一人負擔聞被害人以所判不合已聲明赴京上告矣 
[蘇城巡警局與檢察廳之交涉]  
　　蘇省巡警總局偵探隊拿獲假冒查煙之檢查員富春奎陳金生吳老四等三名石局長以該三人假冐官廳騷擾良民又復攫取銀飾物件其惡較盜賊爲尤甚是以特飭鎖鍊遊街以儆其餘俟遊畢後仍送交檢察廳按律懲辦詎巡警押送三犯正在遊行街市之際忽被吳縣地方檢察廳之司法巡警將該三犯攔路截奪而去當經巡警局向廳詢問據云此案非警律範圍應辦之事是以拘廳審辦望將案卷送廳云云巡警局當時雖已將此案卷宗移歸檢察廳辦理然以似此情形嗣後辦事未免棘手特據實呈請民政總長核示云 
[吳縣議事會駁回初選經費清册]  
　　吳縣初選舉監督宗加彌知事前日將省會國會初選舉所用各項經費逐细開造報銷清册送交縣議會核議經縣議會查核之下此項開支總數約有七千餘元內有廢而未用之入場券一項已開支至三百數十元未免冐濫過甚查無錫縣選民七萬有餘僅開支三千餘元吳縣選民祗六萬餘名何以開支如是之巨此項交議案實難通過已於日昨駁回吳縣知事另行核實造報矣 
[查辦江都笪檢察廳長控案]  
　　江都檢察廳長笪世英前以違法拘人爲江都議事董事兩會及知事署全體所不承認曾經電禀都督及提法司在案茲奉提法司公函云市鄉議董事會諸　公　來書其悉笪檢察長控案前據審判廳呈　已由司函致寗高等檢察分廳囑其持平速辦一俟查覆到日再當呈奉都督斟酌辦理以維情法之平專電即頌公安 
[正陽縣禁烟風潮]  
　　河南正陽縣禁煙委員張君寳眞自到差後卽協同縣知事張仲友警務長王楨籌備一切邇來戒烟局已尅期成立拿獲烟犯封閉土莊均能實事求是惟該縣巨惡袁文海明目張膽開設土莊抗不遵命竟於本月九日親率團兵數十名突至戒煙局巡警公所將器具槪行搗毀衣服全數搶去拘留所煙犯等盡被放出並將戒烟委員張君痛毆茲將張君與警務長兼戒烟局長王君上督藩禀錄下一月五號有巨惡袁瀛洲之胞兄袁文海在南關街所開烟館仍未閉歇委員等督同警兵查獲烟犯馬希賢供稱買袁文海烟館烟膏九號巡警盤查烟犯李天文李天冶仍稱在袁文海烟館買來烟膏遂帶同警兵縣隊往文海家搜出烟具烟膏等件不料伊弟瀛洲帶領團防布滿街衢將委員等毒毆并將烟具烟膏煙犯一併刧去幸隊勇施救逃回縣署喘息未定伊又帶袁小頭袁瀛芝及團防四十餘名携帶軍械快砲抬鎗污穢等物入署搜尋幸委員等逃至民宅陳姓家躱避伊等竟將署內門窗搗毀又至警務公所及戒煙局將器械財物碎抄一空併將烟犯虎得林李富有二十餘人刦放縣知事張仲友禁止無效委員等於十號已面陳汝寧府張知事查核今特縷陳原委呈請憲台　校未悉如何了結也 
[大連日輪遇險]  
　　大連志岐組向來航行煙台貔子窩大孤山之十九號永田丸（四百八十一噸）於一月二十一日午前四時由煙台抵港七時醫帥檢疫畢當將華搭客男一百六十四人女二人用舢板擺渡上岸惟該輪裝有雜貨十五噸擬傍碼頭卸貨十一時該輪逕向碼頭進行詎因放力過猛竟碰於石壁之上轟然一聲機器艙內之蒸汽鍋突然裂破滿船熱氣濛濛咫尺不辨一時海岸各項人等大驚水上派出所古賀警部及警察與海務局之技師等均馳往勘驗見艙內火夫之負傷者其面部手部均被熱水燒腫內有一名被炸裂之鐵板將額部打破均舁送醫院療治該輪旣受傷將歸船塢修理以第九永田丸代之云 
[浙省十一中學咨部]  
　　浙江敎育司呈都督文云案查部頒中學校令第三條中學校定爲省立由省行政長官規定地點及校數報告敎育總長等因奉此查浙江省立中校計十一所均於前清光緒三十四年間就原有各府中校地點改設其經費卽由省行政經費支給光復以後照舊辦理在案茲奉前因合將省立各中校地點列爲一表備文呈請鈞府轉咨敎育部長察核備案施行此呈計呈省立各中校地點表一紙第一中校杭縣城內大方伯圓通寺舊址第二中校嘉禾縣城內集街鳳池坊鴛湖書院舊址第三中校吳興縣城內本由愛山書院改建光復以後遷移至天寗寺舊址第四中校鄞縣南門外道廠舊址第五中校紹興縣試院舊址第六中校臨海縣城內三台書院舊址第七中校金華縣城西北麗正書院舊址第八中校衢縣城內正誼書院舊址第九中校建德縣城內三元坊書院及學署舊址第十中校永嘉縣城內中山書院舊址第十一中校麗水縣城內遵池書院舊址 
[美國大學敎員來杭]  
　　美國哲學博士漢特蓀君社會學名家也今因漫遊來杭特於二十八號下午二時在協和講堂演說社會改良事想届期定有一番熱閙也茲將敎育司致各校函錄下逕啓者頃准外交官温函開今接青年會來函云本月二十八日下午二時敦請美國雪加哥大學敎員漢特蓀氏在杭州直大方伯協和講堂演說務請轉知省城各學校敎職員届時蒞會藉聆偉論等因准此相應函逹左右希卽轉致貴校敎職員諸君届時前往聽講是爲至盻 
[庫警聲中之湖南]  
　　譚都督頃接中央陸軍部電開俄庫協約發生後各省都督全體主討並有願親自統師出征者現據庫倫僞政府來電措詞荒謬無意內向則將來之戰事恐所不免惟征討之手續繁多均須預先籌畫刻已設立征庫研究會今特電請各省都督選派素諳軍事者一二人作爲代表剋日來京會議一切以謀將來軍令之統一等因譚都督已與軍事廳商議酌派代表以便定期入都 
　　湘省自俄庫協約問題發生全省人民同聲憤恨紛紛聯合結成數大團體以爲征討之預備旋因各團主任爲力謀統一起見遂將征蒙同志會决死團征庫籌餉演說團前學生軍女子衞生隊五團體改組合併爲庫事籌備會以取一致之進行已開會公推譚人鳳君爲總理劉文錦黃鉞龍璋諸君爲協理日昨復由蒙事籌備會蒙事討論會及征庫愛國志願團在賈太傳祠開聯合會議將三團體合併爲一定名湖南籌蒙會並於十一日在敎育總會開成立大會推舉職員亟籌進行方法 
　　湘省各法團對於俄庫問題均主張以武力解决日前各派代表至長沙城議事會共同討論擬請聯合全省各府廳州縣公電政府籌備戰事一面彙集各報專電及關於庫事之言論隨時排印分致各屬城鎭鄉區凡自治農工商學各法團合力研究如有正當意見可爲征庫之補助者卽行呈明都督或逕逹國務院以備採擇 
[湘省已夜不閉城矣]  
　　湘省闢城之議久已徧傳遐邇并經政務會議議决嗣因有人阻止以致未果實行日前交通司以城牆阻塞有碍交通亟宜日夜洞開以便商旅特呈請都督主持現譚都督允如所請已於二年一月一日起廣闢八城夜不復閉但守城軍隊仍須嚴防匪類各區巡警亦須妥爲巡視凡遇有形迹可疑之人卽嚴加盤問俾絶匪蹤而保治安 
[山東棉業之調查]  
　　山東棉業最盛之區莫若高唐夏津兩處地質肥沃素稱豐富據客歲實業家確實調查兩處產棉多寡無甚差齊高唐全境地畝實數有八千餘頃產棉總額計在三千二百萬斤値洋三百二十萬元夏津全境地畝實數有七千餘頃產棉總額亦有三千萬斤之譜値洋二百十九萬元兩處產額六千餘萬斤價値總數六百餘萬元然銷行內地者十之三四輸出海外者十之六七東省若能於紡織工業加意改良則獲利更不可勝計矣 
[寗遠府呈報地方情形]  
　　四川寧遠府知事楊焜呈報民政府文云查寧屬地處邊隅縱橫千里萬山環繞漢夷雜居醫館敎堂無處不有承平之際施治尙難自去秋（即陰曆前年）張耀堂創亂時夷匪漢奸乘間竊發讎敎戕官貽禍極烈雖匪黨撲滅較速而地方亂離已甚逃亡遷徙十室九空反正以來人民尙未營業安居夷匪又復乘隙蠢動刧掠逕起擄掠頻聞幸前任府王典章布置整嚴剿撫兼施寬猛相濟始得化險爲夷轉危爲安近日地面雖漸寗靖而民權又復膨脹抗官藐法植黨營私禁煙之令累申私種之弊未絶以囂張爲平等以放任爲自由設施對付輕重爲難兼以會理夷人正肇兵端邊地匪番尤思蠢動兵單力弱防範難周餉匱財艱度支益窘徵收則知絀日見支撥則應付俱窮挪移旣格於定章請領又難濟急用凡此種種困憊形狀容當調查明晰另案呈明請求酌予變通以免異日辦事掣肘府知事忝膺郡守表率羣僚守輯撫緩責無旁貸惟有勉肩担任將馭夷治民及應辦各政繼續清理毅力舉行以盡職權而副委任除將前任交代清楚依限給報外所有到任日期及地方大槪情形理合具文呈明云云當經都督批呈悉該府地面遼闊漢夷雜處敎堂醫館錯雜其間治理稍疏易滋叢脞所賴賢長官撫緩保衛俾底又安該員服官贛省夙著賢聲近維桑梓自必更竭熱忱抑即將馭夷治民治邊理財各要政分别緩急次第舉行以期毋負殷望是爲至要 
地方通信江甯 
[國會决選]  
　　江蘇第一覆選區衆議院重選候補當選人凌鴻壽阮性言周詩筒錢樹模龔肇新王贊臣 
松江 
[晨星寥落]  
　　二十三日松郡農會成立當場應票舉職員十六人而是日到者僅十二人只得約期另舉同時縣議會亦開會而實到僅只四人傍晚電話四逹速客蒞會而于于而來者又只二人大約因國會省會選舉後驟减其熱度故也 
[貴物賤買]  
　　前清楚撫楊文駿淮道楊文鼎均係一時顯宦客歲眷屬僑寄松城光復時轉遷至滬僅假廣明橋某屋寄頓貴重雜物近忽有自稱六少爺者到松將所有紅木器具如雲石桌椅十餘副美女榻數張並大號皮箱八隻一併由某刻字店承估僅估洋三百八十元尙扣去中金五十元最奇者皮箱用雙鉸鏈緊鎖外貼淮揚道封條中儲何物絶不開箱檢點店主一時無錢應付事爲富而嗇之封某所聞瀺涎挂吻自願墊欵沈警務長知此項不正當之賣買必有口舌往阻不理詎越數日果有女主率包探到松知照警局向刻店交涉據言各箱俱已揭封物件亦多走失矣 
鎭江 
[關員赴寗]  
　　揚由常關總理陳君屏孫現因袁監督已經到鎭急須交卸特於二十四日乘車赴寧謁見應民政長報告該關一切經手辦事情形云 
[私售烟土]  
　　鎭城自土膏店禁絶後竟有素習土業十餘人紛赴滬江購土來鎭私行兜售各烟户貪其上門銷貨之便且無人知覺雖索價甚昻亦願與之交易以致銷路奇暢獲利殊豐云 
[陶遜任事]  
　　津浦鐵路南叚局長陶遜前辭交通部視察員未邀允准日前該路總辦孟錫珏宣告南叚總局名義取消更名分局前局長陶遜已奉部令於二十二日任事開始視察津浦全路專注意於直魯皖蘇四省商務及轉運各事云 
[請認轎捐]  
　　前丹徒市議會議决取締轎行辦法並抽收月捐補助警務經費一則茲有王受之徐松山出爲承辦斯事議定每轎一乘月捐洋一角五分苦力捐每名洋二角每轎行納新馬路修理費洋三角五分業已具呈知事矣 
揚州 
[書吏出路]  
　　新運司張弧現以兩淮舊日書吏人多於　特擬採取其可用者甄别錄用昨已示諭舊日運轅吏户禮兵刑工六房之有卯者令其報名應考惟每房不得過三人以示限　一俟報名完竣卽當宣示考期惟投考時須帶案卷爲憑否則不准投考云 
[提議清鄉]  
　　江都新知事李君鴻扶當在省禀辭時卽奉都督面令以弭盜安民爲第一要義惟弭盜之方重在清鄉故李君於清鄉政策極爲注意除連日會晤紳商宣佈政見外並特邀請徐軍統　山張都轉岱山方憲兵司令柳江於二十二日宴會藉以籌商清鄉方法蓋以此種政策必恃兵力爲後盾故也 
[劇場危險]  
　　揚州大舞臺大同戲館先後開演後曾由縣署派人監察彈壓詎大同戲舘竟於前日坍倒前樓由縣署彈壓員陳君喝令停演乃該館竟置之不理以故陳彈壓員已據情禀請李知事核辦矣 
[會議賠償]  
　　東關匯源典失愼賠償一案李知事下車多日尙未提及各當事以年關在卽緩無可緩特於二十三日在馬神廟集議辦法幸警界竭力維持尙未滋生事端云 
溧陽 
[民團勝盜]  
　　溧陽縣南鄉一帶近來盜匪猖獗異常居民幾無安枕之日二十三晚有盜多人擁至大港口西首搶刦王姓富户爲事主當場砍斃二人盜黨大怒勒罰王姓洋一千元並擄其一子爲質於是鄉人大動公憤聯合各鄉民團農人等與盜開戰民團大勝擊斃盜匪數人餘均逃竄故匪氛已息居民得以稍安矣 
靖江 
[請懲法官]  
　　靖江縣公民黃尙卿委任律師兪惠民具呈高等檢察廳以推事違法請求處分等情經廳長錢君指令云狀悉查荐任官懲戒處分應由各該長官呈請組織懲戒委員會審查議决再行呈請大總統行之本廳無此職權所請應毋庸議此令 
鹽城 
[游勇搶當]  
　　鹽城縣屬射陽鎭某典當於前日上午忽來游勇數十人各持敝破軍衣圍繞典櫃强當高價出言强橫該典管事聞而大懼急命將典門緊閉則遊勇已入櫃內當將首飾銀洋悉行擄掠而去聞該典刻已投報防營上緊嚴緝惟外間傳聞該典損失計有萬餘金云 
福建 
[烟絲改運]  
　　汀州永定縣素產條絲烟草發往上海蘇州及長江一帶消售甚旺向由廣東運往汕頭出口現因廣東抽捐甚重烟户不堪負擔乃邀各烟商組織轉運公司將烟担改由漳厦出發配運各埠擬就厦地設一總公司以資聯絡近有林仲卿君來厦妥議進行辦法茲將其傳單理由揭載於下今因廣東烟捐抽及汕頭過境未免壟斷苛捐侵越權限同人等以權利攸關同伸義憤於壬子冬月初五日邀集上下江煙帮公舉代表大會於上海詢謀僉同議决烟不由汕改由漳州厦門運往長江以爲抵制祗以沿途水陸船車不便雇夫過駁在在須人招呼同人等爲公益起見特招股分設龍岡轉運公司設總局於厦門以龍潭轉潮角田林子和溪水頭漳州爲分棧代客收付以期交通便利實行抵制之法所有開辦經費倣有限公司性質集股本英洋三萬元 
 
 
 

Page 7

 
 
分爲六百股每股五十元聽便認股暫舉盧雨帆林海士兩君爲臨時總理盧子琳賴明三林子和蘇玉珊爲協理各鎭各舉分理又持舉賴敬三君爲幹事往厦門漳州龍潭等租設行棧又向各處民政長存案保護此係結成團體保全利益起見自宜同心協力實力進行誠恐人心不同而從後悔立此議約各寶號先行蓋印爲據簽約之後即步步實行開運之日在此約蓋印各寶號及客號新開店之貨無論汕捐如何减抽均不准貪價廉而分走潮汕如有妨害公益不遵議絇一經查出公衆議罰至若開辦後善後章程再開股東大會議决施行恐口無憑先立此議約字爲據 
雜評二 
[土貨之畢業文憑]  
　　南京某法政學校開三年矣學生二百人光復時星散校舍爲軍隊馬厩半遭蹂躪今年稍稍聚集僅到三十餘人此外或在本地盡義務或出外謀事大都不再到校而名册案卷又已散佚於是主其事者頓生異想出賣畢業文憑凡訂購此項文憑者均於日前紛赴該校考畢業其中有充律師者有任法官者人數甚爲擁擠價格極廉七八十圓至三十圓不等 
　　記者曰同是三年畢業文憑耳彼費七八百金以購日本文憑者寃哉或曰舶來品究較土貨爲佳 
[嗚呼張葆培之神通]  
　　張葆培竟破壞原判决而宣告無罪矣其宣告無罪理由雖未明瞭然據爲張辨護者言則以張之警察區長未得主務官廳之承認旣無所謂職自不能濫用其權其說辨矣然孫義則之逮捕監禁實出於張意使張之區長爲有效則濫用職權張之區長爲無效則私擅逮捕監禁二者均有罪然而張葆培竟脫然無罪意者不能濫用職權者卽不妨私擅逮捕監禁耶或曰張葆培平日行爲多有類於此者此何足道或又曰高等廳之判案更有不平於此者張葆培案又何足道然而孫義則已矣然而江蘇人之身體自由權已矣嗚呼 
[檢察廳之强硬手叚]  
　　司法界正在動搖之際而高等審判廳卽乘機以宣布不公平之判案其地方檢察廳則與警界爭權而截刧人犯夫此案即使應歸該廳審辦亦當以正當手續要求之不應派警截奪有類盜行此種舉動皆足滋破壞司法獨立者之口實者也 
[宜注意熱河之隱患]  
　　庫倫逆佛正在四出勾結之時我國軍隊急宜嚴加約束非僅防止其被彼煽惑也並防止其騷擾商民致令人心外向如熱河一帶本已岌岌可危而兵隊之騷擾如此軍權之不專又如此當事者可弗及早注意耶 
本埠新聞 
[巡警局發見外人築路]  
　　北四川路丁興里附近華洋交界處本有空地一方路口開闊約二丈有餘內則甚爲深廣且可直逹淞滬鐵路近日忽有西人圍笆終日緊閉笆門內有小工數十名工作甚勤經四區暗巡查見詢諸工人稱係建屋察其形式不符禀知鄧區員前往勘得似係開築馬路鄧君以工部局用意甚深且丁興里派有崗巡設被築成馬路則竇樂安路士慶路崇福里麥拿里丁興里等均在該路範圍以內與區域關係甚大除派得力巡警往觀動靜並常川查察外卽據情禀請龔警務長轉禀陳交涉使向工部局詰問矣 
[陸軍部調查陸軍畢業人員]  
　　混成第三旅李旅長前日接奉蘇都督令開准陸軍部咨開軍衡司案呈案查發揚國家之精神扶持國際之和平端於武裝是賴而整飭戎行之要素要以任用才能爲基本蓋軍隊之精粗與夫軍紀之弛張胥視敎育之能否充分爲標準無俟交綏其勝敗固可逆視晚清政府造就軍官實繁有徒率以放任爲主義絶無支配之計畫以致學無所用人自爲謀旣無以尊重軍人之人格尤非國家育才之本意况自軍興以來破壞之餘所有任用各等軍職雜然並進瑕瑜互見若非痛加整頓其障碍軍政之進行遺害無窮茲由本部調查直省各項正式陸軍學校出身得有卒業證書之賦閑軍官軍佐與曾經各軍事機關存記及發往各軍隊候差人員履歷並指定陸軍軍官學堂陸軍速成學堂留學外國陸軍中學以上學校各省陸師將弁武備各學堂及其他陸軍中學程度以上經前陸軍部核准有案各陸軍官佐學校等五項認爲正式學校用示限制以期通盤計畫分限支配預備全國軍官之需要爲改良陸軍之入手辦法除分别咨令外相應備文咨請貴都督查照出示宣布並希分别通令各機關各師飭取候差人員履歷證書及各地方縣知事詳晰調查飭取賦閑人員履歷證書賫送貴府一面將證書核騐蓋印就近發還一面依據本部前頒六項表式分别校類並聲叙某期畢業造册彙咨本部備核至各該員履歷無論從前曾否送部凡係賦閑人員核與本部指定之資格相符者此次一律彙案補送并限令部文到後兩個月內截止以期速辦盼切施行等因到府准此查本省所屬各陸軍官佐學校出身人員曾經各軍事機關存記及已發往各軍隊候差者固不乏人而投閑置散及改圖别業者亦在所不免若不詳加調查飭取各該員證書與部定五項五式學校相符者核騐無從分别支配殊失國家造就人材之至意除分行外合亟令知該旅長即便遵照示諭以便週知限文到一月將各該項人員履歷證書彙齊送府以憑核騐証書騐後仍即發還以昭鄭重李旅長奉到該項訓令後昨已通飭所屬各團營遵照都督訓令趕速辦理一面並出示曉諭云查滬上自光復以來軍隊陸續遣散軍官佐之閑散於此間頗不乏人方今中央搜羅軍用人才爲將來整飭軍隊之用各該閑散人員其出身確係與以上五項相符者仰即迅速造具履歷携帶証書限二月十五日以前呈送本司令部以便彙案呈核幸勿觀望自誤 
[日人藉口抗捐]  
　　北四川路吟桂里崇福里麥拿里士慶路等處中外人士雜居甚衆而外人住居華界者向來槪須認繳閘北市政廳捐款詎近有丁興里及大通菴等處僑居之日本人數家咸以民國未經各國正式承認未便認捐以故前日該廳派管理捐務之李某往收捐欵該日人等即以前言爲辭李告以此係國際問題捐款係辦理地方警務等經費再三勸納不允遂據情回禀廳長核示 
[派員查勘土行出清烟土]  
　　上海自禁煙功令實行以來凡境內土藥店之積存土藥曾經上海縣吳知事統限民國二年正月底爲止一律出清不准延擱遲滯以故各土行均已先後將招牌姓名及出清存貨日期呈報官廳查核茲商埠巡警局長穆杼齋君又據大碼頭鄭洽記土行主鄭志廉報告存貨已清出無遺請爲勘驗當即移知禁烟局長嚴濬宣君派令調查員祝君至第一區會同蔣區員前赴該行查勘一周據情禀復 
[程都督行館紀事]  
　　江蘇程都督蒞滬駐節西藏路旅泰舘因政躬不舒連日留館養疴迭誌本報昨日已占勿藥設筵該旅館柬邀孫中山黃克强陳英士王寵惠馬君武等會宴惟陳因事辭謝孫黃等四君均于午間入席暢叙至二時始散此外來賓除接見民主黨支部員黃復生蕭湘王曜等四人外並有兩浙鹽運使簽事史光書面呈浙江朱都督公函一件餘若南巿警長穆湘瑤招商總局龔寳琛第一軍統帶張成全鄂紳吳祐貞等先後到庽投刺請謁一律擋駕 
[討論閘北擴充水電問題]  
　　閘北巡警局長龔君前據四區區長鄧常彰來局報告謂該區境內多西商住宅而電燈電話自來水尙未普及迭據各户來區請　乃水電公司因乏資本迄未裝設若被租界水電公司乘虛而入不免有失主權云云龔君因於前日下午招集各區長會議擬先向該公司商辦再行核奪 
[巿政廳請求修正議案]  
　　上海巿議事會去年十一月間開冬季議會時議决巿政廳各科辦事人員及中西南三區並學務衛生工程各科本年上半年預算與各項章程規則當經總董陸崧侯君分致各區及各科辦事員查照辦理茲經各區區董與學務衛生工程三科人員一再討論按諸事實頗有窒礙難行之處因分别開送說帖要求交會復議現巿總董陸君已將此案移請議事會議長於春季議事會開會時覆議修正以利執行 
[城河浜之攔路截刧]  
　　本館記者秦君平甫前夜十二鐘自館內回寓乘人力車行至城河浜突有暴徒三人自車後趕來攔路截刧中有一人手持利刃喝禁聲張搜去皮夾一個中貯大洋二元小洋十餘角臨行並强刦黑呢大衣一件揚長東去該處旣鮮居民又無街捕只得任其盡情搜索云 
[著名巨竊又越監脫逃矣]  
　　長江著名巨竊秦老和今夏以來潛跡滬南欲施伎倆爲高昌廟警探拘送商埠警局轉解地方檢察廳訊供收押第一看守所嗣以該竊在押掘洞圖逃當被同押之高寶三知而密告經所長禀明廳長陳松生君命將秦犯提案訊實起訴審判廳長飭令釘鐐改押模範監獄收禁四年二個月在案乃該犯忽於前晚天將破曉乘獄卒熟睡之際私自帶鐐越牆逃逸迨天明監內啟封始悉該犯已不翼而去由獄卒急報吳獄官禀明陳廳長立飭法警分投嚴緝一面移請警局長穆君飭派警探嚴密查拿務獲解究 
[訴訟人繳款須掣收條之通告]  
　　上海地方審判廳昨日出示曉諭云照得訴訟案件經本廳决定或判决諭令當事人呈繳案中銀錢除當庭呈繳者不給收照外凡由當事人來廳呈遞交狀交由承發吏繳進者自諭之後均由本廳典簿所塡給收照暫爲收存候具領人呈遞領狀發給收領此後如有來廳繳款者須以本廳典簿所收照爲憑誠恐當事人未及周知爲此出示曉諭 
[閘北警局取締茶肆]  
　　閘北二區區長藍君昨出通告取締茶肆云照得上海五方雜處人類不齊本區爲閘北最繁盛之區茶館林立往往容留閑人聚賭抽頭彈唱淫曲傷風敗俗貽害閭　言之殊堪痛恨前經本區長疊次出示嚴禁拘局懲辦在案詎日久玩生復有此等情事茲特重申禁令爲此諭仰各茶館人等知悉嗣後無論紙牌竹牌及演唱詞曲一槪不許並不准夜間容留閑人住宿倘敢陽奉陰違卽行拘局嚴辦不貸 
[張竹君埀憐受傷卾軍]  
　　上海醫院長張竹君女士昨爲鐵血團與南巿警區衝突事致上海地方檢察廳長函云所有受傷卾軍已請貴廳騐過該兵士等如有無理之處國家有法律在儘可按法處置該巡警等何得私將手足捆綁推倒在地拳毆脚踢致　所裝之假手足鐵折皮壞速及眞肉血液流沾設爲眞手足必致筋斷骨折矣如是私刑豈謹守法律保護地方之警察所宜有貴廳爲司法之地敢問茲事如何處置該巡警廳當何罪能有相當之辦法以惠傷兵乎抑待備正式公文而上控乎維執事圖之 
[女子師範開懇親會]  
　　本埠西門外南洋女子師範學校於前日行休業式並開家庭懇親會該校學生家屬男女到者百數十人午後一時開會唱校歌後校長凌銘之約略報告該校開辦以來半年情形繼由各班學生繼續表演學藝表演畢由凌校長發給各生贈品全校學生遂同唱懇親會歌歌畢邀各家屬展覽成績旋卽散會 
[金屋嬌挾金出走]  
　　浙江路同春坊沿馬路八百零六號妓院內前晚被妓女金屋嬌捲取値洋一千餘元之金珠飾物逃逸該鴇昨始查悉卽投老閘捕房飭探查緝 
[銀樓注意串騙]  
　　騙子某甲前日在北坭城橋遇見繅絲女工丁王氏許以兌購金戒氏卽偕至福建路某小銀樓購兌甲乘間攫取金戒一枚飛逃該店即鳴捕將氏拘送老閘捕房捕頭以近來時有此等騙術殊碍治安着包探轉諭各銀樓以後如有不倫不類之男女同來購飾者須格外留意以免受騙該氏旋由其姊願賠洋十元開釋 
[續訊盜案]  
　　本邑二十八保八九　曹家渡西鄉民譚鶴甫家被盜行刧當由鄉民拘獲盜黨葉榮生一名並拾得盜遺鞋子三只送由第八初級廳轉送地方檢察廳訊辦在案前日午後奉危檢察官提案研訊葉供安徽人向在　路上爲小工本月二十二號夜民人道經該處忽遭各鄉民指爲盜黨拘送到案呈案之鞋不知伊誰之物求恩問官一再駁詰訊定如前判令収押鞋子暫存聽候查明並傳當時捕拿之人到案再訊一面據情禀奉陳廳長定於本月二十七號派員赴譚家詣勘被盜情形以憑核辦 
城內 
[地方檢察廳批]  
　　（段松林訴沈仁廷等聽唆誣告請提訊明批）狀悉查此案前准杭廳檢事廳咨請飭傳該民及錢阿招歸案訊辦當經本廳函請會審公廨查提去後旋准復稱已將該民交保諭令自行投質等因在案據訴前情着該民偕錢阿招從速赴杭縣檢事廳質訊核辦可也此批（兪實根請求　提諸梁樹等到案嚴懲批）爾媳指爲諸梁樹誘拐何不詳細探明住址或親到伊家辨認確實方有把握若徒以捕風捉影之詞憑空告訴本廳未便受理着再確切申叙可也此批 
[取消競賣]  
　　上海第一初級審判廳民科昨出公布云前據朱楚康訴孫友三抵產不贖一案節經本廳命令清償延不履行復又依律執行將孫友三房屋發封照章公布競賣並定期開標在案嗣因届期正擬實施開標茲據朱楚康狀稱案經和解被告人孫友三願將欠銀自行料理合行呈請解除執行前來除批准予銷案並啓封該房屋發還孫友三具領外合行取銷競賣公布 
[瘋女病斃]  
　　女子菊香現年十九歲近發瘋病在途胡閙由捕拘解公堂轉送地方檢察廳查無家屬諭送普育堂留養候查傳家屬具領在案不料該女近日在堂忽染　病醫治無效延至昨晨身死堂董陳君函致該廳請驗午後奉陳廳長委李檢察官帶同檢驗員等蒞堂驗得菊香並無别故委係病後因凍致死查無家屬判由堂棺殮發封厝壇 
[訊究搶匪]  
　　匪徒樂長壽在途搶刦婦人陳王氏之金挖耳由商埠警局解送地方檢察廳訊辦已誌昨報昨午由葛檢察官提案預審陳王氏投案訴稱本月廿三號夜氏由北巿回凝河路家中不料行至老北門內忽來匪徒樂長壽將我金挖耳一只攫去逃逸幸由巡警人贜追獲解送到案是實質之樂長壽俯首求恩問官得供以樂迭次沿途攫物不法已極判收押候起訴審判廳究辦起案之贓給該氏具領 
南巿 
[破獲騙案]  
　　滬南棉陽里鄭公館內傭婦張朱氏於陰曆本月十六日被匪用銅練兩根擲下在途騙去金鐲一副當即報告第一區請緝在案茲由區探查獲此案內同黨王阿狗陳連生兩名解區詰問供由小蘭英所爲贜已質洋五元陳認得洋三角王認得洋五角不諱奉飭留候移送商埠巡警局補提小蘭英到來質訊核辦 
[扭控船户]  
　　滬南全盛信局夥陳蓮舫扭脚划船户王阿元至第一區控稱前次托伊帶往松江之大洋七十元金戒一枚不料被其私吞逃避久不見面今在中途撞見扭請追究區長命留候移送第二初級檢察廳訊究 
[本夫控奸]  
　　住居小南門外之木作頭王某行爲卑鄙前曾誘佔近鄰房客某姓寡婦及至成孕被其姑得悉向之理論經人介紹令王償洋四百元將所產之孩領回該婦即送清節堂留養時隔未久近復與乳傭阿三誘姦以致珠胎暗結王恐事機敗露贈洋十元令阿三倩穩婆打胎未逹目的漸致肚腹膨脹將次分娩爲阿三之夫偵知連日糾人饒舌王允再找給洋十五元合成二十五元惟勒令央出中保書立證據方肯照付否則即以敲詐論阿三之夫心不能甘卽赴第二區控王誘姦伊妻區長以事涉暗昧且關係刑事令赴檢察廳起訴 
閘北 
[查獲烟犯]  
　　七區徐區長前日查獲吸烟犯王杏桃一名并烟具解送巡警局經司法科提訊一過判移檢察廳按律懲辦 
[扭控騙子]  
　　前日有李堂扭金浦至五區控被拐去銀洋衣物請爲究追經龔區長解送巡警局發司法科收押聽候訊辦 
公共租界 
[搶案三起]  
　　貴州路一百二十三號婦人丁陸氏前晚六句餘鐘行經湖北路漢口路轉角被匪攫去値洋十一元之金挖耳一支又吳葉氏前晚七時在牯嶺路亦被匪攫去値洋八十五元之絞絲金鐲一只又廣東路三百七十八號婦人倪沈氏於前晚八時在西藏路三馬路口亦被搶去値洋三十一元之金押髮一支均經鳴捕追拿未獲昨特分别報請捕房飭探偵緝矣 
[捕房紀事]  
　　新閘捕房二百四十五號三道頭華捕與總巡捕房四百八十九號華捕均具禀辭差昨奉卜總巡准予告退又公共公廨六百二十四號站堂華捕昨奉張正巡官諭與新閘捕房七百四十五號華捕對調辦公又西虹口捕房三百九十二號華捕亦奉張君諭與公廨七百三十六號華捕互調總巡捕房新招之二百四十五號金星煥四百八十九號蔣長生等兩華捕昨奉張正巡官諭赴戈登路敎練所學習警規又敎練所已經訓練成熟之八百七十二號華捕亦奉張君飭赴　山捕房當差嘉興路捕房一千零零一號華捕因不聽上官命令經該管捕頭禀奉卜總巡着卽斥革又戈登路捕房三百五十六號提籃橋捕房七百十九號兩華捕均因在差獲賊有功經張正巡官查悉着該兩捕下級升期各提前兩月以資激勸 
[竊案一束]  
　　牛莊路二十七號史維記鐘表店主失竊値洋一千二百元之鑽戒一只又九江路吳培芝家被竊値洋二百五十元之衣物又祥發源號在一馬路車失東洋緞一箱又馬　路龔康伯家失竊値洋一百五十元之金飾業已分别開單報請捕房查緝矣 
[跴緝積竊]  
　　蘇州人李榮生現年二十四歲身長五尺六寸專在租界內行竊曾經飭緝未獲昨由總巡捕房三道頭西探開明李之年貌籍貫通飭各捕房中西探捕一體認眞查緝 
[防護家屋]  
　　北四川路白吉里一帶洋人住宅時有失竊迭經報捕請緝未獲故昨該處新捕房捕頭特諭中西印各捕於即日起日夜輪流前往查巡以資防衛 
[並非拐帶]  
　　婦人傅張氏前日下午帶領女孩四口搭長江輪船出發被甲乙二巡捕查見疑係拐販一併拘入捕房捕頭詢得四女孩確係該婦親生因夫在漢口營業前往探望因卽准予開釋 
[竊車而逃]  
　　竊賊張成芝昨見吳淞路一千四百八十八號張阿林家門前放有脚踏車一輛遂竊乘而逃經失主追獲扭控捕房押候解廨究辦 
[偷當衣料]  
　　粵婦梁大姑昨扭成衣匠阿大至捕房控被當去衣料請究因阿大允卽購還斥釋免究 
[查無實據]  
　　內地會耶敎士某失竊脚踏車疑張文卿鍾志臣所竊昨由中西探將張逮案暫押查無實據卽予釋放 
法租界 
[借端索詐]  
　　顧漢昌假查烟爲由至馮煥新處嚇詐聲稱奉捕房命令專查燈吸如能酬洋三十元可免解辦馮以界內並無禁吸明文顯係冐詐當卽扭捕送廨請究顧俯首無　惟求恩典聶讞員以姑念索詐未成從寬押捕房一月 
[似非欠交]  
　　某法商控追袁昺元欠交定造電馳黃包車五輛一案公堂昨又傳袁質訊袁供當時我與華人程介眉立有承攬合同定造黃包車三十輛後程因乏資向我情商退去五架今忽串出洋人出首反控殊出情理之外求鑒聶君判傳程介眉到案再行訊核 
[竊犯圖逃]  
　　竊犯張阿根因案被捕前日乘解堂審訊之際暗將手銬捋去飛步奔逃即經押解之中西捕追獲解案禀明前情張供實因畏罪圖逃求宥中西官曾判監禁一年半 
[限理車租]  
　　周阿三前向包車公司經手人李義香處包賃包車三十輛轉租與各車夫出外拖拉生意今因虧欠租車資一百七十餘元延宕不理被控公堂於昨日傳訊據供所欠是實須向各車夫處收下方可料理官判交保限一月理楚 
雜評三 
[城河浜之流氓]  
　　沿城河浜一帶入夜時巡街捕向來寥落以故該處匪類獨多截搶行人衣物等事時常發現記者前夜行經四明公所亦被若辈飽掠而去 
　　夫記者偶失此區區之物原不足介意所可慮者時未深夜而匪徒肆無憚忌如此實足令行人戒途其於地方治安關係非淺細也 
專件巴拿馬太平洋萬國博覽會簡明章程（續）（章祖純譯） 
[第十一條]  
　　第一欵箱椖架櫃等物用以盛貯陳列所品者須由物主自備陳列所中供用之物如運物機軸滑車皮帶電話線壓氣機附 
 
 

Page 8

 
 
第八版件及水管厠所附件均須歸用主自費 
　　第二欵凡關於陳列品之裝飾佈置須不背陳列品幹事員所頒布之章程又須得各該陳列處科長之認可 
　　第三欵赴賽家陳列物品不得侵害他赴賽家之利益如障蔽光線阻碍裝飾等事均須妥避 
　　第四欵陳列所中之地板基礎不得擅行擾動關於房屋上之物件非經陳列品幹事員代請工程幹事員之認可不得擅自取用 
　　第五欵陳列所中之場台壁欄橱櫃等物之高低大小須由各科科長定章取締此項專章須經陳列所幹事員之認可 
　　第六欵陳列品占地規畫須遵照上節所提之專章辦理遮蔽箱櫃圍壁地板所用之織料須經各該科科長代請陳列品幹事員之認可其顏色須經工程幹事員之認可方可備用 
　　第七欵各科科長有權訂頒他項細章但不得有碍本會章程且須經陳列品幹事員之認可 
[第十二條]  
　　第一款凡由外國運入貨物如係專爲此次賽會之用雖　照美國財政部定章須繳納關稅此次得一槪豁免 
　　第二欵會期內無論何時赴賽家得將其進口陳列品在會場售賣但須照美國財政部定章繳納入口稅故凡此項陳列品入口時無論將來擬在會場售賣或運出會場外售賣均須即行報關納稅如不預先納稅而擅將陳列品在會場售賣或運出會場外售賣者一經查出按律懲罰本會不任其咎 
　　第三欵由美國政府籌備辦法務將進口陳列品直接運往會場卽視會場爲政府之屯留貨棧 
[第十三條]  
　　第一欵本會籌辦一規模宏大之救火部凡救火機械悉爲備置 
　　本會雖力爲籌備保護赴賽家之陳列品及他項財產但如遇火災竊盜及他種險事致受損失本會不負責任 
　　第二欵凡具危險性質或不合賽會宗旨或有碍公益之物品陳列品幹事員須得總幹事之許可方可運入會場或在會地內自由遷動 
　　第三欵凡危險或取憎之物品及各種特許專賣或秘製或極有經驗之藥品其含分未經宣明者皆不准運入陳列所無論何物如含危險性質或不合賽會宗旨或有碍公益者陳列品幹事員得請總幹事之許可將其搬　會場 
　　第四欵本會不擔陳列品保險之責赴賽家可直接與保險公司交涉繳納相當之保險費 
[第十四條]  
　　第一款凡陳列品及所占場地須由各該赴賽家自行潔治 
　　第二款陳列品須於每日陳列所未開門之三十分鐘前佈置完備陳列所已開門後不准打雜人工作如赴賽家犯此規約各該科科長可禀承陳列所幹事員按情糾正 
[第十五條]  
　　第一條裝運陳列品之箱桶等物不得安置陳列場內如有特别要故須於陳列場內留用者須由各該科科長代請陳列所幹事員之認可 
　　第二欵博覽會公司備辦貨棧一所凡赴賽家之箱桶等物如願意交存者照章繳納租費定價公廉與他處貨棧相同 
　　第三欵本會備辦便利運具作運送箱桶等物至貨棧之用取費甚廉 
[第十六條]  
　　第一欵一切陳列品非經各該赴賽家之允許陳列所幹事員之認可不准他人攝影繪圖 
[第十七條]  
　　第一欵赴賽家如須訂用電燈蒸汽壓氣機運物機煤氣及水須呈請願書於各該科科長由各該科科長轉呈工程幹事員此項請願書頒有定式須向工程幹事員領取塡寫 
[第十八條]  
　　第一欵凡欲於會場內陳列奇品私收入場費或開飲食舖或建游戲場或　貿易或作他項事業於本會宗旨及體面絶無損害者本會各該職員可酌量情形割與場地 
[第十九條]  
　　第一款本會集刊英文陳列品總目錄一册外國政府及美國各州得自由集刊所有陳列品目錄但須由各該科科長自請總幹事之認可 
　　第二欵本會有專賣目錄册之權利 
[第二十條]  
　　第一欵本會組織一極精幹之警察團用以保護財產維持治安用度歸本會擔任 
　　第二欵本會雇用打雜工人一隊清除會場內街徑及陳列所之廊廡但陳列物品之處及所屬廊廡夾道又外國人或美國人另建之房宇該打雜工人不負清除之責 
　　第三欵赴賽家得自由選雇巡夫工人於開會時料理所有陳列品但須不背本會僕役章程且須得各該科科長之允許及陳列所幹事員之認可 
　　第四欵各國各委員各團體各公司及個人如爲本會赴賽家均須遵守本會對會場所頒行之各項章程 
[第二十一條獎品]  
　　第一欵本會用競爭考騐法評獎由評獎員考騐陳列品成績分等給獎及証書五等獎品如下 [T13 ]一 [/T ]最優等獎品 [T13 ]二 [/T ]金牌 [T13 ]三 [/T ]銀牌 [T13 ]四 [/T ]古銅牌 [T13 ]五 [/T ]名譽証書（無獎牌） 
　　第二欵凡赴賽家如有健全之理由欲排斥同行家之競爭須得總幹事之許可方得削除其與賽權利凡關於削除賽權利之事本會將另訂細章辦理 
　　第三欵無論單件陳列品或集堆陳列品如不按照科類陳列於本會陳列所內獎評員不爲考驗如陳列品本體重大或性質危險不能容於應歸之陳列所內可由各該科科長轉請陳列所幹事員之許可陳列於陳列所外再由總幹事轉請評獎員考驗 
　　第四欵公舉萬國評獎員須基於各類陳列品審判員之人數及各陳列品之多寡及其重要該項評獎員之人數須　陳列 
品之多寡爲比例其額中百成之六十須留補美國國民 
　　第五欵分類評獎員自推一人爲主席該主席得依其資格升爲分科評獎員該項分科評奬員又自推一人爲主席升爲高等評獎員 
　　第六欵高等評獎員之名譽總理卽以本會總理充任該名譽總理即爲管理外國及本國赴會事宜總幹事本會總理選派協理三人第一協理代表歐洲第二協理代表南美洲及中美洲第三協理代表東方各國 
　　第七欵關於評定獎品及外國人舉充評獎員之章程俟後續訂（完） 
來函 
[九江總商會來函]  
　　敬啓者頃閱本月十八號即陰曆壬子十二月十二日貴報專電欄內載九江商民來電反對新海關監督一則殊深駭異究竟電自何來商界絶不知情斷難承認爲此函請更正以徵虛實 
　　　　　　　　　　　　　　　九江商務總會啓 
 
 
 

Page 9

 
 
   
 
 

Page 10

 
 
自由談 
游戲文章 
[譚鑫培上大總統書] [  率]  
　　大總統鈞鑒側聞報章揭載田際雲當選省議員大總統因於戲劇一道素未研究將任鑫培以顧問之軄仰見大總統虛懷若谷不恥下問之盛意欽感莫名竊思鑫培一老伶工袍笏登塲稱孤道寡帝王亦任自爲之然此不過優孟衣冠面目全非鑫培雖於前清爲貝勒於伶界爲大王而政治上絶無經騐何敢妄參末議惟鑫培數十年來所事攻者厥有戲劇猶可效白頭宮人暢談天寳遺事請即就戲論戲爲我大總統土壤細流之一助中華民國猶之一大戲院也大總統及國務參議等員猶之戲劇中重要人物也四萬萬男女同胞猶之戲劇中生旦凈丑各有分配之職務者也列强環伺境中耽耽虎視猶之新劇專門名家聯翩而來作顧曲者也大總統履任之初由各省參議員之公舉至瑞至三讓而後受光明正大非若曹操之欺人寡婦孤兒孤媚以取天下則魏武逼宮漢献讓位之劇不必爲大總統言且大總統當專制流毒之後破除階級根據法律謀全國之幸福促人民之進步波蘭亡國慘可得大總統而倖免矣張振武方維之被殺亦有議用法之過當者不知荆襄一電羅列罪狀在張方亦難免違法初非鳥盡弓藏如楊業之橫死李陵碑可比唐紹儀梁如浩之濳逃亦有議用人之失當者不知服務數月無所表見在唐梁亦自是溺職更非負屈含寃如伍員之逼走文昭關可比趙顯華劉青湘之逮捕亦有議摧殘女權蹂躙女界者不知以賣身之伎忽爲辦學之人敗壞學校名譽引誘良家子女在趙劉亦罪不容誅情難曲恕乃僅解京質訊未聞就地正法又非如宋江之演出坐樓殺惜可比况乎自詡豐功希圖勛位籌邊使則深得丑表功之三昧主持人道倡議平妻某偉人則實行雙搖會之故事趙遙滬凟沈溺花叢某都督則熟諳大嫖院之秘訣李代桃僵捉將官裏某總長則甘蹈錯中錯之覆轍掌擊黨魁凶毆報館某女士則别具胭脂虎之辣手吐霧吞雲一鐙相對某總理則獨享黑籍寃魂之樂趣檯步聲容絲絲入扣做作狀態栩栩如生匪特見者解頤即聞者亦將忍俊不禁也票友中途學唱類能突過前人遂成名角大總統苟加以提倡鑫培知二十世紀共和劇塲中諸人必更出其拿手新劇以博座客之呌好也則是大總統左右旣有如許配角更何藉鑫培有所献藝哉抑鑫培目光所及以爲當今事一切皆戲願大總統鑒於反山東而籌煙台兵變之善後鑒於魚藏劍而防宗社乘間之行剌鑒於空城計而運蒙藏進征之方略鑒於失街亭而圖庫科（庫倫科布多）失地之規復鑒於連營寨而勤各省援軍之訓練鑒於羣英會而知名士空談之寡效夫然後人民道德而刑律可以改良矣邦基鞏固而中外可以說和矣五大族熙來攘往如登春臺而五福可以臨門矣行見於華盛頓拿破崙外得大總統而成三分鼎足不其懿歟擇言無當伏維鑒察譚鑫培怕恐上言 
[滑稽廣告] [  率]  
　　敬啓者刻奉民政長訓令本省省議會議員業已分别選出定期於民國二年二月二十日召集赴省議議報到如所到滿三分以上應卽開會開會之翌日並卽選舉參議院議員等因我省常選之省議員亟應先期一律到逹惟參議員有參預全國法令之權關係最爲重要選舉手續不可不早爲預備爰定某月某日特開選舉參議員預備會研究參議員之價値擬仿投標例當衆拍賣以昭公允所得運動費應由落選諸君獨享權利庶不致浪擲黃金枉投白票凡我省議會議員諸君倘有願作參議員者務請准期惠臨幸勿觀望自誤是所盼禱同人公啓 
[游戲廣告]  
　　尋人廣告敬啓者老夫年方二八膝下祗有一子今年已八十三歲忽於民國元年十三月三十二號十四點鐘走失無蹤迭經飭人四方尋覔業已千年竟杳如黃鶴今不得已特登諸申報自由談中如有海內仁人君子尋獲者立即酬錢半文空空以待决計食言下海烏有街無量數門牌誑公館啓 
　　吹牛大醫生庽滬廣告鄙人自幼研究醫學年方弱冠已畢業於寰球各大醫學校又恐不足以濟世復往各行星各大醫學校肄業年三十卽得各校超等畢業文憑凡於內外各科及一切疑難雜症無不手到病除即人死千年亦能使之復活今道出滬上蒙各大野鷄家之招囑爲懸壺濟世情不可却故於月之三十二號起在七馬路與八馬路轉角處半層樓洋房內候敎如蒙光顧格外克己上午九點鐘起至十二點止在庽門診下午一點鐘起至五點鐘止出診門診英金一千磅出診英金一萬磅車金隨給本醫生啓 
澄廬筆記 
[敎官聯語] [  瘦蝶]  
　　敎官爲冷宦自撰楹聯或嘲或諷多有可發　一者記李詩　敎授提大門一聯云掃雪呼童莫認今朝點卯轟雷請客都知昨日逢丁屠筱園廣文亦有一聯自嘲中却帶身分聯云敎無所敎偏稱敎官不似官却是官南海何淡如素工諧謔爲潮州某縣敎授薄俸不給卽在彼處授徒講學有人擬上聯榜其署前云何敎官何可以官敎館淡如見之欲給其下聯苦索半年不能得一日彼處紳士有姓親者來謁忽有所觸遂題云親生子親見其子生孫蓋何字從可館字從官而親字從見孫字從子洵絶對也 
[活對]  
　　昔津門有某富翁嘗自擬一聯曰三徑漸荒鴻印雪登報求屬并縣重酬應者紛紛迨揭曉則所取第一名曰兩江總督鹿傳霖按楹聯中有活對者如榻三已死無蘇丑李二先生是漢奸木已半枯休縱斧果然一點不相干春眠未覺花心動夏禮能言杞足徵欲解牢愁須縱酒興觀羣怨不離詩皆能獨開生面巧不可階（三） 
劇談[  玄郎]  
[紀第一台角色之美備]  
　　大花面劉壽峯嗓音宏亮潔凈檯步落落大方做工尤能體會入微納紹先失之緊狹筱洪慶失之尖薄李長勝失之糊混俱不如也自金秀山去後可推獨步 
　　新聘青衫李妙蘭藝雖不如吳彩霞江夢花輩然猶勝於伍月華小琴仙沈瑞堂也滬上青衫一門素不重視各園對之亦甚冷淡俱視在可有可無之列聽者遂有一蟹不如一蟹之感 
　　小鬚生小楊月樓年雖幼弱而性質靈敏造詣不凡李陵碑空城計等重戲亦居然措置裕如斬黃袍一劇又能倣唱鴻聲調門更屬奇穎今又添聘三客串鬚生一門更相得益彰矣 
　　黃派武生蓋呌天矯健簡潔精悍絶倫惟七歲紅庶堪企及然年齡幼弱實力究不如焉若趙君玉趙月來小桂芬應寶蓮常春恒小福安沈月來輩安能望其項背哉 
　　兪派武生小寳義其脚力之硬魄力之猛實爲滬上現今兪派各武生所不能及金錢豹一劇义法尤五花八門如宜僚之弄丸有熟極而流之槪 
　　跌打花旦小如意跌撲勇猛蹺工穩健其蝴蝶夢紅梅閣全本陰陽河等即小桃紅亦歎弗如焉 
　　其餘如老旦李冠卿做工鬚生小孟七武二花李德山架子二花面馮志奎武旦祁彩芬武丑譚永奎等亦皆楚楚可觀所稍不愜意者少一二黃之花旦風雅之小生耳然人才之盛已獨步江東矣 
[小說政治小說鐵血男兒（四十五）] [  常覺獨鶴]  
　　第十六章 
　　老奸巨猾之陶米洛甫果如尼古拉所料自萊司爵邸出即馳往軍中面謁將軍狄納夫及大佐蒲實奇鼓其如簧之舌說以反抗烏突不認爲西奧司王語良久二人不爲動陶見事迫乃聳以危詞曰將軍等卽不顧己身榮辱獨不計祖國存亡乎倘西奧司而以烏突爲王全國輿圖必將易色矣陶時身倚案側前立衣西奧司戎服之軍官十數輩狄將軍年逾六秩鬚髮蒼然而英姿矍鑠大有老當益壯之槪聞陶言凛然曰直告陶君吾同袍對於擁立烏突殿下問題固尙聚議紛紜莫能遽决惟君竟極而言之謂西奧司行將不國則非吾人所樂聞也吾西奥司前途能保安全與否烏突殿下能中興國運與否以今日事勢誠難逆料然軍人志氣堅若長城設一旦强敵生心疆場有事誓當爲國效命力保河山一片降旙正未必見於石頭城上敝國逼居衆大匪伊朝夕矣所以能勉力支持至今日而仍金甌無缺者豈無故而然哉君固未可輕視也語至此衆皆鼓掌陶舉手示衆復謂狄曰將軍所論皆一時快心之談耳貴國戰史誠哉光榮然今昔異勢實難同日而語何以故居今之世非有雄師百萬不足以言戰又非有快鎗利砲不足以制勝貴國兵力旣已戰薄軍械又極古舊自度能與列邦抗衡否即徒恃血氣之勇驅國人而與之戰亦如以羼羊禦猛虎立見敗亡而已將軍奈何不審時量力遽以行軍爲可恃况目前滅國新法固不必從事干戈貴國處存亡絶續之秋乃以萬幾重任付之剛復無謀之烏突則禍亂相尋無待蓍策列强但坐收漁人之利可矣將軍雖忠勇欲於棟折榱崩之際率部下健兒爲中流砥柱恐未易言也 
[東林俠隱] [  襟恢]  
　　齊魯間多大俠類皆寄跡綠林託足草莽不屑夤緣倖進遂致没没以終世然其光明磊落輕財好義之風有足多者此中固大有人在也 
　　皖北某甲遊幕東省有年時山左盗各公署俱雇用鏢客爲保衛運餉解糧計甲時居停邑署中有鏢客焉李其姓以行二羣呼之爲李二李亦漫應之自是遂以李二傳二鬚眉英爽膂力過人雙目有紫棱光閃閃如掣電署旁石鼓數人异弗能舉李二兩手持之行如飛尤善鏢槍百步內罔不命中遇不平事輙奮臂相助瞯有貧困者則解囊施之一無吝色顧性極高潔市井俗子不屑爲伍獨與某甲善甲固生性灑落儒雅翩翩者也時或治具小酌論及時事慷慨悲歌拔劍起舞相與欷歔嘗謂甲曰大丈夫當馬革裹屍戰死沙場耳曷爲老死牖下哉彼權貴當朝但知植黨營私賢良受其摧折志士甘於隱淪草野間不知埋没幾許英傑某雖不敏亦欲建功立業藉可吐氣揚眉徒以生不逢晨居此幾同臧獲跼促如轅下駒本思絶靷而馳第以某公有知遇恩士爲知己者用女爲悅己者容使舍而之他世之知我者將謂我爲何如人所以戀棧者此耳 
　　李歲必出行少則兼旬多則匝月人或詢其何往則以旋里省親對雖契如某甲亦未嘗一露底蘊故相處累年甲究亦未稔李果何許人也 
　　無何令以觸怒權紳羅織罪狀因而解職李憤不能平謂甲曰今日寧有公理乎直一齷齪强權世界耳鑽營諂諛始安其位潔已愛民轉作棄材某固請纓無路即有之五斗米折腰亦奚屑哉吾恨不手刃此輩一伸公理嗟乎劍因不平而鳴吾言雖失之激然憤從中來不能自已耳（未完） 
 
 
 

Page 11

 
 
   
 
 

Page 12

 
 
   
 
