# 1881 - 120 - 4902878

 

Page 1

 
 
[新印各種書籍出售價目] 　 
啓者本舘所排印書籍倶　雅可喜除在上海發售外其餘各外埠卽由實申報人經手如蒙　諸君子欲購閱者　　　惠顧可也所有售外埠之書價與在上海一律如經手人或又私自加價等情　買客信知本舘以便查究茲特將各書價附列如左 
中英合約洋一角中東合約洋一角瀚海尺　洋一角在園雜志洋四角三　識略洋三角經藝新　洋四角昕夕閒談洋四角平浙紀略洋三角草廬經略洋三角　　餘談洋三角文海披沙洋二角　　畫報洋一角紅樓夢補洋五角水滸後傳洋五角　芳錄實洋八角綏寇紀略洋四角　　鎖記錢八十四夢彙談洋二角白門新柳記一角 
約和彙抄洋三角閨秀詩評洋一角寰宇鎖記錢八十四溟鎖記錢八十格致彙編錢一百六合鎖言洋四角柳南隨筆洋二角香祖筆跡二角五寰瀛附卷二角五訂　雜錄四角五零金碎玉一角二尺　集錦一角五春融　雜記二角獨悟　　抄二角印　　隨筆二角秦　畫仿錄二角兩　博聞　角五　　漫錄一角五 
瀘城備考一角二臺灣外紀三角五快心編實洋五角返魂香實洋二角林蘭香洋四角五女才子實洋二角東　記洋一角五聖武紀實洋六角青樓夢每部五角雪月梅洋三角五東征集洋一角五閩雜記洋二角五夢園　說洋二角藝林伐山洋二角聞見異辭一角五萬國史記洋六角　軍紀略三角五茶餘談薈一角二史餘萃覽二角二 
何典一角五野記一角五蜀碧一角二粵　一角五西遊補二角庭開錄一角　愁記二角小家語二角　史洋二角書目洋一分續書目洋一分學史洋五角　史一角五語新一角二耳郵一角五癡說一角五香　集三角　史三角五 
十三日　　記洋一角夜雨　秋錄洋四角五清暉格尺讀洋一角五山東軍與紀略四角五屑玉　譚初集洋四角屑玉　譚二集洋四角屑玉　譚三集洋四角屑玉　譚四集洋四角有正味　尺　一角五螢窗異草初集洋二角螢窗異草二集洋二角螢窗異草三集洋二角許異書四種洋二角五會文正公年　三角五郵政味　日記一角五庸閒　筆記洋二角五歷代陵寢備考洋七角淮軍平捻記洋一角八夜雨秋燈　錄四角五記載彙編實洋一角五 
　間　目抄一角五山中一夕話二角五景船　雜記一角五揚州畫舫錄洋四角宮　聯名譜洋六角甲申傳　錄洋二角吳中平寇記洋二角硯雲甲乙編洋五角紅雪軒紀艷一角二談古偶錄洋一角五六梅畫　尺　二角鋤經畫舍　墨角半使琉球日記一角八　露庵雜記一角五　砭軒質言一角五尊聞閣墨選一角八天壇長城圖合三分稟啓零　一角五分航海　奇一角八分 
會　正公大事記洋一角五　　　詩選初集洋四角半　　　詩選二集洋四角半笑笑錄　洋三角讀史　　錄　三角平定粵匪紀略四角後西　記實洋五角錢花　十二本六角兒女英雄傳洋八角儒林外史價洋六角小豆棚　三角五分 
[論典禮洋場办宜一例] 　 
　　本埠洋場地屬租界而華人之居之者實多於西人治之者或亦參以西法而於典禮之大者則仍當以中法行之此正所以示普天下率土之義也然而居租界者往往倚洋場之勢而不肯拘於禮法或習於洋場之習氣而自逃於禮經之外此風烏可長哉　孝貞慈安裕慶和敬儀天祚聖願皇后仙馭升遐凡在食毛踐土之倫何一不當恪遵　　　卽華人之居於外國者亦皆矢哀敬之誠不敢稍形自外國卽如橫濱地方寓居之華民近亦奉領事官示論百日內不准婚嫁作樂該處寓民當必謹敬恪遵無敢或異而獨本埠租界之內竟有數事爲顯達　國制者是安可不申其禁令也宴會在禁令之例而本埠自省中接奉部咨上憲酌擬典禮通飭示說之後仍有開筵席會之處各酒館歡呼暢飲之聲不絕於耳并有呌局歌唱以侑酒者是不可異乎戲舘已奉憲論停止打唱清唱亦皆在所禁之列而租界內之佛店獨襄如充耳開壇禮佛金　法鼓雜以絲竹管弦名爲佛曲實則與打唱無異異端惑眾本宜禁遂乃儼然　制而人或視爲固然無足怪者是不又可異乎本埠術院林立而擺酒堂唱日夜不絕雖曰地屬通商碼頭不能　行禁絕然或爲仕宦中人或爲商賈中人或爲庠序中人或爲紈絝中人人品不同而何一非本朝之子民卽欲尋歡享樂亦止可掩耳盜鈴瞞人耳目如竟肆筵設席對酒當歌不亦自覺其恧然乎至於出局妓女公然以琵琶置於轎內卽局票內亦或註　明隨帶琵琶在若輩固習焉若忘而旁觀之殊有不勝駭詫者莫謂洋場地面並無官差無　人之抵隙而入而流氓等類不乏其人或俟妓女轎子出門而搶其琵琶以去恐反無辭以索之使還雖曰不禁押妓而但禁彈唱似乎不能三年之喪而緦小功之察因其大者不可禁并其小者而亦置之則禮法　復廢弛而人心因之愈壞矣吾謂官於租界者宜另出一示音樂旣禁則雖佛店中鐃鈸亦不得用妓舘中亦不准彈唱宴會旣禁則酒舘中亦不宜招搖請客花酒亦在禁例有犯者令巡捕拘而罪之若是則洋場之華民知　國制不可顯達而禮法稱賴不墜正未可以迂談而忽之也夫男去冠飾女去首飾煌煌示論雖敢不遵而租界中則碧霞犀翡翠鑽石等類綴於帽上以自矜耀者不一而足帽結雖已除紅而所綴仍不拆去所謂男去冠飾者何矣至於女之首飾則珠花　鬢金玉盈頭焜耀於香車寶馬之間者更屬指不勝屈如以爲婦女無知不識典禮則示論中何以必及於女豈有竟無一人與該婦女等宣示開導者乎吾謂此事亦不可不肇也此時官府尙未接到　遺詔民間雖已見有示　尙可藉醉不日　遺詔開讀之後如洋場之地仍復如是官憲則服素止宴去飾遏音卽城內人民亦莫不謹守　國制而城外花天錦地依然如故相形之下不　覺其難堪耶租界之地亦有華官亦有地方之責亦有禁令之權亟宜嚴申禁令論以不得擅違　國制違者立予科罪巡捕雖與衙門中之差役有異然亦當論令查察不但所以重　國制而正人心并可以杜匪類拆梢之　可不務乎不然城內城外相去無幾而城外竟成化外轉不若各戲館優伶之尙　遵守　國法不亦可恥也哉若以此言爲迂闊而無當則亦聽諸悠悠之口而無庸置辦焉爾 
[倫敦痘症] 　○本月初七日倫敦電報言倫敦地方現在天花盛行患此者不一而足居人皆不勝恇懼云 
 
 

Page 2

 
 
[整頓島兵] ○德國　來門地方新聞紙言火奴魯魯島內兵丁僅四百人內分馬兵一百名步兵三百名刻下島主見德國軍容壯盛操演得法而且甲胄鮮明深爲羡慕購得德兵衣服若干携囘島中給與兵丁服用又延請孛來門人傳授操演之法比至島中因軍中口號不便故　用德語想經此一番訓練雖兵額甚少亦不難一以當百矣 
[擬拖沈船] ○載　門帆船被撞之後至今尙沈水底來往行舟頗多不便經本　保險公司雇一小船停於該處晚間掛燈使行舟不至觸撞此誠善舉也茲聞海關輪　名瓜星者近欲將沈船設法拖離該處云 
[江右郵聞] ○江西於上月　三四始日始有傳述　國服之信旋於　八日由兩首　　在樟樹下之天后宮內預備次早八點鐘撫院遂喪服率同文武官紳百餘人恭諸舉哀如是者三日本月初一日由兩首　出示禁止　髪惟　哀詔聞尚未到云 
[米價陡長] ○開門七事皆人生日用之需而米尤爲大宗自市司之職廢而龍斷罔利之輩遂有齊行一說把持市面只知有己不知有人在富戶猶可先事爲計若貧民　受害無窮也舊歲江西十三府皆稱豐　斗米僅百一二十至百文不等而　仍倉箱壘積無路銷售惟省垣仕商雲集加以百工技藝只徒下至流民痞子數十里之區人山人海皆不耕而食者故價較各　約增一倍蓋以販運而至　金水腳所費不貲其價貴尚在　理之中乃　日忽然繼長增高每担上熟米價須一兩七錢零一若來源將匱者及詢四處　形則今固無異於去冬　吉贛撫建各河來源頗爲　　　價並未漲及毫釐乃知特米鋪齊行藉口於初春之雨雲傷及秧種太甚是以驟漲云 
[蠶事不旺] ○蠶性畏寒惡濕故飼蠶之家其房屋宜高燥温煖且喜　而不喜雨蘇郡於　蠶之後風雨時作薄寒中人聞三眠前蠶身猶不能長足食葉亦不見增多按蠶事之得失　分於數日之間而或旺或衰變端瞬息刻下正不知情形又何若也 
[私販斂跡] ○蘇郡私販向在太湖出沒故各鄉鎮如木　光福香山橫涇等處鹽包充斥幾於堆積如山現聞韓參戎及張守府統帶鹽巡查緝嚴密先聲奪人以前各鎮私鹽會集之所率皆匿跡斂形不驅自　想自此官鹽可以暢銷而鹽務行有起色矣 
[秋審情形] ○蘇省本年秋審人犯統共三十八起先由外府州縣將應審罪囚陸續解齊本月初六日撫憲吳中丞督同藩　兩司將斬綾各犯按起核審是日在事人員分別伺候撫憲升座啓門不聲炮不作樂人犯過堂巳畢照例各給大錢饅頭等物有隨從兵役以所給饅首可以鎮邪陡從某犯手中奪取該犯大聲疾呼經官詢問飭將饅首給還拘滋事者薄爲懲辦云 
[書吏該責] ○蘇郡吳縣禮房書吏某甲年少幹練惟辦事未免忽　日前抄發　國制章程告示筆訛錯落指不勝屈幸於標判時爲邑尊看出一面發房重繕一面將某甲傳至二堂板責四百下以儆踈忽云 
[公司有成] ○船政大臣黎星使前擬　股五十萬元設一行於倫敦取名宏遠公司旋因粵商中以股本較大間有滿志躊躇　此已均經列報茲聞星使與同志諸君决意開張已於月初延定梁君星垣爲該公司總理一切是以日前梁君卽附南澳商船由閩回香港將整頓行裝出洋矣查梁君本在福州乾記洋行執事其尊甫鶴巢先生入居香港老成練達藹然可親中外官商同深欽佩是則平日義方之教不言可知超宗殊有鳳毛斯行也其將宏此遠謨乎 
[客民太橫] ○浙江杭湖兩屬近有客民滋事已列前報茲悉起先在安吉該管之章邊邨生事至三月十六七日始竄離黃湖三十里之半山邨匿跡所有離黃湖十餘里之各邨莊倶被擄掠一空幸先有土勇扼守古城總路權且相持又得到劉鎮軍早到一日黃湖鎮得不受害刻下大軍進動雖陸續擒斬數十人然黨羽頗多其人倶在餘杭臨安安吉孝豐四邑山中首事者尙未捕獲是以人心惶惶幾有朝不保暮之勢蓋剿撫一失機宜後患實不堪設想也其故總以土著太少客強主弱以致時　衅端現計溫台棚民外又有湖南人卽在湖屬鬧事而被驅逐者刻亦逗留在餘杭地界四鄉散布主客甚不相安一言不合動輒尋仇鄉間竹木任意砍伐倒賣種種不法全　賢有司早爲處置也 
[施種牛痘] ○本陳太守創設之棲流公所原所以補各善堂之未及現悉公所中添延西法種牛痘之醫生已擇本月十五日起逐日午前施種不取分文惟恐往種者擁擠因議凡有孩之家均應先期前往掛號俾酌定日期挨種不悞見點後復看如果無須再重尙有發漿果餌錢二百文蓋太守深知牛痘實有益孩提誠心保赤應種者宜卽往種勿爲天花傳染也 
[緝盜近聞] ○前報列裏虹口蔡家浜地方農人吳姓家被盜經吳丫頭擒獲張老五一名由金千戎解縣訉供押候緝拿同黨核辦茲悉該盜等本係圖竊却攜帶器械在身以防事主知覺卽可抵禦故縣署研訊時張紙公認行竊失職尙無着落卽補提之許姓弟兄亦未拘到查犯案在二十三保十三圖而張許等均在二十三保一二圖邑尊現已飭傳一二圖地保查問俟有續聞再行　錄 
[悍犯收監] ○前報悍犯圖逃一節當瞿桂實斷鎖欲逸時被同押人犯周茂生窺見出首管班捕夥及家丁得知當時拘住然班門已經去鎖矣旋在其身畔搜出石灰末七包配就班房門鎖匙一个小尖刀一把隨卽稟知邑尊前日午堂審訊究其身藏石灰末小尖刀及鎖匙等何用答稱石灰末能治臭虫因押所臭虫極多是以備用再究其刀匙兩物則無言回答邑尊大怒隨問隨責計共笞二百板鞭籘條二百掌頰一百二十打點鎚二十責畢邑尊謂此等人到處生事若收禁又將魚肉同監人犯方躊躇處置之法據役稟稱外牢均係竊犯無錢想彼亦無從生發故邑尊飭將瞿桂實收人外監云 
[傷孩得確] ○前於賽馬之第三日傳聞跑馬廳前被馬車　斃一孩會經列報茲　悉並未傷命實係新閘鎮西梅園地方鄉人張小弟家之八歲女孩在跑馬廳附近觀看被野雞馬車撞倒其車飛馳西去該孩則臥地無聲以致訛傳　斃及巡捕查看見該孩不過左腿稍受皮傷當舁回捕房其父亦投到看視捕頭謂其父曰賽馬之期人本擁擠汝如何從女孩獨往今幸無恙設遭意外悔何及耶隨令領女回家管 
 
 

Page 3

 
 
束加　云 
[着兄交弟] ○二月三十日本報列漏捐被獲一則係會防局巡丁在英租界二擺渡生源棧前見有小車六輛裝貨推行尾至虹口二十三保十九圖地方喝問盤查知係漏捐之水烟十一箱獲到送私人錢咸全交與該圖地保而將貨車帶囘局中經局員轉解道轅劉觀眾飭縣辦理　邑尊傳到該圖地保陳正英詰其送私人何在詎錢咸全業經回家不知去向地保無可回答邑尊着陳正英交保出外訪查務獲在案事懸月餘今該地保同陳茂春徐延鳳陳老明等將錢咸全之兄錢勝全獲到於前日解至縣署邑尊親自訊問陳正英稟稱當時巡丁將錢咸全交我收管卽由其兄錢勝全保去嗣其兄弟均不見面以致案懸多日今遇見錢勝全始得拘解伊亦作水烟生意云錢勝全供咸全爲我堂弟我在家耕種度日咸全之事並不預聞亦未作保云邑尊見錢勝全衣服類生意人隨謂旣經作保何得推却况事不干爾祗須將咸全交出便可釋放錢勝全執定不知官飭押令交出咸全再行核辦 
[定木另售] ○定木構訟一案昨陳太守會同賈副領事覆訊馮禮生仍執如前賈君告太守謂據仁記洋東云馮禮生定賈烏木上棧抵押應加棧租息銀設如將貨另賣照前價却有虧折總共應向馮追繳銀七百兩光景太守謂祥和行業已倒閉其無力出貨不問可知况其各帳均以三折料理或者此款亦以三折斷繳何如賈君謂此係定貨不出難與他項比較應得如數追銀陳太守乃令仁記行將貨另售押着馮禮生自行央人相商料理馮李懷趙安林無干省釋 
[竊案類志] ○英公堂據袁安亭投案稟稱前月二十一日被賊撬開棧房門竊去白布一百疋報由捕房緝獲竊犯鄭阿來吊得布八十九疋尙少十一疋據稱贓在城內云鄭阿來認竊求恩陳太守判押鄭六個月起案之布交袁領去所缺十一疋俟查明存贓之所備文請縣吊贓給領云又據　長壽稟稱失竊綢夾襖一件薛氏稱失竊綢裙一條報由捕房起獲原贓求爲領包探陳阿九稟稱此二人所失之件查得係鄭小春鄔阿林指使施紀發竊去共典洋二百錢二百文鄭年祇十七歲鄔詆十五歲施詆十三歲人　均獲云鄭供父開茶舘我見　人鄔阿林同　紀發典押衣服僅向借得錢三百文鄔供施竊衣典錢我僅與同用均不認指使施供鄭鄔令我行竊是實鄔母投案稱兒子習成衣業不知如何遁逃同無賴爲侶　致犯事今情願交還押本求免處治太守令鄔母繳洋二元令鄭繳錢三百償還押本再飭將該三人各責掌四十下均交父母領回管束贓交失主分別領去 
[索欠受傷] ○英捕拘送逞兇之王阿和至公堂謂訊並在王住處搜出鐵彈等件一併起案林松泉投案稟稱向王索欠錢五百文無付反被毆打徧體受傷甚重是以訴捕拘送求爲懲辦其幫兇共有五六人云王供賣拳變戲法餬口故有此種刀槍林自與他人毆鬥我實從旁解勸不意反遭誣訴林又稱我僅向王索欠並無與人爭鬥之事陳太守騐得林松泉受傷固重飭投醫院醫治王阿和管押再　刀　存堂 
[楊花八絕] ○漢南六色近如何容易年華似擲梭處處烟繁雨在鶯啼郊外落花多　記會相識曉風前玉立娉婷絕世妍輪與東皇好　舉草教憔悴點寒烟　陽關唱後渭城遙春色難藏放眼嬌豈爲道環無準信翠鈿金縷惹風飄　聞道鴛鴦別恨新盈盈角　送芳春勸君心漫花爭發歲月青谿好自珍　似醉如癡顯影單可堪三月翠衾寒司花人去空遲暮此恨緜緜欲絕難　擬證三牛舊石魂迷離撲朔渺無痕君看一片斜陽外大有含情不忍言　芳辰無限總淒涼着意相憐恐轉傷幾日麻衣渾似雪一春恨事有滄桑　我亦天涯念載餘青衫同是不人如纏緜欲寄從何寄結習難將綺語除　琴城延陵萍寄生未是稿 
[光緒七年三月二十七日京報全錄]  
　　宮門抄○發抄　旨六道○御史徐　奏謂　簡派大員查辦夾片○江督劉　奏請建祠列祀摺子○又　奏恭革守備夾片○大臣祥　奏遵　請　摺子○署東　林　奏恭報接署　篆日期夾片○江督劉　奏開除武職底缺按班序補夾片○又奏請免武員騎射夾片○三月二十七日○掌儀　奏初一日祭　奉先殿橚員子行禮○願王續假二十日○召見軍機○皇上明日夘正二刻至　觀德　行禮○發抄　李文敏奏任玉琛調浮梁令奉　旨吏部議奏欽此○劉長佑等奏委員李景新自戕案定擬奉　旨刑部議奏欽此○又保舉人員請啟獎奉　旨吏部議奏欽此○又知府張琳尋保案銜名更正奉　旨吏部議奏欽此○　實楨奏滇黔官運局委員會請獎奉　旨吏部　奏單倂發欽此○又　　楊世昌革職審辦奉　旨着照所請該部知道欽此○○御史徐克剛片　再臣風聞　上駟院郎中廣善與院鄕尙宗瑞時相往來納賄營私從令掌稿筆帖式安吉俊良遇事把持任意勒索若不卽早革除何所底止　蒙古王公呈進馬駝向由院鄕騐收後分交各圏喂　乃該郎中廣　上下勾結令筆帖式安吉俊良向各廐長按馬駝索取銀兩並講明所領馬駝口分均按三成扣留方給各圏　此項馬駝歷由鄕商明總管大臣　翼變價以節經費此次廣善賄嘱尙宗瑞不催交翼以冀冒領口分圖爲中飽動有用之庫欵歸無厭之私囊其居心尙可問乎又聞各該圏應領豆米經該管大臣派定總數后安吉俊良仍向各該圏說明扣顯然後分給種種需索成爲慣技夫廣善係案後待質之員安吉原因案被控經前管　上駟院事務大臣榮祿飭革掌稿該員等應如何安分從公以贖前愆乃任性妄爲不知檢束尙宗瑞身任大員徇庇不肖屬員以致物議沸騰其何以勸戒同僚臣職司　察旣有所聞不敢安於緘默相應請　旨簡派大員認眞　辦以息人言是否有當　附片具陳伏乞　聖鑒謹　奏奉　旨已錄　○○頭品頂戴兩江總督臣劉坤一跪　奏爲吳江縣辦　紳士死　慘烈　懇建祠列祀　慰毅魄而願與　仰祈　聖鑒事竊據吳江縣紳士戶部主事沈恩棨等稟稱咸豐十年四月粵逆　撲蘇常吳江不守該處紳士國子監典籍銜　貢生徐泰吉候選直隸州州判附貢生馮經在黎里鎮地方倡辦團練攻克平望鎮駥巢六月初四日從九品銜陳左國八品衡陸正鈞陸桂林監生　善培陸煥如文生陳　　淦激勵勇丁分皮死守初八日賊大股掩　徐泰吉等率團血戰以眾寡不敵或力竭陣亡 
 
 

Page 4

 
 
或被執不屈同時遇害之士民勇丁婦女共三四百人經都察院暨給　中王憲成先後　奏請奉　旨旌郵並入祀府城昭忠祠在案惟吳江縣地方至今祠宇未建合邑士民追念前烈眾心觖然查各省陣亡殉難人員均准在死事地方建祠稟請　奏懇捐建忠義祠以崇　祀等情當經飭據蘇州布政使譚鈞培錄案呈覆前來臣查該紳士徐泰吉等職非守土志切同仇慷慨捐軀激昂倂命其　　殉難人等爭先赴義下逮閨門均屬大節凜然　堪嘉憫合無仰懇　天恩俯准將徐泰吉等在於吳江縣死事地方自行捐資建立忠義祠由地方官春秋致祭並將同時遇害之士民勇丁婦女人等一併分別附祀以慰毅魄而順與情謹會同江蘇撫臣吳元炳恭摺具陳伏乞　皇太后　皇上聖鑒訓示謹　奏軍機大臣奉　旨差照所請該部知道欽此　○○劉紳一片　再江南留防水陸勇丁三萬餘人星羅棋布自應恪遵紀律不得任性妄爲乃新湘營左營勇丁郭有才輙敢擅留游勇殷漢春住宿被其竊物潛逃哨官王永發事前旣失於查禁獲犯後復敢押營　　不　送交地方官訊辦以致該犯因病斃命經臣飭據營務處督縣騐明訊供具稟前來臣查殷漢春係湖南湘陰縣人前在合字營　勇因事革退後在於各處偷竊犯案累累並敢私造戳記冒領火藥當經該局委員認出飭拿逃去之犯茲得倖逃　戮實屬死有餘辜懼該哨官等疏忽　預咎無可諉相應請　旨將都司衙兩江補用守備王永發卽行革職以示懲儆營官　記名提督蔣永和身任管帶而約束不嚴亦難辭實並應請　旨將蔣永和革去提督總兵以副將補儘先副將何明亮身爲統領失於覺察應摘去翎頂一年以灌後效除將勇丁郭有才實革外謹附片陳明伏乞　聖鑒訓示謹　奏軍機大臣奉　旨着照所請兵部知道欽此　○○奴才宗室祥亨奴才永德跪　奏爲驛站筆帖式三年差滿遵案請獎用昭激勵恭　仰祈　聖鑒事竊奴才等案查前任都統穆圖善因阿勒泰軍　驛路自同治九年西北軍與以來恭送各城征兵　運軍火餉糈晝夜不息寒暑無間歷經十載並無貽悞實屬　　趙公徵勞足錄會於光緒五年二月奏請　恩施獎勵以昭激勵奉　旨准其擇尤保奏毋許冒濫欽此欽遵分行在案當因在事出力人員有後先接替稽核優次及各帮　　古　途遙遠　相　報未及奏辦奴才等莅任後復又飛檄行催以便核實遵辦以仰副　皇太后　皇上軫念憂政有勞必錄至意惟查案內擬請給獎人員開有　　院筆帖式凱音布一員現據該筆帖式報稱由藩院實缺筆帖式簽掣張家口管站部員衙門　　防筆帖式自光緒四年四月初一日到任連閏扣自本年二月三十日照例報滿等情奴才等查筆帖式凱音布係在管站衙門當差派兼營務處銀庫行走該院年富力強當差勤奮會委充操防馬隊營務筆帖式　派　管站部員關防事物半年之久驛務紛繁辦理一切頗能竭盡心力勤奮堪嘉旣經前任都統擬入請獎案內自係因鼓舞人材起見今該筆帖式差期已滿除　行照例更換外合先遵案奏請　賞給獎勵用昭激勵可否將筆帖式凱音布作爲理藩院候　主　遇缺卽選之處　自　恩施其餘在事出力各員一俟造報到齊再行分別優此查核等第欽遵擇尤保奏以示觀感所有驛站筆帖式差期已滿遵案請獎　由是否有當理合恭揩具奏伏乞　皇太后　皇上聖鑒　訓示遵行謹　奏軍機大臣奉　旨着照所請該衙門知道欽此　○○署山東　察使　　　臣林述訓跪　奏爲恭報微臣　署　篆日期叩謝　天恩仰祈　聖鑒事竊臣於本年二月二十四日奉　臣周　　行知按察使靈杰因病出缺所遣　司篆務　委臣　理　卽　設香案望　闕叩頭謝　恩於二十七日接印任事伏念臣皖江下士知識庸愚由　曹外任道　升授長蘆監運使光緒五年服　到部　荷　　綸補授山東監運使六年正月到署奉檄署理按察使二月回運司本任涓埃未報兢惕方潔茲復　篆權陳彌增　悚查山左爲海疆要區　司係刑名總匯舉凡察吏　民　奸禁　在在均關緊要如臣　昧　弗克勝惟有矢勤　事　　撫臣實心經理不敢以暫時　篆稍涉因循以期仰答　高厚鴻慈於萬一所有微臣署理　篆日期並　　下忱理合恭　叩謝　天恩伏乞　皇太后　皇上聖鑒謹　奏軍機大臣奉　旨知道了欽此　○○劉坤一等片　再據署淮揚鎮總兵歐陽利見呈稱左營額外張文珠於肅清張總愚捻　案內洊保守備儘先補用又左營額外王殿鄕於　剿捻匪　運守城迭次出力案內　保以守備用　先千總請開額外底缺歸班候補各等　前來臣查該員等所保品級較大與本　　殊自應開除　缺接班序補弁無仰懇　天恩俯准將　先守備張文珠守備用儘先千總王殿　各底缺開除按班序補餘飭　履歷咨部查核外謹　同　渾總督臣黎　敬附　陳明伏乞　聖鑒訓示謹　奏軍機大臣奉　旨着照所請兵部知道欽此　○○劉坤一片　再軍營打仗受傷人員如實不能練習弓馬例准免其騎射茲查有　記名總兵　江補用副將署　江營恭將　靖戎先副將宿　營遊擊署奇兵營遊擊潘　拄　記名總兵兩江儘先副將　永請該三員實係從前奮勇打仗受傷　重不便弓馬又儘先都司廬州營學園汛外委吳向　前於光緒三年夏間率隊捕蝗　曉出城乘馬跌折右臂膊骨該　雖非軍營打仗受傷惟爲民　患事屬因公且觸暑捕蝗其苦等於行陣合無仰懇　天恩俯　該員弁等受傷較重均准免其騎射　部注册以示体恤除將各員　受傷部位飭造履歷咨部外理合附片具陳伏乞　聖鑒訓示謹　奏軍機大臣奉　旨着照所請兵部知道欽此 
[蘇省抄] ○初七日牌示照得崇明縣知縣賈汝謙丁憂遣缺查有卽用知縣　清安堪以酌委署理知府袁恭宏同知陳　昌均稟知奉飭派蘇差委又韋定　由　　局來稟知委辦崇明施翹河等處　務差浙江候補監運副貝　奉浙江運憲札委松　查辦　私差按經歷王永　從九程迪蕃均稟知派蘇差委 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
