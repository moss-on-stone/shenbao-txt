# 1881 - 213 - 4902971

 

Page 1

 
 
[新印各種書籍出售價目] [  本舘發售]  
　　啓者本舘所排印書籍俱各精雅可喜除在上海發售外其餘各外埠卽由　申報人經手如蒙　諸君子欲購閱者　　惠顧可也所有售外埠之　價與在上海一律如經手人或有私自加價等情　買客信知本舘以便查究茲特將各書實價附列如左 
中英和約洋一角 
中東各約洋一角 
瀚海尺　洋四角 
在園雜志洋二角 
三　識略洋三角 
經藝新畬洋四角 
昕夕閒談洋四角 
平浙紀略洋二角 
草　經略洋三角 
　　餘談洋二角 
文海披沙洋二角 
　　畫報洋一角 
紅樓夢補洋五角 
水滸後傳洋五角 
繒芳銖　洋八角 
綏寇　　洋四角 
　　瑣　錢八十 
四夢　談洋一角 
白門新柳記一角 
約和彙抄洋三角 
閨秀詩評洋一角 
寰宇瑣紀錢八十 
四溟瑣紀錢八十 
格致彙編錢一百 
六合瑣言洋四角 
柳南隨筆洋二角 
香祖筆記二角五 
寰　附卷二角五 
訂　雜錄一角五 
　亭雜錄四角五 
零金碎玉一角二 
尺牘集　一角五 
春融堂雜記二角 
獨悟庵　抄二角 
印雪軒隨筆二角 
秦淮畫舫錄二角 
雨漢博聞三角五 
蟲鳴漫錄一角五 
滬城備考一角二 
臺灣外紀三角五 
快心編實洋五角 
返魂香實洋二角 
林　香洋四角五 
女才子實洋二角 
東槎記洋一角五 
聖武記實洋六角 
青樓夢每部五角 
雪月梅洋三角五 
東征集洋一角五 
閩雜記洋二角五 
夢園　說洋二角 
　林伐山洋二角 
聞見異辭一角五 
萬國史記洋六角 
豫軍紀略三角五 
茶餘談薈一角二 
史餘萃覧二角半 
何與一角五 
　記一角二 
蜀　一角二 
　　一角五 
西遊補二角 
庭聞錄一角 
　　集二角 
點　　二角 
小家語二角 
桯史洋二角　 
書曰洋一分 
　　　一分 
學史洋五角 
笑史一角五 
語新一角二 
耳　一角五 
　說一角五 
香咳集三角 
蟫史三角五 
十三日備嘗記洋一角 
夜雨燈秋錄洋四角五 
　　閣　　洋一角五 
山東軍興紀略四角五 
屑玉叢譚初集洋四角 
屑玉叢譚二集洋四角 
屑玉叢譚三集洋四角 
屑玉叢譚四集洋四角 
有正味齋尺牘一角五 
螢窗異草初集洋二角 
螢窗異草二集洋二角 
螢窗異草三集洋二角 
續異書四種洋一角五 
曾文正公年　二角五 
有正味齋日記一角五 
庸閒齋筆記洋二角五 
歴代陵寢備考洋七角 
淮軍平捻記洋一角八 
夜雨秋燈續錄四角五 
紀載彙編實洋一角五 
雲間據目抄一角五 
山中一夕話二角五 
景船齋雜記一角五 
揚州畫舫錄洋四角 
宮閩　名　洋六角 
甲甲　佰　洋一角 
吳中平寇記洋二角 
硯　中　　洋五角 
鴻雪　記　一角二 
談　　　洋一角五 
六　　　　　二角 
鋤經　　　　角半 
使　　日記一角八 
　露庵雜記一角五 
　　　質言一角五 
尊聞閣　選一角八 
天壇長城　合三分 
稟啓　　一角五分 
　海　奇一角八分 
曾文正公大事記洋一角五 
尊聞閣詩選初集洋四角半 
尊聞閣詩選二集洋四角半 
笑笑錄　實洋三角 
讀史　　　洋二角 
平定粵匪紀　　角 
後西遊記實洋五角 
鏡花緣十二本六角 
兒女英雄傳洋八角 
儒林外史價洋六角 
小豆棚　三角五分 
中俄和約價洋一角 
西湖拾　　洋六角　 
[論素食]  
　　枚乘七發曰甘脆肥醲命曰腐腸之藥誠以　味之足以致疾也而况其在溽暑之時哉月令季夏之月君子齊戒盧必掩身戒嗜慾卽飲食可見大暑時行當以清凈為宗而不可以肥醲之品自腐其臟腑養生者所當知也蘇州上海等處每逢六月皆素食　月卽街上食　麺館等類　但賣素食而不備　　　法最得養生之要而或者誤會其意以為六月之食素謂之雷齋因雷神以是月誕故兢兢焉惟恐獲罪而素食　月以為懴悔之地是則謬矣或者曰　人以神道設教且吳俗信鬼神因其勢而利導之以為六月間為雷神誕期當為之素於是人人奉行家家樂從如但以為因暑熱而宜於素食則信從者猶未見如是之衆也此說也亦似近理但神道設教僅為鄉愚婦孺無知之人設耳非為讀書明理者言也吳俗信鬼神亦惟鄉愚婦　之輩非人人盡信也今因雷神之誕而食素一月有讀書者不信神鬼則反與相　者有之况鄉愚等輩平日亦多服食清淡不如富貴家之肥甘不離口而富貴之家則反託於不信鬼神之說而仍不屏絕肥甘則是六月食素之法第行之於鄉愚之輩而已卽如今年閏七月節令較遲雖十三立秋而秋後之暑猶必不退六月前半月天時凉爽至近數日中始覺酷熱則七月之熱可想而知而諸人已照例開葷以六月前半月之凉爽　御肥甘之物亦不足為患則必鰓　焉守雷齋之戒而屏除葷腥當七月炎熇方張暑熱蒸蘊一食厚味立可致疾則反以為雷齋已過不妨恣意大嚼抑何顛倒至此耶夫所以食素者其故有二全生命一也待清凈一也當夏令百物長養之時不忍令其因口腹之故而其生不遂故戒殺一月以全物之生命此順時育物之義也暑氣外逼熱氣內蘊醲厚之味撑腸拄腹則熱氣不能疎通必至蘊而莫出外暑又從而鑠之其有不受病者幾希夏令多有發痧蒸悶等症此卽熱氣內閉之明　食清淡之食則腸胃清虛血氣流通身上之元氣充盛外邪不得而乘之病將何由血起此順時調攝之義也兩者相較實則高攝意重育物之意輕蓋所謂食素者但取其食物清爽不必拘拘於素不素卽有葷腥但調和得法不令肥膩亦可食之不必皆蔬食也茍以此說質之吳人亦必不以為非故當今年酷熱未去之時雖時已七月亦當節　飲食不必拘拘以六月為限　觀瘧痢等症往往皆在於秋季間有伏暑濕熱之症發愈遲則症愈重可知慎疾之道固當因時制宜不可限以時日也月令於季冬亦曰慎嗜　節飲食可見大寒大暑皆當嚴其防閑慎其調攝而吳人用僅於六月　薄其滋味而其他則不之願是皆雷齋之說悮之也夫借雷齋之說使人知自節飲食此其用心亦良苦矣而吾猶非之者正以其用意則是而立說則非也上　無火化之法而以口腹致疾自來無之一自炮燔烹飪精益求精於是乎有因嗜味而得疾者風氣之漸開原不可以生今反古然以口腹之欲致害及於身命思之殊覺不值雖不可因噎而廢食究不可因噎而愈食然則今年七月直可作六月觀又烏得因雷齋已滿而遂恣其口腹之欲也乎樂善之士每於夏令施送痧藥等物以濟人之疾病此固最為切要之事然與其疾已至而療之何如疾未至而止之薄滋味節飲食已與慎嗜欲謹寒煖同為却病之良方竊願為自愛其身者作大聲之呼也 
[頑民不] ○昨得寍波來信云傳得台州府近有匪黨紏衆入城劫監之事卽經官軍剿捕而該匪尚敢抗拒勢甚猖獗寍郡張軍門聞報已於前日調集本標二起精兵前往彈壓至因何起事尚無確耗云 
[拐匿反誣] ○鎮海蔡世德之妻陳氏前被王阿桂拐去藏匿成婚當經蔡訪知下落追回後赴縣呈報在案兹聞阿桂之兄王小娘聽鄭萬生之言反誣蔡某強搶人妻赴管界巡檢衙門控請提究巡檢亦不明察擅行差提蔡 
 
 

Page 2

 
 
某反受差累情實難甘赴府上控　聞宗太守已仰鎮海縣　差吊　牌票一面提同在案之王小娘王阿　趙豐年地保　瑞生主唆鄭萬生訊明　覆蔡世德同妻陳氏與劉小福赴縣投質云 
[一門慘死] ○杭城望仙橋地方某姓參號其店屋後進卽為眷屬所居店東近得一子於本月初五開湯餅筵是日親友畢至肆筵　席極為熱鬧晚至四更方散不期睡至天明店屋內忽然失慎火勢猛烈火倒卷入內住屋四圍俱着比及樓中驚醒而屋梁已斷樓已將傾時樓中所臥者店主夫婦二人新雇乳媼一人一彌月之嬰兒而已一時四人同死於火無一得出踰時火亦卽熄其比隣亦皆無恙云 
[海盜披猖] ○溫州來信云六月十三四日有盜船三艘遊奕於玉環所屬之楚門深浦渡瀘嶴塘一帶洋面先後刦去民船六隻幸所失無多且未拒傷事主故未報案然已人言嘖嘖叅將鄭君鴻章守備趙君振煒不得已派營船兩號出洋巡緝所派之船一為四號龍艚歸外委屠成榮管帶一為撻波艇歸效用楊某管帶向例每船應配水兵四十餘名兹則每船僅配水兵十餘名詎料船甫出洋卽與賊遇屠外委頗有胆略正擬相持惜船中器械不齊徒手搏擊賊已登舟屠外委登時遇害並被殺斃水兵三名受傷九名尚有三人能泅水而歸得不死楊某所帶之砲船已不知去向該盜卽將砲船內軍火物件搬運一空復拋火蛋將船焚燬史記鳴鼓揚帆而去用去後復自折回深浦渡停泊內有賊目一名高坐船頭旁列洋槍手多名頭戴黃頂花翎手持雕羽扇大呼岸上居民而語之曰金大王現已到此鄭鴻章趙振煒何不出來伺侯我明日卽去教他不用來了百姓聞之莫不旣駭且笑當賊船之駛回也鄭參將已得知旣不派船追赶亦不親赴救援僅率陸兵四十名行至馬道而返馬道與深浦南北懸殊不知是何見解豈所謂聲東擊西耶玉環同知張司馬甫經到任地方情形本不熟悉而文武頗相投契遂具稟上台報稱營船巡洋遇盜擊沈賊船數隻洋盜多名哨官偶中槍斃命應請優恤等語道憲疑信叅半業已派員查訪但深浦地屬內洋盜船只此三隻而猖獗一至於此沿海居民尚能高枕而臥耶　非大加懲創恐鯨波鱷浪未有已時也以上皆來信語是否屬實姑錄之以俟後聞 
[賭風漸肆] ○江浙之交向有假花鼓戲跳板船以誘人而因以大開賭場復勾結槍船以自衛其有博負無償者賭頭告之槍匪卽縛而投諸河兩足各套以甕使之植立水中而死名曰種荷花受斯毒者不可以數計自肅清髪匪後上憲嚴飭地方官一律將槍船禁毀而此風始絕近以日久玩生漸萌故智而為牧令者亦　有於公餘之暇偕二三戚友藉花骨頭以消間佐雜官以及差保歲時又收受陋規互相包疪於是賭徒胆壯賭攤大開儘有衙前隙地局陣縱橫官坐肩輿出入若為弗見者大抵心有所好口常欲笑彼輿中人或將笑之不暇尚望其能痛懲之哉但昨接烏戌寓客來信稱震澤縣屬之嚴墓鎮設有寶攤迨譚方伯護理撫篆後移在附近之桃花橋頭家有嚴墓人亦有烏鎮人寶攤計共七八處凡冶游子弟無業游民以資博彩者如水歸壑且藏蘇小之舟各爭粉黛下陳蕃之榻彌望煙雲負販偕來遂成市集該處有昔年槍匪沈三沙鍋阿四之餘黨開賭諸家　以重利請為保護因遂嘯侶命儔得槍船十餘號新購洋槍四十桿分給守巡為負嵎計浙省之南潯四柵及石門鎮之陳家村亦復如是日盛一日行見銀塘玉沼又將荷花開矣夫漸者機之萌也需者事之賊也上憲方勵精圖治屬負乃泄沓成風天下事其尚可為乎若某大令公餘好博某佐雜收受陋規鄙人守居是邦不非其大夫之義不敢告人也 
[欠債使刁] ○金陵水西門大街近日有某甲扭定某乙聲稱赴縣鳴冤盖因乙欠甲錢屢索不還且欺甲懦出言辱罵甲不能忍與之對詈不料乙存心險毒是日乘甲不防將所藏之石灰摻入甲之兩目登時紅腫暴裂兩眼遂瞎甲雖痛極仍是忍痛將乙扭住不放大聲呼救登時隣佑　集見乙如此險毒遂動公憤帮甲將乙綑住送縣喊控云 
[奇女難測] ○金陵釣魚臺有某瞎子者湖北人以賣卜餬口婦某氏亦楚女也雖徐娘半老而柳腰一搦蓮瓣雙鈎亦復風致楚楚且性情柔婉不以某殘疾貧苦見嫌井臼任勞　隨相得故人皆以賢婦目之然但知其和順而已初不謂更嫻拳勇也近日有丐婦操徐海口音年約三旬外身軀長大面貌凶狠登其門索錢某與一文不去又加一文仍不去遂聽之未幾丐婦竟發咆哮聲稱　延時刻非百餘文不可蓋其意以為某瞽而婦弱可以欺侮於是信口罵詈某大怒甫欲發作而　已先將手中竹竿向某擊去某出不意不禁大呌婦見之遂搶步迎上丐婦亦將竹竿迎面打來婦　手托住其腕向前一掌丐婦撐持不住撲倒於地婦遽以一手扭住其髪根丐婦反手來抓婦乘勢將其手抝在背後捺於地上丐婦竟不能轉側婦遂將右腳向其腰背間連踢數十腳問其恃何本領來此強索竟敢舉手打人時丐婦業已經力竭聲嘶旁觀者因皆係婦女未便上前解勸祇得口中代丐婦討情婦始鬆手跕開丐婦爬起衆人交口斥之披髪垂頭而去於是鄰衆始知婦有拳技云或謂某本以盜從髪逆者賊據城時某為巨魁亂後因瞽雙目故隱於君平之術未知此說有因否然而婦則奇矣 
[妙手空空] ○光緒三年天津　游方僧在東門外院浮橋燃指募化法以棉花緾指日凡三次蘸油以燃手木魚而槖槖口經卷以喃喃當燃指時曾不少輟其募化正對直督行臺　地而居意固有在乃爵相進出熟視無睹絕不以有用之錢文作無謂之佈施該僧遂敗興而歸然人心不同有如其面仍有無名氏慨捐五十金標列通衢耀人耳目一時河東大佛寺僧見而歆羨謂彼能燃指實具體而微若啓子手足斷以斧斤其所獲當什百於彼遂於廚下覓得一刀霍霍磨光於晨起撞鐘自斷其手而又預於大雄殿上將諸天供養腕斫落如僧斷處不差累黍哄傳天神感應僧卽佛佛卽僧勢利禿奴乃等金剛歴劫一時河東舖戶任修該廟廣出緣簿高貼知單磚　木石油漆工作不期而集而又於捐欸之外議立一文願無論城廂內外大小舖戶日出一文能給十文或百文則多多益善　工庀材廟貌一新迄今已越數年矣今年春夏之交城內鼓樓旁又有燃指道場捐欵不多而河東某寺之僧眼光如豆謂燃指可蹈前塵斫手不妨後起無邊佛法可脫八難三災廣大神通或集千金萬鎰一日呼道人鍘草出其不意雜手草中道人奏刀手隨之落肢體傷殘血肉狼藉道人驚絕棄刀以遁而該僧之受創較前僧更重前僧之尺寸自已主持該僧之死生在人掌握聞已傷及脈門勢甚沈重搭一棚廠高臥其中用一工人執拂為之驅蠅調藥為之敷治詎竟無過問者僧謂同一斷手我之受傷較重而彼之獲報獨優何以如斯殆未乞靈於佛於是亦斷佛手與己手同置盤中防其腐朽炸以香油皮肉微焦使經日久臥榻之前供一佛龕僧佛兩手和盤托出就中供奉孰知無聲無臭空受苦惱無一捨錢文者該曾並不度德量力因時制宜而一味印板文字不能化腐臭為神奇肢體空殘步趨枉效亦愚矣哉 
[助田愈病] ○蘇州新陽縣人張君永康字翰欽素忠怯症醫藥罔效立願行善將本籍腴田五十畝捐入芹香堂救生局未幾病竟痊愈足見天人感應之理未嘗無憑勿謂為善之無益也此蘇人所目擊而特囑登報者 
[領事假婦] ○本　日本國總領事官品川忠道現在請假回國所有公事已報由繙譯官水野良知署理矣 
[持言悖謬] ○江北人某甲在法租界新街開設福馨銀匠店其母及妻住居西門外褚家橋左近今甲與妻相商欲令移居店中其母 
 
 

Page 3

 
 
知之謂子媳均圖外居獨棄老人在僻處耶不許家中隨致吵鬧不安而媳竟密吞洋烟及翁姑與夫知覺灌救無效遂斃媳之母　得耗皆赶往甲家將翁姑之髪與死媳之髪結住向甲理論謂喪事一切預須言明如不依決不干休一厚殮二延僧道超度三須翁姑穿孝四給洋三百元甲家央人調處尚未議妥屍亦未殮觀者甚衆夫姑媳勃谿媳尋短見母屬出場為難固是常事然未聞令翁姑穿孝者況棄衰顔而徙眷属禍原始於子媳乎然昨日昃時尚未收殮因防屍腐置冰於側聞已換冰三擔餘此等惡俗官憲亦宜禁止也聞婦係江北人年祇二十二三歲母家住本埠虹口云 
[暴棺甚多] ○頃有友人來云昨過城中一粟奄西荒地見有暴棺百餘具或大小二三口疊起或朽木損裂殊覺觸目傷心問諸近人得知旅襯為多因其寄資不至隨　出拋棄於彼云然則寄柩所之惟利是圖忍心蔑理殊屬可恨該處地方偏僻善堂固難察知安得有人焉為之埋入義阡插標待認則不惟惠及重泉而途人亦頌其德矣 
[妓女被控] ○江西人章某遣家丁莊升投英公堂控稱家主人於五月間為友請至西薈芳里妓女吳桂鳳家飲酒因與該妓相識詎六月下旬被妓串同過姓陳姓史姓等掯勒訛詐奪去祥生莊票三紙計洋二百七十五元兼之被辱殊甚求為提究據吳桂鳳具訴稱係江西玉山人曾與同鄉之章姓相識被欠　帳洋三百十餘元六月二十四日付我祥生莊票三紙計洋二百七十五元尚少四十餘元五月間章將永吉莊匯票一紙計洋五百元托過姓押洋二百元係我作保旋於六月二十九日催令取贖伊希　將前付局帳之祥生票洋作為贖欵以致生事架詞誣控求恩察斷等語前日晚堂由陳太守庭訊章仍遣莊升候質並稱銀洋事小家主人被辱難甘請辦吳桂鳳申訴前情並稱現在患病今奉差傳不得不投案候訊云陳太守廉得其情謂莊升曰汝主人請辦該妓今該妓患病情真姑令交保央人至汝主人處服禮可也不必　訟卽令退去云 
[來信照登] ○昨搭嘉興航船有客談及見六月三十日申報所載江都縣劉公禁捉花夫告示一道咸謂為乞丐窮人除累是時在船有一蘇州老翁曰此仍是虛應故事君等買賣人不知衙門中情獘我今年六十三歲二十七歲在外隨官深知其中情形論大憲官船各差過境伺應縴夫本有開銷如江都等有驛州縣有額設水夫名目額徵錢糧內卽有例支夫欵銀兩本係抵撥雇夫之用各處數目不同多者上千至少幾百官能存心將銀撥出實給常年一切差使夫價有盈無絀何須硬捉花子無如相沿積習夫價不足雇夫一名每日官給飯食錢五六十文層層過手縴夫上路餬口不敷夫頭誰肯應募所以遇有差臨承辦人無法私下硬捉花子拉船圖其省錢罡頭上街繩穿棍押隨意拿捉每天由丐頭給粥二餐一任半饑半飽若有吸洋煙者亦由丐頭向沿河煙館取籠頭紙泡水與有癮花夫當茶過癮誰問窮丐死活辦差之人只顧將官船拉送出境能不悮公便算了事此固各處一律也若要革除積弊除非清正好官查明錢糧內有額支者將夫款銀兩分毫不取對天憑心照數撥出以公項辦公事無額支者地方不是正站差務必少縱捐廉亦屬無幾均須官自酌定雇夫一名每日實給飯食錢若干文度量足　夫食禁止　扣遇有差到用夫看船大小先定名數發給夫價令夫頭領錢雇人誰不願意當差之人得錢足以餬口亦何致累及花子凡事總須先清其源徒作紙上空談無濟於事父母官茍真欲體恤花子必得澈底澄清查案明白曉示嗣後官船各差過境需用縴夫由本地方官署內給價傳知夫頭招雇每日每名實給飯錢若干文永以為例註明示丙夫價則選派家丁按名散給不准滋弊旁擾倘有差役罡頭藐法硬捉乞丐花子當差許被擾窮民鳴官究辦本官肯出此告示或勒石署前或勒石通衢市口咸使聞知方可垂諸人遠也同船衆客聽老翁言頗為確當莫不偑服吾思跟官者尚有良心作官者何妨積德旣有所聞孰無慈念惟祈貴館採登申報敬勸賢有司明示勒石永禁捉丐則功德實莫大焉[  仁和信因果人拜上]  
[江陂義學新建塾屋告成作詩誌喜卽用書齋話雨二十疊韻] ○割田捨宅善心同　是塾由族兄子培中翰捐田為倡族姪靜之復捐基成之　學恐貧兒隅失東澤被詩書童穉裹化孚仁義里隣中奮飛祇望冲宵鵠游戲休言貫月虹四境孤寒來問業定開茅塞豁然通○童蒙入塾戒頑形師道尊嚴訓典型　室絃歌　帳絳半窗燈火坐氈青車生書免囊螢照路子經非牧豕聽養正卹孤今獲所欣看大厦梓工停[  金匱可園居士楊殿奎根氏稿]  
[周君泰培廉培兄弟二人殉庚申宼難其妻均娶於楊係從姊妹行見夫遇害慟哭罵各赴水死清操烈節鄉里咸欽今歲辛已周氏輯譜余為補立雙烈傳並系以詩卽用書齋話雨十七疊韻　○玉潔冰清二女同殉夫拒賊蠡湖東　家居蠡港在無錫城東二十里　干戈抱恨黃泉下巾幗流芳翠閣中烈魄常存應化鶴靈光不泯豈藏虹陳投崖澗韓投穢曠世知音直感通] ○堅金介石鍊成形不負宏農姆教型四境傷心烽燧赤一溪畢命布裙青凄凉月色俱愁見嗚咽灘聲孰忍聽潛德幽光宜闡發詩家曷敢表揚停[  楊殿奎髯叔稿]  
[瘦鶴詞人三借廬贅談題詞] ○才識冠同儔石林燕語留詩文歸月旦人物擅風流海宇廣聞見騷壇欣息游名山成事業下筆卽千秋　梁溪侶梧女士倪鳳瀛求是草 
[新秋二十詠] ○秋風　商飆拂拂動人愁故國頻吹鴈信投最憾一年容易過三更睡起覺颼飀○秋雨　鴈斷雲陰夕照收悟桐疏處濕煙浮蕉窗滴得秋心碎無限秋情悵未休○秋月　無邊如水浸紅樓玉鏡揚明萬里秋惟有多情皎潔意令人描出別離愁○秋雲　片片如羅淡不收非煙非霧影空浮可憐好比人情薄欲織仙裳贈斗牛○秋露　一白橫江水渺茫無聲溼桂送餘香天高地僻蟬思飲草上溥兮警鶴忙○秋霜　珠簾不捲夜來霜愛看丹楓冷送香潮落烏啼三徑月板橋人跡認蒼茫○秋凉　清風颯颯到琴堂一枕商飆一味香惟有桐陰消夏氣此間鷗夢亦芬芳○秋夜　四壁虫聲欲斷腸半輪桂魄上昏黃霜高遠柝清砧雜寂寂孤燈月色凉○秋信　銀床滴翠報秋天獨坐宵深月色妍鳩鴈不堪愁裹聽遠音送到夜綿綿○秋心　團團明月照無邊一片離情兩地牽愁煞旅人腸九曲祇將紈扇悵徊旋○秋色　白露橫江水接天登樓莫辨界三千更兼明月當空映滿目秋容一色鮮○秋聲　淅瀝聲催夢未圓千家砧杵不成眠幾疑落葉飄無數萬籟蕭條我亦憐○秋望　極目蒼茫秋氣清無端有興捲簾旌步蟾倚杖看牛斗月朗星稀照眼明○秋思　星河耿耿月空明月下思君別緒生忽聽高樓長笛起兩般情是一般情○秋愁　天涯　客最悽清心似游絲百縈怪底鴈鴻不解事無情只向耳邊嗚○秋怨　天高地逈夢難成畫閣無人怨易生一曲琵琶明月寫悔教夫壻去長征○秋山　影露峯腰瘦不支如妝個個門嬌姿回看金粉霜華借染粉無多粉也滋○秋水　澄清遼闊竟如斯蓼岸頻鄉日暮時欲共長天爭一色鴈涵波影夕陽遲○秋蘆　蒼然蘆荻雪花飛瑟瑟蕭蕭征鴈歸最是客心悽絕處蛩聲兩岸鬧魚磯○秋柳　月白風清柳絮飛歌殘金縷晚蟬歸多因遲暮休吹笛一帶蕭條葉映曦　笑霞生如春鐘樹本稿 
 
 

Page 4

 
 
[光緒七年七月初二日京報全錄]  
　　宮門抄○上諭一道錄前○直督李　奏堵筚黃河南堤及搶辦各工完竣遵保出力員紳摺○東撫周　奏調補知府摺子○直督李　奏請　旌獎夾片○又　奏請開復知縣夾片○浙撫譚　奏調委知縣片○七月初二日兵部太常寺太僕寺正白旂值日無引　見○伊犂叅贊大臣升泰請　訓○前任河南學政瞿鴻禨服滿請　安○莊王請假十日○　祉續假十五日○關防衙門奏初七日　大高殿　大光明殿拜表惇王恭王行禮○召見軍機　升泰　○○大學士直隸總督一等伯臣李鴻章跪　秦為堵筚東明高村黃河南堤漫口大工及搶辦上下游險要工叚一律完竣並遵保出力員紳恭摺仰祈　聖鑒事竊直境東明縣黃河南堤於上年九月三十日霜清後高村奇險迭出漫刷成口當經分別叅辦奏派道員用候補知府北運河務關同知吳廷斌前往會同大名鎮總兵徐道奎大順廣道劉盛藻妥速勘籌堵筚其時口門已及二百丈中有刷成串溝五六道水深五六尺及丈餘且大溜逼近口門勢甚洶湧日益沖刷必須挑開溜勢趕堵串溝並於堤裹先筚套堤以期迅速合龍然後補筚大堤卽據各該員親駐工次督率練兵民夫分投赶做於十一月初一日合龍其漫出之水僅由東明至東省荷澤鉅野嘉　而止距運河南陽等湖尚遠絕無沖溢之患東明以下沿路水勢微弱亦無損傷人口並接山東撫臣周恒祺函稱平地漸次涸復窪處不過二三尺無碍大局當於十一月十二日奏報聲明俟堤外泥水稍乾有土可取卽將補筚大堤及一切善後事宜妥籌辦理其在事員弁紳董俟全工告竣查明保獎等因奉　旨允准欽遵在案臣飭該鎮道與吳廷詳加勘估應補筚高村大堤二百四十五丈七尺六寸底寬連　靠十九丈六尺頂寬十丈高一丈六尺北首接筚戧堤一百十一丈六尺底寬二丈八尺至七丈二尺頂寬一丈八尺至六丈二尺高一丈二尺五寸迤北加筚攔水斜埝二百四十丈底寬九丈頂寬四丈高一丈南首接筚戧堤一百五十丈底寬三丈至七丈八尺頂寬二丈二尺至六丈八尺高一丈一尺八寸至一丈四尺大堤後身加筚月堤一千五百四十五丈底寬九丈頂寬三丈高一丈又前面南首加筚頭道挑水壩三百丈底寬十一丈頂寬六丈高一丈二道挑水壩七十丈底寬九丈頂寬四丈高一丈又沿堤做水埽六十三叚計長三百七十八丈寬四丈至六丈廂出水面一丈頭道挑水壩做水埽九叚計長四十五丈六尺寬二丈四尺至三丈廂出水面一丈二尺垾埽五十九段計長二百九十五丈寬一丈六尺至二丈廂高一丈二尺二道挑水壩做裹頭水埽三段圈長十五丈寬二丈廂出水面八尺此高村新工辦法也上游李連莊下游黃莊皆溜　堤根黃莊尤形危險應於李連莊大堤後身加筚月堤二千八十丈底寬七丈五尺至十丈頂寬三丈至五丈高九尺至一丈前面河灘筚攔水埝四百五十丈底寬八丈頂寬四丈高八尺其黃莊大堤後身原有月堤一千一百二十丈日久卑薄今加培底寬十丈頂寬四丈高一丈一尺前面北首做挑水護堤壩二百六十丈底寬八丈頂寬四丈高八尺南首筚攔水埝三百九十丈底寬五丈至八丈頂寬一丈五尺至四丈高五尺至八尺沿堤做水埽九十一叚計長五百四十九丈寬四丈至六丈廂出水面此上下游李連莊黃莊加筚工程辦法也去冬擇要趕辦之後今春開凍復調集練軍民夫分投興辦至四月初旬全工報竣臣委令候補道萬國順馳往逐細騐收據報丈尺有盈無絀筚做均甚堅固層土層硪毫無草率偷減並據鎮道等查明出力員弁紳董請獎前來除酌定修防事宜另片具奏並將用過銀兩俟查核明確開單奏報外臣查東明黃河南堤關係東南運道民生甚鉅若不卽時堵合一經春融水漲勢必泛濫橫流為害滋大是以嚴飭各員趕緊搶辦甫及一月卽報合寵然其時正值西北風大作波浪翻滾水益抬高溜勢愈挑愈猛埽叚隨廂隨蟄串溝此　彼陷情形甚為吃重口門陡閉後大河全身側注幾有復潰之虞今年凌桃　汎大塊冰凌冲下河水屢次增長埽　迭被塌　各工岌岌可危幸經各員親率兵夫　勁　做不分曉夜風雪出死力以相爭故能尅期蕆事一律完固各該員督率兵夫於寒天冰凍之中霑體塗足力挽狂瀾開春後又搶辦該處及上下游堤　埽叚數千百丈其中水埽幾及千丈皆廂出水面一丈廂入水底二三丈統計工程煩重且甚艱難　事員弁及開東長三州縣紳董數百人兵夫萬餘人經歷七月餘之久日無休　膚裂趾腫履險蹈危罔惜身命實屬異常勞苦與躬冒鋒鏑者無　其所用經費皆核實樽節除練軍二千人向　　領　價外間用民力帮筚月堤統計所省不少大名本無河工是以調用地方員弁而附近紳董亦皆奮免趨公始終罔懈自應一併擇尤請獎謹分別開單恭呈　御　仰懇　天恩府准照擬給獎以示鼓勵至道員用候補知府北運河務關同知吳廷　會辦全工力籌補救躬親督率部著勤勞擬請　旨俟同知關缺後以道員補用其應給千把及五六品頂戴者容另咨部註冊所有堵筚東明高村黃河南堤漫口大工及搶辦上下游險要工叚一律完竣並遵保出力員紳緣由理合恭摺具陳伏乞　皇太后　皇上聖鑒訓示謹　奏軍機大臣奉　旨着照所請獎勵該部知道單併發欽此　○○新授漕運總督山東巡撫臣周恒祺跪　奏為遴員調補省會要缺知府以裨地方恭摺具陳仰祈　聖鑒事竊照濟南府知府黃大鶴奉　旨補授兗沂曹濟道所遺濟南府員缺接准部咨光緒七年二月二十一日奉　上諭山東濟南府知府員缺緊要着該撫於通省知府內揀員調補所遺員缺着全志補授欽此查同治三年御史賈鐸　奏准各省首府首縣應用正途人員如無合例堪以調補或人地不宜始准各項出身人員內遴員調補又例載進士舉人恩拔副歲優貢廕生俱准作為正途各等因遵照在案兹查濟南府知府係省會要缺管　十七州縣　政務殷煩且時　發審案件必須幹練明敏熟悉地方之員方足以資治　臣督同藩泉兩司於通省知府內逐加遴選查有泰安府知府梅啓熙現年五十八歲江西南昌府南昌縣人由廩貢生報捐光祿寺署正同治元年壬戍　恩科順天鄉試中式舉人二年癸亥　恩科會試中式進士攺庶吉士四年四月散舘一等授職編修歷充　國史舘協修武英殿纂修　方畧館纂修協辦院事本衙門撰文九年京察一等十一年八月　欽定方畧全書告成奉　旨遇有應升之缺開列在前並賞加侍請銜欽此是年十月因　辦　慶典經翰林院奏請俟升補後以應升之缺儘先開列奉　旨依議欽此十二年京察一等九月考試御史引　見奉　旨記名欽此光緒元年四月大考三等奉　旨照舊供職欽此充教習庶吉士　起居注協修　實綠館纂修八月補江南道監察御史二年三月署掌陜西道監察御史四月捐免歷俸截取奉　旨記名以煩缺知府用欽此六月充丙子科鄉試　湖北副考官十一月差竣回京三年二月因胞弟啓照升任浙江巡撫經吏部奏明廻避仍回翰林院以編修供職十一月奉　旨補授山東泰安府知府四年三月到省五月由山西賑捐局捐加三品　六月十三日到任七年三月調署濟南府知府該員才具穩練辦事樸誠以之調補濟南府知府實堪勝任雖歷俸不滿年限與例稍有未符但人地實　相需未便拘於成例據藩泉兩司會詳前來合無仰懇　天恩　准以泰安府知府梅啟熙調補濟南　知府實於省會首郡要缺有禆如蒙　俞允該員係現任知府調補知府銜缺相當毋庸送部引　見初次請調任內一切因公處分例免計算所遺泰安府知府員缺遵　旨卽以全志補用謹會同河東河道總督臣李鶴年合詞恭摺具陳伏乞　皇太后　皇上聖鑒訓示謹　奏軍機大臣奉　旨吏部議奏欽此　○○李鴻章片　再候選中書科中書龎雲鏳係浙江烏程縣人其故父三品封職龎昌良故母三品命婦黃氏生　至行遺命多作善事龎 
 
 

Page 5

 
 
雲鏳遵守勿失凡有義舉無不助成前捐晉豫等省賑款今因直隸工賑需欵先後捐銀五千兩實能善承先志有裨災區殊堪嘉尚應照例請　旨准將該員龎雲鏳之故父三品封職龎昌良故母三品令婦黃氏合建一坊給子樂善好施字樣以示　旌獎理合附片具陳伏乞　聖鑒訓示　奏軍機大臣奉　旨着照所請該部知道欽此　○○李鴻章片　再任邱縣知縣郭會昌前因延欠交代銀兩當經奏叅革職　限完繳茲據藩司任道鎔詳稱該員於被叅後將所欠完縣任邱內結各欵銀一萬九千三百五十餘兩撥抵完解清楚尚知愧奮請開復前來相應仰懇　天恩准將郭會昌原叅革職處分開復以昭平允理合附片具陳伏乞　聖鑒訓示　　奏軍機大臣奉　旨着照所請該部知道欽此　○○譚鍾麟片　再署諸曁縣知懸潘康保調省　委所遺要缺應酌量委署查有署臨安縣知縣范祖議堪以調署　遺　安縣知縣缺查有准補德清縣知縣汗昌堪以委令署理據藩臬司會說前來除檄飭遵照外謹軵同閩浙總督臣何璟附片陳明伏乞　聖鑒謹　奏軍機大臣奉　　知道了欽此 
[蘇省扶轅事宜] ○七月初九日知縣李渭稟知臬憲委赴如　縣公幹　咨補靖江縣縣丞陳其璜稟謝飭知　任縣丞熊嘉楨奉　護撫憲委查北路保甲差　從九汪聿　稟知首府　代理昭文縣典史事　○　十日周孚先稟知奉委西路總巡差　張壽曾銷假並　知松滬總局札委解餉兼船木捕盜局差卽辭　縣丞戴修章稟知首府委代理常熟縣縣丞事　布庫章有慶　知首府委代理吳江縣縣丞事　奉賢縣南橋司巡　張元照稟謝飭知先行赴任　從九葉洵津局差竣回　○十一日王銘吉銷無錫勘丈田畝差並稟知奉委辦理丹陽沙洲差　青　縣澱山司巡　李　光謝飭知赴任　委署金匱縣　史王桂墀謝委　從九陳錫蕃稟知首府委代理昭文縣白苑司巡檢事 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
