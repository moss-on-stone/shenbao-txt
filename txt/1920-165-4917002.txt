# 1920 - 165 - 4917002

 

Page 1

 
 
   
 
 

Page 2

 
 
   
 
 

Page 3

 
 
時評 
[張作霖與徐樹錚（老圃）]  
　　張作霖綠林之雄也然較之他督軍殊覺野心勃勃段祺瑞部下多　茸餬口之徒獨小徐能掀風作浪此二人者一爲直派之有力人物可以代表直派者也一爲皖派之中堅可以代表皖派者也乃當此直皖兩派鷸蚌相持之際竟不先不後同時出現於北京 
此二人出現之結果或各不相下演出皖直交閧之慘劇未可知也或言歸於好暫免一時之兵禍未可知也或不得要領長此遷延不决或别生枝節亦未可知也但吾有數言願兩派共聽之 
　　皖派直派皆須知外侮日亟爲兄弟者斷無鬩牆之餘地皖派直派皆須知窮兵黷武爲國人所痛疾爭權奪利爲外人所姗笑當爲國中留一線之元氣對國外留絲毫之顔面 
　　皖派須知當國以來所作所爲已天怒人怨衆畔親離更無可以長久之理直派須知國民對於弄兵者皆視同一律故對於皖派固不免怨聲載道即對於直派亦未敢頌德歌功 
　　嘻兩派果能注意及此其意興之豪或稍殺乎 
命令 
　　六月十九日大總統令特派張文生督辦蘇皖魯豫四省交界剿匪事宜此令 
又令内務總長田文烈呈准吉林省長徐鼐霖電稱延吉道道尹兼辦延吉交涉事宜張世詮並請辭職張世銓准免本職此令 
又令調任陶彬爲吉林延吉道道尹此令 
又令任命蔡運升署吉林吉長道道尹此令 
又令外交部呈請任命蔡運升兼署長春交涉員應照准此令 
又令外交部呈請任命延吉道道尹陶彬兼辦延吉交涉事宜應照准此令 
又令外交部呈駐日斯巴尼亞國兼駐葡萄牙國特命全權公使戴陳霖懇請辭職戴陳霖准免本兼各職此令 
又令陸軍部呈請授劉殿元爲陸軍步兵中校張國文爲陸軍騎兵中校王得勝爲陸軍步兵少校均照准此令 
又令陸軍部呈請授術承祖黄恩榮榮鴻臚爲陸軍步兵中校韓導先爲陸軍騎兵中校陳鴻慶李存香孫楞齊用宏侯守常計新銘爲陸軍步兵少校周玳羅德玉郭隆亮爲陸軍砲兵少校雷鈞吳德明臧燕昌爲陸軍三等軍需正均照准此令 
又令文溥晉給三等文虎章此令 
專電 
　　北京電二次駁覆日本魯案通牒謂國際訂約必須關係各方共表同意方生效力斷未有甲乙定約强令事外之丙受其拘束者此次和約中關山東條欵中國旣拒簽在先卽係表示不承認日本方面照理不能不尊重中國之意見而置諸不問至撤兵一節揆諸現狀日德戰爭旣了日軍當然隨撤無所用其遲疑若敎練警隊截然兩事尤不能併作一談 
（十九日下午三鐘） 
　　北京電奉張抵京閣事將先决昨晚訪靳今早謁徐某方亦允靳回任惟對滬會湘事要求交換 
（二十日下午三鐘） 
　　北京電奉張午到首在調和徐段勸靳回任（十九日下午五鐘） 
　　北京電段電滬王贊從四總裁和議並擬將中日軍事協定實行撤銷（十九日下午二鐘） 
　　北京電連日有便衣奉軍分起入關散布京津間廊坊等處安系又盛傳復辟之謠（十九日下午五鐘） 
　　北京電奉省參預機要人物如秦華于沖漢金鼎勳等先後來京今午張作霖亦到（十九日下午五鐘） 
　　北京電徐樹錚十六夜由張家口抵京連夜與曾毓雋段祺瑞密議翌午出席於國務會議（十九日下午五鐘） 
　　北京電張懷芝再電曹李二督促於節後來京（十九日下午二鐘） 
　　北京電劉詢所部十五師奉命援湘昨晚已下動員令兩三日内出發（十九日下午二鐘） 
　　北京電安武軍駐京員電皖謂李純與張文生協謀圖皖甚急請速調兵防遏（十九日下午五鐘） 
　　北京電張敬堯謀爲徐州剿匪督辦本缺故四省會電保張文生兼催提前發表藉拒張敬堯今令已下（二十日下午三鐘） 
　　北京電鄂王電岳州潰兵搶掠洋商案已電敬堯設法維持並飭蒲圻新堤駐軍隨時收容上游潰兵送省遣散再武昌漢口已各設收容所一處（十九日下午三鐘） 
　　北京電湘訊南軍團長田汲蕭雲漢等因意見不合前在龍山九龍盤地方互相衝突現已寢事 
（十九日下午三鐘） 
　　北京電張宗昌電駐瀏陽第七師所屬約有三團軍械完整現向袁州進發已抵距袁城四十里地方擬令分駐新喻臨江分宜三縣以資聯絡後方（十九日下午三鐘） 
　　北京電鄂訊張敬堯現仍在岳州鄂王擬將岳州爲中立地開始與南軍交涉停戰吳光新定明日赴岳（二十日下午一鐘） 
　　北京電張敬堯電吳使觀望不前敵軍步步進逼堯餉械兩缺事機危迫請准進京待罪 
（二十日下午四鐘） 
　　北京電陳光遠電七師四團及二十八團共三千餘人已開抵金端市暫令分駐宜春萬載一帶 
（二十日下午四鐘） 
　　北京電權量與南滿議借三千萬將成曾毓雋以漢綏路抵借口債二千萬亦有成議但以段組閣爲條件（十九日下午五鐘） 
　　北京電吉鮑電據哈報謝黨潛來甚多藉捕舊黨爲名希圖擾亂已飭沿路各軍嚴防（十九日下午三鐘） 
　　北京電孫烈臣電十七日早抵江回任（十九日下午三鐘） 
　　北京電駐藏代理長官李嘉吉電藏謀進據川邊全境並聯川滇甘土司請速籌備（二十日下午三鐘） 
　　天津電今晨十時一刻張作霖乘專車過津晉京同行隨員衛隊共三百餘人各廳官吏均到東站迎迓聞張督腹疾初愈應召入京擬與總統陳述將駐湘奉軍全部撤回並以湘戰爲局部之爭與和議無關（十九日下午十鐘） 
　　天津電行商公所爲防範棉花批貨買空賣空起見公决規則兩條（一）批貨到期按批票買賣兩方直接收交不准轉交轉收（一）批貨每百包由買主交定銀二百兩註明批票爲據至交貨時扣清 
（十九日下午十鐘） 
　　天津電皓日團河大會列席者徐樹錚傅良佐陳文運曲同豐李如璋及湘皖魯各代表（十九日下午十鐘） 
　　天津電法界刦匪至今未獲已出賞格斃捕明日出殯全界往送 
（十九日下午十鐘） 
世界路透電 
[英議院之國際聯盟問答]  
　　十七日倫敦電外交部次官哈姆斯韋士氏今日在下院答議員質問謂國際聯盟會員共已捐助英金十七萬鎊爲議會經費貝爾福氏稱國際聯盟已爲世界或就若干事業其永遠秘書處將仍設於倫敦俟十一月間聯盟開會後再行酌定今已設立條約註册所此後末經註册供人閱看之條約皆爲無效會員攤費問題將交比京國際財政大會之專家討論之貝爾福氏又言及聯盟所設之軍備衛生運輸等永遠委員會謂軍備委員會職務極爲重大其成敗視各國贊助解除軍備之政策與否而定若各國皆藉口於軍備保障安甯之必要不預裁減軍備則國際聯盟與世界必大不幸聯盟已成之事業爲薩爾流域劃界委員會與其行政委員會之委任聯盟又派丹齊高等委員會編成丹齊憲法頗受一般人之歡迎現又草擬丹齊與波蘭間之條約聯盟又辦理酵性病自東而西之傳佈問題尤以波蘭爲甚聯盟已以紅十字會名義請求各國助欵聯盟現又監視俄國與歐洲間戰俘之回里並考慮國際財政與債務之支配此層將召集專家討論之聯盟現極力擬使歐洲一國擔任阿米尼亞之委託代管權刻有數國已預備以其資力供給擔任此權之國貝爾福氏又謂恢復秩序之難題必由高等議會爲之否則聯盟擔負過重精力不專云云愛士葵氏起稱希望戰勝國速起樹一裁減軍備之表率並質問波蘭侵略是否不在國際聯盟約章第二節範圍之内巴力斯坦與美索波太米亞之委託代管權是否授自聯盟愛士葵氏主張結束高等議會俾聯盟得成實體薛西爾氏繼稱斐洲前德屬領土之委託代管權今尚無正式之議决致引起可悲之情勢凡此問題亟宜從速解决之高等議會與國際聯盟皆國際最高機關實無並存之理由至於美國方面歐人雖未便昌言其地位但宜告以聯盟關於和平之保持已有若于成就如此大事業美國宜與聞之貝爾福氏答稱波蘭事件聯盟曾討論之試問兩國處於交戰狀態時聯盟可出場干涉而告之曰汝儕勿戰以待法紀與公斷各機關之成立乎此乃極困難且極有疑義之問題因不獨戰事現已進行且交戰者皆非世界各國所承認之國波蘭以爲波蘭之出兵乃援救烏克蘭不使其處於過激黨衡軛之下師出有名爲烏克蘭所歡迎波蘭此言無論是否然際此情形遽加干涉是無異見途人之鬭毆揷身干涉僅握鬭者一人之臂而使其他鬭者得自由行動也貝爾福氏末言及委託代管權問題謂此權之條件由和會定之但此權之施用則爲國際聯盟會事巴黎集議原意爲此惜委託代管事宜迄未準備耳此不可爲聯盟責蓋其原因在談判需時較豫料爲久也 
[美國之勞工聯合大會]  
　　十六日芒特萊爾電美國勞工聯合會大會有人動議請美政府承認勞農政府及開啓對俄封鎖激辯之後經衆否决此實由於國務卿柯爾貝氏一電之力電内謂勞農政府以政治承認爲俄爲重行通商之條件查目下之俄國政府並未代表人民中大部分之志願該政府否認各國間與個人間協和信實之交際且破壞國際法之主體云云勞工聯合會大會並通過决議案請國會取銷與日本所訂之（紳士條約）禁止日本及其他亞洲移民入境並要求擯絶所謂（圖畫新婦）即由日本寄女子肖像至美而聽日僑選擇爲婦是也 
　　十六日芒特萊爾電美國勞工聯合會大會允力助大西洋濱及墨西哥灣之埠頭搬運夫罷工要求承認搬運夫聯合會之舉又通過决議案要求取消鐵路律中强迫公斷之條欵並表示反對强迫軍役之意見 
[俄波戰事記]  
　　十九日華沙電今日波蘭陸軍參謀處發表公報如下北陣線波蘭騎兵與步兵支隊按照豫定計畫在萊杜米塞爾地方圍攻布第安尼之騎兵一師而敗之小巴黎人報載稱近今衝襲而迫令波蘭軍委棄基夫之敵軍爲布第安尼之騎兵軍團 
　　十八日華沙電難民一萬七千人自基夫抵此由紅十字會保護紅十字會主任謂過激黨飛機曾以炸彈擲擊全城且用重砲猛轟不已城中起火五十處無水撲滅之攻擊基夫之役有德參謀員計畫一切過激軍中且有華兵焉 
[和會近事記]  
　　十九日巴黎電米勒蘭氏偕福煦上將與財政大臣及財政專家多員今日啓程赴海愛斯明日將與英相喬治氏會談聞所將討論之事件以德國賠償及能除軍備爲主要問題兩總揆將於星期一日晨間同赴波洛業次美爾參與協約國國際大會 
　　十七日倫敦電高等經濟議會常設委員會今日會晤克拉新氏討論與俄開通商談判之豫備事宜克拉新氏今日謁見波斯外交大臣菲羅士氏會談甚久 
　　十九日巴黎電土耳其代表團請和會將土國答覆媾和條件之期限續展十五日 
[各國近事記]  
　　十七日柏林電特里姆彭氏組織内閣未成總統乃請駐法代使美葉博士組閣美氏已辭謝 
　　十八日羅馬電萬國水夫大會在日諾瓦開會英法代表反對德代表一人與會因是人衆參與潛艇戰爭之故 
　　十七日倫敦電泰晤士報紐約訪員電稱聞財政部將修正譬特門律中所定之造幣廠購銀規則凡用外國礦苗在美國鍊成之銀將照市價購入美銀則照每盎士美金洋一元購入 
　　十七日紐約電財政部宣稱前十二個月以美國人所耗之樹脂值英金十兆鎊糖品值金二百兆鎊紙烟值金一百六十兆鎊戒酒飲料值七十五兆鎊香水化妝品值金一百五十兆鎊上品肥皂值金一百兆鎊此足徵美人之好奢華 
　　十七日哇太樺電藍特爾斯爵士由遠東歸來據稱目下日本之經濟風潮乃因歐戰時遠東入口商之定購日本劣貨者今皆改向英國及其他歡洲諸國定購上等貨品日本乃不得不大削價出售存貨所致 
 
 

Page 4

 
 
   
 
 

Page 5

 
 
   
 
 

Page 6

 
 
[太平洋路透電]  
　　二十日東京電　羅馬尼亞皇太子今日抵此旋乘摩托車赴西京 
　　二十日北京電張作霖今晨入見總統曹錕展緩啓程今日午後始抵京外傳陳籙將任爲駐日公使外交總長職或屬胡維德或屬顔惠卿當道刻正在簿備於六月二十四日歡迎班樂衛事務西班牙京城萬國郵務大會中國代表劉福成將此批准奥約文賫交巴黎和會 
　　十九日廣州電軍政府正式除唐繼堯政務總裁名而以譚延闓代之粤人有主將西南大學設於廣州而不設上海者以爲軍政府實有興學誠意並非圖得關餘六月二十二二十三兩日此間將開運動會運動手將有數百人據消息靈通者聲稱軍政府似不致批准省議會通過之禁賭案 
公電 
　　劉顯世聲明自廢黔督電各報館均鑒國家不幸大法凌夷同人護法興師於今四載無非欲掃除武人政治尊揚民治精神旣因懲惡而戰又因息民而和和不可恃轉而復戰戰不司久終歸於和循環無端未知所極唐督外觀大勢内審輿情倡議廢督裁兵共圖根本解虎良由現行督軍制實爲萬惡之源挾固有之勢據地盤擁重兵干涉政治者督軍也演縱横之局掊國會挾總統壟斷政權者督軍團也往事已然於今尤烈同人始猶以爲大局定後即應首除此制以絶禍源近念此制一日不除則大局終無解决之望其和也愈固强藩之根蒂其戰也愈張節度之威權變亂相尋淪胥可罹故廢督裁兵實今日救國之良藥而廢督又爲裁兵之先聲不容或緩者也雲南唐督軍東日通電發揮此旨立即自行解職以爲天下先旣明且决實獲我心顯世奉職黔疆知軍人天職在捍衛國家不敢擁兵自重蹈割據之嫌思維世運所趨民意所在終以民治爲歸宿甚願與我袍澤犧牲權位順應潮流以示救國之苦衷用符護法之本旨特於六月二十一日宣示部屬廢去貴州督軍一職即日自行解除職務所有未竟之護法事業暫以原有之靖國聯軍副司令名義行之一面保衛地方收束軍隊以待大局敉平遂我初服諸公高瞻遠矚當必樂聞民治共遏亂萌敬布悃忱下勝盼企劉顯世篠印 
國外要聞 
[美報界對山東最近之論調（郝延浚自美來稿）]  
邇來日本曾申言於中國政府云一日本已準備與中國開歸還膠州灣及青島之談判曩者（日本所以有膠州灣及青島之管理者以該地爲日本用武力取之於德國德國和約旣爲日本所願遵守則膠州灣及青島之土地借租權日本亦不得不暫時據有日本獲有此權係在德約已簽字之後三月也德國對於此舉固表示同意）綜觀日本今日之歸還實欲借此以索取其他較重之利益惟世人對於日本積極進行中所要求之條約實不能無惑耳所謂不能無惑者即日本於美英法日四國借欵中（二千五百萬元）忽有例外之要求是也夫中國此次借欵係賴各國銀行家之贊助而成並有共同商酌中國路政之接洽而日本忽有一種單獨例外要求冀中國承認現時已歸日本管理之濟南府路線仍歸日本單獨管理濟南府之路線管理權何爲而入日人之手哉僅以日本將膠州灣及青島之借租權由德國傳遞於中國耳當該地初租於德國時中國曾授德國以發展該地之路政權及開掘該地之附近礦產權日本今日之志願其將放棄一種官樣文章之地租權而把持最可貴之路礦權於山東半島乎日人將必云西洋虎國亦曾於他處虎有同樣之利權是誠然惟西洋諸國在中國取有此種權利者皆以直接交涉未嘗以武力攫取中國所不承認者故無要求及歸還之必要今日日本之情形豈如斯耶吾人對於日本要求承繼從前德國在山東所有之利權事實有所不能解者 
　　按此論係載於本月四日美國波士頓日報茲譯寄祖國以供關心國事者之研究（五月四日晚） 
[中國對外商務之擴張]  
　　中美間之關係 
　　中美新聞社云中國近數十年來對外貿易逐步擴張雖有内亂水災飢荒等未能阻其發逹據海關書記言自一千八百九十八年起以前十二年内中國對外貿易增至一倍又百分之四十五若較一千八百八十六年則增至兩倍半再查一千八百六十四年中國對外貿易總價爲一萬五千三百萬元至一千八百七十四年增至一萬九千八百萬元一千八百九十年則逹二萬七千萬元之數一千九百零一年增至三萬一千萬元又七年後即一九零八年雖當時一般商務均感疲滯而對外貿易一則又增至四萬三千六百萬元去年（一九零九）據海關統計中國對外貿易僅進口一項又較一九零八年之全部對外貿易價增百分之五十又有一層須知者即五十年前中國之進口貿易鴉片居其大宗大約占全部三分之一以至一半而今日入口貨中三分之一則亦爲奢侈品也美國前總統塔孚脫氏於一九零七年十月間游歷中國至上海在彼處演說謂世人對於中國之發展爲一大工業國恒抱一驚怖之念彼則不然彼信中國工業之發展不獨不傷害外國商務反足以大贊助之擴張之又云（凡一種商業倚賴他國人民之不進化並利用其對於買賣無明辨力者决非永久而鞏固者）此種見解極爲賢明今日之事實已證實塔孚脫君之先見矣去年一年間（十二月爲止）吾美對華貿易之盛爲歷史所未有以出口額與一九一八年較適增一倍卽從五千九百十三萬四千九百六十元增至一萬一千八百二十七萬四千四百九十元其從中國輸入美國之貨則前此五年間陸續增加至去年則增至一萬七千零十七萬七千二百六十五元美國疋頭貨之輸入中國者在戰前甚多迨一九一七及一九一八兩年則每年輸入之貨價不過三十萬元較戰前相差甚遠但至去年（一九一九）則此宗貨價已復戰前原狀計是年輸入中國之棉布共值四百十萬七千七百九十二元其他銅鐵製造品如摩托車值價二百四十萬零六千六百九十二元鋼板值價一百七十三萬零零九二元馬口鐵板值價三百零二萬一千三百九十二元又點燈油值價一千六百六十六萬九千八百五十七元機器油值價一百四十四萬四千八百五十二元又烟草值價六百三十二萬八千三百六十五元香烟值價一千零十一萬二千六百八十二元目下中國人民對於吾美感情最厚極希望吾美資本助其開發富源將來中國天產日闢工業日興對外貿易亦必日盛中美兩國間商務之拓展正未可限量也 
國内要聞 
[北京通信（吹萬）]  
　　湘警聲中之各面觀 
　　湘省情勢瞬息千變和戰關繫悉繫於是各面之情勢實有足令人注意者茲特分誌於下 
　　北京方面徐樹錚於昨日（十七日）到京後卽赴團見段商湘事决主用兵擬派隊赴湘援應駐魯省之吳長植一旅則已有先行開拔入湘之訊餘隊俟各方籌畫妥善後卽當繼續出發政府對湘本不願用兵故始終認爲對人問題惟今張敬堯旣去則對人已無問題若南軍久佔不退則何解乎對人之說故政府决先電令譚延闓退回防地但南軍旣以血戰奪得長沙今迺欲其以數語空言退還北軍該何容易故此戰事之開恐將來終不能免特戰事限於湘省之局部面不延及他省則可預决耳 
　　岳州方面十三日張敬堯之兵在岳州大掠殺斃美敎士一人據范國璋銑電謂范部敗兵收容將半司令部暫設城陵磯張督部下潰兵退入岳州將商埠搶掠一空嗣後復刦掠美敎堂殺斃牧師一名美領事向張督交涉聞今日正法首犯兵卒數名秩序稍整迫請嚴電張督實力整頓免致譁變云云張敬堯前曾迭電政府謂自已部下已不能用請速别派兵入湘故銑日以院參陸部名義由院拍一覆電文云兩電均悉不意該督一蹶至此前方收容約束正在緊急之時豈能遽易生手着即妥爲辦理據探岳州有放火搶刦以及殺傷敎士洋商情事該督職責所在應即嚴申紀律力保岳州地方並將實情飛電具報所請另簡湘督之處着無庸議云云湘北形勢之擾亂於此可見倘南軍果有進攻之心則此無紀律之敗兵恐仍將不戰而走也 
　　湘西方面湘西方面南軍仍有進攻之訊據馮玉祥銑日致政府電謂探報南軍集合約三萬人密議夜襲常桃已飭將士整備禦敵戰機迫在眉睫請電撥沙市王汝勤一師就近進援並請速發餉械電中并有當拚命一戰成敗利鈍在所不計等語中央得電後即滙餉四萬元與馮並由部撥給鎗械一面電令第八師全師赴援其致馮氏之電中有湘西防務惟執事是賴希愼之等語說者謂湘西戰機雖迫然馮軍非張部七師比當不致見敵卽走湘西防務或尚可維持舊狀也 
贛西方面贛西自張宗昌退入而後陳督以其恐引起與南軍之衝突特令退駐後方苟南軍不進攻贛省者贛亦不出兵於湘以戰南軍惟防張敬堯敗兵竄入則實爲贛西重要防務之一據陳光遠銑日致政府電謂敬堯所部竄入城陵磯沿途搶刦横行已極該部現抵澄潭口一帶逼近萍鄉已飛飭駐軍實力遏止此項軍隊入境以免貽誤贛邊是其對於張軍之辦法與卾王略有不同也 
卾省方面王占元前雖曾通電辭兩湖巡閱使之職並向中央聲明以後所有一切電報請直逹張敬堯似甚决絶近以中央連電勸慰東海復派員前往疏通意已稍形活動蓋王氏本非反對巡閱特以曹錕爲四省經略而已復任兩省巡閱似巡閱一職仍在經略之下耳近曹錕已通電辭經略矣曹電之意完全與王氏前電針鋒相對（電文已見昨報）政府接電後頗費躊躇欲下之允無以對王允之又無以對曹聞有主張改曹爲直魯豫三省巡閱者將來或不免出此一途王氏對於湘軍初本以卸裝解散爲對待辦法而今則改爲收容其諫電云自十四日起湘省潰兵來武漢者絡繹不絶旣乏給養譁變堪虞除先由占元設法收容外迫請速籌巨欵以拯危急云云對於湘中張部槍傷美敎士亦有詳細之電告觀此二事則王氏雖尚未通告就巡閱職然不致再有辭職說發生可揣測得之矣（十七日晚十時） 
[外報論徐張到京後之政局]  
　　將决定於今後兩星期 
　　大陸報十九日北京電云張作霖定今日到京徐樹錚刻已抵此京畿一帶軍隊紛紛行動似有大舉段祺瑞與安福部之前途頗屬可危張作霖吳佩孚曹錕等直系諧人在上星期中調動軍隊趨集於北京之四周聞現已佈置就緒安福部勢力僅及於北京蓋京漢津浦兩路線已全爲直軍所扼守矣下星期靳雲鵬假期滿時雙方將比較其勢力張作霖屈時或將强令靳氏回職設安福部拒之則張作霖難保不解散安福部段祺瑞兵力不足殊無自爲總理之望如有衝突必在下星期内發生蓋端節以前軍隊苟不得餉未必肯遵命行動也自三年前老段小徐握權以來反對安福部之時局未有如目前之嚴重者雖中國時局常有先聲頗大卒歸調和者但就今日現狀觀之似中國政治之將來趨向將取决於此後兩星期内之事件 
另據上海某外通信社本日（二十）北京電云據總統府方面某有力者之談話云此次張作霖之進京爲收拾時局擬定如下之目的（一）融洽徐段之感情（二）復任靳總理（三）關於南北之統一使雙方實力派互相提携（四）湘省問題擬取和平解决（五）使東三省江蘇直隸議員脫出安福派（六）融洽關於吳佩孚之撤退而起之段祺瑞之惡感又聞日内進京之曹錕亦將出於一致行動 
[内閣問題與湘事]  
　　表面上似稍和緩 
　　北京益世報載某要人談云前晨八時段祺瑞由團河回京止於府學胡同私庽電話召靳雲鵬入見靳氏十一時往段意令靳銷假共維國是靳仍言病不克勝任未幾徐樹錚入（但靳徐未會面）段氏命係代表本人赴國務院列席閣議蓋前日閣議爲奥約蓋印公文手續參戰督辦亦應簽名於該約段氏不便往故請徐代爲簽字下午六時段氏仍返團河 
至奉天方面由段氏派員前往疏通雙方已有諒解之點張雨亭始終以擁護中央爲標榜段氏今亦主張鞏固中央故張段間感情已稍轉圜張氏原定十七日由奉偕張景惠同往保定然後入京張氏旋因微患泄瀉乃臨時改期十八啓行又聞張景惠電致某處謂張巡閱處事異常和平此次仍以調人地步發言云云 
北京晨報云靳第三次假期瞬將告滿内閣問題又頗爲各方所注目某方面以和議與湘事重大應注其全力以求早日解决故對於内閣問題已不爭執故就目下形勢觀之靳復任之說已佔優勢並聞徐樹錚此次到京對於留靳一節亦無反對之表示又聞關於羅致閣員問題當軸確已略定日内卽由薩代閣擬出補充缺席閣員名單分請各方面同意然後由東海正式請求國會通過 
本日（十八日）上午八時東海特在公府集靈囿傳見某要人談湘事某要人主張速頒討伐令以懲南軍違約之罪並聲稱倘中央無適宜軍隊可派情願率領伊之所部若干赴岳與張敬堯會師進攻當蒙東海温諭奬慰囑其少安以俟時機再定行止某要人遂請示東海對於湘事究屬有何主張東海言余對湘南軍之不法行動已擬有計畫將來派兵之宗旨以克復北方所失之地點爲標準决不侵越南軍防線以示北軍無用武之决心云云 
[政府擬再駁覆日牒]  
　　膠濟路又增日兵 
　　山東問題日本對我覆文又於日前提出通告詳情業誌前報聞當局對於此事連日集議辦法結果仍主備文駁覆其措詞理由大致以國際訂約必須關係各方面共表同意方能發生效力斷未有甲乙定約而强令事外之丙受其拘束者此次和約中關於山東條欵中國旣經拒簽在先即係表示不承認之意日本方面照理不能不尊重中國之意見而置諸不問至膠濟撤兵一節揆諸現狀日德之戰爭旣了日本軍隊當然隨之撤退無所用其遲疑若夫敎練警備隊固與撤兵截然兩事尤不能併爲一談此理至明無待深述云云但此項覆文何時可以送出且有無變更目前尚難臆測 
　　山東問題日本方面知我國民氣激昻不易直接交涉故除向各國聲明外並在青島取自由行動據交通方面消息云膠港路沿綫日來確已增有多數之日兵因其突然而來數目無從詳查因之舊日兵倉有擁擠之虞遂在鐵山鎭等處由武裝日兵帶領日本人在該地測量地勢建築新兵倉地方官質問則以建築醫院爲辭現該地人民已陳報軍民兩長未知如何交涉也 
[廟街事件之續聞]  
　　日軍扣留吾國停泊廟街之江亨利綏利捷三艦事件政府接此報告後深爲憤慨以該軍艦駐泊廟街爲日已久確守中立從未爲一槍一彈之射擊何得謂華艦砲擊日軍况當日軍與布黨衝突之際中國砲艦亦曾受布黨之射擊更何能謂華艦帮助布黨攻擊日軍乃日本竟以此而扣留華艦實爲逸出範圍之舉動故已令海軍部彚集關於此案之各種文件並近日調查之實情以便發表正式公文向各國聲明以明眞相一方則向日本提出抗議現此案頗惹中外注目并聞前日起廟街至海參崴電報業已不通 
[京華短簡]  
　　據外交界確訊日本近對閩案仍持延宕主義故雖屢經商議卒無結果我政府則極望此案之早得解决因於近日迭經會議討論辦法聞其結果仍主張力促日政府早日公開談判 
　　奥約曁附件七種修正附件二種業於昨日批准由總統親自署名蓋章閣員全體副署批准用中法兩文紙張加用共紋頗美觀已寄由巴黎專使轉送和會保存 
李家鑿前日有一說帖致元首陳明遠東方針内分甲乙丙三項（甲）爲鞏固中東路權問題主張以世界的眼光應付中東路交涉勿得認爲中日俄一部分之交涉問題（乙）爲應付俄國方針不問其新舊緩衝與勞農苟有不侵害我國權利及受世界輿論所稱贊者則我國儘可與之爲非正式之接洽（丙）爲承認俄國問題則主張審愼辦理 
　　顧專使維鈞原定本月十二日由法回美嗣因施專使未到關於和會事宜無從交代致不能如期就道現顧使改於十八日啓程赴美不再稽延業將和會一切案卷點交岳代辦暫爲保管昨已有電陳報抵京 
美國議員團來華游歷早紀前報茲據外交方面確訊該團預計七月三十一日可抵香港前任駐華公使芮恩施氏亦在同行之列外部得此消息擬届期派員赴港迎迓 
　　十七日重慶電云貴州軍陣中霍亂病流行軍器又復缺乏於是士氣大爲阻喪而大敗於廣安石青陽之軍在合川得與貴州軍合目下貴州軍保持大石銅梁合川之戰綫四川軍吕超余際唐對之正取攻勢又雲南軍顧品珍雖在瀘州趙又新雖在永州然態度俱消極 
浙江省議員方殿華等多人電致政府請以盧永祥兼民政其電文錄下大總統國務院鈞鑒盧督治軍餘閒提倡實業近又主張廢督發展民治宏謨遠識造福地方茲值齊省長行將去職議員等爲地方計亟盼盧督兼長民政俾得貫澈民治主張實施善政雖任命官吏權衡本屬中樞但就浙論浙不得不爲民請命以盡代議之責謹電陳 
聞南方首領屢電當軸表示如中央允准南軍佔據全湘並將新國會解散西南各界即一致發電贊賀徐東海爲大總統並允即日開會議和 
[吳光新再辭檢閱使]  
　　吳光新自奉檢閱使命後業經電辭中央即去電慰留聞吳使昨復有二次辭電略云光新武夫不學敢邀倚任兼顧無方恐誤大局重以檢閱使命尤非下愚所能仰窺廟謨之所指况久病之軀焦勞失度欠餉八月無法維繫正在徬徨無計豈能遽負艱鉅自知之明實不敢欺昧天良以民命爲試騐品也云云據知其内幕者言吳氏初奉到檢閱湖南之命即忽遽由津浦路南下到甯其在漢運輸部及留守辦事處前日俱接到吳自寗來電謂不日即可到漢連日兩處職員辦理前站事宜甚爲忙碌吳果於昨十五日下午二時自寗乘輪到漢王督聞訊電令漢口鎭守使杜鴻賓就近歡迎過江密談一時半返漢口本寓即電京辭職說者謂王督之意向如何於軍事方面或不免與吳氏以掃興之處故不能不知難而退也 
[張敬堯逃走中之一劇（必錄）]  
　　十三日長沙通信云張敬堯禍湘二年湘人莫不切齒乃此次南軍入城竟被脫逃無辜小民歷受荼毒而彼萬惡武人則無一不逍遙法外孰謂天綱恢恢疏而不漏耶今將駐湘英領事翟君面告西友某君之言照錄於下亦一令人發噱之趣聞也翟領事云張敬堯偕衛兵五十人於星期六（即六月十二日）清晨二時至怡和碼頭强乘怡和之拖輪（TUGBOAT）離湘駛至蘆林潭地方左近遇英國兵艦烏特拷克WOOD-COCK號由漢口上駛即命拖船停輪請張至兵艦上（艦上醫生曾見過張面數次故識張）詰問擅駛英船之理由張惶恐賠罪并願出五萬金爲壽船主哈夫哈以特HALF-HIDE堅不肯受謂之曰君如不肯立刻登岸我惟有帶君回長沙耳張徘徊良久不得已勉允登岸正移動問忽有一中國小火輪駛過張與其部下即躍登其上開足機器鼠竄而逃英艦於五時三十分到長沙船主即報告領事云 
[田在玉反對直軍駐魯]  
　　自長沙失陷後北數省之軍事轉有益趨緊急之勢東省防務當局已有所佈置昨日田督又電召曹州鎭守使張培榮兗州鎭守使唐天喜烟台鎭守使張懷斌東臨勦匪司令張善義等即日來省共商軍事計劃此外並致電中央略云近有某省軍隊突然開至德州平原等縣查該軍於事前旣未有所通知事後又一再繼續開來此等行動是否奉有中央命令用特電請明白示知電未并稱自某軍到德後魯民頗滋疑慮應請速令撤回原防至魯省治安自有本省軍隊擔任無庸他軍代庖等語未識政府如何處置也各縣駐軍近又稍有更調計原駐曲阜之七旅二團三營調費泗兩縣分駐原駐新泰補充旅二團二營調駐濮縣鉅野兩縣駐嘉祥之第一營陳營長調往韓莊駐長清之砲五團第三營調回省垣暫駐辛莊營垣 
[贛省之湘事影響]  
　　江西陳督軍於湘事起後即電各鎭使派代表來省討論防務善後問題贛南代表九混成旅二團長徐世法（無錫人）於十五日乘亞洲輪船到省與陳匆匆一面即於十六日晨仍坐原船回防日昨督署接贛西鎭使方本仁電告謂轄境尚屬安靜惟交通阻礙張軍退却地方不免恐慌現將防軍布置妥貼請釋遠念又聞閻警　處長已令飭贛西贛南各縣警佐協同軍隊認眞維持治安以免匪徒乘機竊發並諭省城偵探隊查禁謠言江西各界人士因聞岳州戰事日緊中央已明令派吳光新爲湖南檢閱使道路傳聞將假道贛省率兵援湘而張宗昌所部亦有由萍鄉來省之訊果使兩說俱確無論其軍紀如何嚴明而客軍往來不特供給之煩在所難免卽此人心警惶金融恐慌已先受影響因於十五日邀請各界要人假敎育會討論一切農會長辛壽恒商會長龔士材·省議長龍欽海饒正音胡廷鑾·敎育會長桂汝丹·及各重要省紳謝遠涵等均到會當議决由四法團各發一電請政府速謀和平以維地方散會後龍議長復發出通告定十六日午前十時開緊急大會省敎育會總商會省農會亦均各自擬電茲將各該會發電情形錄下（敎育會）電文已擬就文云北京大總統國務院鈞鑒湘省不幸兵燹頻仍若再用兵徒禍隣省乞速議和以延國命江敎育會叩銑（省議會）於十六日特開緊急會時先因不足法定人數改爲自由談話又因意見紛歧議無結果（總商會）電已擬就俟送會長核閱即可照發聞其措詞係就金融商務立論惟尚未拍發（省農會）電亦擬好須俟省議會電拍出後再行拍發 
[四督與張文生]  
　　請眞除四省勦匪督辦 
　　徐州鎭守使張文生代理四省剿匪督辦爲日已久聞日昨蘇豫魯皖四省聯銜自蚌埠發致中央一電請將張使眞除督辦銷去代理字樣原電如下竊維蘇豫皖魯毗連地方人民强悍盜風素熾雖各省長吏畛域無分而文電往還已不勝此拿彼竄之苦前年大股匪徒乘 
 
 

Page 7

 
 
　　隙肆擾焚掠頻仍飄忽靡常幾成流宼幸蒙簡任徐州鎭守使張文生代理四省邊界剿匪督辦親督士卒跟蹤追剿未及數月旋報肅清功績彰彰久邀洞鑒現在過激潮流到處滋蔓加以天時亢旱麥季歉收人心惶惶易爲煽惑是以迭據報告匪勢又復萌芽當此湘亂孔棘和議未定之時大局飄搖已厪我大總統宵旰勤求豈可再令鼠子蜂起擾害治安竊謂除暴安良駕輕正資就熟擬懇簡任張使文生督辦四省邊界剿匪事宜銷去代理字樣以資鎭攝而專責成出自鴻施逾格纯等爲綏靜地方防患未萌起見往還函商意見相同用敢聯電上吴伏乞鈞裁訓示施行不勝悚惶待命之至再此電倪嗣冲主稿會同純倜中玉辦理合併聲明李純趙倜田中玉倪嗣冲同叩諫 
[湖南問題之桂訊]  
　　龍州陸幹卿日作（九號）接獲衡州譚組菴來電略謂五月三十一日湘軍克復衡山廖旅長追擊張敬堯軍至護湘關宋旅長追擊至紅羅廟六月一號克復寳慶蕭鎭守使魯旅長追擊敵軍至永豐現已會同趙師長克復長沙張敬堯逃亡望率大軍入湘固守進取岳州云云陸披閱後以湘省已被我軍克復甚爲滿意然岳州未下長沙無險可守本省理應急派大軍入湘援助但湘南戰事日前曾通電北京認爲西南局部戰爭本省决不預聞今若派兵赴援北京方面必有電來責備若按兵不聘又恐有失機會陸氏意不能决乃召集在龍各軍官磋商衆以本省軍隊祗敷佈置於兩粤决不能再有調遣陸氏乃將桂軍情形電告粤省軍府略謂桂軍對於湘事本極力相助固不必諱惟據省内情形稍有不便軍府接電後即派某副官入湘與譚組菴籌議議决先將湘軍爲前鋒滇黔各軍均任後方之責惟駐郴之鄂軍一團亦奉命隨湘軍前進楊魯朱各滇軍則居第二線桂軍乃完全未有加入蓋陸氏以湘事應歸譚組菴一人負責始成爲局部問題若桂軍實行加入恐易啓南北戰端日昨并復電譚組菴謂湘軍得岳後不可進迫鄂境倘北軍再犯我疆本省當竭力維持云云據此消息則湘省戰事南軍得岳後即可解决也 
[直隷最近之實業談（市隱）]  
　　紡織工廠之現狀 
直隸省工業狀况自民國以來頗有蒸蒸日上之勢就中尤以紡紗織布兩業發展爲最速天津一埠無論矣卽散在他處者如石家莊如高陽縣亦均日盛月興後先繼美此眞北方實業界之好現象也益以年來提倡國貨之運動到處風靡而企業家之乘機崛起愈如雨後春花綻苞怒散茲先擇其已成立之各廠而一述其概况（一）裕元紡織公司民國五年創立七年三月開業資本三百五十萬元錠子數五萬支（美國製）本年復擬增加十萬支現在所有工廠建築物及機器價格約三百萬元一日製成紗之數量約二萬四千磅職工一千四百名成品消路爲天津及附近各縣該廠職工之日給平均在三角以上四角以下有寄宿舍及病院設備頗完全（二）華興紡織公司民國六年創立八年開業錠子數二萬五千支亦爲美國製一日製成紗之數量約二萬五千磅所製紗之種類爲十支至二十支職工約一千六百名内女工七百名多有自上海僱來者（三）恒深紡織公司民國八年創立本年開業資本三百萬元錠子數三萬支該公司係與恒深帆布公司併置最新之設備現正在進行中（四）直隸範紡紗工廠民國四年創立資本二十五萬元錠子數五萬支現擬擴充資本設法增加錠子職工約四百名所製紗爲十六支至二十支該廠規模雖較小而内容則甚整飭因場長係日本留學生曾在紡織專科畢業且辦事有才幹故能獲此優美之成績也（五）華新紡織有限公司民國七年開辦資本二百萬元現正從事擴充擬將資本擴張至一千萬元該廠主要人物爲周學熙氏計畫宏遠設備周到據聞去年（民國八年）一年該廠所得純利有一百五十萬元之多廠中使用職工三千名錠子數現有二萬五千青島已添設華新第二廠近聞尙擬設第三廠於唐山設第四廠於河南所有錠子數將添足至一萬二千支其規模之大可以想見（六）中華實業紡紗廠資本二百萬元成立不久内容未詳（七）石家莊公立紡紗廠該廠爲直隸省有事業資本一百萬元係在直隸銀行預備金項下撥充最初錠子一萬二千支現擬從事擴充廠内兼營織布事業附設紡織傳習所及模範職工業傳習所殆知注意於職業敎育者以上七廠均爲模仿歐美新式力求業務革新者繼此再述織布工廠（八）中華實業織染公司民國元年創立資本二萬元職工約一百五十分廠爲三部一部屬染色廠他二部屬機織廠（九）宣彰帆布公司民國二年創立資本十萬元職工三百大半寄宿廠内且由廠供給食物又恒深紡織公司於紡紗以外兼織帆布現有織機百架此外復有三星等帆布工廠甫經設立業務狀况尚佳若普通小織布廠在直隸境内除天津外高陽一縣最稱發逹大工廠雖不多然入其境即比户聞機軋之聲觸目皆抱布之賈據聞該縣一年輸出境外之布其價值總額約逹二百萬元以上亦殊可令人驚異矣至於天津繼立之紗廠尚有裕大及寳成第三兩公司明春可以開業資本皆在二百萬以上其規模亦頗不少 
[河南豫豐紗廠開幕紀詳（芳草）]  
　　各界參觀者八百餘人吳佩孚躬與盛會 
河南鄭州新開之豫豐紗廠日前開幕已略見前報茲再將當時情形詳誌如下豫豐紗廠於六月十三日開幕是日大門前懸掛交又之五色國旗及該廠寳塔雙喜商標旗幟並將松柏紥成寳塔雙喜分掛兩旁公事房電機間清花間紡織間禮室亦均紥松柏用棉花棉紗堆綴成字禮堂係以新造尚未安機之第二紡織間爲之烟卣公事房水池等處均分懸各國國旗開幕之前一日上海方面來參觀者爲公和來號吳善卿瑞昶莊華霽光晋安莊陸伯潤益昌莊樓耿如敦裕莊樓恂如益大莊陳青來怡大莊何升如元慶莊黄定齋滋康莊沈少村鴻祥莊黄蓮如紗廠聯合會幹事張則民工商研究會及新聞記者俱樂部與上海楊交涉員之代表馬樹周棉業聯合會葉泰峯王清泉吳樂生潘玉龍董驊卿陳伯寅方少雲陳子畣林舉北楊習賢陳厚載穆嘉莊寳興長劉仲融中華基督敎青年會全國協會代表顧子仁漢口青年會幹事謝德開封農林學校敎職員汪啓愚等留美學校敎職員陸建侯等師範學校孫孟剛第一中學校王季昭及大同社社員等開暮時原定十三日下午一時至五時是日吳師長佩孚適於上午率同顧問孫漢臣旅長董贊熙參謀長李倬章副官林星階等到廠參觀嗣聚集廠中員司工人及滬汴各來賓在禮堂由吳將軍等相繼演說吳將軍演說大致謂中國自古重農迨海通以來外貨充斥國人鑒於漏巵日甚漸知重工實業爲救國之本工人在廠工作當知非爲個人工作實爲國家工作現在中國之患在遊民太多其良善者當兵而梟桀者爲匪兵匪日多國日以亂將來工廠發逹收納遊民日多即兵匪日少而國家亦蒙其福予之統兵亦不得甚不願我之兵以兵爲業將來予解甲歸農當使所部之兵各有正當執業云云演說畢已十二時餘遂散至一時督軍代表胡堯卿省長代表倪牖光財政廳長代表王闘仙開封道尹代表劉海樓北京整理棉業局督辦周緝之代表馮梅臣豫紳吳彭秋豫河防局長吳咏湘省會議長康彩彬及駐鄭第八混成旅長靳雲鶚第七師鄭洛留守局令張敬禹奉軍第一旅參謀長郭伯言鄭縣知事王鰲峯並就地軍警紳商各界京漢隴海兩路中西各職員彰德廣益紗廠代表宋向宸李懷清漢口衛輝開封各行代表等到者共八百餘人開幕後首由總理穆藕初君報告該廠組織及將來對於社會之希望次由來賓省長政務廳長財政廳長道尹各代表吳彭秋靳雲鶚張敬禹王鰲峯等及各界代表等分致祝詞演說畢茶點而散記者按豫省爲出產棉花最富之區每歲除本省婦女紡織外大都爲津滬漢等處巨商所收買近年時有洋商來豫收買棉價飛漲居民以紡棉爲業者又因洋紗充斥相繼輟業有識者深爲隱憂今穆君有此偉大組織出品如能精良銷路定卜暢旺河南棉業庶有挽回利權之一日矣 
[浙省長齊耀珊辭職電]  
　　覆電應母庸議 
　　北京大總統鈞鑒耀珊待罪兩浙倐逾三年時事日棼始願莫遂蔽賢尸位愧負實深往者是邦多故當軸采及虛聲授以重寄堅辭未獲迫而南來亦嘗懷絶臏斷脰之思圖曲突徙薪之績屬以政變迭起國勢不寗萑苻甫平饑饉洊至旁皇四顧希冀一得非憂心於覆餗即却步於窮途雖奉敎班令懍懍庶幾然忍辱負重亦已至矣比年展覲屢蒙訓勉感激知遇不敢告勞猶欲旦暮之間稍收尺寸之效豈期誠信未孚謫言交至省議會提案彈劾雖未通過卒已上陳謹具說明另呈鈞鑒是非所在豈可盡誣疑謗之來亦無足責惟是觀聽爲淆已乖事實號令所布都費吹求殃咎不加於一身阻礙且及於庶政若不决然引去久且無以自明伏祈鈞座俯鑒下忱免去本職迅簡賢員接替俾卸仔肩昔重匹夫之責遂許馳驅今知哲人之幾但宜乞退儻得歸耕之日尚有報國之時臨電瞻依悚惶待命惟希垂察耀珊文印 
　　北京大總統鈞鑒統密竊耀珊因有要公入京面陳擬於六月十七日由杭起程署中日行公事委錢塘道尹張鼎銘代拆代行緊要事件仍隨時電商核辦伏乞鈞鑒浙江省長齊耀珊謹叩篠印 
　　杭州齊省長鑒奉諭文電悉該省長治浙已久殫心民政措理裕如時局多艱正資倚畀勿得以悠悠物論遽萌退志所請免職之處應母庸議等因特逹院巧印 
[蕪湖快信]  
　　駐防湖南醴陵新編安武軍共步兵五營砲隊一營歸陳德修統領蕪湖皖南鎭守使署昨接鄂電知該軍有兩營退至城陵磯其餘四營由水路開往漢口 
　　馬聯甲上月因丁内艱假期已届倪督疊電催促回蚌馬已於十八晚乘利濟艦起程擬到下關須進城一行聞因李督曾派高桂榮代表來蕪弔唁之故 
　　皖岸食鹽缺銷大通榷運局局長關建藩日前由蚌赴天津擬借運蘆鹽若干 
蕪湖裕中紗廠上月在滬開股東會後推劉惠之爲董事主任夏輔宜爲經理該廠十四日行開幕式聞每日可出十支粗紗二十二件如兼紡十六支細紗則每日出十八件將來全部紗機一律開車每日可出紗三十件 
蕪湖大昌火柴公司股本十萬元早經招足十四日假明遠電燈公司開創立會公推吳興周爲董事主任並票選張亮功爲經理廠屋八月間工程即可告竣九月開工出貨 
[杭州快信]  
　　此次浙省政潮一時難望收束惟聞財政廳長有以張壽鏞接充消息不久將成事實又聞政務馮廳長自呈請辭職後雖日至省署一次然態度甚消極對於一切公牘並不親自批閱 
本届署假中等以上各校俱定期下星期（廿七）先後舉行學期試騐第一師校四年級生併辦理畢業又聞杭屬各國民學校仍照上年辦法在暑假期内上午令各生補習 
　　杭總商會昨（十九）復諸曁商會電云民食恐慌此問正在積極設法已切囑米商分往皖贛採辦以備接濟日來盛傳東陽義烏方面有因米荒閙事消息風潮甚烈惟未得官電徵實 
　　臨海縣屬修志加賦案經多數紳民反對迭經來省訐控指爲蠧國病民現已由該縣羅知事詳請取消 
[南京快信]  
　　齊省長辭職電昨國院復電慰留聞齊擬再電堅辭美國駐華按察便羅平嘉君昨由滬來李督齊省長派温世珍曹豫謙到站歡迎未入城卽轉車北上 
省署昨日牌示署無錫縣知事楊夢齡辭職遺缺委趙汝梅署理未到任前委分蘇荐任職王賢暫行代理又委分蘇荐任職楊蔭清署溧陽縣知事 
蘇關監督兼交涉員楊士晟昨來省謁軍民兩長禀知已於十一日接印任事 
　　全國水利局派技士王季緒來蘇視察運河工程 
平糶局定本月二十五日開辦 
白米每担已漲至十元西南鄉一帶鄉民均改食麥粉惟麵粉荳麥價現亦飛漲貧民甚以爲苦 
四師被解散學生堅不願回校仇埰惶急决計於署假後辭職 
地方通信 
　　蘇州 
　　擬辦平價麵局蘇州婁江市民公社社長潘邦俊等以本城雖有平糶局之設然尚難普及爰擬就原有公社區域内組織平價麵局專濟附近貧苦之人名額以三百人爲限每斤收取錮元五枚每日自上午八時至九時半下午三時至四時半爲給麫時間經費均由經辦人擔任勸募酌定先行試辦三月一俟調查完竣即須開辦 
　　無錫 
　　麵粉與米市並漲錫地存米本已空虚而來源又極稀少前經縣署函請商會轉發護照於本地米商前往江北各縣購辦米糧接濟茲得江都揚中等縣來咨均謂無米可購各米商得此消悉於十九日又漲一角有餘開出高白米九元三角高糙粳八元六角麵粉市面亦因滬上等處各廠之出粉已早售至本年夏暦九十月間所以市價甚固又兼近日各鄉小麥尚未全數收穫適遇梅雨連綿收成不免减折麫粉市價遂之飛漲十九日綠兵船每袋漲起洋兩角爲從來所未有綠山鹿漲起洋一角緣　球亦漲洋兩角茲將該日各廠之市價綠下茂新綠兵船兩元九角八分紅兵船兩元八角八分九豐綠山鹿兩元九紅山鹿兩元七角二分泰隆綠鷹球兩元九角八分紅鷹球兩元八角三分 
　　南通 
　　花紗布近訊花紗布爲本縣出產之大宗外省仰求者固多即外邦亦有仰給之者茲將該三項最近情形錄下（一）花農民收穫田中而不加以機械及人力者曰子花由機車上而軋出者則曰皮花子花去歲出產時代每擔價值祗十五元有奇邇因上年收成歉渾存貨稀少已漲至十七元有零皮花非兩石有半之子花不能軋成一石是以每石之價值亦與原質數目之比較相等現在每擔之價爲四十三元（二）紗有魁星之兩種唐牐本廠所出者曰魁星久隆分廠之出品則曰壽星魁星紗有十二支十四支十六支之三種壽星紗無十六支者紗價較之春間每箱約短十餘元魁牌十二支之價爲二百四十三元（以箱計）十四支爲二百五十二元十六支爲二百五十八元壽牌十二支爲二百四十元十四支爲二百四十八元（三）布亦分關莊大布縣莊小布兩種銷售於營口一帶者曰大布銷售於裏下河者曰小布大布每疋長約五丈五尺左右寛約一尺三寸上下小布每疋長不及二丈寛僅尺餘目下正當夏令客跡稀少價值較低大布公秤每斤八角七分小布每疋一元有零 
　　鎭江 
　　漆業亦要求加薪鎭陽丹陽縣漆業夥友以邇來米價飛漲每石漲至十一元數角而一應菜蔬油鹽之屬亦繼漲增高生活艱困已逹極點連日集議要求各店東懇照原定薪資酌加三加以維生計不識能邀允否 
　　發現奇異時症天時不正城鄉各處近日發現一種時症初起時狂笑不語手足漸冷三四小時即殞命中西醫咸英辨其爲何症無從施救云 
　　揚州 
　　訂期檢定敎員江儀泰高寳興東七縣第三届檢定小學敎員經敎廳支配仍在揚州第五師範内舉行並委該校長任識擔任臨時委員 
　　省委監焚烟土江都縣署一至三月所獲之烟土經省署派委查勘烟苗委員黄德光于昨日焚燬並備文呈報省署矣 
　　南京 
　　高師暑期學校學分替代之問題南京高師暑期學校招生以來報名者極爲踴躍中有大學專門學生以各學程有與肄業之校程度相同者擬即以暑期學校所得學分替代經該校函詢各大學專門學校已得南開大學復函略云貴校署期學校雖屬創辦而規模已臻完善至爲欽佩如敝校學生入貴校暑期學校肄業所習學程有與敝校學程程度相等者即應斟酌情形准其以署期學校所得學分替代云云 
　　寧波 
　　米貴聲中之所聞近日米價如本地所產上等白米已在九元四五角而外來秈米糙粳次米亦在八元左右一般食力小民大有朝不謀夕之勢故數日前鎭邑靈巖鄉潢河及王隘地方有給羣吃荒之事發生幸該處富户衆多對於飢民或散給銅元或令其飽餐一頓又經當地警察到來竭力彈壓允一面由富紳出資開辦平糶乃始無事刻當道除道尹因有要公晋省外其新任鄞縣姜知事已於前日邀請就地士紳到署會議平糶辦法矣 
　　安慶 
　　造幣廠工匠竊銀安慶造幣廠昨有銀廠工人顧某乘人不備時私竊銀條三根約值三十餘元於夜靜後越墻而逃適被同人瞥見追之不及候至上工時當面指出旋提該工人研訊並在伊家搜出銀條三根遂無言抵賴現由該廠長稟陳省長懲辦省公署改組傳聞聶省長自蒞任後即以政費不數疊次籌畫無從彌補日前在蚌與倪督會後擬將省公署各科辦事人員重行改組聞改組方針以三四兩科歸併一處以資撙節大約午節後即可發表 
來函 
[六合商會來函]  
　　貴報六月十六日南京快信欄内載六合縣窮民數千到縣署跪香乞平米價因張代知事驅逐致將南城外米號搶刧一空等語殊非事實六合素爲產米之區米價漲至九元時即由地方公决禁運現在城内各米店尚存米二千餘石民食尚不虞缺乏絶無跪香乞平米價搶刦米店情事大概此種蜚語係地方欲辦平糴者揑造所致務希大主筆將敝函載入更正免淆觀聽此頌大安六合縣商會謹啓 
雜評一 
 [P再拒日牒（默）> 
　　世事之所以必須待輿論公判者以各人所言各有爲已之理由或强詞奪理或飾非爲是無論如何必有一種曲說以自圓也此次魯案我國人拒絶交涉之理由固甚正大而日人則一再通牒以强辨空言爭執無從解决不得不求之於世界輿論最公平之判斷也 
　　然欲求世界輿論公平之判斷不可不先將我一再駁回之理由宣布於世界蓋歐美各國對於我中日間之糾紛每多隔閡内幕不明易爲片面之言所惑日人於二次通牒送出後即以其所持理由宣布於各國外交手腕之敏捷可見一斑我當局對日雖一再拒駁而對各國未見有若何表示則各國人士之不明内容者能有爲彼先入之言所惑而反懷疑於我之主張耶 
　　是故今日當局之對於魯案宜速將一再駁拒之理由傅以誠懇不欺之言宣示於世界此爲提交國際聯盟前之最要手續也蓋提交國際聯盟即所以求世界公平之判斷耳然與其至開會時臨時提出有忽促不暇作細密研究之虞則曷若預先宣布使我主張得印入各國人士之腦筋較有從容討論之餘地故吾謂欲求國際聯盟之公判不可不於事前以先求各國輿論之公判爲第一步也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[舊議員聲明唐總代表資格電]  
　　上海孫伍唐各總裁章太炎孫伯蘭兩先生雲南唐總裁李恊和先生北京徐菊人先生段芝泉先生薩鼎銘先生靳翼青先生各省省議會督軍省長敎育會商會學生聯合會各報館均鑒自四總裁通電宣言由唐總代表繼續言和後於是議和復活之聲惹起一般之注意而或乃表示懷疑謂唐總代表能否代表西南完全負責同時僭竊軍府名義者流且通電撤換議和總代表以淆亂中外之聽聞夫總代表發生於軍府承認於國會今國會議員與伍總裁及其他總裁之代表相率離粤另行擇地組織復經多數議員曁多數總裁迭次宣言廣州軍府已失法律上之地位一切命令當然無效此時不欲言和則已苟欲言和除唐總代表外更有何人可爲議和主體國會軍府前旣賦予唐總代表以議和全權若非違反根本主張則總代表資格完全存在非特僭竊之軍府無從撤换即正式軍府另組成立亦無輕易變更之理北廷如果誠意謀和對於唐總代表斷無懷疑餘地否則别有用意非吾輩所敢知也用特通電聲明以袪誤會國會議員姚桐豫·李文治·羅黼·陳燮樞·春秀·童杭時·蕭輝錦·項肩·吳道逹·陳福疇·梁星五·陳義·王贊臣·孟同和·周積芹·孫熾昌·祝震·周學宏·陳允中·劉欽謨·傅夢豪·凌毅·趙舒·蔣著卿·張傳保·馬宗周·胡翔青·焦易堂·傳家銓·張清樾·方潛·劉人炯·彭廷珍·杭辛齋·彭學浚·同叩 
[舊議員赴滇人數之調查]  
　　舊國會議員自十七日起已陸續乘輪赴港再由港轉輪取道海防入滇據聞到港議員均定二十三日偕衆院副議長褚輔成乘法國郵船前往李烈鈞亦於是日同船報載已於十七日動身之說不確今日太古山東輪船出口又有舊議員盧一品等十餘人及參議院職員蔡人奇等六七人赴港衆院方面自十一日起至昨日止領費赴滇議員姓名籍貫調查如下（西藏）烏勒吉（蒙古）白瑞·蔡滙東·（雲南）盧一品·張華瀾（四川）向作賓·余防劉安欽·黄翼（陜西）尚鎭圭（山西）劉祖堯·李景泉（河南）王傑·凌鉞·元因培·鄧天一（山東）閻容德·高福生·張瑞萱（浙江）周珏·項肩·田稔·王宗堯·褚輔成（江西）許森·鄧元（安徽）梁星五（奉天）李秉恕（直隷）李春榮·康汝耜·申炳炎·莊懷廣·李燕文·趙金堂·魏笑濤·王玉樹·杜凱元·童啓曾·張秉文以上共三十九人此外已領護照尚未領費動身之姓名如下羅家衡·彭養光·李執中·劉汝麟·楊大實·吳景濓·丁惟汾·于恩波·祝震·李掄元·白逾桓·丁騫·劉峯一·王文郁·白雁峯·陳植因·宋楨·孟同和·趙清泉·徐宗德·高旭·王慶雲·克罟額·周希夢·姚桐豫·楊國權·李錡·傅夢豪·孫幹丞·羅永紹·凌毅·邱冠芬·周之楨·周學宏·王學錦·覃壽公·周起夢·李心如·田多稼·陳廷颺·吳道逹·劉英·賀贊元·方鎭東·蓋廣增·陳福疇·胡壽昺·劉炳寰·袁炳煌·向元均·胡如臯·劉可均·丁善慶·温廷相·邵仲康·劉欽謨·李永聲·孔紹堯·李榮升·席绶·焦子靜·陳應昌·王恒·黄懋鑫·夏道斾·文篤周·汪建剛·以上八十餘人皆擬第二批動身參議員領費動身者亦有三十餘人已領護照尚未領費者約有四十餘人副議長王正廷亦已領護照擬於第二批動身云 
[南苑航空學生放洋]  
　　大陸報云南苑航空學校畢業生五人於二十日由滬乘俄后號輪船赴馬尼剌擬入該處凱狄思學校精究飛行學術大約須留學一年云 
[職業指導部開會紀]  
　　中華職業敎育社創設之職業指導部於十九日下午招請各學校職員及各實業家商榷對於畢業生指導職業辦法在省敎育會三層樓關會是日適逢天雨故蒞會人數無多到者有養正·第二師範附屬·萬竹·農壇·留雲·中華職業·和安·各校校長敎員及實業家諸文綺君職業敎育社職員黄任之·沈信卿·陸規亮·顧蔭亭·俞抗瀾·諸君·由陸君規亮主席宣佈中華職業學校將於本届署假後添辦商業科招收學生爲商界造就適用人才關於學科上及訓練上之設施須由實業家示以方針俾切於用云云當由啓明染織廠經理諸文綺君發表對於職業學校增設商科之意見（一）須注重於國文科之應用文務使通逹（二）須注重珠算之實習務使純熟明瞭以上二科在職業界上到處應用實爲生活上最有利益之技能故各學校皆當注重此外又須注意於常識之培養如城市學校多與工商界接近每週定期請工商界之確有經驗者到校講演自可獲得有用之常識各學校敎員倘能就近旁之工廠於晚間爲巡廻之講授使職工學徒均得補習之機會則各工廠必非常歡迎而學校與工廠亦得聯絡之機會或由各校量力自設工商補習夜校亦甚需要云云旋即討論本届署假前各校畢業生職業指導辦法議决由各校酌定或函知本社派員到校講演或由學校職員自行講演先行函復本社再定期開會討論進行方法並議决將本日各項重要問題討論之結果通知各學校散會時已七時餘矣 
[青年會舉行庚子殉道紀念會]  
　　昨晚八時四川路青年會舉行庚子拳亂殉道二十周紀念會與會者約三百人余日章碩士主席報告開會宗旨次全體唱詩戴調侯牧師祈禱俞宗周牧師讀經救主堂禮樂集學生唱牧羊歌明恩溥博士演說題爲（殉道者之血即敎會之種子）博士來中國傳敎數十年嘗身經庚子之亂故所言極爲痛切救主堂禮樂集學生繼復唱大有歌全體唱詩李仲覃牧師祈禱祝福九時許散會 
[民食問題之昨訊]  
　　開辦食米平價局西門外湖南會館現由上海縣沈知事組設第三食米平價局已將内容部署妥貼訂期陰曆五月初六日開辦平糶嗣因該處地點與西南鄉一帶貧民頗爲便利到局購糴必較他處爲多爰由平價局主任函請該管二區警察署杜署長於開辦時每晨爲始撥派長警數名到場彈壓以免爭購擁擠云 
　　財政部否認發給赴蘇運米護照上海縣知事公署近准實業廳函案奉省公署令開准稅務處咨案查停發赴蘇購米護照一事前准皓日來電當經分咨財政陸軍等部查復並咨復貴省長查照在案茲准財政部復稱本部核發運米護照祗有僑商由長沙運米赴港澳等處接濟僑民數案此外惟上月港商鄭升舟等請運九江存米一萬石赴港平糶曾由部塡發護照一紙並無發給赴蘇運米護照請查照辦理等因並准陸軍部咨稱此案前准齊省長電部經即電復並分行赴蘇購辦軍米各機關轉飭一律遵照辦理在案相應咨行查照等因准此查本署皓電前經電知在案茲准前因合行令廳飭屬一體查照云 
　　楓站米案之公函滬海道屬省議員十一人公致上海縣沈知事函云韞石先生縣長惠鑒敬啓者省議會迭次提議禁米出省滬海道屬議員均在贊同之列近因楓站截留轉運米石報紙所載牽及住居楓涇之沈議員明燨深堪駭異現聞轉運公司司事業經氷案傳訊究竟此項米石與沈議員有無關係尚祈垂示梗概爲荷弟等爲議會名譽計非與沈議員有所阿好用敢奉瀆台端敬候示復閔獻錢淦沈維賢金其源葉理封黄申錫戴思恭章紀綱龔滌瑕趙文郁龔廷鶚等公啓沈知事復函云敬復者頃展公函聆悉一是查此次楓涇截獲私運食米一案敝署曾經飭傳鎭江轉運公司經理周藎臣到案研訊此米是何人託運據供係杭州元昌萬泰諸曁新合盛同孚和昌等米行託運等語先後奉省長財政廳松江郭知事五庫文所長抄發問於此案來往文件亦未有涉及沈議員明燨字樣茲准台詢用特奉復即希察照爲荷順頌時綏沈寳昌謹啓六月十四日 
[船夥要求加薪之繼起]  
　　出門船船夥蔡良生蔡發發等發起增加薪工前已設立臨時事務所於南會館碼頭裏街昨值端節各船皆裝載貨物往返蘇浙等處帮夥者隨船而去一時不能會齊爰議定以初十日爲限此時節期已過夥友去留亦已確定議加薪水頗合時宜遂决定逾限不加一律離船故昨日各船主因節日無貨可裝亦相約叙議後由王玉堂陸春林盛永和韓金生等八人擔任向蔡良生蔡發發等疏通理勸令轉告各船夥照常工作勿使罷工緣上年亦以米糧昻貴日用浩大已酌量略加今遽要求驟加三成雖云米貴新穀登場米價終有回賤之日竭力調停一面俟各船户一齊回滬向船主方面磋議必得客家水脚可以略加則薪工亦可稍增雙方均不能擅自决定遂未得結果云 
　　南北市浦江之駁船或裝米麥雜糧或裝洋貨麵粉花衣等貨該帮船夥亦以生計艱難現聞出門船帮有要求加薪之議昨日亦有人刷印傳單分發通告略謂近來米珠薪桂百物奇昻貨品旣漲則船主所得水脚亦因而增加惟吾帮夥所得工資不敷一飽現值端陽大衆一致向各船主要求酌加務逹目的云云 
[華工回國之結束辦法]  
　　江蘇特派交涉公署近奉國務院僑工事務局函開案准外務部函准駐京英國艾公使函稱遣交華工回國一事除扣至本年七月始離法送六十名其華工隊之遣送回國應於五月内終至六月底全數開發餉金遣散惟關閉招工局以前清理債務起見現擬將濟南青島等三處發餉所仍繼續辦至九月底始行停止其關於華工等債案者自六月三十日以後概不接收又由法起程載送華工隊之船預計於六月十二日可抵青島現男執行徒刑者三十八名函請轉行知照等因除函天津漢口烟臺交涉員查照布告週知外相應函請一體辦理云 
[地檢廳私縱監犯案五誌]  
　　上海地方檢察廳烟土案内趙阿寗行賄釋出一案業奉蘇州高等廳查明澈究各情迭詳前報茲悉此案業經上海地方廳梅伯孫檢察長查得賄縱趙阿寗之日爲民國八年十二月十七日是日本廳值日法警爲姜順華因諭令傳姜到案訊供判押候究在案前日姜具詞請求交保出外情願協助偵查梅廳長據禀後准如所請着覔妥保出外限十天查明眞相覆候核辦 
[考察歐美敎育後之紀載（續十六）]  
　　團員述美國敎育狀况 
　　實騐學校類（紐約市林肯學校）此校注重實騐敎育合中小學爲一校行六三三制余等十二日往晤校長克德瓦博士先爲談話如次（諸君之來余極歡迎此非表面語中美兩國敎育之需要皆爲實騐敎育此事宜相助爲理今實其機會也美國敎育現雖普及然敎材敎法注重高等職業預備不合於平民主義者尚多習慣相沿未能盡革本校所注力則在作種種實騐俾敎材敎法成爲普及的質言之卽使成爲平民的而非階級的以公諸全國耳共和國中所最要者須人人有普通知識此知識貴同一故本校之主張在分科不宜太早初級中學少設選科此因共和民無論所執何業知識見解不可過於懸絶如某類執業之人在小學及專從某職業預備及至成人普通知識不能完備小則爲個人之缺陷大則爲國家社會之缺陷終非良好敎育至葛雷學校之分類法使兒童終日在紛擾之境亦不甚佳余爲此言非不注重個性重個性當於敎授法上行之美國在未行選科制以前同一之學科敎授法祗知注重記憶自選科制行後漸知注重直接觀察此種直接觀察之敎法極合如吾人共讀一書不上四五行各人感想已自不同由此發抒其見解當闡明許多新理在敎授法上不可忽視此點也本校爲此嘗備有摩托車俾敎員得率兒童到處觀察以收敎授之實效諸君聞余言又勿誤以爲少讀書則知識不精密也多觀察多經騐所得之知識其精密不可以道里計實可斷言杜威博士發逹個性之主張甚是但偏於個人的活動於合作之提倡猶嫌不足余亦其弟子人智發逹自十五世紀以後始活板術旣行進步愈有一日千里之概至於今日所有發明豐富已極處此極豐富之人智時代猶限於一千五百年以前之舊法令兒童吸收其間之智識此不能者一也以各豐富之人智欲令兒童悉數吸收此不能者二也故擬綜合現代各種人智而别令成一種人類之新智并另以使兒童經騐所得智識之方法爲敎授法此爲敝校之素志爲此敝校曾製自然科學發逹程序表一張備考關於社會科學（如語言麽史地理人文敎科）亦擬同製一表二者分送各敎員俾眼光放大於綜合新智爲益當屬不少本校所用於中學之敎科書自撰者如普通數學爲綜合的敎材及普通理科等悉由實騐結果而後成書非僅實騐於本校草案旣成又實騐之於市内各校都稱允洽始行出版又所稱同學科云者含對於國而定同一學科與因地以定同一學科二種意義）云云本日爲林肯生日校中特請爲林肯刻像之敎基君爲生徒講演并邀余等參聽先有男女　徒四人分送讚美林肯之詩歌繼敎基君演說略謂（我等崇拜林肯當效林肯之爲人因歷述林肯生平苦行及其犧牲一已爲公衆謀幸福之軼事末後謂凡人之思想及喜怒哀樂等無不表現於面余雕林肯像觀其照相數日覺其面紋無不表現其爲人而不爲已之心性）云是日因未克參觀十八日約同克德威爾君再往茲記所參觀者如次（初級中學二年級理科敎授）參觀（凡不冠中學者均屬小學）生徒十八人敎員遠坐於後一生面諸生郎誦其研究之報告問題爲紐約全市之自來水源調查材料甚爲精細已研究六星期據敎師言擬令在禮堂講演報告全校一次其餘生徒亦有報告其報告時間各爲二分鐘乃至五分鐘（初級中學三年級手工實修）參觀金木工實修室共有生徒五人其側附排印室有生徒二人本校手工有排印機械畫木工金工初中一二年級爲必修科三年級則爲選科三年級每週工作三時間克德威爾君言本校敎手工之目的不在以製作爲官能練習之資在使生徒知文化之來源對於文化能澈底了解（初級中學一年級算術敎授）參觀其練習係就軍隊每日食物成分命題蓋常以計算實用問題課生徒也此級生徒十八人（二年級作文敎授）參觀本級兒童晨間曾演劇有敎員數人助之師命於此時間作函致謝卽事爲題并含訓育之意善於敎授者乃無處不是敎材如此級中有煤油在王洛克費爾之孫在此肄業（三年級敎室）參觀敎師以赫德貞河今昔之交通一題爲中心而聯絡圖畫手工算術地理歷史作文各敎材故級中二十一生或作文·或演算·或觀察其圖片·動作各異其側并附有手工室陳古代本舟帆船等模型（一年級敎室）參觀時因本月二十三日爲華盛頓誕日校中令各級舉代表會商準備紀念會事一年級兒童代表二人適赴會歸報告謂别級稱本級過於喧譁以後望同人稍加節擱云云室内并有兒童各自携來之華盛頓肖像畵傳及其紀念品郵花等（一年級遊戲）參觀兒童作樂隊游戲隊中樂器悉由兒童自作之敎師爲言音樂敎授之最要點不僅在使兒童以耳知律在使其活動中律故必藉拍手擊鼓舞蹈等以練其動作對於律之感覺（四五六年級女生體操）參觀此種游戲操每日有半個時間本日所作者（一）圓形舞蹈（二）三人聯翩舞蹈（三）分隊奪標共有女生三十人敎者爲女敎員（四五六年級男生體操）參觀男生二十六人運動爲攀繩上昇天梯前行及胯下傳球之競賽（學校銀行）參觀此行每日開行爲午前八時四十五分迄九時參觀畢時獲晤數學敎員蕭林君聆其談話據云（余所著普通數學取材爲實用的排列爲綜合的以敎初級中學一二年級每週三小時年半可畢蓋中學高年级中代數幾何即當分敎因幾何學演譯的敎材强爲割裂穿插轉失論理上之次序也數學亦貴實驗余則以商工業上需用之數學及其器械作爲敎數學之實驗器械去歲敎員與生徒家庭聯合開會有生徒提出一書論天然物中之方與圓等謂敎幾何可以天然物爲敎材其說不無可取余平日敎法則多令生徒以科學的方法應用法生活之實際同時又令其極有興味如敎幾何常選紅人圖畫中之幾何形象以資觀察生徒計算則令製日常各種事物曲線圖表均爲方法之一種）繼又晤敎育統計學家路格博士問其心理實驗方法據云（天生智慧與學科成績之量法有二種（一）團體的（一）個人的量個人的標準以生理年齡除心理年齡得之以１００爲單位上所除得之數乘以１００時較１００小者爲低但現所用之各種尺度僅能用於十四五歲以内之兒童較長者不能也道德觀念之發逹亦因年齡而異但無一定之標準故尚無善法以量之） 
[上海學生聯合會消息]  
　　上海學生聯合會第三届職員已經選出茲將當選各學校列左（文牘科）南洋公學·第二師範·愛國女學·東吳法科·聖瑪利亞·中華工業·滬江大學·民生女學·中國公學·勤業女子師範·民立中學·聖約翰（内務科）中國公學·聖瑪利亞·滬江大學·神州女學·愛國女學·中西女塾·第二師範·清心實業·民生女學·惠中中學·清心女子中學·上海公學·務本女學·中華工業專門·民立女子中學·民立中學·東吳法科·南洋路礦·浦東中學（外務科）復旦公學·南洋公學·東吳法科·中國公學·中西女塾·滬江大學·民立中學·文生氏學校·清心實業·第二師範·中華工業·南洋路礦·青年會·神州女學·愛國女學·浦東中學·聖約翰·務本女學·東吳二中·澄衷中學·專科師範·民生女學·晏摩氏女學·承天英華·上海公學·聖瑪利亞·啓秀女校·女青年會·同德醫專·民立女中（財政科）復旦·南洋公學·中西女塾·聖約翰（社會科）滬江大學·東吳法科·復旦大學·中西女塾·中華工業·第二師範·務本女學·聖瑪利亞·文生氏·愛國女學·上海體專·承天·女青年會·中國公學（敎育科）復旦·中西女學·二師·勤業女師·滬江·約翰·澄衷·愛國女學·南洋公學·務本女學·清心實業·神州女校·第一商業·清心女學（出版科）復旦·南洋公學·滬江大學·東吳法科·第二師範·愛國女學·專科師範·務本女學·聖約翰·上海公學·美術學校·神州女學（營業科）清心實業·上海公學·南洋路礦·民立中學·民生女學·中華工業·第一商業·南洋商業·東吳法科·務本女校·專科師範·圖畫美術 
[籌設浦東電車公司]  
浦東擬設電車公司開駛電車往來上南川三縣各境鄉鎭藉資便利交通前因外股嫌疑惹起地方紳民反對以致遽行中阻迄將年餘而承辦此事之發起商人程某仍在積極進行並將招股手續改爲完全華股曾經測繪電車通行地點擬自浦東董家渡起經嚴家橋北蔡張江栅逹川沙爲之幹路另築支路預備由北蔡至周浦五灶沈莊召樓等處一俟開車之後再行添築由川沙之欽公塘往南逹南滙爲止之軌道行駛川南電車現將行駛電車經過各處地圖分别測繪告竣並與各該處紳民接洽商妥一面訂購鋼軌亦經議訂合同刻由承辦鋼軌之美商某洋行已將軌樣運滬查騐合式仍請該洋行依式趕造聞於本年秋間當可先行組設籌辦浦東電車事務所以便開辦各種工程云 
[端陽節關之狀况]  
　　昨爲端陽佳節且值星期公共公廨停理讞政各洋行停止營業楊樹浦虹口等處之大小各工廠男女工人概停工作故雖陰雨綿綿各馬路各游戲場以及茶樓酒肆莫不座爲之滿各捕房捕頭深恐人衆滋事預飭中西探捕加意巡還以衛行旅 
法捕房總巡費沃利以得爲端節游人必較往時爲多特傳諭通班包探分往新老兩租界嚴密查察 
　　上海縣公署及上海地方審檢廳均以昨爲夏節停止辦公行政司法官廳皆懸旗慶賀二十一號（今日）仍補行休假一天淞滬警察廳長徐國樑以端節爲商界結束賬欵之日且工界休息往游邑廟人必較衆除令飭各區署多派長警沿途照料以防匪類乘間竊發外又特派保安隊各警士前赴邑廟妥爲防護 
警廳閘北司法科因昨爲端節循例停訊一天各學校學生各工廠男女工人均得放假停工云 
南北市錢業昨亦停市一天華商電車公司各電車莫不搭客擁擠車上并樹國旗申慶云 
江南造船所因工程緊要祗准各工匠於端節放假一日自二十一日（今日）起照常開工免致躭誤官商各項輪船要工云 
[紹興同鄉會徵求團消息（續十七日）]  
　　吉林隊正隊長袁近初副隊長董體芳隊員經仲濤羅慶棠謝筠江屠綏之莫望祖田資民陳鏡澄袁汝玉倪少亭朱鴻儒楊志清田炳豐王葆初陳承哉干庭輝黄肯堂徐省三董世培黄海範黑龍江隊正隊長魏頌周副隊長隔少東隊員陳步高魏杏書倪鴻楨周岷源趙漱薌謝載揚謝鶴翔趙蘭蓀史流芳陳瑞源山東隊正隊長王頌堅隊員章劍秋王震伯河南隊正隊長趙文煥副隊長胡格生隊員胡熙生孫彭年嚴堦青徐壽昌劉兆科朱惠人夏秀生魏竺銓胡炎生羅幼庭李百忍謝禄初徐長源郭馥生經吉輝劉召棠王子奮趙晋昌謝通順王金愼山西隊正隊長沈景芳副隊長陳元泉隊員夏品川陳世鎭沈廷樑謝子謙楊松年沈永順錦槐沈五朝金幼筠沈鐘筠余祝三江蘇隊正隊長魏清濤副隊長吳蓉卿隊員華霽光楊益堂祝善寳魏寳雲魏乙青周子慶謝端剛金繼揚錢虎臣賈少春田桂林田肅民楊銘齋蔡珠耀陳載椿陳東聲謝少賡楊靜庵吳錦茂陳逸昌安徽隊正隊長杜家坤副隊長蔣泉藏隊員戚芝泉嚴仰由嚴味生顧松壽陳爾昌朱大章胡長發徐培勤余成鰲陳友崎蕭鳳笙蕭志良沈錦洲杜松陽戚鑑堂史久豐符佳耀章福順謝紀源魏鴻文江西隊正隊長蔡春芳副隊長徐乾麟隊員余杏鏞蔡華堂謝琢齋毛貞侯黄肇雲馮仰唐黄楚九柴友生謝寳昌金能之戚鳳橋徐文煐徐漢章王桂堂周月波趙喬木吳宗堯張家東朱堯臣李文逹福建隊正隊長顧文朝浙江隊正隊長田祁原副隊長沈景樑隊員金少筠王經奮李濟生黄鈕生葉丹庭趙漱薌王子衍劉午橋陳茂恒陳景芳袁益卿魏善甫沈錦鴻胡楚卿蔣福昌田子馨田玉樹陳永壽田逹夫田龍章甘肅隊正隊長裴雲卿副隊長金佐臣隊員田亦民王鏡湖朱殿榮曹思仙趙容夫徐善齋裴麗生裴鳴玉陳岐峰鈕立卿朱嗣臣陳善根何子欽王渭卿周申甫俞曾培袁滋青謝玉如馮子備李丹舫湖北隊正隊長壽孝天副隊長章景臣隊員謝吞受潘家銘許篤齋樊仲煦壽秀甫趙湘林周炳臣丁雲先何釗杜春帆壽南才經乾坤蔡谷清王子餘湖南隊正隊長沈韞石副隊長沈籟清隊員蔣簋先劉梅坨宋福忱趙春舫沈蓮芳謝惠塘謝椿如施仲魯俞奠孫章子猷謝采彰沈吉甫沈服周嚴成德周鳳鳴陜西隊正隊長魯正炳副隊長謝蓉齋新疆隊正隊長嚴馥塘副隊長吳翔清隊員張梅林姚壽康羅松林何啓鋒謝肇祥周信昌周祖培谷榮泉張燿徐鑫觀陳順祥宋蘭墅金家悅馬承琦夏庸君何錫華何秉香吳朗西華魯卿四川隊正隊長徐春榮浦隊長尹村夫隊員吳善卿黄亮卿許允生陳鹿萍陳志廉張天漢高渭泉朱承洵陶子敢朱廷魁羅子惠董冲飛周翔欣汪玉振戴儀仲魏肇基平文鋪柴友生沈文逹胡滌甫廣東隊正隊長孫鐵卿副隊長李菊亭隊員魏晋三陳桂堂余蕯庭沈采　毛浩甄許穉涵周子良周介堂王盈昌陳希聖胡熙生胡柏年胡遲薌胡紹軒何鶴鳴錢質夫李子培楊裕生盧大銷胡滌生廣西隊正隊長史久鰲副隊長謝順之隊員嚴成德謝韜甫吳文輝李浩泉郭殿甫王允中吕蔾青戚瑞泉王文治童禾泉陳馥苞何乙笙潘彝芬田農章何憇棠宋嘉瑞謝通順陳載峰沈福田宋薛三雲南隊正隊長陶梅生副隊長徐霞村隊員何文鑫張邦逹吳愼之胡仁甫力遵泉羅德佑羅申堅陳德明王榮昌魏逸卿魏炳貴何汝梅何秉香馮汝昇羅禹泉裝德渭貴州隊正隊長王傑臣副隊長何德初隊員魏炳榮倪猷廷邵培蔭孫成坤景咸椿何維碩戚書箴倪少甫宋雲奇胡奎林陶雅甫何壽康田涵夫朱航香王桂增蔡樹堂倪志培何培元陳仁山陸朝估 
[麥收爲霉雨减色]  
　　連日迭降大雨閘北附近各鄉田内所種小麥十之四五早已收割尚稱豐稔晚種者正待收割麥穗亦甚飽 
 
 

Page 11

 
 
綻惜爲霉雨浸淹日就萎爛雖即日放晴已不免大爲減色設再陰雨數日恐將顆粒無收一般農民莫不異常焦灼云 
[寰球學生會近狀]  
　　寰球中國學生會成立於今已有十五年歴年國内各大學招考新生之委託該會代辦者年十數起所有報名及考試等手續如相隔較遠之學校無須特派專員往來跋涉甚爲便捷本年暑假中有天津南開大學·唐山路礦·北京醫學專門·南京高等師範·上海復旦大學等校之招考新生及南佯兄弟烟草公司之考騐留學歐美學生均假該會（上海靜安寺路五十一號）爲臨時試塲北京清華學校出洋學生歷屆均山該會招待本年將於七月底來申故該會招待部必增一番忙碌該會又有職業介紹部年來成績頗有可觀際此學年結束之時每學校及個人之委託介紹者甚多云 
[坤範女子中學近况]  
　　梅白格路坤範女子中學前因擴充婦女義務夜校曾於前星期六假座丹桂第一臺演劇藉籌經費頗感各界贊助茲悉此次熱心贊助者尚有何護軍使及盛太夫人與蔡周林汪李范曹吳各女士以及趙伯秀瞿宣治謝蘅牕張伯華君等聞事後已稍得欵項故除增收學額添闢敎室外並於前日由該校學務主任梅頌先俞良哉議决添聘楊英華女士擔任敎授云 
[東吳二中辯論大會預誌]  
　　東吳大學第二中學校辯論素極研究本學期定於七月三號開兩部大辯論會講員由部長吳焜選出本屆講員揮塵部滕圭·孔憲懋·周世勳·彫龍部馬旭樓·朱祖廉·李廉福六君口才極利想屆期定有一番宏議可聽云 
[南洋校友籌備紀念會之進行]  
　　昨日南洋中學六屆畢業生十週紀念會籌備員在南京路馬玉山公司樓上開聚餐會到者爲楊錫仁費宗瀋餞國鈕嚴觀濤李柳溪陳怡然郭步陶七人聞所議結果於初議各件稍有變更（一）運動一項因會員散處各地一時來不及趕到議决作罷（二）石台工大費時不能及期應川改作旗桿座另行升旗典禮（三）買書與紀念册俟各處覆信到齊後再定辦法（四）現所决定者爲升旗拍照宴會三事旗桿座之工程及布置舉楊錫仁專辦預備照相宴會等事舉陳怡然李柳溪同辦升旗時之開會秩序舉郭步陶籌備議畢聞已有通函分致各會員矣 
[船務棧房工界聯合會近事]  
　　上海船務棧房工界聯合會曾於六月二十日晚八時半請復旦大學財政敎授薛仙舟君演講（消費合作）是日各會友有介紹友人入座極所歡迎又該會義務夜學業於六月十五日開課授課時間每逢星期一三五英文算術二四國文國語現尚有餘額可補又聞該會會長張福堂邇將因事出洋其書辭職并盼望各會友竭力發逹會務云 
[大理院解釋受理華洋訴訟之疑點]  
　　上海地方審判廳張廳長前因受理華洋訴訟案件諸多疑點電請高等廳轉電大理院解釋昨張廳長接奉高等廳復電云頃奉大理院篠電開皓代電悉債務人乙爲執行異議訴訟被告之一旣係中國人審判衙門自未便不予受理至外國人之債權人主張條約上權利不允應訴固難相强惟如果情願應訴藉防乙丙間之勾串時則依照本院關於對條約國人反訴之成例認其抛棄條約上權利爲有效亦有受理併判等因奉此仰即遵照辦理 
[交涉署新派帮辦出洋護照人員]  
　　許交涉員·昨派李科員秉璋帮同汪科員辦理出洋護照事務以資敏捷而便領照人民云 
[證劵物品交易所訂期宴客]  
　　上海證劵物品交易所因開幕在即故特假法租界某西餐館宴請本埠軍政警紳商學報各界與宴昨已發出柬帖數百封聞訂期陰曆初八日下午六時開筵云 
[麫粉交易所議加經紀人保證金]  
　　上海機器麫粉交易所日來外埠銷路甚爲活動兼以東北各省麥收欠佳致現貨忽漲至二兩以外該所理事長王一亭查得本所與經紀人交易其所存保證金亦應籌商增加前日特邀各理事到所開董事會提議加增方法公决如粉價若漲至二兩二錢五分以上者當然將保證金加至三百兩以示信用云云各該經紀人委員部現亦一致通過矣 
[令飭趕造抽水機]  
　　龍華兵工分廠因奉部令繼續開辦以備製造快槍子彈接濟湘省軍用曾由兵工廠謝總辦令飭廠長迅速整理機器一面招募工匠預備開工在案茲悉該分廠原有抽水機一部前於停辦之後奉到部令將機拆卸運往京師以便撥歸奉天藉作開辦製造軍械之需現下龍華分廠又將續開則抽水機自當另行製造故謝總辦業於前月令飭機器廠迅造五挪浦之水機一部計自開工以來已滿一月惟工程浩大迄未造成因欲尅日開廠昨經謝總辦催令機器廠務於一個月内趕將抽水機造竣以資要需 
[籌備製造槍彈機器]  
　　陸軍都参奉直各省素爲邊疆要區所駐防軍需用快槍曁槍子等械向由魯鄂滬各軍械廠分撥接濟惟路途窵遠裝運解送殊多不便爰擬就奉天組設兵工廠一所專事製造快槍曁槍子各械將來撥解軍用較爲便利所有製造槍彈兩種之需用各項機器亟宜先爲配造業經令飭上海兵工廠迅將需用製造槍彈兩項機器各件趕緊配造昨聞謝總辦已飭機器廠籌備製造云 
[浦東電汽公司禀控塘工局]  
　　浦東電汽公司成立後即規定上南川三縣界線着手進行以便行駛電車近該公司飭派工匠到處工作　塘工局各紳董所阻謂其工作有碍官路不許興工該公司經理童世亨立投淞滬警察廳具詞禀控塘工局阻撓工作請求訊究等情徐廳長據稟後於昨年批示略謂此案來呈已悉惟旣據具呈江蘇省長公署應候批示遵行可也仰即知照此批 
[捕房注意謀害妓女案續誌]  
　　小花園妓女蓮英被閻某謀害一案聞有值價一百五十元之嵌金鋼鑽别針一支以五十元質於愛多亞路五百零八號門牌某押店此項押贓業由老閘捕房包探陸根生吊出經蓮英本家王長發之妻到捕房認明無訛昨日下午捕頭開立根復飭華探目黄潤甫恊同九十五號西探鼐鐵乘坐汽車馳往出事地點察看一過現在該本家已稟請捕頭懸賞緝拿兇手人贓併獲者賞洋一千元知風報信因而拿獲者賞洋五百元欵由本家自出並已在賞格底稿上簽字專候捕頭送請英美總巡麥高雲核閱後再行發交總巡捕房刑事科飭所刊印正式賞格文告分送華洋各官廳一體恊緝云 
[學生慘遭滅頂]  
　　楊樹浦某中學校學生曹逹本地人家居泥城橋地方曹天校肄業有年近由二年級考升三年級學織尚擾詎前日下午四點三十分偕同學數輩在浦江練習游泳旋因潮流遇急不能支持竟遭滅頂諸同學大駭急往援救詎曹已陷人淺灘淤泥直至潮水退落始出洋二十元雇人將屍撈起昨日由家屬到塲備棺收殮殊可懷已 
[旅客病斃]  
　　前晚九點鐘時有年約三十左右之某甲在南市十六舖附搭永利小輪船前往海門不料行經大逹里弄口忽然舊病復發倒地神志昏迷當由崗警查知舁至黄包車上送至一區警署轉送紅十字會南市醫院療治俄即身死昨晨由十六舖地甲投報地方檢察廳派員於午後蒞騐委係因病身死因無尸屬飭報堂棺殮厝壇召認 
[美商請追華商貨銀]  
　　美商開乾洋行在公共公廨呈訴某猪油行股東解金星將變壞猪油混售致不能輸入美國口岸請追回價銀一萬八百六十四兩四錢八分並損失銀二千五百兩等情業經兩次傳訊被告本人均未到案諭候改出特别傳單飭傳在案上星期六經駐廨傳提包探將解逮案由交保處命照章交保候訊 
[洋人控告華人案彚錄]  
　　腦威國人漢斯綸姆在公共公廨呈訴寗紹輪船公司石運乾聘伊爲船主無故忽被辭退請追損失洋一千四百元又美國敎士斐其訴胡美裕私用公欵洋二千四百二十元又日本人番匠勇訴吳金生不交定貨請追損失銀三千七百餘兩又俄國婦人康士諾佛訴程瑾記及程之馬夫張阿根駕車不愼將伊撞傷請追醫藥費並損失銀一千兩各案均已派探將各被告分别傳案諭各照章交保聽候照會關係各該國領事訂期會審 
[偵查私造僞幣分機關]  
　　林蔭路紫陽里私造僞幣之陳願卿並王保生等唆使戴銀春在法租界混用被捕拘獲解送二區警局飭警將陳王並陳妻陳吳氏拿獲抄出僞大洋二十元僞小洋一千零二十二角以及印模乾電鉛粉等證據到局轉送地檢廳訊辦在案茲悉此案連日由檢察官提案隔别研訊知該犯羽黨衆多現均漏綱在外且閘北一帶尚有機關分設是以稟明梅檢察長於前日飭警四出查拿逸犯並赴閘北地方偵查再行核辦 
[租户被控改期再訊]  
　　新閘白克路二十七號門牌居人紀仲仁在公共公廨刑事科狀訴租户邵立耑故意將房屋損壞違犯刑律第四百零五條等倩上星期六已將被告傳案兩造各延有律師到堂互辯數語經張襄讞及義羅副領事判改期一禮拜再訊 
[和誘罪已成立]  
　　黄袁氏控董金寶勾引伊女三七子圖逃未成反來滋擾等情一案前日下午奉地審廳周刑庭長會同許檢察官開庭審理原告黄袁氏投稱在大南門開設太極圖筆店生理董係店夥近來勾引我女成姦日前雙雙偕逃由氏追回將女管束詎董糾合流氓膽敢來店滋擾不得已鳴警拘案求究三七子俯首不言證人邵王氏證明一切質之董金寶供稱三七子自願跟隨小民是實問官得供以董和誘罪當然成立判處四等有期徒刑監禁一年以儆 
[姦案候原告傷愈再核]  
　　有爲小本生理之張明志家住新閘橋附近其妻張徐氏近與袁福奎私識前日張自外歸家適袁與該氏在房續歡張遂上前捉姦扭袁痛毆詎袁力甚大反將張左手咬傷並擊傷頭額等處由警到來將雙方拘送四區警局轉送地檢廳由檢察官訊供之下騐明張受傷屬實判令回去自醫袁與該氏着分别收押候原告傷愈再核 
[扭控妻父匿妻]  
　　湖北人黄平雲在閘北梅家弄開設飯店爲業前日偕媒人黄龍祥扭王阿二至四區警署控稱民妻王氏（即阿二之女）被王藏匿請爲究追顏署長諭令暫押候訊 
[身帶烟膏之解訊]  
　　唐大富身藏烟膏數盒形甚慌張爲捕查見當即將唐拘獲抄出烟膏帶入捕房經捕頭詰據唐稱此項烟膏實係朋友託代購買並非自已之物求察諭令交保聽候傳堂訊核 
[破獲燕子窠]  
　　法租界大自鳴鐘捕房捕頭阿而風西前晚偵悉法大馬路三百五十號門牌董生裕家私設烟榻容留烟客過癮特親自督同包探及暗差捕數名前往董家抄出烟槍六枝烟燈十餘隻及烟具等物連同烟客十餘名一併帶入捕房　令烟客薄罰斥退董交保候究 
[汽車夫不聽指揮]  
　　汽車夫吳庸陵前日開駛一千六百零五號汽車在九江路鼓機疾馳不聽九百四十二號華捕指揮該捕當即摘錄號碼稟山捕頭轉謂公共公廨出單傳究矣 
[馬夫違章]  
　　馬夫王阿毛因在七浦路溜馬違章被六百七十二號華捕查見將王拘入捕房飭令存洋一元保出自赴公堂候質 
[索欠起釁]  
　　劉永勝現充陸軍步兵三十七團一營副兵前日在閘北姚家宅橋向江北人吳金幹索討欠欵口角扭毆劉稱有現洋二十三元手表一只被吳毆失鳴警拘入四區警署轉解司法科候訊核辦 
[雞販貪利虐牲]  
　　住居新閘成都路二十一號門牌鷄販李阿大前日將石屑和於食料之内强令各鷄食之意在增重斤量欺騙買主由一百三十四號華捕查見以其李祗圖利已不恤凌虐牲畜當將人鷄帶入捕房經捕頭詰悉前情准李存洋作保着自投公共公廨候訊 
[鈔票來歷不明]  
　　莊阿根前晚在南京路徘徊總巡捕房包探王松泉見其形跡可疑因即拘住當在身畔抄出鈔幣十元詢以來歷莊不能答遂被一併帶入捕房捕頭飭令收押候解公共公廨訊究 
[匪徒白晝攫洋]  
　　昨日午刻大雨之際南市董家渡裕成祥煤炭店執事徐祥增携帶手巾包一個内有現洋四百元乘坐黄包車欲至吉祥衖益愼錢莊付欵迨至該衖東口下車適有身穿竹布長衫平紗馬褂年約二十餘歲者一人從後步上乘其不備即用武力奪取所携手巾包幸徐努力過人相與爭抗抵死不肯鬆手雙方爭拉良久包中之洋銀忽然漏落地上其人即攫取洋銀一握飛步狂奔而逸徐因地有遺洋未及追趕事後檢點失少洋三十元迨崗警得悉追捕已經不及當即偕徐投報該管一區警署請爲查緝趙署長立派巡長前往調查眞相然後詳報警察廳長撥派偵緝隊從事偵緝矣 
[圖竊被拘]  
　　江北人江小龍前晚撬山西路一百七十三號門牌奚尚三家後門圖竊經包探徐申慶查見當即拿獲抄出賊具帶入捕房稟由捕頭飭令收押聽候解究 
[過犯竊木]  
　　過犯陳阿三因於前晚撬開東鴨綠路五百八十九號門牌居人事萬良家後門入内竊取值價三元之木料携贓而出被探嚴阿卿撞見當將人贓一併拘入捕房押候解送公堂訊辦 
[縣署批示三則]  
　　奚品三奚瑞三呈爲阻碍公路河道請求核奪由現據洋涇市經董具呈到縣已呈請交涉員迅予交涉仰即知照 
　　李馨名呈爲專製鞋墊請註册給照由呈悉該商所營鞋墊事業是　手工製造抑係機器掣造廠在何處建築設備是否堅固周密男女工人各有若干製出貨物能否合於社會需用均不詳晰叙明所請未便率准註册銀三元暫存 
　　錢大興呈爲擴充窑業設所分銷請備案保護由呈悉該商爲推廣營業在滬設行貿易果係正當買　行爲應入該業永諧堂公所同行並遵照牙稅定章赴縣納稅具領登錄憑證方可開設營業所請備案保護暫無庸議 
[誌謝]  
　　浦東中學訂本月二十八日上午十時舉行第八屆畢業式昨承束邀觀禮書此誌謝 
專件 
[中華民國八年通商海關各口全年貿易總論（錄海關貿易册）（六續）]  
　　年初中國四週政象不寗商人裹足一切交易無不小心翼翼愼重出之市面因而不定起落靡常直至下半年尚無可靠之銷場本年進口貨固已興旺倘能多獲貨物曁船隻所增尤不止此英美因勞工風潮出產爲之減少歐陸從前在東方貿易仍未恢復歐洲新舊五金運來甚少以致供不應求價值從而大漲須知產區之價雖漲而匯兌甚高中國市價仍如常態雜貨類列表於下卽可知本年大宗貿易情形較民國二年爲何如食料顏料之減少乃意中之事實業上之發展及維持需用之機器與材料增加不少紙烟雪茄烟在中國製造銷售國内以及出口爲數甚鉅不過中國仍以銀二千一百萬兩易換進口之紙烟似乎太多此項貿易或可謂爲國内太平之象 
　　民國二年 
軍械軍火　六百七十三萬八千四百五十四兩 
各種袋包　三千二百四萬九千七百八個 
建築材料　二百四十四萬四千七百八十七兩 
蠟燭　　　五萬三百八十三擔 
空桶箱及全副板料　六十三萬四千七百十四兩 
米及穀　　五百四十一萬四千八百九十六擔 
紙烟　　　六百二十萬九千三十七千枝 
雪茄烟　　三萬八千五百六十五千枝 
煤　　　　一百六十九萬八百九十二噸 
棉花　　　十三萬四千七百三十五擔 
五色染料　五百四十萬一千八百二十兩 
人造靛　　三十一萬九千五百七十六擔 
油漆及漆油七萬二千七百六十四擔 
電氣材料　二百三十二萬二千三百三十九兩 
雜糧粉　　二百五十九萬六千八百二十一擔 
各種石腦油四十六萬五千五百七十七加倫 
燃料油　　一萬二千六十五噸 
洋參　　　三十三萬四千八百十六斤 
橡皮貨品　三十六萬五百二十九兩 
機器　　　四百六十五萬一兩 
肥田料　　九十萬八千五百五十七擔 
自來火　　二千八百四十四萬八千一百五十五羅 
牛奶　　　四十八萬三千七百二十打 
煤油　　　一萬八千三百九十八萬四千五十二加倫　 
滑物油　　二百四十四萬九千五百八十六加倫　 
紙　　　　七百十六萬九千二百五十五兩 
鐵路材料　四百三十一萬七千六百九十四兩 
海帶海菜　六十三萬五千九百七十八擔 
肥皂及材料二百六十八萬四千五百十一兩 
糖　　　　七百十一萬一千七百二十八擔 
重木料　　二百六十六萬六百八十二立方尺 
輕木料　　一萬六千四百八十四萬七千六百二十三平方尺 
鐵路機車及煤水車　七十六萬八千六百二十八兩 
鐵路客車貨車　一百十九萬三千八百二十三兩 
汽車及載貨汽車　四十八萬五千一百八十二兩 
脚踏車　　十二萬八千九百五十七兩 
啤酒黑啤酒　七十二萬四千一百七十七兩 
燒酒除火酒　九十九萬四千六百四十八兩 
郵局包裹　二百四十一萬三千九百六十一兩 
民國八年 
軍械軍火　二百四十九萬六千五百七十八兩 
各種袋包　六千七百三十萬二千七百一個一萬七千四百五十九擔 
建築材料　五百七十八萬六千九百二十四兩 
蠟燭　　　八萬二千三百六十二擔 
空桶箱及全副板料　三百十七萬一千六百二十六兩 
米及穀　　一百八十萬九千七百四十九擔 
紙烟　　　七百七十七萬一千九百四十七千枝 
雪茄烟　　四萬九千一百七十六千枝 
煤　　　　一百十七萬二千八百二十三噸 
棉花　　　二十三萬九千三擔 
五色染料　三百四萬二千九百十七兩 
人造靛　　一萬八千七百九十五擔 
油漆及漆油十三萬四千三百四十四擔 
電氣材料　四百九十九萬一千八百十一兩 
雜糧粉　　二十七萬一千三百二十八擔 
各種石腦油二百十七萬四千七百四十八加倫 
燃料油　　三萬七千一百四十八噸 
洋參　　　二十五萬九千七百九十二斤 
橡皮貨品　一百四十六萬一千一百九十八兩 
機器　　　一千四百十萬四百三十九兩 
肥田料　　一百十四萬二千一百十二擔 
自來火　　一千六百五十九萬八千九百四十三羅 
牛奶　　　四十萬二千三百二十六打二萬二千一百五擔 
煤油　　　一萬九千九百三十萬九千七百五十三加倫 
滑物油　　五百九十一萬五千四百三十五加倫 
紙　　　　一千二十一萬二千六百五十二兩 
鐵路材料　三百八十八萬三千二百三十九兩 
海帶海菜　四十二萬四千七百十三擔 
肥皂及材料三百三十二萬九千四百二十六兩 
糖　　　　五百十八萬七千八百七十五擔 
重木料　　二百八十七萬九千二百二十四立方尺一千二萬五千二百四十七平方尺 
輕木料　　一萬二千三百三十七萬六千四百九十九平方尺 
鐵路機車及煤水車　一千二十九萬六千三百四十七兩 
鐵路客車貨車　四百八十三萬三千二百二十四兩 
汽車及載貨汽車　二百十五萬八千九百九十八兩 
脚踏車　　十六萬八千六百四十四兩 
啤酒黑啤酒九十二萬八千九百九十一兩 
燒酒除火酒一百六萬四千四百七十一兩 
郵局包裹　四百六十九萬六千三百九十兩（未完） 
來函 
[山東路商界聯合會來函]  
　　頃接各路商界總聯合會來函謂六月十二日總會開董事會議决組織納稅人會以便選舉華顧問加入工部局茲特假定四川路中國青年會於本月二十二日即（星期二）下午一時開會除通告各團體登報外請本路即日召集界内納稅人推派代表數人届時赴會討論組織辦法事關市民權利幸勿觀望等語此請本路納稅華人於今日（初六）年後二時至金隆街美倫里會所推派代表數人赴會爲荷山東路商界聯合會謹啓 
又本會義務夜校因遷會所至樓下時届端午故特放假三天至本月初七日（陰曆）照常上課此致本校諸生鑒 
[上海縣勸學所來函]  
　　頃閱貴報本埠新聞小學敎員定期會議加薪問題聞定舊曆本月初八日午後四時齊集上海縣勸學所開會討論云云查敝所確未有小學敎員前來接洽想係訪事訛傳用特函請更正上海縣勸學所謹啟 
[紅十字會萬縣分會來函]  
　　逕啟者敝分會在萬成立醫院已歷四稔出發救護已屆兩次茲因省内外風潮鼎沸兼顧難周是以仍照上年組織臨時醫院兩所添募救護醫隊兩隊分途出發第一隊隊長文美棠君偕醫院全部於五月廿號出發早已抵渝第二隊救護隊長羅武臣君偕醫院全部於五月二十七號出發現已抵順慶均俟探的戰地即行前往救護醫治各隊均携有消毒防疫儀器藥品并掩埋器具所有敝分會現在出發情形特此函請貴報館照登公佈實紉公誼中國紅十字會萬縣分會啟 
雜評二 
[法律與罪犯（吉）]  
　　法律雖不能消滅罪犯然法律正確與否實與罪犯之盛衰有關係蓋法律而等具文或法律而致顚倒是不啻奬勵罪犯而使之益盛也故法律不問寛嚴而在能行與否今之所以罪犯益多者未始非法律階之厲也我觀縱犯事之屢記而深有斯感 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記　 
[惠山太湖紀遊（上）] [  龔鉞]  
　　吳越山水之明秀名天下其間爲水以數十計太湖爲大爲山以百數惠山爲著二者相去不過十里而遙其始也余足跡不出於里閈年且幼慕惠山太湖之勝而未之能往也蓋神游於其間焉去年就學海上其冬以事乞假之梁溪梁溪之爲郡隸惠山而濱太湖余旣至息裝旅舍登其層樓宿雨下霽暮靄蒼蒼導者指點而告余曰靉靆者山容也浩森者湖光也余顧而樂之以爲湖山在肘腋間矣會以俗事覊絆假滿遄旋又不克往蓋目游於其間焉至今年夏始得往游一瞻向之所心焉而未能往者蓋至是乃身歷焉行裝甫卸舍館旣定余乃皇皇然訪土著覔鄉導存問戚屬之在其地者使導往游僱畫航俗名無錫快艤舟惠麓登岸憇於潛廬用膳畢游寄暢園清高宗南下行宫之故址也殘碑斷碣多出御筆細拭苔蘚猶堪别識有漪曰錦匯有檻曰知魚纍石爲層嵐幽壑相傳出雲間張漣之手中有澗曰八音蓋清泉激石作鑑鏘鳴識者謂宫商備焉然而承明金馬縱游觀於當年荆棘銅駝賸荒凉於此日故宫禾黎懍乎其不可久留也出園門拾石級抵惠山寺謁昭忠祠祠祀咸同間中興有功之人主位爲李文忠公額曰淮軍昭忠祠祠中有金蓮池聽松石龍眼泉諸勝皆遍歷焉繞寺後經泉樓則惠泉在焉方澀而圓甘上有御題亦乾隆年號覆以瓦椽不知卜築者爲御碑耶抑護此涓涓者耶 
 
[南通張孝若住宅]  
筆剳　　 
[弔波記] [  張枕綠]  
　　枕綠曰吾不知吾記中之主人翁將若何度其今歲之端陽節其在去年此日則方據坐於東海之濱長堤之石潛潛血淚與滚滚海波並其長流也此豸狷狷豈亦遭國家之難感身世之悲乃值斯景斯辰權當汨羅一哭乎潛察箋中語氣而能想見其寸寸柔腸中且回溯前載斯朝之事追悼傷今弔古之人則歲歲端陽洵不祥之節矣吾曷忍直謂之弔人謂之弔波而已當其目送逝波而神往也涕淚已竭徒以心泣惆悵無聊則出胸際雙箋以眸默誦一箋舊且碎矣字作狂草蒼勁間有憔悴之概若弗能勝其辭曰一别五年吾神與體俱疲矣在姊或以爲春閨夢裏人已化作無定河邊骨花晨月夕爲我啼瘦腰圍然吾且嘆不幸而獲生還若個好頭顱乃留爲天地間一贅疣也自吾入蔡將軍之幕而西南陡起風雲巨憝魂奪伏天之誅方慶蚩蚩者氓庶幾重見天日初不料繼起謀國者禍國尤甚兒戲干戈迄無寗歲蔡氏苦心徒付流水也竊計狼子野心方興未艾慶夫不死魯難罔已乃更拚此鋒鏑餘生奔走於强有力者之門導之就義數年來風塵僕僕遂疎尺素之書而所謂强有力者均噤若寒蟬終無一足與爲謀者嗚呼天禍中原雖有一蔡氏又焉濟哉所圖無成又遭淪落環境厄我漸減鬢毛茲者重來滬瀆壯志灰矣心眷玉人不如歸去故鄉近海可以聽潮期於端陽佳節與姊觀海藉訴離悰彼灔灔碧波亦吾五年前之舊伴當能洗吾心頭積垢也先此箋約珍重千萬慧姊青鑒弟明謹白戊午孟夏之晦又一箋曰慧兒穆氏子浪跡江湖終無遭際吾曾堅靳爾請可見老眼未花茲讀來禀知渠與爾偕游乃遭不幸脫匪渠親明逹爾將何以逃嫌自今以往爾宜立斷痴心惟遵閨訓京都故交之子豈乏俊彥有父在會作主也父字六月朔日嗟乎穆生以佐國之才不得志於時竟至逐步屈原安得不令天涯淪落人丁茲蒲艾盈户之辰爲之一灑同情之淚哉穆生死而有弔波之人則其餘福餘榮又爲人所莫能企及者焉 
劇談 
[歌壇賸語] [  民哀]  
　　混元盒共八本爲俞毛豹一生之傑作及門若小樓和玉二人可稱傳其衣鉢矣獨是劇不能演排場極繁唱頗不易其子振庭僅能頭本然亦不過得十之二三不得謂之箕裘克紹惟前見某評劇家指此劇爲毛豹所創則大謬元人雜曲選中即有是戲淺言之觀紅樓夢說部亦有此混元盒三字戲名則决非毛豹所創或者混元盒素不稱於時因毛豹而盛傳一代此論似較創造之說爲穩妥 
　　鍾馗嫁妹爲崑劇大面戲八黑之一何桂山演來直可云空前絶後然而桂山究竟若何佳妙則余未之見嘗聞馮子小隱稱道弗衰而周子劍雲所編之鞠部叢刋卷省有何之鍾馗化妝照片雖爲影中影而覺其奕奕有生氣是可想見當年袍笏登場時正不知驚破幾多魔鬼之膽也 
　　除三害一劇藍本於晋書周孝侯傳宜興人至今道之蓋孝侯搏虎屠蛟改行爲善之日即蒲劍艾虎時髦之時昔年隸天仙之周春奎於此劇有獨到處是亦應時之良劇舍端陽競渡折外當以此劇爲次有價值若白蛇傳剌紅蟒雄黄陣烏盆記等等無甚價值故屏而不論 
新聞拾遺 
[餘姚竟有烈婦人] [  鶴鳴]  
　　　　餘姚西鄉農民謝某娶妻姚氏伉儷素篤詎月前夫忽暴卒姚氏一慟幾絶願隨九泉其姑恐誤青春思奪其志其母亦欲領回改醮姚氏聞之更大哭失聲觸棺求死者再一夕飽餐酣睡其姑喜其有轉機也及曙呼之不應排闥入視則已仰藥死矣 
[廣陵新組白食黨] [  吳秉恬]  
　　友自廣陵來言揚城米價日見昻貴貧苦小民恒無以爲炊近忽有無賴多人結合團體名曰（白食黨）其人俱扮作灶下養或長隨狀至各米舖中云主人需購白米若干名欲得米樣數種聽其揀擇舖中以爲好主顧卽用粗紙各撮少許裏以付之歷數十家可得米升許足供一日之飽顧行之旣久已爲該業中所窺破現對於此輩異常注意云 
[瞎子閙新房] [  應生]  
　　本埠虬江路某烟紙店昨爲伊子完婚親朋畢集待夜席散去有人提議閙新房中有客陳某半途失明亦大發豪興平日本以善滑稽稱遂被推爲閙房領袖陳每發一言能令人哄堂大笑衆遂提出條件向新娘要挾（一）陳某發言新娘不能笑如笑須罰酒二桌（二）新娘不能强咳止笑如違之新夫婦須在大衆前跳舞時陳某卽扮滑稽大家卓别林口作滑稽語新娘不能耐二欵均犯之待畢衆咸稱陳某爲卓别林第二云（却酬） 
[瘋人送蒲艾] [  浪跡]  
　　昨日成都路來一鄉人挑蒲艾一擔口中高聲喊賣惟手持蒲艾沿家分贈人家不敢受多怪而問之鄉人謂我嫌太重故分送衆奇詫間有一婦追至謂此男是彼丈夫素有神經病此蒲艾本吾出來賣者今彼乘吾不備竟挑出分送言罷收拾蒲艾與鄕人俱去 
滑稽短劇 
[解放（下）] [  一圭]  
　　鍾馗（伸着半截紅舌子兩眼呆瞧他妹子）奇了奇了怎麽呌做解放我到從没有聽得過這兩個字 
鍾妹（做着激昻慷慨的樣子）解放就是女子脫離男子束縛的意思現在做人家妻妾的一般女人已却自行解放了何况我們兄妹難道我一輩子受你束縛不成你倘不給我自由我就宣告獨立立刻把我解放 
鍾馗　這件事萬萬辦不到委實和你說我已給你把丈夫揀定了你须得依着我出嫁我們没有老子娘我做了哥子就能代替老子娘甚麽事都能作主你敢違拗麽（面上現着怒容亂鬚都豎了起來）　鍾妹　這是那裏來的話從來專制的父母已在不自由的婚姻中害死了許多好男女你不過是個哥子罷咧也要用專制手段陷死你妹妹麽 
鍾馗我爲甚麽要陷死你實在是爲了女孩兒家自已相夫往往不大妥當近來拆白黨小流氓到處都有上了當懊悔也來不及我給你作主是有一番苦心在着你可不要當做惡意啊 
鍾妹不問你是好意是惡意我總不願受男子的束縛况且我巨眼識英雄也决不會上甚麽拆白黨小流氓的當 
鍾馗不行不行任你怎樣說我總不放你去胡閙（把兩臂叉在胸前點頭微笑） 
（鍾妹半嚮不做聲猛可的趕上一步搶了鍾馗腰間的佩劍擎着怒呼） 
鍾妹我定要解放了趁着今天端午日趕下山去你取阻我時我就把這劍砍下你的頭來小鬼們見了你害怕我可不怕你（抛下了劍飛也似的奔下山去） 
鍾馗（拾了劍高聲大喊）反了反了小鬼們快給我追去 
（衆小鬼同聲答應着從峭壁後轉出來飛奔下山鍾馗自言自語） 
鍾馗這是那裏說起這女孩子竟也閙起解放來了 
（衆小鬼同上回話） 
衆小鬼回爺爺小姐已坐着意大利的飛行機去了再也趕他不上鍾馗（歎息）咳罷了罷了只索隨他去解放罷我雖能殺小鬼可不能抵抗這新潮流呢（閉幕） 
小說 
[社會小說衆醉獨醒（七十七）] [  瞻廬] 　　 
　　第十四回　跑街坊兩脚鬭雞走門路一心拍馬 
　　住在僻巷裏的阿巧娘年紀約莫三十多歲寡居了幾年專替人家洗衣服度日人人都喚他做洗衣服的阿巧娘他只會替人家洗衣服卻不會替自已洗名聲衣服越洗越清名聲竟越洗越渾他雖掛着寡婦商標卻是抱着多夫主義（寡婦商標多夫主義恰是一副對聯）他這身體原是公司性質投資的股東有的說八九人有的說十餘人只爲他不曾正式開過股東會所以不曉得股東的確數照着公司的章程股東一次投資便可永沾利益他的公司卻不然須得源源投資才可保守這股東資格要是幾個月不投資這股東資格立時消滅股東裏面都是些不尶不𡯓的人物這位冬烘頭腦的伍青巖在三年以前也是股東一份子紅紙包裏的東西孝敬了不少才博得這（多夫公司）裏的一紙股單後來失了館地阿巧娘翻轉面皮取消他的股東資格青巖不服氣曾在這條僻巷裏大動脣舌繼以打架起了一個拆股風潮來往行人傳做笑柄劉公館裏的老媽子也曾目覩情形才有那天屏門後的一番議論（回顧第十回）青巖失了館地算不得是西賓拆了股分又算不得是股東東不東西不西這幾年來簡直成了個不是東西（趣語）現在青巖在劉公館裏做先生西賓的西字早已恢復了卻又偏偏同那阿巧娘狹路相逢這便是恢復股東的動機阿巧娘才向人家送了衣服跨出大門卻見青巖立在對面雜貨店門口别轉了頭向西望只道有意不理他忽又想起昨天青巖坐了轎向我巷裏經過裝腔做勢一陣乾欬嗽賣弄他有人抬着走難道他近來碰了好運一交跌在青雲裏已脫換了從前的窮形極相 
自由談之自由談[  鵑]  
　　人心之險至今日而極矣酒綠燈紅之裏從容談笑實在在皆荆棘也迨夫鈿車過市璧人雙載途人方嘖嘖艶稱其後又詎料其一轉盼間一爲殺人越貨之大憝而一爲綠縧下宛轉畢命之冤魂哉觀蓮英遘難事可以覘世風 
 
 

Page 15

 
 
常識 
常評一 
[公民放棄責任之可惜] [  漸]  
　　余日聞地方公民時發不滿意於官廳之議論而其所抱之意見從未聞其陳述於官廳此不可解也 
　　如以爲官廳不能容納其意見言之無益而特持此消極態度是以不肖之念測官廳官廳未必果若是不肖也而地方可以增進之利益則彼之能言不言而受其阻礙矣此大不可也 
　　如以爲我有陳述之意見即恐觸官廳之怒明知我之意見足以增進地方之利益而竟不敢言早未脫專制國民奴隸之根性非共和國民所當如是長此不變地方安有進步之日此又大不可也 
　　如上云云吾以爲皆非官廳之有負地方而實地方公民之自棄其天職 
　　夫以地方利害之關係而述意見於官廳本當發於誠懇之意而不必有出風頭之思想忠告可也攻訐不可也再三忠告可也一味謾駡不可也苟能如是不患地方利益之不能增進亦不患官廳之不能覺悟而公民之責任庶乎其盡矣 
　　蓋共和國民事事當行共助之主義不惟民與民當互助民與官亦當互助凡對於官廳持消極態度者皆放棄公民之責任者也 
常評二 
[禁止納妾之方法] [  徐絜]  
　　吾國女子問題之當研究也多矣禁止納妾一事尤不容一日緩申報館老圃先生對於此問題言之綦詳不揣謭陋略陳所見世之好納妾者當可憬然悟矣 
　　大凡研究一問題必先明瞭其前提前提旣明自易解决矣 
（一）男子何以欲納妾乎 
（甲）歷史的原因侍姬媵妾中國數千年來上自王侯下逮庶人並多寘納習以爲常即有詰之者賢者以無後爲人之說爲藉口不肖者直公然曰寡人好色汝無力祗得擁黄臉婆耳蓋吾國承數千年專制之遺毒重男輕女之陋習而家族制度又甚發逹以重視血統繁殖子孫之故遂使此野蠻時代之一夫多妻主義未能革除非國人之一大污點乎 
（乙）不良婚制的原因我國舊時婚婣以向不識之兩男女强令成爲夫婦性質學問兩不相識故怨耦比比皆然在女子剥奪終身幸福而無如之何而男子納妾之事遂以是起矣此理日前仲拔先生言之頗詳 
（丙）慾性的原因納妾有未必爲後嗣者不明夫婦之眞諦人道之正義由於慾性的衝動獸性的戀愛而貿然納妾者有之宦途黑黯贈美人以夤緣者亦有之 
（二）女子何以願爲妾乎 
（甲）生計的原因乏自立之能力有依人之慣性際此女子職業敎育未發逹之時社會經濟程度日高之日不願爲婦而甘爲妾之女子甚多此非生計問題階之厲耶 
（乙）敎育的原因吾國地瘠民貧之處每有鬻女爲婢妾者（生而溺之往往而有） 
此固由生活困難之故而女子未受義務敎育不知人道人格之眞義自尊平等之觀念甚薄甘居妾媵恬不爲恥亦大可憫也 
（三）納妾有如何損害乎 
（甲）害及已身淫逸無度必致夭殂自來英傑之以女色亡身敗事者何可勝數而帷薄不修常出於納妾之家可不鑒哉 
（乙）害及家庭常見富貴之家因蓄妾而演悲劇者甚多夫蓄妾之制本爲維持家族之生命而留遺今因此反使夫婦詬誶父子乖離損失名譽財產生命而釀成家破人亡之禍烏乎可以已矣 
（丙）害及社會我東洋社會本爲家族之公子所搆成而蓄妾之制實爲家族之分子間所含有之毒素此毒素不撲滅則分子不健全社會之全體亦受其病歷代之女媧非其明證乎 
（丁）害及國家家庭社會之不健全已足亡國而餘有况今日號稱謀國是者罔不左擁右抱藏嬌納寵淫靡之氣薰蒸於都會之中佻逹之徒濫厠於搢紳之列政治界中幾視縱欲敗度爲當然之事安有整理政務之精神邪 
（四）禁止納妾果有如何之方法乎 
原因與弊害旣如上述則可對症發藥矣今概括言之如下 
（甲）治本之禁止法（自動的） 
（一）中小敎育注意男女平等說及夫婦之眞詮 
（二）女學校修身敎育及訓話等注重自立與平等 
（三）提倡女子職業敎育 
（四）提倡小家庭 
（五）通俗講演注意蓄妾之弊害提嘶而警覺之 
（乙）治標之禁止法（被動的） 
（一）庶子不能享有全份之遺產當出三分之二爲地方公益費 
（二）納妾一人者每年課以百元之妾口稅以爲濟良所等之費二人以上類推 
（三）有子女而娶妾者罰以某等以下之徒刑（四）無論是否爲嗣續之故父母在不禁其子之娶妾罰以三百元以上之鍰 
（五）已納妾者於其門首榜以一牌上書妾幾口某氏某縣人因何爲人侍妾以辱之 
（乙種酬） 
道德叢話 
[新格言] [  漸]  
不能自動那能獨立不能互助那能合羣不必怕人家駡只怕自已該駡不單望自已好要望人家也好 
　　吃的穿的不必精美只須清潔坐處臥處不必華麗只要整齊 
　　勸人家犧牲先要想想自已犧牲没犧牲說人家腐敗先要想想自已腐敗不腐敗 
　　呆守舊學說没有變化的思想是古人的奴隷盲從新學說没有辨别的知識是今人的奴隷 
　　聽了不中聽的話要子細想想這話是不是愛我聽了狠中聽的話要子細想想這話是不是誑我 
經濟 
[恢復關稅權之重要] [  戴星一]  
比年以來我國政府嘗以重商政策詔諭吾國以牟厚利於時則課以最高之關稅使其成本增大無利可圖已國產業乃有發逹之希望否則以產業幼稚之國欲使生產費過大之物品與產業最發逹之國家競爭於國際市場鮮不歸於劣敗者我國今日之商業狀况旣極不振謀所以發展之者對於關稅權之恢服問題不可不首先注意也（不受酬） 
衛生叢話 
[長壽之一解] [  鳳賓]  
　　世人以年齡久享謂之長壽然其意義當研究之惜時勤事者一生無蹉跎之歲月朝夕辛勞無非爲自立立人之事則五十年間可以奏百年之成績不亦壽之長者乎玩日廢時者畢世皆醉夢之光陰精神腦力半擲於虛耗無於之中則七十年間不能畢三十五>I犧牲的精神是人人應該有的應鵬 < 
國人矣顧欲以國家之權力對於全國境界内所行之貿易加以某種制限使貿易之方向適合於國家所認以爲可之要求以一國爲一經濟單位而謀伸張其勢力於他之一國者非先有完全之關稅權不可 
數十年來我國家對於外國之關稅權絶未聞加以何種制限而外國對於我國之關稅權處處以條約制限焉故今日者我國欲施行有利於已之商業政策第一須謀恢服關稅權倘關稅權不能完全運用則諸種商業政策從無施行之餘地誠以關稅權爲發展自國商業唯一之關鍵此而不得欲謀其他更何從而致之所以近世各國競採取保護關稅政策者其用意實有於是也 
　　今如關稅權能自由運用對於輸入物品可以酌量增加稅率以制限之藉保護已國之產業例如他國以成本最低之物品輸入已年之勞工何壽之有 
　　蓋惟增進能力保存健康則體質强固任事勇往以精神而言雖在暮年老當益壯自成績而觀則方届中壽猶歷期頣 
　　更有處安樂而溺情嗜好習於流運處困窮而失志憂傷昧於寛解則哀樂欣戚之境雖殊而傷生伐性則一眞元因此以耗百病由之而生其能免於夭折也幾希縱使久延生命亦不克負荷人生之責任與不壽何異乎至若利祿奔競之輩私欲太深傷殘元氣權勢攘奪之流機心過用促損天和雖日進補益之劑亦復何裨衛生旣自促其天年又貽害於社會至可慨已世之期望長壽者其亦有所覺悟乎 
小說 
[應時小說學徒之端午節] [  瘦鵑] 　　 
　　商店學徒端午節之日記 
　　六點鍾今天是端午節我從出世以來已過了十四個端 
午節了記得五年前父親在世時我還没有進這布店逢了這端午節也把艾蒲掛門吃着粽子秕把額角上寫着王字裝做老虎模樣吃過飯便穿了新衣服跟着父親去看龍船好不快樂後來父親一死我的端午節也取消了吃的没有吃看的没有看寂寂寞寞過了兩個端午節就投到這布店中做學徒然而也不過瞧人家快活過節罷咧天明時我就從夢中醒來心想今天又是端午節可有我快樂的分兒没有下半天店主人倘肯放假我便須回去瞧瞧母親看他快樂不快樂 
七點鐘我照着我日常的刻版功課一件件做去掃地抺桌子倒痰孟水烟袋換水忙了一點鐘光景方始做罷這些事在旁的人　了都說是苦事苦事然而我自已倒也不覺得苦早上起來原該把全身筋骨勞動一下子享福慣了養成了一身懶骨將來如何出去做人任是怎樣苦的事我都願意去試試吃得苦中苦方爲人上人這話是不錯的 
八點鐘平日間店中早膳是吃粥的今天因爲是節上人家都吃粽子店主婦給了我三個一個是猪肉餡一個是夾沙餡一個是赤呯餡我心中很興頭想好久没吃粽子今天可給我嘗嘗新了轉念一想母親在家裏没有粽子吃我如何一個人在外作樂少年人挨一頓餓算甚麽來停會兒帶回家去給母親吃也呌他老人家開開胃呢 
十點鐘掌櫃的先生是很和氣的今天歇節不做事他坐在賬檯上吸水烟一壁便給我們講白蛇傳說甚麽許仙咧白娘娘小青青咧口講指劃說得很好頑的這位先生從小兒就在這裏做學徒現在却升到掌櫃了他的權柄很大和店主人差不多每年能掙好幾個錢回去聽說他家中還有着年高的母親呢我對着他往往勉勵自已想我倘能好好兒做事一步一步的上去將來或者也能升到掌櫃再不然跳出去開一爿布廠造些好布和外國人的布比上一比把他們的生意搶過來豈不很好到了那時節我母親好不快樂父親在黄泉下知道了也一定快樂的 
十二點鐘今天的飯菜很好肥魚大肉堆滿了一桌子還能喝雄黄酒夥計們大喝大嚼都很高興我却没有好胃口爲甚麽呢因爲我又想起母親來了想母親在家中仗着女紅過日子今天雖是端午節也那裏有肥魚大内和雄黄酒左不過青菜豆腐罷咧想到這裏心中起了一種異樣的感觸勉强吃了一碗飯下去酸溜溜的涙珠兒覺得在胸口打滚唉母親這都是做兒子的不是不能使你老人家享福 
一點鐘店主人的兩個兒子打扮得花團錦簇的跟着店主人上遊戲場去頑了我瞧了他們甚是羨慕因爲他們都有父親回頭想五年以前我也有父親的節逢端午也跟着出去頑龍船上的鑼鼓聲響彷彿還留在耳邊可憐我的父親已不是這世界上的人了唉 
二點鐘　店主婦見我没精打采的坐着似乎没可憐見我忽的掏出一塊錢來給我說店中没有事你也出去頑罷我謝了一聲忙說我不要頑我要回家瞧母親去當下就懷着那三圙粽子趕出店門一路又摸着那一塊錢想我好久没回去了可買些甚麽東西去孝敬母親接着想不必了母親恨浪費的索性就把這錢給了他或者能使他少做四五天活計休息休息也算盡了做兒子的一點心 
三點鐘我已到了家裏了可憐我母親那裏有甚麽端午節仍是不停的做着女紅他一見我回家樂得迸出眼淚來我疾忙把那一塊錢塞在他手中又把我挨了餓留下來的三個粽子進貢般貢在母親面前母親快樂得甚麽似的兩下說一回笑一回好像發了瘋的一般直到七點鐘我纔把笑臉和淚眼别了母親回到店中 
十點鐘我要睡了在這一個端午節我就立下了一個决心决定十年以後的端午節定要做成一個人定要使我母親享福 
周瘦鵑道這一個學徒也是模範學徒我望我們商店中眞有這麽一個孩子我便視他的决心成功 
附白模範商人暫停一天星期二續刋 
 
 

Page 16

 
 
   
 
