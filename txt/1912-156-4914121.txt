# 1912 - 156 - 4914121

 

Page 1

 
 
評論 
[對於借欵問題之商榷（姚光文稿）]  
　　我國以極貧積弱之時開東亞共和之局破壞告終建設伊始凡政府維持建設之能力胥賴經濟充足與否爲轉移此我國當軸所由亟亟以謀借外債爲首務也我國所負債額己達一百三十九兆合銀一千餘兆兩欲得大宗之借款資本家不能不求一完確之保障此監督財政之説所由興也乃集合資本圑以謀　斷要求優先權以遂要挾我國財政之用取遂歸資本圑掌握之中尤以爲利益之不足也乃更拓日俄人圑破其南北滿特别勢力如其不從則借欵因以解散意謂我國需欵孔亟不得不尤其無理之要求四國亦得從而要挾他項之利益藉壟斷財政之謀行侵略領土之實其用心之險手段之辣誠令人驚心動魄者也 
　　然則我國欲維持現在之政府擴充將來之政策必需大宗借欵否則各種機關均將停滯遑論建設而集欵之方不外國内與銀行團及别覓債主三大政策此其間孰利孰害何去何從某不敏竊以管見分述如左 
　　自監督問題發生以來愛國志士咸抱悲憤參議員詰責唐總理黃留守攻擊熊總長外交失敗聲騰全國愛國健兒熱心志士莫不提倡國民捐爲借欵後盾事未兼旬響應全國軍人政客减餉縮薪此可以占我國人愛國熱忱不讓法蘭西然則可濟時艱乎則非敢言也何則我國貧困盡人所知國内捐輸用之現在維持則足用之將來建設則不足此予敢斷言也我國今日態度乃在進行而非保守建設旣多需欵亦巨况集有限之資用於不生利之地來日方長後將何　此内欵之不足恃也明矣 
　　六國借欵復變而爲四國借欵四國又風聞將解散矣我國若利用時機别覓債主破其壟斷於經濟上得自由之活動未始不善然吾聞前次比欵銀行團巳執袁總統允其優先權以爲要挾安知不阻其他而另生口舌則此事非勢力相等之國有强硬之外交必不易舉吾國豈易言哉况復此時而欲求一供我國用之債主亦豈易覔此又不足恃矣 
　　波斯土耳其俱以借債而滅其國外人固利用此政策矣前鑒不遠覆轍可稽雖然亦在借債者時期與用途爲何如耳我國成立各友邦非尙未正式承認乎若値此時機利用借欵旣可結其歡心促之承認民國復可保持均等免其單獨進行則我國仰給銀行團亦事勢使然惟在我國當軸諸君子思此次外款之悲痛困苦必一一用之正當擴張内政振興實業國力旣强恢復亦易則亦未始非我國轉弱爲强之一大好機會也 
　　總之借入外欵用之得當乃生財之母用之失當卽亡國之媒此其間之關係得失非淺鮮矣　　今之總持財政者一商榷之 
[命令]  
 
 
 

Page 2

 
 
　　按優待皇室條件第四款載其宗廟陵寢永遠奉祀由中華民國酌設衛兵妥愼保護等語盛京興京兩副都統馬蘭泰寗兩鎭總兵向係守護陵寢之官在官制未經更定以前該副都統總兵等仍照舊日職權督率原設各職官及兵丁等妥愼保護毌任馳玩此令 
　　山東提學使陳榮昌准免本官此令任命張翼樞爲雲南外交司長此令叅議院議决以五色旗爲國旗商旗適用國旗以十九星旗爲陸軍旗以靑天白日旗爲海軍旗本大總統按照約法第二十二修公布之此令 
任命李曰垓爲雲南民政司長周鍾嶽爲雲南敎育司長吳琨爲雲南實業司長此令 
[專電]  
　　天津張都督昨早（十三）五時密遣衛隊多人赴河北等三處拿獲叛徒三十餘人炸彈二箱手鎗一百餘枝俱係南方運來與蘇州蒯佐同事相類外間喧傳爲宗社黨者係是託詞尙有未破案者刻下正在搜查　　整理軍隊案延至昨日（十三）始由參議院會議陸軍總長叚祺瑞出席先報告蘇浙粤鄂等十一省原需兵額與餉額之比較及現有者之餉項數目次説明整理辦法先調查兵額由各該都督任之然後點騐遺散由部派員與各該都督會同辦理各兵除發給遣散餉外仍在原籍逐月給予休養金至第九年止軍官除給慰勞金外或留用或送外國留學或送本國學堂其餘亦給休養金至第九年止其所定休養慰勞之額甚高各議員問此事何時可以辦竣叚答云政府對於此事必盡心爲之期限尙難宣布總明早一日遣散使民早安一日必當提早辦竣實事求是尙希原諒言至此聲淚俱下全院拍掌聲聞於外其他答復之語亦俱滿衆意以此觀之叚在國務院中可推爲第一等人物袁總統交付參議院會議之發行不兌換紙幣案聞財政部於事前並未得知 
　　英使朱爾典謂中華民國於臨時期内各國決不能承認　　據某要人云近來外交圑對於民國信用日薄由於政府無統一能力之故 
　　日本貴族遊歷圑多係保守派人此次來華於外交上頗有關係　　近來國務院諸事廢弛無人担負責任袁總統甚憂慮（以上北京） 
　　江蘇程都督今日（十四）乘特别快車來寧接收留守府事宜所有府中各員去留均候都督定奪　　黃留守爲貧兒敎養院需欵手書咨文請程都督設法程允每月撥給三千元不敷再增數百（以上南京） 
　 
[特約路透電]  
　　東京路透代表晤日本太子克德司而據述近擬遊歷英倫但期稍擴眼界並非關於政治問題報界所載之詞係屬誤解遊歐久有此志惟至今不能分身然傳英國大政事家雖未面晤然久所心折預料至彼時候互相接晤定多慶幸並須道謝英日聨盟交誼又謂英日聨盟一事日本報界之評論謂並非表示日本之眞見此是記者臆見未悉英日邦交底藴不知此協約實以保遠東和局且以保全中國並以維持世界均權又云協約宗旨己達完全目的惟中國現狀較前尤應注意目前英國於中國及日本均有關係且於商業亦關重要有此協約可以聨合或者謂此約兹於利益有限實非定論蓋此約并可使英俄輯睦可保印度邊界無事即他種問題亦易解决此協約是爲表示外交政策之方針 
　　東京日日報據可靠消息四國己酌訂日俄密約關於滿蒙問題　　黑龍江省擬協解政府銀十五萬兩　　銀行團借款不出一千萬磅嗣後債約得向利率較輕者自由商借　　濟南步隊九營馬隊一營砲隊一營於昨晚變亂因兩月停餉之故城市被變兵焚掠甚擾聞係舊軍恐第五大隊亦將響應該兵士數禮拜前已蠢蠢思動 
　　濟南電京今早（十四）七點城中仍聞槍聲四面火起第五大隊在城外竭力防禦城中至十點火熄惟亂兵仍肆刧掠至晚周都督衛隊邀擊亂兵死傷兵數未詳周都督避人天主堂内宣言此事恐爲裁撤軍隊之故並謂用第五大隊彈壓甚屬可危幸城門緊閉内外隔絶日人住房三幢被刦其餘外人無恙電綫仍通 
　　又接濟南電現叛兵己飽掠四散秩序漸復 
[譯電]  
　　十三日下午四國銀行圑又付中政府銀 
一百七十萬兩 
　　雲南都督蔡鍔電請袁總統招梁啓超回國襄理國事（以上北京） 
　　嫩江鬍匪甚熾俄兵己將鬍匪逐至距鐵路六十英里之處本月二號鬍匪百餘名與俄兵鏖戰五小時後卒敗逃遺下死屍七具負傷者三十人俄兵死士官一員兵一名兵士受傷者三名並死傷馬三十匹（哈爾濱） 
　　羅斯佛宣稱此次提出於共和黨大會及芝加哥之政綱將有贊成女子選舉權明白之宣言（哇伊斯脱培） 
[公電]  
　　南京林師長電袁大總統唐總理段總長武昌黎副總統廣東胡都督鈞鑒震猥以樗櫟庸才謬膺師旅重寄汲深綆短覆餗時虞幸而固宿之戰告終南北之局遂一彼時震以共和確定夙願旣酬擬卽解甲歸田以遂初志惟因安挿隊伍手續尙多遽行卸責勢有未能竊謂今日之患莫如財盡而兵多光復以來全國之兵數逾百萬餉糈奇絀羅掘皆窮養之而不散必蹈不戢自焚之禍震熱籌時局時切杞憂欲爲根本上之救亡非實行裁節軍隊不可回寗之初特請姚軍長命令邀集所屬軍官會議解散本師辦法幸能共體時艱衆心一致旬日以來業將所屬各兵陸續遣散現旣爲數無幾不日當可蕆事循名責實師長一職應請取銷庶省一分糜費即少借一分外債民國前途不無小補除經禀請姚軍長轉咨黃留守察核外用特瀆陳鈞鑒伏乞諒其愚悃俯准施行一俟手續旣畢即便繳銷關防電與神馳無任感禱陸軍第二十二師長林震卅一叩　　北京國務院覆電南京林師長鑒大總統令卅電悉現在餉需繁鉅財政困難該師長深體時艱力顧大局據電業將所部軍隊陸續裁遣並請取銷師長尤徵成功不居深堪嘉尙雖古名將何以加茲近日將領皆知以大體爲重權利爲輕請卸請銷之電聨翩不絶以視前代之藩帥擁兵武人顓柄者其程度之高豈可限量民國進步於此可見該師長俟卸職後另候任用以奬廉退等因相應電明遵照國務院東印 
　　北京國務院電長沙譚都督奉大總統令勘電悉　人外　原　萬不得巳之舉自上年起羲以後中央無分文收人而各省紛紛告念需欵至一百兆以外民間元氣凋殘金融滯塞啓肯　詬忍痛仰面求人該督獨倡議以三十萬兩接濟中央並　殷富各省加倍寛籌湘人陳義之高愛國之篤殊爲卓絶如各省聞風興起何難步法國後塵應俟各省電復彙齋聽候指揆可也等因理合電達嘉奬國務院卅一 
　　廣東胡都督電唐總理鈞鑒聞外省官制己由法制局擬定草案望將内容見示批種官制案關係各省必須參酌外省情形乃能實行若不徵集各省意見漫然規定不能推行恐有失中央政府之威信此節請飭法制局注意粤都督胡漢民世印 
　　江寧皖省軍學兩界電袁大總統國務院參議院國風報京津時報北京日報政報民視報轉安徽旅京同鄉均鑒安徽數經破壞賴孫都督竭力維持軍政雖似統一内政仍　紛歧今孫己辭職柏君瓜代期限將滿都督一席萬萬不可虚懸范君光啓學識閎通肝膽照人廣州之役卽主持徐淮革命總機關辛苦經營再蹶再振金陵之役調和諸將担任籌餉尤著豐功民國旣成退操報業此等人物實爲罕觀舉充都督必能盡瘁公家是福全皖大總統知人善任定能俯順羣情委爲皖督同人等不勝翹首待命之至安徽旅寧軍學同人趙丹趙雲龍朱天繡朱天明　鈞毛保乾許策明劉義章程芝萱鄭賡成楊萬倪維漢等公叩 
要聞 
[大借欵問題之外情]  
　　六國大借欵原爲四國後以政治之關係於倫敦會議時日俄要求加入隨又以某國代表宣言日俄之政治上興味太重於四國銀行圑經濟上之利益亦略有妨碍遂又將日俄兩國取消仍變爲四國借欵最近又以兩國與四國種種交涉之結果於前日業經加入但四國銀行圑均有固有機關發行債票日本則由正金銀行辦理若在歐州發行債票仍須由四國銀行圑之機關代理至俄國銀行圑之債票則由法國銀行代理現將歐人對於此項問題之一般輿論譯錄如左以告國人 
　　巴黎之輿論巴黎銀行家大會外間對於此事極爲注意因俄國加入借欵此舉關係尤重蓋俄國要求各節多關政治如銀行家允之則中國主權將大受損失否則俄國將不入銀行團勢必有破壞該圑之舉動或將設法使法國退出該圑云 
財政家之意見六國財政家代表現聚集巴黎會議中國借款事據云本月 
十五號可以議决於俄日所事滿蒙權利各國槪　允諾並紀人議事錄中 
　　自由黨之質問英國自由黨議員洛門君星期二日在下議院質問外務部大臣葛雷君俄日在滿蒙之特别利益問題該大臣答稱俄日在滿蒙之特别利益如維持開放門户以供英國經營商業則英必承認之云 
　　銀行總董之出席德華銀行開常年會議時總董出席謂中國大局今仍異常紛亂借欵問題尙在磋商中銀行家要求中國出切實之担保物及准管理借欵用途當此治亂不定之時代各銀行家理當有此要求云 
　　泰晤士報之社説泰晤士報載有社説謂希望中國將内國公債辦成及由國民踴躍助捐以濟國用惟際此内亂未靖之秋此舉恐難如願又謂各銀行家非得担保不願投資此舉足以裨益大局中政府當注重此點而從銀行家之請中國問題若再久懸不結恐足擾害世界和平云 
[京報風潮之尾聲]  
　　總長晚餐會 
　　軍警聨合會 
　　京報風潮屢紀前報茲悉六月七日晚内務總長趙秉鈞在燈市口德昌飯店招待各新聞記者開晚餐會除在京各報外滬上各報訪事皆列席記者亦預焉是會之意因中央新聞案發生後雖己彼此和平了結深恐外埠不知底藴交相詬責於大局終無裨益特藉此聨絡情意酒半趙總長舉盞屬客曰日來多病致地面各事精神未能貫注失於招料之處甚多惟望諸君原諒并求諸君時加敎督俾知所鑒戒敬奉一觴爲諸君壽各記者公推于右任君致答詞云今日報界承趙總長招待同深感謝在報界所求者言論自由四字政府之對報界亦望以言論自由四字爲愛護報界之範圍謹此奉答并敬總長一觴舉杯鏗然盡歡而散趙總長之言簡而多風含括甚富天君之言恰如題分惜未伸明彼此以法律爲保障之意致自由界説未完至中央新聞案吾同業有自取之咎在官廳之舉動亦未合法所謂兩有失也記者前函早爲持平之論近聞軍警設聨合會各界俱極贊成在理因絶對表示同意惟軍警兩界不適宜於集會大總統曾有通令禁止竊願軍警與各界宜有精神上之聨終固無　拘拘於形式也趙總長當以此言爲然 
[軍隊干預任用官吏之申戒]  
　　天津軍隊日前兩次電拒任命王芝祥爲直督旋經調查軍界中多不承認大總統以爲軍人應守服從主義對於任用官吏等事斷不能任意迎拒己令國務院電致天津都督曁各統制等官嚴申誥誡矣 
[丁乃揚保存順天府之手續]  
　　未知參議院表同意否 
　　丁乃揚以各省地方上級官制陸續更改順天府一缺原係地方之列而政府編訂地方行政法並未加人恐歸裁撤連日如集順天府就近之現任候補各舊吏磋商保存之法現己擬有大槪將呈請總統咨交參議院會議茲將所擬大略探錄於下（一）都城民政旣統歸内務部管轄順天府尙在内城應有職權一律劃歸内務部税項一切亦不預聞（二）順天府旣將中央職權劃歸内務部應將公署改建城外照行省設立都督（三）四路同知改府知事每府管轄六縣（四）府治中改司法官爲順天一隅司法機關俟實行司法獨立後劃歸司法部（五）順天府所屬無通商大埠暫不設交涉官遇有外交事件解部辦理（六）古北口防營擬改編新軍以鎭地方 
[國務院之花花絮絮]  
　　唐紹儀唐總理近以國務勞瘁時患微慈且又有特别事故擬請假若干日以資將息昨在總統府商量此事總統以國務總理請假誰應代理當時並未規定明文恐又受參議院之駁詰對於此事萬分爲難只得勸其暫且忍耐俟將此問題解决再行設法唐亦無可如何云 
　　熊希齡理財總長熊希齡氏因借債條件備受外人攻擊遂屢次辭職雖經總統慰留未便再行續請而數日以來對於部事仍多擱置不理該部各員司逐日到部無公司辦又不得見總長面或有至熊私宅求見者槪行擋駕以致各司員咸有倀倀無所之之歎 
　　陸徵祥外交陸總長前因内閣動搖遲不赴任旣而到京囑其赴任又有條件要求總統（一）不赴國務會議（二）不管 
 
 
 

Page 3

 
 
部務聞袁總統以民國初立萬端待理亟宜同心一致若不列入會議其何以統籌全局况外交事件重大尤當公司籌畫期於有濟經總統喻以大義知無可解免故於昨日始列國務會議云 
　　趙秉鈞趙秉鈞於前日密傳全京警界官員又聨合軍界得力人員初六日下午一鐘在軍警會議公怕開討論會計與會者有廿區區長内外兩廳丞各科科長軍事叅議處人員十餘人陸軍部人員數人議畢即由趙氏率同代表八人（臨時推出者）往謁總統要求速發命令嚴定報律倘總統不爲作主卽以全體人員之去就爭之聞總統巳首頷之矣 
　　宋敎仁政府成立國務各員皆索索無朝氣獨農林總長宋敎仁夙夜匪懈對於當盡之職務莫不次第舉行其次長以下見總長如此勤勞亦振刷精神不敢稍爲放棄云 
[南京留守府取銷情形]  
　　南京黃留守於十三日實行交替情形己略見昨報專電茲悉自程都督派黃劉解陳四君來寧連日淸理刻留守府正在直辦交代除政務處軍事裁判所暫不裁撤外餘均取消各處局員司紛紛搬運行李出府聞留守須俟程都督來後軍民安靜無事始赴滬養疴惟日内須先往滬一行籌欵接濟目前急需當十二日之晚留守府下戒嚴令凡街市要隘之地均派兵士荷鎗守望槍皆上剌刀並裝滿子彈以防倉卒聞因解職在卽留守恐有驚擾等情特加意防範以昭愼重 
要件 
[孫中山通告粤中父老昆弟書]  
　　在昔滿人專制國是日非吾人感外界之激剌懼中國之淪亡奔走呼號流離轉徒　謀改革越十餘年屢經失敗迨武漢興師各省響應復歷幾許艱難糜幾許血汗乃幸而告成方今南北統一大局粗安正吾人破壞告終建設圖始之時也就吾粤言上年光復兵不血刃市不易　舉動文明中外稱許徒因民軍雲集衝突頻聞復有王和順輩者包藏禍收圖謀不軌以致行者戒途居難安枕此等狀熊邦人諸友當能念之幸而一舉撲滅於是得所藉手以次第遺散民軍粤局於焉敉平商民於焉復業此亦見天不助逆相我粤人使吾人得以著手辦事之良好機會也鄙人當返粤時目覩夫城市依然人民無恙吾粤氣象有日新之機方以爲慰乃風聞有不逞無賴之徙妄借扶正同盟會爲名及推舉某某人爲首領散布謠言謂將起第二次革命此種無稽之言本不足道惟察其原困此等風説實由兩種人而起其一則無意識之人也誤會平權自由之説以爲革命功成吾輩可以踰閑蕩檢爲所欲爲迨見政府偶加限制不能任意胡行於是互相詆毁希冀一日有事得於擾攘之際復行其鬼蜮之私此一因也其一則不得志之人也當反正之初淑　未明賢愚並進如黃世頌者流遂得恣肆於一時迨軍務漸平是非大定彼輩遂不得逞乃從而多方煽惑結黨營私冀人售其欺而彼亦得於中取利此又一因也大約近日造謠之人不出此兩種夫無意識而造謠者愚也不得志而造謠者妄也以非愚則妄之人而作行險徼倖之事欲望有成殆無是理且民國成立實由多數志士犧牲生命財產搆造而成斷非一二希榮謀利之徒瞎進盲從之輩行同盜賊志圖利祿者所可同日而語試更以革命二字論具有眞理何等神聖共和之國祇有改良政治之事更無二次革命之可言爲此説者其人之不學無術己可槪見稍有識者必不受其愚此鄙人深願我父老昆弟毌輕信此等躗言也雖然尤有説者鄙人抱三民主義此次辭職歸來實有無窮之希望於吾粤思以我粤爲一模範省誠以我粤之地位之財力與夫商情之洽固民智之開通使移其囂張躁妄之陋習好勇鬥狠之澆風萃其心思才力於一途以振興實業謀國富强不出數年知必有效若此而不思日以其謬妄覬觎之心爲犯上作亂之事使商務凋殘民生疲敝而己亦何賴焉且多行不義終必自斃縱倖逃乎法網亦不齒於鄉評彼卽不爲大局計可不爲一己計耶是誠何心而忍爲此此鄙人所以復願父誡其子兄勉其弟勿效此暴亂之行爲也方今之時外人尙未承認民國則窺伺堪虞滿人或私結宗社則隠憂未己凡我同志務宜萬衆一心維持粤局即所以保安全局使他日民國史上我粤得大光榮此則鄙人所昕夕期之而馨香以祝者也特此通告其各鑒諸中華民國元年月日孫文謹啟 
[淸談（平子）]  
　　政黨者所以正確社會之輿論督促政治之進行也宜競峙不宜合併此爲記者夙昔所主張者 
　　大抵一黨有一黨之政策一黨有一黨之興論一黨獲佔勝利於全國則其在下之輿論斯必於在上之政策相維相繫一致進行此時苟有他黨相競峙他山攻玉作礪若金而政治爲之一新精神爲之丕振一國之人民自昭樂利於無疆耳 
　　雖然亦旣事小羣爲大羣以力謀其黨勢之宏倖矣竊謂宜守宣尼氏成事不説之例以國利民福爲前提當兢兢焉務其大者遠者而顧借一二端之細微釀成鬩牆同室之爭如劉四之駡人如灌夫之駡座亦奚爲者 
小説 
[俄王之偵探（九十九）（無名）]  
　　余點頭道這也不差於是便出了那來納克房子到了明日余又回到倫敦發了一個電報給我老友鄧方問他何日回來這時鄧方尙在卜立慕兵艦上隔了半日便接了鄧方的回電那回電道 
[葛蘭先生鑒電悉余係下月二十號限滿回倫鄧方覆]  
　　余沉吟道二十號二十號去今尙有一月了到了那時我好到那愛巴去尋愛末姑娘究竟死也沒有鉛忒説的究竟是也不是這日無事余因心中又想起兩件奇怪的事來什麽愛末姑娘的母舅華勃男爵是個波蘭人霍林忒洒店裏的生人也是波蘭人還有在那來納克樹林裏那個屍首旁尋着的那個十字形寳星也似俄國的因往近邊藏書樓内借了一册寳星的圖形細細一查欲眞是俄王賞賜有功的人的寳星俄人看他極是寳貴的余因細想佩這寳星的人在這社會上必然甚是上等的余又去翻出倫敦住民的册子來郤不見來脱考脱的名字在上便又依着來脱考脱倫敦的住處郤見他的房主呌做喜斯可脱余因知他在倫敦的住處郤是借着人家的房屋住的余思最好能彀見了密烏蘭爾問他所有的事但是他母女三人必因避那鉛忒藏在一處决計不能遇着的　 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[浙議會質問都督]  
　　浙軍財政司前被胃充華僑之陳玉亭自稱爲印度銀公司代表來浙承辦實業由商會協理王湘泉介紹允借洋六十萬元指旗營基地及西湖劉莊作抵立有都督各司局蓋印各同一紙及川資洋五百元到滬後乘機脱逃浙都督幾被拐騙現省議會重於日前提出質問謂浙省借款本未經議會通過竟有受欺脱逃情事且聞有交欵收據三十萬元帶去即須嚴行究追若禍根不除將來設有行使債權後患不堪設想等語昨經蔣都督答覆謂該僑自稱係印度支那銀公司名陳玉亭來浙謀辦實業當時禮和借欵未成　餉急迫當由王湘泉會同財政司於三月九日立約六十萬定十一日在滬交欵旋該僑失蹤後合同尙在王湘泉處幸未被拐原稿業經督同銷毁矣 
[杭州破獲都詔討]  
　　浙軍政府於本月十二日據探員報告有現住鼎陞棧之嵊人裘振瑞等希圖擾亂治安謀爲不軌業在彌勒寺開會密議立爲總機關部等情蔣都督得信後於夜問四句鐘時密令警備隊會同該探員前往拿獲搜出證據印册不少上刋大漢鎭衛天下都詔討字樣同時又續獲軍師朱楨祥（即向住十五奎巷在城隍山看相之行秋鑑）又副軍師唐漢秋（湖南人亦住十五奎巷元妙觀）當拘捕時朱起反抗胸受鎗傷此外尙有刻字匠鍾某實被朱某脅勒使刋事後欵鍾出首致被株連逮案惟彌勒寺僧人竹林現尙在逃未獲云 
[浙軍會議紀聞]  
　　浙江軍政府近因措置乘方發生種種責言蔣都督内不自安特於六月十三日下午召集軍事會議二十五師特派代表顧乃斌君來省與會第六師自朱介人軍長及各旅圑長軍事參議員各營參謀官軍政司蔣都督等計到三十餘人關防嚴密討論五小時之久聞其結果决議將各屬獨立軍隊一律併入第六師約計三千人改編兩標以資統一惟一軍兩帥名義現暫仍舊以待中央政府之後命將散會時復經第十一旅長吕公望君提出軍政司賣官　爵道路喧傳如錢江水師新管帶許寳祥納賄千金有求必應其他種種尙難枚舉要求都督明白宣布致司長陳公俠慚憤無地厲聲抗辯均各不歡而散 
[全興灌民圑合操誌盛]  
　　桂林府屬全州興安灌陽三縣民國會操於全州之演武場全州民圑由陸軍學生陳仰戟敎練興安民圑由陸軍學生蔣良敎練槍法步法皆甚可觀灌陽民圑係新辦步伍亦頗整齊是日全縣縣長張東烈參議事會各紳趙炳麟先生曁共和策進會國民公黨靑年自由黨中華實業聨合會各政圑皆來參觀人數盈八九千高等小學生百四十人亦來會操奏軍樂頗極一時之盛明三縣會操後擬於每年舉行二次以期武備之進步云 
[天平礦務傷心談]  
　　廣西潯屬貴縣富於鑛產其中尤以天平山之金鑛爲最淸撫張鳴岐治桂時曾招商組織一廣西振華實業有限公司於貴以謀開採屢派員出洋招集華僑股本始克成立然採法笨拙成效罕見及劉士　遇害於康黨幾致破壞此後管理無人益見式微虚耗股本漸以不支本年陰曆二月初一日由董事局徵集各股東意見核計贊成收盤派回所餘股欵者己佔多數遂决議收盤所有公司物件盡行變賣核計現存餘本照股銀分派每元収回四角有零限至陰曆六月三十日爲派淸之期云 
[勦滅象州賊巢]  
　　象州府屬之新造村向爲賊藪然以該處爲象武交界地方官互相推諉養　遺患於是無賴之徒羣以該村爲逋逃藪獨立之後該村首惡張榮英等兄弟三人明目張膽出爲魁首放火據刦無所不爲廟王墟附近村人畏之如虎逃避一空各村中家畜穀物張均據爲巳有復敢糾集股匪冀圖大舉圍攻武宣縣城又在岑山刦北伐隊歸家者數十人日前武象兩縣長率隊前往圍捕張匪登樓放鎗拒捕傷斃官兵數名於是第五軍第十隊管帶斬關直入當堂斃匪十數人當將張榮英捉獲婦女小孩皆不傷害起獲槍枝贓物多件由象縣長將張等解至廟王墟正法惟張榮恩尙在漏網聞張匪當受誅之日各鄉村曾遭其其毒者均各燃爆致賀並有人以大石壓張匪之腹大書爲惡之人天必誅之字樣以洩憤恨 
[楊藎誠表白被誣]  
　　常德電云北京大總統國務院武昌副總統長沙譚都督鈞鑒頃接譚都督轉國務院宥電不勝駭異自奉命令兩方各駐現地靜候解决即將敝軍駐紥地點迭電通報在案至今未越雷池一步而滇軍之違命進攻銅仁自知理　深恐見罪反揑詞朦混詆敝軍偪近黔境欲先發難敝軍之駐紥原地一舉一動湘人共見進行與否耳目昭然何待深辨最可駭者電傳唐繼堯殺何吉琴丁雲軒等一事誣係誠結合内應約期舉事不圖唐之欲私權固位乃滅絶天理至於此極毁誠一人固不足恤何忍用此殘酷手段藉殺黔人以爲詆誠之具吉琴雲軒不但不識其人且從未知其名一旦指爲内應即作刀頭之鬼飛灾奇禍千古慘聞據是以推黔民尙有奇變竊誠之暫霸常德徒以飽受激刺之軍心躍躍欲動恐一朝潰變牽動大局不能不暫予維持若可掛冠而逃何樂惹此煩惱彼方不諒動謂有所希冀故抵拒之方愈出愈奇慘殺之禍愈演愈烈誠雖至愚豈爲爭個人名位甘心塗炭生民而不惜區區私意可鑒天日茲惟懇我大總統副總統速派員調查以重黔民生命以明誣枉眞跡一面仍請速賜解决派員接管軍隊俾誠得早日離職庶唐繼堯無所藉口妄自殺人則黔七百萬生靈從茲得保首領誠亦稍可自解至鄕人楊囗昌黃科三被滇軍慘殺及從征將士之家屬被害者唐繼堯謂槪無其事然寃各有主詎可搪塞呼籲昭雪正自有人誠此時何暇辨惟讀電驚惑之餘不能不請示辦法如何之處速覆遵行楊藎誠叩支印 
[思南廠户之困苦]  
　　貴州思南府東鄕六并溪一帶素產鐵礦硫磺每歲自九月至正　兩月人民皆恃此爲生活近年鐵磺價値甚昂廠數逐次加多鐵廠增至三十餘所磺廠增至八十餘所運至川湘各處售賣現因道途梗塞土匪猖狂所有各廠停止聞一般人民均有生計艱之苦况云 
[副總統遣散軍隊之方法]  
　　副總統以卾省軍隊多至九鎭近因借欵未成恩餉無着雖各軍士多有自頤歸　者因期望恩餉之故暫留未去昨特通傳各營如有於六月以前願請假回籍者每人給恩餉一月六月以後停止蓋不言裁汰之期其急欲求退者必欣然請假歸去也如此則旣可漸滅兵額亦可節省經費誠爲裁兵最上之策所恨各營官長罔知大義凡兵士有請假者竟敢從中攔阻甚或擅招空額尤屬藐視上令黎副總統深知此弊昨特委親信人員稽查如敢甘犯此弊者定以予嚴慾茲將此次通傳各營准其請假諭文錄下照得我軍起義深賴各兵士努力疆場不避艱辛推倒專制政府達到共和目的惟自軍興以來庫藏告　閭閻凋敝財政因難達於極點農商各業諸多廢弛茲當戰事已息庶政遂舉非極力振興寳業節省銷耗不足以　元氣之恢復而謀生計之發達故前本都督傳知各軍隊兵士如有　請假回籍者若在本年六月以前發給一月恩餉以示體䘏六月以後槪不發給各兵士深明大義共體時艱自願回籍者所在多有茲値六月發給恩餉之期限將次停止誠恐各管兵士猶有未及周知者合亟再行傳知仰各軍隊轉飭所屬官長目兵一體知照如有自願退伍請假回籍者迅即呈明該本管長官禀領恩餉自七月初一日起一律停止給發以示限制云云聞各軍隊連日遵照請假者甚多平均計算每標約有百餘人至本月底軍額必可滅少十分之一云 
[鄂省最近之風潮]  
　　砲隊大戰繩子帮鄂省平湖門外碼頭夫向分兩帮近因爭奪利權私鬪數次己在武昌府知事處呈控乃又不遵判斷胆敢將府知事所出告示撕毁後又控於地方審判廳經該廳集扁担繩子兩帮評判諭令各安生理勿許滋閙而繩子帮謂扁担帮於兵燹時皆逃避不出所有運送軍火各事皆彼帮獨當差使以致被槍砲傷死數人現應獨專其利竟敢恃其人衆阻止扁担幫營業審判廳因其違抗特請警視廳及陸軍警察在馬頭照料强制執行詎警察竟被該帮毆傷當由第四鎭統制蔡漢卿派砲兵一隊前往彈壓而繩子帮以警察憲兵皆被打跑益無忌憚聚集百餘人手持棍棒直奔炮隊該隊官恐用武器致傷生命下令生擒數人送廳慾辦藉殺其威乃該挑夫等不知法紀反將砲兵打散且被拘去四兵搶去馬槍五支子彈數十排又有三兵士頭顱被其打破砲兵不得己敗奔回營報告該標統乃命二營黃管帶率全營前往又調警察憲兵爲助開放空槍數排各挑夫始駭而逃散當捕獲五人送交軍法局訊辦并將捉去之兵及槍械尋回當時城外沿江一帶交通阻隔人山人海勢如臨敵居民商店昔駭而閉户滋閙至一日之久始得平靜 
　　軍人大閙審判廳湖北黃罔縣知事高孝煉因事撒任虧空巨欵未能交代經都督飭地方審判廳押追高因一時難於籌繳請保出外設法審判廳准予所請不料黃州府屬之人在省當兵者因惡高在任專制橫行昨在途遇見以爲在押所濳逃即將高扭至地方廳竟謂該廳得賄賣放羣情汹汹中有二三酒醉者尤爲無禮胆敢將廳中什物器具搗毁嗣經廳長請各軍人入花廳將高請保出外理由并保結逐一説明衆人方知理曲一閧而散現該廳以司法官署最爲尊嚴該軍人等率行滋擾啟人民輕視之漸爰禀請都督及法司請求嚴辦該軍人等否則全體辭職 
[粤垣又獲軍火]  
　　六月六日粤省有陸軍大隊到賣蔴街某橫街將某屋圍住派員人屋搜查檢出炸彈手槍多物及僞式委任狀多張隨即拿去數人嚴密訊辦同日下午城内忽又戒嚴加派陸軍前赴各街口駐紥是夜八九時倉邊街小北直二牌樓等處即不准行人來往遇有手携包裏及形跡可疑者立即喝問行止將身搜檢聞因五號夜在小北雙桂坊尾圍捕形跡可疑之唐姓住宅數人所致云至城内華寧里大陞公館於五日有警察入内搜查在人客房内查獲軍火正擬將棧主帶回區所適値該房住客三人施施從外來見有人在伊房搜查反欲吹鷄召衆警察即將棧王放回將該三人拘案連起出物件押回區所審究 
[林激眞在港被刺]  
　　汕頭倡亂之林激眞自汕頭回省後即往香港前日偕其弟某行街途中被人行刺林激眞祇受微傷其弟因中要害現已斃命港中現正紛派偵探緝兇云 
[皖江政界新談]  
　　柏都督優待軍人皖省前六十一標第三營兵士係前淸時徵集入伍程度頗　當上年光復之始曾由胡君萬泰率帶出防英山後値潯軍肇亂幸該營回皖鎭攝地方賴以維持現柏都督以該兵士等己届退伍之期亟應從優待遇以勵功動茲特按名給予奬勵證書令其各回原籍并飭各該地方官遵照自本年陽歴六月起至三年期滿爲止每名按月給洋二元每年以四十兩月照數發給准作正項開支以示優異 
　　皖議會殷勤勸駕全皖臨時議會以前都督孫君少侯督皖數月皖省秩序漸次恢復現在孫君病己就痊假期届滿昨特電懇大總統飭令孫君迅速旋皖任事以維大局并由議會公舉代表丁君象議章君兆鴻赴滬勸駕想孫公桑梓情殷定當即日返斾也 
　　劉警長取消命令皖省警察總廳長劉君芳彬以中國内地藥肆素不講求藥料殊於衛生有碍特仿日本辦法派員赴各藥肆檢騐藥材以重衛生業特取締藥肆章程數十條出示公布詎省垣各藥商均不承認并云若該警廳不將章程取消即以閉市爲最後之手續劉廳長恐起風潮隨即將前項章程一律作爲無效於是各藥肆始相安無事云 
　　南陵縣櫃書閙漕南陵縣知事錢印綬自蒞任後卽將櫃書裁汰藉資整頓近因催飭各粮户完納漕糧竟爲己裁櫃書所反對邀集合黨會與議會爲難風潮甚形激烈全體議員紛紛解散該知事亦束手無策遂卽電禀辭職栢都督以議會爲法定機關丁漕乃國家正税該書吏糾衆阻撓殊屬目無法紀當即電飭駐蕪顧圑長酌帶兵隊前往會同該知事將爲首滋事之人拿辦以儆刁風并電復該縣知事云旣身任地方行政官自宜堅持鎭定豈得以事之掣肘遽萌退志也 
[湘叅議員報告墊欵之内幕]  
　　長沙譚都督接得湘參議員劉彥彭允　歐陽振聲等來電云國家財政困極據政府報告全國兵約百萬裁之恤金無出不裁需欵尤鉅北京兵十尙著冬服糧無三日南京急電日三四至銀行旣己倒閉工商停滯不行籌欵民間殊不易易欲救眉急捨借　無方然我之事機愈急外人之逼迫愈甚現六國資本圑協同要挾不允借債祇允墊欵七千五百萬兩六星期内交三千五百萬兩其餘四千萬兩按七八九十月分交其條件之最甚进一由政府開明用途然後交欵二由資本圑派員與財政训合行稽查三核明倫敦會議未决定前各省不得自由借債政府雖尙未正式提出巳迭次來院説明己向資本圑取三百萬兩濟急用矣欲拒而不借則危無可解　而借之則隠患彌深且墊欵限期甚促擲還無途若仍仰給外債必至要挾更甚國民捐不兌换紙幣參議院僉擬設法提倡雖屬可用之方然不可救目前之急昨唐總理來院羣起攻擊攻　不己欲全體辭職内閣傾倒國基動搖困苦艱危千鈞一髮刻下祇有一面力圖墊欵條件之輕滅一面催促政府實行財政之計畫然現象如此非口舌可爭扶危定傾端賴國民全體專此佈聞卽希裁察 
[湖南軍需之預算]  
　　湖南軍務司軍需科現將各軍隊堂局全年所需經費列成預算表計每年約需軍裝銀八十二萬五千兩薪餉銀六百三十九萬八千兩餘如軍棧馬匹器具材料建　出差均係臨時發生　歸人特别項下無從預算刻巳將表册咨請財政司查照矣 
[五庫閙卡之眞相]  
　　五庫厘卡向爲窰貨船薈萃之區日昨又到有窰貨船十餘隻照章每船需徵税銀二元二有然已由上海磚瓦公司代爲包徵每月繳呈公家約洋六百五十餘元另由該公司向窰貨船每隻扣洋三四元不等該舟人等以公司旣須扣捐五庫又須納税因向該局羣起詰難旋允暫泊卡畔候信旣而各船到者愈衆計近百餘號並有鮮魚水菓等船急須卸貨自願納税赶路經前到各船羣起阻止於是人聲沸鼎風潮漸起卡中司事人等紛紛走避總辦錢選靑君得信後立請松軍水師沈統領派葆安營槍艇六號馳往彈壓並保護局卡而各舟品類不一聲言伏候水次無柴炊米需向卡上借取羣衆和之霎時將蘆棚拆淨並欲擾及内部經葆安兵弁勸阻而止聞公司認繳之數較所扣者祇得什一倘歸厘卡專徵不獨於公家有益而亦船房之願也 
[蘇閶近聞錄]  
　　蘇城税務公所呈復茶葉酌中定税一事經程都督指令云旣據查明茶葉一項酌中定税槪作中茶完納每百斤税銀四角八分通盤合計税款不致短絀事屬可行應准變通辦理至所議茶梗茶末搭成數目併即照准此令 
　　商　公會正副會長沈惺叔潘濟之鄒椿如前因事辭職該圑總司令魏敎習旭東以會務均無人主持亦相繼辭職茲聞沈潘鄒三君己由各支部公懇挽留允即復職於六月十一日仍舊到會任事並於是日邀請各支部職員開談話會公議敦勸挽留魏總司令以維圑務又第四支部正副部長鄒幼耕　志英近因副部長張景韓君意見不洽决志辭職鄒楊二君深自引咎現亦通告各界定於十三日開特别會議相率告辭擬卽提前赶辦選舉重行組織 
　　盛氏留園於光復後查封籍沒現由省議會劃出東園爲辦公之所餘即作爲公園由都督府派員管守開放游人忽有該園司事戴大燦禀請撥給墊欵奉都督府駁斥未准略謂查封盛氏財產前經參謀廳接收册内有該園簿存銀洋六百餘元及漢冶萍股票財產未據交出查封以後員司星散戴大燦墊欵何用現在簿存洋元及股票等仍未解送到府所請撥領墊欵事涉冒混碍難照准着即明白禀復六 
 
 
 

Page 7

 
 
本埠新聞 
[程都督接收軍隊之通告]  
　　陸軍第十師吳師長前日接奉南京黃留守諭開頃准江蘇程都督庚電内開南京留守府轉各師旅團長諸公鑒克公去志堅决無術挽留凡吾同人同深悵惜德全奉大總統命令並克公再四迫以接收公誼私交均難辭諉適値蘇城先鋒營肇變辦理情形業經陽電宣布諒邀察閲此間事機粗定略籌善後事宜便可離蘇赴寗（按程都督業於十四日到寗）面奉偉敎諸公力全大局諸賴維持尙冀鍼砭匡所不逮特此奉布神與電馳等因准此爲此諭令該師長轉飭所部一體知照準備歡迎以便接收爲盼等因昨吳師長己飭衛隊營營長廖秀山移行各營長一體查照矣 
[撤消華洋裁判所]  
　　上海民政總長李平書君以南市閘北兩處所設之華洋裁判所成立以來己逾數月尙未詳請立案是以呈報蘇都督轉詳司法部查照備案茲奉部批略謂查上海一隅固爲華洋互市之區交涉之事時有發生惟巳有地方審檢兩廳及南市裁判足以審理解决紛爭至於交涉之大者亦有交涉司專司其呈若再設此華洋裁判未免層層繁瑣轉多紛擾應着迅將華洋裁判所撤除仍將撤銷日期即行呈報等語昨蘇滬兩都督己轉行民政總長着即遵辦矣 
[抵制洋木之規畫]  
　　華康木植有限公司創辦人楊霖等呈工商總長陳英士君文云竊維中國土產出口絲茶而外以桐杉爲大宗近年木植滯銷上海天津等埠多有洋木進口侵銷内地日甚一日蓋由鋸度得法匠工省減能合商民築造之用故銷路易暢商等蒿目時艱自願盡力合資創設華康木植公司改良舊法籌集資本自行入山採辦大木相度地勢用活鐵路接運出山并購置鋸木起重機器設廠配合規度鋸截大小木段隨時放下轉運廣州香港天津各埠分銷便於華洋商民建造房屋舟船器具等用抵制洋木銷場杜絶漏巵開通商路詳考東西洋採木運木成法參合中國俗尙配成圓方各式俾用時可以省工銷路自能日暢擬招集滬粤頭工匠在公司辦事收駕輕就熟之效各處官辦商辦工程如修建工廠及鐵路電局需用墊木線桿等類皆可由公司承包尤能官商兩利而公司易於成立但求成本無虧自當盡力報効公益先行試辦一年俟有成效再行推廣添招股分擴充興辦擬定試辦華康木植公司規則十條恭呈鑒核准予立案以維商業而慰衆望 
[禁銷排滿書籍]  
　　上海縣民政長出示曉諭云本月初九日奉江蘇都督程第一百六十九號府令内開本年五月二十七日奉大總統電令内開據融洽漢滿禁書會發起人陳其美王人文等電呈竊民國肇基共和初建亟宜聨絡五族協力維持始能收美滿結果從前鼓吹排滿各書實爲聨絡之障碍若不禁止終難融洽且悖共和宗旨特倡議發起融洽漢滿禁書會請電各省一律禁止己出版者由本會出資收毁等語中華民國由五大族公同組合而成自宜聨絡感情以收協同統一之效况優待條件早經頌布所有從前排滿等説顯與民國宗旨不符自應一律禁絶該會詳盡宏遠用意至可嘉尙應通令各省行政長官節屬出示曉諭嗣後不得再售排滿及詆毁前淸各項書籍己出版者一律取締銷除以聨漢滿之愛情而昭大同之盛治民國前途實利賴焉此令等因奉此合行通令仰即知照出示曉諭並將己出版之排滿各書取締銷除此令等因奉此除知會警務長兼警務課長取締禁銷外合亟出示曉諭爲此示仰闔邑書賈人等一體遵照毌違 
[女尼控訐集益社之批詞]  
　　上海民政總長李平書君批淸靜庵住持女尼順蓮禀云禀悉改良學塾集益社前曾呈請本總長備案其社所本借設在水神閣據禀該社突來强佔逐尼出廟究竟有無其事候飭民政長查明核辦可也 
[陸軍第十師裁兵節餉]  
　　近來軍政二界經濟均異常困難以致薪餉等項頗爲竭蹶茲由陸軍第十師師長吳紹璘與黃留守商議擬將該師各營兵士略爲裁減以節餉需現又由吳師長查得所部各營營制每營計分四連每連分爲三排每排分作三班每班共有中下士十四名業己傳令每班裁去兵士二名合計每營可裁七十二名該師步兵共有十二營總計可裁去八百六十四名每月餉銀共可節省三四千金 
[辯論女子參政權]  
　　前晚寰球中國學生會開辯論會題爲（中國今日應否予一部份之婦女以參政權）先由楊君心一主席解釋題旨並宣告辯論規則贊成派以徐固卿君爲領袖反對派以韓賓秋君爲領袖兩派相繼發言互相駁難嗣由主席舉夏君霆軒等三人爲評議員判兩方面之議論孰爲完美評議員之意見咸以贊成派所持之理由較爲優勝當由主席宣佈散會 
[岑雲階款助賑]  
　　岑雲階君復圑體聨合義振會書云貴會假座圓明園路演劇籌振熱心組織敬佩德音過荷注存屬爲監督自媿病軀出入不能以時偃仰頽唐何堪奉召惟事關灾振刻不去懷謹助洋五十大元即請察收彙發 
[軍警聨絡感情]  
　　上海警務長穆杼齋君通告警界云爲知照事照得軍警二界殊途同歸宗旨旣各以保衛治安爲心精神亦當以合併提携爲要查各區長警於着制服時途遇軍隊商圑排隊經過時知盡敬禮者固不乏人其由招募新人未經訓練者每每熟視無覩殊形失禮爲此加照仰各該區所區員巡員於長警敎練時詳告以軍隊商圑排隊行走時必須致敬之理由并如何致敬之形式以示親睦而昭嚴肅 
[李卓屏説謊]  
　　匪人張根友於陽曆六月四號夜半手携皮夾在湖北路兆貴里弄口探望經老閘捕房六百二十三號華捕查見上前盤詰張將皮夾授於同黨姜某携去張逐拔刀將該華捕與四如興點心店夥許阿五及賣茶葉蛋之蔣其四戳傷旋經六百四十三號等兩華捕將張拘獲解奉公共公堂押候查究在案昨晨由廨復訊先由包探錢壽生投稱見證許阿五困店已焚燬無從傳喚今己令蔣其四到堂候質旋由六百二十三號華捕偕同蔣其四上堂訴明當晚被張戮傷各情形訊之張由侯魯公律師上堂聲稱被告本延穆安素律師爲辯護士因穆律師另有要公故由敝律師代表查被告籍隷温州口音不淸前堂所供被寃情形堂上不能察悉今有其同鄉友人李翠屏到堂証明被告平素之安分據李供在白克路德文學堂讀書與張相識己有三年張本在原籍耕田近由其表親李伯仁函荐來滬當差决不爲匪訊據張根友供稱是晚在四馬路一帶游玩繼至該處弄内訪友問信卽有巡捕前來盤問其時手携皮夾卽被旁人攫去並持刀恐嚇當因奪刀傷及手指該捕與許蔣兩人不知如何受傷我在上海祇有張開榮陸阿炳二人相識並無表親李伯仁其人嗣由傳話人楊仁山與一西捕上堂証明張前堂所供各節關讞員商之英康副領事以張所禀與見証李卓屏供詞不符勃然震怒謂張持刀拒捕証據確實未便任狡判押西牢一年示儆並以見証李卓屏不應到堂説謊着帶回捕房存洋一百五十元保出候查明再核 
[浦東中學校主紀念會]  
　　六月十四號爲浦東中學校主第四週紀念會上午九時開會首由秦硯畦君報告次由滬都督陳英士君演説大旨謂楊錦春先生犧牲數十年心血創此學堂希望甚大鄙人奔走國事十餘年今日幸得共和成立但有　年幼失學今當應用之時在在均覺欠缺壁如過渡之板耳造成売全之橋合過渡交通事事便利完全是所望於學生也次由商船校長蕯銀氷君演説錦春先生以勤樸二字爲宗旨恰與英國相同英國海軍學生半日讀書半日作工都能實行勤樸二字吾國學生或但知　書而不肯做瑣細之事亦一病也能如英國學生有時形如黑鬼始符勤樸二字之旨次留英海軍舉業金軼倫君演説共和國民　朋總統之希望吾人所望即在未來之總統能實行勤樸主義次楊月如君演説前次曾親錦春先生言論丰采知其爲靜而能思之人當專制之時代能　如此規模之絞適合共和主義其思想眼光豈不十分可佩乎　之當效之庶楊先生事業不死即精神不死説畢散會 
[衛隊營尙難解散]  
　　陸軍第十師師長吳紹璘呈滬軍都督文云竊照本師衛隊營碍難遣散應懇仍舊照滬章領餉緣由業經呈請在案奉批據呈該師衛隊營未便遣散各節自屬實情惟黃留守前飭裁撤該衛隊營係爲統一軍制及　節餉項起見其中亦有不得巳之苦衷今應否准免裁撤抑改編他軍旣據呈請留守核奪仰仍聴候留守批示可也此批等因奉此又奉留守批開呈悉該衛隊營原係由淞滬巡防第五營改編緝捕得力光復明功　行遣散似有碍　之處惟當此軍隊方議淘汰竭力　節之時旣難改歸他　亦未　編入滬軍姑准變通辦理仰該師迅就所都軍隊嚴行汰除老弱即以該營士兵分别補充俾免解散而示體恤此批等因奉此竊維裁兵節餉本屬救時要　然有不可裁之兵亦有不能節之餉卽如本師衛隊營綏靖地方久資得力光復上海亦復有功非若倉卒召募之營可等諸天然淘汰之列今卽汰除各營老弱分别補充無論各官長無從位置而於保衛地方奬勵士卒之道假亦未爲盡善擬懇都督俯察輿情埀念微勞俾得保存不致解散則該營感激思奮未必不可以備緩急而作干城也所有本師衛隊營再懇仍舊毋庸分别補充各營緣由理合呈乞都督作主核奪示遵 
[隨波逐浪之屍首]  
　　製造局江南造船所碼頭前日　來年約二十餘歲之無名男屍一具當由該所報告商昌廟巡警分防處轉報穆警務長飭派水巡拖至救生局碼報請上海檢察廳驗明収殮 
[李統領接收炮隊營]  
　　陸軍第九旅遊擊砲隊營併歸滬防全軍李統領管理已誌前報茲悉李統領特於昨日午後親赴該營當由營長謝贊廷迎人旋將槍砲子彈按數點收官佐軍佐正副目兵亦卽點　核與　報册籍莫不符合繼由營長傳命各兵士演練步梒操法亦甚孄熟李統領閲畢遂卽諭令營長認眞敎練毌得始勤終怠所有五月分薪餉亦允卽日核放切戒鼓噪 
又聞李統領以砲隊營旣歸滬防全軍管轄所有該營關防亦　更改　　刋發　防砲隊營之關防一顆飭令謝營長查收啓　 
[演劇籌捐預誌]  
　　張公民君等以國民捐爲目前救亡第一要義特集同志成立勸　　　　劇籌捐爲人手　法茲定於六月十六號午后一時假　　　　　想　時必有一番熱關也 
[招徠僑商辦礦]  
　　華僑聨合會致各省都督文云照得實業爲財政根本礦務爲實業大宗非提前興辦不足以　利源而培國脉况今財政困難巳達極點亟宜振興礦務以　補救查南洋僑商精於礦業者　不乏人又富於資本自應及早招徠從事開採惟其遠處海外未　祖國情形雖欲投資無從著手擬請貴都督遴派　礦專員前往所屬切實調查繪圖貼説知照敝會轉　海外　業家回國舉辦使利源　　　至富强實爲公使 
[陳總長並不辭職]  
　　本月十三號特約路透電有袁總統允准工商部長陳其美辭職一節本館　切調查知陳君並未辭職時誌之以昭核實 
瑣聞 
[城内]  
　　民政長批示○商人周榮奎禀批據禀以永興牌號在南市外馬路新馬頭地方開設竹行呈繳登錄税銀五十兩合洋七十五元請給憑証告示並呈同行保証單前來核案相符應卽照准塡給該商備具領狀來署領回開張所有從前請帖陋規費項現已永遠革除並卽知照捐銀　候彙解保証單附 
　　審判廳批示○成鈺孫呈批此案本廳按照法定期間傳訊自應如傳就審以期了結茲據該代理人呈稱届時須要外出不能出庭請爲改期辯論等情本廳查聲明窒碍須有正當理由若徒以一方面代理人之個人私事竟將訴訟任意濡滯在該代理人自謀則得矣其如民人權利訴訟進行乎所請應毌庸議 
　　檢察廳批示○陳柏香呈批訴悉此案旣有隣族人等目覩兇毆情形候飭傳該証人及被告人一併到案質訊可也高榮泉呈批察閲訴狀本廳並無此案亦未傳訊所訴情節實屬民事範圍所用狀紙又爲刑事辯訴殊不可解旣據聲稱延請巢堃律師代理因有障碍仰即查明　赴被控審理衙門聲請延期局論愼勿一誤再誤自阻訴誣進行 
　　無從傳訊○滬軍都督偵探科昨日懸出通告云據南市公民胡敬修等所控各節現正着手調查惟原告必須到案証明查原呈並未註明住址無從傳訊仰胡敬修親來投案對質以懸核辦特此通告 
[南市]  
　　日久玩生○滬南市政廳前准民政長移請裁撤前淸埠頭並革除浮費由廳另設市舶課經辦船帮事務業已照辦不意近日仍有人胃名勒索埠頭捐市政長巳按名拿辦並卽出示論焚矣　　不堪賠累○大馬頭永泰小錢莊執事朱欽延控源盛泰皮箱店主凌春林前曾担保升大烟紙店往來欵項現升大店主己故除収尙欠銀二百六十三兩向追不睬請爲追繳等情昨經陳裁判訊據凌供祇保銀三百兩業已賠洋四百元而該莊自行放至三百九十兩且又利上盤利爲數太鉅萬難承認判凌交保出外理處 
[閘北]  
　　串通關詐○北四川路華界紅帮衣匠王德記前日投市政廳禀稱前與張文利唐玉泉向李福記合借洋五十元已於去歲底還淸惟欠利息一月借據早已收回詎朱串同租界包探來店　詐請爲提究市長諭候查明核辦 
　　淫棍收押○皮匠謝金實控同居人朱德光强奸其　王氏未遂肆行兇毆一案昨由警務所將朱解至裁判所經孫所長提訊屬實判朱押三月示儆 
　　人銀並保○寡婦鍾何氏前控黃胡氏以僞田單抵押洋七百元經民政總局裁判員集訊周氏供被黃阿華借去洋四百元判氏繳三百元黃阿華限繳四百元交保在案茲因逾限不理原告一再禀催昨經孫所長傳案復訊判交人銀並保再限一月淸理　　逞兇受　○梁慶元前日投裁判所控告茶館主　四與劉永　毆傷伊父梁靜芳等情昨經孫所長集訊以梁並未受傷惟劃不應行兇判罰洋四元劉罰洋一元一併充公 
[英租界]  
　　偷用煤氣○英商自來火公司控馬霍路一百五十二號總會主朱友章雲南路二百六十五號炒麵館主曹元增盜用煤氣等情昨由捕房蔣兩人傳至公堂請究原告代表哈華托律師上堂譯稱查兩處火表上印針均有改動近收兩家價洋較前減少知被盜用煤氣是以控請傳究質之朱曹兩人供均推諉關讞員商之英康副領事判曹賠償原告損失洋十二元朱交妥保候見証到堂於下禮拜三再行訊核 
　　車夫被疑○僑居虹口羊阿林退立司路一號洋房内之旗吳同生係滿淸官吏於舊曆四月初三日失竊確洋二萬八千元之　戒珠飾報經美捕房偵緝在案前日由探沈阿炳將形跡可疑之包車夫張阿二拘押捕房昨解公堂略請一過判張押候補拿同黨到案於下禮拜二再訊 
　　　婢類誌○女孩王東妹前日在吳淞咱徘徊顧盼山捕查見訽係迷途當卽帶入捕房轉送公廨昨由官媒解案請示據供年十一歲湖北人被賣興某姓家爲婢因遭凌虐走出判暫留本廨候認北四川路八號門牌粤婦陳合因將婢女東候凌虐致女逃出山捕拘送公廨留候核辦在案昨山捕房將陳婦傳至公堂與東候買訊因氏不認盧待且驗明該婢並無傷痕遂將陳婦關釋東候發濟良所留養 
　　並不誘拐○新閘路住户管根林控　同卿誘拐妻女一案昨經公堂復訊由探將管妻高氏與女一併查獲解案訊知並非誘拐判戴開　高氏交其夫領回管束 
　　女子可憐○濟良所女董昨解十三歲之蘇州女子錢阿桂到廨據稱該女父母均亡因其兄阿四欲將該女賣娼逃入所中求援　語中西官訊據錢女所供相同遂判發還濟良所留養 
　　大閙戲館○王雲山前晚在寳善街女戲園包廂内調戲婦人趙三寳致起爭執打毁園中茶壺等物當被扭入捕房押至昨晨解送公堂訊究判王　罰洋七元充公另賠戲園損失洋二元七角押候繳洋開釋 
　　兵士行竊○滬軍福字營兵士柯亨平竊取營長金條三根逃匿租界前日被同營兵士萬雲山　見扭控總巡捕房昨解公堂訊悉前情判押核該營長派人來案再核 
　　遂漸追繳○水木作頭王慶記因何丹書不付承包丹桂第一台戲園等房屋造價找銀三千五百兩及加價銀二千餘兩控奉公堂迭次訊追并諭被告先繳銀二千五百兩候核在案前晚由廨復訊原告代表梅吉言律師上堂請追訊之何遵繳銀二千五百兩並由德雷司律師到堂辯護王襄　判將繳案銀兩先給原告領去餘候復訊核斷 
[美租界]  
　　印人溺斃○黃浦江水巡船昨晨在匯山碼頭查見印人浮屍一具當報驗屍所將屍捞起候請英領蒞所驗明再行收殮 
　　秘密賣烟○南潯路一百零一號某姓家私售洋烟昨被捕房查實禀請公堂傅究 
　　不近人情○陸慶元昨向茂海路某裁縫索討工洋十餘元反遭兇毆當報捕房請爲查辦 
　　口角肇禍○陳阿狗昨在華記路與潘道仁口角被潘將洋瓶擲傷頭面報告捕房飭探往拿無着捕頭論將陳送至同仁醫院醫治再核 
　　不顧公德○北四川路何欽東張阿川余阿三等十餘户均因傾倒垃圾違章被衛生局查見請廨傳訊 
[法租界]  
　　挾嫌誣攀○王連生因犯竊案經公堂暫交捕房管押後王卽起意紏同各押犯先將看守押所之安南巡捕捆縳並將手槍搶去越押脱逃昨爲包探拘獲先在捕房供出手槍售與舊貨攤主沈阿實當將沈一併解廨訊究沈供我前將王連生毆過一次致被挾嫌誣扳實無收買手槍之事訊之王供脱逃有之手槍實非小的所搶實因念及前仇故將沈阿寳誣扳聶讞員判王押一年半沈押候查明再核 
　　故態復萌○捕房派人到廨禀稱花烟間主王阿四前因蹤妓拉客罰過洋五元詎爲日無多復施故技今又傳案請究王供該妓初來上海不知章程求宥判罰洋十元充公再犯重究 
　　同是騙錢○李順生設攤誘賭被探拘獲連同賭具解廨訊究李供係以水果爲輸　並非賭錢求宥判押七天賭具銷燬 
　　寡廉詳恥○方實金投廨控稱行經林金奎客棧門口被楊李氏拖入棧内留宿迨出外小便回房李氏巳不知去向檢查脱下衣袋内洋銀九元已被取去該棧主定必串通是以報捕拘案求究訊之林供實不串通李氏是否取洋亦不得而知李氏供勾引入棧有之並未取洋判林罰洋十元充公氏押五天 
來件 
[上海織呢股分有限公司集資緣起]  
　　蓋自人智進步服御日趨便利不徒以　美是尙故曩時競稱錦　者今且薄絲綢而崇呢羽况世界大同裝束必仿泰西光復以來軍用尤夥調查上海一隅去年冬臘再月向歐美定購呢貨已至七百四十萬兩之多涓涓不塞流爲江河當此民生凋敝之餘當此漏巵將何以堪工商日困外貨日溢有心人當同深浩歎顯或原料缺乏匠人居奇無策挽回猶可言也今羊毛綿絮遍地皆是以言原料則試問進口各廠一二類料零件外何在非取之我國當時日　製品各界歡迎已足爲滬上宜於絲呢之確証徒以周轉不靈功虧一　以言技術我國民腦力充足善於經營人所共知至工價之低廉工匠之刻苦但　督理有方無不樂爲驅使尤東西洋所共舉夫以固有之原料勤懇之工匠坐令棄置反厚値以求諸外洋是何　自取滅亡求死而授人以刃嗟嗟天產　殄國何以富人民失業國何以强同人有韱於此擬就上海水道便利之區相基　　招　　　　　日興辦固不敢謂利必倍蓰而事之可爲實甚昭著　衆　　　獨力難支爰擬簡章敬商同志利國利民兼以自利倘亦　心公益有志實業者所聞而興起者乎是爲啓 
發起人徐紹楨錢能訓李鍾珏袁良高彤墀余長輔陸長葆張　書諸　翔仝啓 
[招商簡章]  
　　第一條本公司織造呢羽遵照商律股分有限公司集股製辦所有資本以額定之股本爲限故定名上海織呢股分有限公司 
　　第二條本公司營業以製造毛織物縣綿毛交織物供給軍裝與日用呢羽爲主策製毛綫毛布 
　　第三條本公司貲本額定規元四十萬兩分作四千股每股計規元銀一百兩以半數由發起人　任半數儘同志分認所有權利義務並無　先普通之分 
　　第四條本公司股本銀應於本年八月以前截止每股各交半數指存確寔銀行充作創辦之用餘半數於應交之兩月前登報廣告届時催收 
　　第五條本公司收到股銀卽掣付收　爲憑俟各股全數收足後再行　換股票但未換股票以前所給收據與股票同一効力 
　　第六第各股束認定之股廉卽按期交納倘有逾期經本公司轉限催交後仍未照限交納者本公司得將該股另招他人接受其因遲延而生之損失自應向原股東追補如前期已交後期逾限者前期收據卽行登報作廢巳交之股銀除扣抵一切損失外照數給還倘有不足追補 
　　第七條本公司股本週年七釐行息以公司開辦出貨之日起每年年終結算 
　　第八條本公司由發起人公推創辦人二員擔任創辦事宜創辦人薪水由發起人公同議決一俟開辦完竣公司出貨經股東大會公　重要職員後創辦人當卽移交重要職員經理以昭大公但公司開辦期限以創辦事務所成立之日起限於一年以内完竣出貨 
　　第九條本公司重要戳員應由股東大會累計經理協理各一員會計長一員董事三員監事三員薪水俱由股東公 
　　第十條經協理會計長董監事俱以三年爲一任但第一次選舉後届第三年重行選舉時除理協經會計長不能同時更選外董監事應每年各更一留二以資熟手 
　　第十一條本公司重要戳員任滿後如仍被股東公舉或大會議决得以續任 
　　第十二條本公司經理總　全局有代表公司之責協理輔助經理帮同辦理全局事務設有不得已之事經理缺出自應由協理暫代再由董監事中公推一員代辦協理事務董監事缺出則俟大會時再行公舉無須急爲覓代 
　　第十三條本公司事務員應由經協理虚心延訪一切黜陟悉由經協理秉公主持各股東不得干　 
　　第十四條本公司會議分職員會股東會兩種職員會開辦時由發起人粗織之每月一次以開辦主任爲會長凡開辦時之重要事務均須是會議决平時則由重要職員組織之每月一次决議内部重要事宜股東會分當會特會兩種當會每年二 
月二十前由經理於一月前登報招集以報告前年營業槪略盈虧確數財產目錄及本年進行方針與分給官紅各利等事特會則因重大事故非經股東公决不可始由經協理於半月 
前登報名集但股東見有重大事故經全額十分之一（以股本計）之股東同意後亦得發起要求經協理召集特會其議長俱於臨時公推 
　　第十五條本公司會議無論職員會股東會所有議案俱應詳細登册備查 
　　第十六條本公司會議所有議决權於職員會則取决於人之多數於股東會則取决於權之多數但無論何種會議非有三分之二之議決權到會者不得議决重要事宜（各職員會議到會者不滿三分之二卽議決權不滿三分之二） 
　　第十七條本公司於股東會之議决權凡有一股者得一選舉權但以十股爲限其一人有十一股至一百股者每二股遞加一選舉權一百零一股以上至五百股者每三股遞加一選舉權五百零一股以上至一千股者每四股遞加一選舉權一千零一股以上者每五股遞加一選舉權至無限數 
　　第十八條本公司股票爲記名股票但准各股東自由讀受惟於讓受之時應由兩造知照本公司註册過房方作爲　計每股過户一次征取費銀二錢遇有遣失損壞由各股東邀同保証詳細聲明並登報三個月後准由本公司重行給與新票亦每股征取費銀二錢其有將多數股票要求本公司分給少數股票或將少數股票引換總股票者每股費銀一律征取二錢 
　　第十九條本公司營業帳目自應逐年報告股東但平時除監事有查核帳　之權外各股東非經預先知照不得隨時任意稽核以防營業 
　　第二十條本公司每睥結帳獲有盈餘除官利外分十六成以四成爲公積四成爲職員及事務員花紅下餘八成爲股東紅利按股均分 
　　第二十一條本公司辦事規則及工場規則俱由開辦時另行詳訂遵守 
　　第二十二條本章程爲草訂簡章當俟成立股東大會公决但業巳承認者無論股東職員俱應一律遵守卽有應行修改之處亦須俟大會提議公决不得擅行增改（尚有創辦事務簡章明日續登） 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[新神童詩] [  德琴來稿鈍根删潤]  
　　民國重時髦共和一塊糟萬般皆下品惟有做官高少小須游學文憑可進身滿朝新脚色大半黑心人利向軍中得身藏鈔票書金錢且浪用誰管國空虚去歲從軍去南京殺氣高别人拚性命我有脚能逃朝爲馬浪蕩暮登都督堂將相本無種男兒手要長 
[賦得國民捐得民字五言八韵] [  虎癡]  
　　府庫空如洗捐輸賴我民治家還治國求己莫求人赤血堪爲墨（南京兵士樓景紹抽刀斷指以血代墨大書熱心勸捐四字）靑樓共效顰（名妓白蘭花等集款助捐）挽回非乏術（黃留守憤外債要挾首倡國民捐）要挾豈無因（外資圑以唐總理前借比款任情揮霍爲藉口）締造期干載安危寄萬鈞七條甘退讓（外資圑聞吾國民踴躍輸捐己允將所訂七條件商改）一電見精神（指黃留守反對借欵條件電請廢約而言）紓難恃同種投資謝外賓詎知豪富者反比乞兒貧（河南老丐李長興以求乞所得之百錢助捐而一般富而豪者反漠然無所動其中不深可嘆哉） 
尊聞閣詞選 
[見野外草堂有感] [  天白]  
　　草堂臨水羡幽居細柳新蒲入夏初客裏年華驚易換故園風物想何如兵戈江上猶征皷朋舊天涯少報書他日扁舟歸去好南山深處是吾廬 
[讀友人弔前淸詩感賦]  
　　長白山頭王氣消興亡轉眼話前朝園陵草色自凄碧殿闕鐘聲久寂寥故國滄桑留燕雀遺民生計付漁樵杜陵詩叟如相訪論史同斟酒一瓢 
[無題] [  佐彤]  
　　不施脂粉夜堂逢幾度相看暈玉容識得伊人新睡起腰肢嬌懶鬢雲鬆 
　　漫結同心早結歡羅衣輕薄不知寒匆匆落盡桃花色未許狂郎仔細觀 
　　半晌無言減却羞銀挑盡思悠悠分明好事從頭記春上眉梢月上樓 
　　誓海盟山豈等閒定情偷解指雙環憑他地老天荒日不是成雙總不還 
[房中樂賀金君雪塍與謝劍霞女士結婚] [  蹇]  
　　暮春三月風光好草長鶯飛江南道香車寳馬行親迎文明眷屬姻緣巧重門燦爛華堂開房中羅列玉鏡臺郎君西漢珥貂貴新婦東山詠絮才琴歌競奏儐相進喜看月老牽絲引約指圓圍換寸金同心永結鈴朱印斯時滿座來春風百年偕老兩情通宋玉詞華爭雪白洛神姿態比霞紅雪白霞紅好名字扶齊平等自兹始交柯接葉自由花艷勝夭挑嬌穠李夭挑穠李各芳菲須惜少年金縷衣玉水回塘　並浴黛雲畫楝燕雙飛當眉對臉相輝映丰神灑落明粧靚銘詞宛轉篆回環古哉長毌相忌鏡寳鏡檀欒照夜光葳蕤翠羽雜明璫閨房樂事原王化爲賦關睢第一章 
心直口快 
　　外人未公認我公國吾人引以爲憂試問即公認矣而我國庶政腐敗遂可以爲喜乎鳴呼朝野一心實事求是力修庶政國富兵强何屑他人之公認也 
　　客有談宗社黨之猖獗者某君微哂曰近時安有宗社黨哉所謂宗社黨者皆張冠李戴之贋鼎耳余叩其故某君曰各地發見之宗社黨實不出兩途一爲欲興第二次革命藉以謀利之匪類利用宗社黨之名以便號召叛兵游勇一爲擁兵自衛之將校硬指所獲盜賊爲宗社黨欲阻裁兵之議耳斯言也然歟否歟願質諸明之君子 
　　借上債未必亡國濫用外債而無公正眞實之報銷則亡國速矣故中國此番之存亡繫於財政員之手願我同胞不食不寢而監督之毌任不肖議員徇私寛縱也[  息影盧]  
　　大馬路新開五龍明泉樓四馬路新開中華第一樓内堂寛　姑不必論該堂所用五彩磁茶壺茶杯雖仿東西洋式而實向本國某窰定製者其事雖微具見維持國貨之熱心 
　　昨聞友人云及某縣國貨維持會會長竟開設一洋貨號鳴呼所謂維持國貨者維持中國國貨歟抑維持外國國貨歟 
吾不解内地會長之志趣何滬上開設茶寮者之不若也[  匹志]  
滑稽談 
[間接助國民捐者之苦心] [  虎癡]  
　　或問曰我國之大家豪族富商巨賈花天酒地一擲千金何不移此糜費充助國民捐則兩得其益矣余曰汝亦見其他善舉之捐簿上有隱其姓氏而書不留名三字者乎曰見之汝亦聞南京下關名妓白蘭花等集欵助捐之事乎曰聞之然則不難知矣彼輩蓋欲假手於妓隱避其名卽不自居功之意也或乃恍然悟 
戲攷[  健兒]  
[山海關一名借淸兵]  
　　明崇禎末滿兵頻寇遼陽上使吳三桂鎭守山海關以拒之時中原正多事盜賊蠭起民不聊生李 
 
 

Page 11

 
 
闖張獻忠高迎祥等草寇勢頗猖獗上遣將分頭痛剿而所用非人　頇誤事賊勢益蔓延而不可制後京城卒爲闖賊所破崇禎帝縊死於萬壽山明室遂亡闖素耳三桂威名破城後即拘其父襄逼令三桂來降吳在山海關初聞京城失陷皇帝自盡按兵不動惟望闕浩歎而已繼聞父亦被拘情猶不甚急惟大駡草賊不止後聞愛妾陳圓圓亦爲闖賊所得登時髮指目製怒氣衝霄誓不與闖兩立即令出兵攻闖又恐不敵遣使滿洲請多爾袞發兵恊助多爾袞欣然允之遂乘機入關與三桂合擊闖賊吳攻其前多爾袞承其後闖力不敵棄京城遁去身死名裂爲天下笑然　蚌相爭漁翁得利中原之大好河山遂爲滿夷唾手而得傷己君子謂三桂見國亡君死而不怒是爲不忠見家破父拘而不急是爲不孝惟急急於袵席之愛甘爲異類殺同種卒亦不能自保是爲不智不義梅村所以作慟哭六軍齊縞素衝冠一怒爲紅顏之詩以譏之然猶未足以盡其罪也 
小説 
[短篇滑稽貧富交] [  瀑石]  
　　貧友某至富友某處坐定富友曰久未相見今日甚風吹得到此貧友曰常常憶念吾兄實因爲窮所迫致不能時來拜候富友曰聞兄近來狠得意何自謙如此貧友曰實不相瞞兄弟二三年以來家中典質俱盡今年更爲窘迫：：説至此自持其衣示富友曰試看兄弟連衣服也不能周全了富友曰説至衣服近來政府中究不知議定服式沒有兄弟每想改服洋裝但不知何處洋服店最佳貧友曰兄弟那裏還能知道什麽洋裝家中飯米也不能三餐完全了富友曰説起米來究不知近來是何原因米價貴得如此昨見報上有人提倡吃麫這最對我的胃口兄弟前在京時最愛吃麫條子不過此地做的麫却沒北邊人那麽手叚：：：貧友曰兄弟今日奉訪有一事要與兄商議可否：：：富友曰説起商議兄弟却想起前月在那新新舞臺看林顰卿做絨花記了那一句（喒們商議商議）説得淸脆婉轉至今猶仿彿在耳吾兄何日有暇不妨與弟同去看他一次貧友曰兄弟那有這樣心八十歲婆婆學吹打氣短了[  鈍根]  
緖不瞞老兄説今日兄弟早飱尙未下肚：：：富友曰老兄向來早飱吃的何物兄弟以前最喜吃餑餑近幾年有朋友敎我説吃麵包年奶最於身體有益一直也吃下幾年近幾日肚子不佳接連吃了幾日粥講到肚不佳總是我們不講衛生之故前日也買了三四部衛生書看啊喲喲那裏面講得眞細極了一個頭面就有許多骨頭什麽頭蓋骨什麽蝴蝶骨那圖上畫的蝴蝶骨眞如蝴蝶一般：：：貧友道兄弟尙有要事不能久坐想向吾兄處暫借洋銀三元：：：： 
富友道啊喲喲喒們從小相交情逾骨肉闊别多日正思暢談一番爲何不能久坐就要去了講到洋銀兄弟最惡的是紙幣一張紙頭能値十元五元眞是奇怪上海紙幣種類更多有匯豐的有麥加利的有正金的不下幾十種聽説鈔幣假造的也甚多先到外洋去買了機器：：：：：貧友飢不能耐不能盡聽其言遂　 
[短篇小説離婚捷徑（續）] [  龍]  
　　慧珠聞言杏臉凝紅星眸欲淚俯首撚帶沈思良久躍然起曰金玉良言深銘肺腑妹自嫁心田晝親炊爨夜習女紅十指纖纖秃己盡矣回思畫樓深處翠繞珠圍曾幾何時頓成貧婦噬臍莫及回首何堪一腔幽恨惟有於夜　人靜時偷向窓前明月低聲一訴錦衾角枕之間淚痕固未常一夕乾也素知離婚之舉爲新法律所許特恐倉猝爲之不能邀法庭認可則畫虎不成反而類犬因是遲遲不决兄旣見憐必當有以敎我也 
　　伯棠見慧珠意動乃進言曰苟待心田回家起訴於法庭必多棘手不如高飛遠舉然後再圖良策惟是妹恝然而去心田勢必追究兄意宜留離婚書以絶其念即使起訴亦無大礙遂拂紙磨墨口占令慧珠書云妾以閥閲之女降格相從下婚於爾此實一時權宜之計於妾心有戚戚焉夫以貴女而配賤夫於情理豈得爲平每一念及寢饋難安今故依律離婚决然長去留書爲証伏惟鑒原正月四號唐慧珠書證人陳伯棠押書畢置諸桌上一對玉人遂翩然而去不知所終 
　　薄暮時心田自外歸欣欣然有喜色手中果物累累蓋將以贈慧珠者詎入其宫不見其妻但見杯盤狼藉筆墨縱橫疑不能解繼見酒盃之下壓一簡帖亟啟視之不禁大怒遽投警局申請查緝然鴻飛冥冥弋人己不得而慕之矣 
 
 

Page 12

 
 
   
 
