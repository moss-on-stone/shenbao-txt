# 1920 - 339 - 4917175

 

Page 1

 
 
   
 
 

Page 2

 
 
   
 
 

Page 3

 
 
[各省之一生存憲法（冷）]  
　　各省人民今日競求自治不可謂非至要之急務也蓋不自治而聽政府官吏與武人之胡爲兵濫財盡其去不能生存之途也已近然余謂自治之道萬端今日爲生存計各省當先定根本之憲法三條如左　　第一條裁兵除邊防外各省駐兵不得過一萬人餘者必盡全力奮鬥以裁之第二條警察各省之警察以本省人訓練之其數倍於驻兵其辦警政者必擇本省之公正而幹練者任之 
　　第三條團練各省繁盛之區必辦團練其總數倍於警察其團員必爲當地之有職業者有知識者其章程悉仿他國之商團 
　　如能以此三者爲各省根本之憲法必行之條件盡心盡力而爲之不特盜賊可免兵禍可弭即一旦遇有敵國外患亦己成爲不可輕侮之國矣此又我前者自治必先自守中之一說也 
[命令]  
　　十二月九日大總統令署外交總長顔惠慶呈河南外交部特派交涉員謝傳安另有任用請免本職謝傳安准免本職此令 
　　又令任命謝銓庭暫署外交部特派河南交涉員此令　　又令任命趙玉珊爲直魯豫巡閲使署軍務處處長閻桐爲軍需處處長潘承祿爲軍醫處處長趙繼賢爲軍法處處長周夢賢爲副官長此令 
　　又令簡任職存記謝傳安著發回江蘇交該省長酌量任用此令 
　　又令國務院存記陳常鏵著發往江蘇交該省長酌量任用此令 
　　又令國務院存記王文治著發往山東交該省長酌量任用此令 
專電一 
　　北京電靳通電各省十年一月日起不借不生産之外債至萬不可少之軍政費亦僅由國内銀團酌借並聲明中央經費與地方費劃清界限俾財政易於整理（十日下午四鐘） 
　　北京電王士珍分電復各省區長官文曰來電敬悉感慚交併珍衰病侵尋萬難再膺重任國困民貧逹於極點何堪多設冗員以增糜費現已具呈力辭期以核准而後巳肅電鳴謝並頌勳綏（九日下午七鐘） 
　　北京電王士珍經慰留意仍猶豫惟師景雲己在帽兒胡同馮宅設三省巡使辦公處（十日下午七鐘） 
　　北京電魯田對直軍駐魯極形不滿連日集軍官會議將有一種表示（十日下午七鐘） 
　　北京電教職員决議欠薪不發齊仍執前議總辭職今日提付校長會議（十日下午三鐘） 
　　北京電吉林學生上書總統鮑督貽誤戎機釀成外交重案請撤懲（十日下午三鐘） 
　　北京電三月鹽餘四百餘萬己撥還惟西南名下仍爲銀團扣存（十日下午七鐘） 
　　北京電劉存厚又招足兩師電請任命田頌堯唐廷牧爲師長（十日下午三鐘） 
　　北京電電令滬何使密查小徐行蹤（十日下午三鐘） 
　　北京電鄂王電川局又發生變化陳烱明運動川軍北犯倘不同意卽以陜軍攻川現陜軍王旅己開至川邊廣元一帶川軍甚恐慌請迅籌辦法（十日下午二鐘） 
　　北京電閣議（一）多倫稅務監督任關冕鈞（二）交部振運減價辦法展至三月底止（三）貨稅附徵振捐引起商民誤會經振務處通電解釋如仍懷疑可由省會商會公推一人到處監督用途（四）被裁軍官由部津貼均通過（九日下午十鐘） 
　　北京電東路電現駐五站日軍對往來旅客實行檢查宋督辦因侵犯主權巳派員交涉（十日下午四鐘） 
　　北京電天津造幣廠聞有以一百萬元抵押某國消息（十日下午三鐘） 
　　北京電法使通告薩爾流域移轉於法今後該區人民在華居留者歸法使領保護（十日下午三鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
　　北京電蘇齊電陽電稱此次機工毁傷議職各員十五人警務署彈壓員一人電陳在案茲奉院電當卽通知各該管地方官嚴究首要茲查其時聞報由耀琳電警察廳并實業廳長馳赴議會卽將議職各員送往醫院現下巳出院數人仍有三四人在院所有議會搗毁案椅玻窗經次日親往查視巳飭縣速修并商議會卽日開會至警廳長王桂林事前己請假回津省親派高視察員代行該員及不力之分署長己撤差處分實業廳長及其他職員己分别記過耀琳失察亦請議處該機工等己飭警實兩廳從嚴究辦以禁將來茲閱滬報載有議會通告一則稱此事有某機關主使云云務請中央速派大員來蘇或催新任王省長來蘇詳查以明眞相而弭是非（九日下午五鐘） 
　　天津電曹錕電京建議隷北政府省區劃分四軍區（一）奉吉黑（二）直魯豫（三）蘇皖贛（四）湘鄂卽以巡閱使爲軍區長同時廢督（十日下午十一鐘） 
　　天津電遣散李奎元部曹令吳佩孚挑選精壯者挿入直隷新軍内（十日下午十一鐘） 
　　天津電直民監視選舉第一團成 
立後中學生於青（九）（日）日組成第一 
團現聯絡各校繼續進行（十日下午十一鐘） 
　　漢口電漢口十八團體灰（十）（日）遞請願聯呈於省議會請順民意主持省長駐漢（十日下午七鐘） 
　　漢口電夏擬另招警衛隊請王督照撥槍彈王覆函拒絶（十日下午四鐘） 
　　漢口電長沙索餉風潮經商會淮鹽公所籌欵十萬己平息武長車佳（九日）日己通（十日下午四鐘） 
　　杭州電灰（十日）午省署會議籌欵七十萬辦米備荒銀行錢莊允攤借造幣廠加鑄幣案下午在軍署會議（十日下午八鐘） 
　　香港電廣東省銀行由財廳撥欵百萬爲基金發新幣（十日下午六鐘） 
　　香港電陳允就陸長己在署組織湯昨午在海珠就海長職（十日下午六鐘） 
　　香港電李耀漢部昨遣散交葉舉辦善後（十日下午六鐘） 
　　香港電學界發起爲陳炯明鑄銅像以紀念禁賭（十日下午七鐘） 
　　香港電陸派曾彦魚（六日）由梧赴京 
催欵接濟（十日十午七鐘） 
公電 
　　沙巿王汝勤來電申報館鑒貴報十二月三日專電二欄内載有駐沙巿八師鬧餉鼓噪向商會索欵二十萬經趙榮華槍斃爲首軍士八名得以未變等情披閱之下駭人聽聞查敝師駐沙數載軍民相安向無意外舉動貴報所載各節全屬子虚因關國家治安及軍聲起見特此電請更正以免傳訛王汝勤叩蒸印 
世界路透電 
[國際聯盟會記事]  
　　九日内瓦電今日聯盟議會關於聯盟會設立永遠財政經濟與交通機關一事巳有一致同意而永遠衞生機關問題則留待明日再議關於財政者議會决定除現有財政專家委員會外聯盟會尚可隨時召集國際大會以組立財政經濟顧問會關於交通者聯盟會將派代表與在意境巴西洛那舉行之大會此會所討論者爲交通運輸之自由此會集議時將組立交通顧　會駐於日内瓦遇有關於技術上事件備國際公法法庭之諮詢議會又决定組織仲裁法庭公斷關於交通之爭端其正裁判員由行政會指派而其他二裁判員則由與爭端有關之雙方各舉一人 
　　九日日内瓦電第二股員會己採納中國代表之建議以該會三席留與歐美一席留與亞洲及他洲 
　　九日日内瓦電議會採納智利代表之議案設立常駐交通委員會其委員額不得超過聯盟會員額三分之一擬請美國加入此委員會之會議地點在意境巴西洛那 
　　九日日内瓦電日内瓦聯盟議會法代表波學懷與客談話時表示其對於國際聯盟之信任其言曰余等約於十二月二十日可畢事此後國際聯盟可以實施今阿眞廷代表之出會太過分重視之則適爲大錯議會諸人意見究有不同但無非有少數人主張急進如阿眞廷等是而大多數則願暫保現狀徐圖修改耳故國際聯盟將一心一德進行辦事决無分裂之虞法國在國際聯盟中可得一種鞏固其勝利之威望余曾以簽定對德和約之國名議聲明此約不可捉摸吾人不能以討論而有所增益也吾人於此謀鞏固種種制度而此種種制度乃和平之良好保障也 
　　九日華盛頓電國際聯盟請美總統派代表參與軍備委員會之討論現威爾遜總統巳拒絶之謂美國旣未爲聯盟會員渠未便派代表與聞此項問題惟美國固表同情於世界縮減軍備之任何計畫也 
　　九日巴黎電阿眞廷總代表浦萊登於對客晤談之際聲明阿眞廷之退出聯盟並非袒德之舉動渠以爲聯盟會如照目前辦法進行則直築屋於沙上耳許德加入聯盟之問題不若謂爲逼德入會之問題蓋惟德國入會而後始可實在監督德國之政策 
[希前王之復位]  
　　八日魯西恩電希臘首相以公民大會之結果電告果電告前王康斯丹丁大約明日國會開幕後卽將發正式請言邀康斯丹丁回國由國會代表團賚至白林狄西面呈康斯丹丁前王現治理行裝豫期十日之内可回雅典 
　　九日雅典電前王康斯丹丁將於下星期杪回抵希京希政府將請前王順從民意回國復位現正準備以艦隊迎之 
[各國近事記]  
　　六日華盛頓電衆議院審查移民案之委員會决計報告贊成禁止外僑入境二年之辦法（美國公民之血統親屬與在美入籍外僑之親屬不在禁止入境之列）移民案准學生入境並准加拿墨西哥古巴工人期限六個月之入境以便供給某種實業有時之需求　　九日巴黎電聞土耳其國民黨與阿米尼亞訂定之和約己於十二月二日在亞力山特羅波爾簽定約中規定阿米尼亞之版圖僅包括愛里文與哥恰湖境加爾斯與亞力山特羅波爾二地均不屬之阿米尼亞之武裝除機關槍若干架及砲若干尊外鈞須交與土人 
　　八日維也納電選舉奥總統己展緩明日舉行雖經投票四次候選員無得絶對大多數 
　　九日巴黎電斐洲法屬亞爾其里亞因亢旱十二個月將遭重大之饑荒現賴美國運往之小麥以濟民食　　九日墨京電外交部宣稱日本與巴西兩國己承認墨西哥新政府 
　　九日倫敦電殖民部次官在下院答覆質問謂己收到香港總督關於奴問題之報告惟其文式殊未便發表議員如欲閱看彼願出示 
　　八日里昂電里昂絲品製造家公會會長保魯氏與客談及里昂絲巿及商業危狀謂里昂巿面無足恐慌法人誠心協助製造家以合法之計畫應付巿况消除目下困難其態度令人欽佩尤以巴黎人士及商行爲最太平洋路透電 
[北方之災狀]  
　　十日北京電北京各賑災會代表集議决定拍發數電分致各國請求經費並叙明據最近報告災民一千五百萬嗷嗷待哺而所可得之賑欵僅足拯救一百萬人宋小濂刻在哈爾濱組織賑濟會派出糧車三十輛開往天津張文生報告己在蚌埠淮陰收米五萬石待車運赴災區 
[漢口之兵警]  
　　九日漢口電漢口華界人民因督軍與省長間暗潮頗烈人心惶惶恐王督軍隊受惑生變但迄今尚未發生事端第一師師長孫某爲王督私人不符衆望聞現請商會籌欵五十萬元以發軍餉聞吳佩孚駐豫之兵己抵武昌 
[日本之大風]  
　　九日東京電星期二日之大風吳軍港之海堤毁圯百尺並沉没裝煤鐵之船二十一艘此外尚有驅逐艦兩艘走錨擱淺又海軍砲基附近之地坍瀉致有十二时口徑之大砲數尊落於海中估計損失值日幣五十萬元他處風力亦極猛烈有海軍拖船一艘在赴吳軍港之途中沉没船員之生死未悉大阪商船會社之某輪船由大阪開往名古屋在某處擱淺船中之人均由救生艇救出 
國内要聞 
[北京通信] [  （野雲）]  
　　蘇省之重要問題議會與省長 
　　現在蘇省問題之最重要者約有四種（一）爲三省巡閱問題（二）爲署督問題（三）爲省議會被毁問題（四）爲新省長 
赴任問題此四問題中一二兩項可合併爲一現旅京蘇人對於除巡閱問題隨同皖贛兩省人士一致請願在本省人之單獨行動則己議定下星期日召集全體大會公籌對付方法可無庸詳述今試就三四兩項依所見聞述之如下 
　　省議會被毁問題前星期日蘇同鄕會開幹事會於省館時羣情憤激異常議定辦法共有四項如致電江蘇高等檢察廳致函京師總檢察廳致電慰問被毆議員此三事當時即己辦竣至舉定代表向政府請願一層星期一大早由該會備公函二份一致國務總理一致内務總長函文大意謂江蘇省會於十月三日被亂民搗毁並毆傷議員多人敝會同鄉會特於本月五日開幹事會推定代表謝君翊元張君鶴第周君衡沈君蕃四人於八日下午趨謁崇階面爲請願云云對於靳氏係約定三時對内部係約定五時今日（八日）上午十二時四代表遵預約集合於中央公園水榭二時至國務院以電話詢總理則總理不在詢秘書長則秘書長亦不在無己乃出院逕趨棉花胡同靳之私宅各代表所乘皆人力車費時不無稍多抵其宅己及三時半出刺於門者門者以總理有病不能見客可各代表謂因本省有緊要公事不能不見總理一譚門者無法乃答稱可請由招待員代見招待亦不在宅以電四處往詢久之乃至至而出見則咸識其人爲楊湘也（蘇人係印刷局長楊潤之弟現亦任江蘇旅京同鄉會幹事）代表因總理不獲見亦只好與之略一攀談坐定由各代表相間發言首述接到蘇省議會及其他各方面報告議會被毁議員被毆各情形並言證以緞工内多口操北音之人與夫滋擾至半日之久拖辱議員經過各官署警局而官廳不一過問各節則省長齊耀琳與警察廳長王桂林代理廳長王固磐均不能無嫌疑究竟政府對於此等重案如何處理旅京同鄉亟願一聞次復述及所請願之兩點（一）謂己免職未卸任之省長齊耀琳現己無維持省垣治安能力蘇人亟願其早日離蘇應請政府迅催新省長王瑚卽日赴任（二）應請切實查辦根究指使之人必須依法嚴懲楊皆允以一一代逹並言總理初接到南京電時極爲震怒照公事辦己有電到蘇仍請齊省長切實查辦各代表復聲稱某等今日旣見不着總理仍希望總理能予某等以明白答復若明日能見最好萬一不能亦請以書面答復到敝會楊亦代諾各代表話旣說完遂興辭而出時己五時復驅車至内務部由次長何煜代見各代表所述各節大致與在靳宅略同惟以何具有次長資格可以稍負責任且警政又係該部專司因對於王桂林王固磐兩人特别加以發揮謂無論如何總有放棄職務之罪應請先行免職交付懲戒如查有陖使形跡並須歸入刑事範圍辦理何皆一一應諾並謂除照例咨交舊新省長查辦外並擬派一幹員前往南京專查此事云云迨代表等出部時己燈火滿街矣何次長亦係蘇人（丹徒人）聞所派之員己於今日秘密出發而咨行新省長王瑚查辦此案之文亦於昨晚下午遞到 
　　王鐵珊赴任問題孫振家接京兆尹印多日所有舊隨王氏之秘書會計等員己由公署正廳移入西廳王氏之家眷原住京兆公署東偏者近亦新遷人西城牛肉灣之賃屋其赴蘇之期雖未决定但據其親信者言業己從事檢點行裝俟今日（八日）見過東海後卽可定期首途其實所謂王氏行壯裝者亦殊簡單舗蓋一束箱籠二件及一僕外别無他物京署文卷己如數移交會計一項因清賑未謄好尙須三四日方能交代將來王氏行時擬留其舊秘書長謝學霖代爲清理交代未完事宜謝爲王之最親信者此次王本擬到蘇後荐之爲政務廳長但近以蔡寳善與王爲舊時肅政廳同事又因他方面有所推舉勢難舍之不用故己内定爲蔡氏矣其久住中西旅館之江蘇黄錢兩代表己於今日（八日）早晨乘車南下當瀕行時曾與王氏接洽過數次據王氏自稱君等先行我亦隨後就到且言我去時不願有一人送到時也不願有一人接王原定今日（八日）上午見東海後明後日即行但頃據某方面言今日因總統有事未及見果爾則又須耽遲一日矣通州勘查兵災一案王曾允通民以振欵五萬元迄今此欵尙未撥到王亦擬於未動身前將此欵取交通民以維個人信用是以連日向財部索欵頗急總之王氏行期以勢揣之極遲當不出五日也至於某京報謂王鐵珊惟王聘卿之馬首是瞻必聘老能去而鐵老始肯奉陪則非事實可以斷言（十二） 
月八日晚） 
[蘇人希望於王瑚者]  
　　前日江蘇同鄉會因王瑚行將赴蘇就職曾由孫幾伊顧名提議公餞因以提出省政應行革新各問題請其注意兹錄孫等原函如下鐵珊先生執事聞公行將赴蘇同人擬竭誠公餞並盡臨别贈言之義何時有睱尚希示知以便訂期又聞昨日蘇同鄉幹事會函請執事迅速赴任亦適合同人多數之意惟公蒞蘇於蘇政進行似應以民意爲後援同人博咨周訪以爲目前蘇政之最急者莫如公開一義且揆諸時代潮流尤應趨重民治擬請蒞新以後即設參事會使本省民意得以溝通其次蘇省財政瀕於破産亟待整理似非羣策羣力不爲功擬請設財政委員會略倣中央審計院制專任稽核本省財務行政俾地方人士得以相助爲理益彰執事求治之盛此外蘇省警政窳敗己極揆厥原由大抵警察募自客籍警權掌諸官吏與地方人民漠不相關所致應請准由各縣公團自辦警察中央但派員統馭而己又蘇省吏治敗壞己極牧令本親民之官付諸不識不知之腐敗官僚實與民治相背應請澈底澄清登用有新智識之士使得展布其才爲地方人民造福凡此所舉皆用人行政犖犖大者不特與地方利害有密切關係亦與執事官聲有重大影響用請乘蒞新之初行革新之治惟執事實利圖之蘇省幸甚專逹順頌勛安並希亮鑒江蘇旅京同鄉會幹事孫幾伊沈彭年吳榮萃于寳軒許卓然辛漢陽天驥陸夢熊徐德培陸才甫陸定凌文文淵雲書張文廉周藻祥王立廷張汝霖許家恒蔡恒李宏增等同啓十二月七日 
[鄂人希望於夏夀康者]  
　　湖北省長夏夀康在漢接篆後一面要求設省署於漢口 
冀樹軍民分治之基一面對於民治諸端着着進行旅京鄂省同鄉前次開大會時除主張移省治於漢口外並曾要求夏省長速設四種機關（一）選舉事務所（二）自治籌備處（三）省參事會（四）財政委員會以符民治之精神電請夏氏從速設備昨聞夏氏己有覆電到京一一承認其原文如下夀康對谥於本省要政總期公開平允以副民意選舉事務所業經成立自治籌備處即日開辦省參事會財政委員會正在妥籌進行之中至於一切用人行政夀康本良心主張凡力所能及者無不積極進行 
[財政界之辭職聲]  
近日紛傳財政總長周自齊有提出辭職之說但詢諸府院當局據稱財政困難自是實情周氏曾條陳挽救辦法頗爲當局所嘉許巳令行京外各機關切實遵照辦理辭職之說殊無其事且政府爲鞏固内閣起見無論對何總長决不輕易更動前傳内農兩長對調之說亦無影響云云惟又據一說謂周之辭意確爲事實聞其近因仍係借欵問題周在天津接洽一千五百萬借欵己有成議即於上星期六閣議席上報告靳總理謂政府大小借欵外間同一反對故與其小借欵不如大借欵云云周謂小借欵不成無以渡年關堅執必借之議靳終不謂然不得要領而散嗣周氏即赴公府向總統陳述財政情形並向總統表示辭意總統當面慰留必令周進行借欵一面派吳笈蓀氏向靳詢問意見此事尙未解决周之辭意並未完全打消又潘次長對於借欵亦主不借一派外間所傳周潘意見或卽由而起云 
　　烟酒事務署督辦張夀齡此次求去仍因在直皖戰事時期先後三次解交財部稅欵四十萬元最後一次解欵十萬元未領收條致無着落當與財長周自齊交涉補發迄未邀允最後張向京師地檢廳提起訴訟請求解决並懇將李思浩曾毓集雋二人引渡到廳以資質證據檢廳宣布判决謂該欵十萬元旣據聲稱解交財部何以旣無收條可證又無賑目可稽則該欵自應由烟酒署完全負責至所請引渡李曾一節關係國際範圍未便照准云云張氏得此判决極爲憤懣而無端賠累十萬元心尤不甘故卽准備交代提出辭呈爲卸責地步但經總統慰留之後又未能遽行引去現聞有人向其獻策可在上訴期間内依法起訴如果無法平反再去不晚張氏頗以爲然 
　　幣制局局長張弧近聞亦有行將提出辭呈之說聞其原因係局内員額太少經費竭蹶求事者太多張氏無法應付故萌辭念 
[宜昌兵變與外交團]  
　　宜昌兵變外商方面頗有損失茲聞駐京公使團復於日昨上午八時召集臨時會議嗣以各商損失確實數目尚水調查清晰因無何等結果惟擬首先提向中政府警告設法維持軍隊但就中國現狀觀之軍餉浩繁浩繁如彼而財政支絀如此此後兵變之來實有可以斷言者亟應講求公衆預防之手段以保各國僑民之安全是非僅對宜昌一埠凡係中國通商大埠均應嚴重限制軍隊之屯駐爲根本　永久的保障之計其辦法擬以使團名義對中政府提出兩項要求（一）通商各埠周圍三十華里内不得駐紥車隊（二）通商各埠周圍三十華里内其巳築有營房者於一定期間之内從事拆除以上兩項中政府如不肯表示同意則各國當取共同一致之行動以貫澈自衛之方針其談話會所議情形如此惟因各公使中是日有未在場者故前項談話尚未成一種决議 
　　大陸報九日漢口電云謡諑頻傳謂本省軍隊因數月無餉行將譁變搶刦勢將不免居民聞此傳言驚惶無似自昨夜起己各將珍物移入外人租界卾督王占元向武漢商會要求五十萬元以付軍餉惟商會能否應之尚是疑問 
[取消二十一條之活動]  
　　山東問題根本解决須從取消二十一條密約着手故顧唐兩使在本届國際聯盟會對於取消二十一條一節苦心孤詣頗多擘畫據昨日某方面所接顧使來電大致以聯盟定章所有國際間一切條約均須送會登記否則無效擬即乘此登記時機爲取消之活動業經分向與會各國代表切實接洽各代表現巳據情轉電本國政府請示辦理俟有確復再行電聞云云並聞政府將再電顧使囑其設法斡旋務以取得各國代表之協助爲歸宿焉 
[外人談中國之四庫全書]  
　　中美新聞社譯密勒評論報云中國政府决計印刷四庫全書二百部以應要求照印價在中國及歐美兩洲發售此書之搜集編訂在一百五十年前鈔胥共用一千五百人九年始告成先後共成書七部今日全中國祇存完全之書三部極可寳貴日本久欲得此書一部他國之學者亦欲得此書以實其國之藏書樓誠以此書集中國學術文學之大成爲世界中國書最鉅之集合也最近前法國總理班樂衛氏來華代巴黎大學請得此書一部北京政府遂决心印刷十月十一日總統下令以朱啓鈐 
 
 
 

Page 7

 
 
氏爲監印四庫全書總裁命令中有此舉關係重要足以廣播中國文明之語預算印成此二百部四庫全書須歷時五年以至十年而目前中國所有之紙尚不敷用政府曾招商務印書館理事張菊生氏來京商量印刷事張辭以此舉太繁鉅該館尚難擔任夫商務印書館爲中國最大之印刷機關尚不克勝任則其他中國印刷店未有能任此事者矣交通總長葉恭綽極關心此事因如此貴重之書若不多印保存將來如遭變故必至散失去年葉氏在法國時始知外國之東方學學者極重視四庫全書且以得爲此書之敎授爲榮歸國後即鼓吹印刷近且將該書内容情形草一小册紀之查此書在北京藏書院文津閣中占一極鉅之屋全書分經史子集四部分架庋藏計經部書二十架九百六十函五千四百八十二册三十六萬三千六百零四頁史部書三十二架一千五百八十四函九千四百七十六册六十九萬七千二百八十七頁子部書二十二架一千五百八十四函九千零五十五册五十六萬四千一百六十頁集部書二十八架二千零一十六函一萬二千二百六十二册六十六萬五千八百六十五頁四部總共一百零三架六千一百四十四函三萬六千二百七十五册二百二十九萬零九百十六頁經部書之類别爲易書詩禮春秋孝經五經總義四書樂小學史部書之類别爲正史編年紀事本末别史雜史詔令奏議傳記史鈔載記時令地理職官政書目錄史評子部書之類别爲儒家兵家法家農家醫家天文算法術數藝術譜錄雜家類書小說家釋家道家集部書之類别爲楚詞别集總集詩文評词曲當時全書共造四部分儲北京及清宫與圓明園又奉天四處以資保存圓明園之一部爲英法聯軍於一八六○年十月十八日燒園時燬於火旋清帝命再造三部分置杭州揚州鎭江三處當時江浙兩省號稱人文淵藪後太平天國亂事起杭州之一部損失過半亂平杭紳丁松生氏搜集遺亡得三分之二其餘卒不可得一九一六年前杭州圖書館長湖州錢洵氏派員至北京補鈔散失之書因浙江省議會祇撥欵三千元不敷用事遂中輟杭書迄未成完璧而揚州鎭江所藏亦己全毁於太平之亂矣此先後七部之書皆屬手鈔共用鈔冩員一千五百人費時九足年書成後鈔寫員均被簡爲各省知縣官以酬其勞然諸人多未及食報而死蓋鈔書時極爲勞瘁故不永年也全書共有五千萬頁字字工整不得脫誤其事之繁難可想而知至問何以不雕版而手鈔則原因有二一則當時印刷術尙未發逹一則殆以手鈔較印刷少誤故耳此書之搜集始於一七七三年至一七八五年始完幾歷十二年之久由乾隆帝命令舉行中國人民頗稱美乾生帝謂其規模闊大觀於此事亦可見一斑今之中國學者謂乾隆時舉行此事最爲適當若早一百年爲之必不能有此良果因彼時漢族文人皆痛恨滿清所爲文字多指斥異族之詞倘在清初即行搜求天下之書漢人藏書家將不肯出書進呈則所得必不完備迨乾隆時種族之見漸泯漢人乃爭以佳書善本應清廷之求矣又若再遲百年爲之亦將失敗則因彼時國庫困窮清室漸衰又啓漢人輕視之心矣（未完） 
[鄂省署移駐之爭執]  
　　鄂省長之糾紛甫告終結而省署移駐問題爭執又起雙方相持己有囂塵日上之勢在夏氏南下之初被孫傳芳威嚇出走若非鄂人主持之力夏幾不能接任現在之倡省署移漢者一方爲民治求保障一方爲夏策安全其理由是否充分固有待乎研究而其主張則完全建築於良心之基礎上是可斷言鄂督王占元對於夏氏表面上雖己緩和而心中芥蒂確未完全解除故一般人視王之屢促夏返省均不信任乃有一部分省議員對於省署移漢主張竭力反對據聞此種議員己有五十餘人皆係經前次包辦選舉李某之手所收買者其條件則爲津貼及保證下届之當選目的則純爲維持某當道之利益又慮頭角太露遭人唾棄不敢顯立會社僅於省垣閱馬廠附近楚善公所内組織機關上次陳士英等聯名電請留王卽其進行之初步現在拒夏旣未完全逹到而省署果爾移漢不免於某當道計畫受幾許打擊該議員自不能默爾而息乃有陳紹龍省長何以留滯漢口之質問連署者有張耀麟馮兆南陳士英張聲詠伍龢中許昶陳文均翁舉安楊奎光單家榮等十餘人措詞謂省長在漢設立行署開民國各省前此未有之前例究意係奉中央命令移駐漢口抑係貴省長自由行動漠視省垣云云夏因在假中尚未答覆而楊伯盡等十餘人之二次質問又績提出詞鋒更較一次爲銳厲略謂漢口商場建築處即前德國租界捷成洋行舊址現雖收爲我有而界於法日兩租界之間俚諺所謂凖租界者也以堂堂一省政令所出之省長公署而擅移於凖租界保護之下啓同官之猜虞淆商民之觀聽予友邦以笑柄貽鄂人之奇恥况省長爲全省行政最高長官省會實各縣之綱領如其任意變更漫無紀綱上行下效險象環生長此遷延成何政體議員等代表人民未忍坐視醖釀以致變生意外究竟貴省長是否常駐漢口貴署有無移置之必要抑或政務財政實業敎育四廳及其他各機關均可仍舊而不與貴公署同時遷移政體所關治安攸繫謹依法提出質問云云其用意所在觀其立言己可槪見一般公正團體無不大異除漢口各團聯合會業己電京請速明令宣布將湖北省署改設漢口外其他如湖北法政同學會漢口敎育協進會漢口自治急進會及各保安會紛紛擬稿電京請順與情並有倡督署應移駐漢口或漢陽省署仍在武昌之議者至對於議員之新組合亦正籌應付之方法而該議員等摇旗呐喊進行亦甚力昨六日尚有聯電到京請轉促夏返省王督見有一部分議員爲其奔走態度又稍强硬昨日特邀省會劉李兩副議長琥漢徐萬兩會長促夏返省並宣言此爲最後之敦促如再拒絶只有暫置不問以待中央之解决夏病未就痊猶未銷假且省垣連夜異常吃緊更使夏不敢遽允故居間人之請求仍無甚結果夏旣暫不返省王夏意見自末由接近而一般小政客又復從中作祟此後鄂局之變化洵非吾人所敢預料也（十二月七日） 
[漳州排貨風潮之經過]  
　　罷課與罷市 
　　厦漳商人對於排貨之熱度口降至冰點厦門自今春以來有數商家己公然販賣日貨漳州屬粤軍管轄時學生調查日貨極嚴各商店皆不敢販運日貨今秋陳競存興師返粤由厦門臧致平派高全忠旅長前往漳州接防漳州有少數商人以臧致平係親日派不妨販運日貨學生之檢查亦疎近因琿春案發生漳州學生會又認眞調查日貨十一月廿九日閩南學生會與龍溪學生會出任檢查日貨在南門查獲火柴數箱鹽鰱魚數擔運至新橋抛於河中三十日在南巿街查獲覽鰱魚一擔又在府口街查獲日本棉紗數包於是被查獲日貨之商家邀集各店夥及地痞計百餘人各持鐵尺截於馬坪街將學生圍繫學生退至總司令部前逃入總司令部商人欲追趕入被憲兵阻止始各退去是役學生被捕者省二師範兩人受重傷者省二師範一人省八中學一人工讀學校二人微傷者十餘人是夜九點學生會在公園入學生會所開會有一省二中學學生演說主張一律罷課向官廳要求取締商界肅清日貨衆贊成各學生相繼演說其大旨相近至夜半十二點散會被查出日貨之商家亦於是夜沿街要求各商罷巿謂厦門己不排斥日貨我漳州學生獨檢查如此其礹豈不是蹂躪我漳商民我商民明日當一律罷巿要求官廳懲辦學生云云翌日(十二月一日)漳州各商店閉門停止貿易者將近半數各校學生則一律罷課是日下午三時龍溪縣祝知事親到自治會聯絡該會會員欲出任調停旋召集各商家開會討論因學生代表未到會議遂無結果二號下午二時由自治會商會邀集各商家及學生代表開會學商兩方均到學生方面提出調件四項（一）應由滋事商家交出兇首及主事人（二）日貨肅清一事諸商人己有具結（商會長可證明）近來又復購辦可見反覆無常殊失信義應照前約倍罰（三）賠償名譽損失（四）此後仍當極力檢查漳州各商家亦提出條件兩項（一）懲辦查貨學生卜益友等（二）賠償損失嗣由自治會議定調停辦法（一）應由商會及自治會查明倡打學生之 
人送縣懲辦（二）應由商會登報道歉（三）由商會敎育會 
學生會聯合於一星期内重組國民大會並派員到石碼組織國民大會惟漳州國民大會須先發各種傳單或通電（四）商會及自治會查明此項貨物如果確非日貨得照價賠償（五）嗣後檢查的貨物應由國民大會審查部審查不得抛棄雙方代表允將調停條件帶回研究俟明日解决於是散會三日下午再行開會將調停條件略事修改己得完滿解决四日各商店己照常開巿各學生亦照常上課矣 
[關於蘇議會被毁電]  
　　旅寗各團體電申報館轉各界各團體公鑒本月二日省垣機織工人捣毁議會毆打議員擄人刧財行同匪盗夫省議會爲一省立法機關議員爲全省代表人民公意所寄地位何等尊嚴詎少數緞業中人因取消繭行條例不能遂其壟斷之私乃於光天化日肆意横行而官署警廳亦置若罔聞夫省城爲全省觀瞻所繫　此風一長後患何窮若不重懲元兇嚴緝陖犯實無以維立法機關平全省公憤同人等目繫情形安忍緘默尚祈全國父老兄弟姊妹一致主張共伸公義以維法紀江蘇幸甚全國幸甚淮揚旅寗同张會無錫旅寗同學會宜興旅寗學生會溧水旅寗學友會溧陽旅寗同鄉會庚 
　　吳縣敎育會電北京大總統國務院鑒寗城機工毆辱議員捣毁議會實屬駭人聽聞官廳旣不防維於先又不救謹於　尤爲悖謬務請澈底嚴究按律懲辦以平衆憤吳縣敎育會 
　　松江縣敎育會電北京大總統國務院内務部鈞鑒頃接蘇議會電開本會於冬日下午忽有千餘人捣毁議場並將議員肆行毆打拖曳十餘里錮閉數小時官廳保護無方警察視若無覩據實電聞即請賜敎等語閱電駭詫暗幕莫明竊思省垣重地加以警衛森嚴兇徒聚衆横行竟敢痛打議員蹂躪議會非有大力者爲之護符若輩雖極蠻横何敢白日行兇至數小時之久爲特電呈鈞座請即派員澈究務得主名盡法懲治以儆奸横而伸國憲不勝待命之至松江縣敎育會叩麻 
　　松江盛議員電南京省議會鮑孫兩議長曁諸同仁鑒本會處軍警林立之地竟被暴徒捣毁毆擄人言嘖嘖僉以主張正義致逢彼怒不無蛛絲馬跡之可尋現主張移滬則嫌託庇外人仍在甯垣則恐復循故轍元音以爲宜先將本會移蘇並請新任王省長及財政敎實各廳一併移駐先立省自治之基礎以符軍民分治鄂以軍人迫逐省長議將省署及省會移漢蘇以暴徒捣毁省會議將本會曁省署移蘇事同一例愚見所及請速公决盛元音庚 
[杭州快信]  
　　浙江造幣分廠因鑄造銀幣虧耗現擬添鑄銅幣藉資挹注省議會己提起質問省公署亦於今午（十號）召集各銀行行長及錢業領袖開會討論此事云 
　　省議員盛立珩提出擬設浙江公立傳染病院議案詳細理由四種辦法十條連同預算付會公决 
　　浙省敎育行政研究會准明日（十一）下午二時在敎育廳署開幹事會討論辦事議事各細則並訂期開成立大會己由許葉兩會長通告各會員查照 
　　時屆隆冬貧民飢寒交迫二師張師長警務夏處長己將大批廢舊棉軍衣褲捐助惠民病院施送窮黎 
　　省城法院成立後没收贓物迄未標賣杭地檢廳自今日起（十號）至十五日止定價拍售高等檢廳派員金品南徐卓全到塲監視 
停止疏濬桐江上游航路案先後經議員提出省長交議付庶政股合併審查報告結果限本年十二月三十一日實行裁撤征收各捐一律停止 
[南京快信]  
　　省會議長錢崇固昨（九日）下午三時由京抵寧該會同人晚七時在金陵春公宴今（十日）日下午一時到會開談話會又議會推陳大猷張福增二人赴京係促王瑚南下外傳與王提有條件非事實 
　　議會被毁案地檢廳己出傳票李承明李金寳（李啓泰緞號主人）陳小五（秦淮旅館主人）陶少甫陶小甫（布業）五人均被傳然聞尚非眞兇 
　　省警廳長王桂林昨函省議會稱嗣後議會遇開大會由廳派警察　一隊赴會保護 
　　受傷議員朱積祺因在醫院諸多不便昨己出院回家調養昨晚地方士紳在第一旅飹館設宴爲朱道驚朱因傷尚未愈未到 
　　黄以霖由京返寧昨日晚車赴滬 
　　積欠之敎育經費己由財廳全數補發 
　　浦口全體公民因撤警後迭出刧案昨公呈府院請仍以督軍兼任督辦以資鎭攝 
　　張志潭派夏敬履借蘇督駐京委員長　錦章來寧謁齊督有所接洽 
省署昨日牌示署淮陰縣知事孫蓉調省遺缺委正任鹽城縣知事朱光瑩署理又委王鈺充省署警備隊參議 
省警廳昨將下關劉署長調任北區署長中區署長王文貴調任下關署長警廳劉督察長調任中區署長 
十九師長楊春普駐揚旅長黄振魁昨均因公來省聶憲藩由蚌來今晨即乘輪回安慶省城 
地方通信 
[松江]  
　　濫報選民之飭減上届松邑舉辦省議會初選時全縣選民總數共七萬零而本届調查選民之結果竟增至十七萬零自經縣公署造册呈省後業於九日奉到省長電令飭即從嚴核減大致謂該縣户口祗四十一萬零而選民額竟多至十七萬零内中顯多僞造濫報着即迅行核減以昭實在云云電末并有先將該知事申斥等語郭于埜知事奉令後業己飛行二十四巿鄉自治委員約期本月十二號全集縣署會議核減辦法 
　　專賣稻草之反對近有人糾集股分組織柴公司專賣稻草内幕聞多衙署胥役表而則用莊正灜居子良等名具呈縣署謂給營業憑證業己由縣批准一般興論僉以近日柴價己每斤漲至十文左右設再聽其壟斷禁制鄉人自由賣買則柴價有增無減小民益不聊生因之多數反對縣署聞悉後爰將批語暫緩公布大約此事或可無形打消也 
[蘇州]  
　　蔣巿董辭職述聞蘇州巿本届選舉調查選民事宜由巿公所董事蔣委和潘經士顧選青三人召集巿民開會當由各公民情顧擔任義務分區調查目下己經調查事竣各造草册送所蔣等正在督促書記趕繕名册大約須本月中旬方可繕齊送縣乃有某區調查員爲某事迭次致函蔣巿董質問中多譏誚之詞蔣心頗不悅故特將此情形據實函告吳縣知事署並聲明自行辭職所有巿公所職務謂責成潘顧二董辦理温知事接函後當即復函婉詞挽留請勉爲其難勿以小節遽萌退志云云又聞蔣季和兼任之蘇州工巡捐局董事長一職亦己自行辭職未知確否工業劉校長回國蘇城三元坊工業學校校長劉勳麟去年奉敎育部令前赴毆美老察實業敎育業於本月五號回國六號返蘇該校全體學生均整隊歡迎七號在校内開歡迎大會敎職員學生等全體蒞席先由軍樂隊高奏國樂繼由該校學生會致歡迎詞及劉校長答詞並演講所見各事濟濟一堂頗極一時之盛雍煕寺住持有人蘇垣郡廟前向有雍煕寺一所係宋代敕建叢林前清兵燹後殿宇傾圮嗣經僧人修悟法徒福山入寺住持力加修建悉復舊觀迄己數十年福山早己同寂該處士紳潘貞榖等數十人爲維持寺務起見特公同議决遴選福山徒孫鋻銑來此住錫俾　衣缽而資整頓昨悉己由郡珠申巿民公社社長魯兆年等據情具呈縣署奉准給示遵守矣 
[無錫]  
　　請取銷貨稅加徵不允無錫各業商家電請免加貨物稅賑捐事詳情己誌本報兹悉稅務所前日接奉財廳電令後即轉函商會由會轉知各業其函云頃准稅務所函開奉財政廳電開據無錫米荳業及絲繭麵粉棉布各業代表等電請加徵北方賑稅緩行正核辦間奉財政部　電開據滬總商會縣商會敬電附徵賑捐請收回成命等語查北方災情奇重附徵賑捐係暫行辦法仍勸各　商踴躍輪將勿稍諉卸等因電廳轉所奉此即希轉逹各業董等因到會查此案請緩實行本會業經分電部廳兹准前因合亟節錄原函轉逹即希合察並希公議辦法是荷邑中各商接洽後現尚未議有妥善辦法須俟他埠形如何再行一致力爭 
[鎭江]  
　　禁賭昨南門某姓家公然聚賭希圖漁利詎被該區　察長覺察立即拿獲賭棍三人轉送縣署懲辦 
　　殉夫鎭郡對江揚中縣地方有成斌者中學畢業生也才思頴敏妻周氏亦　閑貞靜琴瑟雍雍不意成於日前遽　厲疾遂致不起周氏晝夜痛哭勺飲不入及夫成　後即於房中自盡人咸以節稱之 
　　呈請取締私塾丹徒第四學區學務委員郭鳳來以育　　西湖村吳家村新莊等處之各塾師朱方石等招　左近第十二國民學校第五國民學校學生至二十餘名之多屢經勸阻置若罔聞恐與學校前途大有妨礙昨特具呈縣署請予嚴行取締聞已奉指令呈悉各該塾師招攪學校學生旣經該委勸阻無效自難再予姑容仰候按照本縣整理私塾辦法第三條飭差勒令停閉此令 
[嘉興]  
　　奴缔娼妓辦法嘉興北門一帶私娼林立多以旅館爲容納之所傷風敗俗莫此爲甚現由地方公民顧紹鏞等呈請官廳從嚴取締兹將其所訂辦法錄下（一）暗娼賣姦除依法處以拘留或罰金外再令攝影印指備案限二日内出境如敢潛回再營故　對取印指加等處罰（二）媒合者處拘留十五日再犯加等（三）（容留住宿者處罰金十五元再犯加等凡在客棧則再犯停業三犯歇業（四）使暗娼賣姦以營利其　奴或鴇婦大都犯詐財傷害二罰及誘拐等罪故拘獲暗娼後應即勾攝　奴或鴇婦攝影印指備案即歸司法部分詳細偵查如確無犯罪卽勒令出境如有犯罪刑期滿後仍勒令出境以上四辦法業由汪知事核准飭令各警所遵照辦理 
　　開演影戲助賑嘉興城中寄園沈若孫以天氣辦寒北方災民待賑孔急特呈准司令部開演影戲每票售小洋一角錢二十文所售戲資即以二成充賑現由該圍通告各界前往觀劇現聞所收賑欵己有成數俟演戲期滿即行滙解災區放賑 
雜評一 
[奮鬭] [  （默）]  
　　蘇議員憤被毆而言奮鬭矣吾卽以奮鬭告 
　　奮鬭者非挾意氣以圖報復之謂也以理奮鬭而己以理奮鬭須以解决繭行案爲第一步速集全體議員勿置此次被辱於懷平心靜氣以討論之結果而不應開放則速廢前議不以被毆而固執結果而確以開放放爲利則速宣布理由雖機工恐嚇而不撓各方非難而不顧此即所謂以良心奮鬭 
　　奮鬭者又非與此數千小百姓爲難之謂也與官廳奮鬭而己與官廳奮鬭亦以迅速開會爲第一步速集全體議員挺身於軍警林立之中一方以當法律解决之任一方將未了各宁迅速議結以全議員自身之責任若逃散之後匿居鄉里今日發表一電明日宣布一文雖極慷慨不足以言奮鬭也移滬移蘇亦無不可但須迅速齊集議决一確定之辦法着手進行若以空言多所主張必致築室道旁寗不開會蘇滬亦不成議員之職務先不克盡安言奮鬭故今日議員而言奮鬭當勿畏　牲勿以居家奮鬭而以會　爲奮鬭地 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[青年會歡迎聶雲臺大會紀]  
　　上海總商會會長聶雲臺君此次赴歐美考察實業高歷時七月有半經美英瑞士德比法六國現方回滬昨日下午五時青年會在童子部舉行歡迎大會由該會會長王儒堂君主席致歡迎詞（附後）次聶君全詞致謝後以青年會所奉持之德知體三育爲綱網領分述在歐美之見聞慨略最足研究者卽美國近來育蠶能用化學物品與桑葉混合而詞之則蠶絲能吐紅綠各色十餘種其蠶子將來吐絲亦各如其色不變而華絲在美銷塲極劣云云（詳詞附後）復由主席引申其義（詞附後）六時半散會與會者如聶君令弟璐生美國商務參贊安立德與余日章唐露園朱葆三田時霖崔迪約鮑咸昌高鳳池徐叔仁中西報界人士等招待者如曹雪賡駱維廉鈕立卿徐可陞許長卿謝强公童星門君等聞下星期三（十五日）晚八時該會准請聶君續講歐美各國最近情形云兹將王聶二君言論分誌於左 
　　王君之詞聶雲臺君爲前任青年會會長本届由歐美考察歸國必將有以福惠社會者忻慰何可言用舉斯會以誌歡迎至於聶君之品學閱歷一切諸君夙知之不贅述卽請聶君將遠游所得示以梗概幸甚幸甚　　聶君之詞今日承青年會舉行兹會兼蒙主席致詞諸君惠臨感謝無似惟此次旅外見聞有限難副厚望爲可愧耳現請即以青年會所奉持之德知體三育爲綱領而分述觀感一二如下（一）德育此次歐戰産生現在各國經濟之恐慌德國尤甚皆互競私利有以致之也故吾人欲救中國當先掃除私欲對於水旱等災務應早爲籌防能豫斯立若現在之救災事項自宜極表同情力急從事也（二）知育歐美科學發逹早名於世其國民尤富於研究力如商人各業皆有集會研究該業之改良進行一切辦法各公司且特自設研究部商會亦常延請富學識者演講美國各地之商品賚會不時舉行以資觀摩競進現我國絲茶磁器銷於美國者極少此深可驚慨者此次我國絲繭業代表九人蔣赴美參與萬國生絲展覽會實爲極要之事歐美對於絲茶瓷器均有研究之學校而我國無之美之蠶肥碩倍於我國所有者　繭亦然桑樹與橘樹接枝其葉大如盥面之盆且因以適當之化學物品灌漑故尤多蠶所需要之養分蘋果樹之種植亦隨時改良且有製圖表以騐其進步與否者故我國人乃舍國産之蘋果而爭以巨價購啖之香蕉等果品美人亦無不加以研究並有農業試騐場近年美人更能以化學物品與桑葉混和飼蠶而蠶所吐之絲遂自然可成紅綠等各種顔色其蠶子將來吐絲時亦莫不各如其母不稍變易故餇蒼則蒼飼黄則黄眞妙不可言矣美人又多設養魚池池數部水常下行魚性好逆水行則蓄其能上升一池者而去其不能者謂其體力不健不可蓄也池魚孵子輒數日而易之他池以畏見食於大者故美國魚産用是豐富以中國若是之貧困且年費數百萬金不遠重洋而購之其亦可以思矣爲我國救亡計必速廣設科學研究會及研究各種實業之學校也(三)體育世界强國其人民無不虎虎有生氣此殆非幻想也外人嘗有書說如此且有精密調查之圖表例謂任省長者大抵身長六尺體重一百八十磅其餘類推奥軍官某嘗語人歐戰時德奥兩軍攻一城血戰七晝夜陷之將入城余（奥軍官自稱）輩奥軍咸疲極不能進而德軍乃昂然蔡隊以入之其體力之强健　可驚佩也由此可見吾人對於體育亦當與德知二育並重因勝負之數不决之於疆場而實决之於庭舍也自兹以往願與諸君共勉之 
　　王君之詞頃聆聶君快論精神爲之一振吾儕勞勞終日思欲每日運動十分鐘讀書一小時往往竟不可得此眞一大憾事此後務自勉力實行想諸君亦樂樂與聶君同志也今日有勞諸君惠臨謹代表本會申謝意 
[龍門校友公餞賈季英預誌]  
　　本埠省立第二師範學校校長賈季英與袁希洛蔣乃曾蔣拱宸吳福康等偕赴美國考察敎育狀况定陽曆一月十六日搭南京號輪船放洋期以一年回國等情早誌本報兹悉該校校友沈信卿朱楚善李墨飛等以賈君等行期在邇特發起邀同歷届校友共一百八十餘人公訂於十九日（即星期日）午刻開叙餐曾設筵公餞其地點原擬假大吉路縣敎育會事務所刻因人數太多該所不敷設座改訂於也是園内舉行 
[監視選舉團茶話會紀]  
　　昨日（十日）下午四時江蘇公民監視選舉團招等體育研究會六十縣聽講員在公共體育場樓上開茶話會到者七十六餘人由狄君武主席首由潘仰堯報告開會宗旨並宣告袁俶畬君來電不能到會原因請六十縣諸君努力次由俞抗瀾述監視選舉團組織之經過及希望全省各縣繼起組織一致進行後由狄君武暢論各縣組織監視團之重要請今日到會諸君發表意見討論監視方法乃由各縣聽講員吳縣朱芝瑞崇明秦士英丹徒陳子祥泰興季述先等相繼發表意見大意均互相勗勉各回本邑組織監視選舉團務期打破地方上種種金錢運動及卑鄙選舉之黑幕措詞痛快在座爲之動容末由主席狄君勸各縣諸君務必犧牲精神竭力進行隨由招待員汪景雲黄警頑分發章程及宣言書欵以茶點至五時半散會 
[蘇議會被毁後之縣敎育會電]  
　　請懲主要慰問議員 
　　上海縣敎育會昨致南京快郵代電兩則（一）省長鈞鑒機工暴動捣毁議會毆辱議員省會重地警廳職司保衛警探林立乃聚衆至千餘人行凶至四小時置若罔聞責任何在且機工苟無主使何敢聚衆横行應請嚴拿主要從重懲辦以伸法紀而免庇凶溺職之嫌肅此電呈上海縣敎育會叩蒸（二）議會諸先生公鑒代電悉機工暴動殊堪髮指諸先生主持正論軀體雖辱精神益顯無任欽佩務請不畏彊禦勉爲其難以伸公理肅此電陳上海縣敎育會叩蒸 
[旅滬皖公團致皖省長函]  
　　爲新安武軍餉項問題 
　　聯合通信社云旅滬安徽自治協會昨因安徽省長聶憲藩赴蚌埠會議新安武軍餉項問題誠恐安徽或將增加負擔特致函聶氏請爲注意原函照錄如左維臣省長鈞鑒新安武軍餉項向由中央支給與吾皖毫不相涉改編以來遵行無異兹因該軍長官獲任吾皖督軍遂發生就地籌餉之思想迭向鈞署要索己有就皖省借墊十餘萬元之事消息傳來飛旅遠人己不能爲公曲諒因吾皖凋敝之餘休養未遑斷無餘力勝此鉅負也且督軍制度應否存在爲急待研究之問題就令承認督軍而中央所任命地主所接受爲張文生個人對於新安武軍未嘗有所借重若因督軍之故竭澤而漁歳糜鉅萬以供奉素不相涉之軍隊則督軍亦太爲皖省累矣皖無負於督軍督軍何忍出此今兹節麾抵蚌以解决此事爲唯一任務側聞鈞座有言此行當抵死力爭不令皖省加分文負擔云云仁人之言三千萬人民敬聞命矣但願鈞座實踐力行勿爲威脅勿爲利誘則金省人民皆公後盾否則同舟共敵國矣載舟覆舟唯鈞座審之謹布區區佇聞明敎旅滬安徽自治協會謹啓 
[李協和行蹤之滬訊]  
　　聯合通信社云在滬李協和代表某君接李協和七日由湖南行營來電謂所部軍隊己全部入湘關於行軍事宜正與湘省趙司令有所接洽又行營來函謂行軍預計將在實慶祁陽問勾留數日然後向目地進發云 
[法分董局再限水電公司改良]  
法分董局因水電公司辦法不善合其改革並聲明苟無滿意辦法則遲至十二月九日水電事業概由公董局接收管理日昨限期己滿公董局議董開會討論接收事宜代理法總領事雷君卽公董局總董是日適接到巴黎來電謂水電公司巴黎總部己允特派代表來滬商辦雷以此電向衆宣佈嗣經衆董議定將限期展長三月至明年三月十日届時如該公司無改良計畫則則公董局定收回自辦 
[俄前皇與其女遺骸在滬消息]  
　　俄前皇尼古拉失位後偕妻女遠　西比利亞卒爲暴徒殺害投屍煤礦復以炸彈轟之以滅其跡死事之慘亘古所無今據文滙報消息前俄皇與其女之遺骸刻在上海候船裝往英國安葬據謂頃得可恃主方面消息有俄皇室中人之遺骸或殘骸兩具從煤礦中檢出分置棺内此二屍棺現己在滬按某公主（卽英女皇維多利亞之外孫女）在將遇害之前曾有願葬於英倫之表示某員聞之故於事後檢出其屍今之運來上海所以遵其遺命候船運英也事隔二年半經過情形當局秘不告人故其詳不得而知但聞經辦其事者備嘗艱苦將屍棺運出西比利亞復取得運棺來滬之護照此兩屍棺日夜由俄兵保護傳說第二屍棺所裝者即前皇尼古拉之遺骸但關於此節異常秘密無從證實之又聞某公主之遺言己轉逹英倫將來屍棺由船運抵英倫時自有人照料至於最後安葬禮是否正式舉行則今尚未知之除兵士護衛外尚有俄敎堂之僧侣數人偕行云 
[英國擴充航業之現狀]  
　　英國航業居全世界各國之第一早爲世人所公認在歐洲戰爭期内雖稍受損失然於戰事終結之後距今二年之前各造船廠己恢復建造至二百二十五萬四千噸之載量至現在各建築廠之船隻己由二百餘萬噸一躍而至三百五十七萬八千噸之巨其恢復航業與進步之速甚覺令人可驚故預計一二年後歐亞之商輪行將日見增多輸運必因此便利而水脚或可較廉於現時也據英人某君調查謂現今全世界船舶總共爲五千三百九十萬五千噸比較歐戰以前己增多八百五十萬一千噸云 
[花旗公司收買美航部船消息]  
　　花旗郵船公司前由美國航運部核准撥給大輪船五艘歸其管理今該公司因航運部近規定凡屬該部所有之輪船不許賣酒故擬將航運部所撥之船收買兩艘聞華人之爲頭等艙侍僕者將以美人换充之該公司以此爲慮故有收買兩艘之舉近常乘坐該公司輪船之客己聯名致書該公司請勿撤換華僕以其遇事順從待人謙遜較美僕爲滿意也 
[日美間輪船減收運費]  
　　輪船公司之有船隻開行於紐約與日本間者現己公佈自十一月三十日起減收貨物運費十分之二因此路貨品稀少而美國穿行大陸之鐵路運費近己加高故也 
[打撈新大沉輪之近聞]  
　　招商局之新大輪在山東嘴角東南沉没後該局己派駛行烟津班之新康輪船帶同新大船之老大及船主問西人等前往設法打撈己誌本報兹悉新康輪己抵烟台海面之莫季山左近刻己在實施打撈之際惟因新大沉輪内　貨過多須先起除各貨方可將沉輪拖起兹新康船以帶往之水手不敷應用故昨有電致總局請耶松船廠赶速派人前往以便合力打撈並聞此次之打撈計劃頗有成功之希望云 
[本星期印紗日紗進出口調查]  
　　本星期（九日止）進口印紗日紗數額均較上星期大增計印紗四千二百零九擔自元月迄今進口總數逹三十萬一千六百八十四擔（去年同時計三十六萬二千零六十二擔）日紗進口本星期計一萬四千三百二十三擔自元月迄今進口總數己逹十四萬四千六百三十七擔（去年同時計八萬三千九百二十八擔）聞本星期日紗價格又跌且有押欵紗運滬故進日大增云 
　　由本埠運往内地各埠之印紗日紗計本星期中鎭江日紗二十八擔南京印紗十五擔日紗一千二百六十三擔蕪湖日紗一百四十八擔九江印紗四十八擔日紗三百七十六擔漢口印紗一百九十一擔日紗二千零零一擔烟台印紗一百十七擔天津日紗一千三百十三擔温州印紗十二擔大連日紗三百六十六擔香港印紗一百零五擔日紗六百六十擔本地印紗四百五十擔日紗一百五十擔寗波宜昌重慶牛莊蘇州等則本星期中印紗日紗俱無運往本星期止本埠計存印紗四萬七千一百十九擔日六萬零五百五十六擔云 
[商會爲附征賑捐開會紀]  
貨稅所附征振捐雖經商界迭次反對迄未解决上海總商會暨　商會迭據各業商代表陳述近時商業凋敝情形無力再加據負請爲設法轉電財部取消前令等情兩會爰訂昨日午後四時在總商會議事廳開特别聯合大會議南北各業商代表到者數百人均紛紛面述商業困苦狀况對於此次附加振捐誓不承認如果實行加征商家惟有一致輟業務懇兩會維持迅再急電政府趕將成命收回以蘇商困云云會場人聲鼓噪當經兩會會長向衆勸導應各靜候大部復電定奪請暫不存輟業之心安慰良久直至傍晚始行畢事并擬就電稿拍發後始各散歸 
[雜糧業反對附征賑捐之會議]  
　　米麥雜糧同業現因部令加征賑捐一事於昨日下午一時邀集全體各行家在龍德橋龍王廟開會同業到者七十餘家董事張樂君葉惠鈞並司月均先後到會經衆提議以北省災荒秋後華洋義賑會等發起募捐我業彙集鉅欵解送災區己盡天職不居人後今部令忽又加賑於貨稅之中是未悉下情不顧商艱我等何能再負重捐自應一致反對遂議决公推代表赴總商會商請電部收回成命一面聯合汕豆餅衆商取同樣辦法一致行動云 
[關於附征賑捐之函電]  
　　縣商會致北京電上海縣商會致北京電云北京財政部鈞鑒據麩業公會函稱貨物附征振稅己奉部令羣情惶駭今日邀集同業開會僉以麩皮一業對於此次北省災振亦曾竭盡棉薄現值商業凋敝之際羅掘己窮萬難再增負擔倘政府不恤商艱横征暴歛商人無力惟有全體輟業爲此請求貴會據情轉電財政部體卹商艱收回成命等因據此查該會所陳各節確係實情務求鈞部俯念時局艱難商民困苦准予收回成合無任迫切待命之至 
　　稅所長致兩商會函（其一）上海稅務總公所俞琢吾所長昨致滬上南北巿兩商會公函云逕啓者本年十二月九日奉財政廳庚電内關陽日奉財政部振務處麻電開中密江電悉本年北五省區災情奇重中央財政竭蹶萬分振撫之需羅掘俱盡部處迭經會商始擬定公債條例呈奉大總統公布其各省區應行攤募之債額卽以各省區貨物稅内地常關稅附徵一成爲標準明知商民負擔己重政府苟别有籌欵之方何忍輕請增稅致貽重歛之譏無如此次災區遼闊流民衆多而慈善團體施放義振又勢難普及際兹霜雪凄緊災黎無食無衣因凍餒而就斃者不知凡幾至若鬻男女以求食掘草根而延息慘苦情形不忍縷述政府負救濟之責財源涸竭幾同束手再四籌維目前救急之策合迅募公債趕籌振濟實無以慰民望此種辦法原係一時權宜之計凡我商民常能體諒現在海關加稅一成業經外交團通告贊同而災廣欵絀不敷尙鉅我國商民如竟對於附征之欵發生異議或别倡勸募辦法影響所及非惟根本動搖振欵無從措集災民難望昭蘇且恐海關己籌之欵又生波折商會諸君痌瘝在抱當亦不忍出此應請婉詞解釋毅力維持災民幸甚部處幸甚等因奉此查北省災情奇重舍附征貨稅籌還公債别無拯濟之法海關加稅一成外人業己贊同國内同胞誼無漠視明知商民負擔己重此舉有關根本動搖自應諄勸商會婉告各商勉力輸捐以維大局而卹災黎合行密電令仰該所局遵照善爲勸導務令踴躍輸欵是所厚望等因奉此相應錄電函致貴商會請煩查照婉勸各商仰體政府萬不得己之苦衷勉力輸捐以維大局是爲至要（其二）俞稅所長又復南北兩商會公函云逕啓者案照貨稅附征振捐一案前准貴商會函請暫緩實行業經據情轉呈請示在案本月九日奉財政廳齊日代電内開函悉並據上海總商會縣商會江代電仍請暫緩實行查此項附收振捐己先由廳電部請示頃奉省長令知由省議會議請免征亦己轉咨財政部在案如果奉准緩征己收之欵准其憑票發遠還仰即分致商會轉飭各商照章輸納靜候部令解决等因奉此相應錄電函致貴商會查照 
[整頓積榖之省令]  
　　上海縣沈知事昨奉齊省長第五四六七號訓令開案據常熟縣公民錢祿爵二十三日代電稱今歳秋收尚稱中稔現值新榖出巿凡在蘇屬各縣積榖等倉請通飭縣知事責成公正紳士將歷届儲存積榖錢文及本年應徵附稅全數採辦榖石分别先後買置新榖日期逐一呈報鈞署以備荒歉而昭核實等情查積榖爲備荒要政歷經通令存儲現在各縣對於此項事宜辦理情形若何合行令仰該知事卽便查照酌核妥辦分别具報此令 
[福佑路越貨傷人案續誌]  
　　滬城福佑路安仁里口明通煤炭店於本月八號晚七時許遭盜匪三名入内以購買柴爿爲由刦去該店主婦胡鄒氏臂上金鐲一雙並用手槍擊傷店司桑永興即經店主胡長勝報告一區二分所由王清河警佐親蒞該店察勘並先將桑車送紅十字分會療治候緝贓匪解究嗣據偵緝隊士高萬生等在途拘獲嫌疑犯石作森一名押解警廳發科訊供不認判押候究各情己紀昨報兹悉此案發生後警廳徐廳長異常注意除諭飭司法科長將石作森詳細研訊以明此案眞相外並查得石係已革巡警前在一區某分所當差因事斥革逗留在滬此次糾黨持械搶刦雖尚狡展不認然爲胡鄒氏所指爲當時攫取金鐲之人一再研訊不難水落石出昨午徐廳長又飭傳一區二分所警佐王清河到廳面詢一切並勒限王警佐赶將此案在逃贓匪從速破獲一面又飭偵緝隊並各區所一體嚴緝務獲解究至受傷之桑永興雖傷在腿際然以流血過多聞有性命之憂云 
[限緝拒斃水警案内之逸匪]  
停泊東溝浦面之不警師船被匪殺警刦械一案業經該偵探等緝獲是案正犯孫金曉王根生馬大王家聲朱榮發卽小冰海並獲案後自行勒斃之馬老九等共六名均經水警趙廳長訊供不諱除己斃之馬老九外孫金曉等五名業己備文解送上海地方檢廳歸入司法懲辦在案茲趙廳長查得此案共同犯尚有胡海章劉小三子陸大文二十子等四正兇現在逃未獲案關殺傷警兵擄奪警槍至四桿之多並無一桿查獲斷難任其漏網自應上緊嚴緝故於昨日勒令偵探沈杏三等赶緊緝捕母任遠颺云 
[外洋輪船進出口行程紀]  
　　太平洋輪公司之郵船哥倫比亞號Colmbia昨日由美國來滬裝來進口貨中以大條銀爲最多計滙豐銀行一百六十四條麥加利銀行三百零四條紐約依驋提步銀行Eqyuable　TrustCo四百七十六條其餘均爲罐頭食品搭乘該輪來滬之旅客祗有二十餘名刻在招商局中棧起卸各貨定本日開往小呂宋香港在上海乘往之旅客有二十名云又有大來洋行之西海撥彭號WestHepburn前因船身稍有損傷故來申至江南造船廠修理己歴一月有餘至昨日竣工卽定本日開出上海向新金山方面驶行在滬並無出口貨裝出云又太古經理藍烟囱公司之吞撥闌武爵號KnightTemplar從利物溥出發以來現得來電謂移輪將於下禮拜四到上海在申卸清各貨尙須開往東洋故其還國之期須至明年之二月三號云又有提麥杜斯號Demodocus 
昨日自天津卸貨來申現己定下星期三開往日内瓦經利物溥而至喀勒斯哥云尚有樂曼艇號Lsomedon昨日亦接到來電謂該輪自十一月上旬從英國開出至遲於十八號上午定可進口抵申云 
[國内輪船進出口貨之調查]  
　　進口貨（寗波）太古公司之新北京輪船昨由寗波裝來之貨有竹頭三百三十件檀木一百八十八件花餅一千一百件藥材四十件竹篾三十件木頭二十件草繩十件雜貨十一件又寗紹公司之新寗紹輪船昨由寗波裝來之貨有棉紗四十件冬笋十八蔞草蓆十件瓜子五件雜貨三十五件（長江）三北公司之長安輪船昨由長江裝來之貨有米二千八百十二包黄豆四百九十七包煙葉五十件皮油五十桶鮮蛋五十擔蓮子十四包又來轉甬貨有藥材一百二十三件驢皮一件（揚州）大逹公司之大龢輪船昨由揚州裝來之貨有火腿一千只花衣四百四十七包小麥六百九十九包生餅四百四十五件鷄鴨一百七十五件鮮蛋一百六十八桶活猪羊一百另一只葷油三十七簍鮮蟹二十五件醃肉鷄六十六件（港粤）招商局之泰須輪船昨由香港廣東裝來之貨有青果二千二百五十八桶點錫一千三百塊青糖三百六十八包檀香八百七十三件笋千二百九十四簍沙藤六百七十七件紙頭二千一百八十五件烟葉一百五十三件荔千四百四十三箱紅皮一百九十四件檳榔三百另五件茶餅一百件桂元四十六箱肥皂八十箱錫渣八十二箱草包八十八件茶葉二十件蘇木一百件銀器二件雜貨六百三十件又有太古公司之鎭安輪船昨由香港裝來之貨有香蕉二千九百二十件糖七千一百包甘蔗三百件客糖二千五百八十一包檀香三百三十七件葵扇三百件牛骨一百七十五件椽油三百五十六桶柿餅一百八十七件草蓆八十件佛手九十一件生油六十六桶魚翅十六件海參二十件雜貨一百八十七件又有廣大輪船昨日從廣東裝來糖二千二百九十一包沙籐八百二十件牛皮四百十八件樹皮七百八十九件荔千四百三十八件元干一百件藥材三百五十七件淡桑二百四十八件烟葉二百七十一件檀香七百四十二件蘇木一百件點錫九百五十塊檳榔三百件茶葉一百四十八件冬菇一百箱鮮橙四十八件硍硃二十三件藥酒十九箱紋銀八箱銀器五件柚子二十六件雜貨九百八十九件（天津）招商局之飛鯨輪船昨由天津裝來之貨有生梨四百三十簍粉絲二百十件紅黑棗八百三十六包核桃二百二十件鹹魚羅卜二百十五簍元寳二十箱杏仁山楂一百另一件石粉一百二十桶木耳六十一箱洋灰二十桶甘草十七件綢子野絲十六件煤炭三十五包雜貨二百五十四件 
　　出口貨（寧波）寧紹公司之新寧紹輪船昨日裝往寧波之貨有米一千六百二十六包點銅三百塊棉花一百六十四包青果一百五十六桶瓜子一百九十四包洋布六十六箱蚶子三十八件魚干鹹魚三十四件鐵四萬五千五百五十擔雜貨二百四十八件又轉口貨有藥材一百二十四件又太古公司之新北京輪船昨日裝往寧波之貨有赤白糖二千六百包麵粉一千四百八十包洋燭五百箱點銅一千另二十四塊洋臘一百箱水泥一百桶瓜子四十包青蔴三十六件粉絲二十七件荔千二十箱棗子二十包雜貨六十一件（厦汕）往招商局之泰須輪船昨日裝往厦汕之貨有米七千包麵粉六千包橘子一千桶香烟一千二百箱洋布七百箱 
[美盛公司棉巿報告]  
　　中美新聞社譯美盛公司報告云上星期間華棉有跌價趨勢曾一度跌去銀一兩似受世界棉巿現狀之結果總之就供求問題觀之苟無意外之事發生棉價恐將再跌也棉紗巿面上星期出穏固而趨堅定大約一時不至軟弱利物浦中等美棉巿價三月份貨一一四四便士紐約七月份貨一元六角一分孟買三月份貨二百六十六羅比華棉出口額自本年九月份起至十一月份止共二萬七千四百五十五擔 
[女界義振會成立會紀]  
　　本月七日女界義振會在靜安寺路一百十一號開成立會到者百餘人公推盛杏蓀夫人爲臨時主席報各開會宗旨大致以救濟婦稚爲唯一要圖次由主席宣讀募捐啓一致通過並提議組織董事會當經公推徐總統夫人美公使克蘭夫人爲名譽會長盛杏蓀夫人爲正會長孫　韓夫人趙燧三夫人廉惠卿夫人顔惠卿夫人宋子文太夫人揚奎侯夫人夏棣三夫人梁太太許又銘夫人席德懋夫人席德烔夫人嚴孟　夫人盛萊蓀夫人爲會董孔融之 
 
 
 

Page 11

 
 
夫人王書琴夫人爲總幹事盛泮澄夫人爲中文股長趙絳雪小姐爲股副宋美琳小姐爲西文股長席德炳夫人爲股副盛愛頣小姐爲中文會計股長廉紹華小姐爲股副盛澤承夫人爲西文會計股長朱琛華小姐爲股副林薇閣夫人爲勸募股長吳香岩夫人陳蔚青夫人莊得之夫人邵月如夫人劉儼庭夫人吳維勳夫人李瑞九夫人爲股副王書琴夫人爲交際股長盛繩祖夫人爲股副盛揆丞夫人爲庶務股長盛方頣小姐盛鏡芙小姐爲股副公擬簡章七條（一）本會成立日期及募捐啓應先登報宣布（二）駐會辦事員公舉朱琛華小姐並擔任中西文牘及會計事宜（三）辦公時期上午十時至十二時下午二時至五時（四）每星期日開常曾一次遇有重要事件得随時召集開特别會（五）請正會長函致愚齋義莊董事會撥欵捐助（六）由正會長捐洋一萬元以資提倡（七）如有未盡事宜得隨時修改之 
[又一急賑游藝會預誌（二）]  
　　上海學生聯合會因鑒於北災慘狀故特於本月十七十八十九三日假新世界開急賑游藝大會兹悉此次加入表演各種游藝之男女各校目下己預備完善者有約翰復旦南洋滬江四大學及務本女學女子體操學校愛國女學啓秀女學南洋路礦中華工業澄衷中學第二師範民生女學浦東中學約翰青年會上海體育專門及該會所設之第一義務國民學校等其餘各校尙在預備該會此次之游藝會專爲災民起見故各分會莫不聚精會神聞券價一列一元塲内並有中西菜出售價目亦不增加此項大游藝會實爲籌賑會中之特出者滬上不乏大慈善家諒届時必有一番熱鬧也 
[社會服務研究會消息]  
　　前日星期四社會服務研究會依常開會所講之題目爲僱工者與服務者間之關係由朱胡彬夏女士先以主僕二字意義詳加解釋後演講良久語語動聽再有住屋與環境山童星門君演講昨日所講之題目爲家庭財政與上海之家庭今日午後二時有展覽會並佐以遊藝及電影等除十六歳以下之孩童男女賓一律歡迎云 
[補誌閻瑞生吳春芳供詞（續）]  
　　末次提閻瑞生　供（問）閻瑞生據你與吳春芳對質時所供是謀害蓮英一節無可諱言你現在也勿庸再想避就且按照法律處辦你這供詞很　了不過因研究本案眞相不能不追問明白你務須將詳細情形供來（答）此案起因乃由我在久安里妓女題紅館處冶游四月中旬我私自結算端節應付之欵約需六百元到處設法無着至四月十九日適值江灣賽馬之期乃託詞向題紅館借得鑽戒一只持赴押店質洋六百元往江灣購馬票不料竟全數輸去不得不趕速籌欵以償之乃起這刦財害命之念蓮英我以前並不認識因我常見一金姓友人呌他局所以我知他之名我於四月十八日與一友人在大東旅館吃飯談起端節將近欲呌打様局我遂冒書金姓局票將蓮英喚至這一次我己見蓮英手上御有大鑽戒一只甚爲闊綽四月十九日我因需欵甚急乃起意謀刦蓮英財物乃復兩次冒書金姓局票呌蓮英局蓮英未到二十一日我又改書吳姓局票呌他到大觀樓蓮英到暗中細察其飾物約可值洋二千餘元刦來變賣可得價洋一千餘元我始决心實行旋於二十二日我同朱老五在蓮英家碰和後約蓮英於次日到小林黛玉家代打撲克以便著手實行二十三日上午我先到金星藥房買哥羅方藥水一瓶然後到英德昌茶葉店找吳春芳我本對他說因午節没有開銷共虧千元之譜我想將一妓女騙出謀死刦取他的財物我只拿一千元還賬餘均歸他請其帮助吳當即應允並說代約姓方的這方姓我去年因找吳春芳曾會過一次商妥之後即對他說我己預備藥水一瓶呌他預備繩子一根以便臨時應用旋我交洋一元給吳令他吃飯並剃頭洗澡因吳頭髪太深身上又齷齪恐其同車蓮英生疑我係預備令吳充我家人的並約他下午三時在龍園茶樓相會到下午三時我借著汽車到龍園找吳　吳方二人己早到我即呌他們移到福裕里對門鶴林春茶樓等候因該處與小林黛玉家相近也後來我預備好了到鶴林春與吳方見面我問吳春芳繩子預備了否他說因錢用完没有買即現在茶資都没有錢開我於是又拿四角錢呌他開茶資並速買繩子辦妥後我復進福裕里小林黛玉家候蓮英來至六點多鐘蓮英始來我託詞將蓮英騙出登車吳芳二人同上車立在車後迨車開到虹橋東首我將車打轉開到第二虹橋西首吳春芳說此地好否我說此地好我旋停車此時我即下車假作點燈旋至車後在車箱内將藥水取出澆在棉花上令吳方二人動手當由方將蓮英拖下並將繩套在蓮英頸上吳春芳拿水棉花按住蓮英口鼻急拖往麥田内我亦隨往（當我等將蓮英拖入麥田時因繩子尙未套緊且因是日風大藥棉花並　效力蓮英尙能言語他即對我說哥哥你要錢我與你錢你不要害我的命）斯時由吳姓將蓮英打倒田内我乃以藥水瓶就蓮英之口灌注不料馬路上忽來一鄉下人手携竹籃他見我們在麥田内問我們尋什麽東西我即迎出招呼恐被此人看破我即設一計對鄉人說大哥請你上車代我將這車上機關踹下　鄉人上去一踹迨機動我即跳上急將車開行向西而馳直開過第三虹橋往北新涇去的馬路上離我們行事地方約二三里遠我即令此人下車復將車開轉擬回原處開至距拖蓮英下車地方西面遇見吳方二人己出來據云業己辦完乃令吳方二人上車復開至行事地點我因蓮英尸離馬路太近且見　鄉人篾籃尙遺在該處馬路旁恐覆回拾奴走入麥田致被發覺乃囑吳方二人將蓮英尸體移往他處抛棄當由吳方兩人將尸體拖至車上由我開車向東行斯時在車上由方姓拿出首飾五件交由吳姓給我我用手接過這首飾時因一時不愼致將一樹撞壞車己停止我即呌他們復將蓮英拖下車拖至麥田深處抛棄當吳方二人將蓮英尸體由車上移下時我以手撫蓮英鼻際覺尚微有氣息恐其未死我即問吳方二人何以未將其勒斃乃將藥水瓶交給吳姓令其帶去再行施用務必將其弄死以絶後患我並對吳方說汽車不能在此處久待因附近不多遠住有人家我先將車開走你二人事畢即在此處守候我准於夜間十二時開車來接我對他們說過之後我見他們兩人一人握蓮英之髮及其頸項之繩一人持蓮英之脚將蓮英拖入麥田而去我即將汽車開回去了不料我於夜間十二點鐘後向朱之汽車夫將朱之汽車借出開去接他們並未遇見至次日（即二十四日）我由百多洋行逃出曾於夜間十時到黄德昌茶葉店找到吳方二人並告他們此事業經發作教他們次日前往將蓮英尸身掩埋以滅痕跡他們二人均允去辦我於二十五夜間復找吳方二人問他們曾埋過否他們云因今天下雨地下泥濘不好走明天一定去至二十六日我即離開上海不知他們何以没有去埋的當廿四日我會見吳方二人時曾問他們蓮英身上還有東西没有他們說是没有了旋方姓出外買炒麫去我覆問吳姓蓮英究竟有無其他飾物吳說想方姓亦不致於偷東西的據吳春芳前日所供他分了三件方姓自必也分有數件這是可想而知的我今天己將此事始末詳情一一供出並無一句虚語堂上如能成全總求格外加恩我上有老母弟弟年輕不能養活請察是了（閻瑞生指模）（仍未完） 
[寰球學生會介紹部消息]  
　　寰球中國學生會介紹部消息云兹有某君曾在日本大阪工科大學化學專科畢業井曾在神户日本火柴廠爲技師專門研究製造火柴及牛皮膠等現在上海願任各工廠技師之職有欲聘任者可向該會介紹部接洽 
[青年會消息]  
　　四川路青年會近得吾華留美哥倫比暨比士褒大學法律女碩士鄭美排演之影戲東方自由花一劇描　俄德戰爭清國親王圖謀復辟等事全劇凡六大本有政治愛情外交偵探諸情節鄭美女士兼精音樂尤擅擊技此片係著名影戲公司特煩旅美巨商再三懇商於女士发台有此影戲片出現當在美開演時觀者同聲贊美我國駐美顧公使亦奬勵有加該會爰不惜重資租賃而來准今晚（星期六）八時在同樂大會開演并有人人笑之口技助餘興入座劵每紙三角會員滅取二角届時當座爲之滿也并聞女青年會今日開改良家庭運動展覽會陳列各種改良器具服式並有各種游藝該會交際科准於今日午後二時陪同會員前往參觀云 
[武術會演說會預誌]  
　　中華武術會定於本星期日（即十二號）晚七時開冬季第二次演說會請南洋公學圖書館館長柴福源君演說并演美洲實業歐洲戰爭活動影戲昨己由該會函邀各會員届時蒞會聽講矣 
[紀旦華小學之懇談會]  
　　老北門内巎立旦華小學於昨日開第三次懇談會上午展覽成續下午演劇如聰明小孩子買賣吹笛人修鞋匠富人的賓客等幾齣情節甚佳家屬到者二百餘人散會時己暮煙四起矣 
[日本敎育界參觀小學校]  
　　昨日上午九時有日本京都之敎育界山石恒吉佐籐範一二員偕投上海縣署聲稱擬在本埠各小學校參觀敎育實况請爲介紹當經沈知事令縣視學朱伯華引至尙文路二師附屬小學校第一部内由楊聘漁主事延入導至各級課室並學生自修成續及寄宿等室分别參觀一過然後同至應接室討論許久始興辭他去 
[金陵與復旦賽球記]  
　　前日（九日）南京金陵大學與復旦大學在復旦塲比賽足球上午二時半起賽逾半小時未見勝負但金陵球員己有一二負傷故初賽之結果爲復旦勝二球及復賽時金陵球員己有四五負傷由候補員數人續續競爭其勇不遜復旦至於結果爲復旦勝二球 
[紅十字分會發給棉衣褲]  
　　滬城老縣前紅十字分會以現届仲冬天氣嚴寒一般貧民身無棉衣肅瑟頗憐爰於即日起按日發給棉衣褲若干套俾資禦寒 
[患病災民送院醫治]  
　　勞勃生路北方工賑協會第一災工收容所内有大批患病之災民昨特由會具函送往紅十字會北巿醫院醫治 
[舊軍衣捐充賑濟]  
　　本埠海軍總司令藍建樞以北省災旱哀鴻遍野值此嚴冬之候饑寒交迫情實可憫賑濟刻不容緩除通飭本軍各機關按照各員薪俸百分之二揭捐業己募集一萬餘元滙交警察廳所附設北省救濟會收轉外又將歷年滖存之舊軍衣軍褲軍帽等千餘套特派本署差弁胡某搭滬寗火車押送災區救濟胡差弁奉委後己於日前將舊軍衣等件裝箱乘車首途矣 
[台營官地局楊局長函告視事]  
　　何護軍使昨接清理江蘇全省水陸台營官地總局長楊宗漢公函云案奉督軍訓令内開照得台營官地局局長陶藻華現准安徽聶省長電調自應飭即赴皖所遺之差即委現充糧服局局長楊宗漢調充以專責成除委任分行外仰該局長遵照分别具報并奉委任狀奉此即准陶前局長將關防卷宗咨交前來數局長於本月一日視事函逹貴使查照云 
[警廳嚴防革警滋事]  
　　淞滬警察廳長徐國樑訪悉近有己革警察在滬逗留勾串當地匪徒敲詐打架無所不爲殊碍地方治安前經通令各管區長官破除情面隨時查拘送廳以便逐回本籍在案兹届冬防吃緊之際萬不容此輩混跡昨特再訓令各區署所警正佐查照轉飭各棚長警注意查拿解送來廳如有徇情庇隱一經查覺定予併究不稍寛貸云 
[鄭祥泰皮貨店繼續減價]  
　　公共租界抛球塲鄭祥泰皮貨局前以十週紀念减價顧客擁擠生意頗盛今因競爭營業起見繼續减價二十天該號花色全備貨品頂眞欲購皮貨者盍往試之 
[出店吞没金條之懲儆]  
　　法大馬路福和銀樓前遣出店謝阿林送金條三十五根至三馬路寳裕金號詎謝將此項金條如數吞没逃至海鹽西門内旋爲保人謝家福得悉投報海鹽警署將謝阿林謝阿牛楊恒甫金阿曹謝羅氏宋謝氏謝王氏韓玉英宋阿金等九名一併拘獲並抄出金條二十七根帶至警署現由法捕房包探程子卿持文前往將謝等一併移提來申管押捕房候究等情己誌前報昨解法公堂請究先由福和銀樓主徐屏周投稱謝在商人店中爲出店己有三年此次起意吞没實由伊母謝王氏及王氏姘夫金承曹唆使求請重究詰之謝阿林供認因民人一時見財起意計用去三條求宥金阿曹楊恒甫謝王氏供認唆使竊取不諱謝羅氏稱丈夫所爲之事婦人實不知情謝阿牛宋謝氏供胞兄吞没金條之事民人等均不知悉是實韓玉英供金阿曹係女子之母舅於日前至母舅處吃喜酒不知有竊金條之事宋阿金供民人前娶阿林之妹宋謝氏爲妻日前阿林乘民人出外之時私將妻子領出今始知悉求請准予領回中西讞員會商之下判謝阿林押西牢三年金阿曹楊恒甫各押二年半期滿一併永遠逐出租界謝王氏押女所一年謝阿牛押一個月謝羅氏宋謝氏宋阿金無干開釋韓玉英送堂候伊母到案具領抄案之贓給原各告領去 
[控訴不交雜骨之訊判]  
　　日商番匠勇在公共公廨呈訴雍去根張窩助朱雲才吳春霖及保人嘉泰號經理吳生金等不將所定雜骨交足請追定銀及損失等情由廨訊判被告合交一千兩人銀並保候訊在案昨奉李襄钀會同日副領事林君復訊據被告代表律師上堂聲稱保人吳生金己賠出銀一千八百兩按照原告所付定銀餘多六百兩今原告控告毫無理由祗能保人起訴吳春霖等尙在情理應請將案註銷而原告代表律師接稱原告祗收到吳生金賠欵銀七百五十兩被告不照成單履行所定購雜骨三千擔祗交二百七十一擔十一斤要求追償定銀一千一百四十兩及損失銀四千八百五十七兩八錢零八釐等語經中日官核供會同簽判云保人吳生金 
[虚設字號騙物潛逃]  
對於本案己經履行契約其餘被告不負責任應即註銷此判 
[虚設字號騙物潛逃]  
　　法租界開設恒豐字號之某甲日前先後向陳悅亭美華襪廠天華襪廠等三户騙去皮鞋絨襪等物甚巨於前晚棄號逃逸現爲各債權人得悉報告捕房昨日傳至法公堂請訊先由捕頭上堂　稱查得該號生財約值二百餘元請示繼由原告等同稱被告開設字號祇有二十餘天被欠貨物價值頗巨請爲核示中西　員判准予先行將生財拍賣作抵外後提該號主到案訊追 
[騙子兩案俱發之科罰]  
　　法租界永安街永茂號主甬人陳繼茂被曾際芳與愼記號經理陳銘齋在公共公廨刑事科呈訴用空白支單騙取值洋六千元之礦砂值銀五千九百八十五兩之樟腦兩案業經由廨分别訊明判候會商堂諭宣佈在案昨届宣判之期由捕將陳解廨原被代表律師均到堂候示至九時半經原審官俞襄讞會同英副領事胡君升座第一刑庭宣判曾際芳控陳繼茂騙取礦砂案着陳押西牢八個月礦砂應歸何人具領候另案訊明再核愼記號控騙樟腦案判陳繼茂押四月示儆 
[楊樹浦火警]  
　　昨晨四時三刻楊樹浦老公茂紗廠失愼經救火車馳往救熄房屋無大損失惟有菲干棉花受損耳失火原因未詳刻由捕房調查云 
[兩婦人不服判决]  
　　林雅園前控婦人瞿高氏胡張氏等傷害一案己經地檢廳訊明起訴審判廳請爲公判前日下午經陳許推檢兩官開庭飭提瞿高氏胡張氏等至案研訊之下駁回公訴判令兩氏償還原告私訴醫藥費洋八十元了案詎昨日午後問官又提該兩氏至案略詰數語私訴不究判處瞿高氏拘役三十天胡張氏拘役七十天兩氏奉判後不服判决提起控訴云 
[圖姦不遂之被控]  
　　住居裏虹口街四十五號門牌後樓向爲電燈匠之浦東人倪富林前晚二時許撬開前房甬婦戴陳氏房門潛至該氏床上圖姦氏從睡夢中驚覺駭極狂呼有賊二房東麥雲昌聞聲起視倪即下牀逸去怱遽間遺鞋於陳氏牀前昨晨氏即以倪鞋爲據控倪竊取金壓髮一支經該管哈爾濱捕房派探尤雲卿將倪拘入捕房押候解廨請究 
[領回被拐女子]  
　　興化女子顧四女近被劉某由原籍拐逃來滬暫住閘北漢中路陶祥明處擬將女賣往外埠經女之同鄉朱姓得悉函知顧女家屬昨由女叔長源女子姐夫卞榮慶等前來尋見劉己逃逸惟將女及陶扭控四區警署經顔署長訊明判女交顧長源卞榮慶具保領回原籍陶祥明從寛免究 
[匿孩索酬之訊究]  
　　住居閘北叉袋角積善里之阜寗人孫崇高有五歲女孩小二子前日被同居尹德寛藏匿同春里丁姓家翌日故意至孫處報信云己代爲尋見並偕丁及余阿二同來索酬勞洋十元方肯交還孫欲見女後付洋尹丁等不允旋由孫嫂往丁家將女抱回孫即鳴警將尹余二人扭控四區二分所惟丁己脫逃倪署員訊明屬實判解司法科核辦 
[汽車夫疏忽之科罰]  
汽車夫陳阿小前日在泥城外同孚路開駛六百八十號汽車不愼將行人高登申撞倒碾傷由捕查見將陳與受傷人一併帶入捕房奉飭高送醫院醫治陳拘留於昨解送公共公廨經中西官質訊明白以陳開車疏忽判罰洋三十元充公再賠償原告醫費洋五十元或押西牢一月示儆 
[汽車傷人兩則]  
　　公共租界漢口路浙江路口昨日上午十一時許有江北人韓東來拽人力車在路上行走遇有一千一百六十六號汽車駛來不及避讓致遭撞倒碾斷左腿骨不能起立當由老閘捕房八百七十四號華捕到來喝令汽車停止帮同汽車夫扶受傷人入汽車押令載送仁濟醫院醫治旋即帶該汽車夫入捕房禀候捕頭發落又昨晚七時許有山東人崔好古行經愛多亞路鄭家木橋塊被某西人駕乘之二百七十一號汽車撞傷倒地由大自鳴鐘捕房四十八號華捕瞥見當即前來抄錄汽車號碼及西人姓氏另　車送崔好古投仁濟醫院醫治一面呈報捕頭請示 
[跳電車跌仆受傷]  
　　靜安寺路派克路口昨日下午三時許有二路電車駛過一年約二十餘之男子搭客貿然躍下跌倒於地身受重傷昏暈不省人事爲查票西人所見當即假一汽車送入醫院醫治聞生命深屬危險云 
[乘坐機器車違章科罰]  
　　沈善記前日乘坐機器脚踏車不愼在北蘇州路將殷裕泰所乘之脚踏車撞壤被控捕房於昨由捕將沈傳至公共公堂經中西官訊明以沈不但撞壤人車且乘坐機器脚踏車未向工部局領照違章判沈罰洋十元充公再賠殷修車費洋二元着令繳洋開釋 
[撞船溺斃漁夫]  
　　前日有江北絲網船船户小七子駕撑網船在石灰港口浦江撒網捕魚適有由申開往浙江之聞巧生糖船駛風開去不及避讓致將小七子船碰撞小七子失足墮浦打撈無獲由屍妻扣住糖船向聞交涉昨日同至貨主處理論旌以屍身未獲趕緊打撈屍身再商撫卹辦法 
[婦人被毆受傷之請驗]  
　　王應奎偕妻陸氏昨午投上海地方檢察廳稟稱在本城四牌樓開設賞墨齋裱畫店爲業昨晚突遭親家張漢鼎挾嫌來店毁物毆人以致民妻陸氏被毆受傷爲此來案起訴請求騐傷提究等語譚檢察長諭飭靜候騐明核辦 
[攔獲攫飾賊]  
　　王榮枝昨晨九時在南潯路漢璧禮路轉角搶刦行路婦人張姚氏髮　上所挿值洋十二元之金挖耳一支飛奔圖逃經氏狂呼攫物遂由三百三十三號一千零六十三號兩華捕與探沈阿炳聞警到來帮同攔獲帶入捕房押候解廨請究 
[昨日公共公廨訊案紀]  
　　昨晨公共公廨民四庭由張襄斷會同美丁副領事審訊各案依次照錄（一）沈榮生訴利康莊股東傳國堂經理羅桂祥等不理欠欵案據原告代律師聲稱該莊倒閉後有股東二人逃往浙江惟股東李厚田名下之欵己經理明並據李投訴其名下欠欵四份之一業己理明尙有股東胡全寳羅銀來現不在滬等語一「堂諭」准原告律師請求將胡羅兩股東加入被告一面移提到案此判（二）唐承山訴某浴堂主趙醇林不還押　洋一百元而趙反訴唐與包探周小弟違法提捕等案據捕房代表律師投訴包探周小弟奉三道頭命令履行並無不合且係工部局用人奉准免予交保彼照工部局地皮章程辦理毫無處分云云而唐趙兩人均由律師到堂辯護「堂諭」唐承山亦免予交保候提前排訊（三）亞東公司訴徐次齡不理貨欵案因被告無保收押據其代表律師投案要求減輕交保數目至多二千兩云云而原告代表律師極端反對「堂諭」被告律師請求減輕交保不准候提前排訊此諭（四）鄭錫堂鄭錫林鄭錫榮昆季稟請給諭管理故父鄭良裕遺産事鄭等偕其代表律師投訴奉諭登報兩禮拜業己期滿應請給諭執管「結果」鄭良裕遺産准給諭具稟人管理此諭（五）妓女姜阿寳訴鴇㛿唐老三虐待請求恢復自由案據姜妓供稱於八歳時到唐處至十四歳即逼令學唱戲曲爲娼時遭虐待現住大世界對面父親家内並由兩造代表律師互辯良久又據被告律師聲稱姜妓相識之謝三現在堂上觀審而姜妓答不認識「堂諭」改期再訊（六）孫黄氏控孫留二又沈根生控沈福卿兩案因時過午不及研訊「堂諭」均改期再訊 
午後第四民庭俞奠孫襄讞與美約副領事訊理各案彙錄於下（一）曹鈞餘訴陳中信合充華甲輪船水手頭目吞没餘利洋一千七百餘元案據華甲輪船主惠爾生（譯音）到堂聲稱水手頭目每月工資洋四百元惟各水手工資亦歸渠分發每月亦須四百元之譜但頭目須一萬元之保證金至本案被告得六成原告得四成我皆不知船上人係中國政府雇用等語「結果」改期續訊（二）婦人徐蔡氏（即春姐）訴方正康代伊外甥舒德元借洋一百元案原告延朱期芾等律師到堂陳述案情請追被告亦延律師到堂否認「結果」註銷（三）法租界菜巿街福泰野味店主顧友貴訴密勒路鼎興野味店主張仰之不還貨價洋四百五十七元八角九分案據見證姚佛生林九泉投案證明往來貨欵「結果」改期七天證人到案再訊（四）曾子梅訴陳松梅不理合交鄱陽輪船買辦股欵案因原被供詞各執「結果」候下禮拜五傳到見證復訊再核（五）談雲忠訴鄧湘舟不理欠欵案因時己薄暮「結果」改期一禮拜再訊 
期一禮拜再訊 
 [ 
[誌謝]  
　　昨承商務印書館惠贈第二百七十期英語週刊及　十七卷第二十二號東方雜誌各一册誌此道謝 
雜評二 
[女界義賑會感言（訥）]  
　　天寒矣數百萬之灵民去死途益迫矣 
　　敬告政府速就己籌之欵盡力辦賑勿搜刮則急於星火辦賑則視同兒戲 
　　敬告官吏速就己之所有盡力救濟勿勸人則多多益善自勸則一毛不拔 
　　敬告各機關辦賑之人速激發良心以盡應盡之責任勿始則見義而往繼則見難而怠 
　　諸君不觀女界亦發起義賑會乎我國民對於救災之熱心政府官吏當見之而有所動辦賑之人當聞之而有所興起若以國民輸欵之踴躍也而專靠國民身上以索欵以國民之不吝資財也而敢籍國民之脂膏供糜費而飽私襄則尙得謂之人類也哉 
公布欄 
[江蘇高等審判廳]  
　　判决主文（民二　）一件張銘廉等爲振欵涉訟聲延期一案（决定主文）本件聲請駁回（民一庭）一件陳九斤與何彬成爲欵項涉訟上告一案（决定主文）本件上告視爲撤回予以註銷十二月八日 
[上海地方審判廳]  
　　公示送　（民一庭）一件判决黄連生等與沈愼企等貨欵涉訟一案主文涉愼企周阿大王華全金華慶樢四九應共同償還黄連生九八規銀一百七十七兩六錢六分四釐繳由黄連生具領償還敦康九八規銀一百零五兩繳由任鶴春具領償還成康潤記九八規銀五十二兩繳由夏奎生具領本案訴訟費用歸沈愼企周阿大王華全金華慶楊四九工共同擔負仰該被告人楊四九知悉特示又一件雷文成與楊四九等因　欵糾葛一案主文楊四九沈愼企周阿大共同償還靈興靛行九八規銀四百七十七兩五錢五分六釐自民國九年陽曆十一月八日起按月一分利息照付至執行終了日爲止均繳由雷文成具領本案訴訟費用歸楊四九沈愼企周阿大共同負擔仰該被告人楊四九知悉特示又一件葆三等與程雪門等因欵項糾葛一案本廳繼定於十二月十七日下午一時公開審理仰該被告人葉薇生依期投廳候訊毋得違誤右仰被傳人葉薇生知悉（全文在本廳揭示塲公布） 
判决主文（民一庭）一件判决李阿才與常厚發票欵涉訟一案主文常厚發應償還李阿才洋一百五十元本案訴訟費用歸常厚發負擔一件判决孫黄氏等興於德罄等由畝控訴一案主文本案應維持本廳民民國九年九月十八日之即時判决聲明窒礙後之訴訟費用歸於德罄負擔一件决定陳士卿與陸渠僨務控訴一案主文本件控訴不合法發回印紙費洋十四元發還一件决定高單氏與高晏平因造屢涉訟控訴一案主文本件控訴不予受理（民二庭）一件决定張永瑞聲明窒礙一案主文本件聲明窒礙業由張盧氏請求銷案應毋庸議一件决定陸蓉蓀與羅如海因抵欵糾葛聲請更正案主文本件准予更正聽候傳喚審理一件决定許春山等聲明窒礙一案主文本件窒礙之聲明照准 
　　批示一件陸題石狀請執行由狀悉准予飭吏執行此批一件雷文成請求發還賑薄由狀悉查本案判决尙未確定所請發還賑簿未便照准此批一件羅張川狀請指拘由狀悉己派吏執行矣此批一件石哲甫狀領洋據由准領此批一件何應春狀交欵洋由准交此批一件華謹愼狀交查封費由准交此批一件趙玉庭狀交欵洋由准交此批一件鄭芳佐狀請移廨協傳由狀悉己致函會審公廨協傳矣仰即知照此批一件汪芝昺狀請傳保由狀悉仰速來廳候諭此批一件王長根狀領欵洋由准領此批一件陳桂汀狀領單據由准領此批一件徐樹培狀請執行由狀悉仰候傳案訊辦此批一件陳趙氏狀請執行由狀悉己票傳矣仰速遵期來案候訊此批一件朱嘉昌狀請執行由狀悉查本案畢據胡裕生聲明窒礙所請廳從緩議此批一件潘錡狀請銷案由狀悉准予銷案此批一件徐夀臣狀交訟費由准交此批一件吳慶林狀領賑簿由查本案尚未確定所請暫從緩議此批一件王利生狀保汪沈氏由准保此批以上十二月九日 
[上海地方檢察廳]  
　　批示裘阿渭狀悉候偵查毋瀆此批張士其狀悉仰即邀同證人來廳候訊　批田佐卿狀悉被告人陳阿大及其家屬均籍隸無錫該被告人又己逃回此間並無住址可查該告訴人自向無錫縣公署訴理所謂關提之處不能照准此批張厚發狀悉本案係該民對於莊震祥債後請求認定存否之訴應由民事法解决所請礙推照准仰即知照此批黄陳氏狀悉候函催泰縣公署代轉陳珍子父陳國興等到案具領所請應毋庸議此批顧仁傑狀悉候調卷核辦此批徐秋華狀悉仰該民於本月十一日來廳候訊此批張文義狀悉仰即來廳候訊此批桂炳餘狀悉爾妻如果在監患病自有醫官診視所請保釋就警之處應不准行此批楊明顧狀悉蕭阿福已備辦香燭服禮自可了事何必因此細故致滋訟累須知對簿公庭兩造無益本廳爲息事寗人起見所請着毋庸議此批王李氏狀悉案己起訴候送審廳核辦此批王沛霖狀悉徐虎金旣己聲明上訴應候高等廳依法核辦所請一併控訴之處着毋庸議此批嚴同興狀悉查刑律規定易科條件解釋綦嚴除執行實有窒礙者外概難輕予許可狀訴各節核與易科條件不符所請廳毋庸議此批黄林發狀悉候傳訊核辦此批毛李送狀悉候偵查明確再行核辦此批嚴恭狀悉准予傳訊此批劉高氏狀悉水案現正偵查所謂未便照准此批以上十二月九日 
[滬海道尹公署]  
　　批示一件崇明縣民郁宗瑜等呈爲環叩令縣勿再另派籌備費俾符省令而順與情由呈悉查此案前據施彦翹等呈訴外沙建築行政分署　備員韓汝霖迄未籌辦請令縣另派專員等情到道當經令據崇明知事呈復業經遴委張紳望熊爲建築籌備員即經指令督促趕緊籌備早觀厥成在案據呈前情究應如何籌備之處仰即逕呈縣署核　此批一件崇明外沙公民盛鳴和等呈爲另派籌備員　請迅予令縣撤回俾符命令而安衆心由呈悉己於郁宗瑜等呈内明白批示矣仰即查照此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[東行漫記] [  若渠]  
　　予生二十年足不出里閈目未及高山大川趦趄曲與巿井相周旋者蓋久矣今年秋有扶桑之游雖蕞爾小島亦欲一瞻其風尙焉月之六日予乘山城丸来明發吳淞江兩岸樹木陰翳風來摇拽一若江干送客有無限深情者然吳淞爲予故鄉予紀行詩中因有行行重行行我家從此遠之語蓋寫實也 
　　舟中煩悶甚所携書籍如新刋及歐美小說雜誌數種外惟有 
石遺詩話耳閱雜誌竟則取詩話中二三雋語諷誦之神爲之爽同行者耕雲居士夙好畫能詩所携名人畫册及墨跡種種互相評　以破岑寂予以詩時質疑於居士居士則就予學詞吟聲大作與艙外水聲相酬答旁人目我二人殆爲狂歟予二人晏如也 
　　七日舟己入東海水作深碧色俗所謂黑水洋是也四望無岸惟水天相接耳是日天陰欲雨長空黯淡曉霧迷離天與水幾疑渾而爲一我身亦希夷恍惚弗能自主午後天漸晴波濤澎湃如萬馬奔騰因於舟中得詩云思親時十二去國路三千帆没己無岸濤奔欲拍天客心隨轉舵秋思嬛飛烟故國知何處青山一髮邊 
　　八日黎明舟己抵日本海依舷望高麗山觸景生情不能無慨紀以長句云高麗山色如眉黛横掃遠峰雲靉靆秋色媚人人倚舷秋山合與春山妃日光漏出曉烟飛海水横流山自在獨有高麗山上人沈埋海底頭顱碎江山如此可憐生敢問老蒼何憒憒山自岧　人自愁悲歌擊柱一長嘆滄桑於我亦何尤我猶當時之故態嗟吁乎矗矗高麗山百年興廢天之　 
筆記 
[殉父記（下）] [  逹紓庵]  
　　鳳琴大悟蓋萌殉父之意矣因語家人曰老父春秋己高就木期近天年旣盡而後我嫁今勿亟亟爲我圖婚事也家人弗從其言女啼曰是不許我稍報返哺之恩生不如死家人大懼卒如其言父嘆曰是女懷有奇秉殊非福也女終日善侍其父暇則讀書剌綉未嘗窺户兄嫂皆敬而憐之今秋景濂病革鳳琴略不悲戚治家事如常時或有竊議其忍者女知之曰勿議我短阿父六十歳而殁上夀也哭何爲越數日女潛飲紅磷而死臨終時衆人知其有變急欲救之女臥榻上張目摇手作幽細之聲曰記否阿父母死父死兒死之言今其時也且我久别亡母身赴九泉以叙天倫之樂兄嫂自重勿爲我悲此去正我所悅言己而絶又有遺書其兄蓋言身後之事並叮嚀手足孝友無問女年僅二十有一耳嗚呼孝哉 
　　紓　曰居今之世而言孝道知不能免通人所笑無怪我敎有議女爲恩或言未必殉父者聚訟紛紜力欲使此不世奇節湮没無聞傎哉僕初即欲爲之撰記顧亦惑於衆說疑有内情勿敢率意嗣於某報社接匿名寓書謂僕不爲宗人孝女彰揚詞多責備閱之愧怍乃卽輾轉探索眞相旣明亟爲述之如右所言紀實不敢煊染存其眞也嗟夫世多殉情未聞殉孝者矣今女所爲誠覺其愚顧人倫美德惟痴忠愚孝能維持之耳鳳琴眞千古罕有之孝女哉 
劇談 
[天行室劇話（三）] [  天行室主]  
　　其優點云云矣而亦有其疵處病之最大則故作聰明紊亂成規是友人虞生曾言一事頗足證之虞生爲叔岩之畏友而京津間著名票友也 
　　碰碑最後一塲楊繼業行至蘇武廟時覩李陵碑念白有云「李陵乃是漢室奸佞賣主求榮」叔岩某日演此則念「賣主求榮」爲「賣主的求榮」蓋以求榮二字誤爲俚語之「俅儾」而說部中固常有「狗娘養的俅儾」一類語致有此誤也下場時虞生笑問之曰「賣主求榮就完了幹甚麽還來個的字」叔岩猶辯曰「我記得老譚是這麽念法」虞生因曰「不管是誰就是老譚這麽念也算是老譚的錯」叔岩始無言夫以老譚之造詣豈並賣主求榮而不解乃致畫蛇添足自貽話柄且碰碑爲其拿手演之數十年詎無通人爲正之者其爲叔岩之誤可知其自作聦明處亦可見一斑矣 
新聞拾遺 
[寛量] [  警世人]  
　　常熟東中巷鴻發客棧前夜來一胡姓客陪同友人投宿適值客滿乃分居兩室與他客合住不意次晨胡起身時所卸之素緞馬褂己不翼而飛及覓同房居住者則杳如黄鶴矣正喧嚷間該棧主婦以信用攸關出而聲言願照值賠償胡見主婦孀居寡苦不忍使其耗此意外之錢自認晦氣不欲賠償揚長而去旁觀者咸稱胡之度量寛宏云 
[錯疑] [  立德]  
　　昨日午後三時許晝錦里某香粉店有二女郎購物匆匆而出遺卜缐袋一中有銀元少許門前適有一呌販絨帽手巾之某甲二女遂向甲購手巾時忽來一丐傍立求乞二女正欲取錢付甲缐袋忽烏有疑爲該丐所竊與之交涉將丐批頰數下香粉店夥見狀急出而說明謂實遺在店中二女知誤於是暈紅兩頰丐因受屈大哭不去嗣經和事老令女出數銅元與丐始去 
小說 
[社會小說衆醉獨醒（二一八）] [  瞻廬]  
　　第三十五回慘悽悽借涙哭屍靈話叨叨昔人訓嬌女 
　　俗語道得好「借孝堂哭自身」這便是「借他人酒杯澆」自己塊壘」的意思所以婦女走進了孝幔無論和那死者有感情没感情總會拉開了喉嚨抽長了聲調夾七夾八的混哭一會子這時老柳氏停了哭聲接着又是傭婦哭王嬷嬷哭劉公館裏的小了頭哭孝幔裹面很不寂寞用賓的聽覺己失偏有人環繞着他的屍體女兒哭爹爹媳婦哭公公孫子兒哭爺爺誰曉他臨危的當兒瞧都没人一瞧理都没人一理所以就這孝幔裏的情形而論人人都是孝子個個都是順孫再不信世間尙有忤逆的事無怪那些冬烘學究都說道先王制禮天之經也地之義也原來有這些特别的妙用閑話剪斷再說老柳氏横在榻牀上翠娥又去獻殷勤握着空心拳兒替他敲膀搥腿老柳氏瞧見翠娥的　圈兒又紅又腫心下十分疼愛便道好孩子苦了你了瞧你的眼睛曉得你陪着病人好多天没有睡了翠娥尙没回答小賓娘子搶着說道姑婆你老人家明見萬里料得一些也不錯公公病裏他足足的陪了三個全夜幾番呌他睡他不肯睡他說這麽大的年紀犯了這麽重的病休說是自己的祖父便是鄰居人家的老頭兒也不該袖手旁觀攏總不過陪了兩三夜算得甚麽便是十天八天的通宵不睡也是該的姑婆你想這妮子癡也不癡老柳氏點頭播腦肚裏尋思翠娥小小年紀難得他有這般孝順心將來待我一定不錯的修得這般孝順孫媳婦也不枉我天竺進香在觀音大士座前焚化這許多香燭元寳停了一會子劉公館裏的金兒也坐着轎前來探喪這小子才出了轎倒累了柳氏全家都抛撇了靈牀上的乾　死人前來歡迎這位財主少爺小賓娘子把金兒摟在懷裏親外甥好外甥的混呌翠娥趕向自己房裏裝出幾樣茶食點心把金兒攙人書房請他上坐了用茶用點金兒也不推辭大馬金刀般的向外坐了仰着臉兒不大理人左顧右盻目空一切惹得柳宅的傭婦嘖嘖稱羨說道財主人家的少爺畢竟比衆不同坐相也好看相也好不比我們家裏的阿土生年紀和少爺一般大只是賊頭狗腦爬不上臺盤見個面生的人野雞藏頭般的不肯出來眞呌做龍生龍鳳生鳳賊養的兒子掘壁洞 
[自由談之自由談] [  鵑]  
　　忽陰忽晴忽寒忽燠聞主之者天也顧若失其自主力然然則天僵矣兵未裁而兵變四起求統一而統一無成國庫如洗政令不行柄國者爲政府顧乃爲一二武人所挾制此又政府之僵也天僵姑弗論政府之僵將奈何 
大昌煙公司徵文揭曉（丁等） 
[大小嬰孩牌香烟塔詩] [  竹本] 　 
　　大漫粗眞勿錯完全國貨勿是呀呀乎價便宜吃得遇十枝抵得盒半多 
小尤妙大好老手段最高見人瞇瞇笑道好處眞勿少吃過朋友才知道 
　　嬰模型用意深大昌主人商標揚名聲對主顧表歡迎恭喜大家多添丁 
　　孩可愛趣煞哉一式形骸大小分辨來大阿福認阿　吃客眞要嘴笑歪 
牌嬰孩眞開懷有病亦解貴人及輿臺所以稱頌勿衰有益衞身嘸損害 
　　香改良勿壳張一經登場處處有名望生長上海灘浪日後進步眞無量 
　　烟十全味醇甜情緻纒綿越吃越不厭打油詩來奉獻題目七字當塔尖 
 
 
 

Page 15

 
 
   
 
 

Page 16

 
 
常識 
常評 
[原妓] [  老圃]  
　　齊人歸魯以女樂而孔子行秦穆遺戎以女樂而由余去女樂卽妓也或謂管敬仲設女閭三百爲妓女之始又或謂陳人使婦人飲南宮萬酒婦人卽指妓女然最古之妓女實爲女巫上古蒙昩之世女巫與女樂無别楚辭九歌東皇太一靈偃蹇兮姣服芳菲菲兮滿堂王逸曰姣好之巫被服盛飾舉足奮袂偃蹇而舞芬芳菲菲盈滿堂室也又雲中君靈連蜷兮旣留爛昭昭兮未央王逸曰巫奉迎導引神形體連蜷神則歡喜安留見其光容爛然昭明長無極己是古之所謂巫者乃以歌舞悅神故說文巫从工象人兩袖舞形古文作　又从兩口兩手知巫本以歌舞爲業而姣服芬芳光容爛然實卽今之妓女呂氏春秋曰楚之衰也作爲巫音伊尹書曰敢有恒舞於宫酣歌於室是爲巫風是知巫之爲業雖以悅神亦以悅人从巫之字義本長袖善舞之工不限於事神古俗鬼禨謂鬼神有飲食故薦之以粢盛犧牲謂鬼神有男女故悅之以巫巫之不限於事神猶粢盛犧牲人亦得而饗之其義一也嘗讀晉書夏統傳其從父敬寗祠先人迎女巫章丹陳珠二人並有國色莊服甚麗善歌舞又能隠形匿影甲夜之初撞鐘擊鼓間以絲竹丹珠乃拔刀破舌吞刀吐火雲霧杳冥威光電發統諸從兄弟欲往觀之難統於是共紿之曰從父間疾病得瘳大小以爲喜慶欲因其祭祀並往賀之卿可俱行乎統從之入門忽見丹珠在中庭輕步佪儛靈談鬼笑飛觸挑拌酬酢翩翻統驚愕而走不由門破藩直出是女巫以色惑人在晉世猶有之而所謂吞刀吐火則猶今之繩伎幻術要之善惑人者不論爲巫爲鬼爲色爲幻術其爲惑人則一也 
國民常識 
[中國曆書之急宜改革] [  鐵頭]  
歳聿云暮九年又將近矣顧國人憚於革新人間萬事際此陽曆歲闌不覺有絲毫之新現象即如曆書之發行非待至隂曆年底坊間無購處也然余見坊間所出之曆書大都陳腐蕪陋即銷行最廣之國民快覽内容缺點亦綦多竊以爲中國曆書之革新實爲增進國民常識改造陳腐思想之一好機會安得謂爲細事而忽之耶請臚舉其所以急宜革新之理知左 
　　（一）迷信之養成試翻閱社會上所用之通書（曆書也）最爲譾陋舛謬不特以隂曆爲主之不合編纂法而悖謬之記載不一而足國人耳濡目染寖淫至深思想卑劣智識幼穉非無因也如宜祭祀上樑進人口婚姻入學納財出行沐浴貿易立劵動土之欵及貴神東南財神正北喜神西北云云觸目皆是非提倡迷信乎此宜改革者一天干地支本爲古人記時之用乃一種代名詞耳而近世巫卜星相者流據此以定人之吉凶休咎士大夫篤信者亦大有其人昧禍福之眞義人生之觀念不亦傎乎民問遇有婚喪等大事不問於巫覡之推算亦求於擇己之店肆而擇日巫覡又乞靈於曆書故此數十頁破爛之曆書實巫蠱欺人之秘笈也此宜改革者二又如春牛圖之無意識二十八宿竟比附東漢光武時之二十八名將以爲天空二十八星宿之神又如元旦開門大吉元旦焚香大吉之類荒誕無稽義文奇陋此宜改革者三 
　　（二）其他之謬誤通書中袛記日月食之時刻潮汐之漲落而不詳其理它若腐草爲螢雀入大水爲蛤等之記載雖有關乎節氣見於月令而學說謬訛於動物生理不合紀之徒爲科學之障不如删之也且神佛之誕辰前清皇帝之萬夀大紀特記獨國恥之紀念則付闕如則不第增長國民迷信且大背於國體此又急宜改革者也記者草此文時因不得曆書不能斥盡其謬誤記憶所及略述如此敢一言以蔽之曰中國曆書急宜改革實不容一日緩者也有識者當不河漢斯言（乙種酬） 
　　按敎育部中央觀象臺自民國以來歳歳編有新曆書分發各省官廳官廳不廣爲傳布而國民亦不自求之可歎也漸注 
衛生 
[人奶與牛奶之比較觀] [  夢花]  
　　奶爲育兒唯一之重要物即年長之人亦多飲之以其屬流質富滋養也亦有因母體不健全多疾病以牛奶爲更代之品者或因母奶不多而參以牛奶與母奶並用者吾以爲牛奶雖亦有滋養之力顧其功用遠不及人奶况用飲之時不加細心考察即爲凡百重症之原與小兒生命至有關係今將人奶牛奶不同之點列表於左略加說明 
　　一人奶有鹻性牛奶具酸質 
　　二人奶無微菌牛奶類多微菌巿售者尤甚 
　　三人奶之成分牛奶之成分 
　　水占百分之八七八水占百分八八三 
　　脂肪占百分之三五或四脂肪占百分之三或三五 
　　酪素占百分之一酪素占百分之三 
　　蛋白質占百分之一二蛋白質占百分之五 
　　奶糖占百分之六二奶糖占百分之四五 
　　礦物質占百分之三礦物質占百分之七 
　　按右表之第三項觀之可見人奶牛奶其成分大有不同主要之點即爲酪素或凝奶人奶一分牛奶三倍之故人皆謂牛奶之性過强往往凝成小塊小兒飲之不易消化者即此故也至若因牛奶之性强往往凝結而以水冲之則其脂肪之分量原本不及人奶將因此而益見損折舍次而外即蛋白質與奶糖牛奶亦遠不如人奶雖至近世有將牛奶復行提錬減去其酪素而加增奶油以補不足之脂肪抑知僅將成分加減對於第二項微菌方面不能設法補救猶足爲病疾之媒故必須將牛奶阻止其發酵而殺盡其微菌於相當之器具中然此中手續至煩故自鄙見觀之苟無特别之原因育兒猶以母奶爲至上之品必不得己爲用牛奶則考察須備至切不可大意否則瘀瘢熱症也腥紅熱也肺癆也白喉也即由此而起蓋微菌之逗遛於牛奶中其生長至爲容易即僅一蟲苟能生活其中而不爲適當之消殺保存於低温度中則晝夜即可加增無數也（乙種酬） 
經濟 
[節省結婚時糜費並以禮金作敎育金] [  盛振聲]  
　　我觀今日之所謂文明結婚者猶恐文明其名而野蠻其實耳當訂婚時己行金銀玉帛之交易及至合𢁇之日則女家具盛奩以相送男家備金錢以爲禮舗張揚厲誇耀一時富者雖費多金仍如九牛之去一毛本無足惜而貧者經濟本不充裕日惟量入爲出何堪任子女嫁娶之費但迫於環境不得不稍事舗張於是負債之事生矣其稍能計算者則節省費用以爲凖備第節用固美德也節用以備子女嫁娶之糜費似非當耳且鄉間遺風其爲子女嫁娶而借債者以爲理所宜然皆曰彼正用也苟以求學而告借於人人必曰盍使之就商乎或曰女子治内焉用讀書子何糜費爲嗚呼觀此則欲改良婚姻制與普及敎育不綦難乎求其根本解决法莫如廢一切金銀首飾錦繡緞帛以及徒占地位而　實用之妝奩則男女二家旣可節省許多糜費又可免却許多煩惱至於禮金一事予不主廢之第易其名曰敎育金可矣蓋我國人以爲女子總是别家人何必空費金錢爲之讀書且女子治内不若男子之出外賺錢以顧家更無用讀書故小康之家每以愛女故擇師敎之而中人之家則以經濟困難以爲讀書一事與女子絶不相干而中國女子得受敎育者乃十不一二我所以主張改禮金爲敎育金者亦所以使貧家女子得有受敎育之經費耳苟能如此則凡預備女子之奩貲可爲女子之敎育經費嫁時仍由男家以禮金之名目償還之或未嫁時女家本無奩貲預備可改爲敎育經費者不妨直接由男家代出如此於女家旣無所失於男家則得一受敎育之媳婦於中國則多一受敎育之女子一舉數得之事望我國人其速行之（乙種酬） 
家庭常識 
[用人問題] [  張盛之]  
現在一般的人聽見了勞動主義四個字就要想把家中的用人都請他回去親自來操作一切勞動的事情這個思想雖則是很佩服但是究竟不能夠實行這是什麽緣故說給諸君聽 
　　（一）對於用用人的 
　　（一）現在生活程度一點一點高上去家中有學問的男男女女是不是都要出去做事情麽因爲這個緣故家中一部分的事情没有工夫去理他所以不得不用用人去代理 
　　（二）人的力氣雖則可以練習練習使他大起來但是年老的和年小的究竟不能夠做事情這個緣故又不得不用用人去代理 
　　（三）社會上的面子風俗到現在還不能夠除去所以呌一個個 
很有學問的人出去洗糞桶實在是不可能的這個緣故又不能不用用人去代理 
　　（二）對於用人自己的 
　　（一）現在社會上没有敎育的人很多所以他們不能夠到什麽洋行店舗裏去做事情因爲這個緣故只得替人家帮帮忙賺幾個錢養活養活自己 
（二）有一般没有敎育的人他倒自己種種田也可以過日子但是到了冬天一些没有事若是坐吃起來免不了「坐吃山空」這句俗話所以又只得帮帮人家忙 
　　有了上面幾個緣故用人是不可除去的但是照習慣上的對待視乎有些不應當的所以不得不把對待的方法說說（一）名稱須要改換社會上的人呌用人都呌下人這下人二個字實在是堦級的名稱所以不得不改換呌做「僱工」或是「帮工」或竟呌用人 
(乙)不可加打駡的行爲打駡的行爲實在是野蠻舉動所以用人雖有了不可敎的事情也應當一點一點勸他使他回頭或是立即呌他回去不可以加他打駡因爲做用人的不是單做一家他千家萬家都去做的所以一受了這種舉動他到别家去便要說長說短這是於家風上大有關係　　（三）應當時加奬勵的話大凡一般人的心裏加他幾句稱贊的話他一定是高興些做事也快些這是在用用人的有莫大的好處 
　　（四）用用人的應當指導用人做事用用人的若是不指導用人做事那用人便要貪懶說他幾句他也不服 
　　（五）用人的房間應當清潔用人的房間若是不清潔偶然發生了害菌便要傳染開來於衛生上大有礙的 
　　（六）應當有加工制用人所缺少的就是金錢所以若是没有加工制那用人便要貪懶以爲勤些也只有這些工錢不勤也是這樣若是有了加工制說勤的每月可以加工錢一天或二天那用人一定能彀勤勞這豈不是對於用用人的大有好處麽 
　　上面說的不過我一人的私見海内諸君讀了不知道生什麽感想要請敎請敎（乙種酬） 
道德 
[偉人與罪人] [  朗宣]  
　　凡世界物類均富有向上進化之本性人類之避痛苦圖幸福亦其性驅之使然也賢者深明乎人性從而因勢利導之更盡其聰明才力以助衆力不逮謀公衆安寗久之羣衆必共信仰斯成爲一世偉人矣 
愚者恃其聰明才力强欲遏制人羣進化之本性使羣衆共同之心理鬰閉而不得宣乃更以己意揑造公衆心理以圖自逞於一時久之必爲社會之公敵羣衆所共棄致成爲一世罪人悔之無及矣 
　　總之盡己力以利衆人必信仰攘衆利以利己人必厭棄偉人罪人之分雖判若霄壤而一念之差未始非基於利衆利己之心前日之袁世凱徐樹錚罪人之榜樣也今日之陳嘉庚王正廷偉人之模範也嗚乎使以袁徐才力從事於利衆之圖未必不如今日之陳王乃以一念利己之心遺誤終身追悔無從良可慨矣今之假助振以加捐欲以操縱選舉製造民意者奈何尚不知悟耶（乙種酬） 
識字捷法 
[應用字] [  濟滄]  
　　美甘也从羊从大羊大則甘美又外觀之善也又嘉也好也又色之佳者又今有美洲美國日本人譯作米或作其嬍初專指女之美者後亦通用俗作美初始也从刀从衣裁衣之始也 
　　幼穉也少也从幺从力幺小也幼則力小又慈幼也愛也又音要幼眇精微也 
 
 
