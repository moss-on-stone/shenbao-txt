# 1890 - 68 - 4906069

 

Page 1

 
 
[二百十八號畫報告白] [  點石齋啓]  
　　桃花時節犬類威觸毒虺之氣遂成癲名爲猘犬逢人卽噬初時或未之覺數日後猝然發作往往心腹絞痛辨之未眞雖得方藥不能治也歸安江氏刊有秘方歴著神效用將得方緣由繪成一圖并坿原方於右以廣傳聞准於二十六日出售此佈 
[集腋社彩票助振引言] [  申報館協振所謹啓]  
　　啓者本舘恊賑所自去冬創辦以來蒙諸同仁慷慨解囊捐囊賑欵除銀錢外各項珍　亦已集聚甚多邇者飢民雖已捱過殘冬而春日方長　　不接嗷嗷待哺依然苦不堪言因思設法變通將諸物估計價値約値洋一千餘元編成彩票一千二百張每張售洋一元統解災區散放計頭　一張得烏雲豹袍套統各一件白陽山人眞蹟蓮花一軸金挖耳簪一支渴文正眞蹟手卷一軸二彩一張得猞猁猻袍套統各一件刻絲壽幛一軸至彩一張得金壳大表一枚綾裱倪文正眞蹟中堂一軸以下各彩另有仿帖不及備登總之每張皆不脱空至末尾亦有彩物奉贈一俟售　卽　　濟善堂向神前拈香叩首以明至公無私然後當衆開彩所望四方樂　君子從速賜購旣得珍物又拯飢黎此實本舘所九叩首以俟命者也再此種助賑彩票只有上海三馬路本舘帪房出售别處並無寄存合再聲明以昭信實 
[土星考略]  
　　土星現在赤道天獅子星垣中苟無遠鏡窺測殊屬平常若窺以遠鏡則其星殊可動目現下夜間正可窺測軌道繞日一周爲時二十九年六個月離日約二百六十一千六百萬中里以人視之若土星爲行星中最遠故古人每誤想遶日者莫遠於土星近日天學益精測得此外更有二星曰天王曰海王天王星軌道在土星之外於乾隆四十八年查出海王星軌道更在天王星之外在道光二十七年查出此二星世人向未窺察而海王星更爲難窺二百八十年前始創天文鏡博士遂能窺測土星知與諸行星有别疑是中一大星兩邊附以兩顆小星近日推測旣精始知並非三星附麗實則中祇一星而外裹光環如帶并有小行星八如地球之有月也今考泰西天文書所論土星共有三要一曰土犀本體其大在遶日行星八顆中列第二等木星最大土星次之東西直徑約二十三萬中里若南北兩極直徑則祗有二十一萬中里故兩極星形似縮而平坦此因本星旋轉之速也其吸力不大想體質亦鬆而不重或謂如水沬之浮其説近似星面有如帶之橫亘者前時甚爲明晰近年來望之不甚了了説者謂有浮氣相裹理或然歟光緖二年有人用遠鏡測窺視星面現有白點自見此白點後再越十下十五分鐘其點重現想十下十五分鐘星　本體自旋一周也二百光環空中之星皆無光環惟土星有之其環如帶如練將星體圍裹環中環有三層平列一上一中一下光輝明澈上環之直逕約五十五萬中里闊十八萬中里厚五百里外層與中層相離有時可在環之交縫中望見他星中層明光極朗其向内一邊稍暗下環較爲模糊如黯雲道光十八年有博士察得内層能望見土星本體惟環體究屬何物每經後賢考辨議論或謂流動之質或謂石類近日天文家以爲係千萬億小星迸遶土星而行其理可信土星遶日一周計二十九年半其中有二次不見光環測以遠鏡見面有直光線橫亘線上小行星歴歴可見似串珠然其所以隱環見線之故因土星本軸軌道向日球地球甚斜地球所行軌道本斜而土星之斜更甚地球土星彼此各行土星軸面有時與地軸平有時不與地軸平廿九年半之二次中土星之軸正平向地球日球適與地軸之面平對故望之如直線也其所以二次見者因星行之遶日也土星每行十四年九閲月已遶日球之半其時星軸與地軸適平則見直線一次於此面又行十四年九閲月星地之軸又平再見直線於彼面一在日球之彼面一在日球之此面二十九年半土星遶日一周故見直線二次也今推算能見土星直線之時當在光緖十八年因爲時無幾故土星之軸與地面漸平而光環亦漸次收歛不但此也二十九年半中有兩次可見光環極明極晰回溯最近之時光緖十一年曾見一次此後當在光緖二十五年再逢其時星軌向地軸極斜可見光環長闊其闊止得環長之半并見星之兩極有環勝若相斜掩者然此非星軌地軌移近因星軸向地甚斜其環亦因之而斜過於星體所佔之處而與地球稍近此時卽以尋常遠鏡窺觀已能見其光環若測以極大之鏡當更識其詳矣三曰遶土星之小行星小行星西人各有定名相去土星外有遠近最近者曰密司離土星三十九萬中里離光環外面十一萬五千里又最遠者曰約比脱離土星七兆六十三萬里第六小行星曰低坦厥體甚大第五六八之小行星用三寸直徑之玻璃鏡卽可窺見第三第四小行星以四寸直徑玻璃鏡亦可窺見至第一第二之小行星須極大之鏡方可以測若第七之小行星必須世上至大無當之鏡始可測視也小行星之軌道與土星相同惟行之遲速大不相同有行遲者有行速者最近土星之小行星每二十二下二刻鐘卽遶土星之體一周其最遠者須七十九日零八下鐘始遶一周也以上諸説各有由來然斑豹增慚祗言其略若欲詳明其故當體騐親經俟教於博考天文之君子美國卜舫濟譯梁溪瘦鶴詞人述稿 
[本舘接奉電音]  
　　昨由京友電傳諭旨二道敬謹譯登○二月二十四日奉上諭浙江金華府知府員缺着畢棠補授欽此同日奉旨齊齊哈爾副都統着禄彭調補黑龍江副都統着文全調補欽此 
[上苑恩暉]  
　　神機營右翼五處馬隊辦事章京成瑞以本隊管帶阿昌阿正營總海明吞沒官欵種種舞弊遂臚列十有三欵控呈慶邸慶邸飭交全營翼長恩秀兩副都統傳訊根究務期水落石出隨由總理營務處傳令該隊正營總海明佟瑞委營總興泰保山四員齊赴總理營務處伺候質訊聞所列之欵首指去歲　太和門恩賞册報請領三百八十餘分實放一百餘分云○吏部掌文選司印騐封司郎中常正郎裕奉旨充倉塲坐糧廳所遺文選司滿掌印一差綜核一司事煩責重未便空懸應卽派署經各堂憲公商將該司幫掌印上行走之郎中延熙派署文選司滿掌印之差已於本月初六日接受印鍮矣○軍機處滿二班章京文副郎明現授安徽池州府知府所遺滿二班章京挨次應傅記名軍機章京禮部員外郎魁麟充補又滿頭班章京保正郎謙現授貴州思南府知府所遺頭班章京一缺應以挨次之記名軍機章京内閣侍讀崇林充補已片交該衙門傳令該員卽日赴軍機處騐到以便按班行走矣○紫禁城値年大臣例由總管内務府大臣前鋒護軍統領中各派一員當差一年期滿奏請更換此定例也本年値年悳前鋒　 
 
 

Page 2

 
 
統領銘升授都統紫禁城値年一差經景運門開列前鋒統領護軍統領各銜名奏請簡派奉硃筆圈出右翼前鋒統領承恩公桂祥欽此○户部爲片傳事所　正白正紅廂白各固山應領二月季兵丁甲米折色銀兩本部庫於本月初十日已初開放正白廂白兩旗米折十一日午初開放正紅米折相應片傳貴固山派委章京按日赴庫承領又傳八旗步軍營應領二月分兵餉本部庫於十二日辰正開放又傳各旗營等處應領二月分官兵馬乾等銀本庫於十二日已初開放○步軍統領交諭八旗滿蒙漢各廳二月二十九日皇上親祀朝日蟺應自東華門起經朝陽門以抵内壇門沿途道路劃分叚落卽由各廳撥派步軍校帶兵前往修墊務期平坦又傳諭左翼翼尉轉飭沿途該管地方步軍校所有沿途甬路兩旁支搭蓆木各棚限於二十日前全行拆凈不准稍事延宕違者送究○太和門工程去歲已經開辦惟滇撫進呈之木尚未抵京是門底盤堦欄所需　條磚塊亦復爲數不少連日以大車裝載漢白玉石塊入東安門堆存東大栅欄内兩旁其東直門外榮陞窰燒造之細泥尺八方磚大停城磚亦以大車運抵東華門經匠人舁入内廷太和門工所以備琢磨○本月初九日未初兵部右侍郎白建侯少司馬要東長安門外堂考京北旗營送縣應行帶領引見人員計考騐升用總兵借補參將胡定魁等十有九員每員各考步射一矢騎射一矢步射中靶　用總兵借補叅將胡定魁借補守備汪忠孝俸滿守備土隆裕三員騎射内除俸滿叅將王陞年逾六十不射外中者選補叅將宋占魁奏補守備張錫光二員而已○太常寺爲知照事本寺具奏二月十九日祭褒忠祠奉旨遺散秩大臣文熙欽此等因到寺相應知照侍衛處轉行知會遵照倘是日另有出差告假務於前期三日咨覆本寺以憑奏請攺派 
[葡人自盡]  
　　本月十七日順和輪船由天津回滬有某行寫字之葡萄牙人因虧銀兩被控於官解赴申江公庭就質在船自怨自艾深恐罪不容寛遂緊閉房艙用洋鎗自盡是時椗尚未起有到船送别者見其無端閉户情知有異脱扃而入則喉已洞穿氣息奄奄行將就斃急倩人往延醫生未及到來若人已宛轉畢命矣隨舁屍登岸棺殮掩埋 
[帨辰晋斝]  
　　皇上恭奉皇太后祗謁東陵李傅相當備要差遂預期入都陛見定於本月二十四日就道先期前站各地方官聞信沿途備就行轅以盡東道之誼十九日爲伯夫人華誕屬下印委員弁莫不上南山之頌稱北海之觴一時冠蓋縱橫轅門外幾無駐足之所云 
[債臺難上]  
　　天津訪事人云王毅亭者天方教中人人皆呼爲王三爸期父之昆季行以販羊爲業積資鉅萬王遂席豐履厚享用逾於世家初爲豐昌繼爲旗昌兩洋行買辦凡津門之操錢業者咸與往來王旣擁多貲西人都信以爲可恃遂有某西人倩其收買彝鼎樽罍等古器又賺得若干王心計益粗局面益闊不料邇來貿易虧耗計欠各庄十數萬金各庄以王不致落空更爲之借箸而籌再湊貸六千金俾作關税水脚携帶屯積之銅磁等貨出洋消售并另選一人以佐之去年適法國創設博物會王航海而往得價甚優錢業中人均深慶幸至秋杪王回華軒辦洋貨不及萬金所欠之銀不能料理延至臘月日新德錢鋪閉歇鋪主章墨林逮案曥列外欠各户請追中有王所欠一萬八千五百金爲數最鉅開印後邑尊卽傳案押追各户恐爲捷足者先登爰卽紛紛興訟王昆季尚未析箸伯氏恐遭連累因丐各户勿爲已甚各户置若罔　伯氏怨忿塡膺於本月十五夜購服洋烟而斃聞日新德係本银一萬四千兩息銀四千五百兩刻經邑尊斷令豁利償本先繳六千再繳四千尚有四千立票限期淸理此外控追各户着俟此案完結再追日内王因有伯氏之喪姑准交保出外云 
[廣東官報]  
　　藩憲牌示南雄直隸州缺攺委候補府周恩慶石城縣缺委題補鶴山縣蔣定權南番河泊所缺委從九品林樹聲均署理龍川縣張灼飭回本任 
[粤嶠音書]  
　　廣東學憲樊介軒文宗巡試潮州嘉應惠州三屬一侓竣事文宗衡文極當防弊極嚴凡所取録皆係知名之士衆論翕然稱服憲旌現在回省大約小作勾留再往高州廉州等屬考試也○現署陸路提督鄭心泉軍門紹宗前因髮匪搆亂投營効力所向有功洊保今職統帶安勇紀律嚴明歴年查辦積匪不遺飭力地方賴以又安闔省紳民同深愛戴現因軍門擢授湖南提督行將去粤遂聨名具禀督憲懇請奏留署任俾免失此長城而督憲以格於成例未便允准其批語云鄭提督方功嶺表垂三十年内外捍邊久爲粤民所依賴此次奉命補授湖南提督據該紳等僉呈請留署任具見干城勛伐桑梓公誠卽本部堂亦甚願同舟得人俾資商略惟專閫人員上膺倚畀朝廷固有權衡實未便據情人告且近年各省文武大員量移他省凡有奏留展緩者均未獲邀兪允歴准部行有案據呈前情碍難辦理仰卽遵照○初八初九兩日李制軍會同繼軍憲左右兩都統出東校場大閲旗兵操演旌旂耀日劍戟凝霜所演各種陣式步伐整齊進退合度列憲觀看之餘不　喜形於色而局外聚觀者亦如蟻聚蜂屯校塲幾無隙地附近茶亭酒肆異常擁擠利市三倍 
[江右辦捐]  
　　江省開辦蘇浙皖三省賑捐迭經列報兹查江西捐務曾宫保一札藩臬兩司勸辦當經遴委馮子因大令學澧何梅閣大令其坦張振之二尹善鐸承辦嗣添委王涵之大令祖彝吳子貞大令世熙王叅軍書臣會同辦理卽在南昌電報局内開辦一面由藩臬兩憲會銜出示通行各縣俾各捐生周知赴局上兑以昭劃一曾宫保一札督銷淮鹽總局勸辦當經督辦出示曉諭卽在鹽局内開辦一面由總局通飭各分局及各鹽票商慷慨捐輸以維善舉似此分投開辦廣爲勸諭凡食毛踐土當必源源解濟於蘇浙皖三省災民裨益　淺鮮哉 
[義渡紀聞]  
　　江西訪事人信云章江江義渡船向有多艘南岸泊章門之孝文廟北岸泊沙井之二郎廟以待行人不論官役民人皆可問津不得故延晷刻需索分文顧名思義因應爾也近年首士經理不善章程廢弛船則毫無分别行人江干立望殊不辦其孰爲義渡孰爲私渡渡夫則慣施狡計往往私泊離岸行人無從尋覍渡時又分官民倘係官役則隨到隨渡刻無留難民人則逗遛甚久非待至四五十人不肯開駛間有民人待久幸値官差到來欲與同渡者渡夫必多方嚇退謂此官渡非民渡也去臘小除夕行人問渡者每人索錢數十文迨大除夕則每人索至數百文人皆側目説者謂義渡船之蓬與桅宜有區别或用紅或白油飾使不得與私渡混淆以便行人認議而免私泊離岸官役固應隨到隨渡以期毋悞公事或有民人同到船上統計　止十人者亦准同渡如民人一船坐滿十人應仿照樟樹鎭義渡善章卽行開駛不得故延無論臘尾春初不得索取分文並永禁官渡名目以杜一切弊竇至船隻或不敷應用須設法增設暴風猛雨時不許冒險遽渡一切照章辦理庶義渡永垂不朽而渡夫办不致貪不義之財行不義之事矣日前經德曉峯中丞札飭糧道鄧蓮裳觀察督辦義渡經費又札黃菊秋直刺李子佳大令帮辦其事議定捐銀千兩者由中丞奏請建坊给予樂善好施字樣捐銀數百兩者由中丞給匾奬勵再次由府縣給奬中丞於此舉殷殷致意當必重定新章恢廓規制以慰遠近之望不禁拭目俟之 
[江西官報]  
　　翰林院景方昶由三湖卡來省親拜卽用縣史誠報捐同知陞銜何文光由安仁石港卡解私鹽來省毛文源委解九江關餉進京嚴祖彭報捐藍翎縣丞彭懋修聞訃丁母憂胡明仲委查順化門上饒縣胡鴻澤禀到主簿吳熾生丁本生父憂從九施恩溥禀謝記大功一次行知遊擊黃壽山叅將吉勒通阿俱禀銷巡查街道上下叚 
[廚可壓斃]  
　　本埠新開河橋南首一帶房屋多年未曾翻修有岌岌欲倒之勢日前卜午兩點鐘時橋堍怡仁北貨號之廚司某甲行經 
 
 

Page 3

 
 
該處牆壁忽然向外塌倒甲避讓不及被壓在内迨衆人將磗扒去扶甲起視則已氣絶體氷該號主卽倩人向死者之親屬言明自行備棺成殮聞甲在該號燒飯甫閲三天忽遭慘斃益信生有地死有方冥冥中自有定數非可以人力爭也 
[偱例祭神]  
　　昨晨江蘇糧儲道景月汀儲憲偕松海防劉司馬上海縣裴邑尊及文武各員詣龍王廟致祭海神風神又往天后宫拈香始各呵殿而回 
[旅客病斃]  
　　前日有操上江口音之張姓落魄無聊於六點鐘時至小東門外順興客寓出錢三十五文賃得高鋪居然高臥張自言有痰喘之疾是夜二點半鐘時寓夥見張氣促出氣多入氣少恐有不測告知寓主趙蘭谷赴小東門捕房聲訴欲將病客遷往他處捕頭不准囑俟明晨設法安置不料張於人靜時魂靈兒已游地府翌晨寓夥喚客起身張獨寂然視之氣已絶矣卽赴捕房通報由捕頭飭傳地保赴縣報請相騐裴邑尊於昨日下午六點一刻鐘時帶同刑仵前往相騐卽在街中設案命將寓主趙蘭谷帶至案下復令差役將屍身抬至外面將衣脱去經仵作仔細察騐因手臂屈而不伸恐有傷痕卽行拉直用燒酒噴之復用銅尺在臂灣擦視並無傷痕據實禀報邑尊又親自出座騐視委實無傷卽飭善堂給棺收殮發壇標記復向趙詰問情由趙供該客來時祗言姓張不知名字躭擱後舊病復發至天明喚客起身始知病斃在牀將情報知捕房由地保禀請騐視邑尊謂爾等客寓往往於寓客病斃後不知名字難辭疎忽之咎该客旣已有病何不令其住在下層趙供伊自已看中上層邑尊謂高鋪甚爲狹窄最易悶人無病人偃臥其中尚要悶出病來何况有病人須將高鋪拆去趙唯唯遵諭邑尊卽飭家丁將各項隨從人役工食錢當塲開發排道回衙時已七下鐘矣死者身穿藍洋布棉袄藍洋布單褲破洋布夾套褲破布鞋年約三十餘歲身中面白無鬚 
[俯准具保]  
　　顧寳卿因沙雲臣控欠玉器洋三百餘元逮案訊押昨有顧叔東橋投案具保裴邑尊准其將寳卿保去惟欠欵務須按限淸繳不得延玩顧遵諭具狀呈候核奪 
[候查議據]  
　　德商米也於上年秋間被淸記號定買羽毛等洋貨後因該號倒閉將貨另售虧耗銀二千餘兩該號主崔雲山係安徽太平府人當時回里置號務於不理該商禀　德國領事函致蕪湖領事照會蕪湖關道憲飭傳崔雲山之父崔顯亭到案旋據禀稱兒子雲山不善經　在滬托吳勉之爲執事開設淸記號及至虧倒回里氣忿吐血身死所有米也之銀由吳與晉和庄等立有議據載明淸記號應向順全隆洋行收銀二千餘兩劃歸米也等語蕪湖道憲接准前因立卽備文請江海關道憲札飭英會審員蔡太守訊理駐蕪德國領事亦移文駐滬德領事請蔡太守差傳吳勉之及晉和和生協生等三家錢庄執事人訂期於昨日午前會訊德商米也申訴前情請　銀兩吳勉之供監生係蘇州人經手淸記號時尚欠晉和庄等銀兩後因號主崔雲山到蕪喐各庄執事人及監生均到蕪湖初議將順全隆之銀劃歸米也立有議據後因各庄不允已將議據註銷作爲罷論註銷之據現在經中李錦川處不知崔父顯亭如何禀道晉和和生協生等三家錢庄執事人同供我等各家均被淸記號欠銀該號倒閉時我等先向順全隆洋行言明扣銀劃歸我等後到蕪湖又議順全隆之銀抵歸米也我等均不允從已將原議據註銷崔顯亭旣在蕪湖關道憲案下禀明劃歸米也收銀方有議據請將議據移至憲案一閲便分涇渭如此據可憑順全隆之銀自應劃歸米也如據已註銷則順全隆之銀自應歸我等三家錢庄劃收米也不能收取分毫太守將蕪湖道憲移文及崔顯亭之禀詞諭知吳勉之及各庄夥米也又稱我與買辦問及吳勉之曾言議據可憑吳勉之又稱米也同買辦到我處問及議據我告以已作廢紙買辦係粤人可請傳案質對太守商之連繙譯俟備文移請蕪湖關道憲將議據移案閲明究竟如何再行核辦 
[英界公堂瑣案]  
　　包探顧阿六稱有某甲將八開小洋六十餘个向陳和生所開錢庄兑換大洋陳察得小洋皆黑色恐係銅質正與爭論適被我撞見細閲小洋並非銅質其實用硝强水浸輕分量每個輕約一分究詰某甲言有某乙與伊合出資本用强水浸輕小洋藉取利因又拘拿某乙連小洋一併解案陳和生申訴前情甲供蘇州人向爲錢庄生理現在失業友人某乙言及能用藥水浸輕小洋可以取利遂懇人保借印子錢十千爲資本先收小洋由王浸輕再換大洋取利無幾以後不敢再做乙供本邑人惟求施恩包探又禀乙從前犯過此事曾經懲辦蔡太守判將乙發捕房管押六個月甲管押本署班房一月小洋鎔成足銀待甲開釋時給還以示體卹○巡捕在路見發昌馬車行馬夫王阿福正昌行之王阿毛一大行之徐阿生等駕駛馬車爭先鬥捷有違定章禀請傳案訊究華捕印捕各訴馬夫在靜安寺馬路爭先情形馬夫王阿福正阿毛徐阿生不認違章各捕與之質對并稱我等决不敢妄指當伊等爭先馳騁時卽喝阻伊等非但不理反敢辱駡蔡太守判王阿福等三人各罰洋五元撥充醫院經費○包探顧阿六稱積竊郭阿培行竊王春林家棉被二條獲住人贓送案請辦王春林請領贓物郭阿培俯首求恩蔡太守查得郭阿培疉經犯竊仍不攺過實堪痛恨判發捕房管押六個月贓交王春林領去○包探張松樵稱粤人鄧倬屏家失去婢女小鳳知被寍波婦人董唐氏誘匿前往盤問該氏不認旋將小鳳棄在路旁始得查見故將該氏與小鳳送案鄧倬屏稱與該氏居處相離不遠婢女小鳳原籍寍波買來已有三年本月二十三日失去訪知在該氏處前往查問該氏堅稱不知旋得尋見小鳳據言被該氏領匿後知我報捕查究該氏情急將伊棄在路中小鳳供與該氏爲隣向我言可以領到生母處我爲所惑卽被領去當夜與該氏同睡次日黎明該氏將我領出其時天適下雪將我棄在中途該氏供丈夫挑糞度日小鳳時來借用物件不敢誘匿其夫董某上堂稱小的之妻不敢領匿小鳳蔡太守問小鳳爾知該氏家有幾人房屋幾間答稱該氏有丈夫及男女孩三口并有挑水夫住在樓上共計房屋一幢該氏房間在樓下太守又問爾主人曾來尋爾豈不見乎答稱該氏臥房有塞板故不看見太守又問鄧爾往尋時曾否入内答稱未與捕房中人前去不敢入内搜尋太守謂揆度情形該氏領匿小鳳已無疑義飭將該氏交官媒以俟備文送縣小鳳交鄧具領掁行投縣候質○西婦某有餘地被鄔世元踏壞投案具訴由蔡太守傳鄔訊問罰銀十兩作爲墊平地基之用兹又據西婦控被鄔踏壞地基報明巡捕令伊修補置諸不理由捕拘案鄔供在西婦地基且行走不止我一人現已雇工六人爲之修墊包探江阿三曾來看過該包探禀前數日知照伊依然不理今日始雇工人修墊蔡太守諭鄔須於下禮拜一修墊完竣逾干懲辦○印捕稱見沈福全奚發正二人圖竊西人住宅鐵火爐被我撞見拘拿送案西人稱沈奚等前來行竊被印捕所見倉卒奔逃當卽追獲沈奚二人同供是擺渡船户不敢圖竊昨夜十一點鐘時我等均已安睡突被印捕前來拘拿不及戴帽穿鞋印捕又稱伊等奔至河邊卽行拿住不知有無擺渡船蔡太守謂沈奚二人如果安睡船中豈有平空被拘之理其爲犯竊無疑判各押十四天以示薄懲 
[法廨停訊]  
　　昨日禮拜六係法公廨訊案之期因各捕房無甚要案由祁繙譯官函請葛同轉停訊一期候禮拜二一併解訊 
[法捕房瑣事]  
　　昨報列嘉興人沈御靑投法公廨控女大寳被菲人搶去賣與廣婦經包探王榮培將販賣人口之陳先生卽和尚並買女之廣婦陳王氏拘至捕房押令交出沈大寳一節昨據陳王氏雇人將女大寳送至捕房據大寳操廣語訴稱由父母將我價賣備捕頭飭包探王榮培將女父沈御靑傳到捕房質認不料妇　父面竟自悲啼不已通事復問爾究竟如何來申女言去处在家夜深後脱衣上床睡覺忽來匪徒數人打門而進卽在床上連被窩搶去帶來滬上賣與販賣人口之陳王氏家説至此珠淚盈腮不勝悲痛捕頭命押候解案核示後有廣人沈 
 
 

Page 4

 
 
寳雲持萬森泰洒店保單將陳王氏保出候下禮拜二歸案訊究○鎭海衛頭役秦裕投法捕房禀稱本月廿三夜宿在南匯縣周浦鎭十圖内油車街之福來客棧被賊竊去𦞂膞一個内有大小洋數十元新舊皮夾各一個雞血石篆又圓角圖書一個各糧差繳庄細帪一宗屢查無踨今查得在現居上海之徐竹溪處懇請派差同往指拿捕頭卽飭包探王榮培同至吉祥街吉人樓茶館將徐指獲管押捕房聽候核辦 
[有善必揚]  
　　本館協振所昨承恒震竹尹山房慨助賑洋二百元中南市成茂順交來當此靑黃不接之時賑欵正虜難繼乃承大善士軫念民艱慨頒巨欵凡飲和食德者孰不同聲稱頌哉又施君繼堯於本月二十五日喜誕石麟母子平安樂助賑洋十元一念之誠可通蒼昊他日三珠五桂接軫聨芳固可於此一舉卜之矣 
[五謝捐册]  
　　謹啓者前蒙貴報附送募施醫贈藥一文愿捐册於本月十四日至廿四日止荷各埠貴紳富賈垂及病黎之苦解囊惠助繳回捐册計四十二扣共收英洋九十八元七角六分規元一兩四錢一分大錢一千九百念七文又銅洋十一元花洋一元另立淸單外同人等感佩之忱莫可言喩祗得虔熱心香望雲泥首並誌寸謝不詰再乞各埠諸大善士賜助源源諸病黎更深感戴矣此佈虹口元濟善堂同人拜啓 
[藥方正誤]  
　　昨日本報所登無名腫毒方内熟密和成句誤作熟蚤理合校正以免沿訛 
[湘竹齋詩詞集序]  
　　若乃系出淸門名馳繡閣兒家則㜶儷金張夫家則邀遊許史管夫人閨房領袖嘉偶欣逢杜博士冠冕裙釵諸兄壓倒蕙心紈質不輸冰雪聰明瑋熊瓊姿合共烟霞嘯傲不信佳人命薄只解工愁匪云女子才多便能折福此則飛來柳絮驚好句以如仙隋到梅花證良緣於宿世者矣或更劉家有玉愛誦詩歌步氏非烟亦耽詞翰早嫻姆衷豈徒刺繡描花雅擅閨才素喜裁紅刻翠韻寫碧紗窓下未厭淸貧辭成靑絲障前都知敏捷擬之關家妹不櫛堪誇嫁得可馬長卿當壚何惜斯亦三生石上具有夙根百美圖是足傳佳話者也獨有伶仃宦裔帶恨辭枝姽孋嬌姿含悲屈節未教歌舞本饒林下之風爲解吟哦竟等泥中之辱幾番磨折小玉無依百琲評量明珠有價鎖樓頭之燕子綺思誰憐調闌外之嬰哥芳心自遺小星居處徒寫怨於衾裯佳日過時只怡情於翰　如湘竹齋王者實才女之奇厄詩人之至窮者已僕旣知之安能不爲之欷歔惋惜耶盖其父衍傳芒碭歌　舊有家聲具母轉適濓谿顧曲猶聞妙譽西江屬其故土省小離鄉南國係其昔游飄零隨付祗以風波險惡喪亂忽　未幾花萼相殘孀如被逐出身稍卜本燕寢之所生處境極危終鵲巢兮難託㷀㷀細弱俻受欺凌瑟瑟單寒甯勝强暴旣流離而失怙舉自無親只婉轉以隨娘傷心再醮於是長眉乍掃木識憂愁短髮初垂難勝操作而花簪一朶已羞時世濃妝字寫三張　習閨幃雅誅畫到歐陽之荻幾撥殘灰嘗來顧渚之茶便裁麗賦香燈繡譜常將韵語傳抄粉盝脂奩時有墨痕沾惹向使靈椿　蔭慈竹平安待字遲分瓜之年宜家咏夭桃之什非緑窗繡户驚才絶艷之儔卽荊　布裙　節高風之亞得其所矣豈不美哉奈何鞠育重違齔髫多故姼親則相依未久媒氏之撮合何殷遂致擊楫江頭迎來挑葉攀條陌上遣去楊枝時則盛鬋豈容韶齡　歲旣歸沙吒竟列屋而閒居自嫁商人肯顓房以倖籠不獨輕離重利慣作蠅營更兼讀賦生嗔時聞獅　吼因蠶化有何未斷之絲鳳已鴉隨無復十飛之樂十餘年長流嶺表笛襄愁深數千里却到江南燈前淚瑩步香塵兮無力捐團扇以何辭遭際如斯才容若彼幽憂抑鬱其何以堪且夫因怨耦而思侍耦易致輕生以美人而悦才人無端越禮彼文君聽琴而致慕紅𥘬控　以私奔亦藉藉爲人所稱道者也而乃怨而泯怒卑以自安所嗟實命不猶罕逢靑眼轉恨無才是德坑盡紅顔逝水浮雲每低徊於往事朝烟夕露亦流覺头韶華描餘八字兩彎杳霏黛筆辨出雙聲疉韻調諸牙牌猶復月姊聨吟許結閨中之伴雪兒識曲可通絃外之音徐妻以淸拔知名邁乎諸女左妹與令暉競爽允矣佳娃然而芳心自同分其憂則不得哀思獨結欲具樂而難能玉皆題葉之秋無多雅興金谷坐花之會别具愁腸要之愛詠新粧常憐寂莫羞謌讀曲不涉輕佻烟柳斜賜只寫長門之苦廻文織錦聊傳遠道之情得遺旨於風人温柔敦厚挹餘芬于樂府　疋纒綿而已若夫湘竹齋者原暫寄之杳巢亦幽棲之别館去市廛以稍遠小隹爲佳倘俗韵之相侵此君能免淸宵有籟戞風鐸兮琅玕曉翠初晴映雪衣之鸚鵡森森寒碧淸夢飛來杳杳軟紅纎塵隔斷筫啓繞屋好賡淇澳之篇苔蘚侵階恍入輞川之畵除却二分流水盡可留雲但看一室淸陰便宜覍句雖地非楚澤亦愛便娟　景類江潭天然窈蔚卽以其齋自名其集意者鸞飄鳳　不勝天寒袖薄之悲露泣烟顰聊寄淚落斑成之怨乎嗟嗟識字非吾曹之福矧屬　妝善懷本兒女之情難全白壁風挑月逗花箋半作良媒鶴煮琴焚玉軫多彈别調朱淑貞之腸斷豈徒然哉孚淸照之神傷良有以也孰若此和平雅正芳洲香草之思贈答往還空谷幽蘭之臭招湘妃子而共語夢影依稀比竹夫人以自憐秋心冷落者哉[  太癡稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[歲晚務閒賦物詠意成七律四首録呈諸同人政和並乞桂師删定]  
　　里小堆書案近床東軒日日愛朝陽寒梅又較去年早春酒無如臘月香帖好擬　猶近拙學憑記誦每多忘此中淸興君知否漫詠詩篇亦自狂也和蠖屈本求伸聊用文章寫性眞捧檄有官寍恥小束身志道不憂貧閒屈養拙常辭客行簡貽譏敢怨人徒倚南窓徒寄傲無才事事歎因循業竹聲威遠市譁庭空風動看飛鴉重裘禦冷新狐腋寸管題詩舊象牙傍砌多生書帶艸盈盂初開水仙花酌來一勺寒泉冽我亦間中慣品荼欲雪雲昏不下霜鐙前隨意舉　鰑窗虚雨響枇杷葉粥熟風吹苡薏香恨乏微才爲國用愧無好句答年光端居一卷呻吟語却勝鳴高讀老莊光緖已丑臘月如皋朱儼恪人脱禞於杭州寓齋 
[寄鳳暉]  
　　去年花裏悵分袪忽光陰一載餘又聽杏花深巷賣劇憐梅月夜窓虚尋常與爾難相見情誼承君極不疎如此春風多料峭料來憶及病相如[  日華仙侶]  
[上海虹口元濳善堂施醫紿藥一文愿第五次淸單] 　　 
　　願人長壽齋洋六元山西夏縣北瑞盛隆求内人病愈三元張叙瑶求回川沿路平安二元四川無名氏崇川無名氏二户各五元陳五婆四元　安氏募無名氏二元福興局來方樂華劉東臣同嘉善人燕詒堂蕭票烏樵子心嘉善人六户各一元票烏樵子張壽萱二户各五角南豐縣李南京趙琴鶴堂通裕局來力記號朱月泉龍西李新評香海上悔過子江友復募不書名逐初居無名氏陳氏金陵春輝堂十二户各一元梁氏劉氏二户各二角五分錢唐李叡業堂六極孤孼子二户合洋五元德興行募自來水公司雲如生王紀成李金梁松溪李遵齋沈寳峰顧姓潘雪林符英枝求平安李寶順鄉婦李氏十二户合洋二元四角錢三十四文無名氏陳柳氏二户各一元求如意銅洋一元陳守連錢二百文韋宅洋一元七角錢三百文公大棧來楊寶華四元嵩華軒二元楊翹薪二元匡庭湘楊翁克周子恆甘衢軒傳瑞豐楊茂華六户各一元常德謙吉棧求安氏隱名氏悔過氏聚善氏還善氏平安氏重善氏憐憫氏十户合洋四元申報舘來湖北會元棧隨絲樂助人會元棧主求親康健義質堂知白齋生良常山樵六户合洋四元通裕局常州祥泰典來仰山氏竹氏謝如氏照久氏四户合洋五元求平安如意古歔蟻駐生求椿萱安健祝萱安健禱萱增壽氏吳康氏六户合洋二元老恊興局來嘉羣護軍旗二十四户合洋二元王嗚竹錢樹本錢辛良夏葆愼陳茂慶鄭濟才葉海麟七户合洋二元四角五分錢二十文翁廷芝翁玉錦翁秀池　奕珍四户合洋一元二角謝昌順銅洋一元餘德堂江銅洋一元江玉珍銅洋一元得月樓銅洋一元協興局來浙杭隱名氏同和紙二户各銅洋三元詹餘慶無名氏得月樓思遠堂又恩遠堂無名氏毛文　七户各五角寳善堂爭靑士二户各四角　名氏王氏管花居吉安氏無力人五户各二角凝和軒夢筆道人二户各三角復恩堂經手來何傑初李高雄二户各一愿洋六角劉梁氏花洋一元億大局來蕪湖無名氏錢九百七十三文恊源局來常州不書名錢四百文集義軒谷邑挑園川晋祁子文氏雲州樂壽少友四户來庫紋一兩三錢伸九八元一兩四錢一分○以上共收英洋九十八元七角六分大錢一千九百二十七文銅洋十一元花洋一元九八元一兩四錢一分合併聲明 
[上海四馬路文報局恊賑公所經收江浙山東賑捐正月中旬淸單]  
　　十六日至二十日誦芬生大善士指捐湖屬春賑洋一千元○蘇省醬業公所潘仲溪翁經募第十二批賑欵成德福壽頤顧兒月月安然兩户各十元○仙鎭王陶菴翁愼餘堂十元四户月捐善士四元明德堂求病愈八元内亞洋兩元○乍浦萬昌園募各善士三元四川蘆州電局王柳堂翁經交四川建昌道募府周成甫翁川平銀十四兩六錢原來申規元十五兩三錢三分○本埠無名氏指捐温州玉環賑十元○楊復興銅洋四元義興號銅洋二元○高郵丁玉軒翁經交李森之翁募不留名等共洋四元太倉繆衡甫翁募積善堂兩元潘榮豐乙元硯記無名兩户各五角幼童王乃章拜年錢移賑洋兩角淮安書畫社同人募運隱居士十五元務本堂守僕堂兩户各　元○朱涇林叔明善士募揚小莊十元林仲高二元林叔明丁蘭蜂兩户各一元蕭朶卿蔣紫英湯貴甫林有材吳鹿如張留耕丁萍波七户各五角姚愼德堂三角無名張建　二人各二角不留名一角余勿棠四百林小雲丁子石隱名成美居士不名張書橋程熙齋節省士八户各二百以上實收洋二十元錢三百厦門濟善社賑所經交陳葆兄募一心齋洋二百元重一百四十兩二宜堂洋銀四元重二兩六錢黃泰官洋銀乙元計七錢一分以上共計銀乙百四十三兩三錢二分除貼水實收規元一伯三十九兩八錢本埠無名銅洋乙元○五天共收英洋一千一百元規元一百五十五兩一錢三分銅洋七元小洋兩角錢三百文○○上中兩旬共收規元九伯八十一兩八錢六分四厘原銀五十兩批申規元五十一兩八錢一分六厘爐坯洋三元計規元二兩另四分銅洋十九元一角羊得規銀四兩一錢五分四厘小洋十二角計規元八錢七分錢八百三十六文計規元五錢七分七厘○八項共合規元一千九百五十六兩九錢九分六厘○連前共收規元九十四萬四千一百十六兩五錢五分八厘○本旬解浙賑第八批温州賑欵英洋三千文計合規元二千一百八十八兩五錢○連前共解過規元九十六萬八千另七十兩零二錢五分六厘○實塾解規元二萬三千九百五十三兩六錢九分八厘合併聲明 
[上海北市絲業會舘籌賑公所施少欽經收山東江浙賑捎正月十七至二十日第二千三百五十一至五十四次淸單]  
　　江浙捐松江華婁鹽公堂馮谿橋洋六十元又廿元河西培求病愈十元乾泰土棧十元有心無力人爲妻生產五元因人成事人銅洋二元奉賢署張雲生馮姓各洋五元奉賢張心棣品臣聖賢二元銅洋八元葉釗律完舊願一元有心無力人錢二百文無名氏香資移助一元淸江王天順號募苗潤記孫俊記各一元南匯徐序乃祈子病愈五角映藜書屋由滬報舘來銅洋二元春生鑑錢十千升昌典十千文無名氏一千文共三户由漢口寄來合洋念元九江聽蕉書屋吳松亭募福壽堂助浙江二元同祿堂錢二千延壽堂則善堂李綏之黃藻濱四户各一千蔡子安五百文譚松坡松柏堂各四百文呈徴祥氏周淸泉無名氏三户各錢三百劉春林李宜于宋立岡李吳氏洪波五户各錢二百李韋卿李心元李任安蔡星樓蔡卓臣五户各一百文方傳鴻一元陳公潔王世榮劉耕涯三户各一千文無名氏四百文葉禮太黃鶴林楊世潤胡得勝李廷江王世海秦榮余蔣樂八户各錢一百繼志堂助震澤一元敦厚堂孫錢一千三槐堂歐炳文各四百文世德堂作善氏叙方氏三户各二百文賀伍堂錢一百文松柏堂助湖州錢六百文福壽堂張各四百文劉順禮錢二百文繼志堂助嘉郡洋二元賀伍堂錢一百文共四十九户合來二四平銀十二兩洋六元武林淸河虔求子助江　洋三十元張彭年助山東洋一元張錢伯銅洋二元以上十七日○江浙捐隱名氏求保身子淸吉合家平安先助洋　十元吳門隱名氏壽筵資移助廿元保康由立大莊來五元榮陽氏求合家平安四元心記二元對開一元合浦軒求歲歲平安合浦軒右主求萱室長春由新閘嚴公舘來各洋二元不周山房主人求母病全由杭州寄來二元無力子求喜痘平安二元蓮貞二元仁濟書屋一元成記求母咳嗽及自病氣逆卽愈一元公記銅洋五元元和懷矞氏求母壽綿長產母平安助山東一元西霸知名不具人募亷記壽記朱能氏三户各錢五百胡子記四百文德餘堂愧記太原邵聊實齋昨非氏補過子李屢記勉力子博襄記笑小記十户各二百文未能氏源記各錢一百文襄記塘記各錢五十文共十八户均助江浙合洋四元以上十八日○江浙捐存性堂十元老慶雲各友十元經房酬願五元汪創齋主人十二元銅洋二元隱名氏四元顧敏卿求父病卽愈四元守拙軒助山東五元以上十九日○江浙捐無名氏洋三百元心記由王也園先生來五十元吳月蘭求病卽愈三十元淮安崔干氏三十元張晏姚介三二十元存德堂二十元吳壽山四元吳愼之章澤舟章鴻翔三户各一元吳林順銅洋二元求婚成就十元丹桂軒女士隱名女士均求病速愈由江裕船來各洋五元胡宅求小孩天花平安四元沈金鳳一元勉力人敬治軒壽石齋耕書齋吉祥盧讀益樓求過軒致遠齋修竹軒味菜園庸記財得財進財利十三户各五角不書名一角李滬生虚對洋一元大園森順號銅洋七元陳維忠銅洋一元古月軒一元有心無力人力不足者各錢二百文無名氏丁純一各一百李一桂隱名氏各五十共七户合洋一元二角○浙江捐自新子四十六元日本洋二元銅洋兩元嚴盛氏洋六元浙寗李氏求喉痛卽愈一元蔚泰厚來陜省長安縣右堂盛漁夫借高　人募心田氏議平銀六兩再生氏盛强恕堂盛各四兩積慶和三兩金陵陸龍眠山人居易山人三户各一兩共七户合規元二十一兩零三分不留名氏求七歲孫男腿病卽愈助江浙洋廿元○又來高吉人募助山東續婦女小兒捐成紀公銀四兩五世同堂王洞庭蔡平江張氏三户各二兩孫兆禮常廣文各一兩五錢周永行馮永基趙祥榮王有成劉庭獻趙祥治六户各一兩共十　户合規元二十一兩另三分以上二十日 
 
 
 

Page 10

 
 
   
 
