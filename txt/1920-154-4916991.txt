# 1920 - 154 - 4916991

 

Page 1

 
 
   
 
 

Page 2

 
 
   
 
 

Page 3

 
 
時評 
和戰索隱（冷） 
　　爭和爭戰之現象局外之人固不能深悉其中之隱秘然而僅就局外以觀亦有跡象可尋者何也北之非段派合以禦段南之非岑派合以禦岑而北之非段派遂與岑合南之非岑派遂與段合也是所謂和與戰者非段派將與岑和非岑派將與段和而非段派與段非岑派與岑將復以備戰也 
　　以前所謂南北者二也南由岑派與非岑派遂由一而裂爲二北由段派與非段派亦由一而裂而爲二於是遂由二而成四今若非岑派與段和非段派與岑和非岑派與段非段派與岑復合而備戰是由二而成爲四者復由四而成爲二矣二而四四而二簡括言之即一而二二而一者也和戰云何哉 
[專電]  
　　北京電太平湖開會有人主張提彈劾總統案多數以人數恐不足反對結果由兩院通電贊成上海開議並推兩議長入府報告兼質問對和局何以不進行又湘事何以無辦法（八日下午八鐘） 
　　北京電靳昨夜復上辭呈據外人消息徐因時局情勢糾紛已電邀奉張直曹蘇李來京商收拾方法（八日下午九鐘） 
　　北京電靳四次辭呈徐擬原書退還（九日下午三鐘） 
　　北京電段派軍人通電促和爲王聲援（九日下午三鐘） 
　　北京電院復粤軍府電謂否認孫唐伍宣言及總代表易人係西南内部事此間不便過問惟撤換王揖唐仍辦不到（九日下午二鐘） 
　　北京電吳於陽日入豫尚途車站均懸歡迎直軍旗（九日下午三鐘） 
　　北京電徐樹錚明午到京解决時局（九日下午三鐘） 
　　北京電曹錕電政府欠直軍餉八個月萬難空言撫慰暫駐豫境待餉（九日下午一鐘） 
　　北京電湘電張敬堯並未赴株州現調兵專守省城（九日下午一鐘） 
　　北京電張敬堯通電南軍進逼我軍退讓中央不宣布辦法不接濟餉械客軍觀望堯以孤軍難支究竟南軍此次進逼與和局有無關係如果爲敬堯一人則一督軍耳堯願率所部奉身而退以讓能者諸公主持公道請宣示辦法 
俾有遵從（九日下午一鐘） 
　　北京電政府以吳師駐地經指定直南今逗留豫境去電詰責曹復一因直無空地尚在騰出二候中央餉項到仍卽遄歸本省 
　　北京電院顧問諮議薪本停 
　　北京電顧使七日電匈歸簽字已竣擬附十二船回美此間會務關係重大請轉電施使迅速來法接替昨晚外部已電英催施首途（九日下午二鐘） 
　　北京電京津間近有種種謡言端節前銀根甚緊（八日下午九鐘） 
　　北京電參陸處今日會議征湘事鞏縣德州各兵工廠總辦均列席提議趕造供十師三個月用之子彈以廠費久欠材料缺乏無結果（八日下午一鐘） 
　　北京電張敬堯電株州吃緊省城亦危堯五日親赴株州犒師督署事委李奎元代（八日下午一鐘） 
　　北京電李奎元電省城兵單難負責速簡員（八日下午七鐘） 
　　天津電唐山馬家溝林西和趙各莊四處煤礦六號實行同盟罷工合約萬人要求加薪雖無暴動惟勢頗劇烈皆爲反對礦師所致初開灤礦總辦擬在預算列加薪費三千元礦師隂加阻止繼因風聲傳播始擇人加薪爲各工人所悉大動公忿屢經調停復藉兵警力彈壓仍無效果卒擬人各加薪一成但小工日薪祇一角餘加一成亦一銅元耳於事無濟而工人要求乃薪小者倍加在五角上者按成致無從說合現開灤礦機完全停止馬家溝罷工已一星期林趙二處六號始罷頗形堅决 
（九日上午十鐘） 
　　香港電李烈鈞所部贛軍五百陽午全被繳械給恩餉三月遣散又閩陸軍游擊二百人亦被繳械惟未給餉（九日下午八鐘） 
　　香港電粤第二軍劉梅卿四營林虎一營昨赴安仁原駐永興各營開赴前線（九日下午八鐘） 
　　香港電軍府聞王唐將開議恐温不能直接大費躊躇昨今大會籌對付方法（九日下午八鐘） 
　　香港電伍因敗訴擬向港庭上控將由正副臬會審（九日下午八鐘） 
　　香港電軍府令石青陽黃復生盧師諦擾亂川局着褫職勲並令川督拿辦（九日下午八鐘） 
　　香港電聞劉玉麟將赴京交涉關餘運使由李國治調升（九日下午八鐘） 
　　香港電石井兵工廠陽日早因理舊彈失愼工人炸斃二十傷二十餘（九日下午八鐘） 
　　杭州電省會彈劾省長兩議案今晨合併討論已通過付法律審查 
（九日下午八鐘） 
[公電]  
　　廣東來電各報館均鑒兹致北京徐東海薩鼎銘先生魚電文曰本日開政務會議議决免去唐紹儀南北議和全權總代表職務特派温宗堯爲南北議和全權縐代表同人等尊重滬會無非希望促進和議早日解决大局惟王揖唐爲北方議和總代表此間迭電聲明始終並未承認而唐紹儀復經撤消總代表所有唐王私義之和平條件不能發生效力又上海租界内所稱之軍政府除唐繼堯未辭職外唐紹儀始終未就職孫文業於八年八月間辭職伍廷芳於本年三月間捲欵棄職經於五月四日由國會非常會議宣告免職另行改選是孫唐伍三人所有宣言及一切行動均屬無效特此聲明諸希察照岑春煊陸榮廷林葆懌温宗堯魚等語特聞岑春煊陸榮廷林葆懌温宗堯魚印 
 
 
 

Page 4

 
 
   
 
 

Page 5

 
 
   
 
 

Page 6

 
 
世界路透電 
[英俄交涉記]  
　　七日倫敦電俄國克拉新氏與英國閣員今日開第二次會議歷兩小時之久閣員關於俘虜及文字鼓吹事多所詢問克拉新氏一一答覆今尚有他事須待解决大約尚須續開會議一切殊覺滿意 
　　七日倫敦電每日電聞載稱英國當道與克拉新氏之談判迄今尚無結果克位新氏似將久居倫敦又稱克拉新氏尚係數月前離俄嗣後漸失俄國主治者之信任今僅爲傀儡而已 
　　七日倫敦電首相喬治今日在下院答覆質問謂與俄通商一事乃在巴黎議决法總理米勒蘭曾爲此項會議之主席與會之各代表一致贊成與俄通商厥後桑里摩大會復通過議案宣佈願與克拉新氏討論通商之最佳方法吾人依據此項决議及得協約國之同意始與克拉新開談判至於俄國所存物品則波蘭人曾言烏克蘭與西比利亞現有極多之小麥預備運輸出口故彼料俄國之榖油麻木料及其他有用物品必甚豐富若因俄政府之暴虐而反對與俄通商則實笑談墨西哥政府屢施暴舉吾人未嘗與墨斷絶交易吾人且未因土國屠殺阿米尼亞人而停止與土通商國民須先承認他國人民風俗習慣行爲之正當始可與之通商此實新創之主義今若堅持此見愚莫大焉國民當統籌全局假使今日不能恢復世界之秩序則爲禍將不堪設想若因過激主義爲惡物必欲除之而後甘心勢必犧牲數十萬生靈增重數千兆國債試問國民願爲之否 
[俄波戰事記]  
　　五日華沙電今日發表之波蘭公報云北陣線今方有重要戰事拉羅志鎭實爲是役之樞紐波蘭軍志在壓迫凸角而敗敵軍之右翼波蘭軍前進者奪獲戰利品無算波蘭軍之右翼現方追逐敵兵一師已俘獲敵兵一旅 
　　七日華沙電今日此間發表公報云波蘭軍在特維拉河與河里索夫間所取之反攻勢發展甚爲順利敵軍紛亂敗退委棄俘虜與戰品甚夥敵軍脫逃漸多敵軍攻擊基夫橋端砲臺大受懲創 
[德國之大選舉]  
　　六日柏林電大選舉之暫時結果如下柏林北部投票者多數社會黨一萬九千人獨立社會黨三萬六千中央黨三千人民黨一萬一千人國民黨一萬人共産黨一千人哈爾地方多數社會黨一萬人獨立社會黨三萬四千人民主黨一萬三千人佛蘭克福地方多數社會黨二萬一千人獨立社會黨一萬三千人哇方巴克與魯倫堡二處多數社會黨亦占多數 
　　七日柏林電迄今得選國會議員者爲民主黨鄧堡氏與郝斯滿博士多數社會黨施德滿氏彭斯丹氏巴安氏民黨希爾佛里克博士獨立社會黨里特波氏又歐士白格氏可保獲選彭斯托夫氏業已失敗 
[德國之舊航路]  
　　六日紐約電亨美公司代表於數星期前抵美美國船舶商業公司與之接商後已接辦歐戰之初亨美公司所放棄之航務聞已訂定合同由美船重啓德國之航路以二十年爲限 
[法國之生産力]  
　　七日巴黎電巴黎發刋之紐約已報載稱法國出産漸臻戰前之率上年四月份由美運入法國之物品共値佛郎一千四百五十萬枚本年四月已落至五百五十萬枚 
[世界之麥]  
　　七日倫敦電世界缺麥之象日覺可慮各大産麥國均曾減少所種之數美國下届收成將無運出者澳大利亞無麥可餘俄國僅運出舊存之一部分據領袖麵粉廠主某氏語每日郵報代表云情勢甚爲嚴重若内國出産之麥不能倍於戰前之數則麵包之價必將高漲云 
[各國近事記]  
　　七日倫敦電路透電社探悉斯巴大會决不致於七月以前開會大約開會之前協約國代表須在倫敦集議一次 
　　七月瑞士京城電第十次萬國棉業大會已定六月九日在蘇里克開會至十一日閉會此爲戰後第一次會議與會者共有十四團代表所討論之主要問題爲滙兌問題以科學之探求扶助棉業並設國際棉業公斷所 
　　七日倫敦電聞波斯民主黨於六月四日包圍大白里士之德領事署要求交出避匿德領署之波斯過激黨德領事不允且以機關槍轟擊羣衆於是民黨乃曳砲一尊逼該領事開談判旋傳該領事自裁殞命其繼任者尚未交出避匿署中諸人 
[太平洋路透電]  
　　八日哈爾濱電在伯力參與俄日談判之烏特金氏已由伯力赴海蘭泡以談判之結果報告當地官員人民聞海蘭泡之執政者已豫備由烏特金氏與日員開談判 
　　八日海參崴電各報注意改革幣制問題與論殊不一致外國銀行及領事現正開會討論此事結果未悉 
　　八日海參崴電謡傳吉林華員已將高梅闊夫將軍槍斃因該員上年曾砲轟黑龍江之中國砲船並率兵侵入華境之故 
　　八日哈爾濱電伊爾庫次克某報評論土耳其斯坦陣線之戰局曾引下載之公報云我軍在費哈拉境柯康特西北將敵軍偵察隊擊退七十俄里又將斯柯比里伏西南之敵軍擊退三十五俄里該報又稱據此足徵土耳其斯坦之戰事所及頗廣幾已延及費哈拉全境 
　　八日漢口電謡傳湘督張敬堯離長沙蹤跡未明惟其眷屬仍寓漢口 
　　九日北京電政局仍繫於王揖唐之使命而吳佩孚軍之行動亦爲北京之政治要點外間因吳軍之行動發生種種駭人聽聞之謡言安福部隱示其意如吳軍進抵保定則即將取嚴峻行動以對付之反對安福部者則稱如以武力抵抗吳軍則直督曹奉督張將協同制安福部安福部目下似在集合其政治財政軍隊之全力以博最後之勝負如王揖唐得志安福部將聲勢大張否則難免消没無形惟政府與粤政府之談判現已大得進步政府雅不欲徇從安福部之意委棄廣州方面故南方之黨爭其反響已引起北方政界之分裂蓋今方各施手腕從事政治運動也就目前局面觀之一切謡言殊無信徵但極端派今皆力助徐總統徐總統亦安然爲國家經營一切其勢力顯已日厚第端節届財政奇窘今已商諸當地各銀行以國庫劵向易現欵三百五十萬元而以關稅及鹽稅羨餘爲抵押品另以烟酒入稅向銀行抵得洋二百萬元且可於六月二十日前收得關稅鹽稅五百萬元有此數種欵項當可度過節關矣 
國外要聞 
[遠東共和國對日通牒]  
　　遠東共和國外交總統最近對於日本大井司令官致一通牒並將該通牒抄送各國其文如下海參崴日本帝國駐俄軍隊總司令官大井將軍鑒貴總司令本年五月十一日向本總長之宣言敝國國民同深欣慰本總長經於五月十四日備具通牒表致謝忱在案敝國頻年内訌迭召外悔國民厭亂久矣前奉宣言立詞懇摯所示各節顯切著明敝國民私相欣幸以爲言歸於好和局當可立覩其尤令敝國深感者則以貴總司令曾有開誠布公之聲明謂貴國政府「對於西比利亞實無侵略領土之野心」又謂日軍紀律嚴明尊重駐　地之俄國民意又謂無論對於俄國何黨决無袒助其最後一語尤足感激敝國政府爲仰副該宣言之詞意及精神起見本總長特飭敝國代表提出條件如下（一）由赤塔至滿洲里邊境之鐵路又由赤塔至斯爾列田斯克之附近地方暫認爲日本之勢力範圍俟將來商訂撤兵辦法時爲止（二）爲防止沿鐵路之黨爭或革命以免危及日軍各隊及本國人民起見本國政府擔任將尚烏蘇里安鐵路俄國正式國民軍職或各黨軍隊曁謝米諾夫喀巴路之軍隊沿路綫兩旁各退三十基羅邁當至地方政府則改由地方自治機關辦理（三）按照貴總司令宣言對於貴我兩國經濟關係殊爲注意今爲恢復此項經濟關係起見本國願以上開勢力範圍之兩旁地點設立中立地帶並將海參崴至赤塔及威爾赫烏金斯克之電綫開放得以自由通電上開條件本國政府已將境内一帶之領土主權暫時犧牲所以甘心俯從者爲冀和平起見詎料貴國代表拒絶討論又提出休戰條件祇許本國軍隊前赴赤塔邊境而斯爾列田司及伯利兩處無告之民仍在敵黨刀俎中（中略）本總長敢以和平公道曁貴我兩國國民之名義將下開各節詢諸貴總司令尚希本五月十一日宣言之誠意坦懷示復（一）對於上開沿貝加爾鐵路何以不援烏蘇里安鐵路成案暫歸中立所留日軍須保證不干預俄國内政（二）對於沿貝加爾湖東部人民何以不禁止軍隊之干涉予其人民以自决政體之機會（三）對於我共和國諸邊境何不討議迅卽進戰（四）對於我共和國境内之鐵路及電綫何不完全開放（五）對於我國之和平密使在各處接洽何以多方攔阻而駐赤塔之下級軍官究有何理由阻止該密使通行敝國人民渴盼和平對貴國又素持善意敢盻貴總司令不憚煩難圓滿答復是所切禱遠東共和國外交長克拉斯那司特赤可夫印一九二零年六月二日 
[俄政府對外宣言]  
　　中美新聞社譯逹爾太通信社代表俄國諸政府所發宣言係爲反對日本侵犯西比利亞而發其各社會黨會議之訴詞云俄羅斯勞動之民衆曾已飽經患難矣當世界大戰中俄國人民之所犧牲者較其他交戰國人民爲尤多前此庸碌無能之俄皇政府腐敗已逹極點幾使全國完全破壞革命前已如是矣繼以兩年間爲軍閥派所把持罪惡叢生各貴國政府嘗以保持秩序爲名以大軍來俄羅斯反對革命之諸將領亦由諸貴國元首助以餉械剥奪俄國人民革命之良果意在復返於皇帝時代腐敗之地位因外國干與之故引起國内之惡戰而使俄國幾於完全破壞曠觀全土烈火時時四起一切運輸機關因以被燬而實業方面遂亦如患拘攣之症不能活動此不特爲害於俄國内部即在各貴國亦未嘗無害蓋昔所取給於吾俄國之需要品至是亦不可復得矣今協約國方面之武力干涉行將告終諸國已由俄羅斯境内撤去其兵隊聲言不再爲舊派俄軍之助雖各貴國政府之宣言已覺出之過緩然較之始終不出此言自差勝一籌維時舊派諸軍均已敗之國内人民遂皆抱一希望以爲從此可安居樂業　從事建設矣（未完） 
[海參崴通訊（續）（）]  
　　遠東共和國 
　　「備考」上烏金斯克新政治團體有二個（一）上烏金斯克沿後貝加爾地臨時政府（代表者）社會民主黨代表可里的滿社會革命代表依瓦尼次克多數派代表克拉斯諾雀可夫（領域）此政府三月八日成立其領域在東方勢力範圍内目下爲牙布羅諾依山脈將來爲後貝加爾一帶西方若依勞農政府的主張則爲色倫格河一說克拉斯諾牙路斯克地方此政府的主張則爲後貝加爾西端一說里馬（政治機關）以自治會爲基礎社會革命黨代表二職業同盟代表一農民代表二布里牙族代表一共産黨代表未定（政綱）對於策（１）緩衝國設定（２）反對謝米諾夫對内策（１）編製軍隊稱爲革命軍（２）西伯利紙幣作爲勞農政府紙幣的價格十分之一（二）極東政府上烏金斯克立法會議宣言後稱獨立遠東共和國（代表者）外交代表克拉斯諾雀可夫（領域）後貝加爾洲黑龍洲沿海洲樺太洲勘察加洲（政治機關）（一）立法會議目下惟後貝加爾州選有代表（二）政府爲代表立法議會之意思以各州政黨民族代表者組織之（三）政府有行使軍事政治的全權（政綱）對内策（１）自治民主政治（２）維持秩序促進和平的事業（３）廢止笞刑對外策（１）緩衝國設定（２）與外國保持親善主義（３）希望即時經濟協商（４）反對謝米諾夫 
　　按克接斯諾雀可夫氏是東部西伯利亞多數派的首領當列寗在歐俄得勢力時彼卽在極東大活動常往來於黑河伯利間統率多數派以謀東西相策應昨年四月在黑河雖被反對黨逮捕幸卽逃出其後則不知匿跡何處今年沃木斯克政府倒後極東漸爲多數派的勢力氏於此時又再出現盡力指導多數派的責任目下爲後貝加爾政府的重鎭若緩衝國果能成功氏必爲政府的中心人物也五月三十日 
國内要聞 
[英日續盟與中國陳籙所發表之意見]  
　　外交次長陳籙近將中國對於英日聯盟之意見交付路透電社轉致英倫各報登載其文如下三月以前中國政府對於各國報紙所載英日聯盟之滿戎及繼續問題極爲注意在一千九百○五年與一千九百十一年兩次盟約内序言第二節之文關於中國在國際上之地位及中國之國際關係均未經中國承認自行規定全國輿論無不爲之憤慨現中政府以爲此時宜向英政府提出種種意見中政府曾訓令駐英公使對於各報所登載英日聯盟一節向英外部正式詢問同時並聲明凡兩國訂定之條約照常例言除締約國外他國不能過問然觀英日盟約中含有關及中國之條欵似中國已被視爲簽約國之領土是以此項條約决難久爲中國所公認且各國均當視爲均等行動中國所得英外部之口頭答復其一謂英日聯盟之滿期及繼續問題尚未提出討論其二謂緣於前次所訂之繼續約均照原文設此次聯盟决議繼續則當仍照原例也按以上之答復中國已備有明瞭之解釋說明三次繼續條約不同之點（一）一千九百○二年之條約與一千九百○五年之條約根本不同處係前約特别擔保高麗之獨（二）次約（一千九百○五年）包含印度在内而高麗則從爲屬國（三）第三次所訂條約於其序言内有云觀於大局之變遷而定其趨向等語由是所有關於高麗及印度邊境之各條均按此目的而酌定之蓋此事曾得俄國之承認而互相擔保也試由表面推測則此種自利之條約與其將來廣大之變遷已得簽約國之許可然中國之意見非絶端反對此約之繼續惟中國人民皆認中國爲此約於歐戰中山東問題已受足痛苦盡人皆知且中國將正式批准奥約而爲國際聯盟會員之一則將來凡國際會員所訂關於中國之條約若無中國之承認不能作爲有效國際明約第十欵卽予中國之保證是必尊得中國土地之主權也現中國迄今尚未得英國之答復至爲企盼中國爲維持和平及其人民之發逹起見故擬决定立國之方針一俟英國答復則將向日本聲明云云 
　　附大陸報五日北京通訊云中國對於英日盟約之態度定可得全體旅華外人之同情凡研究遠東事者皆不能小視中國此次宣言之重要焉顧中國之言未必即有效力英日兩國對於盟約之將來未必卽有切實之舉動依照約文一方面可於下月十三日知照另一方面聲明期滿廢約或聲明開議續盟今據倫敦傳來消息觀之英日現皆不願有切實之表示大約將採拖延政策俟遇機會再行决定届時或將任盟約寂然消滅而以外交掩飾手段將盟約之終止輕輕宣佈在居於遠東者視之英日盟約似以早無用處非别有用心者不能見其繼續存在之理由也假設盟約竟須賡續或須修正則其所注重者不外西比利亞與中國兩處而以中國爲尤重要中國現已聲明苟立條約涉及中國地位及其將來則中國有參議之權此即中國照會英國外務部之要旨換言之即中國不甘受人支配也五十餘年來各國屢立關於中國之約指定勢力範圍甚至擔保中國土地完全而中國竟作壁上觀無聲無臭其實土地完全等之擔保與破壞中國獨立視爲藩屬之行爲相繼而來中國展讀他國約文惟有無窮感慨呼助於天以拒此友邦耳凡與條約最有關係者厥爲中國今最有關係之中國僅僅求各國垂聽其言各大國常以保中國主權爲言使其果有顧全中國主權之眞意則對於中國之請求當然不能駁斥之夫一國之地位得由他國支配之而己不能與聞則此國不是主權國直是他國之附庸而已中國確尚未到如此地步中國固未嘗承認爲附庸也英日立擔保中國土地完全之約而中國默認之則二十年後德俄或俄日締結分割中國之約中國將如之何哉中國聲明凡關於中國之約非由中國行發起者不得束縛中國此實中國防患之唯一方法也試再舉例言之如英日再有維持門戶開放之質言中國豈無權質問所謂門戶開放者意義若何適用若何乎豈其意在如今日南滿或山東之門戶開放乎再以日本所謂之在華特殊地位言之按日本欲人承認其特殊地位較欲得英海軍助力爲尤甚試問中國在他人將其土地内特殊地位割讓於人以前豈無權發言以供他人之聽從乎國際事件或有變遷日本或將用其箝制各國之力向各國攫取非各國自己物之讓與權或竟索取自由行事以中國爲其保護國之權試問中國豈當拱手聽命任各國以中國爲外交賭品乎今幸中國已宣言不願唯命是從矣無論成敗如何中國此舉在外交上實爲敏銳如英日承認中國有應與就商之權利則此宣言將告成一種極關重要之新時局中國與他國得處對等地位若英日不承認此項權利則無異公然自寫供狀自認其所謂對華無私利心云云者之虛僞並予中國以呼訴與自衛之理由而已想英國决不致眼光短淺而有斯舉也故無論如何中國此次之宣言有益無害 
[美報論中國現狀]  
　　中美新聞社譯大陸報社論云數年以來中國内部情狀未有如今日之有趣者其間有種種運動有種種危機或屬於政治或關於軍事外國人士之在中國者以其龐雜已極因不復加以注意而今日又有一危險至矣並屬於軍事與政治吳佩孚之撤兵北歸遂使湖南督軍張敬堯立陷於窘境西南軍隊聞已連克數城且有進逼長沙之勢而張之處境尤爲困難者則北方似不能加以援應蓋有非皖派之軍隊爲之阻隔也其在北方則爲狀尤紛亂徐樹錚段祺瑞極欲以大軍長驅而南引起極大之南北戰爭而廣東方面則岑春煊又躍躍欲戰此等可怖之將領雖欲發宣其愛國志願陷全國於血海然亦有多少困難徐東海已召非安福派之三督軍入京會議聞三督已願應召以鞏固總統之地位三督者即江蘇李純直隸曹錕及奉天張作霖是也其在上海則和議忽又進行南總代表唐紹儀與王揖唐已初次會晤而思所以眞實議和之道二代表彼此訪問後王卽遄赴杭州就商於浙江盧督軍盧卽於數星期前通電力斥督軍制之惡而欲以身作則自行廢除者也王返滬後想卽有具體的議和辦法以示南代表現今南方領袖之在上海者方與廣州軍政府脫離關係如北方政治家能表示一半讓步與之聯絡則可將此中國政府歸之眞政治家之手以脫去北京及廣東之軍閥派蓋此輩徒爲爭權奪利計而使國家瀕於險境者也中國今日如能排斥武人庶和平上可獲勝利且將於世界中占一道德上之高位而與刀聲霍霍之日本相反對矣 
[魯閩兩案近訊]  
　　魯案復文送出後日本方面迄無何等舉動事實上殆已完全停頓惟據外交界消息政府對於膠濟撤兵一節認爲與青島館截然二事上次覆文内固已鄭得聲明日前復由駐日莊代辦向日本外務省口頭查詢是否否可以容納中國方面之意見嗣據答復以膠濟撤兵本爲山東交涉中之一種依照外交程序應同時解决未便分離辦理云云又據外交方面消息日本對於我國答復彼邦拒絶直接交涉一案認爲並非絶對的拒絶尚有接洽之餘地將依此語意再向我國切實聲明聞此項第三次通牒日内可以寄到本京 
　　據魯省來京之某代表云日本自經通牒答覆後對於山東方面之軍隊非但不爲撤退且日見增加並於膠濟路線又添憲兵數連近來每星期日軍必有一次之游行似含有示威之性質且每驅逐車夫毆打行人小販而魯省之外交當則置若罔聞云云 
福州交涉近頗我急速解决之望所有各條件亦將磋商就緒其中賠償一項據某使館消息謂日本刻已提出三項辦法（一）受傷者之賠償以醫藥費爲準則（二）賠償順記之損失以要求之數折衷辦理（三）日本方面所受損失中政府亦須有相當之賠償聞政府對此辦法已經疊次研究其結果挺再派員詳細調查及觀察閩人士之意見後再行决定 
[靳閣將四上辭呈說]  
　　靳閣第三次辭職已奉指令給假二十日惟靳氏辭意堅决仍盼即日准予開缺俾遂初願聞已准備第四次辭呈决於今明日提出并不待至假期届滿但另據一接近靳派之通信社報告則與此過異其言云内閣問題近日各方面均趨事於留靳之一途即某政團以勞所趨知難違逆衆意故最近亦不持反對之論調據政界消息靳此次期滿之後當不至再行辭職蓋東海留靳之意極爲堅决即第四次遞上辭呈亦難邀批准也昨有某要人進謁東海時談及内閣問題東海謂翼青望和綦切際兹和議進行期間正合其個人本旨此時斷無辭職之理由以余觀察此時組閣决無相當之人故無論如何决不使翼青引退也 
　　另一消息云靳續假二旬藉便組閣之進行得以從容布置刻下湘事迭起變化滬上和議頓形熱鬧而内閣問題轉覺沈寂昨據靳氏親信所談謂靳日來閉門靜養不問時事仍抱消極主義外傳將往團河邀請段祺瑞返京俾與總統磋商解决時局之說並非眞相預定二十日假滿後再遞辭呈至批准辭職與否則固在東海也 
[京華短簡]  
　　匈約定本月四日簽字施專使肇基因事滯英不克赴會曾電政府請由顧專使列席會簽已誌前報聞顧使近亦有電抵京謂匈約簽字之後擬卽遄返美京所有會簽土約及其他關於和會事宜請交施專使繼續辦理業經逕電施使邀其來法特此陳明 
　　劉存厚由南鄭電云熊克武率一萬二千人進攻簡陽滇軍雖有兩師之數因地利不熟大敗退出簡陽向江南退却所有劉成勲吕超等川軍一律與熊取一致行動至石青陽黃復生亦均觀望不前葉荃盧占魁逼處川北與滇軍不胡聯絡自應乘勢入川請速頒彈以赴事機云云據某軍事專家所調查謂刻下在川熊克武及川滇聯合軍隊合計雙方不下十萬人其東北兩方聯合軍頗佔優勢而南方係熊軍之形勢稍佳此蓋以成都爲中心而言也 
　　吳軍於五日開始北上已見本報兹聞當吳軍未行之前王督軍特向美國銀行借八十萬元與吳佩孚以作軍費於是吳軍自五日始能開始輸送移駐信陽政府昨接武昌王督軍五日來電云第三師步五旅今早二點三十分起分五列車由劉家廟陸續開赴鄭州上車秩序均甚整齊餘續報占元叩歌印又一消息德州兵工廠已爲直軍實行監視聞其新增加之監視軍隊逹一旅之衆黃河南岸亦散見直軍營寨 
 
 
 

Page 7

 
 
[北京之湘戰談]  
　　湘南戰事迄未停止近傳政府將以吳光新爲援湘總司令或宣尉專員等說昨詢當局仍否認其事略謂某方面雖有與滇言和與粤桂言戰之方策請下討伐令惟東海仍持愼重態度以和戰一字不能并存如果下戰令則上海和議勢必中止今値彼方代表請求開議之際未便聽其重行破裂誠以和議可成則湘事儘可靜候滬會之解决故無用武力解决之必要况吳佩孚軍隊方撤防北上復令吳光新率隊援湘其往來之周折已大費事而途中因誤會而生衝突尤不能不防云云唯又據一消息則云政府將改派傅良佐爲援湘總司令昨日午前總統府召集軍事重要會議多主張俟調查員回京後再定辦法 
　　倪嗣冲自接張湘督支電後卽欲出師討伐南軍兹據軍界消息云倪近又急電中央擬派皖省各軍援湘並舉張文生督率前往又據一消息昨日倪嗣冲曾來加急密電聞係催促總統速下討伐令并詳論南軍驕傲情形實係目無北方人物等語電末有倘不以鄙意爲當請明示不當之理由云云電文頗爲激烈東海閱之深爲焦灼 
　　湘南啓釁後政府迭軍南方詰責多日一電最爲嚴厲大意謂和會正在進行湘南湘西譚趙各軍無端侵犯强佔祁耒各處似此違約失信破壞和平甘爲戎首責任所在應有公論應請尊處切實查懲并嚴飭各該部母再進逼云云聞岑陸林温四總裁昨有歌電答復謂因張敬堯違約絶糧激民憤怒遂致衝突并非背約開戰南軍進佔各地係衝突後之結果不得倒果爲因且不可因湘南一隅之事釀成戰禍牽及和局軍府始終以和平解决爲救世本旨除再切電譚延闓外並乞嚴電張部亦毋再進逼云云 
　　湘南戰局形勢迭見本報昨日又接湘省來電述近日戰事情况甚祥特錄於下湘南譚軍自佔領祁耒二縣後即分兵力爲路進攻同時湘督聞訊亦編成三路軍隊星夜馳援近日雙方接戰頗爲激烈總括戰况言之則南軍自佔優勢兹將湘南湘東湘西三方面戰况分别言之（一）湘南方面南軍趙恒惕所部宋廖兩旅分兵三路由常寗祁陽耒陽並進直迫衡陽該處駐軍吳新田兵力單薄勢已不支張敬堯於二十八日當命混成旅長張敬湯爲援衡總司令率兵六團分爲三路出發但張部甫過衡山而衡陽卽已失守南軍乘勢進攻衡山自前月三十日至本月三日止雙方激戰五晝夜南軍援隊續至遂佔據賀家山一帶張旅長率衆死力固守現衡山雖未失陷惟情况極爲危險同時寳慶方面南軍張陳兩司令於二十九日開始進攻田樹勲當命駐白蒼之劉旅長接戰惟寳慶地勢處環山之中守易攻難南軍進佔上黃塘譚爼橋後恐難再進一步三十日晚南軍所部約二千餘人向闔羊市襲擊爲北軍地雷轟炸死傷大半當即退駐羅田舗二日續至援隊一旅復行進攻現雙方仍在激戰中（二）湘東方面湘西自耒陽衡州失守後安仁形勢日瀕危急張宗昌所部兵力多在攸醴茶陵安仁駐軍頗爲薄弱南軍於三十日出兵兩路一由耒陽北進一曲衡陽西進向安仁包圍北軍極力抵禦惟以衆寡不敵卒至退守渌田待援安仁遂於四日爲南軍所佔領茶陵距安仁不過百里形勢亦甚危急惟近日張師長已由醴陵調一團兵力助守茶陵矣（三）湘西方面常德益陽桃源等縣爲馮玉祥駐紥近日軍事並無何項變動惟南軍有擬由湘西湘南兩方面出兵夾攻益陽之勢但馮氏業已嚴加戒備又南軍方面現以張督親往株州將集厚力猛攻衡山遂與湘西南軍會合進取益陽西則進窺常德桃源東則回身以圖夾擊長沙現吳光新軍未抵湘垣後路未免空虛 
[湘南開戰後之長沙]  
　　自吳師撤防以後湘省前方即已發生戰事此項問題爲中外人士極所注意兹將日來所聞紀述如下祁陽耒陽各屬爲南軍所必爭故直軍甫經撤退南軍即將各該縣佔領衡陽地方亦隨即被佔蓋以北軍尚布防未定南軍乘機而入故易爲力也現在交戰地點在衡陽以下四十里之樟木及大埠等處戰鬭狀况頗爲激烈有謂朱亭（在湘潭以上距潭城一百二十里）亦已發生戰事矣 
　　南軍趙恒惕所部向衡山方面猛攻絶不退却寳慶方面則由零陵鎭使及張輝瓚所部之守備隊節節進攻林修梅所部之軍則向茶攸猛擊前線北軍已數次敗退駐省各軍之開赴前方者仍絡繹不絶據聞前方狀况北軍僅勉能支持張敬堯近向人言將親往前方督戰至衡陽現况有謂城中仍有北軍已被南軍包圍者有謂某團已在衡陽覆没者因衡陽郵信電報均已不通故情形如何迄難得其眞相惟援衡總司令張敬湯昨已回省外間傳說謂該軍現尚駐朱亭一帶至湘潭之花石及醴陵之東鄉均有大股土匪發現聞此項匪軍已受南軍聯絡如能搶奪槍械編組成軍則南軍將供給其餉欵蓋欲借以分北軍之實力以助南軍也於此百忙之中又須派隊剿匪故北軍方面更大受影響矣南軍旣向北軍防地急進不已省城方面軍隊又已開拔幾空張敬堯會電調第八師來援而所到人數極少前敵復形緊急張督遂於昨日又連用十萬火急電拍致中央請其援助目下省城市面情形極爲蕭索蓋以連日以來謠風大作或謂衡陽已多被火或謂株州已經被刦風聲鶴唳人心恐慌加以裕湘銀行所出之銀元票日來已不能兌現銅元雖能照兌然已縮短兌換時間商民對之已多有拒絶者日來現銀價格已經大漲每元可換銅元一千六百五十六文各商民之重要貨品均紛紛寄往各洋行保險以備萬一商會則於日昨開會擬即日推舉代表請求第十一師李奎元師長將所部調回保全長沙秩序各善堂醫院且已有準備組織婦孺救濟會者 
　　省軍旣紛紛開拔所需夫役自多前曾山長沙縣知事佈告招募而應募者迄無一人是以近數日來各軍又到處强拉夫役籮轎兩行大超恐怖有避匿者則着其眷屬交出不僅籮轎兩行擄去不少即一般食力者流亦多被擄去家人莫不號泣不止省垣戒嚴總司令部於昨二日傍晚發出佈告宣佈特别戒嚴每晚十句鐘後城廂内外一律止行人通過城外各緊要處所皆一律安設槍砲每晚步哨線輒延長至數里之遠又以金融奇絀張氏特出布告嚴禁現金出口商旅携帶川資至多不得過五十元 
　　至昨晚某方面忽然傳布謂援衡總司令部已有捷電到省稱衡陽縣城現已恢復寳慶方面北軍亦已獲勝南軍之被北軍炸死者合計有一千餘人之多云云此說恐未必確也（六月三日） 
[廣東禁賭案通過後情勢]  
　　廣東省議會已將禁賭案提出通過此在賭禁期限將滿時期議會方面自應有此提案通過然在事實上恐難辦到前日有某議員赴軍署謁見莫督談及此事莫督言禁賭一事余極表贊同余在粤一日亦甚不欲留此一種汚點但時至今日財政支絀軍費浩繁驟言禁絶則年中更減少數百萬之餉糈如何籌措大衆亦當體念粤局現勢實具有萬難禁絶賭博之爲難情形然若議會方面能代籌出一抵補賭餉方法俾此項軍餉有着則余必當尅日下令將各賭一律禁絶以副粤人之期望云云按粤省籌捐已成弩末今日更安有别法可以籌抵此大宗賭餉則亦惟有一任賭禍之蔓延而已 
　　至人民方面則拒賭之心非常熱烈廣東拒賭同志團成立後各部組織極爲完密學界團體加入者已有公法高師番中南中醫藥南武工業廣中嶺嶠長玉韓維志成培坤公益粤華啓高復禮始平體育禮陶漱文女子師範等六十餘校數約三萬餘人商界團體加入者已有花梨顔料銀業疋頭鮮果菜欄綢緞銅鐵紙料玻璃玉石茶居土絲土布糖麵海味建築磁器綢巾不屐鹹魚機織杉木磚瓦等七十餘行人數約二十餘萬開辦迄今先後發出願約劵七十餘萬張所列條件一爲拒除一切交換財物之賭博二爲不租借物業與人物賭博營業之用下署會員親筆簽字之姓名手續極爲鄭重又聞省河各地自拒賭風潮雲起水湧入會人數已逹百萬有奇各該賭館近已大形減色各段承商覩此現象逆料數月後賭博人數必將銳減因此批期届滿者多裹足不前其未届滿者亦已紛紛減餉矣又廣東基督教拒賭會前决徵求會員十萬餘人已於去月三十一日組織徵求隊員分往各府州縣勸人拒賭入會凡入會者先塡寫志願書然後以毫銀一角購買襟章一枚佩帶藉以紀念拒賭之志無論基督教或非其督敎人皆可入會據最近佈告入會者數已逾萬該會此次出發徵求共分七十路隊每隊隊長均爲各界鉅子而學生方面亦極力帮忙定本月四五六日前往各街戶勸諭坊衆一致拒賭并售拒賭襟章於課餘之暇更集學出出發演講拒賭問題 
[浙議會提起訴訟省長案]  
　　又有彈劾案提出 
　　浙江省長齊耀珊因將浙江省議會於本年五月二十九日議决裁撤舊温屬護商警察局一案於六月四日咨復該會謂該局不屬省議會議决範會依照省議會暫行法第三十九條之規定撤銷之云云該會昨已提起訴訟案於平政院其結論略云此項護商警察局之裁撤本會依省議會暫行法第十六條第一欵之規定確有議决之權該被告初亦不認該局爲國家行政之之機關即内務部迭次來咨亦未認護商警察爲國家事務及民國七年十一日間本會議員陳益軒質問該局章程何故不交本會議决該被告始因該局之黑幕不便交議乃以咨請内務部查核爲搪塞之計内務部祇顧擴充中央行政之虛名至謂警察屬官治行政非自治行政者殊不知一國之警察可分爲國家警察與地方警察自不得以自治行政中無設置警察之權即所謂章程内容含有官規性質者不知法律旣賦予地議會以議决單行條例之權凡規定職權處理事務如本會議决浙省警備隊暫行編制條例等何莫不含有官規之性質更不得以章程性質區分國家與地方之隸屬也被告不明此旨遽行撤銷合法議决案反自居於違法之地位矣本會依上理由公决起訴謹請貴院察核調取文卷通知答辯迅予依法裁决對於該被告撤銷議决案之處分宣示取銷以重職權而符法理實爲公便 
此外又有省議員許祖謙等提出彈劾案略謂吾浙吏治自省長齊耀珊到任以來腐敗逹於極點本會鄭議員邁等提出彈劾祖謙深爲贊同惟陳列罪狀罣漏良多或語焉而未詳爰再列舉如下云云其大要一引用私親二尅扣警餉三摧殘敎育四玩視交代五破壞預算六侵越職權七寵任劣員八廳弛烟禁全文因太長從略 
[南京快信]  
　　東海電召李督赴京商榷時局聞李督已復電婉辭 
張敬堯電李督歌且親赴前線慰勞軍隊日行公牘由李奎元代行 
　　吳佩孚電督虞日由漢北上其所派參謀劉某昨來寗謁李督商榷軍事 
　　軍米奉省令一律禁運後奸商乃以蘇米冒育皖米賄通大勝關司扦塡給稅照仍得照常運赴濟南天津此間白米昨已漲至九元餘平糶局因欵絀尚難卽時開辦四師一二三年級學生全被解散回里現有四師校友會陳榮芬等一百二十餘人目擊母校現狀於六日集寗會議補救方法議决分函各家屬勸送回里各學生來校廢續肆業不知能轉圜否 
　　駐京美公使克蘭氏將於今日（九日）由蘇來寗李督諭副官處預備招待 
　　省議會因預算案尚未審查完竣改今日（九日）下午一時開大會粤議會昨電蘇議會主張卽日續開和議警務處成立數月事權仍難統一王處長擬將各縣警佐大加更動積極整頓 
　　第六師旅長張中和病久未愈有改任盧鳳書消息　　寗紳蔣某爲其姪媳馬氏控告賄囑廚司購毒圖害經沈檢察官庭訊二次蔣某證明廚司所供奉命購毒之日身在滬地經沈檢察官廉悉馬氏與廚司之隂謀故將馬氏拘禁聞將依誣告尊親律定讞云 
地方通信 
[松江]  
　　縣商會維持民食電江蘇省長齊實業廳長張菸酒公賣局長文鈞鑒比來惜軍米之名偷運出洋致米價騰貴釀成米荒來日方長殷憂靡已查松屬除上海川沙不計外松金青奉南五縣每日槽坊釀酒之需約四百石以一月計須耗米一萬二千餘石當此民食極艱何堪再將有用之米耗於消費之酒應請迅飭各縣一律停止燒鍋以維民食再禁丘出省原爲急則治標之策倘充類至盡縣各爲政彼此遏糴木棉之地米從何來不但此也松屬號稱産米目前實地調查缺乏殊甚非有外米接濟立見危亡應請省廳局長申明禁令限於出洋曁出省内地仍准流通以顧大局無任迫切待命之至松江縣商會賣叩 
　　沈議員請澈究楓站米案主名電楓涇沈議員明犧致南京齊省長省議會電云南京齊省長省議會公鑒連日報載楓站截獲米石一節詞多牽涉明爔是非未明未敢置辯務求迅賜派員會查此米果明爔所販任議會除名官廳治罪否則奸徒非法集會藉端煽動人心希圖擾亂公共安寗汚衊明爔個人者事爲小汚衊議會全體者事尤大罪在勿赦若非從嚴究辦不足以遏刁風而杜亂萌再今日各報誌上海縣訊案有杭州永昌號托鎭江林協與在皖採購等情主名旣得請就此從速澈究不難即明眞相并陳省議員沈明爔叩徑「附錢議長覆函」紹先生大鑒回省展誦手教敬悉　切前次貴縣來電係致本會全體議員弟旣無糾正之適當辦法又不能令其向官廳呈告設竟秘而宣似又有藏匿會中公共信件之嫌故不得已付之油印耳好在先生被謗之處業經來電辯明事實諒不因此介介也率覆順頌議祺錢崇固啟 
[蘇州]  
　　克蘭公使游蘇紀新任駐美國公使克蘭氏曁其夫人女公子等此次因行定製美船下水禮由京赴滬事畢赴杭游覽旋於八日清晨由滬乘滬寗路頭班花車來蘇此間各官廳如朱鎭守使王道尹崔警廳長謝交涉員温知事等以及美國教會人等均赴車站歡迎假庽鐵路飯店下午由謝交涉員等陪往虎邱山等處游覽聞定於九日乘車赴寗轉津浦車北上當由謝交涉員電知南京軍民兩長曁曹交涉員等預備矣 
　　實業工廠之踵起蘇州實业業除蘇經蘇綸絲紗二廠外别無新式工廠兹有某富商等集資在閶門外楓橋購地創建華盛製造紙版廠日内正在興工建築機器亦已定購聞該廠製造紙版所用原料除稻草外如舊草繩草鞋粗草紙舊紙版以及收繭後之舊篷山「俗名蠶山柴」舊棉布等爲入宗又有劉商鴻生蕢商敏伯等集資在胥門外施門塘地方購地創設鴻生火柴廠日内亦在建築中一俟工竣即可擇期開辦又上海燮昌火柴公司亦派人來蘇在胥門外小日暉橋左近購地建築分廠已經着手進行以上各廠聞七八月間均可開幕云 
[揚州]  
　　米價驟漲之原因儀徵素爲産米之區上年收成頗豐米價理宜平減不料今歳自隂曆三月以來逐日增漲近半月尤甚目下上熟米每擔竟售十一千五六百文將來清黃不接當然尤不止此小民數米而炊無不憂形於色揆其原因實山奸商賄通某機關某要人等包庇發給三聯單明書雜糧實係米穀由泗源溝出口日必數十起該稅所騐單放行絶不檢查日前曾有公民數十人扣留米船三大艘邀集各界在城内開會公議禁止出口該縣蕭知事迫於衆議蒞會贊成未幾竟將所扣米船徇某要人請託一律釋放各奸商因此放膽販運致米價陡漲一元有奇即中白米亦須十千餘一擔小民　精一面禁止私運一面開辦平糶該知事均置若罔聞恐不日定有絶大米風潮也又揚城米價一星期來日漸高漲上色米每石已至八元下色亦售七元左右矣 
　　振揚公司股東之疑問江都振揚電燈公司與蘇州振興電燈公司總經理均祝大椿振公司當揚人未股之前半爲蘇公司之股本經濟亦受蘇公司支配揚公司給發之股票號數係承蘇公司之碼頭編列「均爲興字第幾號」垷揚公司股東以蘇州振興公司傳有外股嫌疑揚公司與有連帶關係因亦羣起恐慌該公司協理鍾養之且已請假四月他去故已有一部份股東函致祝大椿請其明白宣布以明眞相而釋羣疑云 
　　允加髹匠薪工揚州髹業工人近米價騰貴所得薪工不足以贍養家室相率要求店東加薪雙方在眞君巷該業會館内會議工人要求照原價一百六十文加一百文店東祗允加二十文嗣經人雙方關說已議妥照舊加四十文以資挹注 
[鎭江]  
　　江北七縣苦旱記江北高寳鹽阜興泰東等七縣入夏以來天氣亢旱河水乾涸蝗蝻遍野鄉間高下秧田大都枯萎農人甚爲焦灼加以米價飛漲前途眞不堪設想矣 
　　人力車夫繼續罷工鎭埠向僅有鐵輪人力車自本年三月間橡象車通行後成本較重因之租價亦貴近因米價步漲各車夫所得車資不敷繳租曾於日前齊集會議要求安平廣利交通三車行減讓租價各車行未允遂於三日起全體罷工並索退押板改營他業詎七日各車行正在另招苦力來行談論租價出租車輛事爲各車夫所聞羣向爭論繼以毆打嗣經多方調處始息紛爭然八日依然罷工入晚僅有少數橡皮車蹤跡而已若不設法處置風潮恐將擴大也 
[南京]  
　　段攷歐美留學生資格之規定本届選派歐美留學生蘇省業由敎育廳定於六月二十日在南京省立中學校舉行第一試並經登報通告惟關於審查應試各生資格發生疑義當經電部請示兹奉微日部電内開選派留學外國學生規程第一條一二四五各項所列大學及專門學校高等師範學校應以國立公立及曾經本部立案者爲限代電所開金陵等校均未立案又前清高等學堂及大學預科畢業生均無應試資格等因敎育廳奉電後當以此爲審查應試各生資格之標準云 
　　高師暑期植棉講習會南京高等師範學校農業修科自開辦以來即注意於推廣國内農業教育近鑒於棉業之重要而國内各界棉業議之缺乏决於本年七月中旬設立一暑期植棉講習會擔任教授演講者有上海德大紗廠經理穆藕初君南就華商紗廠聯合會棉業試驗場場長過探先君金陵大學農科棉業教員美國人郭仁風君以及南京高等師範農業專修科作物學敎員原頌周君孫恩慶君病理學教員鄒秉文君昆蟲學教員張巨伯君土壤學教員鄧植儀君農具學教員李炳芬君皆爲美國著名大學碩士學士各本其專長擔任功課加之該校農科儀器設備極足復有該校之農場金陵大學紗廠聯合會之棉業試騐場以供實習參觀之用誠今日研究棉業最大之希望也且聞該講習會并不收學費則尤便於寒畯有志棉業者可速報名也 
[雜評一]  
[粤之禁賭案（默）]  
　　粤禁賭案雖已通過於省會然當局尚戀戀於賭餉謂必籌有找補而後始能實行是當局尚無禁之之决心也是但知搜括膏血以供武人搗亂之用而不顧陷全省人民於破産之域萬惡之途也粤人之籲請禁賭已久所以遷延至今日者即無法籌此抵補之欵耳粤人永永無法籌此抵補之欵即永永任賭禍之蔓延乎豈不能稍減武人搗亂之豪興略節兵費以稍紓粤人之苦痛乎 
　　雖然粤人而欲禁賭亦何必仰賴官廳之力也賭粤人自賭之賭禍之苦痛粤人自受之然則今日而欲禁賭亦祗須粤人自禁之耳吾第問粤人有自治之能力否如其有也則賭之惡德必能自滅之吾又問粤人有自决之决心否如其有也則賭之引誘必能自絶之官廳雖爲賭餉故而日日倡賭亦安能奈我乎哉不然則官廳雖禁亦空文耳蓋賭爲粤人之自身事終須粤人之自覺悟也觀近日粤省各界拒賭之熱心殆已有覺悟之機矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[寗波同鄉會開會紀事]  
　　華顧問問題食米問題 
六月八日下午五時寧波旅滬同鄉會因上海總商會函請推選華顧問事極費研究特召集職董及贊助員開聯席會議到者數十人由會長張讓三主席報告上海總商會來函請爲推選華顧問數人以供採擇此事關係重大究應如何辦理尚希公决並由應季審提出意見書大致以此番工部局有華顧問之設立實爲市民權發軔之始基充任此項華顧問之人應歸全埠納稅市民公選而其選舉辦法尤應規定公開劃一手續方爲適當繼由鄔志豪登臺報告商界各路總聯合會對於華董問題種種經過情形任矜蘋言讀應君意見書似含有組織納稅人會議之意此項顧問旣爲全體華市民之代表當然須由全體市民組織納稅人會議方能産出此項華顧問厲樹雄提議謂任君納稅人會議之議余極贊成此事應由本會復函總商會請其召集各公會公所卽行組織應季審謂各馬路商店不入各業公會者其多即居戶中有納稅人資格者亦不在少數復商會函中須加此二項之意主席遂以厲任應三人提議之意函復總商會付表决一致通過繼又議上海食米問題主席報告此案由鄔志豪君提議嗣請應季審說明上海近日缺米情形並謂據米業中人言米源缺少去路太多爲米貴之眞因請諸公設法調劑遂决議請陳良玉袁履登兩君與朱葆三君接洽近日平糶情形請張會長至沈知事處訪問米之來源或請知事電致産米省分准滬商運米以救危急遂通過厲樹雄臨時提議謂杭州齊省長經省議會提出彈劾案昨日上海商界二十餘人領銜去電贊同紹興同鄉會亦决議發電本會亦應去電任矜蘋附議主席付表决多數通過 
　　應季審對於推選華顧問之意見讀總商會致本會請爲推選華顧問一函殊費研究應就管見所及略舉數端以供列席諸君討論之資料一市民權問題發生已久今幸有華顧問之設立不可謂非市民權發軔之始基故充任此項顧問之人當然應歸全埠納稅市民公選而其選舉辦法尤應規定公開劃一手續方爲適當二此項顧問旣負代表全體市民之責任必須具有爲全體市民所信仰之資格此後方能代表全體市民之意思故欲推選此項顧問尤必須與租界納稅之全體華市民共同進行庶足以示大公而無私三各公會公所雖已可爲多數市民之代表然查各馬足商店不入各業公會者甚多卽居民中有資格者亦不在少數若祗就各公所公會推選亦不足以示公允也四商會來函以供採擇一言頗費研究將以各團體舉出之人憑商會採擇五人乎抑盡列各團體舉出之人名轉交領事團而供其採擇五人乎第一說與推選二字之眞意相去太遠第三說則辱我全體市民太甚况工部局李書記致商會函已明明指定選舉五人耶五本會雖爲多數同鄉之集合機關然就以上諸說論之對於華顧問推選一事似未便貿然奉行 
　　寗波同鄉會復總商會函敬復者接奉公函並華顧問題法案二册大致以工部局設立華顧問囑敝會推選堪勝華顧問之任者數人以供採擇等因前來當經敝會召集職董及贊助員特開聯席會議僉謂華顧問一案關係租界全體市民權利充任此項華顧問之人應由金埠納稅市民公選而其選舉辦法尤應規定公開劃一手續方爲適當本會在滬雖爲寗波人之公共機關然祇居於市民之一部分未便侵及多數人權利貿然推選應由本會函復貴商會請爲召集各公會公所及納稅市民之未入公會公所者組織納稅人會議决定選舉劃一辦法再行舉定顧問庶足以代表全體市民之意思云云當經一致贊同兹准前因合行奉逹即希查照辦理並希賜復爲盼此致上海總商會寗波旅滬同鄉會啓 
　　張會長報告訪問沈知事情形九日午前張君伯袁履登君同車至縣公署往訪沈知事當由沈君接見張君詢以上海食米如此缺乏人民恐慌已極貴縣長如何調劑必有高見沈君云食米之事籌之已久先入手辦法即平糶現在浦東設平價局五處南市等五處閘北一處此外再謀添設當不至發生危險之事其平糶資本由朱葆三王一亭諸君設法捐募以抵虧耗之欵聞已集有三萬餘金至於出米省分如湖南江西等處已准運三十萬石其蘇省各屬如常熟無錫鎭江等處産米之區電請省長准滬商運滬源源接濟並由仁榖公所隨時查察其原存華洋各棧之米總有數十萬石已知照海關不准出口如此通來源塞去路滬市米價當可漸平囑爲轉告同鄉可以釋然無慮云云 
[四川崇明兩路責難總商會]  
　　爲選舉華顧問事 
　　北四川路崇明路商界聯合會因憤總商會對於租界華顧問選舉事處置之不當曾經開會决議去函警告原函如下逕啓者閱報載貴會對于工部局華顧問選舉事竟欲由貴會三百會員中包辦之棄置全體市民於不顧若此重大事件應如何審愼周祥乃竟苟且至此其意何居敝會惑焉溯工部局華顧問之設也其始由界内全體市民力爭而得則選舉事自當屬諸界内全體市民公開辦理爲合且原案納稅資格本就市民全體而言並非限于貴會會員乃有納稅之資格也明甚工部局與各路商界聯合會爲選舉事先後致函貴會亦以爲貴會中不乏商場明逹之人且亦市民團體中之一團體方期貴會開誠布公與全體市民提携連絡襄兹盛舉孰知貴會藉口在商言商又希圖取巧以遂包辦之計又何怪乎市民紛起責言耶夫以各路商界總聯合會爲力爭市民權之先導者幾歷困難略睹微效尚不敢居功自私貴會初不聞有何舉動今竟欲坐收漁人之利縱不自慚形穢寧不顧全體市民之唾駡耶敝會以兹事體大即開緊急會議公同討論咸謂此事關係界内全體華人權利義務異常重要非一二團體所得而私爰進忠告于貴會願貴會好自爲之毋令外人齒冷也直切陳詞希垂察焉 
[民食問題之昨訊]  
　　一週間米市之調查自隂曆四月十六日至二十二日止此一星期間滬上南北市所到米船及存底銷數調查錄下南市共到船貨一百三十餘艘皆南邦蘇州同里𧈢㘮陳墓青浦角里松江等貨（常錫帮素來本少現被止給捐照竟至絶跡）計裝白米一萬五千餘石高貨頗少北市方面到船與南市不相上下而北帮中如唯亭亦有幾艘至於浦口江邊鎭江等處之客秈由滬寗火車運來者有四十車每車三百五十擔共有一萬四千擔此項秈米向來本地不銷現値價貴貨缺各鄉米客及本城米舗亦皆購進以備應售門莊白元（糯米）平常銷路不廣現値端陽時節裹粽子等用場又大故價亦漲至十元左右昨日閘北粳米價已漲至十一元七角此一週間漲起一元以外又怡和太古招商等輪船陸續運來之蕪湖江西湖南等處秈米亦有三萬餘石現存該洋棧中頗多除廣東汕頭寗波等帮辦法外聞存底甚多各平糶局買爲平糶其價每擔高貨八元五六角次者七元七八角 
　　省議員關心民食之公函南川青金四縣議員朱祥紉黃炎培陸以鈞章紀綱錢銘銓於七日致函省公署云震巖省長鈞鑒敬啓者蘇省米禁上年春間經敝會議决咨請鈞署照案執行八年度本省民食不至恐慌全賴貴省長維持之力乃奸商詭百出去冬至今販運出口者不可以數計蓋藏遂鮮我蘇民粒食維艱産米之區競呼庚癸則目前之險象可知矣今旣由任局長扣留私販之米四五千石請由鈞署分派各縣亟辦平糶以療貧民斗米千錢今又幾增三之一矣南滙川沙均係産棉之區青浦金山疊遘螟災倉儲久匱紳耆等先後函來縷述險狀請以此項充公之米酌派若干石並令該四縣知事速設市鄉平糶局藉維現狀而救恐慌鈞署民瘼關懷定能俯如所請敝縣等酌派之數敬乞賜復俾函復故鄉紳耆通籌支配曷勝迫切待命之至 
　　知事發給運米護照之愼重自無錫常熟兩縣禁米出境後所有上海食米曾經呈准省長令由該兩縣知事查騐上海縣所給行家採運護照通融放行經沈知事函知縣商會轉米業仁穀公所嘉穀堂南帮公所等各董事開明米業前往該兩縣境内採運食米之行名擔脚呈縣以憑給照現該業中均已將採運之行家牌名應需採運若干紛紛函報縣商會聞沈知事以此次採運食米由縣給發護照事關重要須由各啓該行家覓取的實保證具明採運來滬並不販往外縣由商會擔任轉發各該米行承領以免弊混云 
　　扣留俄船米糧續紀江海關洋扞巡前在俄船聖白司格號查獲白米一萬包（實祇九千包）騐係長江所産故即扣留旋經俄領以電話知照交涉公署謂此米係長崎華商萬昌和在港採辦之洋米計價銀三十餘萬由港運往日本道經滬埠被關扣留俄船卽須開行請爲轉知海關迅予放行免誤船期等情已誌前報兹聞此事經交涉公署函轉去後現據海關監督公署復稱接准稅司函稱本關本俄船扣留白米九千包查係長江等處所産並非洋米且有協濟港僑之嫌疑當此嚴禁米糧出口旣係華米自應扣留所請放行之處礙難照准等情交涉公署業已將雙方公函電呈外交部曁軍民兩長核奪矣 
　　規畫浦東平糶之呈文浦東塘工局董朱日宣呈上海縣知事文云爲米糧昻貴籌辦平價規畫浦東分設五局開摺呈請函委布告並分别咨警彈壓事竊上海爲通商巨埠戶口繁盛常年糧食全恃外來之米流通接濟上年本省各縣秋收歉薄出米不多而各處軍米鄰省食米咸來採辦供不應求奸商私販又復違禁偷運致來源稀少價値日昻斗米何止千錢貧民難於粒食謡言搶米人心驚惶幸蒙鈞座先事籌畫官紳議决辦理平價浦東浦西各設五局並由總商會董朱紳葆三縣商會董顧紳馨一王紳一亭等認募巨欵購辦糧食仰見長官關心民瘼飢溺爲懷與諸君子熱心辦事見義勇爲曷勝欣佩竊以浦東各鄉向祗植棉上年歉收今値米貴其困苦更較浦西爲甚籌辦平價尤不容緩現經通盤規畫浦東區域計分洋涇塘橋高行陸行四市鄉地勢綿長廠棧林立苦工甚衆貧戶尤多四區之中尤以洋涇戶口爲盛須分設三局塘橋一局高陸兩鄉合設一局相距太遠亦殊不使便應另設一分處各局組織刻日開辦運米事宜逕與顧紳馨一接洽收支糧欵按月彙送陸紳文麓轉報日宣當週歷洽商以慰縣長維持民食之至意刻與各董議商允洽除俟米到開辦另行呈報外合將規定畫設局分投組織情形開摺具文呈請鑒核俯准函請各董經辦布告週知並咨請淞滬警廳轉飭浦東各分署派警彈壓一面飭行第六警區一體彈壓仍飭各圖董保妥爲照料實爲公便 
　　閔行鎭請辦平糶閔行鎭朱經董呈請沈知事召集市鄉緊急會議開辦四鄉平糶其呈文略謂五月二十四日奉召集會議平糶事宜曾具陳意見酌提積穀欵項照市鄉田額均派購米平糶以資救濟等語嗣以議决上海市區先行開辦當以四鄉春熟方在收穫不妨暫緩舉行惟現在情形不同米價日增無已即以閔行而論灘斛每擔一百六十斤價已逹於十元菜子荳麥又以霪雨減成新穀登場爲時甚遠察度情勢岌岌可危街談巷議莫不以米貴爲憂是非開辦平糶不足以定人心而安大局應請召集市鄉經董緊急會議迅卽籌備並將省長核准充公食米四百五十四擔分撥市鄉平價之需尤爲迅捷爲此呈請縣長鑒核迅予施行云云 
　　戲園主捐資充平糶本埠自開辦平價局以來一般貧民之前往龍王廟商船會館兩處局所購取平米者絡繹於途故四鄉浦東閘北等處亦將分設平價局以便貧民現經沈知事與各鄉董籌議所有浦東閘北兩處訂定十一日（明日）實行辦理購米米墊欵等項概由縣商會顧會長向正利銀行商借現銀十萬兩並由地方紳商之熱心公益者量予捐助聞滬北天蟾舞台主人許少卿將本月二十七二十八二十九三天夜戲所得戲資悉行撥充上海食米平價局經費之用已呈准沈知事轉知食米平價局主任陸崧侯及各團體南北市商會等請即經銷場劵務各熱心擔任勸令各業領袖廣爲勸銷云 
　　三林塘搶米派兵鎭攝上海縣公署前日據地方警察分所長王崇善函報三林塘鎭今日到有大帮鄉婦藉索公泰協賠當爲由至萬興米店門前飛磚抛石闖入搶米當由所長帶警前往勸阻無效報請派警彈壓等語並據三林塘經董趙履福函同前由沈知事接函後即夤夜親至龍華鎭禀見何代軍使當經指派十六團兵士一連前往鎭攝並由沈知事加派縣警察所劉巡官爲嚮導隨帶布告於昨日清晨五時由兵工廠江邊碼頭乘輪渡浦前往彈壓矣兹將布告錄後上海縣公署爲布告事頃據三林塘經董趙履福等第五區警察分所長王崇善等函稱今日午後有男女鄉民數百人借贖當爲由羣擁至張萬興米舗乘機搶米長警等解勸無效請予核辦等情前來查公泰協典舗失愼被焚本公署體念鄉民困苦早經令行典當公所董事姚洪淦等集議妥籌賠償辦法以恤窮黎凡爾當戶均應靜候辦法何得藉端騷擾自罹法網即近來米價昻貴亦因來源希少豈可集怨米商諒爾等鄉民素稱安分定有流氓地痞從中搆惑出此擾亂秩序之行爲自此次布告之後應各共遵法軌靜候解决倘再有此舉動定當立予拘究决不稍寛其各凛遵特此布告 
　　老白渡搶米之餘波報載浦東老白渡鴻發米店發生搶米風潮一節該管三區一分駐所王警佐於事後飭警拘獲在場滋事老嫗七人正擬訊問間忽來貧窮婦人數十人擁至該警所門首吵鬧王警佐恐肇巨禍除向衆開導外並將拘獲之七人當場開釋始各散去 
　　南站騐米後之浙省米商電楓涇扣留十四車之米石經上松二縣知事公同檢驗各具鑒定書一紙電省請示已誌前報兹悉浙省各米商又具電文請旅滬杭屬同鄉會轉電蘇省長請爲秉公核辦文云南京齊省長鈞鑒楓涇扣留食米一案有大勝關瓜泗丹徒稅所稅票可憑有五庫稅所查騐印電可證確係遵照新章採運皖米接濟浙省民食乃松人勾結米商妄稱蘇米希圖攘奪其鑒定自不足憑昨於七日松上兩縣會騐之時上海米董錢貴三葉惠君陸世榮等當衆扞騐報稱少數江西早米大多數俱係三河一帶所産松人糾集數十人羣起譁噪勢將用武勒令上海米董在三河一帶下加註高郵淮隂盱貽等處所産字様查三河在安徽合肥縣境爲皖省産米最旺之區與蘇之高郵淮隂相距爲遠爲風馬牛不相及何得謂三河一帶由高郵淮隂盱貽等處所産顯係名實不符砌詞誣陷今上松兩縣又不將當日實情呈報含糊電禀大多數俱係江北一帶所産不知三河地名究屬何省顯徇松人之請欺我浙商至貨票相離一節因貨車不能載客路章與省令相背事實上發生困難委實出於無意迫切陳詞敢請省長體恤商艱秉公核辦以儆强權而伸公理浙省米商元昌行韓澍麟萬泰行葛伯衡新合盛黃興武同孚郭百原和昌徐昶生等叩佳 
[兩日來金融之大變動]  
　　滬地金融前昨兩日（八號九號）先令驟縮九辦士大條亦縮八辦士一二五美金洋短去十五元東滙漲八九分爲歷來所未見與去冬先令大條之長適成反比例故標金每條漲起二十餘兩各銀樓之飾金每兩漲洋三元所有做洋貨進口貨者滙票未結如迅雷之不及掩耳而出口貨除麵粉之外莫不受其影響探其驟縮之原因雖銀行家亦莫能明其眞相商界中言人人殊或謂係進口貨多結匯水或謂某國有意外金融風潮或謂因西曆六月底解欵或謂某國銀礦有大批現銀放出之故總之大上大落華商之對外營業受其影響不鮮也 
[銀市報告]  
　　中美新聞社譯友華銀行九日報告云昨日倫敦電匯及遠期銀價各跌六便士紐約銀價跌至八角四分此間開市時定價金鎊四先令十一便士金圓九六日金五三又四分之一旋又續跌若干市面終日不定交易價値金鎊在四先令八便士半與四先令十一便士之間金圓在九角二分與九角六分之間收市時市面略穩然仍無力海外銀價鈞軟弱聞美國政府僅向本國各銀礦收買確在礦地採出之銀其他方面之銀不知由誰收買總之就全局觀之銀市殊鮮活力也 
[廣州電免唐總代之各方見解]  
　　聯合通信社岑春萱用政務會議名義通電宣布免去唐少川之議和總代表改任温宗堯後聞北總代表方面之某君謂吾人旣已正式接受四總裁宣言與唐總代表開始接洽此外任有何人萬無承認之理雖北京政府來電有「將來開議南方代表能否代表南方全體」之疑問而吾人已往之舉措自認决無錯誤當然貫澈到底云云西南方面唐總代表因國會議長議員曁伍總裁迭電宣布廣州總裁不足法定人數國會無合法議長其行動不能有效最近且會同孫唐伍三總裁發裁發表宣言鄭重聲明廣州無政府廣州無國會則廣州有人假借名義之電報當然視爲無有置不理會其在滬四總裁與國會方面曾有人提議對於岑春萱之假用軍府名義加以駁斥因多數主張吾人旣不認岑春萱爲軍府則對岑氏文電無有駁斥之必要若加以駁斥不啻承認其有軍府資格反足增其價値故一概置之不理云 
[青年普益社育嬰演講會紀]  
　　俞鳳賓演講「社會衛生與嬰兒之關係」 
　　大東門外青年普益社連日舉行育嬰演講會已誌本報昨晚七時仍行開會男賓約百餘人由顧筠生黃祖貽等招待楊家堃主席致詞介紹俞鳳賓醫士演講俞君演題爲「社會衛生與嬰兒之關係」略謂衛生一事全賴公共舉行如保育嬰兒然雖有注意衛生之家庭往往因乳媪僕役等之傳染病而害及嬰兒斯即公衆衛生與嬰兒甚有關係明證也本埠某姓雇用乳媪甫兩星期婴兒病痘而殤主人哭之慟且素重衛生無從發現病之來由其乳媪則勸慰之曰「此天命耳余（乳媪）先在某姓家其嬰兒亦病痘而殤也」噫可悟痘疾之來確係該媪傳帶矣故平常人家對於乳嫗能不用最妙即用亦必先詳細檢查並詢察其本身有無疾病其所生嬰兒尚生存否如不生存係何疾病曾否在人家乳哺其嬰兒何如即僕役等亦應注意查察其體質一切也至於社會衛生之最要者即切戒不正當之娱樂一事近有某君沾染梅毒未幾其妻亦受傳染尋復延及其子最近其子之乳媪亦因其子口腔毒質傳於媪之乳部竟亦大發此後該媪苟不速治愈而歸其家尚不知輾轉受其害者又將幾人眞可懼也此種社會上不正當之娱樂受其害者皆因自治力薄弱之故一時心猿意馬流蕩忘返或猶以爲商業種種交際上不得不如此其愚誠不可及矣中華衛生敎育會將法國傅醫士生平治療梅毒之經驗表送登於本月八日申報之常識增刋今携來一紙試細讀之總計其個人生平所治療者已逹四千七百人此症蔓延之廣洵足令人驚異也且染此症者雖經治愈其本人及後裔仍常成低能性其遺毒如是如是余（俞君）嘗謂謀育嬰善法當提倡社會衛生如「尊重婦女」「節制性慾」又提倡社會衛生之要務居常自省堅守「生平不二色」五字願與在座諸君共勉力推廣之云云衆鼓掌復由主席致謝該會王大章幹事繼起說明壁間所掛各種圖表係該會會員三月來調查所得計南市平均每家生子女四人而每年死者平均逹二人以上大都死於傳染病云云遂開演形容蠅害之幻燈王君逐片解釋全場動容九時許始散 
[上海破天荒之游泳比賽]  
　　青年會與聖約翰 
　　昨晚七時半青年會邀聖約翰大學至該會游泳池比赛游泳此爲上海比賽游泳之第一次約翰自游泳池成立後該校學生練習游泳者頗衆故人才輩出此次乃與素善游泳之青年會會員比賽青年會勝固也操左劵然其結果青年會僅勝一分可見約翰游泳進步之速將來之成績誠無可限量也今將其秩序及分數錄後「二十碼游泳」第一第三約翰得四分第二青年會得二分「六十碼仰臥游泳」第一第二第三均爲約翰得六分『落水比遠」（按此節係入水之後任意向前浮去至其止點乃量其距離）第一青年會第二第三均約翰兩隊各得三分「百碼游泳」第一第二均青年會得五分第三約翰得一分「二百二十碼游泳」第一青年會第二第三約翰兩隊各得三分「二十碼水底游泳」第一青年會第二第三約翰兩隊各得三分「替換游泳」青年會勝得五分統計青年會得二十一分約翰得二十分其餘尚有青年會員自己比賽及幼童比賽中間有幼童之盲人尋球一節頗有興趣法以白布纏于各幼童之目池中置以球使各幼童入池尋覓銀角鳴後各幼童紛紛落水游往各處尋覓至十分鐘之久乃被一最幼之童尋得衆皆鼓掌以歡迎之聞是晚男女賓共到三百餘人云 
[考察歐美敎育後之紀載（續昨）]  
　　團員述參觀美國教育狀况 
　　鄉村學校類（甲）單一教室鄉村小學「愛俄瓦省第莫因市附近克勒區小學校」此校一教室一教員校舍有樓一層教室在樓上其下有便所一兒童置衣處一火爐室一教室右面爲窗戶上下啓閉光線尚足惟無窗帘左面及教席均裝黑板對面有捲簾式門可通兒童讀書室室内有童話及參考書種種敎席後黑板上端有板寛數寸可置物其右有體育檢察表左有地圖數幅卷藏壁内更左爲門門後張日課表（見後）左壁黑板上懸國旗旁掛時鐘教席前右方懸地球儀以繩上下左方置方琴一具窗間貼剪紙手工兒童八學年俱備一年五人二年三人三年二人四年五人五年一人六年三人七年一人八年四人教席之側另備長椅是時教員方授一年生單字及單句繼又教八年生讀本均令出席坐於長椅教之是亦單級教室中之特有辦法八年生受教畢全體唱歌向國旗敬禮而後退 
　　（乙）兩個教室以上之鄉村小學（一）「愛俄瓦省第莫因市附近德勞瓦區小學校」此校有教室三幼稚生及一年生合一複級二三五年生合一複級七六八年合一複級每年九個學月每月經費三百元兒童共七十五人參觀時値全校兒童會合教帥保姆三人集諸兒童於一教室合唱國歌并合說有心有靈有手皆願許與上帝及國家而忠於上帝忠於國家教室設備甚爲美觀窗皆有帘黑板左近貼圖畫彩紙手工頗多國旗地圖俱備黑板上掛華盛頓像另有小鏡供兒童清潔手面之用兩旁置櫈數張可供休息火爐即在室隅并置大風琴一具本區向爲開礦之地故礦工子弟居多晚間并以本校供此等工人之會合同亦以學校爲社會娱樂機關之意聞此等工人多爲意大利之移民云 
[川省敎育界到滬參觀]  
　　昨日午後有四川華陽縣省立第一師範學校校長祝屺懷與雲陽巴縣兩邑敎員劉梓春朱叔痴專道來滬考察敎育抵埠後至省敎育會述明情由取得該會介紹參觀學校證偕至省立二師並附屬高小曁第一商業中華職業等各學校先後投刺經各主事引導入内在校内 
 
 
 

Page 11

 
 
各科教室逐一參觀並詳談近時實施教育情形歷一時許始興辭而出 
[美國加收護照費]  
美總領署通告奉美國國務院諭凡請領美國護照者及非美人而請美領署蓋印於其所執之護照者前繳費美金二元自七月一日起改繳美金十元云 
[妓寮領照之展限]  
　　工部局六月九日發出通告勒令妓寮領照之限期現展至六月三十日逾期開設妓院未領執照者得由工部局控告之 
[旅滬粤人慶幸梓鄉禁賭]  
　　上海粤僑商業聯合會昨致粤省電云（銜略）報載五月三十一日粤省議會通過禁賭案久旱逢甘曷勝跂幸粤受賭禍脂枯髓竭今省會提倡申禁凡在粤人如出水火仍冀官民一致力拔禍根痼疾永除以甦民困全粤幸甚上海粤僑商業聯合會叩庚 
[查禁結會之官話]  
　　北方政府近因湘鄂多事政爭甚劇誠恐人民指斥尤以上海團體通電爲所深忌聞最近有復電致本埠軍署重申前令囑爲嚴加注意其電略謂近來上海人民私行集會結社名目繁多或藉端私發傳單顚倒是非或託名愛國鼓動風潮愚民不察隨聲附和如瘋如狂無智識之舉動最足妨害安寗擾亂秩序務希飭屬認眞調查嚴重取締倘有非法團體及無關地方公益者均須一律解散云云 
[比公使北上之歡送]  
　　新任駐華公使艾維滋於昨晨七時三十分到北站乘滬寗花車附掛頭班車北上歡送者領袖比總領事薛福德等中國官長交涉員楊晟曁交際科長陳世光楊小堂等淞滬警察廰遴派軍樂隊到站歡送聞艾公使前在京數年情形頗熟此次同行爲公使之妹云 
[羅馬尼亞太子將來華]  
　　江蘇特派交涉公署近奉外交部電據仰光領事函稱羅馬尼亞太子（係前英王維多利亞之外孫）近擬觀光中華於五月二十八日由仰光起程道經滬上希轉飭接待照料等情合亟電仰該交涉員查照接待皇太子例優予照料云 
[捐資紀念李提摩太之踴躍]  
　　本埠廣學會由英國李提摩太傅士所創設迄今三十餘年著譯書藉四百餘種共銷數十萬卷去年博士歸國不返該會總理季理斐博士擬任吾國方面向中西人士合捐三萬元爲李博士留最後之紀念昨徐總統已捐五百金以爲之倡各省督軍省長皆有捐助已收一萬五千元云 
[貨物轉口限期之續展]  
　　海關定章凡船隻駛入上海口岸其所卸下貨物須於船開後十五日内呈報進口或轉口如不及於十五日内轉運外洋可展限五日繳銀二十兩戰時情形更變出洋船少故海關自一九一九年十月九日起至一九二○年三月底止將十五日限期改爲四十五日如不及於限期内轉船出口仍許展限每五日須繳銀五兩以三十日爲限逾期須呈報入口此爲特别變通之辦法今年四月一日即須仍照舊章辦理凡過境貨物苟不於十五日限期内轉船出口須照繳入口稅四月間英商會函致上海稅務司請將寛限辦法再延長若干時稅務司以進口貨物除繳正稅外並附繳碼頭捐由關代收而轉口貨物則無此捐若延長限期凡轉口貨物本應呈報進口照繳碼頭捐者皆無繳納碼頭捐之義務此事與租界碼頭捐收入頗有關係故特於四月二十七日函致公共租界與法租界當道徵集意見五月二十九日公共租界工部局與法公董局會商後函覆稅司聲明不願徵收轉口貨物之碼頭捐致使經過上海口岸之貨物多一層耗費而妨礙上海口岸前途之發展但須海關廢除展限費之徵收六月一日稅務司函告工部局謂海關現通告英商會自六月一日至八月底止寛放轉船出口之限期至四十五日概不收費惟須總稅務司核准又謂八月底以後上海海關當呈請總稅務司將原定十五日之限期永遠展長以便利轉口貨品云 
[製帽公司之籌備]  
　　中國陸有製帽有限公司係廉南湖吳芝英吳景適易次乾吳子敬劉冠三張瑞萱等集資創辦計資本二十萬元機器聞經購備設籌備處于本埠新閘橋康樂里内該公司首先發起者爲劉子潔袁灼三二人對于製帽事業研究有素當此抵製劣貨時期僅恃大東等公司出貨殊不足以應市故亟亟籌措巨資竭力辦理聞大宗製帽材料係自山東訂購此時認股者業已過半各資本家因劉袁兩君之熱心任事經驗宏富故對于該公司前途頗抱樂觀之 
[各公司輪船消息]  
　　俄國義勇艦隊之（Semberok）已於今晨開赴海參崴船上裝有大批猪油係儎運至海參崴起卸者又有夏布數百捆裝至長崎者更須至香港裝運米九千數百袋至日本云 
　　賚賜洋行之（Ｗollowra）輪船其重量淨噸約一千七百噸現已售歸大豐洋行經理矣 
　　英國火輪公司之行駛南美及南斐洲一帶向有輪船五艘今以輸運商業逐漸發逹原有五輪不敷應用故自本年起議增一萬三千八百噸之大輪船四艘現已在建造中 
　　大逹公司之大濟輪船自入塢修理以來停駛多日刻已修竣從本日起已照常行駛揚州矣 
[地檢廳又發現私縱監犯案]  
　　上海地方檢察廳書記官程冠吾前因得賄擅將已經判决送監執行之烟犯劉刁根由分監提出私行開釋迨案發後程逃避無蹤此案懸宕迄今未結詎近又發現私縱獄犯之案詳情如下有趙阿寗者前因合股私販大宗烟土爲警查獲證物連同趙等十一人併送上海地方審檢廳訊明判决趙等各監禁十個月併科罰金洋四百五十元趙阿寗家資頗豐自奉法庭判决後即央人具詞請求易科未准當時由廳將趙發送地方分監執行去後自執行之日算起扣至陽曆本月十三號期滿乃日前有旅滬公民陳某等六人聯名具詞投江蘇省長公署禀稱查滬上司法界之黑幕重重趙阿寗自送監收禁以後爲日未久至去年陽曆年終由某廳長接受趙阿寗家屬舉出之代表接洽私得賄洋六千元擅發提簽派警至分監將趙提回省釋歸家到今已有半載公民等初尚不信嗣卽一再偵查明確且過付賄洋有人爲此來案控訴省長有監督司法之權公民如有虛誣願甘反坐如果省長不准公民等惟有赴司法部控訴云云齊省長據禀後以案關重要且關廳長賄縱案犯虛實均應澈究遂行文蘇州高等檢察廳着即密查詳辦高等廳王檢察長立委高等檢察官鍾尚斌赴申至分監調查監犯趙阿寗是否在獄卽可證明虛實鍾檢察官奉委後於前日由蘇乘火車蒞滬至蓬萊路分監先與獄官李純蓀茗談片刻李聲明趙阿寗由地檢廳派法警前來提去有提簽爲證送交鍾重察閱鍾卽將提簽收藏辭出復詣地方審檢廳調查一過至昨晨鍾君乘火車返蘇禀復後高等廳又派該廳司法警長張祖斌星馳來申偵查一切午後張警長即偕同地檢廳司法警長梅南芝並携同阿寗釋出之日之地方廳法警職務薄一本同乘火車回蘇禀報說者謂司法界私縱案犯爲數頗多大半因無人控告故未發覺云 
[西人受刀傷殞命案四誌]  
　　英國商輪使華拉號於前次進口泊於虹口招商局中棧碼頭時該船上三副英人阿四華羅四混與庖丁寗波人陳阿慶因細故口角扭毆經人勸散後該英人肚腹忽受刀傷流血過多醫治不及而死事後經虹口捕房八十四號西探目利扶司率同華探薛正昌前往該輪調查之下以陳阿慶實處嫌疑地位拘解公共公廨因該輪已開駛出口人證不齊諭陳押候再訊等情均紀前報兹悉該輪業於日前重行到滬故捕房於昨晨傳集一干人證將陳解至第二刑庭研訊先由西探目上堂禀明案情並將捕房盤問被告及見證口供所錄之供單呈察次由要證王林章上堂供稱在該船爲管事被告由我所雇爲庖丁已有六七個月近因意見不合將其辭退準定伊與死者毆打之次日即須離開該輪當五月十號下午毆打時由我勸解其時未知死者受傷嗣死者於進房時將傷口給我看我遂告知二副西人偕往視察約一小時該西人即因傷身死云云又由二副西人「開爾邁三鬼」西人「特搿納司」相繼上堂證明往看阿四華羅四混肚腹受傷情形並言伊等不能指實係被告所爲旋由被告代表律師向以上人證逐一盤駁良久因時已過午問官宣諭退庭至下午二時半升座續訊原告捕房代表律師起立聲明原告方面證供已畢而被告之律師亦聲明被告口供敝律師主張毋庸盤問於是乃開始辯論先由捕房律師申辯大旨斌雖不能確切證實被告的係兇手然該西人因被告而死無無疑義應請科以相當之罪云云次由被告律師辯護略謂陳對於本案祗處嫌疑地位旣不能證實要求將案註銷云云迨辯論終結中西官退入休息室磋商片刻復出升座由英包副領事判决被告監禁十年張襄讞則判被告押西牢五年期滿帶堂再核 
[匪徒沿途開槍續誌]  
　　前報記閘北探警查獲開槍拒捕之匪徒王興陳金煥二名一節兹悉此案先由眼線王金標報告閘北偵緝隊隊士張用浦聞報卽偕線人同往逮捕不料其帶有手槍連發三出幸未命中前日下午經警廳司法科劉科長提案研訊王供杭州人光復時在鎭海砲台統領張伯岐處當護兵退伍後往紹興開一小酒店現由原籍來滬謀事手槍乃防身之具昨因偵探欲捕我到案作賊盜辦故開槍圖逃旣被拘獲情願伏法此外並未有犯法行爲云云陳供紹興人向爲水菓生意有一表姊在南市十六舗花烟間内賣娼此次由原籍來滬找尋表姊與王素不相識昨因偶然在途同行致遭誤拿劉科長諭分别收押聽候覆訊核辦 
[續誌多子里口之命案]  
　　乍浦路一百十五號門牌小雜貨店之吳小寳於本月六號夜半追捕竊賊至多子里口被匪用鐵榔頭擊傷耳門腦後頓時倒地身死由捕報請公廨中西官蒞所騐訊等情已誌本報兹悉捕房對於此案非常注意連日飭探秘密調查兇徒踪跡後聞當發生此慘劇時有人目覩一身穿條子布短衫褲年約二旬之男子飛奔逸去以故該捕房捕頭復諭令中西包探每晚至各小客棧嚴行偵查遇有形狀相似者准即隨時拘究 
[檢察官開棺騐屍續誌]  
　　田容春王阿根馮小六子等毆斃人命一案昨報誤死者爲方板橋大餅店樓上之某氏實則爲奉天輪船上之小工人咸以鄉下人呼之前日　許檢察官帶同沈檢騐員法警等同乘小輪船浦東北蔡鎭附近塜地相騐當飭小工將鄉下人之屍棺爲五千六百八十一號由塜地起出踏去棺底將該屍取出屍體已爛遂如法用水洗淨騐明該屍兩肋上各受拳傷現青紫色委係受傷致命而死塡明屍格令仍由善堂棺殮發封乘原舟返滬回廳禀復候提在押之田谷春等到案訊明律辦 
[救火會請填滬軍營後面河基]  
　　上海救火聯合會致滬南工巡捐局函云敬啓者敝會規畫火政鑒於滬南一帶地方遼闊尚無就近救火機關因籌議在滬杭車站對面餘地建築南區救火會會所業經切實籌備惟旣建會所道路必求交通無阻方可以利進行查海潮寺前望海墩迤南以逹滬杭車站必須繞道滬軍營舊址由西往東由東往南由南往西輾轉曲折頗爲不便若將滬軍營後面河基填平闢爲道路即可由望海墩直逹車站旣免曲折又可近便好在該處河面綿長不過四十餘丈就滬軍營舊時泥城圻塡築爲煤屑路開關旣易費亦較省且靠不河沿爲滬杭車站除地並無絲毫障礙而於築路之後交通利便獲益良多爲此具函敬請貴局長迅賜將滬軍營後河基塡平規定路線俾望海墩迤南即可直逹車站以利車馬而利交通實紉公誼 
[滬杭路夜貨車司機人之疏忽]  
　　昨日（八號）滬杭甬鐵路由杭來滬之第一百十七號夜貨車駛至筧橋車站時司機人張阿圭未注意信號以致該車衝入站内軌壞分路當即停車幸無大礙故列車仍可進行惟分路損壞現已飭工修理該車直至夜間一時許始由筧橋開出到滬時在翌日七時矣 
[直年會將開音樂大會]  
　　青年會殉道堂坐椅電燈等陳設有年泰半損壞亟須修理添製計估費需千元左右爰定本星期六（十二號）晚八時開音樂大會如古今音樂琴瑟絲絃以及閩樂粤樂西樂軍樂無不齊備上海自有音樂會以來斯爲創舉入座劵分二種普通一元特别二元收入之資即充添製器具之用想届之購劵入座必戶限為穿也 
[義務學校遊藝會消息]  
　　學生聯合會義務學校因籌欵擴充故於本月十九日假座靜安寺路夏令配克大戲院舉行游藝會已誌前報兹悉是日秩序除各著明學校團體外個人加入者有鄭正秋鄭鷓鴣周劍雲鳳昔醉江潁年蕭伯年羅文甫肯甫等并有專科師範之唐學詠亦以優美音樂加入該校日前已發出一元二元入塲券二種由各分會及熱心平民教育者代為銷售 
[均益决志會今晚成立]  
　　文監師路均益决志會定今日七時假座四川路青年會舉行成立秩序如下（一）全體國歌（二）報告開會詞（三）音藥（四）會歌（五）報告經過情形（六）演說（七）少年宣講團之國樂（八）來賓演說（九）新民宣講團之祝詞（十）精武體育會之國技（十一）奮興令散會 
[奉賢第一國民校之得奬]  
　　浦東奉賢城市第一國民學校自朱醒華擔任校長以來成績卓著迭奉省視學傳令嘉獎今春章省視學赴奉調查後報告該校訓教均極優良小商店工作部儲蓄部等亦甚切實又請教育廳嘉奬以資鼓勵聞朱校長得奬後對於校務更爲盡力現擬於下半年建造校舍推廣學額冀逹縣欵補助之目的云 
[馬車捐照之新例]  
　　工部局六月十日通告私人馬車捐照條例續加一條文曰凡私人馬車之號碼與捐照號牌須在捕房當場釘在車上不許轉護亦不得塗毁字跡此條自七月一日起實行期前各私人馬車可於午前八時至十二時午後二時至五時赴戈登捕房騐車處釘定號牌 
[昨日公共公廨訊案紀]  
　　昨日上午公共公廨第四公堂由關讞員及美丁副領事訊理民事案如次（一）「妓女楚情請求給諭伊之假母老三不得干涉其行動案」該妓姜姓小字阿寳七歳被賣與老三年十五始於某里懸楚情牌接客迄今三載近因爲鴇束縛不能自由遂於二號逃出避居城内然不能長此隱匿欲出恐爲老三所見而受其窘以是延律師到堂請求楚情亦自行投案訴明走出原因並言已飽受鴇母凌虐而老三則延律師到堂聲稱當楚情潛逃時捲去價値三千元之飾物曾報告捕房查緝今其所請多片面之詞敝律師要求展緩下諭容詳爲答辯「結果」暫准給諭被告老三不准向原告滋擾或干涉其行動（二）「陳藴山鄧子林婦人李氏陳鄭氏環訴陳梓南不理存欠各欵案」兩造代表律師上堂同意請派陳冕卿顔盛珍陳信夫爲本案理賬員將賬查明再訊「結果」准給諭陳冕卿等三人將被告一切産業清理限一個月内報告公堂再核（三）「張緩卿訴趙松壽不還占玩案」兩造人證直審問至前星期三始完全告竣兹係由兩造律師各爲其當事人辯論至午而畢「結果」候核供宣判第一公堂由俞襄讞及英卓副領事訊理印度人姜來步訴韋柏生沈永祿張紀耀不還借洋案「結果」着被告照數償還 
　　又午後第三公堂由陸襄讞會同俄麥副領事訊理（一）「俄國人灰脫谷訴德國人林口開拉不理欠欵案」被告臨訊不到即由原告上堂訴明案情要求將被告物件拍賣得欵給領「結果」准原告謂求將被告所存物件拍賣歸還欠欵（二）「俄商五利洋行訴前買辦陳子言違背合同請追損失案」原告不到由律師到堂要求改期被告律師乃起反對要求將案註銷原告律師聞語遂稱旣不准請求改期敝律師請將代表原告資格取銷「結果」以原告臨訊不到着將案註銷 
[阿姊串拐阿妹]  
　　無錫縣侯家鎭鄉民沈阿梅之子阿根前娶楊阿仙爲室阿仙年十七歳成婚後時遭伊姊楊金鳳勾引此次金鳳串通川沙人孫其郎等設法將阿仙誘拐到滬價賣與閘北談家橋周桂生爲妻得受身價洋七十元由孫等彼此瓜分沈阿根自妻走失後隨同乃父報告上海救濟會飭探員余長林四出查拿前日將孫其郎楊金鳳周桂生楊阿仙等一併拘送四區警署轉解警廳於昨轉送地方檢察廳訊辦 
[誘拐有夫之婦]  
　　崇明人邱國强妻奚氏於去年八月間私行來滬初寓十六舗某小客棧内被同鄉人向業箍桶之吳才郎勾引私識同居小南門外水神閣邱四處偵尋不知下落現由其胞弟邱國慶伴同來滬指引尋見該氏後吳出爲覇阻聲言有媒證說合出洋數十元娶爲妻室該氏亦不願隨歸因而口角由崗警到來將一干人證拘至一區一分駐所宋署員以吳誘拐有夫之婦屬於刑事範圍飭一併移送地方檢察廳訊核 
[林翠英送救濟會留養]  
　　住居新唐家弄三百零七號門牌寗波婦人林朱氏有十七歳養女翠英前日下午氏託虹口武昌路六百零五號屋内之老嫗陳王氏介紹得身價洋三百元將翠英賣與人爲妾事被滙司捕房包探孔慶平所聞以兩氏行爲殊屬違法故於昨晨將兩氏一併解送 
公共公廨請究經張襄讞會同英包副領事逐一質訊之下判兩氏從寛斥釋翠英函送救濟會留養擇配 
[周阿芳被拘]  
　　周阿芳因涉及王少廷被控嚇詐一案嫌疑且與捕房前在漢璧禮路一千零零二號屋内破獲賭窟一案亦有關係昨由捕房將其拘解公共公廨中西官判周押候下禮拜五與王案併訊 
[鋤斃小孩續誌]  
　　孩子小鴨子至楊樹浦蘭路龍江路轉角田間游玩被江北人小扣子舉鋤耕地悮擊頭部頓時腦漿流出倒地身死已誌昨報兹悉該處地名張家壅係佃戶王如揚耕種死在年祗六歳名小二子（昨書小鴨子係口音之悮）係車夫王道俊之女兒兇手小扣子姓張向以拾荒爲生是日提筐拾荒至該處見鐵鋤在地王如揚在旁休息因與王善遂舉鋤坌地爲戲詎偶不經心鋤擊於女孩小二子之首鋤齒由頭頂而入直至喉間而出其狀殊慘迨女父王道俊經王如揚奔告立將張小扣子扭控該管捕房捕頭得禀飭將小扣子收押外並飭包探程明德將尸舁入斐倫路騐屍所昨晨報請公廨中西官於午刻蒞所檢騐得死者小二子委係鋤傷腦部殞命塡明尸格升座公位向被告小扣子等略詰情形即諭令尸父王道俊具結領尸棺殮聽候訊究並判張押候下禮拜二解送公堂訊懲 
[汽車傷人三則]  
　　昨日上午有某號汽車駛經公共租界南京路撞倒南翔人朱同春受傷頗重當由老巡捕房五十六號西捕將該汽車號數抄錄另雇車送受傷人往仁濟醫院醫治又昨日午後二時許有一千三百十五號汽車駛過南京路抛球場附近撞傷行人蔡阿三暈倒於地由總巡捕房一百九十一號印度捕到來抄錄汽車號數另雇車送蔡阿三往仁濟醫院醫治一面歸報捕頭候示又昨日下午四時餘有江北人錢和尚年十有四歳在閘北寳山路行走遭某號汽車撞倒碾傷腿足經該汽車夫送往同仁醫院醫治 
[迷路女孩待領]  
　　前日下午四區崗警在閘北漢中路查見一迷路女孩年約三齡口操江北音面長帶圓闊額大耳左耳帶一金圈流海頭身穿破花洋布衫褲皮底鞋子經顔署長諭暫行留養候飭地保查傳該孩家屬到區認領 
[賭案餘聞]  
　　陳蘭生前因在法租界鄭家木橋街某號門牌内設立賭　爲法捕房偵悉飭探將陳拘入捕房諭令交保候究旋解法公堂判罰洋一百元充公押候繳洋釋後陳不繳罰洋故昨又提究被告供民人實名王杏生陳蘭生保出後卽令民人至案下頂替詎陳竟不將罰欵繳案請求訊斷中西讞員會判以旣非陳蘭生着交保出外聽候着保交陳到案究辦 
[襪廠工人毆打職員之訊判]  
　　經華襪廠經理陳品甫前延巴和律師代表投法公堂控工人段浦銓鮑明居張有華李成萬等唆衆罷工並將廠中職員施銀海毆傷求究等情判候施傷痊再核並緝拿爲首之馬四媽到案究辦等情已誌前報日前原告偵悉馬在葛羅路發起女工公會當即偕同捕房包探往拘詎馬已逃逸迄未獲案昨因施傷痊出院故又傳訊先據施銀海稱是展廠中約有半數人上工旋由段等到來强逼罷工當由商人出外阻止詎段等四人即將商人毆打求究又據見證孫華亭稱目見段等四人將施毆打是實詰之段等四人供不承認繼據捕頭禀稱段等在捕房時供認行兇今有供詞單呈鑒段等始無詞中西讞員以段等唆使罷工着各罰洋三元毆打職員着各押三天 
[代帶煙膏從寛開釋]  
　　寗波人沈仁金前日身帶烟膏三十盒計重三十兩打經公共租界北京路被總巡捕房包探范德孚查悉將沈拘獲搜出前項烟膏一併帶入捕押至昨晨解送公共公堂先由范探上堂禀明前情並將烟膏呈案訊之沈供該烟膏係友人囑爲代携等語俞襄讞核供商之英卓副領事判沈開釋烟膏送海關銷燬 
[擅開汽車保洋充公]  
　　蘇州人陳子英因未經工部局允給開車執照前日在南京路擅開八十八號汽車幾致肇禍被七號西捕查見以其違章將陳帶入捕房禀奉捕頭諭准存洋五十元保出昨由公堂傳訊因陳不到中西官着將保洋充公 
[行兇禁押六月]  
　　宋大羅與朱妙庭前因賭博挾嫌前日末糾同無賴至法租界朱妙庭家尋仇當將朱扭住兇毆受傷倒地後由巡捕到來將宋拘獲帶入捕房飭將受傷人送醫院醫治昨因痊愈出院故傳至法公堂請究先據原告朱妙庭投訴被毆情形詰之宋大羅供實由朱先行將民人毆打故民人回擊餘供支吾中西讞員判宋押西牢六月醫費亦由被告負擔 
[圖竊行兇被拘]  
　　匪徒浦東人王根生前晚潛至楊樹浦蘭路祝家浜鄉民張松華家撬門入内圖竊時被張覺察起身追捕王恐被捕獲持械拒捕將張之頭顱擊碎血流如注致張痛極狂呼由同族張振祥等聞警起視詢悉其情持棍將王擊倒始行拘獲解入該管捕房經捕頭詰問口供一過諭令包探季立仁將事主與王分别車送醫院療治再行解訊 
[誌謝]  
　　昨承梵王渡約翰大學惠贈該校醫科報告書一册述該之成績及歷史頗詳又商務印書館贈第六卷六號英文雜誌一册書此併謝 
來函 
[國貨日貨調查錄出版]  
　　逕啓者敝會發刊之國貨日貨調查錄業經出版如蒙各界函索請附郵票三分逕寄法租界白爾路三百八十九號中華民國學生聯合會總會出版科可也總會出版科謹啓 
雜評二 
[三毒（訥）]  
　　賭之爲禍人知其烈矣然特迷於其中而不覺悟耳苟一旦覺悟而絶之則脫離賭之關係甚易易也故賭之中毒於人不得謂之烈也若夫人之中烟毒也將終身受其害又若人之中梅毒也非特終身受其害且將遺其害於子孫斯二者不犯則已苟或犯之卽其毒永永不能脫離雖覺悟而亦不及不較賭爲尤烈耶 
　　然而今日之社會中賭毒者若干中烟毒者若干中梅毒者又若干吾知合全社會計之必占大部分也此大部分人之中吾知必有一部分平日自以爲智者夫以貪一時之娱樂而至陷於永永不能脫離其害謂之其愚不可及則可君猶謂之爲智其誰信哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[栩園隨筆（五）] [  天虛我生]  
　　四月八日盛傳太湖華藏寺有放生會予憶西湖每逢四月八日畫舫滿湖衫扇雲集西泠橋畔有鳳林寺風景尤勝門前高柳成行柳隂下多置雀籠以及螺師蛤蜊魚蝦龜鼈之屬勸游人買之放生杭州女兒性多慈愛恒不吝錢於是開籠放雀笑聲嚶然與鳥聲相和亦快心事也蛇則放之水中輒回頭矚望始蜿蜓而逝似解人意岳鄂王廟中有石屓屭口張而腹空丐者謂其尻通西蜀放蛇入口可逹峨嵋婦女信之試縱長蛇入口果見其入而不見其出俗稱屓屭爲石龜正不知其胸中乃有幾許蛇蝎杭俗詈人曰龜不關帷薄殆取蛇蝎其心之意乎放生之物螺螄實占大宗因其價廉謂千錢可救數萬靈故念佛老嫗咸樂購之實則旬日之間網羅徧於林澤正爲放生盛會特行捕捉而來耳事雖近於迷信然筆人丐者因此得錢易於求乞亦不可謂爲無益之舉矣無錫華藏寺方在募建五百羅漢堂見其駢體一疏頗矞麗可誦値此佳節故願往一游遂以小汽船往行可十餘里途中遇放生船甚多男婦老幼雜坐其中蓋與杭州半山香會之航船髣髴殊不可與西湖畫舫擬也過五里湖水面漸闊風景略似西湖及至太湖則汪洋千頃胸抱爲開浮山數點絶似晶盤擁螺風浪拍舷高下如一葉較諸西湖則當例諸名士美人蓋太湖以豪放勝西湖則以明媚勝也然以太湖與普陀較則有似小巫見大巫矣 
筆剳 
[拂蠅記（上）] [  少游]  
　　候生北平人年少美丰儀給事於某肆肆匪閎内外無所間也生於儕輩中齒最穉温雅獨絶肆主人有女子子二長已適人次當待字之年小姑居處固不乏豔羨之者而女則夭艷中寓剛潔蓋桃李也而冰霜者日稍久羣始知其難犯歛退矣而生初未解風情也女主庖廚故生食不足必求之於女女予之亦逾豐他人求之菜一饁而已女稍解詩書生雖好讀顧不求其解遇疑難處得女一言立釋以生視之亦閨中一良友耳而衆口可以鑠金謂女屆摽梅生則儼然吉士矣女雖蒙不潔之名然處生無異獨相見落落一笑之外無他言卽有言亦不過戒其愼將事而已生則以不理於衆口束裝將南還以女厚己之故不能無所白乃於先一夕告之曰以令娘之思生豈不思圖報於萬一顧衆乃洽而謀我腹詐之不足且益以毁謗生一魯男子毁譽無所惜其如令娘何爲令娘計非去生無以葆其聲令娘縱不思出此生當自爲謀明日將就　矣以何者之恩報來一　耳女嘈然曰愚哉君也老父聞人言同知　風捉影之談一哂置之今君亟求歸不　疑君爲　罪自說鄲君縱有全吾之心實適足以殃之且夫男女之際有所謂禮防者爲小人而設也若夫吾儕處心坦白又何所用其自危君苟以他事去儂不爲不情之求今則勢有不能已於言者君果爲儂計當留此生感其誠怏怏不知所答女則滎滎諦視以待後命 
劇談 
[歌壇賸語] [  民哀]  
　　回荆州一劇余獨許崔靈芝處處不脫后妃身分如對徐盛丁奉蔣欽陳武四將云「你道他是誰他是中山靖王之後孝景皇帝元孫當今萬歳當殿對譜的劉皇孫」三十一字一氣呵成威肅之象令人悚然餘子演來終不免嘶竭輕蕩非但不能動人抑且有失身分而其演太原府又儼然一倚門買笑者向禁卒說情數語至（老伯伯你是個好人吓）處右手摩其胸左手拍其肩一種嫵媚姿態無論孰爲崇宏道亦當轉怒爲喜而與回荆州之孫夫人相較判若兩人於此可見認準劇中人身分爲演劇之第一要義方今海上名角比多任意拉扯不顧劇中人身分是則舍本治末我不取也 
　　隂陽河汲水一場肩擔之佳莫若小金鋼鑕飛繞台上自始至終全不用手扶持誠可謂空前絶後之藝後惟小桃紅間能如是惜不能折折爲此蓋其工夫不若小金鋼鑕老到不用心即不可故老聽戲者見小桃紅益思小金鋼鑕小桃紅原本唱黑頭後以倒噪改花旦做工蹺工武藝跌撲皆在小如意上無如品行不甚端方致終身爲峯至　　員卓卓譽也惜哉 
藝評 
[大鼓雜說] [  紓庵]  
　　滑稽大鼓裝腔做勢令人欲作三日嘔姑勿論其藝事高明不高明而凡唱滑稽大鼓者無一不是四十許人而又無一不是可憎模様此非六才所云可憎反語乃眞可憎耳蓋皆而目憺　令人見之寡歡也顧此輩旣具臃腫之貌而於奏藝時每喜作諸鬼臉向人天下可厭可惡之事無有逾於此者矣然而此輩作諸拘臉醜態偏多歡迎之者此愈恨事吾不知歡迎者之心理亦曾知世界有人鬼之殊途耶亦曾知世界有美惡之判别耶若云不知則亦毋怪有此與彼滑稽大鼓者沆瀣一氣之舉雖然唱滑稽大鼓者作諸醜態蓋皆其師授之非必自倡者也然則始作俑者其無後乎 
　　計滑稽大鼓如燈下勸夫劉二姐逛廟古人名活捉妓女自嘆等寥寥無幾而其中並無一拆含有眞正滑稽意味類皆牽强附會使人笑又不得哭又不得編此劇者不於窗明几凈墨香硯精伸紙吮毫編得趣事妙事快事奇事爲劇乃獨編此令人不笑不哭之事眞大苦惱事 
　　燈下勸夫一拆乃係專講世故人情並不爲奇亦不有趣古人名係舉古今偉人顚之倒之雜凑成文宛以歳暮梨園中倒串戲然又如演戲迷傳荒謬悖逆成何體統顧戲迷傳尚有二簧西皮可以悅耳大鼓無之則眞不入耳之談矣二姐游廟七拼八凑並無妙趣活捉張三則灘簧中奏之較佳妓女自嘆旣已嘆矣何從而得滑稽意味 
新聞拾遺 
　　半截美人近德國某城忽發現一半截美人貌絶美上半身與人無異惟自胯以下則付缺如美人尚有一夫其夫豐儀甚美且感情融洽不以其半截而見惡云[  天恨生]  
　　棺材可作抵押品常州典商何某夙有烟癖積欠鳴珂巷屠姓烟費四十餘元屠逼令何立據百元以該母壽材作抵押品昨在縣前一品香茶室大起交涉幸經縣署法警多人竭力排解得免衝突云[  清白]  
　　有情人難成眷屬揚州妓女陸紅卿貌甚娟好性亦温柔歌無之餘兼嫻翰墨有淮商某公之子一見傾心欲以八百金脫其箱詎假母居奇索五千金公子父聞其事禁不令出紅卿大恨竟於前夕私服阿芙蓉以圖畢命幸覺察尚早力救更生現假母擬將其携赴漢臯斬斷情絲[  吳秉恬]  
　　巨蛇飛過南京路昨晚（八日）九時許南京路浙江路西有一巨蟒長約五六尺竟自小菜場屋頂飛至對面某面貨店門前旗桿上一時觀者如堵一般山梁中人亦暫停營業駐足而觀口講指劃手舞足蹈見者咸目爲龍飛鳳舞云[  征鴻]  
　　月下老人是小孩昨夕湖北路某游戲場灘簧場有一妓携一小孩同坐前坐有一鄉曲口吸紙烟洋洋自得該妓以爲鄉曲可欺囑孩大呼伯伯鄉曲回顧應之隨與妓交談不及散時即相將而去說者謂娼家别開生面之拉客云[  文海]  
餘興 
[海天雋語] [  懷]  
　　好懶如接吻然必偷得始甜蜜有味 
　　初解風情如飲醇醪 
　　人慕虛榮始多奢望 
　　男女初試愛情時諛辭必不可少 
　　盜賊金錢一而二二而一者也 
　　善人非眞善也彼不善者不肯戴假面具耳 
　　人自呱呱墮地時即帶商聲 
　　天下惟大奸巨猾其眞理斵喪殆盡 
　　乞丐中之風味最佳特當局人不自知耳 
劇本 
[新婚夫婦（二十）] [  瑙威名家皮琴生著一圭譯]  
　　母親他愛我們的孩子 
　　父親他愛着孩子（擁抱他的妻）如此還有甚麽旁的話說呢不論那一件事件件照常我們且一塊兒來喝一杯車釐酒 
　　阿克塞不行百事不能照常了有時我很有幸能得他的感激然而總不能得他的心我倘愛甚麽他偏又不愛我倘要這件東西他偏又反對要那一件旁的不用說但瞧這上跳舞會的問題他倘没母親同去竟不肯去 
　　母親呀原來單爲了這一些事 
　　勞拉是啊母親没有旁的事只爲了這跳舞會 
　　父親如此不論怎様給你們上跳無會去好了你們眞是一對蠢物此刻快同着我來 
　　阿克塞跳舞會麽並不是爲了跳舞會我一些兒也不把跳舞會放在心上 
　　勞拉母親其實正爲了這事凡事倘要到了總說他要的並不是這回事另外有一種意思但我總也不明白是甚麽意思 
小說 
[社會小說衆醉獨醒（六七）] [  瞻廬]  
　　第十二回辦新村消除毒藥水赴車站邂逅酸醋瓶 
　　這時適値政府停罷科舉振興實學逹夫在江南高等學校裏肄業預科二年正科三年五度春秋博了一個最優等畢業一輩同畢業的靠着這一紙文憑當做升官發財的符籙都向這卑鄙齷齪的政界裏亂跑惟有逹夫絶意仕進把官場當做魔窟看待不敢前去涉足畢業以後辦過幾年實業當過幾年教員鄉黨之間聲譽卓卓他本住居無錫只因女兒錦心在蘇州教會女學校裏讀書往返跋涉所以便挈眷遷居蘇州一住也有兩三年他與子才志同道合又是郎舅之親自然格外莫逆錦心同慧姑是姑表姊妹錦心十九芳齡慧姑比他小三歳兩個人立在一起人家見了都認做是同胞姊妹面貌身段語音態度彼此都是酷肖錦心在去年夏季早經畢了業無錫有一位華女士聞他的品學超羣便聘請他去辦新村學校辦過半載成績甚佳年假回來與慧姑往來甚密誼勝同胞這回又要分别依依不捨卻也難怪他們張陸二姓旣然情似膠漆張劉兩家卻是性如冰炭逹夫同邦平一般都是經紀人家的子孫彼此又是連襟之誼論理不該疏遠然而逹夫見着邦平正眼都不瞧一瞧邦平同他談話便疏疏落落答應幾句邦平不同他談話他也不向邦平攀談邦平是受人趨奉慣的無論走到那裏都是邦翁先生長邦翁先生短許多聲浪聚作一團熱氣獨有遇着逹夫卻似落在冰窖子裏專把熱氣去換他的冷氣邦平見這冷談情形便也發出脾氣你旣不來理我我也不來倸你從此兩個人都生了意見似有深仇宿恨一般宴會場中邂逅相遇不但不交一語并且彼此别轉了頭連這頷首的禮節也都没有畢竟逹夫因甚憎惡邦平其中卻有個遠因編書的暫緩發表（閱者試一猜之）逹夫同邦平旣然這般疏遠兩人的妻子卻是親姊妹平日又很和氣並不爲着丈夫的關係改變姊妹倆的情分襟兄襟弟只管做冰炭胞姊胞妹依舊似膠漆後來邦平的妻子死了張劉兩家便完全的斷絶了關係邦平旣不許兒子登張姓的門逹夫也不許女兒進劉姓的宅所以錦心與玉兒雖是姨表姊妹卻有十餘年不曾見面倘然一朝見面彼此都不相認識（伏案） 
[自由談之自由談] [  鵑]  
　　行衢路中自顧兩手擺宕若秋千私念行路何涉於手需擺宕胡爲四顧他人則又莫不如是靜焉思之啞然失笑於以知世間極平凡事若加以研究則均覺其奇詭不可思議也 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[皮氣與知識] [  不冷]  
　　皮氣云者凡人不能自己檢束其身心任性而行之謂行之旣久遂於不知不覺之間成爲一種習慣一人習慣傳染於人染者旣多遂成風俗故中國人所謂皮氣者其於民族實有極大之勢力故欲改革國事不能不人人先自改革其皮氣也 
　　雖然改革皮氣實爲人生最難之事世人有云江山易改本性難移所謂本性者乃度氣之習慣已成而誤以爲生而成也然皮氣之習慣旣成苟不自猛省而克制實亦與生性無異皮氣一發雖有是非而不問雖有曲直而勿論雖有利害而不顧故雖有學問而與無學問者等雖有思想而與無思想者等故皮氣而不改革雖思想進步而無用何也皮氣之力知識失其效用故也嗚呼中國萬事之誤於皮氣者不知凡幾有心改革中國事者盍一留意及之 
公民常識 
[地方自治要義] [  孫其文]  
　　地方上的人民自己經管本地方的事情呌做他方自治專門振興地方上公益的事業打算本地方人的利益 
　　市鄉組織的地方自治呌做市鄉自治以上還有縣自治省自冶 
　　自治要本着人性的自然完全從人民自動絲毫不假官廳的力量纔算是眞正的自治 
　　地方上的人民自辦地方上的事業比較委托官吏代辦有兩種長處（一）見聞眞確（二）利害密切這兩種是地方自治的精義因爲見聞眞確的緣故本地方的事業曉得的格外詳細容易着手進行因爲利害密切的緣故容易激起公共心和做事的興味情願盡力打算事體的改良和進步本地方的事業就可逐漸發逹起來了 
　　地方自治應辦的事情因爲各地情形的不同不能夠完全一律但是目前有三件最要緊的事情必須先辦的（一）辦保衞團保衞本地方公衆的安樂（二）修道路（濬河包括在内）使容易交通轉運（三）設學校敎育子弟成功健全的人格 
　　地方自治辦理的事情究竟能夠收到甚麽效果還要看住民的 
　　能力是怎様 
　　道德是怎様 
　　住民能力充足預先定好的事業才能夠實現出來道德優良才能用他充分的能力做是公益的事業謀本地方人的幸福因爲這個緣故我們要求自治事業天天有進步改良就要趕緊預備實在的能力和修養高尚的道德（乙種酬） 
道德叢話 
[新格言] [  漸]  
　　初入社會辦事不要計較報酬多替公衆出力自然增加信用 
　　事事從遠處著眼事事從近處立脚 
　　做不到的事不要說說不出的事不要做 
　　我說人壞處無益人說我壞處有益 
　　不要妬忌人勝我只要盼望我勝人 
　　計劃將來的事也應得看看旣往處分現在的事也應得算算將來 
　　每一年内至少做一件有益公衆的事每一日内至少看幾張有益身心的書 
　　若要謀事先决定自己能做什麽事不要駡人先决定自己不做這様人 
衛生 
[紙烟談] [  夢廬]  
　　紙煙之毒婦人孺从莫不知之而乃人人吸之患在不明其毒之烈耳爰將煙草之主要成分列表如下 
　　物質百分比表中成分以尼哥 
　　尼哥丁一·五至九丁（Nicotin）爲最 
　　尼哥提亞寗一○至一四毒如以一二枝雪 
　　酢漿酸一至二茄之尼哥丁毒注 
　　植物膠質五射入體立致斃命 
　　脂質四至六其性之烈可知兹就東西學者關於 
　　植物纖維質七至八紙烟毒害之說折 
　　脭質二五衷而彙列之如下 
　　（一）阻碍全身發育（二）刺激神經而起眩暈（三）傷害肺管致成咳嗆之症（四）使血液變稀血輪受損（五）使心臟孱弱跳動不均（六）毒性遺傳累及子孫（七）阻碍消化（八）發生喉病（九）智慧者變爲愚鈍（十）正直者變爲虛僞（十一）減少聽覺（十二）損害目力 
　　以上云云不過舉其有害健康者而言他若耗費金錢則有關經濟惹人厭惡則有損公德其害大矣 
　　或曰紙煙亦有三益焉曰興奮精神曰避免傳染曰辟除臭穢烏得一筆抹殺哉余曰精神之興奮爲時至暫無異飲鴆止渴以吸煙而避免傳染爲效極微不若於必要時用消毒藥永時時漱口以代之之爲愈至於辟穢之說實屬無稽其能不覺臭惡者以煙味能麻醉嗅神經耳非眞能辟穢也 
　　余自弱冠後即嗜紙煙兼吸皮絲於今已四年矣今春因患肺病迺决意戒絶以杜後患二月以來一切煙類絶不沾唇並無痛苦可言病且漸見痊可足見戒絶不難要在自决耳願我吸煙諸同胞速戒速戒（乙種酬） 
通訊 
[海參崴七日見聞記] [  特派員T.P.Yao]  
　　街市的大概海參崴連接於金角灣狹小的海岸與黑龍灣海岸的一部東西全長約四俄里平地頗少均在丘陵上面是以凹凸不一帶有一種奇觀街的中央就是阿的米拉爾碼頭尼克拉牌坊聳然高立前俄皇尼克拉二世爲太子 
 
 
 

Page 18

 
 
的時候舉行西伯利亞鐵道工程式曾親赴海參崴在此地上陸俄人建築此坊爲他作紀念所以呌做尼克拉牌坊由此牌坊分全街爲東西兩段西邊的大道爲士耶杜朗斯克牙街是全市的主要街道重要的公署寺院大商公園旅館餐館等都在此街東邊俗稱爲斯羅波烏次克就是郊外的意思市的西部貫穿南北的大街名呌阿里烏四克牙街大陸鐵道起點的停車站就在此街士耶松朗斯克牙街而外道路的構造都不完全下雨天泥水淋漓天晴塵沙樸面往來的人頗苦各街道都有人道及馬車道的區别士耶杜朗斯克牙街的馬車道都是箝的四方石人道都是石板或士敏土等是最好的構造其他都是粗石不但是使車行時動摇且不適於步行但只是兩邊有二寸厚的木板行走時甚好市中有阿的米拉爾公園信市有公園等此等公園雖不甚大青苔遍地路徑回折樹木的中間頗有一種雅趣尼克拉牌坊的正面有薩吾哥紀念碑其中有兒童的運動場尼克拉牌坊的東邊有黑龍地學會所經營的博物館是石造的二層洋房内中藏有西伯利亞及滿洲一帶的攷古資料此地因爲氣候冷寒房屋無論是木造的或石與鐵造的四壁都是很厚窗子都是兩重室内都設有援爐屋頂多用木板或瓦與亞鉛等（完） 
商業叢話 
[記商店競爭] [  周國賢]  
　　商店競爭是商業上不可少的事越競爭雙方越有進步競爭占優勝第一原因自然是價廉物美只一方面也須用競爭的手腕競爭的方法大抵性質相同的商業競爭得也得利害所以隨時隨時要想法兒纔不落在人家背後不過招牌上寫上十七八個「老」字「眞」字或是畫他無數的烏龜那是没用的 
　　倫敦南部一條很繁華的街上有兩家烟草店恰對門設着就成了個勢不兩立的局面在營業上自然整頓全神彼此競爭起來起先不過把烟草略略減價接着便將烟斗烟袋和旁的附屬品一起減價了這邊減去一先令那邊減了二先令到後來大家減無可減簡直不像是開店像在那裏拆店了於是這邊的一家甚是生氣在窗中貼着一張啓事上邊寫着着「列位不要去買對門那一家的烟草他們的烟草是全世界中最惡劣的東西請列位到這裏來買我的烟草這裏的主人是個誠實君子不是賊和騙子」這種競爭法原也不興瞧他這麽破口大駡可就和畫烏龜差不多那邊的烟草店可有些意思了他用着涵養工夫並不還駡只在窗中寫着道「列位請不要這裏來我們出賣的烟草是全世界中最惡劣的東西列位倘不信請進來一瞧就知道了」買烟的人見他這個啓事冷雋有味到要去試試他的煙草到底怎麽様於是不上幾天生意加了十倍對門那個誠實君子站不住脚了只索悄悄地移到旁街中去這裏的賊和騙子却不肯干休到警察署中告他一個毁壞名譽的罪得了二百金鎊的賠償 
　　英國温得華斯城中有几家賣肉的店相去不過幾個門面營業自然不能一家獨占彼此分去了這邊的店主天天對着那些猪和牛的尸身老坐着想法兒定要把那邊的主顧吸收過來一天他就在店門前裝了極亮的石灰光燈照徹全街把他的店門映射得分外明亮道様不算還雇一班音樂隊裝在一輛車中用六匹灰色馬曳着經過近邊的幾條大街吹吹打打熱鬧得甚麽似的行人一羣羣的跟在後面到店中來雌巡行一周回店一次總得吸引了多多人來在音樂隊休息期間還行滑稽拍賣引起看客們的興趣這麽一來大家都知道這家肉店生意便一天天好了那邊的一家肉店瞧了眼紅也想熱鬧熱鬧和他同業競爭一下子一天異想天開店主人自己穿了甲戴了盔掮着一枝來福槍在自己店門前往來踱步人家瞧了奇怪來的也很不少然而他們雖吸引了好多主顧却也吸引那警察到來說他們妨碍交通擾亂治安把兩家店主提將官裏來罰了幾個錢這種兒戲原不是正當的競爭方法可是放不下屠也的人腦肥腸滿那裏想得出來甚麽好法兒來呢 
小說 
[商業小說模範商人（八）] [  瘦鵑]  
　　第四章鑛師 
　　嘉和想着這一件不幸的事好生難受當下便沈着聲向嘉德道嘉德你倘離了紅馬鎭我也只索出走可是這裏的事全仗你的大才主持我一個人辦不了的嘉德道你意中想怎様處置這報館和印刷公司嘉和道我們只得把全盤出賣事兒就完了嘉德摇頭道你說得很容易但要尋一個人買我們的報館和公司不是容易的事嘉和道我　靜報中人向來把我們　做眼中釘一般我們倘把大音讓給他們或者要收買的嘉德道你難道不知道他們也正急着要離去紅馬鎭預備把靜報賣給我們况且他們的營業早已一敗塗地也没有甚麽錢咧嘉和道我以爲他們倘見我們這裏不再做下去定然高興起來任是手頭没有錢也得去籌這一筆錢來收買我們的報嘉德你何不去試他一試或者成功好在我們早就賺了幾個錢了廉價賣出去也不致賠本嘉德道我們開場時原也没有多少資本虧侍警察長山爾格竭力帮忙纔能立脚我們須得報答他纔是嘉和道我們可還欠他的錢麽嘉德道先時他曾墊過幾個錢都已還清了然而倘没有他帮忙我們在紅馬鎭中可就没有這一天他老人家很關心這鎭中的興亡一心想把全鎭振興起來的如今倘把大音報館和德和印刷公司進歇了就少了兩個振興市面的機關他一定不以爲然我瞧不論怎様你總得給我支持下去嘉和忙摇頭道嘉德你是知道的我萬萬辦不了這些事我完全是個商人不曾多讀書經商的手腕旣有限又不能把着筆做好文章不像你是個有學問的商人甚麽都能來得你一走我們的營業也抛到東洋大海去了你旣有志振興紅馬鎭我瞧你别走罷嘉德道嘉和沙伊士那厮倘買了小桃礦到紅馬鎭來我就不能不走我們最後的希望只望他改變主意别買這礦此刻我想去　他的代表賴西探聽這件事的消息說完他就出了報館怱怱的到對面紅馬大旅館中剛走進廳事他就一眼　見賴西坐在靠窗一把安樂椅中伸着兩條腿把脚高高的搁在窗檻上正銜着一枝雪茄在那裏吸着烟味很香分明不是紅馬鎭的東西那賴西是個三十歳左右的少年穿着美國東部的服飾嘴臉薙得很光連一絲髭鬚也没有但他眼光和臉色都不像是正人君子的模様嘉德走上前去把自己名刺送上一面柔聲問道你老可就是有名的礦師賴西先生麽賴西先冷眼向嘉德瞧了一下纔瞧那名刺接着又把嘉德細細打理從頭頂直到脚尖詫異似的說道嗄原來是大音報的經理兼主筆又是德和印刷公司的營業主任嘉德先生你年紀很輕却在紅馬鎭中做那種很大的事業眞使人佩服得很你大音報先已見過了確是一張很活潑的新聞紙嘉德先生請坐請坐可要吸雪茄說時掏出一枝雪茄來嘉德微笑道多謝我向來不吸烟的賴西道當眞麽如此我們上酒排間喝一杯酒去嘉德又道多謝我也不能喝酒的賴西道咦咦你原來是個模範少年模範商人烟草都不上口的我出入交際場中竟不能和烟酒斷絶關係人家敬我我是從不回絶的好在你還是個孩子儘能求人家寛恕不嘗烟酒人家見你是孩子也决不來强逼你呢 
 
 
