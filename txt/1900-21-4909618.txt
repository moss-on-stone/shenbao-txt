# 1900 - 21 - 4909618

 

Page 1

 
 
[灶神模出售] [  申報館協振所啓]  
　　臘鼓聲中歳聿云暮黄羊祀灶禮所宜然本館恊振所承某善士以舒君萍橋所繪全紅泥金灶神模售貲助振每張洋銀二分諸君子旣可敬神又得藉以行善一舉兩得當亦不吝解囊也 
[廣學會新譯李傅相歴聘歐美記每部三角五分○又出售新著富國眞理說教雪] [  圖書集成局代啓]  
　　前年李傅相奉使至俄旋歴聘歐美各與國衆皆以傅相本中國偉人充外洋貴使爭見顔色自幸光榮各報館更遣人日伺行臺記動記言歸登報簡廣學會林樂知先生以爲中國關繋之大莫甚於此爰與蔡君芝紱詳譯華文藉作星軺日起更博選西報論議附譯於後是皆華人不可不知之事即屬不可不讀之書今託本局以鉛字印成筆畫分明圈點允當即在棋盤街老巡捕房對門廣學會總局暨各省西士售賣處分别出售○富國眞理爲前任厦門英領事賈君所著中國今正患貧誠取是書而仿行之朝野上下間吾知其必有合也每部三角○說教雪爲王君煜初所著盖惜彭君光譽說教之誣而雪之也每部一角半○附售學古堂文集二角售處皆同前 
[論俄日兩國互爭高麗之利]  
　　甲午中日之役爲高麗也高麗爲中國東方屏蔽故中國視之若甚重然雖重視之不過列之藩服而已其國中之朝綱政令未甞越爼代謀也而日本則甚憾之以爲高麗臣服中國不得自主之名恐於高麗有所作爲中國必掣其肘因是遂與中國啓釁易玉帛爲干戈中國因將帥無能以致師徒　潰認高麗爲自主而日本遂得逞其雄心蓋高麗在中國有屏藩之虚名無實在之利益而日本則爲絶人利藪攷日人之旅居高麗者約共五萬名口商務利權均在日人掌握故日人必欲扶高麗　自主俾得恣其所爲所患者惟俄而已俄人乘中日失和之隙起而攘東亚之權迫日人歸我遼東而即要租旅順大連灣二口岸夫旅順大連灣中國之要區也中國不能不許其租中國之自失其利也於日本何與而蒙以爲日本亦有不利焉於何證之證之於俄國日報其言曰海參威及旅順二口各有佳處惟相隔較遠中無駐足之區難於聨絡一氣應在二口之間擇定一地使太平洋及北直隸水師得以呼應靈通無有隔閡甞按之輿圖高麗海峽中零星島嶼多有海灣可設船塢其於俄人最合用者莫如高麗東南方之科甲島是島周圍港汊甚深雖最大師船亦能下椗俄人曾令測量師屢往測量旋又覓得馬山浦灣海部頗注意於此倘日本捷足先得則俄船不能由此峽經行而自海參威逹旅順之路必至中阻觀此知俄人經營東亚雖得中國之旅順大連灣二口岸而尤必於高麗各島中據一海峽以泊師船俾與海參威貫通脈絡但馬山浦雖係高麗之地而日人已佔據有年故俄人屢向日本政府要求日人畏俄之强始而游移其詞遷延時日迨後察知是地實爲要隘必不可讓之他人政府因立定主意不論俄人如何舉動一概峻詞拒之竊意日政府雖嚴詞拒絶恐俄人未必遽爾罷休即使俄人果不能得志於馬山浦而高麗之蔚林島已爲俄人强借今又令其兵船哭六泥驢夫載連陸軍將校三十餘員至元山釜山等處察探駐高俄使更派出測量技師會同來自海參威之海軍技師前往海濱及陸地各要區詳細測量又令於松島竹島之上建築兵營數座沿海小雷營亦均一律布置周密是俄人雖不阻撓　人在高麗之利權而臥榻之旁竟容他人鼾睡日本其能安享高麗之利乎或曰去年日俄互訂條約詳載日人在高麗應得各項利益並言將來由牛莊至高麗之鐵路告成無論有無關繋高麗事情此約必不更改然則就日俄條約觀之日人在高麗之利權俄亦未必有心抗阻是說也蒙敢以爲信蓋俄虎狼之國也昔之因中日有事而崛然以起者非有愛於中國有惡於日本也蓋以爲鷸蚌相爭欲坐收漁人之利耳今於中國既得稍收其利亦豈肯讓日本獨得高麗利益乎故其索高麗海島也似爲自海參威逹旅順之路無與於高麗之利也日本許之而在高麗之利必有所分矣若其不許則俄人之口必有所藉而與日本將啓爭端矣雖有條約何足憑哉 
[本館接奉電音]  
　　昨日午前京師飛電傳來硃筆三道敬謹譯登○十二月十九日奉硃筆台布補授内閣侍讀學士欽此同日奉硃筆稽查廂黄旗蒙古事務著攀桂去欽此同日奉硃筆著秀林賢寄連璧恩綸專司稽查一年旗務欽此 
[軍糧難運]  
　　英京某日報云英搭之役兩軍情　事地毬上俱樂聞之獨英人轉餉事宜談者絶少今試從旁估計約英兵五萬名接戰三閱月兵食馬料共需五萬墩每車載重兩墩需車二萬五千輛騾馬二十萬頭統計全軍及驢馬重不及五萬墩之半日費英金七千五百磅分而計之每一分鐘時須五磅且又山高水長經數百咪之遥方抵戰地其路之崎嶇姑弗計祗慮敵人劫奪須護以軍士若干况鐵路祗及半途須築一大碼頭建無限倉屋積儲然後分批運解大營大營又須有大倉屋接收次第分發各營應用各營内最少贮三日之糧各兵出隊時最少帶一日之糧以備遇危險時用之計其輸解路程約歴十日陸續解運最少亦須車一千五百輛騾馬一萬二千頭觀此無怪漢高之策功臣必以蕭何爲第一也 
[相節抵港]  
　　香港循環日報云本月十四日午前十點鐘時新任兩廣總督李傅相附法國公司禪門輪船莅香港擬逗留二日乘招商局新裕輪船赴鵝潭港督羅制軍與傅相係舊相知此次邂逅重逢情深舊雨周旋壇坫樽酒往還當必更形輯睦也 
[查案風傳]  
　　杭州訪事友來函云官塲傳聞閩浙總督許筠菴制軍欽奉諭旨查辦浙江某案特派福建候補道楊觀察候補知府金太守帶同隨員二人由陸路來杭沿途密氓兹已事　本月十五日由武林門外下馬頭登舟赴滬航海回閩省禀銷差至所查何事外人尚無從探悉也 
[詳述山東義和團閙教事]  
　　徐家匯匯報錄國聞報云山東義和團之閙教也一星之火幾至燎原先是光緒已亥夏四月長清匪首朱紅燈潛在恩平二縣立會即向所謂紅燈罩金鐘罩鐵布衫大刀會者旋妈起事於冠縣易其名曰柳林拳後因官兵鵰剿遁走恩平更換名目謂之義和拳今則又稱爲義和團矣其誘人也每謂會中符咒種種靈騐可避刀槍久之愈傳愈遠愈遠愈妄謂併砲火而亦不畏矣愚者信之智者笑之其近害教民也以逐西教士爲第一義僞稱奉太后懿旨故受其蠱惑者日益衆七八月之間千百成羣依勢作威而天主教民適逢基怒被搶數十村其時耶穌教尚其恙也至中秋節前數日匪燄更熾於是不論天主教耶穌教即是教民即不免遭慘害八月十三日平原縣境東路口耶穌教民二家被搶鄰近之李爐莊劉士莊以及看水諸村教民亦岌岌可危是時恩縣李大令維諴 
 
 

Page 2

 
 
德州宋剌史森蔭遣人至龎莊保護美國教士而平原縣蔣大令楷所收教士呈詞堆積如山無暇披閱迨教士軍致駐津美領事轉逹東撫毓中丞派百夫長朱君鏡蓉帶兵百餘名前往彈壓匪徒見官兵至即匿迹銷聲蔣大令遂以地方安靖並無匪徒禀報朱君亦整隊而回九月初七日匪首邀集拳匪千餘人盤踞平原縣境槓子李莊大書特書曰天下義和拳興清滅洋公然以平原人王子容恩縣人孫治泰朱逢明列名或云逢明即朱紅燈未知是否既而蔣大令率衆掩捕大敗而回從此旗幟飄揚皆興清滅洋之字矣九月十二日匪首朱紅燈率黨七百餘人劫李爐莊耶穌教民十三家財物盡失蔣大令覩此情形不知如何忽以良民抗漕不完刧牢反獄爲詞向撫轅禀報中丞急檄濟南府盧太守昌詒某營袁統領世敦撫標統領張君振鐸及朱君鏡容帶馬步隊七百餘名至平原相機辦理及至始知實係匪徒閙教並無抗糧刧獄情形九月十三日匪衆欲渡趙王河而西至恩縣龎莊毁平耶穌教堂據爲巢穴李大令得信密遣人扼守渡口要隘又力請教士暫避其鋒教士甚德之十四日匪與官兵遇於河東森羅殿是時官兵約三百餘名太守遣役勸若輩痛改前非各安本分勿信邪說勿布謡言免貽後悔而匪黨悍然不顧反勸太守入夥太守聞而大駡匪知無濟遂鳴擡槍放笨砲儼然與之對敵官兵本無戰心雖有火槍未備子藥於是被匪所敗幸朱君帶馬隊五十名馳往死戰匪力漸不支而遁是役也死於彈下者約二百餘人有謂實係匪黨有謂誤殺良民莫得辨其眞僞也迨蔣大令革職袁統領獲罪匪徒聞之洋洋自得從此恣行閙教勢益猖狂先惟肇禍於恩平後竟遍布荏平禹城等處且蔓延至直隸棗强景州衡水武邑冀州美教士爰書電相屬歸其過於中丞美使更告之總署中丞因而離任廷旨簡袁慰帥繼之然刻尚擾擾紛紛未識將來作何結果也 
[匪首就禽]  
　　香港循環日報云湖南寗鄉縣某山匪黨嘯聚數百人號曰義團實即哥老會也去年縣主鄭贊侯大令曾獲水頭目一人搜出旗幟册籍訊悉黨首姓湯名眞龍改某山曰眞龍山據爲窟宅而遍布羽黨於洞庭江漢一帶　人入會爲非湘撫惡之飭即就地正法一面懸五百金之賞購緝湯匪湯素憎教堂每逢教士教民即戕其命而刧其物其入會者給以僞據云殺盡洋某某聖清億萬年又擅用紫花印篆曰協理眞龍山東字旗西字號聞湯喜讀書某夜在火油燈下展卷燈忽炸裂灼及半身宛轉呼號不能展動遂被縣中捕勇所擒到案後坐而不跪神色自如訊之直供不諱現已釘上重鐐下之縣獄矣 
[一麾出守]  
　　杭州訪事友來函云准補寍波府高琬卿太守英於本月某日奉到藩憲惲方伯飭知即趨詣各憲轅禀謝大約年内尚須赴甬履新也 
[鹺使觀風]  
　　浙江紹興府屬有錢清鎭者界乎山陰蕭山兩邑之間巿面繁華人烟稠密禺筴之利冠於浙東向有書院一所爲課士之地兵燹後經費無著遂廢而不行今歲上海徐曉秋鹺使補授錢清塲大使甫下車即議於書院創設月課以復舊規先於今冬舉行觀風之典所出告示四駢六儷繡口錦心置之湖海樓集中幾於莫辨楮葉眞佳搆也兹特錄諸報簡并以文詩各題附之欽加同知銜賞戴花翎特授兩浙錢清塲正堂兼管西興塲事加三級紀錄六次徐爲課士觀風張示曉諭事照得西京　鼓羣材揚棫樸之庥東魯鸞旗多士擷藻芹之秀我國家敦崇實學佑啓文明綜周庠夏校殷序之成規户洽弦歌之化合德行政事文學以登選人騰星斗之輝所以鄉閭並蔚人文山川悉鍾靈秀篝燈夜雨誰家非柳燦豐廚硯北花南到處皆邊韶文笥以至殊方子弟著錄成均異域侏　請書秘閣覃敷聲教無間邇遐况乎古越夙號名區會稽久稱望郡奇探禹穴摩挲岣嶁之碑秀挹越山的爍芙蓉之岫雲門風洞泉石清泠鎭海聽潮樓臺聳麗覽兹勝境不盡流連睠彼前費尤深仰止蘭亭修褉名士寫其天懷梅巿避塵幽人貞其素復夢生花之筆江文通翰藻高翔搜柯竹之椽蔡中郎賞音卓越矧廼地鍾英杰人挺奇侅一代儒宗賀彦先名高江左萬言著述孔德璋譽播朝中緬鍾意之清操明珠非寳溯孔羣之智略麴蘖何傷近者魁壘藂興棻棚益盛蟾宫穉鄂佳士錦繁燕翹杏林譽髦鱗萃沈伯成武功彪炳名躋褒鄂之班毛大可文藝　斌筆挾江河之勢景名賢於歴代備增史乘之光想後起之羣英詎乏菁莪之選本塲家承詩禮學愧豕魚未能如董子之下帷且自效劉君之榷筦鉛槧久棄愧非立雪之門案牘餘閒願舉觀風之典爲此示仰塲屬舉貢生童知悉諏於月之於一日給卷考試限初五日繳齊少長咸集童冠偕來應名雉雉而前拾卷鶴鶴而下傍星河而滌筆抉雲漢以爲章各呈繡虎之才競展雕龍之技江干楓荻助晴窗戰筆之聲嶺上梅花引夜月清吟之興匠心獨運措詞務戒大雷同努力旁參考義必求其雪亮想見春華秋實早儲錦繡於胸中無拘短幅長篇並走烟雲於腕底或經通馬鄭抉六藝之精英或史憲狐遷綜千秋之紀述或詞精各體傾來萬斛泉源或業擅專長抒出一家機杼立言必先立德當師伯會孝廉觀文即可觀人疇步文長書記樓能造鳳自當月旦品評珠獲探驪定許風流宏奬藉佳製以恢眼界拔眞材而結神交果得鴻文願分鶴俸所望精心結撰摛金相玉節之華會看聨步飛騰奪杏苑瓊林之席良殷子望毋閟爾音特示生題夫天未欲平天下也一節賦得伯仲之間見伊吕得伊字五言八韻劉寵選錢賦以爲人選一大錢受之爲韻平章百姓史記作便章尚書大傳作辯章解問塲竈利弊楊時游酢論高壯節公專祠落成記錢清竹枝詞童生題則豈徒齊民安二句賦得指揮若定失蕭曹得蕭字五言六韻玉子猷雪夜訪戴賦以題爲韻餘題與生員同 
[梟匪横行]  
　　自本年十月鹽梟頭目孔老窩子率其醜類麕集南翔戕斃哨弁勇丁釀成巨案大吏勃然震怒飛檄剿除若輩自知無可存身乃嘯聚浦東南匯縣境各鄉鎭浦東瀕海之區夙以産鹽著離滬三十餘里之周浦鎭尤人烟稠密百貨星羅本月初旬突有梟匪七八十人駕船十餘艘停泊巿河之内旋擇孃孃廟前隙地誅茅結屋誘人入局賭錢無夜無明牌骰聲遠聞里許及三戰三北則擄近鎭各富户投書勒贖人須二三百金三林司巡檢慶君聞之以情白縣主汪蘅舫大令十三日大令督率民壯會同南匯營都司某君莅鎭緝捕梟匪聞信即糾集盤踞上南交界處嚴家橋及龍王廟之羽黨多至千餘人戈戟如林擬與對壘都司畏懼不敢登岸大令乘輿抵衣莊街油車弄左近突被梟匪所困地保恐釀戕官巨禍急告以官之來此係赴某處勘案與爾等如風馬牛之不相關爾等幸退三舍以避之官亦决不礙及爾等也梟匪聞言稍稍引去大令乃即乘舟赴滬江是時鎭上諸店肆恐遭波累有閉門者甲乙二典則皆祗贖不當六街三巿人情洶洶咸思作遷地爲良之計而梟匪設局賭錢如故且日向巿中各店强賒硬買恣横更甚於前迨十七日匪首忽投函鎭董某君開列各富户姓名索取銀蚨六百翼謂是區區者而不子畀則將刧其人而閉之且肆行捞掠以誅求之於是人益恇怯十八日闔鎭罷巿路絶行人聞日來大令尚未回南有欲向大憲請兵之說正不知究竟若何而歳序已闌各鋪所放帳銀胥不敢下鄉收取即小販之赶年巿者亦皆蠅頭難博仰屋吁嗟其苦可謂甚矣顧以僕所聞周浦雖無城池而有汛弁以巡緝地方有巡司以分猷治理金山衞守備亦駐守於此所轄有漕標兵若干南匯城守營楊君更時時來鎭巡綽而梟匪竟目無法紀公然爲患於光天化日之中閭閻尚得安枕而臥耶或曰梟匪烏能知地方之貧富實由土著痞棍暗中勾結藉以魚肉懦良耳是說也頗近似 
[潤州官塲紀事]  
　　鎭江訪事友來函云本月十七日常鎭通海道長久山觀察命駕登官舫帶以小火輪船溯江赴金陵恭祝南洋大臣兩江總督劉峴帥獄降之辰兼商防堵事宜瀕行鎭城文武各官咸赴馬頭恭送○新授鎭江府知府向太守萬鑅涓吉本月十七日接印各官均趨轅恭賀鐘鳴三下太守命駕于道轅禀謁長觀察並遍詣各衙門謝步○本月十六日福山鎭總兵楊鏡巖鎭軍乘南琛兵艦過京口詣長江水師提督行園謁見黄芍巖宫保籌商防務閱良久始辭别復往各衙門投剌翌日即展輪赴江寗谒見督憲劉睍帥○本月十六日江南提督兼自 
 
 

Page 3

 
 
强軍統領李壽亭軍門乘虎威兵艦抵京口統領新湘全軍陳宇山軍門鎭江營叅將鄭藎臣叅戎水陸總巡周錦堂都戎以及新湘江勝各營官允咸往投剌軍門旋往各處答拜假招商局暫駐　帷大約小作勾留即須偕黄宫保赴金陵恭祝南洋大臣劉峴帥弧旦也○卸任兩廣總督譚文卿制軍由粤莅滬附招商局江孚輪船上駛本月十六日之晚九點鐘抵京口文武各官均登舟投剌制軍接見有差旋即展輪赴漢皋遄回相南珂里 
[珠江雪艇]  
　　廣州訪事友人云本月某日釐局牌示略謂港澳華渡向來攬載貨物僅憑各商號貨船赴本廠坐艇一騐了事究竟該華渡是否祗裝此數殊難憑信十二月初一日起所有港澳華渡攬載貨物俟各商號貨物付齊裝足後限於開行前一日到本廠挂號房報明聽候專派司巡到渡查騐如該渡所裝貨物與所報相符即給放行單回時持單向本局廠挂號繳銷若開渡時並不報廠候騐給單回時不將放行單繳銷即是有心挾私舞弊當予以重罰本廠司巡若有需索准渡夫扭送嚴辦以期整頓釐務杜絶流弊是亦愼重國課嚴防中飽之道也○前者聨和公司商人禀准大憲販米至舊金山接濟華人另由外洋産米之區運米回省以貴易賤以少易多俾資平糶等情善後局憲恐此中不無情弊特委候補縣知事曾二尹稽查以免朦混偷漏興利除弊固宜然也 
[黄綾裹篆]  
　　昨日午時爲各衙門封篆之期代理上海縣戴子邁明府由總巡局命駕至縣署在大堂上恭設香案望闕行三跪九叩首禮既而更易公服依禮封　禮畢升座本署各書差挨班叩賀其餘文武各衙門儀注大略相同惟蘇松太兵備道余觀察暨提右營廖叅戎方赴金陵祝劉峴帥弧旦故此典付之闕如 
[封印停訊]  
　　昨日係封印吉期英美租界讞員翁笠漁直剌循例舉行因知照德總領事署繙譯及各捕房停訊一天所有應訊之人須於明日解訊 
[行船須知]  
　　欽加同知銜代理上海縣正堂戴爲查案出示曉諭事案奉府憲濮札奉臬憲札奉撫憲札准督部堂劉咨竊照長江内洋商漁各船定章應辰開酉泊不准黑夜行駛又内河信局脚划船隻包送信物洋銀等件亦久經定有章程如違禁夜行以致失事者即責令照數賠償此均係爲防盜刼起見前已迭經飭屬示諭有案乃現在此項章程日久廢弛聞近來各處夜行船隻失事頗多亟應重申禁令嚴行示諭以弭盜患除分行三省臬司通飭各該州縣遵照申明定章剴切出示諭禁並分咨江南長江提督飭令各水帥營汛此後如再遇有夜行船隻務即隨時禁止諭令照章妥爲停泊不得任其黑夜赶行以免失事外咨會查照希即飭屬一體嚴切出示諭禁等因轉行到縣奉經分别示諭在案兹准淞北營前領哨分府繆移以仍有信局划船夜行失事移請查案出示曉諭前來除諭飭信業公所司事傳諭遵照合行查案出示曉諭爲此示仰商漁各船及信局脚划船户人等一體知悉嗣後務須遵照定章辰開酉泊不准黑夜行駛更須停泊巿鎭不准泊於荒僻處所倘各該信局脚划船隻仍敢違禁夜行或隨處停泊一經失事定提局主船户人等到案訊究責令照數賠償各　凛遵母違切切特示 
[兇犯起解]  
　　前年英租界香粉弄人劉大與妻高氏因謀財起見戕斃其主李許氏兹經代理上海縣篆之戴明府訊實供詞飭吏繕就申文昨日選派民壯差役各四名官媒一口押解至松江府署過堂然後解赴蘇垣定讞 
[報請騐屍]  
　　昨日浦東六里橋二十四保十二圖鄉民張金林投上海縣署訴稱胞弟景春在新北門外同興棧執役本月十七晚回鄉途遇陶阿狗父子向之索取會項錢三千九百文景春未帶銀錢約以緩日陶等尾隨至章家橋畔突將景春兇毆負痛而歸維時尚能言語稱被踢傷腎嚢延至次晨斃命十二十四兩圖地保阻不許報小的懼其勢燄不敢抗違今得乘隙投案叩求大老爺莅騐伸冤代理縣篆之戴子邁明府諭候訊核 
[上海縣署瑣案]  
　　前者蘇松太兵備道兼江海關監督余晉珊觀察發交漏稅之金端至縣諭令訊辦經前縣主藍雲峯大令訊供收押前晚代理縣篆之戴子邁明府提案覆訊金供小的在大碼頭恒生洋貨店執事九月十二日裝洋油七百箱往杭州如報常關每箱需錢二十一文沿途釐卡尚必納捐因思赴洋關報稅每箱祗洋銀二分餘即可逕逹杭州貪得微利是以出此旋被貨捐局查獲解送道轅發到案下求恩寛宥明府謂此案前已禀復道憲姑准交保出外俟奉到憲批再行核奪○二十七保北十二圖地保董文祥串同原業主將升科局充公之地盜賣事發會丈局員屢次傳喚抗不到案因函請上海縣提究戴明府研訊之下董供是地由原業主售與洋人金斯美與小的無涉惟不合在契上蓋戳今願出外清理求恩鑒察明府惡其現法飭暫行收押諭令赶緊理明然後開釋兇犯陸海珍刃斃吳咸林戴明府提訊之下陸供小的家住浦東吳咸林雖係小的刃斃但因黑夜拿賊以致誤傷並非尋仇故殺求賜恩寛明府察得供詞屬實飭吏備文解省定罪旋於昨日札飭典史周少尉提犯騐明面貌箕斗 
[南巿捕房紀事]  
　　猪船户石璞城被同業丁玉坤結欠往來洋銀二百五十元前日偵知丁駕舟至滬前往找尋丁竟避匿不面石忿甚因即投訴捕房捕頭令傳到管帮人再核○前晚山東舟子某甲醉態酩酊行至新馬路恣意胡閙某號巡街捕見之拘入捕房捕頭令管押一宵釋之使去 
[英美租界公堂紀事]  
　　壳件洋行主控莊監史不交定購之地曾由讞員翁笠漁直剌傳案與英領事會訊將莊交保理處莊保出後竟避匿不理直剌遂飭提保人沈堯管押著將莊交案旋又加差嚴緝昨日差役在虹口拘獲押候照會英領事訂期會訊○士義公司吳慶才控鄉人徐才林徐木秀將絶賣田畞私立界石請爲訊究直剌准詞飭提昨日已將兩徐提到矣○前者顧根記控蔡合興石作主蔡仁才包修海塘石瑰案内牽涉楊超藍直剌飭差提到案押候研訊 
[英美租界捕房紀事]  
　　積竊楊某前曾屢次犯案受懲釋出後故智復萌日前竊取六馬路某姓家衣服洋銀持至長生庫正欲質錢適爲包探趙銀河所見拘解捕房捕頭著押候解送公堂禀請翁笠漁直剌訊辦○前有甲乙二人衣履翩翩設筵請客珠圍翠繞其樂無涯不意酩酊之餘忽爾互相口角繼更扭毆致被巡街捕拘入捕房捕頭以事甚細微揮之使出 
[美租界捕房紀事]  
　　護理江蘇巡撫陸春江中丞籍隸杭州數日前特遣紀綱之僕赴西子湖邊携取衣服骨董至蘇前日行經滬上轉雇烏山船裝運以候潮故暫泊蘇州河内船上人均登岸啜茗舟子王南榮頓起不良之心潛將船開往江南製造局左近竊取貴重物件至美租界某押鋪求質適爲包探沈阿鶴劉光震邵潤初洪阿寳劉阿炳等所見向之盤詰言語枝梧遂拘入捕房捕頭令押候解送公堂禀請讞員翁笠漁直剌訊辦○有竊賊名長明者不知其姓前晚混入虹口吳淞路某姓家行竊皮衣數襲經包探劉阿炳查獲連贓解送捕房捕頭令押候解送公堂禀請訊辦○偷兒張慶郎係崇明縣人前晚掩入虹口某甬人家竊取洋紗適爲包探劉阿炳所見拘入捕房捕頭令押候解送公堂禀請研究○有甲乙丙三流痞同以探嚢胠篋爲生日昨在日本郵船會社馬頭乘間竊取火油包探邵潤初見之拘送捕房捕頭令押候轉解公堂禀請訊辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[荆州試事]  
　　沙巿訪事人云本月初一日荆州府試終覆題爲夫子聖者與賜也賢乎哉作二小講次日揭曉兹將江陵縣前列姓名并頭二等塲題目照錄於左王建中任迪鄭德書聶子俊吳鴻慈季繼筠邵繼驤陳寳善孫德銘鍾鼎元　　已冠首題多聞擇其善者而從之二句未冠首題就有道而正焉二句通塲次題其君用之四句詩題賦得山色蒼寒雲釀雪得寒字五言　　初覆四書文題殷因於夏禮四句五經文題未詳詩題賦得丹葉滿庭霜染成得成字五言八韻内號紅蓮稻賦官韻未詳外號踏雪尋梅賦以到此詩情應更遠爲韻二覆文題夫仁政必自經界始四句詩題賦得無一詩中不說山得山字五言六韻叔孫通議禮徵儒論三覆文題以得之夫子之求之也詩題賦得三冬足文史得冬字五言八韻 
[上海巡局紀事]  
　　前者周祥林糾同浦東流氓多人持械至南巿小石橋岳父吳姓家攫取皮箱三口滬軍營科防局哨弁某君見之拘解二十三七鋪巡防局局員盛雨村二尹詰悉犯事在十六鋪境内因命移解巡防南局曾二尹提訊之下供出羽黨小掌華白毛囝等即飭地甲拘獲訊明口供移送上海縣署請代理縣篆之戴子邁明府訊究○前日南巿高巷頭左近賭徒聚衆拒捕開槍撃傷十六鋪南局勇丁及地甲夥周某局員曾二尹聞之以勇丁往捕時並不預先禀知致受此侮因即傳案大加申斥並以若輩羽黨甚多非會營嚴拿不足戢其狂燄爰商之滬軍營管帶派勇協緝務獲重懲 
[英美租界晚堂瑣案]  
　　謙吉順棉花行夥翁明鑑前投英美租界公廨控川沙恒源號主徐雲舟定貨不交意圖吞没前晚讞員翁笠漁直剌倩襄讞委員張柄樞司馬提訊翁明鑑投案供稱八月二十五日向徐雲舟定買棉花一千包共付洋銀四千元陸續交過七百餘包尚有二百六十四包屢向催取終于遊約不得已將其胞弟徐順林扭赴案下兹又蒙關提徐雲舟到案叩請究追徐霴舟供稱翁向小的定貨已收洋銀四千元所少棉花並非有意不交實被周義昌陳順興二店所誤現已年關在邇兼之家况艱窘無力繳還所付洋銀求恩寛限司馬惡其刁玩著押候半月内或洋銀或貨物如數付清違干未便如有妥實保人准子取保出外迅速清理徐順林無士省釋○前日趙阿松與妻張氏投公廨互控翁直剌倩張司馬研詰趙供稱小的係本地人今年五月某日由趙炳泉朱田田二人爲媒聘定虹口燒餅店主張姓之妹張氏爲繼室曾送聘禮洋銀二百七十元有婚帖爲証旋於五月二十二日迎娶過門詎料張氏不守婦道竟於九月初三日潛逃前日在途遇見故特扭送到案訴請究懲張氏供小婦人係徐州人本姓王今年十月隨父王春廷來申賃居八仙橋某小客棧上月二十五日由父主婚嫁與本地人陸蘭亭爲妻前日小婦人行經馬路被素不相識之趙阿松扭赴捕房誣稱是伊繼妻今既得見青天乞恩鑒宥司馬正在盤詰之際忽有一人投遞禀帖供稱小的姓陸名蘭亭王氏是小的所聘之妻十一月二十五日由堂弟陸松林與許德公倪老九吳春華四人作伐曾送聘禮洋銀一百零四元收有婚帖今聞被毫不相識之趙阿松控諸案下爲此具禀陳明張司馬疑係放白鴿故智喝令張氏從實供明張氏供稱小婦人實不知情乞恩赦宥司馬怒甚喝令掌頰五十下仍狡展如前遂飭押候提媒人趙炳泉陸松林等二十六名到案澈底根究○虹口著名賭棍瞿桂寳近忽更名茂雲朦捐巡檢指省浙江日前崑山上海兩縣署忽奉臬憲札飭嚴拿并其黨羽魏桂林等務獲解訊代理上海縣篆之戴子邁明府因即移文公廨讞員翁笠漁直剌以案關緊要立飭捕役趙勝知照捕頭協同包探帶領夥役不動聲色密往拘拿適瞿在家夜膳不及隄防致被解送公廨直剌飭小心管押前晚倩張司馬提案研鞫瞿供稱素安本分不敢爲非求恩鑒宥司馬飭押候移送上海縣歸案嚴辦 
[法租界公堂瑣案]  
　　前者某甲控俞蘭生虧欠貼票銀兩經讞員朱森庭明府訊供押追嗣俞患病由金三子卽金珊芝及金王氏投案具保明府諭令先繳銀三百兩不料俞保出後即避匿無蹤昨日明府飭包探傅金珊芝金王氏至案謂之曰前者本稂將俞交爾等保去限期繳銀三百兩今已避匿此欵須由爾等二人賠繳遂判令金珊芝繳銀二百兩金王氏一百兩限五日内交保出外措繳違干押追○復盛米店主楊鶴泉控經理人李渭泉營私舞弊明府准詞飭包探提案研訊楊鶴泉偕見証人楊詳福劉子卿投案訴稱商人與友合股開設復盛米店共計資本洋銀三千元倩李渭泉執事不意李弊端百出核算帳目缺米七十四石並被虧空洋銀三百元向論支吾叩求追繳楊祥福供與相同李供上月某日店中進米五十石除由陳姓客購去二十二石外餘皆門巿零售明府問米價何在李語塞不能對遂著押候復訊核辦○前者木作頭應文森控陸志堂吞没田價洋銀二千六百餘元明府研訊之下諭令押候覆核昨日應復投案請追明府問陸年關在即爾所欠各欵究竟若何料理陸供務求寛限自當設法措繳明府諭令還押聽候比追○日前十七號西捕失去大衣刀又皮鞋等物旋在細崽黄和生房内搜獲紅絨毯一條因疑各物皆伊所竊告知捕頭將黄管押昨日解案請究黄供大衣等件實非小的所竊叩求明察明府著押候查明覆訊○林某氏扭控逆子林守章不務正業甘入下流明府略加研詰著押候掌頰二百下○前乾湯壽祥控夏德明吞没股本銀三百兩明府提夏訊實諭令交人保出限日清理迄今逾限已久昨日湯投案請追夏供此欵曾還過洋銀八十元求從寛核斷明府著再還銀二百兩仍交原保人保出限三日繳案○俞運齋控鴻彰利東洋莊執事人陳泳章圖吞股本洋銀五百元明府飭包探提陳研訊俞投案聲訴前情陳供莊上盈虧須至新正開出紅帳方可明白俞何得無端朦控此事有見議人可証叩求明察明府飭交保出外限禮拜二邀同見議人來案訊明再核○包探禀稱陳子松在某馬頭竊取拷皮十斤經小的緝獲人贓解案請辦陳俯首求恩明府判責一百板○沈再亭控陳連生竊去水烟袋一枝陳認竊不諱明府判責一百板贓給失主領去○某宅收租人邵宗財扭朱阿正李陳氏到案禀稱朱欠房租洋銀二十二元陳氏欠房租洋銀十元零八角叩求一併追繳朱陳同供年終自當如數付清明府不准著即押追 
[金陵官報]  
　　十二月十一日委署蘇州藩臺糧道吳委署江安糧道新授雲南迤南道柯逢時均謝委知府凌家森叩謝甄别登瀛洲兵船何心川禀知會考水師學堂復濟練船遊撃沈壽堃到同知余貞祥禀知赴滬公幹列字漁雷船把總杜逢時叩謝鹽大使何乃升到由揚來候甄别補昨日知府凌家森奉示甄别督轅牌示蘇州藩篆查有江安督糧吳道署理遞遺江安糧道查有候補道柯逢時署理又南贛镶標中營遊撃員缺本部堂查有兩江儘先遊撃朱公遠堪以委署○十二日藩臺恩中恊王均傳見委署蘇州藩臺糧道吳委署江安糧道新授雲南迤南道柯正陽關鹽釐兼淮北督銷局候補道曾紀壽調辦皖岸督銷江西湖目掣騐候補道錢松年安徽五河鹽釐候補道陶森甲到知府凌家森直隸州章邦直均見皖南茶厘候補道李維瀚專差禀知在皖北賑捐局奬叙　品銜督轅文巡捕江蘇補用縣李明垣到由京引見回並銷解京餉差知縣林駿逹專丁來省禀知隄工安瀾案内奉淮給予勞績委署一次江軍水師解餉長龍守周春臺到解餉來○十三日署江安糧道柯禀知任事陸師學堂候補道錢統領浙西鹽捕水陸等營候補道杜俞候補道何維樸謝委江西湖口掣騐城守恊蔣署江西袁州協王國權到登瀛洲兵船何心川江西知縣叚紹到江西來委署淮中營守備諶自元叩謝列字漁雷船把總杜逢時均見知州羅允猷叩謝牌示請補泰州督轅牌示署南匯營輪船正哨都司陳湘南署事年久應　另委接署本部堂查有内外洋儘先守備李文華堪以署理 
[皖省官報]  
　　十二月初九十日撫院文巡捕沈承祺武巡捕邰錫榮焦占鰲均辭接新任撫憲改指安徽試用巡檢陳國寳到湖南人知縣揭傳淵知奉委發審局差李長　知奉委發審局帮審朱存理知奉委發審局學習伍芳榛知銷奉委購造紅船工竣差比十一日本任壽州秦霖到赴盱胎訊案回缷署合肥梁園司鄧宗煦到通判黄澤森知奉委發審局帮審知縣陳寳平辭奉營務處委赴浙江探磺價縣丞吳鍾杰赴懷邑丈量洲地回○十二三日缷任全椒縣劉慶光到交代清楚回淮北牙厘局委員典史潘湛祥辭寗國岳山司李經畬辭候補直隸州胡元孚辭赴上海探磺價知縣引廷權知奉委首縣審王開甲謝行知甄别留省補用薛臨正奉皖南道札調差遣許崇貴知奉委道縣帮審○十四日繁昌史悠祺到交代清楚回缷署霍山縣吳乃斌到候補知府劉沛然知奉委騐收前江口砲臺知縣趙元熙知代首縣下鄉催辦積榖回劉啓文禀知代道縣下鄉勘案府經喬　　知奉委解老湘營餉赴金陵○十五六日候補知府劉沛然赴騐收前江口砲臺知縣王開甲辭赴金陵董玉書知奉臬委首縣帮審薛臨正辭赴徽寗道札調差遺府經喬仁　　委斛老湘營餉赴金陵 
[邗江官報]  
　　十二月初十日朱分轉之柟禀辭回舊港差次許鹺尹懋賞委沈家渡卡○十一日陳分轉鄭銓禀知赴省汪鹺尉圻委儀棧三捐差温鹺尹尚綸由淮　來○十二日閔鹺尹奉璋程鹺尹祖惠同銷北鹽差姚鹺尹玉成由黄泥港來○十三日江鹺尉清駒委解南京餉起程 
 
 
 

Page 10

 
 
   
 
