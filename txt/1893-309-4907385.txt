# 1893 - 309 - 4907385

 

Page 1

 
 
[赶印京報放大附張啓] [  申報舘主人謹白]  
　　臣工章奏薄海顧聆偶一濡遲無不延頸跂足是以本舘特倩妥友每日在内　　緊抄寄印入報章卽凡邸抄及摺報中所偶遺者亦必設法抄來按日排印務期較尋常京報從速有時奏摺過多每本非一頁所能盡則擴爲二頁以饜觀者之心至於各處新聞益復旁搜博訪遠而海外近則　前上逮官場下迄閭巷瑣聞佚事纖悉靡遺綴錄報端多至倍蓰是以將公堂案牘及一切巷語街談酌量列入附張以冀多多益善敬告閱報諸君尚其俯賜鑒察爲幸此啓 
[新科順天江南浙江廣東福建江西闈墨出售] [  圖書集成局啓]  
　　時文雖小道而士子進身必基於此每科闈墨出揣摩家於此覘風氣焉今歲慶榜宏開多士之負異懷奇者先後名題雁塔榜花旣放友人咸以闈墨郵寄本局速付手民印以潔白連史紙刻巳印成順天江南浙江廣東福建江西六省闈中傑作首弁題名錄後附試帖詩校讐精審圈點分明每本碼洋七分諸君子欲覩時新花樣請至本埠三馬路申昌書室及各埠申昌或發售申報處購取若欲躉買則　移玉申報舘帳房面議此布 
[論中國必當振興紡織]  
伊古迄今擅天下之美利者莫如蠶桑之與木棉自蠶桑興而絲枲之利溥上自王公貴人不逮殷實之家閭巷之子無不以此爲章身之具而且絲縷必求其細密組織必取其新奇一縑之值有貴逾數十金者矣然非富有資財者不能實篋笥而壯觀瞻而惟木棉之利則實足以衣被羣黎無論富貴貧賤老少男女非布帛卽無以被體猶之非菽粟卽無以餬口也顧自海舶東來而中國固有之利不免漸爲外洋所奪外洋植桑育蠶年盛一年研究新法日出不窮與中國之因陋就簡者不同無怪外洋産絲日之而華絲出口之數日見其减也顧時至今日不特蠶桑之利爲外洋所奪卽木棉之利亦爲外洋所奪夫以中國幅𢄙之廣約計人數不下四百兆每歲需用粗細各布中國所自出者不敷應用其勢不得不取給於外人西國商人知其然相率以漂曰染色印花各布梱載而來始則僅銷於口岸繼且暢行於内地中國銀錢流入外洋者正復不少不可謂非絕大漏巵也大抵　國於種植一事皆能竭意講求是以出産多而銷路廣棉種之佳者首推美國印度等處皆不逮也迨後購取美國棉種移植印度每歲所穫較之舊時棉種約勝數倍始知棉種之不可不選咸舍舊種而購新種由是印度棉亦爲出産之大宗至其所以能多織各種布匹銷流各處源源不絕者則恃機器之力蓋藉人力則出貨遲用機器則出貨速人力所成者先後不能一律機器所出者雖至數千百萬匹無不較若畫一人力則工本鉅機器則工本省往時印度等處亦用人力紡織英美等國以紗布販往者每年大獲利巿自印度改用機器紡織而利源爲之日闢不但供本地之用而有餘且供他國之用而無不足近數年來其以紗布運入中國者日見其多鴉片而外以此爲出産之大宗卽以日本言國中所設紡織廠日增一日所用木棉大半皆由中國販運以去上海附近一帶素稱産棉之淵藪一至秋深日本商人之赴鄕購棉者踵趾相望鄕人急於售錢無不各獻其所有日人購棉以去紡紗織布之後仍運至中國銷售一轉移　固巳大獲其利而以堂堂中國竟甘讓美利於他人絕不籌挽救之方奚其可哉當局者有見於此於是集成股本大事振興不惜巨資向外洋定購機器且聘著名工師爲之指點俾各工人有所遵循經營締造煞費苦心旣蹶復振持以定力閱十餘年而始告成功近年出布漸多巿廛樂於購運其行銷南北各處者駸駸乎有層累益上之勢盱衡時事者方謂外洋之漏巵藉此可塞中國之利權藉此可挽此後再事振作其收效當更不止於是而孰意災生意外將十餘年積累之基盡舉而付諸一炬論者遂竊竊焉慮此後之不可復振不知天定勝人人定亦勝天苟能衆志成城未嘗不可挽回造化以中國人民之衆物産之多富商鉅賈所在皆有其中豈無深諳大體之人苟念及漏巵之不可不塞利權之不可不挽當必有勃然以興奮然以起者大抵謀事者不難於因而難於創當創辦之時諸事無所取法則其爲之也有覺其難旣有人創辦於前則其中之甘苦利弊業已深知灼見後之人從而恢張之何患不事半功倍如竟觀望不前謂屢蹶之餘必不可以再振坐視自然之利爲外洋所奪而不顧不將短華人之氣而貽他國之笑耶總之非常之事必非常人之所能辦不觀湖廣總督張香帥之創辦織布局乎鄂中風氣未闢當其創辦之始非笑者有人阻撓者有人及其將成而未成也耳食者尚指爲徒事糜費罕見成功而香帥卒以大力持之不爲浮言所惑盡心擘畫卒底於成近日所出之布漸多武漢一帶商人爭先購買未能一一徧應此非成效之可見者哉向使　於半途不竟其緒又安有今日之美利乎哉觀於鄂事而知辦事之不可無人横覽六合不能不發才難之歎矣 
[諭旨恭錄]  
九月二十四日奉上諭順天府奏添設粥廠請撥經費銀兩並請再發米石各等語前因京畿被水成災添設粥廠賞給銀米俾資賑濟兹據奏稱災民衆多又在采育鎭等處添設粥廠六處前撥銀米均巳儘數支用加恩著照所請由戸部再撥經費二于兩並發京倉米三萬石卽著孫家鼐等分撥散放以惠窮黎欽此 
[本館接奉電音]  
昨由京友電傳諭旨一道敬謹譯登○九月妆一日奉上諭李鴻章奏永定河漫口大工合龍一摺本年六月永定河南上北上北下各汛漫溢成口經李鴻章派委臬司周馥道員張蓮芬督同員弁挑挖引河築壩進占晝夜搶辦於本月二十三日合龍順軌辦理尚爲妥速在事出力各員自應量予奬叙直隸按察使周馥著賞加隨帶三級候補道張蓮芬著送部引見延馨箸賞加布政使銜候補知府王守堃在任候補同知良鄕縣縣丞潘煜著賞戴花翎試用同知季運昌著歸候補班儘先補用補用同知候補縣丞李駿聲著免補縣丞以同知留於北壩儘先補用永定河道萬培因署南岸同知北岸通判蔣廷皋署北上汎武清縣縣丞候補主簿薩多訥北中汎武清縣縣丞翟鼎升署北下汎宛平縣縣丞王圻均著開復革職留任處分石景山同知張恩蔚著開復摘頂處分革職留工之候補通判前南上汛覇州州同周蓉第著開復原官仍以通判留省補用餘著照所議辦理該部知道欽此○現換灰鼠袍褂黑袖頭 
[白晝殺人]  
本館派駐京師訪事人云上月上旬有某甲者鮮衣華服坐車將進前門突有某乙從車中扭住大聲曰認得我麽甲曰認不得乙遂從衣中拔刀出曰然則認得此物否中格以臂臂落隨舉足蹴乙刀中厥腹乙復連砍數刀而遁及官廳兵役聞風馳至甲巳斃命畏乙兇横無有敢近其身者迨追至西河沿死胡同兵役分兩面堵守乙 
 
 

Page 2

 
 
知不得逸高呼曰大丈夫一身作事一身當决弗連累他人請隨君等到官分訴有惬怯者非夫也隨大踏步跟兵役至提督衙門嚴訊之下供稱小的與甲同是馬販甲向小的索欠銀小的不與索之急乃將其殺斃提督得供卽備文咨送刑部刑部司員向之審訊飭跪練數次堅執前詞不變至今尚未讞成也有知其事者謂甲乙從前俱當某縣令長隨旣而甲隨某京員乙開娼寮其妻頗饒姿色亦令作皮肉生涯適甲往遊似曾相識詢其情節乙妻泣訴夫之不良以至於此甲愛其美出金爲之脫籍乙得金而訟於官甲理直氣壯久之坐乙以販賣人口之罪充發黑龍江遇赦而歸其時甲已隨粤海關監督某公至粤矣現在乙偵知甲滿載而回乃日袖刀同於途初意惟望甲恐懼以錢賄之不料一時性起遂致甲於死地也嘻一身作事一身當出語何等爽直彼世之隂謀詭計婪賄貪贓敗露之餘竟致玷及旁人名譽者特此道中之雛耳試聆此言能無愧死 
[梟犯成擒]  
蘇州訪事人云上月二十八日緝私管管官剪香階軍門麾下哨弁李君在太湖中拿獲私鹽船一艘併徐姓甲乙二梟匪解至剪公館禀候軍門發落聞二匪家住横塘附近大村甲年近而立父母兄弟一室怡怡其兄向在本鎭開某店鋪温飽無虞中遊蕩性成不務正業數年前在某姓家穴壁而入竊得洋銀數十枚逃至太湖遂與梟匪爲伍年深月久漸至瞻大如天二十七日下午時滿載私鹽在某處售去若干得洋銀三十餘元之譜適李君奉軍門之令帶砲船至是處巡哨見而掩捕甲偕乙併力支撐哨長沈元隆奮勇當先從槍林中聳身躍上鹽船將乙攔腰抱住甲知勢巳衰弱非螳臂之所能當遂棄其刀矛俯首就縳旋查得舟中尚存私鹽三十包當於翌晨連船解去軍門著沈等三勇將甲乙解送吳縣署請辦偶一疏忽甲卽飛步奔逃沈等竭力狂追直至觀前街後小弄内始得追獲 
[黄堂鞫犯]  
蘇州訪事人云連日王可莊太守親提鹽城解到巨犯四名口研訊究其緣起則鹽城人某甲年逾不惑家道小康妻某氏生有子女各一子僅十二齡女已年華二九與母某氏同惡相濟與羅張二人相識盟山誓海居然母女聚麀矣今夏某日甲自外歸聞室中有狎褻聲不覺怒髮衝冠大呼拿捉姦夫懼卽從後墻逸去自是恒將妻女訓青不料氏竟毒蠆蝎某夜與羅張串同將甲謀斃事爲鹽城某邑侯所訪悉將一干人拘案訊供母女及姦夫均不肯承招迨刑訊數堂始將實情供出然其女並不干預也當卽備文申詳上憲批差解省過司太守細閱詳文恐其中尚有不盡不實之處乃親自督同發審委員王司馬升堂提訊向女百般開導謂汝將實情供認本府自當施恩超豁女供船是晚謀死父親時惟將父一手撳住並無别事羅張則頓翻前供彼此推諉施以大刑亦不吐實日内太守已札調鹽城縣原審官來省會訊矣 
[十八灣觀紅葉記]  
温州訪事人云中秋節過温處道將幹臣觀察因公赴省至上月十八晨始乘招商局某輪船遄返屬下印委各員均赴接官亭恭迎如禮並擬製錦屏補祝懸弧令誕○新署玉環廳同知余雲眉司馬乾耀於上月十八日辰刻乘某輪船至甌寄寓東陽春客棧十九晨禀見道憲二十日赴玉環筮期廿四日辰刻接印視事○温州鎭周靜山鎭軍出轅巡閱已歷旬餘聞張鎭軍不日履新想廻轅在卽矣○處州府林德庵太守樹滋病痁兼旬遂於上月初六日申刻出缺○前代理玉環廳吳司馬以瓜代有人交缷篆務後仍回總捕府本任○前代理總捕府楊雨金叅軍銘鼎握篆甫經兩月聞吳司馬將須回任隨於上月杪交缷○恩科榜發温郡於九月十六日晨得信獲雋者計共四人一蔣君作藩一陳君黻宸一林君登翰一許君經鏞聞陳君博通西學而以算術爲尤精云 
[閩闈揭曉紀聞]  
上月十七日本館派往福建訪事人來信云本屆恩科鄕試龍杜二主試定期九月十五日揭曉十四日十二點時二主使會同督憲譚制軍代辦監臨王學政提調龍鹽道監試葉觀察藩司黄方伯臬司張爵廉訪及内簾十二員升坐公堂將取中之硃墨卷飭胥吏按名拆去彌封繕就小條次第向各憲唱報然後交寫榜吏繕寫由第六名繕至一百零三名時約四點鐘許各官入内晚膳初更仍依次升堂寫榜吏將五魁按名高唱其時在官人役各燃蠟燭多至千百枝璀燦輝煌光明如白晝迨五魁繕畢接繕副榜始將燭吹滅携帶出闈閩俗相傳此燭可解邪小孩患痘疹者照之可以稀毒故若輩爭相賞貴也及寫畢各管相率退堂約二鼓許升砲開門將榜安置綵亭中鼓吹攸揚至鼓樓上放礮三聲卽行張掛時宣政鋪一帶人如潮湧路爲之塞富未揭曉之先多有公門中人在闈中探聽榜上姓名按名私寫字條縳於瓦片抛出棘闈卽有人在外接取馳報新貴之家刻字鋪卽刊印出售更有將新貴姓名糊諸壁上鳴鑼招人入看名曰小榜亦可稍獲蝇頭也十七日爲簪花之期又有一番熱閙也 
[寧波火警]  
上月二十九日本館得寧波訪事人信云二十五日之夜四鼓時郡城祥符廟北首鄔姓棺木店中忽然火起頃刻蔓延從廟後延燒至南首共燬房屋十餘椽而廟歸然獨存殆以四面有高牆擁護也事後無知者咸謂神靈呵護爭先拜祝噫嘻何其謬歟又小尚書橋宋姓家一嫗年巳五十有二其子年二十三歲在新橋某酒坊司棧嫗以家食艱難傭於三支弄親串孫某家上月二十三日忽患泄瀉之症勢甚沈重孫卽召其子至舁送歸家中夜嫗欲登厠子扶之起如是者數十次病巳垂危至天將明言欲食黄輭餻子乃將燈移放牀沿小廚上虚掩其門而出少頃鄰人聞有畢剥聲披衣起視則火從某嫗家起急號召衆鄰取水澆灌屋雖得無恙而牀上被褥均巳付之焚如嫗則遍體烏焦斃於牀下特不知其子歸來將何以爲情耶 
[九江試事]  
本館九江訪事人云江右歲試巳畢學憲札飭各屬接辦科試德化縣薛明府於上月十六夜親臨試院升座點名各童魚貫入塲至黎明始畢閱片刻卽升砲扃門是日首題可謂仁乎至堯舜次題至於治國家詩題賦得廬山秀出南斗旁得旁字應試者約六百餘人○薛明府以德化爲九江首邑華洋雜處最易滋生事端乃預期諭戒曰案查前奉學憲梁札開准總理各國事務衙門通行以各處洋人居住之處往往考試諸生鱗集之時最易滋事嗣後凡遇考試飭卽先期出示曉諭以安民教而弭釁端等因歷經遵照辦理在案兹查本年科考現巳示期考試合先出示曉諭爲此示仰合邑應試人等知悉爾等須知士先器識務各安分敦品勿與洋人齟齬生事致肇釁端自示之後倘敢故違定卽拘案從嚴究辦决不姑寛勿謂言之不預也○十九日二鼓時薛明府發貼首塲招覆案共取五百八十名示期二十一進院覆試 
[鄂省官塲紀事]  
督辦漢口淮鹽局楊彦規觀察於前月二十八日坐招商局輪船赴金陵謁見劉峴帥峴帥以觀察總辦漢局數年暢銷過額仍令留辦楊觀察遂坐招商局江寛輪船於九月十八日午刻返漢局中人及查私砲艇十餘艘先一日皆至黄花洲預備迎接次日江寛進口各砲艇放砲懸旗備形煊赫局中人則依序排列恭迓如儀○鄂省牙釐總局由大憲委裕朗西觀察督辦裕觀察擇吉於九月二十日進局任事分局委員署來道賀迎新送舊之餘手版脚靴絡繹於途 
[五茸閒話]  
松江訪事人云試院大加修理應需考檯石料由官匠轉飭石工包與江北人承辦上月十二日日方亭午有江北人某甲運石船與某乙船不知因何搆釁抵郡後邀至秀野橋西首某茶肆評理唇槍舌劍各自矜雄甲擾臂揮拳互相毆擊旣而控諸婁縣經邑宰張大令簽票拘提想庭訊之餘自必顯分曲直也○邇來城廂内外男女老幼悉被二豎子所困其病大都似炫非瘧似痢非痢醫巫藥肆忙碌異常攝生者誠宜加意謹愼也 
[戎旌來滬]  
福山鎭韓錦元總戎晉昌因有公務乘坐大號滿江紅船於前日抵滬停泊小東門外吳淞馬頭本邑城守營及各員弁均 
 
 

Page 3

 
 
至江干迎接俄而總戎乘輿登岸前導有福山鎭親兵八名簇擁入城往各衙門答拜繼至上海縣黄大令飭家丁擋駕 
[賞花品曲]  
本邑人蔡錦堂素有淵明之癖蒔菊數種定於今日假滬城北門内穿心街延眞觀楚相春申君座前陳設藉供清玩初四初五兩有拍紅集諸君就邑廟内園城隍神座前彈絲品竹各展所長苟有李善其人正不難擫笛按之也 
[寳會先聲]  
西國官商定於本月初十十一兩日舉行慶賀已紀報端兹英工部局已飭工就大馬路西首泥城橋畔紥跨街牌樓高約五六丈浦難及總會前亦皆支搭高壹嵌空玲瓏匠心别運每離數丈復立一木竿以便遍緻明燈照耀遠近聞屆期尚有各國兵輪船來襄會景至寧粤各商賈亦議互寳珍奇想十色五光更有一番熱閙也詢之司其事者謂初十夜由大馬路向西過泥城橋至靜安寺凡各西人住宅均須懸燈掛旗虹口則直逹楊樹浦日内浦灘及各馬路各洋行均巳次策預備或電氣燈或地火燈或火油燈或各色紙燈並翦綵爲旗臨風招展怡和洋行主麥機嘉原議是日肆筵速客以盡東道之情不虞竟因病而亡大約須另舉他人主席而英教士慕君維廉自通商立約卽航海來華迄今年近古稀白髮蒼顔依舊精神矍鑠是日請將五十年中目擊身親之事登臺宣講俾得共聞云 
[賽會類志]  
前日本邑選事之徒舁南門外高昌廟高昌司偶像出遊鐘鳴三下升砲出轅將像納諸緑呢八轎中前導除尋常旗鑼傘扇外有逍遥傘馬上鼓吹馬上劊子之類由西北而南過馬路往東至陸家浜草鞋灣轉往東北過外陸家浜北走馬路橋西過青龍庵出石街向北過南倉大街進東鈞玉弄往東至小普陀橋復沿河過青龍橋蘆席街過三層樓大街商船會館馬家廠新棧然後向東走馬路進公義碼頭萬裕大街出萬裕碼頭北走馬路由大關至大碼頭西南過洪升碼頭内街經龍德橋花衣街西至王家嘴角北過小橋再西過城河浜小武當南過裏篾作街由裏倉橋東洞河過外倉橋南進西鈞玉弄至三昧庵往西進桑園待南走馬路西過木橋復折向南直抵邑厲壇此白晝路由也夜會則有燈牌九蓮燈提燈四盞大可三圍沿途照耀無殊萬道金蛇由壇北過木橋沙家石橋東走南門大街南過大佛廠東墻往東洞馬路至陸家橋北過南倉大街又北過外倉橋又北過外篾作街至王家嘴角往西横街穿入裏篾作街小武當過裏郎家橋往東由油車街過外郎家橋朝南過小橋至王家嘴角往東往南走萬裕大街往西經鹽公堂往西趙家灣裏倉橋進佛閣至三昧菴始向西回廟二十三七鋪巡防局員黄劉戴三二尹恐會過之處或肇事端特飭棚頭陶汝椿督同局勇八名按叚彈壓十六鋪巡防局員亦督率勇丁往來巡綽先是城隍神賽會業巳記於報章兹又悉是日有扮爲先行者加鞭飛駛馬忽驚逸將一衣履翩翩者撞跌馬蹄蹴傷頭額鮮血淋漓經同來之人舁至家中延醫敷治逃馬則直奔至十九鋪始經地甲獲住又有某姓家小孩扮作人犯追隨會復被綹手竊去銀練一條某娼婦衣服麗都坐綱絲車至西門外適會至遂植立車上注觀有小流氓取舊蘆柴浸尿桶中向娼婦頭上亂擊娼婦極聲呼救始由巡局勇丁將流氓赶散神像行經過道轅附近談家弄地方忽有第二春申君會内之馬上武執事在該處馳驟有手執耳箭之某甲控勒不住致馬驚躍將甲掀翻在地馬則往南狂奔至永興橋堍與海崇侯神輿碰撞神像幾乎跌出幸經諸人竭力支撑得免粉碎男婦老幼沿途被馬撞倒及踏傷者共約五六人舁神輿之乙丙二人亦受損傷一嫗年逾半百受傷尤重甲見已肇禍往北逃逸馬則經乙等拘獲牽至郁姓荒地告知十九鋪地甲令找尋武執事會首某丁理論丁謂此時隨會行走不及理說俟至邑厲壇當向爾等請罪衆以其言近理爲之首肯及至壇受傷人復與理說丁再三懇情並經旁人解勤令丁出資延醫爲受傷人療治始得無事又一軍健手行過　瓜街將所持鐵練驅逐行人致將張姓頭額擊破血流不止張之友人代抱不平將軍健拖出會外同至茶肆評理軍健自知理屈負荆請罪普買傷藥給張敷治得寢其事又三班快手某甲行過新北門外見有某乙在前行走喝令讓開乙置諸不理申將銅練作欲擊狀乙曰爾作一日大老官何必耀武揚威甲大怒遽批其頰乙亦不甘受辱奮力扭住當經旁人勸解始各釋手 
[慶賀神誕]  
昨爲福德正神誕辰縣署各差役雇清音一堂以酬紳貺土地祠中亦懸燈結彩熱閙異常 
[再述招工]  
招工糾葛一則兹聞實係王庸儔所招其餘諸人及協源米店主劉甲均被此事牽累也 
[獄鬼蒙恩]  
每逢上元中元下元三節由上海縣傳知僧道二會司轉召各僧道赴監獄建醮此常例也前日又逢下元節經黄大令傳到僧人八名在内監誦經禮懴超度幽魂 
[博徒遷地]  
滬北裏虹口一帶向爲諸徒聚集之所近因美捕房黎捕頭飭包探巡捕嚴密拘拿以致若輩不能存身日來混入城中齊集彩衣街某姓家空屋中每於深夜開塲賭博呼吆喝六之聲通宵逹旦口角爭毆一夕中必有數起是處係頭鋪與十五鋪交界之處而地甲等竟置若罔聞况縣署近在咫尺何竟視禁令如弁髦耶掃除而廓清之是所望於賢父母 
[欠租提案]  
滬南洽興街一帶房屋係丁惠良之産託洋人臺勿司經理由臺勿司轉用李連洲經收租金有福珍茶食店主李阿土等覇阻房金往取無著不得己禀知美領事易孟士君照會上海縣請爲提究黄大令立飭差役協同十六鋪地甲往提昨日下午該差將李及傳阿生景居氏提到禀明大令飭令看營候訊 
[邑宰騐屍]  
法捕房十六號華捕巡至舟山路見一無名男子年約三旬以外身穿洋布長衫灰布夾襖雙梁布鞋面黄瘦無鬚奄然將死時在本月初一晚四點鐘也當卽報知小東門外捕房捕頭命急舁送仁濟醫院施治甫至捕房門外氣巳絕矣遂舁往同仁輔元分局請卽給以前棺翌日局中司事馮本仁投法公堂禀稱死者口唇及指上均有烟痕恐是服毒自盡未便收殮葛同轉飭某包探持名片至縣禀陳司事則偕四圖地保吳桂仁十鋪地甲張仁同投縣禀報旋於局之左近預備屍塲至下午四點三刻時上海縣黄大令帶同刑仵傳報臨塲相騐局董曹寄耘延入堂内小坐卽傳呼升座提吳保研訊禀稱死者由小東門舁至小的圖中至因何致死小的不得而知提訊張甲則禀稱死者由十六號華捕報知捕房捕頭命送仁濟醫館中途氣絕卽舁至局中小的未悉細情叩求明鑒大令命將屍身舁出仵作如法騐視見屍口淌流黑沬旋唱報小的週身檢騐無傷委係因病而死大令飭塡屍格將屍身入棺成殮標封發壇騐畢復傳張甲至案諭以此屍似由客寓中抛棄爾須將小東門各小客寓詳細查訪限日禀覆張甲唯唯遵命迨大令鳴騶回署而報時鐘己鳴五下二刻矣說者謂滬上小客寓往往見寓客垂斃卽拖至門外任其飢凍而殞事爲法捕頭訪聞早已明白諭禁奈何若輩仍藐視禁令陽奉隂違乎嗚呼噫嘻 
[研訊誘拐]  
蟻媒劉二李三在江北拐販良家女子張金寳改名陳金寳至金陵轉輾來滬售入小東門劉薛氏花烟館内爲娼經法公堂訪拿到案僞稱此女在江北許字王春榮之子經葛同轉將金寳送普育堂留養命陳王氏邀到王春榮來案具領不料該鴇婦神通廣大串出在虹口軋花之江北人冐稱王春榮來案具領葛同轉識破機闈命將一干人管押候著保交到蟻媒劉二李三復訊昨據包探將通案人証解案同轉命提劉三寳卽嚴劉氏到案供稱丈夫姓嚴名阿喜在蘇州莫公館當差其父亦在公館問爾如何至花烟館供稱由母親劉薛氏所爲同轉謂爾旣稱母女因何姓氏不符且旣嫁丈夫因何復入火坑爾不必隠諱本委當爲爾超豁供稱丈夫因不習上將小婦人售賣爲娼同轉因其供詞熌爍必係串通一氣遂命將劉薛氏陳王氏王春榮劉三寳一併帶出祗提張金寳至案前詳加研詰並將前堂口供一一核對問花烟館究係何人開設供稱係劉薛氏所開陳王氏並非我女在金陵收過洋六十元後至花烟館内被伊咬傷手臂同轉謂爾可實供不可誣害復令脫衣騐 
 
 

Page 4

 
 
明臂上傷痕金寳又供陳王氏二次至普育堂教我口供同轉再三盤詰堅稱並無虚語又供去年十月母親改嫁之後談姨夫周小海將小女子弟兄姊妹共七人誘出兄名學太向業銀匠小女子排行第四同轉命金寳跪在一旁命提陳王氏等到案問曰爾到普育堂幾次供稱並未到過同轉謂爾教金寳口供可命伊覆述金寳卽將前情覆述一遍陳王氏供其母係鹽城縣上江本地方人在金陵油條店内與小婦人會面言金寳業已售賣無錢取贖任憑爾等所爲後又晤劉二言往上海甚好問在金陵住過幾時供稱本年十月間逃荒至金陵由劉二哄至上海小婦人出洋七十元交劉二收去問可有憑據供憑據在伊母處又問其母可是改嫁供稱並不改嫁金寳由其姨夫周小海領來問在金陵可是住花烟館内供稱金陵並無花烟館金寳供在妓院内居住實由劉二交與李三由李三售入劉薛氏處問得洋多少供七十元陳王氏又供實受劉二之愚小婦人要去尋伊並欲尋金寳之母劉二有買女名文藍現在寧波又提王春榮詰問供稱實名春元在虹口軋花局内爲小工由劉薛氏陳王氏給小的洋一元令小的來案認領陳王氏家住山家園小的與劉薛氏素不認識同轉謂爾等究竟如何商議可從實供又問劉順興曰爾保李川出外言明五天之内勒令回去何以九月二十八日尚在捕房門首窺探衆目共覩陳王氏供願於十日内尋到劉二同轉准之命將王春元押候交保劉順興押候五日内交到李三陳王氏押候交到劉二劉薛氏慣買良家爲娼殊堪痛恨著與劉三寳一併押候提到蟻媒再核 
[澤霈飢黎]  
本館協振所昨接堞溪分署繆山氏函云本年順直水災之大較昔年尤甚災民之苦况不可言喻兹積紋銀十一兩七錢九分彚解災區散放又接范善士濂函云内人於初秋感患虚寒嘔泄之症有平日延診之某君時適遠出誤延他醫診治投以凉藥巳瀕於危濂憂急無計祗　禱於神前許助賑捐求病有救晨禱而某君晚回自來敝寓相訪亟請診視謂脈已垂絕連進茋附重劑始有轉機調理月餘體己復元竊恐内人此次之病十分危篤某君若遲一二日而至卽無生理謂非許捐神佑何能巧值如此兹具花洋十元交信局寄呈貴館卽祈彚解順直災區云云具見福報立來絲毫不爽世有其人亦可聞風興起矣不書　家姓氏而但曰某君者恐涉標榜之嫌也 
[澤被飢寒]  
謹啓者敝堂接奉福州述善社大善士經募順直賑洋五百元申合規銀三百六十二兩五錢厚記棧來無名氏助銀二十兩存心堂助棉衣洋一百元金陵梅公館助洋五十元無名氏爲第九子李祥官久病祈愈洋三十元楊浩庸爲父母冥壽祈福洋五十元樹滋堂王因病遇良醫姚品驊一劑而愈完愿洋十元以上均入賑捐同日接奉無名氏助本堂棉衣洋一百元急解倒懸天道之報施不爽恩銘挾纊眼前之功德無虚合求附登報章以誌盛德 
[上海六馬路仁濟善堂籌賑公所施善昌等謹註]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[美界捕房紀事]  
　　　　甲在新關執役夜則信居虹口天潼路某老嫗　客　中去秋失去　坎肩一領疑嫗所竊　赴捕房控陳　　捕頭不予　理　　　　　　　　　　　　　　　店内所掛坎肩　　　　　　　　房包深王　二將狎店夥某乙帶至捕房捕頭詢之乙稱此坎肩於去　押下　　本洋銀一元捕頭　甲　洋五角將坎　　回○　　阿大　遊手好　　喜　　前晚至桃源坊二弄某姓家樓上　目灼灼然欲圖行竊某姓見之大呼捉賊磷右聞聲齊　帮同拘入捕房捕頭著押候解訊 
[英界公堂瑣案]  
包探李錦堂禀稱某娼婦之甥郭惠向娼婦借得洋銀二元徐明章莊竹亭二流氓知之　郭索去一元五角徐分得九角莊分得六角事爲小的所聞是以拘送案下郭供稱小的流落滬江　娼婦借用洋銀二元突有徐莊二人向小的訛詐娼院龜傭王阿金供稱小的親見郭向我家小姐借去洋銀二元被徐莊勒索一元五角徐供稱小的係鎭江人確曾同郭商借並不拆稍莊供稱小的係蘇州人餘供與徐相同蔡太守判令將徐笞實一百板莊笞責五十板分别遞解回　郭諭令赶緊回去○京　　主周氏生　稱李福生竊去絨衫等物經小的追獲人　交捕送案李供稱小的行乞此問飢寒交迫初次犯竊惟乞開恩蔡太守飭　南　流公　留　　給周領去○四百三十一號華捕禀稱昨日小的　王阿大設攤糾睹是以拿獲送案王供稱小的小本營生偶然擲　以後不　再犯矣蔡太守判令管　一禮拜賭具存候銷毁○西包探好禮禀稱日前有一不知名之水手　李玉甫之東洋車未經給值昨日李妄　一西人向之索取以致爭毆西人申訴前情李供稱小的目光甚短無意中錯認好人致被擊破頭願尚求明鑒蔡太守卽行開　 
[法界公堂瑣案]  
劉俞氏稱在小東門時興街對門擺設京貨攤昨日下午被王阿巧竊去絨衫五件小絨衫六件絨帽六頂當塲瞥見被伊逃脫繼又被獲供出與顧阿三同竊當交巡捕解案請究王阿可供稱大絨衫五件寄在留春閣館内老五處尚有小絨衫絨帽係顧阿三所竊顧阿三供稱實被誣指王又供搭賻一個昨日四點鐘在萬里春轉角處售與不知姓名之浦東人計錢二百尚未收到原告禀當時只見王阿巧顧阿三係王供出王供昨爲汎助盤詰伊已承認老全等在新同和吸烟小的在馬頭上行竊小物同轉謂當塲瞥見尚欲誣害他人耶飭將王顧二人交包探帶至該處指交王老全等到案究　原告斥退○錦盛洋貨店因存儲火油違章經巡街捕拘入捕房照章罰洋五角該店夥徐文叔臨行詩操英語云以後遇見巡捕定欲飽以老拳爲巡捕頭　聞將徐拘住解送公堂禀稱五十八號華捕起到火油箱内三箱實係裝到西門並非本店之物同轉謂爾事已了因何臨行時操英語欲殺巡捕徐操西語在堂上覆述一遍　稱並無殺捕之語同轉謂生意中人不應多事今姑從寛著再罰洋一元五角以示薄懲魯繙譯轉商同轉命徐繕就法文禀詞向公董局商請徐遵諭而退○李世廣同其妻李嚴氏遞禀聲稱兒子年已十二與鄰居賣魚人家之兒子爭毆突被周陳氏將妻拖至伊家毆傷頭角及右足等處尚未痊愈周陳氏供稱伊與小婦人宿有仇怨實被誣扳當時小婦人適用晚膳因伊滾上身來打碎飯盌之致述傷同轉問因何挾怨供稱小婦人在自來火廠作工伊因同行嫉妒同轉飭將周陳氏管押一天以示懲儆○韓得善經租人張子勒訴稱義元靛青行中人程品三等在得善里租賃三十四號房屋旋因倒帳逃避屋内所存物件前巳開單呈案現在程品三未到故未了結巳向各原告處知照求請將屋件拍賣以抵欠款同轉准之飭登申報三天屆期飭探眼同檢點拍賣 
[上海北巿絲業會館籌辦順直新災賑捐滬局瑣記廿九]  
十八日承烟台北洋海軍採辦所葉君懋蕃製助三新棉衣褲五十套二十日漢口敦實善堂製助第二批三新杜布棉　衣五百件江西南城危君瑄由信昌隆來助規銀三百兩廿二日新嘉坡總領事黄觀察公度籌助洋一千元指交内閣軍機連聰肅同年查收合來規銀七百三十兩邱少記由姚守梅世伯來舊棉衣褲一千二百件廿三日張門丁氏求己病速愈由惠泰莊來洋三百元如皋縣署童引臣世講募退補軒前年病愈完願洋五十元又孫堯欽譜兄募助洋一百零五元廿四日常州朱君繼山續募洋一百元廿七日漢口恒發油行邱君維顯會同招商局紫鄕家兄募解第二批洋五百元又敦實善堂續募規銀一百十一兩三錢九分常州屠蔭堂兄募無名氏助黑龍江礦局十九年新股票一張計一股連同息摺一扣囑變價充賑則敬分别拜登仰見諸君子加惠災黎至意感佩同深至廿一日起解奬捐第八批規銀三千兩富卽禀請局憲發交南紳謝君嘯谷具領散放俾濟賑需其捐助晉賑千金之江蘇泰興縣善紳例貢生張廉泉等請爲故父張希齡存母張朱氏建坊已蒙閣爵督憲李於九月初十日在天津行館附片奏請十五日差弁齎回原片後開奉硃筆著照所請禮部知道欽此欽遵札行到局謹一併抄登所有捐生陳文彬等二十八名請奬監生銜封翎枝等項并於二十六日造具履歷清册禀請局憲彚案咨部給奬以示鼓勵而勸後來仍祈樂善君子隨時賜助以便續行批解接濟要需是所至感九月二十八日錢塘施則敬子英甫謹啓 
[流澤孔長]  
集　志以成城洪恩共沐歷四時而解槖偉蹟同垂敝堂經費不敷正當勸募廼蒙唐茂枝翁慨助月捐洋五元陳可良翁韋文圃翁唐郁君翁陳秉元翁各助月捐洋二元唐乾初翁唐冠興翁各助月捐洋一元均自九月份起例又葉雨田翁助全年捐洋六元自本年起例祗領之餘仰見諸君子功臻無倦道協有恒實至名歸世業與家聲並振福緣善慶休徴偕愷澤齊延謹求附誌報章用伸謝悃上海虹口元濟善堂同人拜啓 
[邗江官報]  
九月初六日巳刻運憲江都轉回轅方大令臻俊禀赴橋墅巡局陶鹺尹福齡委辦黄橋卡釐務封鹺尹祝三委赴鹽城北閘當差○初七日龍鹺尹覲光由省回推洪鹺尹興釗禀赴六漫閘差次范鹺尉元鎔禀銷堤工防汛回 
[申報館恊賑所經收順直山西賑捐九月廿一日至九月廿九日止第廿九次清單]  
九月廿一日泰峰氏洋五十元徐敦禮求保合室平安洋三元祝榮卿求母全愈陶翰卿各洋二元○廿二日仁記洋十元龍飛李王陳洋十五元如臯福潤興來掘港塲正堂誠性庵洋十五元隆公瑞隆勉齋隆伯莊隆墨卿隆仲謙計五戸各洋四元掘港塲署公洋五元蘇州全盛來碧蕉山房代親求勉災解悔洋一元恊源來筆耕齋主人洋二元全盛來碧蕉山房求室人臨産保大小平安洋八元通州福潤興來徐平甫洋一元錢映雪洋五十元森昌來長沙愧不如經募十六戸洋七元迪記銀二錢六分○廿三日無名氏謝榮林浙紹老恊興來於文光婁塘永義昶來唐行閱報人周錢氏樂士居士仲方居士懷客居士計八戸各洋一元寳輝堂銀洋二元○廿四日張汝南洋十元漢口太古棧各善士廿戸洋二元九江金泰盛愛物子四元○廿五日長白崇德堂李洋廿八元粤東黄耀朋洋十四元心田氏洋八角聽彝堂洋五元泰州政大來泰州署中經募四十八戸洋十元不書名問心人各洋十无楊天章洋四十元○廿六日無名氏洋一元無名氏洋十元銅洋兩元重慶務滋堂洋十元各善士四戸洋一元○廿　日九江胡萬昌來袁宜春花洋兩元各姓十戸洋一元錢五千七百文合元四兩七錢無名氏洋十元周鎭記洋一元○廿八日沈張氏洋十元屯溪全泰盛來藍田居士洋三元姑蘇恊源來隠名氏洋二元仰雲舘主洋十元恊昇元大亨銅洋二元常熟永義昶來晉源號祈求平安如意洋十元又店内各友棉衣洋二元鎭江全泰盛來周鴻星洋一元蕪湖正大來各善士九戸洋一元以上總共收洋四百零四元八角票元四兩七錢花洋二元紋銀二錢六分銅洋六元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十九年九月二十三日京報全錄]  
　　宫門抄○諭旨一道錄前○　江撫方奏辦理監臨出闈日期摺○又奏揀充鄕試簾差片○陜督楊奏揀補省標叅將摺○又奏揀補遊擊摺○浙撫崧奏爲奉撥厘金京餉全數解清片○又奏續解邊防經費片○皖撫沈奏本年漕糧仍請折徴摺○江織造文奏解交縀匹摺○九月二十三日兵部太常寺太僕寺廂白旗值日無引見○禮王等秋操完竣覆命○彭壽謝備察壇廟恩○立侯請假十日○兵部奏派察齋之大臣派出崇年玉書祥普壽蔭恩壽克侯德隆希朗阿○内閣呈進湖廣等省勾到本○召見軍機福中堂薛允升○○頭品頂戴護理江西巡撫布政使臣方汝翼跪奏爲微臣監臨文闈事竣謹將辦理情形並出闈日期恭摺具陳仰祈聖鑒事竊照光緒十九年舉行癸已恩科鄕試臣欽奉恩命護理江西巡撫職任監臨當於八月初六日借正副考官入闈一切巡查搜檢各事宜俱督率提調監試各員敬謹妥爲辦理各屬士子尚能恪遵矩矱現已三塲完竣内外均極清肅試卷俱謄錄解送内簾臣卽於八月二十四日遵例出闈所有闈中事務　飭提調監試等愼司啓閉嚴密關防並委臣標中軍叅將　莊駐宿員院外親自巡邏防範臣仍督飭在事文武員弁隨時查察以昭愼重除將出闈日期另行恭疏題報外理合恭摺具　奏伏乞皇上聖鑒謹奏奉硃批知道了欽此○○方汝翼片再查鄕試内簾同考官前准部咨試用人員擇其文理優長者與實缺人員一體充當由督撫將現任人員不敷派用情由奏明等因江西鄕試内簾考官十六員外簾十五員向由藩司先期酌調科甲出身之現任及候補人員到省考試派令分别充當本年癸已恩科鄕試臣查實缺人員非現居要缺卽甫經到任固未可遽更生手亦未便拘泥成例遂於分發到省人員内逐加揀選查有新選廣平縣知縣夏之森請補東鄕縣知縣林履端請補瀇溪縣知縣王愼猷此三員俱係進士出身旣已選補有缺卽與實缺無異堪以派充簾差復查有試用通判王葆鋆卽用知縣俞官圻吕敬直何敬釗任佑觀黄大琨大挑知縣陳燕昌何紹琛楊景星試用知縣杜璘光補用知縣彭履德何文光截取試用知縣楊國璋等十三員皆由進士舉人出身經臣傳入内署扃試文理優長臣於初六日入闈封門後派令與實缺各員一體分校理合循例附片具奏伏乞聖鑒謹奏奉硃批知道了欽此○○太子少保頭品頂戴陜甘總督臣楊昌濬跪奏爲揀員請補省標叅將要缺以裨營伍恭摺仰祈聖鑒事竊臣接准部咨陜甘督標左營叅將員缺係第一輪第七缺應用儘先人員旣據挽留外補令卽揀員請補等因臣查督林左營叅將設處省會巡防彈壓最　緊要且兼帶督標練軍左旗步隊訓練兵丁事務紛繁非精明强幹結實可靠難資治理查有分發甘省差委記名提督都勇巴鬭魯楊志勝年四十二歲陜西隴州人於同治五年投効健銳軍營歷次隨征新疆南北兩路打仗出力積勞洊保今職光緒十三年經塔爾巴哈台叅贊大臣給咨赴部引見奉旨著發往甘肅差委欽此十四年六月到省十六年四月　臣委署西寧鎭屬鎭海恊副將員缺數年以來整頓營伍一切諸臻妥善上年復經臣委赴玉樹會辦番案尅期竣事仍回署任該員才具開展辦事老成以之請補斯缺洵堪勝任合無仰懇天恩俯念員缺緊要准以該員楊志勝借補督標左營叅將員缺於營伍操防大有裨益如蒙俞允該員係引見發甘之員應請飭部發給實授劄付以符定制除飭取該員履歷清册另咨送部外理合恭摺具陳伏乞皇上聖鑒訓示施行謹奏奉硃批兵部議奏欽此○○太子少保頭品頂戴陜甘總督臣楊昌潛跪奏爲揀員升補　擊要缺以裨營伍恭摺仰祈聖鑒事竊接准部咨陜安鎭標中軍遊擊李志剛病故遺缺係第二輪第九缺輪用應補人員現無應補人員卽以應升人員請補等因臣查陜甘鎭標中軍遊擊設處南山簽會各匪最易潛蹤防範巡查均關緊要且表率各營爲錢糧總匯非久歷戎行明幹有爲之員難期勝任隨卽在於各營現任都司内逐加遴選查有留陜甘儘先叅將陜安鎭屬紫陽營都司蔣光樓年强才勇緝捕精能以之升補斯缺實堪勝任合無仰懇天恩俯念員缺緊要准以該員蔣光樓升補陜安鎭標中軍遊擊員缺可期得力如蒙俞允俟接准部覆卽行給咨赴部引見以符定制除查取該員履歷清册送部外所遺紫陽營都司員缺容臣另行揀員請補謹會同陜西固原提督臣雷正綰合詞恭摺具陳伏乞皇上聖鑒訓示謹奏奉硃批兵部議奏欽此○○崧駿片再承准軍機大臣字寄欽奉上諭戸部奏撥光緒十九年京餉限五月前解到一半十二月初間全數解清不准截留改撥籍詞延誤等因欽此並奉抄單内開撥浙江厘金銀一十萬兩業經先後二批籌解銀六萬兩奏咨在案兹據布政使劉樹堂詳稱准厘捐總局在於厘金項下籌動第三批京餉銀四萬兩查有候補知縣陳錫蕃堪以委令營解循案由滬附搭輪船運津银京交納等情詳請奏咨前來奴才覆核無異除分咨查照撥護並取起程日期咨報外合將浙江省奉撥光緒十九年厘金京餉銀十萬兩全數解清緣由理合附片陳明伏乞聖鑒謹奏奉硃批戸部知道欽此○○崧駿片再准部咨奏撥光緒十九年東北邊防經費一摺光緒十八年十一月二十三日奏奉上諭光緒十九年東北邊防經費照案指撥浙江厘金銀八萬兩著該撫按照指撥銀數於來年五月前批解一半年内全數解清毋稍遲逾等因欽此並鈔錄原奏咨行到浙業經籌解第一批銀四萬兩奏咨在案兹據布政使劉樹堂詳稱移准釐捐總局在於厘金項下籌動銀二萬兩解司查有候補知縣陳錫蕃管解本年第三批厘金京餉之便堪以委令帶解至滬附搭輪船運津解京交納等情具詳請奏前來奴才復核無異除分咨查照撥護並將起程日期咨部外理合附片具奏伏乞聖鑒謹奏奉硃批戸部知道欽此○○頭品頂戴安徽巡撫臣沈秉成跪奏爲安徽省應徴光緒十九年分漕糧體察情形尚難徴運本色仍請照案折徴以便輸將恭摺仰祈聖鑒事竊據布政使德壽江安督糧道馬恩培會詳稱奉札淮戸部咨奏催江西省欠解漕折銀兩案内飭令安徽省體察情形本屆冬漕能否起連本色奏明辦理等因伏查安徽省自兵燹後復徴折色事本權宜原　有漕各屬倉厰久廢糧艘無存歷年庫欵支絀迄未建復加以荒歉頻仍民間元氣未復漕額缺數甚鉅小民相安折徴已久一縣更改尤恐民懷觀望轉致貽誤是以歷屆漕糧未能籌復舊制節經縷晰詳請循舊折徴奏奉諭旨允准在案今屆光緒十九年分應徴新漕自應通籌全局徴運本色何敢照案仍請折徴有誤正供惟是安徴省各屬荒田雖經設法勸墾續有墾復而餘賸頗多磽瘠驟難刻期復額加以連年水旱民情困苦元氣未復本年自春徂夏晴雨未調二麥歉收嗣於四五月間亢晴日久高岡田禾類多受旱其低窪田畝復因夏秋之交大雨時行江淮並漲又皆被淹察看情形收成恐更减色是欲改徴本色委實難以措手若擬仿照江寗各屬民折官辦雇船起運章程辦運本色若干無論安徽省江船不能行駛運河運費諸多　肘卽值此頻年歉收分投採辦亦恐有妨民食該司道等往返函商悉心籌議就本年情形而論仍難徴運本色惟有循舊折徴等情具詳請奏前來臣覆加察覈委係實在情形合無仰懇天恩俯准將安徽省應徴光緒十九年分冬漕仍循舊章折徴並將所徴銀兩飭司按限批解部庫濟用一面分别造册咨部查覈仍俟協餉稍鬆運　有出雇船較易倉厫建復再行辦運本色以期妥便而免窒擬出自鴻慈謹會同兩江督臣劉坤一漕運督臣松椿恭摺具陳伏乞　皇上聖鑒訓示謹奏奉硃批著照所請戸部知道欽此○○江南織造奴才文煦跪奏爲奉傳大小卷縀匹織辦齊全解京呈交恭摺仰祈聖鑒事竊奴才於光緒十八年九月二十八日接奉内務府來文添派賞需縀匹鈔錄原奏並欵目清單劄令遵辦解交等因遵經照章估計料工銀數呈由戸部核覆前來旋咨江寧藩司照數撥　銀欵奴才一面購買絲斤摇紡練染發局織做計大卷八絲縀二百匹五絲縀二百匹小卷八絲縀二百件五絲縀四百件一律織辦齊全敬謹裝箱對固委派庫使吉祥帶領妥役於七月二十七日由江寧省城管解起程航海運京交納除將動用銀欵另行造册報銷外理合恭摺具奏伏乞皇上聖鑒謹 
奏奉硃批該衙門知道欽此 
 
 

Page 13

 
 
[光緒十九年九月二十四日京報全錄]  
　　宫門抄○諭旨一道錄前○雲督王等奏保奬剿辦貴州普安廳妖匪出力人員摺○皖撫沈奏查明上年徴收舊賦錢糧比較完欠分數摺○又奏查明鳳陽等倉叅後續完分數員名摺○又奏籌解加復俸餉片○署總兵李奏恭報出洋統巡日期摺○高州鎭總兵潘奏報上班出洋統巡期滿摺○直督李奏放順直賑米片○又奏綏鞏軍第六案報銷摺○又奏被災兵丁加給月糧片○又奏經徴通津屯地租情形片○粤督李奏揀補海口營叅將片○又奏陳明知縣叅後續完片○直督李奏保留武員補用片○粤督李奏揀補水師叅將摺○又奏署鎭回任日期片○九月二十四日刑部都察院大理寺廂紅旗值日吏部引見二十名廂黄滿九名正紅滿十二名廂白蒙二名○王文錦前往東陵查工請訓繼公奕年各請假十日○崑岡請假五日○吏部奏派騐看月官派出壽蔭陳學棻裕德廖壽恒錢應溥明桂英年楊頤洪良品恩明榮陞訥清阿孟繼壎謝雋杭楊晨端良○侍衛處奏派保和殿監試之大臣派出頭班瀅貝勒希朗阿溥侗訥欽泰瑞啓二班謨貝子善耆霍倫泰卓凌阿桂祿○掌儀司奏二十七日祭奉先殿瀾公行禮○召見軍機孫楫李端棻徐用儀○○雲貴總督臣王文韶頭品頂戴貴州巡撫臣崧蕃跪 
奏爲查照貴州普安廳妖匪滋事案内在事出力人員數實彚保繕具清單恭摺仰祈聖鑒事竊臣等前於五月二十六日奏報匪首劉燕飛等就擒止法地方一律肅清隨摺請奬文武員紳數名並請將在事出力各員恩准擇尤保奏一摺於七月十二日遞回原摺奉硃批蔣宗漢等著照所請奬勵餘依議該部知道欽此當經恭錄轉行去後兹據該管地方文武曁各防營將在事出力各員開列職名禀請奏奬前來臣等查普安廳地處滇邊幅員最廣西南一帶與興義府屬毗連隔紅水一江卽與廣西四城接壤向爲匪徒出沒之區此次逆首劉燕飛妖言倡亂聚衆數干迨官軍圍拿竟敢糾衆對敵陣戕營官繼則直薄廳城晝夜攻擊匪勢浩大岌岌可危臣等聞信之初深慮廳境遼濶防範難周一時若稍誤事機則滇之下游黔之上游皆將震動燎源成勢撲滅較難迭經指示機宜趁城圍解後嚴飭各將弁分路迅爲堵剿且剿且防扼其奔突之路維時劉燕飛果欲渡江入粤幸營練及地方紳團層層攔截殲衆擒渠匪黨不致蔓延地方未被擾害兼旬以内全股蕩平實非臣等始念所及此皆仰賴福威遠庇不惟民轉忠勇足恃卽調撥各軍亦均能迅赴戎機或保城督剿或擒獲渠魁或截殺匪黨以聯防或籌撥防營以助戰其不分畛域敵愾同优洵爲異常出力經臣等密議電商逐細查覈删汰謹遵旨擇尤保奬繕具清單合無仰懇天恩俯准奬勵以示激勸出自鴻慈除擬保千把弁練一併咨部照例辦理外所有遵查剿辦普安廳妖匪肅清出力文武員紳彚奬緣由謹恭摺具陳伏乞皇上聖鑒訓示謹奏奉硃批該部議奏單併發欽此○○頭品頂戴安徽巡撫臣沈秉成跪奏爲查明安徽省光緒十八年徴收舊賦錢糧遵章比較十三年完欠分數繕具清單恭摺仰祈聖鑒事竊查前准戸部咨奏催各省徴收新舊錢糧行令遵照比較完欠將新賦錢糧統歸上下忙案内考核其舊賦錢糧卽自光緒八年奏報七年分比較起將積年舊欠若干本年帶徴若干巳完若干未完若干並比較上三年最多最少之數開具清單按年遵章於奏銷題報外專案奏報比較以符定章等因業自光緒七年起將應徴新舊錢糧由司按照前奉部頒單式剔出災緩以通省實徴銀數截至奏銷止按年分别巳未完數目核計分數開摺詳經奏咨在案兹據布政使德壽將光緒十八年帶徴十四十五十六十七四年地丁正項錢糧照案剔出災緩以通省實徴銀數截至奏銷止分别已未完分數開具簡明清摺詳請奏咨等情前來臣覆核無異除咨部查照外謹繕清單會同兩江總督臣劉坤一恭摺具陳伏乞皇上聖鑒再各屬光緒十三年以前民欠未完各欵銀兩已於光緒十五年三月十六日欽奉恩旨豁免由司通飭停徴免歸另案查辦本年隨奏册内雖有已完均係未奉恩旨以前徴完銀兩並非光緒十八年徴完之欵是以比較摺内未經開列合併陳明謹奏奉硃批戸部知道單併發欽此○○頭品頂戴安徽巡撫臣沈秉成跪奏爲查明光緒十八年分鳳陽淮安等倉及江寗倉撫米奏銷案内叅後續完分數職名遵章繕單恭摺具奏仰祈聖鑒事竊據江安督糧道馬恩培詳稱案查戸部奏定新章内開所有錢糧奏銷各依定限令各該督撫一面具題一面先將未完一分以上各員名開具簡明清單專摺奏報由部覈定處分先行覆奏其有具奏後續完者准其續行奏請歸本案開復等因兹查光緒十八年鳳陽淮安等倉錢糧奏銷册報未完熟田及存庫未解銀兩催據桐城潛山宿松涇縣阜寗桃源東臺江都甘泉寳應宿遷睢寗贑榆海門等縣廳完解鳳陽淮安二倉正耗銀五千五百兩五分三厘先後續解道庫兌收又江寗倉撫米奏銷册報未完熟田米石催據六合縣續完米一千三百五十九石四斗二升八合一勺折價解道兌收仍有繁昌興化等縣未完鳳陽淮安二倉熟田銀兩曁六合縣未完熟田米石當再嚴催赶緊徴解一俟續完之日另行造報所有各屬續完鳳陽等倉正耗銀兩及江寗倉撫米開具分數職名清摺詳請奏咨分别免議减議等情前來臣覆覈無異謹繕清單恭呈御覽除咨部查照外理合會同兩江總督臣劉坤一漕運總督臣松椿江蘇巡撫臣奎俊恭摺具陳伏乞皇上聖鑒敕部議覆施行謹奏奉硃批戸部議奏單併發欽此○○沈秉成片再准戸部咨安徽省每年應解京官津貼改爲另欵加復俸餉銀七千兩自光緒九年爲始七月解半十月解清以後按年額解等因遵卽將光緒十九年分應解前項銀兩先行籌解一半銀三千五百兩委補用知縣左元麟解部交納並准附片陳明在案尚有未解一半銀三千五百兩兹據布政使德壽照案在於庫存漕折項下原定抵補攤捐欵内如數籌足飭委試用知縣王鍾漢管解赴部交納詳請奏咨前來除咨部查照外所有安徽省應解光緒十九年分另欵加復俸餉銀兩業經籌解清欵緣由謹附片陳明伏乞聖鑒謹奏奉硃批戸部知道欽此○○署廣東北海鎭水陸總兵官印務留粤補用總兵借補廣州協副將確勇巴圖魯李先義跪奏爲恭報奴才出洋統巡日期仰祈聖鑒事竊奴才恭查道光二十三年十一月初七日奉上諭嗣後水師提鎭著於每歲出洋時具奏一次俟出洋往返事畢卽將洋面如何情形據實具奏其實因公不能出洋卽著自行奏明均令咨禀該省總督以憑查核等因欽此欽遵在案伏查新設北海鎭奉行巡洋章程龍門協水師左右兩營洋面每年向分上下兩班出洋巡緝上班自正月初一日起至六月底止仍以龍門恊副將統巡下班自七月初一日起至十二月底止改以北海鎭總兵統巡現值光緒十九年下班期屆奴才遵於七月初一日出洋據署龍門協副將黄才廣將兵船呈交前來奴才卽日接帶統巡嚴督值巡員弁認眞巡緝不敢稍涉鬆懈以期盜戢民安仰副 
聖主綏靖海疆之至意除將出洋統巡日期呈報兩廣督臣查核奴才仍俟出洋事畢另將洋面情形據實　奏報外所有奴才下班出洋統巡日期理合循例恭摺具陳伏乞皇上聖鑒再奴才節次奏奉硃批奏摺三扣合併恭繳謹奏奉硃批知道了欽此○○記名提督署廣東高州鎭水陸總兵官優勇巴圖魯奴才潘滬跪奏爲恭報奴才洋巡班滿歷過洋面情形仰祈聖鑒事案查道光二十三年十一月初七日欽奏諭旨嗣後水師提鎭著於每歲出洋時具奏一次俟出洋往返事畢卽將洋面如何情形據實具奏其實因公不能出洋卽著自行奏　均令咨禀該省總督以憑查核等因欽此欽遵在案伏查奉行變通巡洋章程遞年巡洋上班自正月初一日起至六月底止改高州鎭水陸總兵出洋統巡下班自七月初一日起至十二月底止改以陽江營遊擊出洋統巡等因兹光緒十九年上班出洋統巡日期恭摺奏明在案遵卽統領兵船出洋周歷巡緝三月初十日帶領陽江電白各營兵船到黄茅洲洋面與中路水師提標右營遊擊兵船會哨一次又五月初十日帶領陽江電白吳川𥒚洲東山各營兵船到𥒚洲洋面與西不路口營叅將會哨一次歷巡所屬各營洋面均皆安靜現屆上班統巡期滿奴才遵於本年七月初一日回營所有下班統巡事務卽日紥交署陽江營遊擊劉幹清接管飭令嚴督值巡員弁認眞巡緝務期有盜必獲洋面肅清仰副聖主綏靖海疆之至意除將出洋班滿日期呈報兩廣督臣查核外所有上班出洋統巡期滿歷過洋面情形理合恭摺具奏伏乞皇上聖鑒謹奏奉硃批知道了欽此○○李鴻章片再本年順直復被水災欽奉恩旨將奉天粟米一萬四千百餘石並江蘇河運漕米五萬石江北河運漕米五萬石撥給 
 
 

Page 14

 
 
備賑其隨漕輕齎等欵照案核解作爲津貼振需等因欲此凡在臣民同深感戴遵飭天津道方恭釗由籌振局司道就近截留認眞騐收兹據詳稱奉天粟米一萬四千四百餘石江蘇河運振米五萬石隨交餘米二千八百八十四石六斗一升五合四匀江北河運正米五萬石隨交餘米三千五百石均已如數收清其隨漕輕齎箇兒錢等項銀兩亦照案核收清楚至由津至通水脚一項業經該糧道全給民船應准免其提扣以示體恤等情前來查此項米石及隨漕輕齎等銀臣已飭局以一半歸撥順天以一半留歸直振　成司道體察災情輕重酌量分撥散放務使實惠及民不得稍蒙弊混理合附片具陳伏乞聖鑒敕部查照謹奏奉硃批戸部知道欽此○○欽差大臣大學士直總督一等伯臣李鴻章跪奏爲分防威海衛之綏鞏軍第六案報銷收支銀數恭摺仰祈　鑒事竊綏鞏軍各營派防山東威海衛海口東西兩岸修守砲臺業將十七年七月起截至十八年閏六月底止收支欵項列爲第　案報銷於光緒十八年十一月具奏並造册送部接准部復按册核銷在案兹據總理該軍支應局新授大順廣道吳廷斌詳稱現屆應辦第六案報銷之期督同委員將收支各欵照章詳細稽核造報計自十八年七月分起至十九年六月底止領過部餉銀四十四萬兩共發過十二個月正雜各欵銀四十萬七千一百六十三兩零計存銀三萬二千八百三十六兩零其放欵内有續撥威海衛建築砲臺等項經費銀六萬一千六百二十一兩零應行登除暫記俟該處臺工辦竣再行報銷計此次實請銷銀三十四萬五千五百四十一兩零内應歸戸部核銷銀二十八萬五千七百九十三兩零兵部核銷銀三萬二千十四兩零工部核銷銀二萬五千七百三十三兩零至第五案内聲明不敷開支銀八萬三千一百十二兩零係由江浙兩海關歲撥威海衛大運灣購砲專欵内暫行借墊本屆除將存銀三萬二千八百三十六兩零全數抵還外仍借用銀五萬二百七十五兩零統俟後案正餉有餘再行陸續扣還清欵造册詳請奏咨前來臣復加查核所支各欵均照奏定章程及報部案據撙節動放實用實銷並無絲毫浮冐除分造清册咨送各部核銷曁將以後用欵按年接續　報外所有十八年七月起至十九年六月底止綏鞏軍第六案報銷理合專摺具陳並繕簡明清單恭呈御覽伏乞皇上聖鍳　部核銷謹奏奉硃批該部議奏單併發欽此○○李鴻章片再東安寳坻等縣駐防旂營因本年六月間大雨兼旬山水漲發永定鮑　等河先後漫决水勢直逼營前波浪洶漢平地水深四五尺衙署兵房被冲坍塌甚多兵丁無處棲止窘迫情形殊屬可憫查光緒十六年水災經稽察采育粥廠升任太僕寺少卿胡聘之以左右兩翼駐防兵丁生計維艱奏請酌撫經戸部議照光緒九年成案按現放章程加給一月錢糧在直境　由藩庫撥給在順境者由府尹撥給均在振撫欵内動支十八年水災亦經循辦在案本年東安寳坻各駐防兵丁被災困苦應請援照歷屆成案加給該兵丁等一月錢糧寳坻東安均在順屬境内應由府尹在於撫欵項下核明覈給以示體恤據藩司裕長具詳請奏前來理合會同兼管順天府府尹臣孫家鼐順天府府尹臣孫楫附片具陳伏乞聖鑒敕部查照謹奏奉硃批戸部知道欽此○○李鴻章片再准部咨嗣後各州縣經征通津二幫屯地租銀如未完一分以上先將職名奏報等因兹據藩司裕長查明光緒十八年經征通幫屯租未完一分以上者係署武清縣知縣王忠廕津幫屯租並無未完一分以上之員除清單咨送戸部外理合附片具陳伏乞聖鑒敕部查核謹奏奉硃批戸部知道欽此○○李瀚章片再准兵部咨廣東海口營叅將李新明勒休遺缺係外海水師題補第三輪第七缺輪用儘先人員旣據扣留應迅揀儘先人員請補等因兹會同廣東水師提督臣　　忠在於外海水師儘先叅將班内逐一揀選並無合例應補人員其應升班内止有碣石鎭左營遊擊鍾成全一員該員於海口營叅將人地未宜因就揀發班内詳加遴選查有水師提標右營遊擊丁志德年四十七歲廣東潮州府豐順縣人由軍功投効江蘇大營隨剿出力遞保花翎儘先都司銷差回粤歸標候補改用外海水師因前在軍營打仗左手無名指中指小指受傷准免騎射遞補海安營遊擊調補水師提標右營遊擊嗣因拿獲洋盜曾鱸魚全等出力保奏光緒十六年四月二十五日奉上諭著加一級記錄二次欽此又因拿獲行刦南澳輪船首要各犯蘆源李平金玉等出力保奏請以叅將用光緒十七年四月二十八日奉旨着照所請該部知道欽此又因剿辦歸善縣屬稔山會匪案内出力保奏請加副將銜光緒十七年五月初五日奉旨依議欽此該員樸實勤能營務稳練上年署理水師提標中軍叅將現復委署增城營叅將所有海防營伍訓練巡緝諸大端均能悉心講求深資整頓前在外省軍營並無叅革朦保情弊以之補授海口營叅將洵堪勝任合無仰懇天恩俯念員缺緊要准以丁志德補授海口營叅將俾營伍海防藉資裨益如蒙俞允該員於升署遊擊案内引見未滿三年今請補叅將毋庸再行送部應請勅部發給劄付令其赴任謹會同廣東水師提督臣鄭紹忠合詞附片具陳伏祈聖鑒敕部核覆施行謹奏奉硃批兵部議奏欽此○○李瀚章片再己革廣東試用同知孫鴻勲前代理防城縣印務不洽輿情欠交公項當經奏叅查追兹據廣東布政司成允會同管理善後局司道詳稱該員任内正雜錢糧均己解清其因公挪用錢文被叅後亦經設法籌措交抵清欵尚屬自知愧奮詳請具奏前來臣覆核無異謹會同廣東巡撫臣剛毅附片陳明伏乞聖鑒謹奏奉硃批戸部知道欽此○○李鴻章片再兩江儘先補用副將郭學海花翎副將銜儘先叅將衛本先封得勝涂宏佐花翎儘先叅將馬朝龍副將銜兩江儘先補用遊擊楊長有花翎遊擊銜儘先都司鄭崇山藍翎都司銜儘　守備許萬順花翎都司銜儘先守備曹得勝唐得魁花翎儘先守備何伍喜李永和藍翎儘先守備王有福張以德金昇元等十五員前因隨　髮捻各逆失著戰功嗣來直隸防營剿捕熱河教匪操巡出力地方營伍情形均甚熟悉應照章留直分别補用除履歷册咨部外理合附片具陳伏乞聖鑒勅部查照謹奏奉硃批兵部知道欽此○鎓頭品頂戴兩廣總督臣李瀚車跪奏爲廣東外海水師叅將員缺緊要懇恩俯准揀員升補以重海防恭摺具陳仰祈聖鑒事竊案准兵部咨廣東平海營叅將賴凱勲病故遺缺係外海水師題補第三輪第二缺應用儘先人員先經選以奏留廣東水陸補用之儘先叅將麥鳳標請補旋准兵部議覆麥鳳標歷次所保官階均由陸路立功保奬自應專歸陸路儘先叅將班補不得水陸兼補所請以來鳳標補授平海營水師叅將礙難議准嗣經揀以奏留廣東差遣遇有水陸缺出分别借補用記名總兵李星文借補兹准兵部覆稱李星文所保官階亦均由陸路立功保奬應專歸陸路不得水陸兼補所請以李星文借補平海營水師叅將礙難議准應令另行揀員請補以符定章光緒十九年五月初二日奉旨依議欽此等因咨行前來臣復與廣東水師提督臣鄭紹忠在於外海水師儘先叅將及揀發叅將兩班内逐一揀選均無合例人員堪以請補亦無提鎭副將堪以借補之員現就外海水師遊擊應升班内詳加遴選其歷俸較深之南澳鎭右營遊擊陳榮輝丁憂尚未服闋碣石鎭左營游擊鍾成全於此缺人地不宜未便遷就請補查有海安營游擊郭顯廷年五十四歲廣東廣州府番禺縣人由勇目隨赴江南剿匪迭保花翎儘先游擊銷差回粤歸標候補光緒十二年十月奏補廣陳水師提標右營遊擊因籍隸本府調補海安營遊擊光緒十七年九月十一日接劄歷俸一年以上該員年强才裕諳練水師前在外省軍營並無叅革朦情弊以之升補平海營叅將洵堪勝任合無仰懇天恩俯念員缺緊要准以郭顯廷升補平海營參將俾營伍海防藉資整頓如　俞允該員於准補遊擊案内引見未滿三年今請升叅將毋庸再行送部應請勅部發給劄付令其赴任謹會同廣東水師提督臣鄭紹忠合詞恭摺具陳伏乞皇上聖鑒勅部核覆施行謹奏奉硃批兵部議奏欽此○○李瀚章片再留署廣西右江鎭總兵張春發前因葬親事畢旋抵廣東省城經臣飭令迅回右江鎭總兵署任以重職守並附片奏明在案兹據該員呈報光緒十九年六月初一日行抵百色據代理右江鎭總兵印務署該鎭中軍遊擊張宗培呈繳總兵關防文件該員卽於是日接回右江鎭總兵署任遊擊張宗培亦於是日缷　　　呈　代奏前來臣謹會同廣西巡撫臣張聯桂廣西提督臣蘇元春合詞兩片陳明伏乞聖鑒謹奏奉硃批兵部知道欽　 
 
