# 1894 - 162 - 4907597

 

Page 1

 
 
[新印咸豐朝東華續錄釐定實價] [  局啓]  
　　東華續錄一書爲王益吾祭酒所輯自道光三十年以至咸豐十一年其中纂言紀事若　在　几　詰之　　　　　　　　　之張弛　字之戡定一展卷　瞭然在目欲攷掌故者不可不家置一　本局以新鉛字排成印以潔白紙張每部訂銀二十二　　　　　　洋二元五角又前印之潘太史頣　所編咸豐朝續東華錄每部十六本釐定官價洋一元三角賜購　　移玉申報館帳房三馬路奉　　　　　外　申昌此佈 
[新印仁在堂全集告成] [  圖書集成局代啓]  
　　墊厔路閏生先生文壇老宿海内皆奉爲經師坐擁臯北門　桃李一　承學之士及門箸錄者多至數千人所　　合曰仁在　其集因以堂名名之初時刻于關中後經各省翻刻魯魚亥豕辨認良難初學蒙童貽悮業法在覔得關中初印本用大號　字　新排印以庚法　　　　　一仍其舊紙墨裝訂務極其佳刻巳告成卽日出售集分十四種曰時　引曰時　排曰時藝　曰時　課曰時　綜曰時　　曰時　話曰　士詩曰謙士賦曰文藝金鍼曰訓蒙艸曰時藝核續編曰訓蒙艸注釋曰賦火抵窮源竟委由淺入深理法　　兼擅其　西又　　　　　意撫求　田鴛鴦金針暗度學者苟揣摩簡練　夕　含則破璧而飛正不釁于此操左劵焉計全集分裝十六本碼洋三元賜購者請臨本　三馬路申昌書室江左書林及蘇申兩處掃業山房爲盼 
[論中國辦理朝鮮事]  
　　朝鮮東學黨蠢動頗爲猖獗本館均已隨時據聞錄報此時中國自應派兵保護其藩封而外人遂紛紛議論不一其說有謂亂黨已據有數縣之地者有謂朝王巳避兵他出不知去向者有謂中國之兵爲亂黨所　者聞之不禁竊笑夫謂中國之兵遭敗者則以日前本報登有派兵靖亂一則謂東學黨之亂將及王城當警報傳至天津時適李傳相秉節出省閱兵當派兵輪四艘前往靖亂嗣聞俄人亦派兵輪兩艘前往傳相爲大局計趲程回津以便相機調度　盤籌度以中國駐紥朝鮮之兵不敷調遣奏派直隷提督葉曙卿軍門志超統兵前往奉旨俞允軍門遂於五月初一日成行其軍弁則皆在塘沽取齊操江兵船卽於初一日裝載軍書兵械開赴朝鮮更聞駐　之俄國武員倭君亦擬於初二日束裝前往山海關此皆津友郵來之信息夫中國以駐韓之兵不敷調遣特派重兵趨彼以資保護約計甫至韓境且尙有未至之船何以猝遭擊敗至於向來駐韓之兵則旣自知不敷調遣又何敢出隊以自取其　若以爲　　佔據三縣則朝鮮官貪而民惰平日久無政教一旦變起倉猝失守城池固屬意中事然中國前有髮逆之　十八行省中蔓延巳及十三省其禍亦可謂急矣而湘淮各將帥奮臂一呼節節堵剿不數年而成克復之動以是知鳥合之衆其勢　僅張於一時而終不能持久也至朝鮮王之避兵而出不知下落則恐未必遂至於此朝鮮王平日不　　　　治　變而驚計無所出僅僅安排一走此亦尋常意計中事惟津友所述謂亂將及於王城將及者尙未及也　將及者又　其必及也果及王城則王城中所駐之兵當必與之相拒卽　兵不能拒而中國駐彼之兵亦　袒臂大呼丸泥亟封　谷卽曰中國之兵不敷調遣亦何至任亂黨之長驅直入而况日本之兵駐韓者最多前曾與中國立約言朝鮮有事倘須用兵必使兩國約會一律派助中國之兵旣爲朝鮮禦侮則日本之兵豈有袖手坐視者且不特日本之兵而已俄國旣有兵輪往彼豈有助亂黨以攻王城之理度必亦爲王城中助一臂之力又何至一時之間王　出奔乎余當作　　三策言之頗詳顧以爲今日之中國欲救朝鮮之亂似較易於從前觀李傳相今年奉命問　海軍荼火軍容實爲得未曾有此非鋪張揚厲而已也恭讀諭旨李鴻章定安奏會同校閱海軍沿海陸軍並查勘各處　場等工事竣一摺本年海軍會校之期經李鴻章會同定安周歴旅順等處調集南北洋輪船會齊合操並將水陸各營以次校閱技藝純熟行陣整齊各海口砲臺船塢等工亦一律堅固辦理漸著成效李鴻章督率有方著交部議叙各將領訓練士卒修建臺塢不無微勞足錄著准其擇尤保奏餘著照所議辦理該衙門知道欽此伏誦一過可見海軍近來漸著成效李傳相老成謀國爲朝廷柱石之臣豈肯以空言　　者所謂技藝純熟行陳整齊諒係不欺之言中國合南北洋兵輪計之其數雖不甚多然果能技藝練熟行陣整齊不至如前此馬尾之役又不至如　此安南北甯之役謂北洋兵輪不堪調往外洋則此時以平朝鮮東學黨之亂有不唾手而定者耶所慮者俄日兩國眈眈於朝鮮也久彼其心中無一日不望朝鮮之有事而彼乃得以乘機而動反深惡中國之參預其事此則辦理頗稱刺手蓋中國之兵初不患黨人之負　　特患旁人之掣我肘也如恐掣肘而竟退縮不前則旁人自以爲功而反責中國以不爲保護非待藩封之理而自是厥後又將歸彼保護則朝鮮勢且爲安南之續此中擘畫大費躊躇然吾則以爲近來所謂保護不保護全在乎顧己之强　强則　非向所保護者亦將保護之弱則向所保護者且將不歸保護焉中國海軍著有成效則正當於此時大建殊動伸撻伐之威定藩封而懾强隣吾知傳相必早有成竹在胸者矣 
[本館接奉電音]  
　　昨由京友電傳上諭三道敬謹譯登○五月十一日奉上諭福潤奏校閱營伍情形請將廢弛各員分别懲辦一摺山東署永淸營湖團營千總事泰安營長淸營千總徐國平心地糊塗約束不嚴署兗右營存營把總事滋陽營把總孟延齡營務廢弛年老戀棧兗中營候補守備陳普隆縱子滋事不堪造就濟南城守營候補守備世襲雲騎尉孫秉均王祥榮撫標左營候補把總張學釗均箭射無准著一併革職管帶正隊左營練軍補用副將劉玉堂庸懦無能著勒令休致以肅戎行餘著照所議辦理該部知道欽此同日奉上諭福潤奏山東臨淸營副將萬年靑近來遇事懈怠罔知振作以致時有匪類在營混迹該員漫無覺察實屬約束不嚴請旨懲儆等語提督銜記名總兵臨淸營副將萬年靑著開缺以叅將降補餘著照所議辦理該部知道欽此同日奉上諭福潤奏謹陳辦理地方緝捕情形一摺據稱山東曹州濟南兩屬盜風未戢往往因捕拿緊急結黨成羣施放洋槍肆行拒捕黃河北岸平原一帶及邊境之夏津等縣亦間有馬賊遊弋扮作防營出差弁勇查路兵役不敢盤查每至曠野搶掠車輛現在調撥營勇分投緝拿等語該省盜賊如此橫行若不隨時從嚴懲辦何以靖閭閣面安行旅著福潤嚴飭派出各營會同地方文武實力兠拿認眞盤查毋得稍形蔬懈並著通飭各屬一體嚴密巡緝若再有矢事之案卽著從嚴叅辦毋稍姑容所有平原縣疏防差弁湯復曾舉人李如蘭等在途被刼及利津縣典史衙署被刦各案内匪犯已獲之李因等四名薛長林等八名卽著嚴行審訊按例懲辦以昭炯戒欽此 
 
 

Page 2

 
 
[將星遽隕]  
　　浙江提督馮軍門煜康於五月初十日辰刻因病出缺當經中軍將關防印信封存一面電禀　浙總督譚制軍當晩接奉回電轉委現任温州鎭張奎垣軍門兼理提篆按馮軍門自蒞任以來愛兵如子慨捐廉俸特設月課考拔屬下　才訓練操防在在皆有條理爲浙人士所稱頌近日政體違和方謂藥餌有靈可以春回黍谷不料長天雲暗海嶠星沈噩耗傳來遐邇咸深惋惜正不僅舊時部曲懐將軍下世之悲也 
[甬東火警]  
　　月之十一日早六點鐘時寍波黑風弄公泰當後門首某妓寮不戒於火烟霧迷空鳴鉦四出文武各官齊往彈壓遠近水龍亦風馳電掣而至取水灌救僅燬去平房一進卽已烟消火滅然恐　墻粉飾燕壘香消劉阮重來不免滄桑之感耳 
[調兵續信]  
　　朝鮮東學黨作亂擾及王京北洋大臣李傳相爲保護藩服計奏派直隷提督葉　卿軍門督兵前往剿撫兼施軍門已於月之初一日成行復於初旬陸續酌派招商局海晏海定圖南拱北等輪船載兵四千前赴朝鮮聽候指揮調度至駐紥朝鮮通商大臣袁觀察世凱已授温衢處道本當回華履任高麗通商事務已由傳相奏委水師營務處潘子靖觀察志俊前往辦理子靖觀察正在料理行裝忽聞亂耗遂停裝少待現聞高麗已派陪臣至津禀見傅相乞留袁觀察以資熟手特觀察已拜眞除而傅相又經奏派子靖察觀瓜代不知籲留之舉能否允行耳 
[港電報疫]  
　　昨日香港來電報云新染疫者四十四人死者八十四人目今工作乏人市皆閉户有一華船由廣州載避疫人一百五十名至石龍中途翻覆悉數斃於海中港中太平山現巳圍住擬將屋宇攺造并展闊街道俾住戶稍稀地方得以安謐目下醫院中人數未能核計因多人已返廣州矣惟計至昨日爲止港中共斃一千七百十三人 
[永嘉艾虎]  
　　温州府徐乃秋太尊接奉徐季和文宗行知大約天中節後按試温州示期五月初一日取齊吊考泰順隨　初五日開考泰順縣文童彼與考者擔簦負笈絡繹而來市廛中又添幾許熱鬧矣○瑞安林某其先世曾入鄉賢祠祠墓在九都山麓俗名之謂九壇　林木葱　形勢廻抱咸以龍穴相稱近有陳姓惑於靑烏之說擅將林先賢墓之第四壇盜掘偷葬致林家冡子突於今春夭亡林知之啣恨切骨迭呈地方有司衙門未能伸雪現聞上控省憲奉批飭府派委會勘兹經委員前往會勘惟因阻於雨師勘期未定云○永嘉縣署把門阿淦因家道貧乏將其媳寄養女家其女壻開薙髮店每月杪向淦支貼飯食錢文淦以其媳聲名狼藉總由來往閒雜致被外人污衊不肯給付貼食壻不任受其咎互相滋鬧扭禀邑尊沈大令詢悉情由命將翁壻各笞二百板諭令以後整飭家規不許胡閙淦乃唯唯而退○珠冠巷周某年逾八秩有子七人家道淸貧均習儒業其次子髫齡入泮屢薦不售現由貢入成均固名下士也四五亦先後遊庠惟長子久困童軍向在上鄉仙門地方訓蒙餬口頭腦冬烘一籌莫展近於前月二十九日泛一葉扁舟來郡八字橋頭當與卬須舟子訂明船資但見其形神枯槁骨瘦如柴初不聞其患有何病也孰料舟甫到埠而周已魂遊地府舟子喚之不應推之則體冷如冰慌卽棄舟而逸迨其家屬聞耗謂其身死不明責成館東强令將屍　回仙門刻聞館東已洗刷無干厚其棺殮筮於三十日招魂歸去云○上月二十八日已刻東門港有柟溪浦西糞船正在　駛問驀被舢舨撞沈船内十七人均遭滅頂之凶幸有營船羣起援救其十人得慶更生尙有六人及一水手則從三閭大夫長逝矣○瑞平兩邑地紳因陡門起釁互相控爭案經赴府上控兹奉徐太尊札飭袁新栽叅軍前往履勘云○某都柜書因徵糧逼斃人命幾釀巨禍幸有魯仲連其人排難解紛業已私和寢事該柜書誠幸矣哉○永嘉縣所轄仙門地方離城二十里有大橋橫跨河面闊約二十丈有奇雁齒虹腰向稱鞏固自光緖丁亥孟秋突然中斷無殊刀截時人附會其說咸謂神船碰斷綠是年適值時疫流行此乃誕妄不經之談固不足信但橋圮迄今未曾修復現有陳晴垣茂才獨肩其任勸募陳元元紙行倡捐重修業於夏初興工築堍從此履道坦坦不復謌行路之難矣○温郡土漿出産甚鉅現屆新漿收成歉薄烟價爲之大漲往年新收土漿每元約買八兩左右本屆僅只五兩有奇甚至陳漿亦逐日騰貴較之春初價目大相逕庭彼黑籍中人未免　鎭雙眉也○虞師里王敬亭之母年逾周甲氣體素　前月廿五日因往沙帽河某戚家探病而回甫進房門手解衣扣突然雙　前跪昏仆在地口吐紫血不省人事延至廿六卯刻撒手西歸論者謂其途中偶中紳煞因而猝亡然乎否乎○又同里余介侯以岐黃業問世近有一子年甫九齡正在庭前嬉戲卒患頭痛醫藥罔效越三點鐘許狂號躑躅而殤桑公者流究莫辨其所患何證人生薤露信不誣也 
[龍舟奪標記]  
　　每值天中佳節鹽船帮中人就鎭江七濠口鬥賽龍舟自鹽船移泊十二圩停賽者巳數載矣今歲寍波帮中人集資製就三龍舟簫鼓喧闐中流競渡鎭城諸士女遂亦命儔嘯侶捐集靑蚨若干掣就龍舟兩艘一靑一黃丹雘鮮妍輝煌奪目先期在江中試演船上飾以五色彩逢兩旁蕩槳者各八人篙師三人拕工一人樂工列坐艙中音樂競奏長年首紥黃布身穿花洋布小衫柁工　亦如之初一日由北水關入城繞出南水關赴都天廟謁神都人士結隊來觀途爲之塞謁神後在廟前游戲數次回泊怡和碼頭至端陽日天氣晴明半寒半暖工作之輩例得輟業以嬉加以遠近鄉村白叟黃童靡不豪情飈舉或擎洋傘或障齊　十里江皋肩摩轂擊柳外　鞍公子騎水邊紈扇龎人行美滿風流千金一刻時則寍帮龍舟三號駁船帮龍舟兩號均在江心競渡彼方破浪此更衝波緩如晴蜓之穿花疾若鷹　之摩翮各矜迅捷互炫輕靈物見五舟會合成羣頗訝神龍自天而降其尤狡健者柁工從船梢躍下泅水兩遭仍躍上船梢就所繫板問廻旋盤舞租界中各店鋪皆燃放爆竹以　岸上游人從蒜山至荷花塘無不在坑滿坑在谷滿谷眉飛色舞喝采聲幾如百面春雷西人及各洋行華人爭擲錦標以相娱樂有　鴨爲標者有以洋蚨貫入泡内爲標者更有以糕餅裝入洋錫箱中擲下者各舟爭相奪得纎悉靡遺直至日墮崦　始銜尾而返斯眞一年之　事也 
[秦淮消夏錄]  
　　江寗府李小軒太守去歲大計榮　上考例應赴部引　見現已奉到部文大約行期在邇或云上憲擬暫留太守在省辦理科塲事宜果爾則龍光載覲之期當在虎榜高懸之後矣○端午日秦淮内畫舫如林大者高比岑樓小者輕如一葉當夫夕揚欲墮淸風徐來招招者雙槳如飛各矜搶水之技遇河面狹處輙擁擠特甚竟有因此而口角揮拳者舟子某甲年十八歲鵠立　首銳然以頭　自任或徐或疾或左或右悉聽指揮行至裕家灣適與他舟相觸甲年輕氣盛持篙猛擊他舟之夥旋以稿長不便施殿擲而以手轉猛一　飛來　然而仆一旋轉滾入波心各船戶爭相救援已不見甲之形影亟登岸奔告其父其父患病不良於行命人扶掖而來但見急浪　銀驚濤滾雪而已大約不能免於涉訟矣○某丐淸淮人專以捕蛇爲業潛伏深林茂草中欣欣然　不畏懼每科修葺貢院必呼丐殺蛇輙以石計五月初二日行經東花園菜圃遇一蛇黑　白章長僅二尺許丐以布蒙其手如法捕之蛇回首在臂上猛嚙不甚疼痛少頃忽　木不得伸縮漸　漸大　如巨碗膚裂出臭水延至次日毒氣攻心而斃 
[廣州盜案]  
　　四月二十七日廣州省城第七鋪某藥店突來暴客多人刀刃如林大踏步入内　合　　者告以藏　之處　　　　　嘯出門翌日晚有一人至打銅街仁榮絲線店叩門託詞購物店夥　門而　驀有十數人乘機　適各出　刃恐嚇多　　衆夥禁　　房倒　傾筐肆行刦掠諸夥不敢聲喊致鄰里無知之者迨盜去始出而迨赶然已蹤影杳然矣閏刧去洋銀約有千餘元翌日南海縣楊大令　　　　懸賞緝拿不知果　弋獲否 
 
 

Page 3

 
 
[臺北郵聞]  
　　淡水縣署舊在考棚東首以地方褊窄逼近城垣周圍田畞人跡罕經殊不足以壯觀瞻乃於府首街拓地另建　直　　丈典史衙門及三班六房辦公之所一律齊全經營數月現甫落成近又粉飾一新由新任李麗川司馬涓吉於四月廿四日選入先期　　　合撰之義將城隍神迎入奉於大堂宅門内雇福州童子班演翁數日倪儡登塲笙簧迭審往觀之人極形擁擠海外昇平之象於此可見○　　爲臺北海口且係通商省會常有他國兵輪來此游歴四月杪有極大兵艦三四艘泊於滬尾口外管駕官登岸向領事府拜會並至該處防　　　隊等營張月樓軍門處求見軍門先飭巡捕官詢以來此何事則曰游歴至此欲閱視此間砲臺軍門以未奉總理衙門公文婉言辭之逾刻卽展輪他去○府城内外常有游勇滋事李麗川司馬下車伊始飭差訪拿一二嚴行拘禁並聞胥差有藉端　擾等事司馬破除情面　　　辦每日高坐堂皇淸理積案日必數起閶邑爲之稱頌○現授臺南府唐太尊鞾之在任以道員升用前已奉到飭知兹擬晉京引見兼視皇太后萬　交卸有時府城傳說有委前署淡水縣事翁子文太尊權篆之說然尙未見明文也○福建商船陳允泰向載各貨來往臺北去冬方　　木等　及代安徽磁商王仁記等裝載貨物由閩來臺行至滬尾地方忽遇大風禀由該處守備電逹撫憲特派官輪前往　救不及以　失事　　　　各處曾由撫憲定章出示遇有失事船隻責成文武汛弁督同民人救護賞罰昭著乃該船於失事時卽有沿海强民乘機　　盜取一空船主　將搶貨諸人列名向淡水縣請提縣尊以乘危搶奪深堪痛恨立卽飭差拘拿無如此等土人向以擄掠船隻爲生一經官從别　　　　終不到案此案懸宕數月迄未了結該船主所載各貨計本錢二萬有餘一旦付之流水正在忿恨難伸而倩其帶貨之磁商王仁記等復以該船有心呑　控之縣署前經翁子文邑尊批以試問船本幾何而作此得不償失之事磁商見不得直復於李麗川司馬蒞任之始具禀續控未識司馬如何批示也○大嵙崁一帶内山所産樟樹由商設竈於此取樹之漿熬成樟腦名曰腦灶從前出腦甚多所售之價亦昻有大稻埕公泰　和等行專作此項生涯運至廣東售與各洋商每擔得洋四五十元今則日售日賤價幾减半業此者大有裹足不前之勢致内山一帶　　從前一二千份者今亦日見其稀盛極必衰理固然歟○臺北商務局有斯美快輪向走上海一處前因船身損壞在申鳩匠修理另深飛　兵輪赴申一次四月下旬該輪修竣回臺停泊滬尾數日仍命來往申臺兩地飛捷兵輪則向爲電局安置海線之用今飭開往彭湖修線後復駛　臺　公　 
[示禁訛言]  
　　頭品頂戴兵部尙書湖廣總督部堂張爲曉諭事照得本部堂風聞漢口地方近日訛傳謂有商人將在　　承辦自來　以致衆情驚疑實堪詫異本部堂衙門從未接過此項商人呈禀此等重要創舉非由地方官查議禀詳經本部堂　推豈能擅自興辦　傳　不可信事理顯然查漢口濵臨江漢需水尙便本無須設立自來水且挑夫甚多豈能聽其失業顯係無業棍徒造謠　　希　　股罔利實堪　　除札飭該道府縣嚴行查拿外合亟出示曉諭爲此示仰軍民人等知悉勿得悮聽訛傳如有游民奸商造言招搖集股誑　卽行禀江漢　遵及漢陽府縣嚴行拿辦各宜凛遵勿違特示　四月十三日 
[觀馬戲記三]  
　　往時觀車利尼馬戲見其包羅衆長令觀者如入波斯藏目不暇給心不暇賞後　班主輟業他　　籍諸伶風流雲散未嘗不望風太息謂廣陵散從此絶響矣比聞哈驀斯敦馬戲班自新加坡來滬則又爲之躍然以興禮拜四之晚　車言邁至則塲門　　　　雲集明燈四照列座千層铃聲響處八馬騰驤而出馬上男女各特綵素分合隨心疾徐中節有時參伍　綜玉樹交　瑤食接翼不足喻其妙有時牽引互曳則又如長虹之倒影曰練之澄江此人此馬相對相當眞飄飄欲仙矣繼演各劇亦復蹈險爭奇窮工極巧皆爲前報所巳紀故不復贅聞班中排定各戲閱三四日始一換盖今日觀劇之人未必皆爲昨日觀劇之人正不必以司見慣爲兼　也俟日内另排新　當必更有奇　異采以饜觀者之心且此次由新加坡來滬長途迢遞人馬疲勞登塲獻技時或未盡展所長開演數日後愈　　熟必更有脫手彈丸之妙今日禮拜六夜戲之外增演日戲午後三點鐘開門三點半鐘開演幼孩戲值减半閨中伴侶正可挈女携童一尋勝賞方知車利尼馬戲班後自有驚人絶技也 
[電火焚身]  
　　浦東人王阿虎年甫三十有二賃居美租界蓬萊路其妻某氏於四月十二日分娩一孩啼聲乍試喜溢門　王向在電　燈公司爲工匠每夕至百老匯路沿途管理電燈前晚一點一刻時道經外大橋畔見第十六號電燈其光忽暗此燈本係王之同　某甲所　王尋甲不見恐歴時太久必罰管燈者工資王念同袍之情遂扒上電杆代爲修葺及至竿頭忽大呼救命巡街捕聞聲仰視見王澤身是火該　棄報美捕房捕頭立飭該捕往報電氣公司司機者聞之卽將電機緊閉一面遣人至該處騐視王已焦頭爛額墮於地下上下衣服幾同　　　　一縷早赴泉臺經巡捕雇車將屍載至捕房暫停又報知其家人聞耗之下號哭而來經電燈公司解囊相贈旋於昨午備棺成殮王之死慘　然爲友而死其情義亦有足取以視世之貌訂金蘭心同冰炭者固不可同日語矣 
[營馬被戳]  
　　養馬之家每逢夏令於晚間將馬縱放在外至天曙始行牽回免生疾病提右營中前晚放馬六匹迨天明回營　卒見北浦汛錢弁之馬被人戳傷肚腹旋卽倒斃又有中浦汛徐弁之馬腿上亦有刀傷尙無大碍查得此馬在九畝地被人戳傷血跡尙在立卽禀明廖叅戎著該處地甲查明何人所戳卽行拘拿解辦 
[徙薪宜早]  
　　滬城小東門外某姓所開小涸館昨日因煮午膳遺火積薪一霎時烟霧上騰火星亂迸幸人手衆多赶急提水　救得以卽　僅燬柴草一捆而已 
[騙竊洋銀]  
　　昨日下午二點鐘曷同轉蒞捕房發落時包探郁廷湘禀稱有嘉興人李五寳向爲縫工同友至滬借宿客棧二日爲同來之友朱掌全竊去銀洋九元身無半文因此情急躍入洋涇浜中意圖自盡爲巡街捕瞥見赶卽援起送入捕房捕頭命小的禀請大老爺發　同轉卽命帶案訊供李五寳供稱嘉興人年十九歲向爲縫工有素識之朱掌全據稱在新聞報館爲司事月得工資洋數十元糾合小的來滬發財初四日由嘉興起程至初八日抵滬寓英大馬路生大客棧伊云棧中多扒手令小的將洋藏伊皮夾子内至第二日約往萬寳樓啜茗久待不來回至棧中詢問云已回去當時朱言鋪陳物件俱在新聞報館同轉謂爾爲縫工隨處可以謀食何必來滬且帶洋九元何用供稱作爲盤川小的被朱愚弄家内尙有老母同轉謂旣有老母應將洋銀交母收管今幸遇救否則爾母倚閭望切何堪殷想遂問明住址飭探送至航船李供家在嘉興東門内後大半塘航船泊在本埠十六鋪同轉惻然憫之賞給船費洋一元飭包探送至航船回里李五寳叩謝而退 
[成就良緣]  
　　妓女王巧林被惡鴇包大奶奶凌虐赴縣喊寃黃大令飭令發堂擇配後有江寍人趙啓順愿娶爲婦由堂董函請黃大令酌核大令函覆准其婚配取結存案已登前報兹悉趙啓順蒙恩准娶央同保人汪鑑靑取具領保各結由堂董移送縣署存案已於初十日將巧林領出行合卺禮火坑中自有靑蓮但願好合百年白頭偕老庶不負賢使君玉成之美意耳 
[捲逃已獲]  
　　昨報載唐寗和扭控姚逸亭將妻誘拐捲物逃遁一案經上海縣黃大令訊明收押著令交人在案兹由原捕訪悉唐妻阿林被姚逸亭藏匿西門内某甲家立卽帶同夥役前往搜獲解縣禀明聽候覆訊究辦 
[窩賭被逮]  
　　浙江海鹽人周恭仙在滬北山家園地方賃居英領事所置房屋積欠租洋一百餘元前經領事函請上海縣追繳兹據英領事查得周慣以聚賭爲生大有關於風化况領事所置房屋不能容留此等人作爲賭塲又請黃大令速爲拿辦大令接函後立派幹役薛貴於 
 
 

Page 4

 
 
昨日將周恭仙解縣候訊 
[吵閙押遷]  
　　昨有馬明發投滬南二十三七鋪巡防局控稱住居十二圖草鞋灣地方與陳德爲隣常被陳妻張氏辱詈昨日正在吵閙有小車夫周長春悮將穢水潑在張氏身上又相角口當喚該處副地甲葉福堂理處不明是以扭案請訊局員得供後以此等吵閙情事地甲自應據情禀明不應糊塗若此著將葉責一百板馬明發與張氏時相口角周長春不應干預將穢水潑人著責五十板陳德縱妻與人吵閙究無家教况時相吵鬧致使大衆不安著限日遷移他處不准再留二十三七鋪界内陳稱窮苦異常實無搬運之資二尹姑念苦求著房東洋貼　費洋若干卽行他適如敢遷延定卽提究重辦 
[召認屍身]  
　　上海縣正堂黃爲出示召認事案於本年三月二十九日據地保徐錫耕報據客民金成雲投稱家住英租界開設妓館二十八日伊往江灣游玩留一傭婦王張氏在家看守下午時分有不知名之王姓客人至家聲稱酒醉暫借樓上空房睡臥經伊回家查看王姓形似呑服洋烟卽倩醫救治無效延至是夜氣絶身死等語往看屬實查無屍屬報求詣騐等情據經前詣騐明該王姓無名男子委　呑服洋烟身死並無别故屍飭棺殮封交地保暫厝官壇標記屍遺當票等物帶回儲庫並將幼妓金小巧寳發堂擇配二面并諭　金成　戕　文大巧寳交案聽候復訊在案除詳報外合行示召爲此示仰諸色人等知悉爾等如有親屬出外不歸卽查照後　年貌服色如果相符卽行出具　結呈　以憑訊明將棺給領毋得觀望切切特示計開己死王姓無名男子約年二十餘歲面白無鬚身穿白布短衫内觀花柳條洋布小補緊身　　白布肚兠下穿藍布單褲元布夾套褲白布襪無鞋旁遺元布長夾襖一件藍寍綢夾領衣一件靑布短衫一件灑花雙　布鞋一雙衣　　檢出宮票十一張 
[衆善共登]  
　　范德盛善士樂助賑洋一百元守拙軒爲妻王氏難産幸蒙神佑得産平安完愿洋五十元德大申號銅洋一百元延陵求安子祈保兩兒病愈助賑洋二十元又助敝堂醫藥經費洋二十元戚增三五旬壽辰蒙諸親友慶祝理應設筵伸　爲愛惜物命起見特備　　洋一百元以一半助本堂善舉經費一半移助寍郡仁安公所造堂經費還祝諸君福壽無疆山隂金善士樂助本堂善舉洋二十元先後祗領同深感謝體天好生功歸實濟請登報章布昭公鑒[  上海六馬路仁濟善堂籌賑公所施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[訴苦鳥]  
　　閩人某年方弱冠自稱楊姓係漳州海澄縣人貌頗文弱而藍縷不堪某日在新加坡賭間口向同鄉人歴訴所遭時圍而聽者咸代抱不平嗚呼薄俗日偷人心叵測竟有至親骨肉分居猶子而亦作爲奇貨者叔倫乖戾一至於斯可勝歎哉據言先是楊在鄉間食貧居賤故園伏處難望飛騰念有胞叔旅處新加坡遂於去年正月間附舟前來到僅三日人言今附近某埠需人工作吾已薦汝前往每月十元之值可得也楊聞叔語信以爲然叔乃帶楊至某輪船載往荷屬峇來之碩裏旁港中鬻於某甲木廠内爲傭楊至是始知爲叔所紿然叔已得　以去已復身陷牢籠無可如何亦惟有暫安工作而已惟是主人係客籍已操閩語苦不能通緣是每受摧殘較諸他傭更甚鞭撻日至其苦難堪以視南漢生地獄殆有過之然初猶望傭滿之時得以任由自主詎意日復一日已閱年餘仍不知何日方屆滿期至是不得不思逃亡之計所奈水天無際又不知何向之佳而箠楚日加實覺不能再耐自念在此終歸于死不若自尋生路或者藉上穹之庇得獲生機不然卽死於汪洋萬頃中猶勝鬱鬱而斃於杖下計旣定遂於上月十一夜潛取木板二片以籐經纒放諸中流已卽坐於板上若張博望之乘槎者然任其所適惟是久在窘鄉一文都罄卽餱糧淡水亦不能携惟有置死生於度外而已計在於水中漂流越三晝夜至十四晚乃流至峇來附近之砂勞灣時楊飢渴已甚遙見岸旁茅屋數楹中有澄光知係人居爰卽攏至岸旁趨而就之叩門求食幸屋内之人亦爲閩籍向在此處結社捕魚者見楊窘狀不禁憐閔爰卽趨入廬中以賸飯魚羹俾充枵腹并詢知楊之所遇莫不詈其叔之無良於是衣之食之留居數日俟楊精神略定乃醵金俾充船費二十一日附柔佛南鳴輪船至此尋其叔欲與議論叔聞楊至卽避而不面一時聞者莫不爲之且憐且怒云 
[英界公堂瑣案]  
　　包探唐淸山禀稱劉金奎屢次犯竊前曾遞解回籍今又來滬在某輪船行竊搭客衣服由小的拘獲送案請爲究辦劉供杭州仁和縣人以後决不敢再犯宋通剌以遞籍豈得再來租界著重責一百板仍遞仁和縣原籍○車夫王月來訴稱小的由某行雇推石灰突有周之南强行阻止不許裝載與之理論竟被毆擊是以喚捕拘送周供本地人爲籮間生意王越界載貨故向理論並未毆擊通剌得供判罰周洋五元以三元給王月來兩元充西醫院經費○包探竇如海禀稱王阿冬前因犯竊遞籍今又來滬連竊汪阿炳高阿交王蓮卿張朗山等四家衣物送案請究汪阿炳等申訴情由請領贓物阿冬供浙江慈谿縣人因故鄉難以度日所以復來滬上通剌判將王阿冬重責二百下押候備文仍遞慈谿縣原籍不許再來滬上○開車寓之張龍英控稱有江北人紀烏春强欲在寓賭博小的不允竟被辱駡不休是以扭案請究通剌判將紀管押三日○捕解在路打架之劉金咸錢阿五至案劉供本地人挑熼爲業昨日因所挑之糞略滿錢阿五忽來饒舌致彼擊傷錢稱不敢毆人通剌判將錢阿五管押二日○十七號西捕拘送小車夫吳福寳到廨禀稱停車碍路向喝不依是以拘案請究通剌判罰洋二元○二百七十三號華捕禀稱姜阿四隨路配裝馬車有違租界章程拘請判罰通剌判罰洋一元○二百二十五號華捕拘送在路配裝馬車之許星梅王阿桂陸木金劉阿福馬仁嘉金阿堂王小狗陸寳生王阿方陳阿九陶坤榮錢銀寳沈全春趙春春等十四人到廨請爲罰錢通剌判將許王等十二人各罰洋一元沈趙二人各罰洋二元一併充醫院經費○包探何瑞福顧阿六同禀稱緝獲積竊邵桂福據言曾竊源記碼頭某輪船搭客之白皮箱一隻内有粗細衣服十餘件後又竊取太古馬頭某甲之衣服等件遇冐充探夥之沈阿寳分用贓洋六元查邵將各衣典押共計洋五十元現在邵身畔起出洋三十餘元尙少當本洋十餘元請爲研究旋有客棧夥呂小坡訴稱所有皮箱一隻係某客所失今旣收包探查獲求請領贓邵供寍波人年二十二歲實因失業無聊出此下策沈供吳淞人分用洋六元通剌以邵行竊頗鉅未便從寛發落判交捕房管押六個月沈管押二個月期滿交的保釋放○包探孔阿才禀稱戴阿大借住某妓處被竊衣服四件報失後由小的拘獲送案請究妓女周王氏申訴前情求請領贓戴供蘇州人認竊求恩通剌判押一個月贓給該氏領去○包探陳阿九禀稱婢女蔣翠琴被主人毒毆逃出後在路啼哭是以送案請究通剌著暫交官媒聽候過堂覆訊 
[法捕房瑣事]  
　　四月初一日同福棧送慣竊寓客衣服之李春元到法廨經葛同轉訊供移送上海縣備文遞籍昨由寳山縣馬明府函致葛同轉稱李遞回後卽有縣民徐蔭嘉控李曾經竊取洋銀七十一元提李春元研訊認竊不諱據供上海法六馬路同福棧小老板處寄洋四十元請將該棧主移解來縣以憑質對同轉復詰通事包探禀稱當日該棧送來據云竊取客人寗綢馬褂當將原衣給還失主人送捕房同轉檢閱原卷李並無竊洋之供飭探將該棧主傳案令將詳細情形供明以便覆奪○德商英嘉洋行買辦李子仁控毛裕記定買洋針不出由行主致信令李投法捕房控告捕頭飭探帶同原告指認提到捕房禁押一宵翌日保出旋經洋東云此案已禀請本國領事歸英公堂訊究昨日英廨讞員宋通刺函致葛同轉因毛供包探帶同李子仁拘拿時被李竊去成單故特致函詢問當日如何指領情形卽候回覆以憑訊理○蘇鄉女子龔愛金爲女媒陸阿順誘至上海押入湯王氏花烟館内爲龔褚氏尋獲扭控捕房解經葛同轉訊供押候掌頰一百下交其母領回湯王氏限交陸阿順等再核昨日龔褚氏呈具領狀投案呈領同轉以紅班未到愛金未經責懲命於下期投案具領 
[仁風翔洽]  
　　敬啓者昨由漢口協成官銀號經辦順直義賑林友梅兄匯到第二十五六七八四批振捐洋二千元又廣東源豐潤銀號王晉叔兄匯到第五批義振規銀五百兩又河南水砦督銷局匯到各鹽店同人勸募義振規元一百六十一兩零二分五厘又杭州葛震珊兄繳到義振捐册十扣共募英洋二百元敝公所祇領之下除分别函復並將捐欵尅日彚批報解外所有各善姓捐數淸單容再按次登報以昭信實伏望鴻施曷勝翹企[  上海新關後源通官銀號勸辦順直義振公所慈谿嚴信厚筱舫謹啓]  
[積德累功]  
　　謹啓者敝堂施醫家諸善信陸續輸捐庶得接濟計開四月份共收回原册十扣英洋二十六元九角規銀十二兩九錢銅洋片七兩七錢銅洋十一元錢六千文五月初七李月林翁求保合家平安助施藥洋七元初八唐金棻翁求保身體平安助二元初九陳學瀾翁經募嶺南居士助洋二十元先後祇領欽佩實深誠意感神康彊逢吉慈懐育物福壽同緜請誌報章藉伸謝悃 [Z上海虹口元濟善堂董事唐廷桂等拜啓 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緖二十年五月初四日京報接錄]  
　　鄂撫譚奏循例動撥文闈鄉試經費摺○又　奏委解東北邊防經費片○大臣唐奏爲請酌加迤　　　　　　　部立案摺○陜臬曾奏恭報接印日期摺○江督劉　奏恭辦慶典動撥欵項摺○陜督楊　奏揀員借補守備片○　　　　奏敬陳查閱　伍情形摺　○○頭品頂戴湖北巡撫臣譚繼洵跪奏爲循例動撥文闈鄉試經費恭摺具陳仰祈聖鑒事　　　北布布使王之春詳稱木年湖北省舉行甲午正科文闈鄉試所需經費循例先行動撥光緖十八十九二十等年徧徵科舉錢糧　二千八百餘兩地丁銀一千四百七十兩耗羡銀一千一百兩以備支用又查湖廣鄉試南北分闈本屆甲午正科湖北輪應中式舉人四十七名四次加廣永遠中額十名共應中舉人五十七名例給牌坊銀兩遵照部章以五成支放按名給銀拾兩計需銀伍百七十兩照案於所撥科塲經費内支銀二百一十二兩計不敷銀三百五十八兩亦應在於地丁欵内動撥仍俟各舉人赴京覆試接准禮部　　知照再行按名支給其未覆試者槪不准支至荆州駐防旂生中式名數不能豫定俟取中後與繙譯中式舉人應支牌坊銀兩一併另行動撥俟科塲事竣　例報銷等情具詳前來臣覆核無異除咨戶部查照外謹會同湖廣總督臣張之洞恭摺具陳伏乞皇上聖鑒謹奏奉硃批戶部知道欽此○○譚繼洵片再湖北省釐金項下奉撥光緖二十年東北邊防經費銀八萬兩應卽分批委解兹據湖北布政使王之春會同善後局司道詳稱在於釐金項下動撥第一批銀三萬兩飭委候補通判梁承潤候補知縣史久齡管解赴京交納等情前來除　咨轉給該委員小心管解並飭將應解銀兩續籌委解外謹會同湖廣總督臣張之洞附片具陳伏乞聖鑒謹奏奉硃批戶部知道欽此○○巡撫銜督辦雲南礦務臣唐炯跪奏爲迤東馬戶以例給脚價不敷食用致京銅官運　滯酌加自省至威甯脚　請旨飭部立案恭摺仰祈聖鑒事竊臣准戶部咨催京銅迅速起運當經行司飭催在案兹據雲南布政使史念祖詳稱查定例迤西各廠銅觔由下關店逕連尋甸店交收每站每百觔給脚銀一錢二分九釐二毫又由尋甸轉運威甯車程十五站除正額節省外給車脚銀九錢三分三釐三毫三絲三忽零由省至尋計程四站照例應給銀五錢一分陸釐八毫合計每銅百觔由省至威照例共准銷馬脚車脚銀一兩四錢五分零一毫三絲三忽零前於光緖九年歸復川運由省店發運威店銅觔因尋威一路停運年久過路坍塌不能行車民間亦久無牛車用馬駝運每百觔照例給脚價銀一錢二分九釐二毫自省至威計程十站共支銀一兩二錢九分二厘較之定例每百觔節省銀一錢五分八厘一毫三絲三忽零前次造辦報銷業經據實聲明不敢以定例較多稍涉浮冐惟年來迤東坊方年歲荒歉米糧翔貴數倍於前馬戶駝運商貨漲至二兩有奇而運銅脚價仍照舊支給匪惟馬戶人工毫無所出並不敷一馬草料之需兹據迤東馬戶以連年荒歉價脚不敷懇請添價由省店委員轉禀到司覆查近來發運威甯京銅馬戶多方避匿動致積壓實緣米糧日昻例支脚價不敷食用所致雖未可遽照商貨支給自不能不稍加體恤擬請每銅百兩由省至威於原支銀一兩二錢二分二厘之外酌加銀一錢八厘共支銀一兩四錢俾馬戶稍輕賠累承運可期迅速且雖名爲加給實較例支一兩四錢五分零之數仍屬節省於公欵並無多費等情詳請奏咨立案前來臣覆查迤東連歲荒歉每石米價由十五兩增至三十餘兩爲從來所未有至今仍未平减例給脚價不敷食用委係實情馬戶因食用不敷多方避匿以至十三起二批京銅甫經運竣十四起頭挑尙復存積各店似不能不稍子體恤其該司酌加之數仍於公欵並無多費自應如議辦理以廣招徠而期迅速謹會同雲貴總督臣王文韶雲南巡撫臣譚鈞培恭摺陳請伏乞皇上聖鑒飭部立案施行謹奏奉硃批戶部知道欽此○○新授陜西按察使奴才曾鉌跪奏爲恭報奴才接印任事日期叩謝天恩仰祈聖鑒事竊奴才恭膺簡命補授陜西按察使當經具摺叩謝天恩仰蒙召見二次訓誨周詳跪聆之餘莫名欽感陛辭後卽行束裝出京四月初六日馳抵陜西省城奉撫臣飭知赴任初九日准兼署按察使督糧道奴才松壽將印信文卷移送前來當卽恭設香案望闕叩頭謝恩祇領任事伏思奴才滿洲世僕知識庸愚雖臬事之曾陳愧涓埃之未効兹復欽承寵命仍蒞此邦查秦輔爲邊要之區臬司匯刑名之總八條按俗衡情旣貴持平五術詰奸執法尤當克允奴才愚昧深懼弗勝惟有隨時隨事禀承督撫臣殫竭愚誠詳愼認眞經理斷不敢以曾叅斯職稍涉率忽致負生成用期仰答高厚鴻慈於萬一再奴才經過直隷正定府以南順德府趙州等屬稍形乾旱河南至陜西一路春雨渥霑麥苗暢茂秋田普種民氣極爲靜謐堪以上釋宸厪合併附陳所有奴才接印任事日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○頭品頂戴兩江總督臣劉坤一跪奏爲恭辦慶典需用椶毛動撥欵項恭摺具陳仰祈聖鑒事竊准工部咨本年恭逢慈禧端佑康頣昭豫莊誠壽恭欽獻皇太后六旬萬壽各處綵殿曁　輦路經由處所均應鋪設椶毯行令採辦椶毛伍十萬斤分批解部並令寛爲籌備等因當經札飭敬謹遵辦去後兹據安徽布政使德壽詳稱奉取椶毛五十萬斤攸關　慶典要需自應赶爲辦解現已派員前赴江西湖北湖南四川等處設法採購分批解部計椶毛五十萬斤每斤例價銀三分共該正銀一萬五千兩在於光緖二十年各屬解司正項銀内動給又於耗羡項下撥給協貼價值銀二萬六千兩有奇又部飯銀一萬二千兩水脚銀一萬八千四百兩詳請奏咨前來臣覆核無異除飭該藩司務須赶緊辦解外所有動用銀欵緣由謹會同安徽巡撫臣沈秉成恭摺具陳伏乞　皇上聖鑒謹奏奉硃批該部知道欽此○○楊昌濬片再陜西漢中鎭屬佛坪營守備黃義興因傷疾舉發呈請開缺回籍調養業經臣奏請開缺在案嗣准部咨所遺佛坪營守備員缺係第二輪第一缺應用儘先人員令卽揀選請補等因臣揀選得留陜儘先補用都司任新春年力方强營務諳練以之借補斯缺實堪勝任亦與例章相符合無仰懇天恩俯念員缺緊要准以該員任新春借補佛坪營守備員缺俾資得力如蒙俞允俟接准部覆卽行給咨赴部引見以符定制除查取該員履歴淸册送部外謹會同陜西固原提督臣雷正綰合詞附片具陳伏乞聖鑒訓示謹奏奉硃批兵部議奏欽此○○花翎保舉堪勝提督山東兗州鎭總兵果勇巴魯奴才田恩來跪奏爲敬陳查閱伍情形恭摺具奏仰祈聖鑒事竊查兗州鎭總兵所轄共九恊營其親標中右兩營官兵技技藝奴才勤加訓練不時講求所有外屬各營應分年查閱以資整頓奴才先於光緖十九年春間前赴鄒滕郯費等處巡緝之際卽將沙溝台莊沂州安東等營官兵技藝認眞閱看轄境均與江南徐海等處接壤奴才親詣各地方加意聨絡於四月初一日回兗隨將兗州中右兩營官兵技藝逐細校閱後時值農忙又屆夏防吃緊所有泰安濟南城守武定等營未經前往兹值春融亟宜巡察閱看奴才卽輕騎减從親往泰安濟南城守武定等營逐一校閱於二月三十日回抵兗州按照各營官兵册籍逐名考騐俱屬精壯足額尙無老弱充數合操速戰等陳式步伐整齊施放連環槍砲聲勢連貫長矛籐牌各技進退亦極便捷抬鎗鳥槍中靶在八成以上步箭弓六七力不等靶式遵照部例並無加高加寛較之奴才上次閱看略見起色各營馬匹一律臕壯軍裝器械藥鉛逐一點騐均屬精良奴才就閱過各營詳加比較以兗中兗右沂州濟南城守等營爲優泰安台庄武定沙溝安東等營次之其各營弁兵及候補世職等才技出衆者當塲分别奬賞並存記奬拔以示鼓勵間有操防蔬懈聲名平常之弁咨請撫臣分别辦理奴才受　恩深重惟有實力督率將備勤加訓練俾士卒恪遵紀律悉成勁旅奴才每到一營嚴飭各員弁會同文員和衷共濟認眞巡防務期均收實效不准虚應塞責如查有庸劣不職之員卽隨時咨明撫臣糾叅以示懲儆斷不敢稍存姑息以仰副聖主整飭戎行綏靖地方之至意所有奴才循例查閱營伍情形理合恭摺具奏伏乞皇上聖鑒再奴才經過兗州沂州濟南武定泰安等府察看土脈滋潤二麥芃茂民情欣忭地方安靜合併附陳謹奏奉硃批知道了欽此 
 
