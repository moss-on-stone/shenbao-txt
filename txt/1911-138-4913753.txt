# 1911 - 138 - 4913753

 

Page 1

 
 
   
 
 

Page 2

 
 
[上諭]  
　　四月二十六日内閣奉 
　　上諭四川慶府知府員缺着廣興補授欽此監國攝政王鈐章奕劻那桐徐世昌署名 
　　十六日召見内閣總恊理大臣汪大爕松茂 
交旨 
 
 

Page 3

 
 
　　四月二十二日欽奉 
　　諭旨郵傳部會奏粤漢川漢鐵路接議英德美法各銀行借款合同磋商定議　　是覽並請旨簽字蓋印一摺著郵傳大臣簽字餘依議欽此又奉 
　　諭旨盛宣儴奏官紳報効災振鉅欵援　懇請優加獎勵一摺陳性良等十七員均着照所謂獎勵該部知道又片奏肄業生唐延碩爲其父母捐振請建坊等語著照所請該部知道欽此又奉 
　　諭旨御史孫培元奏需材孔亟宜愼重學務以植人才一摺　學部議奏欽此又 
　　諭旨御史孫培元奏敬陳管見一摺着該部知道欽此 
論説 
[江督手段愈弄愈拙矣（希）（夷）]  
　　江督對於江蘇諮議局預算問題。其所持不成立之理由。業經各議員之宣言書指駁無遺。記者姑置不不論。論其對於議員辭職後之手叚。 
　　當正副議長及常駐員辭職之初。即不應贸然以虚謊不實之詞作第一次之電奏。一误也。然其所以弄此虚謊不實之電奏者。其用意不過欲要得一嚴厲之諭旨。以恐嚇而懾迫之。冀其曲就我範圍。初未必即有决裂之意也。迨奉電旨。着再勸告。議員不受。即請旨裁奪。此時之爲江督者。應自悔且從前之固執。庽轉圜於勸告之中。召集各議員。開誠商榷。冀有以補救於萬一。不應僅以一紙空文爲勸告。而即弄第二。次受否未决之電奏。以爲諉過君上之計。（據本報專電）二誤也。江督旣諉過君上而上第二次電奏。則此後惟有欽遵上諭。恭候宸衷之裁奪。而江督與議員。皆處於靜待朝命之地位。而兩無商議挽回之餘暇矣。不料靜待數日。朝命不下而江督急矣。朝命不下。而外間紛傳有閣臣不愜於江督之消息。江督疑上意窺破其計也。乃急之又急斯時斯時。江督始有調停此事之想。始露不顧解散之意。而始乞靈於預算維持會之維持。而始欲通電各州縣。議員申明已意之並不承認辭職。然而晚矣。蓋旣已請旨裁奪則非特於勢。於理此時萬難補救。卽有補救之希望而議員去留之權。已操之於君上。江督不能隨意挽留。議員亦不能隨意回任。祇有聽之而已乃江督不圖彌縫於請旨裁奪之先。而欲調停於請旨裁奪之後此。三誤也。雖然猶得諉爲悔悟稍遲。今日急思補過。尚不足異也。所最足駭怪者。則有乞憐於某某等報之天開異想。（聞江督有筵請某某等報館經理人申訴苦衷之舉）豈以某某等報。攻擊太甚。恐各議員爲其所煽惑。而欲有以勸告耶。則議員辭職在先。而攻擊在後。抑以報館攻擊。與江督名譽有礙。而欲有以勸告。耶則一請亦難塞衆人之口。且切實勸告議員江督固奉有明諭者也勸告報館則江督未奉明諭其勸告報館經理也何居夫報館之爲言論機關。與諮議局之言論機關不同。諮議局與行政長官。立於對等之地位。而報館對於行政長官。與各議員。則均立於旁觀之地位。故行政長官與議員衝突報舘可以盡從旁忠告之天職而行政長官對於報舘則無設筵勸告之義務報舘亦無受江督設筵勸告之章程萬不能與議員同視者也。江督此舉眞令人百思而不得其解。意者其着急於裁奪上諭之遲遲未發。憂心如煎。盻望綸音三秋一日。臣心碎。矣君言杳然。故不自覺其舉動之乖謬。而手段愈弄愈拙也哉。 
來稿 
[江蘇諮議局辭職議員宣告書（再）（續）]  
　　至各國留學經費共有二十二萬八千餘兩可謂鉅欵而學生幾人遊學何國所人何校所習何科竟無隻字開列試問如何審查如何討論旣無從審查討論試問如何議决列册不得已將此數加入教育預備費而删去本欵並説明俟查明詳細劄知卽在教育預備費内如數動支等語盖預備費專爲執行活動而設多留預備費正是多留執行活動之餘地此係曲顧執行一方面實具苦心持苛論者方以遷就行政官爲詬病迨至開臨時會滿意人教學科查明劄復必可燦然列册趁此覆議一洗遷就之譏乃審查覆到各件藩司則云名數若干是何姓名入何學校習何科學司中無案可稽學司則云各生所入何校所習何科各國經收學費報删均未塡列上年備文移查至今未復實難懸擬各等語仍係絲毫無眉目不得不仍照原案辦理是諮議局對於此款竟蒙遷就之譏以曲爲執行之地一之不已而至於再乃督院元電反若執行爲難甚至有目下留學生遽難一律撒回之語試檢查呈文及預算案之説明何嘗有一語涉及撤回豈不與事實大相背謬此又必應辨明者也 
　　總之此次寗屬豫算春交議原册種種腐敗不可殫述卽此兩欵已見一斑蓋出入總數倍於蘇屬局面本大積弊尤深清理較難而編製不善亦無可諱故審查之難倍於蘇屬諮議局審查决議不出兩旬旣不敢草率含糊負鄉里父老之委托又恐預算不成立損失南洋重望抱此宗旨處處兼顧處處求兩全之法煞費苦心卽此兩欵辦法亦已可見一斑寗屬地方行政費共二百三十餘萬交復議者不及五分之一復議時本多照劄改議之處現督院指出兩欵共數不及總數十人之一即使果有碍難執行之處亦不當因十分之一而并廢十分之九何况此十分之一亦並無不以執行之處直是借此爲詞擱起全案大凡豫算成立則財政清理弊窟掃盪利國利民而不利於中飽此次寗屬豫算一再留難始則以江 
 
 

Page 4

 
 
寗府教育會爲詞繼則以學堂經費未有劃一標準爲詞電奏似以責難國家經費爲詞元電又以撤回留學生爲詞前後宗旨屢變實則以預算全案不成立照上年額支爲默定之宗旨統觀前後抱定不變誠爲把持弊窟之必要（未完） 
專電 
[電一（北京）]  
　　鄂湘川粤四省督撫電奏幹路國有民心憤激勢頗劇烈懇即頒示辦法遲恐慘變臣等難當其咎政府責成盛宣懷妥訂善後辦法 
[電二（北京）]  
　　台諫以盛宣懷蔽君賊民致召通國義憤揭出罪狀十條嚴劾請懲即日入奏 
[電三（北京）]  
　　澤公以四國借款叢集衆怨現正嚴訂限制用途挽回名譽盛宣懷懊悔殊甚 
[電四（北京）]  
　　滇督李經羲電奏片馬英兵前因避瘴退出月餘在我仍無妥善辦法民情憤激難忍請速核示 
[電五（北京）]  
　　汪大爕請訓痛陳要政八端 
[電六（北京）]  
　　江蘇諮議局議員辭職事蘇京官公請陸中堂維持陸中堂面商内閣總恊理資政院總裁均不得要領蘇京官大憤議定即開大會公决對付江督辦法 
[電七（北京）]  
　　聯合會質問内閣呈稿因川粤漢借欵簽押昨各代表故又集議删改 
[公電（南京）]  
　　各報館鑒今收到京口八旗中小學堂職教員捐助江皖振欵龍洋四十二元請代登報以揚仁風查振大臣宥 
緊要新聞一 
[四國借欵有達四千萬鎊之説]  
　　此次大借外債聞其總合同共訂借四千萬鎊分於各省作種種革新之用前次爲東省實業及幣制等用所借之一千萬鎊一分合同也此次粤川漢路所借之六百萬鎊亦一分合同（大約川粤漢路連以後再借四百萬鎊亦共成一千萬鎊）觀此則以後必有他省借債合同陸續發現以滿此四千萬鎊之數目云 
[江督電告上海審判廳爲難情形]  
　　收回權利之難如是外務部接江督電咨内開據蘇松太道電稱滬上商埠設立審判廳一事禀奉批飭先與領事商辦如彼果有爭執權利之處再行轉商外務部等因仰見憲台鄭重憲政督飭進行之意惟是連日商辦竟無頭緒現雖切實照會並派員密探實有不得不慮者蓋上海公共租界會審公廨廨員平日祇有問事之權其管理界内一切人民事宜悉操之工部局不惟上海縣無從過問即公廨亦不能逕出一紙文告又其甚者凡有關於刑事及違警各項均須西員會審廨員不得逕行訊斷而英國尚以不能操有全權早欲在租界設一完全獨立公堂蓄意已久是以歷年以來派捕赴公廨監守種種干預不遺餘力今我改章旣明觸其忌復暗中其計勢必恊而謀我藉口自設公堂凡租界無論華洋交涉以及華人刑事民事訴訟均由彼提訊獨斷獨行則審判廳且徒擁虚名不能過問若設立租界之外則一切應解上海縣之案又必借口縣權已廢悍然不解其於審判廳又不肯承認如是則上海一隅無審判之權卽無保護之權步步荆棘是欲收回主權必致主權全失迨至審判之權旣失更有何權以保人民良用惴惴前經備文照會去後茲准駐滬領袖比總領事薛福德照復謂所擬辦法均屬違背條約以及定章各領事萬不能聞命等因除將照會稿另行具文詳報外仰祈憲台將滬埠審判廳種種爲難情形咨請外法兩部審酌妥辦等情據此除咨請法部查照存案核復外相應咨請貴部查照迅卽照會領袖公使切實磋商仍希見復施行 
[徐通鐵路呈請借債自築]  
　　不知郵部容納否蘇路公司咨呈郵傳部文云竊查本年正月十八日本公司臨時股東會决議清徐一線北不通海南不接工局處腹地將來路成以後營業所入是否能敷養路官利等項之用實無把握前議展築瓜清俾可逕達長江然運河兩旁俱有堤岸迤東一帶湖水陡高迤西一帶地勢低窪旣苦工艱費鉅又慮危險非常且津浦鐵路轉瞬通車蘇皖中部運輸之利復奪其半不如改由清江浦經淮城寳應高郵泰州如臯以抵南　州之天生港定名爲徐通鐵路爲蘇路北綫之斡路其瓜清一綫旣奉大部允歸蘇路築築應即定爲枝路從緩修築自徐州迄清江浦　長三日 
 
 

Page 5

 
 
三十八里自清江浦迄天生港計長五百六十六里歷經本公司測有詳草各圖伏念蘇路北綫原擬爲海南嗣因津鎭南段改出浦口易名津浦乃擬先築清徐將來更展築瓜清以達鎭江而開徐清海又經大部規畫官辦今本公司清揚一段發軔伊始道路傳聞又有大部徑修清海之説又有山東撫院籌築膠沂以接津浦之説時局變遷本公司清徐一缐將成駢枝此次所以改定徐通約有數利江陰與南通州對岸爲長江扼要門户江北軍隊駐紥清江浦有鐵路可達南通州則聲息較靈隠成犄角此利於國防之説也津浦告成鎭江商務必致减色有徐通鐵路則鎭江關且可移設南通州使西北商旅咸出此途税收必旺仍可兼轄京口此利於商業之説也裡下河一帶人口繁盛土貨暢旺徐通鐵路造成以後運輸必占優勝此利於發達營業之説也天生港本係奏准自開口岸碼頭躉船均已設備不必因徐通鐵路别籌建築從此轉運亦至便捷此利於節省經費之説也惟是全路計長九百餘里所需購地土方材料工程房屋車輛彈壓預備各款預算須銀九百三十七萬餘兩值此商力彫敝金融滯澀之際招股之勢已成努末謂因改築徐通即能鉅欵立集本公司亦不敢自信卽論官辦各鐵路亦何嘗確有資本除舉債造路外殆鮮他策商辦鐵路情形旣屬相同辦法自可參仿夫以官辦而舉債直接之負担在國家間接之負担仍在人民若以商辦而舉債直接之負担在公司間接之負担亦在人民揆諸情形按諸事實自屬可行至債額若干利率若干如何分年歸還等詳細辦法應俟核准後另行商辦呈候鑒定如蒙准予照行請大部分别奏咨備案俾資遵守所有改築通徐借欵自辦各緣由理合備文具圖呈請迅予鑒核施行 
[端方不願督辦川粤漢路]  
　　見機而作督辦鐵路大臣一缺政府初議派郵傳部某侍郎旋聞鄂湘人士反對甚烈乃議擇一與湘鄂人素有感情之大員前往或能融洽於是那徐兩恊理與郵傳大臣皆在監國之前力保端午帥蓋因午帥早年撫鄂撫湘與地方紳士感情素洽故也聞前日命下午帥以此事棘手恐材力不勝擬具摺力辭故翌日午帥并未謝恩旋有人告午帥謂汝係革職人員此次朝廷棄瑕錄用當勉爲其難無堅辭之理故另具一委婉之摺奏至二十二日始行謝恩 
　　又函云午帥因聞内閣屢接湘撫來電謂該省士紳會議此事風潮異常劇烈而粤鄂兩處來電情形亦同且自奉命之後即有湘鄂京官前往面謁詢其接收辦法故午帥仍躊躇不願遽往况實行鐵道國有致策破商辦已成之局爲外債間接之媒窒碍之多顯然易見一旦前往接收目前固屬易招民怨將來亦　成效難收聞已繕具摺奏仍請另簡大員以免貽誤并聞此摺於今日卽可上奏但恐不能邀准耳 
[憲政館電覆督撫權限]  
　　且安心等着罷憲政館因部省權限事覆奉直江鄂粤五督電云咸電悉查歷來各省遇有疑難事件多請部示部中遇有議駁事件亦必奏聞久成習慣來電所陳督撫秉承内閣及所慮各節具徵卓見擬俟釐定各部官制於草案内聲明各部對於各省除尋常事件徑行照章准駁外凡事關重大者統由部送交閣議奏明辦理則於督撫職權無所妨礙至督撫政權本與日本府縣不同督撫旣仍舊設立自不能照日本府縣之制所有外省官制應候酌擬時再行隨時知照卓核先此電覆 
[海牙禁烟會暫緩開會]  
　　是誰之力歟日前外務部接駐京荷使正式照會内稱頃接本國政府電開本年夏季在海牙開萬國禁烟會一節暫緩提議除詳細情形俟奉電後再行照會外所有中國全權大臣亦可暫緩赴荷一俟定有日期再請來荷蒞會 
　　駐荷唐代辦亦有電禀到部内稱萬國禁烟會一事因英國請各國允行滬會定案第五欵未得德國葡萄牙日本之贊成本年在荷開會提議一節業經荷政府照請暫緩派員蒞會 
　　又聞萬國禁烟會議原定去夏在荷京開會我國旣簡駐英使臣劉玉麟爲專使矣未及行而會期改今年荷使又以開會在邇速簡專員請於我外部外部以劉方使英英操阿片運輸權且有英皇加冕　於勢不可以去乃奏請改簡駐德使臣梁誠爲專使行有日矣而荷荷廷忽又改議蓋因分省分年辦法我與英旣訂有專約我爲受烟之國英爲出烟之國我與英旣有成議則萬國阿片一會自可不必亟亟云 
[無約國運烟之限制]  
　　具文而已税務處電咨南北洋各大臣云查鴉片入口逐年遞减之辦法早與有約各國商定妥章惟無約國每年輸入鴉片甚多漫無限制應即查明從前所運數目並擬定此項專用税單凡無約國運進洋藥須領有此項單據呈驗納税方能作准藉可按年考核以杜影射除將前情咨請外度兩部妥訂辦法外特此電請貴大臣轉飭各關道一體遵 
 
 

Page 6

 
 
辦 
[弼德院豈謀利之所耶]  
　　此可見政界之心理弼德院陸榮兩院長因朝廷設立該院用備顧問亟應卽時成立現已以翰林講習所房屋爲開辦事務所並調各部院富有政治之員佐理一切於十八日奏請開辦經費一萬兩并云此欵爲不可少之欵請飭下度支部迅速開放以備應用又奏刋刻木質關防一具文曰弼德院之關防已於十八日啟用 
　　弼德院堂期昨經陸榮正副兩院長擬定每月逢一四七等日爲會議日期 
　　弼德院當草創之始經營締造用款極多現聞有翰林院田太史屢向陸正院長要求度務提調一席凡一切出入皆由其經理聞已運動成熟可達完全美滿之目的 
　　弼德院正副院長因擬訂院章並開辦事宜需人贊助現已陸續調用十餘人名單俟訪明再登惟聞被調各員以該院處閒散地位恐所入不豐故多有不願應命者而一般裁缺人員則又趨之若騖以爲慰情聊勝無矣 
　　弼德院已擇定於西華門内建造衙署聞估計需銀四十萬有奇現有某某數洋商極力運動包造京師各大木廠雖紛至沓來恐與資政院同出一轍不能與之抗也 
[京師近事]  
　　鄂督昨日又有電奏到京謂湖南寳慶等處均有桂邊十匪滋擾已飭軍隊前往防勦省垣爲重要機關尤須扼守防範擬添募巡防軍隊以資策應並擬在湖北造械廠購買新式快槍以備臨時應用惟鄂款支絀其價請分三年交付聞已奉旨着照所請並飭認眞防範勿稍疎懈以遏亂端 
　　禁衛軍業經成鎭由監國親臨校閲該軍訓練大臣已檄調該軍於本月二十七八日在西直門一帶齊集舉行觀兵式現在西直門一帶恭備道差異常忙碌 
　　外部電致江督謂各省海道水産爲漁民生計大宗詎容稍有阻力乃與外國接連之處每有洋人藉詞擾累實則出海漁船距中國口岸並不甚遠洋人何得指爲越境任意苛罰應由尊處派委隨時查報凡中外接連海界均宜勘定何處爲公海何處爲領海設立浮標以清界限請即轉電各海關飭屢詳細查復仍隨時認眞防獲 
　　上年廣東新軍滋亂獲咎之恊統張哲培標统劉雨沛解京治罪後經陸軍部軍法司訊問已十餘次茲因該恊統等實有寃枉情節不便深究故軍法司長丁士源向廕壽兩大臣商請將該革員等發往新疆效力贖罪並通知新疆巡撫查看該革員等如果才有可用卽委派差使以勸後效昨已奏結矣 
時評（東吳） 
[其一]  
　　中變政策中國國家之政策。往往不能確定。或半途而中變。或朝令而暮改。反對衆論蹂躪輿情。而國家之信用。乃大失於天下。 
　　鐵道國有政策。不可謂無理由也。顧其先何必批准商辦。迨商辦之局已成。突下一紙詔書。以爲反汗之計。則從前路工之損失。國家能否賠償。將來路利之盈餘。人民能否分潤即使民間不起極力之反抗。而種種手續。已窒碍滋多矣。 
昔年招商局劃歸部辦時。今郵尚盛宫保以股東之資格。出而抗爭。誠知商人之血本國家之信用。兩者皆宜保全。而不可损害者也。而况乎收民有爲國有。易民欵以外欵者乎。非我矛之子盾。何前倨而後恭。願還以質諸今郵尚盛宫保。 
[其二]  
　　破壞政策將以强力壓之。則恐激而變。將以虚言應之。則恐民不信於是以釜底抽薪之法。爲根本破壞之謀。而停止租股之諭下。矣 
租股不得已之事也。我國民智未開。權利心太薄弱。愛國心太冷淡。雖有利國利民之大事業。往往熟視無覩。於是一二志士思得此法。將引之於愛國之途。誘之以未來之利。集衆擎而共舉溥大利於同胞。而路事賴之成立矣。 
　　朝廷知其情。乃以停止租股四字號召川湘。以爲租股旣不集路事即不成。雖欲拒款。無可拒也雖欲商辦無可辦也。方石長信請歸國有時。即有租股擾民之語。或謂此摺即郵部某尚所。指使然則今日停止租股之諭。其主動力何在固可想而知也。嗚呼某尚此舉。計誠工智誠巧。而三四年來兩省人民。爱國家愛權利之熱誠。則又自此冷淡薄弱矣。解散路股易。收拾人心難願政府再三思之。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[東三省通信]  
哈爾賓函云東清鐵路公司之第十九號輪船於前晚在松花江烏拉街沿下碇之際陸上忽有向該船放槍者紛紛飛彈萬分危險因即怱皇拔椗駛回吉林該船内有駐吉俄領事乘坐觀此甚滋不平東清鐵路公司亦以此等危險之事已層見迭出如不設法防範將來必多爲難故日前已向華官嚴行交涉一面飭派俄兵前往沿江一帶嚴搜犯人 
　　東三省去年曾借外債千萬以備振興實業之用自防疫事起已挪撥三百萬此次吉林大火災待賑甚急又議暫移此款以應目前急需將來再行設法籌還 
　　吉林延吉府龍井村地方日前又聞失火全村十分之七均付一炬其所燒失者中國家户二十日本家户四十朝鮮家户百四十死亡人數尚未查明現在延吉道陶梅先正設立避難所及購買一切米麥以謀救濟 
　　昌圖駐屯北洋巡軍日前由軍官汪某率領騎兵二大隊步兵十中隊馳赴長春轉往呼蘭府此項軍隊携有六寸速射砲二門彈藥亦頗充滿或謂此軍係爲鎭壓東蒙叛亂而發云 
　　此次吉林大火財政局付之一炬所有該省豫算底册皆已被焚聞已由吉撫陳簡帥電商度支部將部存該省底册照抄一分以便辦理豫算 
　　撫順炭礦問題中日兩國代表者對於炭坑境界并王召堯之救恤金額及一切契約已爲圓滿之恊定其解决内容之要點東西兩端炭坑區權利仍還附中國向來由日本所納出炭税本爲三分今减去一分此外更交納礦産税一分聞此項税額與前年九月滿洲恊約尚不相背故日人甚爲滿意如中國政府無何等異議日内卽可簽字 
　　撫順煤礦問題今已大致解决其餘所剩懸案只有中日奉天車站聯接問題而已然此兩鐵路聯络問題中國旣决定在南滿線上高架鐵橋而城内車站與南　鐵路車站接聯一事本非大難問題日間當可議决然則日俄戰後之中日懸案至此可爲盡完結矣 
[東京通信]  
　　吳振麟之心勞日拙代理駐日公使吳振麟以留學生會館疊禀外部軍機處痛揭種種媚外罪狀並將禀稿分登中國各報老羞成怒連日在使館招集藍公武湯增璧等密商一切决議如下（一）中歷四月八日電知外部謂廣東革匪起事確與留學生組織之國民會有關係代表已歸請速防範（二）同日又電外部日華通信社係王津（即王蔭藩）組織爲内地各報通信報告國民會事此等狂悖行爲實碍大局應嚴密稽查内地各報預防摇惑釀成事故（三）買收現在自稱中國報界通信員江蘇吳某浙江許某山西景某三人月薪百元即囑其通信各報誣稱國民會爲革黨以圖解散 
　　東亞同文會又開大會東亞同文會者上海同文書院之母也陽歷五月十七日在華族會館又開大會招待清國公使館員及日本著名對清家鍋塢侯爵細川侯爵等五十餘人報告我國最近之政治經濟狀况其説甚長洞燭我國如數家珍嗚呼 
　　在留華商之盛衰留日華商本以神阪二處勢力最大信用亦最厚六七年前約有五六千人近以日商盡力排斥現在大阪總數祇二百六十人其中北方人與南方人約六十五與三十五之比例營業日衰各賦歸與狀殊可憫我國在留領事不知設法維持在其日漸消滅近如華商中最有勢力之萬順號其支店在中國及日本者共有二十餘所專理柞蠶系麥稈眞田藥種等業近亦破産目下商界惶惶不可終日回首前途令人心懣 
　　華報記者果無經濟素養耶日清公債一千萬元中國各報多謂日本無此財力轉貸英國等語東京某報近著一論曰我國與清政府訂定之日清借款乃含有政治問題中國記者謂我無此財力轉貸諸英此不知特别借欵與公債之性質語也公債由政府發行招募國民之有財力者出資購買我政府不過一經手者而已中國記者其無經濟素養如是可笑也等語中國記者按此公債日本國民僅購十分之四居留各國商人實購十分之六 
分類新聞 
政界 
[禁烟官吏擾民之眞相浙江]  
　　瑞安縣金令禁烟擾民違章不法此次禁烟委員被戕後不得已下鄉禁拔意圖塞責距該令近日帶同兵差赴四十八九兩都禁種訛索騷擾視民如仇每至一地攤派酒飯需索供應縱令胥差親兵奸淫婦女掠取財物業經該處士民王景光陳疇葉寳墀張祖承等聯名禀控省憲茲列所控各節如下（一）高樓地方居民 
 
 

Page 11

 
 
周爾康並不種烟在路遇見金令詢以是處有無種烟周因避嫌怨不説即喝令笞責三千板血肉橫飛幾遭立斃（二）鄭有珍曹鏡光兩家並不種烟該令飭派飯食有珍不肯照派金令竟嚴飭差提索去小洋三百角（三）石龍地方居民因該令到地非辦即索男丁因而逃避僅令婦女守室竟縱令丁役擁入人家掠取財物加以姦淫林仁傑陳邦内陳大餘三人之妻均被丁役輪姦（四）施石耀彭傳理兩家因不肯攤派夥食索去洋一百三十元餘如曹廣用楊宗衡均被索去洋十元高廷獻陳康傑均被索去十五元周聖昭被索數元以上均已認供夥食而復被婪索（五）四十八都東村曁四十九都兆山兩地方烟花遍野一賄該令洋二百二十元一賄該令洋二百十元烟即不拔僅飭地痞具結以飾耳目烟將收成一查卽悉 
[沈蕩鎭又起閙米風潮浙江]  
　　海鹽沈蕩鎭十七日有一老者持錢向米舖買米升許以資炊爨稍有不足該號夥不肯與米老者以家人待其持米歸而舉火否將絶食向之爭執該號夥即鳴警拘執巡士以巡捐爲商號所自出不免仰承意旨不問情由遽將該老者橫拖倒拽解局拘禁苦力居民咸抱不平蜂擁入局詰責緣由巡董李壽明外出未返巡官潘爕亦因事離鎭該局巡士出言無狀羣情益憤將該局器具雜物搗毁一空巡士見勢不佳逃匿殆盡房屋亦略被損毁惟潘巡官之房因人出關鎖尚未受損潘巡官聞息馳回邀請鎭紳集議善後方法羣以小民數米而炊持錢易米稍有短缺亦應原恕持之過激每易生變特置不究而該　損失另籌修復方法其事始寢 
[廳差私行拘押職官之不法湖北]  
　　湖北法政學堂官班學員候補知縣蕭傑係已革湖北候補道蕭衡之侄蕭革道前在漢口開設利記輪船公司虧欠官商巨欵避匿不出致案懸經年未結該案係前歲發生故仍由夏口廳行政官辦理因蕭未曾到案該廳特出一通緝票交差查緝至今尚未弔銷日前蕭傑因他事往拜夏口廳承啓官詎出署時忽來數差役扭住不放謂爾叔倒欠人款不來了結應留爾着交蕭傑與之爭辯不聽竟敢私自拘至其家留三日之久蕭情急函告法政學堂監督李觀察國棣及衆同學當經李監督函請夏口廳王丞國鐸查辦詎王丞尚未悉有此事比傳差嚴斥一番命轎將蕭送歸刻法政各學員以蕭傑雖係蕭衡之侄然身居局外又非其委任人該廳差無票拘押任意羅織實屬不法已極該管官不從嚴懲辦尤屬廻護輕縱除公禀院司控訴外並在諮議局縷陳夏口廳王丞之違法矣 
[州牧阻撓礦務被控湖北]  
　　興國州屬各種礦産之豐盈爲全省冠如得賢大吏提倡廣設公司開採誠鄂省取之不竭之利源也近有籌開該州銀鉛煤各礦者迭次禀經勸業道飭州查勘詎　牧郭在璜意在索賄如不滿所欲即設詞詳駁恣意破壞故州人咸目爲礦蠹尤奇者日前十棍痞匪夥搶韓家山銅礦砂一案由商務分會訪得爲首者李姓送州請辦郭牧竟不問而釋外人咸謂該牧受李賄銀二百金恐非無因刻該州士紳大動公憤已條列劣跡禀請督院勸業道派員查辦以除礦蠹而肅吏治 
軍界 
[統制蒞鎭檢閲標營鎭江]  
　　南洋陸軍第九鎭徐固卿統制因陸軍部派出校閲之員刻已抵鄂事竣後卽將來寗所有駐省曁沿江各標營不可不先事查閲以免臨時遺誤昨特親乘火車先至鎭江檢閲三十五標各營兵士内務教育次閲野外戰術二十三日點騐各營軍裝器械小作勾留即須赴江陰考察三十六標一切矣 
[廳州縣准予遣調兵隊杭州]  
　　浙省近年以來匪案刧案層見疊出水陸巡防各營隊隨處擇要駐紥原爲巡緝勦捕起見府廳州縣有安輯人民缉捕匪盜之責於轄境内所駐水陸防勇應有會同監察調遣之權方能文武聯絡堪期畛域不分不致隔閡增撫蒞浙之始即經通札各府廳州縣均加營務處兼銜現在復行整頓通飭各府廳州縣略謂浙省府廳州縣均應准其平時監察防勇遇有緊要事件准其會商就近統領管帶調遣庶足弭患無形地方賴以治安各府及定玉（卽定海玉環）二廳均准兼總辦營務處銜州縣均准兼營務處提調銜在案所有南田石浦二廳亦應加總辦營務處銜遇有征調防勦曁防營緝獲土匪會匪游勇移送會同審訊等情事宜除禀明本撫院外一面准其隨事會商辖境水陸統領管帶各官調遣弁勇分投勦捕獲案訊辦是則文武合力呼應較靈此後水陸防軍各營隊遇有該廳商調勦捕之處務須隨時恊助不得稍有遲延推諉致誤軍機而干重咎 
[贛省新軍編置之小衝突南昌]  
　　贛省暫編陸軍五十五標業經馮撫刋發關防札委莊直刺守忠接充標統以巡防隊前路各營抽調改編准定五月朔日成軍該標統本係舊營人員辦事營私人言嘖嘖惟此項新軍仍屬多用老人以致陸軍學生候差不獲業經電部禀控復由馮諭飭隊官排長司務長酌派學生以符新軍名實詎莊標統分配不公排長傳承勳等紛紛辭差該標統挽回不獲恐生别變近日頗形慌亂云 
[鄂彌縫軍隊之缺點武昌]  
　　第八鎭統制張提軍刻以陸軍部已派司長沈郁文等四員不日來鄂校閲若不先行檢查一周恐臨時諸多缺點特於日昨親率正參謀官劉錫祺及三處總辦帮辦提調科員等分赴各恊標營檢查内務外塲是否整齊並通傳各營所有十講武堂各班學員均應留營受檢自二十日起一律停課俟校閲後再定期開學聞二十一日檢至馬隊第八標時惟一二營尚整齊第三營則無可觀察其馬棚等處污穢成渠病馬遍地守衛兵以鞭逐之不起張提軍大怒當將該標統喻化龍三營管帶孫長齡嚴行申斥並飭將查馬長孫某撤差以昭炯戒 
學務 
[彚詳全省高等小學畢業請獎杭州]  
　　浙提學袁樹五文宗日前以全省各屬高等小學堂宣統二年上學期畢業各生先後據詳舉行畢業查照定章分别准駁由司洋加復核除將程度合格期限未足一律批駁其餘均應分别等第獎給廪增附生出身及給予佾生頂戴以示鼓勵惟各屬造送履歷分數未合呈式致往返駁查頗費時間茲已一律齊全計旅浙全皖兩等小學堂等十五處業已先行覆到共有畢業學生朱道頤等一百七十八名應得給予獎勵者一百十五名應准升學考試不給獎勵者六十三名除分别造且等　姓名年籍清册及往返駁查理由逐一塡明司册外刻已詳請浙撫咨送學部照章給獎矣 
[王提學批評易經約解武昌]  
　　鄂省江陵縣貢生魏德霖刻以所著易經約解禀呈學司審定經王次泉提學詳細批評略謂易以消息爲根本象數爲作用先天後天實本文言該生以伏羲爲先天文王爲後天不知何擬若是之類皆讀易者所不可不知惟緯書之卦氣京房之八宫 
 
 

Page 12

 
 
世應乃占驗休咎之法自是説易旁門不可與語正道漢儒解易支離𤨏碎賴李鼎祚集解以存要在學者擇精語當宋氏本春秋傳以卦爻變言與消息盈虚實不相干易固不易言也該生所著約解詞旨明晰以之誘初學則可若以之解易則當求深造云 
[師範學堂飭加單級教授法湖北]  
　　鄂學王文宗以初級師範學堂爲養成小學教員而設自應視小學之趨勢以定師範教授之方針所有各屬初等小學類皆人數無多年級各異編制之法槪用單級非熟習單級教授法之教員不足勝任小學教員旣趨重於單級教授初級師範課程自應增授單級教授法其鐘點應視畢業時期遠近以爲多寡其畢業期宣統四年以後並應增訂二部教授法在各該堂指定小學實地教授以資練習 
實業 
[電燈公司股東會更舉總理蕪湖]  
　　蕪湖明遠電燈公司二十日午後兩點鐘開股東大會决議籌款添招新股歸還舊欠改良内部更舉經理一切事件股東來賓到者甚多是日舉定陳采臣君爲總理其餘恊理董事均留任云 
[鄂督提倡實業之熱誠湖北]  
　　鄂督瑞莘帥以興辦實業爲今日要圖凡鄂省紳商人等或集股設立公司或開採各項鑛産或製造各項貨物均可就近報告本處商會或地方官查明所定公司規則曁創業辦法轉報勸業道禀候核明咨部立案並當隨時按照外國勸商辦法維持扶助惟力是視以期官商聯爲一氣庶幾實業振興著有成效現已札飭高觀察遵辦矣 
[華寳公司發明機器磨湖北]  
　　鄂垣武勝門外華寳公司股東陳玉堂研究製造於機器學大有會心所製單紗織機已由南洋賽會嘉獎銀牌茲因小麥爲中國土産大宗惟製法不工故粉粗色黑近來洋麵輸入利權外溢特繪具圖式至漢陽翻砂廠配置機件造成完全機器磨一副分爲三層第一層破麥皮二層清粉渣貫入第三層則成漂白麵粉直與洋麵比美每日可磨麥二石餘苦思數月撤换數次刻已試騐合用擬即呈請勸業道申部專利矣 
[是亦提倡農業之一端杭州]  
　　杭垣艮山門外萬春農務局由職商王土達諸人創設昨今兩年添購餘地二百餘畝推廣種植而尤注重畜牧所飼家畜如牛羊猪鷄鴨鵝等類比較鄰近農民繁孶十倍上年編著農務實業新編一書凡該局試栽试牧各手續詳晰備載業於商品陳列所中寄售日前復經該商禀送撫院當奉中丞核准批獎外復札發提學司勸業道飭即轉發官報局將原文刋載俾便各府廳州縣勸農仿辦以資研究 
雜記 
[馬令求營反辱江西]  
　　贛省工程局委員馬大令獻廷以知縣捐納到江歷辦各項工程經理款目不下二百餘萬以故餘積頗厚現因皖災籌款馬令報效例銀九千兩經籌賑大臣奏獎道員馬令本係市儈出身奉到行知公文得意揚揚以爲升官之喜赴院禀知惟仍上知縣官廳各同寅以馬令道員尚須報捐三班請咨赴引再非九千金萬不能到省今即自命道員殊屬可笑以致大衆咸呼馬令爲大人請上司道官廳一時馬令面紅耳赤致無立足之地一哄而散云 
[米行舞弊被罰蕪湖]  
　　皖北飢荒樹皮草根削食已盡因而餓斃者誠難指數凡中西善士莫不觸目驚心解囊拯救蕪湖來復會西教士畢竟成君受上海洋商教士在蕪採辦賑米悉由鄒順記米行經手代購者有紋銀七萬餘兩不意米行司事舞弊近爲畢君察覺當罰該行熟米一百石解往災區以儆效尤 
[電燈不能白燃武昌]  
　　鄂省模範監獄在天符廟旁造有洋房數棟並由監内引出電燈支綫於各洋房滿裝電燈租於該監各委員住眷之用故只收房租而不收燈費近因部議每年裁减该監經費銀五千兩實屬不敷於用典獄官汪直牧宗洙爰擬將官房所裝電燈每盞月收費銀一元每年可得電費五百金以充公用不無小補現已禀准提法司於本月起一律收費有不繳者即行拆御另　附近商店以重官業 
[結婚焉可自由揚州]  
　　揚郡兩淮中學教員趙本善幼聘黃氏之女爲室兩無嫌隙旣而趙又與某女學生相識逕行自由訂約置其未婚妻於不顧前擬三月十九日將某女生迎娶事爲黃氏所聞女父監生黃志賢具禀各憲略稱隠抛處女預欲納妾有傷風化叩求札飭阻止刻由提學使批示云婚姻案件與學務無涉不應在本司呈禀立案不行惟據稱趙本善現充兩淮中學堂教員有在學堂成婚之説殊屬離奇究竟有無其事姑候札飭該堂監督查復察奪 
清談 
　　言行之相顧難 
日日言採。取輿。論而朝廷之好惡怫民自若也日日言。停止獎勵。而朝廷之考試學生自若也。日日言收回主權。而朝廷之放棄主權自若也。此其故。即還而質諸朝廷恐朝廷亦將有所不解。 
　　記者曰。吾於以知言行。相顧之爲難。 
　　當局之明味異 
　　今試問外。人之愛我國取以較之一般之國。民。果孰愛而孰不。愛則人必曰國民之愛國何可與外人相較量也。更試問鐵路之屬外人取以。較之爲。國民所公有果孰利而。孰不利則人必又。曰民有即國。有果何所容其軒輕也。然而大利當前則巨害不顧。寗沾沾於一。已之小利而不顧國家異日。之巨害矣。 
　　記者曰吾於以知天下之事。旁觀者清而當局者昏。 
雜錄 
[紀俠盜（續）]  
時夜過半。冷月逾潔殿心拜石。悉浸月光中如水晶球。二少一分踞蒲。團毛影畢現。乃坐未幾言座少年挺。身起揚眉攘臂。面左座者大聲。曰大哥昨日二哥。所爲大壞我輩法宜即殺却左座者不語頃之右座者復言。曰我法不刦孤客。財不污女入節昨彼婦。何辜乃過强暴。旣奪其飾。復污其身。而又刃斷其肢此等。行爲非復人理。不謂爲此者非他人。即我輩行中之二哥。渠何可復　哉左座。者至此稍頷其首。時門外履聲復作。倐一美少年结束如前二人狀。踉蹌至前向左右座略。舉其手。即轟立於階石之上。如罪人自首之受鞫。者左座者厲。聲呼老二舉其罪。如前狀且斥之曰。汝盜無道宜死。汝何願。速言立者俛其。首久乃曰。余無他求。余有室座左一人應聲曰。汝死汝母余奉之。汝子余育之苟食言者有如皎日一語甫竣座者。均起時三人全影。漸移入月光中稜稜。然各露殺氣。相持少頃。二人者見後來。之少年終無。語亦無悽惋色轉相。微吁嗟傷此道侣不幸以。　法。喪失生命。至無術以挽。救殺人。心能起英雄。胆然其心意。中固隠然含。有執法與愛。羣大義。互爲戰門之　　也。村鷄喔喔夜已深矣。此時孤廟中兀立之三。少年蠕蠕然。㗁㗁然漸露驚人之動作。噫劍出鞘矣琅然擲。於地矣三少年目之。眼晱晱作光零然作長嘯。一少年趨。拾劍白光乍閃轟然。大聲忽作　。異事異事彼後來之。少年齒劍斃矣。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[江蘇預算維持會成立記]  
　　江蘇預算維持會於四月二十六日午後在西門外諮議局事務所調查會事務所開會首由吳懷疚君報告發起大意並各處簽名入會會員計錫金崇明武陽金壇長元吳江甘丹徒如臯常昭元寗揚子鹽城川沙南匯上海華婁寳應寳山江震嘉定青浦高郵等共二百五十餘人及團體入會者六處所送到之意見書有主張於十日内開會取决辦法者有主張舉代表赴都力爭者有主張以不納租税爲最終之解决者次公推吳懷疚君爲主席次公决簡章次請到會之辭職議員報告議員辭職之歷史並剖述寗屬經費之浮濫爲宣告書中所未提及者次會員蔣韶九葛益甫賈季英史良材王引才袁叔畬諸君表陳意見次公决致内閣度支部資政院本省督撫電稿並電諮議局聯合會同鄉京官次申明目的二層（一）照預算原案完全公布（二）照章速行解散重行選舉二者必達其一次决進行方法分三步第一步（甲）電京外（乙）决定大會日期（五月二十日以前）通告各屬（本日即行）第二步（甲）開大會公舉代表赴督撫兩院陳述意見（乙）派員赴各屬分投開會討論辦法第三步如預算旣不成立亦不照章解散重選即以不納租税爲最後之辦法次推舉暫任幹事十一人議畢散會 
　　附錄江蘇預算維持會簡章 
　　一宗旨本會以維持本省預算完全成立爲宗旨 
　　二組織本會會員以諮議局章程府廳州縣及城鎭鄉地方自治章程之有選舉權者組織之 
　　三責任本會會員均有維持恊助之資内公推幹事十一人由幹事互推幹事長一人副幹事長一人並書記三人調查四人庶務一人會計一人執行本會議决各事宜 
　　四塲所事務所借設在上海西門外林蔭路諮議局事務調查會事務所内 
　　五會期大會無定期臨時通告幹事員會期及辦事細則由幹事員另行規定 
　　六經費由會員或各團體或其他熱心公益者捐集之 
　　七附則未盡事宜得隨時提議修正 
　　又附寓滬公民上預算維持會書 
　　今日貴會開大會對於江蘇諮議局事如何應付江督想諸公自有正當之辦法惟外間紛紛傳説江督現派心腹多人四處奔走以求轉圜公民等昨日特開一預備會研究此事撮其要旨謹備討論之資料 
問今日之事有無轉圜 
　　答諮議局並不曾破壞照章不過重選召集而已其前日之迭開常會臨時會是進行也後日之辭聯解散亦是進行也再後日之重選應召亦是進行也　員並不限定此百數十人此百數十人並不以任滿三年爲樂遵照公理向前做去對得起人民便是盡職故轉圜二字是官之所欲　爲戀棧計也江督之戀棧雖不在江蘇而在弼德院等處然其爲戀棧則一吾人民所舉之議員豈有棧之可戀然則並無轉圜之説其説乃官塲之一方面思想耳 
　　問官欲轉圜有無方法 
　　答前日電奏其説謊之罪是另一件事但就其具奏論已是解散辦法具奏而又偏偏越遇資政院更爲違法今日　違法之後謀轉圜以正理論江督惟有自行紏舉以待罪　即是轉圜但目前之紛紛奔走公民等測其意旨不過欲求議員　顔回局而江　則再出奏言臣遵旨勸告議員亦能知大義俱各誠心悦服回局照顔公費與臣同糜國帑而已試問此方法吾　員能忍之乎吾公民能認之乎 
　　問不轉圜於官有無害處 
　　答解散是官之職權解散即無害不解散又不轉圜則四方詰問本省唾罵確爲不甚妥帖此官之害也又有一訛江督並無心於本任思得弼德院院長而去今以諮議局之故朝廷恐　調開督臣長人民囂張之氣因此不能　開兩江但一息尚存豈無羞惡兩江之脂膏固可欲兩江之唾棄亦難耐故朝廷之慰留在我公民視之乃　禁也江督並非全無未惡之人故不轉圜之害甚大 
　　問不轉圜於我人民有無害處 
　　答諮議局之解散是爲我人民人民催促解散是爲我諮議局天下事之所以戀戀不舍者以去之則不能復來今諮議局實無所謂去實與憲政相終始多一解散之前例即是爲我人民增一光輝故無害處且有一大利焉使以後之議會有所效法不至動輒調停了事是利在金國之民氣也弼德院中暫時少一江督之位置外人笑我國之弼德院爲廢物陳列所江督遲人弼德院即是遲作廢物官自與人民爲難民自爲官留體面則又利及我行政長官也吾民自處旣爲當理又能愛及江督豈非有利無害之事乎 
　　問明日維持之義安在 
　　答維持豫算而已本會成立以維持豫算其功遠不及諮議局解散以維持豫算今年豫算不成立明年尚有豫算今年解散明年自更不能不成立預算而不解散諮議局解散又解散豫算終有成立之一日本會催促解散凡以體議員之心耳 
　　問维持豫算若能將本年豫算維持成立是否亦可轉圜 
　　答此無所謂轉圜豫算成立即議員未嘗曠職自可回局至江督一面之轉圜吾人民可以不問但由吾人竭誠籲請議員可鑒諒矣 
　　問成立之程度若何聞江督對於預算案所藉口者不過數欵此數欵　其咨送資政院面但將此外各欵公布施行亦可謂已成立否 
　　答此則不能全案欵目互相銜接在事實上不能分開且諮議局業已解散而後行政官公布其本以爲然之案便可調停是戲弄議員矣吾人民若承認其戲弄何以對諮議局議員乎總之此次預算案若改動一字即爲不成立此與大局毫無關係朝廷亦不能不認何也江督所爭持祇有地方學欵夫地方學欵吾人民應自解决之與中央財政無涉也如果照案公布一字不動議員若仍以辭職在先不肯回局吾人民當各處推舉代表泥首於各屬議員之門　其復職此亦當於大會時聲明者也應滬公民上 
[傳提洋商用人之爲難]  
　　公共公廨會審官寳子觀大令禀陳滬道略謂近來錢債訟案及一應民事案内之被告如有係屬洋商用人者及經公堂傳提各國領事往往不允簽字多方留難現在彼擱之票不知凡幾原告屢屢投催無從訊理雖經知縣面商領事亦多置若罔聞惟有仰祈憲台照曾領事力爭以符約章實爲公便 
[書畫會佔用湖面之議案]  
　　城自治公所中區坐 
 
 

Page 19

 
 
辦董事毛子堅前在邑廟湖心亭設立書畵會建造水閣佔及湖面曾經滬南輿論折衷社迭次伸議函請公所董事曾照章駁阻迄今尚未解决亦未議復茲經該社函催始由所董提議修函照復謂業經歸入夏季議事會須俟全體議員公冋評議再行解决云 
　　按萃秀堂築造圍墻與此事同一律今自治公所旣將此問題列入議案萃秀堂亦儘可觀望無庸亟亟拆卸矣 
[江督致滬道電]  
　　預防流民騷擾上海劉道台鑒江皖沉災迭經籌辦賑糶禁止災民出境派員設卡堵截乃訪聞仍有流民狃於積習暗從各口私渡南下祈即飭屬會同營員一體堵截資遣回里爲要 
[書業商團舉定職員]  
　　書業同人組織商團業已屢紀本報茲將該會舉定職員姓名錄下名舉會長陳潤夫席子佩夏瑞芳會董俞仲還高翰卿正會長陳詠和副會長葉九如沈芝芳會計員吳省吾烏仁甫評議員傳子濂狄楚青黃潤生何擎一陳立賢闕念喬魏炳榮楊子青幹事員趙清臣徐鴻雲席少梧晏少珊丁雲亭榮少甫周長康平永泉葛勤孫趙廉臣臨時書記鮑吉安成爕春常駐書記王鑄九 
[不付匯款之糾葛]  
　　華人王敬祥已入日本籍近在公共公廨控告東昌餘號主劉子謙不付匯票銀兩前日午後由廨會訊原告代表村上律師上堂譯稱去年劉付於神户正金銀行匯票銀一千三百二十六兩係原告担保迄未照付應請追還訊之劉延松崗律師辯稱前項匯票銀兩係原告與金發祥担保因金虧劉貨银未還故未照付此款應向原根理追孫襄讞商之日副領事西田君判劉交原保候函送商曾查明帳目俟復到再核又安和祥盧耀卿黃式如郭介夫陳華昭等環控歐陽任之歐陽秀生陳盤石施泮池唐詠裳甘美周查梓琴關仁山陳澤民等不付匯票銀兩一案前晚由廨傳齊兩造復訊各原告求追本利訊之被告各人均供不願繳息判各退去候函請商會與錢業董事商明再核 
[私賣祠堂公産]  
　　奚萬釗控堂姪孫奚鶴鳴私賣公産前晚由公共公廨提訊原告因病不到令其姪孫奚廷鳳投案代質據供鶴鳴私賣祠堂已在上海縣署涉訟請爲查究訊據鶴鳴供稱因祠屋塌毁工部局囑令翻造無此力量是以公議將祠産變價另在寳山縣境建設新祠堂所有契據帳目已交於萬釗至祠旁餘地係胞弟鶴臯鶴九之産地價亦由胞弟經手請察判鶴鳴押候函請上海縣查明有無控案並函致英領事署查明地價曾否付清俟復到再核　 
[預備查詢未培初入籍情形]  
　　駐滬日斯巴尼亞領事索司鐸君前日照請公共公廨訂定日期以便派員到廨面詢在押之已閉華章造紙廠股東朱培初當時入籍情形不識寳讞員能允其查詢否 
[原告徒勞往返]  
　　嘉祥泰長昌等數十户環控巨騙陳夢飛蔣根富徐炳文袁海山等串同黨羽在英法兩租界内虚設永久　裕同興泰等莊號七家濫出本票騙取貨欵等情由公共公廨判將陳等收押訂期昨日上午開特别公堂會訊到時各原告均赴廨候質詎俟至中西官審訊他案完畢退座未將陳等帶堂遂紛紛投案申訴前情求究並稱堂上諭令酌給差探盤費赴浙江等處移提同黨業已湊洋一百元交於差探日後追到欵項均須公攤寳讞員諭曰此案本定於今日會訊因陳等在押患病已送醫院醫治俟其病愈再行改期會訊各原告始各退去 
[區長查究賭博]  
　　小南門外大街馬姓家前因有人賭博混用僞票致滋口實並牽涉西鈎玉弄姜姓業已兩見報章茲悉該區區長現已詳加查訪馬姓之事未得實據連日又至西鈎玉弄密探姜姓鄰居僉謂姜氏兄弟均係正經商人未嘗放浪區長又詢附近紳商亦均謂姜氏兄弟頗能熱心公益必無自壞私德之舉動云云區長聞之亦遂深信不疑惟旣有此説本區轄境之内自必另有賭窟以致訛傳刻仍嚴密偵察務獲懲治云 
[洪莪卿置身事外]  
　　四明銀行控已閉洪餘慶堂藥店主洪佩卿弟兄不理抵款一案前晚由公共公廨寳讞員復訊原告投案請追據洪莪卿訴稱洪餘慶堂藥店早於光緒二十二年份立據歸併佩卿他項糾葛槪不干涉乞鑒訊之佩卿供認抵欵屬實惟求交保出外清理讞員不准判仍還押候商明再核莪卿無干省釋 
[商團會迎接故董遺像]  
　　滬南商團公會全體會員因該團由已故商董曾少卿首先提倡厥功甚偉是以鑄造銅像留爲紀念昨日午後特由全體會友排隊戎裝至貧兒院迎接遺像送至毛家弄會所供奉沿途軍樂洋洋履聲槖槖其規模甚爲整肅云 
[貧兒院開懇親會]  
　　高昌廟貧兒院昨開懇親會男女來賓約二千餘人除南市商團公會外城自治公所及商餘學會等均有代表到會致祝辭該院陳列各生成績頗有可觀教室臥室亦均潔淨來賓皆贊美不置至商團排隊出院時各生即鼓號作别形式尤爲整肅 
城内 
[押閉押店]  
　　典業大和等因有人在王家舖地方私開押店禀奉本縣田大令批云押闕顯干禁令上年出示曉諭不准復開據禀王家闕地方有人頂牌私開實屬有意違禁候飭差提究押閉 
[爭奪出路]  
　　監生　承基因被鄰居王姓翻造房屋佔及出路禀奉本縣田大令批云爾住屋門前餘地果與　鄰王姓出入公用載明契内則地非王姓一家之産何能獨自佔造前赴法華司朦請提究究竟是何實情候札飭法華司查覆至基地紏葛惟憑單契仍着該監生即速檢齊呈驗 
[自認姘識]  
　　何林榮控傳竹林誘拐伊妻王氏經本縣田大令押限交人在案茲由周王氏將何妻尋獲送案經襄讞承明府復訊周王氏供傳竹林託婦人代尋今見何王氏在周公館内帮　是以尋交到案餘不知情訊之傳竹林供詞支吾何王氏供與傳姘議求宥判傳笞責四百板具改過切結從寛免究周王氏無十斥退何王氏本應重辦姑念苦求着本夫領回管束 
[瓜期已届]  
　　婦人張陳氏女子佳妹由奉賢縣派差抽解來滬昨經縣署帮審承明府審訊氏供本縣人佳妹係婦人之女兒自幼許與某甲爲室現因女兒年已長大女婿久 
 
 

Page 20

 
 
無音信探悉近在奉賢縣境經商故同女兒前往尋訪詎被該處巡警疑有别情拘至局中轉送奉賢縣移解來案求恩鑒宥訊之佳妹供詞相同判交妥保候查再核 
[女子癡情]  
　　宋小江控張文耀賴婚一案昨經本縣田大令提集人証審訊宋供前年聘定張女狗狗爲室今欲行娶忽被圖賴爲此情急到案控究訊之張文耀夫婦同供女兒並未許字宋姓實被揑誣應請治以誣告之罪旋由王陳氏投稱婦人與張鄰居已有數十年常見宋到張家與狗狗談笑至於定親一節實未聞知質之狗狗供稱父母貧苦欲將女子賣與富家作妾求大老爺賜一棲身之處大令得供大爲震怒判將狗狗掌煩五十下着張夫婦領回嚴加管束擇婿婚配不得售人爲妾宋責四百板押改過局一年 
[令賠償]  
　　馮鼎新控胡金祥搶取金戒由西四區解至一路分局經德區長審訊馮供在櫃檯上秤一金戒被胡突然搶去此戒值洋十一元求請追還胡供金戒實已失落不能交還判胡賠洋十一元了事 
　　按强搶物件罪有應得乃德區長僅令賠償代價而不治罪則此後搶刦之風勢必愈盛不幸被獲均得托詞失落賠償了事在搶者可有得而無失矣 
[誑騙珠寳]  
　　源昌珠寳店夥吳小翰扭陳金榮至一路分局控被兩次騙去值洋一百七十餘元之珠寳向理不還德區長判陳押候追繳 
南市 
[抽追房捐]  
　　浦東三林塘六圖地保龔心泉欠繳經收房捐數目屢催罔應抗傳不到業經该局謝委員函請浦東二路一區警局拘獲送局昨即移送裁判所押限照數措繳 
[賭帳充公]  
　　住居南碼頭有志里之賣水菓人高毛毛曾於二月間紏同砌街匠陸琴寳金如松鐵匠李大毛茶食店主范炳文等在家聚賭並由陸琴寳紏合皮桿店主吳記昌航船户馬錫堂花衣掮客湯阿七等四人進内同賭當時陸等因推莊輸錢不敷分配將吳等之賭本挖進　配計被欠洋八十二元延約圖賴茲經吳等同控南區准詞傳到高妻彭氏及陸金范李四人由區長詰明判陸及氏等將欠洋繳案撥充地方公用然後一併釋出 
[徒自討苦]  
　　北市鼎陞棧夥陳日初扭控寡居叔母韓氏與吳生泉私逃來滬經西區移解裁判所訊據韓氏供稱陳欲將婦人强佔爲妾是以至滬在羅姓家帮傭奉判責押在案昨由氏姑陳孟氏同其父韓來清投案禀明被吳誘拐至滬已在餘姚縣控告等情即奉湯裁判　同復訊韓氏仍執定前詞不認與吳有私判再戒責一百下交其姑及父領回仍補提吳生泉到案究懲陳日初斥退 
[養媳可憐]  
　　崇是北沙女子周林妹許字新閘范阿炳家爲養媳因被姑虐待逃至南市由巡士帶至裁判所盤問女供年十四歲父名西倫在四馬路某號爲出店判留候其翁來案具領 
閘北 
[警道回省]  
　　江蘇巡警道汪觀察因公來滬經紀前報茲悉觀察已於昨日上午乘滬寗火車回蘇巡警總局局長姚太守及各課長課員各路區局區官等均赴車站送行 
[突如其來]  
　　住居均濟里之蔣楊氏前日至四路二區禀稱女兒林絳仙前曾爲妓後與朱善鳳即朱榮義姘識嗣又拆姘涉訟法公堂奉中西官判女發堂在案日前婦人回鄉養蠶朱竟紏同多人突然來家將器具什物搬取一空請爲究追當經該區龔區官將器物扣留移送分局昨經蕭區長質訊一過判解總局訊斷 
[搶回寡婦]  
　　寡婦毛嵇氏係江北人被訟棍潘廣山逼醮於挑糞夫袁正宣氏叔嵇桂清向袁圖詐復由潘出塲硬覇嵇於前晚紏同周學江王四香等多人前往搶人由崗巡一併拘送四路分局昨奉蕭區長質訊一過判嵇周王分别還押袁與嵇氏交保着邀前夫之弟毛某到案再行核辦 
[誣良爲竊]  
　　汛捕談榮及夥大騾子因向張步如楊高村敲詐不遂誣指竊物拘送四路分局昨經蕭區長訊明實情飭傳談榮到案與張等分别還押聽候覆訊核辦 
英租界 
[是否朦領]  
　　紹興婦人高阿蘭（即方徐氏）於前年冬間被林榮青林老三誘拐來滬與方娘娘周奶奶串同將氏價賣爲娼被探查獲解奉公堂訊明判將林等分别押辦徐氏暫留濟良所候移傳其父來案領回在案昨由氏之表兄高五六投廨禀稱近接氏函稱愿隨丈夫方四壽度日是以投領孫襄讞商之英翰副領事判徐氏准交高具結領回如有串揑朦　情事查出併究 
[妓女遠避]  
　　妓傭林老二等控陳張氏唆使妓女花中魁捲取值洋一千餘元之珠飾各物潜逃一案昨經公堂復訊林等訴稱花妓逃匿天津請爲查究訊之陳張氏供仍推諉判交原保着出外帮同尋緝 
[强攫首飾]  
　　王順榮控劣孩計阿根戴金洪在楊樹浦路攫取小孩銀鐲又唐俞氏控流氓尹紀生搶取金耳環昨由捕房將計戴兩孩與尹一併拘解公堂訊明判戴孩押改良所三月計孩從寛開釋尹押兩月 
[小孩行竊]  
　　李陳氏控楊慶香串同鄰孩陸洪生竊取皮夾内值洋一百三十餘元之金飾鈔票匿贓徐炳揚家内昨由捕房將各人併解公堂請究詎徐子徐運桂將烟泡私遞乃父被捕查見一併解案經中西官訊明判陸孩發押改良所一年楊押半年徐炳揚着賠洋五十七元徐運桂押三天 
[西官拜客P ] 
　　駐滬法總領事署新任繙譯官白鼎業君前日午後駕蒞公共公廨拜會由寳讞員延入領事憇息所茗談片刻而返聞寳讞員定於星期六午後前往答拜 
[夜半警鐘]  
　　前晚十一句餘鐘廣東路五十三號門牌瑞隆顔料號内起火焚燬樓房三幢事後捕房以該號保有火險銀一萬八千兩恐有别情飭探周小弟前往查勘 
[曾否犯事]  
　　無賴陳阿毛前日在密勒路攫取粤婦盧陳氏家小孩耳上金環被探查獲昨晨解奉公堂寳讞員會同英康副領事訊明判押候查明另案併究 
[罪上加罪]  
　　江北人馬二因將銅洋向嚴愛廷混用由探拘解公堂訊實判押三禮拜在案茲經捕房查得馬係過犯昨又解廨請究判改爲押滿西牢半年期滿逐出租界 
[補提同黨]  
　　人力車夫羅珍寳因串黨攫取酒醉日本人森音之金戒一枚鈔票洋十五元又日本票洋三百元逃至滬南被自治所南區偵探查獲移知公廨於昨日將羅移提到案經中西官研訊一過判押候補提在逃同黨到案於下禮拜三併究 
美租界 
[因傷身死]  
　　向爲侍者之畢炳榮住居吳淞路挹秀里一千四百八十號彭少達家前日與同業阿根在某老虎灶口角被阿根揪毆歸家身死由彭報告捕房送至驗屍所着保報縣請驗 
[小孩路斃]  
　　天撞路桃源坊内前晚有年約五六歲之男孩病臥於地由捕車送同仁醫院旋即斃命昨送驗屍所飭保報驗 
[印人偷鷄]  
　　無業印人某甲前晚行竊靶子路九十一號某姓家鷄二只由捕查獲昨送英臬署訊辦 
[婦人私逃]  
　　趙章氏住塘山路三百十七號昨報捕房據稱其嫂章唐氏乘兄出外贸易逃匿老閘地方捕頭命赴該處捕房控告 
[索債衝突]  
　　吳周氏昨向吳阿興索討欠欵口角相毆扭控捕房捕頭斥退不理 
法租界 
[終須到案]  
　　某號電車前日在新租界寳昌路被茂興洋行之汽車撞損控經公堂出票往傳司機人到案訊究昨由該洋行買辦到案聲稱司機人現往他車司機故未到案聶司馬商之顧副領事以此案須該司機人到案如下期不到定即改傳爲提 
[朦領耕牛]  
　　張阿濤偷竊西門外曹家橋張阿生家耕牛一頭牽至租界被捕拘入捕房詎有張之同黨王福生張阿順二人朦託賣牛肉之丁阿金向合興冰廠主錢福郎借取西式名片冒充失主赴捕房朦領當被察出一併送廨請究判王張二人各枷十四天各押一月張阿濤旣在内地犯事　送南市裁判所訊辦並諭失主自往領贓 
 
 
] 

Page 21

 
 
[僞造土藥]  
　　住居方浜橋之邱娘又專造假土冒楊恊興等土店牌號並私刋形似印花之仿單串黨銷售歷時已久近日始被該店查覺控捕飭探拘送公廨押候核辦 
[保人賠償]  
　　楊輔臣控唐漢章誑騙土價洋二百十八元四角曾經公廨判令交保還洋在案嗣因唐保出後避不料理復由原告禀催公堂於昨日將保人張阿寳傳案張即如數代繳存候再核惟唐尚有他案數起被人附控論飭另行出票提案訊辦 
[海上閒談]  
　　官辦鐵路借債。他日負擔在人民。商辦鐵路借債。負擔亦不過在人民初無二致也。故借債自築之理由甚長。 
　　然而他省之備齊資本。要求仍准商辦者。郵部方且拒之而不納。而謂能容我借債自築乎。適遺收歸國有之口實而已。 
　　劉姓爭産一案。上海縣追究行賄事。潘雨田供有張狀元處用去三萬。馬湘伯處用去二萬等語。張馬兩君。爲當今商學界最有名譽之人。亦爲紳界中惟一之領袖我知必不爲此貪婪卑污之行。而將有以澈究其妄供之結果。 
　　不然。無識者流易於摇惑。雖張馬兩君之度量過人。信用又素孚於平日。初不必計較此區區。然曾參殺人其母且信。將何以塞此悠悠之口哉。 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來件 
[創辦婦女日報意見書（續）]  
　　四内容内容中最要者莫如文字現在女學雖始萌芽而精通文史之才何地蔑有然本報爲謀多數婦女讀報便利起見自不能不力求明發達簡潔淺顯之文字以期人人共曉此本報所最注意者也本此基礎區分門類一論説二女界新聞三本國時事四批評五外國時事六新智識七風俗調查八文苑九女學紀聞十史傳十一婦女百話十二小説 
　　論説專就婦女立論發揮固有之舊道德增進普通之新知識指導諷勸使之日即於改善之途不及其他 
　　女界新聞分本國之部及外國之部凡涉女界者愼選刋登惟事涉噯昧或攻訐誣揑有關閨女婦人之名譽者槪不登出蓋閨女婦人之名譽與其生命有密切之關係平日所以見信於父母夫子親族間而而賴以爲幸福者咸在名譽苟名譽一失則將直接影響及於生命故報紙揭發陰私靡特爲國家法律所不容抑亦吾人德義所未忍也 
　　本國時事取其大者登載之使婦女曉然國家現情而激起其爱國之觀念 
　　批評係專就本國時事立言凡登載時事有未明了者批評中必詳其首尾而兼指示其是非及明其事之關係使觀者得以逐漸養成其判斷事物之能力而增進其普通之常識 
　　外國時事似與婦女不甚關係然今日世界交通凡爲國民不可無世界的觀念且欲知今日自國所處之地位尤不可不先審世界大勢方足以資警悟吾國婦女素囿於見聞故欲增廣其智識不能不使其略知外情 
　　新智識係雜舉科學上有趣味之談片及世界古今奇異之事物取其與智育上有關者錄之一使讀者可以多增興趣一使讀者可以破除迷信若夫放誔不經之談無取焉 
　　風俗調查係專調查各省各府各州縣鄉鎭之特别風俗惟以關於婦人女子者爲限俾本報可以知全國婦女家庭風俗之眞相其善者獎之惡者勸之以促家庭社會之改良 
　　文苑專爲女界同胞投稿而設或詩詞或歌曲以不碍風化可以陶寫心靈者爲佳 
　　女學紀聞專紀各省各府各州縣鄉鎭之女學堂及有關於女學之事 
　　史傳選古今中外賢外可以效法者及有關於婦女之史談旣可藉知學故又可引爲模範 
　　婦女百話係撰譯婦女之修身家庭之衛生家庭之經濟管理家政之管理兒童之教育及社交治生處世要訣等事使讀者可以取爲實行 
　　小説宗旨專注重於家庭社會兩方所提倡者爲道德實業傳愛慈善文學教育諸事寓莊於諧以小喻大 
　　以上各門除由編譯人自撰外倘女界同胞肯惠來稿無論何門皆請擇撰見寄以便收羅衆美按日刋登 
　　上列十二門有時限於篇幅不能盡備則更迭刋登每紙所登至少在八門以上以後擴充篇幅再當多增門類使之悉數齊備以饜讀者 
　　右之所陳率本個人理想或有不盡合於事實之處卽以理想而言亦儘多遺漏未能完善凡我女界同志苟有高見務乞各抒偉論以匡不逮卽男界諸君如肯贊同茲事者亦望不吝賜教俾得悉臻完善倘能不分畛域共襄盛舉則不特本報之幸亦國家文化前途之幸也 
　　宣統三年月日發起人林復擬稿 
　　再者男女各界如蒙賜教或欲投函者請惠寄上海英租界派克路梅福里六百八十七號門牌婦女日報事務所爲禱 
國外新聞 
[英國海軍新飛船告成]  
　　二十五日倫敦電云英國海軍飛船業已安然下水按該船長五百十一英尺闊約五十英尺船體用一種攙合金質製成該質堅硬如鋼而重量僅及其半船外蒙以能禦鎗彈拒熱光之堅綢色白如銀飛於空際使人目無所睹該船能容載二十餘人 
[英議院不准减輕土産茶税]  
　　二十五日倫敦電云前有人提議請將帝國領土所産之茶葉税每磅减爲四便士已由下議院駁絶 
[中國與墨西哥之交涉]  
　　二十五日倫敦電云據華盛頓電稱中國公使張蔭棠君因黑西哥革黨在杜里安殺害華人多名中國銀行家林君亦在其内故已知照中國駐墨代理公使向墨政府行文詰責（以上譯字林報） 
[法國首相傷勢無礙]  
　　二十五日柏林電云法國首相馬里斯君被飛艇壓落之傷勢現已無礙 
[西班牙先發制人]  
　　二十五日栢林電云西班牙已占據摩洛哥寇塔及脱端中間之行軍地 
[德報提倡賑濟魯省飢民]  
　　二十五日柏林電云德國柯爾里斯其報請國民捐資賑濟山東南部之飢民 
[法軍行抵番士城]  
　　二十六日倫敦電云馬華利厄將軍之縱隊已於本月二十一號開抵番士城城中一切均尚安靜該軍入城并未開鎗 
[奥皇政躬不豫]  
　　二十六日倫敦電云據維也納電稱奥國官塲雖謂奥皇御躬甚健經理政務一如常時但近患咳𠻳已召納斯生博士入診殊足令人憂慮各商會亦均爲不安 
[墨西哥革黨行事之鹵莽]  
　　二十六日東京電云據華盛頓電稱美國駐杜里安領事報告國務部謂華僑爲革黨殺死者共二百零六人 
 
 

Page 27

 
 
　　又據私家消息被殺者尚有日人七名西班牙人十二名德人一名目下該處業已恢復秩序 
[日報稱賀川粤漢借欵]  
　　二十六日東京電云朝日新聞時時新聞及某報等評論川粤漢鐵路借款頗爲稱賀豫料諸路築成後中國各省極富之利源均可大爲發達交通亦將大便凡與中國通商之國均將受益云 
[日本外相大宴美員]  
　　二十六日東京電云外務部大臣小村侯爵於星期二晚間大宴現駐橫濱之美艦隊士官及美國駐日大使哇白利安君並使署各職員日本海軍省大臣齊籐男爵及海軍參謀部總長伊集院男爵亦均在座 
[英國上下議院之爭潮]  
　　二十六日倫敦電云上議院第二次宣讀國會議案討論之際米爾登子爵宣言謂吾人於君權問題與愛爾蘭韋爾斯蘇格蘭治制及一切憲政問題應提出嚴重之修正案斷不能委諸下議院偶得之多數云（以上譯文匯報） 
小説 
[殖民小説華僑涙（二十）]  
　　范鳳洲又道。這個驗視疫症的事情原。爲愼重民命起見。貴醫士自應格外小心。並不是有心挑剔。况且爪哇一埠我們敝國人。居留在此的也狠多預防疫病傳染。於我們敝國人也有關係的。我們豈有阻撓的道理。但請貴醫士暫時通融一下。等這個女子登岸之後。如若果然有病。我們再把他送到醫院裡頭去就是了。説著。又和他握一握手。這個醫生聽了范鳳洲這番心平氣和的説話。覺得心上高興。便也借此順水推船。做個人情。咕咕喞喞的。對著范鳳洲説了幾句。范鳳洲點頭答應。那醫生便和范鳳洲點一點頭。回過身來。便走了出去。一班華人見范鳳洲挺身出來。救了這個女子。一個個心上十分敬重。便大家都向范鳳洲齊聲道謝。那個女子。也輕移蓮步走向前來。含羞帶涙的。向范鳳洲深深的道了一個萬福。范鳳洲倒覺得有些局促起來。只説這是應盡的義務。算不得什麽事情。一面説著。一面連忙躬見還禮。那女子謝了范鳳洲拭著眼涙。便走進艙去。一會兒大家收拾了行李專等登岸。只見岸上又來了一個巡官。走上船來。要查騐中國人的護照。一個個的查騐過來。查騐過了。把一班中國人。趕到岸上不由分説。直赶到一處地方。把范鳳洲等一干人。都禁在一個木屋裡頭。范鳳洲抬頭看時。只見這間木屋。止有五尺多高。連頭都抬不起。來周圍約有十數丈開闊。擠著無數的中國人在裡面。日光不到穢氣蒸騰。夾著一股人身上的汗氣。直是如人鮑魚之肆。如臨牛豕之欄把個范鳳洲薰得一陣惡心幾乎要嘔吐起來。没奈何只得勉强耐著。那木屋裡頭。旣無床榻又無棹椅。只有幾條污穢非常的木板。橫舖在木屋中間。就算是衆人的坐具。范鳳洲四面看了一看。不由得一陣心酸暗想這都是我們中國衰弱無用的緣故。連累著這些無辜百姓捱忍這般的苦楚。耐受這樣的欺陵。看著這樣的情形。實在的可憐可痛。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
要摺 
[度支部奏各省土藥擬請比例洋藥酌量加税摺]  
　　奏爲各省土藥請比例洋藥酌量加税以嚴煙禁恭摺仰祈聖鑒事竊查宣統三年二月二十日臣部具奏裁撤十藥統税各局摺内陳明各省土藥本年禁種卽能一律淨盡舊存之土爲數尚復不少若部局裁撤即免收税項亦屬無此辦法應如何籌辦之處請旨飭下各省督撫各就地方情形詳細斟酌奏明辦理等因奉旨依議欽此欽遵電咨各省督撫遵照在案現在擬裁土藥統税各局尚未據各該省議定辦法派員接收奏咨報部而洋藥進口已經外務部與英國使臣確商定約税釐併征加至每百斤收銀三百五十兩各省土藥亦須同時比例加税臣等查税則輕重當以貨價貴賤爲衡土藥價值比較洋藥大致不及三分之二而禁烟一事必先盡其在我土藥以征爲禁税則無妨略重擬即以洋藥税則三分之二截零歸整計算定爲土藥每百斤征税銀二百三十兩如蒙俞允應由臣部電咨督辦土藥統税大臣各省督撫遵照自奉旨之日起凡現在未經禁運及本産本銷各地方卽按新章征税仍俟各省督撫擬定善後辦法奏咨到部由臣部核定咨明督辦土藥統税大臣將征税事宜分别移交辦理除洋藥加税由外務部另行具奏外所有各省土藥擬請比例洋藥酌量加税緣由理合恭摺具陳伏乞皇上聖鑒謹奏宣統三年四月十一日奉旨已錄 
專件 
[籌辦處顧問員楊廷棟調查川沙閙事情形呈報蘇撫文（三）（續）]  
　　此一日内往返數十里或舟或步或車目覩殘燬之區十有四處不禁歎息痛恨於首禍者之煽惑庸吏之釀成而又深憫愚民之無智識盲從以罹於法善後事宜無論如何措置川沙元氣大傷恢復無期雖經苦心勸導正不知後事如何在城又聞八團人陳瑞林向孫鴻荃索銀百元外向陳仲清索銀六十元皆甚確夜九時登舟徑返上海禁羊案先發生於高昌鄉禁止養羊二頭衆以鄉俗禁羊豈可公然許養一頭議未成立合境自治聯合會議决禁止放羊防護青苗呈經廳批縱羊踐食青苗歷經由廳示禁在案據呈前情仰候重申禁令出示曉諭如果鄉民不遵禁令成羣散放田間踐食青苗應隨時呈請官治不得私自議罰以杜流弊等語可見本有禁羊之俗因其地悉係農田田塍之間稍有食草須供耕牛故也此俗不僅川沙有之上海陸行鎭必家有喜慶可預養羊一頭便宴會用羊頸繫有紅線爲誌否則可撲殺分食滬人皆能道之故以禁羊案爲藉口者實未虚心諮訪其風俗况一則案未成立不應爲口實一則經官核准何可議之有哉 
　　第三原因川沙之事第一原因爲鄉民無知識第二原因爲禍首之煽惑第三原因爲反對自治者之暗助第四原因爲庸吏之釀成此次肇事全出於謡傳如借用俞公廟爲議塲即謡傳爲佔廟並無捐欵即謡傳爲苛捐（如孕婦亦捐尤屬荒誕）鄉民不察事實羣相附和苟有知識者多則雖有煽惑亦將無效各首禍中有廳書有賭徒有烟户有平素滋事之人現辦自治各公所有事輒與廳官直接且議革除陋規等廳書安得不銜之刺骨川沙烟賭之禁頗嚴城内設禁煙分公所照省章辦理設拒賭會擬章禀奉鈞署批准而董事及調查員皆本地紳民且多當選爲自治職員鄉民不知其爲别一機關怨毒之氣并集於自治二字在途間聞俞公廟出事後信息傳至龔家路茶肆中有人言此係衆人所爲之事無頭可捉官倒難辦等語愚民聞之益躍躍欲動此種冷言雋語助亂甚速迨地方旣經有事地方官責無旁貸正月三十途刧張犯二月初一始有搗毁房屋之事初二擠壞官轎初三四始行焚毁携帶器械勒索銀元等事是肇事之手段愈後愈兇蓋見官無動靜或疑如此舉動爲官所許或疑官不敢奈何煽惑者有以藉口附和者益復放膽當九團鄉佐張文明被難時有人傳説城中飛划船來衆俱歛手不動繼探無其事亟覓言者未獲而拆屋益力當初二廳官赴鄉勘視自應帶同通班捕役或酌帶飛划船一二艘卽云防域亦宜酌增威武乃轉輕騎减從幾受大窘回署後匿不見客不知廳官匿居一日民間卽多受無數驚慌損失無數財産終至橫潰决裂而後已（未完） 
 
 

Page 35

 
 
   
 
 

Page 36

 
 
   
 
