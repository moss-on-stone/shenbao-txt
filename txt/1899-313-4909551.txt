# 1899 - 313 - 4909551

 

Page 1

 
 
[新印大字足本王鳳洲綱鑑會纂告成] [  圖書集成局代啓]  
　　是書係明王鳳洲先生所撰先生一代通儒尤精史學以司馬温公資治通鑑朱紫陽通鑑綱目卷帙較繁閱者不便爰會通兩家之書撰爲是編用筆謹嚴叙事詳備方今國家崇尙實學稽古之士允宜家置一編惟惜坊間所印均係删節之本又字畫織小讀者憾焉今埽葉山房主人覓得是書足本倩本局用新鑄大號鉛字重行排印校對詳明紙張潔白洵乙部之要編藝林之精品也每部二十本價洋二元八角蘇甲南北埽葉山房均有發兌此佈 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[新印大字古文雅正告成] [  圖書集成局代啓]  
　　是書乃漳浦蔡聞之先生評選及前賢均皆選撰可爲雅正矣飛鴻閣書林倩本局代爲排印出而問世其中自漢唐宋明諸文二百世　篇歴代名臣奏議採之各家文集廿一史者以及文選文粹文苑文鑑無不畢備非異端夾雜可語乃士林中之圭璧每部計洋七角上洋三茅閣橋飛鴻閣發兌此佈 
[論英搭交兵爲俄人之所利]  
　　方今地球各雄國英獅也俄虎也其餘法德意奥美諸國並皆廌瞵鶚視晹睒伺隙以求逞其霸國之圖外雖輯睦内挾猜疑拓利爭權各謀雄長是故軍實有不裕也則增之器械有不利也則修之屬地有未廣也則拓之租界有未闢也則開之商務有獨絀也則興之利權有獨失也則攬之沈幾觀變靜以待動蓋莫不思宰制六合而爲環球强而且大之邦而亞東實爲闗鍵亞東諸國印度并於英越南歸於法回部及波蘭滅於俄其存者惟中國日本而已若高麗已逼於俄日兩國幾幾乎不國矣日本雖强究以國小人寡僅能自立不足與泰西諸國爭雄中國則土地遼闊物產豐饒山海所藏鬱而未發五金之利取之無窮而獨孱弱不振故各國皆垂涎之思逞其蠶食鯨呑之計昔年英法美三國驅其兵艦擾我海疆始有互市通商開闢租界之約英人商務最大歴年以來中國利權大半爲其所握各國雖皆嫉之忌之而卒無如英何也惟俄則跨有歐美亞三洲之地其人民又堅忍雄强昔時僅經營我西北邉地近則吏思染指中原接西卑利亞之鐵路以逹東三省租旅順大連灣之口岸以扼險要由是屯軍有其地轉輸可以捷而商務亦可於此大矣英人恐利之爲俄所奪也故忌之俄人亦以英之强大而富獨握中國之利權也亦忌之英之言曰俄不得志於土耳其阿富汗及波斯海灣乃搆西卑利亞鐵路與不氷海口又因中國遼東之役得允修東三　鐵路之約而華人入其彀中昻乎執亞東之牛耳而駸駸有太平洋全權以副其大彼得臨終之欲俄之言曰英人之亡印度也以商今又以之餌中國其語言通行五洲將潛執五洲之大權也英俄之雄猜若此而莫不以中國爲樞機誠以亞東之國中國爲大而亦實以中國爲至弱故兩國各欲肆其佔據之謀也今者英人忽與阿非利加洲南境搭浪施華列國失和調集雄師與搭人爲詰朝之見英兵連遭敗北統帥捐軀今雖勝負尙不可分正不知他日鹿死誰手而俄人則已欲於暹羅小試其端矣暹羅雖彈丸黑子然亦亞東一國也昔年嘗受制於英法今則變更制度步武泰西遂亦能漸謀自立近以英搭交兵之故俄人乘瑕抵隙以爲英人必不暇兼顧而遂欲於瀕海之處賃地屯煤擬先借助法人俾向暹廷陳說論者謂近日英雖與搭爲仇以干戈相見於疆塲之上然非洲用陸軍亞洲則宜用海軍其中頗有截然不同之處况東方之事固爲英人所全力注意者又安能恝然置之任他人之侵食彼俄人殆亦未之深思乎是說也僕則以爲不然陸軍海軍其用雖别然苟陸軍戰不能勝則兵士傷亡餉糈告匱國家元氣大爲所損海軍雖强亦必爲之振動蓋兵者氣也傳曰一鼓作氣再而衰三而竭陸軍海軍之用雖各别而陸軍海軍之氣實相因未有陸軍之氣不揚而海軍之氣獨能不墨者且卽使英能勝搭而搭人亦非小弱斷不能一舉敉平曠日持久力盡筋疲尙虞不能取勝又何暇顧及於暹暹旣不能顧則俄人將益求逞於中國而英人東方之利遂漸漸失矣俄乘英搭有事之際而欲於暹爲一臠之嘗蓋將以暹爲東方之利之嚆矢也豈大利若中國而不謀所以攘之乎吾是以知自今以後在中國之權利英將日見其衰而俄將日見其盛矣故曰英與搭開釁英之失計而俄之所利也 
[商務要談]  
　　英京太晤士報云天津爲中國第二要埠按之中國海闗册計去年上海商務合闗平銀八十八兆六十四萬四千二百九十五兩天津合闗平銀六十三兆六萬四千一百四十八兩足見南洋商務以上海爲總匯北洋商務以天津爲總匯也至於長江一帶各馬頭合之上海得銀一百二十三兆兩北洋之天津牛莊烟臺三口岸得銀一百二十一兆七十四萬四千三百三十七兩其中英國商務占三成之一 
[德藩駐港]  
　　香港循環日報云德國親王亨利由上海乘吉士蘭戰艦出口本月初四日行抵香港德領事某君聞之立卽登艦謁見並請就領事府稍浣征塵亨利允之聞將句留一月然後他適至吉士蘭兵艦則已於初五晨駛赴九龍船澳興修矣 
[假官解省]  
　　武昌訪事友人云湖北省憲于次棠中丞實心爲政遇有重要之案必委員密往訪查俾成信讞不意狡詐之徒卽乘間行其鬼蜮技倆前者黄岡縣某姓有爭襲世職一案上控撫轅匪徒某甲偵知以爲有隙可乘遂揑造印札自稱委員向某姓大言炎炎謂由于中丞檄令來此查辦爾等襲職事宜曲直皆出余口有能以不動尊爲壽者不難代爲左袒風聲所播事爲縣主楊葆初大令訪聞飭差前往　詰之下眞情畢露調閱印札更知其僞因卽申禀撫轅中丞赫然震怒批飭將犯押解至省嚴究大令乃督差親解抵鄂中丞發交武昌府逢子政太守督同發審局委員訊究 
[劣員解省]  
　　鎭江保甲總局委員楊蔚霞大令士朂悮信龜奴一面之詞枷責衣冠中人以致激成公憤且敢藐視長官抗提不解經常鎭通海道長久山觀察電禀省憲立予撤差本館前據訪事人函述情由錄登報端并略抒議論兹接續函云本月初八日署理鎭江府王鹿峯太守已派親兵四名將大令押解赴省以便歸案訊究藉儆官邪初十日觀察恐人心皇皇别滋事變爰繕發六言簡明告示曰訪聞保甲揚令違例擅受民詞妄將無辜提案濫行笞責枷示 
 
 

Page 2

 
 
當卽電省撤差另派饒倅主持張柳俞姓三人受屈衆所共知分派縣委送回體面業已全施案内原被人証由府發縣審治秉公照例詳辦决不稍涉徇私曉諭闔郡商民慎勿猜疑生事 
[接登湖廣總督張香濤制軍奏覆招商局保借洋欵辦理萍鄉煤礦摺稿]  
　　臣此次欽奉寄諭當將此項借欵每年還欵本利共須若干是否以招商全局各項產業抵押抑止將上海洋涇浜一處棧房產業作保現在全局各項產業共值銀若干洋涇浜一處產業值銀若干抵押與作保有何區别設將來借欵本利萬一無著洋商能否將全局估踞管理有礙大局各節向盛宣懷詳細咨查旋准咨覆并詳考案據查借欵合同載明招商局允保禮和墊欵四百萬馬克其息本未還以前不得將上海洋涇浜南北地皮棧房產業出售或抵押與人等語實係招商局僅止作保並未將產業抵押且止將上海洋涇浜一處棧房產業作保並未將全局各馬頭及輪船作保查光緒十一年向旗昌洋行贖回招商局之時因無欵可籌曾將全局各馬頭輪船按照商例抵押與匯豐銀行其時經律師將各項地契船照均缮押契赴英領事衙門過立匯豐行名至光緒二十一年還本清楚始收回各契據仍易招商局户名係屬洋商抵押之一定辦法現借禮和之欵止有合同載明作保字樣並未將地契交給亦未在領事處過户是招商局產業不作抵押之明證也又光緒二十四年招商局結帳載明全局馬頭輪船棧房各項資本六百八十六萬兩其中上海洋涇浜南北棧房產業值本一百六十八萬八千兩以保禮和借欵係專指此項洋涇浜棧房產業是並未將全局資本作保之明證至於抵押與作保區别之處查抵押則產業已屬於人作保則產業現仍在我現在不過主招商局作保設將來借欵本利無著應先將所借禮和四百萬馬克購辦之煤礦機器鐵路等物以及該煤礦公司自已股本五十萬所辦之礦產各物儘其所有以歸借欵必不致將招商局保產作抵如煤礦公司各物不敷還欵再由保人如數補足賠還了事如保人不能將欠欵賠補始將合同内所指作保之產業變價補足此作保不能遽抵之明證也兹查禮和借欵前三年不還本後十二年每年攤還四十萬馬克約合銀十三萬兩左右預計此礦三年後每日至少出煤一千噸一年出煤三十萬墩每墩提銀五錢已足敷歸還本利就使意外之燮出煤無多該煤礦尙有股分及借欵所置鐵路機器各項產業不難作第二次借欵爲借債還債之計就使該煤礦及鐵路機器各項產業不足抵償而所短之數己屬有限鐵廠鐵路公司輪船公司應照商例按股攤賠至多不過數十萬兩斷不致將作保之洋涇浜產業爲彼所佔更不能將全局佔踞管理此又臣查明盛宣懷保借洋欵不准籌還與招商局無礙之情形也查該少卿盛宣懷此次以招商局保借禮和洋欵實因商股一時難集而萍鄉煤礦所闗於鐵政甚巨不得不力圖其成核計借欵本息每年止攤還十餘萬兩爲數不巨必能清還盛宣懷綜核素精無將成本數倍借欵之商局送與外人之理恭繹此次諭旨原止戒其勿得輕許作抵致礙大局然則此事之有無流弊應否阻止自以與招商局是否有礙爲斷體察合同辦法情形實與招商局並無妨礙且此事旣經咨明總署及礦路總局均經核准有案而洋行久經訂立合同旣與招商全局無礙似不必另起波瀾致外人而滋口舌合無仰懇天恩乃准以此欵擴充萍鄉煤礦不獨於鐵廠有益而地產工作日盛一日於萍鄉小民之生計裨益尤宏現仍一面招集商股辦理擬有章程并當多留礦股專待江西富商附入以示公享美利之意計股票擬定一百萬兩鐵廠及鐵路公司并輪船招商局入股五十萬兩其餘五十萬兩由盛宣懷將章程股票咨送江西撫藩司就地招股如有不敷再向他省招集其所認股分限六個月繳足以免觀望貽悮如此辦法盛宣懷肩借欵之難任開鑿洗煉修路轉運之勞而江西富商享入股獲利之逸有盈則江西商富分一半之利無效則盛宣懷一人還全數之欵似亦極爲平允所有遵旨查明招商局保借洋欵辦理萍鄉煤礦並未輕許抵押不致有礙大局且實有益萍民生計各情形理合恭摺據實覆陳伏祈皇太后皇上聖鑒訓示謹奏 
[嚴拿花會示]  
　　浙江寍紹台道萬爲嚴禁飭拿事照得寍屬花會久爲地方之害本道下車伊始卽訪有顧阿稅膽敢包庇魚肉鄉民並據各紳聮名公禀童全宏等仗顧金庇勢爲會首開會之處指不勝屈殊堪痛恨再事姑容貽害胡底若不速拿重治不足以戢匪類而衛民生防嚴飭各縣將本道訪悉及被控有名人犯尅日差提到案並此外尙有何人開設花會一併拘究多合行出示曉諭嚴禁爲此示仰寍屬居民人等知悉須知開設花會罪嚴首惡入會狎押亦宜爲以分條例禁何等森嚴爾等各有身家自應各謀生計一旦迷途誤入相習成風不惟枷杖軍徒身受罪譴亦且傾家蕩產累及妻孥爲利爲害皆應熟計自示之後爾等務宜痛改前非各安本分若再甘心玩法故態復萌本道隨時查拿嚴以懲治决不稍事輕縱也言出法隨其各凛遵毋違示特示 
[蘇垣命案]  
　　姑蘇訪事友人云本月初五日之夜蘇城谷樹橋左近出一命案新任吳縣田大令聞報卽於初六日午後帶同吏役人等臨塲相騐聞因彼此妬姦釀成巨禍現兇手已逃逸無蹤死者年逾弱冠操註然業騐畢大令飭將死者所私之婦帶回發官媒看管聽候緝兇訊辦 
[琿春火警]  
　　香港循環日報登琿春來信云九月十三日琿春某姓家忽稅吳回之駕雖經兵役奮勇救護然已焚去房屋七家中有酒肆名金角者宏敝華美爲　埠之冠是日亦化作刦灰事後綜計各户之被災者約喪失洋銀十餘萬圓有二人奔逃不及以致葬身火窟之中殊可憐已 
[京江寒汛]  
　　鎭江訪事友人云常鎭通海道長久山觀察以時屆冬令辦理保甲不得稍有疏虞因札飭分巡各員先查户口人數詳細造册再由總巡覆查一次頒給門牌是亦詰奸禁暴之道也○原任鎭江府許紹翯太守葉棻因病出缺公子筮期本月初二日將靈輀運回天津原籍安葬當發引時鎭城文武各官均詣接官亭叩奠○前辦保甲總局劉藜閣大令現經上憲委署陽湖縣篆本月初二日赴文武各署辭行初四日命駕至皇華亭碼頭登官舫駛往任所擇吉　新○署理鎭江府王鹿峯太守前赴白下謁見兩江總督劉峴帥面禀要公兹已事畢於月之初二日乘江永輪船遄返京口旋卽命駕回署○常鎭通海道長久山觀察示期本月初八日甄别寳晉書肄疑業各生童循舊例也○邇來七濠一帶瘧症甚多且易傳染一家中患者輙數人業岐黄者幾至應接不睱攝生君子可不慎諸○本月初十日恭逢皇太后萬壽聖節丹徒縣王明府豫飭辦差丁役將西門内萬壽宫灑掃清潔張燈結彩璀璨輝煌屆期天未黎明常鎭通海道長久山觀察京口副都統吉晉軒統制鎭江府王鹿峯太守鎭江營叅將鄭藎臣叅戎率同文武各官先後戾止小憇片刻旋由禮生導引至輝行三跪九叩首禮蹌蹌濟濟穆穆皇皇誠盛興也 
[相節起程]  
　　前日欽命查辦事件大臣剛子良中堂由粤東乘某輪船來滬暫駐三洋涇橋泰安棧旋卽料理行裝定於昨日乘安平輪船入都覆命 
[板輿迎養]  
　　昨日新任上海縣藍雲峯大令探知太夫人將由金陵乘某輪船來滬因於午後飭執事人役排齊儀仗至碼頭伺候以便迎入署中 
[賢令新猷]  
　　昨日上海縣主藍雲峯大令飭傳闔署書吏差役至敬業書院查點邜名隨諭之曰本邑公事紛繁甲於各邑爾等奉公辦理務宜迅速不得任意積壓外間大小流氓沿途擾害或有差保通同包庇各經承如有所聞須隨時禀明聽候查辦以輔本縣耳目所不逮如有 
 
 

Page 3

 
 
懦弱民人受强暴欺侮投縣喊寃值日差應卽禀報不得攔阻以致小民受屈難伸各書差唯唯而退 
[局員赴省]  
　　日前江蘇海運局總辦張子虞太守雇坐官舫由内河至蘇州省垣面謁各大憲禀商漕務要公大約小作勾留卽須遄返滬局也 
[聚議米捐]  
　　本邑奉憲札開辦米釐凡各米船户裝米來滬求售者每石須捐錢五十文各米船户均以牟利艱難藉口停斛來源日少接濟無從以致日來米價飛騰漲至每石需洋銀六元左右前日米業董事秦紳榮光邀同長義三泰生泰裕昌等各米行執事人在龍王廟議事昨日卽有無錫常昭宜興等十二帮米賈具禀上海縣署請爲裁减捐釐俾資餬口不知縣主藍大令如何處置　得早日開斛免小民有斷炊之歎也 
[乏米堪虞]  
　　滬上奸商販米出口動輙盈千累萬以致蘇松一帶雖迭慶有秋民食亦將不繼數其罪惡直欲絶我華民千萬家性命雖食肉寢皮亦不爲過邇者米業嘉穀堂董事張孝廉仁敏等訪知此輩故智復萌載運出口者已有六七十萬石之多不忍坐視小民束手待斃爰禀請當道及早防維若輩始計不得逞竊以爲滬上米價可以不致過昻矣乃各路之運米來滬者忽藉口於國家有抽收米釐之舉遂一律不肯開斛并將後帮止住於是來源驟竭米價飛翔一日間每石漲至洋銀一元數角刻下城廂内外及南北巿米店三百餘家中有二百餘家無可零糶此外一百餘家雖尙敷衍門巿然再隔兩三日亦將顆粒俱無以致人心皇皇幾有岌岌不可終日之勢米業董事見此情形據情具禀道縣署不知賢官長能設法挽回以蘇民困否 
[研鞫賭徒]  
　　本邑南巿祥記馬頭上馬路中廣聚興江南義振彩票店窩賭抽頭經馬路工程局委員司徒貽芬司馬訪悉拘獲賭徒若干人分别責押隨禀明江海闗監督蘇松太兵備道余晉珊觀察奉飭從重究辦因於前日傍晚升坐花廳將各人提案覆訊黄謨供小的年一十有九廣州府屬南海縣人向在某輪船當庖人現方失業家中尙有老母司馬問爾在賭塲所執何事供小的在内當開花之役每天得工資洋銀三角間爲首者究係何人從速供明當格外恩寛免受覊押供爲首者係蔣阿龍與阿招阿發三人司馬問開賭幾時供約二月之久然小的進内甫經月餘問阿龍何處人若何面貌供福州人中等身軀頰無髭鬚年約四十左右冋係賭徒前日查拿時尚在上海現已不知所之矣問阿龍家居何處爾知之否在押各人有無爲首之犯在内供小的未知阿龍住處現在逮案各人均非爲首者阿招在賭塲中估看洋銀阿發及另一名阿發者均奔走望風阿韋司做寳之事問賭客有若干供約二三十人林阿四供小的年五十有四東安縣人在裹馬路開設炒麫店是日至廣聚興票店收取碗盞不敢犯賭司馬問爾可知票店主爲誰供稱小的素未認識惟聞係廣東人楊阿椒供小的係廣東香山縣人年四十有九家住虹口興昌里小本營生是日至廣聚興購買義振票不敢賭錢李阿生供小的係廣東南海縣人年五十有五在鐵馬路開設廣生泰馬車行是日因事至南巿在途閒望致被誤拘其實並未賭博黄佐廷供小的係廣東香山縣人年五十有八李阿掌供小的係廣東番禺縣人年七十有四實被悮拘陳阿發供小的係廣東南海縣人年四十有九前在海琛輪船執爨現已失業是日往廣聚興購買彩票被店中不識姓名之粤人招往樓上賭博未幾卽拘案求恩寛宥司馬問爾可知店主爲誰供稱小的不知不敢妄指朱次生供小的係廣東南海縣人年三十歳僑居虹口是日因購買彩票致被拘拿司馬謂爾等拿獲到案尙敢飾詞狡賴不肯實供殊爲可惡現在皇太后萬壽期内免予笞責如果不將實情供出一經送　覊押終歳不能脫罪爾等當細思之遂命一併還押將供詞詳請道憲核辦 
[賭徒免責]  
　　南巿恒生馬頭江北船户華三和林阿龍陳阿虎等前因賭博口角互扭至捕房旋經捕頭解請馬路工程局委員司徒貽芬司馬研訊華供小的操舟爲業偶與林阿龍作葉子戲突有王裕青孫廣生兩人前來攫取洋銀因之爭閙林供小的被王孫推墮浦中幸潮水未漲得卽援登彼岸陳供小的係浦東人在塲解勸並不賭錢王孫均供浦東人駕船度日並未攫取洋銀司馬謂華三和等聚賭爭閙實有不合姑念初犯免予究懲王裕青孫廣生均枷號一月發馬路示衆 
[懸賞緝盜]  
　　浙江湖州府屬烏程縣徐明府行文至上海縣署附送賞格一道其文曰爲懸賞緝拿事據家人沈福林禀報家主貢生吳家機家住一百四十五莊太湖錢漊地方於本年八月二十二夜三更時分被盜打門進内刧去洋銀衣飾等物並拒傷司帳陳仰山等携贜逃逸贜單叩請勘騐緝究等情並據地保崔福禀同前由各到縣據此除會營勘騐通禀外合亟懸賞緝拿爲此格仰諸色人等知悉爾等如能拿獲眞不首盜者賞給洋一百元拿獲眞贜夥盜者賞給洋五十元知風報信因而拿獲者賞洋二十元此係捐廉給發儲庫以待犯到審實依數照給决開食言須至賞格者縣主藍雲峯大令接閱之下卽飭捕役赶緊協緝並分移英美法各租界公廨讞員翁笠漁直剌朱森庭明府請咨照捕頭派包探協拿以便歸案訊辦 
[舞弊難寛]  
　　前者江海新闗稅務司查悉闗上巡役沈廷斌等八人種種弊混因之拘送道轅道憲余晉珊觀察發交上海縣署押候查明核辦前任縣主王欣甫大令不知因何於將次交缷時貿然從寛釋去稅務司以沈等實有舞弊情事未便姑寛因又函請觀察札縣拘提新任縣主藍雲峯大令奉札之下卽令原差按名查獲解案訊供 
[公廨停訊]  
　　昨日英美租界公廨輪應美繙譯官會訊各案適白君另有公務因遣介禀明讞員翁笠漁直剌直剌卽咨照各捕房停訊一日 
[英界火警]  
　　前晚一點鐘後忽聞捕房蒲牢怒吼旋分四下急出視之知火起於英界河南路第八十一號門牌廣同昌洋廣貨店後屋旋卽延及鴻順棉綢店廣惠和澳門彩票店救火會各西人間警馳至急闗自來水龍頭竭力澆灌奈祝融氏跋扈飛揚大有不可收拾之勢未幾延燒南首之六先書局及青蓮坊口第七十號門牌永生利銅鐵器店後進貨物雖未付刦灰然己多傷捐直至二點半鐘始熄是役也共燬門面六家房屋十二幢聞被災者皆保火險恐各保險行不免有一番賠累矣 
[興寄東籬]  
　　昨日爲寓滬西人賽菊之期董其事者係字林西報館主人海君之室人某氏時適嫩晴天氣輕暖輕寒散步郊原楓丹蓼紫滬人士之愛花成癖者咸於午後巾車而至玩賞孤芳瀛西閨閣中人更袖窄腰纎長裙踠地蓮鞾槖槖品緑品紅彭澤東籬恐亦無此雅興也會中薈萃名花多至七八百本有心好者例得懸牌志之迨會畢卽以牌之多寡爲殿最云 
[傷哉貧也]  
　　高麗人許傳臣經商滬瀆連年虧折貧病交加昨日至泥城外新馬路訪友而回忽仆於地迨爲巡街捕所見舁送仁濟醫館求醫甫及中途卽己氣絲不屬旋由同鄉人閔姓爲之棺殮吁慘哉 
[美租界捕房紀事]  
　　昨日清晨小竊施阿松潛至北吳淞路粤人某姓家竊取衣服携之而逸旋被包探沈阿岳查獲拘入捕房捕頭令押候解送公堂禀請讞員翁笠漁直剌訊辦○昨日偷兒王阿三掩入裹虹口某鄉民家竊取布衣適爲巡街捕所見扭入捕房捕頭令押候解送公堂禀請究辦○昨日午後跑難賊李阿毛至外虹口某馬頭畔竊取某貨棧所儲舊鐵被管門西人所見獲送捕房捕頭詰知所竊甚微令押乞丐牢一宵釋之使去 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[述泰西收稅之法]  
　　徐家匯匯報云泰西各國收稅之法大同小異兹惟以法國之稅言之而他國可類推焉法國舊例本年先計明年費用幾何以定收稅之數當議政院會議時聲明去年所支各欵用於何項俾衆周知以杜冒濫民乃探囊以助以年終爲限或展至八閱月逾限則以違例論僅計西歴一千八百八十九年國債息銀約三十六千兆佛郎總統以下經費十三兆官俸兵餉一千五百二十三兆收稅經費三百二十六兆收入地土稅一百八十一兆窓户稅四十八兆憑契稅一百零四兆家用器具稅七十三兆狗馬稅二十八兆共四百四十四兆尙未抵國用七分之一此外糖稅一百七十六兆半雜貨如火酒等物五百五十三兆海闗費三百五十六兆書吏費五百十六兆用印費一百六十一兆器用四十八兆總共一千八百五十四兆又郵政一百四十五兆此外公林二十五兆共地約十五兆由此可知法國稅則之重每人一年酌中計之約出三百佛郎良以新學日開凡掣船造砲内政外交等事當精益求精免致退居人後所以經費浩繁不能末减或云稅則當於富人加重如每年可得一千元利息者宜令輸稅百分之一二千元者百分之二以一百分中十五爲止因積財累萬者若以百之一二遞加爲數太多故以十五爲止然富人吝嗇爲懷慳囊難破故焚掠富户之案層見疉出然法之國用如此其大稅則如此其重而民間不難完納者則因法國覓利甚易小民每日可獲資三元故法之富厚聞於天下其銀行鈔票各國皆願得焉 
[飭查碱照]  
　　揚州訪事友人致書本館云兩淮各塲垣商派領重鹽執照向以本垣堆鹽多寡以及年歳深淺爲憑年深而鹽多者多派淺而少者少派其狡黠者遂往往有空堆虚報以少報多等弊日前准南總局接兩淮運憲江都轉札文内開據各塲旬摺報存碱鹽數目竟有二十萬引之多現在碱銷甚旺西岸尤佳本可加配惟查該商等往往領照不重任意延宕兹飭據經承查覆已發末重之照尙有一萬七千餘引核計已逾十單之外且此項碱鹽一經領重卽可出售塲垣果有碱鹽應重豈有稽延不重之理其爲虚報希圖派照已顯而易見若不嚴行整頓則將來空堆虚報勢必紛紛效尤至現報存碱如是之多而西岸暢銷不能加配殊屬不成事體且恐上憲詰責將何爲詞查尖和等鹽本有逾限不重扣罰章程今碱鹽亦應仿行合行札飭札到該局員卽便妥議如何扣罰章程俾該商等有所儆懼不致任情延宕云云旋由局員公同妥議新章禀奉江都轉批准其章程云擬嗣後領照之商限一月内重運已發未重之碱照限以十月底一律重運出塲如違卽扣其尖和鹽照不准以碱降和知已出示局門諭飭遵照說者謂塲鹽一經領照到手卽可預領五成鹽價迨領價後則又置鹽照於不問歴數十載久已惡習相沿今得嚴定新章似可不致再蹈前轍矣 
[英美租界公廨紀事]  
　　蘇州人孫金黛性好漁色雖已娶妻夏氏仍與蕩婦張氏結不解之緣每當資用不敷則潛取夏氏珍珠首飾典質以供揮霍夏氏怨恨交加遂於昨日具禀投公廨控訴讞員翁笠漁直剌准之諭候飭差查明理處○前者道勝銀行主人控吳順嘉將田單抵押銀兩逾期不贖直剌提吳訊供諭令押追未幾吳卽將洋銀一百元如數繳案治將田單贖回另抵與人嗣又因田單有挖補情弊被其人投控上海縣署以致迄今尙未開釋昨日吳子阿桃具禀投公廨求恩直刺批示著靜候查訊○慶和祥號夥武長祿扭控劉燮堂不付票銀值日差據情禀知直刺直刺著押候補詞訊核○職員廉純祖飭家丁何升投公廨控稱家主在立大馬頭失去皮箱二口已由閘北巡防局將賊犯羅兆清查獲請移提訊辦直刺准之卽致函局中將羅及贜物提案聽候訊辦給領 
[英租界捕房紀事]  
　　積竊陳中寳犯案纍纍曾經遞解回籍近復至滬衣服麗都然仍不改舊業連次混入瑞和拍賣行竊取古銅香爐一枚東洋縐布五疋并竊培發洋行綢衣三件招商局烟袋一枝各失主先後報明捕房昨日捕頭遣包探陸阿九將陳拘獲問明各案並吊齊贜物帶入捕房捕頭著押候解送公堂禀請讞員翁笠漁直刺訊辦○過犯姚阿三混名龍頭阿三迭經犯案曾在押所逃逸嚴緝未獲昨日忽持綢衣三件至洋涇浜適爲包探倪順泉查見因卽拘獲向之盤詰知竊自某姓家遂帶入捕房捕頭著押候解送公堂禀請訊辦○山東人某甲向在英界三馬路某綢縀莊執業性好狹邪游恣情揮霍以致侵用帳欵事爲莊主查知爰於昨日扭交包探沈秋濤送入捕房捕頭著押候解送公堂禀請訊究○昨日大馬路有一男孩嚶嚶啜泣一百八十二號華捕見之細加詢問知此孩年甫十一歳姓凌名阿虎隨父出游途中相失不知所歸遂帶入捕房捕頭著留候送往英美租界公廨禀請直刺安插 
[法租界公堂瑣案]  
　　上期西棋盤街宏園烟館執事人顧子生控司帳人胡祥生侵呑舞弊虧欠洋銀一千五百七十餘元辭歇後置之不理求爲提案究追讞員朱森庭明府准詞出票飭探提胡昨禮拜二堂期包探傅同原告解請朱明府何繙譯會訊顧投案申訴前情胡祥生供寍波人向在宏園司帳今已辭歇小的雖曾虧欠帳項洋銀四五十元然有某洋行執事作保求准出外理處顧供保人張載宏現不在滬是以來案控追明府飭交的實保人限十日内理楚如延比追○太古洋行司事洪桂卿禀稱前日鄱陽輪船抵埠被賊犯王阿寳竊取白蠟一塊當塲拿獲送請究懲質之王阿寳俯首求恩明府判枷號半個月發馬謂示衆期滿笞責二百板贜給失主領去○包探禀稱陸榮岐周雲生手携衣包在某茶肆分贜當塲拿獲據稱此物由他賊在鄱陽輪船竊來登岸時被伊等奪下是以解案請訊朱明府判各責一百板贜存捕房待領○某包探禀稱偷兒楊阿四在北京輪船竊得鋪蓋當塲拘獲解案請辦原贜已交還失主明府判責二百板○包探禀稱積竊朱阿四迭次犯案釋出未幾又復行竊在身畔搜出當票數張送案請辦明府判責一百板驅逐出境○包探禀稱上禮拜六有客雇車至小東門被匪徒攫去衣包乃將車夫扭入捕房捕頭命將車夫帶出旋拘獲吳阿全解奉大老爺研訊供出八個黨竊賊朱順林因卽將朱拘獲並起到原贜解案請辦當此客下車時尙被搶去洋銀六元明府判將朱枷號半月笞責四百板吳阿泉押候傳到車夫質訊核辦○包探禀稱偷兒陳三在江孚輪船竊取火腿二條衣服二件緝獲人贜解案請辦明府判責四百板○包探禀稱匪徒陳長根陸金生張長根在城下向鄉人訛詐且拔刀恐嚇由巡街捕拿獲解案請辦明府見陳等短衣窄袖顯非安分之徒判各責三百板○包探禀稱周阿生王阿榮二竊賊在廣東會館對門榮昌里汪姓家竊得衣服數件行至法界卽經拘獲是以傳同失主送案請辦明府判各責三百板贜給失主汪蘭生領回○俞茂三禀稱在大通輪船司事被賊童阿才竊去洋酒一瓶當塲拿獲送案請辦明府判責四十板贜給還失主○包探禀稱姚行奎奉判送改過局監禁局員以其不發一語狀類瘋癲命帶回解案請判明府以其故意裝瘋著押候重責二百板發改過局監禁一年○東園烟館執事石壽生將烟館門牌抵押與晉泰土行昨日明府飭探傳到行夥周海臣諭令將門牌呈案周稱石欠洋銀三百九十元故將門牌抵押今奉諭交還未知此欵如何料理明府諭卽呈案以便攤償各户石壽生還押 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十五年十月初三日京報全錄]  
　　宫門抄○諭旨一道錄前○御史劉奏爲豫省丁漕折價過重民力不堪請遵前旨切實核减摺○湘撫俞奏考查屬員賢否分别舉劾摺○又奏爲委員由粤撥回軍火片○十月初三日内務府國子監廂紅旗值日吏部引見二十一名提督衙門二十二名廂黄蒙四名正黄蒙八名正紅蒙二名○熙貝勒那公德公永隆各假滿請安○甘肅提督董福祥到京請安○崇光因伊子世續授内閣學士謝恩○古城城守尉德濟請訓○卓公續假五日○鍑照續假十五日○召見軍機德濟董福祥○○山東道監察御史臣劉家模跪奏爲豫省丁漕折價過重民力不堪請遵前旨切實核减以剔中飽而免偏枯恭摺具陳仰祈祥聖鑒事竊臣恭查光緒二十四年十二月十六日奉上諭各省地丁漕糧向有定額例准折錢交纳原爲便民起見惟近年銀價日落錢價日漲在民照常交納在官益多盈餘以致正供所餘悉歸中飽殊非體恤民艱之意著各將軍督撫嚴飭藩司糧道查照本省銀錢通行巿價將丁漕糧米照時價折錢若干以錢合銀均按庫平庫色爲斷每年酌中奏定數目徵收以歸畵一如有不肖州縣巧立名目藉端浮收卽著從嚴叅辦將此通諭知之欽此仰見皇太后皇上訓詞剴切並懇懇愛民之至意各直省大吏果能實力奉行民困何患不蘇積弊何難驟革乃自欽奉○○諭旨後又歴經上下兩忙各省認眞辦理者甚少所見之覆奏者或藉口於舊日已减或附會於原納本輕或稱隨時隨地銀價不同或謂路　路近解費不等無非設詞搪抵藉以一奏塞責近惟山東直隸兩省辦理尙屬認眞似可爲諸行省之倡獨河南與畿輔接壤迄今未聞辦有頭緒州縣仍相沿舊例大肆浮收竟無人過問查河南徵收舊章凡丁漕全數徵銀並銀錢兼徵之州縣約十之二三而全數徵錢者則十之七八每額徵銀一兩計折納制錢兩千六七百文至兩千七八百文者比比皆是而省南之州縣如信陽羅山正陽等處竟有折納至三千文以上之多者又創其名曰櫃規錢糧劵錢補數串底錢辛工紙張錢按糧數多寡正額外復遞有增加在錢賤銀貴之時官入盈餘幾可與正供相敵方今外省銀價按庫平每兩合制錢一千一二百文其加於庫平地方巿價亦止一千三四百文核計所餘之數更浮於正供之數雖曰民力輸將並無加於常數之外然近日制錢缺乏農粟女布田間之變值尤難錢貴仍令照常數納錢不加猶之加也說者謂民納錢而官解需銀或至一時抬價不知一州縣之地制錢幾何而開徵徵錢以十數萬緡計鄉閭搜括盡所有以納於官不足尙頼鋪户錢帖相輔而行現錢旣盡歸官巿面益難搘拄惟有將銀賤值出售有司轉自居奇取巧安有擡價之事哉甚有狡猾州縣探知某處銀賤輒勒派差車運錢出境尤違例取巧之甚者也前撫臣劉樹堂議覆御史李擢英條陳摺内因請提州縣盈餘銀十萬兩爲還洋欵之用夫以額徵加倍之銀價按全省丁漕折納數目計歳入浮餘不下三百七八十萬兩提欵不及百分之三而令有司以餘羨歸公爲藉詞撫臣遂置剥削民膏於不問更使州縣明目張膽並有以提欵照每兩加制錢五十文轉徵之於民者其爲厲孰甚焉臣尤有慮者河豫爲京畿門户比歳歉收民情浮動向皆苦於横徵莫敢控告今聞奉有恩諭孰不含情待澤冀求輕减於曩時若有司仍我行我法悍然不　設有奸民乘隙糾合抗糧斯時以重法繩之必激成民變其害有不可勝言者擬請旨飭下河南巡撫迅卽遴委妥員分投各屬確切杏明向章某州縣徵銀某州縣徵錢其以銀折錢每兩交納實數若干分晰開單奏報可否仿照直隸山東成案酌量適中去省較近者每兩折交制錢以兩千一二百文爲率遠者以兩千二三百文爲率如提前項盈餘每兩酌加錢五十文至多統不得過兩千四百文仍准銀錢並納其願納銀者每兩照庫平庫色准加徵銀四錢零統不得過五錢向納不及此數者免議並請飭裁汰一切陋規名目不准藉端浮收其零碎糧户納錢者一律照章核算不得任意加增如此酌中釐定旣爲州縣寛留有餘亦可爲國家稍補不足而小民亦並沾實惠矣臣籍隸豫南見聞較切不敢稍避嫌怨置地方應辦之事隠忍不言謹據實具陳伏乞皇太后皇上聖鑒訓示謹奏奉旨一道○○頭品頂戴湖南巡撫臣俞廉三跪奏爲考查屬員賢否分别舉劾恭摺仰祈聖鑒事竊臣接准吏部咨光緒二十五年二月十一日奉慈禧端佑康頤昭豫莊誠壽恭欽獻崇熙皇太后懿旨國家設立行省特簡督撫大僚凡吏治之清濁民生之休戚惟賴公忠體國之臣張弛得宜有以挽頺風而臻上理人材爲主令所最要務當勤接屬吏認眞考核其賢者擇尤洊拔用資觀感中材以下量能器使隨時勸勉不肖者應卽嚴行甄别毋稍瞻徇等因欽此又准光緒二十五年三月二十八日奉上諭自來致治之道首重得人彰癉兼施人材斯奮嗣後各督撫於循聲素著實心任事之員自當據實疏薦其才具庸劣聲名平常或甚至貪虐有據者卽從嚴甄别以儆其餘等因欽此仰見皇太后皇上澄叙官方勤求治理之至意跪誦之下欽佩難名伏查湖南民氣剛强易釀巨案且伏莾可慮交涉日繁事增於前財絀於昔在在需人而理程財實爲目今要務在循卓者原不多覯庸劣者更不容濫厠其間尤宜確切激揚以資勸戒兹查有候補知府趙宜琛品端守潔堅定勤明政治有方辦事結實犘任知縣所至有聲武岡州知州毛隆章操履謹嚴勤實每練理繁治劇饒有吏才署永順縣知縣題補湘潭縣知縣李尙卿樸訥無文處事公當深悉湘省民情所至有神明之譽以上三員資歴旣深始終一致合無仰懇天恩量予擢用湘陰縣知縣趙潤生宅心平恕臨下時誠政治修明民情愛戴芷江縣知縣温錫純志行堅卓力屏時趨勤政愛民事事求實以上二員年壯品端堪備循良之選相應請旨嘉奬又杳有候補知縣朱式銜庸闇無能知識短淺承辦釐務縱容親屬賄賣巡丁致滋弊竇當此整頓厘金之際斷難姑容相應請旨卽行革職前署武岡州知州試用通判余振麘志趣鄙瑣操守難信應請以府經歴縣丞降補前署永順縣候補知縣顧炳炎詞訟因循丁胥滋弊龍山縣知縣朱伯壎糧紳短少辦公竭蹶以上二員均係舉人出身應請以教職降選益陽縣知縣饒　均聽訟未嫻處事欠當應請撤省另補沅州府教授龔德鈞精力就衰難資訓迪永綏廳訓導陳翊昌辦事糊塗似有心疾以上二員均請以原品休致臣與督臣張之洞函牘往來商論湘省吏治臣亦深知趙宜琛毛隆章李尙卿之賢正擬登諸薦牘其餘各員優劣與督臣往返函商相同所遺益陽縣係衝繁中缺龍山縣係專難簡缺湘省現有應補人員應請扣留外補合併聲明准學臣吳樹梅咨揭並據藩臬兩司會詳前來所有考察屬員賢否分别舉劾緣由是否有當謹會同湖廣總督臣張之洞合詞恭摺具奏伏乞皇太后皇上聖鑒訓示謹奏奉硃批另有旨欽此○○俞廉三片再湖南省招募勁字五營及原有之威字五旗信字二旗皆用西法訓練外洋新式槍械在所必須現在欽奉諭旨聮絡江防軍火尤闗緊要自當設法籌辦方足以資操習而備不虞臣前聞廣東省存儲軍械尙屬充裕電商兩廣總督臣譚鍾麟請爲協撥新式小口徑槍三四千杆旋接准復電粤局自光緒二十一年停購外洋軍火所存無幾近因添募十營購德國單響毛瑟槍枝子碼計九月分可到屆時或可匀撥一二千枝等因臣當復電請優給二千枝已承照允並備咨行酌發運費派委大挑知縣劉燮勳赴粤將前項槍碼領解來湘所有商撥　槍緣由除咨部外謹附片具陳伏乞聖鑒謹奏奉硃批該部知道欽此 
 
 

Page 14

 
 
[光緒二十五年十月初四日京報全錄]  
　　宫門抄○諭旨一道錄前○楚督張等奏爲荆州旗民互鬥毆官一案審明定擬摺○十月初四日理藩院鑾儀衛光祿寺正藍旗值日無引見○松公百日孝滿請安○慶福假滿請安○鈕愣額續假十五日○○召見軍機○○荆州將軍臣宗室祥亨頭品頂戴湖廣總督臣張之洞湖北巡撫臣于蔭霖荆州左翼副都統臣瑞興荆州右翼副都統臣德祿跪奏爲荆州旂民互鬥毆官一案審明定擬恭摺具陳仰祈聖鑒事竊照荆州旗民互鬥因騐傷爭執毆官一案先經臣之洞接准臣祥亨電因仵作報騐旗傷不實兵心不服並據署荆宜施道恭釗荆州府舒惠電以旗人因騐傷爭鬥毆官曁據江陵縣劉秉彝電請委員揀派仵作覆騐當經臣之洞派委候補道府隨帶仵作前往會同荆州道府理事同知秉公覆騐訊辦並將劉秉彝撤省另委知縣李九江接署江陵縣篆務一面據情電奏並經臣祥亨等具奏旋欽奉光緒二十四年十二月二十八日上諭祥亨等奏十二月初九日荆州駐防旗丁與民人在小北門名口角相爭聚衆鬥毆旗了受傷甚重因地方官騐訊不實不服彈壓至將江陵縣知縣劉秉彝等袍褂拉破現經該將軍等會同該督訊辦並據張之洞電奏前因有旗民不服查騐入署毆官各等語國家分設駐防兵民一體並無歧視祥亨張之洞所奏情節不符未免各存意見總之駐防旗丁與民人聚衆鬥毆該將軍等約束不嚴實難辭咎至該縣劉秉彝騐傷指爲槍子碰回顯有偏袒此案業經張之洞派員查訊卽著祥亨等會同該督秉公核辦迅速斷結嗣後該將軍等務當督恊佐各員將所屬旗丁認眞管束毋任動輒滋事並著該督嚴飭地方官遇有旗民交涉案件務須持平辦理勿稍偏徇其滿漢文武各員皆當仰體朝　一視同仁之意各彌嫌釁以期兵民永遠相安所有祥亨等自請議處之處著俟定案時再降諭旨將此各諭令知之欽此欽遵復經臣之洞札　原　候補道札勒哈哩候補知府吉爾哈春候補知府連捷並經臣祥亨添派協領良續聮捷寳壽會同署荆宜施道恭釗荆州府舒惠督同理事同知鍾福署江陵縣知縣李九江查騐訊明議擬禀辦復經飭藩臬兩司覆核議詳前據署湖北按察使孟繼壎會同署湖北布政使瞿　韶核議具詳前來臣等覆加查核緣三癩子卽金玉係荆州旗營駐防甲兵平素販賣牛隻因光緒十八年草巿旗民互鬭案内擬絞遇赦之已革武舉德壽卽炳宣素與小北門外吊橋附近開設飯鋪並牛行之民人孫友彼此均不安分先曾交好嗣因口角挾有嫌隙光緒二十四年十二月初間三癩子在施家窪買牛未報孫友牛行孫友阻不許買三癩子心懷不甘卽於是月初九日糾約德壽卽炳宣與已死之額圖哩及現獲之甲兵烏什杭阿甘全同往小北門外找尋孫友毆打洩忿適孫友外出未歸三癩子等在孫友所開飯店飲啜故意短欠飯錢孫友之母不允三癩子將碗盞打壞正吵鬧間適孫友由外歸擊見不依邀約素好已死之馮志隴及現獲之張祖德李光朝劉必富在逃之賀洪友謝大喜吳大才劉道成陳洪友劉月壽互相鬥毆孫友首先用拳毆傷額圖哩心坎三癩子用防身小刀戳傷李光朝頂心偏右烏什杭阿順取店中鐵尖扁擔戳傷李光朝左臁肕甘全亦取店中木扁擔毆傷李光朝左肋及劉必富腦後保正周洪元從中解勸兩造各不相下孫友遂執持木扒馮志隴張祖德李光朝劉必富各執竹竿扁擔孫友並令在逃之賀洪友鳴鑼集現獲之傅中仁執持木棍周必富劉美金陸光華俱徒手在逃之賀天祿游月壽陳光亮王德順陳明富唐明祿謝大友並不識姓名多人拾取木棍齊聲喊毆三癩子德壽等以人少不敵退回城内糾人復出三癩子執持寳劍德壽執持鳥槍額圖哩烏什杭阿甘全仍各徒手又續邀福寳執持鳥槍東柏執持錨子元海執持馬刀東慶執持方天㦸寳昆執持兩節棍成善富連俱徒手並不知姓名旗兵多人各持械徒手不等前往帮毆民人馮志隴在吊橋邉民房上拾瓦亂擲三癩子等未能前進德壽卽施放一空槍民人聞聲回跑德壽復放一槍致槍子中傷馮志隴右　滾跌下屋衆旗兵擁至橋頭德壽復放一槍並喝令福寳亦放一槍槍子飛開中傷民人劉美金左骽左臁肕陸光華左骽並悮傷路過之民人齊光全左臂維時額圖哩於人叢中向橋頭喊駡轉回德壽復放一槍致被羣子悮傷其下唇吻右並從口内打入穿透右腮因相距較近又被火星傷及其右頷頦右血盆等處經滿漢員弁馳往彈壓解散當由本任江陵縣知縣劉秉彝將民人馮志隴等各傷騐明維時額圖哩之父喜發聞信赶往擊見伊子坐在橋頭以手指口不能言語喜發疑係民人放槍中傷報經該旗轉報臣祥亨檄委劉秉彝會同理事同知鍾福於是月初十日詣騐仵作黎直湘喝報額圖哩下唇昒右並右頷頦之傷係火藥　傷額圖哩之父喜發及叔甘祿不服與仵作彼此辯論爭閙理事同知鍾福正會同劉秉彝親騐之際適有與額圖哩素好騐傷後在逃之甲兵棟樑及現獲甲兵烏勒阿恩普額勒登圖富昆並不知姓名旗丁多人羣相吵嚷擁擠致將劉秉　坐轎毁壞隨從縣役何子溪等二十三人上前攔阻不知姓名旗丁各用手足刀棍又誤傷過路旗丁賡音什墨克文瀚三人棟樑富毘等亦各被誤劃傷理事同知鍾福與劉秉彝當卽步行至臣德祿署中禀知情形喜發甘祿與棟樑等衆多兵隨至臣德祿署前呼寃喧閙鍾福與劉秉彝正在出署曉諭之際棟樑起意喊同烏勒興阿等與不知姓名多人喊稱入署扯官出騐喜發甘祿畏懼未敢入署棟樑等及不知姓名之旗丁直入署中將鍾福及劉秉彝批出求騐鍾福與劉秉彝諭稱另請委騐棟樑等及衆旗兵不依比時人多聲雜羣起攢毆不知被何人先後下手將鍾福頭髮扯落一仔上下唇昒被卷毆傷劉秉彝額顱被鐵尖劃傷又被拳傷左右眼角接連左右腮脥均被拳毆傷右眼胞被指甲抓傷右手二指被齒咬傷右肋左右臂膊均被拳毆傷並將劉秉彝鍾福衣帽扯碎失落當經臣祥亨與臣瑞興聞信前往會同臣德祿彈壓各散劉秉彝等電請委員覆騐臣祥亨等署荆宜施道恭釗荆州府舒惠亦各分别電省臣之洞以各電情叅差檄委候補道札勒哈哩等往荆會同覆騐查辦並將劉秉彝撤省另委李九江接署江陵縣篆務一面據情電奏並經臣祥亨等具奏札勒哈哩等馳往荆州會騐額圖哩實係被槍子中傷所有各民人旗人之傷亦經覆　明確嗣民人馮志隴於是年十二月十五日旗兵額圖哩亦於二十五年正月二十四日各因傷身死并經荆州道府等先後騐報拿獲該犯三癩子孫友等到案正審問間旋卽欽奉 
寄諭飭由臣祥亨等同臣之洞秉公核辦迅速斷結等因欽此欽遵由臣祥亨等添派協領良續等會同審辦兹查兩造所受各傷均已平復比緝逸犯德壽等無獲該印委等會同協領提集犯證悉心研審據各供前情不諱究無彼此約期械鬥及另有起釁别故詰以額圖哩旣受槍傷何以又被火星燒傷以致原騐仵作黎直湘誤令喝報舛錯隨據供稱額圖哩於人叢中向橋上喊駡轉回碰遇德壽相距不遠適德壽復放一槍致槍子誤傷其下脣吻等處並被火星傷及右頷頦等處揆核情形尙屬符合由該印委等審明議擬禀經批司覆覈無異詳請具奏前來查律載同謀共毆人致死原謀杖一百流三千里餘人各杖一百又例載因爭鬥擅將鳥槍施放傷人者旗人發寍古塔等處充軍又沿江濵海有持槍執棍肆行鬥毆將爲首聚衆之犯杖一百流三千里其附和未傷人者各枷號一個月責四十板又部民人等不遵審斷挺身閙堂毆傷本官爲從下手者絞候又律載仵作檢騐不實杖八十斷罪無正條援引他律比附加减定擬又例載不當差旗人犯流徒不准折枷各等語此案旗兵三癩子卽金玉因與民人孫友買生肇釁起意糾毆以致在逃之已革武舉德壽卽炳宣施放鳥槍中傷民人馮志隴並誤傷旗兵額圖哩先後身死並喝令　寳施放鳥槍致傷民人劉美金等平復供證確鑿自應將三癩子科以原謀之罪此摺未完 
 
