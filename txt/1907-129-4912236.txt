# 1907 - 129 - 4912236

 

Page 1

 
 
   
 
 

Page 2

 
 
[上諭]  
　　四月初四日奉上諭安成奏病勢難支懇恩開缺一摺伊犂副都統兼塔爾巴哈台叅賛大臣安成著准其開缺欽此同日奉旨扎拉豐阿著補授伊犂副都統兼塔爾巴哈台叅贊大臣欽此同日奉旨穆特春著賞給副都統銜作爲塔爾巴哈台領隊大臣欽此 
論説 
[論近日朝政(旡)]  
　　自岑尚書入都以來。朝局爲之一大變。慶邸父子被查。楊侍翟相被參。朱寳奎叚芝貴被革。朝局旣更人心亦爲震動海内人士。莫不額手相慶。謂 
 
 
 

Page 3

 
 
　　自今以後。貪婪賄賂之風可以稍戢。記者聞而歎曰。此誓言也。慶邸父子必無恙。不然則罰俸數月已耳。不然則辦一叚芝貴。罪一王竹林焉已耳。岑尚書必不久在都。趙炳麟轉瞬必外放。如讀者不謂然。請抉吾之目。懸於東門。觀此言之驗否矣。　　中國以專制立國者也。凡專制之國。利於蒙蔽。而不利於開通。數千年來。積習相沿。無足怪者。今者雖名爲立憲。然特欲借以爲掩飾耳目地耳。數十世之風俗習慣。固自若也。吾國風俗。於賄賂公行。旣已視爲常事。苟有人焉欲稍改革者。則人人將目爲異類。必斥之逐之而後快。岑尚書一堂官耳。趙炳麟一御史耳。今試問一朱叚去。而百朱叚其人者。且將接踵繼起而未有止。則將如之何。今試問。内而各部。年而地方。其　緣貪酷之事不可縷指數。是人人心朱段之心。而事朱段之事者也。則又將如之何。岑趙之力有限。而朱段之黨無窮。則又將如之何。吾國近數十年來。彈劾親貴之事。旣見不一見。查辦大臣之案。亦書不勝書。然而卒無大效果者。何也。凡治事當於本原之地治之。不治其本。而治其標。雖暫戢於目前。必蔓延於日後。吾國上而官吏。下而凡民。夙爲惡習所薰染如水銀瀉地。無孔不入。如懲菌染病。無人不傳。一岑趙能敵百朱段乎。吾念及此。吾不爲朱段快。而爲岑趙危。吾不爲親貴憂。而爲中國懼烏乎。吾其如吾政府何哉。吾又如吾中國何哉。 
專電 
電揚州（四月初四日亥刻） 
[袁海觀京兆今日蒞揚住湖南會館（止）]  
[日下近聞]  
　　前月二十八日召見東督徐世昌。先詢東省財政事宜并詢唐紹儀人材如何徐已知唐奏辭奉撫。故奏對時力保　係外交熟手。外間物議不足深信。現在時事多艱人材難得封圻大吏。不可朝令暮更。深望朝廷倚畀以收實效云云太后遂命軍機處批旨著唐紹儀認眞籌辦奉天事宜毋庸開缺。翻手作雲覆手雨。官場眞是戲塲。　　是日太后復謂民政部事汝已交卸但京師警察關繫重要那桐差使太忙恐無暇專辦。汝可傳諭該部認眞整頓左侍郎毓朗辦理警務有年。諒不致貽誤。可令其常川到署整理一切又問右侍郎何人。徐以趙秉鈞對。復問趙某人材如何徐奏趙秉鈞精明幹練。在天津創辦警察爲各直省冠此次蒙恩特簡尚能竭誠盡瘁以圖報稱太后謂如此便好汝下去交代他們照朕所言辦理徐始叩頭而出計入對有兩。小時之久。聞者莫不爲趙侍郎賀。　　政府傳出消息近日諸鉅公每於退朝後秘密會議擬將京外大員。酌量更動。惟議時關防異常嚴密細情未可得聞或謂此舉因滿漢御史。連日彈章迭上。兩宮爲其所動。是以密諭軍機大臣繕單進呈以便更調其然豈其然乎。　　前新疆落司吳福。茨來京已經月餘現聞東省參贊吳可厠居一席然則吳福茨眞不虚此行。　　政府前以蘇杭兩織造。置辦各料縻欵甚巨擬請一律裁撤。將傳辦各物歸併農工商部採買現世伯軒軍機力持保全。之議。裁撤之舉遂作罷論。但不知所謂保全者保全國家之體面乎。抑保全個人之私利乎。　　陸軍部鐵尚書擬在京師建一鎗砲廠爲整齊各省軍械地步現已擇定基址惟因人才難得議在保定武備學堂。挑選學生三十名。派往德國留學製造槍砲。聞慶邸頗贊成此説是亦中央集權之一要著也。 
緊要新聞 
[徐菊帥議興地利之計畫北京]  
　　前日二十八日東督徐世昌。在政務處會議東三省設官事宜擬俟到任後决定設法廣開。礦產籌辦林業。并添購來往營口輪船。以期整頓商務挽回利權當時政府中人多數賛成故已由菊帥面奏梗槪矣（式） 
[外人干預政府用人之風説北京]  
　　聞京中官塲云邇來某國公使因上海會審公堂一案頗不悦於滬道。擬請將瑞觀察更調另易他人。又有某公使因奉撫唐少川在京。與俄使意見頗洽。恐到奉後不利於本國亦有另請簡放之説。均經外部堂憲據理駁拒故此時不再要請矣（式） 
[駐英中國公使起程回華]  
　　初四日。倫敦電云駐英中國公使已由倫敦起程。取道回京譯文匯報 
[直督嚴懲拳匪餘孽]  
　　字林報載西五月五號北京訪 
 
 

Page 4

 
 
　　函云前數日内天津中國警察。捕獲愚蠢無知之鄉民數人。移送營務處審訊。以其在天津附近村鎭。練習拳棒。傳授拳術。與一千九百年拳匪肇事以前之情形相同也。有人告余謂内有二犯已查明實係一千九百年之餘孽。並曾引誘鄉愚。在居民門前。塗抹血污。查有實據行將正法盖華官意在懲辦數人以儆其餘也肇事之謡言已由華官禁止直督袁宫保並嚴諭直隸境内文武各員保護各該管境内外國敎會敎士倘不遵諭責任攸歸袁督以一千九百年山東滿洲皆有拳匪因電告東撫曁奉吉黑三省將軍。謂天津附近。又有拳匪出現。目前時局阽危。應籌預防排外排滿之亂事云。余意以謂直隸各鎭陸軍兵力充足而袁宮保近年削平内亂卓著成功故外國敎士等可無慮拳禍之再見也 
[緑營將領改用日本名目天津]  
　　聞陸軍部某監督日前條陳改良各省緑營事宜。略謂緑營官制須大加删改提督總兵名目。可仍舊制。至副將游以下。名實旣不甚相符。整顿自難期得力。可否一律裁去改用中將少將中佐少佐等名稱。以專責成等語鐵尚書以事重要特飭各司員條議聲復一面咨行南北洋察核情形再行酌辦（木） 
[蘇皖紳士條陳接收貢院事宜之批詞南京]  
　　江督端午帥近接蘇皖兩省紳士摺呈齊集商會會議接收貢院事宜當卽詳晰批復云查擬建南洋大學堂將貢院房舍拆卸什物變賣改闢市塲歲收地租佐助修建及常年兩項經費業經會同具奏在案前接來牘以貢院自科舉停罷。未經檢查。恐板片什物磚瓦木料。不免時有竊取。等情具見籌慮周詳自應點交商會接管。茲誦會議接收貢院事宜各條尤見悉心擘畫惟内載地基或賣或租。賣則每方約銀十兩及兩省紳士。亦得組織公司承買貢院地皮兩則。核與原牘曁原奏不符。應仍照前議。專事招租。收其租息。以作常年經費。至每年每方租銀若干應體察情形酌定租價總期商務日見振興學堂多所挹注方爲有裨茲准學部咨開議復籌建南洋大學堂一摺奉旨依議欽此咨行前來應札飭江藩司。寗學司。商務局。督同看管委員。將貢院屋宇什物各項。逐一點交江寗商務總會接管。如有短少。惟該委員等是問。並派蒯道光典吳道學廉魏守冢驊潘令陞王令元輔張訓導是保夏舉人家瑞梁廪生菼認眞稽查以免散失而昭愼重希將基地丈量清晰。磚瓦木石。分别勘佔。規畫馬路。經營市場。逐項開摺繪圖具報。并將變賣各物價值。酌定地租銀兩。詳細報查。此復（敬） 
[王太史電請嚴查農務局積弊蘇州]  
　　蘇州農務局經王申之太史電請裁撤陳筱帥電允改良等情已見前月二十八九兩日本報茲王太史又電請蘇撫卽日實行改良以除民害原電錄下蘇州撫台鑒奉豓電知農局積弊早在鑒中整頓章程敬候宣布爲民興利目今伊始莫名感佩以前該局所獲地價。不知作何開支。城内基地皆民產非官荒。向無錢粮。今悉充公。不知以何名義。如謂無主。應作地方公產。如謂興農。該局從未墾種尺寸。况抑勒民產縣中控案纍纍。應先弔卷澈查。實行改良。敬爲吾吳民請命同愈叩東（水） 
本埠要聞 
[華俄銀行遵諭交還營口税項]  
　　外務部昨致滬。道電云俄使。照稱交還營口海關税項餘欵銀六十五萬零。已匯交華俄銀行存儲。等語查此欵已撥歸郵傳部應由該道就近接收候提云云聞俄華銀行亦已奉到北京總行電信如數備銀送交滬道了結矣。（策） 
[鄉民聚衆私開海塘]  
　　淞口衣周塘至滬北引翔港。綿亘三十。餘里。前曾有人私自開挖以致潮水冲毁民居數百户因此地方官立案封禁。至同治年間因遇旱乾又經居民開去數丈越數日卽由地方官押令塡塞近來天氣亢旱播種秧苗無水澆灌農民深爲焦慮遂于初三夜鳴鑼聚集鄉民二千餘人將殷。家行東北之錢家浜口海塘。開掘數丈。地甲塘長不能禁阻連夜赶赴寳山縣禀請彈壓時適該縣王偉辰大令在滬因即赴滬報知昨晨大令赶往查勘鄉民均已逃散現已嚴諭地甲塘長。查拿爲首之人。送縣訊辦。一面卽飭赶緊塡塞。以防巨患。（草） 
[滬甯鐵路碼頭之紏葛]  
　　滬寗鐵路前年在吳淞張華浜灣北首海塘之外。建設碼頭一座。舖設軌道火車可直駛碼頭之上并可起卸重笨機件詎近有某洋商謂此地係洋商之產。禀由領事函致滬道札飭寶山縣王大令詳查大令以從前洋商置產。均在塘外。早已坍塌盡凈。因此爭執昨晨瑞觀察特由滬乘坐專車親蒞勘視旋乘原車返滬按淞滬火車初行時曾由中國備欵萬餘在張華浜車站建一碼頭旋有洋商阻止竟致拆毁自此路歸併滬寗公司後又在北首半里許塘外築此碼頭航海官商莫不稱便今又有洋商出阻不知能免再拆否（草） 
[上海開辦博覽會之計畫]  
　　字林報云上海擬開 
 
 

Page 5

 
 
　　博覽會。已在甲斯非路。擇定地四百畝。倘再能在本埠籌集保證經費洋五萬元至六萬元。則此事可立卽開辦。各國之在滬有商務者均須請其政府襄助前月中國公會上海西商商務總會義國商會奥國總領事美人公會德國公會日本人公會會同開會。無不贊成。擬商之各輪船公司。仿照聖魯伊賽會章程。減收水脚。有寓滬各國著名商人。現回本國。已允許盡力襄助。會塲内擬專陳列製造品及機器兩項。開會之期。當在西一千九百零九年秋間。現已刊發傳單送給各大洋行勸助經費矣 
[滬道禀江督蘇撫電（爲開浚河道事。）]  
　　查西門外斜橋迤西經羅家灣達劉涇橋一帶河道。向係併入肇嘉浜蒲匯塘兩河合溶由婁靑上三縣會議詳辦而斜橋羅家灣河道緊接法租界。領事藉口淤穢。竟欲干預。經職道駁阻。（滬道駁法領事函已節錄前報）應由地方官紳。自行籌辦。惟歸縣會詳。緩不濟急。查此項河丄從斜橋西堍起至日暉港裏口止計長五百六十九丈有奇。擬請提前撥勇開挑較爲工速而省所需器具犒賞等資暫由職道籌墊將來仍在統溶蒲肇兩河工費内由縣照案按畝攤征提還伏祈行司飭遵並乞憲示以便督董開辦（聰） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[度支部奏釐定職掌事宜及員司各缺並擬添設丞叅摺]  
　　奏爲釐定度支部職掌事宜及員司各缺並擬添設丞叅以期整理繕具清單恭摺仰祈聖鑒事光緒三十二年九月二十日欽奉懿旨設官分職莫不因時制宜今昔情形旣有不同自應變通盡利其要旨惟在專責成清積弊求實事去浮文期於厘百工而熙庶績户部著改爲度支部以財政處并入又原議各部院衙門職掌事宜及員司各缺仍着各該堂官自行核議悉心妥籌會同軍機大臣奏明辦理此次酌定損益原爲立憲始基實行預備如有未盡合宜之處仍著體察情形隨時修改循序漸進以臻妥善等因欽此跪聆之下仰見聖謨宏遠規畫周詳莫名欽服臣等受命以來夙夜籌思竊維度支之稱始於魏晋歷代沿革間與户部迭爲主名然其職掌初未或改也本朝沿明代之制以省分司於廣東等十三司外增江南一司爲十四司銅關鹽漕以及後來添設行省别以司之事簡者兼領之此外如南北擋房俸饟處現審處并田科飯銀處减平處捐納房司務廳督催所寶泉局錢法堂則例館計學館等因時設立各有攸司多由各司派員兼理平時循章辦事已屬艱於肆應庚子以後國債頓增整理之方實稱繁要嗣又將三庫事宜統歸臣等管理近更設立銀行創置造幣總廠以及辦理土藥統税籌議畫一幣制經緯萬端其繁難十倍於曩昔頃奉明詔將財政處併人臣部又工部旣經歸併其所管之工關各項事務槪由農工商部奏明移交臣部專管職掌旣繁舊時之以一清吏司領一布政司者揆之事勢殊難允愜自不能不因時變通求爲執簡御繁之法除應行劃歸他處各事及銀行造幣廠應設專官另片奏明請旨外謹擬添設承政廳左右承各一員叅議廳左右參議各一員綜核部務每廳均酌設郎員以下各缺以資襄理所有各司擬從新厘定以事名司分别部居各歸職掌用叅互之法以考其成辨財用之物面執其總昔孔子繫易以理財爲義蓋治之使各得其條理之謂也今統十四司職掌及新增各項要政以類相從列爲十司日田賦曰漕倉曰譯曰莞槯曰通阜曰庫藏曰廉俸曰軍餉曰制用曰會計分配繁簡各以類附惟司減事增每司仍令設科分股各專責成舊有司務廳向爲收發文書及經理部中雜務而設現擬併督催所改爲收發稽察處酌設員缺附於承政廳寶泉局爲兑收銅鉛鼓鑄制錢之地向係兼差應請暫行照舊辦理三庫向設官缺六十員自改歸臣部專管將額缺全裁由臣部派員兼理數年以來體察情形顏緞兩庫事務略簡仍可歸司辦理銀庫關繫旣重而逐日收放平兌職務極繁自應量設專員以重職守原設捐納房現在實官捐輸雖奏明停止惟尚有未盡事宜及各項常捐尚須核辦擬改爲暫設核捐處仍派員兼理其南北擋房俸饟處井田科督催所飯銀處减平處錢法堂等所有應辦各事旣分别并入廳司應與舊有十四司名目一併裁撤至應議員缺臣部自三庫歸併奏裁額缺數十員部務已虞竭蹶近因農工商部劃分臣部人員照例輪班間補員缺更行擁擠以現在職掌之繁用人之衆臣等一再籌維不能不略廣其途冀收羣策羣力之用斷非敢意存見好稍鄰冒濫查臣部向設滿郎中十九員員外郎三十九員主事二十二員筆帖式一百二十員漢郎中十四員員外郎十四員主事十四員滿漢司務二員小京官無定額今擬承政參議兩廳各設郎中三員員外郎四員主事三員十司每司郎中三員田賦軍饟兩司員外郎各六員其餘八司每司各四員主事十司每司各三員金銀庫設郎中一員員外郎四員主事二員收發稽察處設員外郎一員主事二員小京官原無額缺應與筆帖式均請仍舊以便分派各司處行走將司務二員裁撤作爲候補主事其候補司務請作爲七品小京官學習司務俟學習期滿作爲七品小京官由他衙門司務裁缺籖分到部者亦請一律辦理計兩廳十司金銀庫收發稽察處共郎中三十七員員外郎五十七員主事四十員比之舊有額缺計裁司務二缺增設郎中四缺員外郎四缺主事四缺至每届京察保列一等人員曁俸滿截取並保送各項差缺均請按照各部通例辦理其應行籌設之造紙廠印刷局編譯所財政學堂財政研究所財政調查處等統由臣等體察情形隨時奏明辦理此外尚應酌調專科畢業學生以藝師藝士分别等級奏補以期實效以上各項臣等悉心核擬意見相同謹繕清單恭呈御覽嗣後儻有未盡合宜之處仍當隨時奏明修改俾臻至善再現定以事分司所有一切案卷分類檢查亟難就緒其日行公事暫擬仍舊辦理一俟檢查劃分清楚卽照新定職掌分别接管以專責成所有臣部自行核議並會同軍機大臣辦理緣由謹恭摺具陳伏乞皇太后皇上聖鑒訓示再此摺係度支部主稿會同軍機大臣辦理合併聲明謹奏光緒三十三年三月十四日具奏奉旨依議欽此（章程清單續登） 
内治部 
[浮征蠲賦被揭澈查。杭州]  
　　湖州府屬因去歲秋災奉浙撫張筱帥奏准蠲免粮賦分别重輕計四五成不等詎料各縣仍征至八九成之多茲被紳耆開具清單寄交都中同鄉官適張筱帥亦有所聞遂將蠲賦謄黃由司發交各縣張貼一面即密派幹員澈查以憑核辦或謂已經某侍御奏參計共浮征丁漕至百餘萬金之鉅云（適） 
[蘇省抽收住宅捐續誌。蘇州]  
　　前報紀蘇撫陳中丞札飭藩臬兩司會議抽收住宅捐等情茲悉中丞擬將各處衙門局所一律抽收撫署每年捐洋一百元藩臬學三署各八十元道府各署各六十元州廳縣各署各　十元佐雜各署各二十元　　武署及一應大小局所均須酌収民間住宅無論　鄉瓦草房屋均須照章收取現方議訂章程一伊妥洽卽當實行於 
[外坊巡警緩辦。北京]  
　　前紀外坊巡警一事民政部本訂下月開辦近因經費不足人力不敷暫緩辦理（木） 
 
 

Page 11

 
 
[揚府又有更動。揚州]  
　　調補揚州府嵩竹山太守以道員過班由寗藩檄委姚太守繩祖署理揚府早誌本報茲聞姚太守係運司趙渭卿都轉至戚例應廻避現又由繼方伯改調淮安府桂太守署理揚府遺缺卽以姚太守署理云（云） 
外交錄 
[政府爭回南滿洲礦產權。]  
　　中國官塲近欲以强硬手段收回安東奉天鐵路沿線之礦產現已由中國政府向日本駐京公使直接交涉期於必成云譯東京朝日新聞（穎） 
[日人握濟南軍政警務權。]  
　　濟南府前辦之警務學堂及陸軍學堂一切辦法均遵守德人成規故兩堂所聘用之敎員均爲德人去歲德國敎員某某兩氏合同期滿歸國日人遂乘機代之今春德國顧問員西德羅回國又以日人别府廣磨氏代之從此日人在濟南之警察軍政之勢力當日進而未已矣譯大阪每日新聞（潁） 
[議覆懲辦不法敎民。南昌]  
　　贛省洋務總局會同藩臬兩司具禀贛撫略謂查師康仁因聞祖墳碑石被人掘起誣控宋功渙等本屬不合旣經該府訊明並未指控發塜礙及棺槨亦無訛索情事應如該府所請與其子師良臣及被控之宋功渙均免置議惟查閔斯榮一名雖曾習敎仍係中國子民自應遵照中國法律乃訪聞素不安分竟敢將帥良臣拉進敎堂用竹片兩次責打並扣留馬匹勒立票錢一百五十千文恃敎橫行不法已極雖據供係聽從某敎士所使亦未便稍予輕縱擬請將閔斯榮酌予監禁十年仍發交習藝所充作苦工以示儆戒至某敎士指使敎民擅責平人亦有不合應否仰懇咨達外務部照會該國駐京大臣並由局照會駐滬法總領事通行查禁以全彼敎名譽卽祈核示意 
[日本預備交還新奉鐵路。]  
　　初三日東京電云日本政府照會中國謂新奉鐵路交收之期雖尚未滿惟已準備故無論何時均可照辦云譯字林報 
[川緬開闢通商大道之説不確]  
　　初三日倫敦電云英國管理印度事務部大臣馬萊君在下議院答人之問謂並無意開一通之路經商緬甸而往四川譯泰晤士報譯者按字林報亦載有此電謂經西藏之立瑪地方而往四川云 
[俄人在滿洲之商業。]  
　　文匯報云近日官報提及俄國在滿洲經榮商業一事美領事謂俄國商人自滿洲鐵路開辦後並不竭力與北滿洲華人經營商業卽如東方鐵路公司華俄道勝銀行雖稍稍經營然其成效亦有名無實按照中國商務而論自俄國在滿洲握有勢力以來俄人於商業上所獲之利益甚微出北京英使署發來之公牘亦云外人如得有同等之機會固不必懼俄人之爭奪也 
軍事界 
[裁兵滋閙。寗波]  
　　定海鎭張鎭軍現奉上憲札飭裁撤標兵乃因一切辦法未能悉照定章以致各標兵羣起滋鬧幸經某營弁竭力勸解始各退去現浙提呂軍門已派員查辦矣（行） 
[新兵過鎭。鎭江]  
　　蘇省督練公所前派都司陳德源等赴清淮各處招募新兵編爲馬砲工輜等隊曾誌本報茲悉在淮新徵之兵約有五百餘名已於初二日過鎭赴蘇矣（節） 
[鹽梟拒捕。松江]  
　　上月二十九夜四鼓時鹽捕中營沈都戎部下鎗船兩號駐泊張澤港口忽來大帮鹽梟約二十餘船鹽勇急出奮擊詎鹽梟從黑暗中排鎗齊發擊斃鹽勇一名餘通還鎗亦擊斃一梟當獲鹽船兩號並獲梟兩名梟首孔四已乘間逸去初一晨卽將所獲人船送華亭縣訊究（此） 
敎育誌 
[師範生仍准考優。武昌]  
　　鄂省於上月二十八日舉行考優先一日提學司黃仲弢遍發傳單知會省垣師範各學堂監學謂簡易師範雖無禁考明文然各堂多屇畢業深恐防碍功課是日一律不得出堂投考詎各學生熱心科舉均已先期報名仍要求考試各堂管理員不得已遂准其人塲云（朱） 
[蒙養院添招小學。長沙]  
　　湘省蒙養院附屬之模範小學現擬撙節經費推廣學額續招學生五十名已於上月十九二十二十一三日在堂考試足額二十八日由各學生父兄及保証人塡寫證書初二日一律入堂上課（猶） 
[電調敎員回籍興學。長沙]  
　　湘省常德府西路師範學堂兼官立中學堂國文敎員田君泰庵（澧州人）日前由該州學界中人禀該提學使電飭該員回籍辦理學務聞田君奉電後已束裝就道矣（敏） 
[批飭勸學所查辦學員。湖南]  
　　湘省武陵縣民立第六小學堂學員李國鏞前被各學堂聨名赴縣禀控昨奉廖大令批云學堂爲地方謀公益起見斷非取便私利者所能任據禀各情如果屬實殊於學堂名譽大有關礙應即移文勸學所紳董查復核奪（私） 
[批准通飭改良私塾。杭州]  
　　昌化訓導訓導沈鏡蓉在昌化試辦私塾改良頗著成效近將課程章程開送杭府由府禀請院司准予通飭各屬一律試辦院司批錄下（撫）批禀悉改良私塾洵足輔學堂所不及該訓導所陳辦法確有見地且徧歷各鄉勸諭不憚勤勞尤爲熱忱仰提學司就該訓導原呈各件斟酌損益妥訂規則通飭各屬一律照辦并移布政司記大功一次以示鼓勵（學司批）昌化訓導沈鏡蓉熱心敎育學識俱優久爲本司所深許前據該守轉呈該訓導日課表并節本章程均詳明簡便易于推行具見該訓導興學苦心深堪嘉尚所請飭考塾師一節洵爲目前切要之圖由各縣勸學所斟酌仿辦靜候撫憲批示繳（比） 
[議設學務總核所。鎭江]  
　　鎭道榮星莊觀察擬借城内萬壽宮設立學務總核所招各屬視學員到所研究以期齊一學務已於初一日 
 
 

Page 12

 
 
會議章程定期初十日開辦（退） 
[全浙師範開校遲緩之原因。杭州]  
　　浙省開辦全浙師範學堂經張筱帥聘請邵伯絧太史總理其事太史遂擬辦法節略呈諸筱帥批飭提學司核議乃提學司竟置之高閣十餘日來絶無影響而節略中規定四月初一至五月二十爲各府申送學生試騐之期爲日已促故當事者頗覺徬皇云（别） 
[東吳大學堂開運動大會。蘇州]  
　　蘇城天賜莊東吳大學堂於初二日開春季運動大會是日來賓及各學堂男女學生約有五千餘人頗極一時之盛茲將運動次序照錄如下（一）百碼賽跑首名張菊泉（二）撑高跳首名裘昌運二名顧保森三名沈率農（三）二百廿碼賽跑首名張菊泉二名趙子奇三名郁榮光（四）跳高首名裘昌運二名張菊泉三名沈率農（五）四百四十碼賽跑首名郁榮光二名裘鐵心三名趙子奇（六）舞鐵球首名張菊泉英尺三十二尺五寸二名唐龍昆三名顧厚爵（七）阻欄賽跑首名王正德十九抄二名鄒福謙三名願厚爵（八）擬鐵球首名張菊泉七十七尺七寸二名吳爕臣三名周亮峯（九）八百八十碼賽跑首名郁榮光二名吳敬人三名吳爕臣（爲） 
實業類 
[記浙路股東籍貫及銀數。杭州]  
　　浙路公司現因優先股截止已將各股東名籍編出并總計所附股銀數目探錄如下杭州七十九萬五千二百六十元嘉興二十六萬九千四百六十元湖州八十二萬九千七百六十元寗波五十六萬四千七百八十元紹興九十五萬八千九百三十元台州四萬八千五百十元金華三萬一千五百七十元衢州一萬六千八百二十元嚴州一萬五千二百二十元温州一萬九千四百四十元處州一萬一千一百四十元不註府縣十四萬五千二百六十元（合計本省三百七十六萬六千四百元）旗籍一萬八千二百元盛京一萬一千一百元滿洲九千三百三十元吉林五百元直隸四萬四千二百八十元江蘇三十七萬八千四百六十元安徽十一萬二千二百四十元江西七萬一千三百六十元福建二萬一千三百六十元湖北三萬九千六百元湖南三萬八千四百二十元河南六千六百四十元山東七千一百八十元陜西六百六十元甘肅一千一百元四川五千一百元廣東十六萬三千六百一十元廣西五萬三千九百七十元雲南四千八百元貴州一萬四千八百四十元（合計各省一百零一萬零二百六十元）不許省籍七萬七千一百元未領股票二千四百元合計無　七萬九千五百元總核以上共四百八十五萬六千一百六十元另有浙東鹽務股份十萬元從丁未年起分作五年攤附歸入普通股（比） 
[江橋工告成典。杭州]  
　　沈塘灣鐵路橋工程　於上月杪告竣初一日總　等偕同工程司前往察勘勘畢攝影又沿土　北　試　行車到拱宸橋午餐而回（比） 
瑣事欄 
[叚芝貴案波及日報。]  
　　叚芝貴納賄親貴贈獻歌妓一事道路傳言遂爲岑尚書劾罷然此係影響之談日本駐津領事查得天津北洋日報（日本之機關新聞）亦登載此事殊屬不合當由領事館發出諭條勒令該日報停閉不准發行譯大阪每日新聞（穎） 
[東撫迷信鬼神之奏牘。山東]  
　　楊士驤以泰山山頂各廟宇年久失修派員前往核估修費銀一萬六千兩奏請由司庫動用作正開銷其摺有云泰山海内所瞻稱尊最古我朝虔修嶽瀆隆禮有加每屇孟夏時享例荷寝欽頒香供遺派疆臣致祭與尋常衆小羣祀爲典不同而且靈應夙昭歲時雨暘灾爲民祈禱無不立應每至春夏之交四方人士焚香告祭至者以萬計等語亦可見中國迷信之深矣（委） 
[杭垣大火。杭州]  
　　杭垣萬安橋畔之某醬園貨房于上月二十九夜二鼓後失愼共燬房屋一百餘間東至關帝廟西至小營巷鍋子店南至荷蘭水廠北至孫宅聞此次被燬者以茶館酒樓烟室爲最多亦可見社會之程度矣（比） 
[幇匪持刃紏刦錢莊。杭州]  
　　杭州上碼頭錢塘江干一帶每有匪徒出没上月二十九日傍晚七句鐘海月橋源興錢莊正在結賬突有一匪持洋至櫃兌換故意爭論持刀恐嚇旋有匪徒三十餘人手持鎗械擁入各隣店奔往排界竟被望風守街之匪刺傷二人衆遂却退站岡巡士知非所敵奔告總局集衆援救時該匪等已將洋銀等物計共二千餘金搜括殆盡呼嘯嗚鎗而去旣而省垣聞報仁錢二縣主率帶巡防隊飛駛出城已逾兩小時匪早遠颺現各大憲以省會重地如此不靖總由捕務廢弛爰勒限三日務須破獲如違定千參處云（士） 
[妄控阻撓鄉約。寗波]  
　　奉化縣忠義鄉鄉約董事莊景仲日前在道署禀控莊廷揚阻撓鄉約紏同無賴與局爲難等情當經喻庶三觀察札飭奉化翁縣大令將莊廷揚拘縣押辦現各鄉董查明此案確係莊景仲與莊廷揚挾嫌揑詞妄控遂卽集衆會議爲之排解以免破壞鄉約名譽云（行） 
[札飭訊究象匪確情。寗波]  
　　前次象山土匪鬧事有夥匪郟文秀經鎭防統領吳吉人軍門在石浦拘獲解由道署研訊轉發石浦廳訊辦日前郟母至道署具禀呈訴郟文秀確被衆匪擄去當鬧事時令伊派飯分錢嗣卽逃回並非附入匪黨呈請保釋現喻庶三觀察已札飭石浦廳將郟訊明確情禀覆核奪矣（得） 
[盜匪塜搜羅古瓷。南昌]  
　　近日南城縣盜發古墳不一而足聞某尚書祖墓亦不行免究其原氏蓋以省　到有古董　　故懸巨價收買古瓷各地棍憶皮本地風俗向用瓷盤承裝屍首并　恣瓶圍貼屍身凡富貴家瓷器人住於是發掘殆　是亦一巨劫也（存） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説 
[偵探小説殺婦奇寃] [  華生筆記念（八）]  
　　思至此。深悔一時之疎。致遭此失敗。費心機。勞奔走。僕僕竟日。直等諸畫餅耳。一時心灰意懶。足趦趄而不前。適間一股勇往之氣。雀躍之情。不禁如水沃雪。轉瞬已化歸烏有矣。正輾轉爲難間。忽聞道旁一狹巷中。呀然有聲。一家外扉忽啓。試探首内望。則隱隱見一人自外入。雖昏黯中弗辨其面目。而審其背影。頗與赫迭相彷彿。飛步踵其後。及門。門驟闔。亟繞至宅旁。攀短垣引窺之。則見有二人方相將入室。前行者。望而卽知爲赫迭。後行者手一燭。身格短小。面頗善。藉燈光審視之。則卽海太之書記生約克屈來也。始悟此宅卽約克屈來所居噫異矣。彼約克屈來旣爲海太之書記生。而赫迭手携之皮鞄中物。卽昨夜所劫諸海太家者。彼負殺人縱火劫盜之重罪。胡略不避約克屈來之目。而反敢顯携此皮鞄。夤夜以入約克屈來之室。回頭猛省。豈此案不特與赫迭有涉。而與约克屈來之身殆亦有密切之關係耶。反覆默計。愈思愈似。我友固謂此案非外人所爲彼赫迭與約克屈來。固恒出人海太家者。然則二人直互爲狼狽。以出此狠毒之計耳。思至此。不復能自制。亟越短垣。尾瞷其室。 
　　及内室門。驟聞。赫迭在室中語云。密斯忒約克屈來君。茲事重大。我輩必得一密室。彼此一商。約克屈來曰。卽在我後面斗室中一談。若何。旋聞二人步履聲。燭光摇拽。已入最後之狹室。急循牆繞至室外。則窓門深閉。紗幃四埀。望之不能見。極目力自窓隙中以窥。亦不甚了了。彷彿見二人倚案坐。切切私語。語甚低。殊不可辨。良久約克屈來聲忽高。以指擊桌曰噫可畏哉彼福爾摩斯。之眼光也。彼蓋已窺破亞登。形跡矣：：其下語復低。更雜以赫迭之問答。又不可辨。已而聞赫迭曰。彼旣碻指有男女二人之跡。然則一爲亞登。一爲彼情夫白來門之足印。不已明明若見耶我等：：：聲旋低。約克屈來徐語亦如之。極耳力以聽終不聞。 
國外新聞 
[英國皇后游歷地中海]  
　　初三日倫敦電云英國皇后亞列山大在地中海游歷 
[日本大將在美之行程]  
　　初三日倫敦電云日本黑木大將由美京起程赴哲孟斯城 
[俄國撥還日本留養俄俘之償欵]  
　　初三日倫敦電云俄國財政大臣已將撥還日本留養戰時俄國俘虜償欵（計盧布四十六兆元）之清單交於國民院 
[美總統見稱於人之原因]  
　　神户西報載倫敦電云泰晤士報派駐美京之訪員報稱美總統羅斯福因設法反對工黨領袖益爲衆人所推許 
[日本親王赴英報聘行程]  
　　初三日東京電云日本伏見宮親王在英於禮拜一入覲英皇報聘之事始畢今日伏見宮親王接受耿伯列基大學所贈名譽學位並赴駐英日本公使小村男爵之宴定於西五月十六號由倫敦起程往英國北境復於二十三號起程遄回於二十四號至波資末斯海口游歷於三十一號由利物浦乘愛爾蘭皇后輪船起程 
[西班牙國皇族慶賀得儲]  
　　初三日倫敦電云昨日西班牙國君主阿爾芬瑣率同皇族諸人大開國會威儀整肅君主以國有嗣君物降綸音爲國稱賀並提及在嘉德基那地方與英皇相見一事謂足使兩國邦交永遠親睦並謂擬重建海軍云以上譯字林報 
[德人作避地之計]  
　　初三日柏林電云德人現亦去摩勒克虚而他往該處情形仍岌岌可危未見稍定 
[德國米麥價漲]  
　　初三日柏林電云米麥價值因新收未必見　漸見增長以上譯文匯報 
本埠新聞 
[禀請奬給比和兩國領事寳星]  
　　滬道瑞觀察前日具禀江督略稱駐滬比國副領事乃范壁屋利曾署過總領事在滬將及四年又和總領事阿福柯在滬已逾五年遇事均能恪守約章和衷共濟現俱回國可否照章奏奬三等第一寳星以昭激勵仰祈察核飭辦云云（建） 
[廣州將軍抵申。]  
　　新間廣州將軍景軍帥澧昨日由津乘輪來滬當卽到道拜會聞勾留數日卽須起行赴廣州新任云（車） 
[戕斃黄排長竊犯擬卽正法。]  
　　義勇隊排長黄君勳伯被竊賊王阿仁戕斃一案茲本縣李大令查得例載竊賊臨時拒捕未離盜所及雖未得財物拒傷事主或鄰　於盜所身死者罪應斬立決惟新章則減一等改爲絞立决又查道憲於去年禀定擬議流氓搶刦章程則該犯王阿仁之罪應得就地正法現在應否援照上海流氓搶刦章程辦理之處由李大令禀請滬道核示一俟批准擬卽將該犯王阿仁解途道轅復訊卽行正法云（盧） 
[飭縣提究洋棧工人搗毁巡局案。]  
　　浦東塘橋鎭巡局被怡和洋棧工人搗毁一案業經獲犯兪阿保由浦東正巡官謝明府將訊供情形禀陳滬道查核在案茲瑞觀察以此案雖經英總領事諭飭該棧洋東允准約束惟此次拔勇毆打如果確由司帳蔣蒼林唆使自應提究因又札行上海縣移提兪阿保到案研訊是否蔣蒼林唆使務得確情提案嚴辦 
 
 

Page 19

 
 
一面並查拿逸犯朱裕德務務併究以儆效尤（速） 
[諭知房捐洋價]  
　　本縣李大令昨日接奉蘇省房捐總局文開本年三月份房捐洋價每洋作錢九百八十文卽傳諭房捐櫃書遵照收捐（車） 
[兇犯解道復勘]  
　　前日李大令派差將疉次搶到衣物銀洋之王和尚解送道轅過堂復勘經瑞觀察於昨日親自提鞫土和尚順供不諱命蓋指模仍飭帶回候核（車） 
[城内火警]  
　　昨午三十鐘小東門内三泰弄某姓家失愼經各社水龍馳往救熄共計焚燬房屋十餘間火起時本縣李大令海防秦司馬均駕蒞火塲飭差分頭彈壓（車） 
[飭遷艒艒船]  
　　滬南水利局委員崔明府鴻翥以浦東仍有江北艒艒船停泊殊碍水利當飭埠頭傳知各船户赶卽遷移（車） 
[浙海運總辦定期交卸]  
　　浙江海運滬局所有辦漕事宜次第告竣該局總辦志太守爰定於初五日撤局初六日回省交卸局事（永） 
[烟館倒閉]  
　　南市花衣街施家弄口張義利烟館係粤人張義霖所開忽於前日閉歇張亦逃避無蹤計被欠各家共有四千餘元之多昨均投請總工程局派探緝究矣（律） 
[掩埋無主屍棺]  
　　英界老巡捕房西捕前日行經黄浦灘道勝銀行馬頭見有無主屍棺一具當即雇車帶入捕房捕頭飭探傳該圖地保抬出埋葬（莊） 
[馬車碾傷行人]  
　　昨日英界黄浦灘福州路口有西人馬車一輛向西馳來將路人王阿仁撞倒碾傷左手由捕將王載入捕房捕頭飭送仁濟醫院醫治（莊） 
[請究工匠壟斷]  
　　紅幇木匠紏衆壟斷經各柱首將爲首之李長榮送廨懲治等情已誌前報不意李具結後仍不悛改前晚又唆使畢紀春帶領多人擁至柱首家内任意行兇並將物件搗毁故柱首陳慶明等昨又聨名至公廨禀陳肇事情形並請提案嚴辦以安生業關太守允卽飭差將肇事工匠提究（）莊（ 
[車夫自縊]  
　　美租界西華得路張炳千家包車夫邱安福前日因失去車照被張辱駡遂於當晚自縊身死翌晨張卽訴由捕房飭傳地保報縣請騐（西） 
[道批彚錄]  
　　協泰等禀批裕課必先便商若如來禀種種稽延殊爲商務之累　捕盜局查照向章辦理具報○宋璜禀批所禀各節是否屬實旣由公堂諭邀親族理處何以忽又改斷究竟案情何似仰租界會審委員陳令速卽查明具復察核毋遲抄粘同王仁三另禀並發○陳士傑等禀批先後二禀均悉案經商務總會疉次公議斷令各管各業除分給屯户十餘畝外餘歸商船會館爲公產由道詳蒙農工商部札覆照准分别呈報移行在案來禀所引督憲批查一層係指未經税契並無方單之地十四畆零免繳半價而言與屯户控爭蕩地本案無涉業已由道查明具復未便牽扯至充當屯户向執印諭爲憑陳傑顧福昌並非眞正屯户不應無端干預曾准商務總會移明有案乃一再揑砌嘵瀆殊爲不合特此申斥（車） 
訟案 
[公共公廨會訊案]  
　　英商品納控華人沈子和不理黄震之用空欠欵等情奉關太守諭將沈交妥保訂期會訊在案昨晨襄讞王明府會同英巴副領事提訊沈子和延哈華托律師代表當訊沈子和黄震之有無家產寄頓爾處黄外面究有欠項若干沈供黄震之有無家產商人不知惟聞伊所欠各債約有四萬餘金已由買辦席姓代賠黄是買辦所用之人商人不能管伊欠債之事如疑黄有產業寄頓商人處可請查究倘有實據商人情願受罰哈律師亦電辯一番中西官互商之下著將沈子和交哈律師帶去俟查明再核○英婦馬太太控黄梅溪欠銀經關讞員判黄押候繳銀等情已誌前報昨原告又投案請追黄供實在無力現托人竭力張羅求恩寛限中西官互商之下判限兩禮拜赶向原告理處○禪臣洋行控吳延慶定貨不出昨將吳傳案官判交保候訂期會訊（泉） 
[上海縣案]  
　　浦東楊思橋鎭初三夜盜刦一案經駐防營勇恊同地保鄉民追獲盜匪謝阿德又在周家渡查獲盜船一艘船中搜出盜黨陳阿貞並洋槍一桿槍彈十八顆一併解縣即經帮讞洪明府訊究謝保德初不供認鞭背二百五十下始供温州人聽從老尚紏邀坐船至浦東共有九人到一鎭上用石撞開徐成彩首飾店門小的手執火把搶得銀飾一包並取該店鐵錘護身各人入内如何搶刦衣洋小的不知其洋所得銀飾以追急抛棄田畔陳阿貞供係蘇州鐵路小工三月來申遇自稱工頭之王德興願帶小的往杭州做工昨日午後同至董家渡登船到時已有四人在船中當即開至浦東王命小的守守船伊身穿長服僞稱登岸吃茶小的守至今日早上未見王等回船即有勇保將小的拿解案下明府　問槍彈何來諉稱不知鞭背二十下始供槍彈磪在船中起出小的實不知情明府判兩犯釘鐐分别收押候再復審○浦東總巡兼一區正巡官謝明府移送情　可疑身藏油　之李章成到縣訊稱湖南人有劉姓二人奉某營孔老爺諭飭緝拿要犯韋某兩劉遣小的送信到孔處被局拿解因有宿疾常帶油帋並非油捻明府飭騐背　有鞭笞痕詢其以何受刑供因忤逆受責明府判押改過局一月候再遞解原籍（車） 
[總工程局紀事]  
　　大東門内祥泰布莊上月失竊洋四百元該執事各處查訪無著茲忽在學徒方某箱内檢得洋一百元以情迹可疑將方送往總工程局聽候訊究○攫去馬金生衣包之劉金生王嘉富黄鴻喜等經陳叅軍訊判責押在案昨又復訊劉供認不諱判各戒責二百下劉發押改過局六月王押四月黄押五月期滿再核○陸瑞榮誘姦裘郁梅之妻沈氏判戒責一百下押兩月○周福林前攫朱晉初傭婦尤氏金　一對奉判責押在案昨日復訊判發押改過局六月陳根其被　到案訊非同謀蓋　保釋出（夜） 
[公共公廨早堂案]  
　　胡品泉施少山將田姜氏幼孩阿妹領出價賣於單子仁轉賣於朱家木橋鳳江樓沈朝齋家得洋四十元爲探查悉拘案王明府訊之胡施同供由王姜氏之姘夫顧銀亭領出價賣王姜氏亦係知情官　胡施押捕房俟補提人証再訊○江北婦人陶大寳去年被丈夫領至上海賣於法界小東門烟搗阿生家得洋二百四十元嗣因凌虐不堪逃至濟良所昨日解訊中西官判俟移提該搗到案訊辦○傳金發楊阿三在路搶取廣章號肥皂判各枷十四天發犯事地方示衆○二十一次　犯朱桂榮又竊四家衣物判押西牢五年○周福金等四人兇毆徐毛甫判各罰洋兩元○　妓花紅仙陳小寳等四人違章拉客判各罰洋十元○何阿炳竊周蓉卿家衣服判押捕房三月（泉） 
[法租界公堂案]  
　　王晉蘭控聚源魚行主姚學文兪掌泉欠銀五百三十兩經公堂訊判押交兪竹亭在案嗣因掌泉保出延不理楚亦未將竹亭交案昨又提審姚供在押難以料理掌泉仍倩其父福亭投案供稱竹亭避匿無以交案陳明府謂兪不交案惟爾二人是問今再從寛限十天各交銀一百八十两人銀两保餘俟兪竹亭到案再核○法馬路榮順飯舘失愼一案捕房昨將店主劉掌榮司賬馬炳千傳訊判罰洋十元充公○林阿五冐充碼頭巡丁向失竊大土之劉式如詐洋五十元著押交正犯阿堂等情已誌前報昨又提訊林稱阿堂在逃未能尋交官判償交贓價銀二百零七两五錢人銀两保戴桂林王阿三訊無干涉開 
 
 

Page 20

 
 
　　釋○東新里姚阿三家失火捕房昨將姚妻林氏及二房東張阿美傳訊官以两人貧苦從寛開釋○庖人杜阿弟與安南巡捕衝突拘究判罰洋一元（絲） 
[美租界捕房事]  
　　楊英生在西華得路某浴堂失竊鈔票現洋數十元當即報由捕頭飭探查核○昨有病　倒臥在百老匯路由捕車送捕房轉送公廨詎行至中途身死該捕遂車回乞丐牢旁禀明捕頭飭傳地保報堂棺殮○木作頭沈桂記在乍浦路中西書院後承造某西人影戲房屋尚未竣工昨午忽然坍塌壓傷木工倪梅廷及水作夏考琴二名當卽送往同仁醫院求治事爲捕房所聞飭探前往查核（　） 
[通信]  
　　貴報前月念七日記維亞小學堂一節實（學生之權力論）九誤利傳聞之謬現在點撰手批之權力論已寓學界諸君之目祈貴報更正之常州學界公啓 
振務 
[上海各大善士鑒]  
　　今奉廿五日瑶函并附示朱葆翁回信均照拜讀所有義賑會交麵粉五千袋今已交到明日派人押送到洲前信覆弟等往晤包先生又由包君轉引　君亦美國敎師前早賽君同一西人由唐樂愚翁陪其到洲弟等已函至綬卿兄與其接洽曲遵來意辦理乃可多濟貧民前來山芋乾及珍珠米麥糊鍋焦各件均照運至太平洲南京所來銅元一萬串亦照裝往現在綬兄及謝嘯翁等正在查户西人前去亦欲親查但洲圩路道非北方可比查户較難幸錫五兄手振事不日可畢伊與莊仲翁同到太平洲與章綬兄商酌辦理更爲妥善但南北两岸濱江之處無不成災近日來弟等處求賑紛多本地徐海災民仍有二千餘人前因有病或因產婦小孩天花等等未能同時資遣今均願回故土若不小爲資助仍恐斃于半途不能歸里細按各處來求賑者均屬眞若誠有賑之則生不賑則死之况鎭地市面太小弟等籌募實已力竭筋疲如我兄可以勸募之處仍祈雨露頻施不勝叩禱之至肅此佈復敬請台安[  鎭江商會總董吳兆恩閔文鑾頓首]  
[上海各大善士鑑]  
　　敬啓者昨連肅草函料已邀靑睞弟於廿日抵太平洲會同謝唐諸君等往下沙靑龍橋一帶查户約廿日方可查給完備現唐君有事回申太平洲之苦不情苟可面達毋庸縷述惟後起洋麫粉一節未知何日可到茲擬就辦法十條能否合用祈示覆爲禱此次之賑承閣下委辦弟當與謝翟諸君和衷相酌盡善盡美祈　庸綺注惟恐户口太多來欵敷仍求閣下源源接濟是所拜禱如有欵祈交德新源洋行收便可交到專此　請台安章綬卿頓首 
再者茲晉源莊交來提單數紙分别提妥轉運來洲謹將花式開列計開麥糊二十二箱珍珠米十袋鍋粑二十五件黄豆二袋粉乾四十件山芋乾五十二件山芋乾六百件山芋乾七百卅一件山芋乾六百件 
[保安堂經收淮徐海賑捐三月二十一日起二十九日止清單]  
　　聚源捐洋一百五十三元六角張馬二姓合捐洋十元榮華齋方鑫羊各捐洋五元顧慶增捐洋四元新記號九思堂周姓修竹生隴西叟李衡齋各捐洋一元瑞源莊捐銅洋二元八角無名氏捐銅洋七元○共收大洋一百八十三元小洋六角銅大洋九元銅小洋八角○又經募桶捐三月二十一日起至二十九日止清單本堂門口第一桶并見大洋一元小洋二十四角大錢四百零四文銅大洋六元銅小洋十五角紅廟第二桶并見大洋一元小洋六角大錢六百七十一文銅大洋一元同安居第三桶并見大錢一百八十文銅大洋一元丹桂園第四桶并見大洋一元小洋四角大錢十二文銅大洋一元銅小洋四角張園第五桶并見小洋八角大錢四十八文大王廟第六桶并見小洋二角大錢五百文城隍廟第七桶并見大錢一百五十一文星宿殿第八桶并見小洋一角大錢八十一文銅小洋十六角天皇宮第九桶并見小洋五角大錢三百零三文○共收大洋三元小洋五十角大錢二千三百五十文銅大洋九元銅小洋三十五角○以上均於初三送交愼裕號朱葆三觀察彚解災區 
[  同仁保安堂司董謹啓]  
[代收淮海皖北水災賑捐清單]  
　　三月初八日瑞春號銅洋一元十一日大觀樓銅洋十一元銅小洋一百五十九角十二日無名氏銅洋三元十三日周無名氏洋一元十四日悔齋居士求妻生產平安洋十元十六日無名氏銅洋五元朱陳氏洋十元十八日戴生昌洋十元以上共收大洋三十一元銅大洋廿元銅小洋一百五十九角除分别掣付收條外當將如數解交愼裕號朱葆三先生　彚解災區散放乞附報章以揚仁風 
[  滬北天皇宮前廣益善堂同人公啓]  
[如皐敎育會經募淮海義捐第三次清單]  
　　官立士族孤幼學堂减葷膳期移助洋十元沈丹初自醒氏沈福徵壯遊人吳敬佑諸君各洋四元馬予才君洋三元孫培子仲莘農道少吾諸君各洋二元儲桂芬張簡臣萬澤春道禾甫劉熙春陳聘之劉炳煇朱長林長寅鄧鍾慶鍾吉趙彥臣姚昻軒趙少琴張仲虎張子卿朱雲程蔣培之毛次咸諸君　洋一元蔣正祥君小洋十二角謝南屏陳魯斯諸君各洋八角弋紫垣吳敬嶠姜篤唐文齋陳宛錢次笙諸君各洋五角魏慰農李仰清二君合洋八角劉汝淦劉瑞慶嚴敦信謝同科閻鴻甲于增齡程宗藩祝光熙次本澤祝光鋆嚴如霖龎承天于增美諸君各洋四角何元成爾成各洋四角陳有梅有樞合洋四角劉寳慶滿慶合洋四角張錫蕃錫蕃錫甲錫民合洋四角蔣鴻逵章壽齡道賢模沙鳳岡鳳岐道賢頌吳逢年薛坤元石宏庵諸君各洋三角　受　劉桂華江祥福何魁成趙寳珊毛承霖張琪昌劉汝鴻杜松生陳克勤儲傳鼎孫晉孫壘儲家乾范迪功冐俊胡寳仁秦國林周承基冐錫善方鴻藻蔣聨甲高維鋆周　傑王光　王培澤高銘春麥魯冐偉吳春光冐錫康車詩政吳宗　姜元烺吳宗幹吳宗蕃成名宗大成徐錦章吳宗慶朱榮官吳傑胡寳臣馬駟何樹人朱煥　王誠麒劉增祥蔡寳濚花金鰲宗大受郭明喆桂昆培朱煥　各洋二角唐毓林丁福生陳振麟黄恩露黄同王鶴齡徐同和丁維中許峰庚沈逢炳黄恩霖顧愼宗冐維鴻劉祖慰朱文炳許峰祥韋長麟李福慶葛政清顧登甲嚴鴻祚吳宗炳宗孝臣黄大魁宋長慶張恩榮紀顯章紀顯德程長年雷文魁石彭年孫恩宇馬同登黄士龍袁光祖吳完華黄長庚徐杏林合洋一角許峯巒朱建勳劉廉生許峰　合洋六角興仁齋夫吳琪冐　合洋二角魯圻錢五十文共收大洋五十六元小洋三十一元五角錢五十文用特登報以揚仁風 
[華洋義振會經收捐欵第四十二次報告]  
　　愼裕號朱葆三先生經收陸際運堂十五元陳趙氏三元有心無力人二元談臧氏求病愈二百元愼之堂捐洋七十五元補過　二十元釋　齋十元春巵節省二十元亦政堂五元朱仲祥爲子完姻筵资助振五十元丁中興五十元無力子二元稽東任慕曾氏各二元昇大號江友漁五十元張驤雲六百角鮑桂卿一元李陳氏張致富童氏魏氏貞茂氏盛瑞昌陳董氏郭熾南廖許氏李薛氏韵琴氏徐陳玉麒各一元張廣厚楊氏徐友各二元不留名二角永豐行四元姚瑞圓三元周裕樓奚濟卿各二元金炳奎一元朱鼎卿黄瑞生各二元陳小順樂嗣剛徐湯氏劉再法張高　各一元馮連釗五元登善記五元劉佩福五角奚濟卿三元張老銀沈連生各一元祥　同事二十五角華易　三十角蔡杏桃六角吳鼎齋五角董秋生一元常惺惺齋主人湯餅移助三十元常川徐秋谷五百元宋端孫十元徐應祥春源馥各二元宋蘭洲一元張信記棉紗號二十元尹瑞記五十元元生號五十元無力子五元修業堂十元福氏壽萱氏薛菊屏春氏各二元楚載氏維德堂各一元龍一元丁展記十元陸寅生孟深卿各五元恊泰行二元趙隱名三元恊昌坊一元秦悦山二元吳渭舟一元張桂卿一元馬雲卿程慕川張泮君各一元鄭銘新王丹書各二元金濟川一元胡迪先胡研耡合十元戴關順五角康泰豐唐芝廷嚴湘帆楊胡氏葉氏許玉記各一元　記恊指迷各二元徐椿年求子病愈五十元廣益堂來周無名氏一元海齋居士朱陳　　　昌各十元無名氏六旬保福六十元積善堂羅廿五元堯記澐記無名氏各一元張成鈞陳章舜屠漢章程銘甫莫壽昌各一元祥泰仁五元同茂李記各五元馬蔭記四元樂孝先黄士龍王肇榮奚嘉生陳杏生各一元扶風居士王崇記遺忠堂陳唐子欽陳榮生顏耀初各二元利濟中學堂各學生三元小洋二十六角焚香子五元張錫榮五元萬選靑楊吉成各三元張長林周士元各二元共洋一千五百四十四元小洋七百　零四角 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
調查 
[蘇省巡警各員銜名表]  
　　總辦候補道馮祖蔭會辦候補道舒體元（兼經理巡警學堂）提調蘇州府何剛德坐辦提調候補同知周文煦警務科科官試用通判陳熊警政科科官湖南巡警畢業生熊士芬警保科科官留學日本警察畢業生王季倫警法科科官懸缺中路正巡官候補知縣陳詒副巡官候選典史虞維厚巡記警務畢業生章梁彪巡弁候補外委黄桂森副巡弁警務畢業生王占奎巡員一二區候補府照磨梁鼎元巡員三四區試用從九汪原棠東路正巡官候補知縣鄭文源副巡官候選州吏目張維墉巡記警務畢業生監生周鍾鳳巡弁候補都司楊明富副巡弁警務畢業生張國恩巡員一四區候補巡檢陳輝昻巡員二三區候補府知事祝鵬年南路正巡官候補同知吳源副巡官警務畢業生牛國正巡記警務畢業生附生蔣鴻元巡弁候補把總馬峻峰副巡弁警務畢業生余家驥巡員一二區候補典史何震堃巡員三四區候補巡檢金冕雜俎 
[西班牙皇室孿生之評論。]  
　　西班牙女皇懷孕將產。醫者謂當孿生。於是全國關心嗣統者。均以皇之孿生爲最可研究之問題。蓋西班牙法律凡孿生之子。先落地者爲兄。若據古時法律。當以後落地者爲兄。近世醫學家則謂古時法律較確故西班牙皇若所產爲女也則已。使皆男也。則繼統問題。大難解决矣。 
[男子無勢力之土地。]  
　　印度與波斯接壤之山麓間有一種族雖人口不多實有永久獨立之　力此種族之男子無絲毫作爲一切依賴女子若女子意中有眷戀之男恩與之結婚祇須以手巾擊其胸復以針绾之則此男子縱厭惡彼女亦不敢不唯唯聽命云。 
[地球之年齡。]  
　　英國著名天文學家羅巴德氏嘗推算地球年齡謂以地球之半徑測算則地球應有十八億歲。 
[最大最小之書。]  
　　書之最大者應推古代丁抺之地圖現藏英國博物館圖書室中書長約七尺重約八百磅雖有壯男三人不能携之而走書之最小者爲德國美術家靡廉普氏用鋼筆書新約全書一本書小僅如姆指共二百八頁一頁九行若以極佳之顯微鏡窺之則字字明瞭。 
[水力鑿山。]  
　　美國保的馬城相近。有小山一座。近欲鑿一道。長一千五百尺。闊三百尺。高九尺。若用人功。其費甚鉅。乃卽山傍之瀑布。以鐵管承之。管徑八尺。其口則僅徑五寸。使對山噴水。未幾山石粉碎而下。變爲泥沙。又流入一管。令積於山麓窪地。遂成平地此。可謂一舉兩得矣。 
 
 
 

Page 27

 
 
   
 
 

Page 28

 
 
   
 
