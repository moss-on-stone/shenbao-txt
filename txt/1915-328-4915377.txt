# 1915 - 328 - 4915377

 

Page 1

 
 
   
 
 

Page 2

 
 
時評 
[强弱之眞理（冷）]  
　　强者不能不取弱者之利權弱者不能不以利權爲强者所取故欲利權不爲人所取者舍自强以外無他法此强弱之眞理也 
雖然强者之取弱者利權也必以力得之不能以其他方法得之則弱者自知其力之不逮而無所隱恨若不以力而以方法則弱者旣屈於力又蒙於術愚者雖不知而有識之士莫不痛心矣此蓋强弱間之待遇日後必有果效而主其事者不可不深思者也國際　　 
間然國内亦然 
[特約路透電]  
　　北京電　英使朱爾典辭職之說絕對不確日人消息所傳朱爾典入覲袁總統討論中國加入協約一節亦屬虛僞實則朱爾典未見袁總統巳許多星期矣（三十日） 
　　東京電　駐日英使奉命以外相葛雷之訓電轉達日本外務省其訓文曰請確告日本政府英國非與日本協商後無與中國開政治性質的談判之意（三十日） 
　　東京電　股票交易社三日未有貿易因有人結黨抛盤操縱市價逐日傳散動人之謠言故也（三十日） 
　　北京電　參政院議員張建勳准假六個月回南組織中美銀行並在上海開辦中美物品展覽會張爲舊金山新成立中國航業公司督辦之一今由中國各商會代表公舉爲北京商務聯合會之總董聞中美銀行資本爲一千萬元華商認招半數（三十日）　 
　　張家口電　此間鎗斃盜匪十七人蒙邊近常有盜匪掳人勒贖巴子博隆（譯音）敎會曾受匪首恫嚇當道巳派兵保護（三十日） 
　　香港電　何通勳士以五十萬元送與香港總督以購戰事用具總督即依其意匯寄倫敦英金三千鎊購飛機兩架呈送陸軍部並以餘欵一千九百零八鎊助紅十字會經費傳可備置馬達傷兵車（三十日） 
　　北京電　中政府因蒙地有盜匪爲忠特禁外人於冬季赴蒙旅行（三十日） 
　　北京電　今日北京爲鄭將軍開追悼會　中外相識咸至先　　致祭各衙署皆掛半旗（三十日） 
[譯電]  
　　北京電　德政界對於英法俄極力運動中國加入協約一舉現抱沉靜態度據謂中國之存在及幸福端賴嚴守中立而中日增進邦交亦繋於此云（二十九日） 
　　北京電　英使朱邇典近秘密覲見袁總統兩次英人現不惜所費運動有勢力之華人贊成中國加入協約一舉（三十日）　　以上譯德文報　 
　　北京電　政府因上海發見日人私運軍火案特命馮將軍組織特别偵探隊維持揚子江下游之治安政界現信日本浪人暗助中國亂黨領袖以軍火運入於内地以圖起事（二十八日） 
　　譯大陸報 
[戰電]  
　　其一（英人路透電）　　雅典電　希臘覆協約國第二通牒之文巳於昨夜送交協約國公使（二十九日） 
　　雅典電　星期五日協約國牒文所列之要求内有數　尙待解釋故希政府猶未答覆希政府擬以前答覆第一牒文之誠意討論二次牒文之提議恊約國之要求凡不大背中立或危及國家之主權者希　有承認其大體之意（二十八日） 
　　巴黎電　政界謂希臘此次覆文可使協約國與希臘之交涉滿意解决希臘仍守中立而不干涉協約國之意志（二十九日） 
　　薩洛尼加電　塞孤軍現勇守泊里萊浦南面之要塞　布軍現仍迍邅於克魯希伏境問或發炮轟撃聯軍陣線屬於菲里波波里斯聯隊之布兵若干逃降斯克魯尼柴附近之英軍　現信德軍刻正向布進發以防俄軍攻入布國聞布國現撤土邊之兵派往西面陣地（二十九日） 
　　倫敦電　雅典電稱陸軍大佐伐西區由泊里土蘭電告塞使謂彼正啓程赴斯克太里　塞軍現衛守自柯索夫平原至泊里士之大路柯索夫平原難民數千人不及逃出塞軍决議向斯克太里及杜拉沙退走塞軍前鋒巳在魯姆庫拉入阿爾巴尼亞軍械小不能携走者均將毁之　伐西區大佐又曰敵衆較塞軍約多五倍余擬衛守摩拉斯蒂爾至明日止　代西區大佐擬退至里斯拉然後赴阿爾巴尼亞之愛爾巴桑　　（二十九日） 
　　薩洛尼加電　摩拉斯蒂爾之情形頗爲危險文官悉巳離城惟伐西區大佐决計死守（二十九日） 
　　巴黎電　孟皇頒發示文通告國人大有不自由毋寗死之氣槪大旨謂塞軍巳被迫而退至孟國山中塞孟兩國之軍隊當力拒其公共仇敵死而後巳軍人當不惜其赤血而以信任將來必勝之勇氣隨其國君據山而戰云云示文中言及協約國允接濟孟國兵民（二十八日） 
　　倫敦電　公報局稱杜白爾將軍所統之英法軍隊漸將喀麥隆之德軍圍住聯軍巳以重創加諸敵軍敵以甘德四周之高原爲抵抗之中心點喀麥隆北　之德軍亦被繋散分爲若干小隊目下堪立夫旅長方追撃之（二十九日）　　巴黎電　今日下午公報謂亞士瓦續有炸彈戰事德軍在貝里約巴克以槍刺進攻爲法軍所敗敵軍棄死屍而逃被俘者多人　德飛機四架轟撃凡爾登無重大損傷法飛機五架以炸彈擲撃白里曷萊車站斷鐵路線德火車一輛開足速力而逃（二十九日） 
　　羅馬電　意公報稱意軍續攻戈里西亞西北高原頗勝利巳奪獲强固戰壕若干並向伊森沙流域而下　敵兵被俘者一百十五人　意軍在哇斯拉維亞附近力戰之後奪據一山並俘敵兵二百六十一人意軍在他處陣地亦有若干進步（二十八日） 
　　羅馬電　吉靑納察視伊森沙中部之陣地即戈西里亞所在處及伊森沙下游各地意皇在大本營接見吉靑納親以賽伏葉之大勳章授之（二十九日） 
　　倫敦電　法國汽船亞爾琪里安號（一七○三　）哇瑪魯號（疑係哇瑪拉號四三五　）英國汽船台尼斯號（三六五五噸）均被沉亞爾琪里安號失蹤者三十人台尼斯號船中之人均巳登岸（二十九日） 
　　羅馬電　羅國國會開幕時羅皇蒞院演說曰血染世界之戰爭刻仍續作於吾人之四周劇烈勝前且有新加入戰局者者大局更爲重要羅國際此時局更當羣策羣力衛我利益云云羅皇並要求國會通過軍備經費案（二十九日） 
　　巴黎電　土耳其靑年黨及德人極力運動阿刺伯人宣布神聖戰爭以拒美索波台米亞之英軍聞有大員於兩月之前携帶寶石金錢由君士坦丁啓程現居阿剌伯人中圖以錢物賄之阿刺伯酋長等遇之殊冷淡蓋視靑年黨爲不信上帝之人視德皇爲異端也（二十九日） 
　　亞姆斯特丹電　柏林官電謂德皇赴維也納與奥皇相見開戰後兩國君主第一次會見云（二十八日） 
　　彼得格勒電　俄皇曾游閱俄羅斯最大子彈廠一所其地素以流行社會主義著名俄皇與工人談話一如常人工人咸爲成勳大變對於戰爭及製造軍火之　度（二十八日） 
　　倫敦電　吉靑納巳抵巴黎（二十九日） 
　　倫敦電　德國國會星斯二日開議（二十九日） 
　　土林電　吉靑納巳啓程赴巴黎（二十九日） 
　　其二（德人德文報專電）　　柏林電　塞境戰事巳勝利告終據十一月二十八日德公報宣布之言觀之塞軍半巳被俘公報曰塞軍奔走不遑少息巳使同盟軍攻塞之舉勝利告終同盟軍攻塞之第一目的今巳達到即開土布之自由交通是也麥剛森元帥所統之德軍於十月六日出征旣而德軍援助柯凡士將軍之軍進攻特里拉至騒河之陣線加爾維資將軍之軍則進攻塞門特里亞附近之多瑙河十月十四日布軍始由波茄狄愛夫將軍統帶進攻萊哥汀至譬勞汀陣線其第二軍另由塞哇杜伏將軍率向烏斯庫白至庫泊魯魯方面進發未幾同盟軍於敵軍之前冒猛烈之砲火渡過多瑙河進占塞軍所守之貝爾格勒邊界砲台白蘭登堡預備軍團及奥國第八預備軍　均於是處發展軍威布軍旋乃攻陷柴伊加·譬勞特等處於是同盟軍續向前進敵軍久歷戎行負　勇守陣地道路崎嶇山嶺險阻積雪梗阻同盟軍旣無蔽護而與陣後之交通又要極困難然賴將士之勇戰卒得獲勝俘塞兵十餘萬人占塞國全軍之半塞軍所受其他損失不能殫述同盟軍獲砲甚夥中有重炮若干双獲各項戰品無算德軍損失無多且無患病者（二十九日） 
　　柏林電（由塞維爾轉）十一月二十九日德軍大本營公報云塞軍仍被追撃就擒者一千五百人塞軍迄今共失砲五百零二尊内有重砲若干尊（巴爾幹戰况）西境業巳結凍砲戰仍頗劇烈飛行家亦活動敵飛機一架被逼在聖米葉爾北面降地爲德砲隊撃毁柯米萊前兩星期内有平民二十二人中彈殞命尙有八人受傷未死(西境戰况（二十九日） 
　　柏林電　十一月二十六日土軍大本營公報云敵軍於二十二三兩日在柯爾拉北及庫特萊摩拉西之第格里斯河以軍艦十艘掩護進攻土軍前鋒乃退至總陣地　敵軍屢圖前進未能逞志敵軍占據庫特萊摩拉西面上軍前鋒陣地者經土軍回攻即向南退走土軍追撃之際俘敵若干人獲機關槍一枝子彈車二輛飛機一架此爲該處陣地所獲飛機之第四架（伊拉克至阿刺伯陣地）俄軍在凡恩境進攻一次爲土軍撃敗（高加索陣地）（二十八日） 
　　柏林電　君士坦丁電稱君士坦丁·貝爾格勒柏林·三處之電報自昨日起巳能直接交通　十一日二十六日布軍公報謂布軍仍在伊貝克與泊里士蘭二地追撃塞軍布軍俘塞兵三千五百人獲砲八尊子彈車五輛機車三輛火車百輛（二十八日） 
　　柏林電　佛蘭克費特報載遲到之十一月二十三日雅典電謂吉靑納貴族赴近東之目的巳歸失敗雅典豫料協約國將提出哀的美敦書召回駐希公使惟協約國京城傳來之消息與此歧異多謂協約國與希臘巳彼此了解希臘之中立未受損礙希臘准協約國有軍事行動之自由但協約國之消息往往失實故希臘對於協約國破壞中立與主權之舉動究將如何答覆未可豫知　塞兵之被俘者共有十萬零一千人塞軍忽遽退走時且委棄奥俘二千人今爲同盟軍覓獲衆爲大歡　米特洛維加及泊里斯蒂拉旣巳陷落烏斯庫白至米特洛維加鐵路之最後一叚塞軍亦不能保有之　布政府向中立國抗議英法兵士用特特姆鎗彈且謂布國將被遍設法報復　羅國伊蘭特報論塞維亞之命運謂協約國惟陷人難中觀於塞國今日孤立無助塞君徬徨無所之小國如羅可以自警願勿中惑而爲塞國之續（二十七日） 
　　柏林電　協約國在希臘所處之境位　爲不佳法軍於克里洛伐克陣地死者約二萬人餘軍退走極爲困難英國哈米爾登將軍與法國陸軍參謀部巳起齟齬法國請英國至少即派援兵二師團哈米爾登將軍不允而布軍巳進至摩拉斯蒂爾附近布軍如須占據該鎭則將切實向希臘聲明謂布國爲軍事上必要之故不得不暫占之佛蘭克費特報載特别電謂塞君與其政府或將同乘飛機脫圍故塞軍大本營巳備有飛機八架又謂吉靑納貴族欲往會塞君但恐身陷圍中故巳作罷（二十八日） 
[東方通信社電（日本人）]  
　　東京電　今朝股票市場高下失常相差有多至五十元七十元者交易爲之中止因樂觀形勢之買者方面大收買遂現大暴騰之兆（三十日） 
　　東京電　日本議會開會日期政府與黨方面之意見决於六日開會反對黨十日之說遂不成立但最後之决定尙在明日論戰云（三十日） 
 
 

Page 3

 
 
　　北京電　聞本年度財政不足之額約四千萬政府擬將官有財產售賣以資塡補惟實行甚爲困難云（三十日） 
　　東京電　貴族院今開各派議員交涉會討議選舉委員長事其結　决定選舉舉川賴倫侯爵爲全院委員長（三十日） 
　　北京電　十月分關稅收入計三百零五萬兩常關收入三十六萬兩（三十日） 
　　濟南電　日前靑烏捕獲解交山東官憲之馬賊中有方某劉某二頭目自白曾充山東亂黨首領謀爲不軌云云（三十日） 
　　濟南電　山東帝制運動前因四國勸告一時氣爲之泹近其氣勢巳稍復燃日前山東國民代表百零七八連名電呈代行立法院請速决行帝制以固國基云云（三十日） 
　　濟南電　烟台救國儲金團　於時局决將儲金全行發還有巳定於十二月一日開始實行之報（三十日） 
　　濟南電　山東複選國民議會議員定於十一月四日在省舉行業巳有命召集初選議員惟到者寥寥無幾（三十日） 
　　東京電　天皇今日詣皇　殿親行祭禮至是太典式遂告終（三十日） 
要聞一 
[達峽退兵之英人意見]  
　　字林報二十二日倫敦通訊云　人因巴爾幹事態大爲不安以爲德軍兵力如達君士坦丁則英國威望與軍事地位胥將蒙重大之影響於是加里波里半島撤兵問題因之而起贊成與反對兩方面爭論甚烈記者之意以爲達峽不可退兵　有三故其最重要者乃吾人雖欲退兵而苦不能蓋前之進兵出於陸續而今之退兵則一致行動進退之情形不同軍隊之安危斯異正不可取進退兩事而等量齊觀此爲我軍不可退之第一理由也我軍在達峽雖未大勝然究牽掣土國大軍使其不能他顧今若舍之他適直無異縱虎出柙此爲我軍不可退之第二理由也其第三理由則爲國家威望之問題準此以言吾人惟有竭力以阻德軍進行而破土布交通之一法而巳惟欲達此目的則除塞國外英法等當共出兵三十萬人少則無益於事今武觀吾國所巳派往巴爾幹之戰士究有幾何乎人數寥寥至可輕侮讀者當亦莫明其妙記者敢謂英國健兒甚衆不遲於俄所難者正如俄國不能以軍械遍　兵士耳目下軍械較從前爲多記者亦承認之但若以所需者衡之則相差尙遠軍械部迄未能盡其力之所至而工黨貎似沉靜實則仍有風潮惟報章　許登載故人鮮知之工黨所爭者僅在於工資而不關於戰局一般房主刻亦罔顧大局高抬租價至是政府有規定租金之議物價亦日貴其因不在於接濟之缺乏而在於稅項之繁多工資旣昻物價必隨之俱貴此乃天然之影響不可倖免若視爲接濟缺乏所致則大誤矣 
[英報論政府之失策]  
　　泰晤士報曰戰事最緊要者必須有一定而不可移之主見尤須以極敏極捷之手腕從事一切方克有濟但自開戰以來我英政府於此二層實爲缺陷其猶豫不定之狀態殊令人詫異之至惟此種狀態甚似旁觀者之政策於我英絕對不宜蓋政策旣猶豫不定則每遇要事必致延誤且我國務員凡事皆不肯自行提倡必俟輿論逼迫始勉强辦理但有許多消息國務員皆未宣布故輿論亦有錯誤不能盡屬相符也現時助塞業巳晚矣然塞我友也於我友不能助力於我敵不能抵抗殊可怪耳在先試學德賄買之法以他人土地運動布加里亞未成嗣又用巳之領土一部份賄買希臘又未成功刻下希臘巳拒絕此種賄買行爲殊失我英顏面若仍循此路徑而行事更不堪設想也惟此時徒論政府從前愆允亦屬毫無裨益不過可防將來再有此等之失耳推究其故蓋有一焉一不明軍事之人干涉軍謀二非行政者干涉行政耳如陸海兩軍喪失數萬英勇之男兒與夫達達納爾之舉而發生近來巴爾幹之最危險糾葛者何莫非上二節所致乎我英本應將所有軍力悉聚集一方庶用此巨大軍力以攻敵或可致勝也惟是欲獲勝利則有數事必須立刻辦理不能俟諸數日或一日或數句鐘之時間此時下密切有關存亡之際如英之境内無論巳否入英籍之德族人民爲何不立即監禁德人在英之所有房地財產以及各種債劵紙幣等項緣何不即扣留英之倫敦因何不防禦完善使敵無𨻶可乘且也飲食� 
品與煤炭等項價値无非常騰貴我政府又何故不設法平價以濟貧民執此以觀則我政府確係政策茫無定向也在開戰時我英本有長處二端海軍雄大遠過敵國一也財用富足無虞缺乏二也試觀現今之富足果何在乎究其失乃係用欵散亂毫無統系之故耳此後倘長此不知變計恐必有破產之一日也最奇者戰前政策旣有舛錯而戰後猶有此等失誤也總之此次戰事旣非專門軍事家所主持則欲得美滿之結果實屬難能之事國務院内　有二十一人而素　軍事者僅有一人須知　　非空用演說所可能者必倚賴切實軍力方可耳 
[戰費（續）]  
　　德國財政在一千八百七十年時情形甚佳故一千八百七十七年德意志新帝國成立後所負國債又僅有七千二百萬馬克及至一千九百十四年十月間德之國債巳有四十八萬二百二十四萬二千馬克之鉅額大半用之增加海陸軍費而半爲改良帝國財政與各邦財政之需至此國債之息率則高低不一計四釐行息有九萬六千一百五十六萬二千八百馬克計三釐半行息者有十九萬七千四百七十八萬七千二百馬克計三釐行息者有十六萬四千五百八十六萬二千馬克計四釐行息之國庫劵有二萬二千萬馬克今姑假定以三釐半爲平均之息率則德帝國國庫每年所負國債之息金巳有一萬四千萬馬克而除帝國以外各邦所負之債額尙有一百六十一萬九千六百六十萬馬克其中歸普魯斯一邦獨負者大約有一百萬萬馬克之譜此項國債亦不能無息今亦假定以三釐半爲平均之息率則各邦所負之債每年須出息金五萬六千萬馬克以此計之德國人民爲其國債每年其負息金七萬三千萬馬克每年每人應出十個馬克四十分尼迄今德國所募新戰債約有二百六十萬萬馬克使至於戰事終局再用二百四十萬萬馬克是吾國於今茲一戰當共負戰債五百萬萬馬克 
[南京快信]  
　　蘇省加漕一事現聞齊巡按有擬設法緩議之說 
　　部員李戴來寗聞係調查郵務兼察路電礦產一切弊端 
寗垣調查戶口經費約需一千七百七十餘元業經齊巡按飭警察廳長在所收舗房捐項下暫行撥用 
　　財政廳官產處現擬訂責成各縣辦理官產成績辦法會詳齊使核准施行 
編輯餘談 
[日本人之美日戰爭談（）（王衡）]  
　　阿袁台化號知救勃洛克林號不遂反爲我軍所算且美　水　亦以救巳而被沉則軍心餒而散急引　退　戰　線然　身受我軍彈丸之攻撃者其孔穴歷歷可數也移時勃洛克林號知不能數白旗高懸袖手降矣是役也我軍死者傷者共計三十五人而美軍除　治號全軍不計外死亡者約二百五十人云 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[我國加盟風說與日本言]  
　　論東京通信社員飄萍（二十三日函）　　前日東京方面忽自紐約來電有英俄法勸誘我國加盟於聯合軍之風說巳略記咋號通信此種風說固未必成爲事實然東京各報巳以之爲一問題大加研究特類記之以供國人參考焉 
　　東京對於此事之言論可分三派（一）樂觀派（二）悲觀派（三）懐疑派而同一之點則皆以此事前途與東亞有絕大關係不可不愼重考慮二十二與二十三兩日之各報言論大約如左 
　　㈠朝日新聞　二十三日有論說曰　支那引入運動蓋懐疑而兼悲觀者其全篇主旨不信列國有引誘中國加入之事言英俄法果以爲其聯合國之一之日本居今次時局之何種地位乎歐洲戰亂以來日本攻靑島討南洋蘇彝士運河以東之保安與警備惟日本是賴中國變更國體恐其危及東洋日本對之爲延期　告四國非一律行動者乎四國旣以東洋之平和委任日本之保安與警備即信託日本之明證何以不二句而忽又有此風說曰確保極東之平和曰預防日本之對支交涉其矛盾不合理吾人以此理由故不信紐約傳來之消息爲眞也 
若夫英　俄等因歐洲戰禍未巳中國又有勸亂之虞各自擁護其利權防德國以帝制問題之機　占有利益於是有引誘中國加盟之必要此亦不思之甚且非計之得者或又以英俄法鑒於巴爾幹之一二國不能使之疎德而加入聯軍方面之結果預先防此危險而引誘中國然今日而加人爲的施策於中國徒足以誘發中國國内之糾紛歐戰示戢東亞平和最堪寒心一旦破中國四百餘州之均勢勃發禍亂實際上得鎭壓之者惟日本耳吾人旣不信傳聞之言萬一有類於是等之舉動聯合國宜三思之財力及武力均無裨於歐洲戰爭與東亞平和之中國勸其加入同盟果何取乎僅因是使中國得講和會議參列之權造東亞將來煩雜關係之基礎吾人所不能贊同也云云 
　　按最後數行有特可注意之言曰僅因是使中國得講和會議列席之權然則苟我國始終中立在日人固豫料爲不得列席於講和會議也然加入聯合軍爲極危險之事我國宜始終中立而於山東諸問題别謀列席之道苟欲利用英俄法以遂行帝制問題日本對此早巳說破（見後）决非可以徼幸之事外交上情勢巳意迫至於如是地步不從速取消帝制問題使國内回復原狀以一致講求對外之道則亡國眞可立而待矣 
㈡時事新報　二十二日之所揭載言有可信之理由即注重在使中國供給軍需品且可以使中國不供給德國方面也至不可信之理由則與朝日新聞所論相同然二十三日又爲稍具體之紀載頗表示樂觀之態度言此種運勳第一目的在根本的掃蕩德　在華之勢力德國普於利用中立地帶益益猖獗一方脅迫中國政府以中國爲活動之中心南自海峽殖民地亘於印度北經蒙古而及於俄國巴爾幹之策旣成印度之亂耗又至故英俄法非誘致中國使入於聯合方面爲大規模之掃蕩不可至於軍需之供給中國無此能力不過第二目的而巳至此事進行因其非僅爲中國問題直東洋問題也故第一須先得日本之同意且名義上實際上皆爲英俄法日之協同政策故在俄京或英京内意交換而後移至東京正式交涉尙有若干時日苟意見一致則再行移至北京與中國交涉云 
該報觀之點則言此事專爲掃蕩德人之勢力與日本在東亞之地位毫無影響日本對於中國仍可自由活動無所障碍（注意） 
　　㈢東京日日新聞　　二十三日旣有（支那與列强）之長篇論說並有重要紀事其主張在貫澈對我帝制干涉之手叚而反對英俄法之引誘我國加盟對其政府之宣言對我監視今後之行動大加抨撃言政府但謂監視中國之行動監視之言究有 
何意味乎今日之國際法外交事例有所謂監視之方式乎監視他國之内政决非容易之業不明示實權實力則監視者不過旁觀而巳其初爲威力之勸告（友誼的乎）繼乃旁觀其成外交失敗不　自認矣云云 
　　又紀事則言英俄法果防遏日本而有此運動則日本之威信掃地所謂帝國外交與列强一致者安在宜速表示嚴重態度破棄其計畫一面對於中國貫澈勸告之初意苟任其提議徒與袁總統以利用之機會其結果將使今後之外交方針動搖極端爲反對之論調云 
　　㈣國民新聞　國民新聞二十二日載某消息家之言謂此項運動在一掃德國在華之貿易二十三日則又載樂觀之言謂此事與日本有益苟中國從中弄其小策日本直可取相當之行動是依外交上手腕之如何將來於極東可有好影響及於日本政府巳與各元老商榷意見云（帝制派欲利用者注意） 
　　㈤萬朝報　該載此事頗爲徵妙甚有可以注意之價值以記者觀察則較之各報爲可信言交涉之經過其初先於聯合國方面開始交涉此前月下旬之事也日本自然亦與其列極爲秘今消息忽漏於美國則進行或稍有窒礙但運動中國加入聯合軍方面云云不如謂爲防上中國傾於德奥方面之爲當此事頭緒紛繁未易决定日本亦未有何决定之意且謂英俄法以此問題截然與帝政問題分而爲二（注意）中國欲乘此要求承認帝制恐不可能（注意）要之抑制德國之活動使中國在如何程度之上引入於聯合軍方面而巳(所謂軍事上並不欲中國之助不過於可以防德國活動之程度加入聯軍方面也）　 
　　該報載一反對之紀事謂三國欲斷絕德國軍需品之供給引誘中國加入聯軍方面三國間早密議於北京英俄公使曾與袁總統數次會見中國之意思略巳判明然後與日本交涉此之推斷如果不誤則三國可謂不信巳極同時日本政府之外交即難免疏忽之謗三國以帝制問題與加入問題分而爲二中國未必承認日本爲勸告延期之主動者不能默視固不待論或日本盲從三國　又將爲内閣之一致命傷也云云 
　　其餘如大阪之每日新聞亦著長篇論說分爲自英俄法方面自日本方面自中國方面三種觀察中央·每夕·報知·等有政派者尙無何種論載願我國上下通觀世界大勢毌誤爲可以利用而陷國家於不測蓋各國外交家非如中國政府之專注於小小目的者必無容易供我政府利用之道勿貿易然謂人之聰明皆莫我若也 
[國體聲中之北京政聞]  
　　勸誘與日本　北京日刋新支那報云昨日日本公使巳受本國政府之訓令謂關於勸誘中國之問題當向中國政府商議時可依英國公使之指導又云此次聯合國所以提出此議之理由一爲杜絕德國在中國之貿易一爲在中國製造軍器然此種理由均不充足謂中國旣無實力參加戰事是引不盡義務之國爲同盟而反與以利益實爲有害無效惟聯合國若受日本之指導或使中國能爲若干之助力云云其自大之意見於言外矣 
　　外交與人才　聞日前陸代理國務卿謁見總統報告某事件近日外交團有贊助之意並陳明現在及將來對外計畫之籌備經總統詳細訓諭返部後即行電致日英美法四國公使其内容未詳傳者謂當不出國體問題又聞陸氏以國務卿而兼外交總長原因繁雜將來外交總長一席接踵何人外間幾莫能推測有謂將屬曹汝霖者有謂將調梁敦彥者茲據某要人觀察謂曹氏有外交之才而無總長之資格梁氏有外交總長之資格而又無其願望外交界上才與資俱優者唯駐法公使胡維德氏蓋今日之外交問題最感困難者有二一爲國體改革後外國之能否承認一爲外蒙古之不受册封是也若欲解决前二項問題必先得日英法俄之同意欲運動四國求其對於吾國之同情必得熟悉四國外交情形之人始克有濟遍尋外交界中具有此種資格者惟有胡氏昨聞政府近日與胡使密電交馳或即爲此云云 
　　防務與徵兵　聞日前公府開特别會議出席者軍界方面陸軍王總長以下十七名財政方面稅務梁督辦以下八名所討議者爲廕上將與江蘇馮將軍會呈之長江一帶防務事宜及此項經費之報告約歷三時間始散會陸軍部王總長昨亦就徵兵計畫與部員磋商其計畫大略爲先派徵兵宣講員赴北方各省宣講之後漸次實行明年三月先於直隸一省試行然後再派宣講員於南方各省如果直隸徵兵之結果毫無障碍則明年下半年可指定山東湖北爲實行徵兵制度之區域其餘各省亦漸次實行至此項費用該部巳呈明總統由各省分籌矣 
　　解欵與預算　政府以歲末歲首所需經費甚形急迫特於日前訓令各省巡按使限於十二月二十日以前解欵到京其款額分配如下直隸江蘇廣東湖北二十五萬元以上山東浙江四川湖南二十萬元以上河南安徽江西福建十五萬元以上奉天山西陜西雲南十二萬元以上甘肅新疆吉林黑龍江廣西貴州十萬元以上京兆熱河察哈爾綏遠六萬元以上至五年度預算聞巳提交參政院惟尙無開議消息該案内容經常收入一門列有田賦關稅貨物稅正雜各捐官業收入各省雜收入中央直接收入中央各機關收入等項皆財政當局半年來所嘔心絞臘期以彌補五年預算不足之方法也其結果不足額四千五百七十萬零九千百六十五元尙短二千萬元不得巳仍列内債二千萬元故五年内國債之發行其勢又不容巳矣然日來正有裁併内國公債局之議或者因募債方法旣有規範可循故不必再由特别機關擔任其事乎未可知也 
[鄭故使靈櫬抵京紀]  
　　到京情形　滬鄭故使靈柩來京開追悼會一節曾載昨報茲悉鄭氏靈柩於昨二十六日下午一點三十分鐘抵京由上海鎭使署派副官陳宇鈞帶兵二十餘名護送抵津後又由天津警察廳派督察長丁振芝君帶警兵八名護送來京當有海軍部劉總長冠雄次長曹嘉祥内務部朱總長徐邦傑上將陳光袁中將吳總監炳湘王建忠中將等軍警界各重要人員均到站迎祭並由陸海軍兩部派衛兵五百餘名保護鄭氏之胞弟汝翼並其眷屬亦隨靈柩來京到站時首由劉總長曁一切在事人員並各軍隊均一齊致敬當有鄭予大爲等在靈前跪接沿途所過站道軍警兵士俱舉槍敬禮各官員步行護送至先農壇内並由海陸軍兩部派衛隊二營在靈前導引沿途觀者甚衆靈前儀仗銜牌按序而行並有黃亭一座内懸鄭氏照片一幅身着海軍制服銘旌之後有駱駝二馬四犬二　二蓋侯爵殯禮中之體制也靈柩到壇時約三點三刻停靈之處在壇内神庫地方先由總統特派致祭官致祭然後於太歲前殿設位受祭正中懸總統親書之匾額及聯語其後爲鄭將軍遺像又其後則懸袁大公子手書之金剛經由内務朱總長獻爵並偕同各與祭人員行三鞠躬禮 
　　祭奠文章　一輓聯　陸徵祥輓聯云蕩馭神　定我江鄉早憑肝膽消殘刧　招魂揮熱涙奠君杯酒倘有麒麟下大荒　嚴復輓聯云海失長城噩耗竟傳來君叔　津門共横舍　肩早識　　王（甲申法越之役李仲約侍郎奉命至天津訂辦條約嘗　觀水師學堂於班中見子進後告復曰此生骨相特異後必大起惟風波恐不免耳）一輓詩審計院院長孫寳琦輓詩云畫角哀聲起江風送　旌九重悲上將萬里失長城山勒擒罷續坡緣落鳳名千秋來　表涙　漢家營回憶論交始津門絳帳開龍鞱徵　學蛾術　英才槐蔭春風市松心夜月杯春雲猶在抱落日照高台未佐乘槎使旋登拜將壇蛇龍昏霧　鵝鵝陣雲寒終早千人傑能敎半壁安尸諫臣功在天鑒此心丹兩泛申江棹頗開北　　如何三月别　返丸原魂　劵酬勳典銀旗照涙痕彭山忠鬼嘯誓欲　　呑　 
[參政院開會紀畧]  
　　昨（二十六）參政院代行立法院第十三次會議之期黎院長未出席由副院長汪大夑代理主席午後二時開會案照議事日程順序討論如下（一）修正商會法案（大總統提出審查報告）由審查委員長孫多森登台報告略謂商會之精神有兩種好處其一代達商情商人間有所爭執即以商會爲評判機關其二結合衆意以爲改良進步之商榷用意至善本審查會對於原案開會二次并參酌全國商會聯合會請願書意見修正爲共四十六條并謂頒發關防一層原案及審查報告均未於條文中明定擬請於咨覆文中加以聲叙將來於施行細則中規定之以順商情而免隔　隨後又說明當時於上海初設商會本員曾躬與其事惟其時商人多不注意及此特用勸誘方法許商會可以代達商情使用關防商會有關防本爲中國特例但行之旣久似未便變更所以仍主張頒發關防鈐記報告畢衆無討論主席以付二讀表决多數可决遂宣告緩日再開三讀（二）修正刑法案（大總統提出審查報告）由委員長王劭廉登台報告略謂審查報告對於原案大體贊成乃順序報告計全案修正條文之處共四十餘處多不過文字上之修正或主張回復現行新刑律之規定說明畢衆無異議主席遂以報告成立並分四部二讀付表决多數可决乃宣告散會時下午三時一刻 
[蔡鍔呈請續假]  
　　參政院參政督辦經界局蔡鍔呈請續假曾發明令給假兩月其原呈云竊鍔禀賦本屬不强十餘年來供職邊疆感受瘴癘病根潛伏每遇治事稍勤則諸病侵尋今年入秋後時復頭眩耳鳴頭部左側輒發劇痛夜不成眠因夙尙耐病未加調理且職務所關尤不敢稍自暇逸乃遷延日久病勢加劇近復感受秋燥虚火上炎以致喉痛咳嗽發熱盜汗諸證並作迭經延醫調治迄未見痊據醫生診視云係操勞過度心血大虧且病根藴積巳久純恃藥力難責全效宜擇空氣新鮮天氣温暖之處靜息數月庶眞元一固藥力亦易見功伏念鍔仰荷知遇迭　重寄忽嬰疾病有負職司現假期巳滿病仍未愈惟有仰懇俯賜矜全准予續假三月俾得遷地調養冀可漸就痊復至經界局係專設機關參政院現値代行立法院之期未便久曠職務應請將督辦經界局事務及參政院參政兩職遴員署理以重職守而免誤公俟病體就痊即行銷假任事云云　 
[鄂軍人之今昔觀]  
　　近因國體變更期間中央對於湖北軍隊極爲注意統率處陸軍部請派之特使來鄂檢閱慰勞犒賞者絡繹不絕惟中央派來之員閱軍每限於武漢一隔不能遍歷全省各防地故王壯威將軍復輪派多員分往各區慰勉各防軍辛勞省垣現駐各軍王將軍亦親往勉勵並頒發慰勞文於省内外各軍隊措詞一致先述軍人之勞苦次言國體之必須變更再次痛斥黨人之亂謀而　以勿爲煽惑盡力撲滅以博榮譽末則謂本將軍覊於發守不獲親蒞各軍與我觀愛軍人一爲　面特派代表存問並　本將軍小像俾我軍人親見其人又略備犒獎以爲我軍人歡飲一杯同祝中華帝國於萬斯年云云 
　　湖北起義傷軍及陣亡遺族要求卹金迭赴將軍署滋關近復在署前乞食　宿經王將軍派副官勸數後遺族之婦女次日又聚於署前哭閙不休蓋恐民國改爲帝國之後卹金或無着落也茲王將軍以若輩喧閙於本署殊碍尊嚴特出示嚴行禁止謂本將軍刻復函　陸軍部將各卹案迅即核曾辦該傷軍遺族等理宜靜候豈得紛紛催迫肆意要求甚至無知婦女來署滋閙實屬不成事體爾等仍應遵照前示靜候部覆傷敢再來滋閙定即停給卹金云云想經此番嚴示後該傷軍遺族必能凛勿違也 
[湘政費減定之確數]  
　　各省行政機關五年度全年經費經中央財政部酌量核減湘省減定之槪數巳於日昨電咨到湘特爲探錄如下（一）巡按使署二十四萬元 
（一將軍行署十二萬元（一）財政廳十二萬元（一）審判廳高等三萬元地方一萬五千元（一）各道尹署二萬元（一）縣知事一級一萬元二級八千元三級五千元 
[靑島之日人消息（越臣）]  
　　試驗砲火力之先聲　日本陸軍省審查部長田中陸軍少將率同隨員奉派來靑島試驗大口徑砲射撃力先委鎌田砲兵中佐渡部炮兵大尉及上等工長一名爲前驅於十八日從字品先行啟艇乘寗靜丸郵船出發於二十一日抵靑島聞田中少將及千葉炮兵中佐後藤工兵中佐八代砲兵少佐加籐工兵大尉高橋炮兵大尉村井炮兵大尉及士官下士七名又職工砲兵十三名等擇二十二日續由字品附台北丸出發二十五日午後可抵靑島而此次試驗大口徑砲射撃力終結後尙須對於砲壘上之抵禦力火藥上之爆炸力詳加檢驗爲審查上之評定緣去年日德之役日炮所發子彈炮力不甚强猛故此行擬將所獲德砲與日砲互相試驗比較以便改良而資進行 
　　譯錄埠頭局之報告　靑島埠頭局在德人時代之檔册因戰爭之際大半燬失故於調查比較上頗滋困難但就詢諸前任埠頭局長某君之口頭陳說據云歲出歲入及將來計劃等事若在一千九百十三年份則該埠頭局之總收入約爲五十萬元總支出約爲三十五萬元軋見純溢十五萬元之譜局長及局員以下之管理人德人祇五名餘均爲雇用之華人至上月（即十月份　埠頭局之靑島港輸入額共一萬零二百二十五噸輸出額共一萬六千六百零八噸八然根據沿年通便靑島每至十月份之輸出入額均爲暴增時期故該上月中之增收不能目爲非常今將該上月輸入　一萬零二百二十五噸詳爲分析如下輸入隸日本者七千七百八十七噸八隸英國者二千四 
 
 

Page 7

 
 
百三十七噸二又輸出額一萬六千六百零八　八計輸往日本者一萬二千六百八十四噸五往英國者三千零八十五噸八往美國者六百零三國五則較諸德人管　時輸出入額相差無幾至十月份之收入自十月一日起至十五日止上半月間共收一萬四千三百元自十六日起至三十日止下半月共收一萬五千七百元計十月份共支出一萬六千五百元軋見十月份共得純溢盈餘洋一萬三千五百元本月更將德人充公房產十七鐘劃充爲堆棧以擴張範圍而應營業家貯棧之所則今後之收入當可望有好成績云云 
[地方通信蘇州]  
　　發還儲金之難題　蘇垣救國儲金分事務所擬仿照别埠發還以堅信用日前該主任特與中國交通兩銀行商定辦法惟以當時演技籌集之欵最難解决如蘇垣妓界中唱書三天籌得之八百餘元幻術家吳石泉鄒鴻祥吳培之等演技籌得之百數十元此項儲金均由商團第一支部代交銀行收條由團部保存刻下發還有期此種儲金如何處置頃由商團會員擬以之充别項公益有擬充苦兒院經費者亦有人擬爲馬路添辦一洋龍加入救火會者未知如何解决也 
　　檢查私土之風潮　湘城第七分所查所長偵悉袁恒泰米行主袁瑞甫有運消印花土並私售無印花土情事特派巡長王恩基率領巡士四名前往檢查詎袁不服檢查互相爭鬧一般無賴借此爲由擁至行内帮同袁瑞甫將王巡長綑住一面鳴鑼聚衆　　 
致驚動合鎭人民喧擾不巳適有水警第二廳遊緝隊划船游弋至鎭聞聲登岸由范水鏡等巡官帶隊四面兜捕拘獲平阿土等四名並將被縛之王巡長解釋刻聞平阿土等四犯巳連夜解來省城移縣懲辦矣 
[杭州]  
　　胡使回署後之鹽務意見　兩浙鹽運使胡思義此次偕同洋員丁恩氏考察寗紹一帶鹽政業經回署各情曾誌本報茲悉胡使對於餘岱各屬場產頗有興革意見業經詳述利弊條陳財部其原文甚長聞係使署秘書顧柏年所擬刻巳封遞北上批復到浙後方能發表又寗屬各鹽場組織胡使以其未盡合法如將來紹蕭鹽務改組運鹽公司後即趨重寗屬擬照紹　等稅局辦法籌設總局一所以資監督是項局名擬按照新行變更紹蕭台州　　　 
等督銷局之倒在寗屬增設一督銷局由司委任局長以資推銷現正在籌議設局地點及一切組織辦法　　 
　　使署中之連合審查會　浙江巡按使公署　議會自奉屈使交議地方行政各案當經會長陸懋勛君召集各諮議員開内務會業財政連合審查會計第一次開會出席者計耀毛雲　張浩張世楨葉誥書等五人第二次開會出席者張翅俞煒王鍚榮等七人第三次開會出席者袁榮　毛雲鵬張浩等七人業巳將各議案審查終結編定報告書再開大會公决 
[武昌]  
　　查辦廣濟附抽米捐　湖北廣濟縣武穴鎭近來米價奇漲民食維艱彼處紳耆謂係商人運米出口所致爰行釜底抽薪之策另收出口米公益捐每石四百文成本昻貴則出口無利所以杜其漸也刻此事爲段巡按所聞以紳等妄行抽捐殊屬非是特令江漢道尹轉飭廣濟縣確查情形具復以便核定一維持之法　 
[長沙]  
　　湘中防範之嚴密　當道以酒館浴堂娼寮及一切游戲場所人類繁雜黨徒易於匿迹特飭警廳與各知事常川派員偵查遇有異言異服及形跡可疑之人務須詳詰跟踨密查至開設照相旅館洗衣店理髮店書藥等各種新事業亦爲黨人托跡之所其經理及來往人等均須特别注意此外荒僻之區及二三省或數縣交界之處每爲軍警耳目所不及黨人可任意行動即令被獲亦易越界逃走特令各知事對於此項荒僻連界地方無論有無軍警駐紥須隨時派人探查並連合鄰縣各知事制定連合越境捕匪特别護照以便緝捕其連絡巡防淸鄉每月須在二次以上每次聯合巡視情形須詳報將軍與巡使查核 
[濟南]  
　　烟酒公賣局近事　歷城縣酒商岐昌等號聯名禀控烟酒公賣棧經理侯承恩假公害民派捐不公曾經巡按使咨飭公賣總局財政廳會委確查在案茲該棧經理候承恩以能力薄弱不足勝任禀懇公賣總局請飭公賣棧另舉經理以重要公昨奉總局批示謂查該經理被控之案尙未解决縱欲告退應俟此案終了後再行禀請核示仰即照常經理完全負責毌得遽萌退志是爲至要　又聞第一區烟酒公賣局遵照規章擬訂本區各酒公賣劃一價額巳於昨日通榜週知計乾酒每斤連公賣費京錢四百文各　藥酒每斤連公賣費京錢四百八十文蘭陵酒每瓶　公賣費京錢一千四百文 
[福建]  
　　財政廳近事　財政廳長王家儉日前晋京與財政部面陳要政如捐稅類中有難行者欲與財部總長磋商辦法外間謠傳解職實係揣測之談近聞該廳巳得王廳長之信定於下輪回閩 
　　自廳長晉京後廳中公事係總務長張仁甫代拆代行張係直隸人　烟酒捐局長兼烟酒公賣處處長汪守抵近缷事晋京所遺烟酒公賣處長一缺委章景楓接辦烟酒捐局長則係郭曾城號合詩者接充 
　　兩使署戒嚴　自上海鎭守使鄭汝成被剌後影響所及閩省省垣亦宣布戒嚴巡按使署護軍使署凡科員書記俱挂有徽章方能入署若遞禀送信之人身上皆受北兵檢查不得稍有違抗現兩使與各機關商榷要公均以電話傳達　 
　　警察廳拘獲黨人　十七號警廳據探報告貢院前東北小學校對面孫家祠内有黨人居住等語警廳長即派警備隊三十名前往破獲當場搜出僞司令之委札及孫黃相片木印二個手槍兩枝擒獲黨人吳愛羣沈平時及某某等三人當卽押往護軍使署李護軍使即於十八號　問三人均供認不諱聞三人俱係汀州人吳愛羣且爲汀州國民代表到省時選舉國民代表時期巳過寓孫家祠只二日即被擒獲又十八號警察廳於將軍山拿到黨人二人均係沙縣人當場搜出種種證據現巳押往護軍使署又聞前數日屏山巳鎗斃少年黨人一名現閩垣秩序雖屬安寗而人心甚見恐慌云 
雜評一 
[外交上之人才問題（默）]  
　　中央以今後交涉危難故物色外交人才吾謂中國處茲從古未有之潮流所謂外交云者絕非人才問題之謂矣夫所貴乎外交人才者因其有操縱捭闔之術足以應付外來之變化或因其交際上之感情足以聯與國而消意見凡此皆外交家之本領也若今日之外交問題旣非可應可權術又非可動以感情人縱有才亦安所用之哉 
　　人才旣不足救外交之急然則中國之外交將曷恃乎恃此迂而無用之信義字外詎有他法耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[商會聯合會臨時會紀事（七）]  
　印花稅案之結果昨（三十）上午十一時開會議員到者五十人由張會長主席書記嚴漁三君起立報告本日爲此次臨時大會閉會之日所有印花稅及烟酒公賣案一併審查完畢付表决繼由印花稅案審查員盛炳紀沈　汪得深順松慶姚思藻馬炎文李拱齋江潤生載承志諸君將審定之報告宣讀文云按大會本月二十七號提交本審查會印花稅　案十六件同日又據議員汪得深江紹禹二君交到審查意見書二件其大要以苛細擾民必不得巳而赴大會提議者本審查會各員詳細參考印花稅本爲各國認爲一種良稅政府對於商民不必强制惟行之中國成爲一種惡稅非稅則之不良實執行之不善所頒行之印花稅法亦甚正當原法第一條十元以上貼印花一分甫經頒行即變更爲十元以下苛細擾民實不根據法令財政部以稅入多寡考官廳優劣而奉行者趨功避過人心所同更以包賣折扣視如營業權力所及又交警察檢查不知中國警察能保治安巳云稱職乃子以檢查之權甚至鄉民擔柴尺布亦必勒令代補發票粘貼印花以誤傳誤莫名其妙釀成罷市風　施行手續每致强迫而非勸　　　 
導卽如納稅之單亦貼印花稅上加稅民不聊生更以發票與年節帳單載明支取銀錢貨物槪不作憑一再具禀解釋而部批仍認爲銀錢憑證强令貼用揆諸人民心理旣事實與法令不符何得稱爲良稅實於稅務前途障礙匪淺今參以各省代表之言論合之官廳施行之現象非趕緊糾正殊於國稅商情兩承其害應請求政府根據印花稅法原案辦理以重法律是否當請大會公决　繼由二席四席起立一再討論均以發貨票按之印花稅法應行貼用印花　於實行上殊爲苛擾應請將印花稅法第二條第一類發貨票一項准予删去如收帳票捐單分運單總淸單揭單發貨單添貨單裝貨隨貨單計數單價目花名單　以上十種按之印花稅法並無應貼印花明文現在執行官吏一槪責令貼用係屬違反法律應請明白釋通飭各執行官吏毋得違法責令商民貼用對於違法官使並應從嚴檢舉交付懲戒又按之印花稅法應行貼用印花者均在十元以上去年財政部呈准推廣印花稅額令十元以下一律貼用印花一分實爲苛細應請取消推廣十元以下命令以符法律而使施行衆議以按照第一次大總統公布之法令而行至各官廳私添之煩苛名目要求一律免收經張會長付表决全體舉手 
　　菸酒公賣案之結果　繼由菸酒公賣案審查員余鏡淸盛炳紀馬炎文劉武陳冕瑞胡炳堃程慶福陶起風　松慶宋度趙允綬沈鑄張文淸等報告云查烟酒公賣一案計通崇海泰總商會杭州總商會駁議二幹蘇州總商會駁議詮註一件正陽關總商會無鍚商會意見書二件宿縣商會要求減稅一件無鍚莘莊等十一商會代表陶起鳳等要求取銷各項酒捐名目酌定劃一辦法意見書一件共計議案七件經審查員逐案討論大致因章程未善滋擾叢生正稅尙未推行酒業之缸捐烟業之車捐層見迭出商困難蘇烟酒公賣章程之窒礙通崇海泰總商會駁議至詳且悉陶君等所擬與共名目繁多層層障礙似不如將牌照公賣缸照捐印花捐等各項名目一律取銷酌定劃一辦法假定爲百分抽二十分之稅率於產地一次收足通行全國不再重征庶免苛擾自係根本辦法擬請將各項意見書由總事務所具禀歷陳困難情形以供採擇張會中長付表决全體舉手午後一時遂議畢搖鈴閉會 
　　各代表爲民請命　昨閉會後各代表公擬一電由全國商會聯合會具名上北京政事堂轉呈大總統文 
云本屆因組織中美銀行輪船中美商會聯合會商品陳列所並奉特令研究債務訴訟結案辦法召集全國商會臨時會議到會各議員提議印花稅烟酒公賣征收苛擾决議電違下情查印花稅乃商民公認之良稅因部令變更法律改爲十元以下貼用太涉苛細且年節帳單納稅捐票亦令貼用購買物件無不勒發票警　沿途檢查良筗稅成爲怨　　 
府烟酒重稅雖各國通例而酒業缸照捐印花捐與公賣同時並　　 
舉委員四出局卡如林民不堪命多懸掛洋旗遷入租界聞外人有招工倣造紹酒之舉一旦釀成奪我利權商民生業國家稅源同受影響若不從根本解决一次稅足免其重征無以爲救國救民之計仰求飭下財政部體念民艱稍留餘地無使失所除將種種條議彚案禀部外干凟鈞嚴不勝悚惶待命之至全國商會中聯合會叩陷 
　　總事務所之通告（其一）各省代表定十二月一日（即舊曆十月二十五日）上午十二時在四馬路一枝香番萊館公讌林司長偕本會前任本任正副會長上海南北兩商會商務印書館主任屆期務祈執事先時駕臨藉聯歡誼不勝切（其二）本屆召集臨時會議會報社經理馬剛侯君提出議案以各省各埠商會積欠報資至一萬六千餘元之鉅業於十月十一月兩期會報將各會欠數分别刋登請求按數寄還無如應者这寥寥以致現狀危迫提請設法維持等語經大會公决會報爲全國商會聯合會之補助　關聯合會一日存在即會報一日不能消滅凡文牘之往還法律之解釋一經登載旣可以交换智識又得以互通聲氣有益於我商界實非淺鮮查會報之費每份年僅三元所費無幾而獲益良多公議一方面行維持現狀凡屬總會各補助洋一百元全國五十餘總會約有五千餘金應請各總會迅將是欵徑寄北京會報社以應目前之需至各商會積欠之數仍由各總會擔任按照十月十一兩期會報所載各欠迅予轉催儘於陰曆年内繳由各總會彚數淸解萬一　難收回無論如何先由各總會籌墊半數會報之存廢關係全國商會名譽自應共維持以資久遠大會議决如此除將臨時會議各案另行通告外相應備函飛佈務希查照辦理　 
　陳司長之回京　農商部工商司司長陳蔗靑君於二十九日奉部電崔促回京即於是晚十一時由滬乘車赴寗轉循津浦鐵路北上　 
[海關又獲私土]  
　　無領事管朿西人某甲前日乘外洋輪船由海參威來滬私帶烟土多包被江海關扦巡登輪查獲即將烟土送存海關一面報請水巡捕房將甲拘押昨晨解送公共公廨由會審員王肇之君會同美領郭君略訊一過判交五百元人洋並保候禮拜四訊奪 
[偵探拿獲黨人續紀]  
　　陶曙東係政府通緝之黨人前日上午被淞滬警廳偵探李振球李廷財朱實大在滬寗車站拿獲寄押五區警署巳誌昨報茲悉該黨人己於昨日押解警廳研訊矣 
[省釋牽涉黨案之工匠]  
　　向爲工匠之劉中和前因黨案嫌疑經鄭前鎭守使提訊不認判侯查明核辦在案現經楊護軍使查得該工匠附和黨人並無實據諭令交保開釋惟不准逗留滬地昨巳飭知伊妻劉王氏速即覔保具結呈候省釋矣 
[四誌黨人與積匪同庽]  
　　黨人林仲泉與長江積匪金玉堂同庽於江西路鴻發棧内金因騙取林洋九十餘元圖遁被林用剪刀戳傷頸項由捕查見一併帶入捕房當在林身畔搜出用鎗一支及黨魁照片等物將林解至公共公廨訊供押候金傷愈再核在案茲悉金傷　平復昨晨由探將林金二人恲解公廨請究　據十五號西探目依克上堂譯訴前情並將手槍照片等物呈案請察王襄讞商之美領博君以事關黨案嫌擬白 
應詳細研鞫判林金一併還押候再訂期研訊 
[盜案尙須確查]  
　　泥城外南成都路二百五十三四號門牌三茂米店兩次被盜搶刦報捕請緝等情巳誌本報茲經新閘捕房華探目陳雲忠包探張林泰韋金福等偵悉住居法租界長浜路一號屋内之江北人陳朝貴陳杏生周連扣陸金生姜德仁蔡福恒等與此案有關禀明捕頭於前日午後協同法捕房中西包探前往將陳等六人一併拿獲當即帶回收押昨晨押解公共公廨請究由九號西探目婓司　　上堂禀明前情請爲訊究中西判仍帶回捕房聽候查明於下禮拜二硏鞫 
　　盜匪孫長生顧遠成王培因糾黨搶刦白克路六百四十四號門牌人和煤炭店現洋八十六元並開鎗拒捕撃斃車夫逃逸業經新閘捕房探目陳雲忠將王等三匪緝獲解奉公共公廨訊供收押在案昨晨復由捕房將孫等解廨請究中西官判仍還押　探查明實情再行解究 
[護軍使正式接任]  
　　松滬護軍便定期十二月一日改組等情巳預誌前報茲聞楊樹棠將軍准於今日辰刻正式蒞松滬護軍使任自本日起所有往來一切公文均用護軍使名義其内部組織亦己就緖惟新關防未頒到以前仍借用舊有印信昨巳通告所屬人員於今晨齊集使署聽候分别接見 
[添設軍事交涉使誌聞]  
　　頃得軍界消息中央將就滬添設軍事交涉使一缺擬任命前滬海道尹現統率辦事處軍事參議楊小川氏來滬組織其機關　設於滬南製造局並兼任製造局督理之職俾與楊　軍使互相治理一俟規畫定妥即可見諸明文云 
[部視學次第視察]  
　　敎育部視學員錢均夫張春霆二君巳於上月二十七日自江寗來滬視察上海各學校當經沈知事派委朱伯華君陪同前往各校二十九日視察愛羣女校及市立梅溪小學三十日視察省立第二師範中國體操學校此外各校再行按日檢查 
[調查學校資產]  
　　上海縣敎育欵產經理處昨致十九市鄉　及各學務委員函云奉縣公署飭開轉奉江蘇財政　淸理江蘇官產處第三零九號飭開奉財政部呈核復敎育部呈保存固有學校資產免予變賣一案擬請分别辦理以維學務由奉大總統批令准如所擬辦理卽由該部通行遵照並交敎育部查照此批等因奉此合行抄呈通飭仰即遵照查明該管區域内官有土地建築物或其一部分之租息有隔學欵者計若干種原撥租息各若干照時售變價値若干迅速詳細册報至校舍一項除官立學堂准其撥用官產外其公立私立學堂悉照地方團體辦法作爲租借並即一併查報一面將地方　體從前佔用官產如有不便收回者均作爲租借酌收租金擬議辦法另案詳報以便分别核明飭遵巳經派委各縣由委員會縣辦理未經派委各縣由縣知事辦理均毌延誤切切此飭等因並抄呈到署奉此轉行到處按照飭開各節詳晣查明尅日具復以憑核辦等因奉此相應抄呈函達即請按照飭開各節詳晣查明見復以憑彚轉無任　盼 
[初選當選人陸續赴甯]  
　　上海縣初選國民會議曁立法院議員前經選定毛經疇等十名嗣奉復選監督齊巡按使電催各當選人迅即赴省當由初選監督沈知事轉致遵照並每名發給川資公費洋四十元現當選人毛經嚋等業巳陸續赴寗尙有數名日内亦即首途 
[比賽足球續紀]  
　　此次聯合體育會在滬比賽足球其秩序原分爲兩起第一起與賽者爲上海之農商部工業專門學校聖約翰大學滬江大學第二起與賽者爲蘇之東吳杭之之江寗之金陵三大學現第一起初賽巳畢聞定於是月四號滬江與工業覆賽十一號滬江與約翰覆賽十八號約翰與工業覆賽云 
[查禁拆運洋貨]  
　　洋貨業振華堂認稅機因關歐洲開戰後來貨甚稀生意不能發達致所認之稅難以起色且有奸商乘小輪火車挾帶拆運倫漏稅釐爰由該董事具禀稅務公所請爲核減認稅數目茲聞吳所長除批示飭遵外昨巳特飭水陸各處分卡嚴密稽查嗣後如有拆運之疋頭等貨應注意扣留照章科罰以重稅餉云 
[尙係一面之詞]  
　　滬城大南門内陳篐桶橋堍住戶徐生控女傭之子陳阿小糾衆來家搶去現洋鈔票金戒金表等物當經地方檢察廳預審供詞各執判陳收押候起訴審判廳公判在案前日午後由堵宗推檢兩官開庭辯論原告未經到案陳阿小供稱家住喬家浜我母在徐家爲傭閱時巳久小民不時在徐家出入因徐家對門有開猪油糕店之沈福慶時向民人言曰徐家内室時有人在内私食洋烟如能在外通風有人前來抄獲烟證爾定可發財等語以母親在徐家服役有所不便所以置之不　是晚小民又赴徐家厨房欲待各主人登樓後私食夜飯一頓不料其時内室人聲吵鬧詢之據稱有人恊同偵探前來查抄烟證小民恐懼欲從大門逸出詎大門口巳有人把守不准出外事後始得走出此事實與小民無涉詎徐家疑我通信將小民由北市扭案誣控求鑒問官再四詰問陳失口不移問官以原告未到一而之詞未能定斷判陳還押候再覆訊 
[夫婦涉訟之辯訴]  
　　紹興富戶倪森哉（即倪遜齋）因伊繼室倪陶氏（即陶英）携物潛逃延請代表律師具控公共公廨請求離異業經公廨傳案訊供候核在案前日午後由王　生襄讞會同美領博君在樓上公堂復訊原告仍由代表馬思德律師上堂請究訊之被告倪陶氏據供前　沈某爲妾嗣與倪相　由倪出洋五百元向沈了結旋即備同來申假某旅館行文明結婚禮有證婚書爲憑茲因倪出外日久不歸故偕兄作伴來申找尋寓孟淵旅館迨在某旅社將倪尋獲係與姑夫孫姓同居向詢日久不歸之緣由詎倪竟反顏若不相識掉頭不顧而去此次被控實遭冤誣况我功年在原籍從無不規則之行爲云云並延朱斯蒂律師到堂辯護中西官研訊至傍晚判被告仍交原保候復訊再核　 
[拐婦無可狡賴]  
　　馮　生携妻賈氏控拐婦楊包氏陳沈氏等誘拐賈氏賣於哈爾濱地方爲娼一案昨日午後由上海地方審檢廳端木推事官會同　檢察官開庭辯論原告因病不到由被客人馮賈氏投案訴稱家住閘北太陽　附近前遭楊包氏陳沈氏等設計將氏誘騙出外初到天津後到奉天繼被賣於哈爾濱蔣姓所開之妓院婦人　不　爲娼竟遭　鴇虐待苦不堪言幸遇夫友翁桂生哭訴前情由翁會同該處鐵路公司辦事員朱君報告巡警將婦人救出送回上海救濟會傳夫領回完聚因此不服來案起訴求恩訊究質之楊包氏陳沈氏均狡展不認問官命馮賈氏典之對質楊陳爾氏始供認誘拐不諱問官以楊陳兩氏略誘罪當然成立送當庭宣判楊陳兩氏各處一等有期徒刑監禁十三年又五個月以儆 
[監禁盜案從犯]  
　　西鄉張家塘米店蔡晉生前遭盜匪搶刧並被開檜撃傷又槍傷隣人劉志堂此案首犯巳奉鎭署訊實槍斃其夥犯李生裕李全金李阿妹小湖南等當因案情稍輕飭發上海地方審檢廳按照通常程序訊明律辦在案昨日午後由端木推事官鍾檢察官開庭命提李生裕等四犯到案略詰之下判各監禁五年判畢着即還押聽候執行 
[巡警毆人致死之判斷]  
　　張元奎偕媳張周氏控巡警宋興林毆斃伊子張明淸一案前經上海地方審檢廳一再審訊明確判宋還押聽候宣判在案昨日午後由原審各官開庭命提宋興林至案略詰年歲畢即當庭宣判略謂宋興林實犯刑律第三百十三條第一欵之罪姑寛判監禁八年 
[鹽城縣請緝巨匪]  
　　滬海道尹周金箴君前日接鹽城縣沈知事電稱據緝捕隊長馮淦仁報告查有屢在江北一帶殺人放火刧掠財物之巨匪劉某等三人現匿上海應請緝拿等情請即飭行警廳照會捕房派探協拿等語聞周道尹巳飭警廳設法查緝矣 
[高昌廟巡官捉賭]  
　　高昌廟警區楊巡官查得境内天主堂後街張秀一所賃房屋内現有巳革工夫隊目兵郭正榮招集無賴聚賭抽頭當於昨日率警前往拘獲張秀一郭正榮及賭徒十六名並搜獲賭具銀洋兩元銅元五百六十枚一併送請警廳訊辦 
[機匠被撞跌傷]  
　　機匠顧和尙昨在北河南路電桿上修理電線適有某號黃包車經過將竹梯撞翻致顧堕地受傷當由四百四十一號華捕到來將受傷人及車夫併解捕房留候訊辦 
[因何衝突]  
　　陳長實昨日行經克能路忽被多人圍住蜂毆右腿受傷由捕帶入捕房轉送同仁醫院醫治候查　 
[毆打成傷]  
　　吳士達被姚才林毆打傷及右腿被国四區二分所崗警拘送閘北司法科經該員預訊一過押候核辦 
[復訊閻氏訟案]  
　　閻蔡氏前投法公堂控義源摩　號總理宋子材　付花紅銀洋及夫弟閻庚昌搶去田孩松涵請分别追交等情宋閣兩人由阿梅達律師投案伸辯曾紀本報前日復訊氏供男孩松涵係氏所生今巳九歲在高等小學校讀書八月二十七日忽被夫弟庚昌搶去至翌日投廨禀控所有股單各據業巳呈案求恩公斷訊之閻庚昌供與巳故茂齋係胞兄弟茂齋在上海經商家有老母及正室人嫂今年四十六歲生育四女並無男孩姪兒松涵實係故兄第二妾所生並非蔡氏所育惟二妾產松涵後業巳病故容商人查詢可以證實至松涵早由堂叔伴送山西嗣接老母來信知巳安抵家中今將來信呈電訊之劉洪臣供因宋年老故代表到案商人亦是義源厚副經理巳故閻茂齋有一股茂齋病故後號内每月付蔡氏洋四十元約付過三年是實聶讞員商之法副領事德君判一併退去限庚昌於二個月内邀兄嫂帶同松涵來滬投案聽候復訊核斷 
[傳訊押欵糾葛案]  
　　　萊臣控巳閉保康洋貨號主戴嘉實不理押欵銀三十杠萬餘兩一案昨晨由公共公廨傳訊據被告代表担文帮辦好卜魯律師上堂辯稱被告前亦富戶因昔年三莊倒欠案内被控在押公廨巳有十九個月當時原告何不起訴有欵公　且所抵橡皮股單曾由原告向公司過戶被茂和洋行所阻以致不能過戶廳准被告交尋常保人候訊云云中西官判戴交一千元人洋並保聽候傳訊 
[經理擔負責任]  
　　元德錢莊在公共公廨控久孚成棉花號股東董竟吾沈福和（即沈金福）等不理往來銀六千餘　一案昨日上午由聶襄　會同英卓副　事升坐民庭復訊原告延担文帮辦好卜魯律師上堂請追訊之董竟吾亦延丁楁律師代辯中西官以原告所控董竟吾爲久孚成股東查無關係　即開釋惟沈福和旣爲經理且又承認欠銀遂判沈福和交保著照原告所控之數　銀 
[地保無可作梗]  
　　美商杜石控陳兆勝不理抵單一案由公共公廨訊得此項方單係由盛阿雪轉抵諭盛備本取贖因盛抗違經中西官判准給諭原告管業並令地保盛鑑美蓋戳在案茲因日久該地保延不遵諭以故原告復請公廨於昨日將該地保傳案請究中西官判交一千五百元人洋並保限兩禮拜將契據蓋戳呈案候核 
[私動火表之罰欵]  
　　牛莊路五十五六號門牌馬明昌機器因私動火表竊用電汽被工部局管理電燈西人貪勒查悉禀廨出單昨將該店主馬田明傳至公共公堂請究原告西人偕代表牛門律師上堂譯訴前情並將竊用電汽所接鉛絲呈案請究訊之馬延律師到堂辯護中西官以馬舞弊屬實判罰洋五十元充公 
[蕩子不能約束]  
　　姜益甫在四區四分所控其子姜阿四不務正業專事游蕩並吸食洋烟請求究辦等情經譯警佐飭警傳到阿四略訊一過判解司法科訊辦 
[夫兄無權告訴]  
　　王連城之弟婦李氏與住居國慶路之瓾鄥松虎私諭前日被連城偵知蹤跡鳴警拘入四區警署經姜警正飭傳氏夫王連元到案聽候質訊核辦 
[妓院容留幼女]  
　　浙江路三十二號門牌妓院鴇婦魏賈氏因容留十四歲幼女魏翠英十歲幼女小毛頭被捕房查獲昨將兩女與鴇及小毛頭之母曹劉氏一併拘解公共公堂經中西官訊明判魏翠英發濟良所留養魏鴇罰洋二十元曹劉氏亦着罰洋十元一併充公小毛頭准交劉氏領回以後不准再入妓院 
[流氓擾害行旅]  
　　　氓陳德生前日糾黨王雙龍黃小王等在法界碼頭上將輪船搭客李廷亞之行李軋住拆梢不遂將李身畔所藏洋銀及銀表一併攫去李報捕後由探將陳等拘獲解送法公堂請究陳供由王起意强攫洋銀王供民人祇分得贓洋二元今巳交出求宥黃供雖曾在場並未帮同拆梢亦未分贓聶讞員判陳押九月期滿後永遠逐出租界王押一月黃押十四天 
[出店串竊棧貨]  
　　太古洋行西人投法公堂控稱棧房出店張聚生時常串同外賊行竊棧中所堆白米此次方始破獲請爲重究訊之張供認串竊不諱中西官判張禁押一月以儆 
[搶匪分别懲治]  
　　匪徒孫小莊仔周桂林（即小寳林）因糾黨在虹口海寗路搶取瑞典國商輪水手惠司特現洋鈔票六十五元逃匿西藏路二百零一號屋内由探查獲解送公共公廨訊供收押在案昨晨十時由瑞典副領事蒞廨會同會審員王肇之君升坐樓上公堂研訊先由中西包探投訴原告之輪船業巳開往他埠故未到堂繼由見證盛少　投稱被告周桂林拉車度日寓居天潼路鴻興客棧内巳有半年素來安分求察訊之孫小莊仔供稱此事實係在逃之阿狗起意我當時並不在場事後分給我洋七元據說共搶得洋三元六角鈔票洋三十元質之周桂林供稱前拉黃包車現賣水菓不敢爲匪中西官判孫押西牢一年周押半年期滿均逐出租界 
[被訴人聽候質訊]  
　　沈金福在公共公廨控謝小雲謝俊侯欠銀四千六百兩又和盛號控嚴宏祝不付期票銀二千五百兩戏姚學文控姚蘭堂產業糾葛等案昨由捕房將被告各人傳案中西官諭令分别交保過堂候訊 
[國貨維持會選定評議員]  
　　上月二十七日星期六下午開第四屆選舉大會所有正副會長業經宣布其評議員票數四當日人數過多未及發表茲將當　名次揭載如下　汪星一當選爲正議長　王漢强潘　夫當選 
 
 

Page 11

 
 
爲副議長　徐春榮舒　楨朱　甫徐枝春趙鏡淸席嘉　婁鳳韶洪善長萬選靑呂葆元龐竹　　洽　蘇筠尙李偑蔭　少也黃少巖陳子勤程伊賡吳善卿黃　任當選爲評議員　其餘各公所各公司各商　代表議員共八十一人每逢星期五評議常會一例入席討論進行　尙有候補評議員名次錄下　任文蓀程子輝徐杏生貝潤之蘇鳳笙邵　玉呂水濟王鳳儀鄭紫峰胡祥嚴李卓民朱實齋蔣企　余魯　陳保欽何伯勤平和君彭筱峰汪兆麟姚　源其餘人數尙多因票數較少不及備　 
[氣候報告]  
　　（上海徐家　天文臺天氣　候報告）　　巳過者之報告　十一月二十九日反旋風仍在中國中部在江蘇山東南部信風頗大北部凉風無定個度在蘇　海揚子流域晴　三十日天晴而寒涼風之向仍爲西北氣　仍高　三十日下午四時前二十四小時内上海氣候温度至高五七·二至低三六去年同日至高六七·一至低四○·五 
　　未來者之推測　三十日下午四時三十分預報揚子流域及上海晴冬季信風在北中和在南頗猛 
雜評二 
[代達商情（訥）]  
　　參政院審查商會法案之報告謂商會精神上之好處在於代達商情（見要聞二）然此商情之達中央不憐而鑒之則與不達無異而設商會之好處仍不見也商民苦印花稅烟酒公賣等之煩擾各地商會巳紛紛代達今復由商會聯合會議决發電呼籲則此次所違之商情非一縣一省之商情而全國之商情也商情之違亦可謂達乎其極矣吾不知中央亦稍鑒此商情否耶 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬蘇秦妻辨狀] [  炎炎]  
　　（原狀見上月二十日本報） 
　　訴爲相夫立家激夫成名反遭飾詞控離事竊氏自嫁蘇秦安貧守分日座織機不敢暇逸蓋不欲以貪戀之私一以啓丈夫懐安之心一以廢婦人應操之業十指營生勉夫勤讀區區苦衷可質天日乃氏夫竟誣爲屢自嗟怨時加侮辱此應辯者一迨氏夫遠出求官狼狽歸來氏念人當失意之時醇酒婦人最易捐磨壯志故不即起迎以激勵之且身不下機者蓋以氏夫旣不遇而歸家計必益陷困難光陰足惜尺布堪珍以求免氏夫於饑寒得以專心於學業耳乃氏夫竟誣爲薄情廢禮此應辯者二及氏夫經年再出富貴而歸氏深恐氏夫蹈富貴之家左擁右抱多妻之俗例故不惜卑禮下之且氏夫旣位尊多金又可無需織布故有暇郊迎耳乃氏夫竟誣爲廉貧愛富此應辯者三總之氏相夫立家豈如買臣撥水難收之婦激夫成名實即齊姜醉遺公子之心雖不敢居功又豈甘居罪假使氏疏懶成性暇逸自甘使氏夫貪閨房之樂而忘遠大之期負生計之累而棄讀書之業則氏夫安得有今日勢必貧賤以終其身今氏夫賴氏之力得以成名不以爲功反以爲罪揆諸情理豈得謂平意者氏夫旣偑六國相印則僚屬之趨奉必多贈婢送妾達官之常棄舊憐新男子恒有然屏氏於空房可也控氏於法庭不可也欲加之罪何患無辭幸秦鏡高懸不准離異故糟糠之妻未致下堂耳謹將氏受誣情形繕呈鈞鑒伏乞申斥氏夫指爲誣控免令具結恐遭虐待至氏夫所呈戰國策作證氏按該書無著作人姓名（戰國策著者姓名史傳）安知非氏夫所僞製且即就該書按之亦可反證氏之勤於女工以及相夫激夫之實情盍并申明不勝近切待命之至謹狀㈤ 
詩選 
[展重九泛湖] [  漱巖]  
　　天開於子地闢丑造化蹊蹺靡不有漢家舊臘是耶非佳辰還作展重九杭州三度黃花開今見黃花滿地哀燦爛裝成金世界博得空王一笑來展重九快晴天人著登山𡲅我泛遊湖船病足何� 
能鬥少年看爾登高直到巔 
[錢塘觀潮曲]  
　　問潮何處來更向何處去來潮非去潮朝朝復暮暮江面明潮大江底暗潮多郎從江上來潮信近如何郎要渡江去風波愁煞人待妾買香楮前去祭潮神郎似錢塘潮西來復東去妾化羅刹石攔江截潮住聞道桐江上潮頭到此休送郎乘潮去底事不回頭 
[烟霞洞觀石佛像] [  漱巖]  
飛來一峯天然奇楊髠鑿佛多支離眞形乃壞惡匠手木客雨泣山靈悲石屋突敝南山陲别具邱　森幽姿烟霞古洞妙吞吐二丈六尺綿逶迤或几或筵或龕榻中坐古佛馴象獅旁列五百阿羅漢金色剝落顏面　蝙蝠亂下着頭糞　遍淨域神其尸傴僂前行倐昏黑山僧燃燭如指迷嚴　飛泉洒襟袖窄徑蛇赴身且欹回頭似聞棒一喝怪石齒齒俱倒垂人間靈境亦何限靈扃不許俗客知歸語同遊記彷彿一痕湖月初生眉 
詞選 
[壺中天江南舟中作] [  易實甫]  
　　英雄往矣對江山赢得亂愁千斛今古夢痕銷不盡付與敗蕉殘鹿醉裏征誅愁邊歌舞畫盡興亡局欲書遺恨南山可惜無竹　應念茂苑風花臺城煙草蕭瑟空雲木曾倚舵樓閒眺望惟有暮帆沙鶩貍去祠荒雀飛橋冷悽斷前朝曲無情最是秦淮一片寒綠 
　　泊舟江南天巳向瞑雲影黏樹濤聲　沙廢苑金縷曲荒城模糊莫辨惟有亂蛙代漏愁月照人而巳觸緖蒼凉率成此解 
　　憔悴江南客問六代繁華去後竟無消息一片孤城斜照裏賸有靑山半壁聽打岸寒潮正急龍虎銷殘鶯燕老便英雄兒女皆陳迹聊付與隔江笛　桃花暗抱脂痕泣經幾度移根換葉嫩紅猶溼念四橋邊眉樣月曾照瓊娘夜立更不管玉蕭聲寂流盡舊家簾幕影恨秦淮總是無情碧搖畫舫到烟夕 
[巫山一段雲]  
　　銀屏夢入江南遠桃花落盡無人管何處避春愁小紅樓上樓鈿塵飛不住惆悵芳驄去才隔一重簾便同千萬山 
[風流子]  
　　胞紘調錦瑟江南客憔悴惜華年甚藏秋不住琴心盡窄逢春欲避帶眼先寛更無奈浮萍飄絮雪殘夢逗　烟聽雨舊盟俘鷗萍海堕風新刧騎蝶花天　前歡渾無據靑衫涙辜負多少嬋娟一篋紅吟蠧盡俊語都删只繡佛量絲心皈悟後箋騒費紙身墜愁邊赢得玉蕭聲裏吹瘦詞仙 
筆記 
[茹茶室筆記] [  汪叔良]  
　　吳中有瞽丐不知其姓氏髮皤然而癃病一小女子年十二三引之行乞於市叩之則祖若孫也自云本山東人其父賈於白下因流落江南祖母與父母相繼殁祖父老而盲又遭兵燹家產蕩然轉徙至吳貧不能自存故乞食於市風雪之夜凍餒而頻於斃者數矣言巳嗚咽不止或有願出資收以爲婢者女泣辭曰祖老而病危在旦夕我忍遽棄之而獨生耶俱生不能俱死可也嗚呼世道日衰人心日薄人子之不顧父母之養者比比皆是彼一女子不忍棄其祖父而獨生其天性之厚有非常人所能及者 
　　農人某家小康有負郭田數十畝無子育螟蛉焉後生一女有姿色小家碧玉也農人即以螟蛉子爲贅壻壻貎陋女常鬱鬱顧影自惜不甘作農家婦農人殁女遁去從一營弁作妾營弁携之歸嫡妒甚女不能堪復遁去爲惡人誘作娼妓其壻亦别娶農人無子以資產授其女女甘棄之而作妓則以夫貎寢耳然使女貎亦陋或亦能相安也甚矣一村女子少有姿容即不能安其室色之爲禍大矣 
小說 
[家庭小說嫣紅刧] [  常覺小蝶合譯天虚我生潤文]  
　　第七十七章（續） 
　　威廉曰哈勃克乃未死乎皮靄卡曰未也然亦落拓不堪等於死矣威廉曰其人在德國乎皮靄卡曰然昔者吾聞有開姆者以月爲燈以人家之屋沿爲榻行蹤無定有如流民今哈勃克亦如是也且開姆殺其弟而哈勃克弑其兄行事亦復相等威廉駭然曰　特　史誤矣哈勃克之罪不巳白乎皮靄卡曰知之然而此槍實殺其兄也威廉曰是日哈勃克非在他處乎皮靄卡曰然彼實他出與彼守禮敎徒之女作私會威廉曰然則安能殺人皮靄卡怒極以手自撫其膺曰彼雖不殺伯仁伯仁實由彼而死弒兄之罪又安可逃威廉轉詫疑皮靄卡神經巳瞀顧視其面則又不類因曰此誠何說皮靄卡曰吾所寄哈勃克一函即言此事但彼蹤跡萍飄絮堕靡有所定此信或竟不達亦未可知故吾不妨以其内容告君倘此後與哈勃克相遇者即以此言傳語之可耳苟君聞之欲爲我宣布亦無不可唯須待我死後耳密斯特好禮倍登君能允乎威廉曰試言之皮靄忽大聲曰殺安東尼者哈勃克也哈勃克雖未加刃於其兄然我實殺安東尼我蓋誤認以爲哈勃克而殺之也此語出威廉胸中忽呈異象覺曩時之疑雲迷霧盡皆廓然掃除安東尼之死事雖去今巳遠而案終未破罪人亦不可得然亦不料罪人之竟在目前也則不禁遍身　栗皮靄卡曰先生君聞我即殺人之人殆亦有所憎乎然我實冤也我豈欲殺安東尼我蓋殺哈勃克耳夫哈勃克者實無賴之尤貎善而心毒見面之時百種柔媚以取悅於我吾儕女子心又安能不動顧不幾時而彼又輒厭棄另覓所歡而吾人之身則爲白圭之玷矣如斯之人吾安能容故特殺之而不知竟殺安東尼也可憐哉安東尼汝乃代汝弟死乎 
[奇情小說秘密汽車] [  東堃譯]  
　　第十二章（續） 
　　且說達而登執着那張照片努目疾視自巳覺得毛骨悚然不而憟那時正在下午一二點鐘日光照在琉璃窻上耀得滿室通明不過達而登目前總覺陰森森有鬼氣看那照片上女子彷彿離座而起向着他含笑承迎一似當年燈前窗下一種親妮狎暱之狀又似那女子勃然變色戟指數他薄倖申申而詈達而登越看心裏越發難過恨不把那照片撕掉了投入火中一輩子再不看見怎奈心裏如此着想兩只手不由他做主非但不肯撕掉那照片連放也放不下來他　着照片且看且走到窗口一個轉身背心向着窗那窻外陽光便從琉璃大方格子内直射進來照得那照片上晶瑩發光纎毫無影那女子栩栩然竟像活起來了他正看得出神忽然眼前一黑那照片上也是一黑驚得他目證口開兩手縮縮然抖個不住暗想怪哉這樣靑天白日　道秋羅那冤鬼竟會來顯靈　連忙收攝心神再定晴看時只見室中各處依舊是陽光照耀只有那照片被一個黑影罩滿心下驀然醒悟曉得背後琉璃窗外有人在那裏竊窺照片上黑影便是窗外那個人頭遮斷日光現出來的影子了他心裏旣經明白一種恐怖情形較遇見鬼魅尤爲利害想回身轉去望望却是不敢暗想何人大膽敢來這裏竊窺我的秘密僕役們决然是不敢的黨裏的同志也没有這種鬼鬼祟祟的技倆暗忖那窗外竊窺的究是何人難道大事巳經發作偵探等追蹤到此　他想到這裏心中老大的着急狂呌一聲回身轉去看時最低一方琉璃格上分明探出一個面孔兩道緊　的眉峯一雙　瞋的俏眼鼻子兒高高紅唇兒窄窄呀桃花如故人面依稀這不是巳死冤魂秋羅的面孔却是誰人的面孔 
 
 

Page 15

 
 
   
 
 

Page 16

 
 
   
 
 

Page 17

 
 
來件 
[記黃任之先生演講美國之女子]  
　　（城東女學沈維楨　之葆記）　　黃先生任之學界之泰斗也前爲蘇省敎育司而係本校協進員此次赴美由政府派出以調查實業爲前提乃先生熱心敎育尤注意於女界一方今秋返國本校校長楊白民先生特於十一月二十號（星期六）敦請來校演講情形略述如下 
　　今日承楊先生屬講美國社會狀况然事實浩繁非短時間所能盡且與諸君無甚關係姑舉美國女子之情形與諸君有直接關係者爲略述之 
　　一婚嫁女子最主要之問題爲婚嫁吾國嘗傳歐美自由結婚或效其名以成自由之賊余問諸美國敎育家曰貴國女子出嫁時期平均約在何歲曰二十五歲余思吾國女子十五六歲于歸者往往見之平均計之總不至二十歲此與彼國遲早之差别也又問貴國是否自由結婚曰否否我國靑年得自由婚權者必由父母凖許譬之父母生女至十八九歲時選日設宴邀請親戚朋友於是父母布告曰我女年巳二九智識學問稍植根底自今以後允其婚事自主然彼方可言自由美國女子十八九歲以内爲求普通學識之時期十八九至二十五爲職業時期因他日嫁　衣物等物父母皆不顧即男子婚禮亦然故須於職業期間稍事積蓄預備他日成家之資此彼國之父母與吾國之父母心理大不相侔蓋我國子女婚嫁之事悉須聽之父母也 
　　二家庭余周遊美境歷覽大城二十六竊以家庭甚爲緊要歷次留心余曾親蒞五家要求參觀今舉五家述之可覘彼國家庭之一斑第一在赴美第一碼頭　金山婓倫家婓倫爲美國上議院　　 
之議員其家距舊金山城百二十里至極鄉僻售金山在太平洋上斐倫宅居太平洋濱西面海洋三面環山所通道路康莊徵帶曲折余自舊金山城乘摩托車不及數時巳抵其家見其建築略　　 
似東式中廳兩側廂前有白石階頗高中啓二扇玻璃門四無圍牆此與吾國家庭大不同因我國盜賊充斥無論貧富之家必砌圍牆竹籬等以防禦之而美　　夜不閉戶亦未聞有患盜賊者余等至主人巳迎於階上婓倫年約五十五左右材稍短白顏黃髮適其夫人外出因使其妹代主　招待又鄰女二人貎似十八九歲亦爲招待蓋美禮見上客當生婦招待也其廳中排設與吾國過異中橫列二行坐椅或向外坐或向内坐均可隨意室陳古玩圖畫等物後室有一方浴池四邊白　中積碧水上有冷熱二　　 
水旋其後爲古代美術品彫刻石像或男或女或亦身裸體形狀各異又後爲一五尺高之台名爲演台演講及音樂等均於台上爲之此台地址甚適當聽者坐席即利用山麓遞次升高使聲音不致外揚甚屬淸晰於時婓倫登台演說繼由同伴直隸人陳君演說畢斐倫之友某爲文學家兼聲樂冢爲歌莎士比亞詩一曲且倡且演音韻高雅回至會客室椅褥全白中列一大萊臺客皆立獨主婦坐於大萊台橫端奉茶敬客必先問曰好飲紅茶抑淡茶乎於是客指所嗜者且飲且談余初疑豈簡慢乎後經數家待客如一始知交際之禮節較我國簡便多矣旣而至東廂即婓倫寫字室壁懸華盛頓夫婦生時之影去今巳百數十年不易常見因斐倫祖代高名故得此像又設列古玩武器及歷代文化史以備稽古考今之進化此美國紳士家之氣象然猶爲婓倫之别墅也　第二爲西亞得爾喬氏抔克家喬氏昔爲高等審判廳長今爲聯合會總　名望極高性情懇切年巳長對人常帶豫色和婉非凡承喬氏抔克至舊金山迎余到家其家况則貴而非富惟老夫婦二人諸位試凝想豈喬氏　子女乎非也蓋美國風俗子女婚嫁後各自分居無有再與父母共居者且父母贈產不受遺囑亦不得分故彼國子女一俟年長皆能自立若我國或生三子四子娶親後仍混居一處倚托父母於是父母受累無盡此當改良之點也喬氏屋字不甚大較之婓倫家尤爲簡單因余等至特開茶會余至應接室客不下數十坐席排列成圓形主人入按次握手問姓爲禮或有他客至主人引進介紹亦依次握手爲禮至請茶點等同於婓倫家不復　述惟有一事足以窺彼國老婦之思想諸君試思吾國老媪之思想敬神禮佛裝金身修廟字種種行爲無非希望自身得享一來世之幸福而喬氏夫人則不然美國有一種黑人以智識淺薄漸受白人之淘汰行將滅種矣喬氏夫人獨發不忍之心欲提倡勸告白人待黑人以同胞之禮乃以黑人之衣服鞋履什器漆器木器及圖畫等一一陳列於一室又木刻黑人之行爲懸於四壁且於後室作黑人之模範家庭夫人之意以爲黑人有工藝思想美術思想其種種行爲亦足資我人之研究吾儕白人宜保全之勿使其有滅種之慘也夫同一惻隱之心兩兩相較相差爲何如乎斯皆由於彼國女子曾受完善敎育所致想數十年後我國老太太之思想亦當異於今也　第三爲四布甘抔克蘭家余由美西北乘摩托車往東顧謂同行招待員曰此處有鄉家可觀乎而招待員默然有慚色旣而曰四布甘有一家可往觀之無何導余往見房屋兩問形如田字不用磚瓦不用茅蘆悉以木爲之余等從後敲門而入見一老人年逾七十衣服微有不潔面枯而帶臼色頭童然秃且盡導余等至厨房一邊置一電氣鍋淸潔非常一邊置一洗衣台此洗衣台即一缸也缸内浸衣外熱以火俟水沸衣服取置缸蓋上洗刷之又一邊置一小大萊桌抔克蘭夫人適在縫絍夫人較抔克蘭稍年輕衣服甚潔轉至第二室余爲之驚怖鄉家何至有如此擺設耶旁置一風琴四壁掛圖盡用工等成績余乃詢之抔克蘭始悉爲彼女在學　　 
校時所習之成績琴蓋備其暇時練習也地鋪地氈亦非常淸潔美國無論貧富之家必有地氈　以優劣之區别後有果園前有一片空場畜家禽等類甚多余聞抔克蘭言謂渠在二十年前備嘗艱辛從東境至西方囊中僅存一小銀元幾流爲乞丐後業耕　　　 
漸有積資至令其有地百二十畝自耕二十畝其餘租之於人云云　第四爲美之北境克利和蘭瓊生家瓊生爲機器大學畢業生新婚剛二載自創一小廠發明一種挖泥機器巳售出五百部旣見余極表慇懃因欲闡發其商業故也余謂瓊生可否至君府上一覽曰善善惟内子不在家恐招呼不周即引至其家見地方隘狹房屋不大詢知只二畝田二間樓房由扶梯室轉進自修室　　 
觀其陳設猶未脫學生氣象按頭書籍如山以供研究甚欽偑之前爲應接室但列白木椅數把樸素之至比引至臥室見一大床排於室中不設帳前有一　啓之衣服皆懸掛於中甚整潔至厠所便具依壁以瓷料製之壁上有自來水螺旋用後即放水冲去毫無穢氣此美國全境皆然足見公共衛生之發達室東有游泳池足知其體育之注意美國男女成家時或租房或造屋巳資不敷可向富家暫借例如借銀一萬分年還償苟審最巳之能力多年入欵除家用外可有盈餘幾何即可負債幾何迨此金還盡則即成巳產此法美國通行使靑年男子重視職業知立家之堅難毌荒毌怠誠惟一之妙法也而瓊生之得以成家者蓋亦由此　　　 
第五至一商家舊金山人也名大來我國滬上有大來銀行即其業也年高七十有四子兩在中國兩在本國家產不下數十萬有商輪數艘往來各國房屋甚大余入其臥室　潔無倫四　懸大來自巳結婚時小影及兩夫婦及自少至壯自壯至老逐年照像於數十年後得以自見春數十年前夫婦之狀態逐漸變化亦趣事也臥室之側有一室甚狹僅鋪二榻一大一小余異而詢之曰大號爲女兒歸寗時臥小者爲外孫而設後至大來夫人臥室空無他陳設而壁間所懸之照相則又大異蓋皆子女兒孫幼時之攝影也凡老人之心莫不愛惜幼孩夫人之懸此亦自適其樂也夫人設一孤兒學校距其宅里許學生八十餘敎師一人係單級敎授旁有寄宿舍一所保姆數人專任保護孤兒之　美國極重體育以爲吾人一晝夜二十四小時間在室中時較多而睡眠又佔其大半故呼吸養氣未免不足如欲身體强健必須多吸新空欲　吸新空必使臥於露天乃可初倡此說羣皆嗤之蓋恐受寒而病也後有一人特倡一說以爲受寒而病者大槪因保護體温不周之故於是特製厚被褥睡時僅出口鼻目於外寒氣乃不至侵入此說傳布人皆贊成自朱家港發起實行後美境遂大行故大來夫人之孤兒小學校亦實行此法我見其中學生身體倍强因所吸空氣亦加倍故也在大正博覽會中曾有露天臥室之照片多種我國若仿而效之必遭疑駭然不妨小試其技先啓臨室　　 
之窻以通空氣亦多吸新鮮空氣之法也 
　　三女子之生活吾國女子之能自謀生活者殊難數見所受敎育亦未盡合於生活程度於是爲女子者大多拱手坐食若美國不然凡商店之夥友學校之敎員大多數以女子任之各種機關之帳房德律風之司事亦多女子任之所尤奇者衙門内之辦事員亦恒以女子任之若打字繕寫與書信之往來公文之起稿亦屬女子事業旣多則智識亦愈發達國之日盛其殆以此乎一日在博覽會中偶見兵式操一隊而其中間以女子軍衣軍帽儼與男子無異而體格之强壯且爲尋常男子所不及余不禁駭然迨詢之旁人乃知爲巡警專司守望諸事蓋女子天性慈善以之看　可無虐待行爲女子思想簡單靜默鎭定以之守望可無疏忽之慮可知美國女子之職業更不僅限於工商學三界巳也而主要之職業則爲敎員爲女子小學之敎員者尤夥據美國政府報告昔西曆一千八百八十年統計男女敎員之比較爲百分之四六·二與五三·八之比迄一千九百十三年則男子爲百分之二十女子爲百分之八十我知數年之後行將無男子爲敎員者矣我國未嘗無女帥範然畢業之後大多伏處家庭學非所用或半途而廢前功盡棄不知師範之設本望將來爲國盡職敎育後起者也而我國女子往往不能盡其職者何歟早婚之害也美國女子畢業之期平均在十八九歲而婚期每在二十五歲之外此六七年間旣爲試用其所學之年限且以確定其生活之基礎即旣婚之後亦必在外任職故無不能自立之女子由是觀之早婚之害可猛省矣 
　　四女子之敎育美國女子所受之敎育大要有三（一）家事（二）商業（三）師範有此三種實踐之學問故無患不能生活烹飪裁縫販買貨物旣可謀生則任敎職者更可謀生矣故彼之校中必有模範家庭及寄售製作等事亦所培生活之基也 
　　五體育女子體育各校均極注意有女子練身室大半均强迫爲� 
之故女子體格莫不强健當余往檀香山時恒見女子游泳海中其衣自足至肩聯而爲一勇敢活潑之氣令人歎服在菲列濱一帶時見男女數十人乘風破　互相爭勝誠我國所無也蓋美國學校莫不有遊泳池强迫行之故有此效也 
　　六集會美國有婦人會會員之多達二百萬人即城市鄉村莫不有分會其所任職務一爲調查戶口研究各家保護嬰孩之法及入學之時期蓋女子秉性温柔和藹利於勸導婦人會旣設敎育部復訂獎勵賢母法凡撫嬰孩敎育兒童而有良好之結果者則政府獎之培植人材始於兒童誠根本之計劃也近者美國女子又要求女子參政　多見三五成　高立車　演講市人環立而聽以爲女子所受之敎育所具　　　巳不讓於男子則自當與男子同受參政之權利也云云 
　　嗚呼美國女子受種種良美之敎育出其謀生計之餘發爲愛國思想國之强盛良有以也人之最要者莫若道德智　體育我儕今日得蒙黃師之賜矣因濡筆記之以餉同好　 
 
 

Page 18

 
 
   
 
