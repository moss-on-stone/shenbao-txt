# 1889 - 173 - 4905815

 

Page 1

 
 
[新印秋水軒尺牘出售] [  申報館主人啓]  
　　秋水軒尺牘以庾鮑之清才抒淵雲之妙筆洵屬有目共賞特用新鉛字排印訂成二本每部價洋一角半賜顧者仍照曩例 
[出售俞曲園太史時文告白] [  點石齋主人啓]  
　　德清俞曲園太史經術文章久爲士林山　去歲偶成時文二十篇每篇用意無不精絶泃足羽翼經傳裨補汪疏而股法句法仍　合時下　　　寄點石齋銷售每本價洋三角想諸君子有意揣摩者自當先覩爲快也此佈 
[石印士禮居藏書題跋記出書] [  點石齋告白]  
　　吳縣黄氏蕘圃先生好藏書尤好宋元本每得一種必反覆校　就字句之異同以究音義之得失而因卽題爲跋語以明板本之所自出後其書屢易主而先生之精心果力且與之遷流飄泊而無以見於世今吳縣潘尙書攄懐售之蓄念發思古之幽情網羅遺墨得若干條分經史子集爲六卷刻於京師之滂喜齋本齋見而愛之精繕宋字校勘無訛付之石印以公同好分裝兩本碼洋一元六角又胡曾二公要略一本洋二角洪經略奏對筆記一本　三角本埠在南北申昌及抛球塲分局外埠向各分莊就近購取此佈 
[石印四書古註羣義彚解出書啓] [  點石齋主人啓]  
　　是書計九種一皇侃論語義疏一李文　公大學古本說中庸章叚中庸餘論一毛次可四書改錯一劉楚楨　語止義一焦里堂孟子正義一宋　山論語札記孟子札記盖皆博考羣言闡明古義於章句註疏說文之學融曾貫通精當不易較之尋常味　錄　旨合講諸書尤覺原原本本斷制詳明習舉業者果能家置一編臨文時自必别有慧心獨具隻眼惟是書見於叢書者多向無單行本可購茲特以家藏九種彚爲一册精楷重抄　點仍舊託點石齋石印字跡固然明顯校對亦復精詳每部裝釘十六本外加紅木夾板二副現已成書從廉售價每部洋八元售處向上稱北中　點石齋帳房外埠京都琉璃廠本局粤省雙門底本局漢口黄陂街本局閩省皷樓前本局湘省府正街本局均可購取此佈 
[論怪]  
　　諺云見怪不怪其怪自敗人人能作此言人人能通此意而終未有一人能行此法而能收此效者何也無至誠之心　宰之也中庸言至誠之道深矣微矣推之淵泉漙博極之化育尊親非中人以下所能索解吾姑就怪論怪而因此以測彼卽始以見終至誠之道未嘗不寓乎其中矣唐時某氏有園林白畫見妖延術士禳解驅遣白計不能去聞僧一行道高法廣厚幣往聘一行翩然來州牧騶從儀仗迓於境上悉揮去之自步行入某氏園林至一水亭憑欄小憇踰刻便去謂某氏曰天下本無怪無等自紛擾耳今怪去矣某氏猶不信後竟寂然此事可爲俗語不怪作一解亦可爲中庸至誠作一解又嘗聞友人述如是祖師一則益可以發明而叅究焉其略云某家有怪人知爲怪而不知爲何怪男女老幼不一其形肥瘦妍醜不一其狀或此人所見與他人所見不同或此時所見與彼時所見不類又或一人一時而所見若男若女若老若幼若肥若瘦若妍若醜倐忽變幻百態交作其平居飲食起居周旋酬酢無以異於常人遇理學者現學究身而與之談程朱遇刑名者現宰官身而與之談申韓遇術數者現法師身而與之談禽遁之訣遇勇悍者現武夫身而與之談易筋之經遇貪財者現市儈身而與之持籌握算遇好色者現美女身而與之締好交歡以是與主人往來浹洽晏然不驚見忘乎其爲怪也已一日與主为談乘間進曰吾雖不能測君爲何怪然不敢目　爲非怪爲仙佛爲鬼神爲妖物爲山魈木魅必居一於此矣敢問何怪也怪笑曰僕乃如是祖師也謂僕爲怪也可詣僕爲非怪也亦可昔唐德宗朝朱泚作亂盜賊蠭起嶺南有揭竿而起者號召洞蠻蛋戶聚十萬人於磜頭山奉如是祖師教如是祖師者非仙非佛非鬼非神非妖非物非山魅非木魅其爲教也不以塑像不以經懴不以供献不以符咒山頂建如是殿殿中空虚如懸磬受戒者閉目跌　存神定想刻劃一如是祖師於心坎中叩寂寞而求音課虚無而責有雖顛沛造次而終不敢違於是十萬人精神志氣意念思慮凝聚團結於無何有之鄕廣莫之野髣兮髴兮愾兮懓兮若有間焉若有見焉若有一如是祖師臨乎其上鑒乎其旁者焉洎乎朱沘平天下定節度使一鼓而殲之而十萬人殘魂剩魄皆歸依趨附於如是祖師無爾無我無彼無此融合無間一以貫之歴宋元明千餘年磅礴鬱積空虚游蕩聚而不散鬱而不舒旣無範圍又無歸宿勃然一發不復可制無形也而有形矣無聲也而有聲矣因人而施隨物而付叩之斯應　而遂通此僕所以非仙亦仙非佛亦佛非鬼亦鬼非神亦神非妖亦妖非物亦物非山魈木魅而亦若山魈木魅也然而僕無能爲也僕在人心中廓然湛然無慮無必無固無我無一物之格而未化則僕固空空兒烏有先生輩耳旣不能入其心而據之又安能障其心而魅之人有神我者非我神也人必先有一神之心而後我神之人有異我者非我異也人必先有一異之心而後我異之不我神不我異天下安得有神天下安得有異天下又安得有我是故男女老幼妍醜肥瘦之倐忽變幻者皆人心自爲之顚倒耳僕何嘗容心於其間哉怪之爲說如此此可破從來狐魅鬼崇之陋習凡齊諧誌怪之書十寳搜神之記悉一掃而空之左傳云妖由人興人無釁焉妖不自作人棄常則妖興其斯之謂歟由此推之天下可驚可駭之事實出於至平至常之理前天津設經壇　龍牌以祈雨不逾時而果沛甘霖或以爲龍神有靈經懴有效或以爲過神其說適當其時而余以爲皆非也彼經壇龍牌何能爲億萬生靈引領翹足而望雲霓者如是其誠也至誠所感自足以上召天和下蘇民困抑豈偶然事哉因論怪而并及之 
[京華冠蓋]  
　　張家口監督英槯使啓於五月初間奏報光緒十四年分經徵稅課及短征情形請飭戶部援照上届减免成案核議盖該關每年所徵止額盈餘兩項銀六萬五百六十一兩零而槯使只收銀三萬九千十二兩零計少徵銀二萬一千五百四十八兩零刻下戶部因查該榷使所短之上數之上届尙鑫收銀三百十八兩零整頓關務尙屬有方若仍照上届减四成八毫成案辦理似不足以昭平允格外體恤擬以減免四成一厘四毫較之上届多免六毫不日將入奏矣○西直門外關廂向有關帝廟一座住持道士王姓號雲亭五月初旬夜間其徒於睡夢中驚聞王之臥室有悉率聲披衣往視又無聲息隔窓偷觀俄見北墻露一大穴料爲梁上君子鑽穴行竊遂呼王開門連呼數聲皆不一應徒遂撬門入見王倒臥牀下遍體重傷氣絶身僵徒當時不解其故查點物件一宗未失大爲滋疑次日報明地方官相騐近日曾否將凶手弋獲及其中有何情事容俟續錄○京師米糧昻貴異常前月聞白麫每百斤合銀二兩四錢現漲至二兩八錢以外燒酒每一礶前月合銀一兩有奇現漲至一兩四錢有奇○五月初八日工部司員率領吏役及 
 
 

Page 2

 
 
木廠匠人多名往恭邸順邸榮公三府丈量梁柱大約因太和門工程所需耳又聞太和門工程前經工部估計工料需欵二十三萬餘兩刻聞工部欲令各省督撫攤捐重修是否屬實俟聞再錄○永定門外南頂娘娘廟五月開廟以半月爲期期内商買輻輳士女如雲而紈袴子弟每於遊玩入城時必在天橋地方馳騁車馬誠京師盛會也五月十四日暮時有一王姓者與某甲駕車爭馳甲忽跌於道左被王車在兩腿碾過受傷頗重王素以仗義疎財爲事當遣多人擡甲歸家親爲延醫調治且以厚資餽送云○前門外迤東興隆街有油鹽店五月中旬被草殿之巷富戶已歇僕人某甲以假元寳五十兩兌換現錢七百餘千旋於夜間遠颺油鹽店察知向各處尋甲已如黄鶴油鹽店遂問地方官署首告未知日後能將甲弋獲否○南皮縣屬潞灌鎭有傅大傅二弟兄二人務農度日五月初間傅二自外而歸身仆於地俄自言我趙天貴也皆日負販管生數年餘積得白鏹三四十兩孤苦無依將此銀存放我二外甥手内以備日後衣衾棺槨之需自分年老朝不謀夕屢次向傅二催討此欵以備不虞奈傅二分毫未償嗣於某日我復到傅二家坐索此銀不料傅二頓起兇心誆我到後院說話隨同前往行至後院菜窖將我推入用土掩埋事隔多年沉冤未雪今奉上帝勅旨封我索命語畢自將雙目揠出復用利刃劃傷漏體刃穿肚腹而死彼時傅二之母卽趙大貴之姊以及隣右人等僉謂趙某數年以來杳無音耗咸疑其必死遠方今聞趙天貴附體訴寃始知傅三圖財害命果遭陰讉人心爲之大快誰謂老蒼瞶瞶哉○前門大街東恒隆錢鋪五月中旬夜間忽被梁上君子撬門竊去銀櫃内所存鈔母子數千張鈔母子者圖書戳記皆已刷印齊全惟鈔中未寫錢數若十耳次早該鋪查明一面報明地方官一面往錢市黏貼告白以京城各鋪戶得悉此事凡遇該鋪之鈔概不行使免墮賊計○東四牌樓峻泰義洋貨鋪於五月初間突來大興縣　役多名立傳該鋪主人李姓到案聞該鋪主人係被蒙古圖什親王所控因客歲該鋪與該王邸匯兌西藏活佛銀四千兩旋被某甲隱匿未償而西藏活　以未收此欵函詢王邸王邸怒該鋪有悮要差因此移縣究辦刻聞經介紹者調停仍由該鋪照數賠償不日當可了結矣 
[畢命污地]  
　　香港大水已見前報兹有人自該處回述及大雨發水情形捕房查出遭害溺死者實有一百餘人最慘者坑厠中計有三十餘名日香港向無路坑人地主　往往找尋不見有官設大糞窖如日本之浴堂然亦係樓房凡欲入其門便溺者例須納錢其中有人掌櫃在門首納錢二文者給紙烟一草紙一納一文僅給一草紙無錢者不得入平日如厠者每刻有數十人此次水自山上倒潟糞窖設在山麓遭當其種故在厠者無可逃遁羣畢命於污池生爲　臭之人死爲不潔之鬼哀哉衆生千百年後尙有餘臭非西江所能濯矣 
[雨雹誌異]  
　　五月十七日驟雨狂風邵伯鎭一帶忽下冰雹屋瓦上始猶淅淅瀝瀝如大珠小珠落玉盤繼竟成陣飛墜如核如拳田中禾稻都受微　約半時許始止邵伯以上疏密相間皆有見者惟陳家溝以南獨不見冰雹是日揚城僅雨師風伯並駕爭驅而未見李左車稅駕是豈諺所云百里不同天歟 
[通州瑣事]  
　　有乞丐者携一幼孩十歲左右五官俱全只少兩臂遇有食物以足趾夾而食之靈便無異於手人咸奇之○五月十一日倉憲提騐江蘇第二十九起漕糧山東栗米十五票十二日提騐江蘇第三十起漕糧十三日提騐江蘇第三十一起漕糧浙江第二十二起漕糧十四日提騐浙江第二十三起漕糧十五日提騐江蘇第三十二起漕糧浙江第二十四起漕糧十六日提騐浙江第二十五起漕粮十七日提騐江蘇第三十三起第三十四起漕糧十八日提騐江蘇第三十五起漕糧十九日提騐江蘇第三十六起漕糧浙江第二十六起漕糧二十日提騐山東七十一帮粟米二十九票山東粟米尙餘二十九票約在一二日卽可掃數報竣也 
[得失有定]  
　　紹興人某甲於前月下旬在杭城横河橋某烟店購買六月分吕宋小票每票價洋一角得彩字號均照吕宋大票號碼如得頭彩可得洋六百六十餘元此票係荐橋焦旗植地方恒逹利洋廣貨店所出分兌各鋪在店門前零售甲揀選數次選定七張以所帶之錢僅敷四張之價遂將四張票價付清將票帶回其餘選定之三張均將號碼開錄帶去卽付定錢數十文切囑該烟店留此三號至五月初一日爲期過期不來任憑别售店夥湖口應允收下定錢甲臨　店門猶堅囑再三而去詎至四月廿八日有買主至該店揀選票號該店竟將甲所選留三票交出求售以致選留三票中有二萬九千七百七十六號一票當被此人買去初一日甲持錢往取見一票號碼與所開錄者不符堅索原票店夥以票已賣出無可挽回再四商換甲亦無可如何遂與該店訂定此號果得大彩定須照付彩洋該店意謂斷無如此湊巧之事因遵來意迨電報到杭此號竟得頭彩甲卽同友人至該店索取彩洋該店始則百般推飾强辯繼則輾轉託人商懇相持不下延至第三日該店方允送一頭彩之附彩於是有魯仲連其人者出謂兩造曰此事於甲無一些不是惟所差者爲財運耳當自念財運未到不應驟得大財倘定欲索回全彩或反致意外之虞還是行個方便留些福澤將來不於其身必於其子孫定有興旺之一日若論該烟店眞是大錯贸易場中全以信實爲主如欲别售不能收定錢旣收定錢不能再别售且所約初一之期距開彩日期尚有數日甲卽到期不來亦儘可别求售主何須急圖售脫致失信實兩字况得彩索賠之說店中人已齊允遵命照數賠洋自是正理惟該店規模狹小估量店中資本亦不過三四百洋數而已倘竟責令照賠不特店業成空且將傾家蕩産問酌令該店將頭彩扣存用費洋六十餘元全數付甲作爲賠欵以示薄罰該店名雖賠洋實未損動目己貲財而甲得此一欵亦可釋怨尤而聊自解嘲矣該店初猶不肯旋以獨犯衆怒始勉强承認現已付洋了結此等情形各處均有所聞杭地亦不止一二次願買吕宋票者一再思之 
[驚散鴛鴦]  
　　蘇州有申老金者著名賭棍也誘人局賭必罄其資財而後已改其彀中者指不勝屈一再犯案屢經官府嚴懲上年又在申江聚賭遞解回籍乃猶不知悛改故智復萌終日與某某等爲伍日事冶游酒地花天殆無虚夕盖買笑之資皆從局賭而來以是塲面闊綽不吝纒頭雛妓傅倩雲年纔二八明眸善睞豔冠羣花有某孝廉者潘安般貌子建般才見之者疑其爲神仙中人先與傅妓善且有白頭之約嗣以懼爲嚴命所呵遂不能償金屋藏嬌之願申久耳傅名屢次飛箋召其侑酒孝廉略有所聞怒其奪己之好也思有以辱之一日孝廉爲某公子招飲於吳苑西橋褚姓書寓招傅佐觴政須臾侍者反命曰傅爲申某呌去矣孝廉憤火中燒誓欲得申而甘心少頃約同座諸君擁至富仁坊巷唐月娥家申與某某等正在闘牌爲戲其時羣花滿座傅亦在側孝廉一見之下醋氣沖霄曰此而可忍熟不可忍遽批申頰申與某等一再求饒甚至屈膝孝廉定欲將申杻交地保聽候送究申見勢不佳抱頭鼠竄衆始一閧而散然唐妓家傢伙一切久已爲孝廉同去之人一搗而空次日爲長洲縣王邑尊訪聞飭提申老金究辦而申等已鴻飛冥冥匿跡銷聲卽孝廉亦諱言其事悔莫能追現在唐傅兩妓已驅逐出境矣 
[五大家]  
　　津人之供奉五大家比戶皆然香花供養燈燭明虔較之臨上質旁者尤形嚴肅而五大家亦靈爽昭著其附託香工療人疾病者多於繁皇姑不具論若胡三太爺向居通商大卢衙署後樓此署後作北洋大臣行轅耦具無猜禦災捍患傅相援有功德於民則祀之例奏請敕封並於慺外購地數弓鳩建廟宇塑三太爺像冠猩頂曳雀翎披一品衣廟貌巍峨以便民間報祀由是香火鼎盛爲各廟之冠五大家者狐蛇鼠剌蝟黄鼠狼三太爺盖塗山氏之苗裔由仙而神聰明正直而一者也其餘未崇廟貌散佈人間游戲三昧爲人禍福得之耳聞目見者不一而足然其禍福人悉視其人福命之厚薄家運之盛衰以爲凖則貪天功以爲已力厞眞若輩之能操縱也其依託者大都蒸蒸日上之家或據 
 
 

Page 3

 
 
虚堂或棲凈室緑楊分作兩家春人以其能福我也故亦相與安之由是田畝豐收贸遷獲利且有倉中粮食取之不竭用之無盡者至氣連已衰卽去之若浼從中掇弄事事迍邅甚至衣笥無故自焚銀兩憑空被盜諸如此類不止一人不止一事最可笑者係城西李家樓李某其家與曹庄隔一衣帶水庄人曹某於前歲大有收獲糧食日增而李反是每闢倉厫輒見倉外粟米狼藉連年糶糴核計數目銷耗殊多李係素豐之家東屋三楹人跡不到向棲仙風道骨者其家人婦子李或邂逅遇之日久相忘不以爲異是年李已七旬以外知倉榖之自多而少悉係若輩之播弄一日開倉於倉門佈畫石灰錯綜叅互如八陣圖然後聲罪致討謂同居之誼不爲不深供奉之情不爲不厚向未開罪何故以怨報德以仙人而爲盜賊耶折取柳枝率家人向空笞責其時視無形而聽有聲榎攘移時如聞負痛及乞饒者俄一小黄鼠狼向空而墜若受殊傷李不爲已甚因與約法三章而罷而小小么麽亦不知所之矣至上月中旬北門外侯家後地方又有黄鼠狼百十爲羣馴而不擾竄而不驚由永聚樓飯館入萬有棧未知此百十爲羣者其卽李家樓一派耶抑别有種類耶且李家樓之黄鼠狼旣已通靈由獸而仙何以獨畏石灰之界限柳條之鞭笞是又不可解者也姑誌之以資談助 
[冐充巡丁]  
　　九江乾昌信局上月望前某日辰刻開班專足往景德鎭行至大東門内關帝坡前突來兩匪徒冒充德化釐卡巡丁喝住該班夫勿走自稱係委員所遣查拿走私班夫見其兇獰　其搜尋查騐隨將信包拆開拿去天和號附寄紙包一件内有時辰表兩隻飭班夫收拾信擔跟到局中騐看大步而去班夫卽收好雜件荷担跟蹤回城不移時兩匪乘間遁去四處找尋杳如黄鶴班夫祗得回局報信向厘卡詢問攎該卡云無此巡丁爱怏怏而返城闉之内又當白晝尚有匪徒攔路要刼遑問窮鄉僻壤乎 
[黑夜墮河]  
　　上月望後某日九江太古碼頭某輪船抵埠時已二更許有龍開河某孀婦之子某甲年約二十左右駕划船一艘赶到輪船邊兠攬生意不期黑夜溜激偶不經心船撞鐵輪甲卽墮入江心至次日在九華門江面將屍身撈起腹已澎漲口流鮮血其母號泣痛不欲生隨經鄰右多人代爲購棺收殮亦云慘矣 
[鄂省火警]  
　　五月十七日晚間一點餘鐘貢院前某姓公館失愼幸卽救滅尙未延及隣佑其主人係湘籍現奉差出省公館内惟女眷及侍從人等是夕火發方從睡夢中驚覺欲待整頓火已封門幾有性命之憂急從後門逃出然衣飾一切均付一炬矣 
[滬濵氣候]  
　　本埠於前日將晚時忽起大風一陣從西南而來頗有飛沙走石之勢英租界四馬路某書塲門前所挂玻璃燈被風吹去昨午前十一點鐘大雨傾盆馬路間積水一時不及洩瀉至午刻雨始停點水亦漸消氣候稍凉清簟踈簾一枰相對時於此時得少侍趣 
[曉諭船戶]  
　　欽加二品銜監督江南海關分巡蘇松太兵備道兼管銅務加十級紀錄十次龔爲出示曉諭事光緒十五年五月二十三日接新關稅務司裴來函吳淞口現辦開沙事宜所有安定船停泊之處應　曉諭行船人等知悉各情形除曉示洋船查照外錄稿送請轉飭兵輪及中國船隻人等一體知悉等因到道除分别咨行轉飭各兵商輪船一體知照外合亟抄竟曉諭爲此示仰在浦大小沙稦各船戶及耆舵人等一體查照後開條欵辦理不得有違切切特示○計開一從五月二十一日以後安定機船在該處或工作或將欲工作如船停繫在岸傍標桿所指正沙線之上該船桅頂卽升掛黑色長尖形標記若在沙線以北卽升掛黑色單球形標記沙線以南卽升掛黑色雙球形標記俾易辨認一安定船停泊之處或抛錨四隻或多抛數隻均酌量情形辦理每一錨抛卜之處水面均以紅色浮木作爲標識錨與浮木相連係特用極短之練相爲維繫因恐其佔水面然或有時爲水沖去或有時沉入水底是以亦難作准一吳淞口由理船廳設立之標桿標明水深若干尺　係照沙線之深淺標示安定船之鐵錨如出泥三尺卽須　專船廳標出之尺寸除去三尺計算以免貽誤一安定船在沙線之上夜間水深若干理船廳概不標示如遇夏間大汛之時因潮漲力大安定船擬暫移開一凡輪船　過時無論安定船作工未作工該船皆應緩駛倘行走迅速遇有碰損賠償情事均在違犯示諭之船承當光緒十五年五月二十八日示 
[押候再訊]  
　　捲逃被獲一節曾紀前報前晚十點鐘蔡太守升堂訊問據協盛米店主龔樹容遞禀稱與戚氏並無瓜葛被伊夫董茂發拆梢董茂發亦遞禀伸訴前情並將龔與戚氏小孩在徐園所拍照相一紙呈案太守問龔曰事無如此之巧照相中汝抱小孩被獲時汝亦抱小孩憑証確鑿尙有何辨汝曾登新聞紙告白自稱寃累今竟何如龔不答太守喝令掌頰龔一再求恩隨飭免責質之董戚氏供上宜昌船時丈夫曾送我下船並非私逃太守遂將照相擲下令其自認戚氏堅稱俱不認識太守以其刁猾着掌頰一百下將男婦兩人一併押候再訊原告飭退 
[霸佔被控]  
　　大和豐土棧主楊阿丕呑烟斃命報經上海縣裴邑尊詣騐求免着令自行棺殮等情曾登前報兹悉屍妻楊王氏投案喊稱丈夫與孫華詮訂爲同盟兄弟合做生意詎文夫自盡後孫心懷不良竟將大和豐生泰成大德生各店覇佔小婦人往取銀錢伊竟措勒不付叩求究辦邑尊飭將該氏交官媒看管候示旋有鄭竹山等聨名具詞投控大和豐虧欠銀數十兩出立期票向索不理叩求究追邑尊閱詞後着候批示施行 
[料理不明]  
　　無錫人榮義坤控丁鳳　等虧欠米銀出立票據向索不理一案經裴邑尊質訊之下着自行邀人清理曾登前報前晚邑尊升堂榮具呈節略禀稱丁謂期票係揑造希圖吞没因之料理不明務求究追邑尊謂爾與丁潘轉輾轇轕顯有不實不盡爾可仍往無錫縣呈訴可也此間毋再多瀆 
[志趣可嘉]  
　　瑞茂糖行夥李仁光稱今晨六點鐘行門甫開走進女孩一人因卽報知捕房送　請訊汪秀英供年十三歲安徽人父汪少亭現在江北母早亡我在何姓家爲童養媳只有婆婆夫名容杪已十七歲昨日婆婆領我到妓館中賣我搗婦已許二百元對我言此處穿着俱好因我不願被打逃出問爾父此處有朋友否答天成昌弄曹恒源紙棧内曹菊仙是父親東家同轉謂小妮于志趣可嘉看包探至曹恒源請棧主函追其父來滬核辦惟秀英無處安置卽帶至本公館收養并將李仁光奬譽數語諭令退去 
[借洋有據]  
　　施仁豪卽施得勝誣控洪桂全竊取衣物銀洋一案昨由包探傳到其妻施劉氏訊問洪桂全之兄洪福生及親戚羅小弟亦投案遞禀據洪福生稱在南市裕和行爲出店五月二十日忽有施先生來行謂我弟桂全竊取衣物贓在我處帶同穿長衫者六人短衣者二十餘人自稱是法包探欲將我帶至法界如不肯去須付銀洋十餘元方可了結後由小甲夥計何瑞田拉至巡局適委員請客未訊羅小弟供桂全之母聞得兒女吃官司意圖自縊令我出來尋找且我姪羅又生與桂全同來有洋三元亦被施借去問又生何時出來答是二月十九日質之施劉氏供又生處確曾借過三元以付房租惟桂全處並未借過六元問房租何日應付答是廿三日宫謂十九日借錢明係有心問衣服是爾交與否答是桂全竊去尙有四開洋十八元十六開三十四元一併被竊問三元還過多少答還過一元交與桂全之母官謂旣交桂全之母借桂全之洋無疑矣着將施洪劉還押施劉氏因有小孩諭令交保洪福生羅小弟退去明日到捕房再訊 
[流氓枷責]  
　　流氓打架一事曾記昨報昨日堂期據原告土阿大稱通州人在孫家弄開老虎灶昨有流氓四人在水缸邊小便流在缸内向之喝　反肆毆打少頃又來二三十人將我打傷我妻有孕八個月受傷甚重求請伸寃士錫春供浦東人年廿三歲周明和供寗波人年二 
 
 

Page 4

 
 
十三歲李深福姚嘉福王阿四俞興隆等四人年均弱冠藉隷江浙兩省有言進城買物者有言在發昌生意者有言在洋鐵店生意者打架之事均不承認惟王錫春供認曾經小便並未毆打亦未見婦人葛同轉　若輩怙　不悛且所穿衣服似非安分之徒判將爲首之王錫春周明和各責三白板枷號二月李生福姚嘉福責二百板枷號一月俞興隆王阿四從輕判責一百板以儆將來 
[俯准交保]  
　　昨晨葛同轉發落各案畢據柴樛孫進帆持洋票一百元求請將士關寳土劉氏保出官謂柴曰王劉氏甚屬刁惡本應遞籍姑念有病在身且昨在捕房業經重辦准與王關寳一併保出惟嗣後不許逗留租界王開寳則須將拔妓之包四等交案將功贖罪洋充賑濟諭於午後至捕房帶人柴孫叩謝而退 
[英界公堂瑣案]  
　　王氏卽王阿二稱住居鐵路橋堍前因附近失火喚鄰坊開寓之張桂山招人帮同搬移傢伙其時失去洋鏡抽屉内玉器銀飾值洋五圓搬物各人均不承認惟據張增全向我同居之婦人言抽屉中無物其言頗有可疑爲此報捕將張增全等傳案請究張增全供張桂山囑我等五人前往搬物不知伊如何失去玉器銀飾我未向婦人言抽屉中無物何阿二等四人同供帮同搬物因該氏失物疑小的等竊取爲此到案備質張桂山供關客庽當日該氏向我哭泣懇爲帮同搬物故同張增全等五人前往搬物後卽回寓决不敢乘危行竊至該氏究竟如何失物我不知情蔡太守謂該氏疑竊無憑碍難准追飭將張增全何阿二等五人交張桂山保去候飭捕房查緝○蔣姓家丁沈長桂雇張紀福馬車遺忘衣包等情察太守飭將張紀福暫押俟沈長桂投案再訊已列前報昨據沈長桂稱當日主人命我雇張馬車遺忘衣包向索指爲訛詐竟至毆打後得搜出原包我尙被打失身畔銀洋六元張紀福供執如前太守判張紀福管押十四天再令其東人賠繳失洋六元以示懲儆○二百八十八號華捕稱昨見陳桂關等在路打架拘案請訊陳桂關供我之胞弟錦全被孫壽帆誣竊心有不甘與論爭閙其弟供與同孫壽帆供與陳錦全同居我失套褲問及陳錦全其兄陳桂關以爲誣竊尋釁遭毆蔡太守以陳桂關多事擾釁管押一天餘人開釋○楊汝珍朱茂增張士章費瑞泰金全寳洪阿二等同稱我等各失衣物報由捕房包探緝獲人贓送案請領竊犯周阿福供嘉興人年三十三歲連次行竊尙求恩恕蔡太守判周阿福發捕房管押一月起案之贓交各失主分别認領 
[法界公堂瑣案]  
　　包探王榮培禀劉阿弟手有豆餅盤問之下言語支吾帶案請訊劉供豆餅是大脚胖交我我貪小利買取每斤三文同轉着押候找到大脚胖再核○錦名洋行四人同收租人何倫山到案控王恒全積欠房租洋六元二角請追王供因妻生病積欠下來前日妻巳病故實在無力現我在工部局掃垃圾因尙有棺材洋要還只好每月拔洋五角葛同轉憫其窮苦俯如所請令找小工頭陳阿三到案保出○王榮培禀昨夜一二點鐘有顧和尙在新北門外押店質衣見我逃逸追赶之下假作大便搜出押票多張並有衣服捆在身上顧和尙稱川沙人年廿三歲在城内刻字店生理昨夜與友在留春園看戲爲時已晚質衣吸烟票是已物同轉着押候店王來保○恒元押鋪夥周立山稱廿五夜有沈藴清將紗短衫褲一套欲押洋二十元小的許押二元沈言我是有名之人終須多押不依而去至廿七夜竟同邵姓等二十餘人來店拆梢因卽報知捕房由包探將沈傳案請究沈供嘉興人年廿四歲在城河浜衣店爲夥前晚押衣伊問我要多少我說恐汝不肯依我譬如我要二十元爾可許我乎我前時祗要押五元官着押候尋到邵姓質訊○妓女福仙昨日又由其父投案請領官問福仙曰可是爾親父答是問昨日何以說不是答是老泮所教問老泮何人答是拐我出來者官謂爾父母爲爾己將家中房産售完來滬尋爾因婆家要人故也隨問其父何時回去答今日有船問何船答是葉才發之船乃裝柴來滬者同轉隨諭協同葉才發到捕房具保○通事禀東洋車夫長阿二在金利源碼頭碍路被小工頭拉去照會質之小工頭李阿香願陪洋三元同轉允之一併飭退 
[更正]  
　　五月初六日報登科名佳話一則其中尙有錯誤盖新科殿撰張君爲江西候補道張厚齋觀察之同鄉同宗實非一家也然張觀察之二公子名其鎡今春亦聨捷禮闡現已分部學習云 
[官名正誤]  
　　日本新派駐華公使係元老院議官大烏圭介前報作井上毅者訛傳也 
[鉅欵助賑]  
　　接奉福州將軍希贊臣留守函謹悉俯憫山東災狀特捐漕　規銀一千兩交協和信號滙到行道有福不亞訊舟晋杜預繹　詞不禁動人鼓勵而留守亟憐民困慷慨樂輸在涸轍餘生當亦感恩非淺洵不讓曩哲專美於前矣上海北市絲業會館籌賑公所愚弟施善昌謹誌 
[江督轅門抄]  
　　五月二十二日廣東通判朱爾田辭○二十三縣丞何森解餉赴蘇回○二十四日四川候補道劉麒祥謝奏留江蘇直隷州謝陶由滬估艇船工胡回藩轅牌示泰州程遵道病故遺缺以束臺縣黄承喧調署所遺東毫縣員缺以正任阜寗縣蘇超才代理○二十五日候補道曾章吳郭道直代理東臺縣蘇謝委卽辭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[東報紀朝鮮事]  
　　初二日仁川本願寺分院開會集議改名就友會修整會中規條每月按第一第三土曜日爲期午後開會凡於贸易各事必舉所見所聞共論一番是是議决後撰舉幹事五人推第一銀行島内義雄爲首○上月初旬島内義雄往神戶購買活版機器三十號搭尾張丸輪船到仁川運來機械並聘到技師一名本月中當開辦活版事務經整頓之後擬在仁川發兌商况新聞紙○日本人至仁川者年盛一年上月三十一號查得總數共千七百五十人内女子居四分之一男子上者爲官商下者力役職工各有其事女子有何職業無非爲飲食店之堂倌或爲清人及西人之妾居此則假托爲奴爲婢暗中作皮肉生涯種　出乖露醜莫可名狀郤被朝鮮人取笑若輩均係長崎島原熊本天草之人性本野蠻兼之仁川爲日人僑寓贸易之地不施教育女子見識自陋遂得豐衣足食人盡吾夫不復顧全體面如此舉動有心人深滋憂慮議聘本女教師設立女學校盛施教育以資規勸○仁川日人有志者卜一吉地建立太廟爲日人遥伸瞻　之所命名伊勢現在首事者卽向寓居朝鮮日人勸募陸續　　捐金五百餘元○去年夏秋旱魃爲虐仁川尤苦饑饉今年清國招商局及日本郵船會社汽船往該埠均有米榖運入糧價因之少落民困漸蘇奈政府於華歴五月一日後仍徵米稅兼之三春欠雨植稻維艱將來米榖益難支持矣○刻下商務甚覺清淡洋紗白洋布一過時令價賤尙無售主亦無貨物可以得利出口之貨仁川以荳爲大宗今因饑饉各道府禁止人民賣出舍是又無他物可以載運出口日商一概閒暇惟有日飽三餐夜圖一枕而已○韓政府停止鑄錢局後又慮市上之錢行使遂以典圖局鼓鑄五文錢爲政府自造之錢嗣後不准人民鑄造○政府曩由美國聘到礦師稱爲礦顧務問學士該學士抵韓後足跡幾遍國中此次檢查江原道雲山叚實有鑛脉擇日採掘奏功當不遠也○日本大藏省在朝鮮京城創立之聖德銀行所存紙幣二十萬圓發出後彼國以事屬創舉受者甚少將來能否流通尙難預定 
[卾渚官報]  
　　五月十八日委辦鵝公頸厘局候補府許炳恭禀辭代理蘄州事畢大琛代理來鳳縣事姚庭煇代理利川縣事祝汝嘉俱見辭赴任候補巡檢彭守榮奉武昌府委赴薄圻縣興國州守提學租赴兩院禀知 
[䢴上官場紀事]  
　　五月廿一日周鹾尹光詒由通泰查水勢回廿二日惲鹾尹洪年委沙漫洲船私曹鹾尉懷源起復回淮廿三日吳鹾尉壽曾解蘇州餉起程廿四日何分轉浩由淮北來塲 
[喜得孫女移諸費助賑]  
　　浙湖黄佐卿先生哲嗣震之大世兄得令愛承戚友貺儀除設筵伸謝外移諸費助賑洋一百元委解山東保闔家十安善於救災是誠能見其大者矣[  上海北市絲業會館籌振公所愚弟施善昌謹誌]  
[恒濟戒烟局收捐清單]  
　　五月廿三日讓水居士善士助洋三元緣蔭山房善士助洋一元槐蔭堂王善士助洋一元方不留名善士助洋一元鋤經室善士助洋一元以上共洋七元由鄭讓卿大善土交來用特登報鳴謝然本局自去年八月開設以來所收捐數硃屬寥寥而戒癮痼疾者皆登明姓名歴歴稽日内當將收用總帳録供衆覽也[  恒濟戒烟局司華啓]  
[昕伯仁兄大吟壇逸格霞騫芳襟雪浣曩由夢畹生得交於君倚玉薰香不衣自暖每悵一江道阻未獲時飫塵談率草里言藉抒俗抱特介花主袖呈并乞夢畹共政]  
　　寒嶺狐松挺秀姿浪游海上仿琴師語繙者者何嫌僻明史先國傳者者然詞想入非非不礙癡醉月樓斟黄鶴酒品花屏選碧虬詩湖州白雀寺菉竹盈園一女子刻詩於上後書吳門蘇氏碧虬相將位置行窩地片席平分鷺半池南沙芷卿弟顧　拜草於鏡亭 
[百花祠感懷金縷曲呈秋聲館太子大人海政並請高昌寒食生太痴王鏡秋生蓬萊仙吏諸詞壇政誤]  
　　夙抱凌雲志不隄防横風驟雨頓消英氣青涙一壺隨處灑歴盡荆天棘地早嚐遍艱難　味萬事支待憑隻手嘆家貧親老非容易何以慰高堂意滄桑變幻須臾耳看從來英雄豪傑失時之際養晦韜光還耐辱一任紛紛謗毁終有日鯉鰱逈異恩怨分明寍忘却况門牆聲價誇桃李還冀望頻沾溉還玦生香尉倚聲 
[孫儀卿甫二先生招飲於聚豐園席漫賦藉呈陳鳳山孝廉董君懷玉章君康甫袁君吉生土君琴樂曁兩席諸君同政並鏡秋生蔡君滌峯]  
　　數枝花影裊雲屏主雅賓　集一廳把琖慇戁懽聚自解衣磅礴笑忘形交聨越客兼吳客光燦文星與酒星今夕名園開宴風流減古旗亭[  太痴生侣琴高瑩]  
[代友贈林愛鳳眉史兼及其妹愛玉卽希水仙土後人正]  
　　臨風未減舊丰姿妝樣眉痕愈入時小妹捧箋親捧硯　情要乞杜郎詩聲價居然勝昔年風情識透感逾妍願卿　　歡場夢色界修成並蒂蓮[  侣琴戲筆]  
[古越俞君萍香素精繪事余連日於琴山樵子座次觀其作畫頗覺奕奕生新因拈一律以贈之貽笑大方勿哂爲感并呈桂師誨政]  
看君欣潑墨未減虎頭痴寫也三春景描成六月時先觀其繪桃花繼見其作池荷含情雙燕子帶恨幾桃枝落紙天然趣無殊畵裏詩聘三詞客周聘三稿 
[上海四馬路文報局内恊賑公所經收山東奉天賑捐五月上旬清單]  
　　初三日武昌電局盛我彭翁募它平銀一百兩申合規元一百另三兩九錢五分福州招商局王念劬翁五元又募嚴調初鄭羣芳兩戶各三元陶榖禧陳正灼兩戶各二元篆林施尙卿吳韻生俞保初林鶴卿林小周馬廷芳七戶各一元又來糧儲道少君張裕輝裕椿兩公庫平一百兩申合規元一伯零八兩三錢五分徐州天和仁信局募修德堂十四元鎭江新德和洋行兩元又募裕康行崇讓堂劉兩君各四元鐘裕美大慶堂兩戶各二元蕭縣裕泰莊來蕭縣同人募叚少記十子愼裕典陳東裕鳳集堂黄伯記四人各五千范竹氏三千歐陽讓衢二千侯新田朱運五愼記衣莊嚴子和友竹記五戶各一千以上實收原平銀甘七兩七錢八分同里李子中翁募李和生賜書堂兩人各十元王硯麓陳琴芳皖南張康華堂四戶各四元丁紀屏張摇林輔庭兄三戶各三元吳海屏子樵吳敦本堂懷德堂復初堂周怡雲汪旭齋時少華沈晉士許文山十戶各二元梅阿大田福秦國謨陸叙生張二施亭仙林金亭態厚安徐福祥方大劉春由吳雲舟楊禮庭十三戶各一元盛福孫福林張書臣郭輪　四戶各五角本埠源豐潤募朝肚腹病好芳桂堂嚴兩戶各五元瑞生四元嚴楣東耕經氏余巽泉汪志誠富春堂王淑夫崔輪山七戶各二元劉春記謝華記嚴韶章三戶各一元山東黄縣王同慶一千滋德堂五百合肥問心書室本洋二元寗郡北門厘局募楊道五韓養田任土元無名四戶各一元李德臣裘調生胡樂山葛子晉清吉堂余幹臣隱名七戶各五角常春林三角陳壽松兩角羅馨核王碩甫胡志道夏哲夫王萃堂曹楚賢李瑞堂顧清卿朱枚卿黄子英十人各一角江西隱名募陳仲夫三元王餘堂王義生兩戶各乙元補過軒乙　杭省錢塘署墓齒德堂胡兩洋王藹人梁澄許子卿盆石齋四人各一元左錦竹顧蘭生二人各五角平湖守拙子兩洋嘉定祥泰成來安成氏五元常熟同三盛募俞朱氏四角榮興三角隱名張茂春兩戶各二角宜荆鹽棧三元錦州電局總辦張岱東三元李樹榮銀六錢盛昌華東錢八十吊逹春寳田堂世德堂張程九劉翌臣赤敬菴王汝亭不名森林九人各東錢十吊景雲堂東錢廿吊何毓周東錢八吊啓魁元之北人劉惠卿田步雲桂林曹仲赤銘向善棉力生八戶各東錢六吊岳樹春東錢四吊以上實收到申規元廿七兩二錢四分原文六錢英洋三元吳府三齡童子病愈完顔虚對開一個叔水氏一元蘇城安節局來各處四月分桶捐得見齋甬内東海季子銅洋四元無名氏錢一百無名氏一元錢九十太和堂甬内隱名氏三元又三元王芹園一元無名氏一千零六十文又次玉烟筒嘴一個栢年長桶内補過子一元無名氏三姓共二元又錢二百人和震記甬内李匡氏王邦琴日新道人三戶各一元無名氏一元又錢三百汪惠卿張金林兩戶各五角安節局甬内善志蓮十元潘祝記王傑記潘無名氏趙詒德四戶各一角同記五百文無名氏三伯文以上實收英洋三十一元内有古去銅洋二元日本洋一元銅洋四元錢四伯九十次玉烟同嘴一個蘇州公益興號來邵訪林翁募省酒筵一元節省氏魏符明求病愈兩戶各二百文海門九如銀樓募衛姓三元恆祥二元三餘堂吳琴堂不留名廬萬春不留名世春王萬寳七戶各一元吳新順六角洽豐泰來永興源順益泰嚴齡記六戶各五角姜相泰四角吳中顧正心堂募正太五元蘭生三元留菴荷卿九如宜寳珊寳祿寳六戶各二元宜泰五小姐兩戶各一元保之二百文蘇城觀東恆孚銀樓來四月下旬桶捐清隱書屋五元信女保翁壽二元安記留耕平安兩戶各一元愛竹居士銅洋一元點見散錢一百四十七文同里金小蘇募隱名氏二元趙雪記陸根餘不留名三戶各一元鎭江新安會館程永清翁募乾泰亨不留名二戶各一元不留名力不足人兩户各一元不留名力不足人兩戶各五角仙鎭汪新甫求病速愈二元平湖盛水秋翁募蔣三富三百文盛月記羅合順徐永記方忻記盛水記隱名氏六戶各二百文陶子記宗琴堂何秋記蔣少記四戶各一百文以上實收洋一元錢八百七十文蘇州香山益生典募須瑞星五百文朱醴記四百三十文程秋記三百三十文藏書山房三百文槐陰居二百文劉阿德趙雙計周梓計三戶各一百文修竹山房不留名兩戶各五角不留名二角以上實收洋三元二角○本日共收規元二百三十九兩五錢四分英洋二百八十九元原銀廿九兩三錢八分本洋二元日本洋一元銅洋七元虚對開一個小洋二角錢三千八百八十五文次玉烟筒嘴一個合併聲明 
[上海四馬路盤内瀘災協濟公所廿五日收捐第十次清單]  
　　徽州蔣笑山洋三十元又八開一百元浙寗同福和永遠會二戶各廿元寳朱永春病痊十五元成豐號關中德慶祥記王月亭無名氏隱名居募葆倫堂項五戶各十元朱鐘俊愼思堂鄭俊臣三戶各五元開同大和尚洋四元又銅洋一元陳廣昌四元姚江陶唐氏四元無名氏三元鴻關主人三元汪少翁募好遊客含翠蕙榜主人汪退翁汪椿壽汪怡雲蘋芬閣汪鳳友桐花館陳悅研陸槐鶴求病愈進思堂梧虚居躍記居安吉南大生益承莊十七戶各二元陳廣主二元一角全亨隱士無名惜陰居士補不足齋汪少翁募金寳仁蔣包吾四齡童子蔣亨吉定心居靜安主人福幼庚午生汪倚紅汪福幼小紅鵝舘澹城子陳夢湘懷德堂黄敬德昌蔣紫均泗上芳人杏林館濟記源記升記震和盛記更餘東山書屋管遵孝蘭分晝屋無名氏又無名又無名義隆號無名氏又無名陳公記三十七戶各一元○黄叔記八角謝理堂徐網珊翁蓉谿劉郎軒求内病愈求脚愈求安康擷芹生頌嘉生人朱仁壽樂安二齡胖男丁文治馮鏡仁無名氏聚倫堂袁崇德堂蘭益軒替日居福安無名氏安康裕記慶記楚奔生記福記生記增記剛記張甬記俞樹記留青軒主三十二戶各五角朱氏公記勉力子齋聽雨方四戶各四角祈平安棉力子無名氏張公記四戶各三角○費氏許氏李氏無名氏益記四友堂有心無力人費孫蘭沈秀記求疾愈求子棉力子無名氏求平安求妻病愈朱君翁求安康求太平無名氏求平安亨通閔東臣王南記廿一戶各二角○求牙愈吳姓無名氏大龍官無名氏又無名又無名又無名八戶各一角太倉不書名錢六百無名氏錢四百鄭金釗白石子護紅生范陽子味蘭子江夏子吳重望七戶各錢三百鄒德記智泉氏　西子陸成坤愛若子天壽室始平子吉篆子馬又坤洪朗生張品記姜曉記林昌記張松記江芝記陳守玠姜寳記費丕記十八戶各錢二百無力子馮兆保菱金應菱順垣無名氏范忠記胡宋舜七戶各錢一百以上共收洋二百七十五元九角銅洋一元錢七千四百文廿八日 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十五年五月二十日京報全錄]  
　　宫門抄○湘撫王奏校閱省標並調閱岳州營官兵摺○又奏通省營伍俟科塲事竣校閱片○又奏揀補道缺摺○又奏揀補直隷州摺○又奏湖南嶽麓各書院酌加課額片○將軍祥奏筆帖式隨故將軍回旗片○五月二十日工部鴻臚寺廂黄旂值日無引見○祥霖謝授鴻臚寺卿恩○召見軍機○○湖南巡撫臣王文韶跪奏爲校閱省標各營並調閱岳州營官兵情形恭摺仰祈聖鑒事竊上年輪應查閱湖南省營伍之期原派升任撫臣卞寳第未及舉行卸事奏請攺派欽奉諭旨着攺派王文韶認眞查閱欽此欽遵知照前來臣以到任後卽派文武科塲塲務完竣旋卽料理年終應辦事件是以年前未及校閱兹於二月間行先札調附近之岳州營官兵來省三月初七日調齊臣標左右兩營曁長沙協官兵一同閱看合操陣式均屬嚴肅整齊施放連環槍砲聲勢聨絡刀矛擊剌籐牌起伏亦均手眼便捷馬步中箭均在八成以上鳥槍抬炮中靶將及九成其奏免騎射各員改習洋槍命中亦與抬槍鳥槍相等查騐軍裝馬匹俱屬整齊臕壯兵丁糧數亦皆足額並無老弱頂替情弊各營將備皆能勤奮供職弓馬優嫻除將材技出色官兵當塲酌給奬賞外其歸標官弁及各項世職間有技藝生疏者勒限學習歸入年例操期覆看仍飭該戕領等隨時認眞訓練務期有勇知方悉成勁旅如有廢弛不職情事卽當會商臣據實紏叅不敢以甫經查閱稍涉寛縱所有校閱省標各營及調閱岳州營官兵情形理合恭摺具奏伏乞皇上聖鑒謹奏奉硃批知道了欽此○○王文韶片再臣校閱省標各營後本應將通省營伍次第按臨查閱惟應辦秋審業已届期本年新事起數較之臣前次在任時不啻倍之上年由緩改實之案至六起之多此次亟應認眞核辦期無枉縱俟秋審事竣適逢恩榜特開一切科塲事宜卽須先期料理應請文武鄉試辦畢後再行定期出省庶可從容校閱以副朝廷整飭戎行之意謹附片具陳伏乞聖鑒謹奏奉硃批知道了欽此○○湖南巡撫臣王文韶跪奏爲苗疆道缺揀員升補以資治理恭摺仰祈聖鑒事竊照湖南辰永沅靖道何樞升授四川按察使遺缺應由外題補於光緒十四年十二月准吏部咨十月十八日奉旨第五日行文之例按湖南省程限七十日减半計算扣至十一月二十八日接到作爲開缺日期歸十一月分截缺咨部在案查辰永沅靖道統轄三府一州四直隷廳皆係苗疆重地政務殷繁民俗强悍界連黔　伏莽時虞舉凡督辦邊防整頓屯政一切鎭壓撫綏各事宜在在均關緊要非精明幹練之員不足以資治理定例應題缺出先儘候補正途人員題補無人准以應升人員題升又查道光十六年欽奉上諭嗣後辰永沅靖道缺着湖廣總督湖南巡撫於該省知府内揀選諳練之員奏請陞補不得輒以三廳同知請陞欽此又知府直隷州知州必於本任内歷俸五年以上方准揀選題陞又題陞州縣以上官員俱令送部引見又州縣以上應題應調缺出如係題缺請升調缺請補或題缺請調調缺請升俱令詳細聲明方准陞補各等因今辰永沅靖道係苗疆衝煩難最要缺湖南雖有畿補道員缺資格較深而年力不甚相宜或人本精能而局量未免稍隘均未敢遷就請補臣督同布政便司兼署按察使孫翼謀在于通省内逐加揀選查有長沙府知府翁曾桂年五十一歲江蘇常熟縣人由監生應咸豐乙卯已未等科順天鄉試挑取謄錄遵例報捐郎中簽分刑部同治元年十一月奉特旨免其學習作爲候補郎中四年五月團防獲盜出力保奏俟補缺後以知府在任儘先選用先換頂戴六年十一月恭逢玉牒告成保以郎中無論題選遇缺卽補七年九月團防獲盜出力保俟補缺後在任以知府不論雙單月陞班後卽選並加道銜是月候輔肅清奉旨俟知府得缺後加三品銜十二年四月補授湖廣司郎中光緒元年二月俸滿截取引見記名以煩缺知府用五年京察一等正月廻避開缺候選三月簽分兵部行走五月刑部奏調仍回原衙門行走九月補授陜西司郎中補行引見奉旨記名以道府用七年二月二十九日奉旨補授湖南衡州府知府十月二十五日到任十一年四月奏委兼護衡永郴桂道十三年補行十二年大計卓異調署長沙府知府十四年三月十五日到任旋准調補長沙府知府該員才長心細爲守兼優知府歴俸已滿以之升補辰永沅靖道員缺洵堪勝任係題缺請陞例得專摺奏請合無仰懇天恩俯念苗疆員缺緊要准以長沙府知府翁曾桂陞補辰永沅靖道實於治理有裨如蒙俞允容俟接准部覆另行給咨送部引見再該員係初次請陞照例毋庸核計叅罰所遺長沙府知府係冲煩難省會首郡要缺例應請旨簡放所有揀嗣陞補苗疆道缺緣由理合會同湖廣總督臣裕祿恭摺具奏伏乞皇上聖鑒勅部核覆施行謹奏奉硃批吏部議奏欽此○○湖南巡撫臣王文韶跪奏爲直隷州知州要缺需員揀員請補恭摺仰祈聖鑒事竊照灃州直隷州知州福昌於光緒十四年十一月二十三日病故業經恭疏題報並照章以該員病故本日作爲開缺日期歸十一月截缺咨部在案查灃州直隷州知州係冲煩難要缺例應在外揀選題補定例應題缺出先儘候補正途人員題補無人准以應陞人員題升又各省道府同知直隷州知州如奉旨命往或督撫題明留於該省候補者無論應題應調應選之缺准先儘酌量補用又道府直隷州知州同知通判遇題調要缺酌量請補如果實係人地不宜始准聲叙以各項候補人員請補又題陞州縣以上官員俱令送部引見又道府以至未入流曾經實缺保舉以應升之階候補毋庸甄别各等因該州濵臨湖河管轄五縣民俗好訟政務殷煩非精明幹練曾經煩劇之員不足以資治理湖南雖有記名分發候補沈瑩慶一員例得先儘補用惟才望未孚尙須歴練未便遷就請補此外各項候補人員均於是缺人地不甚相宜臣與布政使兼署按察孫使翼謀在於曾任實缺候補人員内逐加遴選查有候補直隷州知州鄭立誠年五十歲浙江餘杭縣人咸豐五年在湘捐製軍裝作爲監生以縣丞雙月選用加捐知縣指發湖南並加同知銜旋在京銅局捐歸分缺先前補用免試用八年十一月蒙欽派王大臣騐放領照起程九年四月到省准補石門縣知縣十三年六月到任調補清泉縣知縣於光緒二年六月奉准部覆辦理晋捐出力保以直隷州知州在任候補光緒五年十二月初九日奉旨依議钦此六年丁憂回籍守制八年服滿遵章就近在京呈報奉吏部核准起復在案由籍給咨來南光緒十四年六月二十一日到省例應歸於候補直隷州知州班内補用該員才長守潔素有政聲係曾任實缺候補人員照例毋庸甄别以之請補灃州直隷州知州洵堪勝任與例亦屬相符相應奏懇天恩俯念員缺緊要准以候補直隷州知州鄭立誠補授灃州直隷州知州如蒙俞允俟接准部覆給咨送部引見以符定例謹會同湖廣督臣裕祿恭摺具奏伏乞皇上聖鑒勅部覈覆施行謹奏奉硃批吏部議奏欽此○○王文韶片再湖南省嶽麓城南各書院所需經費向係併同巡撫學政養廉兩項統於兩淮厘費項下動用軍興以後鹽務改章厘費無出歴由藩庫借撥供支同治十年分臣前在巡撫任内因庫欵出入有常此挪彼墊易滋轇轕奏准改由川粤鹽厘項下按年撥銀二萬兩濟用除各照例章支放外歴年尙有節省亦於光緒六年奏報在案近來軍務肅清人文蔚起多士涵濡聖澤濯磨砥礪踴躍奮興書院儲才具有明效祗以例給膏火限於定額每年甄别一次錄收不過十分之一揆諸培養人才本意未免歉然因思前撥鹽厘旣有節省自可酌加課額以廣造就所有加增膏火米折銀兩本足敷支放無須另籌惟借撥鹽厘係屬奏案現在議增課額應於節省項下開支理合附片陳明伏乞聖鑒謹奏奉硃批知道了欽此○○祥麟等片再查前任將軍杜嘠爾因傷病舉發事務紛煩誠恐貽誤於光緒十四年十一月間片奏前任行營隨帶管務委員内有呼倫貝爾新巴爾扈正白旗藍翎六品頂戴卽補無品級筆帖式祿塔請旨飭調前來在於前任將軍署内當差以爲照料公事不支餉項等因奉硃批着照所請該部知道欽此欽遵辦理在案兹於本年三月間該筆帖式已抵烏里雅蘇台任差惟查將軍杜嘠爾今旣因病出缺並無該員經手事件自應令其隨同故將軍靈柩回旗當差除咨行部旗查照外理合附片奏聞伏乞聖鑒謹奏奉硃批該衙門知道欽此 
 
 

Page 13

 
 
[光緒十五年五月廿一日京報全錄]  
　　宫門抄○諭旨一道錄前○分缺單○發抄硃批五道○江撫德　奏革勇糾刦得贓獲犯審明懲辦摺○左副都御史薛奏病仍未痊懇准開缺摺○雲撫譚奏甄别府縣等官片○五月二十一日内務府國子監正黄旗值日無引見○翁同龢假滿請安○山東總兵田恩來到京請安○出使大臣薛福成請訓並請假兩月澤公請假五日○盛昱續假十日○掌儀司奏二十三日祭奉先殿橚貝子行禮○召見軍機高萬鵬福成田恩來皇上明日卯初升中和殿看版○光緒十五年五月分缺單○知州陜西葭州田運昌革○通判直隷永平錢士彬丁○知縣甘肅隴西李健枝丁安徽石埭陳濬源降廣東恩平何榮樟終養雲南通海劉宗藩四川通江李耀東直隷臨城沈俊俱近○州同江西義寗王作霖勒休○府經貴州都匀李煒調○典史廣東茂名趙煥奎丁○發抄李鴻章奏春撫不敷續撥地糧銀數奉硃批戶部知道欽此○又副將丁逹生等請免騎射奉硃批着照所請兵部知道欽此○又知府鄭業斆期滿甄别奉硃批吏部知道欽此○又東海關洋稅收支數目奉硃批該衙門知道單併發欽此○又東海關洋稅收數奉硃批該衙門知道單併發欽此○○頭品頂戴江西巡撫臣德馨跪奏爲革勇紏刦得贓獲犯審明照章懲辦恭摺具奏仰祈聖鑒事竊照鉛山縣盜犯汪細年等聽從逸盜朱鴻萱糾刦事主職員潘彬家得贓並夥盜汪水思投首賠贓桂隆發因病不行事後分贓一案先經鉛山縣知縣程肇鑄會營勘騐勒據兵役並弋陽縣及親兵左營先後拿獲盜犯汪細年汪洪茂吳暖力汪水思桂隆發等訊供通詳並請照章就地懲辦當經臣批司札委候補知府胡廷柱赴郡會同該府提犯審明擬辦去後兹據廣信府知府額勒經額會同委員候補知府胡廷柱提集各犯審明議擬開錄供摺禀經臣批飭查照定章督率營縣將盜犯汪細年汪洪茂吳暖力三犯就地正法並將汪水思桂隆發照例覆訊議擬解由署按察使事督粮道鄧蓉鏡覆審轉解前來臣親提研鞫緣汪細年卽汪家珍汪洪茂吳暖力卽吳老五汪水思桂隆發卽裴金亮分隷弋陽貴谿等縣汪細年做紙營生後因生意澹薄充當鄉勇嗣與汪洪茂吳暖力均在昌字營充當勇丁先後犯事斥革與汪水思桂隆發俱在外遊蕩度日先不爲匪光緒十三年十一月二十八日汪細年會遇素識在逃之朱鴻萱潘大魁鄒椿榮各道貧難朱鴻萱言伊曾至河口鎭地方稔知職員潘彬家有銀錢起意邀同前往行刼汪細年與潘大魁鄒椿榮允從朱鴻萱另邀在逃之張老三潘全仔吕鴻逹王華山劉老四董老九吕鴻全並不知姓名十一人鄒椿榮汪勝興汪細年汪貴力汪先力汪俟幼汪細年亦糾邀已獲之汪洪茂吳暖力汪水思桂隆發並在逃之高佩源吳幅葆汪懷結入夥汪洪茂等俱貪利允從一共三十八人約定分起行走十二月初七日夜二更時分汪細年等俱與朱鴻萱等先後行抵相距河口鎭五里之大航渡凉亭内會齊桂隆發因患目疾行走不便不敢同事朱鴻萱卽令桂隆發與汪懐結在凉亭内看守衣物驢匹等候其餘各人分携刀棍火把隨同朱鴻萱偕抵事主潘彬家門首點燃火把朱鴻萱令吳暖刀汪水思與張老三潘全存劉老四董老九汪勝興吳幅葆並不知姓名十一人在外把風接贓汪細年汪洪茂與朱鴻萱一共十七人用石撞開大門各自進内吕洪全汪貴力用刀嚇禁事主不許聲張汪細年汪洪茂與朱鴻萱等用石劈開箱櫃刼出銀洋首飾衣物遞交吳暖力與汪水思並張老三等接收逃逸維時汪洪茂因私自刦得銀洋四十元携帶在身卽邀同汪勝興不候分贓先自潜回原籍將私刦贓洋花用不知姓名十一人亦均畏罪逃散吳暖力與汪水思並張老三等轉回凉亭内汪細年與朱鴻萱等亦各先後踵至查點同夥不見汪洪茂等祗有二十五人朱鴻萱將刦得贓洋分給汪細年二圓吳暖刀與汪水思桂隆發各一圓作爲盤費餘贓均係朱鴻萱與潘大魁等搜去約俟事冷再分各自逃避卽經事主潘彬報縣會營詣勘並經河口鎭同知訪聞飭差協同縣役追捕在路拾得盜遺贓飾拿獲桂隆發並據汪水思之母汪余氏以汪水思聽從行刼得贓聞拿將汪水思首送到案勒據兵役會同弋陽縣兵役曁親兵左營續獲汪細年汪洪茂吳暖力訊供通詳並請查照嚴懲游勇章程將汪細年等三犯先行就地懲辦等情禀經臣批司札委候補知府胡廷柱會審該府委員等提犯訊明議擬由司勘轉經臣提審據供前情不諱究無另犯窩夥搶刼不法别案此外亦無夥刦分贓之人贓雖無獲第犯係先後首送獲案所供行刼月日上盜情形悉與事主報案相符正盜無疑查律載强盜已行但得財者不分首從皆斬又例載盜刼之案依强盜已行但得財者不分首從皆斬律俱擬斬立决把風接贓等犯亦係同惡相濟照爲首一律問擬又强盜未傷人之夥盜聞拿投首者實發雲貴兩廣極邊烟瘴充軍面剌改遣二字如將所得之贓到官後追賠給主者方准以自首論又名例内載凡遇强盜係律得隱之親屬首告到官同自首法照例擬斷又同居若大功以上親有罪彼此得相容隱又例載共謀爲强盜夥犯如因患病及别故不行事後分贓者發新疆給官兵爲奴各等語此案汪細年等先充營勇革後不思安分守法膽敢聽從逸盜朱鴻萱糾衆行刦事主潘彬家得贓實屬不法吳暖力雖在外把風接贓亦屬同惡相濟自應按律問擬汪細年卽汪家珍汪洪茂吳暖力卽吳老五均合依强盜已行但得財者不分首從皆斬律俱擬斬立决各於左面剌强盜二字業於訊明後由該府額勒經額會同委員胡廷柱錄具供摺禀經臣批飭照章就地正法應毋庸議汪水恩聽從行刦在外把風接贓罪應擬斬惟該犯係經其母捕送到官分得贓洋又已追賠給主核與自首無異應按例問擬汪水思合依强盜未傷人之夥犯聞拿投首者實發雲貴兩廣極邊烟瘴充軍例實發雲貴兩廣極邊烟瘴充軍左面剌攺遺二字到配杖一百折責安置桂隆發聽糾行刼因患目疾在途看守衣物未經隨同上盜惟於事後分贓亦應照例問擬桂隆發卽　金亮合依共謀爲强盜夥犯如因患病及别故不行事後分贓者發新疆給官兵爲奴例擬發新疆給官兵爲奴仍照名例改發極邊烟瘴充軍仍以足四千里爲限到配後鎖帶鐵杆石墩二年滿日安置左面剌强盜右面剌改發各二字該犯等在外爲匪原籍牌甲犯兄無從查察禁約應免置議拾獲盜遺金飾並汪水思賠繳贓洋給主具領未獲各贓該犯等僉供家實赤貧無力賠繳是否屬實飭縣分移原籍貴谿弋陽兩縣查明照例辦理逸盜朱鴻萱等飭緝獲日另結此案首夥盜犯三十八名獲犯尙未及半盜首亦未拿獲文武疏防職名飭取另叅所有協同拿獲斬决盜犯三名應叙職名係弋陽縣知縣蔡體乾駐防河口鎭管帶親兵左營記名總兵江宗良相應開報除全案供招咨部外所有審明定擬緣由理合薛摺具奏伏乞皇上聖鑒勅部議覆施行謹奏奉硃批刑部議奏欽此○○頭品頂戴都察院左副都御史臣薛福辰跪奏爲假期届滿病仍未痊籲懇天恩俯准開缺恭摺仰祈聖鑒事竊臣於四月初三日因病奏請開缺欽奉上諭賞假一月毋庸開缺仰見聖恩高厚迥越尋常循省五中曷勝感戴一月以來多方醫治雖痰湧肝逆等證稍見輕减而言語蹇澀步履艱難總未見愈據醫家云久病之後元氣受傷急切難期奏效伏念臣渥荷殊施疊邀簡擢本年二月蒙恩升任左副都御史後迄未能進署當差久曠職守實切悚慚再四思維合無仰懇天恩俯准開缺俾得從容調理出自鴻慈逾格臣自揣年力未衰一俟病體痊愈卽當勉圖報効泥首宫門求賞差使斷不敢稍耽安逸自外生成所有懇請開缺緣由理合恭摺具陳伏乞皇上聖鑒謹奏奉旨已錄○○譚鈞培片再道府同通州縣等官試用期滿例應奏明甄别以肅官方兹查有在任候補知府鎭沅直隷同知家榮直隷州知州用永平縣知縣丁鳳揚分發雲南試用同知謝兆恒均試用一年期滿拔貢試用知縣甘棠茂試用已滿二年均例應甄别據藩臬兩司會詳前來臣查該員鄧家榮才具明穩丁鳳揚盡心民事謝兆恒才識明練甘棠茂辦事穩愼均堪以各本班留省分别補用謹會同督臣岑毓英附片具陳伏乞聖鑒謹奏奉硃批吏部知道欽此 
 
 

Page 14

 
 
[光緒十五年五月廿二日京報全錄]  
　　宫門抄○諭旨四道錄前○發抄硃批四道○將軍謙奏閱看各營春操完竣摺○東撫張奏奬知縣等片○江撫德奏奬十五次鄭捐名單摺○東撫張奏咨河知州來東差遣片○卾撫奎奏調署知府片○東撫張奏甄别知府等片○將軍長奏同知等飭赴本任片○又奏副都統等暫緩會哨片○雲撫譚奏委署知縣片○五月二十二日理藩院鑾儀衛光祿寺正白旗值日無引見○克侯假滿請安○榮公請假二十日○倉塲奏漕船五日回空○召見軍機皇上明日丑正出順貞門神武門地安門安定門至地壇寅正上祭禮成後進安定門至雍和宫更衣用早膳畢至火神廟拈香畢進地安門走北長街進西苑門還海辦事召見大臣○發抄岑毓英等奏鶴麗鎭總兵吳永安調署普洱鎭奉硃批兵部知道欽此○又千總牛有先擅責民人致死請革職訊辦奉硃批著照所請該部知道欽此○曾國荃等奏知縣裴大中升請通州直牧奉硃批吏部議奏欽此○又守備蕭光勝升補東海營都司奉硃批兵部議奏欽此○○奴才宗室謙　跪奏爲閱看駐防各營春操並官兵騎射完竣恭摺奏聞仰祈聖鑒事竊奴才蒞任以來按年分春秋兩季閱看各營槍砲準頭合演陣式各操成數每於閱看完竣時均經奏明在案兹届春操之際奴才悉心校閱官員兵丁騎射命中者計有八成除子母礮曁四行營技藝向於秋季操演外所有擡槍鳥槍中牌有準者亦有八成及合演陣式隊伍進退頗屬齊整駐防練軍常　一馬三槍中靶者計有八成以上刀矛技藝並演練洋槍隊伍陣式亦屬齊整現經奴才逐一校閱擇其技藝精熟之兵丁分别等第給予奬賞其技藝稍有生疏者仍飭交該營嚴加督練務期精益求精咸或勁旅以仰副朝廷整頓操防之至意所有奴才閱看各營春操完竣緣由理合恭摺具奏伏乞皇上聖鑒謹奏奉硃批知道丁欽此○○張曜片再前准總理各國事務衙門咨續議保護中外船隻遇險章程内開嗣後文武汎官遇有中外船隻在洋面遭風觸礁瞬將沉没者東能奮身冐險救出至三十人以上准其比照異常勞績奏奬每次不得過兩三員等因通行遵照在案東省榮城縣成山洋面暗礁林立素稱奇險歴年失事之船獨多自光緒十三年間招商局保大輪船失事後經臣嚴飭該縣多設船隻設法救護並由東海關道委員協同　理兹查前代理榮城縣知縣汪鑑會同委員試用縣丞吴景鴻自光緒十三年七月初三日起至十四年六月十五日止先後救獲萬年清漕船一隻金長順唐元順沈森茂福長順曹順興泰和順姜順利商船七雙除萬年清沈森茂福長順姜順利四雙均僅迷霧擱淺船身破損不計外其金長順唐元順曹順興泰和順四隻皆係遭風觸礁全船沉溺人已落水危在呼吸冐險救出耆舵水手人等三十六名撈獲屍身十具救出各船貨物以及桅舵錨覽板片等件估變價銀在萬兩以上俱隨時禀詳有案該印委各員不避艱險出　驚濤駭浪之中奮身救援實屬異常出力自應照章奬勵以昭激勸據東海關道監督登萊青道盛宣懷查明禀請奏奬前來合無仰　懇天恩俯准將前代理榮城縣知縣運同銜候補知州汪鑑候補缺後以直隷州知州用分發試用縣丞吳景鴻以知縣分發省補用出自鴻慈除咨呈總理各事務衙門並咨吏部理合會同北洋大臣大學士直隷總督臣李鴻章附片具奏伏乞聖鑒訓示謹奏奉硃批着照所請該衙門知道欽此○○頭品頂戴江西巡撫臣德馨跪奏爲江西勸辦豫省鄭捐輸第十五次開單懇恩奬叔以昭激勸恭摺仰祈聖鑒事竊照光緒十三年十月十四日接准戶部咨議覆御史周天霖等奏豫省河工需欵緊急請開鄭工捐例一摺十三年九月二十八日奏奉旨依議欽此計原奏内開鄭工新例收捐照初開海防事例辦法各直省藩庫准其一律收捐隨發實收分次造册按月送部核辦所收捐銀專欵存儲聽候部提外省以接到部文之日起定限一年扣去封印日期限滿卽行停止等因咨行到臣當經轉行遵照辦理光緒十三年十二月初一日開局收捐之日起截至十五年正月底共收捐銀十一萬四千三百五十二兩三錢列爲先後十四次經臣分别奏咨奬敘並准戶部咨酌撥山東挑挖河淤及河南鄭工用欵四次共動解銀九萬六百二十兩二錢又准部咨鄭工捐例展限一年等因各在案兹據署藩司瑞璋詳稱計自光緒十五年二月初一日起截是至月月底止所收實官職銜貢監等項共三十名按照定昌分别减成共收實銀二千三百九十兩悉存藩庫聽候撥用除分别塡發實收給領外合將各捐生姓名年貌籍貫履歴三代造具清册列作第十五次詳請奏咨奬叙並請將副實收咨送戶部塡發執照來江轉給等情前來臣覆加查核該捐生所捐銀數及請叙寔官銜職貢監等項與例章　屬相符合無仰懇天恩俯准分别奬敘以昭激勸除將　册副實收送部外理合恭摺具陳並繕清單敬呈御覽伏乞皇上聖鑒勅部核覆施行謹奏奉硃批該部議奏單併發欽此○○張曜片再准吏部咨姚家口合龍保案内東河候補通判張芳標准以知州歸候補班前補用並加運同銜簽掣河南省照例以河知州補用等因除給咨該員前赴河南省外臣查該員張芳標辦理河工極爲得力現當修防吃緊之時擬咨河南撫臣卽飭該員張芳標於到省後仍來山東河工差遣以資熟手謹附片陳明伏乞聖鑒謹奏奉硃批着照所請吏部知道欽此○○奎斌片再安陸府知府周文浚請開缺回籍終養除另行恭疏題報外所有該府印務前經飭委安陸府同知施德濬暫行兼理兹查有署德安府事宜昌府知府存厚才優識卓表率有方堪以調署遞遺德安府知府印務部選之汪元慶現已到省應卽飭赴新任以重職守據布政使蒯德標按察使覺羅成允會詳前來除檄飭遵照外謹會同湖廣總督裕祿附片具陳伏乞聖鑒再所遺安陸府知府員缺照章應請扣留外補合併陳明謹奏奉硃批吏部知道欽此○○張曜片再勞績保舉人員應於到省後予限一年察看甄别兹查有在任候補知府兗州府同知黄機同知用候補知縣傅善寳五品銜候補知縣夏壽椿藍翎候補知縣吳培璇等四員均係勞績保舉到省已滿一年例應甄别據藩臬兩司會詳前來臣查黄璣心地樸誠才具明練堪以繁缺知府補用傅善寳年壯才明夏壽椿明幹有爲吳培璇穩練樸誠均堪以本班酌量補用除履歴清册咨部查照外謹附片具陳伏乞聖鑒謹奏奉硃批吏部知道欽此○○長順片再奴才長順查者伯都訥廳同知候補通判孫逢源調省所遺之缺查有准補伯都訥廳同知雙全應卽飭赴本任又署敦化縣知縣玉瑞調省所遺之缺查有現署雙城廳通判准補敦化縣知縣劉調元應卽飭赴本任其所遺雙城廳通判一缺查有調省差委准補雙城廳通判玉衡應卽飭赴本任以專責成據吉林分巡道瑞零詳請前來除分檄飭遵外理合附片陳明伏乞聖鑒謹奏奉硃批吏部知道欽此○○長順等片再查吉林寗古塔三姓备該副都統每届夏季循例親督官兵進山巡查屬界産參各山藉便搜巡寍古塔三姓接界之蜂蜜子山地方會哨巡查一次前因馬賊滋擾防剿吃緊飭派練軍統領督帶馬步各隊進山搜捕並咨札各副都統協領等一體派兵會合兠拿暫停會哨各等因屢經奏陳奉旨允准欽遵辦理在案兹届本年夏令會哨之期查各城山塲遼闊雖盜匪較前平靖誠恐有未盡餘孽伏處濳藏是以奴才等揀派統領伯都訥練隊二品銜儘先協領花翎防禦希吉爾琿卓勒歡巴圖魯英俊督帶馬步官兵入山認眞搜捕並咨札各副都統協領等一體派兵會合兠拿務期淨絶根株庶安邊圉所有吉林甯古塔三姓各副都統本年夏季循例入山會哨巡查之差若令分帶　難支應相應援案請旨仍令該副都統等暫停會哨以節經費而資守稦謹附片具陳伏乞聖鑒謹奏奉硃批着照所請兵部知道欽此○○譚鈞培片再昆明縣知縣鳴泰因病請假遺缺查有現署會澤縣事候補知縣張垣堪以署理遞遺會澤縣知縣缺查有候補知縣王宗炎才識明練堪以署理據藩臬兩司會詳請奏前來除分檄飭遵外謹會同雲總督臣岑毓英附片具陳伏乞聖鑒謹奏奉硃批吏部知道欽此 
 [ 
 
