# 1920 - 288 - 4917124

 

Page 1

 
 
   
 
 

Page 2

 
 
   
 
 

Page 3

 
 
時評 
[政府之態（冷）]  
　　無事實之主張政府可謂無一不容納有事實之主張政府亦可謂無一不容納如此政府豈非世間最賢明之政府也耶不過有事實之主張政府於無一不容納之外必從而加之曰是宜緩緩勿操急汝王張我不汝禁我不實行汝亦不我促此即政府今日之態也此其態非自政府創即昔人所云月攘一雞以待來年然後已耳雖然我亦豈不能爲政府諒哉政府苟勿作此態政府亦烏能存於今日 
命令 
　　十月十九日大總統令派陸徵祥爲賑務處會辦此令 
　　又令姚建屏授爲陸軍中將此令 
　　又令任命王克勤爲陸軍第十一師步兵第四十四團團長此令 
　　又令兼署陸軍總長靳雲鵬呈請任命關崇斌爲陸軍第十一師步兵第四十四團團附仇金山爲陸軍第十一師步兵第四十四團第三營營長均照准此令 
專電一 
　　北京電皓（十九）晚六至八時張一麐等與靳議廢督事無辦法 
（二十日下午四鐘） 
　　北京電蘇七代表五時謁靳六時半接見代表首述來意剖陳廢督理由靳答箇人主張相同與政府意思亦合現在正謀南北統一改造國家將來改造成必將軍民兩治劃分則督不廢自廢目前固可無庸急急諸君儘力去醞釀但勿操切代表謂同人宗旨極爲堅定在制度問題與個人無干希望政府不再實授蘇督并使代理名詞亦不久存雙方辯駁正一時半卒不得要領代表乃廢然返 
（十九日下午十一鐘） 
　　北京電今晨蘇八代表開會因對政府請願無結果卽日開大會討論進行方法（二十日下午三鐘） 
　　北京電明令已故蘇皖贛巡閱使江蘇督軍李純報國捐軀前經明令優卹茲據代理督軍齊夑元省長齊耀琳將該故巡閱使遺書派員齎送來京披覽之餘彌深惋惜遣書於愛國素抱及捐軀報國之苦衷抒述周詳而於和平統一之志願未酬尤爲畢生之憾忠誠匡濟生死不渝跡其取義成仁可使頑廉懦立即處分家産各端如恤災助振之誼保身持家之訓皆足以詔示來葉風勵末流應由内務敎育兩部將此項遺書設法妥爲保存垂諸久遠以彰令矩而揚國光又特任田中玉暫行兼署山東省長（二十日下午六鐘） 
　　北京電曹錕通電秀帥推舉和議總代實非所長不敢擔任 
（二十日下午六鐘） 
　　北京電潘復晚車回京（十九日下午七鐘） 
　　北京電昨晚潘復歸報蘇事後靳在宅宴各閣員商某項要事 
（二十日下午三鐘） 
　　北京電潘復歸報嚴家熾長蘇財廳蘇軍政兩界無異議决明日提閣議（二十日下午三鐘） 
　　北京電潘復昨返京今日蘇代表促提嚴家熾王瑚以府意令候孫到交卸擬緩行謂倘府促往立去（二十日下午四鐘） 
　　北京電陳調元楊春普到京後代齊運動實授甚力蘇人以與廢督主旨牴觸極端反對（二十日下午三鐘） 
　　北京電田中玉至正定請王士珍就巡閱如王允就卽以齊督蘇 
（二十日下午三鐘） 
　　北京電魯代表謁靳爭魯田兼省長事靳謂此卽我軍民分治之意魯代表甚憤（二十日下午三鐘） 
　　北京電國際救災會以中西人同意擬以關稅加抽振欵擔保借五千萬（二十日下午三鐘） 
　　北京電皖紳余誠格等電請廢督詞極沉痛（二十日下午六鐘） 
　　北京電漢總商會電請扣留恤招商局江寛公債百五十萬備抵商帮貨本（二十日下午六鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
申報第二章 
專電二 
　　北京電閣議（一）李純遺書交内敎兩部保存並明令旌揚（二）魯齊准辭省長由田兼（三）建築烟濰路經費一百萬滄石路八十萬追列九年預算（四）何佩瑢督辦湖北官礦均通過（十九日下午七鐘） 
　　北京電内張向銀團商借千二百萬振災候倫敦回電决定 
（二十日下午三鐘） 
　　北京電院復直曹電龍軍决予遣散俟部欵到實行（十九日下午七鐘） 
　　北京電經濟調查局裁員揭曉共裁去辦事員三百六十名留者僅十分之二（二十日下午三鐘） 
　　北京電電滬何勸止俄領會審已命許交涉員遵辦嗣後俄僑訟案由英美日義四國輪流陪審 
（十九日下午七鐘） 
　　北京電吉鮑電告中東路防務緊迫篠（十七）日親往沿線巡閱（十九日下午七鐘） 
　　北京電吉督報廟街難僑已救回哈埠（二十日下午四鐘） 
　　北京電泉州紳民迭電稱護法軍第五支隊在南安焚燬數十鄉乞電閩督派援（二十日下午四鐘） 
　　漢口電王派往京代表楊文愷爲蘇督問題篠（十七）晚返鄂皓（十九）晨又忽赴京孫傳芳皓（十九）晚赴奉（二十日下午五鐘） 
　　漢口電外訊王育寅擁林修梅在湘西獨立譚派趙恒惕往訂巧（十八）起在常德激戰（二十日下午五鐘） 
公電 
　　蕪湖公民拒吕長皖電申報館鑒本日致總統總理一電文曰北京大總統靳總理鈞鑒連日報載吕調元極爲鑽營行將長皖聞之甚爲詫異查吕前在皖省長任内劣跡昭著如任用私人揑報工賑擅動公欵廢弛煙禁署内發生暧昩擅入人罪蹂躪司法賄賣差缺任政務廳李大防假欵至今不歸又縱令子弟在本邑開場聚賭輸欵抵押田産者不一而足復在省垣摧殘警務釀成罷崗罷市風潮種種情形曾經省議會彈劾有案若令捲土重來再禍梓桑於情於理均有不合伏乞總統總理周詳審愼勿受吕某之愚以悮皖而悮國則幸甚矣安徽公民李天凝唐琢之王毓民等百二十人同叩 
　　長沙趙恒惕等通電申報館鑒王正雅所部頻年反覆逆跡昭著前以願就編撫政府暫予優容乃王育寅包藏禍心負隅自固勾結土匪朱雲五撲攻永順擊斃匪徒均係該部符號政府念其冥頑冀其悛悔但令殲剿朱匪宋遽加王以討伐詎該逆始終怙惡甘爲戎首竟向常德内犯進至盤龍橋缸市一帶阻兵安忍喪心病狂不惜糜爛地方實爲湘人公敵政府迫不得已分飭湘西各軍協同痛剿大兵所指小醜不難蕩平竊思湘省數年以來痛苦至深犧牲至巨瘡痍未復救死不遑若有人心豈忍再擾王逆譸張爲幻假託名義號稱討桂實則亂湘恒惕等分屬軍人責任所在警爲梓桑除此禍源决不容其偷竊一隅破壞全局聲罪致討共殄兇頑除惡鋤奸諒同公憤諸公主持正義夙念湘艱敢佈悃誠伏維鑒察趙恒惕宋鶴庚廖家棟魯滌平林支宇張翼鵬田應詔唐義彬吳劍學張輝瓚謝圍光羅先闓蕭昌熾李韞珩李仲麟陳嘉祐蔡鉅猷田鎭藩劉叙彝陳渠珍葛豪卿衡賀翼祖葉開鑫唐生智趙鉞瞿惟臧張振武劉鉶郭步高巧印 
　　大埔浙軍通告附粤電各報館均鑒我浙軍素抱救國主義辛亥改革提兵北伐與粤軍共質同仇夙稱親善厥後護法南來間關入閩風雨同舟共綏國難荏苒數載素志未渝不幸桂系假借護法陰圖割據摧殘國會破壞大局種種罪惡罄竹難書苟具人心莫不憤慨粤軍陳總司令本人道之大軍統率師干聲罪致討各方響應雲合景從而我浙軍寗忍獨後經某等召集本隊全體軍官議决附從粤軍陳總司令姚衛戍司令之後與粤軍一致進行對於僞軍府完全脫離關係其與我粤浙兩軍宗旨不相容者誓一力剪除之雖在師友無稍寛假凡以貫澈護法救國初衷而已區區之忱尚祈鑒察浙軍第一支隊長兼步兵第三團長吳伯廉步兵營長鍾景濓許世經胡錦法吳瑞配董新猷金須砲兵營長蔡笏工兵營長林楚森機關槍連長漢觀炳等同叩元印 
世界路透電 
[英國之失業人示威記]  
　　十八日倫敦電失業人民數千集隊而行由泰姆士河邊而往威斯明斯後在唐林街發生令人惶駭之景象其時倫敦各區十五市尹方舉代表在唐林街首相邸向喬治商議維持失業人之辦法也一羣示威者手執紅旗屢次衝擊守衛唐林街十號房屋之警察並投石擊之步騎警察奉命彈壓卒將衆人逐散警察與示威者各傷若干人 
　　十八日倫敦電英相喬治向市尹代表聲稱政府已派内閣委員考察失業問題明日擬在下議院宣佈辦法政府擬用進伍兵士於房屋建築業縱該業中人出而反對亦所不顧 
[英國礦工罷工三記]  
　　十八日倫敦電統觀各煤區傳來消息礦工輟業現已全國一致英國今日無一噸煤之出産一時無即恢復工作之望蓋必俟礦工全體投票公决後始能上工也上星期抄工黨領袖演說其意似願有調停而不願有表同情之罷工明日國會集議工黨幹事員與國會工黨議員定於今夜聯合開會衆頗屬望於此會議運輸工人聯合會現察視煤礦罷工之發展其幹事員曾於今晨集議明日將再續議聞運輸工人之態度須與鐵路工人接洽後始可决定 
　　十九日倫敦電全國選舉之問題今又爲人所討論據礦工領袖言政府擬即日訴諸國人此議目前尚未必採行但若有同情罷工之發展則不得不卽重行選舉訴諸國民也失業人數日增估計本星期底當有一百七十五萬人今調停之希望皆集中於國會故今日國會之議論定爲衆所注意火車至星期四日將停嗣十分之一以後遞減至減去十分之三爲止 
[外國近事記]  
　　十九日倫敦電每日郵報云柯克市尹在獄絕食之第六十八日體氣更弱且感風寒已發現壞血病徵象 
　　十八日紐約電據東京消息日政府因十月一日調查全國户口之結果現發通告分致醫士成衣匠鐵匠等人詢其如有戰事願否在軍人服役 
　　十八日倫敦電紐約電稱對華銀行團之比國方面佔九分之一之利益其餘四國各佔九分之二之利益聞日本對於山東鐵路之保留猶諸美國對於開浚連河工程之保留皆因純粹暫時性質之專門工藝而起合同中規定如遇借欵之競爭則在北京應有外交上一致行動 
太平洋路透電 
[華洋義振會之災區調查]  
　　二十日天津電華洋義賑協會向直魯豫晉陝五省境内各敎會調查災情兹已接到百處左右之詳報共計災民約有一千零六十二萬四千人陝西及許多地方之報告今尚未到故災民總數必不僅如上述京津時報之濟南訪函稱魯西一處至少有災民五百萬餘人每人每月需洋兩元歷五個月之久始能保全生命難民全家自殺者常有所聞 
[蜀中近狀]  
　　二十日北京電據四川最近消息蜀將劉存厚熊克武已與其他各蜀將及滇將顧品珍黔將王文華協商妥洽一致反對唐繼堯故舊國會在重慶開會一事必不能成 
　　二十日北京電亞細亞火油公司之代表柯威爾氏近在重慶爲流彈擊斃滇軍退出重慶渡江而逃向對岸與來船亂放槍彈是時柯威衛適與同伴四人乘馬遠小輪渡江致爲一彈所擊中此彈顯爲滇兵所放 
[開灤煤礦之大災]  
　　十九日天津電開灤煤局今日向中外報紙發表關於唐山煤礦爆裂之情形謂十四日午後唐山發生極嚴重之爆裂煤與礦木着火而焚煤氣與烟傳佈於工人叢集之處代理總技師與外人職員立卽督率施救共救活一百十九人但死者已達四百二十二人礦中防備素頗周密此次之變當係工人取火吸烟所致因死者衣袋中查見烟捲也 
[赴俄代表之任務]  
　　二十日北京電希爾新福電稱中國軍事與外交代表團已抵末斯科擬開恢復中俄間政治與商務關係之談判兹據北京當道云張希齡（譯音）軍事委員團之赴末斯科係前籌邊處所發起迨安福倒後政府即取銷此使命張遂呈請政府准其留俄以非正式資格調查俄國狀况政府迄未答覆故張在俄並無正式地位 
[北京近事記]  
　　二十日北京電王正廷昨日到京就和約委員會會長席先將開議山東問題 
　　二十日北京電昨晚命令凡官吏侵蝕賑欵數在五百元以上者處死刑或終身監禁刑 
[日本近事記]  
　　十九日東京電東京某小書肆發行排美之郵片現由警察禁其出售 
　　十九日漢城電朝鮮婦女秘密會參與獨立行動聞其領袖與會員數人已被拘捕入會者内有上級社會女子多人 
國内要聞 
[北京通信（直言）]  
　　蘇人聯合各省之廢督運動 
　　蘇省旅京同鄉之廢督運日來進行頗速大會所付與代表之任務凡三（一）向府院請願廢督（二）與皖贛聯絡同時運動廢巡閱使（三）聯絡各省合力進行廢督第一項則代表已於上星期的五六兩日行之既未得圓滿結果事之如何尚需待明日見靳後始有端倪其第二項則已與皖贛兩省接洽然陳光遠既反對巡閱之存在而張文生亦不希望有巡閱臨己上則此項運動更似不生問題至第三項則爲事較繁各代表乘此兩日時間四出奔走與各省代表相接洽已得有眉目今晿上午代表開會於張仲仁氏私宅各報告在各方接洽之經過彙集贊成聯合運動廢督者凡八省蘇鄂魯閩晋豫皖贛張仲仁主張請各省各派代表八人與蘇代表聯合成一各省廢督運動聯合會衆贊成先與各省接洽後再定期開會决定明日（十九）上午張仲仁與周樹模接洽張煊陳匪石與魯代表接洽其餘各代表亦同時以議决案通告各省代表徵其同意而十九晿上午則同赴靳宅約對於本省同鄉會之組織亦有所討論决於召集大會報告進行經過時提出大會討論大體主採用最新組織不設會長但推幹事若干人以書記名義立案其組織大綱擬預行擬就俟大會時提出公共討論對於廢督則羣主發一宣言就中最要之點約有三項（一）廢督爲改制問題非對人問題卽其人聲名道德播譽中外者苟謀爲督軍亦當一致反對（二）廢督兼廢類似督軍者（三）廢督運動以得眞正民治爲歸束以眞正軍民分治爲原則蓋督制之不良即在其干預民事使民治無由發展若更名總司令或軍區長巡閱使依然干預民事則督雖廢猶不廢也督既廢矣師旅長既直轄於陸軍部矣中央迺挾集權之勢以其武力壓抑民治則民治精神仍無由發展是亦非人民之所望也此（二）（三）兩項所以急欲聲明者也至於軍事善後問題則代表以自己無軍事知識貿然有所决定或於事實有礙致難實行故曾請旅京同鄉軍官共同討論辦法蘇省旅京軍官在參陸部及公府者凡六十餘其餘間散者約百餘人合共二百餘曾集會五次公共討論蘇省軍事善後以供代表會之採擇凡議决大體六條其重要之點卽係仿照美國制劃分省軍與國防軍國防軍之各師旅直轄於陸軍部其餉由各該省應解中央欵項下墊發省軍由省軍司令統率隸於省長其兵數餉額完全由省議會議定咨省長辦理其餉由省長於省欵内發給省軍之退伍召募完全根據省自治法中省軍普通召募法省長及省軍司令不得變更國防軍之軍額以中央政府所承認爲限以後非俟必要時得省長省議會同意不得增加國防軍之裁减一以中央明令爲準省軍則分五年依次退伍召募土著補充既不於一時間突然裁減大批軍隊以激現有軍隊之變而各師旅反得按時發餉不致爲承發機關之督軍所扣抑軍人與地方兩俱受益各軍官公推前蘇省第九鎭第十七協協統孫銘於今日向代表會陳述各代表逐條省察後認爲切乎事實有採行之價值至今日與靳氏會談倘問及善後或將以此爲條件之一代表並請孫君轉請參陸部同人調查歷年蘇省軍額餉額以供參考至於學生方面則亦有所組織北大高師高工法專皆已成立同鄉會將再聯絡各校組織一蘇省旅京學生聯合會一致運動廢督並聯絡各未起組織運動廢督團體省分之學生亦起而爲運動廢督之組織以推及於各界務使各省皆一致主張廢督合全力以推倒督軍制刻正在進行中蘇省同鄉向無團體其原因實以大江南北之人互生意見而此次廢督運動之結果竟能使此種意見完全消融前日准徐海旅京學會開會於江蘇會館以歡迎錢崇固陳大猷等席中即有說明此事者全場鼓掌此亦運動中之一大成蹟徐海軍人某並報告（魯軍官某某等曾勾結彼等五人在西城十八半截胡同商酌欲以蘇軍官名義上呈公府其呈文已由魯人張某草就請政府特任靳爲督軍段書雲爲省長楊潤爲財政廳長實行蘇人治蘇呈中並痛駡蘇社中人以爲離問蘇人之計徐海軍官則認其秘密條件中所謂多用蘇籍軍官者實爲一種手段結果必至多携奉軍以去而蘇省且益不可收拾蘇籍軍官亦未必遂能得利因並拒之如果此呈果上蘇軍官必將有所聲明特現在靳部者則不在此限云又聞張宗昌今晚大宴蘇魯省官其内幕亦即爲此事然蘇軍官二百餘已有團體共明大義决不爲所利用焉（十八日） 
　　附京報消息云關於廢督一事因蘇省有天然之機會故蘇代表連日爲狂熱之活動東海曾密電曹錕張作霖兩巡閱使徵　意見曹使復稱廢督爲將來應有之階級但現在認爲時機未至而張使諫電所稱亦大致相同略云大局未定之時驟然廢督徒召紛象而已應將大意詳告各該代表勿再爲此無謂之　求等語聞張氏除此電外又再派代表于冲漢於十七日密見總統陳明蘇省廢督萬不可行否則恐召大亂似此則江蘇廢督之不可曹張之意已極　瞭總統據此意見似亦默契故蘇省運動廢督代表之張一麐錢崇固等迭次請求謁見均被絕又聞靳總理因蘇代表之麻煩已展期至星期二接見仍恐蘇代表有非常之質問除抱定宕延丰段以爲對付外並擬有下列數端爲届時應付之資料（甲）依據曹張兩使之復電爲理由認廢督尚非其時（乙）廢督後應用何法以維持地方之治安（丙）西南各省廢督後以聯軍總司令代行督軍職務所謂總司令者與督軍是否同一性質（丁）各省既有督軍存在蘇省未便單獨廢除督軍制但此種種理由能否塞蘇代表之口而斷其念殊不可知耳 
[天津通信（若冰）]  
　　保定軍事會議之經過 
　　蘇督李純逝世後惹起國人注意武人之地盤計劃於此亦大施手腕曹張兩派均投入漩渦之中故有保定軍事會議之實現也 
　　保定軍事會議確於本月十五日實行與會人物爲直魯豫巡閱使曹仲珊巡閱副使吳佩孚十六混成旅旅長馮玉祥奉天代表秦華保定高級軍官孫岳王用中趙壽苹冀南鎭守使周符霖第一師師長李奎元二十師師長閻相文與督署各參謀武官及袁乃寛湯薌銘等所議結果共分五事（一）提倡國民大會速開（二）請中央遴派和會總代表以期南北早日統一（三）推戴王聘卿爲蘇皖贛巡閱使（四）提倡軍界賑濟直魯豫三省之災民（五）整頓各軍旅嚴加訓練上列五項吳佩孚極力主張鼓吹國民大會之速開藉以解决國内之紛爭而會議中仍以蘇皖贛巡閱使爲重要問題因長江兵權久在直系掌握倘被他系攫去則肥美之地盤恐恢復無時以王聘卿爲北洋前輩經騐亦深諒必洽服衆情云云會議大略如此然說者謂推王特其第一步王不就則必有第二步表示也 
[靳總理改造山東之反響]  
　　魯省各界代表於上星期六日進謁當局之後聞靳總理督軍兼省長而改造山東之妙論因急電遠本省各界徵求意見前日有代表李子痒杜星白兩君自濟南來電謂魯人接該電後即招集各界開聯席會議各界均不贊成督軍兼省長若中央不顧民意各界决定與田督斷絕往來云云又聞山東八團體來京代表鄭欽等邀集同籍國會議員及旅京同鄉於十八日上午十二時在前門内中華飯店開茶話會到會者共有二十六人首由主席鄭欽報告此次代表之目的（一）爲外交問題（二）爲新財政廳長問題（三）爲督軍兼省長問題曾與當局接洽不得要領等情當由全體一致主張應先辦督軍兼省長問題若不急辦明日提出閣議恐成事實如是遂决定再電濟南各界請來電恊同反對一面上呈文於政府要求軍民分治並由各代表簽字始終堅持非達到目的不止最後又决定約國會議員省會議員旅京同鄉於當日下午五時同時至府院進謁當局表示反對田督兼省長之决心 
[提出魯案之進行方法]  
　　國際聯盟會開會在卽關於山東問題之議案和約研究會迭次集議已擬有具體辦法惟據駐歐某公使最近來電深慮强國把持或有阻撓提出情事請預先設法疏通或託他國代提以免失敗因此外交各要人復加一度之縝密討論决定應付方法三項（一）由部分電駐英美法意各公使探詢各國朝野對我國此次準備提案所取之態度如何若尚有懷疑之處卽由各該駐使切實宣釋以引起良好之同情（二）由部派員即日將關於魯案歷來案卷及青島最近調查曁拒絕直接交涉籌議準備提案一切事實理由書賚赴英京交由顧唐兩代表核閱後與國際法學家交換意見擬具進行方針呈部裁决（三）關於提案手續直接與間接二者以何爲宜並其詳細辦法再由和約研究會議定確實標準以昭愼重 
[外蒙王公否認與外人結約]  
　　蒙古少數喇嘛前因私與日人勾結訂立借欵契約兹聞蒙古王公方面於前日致電陳鎭使聲明此次之事實係少數人所爲兹特節錄其原電如下近查有外蒙不肖之徒假借王公名義私造僞印圖謀不軌膽敢暗派多人密赴哈埠與外人商借欵項並將某地作抵等不法行爲實堪痛恨查外蒙自治取消寸土莫非國有該不肖等何得目無法紀妄肆胡爲應請中央嚴加逮緝究辦並向外國聲明一切借欵非中央承認者完全無效以警將來 
[國務院闢謡之通電]  
　　各巡閱使各省督軍省長各都統上海何鎭守使鑒同密近有不逞之徒造作種種謡言希圖煽惑人心擾亂大局其最甚者竟敢語及元首政躬牽及中國國體生心害政深堪痛恨元首昕夕勤勞政躬康健政事之暇無日不延接中外人士埀詢國計民生當爲中外所共見此種讕言不足與辯至於我國國體自元年底定共和以後凡我五族血氣之倫莫不濡育於共和國家之内一心尊奉出於至誠往者復辟之禍違反世界潮流不旬日旋即反正可見全國人民擁護共和國體之熱誠今雖南北尚未統一而其尊奉共和之心則同故復辟謬說雖婦孺皆知其謬妄實無辯論之餘地現在内而政府外而各省軍民長官方且一德同心協謀和平統一以鞏固我共和國體之國家而此種奸人意存破壞肆口淆亂誣衊以圖摇惑人心乘機擾亂若不嚴行禁止恐無知之徒爲所愚煽其害不可勝言應由京外軍民長官轉行該管官署嚴切查禁如確實查出此事造謡生事之人立予嚴拿究辦母少姑息以靖浮言而定人心至切至要除分行外特此電達院葉印 
[女師學生救災之會盛會]  
　　前日晚間爲北京女子高等師範在江西會館開振災游藝會之第一日男女來賓參觀者甚衆樓上下幾無立足之地於六時開演所演節目（一）（吃藥）（趣劇）（二）（應當怎樣）（三）（雙簧）（四）（救助）以（應當怎樣）及（救助）兩幕爲主劇頗能設身處地盡形容之能事對於災民之苦况尤爲極意描摹感動一般來賓救濟之心眞女界中不易得之作也據該校學生云演藝場所原定在新明大戲院於兩星期前已將在新明戲園開演之參觀劵分送敎育當局及執政諸公一面又請警廳届時維持秩序故學生方面以爲當局已經默認一意預備遊藝會之進行並在新戲院壇上預演二次頗覺得手乃於十六日下午六時忽傳敎育部有請警廳禁止該校學生之說謂新明戲院爲普通伶工演劇之所易招一般人之誤會於女學生不甚相宜是晚果得敎育部之公函學生聞之大爲駭異不得已乃改在江西會館而 
 
 
 

Page 7

 
 
申報第二張 
一切佈景則俱借新明戲院且以佈景太大截短就範者甚多而對於購包廂劵者悉易以特等劵十二張致秩序稍見紊亂但來賓非常靜肅頗見滿足聞此次共印參觀劵六千張在外銷售者有四千張是日到會者約二千人臨時捐者有熊秉三夫人之票洋一百元殷總監之票洋三十二元 
[大陸報之北京電訊]  
　　大陸報十九日北京電云唐山開灤礦山肇禍死五百人此事逾四日始由該局發表農商部現欲調查肇禍之原因據開灤局員云在第九道煤濕頗甚處作工之人因點火吸烟致起爆裂 
　　張作霖電稱查知鬍匪領袖與韓人皆挾有日本所製最新式槍械就所得之證據察之騷擾舉動實係韓人革命黨所主使日兵三聯隊已入中國境尚有三聯隊將接踵而至吉督已派兵六聯隊分駐十一處 
　　中政府决計防阻過激黨之運動已飭電局勿爲前俄員或優林代表團收發密碼電報並令上海交涉員撲止過激主義之鼓吹 
[吉林龍井村通訊]  
　　鬍匪擾害琿春縣 
　　日本進兵龍井村 
　　吉林省東南部延吉琿春和龍汪清四縣在前清時除琿春外餘三縣土著華人甚少大半多係朝鮮人越墾即現在華人亦不過居十分之二自間島交涉解决後開商埠五處即琿春汪清延吉頭道溝龍井村（即日人視爲最重要之間島）各設日本正副領事自上年鮮人獨立後每事侵我主權欲借彈壓韓亂以進兵中國當道始終未許現所徧地行使者不過警察權而已迨上年冬問即據琿春宫廳探報該縣地接俄境東北面距城三五里爲山林叢密之區有名東溝者居住胡匪及韓國獨立軍一萬餘人乃當局視爲常事並未派重兵勦捕詎至本年九月十二日早五時卽有胡匪三百餘名攻進縣城雖有駐守之軍警寡不敵衆任其肆行搶掠焚燒五十餘户房屋二百餘間永衡官銀號損失七百餘萬吊綁去人票九十餘名縣知事熊孟鰲之弟及推事檢察官等均在内被綁之人有放回者有私自逃出者有半途被害者五時進城八時出城惟此股胡匪尚未傷及外人自匪去後風聲鶴唳一日數驚傳言必須捲土重來搶刦二次商舖人民準備避難者日必數起至十月二日早四時果然復來馬賊中有俄激派數名韓黨人百餘名共六百餘名　城北繞道進城焚燒日領事館擊死日人八名傷六名所有城内外之商户前次未被災者此次均被波及午前十時出城次日早又進城焚燒被官兵擊退再次日晚又在城外北山與陸軍接仗兩三次六日始完全逃走海關房屋均被搗毁不堪延吉道尹陶彬於六日赴琿實地調查自該縣數次被患後謡言蜂起有攻延吉後再攻龍井村說而延吉之商民即挖戰濠預備抵抗而日人亦即在龍井村居留民會會議電告本國派兵保護究其本意並非爲擊胡匪不過藉詞進兵一則侵我主權一則痛擊韓亂而已觀其所調兵數即可見其用心矣此次所來之兵非由朝鮮亦非由日本乃係由西伯利亞撤回者日報紙竟以此事與尼港事同一論調計此項兵隊於六七八九四日絡繹而來共計三千五百餘名隨帶機關槍八架野戰砲五尊軍裝軍需共計二百多車並在龍井村設軍用電話聲勢洵洵如臨大敵又要求在延吉縣街派警站崗並借用龍井村電話公司之電話此兩件我官廳均未允准正在交涉中觀其形勢一時恐不易撤退也每當兵隊進街時日商民必出街歡迎燃放高聲砲三呼萬歳如兩軍對敵陷落大鎭市者然余所住之處適當其街係來往必由之路故時時見之現在吉林督軍鮑貴卿已帶領一旅陸軍來此以便佈置後卽開始與之交涉撤兵按該國此次擅自進兵頗爲可疑倘爲保護領事館有數百足矣何必如是之多耶又何爲欲派警站崗借用電話耶究竟將來如何交涉必俟鮑督軍到也 
[湘西戰事又在醖釀中]  
　　常澧鎭守使王正雅之子王育寅自乃父被殺卽希圖大舉故以復父仇爲由大招土匪驅逐卿衡而佔有大庸慈利各縣又恐譚氏之派兵攻擊也乃迭次電省聲言服從並自請改編以爲緩兵之計此際恰值總部因分區防守問題鎭日紛紜無暇及此亦初不料其蓄有野心將事爭奪也王遂乘此機妥速布置又自知聲望不 
高難於號召乃决定擁林修梅爲總司令而將其所部改編爲湘西靖國軍以表示其與滇唐爲同一之行動得以援粤名義動人聽聞又慮其無外援且恐林氏之不至也則派員遠謁某偉人陳述一切某偉人以其能援粤攻桂嘉其向義并允所請派林修梅返湘擔任總司令職林氏既抵慈利王育寅始發通電聲明推戴林氏原因林氏亦即發出通電報告就職於是湘西問題又軒然以起此月初情形也林王既先後發電譚氏乃一面宣佈王氏父子罪狀一面電令湘西各軍嚴密防範並就總部特開軍事會議商酌應付方法所得結果則以王部行動實屬謀叛斷不能因其假借援粤大題即予容忍遂由譚氏電令駐在湘西之蔡鉅猷劉叙彝各軍開赴前敵候令進攻又恐蔡劉各軍兵力或有未足復令第一師之第一旅全部開往常德駐防該旅駐省之第三團已於十三日由南升輪拖赴常德第一團則定十四下午開行旅長宋鶴庚亦定期十五日親赴防地至常德方面則已由蔡劉兩司令開會决定僅留第四營駐守常德其餘已悉數開往前方又聞林氏所部之兵除王育寅全部軍隊外尚有吳光新潰兵之一大部份日來正在秣馬厲兵準備應戰是湘西一帶又已戰雲靉靆矣 
[廣州通信（平）]  
　　和局又將破裂兩方已發生戰事 
　　粤省和平之局以今日情勢觀之不日便將打破矣廣濟醫院各界所設之和平會奔走籌欵以爲金錢可買和平然籌欵者自籌欵備戰者自備戰莫陳兩方面仍以戰爲解决之惟一方法莫榮新以和爲緩兵之策明眼人皆知之今省城布置已甚完密調兵回守者約有萬人而又極力勸勵申保藩許以將來之督軍謂即使粤人治粤申爲欽州人亦粤份子且言實力現在粤省軍隊欽州人共有十二號領雖其所統率者多屬桂軍然比較上實力充足故近來申保藩怱怱將部下軍隊運載回城且在城中各要隘防守其紛往各處繳械者皆申保藩所爲申蓋以未來之督軍自居矣至海珠和平會由岑春煊林保懌發起其會議純取秘密然由個中人傳出消息謂該會提出提件第一層軍政府與國會不解散留爲與北方議和地步此層固預防孫伍唐之再組織軍府也第二層兩廣巡閱使依然存在蓋認定兩廣仍爲陸榮廷地盤有統馭兩廣之實力也第三層贊成粤人治粤然督軍非陳炯明所能接收其用意即隱爲申保藩地步也第四層桂軍回桂分六個月始全數運清蓋利用此長久時期於時局可隨時變化也至軍械一層桂軍須全副武裝帶回此層尤相持不下極難成議故和平會原議一得期畢事者今又展至三星期其實皆爲延宕之計所議斷不能實行也而在此時期中海軍忽然以眞電宣言統一此尤隱然爲桂系添一助力今日政系中人均謂南北和議條件業經商妥海軍既宣言統一岑陸即當繼起宣言取消自主爾時北方將石絕大援助陳炯明如不罷兵北方將以實力對待云云此說傳播甚盛胡政局上之重要人均謂十日内便有實事證明究不知其眞象如何也惟粤省内部則戰事似已開始一爲石龍方面一爲三水方面粤軍自得虎門爲天然一好根據原議由虎門進攻東莞石龍現在由潮汕運兵以及由各路運兵者均已集中虎門聞虎門粤軍大隊昨已趕至莞屬之梁家村地方與桂軍陳坤培部隊接戰甚烈增城民軍首領潘菴虎又率隊出荔枝基前後夾攻桂軍不敵退入石龍村負隅自固現在粤軍已向石龍車站進攻以　桂運輸運之孔道而石龍車路又已掘晰省城載軍僅能運至仙村而止刻下石龍在劇戰中未知勝負何若也但在粤軍方從東面以爭石龍桂軍斷不肯束手就斃又已從西路以爭三水肇慶爲桂軍根據韋榮昌新統來之桂軍方集中肇慶陸榮廷之邊防軍亦接續東來其力量既厚在肇慶因繳舊肇軍邱可榮軍械已與邱部相爭近聞有大隊桂軍已直下三水河口此地爲李福林之福軍駐紥與之發生戰事現聞福軍已退守西南桂軍韋榮昌又統率大隊乘勢追至福軍極力抵禦現正在劇戰中觀此情形則東西路均發生戰事所謂調和特空言耳 
[廢督聲中之寗訊]  
　　自李督出缺後廢督之聲浪固高而謀督之謡傳亦夥兹得某議員與潘復之談話及蘇代表之來函其情形較爲確切姑誌於下潘復於十六日抵寗某議員謁之問張勳督蘇之說確乎潘云奉張曾力保無奈反對之電日必數起中央何能重違民意又問靳任巡閱能成事實乎潘云總統事事推重總理絕不能許其脫離而使内閣生無限之紛擾此種謡言不足聽也又問吳佩孚如何潘云吳佩孚係曹使一方面所薦奉張既不同意終不成爲事實此潘氏之言也某代表昨來函云總統意仍屬王聘卿如王堅辭不就則擬調王占元而蘇之同鄉京官以縱不能達廢督之目的不得已而思其次則贊成王聘卿爲特使此代表函中之大旨也至省議會中之廢督與保齊兩派競爭甚烈今日下午三時開會廢督派之朱紹文黄炎培劉伯昌等極言督軍之害與時機之不可失得大多數之起立而通過主張保齊燮元之劉文輅夏宗瀚朱積祺楊東巖等雖極力呌囂究以最少數而失敗當場議决由秘書起草俟明日下午開會討論電稿卽呈中央此省議會之主張也而督署之婁某省署之金某及各師旅長則正運動中央實授齊燮元爲蘇督四出奔馳期必達目的而後已夜長夢多將不知如何結束也 
[蘇議會記事（六）]  
　　十六日開大會以人數不足不成而散十七日星期休息十八日無事可紀十九日開大會下午三時五分簽到八十四人即鳴鈴開會鮑副議長主席檢點在場人數僅七十八人即命役往休息室邀請而後至者三人共計八址一人繼而續報到者又有九人至五時止計議七案（一）原議程第十四案朱翼雲等提議電請政府廢止督軍自江蘇始緊急動議案原議程第十五案徐瀛等提議電中央實行廢督并請聯絡各省省議會一致進行以解倒懸而挽國運建議案原議程第十六案施文熙等提議爲李督出缺擬電府院提議廢督并由本會開會追悼緊急動議案并案討論發言者紛紛大概皆主廢督不復詳述惟朱積祺聲明寗人不敢倡議之理由係因迭遭兵禍不免談虎色變並非受人運動聞者頗原諒之（記者按其實寗垣之兵禍並非因廢所致而陝西陳劉之爭四川熊劉之爭地方糜爛者實因督而致朱氏殆未思之耳）王鴻藻謂廢督必裁兵併廢督裁兵爲一談頗有不解其用意者屠宜厚則有此時倡廢督不及在李督未死前及已有後任時唱議之較爲漂亮者則語近滑稽衆皆認爲無理由結果以大多數表决電請中央電稿由秘長擬就於明日大會通過（二）施文熙提議案之下半截（即追悼李督）以由談話商定辦法表决共炎培言可以議員名義而不可用議會名義因其人可悼而議會之地位却不便有此舉動云云數語最有價值（三）原列第十案周承基等提議請將本年第二次臨時扣留公旅費移充北省急賑緊急動議案原列第十一朱世瑾等提議請以本會上期臨時扣除公旅費移撥北方賑捐緊急動議案原列十二凌恩錫等提議請將　年第二次臨時會餘存扣留公旅費移助北方急賑外并由會刷册編號分給勸募緊急動議案并案討論結果付審查主席卽宣言選舉各項審查員衆多主張用委任表决多數主席又問六年度决算審查員前經委任尚未實行組織應否重委衆主重委（四）原列第一案張援等提議請撥九年度預備費籌辦科學試騐所案（五）原列第二案張援等提議咨請省長嚴行考核各縣知事案均付審查（六）龍鴻淵等提議顧念鄰災已弛雜糧不得再弛米禁以維民食緊急動議案以原案字句有需修正處亦付審查（七）原補議程第二案朱積祺等提議販米以災區爲名私行偷運出口應由官廳切實禁止藉杜影射案與上案一併付審查時鐘鳴五下遂宣告散會 
　　另有張議員電附錄於下北京大總統國務院陸軍部鈞鑒督軍制病國病民等諸帝制帝可廢督不可廢乎李故督避世救國千古名垂蘇人感其肫誠以爲欲免權利之爭必先去其爭點時機適至全省遂一致主張請廢督制業由本會可决建議中央惟報紙轟傳某也移蘇某也起用若傳聞非虚不獨貽蘇人士無限隱憂卽李故督在天之靈恐亦轉悔殺身而徒滋紛擾政府默觀趨勢近察潮流詎忍令生者恐慌死者抱憾伏乞感念故督勿爭權利遺言俯順人民渴望民治心理當機立斷迅定軍制以期督制早廢自江蘇始爲全國先一面暫飭齊代蘇督整飭軍隊以保公安統一和平胥基於此臨電迫切無任主臣江蘇省議員張福增叩哿 
[南京快信]  
　　蘇全體軍官請授齊代督眞除第三次電昨已發 
　　唐繼堯咋有電致齊代督對於李督之自戕深爲哀悼並謂和議賡續進行即派代表來甯接洽並請轉致曹張亦派代表赴滇協商以促進行 
　　孫寳琦昨由京來弔唁李故督卽轉車赴滬馮耿光由滬來弔奠後亦即轉車北上 
　　李故督治喪事務所因設奠出殯日期怱促昨發通電致各省謝絕奠儀及派員來祭 
　　曹錕昨亦有通電來寗與張作霖願電措詞略同 
　　軍署秘書處長周嵩堯堅請辭職齊代督竭力慰留並聞周昨已電京辭浦口商浦局帮辦職 
　　新任兩淮運使趙毓煊有遲兩月到任消息 
　　代理兩淮運使文龢有回菸酒事務局長任消息張壽齡准二十四日由京南下返蘇娶媳 
　　無錫薛翼運致函議會伊子省議員學潛赴英請准予辭職奉天省議會昨日來電通告第三期常會於十月十八日開幕 
　　兩江師範同學定今日在華園開會追悼李瑞清 
　　華洋義振會由韓永清君經手在和記洋行募得一萬二千元以充北振 
[杭州快信]  
　　今日（二十）爲省議會常會召集期報到議員僅吳清高殿華聞起包煥庚等十八人聞有多數温台等籍議員逗遛滬上議長周繼濚昨乘特别快車親往促駕約須至二十四五日始可開談話會 
　　全國敎育會聯合會改於今日（二十）在上海開會浙代表李傑何紹韓徐晋祺已早赴港故敎育共進社沈肅文昨函省敎育會請迅添派代表一人來會與議 
　　陳樂山馬鴻烈杜純前日赴寗吊李純昨午車返杭 
今日（二十）杭總商會下午開會選舉商事公斷處評議員三十一日選舉處長 
地方通信 
[蘇州]  
　　呈准開演崑劇　城近有商民沈斌泉等具呈鎭守使道尹兩署謂因輟業已久生計艱難擬假長春巷全浙會館開演崑劇藉資餬口懇請援案核准施行并山吳紳蔭培函達前情兹悉前日已奉會銜批示略稱時值戒嚴期内城内演劇本難照准惟念該商等皆係依此爲　爲生計問題姑准試演兩星期期滿即行停止仍將開幕日期報廳備查等因日來該商等正從事籌備異常忙碌云 
　　義務商校近况蘇州青年會因見寒畯子弟無力求學爲普及敎育　特　義　　　　處報名人　者接　而至　日下午二時特假蓄皇宫開新生交誼會并有西人蒞會參觀頗形熱鬧聞該會捐欵已於前日向銀行核對共繳有三萬三千四百十八元六角八分其餘正在馳函催繳云 
[松江]  
　　各界熱心籌振商界聯合會會長唐志臯會員沈伯桂周子庚葉思賢等因見北省災情重大分向各商店勸募振欵現已募得洋六百餘元擬即呈送縣署彙寄災區聞此次唐等勸募時有同豐店曾姓學徒以所積鞋襪資四元悉數捐交唐等其熱心爲善足爲商人表率學界方面除勸學所之代募北省賑災會已在函請各界勸募外城區之縣立一二兩高小均自動輸捐兩校學生各集得餅餌之資數十元一高校童子軍另在校外募到數十元均由各該校長代送勸學所賑濟會收存 
[南滙]  
　　發起儲蓄會浦東周浦鎭爲南邑商場繁盛之處經邑紳朱子灝顧氷畦朱叔源馮蓮生葛叔莊奚待雲計藴靜朱塋似等發起南沙儲蓄會於上月開成立會訂定章程兼辦定期及有奬兩種儲蓄公舉朱紳祥緩爲總董陸紳以鈞爲協董朱叔源姚嘉生二君爲監察人並請胡簋銘君擔任經理陸君曾函辭董職已爲該會挽留此會爲浦東創舉聞繳欵認儲者頗見踴躍云 
[無錫]  
　　第三布廠行將恢復無錫光復門内沿城脚東首勸工第三織布廠房屋於陽曆九月四日全部坍倒損失甚鉅兹悉該廠房興工重建後將届工竣大約於本月内即可開始工作其包造前房屋之工頭尤榮根當時因偷減材料致釀此禍業由該廠主吳玉書報告該管警察第一分駐所將尤拘所嚴辦後由該工頭自願賠償損失了事云 
[揚州]  
　　敎員自尋煩惱江都第一高等小學英文敎員馬禹九早經娶妻因朱生育乃與媒婆等談定再娶大橋鎭袁姓之女爲婦對袁姓則含糊其詞對家庭則稱納妾於昨日迎娶當登堂拜禮之先爲袁女聞悉因之大起衝突由袁姓方面之人將馬拘送該管警察第二分駐所看管一面在官廳控馬違法　良爲妾未識此事若何解决也 
　　運使由寗返揚兩淮運使文龢前赴寗垣恭賀齊代督兼弔李督之喪事竣於十八日晚返揚 
[吳興]  
　　布廠被打停工南門外經和布廠因禁止門前地上賭博（俗呼顚顚巧）被流氓假丫頭劉樂海朱天寳仇阿明等數十人齊起反抗竟至打入該廠賬房傷人毁物竊取鈔幣一百八十元現洋一百五十四元角洋六十二枚又白布三疋前日一例停工現由總理王選廷縣呈報經吳知事除飭立勘外十八日又飭幹警周宗泰黄楨祥兩人各率夥前往南門外便裝密緝 
雜評一 
[滑頭政策（默）]  
　　滑頭者不負責之謂也拒之又似非拒允之又似非允使各方皆不開罪以敷衍之者滑頭之本領也表面則事事贊成暗中則處處反對使他人無從捉摸以延宕之者滑頭之主義也不謂此普通社會之流行病而今亦傳染於負責任之當局 
　　廢督問題極得要之問題也不允則明白拒之可矣不贊成則明白反對之可矣能宣布其理由述明其苦衷國民亦未嘗不相諒也而今乃反是據當局言個人既贊成政府意思又同則無不可立行之也既許國民以醖釀又認爲正當則無不可立從其請也然必曰徐徐姑待至軍民分治以後又申之曰軍民分治則督不廢自廢我國民愚向以爲軍民已分治矣而尚未耶今後將何時實行耶何爲今尚不能立時實行耶而又不能言其故以是對國民我國民不能不認政府爲滑頭矣滑頭之　義何云乎曰對己不負責對人無誠意 
 
 
 

Page 8

 
 
   
 
 

Page 9

 
 
   
 
 

Page 10

 
 
申報第三張 
本埠新聞 
[全國敎育會聯合會開會紀]  
　　第六次全國敎育會聯合會昨日（二十日）上午十時在該會事務所（即江蘇省敎育會内）舉行開會式各省區代表已到滬者七省區出席者十三人另職員二十餘人敎育部代表黎籽訓君江蘇敎育廳長胡玉孫君（兼代表江蘇省長）松滬護軍使代表陸達權君滬海道尹王芷颺君上海縣知事沈韞石君均蒞會其開會秩序如下（一）奏樂開會（二）奏國樂（三）行體由幹事員贊導全體向國旗行三鞠躬禮（四）致開會詞先由江蘇代表黄任之君致詞略謂近今敎育問題有四端應注意者一培養人才發展思想爲今日急務二社會信仰學校而苦無容納之處宜如何設法擴張以副社會之期望三歐戰後思想大變青年感此新潮顧思改革當局者及敎育家應對於國情新潮雙兼顧用適當之方法謀敎育之改改以副青年之期望四年來外人頗注意吾國之敎育當求所以與之接洽及研究之方云云次由江蘇代表沈信卿君報告本届聯合會移滬開會緣由及籌備經過情形略謂本届原由去年在山西議决在粤開會兹以粤局未定經在滬各省區代表一再集議决定移滬下决開會不妨仍在廣州惟時間匆促籌備招待種種不周殊深抱歉並述歷年來對於敎育之感想及應注重共和精神之重要末復述袁觀瀾君考察歐美各國最近敎育狀况（五）推舉主席照章公推黄任之君爲主席沈信卿君爲副主席（六）官長致詞首由黎籽訓君代表敎育總長致詞次胡敎育廳長代表齊省長致詞並述江蘇義務敎育之實施計畫略謂調查江蘇全省學齡兒童共有三百四十八萬八千餘人統計未入學者約占百分之八十五謀容納此未入學兒童以每級五十人計須增添六萬九千餘級同時當增敎員十一萬餘人學校經費須增出二千四百萬以上設分爲六年進行則每年須增加三百餘萬並謂增加江蘇敎育經費有二種辦法（一）一由省敎育會建議省議會以漕糧特稅撥充義務敎育經費此事已有端緒可望成功二敎育廳提議行敎育時權條例由本地居民擔負即以辦當地敎育此項議案已提交省議會云云次護軍使代表陸達權致詞（七）各省區代表致詞江蘇代表郭秉文致詞略謂本聯合會爲討論全國敎育問題之機關歷届之議案爲敎育部法令所根據者頗多爲各省區敎育行政所實施者亦不少故促進敎育之責任當在此會且不但對於國内敎育應有積極計劃對於世界亦應有所貢獻云云（八）奏樂散會 
　　下午二時開第一次談話會出席會員十三人議决事件如下（一）滿法定人數後卽開大會時間每日下午二時至五時（二）法定人數未滿時每日下午二時在會談話（三）電廣東省敎育會促代表速帶各省送粤提議案到會（四）電未覆咸電各省代表請速來至四時談話會散會午後六時半江蘇省敎育會假座一品香宴請各省區代表並請哲學家羅素演說云 
　　兹將各省區敎育會出席代表名單錄下（甲）現在滬者甘肅劉澂（靜皆）（寓法租界公館馬路名利棧三十五號）湖南方克剛（小川）（棋盤街湘益公）北京梁錫光（載之）（大新街迎春坊滬臺旅館元號）江蘇黄炎培（任之）（江蘇省敎育會）沈恩孚（信卿）（同上）郭秉文（寳山路寳通路四號）河南鮑乃渥（敬丹）（愛多亞路泰安棧三十二號）李顯榮（罄佛）（同上）王壽芝（仙芳）（同上）直隸劉炯文（郁周）（大新街孟淵旅社六十七號）楊桂山（欣蘭）（同上）齊世銘（紀古）（同上）（乙）尚未到者北京陳寳泉（筱莊）福建林炯（頴丞）鄧萃英（芝園）安徽徐方漢（臯浦）趙綸士浙江李俊（俊夫）何紹韓（競明）徐晉麟（鋤榛）江西龍欽海符鼎升（九銘）吳樹枬（梅叔）廣東李伯賢何禮文吳鼎新奉天梁成柏（友松）栗宗周山東朱漢章（子煥）田丙午熱河沈默（君遲）山西張秀升（蘭亭）泗水熊理（衡三） 
[省敎育會宴客紀]  
　　宴請全國敎育會聯合會各省區代表 
　　並請羅素先生及其女弟子演說 
　　江蘇省敎育會昨晚七時假西藏路一品香菜館宴請全國敎育會聯合會各省區代表與哲學大家羅素先生及其高足勃辣克女士餐畢黄任之主席致詞述歡宴嘉賓之意繼由郭秉文報告羅素先生之歷史遂請其演說羅素先生起而致詞郭君傳譯略謂今日嘉會甚幸甚幸余初來中國一切需要問題尚未瞭然故慚無所貢獻惟對於一事不能不言者卽現在中國有最大之需要爲提倡新的敎育如歐洲之羅馬臘丁及過去種種敎育成績雖亦有一部分之價值而對於現在之效用甚少現今西洋之舊遺傳之敎育漸少而新的敎育繼之無論已發明之種種若何卽史地方面及一切關係亦皆以科學方法研析之也新的敎育有利益甚多（一）注意應用（二）利用天然（三）發展人力蓋世界進步無止境人之希望亦無窮能有新的敎育則不但應用便利而人生觀亦可較高尚精神上亦活潑愉快也自英國方面觀之一種崇理想及重實驗者較倚賴遺傳者實富效力中國可知所擇已且中國欲建設新敎育眞有絕妙好機會因政府尚不來壓迫人民得以自由發展也現在中國對於歐美文化樂於研究中西文化日形接近將來必生出一種最佳之變化但余不崇拜絕對西洋文化並不願任何一國文化單獨輸入中國須知西洋文化之有價值者中國亦每有之如歐洲之科學富有價值能有科學及用其方法卽可將宇宙一切現象逐漸研究兼用抽象方法以應用處理一切但歐洲亦有許多事理已成老生常談中國人若能取來研究而加以新的生氣則羅素之至願也中國前途甚有希望中國人之熱誠毅力犧牲的精神極爲需要幸諸君勉之（衆大鼓掌）次請勃辣克女士演說先致感謝之意繼謂諸君皆研治敎育事業者而羅素先生及余從其游者亦均矢志敎育方面故今日之會爲别有雋趣也余幸得爲英國女子受高等敎育者之前驅顧所感之困難亦匪可盡述今夕在座諸女士（朱胡彬夏等）將在敎育上能與男子共同負責此甚佳之現象也倘余能常留中國甚願相助解决幾　問題以利進行現觀於中國之設施如最新之工廠　規模甚善深願中國之政治實業文學美術一切能發達爲新中國不重機械的面重精神的新文化影嚮行且及於世界也（衆鼓掌）郭君途致辭謝之復由北京代表梁載之代表衆賓致謝主人及　素師生之演詞與郭君之傳譯十時始散 
[上海民治會秋季會預聞]  
　　中美新聞社云上海民治會定於十月二十六日午後五時三十分在博物院路皇家亞洲學會開秋季第一次會前公共租界工部局總董裴爾斯氏將到會演說題曰上海之市政公衆皆可往聽演說畢後從事討論按上海民治會係一年前上海英美人及華人一羣所發起會員現有一百十人該會之宗旨如下（一）研究討論市政事件之有重要關係於上海居民者使居民皆注意之（二）以該會爲機關使租界中居民對於市政握有合法權利者得以表示其意見（三）集合團體俾得協力行動爲公衆謀幸福凡會員資格如下（一）不論何　之人但須能操英語者（二）公共租界中之住民（三）雖住在界外附近而有商業或利益在界内者下届之會爲秋季第一次會將討論租界中若干　題如財政交通　合華人住屋公共體育等項　 
[英國撤消對德貿易禁令消息]  
　　字林報云英政府已有通諭撤銷　頒對德貿易之禁令 
[外交部電查在滬俄船]  
　　外交部昨電江蘇特派交涉員略謂俄船停泊口内應繼續保護並應查明俄義勇艦隊船隻停泊共有若干艘電覆等情當經許交涉員函請江海關姚監督轉詢海關稅務司查復計俄船有品才號聖白　克號喬其號以立文號四艘往來本口貿易現已六個餘月又有印地葛加號一艘停止本口亦十個月之久均係商船至俄兵船本口數年來無此項船隻駛來停泊等語許交涉員據復後已電復外交部查核矣 
[俄艦隊停止行輪之原因]  
　　俄國義勇艦隊在申行駛至海參崴及日本長崎之郵船共有五艘（即品才喬其星飛樂坡聖白司克等輪）此次自吾國停止俄國使領待遇以後該艦隊以行駛中日俄之各輪船未得吾國政府認可祗得宣告停駛現在各船分停於上海及海參崴兩處昨日詢問該隊開輪時期據稱俄國政體一日不確定吾國待遇問題一日不解决則各輪船便一日不能開行云惟現時各輪雖不開行而艦隊之辦事則仍舊照常並未停止云 
[美公使昨日赴蘇]  
　　駐京美國公使克蘭氏偕夫人子女二人於昨日（二十日）乘滬寗路A2花車掛在由滬十二點四十五分開行之快車上赴蘇聞克氏在蘇勾留二日定於二十二日由蘇乘花車赴甯轉乘津浦路車北上云 
[孫寳琦抵滬]  
　　孫寳琦氏由京南下轉乘滬寗路A2花車掛在十九日夜班快車上於昨日（二十日）晨七時到滬 
[地方廳開審敖振翔紀]  
　　前上海漕河涇江蘇第二監獄長敖雲亭自交卸職務後因被前上海地方廳梅伯孫檢察長檢舉發生刑事嫌疑當將敖傳案訊押並詣敖寓搜查預審不及辦理移交後任起訴審判廳研訊判候公開辯論在案昨午後二時許該廳刑庭長沈炳榮會同堵陳郭推檢各官特開第五庭審理先據張昌基投案訴稱蘇州吳縣人今年三十七歳現充江蘇第二監獄第二科長職務訊至此問官即問今年陽曆二三月間第二監獄報銷之賬是否爾爲之代核答稱是的官曰何以要爾代核答稱其時放獄長因公受傷不能經辦所以央我代核官又問反獄各犯死後棺木由何人經辦答稱是姜文蔚經辦因姜乃第一科主任兼庶務之故其時我在獄中爲醫務科長官間獄中囚　是否爲每月結算抑每日結算答稱按日結算每囚應作大洋六分七釐官問廚房爲何人經辦供稱爲徐德海後托吳寳林代辦仍以徐德海出面官問囚犯每日幾餐答稱日給二餐每餐計重二十兩如囚人工作外加四兩共二十四兩由各科長輪流監察秤過官間前據敖振翔呈案之信可是爾冩的答是的因信中有俞再卿並裕泰衣莊承辦囚衣各事係由黄升所言故而得知查黄升是已死張慕箎科長之舊人官又問囚人送往新普育堂醫病之飯食如何辦法答稱亦按六分七釐計算問官命退下又提在第二監獄提何之盜犯于春富王孝親鄭明吉孫三等四名上堂研究查于犯原判監禁十年今春舊曆二月初二日反獄脫逃被獲再加禁十二年王犯原判十一年加禁十二年鄭犯原判十五年加禁無期徒刑孫犯原判十二年加禁十二年于犯供年三十一歳奉天人民國六年六月犯盜被禁孫犯供年三十六歳淮安人六年六月犯盜被禁鄭犯供年三十八歳奉化人民國　年十月間犯盜被禁王犯供年三十四歳徐州人七年六月犯盜被禁並同供獄中日給飯食二次每次計重二十兩于春富囚在工場　洋襪故加重四兩共二十四兩官間每人有菜否供有菜一色官問于犯曰爾在監多時可有衣服發給否答稱有的單衣三套棉衣二套官問被褥蓆扇等有否供棉被小民領過二次若逢夏天則每犯發給蓆扇各一問官訊至此命敖振翔上堂問曰昨日爾投呈書信是否爲姜文蔚所書供稱是的但此信係致王仲仙寄與伊弟王叔平也查姜原住蘇州三多巷現在不知何往或云已往青島但獄中囚犯之囚衣照舊韋每百名祇有四十套以新　舊　搭去年該監落成故各犯俱發新衣問官一再研訊各執如前郭檢察官起而諭告被告律師蔡倪培秦聯奎等起而爲之辯護訊至此爲時已晚問官會商之下判將于春富等分别還押張退去候再核辦 
[寗紹公司開會爭鬧案續訊紀]  
　　寍紹商輸公司於上月十九號在四明公所開股東會被衆吵鬧涉訟法　堂一案審訊情形迭紀前報昨日又經聶讞員會同葛副領事升坐特别公堂爲第四次集訊被告見證許家聲稱以肥東資格到會家聲坐在第二排邵立坤之背後此時因公舉臨時議長各股東舉洪承祁王聲臯欲舉樂振葆以致爭爭旋即見後而各股東吵鬧其時台上即令關門故有人持長櫈行兇至於朱湘順究被何人毆傷並未目見邵立坤始終未曾發言方也廉稱以股東資格到會時見王聲臯與樂振葆爭論未畢即見後面有人持長櫈行兇邵立坤實未發言王聲臯是否附和喝打亦不知悉應子卿稱我以股東資格到會與邵立坤相識六七年之久是日子卿與邵同坐見王聲臯因舉議長問題與樂振葆爭論當由樂喝令關門場内即行毆打邵立坤實未發言王聲臯坐在子卿後面並未有喝打之事起釁地點係在王聲臯之後面朱湘順究被何人毆打實未目見高馥蓀稱以股東資格到會坐在東邊第四排王聲臯之後面祇聞台上喊坐見王聲臯困舉議長問題與樂振葆爭論當由樂喝令關門場内即行毆打邵立坤實未發言王聲臯坐在子卿後面並未有喝打之事起釁地點係在王聲臯之後面朱湘順究被何人毆打實未目見高馥蓀稱以股東資格到會坐在東邊第四排王聲臯之後面祗聞台上喊關門後大殿前即有人吵鬧王聲臯邵立坤均未有喝打之事沈厚齋稱厚齋共有十八股到會時坐在東邊第四排王聲臯在前面毆打之時係在大殿前起釁其時我即避入廂房王聲臯是否在座因場内秩序大亂一時未曾看清至邵立坤實未發言亦未起立官問爾與兩被告及原告見證均相識否答稱與兩被告素識原告見證亦有數人相識樂子箴稱以股東資格到會祗見王聲臯與樂振葆爭論旋卽聞得大殿前毆打究係何人持長櫈並未看清王聲臯雖有爭論之事實禾喝打邵立坤亦未發言官問爾與兩被告相識否答與王不識祗與邵相識等語訊至此時已過午中西讞員　判退去聽候展期覆訊核奪 
[門崗姜警自戕續聞]  
　　四區第一派駐所守衛巡警姜運昌開槍自戕業經徐警廳長函請譚檢察長派員　騐在案兹悉署長顔璧城君以該警服務有年從無過失此次突萌短見究因何故當傳該所巡長李鳳鳴等到署詢問據其同棚某警士云數日前死者見報載李蘇督自戕之消息嘗對同人云處世殊覺無味貴爲督軍且不免自盡等語又在死者網籃内檢獲新由原籍寄來之家信一封係其妻父出面信中述說其妻某氏不日將携帶小孩來滬居住囑先找尋住址云云以此推想大約死者家計必甚艱窘所得薪餉又極微薄不足以贍家室觀其自戕之法以兩手捧住槍桿槍口對準胸口用脚踏發槍機珠彈從背問穿出嵌入壁内立時斃命是其早作準備非倉卒起意已可概見矣業經顔署長將調查所得呈報廳長其屍體業已備棺成殮暫寄揚州會館候函知該家屬來滬領回云 
[各路聯合會催總會改選修章]  
　　各路聯合會董事李澤源趙南公張漢傑孫鏡湖馮梓材等今因前次總聯合會張　堂提議任期將滿必須修改會章改選職員今爲時不多該會仍無若何表示特繕具公函質問總聯合會函云爲質問事案查前次董事會議董事張鱣堂君提議任期將滿 
必須修改會章以便籌備改選一案當經議决通過嗣山澤源等公函催促從速訂期開會誠恐延至十月二十六號任期截止之日不能依照新章正式改選勢必全體瓦解等因乃貴總會復書云現因納稅華人會選舉事總會無暇開會等語本董事查納稅華人會定二十一號投票則二十二號即可結束亟應從事本總會修改會章續行改選之事至於開會取决不容再緩若現在總會主持諸公意欲長此遷延藉詞延宕開會則本董事待至二十六號以後即認現在之總會已經依法不能存在等於無形消滅惟有通告大衆另行設法特此奉聞祈即日示復現因時機匆促不得不披瀝直陳請煩查照可也質問人李澤源趙南公張漢傑孫鏡湖馮梓材啓 
[國民大會策進會談話會紀]  
　　國民大會策進會昨日下午五時開出發代表談話會代表出席者曹慕管馮少山朱定一張振遠孫道勝五君當提出崔通約韓鏡湖兩幹事對於出發代表意見書一致謂現在各省主張（自治）（廢督）聲浪甚高出發代表所至地點應赴發出此等聲浪之團體聯絡進行等語張振遠贊同提議並申明此二項均爲本會主張之目的繼朱定一發言此次出發無論有無成效必盡力做去使人人有國民大會四字印入腦際而着手辦法尤應注重學生方面繼孫道勝提議出發後之手續分爲三步（一）與各界領袖接洽（二）與各團體接洽（三）將接洽情形發表於該地報紙以資傳播而引起同情繼曹慕管主張三不主義（一）不敷衍即積極促成策進會盡力向表示同情各團體講演及談話（二）不見官長（三）不計較旅費最後决定曹慕管朱定一同往長江一帶准於下星期一啓程由水道經長江各埠達漢口再乘津漢車至天津山濟南返滬馮少山孫道勝同往杭嘉一帶張振遠與朱定一同任校務俟朱君返滬再行出發 
[各方面之籌賑聲]  
　　華洋義振會消息華洋義振會得察哈爾都統來電云本處捐助難民舊軍衣褲一千七百件已另電保定曹巡閱使轉知天津義振會照收矣張景惠皓該會即電知駐津振務員孫仲英君囑向曹巡閱使領放並復張都統電云皓電敬悉將軍衣褲一千七百件已寄天津仰見憫念哀鴻之至意無任欽佩當已電告敝會駐津孫振務員仲英赴曹巡閱使接洽領放矣特電復並遠謝忱華洋義振會號該會第二組查災主任高長頤君由彰德來電云連日赴鄉查振目擊災情類以樹葉皮糠爲食湯陰土匪充斥查振極難張賢清已辦内黄如鄰封臨漳安陽林縣等處極苦在路仰天待命死亡日多非迅速籌辦不足以救子遺各縣户口已另調查續告長頤效又得三原靖國軍總司令于右任來電頃接王紫垣君函知貴會對於陝災特别關垂股殷籌濟羣問嘉訊同深感激右任以地方之誼尤有　者此次陝災異常慘酷近者雖得甘霖而青黄不接民食匱絕爲救濟計宜分急振工振二端急振請由滬會與此間敎會及地方人士所合組之義振會接洽以現欵爲贍恤工振仍由滬會速派工程師來陝先事勘測弔兒嘴水利以便興工廣開陝省百世之利復救凶年待哺之民無任盼禱惟兹事體大右任　能奉達種切至進行諸端則一待貴會之規畫臨電迫切佇希明教于右任巧又函述近頃停戰方盼蘇息而去秋小雨後期年不雨飢饉荐臻民食竭匱嗟我秦民不盡爲餓莩者幾希且陝境農産向只麥穀今年麥苗悉皆稿死間有水田稍成薄穗而夏間大雹擊碎無餘即求寸草尺莖亦不可得秋穀復顆粒俱無尤形觖望災區之廣徧九十縣災民達數百萬以上草根樹皮剝掘已盡甚至飢餓不支毒妻鴆子以求速死者比比皆是實自昔未有之奇慘也近雖秋雨苦無籽種來歳險象何堪設想况現在奄然待斃者尚不可以數計耶右任惻顧鄉邦灼膚增痛徬徨午夜莫展一籌懇切諸公矜憫振恤飢黎念陝省災情之重即派專員履勘各地以爲陝災之徵信而便振貸之措施如有惠敎請直向地方紳耆與敎會組織之陝西義振會接洽使實惠及民而手續亦可無案專書縷覼維以告哀云 
　　紅十字會中國紅十字會昨接長春吉黑鹽務稽核總處楊鍾鈺來電云中國紅十字總會轉各省軍政紳商界華洋辦賑諸公慈鑒本年北方災情至慘樹皮食盡日死萬數各省逃荒鶴骨鷄皮顚連道路傷心慘目胡可忍言諸公協力籌賑拯民水火欽佩莫名竊查賑法有急賑有普賑趕辦糧食隨查隨放如救火拯溺呼吸存亡不遲晷刻謂之急賑查明户口按期散放謂之普賑現流離日衆餓莩死亡無數法宜先辦急賑尅日運糧携欵派員分途儘先散放俾延殘喘而免轉徙然後查明户口再辦普賑乃盡善無弊如或專辦普振一查再查欵集遲放坐視百萬災黎之餓死則所損大矣敬請將現欵儘數先放急振一面陸續籌欵再辦普賑以活我三千萬溝壑待斃之同胞曷勝盼禱再吉黑大荳紅糧百斤價僅二元有零南滿運費減半籌欵源源購運平糶足補施振之不逮并聞敬請轉知各省紅十字分會敎育會青年會籌振各會爲禱 
　　商界籌振協會上海商界籌振協會昨日開會鄔挺生主席報告潘勵紳昨自北方查災回滬請其報告云云次由潘勵紳起言鄙人此次出發查災乃承簡照南簡玉階之命馳赴災區切實調查以備着手振濟遂逕趨保定府先謁許道尹蒙其被災各縣列示並派馬警護送嚮導逐縣逐村挨次調查所歷各處如清苑滿城完縣唐縣曲陽阜平行唐　壽平山井陘獲鹿石家莊元氏贊皇正定樂城新樂望都定縣等均係亢旱成災復遭蝗蟲冰雹之害低窪之田及有水利以灌溉者尚有四五成或六七成之收惟靠山高原之地則粒粟不獲夏麥既歉秋禾復槁饑民遍野流亡載道雖未至食草根樹皮然多以殘餘之穗或麥皮糟糠攙入些須小米磨粉充饑現值霜降已過冬令届期北方朔風砭肌刺骨塡溝壑者斃道左者每每皆見目擊災情凄慘萬狀人非鐵石能不潜然墮涙者幾希矣鄙人所以中輟調查急於遄返者蓋以救災如救火瞬息可以燎原若俟一一遍查則肆内枯魚雖有西江之水亦難全活近有人擬設留養所保全牲畜者收育孩童所者然聚訟紛紜莫衷一是徒延時日以釀災民之痛苦鄙人不敏未敢贊同蓋旱災與水災異水災之難民有家難歸或無家可歸今則各戀其田園　墓誰願舍之而就留養現已得透雨正有事於田疇因此亦不能棄其牲畜但求仁槳義粟速賁恩施則收育孩童亦不足爲問題也鄙人閱歷雖狹然三隅反之諒舛謬之全局災情無非如是今日在座諸君固素具熱心者其能勿河漢斯報告而俯如鄙人之哀乞爲餓莩請命以急速方法亟亟捷進乎尚或的欵未足何妨求諸大力者墊欵先行開辦或由任募者預測捐欵所得數提倡先墊則不難一舉而成望吾會猛著先鞭勿居人後云該會現定今日（二十一日）下午五時假西藏路一品香菜館宴請報界等人士昨已分發請柬云 
　　華僑助賑協會本埠華僑聯合會附設之華僑助賑恊會昨迭接沈卓吾自井陘來電云上海靶子路華僑助賑協會轉楊小川李登輝吳應培許冀公謝復初及旅滬各埠華僑代表公鑒卓吾由魯而直周行調查流民載道千里赤地哀號求助言之心酸稷皮樹根爭齟殆盡救急治本非錢不辦迅速電催各埠廣爲募集僑胞重義當能樂助沈巧又電云續巧電現因（電碼誤）敎災賑會在井集辦急賑先昏（電碼誤）老幼病發約二萬人各給小米五升俾其和葉煮食先幼（電碼誤）過冬災廣人衆普救爲難如能多得一元即可多活一命各方籌賑雖多僻地放賑極少垂死災黎遲不及待乞力援助吾丐云云 
　　奉化水災善後會奉化旅滬同鄉前夕在二馬路太和園組織該縣水災善後會到者鄞縣知事（即前任奉化知事）姜證禪寗波同鄉會會長張讓三等二十餘人由鄔志豪主席余華龍記錄先由楊藩卿報告災况略謂奉邑被災二次俱因山水暴發下流沙石壅積水不暢行所致第一次在縣南各鄉第二次在縣北各鄉其時山陂水深丈餘曠地亦七八尺急流奔湍橋樑房屋田地冲坍者甚多人民不及趨避而遭淹斃者亦到處皆是情形至慘現則　壤變爲沙地者數千畝而沿河農田亦秋收絕望轉瞬冬令卒歳堪　尚望諸同鄉鼎力　救云云次姜知事鄔志豪陳益卿張讓三趙晋卿袁履登等相繼討論善後辦法均主標本兼治惟宜先從勸募捐欵調查災區爲入手於是姜首先　捐二百元在坐者 
 
 
 

Page 11

 
 
申報第三張 
纔起一時集有四千餘元如張雲江一千元何邀月五百元何紹裕何紹庭五百元王才運二百元鄔志豪四百元鄔挺生孫經培各二百元孫梅堂袁履登二百元王儒堂陳益卿孫天孫各一百元趙晋卿江北溟余惠民毛茂林各五十元鄔煥文三十元王廉方俞國珍林之翰各二十元單槐庭陳韻笙各十元並聞奉化知事袁玉煊現正在省請撥公欵俟回申後尚須另開大會云 
　　第二師範附屬小學尚文路第二師範咐屬小學校學生原有勤敬市之組織此次因北數省巨災該市議會在開會時提議籌募賑濟捐欵當經議决用各級競募方法在募到賑欵最多之一級由議會中贈以紀念圖一幅議定後遂通知各級入手募集兹聞統共募到銀九十三元二角七分三釐已彙交籌賑機關其募欵最多者爲高等二年級已由該議會正式贈予紀念圖並聞該校職員方面對於募欵最多之高等二年級亦給以奬品云 
　　勤業女校法租界勤業女師範學生於前星期兩次集議救濟北省災民方法議决如下（一）由學生分頭向家屬勸募（二）各學生節儉日用俾集腋成裘（三）每人出一元者將姓名登報（四）山學生向親友勸募（五）凡出捐人除登報給收條外貼榜於本校揭示處至昨午共捐集大洋四十九元小洋一百三十三角即送華洋義賑會矣 
[上海日僑發起華北救災會]  
　　上海日僑日前發起華北救災會其捐啓云北中國一帶本年災象迭紀各報我人聞之熟矣兹不復再述夫以赤地千里飢民二千萬僅以草根樹皮系其生命天將届寒衣食又盡各國官民莫不思救濟之方北京外交團亦既慎重考慮我國在華同胞亦甚熱心以圖救濟之方遂有賑捐之募集上海當華洋義賑會之始華人及外人間之捐欵亦復不少諸君子當亦有所聞矣况以同文同種日華親善素所提倡而活動者安可默視鄰邦無辜之人民轉於溝壑而不顧耶兹於同志之間發起斯會廣集醵金以救飢民亦即披露我人之懷抱對於中國誠意之一端也甚願在滬諸君子贊此義捐以相當之欵是所望也捐章列左（一）捐欵隨送上海居留民團事務所（二）捐欵人名揭載於本地日本各報（三）捐欵之處分本會認爲適當之方法行之（四）商店如需取决國内本店者乞先以應捐之數通知本會發起人山崎馨一櫻木校一野平道另米里紋吉田邊輝雄井手三郎宫地貫道五十嵐富三即白石六三郎 
[各輪船進出口消息]  
　　國内輪船 
　　寗波寗紹分司之新寗紹輪船昨日所裝出口貨計有　鐵四千四百七十九擔三十斤白米一千三百九十九包苧蔴五百二十五件麫粉一千袋棉花子一千三百五十包糖一百七十包棉花六十件瓜子三百十三件黄荳一千包紅桃五十五件鹹魚六十一件芝蔴一百四十包煤七十噸香煙一百九十箱洋布五十六件油七件餘爲雜貨至太古公司之新北京輪船自寗波裝來之貨有芝茶七百五十七件土酒七百五十二件蠶荳一百包棉花五百二十件香粉七十四件腐乾六百四十七壜竹頭七百件杉望二十根當日裝往之出口貨中有白米七百餘包芝蔴二百十四梱黄白糖七十包靛青二十桶生漆及蓮子四十件白籘五十九件粉絲八十八件皮油三十桶及麵粉雜貨等項 
　　長江太古洋行之鄱陽輪船昨日進口裝來之貨共有白米四千二百十三包豆七百十四包芝麻一千一百二十二包菜子五百包小麥四百十六包麵粉九千袋桐油茶油共五百十五桶紅瓦二千件瓜子四十包苧蔴一千零零三件烟葉一千零六十二件紙頭二百九十九件鴨毛六十件炮竹三十五件牛皮五十件藥材一百七十五件羊毛四十件繭壳四十件皮油九十件　爲生漆二十七件及毛茶猪腸麝香黄白絲等各項雜貨又招商局之江永輪船昨日裝出之貨有白糖五百餘包圓枝一百餘箱櫝香七十餘件海帶菜一百五十餘梱香煙一百二十餘箱洋靛青八十餘桶肥皂一百餘箱鐵條四十餘紮笋乾二百件其他爲疋頭洋貨　寸玻璃等各項雜貨 
　　港粤太古公司之新疆輪船昨自香港廣東等處來滬貨在浦東華通棧起卸計有香蕉七千二百五十件車糖一千三百包赤糖二千五百八十包氷糖六百包水靛九百十四桶洋肥皂二千六百箱沙籘一百七十九件士多七十九件桂元二百零二箱硬木一百三十八根紅皮一百二十二件香水九十九箱燕窩十五件草包一百六十件生果五十一件洋酒六十九箱餘爲木香雜貨等三百五十九件該輪定本日開還香港廣東汕頭昨在上海所裝之貨計有白米秈米等五千五百包麵粉一千五百袋花生仁一千二百包黄豆四百包石膏二百五十袋生油一百簍棉紗四百餘件棉花五百包電料一百五十件木耳金針菜一百件其餘 
須今日續裝又該公司之甘肅輪船昨日亦從汕頭返滬於下午四時進口係空船來滬並無貨物運來已定本日裝貨至烟津 
　　福州三北公司之敏順輪船昨由福州還申停泊於浦東卸貨其進口貨中　有粉絲六百件雲石三十件杏仁八件及舊粗布二十件 
[國外輪船]  
　　中美中國郵船翁事之南京號此次從美國還申取道檀香山日本以至上海已於昨晨抵此船泊虹口招商局北棧搭乘該輪來滬之旅客共計一百五十二人由美至香港經過上海者共有四十八人到申各旅客中有華人周熙懋黄倫及金某等十三名其赴香港者有華人李平衡等二人其餘悉爲西人裝來進口貨共有雜貨一千一百噸現定明晨五時開赴香港在申裝赴香港之貨計有麫粉一千噸分裝四萬袋而由申赴港之旅客亦有四十餘名又天祥洋行之孟客士探砲台號MuncasterCastle從美國之紐約來華原定本月十四號進口因在東洋稍有稽留故直至昨日下午一時始抵上海此次該輪裝來之進口貨計有二千六百噸其中顔料及鋼鐵一千餘噸其餘一千六百噸悉爲雜貨又總禮拜堂號GencralChurch本可同時到滬大約在此數日内亦可抵申至大來洋行之西海撥彭號由美國之新金山來申初定本月十七日進口嗣展期至十七號届期仍未見到現在該輪己確定二十三號到申 
　　歐亞太古洋行經理藍烟囱公司之得蓋門號Telemon自本月十一號由利物溥來滬後在申將進口貨卸清業於昨日開赴南京大抵須二十六號還申然後裝貨赴英又英火輪公司之拿佛來號Novara於九月二十八號從哥倫布開行後本月七日到星加坡十四抵香港至昨日十二時已進口來申現停泊在虹口公和祥碼頭該輪裝來之進口貨以洋貨疋頭爲多大約二十三日之清晨開往日本門司又有提文海號Davanha已於本月八號從英國倫敦啓行來華先往哥倫布裝貨然後取道星加坡來申其進口須在下月之中旬云 
[廠絲對外貿易之近况]  
　　滬上各絲廠所出廠經之行銷歐美各國者近日市面未見起色故繭價亦不振昨聞美商某洋行接紐約來電略謂上海廠絲之市價在八百五六十兩之間者則裝運前往尚能合算如價高則不辦云云絲業中聞此信息故價無看好希望云 
[運米車夫加資問題尚難解决]  
　　閘北車米之小車夫因日來百物奇昻要求增加工資雖由各米商允予每石酌加五文由車頭向車夫議妥而各車夫之送往各米店者亦須加增仍未允洽前日舉定代表張茂才戴可坪李國柱王玉和沈玉春等五人印刷價目單酌定路途之遠近每石自加四十五文至三文不等是以此問題尚難即時解决也 
[板箱業夥友罷工]  
　　本埠城廂内外板箱同業大小共有三四十家夥友不下一百餘人工資向以錢碼計邇來該業各夥友以生活程度日高所入不敷所出結成團體要求各板箱作主增加工資經各作主拒却各夥友因此一律罷工昨午雙舉出代表在滬城虹橋某茶肆邀衆茶叙討論三小時之久仍無圓滿解决均各不歡而散 
[私販米糧之取締]  
　　江海關姚監督訪悉日前寳華輪船停泊十六舖大達碼頭時有賢大米行將米八十石用船駁至該輪旁斛卸上輪爲浦江水巡隊隊士查獲將米船一併扣留然後將駁船户併米樣瞪物申解警廳司法科預審問即由米業仁穀公所去函聲明該米實係由輪船上所購飯米在彼順便斛卸與私販有别請爲從寛將米發還等情當由廳飭查眞相再行核辦一案現尚朱結但查滬南米行家之私販出口者往往託詞輪船購用飯米公然裝駁肆無忌憚查輪船出口時購定飯米原有限制多者二十石少者十石决無有八九十石之多案關私販米石不得不切實嚴禁除函請警廳飭查底藴外爰特移咨新關稅務司以後凡遇輪船出口時須詳細查察有無私販米糧混充飯米之事如有獲住定行嚴究並將起獲之米照章充公以儆將來云 
[碾米業開會紀]  
　　上海機器碾米業前日邀集同業在總商會三層樓該業公所開會下午二時董事張樂君錢貴三評議員潘獻廷曾影亳朱安生張杏　徐鴻荃蔣敬文曁司月同業到者二十八家開會後經會長報告提出議案（一）爲南京轉運公司所裝客秈包子由滬寗火車來滬往往缺少斤量升合其中頗有弊竇是否係南京駁船裝卸棧房後被棧中司丁作弊抑被駁船户偷竊亟應查究衆議由公所函請金陵車站站長查究（二）際此新貨上市來源漸旺應由公所請求滬寗鐵路車務總管加添貨車俾來貨不致嵇延時日駁船即可直接卸落車上以免再轉棧房之手續公决由公所函請施行（　）議各廠所出糠粞爲機器碾米營業上之利益現已設立公記糠粞行專門行銷行務應由司月各廠主持繼將八月份糠粞鋿數分别報告計糠粞二萬擔白粞二萬五千擔糙粞二萬　泥粞一萬五千擔提議現在米價已日趨跌落前定糠粞之價不能適用亦應酌滅市價乃將九月中旬糠粞各價議定糠粞每擔洋四角五分白粞三元六角糙粞一元七角泥粞七角轉頭糠三角一分半議畢散會已五時矣 
[友華銀行銀市報告]  
　　中美新聞社譯友華銀行二十日報告云昨日倫敦銀價近遠期俱跌一又八分之一便士紐約銀價跌至七六又四分之一倫敦紐約滙價爲三四三此間開盤定價金鎊五先令一便士金圓八六又四分之三日金五七市况終日堅定投機家賣出甚多收盤時賣出價金鎊五先令二便士半金圓九○各外國市場銀價仍軟弱故恐略有反動云 
[祥泰木行木市報告]  
　　中美新聞社譯祥泰木行報告云近因滙價不定木市更爲堅定自十月二十號爲始木價每一千英尺銀五十兩須交貨付欵云 
[又有四小錢莊違章罰鍰]  
　　違背工部局捐務處發給烟紙小錢莊執照上第七條（須將當日兌換銀洋市價用中西文書冩懸於店令人易見之處）之規定者前日又經虹口捕房二十五號副捕頭麥根泉君查出四家其店址如下（一）百老滙路二百六十一號（二）同路一千二百九十號（三）同路一千二百九十七號（四）天潼路十五號昨晨禀由公共公廨出單將以上四處烟紙小錢莊主蘇州人朱竇賢寗波人劉子餘蔡寳成張榮卿傳案請究該捕頭並上堂禀稱朱張蔡三被告於捕房查後遂遵章辦理惟劉子餘至今尚未照辦云云質之四被告皆拱係一時疎忽張襄讞商之英赫副領事以劉意圖故違科罰洋十元其餘三人著各罰洋五元一併充公 
[聾啞學校之近况]  
　　南市中華路羣學會附設之聾啞學校係於春間呈請縣署備案開辦本學期開學後學生驟然加增已達二十餘人除本埠聾啞生外遠道若如臯漳州等處均有就學來者緣此項特殊敎育以能使聾啞兒童用美國式視話方法盡量發音爲目的故該校學生程度較高者亦能略講短語及普通國語敎科書而教法純用各個敎練每一敎員只能敎十餘人對於學生尤須心氣和平津津樂道因之除請定南通聾啞師範畢業生主任發音術敎科外刻下尚在延訂此項專門教員並聞該校接到縣署公函委報近况後已將上述情形續行分呈縣公署敎育廳敎育部矣 
[外省敎育界參觀師範附屬小學]  
　　前昨兩日下午有常熟尚平女子學校舍監錢貞元安徽桐城縣之省立女子工藝傳習所監理葉沛青浙江嵊縣西鄉之坎流兩等學校校肯應懷初與同縣之秋山國民小學校校長費昭源東明兩等學校敎員邢航黎北鄉之北山高小學校敎員黄承法該縣視學應懷新勸學所長樓光振並偕敎育參觀團二十人專道來滬至尚文路省立第二師範附屬小學參觀均經該校李主事一一接見即在待賓室内互絡各地近時敎育實施狀况與籌備進行手續詳細討論後由楊君引至校内各課室並學生休息自修成績各室及宿舍等處挨次參觀約歷一小時許始各興辭而别 
[養正學校二十週紀念會紀]  
　　城内北張家弄養正學校於前清光緒二十七年九月初九日開辦至本年適届二十週舊曆初八初九兩日關紀念大會表演學藝展覽成績男女來賓多至二千餘人初八晚並舉行提燈會導以軍樂隊童子軍遊行新北門老北門民國路肇浜路等處學生與會者六百餘人校友會贈送軍樂兩隊旗幟燈球多種以故沿途燈光燦爛遇轉灣處有　警爲之照料初九日下午一時開慶祝會縣知事特派錢科長代表到塲勸學所長李頌唐縣視學員朱伯華市學務委員賈叔香先後演說對於該校前途均有無窮希望云 
[青年會請商界聽講無線電報與電話]  
　　今晚星期四八時本埠青年會請科學發明專家饒柏森博士專爲各路商界聯合會會員演講最新無線電話及遠距離無線電報并用儀器實地試騐值此商戰時代消息靈通爲勝利之秘訣想我商界各同志届時自必連袂偕往一新耳目也 
[美紅會分贈衛生材料]  
　　美國紅十字會近以戰時用餘衛生材料運來中國分贈我國紅十字會及各著名醫院上海中國紅十字會及各大醫院已相繼領到其價約值五萬金以上美人待我中國之熱忱於此可見一斑 
[滬寧路學生旅行團來往紀]  
　　金陵第四師範學校學生旅行團三十九人於昨日（二十日）由寗乘快車來滬轉乘滬杭路早快車赴杭 
　　上海東亞同文書院學生旅行團二十人於前日乘滬寗路夜快車赴寗游覽各處名勝 
　　引翔港引溪學校組織秋季旅行隊於昨日（二十日）上午九時十分由敎職員率學生數十人乘滬寗車旅行赴蘇州 
[長崎馮領事熱心義務敎育]  
　　上海學生會第一義務小學爲謀永久起見前出該校主任裴君出發前往日本及南洋等處籌募基金兹聞裴君抵長崎時該埠本國領事馮君錫之特爲召集會議首先捐欵惟適值北方旱災籌振之際各界咸乏餘力認捐不多馮領乃慷慨輸欵並介紹裴君於各駐日華僑中之熱心者以爲聯絡兹悉該校擬贈馮君區額一方藉資紀念云 
[聯太平洋會會餐改期]  
　　聯太平洋會本定今日（星期四）中午十二點一刻在卡而登西餐館會餐請現駐金山中華領事朱君演說昨該會接朱君山北京來電云須下星期方可抵滬是會准即改期俟朱君到滬後再行擇日舉行云 
[龍東公司之新發展]  
　　龍東公司華經理凌君守一自任事以來對於營業方面力圖推廣故營業日見發達其所出三星老牌白蘭地酒一海馬搿落瓶補血汁保德補肺汁法國著名香水等均膾炙人口近又兼營進出口業預計將來獲利不難翹足而待也 
[方斜路急待修治]  
　　西門方浜橋至斜橋一帶馬路近因年久失修以致石子雜突車馬不便天雨時則泥濘載道行路益難惟該路上通行之法電　軌道兩旁刻又由電車公司正在督匠修砌較爲平治查該路爲西南要道拆塡城濠後尤日見繁盛溯前清時該路主權幾入外人之手經工程局設法挽回亦以派警修路入手有路政之責者盍懲前毖後而計及之 
[藍護臣逝世]  
　　旅滬大埔同鄉會會長藍護臣於本月二十日病終滬寓藍君平素對於公益事業頗爲熱心是以同鄉咸欽重之今聞逝世咸爲惋悼云 
[龍華寺開光之閙]  
　　龍華寺古刹業將全寺殿宇神像一律重修工竣并定舊曆九月初六日爲彌勒佛開光是日由張團長慕韓率領各營長等入寺拈香並由何護軍使飭派軍樂隊全隊三十六名爲之奏樂善男信女之至寺進香者計有四五千人之多惟增内尚有軍隊駐紥是以勸阻洋人入寺參觀現奉軍署令飭限舊歷本月十二日止暫禁進香遲至新建軍房竣工軍隊遷出後再行啓門任令中西人士入内游玩云 
[水警催遷白蓮涇口障碍物]  
　　駐滬江蘇水警一區第三隊隊長王月峯君查得上海濬浦局定十月下半月起開始動工浦面一切障碍物均須遷移白蓮涇口以南係屬該隊轄境故於昨日特令該隊張巡官前往該處浦面傳諭尅日遷讓至白蓮涇口以北之浦江係歸淞滬警廳管轄亦已函致徐廳長迅飭浦江水巡隊從速催遷矣 
[梅家弄派駐師船]  
　　蘇屬緝私第二營所轄之梅家弄地方因有梟匪販私曾派令隊長 
江鳳興率探緝獲私鹽及小車等件充公在案兹又於昨日起飭游巡隊江隊長督帶師船二艘駛往該鎭駐泊以資查緝而維鹽課 
[昨日公共公廨訊案紀]  
　　昨晨公共公廨民四庭由關讞員及美丁副領事訊理各案如次（一）孫吉齋訴住居法租界大馬路吴義泰號樓上之四川人王漢章不理烟葉押欵案結果以本案管轄錯悮應將原禀却回被告仍交原保限原告於十四天内向法公堂起訴逾限將保狀註銷（二）妓女楚情原名姜阿寳訴鴇母唐老三逼娼請准回復身體自由案前已給渝被告不准干涉原告行動兹據原告之律師到堂要求永遠不准該鴇干涉行動被告未到結果改期飭傳該鴇到案再訊（三）李文彬訴陳恒甫不還借洋一百元案結果註銷（四）陳藴山等同訴南昌當舖主陳梓南倒欠存欵案本案理賬員代表許理律師聲請改期而各原告及被告之律師亦互有陳述結果改期十四天至下二禮拜三上午專訊本案並由理賬員登報十四天將案内地産變賣（五）蘇州審判廳來文移提楊炳南在該廳控告之被告陳良夫案結果以陳良夫向住蘇州應交來警帶回歸案訊理 
　　又午後民二庭由俞襄讞會同英包副領事審理英商愛爾德林祝眉訴談國華等覇佔契地案被告訴詞否認覇佔案情由律師將方單地圖呈察並與原告律師略辯一過結果談姓方單兩紙地圖一紙由包領帶去與英署道契房核對商量後再行辦理又民四庭由張襄讞及美約副領事會審（一）婦人榮張氏訴與其夫榮梅津離婚案律師請求改期兩禮拜再訊結果照准（二）同豐莊等訴馬煥文不理往來賬欵案律師請求改期兩禮拜再訊結果照准（三）德大號訴張百銘不理欠銀四百兩案結果改期七天再訊（四）吳槐卿禀請派員清理和豐花廠賬目案結果改期七天律師所請將和豐花廠賬簿交存公堂候派本廨理賬員查明各股東應負責與否報告再核（五）杭縣地方審判廳來文移提婦人顧耿氏在該廳控告之被告顧少嵐案顧延林百克律師到堂聲明該廳去年曾經來移公堂以顧久住租界立即駁回今復來提應再請行駁回結果以被告久住租界移提未便照准 
[誘拐賣娼案改期再訊]  
　　婦人俞趙氏及其妹趙阿毛於前年十二月二十五號在北山西路某小客棧内被人誘往奉天價賣爲娼嗣氏經婦孺救濟會援救回滬其妹仍未同回近氏以拐賣伊等爲娼者係謝束生及婦人張王氏故延朱斯芾律師在公共公廨以刑事起訴業將兩被告先後獲案訊押查究等情經誌本報昨晨張襄讞會同英赫副領事升座集訊先山原告律師上堂陳述案情並稱本案内被告之同黨前年已經城内檢廳緝獲供認誘拐賣娼不諱即判决徒刑七年發交漕河涇監獄執行今年該獄監犯越獄彼亦逃去請求堂上函致檢察廳將本案卷宗送案備查改期再訊云云而被告謝東生代表許理律師即起反對原告請求改期並請飭傳要證高金林趙瑞生到案備質問官核禀會判兩被告仍分别還押候函致檢察廳並補提人證於下禮拜三早堂研訊 
[私賣燈吃之押儆]  
　　常熟人金福在虹口梧州路一千一百九十五號屋内私售燈吃洋烟前日被哈爾濱捕房捕頭帶同包探往將金及烟客薛阿二王春林傳阿二傅德榮陸阿二包祺晋並烟具獲回收押昨薢公共公廨請究中西官以金違禁判押西牢一月餘人着各罰洋三元無力改各押三天烟具銷燬 
[敲詐證實分别押儆]  
　　安徽人劉全福張老五朱三子前因糾黨向蘇州路沈福泰柴行索詐陋規洋十元不遂將其柴秤取去經沈報由捕房連秤查獲昨解公共公廨據包探嚴阿慶陸根生上堂禀稱該被告等均係著名流氓有黨羽數百人散處滿庭芳一帶小客棧内平日專向商店藉端拆梢應請嚴辦云云並由該柴行主上堂證明本月十號被告糾衆六七十人前來拆梢不遂取秤情形質之朱等供詞互相推諉中西官以其敲詐行爲既經證實判劉張兩人各押西牢一年朱押半年期滿一併遂出租界贓秤交原告領去 
[查獲夾帶烟土兩則]  
　　海關抄班扦巡頭目因據線人密報謂有土販華人由漢口夾帶大批烟土附搭英兵艦來滬等情該巡托以兵艦不便搜查當即密囑關員多人在浦江守候待至前日清晨五時許果見一華人手提包裏雇乘杉板登岸當即喝令搜查在該人包裏内搜出烟土十二磅當將烟土帶回海關候燬該華人則拘送水巡捕房訊辦昨經梅捕頭詰據聲稱姓張名仁年寗波人年十九歳現在該兵艦充當厨司等語復經梅捕頭飭探在該兵艦續獲是案嫌疑犯漢口人張少康一名連同張仁年於午後押解公堂訊辦 
　　羅東公司輪船前日上午由海參威開駛來滬停泊下海浦江中海關緝私隊登輪搜查在該輪厨房内抄出烟土計共三十磅當將該厨役王文山拘解水巡捕房訊究烟土帶回海關存儲候燬午後經梅捕頭略詰一過判將王文山轉解檢廳訊辦 
[廣東路火警]  
　　昨日上午十一句餘鐘公共租界廣東路（即實善街）五百三十九號門牌日商重松藥房之店堂内不知因何火起爲巡捕所見報由捕房以電話通知救火會由中西隊員立驅皮帶車馳到汲水澆熄並未殃及四鄰事後捕頭飭探居阿巧協同西探　鐵前往查察見燬去玻璃櫃檯及厨倉樓板等物詢據該藥房中之日本人言所受損失約值二千金之譜該探等又調查得被火之家曾向某某三保險公司共保火險銀二萬一千兩即據情回禀捕頭請示 
[房客限期遷移]  
　　德和洋行前遣人投法公堂控稱有坐落菜市街寳裕里房屋内租户二十餘家開設野鷄妓院及不正當營業囑令搬遷不允請求限令遷去等情租户内有焦氏金氏張氏陳氏同延巴和律師代辯一切判聽候訂訊核奪在案昨又傳訊原告投訴　情繼由被告律師聲稱原告欲令被告等搬遷並不反對惟現今一時難覓相當之處至於被告等開設窰于之事捕房及工部局均皆知悉况原告房票上亦未書明窰子不能住居字樣請求堂上准予被告等至本年底遷讓云云中西讞員會商之下判限被告等於陰暦十一月底一律遷移 
[電車撞斃塌車夫]  
　　昨日下午有塌車夫江北人丁根保拽車行經新閘路被某號電車撞倒身受重傷當由新閘捕房二百六十七號印度捕前來抄　電車號碼另雇車送丁入仁濟醫院醫治因所傷過重醫治無效於昨暮身死即由院通知捕房派捕將屍車送斐倫路騐屍所候今日報請公堂中西官蒞騐 
[汽車傷人兩則]  
　　浦東人馮俊卿昨日下午行經浦灘遇其號汽車駛來不及避讓被撞倒地腿足受傷當由老巡捕房四百七十號華捕瞥見前來抄錄汽車號碼另雇車送受傷人往仁濟醫院醫治一面歸報捕頭候示又昨晚七時許法租界公館馬路大自鳴鐘捕房門前有某號汽車駛過將江北人喬米林撞倒碾斷左足小腿骨當經五十六華捕到來將汽車夫拘入捕房另雇車送喬　林投仁濟醫院醫治即持傷狀單呈報捕頭請究 
[誌謝]  
　　昨承婦女學社惠贈該社所出之婦女旬刊四份又商務書館贈第二百六十三期英語週刊第七卷第十號學生雜誌各一册又銀行週報社惠贈第一百七十號銀行週報所得稅問題號一册書此併謝 
來件 
[選舉公共租界工部局華董事者注意]  
　　公共租界納稅華人刻已爭得選舉之權定於今日上下午在青年會投票選舉華董從此華人之在租界者當與外人立於平等地位矣吾爲租界華人賀然吾人究竟能否達到平等權利享受文明幸福則全仗此次被選董事之能力如何耳吾國歷來與外人交涉或合辦事業住往吃虧不勝枚舉究其緣故皆由於當事者不得其人不得其力設令此次當選者非其人則現在費九牛二虎之力所爭得之選舉權之參政權勢必事成畫餅毫無利益不特不能達到平等地位不能享受民權幸福且將爲外人作華人不能自治之話柄也故吾人對於此次選舉董事應若何愼重兹將應選人資格一述之（一）須諳練英語熟通英文（二）須有法律智識（三）須有英國法律之智識按公共租界以英人勢爲最大現行法律以英法爲主故尤不可不注重英法（四）須於租界上富有法律經騐者（五）須熟悉上海外人之情形而與外人常有法律上民事上之經騐者（六）須人格高尚不畏權勢肯擔責任者以上六種資格缺一不足以代表華人與外人辦嚴重交涉挽回已失之利權醬如（一）不通英語英文則中外情形隔膜不能代達民意亦無從探彼外人情形（二）與外人接洽處處有法律上之關係且此事新辦工部局定有種種法律上之改革故不懂法律則無從解决事件於人民受法律上之委曲無從伸說於法律上權利無從爭得也（三）上海現行法律既趨重英法故雖有中國法　智識者難與英人抗衡蓋英人須用英法制之彼自佩服也（四）當此華董事初次與外人直接交涉辦事必多掣肘故須有租界上法律之經騐而洞悉外人情形者始不受外人愚弄不然者不特不能爲華人謀幸福且爲外人作愧儡也（五）當董事者之困難現在情理之中能以媚外者當之必百弊叢生害民不淺若以畏事者當之則勢成蛇尾故當董事者尤不可不有高尚心責任心始不至托非其人也然能合此六種資格者實不多人據余所知哈華托之謝永森大律師最爲相宜謝君即前通商銀行總辦謝綸輝先生之公子前留學英國研究法律屢在英國高等審判廳出庭故不特富有英國法律之學識實具有英國法律之經騐返國後受上海北京路哈華托律師處之聘爲大律師於今五年矣華洋訟事之經手辦理者不勝枚舉而於外人在申之情形尤爲熟悉蓋哈華托於外人在申置産營業之案爲最多而謝君因之經騐愈豐訪問愈切且外人崇其鯁直敬其才幹故余謂此次選舉華董事雖人各有所長然不可無謝君以資臂助也姚仲拔謹啓 
雜評二 
[好惡之表示（若）]  
　　近時國家有事人民每有所主張者余謂其主張不過爲民意好惡之表示而非民意從違之表示也 
　　蓋民意從違之表示則必於主張之前必先預備爲此主張後盾之實力然後始起而主張主張不遂則實力繼之然後對此主張之人方有所顧忌或聽或否因之而决若今表示民意好惡之主張則對此主張之人不過曰我知汝人民之意如此而已其後遂無下文也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[徐滙勝遊短記] [  眉月]  
　　星期晨余啜茗於天香閣時鐘八下申報到亟披自由談一適如入芝關之室及閱瘦鵑之新畫苑見徐滙路雅景心爲怦然遂挾自由談往電車抵斜橋改步行道旁樹影婆娑漸趨幽徑天氣復清朗日光蕩爲華彩蓋於樹杪仰視之樹枝颺曳若迎客然彳亍久之爲之心曠神怡矣陳涇小學之比鄰有一園一廬空氣透足外周石圍欄洞門雙開兩旁植菊花多淡黄　臨風嫣然絕可人憐惜寓主不稔未敢通名而入否則對此良秋佳景飲酒賦詩於其間何等樂事繼復前進回首探景者再沙塵忽被風而起目光爲蔽耳畔第聞蹄聲得得有馬車過追目之似有麗者二三睨余於二丈路外也旁河忽起欵乃聲小漁舟二三推波而過余身旋已在遂吾廬前矣廬外懸牌一書閑人莫入四字就扉隙窺之内有六七大漢部署盆菊於圍牆間主人似愛花者就樓窗引手指揮之余益踵步行鼻孔忽透異香沁入胸際味同甘露則飄香之桂枝也俄頃人聲喧囂囱烟四起蓋已抵鎭近午炊時矣回思沿途勝景歷歷印心歸而作記甚感自由談之所賜也 
筆剳 
[負楊花記（四）] [  既澄]  
　　伯純讀書竟涙被其頰仰天而唶曰嗟乎顔伯純一生以肝瞻矜　奈何負一弱女子雖然兹當何以爲謀也乃伏枕沉思計沈氏累代冠纓爲杭州望族此婚之議父母必樂其成而誥然父子之殷勤誼尤莫却特小娟較我則寒瞴懸絕耦之必大失堂上之歡心將謀畀鏡塵則小娟之幽心要爲重負若婿沈氏而媵小娟則微特心自不安亦何顔對鏡塵也竟夕尋思寸心如搗洎乎晨曦入簾平旦之氣盎然襲其衷曲乃毅然掉臂起曰終不能以濁世恒情易吾初志立摒擋行篋疾趨而出維時尚夙未爲人覺遂翔步而西求其所謂緣溪小椽老柳被其門者逾時而達則叢柳下踞石支頣亂頭垢面者小娟也柴門半啓一野老面小娟立覩伯純遂闔門入小娟既見伯純則潸然泣伯純掖之起示其手中篋而笑曰小娟母然吾已檢拾一切卽以今日携卿入都援不告而娶之例願速行母依徊僨事小娟雙撲伯純肩肅然曰君計决乎雖然必審思之沈家五小妞才美十倍余豐於貲而門閥顯也伯純哂曰塵濁瑣脞又安足繫吾思者小娟曰雖然能母悔乎且君家亦安能使君耦人家婢者伯純焦灼曰吾意已决雖以天下與我不能易也小娟釋手笑曰若然又奚事亟亟若此吾尚小有摒擋且必走辭父母君可先詣湖濱旅館待更二小時吾必繼至伯純出時計曰今已七時許更二時者須午車行矣我姑稍待然使卿父母尼卿行又將何如者小娟曰否吾父母得婿如君不已遠尚嚮余於沈氏耶君可卽往吾必以二小時至 
劇談 
[芳訊] [  夢華]  
　　廣東之羣芳影班藝員一百十二人行裝一百數十件由該班班主陳玉臣從本埠虹口虬江路廣舞台之聘日前由粤搭　疆輪船來滬昨已抵埠演劇 
　　梅方著名坤伶李雪芳去歳來　演劇頗受滬人士之歡迎近因　舞台之聘重來滬海定期一月昨下船後暫寓永安公司之大東旅館二十四號一待租定住宅卽行搬遷以便每日就近抵臺 
　　雪芳重來春申演劇故對於去歳在大戲院時所未曾排演諸劇此次均將一一排演以免觀者抱未覩全豹之憾 
　　昨晚第一夜雪芳所演者爲水漫金山一劇座無隙地聞連日排演諸劇即仕林祭塔之上下本夕陽紅涙之上下本黛玉葬花曹大家續完漢帙痴心兒女等劇皆爲雪芳生平傑作 
　　雪芳前在上海大戲院演劇時因時促返粤以致夕陽紅涙之下本曹大家續完漢帙痴心兒女等三劇未及排演此次既重來歇浦故班主陳玉臣特爲曹大家續完漢帙一劇新添佈景約費五千餘金且上列三劇均經學界名流編成於敎育於風化尤爲注重加以雪芳演之維妙維肖故連日續定座位者非常擁擠 
新聞拾遺 
[駡父] [  警世人]  
　　湖州北門外楊家灘有徐梓清者素行不端對父尤忤逆絕倫父嗜酒成癖徐甚恨之前晚當乃父飲酒時拍案大駡曰汝如是好飲不死於吐必死於瀉其兇横如此不意是夜徐忽吐瀉交作遍體疼痛延醫診治毫無見效次晨遂一命嗚呼鄰人咸稱事父不孝之報云 
[賣娘] [  隱厂]  
　　南京陶吳鎭王某無賴子也前在省垣某醬園充夥友嗣因舞弊被斥近匿跡小客棧中無計謀生家有孀母弱妹在鄉間作針黹昨王忽異想天開回鄉騙其母入城謂入某公館做工一面潛託媒婆做媒謂鄉下有一寡婦擬欲改嫁媒婆言適有某雜貨居主戴某抱鼓盆之戚内助無人正欲娶一鄉婦助理家務言畢偕王往看其母母猶不覺也翌日王與媒婆議定身償洋七十元欵付訖接親過門其母至戴家見其懸燈結綵殊爲詫異拍桌大呼曰我兒送我入城做工汝等意欲何爲戴某爲之大駭一面將婦送出一面向媒婆追還身價不知如何了結也 
[破好夢] [  山人]  
　　昨晚十二時記者道經靶子路聞該處里内人聲鼎沸以婦女聲吐爲多往探之見里内婦女成羣聲如獅吼在人叢中揪住一男一女拳足交加據說者云某甲係充某行冩字近因所入不惡以致别有所歡築香巢於此處里内豈意好事多磨被伊妻偵知遂不　　色糾集娘子　一隊即晚前來施行　攻繫一　野鴛鴦好夢驚醒已躱避不及遂被娘子軍雙雙抱住繼由魯仲運出　排解令某甲先行回家再作計較云 
[遇躺白寓海] [  吳秉恬]  
　　寗路某姓少年爲拆白中稚弱分子昨以獵豔至某游戲塲見隔座一女郎　飾時髦面目娟好因注視之繼以微笑女亦似解人流日送盻少年方喜有機可乘適其同黨者至見狀牽之去並小語云（汝何不帶眼睛）蓋女住某處綽號某爲著名之躺白彼黨中多識其人云（） 
小說 
[社會小說衆醉獨醒（一七一）] [  瞻廬]  
　　第二十九回便園居士提倡風雅高鄰公所召集詩人時光迅速忽又一個多月慧姑在學校裏照常上課並没發生甚麽意外事實單有柳翠娥請了一個月的長假許久不來上課學校裏少了他一人倒省了許多閒事閒非慧姑只道他不受學校拘束就此退學柳樹精去了再也不會興妖作怪心頭腊暗歡喜其實翠俄這番告假另有緣故在下乘這當兒表叙一徧翠娥本來家住上海自從正月裏隨着老子到蘇州來探親探親探親倒成就了一樁親事柳事婆媳便把翠娥留住了意思要呌小賓搬家蘇州以便將來迎娶時候少一往返小賓本要倚仗劉家聽了這話自然樂從回到上海向他老子用賓說了用賓久住上海安土重遷未免有些戀戀不捨然而自己犯了癱瘓症妹子女兒又都嫁在蘇州到了下半年孫女也做了劉姓的人七十衰翁老妻又亡過了單有一子一媳怪寂寞的不如搬到蘇州多少總得些帮助所以翠娥正月裏定親柳家全眷二月裏便搬住蘇州往的房屋離着劉家不遠又是邦平的産業論理邦平便不該徵收房租然而不然邦平抱着（至親好友現錢交易）的宗旨依舊按月收租毫無情讓誰知柳氏婆媳帮着娘家暗地裏把租錢送還了又把柴米油鹽源源接濟用賓父子白住了劉姓的房屋開門七件事又都有人供給比着住在上海自然便利了許多然而邦平見他丈人和舅子按月租金不曾絲毫蒂欠心頭暗暗歡喜想他們畢竟識趣並不靠着親戚呌我感受損失（然而損失多矣） 
自由談之自由談[  鵑]  
　　督毒也其滋生發揚於國内而爲吾小民毒者數載於兹矣吾小民焦頭爛額不能勝其苦遂支厲而起泣訴於政府这前以廢督爲請廢督猶消毒也毒消則吾民有生氣矣 
大昌煙公司徵文揭曉 
[大小嬰孩牌香烟新灘簧（丙等）] [  士芳] 　　 
　　說新聞來話新吓聞（短過門）新聞出勒篤啥地名上海灘浪香烟牌子多得嘸淘成野有舊野有新獨有格爿大昌公司香烟要算一等那麽温（長過門）嬰孩牌格香烟末香噴吓噴（短過門）烟絲來得格細烟味來得格清去年小囝開湯餅今年大囝又臨盆大紅蛋送來算勿清有喜娘娘看見仔末僚道阿開心呢勿開心（長過門）還有大世界裏櫃檯浪向鬧盈吓盈（短過門）倷野要摸彩俚野要贈品奬劵全張送進門開着頭標拿仔念萬銀嘸錢人登時立刻變做有錢人房産地皮買得嘸淘成長浜路買起一直買到漕河涇（長過門）大囝小囝香烟末一榻括子才歡吓迎看見登勒報浪要徵文讓俉來學學上海灘浪小熱昏亂嚼幾句三官經勿想取甲等野　考到丁阿好讓悟乙丙裏向搭一名 
 
 
 

Page 15

 
 
   
 
 

Page 16

 
 
常識 
常評 
[軍人以外之武力] [  不冷]  
　　世人每軍人藉武力以爭權利爲中國之蠧斯誠不諱之　狀也然余謂軍人以外亦何嘗不用武　以爭權利哉此其風今　漸長進求民治者下能不早爲之計也 
　　軍人以外之武力何也卽用腕力以勝於會場是也此其例舊時之國會議員　之　其風漸至流傳於各種公司開會之時至其後　至無會　　打無打而不散　此豈非所謂文治法治之集會或將因武力之行動而至絕跡乎故曰進求民治者當早爲之計也 
　　嗚呼中國近來有不可思議之二端所謂相反而甚相似也二端維何一則凡有戰爭事起必有調停繼之蓋戰者不可調停而生也既戰矣則推有打今乃不先打而先調停豈非怪事歟一即凡有會議之事乃有以打隨之蓋會議以理不以力打有何益今其力不用於戰時　用於議時豈非怪之又怪者歟 
公民常識 
[廢娼與廢] [  督心]  
　　上海之廢娼聲與各省之廢督聲俱作一若互相呼應有連帶關係者然此無他害馬必去毒物當除耳顧此二者之爲害已深流毒甚久大有積重難返之勢欲謀廢除頗非易易上海之廢娼其辦法係分期遞減預計五年後必絕跡上海既辦有成效再推行各省則娼之一大害當不難掃除凈盡督之害即在兵權以常理言各督既難同時並廢則何妨即仿照上海之廢娼先從一處着手漸及其他各處今日各省中江蘇適逢李督自戕是江蘇之廢督已遇有天賦之好機會况娼可自上海廢起督何不可自江蘇廢起耶是故政府果有廢督之誠意正宜利用時機毅然决然廢去蘇督以爲首倡乃必鰓鰓過慮雖經蘇人一再建議請願而政府猶未容納由是以觀直不欲廢之耳或謂政府未嘗無廢督之意其所以不即實行者實有不得已之苦衷蓋各督擁兵自衛跋扈　極廢督牽制太甚政府無能爲力非若上海之廢娼借重西人自易爲力也信如斯言則欲實行廢督亦將藉外人之力乎換言之是將待外人實行干涉　國内政而後政府可以實行廢督也其然乎其不然乎（不受酬） 
經濟 
[女子宜謀職業以輔生計] [  我愚]  
　　中國舊說男子治外女子主内數千百年爲這禮法習慣的縛束不能改革是以女子高拱家庭無所事事一衣一食草不仰給於男子其賢且能者助理中饋其次則終日温飽而已又其次者養尊處優專事娱樂或劇塲也公園也飲食店也交際社會也無不見共足跡即無往而不恣其揮霍輿馬服飾窮極奢靡若人世所有的權利爲女子所　享者而男子之供奉亦若於義務上所應盡者幸而得行其志先妻子而後國家剝削民膏侵没公欵政以賄成事以利舉不如是不足供妻子之消耗國雖不國夫何恤焉或不幸而貧困失所牛衣對泣徒歎奈何久之交謪求去其强而黠之男子不堪其累甚至爲不正當之行爲以養妻室由以上兩事觀之則男子之所爲豈非女子所迫而致乎然則若何而可莫如爲女子謀職業兹將職業之適宜於女子者標明於左 
　　一婦科醫女子業此中國古亦有之惟囿於社會習慣羣謂非女子分内之事問有一二婦女標診治小兒科之名行欺騙錢財之術甚至誤人生命誠可恨也果女子專習婦科濟以學術其診治婦女尤易探悉病源不獨有助於家庭生計且於社會上亦有補益 
　　一保姆内則云女子十年不出姆敎婉婉聽從可見保姆之法於古已行今則東西洋之幼稚園貧兒院育兒所皆僱用保姆中國之注意敎育者養成保姆亦甚需要 
　　一看護婦看護病人女子最宜以其心能靜細性富慈愛且於病人感觸上亦爲適宜 
　　一書畫家書畫非粗率人所能爲女子心思靈敏細密性相近也學則倍易於男子衛夫人之書趙松雪夫人之書畫此非中國之女子古今所艶稱者乎今則畫報雜誌層出不窮女子業此用途極廣 
　　一刺繡刺繡向爲中國裝飾品今　西洋婦女最嗜中國刺繡故消售之途自　暢旺 
　　一紡織紡織向爲中國女子之業孟母斷機古所稱重今則紡紗廠織布廠通都大邑之間所在林立需用女工甚多女子業此最爲合宜 
　　一裁縫中國女子技藝本有裁縫一種然只供一家一身之用　以在市營業者盡屬男子此非適於本性之職業也若女子業此最適本性且隨時注意絲織毛織棉織麻織品之　值亦有益於家庭生計 
　　以上數事爲中國女子職業之初步非敢强之以難能高之以駭俗將來見諸實行定可減少男子生計之累其有益於家庭有益於國家　非淺鮮（乙種酬） 
家庭常識 
[婦女與家庭之關係] [  張鑄]  
　　語云男子治外女子治内此言雖非固定但自大體觀之確可符於事實爲婦女者在家庭必須具勤苦清潔諸德杜威夫人嘗於南京高師爲家庭之演說謂　甲乙二家貧富相等而甲家之婦人豐於生計嘗被人稱爲經濟家乙婦則否甲婦家之小兒生長健全乙婦家之小兒常罹疾病甲家有所經營卒至　功乙家回恒歸　失敗此甲乙二家之差異决非命運决非機會蓋勤惰及清潔與否之結果也 
　　婦女必須有生理學智識能了解生理學原理則其養育小兒其身體常不失健康即性質亦近於良善蓋小兒者不啻如生理學之一題目而供人之研究者即彼等之健康與快樂也若婦人缺乏生理學智識其小兒常不能免疾病災難之見侵我　小兒有三分之二每於五歳以前夭折而死若　爲之母者明於生理學之原理知空氣之性質衛生之要項則小兒之夭折當不　如是之多也 
　　　理學外則以家　學爲　要而家政學之中尤以通用算術爲不可缺婦女不習算術或並無算數知識時以之主持家政其結果必至收支不相合支出浮於收入遂不免陷於負債之境地或衣服費過多則敎育費及食物費因之欠缺其家政必至於紊亂弊在不知豫算是即爲社會生計艱窘之原因此外如縫　與烹調亦甚重要（乙種　） 
衛生 
[女子運動及清潔之必要] [  李一飛]  
　　運動之有益於身體爲近今稍有新智識者所公認以故社會上對於學校中之設置體操課其信仰心益重然在學校中敎師學生固能得適當之運動而學校以外之多數人又何能得此男子在外經營職業者尚能得不正式之運動女子在鄉村家庭耕織並重體質尚强在市鎭家庭往往閨門嚴密既無勞力工作又乏相當同伴或終日兀坐室中或憑窗刺繡女紅甚有終年不出家門一步者在頑固人視之以爲女德可風殊不知男女體質稍有强弱之分則生育子女必不能完全强健我國人往往男强於女即目前開通家庭之女子得學校之運動身體與男子相若然究居至少之數如此國安得不弱乎今爲救弱計必使家家女子均有相當之運動並從事清潔而後可然女子未習社交若欲令其每日出外運動勢所難能今擬家庭内極簡單極易行之運動清潔法數種列於後 
　　（甲）呼吸法每日晨起須至庭院或空場中或曬臺上站立一小時或半小時作深呼吸使夜間所受之炭氣交換新鮮空氣下午四點至五點鐘亦如之日以二次爲度 
　　（乙）運動器取沙泥置布袋中縫好其口約重十磅（年歳大者稍增共重量）由甲地搬至乙地復由乙地搬至甲地往還不已初試以半小時爲度時間以上午七點至七點半下午五點至五點半爲最宜其他如拍皮球跳繩等戲皆可逐漸加入 
　　（丙）灑掃灑掃爲勞動身體之良法女子須身任其役惟遇房屋寛大人數過少之家庭亦得稍假婢僕之力以代勞（丁）烹飪烹飪亦爲服勞事業之一種且女子主内政尤不可不熟習其法若每日女子能分司三餐之事不特食品清潔且可得互相扶助研究烹調之益 
　　（戊）沐浴室我國家庭往往無浴室之設備女子除炎天可在房内洗身外其他欲覓一相當洗身之處而不可得此乃普通之大病今擬於各家庭内僻靜處附設一浴室内可容浴盆一隻坐櫈二隻爲度至資産豪富房屋寛大之家設備浴室儘可完美入浴者炎天啓窗以通風寒天燃炭以禦冷於是女子可日日浴身得益豈可限量 
　　（己）起臥時問我國家庭起臥時間漫無限制殊於身體之健康大有關係擬於上午六點　起身晚上九點鐘安臥爲最宜 
　　（庚）多行走我國婦女除農工家庭及苦力家庭外其他不常出外卽有事外出雖近在咫尺亦必僱車代步推其病原實由於纒足之故今則解放主義既日盛一日以後女子出門近則可自由行走日久則足力自强矣 
　　（辛）宜植花木花草一物表面上可賞心悅目實際上可吸收人身之炭氣家中宜植四時花木數種所費無幾而得益甚大 
　　上列數法經濟上既無窒礙又可在家内佈置無大家小户之婦女足不出家門一步而日日能有輕易簡單之運動則我國十年數十年後安知不可轉弱爲强乎人種强而國不强者吾不信也吾有感而爲是作不敢云救弱之良法不過供世人之採擇試行耳（未蓋章） 
法律 
[債權與物權之區别] [  旭人]  
　　民法上之債權與物權爲吾人日常生活所不能須臾離者也然二乾既同爲私權之一種且其相互間又不能無多少之關係故人每有混同之者今特述其差異於左 
　　（一）本質之差異僨權者對於特定之人就契約之約束要求其行爲或不行爲之權利也物權者吾人得直接施行自己之行爲於物上之一種權利也 
　　（二）效果之差異 
　　（甲）物權有追放權債　無之追及權者謂權利之標的物無論歸於何人之手得追隨其物而行使其權利故有人妨害其權利致不能達其標的者有物上權利之人對之得追隨其物而爲一切對抗之行爲至妨害其權利之人是否卽爲於物上負有義務之人則不問也若債權則不能對債務人外之第三人而行其權利 
　　（乙）物權有優先權債權無之優先權者謂依權利設定之先後而定其優劣即前之權利優於後之權利之謂也如於同一物上異時而設定數物權其設定在後者之效力則不及設定在前者若債權則效力同等不因發生之前後而有强弱之殊 
　　又債權與物權當締結契約時亦有顯著之差異今更述之（一）物權契約以直接發生物上之變動爲目的（二）物權契約一經成立須同時履行更無存留之義務（三）締結物權契約之當事人須有先全能力且締約者除法律有特别規定外就其物或權利須有完全處分之權否則僅有債權效力而不發生移轉物權之效力（四）締結物權契約時不能由權利人之隨意以妨害物之利用爲宗旨而創設物權（乙種酬） 
農民常識 
[人工肥料製造法（下）] [  月波]  
　　（二）燐酸肥料製法燐常存在於動物懚及岩石中與鈣結合爲三燐酸鈣Ca3P2O8不能溶解於水故不能作爲肥料須加硫酸之分解爲可溶性之一燐酸鈣CaH4P2O8用之其反應式爲Ca3P2O8+2H2So4+4H2O二CaH4P2O8+2（CaSo42H2o） 
　　（三）㲷氣肥料製法㲷氣肥料多取安母尼亞之鹽類及硝酸鹽類（如智利硝石等）及其他之有機物近有以炭化鈣與㲷氣在攝氏表一千度時熱之則變爲青化鈣CaCn2此物可作肥料其反應式爲Cac2+N2Cacn2+C近歐美各國多以電流通過空氣中使空氣中㲷氣固定與氫氣及酸化合製成安母尼亞鹽爲肥料 
　　我國業農者多用天然肥料用人工肥料者尚少方今實業競爭時代農産品尤爲重要盍起一試用之乎 
　　按氫㲷　等字均依科學名詞審查會審定本漸注 
 
 
