# 1926 - 81 - 4919062

 

Page 1

 
 
1;第一萬九千零六十二號;中華民國十五年 西曆一千九百二十六年三月三十號
星期二 * *   
 
 

Page 2

 
 
1;第一萬九千零六十二號;中華民國十五年 西曆一千九百二十六年三月三十號
星期二 * *   
 
 

Page 3

 
 
1;第一萬九千零六十二號;中華民國十五年 西曆一千九百二十六年三月三十號
星期二 * *時評 
[志得意滿（冷）]  
　　一切悲觀之思想固非進取之人所應有然當茲國家多難之秋無論有何勝利而前途均屬危險之境故兢兢業業尙恐或生意外而可以志得意滿行之乎我歷觀每次失敗時之原由無一不在勝利時種其根苗而其所以種此根苗之具即志得意滿四字爲之也 
　　蓋有志得意滿之人即有吞聲飲恨之人有吞聲飲恨之人即有乘機報復之人志得意滿其氣驕必多粗忽吞聲飲恨其心毒必極陰狠以疎忽與陰狠遇必不適而至失敗故勝利之時所謂預種他日失敗之根苗者即此也此不特軍事上然政事上然即各種社會間事亦無一不然况乎降至今日所謂勝利者尙僅其朕兆而志得意滿之氣已不可嚮邇宜乎失敗者之接踵無已也 
本館要電 
[國軍將領之和戰表示]  
　　北京張之江李鳴鐘鹿鍾麟等感（二十七）電王士珍等云前奉咸效兩電囑撤兵當經遵令前線各部卽日移防京畿靜待調停詎料對方不諒節節進逼敝軍官兵異常憤槪諸公旣主持於前必有以善其後刻已通令前方各軍嚴陣以待萬一逼人太甚誓與周旋破壞和平敝軍不任其咎敬候明敎又一儉（二十八）電云韓復榘報告吾軍撤防彼方於二十五六兩日用鐵甲車掩護大隊積極攻擊黃村我軍爲維持京師治安計迫不得已迎頭痛擊俘虜兵丁六十餘名汽車四十餘輛爲尊崇長官對外信用不便窮追而士氣激昂無法抑制萬一彼方不悟再行進擊惟有積極追剿破壞和平由彼負責奉命撤退原冀和平彼方相迫太甚忍無可忍一致懇求勿再讓步等語查敝軍此次撤防原遵諸公咸效兩電主張乃彼執 
 
 

Page 4

 
 
1;第一萬九千零六十二號;中華民國十五年 西曆一千九百二十六年三月三十號
星期二 * *　　迷不悟乘敝軍撤防　加攻擊不惜大義民生敝軍將領同深憤槪諸公和平苦心均付流水請毅然主持之江等願率二十萬健兒爲和平後盾等語（二十八日下午八鐘） 
　　北京國民軍宣稱今夕高震龍宴客高謂西北軍無和議辦法不退出京如相逼誓與周旋〔二十八日下午八鐘〕 
　　天津魏益三取消國民軍第四軍名義改爲正義軍其通電措辭響應王聘老之和平主張有保國衛民者引爲同志擾害地方者視爲公敵語〔二十八日下午八鐘〕 
[京津間戰訊]  
　　北京黃村李軍爲馮軍昨晨擊敗是實李軍鐵甲車隊一部被繳械廊房鐵橋已斷（二十八日下午一鐘） 
　　天津聯軍鐵甲車隊宥（二十六）由楊村進駐廊房萬莊安定已在黃村魏莊間與國軍接觸大營附近之鐵道已被國軍拆毀（二十八日下午八鐘） 
　　天津聯軍先鋒佔領黃村魏善莊後向豐台進佔豐台有已被聯軍佔領說奉軍由玉田三河進攻通州與國軍激戰於距通州十八里之燕效另有奉騎兵一旅北繞張各莊西襲風堪鎭已侵入國軍防線小有接觸〔二十九日下午七鐘〕 
　　天津李景林决赴前方督戰直魯聯軍已到津者約四五萬人鐵甲車甚多 
　　天津張學良電李景林張宗昌俟將關內軍務籌備就緒即來津〔二十八日〕 
　　奉天湯玉麟電宋哲元率本部於漾〔二十三〕敬〔二十四〕向古北方面退却我軍已抵綏東不日可到熱河承德〔二十八日〕 
　　濟南方永昌部仍包圍大名勒令繳械勘〔二十八〕晨有激戰許琨杜鳳舉赴津 
　　開封北伐軍隊已陸續出發靳擬明日赴鄭以便指揮〔二十八日下午十一鐘〕 
　　北京二軍弓富魁部昨日到三家店魏益三部昨到長辛店〔二十八日下午一鐘〕 
　　北京李鳴鐘昨日偕李興中赴張家口設法回綏遠赴甘肅〔二十八日下午一鐘〕 
　　天津國軍旅長程希賢於離津時在北大關被聯軍擊斃豐臺通州勘〔二十八〕均有戰事〔二十八日下午七鐘〕 
　　天津魯軍長許崑勘午刻到津〔二十八日〕 
　　天津奉軍師長萬福麟沁〔二十七〕夜來津寓國民飯店〔二十九日下午七鐘〕 
　　濟南沁〔二十七〕靳雲鶚代表陳雷南下〔二十八日下午四鐘〕 
[吳張對於京局之態度奉張來津]  
　　奉天張因馮軍敗退興致極高擬親赴津門勞軍並收拾時局張景惠同行將任京師軍警統監 
　　天津勘〔二十八〕下午奉張專軍入關張宗昌勘早出關歡迎李景林勘晚亦由津往迎艷〔二十九〕約可抵津曹家花園已設行榻〔二十八日下午七鐘〕 
　　奉天張爲休兵息民計對國軍决不窮追大部軍隊集中灤唐間進兵京津以適度爲止〔二十八日下午一鐘〕 
　　奉天吳佩孚派鄧繼禹代表來奉爲張祝　壽禮爲金鑲玉獅水晶魚缸各一對金聖歎字畫壽軸各一副並以下列意見徵求同意（一）對國民軍不予窮追惟近畿軍隊須全撤退（一）中央暫維現狀將來以王士珍爲大總統靳雲鵬爲國務總理（一）閣員以張吳兩系爲主體餘則選才（一）張宗昌督直寇英傑督豫靳雲鶚督魯李景林任京師衛戍司令現在磋商中段派祝壽代表周某竭力斡旋奉國和議但張正與吳統籌全局故對此不甚措意京津各省來奉祝壽者三十餘人多未去〔二十八日下午一鐘〕 
　　北京保定某部電漢吳願率部入京爲前驅吳覆不贊成謂無攻京必要故吳軍尙在保定以南〔二十八日下午八鐘〕 
　　北京府擬任陳嘉謨督鄂岳維峻免職寇英傑督豫以緩和吳方北進但未定 
　　天津靳雲鵬日內由奉來津與張紹曾競爭組閣〔二十八日下午七鐘〕 
[京津間之治安與交通]  
　　天津京津車不通使團主張陷〔三十〕起每日開國際列車一次〔二十九日下午七鐘〕 
　　天津勘由濟開津客車因兵車擁擠祗到滄州〔二十八日下午七鐘〕 
　　北京大沽無線電局長施應庠急電交部稱李景林畢庶澄及奉方先後派員來局接收窮於應付職局係海岸電台關係外洋船隻通信責任處置一不當立起國際交涉如何辦理乞迅電示又京漢路以直省銀行鈔票北京現已停兌該路各站應否停收亦向交部請示李景林徑〔二十五〕委高毅民爲津電話局長〔二十八日〕 
　　北京今日三多等偕日本武官分乘汽車五輛由西裱背胡同日本野崎商會出發經朝陽門通州赴津前有郵車爲導 
　　天津當局昨接王士珍電謂國軍預備退出北京京師治安關係重要允宜先事商訂公舉師將軍代表赴津尙希接洽 
　　天津聯軍在工業學校設總兵站不准再向商會及地方逼索給養軍用票准購物不准找現商家備票十萬元合同總司令部兌現全巿商號勘〔二十八〕有半數開門〔二十八日下午三鐘〕 
　　天津聯軍别動隊己解散軍警督察處已取消〔二十八日下午七鐘〕 
　　天津楊清臣在津替吳佩孚收容舊部 
　　天津商舖今日開巿軍用票流通問題已擬妥辦法限制找現並准由商會向財廳兌現〔二十八日下午八鐘〕 
　　天津津埠戒嚴時間由下午七時改爲十二時至晨五時騷擾地面之便衣兵昨已捕獲三名正法人心大快〔二十八日〕 
　　天津二十七槍斃擾亂治安便衣兵四名尙拘押三十名亦將嚴懲人心稍快 
　　天津津海道尹彭桂馨辭職仍以袁樹滋回任軍警督察處有取銷訊警處兼警廳長改任李家驥天津縣張溱不就改委張鏡寰〔二十八日下午八鐘〕 
　　天津總商會勘〔二十八〕開會歡迎李張褚畢各司令〔二十八日下午三鐘〕 
　　北京今日津電話謂天津奉天車已售票石家莊漢口車亦已售票沿路久積之貨陸續運送故各站收入尙佳 
　　天津津浦車明後日售濟南客票京津客車仍不通〔二十八日下午八鐘〕 
　　鄭州京漢北車可逹石家莊杜錫鈞昨由漢萊鄭赴汴鄭警備司令徐壽椿本晨赴汴謁靳〔二十九日下午十一鐘〕 
　　鄭州靳有日內北上督師說〔二十八日〕 
[各社要電]  
　　路透社二十九日天津電李景林軍向北京進攻已抵衛出莊（譯音）北京城門每晚七時即閉由國民一軍守衛張宗昌李景林昨日赴奉抵唐山時張作霖亦於赴津途中行抵該處今日侵晨曾會晤一次於是張宗昌即回天津李則赴奉京津間現無火車來往昨日午夜有一列車開往奉天此後大約將每日開車一次 
　　東方社二十七日天津電據李景林軍方面消息張作霖張宗昌吳佩孚李景林閻錫山各巨頭不聽和平之說决計將揭討伐赤化之旗幟徹底的掃蕩國民軍 
　　東方社二十八日北京電兩三日內反國民軍方面各巨頭將在天津會議此後之對付政策國民軍方面祗須向政府要求之收拾軍隊費用得允諾至某程度亦非定欲堅守北京是以在天津會議未開會之前似不致有攻略北京之大規模戰爭發生現在之戰况國民軍正在防備通州黃村長辛店之線而聯軍見其缺乏彈藥乃以追擊隊步兵騎兵各五旅以肉薄之形與國民軍相對峙僅有小衝突北京內外之不安日益加甚大店舖皆提早閉門但大體表面尙平靜 
　　東方社二十七日奉天電奉天騎兵集團已占領玉田三河縣現謀長驅襲擊通州 
　　東方社二十七日北京電李景林祗用裝甲砲車三輛即陷黃村其後方主力已抵楊村正在繼續前進故一般人士逆料不免有奪取北京之劇戰向通州前進之國民軍雖稱死守北京但其讓出北京僅時間問題耳 
　　路透社二十八日北京電聯軍進至豐臺之說已由國民軍切實否認外人消息亦加否認豐臺陣線國民軍韓復榘司令部現設豐臺外二十里國民軍現仍擬拒聯軍前進主和者則仍在奔走調和國民軍覓欵發餉不遺餘力李景林張宗昌答覆和電謂擬與國民軍代表討論議和事國民軍代表如進至廊房當派隊護送其至津覆文中並未言及擬止聯軍前進聯軍刻仍準備攻取北京 
　　國聞社二十九日北京電津戰事無大發展謠盛京中秩序安 
　　東方社二十九日奉天電自直魯聯軍占領天津後關於地盤問題兩方面軋轢殊爲猛烈張作霖忽赴唐山茲據張宗昌李景林來電云爲商榷善後策起見已於二十八日黎明由天津啟程赴唐山 
　　電通社二十七日奉天電奉軍騎兵隊占領三河縣後即長驅襲擊通州 
　　東方社二十七日北京二十七日夜九時在永定門外國民第一軍之一部分圖逃與鎭壓軍起衝突死傷一千餘幸未幾即歸平靜 
　　東方社二十八日奉天電張作霖於二十八日赴秦皇島更擬赴唐山與聯軍領袖會見商榷攻略北京及其後之問題在四五日內將回奉天聞議更邀集吳佩孚孫傳芳等在天津開會議討論今後之政局及地盤分配等問題 
　　東方社二十八日奉天電張作霖二十八日下午四時偕靳雲鵬啟程赴秦皇島擬在該處用靳雲鵬楊宇霆留奉天爲張作霖之代表 
　　路透社二十八日北京電鹿鍾麟切實否認有繳執政府衛隊之意人心爲之大定 
　　東方社二十八日北京電張之江等國民軍諸將領於二十七日致電於王士珍等調停派謂我軍已依從勸告全部撤退而適軍依然追擊不已我軍將士非常憤慨若諸公再不講適當之調停方法聽敵軍任意逼迫萬一和平破裂我軍不任其責王士珍等接得此電後即於二十八日再發第三次勸告停戰之電於李景林張宗昌 
　　東方社二十七日北京電二十三日張作霖電致張之江要求將直隷及熱河還奉天 
　　東方社二十七日北京電二十七日張之江覆電允諾國民軍諸將領之推戴 
　　東方社二十九日北京電爲長沙暴動案日本芳澤公使已向外交部提出嚴重抗議 
　　路透社二十六日廣州電蔣介石之友稱近兩星期內有人兩次圖害蔣氏旋查明均出赤俄人之意蓋不滿意於蔣之行動欲除之以爲快也蔣乃大拘俄人及海陸軍中之國民黨代表藉以報復海陸軍中國民黨代表之充敎練員與顧問者共四十七人連同俄人所聘監視軍隊之赤黨均被拘禁屬於國民黨政府之俄人悉令辭職離此以免株連二十四日啟程者約二十人瀕行國民黨餞以盛宴由譚延闓主席汪精衛蔣介石託病未至送行者有伍朝樞諸人胡漢民將於三月杪由俄回國抵滬胡到廣州後大約鮑羅廷與廣州將來之關係問題可望解决鮑胡素不相睦去年國民黨遣胡赴俄即出鮑之建議胡回則鮑必不留也 
 
 

Page 5

 
 
1;第一萬九千零六十二號;中華民國十五年 西曆一千九百二十六年三月三十號
星期二 * *[各社要電二]  
　　東方社二十七日北京電二十七日非常國會發表宣言大意如左「和平之道舍恢復國會合法政府（即恢復十二年六月十三日以前之原狀）外莫由國會恢復後擬於四閱月內完成憲法依法改選」 
　　東方社二十八日漢口電長沙形勢愈混亂吳佩孚命湘軍第一第二第三三師鎭撫之 
　　國聞社二十八日漢口電英退庚賠團感〔二十七〕日未刻到漢威林敦當偕吳佩孚代表勞之常同車馳赴總部訪吳談一刻返寓英領署華委員寓德明飯店英領夫婦儉〔二十八〕日申刻在署招待柬邀吳佩孚陳介及各界領袖陪宴聞吳仍注重籌欵築路該團因湘變擬改赴寗杭或宜渝尙未定 
[本館專電]  
　　北京院息新公債安格聯仍梗阻 
　　北京撤銷賄選案段諭退回法部 
　　北京明日大規模追悼會西北軍要人不贊成故社稷壇不借改爲北大三院小規模開吊〔二十八日下午八鐘〕 
　　北京府息府衛隊奉段諭歸國民軍唐之道師〔二十八日下午一鐘〕 
　　北京昨京漢局無欵購煤故北京長辛店車亦不開〔二十八日下午一鐘〕 
　　北京法使函外部廣東東方滙理銀行房屋爲軍隊佔據請設法發還〔二十八日〕 
　　北京日使函外部云中日青鹽輸出合同二月經鹽務署正式簽訂現在海州稽核分所以海州非通商口岸不允日本裝鹽此事應由中政府查照合同自行疏通爲要〔二十八日下午一鐘〕 
　　北京比人息政府已電中比營業公司陶普施速來京商包寗路借欵又聞包寗路線將展至蘭州〔二十八日上午一鐘〕 
　　北京滬商務書館工會印刷總工會粵中華全國總工會電農商部請頒工會條例並由勞資二界推代表出席國際勞工會議 
　　青島省署通令禁止秘密集會結社及反對宗敎〔二十九日下午六鐘〕 
　　青島軍事機關接張宗昌令速補充軍士缺額已着手招募〔二十九日下午六鐘〕 
　　青島水警廳長孟傑三因派各口水警仍無經費特赴津請示〔二十九日下午六鐘〕 
　　開封寇令袁家驥張治公會同鄂北鎭守使實行清鄉〔二十八日下午十一鐘〕 
　　開封吳令袁家驥爲豫東剿匪司令 
　　開封信陽經兵後糜爛不堪各界籌備賬濟聞濟生會已先籌三萬元即日由漢往信陽散放〔二十八日下午十一鐘〕 
　　開封京漢隴海兩路積貨各掛車運輸兩月內可收費四百萬元〔二十八日下午十一鐘〕 
　　開封鄂省長杜錫鈞昨奉命來汴聞對於剿匪軍財兩政有所商榷〔二十八日〕 
　　開封各徵收機關因紙幣低折太甚改徵現洋〔二十八日下午十一鐘〕 
　　鄭州陜州昨爲二軍潰兵搶掠一空居民多過河躱避〔二十八日下午十一鐘〕 
　　漢口軍署儉〔二十八〕開官商聯席會議討論（一）由銀團發行流通劵五百萬兩以七百萬兩地皮擔保（二）劵面分一千五百一百三種作爲收回官票（三）以流通劵購紫銅鑄銅元繼續兌現〔二十九日下午八鐘〕 
　　漢口滇軍總司令黃毓成到漢謁吳陳商要公陳感〔二十七〕在署宴黃〔二十九日〕 
　　重慶郭白吳范楊包六部移駐下川東改編爲行軍縱隊預定先後次序郭爲前衛指揮沿途槪警備行軍劉湘曾事前託鄧田劉詢移師原因六部復謂奉令討賊非叛主或聯甲倒乙該六師除鄧團外皓〔十九〕晨忽由簡向淮川開去陳能芳師聞警派縱隊往簡秩序得無恙〔二十七日〕 
　　重慶五卅死難川生何秉彝柩抵渝停忠烈祠內各團體感〔二十七〕開會追悼致祭者約兩萬人各校組講演團百餘宣傳慘案巿民多泣下〔二十七日下午八鐘〕 
　　長沙唐於有〔二十五〕晚九時就職事前人多不知其佈告云案奉省長委任令開委任唐生智爲內務司長等因奉此謹於本日就職啟印視事除分行外合亟佈告仰各界人等一體知悉湘鄂火車有〔二十五〕起不通〔二十六日上午八鐘〕 
　　香港新康輪船漾〔二十三〕由滬來粵徑〔二十五〕駛至厦門被假扮搭客之匪行刦全船搭客銀物衣飾搜掠殆盡辦事房搜刦數十次惟無擄人宥〔二十六〕駛至汕尾匪放號笛有大船多艘接應匪並將貴重之貨物搬去始將新康放行該船沁〔二十七〕下午四時抵省據船員云失贓總數在二十萬上〔二十九日下午八鐘〕 
　　香港財部佈告再抽廣州租捐一月以半充綏靖費半接濟罷工工人〔二十九日〕 
　　香港各界今日公祭黃花岡黃紹雄亦往祭黃定陷〔三十〕回桂〔二十九日下午八鐘〕 
　　香港桂軍事考察團百五人宥〔二十六〕抵省〔二十九日下午八鐘〕 
　　香港汪精衛續假一月國民政府主席由譚延闓暫代〔二十九日下午八鐘〕 
　　香港廣東輪渡工會徑〔二十五〕向船東提加薪條件船東昨仍未答覆有罷工之勢如實行則各屬交通將斷絶〔二十九日〕 
　　香港陳公博宋子文伍朝樞沁〔二十七〕由省因公來港現尙未回〔二十九日下午八鐘〕 
　　廈門艷〔二十七〕救鄉會七次大會决組財政委員會籌募捐欵及稽查收支舉林文慶黃奕住楊忠信黃伊訓郭漢全爲委員又通過宣傳費十三萬由會長酌辦及建漳潮輕便鐵路案建公路案交鄉團酌辦籌辦自治設自治學院平民敎育各案保留下届大會再議定陷〔三十〕閉會 
　　廈門雲霄張毅部近忽對詔安戒嚴 
　　廈門林如淵儉〔二十八〕自東山返厦 
　　廈門訓練處因陸隊內部暗潮未協成立無期〔二十九日下午八鐘〕 
　　九江儉日潯各界假總商會開會議决電促方本仁離贛並電請吳孫轉令鄧如琢即日就職以安人心〔二十九日下午二鐘〕 
　　福州鄭貞藩案電氣公司分所主任高文樵經地檢廳訊兩次交保沁晚薩令警廳協同檢廳拘傳總理劉崇偉〔二十九日〕 
　　蚌埠艷〔二十九〕寅刻皖軍第一三旅裁退兵夫約千二百名由浦運蚌下車轉輪遣回皖北原籍已刻皖軍第一旅長倪朝榮乘車赴滁防次〔二十九日下午五鐘〕 
　　南京孫委胡庶華爲實業顧問〔二十九日〕 
特約路透電 
[奧總理游德]  
　　二十八日巴黎電奧總理二十七日抵柏林德報對奧總理之來游認爲重大事件謂德奧政治家合而不分德人從不以奧國與仇視德國之任何國相提並論云 
[國際聯盟會兩事]  
　　二十九日倫敦電每日電聞外交記者稱國際聯盟會代管地委員會報告書批評法國叙利亞前高等委員薩萊爾將軍對於叙利亞人民及其宗敎之態度措詞極爲嚴峻向所未有記者又稱從英人觀念點言之繼任高等委員郁文納之寬大精神與改革熱忱甚爲可嘉調查委員恩登氏另有議論附於報告書中其言甚可注意恩登贊成一九二一年克松爵士之言論克松於言及土國條約時曾謂受託代管國苟未得聯盟會同意不能割讓或處置其受託代管之土地此層與郁文納近來所締叙利亞邊界之法土條約有關云 
　　二十八日德黑蘭電國際聯盟會所派之調查波斯種烟委員團現已抵此 
[巴黎選舉之一]  
　　二十八日巴黎電巴黎第二區補選國會議員其結果爲共產黨議員二人復被選出急進社會黨理事勸本黨候選人退出以讓共產黨 
[英太子患耳病]  
　　二十九日倫敦電英太子前於患流行感冒症後曾患耳病割治始愈今耳患復作遂再施刀圭據公報稱英太子稍得安眠已無痛苦云 
[美國證劵變動]  
　　二十七日紐約電今日蹬券交易所有二十種重要實業證劵之平均價格皆跌至一年來之新低度因多頭紛紛了解而缺方又大批賣出致挫弱巿况也今日共售出一百萬股有奇 
[公電]  
　　北京王士珍等電各報館均鑒連年戰禍民不聊生老弱轉於褠壑壯者死於沙場田畝輟耕貨物停運水陸交通無不梗阻煤糧價値無不騰昻禍雖中於畿輔害實累於各方內則生靈塗炭大傷元氣外則列强干涉復喪國權牽一髮而全身皆動固不僅戰區蒙損失即其他遠近各省亦未嘗不嘆池魚之殃也士珍等目擊心傷特於本月咸養兩日通電吳張馮各帥勸告停戰並電山西閻督辦南京孫督辦同力主持以舒民困而維國命現准天津孫督辦西北邊防張督辦鹿總司令甘肅李督辦熱河宋都統綏遠劉都統及國民一三軍各師長號電均願尊重民意停戰議和確於效日將前敵各軍一律撤退原防靜聽和平會議之解决並准南京孫督辦敬日電開即日遵電各方將領勸其停戰議和等語是國民一三兩軍旣已自動撤兵服從民意其餘各師當亦共表同情事關全國安危全民利害應請各省長官各法團及諸公同力主持轉勸各方將帥迅速停戰核定地點特開和平會議以求善後良方不勝迫禱之至王士珍趙爾巽孫寳琦汪大燮江瀚王芝祥熊布齡叩宥印 
　　保定魏益三電各報館均鑒頃讀王聘老趙次老諸先生咸效兩電仰見老成謀國語重心長上體彼蒼好生之德下慰斯民望治之心凡有血氣能不贊同溯自民國肇造十有五年圖治未遑騷擾日甚紀綱墮喪外侮頻仍盜賊盈山餓莩遍野撫懷今昔痛悼彌殷吾民何辜慘遭荼毒窺諸主旨同屬爲國政見稍歧至興兵戎殊途同的原無不解之仇同舟共濟寗有戴天之恨益三等戎馬餘生飽經世變時艱怵目彌切杞憂竊思將帥無確切罷戰宣言難期澈底弭兵實效爰將國民第四軍暫改爲正義軍藉表衷曲一俟軍事結束直屬中央政府本行義逹道之訓爲屏邪崇正之圖保國衛民者引爲同志擾害地方者視爲公敵嚮者榆關撤退藉資整頓正以促進和平耿耿之心想已共諒邇者軍屯保定七鬯無驚不爲萁豆之煎冀减蒼生之痛海內明逹當鑒此衷特電聲明敬候明敎正義軍軍長魏益三率旅長彭振國吳魁鷺金恩奎周肇歧同叩有印 
　　廣東國民政府電申報轉全國人民公鑒本日中華民國國民政府發出宣言文曰民國肇造歷十五稔戰亂相尋民不聊生推原其故皆由軍閥互相勾結操縱政權爲之厲皆前年冬直奉戰事告終先大元帥本其救國救民之素志力疾北行主張開國民會議及廢除不平等條約冀從帝國主義者及軍閥之手中取得政權還諸人民以永絶禍亂根源乃國賊段祺瑞方欲諂事列强取悅武夫以鞏固其臨時執政地位竟不惜違反全國人民公意悍然發出保存不平等條約之宣言並召集所謂善後會議以打消國民會議致我先帥救國良謨阻格不行爾後段政府賣國自私益復無忌其尤著者如承認金佛郎案摧殘五卅運動又濫借外債以供給軍閥助長內亂致使中部及北方十數省人民再罹鋒鏑猶復不知悛悔陰結吳張苟求固位最近北京人民因大沽事件激於義憤於三月十八日召集巿民大會向段祺瑞請願宣布對外方針段祺瑞因羞成憤嗾使衛隊向徒手巡行之羣衆開槍射擊死傷各數十人生死未卜者又百餘人並下令逮捕諸愛國志士欲圖一網打盡遂其陰謀倒行逆施竟至此極不僅濫權殺人干犯刑章極其媚外用意非陷中國於永刼不復之地位不止似此凶殘賣國之人豈復能任其竊據高位以禍國殃民本政府以打倒帝國主義打倒軍閥爲職志誓當領袖民衆以爲國家除此殘賊完成國民革命之使命尤望全國人民及與人民合作之軍隊主張正誼一致奮起以驅除段祺瑞及一切賣國軍閥召集國民會議解决國是中國一綫生機實在於此願共努力圖之等語特電奉聞國民政府秘書處感 
　　盛京張作霖電各報館均鑒近聞北京有辦理十五年公債以關稅作抵情事當以現値討赤時期北京現政府係赤黨所組織此項公債直接贊助赤軍不啻助長我國內亂曾經函致安格聯聲明否認在案現在赤軍雖經潰退而此項公債聞尙秘密道行用再通電聲明凡我全國同胞在正式政府未成立以前對於此項公債絶對不能承認其國內外銀行團如有承銷此項公債者即以接濟敵人對待比年民窮財盡搜刮之術無所不至而公債濫發濫用尤爲計吏飽塡欲壑不二法門全國上下引爲隱痛今若以此財源扶植赤化取之於民者轉以殺吾民喪心病狂孰過於此願我邦人羣起而糾正之張作霖沁印 
　　武昌陳嘉謨電各報館均鑒頃致總稅務司一電其文曰報載關稅抵押發行二千萬公債閱之殊爲駭異政局日乖趁此若存若亡之際任意歛財倒行逆施肅清有日惟所賴維持關稅者全仗貴稅務司之秉正不阿耳果如報紙所言貴總稅務司將爲人受過將來詰責更不可知此中利害顯明用特電請查照無論政府發行何等不良之公債日後查明自有人爲之負責但抵押一層應請嚴行拒絶並希登報宣布以釋國人之疑國計民生同深感荷即盼電復爲幸等語特此奉聞即希查照並盼惠敎爲幸陳嘉謨沁印 
　　北京通電各省銜門鈞鑒臨時執政令本年三月三十日舉行關岳廟春戊祀典派內務總長屈映光恭代行禮著內務部敬謹預備此令督辦敎育特稅事宜馬叙倫呈請辭職馬叙倫准免本職此令督辦敎育特稅事宜一職著即裁撤此令派王愷憲爲西北甘草專賣局局長此令盛典型加陸軍中將銜趙國源徐漣路啟坦徐嶽雲陳嘉猷均授爲陸軍少將李燦周邱鳳五劉和鼎黃璧丁翰東均授爲陸軍步兵上校王志仁授爲陸軍砲兵上校黃佐南張學曾戎鴻照薛振邦劉奇偉均加陸軍步兵上校銜戴尙文授爲陸軍一等軍醫正此令國務總理賈德耀呈請任命章華趙廷珍雷延壽王曾綬王立承盧文明秦景承盧文明秦曾潞陳培源阮永墀汪彬勞勤餘陸恒修王煥顧允中嚴家幹呂孔斌杭克佐胡英爲國務院僉事均照准此令京感（二十七）印 
　　舊金山來電全國報界曁吳張李討馮總司令各省督辦鑒國民軍敗竄僑等不贊成和議請除赤化以維人心統一中國以慰僑望旅美反赤會李扶中等全體華僑叩 
國外要聞 
[旅英華人歡送朱兆莘]  
　　朱演說希望速逹修約目的 
　　倫敦通訊中華民國十五年二月十四日旅英華人各界代表聯合合會開茶會歡送駐英代辦新派駐義公使朱兆莘主席馬君致歡送詞歷數朱代辦在英五年辦理外交保衛僑民之成績朱使演說感謝各界盛意望該團體建立會所成爲常設機關一則對內交換意見協辦公益二則對外辦理國民外交以補使館所不逮鄙人爲國事宣傳對外時有演說深望旅英商工學界亦常宣佈國情轉移外人輿論國人所視爲最要最急者惟修改不平等條約一事孫中山先生主張廢約實爲先導我輩宜力促其成關稅自主領事裁判權取消不逹目的不止鄙人在國際聯盟會演說修約通過提案已得國際輿論之贊同不平等條約之存在想爲日無多也此外有一事欲宣佈者鄙人駐英五年絶無代政府簽立借債合同之事兩年前報上載有謠言鄙人並未聲辯今卸任在即敢發誓言自明心跡可告無罪於國人云云劉兆銘先生演說略謂本人奉廣東政府命考察歐美巿政行將歸國因歡送朱公使本人亦受歡送榮幸何似朱以使任內成績主席業已詳述無庸再說但其在國際聯盟會演說修約博得萬國歡聲實爲吾國外交史上莫大光榮本人回粵當勉竭棉力爲桑梓服務云云致公堂國民黨互助工團各團體代表均有演說頌揚朱公使盡力國事顧重鄉情馬主席持銀盃一座上鐫僑胞戴德四字代表各界奉獻朱公使爲紀念朱復起立致謝用茶點後散會是晚各界代表復在探花酒樓設筵爲朱公使朱夫人及劉兆銘先生餞别 
國內要聞 
[北京通信（三原）]  
　　國民軍撤兵之索隱近畿將不免一戰 
　　國內循環式之戰爭以近五年間爲最烈而其覆轍相尋則以各大軍閥之實力大抵勢均力敵無論甲欲倒乙乙欲倒甲勢非聯乙聯丙不可此次國民軍之突然總退却實亦受此環境之壓迫蓋國軍本以西北爲根據苦無海口去冬大犧牲始佔有直隸無如山西介於陜甘綏察直隸之間旣未得相當機會取而有之隨在足爲其逐鹿中原之心腹大患故於戰前戰後均極力與閻拉攏但閻與吳旣有淵源與張尤有好感卒乘二軍之敗突然發動其計畫之三路出兵北路由大同直趨張坦足搖動其根本因之西北勁旅迄未敢　赴前線東路則不但截斷其京漢線之聯絡使靳軍得長驅而入且與聯軍聯合攻取保定西南路兵力又爲其牽掣東路濼州之門户遂卒爲奉軍所破至是已不易維持其戰線加以俄國兵輪兩艘在大沽口外被奉軍截獲其一其一雖得逃去已不能再謀進口軍火之補充又受絶大影響據愚所聞由東路前線退回之兵士每人所有子彈至多祇二三十粒此足證其致命之傷濼州之失良有以也 
 
 

Page 6

 
 
1;第一萬九千零六十二號;中華民國十五年 西曆一千九百二十六年三月三十號
星期二 * *　　國軍撤兵之大原因旣如上述實際在一週前即已預佈此局故段祺瑞突然敦促王士珍等斡旋和議惟國軍將領本亦有主戰主和兩派主戰派因主和派有放棄熱河直隸之擬議極不以爲然王士珍等之嘯電據聞原係删電爲主戰派在電局扣留直至東南兩路前線形勢大變始於十八日改嘯電拍出一面即計畫如何撤兵之策至二十日計畫妥協始由張之江領銜發出號電一部分軍隊即已先號電發出前開始撤退矣惟其帷幄運籌有人運用新戰術一面以後隊作前隊撤退一面令前線反攻故敵方猶不知其大隊已撤且疑其詐迄未敢追自前晚至今日下午止已輸送來京者三十餘列車因車頭不足一部分係步行現朝陽得勝西直諸門外已到處是兵篷帳啣接其撤退亦至敏速而前方將領如鹿鍾麟鄭金聲唐之道等均於今晨到京韓復榘則因担任斷後尙在獨流鎭一帶也 
　　至國民軍今後之計畫主張約分兩派甲派以兵士久戰困苦已極雖非完全戰敗究尙保有實力不如放棄直擴充實力退旣實行工兵政策進則仍可以實力改造國家乙派則主張旣非戰敗求和應保持相當地位不能一味退讓致長敵方之焰目前不妨先縮短戰綫且看和議如何再相機應付另一部分人則又主張不如乘此晋省內部空虛移師由張垣直下大同進取太原先解决晋省內部意見如此故昨日尙有不放棄天津保定之說卒以大勢上不易保全决分三路佈防（一）東路以順義爲前綫由唐之道師担任於順義以東之密雲以南之三河香河等處亦駐相當隊伍（二）西路以易州高碑店爲前綫沿涿州蘆溝橋長辛店門頭溝一帶駐兵（三）南路以楊村爲第一防綫廊坊爲第二防綫另在黃村駐紥預備隊而以南口爲最後防綫跡其形勢在東北則由密雲而東與熱河軍隊相接西則與南口聯貫全綫成一橢圓形保定方面原由魏益三部駐防今日京中盛傳魏又反戈北攻高碑店惟國軍方面尙絶對否認謂魏部係退守高碑店方振武部亦抵保定將赴琉璃河一帶駐防此亦不無幾分可信也 
　　國軍至此已完全恢復其去冬近畿戰前之狀態據傳熱河亦將退讓至承德爲止和議成後如有退出京兆之必要亦决服從只求對方不以戰敗相待逼迫過甚調人方面能公平處斷予以相當駐兵地點必不願再以兵戎相見近之三路布防則完全爲防對方之追擊不過奉方頗有進取北京之勢前隊已逼豐潤將分兵進襲京師與奉方有關之某軍並有暗中準備奉軍服式爲某種舉動之說吳佩孚亦令靳雲鶚趕速肅清京漢全線似張吳均欲奄有京師近畿或終不免於一戰也（三月二十二日晚） 
[張紹曾乘時談法統]  
　　國民軍將領表示贊同 
　　張紹曾日前自津發出通電侈談尊重法統國民軍將領孫岳張之江等亦於當日電張表示贊成茲錄兩電原文如次「張紹曾電」萬萬急漢口吳玉帥奉天張雨帥濟南張總司令李總司令鈞鑒竊以連年國內戰亂皆因國人藐視法統專尙强權以致虞詐相循永無寗日必各軍事當局咸悟强權之非計始克罷兵共矢法規之必遵方能定國止戈方能爲武守法足以奉公頃奉此旨以二事切勸國民軍各將領施行其一應遵從聘老之電旨首先撤兵其二爲表明尊重法統之眞誠勿逞私意倘得各方贊同國是即有和平解决之徑擬懇應即停止軍事行動用免目前軍民多餘之塗炭藉策國家永久之治安區區愚誠諸希注察特先奉逹急盼電復張紹曾號（二十日）印「張之江電」天津張敬輿先生台鑒奉讀號電爲國家謀建設之方爲人民闢和平之路仁言正誼良用欽崇竊爲改革以還戎馬相繼生民塗炭城社荒夷誰非血氣寗忍再擾故昨得聘老諸公調和之電頃已通電贊同並飭屬相當移動以履息事寗人之實我公尊重法規尤符愚私倘有主張敝軍同人當力爲贊助苟利於國敢不遵率掬誠奉覆仍乞敎言孫岳張之江李鳴鐘麟鍾麟劉驥同叩號印 
[法權會議在京將竣事]  
　　預定四月一日出京調查 
　　二十三日上午十時調查法權委員會在居仁堂開第十一次會首由中國代表答覆各國關於司法行政及出版法（即上次會議所討論者）所提之疑問至是各種法律審查完畢旋由中國委員提議根於華盛頓條約及華盛頓議决案之規定不應僅限於領事裁判權所有一切治外法權有損害我國主權者均應考察茲列舉於下（一）領事裁判權（二）關於華人與享受領事裁判權之外人案件之審判（三）享受領事裁判權之外人與下列兩種外人案件之審判（甲）無領事裁判之外國人（乙）與中國無條約關係之國之外人（四）會審公堂（五）外人房屋及船舶內庇護權（六）給予外國國籍證書於中國人（七）外人免稅（八）特别區域（甲）租界（乙）租借地（丙）北京使館界（丁）鐵路附屬地以上所列如發現有上列各項以外之相關問題並當隨時提出中國代表說明上項提案後遂於十二時散會下次開會定於二十六日此爲最末次會議届時對於出京調查之一切辦法當爲詳細討論至外國委員前往各省參觀法院日期現擬定四月一日但能否實現尙不可知 
　　又聞外人方面出京參觀者共二十人我國方面隨同前往引導並担任招待者共定四人其路程爲先往天津參觀完畢即由津赴滬究從海道抑由鐵道此時尙不能定上海考查竣事即將分爲兩組一組沿長江前往南京安慶九江漢口長沙等地一組由海道前往杭州寗波福州以逹廣州兩組參觀竣事復在北京聚齊然後同赴太原張家口回京後再往奉天哈爾濱等處大約兩個月當可參觀完竣 
[金佛郎案决定不起訴（七）]  
　　又就檢舉理由書第二點辯訴略稱本件協定是否圖利第三人及外國而故意議定本協定之內容顯屬有利於國家之條約自無故意之可言此次協定法國亦旣正式聲明退還庚欵餘額犧牲其國家收入之一部則圖利外國一層又無議論之餘地原檢舉文目爲第三人者爲中法實業銀行及遠東存户詎知中法實業銀行之股權中國政府占三分之一凡公司之股東對於公司是否有爲恢復之義務度無有能予以否認者此次協定中國政府不外維持其自身所組成之公司得謂之圖利第三人乎且法國股東係法國之人民（非法國國家）而其政府犧牲其國家收入之一部將庚欵餘額退還外國商定維持該行俾資復業不聞有法國人以圖利第三人之說訐其當局者而謂我以維持國家自身組成之公司誣爲圖利第三人乎至該行遠東存户無論爲中國人民及非中國人民要皆爲該行之債權人以存欵之血本換取五釐美金債票原屬依法受償本非不當之利而中國國家因其自身組成之公司負累債務之故設法清理償訖其自身組成公司之債務自係依法履行責無旁貸均無不正利益之意義又詎得謂之圖利第三人原文所謂圖利第三人並其所謂故意各節均絶無根據可言 
　　又李思浩對於追加檢舉理由書續行辯訴略稱（甲）第一段可分地點（一）關稅會議問題本件中法交涉自十二年二月以後法國方面迭催履行用金付給政府於五月一日接駐法陳使電告准法外部照稱中國政府所有關稅增加問題不得不改變贊助態度八月二十六日又接陳使復電稱法外部謂金佛郎問題解决後方可得議院批准十月三十一日十一月十四日又據駐京法使先後面稱賠欵問題未解决前定不願將關稅條約批准嗣後法政府於答復美國在華召集治外法權委員會文電中並將此旨聲明迭經返復辯駁輒仍堅持本案與關稅會議應分爲兩事誠如原文所云然法國因催本案履行弗獲致將華會條約牽連擱置外交上形格勢禁如斯擋案具在原檢舉文竟引說明書中我方向法國交涉駁復之詞爲攻擊之論證執吾矛以陷吾盾詎能中於事理至謂關稅增徵二五爲有害無利云云無論本案應嚴格計覈國庫損益不應歧及政論範圍且即就外交財政民生各政策立論則目今開會後所爭者非限於二五原檢舉人其能謂奢侈品稅率不應增徵國定稅率權（關稅自主權）不必爭回乎况就國庫主體立論僅此二五增徵部分至少每年可增二千四百萬元之歲收而財政部現在積欠無確實擔保內外債欵約計國幣七萬二千餘萬元基金無着無法整理遲延整理一日應擔負利息差額約國幣六萬元若將此項應增遞增之歲收運用於積欠內外債之清理則一年計之所得利率約爲國幣二千二百萬元是國庫利益之數兩共每年至少計有四千六百萬元之鉅尙得謂政策說不攻自破乎（二）扣留賠欵問題此項總稅務司扣留應付之欵係本年四月份以前共計二十三個月用金折合之數計一千零三十萬元此次協定成係由政府撥回支付原文指此謂並非於國庫有利則試問如果任聽繼續扣存爭持未决政府是否須俟至第二十二年之第二個月起方有此宗資源質言之此項撥回之數實係將第二十二年第二個月以後之欵提前供目前之用政府確已節省二十一年零一個月之息欵（無論以何項利率計）原檢舉人其能否認此計理乎（三）法使催促之問題本件協定係對於十一年七月九日七月二十七日及十二年二月十日中法間協定加以改正補救上次辯訴理由書曾首經鄭重聲明此次檢舉原文仍認十一年七月九日之協定爲並未正式訂立又對於十二年二月十日政府復法使照會認爲內政關係是其於本件外交上經過仍未有確切之考察則所持論旨何能與事理相符（乙）第二段原文分八項（一）查十一年七月間當時政府與法國方面就本案庚欵用途及各條件均經商議就緒而是月九日法使照會仍聲稱所有本案庚欵應每年攤繳云云且回溯一九二三年二月八日法國政府所頒布承認中法協定之法律亦祗稱關於庚子賠欵餘額之協定是此項庚欵始終並未正工聲明退還案牘具在可以復按原檢舉文謂法國國會早經議决抛棄不知在我國尙未接收其正式聲明以前國際拘束力無從發生而乃就此項應認爲法國內政關係之事實强認爲已發生國際上效力因謂此次協定中正式退還之聲明並非新獲之效果又豈合理之論至謂運用抛棄名異實同則試問如果並未聲明退還我國政府何從將此項庚欵借墊給中法實業銀行而發生債權更何從因取得債權而發生其餘效果（二）原檢舉文謂交還總稅務司扣存之欵法國業經首肯並非此次交涉得來查法使於十一年七月以後節經催促履行用金付給是年十二月十一日來文又經明白聲明『本案庚欵緩付五年之期業於本月一日限滿請飭將此欵應自本月三十日起即行交付』云云是此項庚欵法國本未承認交還十三年一月間安總稅務司向我國政府雖有提回此項扣存庚欵之建議政府並未向法國正式交涉法國亦未有交還之表示迨此次交涉中迭與折衝始有成議乃謂早經首肯不知何所據而云然（三）原檢舉文謂協定文電匯之下綴以或有盈餘折合美金其數適與金佛郎相等認爲確非按照電　辦法且謂其結果較諸用眞正電匯致損失美金五千五百餘萬元之鉅减去代繳股本及撥還欠欵等約美金一千萬元尙損失美金四十餘萬元若更加以二十三年間利息以五釐計又當爲美金二千餘萬元本利合計直損失美金六千餘萬元合國幣一萬三千萬元云云驟聆此論度未有不色然驚者一經細按則大謬不然第一法國部分庚欵餘額之本息總數三萬九千一百餘萬佛郎乃今後十三年間攤還之欵非一時支出之欵求其現値數字爲二萬二千五百七十餘萬佛郎若以五一八折合美金其數爲四千三百五十餘萬元以一八合國幣其數爲七千八百四十萬元有奇（本案美金債票實際發行數目爲四千三百九十萬元一八折合國幣爲七千九百萬元若據此推算各數尙有小數出入）而此七千八百四十萬元之數尙係數理上現値之數非實際上現今可得運用之價値實際上現今價値至多須僅六扣計値其可得運用之欵不過國幣四千七百零四萬元本案庚欵實値國幣四千七百零四萬元原文乃就本案庚欵本息總數（本來數字）爲計算之基礎其誤一第二且原檢舉文目爲損失本數之美金五千五百餘萬元中所减去代繳股本等各有利條件之數僅爲美金約一千萬元實不知其實際應就直接利益數字逐項計算者已逹國幣三千六百五十萬元一八折合美金二千零二十七萬餘元其誤二（原文謂損失本數美金四千餘萬元尙須加二十三年間五釐利息損失計有美金二千萬元何以不將代繳股本等各有利數字一併附計二十三年間之息此亦其誤點）第三况上開四千七百餘萬元之實値猶就假定用金計算實値之總數而言而原檢舉文所目爲有不利意義者爲用金較用紙所溢出之差數紙與金爲一與三之比若就四千七百餘萬元中除去三分之一則其差餘三分之二之數爲三千一百餘萬元而因協定中有利條件直接所益之數爲右開之三千六百五十萬元而尙餘消極利益如中國政府已繳中法實業銀行股本約國幣五百萬元因運用賠欵復業可獲保全等不計焉關稅會議之利益亦不計焉乃原檢文不將此等要點覈實計算徒夸大其詞冀聳聽聞其誤三第四又况此協定因爭回電匯方法（電匯行巿）解釋之結果始發生或有之盈餘而將此項盈餘部分因逐年借墊中法實業銀行政府對於該行始取得借欵之債權原檢文猶併爲一談據爲損失國庫之論據其誤四四及五兩項原檢文就中國政府退回用紙付給之庚欵及或有盈餘部分陸續借墊中法實業銀行所取得債權立論其根本誤解之點第一係認我所墊借之數爲美金七千五百餘萬元而於純粹借墊之現今實質實數並本確切計覈第二係認我借墊之欵係一次交出而不知所墊借者係逐年遞借遞增與彼方供作擔保之無證劵逐年遞還遞减有互相乘除之關係至所稱無利證券法使前次來文已允交中國此次反將所有權變爲擔保權云云云不知十一年七月九日法使復文僅聲明『此項證劵應交中國政府作爲中法間事業之用其數目性質預算及管理將來由中法兩國政府協定』夫旣云性質及管理等項俟將來協定則何能斷定爲已屬中國之所有權申言之此次將此項無利證券經兩方議定供作中國政府之擔保品正爲確定其性質及管理起見乃謂無益有損其義何居（六）此項係就敎育費設法增加逹到每年美金二十五萬元一層立論原文亦旣承認所應設法增加者爲五萬元不復贅述（未完） 
[徐州短簡]  
　　浙軍第一師徐大部分駐徐尙有少數留浙現該師副官郭相時率軍樂隊隊長薛連捷帶全隊於二十五日來徐駐徐浙軍第二師砲兵團第一營營長楊向林帶全營士兵及大砲十二門并新兵二百餘名二十五日由徐返浙 
　　靳雲鶚自到魯南時即在徐設辦事處地點在車站迎賓旅社現在豫戰結束該辦事處已於二十五日奉令撤銷處長陳雷已解職北上 
　　刻下豫戰結束魯軍北攻甚急靳派其運輸陳司令於二十五日由豫運大批槍枝藥彈過徐赴濟南接濟 
　　浙軍駐徐除在城北九里山建造營房以資駐紥外第二十四混成旅向駐徐北亦擬建築營房二十六日該旅旅長李俊義率本部各軍官前往二郎山察勘當晚返城聞規畫就緒後即行興工 
　　徐州八縣兵災善後會呈請省當局發行公債以辦春賬定名爲徐州八縣丙寅春賬公債以省欵應行償還之各縣墊付軍事用費爲擔保公債票年利八厘組織公債委員會發行 
[杭州快信]  
　　江蘇憲兵營長唐維勤昨已接任浙江憲兵營長當將浙憲兵營字樣取消更爲聯軍憲兵連在浙之憲兵計爲二連三連及六連調任江蘇憲兵營長張寶義准今（二十九）夜離杭赴寗 
　　昨（二十八）夜九時總司令部派軍需課員徐超於二十九號貨車掛車三輛押送濼州號鐵甲車一輛及過山砲步槍砲彈槍彈等赴寗交卸 
　　繭巿將届杭嘉湖紹各地繭捐委員業經財政廳選派大致已定日內發表 
　　杭關監督陳蔚前日因公赴寗昨附十二號夜車返杭今晨銷假視事 
　　紹蕭臨浦鎭爲糧食聚巿之區現因來源不繼擬就金衢兩屬壽昌龍游蘭溪金華衢縣各地採辦接濟昨請總商會塡給護照該會已呈省署請示 
　　第一師各團營業已大多數駐徐此間留守司令部已改爲辦事處處長徐方震（第一旅旅長）本擬率同留守員弁赴徐聞因該處營壘尙未工竣暫緩出發 
　　西湖南北山龍井等處新茶怒發前日起開始採摘明前每兩售四角至六角不等供不敷求尙無一定巿價 
　　二月份各機關經費尙未補發齊全三月份又届　放之期蔡財廳長左支右絀頗覺爲難據聞本旬金庫徵存不及十萬須待下旬方有續收 
 
 

Page 7

 
 
1;第一萬九千零六十二號;中華民國十五年 西曆一千九百二十六年三月三十號
星期二 * *敎育消息 
[專電蘇敎廳長江恒源接任有期]  
　　南京陳省長艷〔二十九〕飭知江恒源任江蘇敎育廳長江定下月一號到敎廳接事〔二十九日下午五鐘〕 
要聞 
[蘇敎廳修正私立學校立案標準]  
　　蘇敎育廳胡廳長爲取締私立學校起見擬訂整理私立學校暫行辦法交由廳務會議通過呈省核定施行其原文已詳前報惟私立學校整理範圍包含小學在內而前次頒行之私立學校立案標準係專指中等以上學校對於小學仍未有規定缺而不全辦理殊感困難前日開廳務會議時並將私立學校立案標準詳加修正一併呈省核定施行茲探錄修正原文如左 
　　私立學校立案標準（一）辦理二年以上經官廳派員視察認爲成績優良者（二）小學校籌有基金四千元以上中學校籌有基金一萬元以上專門學校籌有基金二萬元以上而有確實欵項存儲者（三）每級常年費小學校初級部至少須有二百元高級部至少須有四百元初級中學至少須有二千元高級中學至少須有三千元專門學校至少須有四千元（四）校長敎員應有相當之資格（五）應有適宜之校舍及相當之設備（六）學生入學小學校應有相當之年齡及程度中等學校應有相當之畢業資格（七）認可之私立學校以後辦理不合者得撤銷其認可案（逹） 
[蘇省十中驅長風潮完全平息]  
　　江蘇省立第十中學自張校長世毅辭職朱凌斗代理校長來徐接任後即已召集學生預備上課現已於本月二十七日舉行開學禮各級學生大多數均已到校至被革學生朱壽昌等七人學生家庭及地方公團亦曾函請朱校長轉呈敎廳恢復學籍已經敎廳批駁聞朱校長已定本週實行上課該校驅長風潮至此已完全平息矣 
[江蘇師範附小聯合會大會預誌]  
　　江蘇師範附屬小學聯合會每年舉行大會一次其日期及地點悉隨蘇浙皖三省師範附小聯會而轉移本届三省附小聯合會定於四月二十五二十六二十七在杭州省敎育會舉行故蘇省師範附小聯合會理事部准照議决案亦定於四月二十三四兩日在杭州省敎育會開第十四次大會同時並舉行學校行政及綴法算術書法等練習課業展覽會該會理事部已發出通告知照各校寄交議案及開出成績所佔壁間桌間面積云（之） 
[浙江通俗敎育會臨時會紀]  
　　浙江通俗敎育研究會前日（二十六）下午四時在敎育廳開臨時會到主任張衡幹事尹志仁凌獨見張行簡蔡孟謀沈光烈錢宗翰胡永聲等十餘人研究良久議决事項如下一照原章程小說戲劇歌曲講演圖書五組由各幹事認定一組或二組並分組徵求會員二對於優良影片審定後給予獎狀以資鼓勵云 
[嘉定縣敎育會舉行課業競進會]  
　　嘉定縣敎育會於本月二十八日舉行第三次課業競進會地點在婁塘公立第三小學此次加入之學校除公三校外有縣立第一女校私立南翔公學私立承德學校私立普通學校共有競進員七十五人科目爲英文圖畫二種英文評判請廖茂如俞　三徐植仁三君擔任圖畫評判請張慶石王勉旃二君擔任上午九時行開會式副會長黃允之報告錢知事代表周科長訓詞評判員張慶石演說十時舉行課業競進英文測騐分四種（一）塡相反之字（二）塡字（三）問答（四）翻譯圖畫比賽分三種（一）畫理測騐（二）寫生畫（三）圖案畫下午一時公三學生開聯歡會歡迎遠道來會之競進員 
[宜興敎育界近訊]  
　　江蘇宜興旅外學界之關心桑梓者近有宜興學會之發起以從事地方運動其目標尤注意於敎育事業之促進現正積極進行圖書館之建設又該縣敎育局局長儲韓瀾因受排擠屢請解職縣署已詳請省廳另委茲聞有前被撤換之縣立第八小學校校長潘某亦列名薦牘地方人士聞之頗反對云 
[金山縣敎育局通知春假已取銷]  
　　金山縣敎育局長張本載函致全縣各學校停放春假原文云逕啟者案查學校春假自經奉令取銷本局所訂學歷已無規定放假日期早已通知在案現距清明節近深恐各學校仍復循例放 
假致妨兒童學業况查去年各校寒假又有提前放假延緩開學者此時正宜寶貴光陰俾資補習事關課業幸加注意除函請縣視學照常視察外相應布逹至希查照云云 
本埠 
[商大敎授停止授課後之學生表示]  
　　國立東大商科自敎授宣告罷敎後學生會方面當即召集緊急委員會分派代表至各敎授處解釋誤會并請敎授繼續上課以維學生學業星期日下午復召集全體大會討論補救方法開會約三小時議决（一）學生此次罷課與學校交涉手續未能周到二十六日繼續出發演講又未能遵照敎授議决上課之意見應向敎授道歉（二）此次罷課所荒廢之學業請學校將暑期延遲兩天以補足之（三）以後如有同樣事件發生須先得學校方面之同意（四）學校令全體同學塡願書一事則因全體同學初入校時似已塡過願書在手續上實可不必再塡且此次新願書內容第一條爲非得學校允許不得結社集會未免過於嚴厲且商科爲東大一科行政當然一致東大同學旣未塡此種願書商科同學實未便擅塡故大衆俱以爲無此必要務請收回成命至於上課問題則請主任程其葆先生再召集敎授會議一次請各敎授無論如何顧全學生學業即日恢復上課最後復當塲推定代表四人向敎授接洽解釋一切并將前項議决案通知敎授會學生方面已平心靜氣極端讓步大槪總可融洽云 
[上寶平敎促進會幹事會補紀]  
　　上寶平民敎育促進會日前下午四時在青年協會開幹事會到郁瘦梅胡叔異馬崇淦顧靜一等由郁君主席議案如下（一件）報告第十九平校已定在海寗路福壽里羣益女子公學現已招到女生二十餘人（一件）報告上海東南公學第八平校今日開學（一件）報告第九平校業已開學學生四十餘人（一件）報告第十五平校定二十九日開學本月二十七晚六時假天同路昌世中學養生公社開平民游藝大會本會特推郁瘦梅胡叔異二君與會（一件）議下届幹事會地點案議决在省敎育會五時散會各幹事赴同仁醫院問候總幹事傅若愚君病狀因傅君腹腸流血舊病後已有十二日現已稍愈矣 
[公民敎育委員會通告開會]  
　　江蘇省敎育會公民敎育委員會昨日通告各委員云敬啟者四月一日星期四下午四時本會開四月分常會届時務祈早臨爲盼專頌台安 
[東南公學開校董會]  
　　法租界太平橋受福里東南公學請敎育界有　份子組織校董會前日下午一時開第一次大會到者爲胡叔異張亦良張逹卿等十二校董由校長朱士方主席宣讀校董會暫行細則全體通過校董會宣告成立次報告學校經過情形及預算决算等項並擬春假後添設英算夜校特請校董周越然君擔任名譽主任約四月十日前即可開學 
[尊孔校校長劉秀南回國]  
　　尊孔學校係中華聖敎總會同人創辦宗旨宣傳孔道內容則新舊兼施開辦以來成效日著昨日該校校長劉秀南君由南洋回國聞已聯絡海外華僑一致贊同極力擴充擬在上海建築大規模之校舍定名尊孔大學先辦師範科該校華僑總理如下新加坡總理劉鼎君檳榔嶼總理戴芷汀林成輝吉隆坡總理郭育齋吧逹維亞劉嵩　香港梁樹棠上海楊富臣李玉書 
[遠東大學兩同學會成立]  
　　盧家匯遠東大學江浙同學會前日開成立大會宗先謙爲臨時主席蔡安福記錄通過會章選舉職員又該校兩廣同學會亦於昨日開成立大會請校內敎職員蔣逹文郭啟明演講末茶點拍照 
體育 
[香港南華體育會開始徵求會員]  
　　該會規模宏大成績卓著本届徵求同志分十大隊出發 
　　南華體育會在香港設立十餘載爲我國南方最大規模之體育機關歷届參與國際運動成績卓著爲我國體育界生色不少查該會所辦各種體育尤以足球最爲特色似不必多贅其次該曾之壘球隊在香港一島亦極有聲威曾於十二·十三·十四·年連獲該埠組織萬國壘球比賽會之冠軍榮銜三次去年全港籃球比賽會之冠軍亦爲該會所得其餘排球絨球（即綱球）·游泳·田徑賽·國技·童子軍·及室內運動等莫不設備更廣設學校義學多所以作育人材爲最得各界愛護之體育機關也聞該會今年第九届徵求會員已於三月二十日出發共分十隊進行十隊隊長爲莫詠虞·蔡建庸·陸靄雲·蘇琛玷·郭忠全·梁早如·林銘勳·袁燦煇·脫勝初·劉伯偉等君於南洋羣島一帶又派何潤光爲徵求專員赴彼處徵求同志上海方面則請霍守華·陳耐言·譚竹馨·· 
莫儉·劉福培·盧煒昌·林福元·李惠堂等君爲駐滬徵求專員聞· 
該會是届徵求各隊員皆海內外名流或殷商鉅賈且近世潮流人皆注重體育預料將來成績必極優美而本埠之殷商鉅賈亦想必踴躍輸將共襄偉舉也 
[滬大女生與聖瑪利亞之籃球戰]  
　　十二與七之比···聖瑪利亞勝 
　　滬江大學籃球隊夙爲海上所欽佩今年之華東大學之奪標賽旣勝東吳復克之江將來之錦標可謂已在囊中矣不特如是其女生之籃球隊亦可謂與男生並駕馳騙自該校體育敎授格萊賽夫人聘爲敎練員以來訓練不遺餘力曾與本埠西人女青年會籃球隊比賽勝利雖屬諸彼然其進步之速已非昔日所可同日語也前日下午三時該球隊又與聖瑪和亞之籃球隊在滬大男生健身房比賽並請聖瑪利亞敎練員爲裁判員届時金角一聲雙方球員勇往直前一顯其鳳毛麟角其奮鬥之力可謂與男子相埒比賽時間共分四次每次十分首次滬大負二再次又負二復次相等末次又負一此次二方球員各有所長滬大精於擊籃所發必中而聖瑪利亞方面强悍矯健且身手靈敏故結果爲十二與七之比滬大負 
[華東各大學籃球奪標賽之又一幕]  
　　滬江以七十三對二十一勝金陵 
　　南京金陵大學籃球隊自赴蘇杭二處戰勝東吳之江二隊後於前日由杭返滬昨日下午在滬江大學健身房與滬江舉行奪標比賽因雙方俱未失敗故該次比賽頗爲重要作壁上觀者有男女來賓三四百人以滬江學生佔居最多數濟濟一堂盛極一時鐘鳴四下裁判員張國勛君銀角一聲各健兒往來馳騁精神抖擻滬江球員皆身材高大傳　純熟故開球後聲勢浩大進攻甚爲順利分數絡續增加中鋒吳履遜右鋒陸鐘恩尤見手法神妙金陵亦頗奮勇但陣勢稍欠變化傳送亦欠迅速兼以孤軍遠征塲地生疏不易盡景施其所長後因左衛徐紹武違例四次出場戰　力益弱上半時滬江得三十五分金陵得十四分休息十分鐘後滬江進攻更見得心應手而金陵右衛袁義生又因犯規四次退出於是滬江重重進逼如入無人之境迨至最後五分鐘方見金陵投中數球成七十三與二十一之比滬江勝 
　　滬江大學（七十三分）金陵大學（二十一分） 
　　右鋒陸鐘恩一九分右鋒畢馥眞○分 
　　左鋒凌憲揚一○分左鋒譚仲約一三分李錦泉○分中鋒姜木信六分 
　　中鋒吳履遜三三分右衛袁義生○分龔治一○分左衛徐紹武一分 
　　右衛康少卿一分談成蔭一分 
　　附各大學成績表 
　　本届華東各大學籃球比賽參加者爲滬江·金陵·東吳·之江·四校採雙圓周比賽法除金陵與之江祗賽一次其勝負作兩次計算外皆須比賽二次現第一圓周業已完畢茲錄各隊成績如左隊名已賽勝負百分數滬江大學三次三次○次一·○○○分金陵大學四次三次一次·七五○分東吳大學三次一次二次·三三三分之江大學四次○次四次·○○○分 
[南洋光華籃球隊甲乙組比賽紀]  
　　甲組四十一與十一之比···南洋勝 
　　乙組二十六與二十四之比···南洋又勝 
　　江南大學體育協會籃球比賽自開幕以來各隊比賽頗有精彩昨日下午四時南洋甲乙兩組赴光華附中操場與光華甲乙兩組比賽籃球四時半開始六時二十分告終比賽時環場觀者甚擁擠結果南洋兩組雖均獲勝利但雙方應戰俱見勇敢故其聲勢亦相差無幾也茲將兩隊戰續錄後 
　　南洋乙組勝光華乙組二隊於四時半起賽裁判員張宗藩君檢察裁判員丁人鯤君光華球員在起初數分鐘如生龍活虎聲勢頗壯連獲六分南洋亦振作精神努力相抗故未久南洋得勢分數遂超光華之前上半時南洋十五分光華六分下半時光華改變陣勢進攻退守咸有程秩南洋雖能應付裕如但其所獲之數不及光華之多斯時光華如能投籃準確或有反敗爲勝之望下半時光華十八分南洋十一分比賽結果廿六與廿四之比南洋勝 
　　南洋乙組（總計廿六分）光華乙組（總計廿四分）右鋒程義乾二分右鋒孫星岩九分左鋒陳振銑十二分左鋒陳康宏七分中鋒張瑞鎏十二分中鋒俞佩恩六分右衛張益○分右衛呂昌馥○分左衛程紹模二分伍繼武二分左衛俞佩德○分 
　　南洋甲組勝光華甲組二校乙組比賽終了甲組遂行開始裁判員吳邦偉君檢察裁判員周家祺君二隊開始接觸後攻守二面異常緊急相戰六分後南洋戴麟經方獲一球次則光華楊巿慶得罰中一球此後五分鐘內二隊先後獲球分數此高彼下一時艱定上下卒以光華多喜遠射錯過機會極多南洋前鋒後衛頗能聯合因而時見投入上半時南洋十四分光華五分下半時光華仍見勇猛但每逢易於獲球之處輙失之交臂似惡運附身實非戰之不力至南洋球藝進步良多全軍進退如意攻守有方且遠射近擲又能百發百中也下半時南洋廿七分光華六分比賽結果四十一與十一之比南洋勝 
　　南洋甲組（總計四十一分）光華甲組（總計十一分）右鋒戴麟經十分右鋒董小培二分左鋒方定壎十二分張永礽○分中鋒徐樂八分左鋒張悅聯○分右衛周賢言四分中鋒王鐘偉○分左衛孫瑞華七分楊巿慶二分右衛伍純武二分左衛楊巿慶一分董小培四分 
[昨晚樂羣戰勝東大籃球隊]  
　　卅二與廿八之比東大隊今晨赴杭與之江比賽 
　　東大籃球隊自蒞滬後第一次與光華比賽籃球結果以卅二與廿七之比獲勝昨晚七時又與樂羣隊假中華棒球場作友誼比賽裁判員徐振東君雙方球員均身强體壯技高術精如不相上下惟樂羣方面多久戰之餘一旦身臨大敵仍能應付裕如毫無退怯之氣此東大之所不及亦該隊昨晚獲勝之主因也兩隊在開始二分間得分相同後東大球員多違例均爲樂羣余志忠等投入遂不免稍形紛亂因而樂羣得乘虛直搗獲分頗多上半時樂羣得十九分東大八分下半時東大如異軍突起聲勢之壯直超越樂羣之上無論防守進取均較上半時有天壤之别如上半時所負不巨則是晚結果或非我人所能料也至樂羣雖稍見失勢但其攻守之精銳亦頗可畏故得維持其勝利以至於終點下半時東大二十分樂羣十三分比賽結果卅二與廿八之比樂羣勝聞東大籃球隊於今日上年乘九點一刻鐘車赴杭明日下午四時與之江大學比賽云 
　　樂羣（總計卅二分）東大（總計廿八分） 
　　右鋒張則倣五分右鋒張鐵珊六分 
　　歐炳光二分左鋒夏翔十四分 
　　左鋒余志忠十四分吳中俊○分 
　　李伯鈞○分中鋒吳德懋六分 
　　中鋒陳啟東二分右衛莊文潮二分 
　　王文華○分左衛李繼元○分 
　　右鋒李伯鈞六分 
　　蔣稚懷○分 
　　左鋒馬德泰三分 
[中華籃球會流星與大同今晚比賽]  
　　上海中華籃球聯合會中流星與大同二隊定於今晚七時在天文臺路籃球房舉行奪標比賽聞大夏與南方之比賽因大夏已棄權三次取消比賽資格故此後各隊與大夏之比賽槪行作廢云 
[嶺南體育會與英水手比賽足球]  
　　五與四之比｜嶺南勝 
　　昨日（二十八日）嶺南體育會足球聯隊與英國戰艦活樂號H.M.S."Woodlark"水手在青年會球塲比賽銀笛一鳴二隊各告奮勇英水手以體幹魁梧神氣充足嶺南則身手矯捷佈陣尤見精密相抗之下攻守得宜結果爲五與四之比勝英水手云 
[蘇州東吳蘇星乓乒社之組織]  
　　東吳蘇星乓乒社係蘇州東吳大學中學之喜研究乒乓者所組織前曾屢勝蘇地各球社可稱個中之巨擘也然自去秋以來社員解體今年開學該社各健將亟思恢復舊觀重振昔日之威風故重行召集正式成立新社從此蘇地乓乒又在中興時期矣 
[鳴喈中學乙組籃球隊勝南巿商中]  
　　西門關帝廟鳴喈中學日前廟南巿商中之邀惜公共體育場比賽籃球下午三時半起賽請曹君爲評判員上半時十一與二之比鳴喈勝下半時南巿商中以全力進攻卒因鳴喈內衛守護得力無獲球之機會遂成十四與六之比鳴喈又勝統計二十五與八之比個人分數列後 
[國家前途與出版事業（陳霆銳）]  
　　中國有五千年文明之歷史文化早開在昔爲世界各國所宗仰然自歐風美雨相逼而來即呈我不如彼之現象此其故安在一言以蔽之日不能爲積極之提倡而已不侫去國以前亦嘗懷鉛槧執敎鞭以從敎育著作家之後旣而游學美國深悉彼邦人士對於文化事業自政府以至個人莫不盡力提倡其提倡之目標有二一爲振興敎育一爲發展書業蓋敎育爲直接促進文化之工作而書業則爲間接傳布文化補助敎育之機關也返觀吾國二十年來促進敎育之呼聲洋洋盈耳顧敎育之成效仍未見其普遍而書業商之能盡量發展者尤爲少數外邦之導揚文化如彼其熱烈而吾國則如是其淡漠宜其一則突進一則緩流無足怪也 
　　近年以來國家鼎沸固已目擊心傷然文化衰退敎育停滯尤足令人有胥溺之悲國家有覆亡之　此不侫所以不能已於言也夫欲振興敎育必先具改進之利器書籍者改進敎育之利器也經營出版事業之書肆則製造利器之工廠與供給利器之府庫也有工廠之製造有府庫之供給而後需要此利器者乃得予取予求無虞竭蹶是故書業之責任至大而其有賴於社會人士之通力合作者亦至多自科舉廢除敎育革新凡能洞矚世界之趨勢亦早計及出版物之有利於人民智識極端倡導弗稍懈怠然此二三十年間統計全國所有之出版物雖云汗牛充楝不可縷計其眞能具有促進文化補助敎育之效能者殆什不過一二以有限之書籍供無景之需求車薪杯水爲益幾何故今後之敎育家除力謀敎育事業之進行敎育方法之改善外更宜分其目光以注定於補助敎育具有偉大功能之書籍使其出版量爲加速度之進行考歐美各國學術界每與出版界合併學術界殫其心力從事於著述出版界出其資財從事於刊布雙方互助效用乃著吾人苟取法乎此則社會多一有益之書籍即爲敎育方面增一良好之工具學術界多一發表之機會即爲文化前途樹一先騙之旗幟數年而後出版物日見進步敎育文化亦自然進步此固不能不深望於當代敎育家之倡導也（未完） 
 
 

Page 8

 
 
1;第一萬九千零六十二號;中華民國十五年 西曆一千九百二十六年三月三十號
星期二 * *   
 
 

Page 9

 
 
1;第一萬九千零六十二號;中華民國十五年 西曆一千九百二十六年三月三十號
星期二 * *國內要聞二 
[軍事中之奉省財政現况（寥）]  
　　濼州占領後之前方捷報 
　　奉天通信時下奉幣之毛荒可謂逹於極點其毛荒最甚之開始實在去歲郭松齡倒戈之時彼時一般商民心理皆以郭必勝而張必敗東三省官銀號紙幣經張一手所發行張去職以後將成廢紙故紙幣之信用遂因此一落千丈迄於今日仍然不能恢復將來戰期延長行將日形低落而無所底止其低落之主因實由於連年用兵消耗無度現欵日匱遇有大宗需要則乞靈於官銀號取之不盡印之不竭之紙幣任意推行漫無標準則其價額安得不日形低落當郭松齡倒戈之前東三省官銀號紙幣之發行額已逹一萬六七千萬元之譜就中一萬一千萬元爲軍用流行之資金餘則爲官銀號營業之資金前項鉅欵爲奉直戰役以後整理軍隊擴充兵工廠航空處購買軍艦等等所耗去軍民當軸屢擬設法彌補尙未果行而第二次奉直戰又起於是東南問題及郭松齡之倒戈相繼發生用兵不已耗費益鉅省庫積存遂漸空虛而鉅欵之來源惟在發行紙幣然第二次奉直戰開始之時所用戰費純係省庫存欵尙未向官銀號支取故軍興伊始王永江曾對軍事當軸聲明謂此次戰費如以三千萬元爲限度奉省財政不至受何等影響不謂倒直以後當軸乘一時之高興大事賬濟藉以收買人心又爲擴張勢力計銳意在內省開拓地盤軍隊一項驟增至一倍有奇奉省以錢法毛荒故每月軍政費之支出又超過平時兩倍以上不惟省庫餘欵用盡而官銀號之的欵亦復所餘無幾郭亂發生後財政日形竭蹶乃不得不另發紙幣以資周轉此次新幣發行額計六千萬元當時即耗去三千八百餘萬元嗣於郭軍逼近省垣埀危之際又以兩萬一千萬元收買現洋金票截至去歲舊曆年底止此項新幣已耗去四萬六七千萬元之鉅則幣價低落乃當然之事無足爲怪者查該號營業資本金額爲六千萬元而票劵之發行乃至四萬六七千萬元之鉅相去懸殊欲加整理談何容易自王永江去職以後省長財廳長兩職人皆不敢輕於嘗試蓋皆畏奉省錢法毛荒已逹極點身當其衝難善其後故皆裹足不前也現時當軸對此亦甚爲慮擬對軍事費用加以撙節現時見諸實行者爲縮減東三省兵工廠之經費曾於本月十八日飭總辦楊宇霆將兵工廠常年經費縮減一半由本年一月起至十二月底止預算不得超過八百萬元現該廠正在核減之中各廠人員全行調動又討郭戰費當軸曾聲明歸個人担任現已中變仍由三省商民分担曾於數日前通飭三省省署按縣分大小攤派一等縣十一萬元二等縣九萬元三等縣八萬元將來此欵解奉亦誠戰費上一大接濟財政廳爲王永江辦理交代已將省庫存欵算清計現時共存奉大洋五千二百六十五萬六千零一十五元四角二分現大洋四百八十八萬二千二百九十五元一角六角現小洋五千八百八十四元二角二分鈔票三百零四元二角瀋平銀二萬兩日金二百零四萬七千零七十三元七角七分銅元二十七萬三千七百零八枚以上各項共計合奉大洋六千八百四十六萬四千七百七十四元二角四分奉省現時財政如是而已 
日來奉軍與聯攻馮軍捷電日必數至茲擇其關係緊要者錄之 
　　如下「濼州捷電一」二十一日下午五時總司令部接前方電話云本日午間濼州已完全被我軍佔領我軍右翼前線已佔領首陽山·夷齊山·安河·前石梯子·白圈子·耿莊一帶·我軍正面已佔領濼州西十餘里之蔣家莊·恒山營·曹家坎·張家坎·八里橋寶辛莊之線敵人紛紛向西潰退現我軍正在追擊中「濼州捷電二」二十一日午後七時總司令部又續接前方電話云我軍完全佔領濼州後仍奮勇前進已進至濼州已西之野鷄坨子·頭　城之線現正紛向榛子鎭古冶方面追擊中殺虜敵方官兵無數得獲軍械軍實甚多敵人四出潰散現已不能成軍預計明日可至唐山「聯軍捷電一」急奉天大帥鈞鑒頃據前敵褚總司令玉璞報稱滄州以北之敵雖屢經我軍擊潰旋復增援死抗勢極頑强値連日大雪迷漫道途泥濘春寒砭骨敵氣已墜我軍本日（二十日拂）曉進攻正面及左右翼各以奮勇隊三千人急馳挺進出其不意敵軍倉皇還擊氣阻膽寒槍砲均不能命中全線潰亂其督戰官以大刀手槍立殺數十人仍不能制止紛紛却走狂奔敵軍又戴俄式鐵盔胸前以鐵甲掩護又棉衣均爲雨雪浸濕重量愈增寒不能遏日戰塲泥滑屢蹶屢起狀極狼狽窘迫皆棄其盔甲及槍枝子彈凌亂潰散而去且多蜷伏泥中不能去者我軍併力猛追彈如雨發斃敵甚衆全線大獲勝利倪家橋·大孫莊·小王莊·寶家店·馬落坡·沙官屯等處均無敵踪此役計陣斃敵旅長三人團長四人排長十五六人士兵無算俘獲官兵約七百餘人大砲八門機關槍七架步槍一千三百餘枝鐵盔鐵甲一千八百件彈藥輜重車輛牲畜不可勝計刻正乘勝進擊我軍士氣百倍預料指日即可會師天津等語謹先電陳餘容續報張昌宗昌叩哿午印「聯軍捷電二」萬火急盛京大帥鈞鑒哿午電計邀鑒察敵經奮力猛攻今朝實行全線總退却興濟濟已入我軍掌握刻正向青縣馬廠追擊前進張宗昌李景林印哿申印「聯軍捷電三」萬急盛京大帥鈞鑒滄州以北之敵經我軍於哿日拂曉全線擊潰後全部向北狂竄我軍士氣激昂乘勝奮勇追擊敵人毫無敵抗能力沿途抛棄軍械器物車輛輜重狼藉堆積復經我軍擊斃無算屍橫遍野白雪成赤刻我軍業經佔領興濟頭隊已進抵青縣敵軍大部均向馬廠靜海潰退據飛機探報因積雪初消俯視甚明其後方惕柳青浮橋以競　混　　有　水者足知敵氣已懼不出數日內必可盡掃逆氛會師津保特電馳聞餘容續報張宗昌李景林叩哿酉印「聯軍捷電四」提前千萬急奉天大師鈞鑒我軍本日拂曉攻擊全線已獲勝利敵人紛向馬廠靜海潰退我軍業經佔領青縣三面搜索前進張宗昌叩哿戌印（三月二十二日） 
[大軍雲集司令如麻之河南]  
　　軍政財政民政交通商業皆大混亂 
　　開封通信記者因事來汴特將所見聞者拉雜書之以餉閱者藉明豫省實况軍民兩長均競擴軍隊歸靳節制者如田維勤部名爲一師實有兩萬餘衆其高汝桐·徐壽椿·閻曰仁·馬吉第·徐文德·李鴻翥·張占鰲·郭振才·王維城輩均擴爲師而雜項部隊如補充旅·補充團·游擊司令·警備司令等名目尤難紀極此自豫東來者也其餘鄂軍自豫南來歸寇節制者如陳德麟·余蔭森·宋大霈·劉玉春·孫建業·賀國光·賈萬興 
輩亦均自行擴充或自師而軍或擴旅爲師而游擊司令·護路司令·警備司令更僕難數其不屬軍民兩長·而直接統於吳佩孚者則有張席珍·婁雲鶴·吳文鎧·蘇世榮·董政國·安錫嘏輩尤難殫記而豫省自治軍豫衛軍民軍如袁家驥·袁英·高培舉·曹育林·任應岐輩及歸劉鎭華節制之張治公·馬文德輩尙有師旅名目三四十餘故河南此時有大軍雲集司令如麻之流行語今槪括言之可分吳佩孚劉鎭華寇英傑靳雲鶚四大幹派及附庸雜項兩支流而就地方分之則豫東自隴海路歸德以抵鄭州京漢路鄭州以至彰德均爲靳軍防地豫南地方自武勝關至於許昌沿京漢路則寇氏部隊也豫西地方自洛陽以至潼關則劉鎭華舊部南陽地方則張治公部惟劉張可視爲一部以張治公爲劉鎭華一手提拔且居同邑者也而吳佩孚直接統屬舊部各軍及雜項附庸各軍則零星分散未能團聚自佔防區內中除寇靳兩部人數器械稍爲齊全外其餘各軍則號稱師旅而實不名一卒未帶一槍者有之僅借民團或紅槍會支持門面部隊尙杳如者有之故河南軍隊複雜繁多以斯時爲極盛考其內容實力有限不堪任戰則視陜軍無以異焉因之財政民政交通商務大受影響財政則各地釐金稅所局卡均由該地駐軍霸佔省委人員不能　差而各軍就地籌餉縣長及稅局不敢不聽命故北征之師需欵甚急財廳嚴令各縣公署各釐金局掃數提解存欵所派坐索委員星夜催促而收數仍然寥寥者則以該地駐軍把持未解到省已由各軍截用矣巿面流通惟有豫泉官錢局·及河南省銀行所出鈔票價格跌落每銀鈔一元兌實洋三毛紙鈔充斥實洋絶跡財政困難金融紊亂殆未有甚於河南今日者也再言民政則各師旅長競委其參謀副官書記軍需爲縣知事省委人員未能到差亦只得就各軍所委之人再由省署加一委狀名爲省委以全省署體面而已此河南民政實况也再言交通則京漢隴海各路車輛均爲軍隊把持普通客貨票車或數日一開行鐘點錯誤更不必論自汴抵鄭僅華里一百四十或兩晝夜方能通過蓋兵車太多要人專車太多而正式票車須讓其先行也故商務運輸亦因交通阻礙而大受影響商人狡黠者則賄通軍人硬索車輛載貨逕運各路員及釐局亦以丘八押車之故不敢過問任其通行故河南斯時軍政財政民政交通商業均極紊亂靳省長不日北上督師無暇整頓寇督辦則方謀肅清陜軍亦力有所未逮且軍權不統一則民財諸端即欲整頓亦難施行此豫省之實况也 
[廣州政局急變之內幕]  
　　左派圖組工人政府大失敗 
　　二十三日港訊廣州巿自二十日大戒嚴後因政府絶無宣布一時頗引起社會之臆測而一部分人士復乘機作種種之宣傳於是風潮眞相愈覺有撲朔迷離之槪嗣向各方面調查乃知此次倒蔣「介石」一幕實以李之龍爲中堅李籍隸江西在烟台海軍學校畢業來粵入黃埔軍校以第一期畢業爲人頗具膽略故甚爲蔣氏所賞識自是追隨蔣氏時代表蔣氏出而交涉焉未幾復獲任中山艦副艦長李遂藉此以爲發展之根據據聞李爲共產黨之實力派爲實施其政策起見不能不先攫取政權目下政權握諸蔣氏故不得不以去蔣爲目標倒蔣運動由是而起聞第一軍中受李氏指揮者可有一師之衆若得海軍全部及罷工糾察隊一致協助則大有成功之希望故李首先排去歐陽琳取得中山艦長及兼代海軍局長兩職至是海軍勢力完全隸入李氏範圍倒蔣計劃因此進行愈急當此次政潮未爆發之先蔣氏臥室曾發見炸彈一枚遂立將某近身衛士扣留審訊結果供出關係人等甚多復據孫文主義學會方面報告共產黨攫取政權之內容乃和盤托出蔣氏以形勢急逼遂於十九日晚移駐造幣廠立即召集會議决定逮捕反動派之策二十日早下令戒嚴同時分路出動（一）派兵監視中山自由等艦（二）派隊圍困罷工委員會（三）派隊包圍海軍局逮捕李之龍卒於文德路李氏寓所將李捕去並以李曾一度匿居航空局慮航空局中人亦與李有關係故一併派兵搜查該局捕去多人局長李糜則已聞風先去幸獲漏網旋復於東山方面拘去俄人多名更恐此次風潮或不免與廣州巿外之軍隊有所聯絡故廣九粵漢廣三鐵路同時派兵握守以防意外此當日蔣氏應付反對分子之大略情形也昨二十二日社會轟傳李之龍已被槍斃甘乃光周恩來黃金源同被扣留惟切實調查則所傳均屬不確李之龍目下尙在審訊中不過第一軍中之黨代表及中下級軍官則被逮捕者確有多人但各人亦仍在扣留中也審訊情形如何雖未獲悉其眞相然而政界傳出消息則謂日前海軍內部之暗潮與夫李濟琛部之反蔣宣言均屬李之龍等所爲藉此以挑撥各方面之惡感俾各軍中發生衝突以便從中進行故李之龍被逮之日該派人等仍極力製造空氣謂李濟琛已宣布獨立李氏本人已赴梧州又謂李已秘密赴港抑知一經調查則李濟琛二十二尙在省城且與朱譚蔣等會同提訊李之龍該派製造空氣計劃乃又告失敗聞此次李之龍之發動以組織工人政府爲號召故能利用糾察隊爲己助且對於兵工廠工人亦有聯絡因糾察隊雖有槍械惟子彈究屬有限是以特向該廠工人聯絡以爲接濟補充之地步數月來兵工廠無形中失去子彈不少均爲若輩所取去以接濟工人此種情形皆爲蔣氏所偵悉故對於東園罷工委員會之監視特加嚴密昨二十二日工人代表會發起召集代表大會觀其通函各工會之措詞謂因解决工會難題二十三日召集會議必須依時出席且不能缺席云云工界不先不後有此會議所謂難題者料必與此次政潮有關也汪精衛本人三日前業經告病假是以數日來均未出席各種會議據與汪氏接近者言汪氏早知消息惟對於此事不便以政府命令行之故特暫爲引避俾蔣氏全權便宜處置在一般人推測李之龍之計劃果告成功則廣州巿將立呈莫大之紛擾景象誠以工人政府果能成立共產之宣布在所難免而廣州巿外之反共軍隊又必陸續進逼前來廣州巿固無難成爲戰爭之焦點縱使可告平靜而損失諒亦不小也 
[盧興榮再度乞降（蜀生）]  
　　派代表來省接洽李生春有將辭職說 
　　厦門通信尤溪盧興邦以堅拒降周（蔭人）爲所部團長張興龍葉興金逐回六都並擁戴盧族弟興榮興榮被擁戴後盡逐興邦策士殺興邦系主戰最力之團長朱俊卿參謀長張炳漢營長黃金堂撤回興邦前派赴京粵滬厦活動之各代表表示誠意降服省軍詎以條件磋議未協興榮仍憑險踞守省軍乃益厲行封鎖主義截阻交通尤溪民食向仰給外邑興榮主降即以糧穀缺乏爲其主因至是益困餓莩載道自殺者枕籍興榮乃求和益急據最近省訊興榮再度托法主敎班谷晋謁周蔭人乞降班極陳尤民苦况周給班以護照一令交興榮遣代表來省接洽近盧已遣該部參議劉靖儀晋省賚興榮以警備第一師（盧興邦前隷省署爲此名義）第二旅長名義向周請罪並致盧誠意歸順及接洽改編等事 
　　又據省垣消息十二師二十三旅旅長福寗鎭守使兼省防司令李生春近以懲辦共產主義青年團案與周蔭人意見頗左有辭職意緣李逮獲青年團員陳公光林菁後拘押閩侯縣令其函知各團員到部自首具悔過書自行解散即釋陳林周以李處置過寬主交陸軍審判處嚴鞫李不獲已於十六日令陳林二人通告各團員限三日內須有過半數到司令部自首並負聯帶担保責任從寬免究否則移送陸軍審判處不再與聞亦對周隱示不滿也聞李自與周經此度齬齟後擬即辭職回贛現此事正醞釀中設周不予以慰留者一月內或將見諸事實矣（三月二十四日） 
[川局轉入調停時期之各面觀]  
　　楊森欲向鄂發展袁祖銘欲向滇發展 
　　成都通信川省當局日來因袁祖銘願意調停已將戰備從事收束省中謠傳已無前此之盛惟鄧田劉三將領所提調解辦法非最短期所能做到現各方首領正從事於文電信使之接洽大致在三月終即可有明白事實宣布於世至劉湘回渝之期一時尙未定奪據督署中傳出消息劉湘須俟袁祖銘將新佔領之下川東忠州鄧都墊江三縣防地實行交出後方起程東下今日又聞當局對於處置川東方面辦法不但請黔軍退還忠鄧墊江及恢復重慶江巴未發生事變前之原狀並須實行善會議决方案請黔袁將渝城各機關如銅元局統捐局等槪行交出然後照調人提出協濟黔軍辦法一一實行（如撥濟黔軍槍枝五千每月照撥鹽欵四十餘萬元並實行援助黔軍向外發展等等）此種條件恐黔袁未必即允容納故川局在最短期雖不致破裂而禍根潛伏恐終有大爆發之一日也 
　　現各方之暫且停頓戰事因楊森遽爾回川之故楊森固有武力統一川局之雄心去年川中各軍恐被吞併乃組合聯軍逐楊出境此次袁約楊返川藉以倒劉亦是一種外交手腕袁亦初不料楊森有吳佩孚後援即可回川且楊係川中各軍勁敵對袁亦無大利袁知事已弄僵各軍首領見局勢忽變故皆欲暫停戰事以觀其後袁又恐劉楊合作成功更屬於己不利故仍與劉湘要好劉湘身經多次戰役個中變化何嘗不知故遲遲其行以待各方接洽之結果也 
　　楊森到逹下川東萬縣以後已有代表多人到成渝各軍首領處表示携手據來省代表周廉言楊最近目的在會同各軍以和平手段解决川事然後向長江方面發展别一消息楊有推袁祖銘爲討賊聯軍川黔軍總司令實行東下向外活動惟袁氏方面雖有另關蹊徑之說但其意在圖滇南不贊成楊森東下之策各持一說尙未定奪且看下回分解矣 
　　變化風雲中之鄧錫侯氏現在成都坐鎭清鄉督辦署內冷靜如常鄧昨召集督署各職員開會表示對各方態度並主張今後切實從事清鄉鄧氏宣布此意無非表示時局業已緩和戰事可以幸免而已鄧氏固有繼劉督辦軍務之運動現因時局混亂不願冒險登臺刻以調人自居以待時機之成熟也 
　　續訊云成劉（湘）渝袁（祖銘）萬楊（森）三角同盟之聲浪近益甚囂塵上聞三方提出和解條件在各交還防地劉湘請袁祖銘將新佔下川東之忠州涪陵退還袁則請劉將新增下川南之瀘州永寗之軍撤去楊則請袁併將重慶附近之江北長壽交與川軍楊以其舊部郭汝棟白駒·吳行光·旣在附渝之永川銅梁大足各屬俱駐重慶上游不能不將下游所部調到附渝以資聯接惟袁祖銘尙在考慮未即允許因楊原有舊部楊漢域范紹增在瀘（即新開到瀘者）聞楊遄返已將原駐瀘州之黔軍壓逼離瀘轉往下游袁祖銘恐楊森將其勢力完全團結附渝於己更有不利袁氏日昨又有電致鄧錫侯劉文輝諸人請催促劉湘即日蒞渝謂待劉甫澄督辦（湘）返渝即可將渝城各機關完全交還但隨帶軍隊過多渝城過狹難於容納因原提調解條件有田鄧劉各撥一旅護送劉湘到渝之議鄧劉對此頗不滿於袁氏之梗阻和議故三角同盟之說尙在虛無飄渺間可望而不可即也 
[皖茶稅委定後之變化]  
　　各茶商推翻委辦劉同春回皖接洽 
　　安慶通信今年皖南北各茶稅局長業經財政廳長劉同春赴蚌參與善後會議以前即已分别委定迄今多日轉瞬即届清明節新茶上巿而各茶稅局長尙未起程分赴各處設局外間多不解其故茲據新委人員云恐將一律撤銷仍舊分給各茶商包辦此非劉同春自願出爾反爾自墮威信實因日前劉同春在蚌未回時即有歷年包辦茶稅之高曉蘭等具禀孫傳芳瀝陳皖省茶稅委辦之弊端并聲叙從前委辦時歷年比較皆繳不足額自改包辦後其成效如何理由極爲充足劉同春由蚌回皖經過南京孫即將原票交劉囑爲查案辦理不必拘執成見劉回皖後高等除再遞禀該廳外并推代表江某等到廳禀見劉氏接見後即謂爾等何與我爲難江等答稱我等携欵到省包稅不敢與廳長爲難日前具禀孫聯帥係因廳長在蚌不知何日始回劉氏又曰爾等果能照新增比較照繳亦可仍給爾等承包江等答所加之數太多應請稍减此外并要求三成獎勵金仍舊照提劉氏當即面允并謂旣給爾等包辦掣騐亦可撤銷云云此歷年承包茶稅之各茶商與劉同春接洽之情形也表面上劉氏對於高曉蘭等所遞之禀尙批斥謂改包辦爲委辦係維持稅收計至於用人本廳自有權衡非爾等所能干涉等語但聞連日各茶商向財廳接洽已有頭緒惟各茶商以今年皖北茶稅恐難彀比緣皖北出產係出至河南山東販賣現在該兩省戰事未終出路被阻茶稅必受影響擬先包皖南劉同春則謂非皖南北同時包出不可因此遲滯尙未議定預備接洽妥協後劉氏即召新委各局長到廳告以各茶商之要求各新委人員如能照承包辦法先繳五成比較即可杜絶各茶商之藉口預料新委各局長寒士居多當然無力繳此巨欵勢必仍歸各茶商包辦而後已也（三月二十五日） 
[皖財廳嚴追各縣舊欠]  
　　皖財廳長劉同春日昨發佈通令追繳各縣知事舊欠其令文云查縣知事交代後任例限兩個月造册結報違則勒限追繳並褫革官職定例何等森嚴各該知事宜如何實力奉行以重交案乃檢閱擋案各縣知事交代依限辦理者固有其人而任意拖欠延不清結者比比皆是前任柳前廳長特設清理處派員清理各縣舊案交代共二百十九起計洋八十餘萬元而新虧交代尙不在內似此虧欠纍纍若不從嚴追繳何以重庫欵而清交案除清出舊案交代人員另由清理處擬定辦法勒限追繳外所有新案未結交代如係現有缺人員勒限一個月內會算結報逾限不結定即呈請撤任追繳其無缺人員統限兩個月一律清結逾限不結由廳查明呈請懲戒并咨請原籍查封家產變抵以重公帑 
[蕪湖民衆對京慘案之憤激]  
　　開巿民大會游行請王普表示態度 
　　蕪湖通信北京民衆爲憤爭不平等條約被慘殺多命惡耗傳播舉國震驚而死者中之年幼學生周正銘前曾在蕪湖涇縣公學畢業是以蕪埠各界更爲悲憤痛惜本月廿五日由中等學校聯合會發起召集各界聯席會議遂成立京案後援會並定廿七日舉行大游行開 
 
 

Page 10

 
 
1;第一萬九千零六十二號;中華民國十五年 西曆一千九百二十六年三月三十號
星期二 * *　　市民大會是日全埠各商店門首均貼「北京慘殺愛國同胞國民同憤一致反對」紙標並多懸掛紙旗上午九時各中校學生曁工商界在東門外鐵路集合出發衆約八千餘人軍警除於各領事館曁外人商店居户站崗保護外並派大隊肩槍隨同游行藉資彈壓羣衆沿途散發宣言並大呼口號至在京被難之周正銘母校涇縣公學則由童子軍抬周之遺像及前在校所作之「工商皆本於農論文一篇隨衆游行口號則呼殘殺同學救濟死者家屬觀者對周像有淚下者至午後十二時許行抵十三道門繼開巿民大會各男女小學生曁各界多先在此守候連同游行羣衆約有一萬數千人該處本豫搭一臺是日長川講演當經吹號開會公推宮喬岩爲主席將周正銘之遺像及遺文均置臺上主席除報告京案肇禍之原因曁經過情形外並略述周之歷史略謂周係安徽天長縣人父已死其母周陳文荃君現在蕪湖省立第二女子師範充圖書管理周前年曾在本埠涇縣公學畢業品學兼優且極孝順自父殁後即往京依其伯父（現任國務院僉事弟年僅十一現仍在涇校肄業肇禍之日彈適中周頭部腦盡炸裂亦云慘矣身後母霜弟幼生活極感困難云云報告畢全體脫帽靜默三分鐘誌哀旋經推定之男女主講者演講畢即討論提案（一）電請國民政府興兵北伐（二）推舉總商會副會長吳正塵·會董姜少廷·女界鮑毓華·各中校校長爲代表定二十八日謁見王普要求對京案表示態度至一時十五分始三呼打倒帝國主義懲辦殺人罪魁實行國民革命口號而散（三月二十七日） 
[聯軍司令部支付之軍費詳數]  
　　總共月支二百零一萬四千六百十九元七角 
　　孫馨遠氏蒞寗以來對於蘇省軍隊力主裁减計已裁汰者馬玉仁一師李啓佑所部閩籍兵士遣送回閩改旅爲圑省防軍駐寗第一第三兩營遣散共已裁兵額一萬五千人現時規定凡蘇省軍費向由財政廳發放者一律由聯軍總司令部直接支付其浙軍駐蘇者由浙省財政廳解欵來寗亦歸聯軍總司令部支付所有本月實支軍費調查詳數於下（甲）屬於蘇省軍隊餉糈陸軍第五師十一萬四千三百元二陸軍第六師十七萬五千元三陸軍第七師九萬元四陸軍第十師十四萬八千七百元五陸軍第五混成旅三萬四千二百八十元七角九分六陸軍第九混成旅一萬四千四百九十一元零二角二分一厘七陸軍第七十六混成旅二萬八千元八陸軍砲兵隊三千二百元九陸軍第一團一萬八千四百八十七元八角四分一厘十陸軍第二團二萬三千六百九十二元三角二分八厘十一陸軍第三團六千九百八十七元八角一分十二陸軍第四團同上六千九百八十七元八角一分十三憲兵營一萬三千元十四航空隊三千元十五超武兵艦二千四百九十二元十六泰安兵艦一千三百元 
　　（乙）屬於蘇省軍事機關經費一聯軍司令部各處六萬元二江寗鎭守使三千四百元三海州鎭守使五千八百元四淮揚鎭守使五千六百四十元五通海鎭守使一千七百元六南京衛戍司令部一千五百元七四路要塞司令部八千八百元八憲兵司令部七千二百七十元九徐州總司令部三千元十津浦南叚警備司令部一千元十一軍械局二千三百六十元十二測量局六千七百八十元十三上海兵工廠金陵製造局共十五萬元十四陸軍醫院一千四百五十元十五額外官長候差薪津二萬元 
　　（丙）屬於浙省駐蘇軍隊餉糈一陸軍第一師十二萬八千元二陸軍第二師十六萬元三陸軍第三師十一萬四千元四陸軍第四師八萬元五陸軍第六混成旅六萬元六陸軍第七混成旅五萬八千元七陸軍第八混成旅五萬四千元八陸軍第十混成旅五萬四千元九陸軍第二十四混成旅五萬四千元 
　　（丁）屬於特别軍費一春季服裝二十萬元二臨時運輸購置各費七萬元三金陵軍官學校籌備開辦費二萬元總共月支二百零一萬四千六百十九元七角 
[南京快信]  
　　孫傳芳令參謀處將關於軍事運輸及訓練鐵道隊計畫妥爲擬訂俾便改良進行於軍民兩有裨益 
　　梁士詒於二十八日下午四時到寗軍政銀行界到滬寗　站歡迎者甚衆當乘汽車入城下榻中正銜交通銀行即晚分謁孫陳暢談一切今（二十九）午孫陳在軍署設宴爲梁洗塵 
　　軍省兩署據沙田總局呈復南夾溢田多數被人私佔隱匿當經會令照章科罰每畝飭繳銀六十元儘原墾現業於一月內如數遵繳違限即由公家收回另行召變 
　　本城貢院街捲烟特稅稽查處二十八日下午因稽查私烟被兵士十餘人毆傷職員崗警阻止亦被毆打並奪去手槍一枝警察鳴笛集合追獲兵士一人由東區警察署解送究辦 
　　本城二郎廟新發馬車行昨（二十八）日因將垃圾傾倒路旁有鄰居某（傳係憲兵營軍需長之親戚）干涉致起口角當時被該馬車行丁姓毆斃兇手逃逸現由警廳派隊偵緝將丁之家屬先行收押房屋發封 
　　省警廳通令各區署長查禁民家將穢士污水禽畜死體任意傾倒以免妨碍衛生 
　　上海漆工代表蘇春生等呈省署請解除嫁妝店私立之漆工會免受束縛生計當令實業廳查明核辦 
地方通信 
[松江]  
　　華陽橋浚河工竣松江華陽橋巿河自前清光緒末年間莊董徐春波經辦開浚後迄今已歷十八年以致淤塞不堪舟楫難行多感不便今年松巿公所議浚巿河華陽段亦在應浚之例仍請徐董主任其事俾資熟手惟經費困難則由徐董與該處紳商集議决定下岸南北各照門面自行開浚其貧苦無力自浚以及無主荒地由河工局負擔包工開浚其上岸商舖居户分别募捐補助庶節公欵衆擎易舉業已竣工報由楊知事會同盛代總董蒞勘於二十七日開壩矣 
　　獲解盜匪松江縣探訪隊副隊長楊彪於三月二十六日獲解行刦張才龍徐福堂兩家案內之正盜王琴山即王近三一名至縣研訊之下該盜直認行刦得贓不諱官判收禁再行復訊定　 
　　警官會議松江縣警察所於二十九日下午二時召集城廂四區巡官在警所開臨時警官會議徐一白警佐主席提議各案如下（一）嚴查冐充官警在外招謠以杜弊混案（二）城四區警餉虧欠歷由總所挪借墊發之欵决以每月罰金抵補如其虧欠寗可裁减警額如有盈餘存放巿公所以備添置警裝之需（三）切實考查總所及城四區長警程度其中程度幼稚者分别列表每日操練敎習一區朱代巡官提議議决請總所多僱清道夫清潔道路以重衛生又提議議决以一區地方遼闊請總所函知巿公所警董會酌量添設警額議畢散會已五句餘鐘矣 
[南匯]  
　　水警四隊拘獲盜首本邑泥城寡婦沈朱氏家於夏曆本月初三日夜間被盜搶刧並毆傷事主一案業由水警第四隊長徐亞伯督飭該隊第二分隊長施祥生帶同眼綫朱關生等在浦東蘇州塘地方捕獲該案盜首康子香一名經徐隊長訊得該盜首供認糾夥劉阿郎等持械行刦得贓俵分不諱徐得供後判將該盜先行咨送過縣一面密令所屬嚴緝在逃逸盜務獲解究以絶根株 
[無錫]  
　　相騐露華弄有毒男屍宿遵人朱惠鹿昨投光復區警察分　所報稱謂有同鄉王某現倒臥於露華弄內危在旦夕故特投所報告等語朱執鈞巡官據報後除令將朱惠鹿暫行收押外並派孫巡長前往調查旋據復稱王某已一息奄奄病勢甚危云云未幾又據一四圖地保吳嘉禾投區報稱王某已經氣絶身死朱君以案關人命恐有别情朱惠鹿跡涉嫌疑故即將朱備文呈解縣警察所移送司法訊辦縣署亦據地保吳嘉禾之報告後即由張知事令知警所委派該管朱巡官於即日下午二時前往相騐由沈檢騐吏騐得屍體上發現毒形朱巡官爲愼重人命起見立即赴縣報告張知事更委徐承審員前往由沈檢騐吏如法相騐旋經鑒定確係生前服毒身死騐畢徐君即諭令該圖地保備棺收殮返署後即傳朱惠鹿開庭訊問據供死者姓王向以織肚帶爲業曾與我表兄爲同事此次我因赴湖州表兄處謀事與死者相遇同伴乘錫湖輪船來錫抵埠後同至麵店內吃麵死者又吃大餅一枚不料忽生急病當送往大同醫院打針無效我因一人不能照顧故特投區報告不知因何身死等語徐君據供即諭令收押再形核辦 
　　懸警察所長升調消息無錫縣警察所所長王慶榮自蒞任後對於警政銳意整頓如實行道路清潔注意公衆衛生整飭屬員實行訓練更於深夜親往各處巡查嚴查奸宄以維地方治安近警務處擬將王君調省升任邑人以錫地警務素稱腐敗現在方有起色昨已致電省廳挽留 
　　雜糧業力爭黃荳補稅無錫雜糧公會昨因南京運錫黃荳財廳定於四月一日起補稅二成一事召集全體同業開會到二十餘人趙子新主席首報告運輸公會及鐵路貨捐局常州荳業公會來函以南京財政廳於下關裝出之黃荳較諸上海包裝計重三四十斤下關因輪舶交通不得不從寬辦理其餘各縣應補稅二成現定於四月一日起除下關外沿路各站須一律補足此事關係至鉅應即如何對付討論之下僉以貨捐總局變更舊章且下關除外顯屬不公本會殊難承認况裝錫黃荳如欲補稅則客商勢必改運水路將視錫地爲畏途不特妨害糧業且於稅收亦有影響桔果議决照上項意旨具呈財廳令飭貨捐總局將補稅免去以維商業 
　　籌辦商業銀行之先聲無錫救國儲金會因組織銀行事宜昨日下午七時假新世界大廳開會到儲金會經理一百二十二人由總理蔣哲卿主席報告本會儲金已有九萬一千數百餘元足敷組織銀行之需隨將總協提議事項請衆討論（一）决定銀行性質案通過（二）决定銀行名稱案議决定名無錫商業兼儲蓄銀行（三）决定銀行資本總額案議决額定資本五十萬元（四）先收資本成數案議决收四分之一不招外股（五）决定籌備期間案通過（六）先行設立籌備處收集股欵試辦匯兌及收存儲蓄案通過（七）選舉經理九人代表本會爲銀行發起人籌備銀行一切事宜案即席選定蔣哲卿·孫應高·王孟迪·陳爾同·吳襄卿·沈錫君·金仰之·程錦堂·吳士枚·等九人（八）决定以後存放欵項及經理抵借會欵案通過議畢散會 
[常州]  
　　請免土布稅未准武邑商會呈請孫總司令陳省長將土布稅繼續蠲免昨奉陳省長批云呈悉查土布稅厘蠲免多年國課損失甚鉅現據財政廳呈請遵照部令俟本年五月一日减稅期滿即按全稅微收業經會呈總司令指令飭遵在案所請續予免稅之處應毋庸議希即知照此批又奉孫總司令批云呈悉查土布稅捐一項據財政廳呈報免稅期限將滿自本年五月一日起應照舊全徵業經會令照准並飭通行遵照在案所請蠲免之處應毋庸議此令商會奉令後即通知布業公所布業公所以事關重大尙須繼起請求蠲免 
　　縣署發還借欵近日縣署收下漕銀甚鉅故對於所借各業冬漕欵項准即依期發還該欵統交和愼銀行代發昨由商會通知各商號略謂十三年分息借清欵上年經官紳議决展緩至本年夏曆二月十五日本利一併歸還茲已届期即請帶同敝會上年所給鈐收即日憑向和愼銀行將本利收回並將鈐收交由和愼彙交敝會收銷 
[鎭江]  
　　業廳令催開浚河道江蘇實業廳徐廳長因水利興廢關係農業至鉅前曾通令各縣知事將河道籌劃開浚復報備核乃現僅據上海縣知事張思永呈報開浚其餘各縣均視同具文延不奉行實屬玩忽之極故昨特訓令丹徒縣知事迅將縣境有無應予開浚之河道及曾否從事進行各節據實具報田再延忽傳知事今已遵照辦理矣 
　　金壇縣呈報清鄉職員姓名鎭屬清鄉專局近日對於各縣進行事務辦理非常認眞各縣清鄉主任已多將清鄉職員姓名呈報加委昨金壇縣清鄉主任又將該縣清鄉職員呈報到局請求加委茲將各該員姓名訪錄於下正主任賈治邦副主任于景燦助理員柳元頤辦事員徐鍇謝冠英湯韻韶書記員許炳庚周秉 
[揚州]  
　　梁士詒離揚梁士詒來揚一節已誌本報茲悉梁氏來揚僅勾留兩宿第一日查察此間交通銀行總賬及應酬讌會第二日早間回拜各來賓正午偕同眷屬游覽城北廋西湖諸名勝今日（二十八）上午十二時乘江北長途汽車遵陸至江口改搭自備輪船渡江赴寗與行者有兩淮鹽運司丁少蘭氏至其他文武長官及該交通銀行全體職員咸蒞站恭送 
　　會議自來水進行江都濟揚自來水公司創辦人胡顯伯等於二十七日下午三時假商會內會議進行並將籌備處人員推定俾專責成計正處長王敬亭（商會長）·副王幼雲（省議員）高甸丞（商會副會長）工程科王瑞裕王楚冲會計科謝箴齋文書科胡顯伯·吳筱園·蕭受之·許幼樵庶務科王楚仲·夏小岑交際科朱竹軒·楊繩武等 
　　流彈誤傷人命駐揚陸軍第七旅所部軍隊於昨日（二十七）在平山堂附近打靶實彈演習附近該處之溪邊適有婦人淘米竟遭流彈斃命由縣派員檢騐屬實當即飭屬棺殮矣 
[泰縣]  
　　縣署斬决盜犯本邑知事兼理司法公署昨（二十七）晨斬决要犯兩名茲錄布告如下獲犯戴春藻姚小明子供稱同夥潘才廣在轇灣失主王雲青及王矮　·周鳳亭漕坊得贓又在泰興口岸晋康錢莊拒捕傷人並槍擊塘灣巡長胡玉堂等案不諱　　　　匪法第三條第一第二第五等欵判處死刑潘才廣判無期徒刑茲呈奉總司令電核將戴春藻姚小明子兩犯均處死刑又奉省長電准立予執行 
　　米價飛騰本邑素稱產米之區去秋稻穀歉收來源甚少以致米價日昻現竟售至每石十八元有奇小本營生者無不相與呌苦地方士紳恐發生事端現正竭力設法平價 
[六合]  
　　省委下縣提取忙漕日昨（二十六）財廳委派分蘇薦任戰馬體善到六提取忙漕賦稅以應急需惟聞縣庫空虛收數寥寥恐難應命籌措 
　　駐防砲隊野外操演日昨（二十六）駐紥平民學校舊址之砲隊由排長吳悠唐率領全排兵士到體育場野外操演 
[嘉善]  
　　籌備除螟上年本邑田稻以被虫傷秋收大歉國稅旣因减折各業亦受影響縣知事牛蔭麟耆紳錢銘伯等鑒於前車特早集議除捕辦法結果治本購燈除捕治標改種早稻茲由各自治委員勸諭鄉農遵照 
[湖州]  
　　築壩疏濬城河城廂巿河久失疏濬以致逐漸淤塞每遇亢旱不獨舟楫難行且飲料污濁殊碍衛生現由濬河事務所先將駱驼橋至儀鳳橋一段築壩疏濬業於二十六起裝置挖泥機器着手興工 
　　裝置無綫電話邑人李彥士對於電汽事業富有經騐茲爲靈通消息起見特向滬上購辦無綫電話機一架裝置電燈公司內一俟裝竣即可試用 
 
 

Page 11

 
 
1;第一萬九千零六十二號;中華民國十五年 西曆一千九百二十六年三月三十號
星期二 * *常識 
[風俗與交通（人生觀）] [  覺]  
　　余憶庚子拳亂以後曾旅行於河南湖北兩省之間時京漢路未全通軌凡火車已通之處則風氣澆薄相率爲欺詐之事以冀多攫旅人之貲偶雇肩輿經一二荒僻之鄉則人民之敦樸猶有唐虞三代風凡鄉人見年齒稍長之人必爲之扶挾而行初無絲毫索取報酬之意因是歎我國先聖之敎化淪肌浹髓誠不在區區文字與物質之閒也 
　　余嘗謂交通便利固足以增進富力然苟不從敎育方面培養民德而國民又不能注意科學增加國貨之生產力則交通愈便而外貨之輸入愈多國力之疲敝愈甚徒使中產以下之人感受生活之痛苦而民德之墮落將更甚於今日風俗之腐敗益將不可救藥凡事但知其一不知其二其結果往往如此正不獨交通一事爲然也 
[清明掃墓之糜費宜節助公益（經濟）] [  鈞天]  
　　掃墓者亦人子追遠報本之意在誠敬不在虛文宜合理不宜糜費顧名思義其最要條件則糞除宿草增加土封培植松柏以保護先人之遺體而已若夫祭物之豐儉與否乃家中祀先時事非掃墓時事也掃墓固宗法　會所必要然重視先人之遺骸尤當善述先人之志事何也子孫而賢先人必含笑於地下子孫而不肖先人必飲恨於無窮又何能望其來享哉雖有玉帛珍饈我知其必吐之棄之也然則掃墓豈等閒事哉 
　　我國人每年至清明時節掃墓者紛紛矣我嘗見有世家大族往往假掃墓之名作示豪之舉雇用頭號畫　集家人而飲酒賭博於其中眷屬則綺羅徧體婢僕則奔走盈前有若游春舉動者絶不知焄蒿凄愴爲何事春露秋霜爲何感而但求酒醴之甘旨餚饌之豐盛燈燭之輝煌香花之燦爛且紙鏹陌錢綵緞錫箔之盈千累萬至未能以數計豈設心以爲不如是不足以昭其誠敬耶洎乎展謁禮畢怱怱言旋對於墓間之所謂宿草土封及松柏等項反忽視而不加詳查焉且種種委諸墳丁墳客僅掃墓時一示豪奢而已我以爲善事先人者生則養其志死則體其心與其徒然糜費無益存殁兩方不如撙節此費移作種種公益或助災賬或興敎育實業庶幾化無用爲有用上足爲已故先人修善而下亦足以爲後來子孫造福也語曰師儉可久積德乃昌此八字我願以贈諸清明掃墓者（乙種酬） 
[居室中之害蟲（衛生）] [  鍾鳳]  
　　蚊蠅之害疊見本報固夫人而知之矣此外尙有蟻蚤蝨臭蟲衣蛾蟑螂等滋生於居室中爲害人類世界各地貨物之爲此類害蟲所損者何可計極歐美諸文明國講求昆蟲之學日進此類害蟲猶未能絶跡我國科學幼穉學者鮮有注意及此者設統計所受此類害蟲之損失必足以駭人聽聞吾人若欲清潔居室保護貨物則當研究驅除之道茲將管見所及者分别述之 
　　蟻蟻類不利於木器衣服等物且有害於食物蓋蟻往來於汚穢之所常有病菌附著足上若傳至吾人食物則大有害矣驅除之法可以昇汞水滴入蟻穴或以香料誘蟻羣集而以沸水灌之 
　　蚤蚤類不特寄生人體如貓犬鼠等亦爲其寄主常爲傳染疫疾之媒介居室中之板縫土隙中往往藏之可以煤油灌注則蚤卵蚤蛆均不能生 
　　蝨蝨有頭蝨衣蝨二種均易傳染病疫患頭蝨者須用豆油按擦頭髮以布包裏之十餘小時後用肥皂水洗凈再用細梳塗醋梳之三四次後必能除盡患衣蝨者當烘衣服或熏以硫磺亦效 
　　臭蟲臭蟲一稱壁蝨暑日螫人至爲可厭驅除之法可用煤油或汽油注入牀榻桌椅木板等之隙縫中或塗柏油或燒硫磺或注以肥皂湯皆有效 
　　衣蛾衣蛾足以破壞衣服分布甚廣於夏季烈日當空之際宜常以衣服皮貨等曝於日中所以預防衣蛾之發生即有蛾卵亦可殺滅至衣箱中置樟腦丸祇能拒絶衣蛾之侵入無殺滅之功凡已發生衣蛾者須曝於烈日中藉日光以殺滅之 
　　蟑螂蟑螂種類甚多常侵犯我人之食物及書籍爲害雖小然極可厭廚房書架各處若常散佈硼砂水可以除之（乙種酬） 
[青年毋畏惡環境（道德）] [  陸]  
　　人生所處環境有善有惡善者爲吾人畢生之幸不良者往往使一般有爲之青年抑鬱咨嗟如在囹圄不能自拔甚至趨於極端厭世之舉時有所聞雖然惡劣之環境每足以造成吾人之成功余讀成功雜誌得美國大著作家麥頓氏所論成功之路中之一叚反復誦讀大有裨益於吾儕青年爰譯之於后余（麥氏自稱）嘗遇青年見告不良之環境可憎謂之曰苟有勇往直前之精神百折不撓之毅力與之奮鬥安有所畏不聞拿破崙有言乎『環境吾能手創之』由此以觀即人人可以轉移環境於人之成功與否毫無相關特須有堅强之意志與奮鬥之毅力方可有濟其受制於環境者懦夫而已凡受惡劣環境之青年觀於斯文可以興矣（乙種酬） 
[婚姻上之國籍問題（法制）] [  建中]  
　　年來歐風東漸文化日新異國籍之青年男女或偶因交際以致戀愛以致自由結婚而將來關於發生國際問題之時彼輩婚姻難免不發生國際法上之關係故吾人欲與異國籍者結婚不得不研究此「婚姻上之國籍問題」 
　　異國籍之男女間爲婚姻時當從男女之何國籍耶古代各國常置重女子以女子爲本系也今世一夫一婦之主義爲萬國所通行以男子爲本位旣無血統不明之患尤以男子爲組織國家之重要份子而女子不過在輔助之地位故國際上因婚姻使妻取得夫之國籍其原則可爲確定者也至其夫妻之兩者所以使有同一之國籍在圖一家之統一耳若使夫妻各保持其固有之國籍時則夫婦之關係或不能逹其目的例如甲乙國男女結婚男爲甲國人妻爲乙國人是畢生相互爲外國人矣又設或甲國有時以他種理由有拒乙國人入境之必要或乙國人亦有時以他種理由有拒甲國人入境之必要則此夫婦終無生活同居之地豈爲得哉 
　　今日泰半國家凡本國女子與他國人結婚者該國女子必失其原有之國籍而從夫取得同一之國籍倘如其夫之國不與其女子以國籍則此女子當爲無國籍人也故一女子與他國之人結婚者對於夫之國籍更宜注意焉惟意大利之法規定較爲得當其法之規定曰『意大利人女子與外國人男子爲婚姻者得其男子之國籍時方失意大利之國籍』是女不得其夫之國籍時依然爲意大利人可不致生前述之弊害者也或有他國女子隨夫取得夫之國籍而國家可承認者如英法日俄德比荷美等國是也男子從妻而取國籍者即入夫婚姻也以上諸國間亦准之 
　　若離婚後夫與妻均可以婚姻解消之理由重要求回復原有之國籍至其所遺之子女皆可從父或母而取得一國之國籍（乙種酬） 
[送禮之商榷（禮俗）] [  清華]  
　　親朋交際固在人情上必不可者也處今日呼庚呼癸時代應宜删除繁文之送禮屏絶無謂之應酬凡平日重於情誼者亦不以禮之厚薄爲計較要之錦上添花者固有雪中送炭者確無願有志改良家庭制度者力圖挽回習慣亦補救家庭經濟之一法也茲將鄙見分述如下 
　　婚嫁若對方實係勉力而行者不妨贈之以金錢亦可改送有益物品或妨照上海家庭日新會之辦法贈不出一元之禮劵使收受者可取有用之物則不致糜費矣 
　　喪葬若對方實在無力除送金錢之外不妨視我之能力酌量調劑而彼虛榮心盛喜撑場面之家則贈之以聯詞何必餽贈綾羅綢緞之軸幛以供獻之豐盛表交際之廣闊夫知禮爲致敬之意况貧者本不以貨財爲禮乎是宜審察而行之 
　　祝壽做壽一事已屬無謂在人情上送禮或不可少亦宜贈之以聯詞或改送不出一元之禮劵 
　　此外如有冥誕週年種種等名稱彼雖舉動槪不應酬道在交之以誠敬之以禮斷不宜隨波逐流趨入奢侈以致影響於家庭經濟而後悔莫及也以冀銳意改良者從速圖之（乙種酬） 
最近上海電車調查表（雜錄）[  調查者朱鶴傑]  
　　華商電車 
　　路線頭等全路車價二等全路車價 
　　高昌廟至小東門十八分十三分 
　　小東門至老西門（中華路線）十分七分 
　　小東門至老西門（民國路線）十分七分 
　　高昌廟至老西門十二分九分 
　　法租界電車 
　　路牌路線頭等全路車價三等全路車價 
　　二路十六舖至徐家匯三十分二十分 
　　五路西門至東新橋六分四分 
　　六路十六舖至盧家灣（向斜橋行）二十分十四分 
　　七路小東門至西門十分七分 
　　十路十六舖至盧家灣（向霞飛路行）二十分十四分 
　　二·八·九路十六舖至洋涇浜六分四分 
　　公共租界電車 
　　路牌路線頭等全路車價三等全路車價 
　　一路靜安寺至靶子場十六分十二分 
　　二路靜安寺至十六舖廿二分十六分 
　　三路麥根路至東新橋十分六分 
　　五路滬寗車站至東新橋十分六分 
　　六路　路十三分八分 
　　七路滬寗車站至提籃橋十六分十三分 
　　八·九·十路楊樹浦至十六舖廿二分十六分 
　　十一路外洋涇橋至靶子場十三分十分 
　　公共租界無軌電車 
　　路牌路線頭等全路車價三等全路車價 
　　十四路鄭家木橋至滬寗車站十分六分 
　　十五路三洋涇橋至乍浦路十分六分 
　　十六路三洋涇橋至戈登路十六分十分 
　　十七路大世界至元芳路十三分十分 
　　（不受酬） 
 
 

Page 12

 
 
1;第一萬九千零六十二號;中華民國十五年 西曆一千九百二十六年三月三十號
星期二 * *   
 
 

Page 13

 
 
1;第一萬九千零六十二號;中華民國十五年 西曆一千九百二十六年三月三十號
星期二 * *本埠新聞 
[招待法權委員辦法之省電]  
　　上海律師公會爲各國法權委員近將南下曾於評議會議决特電聯軍總司令孫傳芳江蘇省長陳陶遺請爲預備招待等因該會業奉孫陳覆電如下（一）上海愷自邇路二七九號律師公會張雲搏先生鑒箇代電悉各國法權委員南來已會同省長在省署設招待事務所其辦事員以本部及省署指派各員並高審高檢兩廳長曁交涉員滬寗路局長充之現正着手籌備招待經費亦令廳迅行籌撥承示禮遇不可不周而形式不可過侈宜定畫一辦法以期不亢不卑適如其分自是扼要之語即函省署轉飭招待事務所知照矣此復孫傳芳感印（二）上海律師公會張雲搏先生鑒箇代電敬悉各國調查司法委員行將來蘇現已在署設立籌備招待事務所現正召集外交司法人員來省妥籌畫一辦法承注敬復陳陶遺沁印 
　　又訊南京省長公署近因北京法權調查外國委員將次南下故特在本署設一招待所並因此事於日前特電召滬寗鐵路局長沈成栻往寗磋商接待應需車輛以便隨時接洽備車接待各事 
[律師公會定期開會]  
　　討論接待法權委員事 
　　上海律師公會定於四月四日（星期日）下午二時開常任評議會討論接待各國法權委員事宜昨日已由文牘科發出通告請正副會長及評幹兩部各職員届時蒞會與議 
[厄瓜多排華風潮之經過]  
　　駐厄總領事陳信棠辦理得法 
　　希望政府與厄國訂約保護華僑 
　　厄瓜多Ecuador本年一月間發生激烈之排華風潮拘捕僑民驅逐出境幸由我國駐厄總領事陳信棠君提出交涉始獲無事惟爲將來安全計故僑民有發表宣言聲請國內同胞援助之舉茲覓得該國僑民發表文件函錄如左 
　　（一）厄瓜多全體華僑報告書敬啟者竊我華人旅居厄瓜多無約之邦自西曆一八九九年禁止華人進口以來其間對於我僑胞之苛例已屢見不一無如向藉陳君信棠爲本會會長十餘年來主持僑務僑局得以粗安竊爲幸事詎於舊歲七月九號厄國少年軍人以武力推翻其政府設立臨時政府迄今仍屬軍人執政乃有少年軍人之惠夜基埠警長不諳法律藉端禁例胆敢弄其野蠻排華手段演出空前慘劇事於月之六日無故拘囚我僑胞四十八人復於翌日被捕者又三十八人全埠華僑被捕殆盡僥倖未被捕者亦皆濳匿不敢露面此時華商一律輟業計我僑之被捕者前後共八十六人一併押入牢獄如同大犯隨即租定帆船準備驅逐出境是省省長不特不予援助反又助紂爲惡竟向報紙布告略謂凡已被捕之華商如有欠到銀行及各商家數項者須列表呈報來署等情大意蓋欲收没我所有財產斷絶我華人足跡而後已是時厄政府突起政變當各舊部部長全體辭職而各新部部長登臺之際該警復敢聲稱政府予畀全權行事誓要驅逐華人逹到目的始則惠夜基大埠繼則及於各埠不數日間尤推尤廣將及全僑所幸陳君信棠以有中華總領事資格獨自奔走維持該警長且敢阻止進行以絶華人之保障惟陳總領事外交靈敏一面鼓動銀行界及各大西商凡與我華商交易者爲之助力始能制止各埠份官府拘囚華人之舉動否則當此民生困難之際又無警兵看守不免歹人乘機搶掠貨物爲之一空言念及此寗不寒心陳總領事又請領事團會議當場聲明該警長野蠻手段藉遠年禁例竟作驅逐之舉惟查一九二一年其對外國人例載有華人現居厄國者均照别國人一律平等看待云云且我華商有納稅之義務又厄政府經於一九二四年五月八日承認中華總領事似此我現居厄國之華人固有法律保護斷無藉端驅逐之理至於華商輟業殊於各國商務有碍等語各或領事聞悉均謂該警長此等舉動殊非文明國之所爲今日可以行之華人則他日不難波及於全體外僑若不予以維持誠恐無以杜其後患當即議决通電隨由領事團具文致駐厄京公使團向厄政府交涉陳總領事於是定十一日由專車入厄京交涉不料又被省長行文車路公司禁止行動後經陳總領事出其外交手段與之周旋始於十二日夜半乘專車親赴厄京會同美使及藉公使團助力向厄政府嚴重交涉查陳總領事之行旌於十四日晨抵厄京計時交涉未及一日厄政府放人之令遂於即夕六時半發表於是無辜華僑得以出獄而該警長亦同時辭職矣翌日各華商店一律復業大局宣告粗安陳總領事現就地維持善後并呈請我政府迅速與厄國通商訂約以杜絶其將來之騷擾所望我政府體會僑艱積極進行庶幾我旅厄僑胞得以安居樂業此次驚天動地之排華風潮得以轉危爲安爭回國體者實賴陳總領事辦事精明手段靈敏之所致也茲敝會承月之二十日華僑大會之請除代表旅厄瓜多全體華僑據情呈請我國政府表揚外爲此謹將此次風潮經過始末及陳總領事之功績爲我海內外同胞一告尙希鑒諸厄瓜多中華總商會會長古煜文·曁旅厄瓜多全體華僑同啟 
　　（二）解除排華善後會職員報告書慨夫縱覽五大洲日光所照之地衰弱莫若甚於我國者也賤棄莫若過於吾民也試觀吾民足跡所到之地輒受外人凌夷百端苛待賤同牛馬殆有甚焉然則旅外華僑地位居於危險者其爲我旅厄國之華僑孑立於野蠻之邦處無約之國曆年苛例層出不窮復詎意於月之六號八號霹靈一聲忽遭鉅變蓋惠埠惡劣警長借查册爲名計先後擒拿我僑胞八十六人囚於黑獄復敢弁髦萬國公法欲將我千餘　貽三槪分次第驅逐出境並將財產没收當是時我華商均閉門輟業靜影沉形以爲僑運之末日轉至竊幸陳君信棠銜有總領事名義來往交涉日夜奔走呼號迄無寗處雖得銀行界領事團工商界等以爲助力豈知厄官恬不知　均被拒絶無效當時陳領事見勢不佳因時逹變即商請專車以爲入厄京交涉亦被阻止旋經幾許波折始能得赴厄京會同美公使華寗氏力同厄庭嚴重交涉始將監禁僑胞釋放吾僑無辜受此奇恥大辱痛定思痛殊可哀已蓋自來日方長事仍未妥善後事宜在所應辦現在成立斯會可得代表全體事機關即謂未雨綢繆爲商量後步以洗僑體之羞耳陳領事曾在商會演說有勉勗各人始終認眞辦事互相提携吾願爲挺身効力於僑務云云聽者欽佩陳領事素來辦事敏捷才智兼能尤最養其人所存眞性每示人以寬大重膺保僑之責任勞任怨其志嘉其功尤不可滅也試觀此次橋局事變幸獲勝利轉危爲安而生命財物得以保存者皆陳領事鴻施所及也本會同人潔心以對衆宣旨聊慰羣望今特將厄國排華風潮及陳領所經過大略爲布陳之庶幾海內外同胞知其始末藉留紀念云爾旅厄解除排華善後會職員古灼棠·古煜文·陳葆樞·林蓬洲·黃儀甫·陳少枝·黃銳貞·　豐甫··· 
陳襄廷·龍華明·古樑華·李瑞祥·區不朽·張彥廷·陳文彬·廖琦庭·歐敏吾·同啟 
[滬國民黨二次代表大會開幕]  
　　推出主席團勗勉蔣介石 
　　今日暫不繼開大會 
　　在滬開會之國民黨二次代表大會於昨日上午十時假呂班路建國學校內開幕會場中懸國旂黨旂及中山遺像四壁懸青布白字各種標語如「孫文主義的信徒團結起來」「孫文主義信徒往前進」等到者有滬上及各地代表九十六人先舉行開幕禮主席張繼先向國旗黨旗行三鞠躬次讀遺囑次靜默三分鐘乃由主席報告開會宗旨報告畢即决定主席團係依第一次代表談話會之結果提出旋加推舉計（一）第二次代表大會之主席團以第一届之中央執行委員中央監察委員組織之（二）主席團人數七人（三）主席團以張繼·謝持·覃振·林森·鄒魯·符汝麟·沈定一主席團推舉完畢即由沈定一等相繼演說儀式告畢次接續開議主席張繼因身病未痊先退改由謝持代表主席其議程爲（一）本會主席團决定案（見前）（二）開會通電（三）訓勉廣州勘亂同志電（四）關於八國通牒釀成北京慘殺事件通電（五）會議規則以上開會通電及訓勉廣州同志電修改拍出其四五兩項則由主席團修政後再决聞該大會今日暫不繼續開會先行開預備會議商定各項提案茲將文電錄後 
　　開會通電北京中國國民黨執行部海內外各省區中國國民黨省黨部特别巿黨部總支部鑒第二次全國代表大會已到海內外二十七省區代表本日在滬行大會開會式並紀念黃花崗烈士特聞大會豔 
　　致廣州電廣州國民政府黃埔軍校介石同志並轉廣東各級黨部孫文主義學會各同志鈞鑒自總理逝世蓄謀刦黨者潛伏肘腋醞釀禍變比聞諸同志以迅速手段勘定叛亂忠勇明敏功在黨國然謀變非出偶然袪患必須澈底與其圖蔓莫如徙薪蓋異黨分子合則相拒清厘黨籍即所以統一軍心惟我忠勇之同志努力爲之第二次全國代表大會艷 
[國民黨昨紀念黃花崗烈士]  
　　并歡迎出席大會代表 
　　國民黨上海特别巿黨部於昨日下午三時假建國學校舉行黃花崗烈士紀念并歡迎各省出席全國二次代表大會代表到者五十餘人公推黃季陸主席讀中山遺囑後致開會詞略云今日爲黃花崗七十二烈士紀念之日又届二次代表大會集會之期同人等怵於黨務飄搖國是日非亟應力圖振作以慰諸烈士在天之靈云云次由沈仲俊代表巿黨部宣讀頌辭次爲追悼黃花崗烈士起立靜默三分鐘誌哀次全體向國旗黨旗行敬禮次廣東代表謝英伯等演說遂茶點而散 
[京案後援會執行會紀]  
　　結束追悼會與討論進行計劃 
　　京案後援會於昨日下午四時召集執行委員會到團體代表二十餘人公推與學聯會代表張昌紹主席首由會計股戴克莊報告籌備追悼會所用學聯會學總會墊用之欵應如何籌還並報告追悼之賬略議决（一）由文書股通知各團體繳納會費（二）向外募捐（三）指定大團體並决定數目認繳（國民黨·省黨部·巿黨部·卅元以上·濟難會·學聯會·學總聯會·總工會·孫文主義學會·五馬路商聯會·五十元以上）又對本會進行事宜議决（一）發行出版物宣傳京案眞相（二）調查死者狀况及其家庭情形再募援助以上兩項由各該部負責擬定進行計劃在下次執行委員會提出（三）鼓動各地成立京案後援會由本會先發快郵至各地督促在必要時即派人赴各地宣傳（四）本會會所擬借江淮公所由交際部派人會同林鈞赴該公所接洽（五）會所接洽妥協後由總務部請定一人駐會辦事貼每月生活費洋二十元又臨時動議（一）總工會來函請求派人出席聯席會議討論援助難民草棚被燒案議决由交際部派人出席（二）蒙古敎育部派二人來考察敎育現已抵滬欲與本會接洽議决由本會交際部派人接洽至六時許散會 
[兩路聯運票亦將加價四月一日起]  
　　滬杭路加增票價準於四月一日實行已誌本報而外間不察恐有煩言茲據調查該路此次加價亦具有不得已之苦衷年來兵連禍結損失頗鉅乃不得不略事 
增加藉資補救其實所加者不過百分之五例如由滬至杭原價五元（頭等）者今改加二角五分但亦有路程較遠之區按照上法加增所得如過百分之七五者則照百分之十計算例如由滬至杭二等票價原爲三元三角倘照百分之五之法扣算則應只三元四角六分半今因其旣超越百分之五故六分半則改爲一角正此就已加者而言但其中於相距最近之車站票價亦多未加現聞滬寗方面雖不加價然以與滬杭方面有聯運關係亦將自四月一日起凡由滬寗路至滬杭線各站車票將照滬杭所加之數增加至於滬寗本路則仍不加云 
[滬杭路規定各處車輪聯票新價目]  
　　滬杭路車務處規定各站經由嘉興之車輪聯票新增價目准於四月一號起實行茲特錄下以供覽閱 
　　上海北站至沈蕩二等二元四角半三等一元四角南站至沈蕩二等二元二角半三等一元三角杭州至沈蕩二等二元三角三等一元三角上海北站至海鹽二等二元六角半三等一元五角南站至海鹽二等二元四角半三等一元四角硤石至海鹽二等一元二角半三等七角拱宸橋至海鹽二等二元五角三等一元四角杭州至海鹽二等二元五角三等一元四角南星橋至海鹽二等二元五角半三等一元四角半閘口至海鹽二等二元六角三等一元四角半上海北站至平湖二等二元二角半三等一元四角四等一元南站至平湖二等二元零五分三等一元三角四等九角半硤石至平湖二等八角半三等六角四等五角拱宸橋至平湖二等二元一角三等一元三元四等九角半杭州至平湖同上南星橋至平湖三等二元一角半三等一元三角半四等一元閘口至平湖二等二元二角三等一元三角半四等一元上海北站至新倉三等一元五角南站至新倉三等一元四角硤石至新倉三等七角拱宸橋至新倉三等一元四角杭州至新倉三等一元四角南星橋至新倉三等一元四角半閘口至新倉三等同上上海北站至新豐三等一元三角南站至新豐三等一元二角硤石至新豐三等五角拱宸橋至新豐三等一元二角杭州至新豐三等一元二角南星橋至新豐三等一元二角半閘口至新豐三等同上上海北站至乍浦二等二元三角半三等一元五角南站至乍浦二等二元一角半三等一元四角硤石至乍浦三等七角拱宸橋至乍浦三等一元四角杭州至乍浦二等二元二角三等一元四角南星橋至乍浦三等一元四角半閘口至乍浦三等同上上海北站至盛澤二等二元三角三等一元三角半四等八角南站至盛澤二等二元一角三等一元二角半四等七角半硤石至盛澤二等九角半三等五角半杭州至盛澤二等二元一角半三等一元二角半四等七角半南星橋至盛澤二等二元二角三等一元三角四等七角半上海北站至震澤二等二元六角三等一元六角半四等八角南站至震澤二等二元四角三等一元五角半四等七角半硤石至震澤二等一元二角三等八角半杭州至震澤二等二元四角半三等一元五角半四等七角半南星橋至震澤二等二元五角三等一元六角四等八角上海北站至南潯二等二元六角三等一元六角半四等八角南站至南潯二等二元四角三等一元五角半四等七角半硤石至南潯二等一元二角三等八角半杭州至南潯二等二元四角半三等一元五角半四等七角半南星橋至南潯二等二元五角三等一元六角四等八角上海北站至湖州二等三元一角半三等二元四等一元三角半南站至湖州二等二元九角半三等一元九角四等一元三角硤石至湖州二等一元七角半三等一元二角杭州至湖州二等三元三等一元九角四等一元三角南星橋至湖州二等三元零五分三等一元九角半四等一元三角半 
[青浦朱家角車船票加價四月一日起]  
　　滬寗路自開辦青浦及朱家角車船聯運票以來商旅稱便近聞朱安火輪公司以百物騰貴煤價極昻對於乘客票價亦不得不略事增加現定四月一日起將來往三四等船票每張加大洋五分由上海至青浦車船聯運票原價三等五角五分現已改爲六角四等票原價四角今改爲四角五分其由滬至朱家角三等原價爲六角今改爲六角五分四等原爲四角五分今改五角正 
[遊杭專車改開一次]  
　　上海銀行旅行部原定在清明節開游杭專車來回兩次現因車輛缺乏改爲一次定於四月一日（星期四）下午五時五十五分由上海北站開出四月五日（星期一）下午七時由杭州開回較原定時期可多游一日已購就四月一日及二日之專車票諸客可至該部更改掉換以免在途發生糾葛又專車票回程時亦可通用於五號以前之普通客車惟須在車上按照路局新頒票價加納票費頭等二角五分二等二角三等一角如仍乘五號專車返滬者則無須增加五號以後該票即不適用云 
[紗粉兩業請恢復交通之往來電]  
　　吳佩孚復兩會電吳佩孚復紗廠聯合會及麵粉公會電云佳代電悉運輸事項關係至鉅敝軍克復豫省即飭京漢路管理局修理沿路軌道恢復交通並疊次嚴電前敵各方將領放回空車保護商運不得擅自扣車違者處以死刑各在案現已運輸如常特此電復即希查照吳佩孚篠 
　　兩會致張　電華商紗廠聯合會及機製麵粉公會昨致山東張督辦天津畢司令一電文曰竊維商業之有交通猶人體之有脈絡脈絡貫通則人體健交通便利則商業盛其理至爲明顯自軍興以來鐵路大率用之於軍事而津浦路爲南北之樞紐阻梗者已四五月於茲原料如棉花如小麥均無由轉運棉紗麵粉已成之熟貨銷路呆滯影響所及食米陡漲至十六七元一擔小民生計其何以堪現在和平聲浪傳布全國設電從此弭兵商民第一希望在恢復交通對於客商予以相當之保護俾內地貨物運輸不致停頓而出口貨之數量亦可增加造福商民寗有涯量臨電悚惶惟希采擇上海華商紗廠聯合會上海機製麵粉公會叩宥 
[鐘表應列爲奢侈品之函知]  
　　閘北商會籌備處昨接全國商會聯合會通知該會致關稅委員會函云本會於三月二十日開關稅問題臨時大會第十三次會議有熱河代表趙公謹臨時動議請關稅特别會議委員會注意此次會議不能涉及出口稅則鐘表一項應不分等級一律列入奢侈品一案內開此次政府召集關稅特别會議原爲自主的增加進口稅額而設純粹爲對於外國貨品輸入問題至出口稅則吾國自有權衡徵收多寡他國無權過問斷不能議及自取束縛又聞各國要求奢侈品分類如鐘表一項凡銀鋼夾金者作爲普通必需品凡眞金加鑽石寶石及珍珠者始作爲奢侈品聞之不勝駭異查鐘表一項各國均認爲奢侈品毫無異議不謂今當關稅自主之頃反欲變更原則殊出意料之外且查吾國出口之夏布外人已定爲奢侈品乃此類眞正奢侈品反欲定爲普通品眞金鑽石寶石珍珠之鐘表巿肆絶鮮出售僅此定爲奢侈品則奢侈稅幾等於無亟應由會正式通知關稅特别會議委員請予認眞考量（一）此次關會應以出口稅則爲限（二）鐘表等項應照章一律作爲奢侈品并聲明以上兩問題倘與本會宗旨不同遽行議及或訂定任何條件全國商人誓不承認即請决議通知等因當付公衆討論僉以該案立論正確應予不付審查議决辦理表决通過相應正式聲明即請查照辦理爲荷 
[運韓麻品加稅之呼籲]  
　　上海商帮公會昨電外交部云胡總長鑒欣聞就職至堪欽賀日政府空言互惠對華僑運往朝鮮之麻製品加稅二成至四五成不等應請速與交涉設法制止云云 
[籌設絲茶改良產銷所之擬議]  
　　農商部顧問楊道霖會同大中製茶公司張桂辛等呈請孫總司令請在滬籌設全國絲茶改良產銷所爲直接運洋預備其呈請由官撥欵倡始試辦理由如下（上略）上 
 
 

Page 14

 
 
1;第一萬九千零六十二號;中華民國十五年 西曆一千九百二十六年三月三十號
星期二 * *　　海爲華洋衆商總匯區域中國產絲以江浙皖鄂爲多產茶以湘粵皖贛浙閩爲多絲茶出口各省內地九江漢口福州等埠大批運至上海始行放洋蘇省實業尤應注意絲茶二大業久已各樹特幟不相連續惟運貨出洋取道旣同急應集合互相扶助兩有裨益檢查一事絲茶情形略異自應分别酌度辦理誠能本所成立主任得人崇其地位統籌全局內而京中部院官長外而駐洋公使領事各省廳長官以至巨紳大商皆當聯合一氣厚集資本編定商法嚴爲勸懲自可常勝立於不敗之地可先就蘇省照撥成欵設立機關再由出產絲茶各省分行補助以後推廣各端歸商擔任本末並舉特擬就籌備全國絲茶改良產銷簡章敬祈鑒核提議施行中國幸甚 
[稅公所布告土布稅定期全徵]  
　　上海稅務總公所閔所長發出佈告云爲佈告事本年三月五日奉財政廳元代電開案查蘇省土布稅一案上年四月二十八日奉財政部訓令准十四年五月一日照率蠲免五成徵收五成起再行展限一年期滿即行照舊全徵不得再行展限等因奉此業經通電飭遵並報明省署鑒核在案此項布稅係屬國家大宗收入有關餉需奉准减免已歷八年公家損失不少商民沾惠已多現在時届三月轉瞬即行届滿應俟五月一日起遵照部令照舊全徵届期如有藉口貧民生計要求展免務須嚴予駁飭倘有徇情記賬者惟有責令徵收機關經手人員按數賠繳以重稅收除分呈總司令省長外電仰遵照等因奉此除遵照於五月一日起照舊全徵並通令各分所照辦外合亟出示佈告仰該業各商一體遵照毋違特此佈告 
[印花稅處派員赴閘北接洽]  
　　印花稅滬海道分處坐辦殷爕派勸銷員王湛持函並佈告等赴閘北商會籌備處略謂印花稅關係餉糈正供至爲重要所有種種辦理章程業已宣佈即日實行檢查深恐各商民容有未知其細或漏貼等事一經查出反覺未便并請代銷是項印花協助進行至紉公誼云云該會王主任彬彥請假當由王佐丞君接談商會現方籌備所有選舉手續亦在進行一經正式成立則代銷印花一層再行商酌辦法佈告即當分貼並通知各業商照辦該勸銷員遂即興辭（佈告函件已誌前報從略）茲錄閘北商會通告如下 
　　逕啓者頃由印花稅滬海道分處殷坐辦派勸銷員王湛 
持函並佈告等到會聲稱印花稅關於餉糈正供至爲重要所有辦理章程業已佈告在案尅日實行檢查等語本會深恐閘北各商容或未知致有漏貼等事一經查出轉干未便除將殷坐辦之佈告分頭張貼外用特函逹即請查照所有發票簿摺單據等速即購貼新稅票藉免查出受罰實爲至要特此通告 
[新康輪在厦港被刦之電訊]  
　　自太古公司通州輪船去年被刦後各輪多在甲板布設鋼鐵網欄近且籌設無綫電而出售船票且須舖保出口時捕房並派探捕上船檢查防盜方法不可謂不周不料又有輪船被刦事此次招商局北洋班輪新康號因津亂停班改航廣東甫於本月二十三號下午四時出口船內載有運粵貨件甚多及二十五日下午經過厦門港正將駛離港口忽遭海盜搶刦該輪無綫電尙未設立故遇盜時竟無從求救聽其刦掠飽颺而去直待刦後開往廣東暫在沙面停泊買辦何少芸方始發電來滬報告總局但原電甚爲簡單辭意又不甚明瞭僅言新康輪在經行厦門港遇刦遺失貨件十餘萬元等語是否外來海盜攔搶仰係盜匪改扮搭客中途搶刦均不著一字而船員旅客是否安全亦未提及總局得訊亦復不甚明瞭惟船貨多係疋頭洋貨等貴重物品旣報刦失十餘萬元窮　客貨勢必盡行被奪矣現聞該局已電粵分局查詢眞相並命該輪開還上海以便清厘失貨矣詳情容續報 
[航業雜訊]  
　　世界團至滬通濟隆之福朗可尼亞號載得世界團三百七十名已於昨日下午一時十五分駛抵吳淞至三時許各團員由小火輪至新關碼頭上陸通濟隆已預先僱就人力車汽車三百輛供各團員乘游城內各處各團員已不赴京津留滬三十六小時便往日本取道太平洋遄反美國 
　　虞洽卿返滬上海總兩會會長虞洽卿爲調查長江航業特親赴漢口　因在漢事畢昨已啓程返滬 
　　日學團至申奉天之南滿醫科學校今次舉行春季旅行由該校派書記池上元氏率領學生伊籐章·白井七郎內田元治·等二十二名特由東三省轉車到大連灣搭日輪來滬 
　　日郵近海業日郵社之近海部營業上年受五卅案之打擊營業不無影響計自去年四月份起至本月止此一年內統計得凈餘四十八萬元股票官息爲五厘 
[地檢廳昨日焚土紀]  
　　上海地檢廳將自十四年份七月至十二月没收之烟土等違禁物品定期二十九日當衆焚燬一面呈省署高等廳並函致各官廳届時蒞塲監視參觀等情已紀前報昨已届期午後各官廳代表到者如道尹公署余沅·海關監督署張鴻書·警察廳顧祥和·縣警察所陸邇誠·同級審廳姚福祥等相繼蒞廳當經孫檢察長與各檢察官招待迎入客廳淞滬警廳亦派游巡隊一排到場保護照科鐘鳴二時孫檢察長即飭司法警長楊德山·警目李作舟·楊鰲·督同全體法警將没收之烟土膏丸除原封載明分量計烟土三千二百七十九兩一錢二分烟膏四百三十兩零六分烟丸七百六十八兩外其餘烟土膏丸嗎啡及烟具共三千二百四十件（大如烟土一包小如烟泡一個均以件計）分别起至廳內空院經孫檢察長當衆將烟土等逐一挨號拆視堆置一處架以松柴洋油食鹽舉火焚燒直至四時許始行竣事各代表遂各辭歸 
[敎育改進社復拒毒會函]  
　　已函請法使飭滬領嚴禁烟土 
　　中華國民拒毒會昨接北京中華敎育改進社函云接誦貴會三月二日函以上海法租界內土號林立屬爲一致請禁敝社業已函請法國駐京公使訓令上海法領事嚴飭法工部局查禁矣函稿抄上請即察閱是幸云云茲錄中華敎育改進社致法國駐京公使函如下「瑪德公使閣下敬啓者准上海中華國民拒毒會函稱上海法租界內土號林立業經調查有據曾經函請法工部局查禁在案惟此事關係綦大非得各公團羣策羣力共起主持公道恐難生效應請極力援助等語查鴉片一物爲害　烈流入中國實爲不幸現敝國明理人民對於鴉片毒害莫不深惡痛恨希望早日禁絶此種誠意排除黑暗趨向光明之運動敝社以爲凡文明之人皆應表示同情當此敝國人民熱烈運動禁止鴉片之際而上海貴國租界內仍有販賣鴉片之不正當商家且多至數十處似爲不無遺憾夙仰貴國爲共和先導貴公使又極注重公理顧念邦交用將此事原委奉告敬請貴公使慨念鴉片毒害爲善良人類所共同痛恨並鑒察敝國明理人民對於禁止鴉片毒害運動已極熱烈允即訓令貴國駐滬領事飭令上海貴國租界內工部局當局採取中華國民拒毒會及敝社意見迅將租界內販賣鴉片各商家查明一律封閉以重敝國人民公意而增兩國友誼無任感謝之至敝社以販賣鴉片足以毀壞敎育工作貽害極大故不得不爲一言尙請鑒亮專此敬祝貴公使康健中華敎育改進社謹啓 
[法探又查獲四烟窟]  
　　法總巡費沃禮君前日又查得新開河金利坊均安水手公會樓上王阿生麥底安路四十六號陳阿二菜市街五十九號鈕李氏得善里三十六號張阿二等四家私設烟榻容人在內吸食鴉片烟特派探目任坤揚潘瑞福陳三林等協同西探至各該處抄出烟槍十餘支烟土數磅烟客二十餘名一併帶入捕房諭令烟客罰洋斥退王等交保昨日傳至法公堂請究先由西探上堂禀明前情詰之被告等供認私賣不諱中西讞員會判王阿生罰洋一百元陳阿二罰洋五十五元餘均罰洋五十元充公烟具没收 
[救濟民會昨訊]  
　　商聯會自辦平糶上海各路商界聯合會前以總商會等籌辦平糶函請各路分會酌量募欵補助昨接北山西路唐家弄兩路商聯會復函謂敝會前據議案决不再行募捐現已由會長陳少廉出資舉辦平糶託由本路黃長盛米廠爲平糶機關 
　　滬南平價局昨况食米平價局昨爲開辦後之第二日南巿潮惠會館及滬南慈善會兩處售米所均已佈置就序故貧民之購糴平米者已絡繹而至隨到隨賣尙無擁擠之虞聞此次售出之米雖係西貢二號洋秈而米色尙佳以故米店之零賣秈米者頓覺减少 
　　昨日米價漸跌據上海米業公會稱前日又有秈米一萬五千石運滬故南北巿米價昨已漸跌二角據該會職員稱嗣後尙可再跌 
[美紅會邀請參與聯美大會]  
　　美國紅十字會現定本年五六月間開聯美大會昨日中國紅十字會總辦事處接美國紅十字會會長潘得翰按察使來函邀請加入略謂本年五六月間開聯美紅十字大會届時如有中國紅十字會代表蒞會毋任歡迎云 
[漢口紅會掩埋信陽積屍情形]  
　　中國紅十字會總辦事處昨接漢口分會救護部部長王明福第十六次報告云爲報告事案據敝會救護隊來函報稱本隊於二十日上午出發信陽南門在同善社金星橋師範學校三處收得棺屍三十五具露屍三具又大南門外三里店橋邊收得棺屍三十一具露屍三具均經就地掩埋共成四塜其中有徽章者俱已釘立標記抄錄入册以備查考二十一日上午出發謝家河溝收得棺屍三具又仁大洋油棧後收得棺屍三十六具又骷髏十個碎骨一堆又仁大棧前面收得露屍六十四具左首收得露屍八具均經就地掩埋共成五塜相應函報查核等情據此用特據情報告敬祈察核 
[濟生會籌辦各省賑務之電文]  
　　中國濟生會昨接南京分會來電云沁寢兩電敬悉麵粉宿靈需要甚殷惟夏輔宜君已至蚌埠仍請候蚌復電再辦南京粥廠五千元今日收到容另復山東振務上月在滬會議情形轉告紅卍字會頃據王君來言已籌的欵五萬元决與濟生會照義賑會手續進行諸公前議振欵究竟若干即祈酌復以廣仁施再分會人力現已擇尤往辦皖汴兩振至魯振需人正在延聘滬會能聘四五人否統乞電復南京濟生分會劉鍾璘儉 
[仁濟醫院定期開年會]  
　　山東路仁濟醫院常年大大事於前日午後一時召集中西董事開籌備會到者華董張蘭坪·陳雪佳·及西董九人公推元芳洋行大班主席議决本届常年大會訂於四月八日舉行是日工商各界均可入院參觀所有去年一年中之經過事實决由華董陳炳謙君製作報告以備届時提出公布議畢散會 
[中華麻瘋救濟會消息]  
　　中華麻瘋救濟會自成立後已經借得西藏路五百四十五號中華醫藥學會爲臨時總會所會長李元信君甫由南京鎭江等處返滬據說該處士紳對於救濟麻瘋一事非常熱心中西醫家尤爲踴躍均允設法組織分會總幹事鄔志堅君不日即擬前赴廣東福州汕頭厦門等處從事實地調查及宣傳醫治麻症新法（此法本埠同仁醫院刁信德醫生早經試用大著成效每禮拜三上午十時前赴該院求診者爲數極衆）以冀此症不久得以絶跡吾國也 
[鄂災募振處委員會議]  
　　前募五萬已向二十五縣散放 
　　旅滬湖北同鄉會鄂災募振處前晚在會所開第十次委員會到者余焱卿·同霽光·高鑑清·等十三人公推易　楨主席謝伯衡報告茲善會蔡會長來函謂上年滬會所募振欵洋五萬元業已換成銅元分散受災最重之二十五縣每縣散放銅元一萬串刻由湖北振務處通電二十五縣知事來省具領以便會同切實散放惟不敷之數尙多擬請諸鄉長迅即轉致義振會將已募未匯振欵即日匯漢云主席起謂鄙人昨由鄂歸目睹各處災民慘狀不堪二月初五由漢口慈善會蔡會長柬請振務處督辦及各法團代表開聯席會議討論散放辦法公决將滬來振欵提前散放被災最重之武昌·鄂城·咸寗·黃陂·等二十五縣尅日舉行又公决長江輪船客捐由省長督辦會同函致太古·怡和招商局·寗紹·三北·等公司積極進行云云余焱卿提議由本會議向上海協濟湖北水旱災義振會請將所募振欵即日匯漢并催各經募人將捐欵從速繳會通過周霽光提議報載江北帮湖北工人械鬥案各有損傷肇事人已交法庭訊辦本會應派人調查眞相勸息爭端歐陽愼齋志謂此案發生後本會曾函致湖北工人勸其息爭尙未得復經衆討論結果推余焱卿向湖北帮首領接洽周霽光向江淮同鄉會接洽商議調解事宜議畢散會 
[力爭閘北巿自治之昨訊]  
　　關於閘北巿官治自治爭執一案經過情形迭紀前報茲將昨日消息彙紀於後 
　　請願代表昨日回滬上寶兩縣各巿鄉法團赴省請願代表陸懋德·孫誕石·劉東海·許亦甫·朱家俊·朱同福·鍾人傑·朱文緯·周念祖·蔣俊廉潘振聲·及閘北巿議會議長徐春榮等業於昨晨抵滬聯合通訊社記者昨往訪徐春榮君叩以此次赴省請願結果據謂各代表於二十四日下午抵寗翌日先與各方洽商於二十六日午後三時先謁孫總司令由各代表陳述請願意見後孫聯帥謂自治事業關係江蘇六十縣當然責成閘北巿公所查照前次會批悉心辦理官治機關之工巡捐局目下未便取消將來閘北巿議會之議决案可逕咨該局照辦暫成一民督官辦局面不久余將有大規模之計劃發表改革淞滬全區作根本解决至閘北巿公所應辦事宜現爲道署槪括接管部份及不執行議會議案等項余當派員查明核辦不日余將親自蒞滬考察一切届時當再與諸君會商云云各代表興辭後即往省長公署由曾政務廳長代見將來意轉逹各代表因未面晤省長切實磋商故仍留省守候消息現悉省署正與聯署詳切討論解决本案傳語請願代表先回必有滿意之批示飭遵云云 
　　公團聯合會致巿董會函敬啟者查閘北地方自民三袁氏毀法推翻自治以來巿政操於官治之手實施腐敗久爲社會所詬病上年自治恢復巿公所成立奉省令依制接收滬北工巡捐局與南巿一律辦理地方巿民正深慶幸詎傳道尹以恢復原有工巡捐局爲名强迫接管巿公所範圍內事致今自治停頓巿民惶駭殊不知貴公所曾奉聯帥省長會批有巿制應辦事業仍着該公所悉心辦理以期日起有功蔚爲模範等因是巿鄉制一日有效巿公所即應一日行使其職權務祈貴會尅日依制集會執行自治事務以副聯帥省長之期望而平民之公憤敝公團等風雨同舟休戚與共除開會議决一致擁護自治並電呈軍省兩署始終維護外即希貴會按照巿制迅速集會執行事務以免停頓無任跂盼此致上寶兩縣閘北巿董事會閘北公團聯合會謹啓 
　　閘北路政工程暫停閘北巿公所此次因接管爭執各部份事務雖現停頓但因路政關係交通故仍照常修繕前日由局員許某陪同新委工程師徐世大往各馬路察看工程旋即諭令各工頭將正在修築之共和新路·大統路·永興路·太陽廟路·同濟路·等處工程暫行停止另候規劃云云並悉道尹對滬北工巡捐局制度照常擴大就工程處而論現分四股各設主任（一）事務股掌文牘·會計·庶務等項（二）建設股掌工程等項（三）設計股掌測繪等項（四）稽核股掌稽查馬路及建築等項各科添設之人員較閘北巿公所人員爲一與四之比較 
[青年會展期演講巿政]  
　　上海青年會原定月之三十一日下午八時請孫哲生君演講巿政茲以是日適爲該該徵求會第三次揭曉之期故展期至四月七日演講 
[青年會徵求會職員緊急會議]  
　　青年會徵求會自開幕至今已揭曉兩次雖得各隊員奮勇羅致收入數目距目的尙遠唐四川總隊長·許總參謀長等磋商之下特定今日下午五時在四川路青年會會所召集隊長職員開緊急會議俾促進行業已分别柬邀云 
[婦女節制協會徵文揭曉]  
　　中國婦女節制會於去歲九月間徵文詳情已誌前報該項消息一經揭載後聞各地大學·及師範·中學·等學生均羣起應徵該會自去歲發表日起至截止日所收甲乙丙三種卷稿爲數不下數百餘份此種稿件經長時遴選復敦請上海商務印書館總編譯王雲五·中華基督敎青年會全國協會編輯部幹事范子美·劉湛恩·光華大學敎務主任胡其炳·及吳任之夫人方林慧秋女士·等品評就緒其應徵文卷結果分次詳紀如下（甲）第一名林漢逹第二名龍佩顏女士第三名朱湘（乙）第一名黃理丹第二名汪榮熙第三名施雲英女士（丙）第一名劉文彬第二名謝正鵬第三名李潤中以上應徵優勝卷稿該會擬將第一名等在節制月刊中出一徵文專號獎金已陸續分寄 
[孫傳芳謝絶做壽]  
　　陰曆三月三日爲五省聯軍總司令孫傳芳氏之生辰茲聞孫氏以各方擬届期大事慶祝頃已嚴令謝絶茲錄傅道尹轉致各縣知事令如下頃奉浙閩蘇皖贛聯軍總司令孫宥電開本總司令生辰聞各僚友醵資稱祝之舉現在時局艱難天災人禍層出不窮斷非從容稱觴之日亟應爰令禁止相應電請台端通令所屬届時不准有一屏一幛寄寗並不准擅離職守率行晋省違干未便台端坐鎭一方盼以地方爲重幸毋遠道來寗即嘉貺亦必散璧也等因奉此除分電外仰即遵照此令 
[英領署職員將更動]  
　　文匯報云本埠英總領事署職員不日將有更動正領事白利南氏行將調往廣州於駐粵總領事哲美生氏回國時代理總領事 
　　尙有本埠新聞入後頁 
 
 

Page 15

 
 
1;第一萬九千零六十二號;中華民國十五年 西曆一千九百二十六年三月三十號
星期二 * *本埠新聞二 
[江西會館電請扣留方本仁]  
　　本埠江西會館各董事以方本仁禍贛年餘茲聞已由吳孫另委鄧如琢爲江西總司令特分電請將方扣留查辦並請實行軍民分治茲將兩電錄下（一）九江鄧總司令鈞鑒報載我公榮任江西總司令贛民極表歡迎務請即日履新救民水火方氏禍贛年餘搜括不遺餘力懇將方氏及其爪牙李定魁·文羣·等扣留核算任內各項出入勿任私逃此後民政財政應請愼選贛賢俾資整理以期毋負鈞座愛護贛民之初衷無任盼禱上海江西會館叩艷（一）漢口吳大帥南京孫聯帥鈞鑒方氏禍贛民不堪命曾經滬漢各埠同鄉縷列罪狀明白宣布計邀鑒察現幸鈞座愛護贛民特任鄧總司令接任解此倒懸至深歡躍鄧公在贛治軍有年愛民勤政頃已電請即日就職救民水火惟方氏督贛以來搜括民財盡飽私囊數逾千萬贛民何辜遭此浩刼應請鈞座電飭鄧總司令將方氏及其爪牙李定魁文羣等一併扣留聽候贛民公判尤望我帥順從民意愼選贛賢實行軍民分治此則吾贛三千萬人民馨香禱祝者也上海江西西館旅滬全體贛民叩艷 
[郵務司多福森返滬]  
　　大晚報云上海郵局郵務司多福森氏已於昨日回滬今日到局銷假視事所有郵差之要求將於本星期內詳細考慮謀澈底解决多氏語人務期此事獲有公道之待遇其他尙難詳告云云至副郵務司科登氏將於明日乘瑪利亞輪船回倫敦云 
[日海軍少將昨謁晤許交涉員]  
　　日本海軍少將八角三郎司令官帶領日本水雷戰隊軍艦及驅逐艦共十六艘於二十六日抵滬該司令官於昨日上午偕同各艦艦長參謀等由駐滬日本長岡副領事陪往西區交涉公署拜會許交涉員經即延入客廳晤談甚歡聞各艦准於本月三十一日離滬赴漢過寗時並擬晋謁孫總司令聞已由交涉公署電呈南京孫總司令核奪 
[楊仭千昨晨返錫]  
　　滬錫長途電話營業合同因部委陶遺岐迭次與電話局長陳公錦商洽官商二方已見接近前日無錫電話局經理楊仭千來滬令擬呈部公文預備正式簽訂合同聞楊氏已於昨晨搭早車返錫 
[鄂省新辦捲烟捐之電復]  
　　謂與主權無碍 
　　總商會因鄂當局又擬向外商借欵續辦捲烟保護捐曾分電陳嘉謨杜錫鈞等請權衡大計立予罷議等情業誌九日本報該會昨接陳嘉謨督辦復電謂庚電已悉查湖北捲烟吸户捐此次由財廳提出另派專員辦理因省庫空虛期增收入以濟軍需雖租界商埠亦一律收捐並不假諸外人之手與省有課稅主權實無妨碍旣非保護捐之變相又不受二五捐之束縛報紙失實幸勿輕信特此電復即希查照云云 
[函詢請領化藥用品護照之手續]  
　　因護照新由總司令部發給之故 
　　科學儀器館致函總商會云報載貴會奉省署批示化學用品等類暫由總司令部發給護照查騐放行等因未識此項領照章程及手續如何敝館以運銷化學用品爲業與有關係即希賜示爲荷 
[法租界商號請免增衛生捐]  
　　牛羊肉同業公會之呼籲 
　　法公董局衛生處宣佈七月一號起衛生捐改章法租界各商業聯合會前日已聯名函請法公董局及華董陸崧侯陸伯鴻籲請撤消牛羊肉同業公會等聯名函請南陽橋商聯會一致援助文云爲請求維持商業免加食物衛生捐事竊商等在此時局不靖營業蕭條謀生維艱之秋而法公董局衛生處竟將衛生捐增加三倍有奇查此項衛生捐前年自一元加至二元今則須加至八元其他如牛肉莊等尙不止此皆以年捐改季捐似此接續加增如果實行何堪負担茲聞距實行之期不遠伏思貴會爲衆商領袖有維護商業之責對此有礙營業之加捐唯有聯合蓋印一致請求貴會俯恤商艱力予維持轉請當局取消增加實爲公便上海牛羊肉同業公會·上海益豐公司·新元昌·正大牛肉公司·申浦肉莊·蔣法泰成衣舖·天涇洗染公司·新華公司等數十家 
[私刑綑打受傷之呈控]  
　　中華新路華純襪廠工人張明周前日被同廠粵人張維珍·羅繼明·唐謙常·等疑伊行竊私刑綑打明周內部受傷甚重暈去不醒由五區崗警得信趕來將該被告拘獲楊署長命送張明周至醫院經醫生連打藥水二針始甦由明周表叔郭炳生投五區控請究辦奉判解科轉解本廳核辦 
[各商聯會消息]  
　　南巿商總聯會南巿商業總聯合會爲電話加價事昨日午後又開聯席會議到　南城·北城·西城·中城·九畝地·等八商業　體公推　惠民爲主席討論結果分區撤求各裝户之意見大多數爲從速調解並發通告如下啟者上海電話局佈告加價一事曾經各公　在本總聯合會迭次開聯席會議後函請陳局長收回成命復經磋商由局長電請上案再議等因據此通知各商家裝户理應靜候電復再定進行幸毋激烈以期滿意之解决特此通知云 
　　肇嘉路商聯會肇嘉路商界聯合會昨接捲烟商聯名蓋章來函云謹啟者查捲烟特稅發生於茲三載餘矣同業迭受苛擾不計勝數前上　局長張清澄創辦實貼延久不遂改爲認稅繼任吳曾善亦然次任張際昌復行實貼激起風潮原以認稅持平今朱筱梅爲局長祗顧承包圖利不顧商艱一意孤行自由定制發給運單令限烟商於一小時內通行否則處予重罰雖經敝業聯合會疊再集議懇請各界援助迄無解决今將困難情形詳告貴會（一）上海華界與租界毘連如果實貼必將烟價增高吸户勢必往租界購買（二）批進捲烟名額須先呈報稅局繳納稅欵領取運單運烟至避報騐相符按盒設置憑證方可領回出售（三）所塡運單定一小時內可通行（四）惟我同業小店居多對於此項手續頗費周折凡有不識字之夫妻店舖亦衆稅章手續不甚明晰偶一不愼即被檢查騷擾（五）稅局中設配憑證不免亦有失漏如每盒五十包者其配印證四十個烟商不經細察或被少配者即不得出售或被檢查之亦仍指漏稅論罰（六）稅局之稽查不公停售店舖時受檢查如關橋至董家渡開泰祥義和祥等將不貼憑證之捲烟出售如閔行浦東漕河涇大場江灣等處均未實貼而稅局之待遇如此不平何以可使實行實貼想貴會係公正機關應請提出討論持平辦法以利經商而安營業實爲公便不勝迫切企禱之至義生昌吳天成永利等四十餘家同啟 
　　東北城商聯會東北城商業聯合會因鑒於各商反對電話加價特於昨晚（即二十九日）下午八時召集在會各會員開緊急會議討論對付方法正會長陳天生主席報告開開宗旨繼由各會員先後發言僉謂値此商業凋敝各業正擬節省之不遑對於電話增加問題實不能負担等情經衆表决一致反對並推定陳天生·俞子庸·沈葆生·尤玉生·吳鳳翔·董國華·等向各商號簽名蓋章以冀呈請陳局長收回成命逹到反對目的· 
　　南陽橋商聯會南陽橋商聯會於昨晚八時開常會到者二十三人張瑞琛主席議决事件如下一討論食物捐事靜候各商聯會去函公董局再定辦法二報載法租界組織商會與本會抵觸公决提出各商聯會討論三常務員報告由各本界各商聯會聯名恭送法總巡費沃禮德政牌决定用軍樂隊等游行往送議畢散會 
　　閘北十一路商聯會閘北十一路商界聯合會於前日下午八時開會到者二十餘人公推蔡洽君主席議案如下一官廳收回滬北工巡捐局案公决函請傅道尹轉向孫總司令懇請仍以地方民意爲依歸二選舉問題公决延至雙十節舉行三反對電話加價案公决致函駁復請取銷成議四恒泰和復函爲向福源等號加租案公决下届開會時請房東房客雙方到會覿面調停五水電公司復函順和布廠電表自由轉動案公决推羅興友再往該廠接洽六評議徐靜之之辭職案公决推陸荷蓀羅與友前往挽留七飛星里房客聯合會代表報告房租交涉情形公决代函寶山縣請示辦法議畢十時散會 
　　唐家灣商聯會唐家灣商聯會昨開職員常會到二十餘人推方伯琴主席提議事件一衛生食物捐屢接各會員聯名要求本會函請法公董局華董懇求免加以恤商艱案議决照辦二朱仲麟報告糾葛案公决派胡德康郭桂林調查後再行辦理三吳伯華嚴琴舫提議邇來法新租界舖户居民逐漸繁盛要求函致郵務總局於天文台路口添設郵筒案公决照辦四公推總聯會出席議董案經衆公推方伯琴程祝蓀二君議畢散會 
[軍法處長陸死陳繼]  
　　淞滬戒嚴司令部軍法處處長陸伯起前患胃病曾經請假醫治痊愈近因清理積案積勞過度舊病復發醫治無效於前晚在公共租界威海衛路私寓病故聞者頗爲惋惜昨日午後大殮軍法處各職員各偵探各警察所官佐及馬巡步巡均往執紼所遺軍法處長一缺業經聯軍總司令部委南京總執法處一等法官陳光熺（字季聰）接辦陳君係浙江蕭山人已於昨日下午抵滬到處接辦矣 
[許韡人已自湘解滬]  
　　中國銀行行員許韡人捲逃巨欵在湖南醴陵縣拘獲解送湘南省長公署收押函致該行呈請地檢廳飭派警目李作舟等前往迎提去後昨日該警目等已將許及許之僕人李自彬一併押解到滬即經解廳奉孫檢察長輸着收押候辦 
[青藍染藝工人罷工昨訊]  
　　本埠青藍染藝工人因董事問題激起罷工風潮迭誌前報茲聞染業坊主方面以工人等長此罷工不獨損失甚鉅且恐影響布業特函布對公所聲明一切旋由布業公所公函上海縣商會要求轉行縣長速賜澈查俾弭隱患茲將原函錄下敬啟者頃接上寶青藍染業公所函稱轉據上寶青藍梁藝公所代表諸福德等函稱該染藝公所董事前因被少數失業工人反對另舉陳湘濤爲董事涉訟二年迄未解决（中略）敝同業且恐以之影響貴同業使受連帶之損失其爲害益匪淺鮮敝同業各坊實難負此責任相應具函希懇貴董事將上述經過情形函請貴會轉行縣長速賜查究以安營生等語到所查原函所稱染藝公所本係各染坊司集合團體今因董事人選問題致該團體陡呈紛亂現象並至全體决裂出於罷工殊屬不幸惟染坊與敝業脈絡相關若使坊司罷工問題延不解决必致敝業深受影響固不僅坊司坊主間兩蒙損害已也復查該公所函述坊司罷工原因是否屬實敝所未敢臆　苟能由行政方面就此　澈查事即易於解决用專奉函敬盼貴會迅函縣長賜予澈查俾弭隱患工商前途胥拜厚賜也 
　　又訊昨今兩日罷工情形已假布公所開會由各坊司長自動　到會計共二十六家代表首由諸福德·吳明華·周九江·等相繼討論辦法五條（一）由各坊司長聯名簽字呈請縣長維持工人善後生計（二）如縣長無表示即率領全體罷工人到縣請願（三）由各司長負責勸阻工人靜候解决毋出越軌行爲（四）請布業董楊午出徐子賢兩人轉求各坊主暫爲維持現狀（五）不撤銷劣董决不復工堅持到底 
　　另一訪函稱上海同興染坊等二十八家坊司領袖沈阿方等昨日分呈南京聯帥陳省長電云竊染藝公所於古曆二月初十日因同業各坊四十餘家各積酒厘未解開會公議到者計有二十八家遂共同議决將前項陳厘撥充淮徐海賑濟當塲一致贊成並陳明官廳備案公所當然派員向各坊收取詎至震華坊收欵該坊司長吳明榮反對賑濟勒捐不交百般侮辱當執控二區二分　所國即交保乃吳心猶不服勾結諸福德諸宛明等鼓動脅迫罷工一面講通大行業董張大其詞披登報紙以罷工恫嚇官廳意在推翻公舉業董陳少泉不知提取陳厘撥充賑濟爲吾同業多數所公認陳董對此不但毫無染指而且犧牲應得之薪今欲以少數人反對多數人議案勢必題外尋文阿芳等唯恐眞相不明用敢聯名縷晰電陳公叩鈞座迅令廳縣澈查實在提案訊究以安公業而遏亂萌云 
[江蘇清鄉暫用審判條例]  
　　江蘇松太兩屬清鄉專局昨發貼第一號布告云爲佈告事案奉江蘇全省清鄉總辦沈第八七號詶令內開案查本署擬就清鄉審判例共五章十五條業經呈請總司令省長核准各在案嗣後該專局駐辦對於管轄區域內遇有盜匪案件槪照本審判條例辦理除檢同佈告分行各分局張貼外合亟檢發江蘇暫用審判條例令仰該駐辦即便遵照切切此令等因奉此除分行外合亟布告軍民人等一體遵照毋違此布 
　　「附錄江蘇清鄉暫用審判條例」「第一章」管轄（第一條）本條例之審判區域以江蘇全省轄境爲區域（第二條）凡左列各案件清鄉公署鄉所屬各專局分局均得有直接審判權（一）游民散勇結夥搶刦或擾害治安者（二）嘯聚山澤抗拒官兵者（三）結合大帮盤踞村堡肆行搶刦者（四）聚衆執持槍械白晝在繁盛處所搶刦者（五）私梟聚衆持械拒捕者（六）擄人勒贖或爲引綫者（七）在海洋行刦者（八）結夥在途行刦者（九）於盜所强姦者（十）放火燒毀他人所有物者（十一）意圖詐財侵入人家留置爆烈物品或恐嚇信者（十二）窩藏匪盜及盜贓者（十三）著名地痞擾害治安者（十四）秘密結社之會匪開堂放票糾人入會後夥同搶刦者（十五）勾通匪類煽惑人心擾害治安者（十六）匪徒設立碼頭開場聚賭者（第三條）前條所列各案件應處死刑無期徒刑或一等有期徒刑者均由清鄉公署所屬各專局分局直接審判其餘仍歸各該管官廳照章辦理分呈備案（第四條）民刑訴訟仍歸普通司法官廳審理現役軍警犯罪仍歸有管轄權之審判衙門審理「第二章」裁判（第五條）裁判以判决或裁决行之（第六條）判决應依陸軍刑事條例新刑律或懲治盜匪法及其他法令行之其判决書准用陸軍審判條例第三十六條之規定（第七條）總辦對於各專局分局呈報案件認爲有疑義或案關重要者得提省覆訊或派員前往會審之（第八條）凡各專局分局判决案件應製作判决書報由清鄉公署轉呈聯軍總司令核准即爲確定判决「第三章」執行（第九條）各專局分局剿捕盜匪到案審實後須妥爲擬議附具全案呈請總辦酌奪轉呈聯軍總司令核准執行（第十條）各專局分局對於第二條一項至五項各案件如認爲必要時除電呈總辦外得逕由各專局分局電請聯軍總司令核准執行後再將判决書依照第八條具文補報（第十一條）死刑得用槍斃或斬决（第十二條）徒刑寄禁各地方監獄執行之「第四章」輔助（第十三條）凡各專局分局如有傅喚拘提搜索逮捕及指揮警察等事各該管司法行政官廳應不分畛域同負協助之責「第五章」附則（第十四條）本條例如有未盡事宜得隨時呈請修改之（第十五條）本條例施行期間與清鄉其間同 
[車夫公贈嚴廳長匾額]  
　　人力車夫代表鄭大德王邦彥等以嚴廳長關懷車夫生活取締車商加租數十萬苦力受惠匪淺特於昨日下午二時爲嚴廳長上萬家生佛匾額嚴廳長着少將禮服親出迎受邊炮震天軍樂齊鳴頗極一時之盛 
[各團體消息]  
　　提倡國貨會巿民提倡國貨會因三十一日開聯席大會致函實業廳長徐蘭墅邀請蒞會函云敬啟者國家之强弱不患武器之不利特患經濟之不裕列强以經濟侵略我國而復以武力壓迫經濟種種摧殘無所不用其極同人有鑒於斯根本救國舍提倡國貨别無他策本會成立於茲三載每月舉提倡國貨會一次自五卅以後又在內地設立商場無非爲發揚國貨之張本此次美國費城號召賽會貴廳長銳意圖進熱心提倡實深欽佩同人知此舉關係我國實業殊匪淺鮮茲訂於本月三十一日（即星期三）午後三時特開聯席大會歡迎先生對於實業前途定有發展藉聆敎益無任盼禱上海巿民提倡國貨會 
　　浦東同人會浦東同人會於本月二十八日下午假座西藏路寗波旅滬同鄉會開全體會員大會到者千餘人公推龔曉江爲主席報告開會宗旨後首請楊杏佛演講講題爲我平與奮鬥繼爲朱少圻演說旋即討論修訂之會章草案逐條宣讀多數會員主張重行推舉修訂會章委員十一人當場推舉季慶仁·潘振聲·朱少圻陳駑座·黃漢民·徐竹猗·顧文生·邢志剛·龔匯百·孫桐鵷·等組織委員會限兩星期修訂完畢時已四句鐘餘興開幕徐宗偉幻術精武體育會拳術景平女中學郁如非女士單人跳舞少年宣讀團化裝演講普益曲藝部京劇俱有精采及至散會已萬家燈火矣 
[明星影片公司第三届股東會紀]  
　　霞飛路明星影片股份有限公司昨日下午三時在該公司攝影場開第三届股東會出席股東七千六百五十九權鄭正秋主席秩序如下（甲）報告三（一）發行主任報告營業狀况（二）會計主任報告收支賬略（三）周鈞報告註册經過已蒙農商部批准執照發交江蘇實業廳不日即可領到（乙）議决案二（一）分派股息爲保留現金迅速製片起見發紅利一分（二）擴充招股規定數目二十萬元至五十萬元（丙）選舉監察人當選者　　源七千○二十七權張澄六千七百九十八權趙佩芝五千六百二十八權次多數石運乾·戴耕莘鐘鳴五下茶點散會 
[昨又有閩新兵到滬]  
　　昨日（二十九）又由南京續裝第十六批閩省新兵三百六十名計掛滬寗路廂車六輛至麥根路於下午三時半專車駛抵南站下車前往高昌廟新公所暫住候輪運閔 
[浙省軍械分運滬寗]  
　　浙江盧總司令昨派軍械局課員徐超由杭押運鋼碗八尊步槍八百支子彈十萬發由城站裝運滬杭路鐵蓬車兩輛附掛於正午十二時五十四分由杭開滬之二十五次貨車來滬至南站卸下步槍八百支及子彈五千發運至淞滬警察廳又運至淞滬戒嚴司令部子彈八千發其餘未卸之子彈及鋼砲八尊當於昨日下午一時四十分開杭之八號中快車至新龍華轉掛北站換掛滬寗路夜貨車運往南京交納 
[昨日滬寗慢車誤點]  
　　昨日滬寗路由寗來滬之三四等慢車於駛抵㫿亭站時該車機頭上冷氣管忽然損壞以致不能行駛當由該站站長電知北站由機務處另派機頭前往拖帶來滬故抵滬時已慢去三點半鐘矣 
[吳淞路前日盜刧未遂開槍拒捕]  
　　槍傷行人···拘獲一盜 
　　前日下午兩點十分鐘有盜匪三名突入虹口吳淞路二百零七號門牌鴻康錢莊正欲搶刦經莊夥大聲呼喊而該莊對面之洋雜貨店中人遂狂鳴警笛盜乃開槍示威是時包探劉幹泉·馬孝治·與一百六十一號號探聞警趕到兜拿盜竟拒捕流彈擊傷途人周三吳·高喬·任三方等就中一盜名王桂生者因探追緊跌倒於地磕破頭顱當被擒獲其餘兩盜則皆逃逸中西探遂將受傷諸人送往醫院王盜帶入捕房旋亦送院醫治昨晨據情禀經公共公廨邵襄讞與英惠副領事核准將此案展期十四天開審 
[公共租界刧案併誌]  
　　浙江路前晚十一句餘鐘浙江路七百七十七號門牌某烟紙店被盜匪兩名侵入袖出手槍嚇禁聲張搶得鈔票銀洋五十餘元而逸嗣由事主投老閘捕房報告請爲查緝 
　　東百老匯路東百老匯路九百十三號門牌某烟紙店於二十七日上午九時被三盜由後門侵入各出手槍恫嚇後將鈔票及大小洋共一百八十元搶取而逃刦時尙有二盜把風後絰該店報告匯山捕房請緝 
　　派克路住居梅白路二百十一號之徐某於昨日夜間一時半行經派克路被匪徒二名拖入一弄內出槍向其威嚇當被剥下身穿長袍並銀錢共値三十餘元搶取而逃徐當將被刦情形詳報新閘捕房並請查緝 
[辣斐德路前晚之刦案]  
　　前晚七點時法新租界辣斐德路二號門牌徐姓家突來盜匪三人袖出手槍恐嚇事主庸僕人等聲張當被搶去現洋四十九元及綢皮衣服十餘件携贓而逃後由事主開單報告捕房飭探前往查勘一週問明盜黨面貌口音服色回禀捕頭諭令通班各探嚴緝各該匪到案究辦 
[續獲圖刦商輪私藏軍火之俄人]  
　　堂諭各交一萬兩保 
　　俄人吉羅播夫等七名因意圖刦取停泊吳淞口外俄國商輪之財物並私藏軍火案發被捕解由公共公廨押候訊究前日又經捕房續獲同黨留禮司開一名昨晨一併解廨各被告延律師上堂聲請交保中西官磋商之下諭各交一萬兩保訂期研訊 
[拘獲東有恒路刦案關係人]  
　　四人均羅馬籍 
　　前日總巡捕房包探孫德福與西探挻克控在福州路查獲羅馬人喬治嚴克海·愛來克子安·得魯麥克海·尼克拉司麥克海等四名以與東有恒路一百七十二三號門牌王文才家本月二十五號被盜搶去値洋二十八元之財物一案有關昨解公共公廨中西官質訊一過諭令收押展期禮拜三查明再訊 
[董家渡倒斃男屍之相騐]  
　　前日午後六時有年約四十餘歲之某甲行經浦東董家渡碼頭忽然倒斃昨經該圖地保朱維生偕同渡夫頭趙和尙報請地檢廳相騐孫廳長於午後二時委派王檢察官渡浦騐得死者身穿舊大衣袋內有大洋四元會帖五張銅元三十餘枚藥方一紙手摺一扣週身無傷似係病故正擬判令善堂收殮間旋有某乙投稱死者名陸阿金崇明人向在陳朝海船上爲夥陳顧給棺代爲收殮云云王君准之並將所遺物件帶廳存庫候屬具領 
[兩盜分别發落]  
　　江北盜匪陳二·陳爲民匿跡楊樹浦藍路希圖搶刦被探目季立仁等拿獲抄出手槍子彈解由公共公廨押候訊究在案昨經中西官飭令提案研訊之下判陳二押西牢九個月期滿逐出租界陳爲民着即驅逐出境槍彈没收 
[扭控騙貨圖逃]  
　　南京路同升公司夥榮維成前日扭蒙古路承發里協森昌號司賬高振升·顧坤朝·二人至四區一分所控稱昨日有該號中人來購砂仁兩箱言明貨到付欵迨將貨送去時號中祗有司賬高振升據稱號主他出當由高書一收條並蓋協林昌圖章今日再往收欵貨已不見高與顧正在搬運生財圖逃請爲究追經倪署員質訊解科奉寶科長提訊據顧坤朝供協森昌前由民開今年租與吳姓刻吳已騙貨逃逸故民往搬取生財是實質之高供號主不知逃往何處判移檢廳究辦 
[請警查拘碼頭竊匪]  
　　寗紹商輪公司查知十六舖寗紹碼頭每日清晨甬興寗紹等輪船抵埠時乘客紛紛起岸或將行李運上碼頭竟有一般竊匪混充人力車夫向衆兜攬生意任意擠軋乘隙偷竊旅客箱籠及身畔皮夾銀洋等類爲害行旅誠非淺鮮爰特函致第一區警察總署請爲傳知崗警注意外並懇於每日黎明時撥派便衣長警秘密查拘務獲究懲以徐竊匪而維公安 
[冒取貨物查明再訊]  
　　小車夫王如云於日前持某公司假信一封至法租界小東門馬子芳水菓店內冒取貨物旋經事主察破報捕飭控將王拘獲供出實由某公司內之夥計　吾取貨不知僞據當由該探帶王同至該公司指認是徐紅生給其信函故將徐帶案昨解法公堂請訊原告投訴前情詰之王如云供詞與捕房相同徐紅生供民人前雖在該公司爲夥業已停歇原告被騙之時適民人在家臥病有人可證等語繼由證人吳炳華稱徐紅生前實患病在家商人曾經前往探望數次是實聶讞員商之法副領事德君判王還押徐交妥保出外聽候查明實情再行核辦 
[指控行兇之發落兩過犯各押四月]  
　　劉良紅·朱金才·王林發·王將友·金福生·魏三囝·趙阿四等被威海衛人劉如明指控在揚子碼頭行兇毆傷等情昨由虹口捕房將被告等拘解公共公廨請究各被告分延甘維露·楊國樞·等律師辯護中西官逐一質訊之下以朱·趙·兩名係過犯·判各押西牢四月期滿逐出租界餘人開釋 
[小工炸斷左腿骨]  
　　北蘇州路九百零二號門牌茂生鐵廠冷作部小工劉福生昨日下午六時正在工作汽缸忽然爆裂炸斷左腿骨由經理雇車送往仁濟醫院醫治 
[汽車撞傷行人]  
　　北京人陳阿四昨晨八時行經南京路貴州路口被某號汽車撞倒跌傷腿足當由老閘捕房一千六百三十四號華捕到來抄錄汽車號數另雇車送受傷人陳阿四往仁濟醫院醫治 
[函請取締丐頭索費]  
　　閘北商會籌備處昨爲爲丐頭徐萬才向各商號索取規費請予禁止致上寶兩縣函云敬啟者查閘北乞丐向無丐頭之名無論孤苦無依殘廢不能謀生之輩沿門求乞均聽與之者自發慈心即或遠來江湖强索硬討亦可鳴警干涉此閘北開闢以來已成習慣之情形也前於本月二十日本會開會孫會員啟莫等提議稱有徐萬才者自稱丐頭挨户索費如遇婚喪等事更須特别需索如不允許則糾同無賴滋擾不休且口稱奉官廳批准有案情勢兇兇妨礙商業等語當由到會全體會員議决非請官廳從嚴取締不足以安地方而弭紛擾爲特函請貴公署迅即查明自稱丐頭之徐萬才是否立案予以相當辦法並請轉函淞滬警察廳通令各警區遇有强討硬索之乞丐一律驅逐出境以免滋擾實爲公使 
[續獲刦案同黨]  
　　漢口路大舞臺伶人黃玉麟家被盜搶去財物經捕房拿獲盜匪十二名解由公共公廨命押候訊究已迭誌本報前日又由探目尤阿根·包探周桂生·等會同閘北四區總署偵探在新檀路德興里一千一百八十七號門牌續獲該案盜黨俞林財一名昨晨解廨經關讞員會同英馬副領事質訊一過諭令押候併案訊辦 
[四分郵票改色]  
　　文匯報云四分郵票原爲灰色刻聞已易爲青銅色惟青銅色新郵票需俟灰色舊郵票售罄後始行發售云 
[公共公廨訊案彙錄]  
　　昨日公共公廨訊理民事訟案併誌於下（一）中華勞働銀行延克威律師訴余某不理担保周雁記欠押欵銀五千兩案堂諭原告代表律師三月二十日之請求駁回改期七天訊（一）張德大訴徐南淇不付票銀案堂諭着被告償還原告銀五百六十兩並堂費被告於二十四小時內交保（二）慶康莊破產案堂諭改期七天訊（一）葛兆榮聲請執管已故葛琴松遺產案堂諭仰將該項遺產開具清單呈候核明給諭可也（一）孫四小姐（即孫宏逹之第四妾尤氏）訴戴春林香粉店主張晋卿欠借銀案堂諭本案張晋卿旣據遵繳本利共洋一千一百九十三元斷令歸傅氏尤氏兩人具　堂費康飭兩氏担負與張晋卿無干（一）羅雲記成衣舖訴王氏欠製衣工料洋案堂諭被告抗傳不到應即判令償還原告洋二百七十二元二角並負堂費飭令到案履行（一）蒲震巽延慕思律師訴陸增福不付票洋案堂諭被告承認下欠洋五百十元是實惟據貧苦無力飭令自本月底起每月拔還洋五十元並負堂費免息着具結出外無庸交保（一）武陳氏訴其夫武慶才虐待請求離婚案堂諭着被告具結將原告領回以後不准虐待（二）郭連陞訴鄧珊卿欠借洋案堂諭被告抗諭不遵應准原告律師所請辦理（一）周桂亭訴吳氏不理担保借欵案堂諭本案臨訊被告不到又無辯訴證明原告供據應着的被胡阿根如數償還如的被逃避無力則由保人負責償清堂費被告負担（一）恒泰木器店訴公義昌等欠貨洋案堂諭本案原告到案是據證明被告臨訊傳喚不到應予缺席判令被告等付償原告所訴之數並堂費飭被告等到案交判决後之保 
來函 
[蘇屬緝私第二營第一隊來函]  
　　貴報載有緝私張隊長槍斃鹽販第一節查張德明係敝隊副隊長報載云云並無其事諒係傳聞失實用特函請更正即希登入來函欄內爲荷蘇屬緝私第二營第一隊啟三月二十九日 
 
 

Page 16

 
 
1;第一萬九千零六十二號;中華民國十五年 西曆一千九百二十六年三月三十號
星期二 * *商業巿况 
[釐拆均升]  
　　昨日星期一洋厘銀拆巿况均兄趨升計上巿開出厘價爲七錢一分四釐六毫二忽五拆價一錢七分下午洋釐又漲改爲七錢一分四釐七毫五較上日大三七五銀拆又大二分改爲一錢九分共大五分三月底期洋上午巿價仍爲七錢二分零一二五較前日並無更動下午則大起半釐改爲七錢二分零三七五至小同行做開之價依然多數仍穩未有變化者僅廣角大七五改開五錢七分二釐二五又衣牌略大一文爲二千五百七十三文其餘完全堅定若江角仍爲六錢零五釐銅元三百六十千文角坯二百零六文貼水五十一文較前日均未有變動 
[標金轉堅]  
　　昨日星期一大條等價均無電報告五月份標金開盤與上日收巿同仍爲三百零七兩四錢後即漲至八兩一錢雖又較小二錢乃仍即趨堅及先令揭曉略有更動計法匯趨緊日匯改疲一二五而已標金亦祗稍鬆四錢後因日匯等向堅人心亦見趨佳於是金價由七兩八錢直好至三百零八兩九錢爲最高價但各內價仍又回疲故金價亦平平而降惟因有大連帮售出不少致金價漸見賣小至三百零六兩八錢爲最低之價相較最高價有二兩五錢之漲落收盤回升三錢爲三百零七兩一錢烚赤做開價三百三十九兩七錢五登賬及補水計同爲三百零七兩下午巿况甚形平穩自三百零七兩四錢開盤後至三百零八兩錢而已然兩日之結果相論已好起六錢補水改爲三百零八兩云 
[外匯掛牌法緊日疲]  
　　昨日星期一各匯掛牌惟法日二匯見縮餘俱勿動計法匯小士法郎改掛二千零九十法郎日匯小一二五改爲六錢三分半餘如先令仍爲二先令十五辨士六二五新匯七十九兩一二五印匯一百九十七羅比二五美匯七十二元二角五港匯七十七兩七錢五嗬匯一百七十九盾二五 
[先令巿况平定]  
　　昨日掛牌揭曉仍爲二先令十一辨士六二五並未變動銀行暗盤上午賣價爲二先令十一辨士八七五買價二先令十一辨士九三七五後曾好至賣價二先令十一辨士八一二五買價二先令十一辨士八七五收巿又轉鬆一二五計賣價爲二先令十一辨士九三七五買進爲三先令下午賣買兩價開盤俱與上午收巿同且無升降及到收巿始改軟去零六二五計賣爲二先令十一辨士八七五買價二先令十一辨士九三七五惟交易實鮮有問津者耳 
[美匯巿况呆滯]  
　　昨日掛價亦無升降仍爲七十二元二角五各銀行巿况成交稀少僅中孚銀行入五萬元價爲七十二元八一二五呌開之價上午結出爲七十二元六角二分五買價七十二元七角五收巿改鬆一二五計賣爲七十二元七角五買爲七十二元八角七分五下午益平自始至終並無變化賣買兩價均爲上午收巿相同 
[東匯巿况趨穩]  
　　昨日東匯掛小一二五計爲六錢三分半然各銀行所做暗盤乃初緊後鬆惟結果趨穩若早巿賣價初爲六錢三分買價六錢二分八七五後曾好至賣價六錢三分一八七五買價六錢三分零六二五爲最高收巿回鬆二五計賣出爲六錢二分九三七五買進六錢二分八一二五下午開出賣爲六錢二分九三七五買爲六錢二分八一二五第賣買各鬆零六二五爲最低計賣價六錢二分八七五買價六錢二分七五後復回堅收巿已轉漲至賣爲六錢三分零六二五買價六錢二分九三七五全日交易尙稱不惡前巿成交爲大通三井正金台灣等銀行各有吸進共計百萬元左右價自六錢三分至六錢二分八一二五不等後巿爲三井台灣浙江實業三銀行入六錢二分八七五之價共四五十萬元又工商銀行買進十萬元價六錢二分九三七五至於銀行賣出則鮮有受主故無成交耳 
[國內匯價漲跌不一]  
　　南昌鈔票又跌十元 
　　上海銀行三月二十九日國內匯兌行巿報告云今日匯價漲落互見銀匯巿面京津續漲五錢京公砝爲一千零四十五兩津行化爲一千零五十三兩漢洋例跌五錢爲一千零三十五兩五錢洋匯京津依然不變計京爲一千零零六元津爲一千零零五元漢漲兩元爲一千零零五元宜昌漲三元爲一千零十元徐州漲一元爲一千零零六元烟台青島南昌汕頭等埠則各跌一元烟台爲一千零零七元青島及南昌現洋皆爲一千零零五元汕頭爲一千零十五元南昌鈔票又跌十元每千祇須申洋八百八十元其餘各埠大致不動云 
[神户英美匯巿電訊]  
　　昨日神户匯兌市午前十時來電云日美賣價四十五元六角二分五買債四十五元七角半日英賣價一先令十辨士五買價一先令十辨士五六二五均與上日各價同日印賣價一百二十五羅比較前日縮四分之一羅比正午與午後各價均未見改動云 
[公債現貨轉暢期貨續清]  
　　巿價互有上落惟爲數微細 
　　三月份期貨因交割無巿 
　　昨（三月二十九日）各債現貨巿况略見起色前後巿開出者亦計多種惟期貨巿面續極清淡巿場人氣殊鮮活動氣象即各債巿價全日亦多無變動較上週稍有上落如金融現貨漲高四角整六期貨好起一角左右七長期貨及九六現期貨則續跌三四角其餘各債現貨均無變動云又三月份期貨因交割無巿計交割總數三百六十三萬元內除前日先行劃賬二百六十四萬元如九六公債一百零九萬五千元整陸七長各計六十六萬元金融二十二萬五千元其在本日交割者爲所餘九十九萬元內分九六公債三十一萬元七長三十九萬五千元整六公債二十二萬五千元金融六萬元茲將昨巿各債巿况分述如後 
　　金融公債金融現貨千元票祗於後巿開出價九十九元較上週二漲高四角期貨全日無巿 
　　整理六釐整理現貨亦祗後巿開出價八十七元與上週價同期貨四月期祗後巿做開一盤八十七元二角半比上週略好五分五月期八十七元六角較上週好起一角半 
　　七年長期七長現貨七十七元價與上週二同期貨四月期七十七元一角半較上週跌下四角五月期未有開出 
　　九六及其他九六現貨六十三元四角比三月十九日跌下四角期貨四角期六十三元七角比前巿小一角較上週小三角半整七現貨價八十九元三角比前不動又華商證劵股價四十五元較上週亦無變動 
　　成交總數期貨成交總數共計五十八萬元內九六公債三十五萬整理六厘十八萬元七長則祗五萬元金融仍未有交易現貨共開出九萬一千元內九六獨多計占七萬元金融一萬元七長整六整七共祗一萬餘元又華商證劵股成交八十股云 
[紗花兎起鶻落]  
　　期貨人心不定巿價忽漲忽跌 
　　昨日星期一本埠紗花初因外棉堅穩人心良好散户紛紛購進巿氣向上旋因大户空頭加碼買户以價高懷疑多頭陸續了結巿勢回疲惟客帮交易未見清淡故一時尙不致大跌茲將期現紗花巿况分列於後 
　　期紗紗面人鐘標準前巿初因人心堅昻漲起一兩左右旋因多頭了結逐步回疲結果近月漲四錢遠月跌二錢至五錢後巿因多頭了結各月均跌七八錢全日共成交二萬七千九百包收盤價列左 
　　四月期一四五·九○跌·四○七月期一四六·○跌一·二○ 
　　五月期一四六·六○·九○八月期一四七·三○一·一○ 
　　六月期一四六·七○一·一○ 
　　現紗客帮方面成交仍暢全日約有四千二百包賣價漲五錢至一兩計天津帮進二十支炮台·仙桃·十六支日光·寶光一千包廣帮進二十支金城·十二支金城·十支人鐘·金城·三十二支美人·三馬六百包蕪湖帮進十支童子軍·大發·十六支水月·藍鳳六百包漢口帮進十六支金城·水月·藍鳳·藍金魚·十支金鷄六百包汕頭帮進二十支炮台·十支飛機二百包其餘威海衛烟台江西寗波福州厦門內地等帮共進六百包另同行進三百包洋行進三百包廠家未聞開出各牌巿價列左 
　　十六支雙象一四七·○○十六支織女一四五·○○十支荷蜂一三六·○○十六支豐年一五一·○○二六支文明一四一·○○十支嘉禾一二八·○○十六支寶光一五○·五○十六支金城一五一·○○十支人鐘一三五·五○十六支日光一四八·二五二十支金城一六二·○○十支童子軍一三五·五○十六支藍金魚一四七·○○二十支歡喜一五六·○○十支飛鷹一三三·○○十六支雙虎一四五·七五二十支炮台一五一·五○十二支富貴一三九·五○十六支鴻禧一四九·○○二十支豐年一六一·五○十二支天官一三九·五○十六支丹鳳一四六·五○二十支藍鳳一五七·○○十二支醒獅一三二·○○十六支藍鳳一四八·七五二十支仙桃一六二·七五三二支雙鹿二五六·○○十六支大發一四八·○○二十支水月一六一·○○三二支雙喜二一五·○○十六支富貴一四七·五○二十支鴻禧一五七·○○ 
　　期棉通州標準前巿因外棉平穩巿氣仍堅除尾月跌五分外餘月漲一錢至二錢後巿因多頭了結空户加碼各月回跌五錢至六錢五分全日共成交四萬五千七百擔收盤價列左 
　　四月期三一·五○跌·四五七月期三二·五五跌·四五 
　　五月期三二·○○·四○八月期三二·七○·五五 
　　六月期三二·四○·三五 
　　現棉公會消息通州花到一千包陜西花到二千餘包姚花未到巿盤如左 
　　下沙花三○·五○永記進二○○包棧交 
　　陜西花三一·二五東棉進二○○件棧交 
　　陜西花三一·五○東棉進一○○件棧交 
　　陜西花三二·○○豐田進二○○件下月送廠 
　　陜西花三二·○○豐田進三○○件下月送廠 
　　本花三四·五○怡和進一○○○擔送廠 
　　通州花三二·四○張心和進二○○包棧交 
　　鹽城花三一·七五申新進二○○包送廠 
[日紗趨堅]  
　　昨日星期一外棉循例無巿大阪現紗漲一元三品期紗漲一元六角至四元五角原電列左 
　　大阪現紗（二十九日電） 
　　藍魚二五四漲一元福島二四一漲一元 
　　紅財神二四二一元三馬二三八一元 
　　三品期紗（三十九日電） 
　　前巿開盤收盤後巿開盤收盤與上日比較 
　　四月期二四七·七○二四八·五○二四九·九○二四九·九○漲三·六○ 
　　五月期二五二·三○二五一·○○二五二·九○二五二·四○二·九○ 
　　六月期二五三·四○二五二·九○二五四·三○二五五·九○四·五○ 
　　七月期二五五·○○二五四·七○二五五·九○二五五·五○一·六○ 
　　八月期二五五·○○二五五·四○二五六·四○二五六·四○一·八○ 
　　九月期二五五·五○二五五·四○二五六·三○二五六·三○一·八○ 
[印埃棉一週統計]  
　　九月一日起總到數二·四三八·○○○包六·八六八·○○○康泰週末存貨八一九·○○○包二·二二○·○○○康泰總出口一·五四五·○○○包四·七七三·○○○康泰輸往歐洲三五七·○○○包輸往中國二四二·○○○包輸往日本九二六·○○○包 
[大阪紗巿微漲（二十九日電）]  
　　近來中國方面紗巿雖大有起色而大阪棉紗現貨巿况究未能與之遙相呼應惟川口帮仍有買氣兼以期巿稍漲故本日交易雖不十分暢逹人氣確不甚惡行情亦漲起一元中等二十支三月期呌價爲二百五十一元本日成交三種爲（春駒）四十二支四月期價三百九十元（屬面）十亦支　月期價二百四十元（金魚）二十支三月期價二百五十一元 
[大阪布巿堅俏（二十九日電）]  
　　棉布巿况內地需要雖無起色而中國方面對加工品之買氣漸趨暢逹故各貨行情仍極堅俏本日上午三星牌三月期貨以六元七角二分五厘成交甚多 
[洋莊絲巿續趨清淡]  
　　昨日星期一本埠洋莊絲巿依然清稀緣里昻等處行巿雖稍形起色各法莊紛接來賬需購新陳期廠經惟以適届法匯高昻而廠商態度又轉堅致談判尙無就範惟輯里乾經英莊昨巿購進下等現貨十包行情挺秀川黃絲經由法莊買中下等揚返經十七包絲價堅定僅灰經寂然無巿云 
[橫濱絲巿閑散（二十九日電）]  
　　生絲現貨最優等貨呌價爲一千六百八十元三井物產及其他均有相當買進惟因期巿堅俏各方買氣潜存賣方以前途必有看漲希望故不願此時賤價出售交易因之轉趨清淡本日除特殊交易稍有成立外並無大宗交易其期貨各價如下 
　　前巿收盤後巿收盤前巿收盤後巿收盤 
　　三月期一六八·四○六月期一七四·五○一七四·四○ 
　　四月期一七·三○一七一·七○七月期一七六·八○一七六·九○ 
　　五月期一七三·二○一七三·三○ 
[洋莊茶巿仍趨沉靜]  
　　昨日星期一本埠洋莊茶巿仍趨沉靜英法等莊均無交易全巿僅白頭莊克發洋行買進土莊珍眉四十六箱價四十四兩又華商買進温州紅茶三百二十六箱價自十八兩五錢至二十二兩聞係運往廣東銷售日來洋莊銷路異常呆滯目前巿面殊無發展之望云 
[期粉仍無生氣]  
　　海外洋粉報跌···北方戰事轉緊···實銷不動 
　　開拍六個月之議雖實行···期粉仍祗成交三十餘萬包 
　　昨爲期粉巿場增拍六個月實行之第一日五·六·七等月份之新交易雖曾開拍而巿氣觀望仍乏新發展之趨勢上下午僅祗拍成新舊交易三十九萬八千包巿價步趨平疲皆緣巿場上盛傳海外洋粉又見傾跌美郵船進口又有美粉運滬以致人心虛軟加之京津戰事轉緊實銷不動即多空兩方均具見機再進之勢上午開盤後二三四等月頭盤即傾跌數釐五六七等月份開價亦不見高巿場上除五月份買勢較健外餘均毫無生氣交易寥落價除四五兩月稍堅外餘均趨疲收盤價本月二兩四錢一分七釐五三月份二兩三錢九分七釐五四月份二兩三錢四分五月份二兩二錢四分二釐五六月份二兩二錢一分七釐五七月份二兩二錢一分二厘五午後巿氣仍形觀望巿價仍難上漲收盤結果本月份價爲二兩四錢二分較上週末收盤價無甚變動三月份三兩三錢九分七厘五較跌二厘半四月份仍爲二兩三錢三分半五月份價爲二兩二錢三分二厘五六月份二兩二錢一分二厘五均較開盤價跌七厘半七月份二兩二錢一分二厘五計跌二厘半期粉成交額上午十九萬九千包下午十四萬一千包收巿五萬八千包共計三十九萬八千包云 
[神户麫粉麩皮油荳餅巿（二十九日電）]  
　　黃荳現貨八·一○麫粉四·三三 
　　黃荳期貨七·一五荳油二三·一○ 
　　荳餅現貨二·四一上海麩皮四·八○ 
　　小麥（日本產）九·七○天津麩皮四·八○ 
　　小麥（滿洲產）一○·七○漢口麩皮四·八五 
　　花生油二○·三○ 
[糖巿初俏後疲]  
　　昨日荷蘭糖巿來電報告升漲而申巿公會劃盤現貨爲六兩五錢期貨本月份由六兩五錢七分五回至六兩五錢五三月份自六兩七錢回至六兩六錢七分五四月份六兩七錢七分五至六兩七錢均先俏而後落因初巿某大户收進三月份數千包故情勢堅挺嗣忽中止乃轉疲勢茲錄南規各價如下（單位元） 
　　東三二五六·三五東四温半六·七○二十號中砂白六·三五三温半六·四五燥荷白六·七五十八號中砂白六·三○三七五六·五○二十四號粗荷白七·一五上白粉一○·二○四温六·六○ 
[國外糖巿（二十九日電）]  
　　大阪砂糖期貨巿 
　　前巿開盤前巿收盤後巿開盤後由收盤 
　　三月期一二·五○一二·四七······ 
　　四月期一二·六八········· 
　　五月期一二·八四········· 
　　六月期一三·○四一三·○三···一三·○五 
　　七月期一三·二四一三·二三一三·二四··· 
　　八月期一三·二九一三·三九···一三·四一 
　　爪哇糖紐約期糖（美金） 
　　現貨十盾七五七月二元四角七分 
　　三月十盾七五九月二元六角 
　　四月十一盾十二月二元六角八分 
　　五月十盾五倫敦白糖 
　　六月九盾七五三月二三先令 
　　日本糖蜜（日金）五月十三先令七辨士五 
　　現貨十七元　角八月十四先令三辨士七五 
　　日本精糖（日金）古巴糖（美金） 
　　鹽水現貨二十四元○五分二元二角五分 
　　日糖五月二十四元一角五分 
　　六月二十四元一角 
[五金巿况甚旺]  
　　昨日星期一五金巿場上情形頗有驟進能力北路辦去之貨甚鉅即長江各口岸亦時有來電配裝售開之價因亦時聞提漲之報告計新鉛絲漲一錢至二錢五分馬口鐵九十磅漲一錢一百磅漲二錢三七呎美白鐵亦因到鮮銷旺日內定有提漲之希望云 
 
 

Page 17

 
 
1;第一萬九千零六十二號;中華民國十五年 西曆一千九百二十六年三月三十號
星期二 * *本埠增刊 
[天氣報告]  
　　徐家匯天文台昨日午後四時三十分氣象預報云天晴直隸將有新低壓經過台灣東南天氣惡劣有旋風因颶風正向東北方進行所致馬鞍島以北風來自西方至西北方不等又昨日下午三時前二十四小時內本埠氣温最高七六·五最低四二·一去年同日最高六一·○最低四一·二 
[外商在華航業之槪况（一）退之]  
　　上海航業向以外商輪占勢最巨而外商輪中尤以日英兩國之競爭最烈凡我國航路通行之地無論揚子江南北洋·以及沿海各港口舉吾國海權以內之地幾一變而爲英日外輪角逐競勝之區故外輪尤多斯中國之航業尤弱不特本國固有之權利日益外溢即國家所有之海權亦因而日削也推源求因實出吾華商自辦之輪不能自闢航路積極奮進致使外輪得乘機而入欲圖挽救談何容易本年入春以還外輪在滬之活躍與日商發展中國沿海航行權之孟晋實爲近數年來所罕有者今請先言日商輪之進取現狀焉 
　　川崎日郵之競運海產日本海產品之在中國銷場年有遞品此項東洋海味以產生於該國之小樽·函館·一帶者居多其地帶近北海道氣候深寒每年自十一月始至三月底止此半年則常在封河之中航行至爲困難是以上海方面向無此路之輪舶即北海道之海產業家亦均自四月份起始由國內小輪裝入神户名古屋等處轉船運到上海者也本埠日本郵船會社間或因有大宗海味運華則每年在夏時間或派臨時班輪一二次以承載斯貨至滬今年此路之情勢乃大變北海道海產業會社爲欲競爭美俄兩國之沙門魚等之在華營業故特派代表兩批到來分赴漢·津·滬·粵·以及大連等處調查銷數設立分售機關惟當時以運輸困難欲圖暢售必先謀解决此運輸問題會日商川崎公司正欲利用過謄之噸位在華謀闢一新航路得聞此訊立即派員至滬與國際運送會社接洽即在上海增立北海道之新航線同時與各海產業會社承訂包裝海味來滬之合同籌辦歷經三十餘天新公司乃告成功指定四千噸之明大丸吳淞丸等輪開航斯路又慮上海至北海道出口貨之不足乃更在台灣分立輪埠兼營中台貨件之輸運而基隆高雄間更爲必灣之港且兼釜山一埠路綫已廣營業自佳頭班輪明大丸開航僅隔三天而日郵社對此已極注意矣蓋日輪之在滬航務該社向以獨占優勢著稱今被川崎在北海道一路內捷足先得遂亦跟踪進行决定創添此北海道新航路而且取銳進之主張急將郵船竹島丸派航斯路第因台灣之基隆等處該社已有專班輪往來故不開往另在木浦·門司兩埠爲川崎所行駛不到者渠即開去同時對北海道之海產商又極力拉攏遷就使自己根深蒂固欲與川崎一拚也竹島丸之頭班於昨日上午六時開往從此日本海味輸入據該二公司估計自此兩新輪創航以來每月之運到上海者至少可五千噸較諸以前之未有斯路專輪者將增加數倍之進口額而與美國沙門魚等之銷路雖物品各殊但總不免略受影響也今川崎日郵兩家正在互相競爭之中云 
團體消息 
[復旦大學消息二則]  
　　設立文科圖書館復大文科近年以來經該科主任極力整頓益形發逹該科學生鑒於欲求高深學術非有極專精宏博之參考不爲功因全力捐助籌辦文科圖書館共備西文文學書數百種文學雜誌十餘種更有該科主任敎授慨出家藏書籍陳列 
　　揚州同學會開會復旦大學揚州同學甚多曾有復旦揚州同學會之組織該會於昨晚七時在該校簡公堂開會到會者三十餘人公决該會與揚州學會合辦一定期刊物名「揚州評論」清明節前後即可出版 
[光華大學敎育會之新職員]  
　　光華大學敎育學會於前晚開茶話會歡迎新會員並改選職員當議决今年在該校發起大規模之圖書運動並在該校之半月刊內闢一敎育欄專載該會會員之研究論文其新職員之名單如下正會長沈振夏副會長陳祖平中文書記張澤民英文書記張學軒會計祝鑫幹事蕭伯岩賈豫參觀委員張祖培陶士昆研究委員顧惠人屠用霂圖書館管理員倪鐘瀛 
[持志大學宜興同鄉會成立]  
　　江灣路持志大學宜興同鄉會昨開成立大會路式導報告宗旨繼敦請本校校長敎務長事務長代表翁吉雲等致詞末選職員如下會長路式導司庫徐溪英文牘吳國璋幹事兪巧生張中楹選畢用茶點攝影而散 
[上海藝大昨開敎職員會議]  
　　江灣路上海藝術大學前日下午一時假大東酒樓開全體敎職員會議到全體敎職員首由總務長報告本學期進行狀况次各敎授相繼討論對於課程上應行改革之點及審查學生成績辦法聞至下午三時半始散會 
[羣治之講演會]  
　　上海羣治大學爲增進學生課外知識起見特於昨日上午在公共敎室敦請比國國立太學法學博士政治碩士劉梯崖舉行學術講演會除該校全體學生出席外亦有來賓蒞會者九時半振鈴開會首由總務主任羅俠介紹劉君履歷畢劉即登臺講演講題爲「比國之社會情况」內分比國之政治實業敎育宗敎四大項極爲詳盡聽者均感興趣 
[大夏組織夏風社]  
　　膠州路大夏大學各科學生張彭年等爲聯絡同學共同研究文學起見特發起組織夏風社擬於本年夏季出版夏風集云 
[中華農學會代表赴日]  
　　中華農學會前曾委託朱羲農君赴日調查農政經濟茲聞朱君已定於四月二號赴日約須勾留一月並擬研究日本報館組織及經濟上商業上重要事項又本埠會計師呂驥蒙君已决定隨同朱君赴日參觀 
[南方大學消息三則]  
　　南大敎務長夏晋麟昨於學校會報告謂從本學期起師生均確守不曠課主義平時稽查勤惰考試則用聯級試騐法以杜防舞弊惡習又謂本學期註册期寬限至四月三日止并預布下學期註册期間爲開學後一星期否則分别罰金或除學籍云 
　　昨日該校學生於大禮堂召集大會首由梁乙眞報告開會理由次即公推田宏韜主席全體一致主張組織學生會在學生會未正式產生前推出代表三人對內負組織學生會專責對外有代表全體同學全權結果田宏韜梁乙眞徐復祖三人被選 
　　南方附中學生會於昨日成立選出執行委員葛鴻蓀金雲九等十三人並互選出席學聯會代表二人當選者爲沈志昻吳健英二君云 
[中國女體校學生參觀小學]  
　　中國女子體育學校十八期生將於本年暑假畢業爲增進學生實習經騐起見須分赴本埠各著名小學參觀以資觀摩昨日由該校敎務主任率領學生二十餘人前往江蘇省立二師附屬小學該校特派職員引導參觀詳詢細察直至下午四時始興辭而出聞該校尙擬至萬竹小學等處云 
[會計師沈佩仁註册已准]  
　　會計師沈佩仁畢業於上海中法學校曾任中法銀行會計科主任對於會計學研究甚深現經北京農商部及上海領袖事署註册特許爲會計師承辦一切會計事項總事務所設上海四川路一二五號日來接辦各機關委託事件頗爲忙碌云 
鄭壺叟之畫 
[兩廣青年社成立會紀]  
　　兩廣青年社自由廣東青年社擴大組織以來社員將逹百餘人已於昨日假乍浦路聯義社開成立大會首由主席報告籌備改組經過次通過社章及宣言後選舉委員十三人組織委員會其職責分常務·文書·理財·學術·游藝·宣傳·組織婦女·工農·學生·商人·敎育·出版等部結果當選者爲敖景象·麥裕成·黎鐵豪·劉端洲·陳慧·陳漢明·梁潤菴·吳廣勝·黃鉅英·劉調中·黎克利·陳昆明·陳炳德十三人爲正式委員林鴻基·陳彭·陳德華·彭永康·符逹良五人爲候補委員聞該社設臨時通訊處於北四川路東崇福里二七九號凡兩廣青年男女皆可去函加入云 
[中華書局進德會之游藝會]  
　　中華書局同人進德會於本月二十七日下午七時起假座寗波同鄉會舉行第七届游藝會並歡送該會前總幹事馬潤卿君赴美國留學前學藝部幹事左舜生君赴法國留學茲將其秩序列下（一）開會（二）向國旗行禮（三）唱國歌（四）致開會詞（五）唱會歌（六）致歡送詞（七）歡送曲（八）演說（九）雅樂（十）古樂（十一）拳術（十二）寒衣曲（十三）轉傘（十四）粵曲（十五）木蘭詞（十六）雅樂（十七）京音清唱（十八）葡萄仙子（十九）影戲小廠主除上列各節外並有黎明睴女士臨時加入獨唱（可憐的秋香）一曲來賓約八百人濟濟一堂頗極一時之盛 
[新國民社籌辦平校]  
　　閘北虬江路新國民社擬辦平民學校奈因經費不足特於四月三日晚七時假座北四川路白保羅路廣東浸信會演劇籌欵劵價分四角六角兩種節目有唱歌國樂·技擊·京劇·粵曲·及該社之新劇戀愛與犧牲聞現已舉出李光華·黎鐵豪·黎克利·陳瀚明·陳昆明·劉萃英·李戈逹·許世雄等爲籌辦平民學校籌備委員云 
[浙江路商聯會義校消息]  
　　南北浙江路商聯會設立之義務商業夜校經該會汪會長等慘澹經營漸臻完善課程注重國文英文算學尺牘四種本届學生逹一百餘人分甲乙丙丁四級敎員除原有外並添聘陳沈鍾三位昨該會副會長虞仲咸會同總務葛敎育陸二主任至夜校訓話並檢騐一切均稱滿意聞該夜校各級尙有餘額有志向學者可往浙江路偷鷄橋該會敎育科索章報名云 
[上海蕉嶺文化促進會開會紀]  
　　蕉嶺文化促進會於新曆三月二十八日上午十時假座大夏大學開全體會員大會到會者三十餘人劉國楨君主席曾解君紀錄主席致詞後由上海分會籌備委員代表劉正傑君報告籌備經過次由主席將分會章程用宣讀法逐條通過並投票選舉分會職員結果當選者文書劉國材君會計吳宗和君庶務宋大誠君交際賴紹機羣調查鄧炳奎君最後爲自由動議曾解碧衡正傑君等提議於暑假時創辦蕉嶺女學全體會員均非常贊成互相發表意見一致通過 
[乓乒訊]  
　　自昨（二十八號）晚七時半華一乓乒會與明鏡乓乒隊作友誼比賽賽員各八人七時半即開始比賽雙方球員之精神均極充足結果五與三之比勝利屬諸華一乓乒會後由明鏡乓乒隊備茶點至九時半盡歡而散云 
[英法夜社之進行]  
　　乍浦路英法夜社現擬設一青年商業晨學班除星期六日外每晨六時半至八時科目分商業讀本會話等詳章附郵四分即寄（限一分）又該社附設之商業速記速成班今爲普及速記學術起見特於下月始設個人班專收男女學生期定三月畢業索章亦須附郵四分云 
[喪禮誌]  
　　海寗耆宿朱綠琴君於去冬在滬病殁其子肖琴日昨在壽聖庵領帖故各界前往吊奠者甚爲擁擠云 
商場消息 
[中國實業銀行新增堆棧]  
　　天津路中國實業銀行爲擴充營業起見添設堆棧於老垃圾橋西首蘇州路Ａ字五十三號聞棧租特廉以廣招徠云 
[中華製匣廠營業之發展]  
　　密勒路壽椿里二四六號中華製匣廠爲唐選青等發起專製各種香烟匣及貨物裝璜唐君自任經理並聘王康永君爲協理經營迄今今將十年日見發展近因國貨香烟廠日見增多各大公司之烟匣尤多向該廠定製以致營業大盛近已添設第三棧並設分廠於楊樹浦 
[新新疋頭部運到新貨]  
　　新新公司二樓疋頭部新由德國運到大批新花條子蓆法紗每碼售洋三角五分又由法國運到時式織花絨每尺對開祗售洋一元五角購置婦女春衣最爲合時聞近日門巿頗爲擁擠云 
[大陸罐頭品之暢銷]  
　　大陸杜園笋去年陳貨久已售賣一空新近油燜大頭菜及清汁二種上巿味頗鮮美裝璜尤雅緻可愛本外埠各南貨號及糖果店紛紛購辦有供不應求之勢又翔熊廠之龍鬚簾現由大陸經理銷路亦廣云 
[良晨箋廣招分銷]  
　　北京路浙江路口良晨好友社所製良晨箋花色數百種若美女號若五卅紀念號等每百張有二十種花色另有美術闊箋美術信封等出品贈印牌號地位該社爲推廣起見現正添招各地分銷云 
[五豐綢緞局之創設]  
　　西華德路華記路東五豐綢緞局專售國產裯緞呢絨洋貨約於夏曆本月二十五日左右可以開幕 
[白鐵鉛桶批發]  
　　帶鈎橋西首萬安祥由廣東運來白鐵鉛桶一大帮有大小數種價均廉每只售洋自四角至八角云 
 
 

Page 18

 
 
1;第一萬九千零六十二號;中華民國十五年 西曆一千九百二十六年三月三十號
星期二 * *[餅干糖果公司開會紀]  
　　上海餅干糖果同業公會昨日下午二時在九畝地會所開會到者姚益清·薛壽於·陸玉初·刁乾初·項如炎等十餘人由余永生主席首由主席報告前次聚餐會因沈會長離滬展期次討論聘請文牘事宜薛壽於謂文牘一科關係甚重鄙意先由蔣磐紋君代理衆同意通過次邁羅公司代表姚益清報告議决各案遂即散會 
[通文社之國貨油墨]  
　　海寗路通文社所出油墨黑白藍及青蓮四種確能與西貨相埒即紅黃綠等色亦勝於東貨近聞該社爲力求貨品精良起見故對於製造方面加意研究云 
[廣東胡瑞峯牙粉到滬]  
　　四馬路丹桂第一臺隔壁四百三十四號日光牙刷公司現由廣東運到大帮胡瑞峯黑色漂白牙粉發售取價低廉購者極衆云 
[醫訊一束]  
　　清節堂堂醫中醫葛養民女士爲金百川門人精婦孺科懸壺以來瞬將十載去年冬以踵門求治者衆醫庽不敷應用乃遷至西門蓬萊路普育里應診客臘林康侯之公子患慢驚病一日數變昏迷不醒幾頻於危乃延女士往診一星期後得脫危境而漸痊可林君於感激之餘爰於昨日贈送匾額一方文曰着手成春以誌感謝云 
　　上海中學校醫耿亦安精通男婦內外各科而於痧喉二門尤其專長懸壺於本埠有年診所現遷於三馬路西畫錦里內四百十三號該醫士爲救貧病起見特備優待券携券往診者祇收號金 
　　德醫陳醒箴去歲在申懸壺今已遷於勞合路芝罘路口第六十號電話爲中央六五二三 
　　醫家劉泗橋君向在北泥城橋一九零五號專治內科雜症去秋偏於紙筆因而停診茲於歲首在原址重行懸壺診例照舊惟上午十時以前薄取號金暫事施診孟德蘭路漢醫大學院診察部鑒路近日氣候寒暖不齊明星新片「多情之女伶」之一幕 
爲預防發生天花起見特於昨日起施種新鮮痘苗分文不取並聞該院係普濟性質除種痘外對於診病方面貧者亦不取診金云 
　　廣東世醫李島三懸壺海上歷有多年於內科傷寒雜症諸門頗有研究前任上海中國廣濟醫院中醫診務又著有醫學必讀一書由世界書局出版去冬因事回里刻已返申照常應診云 
　　美醫博士陳水星自設醫室於北四川路海寗路專用最新式電器治療術診治各症近爲扶助病人起見由上午十時至十二時門診送診對於貧苦並行施藥 
　　兪松筠醫生懸壺海上歷有年所凡疑難雜症一經醫治莫不著手成春故求治者日衆自即日起特增加門診時刻以免就醫者久待 
　　十六舖裡馬路太平里五號慈仁醫院爲李振民氏創辦李君畢業於同濟醫科大學後在寶隆醫院擔任醫生有年現除主任醫務外並聘其同學楊和慶醫士襄助診務送診時間爲上午九點至十點下午五點至六點並施種牛痘云 
出版界 
[曹渡巿聲明日出版]  
　　曹渡巿聲係半月定期刊昨逢朔望出版聞第一期將於明日發行以改良巿政促進巿民智識爲宗旨更闢消閒一欄以佐餘興索閱者附郵票二分即寄社址在曹家渡永慶里第三號云 
劇塲消息 
[留德電影家黃似奇返國]  
　　黃君係粵之梅縣人於民八赴法習社會學後改赴柏林從事電影肄業於國立電影學校嘗作德文「紅針」一劇Venus公司欲排演不果五卅事起黃君爲數千海員之代表曾奔走呼號於荷蘭各地今黃君旣返國除工作電影外并與德之Ufa公司約定組織一華德公司資本極厚云 
黃似奇君小影 
[「難爲了妹妹」之攝製]  
　　神州影片公司新片「難爲了妹妹」現正在温州杭州等處攝取外景日昨在杭州蔣莊攝劇中最悲痛之一幕 
雜俎 
[譚瓷器徐海波]  
　　我國瓷器其發明之早製造之精在全世界中首屈一指神農時耕而作陶黃帝時命寗封爲陶正以利器用惟磁上加釉法至漢武帝造烏漆瓦盆時始發明及後日益精進及於明清乃逹完善之境惜邇來墨守舊式罔知改變加以東西洋製瓷法猛進無已於是我國磁器遂捨古瓷外幾無出口之貨可慨孰甚我甚願國人之營瓷業者急起直追發揚國粹勿使外人駕我上也 
　　磁器之種類（一）依產地區别者實質上不能分辨僅恃瓷器上註明地方而知爲某地之產物江西湖南廣東福建各省皆產出（二）依質地區别者有粗瓷細瓷之分凡瓷面光潤無小剌及細孔擊之作清脆聲者爲細瓷反之爲粗瓷（三）依製造時間區别者有新瓷與古瓷兩種新磁約分三種（甲）仿古質地形式彩畫完全募仿古瓷者（乙）仿西質地形式募仿西洋瓷品者（丙）普通質地形式彩畫完全無變者至於古磁則種類繁多茲併述於下术古瓷鑒别法內 
　　古瓷之種類及鑒别法 
　　（一）依產地分者唐代有「越瓷」製於浙省紹興之越窟故名越瓷黃如氷玉色青爲唐代上品「蜀瓷」亦唐代上品造於蜀之卭州白色質薄而堅發聲清脆「壽瓷」安徽壽州造黃色「洪瓷」江西南昌造褐色宋代則有「定瓷」直隸定州造色白質細而薄釉凝結如淚滴是名鼻涕淚凡爲宋瓷皆有此淚滴狀蓋以釉中含鉀鈉等過多故也無淚滴者即爲僞「汝瓷」河南汝州造有厚薄二種以薄者爲佳色青質地細膩釉藥內含瑪瑙故瓷面上海影戲公司新片「傅家寳」中之一幕 
滋潤如玉「均瓷」河南禹州造以釉如胭脂而器底有一二數目字者爲最上品紫色質極細明代則有「德化瓷」閩德化縣造以所造佛像爲最佳質厚而潤 
　　（二）依帝王年號分者如宋之「景德瓷」器底有景德年製四字明之「宣德磁」器底有大明宣德年製六字製法極精緻有明花暗花之分質細而厚最佳者釉上隱約現橘皮紋「成化瓷」明成化時造以所造酒杯爲最上品五彩器具亦不惡清之「康熙瓷」器底有康熙年製字樣 
　　依督造人名而分者如五代時之「柴瓷」由柴世忠督造瓷質如青天明鏡其薄如紙亦名雨過天青瓷中最上品也宋之「哥瓷」宋處州龍泉縣人章生一及弟生二皆善造瓷生一所造即名哥瓷質細而重多斷裂紋有似魚子釉色有米色及豆綠色清之「年瓷」年羹堯督造著名者爲紅色玻璃釉之小瓶杯等「郎瓷」郎廷極督造所造多深紅色寳石釉器具 
[刷牙之研究孫夏民]  
　　人齒之潔凈完固者非惟能增進健康消禦百病且得享美味而遂饕餮美風姿而壯儀表實爲吾人生之至福也至潔牙固齒之道其首要乃在刷牙吾人之日加嗽刷齒牙者固不得謂少然刷牙而未得其法者亦更僕難數今請將刷牙時須注意之點爲讀者言之 
　　其一常人之刷牙多將牙刷左右橫掃此法實謬蓋橫刷則牙縫及齒頸等處之藏垢仍未能清除且日久每將齒表齒頸部微隆之處刷耗而損是故刷牙宜如梳髮然須順齒牙之勢而上下直刷之凡刷上顎之牙時將牙刷自上刷向下刷下顎時則自下刷向上如是凡牙縫齒頸等處所藏之垢俱得刷除且不傷牙肉與牙齒此上下直刷之法初行時似感困難但稍久即能運用自如矣 
　　其二吾人刷牙應將齒列之表面裏面與夫咬合面等處完全刷到非祇刷其表而即之爲了事者也其刷時之任序宜先以水盪嗽口腔使易除之殘垢爲水嗽去且使潤濕口腔迨刷牙時得運轉靈活乃將牙刷濕之以水而復灑去其水然後蘸牙粉或牙膏（用牙膏者牙刷可不必濕水）先刷齒列之表面此時但將牙刷握平前後運轉而上下刷之可也次則刷齒列之裏面其刷前列齒之裏時可將牙刷直握刷臼齒之裏時可將牙刷斜握齒列之表裏即刷竣乃刷臼齒之咬合面此時將牙刷握平進退掃刷之可矣迨牙之自體旣刷竟後於牙肉舌胎及上顎等部亦可用牙刷輕刷以去其垢而促進其血液之流行惟刷舌胎及上顎時勿刷之太進以免噁心難堪也最後再以水嗽潔口腔而刷牙之事畢矣至刷牙之手法宜運轉輕捷如加重力使刷毛壓平於齒面者非所宜也 
　　其三刷牙之次數每日至少須二次即晨起之後及晚睡之前也而尤以晚睡之一次爲最要蓋日間尙因談話飲食等之原因唇舌等常起運動唾液時時分泌於口齒方面有自然清潔之作用迨睡眠後則口腔之運動完全停止故缺乏自然清潔之作用設此時遺有食屑微菌者即最易發酵起腐致蛀蝕牙齒而污染口腔須知牙齒之蛀爛多起於睡眠之後也是故晚睡前之刷牙實爲刷牙中之首要乃常人之刷牙者多卜晨而不卜晚此實急宜改良之者也然吾所謂每日刷牙兩次者特酌中之數耳依最適宜之律言之則每次食後及在風塵中行走或户外運動之後俱應漱刷齒牙也 
 
 

Page 19

 
 
1;第一萬九千零六十二號;中華民國十五年 西曆一千九百二十六年三月三十號
星期二 * *[博覽會錫興]  
　　博覽會即博物會亦名賽珍會所以比較各物增見識以啓聰明有益於國計民生固非淺鮮不得遊戲視之也中國人才蔚起物產豐羅風敎之開獨先他國而尙未舉行是會者則以因循粉飾不知新法變通也泰西博覽會以一千七百六十一年即乾隆二十六年英國美藝會爲始或謂以前法國已有美藝會英國但仿而行之其會皆賽美藝各物如古畫金石雕刻鍼繡各件彼此比較値價不貲今各國每年王后命夫人等亦以繡物畫件賽會得値以充善舉即宗此意嘉慶二年法王拿破崙第一於巴黎創立一會專賽新出之物曰新物會會中四千四百九十四人先詔令國中有能製造新奇之物勝於英國及他國者受上賞因其時英國講求工作藝學日新法王本有好勝之心恐國人習惰偷安寖成風俗故有是舉是爲博覽會之第二次以後德意志奧地利亞賽士蘭比利時等國皆踵而行之風俗爲之一變嘉慶季年一千八百十九年法國共有博覽會十餘處而英國反不能及但所賽之會壟斷者以廉價購物轉售侔利且所賽者祗一國之物所集者祗一國之人至咸豐元年即一千八百五十一年英國始創通商萬國公會特造萬國博物院一所名格拉得西比生地方之廣得一百四十方里即在倫敦公園之中並建有玻璃房屋准各國皆携物前來比賽屋分四所一置本國之物一置本國屬地之物一置外國之物一置外國屬地之物五月開會英王親赴會中共相慶賀開賽一百五十日入會者一萬七千人觀者六兆四萬人每人入觀須於院前門首納金購票名曰門費若在院中居住更須另納房金是役得房金三十萬鎊門費五十萬六千鎊咸豐五年法國續開一會較大於英會院落成之後五月二十七日開院法王親赴會中慶賀至十一月二十五日閉院共收門費十三萬鎊說者謂英國之會以機器製造勝法國之會以人工製造勝一則以聰明見一則以新法矜各有所長不足輕重也同治元年英國第二次大會較前次爲大房屋之高廣地方之遼闊實屬首屈一指并有兵士營房客人寓舍共佔地二十四英畝·入會者二萬八千六百餘人其中以藝術品呈者三千六百五人其中金玉木石雕鐫者得九百有一具素描名畫得二百七十五幅著色名畫得三千三百七十幅每幅有値銀數萬鎊者最少者亦値銀數千鎊會中所呈建屋之法九百八十三種地球之上各種屋式幾無不備是會共開一百七十一日除入會賽物之人外觀者得六百二十一萬人門費得四十二萬鎊建屋經費開支四十餘萬鎊此會旣創咸謂得未曾有法國以英人之勝已也亦思有以勝之乃於同治六年又開一會建屋之地合中國二百四十畝入會者四萬二千人天下五洲房屋之式無論鉛鐵玻璃磚泥木草地寶樓塔寺觀靡不畢具觀者得五千餘萬人門費得一百餘萬鎊此會之設已爲大觀不意更有進而益上者洎同治十二年奧國於京都御花園建立一會會屋佔地合中國二百六十餘畝建屋經費二百二十萬鎊開會一百六十日觀者二百五十餘萬人收納門費極廉祇得二十餘萬鎊賽畢即以此屋爲大博物院至今猶存直首屈一指焉洎光緒二年美國京城之北費拉特費即非勒代爾非爺又設一會其大更甚會屋佔地合中國一千三百畝屋制東西相距一千八百八十尺南北相距四百六十尺高七十尺屋中開有甬道寬二十尺曲折迴環四通八逹接連二十餘英里得七十華里其中方塔四座高各一百二十尺廠房别類分門各置各物共一百六十處入會者六萬餘人分隸三十七國觀者一千餘萬人收納門費不可數計共百四十萬鎊自行賽物以來無有逾於此者光緒十九年美國希加哥亦開一會分農工·種植·生物·漁務·礦務·機器·運載·工藝·政務·材木·郵政·文藝·鄰政·共十五院房屋佔地合五百萬平方尺股本五百萬鎊其盛與費拉特費同自是而後時有舉行大會數年一次小會一年一次赴賽之物無論行至何處槪免徵稅以爲公法要例中國若能仿辦將見實事求是智巧日增於富强之源不無裨益也 
　　因見近日美國有費城博覽會特爲誌之如此 
[公估業葉心佛]  
　　今有一業焉旣不用廣告之宣傳又無需乎跑街交際員之招攬生意其即公估業是稱爲公估局業此業者都屬徽州紹興帮人而又以姓汪者爲多外界對於此中情形殊有未明者爰拉雜書之以實本埠增刊 
　　凡通商巨埠如上海漢口青島烟臺等處大抵皆設一局焉上海有南北二局南設於十六舖北設於天津路之乾記弄經理爲汪君蘭亭局內職員分爲三級頭等曰批即將元寶（包括銀與金）成色優劣看出作一號碼於元寶上二等曰秤即將元寶秤稱輕重之謂也銀者大抵在四十九兩至五十兩間之上下金者通常以五十兩爲標準稱爲一秤如不至五十兩者曰欠五十兩有餘者曰多三等曰寫即將分兩寫於元寶上此大抵由學徒爲之學徒三年滿師升爲秤秤升爲批則無一定期限自三年起至十年二十年三十年無定以視其能否鑒别成份之優劣中有否嵌入銅質故爲批非有充分之經騐與敏捷之眼光不可凡錢莊銀行往來之元寶若不經該局之秤批即認爲無効不能通用於巿上故不啻執金銀地業之樞紐而獲專利焉然則旣無頒給照會又不呈部註册立案此何故也曰信用而已矣據局中人言遜清中葉後始有辦理此項事業者經錢業公會銀樓銀爐等之信任先由礦中墾得之銀烊成銀條（聞以湖南爲出產較多之處）銀條由業銀爐者鎔成元寶再由公估局秤批後而流通巿上金融矣聞銀元寶每隻取秤批費大洋二分四釐金則取費三分六釐故秤批時較緩蓋愼重將事也此業中之學徒較别業爲優除每月津貼及年終紅利外凡秤時脫落之碎銀及每月釐上之塵埃放銀箱地板下之泥土（按塵埃及泥土中均有銀質積日累月一年爲數不少此亦與科學有關之趣事也）均屬之學徒也 
　　巿上銀根寬則該業生涯衰蓋寬則不必需乎外來銀條烊成元寶以流通巿面緊則反是 
 
 

Page 20

 
 
1;第一萬九千零六十二號;中華民國十五年 西曆一千九百二十六年三月三十號
星期二 * *藝術界 
[卡爾登跳舞五紀] [  濤]  
　　前日（星期日）下午五時一刻起俄國舞劇團在卡爾登戲院表演雜舞Divertissements雜舞乃短節目之跳舞也範圍無定包括諸國之舞前次但妮向舞團每日表演時必以雜舞參加之此次俄國舞團每在正劇後加演雜舞數節昨日將三日之雜舞合併而一次舞之耳前後表演共有十四項節目茲將其重要者略記於後 
　　（一）小丑舞（Dance　Pierrot）男女二人合舞男所穿之服飾極爲希罕衣袴共二色成錯排形一爲紅色一爲灰褐色衣之左臂及袴之右腿成帶形女穿白紗舞衣胸部前配有黑色鷄心一兩臂手腕處有白紗所織花邊圈各一頸圍紗圈亦白色舞時帶滑稽色彩 
　　（二）華爾資舞臺上電光成慘綠色舞時動作極遲緩舞員亦爲男女二人男穿綠袴上衣成白色女穿蘋果綠舞衣腰圍深青色之紗製舞裙 
　　（三）旋律舞（Dance　Melody）曲調極爲簡單男女二人合舞之男穿黃色紗服短齊膝上女披白紗舞衣 
　　（四）牧童舞（Dance　Cowboy）男女二人合舞所穿之服飾皆鄉間情形男袴作赤褐色緣有長鬚腰圍極闊之紅帶上衣成黃色頸束紅帶女之服飾同之惟袴換短裙亦作赤褐色舞時樂聲步拍極爲急促 
　　（五）波爾加無（Dance　Polk 'a）三男一女舞之二男穿黑袴白衣其一穿黃袴黑條白底上衣女則披白紗舞衣觀其表演乃在三男同戀一女也 
　　（六）匈牙利舞男女二人合舞男着短袴作紅色上身穿白衣腰束極闊之紅帶女袴亦作紅色帶紫赭上身無衣僅於胸間束蔽乳套兩臂披長袖露腹部全身所披之物皆作雜色蓋匈牙利服飾也舞時極急快 
　　（七）亞拍采舞（Dance　Apache）男女二人合舞男上身衣作紅黃格條下穿黑袴女披赭黃雜色舞服此舞舞時極多技巧最後如舞女兩腿夾住舞男之腰舞男旋而轉之凡數匝樂調亦極輕快觀者不知手之舞之足之蹈之此節最堪注意者也 
　　（八）華爾資舞男女二人合舞女兩手各擎花叢一朶披粉紅紗服穿綠色短袴男女白衣黑色短袴 
　　（九）韃靼舞（Dance　Tartar）此舞三男演之一男袴作赭色帶黃成花圖上身穿赭紅色衣一男穿袴作薑黃色束黑色袴帶頭紥黃色綢布一男上衣作綠色袴與第一人相同 
　　（十）希伯來舞爲男舞員一人獨舞舞式及服飾極堪發噱頭戴常禮黑呢帽耳際埀兩黑辮穿黑呢燕尾禮服袴爲黑白方格後束紅色綢帕一方更顯滑稽也 
　　（十一）匈牙利舞男二女二合演之所穿之鞋均爲雕花白色之長靴舞時釘鐺作聲女穿紅袴頭束黃色長帶男袴亦作紅色上穿白色襯衣外套紅色小馬夾前面小紐全作綠色舞式極爲優美而帶急迫也 
[觀東亞藝術協會展覽會後] [  亞雄]  
　　東亞藝術協會昨開展覽會於三馬路慕爾堂往觀之餘謹書所見 
　　會場中之最惹人注目者爲徐悲鴻君之康南海畫２ 
像用筆極佳雄渾中含興奮氣張聿光君之獨彈沈摯圓活令人如聞鏗鏘之聲信傑構也錢化佛君之畫佛縝密莊嚴想見其刻苦用功處會場大部分以國畫爲多書件亦有余獨愛謝復園蕭嫺兩君之楹聯尤爲不可多得 
　　該會爲錢化佛兪吟秋數君所發起其提倡國畫之志頗足欽佩吾國藝術晚近已呈墮落之象國家旣乏提倡之精神又無公共之展覽幸年來海上私人及團體之發起者尙多此亦藝術界前途之好現象故吾甚願如此等奮興之展覽會多入吾輩之眼簾也 
[東亞藝術協會展覽會]  
　　東亞藝術協會昨日在三馬路慕爾堂社交廳開展覽會是日到會者逹數百人聞展覽會期限尙有五天以本星期六日爲止每日上午十時至下午五時歡迎各界參觀云 
[徐悲鴻將演講] [  震遐]  
　　徐悲鴻·陳抱一·丁衍鏞·日昨在江灣抱一畫室聚談因鑒世界潮流中國現象非極力提倡藝術不足促進文化聞今後聯合作中國藝術運動徐君對於中華藝術大學極願盡力帮助該校師生甚爲滿意聞該校本星期三（三月三十一日）午後七時請徐君來校講演 
 
 

Page 21

 
 
1;第一萬九千零六十二號;中華民國十五年 西曆一千九百二十六年三月三十號
星期二 * *　　法人秉性聰慧故美術思想極爲發逹而尤以服裝一事研究最勤故其婦女之衣飾皆較他國爲優至今則巴黎每出一新式之衣列國咸奉爲模範矣今將其國女服沿革之狀及列朝不同之服裝逐一繪出土圖乃三千年前高盧婦女之服裝其時法人尙在野蠻生活中也 
[小調（心因室剳記之二）] [  應鵬]  
　　所謂小調者可分爲兩種一種是男女的情歌一種是所謂時調就是一時一地的時事含有譏諷和懲勸性質的 
　　小調的性質和彈詞大鼓不同第一彈詞的詞句都是經過極精密的鎚鍊而成的小調却是眞正平民編出來的大都是信口唱來没有什麽藻飾的工夫婦女尤其歡迎一般號稱爲敬德們Gentleman的則羞於上嘴了第二彈詞大鼓重在情節的描寫和形容不注重於音節的好聽小調則完全注重在音調的婉轉流麗就使没有詞句按譜尋聲也能使人沈醉在微妙的音節裏第三彈詞大鼓是屬於叙事的歌曲而小調則屬於抒情的歌曲 
　　小調中的情歌種類最多差不多是小調的主體這也可分爲兩類其一是戀歌就如「知心客」·「五更調」·「九連環」·「四季相思」等歌其二是悼歌就如「孟姜女」·「哭七七」·「哭小郎」·「十望郎」·「上新墳」等歌這些情歌不但在大街小巷裏可以聽到也是在歌伎方面可以聽得的 
　　時調是發生出一個時間取當時的新聞按照舊譜編出來的這種時調是時時產生時時消滅我們看「水滸傳」的必定還記得潘巧雲偷情就有許多游手好閒之人編出幾支歌曲傳唱出來的一節故事所謂時調的產生就是從這種地方來的從前的時調無人記錄難以細究光復以後都產生了不少最著名要算「無錫景緻」·「蘇州景緻」·「蔣老五」等歌幾於家喩户曉記得光復的時候大行「從軍五更調」·「革命五更調」等歌其實這些歌曲極有革命精神英雄氣槪很可表示當時民心之一民氣之堅比較用景星慶雲歌來作的國歌好得多了現在姑且寫一首在下面大家以爲如何 
[從軍五更] [  ]  
　　一更一點月東升快去當兵呀呀得而噲大家拚性命共和血性在造成合力進那怕敗呀越打越起勁呀呀得噲打到北京城 
　　二更二點月正高切勿可逃呀呀得而噲終要立功勞用盡氣力祇一遭愛同胞等成功呀大家拜英豪呀呀得而噲銅像造得高 
　　三更三點月正中搶做先鋒呀呀得而噲馬到就成功大家學學黎元洪盡力攻請忍耐呀最後五分鐘呀呀得而噲不愧大英雄 
　　四更四點月正西切勿慘悽呀呀得而噲招展革命旗沙場流血也可喜出口氣得仔勝呀凱歌回家去呀呀得而噲本事眞希奇 
　　五更五點月西沈壯哉民軍呀呀得而噲共和大功臣犧牲一己爲衆人功造成專制毒呀一切掃乾凈呀呀得而噲此德眞無盡 
　　又如前年江浙戰爭時就有許多江浙戰爭的小調出現其時捉拿剌花黨是一件極引人注意的事就有許多關於男女刺花黨的小調出現其餘隨時出現的還有什麽「烟鬼嘆」「女拆白」之類多不勝舉 
　　收集這種曲本是很不容易的事一則因爲這種小調都是口耳相傳唱者隨意更改並無定本二則印刊這種曲本的書局都是極小的地址旣難尋覔店名又不著名傳抄都是劣手錯誤旣屬不免且有不完之弊並且專揀時髦的歌調抄印一切過時貨却置之不問了如果有一位實心研究民間文學者肯破許多工夫把各處歷來所有的一切歌曲收集起來用極精美極講究的印刷裝訂製版發行那末必成爲一部極良好的民間文學集 
　　這種小調的優點大約有四種（一）含有赤裸的熱情縉紳士大夫之詩歌關於男女戀愛方面往往不肯描寫以爲有關名敎像朱彝尊的情願不吃冷猪頭肉而不肯删「風懷二百韻」是古今少有的但是「風懷」這首詩還是對於自己的戀愛的心理和事實不敢直截痛快地寫出必定要雕斵其詞隱約其文使後人去猜他的宇宙之謎這就中國文學之大病所謂僞飾者是也小調的作者没有讀過四書五經也没有沐浴着「聖化」他們的作歌完全是做爲男女互相愛悅的媒介物所以把兩性間心中的秘密都直直落落傾吐表示出來這就是縉紳士大夫所認爲「穢褻」「粗鄙」的所以花鼓鸚哥一類的歌詞都是士大夫所要嚴禁的民歌在文學史上没有位置而獨受摧殘恐怕只有中國了 
　　（二）這種小調保存不少的方言因爲這種歌都是用方言來編成的近時學者有主張盡廢漢字而用注音字的方言來寫文字的就是爲了用漢文寫的文字永永只有知識階級去認識而一般的平民永永没有機會來研究的漢文是少數人的讀物而不是供給多數人的使多數人能有機會來了解而應用的不能不用注音字的文字這個問題非此處範圍以內不多討論總之小調是一種用方言爲主體的文學是我們公認的在這一點上已經植定了它們的偉大的基礎（海上漱石生所著的）九尾龜」是用蘇州方言著書的大成功我們固然不能不佩服他的魄力但是也可以說他未嘗不受小調和彈詞的影響） 
　　（三）小調含有極濃厚的地方色彩不但方言一端同一種小調在南方有南方的詞句在北方有北方的詞句亦有一種小調是專爲某一處唱的外路的人决不能仿效各處花鼓調的不同不必說即如「十盃酒」的這一支歌據我曉得的浙東南京揚州山東都各各不同因爲地方情形風俗人情各有特點當地的歌曲當然只合配當地人的領會的如果可以通用那末這種小調就要失掉它們流傳民間的權威要和小學敎科書同樣的與人生不發生關係了 
　　（四）就是它们能夠大胆地描寫現代生活它們的作者没有什麽「典」「不典」的顧忌所編出來的都是眼之所見耳之所聞毫無假借的地方即如「無錫景緻」這支歌中把光復以後工廠突興風俗變爲繁華青年的男女沈醉在浪漫生活中情形都寫出來確切不移我們聽了便能想到無錫近十年的狀况即如描寫上海風俗的小調也完全可以看出洋場的風俗電車電燈輪船火車拆白野鷄一類名詞他們都毫無避忌的用上去這在傳統的中國文學觀念中當然是極端不許的但是我們讀到近代詩人陳伯嚴張季直諸君之作却好像身在唐宋時代並没有感覺到海禁大開以後的况味恐怕將來編風俗史的搜集起材料來還要請敎到這些小調罷 
[風琴輸入中國考] [  若谷]  
　　｜讀書隨筆｜ 
　　讀二十五日本報藝術界朱懋杰君的「風琴」覺得增進我樂器上智識不少但是似乎有幾處須待商榷者便在這裏胡亂地寫幾句 
　　朱君說「西洋樂器最早傳入中國的恐怕要算風琴了因爲他隨宗敎而流行第一座禮拜堂的建立恐怕也就是風琴的第一次登台了」從「恐怕」二字看來可知道這只是朱君個人的猜度罷朱君又說「中國風琴的起源大槪是從日本傳來」這「大槪」二字也帶有幾分遲疑語氣在事實却並不是這樣的現在憑我個人所知道的寫在下面 
　　徐嘉瑞君在「中古文學槪論」裏說「中國音樂什之七八由西域來西域···和波斯諸國交通間接的吸收印度羅馬文明輸入中國其中以音樂的影響爲最大」這一類話或許還有可議處但是據一般歷史家說中國音樂從漢唐以後是很受着西域音樂的影響（轉第六版） 
　　此圖爲紀元後五百年即距今一千四百年前特佛郎克婦女之服裝此時已染有羅馬人之風尙故其服裝亦較高盧時稍爲華麗矣 
[  震遐]  
 
 

Page 22

 
 
1;第一萬九千零六十二號;中華民國十五年 西曆一千九百二十六年三月三十號
星期二 * *　　的在漢魏書裏我們常可以見到「夷樂侵華」「胡樂　入」「羗胡樂物攙入中土」一類的記載當時所輸入的樂器就書籍所可考據者有琵琶·五絃·箜　·羗　·銅鼓·銅鈸等數種著「歐洲音樂進化論」的王光祈君也說過「現在國中有幾種樂器大部分都是從外國輸入的譬如···民間流行的琵琶是後埃及地方傳來的劇場所用的胡琴是從西北民族輸入的」但是在當時輸入的樂器中是否有風琴或他的前輩却還没有人說起這樣看來西洋樂器最早傳入中國的恐怕要算不到風琴了 
　　在西洋中古世紀時風琴固然是敎堂裏面的附產物但是在西洋第一座敎堂建立時是否同時即有風琴登臺這也是一個値得研究的問題因爲歷史家告訴過我們「初泰西重人聲不重樂器」則第一座敎堂建立在西洋時未必即有風琴的產生假使朱君所說的是單指定中國方面的那麽「第一座禮拜堂的建立恐怕也就是風琴的第一次登臺」又犯着偏斷的嫌疑了爲什麽呢因爲據着歷史的記載「蒙脫商未諾Monto　Corvino者受敎皇尼古拉司第四之命經印度而來以至元二十七年（一二九○年）得元廷許可布敎北京建敎堂四所」當時是否已有風琴輸入歷史上却没有明白的記載不得而知或許朱君所說的是根據着明末意大利天主敎士來華事而發因爲在利瑪竇萬歷二十八年進表裏面有「謹以天主像一幅···西琴一張奉獻於御前」字樣又在畢方濟崇禎十二年上疏裏有「敬獻···西琴一張風篁一座」字樣兩張表疏裏寫的西琴是百音琴呢還是四絃提琴却也無從得知但是從字面上看來「風篁」恐怕便是「風琴」罷這樣看來朱君所說的似乎是有所根據而非偏斷的了 
　　最奇怪的朱君忽又加了一句什麽「中國風琴的起源大槪是從日本傳來」這不知「何見而云然」這樣一來倒使我回想着一段筆記了記得這是二年前在「寶顏堂秘笈」裡看見過的記的是一種特殊的樂器形式很彷彿和風琴一般現在找到原書書名「眞珠船」著者咸寗胡侍承之篇名「奇器不傳」鈔錄一段如下 
　　「元興隆笙制以楠木形如夾屏上銳而面平鏤金雕鏤杷枇寶箱孔雀竹木雲氣兩傍側立花板居背三之一中爲虚櫃如笙之匏上竪紫竹管九十管九十管端實以木蓮包櫃外出小橛十五上竪小管管端實以銅杏葉下有座獅象遶之座上櫃前立花板一雕鏤如背板間出一皮風口用則設朱漆小架子於座前繫風囊於風口囊面如琵琶朱漆雜花有柄一人挼小管一人鼓風囊則簧自隨調而鳴中統間回回國所進以竹爲簧有聲而無律王宸院判官鄭秀乃考音律分定清濁增改如今制其在殿上者盾頭兩旁立刻木孔雀二飾以眞孔雀羽中設機每奏工三人一人鼓風囊一人按律一人運動其機則孔雀飛舞應節···」 
　　我很懷疑這裡所說的笙便是西洋樂器中的管風琴（Pibr　Organ）了因爲所說的虛櫃·竹管·風囊物正和現在敎堂裡的管風琴的構造有許多大同小異處假使有人能證明上面所說的笙和中國管樂中大編笙一類的樂器便是西洋樂器中風琴的雛型或他的前輩那眞是一個有趣味的大發明了但是無論怎麽樣中國風琴的起源大槪「不會」是從日本傳來的質諸高明以爲如何十五·三·二十六 
 
 
