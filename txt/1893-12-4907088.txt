# 1893 - 12 - 4907088

 

Page 1

 
 
[九朝東華錄减價出售] [  圖書集成局啓]  
　　本局所印九朝東華錄一書紙墨精良校讐詳細分裝六十四本外加紅本夾板六副可謂盡善盡美髮憾毫無矣三載以來購者甚衆所有工本早已收回目下餘剩無多是以貶價出售每部核定實洋五元諸君子有欲悉本朝掌故者請臨申報舘帳房購取庶一經披閲如瞻　列聖鴻謨乎 
[精印隨園三十種告成] [  圖書集成局啓]  
　　隨園太史文章經濟冠絶古今海内通儒無不仰之如泰山北斗生平撰述博至數百卷益以他著共成三十種兵燹之後原板蕩焉無存翻刻者亥豕魯魚幾至莫可辨認本局覓得初印眞本悉心讎校排印成書紙張旣潔白無瑕墨色尤光潤可愛分釘四十八本盛以全椐木箱刻已告成卽日出售核定每部實價洋銀五元諸君子有先覩爲快者請移玉至申報舘帳房購取可也 
[論種蓻]  
　　古云十年之計樹木百年之計樹人樹蓻之道大矣哉頌后稷者首言樹藝五榖五榖所以養人雖其利止於一年而歲歲相仍可以無有已時則亦無窮之利也黍稷重穋禾麻菽麥周室開　實肇於此而衞文撥亂建中興之業亦曰樹之榛栗椅桐梓漆此則五榖之外别有所種以適於用者也邇見鎭江府王太守與丹徒縣王大令出有示諭令徒邑民人呈報荒山領取經費以種樹身凡松桕桑柳栗竹皆在應種之列蓋松之爲物易長而其松絲褪而復出褪者可以作薪春間開花可以作餌結成松子可以代薪用以煎茶味異常品大者可以鋸作樁凡河邊剥岸或橋梁等凡在水中者非松樁不可取其韌而入水不腐也桕可爲油桕子外層可以熬煉成白油用以製燭其核内有仁可以榨之成清油用以燃燈且當葉染成丹之時大可點染秋景桑樹之種其用最大養蠶家所必需嘉興湖州一帶地方一望青葱徧野皆察樹其種之也亦極講究剪之使齊培之使盛以故嘉湖蠶桑之利甲於天下今丹徒之地雖未聞有育蠶者然桑種旣多則將來必有講求蠶事者則安知不爲地方興一大利也况桑葉可以入藥以桑飼羊食之能補益人其用又不止一二而已柳之爲樹本無所用而其生極易堤岸等處非柳不能固以其上應天星厥根易於蟠結且柳條柳炭其用亦多而春秋佳日點綴光景亦詩情畫意中所必不可少之物栗樹滋生最廣樹雖不甚高而其理密每年結實之後卽可砍以爲薪栗實旣可充飢作饌發售亦廣而栗樹之柴司爨者亦樂用之至於毛竹則其利尤溥余曾論及謂中國之竹其用可與外國之鐵相將外洋多用鐵中國多用竹鐵之取於地也恐不免於盡時竹之生於地也則永無窮期造紙者非竹不可也製筆者非竹不可也農具中用竹者何限兵器中用竹者何限大者可以爲竹屋爲竹樓次之可以爲竹牀竹几竹樹竹椅至於承水之竹寛簟也囤皮也大小所宜不可以更僕數而約略計之直與外洋用鐵之數不相上下前論言之極詳而且未成竹之先筍可以供朶頤也旣成竹之後葉可掃以添薪也以竹爲器在不華不樸之間宜古宜今竹刻之具人人愛玩卽此言之竹之爲制不更大乎夫徒邑今年旱荒蝗災轉徙流離黨不乏人且其地風俗素未勤儉故山地荒蕪至於如此之多固非盡荒於災也而官憲此舉則大可以爲救災之助何則荒山旣多需人開墾旣不同於田之有賦則領取樹秧卽可以自行墾種而飢民之流徙遠方者聞之亦將復我邦土是亦招徠安輯之一道而官爲之保護則可無騷擾之虞種活者另有奬賞則又可望意外之獲地之有主者按分公分花利無主者亦准其公領禁匿報懲奸刁如此認眞辦理於地方裨益豈淺鮮哉夫嘉湖各縣鄉當粤匪甫經肅清之時本地人民流失過半田地荒無者多於是招外地流民暫爲墾種謂之客民别其籍於土著也嗣後土著有還其故里者由園産業均歸無著因而控官請歸由是土客不和以致忿爭械鬥不勝擾害蓋以官旣招客民於前不得不庇客民於後而土著諸民己産盡失誰肯甘心富此時也官不能爲左右袒則激成變端矣今者徒邑招種荒山樹藝秧種大都皆就本地之人認領或附近村人並不招收客民殆有鑒於嘉湖之弊政然則此舉也固爲有利無弊者矣顧竊以爲山之與田情形不同内地各處山之荒而不治且介乎有主無主之間者正不知其凡幾曷不悉仿徒邑之法亦各令其呈報招人詔領大加墾種此則較之開礦挖煤其利更厚其事更易何以絶無人焉起而爲之者則以所利在民而不在官也然則如王太守王大令者可不謂之賢乎哉 
[本館接奉電音]  
　　昨由京友電傳上諭二道敬謹譯登○十一月二十三日奉上諭戶部奏遵議楊昌濬奏請將解清甘肅新餉各員分别奬叙開單呈覽一摺甘肅新餉關係緊要所有掃數批解各員自應量加奬叙河南巡撫裕寛著賞加頭品頂戴福州將軍希元兩江總督劉坤一湖廣總督張之洞四川總督劉秉璋調任江蘇巡撫前山西巡撫奎俊安徽巡撫沈秉成調任山西巡撫前湖南巡撫張煦陜西巡撫鹿傳霖江西巡撫德馨湖北巡撫譚繼洵調任廣東巡撫前江蘇巡撫剛毅新疆巡撫前陜西布政使陶模河南布政使廖壽豐均著交部從優議叙陜西布政使張岳年湖北署布政使按察使陳寳箴均著賞給頭品頂戴湖北鹽法道瞿廷韶著俟升缺後賞給頭品頂戴湖南布政使何樞著賞給正一品封典江蘇布政使鄧華熙著賞加隨帶二級兩淮鹽運使江人鏡著遇有應升之缺開列在前安徽署布政使按察使嵩崑著交部從優議叙江西布政使方汝翼著賞給正一品封典江西督糧道鄧蓉鏡四川署布政使德壽四川鹽茶道延煜均著賞加隨帶二級以示鼓勵至湖北布政使士之春等著照部議毋庸給予奬叙餘著照所議辦理該部知道單二件併發欽此○二十四日奉上諭兵部左侍郎師曾年逾八旬著加恩免其帶領引見欽此 
[保定雪電]  
　　昨日直隷保定府發來電報云保定於本月二十一二三等日陸續得雪四寸餘此亦來歲豐穰之兆也故喜而志之 
[紫禁簪毫]  
　　吏部爲示傳事所有光緒十八年十月等月分月官大理寺評事唐紹勛等八員截取舉人楊近仁一員俸满教職高中誠一員本部定於十一月初六日帶領引見相應示傳該員等於初五日在内城左近住宿初六日五鼓穿天青褂備帶補褂元青褂佩帶對子荷包手巾忠孝帶赴吏部朝房報到聽侯點名帶領引見如排班時不到卽將該員緑頭籖撤下並傳先於初四日午刻衣冠赴部演習口奏履歴如是日不　卽行扣除引見○某日京西定興縣格莊人賈某携帶一子年方九歲小名大水行至琉璃廠迤東回首子已不見赶急遍尋毫無跡跡恐已入拐 
 
 

Page 2

 
 
匪之手骨肉難以完全矣○某甲家在堂刀胡同某日偶赴某友家慶賀生辰突爲二竪所侮輾轉牀第勢甚阽危某友卽遣人奔告甲家家屬猶未到來而甲已名登鬼籙矣○前紀更夫劉某身死一案經北城坊署飭役拘傳被告丁四移送刑部掣分貴州司研訊丁供詞牽涉捕役蘇德刑部提蘇審鞫所供一味支吾遂飭役前後板責六十下收入獄中嗣蘇當堂供出本地總甲某甲刑部票示坊署十一月初六日坊官派役解甲到部聽候當堂訊質○南營叅署據河沿汛禀稱據千總子德祿外委王夢松軍功王志清帶同目兵於十一月初二日匹籌以前在珠　市拿獲欲行叩閽之人犯李捱海一名在身上搜出呈詞一紙黄布單一塊洋鐵筒一個訊據供稱年三十二歲係浙江台州府黄嚴縣人一切情事繕就呈詞求閲便悉除一併交令汛兵劉陞押解步軍統領衙門看收審訊外理合禀呈○東河西河兩汛守備每逢壇差例在大棚欄鮮魚口兩胡同外分東西對面跪道十一月初二日有步營協尉某君在大棚欄迤北站道見守備王君跪在道旁疑爲叩閽人犯緊緊扭住拽使速起時 
御前王大臣等已至以目瞋視始釋手聖駕過後王君起向某君斥責某君自知莽撞惟有連連請罪而已兩旁官弁無不掩口而笑 
[京師火警]  
　　本月初一日午刻京師五道廟前靈卉堂藥鋪煎熬膏藥失於謹愼致祝融氏大逞威風釜中光焰騰騰上穿屋頂各水局一聞串鑼報警赶卽齊集水夫舁運水龍竭力噴救幸在白晝風力尚微至二點鐘時火勢漸熄計焚去鋪後内室三椽當火熾時所有各水局紳董水夫營汛弁兵以及旁觀之閒雜人等重重疉疉塞巷塡街鄰巷某氏少婦站立某烟錢鋪前經某甲等人併力擁擠以致仆地隨被脱取繡履飛步奔逃適本地捕甲在旁將甲拿獲押收坊署聽候帶城訊懲然當此危急之秋救火者接踵而來運物者往來不絶而青年艶婦竟爾輕山閨門其遭辱也夫亦咎由自取矣 
[金陵火警]  
　　本月十八晩八點鐘時金陵東邊營陳　家遺火灶下燃及薪蒸轉瞬之間赤熛怒煽時適風力甚猛以致勢若燎原及各水龍飛駛來援而瓦屋十餘椽已成灰燼幸拆斷火路左右鄰得免延燒然起火家衣服簪環遺落不少矣聞陳係孀婦前數年曾罹火阨遂出貲另築新居不幸又觸怒祝融致遭此禍當赤燄熊熊之際婦誓不越雷池一步自甘與屋俱焚親友强擁之始彳亍而出嗚呼慘矣 
[柔遠有經]  
　　美領事鄭尼斯帶同繙譯官温秉忠與满納客斯兵輪船副將巴栢千總羅根醫士茅禮士由京口鼓輪至金陵十七日舟抵下關洋務委員關二尹詢知謁見劉制軍遂知照上元江寍兩首縣預備藍呢轎數肩江上于伺候鐘鳴九下各西員舍舟登陸入石頭城先赴洋務總局晤總辦蔡觀察提調沈司馬勾留片刻然後同赴督轅制軍接見之餘互談良久及興辭而出有洋務局親兵十餘名護送回船 
[長干夕照]  
　　金陵旗人酗酒滋事一節已列報端當日上元縣陶明府見旗人洶洶尋釁非嚴爲懲辦不足以戒將來遂據情逕禀豐軍帥軍帥大怒將滋事之三旗人革去兵餉飭理事同知興司馬督同差役釘上脚鐐聽候上元縣照例治罪旣而被傷之人日漸平復不至有性命之虞明府不爲已甚禀明軍帥從輕發落某日軍帥委某右帥隨帶籐鞭二條會同明府鞫問謂三旗人旣已私出内城有違營制且復恃强毆人不服地方官訊鞫殊屬膽大妄爲喝令每人鞭二十下卽有旗兵數人按住首足褪去小衣如數責訖口唱满語不甚可辨復令親自具結如酒肆子因傷斃命情願論抵並嗣後不敢滋事等語畫押畢叩頭謝恩交保人帶出○天氣嚴寒貧民苦無衣褐每有爲北風所窘倒斃路旁者金陵善後局向例散給棉衣少或五千件多至一萬件今歲難民較衆啼飢而外益以號寒善後局總辦援照向章製就新棉衣褲發各善堂各粥廠擇其尤苦者按數酌給復經春生鑑主人捐資若干遣人往申江製辦棉衣若于不日卽當裝載至金陵以補公家之不足矣○每屆冬日宵小最易潛蹤保甲總甲分叚委員上江二縣城守各營有見於此率同親兵差役輪流巡綽此去彼來槍聲隆然道路如織小民得以安枕無憂何莫非長官之賜耶 
[金陵官報]  
　　十一月十五日藩臺瑞見鹽知事祁暄禀見知府阮祖棠禀知皖榖分送復成倉兌收同知袁保基禀知巡檢祝佑之於十四日病故江蘇督學部院溥會十五日拈香之期文廟藩台武廟糧道文昌廟巡道均親詣拈杳十六日卽用縣林頤山禀辭回常州典史趙霖奉示寫履歴代澄波輪船王金相代祥雲輪船李家泰二位均禀知送學憲赴江陰代水雷輪船馬超羣到由江西送九江道誠回補十六日刑部主事吳庭芝江西來署東臺縣王豫熙調署廣德州調補懷寍縣吳雲濤機器局委員都司劉吉順由上海解洋鎗來三位均禀到揚州營千總李大椿禀辭赴任藩轅牌示南捕通判鄧心茂丁憂遺缺查有補用通判屠作倫堪以請補十七日藩臺瑞籌防局曾機器局郭軍械所張署城守恊李各位均傳見老湘營統領候補道王禀知開河工分發江蘇試用道志鈞到見由蘇來同知鄧賡元城工文案並監工差叩謝賞准委署一次並奬賞銀兩安徽候補州吏目朱華到由皖來派糧道差遣洋務局候補道蔡同知沈敦和駐鎭美領事署繙譯官温秉忠美國駐鎭領事鄭尼斯满納客斯兵輪副將巴柏醫士茅禮士兵輪千總羅根均到見十八日安徽候補道袁秉楨到交卸蕪通保甲差江西南贛鎭姚廣武提督劉玉龍提右營叅將廖德勝署東臺縣王豫熙辭都司劉吉順各位均見知府陳鍾蕃銷學憲考試提調差金陵船廠知州錢松年辭赴湖北採辦物料兩首縣陶藍禀知在城隍廟龍王廟求雪兩淮臨巡檢温尚綸由揚解餉來江西試用未入杭元　由江西解時憲書來登瀛洲兵船陳毓松辭送曾大人赴滬臺壺輪船周國祥送楊儒大人赴揚回 
[蘇城火警彚誌]  
　　蘇州閶門外南濠地方有古廟一所佛殿僧房僅五六椽規模狹隘西面築有圍墻此外一望荒凉鄉人闢地三弓效武侯之種菜本月十八夜三鼓後香工某甲高臥香積廚下短榻横陳領略烟霞風味瞢騰入夢忘却息燈不料被窩一展覆於燈上霎時烈焰横飛不可遏抑老僧方坐蒲團入定見而狂呼諸人齊集施救奈時在夜半人手不多難以奏效圍墻以内屋盡被焚肇禍之香工某甲睡夢中不及逃避竟付刼灰慘哉○二十日天甫黎明盤門外某鄉亦兆焚如是處半係草房致祝融氏更易摧殘波及瓦屋共焚二十餘間○文樂園酒館向在觀前大街開設以來已近三十載生涯之盛在蘇垣可推巨擘二十夜三鼓時廚房内忽惹火災赶卽鳴鉦報警馬卒飛馳赴各衙門禀報文武各官次第鳴騶戾止督差彈壓各叚水龍亦星馳電掣而來吸水噴救幸風勢不緊得以漸漸救息鄰右雖未殃及然已受驚不淺矣○東美巷某木匠作塲外有柴草六堆二十夜黄昏後不知如何遺火其中微風一吹烈焰恕發爲更夫所見鑼聲鏜然鄰右齊集施救幸爲時尚早七手八脚竭力　救得以卽滅僅焚去柴草六堆尚未延及房屋誠大幸也事後傳聞當火起之前有某甲行經是處見一短衣窄袖者自墻後向東飛步而去　色模糊面目不甚了了羣疑爲匪徒縱火也 
[蕪湖賸語]  
　　蕪湖上游四十里三山鎭之西有水一灣名曰楊家淘江潮盛漲之際内外相接一望汪洋迨潮退岸上已生蘆荻其中産魚最盛每年仲冬由淘主擇日開網先期布告四方屆時沿江各埠魚販負擔而往大魚鱗鱗小魚戢戢每洋蚨一枚可購魚八十餘斤今年於冬至後開網較往屇尤稱利市日來蕪地魚價亦極便宜聞開網旬餘已售洋三四千元長江繞郭知魚美使老坡見之不知將如何誇贊矣○王宇春大令莅任年餘愛民如子於一切詞訟隨到隨審卽有人証未齊暫行管押者從不多稽時日幾有草生公府靜花落訟庭閒之譽大令猶恐丁役人等不能始終潔身自好特再親書原諭黏貼大堂洋洋數百言將箇中情弊抉摘殆盡兼惕以公門善惡報應及天道好還之旨委曲警戒末則申明官法　苟向在　人犯及其家屬索取一文半鈔許該出錢人立時扭告扶同徇　亦子重責可謂善於防弊矣 
 
 

Page 3

 
 
[蓬山青鳥]  
　　日本宫内省第十三號告示載明治二十六年新年禮式計開元旦午前五點鐘時日皇行四方拜禮七點鐘時用晴御膳九點鐘三十分皇偕后登殿受親王同妃宫内省親任官公爵從一位勳一等及一待二等这同夫人並奏任官拜賀十點鐘受親任官從一位勳一等及一等二等官麝香間祗候同夫人聘用外國人准勅任官同夫人拜賀十點十分受三等官以下五等官以上各員拜賀並奏任待遇各員叅賀午後二點鐘受各國公使同夫人拜賀二點十分受侯伯子男爵及從四位勳三等以上同命婦等拜賀並神佛各宗派管長拜賀二點二十分受勳二等以上外國人同夫人拜賀並所雇外國人准勅任宫及六等以上外國人拜賀畢退殿同日大小官員赴青山别宫拜賀太后及赴東宫拜賀太子亦由宫内省按定時刻一自午前十點二十分以迄午後四點一自午前十點五十分以迄午後四點依次以宫内省高等官公爵爲首以神佛各宗派管長爲末惟外國官員不與焉二號午前七點鐘用晴御膳九點二十分登殿受六等官以下九等官以上及奏任神職拜賀又無任正五位以下從六位以上勳四等以下六等以上及門跡寺院住持等拜賀十一點三十分貴族院衆議院正副議長率領議員拜賀以上各官依次於午前十點鐘三十分以迄四點往青山御所叅賀午後二點鐘親王偕妃拜賀太后午前十點五十分依次往東宫叅賀午後二點二十分親王叅賀太子三號午前七點用御膳十點鐘舉行元始祭禮先賢所皇靈殿神殿依序祭畢而退四號爲本年行政之始日皇出御内閣各大員肅迎入座先奏神宫事次請指示政令皇出令畢各大員恭送起駕各散五號行新年宴會禮午前十一點親王親任官公爵勳一等及一等二等麝香間祗候錦鷄間祗候並各國公使叅内賜宴在京奏任官賜饌於各廳在京有爵及有位華族賜饌於芝離宫在京貴族衆議兩院正副議長及議員賜饌於上下二院七號爲演武之始午前十點日皇乘馬赴練兵塲閲陸軍○德國科發詞輪船由上海山東號家所雇本月初二日下午裝載棉花等貨往神戶初四晨駛入黑水洋船中機器損壞不能展動船主命懸旗告警時方鐘鳴八下候至十二下有法公司船經過不顧而去猶幸風浪平靜尚不致有意外之虞及初五日下午二下鐘時風浪交作船中人正在相顧失色恰遇怡和洋行怡生輪船由馬關載煤回上海科發詞船主卽吹號乞援洎乎二船相近怡生船主索洋銀一萬圓科發詞船主不得已簽字交付怡生遂轉首拖帶折至長崎以便修理初六日帶入船塢怡生交割後自行開去船中各貨均無損壞惟修理工竣尚須二十日至拖帶之費報諸駐崎德領事後領事言此宜遵照輪船約章不得乘人之危故索重價云○日本元旦據通國六十餘處報來天氣大有不同内下雪之處計廣島富山福岡馬關山形等十一處餘則或風或雨或嚴寒至通商各口岸東京風日極佳市中靜謐但見賀年者車馬喧闐大坂連日天晴有志者爭設宴會日商於第一次貿易占利市是以心齋橋頭來往之人肩摩轂擊神戶亦然横濵與東京租界中景况尤爲繁盛來往賀年者停車塲邊殊形雜沓此外如新潟如長崎新雨淋漓未免稍殺風景若鄉人則依然確守舊歴並無度歲之舉云○東歴舊臘三十日汜州縣遭風暴勝浦沖所有魚船沈沒六十艘之多漁父之葬於魚腹者三百餘人亦云慘矣○朝鮮與日本海濵相接凡遇漂流未死之人彼此互相援救報諸官署護送回籍踐舊約也年來見諸日報者朝鮮民船失事較多就近而論上月有官三員及水手等共七人從五島海邊日本漁人救至長崎送回本國本月七號島根縣又救到朝鮮難民投報長崎縣廳知事中野君命暫寓樺島町中島屋俟有便船護送回籍 
[冬防嚴密]  
　　寍波爲沿海口岸華洋雜處良莠不齊兼之時届秋收漁汛不旺以致隆冬時節宵小易生關遣吳觀察恐奸究憯滋於六柱保甲外添派弁兵巡察并札飭府縣實力遵辦浙江提督馮軍門復酌派營哨嚴密布置城門栅欄等處愼司啓閉稽察從嚴想宵小之流或可絶跡閭閻當得以安枕無憂矣 
[紙業善舉]  
　　鄞縣正堂楊爲給示曉諭事據職員孩祺祥監生王錦春王冬生李戒三張月波張沛雨仇志型仇遜行姜沛卿等呈稱寍郡善舉如施棺槨恤孤寡要皆各業各恤職等紙業輕微此典闕如爲夥者終歲勤勞所得辛資有限仰事俯蓄尚患不敷一旦逝世貧無　殮力不能葬比比皆是停屍於室暴骨於野心常惻然爰集同志議興永濟會量鋪輸捐集腋成裘併可省費以襄施恤之資業經設立會　議下　　施給章程隨捐隨施逮今行之有年併歲節餘貲置有房屋一所出租收花糧在東南一圖永濟會戶完納餘俟會内充足再行議給撫恤同業　婦外粘抄議條公叩給示曉諭以垂久遠等情到縣據此察閲原爲該　業第一善舉務須各循議定條規永遠遵行嗣後紙業中如有貧難喪葬須領棺槨者必先自邀同業保人將姓名住址報明首事司年聽候查實給發以杜混冐該首事司年亦當赶速核給倘有就地棍徒藉端阻撓計該職監等鳴保指名禀縣以憑提究决不寛貸一俟會内充足卽行議給恤嫠以擴義舉是爲至要其各凛遵毋違特示 
[畫棟朝雲]  
　　江西訪事人云武生以入營當兵爲出身正路科甲其後焉近世往往自恃一衿不肯入伍亦有嫌　糧較少而不願　營者或且以弓矢無一可觀甘心藏拙以致流入旁門側徑其勢然也上月某夜寒威科峭翠瓦霜封有某武生於黑暗中肆竊人家山薯守者不知其爲青青子衿也出而呼捕武生飛奔逸去失足跌斃於途翌晨親屬知之報案請騐江明府諭令鄉人妥速了結俾省拖累而斷訟藤○廣豐縣尹蓀舫明府視事年餘於本月初聞訃丁内艱禀請交卸○吳城鎭老爺廟在鄱陽湖畔過湖者多刺舟其下守風上月某日有官舫停泊其間適遇暴風全船覆沒人物俱失舟子亦溺斃波中僅浮起一女屍被歹人攫去衣飾露體赤身僵臥岸上亦可憐已○前者萍鄉縣解送會匪頭目到省經南昌府曹朗川太守研訊確實詳解臬轅福餘菴廉訪勘訊後轉解撫轅本月十三日德曉峯中丞督同司道勘得匪首四名一爲賀惠恩一爲鄒有二一爲鄒老八一爲李葫蘆委係甘心謀逆並非脅從亦非散班罪不容誅法無可逭當卽恭請王命押赴市曹梟首示衆 
[文星過鎭]  
　　溥玉岑宗師於本月十八日午後由金陵過鎭江在城文武各官俱至江干　迓宗師以次接見次日晨焦山小作勾留隨望江陰進發聞鎭屬於明年二月初一日舉行縣試三月初一日舉行府試 
[雲間第一樓題壁]  
　　松江府署西下塘宋姓小孩年方八歲本月十八夜黄昬時偶至廣明橋大街玩耍旣　由會鶴樓祭館後所支板橋上彳亍而歸一失足墮落波心適是時樓中茶客如雲人聲嘈雜兼之天陰夜黑星月韜光以故人無有知之者洎乎就深就淺游泳多時適東鄰某酒肆夥憑欄傾水見滔滔不竭中髣髴若有人影適有招招者操舟過此急倩打撈歴半點鐘之久始得援起則已氣絲不續腹膨脝如五石瓠矣孩父母聞耗奔來撫屍大慟裹入紅氈舁返家中盛殮吁慘矣哉○某甲游民也今春轉徙至茸城賃居小倉橋昇項姓家項有隙地數弓雜蒔棗柳不期被甲盜賣與鄰人某姓項未之知也本月某日見有垂垂者披拂牆頭乃造某姓之門細詢巓末某堅言是吾家故物項自逞詞鋒之厲半涉譏嘲某怒言欲送官以懲踞擾之咎項母聞之羞懼交併潛吞阿芙蓉膏自盡某婦恐釀事故急延英教士浦君爲之解救嘔出黑水始得蘇甦訪事人述之如此是否别有曲折執筆者非所知已○宵小之流每趁嚴寒竊發居民鋪戶高枕難安雖營縣設局巡防而周城十餘里間勇丁寥落若晨星巡察恐難周遍所望爲民除害者加意整頓庶閭閻無庬吠之驚乎 
[幾肇火災]  
　　前晩滬城小東門内某姓家方呼婢作晩餐偶遺火於木花中霎時間濃烟直冐家人瞥見極聲呼救取水灌之始保無恙 
[巡局新政]  
　　城廂内外保甲總局帮辦委員周明府以時值隆冬宵小易於竊發深恐以烟館爲逋逃之數特於前日飭地甲局勇往傳各烟館主換給門牌如有年貌不符及頂替接開父亡子接之事均不准行文將舊牌吊銷諭以一至晩間九點鐘時均須閉門收市不准容留外 
 
 

Page 4

 
 
來形迹可疑之人如違將牌吊銷提案究辦此亦明府新政之一也故志之 
[上海縣署瑣案]  
　　本邑人朱春泉船戶也近來不願爲舟楫生涯在外招摇撞騙日前糖捐局總辦查知冐充本局巡丁拆梢滋事因卽拘送英公堂蔡太守庭訊之餘判令向局中求恩了事不料朱釋出依然怙惡不悛總辦查明於前日獲送縣署請辦晩間黄愛棠大令升堂研訊朱供稱小的家在浦東向以駕舟爲業雖曾犯事業已改過自新此次實被悮拘叩求恩赦大令判令笞責二百板枷號一月發頭門示衆○鄧開照租定高昌廟附近某姓地基造屋以十八年爲期限近已届期某姓令鄧遷移鄧置之不理某姓遂投掣造局前巡防局控告局員魯二尹提鄧訊斷鄧不遵依二尹送備函送縣黄大令諭飭收所候訊前日二尹又函稱鄧建造之屋業已一律拆去請爲開釋晩間大令提鄧研訊供稱原籍湖南向爲小本生意租地所造之屋現已拆完叩求開釋大令著當堂釋出○上月黄大令訪得流氓陳子卿在外肇事立飭差役薛貴往拿旋經保甲局拘獲送案研訊之下判令懲責枷號已列報章前日枷期已满由差役帶案請核至晩大令提訊之下陳供稱小的現己自知悔過日後願安分貿易不敢滋生事端矣大令謂今日本應重責姑念已知錯悮從寛免究著卽開枷交保 
[英界公堂瑣案]  
　　包探顧阿六禀稱楊紀蘭向衞信才誑得眞珠首飾質取洋銀吊贓送案奉大老爺訊供懲辦旋查得串騙之縫工吳耀琴避匿某炒麫店樓上拿獲時查知代繕馬車契據之蔡中福分用洋銀五元今特一併送案吳供稱楊誑騙眞　首飾之事與小的無干小的惟分得洋銀三十六元容卽措齊繳案蔡供稱楊向阿米購馬車小的爲寫賣契得潤筆洋銀五元其間三元分與衆馬夫小的實得二元現已繳案矣蔡太守判令將吳押繳洋銀三十六元再管押兩月蔡所得二元已經繳案從寛開釋其洋銀暫存捕房俟吳繳到候示○包探孔阿才禀稱鑷工薛桂芳控稱學徒王阿交串同流氓周毛毛等將店中器具搬取一空當卽起到若干旋拘獲周等送案奉大老爺分别責懲兹又獲王解送案下薛訴稱小的出外薙髮王糾人搬取零物妻子喝阻不依反被毆傷手臂土供稱小的向有器具被薛賣去向索無著不得已邀友往搬器物如今只乞施恩蔡太守判令將王管押四禮拜如果被薛吞物情眞准另行控告○五十號華捕禀稱陳洲駕馬車而出將張氏撞　受傷以致不能言語現送某西醫院醫治不能投質故先將陳送案陳供稱小的在某姓家當馬夫是日駕車由北靣南適張氏由東向西不提防悮撞蔡太守飭押候受傷人投案質訊核辦○包探江阿三禀稱柴欽生失去洋銀二十八元疑親戚林沛臣所竊詰之林不承認矢以誓言現已吊出原贓送案請訊柴訴稱與林親戚求免懲辦容卽送回林供稱小的名愼青作事不端尚求恩宥察太守准柴領去資遣回鄉洋銀給還○包探唐寳榮禀稱招商局豐順輪船上失去水龍頭等物疑是工人所竊責令工頭照價賠償現在查獲行竊之應華寳夏小洪二人起到原贓送案請判應夏同供稱小的等貪小拾取廢鉛不知其爲水龍頭乞恩寛免蔡太守以工頭未到飭將應夏開釋贓存捕房以待認領 
[法界捕房瑣案]  
　　廖朝東由寍波携私錢五十三千來滬經包探查得拘送公堂葛同轉研訊之餘廖供此錢湖南可以通用並非販私同轉判令將錢存在捕房候盤出小錢將大錢給領昨日下午兩點鐘時命將廖帶案覆訊包探郁庭湘禀稱奉諭之下已將錢五十三千盤數其中祗大錢十三千同轉問廖曰爾在寍波作何生業因何携錢至湖南供稱小的本隷兵籍目下專在各處營中傳遞鄉信是錢是寗波大字中營什長藍旗侯福星囑帶往湖南爲伊親戚喪費謂爾旣爲信客如何並無信函供稱各營之信均在箱中其箱現存捕房内有上海蕭營營官之信同轉飭將大錢十三千給還諭令包探送交蕭營聽候發落○有恒洋行收租人楊育卿控房客陳明泉卽士卿積欠洋銀十元五角葛同轉訊究之下陳供稱收租人吳泗洲囑售油棉花從中另有轇轕因將所付房金作抵同轉飭包探查明核辦昨日楊偕泗洲卽何小連及管門人張春信投案何供稱小的有棉花售與周子仁由張經付洋銀與陳毫無干涉且周欲退貨立有筆據呈請察閲同轉檢視據上載明價買棉花自已成交並非由陳經手緣張作事刁戾且與周同居以後不免有轇轕之事因此立下筆據免致日後另生枝節云云謂陳曰爾爲人太好人家皆預先防爾况何售出之貨豈能牽涉房租明明是爾有意逞刁移花接木陳供稱此據被何勒寫若小的未曾經手伊豈肯將小的名字寫入據中張訴稱周所交貨價洋銀均由小的過付與陳不關同轉著將陳交保出外限三日内理還房租洋銀十元五角如違提究 
[善與人同]  
　　昨日本館恊振所承新安潀川曠如氏頒到洋銀二十元委解災區以祈病愈并媵以雙盛泰益順盛各十元祁君雨村六元李君匯川四元當此氷雪天寒朔風如翦我輩圍爐飲酒尚愁寒粟生肌彼災民無食無衣餐風宿露此中苦况豈楮墨所能宣得諸善士一視同仁慨施腰槖上天垂佑自然災去福生謹志報章蓋爲諸君祝壽康并以勸來者也 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江西官報]  
　　指分知縣馬肇修禀到係廣西監生新昌縣胡傳釗往九江就醫瑞金縣鄭照良記功二次内閣中書吳道濬由京回新津籍署興國都司陳占魁卸事回省兆祺拔委加級紀錄從九岳秉欽准補崇義金坑司知縣吳慶揚委解漕折進京卽用縣吳寳鎔禀到係浙江千辰進士從九夏昭接查德勝門楊俊調辦印霞江緝私卡 
[秃子喬妝]  
　　鎭江斯爲美烟室裝飾輝煌無異世家大族凡客商之有烟霞癖者無不於此吞雲吐霧消遣光陰一日有某甲者偕一少年人在樓上吸烟甲兩頰有癜痕知已刺字而用藥　去者頭戴大紅風帽雖在内室終未脱除吸畢值堂人送盆水手巾無意中見其頭上光光皮雖存而毛不傅蓋其髮辮係贋物與風帽連而爲一者也遂走出轉相告語有好事者向前盤詰甲大怒欲揮以拳少焉觀者愈聚愈多有人搜其身邊携有寳銀匕首等物知係匪類扭送入城丹徒縣王大令堂訊之餘供稱原係僧人由四川來此卓錫佛照樓客寓惟游戲三昧而已並不作歹爲非問何故改裝甲抵頭不語大令喝令鞭背及五百仍無確供提年少訊之供稱四川人家貲巨富被僧騙令出遊大令著將所住地名開出電逹四川詢問俟有回電然後核斷 
[上海六馬路仁濟善堂經收粥廠施粥捐十月初一至十一月二十日止清單]  
　　曾郭氏大善信助洋六十元濟陽錦春氏劉有餘堂二戶各洋五十元萬成莊交來子記洋四十五元五角陳紫雲病愈續完符願洋三十五元鄞邑陳寳楚周秋如二戶各洋三十元鹹瓜街衆姓洋二十四元八角久大和爲隣近失愼神佑平安完願魏隱名祈合家平安萬生永丁心孚周渭英蔡大弟六戶各洋二十元梅花書屋存濟堂黎雲氏三戶各洋十五元愼昌永洋十二元應怡軒爲母陰壽以資冥福儲門言氏求病全愈萬成莊來無名氏病愈完願盛姓求佑病全身安高要馮郭氏求合家平安楊浩庸爲小孩病愈完願鄭本有邵家浩程門渠西越貝氏無名氏純立十二戶各洋十元王雲齋求病速愈粤東李愼遠堂何祖棪求佑體健平安誠大四戶各六元湯輔卿求子病愈恆源當來不書名蕪湖榮昇棧延陵善氏無名氏孫隱名朱隱名純立八戶各洋五元嘉興駱義興求病速愈王吟梅求病速愈粤東精勤書室文匯舘長生氏五戶各洋四元劉永春洋三元五角三樹堂求人口平安恊泰衆友存心氏存心氏四戶各洋三元楊國香求女病速愈沈文元求合宅平安姜孝鴻病愈酬願姜仲榮求病全愈四味宅求保平安海門朱錫昌求病速愈大樹堂盛公舘薛化募不留名蔣榮亭陳孟態隱名氏隱名氏汪楊氏應氏三巧十六戶各洋二元周氏爲子病愈完願李澗秋張三林平安人無名氏無名氏無名氏修瑚氏八戶各洋一元朱程氏洋五角湯林氏洋二角日昇昌票號交來延之主人京平銀申規元二十兩三錢三分支塘姚氏求産平安本洋四元應怡軒銅洋五元王雲齋銅洋四元黄毓齋銅洋二元修瑚氏銅洋一元衆位爲喜宅門包移助錢二千四百文威記錢二千元全記李記二戶各錢一千文衆友錢五百文邵仁茂白米十石趙馥疇白米五石周姓求病速愈白米一石○以上共收英洋七百六十元零五角規元二十兩零三錢三分本洋四元銅洋十二元錢六六千九百文米十六石 
 
 
 

Page 10

 
 
   
 
