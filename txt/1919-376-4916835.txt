# 1919 - 376 - 4916835

 

Page 1

 
 
   
 
 

Page 2

 
 
時評 
[抗議（冷）]  
　　日人派艦而中國抗議中國抵貨而日本抗議英國借欵而美國抗議美國借欵而英國法國抗議然則抗議二字爲近日中國外交上最多之名詞歟 
夫抗議云者表示反對之一種與動故其結果可大亦可小如反對而無效聽其進行無阻其結果小也若抗議無效而至相爭以待一方之退讓而止其結果大也今抗議雖多而結果均未可知則交涉之不可或忽亦可知矣 
命令 
[十二月二十六日大總統令]  
　　特任張樹元爲謙威將軍此令 
又令特任田中玉爲山東督軍此令 
又令任命王廷楨爲察哈爾都統此令 
又令長江巡閱副使著卽裁撤此令 
又令任命鄭士琦爲陸軍第五師師長此令 
又令陸軍總長靳雲鵬呈吉長鎭守使裴其動懇請　職裴其動准免本職此令 
又令任命　朝壐爲吉長鎭守使此令 
又令參謀總長張懷芝呈天津鎭守使署參謀長劉元和因病懇請辭劉元和准免本職此令 
又令任命雷曰檻爲天津鎭守使署參謀長此令 
又令任命劉體乾爲暫編浙江陸軍第一師步兵第一團團長此令 
又令參謀總長張懷芝呈請任命韓希愈署黑龍江督軍公署中校參謀應准照此令 
又令參謀總長張懷芝呈請任命李盛唐爲黑龍江督軍公署中校參謀王廣斌爲少校參謀均照准此令 
又令陸軍總長靳雲鵬呈請調任靖國綸爲陸軍第二十九師砲兵第二十九團第二營營長應照准此令 
又令朱方幹晋給四等嘉禾章此令 
又令徐驥給予五等寳光嘉禾章此令 
十二月二十七日大總統令特授張景　以動五位此令 
又令參謀總長張懷芝呈請任命楊邦藩爲陸軍第十三混成旅參謀長應照准此令 
又令内務總長田文烈呈准兼河南省長趙倜咨省會警察廳試署警正張文楝另有任用請予免職應照准此令 
又令内務總長田文烈呈准兼河南長趙倜咨請任命張學古試署省會警察廳警正應照准此令 
又令内務總長田文烈呈准吉林省長咨請任命劉文寳爲省會警察廳警正應照准此令 
又令陸軍總長靳雲鵬呈准正白旗漢軍都統　光咨請以連增陞補公中佐領應照准此令 
又令呂海寰晋給一等寳光嘉禾章此令 
專電 
北京電 
　　各處爭閩案電三百八十餘通現仍逐日有電來京（二十八日下午四鐘） 
[北京電]  
　　閩案日本取延宕王義外部所提抗議及質問無一答覆（二十八日下午四鐘） 
[北京電]  
　　外部照復日使學童被侮查無其事排斥日貨已通令制止（二十八日下午四鐘） 
 
 

Page 3

 
 
[北京電]  
　　吳炳湘訪蔡元培謂國會未閉會教農兩長終須提出是自然解决請勸教員勿急去傳但教員團以爲政府不難調傳他職不必待提教總（二十八日下午四鐘） 
[北京電]  
　　昨教員團四十七人謁靳曾彝進代見曾語甚爲傳廻護教員代表述以前h3經過以後希望囑轉逹（二十八日下午四鐘） 
[北京電]  
　　靳以西南仍執定對人問題不啻根本上破壤和局擬以個人名義去電詰責（二十八日下午三鐘） 
[北京電]  
　　閣議决定承認芬蘭政府接待其所派代表（二十八日下午四鐘） 
[北京電]  
　　閣議（一）施肇基電俄新建國芬蘭要求在中國設使派大學教授勞斯台德兼駐中日代辦應否接待决定接待並承認芬蘭國（二）墨西哥北部添設領事餲（三）年未財政維持辦法（二十七日下午五鐘） 
[北京電]  
　　江紹杰赴府院辭行日内回滬徐佛蘇等尚未允行（二十七日下行五鐘） 
[北京電]  
　　岑春煊等再電詰靳命意所在一言立决請速表示靳未覆僅批空言無用（二十七日下午五鐘） 
[北京電]  
　　英法因美單獨訂烟酒借欵表示不滿日本因提議由英法美日合借鉅欵將烟酒借欵歸併在内並議不分南北不供戰事用專備維持治安必要各費近日進行甚速（二十八日下午四鐘） 
[北京電]  
　　徐恩元運動烟酒署長藉某要人說項並利用外人排斥張壽齡張亦否認外人爲會辦暗爭極烈（二十八日下午四鐘） 
[北京電]  
　　本日命令（一）公布八年度預算（二）公布路電郵航四政特别會計（三）戒各官署勿糜費須照預算進行（二十八日下午四鐘） 
[北京電]  
　　新楊電告伊塔等處已入俄黨勢力範圍地方吃緊派統領張鍵趕赴塔城防堵部復速用實力遏止以維主權（二十八日下午四鐘） 
[北京電]  
　　孫烈臣電阿穆爾省華僑被俄扣貨物一案俄文武官誓不承認至派員過江殊多困難惟有增兵沿邊以張聲勢（二十八日上午十二鐘） 
[北京電]  
　　徐鼎霖電謝米諾夫奉俄政府令統率遠東及伊爾庫斯克阿穆爾一帶俄兵並兼戰線總司令業已就職現勒令各處捷克軍撤退恐有衝突（二十八日上午十二鐘） 
[北京電]  
　　陳炯明電漳商往厦運鹽與閩當局約定照章納稅惟前此扣鹽請飭放行（二十七日下午五鐘） 
[北京電]  
　　對俄方針院部聯席會議决定聯絡民主黨嚴防過激黨分電各邊照行（二十七日下午五鐘） 
[北京電]  
　　寗議員黃爾祉等電省會巧日未逹半數開議違法懇澈查（二十七日下午五鐘） 
[北京電]  
　　俄黨竄擾北滿駐黑河及阿穆爾軍隊已正式戒嚴（二十八日下午四鐘） 
[北京電]  
　　葡使照會外部湘米接濟港荒經過澳門舞弊請嚴予查禁（二十八日下午四鐘） 
[北京電]  
　　八年預算案决定卽日公布（二十八日下午四鐘） 
[北京電]  
　　潘復假滿李准其到任（二十八日下午四鐘） 
[北京電]  
　　湘人公呈府院力爭水口山礦（二十八日下午四鐘） 
[北京電]  
　　湘督擬吳光新（二十八日下午四鐘） 
各通信社電 
[北京電]  
　　蘇督電當軸刻各界調人雲集南京默察仲裁意見仍請南北設法使滬會開幕如無效時再使仲裁機關告成 
[北京電]  
　　中央電促西南約於九年一月初旬開會西南尚無表示 
 [P北京電> 
　　福州交涉員王壽昌電日海軍並未登岸俟雙方調查完竣撤艦事當可商辦 
[北京電]  
　　當軸電軍府聲明已催北分代回滬望尊處各代表尅日開議（以上二十七日） 
[北京電]  
　　武鳴電嗣後廣西方面可直接通電前與中央磋商事望賡續協議 
[北京電]  
　　政府電復軍府聲明烟酒借欵係繼民國五年芝加哥銀行舊約並不供軍事用項 
[北京電]  
　　七總裁來電仍以對人問題解决後再行磋商條件 
[北京電]  
　　陸武鳴電裁兵費應南北一致請即籌借以示平均（以上二十八日）以上中華通信社電 
[北京電]  
　　罷課案教員主張非去傳不可吳炳湘擬再爲一度之疏解如無效即謝調人 
[北京電]  
　　農教兩長决另提現學潮益烈教席無人擔任擬徇某派意即畀田應璜農提張弧聞儘一月十日前提出 
[北京電]  
　　學生家屬組家長聯合會促上課政府希望各校長勸教員先上課如堅執即另派人代課（以上二十七日） 
[北京電]  
　　外部昨答復日本抗議謂政府對於學生衍動取締甚嚴毫未放任并抄錄迭次文電爲證 
[北京電]  
　　閩案調查結果所得證據於我國方面有益日本尚擬提出反證 
[北京電]  
　　分代表先後出京赴滬聞定開年繼續和議 
[北京電]  
　　天津組織之新政黨以黨費支絀難期發展現正歡迎某氏冀得助力 
[北京電]  
　　當局聞俄烈寗政府有勸中國革黨採用過激主義消息深慮人心浮動易受煽惑令軍政各官嚴密防範 
[北京電]  
　　王廷楨調察區都統所遺長江巡閱副使職有任齊爕元說一說何豐林繼任齊授滬護軍使 
[北京電]  
　　徐樹錚赴庫後使署公文由秘書長王式通代拆代行（以上二十八日） 
[香港電]  
　　聞陸武鳴日内將來肇慶林使已在陶公祠預備陸氏行署（二十八日）以上中孚通訊社電 
里昂無線電（路透電社） 
[二十七日巴黎電]  
　　小巴黎人報載稱一月初旬巴黎似將開第二次媾和會議以清理第一次會議所未决之問題（一）對匈和約諸已就緒僅待　方面簽字而已（二）對土和約今仍在豫備階級中（三）亞德里亞問題該報又謂此次會議先由協約國總揆與會繼以各國外相爲代希臘首相維尼齊洛斯氏已抵巴黎　首相尼蒂氏於一月初旬可抵英首相喬治氏宣稱擬於一月初旬至巴黎回謁克勒滿沙氏 
[二十七日巴黎電]  
　　星期一日内閣會議大約將議决法國借欵問題俾財政總長克洛士氏於是日晚間以該議案提交衆院 
[二十七日巴黎電]  
　　據南錫消息未爾台河與摩塞勒河水勢漸退查計損失約在佛郎千萬左右南錫因電氣廠及煤氣廠被淹曾處黑暗中數小時柯爾瑪消息稱上來因省大水未退損失日重 
[二十七日巴黎電]  
　　協約國與德國代表將於下星期初開會磋商厲行和約應施之籌備計畫勒朗特將軍將爲協� 
約國代表團之主任亞姆森氏將爲德國代表團之主任意代表於星期一日可抵巴黎第一次會議大約將於當晚或翌晨舉行 
[二十六日羅馬電]  
　　聞里沙氏已辭瓜尼羅艦隊司令之職將離阜姆裘拉蒂氏（逹倫脅哇氏之副官）已由阜姆回至其大隊駐紥處之柴拉地方 
[二十六日倫敦電]  
　　據開羅消　埃及文各報記者被傳至内務部由該部大員告以政府　復施檢查令以防各報登載煽亂之文字 
世界路透電 
[二十七日巴黎電]  
　　高等議會今日開會由克勒滿沙氏主席會議及協約國與德國軍事專家會商運輸協約國軍隊至德厲行凡爾塞和約之結果議决德國所允撥之火車不敷運兵之用高等議會並討論答覆瑞士謂許加入國際聯盟會事宜 
[二十七日巴黎電]  
　　衆院豫算股員昨日討論財政總長所請加撥一九一九年財政年度所增用之欵及一九二○ 
百兆佛郎應減少七百七十八兆佛郎 
[二十七日巴黎電]  
　　政府擬提議於二月一日起作爲夏季俾節省煤斤英政府已允儘先接濟法國煤斤 
[二十四日倫敦電]  
　　過激黨請波蘭政府卽與　媾和談判 
[二十四日倫敦電]  
　　聞一月間赴巴黎參與會議之英國 
[二十三日海牙電]  
　　半官消息否認荷政府曾宣布不願引渡德前皇之說 
[二十四日倫敦電]  
　　孟郤斯德交易所宣稱昨日印度及遠東訂購之棉共値英金二千萬鎊其數之巨實前所未有 
[二十四日華盛頓電]  
　　日本大使昨與國務卿藍辛氏會談謂過激黨攻撃西比利亞日兵大局日形嚴重日本非增兵助援則須撤退此次會商雙方極形親善 
[二十二日柏林電]  
　　據晨郵報亭堡訪員聲稱德國航務公司之遠東事業今漸入日人之手日本郵船會社近屢域荷屬東印度之貨物開抵亭堡尚有其他日船載美國及滿洲之物品抵德其中大豆尤居多數日本航務郵船公司且將設按月開行之定期航務云 
[二十三日倫敦電]  
　　調停鐵工罷工之談判上星期内甚有希望今復失敗鐵工罷工已歷十四星期之久損失工資約八百萬鎊 
[二十二日倫敦電]  
　　市尹邸今日開會由市尹主席推定幹事會籌募南極探險隊經費現擬飛越大冰山冰山之峯高出南極一萬二千呎該隊將備極有力之無線電報以傳遞消息探險之目的乃在發展南極區域裨益商務該隊將由紐絲倫之威靈頓出發一九二○年十一月間可抵瑪柯亞里島先行測繪該島地勢於是探險船特拉諾伐號將赴斯考特島設立無線電臺及觀象臺繼由該島赴羅斯海大約將在新港設立機關繼再進至克羅齊曷角以一隊登陸另以一隊向南深入於止點建設度冬之舍而於習年夏季回至克羅齊曷角特拉諾伏號將駛回威林頓載煤與糧食接濟隊中之人此次探險以四年爲期 
[二十二日紐約電]  
　　不日尚有極端派之人一批遣往過激黨所治之俄境當道聲稱今列入名册者共有六萬人之多十二月二十一日所遣送之二百四十九人乃其主腦云極端派一百五十人今日在愛里期島渡場外示威要求會晤拘禁島中之黨人迨警察馳抵衆唱勞工組合歌而散 
[二十三日倫敦電]  
　　日本大將一員現游視英倫之軍火廠下星期將赴法參觀法國之軍火廠 
[二十三日倫敦電]  
　　取銷男女不平等律行將實行女子此後得任知事政府已聘廣知女界人物之女子七人助理委任事宜 
太平洋路透電 
[二十八日北京電]  
　　北京導報載辛博森所著革命的俄國與中國之關係一文略謂柯爾恰克政府不獨失敗且數星期内管理西比利亞直逹貝加爾湖者不爲勞農政府卽爲勞農與社會革命黨之混合政府就中國觀察上言之時局可謂複雜矣無論俄國當道是何黨派要與中國無爭其故以中國不同於他國也過激黨以其主義言不能對於無資本制度之國宣戰但中國有其國際之約束自不能無所偏袒今日中國之偏向協約國而定觀變之政策也亦固其宜第中國與前俄政府所締結之條約究未切實註銷而日本現復慘澹經營不遺餘力欲襲受俄國舊有之條約職是之故中國所感之困苦視任何協約國爲更多矣因治外法權之關係中國國内對俄問題今已困難使勞農勝利則此問題尤難　置自列甯政府成立後二年來俄國外交官與領事猶存在於中國而在名義上管轄在華之俄人其所以能存在者不過根據於客氣的虚橫而已使協約國有歐政策與此相符則中國不妨容有此虚構但若歐洲政策業已改變則中國亦必變計處之蓋俄國在華與在日之外交與領事機關旣皆由華俄銀行撥付庚子賠欵以維持之然則俄國革命政府他日東下時難免不以破壤中立責中國而執此以作進窺新疆之理由今過激黨之所以謀侵印度與近東者因英國以其資財軍械干預俄國之内訌且因英國不解除波羅的海封鎖而以仇敵視之也今日非日本在滿洲活動進行肆其陰謀之日乎今日非中國擬收回司法與財政主權而另訂不附有治外法權新約之日乎是則中國將何以調節其對於滿洲俄人利益之關係誠爲中國重要問題矣苟無日本陰謀則中國今日不難從根本上謀滿洲等處之解决第事旣若是而日本今仍承認賴中國而存在之前俄大使爲東京駐使團之領袖故欲求事之進行而有利於中國殆無望已顧今後數星期中遠東俄國虚構恃以支持之架即將傾覆苟中國於今日籌定善法以應付將來一面對於精神上與實質上感受痛苦之國家表示友誼與同情一面把持其必不放棄主張之决必乃上策也試舉數端言之中東鐵路應恢復其原來地位北京應設立適當之中俄協議會而俄領署職員如會審員與户籍員等事亦應於新年初開始磋商以收回之吾人所可無疑者一旦過激黨騎兵發現於貝加爾湖濱則日本必願與勞農政府另訂新約今據哈爾濱與伊爾庫次克最近消息日本已有此趨勢而欲與過激黨磋商闢一緩衝區域約定勞農政府不得侵此區域而日本願承認勞農政府爲已成事實之政府以爲交換條件矣 
[二十八日北京電]  
　　美使署向外交部抗議英國維爾克公司飛機借欵合同因合同中規定十年之内專由該公司供給同式飛機實背均等機會主義之故 
[二十八日北京電]  
　　華北正誼報得悉法使署已抗議美國借欵因侵犯中法實業銀行權利之故袁世凱在任時曾向該行訂借佛郎五千萬以烟酒稅爲抵押品 
[二十八日北京電]  
　　政府答覆日使許於抵制日貨事加以約束惟日使所稱虐待日童一節查無實據政府自當防杜此項事端云 
國外要聞 
[捷克産品調查錄（續）]  
　　礦産捷克斯拉夫之土地殆無處不含有豐富之煤礦奥國若無捷克則産煤寥寥又德國中部亦恃捷克煤之供給捷克四省内並産良好之鐵砂奥國産鐵二千七百六十餘萬噸其中産自捷克者占九百八十餘萬噸布希米亞境内並産金銀頗多又産馬口鐵及鈾奥國所産之黑鉛其百分之七十五係産於捷克奥全國産褐煤二十五萬二千六百五十噸其中産於捷克者占百分之八十又梗煤共十四萬餘噸捷克所産占百分之八十八 
煉糖事業捷克在糖之産生上中歐各小邦直無其比每年種糖之地約五十餘萬哀克煉糖廠一百六十六所每年出糖六百萬昆丹其中出口者占四分之三輸入英國者占四百萬昆丹其以山薯製出之酒精亦甚多 
啤酒捷克啤酒馳名已久共有製酒廠五百六十三所産酒約一千萬海克多立脫其中出口者占一百萬又四分之一其原料之大半爲毛拉維亞省所産之黑麥精比項麥精極著名每年出口値逹一萬一千五百萬克郎 
織物織物及同等之工業極爲發逹奥國全國製衣工人共四十萬其中在捷克境内者得十八萬人即占百分之四十五分又捷克三省内織物廠所用勞工共四十二萬人每年出品値價一萬五千萬元 
鋼業捷克鋼業之精冠於奥全國在批爾生之斯谷逹砲廠馳名世界潑拍哥機器廠及西來西亞大鋼廠需用布希米亞全部之鐵砂又布希米亞東部之鞋廠及音樂器具火柴及磁器廠均著名花邊製造亦極精美至布希米亞玻璃自十七世紀後即著名此業共用勞工二萬五千人其出口四分之三係運至外國云 
出口貿易奥國出口貿易中捷克占幾成惜無統計惟一九一一年奥國出口貨總價約五萬萬元細核其中貨品其産自捷克者至少占百分之六十云 
財政捷克之財政較之中歐各小邦均爲鞏固捷克各銀 
共三十億克郎奥全國儲蓄銀行六百六十九所在捷克境内者有三百五十六所其存欵占全奥儲蓄欵百分之四十二捷克人民之儲蓄額平均當他處奥人儲蓄之兩倍云 
 
 

Page 4

 
 
   
 
 

Page 5

 
 
   
 
 

Page 6

 
 
國内要聞 
[北京通信（穆）]  
　　停滯中之和局消息南北和局問題不道於人口者已久近似有活動之象然亦不過不似從前之絶不談及而已目前之最大關係仍在南方不承認王揖唐與夫安　系之包攬和局自占地步王揖唐不肯退新國會無法處分皆　議之大梗也 
　　江紹杰之來京人皆知其向靳要求對於和議方針有確切的表示某要人且謂江氏此直欲以此逼迫靳閣然江氏銜王揖唐之命來與政府交涉事在内閣成立以後王氏在靳閣未成前尚日慮靳氏更換代表及分代表接洽該系某要人且時以是否與南代表通信向北代表某氏詢問以探聽口氣及内閣成立靳已受安系之包圍王乃有恃無恐江之來也即請靳氏發一通電嚴詰西南無誠意言和對人問題多方挑剔且聲明王揖唐之必不更換江來已十餘日頗似非通電發出不肯南下者然靳氏方面口中並未拒絶而此項電報迄未肯發對於西南撤換總代表之說亦始終不能作到此一事也 
今日最大爭點在國會問題徐靳非不欲犠牲新國會特懾於徐樹錚有所不敢而安系於此遂從而生心日前安系曾擬一辦法上諸段氏由段交靳内容則主張由兩方國會選出同數委員組織憲法協議會以議憲法中之全文及協議會議定乃由兩方國會各以議定之稿爲形式的通過而各自公布之自以爲已是讓步然此種兒戲的議憲事實上實行不去西南尤未必允行且近來舊國會正開憲法會議亦不肯舍此就彼故該系機關報同時又力攻舊會謂開議憲法卽是破壤和平一面力倡合併制憲之說期得社會上之贊助而第一關頭之徐東海先已不甚贊成徐固非同情舊會者特以一年以來此項辦法業已說過迄無成效未必出自安系之口即動西南之聽故此議亦不能行此又一事也上述兩項皆近日和議活動說之由來而内幕如是則非眞活動可知此外則張一馨氏由省議會聯合會解决時局之說已由江蘇省議會發起據接近張氏者之所談則由東江西等省議會已有接洽即兩廣之省會亦由趙炳麟倡導可以贊成兩方當局　徐東海非反對者陸榮廷方面已由趙炳麟去電並無極端拒絶之說似可以行矣然自此議播傳於北京安系則分兩部分之主張其一就張氏之議改爲仲裁機關各要人及南北當局皆得派代表加入其一則絶對反對張氏之議近日政府對於江蘇省議會之提議已去電阻止有不准組織省議會聯合會之表示是卽後說戰勝而仍爲安系所破壤也不過西南方面亦仍未有正式之表示則此議亦未必遽成問題故舍上海和會以言和者亦尚遠於事實也 
靳氏當國後於和議之進行確尚未有所表見然即建造新國家精神結合之各種電報　大招反對派之忌彼輩日以浸潤之𧮂進於毁氏靳與西南言和處處自以爲功而不爲段留餘地使靳　手造　局將不免背段以自結於西南故段靳之間頗生衝突在靳氏赴津之前數日段且面責靳氏謂其腦筋簡單但片面的講　而不察南方之有誠意與否則又因茫無朕兆之和局而牽及政局矣至靳氏之本意究竟如何則亦無從捉摸但外間所傳有（和不待議議未必和）之說蓋以近來之外交各大問題如魯案如閩案如藏案兩方皆取一致是實際上未嘗不和而如實行開議則條件未必就緒即議定而阻力太多效力亦難發生也故靳氏之於　議亦確乎一無把握但能保不戰不和之局圖目前之苟安而已至於在京之分代表現將陸續返滬則仍是表面文章於實際上絶無關係也 
[北京通信（悔存）]  
　　教員罷課問題之眞相罷課事件政府與學界各陷於不可轉動之窮境矣其所以各陷於窮境之原因則彼此各懹其不可言宣之隱而各以門面語相枝梧故貌似不難解决者實即絶不能解决之所在非爲之發微　幽閱者固無從索解也罷課之表面原因固爲薪水現金之要求然特其近因耳非眞因也自五四以來學生團體　然顯頭角於當世而爾時之教職員則索然退處於無權迨學生運動卓然有相當之成績於是高級之教職員憬然大有所覺悟以爲學界之潛勢力隱然可用然必先組織各教職員爲一大團體而後可與學生團體頡頏並進但欲組織團體必藉教職員之共同利害爲題目方足以資號召此薪水現金問題之所由起也要求提出之時教育當局倘立即允行其解决自是較易然倘立卽解决則以此成績爲北京教職員團體組織之基推而及於各省聯全國教職員爲一起固其必經之程途也要求旣未滿足進行益復有詞然一部分人以爲惟金錢之計較究嫌不甚體面且又遭傳嶽棻（人格）之詆諆於是一變而爲去傳問題再變而爲五項决議（均見本報）蓋薪金所以資號召號召之目的旣逹當然爲第二步之進行謂爲中途變卦者非也謂爲得寸進尺者亦非也薪金問題僅足以號召教職員而與學生無涉至（變再變而學生社會亦有共同關係矣學生 
大團體冶全國學界於一爐則旋乾轉坤運諸掌握特團結之物體非經極重之壓力不能堅固故當局愈干涉則傳宣愈遠而組織愈有力量故不憚一變再變提種種理想的條件强政府以所難非不知政府之做不到也正欲其做不到耳非不慮政府之强硬對待也正欲其强硬耳個中人某君告余曰聞中堅人物謂此事固不欲其了結云云可知上述各節雖非一般教職員之心理而懹此心理者固其中有力分子也懹此心理於中而以五項條件號召於外此則一方面不可言宣之隱也政府方面總理閣員本非一致今就總理言所謂五項决議者簡言之則只二項（甲）教育經費（乙）教育總長也經費一節索欵於欲避無臺之際自非債帥所願聞然苟非目前所急需而屬於將來之計畫則當局未嘗不承認尚非難决問題也教育總長問題則無可解决矣五項决議中之（一）爲撤換傳次長其（四）爲將來教育總長之任用方針就（一）項言傳固安福系人物也其於教育亦有資而無望（前清曾任學部司長）靳初無護傳之心傳之措施靳亦未必以爲合意也然夏張之否决於新國會爲時未久安福系逼靳另提以開田應璜等入閣之門靳則以次長代理爲對待之惟一手段俾安福之希望無從實現此旬　以來迄於今茲之事實也新國會閉會而後此兩席必有着落傳之去留當然不復成問題然若去傳於今日則教育部不復有長不能不亟提人仍提非安福系人則新國會仍必否决若提田應璜一流人物又非靳之所甘心安福於此必大活動而新國會亦可弗閉且教育提人農商不能獨異而安福之操縱把持益將不可勝窮故學界之排傳於靳對安福之手段可謂根本的破壤而安福則私心竊喜以坐觀靳之窘狀者也然此種心理不能共喻於人人而正式談話之時又不能宣諸口舌不能不以他種門面語支吾應付而聞者乃無由愜心此又一方面不可言宣之隱也至若（四）項云云質言之則曰教育總長之人選須得教育界之同意耳教育界散在全國全國之廣同意手續如何而可施行藉曰可矣實業界不將同意夫農商軍人不得同意夫海陸軍參謀諸長乎且新國會尸居猶在彼於教育界所同意未嘗不能否决兩相牽制内閣之繩縳愈多恐將來此一席地永遠無人上去此則政府所可明白反對而今猶未至其時者也至於安福方面傳嶽棻雖非中堅人物要自不能不爲聲援朱深力阻其辭且有依法取締之恫喝然一律罷免則苦無替人予以懲戒則更不上課而上課一事又非可以軍警押令上堂姑無論其所依何法要於干涉二字亦未見其可行蓋干涉云者只可禁止行爲非可禁止不行爲也政府方面爲術旣窮亦惟聽其不上課而已然果一二月不上課教職員亦將何以聯生而此時一語及於調停則立即爲衆矢之的惟有束手坐待聽大勢之所趨其陷於窮境亦復典政府無異所可慮者學界全體之力量旣無必勝之把握則爲之謀者必將更借他題以號召其他社會而紛擾之繼起將有不可思議者京校陽曆年假本已届期此後旬日之停課尚無關係翌年一月十日以前倘仍不解决則此一問題不能無大變化然就現狀觀之固絶無解决之希望也 
[京校教職員風潮未了]  
　　北京教職員罷課後迄今已十數日矣政府尚無確切辦法致令數萬學子中途輟學其損失之巨奚待贅言聞傳嶽棻尚毫無去意并向安福俱樂部運動從速催促靳氏提出教育總長俾負責有人自已仍可蟬聯下去唯靳氏日前對各校長已表示何所愛於一教育當局之意則傳之去殆亦遲早問題已無可倖免聞教職員昨日（二十六）仍在美術學校開會决定今日聚齊代表三十餘名同赴國務院謁見靳氏請示辦法 
學生家長日來對於茲事頗有不平之聲將組織家長聯合會討論救濟方法昨有一學生家長名鍾啓頓其人者發函通告各學生家長略謂此次教員罷課致我無知赤子廢學失業各學生家長所感痛苦略同事至今日忍無可忍似宜有相當質問而有以維持之如有表同情於鄙人者請賜函敝處以便擇日開會聯合另謀解决方法云云但聞此次所組之家長聯合會其中固多因子弟失學感受苦痛甚大特擬出而調停而受某方面之運動出爲傳嶽棻謀解脫者亦頗不乏其人觀於某通信社所發表之該聯合會質問北京教職員書中多歸罪教職之處外間頗疑此會之崛起係爲教育當局對付教職員一種地步此亦可注意者也 
[旅京湘學界撤張運動]  
　　二十四日湖南學生代表男女十二人分途向府院請見其往總統府者係徐英（女）李振翩章新明吳俊臣四人隨身携帶手摺以備陳述及至總統府閽者答以總統已入辦公室礙難接見學生有事可向教育部陳述自有下落代表等謂教育部已派人去非見總統不能解决竭力求見乃通電話於内號房内號房答總統今日事忙請俟二十六日下午二時再來代表等見天色已晚遂即退出往國務院者係苻狄梁陳純粹陳士銓蔣竹如四人亦携帶手摺在新華門立候甚久閽者謂總理已赴戰後經濟調查會求見秘書長答稱秘書亦同去了求見秘書秘書亦不見代表等乃至經濟調查會查訪該會答以總理秘書長均未到會代表回至新華門鵠立終日守衛森嚴不得其門而入直至天色已晚王守衛營長出而慰勸許以明日接見代表遂留呈乎摺掛號而去往教育部者係高也愚易巽李思泌李思安（女）四人携帶手摺向該部請見傳次長首由秘書唐君接待代表等陳述此次晋見任務非常重大非見次長不可於是傳次長始出見代表等陳述張敬堯摧殘教育情形請求維持辦法並謂張敬堯一日不去則湘省教育一日不能恢復萬望將 
呈傳次長謂此係大局問題非本部權限所及惟本部對於學生此次遠道來京非常惋惜今已擬定辦法四條（一）確定湖南教育經費（二）學校再不駐兵（三）學生的正軌行動不再加干涉（四）籌設湖南教育廳以上四條辦法本部已電商張督軍來必有結果云云代表等以此次代表全湘學生界遠道來京已破釜沉舟非根本逹到澈張目的不足以解决湘局而解倒懸請求次長將此意代陳總統立褫張　次長許諾代表遂興辭而去 
旅京湖南學生上府院書云竊湘省自民國成立以來疉遭事變連年師旅閭閻於焉邱墟元氣爲之奇損當政者應如何體恤民艱固本培元蘇未起之瘡痍開將來之新局乃張督自上年四月蒞湘以後焚殺淫掠橫暴貪殘骫法殃民抑又加甚湘民罹此凶災受此荼毒人人有剝　之戚日日皆疾首之時呼號請命瘏口嘵音而政府過於優容置而未理致三湘七澤永淪水火黃童白首危迫倒懸學生等託足都門愴懹故國不忍桑梓之塗炭滿期寃苦之照雪謹將張督最著罪惡爲政府遂條陳之（一）官以治民端在安又張督入湘擁匪爲兵縱兵爲匪藉言窮寇而焚殺醴株託辭清鄉而搶刧平瀏以故該師駐紥之地人民逃散無餘婦孺奔號老弱轉徙未遑耕種并釀饖荒於是人民死於兵燹者不知凡幾而死於餓莩者又不知凡幾者乃兵士之姦淫婦女官長之搜刮金銀尤罄竹難書不忍卒言也此張督荼毒人民之罪一（二）湘省金融本非充裕逮張督入湘卽撤廢前湖南銀行所發之鈔票没收前湖南銀行所有之財産設裕湘銀行及日新銀行濫發紙幣吸收現金祗准流通不能撥兌致使市面金融更趨竭　富者因而破産貧者立見絶生况復預支來年田賦增加現有釐金烟酒重征猪牛勒稅種種苛擾猶有加無已此張督摧剝金融之罪二（三）湘省教育經費原有八十餘萬張督提充軍餉不能不減成發放始猶七折六折繼而三折兩折又無現金盡給紙票至本年六月以還則盡行裁撤不撥分文矣以致校長羣遁漢臯教員全體罷課至其兵據學校兩年不撤學生聯會壓迫解散猶其餘事也近又因學生焚毁劣貨遣弟敬湯統率重兵包圍毆殺斥爲土匪視作囚徒學生以愛國熱忱無端受辱咸懹憤慨不欲依違於本月六日全體解散現湘已陷於無教育之地位爲中外古今所未有此張督摧殘教育之罪三（四）湘省鴉片久經禁絶自張督蒞湘兵士僚屬莫不捆載而至售以獲利并勒令長沙各鎭分領烟苗强之樹蓻種烟一畝課稅二十元又恐不合憲章於是假名罰欵夫破壤烟禁弁髦條約見指責於外人遺隱憂於内地禍國殃民莫此爲甚此張督勒種烟苗之罪四（五）人民財産各有專權張督奪賣人民之湖南第一紗廠得價一百五十六萬元心爲未足復攘奪湘商之中華汽船公司没其貲爲私産名其船曰華勛攫取金錢盡飽私囊此種行爲何殊盜賊狼貪虎噬人何以堪此張督奪賣民産之罪五（六）湘省礦産關係國權張督私與英商訂約押借三千萬元經湘紳范源濓等通電力爭一致反對猶一味欺蒙百端辯護迄今已否毁約尚不可知晝伏夜動鼠竊狗偷疆吏用心固如是乎此張督盜賣礦山之罪六（七）湘省當凶荒之餘師旅麕集穀米已盡薯芋俱空今歲稍獲有年差可補償公榖因是須嚴米禁非關欲困鄰封而張督不恤民艱希漁重利擅弛米禁盡渫倉儲倘使來歲兇荒不識何以補救况棄民食以資敵國尤爲荒謬絶倫者乎此張督擅開米禁之罪七（八）言論自由載在約法而張督之封禁報館鎗斃主筆　有所聞如新湖南之無故被封譚篤恭之無辜就戮尤其著者時代雖屬共和黑暗甚於專制此張督壓迫輿論之罪八綜上八條僅舉顯著皆事見實施非同蜚語迭經湘省紳民顯告政府通電全國盡人皆知中外回嫉而政府於此不聞下一撤免之令頒一懲辦之文抑若默認骫法殃民不足誅禍國肆奸爲可賞然則湘省非中國地耶湘民非中華人民耶何爲而視同化外無所動心斯誠學生等所大惑不解者也顧湘難深矣待蘇斯亟伏懇俯順與情當機立斷明令撤懲張督另簡賢能接任則湘民感戴奚翅高厚迫切上呈 
[湘人反對抵押水口山鉛鑛]  
　　湖南礦務局長張榮楣前與張敬堯密議售賣全省礦權於英商幸爲農部發覺及湘紳全體反對事雖中止詎張近復暗串該局水口山礦師德人韋克佳介紹美商以合資辦理湖南白鉛鍊廠名義將水口山鉛礦抵押借欵其借欵合同聞係以鉛砂作價入股爲美金八十萬元美商投資爲美金一百四十萬元業由張氏於本月十二日在京與美商秘密簽訂草約期限五年期滿可續十年期内所採鉛砂槪由該廠以每噸定價美金十元收買現此事爲湖南旅京紳民毛澤東等調查詳細昨已分呈財政農商兩部極务反對以水口山鉛礦爲湖南財政惟一命源白鉛鍊廠爲湖南礦業惟一生路該局長張榮楣貪圖賄扣竟不惜以鍊礦權及採礦權一旦斷送外人之手名爲合資辦理實係完全抛賣不惟湘省人民永無救濟之望卽湘省財政亦永無整理之資湘民歷刧餘生對此貽禍無窮之契約誓死萬難承認請求部中主持趁該約未經調印之前迅電張敬堯將草約取消交欵退出並撤懲張榮楣以維礦政云 
[北洋大學繼任校長之風潮]  
　　北洋大學自前校長趙天麟辭職後學生對於繼任校長人物非常注意曾屢次派代表赴教育部催促從速簡放學優望重者繼任乃日前（二十一日）直隷省長忽　令馮熙運爲代理校長馮本該校工業經濟學教員平素好請病假曠課時間幾過擔任時間三分之二故學生向不滿意此次聞馮將代理校長異常駭怪當開大會决定誓不承認一面致函警告一面每班推舉臨時委員二人往見馮詳述意見請其不必就職而馮一槪拒絶並於當日就任現學生方面已一面電請教育部速簡正式校長一面發表拒馮宣言校中已生絶大風潮將來如何結束未能預定茲據該校消息是日馮對於學生臨時委員談話大要如左（委員）學生們的信先生接着了没有（馮）已經接着了但是信裹所說的我來當校長是你們的不幸也我的不幸這個意思我還不狠明白據我看起來這兩句話倒是不錯我對於工科的功課是一個大外行來當你們的校長自然是你們的不幸我的不幸怎様講呢我以爲能在這學校裹當一個教員是狠榮幸的現在呌我當校長如果辦得不好便連這個教員也都靠不住當啊所以我昨天得着公事的時候就說過這個東西一來鷄也要飛了蛋也要打了兩頭都要完完了豈不是我的大不幸嗎（委員）我們來見先生是因爲同學對於先生代理校長不甚滿意又與先生相處幾年不願意傷了感情所以大家委我們來通知先生請先生不要就任先生自已斟酌罷（馮）你們的來意我狠感激我狠自負的就是與學生的感情好你們上次攻撃的壤教員裹面没有我的名字那就足以證明我自負的不錯但是這一次的事並不是我自已運動得來的老學生大槪都知道我狠不把學校裹的事擱在心裹頭當教習的時候一個月倒有半個月請假就知道我的爲人不是急急於要就事的了此次是省長一定要我來所以没有法子推脫這暫行代理四個字倒是我要求省長加上去的不然那就是正式的校長還說什麽暫行代理呢（委員）我們學校是國立的照大學令國立大學校長應當由教育部呈請大總統任命怎様省長能夠派先生來當校長呢並且這個暫行的時間是多少時候（馮）聽說這個學校是用直隷的欵所以校長當然是要用直隷的人至於暫行的期間没有一定如果與大家可以相處就久一點若是不能相處那嗎就請省長早一點派正式校長來（委員）如果以後就派先生作正式校長先生幹不幹呢（馮）到那時候再看如果可以幹那就幹如果不可幹也許不幹（委員）簡直的說罷大家都不願意先生當校長最好先生自已審愼不要到傷感情的時候彼此都不好並且先生知道我們爲什麽要攻趙校長先生自問比趙校長何如現在趙校長辭職風潮方纔平息先生又來了惹起風潮於先生又有什麽益處呢（馮）現在我還没有辦事你們也不　斷定我不行我願大家稍待幾天看看　的布置我想必有地方能使大家滿意大家何必太性急呢再說我同大家的感情本來不壤過幾天同大家的感情也許更要好一點（委員）學校是大家求學的地方校長何等重要寶貴的光陰和尊嚴的位置豈可以拿來作試驗的麽這個重要的任務幹得了幹不了先生早就應當知道若没有把握何必來耽誤人家的光陰（馮）此職早已辭過省長一定不肯現在旣改爲暫行代理不便再辭現只好服從省長的命令現在就要掛牌就職了（委員）自從趙校長離校後校務虚懸了一個多月先生要就職也不忙在這一兩天還是請先生再三審愼審愼罷（馮）省長呌我今天就職此刻牌已寫好了就要掛出來匹夫不可奪志這事是不能再遲了（委員）我們來同先生說的話也狠明白先生旣是要絶對服從省長的命令我們也没有話再說了只好將這個意思回復大家罷但是我們有一句最後的話奉勸先生這椿事還是三思而行（委員至此將告退）（馮）你們的意思我狠感激現在我說一句不法律的話大家跟前總要請諸位替我疏通疏通（委員退） 
另一消息云天津北洋大學近因更換校長問題又生劇烈之風潮先是該校校長趙天麟辦理不善經全體學生呈控當局要求撤換曹省長乃於本月二十一日發出公文兩道一致趙校長令其即日交卸一致該校教員馮熙運令其代理校務發表之後學生對於馮之繼任大爲反對其理由有二（一）因北洋大學早已改爲國立大學按照大學組織令校長一席應有政府明令簡派今省長擅行委任是與定章不合恐本校價値不免因之減損（二）因馮任教員有年向無責任心時常曠課學生久不滿意茲竟升任校長則嗣後校務萬無刷新之望此則更因對人問題尤不能遽予承認有此二因故當省令未發表以前學生知馮運動繼任即推舉代表謁見馮氏面陳利害請其勿事輕就彼時馮竟答稱省長之意原　此席相實授當經再三力辭始改代理現實未便重違意旨等語學生又問將來省長若更以實任相畀將如何馮謂余惟服從命令不知其他學生知難挽同不歡而散馮旣受省令委任習日到校即掛出牌示兩道一係通知就職文未並載有仰本校學生夫役人等一體知悉等字様一則載稱礦科教員蔡遠澤任爲工科學長本代理校長任法科學長等語此不倫不類之牌示揭曉後學生更爲譁然二十二夕全體在校開會决定辦法三條（一）電呈教育部聲明校長應由中央簡派今大部放棄職權致省長侵占校務應請據理爭同（二）具呈省長請依照國立大學組織令收回委任校長之命聽候中央另派限三日内答復（三）由學生張貼廣告不承認代理校長及其所掛之牌示以上三條旣經議决即由學生分别實行馮氏得此消息極形恐慌因二十三日係冬至令節而二十五又係雲南起義紀念日均屬例假獨中間之二十四日尚須上課乃懸掛牌示酌放寒假一日意欲藉此三日間設法疏通俾將風潮無形消弭學生深悉底藴是日全體照常上課但教員接奉校長通知均未到校學生在講堂守候至五分鐘後始行分散因此校長學生益立於對峙之地位各不相下現時學生方面靜待部省解决别無他種舉動茲將該校學生致省長函及致教育部電照錄於下（致省長函）省長鈞鹽敬啓者同人等負笈來校原以求學職教不良則舉措乖方實　求學之害同人等欲圖校務之改良故不得已而有攻撃趙前校長之舉隱忍月餘始得前校長明白辭職之表示方期繼任得人教務有改良之望不意省長竟委馮熙運爲代理校長馮之品行道德旣爲衆所鄙棄學識經騐尤復卑陋無聞年來充當本校教員請假竟過擔任點鐘之半欺心稱病徒領薪金事實具在無可諱飾稍有良心者固不忍爲惟因趙前校長辦事敷衍故得苟延棲校今反一躍而爲代理校長之職貽誤學務何堪設想同人等利害切身萬難坐視除宣言不承認馮爲代理校長並電懇教育部另行簡任聲譽卓著之人來校外謹以奉聞急不擇言伏乞垂察國立北洋大學工科本預科二百四十餘人同啓（致教育部電）北京教育部鈞鑒本校爲工科最高學府全國工業盛衰繋之馮熙運學識經騐旣無特長才能聲望尤爲淺薄迺低顔運動竟得省長委爲代理校長聞令之餘羣情憤激查本校旣爲國立大學校長應由鈞部呈請簡任除宣言聲明誓不承認馮爲校長外特懇鈞部迅簡聲望卓著之人來校藉維校務而慰羣望北洋大學工科本預科二百四十八人叩 
[京華短簡]  
　　前日（二十五）星期四閣議例會適値雲南起義紀念靳氏因上次閣議已因冬節停止一日若再繼續休會恐政務停頓故是日照常開議全體閣員一律出席議决案件甚多就中重要者計有五起（一）八年度國家總預算案業經兩院議决咨逹本應即日公布惟原委收支相抵不敷之數約逹五百餘萬元之鉅前此閣議决定咨請衆院增加八年公債額數六百萬元特未得衆院同意此案關係重要又提出討論結果將全案交由財政部詳細核議另籌補救之法（一）中國紅十字會請撥基本金案討論結果因庫幣奇絀從緩撥付（一）財部請給予錢錦蓀二等大绶嘉禾章議决照准即以明令發表又由靳氏提出衆院咨來之質問案多起内多涉及各部主管事件討論答復之法結查均有决定又關於魯督任免問題討論甚久結果以明令分别發表下午一時始行散會 
昨日（二十六）下午二時至四時公府開財政委員會議委員長周自齊及李思浩張弧等均列席最要議案係續議籌畫年關軍政經費問題大略已籌定十分之四五届時可以撥用其餘無着之數仍擬進行某種借欵據聞陽曆年關軍政各費必不可少者約逹千萬財部預定以烟酒墊欵五百萬美金及關餘三百萬鹽餘二百萬作爲抵補關餘已先交付鹽餘日内可交烟酒墊欵亦已由美國方面簽字撥入中國政府存欵項下矣 
財政次長問題尚未解决潘復日前返魯昨忽又由魯返津且聲言非到部視事不可據聞其中原因係有某某有力之三督軍來電爲潘氏執言政府正在設法調停大有潘李不 
 
 

Page 7

 
 
兩存之勢 
山東督軍張樹元内任將軍田中玉調任魯督業見命令聞此事醖釀甚久原因極爲複雜在田中玉未來之前即已定局適山東省議會因軍費戒嚴兩問題電訐不已而田都統亦復躍躍欲試張之去魯因益决定至前日閣議提出討論不過一種手續上之關係耳 
呼倫貝爾請求撤治原電業誌前報聞政府已於二十四日覆電獎許原文如下海拉爾貴護副都統并轉陳所長等同鑒馬電悉此次各旗會議决定仿照外蒙辦法槪由中央治理具見各旗洞明大義能以國家爲重深堪嘉許望即就近與張使孫督妥商辦理正式電量以便發表所派代表凌陞來京届時再與接晤云云同時又有一電致張作霖孫烈臣二督略請頃據貴福各旗來電傾向中央照外蒙先例聲請撤銷自治條件實屬深明大義曷勝欣慰呼倫原屬黑境非外蒙可比迅希就近協商迅具正式呈文由代表凌陞帶京以便呈請公布 
俄國過激黨猖獗沃政府遷至伊爾庫斯克以後益形危險因而各國對俄態度均已變更日前外交部派與各國使館協商對俄問題之刁作謙氏連日已將大體方針磋商已有標準駐崴李委員家　并將在崴調查情形詳細電覆據稱沃政府遷都以後已成强弩之未捷克軍現有四萬人刻已撤去伊爾庫斯克以西僅有波蘭軍隊萬餘人因其反對專制政體對沃政府已聲明不願援助而西比利亞之人民以表同情於過激黨之故亦均坐視不爲援手從前沃政府尚希日美之帮忙刻下美國則已表示拒絶日本更因各國對俄方針之改變亦忽變其援俄之主張聲明因國民之反對出兵一事刻經决定中止卽前在西比利亞之軍隊亦不願過貝加爾湖以西沃政府以此種情形希冀援救之心理已成絶望因是特主張召集國民大會謀新組織另設政府藉示維持惟此節關係重大能否辦到尚不可知云云 
[濱江退訊（鴻）]  
　　陽曆年關之特别景象陽曆年關各銀行與各洋商均以是爲結賑之期其他各業亦藉之休息數天作一小結束街市上照例懸旗慶祝爲粉飾太平之表示然普通習慣總以陰曆年關爲重要且熱閙也哈埠中俄羗之毒將成不起之症於茲民國八年完束之際險狀已不勝枚舉尤多他埠鮮見之景象爰泚筆記其略一買賣家之艱困羗禍之深且鉅已屢誌前報虧累者固無論矣即所謂賺錢者大率儲存糧擔之舖哈商乃本位之虧折其誤爲所羗帖爲基金故存糧即是盈存帖即是虧盈與虧即以其所存之物爲斷惟是市面凋敝百業停頓糧食銷路尤爲阻滯鐵路公司曾撥出糧車千輛何如運費太昂而長春　面糧價較賤商家咸存觀望心因之金融週轉不靈艱苦情狀盈餘之舖且較虧折之家爲尤甚亦罕聞也 
一勞働家之窘迫本埠勞働家大都來自潘陽直魯冬去春來成爲慣例若輩苦力所得皆爲俄幣歷來信用素孚故咸實之若命獲有酬金即什襲藏之秋節來羗値一落千丈此非意料所及金融變遷神速若是前此未有也然而檢視數月間血汗之資合現不過數元懊喪失望自不待言月前勞金改老帖稍可救濟於目前而百業停頓之景響遂至多數工人賦閒饖寒交迫咸有欲歸不得之痛刻火車票價驟增至二十倍之譜是歸事又多一重障阻說者謂勞働家如此窘迫殊非地方之福 
一審判廳之忙碌濱江司法機關去年始行成立開辦伊始訴訟事件至爲簡單蓋東省以匪案爲多而懲治則大槪屬諸軍事其次爲烟土賭博之案至商家及居民訴狀居極少數入秋來羗帖毛荒錢債糾葛頓形繁劇不特借貸多所枝　即信托亦竟失信往來之賑弊賣叢生旣爭老帖與大帖之等差復爭好帖與壞帖之折價商會無法維持遂各訴諸法庭而審判廳之忙碌實有山陰道上應接不暇之勢矣 
一刼搶案之迭起塞外匪患素熾刦搶之事視爲尋常哈埠地面遼闊且多荒僻尤爲匪類之逋逃藪故商家有日落閉市之俗惟自中東鐵路歸我國保護我國軍隊得以沿路駐防並於哈埠設立總司令部以來鄉間匪亂雖不因之稍戢而本埠商民較爲安謐矣乃者俄羗毒發失業者多有冒充軍人私搜烟土敲詐金錢者焉有手持軍械夥同多人刦搶衣飾者焉最普通之事爲背死狗（即南中之背娘舅（層見迭出弭亂何從總之皆生計迫之使然現聞司令部有组織特别稽查處之息然尚非根本之策也 
以上所述皆爲陽曆年關之特别景象猶有一事爲記者所不忍言而最爲痛心者則哈埠人之心病已至垂斃之境而無可救藥也羗禍之毒竟至失其知覺抑何可怪終日裹長嘘短嘆無一非錢法之不良與夫營業之失敗青島之厄福州之慘贛湘罷課皖軍姦橫種種大不幸之消息京津滬漢以及各地人士之稍具天良者靡不慷慨激昂有所表示而獨於哈埠則寂然無聲且極力爲金票擴張勢力一若商女之不知有亡國恨者然斯則記者所不能不爲之痛哭流涕長太息者也 
[長春火車衝撞之慘劇]  
　　南滿車在公主嶺驛前曾衝突一次死傷者爲數不鮮今聞二十一日午前四時半由長春開往大運之第六次列車駛抵開原南中固驛因當事者不愼行錯車軌未及退出而由營口開往長春之第七列車已突如其來無從讓避於是轟然一聲遭正面衝突兩機車同時起立旋即傾覆機關車曁客車大受損傷頭等車内之華人五名即時斃命其他傷亡者猶未詳悉並聞此時天色已暗此事發生後雙方車中悲號逃避者一時混亂已極另一消息本月二十一號午前五點二分由長春赴大連之貨車先至中固小站並未停駛復有由大連開長春之客車同時到站（即中固）該站之管道夫將道岔悞撥致兩車同軌前進駛力甚猛望見時不及退避因之互相觸碰兩車頭均皆損壞郵便車竟至覆没當經調查乘客因傷致死者日本人四名中國人五名受重傷日人一名中國人三名其餘微傷皮膚者不計其數嗣將死傷中日人屍身一併運往鐵嶺據南滿株式會社聲稱此次損失三十萬元之譜外間傳言死亡四十餘名者實不的確也 
[杜威博士到魯詳紀]  
　　杜威博士蔡子民胡適之諸君爲世界著名演說大家魯人士以京校罷課諸君居留京都稍爲清閑○於日前連電北京約請來濟昨早接北京來電知諸君已由京登車當晚東來於是各學校職教員各報記者三數十人皆於八時齊赴車站恭候迎迓届時快車開到杜威博士偕同胡適之君並其夫人女公子（蔡子民君因事未能同來二十八日准到）從容下車與出迎人士慇戁接洽復同至濟南飯店晚餐九時以後始赴南關客寓休息講演會場定在城内教育會秩序如下（一）講演前半鐘聽講者一律入座（二）各校學生須隨職教整隊入場（三）開講後卽行閉門不得出入（四）各機關人員入場後須按分配地點就坐不得凌亂（五）入場須脫帽不得喧譁吐唾吸烟講演題目本日（二十五）講演題教育之原理 
[和議活動說中之南方態度]  
　　軍人與議員近日北方盛傳和議復活之消息西南方面則以北京當局於對人問題旣未容納而所謂彼此互讓者其限度如何又無切實表示仍係託諸空言故對此頗形冷淡軍府六總裁並於號日電詰靳氏（原電已綠昨報）茲聞西南軍人派曾於鹽日聯電北京有所詰問軍府號電亦本此而發該電如下　軍政府政務會議鑒自全國反對王揖唐上海和會停頓北庭借欵購械時有所聞而靳雲鵬通電言和又復空言徒託因循醖釀實非國家之福茲由繼堯等往復電商於鹽日聯電質問靳氏以便應付茲將原文錄陳察核如下北京靳翼青先生鑒和議停頓倐忽經時國人皆謂北方别有用心并無謀和誠意而西南隱忍不遽宣言决裂者不欲戰禍自我而開亦冀北庭早知覺悟自得執事來電一則曰渴望和平再則曰欲求精神融洽夫精神融洽當以事實爲表現言行若不相符融洽何自而生停會以來不爲不久全體辦法毫無所聞惟知喪權之債欵極力進行大批之槍械陸續運濟致中外具瞻之和會沉寂如前全國反對之代表盤踞如故汲汲備戰時有所聞渴望和平不當如是西南興師自有本未和戰大計主之軍府吾輩奉行各有責任但求　盡天職原不更問其他惟以來電諄諄不容不相質問究竟執事主張安在用意云何是否無從措手徒託空言抑或别有他圖故爲延宕大丈夫作事當機立斷或和或戰一言可决何爲遷延時日徒苦小民軍人信義所關必須以誠相見言盡於此竚候明教鹽印等語謹以奉聞唐繼堯林葆懌劉顯世譚浩明譚延　熊克武莫榮新叩删印 
國會議員以外問謠傳北方以位置西南要人爲和議交換條件誠恐此說或非無因致動搖西南護法根本特由李夑陽等於前日分電五省當局詢問究竟其電文云廣州岑總裁莫督軍南寗陸總裁譚督軍雲南唐總裁貴陽劉督軍四川熊督軍均鑒近閱　載北方狡謀有以湘粤桂巡閱使畀陸川滇黔巡閱使畀唐八省鐵路督辦畀岑以爲交換條件重行議和果如所言是以護法始以權利終制憲大業亦被破壤想諸公光明磊落當不至甘受其愚惟旣有此傳言在諸公似不能無所表示特電奉詢希錫覆釋衆疑慮李夑陽李文治彭養光蔣應樹李恩陽李正陽謝持王福綠李希蓮杜汝舟張敬承傳諧田銘璋丁象謙何畏效印 
[蘇議會記事（十）（三）]  
　　大質問小滋擾蘇議會本届會期僅餘今日（二十五日）一日希望再　幾案是絶對不可能之事而省公署對於蔡鈞樞等質問書偏又弄出似是而非的　調惹得衆議員大家著惱昨日又提出質問書三件詞嚴義正頗足稱代表之職亟錄如下（一）蔡　員鈞樞等提出　於省署三次咨行本會文内諸多疑義質問書提出人爲蔡鈞樞陳大猷張福增劉伯昌黃守孚張宏業梁鴻卓張逹材王紹鶴章紀綱于樹深黃　彦王逹朱翼雲陳伯盟王鳳誥胡允恭馮士奇王發蒙頃閱貴署第三次咨復本會文内開各節諸多疑義有不能不提出質問者一原咨謂王議員等面談函告均用議員名義議員是否私人抑私人是否專指少數而言無從了解等語覆按本會前咨所云私人係對於法定機關而言至組織機關之分子離機關而爲個人之行動則仍屬私人更明晰言之即省議會在法律上之資格爲法人而議員之一個人則仍爲私人貴署謂議員是否私人私人是否專指少數而言似誤認議員爲非私人且誤認私人在法律上之效力尚有多少輕重强弱之别然則本會一百六十議員其個人之行動是否與具有法人資格之議會有同一之效力本員等無從了解此應行質問者一一原咨謂王議員等之陳述本署正惟不能認定其是束無稽抑屬空言始一再爲之咨轉等語然則貴署咨轉王議員等信件實因不能判别其爲無稽與否而有待於本會之决定今本會業已一再明白咨復貴署是否已認定王議員等之爲無稽此應行質問者二一貴署原咨謂本會儕省署於傳逹機關似尚未注意於本署法律上所處之地位等語實則本會正爲注意貴署在法律上地位起見故去咨明言貴公署非議員與議會間傳逹機關但貴署兩次咨轉少數私人函件並聲明無一語一字之干涉是事實上貴公署明明已成傳逹行爲乃反謂本會儕貴署於傳逹機關似貴署非特未注意於自身在法律上之地位且並遺忘其自身在事實上之行動試思此後本會議决各案倘有少數議員因主張失敗援例託詞函請貴署轉逹貴署允乎否乎此應行質問者二一貴署原咨謂本署對於省議會或稱貴會或稱貴議長猶之貴會對谥本署或稱省署或稱省長並無何等區别等語其實法理上之區别省長爲獨任制係省公署之主體議會爲合議制議長爲省議會之代表議長之非省議會主體猶之省長之非省公署代表故本會去咨或稱貴省長或稱貴公署爲尊重法律上之地位起見均無不可而貴署來咨不稱　會而稱議長有誤認代表爲主體之嫌來咨謂無何等區别是否别有見解此應行質問者四一貴署原咨謂去咨未經大會即稱貴會議長亦於法律上地位毫無誤會等語是貴署不啻明言經大會者稱貴會未經大會者從前咨逹貴署文件未經大會者不一而足何以貴署覆文皆稱貴會而獨於此次則稱貴議長究竟是何用意此應行質問者五一貴署原咨謂本案所爭者在合法與違法之問題等語按違法之說出自王議員鴻藻等之私人函告合法議案係由本會正式咨逹且王議員私函内列名之陳議員大中業已聲明否認究竟貴署是否承認此項私函之爭執有與本會正式議案對抗之資格此應行質問者六一貴署原咨謂查辦官吏案自登入彙刋　本署早經密查無嫌可避等語查十八日議决各件最要者爲查辦官吏兩案查辦案中尤以金陵道尹俞紀琦爲最有關係其人現充貴署諮議如果貴署擴然大公議案一經咨送即當依法切實查辦以昭愼重而杜物議茲乃不此之務一再爲創例的文牘往還謂爲非藉故延宕徇縱僚屬殊難釋然來咨謂早經密查無嫌可避究竟密查之結果如何果已無嫌查避否此應行質問者七以上各節諸多疑義僅依省議會暫行法第十九條之規定个書質問請卽日答復（二）劉議員啓佑等提出對於省公署第三次咨文質問書（提出人爲劉啓佑夏嵩孫翰宗薛文奎朱際雲王鳳誥陶鍾箎陳伯盟郝應泰江祖照）本月二十日本會咨送議决查辦金陵道尹俞紀琦一案又查辦南京警察廳長王桂林一案去後未准依法咨復反以王議員鴻藻等非法私函一再咨轉節經本會先後咨復在案乃准貴公署第三次文義仍於少數私人之義未能了解且以爲有合法與違法之爭是貴公署於議員與議會間私函與議决案間之法律上界域尚未能爲分晰之注意至王議員鴻藻等不値一喙之爭議純係議事程序上之先决問題本會隨時自决具有全權旣經依法開議討論表决之案則無此項考究之餘地且本省吏治之隆汚公道自在無可諱飾貴公署於本會歷來查辦案件向以查而不辦了事已成慣例此次議决查辦責在本會實行與否權操貴署但使足儆官邪本會原無成見准來咨有本署自查辦案登入彙刋後早經密查無嫌可避云云究竟此項密查出於貴公署靈明所及抑根據本會議决案執行反覆語意殊未明瞭但查向來查辦案咨覆先例均有准咨前因除查辦外相應咨覆之官様文章以作结束此次一再咨轉並此官様文章而無之是否貴公署已有權判定王議員鴻藻等私函爲有效本會議决案爲無效抑竟以此非法私函延擱本會之議决案甚或咨送舛誤貴署迄未收到此日議决案咨文殊多疑義案關查辦貴署官吏究應如何依法執行謹依暫行法第十九條之規定提出質問請於即日答復實爲公便（三）蔡議員鈞樞等提出對於省署答復咨轉王鴻藻等函件之疑義認爲尚有疑義再行質問書（提出人爲蔡鈞樞黃次山龔翼之馮士奇張宏業朱毓賢劉伯昌王發蒙趙錫棻陳大猷張逹材朱翼雲王逹瞿名川陶鍾箎夏嵩胡紹瑗）頃閱貴公署答覆鈞樞次山翼之等質問關於咨轉王議員鴻藻等函件一案内開議員提邮質問依法以省行政事項有疑義時爲限本案如認爲議會自身之疑義則本署無從答復如認爲行政事項之義務則業經咨復在前等因詞意牽强尋繹再四不得要領茲有再應質問者數端開列如下一本會自身之疑義本無請貴公署答覆之理由惟貴公署旣經據王議員鴻藻等之面談或函告面轉逹本會其文係正式印文其詞係查照見復是貴公署已明明行使行政職權且明明有干涉本會自身疑義之意思若貴公署早知　會自身之疑義行政官署未便過問則當王議員等面談或函告之時何不直截了當逕以此義却之而乃不憚煩瑣一再爲之行咨查復究竟據何法規是何作用此不能不再行質問者一二鈞樞次山翼之等前項質問各節皆係對於貴公署法律行爲上所發生之疑義貴公署如果理由正當當然依法逐欵答復茲乃游移其詞謂行政事項之義務業經咨復在前云云究竟命意何在莫明其妙此不能不再行質問者二上述各節務請貴公署即日答覆以釋羣疑三件質問書去後不知省公署又將如何答復現在會已閉了議員不能開口了大約俞大諮議惡氣不消或是將死老虎痛打一陣顯一顯官輕民賤的主意也未可知這且按下不表再把（小滋擾）那齣新戲說給諸君聽聽 
二十六日是蘇議會常會閉會之期發出日程是日一時開大會五時閉會在寗人數將及百人本可以開成立大會豈知隔夜就有議員曉得消息說警察廳裹開會議明天擬派便服警察多人仿北京公民團故事到議會去閙他一下到了二十六朝上曉得的人便多議會附近從十點鐘起到十二點時候到了許多不三不四人有的像馬夫有的像小工有的像車夫有的像落差警察三三兩兩徘徊不去議長得信覺得不妥卽乘汽車謁省長告以故省長說决不閙亂子議長便同去到一點後議會外面不三不四的人更多大約有百人左右便由駐會警察加崗照料到了三點鐘人數有二百多了許多議員到會的到了丁家橋大半折回會中急發電話報告北區並派出偵探只聽得他們說我們認不得他怎様下手有的說等他上車時動手便了於時並有二十餘人從後門竄入直到會場大門月臺下面有一個姓黃的硬要進會守衞擋住問他來意說要見議長問他何事不肯說吃守衛拒却了姓黃的只得退出有二十餘人跟着走了出去分配到會場短牆四周徘徊瞻眺姓黃的便同一個夥計向月臺旁邊來去不止形勢依舊不穩辛虧北區派了四排警察到會天氣也漸漸的晚了纔慢慢的走散連報信的脚踏車隊（約三四人或云係警廳派來偵探並非和那些人一氣的）會後小廟内臨時機關都解散到六時後才恢復了平日冷靜態度到會議員也馬龍車水的走了此事究竟内幕若何記乾殊無從揣知詢諸會中人亦莫明其妙有人說所謂警廳會議並非正式會議不過感激廳長的沐恩標下想報效廳長的意思有人說求見之人係黃包車夫總頭目此事與宗老爺所雇發傳單不無關係傳說紛紛莫衷一是記者惟望警廳中人懲前毖後勿令此等事件再見於省垣則吾民之幸抑亦行政界之面子也 
[杭州快信]  
　　齊省長有定下月十八日起程赴北說省議會改期三十一日行閉會式浙省各絲行運絲先捐後售向准收取三釐行用至用絲一項惟艮山門絲捐局於前清呈准立案一律照收民國二年復經國稅廳籌備處核明繼續辦理現長安硤石等屬各絲行紛紛藉口援例請收是項行用財政廳主張實行取消 
鎭海知事洪錫範前奉令調署蘭谿知事現飭仍留本任另以武康知事熊憲章調署蘭谿知事遞遺武康知事委荐任職曹有成署理又青田知事袁家聲奉令調省遺缺委分浙任用知事吳啓璋（號魯安江西人）署理 
調任金華道尹錢塘道尹沈致堅請假三月回湖北原籍一行省令照准暫委彭聯芳代理金華道篆 
菸酒公賣局昨撥解第四師餉項十五萬八千元修復岳陵仍照常進行外傳已將事務所停撤非事實 
地方通信 
 [P蘇州> 
　　警察儲金之辦法蘇州崔警廳長奉齊省長訓令案准内務部咨開警察並無退任之規定若遇年老及婚喪等事困難實多現已擬定警察儲金辦法請轉所屬一體遵辦等因准此合行令仰該廳長遵照辦理崔廳長奉文後已轉飭所屬一體查照矣聞其辦法月給在十元以下者自由儲存十元以上者按月給二十分之一儲蓄交郵政儲金局設遇婚喪死亡告退除均照數交還若積至三年則先還三分之一云 
　　轎夫詐欺取財濓溪坊富商張惠生家日前被轎夫陳祺揑造假信投稱某太太在鄉患病囑其來城取欵延醫張信以爲眞即付給銀五十元一面在蘇請名醫顧某下鄉診治及到家則某太太並無疾病始悉被騙報警查緝詎陳早已携銀逃往鹽城家鄉嗣仍來蘇往求張宅寬恕昨由張宅將陳拘送警區轉解縣署當由藍裁判員訊供不諱遂命拘押候定期復訊核辦 
　　各界聯合會紀事蘇州各界聯合會於本月二十七日下午三時在干將坊　言子廟開會繼續討論通過會章公推小學教員會代表陶鑄禹爲臨時主席自第十一條起逐條研究第十二條原定六科改爲四科將編輯併入文牘交際併入庶務又第十八條會議下第一項評議部常會改爲兩星期一次第二項五團體之五字改爲三字常任委員改爲評議長第三項完全删除又第十九條將文意修改爲大會每年一次召集各界代表於重選職員時行之又第二十條評議員十人以上改爲過半數又第二十四條會章改自通過之日實行議决後主席復提議選舉職員事宜當以本日到會代表人數太少一致决議先將章程及議案通告各團體各舉定代表二人互推評議一人再行定期選舉評議長及執行部理事五句鐘散會 
　　蘇市小火警二十七日下午六時半　門西中市德韾里口正昌戲衣舖不戒於火致肇焚如當經各龍　聞　　龍到塲極力灌救即時熄減未至延燒而左近各銀行則早經警區派警彈壓即金舖緞莊等亦均紛紛搬取物件雖未累及已飽受虚　矣 
[鎭江]  
　　商學聯合會成立各界人士以學生聯合會檢查日貨常發生疑點擬組織商學聯合會令各業選派二人俾得帮同檢查昨日午後一時假各界聯合會地址復行聞會組織當經公同討論各業各舉定代表二人如學生檢查貨物認爲可疑即由該代表到場鑒别以免飾詞淆混並舉定文牘書記會計庶務交際各項職員又議定每月開常會二次四時散會 
　　米價增漲未已近日米市來源　旺價格反增實因客帮採運甚鉅加以連日滬商在鎭放價搜辦大批運出故昨日市價每石𨺗增四角高白秈米需洋七元左右云 
[嘉興]  
　　大批鄉民赴縣告荒嘉興西鄉漕糧業經省更核定成色飭縣鐲免在案惟各鄉民以辦災雖以圩爲單位然一圩之中全白川禾占十分三四今顆粒無收之　又欲使其完糧納租殊未平允且業户之追租官廳催征又相　而至鄉民無力負擔爰於二十七日聚集鄉民二千餘人（以新　區爲最多）均手持白穗赴縣告荒請求豁免租賦嗣經王知事勸諭各返鄉里明後日即行派員赴鄉會同自治委員商議補救方法再行詳省核示鄉民不受勸諭一時人聲鼎沸聲勢洶洶縣署恐釀事端急用電話報知軍警各機關派遣軍警蒞場彈壓仍無效果旋即拘獲鄉民七人衆始星散 
[杭州]  
　　浙省絲繭兩業之牴觸自浙江省議會議决廢止繭行條例後齊省長迭據各團體請願限制聞將交會復議桐鄉濮院鎭人亦於本月四日聯合機織絲綢各業假機業公所開會到者數千人結果咸以劃杭嘉湖紹四舊府屬請求省長仍照原案限制其他各屬任其開放云云議决後一面令文牘員擬稿一面發電要求而紹興諸曁公民朱鶴清及全體蠶户請願省議會則云查本省繭行議决開放係應時勢之必要機綢各業祗圖私利不顧公益本無價値即以諸曁言之非特　杭嘉湖一舊屬不同即與蕭紹二縣亦異蓋人多田少春間土産恒以蠶繭爲大宗未有繭行以前繭惟繅絲凡遇需用絲多典當蓋諸曁雖有絲行必待外客行家無客則價賤於草又無機坊綫作以容之待用旣迫除典當外他無長策自有繭行則蠶户之繭不必成絲即可售現頗稱便利然依照舊例開設繭行應有一定區域售繭各户於便利之中仍有遺憾迨今年貴會諸公將繭行議决開放凡屬蠶户誰不欣慰而以諸曁爲尤甚不料絲機綢業户竟視原案若兒戲蓄意打消如果俯認其如貴會之尊嚴何法律何乞貴會諸公將繭行開放條例堅持到底無使我　户因機户壟斷而有所犠牲也云云茲并將浙江督軍署批示附後杭屬八縣同鄉會會長孫寳琦等呈請設法恢復五十里限制繭行條例由來牘閱悉此案前據杭州總商會并杭嘉湖紹絲綢機業代表金溶熙等以限制繭行條例遽行廢止社會生計必有極大妨碍擬請杭嘉湖紹四屬展緩三年執行等情分别具呈業經咨行省長公署核案會咨農商部矣希即知照仍候農商部内務部省長公署批示此批 
雜評一 
[先上課（默）]  
　　政府對付學潮又有一手段足以啓人疑慮焉卽决而不决有類期騙之手段是也蓋不允其條件之要求則已旣允其要求宜即實行之又何必以先上課爲勸學界不信任政府必仍以先實行條件爲要於是又多一番先後之爭執矣 
此非學界之過於爭執也政府之言恒不實踐以爲能勸誘上課其事即可延宕過去殊不知此種手段可一而不可再前此天津學潮曹擔任有辦法而後上課迨上課而無辦法依然廣東學潮張允照調停條件而後上課迨上課而條件仍未照行此種事實昭然在人耳目故先上課之勸誘不能再取信於人如今日江西勸先上課而學生必欲以省議會爲保障北京勸先上課而教界未依吳炳湘之調停蓋皆不信任政府空言之表示也是故政府而果有消弭學潮之誠意者必自迅速實行其條件始又何必再用此敷衍之手段爲哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[民國八年上海大事紀（三）]  
六月二日（舊曆五月初五日）省教育會等十一大團體爲青島問題電美英法懇主持公道漕河涇第二監獄犯唐阿囡朱阿根越牆脫逃唐追獲朱跌斃 
四日學生聯合會得北京學生演講被捕電商業公團聯合會爲山東問題密約問題電巴黎和會請主張公道 
五日南北市商店要求釋放京學生撤懲曹陸章一律罷市午後各界在卡爾登開茶會各小學校一律罷課 
六日工界願與商界取一致行動多有罷工者華商電車因之停駛得鎭江罷市消息 
七日縣商會中官民大會議軍警宣告戒嚴得蘇州松江罷市消息 
八日汽車夫全體罷工輪船水手亦有罷工者 
九日得南匯嘉定常熟罷市消息護軍使署槍斃盜犯張渭江倪金祥李富雲張洪三陸阿三張永明六名 
十日滬寗滬杭路機廠工人罷工火車祇開往來各一次馬車夫全體罷工得濟南市消息市上忽發生置毒謠言護軍使署諮議陸軍少將官成鯤在滬西膠州路被鄉民毆斃 
十一日傍晚准免曹陸章三人命令到滬 
十二日各商店一律開市學生排隊游行工人亦均復業滬寧滬杭路照常行車晚有多人手執白旗由法租界至公共租界山東路印度馬巡阻止不服衆人抛物擲撃西捕頭開槍撃斃行路之鎭江人鄒桂生傷馬桂坊陸進川姚德鳳李漢春王水村王常春楊阿眞王趙坤王阿正 
十五日英總領事法磊斯回國地方檢察廳長梅詒穀履新 
十六日全國學生聯合會成立省教育會電京請釋陳獨秀夜得李厚基拘捕學生電旅滬中國銀行亂東得北京新參院通過恢復二年則例案特開股東會發電否認 
十七日軍警宣告解嚴 
二十一口各界會議反對歐約簽字省教育會電北京拒簽德約中行商股股東開會决定六月二十九日北京中總行股東會停止舉行 
二十二日西門外一帶商店聯合會成立駐粤英總領傑彌遜來滬代理駐滬英總領 
二十四日歐美同學會等十大團體電巴黎專使阻止簽字又商業公團電北京拒簽德約運米小車夫因要求加價一律罷工 
二十五日各團體電請取銷新國會 
二十七日護軍使署槍斃薄子明藍湘巨邱萬福屈已和四人 
二十九日各界因山東問題不能保留在公共體育場開第二次大會旋冒雨至龍華請護軍使拍電拒絶和約簽字四川旅蘇學生會成立 
三十日浦江英美日三國砲艦鳴砲慶祝和約簽字 
七月一日（舊曆已未六月初四日）郵務管理局開辦郵政儲金各界爲對德和約在公共體育場開第三次國民大會决定無論簽字與否國民皆不承認開會後結隊游行滬杭路開始駛行夜貨車 
二日夜高昌廟砲隊營所藏砲彈炸發燬房屋五間 
三日各公團得歐會專使不簽德約消息宣布主張三條 
（一）德約在山東權利一律收回青島作自由商港（二）軍事協定作癈（三）高徐順濟預備合同作廢墊欵責訂約人償還 
六日各團體提議儲金贖路約　立興小輪拖船在閔行北被石子船撞沉傷斃搭客二十餘人 
七日黎明時大風雨地勢低窪處積水盈尺發現虎列拉症漸傳漸盛死亡不少延兩月之久 
八日閘北梅園路銘慶里車夫李吉康被同居之陳學連戳斃 
九日各公團因米價在漲電京請取消漕運停運軍米查禁出洋 
十日公共租界納捐西人在市政廳開會通過報館領照案 
十一日國民教育促進團成立公共租界各路商店分呈領事團工部局交涉署會審公廨懇免加房捐 
十二日偵緝隊士李廷才在馬姚弄捕獲匪徒小山東被小山東戳斃 
十三日傍晚風雨大作民居牆壁有被吹倒者湘人電阻張敬堯變賣紗廠 
十五日英領事得電美德間商務交通完全恢復得廣東因省長問題罷市罷工消息 
十八日蕪湖萬春圩水災來電乞賑 
十九日中國銀行商股股東假德華銀行開聯合會各團體接嘉興學生聯合會函告因演愛國劇爲軍警毆傷數人晚中華閩藉學生會在青年會開成立會 
二十日夜婦人陳徐氏在孟納拉路被盜搶取金鐲槍傷行人胡聯先周漢章兩人 
二十一日安徽宣城水災來電乞賑浦東大來碼頭小工打架管碼頭印人開槍傷小工兩名 
二十二日全國學生聯合會宣言終止罷課馬姚弄槍决戳斃偵緝隊士李廷才兇徒小山東行刑前遊行示衆 
二十四日得英美取銷檢查電報例消息 
二十六日長崎指定淞滬爲有疫口岸德國海電交通恢復仁濟堂設蘇浙皖籌賑所濟南馬良干涉愛國行動捕六人槍斃三人魯人通電求援 
三十日紅十字會副會長蔡廷幹履新 
[九大團體之維持教育電]  
　　請容納京教育界公决五條江蘇省教育會等九大團體爲維持全國教育昨致北京電云北京大總統國務院鈞鑒共和國家以人民爲主體則政府之措置當以民意爲從違年來以政府對日外交誤用僉壬鑄成大錯國民喘汗狂呼不過補　萬一方謂政府懲前毖後宜一掃舊習以順應世界潮流不期迷而不復事故日多青年學子人民之所愛惜則摧殘無所不至武人官僚人民之所痛惡則維護無所不周相率效尤儼成風氣試一展報紙惟見壓迫學生之舉日不絶書北京而外罷課者有閩湘魯三省而皖豫鄂贛復相繼有摧殘情事北洋大學烟台海軍學校清華學校亦相率罷課教育當局之失職已可斷言苟有良心早應自退而當局甘爲公敵政府尚事調停京校風潮不能解决對於各省各校更何能置辭茲有不忍不再忠告者此數百萬在學青年爲全國之菁英實國家所托命即政府諸公爲子孫計詎能無所顧惜吾國教育締造維艱根基未固歐戰終了鑒於世界趨勢方宜養其新機顧乃不亟維持坐聽摧抑幾陷全國於無教育之地位政府見多數人民鮮所表示獨學生疾呼奮起或尚謂不關公意無足重輕抑知此等言論行動皆全國國民所欲言欲行徒以素安隱忍故未一致表示卽如張敬堯之罪狀中外喧騰豈長沙萬餘學生所虚造四萬萬人誰不同此心理蓋今日之現象决非少數浮動學生所造成探其總历實由政府措置動與民意相違致全國呈岌岌不安之象自古君主國家其興亡尚以制治清濁爲準但使鑒古知今甯尚冥然罔覺禍機一發玉石俱焚瞻望前途可爲危涕尚願政府翻然改計容納在京教育界公决五條迅免傳嶽棻職於今後任命教育當局須尊重教育界公意一節特加注意俾全國教育超然於政治變化之外以固立國基本至罪惡尤著之張敬堯李厚基等應立予罷斥濫肆威權之各省長官應明令申儆以謝國人全國與情同茲憤激苦口利病幸加省察江蘇省教育會上海縣教育會上海縣商會寰球中國學生會中華職業教育社上海歐美同學會華僑聯合會上海基督教聯合會上海救火聯合會儉 
[學生總會主張教育獨立函電]  
　　致各地學生聯合會函各地學生聯合會公鑒敬啓者教育關係國本而今日全國之教育現象幾於瓦裂土崩自今夏學潮掀起以後各方面特殊勢力之摧殘教育無所不至而教育當局庸劣昏瞶置若罔聞遠者若山東之馬良天津之楊以德皆以武力蹂𨈆學生而曾不聞教育當局謀一� 
保護之策浙江之齊　珊則剝奪學生之言論自由湖南之張敬堯則削滅學校之常年經費而曾不聞教育當局有一維持之法近如福建江西則以官廳媚外縱奸壓迫學生而至於罷課湖南則以官廳毆捕學生而致於全體散學安徽則以倪軍野蠻而觸動全國公憤顧獨不聞教育當局有一言一動以慰我國民最近則北京教職員因要求維持教育而至於停止職務而教育當局不知尸位之咎徒逞意氣之爭以致首都陷於無教育之地位者將半閱月而曾不顧惜凡此皆足以證今之教育當局實無維持教育之誠意與能力國人苟一任彼無維持教育之誠意與能力之人監據於教育樞要之地不特我國教育將永無改進之機卽欲求維持目前之教育狀况而亦不可得勢非至全國教育破産不止當此時艱吾學生而尚欲言救國者則非先集合全力以謀教育之獨立不可故本會認北京教職員聯合會養電之五條辦法（附後）爲今日之急務允宜聯合全國之教育界不論爲教職員爲學生皆認此爲一定之目標齊起要求而一面再組堅固之團體爲實力之預備苟目的有一未逹卽吾人之責任未盡自宜勇猛前進决不因循中止須知今日之中國凡事皆非國民自决不可而教育界之事尤非教育界自决不可時機迫切務希一致主張貫徹此旨無任企盼之至此頌公綏（附五條辦法）（一）請政府即日撤換教育次長代理部務之傳獄棻（二）政府以後任命教育當局須尊重教育界之趨向俾教育得以獨立而不受政潮之影響否則誓不承認（三）請明令切實籌集全國教育基金並須卽速籌足不得挪移減少（四）於基金未籌足以前請明令依現時教育之狀况指定確實欵項爲教育經常費不得挪移減少（五）學校經費自本年十二月起槪發現金再附致貴處教職員一信如貴處教職員已有聯合會請卽日轉致並希貴會從速與之聯絡共同主張俾逹目的事關教育存亡尚望速卽奮起是盼至要中華民國學生聯合總會啓 
　　致北京教員聯合會電北京教員聯合會鑒去傳事猶小教育獨立關係甚鉅所提五條實爲根本辦法務望非俟完全逹到目的不止同人等誓作後盾中華民國學生聯合會總會 
[反對烟酒借欵之兩會議]  
　　國貨維持會工商研究會烟酒聯合會三團體於前日（二十七）下午爲反對烟酒借欵事在國貨維持會合開大會各界團體均派代表到會如全國各界聯合會全國學生聯合會粤僑商業聯合會各路商界總聯合會上海學生聯合會寗波同鄉會蘇州同鄉會丹陽同鄉會皮絲公會紹酒公所西菸公所等共約二进餘人首由汪星一報告開會宗旨略謂烟酒二業亦爲大宗國貨各省工商恃此生活者何止數千萬人自洋煙洋酒盛行後已大遭打撃旣又收歸公賣層層增稅負擔旣重銷數大減影響所及年來營業已一落千丈在上者不思補救反借欵以摧殘之不獨喪失國權抑且置烟酒二業於絶地茲事關係極重應請諸君討論補救方法俾逹取消目的報告畢烟酒聯合會陳良玉工商研究會馬樹周粤僑商業聯合會許奏雲全國各界聯合會馮驥駿上海學生聯合會華振聲各路商界總聯合會俞國楨來賓謝復初戈朋雲等相繼演說均極中肯並聞有廣東某太史亦因此事來滬不日即將入都云茲將是日討論表决辦法列下（一）致電美國國會聲明誓不承認（一）請總商會轉請全國尚會一致反對（一）電致北京政府及廣東軍政府請即設法取消借欵（一）電致美國銀行團請速取消借欵（一）公函美國商會請轉電美國政府取消該項借欵（一）由烟酒二業提倡國内公債（一）公舉代表數人往見徐恩元要求取消所有函電各稿附錄於後（致北京政府電）北京大總統國務總理外交部農商部財政部鈞鑒報載烟酒借欵業已成立兩業工商痛關切　奔走呼號大起恐慌迭經各團體電請取消未蒙訓示益形惶急敝會等伏查烟酒兩項爲大宗國貨賴此生活者何止千百萬人自外國烟酒盛行國貨已遭打撃重以收歸公賣今已漸就衰歇不謀補救反再借欵作抵受人束縳我國烟酒兩業轉瞬卽可消滅洋烟洋酒從此有加無已金錢外溢民生日蹙其何能堪此項借欵折扣鎊虧損失殊多將來還欵負擔極重母財日竭涸轍不遠務求迅賜將借欵取消以蘇民困而安人心不勝迫切待命之至國貨維持會工商研究會全國各界聯合會各路商界總聯合會烟酒聯合會全國學生聯合會丹陽同鄉會寗波同鄉會皮絲公會粤僑商業聯合會蘇州同鄉會西菸公所紹酒公所上海學生聯合會（致美國商務總會函）會長先生大鑒謹啓者竊維吾國自改建共和以還　是紛紜不遑寗處此亦過度時代不可免之景象所以吾國優秀人士莫不憂勤惕勵以冀振興工商發展國力諒吾友邦通人均必心許邇來吾國人民業於政府種種設施　極注意即以借欵而論凡屬喪失主權增加國民負擔者尤願各友邦鄭重將事以吾國民意爲從違貴國與吾國素相親善茲以此事竟致損及中美二國國民感情珠可憾惜務請迅賜轉致貴國承借烟酒　欵者俯從吾國民意卽予取消是爲萬幸不勝感戴之至　貨維持會工商研究會烟酒聯合會 
中國烟酒聯合會昨（二十八）爲菸酒借欵又開臨時會議首由主席陳良玉起言自菸酒借欵發生以來條件嚴苛喪失甚鉅全國一致起而反對昨日工商研究會國貨維持會等各大團體在錢江會館開大會經良玉將種種失權害商情形盡情報告衆皆憤激誠以此事爲全國人民之關係非我菸酒兩業一部份之關係業經擬定通電力爭而本會前擬菸酒國仙公債五條辦法業經湖南南華菸酒業安徽合肥分會江蘇三區分棧儀徵分會等來函贊成云云俞葆康起言政府苟照本會計劃實行必有良好之結果錢文逹起言第一須改良稅則第二須改商辦第三不再抵押第四保持公債信用則贊成公債者正不獨全國兩業已也王品三孫瑞麟等起言現在一方面盡务反對借欵一方面喚起全國承認公債金印侯起言昔日公賣實行禍兩業者爲鈕傳善今次借欵實行禍兩業者爲徐恩元我兩業受此痛苦永誓莫忘沈子卿起言此次徐恩元秘密來申多方運動希冀收買輿論詭計雖多被人窺破不知又將施何狡謀掩人耳目望諸公注意云云議至五時餘散會所有該會擬辦公債大綱條件照錄如下（一）債額二千至三千萬元六釐起息七成交付（二）分期歸還十成還欵債劵到期准作一切捐稅之用如未到期亦得向國家銀行及各機關抵押（三）由政府擔保信用（四）由政府宣示永不再以菸酒稅欵抵借（五）實行改良稅則値百抽二十産銷分徵無論何省不再重徵將一切牌照貨稅鑤捐等種種苛細雜稅一律廢除嚴定罰則實行歸商承辦 
[租界施行印花稅之昨聞]  
　　租界華商反對北京政府施行印花稅手續之不當迭誌前報昨聞北京財政部已有電致本埠總商會大意有令商事公斷處速組查察印花辦法以爲轉圜地步各馬路商界總聯合會陳總董已與該會沈副會長一度會晤無甚結果 
[郭秉文博士之演說]  
　寰球中國學生會昨晚敦請南京國立高等師範校長郭秉文博士演講（歐戰終了後各國之狀况）先經主席朱少屏君介紹旋請郭博士講演郭博士謂余此次出洋經過美國法國意國瑞士及英國等處惟瑞士爲中立國故不贅述專講其餘諸國情形美國近年進步異常迅速今特分述如下一美國現在有一種新精神其名曰（改造）此（改造）問題雖吾國亦有人提倡終不如美國之甚美國國家社會學問農工商等各機關無一人腦筋中不有改造思想亦無一人不日夕討論這（改造）問題美國政府因此特又組織國防局於一九一七年設（改造）研究股研究中央政府對於（改造（上進行之方法各省亦隨之研求研究有得再交省會討論邇聞已有多數新事業發生其最　者計有兩端（一）赴歐戰爭各軍隊回國後之方法美國政府現設有機關一千八百餘所專　各軍人介紹事業其未得職業以前並授以各種學術以增進其知識（二）當美國初加入戰團時國内所有應用工廠多爲國家收用今歐戰告終該工廠亦漸恢復原狀現時美國朝野都注意於（改造）一事亟要造成新國家新社會余在美國一鄉村所見各新聞紙亦多作此論調其所注目者如建築新家庭改良學校改良道路改良國民教育改良農業改良房屋田産改良教當改良商業匯兌及出産銷貨等計畫無人不振作精神討論其事此次歐戰美國損失亦頗不少據統計家云在此二年内美國所損失的金錢半均一點鐘計算需金洋一百萬元總數約有二萬二千兆美金抵協約各國所費戰事總數約八分之一雖然美國現狀仍無些微影響聞紐約城有備汽車者五十萬人可見其富饒不減於戰前美人坐擁厚資掌百萬千萬財産之人不可勝數　一千户之城計算得百萬或千萬之資財者有百人似覺較勝於未戰之前所以然者在一九一四年後美國未宣戰前全國注意擴充各種工商實業所以獲利甚鉅其次爲日本所得利權亦甚大中國對外貿易向無整備故此次歐戰獲利不多美國近又推廣農業各埠學校學生極盡義務政府得農部及教育部報告謂各地研究種植畜牧日見發逹每一種事業各設有俱樂部其中以小學生居多年齡自十歲至十八歲人數約計二百萬一年出産較平時溢出三千萬元現在會員漸多其出産亦秘增加遍觀佫處工商實業無一不發逹政府又提倡節儉方法如飲食乘車請客宴會等事咸無不節省社會上又彼此相約一星期内每天必輪流减除一種費用如不乘汽車不生煤爐不食魚肉等類每年節省所得指不勝算大抵以餘金購公債票或存儲蓄銀行或助慈善事業職是之故國家因之富强經濟能力亦大見擴充也（三）美國軍事少能务人多議論之不知近幾年來努力進行非常迅速在歐戰期内竟練就戰士四百八十餘萬一年半中赴歐洲前敵助戰者有二百五十萬未戰前槍不過六十萬支一年以後各工廠從而製造得有二百五十萬支大小砲造至去年計有二十三萬尊海軍亦大見擴充去年有軍艦二百四十四隻計九十三萬噸海軍能力可推爲世界第二查日本軍艦祇一百三十六艘其噸數共五十七萬抵美國三分之二美國海軍進步一日千里將與英國並駕齊驅此外又有天空戰爭之利器美國現有飛艇一萬二千二百二十二隻皆可作戰鬭之用凡關於軍事上各事大非昔比且各處學校夙昔注重體育所有國民個個皆健全分子曾聞軍界中人云美國各地平民祇須有六個月之訓練都可荷戈執銳充當前敵所有工廠平時雖不製造軍械一經戰事發生俱可改作兵工廠此在國民於平日研究有得整備完善乃有如此佳果洵不易也次述法國情形謂此次戰爭要惟法國所損原氣爲最大而人數死傷亦居多數統計戰死之士有一百三十萬受傷而殘廢者七十萬因戰事而少生育者一百萬共少三百萬人余　法所見青年之人甚少大半都是年老及婦女輩思之不無有感　錢上之損失亦甚大於未戰前國債祇有三萬兆每人擔負一百六十元戰後增至七萬兆每人須擔負二百五十元商業上損失尤多如出口貨減少轉運不靈原料缺乏向出國外輸入者政府又禁止進口蓋進口貨多則金錢外溢亦多在戰爭時固不得不禁止入口也又匯兌阻滯各廠應用燃料日減工人多停業充當軍隊生活程度極高工人又欲增加工資縮短工作時間迨各種出品製就又不易運銷由口此中損失實難計算余往前敵戰地參觀沿途所見村鎭房屋毁去頗多田間有極大之洞知爲砲彈所陷兩旁樹木枝葉皆被撃落約計因戰事所受損失者有六萬四千五百兆元之巨法國根柢極優實力上能力亦甚偉大此次雖受極大痛苦而表面上仍依然如舊似未經過戰爭之狀法人自信心甚大有一處地近德界而法人於開戰後即建築一圖畫院内陳極大之戰勝圖意謂法人必能戰勝德人今果如所願近來法國於改造事業問題亦無不注意即開放女子一事法國進步最速現聞政府已許男女平權女子亦得參預政治國會提議時以三百二十五人對九十五人通過蓋此次大戰法國男子都服役軍隊餘事皆由女子充任其結果女子能务不減於男子經此次實騐可以證明女子之能务不弱故得多數贊同也（未完） 
[劉顯世之近電]  
　　中華總工會陳會長近接黔督劉顯世一電措詞頗與時事有關茲錄如下中華工會陳會長並轉會員諸君鑒皓電悉瘏口嘵音曷勝於悒年來事變都由北方誤用宵小倚恃外援訂立種種辱國喪權之密約置國民於萬刼不復之域演成國内流血慘狀現在全國與論一致攻撃潮流所届勢難抑遏倘北政府幡然悔悟順從民意取消種種密約能斥左右權奸與國民相見以誠無南無北皆將協力同心安内攘外何患和局之無成根本解决即在於此世本武夫素無黨見但知有國罔顧其他甯可委曲求全斷不忍搆閱牆之禍以國家爲孤注尚望諸公發摅正論不厭其詳正義旣伸必能促當軸之覺悟也顯世有印 
[王揖唐最近致京電]  
　　北總代表王揖唐蒞滬以來已有數月初來時所居之哈同花園門前頗爲熱閙未幾寂寂無聲近該園又熱閙如前聞最近王曾致北京一電略謂迭接明電知和局轉機滬會有恢復之氣象統一有期寗止揖唐一人之欣慰如明諭分電各分代表從速會集至西南方面尚祈加以敦促令其轉電唐代表作同一之籌備云云 
[全國各界聯合會致鄂汴電]  
　　致武昌電（一）武昌督軍省長公鑒報載公等徇日本領事之請以戒嚴令縱兵强佔福建會館國民大會事務所並搜捕各幹事員解散其幹事會禁阻學生集會演講如違則格殺勿論查日人肆情侮辱稍有血氣莫不忿慨國民自謀抵衛正官府之保衛不週耳今公等反徇日本之請肆情凌虐豈中國官吏所忍出耶媚日殘民大乖民意望速湔讖以順人心恢復國民大會幹事會學生聯合會各界聯合會以助人民救國否則公等之罪未嘗不可宣布於天下也（二）武昌省議會商會漢口商會公鑒報載貴省軍民長吏徇日本領事之請以戒嚴令縱兵强佔福建會館國民大會事務所并搜捕各幹事員解散其幹事會禁阻學生集會演講如違則格殺勿論貴會誼關桑梓痛感切膚噤若寒蟬豈甘格殺望發天良一伸民隱若寧作官僚之附屬則本會失言矣 
　　致開封電開封趙督軍省議會公鑒據旅汴洛陽同鄉曾報告駐洛西北邊防軍在七里河圍姦婦女搶刦民居事關治安貴處豈無聞悉即請澈查有則究辦無請更正並希詳爲電復勿任人民果受此兇殘也再　城縣知事縱警違法拘演講愛國學生逞兇肆虐罪無可逭請即撤懲以警奸頑 
[各團體抵制聯合會開會紀事]  
　　昨日（二十八）下午四時各團體抵制日貨會假法租界永樂里各界聯合會會所開第一次討論會到會代表有武昌路聯合會豫園聯合會上海學生聯合會全國學生聯合會上海志成團中城聯合會襪商公所大東門商界恒心團大馬路宣講團北城工商聯合會山東路聯合會民國路聯合會法租界聯合會中華振興期成會新閘路聯合會五馬路聯合會小東門聯合會吳淞路聯合會七浦路聯合會臨時主事董克仁臨時書記錢肇榮會議情形如下（一）主席報告開會情形志成團代表沈君極表贊成襪業代表及大碼頭宣講團代表相繼附議經衆討論多數表决（二）志成團代表沈君提議請今日到會各代表簽字承認贊成本會多數通過（三）上海學生聯合會代表程君提議修改會名爲上海各團體抵制劣貨聯合會山東路代表童君附議通過（四）學生聯合會代表姜君提議請各代表隨帶各會長委任狀志成團代表附議經衆討論於發通告時附告該會長通過（五）討論章程議决由學生聯合會抵制日貨委員會起草後油印分送各團體會期訂正（六）推定志成團民國路商業聯合會山東路商界聯合會法租界商界聯合會七浦路聯合會上海學生聯合會全國學生聯合會七團體爲籌備委員會至六時始散會（通告）第二次討論會日期定於民國九年一月四日下午一時（陰曆十四日即得期日）務望各代表準時出席爲幸籌備會敬啓 
 
 

Page 11

 
 
[最近進口日貨表（上海學生聯合會調查科稿）]  
　　本科胡翼天君在三林滙山二碼頭查得日貨列表於下買號號主地名船名來埠物名件數東林柏海珍三洋涇橋南首若浦丸大阪絨襪一百打又又又竹島丸神户磁匙四十打　泰張杏卿法界德銘里阿陬丸大阪札脚一千八百帶五十打大盛公桂生法界首善里竹島丸又髮油四百打又又又若浦丸又銅燈頭噖百打 
[學生查貨焚貨紀]  
　　前日（二十七日）午後中華職業學校學生分會調查科科員在大逹碼頭查獲劣貨洋菜一箱（重一百三十七斤）該貨係由新開河法華民國路一林豐對面長豐洋行售興通州廣生行者又查獲白鹹魚一大包當時一併車送上海學生聯合會至昨日（二十八日）下午三時上海學生聯合會調查科將中華職業學生分會二次查獲之劣貨（計火柴四箱白鹹魚二大包洋菜一箱）運至斜橋公共體育場一併焚燬觀者甚衆 
[上海學生聯合會評議會紀]  
　　昨日（二十八）上海學生聯合會評議部開常會主席何世楨紀錄　觀晴議决案如下（一）會長交議明春本會應聯合各校舉行游藝會捐暮經費經馬愼餘歐陽雪吳匡顧燧等先後討論結果交特别委員會籌備委員十三人舉定如下邵禹襄章益吳匡薛俊升劉亮顧燧季湘準陳詠聲汪自新歐陽雪賈觀晴王建範程叟齡（二）抵制日貨委員裨文華章兩代表辭職選定民立中學中國公學補充會議至此鐘已六下遂振鈴散會 
[豫園商聯會致學生會函]  
邑廟豫園商業聯合會因豫園内有攤販四人至上海學生聯合會聲稱曾具志願書與邑廟豫園商業聯合會將所有劣貨售至舊曆年底爲止該會已允許力爲贊助故特至貴會領取允許證云云學生會以該販等所言恐未確實曾派錢馮二君至豫園面詢會長張寄生張君以本會并未預聞此事且屢次會議亦未有人提議誠恐人造謠以掩學生耳目事關全體名譽爰於前日（星期三）召集評幹兩部在事務所開會討論結果備函答覆上海學生聯合會以明眞相原函錄後學生聯合會執事先生大鑒茲啓者敝會日前蒙貴代表錢馮二君前來詢問敝會邑廟豫園内有小販攤户四人冒敝會至貴聯合會接洽所有邑廟豫園内設立限期清理日貨會等敝會不知底藴槪不負責此事體大攸關公益旣承關切感佩良深謹此聲明藉茲道謝順頌籌安邑廟豫園商業聯合會謹啓 
[經辦飛機之英飛行家抵滬]  
　　大陸報云英飛行家斯穆胡中佐現經辦交付中國交通部所定購之裴志式飛機事宜昨日抵滬調查此間停機場所目前裝置飛機與訓練飛行員等事皆在北京辦理如中政府有意於飛行事業則北就與上海間之天空郵政來春即可實行現又籌議上海與香港之天空郵政據斯氏言上海出發載客與傳郵之航空器以一種飛機名飛船者爲最宜渠在香港時已電令立將此機運至中國因此機可停落於水上駛行於上海香港間或上海漢口間頗合用也長江流域爲中國商用之最佳航空路線飛機往來滬漢間可沿江道而行一夜可逹如今日午後五時在滬發信則次晨即可送逹於漢口矣上海香港間亦復如是惟設立有規則之航空路線其事正非易易有爲局外人所不及知者沿途須有適當之停機場與遇變時供給石油與揩擦油之所以常例言之相隔一百五十英里須有一停機場相隔三百英里須有一預儲備用機械之局面落機站須有一片平地四百皆爲四百碼距離且須有停駐飛機之場屋此種落機站應爲政府所有以供各飛機之用而略收其費如海港當避徵收船鈔之辦法今中政府意欲何爲尚無所知第一飛機已交與交通部中國飛行員現在北京南宛仍用一九一三年所購之舊訓練飛行但僅爲訓練起見宜用訓練機而不宜用裝志式大飛機中國已定購訓練機若干架一個月内或可到華一俟飛行人栈訓練成功試騐有效大約即可宣佈氣路與商用航空交通矣近曾襄助籌劃第一氣路由北京或張家口直逹庫倫路經沙漠分辨爲難且不易行駛非至春間未必能試駛也至於上海地位在飛行事業中甚爲重要宜設水面與陸地之落機站兩所長江航空之氣路或將以上海爲終止站云 
[美商反對英閣令之近訊]  
大陸報云上海美商現擬反對英政府所頒在華註英册公司須一律用英人爲總理之閣令蓋以此令苟不取銷或不大改則現爲英册公司總理之美人將盡失其位置或將失其管理自已産業之權利也美商會與美人中國公會鑒此情形已開會討論嗣即擬定函稿送致英商會與英人中國公會說明此中關係謂此令果見實施則英美商人在東方之將來交誼不獨無互相提携之希望且將有破壤之虞英商團體尚未有覆函故原函今尚未便發表聞美商又擬就長電指陳英閣令實施之影響擬拍致美國國務院惟以英商會等將有何種舉動今尚未悉故暫緩發出如英商會等决即自向倫敦交涉則美商致國務院之電或不發出亦未可知據本埠美商意見倫敦擬此閣令時實未深知此令所將發生之影響云 
[上海設立造幣廠消息]  
　　近聞有人上書政府以我國金融　者本以寳銀爲主自銀元流通以來商民稱便咸趨重於銀元　雖有數省設有造幣廠然終供不應求故上月間本埠幾致銀荒幸各銀行錢莊極力維持得以過去若　乘此時機在滬設廠廣收外來現銀鼓鑄國幣統一銀元成教可以立覩云云財政當局深善其言已着手釐定辦法大約遲至來年本埠之中央造幣廠當可成立矣 
[本邑冬漕减收一成之諭話]  
　　民國八年份上海縣冬漕業已啓徵而發給各花户之易知由單縣公署尚未造竣故至今未發僅飭催徵吏往傳四鄉各圖地保到縣聽候當堂諭話冬漕事宜各地保奉諭後昨日午後有半數紛紛到署候示嗣因沈寳昌知事别有要公特委第二科科長傳諭略謂今年本邑各鄉秋收歉薄早奉縣長詳報上台派員勘明故今届冬漕錢糧一律減收一成爾地保等應急公好義協助進行云云各地保咸遵諭而退 
[南洋公學同學元旦宴會預紀]  
南洋公學上海同學會總會向於每年元旦開大會一次藉以聯絡友誼慶祝新年明年元旦仍照例舉行該會通告信業已發出定於元旦正午假座一品香西菜館開會届時聞由母校唐校長蒞會演說會長沈叔逵報告建設會所大計畫老同學朱文奎新自歐洲戰地歸來演講歐戰狀况故此次大會　比往年更有趣味諒該校同學之到會者必甚踴躍也 
[寰球學生會之新年大宴會]  
　　寰球中國學生會定於九年元旦下午六時半在黃浦灘前德國總會舉行新年大宴會已略誌前報茲聞是日前大總統孫中山亦列座演說並有音樂家周森友博士湯藹琳女士唱歌復旦大學教授李松泉碩士試演幻術三日來購劵定座者異常踴躍聞該會此次預備座位因限於場所臨時不能增加如欲加入者須迅告該會云 
[青年會演講消息]  
　　昨日下午一時半四川路青年會童子部丙丁兩組養成團演講隊隊員在浦東春江碼頭至爛泥渡一帶演講題爲（今後國民對於愛國之熱心）聽者如堵並分傳單多種至五時許返會不料該時風浪大作不克渡江幸有某公司小輪旁泊當由隊員伍慶翔方日甫再三懇求始蒙允許安渡抵岸到會時已鐘鳴六下矣 
[勵志團羅店宣講紀]  
　　公共租界派克路勵志愛國宣講團應羅店董事朱亦宜之招於二十五日上午八時第一隊全隊宣講員十餘人在事務所出發雇坐小車至下午一時抵鎭即往警所謁見高警佐派警照料並承商會長汪壽生紳士朱均伯陳　臣朱莘耕招待指定挹爽樓茶室樓下宣講首由吳兆麟講二十一條件是制吾中華民國死命徐惠施講凡事從良心上做去終有結果奚良成講向市上購買物件人人宜留意日貨未由徐敬祥報告來鎭宣講之原因並明日宣講地點聽者擁擠復經謝思義陸萬里戚世法王光仁鄭遂元張同福等在旁糾察秩序分送月刋及諸印刷品至講畢已鐘鳴七下即由朱亦宜招留膳宿翌晨至商會宣講二時許（講題從略）辭别繞道嘉定在市上游行宣講至汽油船埠趨往南翔搭車返申 
[糺大風之損失]  
　　前晚本埠忽起狂風浦江中大小船隻有走錨斷練隨風飄失者輪船救生局與水巡隊等聞警急發警信立飭各巡船與救生小輪分投出發防護無如風勢緊急各巡船實難開駛祇得退回嗣風稍殺始得四出照料魯家滙附近鄉人雇舟裝得棉花三十大包開駛來滬求售前晚舟過周家渡迤南風潮緊急舟子支持不住全船頌覆各船户俱諳水性得以登岸船隻當在附近扣住所失各花除撈獲數包外昨聞南鄉浦左三林塘沿灘鄉民撈得十餘包即經事主前去認領有大團航船一艘裝載布疋與搭客十餘人開駛來滬天明時駛至白蓮涇地方遭風傾覆幸天已黎明該船各人大聲呼救適緝私營巡船巡緝經過聞聲上前救護將搭客及船人等救上巡船將貨物雇船撈獲内有王姓搭客一人落水救起之時已受凍傷當送紅十字會醫治昨日（二十八）朔風甚烈浦江怒潮澎湃八長渡渡船大都停駛貨船有被浪衝激而致傾覆者金利源碼頭傾覆麵粉船一隻舟子等由鄰船等帮同救起皆得慶更生然所載麵粉大半傾入浦中矣昨日浦江八長渡渡船上午尚能行駛午後潮漲浪激不能開行浦江交通幾至斷絶杉板雖有冒險涉浪者然渡資皆索取五六角不等午後五時許浦東爛泥渡華通碼頭滿立搭客待太古小輪載客渡浦印捕則持棍驅逐蓋恐人衆船被踏沉也有本埠青年會學生演講團一隊約十餘人亦逼近碼頭爲該公司巡更印人所驅中有持旗者年約十四五歲一躍登輪（旗上書青年會養成團字様）輪已解纜開駛其餘諸生均未得渡學生愛國運動之勇往直前於此亦可見一斑矣 
[半淞園之軍警聯合宴會]  
　　前日午後兩時本埠軍警兩界在南市半淞園開軍警聯合宴會到者六十餘人軍界有十五團一二兩營營長及連長曁十六團一三兩營營長及連長並憲兵營連長等警界有一二三區署長巡官及游巡隊長等席間由十五團一營營長賈署長二區杜子鑫署長均起立演說一番警界有一區趙墨林署長二區杜子金署長均起立演說良久共同攝影盡歡而散 
[南滙楊家鎭又出盜刦案]  
　　浦東南匯縣境楊家鎭仁元槽坊於前上兩年間先後被盜兩次損失甚巨不料前晚（二十六）夜半時又來口操北音之盜匪十餘人撞門入内各出利刃嚇禁聲張將店夥人等用繩縳住任意搜刦因該店已如驚弓之鳥店中存銀無多僅數日間所售市銀合計銀洋銅元等不過二百餘元而店夥衣服亦被搜刦一空該盜等搜索二時之久始携贜呼嘯而去復往市梢張姓花行肆得搜刦約計二百餘金此時鄰近已經聞悉有膽壯者鳴鑼告警該盜等始携賊揚長而去昨由該失主等投張江橺第七區警廳及南匯縣公署報請飭緝 
[偵獲刦船盜匪之同黨]  
　　船户趙阿海在浦東陸家渡港内被盜搶刦一案經該管三區警察署緝獲盜匪王金奎解由地方檢察廳訊判監禁八年各情已誌昨報茲悉是案從盜混名汪添者若居爛泥渡同富里某號屋内昨經三區警署偵悉飭敬拘獲解署押候備文轉解檢廳歸案訊辦 
[基督公學補祝耶誔]  
　　虹口密勒路基督公學學生團昨晚七時補祝耶誔到會二百餘人門内有該學童子軍收票招待七時主席陳哲祥報告開會秩序（一）學生唱詩（二）主席祈禱（三）學生團唱英文詩（四）馮志躍音樂（五）童子軍表演救傷等事績（六）鄧叔平拳術（七）陳林章獨唱中文詩（八）來賓幻術（九）學生團新劇（回頭岸）未由青年會鄧志良演講雲南佈道之事並帶有雲南苗人衣服數套後向來賓募捐共得洋一 
元小洋九角銅元一百五十二枚送佈道會以充雲南　道之用散會已九時矣 
[洋涇鎭福音堂之慶祝耶誕]  
　　浦東洋涇鎭基督福音堂成立以來教徒日多學校亦已開辦前日（二十五）耶穌誕辰該堂同人特組同樂會日間開會演說　揚上帝張諦並攝影以誌盛典入晚張宴聚餐盡歡而散 
[小學校預備慶祝元旦]  
　　寳山路頣福里培本小學校以民國成立改用陽曆迄今已歷八載而社會仍鮮實行學校爲社會之表率凡對於應行提倡之事力所能及咸當先事前驅故該校預定民國九年元旦日除放假慶祝外又分送賀片向各學生家族賀年以期促用陽曆其慶祝秩序爲　國旗職教員等行敬禮唱國歌校歌曁其他餘興等 
[飛虹小學開十五週紀念會]  
　　閘北文監師路飛虹學校於昨日開十五週紀念會下午一時開會來賓四百餘人首由姚校長報告開會宗旨及教管狀况次學生表演學藝三十餘節均純熟可觀演畢有學生家屬錢松喬陳濟成演說散會已五時餘矣 
[國技研究會第一次茶話會]  
　　中華國技研究會於日昨下午三時假靜安寺路報界聯合會開第一次茶話會推舉吳應培爲臨時主席汪英賓記錄（一）由主席宣告宗旨報告華僑林秉祥因贊同本會宗旨樂助本會洋一千元其欵現存曾君春生處（二）吳鐵城提出修改宗旨其意以爲本會是否專從義 
俠一面講國技是否即是義俠徐固卿略述中國武衛之衰落並言義俠二字似可稍加更改汪禹丞略述本會定名之宗旨來膳馮叔　以爲中國積弱由於文武分途此會正爲調和作用吳應培以爲宗旨乃引導有技者以正軌不致濫用其技沈卓吾以爲本會宗旨即聚集海内名家表揚國技以一洗私習祖傳之積弊討論結果宗旨修改如下（本會中以徵聚專家研究武術倡明國技普及體育爲宗旨）章程全部略有修正（二）推舉臨時幹事汪禹丞吳應培曾春生沈卓吾卓健伯包世傑劉高陞董永傑葉國歧李占　比時并討論會所問題畢即散會 
[兵工廠停工度歲]  
　　上海兵工廠謝總辦以茲届陽歷年關本廠員司工匠均應給假休息以資度歲業經核定本届年關應各放假十天定十二月二十八日起至一月七日止八日起仍當照常開工除分飭各廠長遵照外已於昨日（二十八日）起一律停止工作矣 
[軍隊假期内之憲兵防範]  
　　駐滬京師憲兵第三營張營長以各各軍隊均历陽曆年終於昨日（二十八日）起放給年假一星期惟兵士假期以内稽查防範應較平時尤要憲兵有稽查軍隊之職爰於昨日令飭第九連吳連長在此一星期内着令加派憲兵分段梭巡以保治安 
[兵工廠犒賞軍警]  
　　兵工廠謝總辦以高昌廟警區之巡警及京師憲兵第九連之各憲兵平日對於軍廠防務甚爲嚴厲保護材料彈壓工人尤爲周密茲届新年自當犒賞以酬其勞是以特備猪肉百數十斤於昨日分送該警區李巡官曁憲兵吳連長等代爲犒賞 
[警署長出示禁賭]  
　　淞滬警察二區杜署長查得境内各茶館邇來時有聚賭情事故於昨日出示佈告云照得人民賭博向干例禁何况茶肆聚賭尤干法紀賭之爲害小則廢時失業大則蕩産傾家爲害非淺現値冬防吃緊時際若不嚴禁難免宵小溷跡其間日以聚賭爲事夜則行竊爲技似此情形不惟擾害閭閻實與地方治安有碍爲此佈告仰各茶肆及諸邑人等一體知悉嗣後各茶肆如再日夜聚賭一經查出定即拘究云 
[大風時滬南之黑暗]  
　　前日（二十七）下午忽然狂風大作致高昌廟軍警各機關電燈盡皆息減約半小時之久各軍警深恐黑暗時際或有疎虞故咸加意戒備 
[兩丐同時病斃]  
　　日前長安路與新民路兩處有病丐二名倒臥路旁行將垂斃由站崗巡警喚到地保雇車送入庇寒所延至前晚二丐同時身死報由閘北慈善團領到棺柩收殮掩埋 
[汽車撞斃人命案註銷]  
　　汽車夫王榮茂日前駕車至法新租界霞飛路將年約六十餘歲之老者某甲撞倒碾傷足骨當由巡捕到來一併帶入捕房飭將受傷人送往醫院醫治候核今老者在院醫治無效身死因無家屬由堂棺殮昨由捕房將被告及見證傳至法公堂請訊先據捕頭上堂禀明前情繼據見證陳渭元供是日民人行經該處因見死者在彼守候電車手持扁擔一根適被告汽車由西馳來撳喇叭甚　行駛尚不極速不料死者並不護開以致撞倒實因年老耳　所致是實詰之王供詞相同中西官會判死者自不小心與人無尤將案註銷 
[誘拐婢女之押儆]  
　　僑居法新租界金蘭生家之十四歲婢女紅雲於本月十九晚被　婦張朱氏誘拐出外藏匿在朱小弟婦人張王氏家當由事主報告捕房飭探將張朱氏等三人一併拘獲並將紅雲吊案昨解法公堂請究先據原告上堂禀訴被拐情形求究繼據婢女紅雲稱被拐之前張朱氏向我稱今聞東家欲將女子賣人花烟間爲娼旋於十九晚約同小弟及王氏等到來雇就黃包車數輛引誘女子同乘至小弟家中是實詰之張朱氏供實係紅雲自願逃出後由婦人領至親戚朱小弟家中是實朱小弟供該女實由朱氏領來暫寄餘供支吾張王氏供詞與朱氏相同中西官以張朱氏等誘拐婢女罪已成立遂判朱氏與小弟各押西牢一年王氏押九月以儆紐雲交原告領去 
[南市葛家灘火警]  
　　前晚十點半鐘時南市葛家灘江北人某姓家因有喜事司炊不愼遺火積薪頃刻成災冒穿屋頂當經各區救火會　皮帶車馳往灌救得熄僅焚去披屋一間餘未殃及當由崗警將鄭才元帶至一區一分駐所經王署員問明飭罰洋兩元充公 
[控訴逆子行兇之審訊]  
婦人馬印氏控子馬長根違忤行兇毆傷一案曾由警區將長根拘解地方檢察廳預審起訴審判廳請爲公判在案前日下午該廳周刑庭長會同許檢察官開庭辯論先據馬印氏投稱年六十八歲家居閘北太陽廟地方兒子馬長根測字爲生素吸鴉片一再違忤日前又因吸烟乏資向氏勒索錢鈔氏因乏錢應付長根竟敢行凶拳傷氏左目並被撃落門牙二只當時氏即倒地暈去有四小時之久始得經人救醒此等逆子應請究辦云云馬張氏供年四十四歲長根爲我丈夫我姑之傷確由丈夫毆打是實質之馬長根供年四十四歲我母之傷係因追趕民人自行跌仆所致求宥當由許檢察官起而論告略謂馬印氏之傷痕早經本廳騐明並據該氏一再遞禀請求重究則馬長根傷害尊親屬並吸食鴉片之罪業已成立應請審判長從嚴究懲問官遂諭本案辯論終結馬長根還押候判馬印氏馬張氏一併退去候示 
[着丁潤庠隨母回籍]  
　　寓居新閘馬霍路崇仁里三百五十七號門牌之川沙人丁潤庠被其母丁奚氏在川沙縣知事署呈控違忤行兇並濫吃鴉片煙擅將七十三歲嫡母丁顧氏挈領來滬赴上海地檢廳誣控等情業經該縣派警備文聲請捕房將丁傳至公共公堂訊供候核在案前星期六日由廨復訊先由丁奚氏之代表律師上堂譯訴前情以本案發生在内地要求引渡歸原控官廳訊辦訊之丁潤庠亦延律師到堂辯稱被告九月十三日並未回家不認違忤行兇請求將案註銷張襄　核供商之義副領事以母子無須　訟會判丁潤庠開釋着隨母回籍 
[私賣鴉片之科罰]  
　　法新租界小北門外民國路怡成烟紙店主翁維記前因私售鴉片爲西捕房捕頭脫雷沙克偵悉以翁有違禁令前晚帶同暗差捕數名前往該店抄出烟膏兩缸烟土數包已挑就之盒頭烟數千盒與翁一併帶入捕房昨解法公堂請訊先據捕頭上堂禀明前情將烟土呈鑒詰之翁維記供此項烟膏實係父親留存治病所用不敢私賣詰以旣不私賣何以有此許多盒頭烟翁語塞中西民判翁不廳私賣洋烟着罰洋五百元以儆烟土没收 
 [P汽車夫疏忽之科罰> 
　　朱連卿日前行至黃浦灘路被汽車夫邱雨生所駕之一千六百十二號汽車撞倒身受微傷由二百九十一號印捕查見將朱送醫院醫治邱拘押捕房前日朱傷愈將邱解送公堂經中西官訊得實係被告疎忽判令罰洋十元充公示儆 
[帶烟土人開釋]  
　　廣東人王修身藏鴉片烟土半隻於二十六號夜在公共租界福州路被五百四十六號華捕查出拘入捕房押至翌日解送公共公堂請究由探顧阿根上堂禀明查獲情形將土呈察被告王修延律師代爲辯稱王之烟土係在雲南路妓院之妓女雲庽房中向客人購來堂上儘可傳該院妓傭到堂作證張襄讞與義副領事羅斯核禀判王開釋 
來函 
[江蘇省立第一農校之現狀]  
　　江蘇省立第一農校校長過探先君於十月下旬因本校學生秋季旅行罷課問題特開各部聯合會議過君表示辭職態度同人等多云校長决不可因一罷課瑣屑問題遽萌退志致令學校因此發生風波極力主張過校長打消是議不久學生罷課風潮平農校亦恢復原狀十一月中旬外間盛傳過校長對於行政方面已有表示辭職之决心且聞外界推　後任校長者紛紛同人等又不甚信以爲眞頗信教育是一種精神事業校長之去當出諸審愼過君决不致對於多年共事之教職員秘而不宣此後傳聞更烈於是由各科主任先後向過君詢問過校長即答云我已就上海某植棉塲之聘契約早經訂定此時過校長辭職事實方始證明後數日同人等聯袂開會懇切慰留一方向穆藕初先生處　信請求解除棉塲契約不然辦到兼職亦可同人等所以竭力慰留者無非爲學校計毫無私心存於其間未幾過校長正式辭職省委盛建勳爲後任校長之消息傳來後校内某教員即分頭約同人等慰留過校長且云我們發動以後外問頗有人爲我等後援同人等均謂過氏辭職早經慰留無效此際新校長已發表似不能再作第二次之慰留事實上又恐無補同人等受　校長之聘對於　校之職務至十二月三十一日爲止届時當各自引退而已後二日上海申報與省教育會皓電之逐一披露述盛氏有安福系之嫌疑全校二百八十人之青年學生與三十餘人未了職務之教職員羣相疑慮莫知所從如盛氏確係安福系我莊嚴神聖之教育界豈容留此汚點同人等自當一致否認特虚實未明不敢輕於擾動致令全局瓦解連日南京學生聯合會日刋逐安福校長之檄文日有所見然在校同人等以爲此項事實在未明眞相以前祗能靜候省教育會不日將調查安福系之證據披露方能有所根據不然徒事紛擾於學校有益乎然數日以來同人雖持愼靜態度省教育會至今尚無第二次之披露學校秩序已頗難維持同人等現在所處何去何從將信將疑之時惟有勉勵學生共同保持第一農校之秩序爲天職對於新校長絲毫無關亦不敢加以迎拒其理由有如下述一省教育會皓電係根據報章而發盛氏之是否安福系尚在調查中故不能表示態度二同人等遵守舊約當盡職至十二月三十一號爲止三學生曁未了職務之職教員防第一農校之瓦解設法共同協力維持功課及秩序至明白眞相而止（前日曾發信請省教育會在一星期内將調相證據宣示以明眞僞否則遷延下去危機迭生）四省教育會皓電有請行政方面暫委過校長維持校務過氏並未照辦省教育會僅此一電而止同人等在此猶豫期内死力維持區區之心可告神明（第一農校竟至不可收拾地位同人等力有未逮亦不能負咎）五如盛氏確係安福系同人等全體一致否認誓不受盛氏之聘六省教育會爲一省扶助教育機關持論公正自無疑義同人當靜候解决近日同人等維持農校之苦心當爲父老兄弟所能見察昨讀第一農校辭職教員傳煥光孫恩　錢崇澍君等宣言書憑一紙不負責任報紙之記載以爲盛氏有安福系嫌疑而辭職并布告全國教育界以全個人名譽人格心地光明令人欽仰不過同人等之主張第一對於農校職務未了當然有維持之義務試問吾等教職員人人辭職而去農校是否要立刻瓦解乎同人等深懼外間未悉農校内容與好事者播弄是非對於同人加以惡名此則同人等絶對不能承認因此不能不有澈底之聲明海内教育界其共諒察焉中華民國八年十二月二十五日第一農校監學主任許蘇民農科主任唐荃生林科主任陳嶸農場主任余乘林場主任曾濟寬教務監盧壽歲學生監謝守恒 
雜評二 
[烟酒業最近之呼籲（庸）]  
　　烟酒兩業年來備受公賣費之朘削所感痛苦甚深前此運動廢除分投請願雖無效力然猶冀政府鑒此哀忱稍抒惻隱或有逹其目的之日自聞烟酒借欵發生該業中人知外交上多一束縳即取消公賣之請求斷一希望震怖失次極聲呼籲觀其累次所發文電驚懼之情溢於言表蓋利害切身故言之尤覺迫切也 
然而烟酒借欵近日方有交付五百萬元之說政府表面上雖屢傳停頓實則内幕中正進行甚力事至今日幾如木已成舟能否因烟酒兩業之堅持反對而取消借約奚待逆覩在烟酒兩業於此中情形亦未必不知特利害之關係旣鉅自不肯以借欵之旣成事實而遂默息耳 
我於此事更深有感慨者近日人民於國家重大問題極力爭持效死勿顧而政府一方率夷然置之或竟暗中秘密進行與國民爲反對之活動及至大錯鑄成勢已無可挽救而國民猶未　知方將奔走呼號冀政府與人民行動之一致唐人詩曰可憐無定河邊骨猶是春閨夢裹人類此正多豈祇烟酒借欵是眞大可哀矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
自由談三字皆用當代名人字跡每星期調換一　今日係張叔通先生手書 
雜談 
[小說雜談（十七）] [  瘦鵑]  
　　紅礁晝槳錄文情意境不愧爲哈葛德得意之筆其情節固爲一純粹之哀情小說自不能如偵探小說之奇峯突起時予人以不可測也試摭拾其事縮爲一短篇小說頗不易爲而曹穎甫之紅礁曲獨能槪括全書不支不蔓允爲詩壇健將調梅嘗謂孔雀東南飛爲古今第一大詩凡一千七八百字而紅礁一曲乃多至二千餘字且無一庸沓語可稱神勇矣信然茲備錄之以示琴南翁想哈葛德知之當亦感激此東方詩人也曲云紅礁石下水紅礁石上人水清照人面苦心祗自塵水濱與石上相去不尋丈云何縹緲間日夕悲風愴紅顔不自惜隔水勞相望隔水望悠悠斜陽紅過頭春風泛瑤草所在無蹇修蹇修渺何處荒烟帶寒渚回頭見人影獨共斜陽語他日母新死妾身初扶床今日會幾時顧影如母長經年已三七後顧殊茫茫委身草莾間那不增慘傷慘傷良未已旁有貴家子挾彈逐飛鳥隔此澂潭水澂湋半昆藻盈盈復濔濔遂令紅礁下瘁鳥銜烟起烟中下扁舟飄然爭上游停舟暫借問願言白所求所求竟何如取鳥當佛首之子在坦易一笑下層阜郎心似明月妾心似湖藕湖藕固多絲明月無塵垢東風約萍絮相聚不曾久天風吹浪浪日暮風濤吼暮色下紅礁漁村路遠遙大樽慮不得相約歸漁　漁舫蕩心魄防觸磯頭石不見打魚人沙鳥鳴格磔　流自旋折石尤故相逆一朝共命鳥翻然下空碧吐納饞龍涎妾身未足憐牢握青絲髮願郎駐長年相期出澒沿馮夷走相送焚輪掀海立冥冥入大夢老漁冒纁黃拯溺來倉皇村嫗走且喚海濱相扶將良醫赴招致肱以三折强先議倒倉法後以續命湯遂令大夢人同此燈燭光門外車轔轔阿婦來相視不見驚怛容落落寡情意三言出門去驅車若相避使君無良匹所見乃殊異阿女得聞之中夜大苦悲明旦走相從跣足當路歧入門呼阿爺涕泗還交頣自言背阿母出門非所知阿爺慶再生兒當長相隨嗟此六歲人愛日相與期轉憂乍成喜驚言阿母至臨門下車來入門大詬誶背母單履出此行太驕恣父言女良孝阿婦無剌剌明旦日始生驚魂復營營催歸當日中日中不得行養疴女郎家三七當來迎留女伴阿父從此赴歸程養疴得爰繋舟車道相濟疑義析芒刃執業相磨礪云何池中藕花開不並蒂云何　鶼鳥雙翮不相麗云何無言芳清淑勝蘭蕙云何神相治究竟益智慧只此三七期流光同鳥逝妾若偶相離郎心苦難制郎若暮歸來又恐秋風戾爲期亦已促安知久長計昨夜鶗鴂鳴飄風吹樹巔沙塵揚大道車駕促門前同頭視阿女阿女涕淪漣女郎忍涙語阿妹良亦騃豈不願相留奈汝隨郎罷從今還自愼勿言乾阿嬭悽惻復悽惻旁皇泣路側傾視浮雲飛白日復寡色今日送君行道中苦相憶他日故人來惴惴懼臨穴憂思當告誰奮飛已無翼念君苦行役妾願化安車念君病饑渴妾願化行廚念君太無聊妾願化琴書奈此百不遂結想皆成虚使君前致詞盛意謹相佩在髮願爲澤在眉願爲黛勿忘今日言此會當復再揮手從此去慊　無憑依凝望久痴立但見　塵飛感此凉秋夜飄燈獨自歸女郎固有父生計日蕭索貧者誰與謀願　富家託村中富家兒阿姊意怕度懼爲阿妹攘謂是殊索漠安知急人難　銖計　　阿妹新相知緩急重然諾此行殆不虚偕歸勿爽約阿父聞此言然欵息不作逆知明逹人素行異佻薄旦旦病饑驅凌晨速戒途祇以患貧故爲此將伯呼到彼求使君公言方便便旁午不得息牘相綸連自顧衣衫敝旁皇不敢前使君聞彼來當下大驚疑相去日以遠出門悲路歧阿女死或嫁消息安可知男兒不自惜往往屬蛾眉亟爲屏諸務相邀前致詞老翁前致詞吾家大虧苦小女得薪水賴以支門户去冬寒無衣卒卒病風雨什一滋不利人事已非古使君倘垂憫沾漑及飲鼠使君聞此言感歎良獨深先施不望　酬紧雙南金銜恩方次骨相期明旦發村墅客小住瞭覽水雲窟洧盤沐浴光扶桑晞散髮　夕樹棲鴉相邀暫還家戒旦不成寐早發從風事不愁道路遠薄暮長風沙登車未幾時里門倏在望雲山如雲中花鳥自相向契闊未幾時物物各殊狀相將入此室中懹如沸　不見意中人落寞難爲情徵和芳樹榮落日沙磧明阿姊與客言今日天始晴濱海多莎草阿妹方間行惘惘出門去散步爲將迎將迎苦不獲遙見紅礁石持此一片心粉碎成千百同頭見女郎相拒不盈尺相思常依依相見但脈脈胸中累萬言欲發難爲擇譬彼噤口人一朝茹黃柏愛摯翻滋懼喜極乍成驚如夢夜遭魔欲喚不成聲又如竊人物怔怔心不甯郎疑夢中虚妾謂夢中確天地有時盡此夢何時覺君家有弱女宛宛如蘭茞君當念妻孥願望各有在出君萬死中勝人當幾倍勿以賤妾故累君沈苦海君若念妾時但謂妾心改妾終不望君九死良未悔旣死如有靈助君發章釆君當事勳名造極勿中怠言畢各就寢恨恨不盡辭今日相見歡明日長相思浹晨使君出途遇富家兒自言有心疾當就　君醫使君不見允長夜相與期窈窕思君子此事古有之村中有淑女旦夕慕光儀使君有良匹何用眷眷爲使君語富兒此事殊匪夷容我姑妄言成否未可知是日天晴明微雲山海際如有天神降　過班裔裔使君偕女郎閒覽出郊棷爲言富家兒求凰意　厚聊以勝貧　心　　　　女郎驟聞此含怒　良久斯言何所見君乃出諸口君心亦可知委　如敝帚今日淡於水昨日濃於酒郎心不久長倐　判先後借如木蘭花投之　壤中借如聞香鳥餧以　　蟲豈不願遷就生性自不同　罷呑聲哭顔色已窮蹙君心不可恃一朝大反覆　君良不忍交手相扶持禮法作大綱同心而　離恨不當　潮　死紅礁陲女郎爲孹畫願得永相隔豈樂入　　君　當愛惜君名苟自全妾身常棄捐勳　出人右含笑歸重泉無以報　子所得惟一死郎若數惠顧羞敗郎行止妾身終屬君誰能攘奪此郎如大海蕩妾如潮汐水魂魄常飛越與君當密邇相思寸寸灰中夜大風雷倐如飛鳥墮白衣破窗來電光何閃閃照見女郎腮相扶返故處所畏遭忌猜誰知病　魂究竟成禍胎絮絮復絮絮相愛莫能助一朝風雨中故人從此去富兒求婚媾所遭良厚顔誰容無瑕璧玷此青蠅斑阿姊不解事忌嫉滋謗　鷄鳴犬吠聲交沓庭户間　營復狗苟寓書　君婦奪彼倉庚肉求此馴雉牡誰知富家兒此意大不然匿瑕有瑾瑜納汚在深淵此姻或不就陰慝爲播傳令彼意中人玉碎不瓦全女郎大恐怖僞諾暫相弭持此永訣心一死報知已月黑燈昏夜遠求使君里旁瞷聊自慰弗忍禍君子手裂湘裙裾留寄使君書使君得書日賤妾方其魚嗟哉涙空咽此是終天别投之洪爐中血痕當不滅使君一寸心决意當追尋但見村墅間早日掛烟林海水自空綠風波深復深舉頭見漁舫斜傍紅礁沈前日見何晚今茲去何速千頭迸萬緒望洋一痛哭閩邑有林君文言善寫眞萬年夫　杵此情不可淪使心化冷灰無思亦無因一旦飄風至搖落爲甑塵使心如稿木業知不復春但得生意存蘖芽終懹新譜此長恨歌留語後世人滔滔二千餘言如黃河下瀉魄力之厚一時無兩而凄感愴惻尤能曲寫薄命女子心事日斜鐘定時讀之殊足令人腸廻也 
 
[世界運動之六（瑞士）　吹蛋（滑雪游戲之三）]  
　　圖爲各國之游人在瑞士之格倫台華之水上吹蛋吹戲者每男女二人爲一對均相對而立相離約數丈女子足穿水鞋手持一扇且行且將蛋扇動男子足穿　常之靴初　立視待蛋漸近即伏於水上匍匐吹之使其復回原處雲如甲乙丙丁男女八人爲吹蛋之游戲而甲男女二人之蛋被吹回原處最連則該二人便爲得勝 
劇談 
[東籬軒雜綴] [  柳遣]  
　　韓世昌崑劇之優劣本報天亶君言之綦詳精密細　韓伶亦當心折余於曲學本屬門外漢素不敢贊一辭惟北人爲之極覺其不甚自然此與南人學皮黃咬字吐音之間同其困難又崑曲以詞勝以情勝不知詞意者復安能盡其情耶蘭芳態度較幽唱思凡閙學佳期拷紅等齣情致稍佳然終嫌浮而不實蓋於詞意不能無所隔膜也偕韓南下之崑凈候益隆爲通天犀之青面虎性急氣躁之狀有獨到處 
去春余在都門　友人陳優優君爲介紹識曲學大家吳　庵君時韓伶已拜吳門下學得拷紅一齣（韓本無拷紅）將以某日試演於天樂吳君本擬親爲之吹笛嗣因事不果余應陳君約得與其盛迨韓上場笛聲極不隨和想係生疏未熟之故越日即以是質吳君吳君云學非易事斷難一躍即至韓伶極好學將來未始無些許希望子其靜以俟之言猶在耳而相隔已及兼年矣韓伶之藝進步何如久不聞見何從而知然以意度之必不辜負吳君殷殷埀教之盛意也偶憶往事遂省筆附記及之 
新聞拾遺 
　　和尚爲獄囚說法 
　　北京象坊橋觀音寺住持僧（範咸）品行高潔志願宏深於民國四年曾在京師第一監獄對一班獄囚演講佛學民國五年又於京師分監執行死刑場　建設七如來石鐘一座凡獄囚被刑之際該僧即趨前誦經以期幽魂早昇天　平時則每星期中輸赴各監宣講妙諦便聞者憬然醒悟今年春該僧向諸善士募集千餘金購　大乘經典三百七十二部其九百八十本運至該監儲存備　獄囚流覽　[  哀鴻]  
　　金山　發現古劍鎭江金山下某姓鄉人日前偶因掘　於泥土中得一物形狀如刀長約三尺色作黝黑扣之有聲識者辨爲古劍且决其爲漢時物嗣爲某西人出資購去言將携之回國置諸博物院中云[  哀鴻]  
小說 
[黨爭（五）] [  無我]  
　　倘瀾始曰余雅不欲譚若輩余固知若輩踵我儕來此抑且曾入此宅之室我儕自知終不可逃避若輩惡類聶曰然則呼茄脫亦知之乎倘瀾曰否彼一味固執自恃甚力不從我之諫戒聶曰君抑常以爲人追躡之言告彼乎倘瀾曰然惟呼茄脫終河漢余言每當余提及輙嗤笑之視我若愚騃聶曰君今不知鑛圖之所在乎倘瀾曰誰以我儕之鑛圖事告君聶曰君適自言之　豈鑛圖果已遺失乎倘瀾曰然蓋此惟呼茄脫一人所藏匿他人不預聞也於是衆各赴屍首室倘瀾俯視屍首自語曰咄咄怪事兇手曷不取此奇珍之胸針耶聶細勘屍首復察閱近旁各室見爲客座一起居室一退閑室一臥房一側所一所極寬敞此外尚有廚房與浴室各一而臥房與側所皆可通客座起居室則與廚浴二室相通聶加意細察退閑室中之衣架取其衣服與領圈數事返屍首室見倘瀾尚竚立屍旁聶舉衣領示之曰此非密司忒呼茹脫之物乎倘瀾曰然我嘗見其衣此衣而領圈則觀其式様與大小而知之問答間其餘二偵探俱默不作一言靜觀其究竟聶復詢倘瀾曰君之未次見呼茄脫在何時倘瀾曰昨晚十句鐘爾時適其友人離别而去聶曰昨晚其有友人來訪乎倘瀾曰然此人爲紐約富紳頗愛戀壙務而思預股焉聶曰君嘗聞其相談之語乎或　曾見其人耶倘瀾曰否余之至乃在十句鐘據彼告我之言云有友適顧訪而去耳聶曰然乎爾時呼茄脫作何狀且君觀其身　健爽否倘瀾曰否彼自言頭顱昏暈遂倒憇於榻余在其室時猶未見其離榻而起也聶曰其口音何若倘瀾曰粗澀異常顧君詢此瑣屑何爲哉時白拉特來與格林登二人在旁似亦欲詢以此語者聶殊不顧指一榻問曰即此榻耶爾時室中僅君與呼茄脫二人在乎倘瀾曰然此外絶無一人聶遂挽之赴退閑之室指内室曰没有人焉體偉而長衣礦人之衣穿礦人之靴匿居於門次君能見之乎倘瀾聞言愕然曰愚意不易見也其如無人匿於此何聶曰雖然昨晚實有人穿粗笨之靴體長而黑髮未匿於室中且屢列其位置君不觀地毹上有靴釘之跡乎彼立此必久蓋釘跡錯雜而多也又衣鈎之上尚留黑髮少許必此人背牆而立頭顱觸鈎致髮爲所攫君試觀其鈎之高下與髮之黑色可知我言之不謬矣 
[自由談之自由談] [  不冷]  
　　大風大風怒號兼懸麗日此種景象雖爲冬日所時有而爲近年來所不常見蓋近年來每當冬令苟有大風必兼雨雪使人黯然不樂一如國事也 
 
 

Page 15

 
 
   
 
 

Page 16

 
 
   
 
