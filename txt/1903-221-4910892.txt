# 1903 - 221 - 4910892

 

Page 1

 
 
[分類歴代通鑑輯覽售歸本局啓] [  圖書集成局白]  
　　分類歴代通鑑輯覽現己歸併本局出售業經禀請英領事署存案禁止翻印並易名混售等事如有書肆中人膽敢翻板發售定卽禀提嚴究按是書係取御批通鑑輯覽析爲六十三類條分件繫依類相從而殿之以歴代亂世羣雄歴代治亂興亡鏡二卷故爲卷六十有五觸長引伸最便繙閱價目如前批發克己欲購者請移玉申報館選取可也此佈 
[九通目錄出書啓] [  圖書集成局白]  
　　九通一書卷帙浩繁海内劬學之士每以不便檢閱爲憾本局不惜重貲禮延通才博學將是書條分仵繫編成目錄四十卷已讀九通者得此槖鑰固屬便於檢查卽目未覩九通全書亦可藉此以上窺數千年之典章文物全帙關鍵其在是乎現在書已告成每部裝釘十二本無論曾購本局九通股票與否一律售洋銀二元有志經世學者請速臨申報館申昌書室及各書坊購取可也 
[訓蒙說]  
　　宋儒王伯厚云教之道貴以專專者專心致志也敎者之心貴專而所教之事亦貴專忌敷衍搪塞忌所學非所用所用非所學又云凡訓蒙須講究詳訓詁明句讀訓詁卽字義之謂可見講究字義乃訓蒙之切要者也爲蒙師者教蒙讞字教蒙讀書當詳說其字之義理明示以書之句讀教宜淺近講宜曉暢勿貪多勿速方使蒙樂其誦之易得其解之功今之爲蒙師者可異也童入塾後不問童之資性敏鈍何如童之氣質强弱何如童之學業高下何如惟逐日背熟書教生書寫字三者而已書隨口背元字隨手寫畢先生卽以此爲盡職學生卽以此爲畢業問以書字之義理不知也問以寫字之間架筆意不知也縱有照側講說不論童之學術淺深一槪講四書經書數行而已如醫家視病人之病症不同而藥方則一其見效當未易言所以童至出塾後明爲讀書數年而仍知六經四書裝理爲何如又不知孝親敬長忠君爲何事或欲退而學賈則胸中雖有一部四書五經而義理不明字句不解卽區區人行書不能成一字光　　　老大傷悲追悔無及可慨也夫至於本非業儒而藉館餬口雖係業儒而終日坐荒則非徒無益而又害之者更無論矣愚意旣爲蒙師必先代蒙設想今日投學之　卽蒙之終身興敗之基倘稍疎忽爲師者造孽非淺訓蒙固當盡心而教安亦不可紊亂孔子因材而教循序漸進誘掖奬勸此千古不易之法也何謂因材而敎蒙之智愚不同師宜分别而教多少淺深酌而行之所謂中人以上不可以語下中人以下不可以語上也能讀書者教以西書經史等書熟而能解方能獲益若其父兄之意令子弟略讀　年書卽須改習貿易則尤宜以淺近教法授之蓋與具多讀而不能解不如少　而有得於心倘能字課圖說小學韻語商賈尺牘之類悉心講解以學者能運用爲度稍聰明者加短篇古文以濟支之何謂循序漸進蒙之能終於讀書或不終於讀書事雖不同而教者之心皆須有一定次第不急切不懈怠不先後倒置如登樓然能上一級然後徐圖再上如是則蒙不費力更易精熟若始勤終怠雖多方竭力亦徒勞耳孔子云譬如爲山未成一簣止吾止也孟子云一日暴之十日寒之未有能生者也旨哉其言乎學者如是教者亦然何謂誘掖奬勸章蒙無知徒施扑責未　生畏須用引誘扶掖之法奬賞勸戒之功則童蒙心悅神怡樂於爲學至於孝弟忠信之道宜擇其易明者逐日講說引入爲善之地或以朱子小學聖諭廣訓日講一叚書理淺近童蒙易曉多方指點奬勸兼施則童蒙必蒸蒸日上　更有進者教法旣循乎規矩而運用尤在乎師心若徒有治法而無治人亦無益耳京師管學大臣張大冡宰奏定蒙學章程凡教授蒙童須盡其循循善誘之法不宜操切而害其身尤須曉以知恥之義夏楚之事斷不宜施又凡教授之法以講解爲最要誦讀次之至背誦則擇緊要處試騐若徧責背誦必傷腦力所當切戒又宜略匀時刻督令温習前一日或數日前所授之業至一月間應令通體温習一次以免遺忘愚按此法誠教授蒙童之最善者也爲蒙師者倘仿而行之則今日之童蒙安知他日不爲明逹之人乎聖人作易而曰蒙以養正知蒙養之所關繫者大矣 
[本館接奉電音]  
　　昨日午前京師飛電傳來旨三道上諭一道敬謹譯登○六月二十二日内閣抄奉旨山西正考官著鄭沅去副考官著周樹模去欽此同日奉旨江南正考官著楊佩璋去副考官著紹昌去欽此同日奉旨陜西正考官著管廷靄去副考官著楊家驥去欽此同日奉上諭本日召見之分省補用道彭英甲著仍以道員發往山東補用並軍機處存記欽此 
[電傳宫門抄]  
　　昨日午前京師友人專電告知本館云六月二十二日皇上召見軍機大臣及潘慶　陳嘉言彭英甲 
[俄國派員]  
　　本月二十二日接倫敦電云俄國朝廷現諭派俄國提督阿拉錫夫爲黑龍江滿洲等處總督果如斯言則滿洲其已爲俄所有乎抑俄人虚張聲勢仍爲要挾之計耶 
[協助軍火]  
　　金陵訪事友人云南洋大臣兩江督憲魏午帥迭接粤西警電悉匪氛日熾一時猝難敉平兵力軍需均形不濟爰遣派四營馳赴粤西助剿兹復慮桂省軍火不敷攻剿之用又籌撥大宗軍火飭派責泰兵輪船裝運前往并派候補道崔觀察來臨馳赴桂省偵探軍情隨時專電詳報以便隨時協濟 
[密查缺額]  
　　金陵訪事友人云此間標防營伍棋布星羅而防勇標兵大半不能足額兩江督憲　午帥欲力圖整頓又欲顧全大局爰密派大員嚴密確查如果屬實暫免叅處姑先記過并聞擬爲各軍營籌添辦公經費嚴禁缺 
 
 

Page 2

 
 
額倘敢再犯照事律治罪决不少涉姑容也 
[别駕難欺]  
　　安慶訪事人云有葡萄牙商人名畢士克者至皖省内地游歴託名察看商務實則包收釐稅地方官及稅員不察皆爲所蒙迨後滿載貨物道經正陽關鳳陽府通判周别駕朝霖查得並無護照顯違約　遂將各種情形據實禀陳皖北道轉禀南洋通商大臣其詞曰竊卑職查各國條約内載洋人游歴内地應由本國領事照會關道衙門塡給護照方能放行如有不法情事由地方官拘送領事懲辦止可拘禁不得凌虐又若洋人欲在内地經商開設行棧須先派員赴所指之埠居住察看商情必須另訂專條嚴定限期經兩國全權畫押方能照辦各等情約章所載各國大槪相同兹有一自稱葡萄牙商人畢士克者於四月初間至正陽關至四月二十二日卑職到任聞有此事並查其有遊戲之行適值電報局拍報司事來見詢稱與畢士克相識當令邀同來署面詢劉司事譯述係經商至此擬在此開設行棧而問其護照謂未隨帶在身後查正陽　並未據呈騐商稅三聯板單因以答拜爲名赴該洋商所乘之船查看又再三辭不見面復向詢福音堂德國牧師貝德禮據畢自謂葡萄牙人其東家係德國人前此並不相識言語之間情節支吾恐非妥人等語云云竊維畢士克私入内地窺探商情旣未呈騐護照又未見有稅單種種情事顯背約章本可按照條議拘送領事惟念和局新定不妨稍事通融持平辦理故僅催令出境而該洋商仍事逗遛倘有不逞之徒因事生風伊誰之咎又若他國商人尤而效之任意遊行紛紛往來淮北風氣未開愚民少見多怪難保無虞地方有司從何照料似須先事預防方能永敦睦誼可否仰祈憲台通飭各關卡嚴行稽查遇有西人未持護照毋許放入内地並照會沿江各領事嚴束所屬商人勿任私自遊歴以免多生枝節之處均係出自憲裁至該洋商畢士克如能卽日就行固無庸議如仍觀望不去應如何辦理方爲妥善伏候批示祇遵 
[縣令受愚]  
　　安慶訪事人云自庚子年拳匪亂後外人之勢燄日熾地方官不諳交涉之道遇有西人于預詞訟往往將平民故意抑勒以悅其心於是華人之刁狡性成者詭計横生或唆使西人出名或竟冐充西人向官要挾官或畏葸暗弱不加細察輒墮計中舉世滔滔若此者何可勝數東流縣拔貢金某窺知其隱爰託某西人出名集股在張家灘開採煤礦嗣以與朱姓祖墳有礙大啓齟齬之端金送倩寗波人甲乙丙效作西人裝束僞稱來自上海礦務總局賄通藩署書吏札飭東流縣將朱提辦縣主某大令卽飭差提朱因朱延不到案甲乙丙三人大怒竟在縣署中迫大令卽日提案大令唯唯惟謹甲乙丙知其可欺突將手中所持木棒向公案猛擊棒内藏一小刀躍落於地幸未傷人大令乃喝令差役閉門將甲乙丙一併綑獲連夜親解至省謁見大憲面陳其事大憲茫然大令始知受愚隨卽回署將朱姓一干人証開釋一面嚴拿金某到案從嚴懲辦一時聞者咸傳爲笑柄云 
[薇栢爭輝]  
　　武昌訪事人云湖北臬憲李少東廉訪奉命升授藩司而以江漢關道岑馥莊觀察升授臬司均須入都陛見聞李方伯擬於月内啓行俟回省後再行接篆 
[偃武修文]  
　　武昌訪事友人云湖北提督學政胡銳生大宗師　臨武昌考試日前發出牌示曉諭各武生准其改應文試略謂武試業經停止如有文理尙通願改文童應試者聽惟須照例呈請將武生註銷方准與考如有率行應試一經查出仍照混考例懲辦并仰各學教官知悉 
[士習宜端]  
　　武昌訪事人云湖北提督學政胡大宗師查悉鄂屬士風日壞包攬詞訟無惡不爲因命扣考外恐此外各生難保不有此種情弊因懸示轅門云嘉魚縣生員林爲章慣唆詞訟曾經詳報有案未結例應扣考此外各學如有恃衿攬訟之生准卽查叙案情詳請扣考 
[鄂辦供給]  
　　武昌訪事人云本届癸卯恩科鄉試所有闈塲一切供給早經上憲委定夏口廳及江夏漢陽兩縣辦理兹聞各委員定於本月十二日齊集供給所商辦一切事宜 
[賽會須知]  
　　九江訪事人云本月十四日江西分巡廣饒九南兵備道監督九江關稅務兼管窰廠事瑞莘儒觀察出示曉諭曰光緒二十九年閏五月二十九日准外務部電開駐美梁使電稱賽會章程經力駁已改定商人領華官照美領事簽名任便往來祗工人須取保云外務部轉豔等因前來除電復并咨行外合行札飭札到該關卽便遵照刻日曉諭赴會各商一體遵照毋違此札等因奉此合行出示曉諭爲此示仰赴會各商一體遵照毋違特示 
[減收米釐]  
　　　江訪事人云本月十三日總理江西全省牙釐茶鹽總局署布政使司陳方伯出示曉諭曰照得江省米榖釐金向由四卡分别護驗抽收十分之後經過各卡查騐放行不再抽收如運赴外江再由湖口卡加徵長江二分釐金上年因搬運米榖出江爲數太多米價騰貴有妨内地民食節經以加爲禁飭湖口卡加徵出口十分釐金又飭再加六分新舊共須完十八分釐金此亦一時權宜之計本年各屬早稻尙屬豐稔各處米價均已平减自應量爲變通將湖口卡先後所加之釐槪行停止以後無論官商採辦何項米榖一律按照舊章完納内地十分釐金如運出湖口卡只完湖口卡長江二分釐金庶於民食商運兼蒙利益除呈報護撫憲查考并札飭湖口卡遵照辦理外合行出示曉諭爲此示仰米榖商販人等一體遵照毋違特示 
[換錢改章]  
　　杭州訪事人云浙省因制錢缺乏自鑄黃銅龍圓以維市面初定章程每洋銀一元易銅圓一百十枚在藩署兌換每日以出兌一千元爲率嗣因司事作弊改歸總捕廳内發兌每洋僅換一百零五枚所减五枚係津貼廳署經費無如書吏差役仍别比爲奸每日僅出兌六百元扣住四百元私換與錢儈以致人多向隅異常擁擠當事者恐釀事端因又改在杭府衙門内設櫃兌換每日七點鐘起八點半鐘止遲則不及每洋又减五枚僅得當十銅圓百枚合大錢一千文之譜換者仍復爭先恐後徧及殊難且奸商私兌之風終不能免爰飭暫行停換另行妥定章程凡兌銅圓者須有房捐聯票然後可換每人祇准兌洋一元自早至晚隨時可換以免人衆挨擠其房捐票現在以閏五月票爲憑至七月間則須持六月之票赴署呈騐刻已出示曉諭定於十八日仍在府署發兌似此辦理凡易錢者旣有可憑之捐票市儈必無可施其奸詐惟杭地房捐專收鋪尸且須洋銀在三元錢在三千以上方行抽取彼零星小店及居家之人尊無此捐票均無從往兌也 
[禁錢出境]  
　　總理江西全省牙釐茶鹽統捐總局署布政使司按察使陳爲出示曉諭事照得江省制錢前因奸商前來購買私運出境以致錢價日昂商民交困業經出示嚴禁并通飭各卡從嚴盤查如有私運出境錢文數在五十千以上者悉數提獲解省充公以救錢荒本年製造當十銅元通行肆市與錢制事同一律亦經本總局札飭下游各卡嚴密稽查禁止私運出口各在案據德化縣禀遵照電諭封存公和盛購運銅元合制錢三百千又城外卡申解查獲銅元一萬五千枚合制錢一百五十千又制錢八十千先後到局均經本總局照章充公以示懲儆查銅 
 
 

Page 3

 
 
元之製原以輔制錢之不足本當予以通行不加限制無如製造未廣銅元所出無多省城爲根本重地週轉尙虞不敷如任聽不肖商人意在牟利任意外運實於内地商民大有損害亟應一律嚴禁以爲從權救急之計前次雖經札飭各卡認眞稽查尙未出示曉諭恐商民未及週知仍復紛紛私運違禁受罰情殊可憫應再嚴申禁令以維財政而警愚頑除札飭德化縣選派差役嚴密查拿并行各局卡嗣後凡遇大小貨船經過務須督率司巡認眞稽查至官私小輪船專由省城外湖口兩卡認眞稽查遇有奸商私運銅元出口卽行扣留解省充公外合亟出示曉諭爲此示仰商民人等一體知悉毋違特示 
[輪船案結]  
　　揚州訪事友人云揚屬南圩各鄉民因保護堤岸與小輪船齟齬常鎭通海道郭月樓觀察派委邵虎伯刺史會同江都縣吳大令逐一履勘禀由觀察與洋商會議妥洽所有輪局内碰損什物及輪船機器核實估計由官酌賠自行修理至來往清淮揚鎭各輪船擬暫停開班俟大汛過期再行照常行駛果爾則此案當可了結矣 
[營弁伏誅]  
　　鎭江訪事人云日前南洋續備新勝水陸各營管帶徐寶山都戎查悉麾下某弁勾通梟匪無惡不作因於月之十九日將弁提訊供認不諱遂飭勇丁如法綑綁押赴荷花塘正法一時見者咸服都戎軍令之嚴 
[振撫飢民]  
　　烟臺訪事人云本月初三日雨驟風狂水勢暴發衝坍民房不計其數被災難民旣無棲身又難餬口哀鴻遍野情殊可憐東海關道李觀察因飭廣仁堂開廠放粥以療飢黎一面飭印委各員確查户口按名發給大錢二千文以示撫恤 
[金陵官塲紀事]  
　　金陵訪事人云淮揚道員缺昨奉南洋大臣兩江督憲魏午帥札委現辦支應局之李觀察經翰署理所遺支應局務則委曾觀察紀壽庖代又調火藥局劉觀察篤烈接統合字營調保甲會辦王觀察鈺孫辦理洋火藥局其保甲會辦一席則另委瞿觀察衡成云○新授江寗藩司黃花農方伯到省謁見督憲後勾留數日旋有蘇滬之行昨聞官場接到姑蘇來信方伯在蘇無多躭擱指日卽可旋甯已卜吉於本月二十四日榮履新任元甯兩縣現已備預一切矣 
[邗江官塲紀事]  
　　邗江訪事人云徐州道桂觀察奉旨開缺所遺篆務經兩江總督魏午莊制軍遴委穆少若觀察克登布前往署理觀察奉檄當卽禀辭就道憲舟於月之十七日駛抵維揚郡尊余太守江都縣吳大令甘泉縣沈明府均出城迎迓觀察接見後隨命輿登□謝步並赴運轅拜會恩都轉迓入花廳茗談良久始辭别回舟揚帆北上○淮揚海兵備道升授某省按察司沈愛蒼廉訪瑜慶於本月十八日行抵維揚時揚屬堤工總辦范觀察德培亦因公到郡運憲恩新甫都轉卽於是晚在本署肆筵設席邀請筵讌以伸地主之誼簉座者爲歐陽觀察述蕭主政紹棻 
[上海内地自來水公司呈上海道公文]  
　　爲呈送事案准上海縣移開案奉道憲批發紳士李曾珂等禀自來水公司抵押洋商事關大局環籲挽回由奉批此案業奉督憲電飭會商籌議設法挽回當查該公司所借洋欵内有瑞記十萬届期急待歸還不能不設法先行料理據該公司與往來各莊暫時商借銀十萬兩由道囑帳友在場帮同說合得過一關惟自來水公司之設原爲收回利權並杜覬覦起見旣有洋債枝節懲前毖後更不得不妥爲綢繆是經傳集紳董反復籌商或另集股本或酌提善堂存典公欵改發公司歸還瑞記等押欵卽以公司抵押之議據等仵抵押紳商善堂並由公司支息抵充各項善舉之用以杜葛籐而維大局業經將商辦情形禀報兩院憲察核在案仰上海縣務再傳集紳董切實勸諭妥商辦理具復毋遲繳等因遵經照請紳董李曾珂籌議在案嗣據該董等呈稱此事關繫大局自應齊集城鄉各董妥爲籌議惟該公司與瑞記洋行如何訂立合同歴年實用若干職董等均未得知無從開議擬請轉禀道憲飭將該公司與瑞記所訂合同底稿歴年收支細帳一併抄發俾可邀集各董宣布實在情形公同酌議等情禀縣又經據情申請抄發籌議兹奉道憲批示此項合同如何議訂事前旣未與道會商事後亦未送到應由縣逕□該公司查收仰卽遵照辦理此批等因奉此合行移取爲此合移貴公司請煩查照希將合同細帳抄送來縣俾便集董籌議等因准此具見貴道實力維持至意莫名佩仰查敝公司之設貴前道劉原爲藉以抵拒法領事之請無如開辦以後官未能如約提欵紳未能倡助集股以致敝公司計無所出勢成騎虎不得已而押借洋欵因當時前升道蔡一味推宕不願與聞敝公司之事是以未將合同呈請存案迨押欵不足又不得拖欠工程經費作爲續押之欵坐是稽延五年之久始克告成實已不勝其難凡兹竭蹶情形前已迭次面逹貴道矣兹照錄各押欵合同四紙并用欵及押借各數目清摺兩分除移復上海縣查照辦理外相應呈請貴道查核須至呈者 
[上海官塲紀事]  
　　卸任通州知州調署淮安府王旭莊太守道經滬上昨日午前命駕赴道轅拜會繼至縣署汪大令延入花廳清談良久而别○兼署湖廣總督端午橋制軍委候補縣鄒子榆明府前赴粤西坐探軍情昨日明府道出申江命駕赴道轅謁見袁觀□茗談良久始辭别 
[英使啓程]  
　　英欽使薩道義君於日前來滬假寓英領事署前日蘇松太兵備道袁海觀觀察帶同譯員前往拜會欽使延入欵談良久而别至晚卽附英公司輪船前往威海 
[恭祀火神]  
　　昨日爲火神誕辰清晨蘇松太兵備道袁海觀觀察提標右營參將廖楚材參戎率同文武各官詣南門内火神廟拈香行禮蓋祀典宜然也 
[舉行瞻禮]  
　　昨日爲天主教申聖母升天之期卽四大瞻禮之三本邑南市董家渡天主堂掌院竇司鐸於清晨七點鐘時在堂内佈置一新旣而率各司鐸各修士登檯行彌撒大禮至十點鐘時始畢下午四點鐘復行降福禮新北門外法租界聖若瑟堂亦由教中士女恪恭將事馬龍車水絡繹如梭捕頭特派中西探捕到塲彈壓 
[安插病婦]  
　　前日有崇明縣境婦人陳蔣氏在路暴發癲癇症由巡街捕拘入捕房捕頭命轉送公廨請讞員孫建臣直刺妥爲安插直刺諭送棲流所留養候家屬領回 
[水販被拘]  
　　寍人張小化賣魚爲業僑居大東門外楊家渡其妻殷氏向爲水販日前將浦東婦女陳氏價賣與大王廟前劉德和釘鞋店夥某甲爲室議定身價洋銀一百六十元甫經成議爲上海縣署差役全福偵知禀奉縣主汪大令恊同十六鋪地甲拘張夫婦解案禀請究辦 
[收殮浮屍]  
　　昨日南市教生局巡船在浦江内撈獲屍該具帶至老白渡局中人騐係失足墮江遂照章備棺收殮厝諸義阡候召屍屬認領 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　六月初九日理藩院鑾儀衞光祿寺正藍旗值日無引見醕王請假五日召見軍機○初十日外務部廂藍旗值日禮部引見二十七員鐵良由保定府回京請安敬昌請假十日順天府奏京師得雨深透禮部奏派稽查中左門派出恩公召見軍機及良鐵○十一日吏部翰林院八旗兩翼值日户部引見五員兵部二十七員刑部四員鑾儀衛十員廂黃蒙六員正黃漢五員廂紅漢五員内務府十三員咸安宫三員廷杰辦理懇務請訓橚貝子假滿請安召見軍機及廷杰○十二日户部侍衞處值日無引見莊王熙貝勒各假滿請安直隷道張孝謙謝恩直隷總兵徐邦傑謝恩山東試用道蕭應椿謝恩恩公謝免繳盈餘銀兩恩裕德續假五日召見軍機及張振勳 
[招告地棍]  
　　杭州訪事人云浙省向有土豪痞棍麕聚於上城板魚巷下城東園一帶往往藉端索詐閭閻受累不堪經前臬憲世振之廉訪嚴加懲辯並將該匪等名及混號標示通衢若輩稍稍歛跡邇因日久玩生事爲仁和縣蕭藴齋明府所聞因密飭差役訪拿本月初十日拘到著名土棍二名一名阿林混號老鼠尾巴一名阿生混號砒礵鵝蛋各責一千板釘鐐收禁并出示招告云無論軍民人等昔時被棍欺凌被其索詐者　卽赴縣呈控以便併案嚴辦爾等切勿慮其報復隱忍不言 
[甬米價賤]  
　　寗波訪事人云邇來甬地各鄉新榖業已登塲兼之鎭江來米日形擁擠因之市上價值日賤從前上等食米每石售洋銀五元六七角　刻已跌至四元九角據云現在市中　塲不旺將來米價必能日廉若是則負販小民不至有數米而炊之慮矣 
[南徐秋色]  
　　鎮江訪事人云駐防鎭郡之南洋續備新勝水陸各營管帶徐寳山都戎近因長江一帶鹽梟會匪頗有蠢動之勢爰飭所部弁勇前往南通州下游一帶分途跴緝○日前徒陽緝私營管帶李都戎督同線勇在某處拘獲盜匪數名解送常鎭通海道轅由道憲郭月樓觀察轉飭署丹徒縣洪鷺汀大令研訊聞各盜已供認刦掠高橋鎭某典當一案觀察除給資奬賞各勇外並將都戎記大功一次 
[月湖殘暑]  
　　寗波訪事人云寗屬牙帖現經省局憲准藩憲改定章程一律以中則完捐另委幹員來寗辦理大約本月左右俟委員到差後卽行　户改換矣○日前有紹郡祥生等洋貨號來寗赴甯紹台道署聯名禀請豁免火油落地捐稅惠觀察森閱禀卽批牘尾云洋商火油運人内地照完半稅嗣由受主再完捐稅前省垣牙釐總局曾定章程移知在案各卡斷無車徵之事求免一節未便照准○邇來輪船夥　代寄現洋銀赴申者日見衆多前日北京輪船各夥代寄某莊現洋銀四千元運赴滬上因是日裝輪各貨擁擠異常延至晚間八點鐘始得開駛詎所寄之洋急然失去一千六百元　疑爲洋關　巡人等所取因之大相轇轕昨聞此事業已控諸領事署並聞已由駐寗英領事質審不識作何辦理也○甯郡城守營勇丁某甲日昨在西門外某處博塲與某乙因事糾葛始則互相口角繼卽大肆毆鬥乙因寡不敵衆致被毆傷血　喉溢當由同伴舁赴城守署喊控未識頂守戎如何辦理也 
[暫發落]  
　　昨日爲法界捕房發落之期讞員魏蒓塢太令因值恭逢皇上萬壽聖誕循例不理刑名先期咨照捕頭暫停發落一期 
[上海縣署瑣案]  
　　魏少卿控端長桂將妻藏匿等情前晚縣主汪瑤庭大令升堂提訊魏供胞姊孫魏氏前見夫姪女大寳幼失怙恃代爲撫養及長由小的與李順興說合許字端長桂爲室已於本年二月内成婚近因胞姊患病命小的到端處將大寶接回端初尙延約繼　已被逃逸小的連往三次終不釋歸求究端供今春小的娶孫氏爲妻上月十五日隨侍母親赴廟進香中途忽被脫逃小的卽往魏處知照允代　訪今忽揑情控告尙求鑒察大令謂魏曰孫氏逃失無蹤應由爾姊控告與爾何干喝責二百板斥退孫氏著端自尋○邇來徐家匯某絲廠每當傍晚散工之際時有輕薄惡少成羣結黨沿途向女工調笑甚至攫取敘環事爲大令訪聞且查有法華司署差役混名豆腐阿二亦有此等情事因特飭差往拘僅獲胡阿根潘阿五兩名解案前晚提訊潘供小的當木匠常從絲廠門首經過不敢滋生事端胡供小的年一十有六耕田度日家距徐家匯　里許並無調戲婦女之事大令判將潘掌頰一百下胡姑念年輕從寛一併交人保出勒令原差赶緊拘拿豆腐阿二解案究辦 
[浦東總巡局紀事]  
　　前日工人楊毛毛扭楊和尙至浦東保甲總巡局控被糾人兇毆總巡謝岳松明府提案略詰飭退去候補提同黨到案再訊青口人袁四在楊家渡向孫某　詐不遂肆行兇毆孫卽投保甲總巡局喊控謝明府准詞諭候飭差提袁訊究○太古　棧執事某甲拘送行竊松板之賈坤林至保甲總巡局謝明府提訊之下子以笞責並吊獲原贓尙有同黨賈桂林吳大坤仍混跡浦江迄未投案甬日　府照會新關巡江吏梅羅恊同包探一併拘獲解案候究 
[英美租界公堂瑣案]  
　　過犯王常焦向王芝林訛詐不遂將芝林眼角毆傷報由包探陳金標拘解請究讞員孫建臣直刺商之德　麥繙譯判責三百板押改過局三月○鄔阿欽冐充巡捕向姚慶寶强用僞洋銀爲七百十八號巡捕拘解請究直刺判責一百板枷示七天○徐阿生行竊寶豐洋行洋布二塊報由包探王長桂拘解請究直刺判責一百板○張永源圖竊洋人扭波之脚踏車由扭當塲拘獲交包探孫　星解案請究直刺判罰洋銀十元充醫院經費並責手心一百下○胡阿二向唐良卿訛詐洋銀二元由包探李星福拘解請究直刺判責一百板枷一月遞解安徽原藉○包探李星福解蔡順德劉正言到案禀稱二人串竊周金標家英洋十一元請究直刺判各責八十板蔡送樓流所押候改過開釋○陳文炳行竊其父金飾等物報由包探石金榮解請訊究陳父汝南投案求爲嚴辦直刺判送棲流所覊禁一年汝南著　膳費洋銀七十元期滿之後交其父領回管束 
[法租界捕房紀事]  
　　新闢租界某里房屋甫經落成卽由某宦賃定未賦鶯遷之什先遺閽人某甲看守前日忽有某顯宦高　駟馬而來欲入内觀看甲阻之致相口角經西捕拘入捕房捕頭詰知二宦素相契洽命將甲暫留捕房候查明實情再行開釋○護城河畔居民某氏婦近以凌虐婢女被鄰居之好事者扭送捕房捕頭騐得婢女受傷甚微令送仁濟醫館療治氏姑念女流且其夫外出從寛開釋 
[美租界捕房紀事]  
　　甬人許得仁在靶子路西人鉛門處司執鞭之役前日忽不辭而去昨日午後被鉛門在天潼路某馬車行内遇見卽時扭入捕房捕頭令押候解送公堂禀請讞員孫建臣直刺訊辦○王阿三僑居於　籃僑甡甡里某號門牌房屋内平日專以販賣銅質小洋銀爲業前日傍晚時爲包探顧福其杏知卽時拘入捕房捕頭令押候解送公堂禀請懲辦 
[上海六馬路仁濟善堂籌振公所施子英經收山東各處賑捐閏五月初一至廿九日第一百六次清單]  
　　初一日胡少軒善士洋四十元急濟氏洋十元○初二日金陵沈隱名氏求病安痊十五元○初三日李沈氏洋卅元錢允中爲子病愈還愿十元○初五日陳松濤龍洋五十元宋洛雲求母筋骨痛速愈十元去非氏四元監景　堂二元○　 
 
 

Page 10

 
 
七日績溪無名氏洋一百元績溪程汀　洋九十八元銅洋二元黃雲生洋十元吳淞顧隱名氏求乳核速愈二元○初九日赤岸修實堂耕心堂悟道人竹溪子　臯北隱名氏五户各洋一百角○初十日郭瀛槎洋二百元李肖鶴大令雲西弟子各洋一百元許汪氏洋五十元汪屈氏汪徐氏各廿五元趙杏村洋十五元邢東義焦春軒各十元丁芸王祈　愈干其揚求康健各十元潘復齋求病愈并求合家平安八元丁徐氏保產平安五元魏亮卿李隱名氏各四元劉紹岐許麗泉各三元朱卓人祈病愈潘復　祈病愈陳桂　陳智珠　瑞亭孫子　六户各二元鈕西　鄭世濠張求已齋王懋卿未涇甫徐　滋陳春吳　堂八户各一元○十一日隱名氏代人求保　年洋三十元楊信亷爲于愼　求　　洋廿元○十　　隱名氏洋五元蔣顯吳爲長子求夜間安眠不閙龍英各二元○十七日天水明德堂主人洋五十元深菊生十元○二十日榮陽後人完願洋二　　廿八日無名氏洋五元○　　份共收洋一千零六十一元七五一二五申元七百九十七兩七分六釐龍洋五十元合元三十八兩七錢四分小洋五百角合元三十三兩一錢八分以上共收元八百六十八兩九錢六分釐銅洋二元連前共收元十五萬二百廿三兩二錢四分二釐除解各處賑欵不數外凈墊解元五十五兩九錢六分二釐存銅洋八十七元 
 
 
 

Page 11

 
 
   
 
 

Page 12

 
 
   
 
 

Page 13

 
 
改撥外尙需一百三十餘萬兩卽以歲支如旗緑各營官兵俸餉文武各官養廉役食一百六十餘萬兩水陸勇營輪扒各船薪　旗兵洋操練餉以反製造雜夫又三百四十餘萬兩歲需總在一千二百餘萬兩至于舉行新政如設學堂辦巡事以及水旱偏災籌　賑　　定數無　欵尙皆未在此數綜計人欵如藩庫存收之地　正耗押稅太平關稅及部雜扣平各欵歲　過　　六七十萬鹽運司庫所徵鹽課　息新抽防餉鹽斤加價撥解洋債協餉兵餉武亷歲不過一百三十餘萬糧道庫可以撥解洋債者則僅十萬　奇釐金合　正餉補抽以及九拱兩關貨釐鹽釐絲茶釐菸酒加釐護牌經費商帮費每年最多可至二百萬左右加入各國關廠原抽加抽台砲經費五十萬有奇約共收銀一百五十餘萬此外如大闈姓小闈姓小票彩票緝捕經費不得已而取之陋規者歲計多則二百萬有奇少則二百四五十萬又硝磺蔗糖抵前織紙陽江瓊州潮州各商捐報效費九拱兩　帶　　洋米榖　及小輪船拖渡錢得牌費零星湊集取之於商家者歲計十六七萬前恊辦大學士剛毅來粤籌餉奏明提用督撫藩司公費各府縣鹽務差缺　効取之於官吏者歲計二十三萬有奇其他更有河田清佃照費捐輸歲可收二十餘萬又錢局鑄用銀元銅元歲可得盈餘銀二四十萬以上各項進欵和盤托出僅止九百餘萬兩大率皆在光緒二十八年以前當時未奉派新定賠欵二百萬兩出入　衡不符已在百萬　督臣陶　目擊粤民之困苦籌欵之艱難曾具疏陳請嗣後遇有應派各省之欵略從輕减以紓民力前　督臣德壽在巡撫　内剛毅朱粤籌餉招提一百六十萬兩　解匯豐磅價無從著手　再奏酌减皆無非欲稍紓本省餉刀郎稍出民間元氣然前督撫臣　二其意而力實無可如何迨後奉新定賠欵祇得飭司道將糧捐　捐膏捐酒捐猪捐之欵先後　　　商設局並　成地方官分别舉辦臣輿銳上年八月到任適值水旱之後秋收歉薄深恐民力難支商諸前署督臣德壽將糧捐展緩一年又　項糧捐當時電奏原擬按徵數代收五成嗣經减爲三成現復改爲照正額核計减輕已不啻過半復將瓊州連山豐順等一府一廳八州縣慨予免捐以稍輕小民之累　房捐原擬二十而一所取尙少且所辦皆　繁盛之區其偏處所小户貧家並不過問膏酒兩項本係寓禁於徵猪捐雖出自屠户實係加諸食肉之人向無關小民粒食臣等惟有再加嚴飭經手牧令委員按照原　　程　愼辦理嚴禁經手胥役格外勒罰以期有益於公少捐於民倘有不肖官吏巧立名目藉端私派查出定卽從嚴叅辦不敢稍涉因循惟　以上捐欵甫經開辦能收幾何尙無址分把握就中以糧捐房捐膏捐爲優然綜計最多亦不過可得百萬左右量其出入仍短二百餘萬比歲　解新定賠欵皆係東挪西湊從事　貸苟且補苴來日方長正不知何以爲計竊查光緒二十七年冬間欽奉諭旨此次賠欵仍照部議撥定十成原數　月彚解俟年終彚計洋常各關收數漕折銀兩能否加足二成或竟多盈餘再核减等因現在已閱兩年洋常各關收數當有的欵可指合無仰懇天恩飭下部臣通虚籌畫查照原案量予减免臣等仍一面將通省用欵刀求撙節並設法興辦鑛墾種植諸但　有一　生利之源卽可除一分斂銀之政庶閭閻困苦得以漸蘇臣等敢不勉力圖之以副聖主視民如傷之至意是否有當謹合詞恭摺具陳伏乞皇太后皇上聖鑒訓示謹奏奉硃批户部議奉欽此 
[犁伊將軍馬奏爲整頓牧務摺初三日]  
　　奴才馬亮跪奏爲　犁牧廠孳羊隻漸　羊場窄狹請將口老羊隻遞年挑出變　將價存儲備用整頓牧務以杜虧累恭摺仰祈聖鑒事竊查　犂牧廠自前將軍長庚奏請　費於光緒二十二年購買騾馬四千匹羝乳羊　萬四千隻二十六年復購買羝乳羊一萬六千隻歸併以前捐辦馬牛羊隻興復孳生廠照例取孳二十四年奏請分設備差廠挑選不能取孳馬牛羊隻撥廠備用均經按年分案造報在案上年奴才到任　准交派員分赴各游牧查點現據駝馬主事等取具　哈爾額魯特各部落總管　結報除二十八年例應取孳倒斃各數目另案結辦外截至光緒二十七年底止計存孳生廠大小馬五千七百二十匹備差廠騸馬五百九十匹孳生廠大小牛　百二十六隻備差廠犍牛四十一隻孽生廠大小羊八萬二千九百二十隻備差廠鍻羊二萬三千四百四十六隻因歴年孳生蕃庶該游牧廠窄狹其兵丁閒散等全賴牧養爲生私立甡畜漸有擁擠之勢况孳生各廠照例不准報倒按年均須計數取孳馬牛項原購數目不多較羊隻尙能耐老少免賠累惟羊隻一項自光緒十四年捐辦起迄今已十五年二十二年購買撥廠者亦届　年之久歴年孳上取孳數已增至十萬餘隻口齒老者不獨不能孳生亦且時有倒斃該牧官兵深恐虧短難以賠累並請挑選變　其從前發　裁缺兵丁　名孳生三十隻現在該裁兵等存者已能自謀生故者無人經管誠恐年久孳多無著並請收回發　　食錢糧兵丁隨缺經管各等情前來奴才查前將軍長庚在任時亦曾將孳生羊隻於光緒二十四年五六七等年陸續挑選口老殘疾每隻照章變價　六錢造册具報並於奏估屯牧練車經費案内聲明將此項變價銀兩提充常年購製　演軍火　項之用頟在案惟因所牧羊隻　廠未久是以挑變數目無多現據該總管等呈請各節查屬實在情形自不能不因時制宜預防其漸擬請光緒二十八年應取孳生羊隻照章收厰按照新收羊數挑出口老之羝羊乳羊照章每隻變價銀六錢每年卽以光緒二十七年孳生廠存羊數定額取孳以免年久倒斃而省經牧官　賠累備差羊廠留存一年應撥羊隻備用將舊存羯羊全數按原購價值每隻　銀一兩以免徒佔草場所收價銀儲庫造報存候撥用嗣後按年照章挑變一次庶於整頓牧務之中　當寓體恤經管官兵之意其裁缺兵丁原額羊隻飭令收回分發有缺各兵隨缺牧放以便稽查而免虧短除咨明户部外所有牧廠口老羊只擬請定章按年照額各價並將原發羊只改歸隨缺兵丁牧放各緣由理合恭摺具陳伏乞皇太后皇上聖鑒訓示勅部立案謹奏奉硃批該部知道此 
[廣西巡撫王奏報鎭南關徵收稅銀摺初四日]  
　　頭品頂戴廣西巡撫臣王之春跪奏爲鎭南關通商第一百六十七結期滿遵將徵收稅銀及支銷經費數目開列清單恭摺奏報仰祈聖鑒事竊照鎭南關自光緒十五年五月初三日開辦起截至二十八年二月二十二日止爲各關第一百六十六結之 
 
 

Page 14

 
 
期所有收支數目業經開單奏報在案兹據太平思順道鎭南關監督瑞霖詳稱自光緒二十八年二月二十三日起至二十八年五月二十五日止係各關第一百六十七結期滿所有徵收稅銀自應按結具報鎭南關開辦未久洋商尙未開立行棧貨物尙未暢行徵收致難豐旺兹將本結徵收正稅及支銷經費銀數造具四柱清册詳請奏咨本結並無洋商載運洋藥洋貨來龍州亦無船鈔罰欵銀兩毋庸造報合並聲明等情前來臣覆核無異除將四柱清册咨送外務部曁户部户科外所有鎭南關按照第一百六十七結徵收稅銀及支銷經費銀數理合繕具清單敬呈御覽謹會同署兩廣總督臣岑春煊恭摺具奏伏乞皇太后皇上聖鑒訓示謹奏奉硃批該部知道單併發欽此 
[奉天學政裴奏報錦州府屬科試完竣摺初四日]  
　　奉天府府丞兼學政臣裴維侒跪奏爲科試錦州府屬生童一律完竣恭摺仰祈聖鑒事竊臣到任後先行按試錦州前經陳奏在案遵於閏五月初三日由省起程初九日抵錦州府卽於次日扃門分塲考試生童並優生考到文生補欠歲考及隨棚錄科二十五日一律試竣試日臣督飭提調官嚴密關防認眞搜檢士子均恪守塲規提覆日臣親加面試限時完卷除寫題書吏外承差等不准一人在塲諸弊悉杜遵照新章首重策論一塲四書五經義主切實明暢分别錄取如額發落時朂以求實學愼歧趨卽文字一道亦目有法紀以期仰副聖朝作育人才之至意所有科試錦州生童情形理合恭摺具陳伏乞皇太后皇上聖鑒再世所過地方民情安謐堪以上紓宸厪合併陳明謹奏奉硃批知道了欽此 
[奉天學政裴奏借棚考試片初四日]  
　　裴維侒片再臣拜摺後卽日回省應卽考試奉天府一棚查前此地方不靖經前學臣奏明將奉天府棚歲試緩至今年科歲併考本届鄉試已邇亟應赶辦臣到任後卽已疉催府試以新約必須借棚辦理得地爲難現就蓋平先辦府考已報取齊一俟報竣臣卽按試蓋平就借考棚接辦歲科兩考謹附片陳明伏乞聖鑒謹奏奉硃批知道了欽此 
[廣西巡撫王奏遴員接署鹽法道片初五日]  
　　王之春片再廣西鹽法道黃仁濟奉旨革職所遺鹽法道員缺自應委員接署以重職守該缺自兼辦梧州關監　後時有交涉案件非精明强幹嫻於外交之員不克勝任杳有新簡左江道嚴震心精力果洞悉民瘼在廣西服官多年情形熟悉　曾署理梧州府篆於梧州領事稅務司均堪投洽堪以調署鹽法道篆除檄飭遵照外謹會同署兩廣總督臣岑春煊附片具陳伏乞聖鑒謹奏奉硃批知道了欽此 
[廣西巡撫王奏遴員代理道篆片初五日]  
　　王之春片再調署太平思順道本任左江道瑞霖現奉旨以同知降補所遺太平思順道員缺應飭實缺之何昭然迅赴本任何昭然所署之左江道應即另行委員接署惟龍州德領事現正赴南寍開辦學堂交涉事宜最關緊要何昭然須急赴龍州履任若由省委員馳赴左江深恐緩不濟急查有奏調差委儘先補用道鄭官應先經臣因提督蘇元春交卸飭令該員赴龍州查辦對汛事務正值銷差行抵南密臣查該員器識閎深熟習洋務前在上海招商局辦理交涉有年因應咸宜歴經各省督撫保奏有案檄委就近暫行代理左江道篆以資得力除一面遴委馳往接署外謹會同署兩廣總督臣岑春煊附片具陳伏乞聖鑒謹奏奉硃批知道了欽此 
[大臣景奏報徵收左翼稅務情形摺初五日]  
　　奴才景澧跪奏爲關稅一年期滿正額徵收無虧盈餘未能足額遵照上届成案儘徵儘解恭摺奏聞仰祈聖鑒事竊奴才蒙恩管理左翼稅務循例奏派刑部員外郎文霈隨同辦理並嚴飭書巡人等實力稽查不得稍有疏懈伏查左翼稅務　年應徵牲畜正額銀一萬零八兩隨徵經費銀六千一百四十五兩一錢四分盈餘銀一萬八千兩此外尙有房租地稅銀向　定額奴才自光緒二十八年七月初一日接任起連閏扣至二十九年閏五月二十九日止計任一年期滿除免過直隷等省戰馬稅銀百六十四兩外寶應徵牲畜稅正額銀九千七百四十四兩隨徵經費銀六千一百四十五兩二錢四分盈餘銀六千六百八十四兩五錢六分六釐二毫房地租銀三千七百二十七兩七錢九分一釐除房地租銀向無定額　入比較外其牲畜正額稅銀曁隨徵經費兩項均已如數徵足惟盈餘一項比原額尙少徵銀一萬一千三百十五兩四錢三分三釐八毫奴才體察情形左翼徵收稅課向以猪羊牛馬爲大宗近年以來口外牲畜來路短少稅課本形减色又因自春徂夏雨澤愆期天氣亢旱羊販來京沿途無處牧放較之往年羊隻甚缺羊稅益　虧絀且自庚子變亂之後元氣未復旂民生計維艱　賈異常凋敝雖極力督率司員認眞整頓而時　事異杭課驟難暘旺况屢接外務部札飭各國不時派人出口採購賽跪馬匹曁牛隻等項一經騐有護照卽令免稅放行以致稅課更覺知絀現計奴才任内所徵盈餘雖較上任收數不及然比較光緒二十四五兩年承平時各任徵收盈餘數目均尙多徵至二三千兩當時局多艱稽徵實難應手合無仰懇天恩飭下户部援照上届儘徵儘解成案准予核　免其賠繳奴才　勝感激屏營之　其辦　動用並各項開支銀兩謹繕清單恭呈御覽再奴才任内所徵牲畜房地各稅並盈餘銀兩除辦差等項開支外下存　餘銀五千零五兩九錢五分二釐二毫或照向例交納廣儲司抑或應交何處伏候皇太后皇上聖鑒訓示謹奏請旨奉旨欽此 
[廣西巡撫王奏叅邊營管帶片初五日]  
　　　芝春片再臣正繕摺間適准署提臣黃呈祥電開邊營積習太深非將各營管帶擇尤撤換不足以資整頓查有管帶毅　副中營遊擊陳朝政駐防水口兼辦對汛縱子擄掠兼收押良民勒　費用　防上思廳管帶春字左營知縣劉榮瑂遇匪不戰勾引土匪 
 
