# 1907 - 428 - 4912535

 

Page 1

 
 
   
 
 

Page 2

 
 
上諭 
[十一月十四日奉]  
　　上諭直隷長蘆鹽運使員缺著凌福彭補授張鎭芳着補授直隷天津道欽此 
　　上諭吏部奏遵議廣西巡撫張鳴岐處分擬以革職留任請旨一摺張鳴岐著加恩寛免欽此 
[宫門抄]  
　　十一月十四日召見軍機福蔭恩霖蔭蔭圖 
 
 
 

Page 3

 
 
論說 
[保富說（選）]  
　　中國儒者不言利。而保富之說。獨見於周禮。其用意蓋相反。然吾國言政之書。莫備於周禮。經緯萬端。至纎至悉視近世文明國度殆無遜色。是則以國家之權之。謀國民經濟之發展。蓄養資本家不洩不竭之氣。俾及時而利用其鋒。吾古先哲王早有見於此。何必泰西。祇以周失其。政百度隳廢。秦尙採用獎勵之方。漢則専務摧抑之法。二千年來襲其政策。剥奪侵侮。日甚一日。民力病矣。國勢亦以不振。此則積弱之一大原因也。 
　　今夫二十世紀。經濟戰爭之世界也。農業工業商業礦業交通業。發逹自國之勢力。即以侵入他。國之範圍。歐美列强。及後進之日本。莫不持此唯一之方針。滔滔進行。返觀國内。奮袂而起者。寥落如晨星。嗚呼。豈無雄厚之資本家。應時勢而與爲競。母亦捷足未登。染指頻來。。積産十萬則時有戒心。狼顧在後。則相戒裹足。或且别適樂郊。以求一日之安。爲淵毆魚。夫誰執其咎者。 
　　一國之中。有富室焉。歳凶則發粟拯飢。兵警則募資助餉。國債則出財應急。立一學校。受敎育者歳得若干人。設一銀行。藉周轉者歲得若干人。建一工廠。備傭賃者歲得若干人。凡關於國家重要事業之擔員。莫不惟富室是賴。故文明國法律。凡納直接國。稅若干元以上者。有特别之規定。以示優異。而吾國不然。廣東某氏。出洋貿易。致産千萬。逮其。歸國。官吏多方魚肉之。某以憤死。欺子仍席捲其。資流寓南洋。雲南某氏。經營錫廠。致産亦數百萬。周雲祥之役。當事利其有。資因案羅織之。某大懼。行賄十萬金得免乃盡室徙。香港。其他緣胥役之勒索。里黨之搕詐。或遷租界。或人敎會者。殆不可以僂指數。夫人類之生存。莫不有身命財産。而以安寗秩序爲精神上最大之幸褔。今無故而失其幸福。焦然若沉疴之被體。揆之國家存在之原理。所以保護人民之生命財産。維持其安寗秩序者。直不啻相背而馳。則即謂國家之不有其人民也亦宜。 
　　嗚呼。往事巳矣。繼目今。吾願行政之官。執法之吏。對於富室。愼母有歧視之心也。持平辦理。秉公調處。吾聞之於官界者熟。能如是是亦。足矣。平時不傷其感情。遇事乃昨其助力。衆擎易舉衆志成城。而後機可赴。功可立也。不然者。土崩瓦解。蕭墻之憂。即在目前。而挾持雷霆萬鈞之。勢力。謀　瑕以傾覆我者。且實煩有徒也。莾莾前途。吾其懼乎。 
専電 
[電一（北京）]  
　　肅邸因辦理地方自治不甚妥洽十三日召見時被兩宫申斥 
[電二（北京）]  
　　新簡美使伍廷芳准十六日起行奉有懿旨致謝美總統退還賠欵 
[電三（北京）]  
　　東督徐世昌黑撫程德全因辦理新政欵項難籌外人又强行干預將爲難情形具摺入奏 
[電四（北京）]  
　　沈家本奏請添增法律館經費奉旨允准 
[電五（杭州）]  
　　梟匪竄擾乍浦駐兵單弱紳商電禀省憲調回平湖兵 
[電六（杭州）]  
　　湯蟄仙電允臘盡服闋入京覲見請先電奏 
路欵要聞 
[盛宫保召對詳紀]  
　　盛宫保入京後面陳磋商不易畧見前報専電兹聞是日召見時慈諭蘇杭甬事除此借欵之外究竟有無可以商量變通之法盛對從前雖遵旨與銀公司磋商作廢而彼遲遲未覆反向外部催訂正約現旣續訂有借欵之約似乎又多一痕跡深恐作廢更難慈諭百姓如此固結總須稍爲變通此路原委爾知之最詳可與袁世凱仔細斟酌想一兩全之法總之民情不可不稍順以顧東南大局盛唯唯敂頭而退 
[蔡瑋條陳之動聽]  
　　都察院代遞蔡瑋條陳聞其措詞有借欵 
 
 

Page 4

 
 
修路牽動各省公憤現在紛紛集議抗拒結合圑體若不稍事變通恐非國家之福等語兩宫覽奏頗爲動容遂交外務部知道 
[旅贛江浙同鄕上江督蘇撫電]  
　　江浙路事承憲台謁力主持全國均感現旅贛江浙同人巳開補助會業經集有巨欵務求堅持到底以保路權而慰衆望 
[蘇撫致滬道電]  
　　頃據上海中國基督徒保路協會眞電（巳見前報一等語查路欵一事外部本担任斡旋代表到京必有妥善辦法鄙人忝權疆寄自當會同江督浙撫共相維持敬煩代爲傳知撫院印 
緊要新聞 
[廷寄張筱帥查覆恩壽參案北京P ] 
　　初五日軍機處廷寄調任山西巡撫張筱帥云奉上諭有人奏恩壽前任晉撫時貪贓賣缺吏治廢弛於路礦各事尤未能實力提倡等語著該撫按照所參各節確切查明覆奏母稍徇隠原摺抄給閱看欽此（忠） 
　　又另一訪函云某御史參摺大略謂恩壽前在晉撫任内賄賣差缺堂有懸缺待欵贓証纍纍以致吏治之壞至於此極於路礦各事尤未能實力講求任聽家丁私索漏規云云（影） 
[楊十琦請示招徠華僑之妙法北京]  
　　巡視南洋大臣楊士琦電告華僑無法招徠略見前報専電兹聞原電（係致外商兩部及軍機處者）有云琦連至各埠各華僑極意歡迎經琦多方勸喻加意聯絡而默察僑情爵賞不足以動彼殊恐不易招徠如有妙法尚祈賜示云云（山） 
　　叔子日國家不立大信於人民惟以詭譎之手段籠絡之而欲人民出其血汗之錢供政府之浪費飽官吏之貪囊豈可得哉我今竊願拭目以觀政府之妙法 
[慈宫欲以鳳山勦除桂匪北京]  
　　昨日召見鐵良壽勲時慈宫面諭廣西匪情如此之急倘竄入長江一帶大爲可慮桂省防兵實在太少此時若遺鳳山統帶一鎭前往　剿當可得力無奈道路太遠開隊費用過大總之練兵係爾専責務必認眞招募訓練俟欵項稍裕再行擴張海軍云云（影） 
[法律館編纂破産律北京]  
　　農商部日前奏破産律咨送法律館統籌編纂一片略謂光緒三十二年四月間奏訂破産律奉旨允准通行在案嗣經各省商會迭次呈請暫緩施行各等情查法律大臣沈家本等奏頒刑事民事訴訟法各省均未實行而破産律與訴訟法實屬互相關合自應一律辦理現在憲政編查館奏明設館修訂法律特派専員編纂民法商法諸法典此頂破産律應由臣部咨送法律館統籌編纂以免牴觸云云奉旨依議現商部巳將前訂之破産律咨送到館矣（望） 
[粤東西江緝捕問題]  
　　初八日自治會議案初八日粤商自治會又開特别大會公推黄詔平江少荃兩君主席所有會議情形錄下（一）宣佈肇慶挽救國權會來函（一）宣佈梧州自治會來函（兩函巳登昨報）衆議應即函問梧州自治會將被虐之店名並月日時刻有洋兵入店騷擾確實情形函復再行代禀督憲與英領事交涉（一）英輪闌入西江侵我捕權今日所聞如水兵携械登岸查搜商船等事巳不一而足惟捕事巳由張督一面切實整頓一面堅拒侵越可謂克盡義務代表輿情乃英水師提督不體會中外民情强硬干涉我國外部復諸形放棄民心憤激雖經大憲迭次切諭諄誡暴動且近日民情亦斷不出此但目下民智日開恐不免有文明抵制之舉動出現兩廣商業以英國占優點且中英交通最久人民感情特深若以此事忽生惡感致成商務上種種之阻碍殊非中英兩國商民所願竊謂國際交涉雖屬政府權限但此事於人民大有不利便之處則人民與人民交涉自可將一切爲難情形由我粤商民先行佈告省港英國商民令其忠告英領事及英水師提督速將此舉作罷以顧全中外商情如仍無効計惟有公舉明白事理通曉語言之紳商前往英京與彼國之绅商直接談判彼國紳商中人多曾據高位深明公理之政治家在内當能主持公論代表輿情使此事速就消滅並應一面將此事譯成洋文佈告中外報界及萬國和平會使共知曉以覘公論（衆賛成）衆議刻日函請出口洋莊商會各位請其與洋商共申公論並將各情刋函通請各洋商共維商業（衆替成）主席黄提議請商船行本月十五日即掛龍旗商船公會代表余君起言如能即日將驗船竒例革除衆商自當即日掛回龍旂請代禀督憲速派魏京卿驗船則十五换旗之事當可辦到 
　　英艦又復騷擾商船連日英輪騷擾商船迭紀前報兹初七日有安濤商輪由梧拖帶各船回省駛至德慶因掛英旗被英輪截搜以其違例拘交河口稅司重罰以致各船流落中途又各輪升掛龍旂者英輪則不敢搜如係華輪　掛龍旂任意指爲英輪　截搜查昨有法商東江小輪因未懸法旗亦被英艦搜查經法領事向英領事詰責英領事己往　署 
 
 
] 

Page 5

 
 
道歉夫英艦隊巡緝西江不過旬日而其騷擾己至於此我輪商若不刻日掛向龍旗將來眞不知如何受累矣 
　　國權挽救會傳單近者英人因廣東西江盗賊過多以保護商務爲名要求西江　　權經餐部允許其派輪協巡歸稅務司節制竊思稅務司亦外人斷無可授　捕權之理今將其危險之狀奚本會挽救之意明白開列於下願我兩粤人共肩責任各竭熱誠以挽此危　而共保國權中國幸甚（危險之狀）一外人雖以協助緝匪爲名恐將來　濫用其權力各國援利益均沾之說爲禍何堪設想一外人協助緝匪必至搜查名船及各鄕村倘各船各村不服搜查必至與洋輪爭鬥各地人民若被屈固痛苦難言若傷及洋船中人必又開重大交涉擾累更何堪一外人協同緝匪恐鄕人無知或至仇外且恐不安份之徒乘機煽亂　成重大交涉吾粤旦夕必危可憂孰甚（挽救之意）一本會先由學界發起聯絡各界曾　禀督憲痛陳利害旋奉憲批意謂必實力維持無庸疑慮惟是本會以廣東安危　關故又不得巳再行具禀請督憲宣示如何對待之策勿稍疎懈以安人心初五日禀）一本會所要求必以英艦撤退爲止惟用文明對待决無排外之心一凡我粤人亦當持定文明對待之意萬衆一心令英艦退出然後國權可挽機可免至挽救之方法不能豫定除巳見施行逐漸研求總求兩國歸於和平共保商業一協巡由於多盜而來本會一面思量挽救捕權一面設法嚴緝盗匪具禀大吏聽候實行一凡我粤人切勿　動如有野蠻之舉爲外人藉口至開交涉大局更不堪設想是即中國之罪人願相　戒國權挽救會披肝胆謹告 
[三山鎭敎民毁學詳紀蕪湖]  
　　繁昌縣屬三山鎭公立學堂因經費無出抽收魚肉米窰等捐禀縣批准在案詎本月初九日有敎民趙知新楊老五桂本寛等冒充牙行向肉米等舖强收行用兼阻學捐鄕民不服偕至學堂收捐處理論趙等大肆咆哮奮拳亂擊收捐管理某見來勢洶湧奔回公學閉門暫避乃趙等復率敎民三十餘人追至公學破門直人搗毁空并毆傷庶務員姚　三山事凃巡檢守汛劉千戎聞警均到堂彈壓并以好言勸慰敎民始悻悻以去該學管理　　請驗并至天主敎堂桑神父處申明原委詎桑神父　十日　鎭聽敎上先入之言不惟坐視不理反舉拳毆等　董姚彭澤姚瑞雲等該鎭商民大動公憤一律閉市繁邑全體學堂聞此消息亦均停課 
　　附錄三山公學上沈提學電安慶學憲鈞鑒三山天主堂桑神父袒護敎民奪捐毁學全鎭罷市懇電飭繁昌縣懲治以維學務而安人心三山公學叩 
　　又致姚主敎電上海法界人主堂姚主敎鑒繁昌縣敎民趙知新 
毁三山公學毆傷敎員繁昌縣桑司鐸偏聽袒護三山公學叩 
[蕭山沙棍搗毁清丈分局紹興]  
　　蕭山夯山地方設有清丈沙地總局一所由瑞將軍委張左司爲總辦前信撫委衢州同知爲會辦兹又在甘露寺設一分局離夯山總局約二十里以將次開局建醮三天詎有沙棍聚衆四五百人突將該分局搗毁蔭委員身受重傷幾遭不測旋又擁至總局幸總局預先得信委員辦事人等俱逃往蕭山城内未曾受辱現在蕭山縣己飛禀省台請兵彈壓而該沙棍等亦在　地各鐵舖預備軍器恐將來雖免暴動也（合）按此則巳畧見前報専電 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[法部奏酌擬各級審判廳試辦章程摺]  
　　奏爲酌擬高等以下各級審廳試辦章程繕單進呈恭摺會陳仰祈聖鑒事竊臣部於本年八月初二日議覆各省覆奏民刑訴訟法擬請展限詳覈妥擬摺内聲明各級審判廳開辦在卽先由臣部督飭司員編纂試辦章程奏請施行等因在案數月以來悉心考究各國審判辦法其程途要非一蹴可幾惟查升任直隷總督袁世凱奏定天津府屬審判廳試辦章程當法律未備之時爲權宜開辦之計調和新舊最稱允恊洵足爲前事之師第天律開一省之先而京師實各省之準此次辦法繫乎全國司法機關其規定自應更求完密旣於該章程所試行者採用獨多復取修律大臣沈家本奏呈法院編制法草案詳加參對務期損益適中悉臻妥善兹擬編次之法以總綱居首釋民刑之定義次審判通則明司法之權能次訴訟通則詳呈訴之方法次檢察通則盡補助之作用而以附則終之定施行之期間凡爲五章每章之中自分節目都爲一百二十條雖　則尚有未賅而大端差巳略舉所尤要者閭閻之釁隙每因薄物細故而生苟民事之判决咸宜則刑事之消弭不少惟向來辦理民事案件僅於刑法之制裁今審判各廳旣分民事爲専科自宜酌乎情理之平以求盡乎保護治安之責兹擇其簡要易行者量爲規定庶與刑事顯有區别而適足相成至訟費一節係比照天津審判現行之例而更從經蓋訴訟所用之費取償於輸服之人乃東西各國之通例而又有酌量减免之法以救其窮不知者或且以爲詬病抑思一切院廳設備官吏俸糈無非出自公家若訟費尙須仰給度支焉得人人而濟且此項規費亦向來所不能無與其隠恣誅求不如明定限制此又臣等所熟思焉不得不豫爲釐定者也要之世無不弊之法而貴有杜弊之人臣等日與編纂各員及該　丞等迭次討論重加考正並將草案鈔交臣院逐條詳覈意見亦復相同惟有督飭各廳認眞舉辦務令躬任勞怨逐漸推行以副朝廷整頓法治之至意所擬試辦章程謹另繕清單恭呈御覽並請飭下憲政編查館覈議其未經議覆之先擬暫由各廳先行試辦俟覆奏奉旨後再行遵照並通行試辦審判省分以照劃一再此摺係臣部主稿會同大理院辦理合併聲明所有酌擬各廳辦法緣由理合恭摺會陳是否有當伏乞皇太后皇上聖鑒訓示謹奏十月二十九日奉旨依議欽此 
[又奏宗室訴訟仍由大理院裁判片]  
　　再查向來宗室與民人涉訟案件均係由部派員赴府會審覺羅案件則由府派員赴部會審此外步軍統領及各衙門奏交之案凡奉旨交部審訊者皆由刑部承審實以行政而兼任司法之事自厘定官制以來臣部即經停止審判所有以上各案均攺歸大理院辦理惟核之此次修侓大臣所定法院編制法草案其於宗室等民事案件及步軍統領奏交各案應歸何處審判並無規定明文即大理院從前奏定審判權限亦係略分等級尚未奏請實行垷在京師各級審判廳漸當成立若按各國法律言之宗室民事應以高等判廳爲始審惟會府及奏交之例本爲各國所無是高等審判廳旣無會府之權地方審判廰又非奏交之地值兹司法獨立方始萌芽全國裁判尚未能一律普變若將宗室及奏交各案遽行分送各級審判廳承審深恐職司太微不足以昭愼重擬請將宗室覺羅民刑訴訟仍歸臣院特别裁判其步軍統領衙門及各衙門奏交之案暫由臣院審判以固法權而歸劃一俟將來法院編制法實行時再行查照編制法辦理事關審判權限是否有當　合會同附片奏明請旨十月二十九日奉旨依議欽此 
分類新聞政界 
 
 

Page 11

 
 
[政府議籌歸併入旗之辦法北京]  
　　議裁京師入旗一事現擬變通辦法議將入旂酌量歸併合二千四固山爲四大旗選其合格者分入陸軍其老弱病廢者僅予撤差仍照舊給以糧餉以終其身仰示體恤白 
[法部司員反對趙御史條奏北京]  
　　法部大理院各級審判廳所定津貼减成發給不能如外務部農工商部之優各司員祇望補缺作截取外放地步故對於趙御史司法官終身不出本衙門一摺贊成者少現部院各堂會議須俟五年後再行照辦云（酉） 
[曾文正從祀緩議北京]  
　　前日禮部溥尙書提議文正公曾國藩從祀廟庭一事查定例子弟官至二三品者不准奏請從祀聖廟查曾之嫡孫前任都察院副堂現議照例奏請暫行緩議（赤） 
[禀准酌減訟費湖南]  
　　湘潭縣向來凡遇訟案所需規費動至數十串或數百串不等迭經省憲札飭革除迄未遵照垷由邑紳傳君蘭蓀等具禀該縣請照前升撫趙次帥所定章程明白示諭以後永爲定例等語巳奉杜大令允准照章酌給母許任意苛索昨傳紳等在保甲局邀集各都圑正妥議一切云（敏） 
[程京堂電請告假就醫北京]  
　　候補京堂程儀洛奉召來京曾紀前報現聞京堂電致軍機處云宥日承鈞電奉旨程儀洛著來京當差欽此本應尅日晉京候補差遣惟秋間肝疾大作現甫小愈足軟畏風入冬尤甚擬於月内交卸土稅差事請假三個月揚州就醫並回浙江省墓假滿春間謹當遵旨北上應否代奏伏乞鈞裁儀洛東（虚） 
[釐卡攺委總坐辦安慶]  
　　皖省鳳皇頸釐卡委員現被商民以種種需索等語控奉皖撫馮中丞札飭牙釐局攺委知州李家㴻爲坐辦専司用人查弊及收解報銷一切事件並札委知府梁泰亨爲總辦俟試辦三月後該委等果能辦事切實飭由該局詳報優加津貼以示鼓勵（上） 
交涉 
[桂越界圖繪竣咨部北京]  
　　外務部前因安南廣西交界居民雜處屢起交涉特與法使協議中法各派専員稽查界綫曾由部選派諳逹測繪人員會同法員前往該處勘查現聞中法各員巳將安南廣西所屬各處邊界測量分清繪具圖册咨呈外部備核矣（靑） 
[孫星使奏保外交人員北京]  
　　出使德國大臣孫寳琦奏保在德人員期滿請獎計開選用同知竇學光候選同知馬永發山東候補知縣江國珍湖北補用縣丞鄧均繙譯官陳以復分省試用同知伍文祺（寅） 
[　　部飭力爭騰越鐵路之交涉雲南]  
　　英使干涉滇人自築鐵路曾誌前報兹由外郵兩部咨行愼督云接准來咨據愼蜀騰越鐵路公司紳董以路股未集懇請出示勸諭通省集股當即照准發示張貼旋據英領事務謹順照會稱示内滇蜀騰越鐵路業經紳商禀准自辦不速修滇蜀騰越鐵路是自去其利益等語該領事電禀駐京英使現奉回電内開光緒二十八年二月初七日經外務部照覆薩前使允詳凡在滇省允給法國之利益應一體允給英商中國政府旣允法政府或法政府所指之公司修造越南邊界至雲南府之英政府憑仗外務部光緖二十八年二月初七日文内所稱之語早經向中國政府聲明得有承造缅甸邊界至騰越鐵路之權今通諭滇人自修鐵路似與巳定成約有意爽信請將示内騰越二字删除等語查中外交涉均以約章成案爲憑由騰缅交界至滇省路權中國并無允許英政府明文王援引光緒二十八年二月初七日之文而以允給法商之利益相比附業經外部於三十二年十二月間照覆辨駁並未承認今復援引爲據實爲有意苛索務請貴督協力拒絶云（癸） 
[調查華人入敎數目北京]  
　　俄使以該國希臘敎在蒙古及西北邊界一帶傳敎者甚夥特調查中國人民入敎數目近經查明該處入敎者共有三萬八千一百一十餘名詳細分晰其中尤以商人居多數旗人入敎尚屬寥寥現農丄商部聞知其事甚爲注意因由商人借用俄欵經營商業又以政府地方官不能保護所至擬即設法維持云（黄） 
軍界 
[陸軍部奏請獎勵水師學生北京]  
　　陸軍部奏稱接南洋大臣兩江總督端方咨稱南洋水師學堂各班學生畢業後擬調派游弋中國海面英艦隊練習兾增學識因商由英領事轉商英水師提督允送中國水師合格學生由駐滬英水師總兵分派該國艦隊練習當即選送學生六名嗣經前督周馥准英水師官奉該國水師提督來電允再選送學生四名自光緒三十年冬先後共派送學生十名今巳練習期滿除吳振南等五名及另選一人准送英國海軍學校應俟學成回國另　咨送考試外其餘沈樑等五名照前奏咨練兵處考試給予出身成案開具名單咨送考試等因查海軍處業巳設立現歸臣等管轄當飭由該處將該學生分科覆加考騐該生沈樑等於各項課目平均分數皆在七成以上尚稱合格臣等覆核屬實查該生等係在中國學堂畢業派赴英國艦隊練習比照前練兵處奏定陸軍補官章程應作爲二等畢業生准補副軍校惟海軍官制未定暫准獎給千總俾資鼓勵庶與副軍校官級相符俟海軍官制定後再行攺補相當官級以歸劃一所有練習期滿水師學生援案請獎情形恭摺具陳伏乞聖鑒謹奏欽摺巳奉旨依議（商） 
[擬送陸軍學生出洋學習北京]  
　　政府王大臣商議現在旣議興復海軍亟宜培植人材爲要務擬於明春由各省陸軍學堂中挑選聰明體壯之學生分送英法各國海軍學堂習學海軍云（若） 
[札飭調回義寗軍隊九江]  
　　九江常備軍第二營因上年萍醴匪亂贛省議寗州與該處接壤經兵備處電調前往駐紥藉資鎭懾迄今尚未撤防現經兵備處札飭該標陳統領略謂本處正在籌辦徴兵原有之步馬各隊亟須編攺勢難再事延緩且該處地方亦巳安静應將上年調撥之該標第二營飭令刻日全數撤防回省等因陳統領奉札後巳轉行該營袁管帶遵照矣（水） 
[贛省購買戰馬將到九江]  
　　贛省編練混成協前經撫合瑞中丞 
 
 

Page 12

 
 
飭兵備處委軍裝所委員陳伯文前赴北地購買馬匹三百頭以爲馬炮兩隊之用兹接該倅來電業巳辦齊不日到贛矣 
學務 
[貴胄出洋須諳西文北京]  
　　擬派貴胄學生出洋游學一事迭載前報現經政府王大臣議定即由明春派遣聞均擇其熟諳西文者方得與派蓋此項學生均派赴西洋不赴日本云（靑） 
[蘇省師範監督易委蘇州]  
　　蘇省師範學堂監督兼二十區小學堂總理章式之主政現奉江督端午帥調赴寗垣襄辦督署文案主政因將監督總理二差一并告退現蘇撫陳中丞擬仍委陸勉齋太守爲師範監督而以省視學路黎元州判林韶詒大令爲二十區及各小學總理不日當下札委用矣（命） 
[道府演說師範之關繫鎭江]  
　　鎭江師範傳習所於十一日行開所禮是日道府縣各憲均蒞塲演說大旨謂敎育普及爲强國之本多立蒙小學堂爲敎育普及之本而師範又爲蒙小學堂之本云云（射） 
[法政科舉行畢業長沙]  
　　上月二十八日爲湘省仕學館法政科畢業之期是日由吳學使會同藩臬兩司親自蒞堂督同敎員舉行試驗分政治法律擬題所有肄業學員俱各整齊衣冠照章應考云（敏） 
[提助學欵之來匯長沙]  
　　前紀湘紳黄澤生鎭軍在西路某礦廠提欵一千零八十金分助英文専科及周氏女塾一節兹悉該欵爲西路礦務分司因私自售出銻砂得價銀一千二百兩經鎭軍查明悉數追出除還井稅關稅共一百二十兩外所餘一千零八十兩捐充該兩學堂以整礦章而助學欵（少） 
實業 
[農工商部議設官當北京]  
　　農工商部近以京師當商徴利太重期限太促殊非體恤貧民之道擬自此次由民政部順天府等勸諭當商於明年攺徴二分利息以三十六月爲期如再一意抗拒不允遵辦則擬由部設立官當號一二十處以惠窮黎（甲） 
[西報紀北清商業之艱窘]  
　　初四日北京訪函云天津關道蔡紹基以牛莊市面危急於前禮拜乘火車赴該處查察情形設法换救度支部亦己撥垷銀三百萬兩救濟牛莊華商之窘困東省及直省各大埠如奉天天津北京等處市面銀根異常緊急轉瞬年關將届恐在此二月内必尚有錢莊倒閉也烟台各華商亦謂經濟上甚形困難若照目下中國情形而論則明歲之商務現象未必能十分盛旺也譯字林報 
[卾省礦山一覽表湖北]  
　　湖北礦務局奉督憲諭將各州縣礦山礦産招商承租開採今將各州縣礦山礦産列表於下大治縣屬四顧山猪頭山石家山棗子山雞心窩屋後山桐子包金盆地即猛虎山以上八處煤礦銅錄山石臼山北頭以上三處銅礦松秧坪以上一處銀礦王家山以上一處洋泥石礦武昌縣屬　銀山頭　馬鞍山　廣　山　以上三處鐵礦　黄安縣屬　明家山　睡虎山　黄金寨　以上三處鐵礦　竹山縣屬　鄧家　　四柯樹　煤炭溝　堰口河　么莊山　豐石溝　右城關　三尖山　秦家坪　廟兒溝　陳家坡　以上十一處銅礦　建始縣屬馬鹿山　兼產鉛　銅廠墩　土魚河　石板溪　安壋山　大坪山　黄梅堊　龍潭河　烏龍觀　以上九處銅礦　黑石溝以上一處鉛礦（虚） 
[札飭商會造册報部安慶]  
　　貴池縣設立商務分會總理議董及商業行號均未報部現由農工商部咨請皖撫轉飭該分會總理等將商業行號經商年分造册報部再行加札派充并頒發圖記云（萬） 
[日本新租界記聞漢口]  
　　漢口日本新闢租界現己工程告竣計修馬路三條第一條馬路卽名爲山崎街因該路係駐漢日本副領事山崎馨一所計畫故以此爲名聊誌紀念之意云（音） 
雜記 
[會商安頓失業路工鎭江]  
　　滬鎭鐵路開車後各工人無業謀生遂致相率爲盜初七日南鄕官塘橋之劫案與十一日新豐鎭之刦案聞皆係若輩所爲并有刀傷事主情事嗣經丹徒縣土令馳往相驗後與鐵路彈壓委員李海門大令熟商辦法以保治安（射） 
[勒緝訟棍燒毁族譜安慶]  
　　桐城縣訟棍某甲前曾誣控本邑孫慧基太史當經前臬司趙廉訪飭將該訟棍所捐之從九職銜斥革收禁在案嗣因攺過具結保釋乃近來故態復萌又將該族中家譜燒毁當由合族聯名上控府署惲毓麟太守飭差提案而該訟棍巳聞風遠颶僅將伊子象明拿獲解省一面勒限追緝務獲究辦（周） 
[南洋華商請殺某御史北京]  
　　近有南洋華商電請政府將某御史處以極刑等語因該御史日前曾上一摺請停學堂復科舉該華商等謂其妄言致亂罪在可殺云（白） 
[日領請放準時大砲蘇州]  
　　蘇撫陳中丞據駐蘇日本領事大賀桂函稱蘇地自軌道開通以來各國紳商往來甚便惟赴站往趁時每有車甫開行空勞往返情事推原其故良以鐘表時間互有參差所致因思各處通商口岸每於禮拜六均升大砲原所以準時間而便商民蘇州事同一律可否每於禮拜六十二句鐘或在鈴轅或飭蘇關稅務司升放大砲俾各處商民均知準時等語現中丞巳札飭善後局籌定欵項並派委文大令焕卽在撫署前相度地勢建築高大砲台一面巳函復日領知照矣（七） 
[偵探員緝獲巨盜蘇州]  
　　無錫縣治張姓家於上月被盜搶劫盜首徐晉生初七日由偵探右隊官張連陞在盤門外馬路某客棧内緝獲當即禀明蘇撫飭連贓物一併解赴無錫縣署歸案訊辦（命） 
[請禁售賣春片蘇州]  
　　蘇州學務普通課課員馮世　以邇來元妙觀一帶常有無恥之徒售賣圖畫春片及淫詞小說每逢星期乘各學堂學生放假則専在雅聚三萬昌桂芳閣雲露閣等各茶肆任意兜售學生年幼易爲所惑風化攸關不可不嚴行禁止因特函請中路巡官吳昌鼎及長元吳三首縣派差查禁云（命） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[時事小說人面獸（十）]  
錢氏道。你倒不要錯怪了人。我看他們方纔跨進門來。個個都是眼睛紅紅兒。拳頭緊緊兒的。恨不得要把這幾間房子都拆了去。你一句。他一言。千狼心。萬狗肺。我半聲兒也插不進去。還是那老頭子講些情理。按住了他們。没有十分動粗。後來我說了這裡房屋小。不能留宿。耍他們另尋寓處的話。幾乎又闖大禍。也虧得他勸了好些話。纔安安逸逸肯走的。豭類道。照你說法。要轉圓這件事情。還要靠在這老兒身上哩。錢氏道着吓。你依了這路走去。保人不錯。兩口子商量了半天。恰巧旺兒回來。說己經代他們尋了皮市胡同的。一家高陞店住下。請老爺馬上過去說話。豭類道。今天受了兩次的氣。連方宫保那裡的正經事情。都没有去幹。那裹再有精神。同他們去鬥閑口。旺兒。你且到方宫保那裡去走一　。打聽那羅大爺。什麽時候兒有空。說我要找他談句心兒哩。旺兒答應自去。錢氏道。你今天跑了一天。到底尋着了些什麽門檻兒。方宫保圓宫保的閙個不了。豭類被這一問。提起了他的興頭。就一五一十告訴他妻子。錢氏也覺歡喜。方纔雖受了些氣。此刻巳是一天雲霧。化爲烏有了。列位。小子說了這許多話。那周豭類究竟犯了件什麽公案。却絶未提及。想列位也等急了。如今且把他表白表白。原來無息周家。本是大族。人丁極多富貴貧賤。行行都有。就在鄕裹立了一個義莊。富的出錢。貴的撑撑塲面。義莊裡頭公産田地。着實不少。貧賤的同族。都靠此爲活。豭類從前在義莊内做過一年莊正。給他把田地盗賣了好些。頓時納資捐官。進京當差。族中的人。年年同他爲難。他反倚仗着官勢。置之不理。族中人怨憤交加。没法想他。這纔赶進京來。替他拚命。抵當閙到京控。扳倒了他方休。進京來的那許多人。就是從前捐助那宗田地的主兒。如今窮得利害。所以要想在這田地上生法。格外不肯饒他。那年紀最老的。是個族長。比豭類長了兩輩。豭類因做事荒唐。懷着鬼胎。却常常去敷衍敷衍他。歷年下來。不致决裂。虧得有這一着。此番同來。實在迫於不得己。一半仍是爲了豭類。想從中調處的意思。豭類却没有明白。所以反怪他多起事來。至於他們要進京的一節。豭類早巳接着他兒子的家報。以爲他們能說不能行。没有放在心上罷了。（未完） 
國外新聞 
[美艦隊出發之情形]  
　　十三日倫敦電云美國遣派至太平洋之艦隊聚會於亨白登魯港計有戰鬥艦十六艘連　軍艦共有五十七艦之多當將啟碇之前先行演習大總統羅斯佛登美福勞艦閱視一週旣畢美福勞首列各艦依次駛出其時各炮台均鳴炮致祝誠爲壯觀聞此次各軍艦中並無日本人云 
[坎拿大閉關主義]  
　　十三日倫敦電云亞太樺來電謂歇拿大下議院中有人發議以限制華人入境政策巳得効果故對於他東方人民亦須定一政策云此議英屬哥倫波省議員均贊助之現方由議會討論其事至主張此議者之意見蓋因於限制日人入境之際發逹坎拿大與日本之商務實爲要圖云 
[摩法之劇戰]  
　　十三日倫敦電云昨日法軍與貝尼那森族土人爭戰入時之久法軍死傷十六名貝尼那森死亡甚衆 
[重議鴨緑江森林問題]  
　　十三日東京電云中日合辦鴨緑江森林問題現日本巳準備重行開議矣 
[管理國家貨幣計劃]  
　　十三日紐約電云美國管理貨幣事務大臣利治萊君倡議仿照法國銀行模範建設一中央銀行以便管理貨幣事務云以上譯字林報 
[美又擴張海軍]  
　　十三日栢林電云美國海軍大臣聲言美國海軍所居地位在列强中可稱第二並定明年添造新艦二十八艘 
[敎王反對新法]  
　　十三日栢林電云羅馬敎王披亞士第十在敎士公會演說力斥天主敎中引用新主義之非是 
[波斯士専制]  
　　十三日栢林電云波斯國王又欲試行其獨斷政策被阻不果 
[德王回國]  
　　十三日電云德王巳抵栢林此次曾在荷蘭與其女王相會然此行祇屬其個人之事于國事上無甚關係以上譯文滙報 
本埠新聞 
[江督批滬道呈報公廨修建押所詳文]  
　　據詳會審公廨男犯押所係由工部局繪送圖樣連同攺建書識辦公房飭匠估需工料銀二萬八千一百入十餘兩女犯押所按照新圖建造四層洋樓估需工料銀一萬八千二百五十餘兩合共需銀四萬六千四百四十　兩六錢二分又男所裝設電證費及置辦桌櫈共需銀三百兩其女所應用桌櫈及電燈裝費尚不在内以提存米捐五萬兩及餘存平糶用剩銀四千九百四十 
 
 

Page 19

 
 
餘兩又工部局繳還劃作馬路地價銀一千二百兩抵支足敷應用等情查該公廨修建男女押所一案工部局一再阻撓經該升道與各領相機磋商始能就範察核現擬辦法甚屬妥洽估計工料亦極核實似此籌謀周密煞費苦心應准悉如所議辦理除據情並將圖摺各件分咨外務部度支部查照外仰現任梁道迅即照案督飭妥辦務期工堅料實母任草率偷减一俟工竣卽行派員騐收並將用欵據實造册報銷至所需常年經費以及女所購辦桌櫈裝設電證等用應須續行分别核議禀辦併即遵照仍候撫部院批示繳（琴） 
[滬道仍請飭令日商遷回上海]  
　　日商在寳山縣境開設織布廠日領不允飭令遷回己紀本報兹由滬道函復云查寳山係屬本國内地並非通商口岸因與上海縣境毗連犬牙交錯難以劃清是經約外通融准洋商在彼租地以備造屋自住或轉與華人所給之契由縣列銜蓋用縣印以示與通商口岸照約租地發給道契者辦法不同猶之烟台條欵雖允英商在安慶大通等處停輪上下貨物仍不准開行設棧情形相似現英德美法商人在該處開設公司或書館或行廠均經本道函請該管領事官飭令遷回上海通商口岸以符約章貴國商人事同一律仍祈查照前函飭遵云云（企） 
蘇署撫批上海酒掃局董禀（爲祀典的欵請留備用事） 
　　查上海學官舊基地租旣經積存甚鉅自應妥爲存儲以備地方公用不必拘定留建文昌宫之案亦不得任意動撥擲鉅欵於虚糜據禀前情此欵應歸何人經管應留備何項要需希蘇藩司轉移上海道查明核議詳辦仍候督部堂批示（企） 
[上海錢業復商務總會函（爲德昌源等號不付營口匯票事）]  
　　查此三家均非申市錢業向不在敝同業範圍之内聞其總號遠在營口烟台其申地僅各派夥友一二人且皆寄寓棧房其根底行蹤皆無從查悉旣非申地同行是以董等難以理勸此種市面情形户部銀行亦所深悉即其勢力機宜亦勝於錢業至於該三家抗不付銀固屬有違定章惟應如何提究懲儆之處應請道憲主持非董等所敢妄議也（後略）（妻） 
[官荆旅滬同鄕開會]  
　　十一日下午三點鐘官荆旅滬同鄕假小花園鼎益木器公司開評話會公推儲鑄儂君爲臨時主席報告開會緣由次擬簡章並推調查員十六人定於二十五日開正式大會選舉會長職員云（川） 
[道益律師到滬]  
　　美國道益君大律師向在檀香山島爲府總律政居檀七年極能爲華僑出力現在由檀抵滬寓居南京路仍執是業將以愛檀香華僑之情移而用之於滬上其名譽必高出檀山而上也（望） 
[電車公司承認水管修費]  
　　法電車公司在西門外建造軌道損壞内地自來水公司水管經滬道與法領一再交涉巳紀前報前日法領函復到道畧稱電車公司損壞自來水公司水管應需修理遷移等費電公司均巳允認至所用該公司之水應值若干請開帳往收可也惟此事須由工程局派員與電公司總理顧君接洽万可商辦云云（軌） 
[叅將痛打兵丁之慘劇]  
　　提右營萬棣華叅戎前命兵丁張保源將悮公之城門兵蘇景福重責叅戎疑張徇情不肯重打遂將張　地自行痛打竟致血肉横飛倒地不起叅戎旋飭抬送醫院施救西醫以刑傷刺骨遂將張右腿截分三段業於前晚殞命張母妻等痛不欲生聞將上控云（舟） 
[馬氏爭産案勸妥]  
　　馬錫純馬錫九與馬姚氏馬王氏爭産一案由至戚吳瀚濤觀察出爲理勸巳誌本報兹吳觀察以此案現巳勸妥巳函致上海縣李大令請爲銷案矣（哲） 
[罰究誘姦]  
　　韓石氏昨投巡警一區禀控宗成福宗陸氏夫婦誘騙伊女梅桂與吳二羅姦宿等情游正巡官以梅桂早經許人著即領回宗成福夫婦不應引誘處女本應重辦姑寛善罰洋三十元免究吳二羅判責三百下收押七天再行核辦（泳） 
[浦東又有盜案]  
　　浦東爛泥渡沈桂華及鄰居榮美郎等兩家均於前晚夜半被盜砍門進内劫去衣服洋蚨等件幸未傷人事後即由該處地保投報浦東總巡局請緝究辦（夏） 
[移提拐犯]  
　　木匠倪金桃今秋將川沙薛建珍之媳曹氏拐逃來滬適被薛與伊子行泉撞見曹氏逃逸僅將薛扭控南區解奉總工程局訊押在案兹又在原籍控告由川沙廳移文到局請將倪歸案嚴辦並緝查曹氏下落（夏） 
[坍屋傷人]  
　　英界正豐街正興館後披屋年久失修於昨日坍倒致將店夥某甲壓傷當由巡街捕車送仁濟醫院調治未知能保性命否 
[法界火警]  
　　老北門河浜潘叙泰南貨店於前晚十點餘鐘失愼延燒同泰舊貨店等市房數間昨捕房傳到該號執事詢得保有火險銀四千兩諭候查明起火實情再行核辦（舟） 
[復訊划船沉没糾葛]  
　　瑞鎔廠小輪莫軋利行經公記碼頭將陸金壽划船撞翻等情己誌本報昨又解至公共公廨請究高易帮辦某律師代被告伸辯良久傳訊陸阿六供與前同律師又將陸供詞反復駁詰訊之楊春堂供是晚七點鐘由南往北至第二日聽人說瑞鎔廠小輪撞翻划船等語讞員寳子觀明府以水捕頭禀該划船巳由捕房設法撈起今己帶案遂與巴君離座出外將划船詳細查勘一週復升座傅訊該輪老大顧錦濤供實未撞船叩求明察明府與巴君會商良久以金壽屍身未獲遂判顧給還撫恤銀一百兩將來金壽屍身撈獲報候驗明再奪如無力繳銀攺押四個月完案（業） 
[官事]  
　　浦東塘橋鎭巡防委員前由滬道札委楊永康二尹辦理在案昨又攺委何二尹紹先接辦常州府帮審候補知縣慶多昨日因公來滬赴道禀見（哲） 
訟案 
[滬道第三次會訊華洋訟案]  
　　楊裕興等因紙貨麵粉糾葛上控德商克魯森一案昨又由滬道與德總領事卜君在洋務局會訊兩造律師分辯良久觀察以各見証供詞支吾遂商之卜君判一併退去候明晨再訊（戎） 
 
 

Page 20

 
 
[公共公廨會訊案二則]  
　　西洋商人陳全記控顧福雲担保熊升合同不理一案昨午奉寳讞員與西洋領事沙君會訊律師穆安素投稱是原告代表兹將合同呈核顧延高易帮辦律師投稱被告不承認原告是西洋商人實是華人應請公堂查明是否洋商再行訂訊中西官判候明日復訊○日商森楨隆前延村上律師控華人汪耀記違背森林樹木合同由王明府與日領事村山君復訊村上律師將所訂合同呈案並稱汪巳違背應請追罰銀五千兩汪仍延哈華托律師代辯良久中西官判汪交妥保限十四天理楚如違追繳罰銀（戎） 
[上海縣案]  
　　張家樓張學禮家被盜搶刦一案兹由浦東總巡局函解夥盜劉四榮並鐵梗油捻到縣　襄讞李明府提訊劉供住在浦東以撐賀划船餬口實未犯搶所有鐵梗係前當小工時所用油捻不知何來求恩明府飭責一百五十板復跪練二點鐘仍不實供判押候復審○田金發入贅田長壽家近命其妻將養老筆據竊去搬出經親友勸令每月貼洋八元金發不允經長壽控告提訊金發供願將岳父母養老惟因失業無力貼洋明府判具結了案○陳李氏誘拐凌阿　之養媳巧林交於陳馮氏帶往無錫許字某姓馮氏得洋二十五元某姓向巧林問明原委懼累退回經凌尋見扭縣控告經明府訊據巧林供訴情由判巧林交凌具領李氏斥釋馮氏掌頰二十下交媒押辦（車） 
[總工程局紀事]  
　　西區前獲迷路揚州女子劉阿鷄年十七歳送由普育堂轉送女工學堂學習女紅因不服敎誨仍被送回留養昨由堂　將劉函送西區解局稱有某姓願聘爲室求恩判候查明再核○杜漢卿　控被白德亭串同法包探軋至小東門天成昌煙館誣竊鞭炮三件後至法捕房挽高裕記保出心不能甘請究孫明府傳白及經責之杜德到案訊據杜德供稱在九江關被搜去江永輪船上所帶之鞭炮一件尚有兩件巳由水手推洋十元現與白德亭付洋交割是實明府以白不應誣詐判戒責五十下斥退○洋行街豐記海味行夥陸冠郡同保人蔣文卿扭巳閉同泰紙店主鄭錫榮到局控被欠銀三百十二两陳叅軍判鄭限七天内押令交還○日新花行夥顧榮侯因托船户張家珍裝買子花付去洋五十六元袋一百餘只均被乾没控由南區解訊判令船户倪阿美等知照船主料理船仍扣留（夏） 
[巡警局紀事]  
　　總局凌星海在鍾純孝田中竊泥被鍾扭入警局稱由作　周寳來雇挑判押候傳周到案質訊○宋才郎憑黄龍生爲媒娶季楊氏爲妻計出身價洋九十元甫經兩月即被逃去昨在閘北撞見即交巡士拘局候訊○塌車夫張金才吳阿東徐永水等三人撞倒婦人王陳氏碾傷左足由巡士一併拘局並送該氏至醫院求治 
　　城内第一路一區王阿六竊王阿保錫燭台等物由偵探拘入押候究辦 
　　第一路三區楊毛兆扭控學徒金茂林蔣廷祥二人串竊緞鞋十一雙判押候查辦 
　　第一路四區捕役徐開在西馬路妄拿杜阿根指爲小竊巡官以無憑斥釋（衣） 
[公共公早堂案]  
　　石文泉在棋盤街開設東洋莊前晚失愼昨由中西探禀請中西官先往該棧勘　回　傳訊石供查此火係由多人掩入所縱並無别情判罰銀六百两以儆疎忽○妓女陳阿保前因違章被濟良所送案判交保回節以後不准來　爲娼在案昨所董禀稱該女又來上海送究判交所留養候禮拜五再訊○韓芝山前記竊案經公堂押辦開釋後其手指所帶之金戒一只乃妓女胡蓮卿所失原　報由包探將韓解案不認行竊　在沈阿春所開妓院内賭　押下判押候傳訊在案昨將沈阿春傳案供並未聚賭實被誣供判押候下禮拜三再訊○李槐通竊普濟藥房藥料押候禮拜一再訊○按目陳雲卿代某煙紙店向方九霞銀樓調换金戒經方夥驗是銅質又係冐牌報捕解究判陳罰十元烟紙店罰洋二十元○康益天之妻王氏被陸阿四姦拐昨解請究判氏押三月陸押九月○陳鼎新　何楊氏誘拐十四歲小孩俞根全十二歳小孩陳三子又八歲之楊小二子等圖賣由捕拿獲解究氏供楊小二子是買來餘供支吾判陳押西牢兩年何交保三孩送桱流所留養候示○王小三子强搶王朱氏金挖耳判押九月○俞玉文張坤山　騙女子許阿珠等在棧姦宿於昨解究判各押半年許押六月期滿交其母具領（業） 
[法租界公堂案]  
　　張釗根前拐張惠安之小孩由鄰人王玉英爲証控奉飭查在案昨日惠安投稱小孩在郭耿甫家由探吊出叩求給領郭供有同鄕人在鎭江買來爲子計洋二十八元並非拐來釗根供實非誘拐求恩聶司馬判郭張交保限郭函詢鎭江究係何人出售禀候核辦孩給惠安具　○船户　　生被　薛木泉竊去洋一百四十元報捕拘獲　訊據　稱捕房抄出二十四元給領餘洋　在伊兄杏　處求違杏濤供只借三十二元餘　不知木泉供除兩項洋五十六元餘　用　求寛限緩交司馬判木泉押追杏濤交保限半月繳洋如違押究○新瑞和洋行控嚴發標欠租洋二十九元亦奉傳訊嚴供一時難　先交一半中西宫不准判交保限七天清償（舟） 
[美租界捕房事]  
　　吳淞路曹元館飯店在門首堆物北四川路金子貞將牛奶　水均違租界定章昨由捕房查知飭探赴公堂請單傳訊○萬隆鐵廠被陳阿四行竊鐵噐由探將陳拘獲押候　單補傳收　之顧阿六到案訊究○某甲　拐陳姓之妻某氏昨由包探楊連生拘押候究○王阿旺積欠瞿阿炎烟資不付被瞿扭八捕房飭赴公廨具控（西） 
通信 
[江南法政講習所來函]  
　　大主筆執事靑鑒貴報載江南法政講習所肄業員州吏目牟鎭西條陳江督奉批駁斥一則查本所肄業生並無牟鎭西其人或係冒充應請更正不勝盼切陶保晉拜啟 
[違禁售烟]  
　　嘉定城内有吳静生者私設烟榻勾引年輕子弟入内吸烟且有無恥婦女時常出入實屬有傷風化有地方之責者何竟充耳不聞耶地方受累人啟 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
