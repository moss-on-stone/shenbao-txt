# 1923 - 242 - 4918152

 

Page 1

 
 
第一萬八千一百五十二號;中華民國十二年 西曆一千九百二十三年九月八號
星期六 * *   
 
 

Page 2

 
 
第一萬八千一百五十二號;中華民國十二年 西曆一千九百二十三年九月八號
星期六 * *   
 
 

Page 3

 
 
第一萬八千一百五十二號;中華民國十二年 西曆一千九百二十三年九月八號
星期六 * *   
 
 

Page 4

 
 
第一萬八千一百五十二號;中華民國十二年 西曆一千九百二十三年九月八號
星期六 * *時評 
[七日後之北方政局] [  冷]  
　　北京電謂七日後政局將有變動而此七日中則尙係沉悶時期也夫七日後之所謂變化者將若何變化乎推其所極不過津保間權力之消長而巳亦如保定會議後所生之變化而巳在我國民視之實仍一無變化也 
　　然有一端焉國民可以窺測北方之所謂勢力者自直勝奉後北方之所謂勢者直也然而其間巳有保洛之分保洛之分者即津洛之分之謂也保與津同體津蓋挾保以分洛者也然自洛閣被倒以後洛即無聲而直之勢力又有津保之分今乃津保之勢力巳立於不相容之地位而所謂政局之有變化者即由於此此與國民固無所關係而北方勢力之分裂而不可終日乃巳洞若觀火 
國内專電 
　　北京電神户電華僑由橫濱逃此五百餘人據云火逼逹死者近千人大阪電華僑在東京逃出四散者甚多惟海嘯冲去不少張元節避上野園商會調查此次華高損失在千萬以上 
　　北京電橫濱總領事長福請假已准尙未返國有妻及三子均無下落致電橫濱係館員謝湘（七日上午十二鐘） 
　　北京電參戰借欵展期津派不堅持二五附稅爲擔保改要求以關餘付利息津派比日本資本家尤爲着急不知何故高吳已告馬驤此事决不辦理吳景濓與王承斌電話請放棄此籌欵方針改同成借欵但同成法比有一千萬鎊優先權英資本家不敢放膽投資（七日上午十二鐘） 
　　北京電參戰借欵指定擔保案係陸軍部三次提出閣議顧張均怕負責向整理會身上推故未通過津派函催無效（七日下午八鐘） 
　　北京電參戰借欵指定擔保爲吳景濓派倒閣武器高吳已中止原來此事係津派授意非攝閣主動昨使團紛議此事謂二五附加稅之目的爲中國償付殺人器械之用則華會實負中國某某等公使堅决言曰如中國以二五附稅作軍械借欵及參戰借欵名義之自殺借欵的基金則列國應當聲明中國十年内不能增加關稅態極嚴重此事决難成立但吳景濓派以此案詰保保諉在攝閣身上高凌霨已感受津派之累魚（六日）夕電王承斌告不敏此事原動係潘復與王承斌及日資本家某吳景濓亦曾於一個月前知悉後因此事使團反對外長反對吳方囑馬驤提案吳曾向攝政要求領二個月歲費高吳未付故吳聲張此事故京人士不感提案者之用心（七月上午二鐘） 
　　北京電津保軋鑠甚七天内有分曉 
　　北京電九月十三前後津保兩派爭執問題必有一種結束時局消息現尙沈悶一星期可展開（七日下午八鐘） 
　　北京電高閣能否維持看此七天内與津派鬭法結堁大選成績將止於預備會因議員非手執現金不放選票 
　　北京電七日衆院常會到三百十一人以二百六一通過延長會期吳毓麟報告護路辦法施紹曾朱鶴翔報告臨案駁覆大意改開秘密會又兩院通知庚（八日）二時開大選預備會 
　　北京電七日衆院通過延長任期連開三讀會場中大呼議員萬歲 
　　北京電近五天内確有議員二十八九名來京不露臉尙在暗中待價但由滬北來僅得川費二百號稱千元是口彩（七日上午十二鐘） 
　　北京電義使見顧交涉老河口刦義牧師案請從嚴處分當地長官顧答匪刦義敎士政府當妥爲辦理至處分當地長官係中國内政本總長反對貴公使之主張（七日上午十二鐘） 
　　北京電津浦曹老集貨車也軌通車慢十點鐘至（七日下午八鐘） 
　　北京電七日晨八點蔣夢麟李石曾及警廰步軍代表四人在户部街張弧處商支配鹽餘借下之八十萬分配旣妥適十一點馮玉祥派員持函謂聞北京治安會以鹽餘向四國銀行借八十萬分配京師軍警及敎育費而於敝軍獨向隅北京治安敝軍有功玉祥忝爲首領何以對我目兵請一様支配致原定軍警敎育費又搖動 
　　北京電洛電蕭派二十五師及第四混旅赴岳以黃沙街大荊驛爲止不許深入湘境一面調新堤軍艦開洞庭湖先察形勢擇將來湘中將領得人和者以兵力助之（七日上午十二鐘） 
　　北京電芳澤函復外部濟南領事與馮交涉員辦事不和已電該領事守分馮交涉員所稱行文不照儀式查係抄胥錯誤已囑加意檢點 
　　北京電袁乃寬六日就職未能用印正與部員交涉（七日上午十二鐘） 
　　北京電王承斌電保李士炯要求攝閣勿因銅元票案免其職（七日上午十二鐘） 
　　北京電加拉罕六日見顧維鈞聲明來華趣旨願誠意解决中俄一切問題恢復友好又感謝各界歡迎又聲明此次奉派來華中俄交涉有全權 
　　北京電袁乃寬昨到部部員要求非先發一個月薪不能開工袁允力籌黃郛辭呈雖上但財部苟籌給三個月經費可以商量（七日下午一鐘） 
　　北京電顧維鈞以日本鉅災昨切勸汪榮寳東渡就職辦理留日學商善後事宜汪已允定日内首途 
　　北京電張弧令印刷局停止刷印印花稅（七日下午一鐘） 
　　北京電陸洪濤電本年鹽欵洋員不肯照撥請總稽核所飭撥以維甘餉 
　　天津電湯漪郭同楊永泰彭養光韓玉辰王用賓烏澤聲六日致電日本兩院慰問災事有追隨同志共謀賑濟等語（六日下午十鐘） 
　　天津電日領通告日僑國災重大亟宜組織救恤機關現已成立天津母國震災救濟會賑濟事務均可接洽 
　　天津電段芝泉六日晨約集在津要人梁啟超鮑貴卿靳雲鵬曹銳李思浩潘復姚震屈映光邊守靖朱深王印川等數十人在公館午餐商議發起救濟日本賑會席間醵欵甚多 
　　天津電五日新任日司令吉岡抵津各國官商赴站歡迎者約數百人下車後即偕鈴木赴旭街舉行閱兵式 
　　天津電議員胡鄂公北上過津談話謂到京後勸蓮伯勿走極端（六日下午十鐘） 
　　天津電致中銀行案内要犯吳作英五日夜被法捕在法租界阮宅搜捕歸案訊辦（六日下午十鐘） 
　　天津電津報界公會以團體會行動日非特函請退會脫離關係又團體會中堅份子多避赴西山每遇開會亦無討論勢將瓦解（七日下午十鐘） 
　　天津電京津學生團代表胡汪等應滬杭學生會電召㣲（五日）南下有所接洽（七日下午十鐘） 
　　天津電段芝泉匯十萬元救日災（七日下午十鐘） 
　　濟南電熊以財廳長王鴻運動省長擬免王以曲卓新繼王遂聯田抵制阻熊回濟又運動議員發電反對曲 
　　濟南電膠路各縣三日全開市（六日下午五鐘） 
　　濟南電沂匪又屠數村旅濟臨沂同鄕虞（七日）向田告哀（七日下午四鐘） 
 
 

Page 5

 
 
第一萬八千一百五十二號;中華民國十二年 西曆一千九百二十三年九月八號
星期六 * *   
 
 

Page 6

 
 
第一萬八千一百五十二號;中華民國十二年 西曆一千九百二十三年九月八號
星期六 * *國内專電二 
　　濟南電京訊外顧派人謁洛吳吳力主收回劉公島（六日下午五鐘） 
　　濟南電鄭士琦因剿匪費二萬元財廳難撥暫緩行（六日下午五鐘） 
　　濟南電參議員張魯泉六日晚由滬來濟據云爲伊招致回京者四十人（七日下午四鐘） 
　　濟南電沿膠路各縣抗爭產銷稅勝利刻益都組織十四縣商聯會（七日下午四鐘） 
　　哈爾濱電哈埠日僑多回國慰災（七日下午八鐘） 
　　哈爾濱電滿洲里俄海關已撤回舒爾曼青（九日）早返京對地畝事頗爲俄員所動（七日下午八鐘） 
　　蘭州電海原地震連續六七次官署民房搖倒頗多城牆亦被震裂（四日下午四鐘） 
　　蘭州電財廳陳能怡召集財政會議本日議决官銀號舊票照最高市價全數收回三日實行（四日下午四鐘） 
　　蘭州電孫道仁已抵平泉楊增新派員接洽（七日上午八鐘） 
　　漢口電湘趙尙在醴陵現正力謀安攸茶與衡州聯成一線北方前接濟子彈六十萬發被朱耀華截去二萬五千發餘運醴陵岳州李亞平部亦在汨羅桃林寺設防阻譚軍前進譚軍亦將汨羅南岸路軌拆毀數段防趙軍反攻故武長車仍不通聞譚尙在耒陽被趙軍所阻不能來省湘將領擁戴意見亦不一致湘亂未已（七日下午五鐘） 
　　漢口電趙參謀長唐義彬同吳景鴻鄒序彬及湘議員王克家等二十餘人六日由湘潭輪到漢田應詔六日亦來漢（七日下午五鐘） 
　　漢口電聞靳雲鴞部十四師已動員南下援湘（七日下午五鐘） 
　　漢口電英美名僑商辦就米及麥粉各千五百噸鹽三百噸振濟日僑定七日晚由美海軍運糧艦裝載赴日江漢關六日晚急電總稅務司請示可否放行（七日下午五鐘） 
　　漢口電豫匪在鎏被官軍圍攻死傷甚衆劉廣林高團長等桿現由萬和店竄回桐柏劉排長于海峯等桿竄回唐縣潘旋仍分途尾追並分電馬張兩鎭使派隊堵擊（六日下午五鐘） 
　　漢口電鄂加派武裝警察二十名五日晚赴鷄公山保護外僑（六日下午五鐘） 
　　漢口電蕭派李甲科五日赴洛報告鄂西鄂南防務並請示應付川湘機宜（六日下午五鐘） 
　　漢口電陜劉派徐志霖來鄂各漢廠訂購快槍千枝彈三百箱鋼砲一尊（六日下午五鐘） 
　　漢口電鄂豫軍三日在桐柏圍攻豫匪周團獲匪首馬老五郭團救出梅神甫六日晚由潘旅派隊護送到漢梅因受㣲傷當入醫院潘旅又在唐縣北境包圍閔匪魁耿十八馮黑臉等桿斃匪二百餘人打落肉票百餘名閔耿均失蹤馮僅以身免（七日下五鐘） 
　　漢口電宜訊袁祖銘被流彈傷腿現就診於後方病院前敵運回傷軍亦多蕭又派軍醫十餘人前往協助（七日下午五鐘） 
　　漢口電武陽夏三商會反對造幣廠加鑄當五十及當百銅元六日推代表謁蕭請飭令取消（七日下午五鐘） 
　　漢口電保定巡署參謀處函蕭請解散鄂外交後援會（七日下午五鐘） 
　　長沙電第一軍招待新聞記者報告趙部劉蔣兩團已退衡山湘東鄒汪兩團已潰散湘西賀旅因謝團完全加入我方鄭團不能成軍而唐榮陽軍又進至常德故退漢壽唐生智旅所部多爲蔡吸收亦極狼狽（六日下午一鐘） 
　　香港電石龍數日前大水水退後又遭大火總計各街店户被水冲塌或被火燬約六七百家損失逾百萬失所難民數萬地方元氣掃盡昨方便等院撥米三萬五千斤往賑（七日下午七鐘） 
　　香港電楊希閔五日返省六日再赴石龍擬往博羅晤許商總攻擊（七日下午七鐘） 
　　香港電軍界訊聯軍現佔平山一帶高地惟平山墟尙在粤軍手粤軍以高地盡失恐平山不能守現以三多祝爲第一防線公平二防線海豐三防線（七日下午七鐘） 
　　香港電大本營接湘電言譚延闓擬九日前進長沙（七日下午七鐘） 
　　香港電朱培德昨赴石龍謁孫（七日下午七鐘） 
　　香港電六日爲程天斗案終審期（七日下午七鐘） 
　　香港電公安局派探在大同通訊社拿獲陳耀斌謂係前在西關行刺鄒魯凶手（七日下午七鐘） 
　　香港電粤學界發起學生協賑日災會留東學生許崇清等亦定期開會籌賑日災（七日下午七鐘） 
　　香港電駐桂李根雲部經蔣光亮派員收編將取道賀縣入粤（七日下午七鐘） 
　　南京電孫傳芳頃乘特車赴滬（七日下午八鐘） 
　　南京電孫傳芳今午到寗晤齊後下午四時行（七日下午七鐘） 
特約路透電 
[日本地震火災六誌]  
　　六日長崎電據路透電社及聯合報社訪員署名之無線電報稱橫濱全被掃盪美代理領事克加索夫氏與其夫人罹災大阪名古屋間交通阻斷死傷約五萬人醫院若干所被燬萬國醫院雖燬病人無死傷 
　　六日大阪電據聯合報社東京訪員星期三日正午發出之無線電報稱橫濱外人死者約二百名姓名未悉據該處來此之人稱屍臭不可當河道中滿積死屍蓋均爲火迫至水路者外人多名適在街中購物倉卒地震遂罹難地面裂處甚多英美人刻正收集外人屍身葬於海中華人現集一處無食無蔽苦不堪言東京外人僅美人白勒姆氏於電氣廠倒時壓斃橫濱所死外人内有新抵之羅特夫人與其子美大使及全署人員無恙惟克蘭少佐生死未悉 
　　七日長崎電據抵此之某難民携來路透社電報謂英大使署人員均無恙 
　　七日大阪電聞日外務省秘書一員周視各災區調查各國大使安危據報墨公使德大使及眷屬比大使屬眷法大使及其夫人巴西公使及其夫人均無恙 
　　六日倫敦電無線電稱東京死三萬人傷十萬人無家可歸者三十五萬人 
　　六日倫敦電神户英領事報告倫敦謂東京繁盛區域之損毀不似傳言者之甚英使署領署顯皆無恙陸軍省外交省海軍省司法省皆未燬英人四百由橫濱避難到神户証實橫濱英副領事赫氏遇災之消息大阪神户兩處未受地震之害橫濱英海軍士官稱橫濱全部東京三分之一皆被毀橫濱外人死七十東京外人未聞有死者 
　　六日羅馬電東京意使無恙 
　　六日倫敦電駐英日使函致各報表示對於各方面同情熊度之謝忱並謂際此黑暗時日傳來消息有可慰者爲日本國民現一致以勇敢精神處置目前之困難及將來之修復事業 
　　七日神户電敎士克明士氏乘加后號赴華在神户告人謂地震之破壞視大戰中砲火之破壞尤甚該船曾接得星期日之無線電述東京橫濱之災情初皆以爲言之過甚直至難民登船後始悉其究竟加后號載難名一千四百名據抵神户之橫濱美領署職員稱意領署倒時有四俄婦二女子及意領事加斯加氏日書記某均壓死其中 
　　七日長崎電名古屋大阪派往東京之路透訪員四人均回抵東京據稱美法及中國使署均被燬英使署及其他使署均因地震受重損橫濱各領署均爲地震大火所毀 
　　七日長崎電戒嚴令總部星期三日布告橫濱安靜東京市政局現正以軍隊修理一切惟無住處者仍有十三萬五千人各使署現以士官學生五百名守衞 
　　七日大阪電東京大阪間交通仍極困難火車須繞道至東京但坐位有限航務已通惟求過於供電報電話名雖已復仍不能用重要郵件現已由軍用飛機遞送 
　　七日大阪電東京中央現象臺宜稱一二兩日共地震三百五十六次三日震二百八十九次四日震一百七十三次五日震一百四十八次今日至晨六時止震六十三次總共震一千零二十九次地震之象今已漸減不足爲慮 
　　六日長崎電日本火險公司因保險載明不負償由地震直接或間接發生火災損失之義務故在法律上不須賠償保險人僅可收回未滿期之險費耳惟日本承保者或將援照昔年舊金山地震後美火險公司之辦法除付還未滿期之險費外另給若干慰藉金究竟辦法若何不久當可决定損失至何程度現尙未能確知 
[日本災後之整理]  
　　七日大阪電現信大藏省擬蠲免災區捐稅一年鎌倉在菩薩是否存在今尙未悉上野公園小菩薩頭已失去據官塲無線電稱今非有公務者不准入東京 
　　七日長崎電首相山本發出敬告國民文勸衆安分守己山本並主張保護安分之韓民戒嚴司令福田將軍宣稱即極端社會黨亦爲吾國民當此慘災中亦當予以保護云 
　　六日大阪電三井三菱兩富户各助日金五百萬元救濟災民 
　　六日大阪電東京各大銀行現復開市日本銀行無恙三井銀行金庫無恙重要文據均保全三菱台灣朝鮮實業銀行均無恙正金銀行聞亦保全 
　　七日大阪電政府宣布目九月一日起至三十日止停止兌現惟災區外之銀行不在此例凡出售日用必需品居奇者須處徒刑三年或罰金三千元散播謠言鼓勵暴動損害人命財產破壞治安秩序者處徒刑十年或罰金三千元以上各條已以勅旨頒布 
　　七日大阪電據抵此之陸軍參謀官某氏稱攝政太子不允離東京現仍居宮中指揮賑務 
　　七日長崎電東京賑務現正積極進行政府擬出凖備金廣購食用各品海陸軍棚帳均用以安挿難民東京各銀行將於今日開市百元以下之欵均照付日本銀行副總裁今日由外埠回抵東京據稱該行於五晨復辦公總行所存現金十萬萬元無恙所收存欵共二十三萬二千萬元 
[各國賑救日災]  
　　七日北京電昨日閣議贊成財政部提議凡由華運日之賑品由部給照者均免出口稅 
　　六日倫敦電倫敦電市尹之日本賑災會已募集三萬鎊 
　　六日墨爾邦電澳政府已撥欵六萬鎊賑日災已匯一萬鎊交東京英使並决定派船一艘載食物赴日 
　　六日倫敦電舊金山電稱美國現趕緊設法擬將加利福尼亞州所產之米全數運往日本 
　　六日紐約電紐約日災賑金巳逾一百萬元昨日絲業聯合會在半小時内募集十五萬元商家多捐助衣服食物材木 
　　七日馬尼剌電美艦批柯斯號載賑品及棺木百具於今日赴日菲列濱賑捐已募得四萬批沙菲人擬募足百萬批沙 
　　六日西姆拉電印度總督理定氏决計開募日災賑金自己捐五千盧比 
　　六日比京電比政府弔慰日災並立即開募賑金日代使今日特赴外部道謝 
　　七日雪梨電澳船一艘現載賑品赴日大約就有一艘續往 
　　七日溫哥武電俄后號已載賑品赴日 
　　七日開浦唐電南斐政府稱將儘速運玉蜀米五千袋赴日賑災 
　　六日巴黎電法政府諭令明日全國各公署懸掛半旗並請各游戲塲停業以表哀悼日災之忱 
　　七日羅馬電明日此間懸掛半旗停止演戲以示公共對日之同情 
[日災與各國市塲關係]  
　　五日倫敦電今日證劵市塲呈參差不定之趨勢日本各債劵開盤時價格續落但因英美之收買稍見回起東京市一九一二年五釐債劵初落至七十一鎊後回至七十四鎊據商人云日本債劵低落過甚 
　　五日紐約電美國生絲貿易因絲業聯合會之主張現巳暫停俟日本絲業損失詳情確知後再行開市絲織品商家亦多停止交易估計紐約所存生絲足供四五星期之用 
　　七日香港電神户商會電致香港商會謂橫濱巳不復爲商業中心點神户商會願與香港商會提携增進對日之出入口貿易 
[意希暗殺交涉記]  
　　五日雅典電柯夫島知事電稱島中希臘民政及警政人員皆巳復職 
　　五日日内瓦電意代表薩倫特拉氏今日在聯盟行政會一面謂國家自有其保障安寗與榮譽之行事權不因國際聯盟會成立而銷滅一面又謂國際聯盟會之權力必須尊重意政府不欲否認聯盟會之權力惟意國謀取保障之行爲並不擾害世界安寗云云希代表波立狄斯氏答稱苟因有關的方面之一不承認行政會有適當權力遽謂行政會應不干涉則其結果將爲聯盟會之消滅蓋無論何國皆可效尤以會章爲不適用爲託詞也云 
　　五日羅馬電意報對於英國態度繼續發表仇英之社論獨社會報反對意相之態度 
　　六日雅典電希臘艦隊已奉命退入伏洛灣以避意希艦隊之衝突 
　　六日羅馬電官塲否認八月一日意潛艇砲擊希商船喬治亞號之說 
　　六日羅馬電半官消息希政府已照會英法意代表聲明希臘艦隊奉命由薩拉米斯駛入伏洛灣以免與意艦衝突因意艦隊或將駛至雅典附近也雅典現已成不設防之城邑云 
　　六日日内瓦電聯盟議會與行政會開聯席會議依英代表薛西爾之建議决定將今晨應開之議會全體大會無期展緩以避關於意希交涉之問題俾行政會可從容研究意希衝突之情形而呈報各政府 
　　六日日内瓦電國際聯盟行政會討論半小時後决定將今日開會之議事錄送交大使會議議事錄中有行政會答覆大使會議來電之重要文件内述行政會所擬解决意希衝突之辦法若干條行政會主張希臘宜以意幣五千萬里爾存於瑞士銀爲將來償付賠欵之擔保而賠欵問題應交國際法庭判决之又主張希臘向意國道歉雅典開追悼會希臘隊致敬希臘派調查委員會而加入有關係三國之代表並由國際聯盟會派代表監視被告者之審問意代表對於上述辦法略有反對故行政會從薛西爾之言决定將議事錄送交大使會議至此行政會將與大使會議共辦此事所以保全行政會之地位與尊嚴也但聯盟會權力問題則留待將來討論一塲衝突似有解决之望 
[各國近事記]  
　　五日倫敦電柏林路透電稱八月三日支加哥講壇報所稱法國巴伐利亞邦發生帝制黨政變之說並非事實此殆爲八月二日呂倫堡巴伐利亞國防軍十萬人整隊游行以作法國在師丹投降之紀念一事之誤傳 
　　六日華盛頓電外僑入境事務專員已准在八月三十一日夜半前數分鐘抵埠之外僑一律入境惟載運此項外僑之船須按其所載人數每名罰金二百元 
　　七日紐約電載外國移民於八月底半夜前數分鐘抵埠之各船不願受罰已聲明起訴 
　　五日希爾新福電莫斯科半官消息所稱俄國禁糧出口之說現聞不確俄國所禁出口者僅羊毛一項 
　　五日里加電莫斯科消息俄政府决計取消前帝政府及克倫斯基政府所發行之通幣 
　　五日倫敦電英太子以私人資格今晨赴蘇桑頓將乘法皇后號赴加拿大察視其畜牧塲 
　　六日倫敦電今日馬克匯市初爲二二○○○○○○○合英金一鎊後回至一九五○○○○○○終爲二○五○○○○○○ 
　　七日温哥武電加拿大中國總領事周啓濓現程回北京報告加拿大所定華僑入境案據周稱此案過酷或將引起華人排斥加拿大貨物敎士商人之風潮案中各條欵之最可反對者爲（一）已在加境内華人之家屬不准入境（二）未註册之華人受罰金之處分（三）華人自一九一七年起更變職業者須繳第二次人頭稅 
公電 
　　龍游乞賑電上每申報館轉華洋義賑會曁全國諸大慈善士鈞鋻眞文兩日蛟洪暴漲五日始退房屋坍塌無數田禾漂沒無遺秋收無望人心惶惶懇賜賑濟以免餓殍無任悚惶待命之至龍游内外北鄕自治委員同叩 
　　盧永祥等通電各省軍民長官各法國各報館鑒日本此次大震告災繼以水火誼屬同洲曷勝駭悼况我國僑商學生亦同罹其厄自聞此耗軫痛同深永祥等現已先撥銀一萬元用助急賑并已會商募助辦法賡續進行救災恤鄰古有明訓所企羣策羣力以申人類互助之精神增進國際敦睦之義務專電布忱諸希亮察盧永祥張載揚虞印 
　　王懷慶等通電各報館均鑒頃讀國務院通電并保定曹仲帥㣲電仰見救災卹鄰痌瘝在抱欽佩莫名此次日本東京橫濱一帶慘罹水火震災日本人民以及我國僑商學子同遭是厄萬目東灜殊深憫惻况中日關係唇齒相依自應不分畛域恊力救濟 
 
 

Page 7

 
 
第一萬八千一百五十二號;中華民國十二年 西曆一千九百二十三年九月八號
星期六 * *熱察　三區雖係邊荒　濟苦之地遇此奇災自應勉力黑助巳於三區地方分設災協濟分會積極驚募猶恐幸緩不濟愈茲先中北京興業銀行借墊現洋二萬元以一萬四千元賑濟日本災民以四千元賑濟旅日華僑以二千元賑濟留日學生此欵業經送交外交部曁中國紅十字總會分別匯交日本災區施賑嗣後三區募數如有盈餘仍常繼續匯往惟念東鄰災區過廣絶非杯水車薪所能濟事務祈尊處合力進行庶可衆羣易舉臨電　企易任神馳王懷慶張鍻元馬福祥魚印 
　　江西省議會等通電各報館均鑒城通牒無理要求始則聲明保留護路問題繼則擬仿鹽務海關制度使團旣組織護路委員會英人即倡設護咱行政局全國國有鐵路各設護各處所局所官長爲外國軍官鐵路警察歸外人指揮甚至車務總管及會計虛亦以外人充當委員會現已起草公使團瞬時會議如得使團通過即向我國提出讀中華敎育改進社及國會議員趙正印等通電不禁痛恨英人甘爲破壞世界和平之導火線也鐵路爲一國交通命脈不惟商業是賴抑且文化攸關此就内政言之應拒絶者一會計爲全路收支樞紐不惟干涉路政抑且影響度支此就國帑言之應拒絶者二總局操全國鐵路之綱領辦事處扼鐵路全線之咽喉况以軍官爲長無異征服狀態此就國際地位言之應拒絶者三華府會議結果維持遠東和平鐵路共皆不特形似處分中國抑將引起均勢問題此就世界和平言之尤應嚴厲拒絶者四夫外人所以倡言鐵路共管無非藉口我國護路不力爲今之計惟有懇請政府嚴懲臨案負責官吏酌恤被難中外人民一面切實通告擔保無虞一面調選精兵保護鐵路懲前毖後自可折服外人亡羊補牢庶幾挽回國體若因循畏蕙聽其要求則豆剖瓜分勢難倖免贛民一息尙存願爲後盾邦人君之其共圖之江西省議會敎育會省農會工業恊會南昌總商會自治籌備處同叫㣲印 
國外要聞 
[日本大地震損害紀（六）]  
　　東京：死亡證明者六萬現在患疫者四萬七千 
　　橫濱：巳成一片荒土死者十五萬生者無食宿 
　　東京方面 
　　東京災後疫病流行七日電通社東京電東京災民刻發生傳染病患者截至今日九時各警署所收容患者總數達四萬七千人警察忙於搬運屍體各警署所經手人數合計四萬七千三百零五名 
　　全屍發現三萬七千七日電通社東京電據警視廳調查之屍體數目如左但此爲完全屍體其餘手足四散身首不完者不在此類在本所被服廠遺跡收容者爲三萬二千六百餘具吉原妓館爲二千五百具西神田千餘具 
　　各國公使大都無恙六日東方社大阪電據外務省發表墨西哥公使（在鎌倉）德國大使有爾夫氏（同上）比國大使拔孫批愛爾及家屬（在逗子）法國大使科洛狄魯夫婦（同上）巴西公使衰蒙脫夫婦（在葉山）皆無事 
　　東京大倉本店被燬七日電通社上海消息頃上海大倉支店接内地來電云東京大倉組本店及大倉喜侂郎本邸均被燒去 
　　食物宿所最形缺乏七日電通社上海消息無線電海軍省副官致各鎭守府要港副官其大意如左現在東京第一缺乏者爲食料及宿所爲减少東京之混亂狀態起見凡赴京探訪親戚者請暫時中止 
　　各學校被燬之近報六日東方社大阪電大學除駒陽早稻田慶應外皆被焚或倒壞市内小學有一百十八校全毁祇餘七八十校云 
　　東京損害程度彙訊七日東方社電東京全市十之八已焚燬坍壞不可收拾至今日爲止已確實判明死亡者約六萬人當局正在盡其全力於食物之蒐集分佈由近縣及大阪方面運來之食物巳陸續運到正在各屬施行食物之應急分配全市依然在凄慘情况中幸賴發布戒嚴令派出軍隊與市民之自治精神得以保持秩序日本皇室捐助賑欵一千萬元外復賜全國御料森林之木料一百萬石又大阪電東京市之損害尙在調查中但芝公園赤坂溜池日比谷公園東京站一橋砲兵工廠上野公園日暮里南千住月島龜并户天神深川東端線内（即深川本所淺草神田日本橋京橋）則已成一片焦土下谷本鄕芝麻布赤坂之一部皆被燬無家者全市達三分之二橫濱除山手外盡付一炬爲戒嚴而召致之兵隊已陸續抵東京其後又召致第九師團之步兵二聯隊及由全國召集之工兵隊衞生機關警備方面大有進步民心巳稍鎭定惟戒嚴範圍巳擴張至千葉琦玉二縣外國大使及公使館已由士官學校學生隊保護之由陸軍大臣贈館員以一星期間之食物 
　　外人避居帝國旅館七日東方社大阪電帝國旅館無恙外人大半在該旅館中避難 
　　震災後之緊急勅令七日電通社東京電頃攝政皇太子發布勅令云朕認爲緊急必要　經樞密顧問之諮詢依帝國憲法第八條第一項對於生活必需品之暴利取締令已裁可並公布之該令内容謂當此災情重大之際苟以得暴利爲目的囤買必需品或居奇不賣或以不當之價格從事販賣者處三年以下之徒刑或三千元以下之罰金前項生活必需品以命令定之附則本令自公布日施行又電頃日皇又發布非常罰則勅令云朕認爲緊急必要且經樞密顧問之諮詢依帝國憲法第八條第一項爲維持治安起見關於罰則之件特裁可公布之該令内容謂不問以一般通信及其他方法苟以煽動騷擾暴行危害生命財產擾亂治安爲目的而散放謠言者處十年以下之徒刑或三千元以下之罰金本令自公布日施行又電支付延期勅令之内容謂朕認爲緊急必要且經樞密顧問之諮詢依憲法第八條第一項關於私法上金錢債務之支付延期及票據等權利保存行爲之延長各案特裁可公布之第一條在大正十二年九月一日以前所發行之票據至是月三十日應行支付私法上之金錢債務苟其債務者之住所及營業所在東京神奈川縣靜岡縣埼玉縣千葉縣及受震災影響經勅令認爲經濟上不安之區域者其支付期間得延長三十日但債務者之營業所在災地區域以外者且其債務關於該營業所之交易者不在此限前項規定三十日間之期限得再延長之第二條關於以下支付得適用前條規定（一）國府縣其他公其團體之債務支付（二）薪金之支付（三）爲支付薪水之銀行存欵支付一日一百元以下者第三條票據其他關於郵便存欵從大正十二年九月一日起至九月三十日止爲保留第一條所規定區域内之權利（即支付猶豫）而於其應行報告之時在三十日以内行之者仍生效力本令自公布日施行 
　　日太子不赴輕井澤七日電通社東京電攝政太子現居赤坂離宮須待霞關離宮修理竣工方去此所傳欲赴輕井澤係誤傳 
　　救濟費巳有數千萬六日東方社大阪電井上藏相談救濟費計内帑金一千萬元三井三菱之捐欵合計一千萬元第二預備金亦有剩餘故總額有數千萬元現正注全力收買食糧房屋使用軍用天幕全部現逐漸建造假屋由六日起用品略買就銀行亦由七日起開業 
　　美國將募捐五百萬七日電通社上海消息某無線電感受駐美埴原日使致日外務大臣電云本邦震災自傅至此以來美政府及紅十字會立計畫救援著著實行巳如屢次所電告尤以紅十字會得全國之同情期於此四日間捐得豫定金額五百萬美金此外各方面公私團體及有力報館亦皆加入開始向團體及一般公衆捐集各方面皆致力於救助方法本使館現亦與管下各領事連絡謀參與此等各種運種 
　　岩崎男捐助五百萬七日電通社東京電五日岩崎男捐欵五百萬元以救災民 
　　安田善捐二百萬元七日電通社東京電安田善三郎氏捐欵二百萬元救災 
　　大倉男捐一百萬元七日電通社東京電大倉喜八郎男爵捐出一百萬元 
　　三井捐助五百萬元七日電通社東京電三井一家捐助五百萬元以救濟難民 
　　三菱亦捐五百萬元六日東方社大阪電三井三菱對於震災捐欵五百萬元 
　　罹災者發電之限制七日電通社東京電關東戒嚴司令官令自六日起接受關於東京市民罹災電報惟不得過三十字又現可以免費用暗號者不受又爲普及起見希望每人日勿拍至一封以上 
　　遞送罹災者之郵便七日電通社東京電東京遞信局自六日起另設一種二種郵局專辦留在東京之罹災關係者郵便物 
　　公設市塲白米出賣七日電通社東京電東京市公設市塲從六日起出賣白米一舛金四角又從七日起米榖商亦出賣白米價格由市指定 
　　警視廳開設檢查所七日電通社東京電警視廳昨日以來即開設檢查所其地點如左品川新橋東京上野日暮里田端赤羽池袋新宿飯田町淺草押上目里以上各站八王山下御反田目里惠比壽澁谷神宮裏大海街道目白橋大塜街道巢鴨街道駨込橋千住大橋堺橋各要害之處又各師團於警備區域内之喚問所配警兵十名以爲喚問時之聲援云 
　　五師工兵隊赴東京七日電通社東京電六日午後七時日陸軍大臣發下命令與第五師團爲維持關東治安及救護速派携帶建築木工器具及通信材料之多數工兵隊急到東京聽關東戒嚴司令官之指揮并宜多帶糧食廣島工兵八大隊當即於七日午後十時半搭軍用列車自廣島開赴東京 
　　東京絶對禁止入市七日電通社東京電東京市現除帶有公務者外絶對不許入市 
　　阻止探望者入東京七日東方社大阪電政府當局因現在東京食物宿所皆甚欠缺爲减少此時東京之混亂計暫時阻止探望者及其餘人等赴東京已命各地當局將此意傳達各方面 
　　富豪之失踪及焚死六日東方社大阪電富豪安田善次郎與其夫人令愛近在大磯避暑現行踪不明葛善雄氏一家十九人在本所區私宅皆葬身火窟云 
　　朝鮮銀行職員無恙七日電通社上海消息據大阪七日發致上海朝鮮銀行支店之電東京支店雖已燒失理事行員均無恙惟金庫安否則不可知 
　　臨時火葬塲已起工七日電通社東京電警視廳困火葬塲不足特在芝浦淺草本所深川設臨時火葬塲巳於六日起工 
　　橫濱等處 
　　橫濱實地調查報告七日電通社橫濱電據電通特派員赴橫濱實地調查全市田地震全壞次火災起一炬無餘變成荒土市中最堅牢建築物之神奈川縣廳地震時雖尙無恙及後火起亦成焦士市民因無處逃避悉以橫濱公園爲避難地因自來水鐵管破裂公園瞬間一片汪洋裁判所倒壞辦事中之判官全部壓死郵局亦崩壞焚斃百餘名以上乃僅查明者之一部電話局辦事人員一百五十名似已全數被埋日本橋附近四角有羣衆四千餘人因無從逃避爲火活活燒死正金銀行之内側亦有避難者羣集於此以爲安全但不久火亦延及轉瞬燒死二三百人現尙屍體累累橫濱現餘災民聞有十萬全人口四十萬中之三十萬雖不能謂爲全死然當局所發表死者十萬似過於少至少死者必有十五萬　 
　　橫濱已變成餓鬼道七日電通社大阪電據六日午後七時半橫濱市長寄與大阪市長公文言刻橫濱苦饑請速送致糧食醫藥材料汽車蠟燭等大阪市長池上氏當即於該夜十一時十五分一一照辦 
　　避難列車之大混雜七日電通社東京電由火車避難各地者僅信越一線已達五萬乃至六萬彼等通過熱地獄之東京精神已失其常度車掌之注意充耳無聞凡火車頂上及月台上皆擁擠不堪火車進行因之墜落慘死者又不乏人狂呼亂叫甚於喪家之犬車内秩序大亂又無警察車掌偶爾注意即被毆打一任其上下自由毫不能制止 
　　碓氷墜道内之屍體七日電通社東京電信越線碓氷岸墜道中有多數屍體散亂此皆係災民之攀登火車頂至此跌下者六日如此枉死亦不少 
　　信越線難民十五萬七日電通社東京電三四兩日間避難信越線者約十五萬現高崎長野方面爲難民所充滿綜合听難民之談東京秩序藉軍隊之力得以維持從三日起水道一部分復舊糧食亦從各地運到幸免飢餓惟衣服數日未換天又奇熱避難上野及其他各地者忽爲豪雨所苦衣履盡濕老人小孩均瀕於危幼孩尤到處抛棄死屍纍纍無處安頓電車軌道及隅田川之堤防屍首堆積一百或三百不等臭氣充天不可嚮邇現雖竭力運搬然住所姓名無從調查即抬至火葬塲掩埋云 
　　橫濱華人慘苦如是七日東方社大阪電橫濱外人死傷者二百名其屍骸已埋葬在橫濱之華人無食物僅穿隨身衣服聚集於山手亦有赴大阪者 
　　華人多赴大阪避難六日東方社大阪電有華人二百八十五名乘倫敦丸於今晨來大阪避難 
　　川崎町損害之狀况七日電通社東京電神川奈縣川崎町前家屋倒壞時死傷一千多名富士紡織公司川崎工廠全部倒壞時壓死三百五十名重輕傷者數千此名各工廠無粗一完全者死傷現時尙不能詳查 
　　罹災者容留習志野七日電通社東京電日陸軍省放千葉縣習志野下志津收容災民一萬五千人 
　　各地航空連絡中止七日電通社大阪電大阪各務原航空連絡傳報災害茲以關西方面通信機關已經恢復故將此航空連絡中止七日正午各飛機自各務原飛出又今早自東京飛出之三輪中尉伊藤中尉兩飛機亦帶到公文及私信一部將於八日飛回 
　　大阪募捐者之踴躍七日東方社大阪電大阪每日载 
新聞社之募集賑六七日已達七十四萬元又巡迥醫院已於六日由木下博土爲總指揮率醫生看護婦三十七名赴東京汽油艇巡迥醫院船救護汽車等已送往東京救恤品已在陸續運送中 
　　台灣義金募集盛况七日電通社上海消息無線電台灣總督府發現在官民有志募集震災救恤金應募者非常踴躍已達十五萬元之巨又正準備輸送木料二萬三千大木十二萬台灣米十三萬石惟總督代理無人重要政務皆行停滯乞賜原諒云云 
　　軍艦護送橫濱囚犯七日電通社上海消息無線電聯合艦隊長官發久張艦須從速出港赴橫濱與該地警察署長及陸軍指揮官協同將囚犯六百餘人運交名古屋刑務所任務終了即由名古屋方面裝載糧食速還芝浦 
　　設立朝鮮人救護所七日電通社東京電橫須賀鎭守府爲救護朝鮮人起見特在不入斗設鮮人收容所以資保護 
國内要聞 
[京中對拯救日災之熱烈]  
　　此次東鄰慘遭巨刦損害之　死亡之多爲空前　　有而災後飄零失所嗷嗷待哺者尤不可勝數日來各方面對此無不同深震惜熱心籌拯此亦足見我國人之不忘親善矣茲將北京情形誌之如下 
　　（甲）攝閣方面前日（三日）國務院特別會議對於　欵振恤一節曾有討論是日所議决者計有五項㈠電駐日代辦張元節調查實情並向日政府慰問㈡電駐神户我國總領事急赴災區調查報告㈢頒發明令撥欵二十萬專備振恤之用㈣令各省長官聯合紳商地方團體組織日災急振大會與政府一致進行㈤派遣商船運送糧食藥品及紅十字赴日此外更約定於翌日邀請各名流在顧維鈞宅商議茲事故昨日（四日）正午十二時鐵獅胡同巳馬龍車水計到者除閣員外有王懷慶聶憲藩車慶雲劉之龍（馮玉祥代表）熊希齡孫寳琦汪大夑顏惠慶王正廷錢能訓蔡廷幹惲寳惠等二十餘人首由顧維鈞報告日災詳細情形請大衆討論籌備救濟辦法結果議决如下㈠由政府頒令表示救災恤鄰至意並派大員前往慰問㈡除閣議已議决由財政部撥欵外並通令各省區一律籌欵振濟㈢令江浙皖三省迅速運米三十萬石往日本救濟由商民承辦並解除糧食輸出禁令㈣組織日災協濟會本日已到會者一律作爲發起人並邀請華洋義振會紅十字會銀行界軍警界新聞界商會各慈善團體一致加入組織方法下次開會再討論㈤由致府就參戰收回之德奥輪船中挑選其較大較堅者派遣一艘或二艘運載大宗糧食藥品帶同紅十字會藍十字會女十字會男女會員前往拯救日本災民並運回我國被災僑民及留學生至五時許散會又昨日本爲閣議例會仍繼續討論日災問題决定一面用國務院名義致電駐日公使向日本政府鄭重表示誠摰之意一面令財政部急速籌欵二十萬元匯交駐日公使親赴受災各地分别拯濟以示恤鄰之意並由外交部提議駐京日使以此次東京橫濱一帶巨災請求解除米榖出口禁令擬按歷來成案特别允准出口至出口數目俟電詢蘇皖地方長官再行酌定旋又發表命令兩道如下㈠日本東京市及橫濱各地於日前午後突起地震市廛多被延燒人民慘罹浩刦奇災巨變亘古未聞曷勝驚愕著派駐日本代辦代表政府即日親詣日本外務省慰問深致惋惜之忱並由財政部迅籌銀二十萬元交日本政府爲中國政府捐助之欵仍由各地方長官勸諭紳商廣募捐欵儘數撥滙藉資拯濟以申救災恤隣之至意此令㈡此次日本地震奇災中國僑日商民同罹浩刦者諒必爲數綦鉅殊深厪念著由外交部轉飭駐日本長崎神户領事就近調查被難情形迅速電呈並先代政府實行撫慰一面由内務部財政部商撥欵項遣派專員會同本國紅十字會携帶衣服食品藥料等項迅即馳赴東京一帶設法援救此令 
　　（乙）兩院方面昨日憲法會議宣告延會後特因此事改開談話會議决由參衆兩院聯名致電日本兩議院内閣總理及各災區市長等代表中國全國人民表示慰問茲覔得電文如下大日本貴族院衆議院山本内閣總理各災區市長公鑒電傳貴國慘遭天災舉世驚駭敝國誼切同洲尤深震悼謹此代表全國國民馳電慰問中華民國參議院衆議院同叩 
　　（丙）敎育界方面北京國立專門以上八校敎職員代表聯席會議昨日上午九時在美專學校開會除討論關於本身之開學及經費問題外並由美專代表徐瑾臨時提議此次日本慘遭巨災吾人亟應設法拯救以盡隣邦國民救災恤隣唇齒相依共存共榮之義務全體代表一致通過當即議决組織北京學界日本震災急拯會及各項辦法至下午一時始行散會其辦法如下㈠聯絡本京學界組織北京學界日本震災急拯會㈡急由本會極力設法借墊若干先行匯去或購糧送去㈢急與校務討論會及中小與校敎職員聯合會接洽㈣急與公私立各學校及學生聯合曾接洽㈤舉辦游園演劇及成績展覽會等㈥先由聯席會議通知八校共同募捐㈦聯席會議代表全體爲發起員以便與各校公同辦理㈧本星期六（八日）下午二時開第一次籌備會又該會致京中各校公函已即日印發並望各校中如有未接到通知者亦派代表列席此外敎育致電慰問者尙有北大代理校長蔣夢麟氏其原電曰日本京師帝國大學荒木寅三郎總長並轉東京帝國大學及各學校鑒電傳奇災實深震慟同人謹致慰問中華民國國立北京大學代理校長蔣夢麟支 
　　（丁）其他各團體北京市民發起組織數災大會定於今日下午一時假中央公園來今雨軒開籌備會議共商一切進行華僑實業協進會亦發起日本奇災急振大會邀請各界共同加入定於本星期日（九日）在闢才胡同南太部寺六號該會事務所開會其通啓業已出發他如銀行界新聞界亦正在籌備中不日必有具體組織 
[高凌霨等决開米禁]  
　　馬聯甲呂調元已表同意 
　　東方通訊社七日北京電云禁米出口令於四日經閣議之結果决議暫時弛禁一至於運米出口手續一正在由當局者與日本公使館商議籣便之辦法至實際須運往日本救災所需之榖類及食品之數目俟日本公使館接得各地日本領事館來電後再行决定 
　　日前由政府致電皖蘇兩省當局通知禁米出口令之弛禁馬聯甲呂調元已於昨日電覆允諾照辦 
[京内外救濟日災之外訊]  
　　東方社北京電（四日發遲到）高凌霨等以總統名義發佈命令對於日本京濱各地之災害表同情之意並由財政部贈捐欵二十萬元一面則向國民廣募捐欵又派中國紅二十字隊至東京携衣被藥品糧食等物急援難民又七日北京電清遜帝昨日遣震災慰問專使至日本公使館捐助銀一萬元及珍貴古董等又曹錕捐銀三萬元又六日天津電段祺瑞張勳梁啓超曹銳靳雲鵬等在津要人十餘人本日午前十一時在段宅集議振濟日本震災事段氏主張抛棄黨派觀念共同組織救濟同志會衆皆贊成即席認捐十餘萬元又籌商廣募捐欵辦法諸人共午膳而散會此爲段張二氏復辟戰爭後第一次會見彼此皆無芥蒂又六日哈爾濱電張煥相命中國各警察遇有奸商因東京方面震災以己意對於金與米價謀市面之動搖者留意取締又六日廣東電孫中山對於日本此次之慘害特向日本攝政太子發慰問電此間中國官民開會議次着手募集日本震災捐欵又中外人之主要人物均訪日總領事爲鄭重之慰問各報咸悼日本之不幸而謀慰問方法學生會聲言將先用船贈送糧食歸途將以在中國留學生之困窮者帶歸云又七日電通社北京電曹錕賑日災捐欵三萬元宣統捐一萬元及珍寳三十件（中有西太后珍珠髮飾玉器）交與日使館 
[補充内閣說實現]  
　　高凌霨等巳發命令 
　　高凌霨等於昨晚（四日）下命令四道其一免彭允彝李根源職其二特任黃郛署敎育其三特任袁乃寬署農商其四令金紹曾代陸軍部務今之所謂攝政内閣在法律上地位如何姑不深論其中分子一部分旣爲與彭李同向黃陂辭職而未邀挽留者（如高吳李顧程等）又一部分則爲已辭職之閣員所任命者（如顧維鈞張弧等）以上列之資格而竟以命令免去彭李本職無論法律上無此奇例即以事實論之此項滑稽舉動亦復令人失笑且其措詞如不用『着免』而用『准免』字様自謂已煞費苦心但不知上文旣無呈請辭職字様此『准』字如何破空而來所謂『准』者果何所依據高凌霨等旣能免彭李兩人何不一併免去張紹曾更爲爽快何以對於國務總理及陸軍總長之下文竟不敢一字提及旣喜多事何又忽怕事乎茲姑將彼等所發命令錄之如下㈠敎育總長彭允彝農商總長李拫源均准免本職此令㈡特任黃郛署敎育總長此令㈢特任袁乃寬署農商總長此令㈣陸軍次長金紹曾著暫行代理部務此令 
[加拉罕之對華宣言]  
　　維持從前對華之原則願中國政府日臻强盛 
　　蘇俄新代表加拉罕抵京後四各方均以蘇俄對華問題相詢特發表宣言如左 
　　蘇俄對政策原已週知且非爲新近發生之問題當俄國蘇維埃政府成立之初吾人即詳細表示對華態度一若表示對亞洲各國下策之原無殊一九一九及一九二零年吾人業擬定對華原則亦即吾人準備對中國及其國民建設友誼關係之原則該兩年所發表之對中國政府及國民宣言料已遍知此外無再可述者余對此只能切實聲明兩次宣言之原則與精神依然爲俄國對華關係之原則至於中俄兩大民族親善之利益更不待余詳述俄國在一九一九及一九二零年曾兩次正式建議兩國親善不幸當時皆未得中國答覆但中國國民與政府現已力謀促進中俄問題之解决及兩大民族友誼關係之建設矣俄國對中國所懷之旨趣甚大但爲免於誤會起見應切實聲明目前新俄對華所懷之旨趣與俄皇時代之旨趣與要求絶對不同 
　　俄皇時代之政策乃欲收服毘連俄土之中國土地與人民在其謀達此目的之前毫無顧忌且藉軍事與經濟之力以實行其政策此種政策各帝國主義國與之共同進行損失中國國民之主礶掠奪中國之財富俄國勞農革命推俄皇政府本完全尊重他國主權及完全抛棄侵略所得之土地與財產之基礎建設其對各國之新政策對中國政策亦然 
　　大中華民族具有其本民族之文化及和平勤奮之精神乃俄羅斯民族在亞洲最善之盟國中俄親善足以保障遠東之和平只須中國國民皆尊重中俄親善之需要則决無從而阻碍者但中俄雙方均有多數敵人對中俄親善甚爲顧忌且力謀阻碍親善之實現耳 
　　帝國主義國邦曾欲化俄國爲其殖民地俄國歷經艱難困苦之掙扎現已脫出危險中國則仍在掙扎之中在其掙扎之程途上蘇俄實爲其唯一之友國 
　　各國對中國政策有二其一唯蘇俄採行其次除蘇俄外各國皆採行此兩政策實施之結果若具體加以說明可引土耳其問題述之 
　　外交家在近東咸指土耳其爲「近東之病夫」各帝國主義國邦咸集中其侵略旨趣於土耳其一若其集中於中國無殊歐洲各國爲易於操縱土耳其起見均欲土耳無强健之政府無有力之軍隊經濟不能發展俾土耳其日趨衰弱且用種種方法使土耳其不能爲其障碍在彼各國極欲土耳其病勢日甚直至不能抵抗各國之侵略根據歐戰終了時土耳其國戝簽訂之塞甫里斯條約巳使土耳其成一徒擁空名之國邦但土耳其之優良分子反對是約開始與帝國主義奮鬭俄國乃唯一贊助土耳其之國邦　當時俄國雖自身陷於困難之中仍予土耳其以恊助結果土耳其竟操勝券與歐洲各國締結夢想難得之平等條約歐洲各國前此掠奪土人之主權至此均迫於奉還土耳其此中國國民巳知之事實也 
　　中國之運命與土耳其有相當之類似惟中國較諸土耳其略爲强大富庶然各國對中國之侵略則與對土者無殊也彼各國咸欲中國四分五裂内亂頻仍軍力衰弱成一不能抵抗侵凌之「病夫」全世界中唯有蘇雜埃共和國與俄國國民願中國日趨强盛能以衞護其利益與主權唯有俄國願「病夫」健康恢復挻然起立而巳 
　　中國國民領袖已深悉統一之必要國中優良分子現方進行此種主張此乃余所注意且引爲滿意者欲實現此種主張前途殊多艱阻就中列强之帝國主義政策或即其最甚者余知種種紛糾皆爲複雜陰謀及直接侵略所演成其意乃在阻止統一藉内亂以圖彼各國之私利此乃中國國民最不幸者也 
　　中國前途雖有種種艱阻將來終有統一强盛之時此時俄國國民與蘇維埃共和國將視爲最可慶之日吾人之願望不獨以吾儕革命者數十年來對俄皇政府奮關之原則爲基礎且以俄國政治的旨趣爲基礎 
　　强大集中足以抵抗外來勢力之中國對於蘇俄將爲最誠信之友邦蓋中國對俄决無侵略之目的一若目前俄國毫無侵略中國國民主權與利益之旨趣也惟有强盛之中國能採行光明磊落不因外强之利益或壓迫損及本國利益之眞實的國家政策俄國所望於中國者亦即此獨立的國家政策蓋在此種狀况之下中國將能以友愛之總度對待俄羅斯民族也 
　　數年以來中國政府與中國當局每有對俄施以非友誼的措置之事實但吾人在莫思科均知凡此種種皆非中國國民之眞正民意而爲受壓迫與嗾使之結果有時甚至係列强對俄敵視之直接侵略行動今日余須聲明者乃外强勢力對於俄國現巳减至最低限度且無論其仍存在無論蘇俄仍受其敵視中俄間恢復邦交親善之良知旣如是之强則他國亦不能從中阻礙矣 
　　同時余指明者乃俄國對中國之旨趣旣不損及中國國民之利權則無論如何俄國决不輕予屏棄余深信中國國民了解吾人對中國之與中國利權極易平等調和的眞實旨趣且知必須予以承認余尤深信在此辦法之下中俄問决不至發生若何困難問題 
　　現余尙未熟識中國國内複雜情形余决不以爲解决中國問題前途將因複雜情形發生障礙在余來京之前在哈爾濱與奉天曾作逗留每處對余皆有誠摰之歡迎余曾與負責的中國政治家多人相晤張作霖氏對余之接待尤令余特别銘感滿洲方面及中國其他各地已承認對俄親善之必要中國政府與各界皆熱望早日建設對俄關係余曾與張作霖氏相晤數次在談話中曾得良好之印象偶有可疑之點經在奉逗留數日已有相當之消除矣 
　　當余抵京之際國會代表政府當局各界團體對余之接待尤以學生對余之歡迎更使余從速解决中俄關係之希望增强 
　　最近列强因臨城事件之通牒乃其對待中國國民態度之好例中國對此前所未聞之苛求無論任何派别皆一致起而抵抗余對此深爲敬服余深信健全的國家觀念將永遠抵抗擾亂中國之種種詭計余甚願中國有一强健之政府使各國無一敢再以臨城通牒中所載者向中國政府提出且深信統一之結果將使中國能有此種强健之政府加拉罕 
[七行借欵成立之又一說]  
　　交通部方面所言 
　　喧傅已久之七行借欵據交部中人所談至前日早間（即三日）始正式簽字外傅前一星期即已簽字者實屬不確巴黎法比公公司之覆電係一日到京對於「由正太餘利項下作此項欵之擔保」一層已完全承諾故此項借欵即於電到後成立惟擔任借欵之銀行及借欵總額較前均稍有變遷其最重大之一點則爲債權者方面前本定七行者在合同上此次只有華比銀行一家出面欵項如何擔任由各行與華比自行分配交部槪不過問質言之即在合同上債權者爲華比債務者爲交通部其他槪無關係也借欵總額第一次本定一百六十八萬第二次改爲一百八十萬此次最後商定爲一百七十萬除去扣還舊債外交部可實收一百零二萬餘元至前數日由華比墊借之五十萬則須於此中扣除尙餘五十二萬餘元俟今日交部將合同蓋印後即可交付 
[魯議會之外交要電]  
　　否認陳幹參與威海交涉請扣魯案三礦執照 
　　山東省議會前以威海收回三礦省有等問題特派代表往京交涉已於前日冋東特開茶話會報告並討論一切茲聞會後議决之件已發兩電特錄如下㈠洛陽吳巡閱使鈞鑒梁如浩辦理威海交涉媚外喪權國人共憤本會前電院部請將該約取消另訂並組織委員會加入魯籍熟諳外交者二人參與審查以昭愼重復由本會推派代表赴京面陳顧外長允即組織並擬以邵均農陳幹爲魯省與會人員惟是審查條約事關重要外交固貴熟諳心地尤宜光明陳幹最近言行多與梁如浩朋比渠前電鈞座謂梁所訂條約不甚支離意存袒護尤堪駭異雖澄鑒高懸絶不爲其所惑而各界對於該員咸抱欵慮本會代表民意本未緘默除電部院不承認該員爲東省與會人員外特此電達伏乞垂鑒無任念盼山東省議會叩支㈢北京農商部鈞鑒魯案三礦收歸省有全省公認鐵案不移魯大公司早允完全退讓現正積極籌畫乃近聞該公司竟與日人私相授受並來部請領特許護照冀肆把持食言罔利慨憤同深本會鑒於羣情難安緘默爲此電請務將是項執照即行扣發以息爭執而維礦權無任盼禱山東省議會支 
 
 

Page 8

 
 
第一萬八千一百五十二號;中華民國十二年 西曆一千九百二十三年九月八號
星期六 * *自由談 
[一知半解] [  子良]  
　　紅色細橡皮筋長力能超過原長七七五焚之則成濃質粘性的流液體 
[小住南通錄] [  劉雲舫]  
　　南通爲今日我國一大模範城氣象豪貴賓游絡繹慕其地者多買棹往今年七夕后過此小住三日遂得省識新村歸來尙作去後思爲綴數語 
　　數年以還南通聲名震遠近以其爲國中實業淵藪然尙得視爲游地者以實業區域距城邑尙十數里烟塵莫及往游者甫一登岸便覺清氣撲人眉宇江干馳道盡入綠林深裏清凈可愛縣中少乞丐道旁秧歌四起宛然一極樂世界 
　　予住城外俱樂部南通賓館也館爲張嗇老所經營屋宇壯麗陳設精華爲海上旅舍所不能及妙在一面臨水窗外清溪畫船泛蕩隔岸多垂柳萬縷千條臨風而舞樓頭遙看五公園歷歷垂眼簾中風景雅絶宛然作西子湖畔人矣入夜有明月綠映瓊姿益以咽蛩鳴切令人生無限幽情俱樂部佈置甚美聞曩日歐陽矛倩司其事宜其然也 
　　翌晨孝若公子以摩托車供矛駕游逕往狼山過駱賓王墓悠然動思古之情登山之巅則見江流滾滾浩無涯涘不禁仰天歌嘯曰借問長江東去水幾時流盡斷腸聲午后往博物院一瞥滿目琳瑯頗多名貴品壁間遍懸歷朝書畫多嗇老題字蓋皆南通家物以儲博物院傅之永遠意至善也旁晚散步各公園凭欄小立喜秋色清波畫入殘照中方知桃源風景尙在人間中公園有清遠樓嗇老題曰「奇偉秀絶乃在下州小邑之僻天高氣逈尤與中秋觀月爲宜」聯集歐柳交書法蒼勁極矣入夜孝若公子與其夫人設盛饌於俱樂部復贈劇劵至更俗劇塲小坐即去劇塲建築甚麗 
　　孝若公子居濠南别業此爲嗇老故廬以近作村居遂棄此高樓廣厦予訪孝若公子於濠上其寓所頗雅環寓畫修竹擅園林之美書齋設樓上陳設至精四壁書畫頗多珍品尤以王石谷松峰書屋圖爲最張嗇老荷鉏圖不知是誰手筆清描淡寫神態絶佳且多時賢題句翁同龢題曰「平生張季子忠孝亦詩書每飯常憂國無言亦起予才高還縝密志遠轉迂疏一水分南北勞君獨荷鋤」書法幾入化境餘如鄭蘇戡陳三立諸名流亦有詩名惜不復能憶矣别一室多陳美術品以余沈壽針剌爲神品案頭有梅畹華倩影一册顏曰「梅影」孝若公子手筆也册首有孝若公子綴言其略曰「宗敎家以禍福之說勝人美術家惟出其美術思想便能導人爲善啘華有功社會即在此處」厥語甚雋書法亦大雅不媿家風 
　　臨去之夕孝若公子復宴予於古筆園園距劇塲不百武景色幽絶孝若公子胸懷灑落有孟嘗信陵之風擅詞章尤好美術所持摺扇爲畹華所繪老松古氣盎然殊不類麗人手筆梅眞天下尤物也一面爲嗇老書以其公子即有海外行爲書庭樹篇扇未註曰「適成庭樹一篇書怡兒扇俾知愛日以學及時以行也」若孝若公子者殆古所云風流人豪者取居通三日便買歸棹時在深夜遂亂此一片歡喜地矣 
[疑問] [  冀廬]  
　　疑問者發明之母也有蠢中老人之疑問瓦特乃發明汽機有地球形圓之疑問科侖布乃探得新大陸蓋有疑問乃有 
思想有思想乃有發明也數年前自由談有『思想日記』之作不慧嘗撰數則刋之談天說地想入非非初不根據『科學眞理』也課餘無俚幻想雜湊于思慮之筦筆而述之聊供談助云爾 
　　㈠清晨旭日薄暮殘陽其大如槃較之正午大逾數倍則日之距地似正午爲遠朝晚爲近也然殘陽旭日其熱度低於正午則正午爲近朝晚爲遠矣疑問一 
　　㈡物理學家云凡物熱則漲冷則縮何以水凍爲冰容積反增大能令缸缾碎裂耶疑問二 
　　㈢美術家云凡曲線具有美觀予謂此說甚有證據故天上有文曲星而無文直星然諺所謂『曲辮子』者豈皆『美術家』耶疑問三 
　　㈣鷄鴨生卵卵孵鷄鴨究竟先有鷄鴨還是先有卵疑問四 
[窘話] [  啓孫]  
　　爲情人購一戒指而不適合情人之指 
[老　之弄巧成拙] 坐電車乃身邊分文俱無 
　　天氣炎熱遠出遨游不幸該地忽寒似三冬而己之夾棉衣皆未備 
　　與情人携手游公園忽遇父執呶呶不已 
　　與老父往某君處祝壽而此某君與己有睚眦之仇賽跑時忽褲裂 
　　在大庭廣衆之間演講竟將演辭忘却 
　　投去之小說稿被通回友人問爲何處來信而天眞之小弟遽爲道破 
　　考試時所藏夾帶被查出 
　　以上所寫出來的全是在下親歷的那時的様子眞是難以形容然而我想這種窘態也不止我一人有罷 
[敢問] [  楓隱]  
　　諺云不看僧面看佛而但今日冶裝炫服之婦女入廟燒香者究竟爲看佛面乎抑看僧面乎敢問 
　　諺云明中去子暗中來但今日辦慈善事業而起家者其暗中所來固不少矣然其明中所去究有若干乎敢問 
　　諺云娶妻娶德娶妾娶色但今日娶妻者究有幾人能重德而不重色乎敢問 
　　諺云養兒防老積榖防飢但今日養兒積榖者果僅任防老防飢乎抑有其他目的乎敢問 
　　諺云銅錢銀子毒蛇窠但今人之見銅錢銀子者何不避之若蛇蝎而仍寳之若性命乎敢問 
　　諺云妻不如妾妾不如妓妓不如婢但今之青年男子何不即娶妓婢爲妻而必别有所娶且旣以妓婢爲妻妾者其心目中不識視之若妻妾乎抑仍視之若妓婢乎敢問 
　　諺云兒子總是自己的好妻妾總是别人家的好然則同具此一般心理者何不變易而退各得其所而必據此黃臉婆子不許他人問津乎敢問 
[這是什麽緣故] [  古蓮]  
　　從一個面貌醜陋舉止粗俗的木匠手裏做出來的幾件傢伙做得都是非常光滑和雅緻並不像他的面貌和舉止那様難看這是什麽緣故 
　　從一個面貌美麗舉止文明的學生手裏寫出來的幾封書信寫得都是别字和欠通並不像他的面貌和舉止那様起看這是什麽緣故 
社會小說 
[人間獄（一六二） <] [  婆婆生]  
　　第五十五回將軍起義先試層龍手膩友痴情偷　歷象編 
　　却說孫桐耘自從華達銀行開門沒到十日便因爲反對總管理處突然提出辭職一個人秘密的到東方旅館來和程藕舲說個痛快碰着那程藕舲是一個極贊成總管理處的人面子上却敷衍孫桐耘心中却極不以他爲然還是擁護總管理處起初說了一番話桐耘聽了很爲得意後來藕舲說出許多正義來桐耘不覺一怔正在這當兒門外有人冬冬冬敲門孫桐耘以爲是柯蓮孫又回來了便不敢響靜悄悄的坐着程藕舲心中曉得蓮孫是有意避開這時候决不會來的敲門的另是别人然而朋友當中决不會這般鹵莽搥門搥得應天價響一定是什麽會鬧的人了心中正在盤旋敲門的聲音更急又聽見外面嚦嚦駡聲道死人開㖸接著一陳格格的笑聲藕舲聽得明白這是他新近做上的一個清倌人白蓮花白蓮花只有十五歲模樣生得嬌小玲瓏一張小臉似圓非圓似長非長頭上覆著一頭斬齊劉海髮漆黑得可愛一對眼睛黑白分明當中滿帶著活潑神氣皮膚雪嫩兩頰上眞是吹彈得破略敷脂粉眞是粉裝玉琢程藕舲因爲魏子巽的介紹做了他沒有多時可是十分相契每天白蓮花不管他叫局不叫局一敲過十二點鐘便光臨東方旅社和藕舲厮混兩人正打得火熱無奈只有一様可惱的事白蓮花尙是一位小先生又是討人身體老鴇每天總派一個跟局的小大姐叫阿妹的跟著小小的阿妹其權力差不多也和華達銀行的總管理處相同也是處於監督地位這一層程藕舲和白蓮花正是有輒喚奈何之感然而越是輒喚奈何兩人的熱度愈高兩情默默實覺安排不下此時冬冬冬敲門程藕舲明知是他要不開門又覺孤負玉人要去開門現在正爲孫桐耘談正經事體忽然加入一個堂子裏的妓女似乎不成體統一時左右爲難非常尴尬 
三言兩語[  鵑]  
　　我自見了日本的大地震大火災後就覺得爲人爭權奪利一切都無謂了因爲人力雖大究竟還敵不過天人定勝在這句話是靠不住的然而我們中國朝野上下仍還爭權奪利鬧箇不了大約不經一次大地震不能震破他們的迷夢不經一次大火災不能消滅他們的野心罷 
 
 

Page 9

 
 
第一萬八千一百五十二號;中華民國十二年 西曆一千九百二十三年九月八號
星期六 * *   
 
 

Page 10

 
 
第一萬八千一百五十二號;中華民國十二年 西曆一千九百二十三年九月八號
星期六 * *國内要聞二 
[王正廷招待加拉罕]  
　　昨日（四日）下午一時中俄交涉署督辦王正在北海靜心齋第一次招待俄國新代表加拉罕君陪席者除兩方職員隨員等外有顏惠慶熊希齡汪大夑蔣夢麟劉鏡人等十餘人首由王正廷致歡迎詞略謂今日鄙人獲奥加拉罕先生及各代表諸君相聚一堂表示歡迎之忱實深榮幸加拉罕先生此次由莫斯科奉命來華其任務甚爲重大我國國民久望其早日蒞止鄙人今日邀請我國各界領袖共同歡迎茲特略申其說（一）就中俄關係論我人所以誠懇歡迎加拉罕先生者蓋中俄兩國壞地相接者萬里一切經濟政治之關係較他國尤爲密切惜自俄國革命以來數年之間國交尙未正式恢復旋前各代表到華居住不久即行他往致未能達圓滿親睦之域國民渴望之餘不免多所遺憾此次加先生東來吾人深信必能早日解决歷年積案恢復邦交使中俄兩國國交益立於鞏固基礎之上（二）就中俄立國精神論我人所誠懇歡迎加拉罕先生等所代表之蘇維埃政府宣言反對一切侵略主義放棄前俄帝國不正之權利此則正與數千年來中國崇尙之大同主義相同故我人深信今後兩國國交皆將因其立國精神相同之點成最密之親善（三）就加代表個人論我人所以誠懇歡迎加拉罕先生者俄國主張公道尤其對於中國者實爲可感加代表不特爲革命新精神之首領爲當時首先提倡之人並且手草對於中國之宣言發表於世界故我人深知加代表此次之來必將貫徹主張實行其宣言我國人民古來崇尙信義無論個人之交際國際之交誼莫不視爲金科玉律現在各國邦交雖均親睦而國民之感想則對於美國尤見切近何則從前美國海約翰氏曾對於中國有所宣言其後美國當局能履行其所宣言如退還庚子賠欵不特道先創議而且首先實行故有深得國民之信用增進二國親交有如此也我人深信今後俄國亦必能如此本以上三種理由我人今日雖與加拉罕先生尙爲第一次相見但中國實心誠意根據全國共同一致之意志謀解决一切問題深信俄國亦必抱此同情故此次中俄會議前途必能得圓滿結果中俄兩國若果誠意解决一切外交不特中俄兩國之幸實東亞和平之幸也我人願於此與加拉罕先生等對於中國開一外交之新紀元焉今請舉杯祝前途萬歲並加拉罕先生及同行諸君之健康王君讀歡迎詞畢加拉罕即起立演說首提及其一九一九及一二○兩次宣言今惟仍本宣言之精神以爲中俄外交之政策總之以兩國相互不損主權不失利益爲前提確信今次中俄會議必有圓滿之結果並確信彼之對華政策較諸美國尤爲眞摯賓主盡歡而散時已下午三時半矣 
[長沙通信] [  幹]  
　　趙恒惕出走後情形 
　　趙恒惕之失敗趙之失敗在假藉省憲蹂躪鄕邦故一般湘人惟恐其去之不速湘潭醴陵各地商民以此次趙軍出發湘南皆侵入商家駐紮除須供給食有外而且囉唣萬分憤怒之餘竟有以重資啗其諜者俾母以譚軍之行動入報而趙之敗遁即基於此查朱團耀華係上月三十一日由湘鄕開拔經道林大道而至長沙軍隊至一團之多歷時及兩日一夜之久而乃直至近長沙之靳江河等處趙始知之則由諜者之遲不以告諜者之所由遲不以告則皆商民之重利啗之也　謂無拳無勇之小百姓果可任意欺凌哉 
　　趙恒惕之蹤跡趙氏行蹤尙未明瞭當朱團入城之際趙等逃出小吳門將近車站忽聞槍聲甚急且在近在咫尺之講武堂後趙等異常驚駭當即嚇散而滿裝子彈二十餘萬發及多數軍用品之箱車一輛車上司機生亦不及掛車向上飛駛而去大批子彈遂爲朱團所得趙氏旣未上車此後又無火車開駛則其未由火車逃走也甚明又據調查一日晚間並無外國大火輸開漢口趙必不敢乘本國小火輪而去則其未由輪船逃走也又明甚於是有疑其已往湘潭偕葉開鑫赴衡乾有疑者已赴常德往依唐生智者有謂其尙匿居長沙者究竟如何此時尙難明瞭也 
　　已抵省之軍隊已經到省之正式軍隊除二十五團外有第二師砲兵團戴岳所部一師砲兵團黃祥祖所部（戴黃兩部已分别開往株洲湘陰分途防堵以固門户）二師六團袁植所部湘束第二軍長陳嘉祐所部周警衞司令步隊張游繫司令步隊此外稱司令隊長出示安民者殆以十數計類皆服裝不整槍枝不全係臨時集合者 
　　各長官之行動各長官之到省者各團長司令外僅一未居何種名義之張輝瓚張向省議員何紹元等聲言省議會當然存在請轉知各議員安心在省俟魯師長到後即當請議會開緊急會共維湘局云云按譯氏在衡原已設有省憲修改處任曹惠爲處長茲又將借重省議會則自治之局將仍然保全可想見矣此外之措施如下㈠魯師長雖未到巳發出布告禁止搶刦並准格殺勿論㈡朱團長已函請警廳轉飭各警察機關長警然當服務以維秩序並巳布告保護㈢派兵保護電報局已委朱祖翰爲電報局長㈣派隊捧大令巡街又聞在譚組安未到省之際將設軍民兩政辦事處暫維現狀 
　　各公團之會議商農工敎育律師各會昨邀同紳商在商會開聯席會議决數項（一）緘請各街團各自派入守護（二）請警察廳縣公署派隊巡街遇有搶刦等事即予格殺（三）警察隊縣署警備隊槍枝派代表面請張輝瓚發還否則請派隊嚴密巡行街市（四）除電請魯師長回省外並派員往湘鄕歡迎又湘中協會等三團體昨巳開會議决兩事（一）拍電歡迎譚氏來省（二）派代表謁見張輝瓚請注意維持省城秩序 
　　政府報之查封湖南日報因巳爲趙政府收買其經理陶某編輯許某且各任要職戰事旣起又均兼任宣傳處之任故該報一應言論紀載竟純粹成一種趙政府報朱團長到省之次日即特派排長一員會同警察將該報查封 
[湘鄂局勢之緊張（漢口通信）]  
　　趙恒惕出走後之蹤跡日前傳說尙不一至據今日所得消息趙於出走前曾召集軍事會議决定退守湘東以待洛方援助惟恐朱耀華跟踪尾追故掦言退走岳州實則潛至醴陵設立司令部收合殘部徐圖恢復並派其諜報股長陳繡豸偕鄒禮分赴洛鄂懇求援助譚延闓業於四日行抵湘潭大約一兩日内即可到省深恐洛鄂出兵援趙重演南北大戰之禍特電致蕭氏聲明湘省仍尊重省憲保境安民决不越境侵犯請飭湘邊鄂軍勿滋誤會又電令駐漢代表余道南赴洛請吳勿出兵援趙免至牽動大局湘省議長林支宇避亂來漢不願與聞湘事現以趙氏出走深慮鄂省援趙有失湘鄂之和平特於三日宴請鄂省議長屈佩蘭於萬國春爲湘鄂和平恊商又湘省旅漢士紳胡元倓劉棣華與鄂紳孫武等亦爲湘鄂弭兵之運動湘鄂間和平空氣如此其濃厚宜可以無事矣然據某方消息洛吳對於湘事巳决定出兵援助先令鄂省就近派遣五十旅及二十一混成旅各一部進駐岳州城陵磯以堵譚軍之北上徐後抽調靳雲鶚胡景翼兩師各一部南下入湘實行援助趙氏奪回長沙京漢路客貨車傳已奉令齊集鄭州聽候運軍來鄂並已派員至漢預備前站事宜又據外人所得消息雞公山軍隊（即靳雲鶚部第十四師）均奉吳命向漢口開拔避暑外人驟失保護大起恐慌故領事團紛電鷄公山外人速離該處以免危險據外人推測一星期後南北兩軍將復再見於岳州而漢口或爲將來戰事之中心並鼓吹漢口各國義勇隊速爲相當之戒備可知湘鄂局勢已漸趨於最緊張之時期矣當趙出走前岳州駐有趙軍李亞平一營李曾奉命赴援長沙未至而趙巳出走李遂率部折回並將汨羅榮家灣南津港三處路軌各拆毁數十丈以阻追軍之前進現經岳州路局派工修復明日（六日）當可通車蕭督以武長路車一經通行深慮譚軍沿路北侵佔據岳州險隘昨特電令陳嘉謨旅長嚴密戒備防堵譚軍之侵岳又派楚振巡艦出防新堤並派副官賈彭齡馳往岳州探報湘軍之動作是湘鄂間已暗伏若干之危險種子恐非二三士紳高唱和平所能消弭矣（九月五日） 
[黔財廳長被人暗殺]  
　　軍隊亦時有譁變 
　　字林報八月一日貴陽通訊云此一星期中可謂多事之秋本月六日省長劉顯世奉其祖先木主入祠財政廳長唐氏祭奠回家忽有剌客自道旁突出向唐開槍唐知中彈急避往附近劉姓家會門閉不得入兇手乘機連放數槍有二彈貫其頸血管破裂唐氏勉强回家未幾即殞命而兇手則當塲逸去省政府懸賞購緝由二千元增至五千元仍無結果唐氏平日與各方感情尙好此次不識何故竟致遭人暗殺事出之翌晨當道曾閉城大索行人出入檢查甚嚴而兇手已鴻飛冥冥矣日前平遠之資清（譯音）地方駐兵忽然譁變時煙土多儲威鄕（譯音）當道深恐變兵前往刦土急由清鎭調兵兩連開往保護詎清鎭自兩連開拔後留駐之兩連忽又譁變戕害官長携贜遠颺省南之定番及省北之修文俱遭變兵刦掠又鎭遠亦有被刦之耗其詳情未悉邇來秋雨連綿河渠多汎濫惟秋收景象尙佳僅遵義一帶患旱未已耳 
[陜省籌備中之西北大學]  
　　西安通信陜西在前清時代即有關中大學辛亥改革後張翔初馬凌甫康寄遙諸人又創辦西北大學内分文法政商農預等科後以張氏離陜大學隨之擱淺今之法專即前西北大學之變態也去嵗陜劉招集全省敎育行政會議時復有多人提議籌辦西北大學即經一致贊成遂由省政府聯絡甘新兩省决計籌辦詎甘新迄無堅决表示致大學一時未得實現但陜劉熱忱并未稍懈今夏應陜人之需要請中外學者傳佩青等來陜講演事後留傳籌辦大學傳係豫籍留英多年現充北大敎授但此次講演不爲陜人贊許惟傳與劉有鄕誼關係故昨已正式聘傳爲國立西北大學籌備處處長地點暫定在舊督軍暑内聞巳籌就三十萬元爲開辦費并擬由菸酒稅中增加百分之三十名曰菸酒特稅巳委菸酒局長馮驥駿爲欲收此項特稅籌備處長每年可得三十餘萬作大學常年經費擬先辦文農工三科但陜人對傳分反對贊成兩派反對傳者謂傳爲大學籌備處長殆即敎育廳之變相傳聞之頓抱灰心日來屢謁劉氏謂將來大學成立敎職員應儘先聘用陜籍國内外大學生藉免物議劉巳嘉納故大學校長一席巳有聘請留法學生陜人王來亭歸陜擔任之說王久留法國攻政治學在陜留學生中資格最老曾得博士學位現任外交國際委員而贊成傳辦大學者因劉信任傳氏正殷如遏其興趣直接反對傳氏不啻間接反對大學也此贊成者別具之苦衷刻就情勢觀察大學定可實現而法專校長蔡屏藩恐大學成立將不利於法專昨巳面請劉氏將法專改爲大學法科惟聞劉對蔡建議尙未首肯云（八月三十日） 
[皖政界更動消息]  
　　呂調元長皖原爲蘇齊蚌馬所保薦固爲皖人所不滿近因種種關係旣開罪於軍閥復爲諸鉅紳所不容頗有不安於位之勢外問喧傳已有日矣皖人中之具有省長資格者如孫發緒諸人現巳奔走不遑若非攝政期内不便更動疆吏早已見諸事實現在呂調元意欲趁此時機設法挽回擬將皖省各廳道大加更動平均支配使各方面利益均沾庶不致再起攻擊茲就見聞所及縷列於次 
　　警務處長趙國琛與呂調元向有特别感情據傳呂氏運動長皖時曾向趙國琛借洋六萬元月前趙提出辭呈呂氏本有一面改委舒鴻貽繼任一面籌欵歸還之說自此以後謀此一席者不僅程立程炎勳等人其中力量最大者厥惟劉兆麟馬聯甲業已許可現正竭力進行其父劉鴻慶爲國會議員并在北京向旅京皖人極力疏通劉氏父子得寵於馬聯甲乃係包辦皖北鴉片烟稅解欵足額以合肥承辦烟稅之袁斗樞事竣之後委任蕪湖警察廳長之先例而劉較袁資格稍高當然畀以簡任廳道以酬勞績惟呂氏所以不敢遽予委任之原因一則包辦烟稅在馬氏爲有功在京津同鄕則大不爲然據說呂氏現擬另以其他廳道缺分畀之尙在猶豫間也昨日趙國琛特以外間所傳趨至省署謁見呂調元呂接見之下趙即陳訴苦衷謂任事數月感受警餉之因難實屬心力交瘁從前省長欲俯允辭職尤復格外體諒尙爲之籌一下台地步此刻實在不願久戀省長心目中有相當人員儘可委任并無須爲國琛另行設法云云呂氏不待趙說畢即喟然長嘆一聲而言曰你我弟兄們何事不可直說警務處長一席對付的人不知多少但是許俊人對於王仲湘始終如一你我交情亦應如此我在任一日你亦任事一日要走同走最後并云你我在此相處亦不能久至多不過兩個月罷了相對默然良久始散有說呂氏實不欲易以他人蓋因趙之爲人忠厚易於駕馭觀此一席話則知警務處長一席尙在欲動未動之間耳 
　　蕪湖道尹房宗嶽雖係許世英私人與呂調元亦有舊交且爲莫逆實在不便令其下台據說現在亦愛莫能肋聞此缺將畀國會議員余楶呂調元已電商馬聯甲會銜保薦而呂調元所以畀余之原因政界已傳說殆遍謂余楶之父余誠格近日爲和尙港定埠設卡征收米捐文電紛馳大起反對呂本老余門生小余前清時代亦曾爲呂調元遇事帮忙呂任湖北民致長時小余任内務司長嗣民政長改爲巡按使小余改湖南武陵道尹而去此次呂氏長皖小余欲在本省各廳道中占一位置屢說不行不得已乃由老余出頭藉征收米捐問題迎合廬和各屬人民心理通電反對言詞非常激烈直令呂氏無地自容於是呂氏乃託人疏通求老余收手定以蕪湖道尹畀其子大約蚌馬覆電照准即可成爲事實矣 
　　實業廳長鄭斅慈人極顢頇日前南京秀山公園行落成典禮呂調元擬派安慶道尹謝學霖前往謝辭以公務太忙薦鄭自代呂曰「翔北（鄭字）太無用」改派呂振球前往是呂氏視鄭若非舊交太深早已揮之去皖矣値此時機當在淘汰之列然謀之者雖多呂氏亦應權衡輕重最有希望者爲劉兆麟聞已徵求同意但恐劉兆麟不願就耳倘劉實在不願任此閒曹即以房宗嶽調任鄭斅慈無論如何非去不可所苟延殘喘者因繼任之人尙未定也 
　　敎育廳長江暐棄職離省業已兼旬此缺爲軍閥及大老所鄙棄惟敎育界中人注重之北京方面已推王撫五等四學者回皖解决此項問題呂氏夾袋中人才大都官僚旣無相當人物落得做個人情對王等滿口認錯極力主張留江并告以曾派胡朝宗前往廬山挽之不回再請諸君勞駕一往然王等到皖後觀察各方形勢惟有留江尙可維持現狀否則不知糟到何等地步當即允許前往呂調元平時辦事非常慳吝王等答應赴廬山挽江隨送現洋一千元與王等作川資然江暐决不再來證以其致敎育界之長函已極明瞭矣果然王等到廬山與江見面竭力勸江回皖照舊供職乃江氏提出三條件（一）敎育經費每月非要十五萬以十個月計算合計每年照預算額一百五十三萬不能短少分文（二）安慶市敎育局成立（三）義務敎育費照舊支配以上三條件省長完全承認即可回皖王等當在廬山電達呂調元請示辦理呂氏隨即含糊答覆四日王等亦乘下水商輪回省總之條件不過表面文章以爲王等轉圜地步否則大名鼎鼎之學者面子上亦下不去現在江暐斷無回皖之理王等亦預備日内回京至於敎廳長人選問題原非一時所能决定似此長期的交由第三科長注開棟代拆代行自非長久之局况現當各學校正在開學之際不能無負責之人汪開棟自設敎育廳即充科長爲人勤愼自不待言呂調元已商諸王撫五等擬令汪開棟暫行護理敎育廳長并一面呈報中央噫其他各廳道謀之不得敎育廳長懸缺許久竟無人取可見敎育事業之難爲也 
[皖米在寗打包之反響]  
　　蕪湖總商會前以南京下關藉口皖米打包擅開米市業經電請蘇皖兩長嚴禁在案兹據米業商董林靄宸殷保之等報告近日又有人運動蘇議會官廳准許皖米在寗打包倘一旦成爲事實蕪埠米市勢必一落千丈遂於五日下午召集各帮商董關會討論一致表决再由會電呈蘇皖兩長永遠嚴禁皖米在寗打包以符定案而維米市兹將電文錄下致江蘇韓省長電江蘇韓省長鈞鑒前以下關藉口皖米打包擅開米市違背設立駐蕪米捐局成案呈請准予嚴禁以維前案由奉鈞諭批開呈悉查皖米在寗打包現准江蘇省議會議决禁止咨行到署業經公布在案仰即知照等因奉此兹據敝會米董提議近見報載南京下關又有人運動議會官廳准許皖米打包消息並勾串下關無賴皖人具名呈請似此蓄意擅開米市不顧成案本會萬難坐視應請電呈江蘇省長永遠禁止並無論何處不許皖米在蘇境打包以維成案而保威信等語當即一致表决用特據案電請鈞座鑑察准予查照前案嚴禁南京下關不許藉口皖米打包並不許江蘇境内有皖米打包之事以防未然而符定案無任感禱諸希垂鑑蕪湖總商會會長湯鈺泉副會長吳正塵叩歌致案慶呂省長電呂省長鈞鑒前以南京下關藉口皖米打包呈請鈞署咨行江蘇省長查明嚴禁一案奉批開准江蘇省長咨開皖米在寗打包業經江蘇省議會議决禁止咨請本署公布在案相應咨復查照等因准此合亟令仰該商會知照等因奉此當即轉諭米商知照兹據米董到會提議近日報載南京下關又有人運動議會官廳准許皖米打包消息並勾串下關無賴皖人蘇省不負推翻前案責任似此蓄意擅開米市不顧成案本會萬難坐視應呈請省長咨行江蘇省長查明嚴禁以後江蘇無論何處不得藉口皖米打包以符定案而維蕪市無任迫切待命之至 
[蕪湖近訊]  
　　蕪關監督兼交涉員何炳麟自得日本大地震消息後即以電話向駐蕪日本領事館詢問日領事謂未接到東京電訊至五日駐蕪桃字日艦始接到東京由台灣轉來無線電大致與滬報所載略同惟此間留學該國學生約有三十餘人故日來各生家屬以電信不通難免不同罹浩刦莫不焦急萬狀刻聞敎育界主張擬聯合各生家屬凑集鉅欵並備食品先推代表數人携帶赴日援救 
　　蕪湖各界組織之國民對日外交後援會成立以來數月於兹刻因日本發生巨災傷心慘目擬日内將檢查股堆存之劣貨結束即將檢查股撤消一面爲救災恤鄰起見發起募欵振濟以拯災黎 
　　自攝政内閣明令發表蘇皖魯豫四省剿匪總副司令後蘇督齊燮元復主張由濱江各省選編長江游擊隊以便巡查江防頃據蚌埠來蕪者云此事馬聯甲業已復電贊同並派督署參謀儲莘赴寗與蘇齊面商一切聞已商議妥協想不久即可見諸實行 
　　蕪湖道敎育會於五日下午開評議會爲討論徽寗駐兵事公决除電馬督理及旅外各埠同鄉外一面推代表王笑耘等四人至鎭署道謝王鎭守使保境安民之美意次討論敎育廳長江暐辭職事公决電請呂省長對於繼任人選萬不可仰承軍閥意旨否則誓不承認並請呂氏對於義務敎育經費每縣三千元須始終維持原案 
　　蕪湖捲菸業憑證稅現已着手組織分局以便實行徴收紙烟業方面於是召集同業五十二家連日開會集議一致主張反對並一面電滬各紙烟公司請提出抗議並聞有主張將此項捲菸稅由地方自辦仍照包定稅額歸縣知事担保所得盈餘即補助地方公用不惟可杜絶弊端仰且免滋紛擾 
[浙敎育界發起救濟日災]  
　　浙江省敎育會七日下午一時開臨時評議會評議員出席者王犖胡炳旒盛在珩等十餘人李副會長曁幹事均列席由葉謙臨時主席討論日災救濟辦法首由李副會長報告與駐杭日領談話日災情形僉以救災卹鄰爲應盡之義務本會應聯終省議會總商會省農會銀行公會錢業公會律師公會改良織物公會醫師藥劑師公會杭州農會敎育會拱宸橋商會全浙典業公會鹽業協會藥業公會綢業公會定於八日下午一時在本會集議振撫事宜並提辦法三項㈠振卹以衣食爲宜㈡食糧須規定分量曁出口次數㈢僑日難民應分别振卹次議籌備夜學校事件公决照幹事部計劃辦理次議留德學生請催學費事件業由李副會長向敎育廳面洽已照來函辦理次議舉全國敎育會聯合會代表事件公决選舉二人開票結果經子淵得十一票李俊夫得九票當選爲代表次舉全浙敎育會聯合會代表四人開票結果許漢章得九票葉墨君得六票王卓夫得五君蔡孟謀得四票當選爲代表並議决全國代表川費照向例合支二百元全浙代表每人支十元議畢散會 
[寗垣救濟日災大會紀]  
　　各界踴躍捐助 
　　齊韓兩長召集各界領袖六日是午二時在秀山公園開救濟日本震災大會軍警政各機關長官紳商學報各界領袖到百餘人兩點二十分在英威閣開會齊督韓省長杜總司令三人主席首由韓省長起立致詞謂日本此次震災被災之區廣三萬方哩四十四萬一千餘户共有居民一千五百萬人實有史以來之大慘劇我國與日爲亞洲同種關係密切睹此慘狀能不踴躍輸將以盡恤鄰之義且我國留學日本及僑日人數最多現在流離失所死生未卜海外同胞罹此酷刼此尤不能漠然視之者故鄙人與督軍杜司令有今日之救濟日本震災會發起尙望到會諸君認定確數以便通盤籌畫云云繼齊督演說云日本此次震災亘古未有而影響頗大匪特日本國内發生最大變動即我國亦有莫大關係從悲觀上觀察國人此時尤不能不及早覺悟以圖補救於萬一竊思救災之誼重在恤鄰而况本省水災友邦亦曾踴躍輸將昨日鄙人與省長會約各機關長官在軍署開一預備會討論救濟之方法議决辦法六項㈠軍政兩署各派一人代表前往駐寗日領館慰問㈡通電各省募欵協濟並附告蘇省急賑辦法㈢九月六日午後二時在秀山公園開救恤日本震災會召集軍政警各機關及紳商開募急賑㈣即日由軍省兩署會派專員赴滬協商各公團駐滬辦理救濟事宜並與各公團接洽進行㈤募集巨欵並先購麵粉一萬袋送滬附運委託駐日使領轉交發放㈥由江蘇國庫提撥二萬元速派專員赴日會同駐日學生監督及被災地之本國領事分别救濟留日被災本國學生及商民所撥之欵事後追加預算齊督報告畢復謂諸君見義勇爲不落人後即望慷慨認定共襄善舉嗣杜總司令演說謂日本災况及與我國關係督軍省長已詳言之然救災恤鄰古有明訓海軍界亦爲國民一份子對於友邦慘災似亦應稍盡棉薄现華甲兵輪停泊滬上能容七八千噸如各界有米麵及各種雜糧衣物均可代爲運送赴日純盡義務大約三日内即可起椗旋齊督報告軍界全體共捐一萬元韓省長報告政警界全體共捐一萬五千元杜總司令謂華甲兵輪運送往返數次以一月計算費煤一千噸及船員薪工火食約計需二萬三千元即以此數完全認捐省會議長徐果人演說謂日本之災實爲可慘吾人應以世界人類眼光取一種互助精神協力救濟並謂本會同人在省者人數不多現由鄙人代表假定認捐二千元本會旣爲江蘇三千萬人民代表此外仍當請本會同人分向各縣竭力勸募得有成數繼續函告寗總商會長甘鋐報告商界共認捐三千元韓世昌個人捐助一千元羅步洲個人捐助一千元余醒民個人捐助一百元紳界黄以霖等及銀行界學界均聲明暫時不能確定俟商有成數再報散會後杜總司令接奉京電華甲兵輪一月運費完全由北京政府擔任杜總司令乃致函救濟會聲明改由海軍全體認捐二千元本日開會除由省庫撥欵二萬不計外連華甲運費計算共認捐五萬七千一百元所有賑欵急待購買糧食現先由中交兩行墊付三萬元俟後繳還 
[南京快信]  
　　北京昨電兩長請酌量情形暫弛米禁運送糧食赴日救濟震災 
　　兩長電令江海關監督運日救災物品一律免稅放行　　全省商聯會事務所六七兩日召集幹事會議重要議案三項㈠反對外人護路㈡募捐救濟日災及被難華僑㈢擬具整理財政計畫以備在滬提議 
　　英使質問我國烟禁廢弛昨外部咨省署請飭屬嚴厲查禁 
　　南通縣知事省委劉敬襄昨將會勘風災情形呈報軍民兩署並懇繼續撥欵修竣圩堤 
　　皖呂咨復韓省長定埠米捐局已令撤消 
　　蘇皖魯豫四省剿匪總司令署經費現由齊督與皖馬魯田豫張商定由四省分别擔任 
 
 

Page 11

 
 
第一萬八千一百五十二號;中華民國十二年 西曆一千九百二十三年九月八號
星期六 * *　　晋閻錫山派傳國安由滬廠傾砲彈百餘箱昨由津浦轉運北上 
　　連日下關輪埠車站鑿獲烟土案十餘起均一律解送地檢廳訊辦 
　　省警廳爲　噸户籍起見凡門牌及街巷名稱牌均令改用搪瓷質俾資耐久門牌購價由各户自備街巷名稱牌由境内商民集資購備各區警察署已遵照辦理　　第六師昨在武廟西邊試演機關槍齊督親往校閱 
[杭州快信]  
　　北京日災振濟會已成立理事長孫寳琦副理事長汪大變颜惠慶等電浙報告請一致籌辦 
　　廣濟醫院院長梅騰更（英人）偕夫人公子輩在日箱根避署迭電探詢音信杳然留杭家屬現擬派人赴日探詢 
　　杭總商會頃發通告此次日本震災爲亘古未有報章所載其奇慘殆不可以言狀救災卹鄰古有明訓况吾國留學及經商彼地者爲數至夥同罹浩刦更不忍漠然置之兹准於十日下午開會籌商救濟辦法務祈蒞臨爲荷 
　　温屬樂清縣城區警察前日全體罷崗該縣各法團歸咎警所長戈錫麟辦理不善紛紛電省請予撤換 
内河水警每年修整巡船其經費規定七月終隨餉發給現各隊長有延遲不發者徐廳長已通令取具各分隊長巡長領結限本月底彙報備案 
　　温屬戒嚴司令官第一旅旅長郝國壐聲請亂職盧督辦已慰留 
　　西湖飛來峯爲名勝古蹟向由靈隱寺僧管有現被張順才揑契盜賣與某所所長且欲轉售外人浙人大動公憤請縣查究張竟起訴法庭判歸張有寺僧大超不服上訴今日（七號）午前開庭辯論終結士紳旁聽不下數十人 
地方通信 
[青浦]  
　　輪興磚窯廠控紀聞青浦縣屬大蒸市有輪興窯廠建築新式大窯分十有八門燒製磚瓦每日逐門輪燒可出磚貨一十萬塊因其需坯之多故百餘畝地土悉已被挖復令松青交界農民各就自田挖泥製坯裝送廠中聞近更以發掘鄉人兪永堂等之祖墳及因停船問題廠人毆打尤松庭兩事爲該處鄉民所不滿現聞有該處公民沈愚山范月林等聯名一百二十人以該廠妨害農田窒碍地方等由在省署呈控又有該處葉紳理澂等組織一青松維持田土聯合會以監督窯業挖泥偷泥及誘買田土等爲宗旨以免膏腴淪爲澤國未識省縣將如何辦理也 
[松江]  
　　縣商會拯恤日災會松江縣商會於七日下午三時爲拯恤日災問題開會董會議是日會董到者爲沈梅國等十三人由副會長馮靜岩主席提議日本震災華僑被難者勢所不免應否籌募賑欵函托滬總商會代放以敦粼誼而救僑民案議决本會對於日本震災亟應募賑即附設籌賑機關定名曰恤鄰拯僑籌賑會一面備齊捐摺分送各會董由會董向各本業籌募繳會彙解滬總商會函請代放以敦友誼而救華僑次馮君臨時動議本會施醫局將近辦竣請定互選會長顧問題案議决本會互選會長手續俟施醫局告竣後即應趕辦定十月四日互選再次爲會董張克漢臨時動議以松金兩縣共有之長山河年久淤塞亟宜開浚案議决應由松縣先推代表張克漢蔡光耀周廷珍張福孫等四人會商金山及五庫等處士紳請各推代表共同集議督促實行 
　　鄉女被戳埀斃有住居東外黑橋南常家庫鄉民數戴福全之女彩妹向在南門内火藥局後面五十二號門牌賣豆芽菜之夏姓處學做絲襪早去晚歸與夏女頗爲投契六日晚間夏女留宿彩妹於家詎七日晨起彩妹頸項喉管已經戳破倒臥床上鮮血送流奄奄一息夏某即至戴家報告謂彩妹因學做絲襪日久未成昨晚在其家怨憤自勒戴姓得報後即投報警局派警勘視一過將夏某父女拘局候訊一百急倩朱志一西醫到塲診治將其喉管縫好謂内管稍損如不發熱或可無礙聞十時許彩妹已稍醒能發微聲由其家人詢問實情據言天色微明時有一人上床欲行强暴因不從聲喊致被刀戳云云是則匪人行姦不遂或亦可信惟該地僻處城東南隅一片荒郊四無居隣附近觀者傳說紛纭莫明眞相總之賣豆芽菜之夏某父女有重大關係一經嚴訊不難水落石出也 
[蘇州]  
　　工巡捐局之分設與歸併城門閶胥盤馬路一帶商店住户因不滿於蘇州工巡捐局之漠視路政現已决定自本月一日起城外商店一律停納該局捐稅一百自行請願劃城外爲特區籌設城外工巡捐局兹悉閶門馬路紳商各鉅子劉正良等特於昨日（六日）下午三時假座閶胥盤區乞丐習藝所開臨時會議討論該案經列席紳商四十餘人互相討論後議决推舉蘇稼秋徐浩然二人爲馬路紳商代表晋省謁見省長實行請願城外劃爲特區直至五時許始散會又悉吳縣郭知事爲妥議工巡捐局歸併市公所問題現又定於本月八日（即夏曆本月二十八日）下午二時在署重行召集行政會議討論該案聞廳署昨已分函邀請蘇州市議會正副議長蘇州市總董圾各董曁工巡捐局各董等屆時到會列席與議云 
[無錫]  
　　縣議會臨時會預誌無錫縣議會自成立後即着手議畢現定十三日開臨時會議業已致函馮知事請屆時出席該會矣 
[常州]  
　　貧兒院成立會盛况邑紳馮曉青創辦貧兒院於六日下午四時舉行成立典禮到者姚知事盧李兩警佐市總董商會會長及政紳商學各界領袖三四百人開會後由馮院長報告籌備發起情形次由伍琢初君報告工程設備情形趙蔭懐君報告招考情形及開學日期報告畢公推副院長馮院長陳述意見略謂鄙人年高精力衰頽對於募捐不敢推諉惟經濟應推年力富强者擔任伍君琢初已擔任本院經濟責任副院長一職應請伍君擔任諸君如贊成請起立一致起立嗣請姚知事訓詞大意謂貧兒院爲義務敎育之一助深表贊同云云次童伯章莊中希徐化吾相繼演說最後攝影而散 
[揚州]  
　　修圩令縣籌欵縣署前以邑屬水災呈請財廳動撥省欵修堤刻奉該廳代電云該縣虹橋三江營兩處遭遇風雨以致江潮陡漲圩隄潰決田廬淹没商經王紳覲文邀請揚鎭各慈善家籌欵放振並請防災會委員劉陳二紳會督修補堤岸所請撥欵省庫奇絀無欵可動仰即邀集紳董就地設籌至緩徴錢糧應俟秋勘彙辦云云 
[清江]  
　　再誌淮鹽停運風潮西壩鹽棧扛手因要求外河加薪停運詳情已誌本報兹又探悉八月三十日下午四時許各扛手因停運日久難維生活遂發生遂劇烈風潮先由各扛手在本鎭茶肆齊集討論對付棧主辦法然後夥至岸商公所覓該所執事秦鳳來理論秦氏不明利害尙思高壓詎各扛手恃其人衆除將秦個人毆打一頓外並將該公所中桌椅等物搗毁一空本鎭太王廟警察第四分駐所署員孫尙文得信隨派警士前往彈壓風潮始已惟秦以毆辱氣憤僱人抬赴淮陰縣署請騐但聞已經有人出任調停想能和平了結也 
[嘉興]  
　　敎聯會之重要會議嘉興城區小學敎職員聯合會以禾地大同分會所發之荒誕傳單（如全救五天不明等）有一二學界人士附和其說因於六日下午四時召集全體敎職員開緊急會議到者頗衆由文牘股理事程覺僧爲主席陳述開會意旨畢當經公决辦法二項㈠聯名電請省縣官廳飭警查禁荒誕傳單取締該會並由會分發闢謡警告以案人心而維治安㈡由會函請區敎育會定期開會亦作同樣之請求以盡學界指導社會之責現第一第二兩項辦法已由文牘股擬稿分别致送矣又聞該處士紳陳邦基盛譜來趙琴一等十餘人已函請縣署曁戒嚴司令部查禁以安人心而商聯會更以中秋賬務關係亦擬函請查禁云 
 
 

Page 12

 
 
第一萬八千一百五十二號;中華民國十二年 西曆一千九百二十三年九月八號
星期六 * *   
 
 

Page 13

 
 
第一萬八千一百五十二號;中華民國十二年 西曆一千九百二十三年九月八號
星期六 * *本埠新聞 
[昨日之救濟日災消息]  
救護回國難民團今日出發 
　　日來本埠各界籌救日災之熱心爲往日救災時所僅見兹將昨日所得關於此事之消息分誌如下 
　　救護回滬難民臨時會昨日下午五時三十分中國協濟日災義賑會在仁濟善堂開救護日災回滬難民臨時會到朱芭臣王一亭盛竹書穆家樑郝伯陽等廿餘人朱𦬊臣主席致辭謂本會救護團準於明日（八號）搭新� 
銘輪出發此次赴日任務計有數項㈠調查彼災僑狀况㈡支配賑欵㈢調查他國護災民情形㈣撮災况照相以備日後籌賑之用出發團員均自備資斧請志願赴日諸君即行塡具志願書認定職務云云即由凖備赴日者當即塡就願書約有十餘人姓名如下朱芑臣(調查災况照料回國華僑)葉愼齋(調查災况)張熾章(交際或文牘)陸世芬(調查)徐可陞(調查及招待回國僑民)趙子彬(調查華僑招特被災華僑)王駿生(照料回滬僑民)管懋玠(照料回滬僑民)鄭維(沿途照料華僑)趙士瀛(職務同上)林補青(調查)尙有青年會茶房徐阿四亦隨同前往各團員認定職務後朱芑臣發言謂本團出發事務繁重不得不推出一團長庶辦事得有頭緒衆然其議朱請以徐可陞任團長徐固辭並推朱任此職朱以從前雖會赴日究竟人地兩疎亦固辭不就卒由衆推定葉愼齋爲團長團員除徐可陞陸世芬兩人於今日下午四時乘亞后船出發外其餘均於今晨九時齊集招商局碼頭上船十時開船至亞后號船雖於今日下午開行但抵日在新銘船之前徐可陞君到日後擬先向該處華商會及華商吳錦棠籌商照料辦法又該會於赴日團員備有一種證書於昨日由各團員塡具後即晚送交日領事署請其簽字以代護照至於回國僑民亦人爲具一種願書以便屆時塡註又該會昨接日本方來電悉日本方面有待船歸國華僑七千餘人新銘輪到日之後歸程可載回一千五百餘人其餘將由該團到日調查實情後電知招商局放船往接云又該會昨日因神户中華會館來電乞賑特復一電云商會轉電悉需振欵現正籌募備米萬擔麵粉二萬包炭二千件並雜物即裝新銘直放專員偕往協濟日災已由日領電洽紅會醫隊備藥前來並請轉告僑胞可乘新銘回滬中國日災義振會陽又該會昨致函廣肇寗波紹興案徽福建山東蜀商江寗蘇州温州通州各同鄉會云逕啓者敝會由公團善團組織成立旅日災僑業備專輪救護歸國兹聞法公司船於日内可到載有難民千餘誼關同胞亟應救濟本日議决船到之時由敝會派員到埠照料惟人數衆多必須各歸各屬同鄉會分别招呼庶可以期安全該船抵埠時日確定再行登報通告兹先函達想貴會同鄉定有僑日之人務祈預派幹員俟見申新兩報登載該輪進口日期即行准時到埠共同招呼至爲禱盼云云 
　　紅會醫隊今日出發中國紅十字會理事長莊得之醫務長牛惠霖男女醫士湯銘新焦錫生等四人救護員八人書記會計各一人女看護士四人隊役四人現欵二萬元藥料等品十餘大箱於今日下午三時附搭亞細亞皇后號出發往日本振災預計月餘始可返國云 
　　賑濟糧食今日起運中國各兹善團體及公私法團等募集之麵粉米糧等一千餘包又煤業各號協助之青炭二千件均裝招商局之新銘輪船運日賑濟昨日由協濟庶務主任徐乾麟率同各團體代表等分别檢點裝艙業已妥當該輪准今日起椗開駛 
　　敎育界之徴捐通啓上海中華敎育團救濟日災會昨致本省各中學以上學校及各縣敎育局敎育會函云敬啓者此次日本驟遭地震水災東京横濱一帶幾於盡付刧灰死傷之衆損失之鉅未可計數歐美各國均已籌議救濟我國對此鄰邦浩刧自應力謀國際上之營救且我僑日商民學生人數衆多據本日報載死亡者已二三百人即幸而脫險亦皆衣食全無有待於國人之救濟者尤急上海商業方面已由上海總商會等各團體組織救濟日災會積極援助敎育同人方面由江蘇省敎育育等各團體發起組織本會協謀籌募救濟欵項及物品業於本日成立並已推定中華學藝社赴日代表林睽君調查日災實情曁華僑及留學生受災現狀兹將本會簡章及合組團體名單印章察閱本會進行刻不容緩一俟林君報告電訊到滬即須將欵項物品尅期匯運赴日惟此事全賴國人羣策羣力方克有濟我敎育同人尤宜勉盡其責合亟函達尙祈諸君子本救災卹鄰之義爲解衣推食之助尤盼就地設法廣爲勸募以期集腋成裘募得之欵懇陸續匯寄上海寗波路上海商業儲蓄銀行以資接濟並祈示復本會無任企幸敬頌公安上海中華敎育團救濟日災會謹啓 
　　各學校明日開會上海縣敎育局縣敎育會昨致各小學校通告云敬啓者此次日本地震鉅災爲從前所未有揆諸救災恤隣之義吾國亟應設法救濟矧東京横濱兩處留學僑商人數不少纓冠往救尤屬誼不容辭昨在江蘇省敎育會開會通過上海中華敎育團救濟日災會簡章六條並議决各校籌募隊儘九月十日以前成立除私立中學以上由上海中華敎育團救濟日災會函知外兹訂於本月九日上午九時在尙文路上海縣敎育局集議籌募辦法務乞准時蒞臨爲荷 
　　清眞團體組織急振會昨日本埠回敎各團體如城内穿心街清眞董事會西區清眞事事會振興珠玉彙市等機關之重要人物假石路新開之金陵春清眞餐館發起協濟日災急振會場認捐者除該董事會之總董蔣昨階君（即悔予氏）首先捐助麫粉一千包運往災區外餘均踴躍輸將並設總辦事處於城内穿心街清眞董事會内一面積極籌募迅速匯往救濟云 
　　四總商會合組恤鄰會之提議上海總商會昨接通崇海泰總商會來函對於此次日本鉅災主由江蘇省（南京）（蘇州）（上海）（通崇海泰）四總商會聯合組織恤隣會由各縣商會會員分投籌欵交與駐滬日本領事轉解該國東京横濱等災區以便就近接洽請該會酌奪示復云云 
　　紹興同鄉招待難民此次僑日華人被災返國報載昌興公司及法國公司各輪裝載來滬者不下二千人將於明日抵埠紹興同鄉會以中國協濟日災義振會議决由各同鄉會各救本屬同鄉故欲籌臨時安頓災民方法適中國救濟婦孺總會亦有此議當即會同函准愛而近路紗業公所允借會所暫爲駐足且助飯食該同鄉會并議决於明日上午十時各輪船抵埠時派員至新關碼頭招待云 
　　甬同鄉會之通告寗波旅滬同鄉會昨爲此次日本巨災事特揭示通告於該會門首云啓者此次日本巨災死亡無算吾甬僑日同鄉爲數甚衆罹此慘禍存亡莫卜凡吾同鄉如有家人戚友僑居日本者務乞將本人姓名年齡籍貫及在日職業住址詳細報告本會應接室以便派人前往日本切實調查特此通告諸希公鑒聞昨日前往報告請求調查者已有五十餘人該會已函請中國協濟日災義振會派遣代表赴日調查矣 
　　李德甫家族之請查昨有李德甫之家族向協濟會請求調查下落李係南翔人於本夏携眷赴日避署携欵十五萬元前寓東京赤坂區震後杳無音信不知下落業已由協濟會出發代表葉愼齋擔任調查矣 
　　外交部覆招商局電各慈善團體凖備賑品并預備出發調查曾商招商局派輪輸送該局即電外交部咨照日政府保護昨日接到外部覆電云支電悉業經本部函告日使轉電日政府飭知神户横濱及其他災區附近各口岸於該輪入口時予以便利並電日本張代辦遵照辦理頃據神户領事報告東京横濱學生橋民苦工約有七千餘人待救甚急該船赴日時望先到神户與領館接洽一切救濟辦法爲盼外交部魚印 
　　銀行公會往來電來電㈠「京公會電」上海銀行公會鑒此次日本奇災各界均已募捐拯救銀行同業亟宜同時發起合力捐助以表卹鄰善意復示自動熱誠敝會公議擬由各公會公同集一整數以聯合會名義購備糧食運東急振如荷贊同即盼電復京公會魚㈡「周作民張公權電」銀行公會盛竹老鑒日本震災各界均已發起募捐振濟且紛紛要請京公會加入各埠勢必接踵而起若加入其他團體欵旣不尠復落人後似不如由各地公會合湊整數以聯合會名義捐助最好各公會捐湊十萬元由滬會代辦麵粉三萬包運東急振京會已有電致各公會不識滬會同人意見如何芩西仲衡潤泉新之諸公在滬請一併接洽電復作璈魚去電㈠「復京公會電」北京銀行公會曁張公權周作民先生鑒魚電悉日本震災滬上各法團善團組織中國協濟日災義振會昨已成立商會及敝會均加入團體敝會墊捐二萬元助振蓋因對外觀瞻宜有團結助採辦運輸手續煩重單獨均感不便也業已電告各公會擬請一併加入尊處如蒙贊同盼覆滬公會陽㈡「致各埠電」各埠銀行公會鑒頃復京公會一電文曰（見上）云云如蒙贊同盼覆滬公會陽 
　　紗廠聯合會所接電函華商紗廠聯合會前以日本震災浩劫特致電大阪大日本紡績聯合會弔慰已誌前報兹聞該會已接大阪復電其文如下「承弔國災至以爲感敝國棉廠損失尙未詳知惟東京附近數廠損毁頗鉅貴會盛意感激咸深大日本紡績聯合會」又該會昨接駐滬日領事復函文曰「接誦惠函領悉一是此次敝國突遭震災慘劫生命財産損失難以數計言之痛心猥承貴會惠函慰問種荷關垂感深肺腑惟敝國自被災以後交通斷絶音問梗阻一俟得有通信機會謹當將尊意即爲轉達合先函復代致謝忱」云云 
　　濟生會助振食品昨日中國濟生會購辦食品一大批送交協濟會計有洋山芋一百擔白果子五十擔青羅薄乾二十擔鹹菜二十罈醬菜五十罐其他雜物數十擔 
　　料器業募欵數料器業公會募捐日災欵項計共集洋一千五百元由該業九廠共同攤認云 
　　振濟日災美術展覽會之發起畫家劉海票兪寄凡王濟遠陳抱一汪亞塵縢固諸聞韻等擬發起日災振濟美術展覽會定十四日下午二時假江蘇省敎育會開討論會邀請全國美術界個人團體參與協議進行 
　　中華學藝社之會議中華學藝社特派代表林學士林騤赴東弔問震災并營救被難僑民林君已於昨日下午五時乘上海丸出發兹联該社因任務繁多特又加派張熾章君前往并於明日（九日）下午二時在三馬路明明醫院樓上同瀛會開社員會商議進行 
　　中華書局進德會開會勸賑中華書局同人進德會爲救濟日本震災特於昨日上午十一時開全體職員及各部主任聨席會議由會長陸費伯鴻主度報告開會宗旨略謂親親仁民仁民愛物物尙當愛况人類乎此次日本震災爲近世大刼吾人本人類互助及救災恤鄰之誼理當援助頗聞同人中有以國恥爲恨者須知不忘國恥是一事人道主義又是一事不妨並行且此次可爲吾人仁義之試騐進德之途徑望大家勉爲之云云經衆討論辦法議决添舉臨時幹事共同進行以一星期爲勸募時期由該局儲蓄部代收彙交中國協濟日災義振會云 
　　英國軍艦開駛赴日駐泊長江之英國戰鬭艦馬號前日奉令駛回上海當由英總領事諭令備煤斤於昨日下午駛往日本觀察災况并救護一切 
　　日僑發電慰問日皇日僑居留民會前曾發電慰問日皇因電線不通未曾傳達昨又有居留民會行政委員長菊池領銜發電該國内宫大臣慰問日皇 
　　日僑昨日募集銀數昨日日僑方面又募得捐欵銀二萬二千五百二十二兩洋二萬二千五百二十二元金洋一千五百八十元連前共計銀二萬八千二百二十五兩洋二萬九千四百四十八元三角半金洋五千九百二十元 
　　日僑委員會開會昨日日僑募捐委員會舉行第三次會議矢田委員長主席首由主席報告山本外務大臣發來電文次由川端櫻井兩委員報告接洽各團體經過情形次即議决各案如下㈠請日本東方兩通訊社隨時將消息送達中國總商會及表年會㈡募集物品未送以胶暫由委員會負責保管㈢運送貨物請報關業者接洽代辦 
　　日本總領事之謝函此次日本震災中國各團體均踴躍助振昨在滬日總領事矢田特發通啓致謝各團體云本月二日敝國東京横濱等處各重要區域突然發生地震同時火山爆發颶風海嘯相繼而至災情重大爲亘古以來所罕有除建築物及財産等損失之數一時尙難調查確實計算外生命之喪失約計幾及二十餘萬口目前瘠痍滿目流離失所者尙不知凡幾昊天不弔降此閔凶噩耗傳來聞之心惻鄙人忝任一官遠離故國後死之責義無旁貸爰於本月五日會同敝國僑滬紳商各團體代表組織一震災振濟委員會以爲彙集助振機關惟鄙人等能力薄弱大廈傾頽非一木所能支拄乃日來辱承貴國各團體及個人力任提倡庚癸代呼或解仁囊或輸義粟惠澤所施四方響應仰見文明民族見義勇爲不分畛域連日又承貴國各界函電紛來殷殷慰唁鄙人感荷隆情難宣楮墨謹疏謝啓藉表微忱伏希公鑒總領事矢田七太郎謹啓 
　　章太火反對弛米禁章太火氏昨發表對於高凌霨等弛放米禁之意見云頃因日本火災高凌霨有米榖出口弛禁之電天災流行國家代有施以振濟於義允宜唯中土榖價近亦奇貴枵腹救人勢所不可年來鄰省偏災多以錢幣相救未有直開大糴者夫豈不愛蓋事有難行故也况日本此次地震火發與水旱之災僅傷禾稼者有異欲相存恤固亦多端布纊衣履之用在在可以賙給而於中土原無大傷即以食物言之日本常食自稻米而外蘆葡山芋每日不離於口其餘包榖豆芋悉可供餐亦不必直輸稻米然後足以餬口也鄙意一者錢幣二者服裝三者地産以之振恤所濟甚多米榖出口之禁且未可弛云云（又滬北五區商聯會法租界商聯會等亦均反對運米振日災原函甚長從略） 
　　糧食維持會請採洋米振日災北京熊秉三現充救濟日災會長提議運米救濟日本昨淞滬糧食維持會電請採辦國外秈米原電錄下「秉三會長公鑒日本慘遭巨災中外人士聞者無不傷感滬上何護軍使曁各公團皆分别慰問并籌欵救濟以麵粉爲多數京師報載吾公本夙昔救濟之盛法復任振濟日本之義務惟國内新米價格貴於往昔應請專採國外暹邏西貢等秈米運濟則兩國同一幸甚云云 
　　西報之紀載文匯報云據最近消息明日進口之加后號所載災民不若預料之衆就各方面統計至多不逾一百五十人救濟來滬被災西人之總幹事會現正待前途確實消息以便預備一切聞總幹事會書記已由赫登瓊生少佐担任云大晚報云美檢事胡薩氏夫婦業於今晨回滬平安無恙美航務部駐滬代表依士勒氏於地震時適在神户賀卜德氏結婚未及於險本埠美敦洋行今日已接其來電矣美按察使羅平吉夫婦據昨日韓京電稱於二日離該城惟今日續得消息稱在日行踪未悉至至美要人之失踪者又有國會議員阿克孟氏夫婦等數人今晨英艦霍金斯號出口赴日有醫生二人看護婦三人携帶大宗藥口食物前往救濟醫生即爲公共衛生處主任台維斯醫生及百敦醫生明日新銘輪出口有救護隊兩隊趁之赴日一由美紅會組織有醫生四人看護婦十二人一由中國紅會組織有醫生五人看護婦二十人星期日藍烟囱公司輪船立康號進口大約亦有災民來滬其數目未詳今晨本埠接馬尼剌消息運送艦茂列克號已載美商會捐助値洋一百萬元之食糧藥物駛日救護本城那威總領事刻接東京那威總領事電稱倖得脫險代辦諒亦無恙本埠怡和紗廠助棉氈三千條 
[日本震災後之航業消息]  
　　昨日由日抵滬之旅客日本郵社之上海丸於五號下午由日晒長崎開來昨日抵滬乘客共有三百八十四名其中有吾國官吏王志恕一人歸國同船來滬者有留學生陳憲濂謝塔森鄭宗棨毛文麟王稚榮而華商還國者亦有陳建源郭加發葉修孔等十五名至於英美兩國人士之乘此輪返滬者有ＬＧＨasoiTege 
 
 

Page 14

 
 
第一萬八千一百五十二號;中華民國十二年 西曆一千九百二十三年九月八號
星期六 * *tmeierRLancasterHHarrisMCCarterWG2 
MPatrickCBGordnerScbroder等共有四十八名爲本地之股票商與引擎師另有東亞同文書院之學生約七十名亦同到上海云 
　　坎后輪因救華人遲到昌興公司之坎拿大皇后號輪今次到滬應於昨日進口惟因在横濱搭救中日難民一千六百餘名送至神户故行期延遲一天昨日已發無綫電到申報告日本難民多在神户上岸中國難民將由此船搭送來滬本日上午八時可到吳淞十時抵新關碼頭中華敎育團救濟日災會公推寰球學生會擔任招待回國學生吾國在災區内受刦之僑商學生當有一部份可以先歸上海也 
　　載賑品商輪今明往東招商局之新銘號刻在裝運赴日之賑品准定今日離申往東洋救濟被難之中日人民又有亨寶公司之亞廷寳號輪在滬裝載一千五百噸之賑糧不收水脚將於明日開往日本 
　　銀行界結隊赴日查災今日昌興公司之亞細亞皇后號出口赴温哥武先往日本時本埠赴日之旅客甚衆聞有上海儲蓄銀行之旅行部特組織一赴日查勘災區預備救賑隊昨日該行已向昌興公司購定客位共派有二十五名前往 
　　春洋丸臨時改程原委東洋公司之春洋丸本定昨日由香港來滬再往日本經太平洋而至舊金山當該輪開往時適在大災以後故滬上中西旅客之定位而赴東洋及赴北美者頗爲擁擠船内客位售賣一空即運東運美貨亦屬不少六號夜中該輪已從香港基隆駛至銅沙海面其船主忽得總行無綫電命其不必至上海趕速來日船主奉命後即時轉頭逕往長崎輪内所載港台兩地到滬之旅客百餘人一律改由日本轉船來滬上海公司直至昨晨始得總行電報對於旅客一一退票改乘昌興之亞后號赴東又有西比利亞丸不願往港之火夫水手亦一致改搭日郵社輪歸國矣 
　　華絲漲價大宗出口横濱絲業廠場完全焚燬上海之華絲市價因之大增上等白絲經價已由一千六百兩漲至二千兩即灰絲黄絲昨日一日中連漲三次原價八九百兩者飛增至一千四五百兩客家尙奇貨可居更因日絲之焚燬華絲去路大爲起色聞昌興之亞細亞皇后輪本日出口提督之格倫總統號與花旗之林肯總統號赴美時有値價五百萬元以上之湖絲二千六七百件運往云 
　　美航部遠東職員脫險昨日福來洋行接神户來電報告美國航務部所派之横濱總代表安德遜雷煦及巧里司德氏等三員刻已由福來之西春色輪在横演救往神户至於前日乘麥笛遜總統號在横濱起岸之上海航務部總代表愛司萊氏聞已往箱根現雖未發見其蹤跡預料可以平安昨日該行又續電至日令再訪查矣　　外輪公司焚燬訊法郵公司之横濱分行及大英公司之分行昨已接得確訊均已遭燬辦事員受傷尙輕今法輪安得來朋號與英郵船登古拉號均在横濱施行救濟難民之事大約在一週後來滬又東京之日郵社新屋(即八層樓之丸之内)今祗留地穴中一層辦事員中在地震火焚時燒死十數人傷六七人又有職員八名無下落云 
　　視察吾國文化生還日今晨日郵社之上海丸歸國中國人乘之而往日本調查災區者計有十三人並有日人一百十名歸國此外更有日本派至中國視察文化事業之徐醉六篠田件衛釜谷榮大户波浩加籘貞雄山本幸細谷英郎原富勇及森本直次郎等八名急急歸日俟察看家鄉後再來上海至中國内地視察文化事業云 
[舊金山大風浪之電訊]  
　　大陸報云本埠昨接舊金山消息該埠忽有非常大風浪船舶多走錨船塢多被摧毁又據太平洋中各處船隻所發無線電僉稱潮流湍激海浪洶涌頗異常態云 
[參議員談話會紀]  
　　通過本月十五日開會 
　　參議院議員於昨日下午二時假憩園　談話會到者四十七人焦易堂主席報告由京到滬之參院舊職員人數首由潘大道發言請以十五日開會期付表决衆無異議即作通過張光煒提議組織秘書廳事金兆掞謂院内辦事有行政委員會以後發通告等事仍用行政委員會名義委員人數有缺額由各省推舉臨時委員俟北京委員全體到滬即行取消再由行政委員會組織秘書廳童杭時主張發欵用委員會辦事處名義當有章士釗潘大道等相繼發言主席付表决通過蔣曾煥提議各省在京未來之委員暫推人代理金兆棪主張即以各省招待員暫代衆無異議末郭椿森江浩等先後發言四時散會 
[浙奉代表宴國會議員]  
希望速成國憲 
　　浙奉代表鄧鳴階楊琪山及曾雲沛姚幼之周士貞等在半淞園宴請兩院議員到者近二百人入席後首由鄧鳴階致詞大意謂今日公宴辱承諸公惠臨無任榮幸請各敬一杯藉表歡迎之意諸公此次來滬已曾晤敎者雖多未曾接請者亦不少兹略陳數義就敎於諸位先生民國一紀禍亂相尋推厥原因固由野心家迷信武力爭攘權位而約法不良憲法未成致全國無遵循之軌範實有以致之以後國家百年大計固賴制定憲法即爲解目前之糾紛舍速成憲典外亦無他法此次北京政變妨害制憲諸公仗義南下國人莫不表示歡迎其希望於諸公者即在於此是諸公今日積極責任即制憲一事也但兩院留京人數現尙不少宜如何勸導南來俾滬會早觀厥成想諸公藎籌所及諒有辦法不待局外人之借箸也盧督辦愛護國家尊重國會之心不亞於人苟利於國莫不竭盡心力對於國會諸公法律上應得之費自當與同志省分力爲籌措幸勿置念至北京政府法律事實兩無根據中華民國已陷於無政府之境地諸公代表人民爲立法最高機關關於建設方面亦望有以主持之前與各要人會商發起各省聯席會議粤川滇黔及東三省均已派出代表僅湖南因戰事關係尙未派定此會議不久即成立將來可爲國會後盾亦堪慶幸之事也次由楊琪山起立云鄙人因聯席會議到滬今日得與諸公歡聚一堂非常榮幸諸公爲暴力所迫仗義南來其目的本在制憲人民方面莫不希望諸公早成憲法解决一切望諸公從速貫澈制憲之主張以慰喁喁之望將來如有爲制憲之障礙者奉與各省當局當以全力掃除之其餘已由鄧君詳言不再贅凟云云次焦易堂起立發言首致謝忱次述國會十二年雖屢遭解散而以前之武人尙不敢公然隳壞國會尊嚴侮辱議員人格而今則北方政府將應負責任之歲費積欠不放而一方面則有所謂冰敬炭敬等一切之不正當名目汚辱國會及議員非國會多數同人毅然覺悟南下恐中華民國國會之精神從此消滅次褚輔成謂鄧君所希望建設一層惟建設一事非先破除障碍不可故極盼各省能實力及負責的將阻碍中華民國建設之各種障礙盡力剷除則國會議員方有盡力之餘地末由楊毓珣謂褚君所述障礙一層凡爲中國國民俱有同心協力以赴此種目的之責末田桐等相繼發言至三時賓主盡歡而散 
[民治委員會今日開會]  
　　上海總商會民治委員會迭開會議屢誌本報兹悉今日（八日）午後五時該會又開第十次全體委員常會昨已分發通知單原文如下逕啓者九月八日（即舊曆七月二十八日星期六）下午五時開第十次民治委員會合行具函先期奉約至祈台駕凖時惠臨爲荷順頌日祉上海總商會謹啓九月七日「附本日議案」全國整理財政會議會期將近應如何辦理 
[姚明德之整理財政商榷書]  
計分七項 
　　總商會民治委員會登報徴求理財計畫業已數日昨接姚明德君（吉林林業局局長兼百草溝商埠局局長）寄來整理全國財政商榷書分㈠籌辦各省區財政會議㈡募集愛國公債㈢創辦愛國銀行㈣厲行减政㈤整頓稅收㈥振興實業㈦劃清中央稅與地方稅等項洋洋數千言末有苟能全國各界出而一致發起竭力提倡總可達到整理財政之目的各國實行共管國家存亡在此一舉愛國同志幸垂察焉等語 
[贖路會今午開會]  
黄任之報告膠濟鐵路近狀 
　　上海籌贖膠濟鐵路委員會因有重要事務亟待商議特定於今日中午十二時三十分在總商會内召集委員會議討論一切又該會委員黄任之此次赴京參預敎育改進社大會順道赴青島視察膠濟鐵路近狀届時即請黄君報告以便籌議進行辦法云 
[開浚蘇州河之考慮]  
恐與主權有碍 
　　蘇州河淤塞已久非特不便交通并且有碍衛生外人屢催開浚官廳無法再延奈當此財政竭蹶之際何來巨欵故官廳方面擬和浚浦局商議將該局代收之升斛費五十餘萬收回暫作開浚蘇州河之經費該局雖已允許惟所有工程均須由該局承辦因是地方士紳與各團體恐與主權有關尙在考慮中云 
[兩長通令保護外僑]  
　　本邑軍警政法各機關同奉江蘇督軍省長公署快郵代電云查外人來蘇遊歷傳敎僑庽通商以及依法締結充當各種職業一切商務貨物生命財産凡駐在軍隊曁地方官警均負有照約保護之責迭經會令遵辦不准稍有忽略各在案蘇省綰轂長江爲各國商務所薈萃旅居之多甲於他省現在運河水漲正各外商暢運貨物之時江北一隅匪氣未戢且値地方多故謠諑頻興凡兹各端皆屬保護上應行格外注重之點均應分别認眞辦理俾免疏虞本督軍省長爲維護各國商旅保享安寗力主親睦起見且以保護之責載在約章各軍隊及地方官警職司所在更屬責無旁貸應即重申嚴令警告羣僚務須加意籌維始終不懈以重邦交除分電外合亟電仰該管官員轉飭所屬一體遵照督軍齊省長韓印 
[追悼哈定之規約]  
　　本埠各慈善團定於七月二十九日（陽曆九月九日）下午二時十五分在南京路議事廳開會追悼美國哈定總統今日下午派員前往佈置一切内部籌備各事亦已妥善追悼會應用之磁製紀念章已由商務書館代製完工另有哈定君遺像明片數千份則預備分送屆時赴會來賓昨日已將入塲劵分給團體個人並附規約兹將規約照錄於下㈠各慈善團到會均穿馬褂以昭鄭重（西裝曁敎會會員及新聞記者從便）㈠草帽物件（如洋傘手杖等）均交庶務處管理憑號條領取不可携入體堂㈠憑劵到會簽名請註明某某團體即便領取徽章㈠規定時刻務宜如期早到如已開會不必再入禮堂㈠禮堂内切勿咳嗽吐痰㈠不得高聲談笑不得吸烟㈠開會時間或演說時不得拍手㈠坐定後不可交頭接耳往來行走㈠起立默禱時各宜鎭靜切勿出聲言語㈠入會散會時挨次順行不可擁擠此會係我華人爲主體待遇外賓務宜誠敬㈠禮堂内派有招待員並糾察員一切禮節務以整肅爲主如有詢問務宜低聲㈠婦女不必與會童僕一概免進以上規約爲尊重我中華人格起見外賓觀瞻所繫務請注意爲要上海各慈善團公定 
[各團體追悼裴國雄之確期]  
　　下星期六（九月十五）下午三時··在寗波同鄉會總商會商品陳列所新聞記者聯歡會季社本館與裴國雄君之戚友將於下星期日（九月十六）開會追悼裴君已誌昨報兹悉下星期日寗波同鄉會之大廳已另爲人借用故各團體追悼會之確期爲下星期六（九月十五）下午三時在西藏路寗波同鄉會舉行昨又有金陵大學同學會加入發起故各團體今日發出裴君追悼會啓如左 
　　『謹啓者裴國雄先生富有學識熱心公益有聲於時凡與相識者莫不景慕其道義之高任事之勇一旦長逝曷勝悼惜敝團體等與裴先生或有同事之雅或爲知己之交緬想遺容每深悲感爰於陽曆九月十五日即陰曆八月初五日（星期六）下午三時假西藏路寗波旅滬同鄉會開會追悼藉表微忱凡與裴先生相知有素者諒必共表同情一往哀奠也此啓再者届時已定不另奉送訃文倘惠賜賻儀請逕送漢口路二十四號申報館會計處轉交特此附及總商會商品陳列所金陵大學同學會新聞記者聯歡會季社申報館裴宅戚友顧子磐王振銓張佑生等同啓』 
[縣聯會請各縣推舉水利會員]  
　　太湖流域防災會兩次公函江蘇縣議會聯合會請分函蘇松太常鎭五屬縣議會推舉水利會員每縣一人縣聯會准函後當於昨日（七日）分函吳縣常熟吳江崑山松江上海南滙青浦奉賢金山川沙太倉嘉定寳山崇明武進無錫宜興江陰靖江丹徒丹陽金壇溧陽揚中等二十五縣縣議會請於二十日内推舉會員到會函云敬啓者昨准太湖水利防災會函開太湖通塞係蘇浙兩省之利害吾蘇浙兩省人民自應共同負責近數年來江浙水利聯合會不能開會浙西水利議事會又不能單獨進行江蘇固不可無水利之議事機關但各縣自治現已奉令恢復則水利議事會之會員由二十五縣之縣議事會産出較爲正當囑爲分函各縣議會每縣各舉一人俟復到後再行召集開會等因准此查江浙水利聯合會之設置原以蘇浙唇齒相依故有此水利議事機關意美法良莫善於此祗以比年來行政議事權限不清意見不一會長無法維持相率辭職此中内幕當可揣測兹防災會囑爲分函各縣推舉會員此事純屬關於我二十五縣之水利問題則水利會員由我二十五縣之縣議會事産出名正言順無過於斯相應函達貴會即希查照於函到二十日内推舉一人開具姓名年歲資格住址函復敝會另訂日期開成立會如議及太湖水利事宜即與浙西水利議事會開聯席會議庶兩省仍負共同之責可免破裂之虞水利前途實嘉賴之惟此次各縣議會推舉會員時必須有水利學識經騐確能盡力於地方不可以供職水利行政機關之人濫竽充數此乃極應注意之點合并聲明云云 
[縣署與議會函商補選缺額]  
　　上海縣沈知事前日（六日）公函上海縣議會云逕啓者頃接錢議員椒函稱議員一席前經答復决辭請函轉補選等因到縣查此次縣會恢復因缺額已逾三分之一業經邀集各市鄉經董開會議决定矣月十日開始調查補選庶期早日辦竣以慰民望現正遵照省頒期限表提前籌備頒發選舉布告間接准前函用特抄函奉達敬希貴議長迅即查案見復以憑核定缺額議員人數先期出示公布期限迫促幸勿稍稽至爲盼荷議縣會當於昨日（七日）復函云逕啓者接准貴公署第一五三號公函内開錢議員椒函稱議員一席前經答復决辭請函轉補選等語現正籌備補選之際迅即查案見復以憑核定缺額人數先期公布等因到會查本會二年份臨時會議决王議員煥功提議本會議員久不出席切實整頓案一件並通知書一件錢議員答復書一件錢議員確在告退之列一再輓留不就應即依法另補兹特抄錄原案備函送請貴知事查照辦理實爲公便　 
[江陰推定治江會代表]  
　　長江下游治江會定於九月十二日在滬開會江陰亦爲九縣之一縣署自接得省署通函後當即推定代表四人縣三科助理周熊農會吳廷庚水利研究會孫璋敎育局長陳爾昌届期來滬列席云 
[吳淞商會改選延期]  
　　吳淞商會本屆改選因會員陡增致起爭執已誌昨報兹悉該會舊有會員一百五十七人此次陟增半數共二百九十六人尙有數十名未曾加入聞此次選舉實由前當事之兪某與其戚從中運動各方反對致起爭執宣布會員名單因是遲延一天至昨日始揭曉該會又發通告定於夏曆八月初二日爲投票期初三日爲開票期初八日爲互選會長期榜示後如有會員入會者概不補發本届選舉票並聞届期恐尙有爭執云 
[陳家鼐賀譚延闓電]  
　　旅滬湘人陳家鼐昨發快郵代電云長沙譚總令魯軍長及各軍長各司令師旅長均鑒此次公等本民旅自决之精神摧滅强權伸張正義滄桑再造衡嶽增光海上聞風曷罄歡祝惟吾湘當南北之衝環伺於側者大有人在岳陽澧陵兩方關係重要亟宜增派重兵派重兵扼守以固外防而内部之潰兵土匪亦難免乘機蠢動尤應從速肅清以蘇民困則湖湘幸福皆拜所賜翹首湘雲謹電馳賀陳家鼐叩魚 
[商團華隊聚餐會紀]  
爲慶賀奪得全團稱職銀盾分給義勇隊募金奬品　　本埠萬國商團中華隊此次奪得全年全團稱職銀盾各種成績已記上月報端兹該隊昨晚七時假座四馬路萬國商團俱樂部舉行聚餐會由胡隊長主席以誌慶賀到者人數踴躍頗極一時之盛聚餐秩序㈠徐顧問歡迎會董㈡由胡隊長報告奪得全團銀盾略謂此次該隊奪得該項銀盾實爲一種極榮幸之事因其比賽課程如操練射擊出防紮營野操等五種全年成績平均分數均在全團十五隊之首故爲此比賽中最難得之獎品以後尙賴隊長隊員奮勉辛勤同心一致願再有今日之榮幸云㈢郝副隊長報告募金經過情形及美滿之效果㈣方椒伯會長黄季植趙晋卿諸會董致詞㈤方會長發給義勇隊募金獎品兹將得獎姓名列下全隊總分數最多之前三名陳家祥方液仙錢理瀛各得銀盃一座各支隊比賽分數最優者第十八支隊其隊長隊員吳潤身劉春洲顧潤生巢樸棠楊德昌得總銀盾一座（存會紀念）及各得銀盾一座各隊中隊員分數最優者中立隊劉景和（華隊隊長無比賽）支隊（一）周德新（二）任矜蘋（三）葛志縱（四）鄭益滋（五）錢子勛（六）王德明（七）姚萼庭（八）江輔臣（九）殷企成（十）鄭應時（十一）胡卓田（十二）顧文生（十三）李玉書（十四）兪顯恩（十五）張靜之（十六）洪星垣（十七）何鹿山（十八）吳潤身（十九）徐漢章（十十）范松夫等各得金牌一枚已滿三百分者干庭輝沈觀寳崇棣華陳文龍陳忠立屠也香王一衡胡學儉黄自强各得金牌一枚結束比賽分數最優之前三名沙兆昌王衍慶宋雲奇各得銀盃一座此次義勇隊募金有此優美成績多賴該隊隊長郝伯揚副隊長張廷榮參謀長屠開泰計畫有方特贈銀盾各一座以留紀急云 
[致中銀行經理准解津核辦]  
　　天津致中銀行倒閉總理經理人等一併逃逸曾由京津各警廳通緝等情迭誌前報兹悉前充代理該行之副理員管孟仁及青島該行經理張冬亭因在本埠辦理陸軍部印花稅票抵押一事管張二員得悉後自投淞滬警廳聲訴正在核辦間昨日天津警察廳派令偵探林汝良劉壽岩來滬投文淞滬警廳請爲准予提回天津等因當由徐廳長照准允交來探帶回津埠核辦云 
[解釋租地糾葛之復音]  
　　上海律師公會會員王開疆因當事人租地糾葛上書會長張一鵬懇請轉函南北兩商會調查習慣昨日該公會接到兩商會復函如下 
　　（一）總商會復函一逕啓者案准貴會函開租用土地如受租人轉租他人是否須得出租人同意出租人能否以受租人轉租他人爲詞解除契約囑將當地習慣查明見復等因當經推派調查會董詳查去後兹據查明報稱關於土地轉租之是否須得其同意及能否以此爲解約原因須視其契約是否有特行規定爲斷如約中並無明文則受租人轉租他人大都不必得出租人同意而出租人亦不能以受租人有轉租行爲認爲違反契約主張解除等語前來相應據情具函奉復即請查照云云（二）「縣商會復函」逕啓者接准貴公會函開（中略）等因查租地訂立若干年之契約原爲雙方限締在此確定期限之内租金不得停止進行至租户將用餘部份轉租他人在就地久已成爲一種慣例業主果不贊同者必於契約上明白取締祗准自用不准轉租等字樣此又事實與習慣不同之點也准函前因合行奉復即希察照云云 
[解釋修正司法印紙規則函]  
　　上海律師公會昨致各會員函云逕啓者本月五日奉上海地方審判廳第三四三九號公函内開案奉江蘇高等審判廳訓令第四七二四號内開本廳前以修正司法印紙規則第六條及訴訟狀紙規則第二條規定適用上尙有疑義當經電請司法部核示在案兹奉勘日復電内開眞電悉修正司法印紙規則第六條所定書狀貼用印紙一角應由審檢兩廳於收受書狀時分别貼用此項收入造報表册仍可名之爲書狀掛號費又訴訟當事人聲請事件凡於訴訟狀紙規則第二條無類可歸者應一律購用訴狀至律師聲請閱卷聲請展期准其自備聲請書仍適用修正司法印紙規則第六條之規定貼用印紙仰即遵照等因（中略）合行函逹貴會員查照 
[查獲私藏軍器]  
　　淞滬警察二區三分所前晚巡邏至沈木橋西華里地方見有費保忠王少卿二人在空屋内坐談當由長警入内搜查乃有勃郎林手槍一支子彈十粒及衣服等件形跡可疑即行拘案昨解警廳核辦云 
　　尙有本埠新聞等轉入後頁 
 
 

Page 15

 
 
第一萬八千一百五十二號;中華民國十二年 西曆一千九百二十三年九月八號
星期六 * *本埠新聞二 
[紐約大學旅滬同學會之組織]  
李培恩董承道二君發起 
　　前日（六日）晚李培恩董承道二君邀集紐約大學同學數人會餐席間提及組織本埠同學會事當公舉區楊惠基董承道王選陳慶華李培恩五君爲組織委員會同調查在滬曾經畢業或肄業紐約大學同學之姓名住址以便召集大會正式組織凡紐約大學在滬同學可將姓名住址開明寄交上海滬寗兼滬杭甬鐵路管理局核算處王選君收轉云云 
[閘北水電廠財産損害案昨訊（續）]  
告發人呈催被告到案對質 
　　㈡查本案被告人單毓斌其住址地縱在南京龍家橋但其土地管轄應適用刑訴條例第二十一條「依犯罪地定之」之規定由貴廳管轄蓋其犯罪時之行爲地在貴廳區域範圍以内又查被告人金其照其犯罪地縱在南京其住址地縱在寳山縣大塲鎭但其土地管轄應適用同條例第二十三條第一項「牽連案件屬於二以上之不同級法院管轄者得由上級法院併案受理之」之規定亦由貴廳管轄蓋大塲鎭爲寳山縣知事兼理司法事務公署之區域而貴廳爲該兼理司法事務公署之上級法院是該單毓斌金其照不得以土地管轄抗不到案也南京寳山與上海同爲江蘇省區域且又同隸中央政府法權所及絶無窒碍單毓斌金其照旣奉貴廳傳喚豈能抗不到案且其所犯刑律第三百八十六條之最輕本刑爲三等有期徒刑論其犯罪情節又屬異常重大依刑條例第五十一條本可不經傳喚逕行拘提蓋在法律上早已推定其有逃亡之虞聲請人本年八月十一日狀請票傳原屬忠恕之道如果該單毓斌金其照接奉傳票後竟敢抗不到案貴廳自可依同條例第四十八條改爲拘提如果事實上實有困難竟拘提不到貴廳更可依同條例第五十八條及第六十修登報布告分别通緝可知單毓斌金其照之土地管轄又與普通人民絶無差異决不因其住址在南京龍家橋寳山大場鎭遂認爲傳喚有困難此不得不陳明者又一也總之近年來官吏犯罪所在皆是究其所爲又大半爲損害國家公署財産之罪檢察廳職司風憲檢察官尤宜有風骨本案旣蒙貴廳受理又予開始偵查務請迅予票傳該被告人單毓斌金其照到案訊問實施偵查按律提起公訴以儆官邪民國吏治庶幾有澄清之望實爲公便云云（完） 
[控警士需索兇毆]  
　　餘姚人許阿生偕證周元咸昨投地方檢察廳訴稱民人家住閘北長安路長安里販賣水菓爲業日前（六日）下午二時有四區總署三號守望第七號巡警到來向民需索規費洋一元民答以此時無錢俟賣下錢來照付該警即老羞成怒竟舉棍亂擊民畏其兇燄避入家内該警復趕至民家將民拖出毒打致面部胸部腿部均受傷至晚復發寒熱勢甚沉重該警似此兇横將來小民難以生活迫不得已泣求廳長騐明傷痕按律究辦云云不識檢廳如何辦理也 
[友華銀行滙市報告]  
　　昨日友華銀行滙市報告云六日倫敦大條銀價近期長○六二五遠期弗動紐約銀價漲至六角三分一二五倫敦紐約間滙價落爲四元五角二分今日此間滙價掛牌僅佛郎長至一二六○枚日金跌爲七十兩餘均照昨日弗動美國雖有成立現銀出口公會消息到滬而本埠市况却甚平平投機家於前數日中有大宗抛出者皆亟欲購進抵補某時英鎊成交價九月份三先令一便士五六二五十月份三先令一便士半十一十二月份三先令一便士三七五但此乃最長成交價格至收盤時其售價已縮去一二五美金成交價某時中曾長至近遠期各七十元八角七分半迨至收盤其售價已不能過七十元五角日金近期需要甚殷但銀行多不願於此際支出日本方面存欵電滙九月份升至六十八兩五錢遠期六十八兩二錢五分銀行匯票定價英鎊三先令二便士二五美金七十二元五角佛郎一三二○枚昨日倫敦銀市中國仍購進歐陸售出市况收盤穩定紐約市况亦穩定 
[上海商業市况彙錄]  
金融 
　　昨日銀幣早市價七錢二分二釐五午市收盤仍同正金銀行又有急賑用途是以價格仍抬高而中國銀行買進洋四十萬元價七錢二分三釐至七錢二分三釐一二五又中國銀行由杭州運來洋八萬元交通亦由杭州裝來洋八萬元各錢莊裝往大連洋二十萬元正金裝往天津洋五十萬元又裝往青島洋三十萬元 
　　銀拆早市價爲七分午市又回至六分與上日相同中國銀行裝往杭州大條一百八十七條又裝南京大條一百三十七條交通裝往杭州大條一百五十六條 
　　昨晚止各銀行錢莊查倉庫存現銀二千四百五十九萬兩現洋三千七百五十八萬元大條一千六百四十四條 
公債票 
　　昨日各項公債市况益形清淡惟市塲賣户稀少故人心尙好票價多見回高金融公債現貨千元票開盤六十七元嗣後因受主暢旺價格步步趨高收盤六十七元六角較前日提高五角九月期開盤六十七元六角五分其後因現貨漲高故市面穩定收盤六十七元九角半計高四角十月期除息結果比前日大二角半收盤價計六十五元一角十一月期開盤六十五元三角比前日收盤價大一角嗣後進出兩稀致價少更改整六現貨交易平常收盤五十元零一角計漲二角九月期全日成交價均爲五十元零一角比前日漲高一角十月期收盤五十元零四角半計漲五分十一月期收盤五十元零八角與前日市價相仿償還八釐開盤二十一元二角嗣後賣户非常踴旺受主方面遂乘勢抑價致市面異常疲軟收盤二十元零六角較前市價跌落九角之巨云 
金市與滙價 
　　昨日星期五大條銀近期又長○六二五遠期弗動十月份標金開盤爲三百三十兩零二錢較上日漲起銀一兩二錢旋仍有漲跌計開盤後好至三百三十一兩四錢又略回小至三百三十兩零九錢及至未開先令時復升至三百三十一兩七錢爲最高價迨先令揭曉仍係弗動惟印滙小半羅比法滙大十法郎香滙小半分東滙小半分標金因東滙掛小致驟跌至三百三十兩零五錢各滙市况較前日收盤爲軟銀行賣出十二月份價三先令零二五買進三先令零三七五又賣出十二月份美滙價七十元零半買進七十元零七五又賣出十二月份東滙價六錢八分半買進六錢八分一二五標金乃回高至三百三十兩零九錢嗣因賣者衆多所以跌至三百二十九兩一錢旋由麥加利道勝華比等銀行買進十二月份先令數萬磅價自三先令零二五至三先令零三一二五人心因而又好標金回漲至三百三十兩零五錢移時滙市稍見轉平惟先令價仍與前同故標金又小至三百二十九兩四錢後仍回高至三百三十兩零二錢旋先令等各價轉硬銀行賣出十二月份先令價三先令零三一二五買進三先令零四三七五又買出十二月份美滙價七十元零七五買進七十一元又買出十二月份東滙六錢八分一二五買進六錢七分六二五人心尤疲標金最小跌至三百二十八兩五錢至收盤時又見稍平銀行買出十二月份先令價三先令零二五三買三先令零三七五又賣出十二月份美匯價七十元零六二五買進七十元零八七五又買出十二月份東滙六錢八分三七五買進六錢八分以致標金仍趨好至三百三十兩零五錢至收盤價又回跌至三百二十九兩六錢午後標金開盤三百二十九兩三錢未開先令時賣者較衆故小至三百二十九兩七錢又略回高至三百二十九兩先令弗動標金爲三百二十八兩二錢先令等市况仍與前市收盤相等標金當時高至三百三十兩零五錢後略小至三百二十九兩八錢後因十二月先令賣價仍爲三先令零二五買進則改爲三先令零三一二五又買進十二月份東滙價亦較爲緊價爲六錢八分一二五又因花旗銀行陸續買進現標金四百二十條價爲三百三十二兩所以標金高至三百三十一兩三錢又回小至三百三十一兩至收盤時市况尤軟銀行賣出十二月份先令價三先令零一二五買進三先令零二五又賣出十二月份美滙價七十元零半買進七十元零七五又賣出十二月份東匯價六錢八分半進六錢八分二五又大連滙票來電掛大以致標金最高至三百三十一兩九錢後爲三百三十一兩收盤時已五句有半矣 
紗花 
　　昨日星期五三品紗市價大阪電報大跌午前開盤電小去日幣八九元午後收盤電又跌二三元美棉現期漲五十五磅音遠期漲六十磅音印棉電報朋搿而漲三羅比奥浮辣漲四羅比白洛去漲五羅比市上客帮所買之現貨本紗市價無甚上落日紗午後小去五錢至七錢五不等四川帮計買進二十支牧童價一百六十五兩十四支四季價一百四十七兩五錢十支四季價一百三十九兩二錢五以上三種共買進一百餘包其餘各客帮共進本紗一二百包日紗二三百包小包紗公會亦未售開廠家袛有恒豐紗廠售出十六支雲鶴大包二十五包價一百五十兩零五錢淨盤他廠未經售出市面仍屬平穩但稍見軟勢 
　　昨日棉業交易所通州棉花標準九十十一月等期稍有上落聯合會報告振泰廠買進八月份送廠南市本花六百包價三十五兩崇新廠買進十月份送廠五百包價三十三兩又買十一月份送廠南市花五百包價三十二兩五錢振新廠買進九月初十前送廠火機花一千包價三十四兩恒豐廠買進八月份送廠餘姚花一千包價三十四兩 
絲市 
　　昨日洋莊絲市仍極豐俏緣歐美處自横濱巨災以來日絲停辦於是美法各莊紛向滬埠抛訂現期各貨致華絲經銷額驟增而市價又逐步抬高是以連日成交頗旺行市堅俏廠絲期貨昨市走銷復暢計由三井百利怡和等行共計買成四百六十擔上等貨價至一千七百五十兩中等貨已逹一千七百二十兩普通貨亦售一千六百兩故較前又漲五六十兩七里干經高等貨美莊頗有進胃無如現貨已缺而期交則以内價野大不敢抛售致交易稍清絲價穩定而中下等貨銷塲漸盛價遂提漲二三十兩七里大經里昂去路甚暢昨亦頗有成交絲價亦漲二十餘兩川魯黄廠經法莊需要仍殷雖成交不多市價續跳揚返黄經昨已漲至一千四百兩抛期竟達十一月份山東黄廠經僅另星現貨略有交易價則較漲八十餘兩惟灰絲經因存貨將罄成交無聞然市况亦趨堅挺云 
茶市 
　　昨日洋莊茶市各路紅綠箱茶仍無大宗交易人心趨疲市勢仍平淡綠茶總計成交八百九十八箱珍眉仍居多數嫠源東鄉之高莊貨售盤七十四兩西鄉貨售盤六十七兩五錢其餘屯溪等路之貨與土莊改製之茶售盤自三十四兩五錢至六十三兩較前日均未見高秀眉貢熙兩項銷路雖仍不滯然日來到貨殊形稀少而市上存貨行將告罄故交易亦復寥寥大帮市面依然呆滯惟昨日美商行家接到美國總行來電謂近日因風過大海水澎漲致將碼頭冲壞貨棧多數陷落貨物損失甚鉅其中茶葉一項當然亦不居少數據此以觀大帮銷塲或亦不無發展之希望至紅茶市而依然穩固昨市寗州貨由同孚錦隆兩行購進二百四十二箱價自三十二兩五錢至三十四兩市盤頗爲堅硬云 
[五年公債換發新票展期]  
　　上海縣知事公署接江蘇財政廳令云案奉財政訓令開查五年公債第二次換發新票原定限期係民國十一年九月三十日起至十二年九月三十日止曾經通令遵辦在案兹查該項新票已換者不及十分之七未換者尙有十分之三特爲顧全持票人權利起見再行展期六個月扣至十三年三月三十一日截止凡持有民國九年第一次換發之五年公債票者限於十三年三月三十一日以前持票向各經理機關換領新票除通令各經理機關遵辦外特令該廳轉飭所屬各縣出示布告俾衆週知此令等因奉此除分行外合行令仰該縣一體遵照辦理此令 
[女權同盟會援助席案]  
　　席上珍女士家屬控湯節之一案迄未解决日前該家屬向女權運動同盟會請求援助該會即致函松滬何護軍使及上海地方審判廳呈明原委原函分誌如下㈠「致何護軍使函」護軍使鈞鑒敬啓者兹據已故商報館書記席上珍女士之家屬到會面稱前因湯節之詐取財物致女士自盡身死一案曾經上海地方審判廳將湯節之判處徒刑已經確定審判正待執行忽聞該犯復犯過激嫌疑被人告發經鈞使提案訊辦以致欄押鈞署倐忽數月想已訊問完結特懇敝會轉爲請求交廳執行以彰國法等語敝會查該犯湯節之旣經判處徒刑且已確定審判自應由廳交獄執行爰爲具函轉懇鈞使於訊結完竣之後即予解還上海地廳俾獲發交監獄執行如荷迅賜移解不第敝會同人感佩已也㈡「致上海地方審判廳函」廳長公鑒敬啓者兹據已故商報館書記席上珍女士之家屬到會面解與湯節之刑事訴訟一案關於私訴部份曾由貴廳判决着湯節之退還所交托購股票洋五千元并酌定分期交付在案計至本年八月十九日第二期交付期日已到應由湯節之依判遵繳以憑具領現逾期已閱旬日未見遵行除己具狀請求執行外特懇敝會代爲催請等語敝會查該家屬所稱各節係關於執行事件無是非曲直可言爰代具函請求貴廳迅予依法執行俾其家屬得以具領不第該家屬感荷已也敝會同人亦深望之 
[沈桐叔與蘇路清算處往還函]  
　　沈桐叔爲交通部延欠蘇路證劵末次應還本息特致函蘇路清算處云逕啓者蘇路證劵末期應還本息延欠已久未聞貴處有何種之辦法使執劵者現金不能應期金融大受阻礙兹閱報載有浙路清算處葉景葵君近日呈交通部略云浙路未了股欵請予照撥並將歷期損失如何賠償一律清結否則擬先將楓涇杭州路線及江墅支線交股東執筦等語竊思蘇路浙路改爲國有事屬一律同爲股東血本所關浙路旣有此動議我蘇自應同向交通部提出辦法此項證劵能早一日償還本息即執劵者减受一日之困苦爲此函陳務希迅賜進行以慰渴望是爲至幸此致蘇路清算處沈錫圭謹啓「附復函」來示敬悉此舉本係蘇處提議約會浙處同時並發同一目的也旣承下問謹此奉復即頌桐叔先生時綏上海蘇路股欵清算處八月三十日 
[江浙弭兵祈禱會續紀]  
頗爲熱鬧 
　　滬上紳商學各界發起癸亥江浙弭刦祈禱大會在邑廟豫園萃秀點春兩堂中設壇已於舊暦本月二十六日開壇祈禱前昨兩日滬上紳商學界各官廳及善男信女蒞壇拈香者紛紛不絶一區二分署楊署員届時特派長警到壇照料而淞滬警察廳徐廳長於昨晨令飭保安隊長王德鴻加派保安隊士二十名前往彈壓萃秀堂點春堂門外所有小本經紀擺設攤基一律驅逐一俟祈禱會終了方准照常設攤營業云 
[楊慶澂家搜獲槍彈之訊判]  
　　公共總巡捕房華探目夏廣林得人報告謂海寗路十二號門牌即已故浙江督軍楊善德之子楊慶徴家私藏大宗軍火稟明捕頭協同西探堯克前往搜出舊式之七響手槍二支槍彈四十七粒一併解送公共公廨據楊之代表律師到堂聲明該手槍係已故楊將軍所遺且當時領有執照奉諭手槍暫存捕房候至工部局查明發給執照日期再行訊核在案昨晨復奉李襄讞會同英麥副領事升座第一刑庭傳訊據捕房代表梅脫蘭律師上堂聲明此項手槍確係楊姓之故父所遺如仍欲留存應至捕房捐領執照然此事捕房得人報告謂楊姓家内私藏大宗軍火是以稟請公廨出票查提云云並據揚所延兩代表律師相繼到堂辯稱該手槍係敝當事人之故父所遺該報告人不應謊報遠犯第一百八十二條現在刑律請爲根究等語末由王夢衡投訴楊姓家藏軍火由其賬房唐子久告知蕭金堂蕭轉告與我且尙有一字條我與夏姓包探同寓一弄因將該字條報告夏探是實堂上訊核宣判手槍子彈發還楊姓並着至捕房捐領執照應候飭提報告人到案訊究 
[種德社施材會成立會紀]  
　　本埠各帮營造廠主發起組織之種德社施材會前日下午假閘北慈善團開成立大會會員來賓共到百餘人公推徐春榮主席宣布開會宗旨後由籌備主任孫慶祥報告籌備經過情形提議以團體主任名義呈請官廳備案給示衆無異議來賓王彬彦陳維翰尹村夫姚玉孫四君演說大旨以閘北一隅貧民實居最多數往往身故之後殮費無着情景可慘德社之設實屬造福貧苦同胞云云繼由會員張景福徐益三二君演說勉勵同志熱心會務希望將來擴充别種善舉等語後經全體攝影茶點而散又是日所收會員臨時捐約四五百元云 
[救濟婦孺會新近收到之迷路孩童]  
女二男四 
　　㈠女子邱愛弟十七歲常州横林鄉下邱家橋人父名阿六在上海做傭兄名大庚在鄉愛弟帶有一弟名小和尙年七歲至上海尋父母迷路由新閘捕房送　　婦孺會㈡女意木毛女及人年七歲而方帶圖色白頭上前後各有辫子着白色舊布衫青布褲赤脚着鞋其父在麫粉廠做小工由總捕房送該會㈢男童呂世雄年十四歲温州人虹口捕房送該會父名杏榮兄名永富㈣男孩衡發密波人四歲大頭色微黑帶蒼方面凸眼耳鼻口停匀言語活潑身着紅方格子本廠布對衿單衫白羅甸鈕兩邊有袋内着白布方格單衫有破黄羅甸鈕黑布褲黑洋紗襪白襪底脚着斜紋黑嗶嘰鞋杜做底後跟破㈤男童吳鳳林十歲無錫人父名金寳在曹家渡紗廠管升高梯眼痛鼻時時流涕面次白平扁身着洋紗印花不甚顯明的布衫青白合織夏布褲赤脚着黑布鞋以上二童均提籃橋捕房送該會已由該會分别招尋家屬矣 
[拐賣女子爲娼案分别押儆]  
　　嘉定人趙恩明之妹趙阿金於上年間被無賴潘九臯誘拐來申押至法租界陳阿寳妓院内爲娼計身價洋一百餘元現爲原告偵悉在原籍地方將潘扭控官廳收押一面備文飭派法警偕原告同來上海投報法捕房飭探高金林將趙阿金陳阿寳及關係人張氏陶子卿楊陳氏等一併帶入捕房昨解法公堂請究先由來差及原告趙恩明投訴前情詰之趙阿金供實被潘九臯拐來上海押娼改名陳素琴是實陳阿寳供阿金實由陶子卿楊張氏兩人領來押與婦人處爲娼不知拐來求宥陶子卿楊陳氏供前由潘九皐與婦人張王氏托民人等售賣不知是拐來等詞張王氏供認串同潘九皐兩人拐來售賣不諱陳巘員商之法副領事葛君判陳阿寳不應收買來歷不明女子着罰洋三百元陶及陳氏各押西牢一個月准予贖罪趙阿金張王氏交來差帶去歸案訊辦 
[昨日三官誕辰之熱閙]  
　　昨日爲三官誕辰大南門外野三官堂香火素盛自火燬後刻已重建一新故善男信女絡繹於途是處陸家浜一帶陳列各種器具物件鞋帽等攤莫不利市三倍云 
[遣送落魄俄僑]  
　　川沙縣法警前在沿海灘白龍港地方逮捕俄國難民一名曾由嚴知事解送淞滬警廳安揷在案兹悉徐廳長派員研訊旋據該俄人譯供名别都應米里育前充兵士此次退伍後落魄不堪要求遣回等語當即備函并派偵探陳幹泉將該俄人送請江蘇交涉公署轉送俄僑事務局遣送矣 
[混用僞鈔票之控究]  
　　汪孝侯不知作何事業手持某銀行之十元僞鈔票至烏鎭路源泰烟紙店兌換洋元該店不察誤收迨該店主婦朱陸氏察破將汪扭住向索原洋互相衝突並將該氏推跌倒地受傷遂鳴警將汪押送四區警署該氏偕見証徐寳生投署請究昨午備文函送地檢廳請辦下午由檢察官研究之下汪一味否認問官判汪收押該氏所傷無碍着回去自醫聽候查明核辦 
[控追逃女]  
　　方板橋品吉里十七號畢金福之女阿二年十九歲已經許字與人擇定今冬完姻前晚忽然失蹤畢疑同居之孫福寳誘匿昨向詰問支吾扭控二區一分署轉送法庭訊辦 
[划船限期領牌]  
　　南市浦江内各種划船因人多雜杳遇有客商過渡往往留難需索而夜間載渡駛至中流侍强敲詐無所不爲前經松滬何護軍使令飭滬南工巡捐局將各帮船户分别種類編號造册呈署存查又編釘船牌註明船户姓氏以便稽考在案現屆換照之期各該船户仍多觀望該局姚局長又函咨淞滬警察廳轉令水巡隊撥派隊士協同市舶所承辦人前往按船稽查是否已經換領新牌如未領新牌者予限三天趕緊一律換竣如違未便 
[李珍鴻並非寳山逃犯]  
　　江北人李珍鴻因被捕指爲寳山縣逃犯將其拘解公共公堂訊供押候函請寳山縣派警帶同該犯照片來案再核大案昨晨復奉公堂提訊即據寳山縣監獄主任到堂証明被告並非逃犯李珍鴻請爲發落云云中西官得稟以旣經認明並非逃犯判李開釋 
[日人控被騙洋准予拘究]  
　　虹口蓬路二百五十一號門牌日本商人某氏在公共公廨刑事科狀訴寗波人顧耐卿於六月三十四二十八兩日以售鐵爲由騙去銀一千五百兩洋二百元等情由廨准詞出票發交虹口捕房派包探季寳林協同西探目挺克拉氏於昨將顧逮案經張襄讞會同英歲副領事略一質訊判被告交五百兩舗保候日領堂期訊核 
[騙子准予緩刑]  
　　楊小寳前因私刻西華德路同昌棧圖章向浦震襲庸取外國尺十打案發被捕解由公共公廨訊實判决監禁西牢六個月在案昨晨楊小寳之父品三延佑尼千帮辦施乃德律師投案請求將其子緩刑聲稱被告年輕悞犯現乃父願爲具保請將被告釋出云云並由楊品三上堂懇求經原審官陸襄讞商之英威副領事判被告准予緩刑着其父楊品三具結領回管束 
[汽車傷人案兩起]  
　　昨日上午一時許某號汽車駛經南京路撞倒江北人左史楊小元二人腿足由老閘捕房六百九十號華捕到來抄錄汽車號碼另雇車送二受傷人往仁濟醫院醫治一面呈報捕頭候示又有某號汽車於昨日下午二時半駛經南京路撞倒寗波人胡阿其跌傷頭部經老閘捕房五百零四號華捕前來將汽車號碼抄錄另雇車送受傷人投仁濟醫院醫治即持傷狀單呈報捕頭候示 
[不買電車票罰洋十元]  
　　俄國人蘇狄柯夫前日在西華德路乘坐電車謊稱帶有月季票不肯購買車票嗣被查票之高麗人察出以該俄人行同欺騙鳴捕拘入捕房昨解公共公堂中西官訊實判令俄人罰洋十元充公 
[徐一鳴案判歸寳山官廳訊理]  
　　皖人徐一鳴前在寳山縣地方設立儲蓄會串騙戴雲程吳紹銘陳可奎查岐臣顧雨程明强王安榮馬駿等十餘名之押櫃及儲蓄洋銀爲數頗巨詎徐將會閉歇於前日至法新租界五洲旅館内令茶房購買安神藥水圖盡當由該茶房報告捕房飭探將徐拘入捕房昨解法公堂請究先由各原告投訴被徐串騙情形陳讞員商之法副領事葛君判以訊得此案原被雙造均住寳山縣地方本公廨碍難受理着原告等投内地官廳起訴 
[失婢女控究傭婦]  
　　南翔火車站職員沈祥頤家住閘北南林里其傭婦王薛前晚私留親戚李任氏過夜習日早晨沈之婢女吉祥忽然失踪因疑該傭婦等串沈由沈友徐生甫代一投四區一分所告發劉署員飭傳王李二婦研訊一過解科核辦 
[捕房控醫生案註銷]  
　　公共捕房指控德國醫生司的與華醫張寳束殘害婦人王陸氏等情由捕將該兩醫生傳至公共公廨因司的醫生供稱已在法領事署註册呈出證書奉中西官判候查明國籍再核在案昨晨由廨傳訊據捕房代表梅脫蘭律師上堂聲稱現查得司的醫生確入法國藉公共公廨不能受理請將其控案撤銷而所控華醫一案應請展期另再研訊云云即據司的醫生之代表律師到堂辯稱所控司的醫生已由捕房請求撤銷對於華醫一案另行展期敝律師以爲不然堂上如准註銷須一律註銷否則不必展期華醫一案請即進行又據捕房代表律歸聲稱捕房亦不欲進行請一併註銷經李襄讞與英麥副領事照准宣判將案註銷 
[交涉署之公示]  
　　江蘇特派交涉公署昨發公示云爲漢口鼎泰花行控追日欵案前據該棉商等來呈以日商拖欠貨銀懇祈團致飭令償欵等情當經函請日本總領事迅予追償俾安商業并經批示在案兹准日領來函以該商等并未在本署提起訴狀無從判决函祈轉飭向本署法庭提起訴訟以憑裁判等因合行示仰漢口棉商鼎泰花行等知照特示 
[一週間之車輛違章案]  
　　前日下午公共公廨車務公堂傳訊近一週間輛違章案七十一起除改期與註銷者外科罰六十七起彙誌如下顧祥生吳阿福各罰洋十五元張長益卓連才吳阿三簡不明應阿堂顧德福陳阿春王阿福黄貴榮普立斯謝惠生各罰十元于財雄楊阿毛顧阿玉陳阿六張順興各罰八元周業保李根生各罰七元徐阿四陳阿桂徐阿金康阿桂顧阿連楊阿慶陶立生陳金寳戴文濤朱福根陸阿星蔡章生格林非爾普立斯非的利加麥櫃漢孫各罰五元邵阿毛高小毛陸阿喜蔡根生王三寳米阿四蔡阿二王阿二王友田兪瑞生葉阿福王阿二顧榮生沈阿根各罰三元于財雄王富林葉阿福陜杏生半榮寳徐松林陳金生陳阿五顔玉良兪紀堂孟顧坤張東陽僉阿根盛蘋臣周阿根各罰兩元張阿興王貴青各罰一元以上罰欵均着充公 
[公共公廨訊案彙錄]  
　　昨晨公共公廨民四庭由陸襄讞會同美副領事訊理㈠施濟美延羅傑律師訴楊春山等不理押欵案結果被告避不到案原告呈堂之証據認爲確鑿可信應准原告請求即時判决着彼告於七天内備洋一千九十元將抵押品贖回否則准原告自行過户堂費歸被告負擔㈡婦人吳徐氏延甘維露律師聲請給諭執管遺産案結果旣登報期滿無人反對准給諭管理吳少珊遺産報紙附卷㈢宋張氏聲請執管已故宋德茂遺産案結果准如所請給諭飭遵㈣姚善生訴張三子欠洋案結果准被告具結出外料理 
[誌謝]  
　　昨承商務印書館惠贈第十卷第一號「學生雜誌」及第九卷第九號「婦女雜誌」各一册謝謝 
公布欄 
[江蘇高等檢察廳]  
　　批示鮑楊氏一件聲請保釋鮑玉山由狀悉已由執行之監獄廳拘該監典獄長請求轉呈核辦此批蔡汪氏一件補陳事實由狀悉候送同級審判廳核辦此批王元貞一件訴請令縣起訴由狀悉查該民附於原縣訴請追誣部分聲請再議業經本廳予以駁斥並令縣轉行諭知在案所請應毋庸議此批萬鴻祥一件請求開釋由狀悉旣由同級審判廳宣告無罪依法應准提釋此批李顧氏一件呈爲援照新章聲請减等由據訴己悉查爾夫李芳圃販土行爲旣經原縣判决又未聲明上訴所請减等殊不合法惟該案曾否送覆判姑候令行松江縣知事查覆核奪此批潘芝昌一件爲未明伊妻受愚由狀悉候與董金千再審狀併案送同級審判廳核辦此批董金千一件爲聲請再審由狀悉提起再審廳向管轄法院爲之兹卽據狀訴前來姑候送審裁决此批謝義方一件請飭傳歸案由狀悉候送同級審判廳核辦此批王楊氏一件請傳審由狀悉此案是否旣經丹徒地方審判廳判决尙屬無憑懸揣即如來狀所稱亦應逕向原地檢廳訴請核辦毋庸來廳岐訴此批謝義方一件請傳劉福寛到庭質訊由狀悉候送同級審判廳核辦此批劉福寛一件爲聲明兒子有神經病由狀悉候與謝義方狀一併送審核辦此批九月一日 
[上海地方審判廳]  
　　刑庭主文一件李成忠和誘一案（判决主文）李成忠無罪一件王元大和誘一案（判决主文）王元大和誘之所爲處五等有期徒刑四月未决覊押日數准予折抵一件殷土金竊盜一案（判决主文）殷土金無罪一件鄭月亭傷害一案（判决主文）鄭月亭致人輕微傷害之所爲處拘役二十五日一件五阿毛竊盜一案（判决主文）王阿毛侵入竊盜之所爲處五等有期徒刑八月褫奪公權全部終身未决覊押日數准予折抵一件葉金生傷害及毁損一案（判决主文）葉金生共同致張福生輕微傷害之所爲處五等有期徒刑二月共同損壞他人所有物之所爲處罰金二十元併執行之未决覊押日數准予折抵如無力完納罰金准易監禁一件沈其榮詐欺取財一案（判决主文）沈其榮詐欺取財之所爲處五等有期徒刑二月未决覊押日數准予折抵一件王森寳傷害一案（判决主文）王森寳致人輕微傷害之所爲處拘役十五日一件沈壽萬傷害一案（判决主文）沈壽華致張文全輕微傷害之所爲處五等有期徒刑二月未决覊押日數准予折抵一件黄金良竊盜一案（判决主文）黄金良侵入竊盜之所爲處五等有期徒刑五月褫奪公權全部終身未决覊押日數准予折抵一件王來甫等强盜預審一案（判决主文）王來甫犯刑律第三百七十三條第一欵第二欵之罪應予起訴王金福犯刑律第三百七十三條第一欵第二欵之罪應予起訴李子祥犯刑律第三百十三條第一欵第二欵之罪應予起訴小山東候緝獲另結一件李凌氏帮助他人使之自殺預審一案（裁决主文）李凌氏犯刑律第三百二十條第二項之罪應予起訴一件趙福根傷害一案（判决主文）趙福根傷害人致輕微傷害之所爲處五等有期徒刑十月未决覊押日數准予折抵尖刀一把没收之一件唐毛毛等損壞及顧連生附帶民訴一案（判决主文）唐毛毛共同損壞他人所有物之所爲處罰金四十元如無力完納准易監禁唐福度共同損壞他人所有物之所爲處罰金四十元如無力完納准易監禁唐毛毛唐福度應共同賠償顧連生大洋二十七元三角顧連生其他之請求駁斥以上九月一日 
 
 

Page 16

 
 
第一萬八千一百五十二號;中華民國十二年 西曆一千九百二十三年九月八號
星期六 * *   
 
 

Page 17

 
 
第一萬八千一百五十二號;中華民國十二年 西曆一千九百二十三年九月八號
星期六 * *本埠新聞三 
[中法錦繡部之廉價]  
　　漢口路中法大藥房自本月二十日起舉行廉價以來營業甚旺今其北部之錦繡化妝兩部亦於即日起大廉價二十天花色繁多云 
[大綸將减價兩星期]  
　　南京路抛球場大綸綢緞局此次特將門面水門汀重新改建近已修葺工竣煥然一新綢緞部席君洋貨部董君與各職員會同布置甚形忙碌現値裝修工竣爲優待主顧起見自八月初一起特舉行廉價兩星期價格從廉新到各貨亦殊夥云 
[植權公司廉價在邇]  
　　福州路植權女子物産公司陰曆八月初一起至八月底止减價一月近日預備各貨頗形忙碌所有新到大宗呢帽秋冬衣料價格甚廉云 
[泰豐月餅之暢製]  
六十一種 
　　南京路五一四號泰豐餅乾公司向售各式餅乾應時點食以及各種罐頭食物每年在中秋佳節特製應節各種月餅今屆定八月一日下式上市連日將櫉窗以及内部結彩裝燈左右二大門窗並扮戲劇二齣右爲古城相會左爲貂蟬拜月點綴殊佳經理王君拔如因公司營業較往年尤盛且鑒於去年中秋顧客有應接不暇之勢爲此於兩月前特築新式大爐灶一座並添聘名司專製月餅故今年月餅花色極多售價由二角起至二十元止其名目有六十一種如左 
　　一世界冰盤價售二十元二大千歲月十元三唐皇步月五元四人月團圓三元五謫仙邀月二元六七星伴月二元七明星朗月一元以下每盒祇售七角二分至二角八　黄品月九西施醉月十銀河夜月十一燒鷄肉月十二鴨腿肉月十三金腿肉月十四傕丁貴月十五龍團抱月十六鳳眼朝月十七攬仁蓮蓉十八蓮蓉素月十九棗蓉肉月二十棗蓉素月二一香蕉五仁肉月二二椰絲五仁肉月二三五仁甜肉月二四五仁鹹肉月二五鳳凰拱月二六官星品月二七荳沙肉月二八荳沙素月二九荳蓉肉月三十荳蓉素月三一紅綾肉酥三二荳蓉肉酥三三太獅酥餅三四金腿肉酥三五丹桂圓酥三六棗泥卷酥三七水晶肉酥三八攬仁蓮蓉酥三九胭脂花餅四十西施小月四河水月四二燒鴨小月四三金腿小月四四鴨腿小月四五五仁甜小月四七五仁鹹小月四七荳沙小月四八荳蓉小月四九蓮蓉小月五十冬瓜小月五一棗蓉小月五二小荳沙酥五三小蓮蓉酥五四小蔴蓉酥五五小荳蓉酥五七大金腿酥五七小燒鷄酥五九小鴨酥九小棗蓉酥六十小冰皮錦六一宫筆畫餅 
[熱水袋及西藥之運售]  
　　先施公司西藥部頃由外洋運到大批橡皮熱水袋及喉症止咳藥片磁補魚肝油愛無眼痛水大力自來精舟車止暈丸强體補腎丸等各貨取價在大减價期内更爲便宜云 
[惠羅運到秋冬貨]  
　　南京路惠羅公司近又運到大宗秋冬二季貨品現已陳列各部價目均甚相宜連日各界之往購者絡繹不絶該公司對於參觀諸君甚屬歡迎云 
[永和豐呢絨號今日開幕]  
　　棋盤街永和豐呢絨號今春自建洋房先行交易營業今日正式開幕新近運到大批各色呢絨時新花素嗶嘰廉價發售云 
[新到大衣厚呢及駝絨]  
　　四川新豐呢絨洋貨號新又運到大衣厚呢及駱駝絨二百餘箱如隆茂大衣呢公平大衣呢華嘉印花呢列豐夾呢列豐雙面駱絨泰和條子寛緊駱駝絨等多種近日各客帮及本埠等批去已百餘箱云 
[書籍之減價贈品]  
　　四馬路世界書局舉行廉價一月並備贈品贈品期限定於陰曆八月初十截止云 
[電影家注重人格之論著]  
　　是篇爲美國著名彫刻家及影戲明星密勒氏ＣartMillerg2 
所著兹譯之於後 
　　將來之影戲女明星必與今日電影界之大多數女伶大相背馳蓋通來之女明星必爲有『思想』之婦女而對於社會上各種情形皆能領會者方爲合格若徒藉伶俐妙態則不足恃也 
　　製片家亦然於選擇明星時不可祇以一『美』字爲標凖至男伶則具有完全之人格者方可應錄 
　　余見有衆多女子能生存於電影界中者祇藉一己之美如美手美肩美臉等是决不能舍其固有之美而生活於『藝術界』中君若費二元半至市上購十全十美之偶像此偶像之人品即等於現今祇藉其美而能於電影界中生存之婦女 
　　據新近之畫法畫家於一人面之圖畫中最注重者爲「人格之表現」至於「美艶」一層尙在其後而舊式畫法則不能顧及此也 
　　司但勞氏Ｓtanlaws以爲選擇明星以「美」爲標凖此種論調頗不合理蓋某婦女之眉毛之距離若何眼鼻之位置若何可不必計之最宜注意者爲渠有否智能與人格也 
　　智能爲電影中無上之要素誰忘梅墨許女伶於其丈夫「不能忍受」Ｉntolerance一片中之流轉善盼之秋波乎觀寳林司塔克女伶PaulineStarke之Salvationnell及TheSittleCburcbRoundtbeCorner二片後覺有較此二片更大有感觸之影片乎亦嘗聞有人言及此長於藝術之明星之美乎 
　　將來决定明星之成功不能據其身體之形式面貎之美醜或口之式樣而定宜注意者爲發自内心之靈質與心質也是故有時余腦際雖有某明星之美眼某明星之佳式唇皮等之觀念然敬慕之心决不因此油然而生也排勃拉女伶BarbaraLaMarr之鼻素有「鼻尖高聳如一花瓣對一攻瑰花」之稱大凡男性見之與銀幕上後咸皆存有「獲得之」之希望心以其美也婦女亦胥喜見之以冀能學得其於電影界中成功之方法也此種思想謬至極點蓋該女伶之所以能得人之欣羡者以其有腦筋與靈質及天然之才能也麥茂蘭女伶並非眞爲美艶祇能以其媚態智慧活潑三層足以揭顯其最佳方法之表情而已矣司蒂華脫女伶AnitaStewart之鼻甚爲鉅碩此未免爲渠之美中不足但有嬌娜及佳麗女性顯現於渠之褐色之秋波中故亦能使人深覺可愛 
　　將來之女明星必爲一「正式的人生」即有美麗之肩等亦不甚需要也寳林司塔克女伶PaulineStarke具有思想之美特别方法及悟性李脫立絲喬女伶LeatriceJoy雖美但此美爲合法的及根本的故余不信彼永能於電影中獨樹一幟也 
　　將來觀電影者之腦際必與現今觀舞臺劇者同無一女伶之美字之觀念將來電影界之女伶必以培養一之己心靈而競爭總之未來之影戲女明星必以發達一己之腦筋及人格爲要務若徒藉體格上之美必不能立足於電影界即倖而一時得側身於間必非久然者也（觀灼） 
[記卡爾登一種哀情片之精采]  
片名··「斷頭後之一吻」 
　　「斷頭後之一吻」一劇曾映於卡爾登影戲院且有評論見於報端兹再記其精采如下此片原名Salone爲劇中少女之芳名由名女伶南捷穆淮主演南氏素以工表情著凡曾觀其影片者類能知之前在該院映過之StrongertbanDeatb及上海大戲院之貧女識大義Brat財輕情重Billion等數劇均女士之傑作也此劇係演耶穌降生以前猶太國之執政首領憲錄逹之軼事其時憲威權横行人民苦之一日張筵宫中廣筵各國代表氣象威嚴令人心悸憲有女賽綠茂輕盈生姿妖冶非凡雪林太子鍾情之是日亦與盛宴憲顧而樂之俄而夜闌酒酣賽綠茂離席至宫外散步雪林太子私蹤其後時明月當空人影在地雪林上前献笑忽遭擯拒旣失所歡憤而自提賽迤邐前進忽聞哭聲知出自井囚乃命啓門出視則一年已古稀之人出即號治之囚徒也而賽竟愛之堅欲與其接吻而囚竟不允賽心惡之已而憲命賽跳舞取樂賽遵命舞畢要求取囚之頭憲不得已允之而賽俯吻之憲怒命衛士　　之此絶世美人遂死於衆戟之下矣 
　　觀其劇情出乎情理之外而佈景之莊嚴則爲此劇特色南捷穆淮飾賽綠茂姿容佚麗而帶不覊之態酷肖遠古未開化之民族此劇自始至終祇演宴會之事而能延至六本之多故每一表情往往有數分鐘之久而人不厭其煩於此可見南氏之藝術矣見雪林太子時表出不願與言之態神氣殊爲冷落要求取囚之頭時見憲願以其他貴重之物相易而堅不允得囚之頭時形態呆滯涙珠欲滴俯首一吻狀似欣慰表演殊爲細膩其最可觀者爲跳舞一幕南氏身穿玄衣外披白紗兎　鶻落作種種姿態曲盡其妙與時下之舞蹈逈異令人一新耳目也（葵影） 
[美國電影新訊]  
　　范朋克之子年十三歲將隸入蘭司蓋影片公司演TomSawyer一劇聞蘭司蓋公司已與之訂一合同其俸金爲每星期一千元其子與范朋克頗爲肖似體格亦甚强壯且亦爲一運動家據云此次爲彼初次入電影界云 
　　畢克福女伶非但爲一佳良之女伶且同時能作數事一日渠正於ＴbeStreetSinger一劇中表演時與人談話且與一雕刻女子討論刻一女士之面貎玩偶之法且同時亦接見友朋忽其夫范朋克入室迫伊同去考閱用於天方夜談一劇中之二女子此時導演者又問該伶彼等至ＳanDiego用汽車乎抑乘火車女士雖於此種環境之下然於同一時間内能將各事胥理之井井有條毫無紛亂其腦筋之清於此可見洵難得之名伶也立却迪克司RichardDix身長六呎權之可一七八磅髮眼胥作褐色云（炤華） 
 
 

Page 18

 
 
第一萬八千一百五十二號;中華民國十二年 西曆一千九百二十三年九月八號
星期六 * *[曼麗畢克福幼年軼事之自述十三]  
　　余（曼麗自稱）等攝IoveAmodgtbeRoseg一劇時亦曾取景於好盧華旅館中好盧華旅館甚幽靜正攝影之好所在也余等即借此中裝飾其餘諸幕則攝自一畫工名包爾（ＰauldeLongpre）者之花園中　　當時之攝影塲中皆無更衣室伶人常由家中盛裝而赴攝影塲俟演員會聚後然後一同出發祇葛雷菲斯有一汽車葛氏對於心悅之人則常邀之同乘彼車其餘諸演員則概乘街車前往余則常乘街車幸當時余之性情不若今日終忍氣吞聲以受之非然者爭執之事將屢起矣而葛雷菲斯之一種忍耐心轉爲余當時之師表特有一事亦爲余所不能忍者即第一年之冬季因余之目色本作玄色彼等遂令余扮飾印度婦人且電影之起初時代常有印度戲劇飾印度婦人者戴黑而且重之假髮獸皮繞首鰐齒圍頸革衣披身小珠覆腿終日越山過巔其苦可知矣其後購得賈克森（HelenHuntJackson）所著之『拉摩那』Ramona劇本一攝影之地悉照其劇本中所述者據余所知實地攝影當以此片爲電影史中之第一次 
　　此時余之薪俸每星期已逹一百元忽有一新公司名獨立影片公司者願出每星期一百七十五元聘余余之此聘與其後數年中卓别靈氏與第一影片公司簽訂每片一百萬元者皆爲駭答聽聞之事實哄動一時當時說者且云電影事業尙在幼穉時代一旦供給伶人如此厚俸恐不能立足社會或即因此而失敗即戲院經理恐亦將不能如電影公司之請增其租片之價値等語雖然余則受其聘儼然若每星期一若五千元者不知今日之一平常演員每星期之薪俸亦非一百七十五元不可 
　　當獨立公司未成立之前維太葛臘夫愛迪生白渥葛雷夫衣撒乃等各電影公司已先行聯合抵制新立公司之營同樣事業者故獨立公司已成立後苟在街道中攝影者恒雇人防禦以免衝突然我人扮演時恒懸念不止終不能置之度外因此而各演員皆不能顯其所長不得已遷移至古巴（Cuba）卜居於離海維那（Havana)祇數里之某旅館飲食俟候皆由公司自聘廚司及僕役人等料理之（伯長）（待續） 
 
[今晚競武塲擺擂台之俄人喬治]  
[學務叢載]  
　　敎育界之各項消息合誌如下 
　　聖約翰之開學在即聖約翰大學於本月十一日開舉十二日下式上課七日至十一日爲舊生補考之期云 
　　麥倫書院將試新生虹口兆豐路麥倫書院定於九月十號招考新生十一號舊生返校本屆新生報名者甚多舊生須於十號報到否則恐額滿被遺云 
　　神州女學昨日開學神州女學校已於昨日下午一時行開學禮新舊生約三百人各生家族蒞校觀禮者座爲之滿開會後由張校長默君報告本學期概况首述本校精神十餘年來始終一貫雖物質方面稍缺校舍不敷而精神却能影響社會注意故凡在本校畢業生徒投考他校恒易中選又各專科畢業生爲各校聘約任敎職者亦不在少數今後當更求物質上之發展業於江灣購有巨大地基不久即鳩工庀材從事建築蓋凡稱文化必兼精神物質二者吾人亦竊取斯旨云云次由敎務主任謝六逸報告敎務方針及訓育方法散會時已四鐘又聞該校文學專科聘請王鐘麒任歷史地理周予同任學術文嚴旣澄任論理學郭眉梨女士任英文畫科仍由陳抱一主任小學科聘嚴慶雲爲主任今年報名者頗形踴躍特擴充學額俾有志求學者不因遲到向隅云 
　　美專已遷入新校舍西門美術專門學样本届招考西洋畫科高等師範科初級師範科新生之外又添辦國畫科一班日内正在舉行新生入學試騐並於昨日起第一院總辦事處亦經遷居西門斜橋徐家匯路大洋房校舍所有繳費試騐等手續均赴該處辦理其方斜路舊時第一院校舍現改爲第二院師範應用至徐家匯路大洋房校舍寛敞光線充足裝飾精穎尤爲學校敎室及宿舍中所罕覩并聞該校定於本月十日開學即日上課云 
　　華英公學準備開學少年宣講團設立之上海華英公學其中學部自閘北永興路遷至海寗路天保里西首松成里後學生報名者尤爲踴躍該校於陽曆九月十日開學云 
　　大同校試辦義務班北福建路東歸仁里大同學校現因該校舍翻造已遷入閘青島路師壽坊十九號爲校舍該校主任楊傳德擬自本學期始試辦義務班除繳書籍費外學費雜費一概免繳定陰曆八月初五日開學云 
[何楊訂婚誌]  
　　華僑何慰堂君之次子盤銘與粤商楊潤初君之長女勤立昨由蕭君劍廬藍君壁如介紹訂婚何君現肄業於東南大學敎育科楊女士現肄業於神州女學中學部須各届畢業後始行結婚云 
[宴會消息二則]  
　　考查實業專使張孝若君定十四日乘安得來朋號放洋一切應行籌備各事已次第就緒現定八號晨由南通乘大達公司專班輪船來滬暫假憶定盤路二十二號陳葆初宅爲行館九號接待各法團代表及友人等是晚滬上各法團公餞十號訪晤各國領事晚七點在一品香宴請中外各報記者十一號假靜安寺路交涉公署接待各國领事晚七時滬上各官長公餞各國領事及滬上紳商作陪當晚夜車赴寗往辭軍民兩長十三號回滬十四號起程放洋云 
　　上海新聞記者聯歡會定於本月九號（星期日）正午十二時假座四馬路嶺南樓開九月份常會討論會議並舉行聚餐云 
[粤坤伶之將回粤者]  
　　崔笑儂 
　　前晚虬江路韋宅讌客粤坤伶崔笑儂等因期滿將回粤其同班相約赴韋宅之宴藉以誌别並約陳惠芳等合唱來賓中多粤人聆音識曲倍覺愉樂云 
[集會表]  
　　陽暦本月時間地點召集者事由 
　　八日下午三時　天后宫總商會　商品陳列所　研究股時論會時 
　　八日下午三時　西門體　塲　至壯　君等卄六人　綱球　　 
　　八日晚　南成都路長瀤路口　萬閘　琥塲　比武會 
　　八日晚七時　百老滙路益利酒號　第感德製藥公司　宴會 
　　八日下午五時　天后富　總商會　　民治委員會 
　　八日午十二時半　天后宫總商會　　贖廖莊委員會　討論會 
[今日天凉而多雲]  
　　徐家匯天文台昨日下午四時三十分氣象預報云天氣凉而多雲北方有高氣壓故黄海此間海濱北風頗强太平洋颶風或將使台灣東南或東海南部發生風雨本埠温度在下午三時前之二十四小時内最高八四二最低六八四去年同日最高八四二最低六四○ 
 
 

Page 19

 
 
第一萬八千一百五十二號;中華民國十二年 西曆一千九百二十三年九月八號
星期六 * *常識 
[立脚點] [  漸]  
　　吾人處此道德墮落複雜紊亂之世界必先自求一立脚點所謂立脚點者非得一噉飯之地而已也 
　　立脚必立於最穩固之處而後不至傾跌此盡人所知也然試問如何而能穩固則或非盡人所能答余敢以簡單之語答之曰不取分外之錢專做分内之事 
　　更進而言之能做分内之事而或好取分外之錢則立脚仍不穩固不取分外之錢而或少做分内之事則立脚亦尙不隱固 
　　今之人取錢則惟恐其少做事則惟恐其多此雖日日談愛國日日談服務社會欺人乎自欺耳吾决其無往而不傾跌也夫苟人人能不取分外之錢專做分内之事則已人人立脚於穩固之處不必空談愛國而國無不興矣不必空談服務社會而社會無不發達矣 
衛生 
[余之素食經驗談] [  王克明]  
　　余昔以爲養生之道莫善於多啖珍寳補物及肉類等今歲因經濟竭蹶囊底常空無奈自炊每日僅四銅元之油炒黄豆與白米一升而已自春至夏而今已秋矣轉瞬半年有餘遑論補物即雞鴨豕魚葷油等亦不知何味由是觀之余之物質生活可謂極苦也誰知余自素食以來頭腦之敏捷身體之健壯内腸之清潔較之往昔日食補品葷物有過之無不及此非虚語實鄙人經騐之談也昔大哲培根云飲食茹淡袪病延齡今徴此二言益信素食主義之非謬也且素食非徒於身體有益即經濟亦大有補也我國人何不急起持素食主義乎此非若道士和尙等之迷信實爲身體經濟二方打算而行也（乙種酬） 
經濟 
[敎育費儲蓄之法] [  權]  
　　頻年生活程度日漸增高這是無可諱言但子女之敎育問題不亞於生活問題子弟非受高等敎育難望良好之生活現在各學校裏的學費亦漸增加爲父母者必須及早籌備則惟儲蓄敎育費爲唯一之要義假如初生子女時每日能節省一二角錢爲儲蓄費等到子女五六齡就可積儲四五百元若不間斷繼續儲蓄將來子女由小學轉中學升大學計算二十年時期每年可得利息二三百元豈非子女的學費有着乎兹將假定儲蓄法如左 
　　（一）每月儲蓄三元計儲六年可得銀幣三百餘元此子女在初小學校時代母須動用儲金 
　　（二）由第七年起續儲六年每月儲蓄四元此六年中連前併計可得銀幣一千餘元此子女在中學時代雖動用儲金亦屬不多 
　　（三）由第十三年起再續儲八年每月儲蓄六元此八年中連前共計可得銀幣三千元光景此子女正在大學時代每年動用儲金三四百元俟至卒業後尙有餘欵再可留學歐美 
　　以上數則苟能依此儲蓄則子女長大後學費一項不至擔憂未識爲家長者以爲然否（乙種酬） 
[辯正舞霜君之投稿省郵資法] [  ＣＳＰao]  
　　本月十七日舞霜君「余之投稿省郵資法」一則對於節省郵資一層避去「某某君投稿須知第一條投稿用開口信寄遞之法」而假住在滬上之戚友托其轉遞希冀以應納第二資之資費而易以第一資之資費雖亦省費之一法其實有大謬不然緣郵政章程第十一章貿易契類第六十五「貿易契類係各項紙張文件或半書寫半刋印或全書寫所叙皆非己身私事又未能列入刷印物類者即如下列各件」第十一節「各項送印及登報之底稿」又第六十九號寄費清單貿易契類之資費在中國境内及日本朝鮮等處（歐西各國及香港澳門劉公島等處除外）均與刷印物類資費相等可知投稿底稿儘可作貿易契類交寄則所納之郵費即以第二資（各局互寄）論其在重不逾一百公分者祇需郵票一分惟須應注意之點 
　　（一）信封口切封固 
　　（二）封面上須註明「投稿文件」字樣 
　　（三）稿件中切勿夾入書寫信語之字紙條　 
　　苟能按上法交寄則循章守則者决不至有欠資之虞不省而自省亦即最正當之節省郵資法也某君「投稿須知」之所謂用開口信寄遞者不過未將貿易契寄遞之法詳細解說明白何必如舞霜君之假托戚友以勞他人之精神取巧納資而蝕郵政之收入在經濟謂之下策而道德上乃損失舞窮也（乙種酬） 
道德 
[有益之諺語] [  何立三]  
　　兒孫自有兒孫福莫爲兒孫作馬牛 
　　平生不作虧心事半夜敲門不吃驚 
　　三兩黄金四兩福横財不富命窮人 
　　公門裏面好修行 
　　若要人不知除非己莫爲 
　　瓶口扎得沒人口扎弗沒 
　　吃一次虧學一次乖 
　　得便宜處失便宜 
　　病從口入禍從口出 
　　若要家不和討個小老婆 
　　一隻碗弗響兩隻碗叮噹 
　　爬得高跌得重 
　　好男弗吃分家飯好女弗穿嫁時衣 
　　强人自有强人制 
　　只要功夫深鐵尺磨成針 
　　天下無難事只怕用心人 
　　爺有娘有不如自有 
　　拳不離手曲不離口 
　　吃得苦中苦方爲人上人 
　　滿飯好喫滿話難說 
　　多喫飯少開口（乙種酬） 
法制 
[不動産移轉時經官廳登記之手續] [  讀三]  
　　不動産之類别可分數種一田二地三山林四塲圃五宅基六房屋七蕩八附着於地之其他不動産（如船舶窰池厠井皆屬此）我國近通行不動産移轉登記費凡執有不動産者對於不動産發生買賣典當抵押承繼分併捐助等情事應向官廳行移轉登記之手續官廳對於移轉登記時酌收登記費如下表 
　　一抵押千分之十照所抵押金錢數目計算 
　　二承繼千分之五照所承繼物之價目計算 
　　三分併千分之三照所分受或併受之價目計算 
　　四贈與千分之五照所贈與之價目計算 
　　五施捨千分之十照所受施捨之價目計算 
　　不收登記費者 
　　（一）買賣典當因已征契稅 
　　（二）捐助因係慈善事業及公益事務之故 
　　凡移轉不動産而不聲請登記者得處以下之罰金 
　　五百元以下者罰百分之四 
　　千元以下者罰百分之三五 
　　五千元以下者罰百分之三 
　　一萬元以下者罰百分之二五 
　　五十萬元以下者罰百分之二（乙種酬） 
敎育 
[什麽叫敎學法] [  趙宗預]  
　　敎授法敎學法名稱只差一字其實大相懸殊敎授法是敎歸敎授的技術是單方面的敎學法是敎師敎授技術和兒童學習方法是雙方面的所以敎授法只須研究敎授技術的熟鍊和巧妙而敎學法却還要研究兒童的學習方法并且敎授法是以敎授爲主體兒童學習須受敎歸的支配敎學法是以學習爲主體敎師的敎授須隨兒童爲轉移所以敎學法先要使兒童學習有適當的順序然後依據學習順序定敎授方法而敎師的敎授處處要和兒童的學習相適應現在小學敎育實施者大家知道敎學法三個字但是眞能運用敎學法的恐怕還不可多得罷（未蓋章） 
科學 
[飛艇爲什麽能在空中走] [  韓士元]  
　　列子御風人皆笑爲無稽之談不意近世科學進步發明飛艇大者可坐數十人每小時快者可行數百里吾人視之甚爲奇詫其實其原理極爲簡單略述之於後 
　　飛艇可分爲兩種一爲氣艇一爲飛機 
　　㈠氣艇凡物重則沉輕則浮氣艇即利用此原理其結構大致分爲兩部上部爲長圓形之氫氣袋下部爲乘者之籃筐因氫氣袋較空氣爲輕故上浮如小孩所玩之氫氣球然㈡飛機凡機器之能行動皆因有力驅逐之飛機之能行駛者實賴機器發動之力旋轉螺旋槳乃發出極大之風力驅逐其兩翼如紙鳶之上升賴風力驅逐其兩翼然故飛機之構造大致與紙鳶相似不過紙鳶上升賴天然之風力飛艇較重賴天然風力不足不得不利用發動機旋轉螺旋槳而發出風力也（乙種酬） 
雜錄 
[行人被火車撞斃之原因及防免法] [  馮其禮]  
　　火車駛行時往往發生碾斃路人之惨聞局外人總以爲係司機者行車不愼兒戲人命之故實則大謬不然蓋軌道兩旁之隙地本係禁地除路局人員因職務之必要得行走外他人不准行走以免種種危險奈鄉人不明此理但知貪軌道兩旁堤路平下舍原有之鄉路不行或貪近路横越軌道偶一不愼生命斷送豈非咎由自取乎甚有詑耕牛或負物而過鐵路橋者有因行路力乏而坐於枕木上者間有以鋼軌作枕而酣臥者諸如此類危險之舉動直目視生命如兒戲使司機者防不勝防避不勝避且火車行駛時開足機力勢難驟停以防出軌况司機者負有列車客貨巨大之責任關係何等重要當其駕駛時對於路線上有無障礙物均十分留心奈鄉人每當火車駛近時横越軌道司機者雖見而不及停車惟有鳴汽警告鄉人聞聲又復在軌道上亂跑亂竄則焉有不碾斃之理故歷來被火車撞斃者多係鄉老婦稚及聾跛乞丐蓋彼輩於事前旣不顧火車之危險而貿然嘗試臨時又復心慌意亂不知趨避至若坐臥於枕木及鋼軌上者更無論矣然我國鄉人多缺乏常識若一旦禁其行走軌道兩旁彼等反將仇視鐵路小者候火車行過時向車窗抛石大者置巨石於軌上或竊取道釘爲種種無意識之障礙致釀成巨禍車客性命受莫大之危險路局受莫大之損失鄙人從事路政十餘年耳聞目睹火車撞斃鄉人事不下數十起觸目驚心無有過於此者在路局方面雖於各車站及沿路遍貼廣告並附印被火車撞斃之慘像警告行人勿以軌道當作公路行走奈告者諄諄而視者藐藐爰擬防免法數則冀得登諸常識欄内使各界注意並望各鄉鎭閱申報諸君隨時向就近不識字之鄉人演講俾各洞明危險知所趨避耳 
　　㈠切勿在軌道上行走（行人十有九因此撞斃） 
　　㈡切勿牽牛及其他牲畜沿軌道兩旁之堤上行走蓋火車駛過時聲巨勢猛牲畜見而狂奔必致撞斃 
　　㈢沿軌道兩旁之进上行走時見有火車駛近最好暫立不動候其駛過後再走 
　　㈣鄉路多有穿越路綫而過者（指無栅門或横木者而言）行人經過軌道時須先左右回顧看有無火車駛到 
　　㈤沿路綫旁之堤上行走時切勿隨意横越軌道 
　　㈥切勿牽牲畜或負重笨物件或携抱兒童在百餘尺長之鐵路橋上行走設或行至中途而火車適至無法逃避非墜水即撞斃甚危險也 
　　㈦切勿在軌道上坐臥（乙種酬） 
 
 

Page 20

 
 
第一萬八千一百五十二號;中華民國十二年 西曆一千九百二十三年九月八號
星期六 * *   
 
 

Page 21

 
 
第一萬八千一百五十二號;中華民國十二年 西曆一千九百二十三年九月八號
星期六 * *申報汽車增刊 
評論 
[美國汽車之遠東貿易（二）] [  毅]  
　　美國汽車事業之國外貿易今年所値已超出一萬二千四百萬美金全球風行無遠弗屆就中尤以福特車爲最盛以其每年出貨百萬成本低而售價廉非他家所與之頡頏也 
　　據美汽車廠家論調此後國外汽車銷路當以遠東爲最有希望某廠年報曾謂日本及南洋羣島等處爲目下最可發展之地而將來貿易重心點必移至中國蓋中國幅圓廣大人口繁衆近年築路運動提倡甚力祗以致局杌隉内亂頻仍種種建設因以停頓此種過渡時局至多十年必可終止以兩國邦交而論將來美人若以汽車爲助長中國交通之用必能得中人士之歡迎也年報中並預測中國將來必有實行拆毁長城以築路之一日且於吾國各省築路情狀地利關係論列甚翔是亦可見彼國人士用心之深且遠矣 
專論 
[浙省之兵工路與匪工路] [  雷生]  
　　兵所以勦匪本有對待之勢今各省養兵至一百數十師隨地皆兵亦隨地皆匪兵與匪幾無畛域之可分已成明末流寇充斥之局面（明末官兵向匪哭有當兵不如爲匪之歎以官兵餉絀而流宼可以隨在搶掠故）高言裁兵則兵之去路即爲匪兵匪一家無異爲淵驅魚實地講求自以浙省之用兵匪築路爲消納兵匪之上策緣浙省自舉辦省道以來謀浙閩之聯絡積極進行故浙閩綫路基曾於去歲撥派兵工於紹肅等綫分段興工築路成績爲各省冠遐邇聞知茲因新昌嵊縣匪衆投誠無可安插復經新昌旅杭同鄉會代表童學琦等嵊縣旅杭同鄉會代表兪煒等呈請省道局開辦匪工路即就浙閩綫中之新嵊兩縣省道提前興工是兵工路之外又發現匪工路可謂無獨有偶矣兹將兵工路與匪工路之利害關係分述於下 
　　㈠交通之便利新嵊兩縣居曹娥江之上流水行迂緩交通阻滯故伏莽頗多惟由嵊縣以下至紹興由新昌以上至天台爲各地來往之咽喉乃省道中之重要地段因交通不便之故頻年匪禍大兵不易調集致萑苻無由肅清民國九年以工代賑辦賑者先事籌備曾以賑欵收購地畝築成路基計三十里有奇此爲由新昌城至嵊縣之初步路工客歲水災路工多半爲洪水衝壞若不從事興修必致前功盡棄化匪爲工於新嵊兩縣有肅清匪患之益於路政上實收一勞永逸之效㈠互助之利益紹蕭等綫分段興工其兵之分隸各段者或一營或一連不等營有營長連有連長陰以兵法部勒故路工之成績最少者已達六十里以人民養兵之資財爲人民謀福利自一律歡迎且測量隊工程隊爲軍旅原有之人才取諸營中便利十倍化匪爲工此輩未經訓練於笨重之事不慮不勝於技術上或不如兵工之佔優勝然兵有原來之餉項匪無自然之財源果兵工與匪工並行同歸省道局辦理則不妨姚選兵工之長於技術者輔助匪工之不逮匪工無餉可給大可另籌一種欵項仿以工代賑之法每土方若干給工資幾何則匪有工可作即是相當之職業何致鋌而走險兵工匪工有互助之精神無相殺之慘痛且兵匪作工成爲習慣則今日之兵匪即將來之良民於個人爲有益於地方上亦少受許多之損害矣 
　　㈠事業之興盛浙省爲文化中心杭嘉湖等地事業之興盛人所共知以輪船汽車開通最早故新嵊兩縣雖不如杭嘉之盛然地屬紹興府尙非温處等可比祇以交通不便故匪禍蔓延匪之由來根於民貧民貧之故由於事業不興統觀浙省之温處嚴各舊府屬或僻處海濱或道路崎嶇而森林魚鹽礦山之利其事業之有待於開發者甚多所以省道早一日觀成即僻陋之區早一日興盛兵工匪工兼程並進則兵匪之今日盡力於路工者他日汽車遍布全省化荒凉寂寞之區爲商賈輻輳之地兵匪之優異者皆得於實業界佔一位置即愚魯者亦不患無從自食其力兵匪之源旣清人孰不好生惡死何致樂爲兵樂爲匪乎然則路工爲各種事業之先驅衣食足而知榮辱苟凍餒無憂雖賞之不竊矣願浙省當局勿以兵爲可用而視匪爲化外也 
　　臨案發生後編匪爲兵爲國家増一重自擔交涉增一重賠欵實則耗人民膏血視化匪爲工孰得孰失明眼人當辨之早矣記者附識 
[汽車引擎動作慢緩之原因] [  孫光明]  
　　（一）齧合子太滑ＣlutchSllpping 
　　察騐齧合子外層之彈簧是否無力或被折斷之故若是宜須配換新彈裝入之 
　　（二）齧合子踏脚板太緊 
　　驗視踏脚之鐵板彈簧有否太短或彈簧伸漲力太緊宜取出彈簧展長若是太短則須配換新簧 
　　（三）齧合子盤面乾燥 
　　宜用萆蔴油Castoroil加入盤面中之皮圈内 
　　（四）齧合子損壞 
　　Ａ由在齧合子中盤圈子皮使用過久致皮光滑不堪用宜換去舊皮裝上新皮此種修理須委修理家治之爲妥Ｂ由在齧合子彈簧折斷宜配換合宜之新簧 
　　（五）五金類之齧合子太滑 
　　㈠由在金屬齧合子之盤片受損宜折開齧合子洗凈並將盤片互調地位塗以最清潔之薄機油試驗和較正之 
　　㈡齧合子各部油垢太重宜拭洗清潔再加入合宜之薄油 
　　㈢緣故在四週之彈簧鬆弛宜將彈簧一一加以較正之 
　　（六）一部份中機件之皮帶或練條太緊或太鬆之故 
　　宜察視各部中之皮帶或練條如有緊鬆不均之處應須修理較正 
　　（七）烟囱管子被煤塵阻塞 
　　宜將烟囱管子折卸拭凈清潔 
　　（八）制動機阻礙引擎動作 
　　㈠由在塞車圈Ｂrakes因未曾完全撤鬆或被埃塵阻礙之故若是塞車圈不能完全撤鬆宜將塞車圈邊之彈簧螺絲旋緊或旋鬆較正之若塞車有垢塵阻塞宜用火油拭凈 
　　㈡塞車之踏脚板不能完全放盡由在塞車之細桿彈簧太短或太緊宜將彈簧展長或易新彈簧更佳　 
　　㈢由在塞車之扳手桿不能十足放盡宜視塞車桿障礙之處應須修治之 
　　（九）車輪之橡皮胎氣力不足 
　　宜將胎内之空氣裝入充足 
　　（十）火星或燃料供給不均 
　　宜較正燃料供給之門又宜較凖電門之火星能力 
　　（十一）機内之拐軸備林不正Ｃranksbaftbearing 
　　若各部機件中病源均不能摸出則必係機内之病無疑此宜委修理家治之爲妥 
[直流電機] [  裴元嗣]  
　　麥宜都之各類情形已縷述於前本篇繼之而言直流電機汽車用電之處凡三部一爲燃火部一爲點燈部一爲發動部麥宜都所生之交流電只適於燃火用其餘兩部所用之電都都賴直流電機供給昔日亦有用直流燃火者不過自電氣發動器ElectiioStarter進步以後現罕用之當車晝間開行時無點燈及發動之必需則此直流之電悉充蓄電池用因只直流電方能儲蓄電池也 
　　直流電機之構造略如第一圖所示a爲馬蹄磁鐵om爲電子繞電子之圈線爲b接圈線之兩端各有一半圓瓣c及　此兩瓣名曰直流板Commutator直流板之數目依圈線之數目而定本圖僅一圈線故只有一直流板接觸兩瓣之旁有二刷e及f此二刷有正負之别其主出電者爲正制上標十字其主進電者爲負刷上標一字Ｒ即外面圈道代表電流自發電機出後所經之處 
　　觀以上之構造可知直流電機與麥宜都之構造全然相同惟多一直流板則此直流板爲發直流電之源頭也無疑矣第一圖之Ｋ乃示電子廻轉之方向今電子如圖之位置c在左而d在右則電流以Ｘ及Ｙ之方向進行即電流由瓣出經eＲf而歸d瓣仍至c處設電子以Ｋ方向廻轉半轉b圈線同轉半轉直流板亦隨之而轉此時c移於右方d移於左方伹兩刷仍固定不動則電流由d瓣出經eＲf而歸c回至d處故此二者出電之瓣雖不同一由於c一由於d而出電之刷則都由於e刷如斯進行所生之電皆同一方向皆直流電也 
　　上圖所用發生磁力線者係馬蹄磁鐵乃一種永久磁鐵ＰermanentMagneto其實直流發電機絶少用之多用一種電磁鐵Ｅleclromagneto即用電發生磁力線者第 
 
 

Page 22

 
 
第一萬八千一百五十二號;中華民國十二年 西曆一千九百二十三年九月八號
星期六 * *二圖即電磁鐵之一種形狀a爲鐵架Fraine鐵架有長方形圓形方形之别其間突出之圓柱物日極Pole此圖有四極其他亦有二極者各極以銅線纒繞之因纏繞之方向不同各極之性質有異或爲N北極或爲S南極當電由銅線經過時各極遂生磁力線各磁力線所行方向即箭頭所示之方向其所用電即發電機本身發來之電故此種電機另有一名曰自作直流發電機osellqxciteddirectCurronlGenerator此種自作直流發電機因線纏法不同分爲數種順纏的SeriessWonnd錯纏的Shuntwound及複纏的CompoundWound且複纒之中更分疊複纏Accumulatively與分複纒Differentially兩種但此細小處可不贅述 
福特電火部之組織第二圖即示福特電火部之組織筒圖圖中a爲一圓盤盤上即附ab電子之處b爲開關器SwitcbC爲低壓分電盤timero上有f板板轉動分電至I234各號第二圖oduld2等爲各號圈筒筒中放設第一圈及第二圈每第一圈上附有振動器VibratorS1S2等爲各號火星塞G1G2爲地導線低壓之電流從a之l點發出經開關器而入於振動器又由振動器至分電盤而至於地G2因a上之一頭通地故全圈因之一通矣第二圈之一頭接於第一圈上其他一頭繞火星塞S而穿地中故仍爲一通道觀分電盤及圈筒之各號數可知其燃火秩序爲1-2-4-3也 
　　福特麥宜都之電位隨引擎之速度而變更如引擎每分鐘廻轉300次電位爲10弗打600次爲16·5弗打1000次爲24弗打若爲1500次則增至30弗打矣 
[轉灣時之肇禍] [  嵩生]  
　　路中守望亭爲各車别途之標凖車輛之行於正道與否亦視此亭而判惟上海有數處如西藏路愛多亞路交叉處路中雖立守望亭駕駛者往往以超越近路之故有時不從左邊進行禍患因此而起者不一而作今工部局亦知此種危險嚴行取締使各車均依左邊正道進行而不得紊亂交通規例 
　　上述以外有因照上法臨近守望亭進行之車每有肇禍之事發生吾人試於日間在北京路西藏路新閘路交界處觀察各車如該汽車轉向東行每百分之七十五常繞道於不正之途設同時由白克路或西藏路前來之各車而欲經過北京路若不遵照規例又有危險之虞雖此處有路警持棒阻止惟駕車者在巡捕背後經過彼亦勿能顧及也 
　　超越近路轉灣爲肇禍發生之一褈原因明矣惟尙有他種原因由亦因轉灣時而肇禍者常見夜闌人靜之候路中無警察之處汽車莫不疾行轉灣無所忌憚卒致令行人受驚或致傷害又有因轉灣而不按響笛同肇禍端者此汽車肇禍之所以層出不窮也 
　　上述數項駕車人如有未注意者三思而行之 
[長途汽車應有之設備] [  王旦初]  
　　自各地長途汽車通行以來旅客往來咸稱便利惟汽車上之設備尙有未注意及焉蓋設備完善旅客稱便辦事得手可免急促紛繁之舉也今據鄙見所及略陳一二願與各公司一商確焉 
　　一旅客乘車按時到站無久待之厭其有不甚熟悉開車時刻者往往呆坐站中久待生厭且有徒勞往反而誤公幹宜於車輛之中黏貼行車時表或要道處張貼之使旅客易曉互相傳聞 
　　一車輛開駛有一定目的地旅客購票急欲乘車惟不知吾欲至之地何輛開往一見車輛急促紛繁趕上汽車待站長關照始知非此車也徒勞上下而增擾雜其車開至何處車之前面應懸牌明示使旅客照目的地而乘車 
　　一外來車輛馳駛各長途路中日盛一日經過各站候車者見之招呼惟恐不及待該車至仍疾馳而去宜於納捐通行證時給一牌示可用外來二字待車回來仍可收回籍此以别公司車與外來車 
　　一車輛載客有一定人數坐位若過其數則踴躋異常而不稱使客既滿座宜掛客滿牌示使未來車站候車者不再登車而免爭坐位之烦 
　　一旅客欲迅速行程特包一車果便疾也各站候車者見之又欲乘車矣復起外來車與客滿車之舉欲免此舉宜掛包車二字以别之 
　　上列數則輕而易舉果能行之則辦事上井然有序形式上亦有可觀公司乘客兩得俾益其施行之 
 
[電車擁擠情狀之一斑]  
　　工部局道路章程第三十六條Ｂ····各種車輛搭載乘客均有額定人數違章者其車主及管車者均須被控（轉載字林報九月五日挿圖） 
[美國汽車業之進化] [  逹]  
　　閱九月五日小時報所載某郡譯美國ＨlustratedWorld之一則謂「美國新發明一二人小汽車其車與尋常者無異惟旁多二小輪車停時則着地俾車不倒地而其價甚廉故購者頗衆云」不禁歡美國汽車事業之進化無窮也美國汽車業爲世界冠全國人士置有汽車者幾及其半巳可謂發達極矣而營斯業者尤彈精竭慮日事改良製造新式以供人用彼邦人士富於進取改良之精神於此可見一斑也吾國汽車事業尙在幼稚時代尙無製造及改良之資格可言惟近年營是業者頗有專志於此以求進步益以本刋之鼓吹督促尙非無成績可言所恐者國人恒性無持久之毅力一遇經營不善即棄而不爲誠爲可慮須知任何事業只要專心一志百屈不撓雖有小挫不難恢復一俟營業充滿發展後再加以研究從而推舊出新發明製造固不難與西歐嫓美也余因感於美國汽車之進化特表而出之以爲國内營汽車業者之借鑑焉 
討論 
[電車中竊賊之宜預防]  
　　滬地爲華洋之域人類至爲複雜宵小之徒所在皆有人受其害處所要以電車中爲最劇蓋電車行駛迅速載客至夥東來西往彼上此下無時或息故彼輩恒利用此中機會施行其扒竊伎倆記者某星期日下午七時偕江君至新閘大通路訪友由公司步至浙江路搭三路電車江君當躍登頭等月臺記者因見車内乘客過滿遂獨躍入後部三等此間乘客雖亦不少然尙可獲一立足之地嗣車經各站乘客仍見加增直至大通路站人始絡繹躍下記者亦以目的地已達遂蹋下搭板將在欲下未下之際乃有一人從記者握銅柱右手肘下竄出一躍而奔若有急事者然記者當時爲其推動幾踣於地比至新康里弄口擬以大洋兌換小角手向長衫衣袋一摸則錢匣已不翼而飛矣急尋原地竟無蹤影猛思及頃者搭板之情形知此匣必爲肘下竄出之人扒去矣幸貯物僅大洋五元及名片多張條據數紙剪指甲機一把損失尙小果若有重要之件亦當被其竊去其爲害更非淺鮮也記者因有此次所遇而得預防之法數條敢告乘者諸君隨時注意傀免蹈記者之覆轍也 
　　㈠身間所帶銀錢等物上車時須藏於貼身衣袋切勿放在長衫或馬褂袋内露其形跡 
　　㈡三等車資較賤故乘者極多宵小之輩最易混入在此車中應宜特加注意當人滿站立時須左手握籐圈右手暗挨身間置物之處以先預防 
　　㈢上下車時宜在人之先或在人之後切不可趕其擁擠而上下予以扒竊之機會 
　　㈣搭車時果見此車乘客過多寗稍待一刻改搭後來之車是最穩妥（干滌原） 
紀事 
[一週間之汽車肇禍數]  
　　本週汽車肇禍共計有十八次之多死者一折斷腿骨者一兹將其情形彙錄列表如下 
日期　地點　汽車號數　受傷者　傷勢　末後情形 
卅一日　六馬路　一七九六　華召倫　跌傷胸部　送仁濟醫院後重傷斃命 
卅一日　霞飛路　某號　徐保庵　頭部受傷　送仁濟醫治 
一日　貴州路　某號　張信　頭腿處受傷　送仁濟醫治 
二日　貝勒路　某號　潘小老虎　跌傷頭部　車送仁濟醫治 
三日　北四川路　三八二一　女孩一名　腿足受傷　送同仁醫治　 
三日　北京路　某號　沈阿四　撞斷腿骨　送仁濟醫治 
四日　四川路　某號　裴仁德　跌傷頭部　送仁濟醫治 
四日　愛多亞路　某號　龔仲英　碾傷腿骨　送仁濟醫治　 
四日　浙江路　某號　陳根寳　撞傷腿膝　送仁濟醫治 
四日　　福州路　某號　劉阿祖　跌傷頭部　車送醫院醫治 
四日　小沙渡路　某號　男孩張才興　碾傷足部　送入醫院醫治 
四日　北四川路　某號　女子陳阿大　跌傷頭腦　送同仁醫治 
五日　南京路　某號　張石乾　跌傷腿部　送同仁醫治 
五日　百老滙路　某號　蔡惠根　跌傷頭腦　送同仁醫治 
五日　南京路　某號　衛壽來　腿足受傷　送仁濟醫治 
六日　漢壁禮路　五零八五　婦人忻劉氏　身受重傷　送同仁醫治 
六日　黄浦灘　某號　董水　頭部受傷　送仁濟醫治 
六日　南京路　六一二七　郭長祥　腿足受傷　送仁濟醫治 
[駐滬日領覆道路會函]  
　　自日本震災消息傳來本埠各團體紛紛去函慰唁昨道路協會電致日本領事署弔唁災况今得日領覆函照錄如下敬啓者接展大函祗聆一是此次敝國突遭震災昊天不弔降此鞠凶生命物産損失之鉅亘古罕有言之慘痛辱承貴協會電函慰唁無任感激惟敝國目前京濱等處交通機關完全斷絶音問梗阻一俟得有通信機會謹當轉呈政府并爲敝國災民代伸謝悃云云駐滬日本總領事矢田七太郎 
[江北汽車公司近訊] [  紹黎]  
　　江北汽車公司自土路築成後即發售游行劵近來内部組織日臻完善是以往來乘客異常擁擠每日收支相抵雖可盈餘惟一遇陰雨則土路淋漓不能開車該公司有鑒於此業經運購瓦礫黄砂從事鋪設於路之左方專備陰雨行車之用晴天仍行土路則瓦砂鋪設及將來修理之費至少節省半數以上目前營業仍可照常開車鋪成以後無論陰晴均可暢行無阻行旅歡迎定可預卜矣 
[請願新嵊省道]  
天壞王郎 
　　新昌士紳童學琦及嵊縣士紳兪丹屏等因請願修築新嵊省道曾於日前具呈省 
 
 

Page 23

 
 
第一萬八千一百五十二號;中華民國十二年 西曆一千九百二十三年九月八號
星期六 * *道局一節業誌前期本刋茲悉周鳳歧局長以其呈所云俱係實情已於即日代爲分别轉呈督辦省長茲特探錄其原文如下一竊維交通爲富强之始基道路乃交通之要政吾浙自舉辦省道以來積極進行浙閩線路基巳於去年撥派兵工分段興築謀交通之便利樹各省之先聲策善法良同聲推戴然審察緩急酌量先後則浙閩線中之新嵊兩縣省道亟應提前築成查新昌城至嵊縣城止曾於民國九年問由振欵收購地畝築成路基約三十里有奇伹因上年多被洪水冲壞若不重行修築則盡弁前功事誠可惜至由嵊縣以下至紹興地界新昌以上至天台地界兩段爲各處往來之咽喉可謂浙閩線中之最重地段然交通之不便亦以此段爲最甚煒等爰集新嵊兩縣同鄕開會討論擬具應行提前趕築及改招土工之理由謹爲我鈞長縷晰陳之（甲）應行提前趕築之理由有二㈠便利有兵也查新嵊兩縣頻年匪禍民不聊生雖可派駐重兵四路偵緝匪仍出沒無常終難撲滅揆厥原因誠以道路崎嶇交通不便大兵未易速集故也倘此路告成後行軍迅速即令萑符發生何難一鼓蕩平此爲便於用兵計應行趕築者也㈡保存路基也查自新昌縣城起至嵊縣縣城止前由振欵築成之路基雖有衝壞存全尙多若使延不修補則路邊業主逐漸侵蝕必致路基縮窄將來難免糾葛此爲保存路基計應行趕築者也（乙）改招土工之理由有二㈠救濟貧民也查新嵊兩縣自上年水災之後繼以匪災鄕鎭商業停滯貧民一無生計因衣食之困難安分者坐以待斃狡黠者不免挺而走險所以貧民愈多則匪勢愈熾若招此貧民修築省道以工代振貧民得以維持生計匪患自易肅清此爲救濟貧民計故不得不改招土工也（二）安置降匪也查新嵊兩縣匪徒現俱紛紛投誠無業可歸倘准予一同築路俾有正當職務併使督工人員随時訓導則日長月久惡念自泯苟次以兵作工其法至善非不知之伹就新嵊之現勢而論以不如招集投誠之匪徒使之做工較爲妥善此爲安置降匪計故不得不改招土工也上述理由俱係現時實在情形也煒等情關桑梓難安緘默所有新嵊兩縣省道應行提前趕築及改招土工緣由理合備文呈請鈞長察核准予據情分别轉呈督辦省長撥欵招工先行趕築以成此舉而利交通實爲德便云云」（按煒爲兪丹屏之名兪曾一任旅長現充大有利電燈有限公司經理道一銀行行長） 
瀛聞 
[歐美長途汽車雜談]  
　　長途汽車年來進步甚速將爲運輪上之利器可斷言也 
　　美國有一種新式長途汽車該車有無幅輪八個可坐二十人重八千磅車上另有一部份專置乘客之行李什物舵輪裝於前四輪發動與制動則在後四輪疾行時設有一輪損壞餘輪仍能將車之重量支住進行可免意外此實八輪車之優點也此車雖重八千磅而不若四輪車之易傷道路因輪旣八個重量分散且輪中氣壓又祇七十磅計比四輪車少二十磅屢經實騐知八輪車確比四輪車平穏安適又無不行之弊而十英里只費汽油一加倫車中共有座位五排每排各有一門司機者之左右皆有門内部布置非常舒服 
　　歐洲之長途汽車亦頗完美最精緻者爲往來揩拉與李未愛拉間之法民國途汽車車身甚大漆作鮮明之栗色裝有極大之玻璃窗外貌頗莊嚴可搭客二十人車底之抽屜内及車頂圍欄内皆可置旅客行裝車之前部每邊各有三椅椅皆前向每椅可坐二人中留一狹道直達後部後部有Ｕ形椅一可坐八人椅上有甚華麗之灰色法國布套及極深之彈簧墊褥車上金屬器具如前部橫椅上之靠手等皆曾塗鎳又有電氣燃烟器及灰盤車頂板上裝有電燈亦有與椅上同様之布套每邊各有四窗皆可上落車後又有不能移動之方窗一扇在司機者之後有一斜邊大鏡車上裝有日夜可用之保安記號及車輪保舌門所謂保安記號者乃二個箭形指示器一在車前一在車後夜間皆能發光前者色青後者色赤由司機人左右之又一電氣喇叭記號動則自鳴使他車之司機人注意其轉灣之方向車輪保安舌門則凸起於每輪之邊上當輪中氣壓减輕時其彈簧即放鬆而火藥即爆發以警告其司機人英國亦有此種長途汽車可載客二十六人車分前後二部前部即在司機之後有橫長椅二可坐十人後部之椅則置兩旁可坐十六人二部各自有門内容裝飾甚美除頂板下舖白蠟油布外餘皆漆胡萄色車内裝有電燈飾以古皮車後裝有蛋形玻璃窗兩旁則裝有活動玻璃窗左旁有抽屜可置行囊又有一種長途汽車則可坐十八人除車後之四椅外餘皆用旅轉有背椅此項轉椅列成三行皆前向乘客少時可將中行四椅移去置一小桌以備乘客賭博或小酌之用該桌於不用時則伏在頂板之下總之一切關及乘客安適之處布置完備毫旡遺漏即如蘇格蘭腦威瑞士法國諸山及譬里尼等處之長途汽車亦莫不如是故歐洲旅行者皆喜乘之 
　　美國明尼蘇達省共有長途汽車線七十 
 
 

Page 24

 
 
第一萬八千一百五十二號;中華民國十二年 西曆一千九百二十三年九月八號
星期六 * *至八十路用以聯絡火車各線因該地鐵路如扇子形從聖保羅與明納保列四達各地故乘客若欲從此綫之一站至彼綫之一站非搭長途汽車不可否則必乘此綫之火車回至聖保羅或明納保列後再乘彼綫之火車前往况長途汽車可以随地停止故雖火車可通之處亦多寗坐長途汽車明尼蘇達之長途汽車亦如火車之有站頭有時刻表有車票亦有廣告貼於沿路旅館等公共塲所此種汽車之裝飾不及在歐洲者之華矣近來盛傳於紐約與加里福尼亞省中間亦擬行長途汽車不知果能實現否（白俊英） 
雜錄 
[汽車夫自省語] [  仲圭]  
　　（一）我駕汽車曾疾駛否 
　　（二）我能不輕棄職守否 
　　（三）我對人可曾温和否 
　　（四）我聽主人之忠告及巡捕之指揮否 
　　（五）我於汽車轉灣時可審愼否 
　　（六）我作事能勤勞耐苦否 
　　（七）我待人以傲慢自得否 
　　（八）我能屏除一切之嗜好否 
　　（九）我視人之生命與己同一貴重否 
　　（十）我注意汽車内之清潔否 
　　（十一）我知弄壞汽車之機件有賠償之責任否 
　　（十二）我自執業汽車夫以來曾違過警章否 
問答 
[復邱潤初君] [  胡國光]  
　　鄙人所製電汽車係以蓄電池爲原動力不燃汽油故名電汽車其式様與並通汽車無甚差異惟車身較小二人坐一種僅比黃包車稍大蓋原意欲以之代包車之用也現有二人及三人坐車各一輛存北西藏路十四至十五號中國蓄電池廠即暫由該廠代售俟工廠擴充成立出品增多再行正式營業也 
 
 
