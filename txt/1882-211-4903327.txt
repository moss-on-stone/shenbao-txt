# 1882 - 211 - 4903327

 

Page 1

 
 
[聘請鴻儒] [  申報舘啓]  
　　本舘現欲請一司筆墨反人於作論作新聞外兼校對書籍如有願俯就者祈先繕時論二篇并將眞姓名及住處闇明封固交全本帳房彚由館主人酌奪果是首屈一指當再修函敦請面議一切望勿託人說項并勿先移玉趾惠臨是所盼禱 
[新印縮本增選多寳船時文發普] [  六合堂謹啓]  
　　是書選自粤東名璠寰宇久爲士林所寳購惜乎前刻有烏濤帝虎之詘兼之篇輻錯悞股叚脫落而錯字則無危不有甚至文與題不相符者又有題無文者不可勝數誠減事也今點石齋主人不惜重屬延　名彦遂一挍　莫不蘆訂随更正之并其中之有題無文者悉加補入且增選入時鄉會闈墨汲名人課作倩能藝者加意搜正用縮本法將原文一百本　文章七子餘篇縊成八小本名之曰增選多寳船至於字法之端莊筆畫之淸晣繒其餘事更妙在置之巾箱中甚易携帶出入勝前書之繁疊眞有天壤之别今六合堂主人已向點石齋承受概歸本堂分售各省每套收回工本銀四兩五錢計有七千餘文之多所費銀一錢可購百餘篇文章亦可謂便宜之至今是畫既成所有代本堂寄售之處開列放後賜顧者請向購閱至於各書坊有與本堂代售者用錢一體奉酧再此書所印無多海内知之祈及早往購可也此佈京都琉璃厰南京品水街愼益莊福州同蔑荼棧廣東西營巷同　長沙基大街同安麥欄上海太古碼頭同愼長永安街長源泰棋盤街萃泰豐荼號香港同愼長漢口怡和行沙包街長源泰黄坡街各書坊購取亦可 
[考官章程書後]  
　　閩閩省考官章程本館曾錄登於報其所列各欵固已斟酌盡善毫無遺憾者已然僕猶不能無疑焉古之命官也或以德進或以事舉或以言揚大抵皆論定後官位定後祿官不必備惟其人故但有懸缺以待人初無以人而待缺無所謂候補之一說漢以下行鄉舉之法必其人之品行學問衆論僉同而後舉之且定爲賞罰舉而當則薦者受其榮名舉而不當則薦者例與連坐以故鄉舉之法最爲公允而兩漢史治所以稱最也延至今日而風斯下矣德進事舉久已無聞一自以制藝取士以來大都欲求進身之階者無非竊取陳言剽掠腐語以浮言寫論作敲門之磚說乾以爲近乎言揚之典而不知古之言揚言之必能行之今之所謂言揚者言之未必能行此其間已大相逕庭矣然此猶屬正途出身者也若孝廉方正必求其言端行飭者舉而貢之於京然後由朝廷試而官之似乎德進之遺意而如近日言官所奏孝廉方正之名往往以營求賄賂而得之及廷試時又復倩槍頂冒種種獘竇不一而足所謂德者安在乎又有軍功保舉之一端疆塲效命汗馬功高似乎事舉之典而孰知保舉之公能有幾人具　聲氣相通夤緣鑚刺身未列於行陣而稱其殺賊立功人未至於營門而稱爲運籌决策若此者所在多有所鍜事舉固如是耶迨至捐例旣開仕途愈雜而各直省候補試用譖員日見其多今雖捐例已停而從前減折所捐之官不可勝計刻下皆欲爲出山計因之紛紛到省不自揣其才之足以勝任與否而泥首求差引領望委者不啻盈千累百爲上憲者實有不能兼贍之勢卽定爲輪委酌委拔署挨署等法亦苦於輪之不能周酌之不盡公拔之不能盡挨之不能均必欲破除情面而情面亦有不能遽破者八行舊從京師寄到一條紙由靴頁交來而左右爲難進退莫主爲上憲者誠亦有無可如何之時於是又定爲考試之法以爲從此可以求眞才去私見别優劣明黜陟向之所謂難者可以轉而爲易矣然各省考官之法行之己歴數年而或以文章或以論判或以書寫履歴似亦足以旌别淑慝抑知文章論判多有情人槍替者卽書寫履歴最爲簡便之事而亦有人倩人在外先行寫就或先爲書一格式比擬而膽淸焉蓋仕途之雜於今爲極上憲卽欲認眞考試而若輩機械變詐又防之不勝其防且更有從而議論之者以爲朝廷開捐而上憲乃仍欲考文我輩捐納人員原因自揣不能作文故不惜重貲以圖援例若旣因納粟而得官旌以考試而去官是不啻以捐例欺人想朝廷亦必無此政體此等議論雖非正理然亦無以駁之也岑宫保素以澄叙官方爲事以爲治民必先得人得人必先考騐故與司道核定章程按程試考必欲愁心妥定求其可以拔眞才而别庸劣須不負朝廷疆寄第考而後與以官與官而再加以考其間實有不同卽使考之果屬認眞而不列等第諸員安保不退有後言如曰彼旣捐納於前則此時考而不取不能予以民社之任而僅勒令回籍並不革去春官頂戴榮身仍與朝廷開捐之意不相矛盾然彼捐納諸人其初意本不止望頂戴榮身捐花樣捐大四成大八成固以爲輪此巨貲朝廷已許我矣而督撫反從而苛求之其心仍不甘服故僕以爲考官之法不足以服捐納人員之心也雖然大臣作事必就時勢以爲衡官塲至於今日如此其雜而濫若不再加淘汰認眞甄别則流弊將有不可勝言者苟能照所擬章程實力考試不參以一毫私意則仕途亦稍爲之肅是亦不避嫌怨之一証也岑宫保誠不愧封疆大吏哉 
[諭旨恭錄]  
　　六月十四日奉上諭張樹聲奏神靈顯應請頒匾額等語直隷肅甯縣城内關帝廟城隍廟龍神廟成安縣城内關帝廟延慶州居庸關靑龍潭龍神廟素著靈應光緒六七年等年肅甯成安兩縣旱象將成並七年秋間成安縣雨水太多春夏間居庸鄁内外亢旱均經該官紳虔詣祈禱轉歉爲豐實深寅感着南書房翰林恭書匾額各一方交張樹聲祗領敬謹懸挂以答神庥欽此 
[電音彚譯]  
　　本月十九日倫敦傳來電報言土耳其刻已發兵前往埃及矣又云俄國使臣現又與會議埃及之事矣又云英國已據有蘇彝士河矣 
[日使續聞]  
　　昨報載日本使臣爲高人所窘一節兹悉是日高人不知何事忽然聚集多人打入日使署中打死日人二名打傷日人三名有九人則不知去向日使乃汲汲帶同日人約三百名逃往兵船暫避現在日廷已發兵船三艘至彼查辦故日使重復上岸欲查失去之九人作何究竟也 
[粤中多盗]  
　　香港西字報載有廣東信息言初六日廣省處决盗犯十餘人然粤東之盗風仍復猖獗是日有一絲船由順德赴省中途忽遇盗船六艘環而攻之槍彈雨下幸該船人手衆多亦備有槍彈兩不相下攻擊久之盗船火藥告罄不能復支遂逸而絲船得保無恙安然抵省云 
 
 

Page 2

 
 
[電生落水續述]  
　　前報列電局學徒卓生落水身死一節兹閱字林報據云卓生落水以後正在掙扎同去之洋人游水欲往援救其時適有一華船駛過該處洋人大聲呼救該船但須援之以手卓生卽可不死而乃若罔見聞刺船竟去而卓生遂占滅頂該華船上人可謂忍心害理者矣想中國亦重人命見死不救律例雖無專條亦必可以比例以科其罪如此等忍心之人官府亟宜懲辦也及卓生死後洋人又令漁船上人用網打撈漁船亦復不肯迨有某委員見之欲拘漁船上人加責始行撈獲屍身也 
[鄂省水灾]  
　　鄂省因暴雨過多成災情形已詳前報然統核晴雨尚屬晴多雨少所以雖漸漲而來勢極緩今自前月念八日起暴雨疉至江水逐日添漲本月十一日天氣已晴忽又陣雨如注是夜奇凉寒暑表驟跌十幾度十二大雨竟日至十三日方見晴霽十四五天氣悶熱寒暑表升至九十三四度十六日早晨始覺水退數分惟願從此晴暢庶免成災現在漢口各洋行靠江乾如隆泰天祥德興沙遜怡和行内皆已有水數寸或寸許後湖水已平城省垣之漢陽武勝兩門已進水尺許淺亦數寸漢陽郡城内早已水深及脛至於遠處如江夏北鄉白虎山一帶堤垸破者幾處黄陂縣南鄉十三垸已破其九孝感地勢亦低可以類推最苦者漢川沔陽一帶堤垸破冲甚多雖早禾糯穀業經收起而晚禾皆浸於水殊甚憫惜現在各處未破之垸農民徹夜守護加工打樁勞苦萬狀咸望不雨以減水勢惟漢陽之瀾江堤黄陂之任家垸子等雖有大小之殊其堅固向屬有名諒可無碍也 
[金山水患]  
　　松屬金山縣地方自五月初至六月上旬大雨三次水溢上岸五月念三四日風雷交作雨更傾盆平地水深數尺爲二十年來所僅見者在北鄉卸水較便受災尚輕其南鄉干巷前後岡張堰錢圩一帶水漲不退堤岸多坍無論蘆洲蕩地均成巨浸田畝淹没尤多高阜者亦須減成低窪之區所植禾棉瓜荳皆無收望現在農民擬補種菉豆雜糧而節逾大暑恐爲候太晚有秋未可必矣 
[湖屬近事]  
　　閱貴報載東南各省洪水爲殃記不勝記本月初由越赴蘇棹過吳興便道訪友德淸十三日淸晨見四鄉灾民紛紛紛入城向縣署呈災并請詣勘其始來者不過百十人迨未及午愈聚愈多且有掠肆上食物者市人驚惶慮其波及趕將鋪門關閉其民一閧入署邑令蕭明府當卽升堂多方開導詢其來意僉稱自五月初旬霪霖不止二十二三等日更甚刻下高田水尚有四五尺不等低窪者殆有丈餘不能數計現在無力車戽補種更來不及前蒙履勘未及周徧今請重勘并求免本年錢漕云云官告以刻今飛禀上臺本縣卽日陪委員來該莊親勘爾等均是好百姓毋在此滋閙錢漕能减與否本縣不能作主須俟委員勘過禀聞上司再定爾等靜候可也其老成者似有退意黠者卽搶入廚屬將鍋飯菜餚一飽而光揚揚鼓腹而去竊思吳中閙漕久已載之誌乘聞去冬汪大令因花户納漕爭執斗折一鬨至旬日之久官旣受侮又懼賠累致憂悸而死今夏水患東西各省皆同而藉端滋閙則同中有異然則錢漕一層關係東南大局誠非細故所望賢牧令撫之於事先救之於事後庶幾中澤之鴻安集得所而冺意外之虞此則僕昕夕以禱者矣古越杞憂生稿 
[津郡豐象]  
　　天津自月初以來雨水霑足田間禾稼暗長潜滋津郡有六月連陰食飽飯之諺觀近日天時卽所謂連陰天現下高粱已高與簷齊今年大秋當可預占豐稔也 
[竹西碎錄]  
　　前月揚州迎都天會傾城士女俱新妝出視有嚴姓婦年約三十許而身懐六甲是日午後亦偕一隣婦同行至胡家巷口忽覺腹痛勢將臨盆維時欲歸不得欲進不能幸隣婦颇有急智卽爲安頓於瓦礫山墻跟下一面號呼求救近處婦女聞聲而至見此事無不垂憐兼有趙公舘之老太太聞之允以錢皆我用力須衆出於是卽刻搭成一蓆蓬一切需用之物攅湊而至接生之穩婆亦來逾時呱呱而泣居然生一丈夫子聞者皆稱隣婦之能衆婦之力趙公館之德云○揚城將大修街道禁止小車入城乃各錢店之推錢小車仍照常來往是以地方官意將重懲之○舊城北小街某宅四歲一男孩於十二日早起爲開水桶傾潑燙傷腿足而死其情極慘蓋此孩頭角峥嶸其白如玉祖父母父母無不鍾愛是日早間僕婦提洗面滚水一桶置房門外旁有一桌上置買來之點心孩由凳上取點心不意踏翻板凳跌仆桶畔觸翻桶盖致水傾潑其時母方在房櫛髮不及防備以致救之不及吁慘哉○新城安樂巷之第七灣内有蘇州陳某居住陳在南京當長隨巷之南有湖北人葉某借居葉爲瓷器店夥二人雖近隣從未謀面上月二十九日初更後枼因有戚自楚來特囘家相欵正在聚談忽西邊墻角大響一聲塌下半邊隨卽滚下一胖大和尚精赤條條寸絲不挂昏仆於地葉及兩戚大驚不知其故只得先將和尚救醒細問其情抵死不吐亦不肯說明何寺葉與戚商正要交保忽聞陳宅喧聲哭聲騰沸而起又聞人言跳往葉宅矣葉始悟復究僧僧猶不認葉急往陳處云和尚如此情形今已捆縳在此我可帮忙究竟何故陳始云我眷乃從良之妓此僧乃某寺之僧我在省中己有所聞特於昨夕回揚並未來家原欲今夕斬除淫惡不料此僧甚勇我甫進門彼卽自床上跳出將我踢倒穿窻越墻而出卽涉君地幸付我殺之以除奸僧淫婦之根葉笑云伊罪固不容活然今已離奸所如欲活辦我可帮忙如欲死辦則縱之矣於是公議禀官陳退妾出請遞解回蘇而重責此僧勒令還俗並取具其俗家之看管結云○今年揚城之疫癘約分三等男子則先由風伏署變爲温瘟再變爲時邪或七日化熱或十餘日化熱化期緩而透者有救如三五日卽化熱者周身斑點隱而不現卽刻内陷婦人則或先寒後熱或先熱後寒來勢如同瘧疾然後壯熱不退乾燥非常似是火症此時一用凉藥卽刻内陷如全不用凉又成乾風十人中難治愈二三若小孩則多由先熱後寒滿面似斑疹又似風痧如能變爲外症則大轉生機然或成鎖喉瘟者頗多諸醫其審愼之哉 
[覆船遇救]  
　　怡和洋行之泰和輪船於昨日抵滬據稱船至長江見有華船覆溺尚有九人八男一女守沉船以將救泰和船援之以起抵安慶送之上岸該九人言及船上本有十二人三人業經淹斃亦可慘也 
[浦東火灾]  
　　引翔港對岸浦東新船廠之東間壁地方有硝皮作樓房十幢昨日午後兩點鐘時突然失愼但見煙霧冲天霎時穿頂匪狂火猛勢不可遏且彼處並無水龍及至水巡捕瞭見赶發救火小輪船往救大半已成灰燼幸該處係屬空地四無隣舍不至殃及池魚至其起火緣由及如何救熄産主何人倉卒間未能盡悉容俟探明續登 
[龍門書院四月分課案]  
　　超等朱樹新秦贊堯沈祥龍汪錫增龔元達陳宗璠趙履福倪澐○特等張堅汪人驥夏曰琖姚文柟陸世淮韓柳文袁康艾承禧尹熙棟凌貞鏞曹暮嚴陳玉祥○一等沈光琮葛士濬顧忠宣朱昌鼎朱澄淦章家祜孫照陳燮商周汝翔臧毓麒金忠雷臧道鳴黄錫恭李鴻烺凌和均王廷樑陳昌紳丁興民項文瑞朱作霖王仁業王延材凌貞銓錢國鑅陳昌熾陳昌陛姚元鈺嚴亮采曹基鏡鮑德林馮純壽李祖恩劉汝曾鄒宗勳劉其偉徐琳 
[蕊珠書院五月分課案]  
　　超等邢信傳林曾望汪錫增曹槱項文瑞謝允培潘崇福楊德錄徐福埠葛士淸馮純壽蘇紹柄王全綱黄晉汪廷弼曹耀圻林貞鏞楊振錄程學寳蘇紹基○特等王宗祐張堅王宗毅 
 
 

Page 3

 
 
艾承幨張承鼎李鴻烺王增祺顧澤堯楊德炳韓文藻陳增楙姚元鉅趙光垣王煥星趙履福葛其龍張剛林曾賚朱樹新程學釗張增祥曹基鏡杜惠炘李鍾玨潘譽淸顧學鵬朱錫典周文彬毛恒治周善元○一等黄錫恭王萃龢張瑗王增禧周行炳顧福基葛尚質顧鴻逵張積曹嫜陳德基王維城張學詩張恩煜楊起泰李汝玉顧學元王豐鎬吳書淵林曾裕曾鈺李鴻遇葉景澐王熙庚衛家鉁沈邦杰楊元燨莫錫綸瞿慶元彭澤熙徐頌增曹鍾奭談壽基趙履鴻馬序五曹鍾濚凌貞銓沈布椿沈悅向沈悅輔孫詒楊乾淸江璋達楊晉昌汪春樹王鼎周曹鍾潞丁紹基江紹均郭世疇劉至敬張景韓華堯封徐楨奚懋昭陸寳經張圻王慶熊翁天麒陳錡杜惠淼黄世鎬丁其秀張元基胡光點趙宗敏高福嘉趙廷澂李邦黻俞蓮楊秉汶沈邦達 
[帆船失事]  
　　英國帆船名安不勒司於五月二十八由滬開往東洋因無貨物可裝故載石以去復在東洋裝煤回滬於本月十九晚十一點鐘行抵吳淞口外燈船旁將篷索收拾抛錨寄椗詎適値潮水盛漲該帆船竟爲潮水激動順流衝决時招商局之富有輪船泊處與燈船相去不遠該帆船乘潮而至忽撞於富有船上銘住錨索又翻一身該帆船遂不能復支漂泊以去直至離燈船十二里遠近始定其船上船主大副二副及華水手十一人皆逃上富有輪船於二十日帶之進口然皆止剩空身身外一無長物該帆船係賚賜行者今已登本報告白請人至該處起船脩理矣 
[控追衣價]  
　　華人業外國成衣者名王森泰於前日具控於英副刑司署稱有西人名鄔忒至我店購已成之衣計揀去帽子一頂掛子一件背心一件褲子一條皆試穿合式我索價九元彼則僅肯八元揀定之後卽將舊衣脫換云係演馬戯者令下午十二點半鐘携舊衣到禮查客寓可以付銀如約而往禮查庽内云並無其人問諸戯班主亦云並無其人爲此控請究追副刑司查知鄔忒前在海關執業後以無人聘用遂致失就卽將其人傳案並訊之該戯主答稱不識遂撤身以去副刑司尚欲有問該戯主已去遠乃將該西人暫押定期昨日再訊副刑司以事關欺騙情罪較重故着仍舊管押待請正刑司再訉然後核斷 
[人財兩得]  
　　本城内朱某家計蕭條已逾受室之年而尚未娶婦日在客棧居住近由同棧友人邀往西棋盤街某妓館遊戯適遇一妓係杭州某宦之妾捲逃來滬挾有二三千金借曲院爲擇人地步及見朱頗爲屬意卽將所有和盤托出昨日賃南公陽里住屋行合卺禮焉聞迎娶時旗傘銜牌殊熱閙云 
[客妓雙逃]  
　　本埠石路久安里某妓館有妓女某係寍波人與同鄉郭姓子情好甚篤十九日託詞往觀音廟進香及回時路經郭寓妓稱要向郭取洋十元邀傭媪同進庽所媪信以爲眞進内向郭取洋郭稱寓處用罄卽寫字央同寓之王某陪媪往法界某錢莊支取詎錢莊見字答稱素不認識媪仍偕王回而郭與妓已不知去向矣卽向王根追王稱雖雖同寓委實不知其情媪始着急將王扭至妓舘着令交出昨日尚在同裕豐烟館吵閙未識作何了局也 
[火不成災]  
　　本城陳市安橋南首質店背後小平房内於前日晚炊遺火柴堆因未透風初未冐突迨至四鼓燃及護壁冒穿屋頂隣人有未睡者赶卽撲救適連日潮水甚大提汲澆灌尚易爲力不致燎原又同夜上海縣南果子巷某姓箍桶店木花内失火幾兆焚如亦經衆人起水帮同救熄云 
[送匾酧醫]  
　　虹口同仁醫館中有廣帮紳商公送匾額一方曰著手成春乃恭頌西醫文大先生及華醫吳方顧三先生之盛德想係實惠及人故能使人感頌焉 
[小工落水]  
　　前日順泰碼頭有盋頭船一隻冋煤炭公所裝當有本地扛捧兩人扛煤下船前行者已踏於跳板後行者猶未跨上不料船旁之繩忽斷跳板入水前行之小工亦隨之而墮當卽撈救無着其妻子來向該船主徐某理論邀人將徐拖至外虹口老街小茶館理說索洋六十元徐不允一面卽將其櫓拔去並將其船用鐵鍊鎖於碼頭上昨晨徐之黟鳴捕至小茶館内將索洋之人並徐某一併解入捕房管押諒當解送公堂訊斷也 
[觸樁覆舟]  
　　前日午後本埠有駁船一隻計裝煤三十五墩擬駛往石浦行至同孚碼頭對港適有小輪船駛來急欲避讓而連日江潮盛漲浦邊所設之木樁蓋信不可得見該駁船不及細顧竟撞於樁上更兼浪湧船頭沉入水中幸有舢板五隻赶往拯救急將駁船上人口及器用物件搬出比及搬完而船梢亦漸沉没矣 
[本埠天時]  
　　本埠風潮情形迭經列報兹悉本縣境西南之閔行及浦東一帶田地因近浦江易遭大潮巨浸汪洋已成澤國刻下積水稍退奈稻已損壞花適開放之際以致花朶俱落殊有荒歉之象聞西南鄉十六十八保内之十七十八圖及六九五七圖等地保皆紛紛到縣署左 
前互議報荒請縣踏勘而天氣甚凉復碍禾　稼不淺彼蒼者天尚其熱以示轉機乎 
[冒充廵丁]  
　　王阿慶肩掮絲綢一大包出老北門而至法租界寍興街萬和染坊擬欲覆染甫出城關覺有八尾隨王阿慶已知有異行至法捕房後面若到萬和本應朝西而王阿慶則反行往北過打狗橋將到萬成泰煙舘尾隨之人卽上前問包内何物勒令打開觀看王阿慶答以與爾素不相識不論包内何物爾是何人要我打開實所不解說畢仍舊前行其人聞言卽將王阿慶拉住并稱我乃會防局廵丁專查私貨者王阿慶答以我不是私貨無庸爾查且汝旣係巡丁腰牌何在兩下在途爭論彼此不讓嗣經路人詢知爲往萬和店去着爲同往及至該店門口王阿慶卽大喊拆梢搶物坊中諸司赶出將該巡丁拉住送歸八仙橋捕房轉解大自鳴鐘捕房昨晨翁太守臨捕房發落經通事將是案禀知太守看傅出詰問王阿慶供訴前情太守又詰其人據稱楊茂茂乃廵丁夥計昨派在永安街專緝走私物件翁太守詰其腰牌何在則稱在正身處太守知其假冐卽斥以會防局廵丁專查輪船上落走私爾何竟至内地實屬肇事着暫押待查明解公堂核斷 
[瘋婦拘案]  
　　本埠有旅居之寍郡定海廳婦人年祗十七八因患瘋在路吵閙屢經捕房解送英界會審公堂請爲安插陳太守詢得該瘋婦尚有丈夫因飭差傳其丈夫到案領回醫治如是者已非一次該瘋婦前日又因在虹口一帶攔阻往來之馬車又由捕拘送到案該婦則稱被姑與丈夫終日毆打遍體受傷寍死不願再回夫家云太守問滬上有母屬否答稱無陳太守隨飭候備文送上海縣請發善堂醫治云 
[斷賠川資]  
　　昨報列控失候質一案前日晚堂儀和棧主錢士標投案候訊詎原告陳作霖未到昨晨陳則續遞禀詞稱是案控蒙准傳該棧主訊理之下豈知該棧主逼我搬移諸般辱駡大有毆辱斯文之勢得同住該棧之周紹文解勸當將房飯資算訖遷住别棧因此來案太遲 
 
 

Page 4

 
 
况生員係丹陽縣人現値鄉試之期本當前赴鄉試豈料陡遭胠篋雖則洋祇二十三元然寒儒已進退無門求爲斷追俾得赶在文戰苟匪僥倖則感戴無涯云陳太守查該棧主錢士標已經投質陳未到案今陳到案而錢又未來且所控失竊毫無証據殊難勒令棧主賠償姑念文人着該棧主酌賠洋四元給陳爲赶考川資云 
[責懲把侍]  
　　惠捕頭至英公堂稱有松江柴船王仙寳等九户來滬賣柴罄後向宏升柴行托買洋人三保瀛馬房之馬糞滿載而歸在新閘港被該處開柴糞行之王丫頭阻住以王仙寳未經投行買糞須向每船索行用錢二百文不遂竟將各船之櫓篙盡行搬去該船户邀同宏升柴行主婦到捕房呈訴卽飭華捕招該處址圖地保蔣順令王給還船户櫓篙詎該地保與王朋比爲奸非但不允竟稱此處非捕房所管須經上海縣傳諭始可照辦請爲飭差提究陳太守立卽飭差往傳王丫頭及蔣順到案於昨午前庭訊船户王仙寳宏升柴行主婦申訴前因王丫頭供宏升係柴行並非糞行王仙寳等惟投伊行賣柴不能買糞我係糞行因該船户等未經投買因向理說詎伊反令宏升出塲亦有不合蔣順供與同陳太守謂王仙寳等固未經投于買糞然糞行非止汝一家豈容汝獨自把持勒索行用强搬舟具殊爲不合飭將王丫頭蔣順一併押候過堂笞責着還王仙寳等舟具以儆 
[蘇省撫轅抄]  
　　六月十九日知縣鹿伯元禀知奉委發審局差董堃臣奉委解餉赴都辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[暴亡述異]  
　　浙寍風俗凡新築戯臺落成先雇戯班登臺開演曰賀台必取活公雞一翼以手斷其首將雞血徧灑台之上下謂可以辟邪如血沾人身必遭暴亡向聞其語頗笑其妄類齊東兹閱王姓子一事始信斯語亦有徵也王居南門倉巷弄年僅十六於上月初旬聞品廟賀台遂往觀看澆血之時衆皆避讓土因身小力弱不及讓開竟沾額上自念必死當卽歸家抱頭大哭父母間其故則哭益甚對曰父母俱老　生兒輩二人兄己前月夭亡我於今日又沾不祥之血命又難保一語未了卽口吐鮮血不止母見此情狀大驚醫禱兼施迄無效騐竟於日前殤其父母皆痛不欲生悔恨無地人皆委之於數豈其然乎 
[勸衣力者及時體天種德說]  
　　今試執途人而叩之曰子欲子之身富貴乎抑貧賤乎則必應之曰富貴也試又叩之曰子欲子之子若孫長享其富貴乎抑淪於貧賤乎則亦必應之曰長享富貴也推一人之心以迄千萬人之心此心同此理同何也蓋欲富貴者人之情也欲子若孫之長享富貴者亦人之情也然而人之欲富貴而卒不得富貴者不知凡幾欲長享其其富貴而卒不能長享者又不知凡幾甚有祖父數世積之而不足子孫一朝蕩之而無餘者亦不知凡幾此其中有天焉天亦非不諒人心而不償人之願也夫亦謂富貴者人之福澤也長享富貴者尤人之大福澤也福澤由於德澤不種德而求富貴且求長享其富貴是猶南轅而北轍也吾不知其可矣吾職自古世家子孫之興未有不本於祖父之種德者遠不具論卽本朝言之如桐城張氏父子宰相科甲連綿二百年來猶有綰綬臨民者常熟蔣氏亦父子中堂五世科第廣東顔氏父子祖孫三世裔撫他若海寍陳氏崑山徐氏金壇于氏杭州徐氏許氏奉新甘氏藻陽任氏宜興儲氏吳氏大興黄氏紹興平氏蘇州則更指不勝屈其事之歴歴載在簡編及報之昭昭在人耳目者固人人所共曉不必臚陳也吁大富大貴寢昌寢熾天之率彼何若是之隆哉然天初非有所私而獨厚於彼也亦視其德而已矣爰考其德固非一端可盡而一遇歉歲則必竭力捐貲設法救濟不分畛或活人無算此其大較也然則今之人欲求富貴欲求長享其富貴者何不於賑務中求之以吾觀之報之速而且大者未有甚於賑務者也顧或者曰天心仁愛何爲而降災乎其降灾也必其罪大惡極而不可救者也天欲死之而我欲生之是逆天也予曰不然水旱偏災天之數也天數如此天亦無可如何而未嘗不有望於人者也人能體天之心以爲心起而補天事之窮是又天心所眷顧而不忘其理固彰明較著者也彼張氏蔣氏諸家能識此意所以美報獨隆貽子孫以無窮之福今者江浙多雨幾致成災而幸得免者天之厚待吾民也若江右皖南則已成澤國其顚連困苦之狀備載申報可不贅言辦賑諸君情不能已誼不容辭刻已開辦皖賑似可爲該處額手禱慶無如捐欵寥寥難資接濟祇因連年勸募啓齒爲難故將被灾情形及巧婦不能爲無米之炊等語屢登於報此亦無可奈何之詞豈欲告無罪於災民哉其意可深長思矣蓋欲有力者見而生憐助其一臂以救之耳司馬温公云積金以遺子孫子孫未必能守積書以遺子孫子孫未必能讀不如積陰德以貽子孫使子孫世世陰受其福吾願有力諸君恫瘝在抱慷慨捐資種此功德以貽子孫否則裁减糜費酌量贏餘總期多多益善想諸君斟酌在心於己必無太損使辦賑措施得手災民共沐深仁則亦德之大者也世豈有祖父積德而子孫不能世守其業讀書無成者乎願諸君熟籌之雖然有力者固當及時積德而無力者苟有心爲善則亦不拘多寡譬如馬負千鈞蟻馱一粒各隨其力之所至以表我不忍之心卽千文百文皆功德也自知不文無當大雅惟代災民乞命幸垂聽焉 
[袁翔甫大令詩伯以賤辰六十詩賜和謹次元韵奉酬拇求正諟]  
　　此事推袁古有云倉山部勒一家軍吏才久屈陶元亮仙福終饒鄭巨君小别三年慳話舊飛章千里莽空羣頽然自哂無成就準擬荒齋筆硯焚[  鄞小弟郭傳璞草稿]  
[華衆會打彈詞有引]  
　　西俗有打彈子之劇亦猶中華之雙陸踘蹴等戲隱寓消遣習勞之義乃近來華人亦效法之啓一衆會之所日夕任人嬉戯彈有小大之分小者打於几大者打於地少年子弟攘臂爭趨幾有樂此不疲之勢習俗移人固如是乎同人慫恿賦詩謂亦採風者之所願聞然耶否耶特虞彈丸小邑白打成風而游手好閒之人日衆一日亦關心世道者所深憂也○笑他竿木競登塲半臂齊肩一樣裝打得鴛鴦三十六興高采烈氣飛揚浪抛書卷無他務虚擲光陰與博同也似手揮還目送但驚墮地響隆隆倉山舊主　筆 
 
 
 

Page 10

 
 
   
 
 

Page 11

 
 
[光緒八年六月十二日京報全錄]  
　　宫門抄○諭旨四道錄前○東撫任奏江北漕船全數渡黄入運日期摺○太常寺周奏爲謝恩摺○閩督何奏對調知府片○署直督張奏爲請旌奬片○將軍穆奏解淸内務府銀兩摺○蘇織造立奏爲奏聞摺又奏請留司庫筆帖式片○鄂撫彭奏撥解内務府經費銀兩片○陜督譚奏委署同知片○都察院島等奏爲請旨摺○將軍銘奏叅革管獄官摺子○江撫李奏長江水師巡閱到省緣由片○六月十二日户部通政司詹事府正藍旗値日無引見○良貴謝充講官恩○雲南粮儲道崔尊彝謝恩○掌儀司奏十五日祭奉先殿漪員勒行禮○召見軍機崔尊彝○○頭品頂戴山東廵撫臣任道鎔跪奏爲恭報江北漕船全數渡黄入運日期仰祈聖鑒事竊臣前將江北重運船隻於三月二十四日挽抵東境緣由恭摺奏報在案旋泒精建營統領提督丁達材酌帶所部勇丁前往陶城埔彈壓照料並飭在事各員加緊催提連檣上駛至四月二十六日先後行抵十里堡南運口隨卽啓閘入黄由史家橋迤邐前進維時來源尚弱北運口水勢較小暫停數日至五月初八日黄水逐漸漲發十三日共長四尺餘寸察看口門處所足資浮送隨於十四日辰刻啓壩全帮五百三十二隻於戍時卽行全數進口據運河道東昌府等禀報前來臣查本届漕船渡黄入運較去歲計早五十餘日溜勢通順故遄行極爲迅速除仍嚴飭趕緊催儧俟抵臨淸相機啓壩入衛不准片刻遲延外所有江北漕船挽進北運口門日期謹恭摺由驛具陳伏乞皇太后皇上聖鑒謹奏軍機大臣奉旨知道了欽此○○二品銜新授太常寺卿臣周瑞淸跪奏爲恭謝天恩仰祈聖鑒事本月二十日吏部以太常寺卿缺具題奉旨周瑞淸補授太常寺卿欽此竊臣奥西下士知識庸愚廿二哉侍直樞垣幸依禁近十三年備員卿寺未報涓埃方虞司膳曠官廼復奉常晉秩自天聞命頫地增慙伏念容臺首重卿班禮院素稱淸選昔居貳副已愧鵜濡今長司宗更虞蚊負惟有倍加策勵益矢愼勤趨螭陛以簪毫時懍慪機之義攷夔夷之職掌毋貽槐棘之羞以期勉竭駑駘仰酬鴻覆所有微臣感激下忱謹繕摺叩謝天恩伏祈皇太后皇上聖鑒謹奏奉旨知道了欽此○○何璟等片再臣等承准軍機大臣字寄光緒八年三月十八日奉上諭漳州府知府毓璋着何璟岑毓英悉心察看如竟不能勝任卽行據寔奏叅毋稍遷就欽此臣等遵查漳州府知府毓璋人素謹飭關防嚴宻在任數年尚無貽誤惟漳州係濵海奥區民氣習於强悍輕生嗜利鬪很成風自非才堪肆應之員不能大有整頓該員身體稍弱才具未甚開展可否仰懇天恩俯准臣等於閩省簡缺知府内酌量對調庶於整飭吏治造就人材兩有裨益所有臣等遵旨察看不敢稍涉遷就緣由謹合詞附片具陳伏乞聖鑒訓示謹奏軍機大臣奉旨知道了毓墇准其於簡缺知府内酌量對調欽此○○張樹聲片再接管卷内廣東香山縣人鹽提舉銜江蘇試用通判劉光廉奉其母二品命婦劉陳氏之命捐助直賑棉衣一千件又廣東開平縣人同知銜譚國忠奉其生母四品命婦譚關氏之命捐助直賑棉衣一千件又廣東南海縣人同知銜陳泮章奉其父四品封職陳藹林之命捐助直賑棉衣一千件己於光緒六七年解直分撥各屬散放棉衣每件照章合銀一兩該命婦等各捐一千件各合銀一千兩均屬深明大義核與建坊之例相符據籌賑局司道具詳前來擬請旨准將二品命婦劉陳氏四品命婦譚關氏四品封職陳藹林各於原籍地方照例自行建坊給千樂善好施字樣以示旌奬理合附片具陳伏乞聖鑒訓示謹奏軍機大臣奉旨着照所請該部知道欽此○○福州將軍兼管閩海關稅務奴才穆圖善跪奏爲解淸光緒八年内務府經費銀兩恭摺具奏仰祈聖覧事竊奴才承准軍機大臣字寄光緒七年十一月初七日奉上諭户部片奏光緒八年内務府經費擬撥閩海關常稅銀十萬兩請飭依限完解等語等因欽此欽遵隨經奴才於本年二月初九日先就常稅項下提解銀五萬兩恭摺奏報在案尚有應解銀五萬兩業經奴才於常稅題銷案内聲明照數提出發商匯解兹將前項常稅銀五萬兩循案發商匯兌查照部文責成匯號兌解毋須另派委員謹卽填具文批發交號商新泰厚蔚長厚承領定於四月二十八日由省起程前赴内務府投納淸欵並咨明户部查照外合將解淸光緒八年内務府經費銀兩緣由恭摺循舊由驛具奏伏秘皇太后皇上聖鑒謹奏軍機大臣奉旨該衙門知道欽此○○蘇州織造奴才立山跪奏爲遵將分派織辦縀綢等項現已齊起解全恭摺奏聞仰祈聖鑒事竊奉内務府將應派四川各欵改歸三處織造分辦光緒七年分援案奏派蘇州織辦上用錦十疋二則級二百疋平縐一百件湖縐四百疋花綾一百疋紡絲四百觔札飭遵照等因奴才奉文後遵查前案估計料工銀兩咨會撫臣飭由藩司籌欵撥給一面採購絲斤慎選經緯督令工匠練染摇紡分别敬謹織辦現已按欵照數一律辦齊裝箱封固遴派承差於四月二十五日自蘇領解起程赴京交納所用料工銀兩容奴才按照上年會銜奏准之數核實造具細册照例奏聞伏祈皇太后皇上聖鑒謹奏軍機大臣奉旨知道了欽此○○立山片再奴才衙門筆帖式錫桂自光緒三年六月到任扣至本年六月五年任滿又司庫銘佑首經奴才奏准留任二年扣至本年六月又届期滿均應呈報内務府揀員更替惟查該二員在任有年織務熟悉局匠人等均各畏服督催工程最稱得力現値開辦壬午大運正賴該員等督催彈壓遽易生手恐於工程無益合無仰懇天恩俯准將司庫銘佑筆帖式錫桂各留二年藉資臂助奴才爲愼重織務起見是否有當伏候聖裁爲此附片具奏伏乞聖鑒訓示謹奏軍機大臣奉旨着照所請該衙門知道欽此○○彭祖賢片再接管卷内准户部咨奉上諭光緒八年内務府經費撥湖北鹽厘銀五萬兩陸續徑解内務府交納等因欽此行令欽遵辦理當經前督臣李瀚章會同臣飭令司道籌本年第一批内務府經費鹽厘銀一萬兩委員管解赴京交納附片奏報在案兹據湖北布政使王大經鹽法武昌道武震續撥第二批内務府經費鹽厘銀一萬兩並隨解平餘抬費布袋劈鞘等項銀三百三十兩飭委試用通判沈齊献補用知縣王祐會同管解赴京交納等情詳請奏咨前來除繕給咨文飭發該員等小心管解並取起程日期另行分咨外謹附片具陳伏乞聖鑒再湖北巡撫係臣本任毋庸會銜合併陳明謹奏軍機大臣奉旨該衙門知道欽此○○譚鍾麟片再准補循化廳同知潘效蘇飭赴本任所遺署河州知州缺查有候補直隷州知州童永基堪以委署又署貴德廳同知葉克信撤任遺缺以儘先補用同知李日乾接署代理寍靈廳同知蔣益初期滿遺缺以試用同知洪翼接署據藩臬兩司會詳前來除飭分别龠委外謹附片陳明伏乞聖鑒謹奏軍機大臣奉旨知道了欽此○○都察院左都御史臣烏拉喜崇阿等跪奏爲奏聞請旨事據直隷孀婦趙陳氏仝抱告趙炳寅以挾仇唆賊行竊謀殺等詞赴臣衙門呈訴臣等公同訊問據趙陳氏供年三十一歲趙炳寅供年二十五歲均河間府交河縣人緣氏夫趙炳章與王化行王化普有隙光緒七年七月二十六日王化行唆賊馬福秫李二順竊氏田豆次日氏夫喊罵福秫用刀將氏夫札傷氏婆母趙曹氏報縣氏夫旋卽殞命臨終時自言雖死於馬福林手寔王化行等主謀及經縣騐王化行等賄串王登鰲等朦縣不究氏復上控亦未伸寃等語餘與原呈大略相同臣等查民婦趙陳氏抱告趙炳寅控稱伊夫趙炳章與王化行王化普有隙光緒七年七月間王化行等唆賊馬福林等竊伊田豆並傷斃伊夫經縣騐訊王化行等賄串王登鰲等朦縣不究伊復上控迄未伸寃等情控關挾嫌唆害朦蔽含寃如果属寔亟宜嚴切根究謹抄錄原呈恭呈御覽伏乞聖鑒訓示再據該原告趙陳氏仝抱告趙炳寅均結稱在本府控告三次臬司衙門控告二次均未親提合併聲明謹奏奉旨已錄○○奴才銘安玉亮跪奏爲監犯越獄潛逃將疎防之管獄官請旨革職拿問恭摺仰祈聖鑒事竊於光緒八年四月十九日據署雙城堡總管恊領明陞報據管獄官雲騎尉德克金保呈稱本月十六日四更時監禁盗匪孫廷梁一犯乘値班兵等盹睡扭壞刑具越墻逃走迨値班兵等知覺喊同追捕無雖等情呈報隨泒員勘騐越獄形跡屬實查孫廷梁係兵役盤獲業已供認盗刧報請正法之犯茲旣越獄潜逃除差幹捕嚴緝務獲外請將該管獄官奏參前來奴才等查該衙門前報盤獲盗匪孫廷粱業經核擬批飭就地正法乃於未准示覆之先該管獄官竟不加意防範致巨憝越獄潛逃實屬異常疏忽難保無賄縱故縱情弊相應請旨將管獄官雲騎尉德克金保先行革職以便提同値班兵等解省研訉照例懲辦仍勒限四個月上緊嚴緝俟限滿有無弋獲再行核辦除咨札所屬各衙門一體嚴緝並報兵刑部外理合恭摺具奏伏乞皇太后皇上聖鑒謹奏請旨奉旨已錄○○李文敏片再長江水師提督以半年駐下江并年駐上江周歷巡查本年提臣李成謀前經奏明先巡下江茲自江蘇安徽巡閱各營旣畢溯流而上閱看湖口鄱陽吳城三營弁兵於三月二十七日到省與臣面商一切事宜二十八日起椗前往湖北一帶校閱營伍晋駐岳州所有照章巡閱江西水師緣由理合會同長江水師提督李成謀附片陳明伏乞聖鑒謹奏軍機大臣奉旨知道了欽此 
 
 

Page 12

 
 
   
 
