# 1881 - 325 - 4903083

 

Page 1

 
 
[論告陰狀]  
　　甚矣人之好怪也不信人而信鬼不告官而告神究之鬼神之爲德雖盛卒不能代斯世盡雪其不平而祟伯之甚者乃以爲陽官之顓頇不若隊官之明决於是告陰狀這說興焉前報所載本埠賊隍將次出巡而醉皂朦矓站於神側寃狀高舉跪於臺前狀內所言爲某乾沒寄洋不惟不認反肆欺凌力不能敵求神伸寃云而醉皂接狀籖筒掣批飭痢病司查覆定奪告妝人亦叩頭而去並令三日內在痢疾司焚香點燭以候她行觀此情形直同兒戯不幾令人失笑乎而行之者則猶鄭重其事不敢有絲毫疑似之心以爲神之聽之必將示以警報負心人非病卽死指顧間事耳鳴呼何其愚耶或有告余者曰某歲有某爲其叔所欺無徒呼籲亦曾進詞於城隍神不數日而姪先死叔繼之叔之家一妻二子皆相繼而卒神之靈若此而子乃以爲妄乎余曰是亦適然之事耳如果神之靈也則所告者不過叔欺其姪罪不至死何荊罰及全家耳姪欲伸寃而何以反先叔而死或又日譬諸原告呈詞則必先問原告而後治被告之罪姪之死爲赴質也余曰陰陽雖殊究同一理如以姪之死爲赴質則叔之死亦不過赴質而已安見其爲冥罰也且其叔全家之死亦不過投証而已又安見其爲同罪也若以叔與其家屬之死爲冥罰則其姪何以亦遭冥罰謂聰明正直之爲神而顧令原告被告均歸於死而不分皂曰是尚得謂神之靈乎今之所告者爲乾沒寄財若照陽律不過監追給領從重則科以杖徒之罪如是而已而若照陰律則又將原被皆死然則何如暫忍一時雖財難復返而性命尚可保全也卽曰原告理直司以不死被告理曲死有餘辜然亦斷無以錢財細故而致人之死者卽曰吞沒之罪小負義之罪大然亦不聞所負之罪本不甚重而必周內以致于死者陽官不過顚倒是非陰官直是草菅人命有是理乎故吾以爲告陰狀之說其出於鄕愚之附會無疑也友曰然則何不請官禁之以一祛其惑余曰有西門豹治鄭而後可以禁河伯要婦有湯文正公撫蘇而後可以焚燬淫祠禁祀五通非謂德不足以勝妖也近來官府雖亦不乏明决之士折獄之才然或則黑白倒署或則是非互淆有寃者呼籲無門無辜者牽連不釋狼差之貪狠不如醉皂之糢糊公堂之昏濛不若木偶之靈騐民曰與其訴於官不若訴於神訴於官官不能决猶可原也而關說苞苴且有以揉直而爲曲訢於神神之决與不决雖不可知而八行之書千金之賄則固可决其必不行故控官者不能取必于人而控神者猶可自必於乃又何怪告陰狀者視審爲神明之宰而視宰官如土木之偶其猶能禁之使不行乎且此等舉動不過可笑而已其他固無患也不過自惑而已於人固無患也夫亦何必禁之哉或又曰神道設教聖人亦有此言今之疑案難决者往往地方官移公案於城隍神祠再行訊鞫名曰陰陽會審陽官有不决之事亦不得不有藉於陰官今之告陰狀者蓋亦以陰官足以補陽官之不足也又何怪爲余曰所貴乎地方官者原以爲民也民有寃抑地方官不能判决而廳民之奔告於不可知之神是亦陽官之恥矣有司得其人又何待以神道設教爲然則告陰狀之人其愚固爲可笑而其情亦可憫已安得有西門豹湯文正其人而一挽其陋俗也夫 
[都門近信]  
　　○客有至自京師者言左侯相此次　簡授南洋大臣係往奏請病假期內經　特旨召見垂詢近來起居若何能否前赴兩江再膺重寄俟相涕零感奮欲盡瘁鞠躬以答　高厚于是　天顏喜悅次日乃降　諭旨蓋慮其復以疾辭也　殊恩異眷舉朝榮之聞侯相行期大約在冬至以後定可陛辭出京或當由旱道南下又言京師本年寒信較早九月上旬已御重裘換黑袖頭津河冰雖未凍而小港中半已沍結輸舟約本月初十以後卽難進口云 
[局丁恣橫]  
　　○據目覩客來言本月初二日下午蘇垣桃花塢有某局庖丁彳亍街頭適遇某紙作夥負紙一捆尾其後偶出不意紙撞於該丁之額不無微痛而該丁卽謾罵交加夥亦不肯稍讓遂致爭毆經該段地保及諸無賴解勸當時各散夥正儗負紙以歸息被無賴輩嬲入茶肆令向局丁陪禮大有索謝之意方優攘間該丁復糾赳赳者數人呌囂而至口稱須拉往局中勢將得而甘心旁人更爲阻勸則稱當着地保看管夫官街擠撞事屬平常何物局丁如此恣橫且經此一塲胡鬧則地保之需索無賴之拆梢該夥不知破資風許矣凡用役隸者宜何如約束於平時哉 
[虐婢駭聞]  
　　○毒虐使婢無地蔑有惟粵東爲尤甚本館述聞申誡已屢書不一書茲聞蘇閶門外有開煙膏店之粵人某於月之初一甘毒捶使婢呼號之聲達於戶外業已體無完膚奄奄一息孰意該店女東餘怒呌囂更萌毒念竟取尖油遍澆其身以火灼之婢遂宛轉哀號血死翌晨購得薄棺擬爲之草殮了事隣人惡萁殘爲乃羣起阻擋睛吳邑尊相騐冀爲該俾伸寃是日金明府臨騐畢卽飭收殮將店主帶回想定當重辦以儆也 
[台匪擾事詳述]  
　　○台匪王金滿狀官刦獄抗拒天戈本館曾卽所聞疊經列報近數日來迄無音信但官軍旣四路兜剿彼跳梁小醜當不難旦暮參滅也惟起事情形前所述者尚未詳細昨得寄廬散人來信原原本本自該匪出身以及葉夢梅參戎陣亡俱　縷備陳蓋散人性好山水十餘年來常住來於天台鴈宕之間放温台兩郡之事言之最悉惜來信太長本館限於篇幅止能分日排列耳來書云該匪姓王名金滿又名裕田年四十三歲臨海縣北岸人素好游蕩謀爲不軌當其初入匪類曾被王守備拿獲送縣究辦經花橋邱二尹力爭以爲金滿本屬良民被逼始竄人匪黨竭力作保始得兔脫金滿旣遇釋後常有書上邱二尹所叙不過頒揚邱公恩德生必圖報死當啣結等語數年以來勾連羽黨滅仇殺隙明火搶劫奪人勒贖種種不法積案如山前年邱二尹乘輿勘案金滿誤聞王守備路過胆敢糾黨意圖戕殺及至謀面知是邱二尹而非王守戎士金滿立卽避去自此以後賊黨愈多賊胆愈熾其名愈顯其案愈繁嗣因緝捕綦嚴金滿率黨十八人潛匿臨黃分界之仙嚴洞四面石壁陗削經仇家探悉稟報管帶台屬楚軍之羅軍門帶領楚勇八九百人號稱千餘人將洞圍繞攻擊數日勇丁受傷者七八十人傷重而死者三十餘人夫以十八匪當此大兵而匪徒受傷者轉祇七人此巳奇矣旋用金蟬脫壳懸羊打鼓計竄遁去已許久該勇等尚 
 
 

Page 2

 
 
不知情及匪逃至百餘里將通風報信之仇家全行殺戳房屋焚燬彼處赴縣喊報方悉匪巳逃出勇始撤回花費許多錢糧鉛藥竟無一人擒獲於是凡游手好閒之輩咸以非常目之趨附日衆卽如陸匪李木玉項蒙梅蔡吉海戴喻壽等以及各處小土匪頭目莫不爭先往附黃岩天台兩處洋鎗股匪最爲凶悍遇有刦掠剪徑隨呼隨至海盜如馬登老五徐四頭王老五相等尊之以大大王二大王五大王各名目而金滿自已手下有盜船十一隻其餘盜艘指難勝屈自此金滿之聲威日振該匪在陸路則劫錢糧廠厘局衙署當鋪或殷富之子弟拔去薑贖至市廛鋪戶一草一木均不妄動如有急難竊民更子以小恩小惠倘有探報軍情無論眞膺不惜獎給是以百姓樂爲辭探而不願爲官用盖以官徒有空文毫無實濟也海洋不刦台屬之商船而掠外帮之客艦倘有別處盜船或借名金滿或假插旗號遇船肆刦人苟往求金滿查係委實台帮貨物立可追還所以衆口傳揚咸言金滿與民無犯與官相抗後有經過各處僅閉門不出儘可安然無事兼之台郡官軍自經仙岩洞後各存恇怯一聞匪報不啻驚弓之鳥故該匪得有貼身打手數十人往來城市如入無人之境至本年六月二十九夜臨海臨獄被劫其實挖屬而逃不過詐稱金滿使人不敢追捉耳聞臨海監中洋槍股匪居多內有著名土匪兩名解省翻供發回研訊當其初混進城時先向監墻下之居民賃屋作庽適有某姓母子兩人係無業貧戶其子前在縣充當差役嗣因舞弊斥革其家兩椽瓦屋半貼獄墻該匪等四五人或稱賣布或云售漿不吝重貲租居一月若輩遇合宛如水乳交融况每日加以零星使費竟成莫逆至交盤桓日久遂將刦監之事互相計議當許洋蚨二百五十元先付五十元餘俟事成之日照付並將伊母子帶回天台居住遂將外面監墻挖一巨孔僅留裏邊一層一面着人進監預將禁卒賄送規費進出看視時常贖酒置菜邀請獄卒等欽啖彼豺殺狼差惟利是圖一見金銀更易煽惑二十九日下午各犯欲買冬瓜滿担棟選均嫌瓜小人衆不敷咀嚼時有數匪正與禁卒叙談晚間飲酒見此數瓜担皆無大瓜遂言子早晨購得數枚大瓜待予取來爾等定能敷食詎知瓜中去子巳將銼鑿藏於其中一到夜飯禁辛等被各匪牽制豁拳飲酒而各犯咸將鑲銬銼斷一聲喊呌早從墻洞竄出富卽查點各犯業已逃去十九名其餘不能逃遁者因銼鑿無多無法奔馳故當夜拿回四名或鐐斷銬連或銬斷鐐連以致隨時就獲否則亦作黃鶴飛去矣鳴呼堂堂府治如此猖狂一聞匪名各家閉戶可見死諸葛能走生仲達古人之言不我欺也由是黨類効尤七月初一日復有別股士匪假名金滿搶刧西墊屋局席捲一空尚欲尋覓委員因聞委員在蒿壩分卡又轉至該卡幸委員史新之在台二十餘年滿口方音見土匪追尋勢又兇惡遂答以我係台人充當同事委員業經晉府實不在卡該匪等將信將疑適旁懸一大秤匪謂旣是司事想平日用此秤權量百貨必多今以其秤權爾輕重如何卽以秤鈎紥入鼻孔甫經扛拾而鼻孔豁然分開所有各物擄掠凈盡監去時又刀指其面聲言無論爾是委員司事去鼻作認如後在府查得實是委員定難免此利刃如斯匪惡誠從古未聞也 
　　此稿未完 
[細故不協]  
　　○寗波府宗太守因時交冬令又近出扒城撞城等案是以嚴飭各虛班不准夜演且將京班行頭封閉無論晝夜不准開演道憲瑞觀察因其獨封京班心頗不悅隨將各班行頭亦皆封閉太守之封翁因念區區小事何必各存意見特赴道轅請見詎瑞觀察堅不出唔封翁悵悵回署後經某紳出爲謂和稟請啓封開禁惟仍不准夜演云 
[私販逞凶]  
　　○浙江餘姚縣彭橋等處之私販於前月間糾衆至慈溪境內搶毀鹽店二家富經該處鹽局莊委員稟報寍波府刻聞宗太守已移請紹興府嚴飭餘姚縣認眞拿辦並札慈溪縣親詣勘明搶毀實在情形督飭店商確訪爲首逞凶之人稟詳以憑指名拿獲云 
[妬姦致命]  
　　○寍波西門外開烟室之婦某氏徐娘半老風韻猶存送舊迎新頗不落寞且於少年美貌者可相遷就不計夜合資之多寡於是痴蜂蠢蝶爭欲採秋後之花而雲雨陽臺時有風波之起矣日前晝間有某甲赴約不料婦適與某乙交頸而眠甲推門直入見之大怒遂取烟槍向牀亂擊乙赤身遁去婦則額破血流經人勸止巳是奄夸一息因懼甲聲勢不敢與較乙因此得病數日而斃片時留戀斷送此生惜哉 
[召充水捕]  
　　○寍波地方遼闊東至鎭海交界之梅墟南至奉化交界之楓橋西至慈谿交界之西壩三處水路巡捕向止祝彪等三人現因巡緝難周稟官請爲添募秦邑尊准其所請巳出示召人報充矣 
[浙垣宮報]  
　　○浙藩德方伯於二十六日接護撫篆所遺藩篆卽於是日由孫廉訪署理遞遺臬篆委運憲惠都轉署理遞遺之運篆委巡道豐觀察署理所遺巡道一缺委卽用道吳觀察署理日丙各交武紛紛賀喜往來不絕且各署皆須移衙搬連物件尤爲忙亂是以城中各埠之挑夫人等每日須以數百從事各埠照股攤泒奔馳料理蓋亦一大差使也 
[梨園苦况]  
　　○蘇省戯園自國制停演以後其脚色大半流寓蘇臺遊手失業衣食維艱苦窘之况殆不忍寓目近又在廟前義園荼肆說白清唱兾日得蠅頭以自給園鬥口居然高挂紅單大書新到角色某某准日清唱旁觀者謂小題大做恐所得式微終無以持久也 
[揚州郡試]  
　　○江蘇學憲黃大宗師日前有牌示到揚明年二月內按臨科試是以署揚州府程雨亭太守刻己懸牌定於十月初八日取齊八州縣文童府試初十日開考云 
[上海求志書院春季課案]  
　　○欽加布政使銜監督江南海關分巡蘇松太兵備道劉爲榜示事照得求志書院本年春季六齋課試業經山長評定甲乙將等第名次懸榜曉示須至榜者計開○經學　超等六名　沈遹駿　麃稿　畢光祖　陶忠訥　朱逢甲　郁鍾淦　特等六名　陶忠銘　何鏽　陶承潞　劉誠裕　陶承澍　趙傳潢　壹等六名　錢榮高　陶成　陶鈞　陳紹昌　許克勤　張乃燕　不取八名　王保奭　王鼎亭　曹煒　陶元石　潘志潮　康宜鑑　朱昌鼎　倪承瓚○史學　超等六名　顧錫爵　馬冠玉　陶承侃　朱逢甲　顧錫祥　錢潤道　特等六名　陶忠銘　范彭壽　艾承禧　陶承潞　金易咸　嚴興傑　壹等十八名　胡文淵　唐久安　畢光祖　顧堯年　王保如　韓柳文　李詒福　周寶箴　戴羲　曹煒　康宜鑑　王保奭　陶元石　黃起傳　蕭世錡　廖翰華　黃亨大　王鼎亨○掌胡　超等六名　朱逢甲　陶承潞　李鍾玨　麃稿　陳紹昌　王保奭　特等六名　曹煒　王蕃　康宜鑑　顧德焜　孔卓　顧紹雍　壹等一名　許慶堯○算學　超等三名　華世芳　周汝翔　韓恩榮　特等一名　孫斌翼　壹等二名　程之驥　洪筠不取二名　錢潮　沈昌熙○輿地　超等六名　嚴良勳　謝鍾英　沈家桂　陳允豫　朱逢甲　沈適駿　特等六名　陶忠銘　周玉箴　王保奭　陳紹昌　何鏞　陶承潞　壹等八名　戴羲　顧崶　倪承瓚　王泰堦　秦世基　嚴祥彬　嚴祥棨　石家楨○詞章　超等六名　蔡爾康　陶惟奎　杜史琪　馬冠玉　潘志愉　陶忠訥　特等六名　朱逢甲　張如棻　陳曾彪　徐延棟　戴樹圭　陳文浚　壹等六名　楊慶環　葛士濬　顧祖堯　陳增甲　秦慶楣　章鐘祜　不取十五名　徐誦芬　徐鳳韶　王思恕　李鍾淦　鄭大琮　王保奭　朱分卣　程理鏞　李詒巡　張國楨　陸珩　浦昌楣　李桂芬　楊逢時　顧錫爵　共計花紅銀一百二十 
 
 

Page 3

 
 
七兩八錢發上儒學按名轉給 
[輪船虛驚]  
　　○招商局住來長江之江靖輪船於本月初二晚由上海開行初四日鎭江招商局因不見船到疑有變端卽發電信至上海詢問於是遂有失事之訛傳本館以風聞不實未爲登報玆探得該船實因出吳淞口時風浪險惡卽行避入口內俟風浪漸平再行啓輪是以遲至初五日下午三點鐘時始抵鎭江致外間有此虛驚而實皆無恙也 
[濬河完工]  
　　○本埠城濠淤塞前經關道憲劉觀察派委水利屬總辦張翰卿太守會同營縣設法挑濬會經列報今計徒西門外起迤南轉北至小東門外止巳一律挑竣故昨晨張太守曁莫邑專請劉觀倧陳叅戒出小東門循城河閱看至小南門外暫憩然後進城按此舉工役卽着撫標營勇充當事無兩月卽得完竣足見承辦者之認眞公事從此清流灌注惠澤之及民豈淺鮮哉 
[飭拿兇黨]  
　　○械門傷人一案經上海縣莫邑尊覆訊先間趙四兇黨尚有幾人趙仍不認喝責點鎚數十下始供出王八等四人費七仍供如前劉二鄭友同供械鬥之事實不于預邑尊隨令分別笞責一併管押又飭差恊英會審署捕役及捕房包探緝拿餘黨該差捕等緝得供出之四人中有李某現在全桂軒鬨至該戲園搜尋未獲當夜有捕役之夥名阿根者在園守候郭桐來知之以李某係伊處之人何以反欲拘去怒毆阿根時戯劇正演至翠屏山台上方礪刃以須而台下亦揮拳相向甚至鑼鼓停歇旋經人勸散云 
[覬利重懲]  
　　○本埠城廂內外及租界中各局巡丁不知凡幾邇來更有一種野鷄巡丁以吹求爲生涯捉影捕風實爲民間之累前日下午有野鷄巡丁朱某等三人在租界中見人舁棗子兩大包往南疑爲漏捐卽尾其後及至西門吊橋左近思欲上前攔截詎舁之者卽吊橋堍同興南貨店之棧司據聞該貨早經報捐惟無分運軍耳該　司旣到西鬥通知店中卽將朱某拉住其同黨兩人見勢不隹乘間逸去祇將朱某送巡防分局經朱明府詰問朱某飾供在招商局充當雜差並非巡丁不敢多事明府見其含糊吞吐當飭將朱看管遺人往詢招商局回稱雖有是人業已因事斥革現聞其爲野鷄巡丁此人素不安分云明府乃復究其仝黨朱堅不吐實又問可能覓保則所指者皆不肯作保於是飭責二百　釋放明府之加責允當矣苟有犯必子重懲庶若輩知所儆畏也 
[來信照錄]  
　　○祐之嚴先生閣下前閱申報恭讀先生致諸善長手書益嘆先生爲善不倦正是萬家生佛一路福星非常之事必待非常之人先憂後樂之餘緒非先生孰能繼之觀立法周詳必將有成以工代賑以墩爲堤拭目可待諺不云乎救人一命勝造七級浮屠浮屠談何容易費數萬金數年之經營僅抵一命之救孰若四十八元造成一墩其救命登止一人而已也價廉功倍誰不樂從故曰必將有成大江南北不乏善人聚沙成塔衆手移山寅四明寒士自慚杯水車薪然河海不擇細流愿助一墩爲母王太宜人求益福壽加助一墩共兩墩計洋九十六元立石需費湊成一百元已洪交電報公所收册敢煩登諸申報以廣先生善勸如寅貧而樂助安敢爲此更望海內富而好禮者也順請善安 
　　海曙鄭寅拜稿 
[光緒七年九月二十五日京報全錄]  
　　官門抄○選單○都察院靈　奏爲請　旨摺○豫撫凃　奏請賞假省墓摺○漕督黎　奏撫卹被灾兵民各緣由摺子○又　奏病請賞假摺○豫撫凃　奏請　頒匾額摺○又　奏請　封號並頒匾額片○漕督黎　奏拿獲匪犯正法緣由片○九月二十五日吏部翰林院正黃旗值日無引　見○寶中堂等各謝加級　恩○橚員子廣壽恩麟祟禮各請假數日○內閣奏派騐放之王大臣　泒出禮王文煜殷兆鏞邵亨豫○吏部奏派騐看月官之大臣　派出靈桂萬靑藜徐桐松溎師曾童華許庚身貴恒○兵部奏派查齊之大臣　派出松溎明安銓林錫珍容貴珠爾遜保本謙穆隆阿○戶部奏泒管理三庫　派出靈桂○召見軍機　惇王○○光緒七年九月分選單　郎中刑部山西楊景孟順天甲主事工部都水陳傳奎山東甲小京官翰林院待詔黃灼京四川舉直牧山西遼州周恒治湖北文童知縣河南淇縣劉錫章順天供湖南慈利朱熙宇安徽甲府經江西撫州杜璋四川監巡檢江西萬載多雋廂黃監典史雲南彌勒唐文績陝西吏長官司吏目貴州銅仁盧壎浙江監　○○都察院左都御史巨宗室麟書等跪　奏爲奏　聞請　旨事竊江蘇職婦駱張氏遣抱謝福以情托毀據刑逼成招等詞赴臣衙門呈遞臣等公同訊問據謝福供年二十八歲順天府宛平縣人駱張氏寫呈遣遞求閱便悉查原呈內稱緣氏夫駱基賢光緒四年捐同頟分發到蘇光緒三年在上海憑媒價買張錦智胞妹潤寶爲姜相安無異忽於上年八月候補道李振玉賄囑潤寶之異母兄張錦仁設計騙回屢接不歸氏去詢知欲令潤寶改嫁振玉向理不放情急遣丁呈告被李振玉陰謀串害誣以將寄女誘逼成姦藩司以查訪爲由詳請前撫奏叅革職歸寧究辦氏夫投案局員不間情由刑逼勒供藩司現經護撫僅憑逼供定罪婚據亦爲銷毀情急來京瀝訴等語臣等查該職婦駱張氏遣抱呈稱伊夫分發江蘇同知駱基賢先年價買張錦智胞妹潤寶爲妾去年八月間道員李振玉賄囑張錦仁設計騙回意圖改嫁伊夫遣丁呈告被該道謀串揑誣該藩司詳請　奏叅革職歸案究辦伊夫投案復被刑逼勒供擬定罪名等情控關呈辨寃抑是否屬實謹抄錄原呈恭呈　御覽伏乞　聖鑒訓示再據該抱告結稱駱張氏在何衙門控告伊不知悉合併聲明謹　奏奉　旨已錄　○○調補湖南巡撫臣凃宗瀛跪　奏爲恭謝　天恩仰祈　聖鑒事竊臣接准史部咨光緒七年八月十三日內閣奉　上諭湖南巡撫着涂宗瀛調補卽赴新任毋庸來京請訓欽此跪聆之不感激莫名當卽恭設香案望　闕叩頭祇謝　天恩伏念臣一介菲材謬膺疆寄前由廣西巡撫調任豫中本年俸滿入　都飫聆　宸訓回任未乃半載復邀　巽簡移節湘衡自維繊芥之莫酬迭荷封疆之　重畀自　天寵錫伏地悚慚自當於交卸河南撫篆後遵卽起程馳抵新任惟是耿耿下懷不得不籲陳於　君父者臣自同治元年大挑知縣分發江蘇嗣後服官湖南粵西河南數省屈計日屆二十年未獲一經故鄕展拜充壟松楸遙憶寸心時抱不安現今奉　命由豫赴湘取道安徽六安州本籍甚屬就便台無仰懇　聖恩俯准賞假一個月容臣回籍省墓稍伸人子之忱出自　逾格隆施一俟假滿卽由六安前赴安慶溯江直上旬　可達長沙斷不敢稍涉淹遲教滋延誤以期上答高厚鴻慈於萬一所有微臣感忭下忱曁請假回籍省墓緣由理台繕摺叩謝　天恩伏乞　皇太后　皇上聖鑒謹示祇遵謹　奏軍機大臣奉　旨凃宗瀛着賞假一個月欽此　○○頭品頂戴新授江蘇巡撫漕連總督臣黎培散跪　奏爲撫卹葦營被灾兵民並　善後事宜以工代賑恭摺具陳仰祈　聖鑒事竊臣前將鹽埠一帶海潮上湧葦營被災情形附片具陳奉　旨知道了卽着督飭文武各員加意撫卹毋任失所其被淹蕩地如何設法補救之處並着妥籌辦理欽此伏查潮水自南而來鹽城被災極重已由督臣籌辦賑撫葦漏右營坐落阜寍縣境內雖水至稍緩而滿蕩鹹潮生計傾盡高阜處所水退尚易低窪之區房屋例塌人民均處水中情形實堪潣惻查得被災極軍二十四村兵民大小二千五百餘口冲壤房屋四百餘間淹斃民人四口臣先泒員帶錢五百千淮場海道桂嵩慶捐助洋銀二百元馳往拯救臣又續錄錢二千千文均經委員會同該營守俻確切挨查均勻散放該兵民等正在危迫之時得此稍堪接濟惟是潴洄之區向不產谷 
 
 

Page 4

 
 
全賴柴草爲養命之源若不禦海潮而蓄淡水柴不能生卽人無以爲活查北汎地方舊有條海圩堰共長七千餘丈旣爲蓄水養柴之要工亦屬濵海民居之屏蔽此次水力猛迅冲塌無存尋常潮汐卽巳無所關攔設遇小有泛漲更恐被淹不少臣督飭淮揚海道桂嵩慶派員前住察看估築新堰以便內潴淡水外禦鹹潮卽令被災兵民力作其間以工代賑庶靑葦補救一分兵民卽獲一分之益而災黎旣得養生兼圖復業自必築於趨事不致轉徒他方至舊堰基赴全無海潮冲漫之處難免成塘現築新堰地叚丈尺翻不能悉如期舊容俟勘估後妥爲核　　期愼工節用實惠及民以冀仰副　聖主軫念災區之至意謹將撫卹葦營被災兵民並籌善徒事宜以工代眼各綠由繕摺具陳伏乞　皇太后　皇上聖鑒訓示謹　奏軍機大臣奉　旨知道了欽此　○○頭品頂戴新授江蘇巡撫漕運總督臣黎培敬跪　奏爲微臣偶患痰痺之疾籲懇　天恩賞假調理恭摺仰祈　聖鑒事竊臣本年四月履勘舊黃河至雲梯關止感受風濕右手麻木時發時止無碍辦俊八月中旬復至堰盱查看工程及新建堡房冐雨閱視前疾又作八月二十三日右手右足頓覺痿痺運動維難加以痰氣鬱阻舌本蹇澀連服理氣温通之劑尚木就痊據醫云勞心過度氣血兩虧非靜養數日難以奏效臣仰蒙　倚畀分切維糜何敢稍耽安逸惟念病難速愈深恐誤公新授漕臣周恒祺現已交卸南來計日可到臣自顧病軀亦難卽赴蘇撫調任再四思惟惟有仰懇　天恩賞假一月俾得靜心醫治所有漕督衙門日　事件由臣委令布政使銜淮揚海道桂嵩慶代拆代行臣俟病體稍痊卽行奏明銷假赴任理合恭摺具陳伏　皇太后　皇上聖鑒訓示謹　奏軍機大臣奉　旨黎培敬着嘗假一個月欽此　○○調補湖南巡撫河南巡撫臣涂宗瀛跪　奏爲　龍神靈應擬請　思施列入　祀典並　賞頒匾額恭摺具陳仰祈　聖鑒事竊據彰德府知府清瑞稟稱直　磁州所屬彭城鎭東舊有黑龍洞爲滏水發源之處上建　龍神祠每逢亢旱遠近居民及隔省官紳攻水誠求無不靈應昭著鄴屬自四　間得雨之後五六兩月旱旣太甚田苗日見　萎經該府率屬親詣祈水旋署未及兩日卽荷甘霖普澍屬邑均霑禾苗勃典四民歡慰洵爲仰賴　神庥轉據闔郡紳庶呈請具奏列入　祀典並頒匾額前來臣查　龍神靈應澤及鄰省實屬捍灾禦患功德及民合無仰懇　天恩　勅將直隸黑龍洞能神列人　祀典並　賞頒匾額以彰　神貺而順興情乏處出自　鴻施謹會同直隸總督臣李鴻章繕摺具陳伏乞　皇太后　皇上聖鑒訓示謹　奏奉　旨已錄　○○涂宗瀛片　再據密縣知孫于文泉盧氏縣知縣熊之源先後稟稱密縣境內柏崖山白龍潭舊有自龍神廟志載金元以來屢著靈異自雍正年間地方官春秋致祭近歲禱雨輒應本年五六月間雨澤歉缺田禾萎枯經該縣督率同城文武親詣步禱立沛甘霖四民歡躍據合邑紳庶人呈擬請　勅加　封號盧氏縣上年夏秋乏交地方亢旱異常望澤經該縣官紳士庶虔誠設壇禱於　關帝　城惶兩神廟越日大雨滂沱四野霑足得以轉歉爲豐冬間二麥蟠根又缺雨雪復經祈禱卽致祥霙洵屬渥邀靈貺擬請　御賞匾額等情均各呈請具　奏前來臣查捍患禦灾有功則祀近來各省　神祇勅順無不荷蒙　綸錫優加茲該二縣所稟事同一律合無仰懇　天恩　勅加密縣　白龍神封號並　賞頒盧氏縣　關帝　城隍神廟匾額各一方以答　神庥而順輿情之處出自　鴻施謹附片彙陳伏乞　聖鑒訓示謹　奏奉　旨已錄　○○黎培敬片　再臣於本牟三月拿獲匪　卓聾子等十七名訊明正法綠由附片　奏明在案查淮徐海一帶向來高粱茂密之時盜風尤熾臣督飭各營先後拿獲匪犯朱克倫張學林陳安何指孫紹先夏懷標王培春胡長春楊二歪九名督同印委各員分別研訊各據供認持械行刧得財不諱並有綑縛事主強搶婦女重情實屬兇惡異常法無可貨卽經查照向章將該犯等就地正法以附烱戒又拿獲搶犯李八王俊孚二名發交清河縣歸案審辦經督臣劉坤一批飭淮揚海道桂嵩慶覆訉明確就地正法除仍嚴督各營認眞搜捕務期有犯必獲外理合附片具陳伏乞　聖鑒訓示謹　奏軍機大臣奉　旨刑部知道欽此 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
