# 1921 - 317 - 4917512

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[金融風潮感言（冷）]  
　　中交京行此次兑現風潮聞將息矣且聞此次風潮之息能不藉關餘之接濟實爲金融界可喜之徵更不藉式人之協助金融界之可喜實爲尤甚何則必如此然後金融界之獨立而鞏固方眞有望也 
　　夫金融界之風潮厥惟金事界能自出其力以互助則在今日足見金融界之眞量力在他日即爲不受金融界以我之牽涉及干預蓋受他人之破壞與受他人之扶助其結果之不利於金事界一也 
　　然則此次金融界之風潮苟自此而得美滿之結果眞所以福金融界而非禍金融界也 
命令 
　　十一月十九日大總統令　調任徐聲金署河南高等審判廳廳長王樹榮爲湖北高等檢察廳檢察長此令 
　　又令　任命陳克正爲吉林高等審判廳廳長此令 
　　又令　内務總長齊耀珊呈准新疆省長楊增新咨請任命袁啓瑞試署墨玉縣知事應照准此令 
　　又令　璘烏滿蒲賀均給予一等大綬嘉禾章莫玉次梅狄那均給予二等大綬嘉禾章業合基給予二等嘉禾章拉包台給予三等嘉禾章古士達給予四等嘉禾章此令 
　　又令　張辛曾晋給二等嘉禾章吳士芬劉同春黄翼卿張松柏均給予三等寳光嘉禾章趙福海晉給三等嘉禾章馮祖培吳亮勳田錦章郝得志均給予四等嘉禾章此令 
　　又令　盛善懷邱長吾徐棠均晉給二等嘉禾章　榕給予三等嘉禾章孫用時給予四等寳光嘉禾章莊清華沈又生汪禮鳴莊亮華厲汝熊凌寵成李壽銓戴文波均給予四等嘉禾章此令 
　　又令　任墉晉給三等寳光嘉禾章劉振煥晉給四等嘉禾章此令 
　　十一月十五日大總統令　財政總長高凌　呈署吉林財政廳廳長陳克正呈請辭職陳克正准免本職此令 
　　又令　任命榮厚爲吉林財政廳廳長此令 
　　又令　李森胡翊儒　授爲陸軍中將戴以庸張友臣均授爲陸軍少將黄仕福高延文茅元勛董鴻逵均授爲陸軍步兵上校蘇偉授爲陸軍工兵上校此令 
　　又令　常萬里著加陸軍少將銜此令 
　　又令　國務院存記龐宗吉著分發江蘇交該省長酌量任用王銓著交審記院酌量任用此令 
　　又令　財政總長高凌霨呈秘書高祺莊義逵另有差委呈請辭職均照准此令 
　　又令　財政總長高凌霨呈請任命陳崇祖李宏毅爲秘書均照准此令 
　　又令　參謀總長張懷芝呈請將陸軍第二十八師二等參謀官孟慶三免去本職應照准此令 
　　又令　參謀總長張懷芝呈請任命應大鈿爲陸軍第二十八師二等參謀官應照准此令 
　　又令　陸軍總長蔡成勳呈請授金士翰劉紹基爲陸軍步兵中校楊玉崑爲陸軍步兵少校舒裳輝爲陸軍二等軍醫正袁懷珍爲陸軍二等軍需正于殿元張丙勛均爲陸軍三等軍需正均照准此令 
　　又令　陸軍總長蔡成勳呈請授張錦濤爲陸軍騎兵中校石文華爲陸軍騎兵少校均照准此令 
　　又令　海軍總長李鼎新呈請授林心照爲海軍中校林　藩爲海軍少校　照准此令 
　　又令　齊耀珊給予一等大綬寳光嘉禾章此令 
　　又令　黄振魁晋給一等大綬嘉禾章汪慶辰宫邦鐸李殿臣吳恒璿均晋給二等大綬嘉禾章劉玉珂宋名璋郭瑶圃均晋給二等嘉禾章馬廷樹晋給四等嘉禾章此令 
　　又令　鄭士琦晋給二等大綬寳光嘉禾章此令 
　　又令　楊恩培晋給二等寳光嘉禾章田玉坤晋給三等寳光嘉禾章此令 
　　又令　梁上棟晋給二等嘉禾章此令 
　　又令　孫完先晋給二等文虎章黄樸晋給三等文虎章王寳昌晋給四等文虎章此令 
　　又令　施景珍晋給三等嘉禾章此令 
　　又令　王萃華唐業樞均晋給三等文虎章蘇國棟宗月李咸彭啓鵬練開印張棟張中立林必愈秦洸朱廷炬均給予四等文虎章此令 
　　又令　朱重慶給予四等嘉禾章此令 
　　又令　孫儆姜忠汾葛嗣彤均給予四等嘉禾章此令 
國内專電 
　　北京電　安格聯今日盛氣言關餘不得提予爲擔保整理公債付息還本者中國卽破産予亦不能失信安氏又言中國政府濫支濫用濫提路欵濫發票子應當懲創將來應當由列國協定幣制爲根本改善辦法并言宜共管鐵路不得提供絲毫軍費與政費予之主張已决否則請先免予的職 
　　北京電　政府派員再訪安格聯説明關餘係内債基金擔保當關餘未指定前中交行曾爲政府墊欵此次維持中交現金與指定關餘之理由相合某使以私人調停主張分期撥付但安未允（二十日下午四鐘） 
　　北京電　昨銀行公會决定由各銀行以中交票作實足存欵并認月息一分市成已流通（二十日下午二鐘） 
　　北京電　中交兩行已確定維持辦法星期一照常營業（二十日上午十二鐘） 
　　北京電　頃電話中行總裁據云已有辦法交行亦云亦有辦法 
　　北京電　本日銀行公會開全體大會商議維持中交辦法結果决定大要＆（一）由會内外各銀行十八家設立公庫專收中交行津張鈔票作爲一年期存欵（二）兩行各出確實抵押品交由公庫保存（三）中交已未發行各鈔交由公庫保管（四）抵押品價值有不足時由中交行另籌現欵補足並由中交正副總裁總協理董事會完全負責以上辦法經財内兩長衛戍總司令警監商會當塲贊成明日由商會開會另定流通辦法此次决議各銀行極踴躍實因抵押品確實故銀行設立公庫本爲維護金融良策各銀行主張已久今得立此基礎又可救濟兩行實爲金融界一大轉機（二十日上午十二鐘） 
　　北京電　曹錕電明早先撥現洋百萬（二十日下午四鐘） 
　　北京電　奉天營口昨七點十五分運到現洋三百萬由張作霖派衛隊官梁振江押送來京梁并持張作霖命令到南苑宣讀謂除三百萬接濟市面外并準備百萬現洋爲奉軍餉項基金（二十日下午二鐘） 
　　北京電　今日閣議近畿軍餉由高報告由李士偉籌到百萬分期發放又議維持市面張作霖已解到百萬曹錕允籌二百萬例案宋又郁爲黑河道董吉慶署龍江道已决定（十九日下午八鐘） 
　　北京電　張作霖三百萬到銀行尙未敢收因有總裁副總裁附帶條件曹錕二百萬今日始在津準備奉直相形奉手段較快并保王永江可任總裁（二十日下午二鐘（ 
　　北京電　上海宋煥章電告願接濟三百萬現金故奉天三百萬尙不敢動用金融危迫狀况已過去 
　　北京電　外團調查現欵在張作霖手有三千萬在曹氏兄弟手有二千萬（二十日上午十二鐘） 
　　北京電　張作霖對收回東路請政府顧實力不高談免自已無欵拒虎引狼（十九日下午八鐘） 
　　北京電　施顧王電列國代表來訪詢吾赴會期望當答以三項原則（一）門户開放（二）撤廢勢力範圍（三）修改不平等條約某全權以中東路問題見詢當復以吾人民不願於中俄之外參加歷史上無關係的國家（二十日下午二鐘） 
　　北京電　昨今赴保者百五十員閣員蔡成勳高凌霨昨夜赴保就商財政軍費問題徐派徐邦傑王芝祥赴保祝壽（二十日下午二鐘） 
　　北京電　各省公團電院反對滬船廠借美欵到三通（二十日下午二鐘） 
　　北京電　交部咨外部請將俄勞農外長宣言交員携赴滿洲里會議　　北京電　意京萬國鐵路研究會我派章祜章請調徐墀祖興讓孫耀赴羅馬（十九日下午八鐘） 
　　北京電　滬中華工商研究會呈農部爲勤德榮記工廠用機器仿造洋式布疋運銷海外請轉咨税務處准援案免税以便暢銷 
　　北京電　外部函農部新加坡華僑總商會呈明年舉行馬來半島波羅洲商品展覽會華人應預備赴賽如何籌備請核覆（二十日下午十二鐘） 
　　北京電　農部昨又函催財部請將駐紐約史領事所墊赴賽經費如數撥還（二十日上午十二鐘） 
　　北京電　法使抗議扣留鴻江船請飭吳使放行（二十日下午四鐘） 
　　漢口電　銀行公會皓日（十九）議决聯合京津同業電政府請將此次散 
 
 

Page 8

 
 
布謡言妨碍國家銀行營業之外人查明籍貫與該公使交涉依法懲辦並要求相當賠償若政府不能辦到同業卽自謀抵制並電請南北當局速息内爭一致對外聞蕭劉因此事嚴重已電吳使請示並定號（二十）午後二時復開政紳商聯席會議 
　　漢口電　號晨十時蕭在督署禮堂傳齊文武壽曹行遥賀禮 
　　漢口電　孫傳芳又調荆沙二師馬砲團移防興山姊歸一帶並擬再赴前線視察 
　　漢口電　宜昌川鄂息兵會派代表龍永淮林錫丞入川運動息兵龍林函省友人云但軍長唐總指揮均表示和平並代作函向劉湘疏通（以上二十日下午七鐘） 
　　香港電　李福林電孫稱巧（十八）率隊抵韶待命等語 
　　香港電　孫巧抵昭平電粤陸部練兵六營限日成軍爲行營拱衛 
　　香港電　海防回國學生一百零四名今日上午已抵港下午原船來滬各生寒衣未備港不及辦 
　　香港電　雷匪甚熾烏石場知事署被襲知事員役盡逃（以上二十日下午十鐘） 
公電L ] 
　　神户來電　申報轉全國國民外交大會鑒貴會成立謹祝望協力進行並電各華僑一致爲外交後盾此間已設會募欵助國民代表宣傳神户中國同文學校曁華僑全體 
特約路透太議專電 
　　二十日倫敦電　華盛頓訪電　除報告遠東委員會集議外别無他種新消息豫料必有計畫以救治中國所有之内亂一面愼重避免中國主權之任何侵犯此種辦法不獨不侵犯主權日對於現有之許多干涉或將加以糾正一般人印象以爲中政府不願照銀行團可使中國恢復秩序之計畫利用外人贊助但此種計畫終須接受也日本要求海軍力比例之問題亦爲大會天空迄未散去之陰霾美國反對日本要求顯甚有力報紙載稱英代表貝爾福氏及裴蒂氏於聞知美國對日本要求之意見後僅數分鐘即與國務卿休士氏作歷時頗久之談晤有數方面深信時局現急轉至英美或將聯合贊成休士計畫反對日本重要修正案之點 
世界路透電 
[華會中之軍備問題]  
　　十九日巴黎電　據華盛頓最近消息日本答案規定日本應置之噸位應較休士氏之建議稍多並主張增置小軍艦美人各界對此答案大不謂然美人之意此種答案實反對休士氏所定之四大原則聞日本如欲保留新造超等無畏式戰艦陸奥號海軍專家擬允修正休 
士氏計畫中所定每國應置各式軍艦表俾得使日本滿意之解决但日本如主張增加噸位則協約將更難告成矣美人各界指日本建議其應置噸位當與英美作百分之八十之比例較諸要求增加純爲防衛性質之船隻爲數之大相去甚遠英海軍部决議停止建造超等無畏式戰艦四艘美國大爲驚異美人視此爲英國誠摯經營縮减軍備事業之確證 
　　十八日華盛頓電　據現象觀之　潛艇問題似將爲縮减海軍計畫任何解决之紛糾點華盛頓眼光鋭利者謂美國如允將潛艇減至低於休士氏計畫中所定之度則英國允以海軍完全休息十年爲報美人之反對限制潛艇噸位及大小乃出於海軍專家之意至於民衆則頗贊成貝爾福氏之建議而尤以參議員波拉氏爲最按波拉氏爲許召集大會議案之提案人也聞英國且願拆毁建造軍艦及砲位必要之機器僅留修理减剩艦隊或補造遇禍沉没軍艦所必要者藉以鞏固美國之計畫衆意此舉可爲鞏固之保障且足防杜任何國家突然破約侵其鄰邦 
[華會中之中國問題]  
　　二十日華盛頓電　公報宣稱　昨日遠東委員會開會時加藤海軍大將代表日本宣布意見謂中國内政外交咸感困難今應聽令中國自行經營内政日本殊願與中國訂最愉快最親切之交誼而不挾在華開拓土地之任何政策日本無條件無保留遵守在華開放門户與均等機會政策日本倚賴中國供給日本所需之必要原料與食品而不要求任何特别權利至於撤除治外法權問題日本擬與他國代表協同訂定公允之辦法 
[英愛和會近聞]  
　　十九日倫敦電　北愛爾蘭之談判完全中止以待英相喬治氏與北愛爾蘭首相克萊爵士於下星期初開非正式會議後再定進行與否 
　　十九日倫敦電　路透電社探悉英外相克松爵士以英埃條約草稿致亞特萊氏旋由亞特萊氏退回謂不能贊同草案之基礎故諸代表日内將回埃及 
[英太子抵印時之騷亂]  
　　十七日孟買電英太子今日抵此晨間雖有騷亂但並未礙及歡迎之程序晚問出觀燈彩者充塞於途並未發生罷工問題蓋本日全鎭均休業也 
　　十九日孟買電　十七日之騷亂乃在不與政府合作者開會後發作各處街隅且焚燒外布衣服道中閒人加以紗廠之罷工者益見其多其電車五輛被焚且焚燬酒店一家歐人多被擲擊電車因以停駛當道調軍隊分佈各街遏制爭鬪甘地氏等勸衆勿施暴舉衆不之顧警察死四人重傷十三人暴動者爲手槍擊斃三人受傷者數人被逮者頗多全鎭現已安靜 
　　十八日孟買電　昨日之騷亂乃由暴動者希圖阻止羣衆往觀英太子儀仗隊而起暴動者旋乃毆擊休業之人暴動者共被拘獲二百名有紗廠多家因被人以石擲擊被逼停工 
　　二十日倫敦電　據孟買路透訪員電稱　甘地氏已大變態度據渠致各報之宣言聲稱不與政府合作運動之復活今復被破壞甘地氏自認渠爲鼓起叛抗精神之主要分子渠今不能約束之苟非大衆依守完全不暴動政策則渠之運動不能收效甘地氏建議每星期奉齋二十四小時以自懺悔 
[德國交付賠償之爲難]  
　　十六日巴黎電　巴黎日報柏林訪員電稱德政府一致議决一九二二年一月到其應付之賠欵五○○○○○○○○苟非由實業界或其他方面籌得大借欵則不能照解政府現正考慮商請賠償委員會許展期解付方法　　十九日柏林電　聞斯蒂萊氏已應英相喬治氏之請啓程赴英洛加蘭報謂此行與賠償問題有關協約國賠償會公務已畢將於今夜離此 
[各國近事記]  
　　二十日紐約電　無畏式戰艦西佛其利亞號昨日在紐樸特紐斯安然下水該艦按照縮短軍備計畫亦須拆毁　　十九日巴黎電　井上侯爵及九鬼男爵已抵馬賽　　十九日巴黎電　比内閣今日提出辭職書 
　　十九日巴黎電　第三次國際勞工大會今晚由會長演説後已告終止 
　　十八日巴黎電　勞農政府外交總長齊吉林氏已命克拉新氏以開始談判俄國債務問題事商諸英政府 
　　十八日巴黎電　塞維亞與阿爾巴尼亞之爭端已由國際聯盟行政會解决蓋塞維亞已接受大使大會所定之界線也 
太平洋路透電 
[總税務司對於關餘之宣言]  
　　十九日北京電　總税務司安格聯請路透電社發表一文略謂中政府請總税務司擔任辦理國債整理處時曾切實指定關税撥還外債後之盈餘充作凖備金以保護執有公債劵之人而民國三四兩年之公債及七年之短期公債尤有優先權公債列入國債整理處之規定下者爲元年公債（改爲六釐債劵）五年公債七年長期公債公釐軍中公債及八年九年公債民國十一年抽還公債及應付利息其數共二千五百零八萬五千五百十五元八角除立凖備金以保護持債劵人外政府又指定某數項收入按月若干繳付總税務司以便辦理債務查此數項收入以鹽餘爲大宗總税務司於民國十年四月一日擔任公債整理處之職後至十月底止收入按月應繳之額定欵項遲早不一但自九月起困難加甚政府締結若干短期債欵合同並從銀行收得數宗墊欵以鹽餘爲抵但如何償付未曾規定以致孰應有優先權以得此每月有限之盈餘無從决定於是能施壓力之債權人使鹽欵稽核處所解應繳公債整理處之鹽欵不克按期繳付此後繼續爲之直至使鹽餘莫能繳付總税務司之程度辦理公債須於决定日期以大宗現貨付與持債劵人如其所恃之欵不按期繳入則不能辦理裕如查此欵項今已不復按期繳入矣總税務司值此情形不得不保衛現已積存之凖備金而爲持債劵人保管之若移充他用是破壞持債券人之信託人持債券人須知總税務司一日在職則必一日保護持債券人之利益不使受託代管之凖備金移付他種債務云云 
國外要聞 
[美國通信（十月十一日發自紐約）（安）]  
　　美國經濟恐慌之概况 
　　記者初履美境耳鼓中所接觸者除華盛頓會議外即爲經濟恐慌四字惟美人所謂經濟恐慌者與吾國不同吾國經濟恐慌多爲消極的窮或少或轉稱之曰供不應求而美國則爲積極的富爲多爲供過於求故吾國政府之大患爲財政竭蹶爲破産而民間之恐慌爲水火飢饉之薦臻商界之恐慌則又爲資本折閲與貨物之停滯若細按之則各有痛癢不同未可一概而論美國雖不能完全免除上述種種之危狀然是等現狀皆爲一時的或局部的易於解决也所可稱爲經濟恐慌者則爲普徧的爲全國的爲經濟界人人所蒙同等之影響要之雖常起於富足之爲患而實爲全經濟界失其均勢局面(Out　of　Balance）所演成之一種現象也此説作何解釋則再詳言之於下美國經濟組織下所生存之各界要亦不外農工商與普通服務者之四種此四者自身又同爲經濟界之消費者今假定經濟狀况甚爲安穏則四界人士各以能力所得逐日交換各種貨物以爲生活上消費之用故彼等購買力之大小恒以彼等自身一日所營所得以表示之彼等平時日相交換無形中已有一種固定之比例式以爲均分經濟界之利益而維持各界已達之生活程度也積久則成經濟界之慣性不可偶一動摇之而所謂均勢之局者即此也是故此種均勢局面雖不能完全認爲社會經濟利益上之公平圓滿之分配法要亦可謂歷史上或已成習慣之利益分配法之一種比例式也此在經濟發達之各國皆然苟經濟界之利益突有意外之消長而上述各界人士之利益分配法亦得依其固有之比例式以爲進退絶少偏頗不平之狀則經濟恐慌或可隨之而免然事實上往往適得其反一國經濟利益之消長恒以特别原因最先發生或則側重於某一特别經濟團體而其他各界尙暫時努力維持其固有之利益不肯遽行俯就苟最先所蒙經濟利益低落之某界其消費力之總量大足左右全經濟界之命運則因其所得力之鋭减而影響其購買力其他各界之生産物頓現停頓之象於是廠主停工人失業之現狀即相繼　生其中又有内力與外力之相乘加以從前種種積重之勢與社會心理之浮動而經濟狀况乃益趨紊亂試一究其趨勢則必使各界之利益達於同一之水平面上而後經濟更正（Readjustment）之氣象乃得發生此種更正氣象亦不外恢復從前均勢之局面而已前乎此者則謂之經濟恐慌美國今日所發生之險象即完全類乎是也此蓋因其經濟組織之複雜而生存於經濟組織下面之各界皆有息息相關之狀故易由一部份以波及其全體也 
　　今更進而論及其經濟恐慌之原因似又不能追溯美國大戰時之經濟狀况已往之歐洲大戰雖云以公理而戰勝强權然此中獲利最厚者在遠東則爲日本在西半球則爲美國也美國大戰時所得之富源殊足使人驚異一千九百十三年以前美國全國各公司工廠每年所得凈利之總額從未超出四千兆（百萬）以上而大戰以後至千九百十七年突然增至一萬七百餘兆較戰前一年所得約二倍半有奇馴至千九百十九年美國出口貨總額仍爲七千二百餘兆（百萬下仍此）而進口貨則僅三千五百兆左右總計大戰發生以來至千九百十九年而止美國歷年出口額共超出進口額一萬四千兆而其中各業獲利之多寡又不可一概而論大約當首携製造及墾礦二業其次即爲原料及農産等物千九百十七年各製造廠與礦業所獲之凈利合計約六千八百餘兆較各九百十三年二千餘兆之總數約在三倍以上也農産物每年所獲利益之總量雖無確實之報告然有一例亦足證明之嘗有二十五萬餘農人作一盈利之報告書據彼等所售出之貨額共爲二千五百餘兆而所獲凈利則爲八百兆有奇即此可推知農界所享戰時之利益實不亞於其他各業此時美國國内物價與工資之飛漲自亦勢所必然按千九百十九年之調查美國各種製造業之工資平均增登之數量較千九百十四年實將二倍而普通物價之飛漲亦較千九百十四年約高二倍也故美國經濟界雖經此亘古未有奇局實未發生糾紛與危險考求其故則半因大戰時全國人民一心一德之所致而經濟界利益分配之均匀實其主要原因也及至大戰告終形勢驟變此種超出常態之經濟發展自難繼續不墮而反動力因之生焉此反動力之發生實即美國經濟恐慌之唯一原因 
[維也納通信（三續）（中一）]  
　　中歐貿賽記 
　　維也納萬國貿賽之足紀者尙有數要點不容輕事忽略一曰（精）二曰（廉）三曰（氣魄）之偉大四曰最新發明之「新知」奥國印刷彫繪意匠之精與製皮製革等工事藝術之精均能無所憑藉而自顯其營業上好身手奥國商品價格不獨較其他各國低減若干倍即如德國貨亦遠不能得有若是之便宜也奥國亦如我中華爲舊大陸之古國雖在式微之秋而一切事業氣魄甚偉大如製革一門奥京儘有數街全部爲同類之工廠所佔盡如造紙一門偶披奥國實業地圖其自林沚Li * 
nz至鹽堡Slzburg各式紙類工廠密似繁星不勝枚舉紙業貿賽行名録分部至有一百三十餘門之多誠令人驚異不置其最著者如奥國斯台嶽邊省Steierinark國門礦Gmeingrube兼造木質紙匣板之國門礦紙廠H 
olzstoff　Pappen　und　Papierfabrik　Gmeingrube各式紙料莫不應有盡有又如奥京鄧燠寰Augrst　Denk纸片藝術「梅之家」「　爾門」聯號Metzger＆Spielmann特製牋封舉一反三俱足興觀止之嘆以言新奇事物亦隨學理而進奥國財力雖窮而智力似仍不居人下維也納最大鏡相廠家「海浪渦」三氏聯號
Herlango利用半瓦射影燈最新創製之廣告映射鏡西名Sensator「深射圖鏡」可以極美麗之圓形商禁標或牌號自牌門上角鑿小孔揷鏡其内下射及地面行人過之莫不詫爲新奇而駐足俯視此物若輸入中國銀樓綢緞舖偶爲節省過量之電燈光時袛須以一具形似半個望遠鏡之深射圖鏡旋準遠近距離向水門汀地面映射即可吸引無數觀衆又有最新發明之美術印刷機能令木刻版或各式雕鏤之五金版片印成極有意味之精圖亦足以徵奥地利美術界精進不已而在我中國人赴會時感觸最速者尤莫甚於「五雲介壽公司」Wolkenstein＆Ｇluckselig和合店之「仿造中國銀器」與我相隔甚遠这邦尙能於最名貴之器皿冠以中國字樣不知我中國人對之亦知所自勉否 
在會期中報紙鼓吹盈篇累牘誠不能無溢美之詞所謂時樣裝之都府藝術之都府音樂戲曲之都府工商之都府用以稱譽維也納者無美不致無奇不備而從學理上研求足以貢獻我邦人之文字實止維也納貿賽報Ｗiener　Messe　Zeitung　一千九百二十一年九月十日刋行之「博覽會與貿賽」一篇莉者爲「高明」福利博士Ministerialrat　Dr.FriedrichKarminski萬國貿賽中重要人物之一也博士之著作略云「貿賽創始衆論紛歧有人極端抱樂觀謂從此一舉一切可望振作有爲亦有人極端抱悲觀謂外人挾資而來源源不絶生活之費更見騰高奥國更有民不聊生之嘆且引一千八百七十三年大博覽會之往事爲口實蓋一千八百七十三年之會於五月一日開幕而奥京銀市大恐慌之起正在五月九日實則釀成大恐慌者爲一二年前市井行險徼倖輩所種之惡因與大博覽會絶無關係至大博覽會告終後入不敷出之故實因其本旨在闡揚國光與貿賽營利性質大不相同博覽會炫奇鬭異重評論期褒奬所陳列之物品往往單獨特製貿賽爲一種手段求銷路務實利所陳列者爲一貨樣而必有大宗之同式商品製成待售博覽會之會期較長過後不能再開貿賽之期間甚短交易而退經歲重來或竟有一歲而兩會者實爲永久機關之一博覽會須有音樂卜晝卜夜惟恐不能盡歡和塲劵每日零星出售多得游客輒相慶幸一時之興萬方咸集不問其爲何如人多因好奇而至貿賽不必雜陳諸戲日中爲市向晚悉行停閉入塲劵之期效與會期相終始閒客過多會中人反甚憂懼得劵之游客宜有一定資格即問其是否有所光顧其一日間成績即問售出貨品之金額不問售劵之票額也」讀者苟能深察高明博士所言乃能恍然於中歐貿賽事業之鼎盛矣 
 
 

Page 9

 
 
   
 
 

Page 10

 
 
國内要聞 
[北京通信（吹萬）]  
　　北京市民維持中之金融界 
　　中交風潮至今日已爲第三日市民對於此次金融恐慌之原因業已明瞭故一面自行維持一面亦謀對抗之法各商號之大者大都書歡迎中交鈔之條貼於門前商會對各商號擔任現欵二百萬各商號收滿二百萬中交鈔可向商會兑現故市面復大活動官塲亦出示限大商號以二十元爲限小商號十元收用中交鈔然實際上大商號尙不受限制竟有聲明多多益善者學生聯合會於清晨發起市民大會乘汽車散發傳單請各市民加入於下午二時在中央公園開會討論維持金融方法其主要目的則爲詰問安格聯蓋學生方面知安格聯與銀行界交涉之經過情形而後羣不滿於安以爲破壞中國金融者實安也安旣不肯撥關餘則藉口於關餘業抵整理金融公債中交至最後讓步請由關餘項下將中交兩行前所墊付整理金融公債抽簽還本之欵撥還此實名正言順而安復期期以爲不可但亦無正當理由據電局方面消息則謂安於未擠兑前曾電税關勿收中交鈔而某外銀行隨之遂生現在之風潮故有主張於市民大會中提出請政府與使團交涉易總税務司者并主全體向使團示威非達目的不止而銀行方面情形熟悉者則謂安之不肯提關餘實因存關餘之某銀行不肯應付於是又有主張先請使團與政府將此欵全數由某銀行提出存他國銀行者此兩項辦法皆於學生會昨晚開預備會時所决定而預備今日提出大會者當時并有人謂第二項有條約拘束恐難辦到主張者謂關餘與關税不同關餘爲我國之欵本當按月交我國以南北政府互爭而彼遂得藉口不繳其實本爲我金權操自我彼不能阻也預想此兩辦法在大會中必可通過而警廳恐生事端臨時禁止中央公園停止售票一日乃改由女學生聯合會分配會員至四城講演説明外人造謡之作用與中交内部之充實沿途聽者鼓掌足見市民維持金融確俱同情中行擬於明日起請各銀行代兑以免擁擠但交行是否同時並舉則此時尙未有答復外間盛傳上海亦擠而京行得滬電則否認之已公布市民聞訊則羣鼓掌歡呼市民之運動聞將由各團體代表會議討論以免警廳干涉云至於財政問題前晚亦曾在公府討論徐問靳靳一言不發旣而曰此事自有專管者以目視高高謂當此金融恐慌之時允宜大家維持一人之力决難獨勝况總理總管百務更不能不問也靳默然旣而由李士偉等擔任設法南苑之三十萬决於期内籌集至今日已由中華實業大中鹽業等行允於年内籌四百萬分期交納專任近畿軍警餉年内北京治安得此可以無憂但政費則尙爲問題也 
[北京通信（市隠）]  
　　中交兩行擠兑之第四日風潮已漸平息 
　　今日（十八日）中交兩行持票兑現之人仍尙擁擠兑現秩序一仍昨日之舊五人一組每人只兑十元由上午十時起至下午一時止兑現四小時據中行人稱述本日共兑出現洋一萬六千餘元入行兑現之人數計共二千四百交行亦稱是步軍統領王懷慶警察總監殷鴻壽來往奔馳於城内外督率軍警認眞彈壓勞苦特甚有時並向衆演説今日十二時頃曾有坐馬車者兩人挾票數束到中行意欲不隨衆人分排而進警察阻之不聽王氏出而婉勸亦不聽並出惡聲王怒謂之曰我有維持治安之責彼愚民無知猶可恕如兩位老兄似乎有點身分今旣喧拿不休我戕在老兄身上想一想辦法兩人聞之語塞氣阻乘車而去今日上午忽有汽車四輛沿途分散傳單略稱今日下午二時在中央公園開市民大會警廳報殷殷適在中行傳令不准開會於是未及一時天安門外已有提署之兵層層密布公園門首立有警察多人見有入園者則阻之不使入問以開會事則答稱未經警廳核准並無其事今日公園不買票諸位可不必來有謂今日之會係市民公會發起專爲議决維持市面辦法者又有謂係有他種作用者殷氏不許開會蓋恐爲第二種原因耳政府對於維持兩行辦法除仍舊接洽關餘請速撥付外並會同衛戌司令部警察廳擬定辦法十條今日下午三時已由王懷慶以衛戌司令部名義發出告示附列十條城内城外布貼殆徧其大意略稱中國交通係國家銀行我國家關係至切所有紙幣貴在流通豈容故聽謡言自相驚擾紛紛兑現已屬無知拒不通行尤爲違法兹已擬定辦法商承國務總理並呈明大總統云云其辦法十條約略如下（一）各銀行各商店對於中交票一律通用違者依法懲辦（二）平市官錢局多儲銅元預備商家兑換（三）各錢店烟紙店臘燭店皆派長警逐户梭巡對於小户持票零兑者以一元爲限不准拒絶（四）應查明大錢莊共有若干家派長警照料每日兑換現洋以二十元爲限兑完持票到平市官錢局兑取銅元（五）各錢店烟紙店應派長警照料如不敷可向提署商派兵隊帮同照料以上五條由警廳印發傳單佈告各户（六）平市官錢局預備銅元以資兑換由財政部通知照辦（七）軍事機關兑現事宜由長官負責如提署則向統領兑取衛戍司令部則向司令兑取奉軍毅軍以及第一第九第十三第十六各師均同凡鈔票交由長官後七日後取現以上由陸軍部通知照辦（九）崇文門税關左右翼收税處菸酒處印花税處均一律收用中交票以上由財政部通知照辦（十）凡交通部所轄機關如郵電路等均應一律收用中交票以上由交通部通知照辦此項告示貼出之後大大發生效力晚五六時城内外各商舖已多收用兩行鈔票向警察發傳單與梭巡各錢店之事尙未實行也京師總商會能力素薄弱向來皆居被動地位前日爲此事雖曾開會兩次議出議案多條而對於商店從未一加勸導今見政府舉動如此乃始起而效法聞今晚已刷印勸告同業傳單預備明晨徧發矣今日下午四時大栅欄一帶照相館已有貼出收用中交票之紙牌及六七時而布店洋貨店等亦有同樣之紙牌掛出矣南洋烟草公司除收用鈔票外並徧發傳單上題同胞覺悟鎭靜字樣文内並稱日來中交票無故發生風潮一般市民紛紛兑現驚惶失措是此舉不特陷國家於絶境亦吾民自殺之策也又謂須知中交票與國家及人民在在均有密切關係勿以個人私見聽信謡言不久風波自平否則全國破産外人管理吾同胞豈有幸乎云云同時中國女子商業儲蓄銀行亦在前門一帶散傳單聲明存欵專收兩行鈔票向崇文門税關收用鈔票之布告旣經貼出郵局電局昨日不用兩行鈔票者今日下午亦已一律通用學界對於此事昨日並擬大出發講演一次嗣以籌備未周未及實行而女學生則持旗向衆講演者紛紛除講演外並沿途發散傳單所言無非勸告市民勿自驚擾中交兩行如何與國家關係密切等語有此各方面羣起援助逆料一二日間風潮即可平息且今日下午得天津電話彼處風潮已完全平定而奉天匯來三百萬元之説則又屬確鑿可憑都中市民當可脱離恐怖境域矣（十八日夜） 
[北京金融風潮垂定之别報]  
　　中交兩行擠兑風潮發生後銀行與政府商會各方面認爲唯一正當且可立見效果者即在撥付關餘言論界一致之責備安格聯决非對其個人（或外人）有何惡意蓋其言動實有不利於我國國家社會之處自不得不以正言促其覺悟十八日下午四時外交團在日本領事館開會討論結果已一致應允發放關餘即責成安格聯氏辦理聞安氏之意見已不如前日之强詞奪理惟尙爲條件附之贊成以每月對於整理公債之欵必須如期照付爲請昨晚銀行及政府方面正與商議妥善之辦法安氏已允發放此不過手續上之磋議關餘之必將發還根本已無問題兩行十九日與各商業銀行共商互助之方法先由各商業一律收存中交鈔票作爲現金定期存欵十八晚十時各商業銀行已一致贊同自十九日起即行收存能收若干即作爲定期存欵若干並不限定數目刻又有此種辦法則擠兑風潮愈易平息矣至政府方面除代津漢滬各行匯欵接濟外並電張作霖告以中交擠兑之詳情聞張氏有十萬急電到京允接濟兩行現欵三百萬元不日解到並謂政府對兩行决計始終維持關餘一放糾紛立解至頒發明令一層據聞令稿本已擬就但現在辦法大致已定京津市面軍警維持亦極得力風潮漸歸平靜認爲已無再頒明令之必要又聞幣制局總裁縬弧與銀行界會商之結果感於現在銀幣缺乏因特通電天津南京武昌浙江安慶各造幣廠云近日各處需用銀元甚急各銀行託鑄銀元應由各該廠儘先趕鑄以資應用其兼鑄銅元各廠應即减少銅元鑄數除分令外仰即遵辦幣制局 
　　北京女子高等師範因近來市面金融頓起恐慌當華會開議期中我國金融界如此動摇恐召財政共管之危險特在該校大講堂共同决議以女界聯合會名義一致爲愛國之運動分頭講演其編制約分三組一爲商店一爲家庭一爲街市於十九日下午一時在該校出發演講員共一百餘人並聞該講演團隨處散佈宣言説明講演理由閲者無不感動至互時餘始歸校 
　　又聞奉張三百萬現欵現已凑集十八日下午張使回電到云欵已籌得惟須有確實擔保及償還確斯則尅日可由京奉起運來京並云數目尙可增加政府接到此電即與銀行界商議聞已有具體負責曾法即晚電復張使預計二十一日前此欵必可到京至中交兩行財産兹詳晰調查録左以便參考（甲）中行現有財産（一）金融公債二百萬（二）濼州礦股六十萬（三）北京飯店股票八十萬（四）滙業銀行股票三十萬（五）分行欠欵一百萬（六）其他商業銀行一百萬以上共計五百七十萬元（乙）交行現有財産（一）金融公債三百五十萬（二）中興煤礦還欵一百萬（三）崇文門支庫劵一百萬（四）滙業銀行二十五萬（五）津浦京綏到期還欵九十一萬（六）分行欠欵四十萬以上共七百三十一萬元總共兩行共計一千三百餘萬而現在流通於市面之鈔票中行不過六百餘萬交行數目雖多兩倍然關餘八百萬奉天三百萬若果到齊則以之應付兑現自覺綽有餘裕矣 
[北京兩協會歡迎北巖記]  
　　在英美協會説希望中國評判日本 
　　在中英協會説中英感情退欵助學 
　　北京英美協會十七日在六國飯店歡宴倫敦泰晤士報主北巖爵士首由該會葛萊會長致歡迎辭略稱爵士於世界事務閲歷經騐至爲豐富必能於中國及華盛頓進行之事件有所見示云云繼北巖氏答辭大爲在座諸人讚賞略謂我英美兩國自一九一七及一九一八兩年之友愛的行動幾不啻表示吾操英語的國家凡當臨難之際縱令有國家問之瑣末之爭亦將聯合若一人至吾人在遠東之利益兩國亦全相同然兩國中决無有一國妄欲享何種特别專利以及商業上之優勢吾兩國國家爲保障文明起見俱欲以公平待遇中國以及使其享有之安寗惟佘於現時北京商業之凋敝財政之困難余甚懷疑蓋中國以其固有之財富及其四萬萬人民勤勞之結果是否果收永墮困苦如今日者耶總之此等皆中國人自身之事至於吾人之目的則實在使中國趨於堅固俾中國永於國際間佔一地位焉其述至日本之數星期前被日本友人極端的厚遇央余表示關於英日同盟之意見余曰「近兩年來余已漸漸爲此結論即英日盟約已越過其效用日本於戰時所爲固極忠心但其所得之報酬亦不爲尠華盛頓會議之起因即在爲平等的會議而爲相互間的協定但美國因英日盟約之故殊多不利益處且盟約所關之中國尤太平洋之最重要問題也」此言出後在日本方面或亦可不至有何反對然日本軍閥派之機關則對此甚爲不悦云云 
　　十八日中英協會在銀行公會讌請報界大王北巖爵士於十二點四十五分入席中國方面到者計有汪大變葉恭綽王景春等英國方面到者計有駐京英國公使太晤士報記者及總税務司安格聯等靳總理因事未能蒞會特派國務院編輯處主任宋發祥爲代表人數約共二百餘午餐旣畢首由氏演説略謂中英兩國邦交從向來歷史關係上言之固屬親密但英國若與美國相較則中美感情似較濃厚緣美國在華純從敎育上博得好感查中國留美學生現有千餘人之多而留英者不過百餘人兩相比較所差甚巨且美人在中國又盡力於各種文化事業如退還庚子賠欵以辦清華學校又在各地設立各種學校以及醫院慈善機關等在在皆足引起中國人士之贊美無怪得此好果也鄙人深願今後中英兩國亦達同樣之情誼擬俟回國後盡力皷吹中英之親善並向英政府建議由庚子賠欵中提出一部分爲中國促進敎育俾留英學生日見增多使一般青年盡具相當之學識及技能更向英國大資本家及大工廠提議廣收中國學生得有實習之機會至前此英國所以未能如美國退還庚子賠欵者實因大戰關係無力及此今者戰事旣終當然可以辦到云云繼由汪大燮起致謝詞至下午三時始行散會 
[敎育經費之窘迫萬狀馬鄰翼站不住]  
　　敎育部次長馬鄰翼前向府院提出一次辭職呈文雖蒙總統與總理均予挽留但近因該部罷工風潮不易收束而八校十月份及七月份下半月經費亦毫無着落敎職員聯席會議嚴詞詰責限期答覆加以歐美日本留學生監督索欵之通電又紛至沓來且聞歐日之留學生監督均以無欵應付避入醫院馬鄰翼處此四面楚歌之中雖如何熱心利禄亦有不敢再行戀棧之勢聞復於十八日繼續提出辭呈並附開條件四端不外將八校經費敎部欠薪及歐美日本留學費各項事件諉之於財交兩部已則業於十八日晚車赴津藉可息肩數日不知府院對於馬氏之第二次辭呈又作如何處置也 
[京司法界罷工風潮經過靜觀]  
　　北京高等地方審檢四廳以俸給不能依時支發所有檢察推事書記等特起一種罷工醞釀此事在一月以前已有暗中集議互相激動之事實迨本星期前乃愈迫愈緊連日開會議定辦法（一）遞總請假書（二）將各檔案箱櫃由承辦人加封（三）星期六爲開始請假期（四）非將九十兩月欠薪掃數發清不能銷假辦事論彼等積欠之薪僅有九十兩月較之其他機關爲數尙不過鉅然所以如此激烈者（一）以司法官俸較薄於行政官如一薦任推事及書記官月薪僅有一百二三十元（二）以司法官事務較繁不如行政官之可以優游閒暇彼此相形之下遂不免訴諸感情有少數發抒激論於先自有多數人附和於後四廳罷工之所以釀成者其因當不外是當前星期六總請假書甫經呈遞之際四廳廳長即行邀集各法官開一極懇切之談話會請將假書收回稱諸位讓我再向司法總長接洽一次如不得要領即任諸位便下午回話則知已籌得五萬元係金城鹽業兩銀行支票其數各半於是各法官復開會議定下星期一（即本星期一）仍復到廳辦事所幸四廳所需俸給爲數無多有此五萬元則九十兩月薪水已所差有限其不足之數復由廳長以私人資格貸借若干以資給發惟總檢廳及大理院對於四廳獨發薪水頗作不平之鳴以爲同是法曹不應彼此歧視請由董司法總長支配因議定在此五萬元内劃出少許發諸廳院但僅就薪水五十元以下之員發給餘則暫行從緩目前四廳法官雖已照常任事然亦祗可謂之苟安無事也 
[陳樹藩與馮玉祥]  
　　一方預備活動一方預備進剿 
　　西安信云陳樹藩鑒於西安聯軍業經出發現與各旅長在佛坪開緊急會議聞議决（一）密電安福系舊日軍官設法向外借欵分路起事以分北軍勢力（二）分兩路進攻一取襄鄖一取咸陽務使直軍不能完全攻湘禦川並與長江某督力圖聯絡云云又聞陳氏最近又開會議一次列席者有川軍師長賴心輝之代表騎兵營長吳某陜南鎭守使代表張祥林師長党仲昭團長陳樹滋姜宏謀劉世傑及總部各處課長其議决條件如下（一）與川軍實行携手（一）與直軍接近各重要地點添駐重兵防守（三）到時機成熟出兵反攻西安時後防由川軍擔任（四）地丁釐税烟酒公賣官産凡屬興漢兩府轄縣應由軍餉督辦會同張使嚴加整頓以裕軍餉云又據西安通信謂馮玉祥聞近日陳樹藩退據興漢修繕甲兵極謀反攻遂决定三路出兵剿除陳樹藩統一陜局第一路以吳新田督率七師全部由益門鎭進攻鳳縣直搗漢中府又派騎兵各兩營由子午　進攻西江口直趨城固洋縣會師南鄭第二路以胡立生率領暫編陜西陸軍第一師全部由大峪入山進攻東江口寗陜廳磚坪廳直撲興安襲擊巢穴又派一支騎兵沿白河徇陽兩縣而下會師安康第三路以閣治堂督飭二十師全部圍攻岐鳳限一月克復聞動員令已下吳閻兩師業經開拔 
[東三省通信（隠）]  
　　赴日觀操員出發北滿金融界恐慌 
　　本月間日本陸軍在該國靜岡縣境内舉行特别野操先期照會我國請派員前往參觀中央派定觀操員陸軍次長何恩溥京師憲兵講武堂長毓祺陸軍部葉科長京師憲兵司令部連長華之桐排長馬憲章天津憲兵司令部排長鄭斗南已於九日早由京來奉與奉張所派之奉軍二十七師師長張作相巡閲使署衞隊混成旅旅長張學良巡閲使署顧問張宗昌講武堂長熙洽衛隊旅參謀長王興文軍署參謀王毓琳衛隊旅騎兵營長鮑英麟野砲營長鄒作華重砲營長陳琛二十七師一等參謀劉偉及日員巡閲使署顧問本莊繁滿鐵奉天事務所長鐮田彌助大倉組川本靜夫等即於是晚九時同乘安奉車出發奉張特設宴爲上列各觀操員餞行各機關首領親送車站而别其往返日期預定爲兩星期奉天觀操員共領川資日金五萬元交涉署復加派翻譯數人隨同前往論者謂奉張近來頗與日本接近故此次之派員觀操較中央尤爲熱心云 
　　北滿金融在俄國全盛時代幾以金蘆布爲本位吉黑兩省雖出有官帖絶非其匹猶今日日幣之大南滿也自俄亂發生後盧布價值一落千丈無形中遂變爲現洋本位鄉村僻壤固尙有以官帖爲本位者然大多數則爲現洋矣蓋以今日官帖之價值幾與盧布相埒近更有江河日下之勢賠累難支故昔之以官帖爲本位得今亦多採取現洋制惟旣以現洋爲本位則現貨之不可缺乏自不待言月來金融忽緊行市飛漲永衡官銀號所出大洋票價值頓形跌落官帖則等於廢紙據金融界某要人言金融恐慌之原因在於現洋外運現貨缺乏匯水因之騰漲當局不察底蘊下令禁止現洋出口以爲如此足以維持矣乃數日來不見效果殊不知吸收現洋者爲日本人非中國人禁令雖嚴無所用也推原伊始實係受東省反對金建之反響以東三省華商之反對大連金建始終不渝且拒絶使用日幣及將所存日幣要求兑現日金融界大吃其虧兹爲報復起見將北滿洲我國各銀行之大宗紙幣前往兑現由大連連出境外中交兩行凖備充足尙無十分影響至奉張所組織之東三省銀行則以凖備金少出票額多已有不易周轉之虞外間併有倒閉之喧傳風聲所播草木皆兵實則倒閉之期尙非其時一般人之神經未免過敏該銀行平日信用尚佳此次則受損實多奉天總商會定於本月十五日邀請三省各埠縣商會代表蒞奉會議維持金融方法及反對金建之進行未知將來如何辦理也 
[濱江通訊（鴻）]  
　　特别法庭之近狀俄人舊案清理將竣 
　　東省特别區域自高審廳長李家　氏履新以來法院精神漸覺振作俄人方面頗屬望李氏能革除積弊以光大法律保護僑民之眞詮李氏亦頗以此自負嘗對人 
 
 

Page 11

 
 
云余歷辦外交三十六年祗知有公理而不知其他今兹厠身法界亦本此意以行之成敗利鈍皆非所計聞者韙之李氏馭下極嚴不肯稍予通融因之僚屬敬畏而舞弊之風以絶惟審理案件一層終覺有擱置及延宕之象此則由於繙譯人才之缺乏然就事實上論之亦殊有欲速不達之苦查俄人舊案因前俄法院之擱置遂致案積如山前報載京電云舊案二千餘件非三年不能清理者自是實情惟是鐵路附屬地俄人斷無可以組設法庭之理前此我國亦從未承認俄法庭之合法旣未承認則所有該俄法庭受理之案件當然無清理之必要特别法院附設清理俄人舊案處本屬多事嗣以案積如山幾致手足無所措經一再會議乃决定民事案件主續訴後始爲審理聞已續訴者凡二百餘件刑事案件主擇盜匪罪中之重要者判罪聞僅五六案耳且其間有數百起於我法院未成立以前人犯業已保外而今人保皆無從傳訊者故清理舊案已將告結束然掛一漏萬正不如不清理之爲愈也 
[漢口中交擠兑風潮已平]  
　　此間中交兩行　於十五十六兩日擠兑原因及錢帮公所議决維持各情形均紀昨報兹悉中交鈔票雖經各錢莊錢攤一律照常兑換然該兩行於昨晚因持票往兑者過多特將兑換鐘點延長一小時並於當夜各出廣告指定委托興業鹽業太和廣大等十數銀行錢莊代兑一面又由銀行公會於夜間通函武漢兩商會及各團體説明擠兑之由來及兩行凖備金之充足直到今（十七）晨風潮始平據聞此次中交擠兑原因一般市民旣明悉後咸爲憤憤故中交方面平靜後難保不發生一種反響也 
[魯省驅田派與擁田派都是議員]  
　　魯省自議會改選政潮突發其大致約分兩派一爲驅田派如王鴻一之選舉失敗積極倒田一爲擁田派如謝一臣借官府勢力而包辦選舉最近且希冀官選議長實現積極擁田據聞田中玉在津曾與坎拿大銀行商訂五百萬河工借欵外間有將就該借欵項下挪用二三十萬收買議員之説謝氏日昨由京回濟召集黨員通電挽田署名者七十七人而日前驅田派六十三人之通電竟有列名擁田者則兩派中不無假借名義之處可以想見兹將擁田派及驅田派之電文録下（一）北京大總統國務總理各部長並轉趙次珊柯逢蓀兩先生保定曹巡閲使吳巡閲使鈞鑒田督到魯已逾兩年直皖交鬨於前水旱頻仍於後而獨能保民固圍減政裁兵不矜赫赫之功實收冥冥之效是以省長兼篆輿論翕然不獨中央倚畀攸隆抑亦地方擁戴有素也詎意省選旣竣政爭猝起近且以少數黨失敗之故集矢於田督一人之身枝節横生傾軋百出造作言語淆亂是非甚至地方事業省政前途一切均擱置之而所弗惜鴻燾等來自選區見聞較確稔知此次辦理省選本無越軌舉動何有違法行爲祗以黨派之競爭轉予政府之攻擊含沙射影眞假益晦市虎杯蛇謡傳可懼心所謂危難安緘默用特據實上陳藉明底蘊俾識此倒田之舉純出少數意見之私我公明察當早鑒及伏願博採輿論力全大局庶乎東省現時軍民相安上下相維之政况不致爲利用時機者所破壞也地方幸甚人民幸甚山東第三届省議會議員謝鴻燾·劉瞻堯·王秀岷·劉潔·李長德·張文泉·施登奎·劉玉珍·金鴻才·党同穆·喬新民·等七十七人同叩（二）北京大總統國務總理保定曹巡閲使鈞鑒山東督軍兼省長田中玉謬膺疆寄責任專重應如何惕所求治以慰人民喁喁之望乃到任二載而軍紀廢弛吏治腐敗盜賊充斥金融紊亂舉凡吾民疾苦胥爲該督所賜魯人疾視已久忍無可忍始由本省各界及衆議院議員等函電紛馳爲民請命所舉縱容土匪·侵蝕民權諸罪狀均屬確鑿有據逢源等忝充代表來自田間於年來人民所受痛苦知之最悉似此專横官吏倒行逆施輿情憤激恐釀成巨變治亂所繫不忍不言素仰鈞座痌　在抱疾惡如仇謹聯名電懇立將田中玉撤懲以平民怒而彰國法不勝翹企待命之至山東第三届當選省議會議員王逢源·王秀岷·孫維藩·劉潔·劉瞻堯·李長德·張文泉·聶承澤·宋炳焜·李上九等六十三人同叩 
[廣州通信（平）]  
　　孫中山果於此時實行北伐乎 
　　孫中山赴桂林誓師實行討伐原定七日出發厥後逗遛在梧者以前方籌餉尙猶有待而許軍長汝爲仍未赴梧實爲一大原因蓋西南健將以陳競存李協和許汝爲爲首領陳負留守之任未能隨行則粤軍之調度自應惟許馬首是瞻而此次出兵之先鋒亦惟粤軍第二軍是賴故許一日不成能行則孫一日不能出發兹聞許軍長已於十四日下午乘廣三專車赴河口抵三水後即晚乘商輪趕赴梧州行營面謁孫氏孫見許已躬親督師前方各事均已佈置妥竣遂於十五日起程赴桂誓師並經行營秘書處分電各軍尅日集中原定地點聽候後命許軍則先行出發所有在梧改編營隊悉令隨營兼程前往第十五團團長許濟已於十四日率隊先行爲護駕前鋒孫於十五日下輪即鼓輪上駛計期十七日可抵昭平數月來醞釀之北伐聲至是始行實現李協和在桂林已統率中軍振旅待發一俟孫氏抵埠商定方針即督師前進並已派朱培德張懷信爲前鋒司令共率滇軍六支隊先行入湘續派胡若愚率滇軍三支隊取道永州出發胡部業於九日抵駐衡山贛軍賴世璜全部現亦開赴衡陽屯紥於清泉一帶蓋李之北伐計畫本取急進主義故也聞孫抵桂林後擬在參謀本部内召集大本營軍事大會議因北伐軍隊實行開動以後關於軍事進行須與各軍妥爲商定俾收聯絡策應之功現川省代表王湘石青陽吕超黔省代表谷正倫湘軍代表程潛滇省代表陳某唐繼堯代表陳某陜軍代表路孝忱均已首程赴桂林俟孫駕到即行開議大約此次議决後西南各省即可同時大舉中央北伐軍除李協和許崇智所轄外李福林全部在韶候命黄大偉亦督率所部由邕赴桂粤軍第一軍酌留勁旅留守後方其餘亦將加入觀此情勢是南北戰雲行將開始首當其衝者必爲鄂贛二省日前吳佩孚陳光遠均派代表來粤有所運動然决不能阻止西南之師也 
[閩省最近實業譚（福州通訊）]  
　　歐戰後之茶業失敗實業廳派技術員前往産茶最盛之政和縣調查茶業近狀據該員報告略謂該縣茶山共面積二萬六千畝每畝約栽茶四千株平均可産二十觔通共産茶五十二萬觔照上年總計約産銀針一十二萬觔值銀三十四萬元歐戰後只值一萬二千元本年全無出産紅茶三十萬觔約值九萬元歐戰後止值六萬元今年僅值二萬八千元綠茶一十萬觔約值五萬元歐戰後僅值三萬元今年止值一萬元一落千丈茶畝荒蕪甚多將來産額定必鋭减此亦閩省茶業前途之悲觀也 
　　電氣事業之發達　閩中電氣事業近年極形發達繁盛市鎭大率早已裝設完備其次盛之區亦已陸續舉辦現聞琯江電氣公司又增加資本將桿線展至連江縣業經報部立案此外又有吳璜等籌設同安電燈公司陳孝新等籌設建陽縣電燈公司林鑑清等籌設永泰縣嵩口鎭電燈公司均在購備電機編造書類一經呈部奉准立案即可實行開辦石碼華泰電燈公司前廠屋被火焚燒暫行停止營業現正從事修築工程已告完竣於日昨開機照常營業其餘議購小電機擬就各縣小市鎭營業者不勝枚舉足徵閩省近來電氣事業之逐漸發達也 
　　各種實業工廠之興辦　閩省從前各種實業工廠多未興辦日常需用品我取舶來近來紳商各界鑒於利權之外溢先後均集資建立工廠製造各種出品最大工廠現已成立者爲福建實業公司先着手製造皮革酒精出品頗多廠中購入牛皮駱駝皮等堆積如山其立將田中玉撤懲以平民怒而彰國法不勝翹企待命之至山東第三届當選省議會議員王逢源·王秀岷·孫維藩·劉潔·劉瞻堯·李長德·張文泉·聶承澤·宋炳焜·李占九等六十三人同叩 
[廣州通信（平）]  
　　孫中山果於此時實行北伐乎 
　　孫中山赴桂林誓師實行討伐原定七日出發厥後逗遛在梧者以前方籌餉尙猶有待而許軍長汝爲仍未赴梧實爲一大原因蓋西南健將以陳競存李協和許汝爲爲首領陳負留守之任未能隨行則粤軍之調度自應信許馬首是瞻而此次出兵之先鋒亦惟粤軍第二軍是賴故許一日不成能行則孫一日不能出發兹聞許軍長已於十四日下午乘廣三專車赴河口抵三水後即晚乘商輪趕赴梧州行營面謁孫氏孫見許已躬親督師前方各事均已佈置妥竣遂於十五日起程赴桂誓師並經行營秘書處分電各軍尅日集中原定地點聽候後命許軍則先行出發所有在梧改編營隊悉令隨營兼程前往第十五團團長許濟已於十四日率隊先行爲護駕前鋒孫於十五日下輪即鼓輪上駛計期十七日可抵昭平數月來醞釀之北伐聲至是始行實現李協和在桂林已統率中軍振旅待發一俟孫氏抵埠商定方針即督師前進並已派朱增德張懷信爲前鋒司令共率滇軍六支隊先行入湘續派胡若愚率滇軍三支隊取道永州出發胡部業於九日抵駐衡山贛軍賴世璜全部現亦開赴衡陽屯紥於清泉一帶蓋李之北伐計畫本取急進主義故也聞孫抵桂林後擬在參謀本部内召集大本營軍事大會議因北伐軍隊實行開動以後關於軍事進行須與各軍妥爲商定俾收聯絡策應之功現川省代表王湘石青陽吕超黔省代表谷正倫湘軍代表程潛滇省代表陳某唐繼堯代表陳某陜軍代表路孝忱均已首程赴桂林俟孫駕到即行開議大約此次議决後西南各省即可同時大舉中央北伐軍除李協和許崇智所轄外李福林全部在韶候命黄大偉亦督率所部由邕赴桂粤軍第一軍酌留勁旅留守後方其餘亦將加入觀此情勢是南北戰雲行將開始首當其衝者必爲鄂贛二省日前吳佩孚陳光遠均派代表來粤有所運動然决不能阻止西南之師也 
[閩省最近實業譚（福州通訊）]  
　　歐戰後之茶業失敗　實業廳派技術員前往産茶最盛之政和縣調查茶業近狀據該員報告略謂該縣茶山共面積二萬六千畝每畝約栽茶四千株平均可産二十觔通共産茶五十二萬觔照上年總計約産銀針一十二萬觔值銀三十四萬元歐戰後只值一萬二千元本年全無出産紅茶三十萬觔約值九萬元歐戰後止值六萬元今年僅值二萬八千元綠茶一十萬觔約值五萬元歐戰後僅值三萬元今年止值一萬元一落千丈茶畝荒蕪甚多將來産額定必鋭减此亦閩省茶業前途之悲觀也 
　　電氣事業之發達　閩中電氣事業近年極形發達繁盛市鎭大率早已裝設完備其次盛之區亦已陸續舉辦現聞琯江電氣公司又增加資本將桿線展至連江縣業經報部立案此外又有吳錫璜等籌設同安電燈公司陳孝新等籌設建陽縣電燈公司林鑑清等籌設永泰縣嵩口鎭電燈公司均在購備電機編造書類一經呈部奉准立案即可實行開辦石碼華泰電燈公司前廠屋被火焚燒暫行停止營業現正從事修築工程已告完竣於日昨開機照常營業其餘議購小電機擬就各縣小市鎭營業者不勝枚舉足徵閩省近來電氣事業之逐漸發達也 
　　各種實業工廠之興辦　閩省從前各種實業工廠多未興辦日常需用品多取舶來近來紳商各界鑒於利權之外溢先後均集資建立工廠製造各種出品最大工廠現已成立者爲福建實業公司先着手製造皮革酒精出品頗多廠中購入牛皮駱駝皮等堆積如山其削　製光　漆各種機器甚夥廠中掘一水井計深二十七丈·用壓窄空氣一小時能抽水二千擔又酒精原料用閩省山地産額最多之番　而煑　之鍋用蒸氣一小時能煑番薯八百斤至於爛熟其發酵之酵母係用德國所製酒精一項出品尤多其次工廠如建華火柴廠利華紗廠美利肥皂公司福華工廠振中布廠各有出品因均係國貨市上銷售較諸舶來尤爲發達亦閩省實業界中　塞漏巵之一關鍵也 
[九江近訊]  
　　南潯鐵路總理張志賡　原恃協理張肇達以爲財政援助乃蔡張在省竟因意見不洽張已决計辭職而蔡亦有不能獨留之勢刻經同鄉京官疏通二人已漸趨和好聞蔡氏已向日本興業會社借欵一百五十萬旅京贛同鄉已去函質問江西東北各屬股東亦擬電京反對 
　　九江六師三中兩校經費向由駐潯支金庫按月撥放近有兩月未發勢將停頓聞該支金庫收入本有五縣及税局十機關解欵每月可得八萬餘元其支出之數僅十一萬餘元自屬綽有餘裕乃近因湖口二套口各大税局解欵悉數解省收入頓形减少其支出之數又加水巡分廳及新添警備隊一營是以不敷支配他機關尙可設法挪借不至爲無米之炊惟該兩校則苦束手無策未識何以善後也 
　　新任九江縣知事張宣中前日接篆視事紳商各界領袖往拜時張語以本縣應派六年公債四萬元須繳現欵三萬二千請即設法募齊各紳頗學爲難 
　　九江警廳連日派員於車輪抵埠時查緝武穴變兵已截獲逃兵陳國華等四名並搜出搶來衣服首飾等件經司法科略加鞫訊據供搶時絶未與聞其贓物係次日拾得比即解往鎭守使署核辦 
[美人白特費在寗之講演]  
　　服務不必在城市　希望青年重視鄉村 
　　白特費先生爲美國麻省農科大學校長萬國農會會長前日蒞寗調查農業並勸人入萬國農會與寗垣農學界中人如東南大學農科主任省立第一農業學校長等不少周旋本日（十九日）下午四時半歐美同學會請先生在中正街公共講演廳講演題爲「農業與國家」學生到四百餘人以省立第一農校東南大學農科·金陵大學農科學生爲最多省立第一中學第一女子師範次之實業廳長張軼歐登台紹介東南大學農科主任鄒秉文依次譯述大致謂一國之中均有城鄉之分城市中人莫不倚賴鄉下人因衣食之源多出於鄉下農夫之手故也然而無論何國政治社會各種權力總集中於城市此無他城市有組織鄉里則無致有一種趨勢城市中人每侵犯鄉下人鄉下農夫各個獨居一無組織祗得任城市中人把持非城市中人之好把持比較見優劣勢固然也近年以來美國已有多數人感覺不妥不但鄉下農夫知從事組織即城市中人亦特别注意誠以農業爲各種事業基礎衣與食固人類之最大問題即工業等願料亦皆爲農所生産兩年前美國鋼鐵工人因待遇不好罷工不久即復原狀假使農夫如此試思社會上作何景况可知農業與國家之關係甚爲重要將來之重要尤不待言有土斯有財土中礦産若金若銀若煤油等雖甚豐富然恐有時而窮惟地力之生産實無盡時此寳貴之地力農夫實保管之中國自古列農爲第二位所謂士農工商良有以也世界各國領袖人物多半爲農家子弟出身美國各界尤多若以人口論中國百人中約有八十人業農俄占七十五美與法雖不以農名而農亦居多數以全世界人口計之農約有四分之三中國農民旣居最多數則此種問題更當鄭重視之現在希望於諸君者青年志趣須高尙服務不必在城市鄉間事業人生莫大之事業也以中國情形言尤須志趣高尙之青年多知重視鄉村不沾沾於城市美國各大學中近皆注意及此諸君諒亦有同情講畢衆鼓掌而散時已六鐘矣 
[杭州快信]  
　　省議會昨提議歸併師專各校改設兩浙大學案鄭邁與朱章寳毛翬毛雲鵠意見不合爭論之後竟致用武旁聽席中有學生約三百人羣起干涉一時秩序大紊搗毁器具鄭帽亦被打落腦後受傷據聞先由毛翬越席毆人致釀成此種景象 
　　本年浙省蠶汛絲料異常缺乏各機坊料房生計甚艱現經絲業公所調查上海廠絲土絲如四川山東頴州微州等産雖性質稍硬尙堪適用已派員赴滬採購到浙分銷並呈准艮山門絲捐局定五斤爲一包到地時加蓋戳記以杜弊混 
　　實業雲廳長現據宓福衡等呈報　發起組織杭州紙箔交易所究竟杭州紙箔同業共有若干家是否公同贊同昨特函請總商會調查明確以憑核辦 
　　本年度預算各縣造報歲入經常門每多與原預算不符尤以臨海嘉興嘉善紹興青田等縣爲甚究厥原因或將已收之欵存莊生息或對於徵收税則毫不加意以爲遲遲報解尙可列入下年度决算辦理長此已往流弊滋甚現經省議會據財政股特别報告咨請省長嚴行取締 
　　省議會正副議長中交兩行行長杭總商會會長准二十二日假座西湖南陽小廬公讌梁士詒并請文武各當道陪席 
地方通信 
[松江]  
　　小學敎員之榮譽　前縣立第四高小校長朱壽人君辦理學校成績卓著爰由廳縣呈請敎育部給予奬章以示鼓勵兹悉已由敎育部核准給予四等奬章於日前頒發到縣縣派倪視學交由第四高小轉給矣 
　　泗涇鄉組織參觀團　泗涇學校開辦甚早成績亦斐然可觀近以進步遲緩特於日前組織參觀團赴松滬一帶參觀回泗後尙須開會研究以爲改進之張本云 
　　省委秩勘結果　省派松江縣秋勘委員袁承湛業於昨日由縣派員伴同該委前赴各鄉踏勘據該委勘視之結果主張泗涇天馬山兩鄉被災較重應予減賦以蘇民困 
[蘇州]  
　　市聯會之常會紀　市民公社聯合會十九日開常會列席者城内有十二公社城外四公社全未到會當由貝哉安爲主席報告提議各案如下（一）城外四公社宣告脱離聯合會事經衆議决任其出會（二）電話局接線遲悮妨碍便利及報告火警事議决致函該局長轉令接線生不得有意留難務須隨到隨接現當冬防　　消息更宜靈通免生意外（三）增添人力車事議决俟各處橋樑一律拆平後再添刻下暫從緩議（四）工巡捐局事議决即將各公社交到之意見書由聯合會檢齊即日彚送公所核辦蘇總商會之緊急會議　蘇州總商會　昨日（十九）接南京總商會來函並分繕四總會（蘇州）（南京）（上海）（通崇泰）會銜通告一件畧謂近閲報載某國人擬於太會席上倡議共管中國財政因而四散謡言希圖破壞中國金融致前數日京津中交兩銀行發生紙幣擠兑風潮幸準備尙足謡言漸息風潮亦平而昨中交兩行亦有擠現之説旋見兩行準備充足未被摇動查南京上海等埠中交兩行信用素著但恐造謡者詭謀百出亟應設法維持故由寗商會發起會同上海蘇州通崇泰四總商會會銜刊發通告俾各業一律照常通用以維大局等語如荷贊同請即核定簽行以便刊布等因當即召集各銀行錢莊典商及各會董等開臨時會議當日下午二時均各先後到會約共二十餘人旋即開會龐會長因事缺席由蘇會長主席宣布函稿畢經公衆討論之下僉以蘇地目前市况尙稱安靜即京津風潮亦已平息兹寗會爲維持久遠計本會亦深贊同惟復函中須聲明蘇地安穏現狀故蘇地似不必刊發通告致啓誤會至寗滬等處悉聽主裁云云當經議决即以此意具復寗會即將副稿抄録仍以原稿簽印畫諾隨函附繳云 
[鎭江]  
　　呈請緩征漕米　江北阜寗縣本年夏秋之交霪雨連綿由洪暴發各鄉田禾均遭淹没災情極重現經該縣農會電省請將本年忙漕一律緩征以蘇民困 
　　連城洲開辦平糶　對江連城洲水災奇重米價飛漲民食維艱現經該洲張董事等籌集巨欵派人赴上江産米之區採購秈米不日蓮洲開辦平糶現正着手調查貧民户口給票購米一面呈請縣署給示保護 
[揚州]  
　　學警無餉罷課　城廂市五警察分駐所警士除依章服務外並至敎練所習學兹因餉薪未經縣署發放服務與上課勢難兩全爰於十九日起一律罷課以待解决設再無　滿效果即繼續罷崗未識將若何應付也 
　　函勸鹽商助振　運使丁乃揚據淮揚籌賑協濟處馬玉仁安徽籌賑處紳士余誠格等函請勸募振捐特勸諭塲運食三商量予捐助以惠災黎 
[南京]  
　　敎育期成會近訊　滬海道章調查員調查報告云海門縣敎育經費合市鄉計算僅二萬四千七百餘元以之分配於全縣學校固屬杯水車薪然私人辦學頗具熱心故全縣學校共一百九十五所而私人設置之校比較公立爲多該縣地方畝捐原征銀三分敎育得十之五因籌辦義務敎育擬自明年始每畝加征四分爲敎育特捐所議貨物税帶征本年爲帶征運河工程費業已實行三年爲限限滿後擬請繼續帶征以爲推廣小學之用查該縣於民國九年八月間曾開辦甲種師範講習所自明年起每年連在省學習師範者計有畢業生六十餘人嗣後學校遞增敎師不致不敷也 
[徐州]  
　　蕭邳匪勢猖獗　蕭縣南鄉朔里店一帶近日被匪搶架者計有三五家之多縣署得報悉該匪等均窩藏於冒山寨屬小寨莊一帶乃於當日夜間派警備營及司法隊前往捕拿時莊長已聞風避匿當捕得孟某及民團團丁四五人據該莊人云徐某等均係積匪遂即綁送縣署訊辦又邳縣房堰莊居民王新寛家突來土匪二名强攫王之鐵鍋言彼等在大山莊會聚需鍋造飯王稍阻攔二匪乃以槍柄痛擊後復以槍擊穿王之腿部王遂痛極倒地時王之家人均經避匿二匪乃以柴草覆蓋王身以火燃之遂取鐵鍋去及家人去救王已焚斃亦云慘矣 
[嘉興]  
　　攤派修路經費　嘉興小車公司董事曹思泳等現因商民沈家駒等先後呈准官廳增設三小車公司所有以前修築道路橋梁經費應商令新公司公同負擔特於日前呈縣核奪兹奉批云呈悉查行駛小車各道路橋梁修築經費從前旣有四公司公司負擔之舉現在增設沈家駒鄭祥甫尤森等三家公司其行車路線並非另闢新徑是項修築道路橋梁經費應負分擔之義務但各公司所出車輛多寡不同攤派經費不能無軒輊之分仰即邀集新舊各公司股東妥議公平攤派可也云云 
　　水警徐廳長蒞禾　浙江水警廳長徐則恂已於昨日乘坐共和兵艦於平湖干窰西塘等處巡視防務並檢閲各該駐防水警畢開駛來禾當由水警區長俞肇桐至埠迎接入城檢閲水警操練並籌劃冬防事宜日内即行赴王店等處視察防務 
雜評一 
[西南出兵論（默）]  
　　在此太會期内國内之舉動必當謹愼勿使貽人口實致外交上受不利之影響此爲人所共知者日本原相被刺推高橋爲過渡内閣其政黨軍閥間默然無異言者亦曰以待太會之畢事意正不欲於此太會期内多事也 
　　西南北伐之説自經一度宣傳後而即闐然無聲或亦覺悟此意而暫時隠忍乎夫隠忍固非解决之法然當此外人鼓吹共管之時爲國家大局計自不能再以自相搗亂之實據共彼鼓吹之資料暫時隠忍固其宜也 
乃今日忽又有西南實行出兵之説則是實之不出兵並非能暫時隠忍不能隠忍於太會期内則出兵等於自殺所謂不小忍則亂大謀其是之謂歟 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[北巖爵士抵滬之歡迎盛况]  
　　倫敦泰晤士報主人北巖爵士此次來華游歷於本月十九日自京乘京奉第三次車赴津即轉津浦滬寧兩路車於昨晚十時抵滬兹將本埠歡迎情形録下 
　　滬報界赴浦歡迎之情形此次本埠方面得悉北巖君到滬後即於次日（即星期一）下午二時乘Nyanza船赴香港故本報特由汪英賓君代表·日報公會特推謝福生及吳樹人兩君代表新聞報由汪伯奇代表於前晚赴浦歡迎昨日午後二時渡江津浦車到站時已遲二十分在站歡迎者除上述報界同人外有星報記者三人北巖爵士下車後乘輪渡江換乘滬寗路特掛花車開行來滬此次北巖爵士南下由部派楊豹靈君招待來滬同行者有書記（一）H.G.Milner（二）Ｈ.W.Snoad并親友二人（L.J.　Prioleau　（二）H.M.　Collinson.謝君等與北巖君晤面後寒暄數語各人面遞各機關歡迎詞上海總商會江蘇省敎育會新聞記者聯歡會等所託謝君轉陳之歡迎詞亦同送致北巖爵士爲英人自幼貧寒無靠經四十一年之辛苦一手經營之報紙有百餘種之多一介寒士得爵士之榮位似北巖者可以聞矣在車七小時爵士與上海星報代表談話三小時與上海報界同人談話一小時兹以其談話詳録於下（一）共同管理之説確否答無所差但借欵一節如中國不允債權人管理不能得欵至於干涉管理中國之内政則英美皆不願出此海關鹽税由外人監督成績尙佳財政無外人監督恐難免盡充軍費（二）滿蒙藏除外之説確否答對於此層殊不足信因英美皆不願干涉中國疆土問題惟中國對於日本在華不得不加提防耳（三）太平洋之結果何如答稱此次由休士主席此君見義勇爲當有良好結果雖然日本能發生阻力然該國鑒於世界新潮不能不從正義（四軍閥横行人民不表示反對是否即可認爲間接贊助答想諸君此問係指日本但該國人民處於軍法嚴威之下身無言論自由警察干涉動輒得咎予此次過日時由某日本記者向予言某星期内有三十問題同時發生欲言而終不敢言軍法之所以牽制言論者懼人民之反動耳（五）目前中國商業敎育之進行方法最急要者爲何答敎育貴乎實用如職業敎育農業敎育工業礦業等皆開發中國財源必要之圖如中國留英學生皆注重文學法律而他種專門學問皆欠研究殊爲憾事至於商業中國商人頗能經營對於西方商事學問祗須稍加練習將取適用者即可中國銀行之組織法不免陳腐不合時宜（六）西國新聞事業之發展其遠因何在答稱英國每日閲報者有五千萬人之多所以發展甚速而新聞記者尤以指導輿論爲天職故報紙易於發展即勢亦偉大（七）　下來華游歷其感想如何答稱中國以農立國人民勤樸可嘉一般有志青年富有建設力量予對於中國前途極抱樂觀予頗嘉奬中國學生惟今日中國之學生是中國將來之希望爵士言至此問汪君英賓上海聖約翰大學之科目中有工程科否因爵士頗注重工業方面也（八）軍閥爲害宜用何法除之答稱斷絶其軍餉則兵不解自散兵士挺而走險乃一時之現象爲兵所持者武力耳莫若以力伏之組織强有智識之民軍或亦除兵患之一道也 
　　抵滬之情形昨晚倫敦泰晤士報主人北巖爵士由寗乘車抵滬時本館陳總主筆與張竹平·朱應鵬·謝介子·李嵩生·鄭希陶·余瑞波君等偕乘汽車赴站歡迎其餘各報代表至站歡迎者如新聞報汪漢溪·石瑞清時報沈能毅·侯可九·莊裕泉·湯仲棣商報費公俠民國日報李衡石四民報史允之·喻血輪中華新報曹谷冰君等西報館亦均有人赴站歡迎許交涉員秋颿與秘書楊小堂君路透社總理密勒評論報主筆亦均到站歡迎至十時半車始抵站在站諸君卽上車與爵士一一握手以表歡迎旋即下車時因本埠報界團體預備有汽車十輛爵士下車後即痗汽車赴禮查飯店有本館汪英賓君陪往與爵士同來者有書記親友四人亦於同時乘汽車赴禮查偕往者有謝福生君與本館鄭希陶君等送抵禮查飯店俟爵士佈置妥當始各言歸已十一餘鐘矣 
　　今日參觀之秩序　部派招待員楊君豹靈因事由蘇折回天津一切招待事宜皆請謝汪諸君擔任當與爵士接洽今晨九時起參觀次序如下（一）字林報（二）申報（三）新聞報（四）總商會（五）游覽滬上風景午後二時在英公司輪船碼頭乘拖船渡赴吳淞上輪放洋 
　　本館前日得楊君由津代發電如下申報史總理北巖於今午赴滬擬參觀貴報特聞希招待本館接電之下已預備請路透電總理密勒報主筆及聶雲台黄任之沈信卿等中外名人於今日上午北巖爵士蒞臨本館時共同招待 
[各團歡迎北巖爵士辭]  
　　日報公會新聞記者聯歡會 
　　總商會　省敎育會 
　　日報公會詞云北巖先生爲世界新聞業泰斗此次來華本會同人深爲慶幸本擬俟先生過滬相聚一堂獲聆敎益俾作南針頃聞先生行色匆促在滬不能久留特派代表迎候江干謹貢數語聊伸敬仰之意並略述中國國民對於先生希望幸賜垂察先生此次來華巡游各地於中國政治狀况民族情形當有眞知灼見同人所望於先生者即歸國以後請將此眞相廣爲傳播俾貴國人士共知遠東問題之眞諦中國頻年多故至今政局未安誠無可諱惟此情形乃過渡時代必經之階級且中國人民依然舉國一致並無南北之畛域今日即有分裂之象亦由軍閥爭覇所致非全國人民之所贊從此等暫時不安之現象倘全國人自爲設法挽救當必有大局奠定之一日若如近日所傳國際工途之説則徒增中國之困難爲進步之障礙中國人士雖極願效法西洋但西方思想求其有益於中國必須適合於中國人士之性習風俗而後可中國與西方因同情的結合而獲得種種利益固我人所甚願但思想與實利求其交相有益當必出於内而不救諸外若由外界以理想意見相促迫則恐轉足僨事也中國爲專制國而變更爲民主國在歷史上亦不無比例可尋就種種情事而深思之今此過渡時代之狀况較諸他國先例旣不較爲遲緩不前亦未見患難之生多於先進諸國此則同人尙思之而有餘慰者也今日西方可以見助中國之處乃在同情的審慮與善意的告誡而不在實力干涉中國之内政若從事於干涉則轉足爲我中國與其他民主國家親交之害也臨時倉卒不及多言所望先生將我華人之需要與其所感懷而企望者藉先生之大力廣爲宣告於全球俾各國人士得由先生所辦之報而熟知華人之意見與希望一面並將華人對於英人懇懇親善之意使大英帝國各處無不周知實爲幸甚謹此陳辭祝先生長途健安此稿於先生抵寗時由本會代表面遞合併聲明民國十年十一月二十日上海日報公會又新聞記者聯歡會上海總商會江蘇省敎育會特請謝福生君齎函前往歡迎兩函云（一）北巖先生台鑒敬啓者夙仰先生富於新聞學術經驗深願領敎惟聞道旌過滬不克稍留至爲悵惘兹特由敝會會員謝福生君代表同人躬詣浦口奉迓台端敬祈惠以敎言無任企荷專此布臆祗頌旅安上海新聞記者聯歡會全體同人鞠躬（二）北巖先生閣下聞先生爲宣傳東亞和平友愛主義有力者之一我全國國民咸深欽仰今者台從道經上海同人不勝歡迎祗以留駐時間至爲短促不獲一申杯酒之歡特托謝君福生代表同人特往浦口恭迓行旌藉致拳拳之意尙希接見賜敎專此敬頌台安並祝行道有福上海總商會聶其杰江蘇省敎育會黄炎培 
[中交兑現四誌]  
　　安格聯之固執　當局之勢力 
　　本埠某銀行今日得北京來電云中交兩行均已籌到大宗欵項即使關餘不放支持尙有餘裕云 
　　京津金融機關來電稱中交兩行兑現風潮已平復 
　　本埠中交兩行因謡言雜起昨日星期日仍照常開門兑現聞所兑不過數百元云 
　　日前北京天津等處中交兩行被人播散謡言幾致震動全國牽及滬上銀行幸數日謡言漸息風潮已平昨日上下午洋釐皆平鬆銀行星期六已有售出銀拆收盤略大爲四錢五因星期一必有解外國銀行之欵之故耳 
　　税務司電總商會銀行公會錢業公會云巧電悉關税除償還外國債賠各欵外所餘之欵業已奉中國政府明令全爲内國公債基金之一部分並令委由總税務司保管專爲保證持劵人之利益現如將關餘挪爲維持市面之用則總税務司違繝持劵者之信託來電所囑辦法勢難同意安格聯復皓 
　　查關餘一項爲數甚巨除公債基金外應有餘額總商會等之請撥係指公債基金外之餘額而言則安氏自應照撥也 
　　國務院致何護軍使轉總商會電云巧電悉此次北京中交兩行陡起擠兑風潮係因奸人造謡意圖擾亂金融破壞市面已由政府極力維持並商税司迅將關餘撥放一俟撥到即當發交兩行俾資周轉外並經多方籌畫力圖挽濟無論如何斷不至發生意外亦不使再有停兑情事現北京市面於兩行紙幣照常行使秩序井然商民安堵希即查照宣示以紓懸系院效 
　　江蘇軍民兩長　爲維持中交鈔票事特發通電於各鎭守使各道尹各警廳各縣知事各税所云日來以京津中交兩行有擠兑消息以致蘇省亦受影響查蘇省各埠中交兩行爲自衛營業計向與京津行劃分界限且所發鈔票凖備充足决不至於摇動乃風聞本省各埠亦有擠兑情事殊與兩行信用及市面金融皆有關係爲此通令各機關凡人民完納丁漕釐税及一切捐項以本省各埠中交兩行鈔票繳納者務須一律收受不准絲毫挑剔違者立懲切切督軍齊省長王效印 
[留日學生最近之窘况]  
　　生活費無着　現狀危急　各界亟應注意 
　　留日學生因學費無着生活困難等情迭見報端昨據本埠消息留日學生近因公使監督借欵絶望北京政府又無確實辦法電復東京各省電答解欵者更寥寥無幾而一般公費生自上月分起已窮困萬分今後生活費尙無絲毫眉目長此以往勢將絶食異邦爰於本月十三日在公使館開各省公費生代表會議討論最後辦法僉以爲向日人借債度日無論有望無望總非根本辦法且亦非大家所願至北京政府及各省當局若祗靠電報往還亦屬無效根本解决惟有回國請費一法即由各代表表决將最近向横濱華僑借到之五萬元（聞此欵或將變卦）暫存公使館在本月二十五日以前各省公費生分頭急電本省催欵並要求以後學資之永久保障（借欵維持生活是靠不住的中央政府又無力維持倘各省仍無學費之保障則不但不能安心求學前途亦異常危險）如至二十五日各省仍無根本解决辦法即將此欵移作回國川資一齊回國分頭向本省奮鬭俟得到經濟上確實的保障後再回東求學云云當時胡公使亦以計窮力盡只得贊成此議今後結果如何誠難逆料惟望各當局及敎育界同人對於此事深加注意俾得早日圓滿解决以免海外學子輟學回國演出敎育界上不幸現象也 
[留法航空學生之人數及成績]  
　　歐戰後我國學生赴法游學者日見增加政治法律工商美術諸科習之者頗不乏人第鮮有注意於航空事業者兹據本埠某君述稱我國學生現已有六人肄業於Ｇarman航空專門學校其姓名年齡及籍貫如下陳樞年二十二歲廣東順德縣人駱誦莊年二十六歲江西上猶縣人唐震球年二十二歲湖南湘鄉縣人羅春年二十一歲廣東花縣人吳敬安年二十歲江蘇上海縣人黄雪超年十八歲廣東新會縣人之六君者入學各有先後陳駱二君最先入學目下將届卒業唐羅吳黄四君入學較遲但現已獨自操縱距卒業之期亦不遠聞陳樞君將於卒業後返美洲考查飛機（陳君家族僑居古巴）餘五君則擬留法實習俟得法國全部軍用商用飛機之十分把握然後返國云 
　　Garman學校者係學校而兼工廠戰爭時該廠供給之軍用機最多Garman之名在法國婦孺皆知而我國學生亦因利用該校兼工廠可得隨時研究機械及製造上種種之學術故法國學校雖多而我國學生則盡在此校至於校内之組設極稱完備飛機種類甚夥有軍用者商用者及敎學生用者我國學生日與法國陸軍學生同時授課該校無暑假天熱時上午五時半至十時半下午六時至九時均爲上課時間云 
[留美同學會俱樂部組織成立]  
　　留美同學會　由穆藕初馬寅初尤懷皐鄒樹文等發起組織設會所於英大馬路勸工銀行樓上現該銀行新屋行將落成特於十八日在大東旅社開同學大會到者五十餘人穆君因病未到由陸達權君主席議决（一）組織留美同學會（二）設立會所（三）定入會費洋卅元會費每月五元（四）舉定會章起草員朱榜生朱庭祺陸達權會員幹事員李觀生尤懷皐朱成章牛惠生刁信德經濟幹事員陳光甫穆藕初沈燕謀會所幹事員李松泉顔連慶張光圻黄季巖鮑慶甲現各幹事員正積極籌辦尅期成立凡留美同學願入會者可向會員幹事接洽入會云 
[關於改港問題之總商會函]  
　　約各團體明日與工程師會晤 
　　上海總商會昨日致滬上各團體曁縣商會等函云逕啓者浚浦局計劃改良港口一事議决先由各團體合組一委員會繼續討論日前曾函請好奈爾工程師約期會談兹接好工程師復函訂於本月二十二號即下星期二下午四時半偕同海德生君到上海總商會會晤各董云云合即專函奉達務祈大駕於二十二號下午四時蒞臨敝總商會共同討論藉聆偉議幸勿遲却無任企禱 
[浚浦局之繪圖忙]  
　　浚浦總局爲改良上海港口問題曾延聘英法美日荷及中國代表瑞典各工程專家在局會議以便解决技術上一切問題計自開會以來已閲月餘各工程專家迭次出發察勘杭州灣及各口岸水深速度均有詳細之記載兹聞各國工程專家對於察勘各口形式與改港之計劃各就個人意見擬具意見書提交會議以便擇優公决並聞前項察勘所得均有圖説於是該局繪圖部異常忙碌且已經海工程師限令繪圖部將所繪圖務於十二月十五號前蔵事云 
[閘北界址問題之昨訊]  
　　護軍使令工巡捐局長繪圖呈核 
　　松滬何護軍使據滬工巡捐局許局長呈報閘北新民路地方之界石被工部局拔除請爲照約力爭前來查該處旣爲淞滬警察五區二分駐所管轄境内則外人不應侵越主權旣有越界拔石情事自應據約力爭惟該處究與租界之何路毘連及原翌界石之地址共被拔去若干均應詳細繪圖以憑查核故於前日令行許局長迅即繪圖送候核辦云 
[童子軍聯合會議决七案]  
　　昨日（二十日）上午十時西區方斜路中華民國江蘇童子軍聯合會開幹事會到者沈信卿·唐閏生·沈同一·王英超·張寄周·陳廷禎·陸禮華·俞元爵·姚麟書·戴企留·潘競民等十一人兹將議决案擇要録下（一）函請代理常任考驗員章君疇君速往考騐漣水大飛市立第三國民學校及宿遷甲種師範講習所沭陽縣立第二高等小學等校童子軍團（二）承認泰興縣童子軍聯合會准予註册入會惟該會章程有不明及脱誤處應復以須查照本會所定縣聯合會通則修正後寄交本會備查（三）承認川沙縣立高等小學及南匯縣立第六高等小學童子軍團南滙大團鄉立明强國民學校幼童團准予註册入會並函南匯縣勸學所及已成立各團從速組織縣聯合會（四）唐閏生君交到草擬童子軍用品代辦所辦法簡易可行應即照辦並推請潘競民王英超俞元爵三君分别徵集童子軍書籍用具陳列本會（五）發給崑山俞啓文·王守梅·謝應徵·王鍾彞·及常熟丁甘和·趙儒等敎練員證書共六紙（六）定本月二十六日（星期六）下午二時開女童子軍問題討論會决議女童子軍辦法（七）函復夏允貞女士女校童子軍樂隊可不必用大銅鼓 
[昨日車運進出之銀洋]  
　　昨日（二十日）滬寗路大通運銀公司承運益豐莊現洋十五箱計七萬元又惠興洽源等莊現洋十五箱計七萬五千元均裝至天津又中國銀行寳銀三十箱計九萬兩交通銀行五箱計一萬五千兩又金城鹽業二行各一箱計六千兩均裝至南京造幣廠鼓鑄現洋 
　　滬杭路同和公司承運本埠中國銀行寳銀三十箱計九萬兩又交通銀行五箱計一萬五千兩均裝至杭州造幣廠鼓鑄新洋又該鐵路昨日（二十）由杭來滬之早快車 
　　在杭州造幣廠裝來新幣十一萬元分裝二十二箱係上海日夜銀行五萬元中交兩銀行各二萬元鹽業銀行二萬元又杭州亦昌運交步第鑑康現洋四千元又杭州信昌運交上海信餘現洋八千元又杭州成康運交上海敦餘現洋三千元又杭州盈豐運交上海益昌現洋三千元又盈豐運交上海四明銀行現洋一千五百元又嘉興滋源運交上海泰和小洋二萬角又嘉興泰隆運交上海致祥莊現洋五千元又松江信餘運交上海安裕現洋二千元又松江甡源運交上海鴻祥現洋七千元以上共計運到現洋十四萬三千五百元小洋二萬角均運抵上海南站卸車 
[全國各界聯合會昨宴報界]  
　　全國各界聯合會於昨日下午四時假座馬玉山公司邀宴報界人士由翁吉雲·林景澍·蕭劍秋·朱心芳·君等招待翁君先致詞謂該會成立今年已歷二週現值第三届評議會成立之初爰邀報界人士宴叙次述該會宗旨正大現值國勢凌夷内政外交皆形棘手之際全體同人咸願一致切實研究以期補助國家云云次有山東代表朱馨齋君等演説皆希望努力合作次由謝君介子致詞先述由在座報界同人相屬答謝該會招宴之意次述名實相副之可貴希望該會前途發展云云次由錫報駐滬事務所代表演説謂亦贊同努力共進云云至六時許乃散 
[房客聯合總會之函牘]  
　　爲勸告房東不加租事 
　　房客聯合會總會定今晚七時邀集各界房客聯合會代表籌議進行事宜昨日該會發函兩通一致寳山縣知事函云逕啓者敝總會前次代表全埠房客瀝陳各屋主仍意增加房租房客方面生活維艱難負此意外擔負各情特函請各公團各官署主張公道設法維持當蒙上海縣公署出示勸諭房東不得增加房租法總領事則早有命令取締敝總會曷勝感激現據寳山路寳興里敝會會員徐君珂代表該里住户函稱該里屬於貴治房東任意增加房租自非貴公署出示勸諭不爲功上海縣公署旣有此項勸諭敝住户等同屬困難自應函請貴會轉懇寳山縣分署賜予出示以安　閭等情前來相應函懇貴公署出示勸告以紓民困而維治安實紉公誼順頌勳祺一致上海縣知事函云敬啓者前日下午本埠各報載有貴公署勸諭房主不得增加房租之佈告拜讀之下感激奚如慨自加租風潮發生以來敝總會曾一再向房主方面推誠勸告請其體恤住户生計困難打消加租之議無如貪念已深忠言逆耳得寸進尺咄咄逼人敝會有心濟衆無力回天主客將成冰炭烏鵲不得同巢瞻望前途曷勝憂鬱前者法總領事俯順輿情規定取締之章程今又得貴公署體恤民艱頒發勸告之明諭中外嫓美閭閻安寗糾紛立解盛德咸欽自此華界住户得鷦鷯之棲敝總會更托甘棠之庇矣萬家生佛千户回春遥企琴堂盛戴無旣謹代表全體房客鳴謝專肅恭頌勳祺 
[公共租界日警雇傭再誌]  
　　工部局日本警察辭職一節曾紀昨報兹查二十日上海日報云工部局日本警察現在總數爲三十名（十二名辭職警察包含之）然第一期雇入之日本警察契約期間以本日（二十日）爲滿日前辭呈提出後究竟如何尙未明晰最好第一期之警察全部保留據工部局之計畫如此人數非常之少本年末或來年不可不亟速雇入日本警察預定人數連現職者共五十名除原有三十名外尙有二十名之不足額此二十名歸第二期行之其將從日本雇來乎據工部局方面决定之方針所有補缺人員全部在上海募集目下募集方法正在編製具體案其所以不向日本雇來者以人地生疎責以行使警察權不無困難曾不如希望明白上海情形者爲之此爲極適當之方法也 
[虞瑞清等又組食糧交易所]  
　　五榖交易所之欒相 
　　五榖交易所前經米業虞瑞清黄愼康等發起後呈請法領署批准嗣因總商會及各機關以米爲民食斷不能爲交易所標凖買賣致紊亂市價羣起反對請當道禁阻致未成立兹虞等圖利之心未泯乃換名食糧交易所重行組織所有領照會等事手續已將次成就惟同業中之反對者甚多昨日又有某某等函致商會及各機關略謂食糧即五榖之變相五榖尙悄混稱今指明食糧是更進一步應否准伊成立請爲察核云 
[齊蘇督出巡預紀行將來淞滬檢閲軍隊]  
　　江蘇齊督軍近將檢查寗鎭澄淞四要塞之砲台佈置及校閲所屬各軍隊之軍紀定於本月二十二日由寗起程業經通令預備親臨考察在案兹悉齊督軍此次出巡定於明日（二十二）由寗逕至蘇州校閲駐蘇各軍隊閲畢即赴吳淞考察淞口砲台然後沿江而上分别檢閲故已令飭江蘇水警廳長趙會鵬迅派鈞和兵艦赴淞候示預備乘坐鈞和艦長董仲發奉令後准於今日開駛赴淞聽候差遣並聞齊督軍尙須順便蒞滬查察淞滬之駐防各軍軍紀及佈置情形云 
[唐露園靈柩出殯情形喪禮簡單]  
　　昨日爲唐露園君出殯之期喪禮極爲簡單盡去一切迷信習俗二時半由範園出發至虹橋路萬國公墓以謀得利軍樂隊爲先導後隨汽車一輛内置唐君遺像後爲復旦大學童子軍柩車送殯客車及家族車是日來賓約六百餘人其中外賓約百人團體代表到者有紅十字會·貧民女子職業學校·閘北貧民學校·樂英學校·許秋帆·陳光甫·等墓地由費吳生牧師主禮祈禱後行安葬禮計是日送到花圈有三百餘件之多並聞歐彬君汽車至同文書院相近時墮入鐵路邊河浜内幸未　人惟汽車尙未撈起云 
[汽車陳列會近聞種種]  
　　汽車陳列會已迭誌本報兹悉陳列各家競爭頗烈各以友誼的精神比較陳飾之優劣一至開幕之日必大有可觀也聞其中陳列最多最大者首推中央·亨茂·中國·三家汽車公司各以優雅之欄桿堅硬光滑之地板佈置極爲精美怡和洋行所裝置之電機亦將就緒接線工程已經告竣最遲約明日可以開機試用其機力足以供給居民四五萬之小城塲内各陳列處大都裝有電話該會總幹事（A.Wese）之電話爲西二六九一自開幕之日至閉幕爲止每日發刋英文報詳載會務印 
 
 

Page 15

 
 
報機已經裝妥日昨該會總幹事親至城内搜羅紙燈數千盞形形色色大小各異專備懸掛跳舞棚内以資點綴又該會名譽書記愷琴氏已將華人誤會之點登載中西各報聲明想不致再有傳聞失實之事該會門劵每人每次一元得享會内一切權利除參觀陳列各種汽車外跳舞等游藝不另取費至於中西食品·飲料·烟茄等均按值發售並未稍將價格抬高云 
[嘉興車站改設北門外之動機]  
　　滬杭甬鐵路管理局現據嘉興縣紳商公函以嘉興車站曩因就地商業之習慣故於東門設置車站距城約有五里之遥商旅出入頗感不便年來商業情形略有變遷因地制宜該車站亟應改設北門外距城僅及一里似較近便云云任局長察核所呈似是實情當即飭下工程處從事測勘然後會同車務領袖斟酌辦理云 
[大陸報之航務消息]  
　　大陸報云花旗輪船公司之輪船毫雪邦號十九日由香港到滬其乘客有美國商務參贊安樂德氏與華人新聞記者陳友仁氏云 
　　大陸報云本埠法蘭西輪船公司佈告該公司新添一萬五千噸之船隻五艘定下月初由法國口岸駛出直接往來於東方與法國口岸之間聞此五艘原係德船現爲法國所有云 
[浦東同人之儲蓄議]  
　　浦東同人會昨假滬南半淞園開臨時大會會員冒雨蒞止者五十餘人首由會長倪菊裳報告開會宗旨次請瞿紹伊君演説瞿君在清光緒間曾熱心同人會會務並任浦東報編輯此次從吉林回滬由倪君介紹於同鄉演講東三省工商界狀况與儲蓄之關係以及浦東布在東省行銷情形頗爲詳確次朱少圻講人類進取與儲蓄之關係次討論儲蓄進行公决徵求會辦法八條節録如下（一）宗旨在發達儲蓄積零星儲欵於一定年限内使成一平民儲蓄銀行並以養成社會搏節守約之善良習慣（二）儲欵爲便於宣傳便於集事計徵求一次併繳者其他儲蓄各法不在此次徵求範圍（三）徵求之目的徵一次併儲者一千份每份銀六十七元三角共計銀六萬七千三百元（四）徵求之程序辛酉年十二月十五日前先通信於浦東同人會九百餘會員三百餘原有儲户請任徵求隊隊員壬戍正月十五後至月終分編徵求隊二月内請會内外有聲望者任隊長會董名譽會董發任職證書三月内實行徵求每星期報告一次月終結束定期繳欵前後共歷半年（五）徵求會組織請本團董事監察任會長副會長參謀長參謀同人會及企業團職員任幹事合會董名譽會董隊長隊員而成徵求會（六）徵求之促進明年起聘請儲蓄宣講員至各地講演本會亟應裝設南北市電話在三月份徵求期内登各日報廣告一月以資喚起 
[暗殺華捕夫婦案之昨訊]  
　　戈登路捕房三百四十四號三道頭華捕陳廣忠及其妻楊氏於上月九號晚同在新閘路和樂里一千八百四十二號家内被暴徒侵入開槍擊斃後經該管捕房華探目邵和鈞包探周少蓮緝獲關係人張玉林解由公共公廨押候查究已誌本報連日以來承辦此案之中西包探在新閘捕房寫字問内盤詰張之口供據聞張初則推稱不知及一再究詰遂供出此事由某某等兩人所爲故該探等一面仍將張收押並將盤問情形報告捕頭以資研究外現已從事偵查關於本案之一切證據俾便届期解請公堂鞫訊 
[南滙管獄員被控案之昨訊]  
　　提到案中牽涉犯明日集訊 
　　南滙縣管獄員臧汝鑫尅扣囚糧姦宿犯婦馮陳氏一案由上海地方檢察廳派員研訊判臧等收押復派警往南邑移提獄中犯婦馮陳氏及監犯張洪濤等到廳候究在案兹悉該廳法警奉諭前往南匯禀明該縣知事遂將執行獄中之馮陳氏張洪濤田金福李文奎何阿桃姚子耕張成新傳培生徐阿桃唐小四子等提出押乘小輪於昨日下午抵滬立解到廳禀奉黄檢察長諭令分别收押候星期二集訊辦理 
[工團總聯合會談話會]  
　　上海各業工團開成立會通過章程兹悉該工團代表又於昨晚在靶子路一三三號中華全國工界協進會開會與會者方雲龍等十餘人未足法定人數改開談話會童理璋等先後發言大致謂欲謀工人之利益必先固結團體聯絡感情勿稍存意見各代表意見交換畢遂共商職員選舉問題俟下次會議根據章程實行至十時許始各盡歡而散 
[中華新傘之新發明組織　中華製傘廠]  
　　中華全國工商協會會員汪農麟君費十二年之心血發明一種「中華新傘」可以隨意摺疊藏放衣袖裝配旣靈取携極便此次陳列總商會商品陳列所二層樓上大受參觀者之贊美因此項新傘撑開之時其大無比收摺之後長不盈尺傘衣傘骨可以逐件分開聽憑用者自由選購實爲特出心裁之出品抑亦中華工業之異 
[新發明之中華新傘]  
彩其傘衣係分綢布兩種身分高低則以「請用國貨挽回利權」八字别之頗能深入一般愛國人士之心坎聞汪君刻正聯絡同志剏設一規模宏大之「中華製傘廠」原定資本十萬元其中有普及勞動留下工人補認一萬元因各處接洽之後數達十萬以外刻已擴充股額二十萬元亦已擔任大半汪君發明之新傘亦已宣言完全公諸傘廠以盡實業救國之天職該廠製造各種傘具以挽回利權·推廣國外貿易爲宗旨普通陽傘文明紙傘皆在製造之内想原料豐富·人工低廉如吾國將來操勝算於世界市塲當惟望於該廠協會佩汪君各處奔走不辭勞瘁實業救國出於實踐已製就「工業異彩」匾額一方藉資紀念想此後表同情於該廠者當不僅協會一團體也 
[國貨維持會選舉大會記]  
　　中華國貨維持會　昨日在九畝地高墩路本會所開第十届常年大會到會會員六十餘人於下午二時開會由副會長王介安主席孫錚紀録先由主席報告本年會中辦事成績及收發函電收支欵項詳數次報告江蘇第二届省地方物品展覽會赴賽情形畢次提出應行修改會章數條經衆略加討論逐一通過次投票選舉正副會長結果楊小川得一百零八票當選爲正會長王介安得八十九票龐竹卿得五十三票均當選爲副會長遂當衆宣布各會員一致歡迎次選舉評議員因手續甚繁不及揭曉定次日宣布至此已及五六時遂略用茶點而散 
[上海學生會外交委員會紀事]  
　　昨日下午四時半上海學生聯合會外交委員會開會到會委員有中西女學陳紀彞·勤業女子師範曾玉華·南洋醫學專門學校蔡世澤。東吳法科大學丁正鈞·聖約翰大學張鵬翼等六人（一）首由臨時主席張鵬翼報告略謂昨日本會評議部議决組織委員會專事討論一切外交問題今到會代表已過法定人數當先選舉委員長結果東吳法科代表丁正鈞當選（二）主席丁正鈞報告本會組織伊始凡百事宜端待諸君提出討論經衆詳細研究議决各案列下（甲）議决函請本會出席三代表向大會提出同時並致函中華民國學生聯合會總會請其致電北庭所派代表囑其勉力爲國否則决以最後手段對付一方面再由本會電往（乙）議决本委員會規定每星期六下午在時開常會如有特别事故由委員長召集之（丙）致函本會評議長請其於本星期内召集緊急會議以便將本委員會議决案付衆討論（丁）議决函知各校請其從速組織外交研究會以研究結果報告本會以資參考至六時餘始散會 
[約翰大學消息]  
　　滬西約翰大學本年英文辯論會末次競爭與會者爲上級及中級於本月十一晚八時在聚集所舉行題爲「中國應否採取聯邦制度」校長卜舫濟博士主席評判員爲美領事署曹餘大惠司及該校校友蕭智吉三人上級代表爲鄭　孫曙東顧子範中級代表爲王鏡舜馬顯利吳譜初各代表均辭明理達態度從容結果爲上級優勝 
　　該校於上星期二（十五日）請上海生絲檢查所道脱氏來校演講「世界之絲業」於晚八時在物理講堂内舉行並隨帶活動影片數卷表示意大利及日本之絲業及今年春間在美國舉行絲業博覽會時中國絲業代表之情形該校一九一八年畢業生吳申伯君亦爲該代表之一 
　　美國惠司萊因大學史學敎授德志氏來華游覽校長卜舫濟博士挽留在校連續演講數天上星期四（十七日）晚六時在聚集所一次演講題爲「美國創立政府之基礎」上星期五（十八日）·第二次聞將於本星期内再續演講本題云 
　　該校圖書館據該館主任黄維廉最近報告書籍共有一萬四千九百四十八册季報月報英文共有一百三十七種華文四十一種每日新聞報英文五種華文七種又聞近二個月（九月十日）内共添書籍二百五十四册其中英文計一百七十二册華文計八十二册（即一部訂成之巨册）除五十五册由贈送外其餘一百九十九册則由該校二個月内購入者 
[學商公會大會紀]  
　　上海學商公會昨日下午假座南市半淞園開本年大會天雖陰雨到者仍形踴躍如名譽會董王一亭顧馨一姚慕蓮張笙香正會長沈潤挹副會長朱爕臣陸介孫評議長吳叔田朱少卿總幹事顧翕周王維申評議王竹亭馬雲飛張棟雲姜駿八及顧鏡清傳佐衡顧霖周葉指發陸潔筠陸襄琪吳哈梅沈文德崇棣華譚少山黄煥雲鄭專民許炳欽等先後蒞止約共二百餘人下午兩時振鈴開會由陸介孫報告秩序一沈潤挹報告會務二全體起立歡迎名譽會董三王一亭演説四朱少沂演説五顧霖周演説六少年宣講團通俗游藝部國樂科諸君奏樂七茶點八攝影旣華游園而散迨閉會時已鐘鳴五下矣 
[日夜銀行股東會紀]  
　　上海日夜銀行開幕以來晝夜兼營營業種類尤多創格致營業非常發達近由各董事提議以原定股本不多營業範圍尙嫌太狹亟直添加資本以期發展爰於昨日午後開股東大會到者四萬六千一百股當由各股東公决由原定五十萬資本改爲五百萬元先收足一百二十五萬元俾合部章呈請註册當場由各股東認定股數併將老股十元改爲每股五十元先收四份之一凡老股一股得購新股一股除願購者購認外餘山董事會認足云 
[中華國民製糖公司宴各界紀]  
　　昨晚六時中華國民製糖公司假大東旅社宴請日前該公司開創立會時相助之商科大學學生·南洋兄弟烟草公司職員·報界人士與該公司發起人·股東·籌備同人諸君到者百餘人由該公司馬玉山總理·嚴直方協理主席並由梁鎭廷王蔭喬嚴威夷與職員諸君殷殷招待席次馬玉山君致詞先述與嚴君膺此重任謙謝之意次謂承在座諸君子之相助甚爲感佩云云嚴直方君致詞先詳述感謝之意復申説近來學商兩界能互助之好現象希望將來益形密切以利國家云云次請新嘉坡中華總商會會長林義順君演説林君現自廣東來滬洪江築堤防水一事現由林君慨認鉅欵並盡辦理此事之義務演説後復叙談一切約九時許乃盡歡散 
[滬杭車茶房帶烟土之發覺]  
　　滬杭甬鐵路昨日（二十）上午七時三十五分由上海北站開杭之一百零四號早快車駛至新龍華車站時有該路總稽查鄭乃文（即新升車務帮總管）在車上查獲馬口鐵盒裝烟土一千數百盒價值一千餘元係車上茶房吳阿全私帶被該稽查查實立將該茶房吳阿全交路警押解鐵路警務處收押一面呈請該管局長核辦 
[縣立二高紀念會紀略]  
　　浦東楊家渡上海縣立二高小學校今年爲十五週年紀念定於本月十九二十二十一三日開會等情曾誌前報前日爲該校第一日開會期上午成績展覽會下午新劇爲「金錢毒」意在諷今之投機業者是日天氣雖陰尙未下雨故上海勸學所李所長等均到校意興勃勃昨日爲第二日上午行紀念式新校舍落成禮第九次校友會開會後由校長顧聘珍君報告本校十五年來經過之困苦艱難史及此次建造宿舍之情形次由來賓及校友等相繼演説大致希望學生努力用功以報職敎員之熱心及增高本校之榮譽下午新劇是日天小雨故來賓到者不多該校現有高等小學生二百餘附設市立國民小學生一百餘合共四百之譜成績極美亦爲公立學校中之有數者經常費用雖可支應而特别欵項純屬臨時籌措今日尙有菊花大會及之動會等如天公不作美未免殺風景耳 
[青年會與日商之檯球比賽華隊獲勝]  
　　昨日（星期六）晚七時爲中國基督敎青年會童子會員與日本商--- 
人作檯球比賽特請馮學俊朝比奈（日人）二君爲公證員其結果爲十四與六之比華隊得勝聞該日隊曾於四年前戰勝青年會此次反被青年會奪得錦標該會檯球之成績於滬上可稱獨步兹將勝隊賽員列下孫弼伍·洪汝霖·唐昌民·周世珍·高慶熊·王壽田·朱揖庭·洪錫九·張煜煒·胡鐵吾 
[公共體育場與東吳分校足球比賽]  
　　體育塲獲勝 
　　昨日上海東吳分校足球隊至公共體育塲與該塲足球隊比賽下午三時開始至四時半止是日細雨迷濛塲地濕滑兩方球員雖均勇猛然縱横馳聘之中不能不出以矜待故費力較平時爲甚作壁上者咸爲贊歎不置結果爲一與○比勝利屬諸體育塲 
[益賽實用國文夜校消息]  
　　慕爾堂益賽會於今秋在法界西新橋弎弌堂創辦益賽學校校長顧執中以普及敎育爲職志近更添設實用國文夜校請敎員王雪存爲主任灌輸社會知識學費每月收小洋六角有志求學者可隨時報名 
[美國感謝節之慶祝]  
　　國聞通信社云本月二十四日爲美國之感謝節本埠美人已預備慶祝並已預定慶祝辦法届時准由退職之少將勃拉克主席開會開會時首由美國駐滬總領事克寧海誦讀美總統哈定對感謝節之頌詞然後再由佛里門博士等演説又本埠美國軍隊司令已發出舉行遊街會之通告並已邀該國海軍人員加入云 
[彈花公所之進行]  
　　本埠滬帮彈花同業發起公所設籌備處於北四川路横浜橋增利花廠昨日（星期）下午二時由籌備主任顧永福預邀各幹事在該處開茶話會到者二十餘人首由顧永福報告購地建屋情形次各幹事報告接洽各同業狀况次副景任倪秀卿報告蘇帮同業請求加入經衆討論之下俟開大會議决復討論各項進行事宜而散已鐘鳴五下矣 
[理髮工增貲運動近聞]  
　　理髮業工人要求增價一節已見前報昨午由趙啓運楊春山等邀集多人在某茶居集議擬再漲一折（向例東夥四六或對拆）工人方面乘店主團結不甚堅固之際運動增貲並擬組織理髮工會云 
[憲兵定其校閲]  
　　京師憲兵司令秦華業已派令所部副官長華子桐先就京師校閲駐京第一第二兩憲兵營官兵之操學各術課現將考察竣事惟駐滬之第三營及該營之第九第十兩連均未檢查故由秦司令訂定十二月二十三日爲校閲該營之期九十兩連定於二十四五兩日校閲所有校閲時應需檢查各項文案卷宗兵額名册馬匹牲口鞍嚼槍刀軍服總數册籍分晰備妥以憑一併考查點騐昨已令知該營汪營長遵辦矣 
[楊分監長之布告規定監犯接見家屬時刻]  
　　江蘇第二分監長楊宣猷昨日佈告云爲布告事照得監獄爲執行刑律之地紀律何等森嚴本分監長蒞任以來查得每逢星期日爲在監人犯接見之期而向來未設有接見室每遇接見日期竟於頭門至大廳多人蜂集言語喧嗔秩序凌亂不特有磚觀瞻抑且不合規則兹本分監長爲維持紀律起見自本月二十一日起改爲除星期日及紀念休假日外每日上午九時起至下午三時止爲在監人犯接見之時所有接見次數及見時一切登記檢查監視等必要之手續悉依監獄規則辦理除派看守遵照規則分别辦理外特此布告仰爾在監人之家屬一體遵照 
[及時之雨]  
　　本年新秋之候雨水風潮過甚致菊屬浙皖均大遭荒歉嗣後又久晴不雨自舊曆九月以來已將兩月致風乾日燥於衛生則發生喉症赤眼牙痛症於田間則農民已嫌土乾春熟不能下種於火患則房屋延燒尤烈是以昨日之雨居民羣慶甘霖下沛而農人更喜形於色云 
[請限房客遷移之兩案]  
　　一限兩日遷去一作查明再核 
　　新瑞和洋行洋人昨投法公堂控房客詠盛祥虧欠租洋六個月且將房屋頂替與人請求限遷又房客徐興昌家時常失火已有數次恐有後患亦請限遷詠盛祥主供認欠租此店前由周方記轉盤與商人是實徐興昌供商人店中並無失火之事求請查察中西讞員判着詠盛祥限二天内遷移徐興昌是否有失火之事聽候查明實在再行核辦 
[阻撓造屋之請究]  
　　本城内外各業户凡遇建造房屋及修理者每有一種斧頭黨與三十六個黨向索規費否則硬取物料前日舊校塲某姓造屋經陳市安橋一帶黨羽向作頭交涉不能如願以償即行凶毆打該水本兩作頭心不甘服報告水木公所由該所董事飭派司事往查屬實即投淞滬警察廳具詞禀控請求查明提究並要求派警隨時保護徐警廳長據禀後業已先行派員前往查辦矣 
[滬寗車碾斷人足]  
　　昨日（二十日）滬寗路由寗開滬之六號快車駛至蘇州車站相近時有一貧苦人在軌道中行走司機人立時停車已避讓不及被車頭軋斷脚骨二叚當由該車長將受傷人帶至車上送蘇州醫院醫治 
　　尙有本埠新聞等轉入後頁 
雜評二 
[一好兩好三好（旡用）]  
　　滬諺「一好兩好三好合到老」一語詞雖鄙俚却有至理存焉吾試以一例之甲二例之乙三例之丙甲好矣而乙懷叵測之心使甲一再受虧其虧至受無可受而反動以起即乙原未必有惡意丙隠爲鼓煽而乙之心怦然動遂有不利於甲之行甲亦受虧其虧至受無可受而反動仍所不免此其道擬諸國家之政策國際之金融無莫能逃此公例曾不如甲有難時乙推誠助之丙亦從而贊之微獨甲感乙丙之惠乙丙有難甲亦可以相互維持不然困獸猶鬭惡聲必反甲之難使甲覺爲丙之所煽而乙之所發甲未必無使乙丙困難之道此其所以貴乎一好兩好三好也此次太平洋會議講公道説正誼要欲人之各懷好意耳孱弱之國人無往而不好公道正誼爲其所最希望者使相對方面放開眼孔擴大心胸毋狃數十年抑壓欺弄之習施政則持其平發論則凖乎公一好兩好三好而無不好斯爲人羣大快事二十世紀之環境所偪不得不爾先進友邦宜審所擇已 
 
 

Page 16

 
 
本埠新聞二 
[少年宣講團募捐第一次報告]  
　　本埠少年宣講團籌募建築經費昨日各隊募得捐數第一次報告如下（一）也橋隊陳也橋經募三百分王溶水五十六分胡雄才二十分王愼聲五分（二）冷遹隊周劍雲經募三百分（三）秉鈞隊李士林經募二百零二分（四）辛權經募二百分五伸輝隊邵仲輝經募一百分張志香三分（六）特别隊汪　超經募一百分（七）蘭亭隊谷劍塵經募二十一分鄭鎭昌五分（八）乾麟隊陳克家經募九分陳子和三分（九）廼穆隊張叔懷經募一分其他各隊長隊員募得成績均俟在後數次報告繳出 
[西樂社失愼]  
　　法租界八仙橋普安坊振和西樂社於前晚九點三刻時不戒於火延燒貼鄰九華棧當由救火會驅車到塲救熄後由捕房飭探將火首帶入捕房聽候查明起火情形再核 
[斧頭砍傷婦人頭顱兇手爲李純]  
　　木匠山東人李純前日下午三時許在元芳路將婦人王張氏扭住攢毆逃逸至傍晚復持利斧將氏之頭顱砍傷經人報捕派探葛祖元往將受傷人車送醫院療治並將李拘入捕房奉飭押候解廳訊究 
[騙子終歸敗露三人各押西牢]  
　　無賴沈其生王阿康楊林生三人日前串同至法租界騙取顧阿土趙金廷兩户之銀洋化用現爲包探偵悉將沈等三人拘獲帶入捕房昨解法公堂請究先由原告顧阿土稱商人胞弟金生在某處爲汽車夫日前沈其生至商人家中向母親誑稱金生汽車馳至霞飛路撞傷行人現已拘入捕房須以五十元方可保出商人母親信以爲眞措得洋三十元交沈而逸今蒙拘案請求追究趙金廷稱商人兒子亦在某處爲汽車夫日前沈亦至商人家誑稱爾子在大馬路肇禍經拘入捕房須以二十元方可運動出外當時商人信以爲眞將洋如數繳沈取去亦求追究詰之沈其生供第一原告家由楊林生令民人前往騙取第二原告家係王阿康囑我騙取所得之洋三人匀分求宥王阿康楊林生供民人等因與兩原告相識故此囑令沈其生前往騙洋求宥聶讞員商之法正領事德君判以被告詐欺取財罪已成立着王押西牢八個月期滿出境沈押六個月楊押四個月以儆 
[袁榮生以騙爲業]  
　　北海路元昌號夥胡福庭指控天津路二百九十二號門牌元利烟紙烟主袁榮生騙取值洋二百十八元之毛巾消贓與洪明齋等情業由老閘捕房將袁洪二人獲解公共公廨諭洪交二百元保袁押候查明訊究在案兹由承辦此案之包探沈阿岳查得袁榮生專以欺騙爲業其所設之元利烟紙店係一種幌子作用袁除騙胡之貨物外並曾串同在逃之人先後騙取江西路順泰北京路源泰兩店之鐵床漢口路二百九十三號門牌某西式衣服店之雨衣南市火車站李新記之粗紙六十綑其他有無受騙之人現尙在調查沈探業將調查情形禀報捕頭並遵諭傳知被騙各户俟公堂開審此案時着各投案質證 
[旅館印發工部局取締章程]  
　　公共租界内各旅館客棧因捕房邇來調查加嚴如發現寓客吸食鴉片·及他種不規則行爲逆旅主人輒受科罰故前有數家棧主擬自雇稽查調查寓客有無違章之事發生以便設法防止免再代人受過兹又有曾被公堂科罰之湖北路名遠旅館將工部局所頒取締客棧章程擇其有關寓客亟須注意者四條印就傳單分發該旅館寓客使其自省傳單畧云敬啓者承蒙貴客光顧務祈注意下列工部局章程倘有違犯之處本館旣在該局管轄範圍以内自不得不遵照定章辦理尚希垂鑒是幸節録工部局客棧章程（一）該棧來客若帶有軍器或危險機械應立即報知巡捕（一）該客棧内不准有酒醉喧鬧邪穢賭博及不端之舉動（一）該客棧内不准吃食鴉片烟如有來客在棧吃食鴉片烟者領照人應立即報明巡捕（一）該客棧内不准客留盜賊及品行不端者並不准容留亂黨及無政府主義者謀及中國政府者因國事犯罪者中國政府所欲緝拿者一概不准任其往來或聚會或寄存貨物如有此等人住宿棧内應立即報告巡捕云 
[楊茂如恢復自由]  
　　楊茂如私用曲國賢賬欵二百餘元案發被捕解由公共公廨當以刑期六個月如能還洋准予核减楊入西牢三月有餘其家屬乃爲之向原告理楚經曲具禀公堂請求將楊開釋業於前日由原審中西官核准經捕房通知西牢管理捕頭出楊於囹圄矣 
[各被告交保候訊]  
　　慶康莊朱桂卿在公共公廨控徐頌聲不理欠銀一千五百七十六兩又楊俊德控周牯瞻不贖計銀一千五百四十兩抵押之羅卜票及無錫縣方單又陸根生控康年人壽保險公司經理嚴　玉不貽償伊表弟余高德壽險洋一千五百元又汪安慶汪施氏同控朱春帆不付絲價銀九百餘兩又錦發號控汪明甫黄甬由不理欠欵又同和泰號控妓女蘭雲小榭（即　雲閣）不還香烟賬欵各案連日由駐廨包探將上列各被告按名傳到諭令交保聽候訊核 
[混用鉛角]  
　　無錫人李横山周仁三昨在西華德路三千另四千號門牌某麫館内吃麫混用鉛質小洋適被包探蔣阿林查見將李周二人一併拘獲當在其身畔抄出僞四開四枚拘入捕房禀明捕頭押候解廨訊究 
[私售烟膏罰百元]  
　　周秀卿在法租界私賣洋烟違章爲探目沈德福偵悉前往抄出烟膏帶入捕房昨解法公堂請究周供認私售不諱判罰洋一百元充公烟膏没收 
[深夜賣酒]  
　　華記路二百九十九號門牌甬人王金根所開之酒店因深夜賣酒違章被八百三十七號巡街捕查見當將酒器帶入捕房禀明捕頭諭候請廨出單傳究 
[竊案一束]  
　　公共租界近日發生之行竊與圖竊未成等案併記如次（一）南京人王阿寳前晚竊得新閘路一千八百十二號門牌陳炳昌家值洋二十元之火腿十二隻携贓逃出被包探王金生連贓查獲帶入捕房押候解究（二）安徽人胡梅生前晨竊得台灣路四號門牌趙森泰值洋十元之衣服携贓逃出被包探居阿巧查獲人贓拘入捕房押候解究（三）鎭江人陸阿四前夜潛至長沙路一百三十八號門牌撬聞後門入内行竊爲星中所住之老閘捕房二百八十二號華捕陶子萬覺察將陸拘入捕房押候解究（四）安徽人張文生前晚在新閘路徘徊圖竊被巡捕查見拘入捕房押候查明解究 
[中華職業敎育社通訊]  
社址上海西門外方斜路三四八號 
[靜仁職業學校概况]  
　　徐君靜仁爲上海實業鉅子本其眷愛桑梓之懷在安徽當塗地方剏辦職業學校一所斥私資五萬圓此議發生於去年春委託本社規畫本社辦事主任黄君炎培嘗親赴該地調查謂宜於農而參以工嗣本社農業敎育研究會成立即將此事交由該會籌畫經推定該會主任東南大學農科長郭君秉文重往實地研究草定校綱徵得徐君同意是校遂於本年八月成立原定分設農業管理·農業職工·工業職工·三科近得校長孫君守廉報告以學生程度關係尙未正式開辦兹將該報告摘録如下以見一斑 
一關於組織方面此次招收學生程度都欠合格以致原定各科難見開班現將録取各生編爲甲乙兩組補習各種基本科學俟成績合度分入各科該科現有學生四十三人其程度約與國民三四年級及高小一年級相等）此外又添設女子織工科一級　招生十名定下星期開課半日授課半日織襪與國民二三年級相等再以敝近敎育幼稚爲籌基本入手另設附屬小學現有國民科一級計二十二人其程度自一年級至三年級至明年附小及女子職工科均將另建校舍擴充組織 
　　二關於管理方面開學來學生都不習慣學校生活故特别增加公民及衛生二科之授課時間專敎授學校生活並令學生自已佈置休息室·自修室·敎室·及運動場等逐漸組織自治會之各部分（學生各種服務現已試行學生警察部現在籌備中）大約明春自治會可成立其組織取敎員與學生共同制各種規律不預定明文先由敎員示範待實行後修訂 
　　三關於敎育方面補習科取學程制國民科單級敎授各科敎材大部分由敎員自編每逢星期日開敎務會議預定下星期課程並將所用敎材公開討論全體通過然後施行現因限於人力及時間關係尙未能圓滿實行 
　　四關於體育方面各級不專列體操時間每日早會時有早操下午課畢後有運動現以運動場尙未圓滿布置每星期加授普通體操三小時 
　　五關於衛生方面當地人民殊不講求衛生故外來學生身體健全者甚少而對於飯食便溺等事尤不注意當地習慣隨地便溺故校中特别組織衛生部以矯陋習 
來函 
[上海學生聨合會聲明]  
　　兹悉本埠大東旅社前星期現無恥之徒冒民立中學學生爲本會募捐查本會並未派人在外募捐各界如遇此肇冒名募捐概請一面通知本會一面送捕究立以杜後弊而儆效尤此啓 
公布攔 
[江蘇高等審判廳]  
　　民庭判决　秦渭清等與陸松圃因租地涉訟上告一案（判决主文）原判除二千九百步田之清丈憑單歸上告人秦渭清收執之部分外撤銷發還上海地方審判廳迅予更爲審判被上告人之附帶上告馭回莊苑卿與費阿美爲貨欵涉訟上告一案（决定主文）原判撤銷本案發還上海地方審判廳迅予更爲審判奚蔣氏與尤殿鴻爲租屋涉訟上告一案（判决主文）原判除關於維持第一審判令奚蔣氏所欠房租以項首洋一百元扣抵其餘概行讀免再由尤殿鴻津貼奚蔣氏遷費洋五十元限奚蔣氏於兩月内將屋遷讓部分外撤銷發還江寗地方審判廳迅爲第二審審判樂子華與樂包比爲扶養涉訟控訴一案（判决主文）原判變更樂子華應按月給付樂包氏養赡費五元俟其子福康成年時停止樂子控訴駁回控訴訟費歸樂子華負擔俞步　與俞宋氏爲　承糾葛控訴一案（决定主文）本案控訴及控訴人在第一審對於宋元良江章琴之請求均駁回　　訟費歸控訴人負　以上十一月二十號 
[江蘇高等檢察廳]  
　　批示　解輔成狀悉查本案前經本廳令縣迅予偵查法辦仰仍向丹徒縣知事公署投案候訊可也此批周有年狀悉　調卷核奪此批朱少清狀悉候調卷核奪此批顧幼章狀曁粘件均悉仰候調卷核辦此批馬春芝不服宜興縣批示提起抗告呈遞一狀王敏行等追加理由呈遞一狀饒翰臣請撤銷控訴呈遞一狀以上三狀業經本廳查閲函送同繳審判廳核辦仰即知照此示以上十一月二十號 
 
 

Page 17

 
 
   
 
 

Page 18

 
 
自由談 
遊記 
[歐游小記（二）] [  汪筱謝]  
　　十六號晨船進香港自上海至此海程八百餘里香港係一島四周均環以洋式房屋有火車可直達九龍島上山多高峯以名維多利亞者爲最高上均有樹木亦有住屋矮垣綿亘數里風景甚佳船下椗後即有多數小船載貨求售多係銅器及福建漆器精巧可愛又有售鳥者亦不少内以鸚鵡爲最美麗余購一籐椅蓋船上必需品也雖船中亦有可租用者惟價較購爲昂耳下午與數西人乘小輪上岸至先施公司購鞋粉一盒及緞帶等零物且登屋頂花園一游此處之先施公司規模遠不及上海宏大惟花園臨港登樓一望四周皆水桅檣如林使人心曠神怡五時乘汽油船回至大船船主知旋風將至故定明日開向西貢晚間自船中遥望香港燈光燦爛明朗如晝此處天氣在七八十度之間 
　　二十二號晨七時至西貢自香港至此潮浪稍大初覺異常不適一二日後已習慣矣船所停處四周均係稻田土人男女服式皆同色尙黑田邊草屋數間如中國鄉間風景男女跳足包頭耕於田間或有摇小船載水果求售者香蕉波羅蜜等價廉物美此處多産米故所上之貨以米爲大宗下午大雨貨未上完聞再二日始能畢事自此處至西貢城尙有陸路四里故岸上備有汽車人力車以便客之游城者自香港至此約九百餘里 
　　二十七號至曼谷爲暹邏之京城自西貢至此僅六百餘里此間氣候凉爽惟每日必雨天氣與香港無異晨七時大船即停有小輪接送乘客惟價甚昻每人須費三鎊且在小輪中須經六小時始能進口故余未往此處有土人來收應洗之衣服因此船並無洗衣作故止可到一埠後送交洗衣處也土人略似中國人種膚色黝黑服式則上係短衫下圍一裙而已大船停四日所上土貨仍係米米粒大而長較西貢者爲佳上米之工人多係中國人且聞曼谷之土人均懶而好賭吸鴉片者尤衆故除政黨以外各種大商業均操於中國人之手華僑在此致富者甚多（却酬） 
筆記 
[貳情記（四）] [  沈求已]  
　　女躊躇良久曰然則張生固無負於我也母曰噫若必待張生負汝而始謀别就我恐雖鞭之長已成莫及之勢惟有徒喚奈何耳况張生者一窮措大一旦受人之利餌難免無背汝之日汝何執迷不悟至此女聞此一席言俯首默然久久無語母知有轉機乃進語益頻復陰遣人告吳氏亟下聘禮且命多置貴飾禮至悉以眎女若爲　戒若爲珠環若爲胸花若爲項練名目紛繁式樣奇巧珠光寳氣　室通明女目眩神迷心花怒放一躍而起連吻其母曰母乎兒心願矣張家固無力辦此也母大喜松如知之亦喜即以探視新壻病狀請於女女本由張生識巨川允之約期往焉巨川自錢女許婚並親蒞探病後病即霍然然巨川愈而張生病矣蓋錢女雖已許婚於巨川　私念張生終猶未能盡去於懷乃作書告之略謂儂處舊家庭制度之下自身事竟不能自主已爲父母强許婚於吳氏爾我姻緣祗得待了於來生矣云云張閲竟不禁昏絶移時始醒長吁曰噫我不期舊社會舊家庭果能絶人之幸福也言罷而哭哭已漸病當張生起病之日正錢女玉立於巨川病榻之前四目相對含情脈脈時也巨川得張生病耗扶杖往視方期稍進慰語聊盡友朋之誼豈意張生見巨川不交一語瞪目直視兇燄逼人大有得而甘心之概 
文苑 
　　北京西山旅館當翠微之麓據天然之勝而兼極人工之美秋高氣清休沐暇日游人駕自動車出城疾馳三十餘里而來徙倚平臺之上襟袖皆沾山翠九衢塵𡏖湔洗殆盡矣覽山原之秀傑玩士女之佳嫻學南中風物未易得此游還口占二詩用記蹤跡且張其勝好事者可以覽觀焉[  君柔]  
　　鳳城人海著間鷗來向西山訪素秋共喜郊原留勝境好携 
[金錢萬能啚（五）投機]  
風日恣清游傾襟欵語如相接駐屐微香不自由多少油車尋鈿約清狂容我豁雙眸 
　　楊榆夾道綠猶新楓槲緣山染未匀暫坐樓臺渾入畫小栽花木盡迎人曉來山色明如繡靜裏風香細不塵試把年光閒屈指晴秋佳麗定逾春 
劇談 
[旅京觀劇雜誌] [  甚卿]  
　　三慶自小余丁艱後改演日戲添入貫大元郝壽臣二角一日余撥冗往觀入座甚早台上王長林正演一疋布舉動滑稽令人捧腹接演德珺如之羅成呌關德年雖老嗓子圓潤異常俞振庭之鬧昆陽代飛叉陣頗爲賣力余觀俞五之戲覺是日最有精采九陣風之扈家莊去扈三娘前後凡上下九次九次之把子不同配以錢金福之李逹二錢向在吉祥搭楊梅班是日忽然加入雙慶社自慶眼福不淺）范寳亭之林冲愈覺生色郝壽臣之山亭雖不能上嫓何九演來尙可壓軸爲貫大元之御碑亭余第一次見御碑亭在民國初元係老譚之王有道瑶卿之孟氏路三寳之妹子德珺如之劉生張文斌之書僮劉景然之老師張毓庭之孟員外謝寳雲之孟安人珠聯璧合誠有祗應天上難得人間之概第二次在天蟾舞臺小培之王有道小雲之孟氏筱寳翠之妹子李桂芳之劉生廖連卿之書僮洒金紅之老師劉松亭之孟員外余瑞亭之孟安人較之第一次所見相去霄壞不過觀小培之戲有愛屋及烏之念且在上海能見循規蹈矩之戲已屬不易此次在三慶所見貫大元之王有道尙小雲之孟氏諸茹香之妹子朱素雲之劉生慈瑞全之書僮鮑吉祥之老師劉景然之孟員外羅福山之孟安人雖仍不能與第一次比擬較第二次實有勁其中朱素雲年紀太大不如李桂芳起看而劉景然之孟員外諸茹香之妹子則勝劉松亭與筱寳翠多多且售座極廉每人祗五吊六較之費七八角錢看諸葛亮招親覺便宜不少也 
小説 
[劇賊胠篋記（五六）] [  圭一]  
　　説時遲那時快辣弗里司還没説完這兩句話他早已飛步向前一手拉住那警察胸前的練條把警笛扯下擲到遠遠的去了那警察不提防這樣那裏來得及抵抗已被辣弗里司打倒在地辣弗里司又向我道我已將他打倒你快出去看看外面有無動靜倘有人來你也照樣行事把他打倒萬不可放他逃走壞了我們的大事這時我也來不及説甚麽就立刻跑到門口朝外望了一望見迴廊裏果然有兩個人站在一處講話他們正講得起勁似乎不曾房裏的聲音但是我的膽力向來不及辣弗里司那麽大如今見辣弗里司這樣硬做心裏很有些害怕身上一時出汗一時又没有汗也不知是冷是熱我正在這兒發呆辣弗里司已走到我的身邊拉着我的膀臂低低説道大事已成我們去罷我們二人當即走出金屋經過那道廻廊見那二人還是談個不了我們走過他們旁邊時辣弗里司打斷他們的話頭問道請問一聲我們要到歷史館去但不知往那條路走那二人回答道一直走過去就到了辣弗里司道謝謝你們的指點又嘰咕着道走過歷史館就可到埃及部了我問他道我看你這種行爲敢是發了瘋麽辣弗里司道我也以爲是發瘋了其實何嘗發瘋我却不得不這般做做罷了 
餘瀋[  懷橘四乳]  
　　今有抱高尙之志厭舉世擾攘欲覔桃源以避秦者不知淵明作桃花源記非眞有其地也特借是以寫胸中幽趣耳吾於讀書之暇斗室靜坐神遊太虚如入仙境而心中之桃源得以時時觀覽其樂何極亦奚必作武陵漁父耶 
[金君珏啓事]  
　　不佞前徵求小説特刋已承漢口訥厂君惠寄一至三十號全份裝訂成册完好如新特贈半月四期禮拜六之花二十五朶其餘除已璧還諸君外復擇用十紙分别酬贈戔戔者不足言謝聊報雅意云耳 
 
 

Page 19

 
 
   
 
 

Page 20

 
 
   
 
 

Page 21

 
 
   
 
 

Page 22

 
 
常識 
常評 
[孔子兼自由平等博愛三主義] [  漸]  
　　共和國民以自由平等博愛爲精神而此三主義實已備具於孔氏之學説 
　　孔子之自由主義以何爲證曰自彊不息曰誠者自成也而道自道也曰我欲仁斯仁至矣曰爲仁由已而由人乎哉曰君子無入而不自得焉此自由之極軌也 
　　孔子之平等主義以何爲證曰吾非斯人之徒與而誰與曰有敎無類曰萬物並育而不相害道並行而不相悖曰大同此平等之極軌也 
　　孔子之博愛主義以何爲證曰汛愛衆而親仁曰已欲立而立人已欲達而達人曰不獨親其親不獨子其子使老有所終壯有所用幼有所長矜寡孤獨廢疾者皆有所養男有分女有歸此博愛之極軌也 
　　近世讀孔氏書者鮮矣有讀之者亦往往不能見其大而不知吾人欲發揮共和之精神求之孔氏之言而已足西方之政治家言敎育家言其有精深博大過於孔氏之學説者乎 
經濟 
[商問題業之研究（續）] [  吳東初]  
　　新式零售（一）部分店（The　Department　Store）　　零售有新舊式之分舊式零售範圍狹而資本薄新式零售範圍廣而資本厚舊式零售仰求於掮客洋行或批發人而供給於顧客新式零售破級直達於製造家而供給於顧客一有中間人之費用一無中間人之費用一開消小一開消大一守舊例尙在淘汰之中一應時尙正合社會之需二者分别極多一時不能全舉兹僅就新式零售之最著者而申論之即所謂部份店是也 
　　名稱　部分店（Department　Store）者無論在中西字義上都不算美滿之名稱滬上先施永安二大部分店也而國人有名爲百貨店者若照其無貨不備之事實目之爲百貨店固可但於其組織上又名不達義矣西人於部分店有目爲連合店（Union　Store）者有目爲合併店（Consolidate　Store）者可見不獨吾人感字義上之困難即西人亦復如是卒以不獲勝於（Department）之一字者沿用至今而吾亦只得直譯爲部分店矣 
　　組織　部分店之組織概括言之係部分制而集權於總匯歐美部分店小者有二十部分大者有二百五十部分各部設部長一分任購售猶一小店也至於廣告賬務送貨庶務存貨等則另有廣告部賬務部送貨部庶務部與存貨部等主理之其上有總務處以總其成 
　　優點　部分店之優點甚多其顯著者如下（一）地點適中（二）房屋宏大（三）資本雄厚（四）百貨俱備（五）進本低廉（六）售價平直（七）分工專職（八）集權總匯（九）組織精密（十）招待週到（十一）送貨敏捷（十二）允許退貨換貨 
　　缺點　凡事有利必有弊部分店之缺店在（一）散漫難於稽察（二）店友責任心輕（三）陳貨堆積（四）破爛污濁之損失（五）開消費重大 
　　結論　普通言之似乎部分店無論何貨皆可售賣然細審之有爲其權力所難及者如珠寳傢伙雜貨五金四項是也難點在珠寳貴者太貴缺乏專門人才主理其事傢伙爲男子所購者多雜貨過於煩瑣兼因衛生之關係五金亦爲男子所購者多按照歐美大部分店之經驗男子不喜上部分店之門因人多囂雜男子羞與女子爲伍寗可多費幾文向專門店購買不願與部分店來往西人謂部分店爲女子的店職是故也故凡男子所喜買之物若專門店招待週到不怕部分店奪其生意也至於部分店之將來發展之希望極大在吾國雖視屬創舉然審視他國之經過吾可預卜接踵而起者大有人在也 
[中國人之手] [  錦江]  
　　黄炎培先生前在省立一女師範演講滑稽警策發人深省其中有「中國人之手」一段尤爲精確兹追述如下（以下黄君話）嘗聞人言中國窮然有一物不窮何物即「手」是也中國人口四萬萬計算手之數目當爲八萬萬每雙手工作一日可赡養三口（余爲川沙人以川沙作例十五六歲女孩每日工作可得工價五角每口日食角半尙餘半角）中國八萬萬手果能全體工作不特四萬萬人可以自養自給且可有餘大請世界各國之客但可惜中國人手雖不窮用手的法子却很窮今將中國人用手法子約述如左 
甲類 
　　（一）荷鋤種田的手 
　　（一）負擔工作的手 
　　（一）執筆作書的手 
　　（一）持籌握算的手 
　　乙類 
　　（一）拊膞的手 
　　（一）加膝的手 
　　（一）閒游的手 
　　綜上甲乙兩類觀之甲類可謂善用其手只是太少像乙類的太多有手等於無手雖然尙不得謂爲最壞還有一種最壞的手即「賭博的手」是也上海「賭的手」最多聞南京近日「賭的手」也不少此爲最痛心之事吾每談此事幾至涕下吾深盼吾國人妥妥當當的享用這一雙可寳貴的手照上述甲類的範圍作去則我國前途庶有望乎（乙種酬） 
道德 
[江蘇公民的敎訓] [  平]  
　　江蘇省議會自開幕以來已經一月有餘了議長問題　到現在還没有解决議案擱置姑且不説而買賣議長的風聲喧傳全國日甚一日我們江蘇省全省人的人格不都被那些要錢不要臉的議員喪盡了嗎所以談到省議會的問題眞正使人心痛但是那些無恥的議員固然不好而根本講起來還是由於許多公民不好何以呢因爲那些不好的議員爲什麽有人舉他的呢難道不知道他們壞嗎我想起來總不外爲的金錢呵我聽説這届省議員下的本錢很大最莫报羅網 
多的差不多兩萬元少的也要三四千他們旣花了這許多錢薪金所得斷没有如此之多而他們的目的又不是爲人民犧牲的於是乎就不得不趁選舉議長的機會賣票抵補以爲桑榆之收了如果他們議員的頭銜不是將錢買來那决不會鬧到這步田地的所以我説那些受金錢運動的選民從此可以得到一個敎訓就是選舉議員要本自已的良心擇其賢者而舉之不要爲金錢所動舉那班小人因爲你旣得了他的錢那麽他當選之後就惟利是圖不顧人民了照這樣看來賣票的人豈不是自賣嗎而且旁人也一同受累豈不是賣人嗎唉自賣固不可賣人又何忍尼爲了幾百塊錢就忍心害理到這步田地又何必呢古人曾經説過往者不諫來者可追以後選舉切不可再如此呀（乙種酬） 
[西方格言（二一七）] [  謝介子選譯]  
　　樹高風多（荷蘭諺） 
　　倨倣之人將無善遇（英吉利諺） 
虚僞將渙眞誠永留（德意志諺） 
審察萬事而堅持其正確者（英吉利諺） 
需要爲最佳之德（莎士比亞（Shakespeare） 
毋先營營於陸當俟見海方定（塔密爾（Tamil） 
達海底之距離甚長（英吉利諺） 
浪費爲惡習節儉即獲資（荷蘭諺） 
最佳之物最難得（英吉利諺） 
酒色能令人愚閣（德意志諺） 
衛生 
[早起之益] [  趙綸]  
　　予性素懶惰少時在家每晏起讀古人鷄鳴起舞黎明即起等語毫無感動於心後入中學功課繁多不得不早起以預備初時頗覺苦後則習以爲常而亦忘其爲苦矣至今思之早起有益於我人甚大兹略將其利益分述如下 
　　（一）關於作事方面　語云一日之計在於晨又云早起三日當一工此言早起則作事易於成功也譬於一件工作每日八時起至下午五時止作工九小時十一日可成倘每日六時起至下午五時止作工十一小時則九日即可成較原定時間已早二日此二日又可作别件工作矣 
　　（二）關於求學方面　每日清早起來精神充足腦筋清爽讀書易於純熟故早晨一點鐘之功實勝夜間兩點鐘無他平旦清明氣靜神定耳 
　　（三）關於身體方面　早晨空氣甚覺新鮮故於運動最爲合宜無論體操跑步皆能使身體康健即不運動游散於空曠之地吸新鮮之空氣亦甚有益是以鄉間農民黎明即往田野耕作其身體較常人爲强壯即早起之明騐也 
　　早起之益旣如上述惟夜眠不可過遲遲眠早起精神休養不足則亦有害故衛生之道早眠亦須早起也（乙種酬） 
法制 
[幼者犯罪應施感化敎育] [  黄企尼]  
　　法律規定未滿十六歲之幼者爲在絶對無責任時期凡有犯罪之行爲不得爲罪此並非謂未滿十六歲當然可爲惡事也祗以幼者可敎不可刑施以敎育涵養其德性以感化其惡習可使爲良善之國民古有格言明刑弼敎良有以也而實近世最新之方法故於刑律第十一條但書中有因其情節得施以感化敎育之語所謂因其情節者乃指不有適當之敎育者而言夫不良少年之感化敎育本其父兄之義務無如無有父兄或有父兄而不能施以適當之敎育則惟國家令其受敎育耳今將感化敎育之組織方法列舉如下甲兵營式起居飲食皆用軍律能養成有紀律之習慣 
　　乙家庭式　以未滿十人爲一家分爲多數家庭之形式如家庭然對於幼者之敎育則另設一學校能使幼者之性質自由發達 
　　丙學堂式　其組織一如學堂恩威並用敎養兼施 
　　以上三者有其長處不無所短捨短取長則莫如採用學堂式之兼有家庭式與兵營式之精神也吾國普及敎育尙在厲行兒童之犯罪者亦屬不尠感化塲之設立尤爲當今之急務矣（乙種酬） 
 
 

Page 23

 
 
   
 
 

Page 24

 
 
   
 
