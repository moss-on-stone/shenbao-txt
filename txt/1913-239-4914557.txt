# 1913 - 239 - 4914557

 

Page 1

 
 
   
 
 

Page 2

 
 
時評 
[告亂定後之政府(默)] 　　 
　　以武力平亂可也即以武力爲弭亂之不二法門不可也今者南方各省之獨立取消者己取消未取消者亦將窮蹙不支而有取消之勢即以上海一隅言之吴淞下黨首逃人心大定不可謂非武力之功也然武力僅能平一時之亂而不能保亂之永不發生且兵之爲物屢用則玩决不能常以武力平亂以自耗其原氣是故弭亂之道 
　　第一政府宜以民意爲重守法律愼用人力自振刷以發揮共和國體之精神勿使國民有所不愜意則彼黨自無從藉爲口實以再播其革命之種子 
　　第二政府宜以誠意待南方之人民而不可稍有所猜疑蓋此次南方各省之獨立固咸知爲少數人之主張而其大多數之人民則與政府無惡感也若因此次獨立之旗多樹於南方各省而即疑南方人民爲不足恃預存一不信之心而處處以威力相壓迫則因猜疑以召猜疑而亂機伏矣 
　　第三政府對於此次之亂宜儆惕而不宜驕矜此次亂事之所由起黨人藉口於政府之違法擅權故能號召衆人以與政府一戰政府於此宜深思之果不免稍有違法擅權之嫌乎正宜力加改革果絶無違法擅權之嫌乎亦當借此以自鑑戒而勿使他日爲人言所中此爲要着若政府自恃其無過而又自矜其平亂之神速以爲人即反抗我我以兵力平之易易耳此念一起即生自大之心自大則但知徇一己之意思行動將或軼出乎法律之外而所謂違法擅權之嫌即由此而伏機甚微也 
　　記者忠告政府之意此三言而己 
命令 
　　八月十三日監臨時大總統命令任命黃慕松爲參謀本部第六局局長此令 
　　任命葉荃爲黔軍第一師師長黃毓成爲黔軍第一師步兵第一旅旅長韓鳳樓爲黔軍第一師步兵第二旅旅長此令 
　　任命秀吉管理新舊營房城内官房事務此令 
　　陸軍總長段祺瑞呈請任命成桄爲黔軍第一師礮兵第三圑圑長應照准此令 
　　交通總長朱啓鈐呈稱秘書袁長坤另有委薦應請免去本官等語袁長坤准免本官此令 
　　外交總長陸微祥呈請任命傅謙豫爲僉事應照准此令 
　　據該總理等呈稱擬將外交部僉事許居廉胡坡均叙 
五等等語應照准此令 
警信 
　　南京電昨日（十四日）下午南京業己開戰聞張勳先鋒隊己佔領紫金山其進兵之際顯未爲南軍所覺現己轟擊富貴山砲台及他處之軍按紫金山控制寜城四周與軍略極有關係三十二圑之兵約五百名今晚佔據北門某地位北軍現由東路進攻獅子山砲台己升南軍旗號（譯文滙報） 
　　南京電昨夜全城槍聲不絶典當商店被刦者甚多並傷及平民數人己送入紅十字會醫院外人産業並未擾動獅子山砲台今晨己懸南軍旗號馮國璋之兵全抵浦口三英里上之浦鎭此間聞馮之部下共有兵三萬名何海鳴恐難固守寜城抵禦此軍北軍現尚未即渡江（特約路透） 
　　北京專電馮軍前隊己克滁州張軍己過清江將由鎭繞道赴甯　　嘉定快信十四日松軍又續到三營左右分駐明倫堂存仁堂及高小學校以縣署爲司令部傍晚有數百人出西門而去不知何往 
　　鈕鐵生何嘉禄楊鏡谷等六人於昨日下午六時僱通濟小輪赴滬由曹家渡登岸 
　　城中秩序尚未亂惟居民遷徒一空各商鋪因該軍以軍用票購物 
相率歇業 
　　南翔尚無南軍蹤跡然避滬者己 
絡繹不絶 
　　北京專電李純軍己克復灌口離吴城四十里 
　　北京專電蘇愼初己被張我權攻走張電稱歡迎龍濟光但不願客籍軍入粤 
　　廣州電廣州與香港之電報交通己斷第二師兵士己變現從事刧掠因都督所允發給之餉銀未能照付之故龍濟光今日己得援軍故佔優勢沙面外人並無危險（譯文滙報） 
　　香港電粤港電缐業己割斷星期二三兩日佔據五層樓之粤兵與後面之砲台互相開戰砲台曾開礟轟城城中损傷並不重大都督府空無一人爲駐紥該處之兵士焚燬聞粤兵反對龍濟光者約滿半數昨日城中各大街多遭搶刦聞第一師粤軍己限令龍濟光於二十四小時　離城聞此次亂事其原因爲粤軍反對龍軍之一部分因該兵從前皆係海盜故也（譯文匯報） 
　　廣州電目下諸均安静今晨東門之外曾築臨時堡障甚多旋均拆去商店各公署仍皆閉門人民皆恐再有戰事豫料此次被刦各戸將由政府賠償損失聞造幣廠被刦約一百萬圓現由龍濟光黃土龍恊同控制大局廣州人民離城避難者仍絡繹不絶（特約路透） 
　　北京專電閩督電許崇督智因有密備遂遠颺其同惡之萬黃裳李焕張祖漢黃震白左新輝何梓林偕逃厦門除密拿外現辦善後事宜軍民均甚靖謐 
　　重慶電重慶軍隊己變該城現由熊克武佔守聞成都己派軍向重慶進發旦夕將有戰事城門皆閉（特約路透） 
　　雲南府電蔡都督自請率兵七千名由湘省至揚子江恊助平亂袁總統己准如所請蔡將於旦夕出發滇省大局殊爲安謐（特約路透） 
專電　 
　　北京電昨日衆議院國民黨己一律出席議長報告田桐白逾桓楊時傑等除名衆無異議顧視高報告被巡警强制執行將其箱中徽章證書搜去曾子書亦然至謂惟議長爲能没收議員徽證議長答本席無没收之權顧憤然大呼此是議長服從大理院强制 
　　北京電贛議員徐秀鈞被捕因段芝貴電指名拿捕歸案訊辦其餘王有蘭文羣王侃等未獲 
　　北京電蒙古本籍議員多不服水土辭職伊盟新選出者爲唐寳鍔 
吴淵王鳴鑾劉星吾烏盟蔡匯東皆在張紹曾處辦事者 
　　北京電據綏遠人來言首數次與蒙匪接戰皆小挫近則屢戰屢勝雖軍隊複雜尚能用命戰缐共劃千二百里一律戒嚴 
　　北京電財政部將設税法委員會研究裁釐加税（一）考求貨價以定税率（二）分别物類以整理税目（三）釐裁則通過税自裁宜如何改定徵税界限（四）調查釐金確　以謀抵補 
　　北京電近前敵電袁總統牽涉議員通亂者頗多袁意除實係要犯外概免究 
　　北京電法制局因催交交通部鐵路局官制并謂各路總辦月薪不應過千元筆墨上大起衝突 
　　北京電伊集院十五日回國 
特約路透電 
　　北京電黎元洪及十九省都督等員致電參衆兩院聲明此次亂事延悮國務之隐痛並促從速於兩月内訂定憲法選舉正式總統 
　　北京電在京外交家對於日本容留中國黨人頗疑日本何不智若是衆意黨人一日不離日本則赴日之華人或由日歸國之華人無論其爲學生爲商民均將受有嫌疑則其結果徒令上等華人之欲赴日求學或經商者均相戒不敢前往耳 
　　北京電某議員提議陳其美張繼謝持均當除名各議員互相争辯時秩序大亂後議决付股員審查 
　　神户電有賀長雄己乘某船前往天津路透代表曾登船謁之據稱中國現因國民黨分裂草訂憲法較前爲易將來總統之權必較初料 
爲大 
　　神户電東京國民黨代表來訪孫逸仙孫拒不之見該代表即回東京前充孫之書記宋某否認孫氏現與國民黨有關之説 
　　神户電中國亡人之行蹤異常秘密或如胡漢民等赴各名勝地區以爲戰餘休養之計中國黨人領袖之由東京等處來此者人均冷淡遇之黃興與孫逸仙似曾秘密會晤 
　　北京電今日參議院開會時宣讀吉林省議會呈請裁去國税廳電文復讀王河屏（譯音）都督及各行政官當廻避本省之建議書均付股員審查 
　　北京電承造海海州）蘭蘭州鐵路之比國銀行公司代表特伏斯君現復簽定價值絶大之合同承造鐵路一千英里自歸化城起經大同府太原府潼關等處至成都爲止 
　　北京電特伏斯君昨日代表遠東比國鐵路會簽定之晉川鐵路合同規定籌募五釐息借欵英金一千萬磅此節及其他詳則均與該公司所訂之海蘭鐵路合同相同資本如不敷用則可酌增並擬築造一路使張家口鐵　 
路得與晉川鐵路在大同接通現恐該新合同或將與寳林公司承造粤川鐵路之合同互相糾葛寳林公司之合同早己簽定既經國務院批准然須由國會通過 
　　北京電卸任日使伊集院君今晨啓程回國中外巨員送者頗衆爲歴來公使所僅見足見其在華政績之佳該使離任衆殊抱欵華人視伊集院君爲極堪信任之良友 
　　東京電中日實業公司理事王一亭因私故告退此席現擬暫缺候秋季開股東大會再行選人補充 
　　北京電袁總統命令任劉光建爲南省海軍使 
　　蘭州電近有大批烟商抵此致鴉片之價每擔由二十兩漲至四十兩當道現在邊界稽查頗嚴己拘獲私運之人數名皆經槍斃且復出示禁止再種罌粟 
譯電 
　　北京電據成都愆期之消息該地己頒行戒嚴令並封閉國民黨報館數家尹都督素來傾向國民黨今不回藏而逗遛雅州途中民心殊爲不安當道己派軍前往重慶聞重慶亦派兵向成都進獲 
　　北京電憲法起草會昨日投票表决總統任期以六年爲限贊成者四十一票反對者十票滿期後再獲選者仍可連任 
　　北京電衆議院定於今日表决選舉正式總統之日期及總統任期之年限 
　　北京電參議院今日討論注銷張繼陳其美謝持議員名籍動議 
　　北京電熊希齡本月二十日可由熱河抵京 
 
 
 

Page 3

 
 
　　北京電孫寳琦辭受外交總長之任 
　　倫敦電外務部大臣葛雷君在下議院簽諸議員質問鴉片問題謂中國禁烟命令與此次内亂毫無關係中政府前於六月間會請英政府釋其續購印藥之義務英政府尚未答覆今除中四停種土藥各省外吾人未便承認此議至停種之各省吾人己即取銷印藥入口之要求外務部次官亚克倫君答統一黨議員里斯君質問鴉片問題謂中國各口岸積存之印藥己陸續銷於未曾禁盡之各省現料日後終必銷盡中國對於禁種土藥一事不可謂不認眞云 
　　倫敦電下議院議員今日舉代表謁見財政大臣喬治君請撥中國庚子賠欵或以他欵補助在華創辦大學一所該大臣允將此議呈内閣核奪 
公電 
　　滇督通電國務院參衆院兩議院黎副總統各省都督民政長省議會各省護軍使鎭守使都統上海各報館鑒贛事發生沿江各省相繼響應中原俶擾自召瓜分愛國者皆有陸沈之懼鍔前會同川桂黔都督聯銜通電陳述利害計己登覽兹再根據法律願與憂時君子一商榷焉民國憲法尚未纂訂公布則臨時約法自應遵守今於約法規定領土内宣告獨立形同割據是謂破壞統一且各軍皆署名曰討袁尤悖於理按臨時約法大總統有謀叛行爲由參議院彈劾之至政治上過失由國務員代負其責謂袁有謀叛行爲耶則應由國會彈劾討袁之名斷難成立謂袁有政治罪過耶則負責者在國務員討袁之事更屬悖謬且臨時政府己逹末期選舉正式總統在即届時袁不被選若倚其特别勢力悍不退職以武力迫之尚可言也今則臨時政府未終結正式政府未産出以少數之私意見竟敢據地稱兵且曰袁不辭職不罷兵是不啻以國家爲孤注以人民爲犧牲謂爲叛亂其又奚辭且今日政府之窳敗爲一腐敗官僚派之窟穴固國人所公認也然此係政府治上問題不能牽入總統叛逆界説之内欲爲政治上求改革亦宜依法定手續無以武力相向之必要總之吾國人法律知識幼弱對於國家大計往往以感情用事以致演出此種慘劇陷國家於危險所有此次爲首發難之人不能不按法懲治以爲破壞大局者戒其餘附和者流但能悔禍罷兵似可寛免愍其狂愚以重人道鄙見如此統候公裁眞都督蔡鍔支印 
　　浦鎭公電大總統參衆兩院各省都督省長上海北京各報館均鑒江蘇自前次取消獨立第三師師長冷遹己先濳行奉經程都督令派第五旅伍旅長宗仁保持秩序並着將全師移駐蘇境八月三號伍旅長赴滬與程都督晤商善後事宜參謀長彭礪金因病辭職各國營以值此人心浮動之時維持未可乏人公推宗昌暫領第三師師長己於八月七號任事一面呈明江蘇程都督並第八師陳師長之驥轉報馮軍長察核均案旋由宗昌酌派本師第九圑明圑長羽林第一圑黃圑長廣源前往固鎭晉謁馮軍長及邱總鎭施李兩少將面陳一切並承馮軍長委派龔副官前僖南來悉心商榷意見相同各軍官聲應氣求異常歡洽查此次亂黨到處煽惑現在黨魁雖己逃竄其黨羽仍四出運動謡言四起居民一夕數　浦鎭地方自經宗昌明白宣告力任保衛商民等均能安堵如常全師各士兵亦己瞭然於天人順逆之理仍力持鎭靖以遏亂萌至一切應行事宜就近禀呈馮軍長及江蘇程都督指令辦理謹專電上陳暫領江蘇陸軍第一師師長張宗昌叩 
　　杭州電時事新大共和新聞神州民聲時申各報館鑒頃閲八月十三日時報紀事欄内載有浙省學生軍以兹值淞口攻擊砲臺則製造局内諒無重兵駐守似可前往潛攻定於是晚攻刦謡言殊甚云云查浙省一切軍隊向稱知方何致有附和叛黨情事溯自滬上戰事發生以來陳其蔚所統六十一圑圍攻製造局外間誤爲浙軍此爲浙軍第一次之受誣迨開駐龍華之時又有搶掠居民陳德晉及騷擾製造分局之説迭經密派妥員並飭該處司令官詳確查復嗣據吕師長葉旅長及旅滬浙人先後來電均謂浙軍紀律頗肅其搶掠居民確係松江叛軍所爲至騷擾製造分局並無其事此爲浙軍第二次之受誣數日之前又有浙軍與北軍開戰之説當經電詢該司令官復稱並無其事此爲浙軍第三次之受誣不意今日受有浙省學生軍謀攻製造局之説是合之上述三次此爲浙軍第四次之受誣矣事關浙軍名譽且受誣不止一次若不再行详細聲明何以安軍心而釋人疑查浙省現在並無陸軍學校即其他師範學校中學校等亦均在暑假期内各學生散歸鄉里斷無赴滬結隊攻戰之理是種種謡言必係叛黨有意誣衊以爲熒惑觀聽之計訪員有聞必録未暇聲確探詢以致報章往往誤載用特電逹即請貴報速將本電登報聲明不勝盼切浙江都督府寒 
要聞一 
[各地兵禍記]  
　　文匯報云官軍目下顯己分頭偵探各事退往嘉定之南軍現將由北軍自南京一方面包圍今日下午租界接有消息請昨夜有官軍千人由蘇州乘專車開抵崑山即駐城中現料彼等將向嘉定進發 
　　今日正午上海接南京私電謂獅子山砲台附近己見戰事馮國璋己率大隊北軍行抵浦口聞北軍己佔據紫金山大約兩軍乃在紫金山與獅子山之間開戰外人己奉命離城 
　　今日接鎭江消息該處現極安静張勳己於今晨抵鎭滬甯鐵路公司定於明日開鎭江火車 
　　今晨招商局安平輪船載北軍一千五百名駛抵上海即直赴製造局在各該處登岸各兵狀殊精壯所携軍裝等物亦均起岸日間遇順新康及某輪船各載兵一千三四百名接續入口開往製造局正午時公平輪船亦戴兵一千五百名停泊下游旋有兵約二百名入壳件公司駁船由小輪拖往上游本日所到之兵共約六七千名兩日之内均將開往江陰鎭江南京三處 
　　字林報云現料官軍不日將奉令向江陰進發官軍現分隊駐紥炮台及寳山二處周圍四鄉前由南軍佔守之各站今悉由水兵守之今日復有水兵一隊由製造局開往砲臺於日中行抵頗爲疲頓藴藻浜之鐵路橋及吴淞鎭現均由水兵守衛尚有若干駐紥楊行鎭 
　　大陸報云據官軍士官之意鈕永建率領退往嘉定之軍其數不滿千人並未携有野戰炮機關鎗來福鎗或謂曾豫先由炮台運往若干此説殊屬可疑惟官軍統帶對於嘉定之兵並不注意蓋該地極難固守無論何時官軍欲驅遂鈕軍則即可進行嘉定距南翔約二十五華里距吴淞十七英里 
　　漢口楚報載八日九江消息李純現駐德安據謂彼意江西之軍己不足患南軍自應德安戰敗後顯己喪胆官軍現沿鐵路進攻未遇大敵今日哨隊己距南昌九十里官軍本由兩路進攻目下尚未相遇前數日戰事甚少官軍現候大批子彈解到即擬攻入腹地現料旦夕即將續戰 
[總統府之會議忙]  
　　自贛省發難後皖湘甯滬各地兵戈繼起軍務繁興除陸參各部外總統府秘書廳及軍事處各機關案牘紛集異常忙碌各機關除應行核議之件分别辦理外袁總統每遇重要事項并隨時舉行會議以便討論妥善辦法司前日總統府召集各員會議之事項大致如左（一）軍事會議是日總统府因接前敵各軍來電數件並有陸軍部封呈各要案特於午後召集陸軍段總長及軍界各重要人物開特别會議各員齊集後袁總統出席提出要案先行討論者如次（甲）前敵緝獲重要軍犯應如何處置之辦法（乙）官軍據獲之匪軍應如何待遇之辦法（丙）組織軍法會審判事項聞以上各項討論己有端倪當時即飭秘書廳擬妥電稿拍致黎副總統查照辦理（一）要時會議軍事會議各員退後袁總統遂又召集各國務員開臨時會議聞所議事項亦係關於軍務事項居多其所議者（甲）以各國兵艦以亂事 
起後駛入内地者爲數甚夥前己照會各使飭即分别撤退現據報告沿江一帶各外艦停泊或游弋者仍不下二十餘艘應再照會各使飭即一律退出口外案（乙）擬派員赴浙奬慰浙省軍官案（丙）規定熱河政務案此外並有關於外交案件係汪公使自日本來電惟内容關係甚重未便宣布 
雜評一（無名） 
　　蔡都督之平亂西電謂雲南蔡都督請帶兵八千助平長江之亂袁總統己允云云余謂此説恐不確也長江之亂現己將了北軍南來者爲數己多而尚欲移雲南之師不免張皇而不便矣 
　　鎭江與吴淞吴淞降後而鎭江亦不抗拒張軍是亦吴淞之續也由此移浦江之船以助馮軍之渡江亂無主宰之南京其能免乎不過大刧大掠以了此南京城而己此之謂三次獨立之結果 
 
 
 

Page 4

 
 
   
 
 

Page 5

 
 
   
 
 

Page 6

 
 
要間二 
[湘鄂之戰雲愈緊]  
　　湘軍現由兩路進攻鄂屬城陵磯及蒲圻縣港口己經黎公派軍前往擊勦昨日黎公特開軍事會議以城陵礙早己布置完善有水陸軍恊力固守即戰而失利亦無疏虞惟港口爲洋樓崗山下之支河該處兵力甚薄由水程來省僅祇一百四十餘里一夕可到故七號之夜即派有駐省北軍第三師十二圑及四師十五圑混合編制之一全圑附以炮煫一連機關鎗一排與鄂軍第八獨立旅之步隊一營連夜乘輪由法泗洲前往接應所需子藥糧秣行軍器具皆隨後運輸極爲忙碌八號黎明又有駐省城甯軍第二旅之步兵一營及南湖所駐奉天陸軍三十九旅由小輪拖載往咸甯縣汀泗橋赴羊樓崗以攻其側面同日鄂第二師三旅五六兩圑亦用輪載往新堤爲駐防該地毅軍之援隊並分佈通山崇陽嘉魚蒲圻等縣駐守聞黎公與各軍官長會議以湘鄂唇齒誼若兄弟其獨立本屬少數暴徒之主張吾不忍湘民之塗炭極力主持和平請中央不必征討令彼自行取消獨立所有援贛之師概置不究後又與譚延闓等約以湖北前歲起義元氣大傷民生凋敝與湘省相同勸其勿舉兵犯鄂各守疆界不得侵越詎湘省因軍實不充陽爲承認而陰謀攻取今己由贛運到利械遂思濫逞武力乘機攻鄂聞第二師長蔡漢卿三旅旅長杜邦俊第八混成旅長劉佐龍等多人均主以鄂軍進攻湘省直搗長沙駐紥襄勛之第三師長王安瀾聞信亦來電告奮勇謂湘軍攻我湖北我鄂軍界應即目爲仇敵現在安襄鄖防地安謐兵力綽有餘裕懇祈准予移師往勦以鞏國基黎公以各將領均抱同仇觀念己允以第二師之三旅與毅軍共臨前敵該毅軍現因姜軍统桂題己任爲熱何都統係統領趙倜爲司令官其數約三千人 
[鄂垣捕戮叛黨紀]  
　　贛湘等省之黨人來鄂運動搗　者爲數甚衆捕殺幾無日無之兹又將初八九等日所獲機關　犯調查誌下先是漢口英界阜昌洋行西棧管棧之姜心田處藏有黃興李烈鈞等派來之傾探及聯絡員陳大璜周子棠胡静愼李才生四人被總稽查劉有才報請英捕房拿獲由領事略訊口供即解赴武昌歸案姜經某西人具保釋出軍法局長程漢卿以陳周四犯既爲聯絡必悉機關内容甘言誘勸遂供出漢陽皇殿武昌千家街某廟鐵血軍養濟院撫院街黃静安家等多處咸爲公共機關部或係個人之私宅述供甚詳八號清晨軍府副官廳乃派調查孔玉山偕衛隊至漢陽皇殿所設機關内拿獲二十一人（有二名係縫工正在造討袁軍旗）比由軍法局嚴訊黨供出季雨霖仍在漢口曾於某洋行内晤面一次惟其行蹤詭密故不知其確在何處但悉季派人在日租界平昌里設有一機關當經禀明黎公派交涉專員與日領事交涉一面命憲兵前往抄拿因此有季己被獲之説究未識其確否也同口千家街廟内之機關亦破獲該黨十四人俱裝僧人勾結廟僧共居計抄出灰麫布袋所裝子彈四十包槍五十二支其餘軍服票布關防甚多眞廟僧二人亦被逮以同黨謀叛論罪即夜處决十一名同日三句鐘撫院街黃宅亦來軍隊搜捕將黃静安與寄庽之二少年一併捕去該二少年服裝甚闊沿途行走洋洋自得後隨衣箱一只大約係抄得之証據也又傷軍養濟院有前歲首義受輕傷之周福階等三人被黨人供出同謀九號黎明有憲兵直入該院將周等捕去是日又有一湘人武元臣在城外散發湘軍總司令之布告傅單當被拿獲自云係在岳州受雇而來並不識字己與該謀亂之傷軍於九號併斬于得勝廟而前而僞裝之僧人亦有七名己在甲棧前處斬是日自晨至暮武漢又破機關多處計在漢口捕獲者有後花樓致忠學校校長徐奇係漢上社會黨首領抄得秘密信件一皮包又　安里内鎭守使署側某號房屋亦係機關捕獲闊少年一人武士模樣者四人在武昌破獲者爲青年會本部捕去四人未知己抄得証物否又斗級營雙合棧内拘獲黔人楊桂森一名與前黔督楊藍誠有關又獲有退伍軍官王中明一名因煽軍内亂証據己確即日斬首于營防口候補街宜城同鄉會内亦獲嫌疑犯六名僅手鎗一支聞前任麻城縣知事賈逹孚及弟逸孚成孚均在内近旬日鄂垣誅殺亂匪己五六十人乃猶遍地皆是是可駭己 
[南方黨人愈逼蹙矣]  
　　倪都督克復壽州正陽總統府會議軍事處特致武昌黎副總統固鎭馮宣撫使兗州張鎭撫使九江段宣撫使李護軍使王右司令上海劉總長李總司令鄭鎭守使電稱倪都督電報八月五號克復壽州六號克復正陽關福建孫都督電稱閩省並未獨立省中秩序照常特聞會議軍事處陽 
　　馮宣撫收復津浦路缐各要地總統府會議軍事處日昨又據第二軍馮軍長克復津浦路綫各要地之報告通致各省電云據馮宣撫使陽電我軍收復蚌埠即督促前敵各營分起前進叛軍留駐淮關滁州各股初猶據險枝梧及大兵壓境輙己心摧膽落首領先後逃遁餘衆有如叢沙望影驚潰旋由張圑長克瑶督率一營於本月六日佔領臨淮何旅長豐林率混成一圑同日佔領河集潘圑長鴻鈞率混成一圑同日收復滁州叛軍節次潰退現麕集於浦口各地方紳商士庶迭電同表歡迎經飭該將領等於佔領收復各處迅速安撫流亡宣布德意仍飭分隊前進以期一律盪平等語特聞會議軍事處齊印 
　　李旅長報告清理上海地面狀况萬急大總統鈞鑒厚密旅長派隊清查南市斜橋黃浦江城牆一帶數日内先後搜出日俄鎗七十餘箱各項雜鎗四百三十六支手鎗二百六十八支來復鎗二十八支馬刀剌刀八十四把小管退砲一尊各種子彈大小一千三百九十四箱零星子彈六千八百粒其餘尚有軍需物品多件城内程督承認之隊七連經鄭鎭守使己於五號令其往崑山駐紥刻城中現派我軍第一圑第三營駐守浦東亂黨三營日前該營長來營投誠經鄭鎭守使令各該隊先爲過江暫駐三十七圑舊營以後再爲設法處置旅長李厚基叩麻印 
　　馮司令報告粤省秩序暫安廣東軍界臨時總司令馮德輝來電云袁大總統國務院參衆兩院廣東同鄉京官鈞鑒粤省獨立支日取消下午一時由砲圑及輜重一營在燕塘起義猛攻督署前陳督炯明潛匿全省中外商民財産由德輝督率炮圑暨輜重一營各官兵完全保護秩序如常乞速派新督鎭懾粤軍界臨時總司令馮德耀叩魚 
　　陸軍部通電閩省並未獨立據都督孫道仁於八月五日電稱支電計邀垂察連日赶辦善後事宜省城一帶己見平静惟上下府尚有黨見己電飭各地方及今授以機宜竭力開導不難指日一律就緒各機關早己設法護持現均照常辦事仁既奉電令維持地方秩序自後倘有緊急自當隨時電呈各等語合行通告陸軍部陽印 
　　浙都督報告經過最近情形贛事發生後李君夑和曾通電各省日昨浙江朱都督復電略述該省經過情形原電録左總統府高等顧問李燮和先生鑒敬電祗悉我公以至誠之心發至公之論怵國家之分崩闡共和之眞義臨風三復欽佩莫名自贛事發生寜皖閩相繼獨立浙與四省毗連孤懸東南楚歌四面加以内多煽惑伏莾堪虞支持之難匪言可喻瑞外瞻大局内審現情以爲保衛地方嚴防亂區擴大即所以鞏固國家爰於前月嚮日通電各省聲明凡有妨害我浙治安者一律視爲公敵並謂同種不宜自殘競争宜循軌道深盼早息干戈爲根本之解决通電以後瑞即嚴飭將士密爲防範所幸全省一致獲免意外之虞嗣因松江宣告獨立鈕永建等拆毁杭滬鐵路扼我浙交通之咽喉並擬於攻取製造局後併力襲浙之舉浙爲自衛計爲大局計其勢不能自封爰於遣派軍隊遵鐵路向上海進發道出松江該處取消獨立叛黨潰兵逃竄上海我軍直扼龍華杭滬鐵路業經修復不日可以通車現浙軍己與北來海陸各軍在滬互爲犄角叛軍除一部分竄向七寳外餘均保聚吴淞孤立無援不久必潰南京亦己取消獨立江淮之間指日可定此贛事發生以來吾浙往過之概略也特此電逹用紓厪懷朱瑞微 
[贛江鏖戰時代之軍紀問題]  
　　贛議員之疑問九江叚宣撫使李護軍使王右司令均鑒德安吴城相繼克復無任欣忭惟接桑梓來函頌德之餘對於軍紀頗有微詞望公等拔城之際務以曹武惠爲前型則不僅某等銘感己也衆議院議員曾有瀾李國珍劉景烈郭同葛莊黃象熙黃震吉梅光遠潘學海黃懋鑫同叩陽 
　　段宣撫之辯明特急北京衆議院曾先生有瀾并轉諸君子同鑒電示承悉督師江上元惡未殲紀律不備重勞關念兵符忝領慙恧何如惟委曲情形有不得不爲諸君告者李逆 
黨衆來自四方皖北匪徒居其大半語言服制與我無殊潰敗之餘分潛山谷官軍一意追襲勢難遍踏溪山此輩四處勾藏時或出騷市井假冐名義玷我軍聲近日以來擒斬數起鄉人不解莫辨自來謡諑之興此其因一更以地睽南北人異性情習尚不同鄉音杆格此爲恭敬彼訝譏　誤會之争層見迭出起於猝倉無自防維此其 
因二又以山嶺周迴湖河繞越轉輸供億百倍共難募集民夫絡繹於道間或担摧繩折足繭泥混乞助鄉人使爲挽救武夫粗率禮貌難周鄉曲無知疑爲暴客此其因三更有甘心助逆布作流言誣我聲威以遇匪燄極其所至謂國軍之不振黨之渡淮信口雌黃何施不可傅諸遐邇疑是疑非此其因四日昨德安戰急匪徒千百强人典家各易便衣以便出走臨行之頃刧掠焚燒販負之商亦遭搜括芝貴按行至彼竊爲惻然曾具微資略加撫恤災民來謝流涕失聲湖口被兵米食缺乏飭辦平糶以濟貧窮分遣委員巡行村市當承父老壺漿相迎南康收復之時匪衆己先遁逃我軍分屯原野並無一飽迨入城中商會牛酒犒師感情敦洽羣公桑梓皆可訪聞自問統兵三十年深明大義既承總統訓誡之切復辱羣公期許之殷内顧良知誰非赤子撫循不暇何忍以保民者害民惟是戰缐延長稽察或有未至謹當嚴肅軍規切申無則加勉之戒諸公關懷珂里代表一方敢懇力賜維持以時指示裨免疏虞無任跂幸段芝貴李純王占元同叩齊印 
[旅京粤人之維持粤事觀]  
　　旅京東粤同鄉自聞廣東取消獨立日昨在廣東會館粤事維持會國民黨人提出都督問題尤烈君謂中央己任命龍濟光則張我權與蘇愼初輩皆應歛兵聽命若争都督便是反抗中央等語衆多贊成尤君之説旋有上提出一電稿請衆簽名以致電粤省各界當時有不簽名而散去者亦有簽名者大致謂廣州分送龍都督張師長蘇師長報界公會總商會各政圑鑒我粤軍事向赖龍張蘇諸公合力主持商民倚庇主客無分邇者變出非常龍公督師重來蘇張二公應時處變遂使我三千萬鄉人生命財産瀕危復安逖聽之餘少紓憂慮乃此間忽傅各軍暗生畛域勢難融和諒數載之同袍必不忍操戈於一旦惟突薪必徙不戢將焚兵亦民也萬一意釁相尋衛民之舉轉而戕民棄安蹈危粤豈有幸稔龍張蘇諸公皆國幹楨又同抱安粤宏願彼此責無輕重必能相得益彰但某等每懷桑梓而代民呼籲之責更不能少諉敢請解釋誤猜申明紀律守軍人服從之職作吾粤慈惠之師銷鋒鏑於無形出水火之深熱當首代三千萬同胞頌感也本日在京開維持大會撮詞合告萬祈鑑容云云聞是日並决議現在急應研究諸問題如左一整頓紙幣二安插軍隊三消弭盜賊四撫恤流亡五維持農工商業六改良教育 
 [P皖省取消獨立後之狀况 
　　皖省自取消獨立後各行政機關均爲停滯經濟窘迫市面關閉種種困難幾逹極點昨由省議會商會縣議會及城自治會公同致電大總統國務院參衆兩院并倪都督略云皖垣於八號取消獨立惟軍隊單薄幸段軍長派鮑旅長來皖會同胡師長維持現狀秩序雖未擾亂無如金融閉塞鈔票無處兌取商舗閉市己及兼旬小民無所購食實令人言之涙墮特懇祈中央設法救濟至軍政民政萬難停滯務請倪督早日蒞皖或倪督一時難於赴省亦請中央暫委代理以維秩序而資鎭攝 
　　皖垣自柏文蔚逃走後市面大爲恐慌幸軍警兩界恊 
力維持故省垣得以安静惟現在各機關均皆停滯一切事務亟宜整理兹經紳商軍警各界會議組織全皖臨時公益維持事務所以謀安全幸福特於十三城假驚鸞橋農工學校開會籌議一切進行方法一俟倪督蒞任暨各長官由中央任命來皖後即將事務所取消 
[揚州軍事記]  
　　張鎭撫使少軒於初十日由清乘輪來揚船泊徐凝門外由徐寳珍師長張文生總司令李忍庵知事等迎至南河下行轅暫駐即至洪水汪前第二軍軍統徐寳山靈前親自祭奠旋即出示安民 
　　張鎭撫使至揚後悉鎭江軍隊前議繳納炮閂軍械一節並未實行甚爲不悦即命張文生總司令携帶大砲攻取各台 
　　第四師徐師長奉大總統令移駐六合率帶六合軍隊直攻浦口現己挑選軍佐中之參謀江壽田副官朱達哉軍法王耘仲等三十餘人預備隨行 
　　申彪首開揚鎭戰釁揚鎭人士咸不愜意現己奉大總統命令將其少將撤消 
　　聞吴昭臯（前第二軍顧問現充運署顧問值張弧不在揚州己爲運署代拆代行之人）與第四師因軍餉事衝突現己發電聲明不與聞第四師之事 
地方通信 
[鎭江]  
　　台長出示安民陸軍上將鎭江要塞總臺長龔青雲君於十 
三號發出示諭略謂揚鎭兩軍前因兩方誤會致起衝突本總台長甫經來此遵奉都督命令抱定和平宗旨會同商會暨軍政各界極力維持保衛地方治安現得和平解决兩方均己接洽一切善後事宜自應接續辦理除據情分别電呈外爲此示諭諸色人等各安生業母得再有驚惶凡居民等遷徙在外者一律速回商舗務須開市照常營業此次維持治安本總台長負完全責任斷不致有後慮並着地保鳴鑼俾衆周知云云 
雜評二（萍） 
　　擁護中央之老革命家吾向聞尤烈之名而今始耹其言論矣 
　　使全國之老革命家人人盡以尤烈之心爲心各有鞏固共和之責各抱擁護中央之誠亦何必稱干比戈以快心於閲牆耶 
　　雖然革命者所以促政治之進步國民多一次革命國家即多一次改良當此飄摇風雨之秋而忽來二次革命之聲洋溢於國内尚望秉鈞中央者一懲毖之 
　　贛人渴想之曹武惠行軍以紀律爲前提夫提一旅之師席戰勝之威雖官撫使軍令如山固爲朝野所共信然於戎馬倥偬之際保無有錙銖絲縷擾及斯民而爲統兵大吏所不及覺者乎 
　　彼贛人今日既以曹武惠望段宣撫矣吾聞昔有童年隨父被據者縛見統將偶指扇頭題詩收兵四解降王縛教子三登上將台句示之某童應聲云此昔人咏曹武惠詩也將軍不殺人即今曹武惠矣統將聞其言立釋童父子縛面禮遣之不知段宣撫使之自謂無則加勉者亦曾聞曹家此段故實否耶 
本埠新聞淞滬停戰後種種 
[各方面報告提要]  
　　雷震春潘娶楹帶領步兵十二營砲兵三營工程一營機關槍隊八連於昨午（十五）到滬候命出發 
　　居正殘兵係由寳山宵遁至羅店復從水路退至嘉定 
　　鈕鐵生何嘉禄等六七人昨晚（十五）由嘉定來滬商議善後問題 
　　南石塘獅子林兩砲台均有北軍駐守防護甚嚴 
　　獅子林砲台兵士前晚稍有齟齬旋即消釋 
　　前晚南市復起謡言謂有人再圖攻擊製造局居民驚疑實則毫無影響 
　　南市與法租界接壤處之法兵及障礙物昨己由知事商允法領逐漸撤除 
　　法租界各水兵昨己議回兵艦 
　　警廳己派警赴吴淞江灣恢復秩序 
　　江灣巡士日前鎗斃兵士二名鄭鎭守使以其有　助亂己令穆警長查辦 
　　閘北洋兵聞須俟爾事大定然後撤回吴淞特派員函 
　　吴淞砲臺自十三號歸服海軍後即由海軍總長劉冠雄發出佈告一通照録於下本總長親率海陸大軍征剿亂黨業己收復吴淞炮台訪聞匪徒在寳山縣設立機關部並囤聚輜重誘脅愚民除一面派兵搜查外爲此佈告爾等知悉本總長素持人道主義但能悔過者出自至誠無不宥其既往之咎所有該縣境内凡被脅從匪者准　出具悔結到營投誠至住户寄頓槍支子彈等物者准限在三日内交納陸戰隊騐收分别酌量給賞倘敢扶同隐匿則是甘爲亂民一經查覺或被告發立即捕獲槍斃並責成紳董地保認眞查報以期净絶根株此係爲地方除害起見賞懸在前刑策在後何趨何避爾等其審擇之特此布告 
　　獅子林砲台兵士降服後前晚以餉項未到不願繳械旋爲南石塘炮台劉總長所知急令軍隊馳往鎭壓並以善言撫慰幸即無事 
　　南石塘砲臺後皇宫内現有北軍一千五百名屯紥内有砲隊一營（車輪炮）及機關槍一隊 
　　海軍陸戰隊現驻紥於獅子林 
　　昨有四匪徒擁至錢源茂酒店搶刦爲遊巡隊巡見捕獲一匪立即槍斃 
　　十三號破曉前有人見有帆船一艘内坐六七人由寳山附近出發乘風破浪而去不知所終説者謂此必是居正等消釋 
　　曹胡家宅適當南石塘砲臺之後該處所受軍艦炮彈最多墜彈均炸成深穴南石塘炮台前之牌樓亦被砲彈擊倒 
 
 
 

Page 7

 
 
特别訪函一 
　　聞領事圑近接駐京公使來電飭將駐防閘北洋兵一律調回仍交華官管理領事圑因滬地亂事尚未平定未便遽行調回應俟大局敉平再行遵辦業己據情電復云 
　　淞滬警察廳總務科長張炳甫昨日分函各署各分署各隊司法巡官等云敬啓者奉廳長面諭現值戒嚴時代本廳爲辦公重地閒雜人等不許混入所有各署職員來往本廳應即飭發通行劵至廳由衛警騐明再行延入以免誤會等因奉此相應送呈通行劵一張到乞查收自本月十六日起並祈貴署分署隊諸君保存執用是荷 
　　淞滬警察廳長穆杼齋奉都督省長命令招集舊部改組警備隊兹己成立特將改組情形駐紥地點呈明程都督廳省長並函報鄭鎭守使查核其文曰竊奉都督省長檄令内開該警長舊轄警察夙經訓練兹值軍興之時應將該廳警察改爲軍隊組織維持地方較有實力仰該廳長在舊部中挑選精壯者千人編制爲臨時警備隊令到即便遵照辦理此令等因奉此廳長遵即合集舊部警員規畫辦法就原有之警隊擴充名額更復施以陸軍制度即以本廳守衛隊改組爲警備第一隊以隊長龔國英領之駐紥南市另挑選舊部長警精壯者百人合組爲警備第二隊以隊長徐彦領之駐紥閘北又擴充原有之警備隊爲警備第三隊以隊長何楚美領之駐紥西門外西方庵舊址又擴充原有之公署守衛隊爲警備第四隊以隊長湯潮海領之駐紥城内求志書院舊址或司防衛或資巡邏或擇要而扼守或因虚而注視滬南北一帶我國家大軍雲集人民懷德盜匪畏威似無須夫警隊惟喪亂之後敗兵士匪未能立時殲盡崗巡勢力孤單不得不資警隊之恊助廳長此次遵奉都督省長命令之後僅先組織警隊應維持秩序之急需駐守而外時或調遣浦東及鄉僻之地查剿匪盜兹該警備隊等均於本月一號以後次第改組成立據先後呈報前來廳長查核編制大致不差親往各隊點名訓示尚稱整肅所有遵奉改組警備隊及駐紥地點情形理合呈報察核備案再該隊等上下級餉需均自本月一號起支一俟各隊具册到廳當由廳長彚核并案呈請列放合併聲明 
　　寳山縣境前因南軍佔據吴淞炮台並在縣城設立司令部以致居民遷避秩序稍亂兹程都督應省長因吴淞炮台收復寳境業己平定應將地方治安亟行回復一面招撫流民一面肅清伏莽以期恢復秩序昨特會令該縣錢知事並淞滬警察廳長遵照辦理 
[特别訪函二]  
　　袁太總統任雷震春爲駐滬查辦使並令陸軍二十師師長潘聚楹率領全師步炮工各營來滬會同鄭鎭守使速將上海亂後一切應辦事宜查明妥辦兹己帶領二十師步兵四圑計十二營炮兵三營工程一營機關鎗八連於十一號由塘沽分乘勝大過順泰順三商輪於十四號晚間抵滬馳至南市製造局碼頭停泊業於十五號午刻先由海軍警衛隊圑長臧和齋率領所部士兵在碼頭排隊擎鎗歡迎當由二十師潘師長傅令各旅圑營長督帶兵士登岸嗣由臧圑長引領雷查辯使潘使長赴鄭鎭守使處晤商一切即由鄭君告以淞口砲台恢復悟形雷潘二君聞之頗爲欣慰旋即分令各士兵前赴滬軍營砲兵營及三十七圑並裏日暉橋新標房等處暫行駐紥至應否前赴江陰鎭江南京等處鎭攝剿辦刻己電呈大總統請示矣 
　　駐滬第一營營長楊錦堂第三營營長劉義華於十二號接奉鄭鎭守使命令派兵二十五名排長二員雇船七隻輸送木板至吴淞戰地應用十三號午前十時各船行抵江灣地方突來第六區巡士數名向之盤詰當由劉排長述明奉令運送各巡士遂即退去詎至下午七點鐘時該巡士等又來指稱爾等定係匪類遽行吹笛集衆開鎗擊斃兵士二名鎗傷五人並將船上各兵士所遺服裝洋元據去各兵士逃避回營當由楊劉二營長據情報告鄭鎭守使請爲核奪兹悉鄭上將以該營兵士運送軍用物件係周奉令差遣該區巡警乃竟不分皂白開鎗擊斃軍人顯有助亂之心尤敢布散謡言指爲匪類爲先發制人之計實堪痛恨除指令該二營長查明傷斃兵士姓名及受傷各人一併從擾撫恤外並己據情咨請應省長責令淞滬警察稼應長查問該區長警究因何意鎗斃士兵如果無端開鎗必須以攔奪軍需品物論按照軍法問罪 
　　江蘇水警第二廳李廳長前日接奉省長兼會辦軍務應季中君令開照得鎭揚二軍誤會衝突一事迄今尚未解决面吴淞叛黨亦未剿除盡絶首領在逃未獲戰事平定緝拿案件定必較多應將該廳長改爲蘇垣臨時警備隊總司令其外海内河長江太湖松滬原有之各水師現暫一律改爲臨時警備隊所有淺水各兵艦統歸調遣等因兹悉李英石君己在廳署兼設總司令部並己通令所管水警各專署長一體照改一面通告居民船户人等如有藏匿奸宄私運軍火以及搶刦等情一經拿獲定按軍法懲辦　　松軍水師統領沈葆義曾經編爲水警第二廳第一專署嗣因該軍帮統何嘉禄梗阻且有鈕永建從中附和以致尚未遵改兹因鈕何均奉命拿辦沈遂改爲一專署長除飭探訪拿何嘉禄解辦外並於前日將松江葆安營全部官佐兵士及軍械服裝一律造册送請李廳長接收核辦現李廳長己允加所請派員赴松驗收一面據情呈請省長查核矣 
　　本月十二夜由外洋水師總司令長朱廷燎帶兵一營到劉河鎭駐紥於天法廟内其司令部暫駐張源泰鹽棧内當軍隊到鎭時居民大起恐慌扶老携幼紛紛逃邂由鄉議事會議長兼商圑司令吴仲裔連夜進謁朱司令請其維持地方秩序當蒙允許而該司令因在戰事期内囑吴君將商圑槍支暫繳司令部吴君立即回圑將槍械繳出詎居民見此情尤多疑惑遂遷一空復由鄉議事會函請縣知事來鎭維持而洪知事亦畏避不到至十三日早閤鎭驚惶相率罷市現由太倉旅滬同鄉會繕呈程都督應民政長請其電飭朱司令並洪知事嚴頒軍律維持地方秩序矣 
英租界訪函 
　　鄭鎭守使以吴淞口南軍雖己投順而居正鈕鐵生等則尚在嘉定恐再有變且查淞口當長江之衝兼籌海道咽喉防範尤應嚴密兹擬將各砲臺所駐降兵分調至内地各要隘駐紥即以製造局防兵調赴吴淞各砲臺駐兵守以資保衛 
　　江蘇都督程雪樓君以淞滬亂事己平南京獨立之謡未息擬於日内赴甯佈置一切俾南方大局得以平定業將行署經過各事及淞滬戰事大略與鄭鎭守使會銜電呈袁大總統請爲核示矣　　英美總巡卜羅斯君以淞滬戰呈雖己告終地方秩序尚未恢復且敗軍四散逃竄難免無匿跡公共租界設立機關情事除飭捕房派探分往界内大小各旅館嚴查外昨又通諭各捕房捕頭轉飭中西探捕至華洋交界以及車站輪埠日夜輪流梭巡如有形跡可疑之人許即拿究 
　　吴淞南軍司令居正鈕鐵生等因兵餉不足軍火告罄部下兵士大半投順北軍不能負嵎固守即於十二號傍晚率同殘兵二千餘名由居等乘馬押隊並雇小車六十輛載運輜重往地既至寳山即將所帶之白米一百餘石賣與該處仁裕米店内每石得洋四元並向該米店借乘白馬一匹遂開赴羅店天己黎明車夫每名分給小洋十角復雇民船多艘由水道徑至嘉定城内即以縣知事署爲司令部傅令兵士分駐城隍廟及前清游擊署内昨又下令開掘城濠以備抵禦城内居民深恐北軍大隊來攻業己紛紛逃避矣 
　　公共租界華洋救濟會在立以來得中外慈善家熱心贊助捐欵己逹四萬六千餘元現因淞滬戰事己畢所有戰地各處難民均經該會陸續資助回家並酌給小本俾營生業約計欵項己有敷餘無須再收捐欵昨己登報告告其辦事成績及開支帳目隨後即行刋布云 
法租界訪函　 
　　法總領事甘世東君以製造局停戰日久吴淞砲台亦己克復租界内安静如常原有探捕足敷巡邏而各水軍冒暑出防勤勞己久現在防務己鬆若再延長防殊非體恤之道故咨照統領甘君將駐守岸上之各水軍於昨日調回兵艦以資休息 
　　法總巡藍維藹君曾於製造局開戰後以十六舗地方爲南北往來必由之道故於十六舗裏馬路口用磗石堆塞阻止交通外灘兩旁亦堆築高墩中剩一路任人往來現藍君以各處停戰防務己鬆故特傅諭工人將裏馬路所堆高墩闢開一路以便行旅往來昨己動工開闢矣 
　　藍總巡以製造局吴淞等處雖己停戰惟華界仍謡言蜂起人心恐怖究竟各處如何情形仍須偵察故飭幹探數名前往各處詳細調查隨時報告 
南市訪函 
　　浙都督來電云朱桂卿先生並轉陶張葛田姚徐毛張顧孫陸都王諸先生均鑒蒸電敬悉自浙軍移滬即發生種種訛言辱蒙解釋感荷曷既目前戰事未定浙軍自未便撤防一面己電飭該軍嚴整軍紀當不至發現騷擾情事仍希隨時維護俾釋羣疑至盼至感朱瑞元 
　　南市各處自製造局開戰後交通阻隔諸多不便刻因戰事己　南市商業急須回復故由縣知事照會法領事以昨日爲始將十六舗裏外橋之防兵先行撤回裡橋亦即開通其陸家石橋之木栅亦將開放以便行旅尚有法領事派在滬南董家渡及西鄉徐家匯兩處天主堂並法國自來水廠保護之法兵昨亦一律撤回 
　　前晚南市復起謡言謂又有人圖攻製造局即經鄭鎭守使訪聞恐有敗兵流匪乘機騷擾立即飭知淞滬警察廳長穆杼齋傅諭各區警備隊務於每夜十時以後阻止行人以杜奸匪混迹一面令知各區警察署長示諭商民人等晚間準時早歸免致口令不符晚生悮會 
　　淞滬警察廳長穆杼齋以昨日爲廳發陽曆八月份上半月餉銀之期適值錢莊未開現洋無着是以知照各警區傅諭長警等於三天後（即十八號）由各署長等來廳承領發給 
　　南市第一初級審檢兩廳長自上月兩軍 
開戰後即避往租界每日僅到廳一次現由吴檢察官查得庫内存衣服大土雜物均己失去立飭法警查緝勒限破獲 
閘北訪函 
　　第二臨時警備隊徐隊長昨奉穆廳長訓令選派長警一排分駐吴淞恢復秩序徐君立飭排長苗偉帶隊前往 
[宋案之重究]  
　　宋鈍初之妻宋方氏延請代訴律師高朔於八月十四日呈訴地方檢察廳云呈訴罪犯逍遥重案久攔亟請拘緝懲治以伸國法事竊前農林總長宋教仁被殺一案曾經貴廳查照証據嫌疑按名依法起訴無如趙秉鈞程經世均託病不到洪述祖則逃匿青島法廷主等乏術政府交涉無靈以致中外觀繫之仇殺重案積數月之久僅獲一應夔丞移付公判被害人家囑雖痛國法之不彰奇寃之莫白而猶深諒夫過渡時代法律政治混淆司法者辦事之爲難唯希官廳法權逐漸進行先就應犯入手論罪以快人心而己不料道路喧傅獨立聲中官廳防範全無竟在此案中之一犯亦一併逃逸聞之哀痛欲絶查緝亡捕逃事屬貴廳專責廳請迅予行使職權通靈各省一體懸賞恊緝逃犯應夔丞並求一面票拘抗傅不到之卸職國務總理趙秉鈞國務院秘書程經世解案訊究至洪述祖爲案中要犯並請轉呈司法部移請外部從速嚴重交涉引渡安戢人心保障法治均惟貴廳職權是賴幸垂察焉 
[署長誥誡長警]  
　　昨日四區警察張署長牌示各排長警云我等領一分薪餉自有一分責任該該警等照章服務本國分内之事前因南市開戰各區秩序稍亂惟本署警員照常供職始終不怠地方賴以安甯昭昭在人耳目此皆各長警深明大義顧全名譽之所致也乃近查有少數不知自愛之人竟敢於上差時假舗户机撥安坐於崗位之旁以個人之不守警章破壞全體名譽本署長殊爲該長警等不取嗣後尚望各守規則勉盡職務幸勿藐玩干咎切切此布 
[縣知事續辦禁煙]  
　　上海禁煙局因此次戰事停止進行現在大局粗定禁烟政策萬不能就此中止故吴知事業己决定即日繼續開辦其内部各事悉歸本署第一科經辦至調查拘捕各節亦己移請淞滬警察廳長轉飭各警署分别承辦不日即當出示實行 
[萬竹小學照常開學]  
　　九畝地市立萬竹小學開辦不及二年學生己逹九百現因淞滬戰事己了仍照常開學昨由李校長遍發通告謂舊生應一律於十九日繳費二十日明學新生則於二十日以前考驗插班前傅該校有展開校之説並不確實 
[土匪横行鄉里]  
　　本邑西北鄉三十保七圖何家巷錢家灣沈家巷一帶近有土匪沈蘭香王順卿夏仲周王阿如楊錫禄等紏衆騷擾被害者己不知凡幾兹有張陳氏姚張氏等偕同該圖地保張季雲開列各匪名單並失單等於昨日午後同投地方檢察廳禀請提究汪廳長諭候查明辦理嗣又由該圖地保張季雲至上海縣公署具禀伸訴吴知事以地方有此不法匪徒實爲商民之累立請淞滬警察廳穆廳長飭派警備隊先往駐防一面移請該管警區諭飭探警將該匪徒等按名緝拿解案轉送司法科訊明懲辦 
[初級廳拿獲兇犯]  
　　諸祥祥之子諸阿弟被衛金囝夤夜誘出在浦東張家樓附近戮傷身死一案業經地方檢察廳派員驗明兇手未獲昨日忽據衛金囝之母趙氏偕住在滬城艾家弄之衛誠甫投廳具禀請求將子交保出外候示廳長閲禀大爲詫異以本廳尚未出票拘捕何以率請交保嗣經飭探一再調查始悉衛金囝己由浦東第三初級廳獲案拘留廳長遂即派警持文赴該廳移提歸案候訊 
[孔門之革命談]  
　　明日星期下午五時法租界實昌路尚賢堂教務聯合會開會仍由李桂白君演説孔門教之革命見解惟專本大學孟子立言蓋以曾孟二子爲孔門傅道之賢也聖人之徒不諱言革命而亦不倡言變叛其命意在君民交儆允足爲後世法留心時事者曷弗往聆之 
[馬車夫欺侮避難人]  
　　蕪湖人馬克明因原籍地方不靖挈領妻兒來滬避難前日由虹口怡和碼頭登岸當雇唐阿祥之馬車載運行李詎唐串令小馬夫阿全將考藍一只藏匿内儲值洋六千餘元之金飾現洋經馬控由捕房派探將唐與贜一併查獲昨解公堂經孫襄讞會同英伽副領事訊明惟少現洋一百三十餘元判唐押限三天繳洋並飭將唐之馬車吊存捕房如無力繳洋即將馬車拍賣抵償 
[引翔港少一煙窟]  
　　張阿善在引翔港附近私設烟間昨經捕房派探往查屬實當將張與烟客王桂福王喜之楊阿仁許阿三連同烟具解至公堂經中西官訊實判張罰洋十元餘人各罰洋五元充公烟具銷燬 
[脚踏車撞傷婦人]  
　　新閘施源興木杆店學徒張阿林前晚乘脚踏車不愼撞傷婦人陳章氏昨由捕房派探將張拘至公堂請究判交其店主保出候原告傷愈再行訊核 
[巡士乘車觸電]  
　　南市華商電車公司三號電車昨日午後兩點鐘有坐客周永金（係南區巡士）由十六舖坐至毛家武弄下車偶爾觸電立時仆地不知人事旋由崗巡舁至一區警署轉送上海醫院療治 
[小秃扁欠債]  
　　伶人小秃扁（即陳伯壽）因欠楊袁氏借洋不理被控昨由捕房將陳傅至公堂請示判交保候訊 
[中日合組興業公司之内容]  
　　日本實業家澁澤男爵擬集中日兩國之實業家興辦有利事業曾於本年二月間孫文到東時偶語及此孫文極表贊助遂定議創辦中國興業公司内部組織爲股分有限資本總額爲日金五百萬圓中日兩國人各担一半公司職員亦各居半數營業目的爲對於各種生産事業供給資金及承辦借欵等類其本行設在東京分行設在上海日本人方面股東之重要者爲三井三菱大倉正金古河高田大阪商船日本郵船日清汽船臺灣銀行日本興業銀行第一銀行南滿鐵路旭公司澁澤男爵益田孝山本條太郎白岩龍平等以八月十一日在東京開會宣告成立舉定倉知鐵吉爲副總裁尾崎敬義森借二君爲理事大橋新太郎爲查賬員而孫文以此次事變處於嫌疑地位先期亟告辭退故於選舉職員未與其列並聞上月孫實琦李盛鐸二君赴日己將該公司之創立情形電呈袁總統並陳明該公司純屬營業性質袁總統覆電允予維持現該公司己將中國人方面應擔之股份分佈於各省實業家總裁一席亦虚以待云 
[雜三（訥）]  
　　中立派此次各省獨立之初發難也一般官僚之狡滑者往往託詞中立以坐觀其成敗成則助之敗則抗之隨風轉舵其心迹己不可問况事定之後又復詡詡然自矜其保衛地方之能請若何維持秩序若何消患未萌一似大功盡集於一身者斯人也倘南軍一戰而勝余敢决其早爲攀龍附鳳之流己 
　　盲從派起事之初贸焉盲從及見時機失敗則又銷聲匿跡此中無主宰之人之常態不足深求者也然而事平之後挾嫌圖報之流又必多方搜剔或指爲匿鎗械或指爲從逆軍或指爲曾與叛黨有往來而告密之風將大起當局者苟不以甯恤爲本而輕聽人言緹騎四出則人民從此不安矣有清鄉之責者不可不愼也 
　　告北軍吴淞下上海己無戰事而大隊之北軍又到其果由此以分往甯鎭等處乎然而軍隊愈多約束愈宜嚴况勝兵易驕古有明戒有統兵之責者勿隳北軍之名譽可也　告鈕軍嘉定一孤城不足爲用兵之根據地而鈕軍之所以暫時佔踞者殆將徐圖解散耳夫解散則速解攻若多遷延一日則人民多一日惶恐時機多一日變遷既云知幾何尚觀望耶 
來件L ] 
浙軍鎗斃搶匪呈文 
　　浙軍第十二旅旅長葉頌清呈報第六師吕師長鎗斃匪犯陳員和湯桂林原文如下竊查龍華前自松軍去後浙軍未來之間地方空虚人心恐慌輙有不法匪徒乘機擾掠取製造分局軍裝什物並搶刧居民陳德晉等家銀錢服飾各件旅長奉命調駐此地當經通飭各圑營嚴密查緝匪類究辦在案兹據步兵第二十三圑圑長王萼呈稱據第三營營長薛炯轉據九連連長華鉅鎔報稱查得在地帮匪陳貴和等素行不法日前乘龍華空虚無兵防守之際膽敢糾同外匪湯桂林等掠取製造分局軍裝物件並於本月六日搶刧陳家宅陳德晉家衣服銀錢並砍傷事主陳德晋左手復於本月八日將掠取財物裝皮箱六隻雇三角車三輛運往上海現經派兵時該匪陳貴和湯桂林二名拿獲解請訊辦等情轉呈前來旅長當即發交軍法官研訊該匪犯陳貴和湯桂林均各供認不諱並據事主陳德晉指稱該匪陳寳和湯桂林確係在場行刧不悮等情據此查該匪陳貴和湯桂林糾夥搶掠砍傷事主實屬非大惡極富此秩序未復伏莽猶多之際若不從嚴懲辦將何以衛閭閻而靖匪氛旅長當即按照軍法將匪犯陳貴和湯桂林二名各處死刑執行鎗斃除仍嚴飭所屬查緝逸匪務獲獲報并呈報都督外理合備文呈報 
來函 
[長漢傑致穆警務長公函]  
　　杼齋廳長閣下敬啓者前因梨園公所（即伶界聯合會）所儲關外軍火一節曾經具函陳明並懇照章祈賜怍收單在案詎今數日所有隨函府陳電據均未接奉復示給還至深懸盼復查昨日報載又有貴廳己因此項軍火嫌疑及於潘月樵氏且經通飭緝拿云云不知是否確實殊難懸揣竊意貴廳如實因此項軍火問題而果有飭緝潘氏之事是即藍天蔚君確爲此項軍火主體傑爲藍君留滬辦理善後代表是其責任應爲傑與藍君負之夫何忍坐視不言行聽誤會而涉及一無辜之潘月樵乎使潘而别有其他行爲當然有緝拿之處是則官廳之職權使然既非傑之所知亦斷不敢輕於過問至於此項軍之事實既極磯切傑撫心自問無端而使人受過於義又何能安爲此不揣冐昧續凟氷案務祈俯賜察核迅予復示並懇即將前日附陳電據加給此次所收數目清單一併賜下備案俾俟藍君回國債務清償之日以憑繳還中央至叩至禱專此布臆順頌公安前關外都督府參謀長關外留滬代表張漢傑上 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[三足偉人傅（仿五柳先生傅）] [  愛樓]  
　　偉人不知何許人也亦不詳其姓字腹下有三隻脚因以爲號焉口出大言極慕榮利好弄兵不求甚解每聞革命便欣然入局性嗜錢家貧不能常得舊黨知其如此曾設爵而招之勳位上將難滿其欲不告而退曾無半點情留聚衆騷然人民流血連戰皆敗逹適異國慣如也常以花酒自娱頗示己勢溜頭滑脚以此自終嘆曰愛樓有言不戚戚於人命惟汲汲於己利其言兹苦人之儔乎美妾姣童以樂其志胡　黨之類歟破靴黨之類歟 
[蚊蟲語] [  侍仙]  
　　營營者其蚊耶擾擾者其蚊耶爾蚊之軀何其小爾蚊之喙何其尖耶爾喙則尖而心胡毒耶爾心則毒而胡不惜其命耶嘻蚊來前蚊豈不以聚嘯一時而所欲易饜耶蚊豈不以飛鳴成市而有恃不恐耶蚊豈不以負山之用力耶蚊豈不以成雷之應時耶蚊豈不以聚醢酸而有功蚊豈不以困牛馬而有勢耶然而人不盡吴猛之手地不皆露筋之祠則羣起而揮之矣揮之若何或利用拂或利用烟或利用楊愼之露布而破爾陣焉殲爾族焉爾虐人於孤爾不武爾食人之血爾不仁爾繞鬢而阻人之吟爾又不能詩爾入帷而妨人之夢爾何不解事則凡爲掌所捆而指所捫固爾所自取維爾么麽爾其何説之辭哉嘻蚊來前蚊嗚嗚然若有説其説曰吾虐人於孤孰若乘人之危於不覺耶吾食人之血孰若吸人之體而無厭耶吾不能詩熟若争嗚於異學耶吾不解事孰若沈酣而不醒耶吾暮聚而朝散吾何嘗有貪心耶吾聯衆而合羣吾何嘗非團體耶且人有切膚之患而不知吾爲膚受以愬之人有提耳之命而不察吾爲就耳而砭之故人之恨我我亦未嘗如蜜之靡於齒而虱之磨於牙不過曰揮之而己以爲撲殺此獠而己又何如今之黑暗世界一任人鼾睡於臥榻之旁雖狼噬於前虎耽於後概付諸不問耶嗟呼天地沙鷗江湖白鳥營營者無甯日擾擾者無己時害有百倍於吾之尖喙而毒心者故吾不惜微軀而欲警世地揮之奚爲耶嘻蚊來前吾其偕蚊適平望之鄉化億萬身而説法 
海外叢談 
[比利時國民生活之樸質] [  蛩廬]  
　　比利時與法德爲鄰不染法蘭西華奢之風獨具德意志樸質之習誠勤勉能勞之國也其國民日常生活極爲質素每日三餐中人之家朝餐則咖啡麫包雞卵等午餐則肉汁牛肉沙那脱等茶時則咖啡麫包糖果水菓等晚餐則肉汁冷肉沙那脱等而己午餐與晚餐並佐以皮酒及葡萄酒一人一日之食費大約一法郎五十仙内外其房屋之賃金非常低廉如室二間附有一切家具每月不過五十法郎五十法郎約二十元若在倫敦則必須四十五元至五十元尚嫌其不足者其男女之衣服較之英國其價之廉確有三倍其己製成者價值更低男子洋服洋不過十五法郎而己十五法郎約六元較之美國同等質料之服則必須十弗以上十弗約二十元故其國之勞動者其工資較他國亦爲低廉 
尊聞閣詞選 
[登吴山望西湖] [  徐哲身]  
　　宋高南渡幸臨安歌舞湖山亦壯觀半壁自留天水運中原誰慟祖陵寒英雄竟遣騎驢老圖畫終成立馬看葛嶺棲霞相向在空令蟋蟀怨秋殘 
[登皖城大觀亭]  
　　大江東去無重險半面孤城控數州淮潁天光低斷鴈楚吴鳳色落輕鷗誰從清水塘邊塚爲憶梅花嶺下邱荻港潯陽俱在望蒼茫黃左恨同流 
[六安州]  
　　南方春早北方遲漸近中原氣候宜柳色一灣風煖後桃花三月燕來時人同逸少非無感地奉各繇尚有祠懷古難尋觴詠藥芳辰坐惜片帆馳 
[潁州郭外即事]  
　　咿咿啞啞烏烏啼疎密密楊柳低牧童　水飲黃犢水東人語呼水西數家土屋殢烟火桃花雨濕風凄迷殘紅新緑正滿地白髮老翁行杖藜 
[雜感] [  罧癡]  
　　瞬息乾坤己百年茫茫世事等雲烟堪欽隠霧花斑豹愁聽傷春血涙鵲樂處清貧懷欲缺不干躁進仰孫穿窮通富貴俱前定守命安居静樂天 
　　怕見衣冠懒應酬藏形獨釣一江秋四圍山色雙眉鎖萬里湖光兩眼收孤棹隨波浮水面幾人冒險過灘頭問他争利争名輩能似余身自在不 
　　衡門雖陋可棲逼詩酒逍遥樂四時琴劍半囊高士概圖書滿室古人期誰云天爵不尊貴願繼羲皇衍派支治亂興亡弗聞問興來巢飲兩三卮 
　　羞作趨炎許及之泌濱玩樂可忘機勝他富貴千鍾粟識破塵寰一局棋倜儻胸襟寄逝水激昻氣概寓歪詩布衣自把王候傲豈屑呈身乞見知 
自由談話會 
　　此次上海及長江廣東争戰識者皆知其爲權利起見非如辛亥之革命興軍也辛亥革命孫黃輩從黎後而驟得救國偉人之令名數萬月俸之厚禄若能知足無今日之事則孫黃輩候補總統雖在不可測度之例兩坐擁多金之富家翁固己稳稳到手而不愁失落矣且誰知其爲競争權利之人也及今事敗不但眼前無所得且辛亥之事人亦疑其醉翁之意不在酒矣挾私意而如此次之暴動敗則固身敗名裂前功盡棄設勝袁而同黨相争亦永無己時而中原將從此不甯矣袁雖不無失德處觀今日多數人民之心理皆直北而曲南者非袒袁蓋實有來官不如去官之一念日存於胸中耳使孫黃輩果有眞才日日勸行國利民福之事今日被袁所阻而不得竟其志則人民亦必相助爲理設法去袁乃孫黃等自辛亥迄今惟享田宅之美妻妾之奉所不足者國柄耳以一己之權利故轟動全國出於戰争人民流離國財傷盡嗟乎斯愆雖世多曲筆恐亦無從爲之掩飾也矣嗚呼孫黃陳李[  愛樓]  
　　上海戰釁實啓於劉福糜爛地方荼毒生靈釀成種種慘禍罪魁禍首非彼莫屬今竟受北軍利禄之誘而爲政府效用矣嗚呼劉福彪其有心肝否耶既肯爲政府効用不當啓禍於前主張二次革命亦當始终其事乃出爾返爾反覆無常以視鈕愓生有愧多矣 
　　工部局之於衛生棄所講究惟掃除垃圾一事不甚認眞各處弄裏之掃垃圾者必問曰或數日來掃一次然又揀少者掃之多者仍有剩除以致日見堆積穢氣逼人際此天氣災熱此種穢氣最易釀成時疫雖由掃垃圾者之舞弊惟願工部局有以整頓之（按日來常見路旁積水人家門前隨意棄之菜梗瓜皮行之蹈之多致傾跌深望工部局嚴禁之）[  孚忱]  
醫話 
[指頭之清潔與洒掃] [  丁福保]  
　　傷害吾人之傅染病果自何處而侵入體内乎自學問上言之第一自創傷侵入如破傷風脾脱疽丹毒等是也第二自消化機侵入如腸窒扶斯虎列拉赤痢等是也第三自呼吸機侵入如流行性感冒百日咳實扶的里亞及發疹性症等是也第四自上之三門户侵入即自呼吸機消候機創傷次第侵入如結核百斯篤癩病等是也由是論之傅染病之侵入可分爲四種然以自口侵入之種類爲多諺云禍自口出竊謂病自口入故口不可不愼道德上與衛生上皆然除口之外衛生上所當愼者係手指此即本篇論述之問題也夫以指爲嫌介之病病果屬何種之疾病乎約言之如顆粒性結膜炎等是也今日之醫家及衛生家重視指之清潔問題者甚少惟行外科的手術之實地家勵行指之消毒年盛一年對於顆粒性結膜炎雖有種種之思考其主旨不外指之清潔與眼鏡之應用夫眼病中顆粒性結膜炎以不潔之人種爲多諒爲世人所共知故西洋各國以本病流行之多寡卜固民清潔之程度此種可恥之疾病某地之學校生徒竟居半數或三分之一良可慨也各地之學校生徒患是症者亦復不少故吾人對於本症之預防撲滅法可目爲國家問題但實行之人甚少今將本症豫防法中之一奉告教育界諸君前不云乎顆粒性結膜炎之蔓延基於不潔與塵埃故不潔與塵埃實爲本症之製造機日本石黑軍醫總盛爲預防脚氣計行洒掃法以清潔兵營豈知預防脚氣之成續反不若預防眼病之爲多昔年大阪市之預防百斯篤亦勵行洒掃法其結果於眼病之預防頗爲有效眼病預防之 
第二法爲手指之清潔蓋人間不論何項之職業均須手指爲之平素與不潔物相接觸搔皮膚飲食執筆着換衣服排便時除去肛門之糞塊悉賴夫手指故顆粒性之結膜炎之預防法以清潔手指爲第一義學校之中於生徒頭之清潔當契奬勵而教授之其次爲洒掃以防塵埃之飛散養成清潔之習慣蓋闢除塵埃不特爲顆粒性結膜炎之預防且爲呼吸機衛生第一之主眼據德國之死亡統計職業與塵埃有關係者（掃除烟突之人及石細工人）其夭死甚多學校生徙於授業後掃除教室須防塵埃之危害及於身體某學校之教室内徽菌檢查塵埃二分六釐中含六百五十萬至一億零三百萬之細菌就季節而論七月最多又授業後之塵埃細菌較授業前塵埃爲多也此外顆粒性結膜炎預防方法爲戴用眼鏡何則盖含病毒之淚液當患者之眼臉開閉時爲睫毛所彈撥飛散於空氣之中故眼鏡不特健康者用之（是謂之防護眼鏡）即患者自身亦當戴眼鏡如是方可减手指擦眼之度據倍兒克氏之研究手之一寸平方面所含之徽菌數逹二十四萬個此等徽菌因握手禮而傅染於他人如結核及其他傅染病患者之手尤爲危險彼瑞典式體操之互相握手實爲傅染病之媒介不可不注意要之不論何種之學校指頭之清潔與洒掃均當勵行也 
小説 
寫情小說 
[黄金祟（五十一）] [  天虛我生]  
　　今乃使爲予伴予與筝兒俱彼己明明見之則歸而鼓其如簧之舌又在意中不先市恩以籠絡之其人殆不可制則予莫若與以金錢使贖所質一以杜其非分之想一以收其服從之心事固一舉而數得者也我又何樂而不爲乃於樽次徐徐詢之曰汝之所質值幾何耶曰原本不過十餘千併利計之幾乎倍矣予曰然則有二十金足以悉贖之歟曰然我嘗預算得與頭彩末尾二字同者抑亦可矣予不禁莞然因徐酌而詢之曰果能如汝之願汝殆可以再質而再博阿文作色曰再博者除奉吾母之命或皇帝之詔庶幾有恃而無恐否則縱仲有人持刀以脅我曰汝勿博者斷汝指吾每涉一言輙必絮絮爲此不倫之辭汝能聽吾言者吾能使汝竟得末尾二字相同之彩阿文笑曰公子豈神仙哉果爾我必惟公子之言是聽予曰然則汝且植立勿言勿動阿文曰唯予因起同房艙問啓篋出二十金而出阿文果未嘗言動也予曰誠如是則猶可教袖出金而與之曰此以賞汝爲贖算可耳阿文轉疑爲戲但顧金錢而笑不敢受領久之曰公子乃戲我歟予正色曰惟吾生平不爲戲言况對於汝汝但能從予言後此勿作非分之想更母以此金爲儻來汝苟不贖而博則吾必告汝母攆而逐之不汝宥也阿文始知爲眞則伏地叩頭慚感殆不可勝對金錢而泣曰嗟乎金錢汝乃爲神仙之化身將以點頑石而成證　歟予曰咄方與汝言不許爲此讕語乃又忘之耶汝宜棒金而去面壁而坐以思汝過非予召者母來混擾阿文乃疊疊唯諾而出予見其出則不禁解頤自笑因念黃金之魔力乃有如此彼阿文者蓋己爲我黃金之神弄諸股掌間矣惜予金不多否則無論天下何種事物殆均可以左而右之因之念及筝兒昨夜之言假令我有多金爲之築藏嬌之屋至精且美爲之築埋香之塚至幽且雅我乃携筝兒之手一一指而示之乃至一草一木一坏一石莫不適合於筝兒之心理則筝兒之愉快將如何則我之愉快又將如何然而不可得也筝兒必欲得之因而含垢忍辱以期博得多金逹其目的夫亦可悲之甚矣黃金乎若使我操平準之權者必革黃金之命而以石礫代之使彼天下之人盡採石礫而爲黃金則我中國之地且大而博豈不美哉此石礫者輸之國外而無所用委之道旁則拾不勝拾遂亦無人拾之不豈雍雍睦睦而成三代之風哉讀吾書者當知予在少時好爲幻想倘非事物相乘則我之身將己早成狂易惟以心思活潑之故偶有所獨即復見景生情而入纏綿悱惻之途故當對酒臨風之際又不禁有今昨之感迴其潮熱而及於筝兒矣然吾書不僅爲我自己寫情而作則不必縷縷述也兹且舍而言他（二） 
短篇滑稽 
[社會小説] [  匹志]  
　　鄉嫗問於村師曰先生我有一樁事要請教晤裏個阿大爲舍瘦得弗像人今年己經十三歲面無四兩肉身浪一把骨頭飯野吃弗落雖有大魚大肉燒得濃油擦醬野吃得一點點吃起飯來慢得勢好像一五一十數進去吾要望他肥頭胖耳不知何年何月看看隔壁陳家老虎哥哥李家龍弟弟年紀差弗多吃起飯來好像畚灰一頓要吃三大碗飯六大塊肉連湯帶水還嫌不彀身浪滾壯如同鰻鯉一樣面孔上猪血色榕肉一塊一塊好像勒里落下來張開嘴笑起來連眼精都看弗見拿阿大比在旁邊眞眞柴草人比四金剛先生老婦祇有一個小寳貝把望他長成後傅香火如此瘦弱晤心裏阿要憂弗愛 
　　村師曰媽媽你憂阿大吃弗落飯所以瘦弱要他多吃點飯就可以强壯麽要知飲食能强壯身體全恃胃之消化能消化多食亦受用不能消化多食反不受用古人説得好常　三分餓可知過飽之不爲福食飯後亦须散步勞動以補助消化作用今新名詞改勞動爲運動又添出種種運動方法皆謂有益於衛生學堂内設體操亦是運動之一種并有各種器械以練習之如木馬平台秋千雲梯天橋等觀其運動之時志氣凌霄高不可仰强有力者果能按節合度快人心意奈一般渺小豎子亦欲學步方家盡畢身之能力而手疎足輭旁觀者亦代爲寒心彼究爲衛生計耶抑爲名譽計耶名譽爲人生第二之性命誰不愛惜一朝奪得錦標歸名譽果然由運動而俱至一失足成千古恨性命亦有從運動而全消所以運動得當足以衛生運動不得當亦足以喪身媽媽你要曉得天下之事都不可以勉强豈有吃在肚裏之飯反可以勉强乎一家安樂即是家之福一身無病即是身之福妄想究有何用你看我從前東奔西走亦想做官發財因爲看見人家忽而都督忽而中將忽而上將如此容易盻望得我連眼精裏纔生出火來豈知他們自己雖無本領大約是祖宗積德不淺不然同是一個人並不是三頭六臂我爲何及他不來現今想想富貴功名眞似　化一現不久即不見了你看從前轟轟烈烈不地生雷曾幾何時門前冷落車馬稀更有甚者昔日之有樂於身今日反憂動其心豈若輩亦從勉强得來何以不能久安高位一蹶不振耶不若我三間茅屋教幾個小小蒙童夕陽西下半醉朦朦信口開河無關得失不識人世間尚有如我之清福否 
　　媽媽吾今番夾七夾八對你説我的言語你究竟懂不懂有一句頂要緊的話你須要牢牢記着從今後不必憂阿大吃弗落飯謝天謝地望阿大終年弗生病終年弗生病就能彀强壯就能彀吃得落飯勉强要他多吃飯亦是你爲娘的愛心倘然多吃落去弗能彀消化將來成了隔症病肚皮裏弗上弗下起來豈弗害他一世麽 
　　嫏嫗滿臉笑容顚首稱謝而去 
短篇小説 
[謝氏女] [  小蝶]  
　　吴郡有謝元龍者精技擊歲書授徒數十人略得其傅即稱雄於時一日諸徒相自矜詡以爲無敵於天下謝曰母譁予有弱息亦略解技藝今且試之爾輩可竭能與敵不勝相繼可也諸徒皆少年咸踴躍從命乃喚女出則年僅十四五風鬟綽約纎腰星眸宛然畫中人也從容與諸人相見畢即命婢盡移凡椅一𥬯䇭置堂中女乃卸外衣内着窄袖紫綾袄繡鑲杏黃綺裙徐徐跨入𥬯䇭　� 
中歛手正立曰願諸君賜教羣見其俏艶奪目私忖似此弱質藝縱高豈足當吾輩一出手因謂于師曰妹年幼未可較爲師曰儘爾輩能雖傷勿罪諸徒年皆二十許都以壯健自負其一人藝少次者超距直前離女尚尺餘而脛上己若有數百斤物觸之遽仆數步外其一最矯徤者繼之又仆如前其餘咸張口撟舌不敢上女廼出𥬯䇭套外衣辭諸人入内第見雲流風動移步如飛而己諸人竊怪女身手凝然能在器中仆之人故問其師師曰此即俗所謂裙裏脚也女後配一苕潁文秀士人年甫十六歳後士人頗善武事而女亦慚能詩畫蓋閨中互相傅授云 
文字因緣 
[題玉田恨史] [  有吾]  
　　無計重膠離别絃藍田美玉竟如烟去年今日難回首破鏡分飛不再圓 
　　好因緣是惡因緣兒女情癡劇可憐從此夜臺嗟寂寞恨無媧石補情天 
　　目古多情遺恨長游魂何處覓澄郎傅神頼有生花筆慘惻纏綿繼斷腸 
　　杜鵑枝上涙成行苦海愁添心更傷最足動人凄絶處北堂痴念竟難忘 
[題玉田恨史] [  金秉五]  
　　情天渺渺海茫茫千古多情數李娘不得樂昌明鏡在甘抛弱質殉澄郎 
　　碧落黃泉路萬千芳魂縹緲苦盤旋痴心欲覓氤氳使化作來生並蒂蓮 
　　艶福能消問幾生歡情底事變哀情補天遺陷媧皇拙若得人間總不平 
　　傷心一管生花筆寫盡柔情寫盡哀一部玉田新恨史讀時聲帶涙珠來 
 
 
 

Page 11

 
 
   
 
 

Page 12

 
 
   
 
