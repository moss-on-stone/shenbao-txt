# 1905 - 47 - 4911438

 

Page 1

 
 
   
 
 

Page 2

 
 
[論禁米出口之無益於民生續前稿]  
　　二曰其害之間接而及於工商業者去歲内地各處商業咸有衰退之象各店鋪銷貨皆見銳减推其源則曰民鮮餘財以購物可省者無不從省也所以無餘財者則曰惟米賤故嘗聞西人論其在中國商業之盛衰每利於中國出口貨之加增夫出口貨之加增中國之利也於西人之商業何與不知出口貨多則民有餘財以購其進口貨而得交易相通之利以大推小理亦宜然此省之地産外銷者多始有餘財以購彼省之貨物而商業乃盛故墝瘠之區民聚雖衆而百貨不能闐溢曰民無餘財故今使米禁不開則腴沃之鄉有餘粟而不得外渫與墝瘠之區又何異乎故吾謂今日商業之衰疲此亦其一大原因也至工業之關係於米價者其途似迂而實則甚爲密切吾曾語一縫衣工曰今歲米賤爾曹業手藝者糊口較易矣工曰不然近日以米賤故中人之家大率無餘財以製衣服而我輩受雇者亦少反覺度日之艱難也一業如此他業可知其關係尤大而猝難見者則製造之業亦因農業之衰頽而不能進步斯密氏曰農國之所以乏製造者不僅以其術智技巧之不及也大抵亦由於乏財自其國制爲通平不苛之政（卽指不重榷不禁遏言）而本業之利常致大餘母財日多則求其旁通而工巧之末業以奮今日言富國者亦知製造工業之亟當振興矣乃言者亦旣有年而工藝之不興如故則亦未始非力田者獲利不厚而農業因以不振母財因以不出有以牽連而及之者也 
　　由是觀之計學之公例要在使吾之地産得價而暢售而後地利盡出積畜日多積畜日多而後母財足母財足而後吾國工商之業以起舍是而囂然日言工商是猶無源之水無根之木其涸與萎可立而待試觀今日世界富力增進之最速者莫如美而地利之加闢農産之日增亦莫如美此其一證矣然則米價之賤其直接之有害於農間接之有害於工商者非昭然而不可掩耶然而當世之封疆大臣與夫士民之研究民生國計咸若有深疑於此者蓋亦有說 
　　一以爲米價高貴則人將貪價盡糶勢必顆粒無存而小民之不耕者生計必愈艱窘積此二因而昔年紛紛攫米之事可以復起不知此亦不必慮也夫農夫之無遠慮者固亦有貪重價多糶以俟價賤而反糴其食米者然經一年受虧之後必不敢再以悉數糶出之法嘗試此亦人情之常也衣與食皆一日不可缺棉花出口價昻之時未聞民之悉售其棉而憂無衣何獨於米而慮之乎至米貴之不便於小民則更有說焉凡物價之由漸而貴者人不覺其苦驟增之則與嚮日之傭率及一切他物之價皆不相均平而後羣覺其不便雖然亦特其暫時耳任其自然將不久而自趨於均平蓋傭率这低者物價之廉者皆將以米價爲主而與之俱增也旣增之後一人之歲入與其歲出無大懸殊之處而人自帖然安之矣譬猶治疾歈藥而一時暝眩似覺甚困然不如是不足以見病之轉機也今若利米價之賤幸目前之苟安無事迨至農工商三者俱病生計日蹙蓋藏空虚失業游民一旦猝起爲患有不可勝言者是猶病痿痺者不服藥而幸其無事實則元氣濳傷不可救藥而後已故米禁之害其發遲而實深元氣潛傷之病也弛禁之害其發速而實淺暝眩之疾也一權其利害之重輕則不待煩言而知米禁之有害無益矣仍未完 
[日本大員會議國債本館東京專電]  
　　華歴十八日東京來電云日本大藏省大臣曾根於十七日下午五點鐘募集第四次國債在官邸讌請東京及大阪著名各銀行股東松方井上二伯爵及桂相以下各大臣均在座曾根桂相兩大臣先起演說讌請各銀行之意次則外務省大臣小村演說外交之事再次則陸軍大臣寺内演說陸軍之事又次則海軍大臣山本演說海軍之事宴華復商議各種要件至十一點鐘始散 
[俄大員急望停戰]  
　　正月十七日英京倫敦來電云英國日日電報報之駐俄京訪事人電稱俄國位置最高之各大員咸謂目下與日早行停戰爲政府最大之利益譯字林西報 
[俄購英船附入波羅的海艦隊]  
　　正月十七日英京倫敦來電云駐德國開爾埠俄領事已購得英輪船兩艘聞已將此船作爲運船附入波羅的海第三艦隊矣譯文匯西報 
[俄艦隊駛過丹屬地]  
　　正月十七德京柏林電云俄波羅的海第三艦隊已駛過丹屬格蘭格島譯德文報 
[柯將軍不能久安於位]  
　　正月十七日英京倫敦來電云俄國格立本保將軍由戰地回俄京後已蒙俄皇召見相待甚優格將軍之意定欲使柯魯拔托金將軍不能久安於位譯字林西報 
[俄拘受傷日兵遊街]  
　　正月十七日日本東京來電云日本朝日新聞駐戰地訪事人稱電據盛京華人傳來消息謂彼處俄人將所拘受傷日兵一百二十六人遊行街市在旁俄兵均大呼俄軍獲勝譯太晤士報 
[俄將電報戰情]  
　　正月十七日倫敦電云俄政府近接柯魯拔托金將軍電報詞甚紊亂略謂俄軍一分隊爲日軍所圍攻此事固確惟未提及失去大砲之事祗言設地將砲取回又言此次日軍追逐俄軍有十二英里譯字林西報 
[再紀俄公爵被藥轟斃]  
　　字林西報接正月十七日英京倫敦來電云俄公爵府奇盍思被人 
 
 
 

Page 3

 
 
　　用藥轟斃後殯殮之日到者除俄皇與公爵之親屬外並無他人 
　　英皇與其太子親見駐英俄使以表哀悼之意大公爵之死於俄國皇族甚爲减色并闻亂黨尙欲將扶蘭迭墨大公爵謀斃故邇來扶公爵恐懼異常又電云俄皇已下諭表明悲悼之情因公爵本係皇叔且平日性情相洽兹忽被人謀斃不禁傷悼殊深諭中并云大公爵生平實能爲國爲民當大公爵被人謀斃時俄京正散布革命揭帖民心因之更爲震懼 
　　文匯報接十七日倫敦來電云俄公爵被轟斃後俄皇似已願斯行攺革政治之事又電云俄公爵之靈柩現已字置於木創科之禮拜堂將來再運至聖彼得堡 
　　德文報接十七日德京柏林電云德政府於俄公爵被禍後並未發紓議論德皇謂不干預他國之内務最得要旨 
[美責問俄武員之事不確]  
　　正月十七日倫敦來電云官塲消息美政府責問俄武員由美囘俄一事恐係誤傳蓋在美國之俄武員並未發誓留於美京因此美政府不能阻禁其回俄衆人之意以爲兩國商議此事恐一時不能遽了也譯字林西報 
[俄員擬定罷工辦法]  
　　正月十八日英京倫敦來電云俄京聖彼得堡電稍委查工人情形之大員已擬成最爲完全之辦法中有一條謂工主工人皆可選擇代表人與委員一同查詢譯文匯西報 
[諜人上控]  
　　正月十七日日本東京電云爲俄國間諜之英人柯靈思由日本定罪後今又具詞上控矣譯太晤士報 
[法人擬取海南島京師]  
　　外部得駐法使臣密電言法廷近日會議日本旣佔旅順恐更擴張勢力法國宜卽取瓊州海南島以相抵制 
[日本新泒旅順各官烟台]  
　　日本政府以旅順口作爲海軍根據地兹將日皇新派各官銜名照錄如下旅順統帥柴山中將頭等参贊中島大尉旅順港監督上村中將機器廠監督黑井大佐水雷廠監督秀島大佐支應局監督富田中佐醫局監督軍醫官鈴木 
[港秘行輪立案廣州]  
　　秘魯各埠華商創行港秘輪船禀由陳領事詳請梁星使咨行粤督查照立案督憲岑雲帥以此案前據駐秘利馬嘉里約領事陳始昌具禀當查僑寓外洋華商多因本微力薄衆情渙散不能自結團體以致商務利權爲外人攘奪此次僑寓華商因來往港秘裝載貨客輪船爲秘人佔據擬聯絡各莊號創設公司雇用輪船往來港秘裝載貨客禀官主持不附洋股以圖挽救利權志願洵堪嘉尚該領事與該商等預約三章籌慮亦極周密惟由秘魯開行及由香港來秘均須禀官長點名查驗一節查香港向未設立領事若由粤省派員前往查驗亦恐港官未必允行有名無實究竟該商等所擬創設公司是否衆情允恊共集貲本若干雇用輪船幾號將來能否持久輪船由港開行應如可設法變通以期中國官員可以實行查驗地隔重洋一切情形無從遙度未便强加裁制應由出使美秘古墨國梁大臣將以上各節就近飭查明確酌核飭遵先行舉辦一面飭由駐秘領事轉飭該商等將公司詳細章程從速議定并將港秘兩處公司開設地方一併開列呈由梁大臣咨覆以憑核報商部立案并照會廣州英國領事轉致港官照約保護庶臻周妥除俟梁大臣將咨查各節復到叧行核辦外應准將該華商等合貲雇用輪船載運客貨往來港秘不爲招雇華工等事先行立案以備稽核 
[測量黃埔鐵路廣州]  
　　張弼士太僕督辦閩廣農工路礦事宜在靖海門外設立總公司先是太僕以廣州東門外起至黃埔地方須先造路一叚以備將來與粤漢鐵路接軌並擬將黃埔建築馬頭作爲自開商埠以期振興商務現經聘定美國工程司麥基偕同繙譯委員前候選直隸州知州楊榮忠購地委員指分江西試用縣丞張啓明卽日前往踏勘測量繪圖並添派補用守備鄺承恩督率護勇隨同彈壓一切惟查所有經過地方均係番禺縣屬應請札飭該縣遴派妥差二名隨同照料俾得沿途保護並須轉飭該縣凡經履勘附近地畝自今年起毋得印契過户以免奸徒預占抬價牟利 
[鄂廠槍砲定價武昌]  
　　鄂督張宮保資行各省略謂據湖北漢陽槍砲廠禀稱本省就近籌欵製造新式槍砲彈藥等項工程極爲浩大奏撥經費無多而各省待撥不能不極力製造因借華洋商號各欵應用先後借墊尙未還淸近年迭解京營及湘陜豫皖滇黔桂各省俱稱合用惟料價日見增高而製造各件成本亦因之較重然視外洋各廠價實甚廉似宜酌中定價以應各省采購所定銀兩均歸庫庫平色作算徑解本廠兌收禀請分咨各省以昭劃一等情除批迭年以來分建廠屋增購機器採購料物招用洋匠華工製造新式快槍快砲彈藥等項日益周備惟工程極爲浩大用款極爲竭蹶所有奏撥經費無多不敷甚鉅不得不借華洋商號各欵應用先後借墊目前尙未還淸是鄂廠工鉅費艱斷非一省之力所能支各省取給於鄂廠又不能不極力製造以備要需必須各省照數撥給價銀方足以資周轉而充軍實前經奏明各省及各路軍營取用鄂廠槍砲應照外洋現時價値酌减二成給價撥付奉旨允准欽遵有案自應將一切軍械各價一體咨明各省以備付價撥用兹據將查開各項價自均照外洋酌减二三成等應卽咨明各省立案照價購撥以昭劃一繳印發外咨行查照辦理云云計開毛瑟小口徑七密里九步槍一枝零件全合庫平銀二十四兩馬槍二十二兩鎗彈每百顆四兩二錢五生七格魯森二十倍口徑過山快砲一尊零件全合庫平銀一千一百一十兩配砲架加一千一百兩砲彈配全碰火底火無烟炸藥每出三兩銅壳每枚四兩 
[電查歷年損膏收數特别訪電]  
　　昨日江督周玉帥電致淞滬捐釐總局云前奉諭旨湘鄂皖贛兩廣蘇閩入省在宜昌設局抽收四川雲貴土膏統捐等因查蘇省二十九年並前三 
 
 

Page 4

 
 
　　年抽收雲貴川土稅釐及膏捐確數每年共收若干其餘外省土藥稅釐膏捐歲收若干應先查明核辦除委季令逢辛分往各局會查外請先將歴年收數查明會同議辦 
[唐欽使已抵印度廣州]  
　　出使西藏大臣唐京卿自客臘念六日由香港起節已於日前行抵印度 
[兵部司員蒙奬京師]  
　　兵部裁撤書吏頗能名實相符朝廷甚爲嘉許去年年終各司辦公司員均經堂官酌予保奬以示鼓勵 
[加收捐免驗看銀兩京師]  
　　捐納人員騐看大半請人替代此風相沿已久吏部議攺新章自本年正月爲始凡應騐看人員一槪加收捐免騐看銀兩從此每月欽派王大臣在午門外驗看月官之舉將永遠停止矣 
[請派書吏蘇州]  
　　淮揚道現兼按察司銜嗣後淮揚各屬案牘應歸道署兼辦某觀察與江蘇臬司朱竹石廉訪往返函商擬將臬署向辦淮揚各屬案卷之書吏派赴道署承辦聞已派定鮑姓等八人不日當馳赴淸江矣 
[侍御條陳禁止廟會京師]  
　　聞有某御史現擬條陳政府其奏云京師近年以來遇有廟會無論大小官員眷屬婦女均以燒香侫佛爲我男女雜沓任情擁擠實屬不成事體卽如正月廠甸人烟稠密男婦來往不絶並聞白雲觀燕九會神仙之說竟有宦家男女於正月十八日夜住宿觀内敬待接神種種謠傳尤爲誨淫之漸請旨飭下各該衙門轉飭地方官嚴行禁止以端風化而正人心云云 
[户部咨令各省核實墾政京師]  
　　户部咨行各省督撫將軍文一件略云各直省勸令開墾荒地以廣種作俾無曠土游民原係良法美意然必該督撫督率的屬官吏實力奉行毫無粉飾地方實有墾闢之田民間實受耕獲之利以此造報升科方於國計民生有所裨益乃各省督撫題報者紛紛不一其中多有不實或由督撫欲以廣墾見長或地方有司欲以升科之多迎合上司之意而其實並未開墾不過將升科錢糧飛灑於現在地畝之中名爲開荒而實則加賦非徒無益於地方而實貽害於百姓嗣後凡造册開墾畝數務必詳加考核實係墾荒然後具奏不得絲毫假飾擾累閭閻云云 
[署江督周奏江南窮民過多請開辦捐輸以資賑撫摺]  
　　奏爲江南窮民過多亟應廣籌接濟擬請開辦捐輸以資振撫恭摺具奏仰祈聖鑒事竊維江南自兵燹以後元氣未能盡復江北一帶民情尤爲困苦春夏力穡傭工尙足以資餬口一至秋後衣食維艱地方官以勘不成災例不振撫歴任督臣每於冬季在省城等處分設粥廠收養貧民就食者多至十數萬口苦於經費支絀遠處不能徧及少壯者乞食於鄰省邊界動滋事端其婦妇老弱坐守鄉井啼肌號寒艱苦不堪言狀近年收成中稔尙且貧窘如此倘遇歉歲民困更深推厥由來一因生齒日繁傭趁不易一因農商工業素未講求一夫所獲不足以贍其室家臣目覩困苦情形仰體皇太后皇上惠愛黎元之意己飭司局多籌欵項多設粥廠廣爲收養並飭各州縣確查如有應行撫恤之處卽委員携帶銀兩棉衣核實振撫不使流離失所以蘇目前之困又復訪查各屬民堤年久失修大半殘缺單薄一遇水漲淹没失收亟應擇要修理量爲津貼以工代撫一面勸民講求種植畜牧工藝各圖生計凡此諸事無非救濟貧民卽無一不需鉅欵各庫羅掘己空勢難全恃公欵查各省遇有水旱偏災一經疆臣奏請開辦捐輸無不仰邀俞允以活災黎今江南應行調劑窮民之欵實較中小省分偏災振欵爲多臣與司道一再籌商擬請查照直隸山東廣西等省現辦振捐章程由部監頒發空白執照派員分投勸辦依次造報並准將七項常例一體收捐予限一年限滿再行察酌情形奏明辦理其勸捐各員仿照山東辦法按捐數多寡分别奏請奬勵相應仰邀天恩俯念民情困苦 
　　特旨允准俾得將應辦各事次第舉行明知捐務已成弩末第舍此更難措手理合會同護理江蘇撫臣效曾恭摺陳請伏乞皇太后皇上聖鑒訓示謹奏奉硃批户部議奏欽此 
[閩督魏咨各督撫會商郵政攺章文]  
　　爲咨商事據福建財政局詳稱竊奉閩海關將軍宗室崇照行准外務部咨據總稅務司請將自口岸入内地自内地抵口岸之郵包援照貨物以新完之子口稅代抵釐金成案比擬辦理尙屬妥協抄錄新擬辦法四端咨閩行局轉飭一體遵照等因奉此本司道遵查近來郵政大興民間寄遞貨物日見增多奸商取巧往往將貴重貨物分班遞寄上年奉定辦法二條卽以杜郵袋漏釐之弊本無内地口岸之分雖經各口釐局遵奉設籌查辦無如海關於内地釐課向不預聞稽征緝漏已覺防不勝防今總稅務司議將舊定者爲内地包裹釐章現定者爲自口岸入内地由内地抵口岸之釐章區分界限凡由口岸入内地由内地抵口岸經過海關時若查有釐局憑單卽不再行稽問遇無釐局憑單者由海關飭完一子口稅以代釐金卽奇無阻所收子稅每結彚交本界釐金總局查收等語細譯新擬辦法雖云與郵務釐捐兩不相背其實在與内地釐課大有損虧查閩省商務貨物進出應征内地釐金本按値百抽十海關進出口正稅係按値百抽五子口稅係照正稅之一半祗合値百抽二五之數蓋進口之洋貨出口之土貨徵收半稅原爲約准體恤洋商之意福州華商向未行用况郵椷寄貨本屬奸商取巧漏釐總稅務司議仿通商成案亦子僅完子稅免納内地釐金似尙未知此中情弊新擬出内偷漏議由海關代徵一子口稅尙可謂以補釐局之疏漏若由口岸入内地飭完子稅一節查通商各口進口之輪船應在新關完報向來新關之前不能設立釐局自無釐局憑單今議由口岸入内地之 
 
 

Page 5

 
 
　　包裹令在海關完一子稅卽無論遞交内地何處釐局均不得稽問則妨碍實多且查閩省福州厦門三都各口附近口岸向來設有釐局分卡所征釐金以進口爲大宗洋貨項旣係完過子口稅徧運内地不再重征此外惟恃各省運來貨物以及土貨出口轉運内地各處通盤核計歲征釐金不下四五十萬兩今口岸來往内地之包裹議征子稅較釐金輕减兩倍半之多人情趨利若騖此端一開卽有貴重貨物完釐較重必無不折散分包由郵逕寄將見閩省各處以及内地局卡向征進出内地起騐釐金必至大半化爲郵包之子稅而十成釐金僅成二五矣閩省京餉洋債以及本省兵餉勇糧一切用欵無不取給於此稅釐短絀如斯從何解應關係實非淺鮮竊計此次總稅務司新擬郵包辦法不獨有碍閩省餉源卽通商各省於内地釐金得失亦必大相懸絶時艱孔亟籌餉攸關辦理稍涉疏虞暗中卽受大損再四思維惟有詳懇咨商沿海沿江各省督撫憲酌核本省情形議籌妥善辦法卽請詳晣覆閩會同咨請外務部曁户部權衡利弊堅持定論設法挽回將總稅務司新擬辦法四端槪行註銷仍仿照上年新定辦法無分口岸内地凡交寄之處有釐卡者必有該卡憑單黏貼包面方准帶寄無釐卡者卽可逕行帶寄俟寄到之處再行報完凡接收之處有釐卡者卽須報卡完釐領有憑單黏貼包面卽予放行無釐卡者則由郵局查明包内貨件按照海關正稅加一倍代收再予放行代收之銀按給彚交本界釐金總局查收如此辦理庶足以維全局而保餉源詳請咨商南洋大臣兩江兩廣湖廣督憲曁各省撫憲察照核議覆閩會咨辦理堂情到本署部堂据此除詳批示並分咨外相應咨商爲此合咨貴部請煩查照希卽核覆會辦施行 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[電傳宮閂抄]  
　　正月十八日皇上召見軍機大臣及鐵良 
[两宮厪念學欵京師]  
　　聞日前 
兩宮召見某軍機大臣時詢及刻値振興學校之際京外紛紛設立各種學堂所需欵項究竟每年報銷若干某軍機奏對大約三百餘萬之譜若欲得詳細情形請亟飭知總理學務處令其咨行京外各學堂按月造具淸單恭呈御覽兩宮深以爲然 
[江督籌備江防京師]  
　　江督周玉帥自抵兩江以後一意整頓水師旋又擬將吳淞各砲台一律修築完固以備不虞聞日前已有電奏到京請飭户部籌欵二十萬未悉能邀俞允否 
[粤省商局簡明規則廣州]  
　　一本局詳定章程分爲合力通情除害興利四大綱總以固結團體振興商業爲宗旨各員司辦事人等應共認定此義以期仰副憲札通氣聨情至意一凡局内應辦之件大事由督辦總辦主之小事由提調裁之仍由文案收發稽核各員酌量大小緩急並遵章分别首要次要隨時請示辦理一本局各員司以及書識丁役人等各司其職各專責成無得諉卸玩誤仍須互相襄肋和衷共濟無得過分畛域如有請假須倩他員代理一本局以聨絡商情爲主義凡接待商人當謹遵憲諭掃除官塲氣習不拘末節虚文所有各商會紳董及本局議員均係殷富大商不受薪資熱心任事尤當虚衷商摧共圖公益但彼此均不得假公濟私及有于求餽遺之事一本局員司均須遵守規則毋得在外招搖藉端弊混所有傳遞禀牘及發給示諭等事槪不准書役人等收受分文如違查出重懲一本局議下每星期會議一次所有商董議員均須齊集註議員有事不到者預先佈告若三次不到又不先佈告者除名凡有關繫商業商情等事皆得各抒所見俾資攷察如有要事隨時邀集會議至會議時一員建議詞畢他員乃得起而參議毋得攙亂毋得呌囂每議一事由局員摘記其要一各處商會未立凡有因商業事來局禀訴不得不酌量爲之裁判以順商情俟商會成立後應照章先投本行及商會董理處始得赴局禀訴如非有不得已之事毋得逕逹本局以防偏徇朦混之弊一以上規則凡局内外商界中人均應一律遵守毋得違踰其餘未盡事宜應查照章程辦理 
[丹鳳火柴公司招股章程京師]  
　　啓者火柴一項無論貧富皆所必需購之甚廉用之甚便所以銷路廣利益豐誠商業中之易於經營而確有把握者京師之大更可暢銷故議創設此項公司業已招致向辦此業之熟手來京妥籌一切所有詳細章程卽行刊刷布告兹先將招股事宜條列如左一商業最忌鋪張本公司設在京師創造匪易自應將局面收緊力求實際定議招集股本銀五萬兩以成此舉先將根本立定俟二三年後辦有成效再議擴充一本公司集股設立於京師以造各種火柴資本以五萬兩爲限各股東亦以股本爲限股分之外不得向股東添取卽有虧耗亦不得向股東追補名曰京師丹鳳火柴有限公司（畫一鳳印紅色爲標牌）一本公司股本五萬兩分作一千股每股京公砝平足色銀五十兩正一本公司係官商合辦商部撥銀五千兩作爲官股一百股餘皆商股由一股至數百股均可隨意附搭一本公司先立一辦事處欲附股者卽來掛號報名及認股若干分每股先繳銀二十五兩由辦事處掣付實收一紙俟廠屋落成開辦有日卽行知照各股東再繳銀二十五兩以足每股五十兩之數卽換給股票並給息摺一扣俾股東收執以昭信守如承認股分願將股銀一次繳淸者聽便亦先塡付實收（辦事處設在京師西河沿廣成金店）一股東官利酌定常年六釐以開廠製造之日起算年終結帳時憑摺支取（此六釐係初辦時酌擬之數俟獲利稍豐卽行酌加）一每年年終結帳除付常年股息曁一切開銷外所獲盈餘分作十成以二成作公司公積以二成作爲公司辦事人花紅其餘六成爲股東餘利按股分派預先知照各股東訂期憑股票支付一官商各股應得餘利俟開辦三年期滿再行支取三年後按年年終憑摺支付一生意大例最忌帳目不淸本公司銀錢出入出貨銷貨並發賣所之分銷各數目必須分立流水簿逐月過淸按月月結年終總結刊送帳略分送股東查核以昭公信一股東已入之股本不得任意抽提如不願在股儘可將股票轉售於人但承買人姓名藉貫必須詳細報明公司公司方可承認換給新股票不得轉售於洋人及入洋籍之人致生輾轉糾葛之弊一本公司每股發給股票一紙息摺一扣遇有遺失記明股東姓名號碼可至公 
 
 

Page 10

 
 
 [1H>第十版 
　　報明若十二個月後荨覓不得再由公司在遺失股票之存根息摺之底簿内註銷作廢另印股票息摺憑保補給原主收執惟每換新票須付票紙費一股東將股票轉售來換新股票須在本公司結算期一個月以前一本公司開辦伊始本以五萬兩爲限嗣後如須推廣應先儘股東添湊如各股東不願再由公司另招新股一本公司禀蒙商部批准於京城内外大興宛平兩縣境内專辦十年十年之内不得再有商人設立此項公司以保創始之利權 
[商部新定礦章附件京師]  
　　本部總管路礦所有鑛務章程業於本年二月具奏奉旨允准並通行各省將軍督撫一體欽遵辦理查本部前定礦章係指五金各礦及機器開採成本在萬金以上者而言至土法開採柴煤一項資本在萬金以下者均未列入嗣准熱河都統以該處地瘠民貧凡小本經營必量加體恤先後咨請變通礦務辦法又據辦理安徽蕪湖晉康煤礦公司吳德懋先後禀稱皖省礦産甚多柴煤一項尤爲日用炊爨所必需嗣經巡撫王定章非資本十萬金者不准開辦是以小本經營者聞風裹足貧民生計維艱反多私挖應請變通照費章程各等因前來當以本部貴在保商所有商民艱苦之情自宜量加體恤折中酌定凡五金礦及煤礦成本在萬金以上者一律遵照部章辦理至於土法開採柴煤各項小礦所有擔保銀兩一節如萬金以下者領照應按資本四分之一開礦照應按資本之半均由領照人交呈保單等咨復熱河都統立案並知照安徽巡撫援案辦理各在案此外各省礦務紛煩倘有柴煤小礦自應一律照辦免致岐異且内地各處開礦用土法者較多尤應廣爲提倡俾小民減輕成本實於礦務有裨相應咨行各省查照立案作爲本部礦章附件一體飭遵辦理可也 
[廣州]  
　　粤員大憲前請直隸津局代造銀元票委鄭大令業崇前往運解回粤銷流甚暢兹聞又委張委員前往津局續運以資周轉○邇來南海縣屬西樵鄉一帶匪燄甚熾經江浦行營認眞搜捕在各鄉拿獲著匪多名及起獲被擄鄉人十餘名現聞各官弁查悉匪蹤往往濳匿于各糖寮圍捕甚難因議將所有糖寮分别淸析責成寮主不得寓留閑人俾若輩無從藏匿（粤紳張際光張顯宗張廷猷張衡溥張虞等均遵奉父母命各捐賑餉銀一千兩督憲以各員恪承親命深堪嘉尙已代爲奏准奬以樂善好施字樣命其自行建坊○去歲臘月二十二日西門外第七甫明德堂書坊失火焚去房屋一間並延燒左右鄰房舍五間 
[溫州]  
　　温郡各屬解犯至府向須議定陋規然後許其投文聽審去歲臘月初七日有樂清縣解到楊春來與黄河淸一案索費未遂遷延七日尙不投文爲錫太守所知立卽升堂將房吏翁某堂責二十下署中司閽及解差亦分别答責示懲○府署門丁楊某因私索庫房及塗租局陋規於去歲臘月二十日晚被太尊查悉飭鞭背數十下驅逐出境○樂淸縣張頌元大令素精岐黄之術近因道憲章紹甫觀察抱恙特延大令晉郡診治○去歲臘月十七夜樂淸縣廣橋下周姓染布店失火延燒店鋪十餘家二十夜後城西嘉會里胡瀛泉家又肇灾災燬去房屋三間鄰右幸未殃及 
[蘇撫抵江寗]  
　　昨日本埠官場接到金陵來電知新任江蘇巡撫陸春江中丞己於十七日抵省當詣督轅拜會督憲周玉帥商議要公聞中丞擬由内河赴任並不來滬云 
[移查釐金撥還洋欵數目]  
　　上海道袁觀察以前向英德續借之欵曾將九江釐金抵還原定按月撥解截至今日究共撥過若干尙未詳悉因移請江西稅務總局詳查旋經局憲札飭湖口稅捐分局查得去年十月於征存項下已撥交銀一萬八千兩矣 
[申詳門司踢斃船户晏金寳全案]  
　　申詳命案供詞一則已紀昨報當去年常州米船户晏金寶爲水巡西捕門司敺擊斃命後本報曾紀錄訊供情形兹上海縣汪大令照會美總領事抄錄是案全供申詳各大憲係從西文譯出較前本報所紀尤詳計全案約有數萬言排日錄登以供衆覽美總領事古納代理刑司陪審官杜來司兠門門司被控於西歴十月十三日致死晏金寶帶案候訊律師來满到堂代被告申辯捕頭吉爾阜請先訊西探頭目馬克杜威口供因伊須至會審公堂另有要公西探頭目馬克杜威供稱所供均係實情如虚願甘按律責辦於西歴本月十四日晨十點四十五分鐘時由水巡捕頭梅羅處將門司帶回管押曾照尋常辦案之法囑其將實情聲說據稱是日巡查至蘇州河橋邊見有米船數艘停泊是處阻碍河道嘱令駛開不允所有船户均奔至橋上當將舢板搖至上流巡察及回見該米船仍停原處未動遂上該米船船上卽死者一人尙有船户一人當將小竹竿擊死者之背兩下竹竿如大指粗死者當時坐倒在艙板上並未用足踢等語當將是案報知西虹口捕房未久捕頭吉爾阜卽有德侓風來告知是案當至船傍時華人圍繞觀看者甚衆詢諸衆人稱有船户爲人致死未完 
[飭查女犯收押西獄曾否索回]  
　　去年英美等國租界公廨有女犯某氏因拐孩案發解經讞員黄司馬訊明判令收押旋出捕頭派人至廨向差役高陞將氏領出收禁新設女西獄道憲袁海觀觀察以此事前飭力争何得貿然允許札飭司馬急向索回迄今並無動静前日觀察復札廨著速查明該女犯究竟曾否索回據實禀覆 
[催還被扣棉花]  
　　昨日英商老公茂洋行執事人由某輪船裝載棉花若干欲赴崇明行至雙仙卡突被巡丁扣留向索不理因禀明領事照會道憲袁觀察請飭該卡速還並謂將來如有虧折定須賠償云 
[濬河類志]  
　　本邑南市薛家浜河道年久未蔬曾經各董禀請道縣各憲批准咨營撥兵開𠗕上海縣汪瑤庭大令本定期十八日開工築壩嗣因適逢陰雨未能興工○浦東上南川交界之都台 
 
 

Page 11

 
 
　　浦河道去年經道憲袁觀察札委浦東總巡謝岳松明府總理工程督工開浚至年終暫停本擇初九日接開届時因雨雪紛飛遂攺期前日諭令各工人一律開浚 
[嚴查總會聚賭]  
　　本埠英租界所設大小總會不下三四十處自漁隠别墅糾人聚賭經大馬路捕頭令將主人張劍秋傳案候訊後昨日復令各包探嚴密稽查如有前項情事一節禀請嚴拿訊辦 
[禀請移提失孩]  
　　上年滬北寡婦某氏失去子女各一遍貼招紙訪尋無着至臘月忽闻來自高郵之某甲述及彼處某姓購得男女孩狀貌相同因隨同往领嗣以某姓不允當卽回滬具禀會審公廨請派差移提黄司馬准之緣已封印尙未施行昨日氏又投廨禀催大約俟開印後當備文飭提矣 
[開印停訊]  
　　今日爲文武各署開印吉期英美等國會審公廨讞員黄司馬循照向章照會英副領事德爲門君停訊一日 
[滬城小火]  
　　前晚四鼓時本城小南門内陳　桶橋南首某香店忽兆火災焚去房屋一幢 
[上海官事]  
　　川沙廳陳桓士司馬於昨日來申先詣道轅拜賀袁觀察年禧繼至縣署投刺○新昌營管帶候補知縣鍾堯階明府甯滬鐵路委員陳邵亭明府昨日均詣道轅謁見袁觀察面呈要公○江西試用通判陳小舫别駕昨日來申取道赴天津公幹因赴道縣各署投刺拜會○昨日候補知縣袁世輔明府至道轅謁見袁觀察禀辭赴蘇○昨日會丈局委員俞夔附明府貨捐局委員鐵松岩太守由蘇返滬卽詣道轅禀到○奉賢縣郭子華大令出使德國隨員張梓材司馬均詣道轅謁見袁觀察 
[巡局紀事]  
　　馬正亭與王少棠在南市大東門外恒生馬頭開設成興園小烟館近因股分糾葛至十六鋪巡防中局互控局員陳二尹命交保調處○同義油棧執事遣庖丁某甲至龍德橋聚興茶樓索取房租起釁竟被茶博士金奎毆傷甲因投十六鋪巡防中局控訴陳二尹命延傷科爲之療冶 
[南市捕房]  
　　前日胡富華扭陳子連至南市捕房控被竊去絨靴棉被捕頭立命探捕吊到原贜移解馬路工程局襄讞委員黄衡堂二尹判責五十板逐出○馮介眉扭船户盛金生至捕房控被竊去大土五枚捕頭解至馬路工程局黄二尹判掌頰五十下 
[會審公堂案]  
　　昨日美總領事署繙譯官安立德君蒞廨會同讞員黄耀宿司馬升堂訊案時工部局洋人投案禀稱日前華人王意成不向工部局領取執照私將洋酒售與旅居美租界之俄兵有違向章因此拘獲並起到洋酒數瓶此酒係華人僞造並非來自外洋請爲訊究王供此酒係夏方洲倩小的往售實購自裏虹橋金洪維貨店實不知向章應捐執照尙求寛宥司馬着王將購酒憑據或帳目呈案王稱並無憑據帳簿司馬以王供詞狡展商之安君著押候查明實情禮拜四覆訊核辦○三百二十八號華捕投案禀稱前日巡至蘇州路彼處均係西人住宅向章不准行人商聲呼喚不意王阿三扛挑煤炭胆敢違背此章小的止之伊非但不服反將小的推倒因此拘請究辦王供不敢行兇司馬判罰洋銀三元○袁寶生偕俆阿二行至蘇州路被陳玉蘇顧阿周撃破頭顱經俆喚同三百二十九號華捕將陳顧拘人捕房捕頭飭將袁送仁濟醫院療治稱須七日可愈昨日捕頭著將袁等四人送案請訊袁供小的等均係小工因與陳顧争奪生意被陳持棍毆傷尙求明鑒陳顧不認行兇司馬判罰洋五元給袁養傷徐無干省釋○南京路外國麫包店洋人根泰投案禀稱傭人姜阿根行竊麫包票値洋兩元當場搜出呈案請究司馬判枷三日發該店門前示衆○徐阿生行竊姚祥卿王金林與某洋人等三家衣物由包探徐榮珊獲案請究司馬判責三百板管押三月贜給還各失主○近來甲乙二華捕投案禀稱蘇州河畔各大橋左近時有乞兒見有乘車而來者佯助車夫拖曳數武隨向坐車人索錢不與卽口出污言恣情詬詈大爲行人之累經小的等拘獲陳阿林李阿寶等七名請爲訊辦司馬姑念初犯諭以嗣後不准再蹈前轍判令各責五十板從寛開釋○山東人李得標在新垃圾橋北首與人争毆有貨居永順里之王記生上前解勸致攖其怒王急避入家中李追蹝而至任情剝啄王嫂沈氏拔關出視李不問情由揮刀便砍王兄餘生出與理論又飲一刀當經鄰人將李獲住送入捕房昨由包探邊槐洲解案請究王餘生王記生王沈氏投案申訴前情並請驗傷李供在申售賣藥草不敢行兇讞員黄司馬以李白晝行兇連傷二人凶横已極商之總領事署繙譯立德君判責一百板管押捕房三月 
[法捕房]  
　　英界探夥某甲行經法界與積竊松江阿三遇於途向索規費互相口角爲法界某包探知悉一并送入捕房捕頭命押候解送公堂請問官究懲○英界已革巡捕某乙在新租界向人訛詐巡街捕喝阻不理遂拘入捕房捕頭命押候堂期解案請究○某某等三家因虧欠房租被房主拘送捕房捕頭命押候解堂訊追 
[美捕房]  
　　某西婦乘左連恒之東洋至四川路停車後忽失去鈔票洋銀若千元投美界捕房請緝捕頭令包探錢雲堂將左拘入捕房詢得並無干涉當卽釋出○前晚提籃橋銅匠公所内被賊竊去衣服天明卽開失單投捕房請緝捕頭允之○前晚某華捕於上差後至百頓路某姓小烟館開燈過瘾爲三道華捕查知將烟具等一併送入捕房捕頭禀知英界老巡捕房總巡捕頭再行核辦○昨日王義順在漢碧禮路將酒私售與俄兵爲西包探查知將王拘入捕房押解公堂禀請訊辦○前晚某俄兵因酒醉後倒臥於西華德路爲巡捕所見雇車送入捕房押至酒醒釋出 
[闓澤覃敷]  
　　本館恊振所昨承前桂平梧鹽巡道惠澤民觀察交來代募紅十字會各户捐欵洋銀二百四十七元八角當卽掣給收條解往施濟竊惟東三省自俄日交兵以後小民顚連困苦水深火熱難期任席之安今觀察以丁憂回京之員乃能念切痌瘝代運廣長之舌仁心所感鉅欵遙來起瘠嘘枯恩施靡旣拜登之下謹志數言至各户姓名另詳本館旬日清單 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
　　署驍騎校二員仍補兵額分食披甲領催原餉等因查獨石口官兵等戍守邊關終年勤苦其餉糈較薄丁口日衆亦係實在情形也雖駐防留地與蒙旗官弁情事略殊而接壤族居兼爲嚴防要隘自未便過爲歧視致令向隅且千家店官兵皆由獨石口分撥前往現在均有缺地而原設者反相形見絀似亦非情理之平奴才等函商酌核擬比照察哈爾蒙旗辦法仍叅仿千家店撥地章程獨石口防守禦一員給地五百畝防禦二員各給地三百畝驍騎校二員各給地二百畝共應給地一千五百畝筆帖式二員委署驍騎校領催委領催共十二名各給地一百五十畝馬中八十六名每名給地一百畝養育兵二十名每名給地六十畝共應給地一萬一千九百畝統共官兵等應給地一萬三千四百畝該處係在口外較之千家店駐守内地者情形更苦是以兵丁地數稍有增加而與察哈爾兵丁缺地仍屬一律現在擬卽飭令左翼懇務局先儘正白旗紅旗灘等處荒地丈撥如有不敷再由附近該處地内撥補此項缺地係爲該官兵等永資養贍將來行計全恃乎此自撥定之後擬照左右翼章程由奴才奎順衙門查照立案並飭該防守尉將撥地數目詳細造册送由奴才貽榖鈐蓋關防撥存該署遇有官員遷調將此項缺地列入交代將來撥給後或自行耕種或招佃分收悉聽其便陮永遠不許私賣及假託永租不賣之賣如有前項情事一經查出或别經發覺官則叅處兵則革除私買之人一併治罪仍將原地追回並請援照成案籲懇恩准免其押荒升科以廣皇仁而足兵食所有獨石口駐防官兵擬援案撥給缺地緣由是否有當謹合詞恭摺具陳伏乞皇太后皇上聖鑒訓示謹奏奉硃批著照所請該衙門知道欽此 
[綏遠城將軍貽]  
　　奏爲所有左翼墾局公司歸併緣由片二十九日 
貽榖片再察哈爾左翼墾務前經奏明在張家口設局開辦嗣又奏設東路墾務公司與墾局相助爲理舉辦以來甚形暢旺前以各處墾務辦理將竣當飭該局該公司等籌商歸併以節經費兹據詳稱東口墾局公司本係通力合作現在事已無多人亦裁减自應歸併一處以期兩資節省已於九月初一日公司各委員移住墾局等情前來查公司歸併墾局事務旣能兼顧經費亦不致多糜與右翼豐鎮墾局歸併公司同一力資撙節除留差各員仍將未完事宜各專責成妥速經理俾早竣事外所有左翼墾局公司歸併緣由謹合詞附片具陳伏乞聖鑒謹奏奉硃批該部知道欽此 
　　　雲貴總督丁　奏爲妖匪倡言惑衆仇教拒敵當經川滇各軍約會撲滅邊地靖謐摺二十九日 
丁振鐸林紹年跪奏爲妖匪倡言惑衆仇教拒敵當經川滇各軍約會撲滅邊地靖謐恭摺仰祈聖鑒事竊臣等據署雲南昭通鎮總兵趙偉昭通府知府張赓颺電稱永善縣屬與川省交界之鍾灘里地方有外來妖人勾結土匪丁粽匠等設立紅燈邪教煽惑愚民揚言打滅洋教定期舉事並有殺人祭旗各情臣等當由電飛飭該管文武妥籌辦理去後兹復據該鎮府續電並據署該縣知縣楊珮禀該員適因前赴副管清查田糧途中據報該匪丁粽匠聽信妖言創設紅燈教會聚黨豎旂舉事並捉里民朱金廷斬首祭旗聲言奉玉帝之旨打滅洋教重興拳會定期九月二十三日自太平塲出隊由川省屏山一帶以至縣屬黄坪溪等處各情前來查屏山雷波大關及於副屬各處教堂林立設有疎虞關係匪輕且該處與川地在在毗連人心浮動情形深爲可虞當卽飛調各團兼程馳往查辦並移知續備鎭東右營管帶陳貴就近飭派千總白子鏞反總張明泰並移川邊防營續備副軍統領參將何銘督弁莫占榮各帶所部兵勇約期兠拿一面催集團丁續往援應該員行抵檜溪復據代理副官村縣丞孫士楷牒報官兵到彼匪黨竟敢揮衆迎敵負險抗拒並能行使妖法傷人兵團未敢直前搏擊當令勇敢之人往向開導匪竟拒而不聽於是多方激勵兵團告以邪不勝正毋庸過慮一面懸立重賞以鼓其氣詎匪衆恃其險要竟敢首先開砲川滇兩軍約會齊舉前後進攻匪衆鎗砲並施兵丁陳惠卿立時中砲陣亡差團受傷亦衆我軍小却適千總白子鏞用槍將念咒匪首丁四咡擊傷身死妖匪鍾悲受亦被槍斃兵氣復振奮勇夾攻川弁莫占榮亦帶兵適至登卽擊殺匪首丁粽匠李菩薩二名各團兵勇陣斬悍匪首丁仙姑温老四龍佛娃陳老二鍾悲喜等多名其餘匪黨　馘無算生擒李添牲等九名川軍亦生擒鄭么蠻邱和尙等五名奪獲槍砲旗械多件維時兩面槍砲齊施致將匪藥轟然硐内火起餘匪驚潰四散妖奔該處爲大關廳及川屬屏山等縣交界之區幽壑絶壁洵屬險僻山麓有巖峒三處各有樹皮茅草支蓋均一併被燬其時天色已晚諸軍鏖戰竟日亦皆饑疲乃令收隊連日搜捕已無匪蹤隨提名匪訊據供稱匪首鍾悲受等共有二十餘人均係四川紅燈教餘黨此番來鍾灘里地方勾串丁粽匠等設立教會妖言惑衆現纔聚集一百餘人定期二十三日起事閂被官兵擊斃等情不諱該縣查騐解至旗幟上書大小各字語皆不經又黄紙大書邱榮臻等二十三名核與斬獲名匪� 
無一相同若非故爲煽惑卽屬另股匪黨除再移會川邊各廳縣一體認眞搜捕餘匪務盡根株並將被惑愚民妥爲解散被害難民妥籌撫恤勿任失所拿獲各匪分别懲辦外禀請核示辦理等情前來並准四川總督臣錫良電咨相同臣等復查該縣所屬地方與川境屏山雷波各廳縣在在昆連天主教民所在皆有教堂尤多而平日人心浮勤民教復時有牴牾積不相能該匪等卽藉此造言惑衆殺人祭旗並敢負隅開砲抗拒官兵實已逆迹昭著若非該員弁等赴機迅速川軍統將復力顧大局派隊恊勦則稍涉猶豫必致糜爛不可收拾再加以民教交涉辦理吏形棘手兹幸仰仗朝廷威福主客各軍不分畛域得將妖匪立時撲滅銷患旣萌保全殊爲不少詳核情形實與尋常剿防不同辦理洵屬妥洽合無仰懇天恩俯准將四川續備副軍統領叅將何銘以副將仍歸原標補用署雲南永善縣知縣補用同知准補恩安縣知縣楊珮開缺免補同知以知府仍留原省歸候補班補用副官汛千總白子鏞請俟升守備後以都司仍歸原標儘先補用其餘出力員弁及陣亡傷故兵團再飭該縣詳查明確開單另請奬卹以昭激勵而慰忠魂出自逾格鴻慈所有妖匪造言惑衆仇教拒敵當經兵團撲滅缘由除咨部查照外謹會同四川總督臣錫良合詞恭摺具陳伏乞皇太后皇上聖鑒訓示謹奏奉硃批該部議奏欽此 
[雲貴總督丁] 　 
　　奏爲滇省先後裁撤及調粤助剿各防營開單陳明摺二十九日 
丁振鐸跪奏爲滇省先後裁撤及調粤助勦各防營開單陳明恭摺仰祈聖鑒事竊查滇省前經攺設常續備軍每年需餉七 
 
