# 1913 - 135 - 4914453

 

Page 1

 
 
要件 
[宋案證據全錄（四）]  
　　第十二件（趙總理致洪述祖信四紙信封一個洪致應夔丞信一紙） 
　　應君領子不甚接頭仍請一手經理與總統説定才行弟事多明日會議恐不暇及此散會甚晚此事請於午前辦尙可不悞晚事也蔭兄刻安弟鈞頓首 
　　二年正月九日已照辦妥此處有應夔丞印 
　　應君事款准發所陳各件陸參两部尙有斟酌處日内卽定議也知念布逹蔭之兄台鑒弟鈞拜啓二十九日 
應君之欵請屬具呈説明辦法以便籌撥鈞啓二十九 
（信封）卽送洪先生蔭之台啓國務院緘 
　　（洪信）頃歸接總理函送閲即請速行照辦可也兄今晚不出城矣夔丞仁弟兄名心啓三十日 
　　第十件（説明）二洪函不署名惟洪述祖字跡其所附趙總理信第一紙應夔丞註有二年正月九日已照辦妥十字並盖有應夔丞印章信封面即送二字國務院緘四字啓字均係紅色　　刷印 
　　第十三件（洪述祖致應夔丞信一紙） 
頃間總理諭囑吾弟開一南邊辦法手摺（卽如何解散及取締之法等事）明日面交又言次長處明早十鐘往辭爲妥此次渠甚力也大總統處或星期二早往禀辭爲妥夔丞棣台小兄名心啓二年一月五號 
　　俟手續交清卽照交條程並口可也夔泐（此處有應夔丞印） 
　　第十三件（説明）此函不具名係洪述祖字迹應夔丞註有俟手續交清卽照交條程並口（此字不明似係拜字）可也夔泐十六字二年一月五號六字亦應夔丞所註並盖有應夔丞印章 
　　第十四件（洪述祖致應夔丞信一紙） 
　　連日未晤甚念總理處手摺已否面遞行期約在何日鄙人明早赴津一二日躭擱耳如何情形示我爲荷夔丞老弟足下名心印九號 
　　二年正月九日悉此處有應夔丞印 
　　第十四件（説明）此函不具名係洪述祖字迹應夔丞註有二年正月九日悉七字蓋有應夔丞　　印章 
　　第十五件（洪述祖致應夔丞信三紙） 
　　昨晚總理將原件發回内中三樣問題 
　　一領欵不接頭欲兄代辦亦未見明文須吾弟將雪老電請此數及中央允准覆電原稿抄附領狀之上方爲合式茲先將原領紙送回乞察收 
　　一總統屬開辦法巳説明禮拜二送去切勿悞 
　　一征蒙一件請自送至參謀部可也 
　　二年正月九日巳照辦領到此處有應夔丞印 
　　以上三節俟二鐘時面談一切第一見大總統時可謝其發欵略將以後辦法陳説夔丞老弟小兄名心啓十二半夜 
　　附原信二件原三件二年正月九日悉遵（此處有應夔丞印）　　第十五件（説明）此函不具名係洪述祖字迹第二紙應夔丞註有二年正月九日已照辦領到十一字第三紙應夔丞註有二年正月九日悉遵八字均蓋有應夔丞印章 
　　第十六件（上海瑞寄應夔丞電一紙） 
　　北京金台旅館應夔丞欵急陳未到速復瑞眞 
　　長江各黨領允許在前鄂　應照議案及前密令照　两　　川未便援照且非余勢力所能驟及著嚴詞以拒如欲　　　 
 
 
 

Page 2

 
 
　　境母怪余之無情統限旬日出境否則將林先斃之正月十日（此處有應夔丞印） 
　　第十六件（説明）此電末（三八四三）（四一七六）两碼爲瑞眞二字聞應夔丞之妻名有瑞字此瑞眞二字似卽其妻名如係日碼則眞字乃十一日所發而應夔丞所註爲十日查陽曆二月十一即陰曆正月初六或係陰陽曆之别又此　長江各黨至正月十日七十二字乃應夔丞所註並蓋有應夔丞印章 
　　第十七件（上海瑞寄應夔丞電一紙） 
　　北京金台旅舘應夔丞趙欵烜人已北上請趙電家照付瑞 
　　各黨請欵無以應應准向趙先撥三萬两分别照付已令趙致電照撥矣正月十一日二年（此處有應夔丞印） 
第十七件（説明）此電末署瑞字乃應夔丞之妻電各黨請款至正月十一日三十三字又旁有二年二字均應夔丞所註並蓋有應夔丞印章按自第二件起至第十七件止爲洪述祖援引應夔丞赴京取消黎副總統通緝原案並委任巡查長請欵解散各幫會調處徐寳山及征蒙等事是爲一節 
時評 
[今日之人心（無名）]  
　　今日之人心共分三派 
　　其一以政府爲萬惡宋案確認爲主使借欵斷定爲違法非反對不可 
　　其二以反對政府爲破壞宋案有意牽涉借欵借端爲難非擁護政府反對反對者不可 
　　其三以政府舉動誠有可議反對政府者之舉動亦不盡然就宋案論宋案就借欵論借欵反對不出法律範圍界限不越宋案借欵以外不逆不臆順序而進國法自伸亦不致空生恐慌 
　　夫愛和平中國人之本性也富感情又少年之恒情也三派之結果究不知以何者爲多數哉中國前途之命運以是卜之 
[命令]  
五月二日臨時大總統命令特任陸軍總長叚祺瑞暫行代理國務總理此令 
　　現在兼署敎育總長陳振先業經准免署職所有該部部務應由該部次長董鴻褘暫行代理此令 
　　甘肅都督兼署民政長趙惟煕呈請給假就醫等語趙惟煕應准給假三個月此令 
　　任命張炳華護理甘肅都督并兼護甘肅民政長此令 
　　任命葉爾衡兼署甘肅内務司長此令 
任命陳安良爲外交部特派湖南交涉員此令 
財政總長周學煕呈請免去署職應照准此令 
財政總長周學煕呈請任命李景銘賈士毅署司長孫雄署秘書應照准此令 
　　陸軍總長叚祺瑞呈請授龍因爲陸軍步兵中校張策平爲陸軍工兵中校陸師遜彭璋玉潭田漢褔首斌呈經武何國樑杜淑章張作本傅之鳳西岳鎭梅翼匡劉瑞祺吳家龍何正修陳士隆余壯嗚周桂森柯建宇王嗚鶴劉元長張國凱宋世松曹梓桐莊諠帟德貴劉義華王木雄楊勵身朱廷炬劉觀湘張璧桂康炳猷何占　章兆旗廖守忠金沛霖萬國棠劉器成何國楨爲陸軍步兵少校孫佛三王鳳丹丁士清爲陸軍騎兵少校周效勃張其瑞吳保恕余夢熊爲陸軍工兵少校應照准此令 
　　五月三日臨時大總統命令内務總長趙秉鈞現經給假十五日所有該部部務應由該部次長言敦源暫行代理此令 
陸軍總長段祺瑞呈請任命陳世華爲山東都督府軍醫課課長應照准此令 
　　代理國務總理段祺瑞呈據雲南民政長羅佩金呈請任命秦恩述爲秘書應照准此令 
代理國務總理叚祺瑞呈稱據雲南民政長羅佩金呈請任命舒業順爲寍縣知事應照准此令 
[專電]  
　　北京電昨今盛傳湘省以長辰鐵路向法人借欵千五百萬元贛皖两省以路礦向正金銀行押借三千萬元余（訪員自稱）詢之此間日人據稱第一日本無如許財力現在大借欵中分配日本應攤五千萬已不能不向英法巿場代銷第二正金銀行係受日本政府指配日政府現方願助袁故贊成大借欵决無更許貸欵反對者之理世有大倉三井等或肯自由借貸然其力亦難應付云云總之近來南北巳成水火而两方面所傳事實大半非眞 
　　北京電現在北京外交團及銀行圑力助政府其外尋常在京外人亦有頗不以爲然者睢欲因此推翻似難 
　　北京電大借欵條件中洋員本已確定惟再爲審計處之俄人查納伯諾夫稽核處之德人龍伯審計處之副員法人卡茲尙不肯就職鹽務會辦之日人鄭永昌昨已到京 
　　北京電趙秉鈞告假十五日以陸軍總長段祺瑞暫代國務總理　　北京電衆議院正副議長湯化龍陳國祥二人當選後議員張耀會又起反對謂議長副議長互選規則通過時有一蒙古議員資格尙未確定該規則應屬無效故選舉議長亦應無效意在搗亂今日開會或當提出此議於議會 
北京電國民黨穏健派人多以張耀會反對選出之議長爲有意破壞大局頗起衝突 
　　北京電衆議院今日開會推舉院法起草員 
　　天津電本埠東方銀行新任總理柏仁君已到任辦事　　開封電此間已得小雨三天農民喜甚倘再有雨卽可播種 
　　南京電前在浦口捕獲九龍山僞副總統徐子香訊明實供昨已梟首示衆 
　　南京電調查台營官地局長譚道南呈請辭職業　都督允准 
[特約路透電]  
　　北京電駐京美國代理公使維廉斯君偕美國使署全體辦事員衞隊司令亦在其内同於今日（二日）上午十一時赴南海以美總統威爾遜君承認中華民國之公文呈遞袁總統袁總統派禮車一辆並衛兵若干載送維廉斯君至總統府由使館界至南海爲止一路均列有軍隊各員入門時有樂隊奏國樂迎之旋入華艇過湖面而抵總統辦公所卽有文武官員及外交總長出而歡迎外交總長與維廉斯君寒暄數分鐘後乃言總統預備接見於是衆乃同入附近之某室齊向袁總統行鞠躬禮維廉斯君卽宣讀威爾遜總統公文日中華國民近獲自治權力何榮如之美政府及其國民同爲歡慶今者國會代表咸集京師聚精會神以盡高尙之責任中華國民之希望乃得圓满告成鄙人今乘此大好機會代表敝政府及國民歡迎新中華民國以入列國之團體鄙人之行此舉誠望中國國運暨國民幸福日漸發逹得臻極點俾得共和政體完全無瑕且盼中國政體變更之後臨時政府接受各項之前定義務正式政府仍能永守勿渝維廉斯君讀畢此文復向袁總統言日鄙人旣將美國總統正式承認中華民國之公文致與足下今願以個人名義及代表本國寓華人民宣逹對於美政府舉動之慰意吾儕旣爲共和國民故對於有關中國共和政體成立之事端不能漠然置之吾儕今將注意貴國之進步視若休戚相關具　殉身革命諸先烈所抱之希望將由今所建設之自由制度中獲完美之果吾儕所　者平民政體權屬平民爲平民而設三言而中國經傅中所云天視自我民視天聽自我民聽二語適與上言脗合此項古訓今乃實騐矣新政府之丕基奠於民願嗣後建設永遠之和平踐行平等之正義則將爲中國國民造無量之幸福而得天祿此吾儕與足下今日同具之信誠也袁總統答日維廉斯君鄙人聆足下頃讀美總統之歡迎詞及足下所錫之嘉言深爲感慰鄙人今代表政府及中華國民表示謝忱且懇轉逹　國總統中華民國雖成立未久而亦奠基於自由原則全國國民信仰頗深共和政府一經正式成立則美國因建設共和一百四十年來所享之自由幸福吾入亦可藉此得之中美两國在太平洋之濱東西對峙國體旣同感情自篤頃間足下所述中國經書之訓及貴國各大總统之語足見中美两國皆重以民意立國鄙人深望两國於共和政體同具合一之信仰則彼此必可日益接近而睦誼亦可更爲鞏固云正式禮節乃於此告終諸賓繼與袁總統談話片刻旋由歡迎招待員導引諸賓游覽宮景並進茶點諸賓即告辭而出袁總統之代表偕之同行 
　　北京電墨西哥公使今日下午亦以承認公文呈遞袁總統禮節雖不若上午之隆重大致相同 
　　北京電今昨两日各公署均停辦公務警察挨家傳告令懸五色燈三夜慶祝美國承認民國 
　　武昌電今日二日正午）各街道排列軍隊僅携旗幟未携軍械並有人鳴鑼四出報告美國已承認民國特升禮砲居民勿可驚懼此間現出示宣布先裂後嗣欲求學者如有確實憑據則由當道撥欵供給學費當道現出示催完忙漕聞欠數頗巨 
　　北京電今日外間盛傅五國借欵業已决裂全屬子虚實則日來商訂最後細則進行頗形順手 
　　北京電據開列福利亚州華僑參議員唐君聲稱彼擬組織一中美汽船公司由两國合出資本會同管理現正與大來公司磋商此事 
　　廣州電此間並無欲求南北分裂之徵象南方上等人民皆謂深願中華民國統一如初 
　　廣州電今日此間開會討論五國借欵並不反對政府借用五國之欵惟反對政府未交國會核議遽簽定合同有違憲法並合同中某某數欵耳 
　　哈爾濱電有鬍匪一隊至此間鐵路東段雅白郎茄（譯音）車站縱炎焚燒材料塲華兵往救爲其開鎗阻止中彈畢命者一人受傷者一人並傷工人三名計焚燬枕木二萬根木板一萬塊及其他鐵路所用之材料若干鐵路衞隊司令巳派兵前往追　該匪因向承辦材料者勒索未遂故出此毒謀損失之數約逹羅卜八萬圓　　哈爾濱電哈爾濱俄人患天花者日衆　　庫倫電有哥塞克兵两隊由此間往烏里雅　　蘇台 
　　長沙電本省東部近遭大雷雨鄕間平地可以行舟自一千九百零六年以後尙未有此大水惟尙未死失人口電報交通會停阻六日蘭州電本年春季雨水調順爲歷年來所僅見　　北京電美國改良會書記將於下星期應請赴滬開一禁烟大會現欲在滬設一改良會支會 
　　北京電國務總理趙秉鈞已邀准休假十五日内務總長一任將由次長代理 
[譯電]  
　　北京電趙秉鈞因患牙痛等症請假業已邀准現信袁總統不日將准其辭職北京對於借欵之障礙流言頗多惟各要津之意歐洲大局擾攘雖不可等閑視之然目下似無阻礙借欵告成之變端聞袁總統現擬豫防長江流域據確實消息張勳已奉命移紥浦口揚州徐寳山㯋州倪嗣冲均奉命豫備整師此間與論謂革命黨當能恍悟有袁總統毅然卓立若一味與政府爲難則危險頗大今如以趙秉鈞代其任咎則國民黨大約即可氣平而借欵合同將來由國會開議時可望承認云　　北京電總統命令准趙秉鈞告假十五日内務總長一任暫由國務次長言敦源代理北京電英文北京日報載有社論謂美國承認民國與中國國内大局並無關係 
　　北京電駐京美國代理公使維廉斯君至總統府正式照會美國承認中華民國與袁總統會晤時國務員中招待者僅有外交總長陸徵祥餘均未臨 
　　東京電據開列福利亚州首府電稱該州上議院已將檢事長所擬之外人購地議案通過惟加入修正一條准日人所租之田地再用三年期满一律繳還原主 
　　柏林電山東鐵路上年紅利將按七釐半發給其由六釐增至七釐半實因銀價漲高之故　　倫敦電要求參政權之坎麗女士茲由法國回抵杜佛卽爲警察所拘現押巴街警察廳該黨女子近焚燬哈姆登裁判所之艇室及漢登之馬廐 
　　美京電衆議院巳將修改税則議案中之糖税蠲免一條通過並無更動當時討論之際北太平洋議員會倡首反對若　前對於太平洋沿岸東方工人問題多所作難今復提述開列福利亚州排日一舉詆斥民主黨欲助日人入開列福利亚州民主黨議員白洛沙君謂糖税蠲免 
 
 
 

Page 3

 
 
後美國實業勞働界將難立足夏威夷羣島而使日本哨兵之距美較昔將近千里之遙上議院會宣讀火奴魯之某敎士來函謂豫料糖税蠲免後夏威夷白種工人將去十成之九而諸島將落日人之手云 
　　鈕約電鈕約商會通過决議反對各州施行損礙美國對於友邦之條約義務而召外侮之舉動 
　　倫敦電每日電聞載稱英國海軍部已向維克斯公司臨時定造飛船五艘 
　　考夫電愛山特提督巳請塞維亚交讓特拉沙一地塞國須將戍軍全行撤退後始允照行 
　　雅典電布軍巳最後撤退薩洛里卡之軍隊僅留步兵一隊 
奥京電奥皇今日（二日）召集帝國議會特别會議除各大臣詣會外尙有匈奥两邦之首相奥皇昨日召見外務部大臣及陸軍部大臣商議政務三小時之久 
　　倫敦電上述之會議外間皆目爲奥國擬以武力拒芒之徵大約奥意两國將提携行事惟各報對於倫敦大使會之延會殊形慰藉謂此舉足徵芒國之態度現已更爲和平 
　　奥國進兵拒芒之舉仍有挽回之望芒國因爲俄國强逼已聲明願讓斯克太里惟須畀以他地以償損失奥國則堅意反對予以賠償現於此點巳起重大之困難英國正在竭力調和且望終能使俄奥两國消釋意見 
　　奥京電匈奥内閣今日（二日）開會討論對付芒國問題两邦首相及財政大臣亦均與議由外務大臣裴區托爾特伯爵主席 
[公電]  
　　黎副總統各省都督民政長各團體國事維持會各支部公鑒大借欵一案業經臨時參議院两次通過乃參議院於合同成立之時忽爾通電各省竭力反對昨日開開竟議决簽約爲無效竊思借欵成敗爲民國命脈所關當此財政耗竭公私交困之時忍痛救亡舍此實别無良策立法機關但當監督將來之有無濫用而於借欵一案根本上實决無可以反對之理由本會怵於破産亡國之禍不忍坐視　危不一呼　爲此通電奉告務祈聯合各團體卽日公電两院主持正論據理力爭俾巳成之約不至復歸破壤則民國前途受賜無窮矣臨電不勝迫切待命之至國事維持會本部理事孫毓筠王芝祥楊會蔚温壽泉等同叩卅印 
　　各省都督民政長省議會鈞鑒六國借欵雖經前參議院開秘密談話會將政府提出大綱商榷一次然未正式通過且不足法定人數當然無效今國會成立乃政府竟與五國銀行訂約借債二千五百萬磅不交國會通過蹂躪立法機關其悖謬一此次借欵之條件與在前之參議院秘密談話會商榷借欵之條件大相懸殊前參議院所商榷者爲五釐息九七折交付此次政府借欵照五釐息八三五折交付前參議院商榷者祇許雇外人爲鹽務稽查員此次政府借欵竟許英人爲鹽務稽查所總辦俄法两國人爲審計處總辦德國人爲借債局總辦日本人爲長蘆鹽政局總辦喪失主權貽害胡底一時便利之國召將來瓜分之禍其悖謬二依約法第十九條關於借債及國庫有負担欠契須交院議决方能有效今政府竟擅自借大宗外債反謂日前參議院巳經通過禍國殃民其悖謬三繼等甫聞此信卽往責詰則百端推諉已經簽字今實探之簽字實在今日（二十七）違法横行至於此極政府如此專横前之參議院旣屢被摧殘今之國會又遭其蹂躪不有國會何言共和繼等惟有抵死力爭誓不承認特懇諸公言持與論爲之後盾俾得逹取消此案之目的民國幸甚國民幸甚參議院印 
要聞一 
[參議院四次開會記]  
　　二十九日午後一點五十分開會議員出席者六十八人此日係專爲討論政府大借欵簽押問題爲誌其情形如下 
　　前日參議院以書函要求總理及財政外交两總長出席湯　等十人連署提出質問昨日政府以文書並案答復略謂大借欵巳於前參議院表决通過今次簽押合同與前大略相同現衆議院議長尙未選出俟两院正式搆成後再行出席報告云云 
　　國民黨議員因國務員不出席極不满足首由湯　動議謂去年參議院只議决特别條欵政府無簽押權本院可議决不承認馬君武謂去年議决無議事錄卽爲未經通過政府簽押爲違法爲賣國應代表四萬萬人干涉之王正廷議諭與馬相類惟有惹人注意者數語謂政府借欵簽押異常緊遽幾有刻不容緩之勢其何以必須如此緊急此中大有可疑本院若不急加干預危險殊不可測繹此數語反對簽押非法律問題矣 
　　昨日國民黨議員如上各議論外更有主張二種一爲楊永泰指出去年十二月二十七日議事錄汪榮寳張耀會主張普通條欵母庸議决衆贊同爲未通過之証據不知母庸議决爲不須議决其效力與議决相等此説不啻爲政府作辨護一爲前日動議請國務院出席之蔣舉清今日論調忽變謂政府簽押是否違法尙待調查莫如就此次簽押合同與去年參議院議决者比較視其有無異同再籌對待其語氣與前日大相矛盾不知係何原因也 
　　國民黨議員主張如上二派陸宗與首起而反對謂此案議事錄詞意簡單是否卽爲通過並與政府以全權若不審愼遽議决其無效是非反對政府乃反對臨時參議院次曹汝霖謂壉約法秘密會不礙爲正式三讀會原可省略政府簽押可認其有此全權各國通例財政案皆先提出衆議院參議院無先要求交通合同之理由再次王家襄謂此案非參議院對於政府之問題乃新機關與舊機關意思之不投去年參議院若爲母庸議决普通條件卽通過其特别條件俾政府以全權今年參議院冐然反對是否合法今若表决不承認依國會組織法十三條國會議定必两院同意行之試問此不承認之表决尙待衆議院同意行之抑獨立咨送政府不可不斟酌行之 
　　彼此辯論中間議場中忽發數種怪聲幾演衆議院之閙劇最後國民派意氣益勝議長亦現怒容喝令表决有質問其表决者名爲何案多時不能答湯漪王正廷但引西語謂爲一種决定意思之意問其對何發生效力又不答楊永泰謂宜作爲一種申明案此語不見於國會組織法及約法卒以國民派齊聲要求表决其文爲對於政府所定中國善後借欵合同未經臨時參議院議决通過認爲違法當然無效云云 
[法公使與議長之談話]  
　　參議院正副議長張繼王正廷两君爲反對五國銀行團借欵事特訪法國公使茲略悉張繼君與法使彼此所談之話如後張繼謂中國財政固甚困難加以中央政府無整頓財政之能力所有用度無法律之可遵守故各省人民不信任中央不肯解欵來京而中央因此更不能支倘中央政府將來能有財政上之信用則各省自願解欵接濟故今日借欵之事不應如此急迫且中華民國臨時約法規定借欵必當由議院通過始能有效乃敝國政府於國會正當開院之時竟向外國借欵不由國會通過如此違法國會萬不能承認云云法公使笑答之日貴國所負外債甚多各國催收甚急不能不從速清付加以貴國民情擾動巳極恐不久將有大變貴國之能生存與否尙不可知鄙意以爲貴國不如趁此時機借一巨欵維持現狀若現狀不能維持恐貴國永無向外人借欵之一日且各國向中國投資只知與政府交涉至如國會贊成與否我外人概不過問諸君可不以此事向我多談張斷等見法使詞色不平乃卽辭出 
[雜評一（無名）]  
　　國民之不失望一日日望衆議院舉議長今議長之選舉巳畢事矣雖尙有反對者不爲衆所許也不至再失望矣　　國民之不失望二日日望美國承認今美國之正式承認已實行矣墨西哥且繼美而承認矣不至再失望矣　　國民之不失望三日日憂南北之决裂聞危言之　起今危言巳稍息矣路透電謂廣東無分裂之徵象或不至再生驚恐矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[順直省會彈劾蔡儒楷]  
　　順直省議會議員李廣濂郭煕洽趙敬宗張樹柟王福辰檀遇辰郭文炘安明吳廣鑫李清源孫品璋提議彈劾敎育司長蔡儒楷案云查直隸行政公署敎育司長蔡儒楷係江西一　袴子略識文字而文理欠通前清時報捐知府來直候補庸庸碌碌毫無建白因善於逢迎長官得濫充保定普通科學館監督凡事敷衍因循輿論不齒未幾該館消滅蔡儒楷又用鑽營力濫充天津西沽大學監督以毫無學問無知識之官僚一日濫膺此職眞屬沐猴而冠中外蔑有尸位數載有如贅疣辛亥冬革命軍起南北議和傅學使充隨員赴滬蔡儒楷乘兵馬倉皇之際攫得該缺眞吾省學界之不幸查吾省自與學以來賴士紳奔走呼號費十數年之經營才略有起色當乙已丙午之交爲辦學一閧時代其進步一日千里己酉而後各處學務略現疲靡之象爲保持現狀時代民國成立以來各縣水旱兵刧民生困苦學校之解散者甚夥正賴提學使有𤍠心有毅力善爲提倡處理始可維持現狀使之日漸改良乃蔡儒楷遇事毫無𤍠心無毅力純以敷衍爲宗旨以破壤爲手段一年以來使吾省學務腐敗疲靡日有退步與言及此能弗痛心今行政公署改組後彼猶得保持位置腆顔不羞是可忍也孰不可忍謹依省議會暫行法第十七條具書彈劾並將其劣迹條例於左卽希大會公决其提出之劣迹五條一爲辦事敷衍一爲品行卑污一爲破壤學務一爲虚糜公欵一爲濫用偏私 
[省會聯合會開成立大會]  
　　各省省議會聯合會於二十七日下午一鐘假天津順直省議會地點開成立大會到者爲湖北代表李君宗唐胡君宗佐湖南代表戴君丹誠唐君瞻雲廣東代表容君繼廷宋君以梅陜西代表黎君彩章柏君柏君坤黑龍江代表金君兆祥譚君英多河南代表會君祖培王君澤敷吉林代表王君鳴鑾梁君雲嶂福建代表鄭君豊稔葉君在畬江西代表潘君震甲涂君澍霖奉天代表王君國棟高君清和山東代表尹君祚章王君炳燇順直代表王君建中郭君煕洽以及男女來賓多人行開會禮各會員對中華國旗行三鞠躬禮經衆公推王君建中爲臨時主席當卽登台報告本會宗旨又有來賓與會員相繼演説最終之演説爲順直省議會議長邊君守靖直隷全省商會聯合會幹事張君興漢略謂各省聯合一極大圑體不分疆界不諭黨派總以國事爲前提必順逹到國利民福爲目的今日最要之事爲大借欵必順研究一挽救之策云云演説畢卽振鈴閉會 
[鄂省會否認大借欵]  
　　省議會於二十八號議决電逹中央否認二十六號簽字未通過之大借欵並電參議院請其死力抵抗勿稍退步其理由如下一大借欵之商榷迂延一載有餘未聞有甚迫不及待之勢而徒匆促從事於國會已開之始能迂延一年之久而不能待參議院數日之交議顯係小視立法機關違背約法一前此大借欵所以未經成立者以銀行圑之條件太苛之故今借欵合同借欵仍歸外人管理顧問仍然存在鹽務仍歸銀行圑派員喪失主權實在不少云云 
[鄂省會反對觀察使]  
　　湖北光復後卽廢去道府以縣知事直隷各司其時因秩序未定特設有招撫安撫各使亦有管轄各縣知事之權未幾各使取消縣知事權力有限散兵土匪流氓頗形滋擾各處雖有駐防軍隊以两不相屬呼應不靈必俟事已肇成軍隊始往策應而人民巳受禍不堪且如鄖施宜襄等郡或距省千餘里或二三千里知事之賢否民政之良窊窳各司實不能周知况以交通不便之故傅逹公文命令非有承接機關每易貽誤黎夏二公以此數因乃於上年底卽商定於鄖襄施宜各屬特設檢查使有兼管軍民政特權並施南設一鎭守使專管軍事該檢查使業請中央任命其後劃一官廳組織令發表乃斟酌情形改設三路觀察使日昨省議會議員楊瀚芳提出議案略云鄂省財政竭蹶補救無方現在軍民分治司法獨立在省旣有民政長督率各司行政在縣亦有知事督飭科員會同自治團體整理庶政亦足以資表率人民訴訟又有法庭地方治安更有警察實足以保護民權維持治安該三路觀察使不上不下毫無責任無設立之必要應即取消以節糜費聞國民派議員與共和派議員在二十八號會場討論此事爭辯甚烈云 
[季熊两案開審之周折]  
　　季雨霖案黎副總統前據軍法處呈據改進團被獲匪徒容景芳供稱前第八師長季雨霖與該團有連帶關係早經通電緝拿季雨霖本擬來鄂投案對質誠恐都督未見寃誣莫白卽遭仇人毒手先血白刃以故曾派陳勉清李文襄两人來鄂代表業經軍法處質訊巳有頭緒茲黎督據軍法處長程漢卿面呈一切特擬定組織特别軍法會審三十日舉行並於昨二十八日委第一師長黎本唐爲臨時裁判長又委中級以上各軍官爲會審員　　熊夢飛案熊夢飛自英領事署由福祿士律師當面交與外交司時言定此犯歸高等審判民事庭訊問不能受陸軍執法處之提審由外交司簽字認可歷經旬日尙無審訊消息茲覓得福祿士律師與胡朝宗外交司往來問答英文信函照譯如下四月十四號福律師函問外交司胡君云熊夢飛一案究竟何日開訊地點何在以便旁聽十八號胡外交司正式答覆云接讀十四日來函請爲詳覆熊夢飛審訊地點一節本司奉都督命令該犯係陸軍人物應歸陸軍執法處審訊因此布逹十九號福律師又致函胡外交司云昨閲琅函知閣下奉都督命令該犯歸陸軍執法處審訊云云竊查熊夢飛於去歲五月會經退伍脱離軍籍於陸軍上毫無關係此其一也當貴司至領事府提人當面言定歸民事審判庭而今改歸執法處不守信實此其二也倘議後如何祈早示我 
[襄陽匪亂近狀]  
　　襄陽西鄉天河口土匪嘯聚巳誌前報茲再就各方面之情形彚記如左 
　　調兵助剿天河口匪徒自將官兵撃敗後第三師師長王安瀾當集參謀副官議定將駐紥應山隨縣等處軍隊調集千名開赴襄陽會同該處原駐兵士合力剿辦　　招撫脅從黎督接隨縣來電後以此類匪徒由南陽而來勾串地方土匪及退伍兵士純以搶刦資財爲目的難保無被擄脅從之人特飭王師長務將脅從者妥爲招撫其餘强項之輩卽行相機剿辦 
　　匪徒近狀據鹿門來者云該匪等撃敗官兵後卽知事已不可收拾乃預備抗拒之方數日間忽運到機關鎗二尊子彈無算並聞巳勾通襄河上下哥老會以助聲援至於附近居民則更被騷擾不堪云 
[河南旱荒調查紀]  
　　河南自去歲六月不雨迄於今春麥已枯槁秋禾未播哀鴻徧野因之流民變爲游民游民變爲土匪汴省前途不堪設想茲將該省各處慘狀分誌於左 
　　開封流民之塞途汴垣舊日設有粥廠兼有敎養局專收無業貧民近日各處饑民因無地就食羣趨於汴其數已逹三萬以上充途塞巷馬車不能行驶轉爲餓莩者每日約有百餘 
　　懐慶之吃人肉客有自河朔來者言前在懷郡東北某山麓見一貧民携八九歲之小兒逃荒旋因步履不愼跌倒於地而死小兒號泣道旁旋亦死焉次日某村人前往掩埋至則見死人股部之肉不知被何許人刮盡而去蓋該處人吃人巳數見不鮮也 
　　清化鎭之一夕數驚河朔清化鎭一帶人稠地窄每人不能均地半畝今値旱災較他處更爲困苦貧而爲盜者日多一日每夜聚數十人分爲幾股出而强掠凡數百户之大村尙可防禦若百餘户之小村無不被其搶掠故近日該鎭之南北西尙前後賀村及齊村聶村六村小尙村一帶均一夕數驚云 
　　濟源之甯死不食人肉濟源縣有一老媪年五十餘飢餓不能出門户同院中有一小兒病而死羣欲分之以充飢老媪云吾光緒二年因旱災曾食人肉後深以爲不仁出外逃荒現在旱災雖較光緒二年更甚吾甯死不食人肉話未説完遂閉眼伸頸而死 
　　唐縣之全家餓死唐縣山坡上某甲老幼八口其母年逾七十餓而死某甲擬出外設法埋葬正舉足出門不料爲檻所阻跌死於地其妻及子女兄均謂除死外更無他法相對而泣翌日八口盡死在一處鳴呼慘矣 
[粤省風水大灾之慘象]  
　　北江風災昨夜三點鐘時自飛來峽上至英德縣屬忽起狂風繼則滂沱大雨直至午後一點始息聞琶江附近當起雨時先雨雹約小時之久大如鷄卵雨止後英德一帶之江河忽然澎漲其來源頗猛一日夜之久竟漲至一丈餘如源潭關前琶江口横石等壚及附近各村鄕多被淹浸致田間野地亦成爲一片汪洋 
　　當狂風陡起之際聞胡聯村倒塌房屋數間樹木多被拔起又粤漢鐵路横石站全間瓦蓋亦被揭去斯時該站各員均走往某號工廠暫避站中各物多不能携往對海之柴船小艇亦覆没數艘琶江口亦被覆没柴炭船各一艘琵屬河邊之柴商被水衝去柴萬餘附近各古樹亦被風拔起無數 
　　粤漢鐵路黎洞站附近之山其路軌原係穿山而過是時該山忽然崩下阻塞洞口而琶江附近叔伯塘之路基又瀉下數尺最奇者石梨塘之路基在基中深下數尺其形如井其自源潭以上沿路均有倒瀉故英德之東亦不能南下二十四日之北上車尙能勉强抵琶江口而二十五號則僅到源潭而止致各處輪船載來琶江口搭車之客商多隨原船載返 
　　從化水灾此次西江水漲其故緣於上游雨水過多從化縣於本月二十四日早四點鐘起至暮止傾盆大雨以致山水暴發各處紛報崩基計當時魚梁尾埠基圍崩四十餘丈新河基圍崩十餘丈大凹村基圍崩至七八十丈麻村石峽各崩圍二三十丈東區大石洞韶洞衝塌屋宇無數除牲畜不計外溺斃數十人麻村墟大富圍石峽各村適當其衝全村屋字皆被衝塌家具牲畜悉被漂流溺斃十餘人人民飢餓無依情形至爲慘苦而縣城城門各處亦浸至二丈餘縣署亦被衝塌約計損失總數在百萬内外實爲近年來罕見之奇災云 
[澳門又出刦輪巨案]  
　　泰安輪船被刧航海者已爲之觸目驚心乃梓安又繼之梓安輪拖係來往陳村石岐澳門者二十一日由陳村開行取道石岐載客多人欲往澳門詎至下午四點鐘駛到燈籠山海面約距澳門两點鐘水程時忽有賊徒約三十餘人分驾長龍两艘迎面而來先放槍砲一排喝令輪拖停止未幾掉近梓安渡旁蜂擁過船喝叫搭客不得移動搜掠衣物現銀當時有賊一名年約二十一二歲手持駁殼快槍两枝似係賊目號令衆賊謂從容買貨無事怱忙初有渡夫見賊過渡自認巡馬致被賊徒槍傷股部倒於船面賊目遂面誡諸賊不准傷人並謂若有所恨當拉過船中劏之云云搜掠良久賊目卽吹銀鷄衆賊聞聲紛紛搬運財物同返賊舟並擄搭客十人同行内有一客名譚少甫香山人賊目見之揮令衆賊釋放衆賊初時不允賊目聲稱觀譚君之面知伊　心社會至是譚君始脱身返渡不致擄去然亦險矣聞譚君帶有現銀數百乃鄕人託購船位者盡被掠去此外各客財物被刦爲數甚鉅衆賊離渡之後卽駕小輪拖舟而逃至晚間十點鐘後始放小輪回澳計被擄之客多係陳村碧江之人云 
[粤督之政見如此]  
　　胡都督電一胡都督致袁總統電云邦基未固外患交乘凡屬血氣之倫均當共禦侮患中國民人同爲黄帝胃裔本無南北之分且自統一而後早滅猜嫌近來僉壬又復挑以省界冀自分離以遂共破壤目的若不嚴加懲儆實足搖動大局忍令締造艱難之民國坐敗垂成上何以慰黄帝在天之靈下何以對四百兆人民之望惟有仰懇大總統令行内務部嚴密查究凡有造謠生事希圖破壤大局者即下典刑以謝天下 
　　胡都督電二又致袁總統黎副總統各省都督電云電傅大總統令敬悉宋案爲民國成立以來第一可驚之事各黨憤慨議論涉於劇烈謠諑因之蠭起惟粤省早經禁絶人心安靖外交界許爲各地方之冠袁大總統暨程都督所慮國民應交相戒勉粤省兵力尙充械亦精利軍心固結誰爲禍首顚覆共和當與國民共棄之大總統副總統各省都督構造民國煞費苦心想當樂表同情也粤督兼民政長胡漢民叩 
[粤人致祭黄花岡紀事]  
上月二十七號爲黄花岡諸先烈两周紀念之辰辦事員先在該山場搭牌樓两座墓道數十丈正中設祭壇一大座两旁搭男女休憇所自牌樓至祭壇皆組生花綠葉燈綵國旗墓道一帶懸掛花籃彩門暨各界所賚送之輓聯無數諸先烈墓前用生花組一大横額顔日殺身成仁是日蒞山場致祭者政界則自都督軍長暨各司員軍界則陸軍各長官至騎兵步卒及警察游撃隊福領等軍均列隊站立墓前學界則廣州市内中小師範各男女學校員生其餘工商各界國民自由等黨員到者逾數萬人或身佩花圈或手携祭軸肩　摩　撃相望於道由上午九時開祭行三鞠躬禮是日天氣晴霽故遊人士女步出東郊訪貞珉以憑弔者逾常熱閙先有馬巡游撃隊分站梭巡保護方便醫院人役在附近煑茗招待各界至各界所賚之輓聯佳章甚多茲節錄其一二云（公等舍命當先紀念長留新世界吾輩乘機繼後合羣重整舊山河）盟弟鄭坤將忠信爲甲胃以禮　作干戈福軍全營 
　　是日有紀念會同人特現身説法扮活劇一齣致祭黄花岡先烈由某處起行沿途見者無不鼓掌其首行者握一大旗書日我亦祭先烈次者爲新官兒金絲眼鏡身穿大禮服禮帽手持夾必袋士的膊托大金山剷疾步而行其次爲軍界者膊托大扒又其次爲工匠手握大鑽又有農夫荷一大鋤有扮盲者聾者乞兒者滑頭者無不窮形極態惟肖惟妙云 
[江蘇省會要電]  
　　聯合會代表俞陳二君來電江蘇省議會鑒大借欵事張王及聯合會两電諒逹現參員巳質問湘粤並電爭本會如何議决乞覆餘冬日赴京續陳猷愈卅 
　　復陳俞二君電天津仁壽里省議會聯合會陳大猷俞仁愈君鑒卅電悉大借欵條件政府違法簽字本會巳電國務院設法補救並電請國會提起彈劾通知銀行圑暫勿付欵江蘇省議會東 
[江蘇欠解洋賠各欵數目]  
　　程都督應省長昨致財政部電云查新舊案洋欵賠欵前奉電飭籌解因本省關監各欵均由中央直接管理無法籌措卽經詳細陳明並將各欵分别欠解應解列册咨送在案茲將完欠數目再行分晰查明除應歸鹽務及攤完各欵剔出不計外所有本省應解之欵截至舊曆辛亥年止欠解庚子賠欵五十三萬五百七十五元五錢内有關平補水七千七百二元五錢四國借欵十三萬七千八百十二元五錢瑞記洋欵三十四萬五千元復補經費十二萬九千七百四十七元内有關平補水二千九百七元英德續借欵辛亥十月以前按月照解光復後本省籌解三十萬九千五十八元五錢尙欠三十九萬七千四百四十一元五錢克薩洋欵六萬元以上統共欠一百六十萬五百七十六元五錢又舊曆壬子正月起截至年底止欠解庚子賠欵二百九十三萬七千八进二十四元五錢内有關平補水二萬八千七十一元四國借欵五十八萬一千二百五十元匯豐磅欵十萬一千四百元瑞記洋欵四十八萬元復補經費二十一萬八千三百二十八元内有關平補水三千五百二十八元正金銀行借欵除元年本息籌解息金九萬元外尙欠本銀七十五萬元英德續借欵除元年秋季本省籌解四萬四千一百三十四元五錢外尙欠二百九十五萬五千八百六十五元五錢克薩洋欵九萬元以上共欠七百十一萬四千六百六十八元两共欠解八百七十萬五千二百四十四元五錢其籌付時期每年或分两期或三期或四期攤解或一次付清前送清册内巳分别登明其本年上半年應付各欵巳列入概算不再詳陳惟息借正金銀行一欵前册未列此欵當時因撥還赈捐局墊欵之用於前清光緒三十四年六月由裕寗局向正金銀行息借一百萬两長年八釐起息两次還清其息半年一付宣統三年元月措還本利銀五十八萬两辛亥壬子两次到期均以無欵償還迭經商緩及至上年两次籌還息金六萬两尙欠本銀五十萬两一五折合銀幣計七十五萬元應請查照辦理合將數目先行電復 
[地方通信]  
　　北京 
　　留法預備學堂招考留法儉學會發出招生廣告云北京安定門内方家胡同留法預備學堂之第三班定陽曆五月内向巴黎出發因特續招第四班學生仍延法國文學博士鐸爾孟先生敎授法文法語并添聘各科學敎員每月學費仍舊六元膳費五元年齡程度不拘凡有志留學法國者無論男女學生均能入校肄業女生另有女員往校招待陽曆五月三十一日以前爲報名時期六月初旬以前一律到校至二十人以上即開學行課决不　延 
　　蘇州 
　　洪潤民濳蹝赴東前日本報會誌城紳住居懸橋巷前清狀元洪文卿之嗣孫潤民僞造文契向某姓騙抵鉅欵逾期不償經某姓察知　鼎赴地方審判廳起訴屢次飭傅潤民畏罪避匿抗不到案經廳長以缺席判决而潤民現以顔面有關且家産蕩然無可爲計不得巳爰思故父有門生故舊數人在　三省故濳行逃往彼處而家中人亦未知悉迨動身之後由其友人代爲通知家屬且寄語如不得意誓不返蘇云云昨爲其愛妾金小寳得知日夜號啕痛哭聲徹户外未卜將來能免爲賽金花第二否 
　　出售病牛可慮蘇垣於衞生一事素不講求近雖稍行開通亦不過虚行敷衍刻經某某等組織臨時衞生圑並防疫醫院請警廳出示保護無如言者諄諄聽者藐前日盤　　紗廠後面荒地上義興宰牛公司近來專在鄕間收買病牛宰割發賣會由商圑於月初拘獲瘟牛一頭解由水巡隊核辦詎不數日又被水巡隊拿獲一頭敢告蘇人際此春夏之交飲食須格外注重云 
　　蘇垣近來之恐慌自宋案發生以來蘇垣謠諑頻興風聲鶴唳人心惶惶近日城中之稍有身家者多有移居滬上遷地爲良者即市面銀根亦日形緊急故各商家之后意亦異常　淡云 
　　鎭江 
　　盜刧案又見鎭郡城内四牌樓口元生廣貨店係旗民步某所開詎於昨晚九時甫經上門突有盜匪十五六人闖入該店持械恐嚇刦去洋銀五十餘元及衣服多件其時對門某雜貨店聞警開門出喊該盜等卽一擁而進亦被刦去大洋一百五十元小洋數十角遂呼嘯而去該事主等刻已報告檢察廳勘緝矣 
　　國民黨開職員會國民黨丹徒分部部長盧君潤州辭職後已於日昨開會舉定梁君鴻卓爲正部長蔣君士杰爲副部長現又訂於五月四號午後仍在城内該黨事務所開職員會提議本黨一切事件 
 
 
 

Page 7

 
 
　　揚州 
　　捕獲刦輪盜犯日前仙女廟埠有小輪一艘爲盜搶刧經該輪呈請縣知事捕獲在案昨李知事特會同第二軍步隊四十八圑陳兆豐圑長督率緝捕隊親自前往現巳捕得案犯葉小五子等帶回訊辦 
　　調查知事控案江都旅省議員朱子　等因李知事前在東鄕擅放牽涉泰縣巡警區官盜案案犯張某等特在都督府呈控現程都督巳委員來揚調查案卷檢核情節以便回省呈復 
　　浙江 
　　電請恊拿逃官浙江民政公署昨准福建都督孫道仁　電内開敝省詔安縣知事謝肇係四川華陽人年三十歲前在漳州義勇隊副統帶任内虧短餉銀數千两現値該隊遣散正在清算帳目之際該知事竟敢挾欵遠颺殊屬不法除由敝省嚴飭搜捕外誠恐該員濳匿外省希飭各屬嚴行查緝務獲解究以重餉需而肅軍紀特電奉逹無任企禱等因到府除令各縣及水陸軍隊通緝外並函致警察廳迅轉各署區開明該逃官年貌嚴密捕拿矣 
　　巡警不管洋鎗杭垣巡警著名腐敗此次改組後夏廳長力求整頓聞初一晚間督察員錢君等查夜過金剛寺巷六分署第五分駐所門崗無人惟見門邊倚有洋鎗一枝錢君等高聲招呼詎全所長警均入睡鄕不得已將洋鎗携帶回廳一面由督察長余君請示廳長云門崗責任重大全所軍裝服物胥賴守衛况當深夜宵小尤易濳蹝該値警竟敢棄槍偷睡實屬異常玩忽該管官長督率無方擬請查明姓名卽行斥革存餉充公該巡長疏　稽查玩悞軍械擬請罰薪二十分之一以儆 
　　湖北 
　　基督敎爲民國祈禱鄂省基督敎徒青年會諸人於一十七日假烈士祠開會祈禱上帝錫民國幸福該敎素重儉約故佈置樸質僅於祠堂東隅設立演台風琴西廡設音樂所其樂人爲文華書院（敎會設）學生及都督府派來之軍樂一隊是日到會者西洋男婦百餘名華人則近三千黎夏二公除派軍府軍醫課長李華穠民政府顧問朱國楨代表到會觀禮並致謝捆外特飭派憲兵隊消防隊到場維持秩序正午開會各西敎士因李代表亦青年會職員特公推爲主席報告開會宗旨詞畢奏樂樂止而後風琴之聲作各敎友學生卽譜唱中華民國新歌四章悠掦可聽歌畢英牧師以華語恭讀祈禱文并以華語演説略云今日在此禱告爲中國數千年來所未有之事此地前清爲皇殿係遇慶典百官朝拜皇帝之所今日我等能在此禱告者皆死義諸烈士受傷諸兵士之偉功諸烈何爲而死諸兵何　而傷蓋爲國民謀幸福爲國家謀幸福今我國民爲共和國有責任之國民當此存亡交關産生正式國會政府之際自應乞求上帝加恩於國會議員使皆袪去私見消弭黨爭以國利民福爲歸訂定憲法選舉英賢之總統組織賢能之内閣使列强早日承認以盡國民之天職又言今日之禱告者不惟湖北及中國各省埠卽如英法美德諸邦青年會亦於今日如此禱告惟望吾華諸君以此事關於本身日日誠心禱告次由山東敎會丁牧師（因游歷到鄂）演説大致與前相同惟言彼之來鄂因爲創造共和之首義地方特來瞻仰云云又次爲主席李君説演略謂我等放棄責任以致起義至今毫無成績雅有愧於烈士傷軍尤恐獲罪於上帝基督今日祈禱不惟乞求幸福猶應悔罪自新且我等若果悔過所請求之幸福上帝必無不允云演説至此首由基督敎士胡君閉目禱告國會以增進國德保障民權爲前提第二由劉君閉目默禱大總統之得人第三由汪敎士禱告新内閣之穏健第四由美敎土麥君禱告各國承認時已四句多鐘禱告巳畢乃奏樂散會 
　　漢口日租界之火日界瑞記牛皮廠於二十八日晚十二點三十六分鐘不式於火雖經開太平水管暨各商圑合力灌救仍廷　二十九日下午六時始行撲滅統計被燬房屋約該廠全部　分之四損失則在百萬以上去 
　　退伍軍官大閙報舘黄梅縣大風旬報成立於本年三月四月二十日突有自稱退伍軍官之聶振東至該報社與總理胡擷雲君接談並謂請爲伊等作機關務以推倒都督爲目的胡君不允併斥其不應自躋亂黨之列不料聶振東大不謂然竟以惡言相酬彼此遂起爭執聶振東遂盛氣出社次日復率多數形類退伍軍士之人至該社將室内器具及印機鉛字一概打毀並將胡君肆行毆辱嗣經旁觀者極力排解始散胡君刻巳按法起訴矣　　安徽 
　　請撥兵隊剿匪近聞舒城縣東北鄕有大股匪徒盤踞其問竟敢白晝搶刧居民枕饋不安前經該邑知事許岳鍾飭令保安圑及民警局帶領兵士前往剿辦詎該匪徒竟敢開鎗對敵保安圑長高魯論警局長汪步灜等均畏匪勢　早已膽寒聞風先遁故近日匪膽愈大勢更猖獗而民間之搶案更多該縣知事飭捕無人特電懇都督速撥兵隊來舒剿匪昨聞柏都督飭合肥季圑長就近撥派軍隊一　前往剿辦矣 
　　再控禁烟得賄案合肥土商蔡耀卿私售煙土一案前經該縣公民陳一權等以第六分局局長孫象離得賄袒庇電請都督派委江堃密查旋據該委復稱謂蔡係售存烟土三包業經認罰孫局長受贿毫無實據云云現陳一權等又查悉内情復聯名數十人又赴省呈控云蔡某　莊私土甚多始爲孫局長受賄寛縱繼爲江委員受賄洗刷似此有錢卽可庇護無錢卽行重罰公理何在公益何存應請另派妥員將蔡某提解來省追繳私土按律治罪以服人心未卜柏督若何辦理也 
[雜評二（默）]  
　　各省之禍灾據本報一日内之消息觀之襄陽匪亂澳海盜刧廣東水灾河南旱荒天灾人禍交相逼迫我民之損失已不知幾許矣况再堪大局之摀亂耶我民何辜而至於此 
　　蘇垣之恐慌蘇垣自種種謠言盛傳後居民遷徙銀根緊急商業凋敝一如光復時景况然則我民之損失於冥冥中者已不少矣信息靈通之省城猶如此則他處可知僅僅謠言猶如此若果見諸事實更可知鳴呼我民何辜而至於　 
　　粤都督之政見南北間各依據法律力爭是非可也若利用謠言以冀挑起惡感不可也政府與國民各以其正當手叚解决困難問題可也若欲訴之於武力以至破壤大局而不顧不可也今觀粤都督两電歎息痛恨於造謠生事不顧大局之徒殆以此歟 
　　五國承認問題凡個人交涉甲肯貸欵於乙者必以乙有信用能自立有借債之資格將來不至於隳落也若旣料其無信用不能自立而仍毅然貸欵者非陰險卽愚人耳國際之交涉亦然旣以中國有借債之資格而慨然簽押矣而又慮中國無立國之能力而不敢承認世界有此事實歟　 
雖然記者此言非希冀五國之早日承認也不過據公理言之而已 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[刺宋案開庭有日矣]  
　　要犯改歸市政廳收禁宋案要犯應桂馨朱蔭榛两名擬解進城歸地方廳模範監獄收禁巳誌昨報茲悉地方檢察廳陳廳長因模範監獄獄官吳確生君以該監係爲判决人犯禁錮之所應朱两犯未經定案不允接收且因法庭地點擬借南市市政廳開審若將該两犯寄禁城内提解亦多不便故向淞滬巡警廳長穆杼齋君商明將應朱两犯由陸軍六十一圑營倉徑解市政廳收押以待研訊 
　　陳團長卸責應朱两犯業由陸軍第六十一團陳團長於昨晨八時由營倉提出押上汽車由警備隊長周鳳岐陪坐監察並派該團隊兵戎装荷槍在後護送徑交南市市政廳由第一區區長　　生君接收押上該廳第三層樓上隔　禁 
　　看守之嚴密應朱两犯解交市政廳收禁之後淞滬巡警廳長穆杼齋君立飭將該廳前門關閉廳内辦公人等概由毛家弄後門進出並派有巡士四名在後門荷鎗站立有人出入均須盤查廳内看守所前並派警備隊二十四名荷鎗駐守又有騎巡隊在廳外四周分班梭巡防範極爲嚴密至三層樓上陪伴應犯等食宿諸事亦已由穆君派定宋國斌李寳田江鳳與周西满湯朝海蔣增午孟荃蓀姚明燦等每日四人一班輪流承値 
　　應犯又得吸烟應桂馨烟癮甚大前在六十一團營倉内因僅食戒烟藥丸未能過癮屢次囉唣現在改禁市政廳三層樓仍要求吸食鴉片管理人恐有不測故巳商定暫向禁煙局借用獲案煙具供其過癮矣檢察廳接收證據程都督因審理宋案問題業經司法部解决歸高等審檢两廳長及地方審檢两廳長辦理並由部在滬組織大理分院專備上控判决以省手續故程都督特將是案証據全套共計七紙於昨日備函專員賫送地方檢察廳點交陳崧生廳長以爲開審之準備 
　　法庭地點未定地方審判廳長黄涵之君昨致南市市政廳總董陸崧候君函云接奉司法部電令宋案巳磋商解决准歸本廳受理而各方面催訊甚急萬難延緩茲擬借貴廳設置法庭以大廳爲公開庭廳旁一間爲評議室而以廳樓上前設裁判所之地方爲豫審庭其豫審日期刻已定於下星期一（卽五月五日）開庭計此案審訊無需多時務請台端准予暫借應用至爲盼荷蓋因本廳地方甚不相宜且公開時本省各官廳暨各領事等均來旁聽地窄旣不能容規模亦不適觀故不得不權宜奉商此案旣歸廳訊辦若以布置法庭地點　延不定實與本案進行有碍各方面亦易藉詞責備也事關急要務希察鑒迅賜照行並乞刻速示復程都督應省長昨亦致函市政廳總董陸君云頃准地方檢廳函開本廳准定日内提訊應犯因往還押解諸多不便前曾函請轉借南市市政廳房屋備用務懇速卽函知尅日賜復以便定期開庭等因除函復檢察廳逕行前來接治並函吳知事知照外合亟函逹卽希查照辦理等因陸總董接函後以市政廳屋舍本不寛敞且届夏季議會開議之期未便借爲審訊要犯之用况今晨應犯解廳行人駐足而觀巳途爲之塞恐易生事並以此案旣歸普通法庭審判儘可在檢察廳正式開庭如以爲交通不便則前之滬軍都督府卽現在之巡警總局適在小東門内車馬甚便堪以借用當即函請吳知事與淞滬巡警廳長妥商定奪並請呈復都督省長查照惟聞吳知事則不允轉商故復於昨日傍晚到廳與陸總董及議事會諸君磋商一切未知能就範否　　應朱二犯患病未愈自應朱二犯解至市政廳後卽由陳圑長赴應聲明謂該二犯患病未愈須請撥醫診治穆廳長等以該二犯之病旣由柯司醫生診治仍命延請該醫生爲之調理 
　　嫌疑犯之梅毒嫌疑犯朱蔭榛梅毒大發會由陳圑長報明長官准延西醫柯司君醫治在案茲悉該犯下體業已潰爛飲食少進故由陳圑長商請柯醫生將該犯瘡毒增重原因迅卽開明俾便呈報程都督查核 
[程都督回寗]  
　　江蘇都督程雪樓君因宋案來滬迄已多日茲因另有要公於昨日下午一時乘坐專車回寜淞滬警察廳長穆杼齋君特派馬隊巡邏隊偵探隊各長警在車站排隊恭送以資護衛 
[警察官廳之組織]  
　　淞滬警察廳長穆杼齋君昨出牌示云照得上海南北市及吳淞等巡警業經本廳長分别接收合併於五月一日在閘北巡警局開辦江蘇淞滬警察廳已分别令知在案此次三處合併規畫組織手續繁多現在查照劃一現行地方警察官廳組織令將本廳外署從事組織一俟呈准卽當分别實行惟在此未經規定發布之前所有原有各員缺均各暫存其舊特此牌示週知 
[延請運動大會評判員]  
市立各學校定於本月十六號在南市商團公會體操埸開聯合運動大會先由學務專員請求市議會公推本地士紳於敎育素有經驗者數人爲評判員業已舉定吳叔田林康侯沈叔逵陳琴軒王慕吉王引才吳恭之楊白民等八員移由董事會備函敦請矣 
[浦東又出盜案]  
　　浦東廿四保四十三圖裘家橋地方奚振忠家於前晚二時突來盜匪十餘人身穿軍服各執刀鎗破門入内將傭人等用繩綑縛嚇禁聲張奚姓主人見勢兇横若不敢出任其飽掠而去昨晨檢點共失七八百金遂卽開單協同該圖地保至地方檢察廳具報請緝陳廳長諭候五月五號派員下鄕勘明再核 
[協助軍官川資]  
　　前在上海醫院養傷之鄂省鐵血軍員胡天雲徐萬干等現均痊愈惟黎副總統所給川資業已用罄盤費無着水警廳長李君以該軍員等亦會有功民國現旣困難自應協助爰於前日籌洋二百元發交該軍員等以爲旅費業於昨日由滬乘輪赴鄂矣 
[復訊押良爲娼案]  
　　住居泥城外馬霍克路馬德里之徐州人顧壽山與其姘婦（卽顧前妻之姊）陳俞氏販賣人口押良爲娼一案前日午後由捕及濟良所分别將顧與氏及各女孩一併解廨復訊先由女孩陳二寳趙三寳趙根弟先後供明或由父或由母賣於顧壽山及陳俞氏各情旋據濟良所女敎習吳朱氏上堂証明各女孩在所内一切舉動均有妓院習氣並稱各女孩現均自願住所等語是時卽由顧之代表律師盤詰辯護並請准交妥保候訊中西官判顧與俞氏分别各存洋七百元保出顧桂鳳等各女孩仍留濟良所候下禮拜四午後再訊妓傭阿和（卽顧陸氏）從寛先行斥釋 
[棲流所敎養兼施]  
　　新閘棲流所會由經董陸崧侯瞿仲餘二君就該所餘屋附設工藝廠俾留所貧民各習一藝以爲將來自立之計法至善也現其所出之各種花素布疋銷路甚廣皮箱皮包皮鞋及女工所做之各種繡件線件亦頗爲社會所歡迎其新設之音樂一班亦已訓練純熟喜事素事多有往雇者惟近來留養之男女貧民及迷路小孩較前尤多需費更繁當此米珠薪桂之時頗有左支右絀之勢尙望中西官紳及大慈善家設法以維持之實窮而無告者之大幸也 
[謝贈]  
　　培德两等小學校定於今日假座張園演劇籌費昨承惠贈特别券一紙書此誌謝 
[城内]  
　　縣知事批○（高行鄕公民朱文淵等呈批）呈悉該公民等於本鄕三圖地方組織私立小學取名孟泗業於二月中開校𤍠心敎育殊堪嘉尙惟小學敎育當以養成國民道德智識技能爲要旨該校開校以來學生若干敎授管理訓育各事宜是否均係合法非經調查無從懸測所請備案仰候縣視學查復再行核奪 
（公民姚芥山等呈查明賄串違諭塡　環求提究批）呈悉該圖舊保王信仁卽王一清朦混賄串盜賣公地仍蹈前輙實屬藐法前據法華鄕公所呈請究辦業經函請地方檢察廳傳提訊究矣至所請取閲工部局路圖一節事多窒礙未便照行仰卽知照 
（民立培智两等小學校長郁鍾淇呈批）察閲來呈措詞殊欠明晰該菴基地究係何種性質如係私産應由該校向私人或私法人妥商不得以非法相凌如係公産係屬市政廳權限範圍之内本公署未便照准仰即知照另送課程時間表核與定章類多未符應卽修訂民立两等名稱亦應按照小學校令更正並卽照辦此批另文及表均附 
　　地保被拘○廿三保五十一圖地保周阿桂虧欠忙銀數百元屢催罔效昨日爲催征吏將周設法拘獲因中隔租界不便遽解回署爰特報告縣知事奉諭暫行寄押於引翔港地方警局聽候比追 
　　何嘗受傷○趙祥俊昨日倩人舁伊妻薛氏至地方檢察廳訴稱家住董家渡天主堂附近今日有同居之張羽明張徐氏夫婦因挾嫌起　糾人來家不分皂白將妻薛氏毆傷爲此抬案請驗當經危檢察官諭令沈檢驗吏騐得該氏並無傷痕所有頭面两手等處之青柴色實係僞裝可以揩去檢察官以趙祥俊不應裝傷朦控大加申斥揮之使去 
　　飾詞推諉○人力車夫余阿三前因在外串拐小孩案發爲第二初級廳訪拿未獲當將余之主人粤婦張葉氏拘送地方檢察廳判交伊夫張德生領去限日將余交案訊究在案昨日該氏投廳訴稱余阿三雖會雇伊推車然是市上之普通車輌非與包車今巳不知去向無處尋覓可否派警查緝陳廳長以其飾詞推諉仍着趧緊尋交所存金飾等件着該氏先行領去 
　　南市 
　　體恤船户○市政廳總董於五月一號起征收浦江出口小艙船掛號費會經規定大船每次征費洋两元小者一元早巳出示曉諭在案乃崇通海各船户違抗不遵昨央船業事務所轉請該廳定一通融辦法業已暫允減半征收以示體恤矣 
　　閘北 
　　科罰烟犯○閘北禁烟調查員連日查獲男女烟犯七人前日經王檢察分别起訴於同級審判廳由董推事開庭辯論計住居華興坊之張章氏私吸洋烟抄出烟具廿二件判罰洋八十元又向在鐵路公司爲業之朱蘭生判罰洋八十元又張陳氏私吸洋烟抄出烟槍判罰洋三十元又住居天保里開設鐵店之張東生判罰洋五元木匠朱金全判罰洋廿元鐵路公司管　人顔田敖判罰洋五十元並令各具不再吸烟切結交保開釋 
　　認還醫費○銅匠王阿成前日坐脚踏車過大統路撞傷王張氏之男孩福根由一區拘解司法科請究在案昨由該氏禀稱伊子傷已痊愈經人調處令阿成認償醫費業已允給請求免究凌科長准之 
　　公共租界 
　　惡鴇辣手○雲南路三百三十五號門牌雉妓院鴇婦王鳳芝因將十一歲幼女巧雲虐待並用煙扦將女戳傷致女逃出在浙江路徘徊啼哭由捕查見詢悉前情將女帶入捕房禀奉捕頭派探將該鴇及該鴇之母王陳氏一併拘送公廨昨晨解案請究經關讞員會同德領裴君訊供明晰判王陳氏斥釋王鴇押两禮拜巧雲送幼女所留養 
　　冒騙貨物○九江路信記南京路何元通等各號同控住居閘北之邵阿根用王仲記假圖章冒騙貨物等情昨晨由探將邵解至公堂研訊一過判押候移查贓物再訊 
　　少一煙窟○陳沈氏在徐家匯路三百六十六號屋内私設燈吃被捕房查悉前日派探將氏與煙客姚金根王寳山等八人一併拘入捕房存洋交保昨經公堂傳訊中西官以姚不到着將保洋充公王等七人各罰洋三元陳沈氏押女所五天煙具銷燬 
　　誘姦婦女○張和尙誘拐閘北四路一區境内榮慶里住户夏銀泉之妻范氏至租界内姦宿三宵被夏偵悉報告捕房於昨日派探將張與范氏一併拘解公堂訊供誘姦屬實判張押两月范氏交本夫領回管朿 
　　遣送小孩○男孩王耀子前日在四馬路徘徊四顧巡捕知係迷途帶入捕房留至昨晨送廨請示據王孩供稱年十二歲湖北人父名王石生現在原籍大鎭門西石街於上月間被匪誘拐來滬判函送婦孺救濟會設法遣回原籍交予其父領回 
　　因案牽涉○徐華控朱　梅騙洋二百六十元案内之竺開先昨晨由探提至公堂請究卽經中西官略訊一過判押候下禮拜六訊核 
　　人證未齊○鮑李氏控葉安夫與杜養賢串騙値銀七千餘两之方單等情由廨將葉與同黨郎孟松迭次訊供判郎交七千两人銀並保葉押候提到杜養賢質究在案昨晨十時經公廨聶襄讞會同英領哲君升座特别公堂復訊原告因病未到由律師上堂代表聲稱此案巳據各見証証明葉等串騙情形應請按律懲治且杜養賢在寜波地方狠有家産今旣匿不到堂應請查封家産否則永無到案之日訊之葉與郎孟松均延律師上堂辯護中西官會商之下判郎仍交人銀並保葉押候提齊人証再訊 
　　故違烟禁○虹口韜朋路一千零零三號住户蔣茂堂私售燈吃被捕房查悉昨將蔣連同煙具併解公堂經王襄讞會同德領衛君訊明以其故違禁令判罰洋二十元充公烟具銷燬 
　　收留待認○昨晨捕解迷途小孩王正明到廨請示據王孩供年十六歲泰州人父名王二麻子在原籍爲皮匠近與當兵之三狗來滬在途失散等語判送棲流所留候認領 
　　包探獲賊○王德寳前日偷竊華界楊壽生家之錫器等物携至租界圖消被探查獲昨解公堂訊明判王送地方檢察廳歸案訊辦 
　　不理欠欵○源豐順東裕等號同控吳阿立欠洋不理昨由捕房將吳傳至公堂請示判交保過堂候訊 
　　浮屍何來○浦江水巡船前日下午在浦中見有西男屍一具報告捕房飭送驗屍所候請西醫驗明再行收殮 
　　乘車跌傷○陳連生昨搭三十四號電車至吳淞路下車失足跌傷由捕車送同仁醫院請爲醫治 
　　工人爭鬥○小工頭薛順全昨在元芳路得意樓茶館内因發工資起　互相鬥毆迨由茶館主報告捕房飭探往捕已遠颺無蹤矣 
走失女孩○張忠良咋投捕房報稱有女孩一口名招弟年十歲於前晚走失四尋無着捕頭准予訪查 
　　賠償了事○王阿三咋拖東洋車至茂海路撞碎七號洋房之玻璃窗鳴捕拘送捕房捕頭飭王賠洋了事 
　　法租界 
何　説過○客棧主金竹庭前將田單向傅榮記抵借洋一千一百元逾期不贖被控交保後仍不料理公堂讞員因該田祇値洋二百元故判將客棧拍賣作抵今賣得洋四百元尙少七百元傳金訊追據供業巳托人向傅情商先還現銀二百两再出興隆票二百两餘者讓去質之傅稱並未有人來商實係謊言仍求嚴追讞員以金刁狡已極着即押追 
　　大受其累○李紹英之女被王瑞卿之子良忠拐去向論不睬控經公堂提訊王瑞卿供良忠乃係寄子本姓嚴今因竊取我家皮衣各物逃逸無蹝實非包庇求察判王交保限十四天交良忠到案訊辦 
　　拖累保人○陳養愚前控王咸林欠洋二百三十元公堂因其挺押不理判候移查川沙原籍有無家産再行核奪在案昨陳又禀稱王借洋時有陸王两姓爲保請提保人訊追讞員判王還押候傅同保人再訊 
　　陸續拔還○方維屏控貝友根抵單不贖結欠本利銀八百七十两一案昨經公堂復訊貝供現已倩人商勸於七天内還銀二百两十四天後再還二百两餘欠陸續措理判交原保限十四天先後交銀禀覆到案再行核辦 
　　小孩行竊○陳阿連控男孩王榮炳行竊衣物昨經公堂提訊王供父名毛狗在七浦路擺粢飯攤現因父親出外不歸無奈行竊求宥判押候傅到伊父再行核辦 
[雜評三（訥）]  
　　昨日之慶賀觀昨日各商店國旗招展氣象一新較前此巴西承認時興致倍增亦足見各商民之心理矣 
美國之工商界素以心地高潔魄力雄厚著稱於世界吾願中國之工商界此後益自勉勵樹信用講道德推廣製造整理商業以與美國工商界並駕齊驅東西輝映方不負美國承認之厚意吾尤願中國之大局早定謠言早息不致擾及吾工商界使吾工商界得以安心於本業鼓起精神以謀工商業之發逹方不虚今日一番歡賀之盛心 
　　宋案之開審宋案交回而後盻望特别法庭與普通法庭之解决今已解决矣 
　　宋案交回而後又盻望証據之宣布今已宣布矣 
然法庭雖解决而開審之期猶杳然也証據雖宣布而解釋猶紛然也則欲此案之早息紛議不得不更盻望法庭之早日開審 
今者開審之期又定矣此案之結果我將於五號卜之 
專件 
[中華民國世界語會消息]  
　　紀元二年五月一日第二一號中央事務所在上海西門林蔭路　　會員題名（六） 
姓字名現在通信處崔寅亮君北京前門參謀本部五四孫雨蒼君掞甘肅蘭州師範學校五五楊金鐘君上海南市裏關橋德馨泰號五六沈洗蕪君山東泰安車站巡兵隊五七周世枚君幹叔長沙壽星街周宅五八沈羽君上海法界同濟醫學五九濮叔平君治文無錫漕橋六○濮豹文君仲蔚奉天大南關優級師範學校六一 
[本會紀事]  
　　四月十九日吳興潘寄梅君報名入函授部 
蕪湖劉竸夫君等續繳函授費 
常熟丁壽彭君等交函授考卷答練習題 
呼蘭震華公司王佐藩君函商擬將罐頭食物名稱均譯以世界語 
巴黎世界語總事務所來電慶祝國會開幕請速採用世界語並加入學校云云 
（按）電文已登二十日上海各報記者誌 
二十日 
本埠華财圭君函詢比國使館中担任寰球世界語會之北京代理人 
（答）原名爲許立復君（譯音） 
松江洪鏡清君廣州資謀君均入函授部 
北京陳麟堂君等續交函授費 
本埠孔芬君等暨來書二十四件均索章程 
又人道週報社贈第十二期報一份 
北京公羊壽文君寄來（對於敎育部新頒高等師範學校課程　標準表之痛言）一束 
[國外紀事]  
　　世界語蛋餅及糖果工人聯合會　 
　　請看今日之世界語 
法國巴黎製蛋餅及糖果業各工人近擬聯合各國同業中之同志組織一實用世界語聯合會舉凡一切所製之餅食糖果及各種罐頭食物均用世界語名字以昭劃一日内正廣招同志徵集意見凡各地同志贊成此舉者會費概不收受祇順開明本人職業地址函逹該會書記其地址爲法國巴黎望遠路七十一號欒克來君如須該會西文地址請函知本會苟附有覆信郵費無不立卽答覆 
[江蘇省會草議案]  
　　江蘇縣議會聯合會請議漕糧特税省縣市鄕平均配案逕啓者竊讀民政長交議江蘇中華民國二年上半年地方收入概算册入欵經常門第一類第四欵漕糧特税之説明内開前項寗屬額徵米四十一萬四千七百六十八石蘇屬額徵米一百四十七萬五千九百四十五石按照省會議案法價每石除縣市鄕附加税一元外折收銀元四元上半年年成中稔照原額約徵七成本届半年預算再以十分之五列收合銀元前數證明等因查税捐支配之原理以上下各機關連帶關係爲原則漕糧旣改爲地方特税則省縣市鄕之支配宜求平均今者各縣市鄕議會成立行政機關均抱積極主義凡行政範圍應負之責如敎育實業交通慈善等事無不交議以促進行而經費輒難規定致議會雖極贊同而無從議决與辦支絀情形各縣大抵相同現擬漕糧特税支配之法以每石附税并計匀作十成省得五成縣與市鄕各得二成五若是則省費收入雖似減列然以各項行政預備費抵補猶得預備費二十萬八千一百二元之鉅於預算尙無所損而於縣市鄕則各項要政皆得舉辦無損於省有益於縣市鄕揆之税捐支配之原則甚屬相符爲敢備具公函陳請提議公决再此項公函係借用上海縣議事會鈐記合并聲明 
劉議員穏元王議員玉樹提議取消駐徐硝磺局以去滬商包辦績弊改歸各縣知事督地方商會承辦案徐州舊爲黄河流域　地頗多窮民掃土熬硝亦謀生之一道前清時代江浙两省皆派員設局收買視出産之多寡定價値之低昻雖商人不得自由贸易而餘利尙在公家窮民熬硝有處可賣於願已足光復後江蘇都督雖委員設局實則滬商包辦民間存硝者受其抑勒受其鉗制徒增壟斷之利絶無公家之益較之昔日官局收買其弊實甚查預算案内硝磺營業項下收税僅四萬三千餘元餘利僅一萬五千元設使全省經理得宜則收税及餘利斷不止此凝請將駐徐硝磺局（預算册本無此項名目）及承辦之滬商一併取消所有徐屬出産之土硝由各縣商會自行收買按月將收數報告於縣知事起運之時或南京或上海或鎭江或揚州由縣知事呈報省長發給護照應納税額仍照向章商會經理價必公平其便於窮民者一公共營業餘利仍濟公用其便於地方者二收買若干運銷某處皆有稽考其便於征税者三他屬情形是否相同不敢臆斷惟徐屬土硝照所擬辦法實有利而無弊謹陳末議請付公决 
　　趙議員鉦樹提議西藏脅迫鍾長官出境蘇省宜籌餉備戰以作中央後盾案本會接准甘督養電悉藏人脅迫鍾長官出境現已退至郎惹地方駐軍分遣内渡等情是逹賴鑒於庫倫獨立未伸撻伐起而效尤未始非我國民一年來息影銷聲示人以弱實階之厲若不及早籌備長此因循將北連庫逆捲土東來勢成破竹亡國之禍恐不在巴爾幹半島問題解决後也當此建國方新内力未充何敢輕言開戰然與其坐以待斃孰若戰以圖存合我中國二十二行省之大四萬萬人民之衆甘爲印度波蘭埃及之續也不其俱歟江蘇素號開通允宜熟籌良策爲各省先進作中央後盾或創救國捐或議特别税及附加税敵愾同仇以濟餉糈民國幸甚敬乞公决 
來件 
[國貨維持會對付海關苛税之條陳]  
一贊成取銷 
二從衆和平解决 
三敝會議員陸澄溪君意見卽時事新報短評 
　　附件 
四絲綿交織品係新發明海關提倡凡布疋自製洋燭等貨領大照免税運單卽可出口今照純絲重徵阻碍消路請援領大照之例俾可疏通上年北京工商大會議决新出品免 
五中國自製瓶鹽前由盧陽關報過據云不能出口究因何故 
[漢帮志成堂公所意見書]  
總商會總協理先生鈞鑒公啓者竊維富强之道以商爲本商之與國有休戚相關憂樂與共之情何可一日相間也目今商戰時代優勝劣敗此理人所共知自民國成立以來商業困難已逹極點此時將扶持輔助之不暇何能任他人從旁而摧折之耶自各 
 
 
 

Page 11

 
 
公司暨海關新章發生之後各商帮奔走呼號於貴會之門者將有求鼎力之　旋耳幸蒙體諒商艱偕同各業代表面謁墨税司施監督竭力磋商實深心感惟此事尙在相持若能早日解决衆商之幸也謹就敝帮全體意見爲梗概陳之查米麥雜糧自長江上游一帶運銷至滬每年數逾億萬歷來與各公司交易裝運貨抵洋棧向章以四十五日起租歷久相安各無異議今各公司驟改新章限期十五日較之舊章减去一月虧耗愈多則商業愈滯况米麥雜糧爲大宗商務且爲民生養命之源關係實非淺鮮商家以血本經營覓利蠅頭已屬萬分艱苦若任外人朘削脂膏日久月長以後不勝共困公司中若招商局本爲華産何亦忍而出此當各公司改章定議之時招商局豈不能獨抗衆議爲華商稍留餘地耶諺云同室操戈害在肘腋此之謂也務請貴會鼎力挽回仍循舊贯閭閻被澤商賈蒙庥皆諸公之賜也至海關專棧一節雖敝帮米麥雜糧暫不轉移然同爲華商亦不忍别帮受此苛待吾華商才力薄弱萬難自建貨棧不得巳仰息於人貨抵關棧一任　員魚肉不敢爭論今乃設此苛例以爲杜絶弊端而作病商之舉殊不知正當商家萬不肯以重報輕以多　少而爲欺冒隠匿之弊以自損其名譽况關禁綦嚴設使貨件斤两不符全數充公雖至庸極愚亦不爲此今一轉棧棧租之浩費工力之多需此中損失每歲實不可以數計前經貴會與墨施两公從長磋議尙未允洽在商家剥膚之痛實有不能已於言者用特縷述意見凟塵總協理先生之前尙祈迅賜議行務逹取消之目的紓困難而培元氣衆商幸甚感甚謹上順頌鈞安 
　　徐杏書 
　　漢帮米業志成公所代表葉惠鈞暨全體同啓四月廿九號 
　　嚴潤甫 
[潮帮意見書]  
滬關近定新章凡進口貨限起專棧以杜朦報匿税之弊此亦足徵榷使忠於職務裕國課而塞漏　之盛意凡我國人同深銘感惟欲杜朦混之弊必須察其弊之所在而後定其防制方針今新章乃併中國口岸之復進口貨取締及之大非事理之平嘗將窒碍情形公函呈佈復蒙周諮博訪徵集各商意見以備采擇尤見榷使澄懷在抱從善如流之美意謹就潮帮因新章而受損害之情形條列於左 
一潮幫貨物以糖爲大宗夏布雜貨次之從汕頭出口運申爲復進口較之外洋未備紅單者有别向來恪守關章從無朦混情弊可復察而知夫有弊而加裁制確爲正當辦理今無弊而亦累及則薰蕕無别商情不堪其苦矣此新章不當制裁潮貨之情形也一貨物銷售利鈍難知今新章限定十五天出清爲期至迫華商向倚洋棧爲寄頓之所絶少自建自租之棧房若限滿搬寄旣授洋棧牟利之方復耗倍加脚費此有形之虧損無窮設遇風雨侵凌轉徙旣煩損壞不免偷漏自多無從責賠此中困苦尤屬難堪此潮幫對於新章不能遵從之情形也一輪船三公司定章如糖向免兩個月之棧租夏布雜貨則免四十五天又潮幫營運長江餅荳雜糧均免四十五天垂數十年未嘗或異今因新章分爲專棧堆棧之故縮爲十五天嗣又通融十天准作半租然與舊章相去縣珠且因過期而浮取脚費種種損害皆由新章爲厲之階素稔榷使公正廉明猶望善加體恤此潮幫對於新章亟求取銷之情形也一此次新章加於素有朦弊之貨則有裨國課加於復進口之華貨殊非恤商之道反予航對婪取之隙如棧期縮短脚費倍加聨絡同業予取予求飽其所怂商情豈得其平耶航業此次棧租改章處待華商手叚極辢外問頗疑滬關受彼運動之讕言然悠悠之口不足責其如窒礙妨害之處不得不懇請收回成命以順輿情庶榷使於華弊裕課之中仍寓體貼商艱之道用敢冐凟附呈伏乞迅賜取銷商等亦可據此以與航業爲棧租之交涉而蘇商困則戴德無涯矣謹貢理由伏乞鑒允施行民國二年四月念四日潮帮全體商業敬啓 
 
 
 

Page 12

 
 
   
 
 

Page 13

 
 
自由談 
游戲文章 
[鄭師道獄中上唐羣英書] [  東埜虚擬]  
　　羣英女士玉鑑猥以菲才得邀青睞漢臯　遽綰同心申之以盟誓約之以婚姻師道竊不自量冀以蕞爾之身上偶齋大深情似海眷屬疑仙果何修而得此哉詎意事機不密喧騰衆口報館中人因羡生妬因妬生恨鴆媒謠諑蜚語紛傅謂師道慣施獵艶功夫謂女士不守獨身主義此種悠悠之口本可付諸不見不聞而女士名譽爲重婚姻爲輕亟亟破婚約保令譽毀報館辯誣枉女士自爲計則可矣而令師道將何以爲情乎乃一波未平一波又起近以瑣事道出餘杭偶因跡近嫌疑遂至身陷縲絏紅　帳裏未證鴛盟黄沙獄中偏遭驥縛命也如此夫復何言以視女士遷居烈女祠後男女同志歡然一室哀樂懸殊不可以道里計當不念西子湖畔有零涕人矣第女士此舉必有特别原因傅聞異辭不足盡信今有一事不得不與女士商榷者道居此間頗苦岑寂幸得獄吏女解意憐才惜貌朝夕過從許以紅絲相繋師道因與女士關係尙未完全斷絶不敢輕以身許胡瑛前車可爲殷鑑思之益用惴惴所望女士將解除婚約之决心明白宣布許以自由使有情人早成眷屬當啣結以報倘更玉成好事以月下老自任如譚人鳳王昌國故事尤爲馨香禱祝者也專此上瀆卽頌喬遷之喜師道手奏二 
[戲擬某女士致浙江都督書] [  率]  
　　前聞鄭師道以煽惑人民不完漕糧經貴督科以監禁十二年之罪道路傅説初未敢以爲信也比閲海上各報一致登載想罪狀業已成立此則某所以不能已於言也查師道一莽男子耳執鞭隨鐙侍値妝閣者歷有年數於閫令無一不遵執掃除之器充奔走之役舉凡婢妾之所不能爲者師道獨優爲之因念其稍著微勞不免假以詞色而師道忽不知形穢頓起妄想於是有廣登告白要求結婚之舉某雖憐其愚未嘗不鑒其諴也故於師道置不較獨遷怒於長沙日報以冀一洩予憤不意事機乖錯遽遭敗訴法庭之傅質凶若豺虎某縱素號英雌能肆潑辣特以一弱女子而對簿公庭終恐喪失名譽舊交數十至是竟無人一爲援手此時此際某亦幾無以自主矣孰知師道於衆論搖撼之時乃甘冒不韙上書譚都督謂某爲有功革命請加曲恕譚都督亦以爲然遂置不究師道何人能作此嫵媚語洵可兒哉某方自幸賞識非虚將爲之游掦於大總統前加以勳位豈料時不數月竟以莫須有之事突遭貴督禁錮至爲駭愕夫共和告成全賴諸烈士以頭顱鐵血之代價而得以故有功革命者縱屬違犯法律猶當十世宥之如某總理之出走某都督之平妻卽是成例貴督亦爲革命偉人之一分子宁有不知某竊以爲有功革命者旣可任意違犯法律其有功於革命有功之人亦應有連帶的關係當然不受法律之裁判用特致書詰責如貴督而以保障人權爲任者務希將師道迅予交下小懲大戒某亦自有家法以處治之也設或堅執己見妄陷無辜則部下娘子軍悉爲今日之臙脂虎會當於西子湖邊與貴督一决雌雄也敢布區區佇盼德音某某鞠躬二 
[得意樓新開篇] [  恂恂]  
　　得意樓中敗象標沈廉舫大胆説倭袍三分人樣七分鬼鴉片烟吸得一團糟每逢提起私情事打足精神細細描亦齷齪亦風騷口若懸河舌若刀聽得那一般年少痴男女滋味津津魂蕩搖一彈再唱成何體法律攸違第幾條神通廣大無干涉捐照而今未吊銷巡警廳穆淞瑤裝聾作啞罪難饒莫不是投鼠從來多忌器莫不是利了金錢把神志淆可嘵得道德良窳關係大地方禍福種根苗奉勸諸君勿聽好污耳淫詞實壤淘愛風花妻女也昭昭 
尊聞閣詞選 
[秣陵春暮調寄憶秦娥] [  天白] 　 
春歸緊池塘一夜東風冷東風冷碧紗簾外有人孤影秣陵千古鳳流境南朝幾換新圖本新圖本舊時金粉大江淘盡 
[] [  ] 　　游園調寄一斛珠 
　　園林深處小欄曲引遊人路綠陰满地凉如雨隔水朱樓脈脈花魂度饒舌怪他鸚鵡訴東風作意催花去芳草不知離别緒故故牽衣留得王孫住 
[春燕] [  李生] 　　 
　　細雨霏霏燕一雙玉樓會識玉眞娘新巢不寄珍珠幕舊侶還棲玳瑁梁巷口晚風吹柳　水邊香影夢池塘江南刦後歸來日記否當年王謝堂 
[南湖登烟雨樓] [  史空] 　　 
無烟無雨亦登樓新綠將齋老綠稠我是鑑湖湖上客尋詩竟日此句留 
南湖舊號是鴛鴦隊隊飛來拍水香怪底一羣痴女伴風吹紅袖逐人忙 
　　百里無山盡水鄕萬株繞郭種垂楊人知魚樂因成國書倩香光志道傍 
家家　蕩隔魚磯湖面絲抽帶葉肥葑草結繩分界斷凌波誰着水田衣 
自由談話會 
　　宋案證據未發表以前謠言　起今巳發表矣謠言當可稍息乃反加甚焉嗚呼謠言何日始得息耶 
　　張繼爲大借欵事謁袁總統袁以睡辭善哉袁之辭也袁意若日今四萬萬同胞皆在睡夢中予蓋其代表耳[  海甯無我]  
南軍北上北兵南下道路喧傳人心惶恐吾不知一般造謠生事之人是何居心 
　　看自由談讀自由談歡喜自由談仰慕自由談自由談如我良師自由談如我好友吾欲人自由談話會中充當一職雖掃地焚香亦所忻願不知諸文家其許我否[  樸漢]  
　　平日臭歷史無人揭破做了省議員便有人提及平日吃鴉片無人責問做了省議員便有人干涉平日不識字無人理會做了省議員便有人嘲笑平日淫寡婦無人過問做了省議員便有人控訴[  半閒主人]  
　　今有最爛熟之口頭禪而最不可解者則動日四萬萬同胞是也夫中國人數果係四萬萬與否姑不具論惟旣作如是云云則一國之中凡屬圓顱方趾者皆可謂之同胞無疑矣何以一有意見則莫不日某也民賊某也獨夫吾四萬萬同胞當共棄之試問所指爲獨夫爲民賊者獨非圓顱而方趾者乎借日其初原亦在同胞之列逮其心術變更然後迸諸四夷不與同中國然則四萬萬減去其二實餘三萬九千九百九十九萬九千九百九十八宜日某也獨夫某也民賊吾三萬九千九百九十九萬九千九百九十八同胞當共棄之於理方合然而口澀矣[  槁木子]  
　　拐賣人口最爲人羣之害而會審公堂拐案日必數起問官並不處以極刑吾爲人道哭 
　　賭之爲害男則傾家蕩産女則辱身失節而滬上無論男女商學各界終日沉迷麻雀深陷下流有司並不切實嚴禁吾爲社會哭洋貨充斥國貨亡滅民生日即死地國勢日趨危機而滬上大資本家營業之目的祇知有舶來貨甘作外人奴隷不惜戕害同胞生計吾爲四萬萬同胞哭[  冷眼]  
維持國貨維持國貨喧騰於各報紙吾邑敎育界値省城開大會之期擬提議維持國貨請敎育司長通飭各屬學界實行我知其無效必矣我常見通都大埠之發起國貨維持會者莫不鼻架金絲口銜雪茄身披西服脚着革靴高立會場之中一呼驚人其應如響而吾邑之維持國貨發起人乃身穿大布長衫口銜杭州香奇平生不喜用洋貨而未得倒行逆施之術欲其有效也難矣 
[  謫仙]  
　　去年武漢一役加之今年四處兵變吾民已不堪支持流離失所者不下數千萬上海宋案發生各處商業又受絶大之影響力之不支者又隨風而倒嗚呼已矣危險風波何日底止覩此慘狀欲哭無涙 
天乎天乎豈未見吾民奄奄欲斃耶何尙留此奸惡害吾良民使我國蹈於危亡忍心哉天 
　　吾望蒼天降巨災於奸徒使若輩喪亡無遺庶幾吾國尙有清淨之一日也[  休笑]  
　　海上之商家性質有二媚於洋人一媚於婦女每見黄鬚碧眼者臨門購物店中之夥必强學洋涇浜語以爲應對價値亦聽其减讓似媚之者婦女臨門者則隨前尾後特别歡迎喜笑顔開眼光邪視授受物件時亦藉此以捻手指而價値亦格外從廉似又媚之者最受虧損者莫如我等之男子價値旣不肯減讓且以眉頭縐起之面孔相待豈以爲彼之錢能十當百用耶抑我之錢祇十當一用耶不然同一錢也何以媚於洋人婦女而嫉於我等男人余眞不知其解 
　　男商家旣媚於女人女商家當媚於男子理所當然固不待言海上新發明女商家有數處每往購物端莊寡笑價亦不讓不似男商家之待女人感情余又不知其解　 
　　海上商業多以華麗外觀炫燿耳目不研求實是甚有説挽回利權維持國貨而號中兼售舶來品反説自製改良其欺僞之心逹於極點敢告今日之商家自求實業爲第一要義 
　　余見豪商巨賈腰𦆑萬金酒色煙賭揮之不惜及見乞丐哀求則惡語厲聲一文不與此誠何心哉吾名之日無天良可也（篤　）夥友爲夥友者以本事換金錢當勤勞店事而近來各商店中每有一班無學識不知羞之徒尃心諂奉經理店事置之不問拍馬吹牛終日不厭店中各夥友在其上者恨不能時時叩拜之在其下者時時欺侮小夥友偶一不愼稍有錯悞彼卽在經理處撮弄是非嗚呼我望爲經理者以店事爲重切勿聽信小人之讒言致店　破壤也[  翊文]  
　　蝶仙覺迷二君議及發行自由雜誌一事鄙人亦深贊成斯舉惟諸文家之玉照在鄙意似另印單行本爲善其經費可由印像本人納出一元能多最好）俾得早日告成分寄同志以慰渴想 
自由雜誌其中可分九門一圖畫（風景寫眞或他種畫片）二游戲文章三短篇小説四長篇小説五遺聞軼事六詞林七自由談　　投稿者野樵 
　　郭仁山號�之年四十歲江蘇丹徒人寄寓鎭江西門存仁里 
　　話八劇談九投稿人名錄此外空白處卽以海外奇談及各種筆記補之每月先發行一册俟銷數旣廣再行加增庶無中止之虞至所需經費照蝶仙所議亦甚妥善鄙人當認銷五份[  夢生]  
劇談 
[紀初二夜大舞台] [  玄郎]  
李春來與沈韻秋壯年俱練有眞實工夫自成一家故春來最喜與韻秋配戲昔掌春仙賓主間相契甚深嘗有義旗令一齣不得韻秋誓不一唱之説沈視李爲勁敵李亦視沈如魚水也今雖彼此年已老邁而工夫之精實緊鍊猶勝於一班年少無知濫竽充數者所以此次入局春來仍願老搭當伴戲如伐子都長板坡惡虎村義旗令常用韻秋去惠南王劉玄德李公然薛金龍等角色前晚獅子樓西門慶亦用韻秋去之此劇中西門慶之配角更屬緊要稍不搭當精采全無該台除韻秋外固無一可以勝任者两人在樓上較藝拿出生平所練之眞工夫扺死相拚刀法拳法極緊凑精鍊之能事無絲毫疎𨻶處非老法家曷克臻此春來唱白尤刻意經營深得壯士神情而（護兵代路）一句白口聲震四座精采尤足卽（一自離家數十春好似孤雁宿寒林護兵代路望前進不覺來到自己門）四句搖板亦氣足神完沈雄動聽何家聲之王老參挿時事詼諧百出妙在能隨處變換不死守陳腐舊套足見力爭上游春來亦頗得意小萬盞燈之潘氏跌甩工夫亦尙可屬目 
小説 
言情小説 
[麗綃記（二）] [  栩]  
　　俄聞席顔出一種最凋蔽之嘆聲日吁君之心誠苦矣然而若輩又誠何心必困難汝以至於此以予思之來日方長而或得一意外之解法亦未可知翟愛日以吾思之誠無可爲之計然此時亦無所用其戚戚焉且豪飲以消此塊壘於是引觥再四談笑自若而席顔則狀若楚囚惟對翟愛作沮喪之色而翟愛之飲益豪倐不自覺黄鷄一聲天已微白起視窓外曉風拂拂庭花猝香淡雲亘天略變紅色遠聞忾笛作嗚嗚之長鳴而漸而響天色亦隨之而漸明須臾之問日光已揉林杪二三小鳥飛飛來集演爲微妙之音翟愛於斯之時覺胸中了無一物席顔亦已萬念俱消第負手佇立於樓闌之側屬目於最遠之雲樹而已 
　　忽樓下電鈴丁丁作響徐聞有人問答而空堂回響輙交互其聲浪致聽不明少頃從者登樓謂賴合旅舘來電請翟君往稱有號喜尤者在彼相候翟愛頷之席顔問爲誰何翟愛日是予友耳已逾年不見　予客其家相待甚優渠此間無他知友今來必過予予當往謁於是辭席顔而行 
賴合旅館之第七號樓房鋪陳最華麗左壁置鏡廣可六尺時有縞衣少年與一垂髫女子相並照影女年可十六七方以象牙小梳挽額上鬈髪卷爲雲羅之形眉目若畫而青瞳炯炯極似西方美人鼻準有類削玉與少年之貌頗相若少年方對鏡整衣俄見鏡中之簾幕忽動增一人影翩然而入迴身相顧則翟愛巾翟愛以房中有眷屬在因止步喜尤日此即　予告君之麗綃也請勿避嫌顧謂麗綃日此即吾知友翟愛君也麗綃乃與翟愛略展其笑容以爲禮而粉頰間巳不禁微暈紅色翟愛睨其忸怩之狀轉覺忽忽自失極欲寒暄而殊無可以爲語顧麗綃亦俛首弄襟若頗侷促不自安者二 
愛情小說 
[自由花彈詞（五十一）] [  天虚我生]  
玉梅笑道小姐心裏雖然覺着今日的萬書公子不比那前日的戀春小姐所以不免有些嫌疑之見但是從旁觀的眼光看來當日的萬書公子有誰知道是个女身小姐和他影共形偎何會有什麽避嫌之處如今若是戀春小姐改裝轉來人家見了萬書公子總道便是從前的那一位則我小姐縱使避嫌只怕也不能使人深信不疑的了儷簫被他這樣一説不由得 
桃花雙頰泛紅雲説小婢無端敢笑人我本自由花一朶儘他調笑與談論萬書與我無關係我是願托終身與戀春今日便脩封書信去敎他莫改做女兒身他是羅敷變幻的離魂女也落得覔个桃源好避秦何必把廬山眞面現自尋煩惱誤終身玉梅不禁嗤然笑説小姐的機謀也忒深千古奇緣原不少似這樣的姻緣從古未曾聞儷簫也便無言語却尋个别樣的原由把小嗔啊玉梅我看你今日的舉動言詞竟像有些瘋了的一般站在此地半天没來由的講些什麽我是偶因感冒請假回來你却如何也不上學去了玉梅知道儷簫心裏有事怕人絮煩也就不敢多講便自退了出去看官你道秦儷簫那番言論是假説書的若不將他道破只怕看官也被他欺瞒了過去你想那秦儷簫呵旣不是五藴皆空的學道身况敎天性最聰明只因選不出東床壻情願把終身托美人影傍形偎雖一樣論到那愛情終究欠三分如今得見徐郎面好一似一副模型琢塑成只算是情天彌缺憾竟敎崇嘏變書生女皃家任你矜嚴甚總不免有一點的憐才慕色心能體芳心惟婢女所以是一言道着便生嗔暫時按下分頭説且説那海上覊留的徐戀春 
　　當時蓋天青的一起公案明白了後李劍華因爲無顔回到姑蘇竟和餐霞一同去往日本游學去了却只穆志誠依舊戀着劍華追蹤到了日本向他軟求硬做的居然成了夫婦論理李劍華這人有何足取而况又經做過倡妓只是穆志誠戀愛於他所以甘心情願戴上頂巴綠頭巾兒也是不打緊的了只算苦了一位戀春小姐孤孤悽悽住在客庽裏面雖然有个秦保伴着却也解不得他的愁煩這一日正在唉聲嘆氣的自艾秦保見四下無人因道小姐呵我想 
　　雖然受盡了苦和辛也虧煞天公撮合情阿弟居然重見面天倫重聚慰慈親明朝得返姑蘇去依然是骨月團　聚一門二 
社會短篇 
[黄包車] [  槁木子]  
　　天陰雨濕地滑如脂有客衣褐寛博徘徊歧路作異鄕音呼日東洋車東洋車 
乃有所謂黄包車者過　面視之日何往日某處去否日暁得惟須若干資日太貴日此乃黄包車汝知之乎聲色俱厲言次雨漸急客心怯乃坐 
無何一碧眼黄鬚者立道左狀似候車黄包車夫驚且喜如捧丹詔如膺九錫乃逐客日先生休矣外國人外國人速下車勿誤乃公事 
客詰其故則瞋目日不要汝錢可乎客不敢爭遂下車冒雨自去彼黄鬚兒乃泰然上坐揮其打狗棒日速黄包車夫健走如飛似有輪機駕其屁股者 
　　旣抵一西屋門前車中人喝日止卽徐徐放下鵠立待賞諂容可掬 
　　外國人擲與工値其爲數僅乃前客三分之二而路遠則倍之黄包車夫伸掌求添黄鬚兒贈以外國火腿昂然竟入 
謫仙鑒來示謂曾寄銅版費敝處並未收得請復查 
 
 

Page 14

 
 
   
 
