# 1903 - 152 - 4910823

 

Page 1

 
 
[敬募急振] [  申報館協振所啓]  
　　天災流行無歲蔑有然如今日之兵荒水旱交迫一時則亦數十年中所僅見者蓋因皖省之合肥等處旱魃爲災赤地千里山東之惠民諸州縣因黃河決口數百里内外室廬牲畜漂沒無存而廣西又因匪徒揭竿肆行焚掠今雖亂事稱弭而孑遺黎庶謀生殊難聽鴻飛之到處哀鳴冀駿惠之及時理逮所望四方好善君子或節筵宴之資或省嬉遊之費囊金慨解多寡從心俾敝所得以匯解灾區源源接濟一念之善必能上迓天和所謂身其康彊子孫逢吉者此理可操券卜也肅此佈陳惟希垂鑒 
[皇朝政典類纂五百卷開印招股啓] [  圖書集成局白]  
　　是書纂錄皇朝政治典章及奏議集部都八百三十二種其大恉自開國以迄嘉慶二十四年以會典事例皇朝三通六部則例彚案爲主而恭之聖訓諭旨及欽定專門諸書自嘉慶季年至光緒二十八年以聖訓諭旨則例東華續錄爲主而恭之邸鈔奏案各部通行私　雅記凡爲總目二十二分門百三十二每門各系子目條分縷析開卷瞭然舊章新政依類比附西政西藝經奏定通行者亦臚陳終始備舉靡遺方令崇尙實學朝野上下　究心經世之務官書卷帙繁重購寘匪易私集事　龐雜抉摘尤難是編總裒诸書采輯精要而芟煩冗每條注明原書出處無敢增易一字讀者執偏見全引端振緖不啻舉八百餘書之菁英彚爲一編書凡五百巻千餘萬言可謂體大思博政典之淵海矣兹用本局大號鉛字鑄印裝訂一百厚本分三月五月出書俟全書告成後當敬　進呈御覽原擬每部洋银二十八元兹徇同人之請酌設股票一千號每號减取十六元印有序例總目一卷及編目二卷引用書目一卷有欲先覩爲快者請至申報館索閲樣本可知全書之厓略矣外埠各坊均有出售此啓 
[美儒李佳白先生講義]  
　　今天下儼然一爭競之天下也强者併弱富者凌貧耀甲兵之鋭逞技藝之精古所謂仁義爲干戈道德爲甲胄者不復見於今日矣不觀中國之與希臘乎之二國者聖聖相傳賢賢繼統詩書傳古今文化冠列國宜乎國勢日强民生日富庶不負大聖人之遺化也而一則屬於馬其頓隷於羅馬貢於土耳其一則敗於英吉利挫於日本破於各國聨軍其故何哉噫吾知之矣敢以中國與希臘之政治分而言之以覘其異同焉一日土地人民之異同希臘土地小於中國數十倍不過如浙江一省之大希臘人民少於中國數百倍不過浙省人民十五分之一而希臘人容清膽壯善於經營不亞中國此中希土地人民之異同也二日古時情形之異同當中國成湯之時希臘　土疉出著　立論海外風行多爲學校之課本且有一詩傳流三千六百餘年之久猶爲西國所讚美迨炎漢之初希臘四大聖同出而要以瑣格尼爲巨擘品學兼優才德並　不在孔孟之下著有聖訓流傳至今非他教所能及且希人雕繪之工搆造之巧雖唐伯虎公輸子猶當退一步故西人築室多有取以爲師者中國自唐虞以降英雄豪傑興國利民之士不知幾千百所以治化隆於今威武盛於今論者均以爲中希兩國今不如古豈左也哉此中希古時情形之異同也二日國主之異同希國之主曰王其權有限中國之主曰大皇帝獨擅威權希國二千年之久爲他邦屬地夫民流離至亞西亞土耳其一帶有如喪家之犬七十五年前因俄力脱土困立爲自主之國而今之希王是爲丹儲中國自昔至今歴二十餘朝閲四千餘歲巍巍乎自立自主未有如希之附庸人國者此中希國主之異也四曰民權之異同中國上古之世人民有權遞及今日時勢一變權在一人而民權幾希矣希臘原例上民有權下民無權而今則步趨英美民皆有權無分上下惟邑郡厚薄不同耳此中希民權之異也五曰外權之異同中國行政满漢並用當權者雖爲满人而同種同洲决不能藐爲外權希臘雖爲自主而外權甚於中國間於强鄰行政用人多所掣肘天下各國惟中日自立政以來世代内權無外權之侵此中希外權之異也六曰自主之異同中國自主由來久矣希國自主從前亦久計今不過數十年然非俄英援手必不能立爲自主之國中國地廣民衆素以大國名雖近來國步艱難而自主之權未替此中希自主之同也七曰學校之異同希臘文字較中國易人民無不讀書識字學校頗興中國民數甲於列國而讀書閲理之人不可多得且希人尙實學中國好虚文甫入門牆自以爲已登堂奥矣此中希學校之異也八曰商務之異同今中國談土每言中國商務一敗塗地難以振興此言未免失之太過蓋近來飛獵濱暹羅緬甸等處商務均推華人爲最盛其餘各埠華人雖不能並駕英美而亦可以别樹一幟希人久以經商名於天下而勤儉不及華人此中希商務之異同也歴觀以上數端吾不禁有感於中國之學校焉蓋國家之盛衰視乎人才人才之臧否視乎學校學校善則人才臧學校不善則人才否中國自詔立學堂以來曾幾何時而京師大學堂數遭訾議矣外省大學堂相率罷學矣以講求學問之地作增長意氣之塲噫吾不敢爲學生咎吾不敢爲政府咎吾更不敢爲辦理人員咎雖然是誰之咎哉要不外乎此三者諸君洞見成竹在胸無須鄙人直言已 
[本館接奉電音]  
　　昨日午前京師飛電傳來上諭二道敬謹譯登○五月十一日内閣抄奉上諭兩淮鹽運使著恩銘調補迅卽赴任黃祖絡著調補浙江鹽運使欽此同日奉上諭廣東按察使程儀洛著迅赴新任毋庸來京請訓欽此 
[續委内瑞拉志]  
　　南美洲諸國不服西班牙鈐制實由委内瑞拉肇其端當拿破崙第一雄視歐美之時伯利哇爾游於北美及歐洲各國歸而謀諸國人奮然欲絶覊絆時西班牙政府方全國竭力抵抗拿破崙盡撤退屬地防軍伯利哇爾乘此機會於一千八百十年集議於加拉加首府宣告獨立之事旋爲西班牙政府所迫一旦亡命越三載歸國圖再舉復據格拉拿大血戰六年至於伯亞撤之役遂底成績卒脱苛政而建新國歐美之士聞之莫不偉其志而慶其功惜不久變亂政黨内訌暴徒蜂起無有寗歲後五十年布蘭可將軍出撥亂反正維持政權攺定國制一取則於美利堅國休養生息國始小康於是修飭都巿創興鐵道興起學校之規减輕公債之額經營籌策日以攺觀而布蘭可任 
 
 

Page 2

 
 
满退職繼之者爲克洛破將軍未幾復被篡奪内亂又起致布蘭可昔所規畫之事廢絶無有存者上下紛紜不可以國今大統領加司露氏由財政大臣戰勝瑪脱司叛軍爲衆推舉然至今瑪人猶洶洶思變不肯釋兵他日委國之亂殆未可預言其究竟矣至此而委廷權力殆若守府然公中財產不能奪諸國人之手外人之營商業者初恃政府保護逮亂作而委廷不復承認挾財歐賈益自危殆近十餘年來英美商况並皆失敗惟德人仍力圖興盛經畫不衰一千八百八十七年德國克虜弗銀行由加拉司府至哇廉夏地創設鐵路一百九十啓羅邁當每年由委廷付七釐保證金翌年此權讓與德意志銀行一千八百九十四年爲禦水害所費不貲以故是歲鐵道無利委政府應付之欵又未付給是爲今日開　之原因也當一千九百三年統計委國歲入總額三千七百萬伯利哇爾由關税收入約有二千一百三十萬卽全額三分之二云 
[英兵入藏]  
　　聞之四川友人云近日英人頻頻調兵由廓爾喀間道入西藏計自正二月以來陸續運到英兵三千印兵八千共一萬一千人近仍大軍相屬於途其軍械兵糧約可支持七八年惟藥彈皆附入糧食箱中故藏人漫無知覺聞擬於西歴七月内借廓爾喀發難前锋卽用廓兵其謀如此殆將與俄人爭藏地乎惜乎藏人自恃其喇嘛能念咒却敵長睡漫漫誠愚不可及也 
[俄使抵京]  
　　天津直報云東三省交涉之事政府擬俟俄使到京會議兹聞俄使雷薩君業於某日由牛莊啓行初三日午後已行抵京師矣 
[特科展緩]  
　　天津直報登京師友人來函云傳聞政務處王大臣以東三省交涉之事近尙未有眉目擬暫停經濟特科且俟本年六七月間奏請定期考試 
[巡警定章]  
　　聞之京師友人云日前肅親王下敦歸併巡警局分中東西三路各設分局一所劃定地叚每局派局總二人月薪各洋銀二十元委員十八人月薪各十二元局總常川値班委員分五日爲兩班輪流値日所有日行公事責成局總稽查委員如或誤公分别重輕扣除薪水 
[新設銀行]  
　　徐家匯匯報云馬景山宮保因北通州巿面荒凉银錢短絀特集貲設一銀行名曰錦豐津京行開巿之期各銀行均往賀焉 
[續京師大學堂譯學館開辦章程]  
　　第十三節館中設立學生記過册每教習處各存一册教怕應隨時察看學生性情行事有無過失其有違背規则者應卽記其事由於記過册亦每星期送總教習察核一次第十四節總教習處設立記分總册記過總册各教習處記分册記過册送看之後由總教習通計各學生分數記過次數彚載入册或總教習别行察出學生應當記過之處亦載入記過册第十五節講堂授學教習應依照學生規則約束學生自修及休息時由辦事人隨時稽察第十六節學生俟講堂功課完畢卽以講堂爲自修之地其自修時分教習應到講堂監視以察勤惰講堂五處由各教習分任第十七節總教習有因緊要事故招集教習會議之權並得告知監督招集辦事人員或數人會議第十八節課程若有應更攺之處課本書若有應换用之處或欲大更攺授業預定書内所載之事或其次第者應由總教習與教習商定第十九節監督與教習訂立合同以五年爲期五年之内不得他適如遇朝廷錄用或家有要事必須離館者應先行舉人自代所舉之人必經管學大臣及本館監督總教習許可該教習始能離館第三章學生入館及卒業第一節學生由大學堂現設之速成科及漸次設立之進士科擇其略通外國文者調取入館以百二十人爲額第二節學生入館外國文深淺不齊由外國教習察騐分班肄業第三節學生入館以五年爲卒業之期應於外國文外兼習普通學二年之後兼習法律交涉專門學第四節學生五年卒業之後業已奏定援照大學堂章程應得舉人進士生員等出身嗣後外務部及出使各國大臣南北洋大臣各省督撫咨取譯員並各處學堂延聘外國文教習均以此項學生爲上選第五節五年卒業考騐及格平日未曾記過及快過較少者具册禀報管學大臣頒發卒業文憑奏請賞給出身遇各處咨取譯員延聘教習卽以最優者應選第六節卒業考騐不及格者或五年之内有因事曠課不能及格者應仍留館中補習第四章學程及計分攷騐第一節外國文分設英文一科法文一科俄文一科德文一科日本文一科每人認習一科務期專精無庸兼習但無論所習爲何國文皆須肄習普通學及法律交涉專門學第二節外國教授方法曰缀字曰讀方曰譯解曰會話曰文法曰作文二三年後兼授各國史鑑及文學大要第三節普通學之目八曰修身曰史學曰地理曰數學曰博物曰物理及化學曰圖畫曰體　專門學之目二曰法律曰交涉第四節普通學用大學堂速成科現用課本其有未備由本館教習編定法律交涉學用外國學校課本第五節學科授受以五年爲期應次列學科程度配當表以便教習依序講授學生按時肄習第六節學生功課用計分之法外國文功课由外國教習按日計分普通學功課由普通學教習按日計分第七節學生功課每課以百分爲額届卒業之期統各科平均計算得六十分以上者爲及格第八節功課應有攷騐每月月盡之日舉行月考每年第二學期期盡之日舉行年考每五年期盡之日舉行卒業考月考總教習　教習蒞之年考監督曁總教習蒞之卒業考由監督請管學大臣到館曁總教習蒞之第九節攷騐之法但舉平日所講授者隨意發問令學生筆答並附加論説以試其悟力不别試他項文字第十節攷試評定分數兼視平日之修學勤惰立品純疵以爲多寡所計分數應與平日分數平均計算[  章程未畢容再續登]  
[豫亂蔓延]  
　　徐家匯匯報云河南温孟二縣奸民變亂近更蔓延至鄭州及密縣等處鄭州因差役圖詐激成某日百姓千餘人擁入州署大憲聞報檄令懐慶府率兵百名馳往彈壓密縣則因鹽巡訛詐小民官長偏護所致未知若何敉平也 
[粤亂近聞]  
　　徐家匯匯報云月初某日廣東欽州某邑團紳黃君恩養率領匪首黃晚并其黨二百五十八人謁見李芷香直刺出具甘結乞准投降並願緝捕匪人立功贖罪直刺允之又駐紥廣西龍州府屬芹村之毅新副右營管帶熊守戎廷瑚由龍州領餉回營隨帶親兵十名挑夫二名行至距州城十二里之獨山地方被匪截劫親兵五名死焉守戎中槍而仆旋扳槍擊斃數匪然後殞命餉銀盡數失去親兵皆負傷而歸 
[粤西告歉]  
　　香港某日報云粤西頻年荒歉民不聊生日前佛山某鋪户接彼處來信言南寍每米一石售至銀七兩有奇粤東運往之米不過取濟目前杯水車薪萬難徧及 
[中丞起節]  
　　廣州某日報云近日官塲得汴中確電悉新任廣東巡撫張大中丞人駿約於端節前後由河南起程來粤大約閏五月上 
 
 

Page 3

 
 
浣可抵羊城敷布新猷當不遠矣 
[銅圓定價]  
　　杭州訪事友人云浙省所鑄銅圓現經大吏定章每洋銀一元易九十枚作錢九百文省城洋銀巿價較大准加一申用無如杭地向來行用小錢每洋銀一元兑至一千百數十文若用銅圓殊不合算况各大店鋪雖收取大錢而洋銀作一千零十文若以銅圓買物不肯加申是以居民均不樂使用惟外府州縣紛紛備銀請領蓋因彼處洋銀大都每元不過八百數十文極多亦不出九百交之外旣無虧蝕又便携帶是以樂於使用也 
[晴川雲樹]  
　　漢口訪事人云近日日人之經商於九江者頗有起色所有交涉事宜均由駐漢領事官矢田君兼攝兹聞矢田君擬於五月中赴潯江游歴兼以考察商情○漢陽府中學堂自開學以來功課尙覺認真惟各學生不免有舉動乖謬者上月某日府尊程稻村太守斥退數名定於五月内叧行補考○漢陽府屬新堤冋爲紅燈會匪出没之所漢陽恊邱協戎俊鳳恐若輩乘隙蠢動爰於上月某日親詣彼處察看情形旋派營勇擇要扼守○日前江夏縣獄所禁女犯陳氏忽越獄脱逃隨經差役馳往京口拘獲解回歸案懲辦 
[札拿匪黨]  
　　兩江總督魏午莊制軍接兼署湖廣總督端午帥咨開鄂垣有等會匪約定端午節揭竿起事先期拿獲匪黨數人刑訊供認黨中人數甚多現已散佈長江上下游相機接應等語因卽通飭各府州縣一體嚴拿加意防禦昨日蘇松太兵備道憲袁海觀觀察上海縣知縣汪瑤庭大令均已奉到札文遵照辦理矣 
[委提公欵]  
　　前任太倉州知州蔣羹臣直刺因丁内艱交卸篆務迄今二月公欵尙未清釐藩憲陸春江方伯札委候補通判劉蔚生别駕前往守提昨日道經滬上拜會縣主汪瑤庭大令晤談良久而别 
[釐卡易員]  
　　閔行釐卡委員奇延甫司馬奉上憲札飭兼辦海運事宜淞滬釐捐總局督辦朱詵伯觀察深恐勢難兼顧爰將釐差撤去叧委前海運滬局騐兑委員袁濳之明府接辦昨已下札飭知矣 
[少尹出缺]  
　　本邑黃浦司巡檢徐少尹兆澐於上月二十六日接鈐任事至本月初九日卽因病出缺昨由家丁赴上海縣署禀報縣主汪瑤庭大令立卽轉禀各大憲派員接任 
[南令過申]  
　　南匯縣主汪蘅舫大令因梟匪滋擾無力敉平奉江蘇撫憲恩藝棠大中丞調省察看遺缺以戴子邁明府署理明府奉到札文卽由省朿裝就道昨日道出申江趨赴道轅謁見蘇松太兵備道袁海觀觀察旋復詣縣署拜會縣主汪瑤庭大令聞定於本月二十日接篆任事 
[攺期視事]  
　　新委上海籌餉貨捐局會辦朱耕丹明府捧檄來滬涓吉月之十一日到差近日忽因他事所阻乃禀明上游展期至十六日入局視事 
[漏捐被獲]  
　　無錫船户周某向虹口某鐵行購得舊鐵十七擔煤屑三墩運至滬南萃豐碼頭籌餉貨捐局巡丁查知其貨與報捐數目不符因卽扣留禀請總辦揭述亭太守照章科罰 
[上海縣署瑣案]  
　　浦東倪鑑明家被劫報經縣主汪瑤庭大令飭捕拘獲盜犯王小洪陳小五仔前晚升堂研訊王陳同供此案實係湯老五爲首捕役禀稱刻下小的已將湯老五拿獲請卽訊供大令飭提詰究湯供實姓譚名榮舟在鹽捕中營爲哨長前月巡至月華港適遇梟匪將巡船擄去並無紏黨搶劫之事大令飭王陳兩犯與之對質湯仍不認再三研詰供稱與王陳素不相識大令飭將王陳還押湯鎖押班房交捕役嚴加看管○王金榮扭控顧阿二盜賣田產等情前晚大令升堂研訊王供小的前因乏嗣撫顧阿二爲螟蛉子刻已授室膽敢竊取田單三纸將田售與某姓得洋銀一千四百元小的素賴田園度日若再留此孽種勢必家產蕩然求恩斷令歸宗以全蟻命顧供小的前因開設飯店將田單一帋向人抵押洋銀五百元作爲資本迨後閉歇又將一單抵得洋銀三百元理還欠欵至第三次所抵洋銀六百元係義父另撫一子爲之結婚用以餽送茶禮事與小的無干大令申斥一番判令歸宗不准再到王家滋擾 
[分發人員騐看名單]  
　　新海防例掣籖分發郎中汪本深四川員外郎陳紹箕江西裴祖澤安徽主事王蔭光直隷雷祖根廣東黃祖詒廣東秦爾嘉江西秦曾源江蘇陸希績浙江王正寛陜西何煜江蘇太常寺典簿朱掄元湖南朱藴文江蘇中書科中書朱國楨湖南内閣中書吳化熙直隷羅桓熊廣東陶治元江蘇楊同升江蘇劉富槐浙江包科駿浙江部寺司務尹光文福建俸满呈請掣籖分發部寺司務任慶瀾浙江新海防例掣籖分發知府曹鼎江西知縣盧自賓安徽樊金聲江西巡檢張式九山　新海防例指省分發道尹家楣湖北安徽王漢鵬湖南江蘇花翎二品銜李本森湖南江蘇張基昌山東山西花翎李哲濬浙江廣東潘文鐸廂白廣東二品頂戴潘永受安徽江西孫傳緗安徽江蘇知府陳爲福湖南廣西胡汝皋江西湖北鄧鶴鳴四川湖北邵循名順天江西楊楫江蘇湖北花翎承先正黃貴州花翎李士彥湖南江西同知王銘震湖北江西王霈江蘇山東蹇念恒貴州四川許增慶浙江山西吳大璋江蘇江西湯仰暉江蘇浙江知州陶壽焌浙江廣東鹽提舉鄢啓宸江西雲南通判胡壽朋廣東廣西李敬修山西河南徐曾祀雲南貴州羅本操四川貴州吳大鈁浙江北河要運泰雲南四川穆文綺正白山西丁英年浙江山西朱兆蘭安徽陜西鹽運司運判逄迪訓山東兩淮知縣李沚順天河南藍翎同知銜吳恩溥奉天山西廖元佶廣西甘肅張承榦福建廣東陳培基廣東福建張翊六湖南安徽宋漸元湖南廣東陳彝湖南湖北晏澤瑩湖南安徽高繼祖湖北江西朱棠江西江蘇周誠貴州四川鄧澍江蘇雲南崔祥鳩安徽江西李令先安徽江蘇鄢文琳江西貴州楊會蓬江西江蘇宋鶴年江蘇江西戴樹昇江蘇山東惲棨森江蘇湖北饒翼江西江蘇桂聚慶安徽江蘇陳夢藻江西山東叚學義雲南貴州楊承榖安徽山東楊士桐四川湖北李繩先陜西山東項方綱浙江江蘇吳廼翼河南江西倉傳縉河南山東李光乾四川江蘇吳淞四川湖北蕭大鏞四川湖北何烈河南直隷王建勳四川湖北范壽銘浙江河南張孤浙江福建樊鼎樞陜西甘肅商言志浙江江西李沛甘肅陜西童詠沂浙江福建郭慶瑢四川貴州程德音四川甘肅高鉞四川直隷王瑞蘭湖南江蘇恒廣正藍旗四川王鴻壽順天江西施　福建江西張汝炘順天山東楊履昌直隷山東姚廷獻安徽山西魏銓直隷山西張樹屏山東山西薩嘉曦福建河南沈克剛湖南四川俞志善順天江蘇張毓麟湖南江蘇雲騎尉方宗猷浙江福建王家駒浙江福建席裕厚江蘇廣東戴承緒江西浙江宗彭年江蘇浙江程銘敬江蘇浙江張準廣西四川 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局紀事]  
　　昨日滬南洪生碼頭承茂南貨店主某甲以前夜被賊竊去洋銀六百餘元開列失單投報十六鋪巡防中局局員黃衡堂二尹命捕役前往勘明勒限跴緝○本吧南巿二十三七鋪巡防局員韓仲甫二尹接奉蘇松太兵備道袁海觀觀察札文飭拿三十六個黨流氓小鐵墩並隨時查緝短髮覆額形狀妖嬈之惡少一併嚴究等因遵卽嚴飭勇甲四出查拿 
[英租界捕房紀事]  
　　偷兒徐長春行竊天潼路某西人家銀盃報由包探竇如海拘獲解入捕房捕頭令押候轉解公堂禀請讞員孫建臣直刺訊究○小竊羅阿通行竊湖北路蘇阿二家衣服烟袋等物報由包探石錦榮拘獲捕頭令押候解送公堂禀請究辦○剪綹賊王德海在菜巿中行竊秦洪記所携洋銀經包探張寶成沈阿炳拘入捕房捕頭令押候解送公堂禀請送究○流妓王阿珠顧阿金在雲南路中拉客經巡街捕拘入捕房捕頭令包探張寶成解送公廨押候過堂禀請訊究○小偷王阿林竊取某茶館中水烟袋一枝經包探徐阿華拘獲捕頭令押候解送公堂禀請究辦○扒竊李春生不知在何處竊得對時表一枚經包探趙銀河拘獲頭捕令押候解送公堂禀請究辦 
[法租界捕房紀事]  
　　流氓小窩子前在虹口犯事經寳山縣某大令移提到案枷責示懲近又盤踞法界新街一帶横行不法魚肉良民事爲克捕頭訪聞特於昨日派令包探拘獲搜其身畔藏有兇刀一柄因押候嚴拿同黨一併解送公堂禀請代理讞員李茹真大令訊辦○某甲向在漢口法蘭西銀行服役日前乘機竊取洋銀若干元携之而逸行中執事人發電來滬知照捕頭前日某輪船抵埠經包探拘獲送入捕房捕頭令押候解送公堂禀請訊辦○乙丙二匠不知何事在新街扭毆旋互扭入捕房聲訴捕頭騐得乙受傷較重令送仁濟醫館療治丙略受微傷押候解送公堂禀請訊究 
[美租界捕房紀事]  
　　甬人名阿土者不知其姓在駁船爲夥前晚裝運貨物停泊順泰馬頭站立船旁大便失足墮入浦中時適暮潮盛漲隨波而去不知所之船主急卽投報捕房捕頭令速將屍首撈獲○前晚趙阿二潛入穿虹浜某姓鄉民家行竊衣服數件不虞爲某號華捕所見帶入捕房押候捕頭令解送公堂禀請讞員孫建臣直刺訊辦○昨日有流氓多人相約至西華德路某飯鋪果腹旣醉旣飽不名一錢値堂人向之索資反遭毆擊飯鋪主遂唤令巡捕一併拘入捕房捕頭令各押乞丐牢地天以儆 
 
 
 

Page 10

 
 
   
 
