# 1934 - 349 - 4908866

 

Page 1

 
 
[彚解崇陽振欵] [  申報館恊振所謹啓]  
湖北崇陽縣地處萬山之内田多磽瘠民人類多懸磬之嗟今夏忽又蛟水爲災田廬淹没以致芸芸赤子益苦蕩析　居綰縣篆者爲黄公鏡寰卽上海縣愛棠大令之介弟不忍斯民墊隘特浼施子英太守勸募民捐本館恊賑所爰籌集銀五百兩會同絲業會館仁濟善堂移交縣署解往災區散放夫崇陽僅一邑耳雖逢飢饉尙易彌縫所苦者江北各災區地廣人稠哀鴻遍野嗷嗷中澤慘不忍聞當兹冬日嚴寒凍餒交迫苟不設法振濟勢必靡有孑遺敬告海内仁人及早腰纏慨解發棠之舉諒無厭心本館當敬爇心香祝大善士無量福壽也 
申論松郡西南鄉農田歉收宜由官勸業戶减成收租以紓佃困 
松郡西南鄉今歲田畝歉收農民糾衆霸租本報已著爲論說登於本月十八日報牘矣乃閱廿一日本報又紀霸租餘聞一則據松江訪事人來函云鄉民霸租一事刻尙未有頭緒佘山一帶亦有鳴鑼聚衆來郡報荒情事聞若輩令於衆曰有不遵約法私往完租者衆必碎其舟火其廬捐勒其錢米故佃人之稍有身家者亦不敢以粒米繳倉桀黠之徒更有所藉口而依違其間日來婁縣夏大令於閱卷之暇時時傳諭董保人等勸令從速完納按此事肇於西南鄉石家　一帶漸至各鄉村聞風效尤然其意亦不過圖减成色非眞有意抗租也執筆人曰噫嘻此處鄉民此舉豈得己哉中國士農工商分爲四民自三代以下始其在三代以上惟策名朝籍者不親穡事觀孟子對滕文公論井田世祿　羣可見所謂君子勞心小人勞力所謂祿足以代其耕良以受爵供職佐君治民之人固不暇與民並耕也此外則横　之士執藝之工居市之商牽車之賈無不可兼耕田者故風詩云不稼不穡胡取禾三百廛兮大學云生之者　謂農不在士工商賈外也云食之者寡謂惟仕者可不耕而食也後世漢唐宋代猶多半耕半讀之人至明季民少相公多而農乃專務爲農士工商賈皆賤視之在農之自視亦若不敢與士工商賈抗其實今之士工商賈猶昔之士工廉　也昔之士工商賈皆有田今之士工商賈亦未嘗無田特田不自耕而由鄉民代之耕於是有業戶佃戶之目有糧從租出之例古時所謂催租者官之催科也卽今業戶所完之漕糧白銀也今時所謂催租則佃戶所輪於業戶之米蓋同名爲租而公私異矣蘇松等處之田每一畝定額收租自一石至一石四五斗不等蓋以田之肥磽高下爲衡而每歲所收又將定額量减中歲在八成上下荒歉則七成以内豐歲則八成以外至九成五六爲極農民每戶佃種之田一夫不過二十畝尙須雇工相助田多則更雇長工自浸種犁田以至登塲碾榖每畝約需費錢千文如能遇豐年一畝收米二石則除完租外米貴之歲頗有贏餘若中歲收米一石四五斗則所餘無幾僅敷卒歲倘逢荒歉收米在一石以内而業戶又不减成則貧佃必多苦累昔人詩云耘苗日當午汗滴田中土誰知盤中飱粒粒皆辛苦以若輩終歲勤劬之所穫而爲業戶者安坐食之同生天地間勞逸苦樂已判霄壤在國家國當重農卽紳富業戶　不當體恤貧佃耶聞松人士言郡城育嬰全節兩善堂田畝皆與富戶將每歲冬初收租成色必田兩　先定而後各戶從之今歲定收八成雖已視往届較减顧四鄉收獲厚薄不同東鄉亦有每畝僅收一石左右者其歉不在西南鄉下　民俗素　故未生事此外南北各鄉所收不薄於往歲當堂中諸董議定之時宜區　各保各圖稍爲分别今一概定以人成在豐收者反得便宜而歉收者尙難勉强詎不滋若輩之口實今此之舉雖由石家𥕕等處頑佃倡率使然要亦　之衆情不免未得其平耳爲今計者宜由官勸各業戶於西南鄉實在災歉各圖區别酌减卽使於八成之内再减一二成亦未至如咸同間粤宼　後僅收四五成之少一面由官示諭鄉民赶緊到倉完租在鄉民已霑减成之惠諒無不感激天良輸將踴躍者此而猶有縰　之徒出頭抗覇恐衆人亦不直其所爲雖提究懲辦而不爲過如慮歉未經勘田賦未减業戶不肯吃虧則盍思每上　田一畝糧米不過一斗合之曰銀不及一千錢　應减未减之數不過數百錢而際此米價昻貴之時縱收租减至六成以一石起租而論每畝尙有三千錢可收亦何吝此數百錢爲况當時勢艱難庫藏竭絀誰非臣子正宜格外樂輸何忍計公家未溥之　恩取償於蔀屋哉旁觀者清竊願以此作芻蕘之獻 
[本館接奉電音]  
　　昨日午後京師飛電傳來旨一道上諭二道敬謹譯登○十一月二十四日奉旨福州將軍著增祺補授欽此同日奉上諭前據崇歡等奏兩次叅札　删圖民部落鎭國公阿育色德丹占札木楞藉端索賄並擅離職守各節當經分别降旨將阿育色德丹占札木楞革去盟長亨札薩克之任兹據理藩院奏稱該公呈訴被叅寃抑與原奏迥不相符請飭究辦等語阿育色德丹占札木楞迭經崇歡等奏叅是否果有寃抑係飾詞混辯著貴恒到任後確切查明據實具奏欽此○二十五日奉上諭齊齊哈爾副都統著薩保補授欽此 
[高麗貧乏]  
　　日本東京日日新聞云高麗於三閱月前國庫尙存銀幣一百八十餘萬圓旣而由第一銀行支店付還所借日本之一百萬圓遂實存八十餘萬圓而二閱月中又付出各項經費約四十萬圓營葬國母更用去三十萬圓目下庫中所剩僅十餘萬圓以致本月各部官吏俸銀不能支發　　乏如此國將不國矣而猶妄自稱皇稱帝其不見笑於鄰邦者幾希 
[臺灣度支]  
　　日本東京日日新聞云臺灣爲日本南門鎖鑰整頓一切其經費須由内地補充當明治二十八年臨時軍費計　去銀幣三千六百萬圓二十九年軍費及民政費計共用去二千四百萬圓迨本年用去二千三百萬圓豫計明年費用則只須二百萬圓矣至當地所收欵項則以鴉片稅爲大宗云 
[銀行總數]  
　　日本訪事友人云大藏省近查日本全國所開各銀行計有一千五百六十六家資本金三億一千二百零七萬四千五百十四圓 
[東電譯登]  
　　東歴　　　　　東京電云美國大統領已將火奴魯魯歸入美國屬國並發諭旨頒行各國又日本外務省叅事官都築韾六氏任全權公使派往德國駐紥又土耳其希臘兩國所議和約近兩國全權大臣業已簽印云 
[閩督閱兵]  
　　福州訪事友人來函云閩督邊潤帥於本月初六日清晨由省起程隨帶官弁兵勇百餘人步伐整齊十分嚴肅自司道各協以下文武各官皆移送至馬頭督憲是夕暫駐三角埕翌晨起節赴長福興化泉州漳州厦門各處校閱至所有各屬公文無論尋常緊要及提塘投遞京報部文由省城經過並不由省城經過之緊要公文俱投 
 
 

Page 2

 
 
交中軍衙門彚送省署其廷寄及兵部飛遞排單公文並不由省城經過之各處排單緊要公文一概飛遞行轅均已通飭曉示矣 
[奏扣官俸]  
　　京師訪事友人來函述及戶部因庫欵支絀奏請將光緒二十四年分之京官俸銀外官養廉再照二十三年章程文職自五品以上武職自四品以上接扣三成一年俟一年期滿再行酌量奏請辦理此秦已奉旨依議欽此不日卽行知各直省將軍督撫一體遵照辦理矣 
[貧員望歲]  
　　金陵爲東南一大省曾轅門聽鼓者上而道府下而佐　脚靴手脚其數殆不减春申君珠履三千卽以佐貳一項而論除有缺有差之員不計外其餘浮沈宦海欲渡無舟者按名而數頗覺更僕難終其平時困苦維艱有甚於失館之寒士時届歲暮往往有無無衣褐何以卒歲之歎每遇一差一缺之出翹首而望委者蓋不知幾百人如秀才之望榜患得患失魂夢均爲之不安卒之得差得缺者不過一人而失差失缺者則不知凡幾許仙屏中丞開藩江寗時心焉憫之乃創立章程凡有終年無差佐貳皆委以冬防差使以示調劑甘霖徧灑百物皆蘇無告貧員得此遂能勉强度歲中丞德澤有口皆碑自是遂垂爲定例本届江寗省城内外冬防差　經松鶴齡方伯會同保甲總辦道員札委各員銜名單已經採登本報兹又接白門來信知刻下又届委派外縣冬防之期松方伯總核未經奉委之員尙有二百餘人乃於本月十八九兩日傳見各員逐加察看除不堪委任之員不給札委外餘悉照大縣三四員小縣一二員給委而去所有各銜名清單容俟續登 
[暫署花封]  
　　姑蘇采訪友人云昭文縣李大令鵬飛近因政躬不豫特於某日詣憲轅請假就醫藩司聶方伯允之卽於本月二十四日牌示遺缺以候補縣郁大令保章署理 
[鎭軍回署]  
　　宜昌訪事人云宜昌鎭傅鎭軍自前月初旬坐輪晉省因公逗遛旋本月十二日來信悉鎭軍坐沙市輪船回宜城内外營弁兵勇以及文武官員均在江干迎接至十四日午後遥見一縷青烟繞出虎牙灘口頃刻船抵碼頭岸上洋槍隊站隊放搶河下砲船亦升砲恭迓文武官員均在接官廳迎接鎭軍上岸與各文武官員坐談片時卽坐轎回轅 
[守府易員]  
　　江南提標中營中軍守府楊彦臣都戎在任已逾十年近奉上游調補清江城守都司明春　　　當有部署行裝前赴新　其中營守府缺聞以狼山鎭標右營千總趙千戎補授矣 
[令邑兼差]  
　　嘉興訪事友人來函云秀水縣金邑尊因公乘舟前日赴省面禀各大憲至二十二日黎明時回署並悉大憲並派嘉防水陸營務處提調差 
[增籌經費]  
　　揚城粥廠經費向由塲運各商常年按引捐繳運商每引繳十八文場商每引繳十六文歴經遵辦在案今年各紳董以目下柴米等物無不昻貴又加徐海等屬歉收飢民紛紛南下就食雖經地方官曁省憲委員設法資遺回籍然暗中潛留者仍復難免刻下城外五臺山及淨慧寺一帶新添飢民草篷較之上年奚止倍蓰誠恐一經開廠就食者　集需用薪米必較上届爲多設或經費不敷將何爲繼因特公同會議聨名禀請運憲江都轉將粥廠經費設法加增暫齊眉急兹聞已蒙都轉允諾並慨捐鶴俸若干以爲之倡隨面諭淮南總局各員勸諭場運各商於常捐外暫各加捐錢一千五百千文共襄善舉頃聞各運商公議以此欵儘此一次並非常年捐輪而都轉又先爲首倡遂亦欣然首肯如數繳呈惟塲商以近來銷數不旺商情困苦擬請照運商認繳之數懇恩略减並稱塲商向無躉欵擬請總局憲先爲籌墊將來按引扣還當奉局憲批示略謂此欵非常年捐欵可比所請略减之處應毋庸議惟粥廠開辦在卽急需欵項所稱先行籌墊一節尚屬可行候飭錢莊先爲墊繳俟該商售鹽時由總局按引連息扣還卽自本年十一月朔日起核計每引應强捐五文俟扣足一千五百千本利卽行停止云云一時聞者咸謂淮商當此鹺務疲滯之時尙能急公好義如此其向善之忱誠足加人一等矣 
[訪拿道及]  
　　鎭江采訪友人云安清道友結黨恣横久經各大憲訪拿無如若輩羽黨衆多到處蔓延不絶鎭江城廂内外明目張膽四出横行甚至立會收徒肆無忌憚新任常鎭通海道長久山觀察下車伊始卽以鋤奸去暴爲心特於日前出示訪拿略謂如有青皮地痞交結外來匪徒如安清道友之類在外布散謡言一經訪拿到案定予重辦似此雷厲風行若輩當稍知歛跡矣 
[搶刦頻聞]  
　　粤垣自居仁里尼庵被刼旋卽在恩寗東街捉獲匪徒多名莫不謂破案如此迅速匪等或稍歛跡惟當時捉獲之匪有一匪卽爲某巨紳保出刻下餘匪亦未見嚴辦窩主亦未見查封無怪匪徒日衆刼掠頻聞也上月二十七日時當正午又有匪徒多人於鴻昌大街某巨室府第蜂擁入内開槍指嚇宅内諸人不敢攖其凶鋒任其開箱倒篋窮搜數時之久本宅樓上諸人聞有聲息卽出屋鳴鑼告警是處附近長壽寺華林寺均有安勇駐紥迨聞警徐徐而來衆匪已携贓逃逸不知去向矣聞失贓約值有千餘金又廿八早八點鐘時十一鋪聚利兌換銀洋店有匪五人入内初云欲以銀換銀洋瞥見檯上放有銀五百兩卽開槍指嚇每人携其一包飛步而逸店中司事人出門尾追衆匪由連登巷而去隨將閘門倒閉莫可伊何近處崇正善堂駐有安勇四十名與此店相離不過數丈之遥聞聲竟不赴救亦可見防勇徒爲美觀毫無足用矣嗚呼噫嘻 
[浙省决囚]  
　　杭州訪事友事來函云本月十九日臬轅接到刑部釘封文書丁廉訪奉文後卽委仁和縣蕭邑尊監斬奉化縣匪犯葛開法一名錢塘縣吳邑尊監斬歸安盜犯鍾二汰一名兩邑尊奉札後卽將二犯由監提出騐明如法捆鄒會同城守張都戎押赴市曹處斬訖并將鍾犯梟首墏入木桶發回犯事地方示衆兩邑尊排導回衙循例先詣土榖祠拈香然後進署升堂排衙再赴各衙門禀報銷差又已斃歸安盜犯潘亞沃一名應行戳屍之處查得該犯拒傷事主周歧祥格殺身死應歸原縣辦理業由臬署備文札行也 
[會館案結]  
　　湖北黄州府屬之人在沙市貿易者以黄岡黄安麻城三縣人居多沙市線街向有會館一所凡有公事俱歸麻城經理自光緒十二年岡安二帮謂會館係三縣公建所有要務理應分管麻城安得獨攬此權麻城帮中人以會館雖係三縣所公而創始者爲麻城豈容後來者居上因是致訟互控不休屢經各大憲派監司大員前來會審并札飭荆州道府曁江陵縣傳諭判斷奈兩造各存意見抗不遵斷迄今十餘年始漸有悔意現經縣主張雲生明府再三勸諭兩造亦頗願息爭又經道憲俞君實觀察於本月朔日傳齊堂諭判令每年岡安兩帮公舉一人麻城亦公舉一人充當值年凡帳務厘金輪流瓜代又判麻城舉客長一人大小應酬之事歸客長主之飭各具切結而退併請本地王宋二商爲之擔承力保聞不日大開會館設筵演劇以期從此和好矣 
[飢民溺斃]  
　　蘇垣訪事友來函云邇來各處逃荒難民紛紛不絶上憲派委員至各要隘設法截止曾紀前報日前有難民數百人扶老携幼分乘一葉扁舟至元和縣境之章練塘鎭經委員督差攔阻不准登岸詎料難民人多船小不能容載擾攘之下舟子把舵不穩遽爾翻覆雖經設法援救中有男女十餘名口已魂歸地府矣慘哉 
[潯江得雪]  
　　九江訪事友人云九江自上月杪迄今日麗風和並無寒意十六夜忽朔風怒吼走石飛砂屋角樹枝多被吹折江上波濤如山亂湧舟隻多走錨斷練入夜雪珠繽紛鴦鴛瓦上錯落有聲約歴一點鐘之久次晨仍寒雲四合冷氣龔人仍有釀雪氣象 
[雲間瑞雪]  
　　松江訪事人云本月十九日細雨連綿朔風凛冽旋見滕六君旌旆蒞止搓棉摘絮昔昔有聲約一炊許卽掩旗息鼓而退 
 
 

Page 3

 
 
說者謂來年大有已兆先幾已 
[豫章火警]  
　　江西采訪友人云本月初四日省城筷子巷某姓空屋中被匪徒種火焚燬門面及第二進某票號初十日磨子巷某成衣鋪樓上失愼致兆焚如一刹那間延燒數十戶十六日章江門外江邊小屋又以晨炊遺火焚去二家寄語鋪月居民尙其未雨綢繆莫使赤帝子憑權藉勢也 
[小池火警]  
　　九江采訪友人云郡城對岸小池口數家臨水村落蕭疏本月十六夜三更時祝融氏忽大張兇燄飛揚跋扈銳不可當約歴兩點鐘時火勢始漸漸衰熄計焚去房屋十餘椽 
[山會正案]  
　　山陰會稽兩縣考試文童刻已試畢發出正案兹將前十名錄後山陰杜子楙王翊姚憲璠徐宗璣章寳彝湯聘三鄭鈞馮壽銘李郁文傅鶚會稽徐元卿馬福田鍾德銘章官謇馬惟鉞韓欽淮謝恭靖陳元陔顧清高金國書 
[華婁初覆案]  
　　松郡華婁縣試正塲案已紀前報兹得訪事人寄來覆試案爰將前二十名錄左華亭胡毓台沈傑耿善勛姜世豪瞿秉常張騏宋樹屏顧鍾岱施開文錢廷樑廖宇爕邱曾垚蔡肇基沈澧蔣光祖顧道輝吳驤宋景純唐遇順范鐘鳴婁縣陸祥雯丁繼庠沈平康張忠清張樹勳沈家振章本衡張作邦陳葆藩王佐之姜渭鍾 
許錫藩陳世鳳褚昌傑程雲鵬胡承恩王國瑜楊山淵唐維賢沈葆章 
[蘇州府試初誌]  
　　姑蘇采訪友人云本月二十四日爲蘇州府桐子霑太守考試長元吳三縣童子軍之期時交子刻太守卽呵殿臨貢院升座點名是日長洲縣已冠首題而后知至知至未冠首題皆以修身爲本元和縣已冠首題而后心正心正未冠首題康誥曰作新民吳縣已冠首題而后家齊家齊未冠首題詩曰周雖舊邦通塲次題國治而后天下平詩題賦得霜華重逼雲裘冷得裘字 
[瘋院批詞]  
　　粤垣瘋人院在大東門外頗擅形勝而譚制軍尙嫌屋宇無多招集巨欵廣爲建置日前番禺縣裴邑尊奉諭前往相度地勢卽在其下院後添建房屋不謂瘋目竟以下院北風吹刮易生蟲蟻爲詞禀呈阻止此眞無理取閙矣兹將批詞錄右林容等批督憲有添養瘋民之諭本縣初意原欲擇地開基另移一院該瘋目等曾禀仍在舊院兩旁地方添建以期聨絡一氣今本縣兩次親往履勘東西兩邊地勢高 
沙石磽确竹樹茂密難於動土建造下院後面一帶平田與上院相連正好添建餘屋爲增養瘋民之所瘋頭何以忽又以北風吹刮易生蟲蟻藉口其中必有别情蓋下院後向北開闊基屋與下院同一面南相離不過數丈現在下院並無北風蟲蟻之患而添建之屋遂有蟲蟻之患殊不可解若果瘋目不願向後添建本縣卽另勘善地别立瘋院專諭瘋目看管便與下院無涉此最易辦爾瘋目須知此次添建院屋乃督憲胞與爲懷施及無告究應如何勘建大憲與本縣自有權衡豈容爾等阻撓叅議此禀甚屬冐昧特飭 
[縣試二覆案]  
　　前日上海縣黄愛棠大令二覆所屬文童昨日午後五下鐘時案發共取八十名示期二十七日三覆黄炎培謝永炘周鴻銘潘如樑劉瀛倪道原葛尙迪胡宗瑗唐寳晉王樹功尤彭熙許繼光范熙祥陳師咸張汝鑫陳昌鳳郁萃任晉康夏廷棟汪慶燾曾澤民秦錫芝曹九思徐琳王銓運李景星何鈺張秀峯曹永逹吳寳地黄公錫錢書城唐書紳沈寳善徐顯增劉翰秦加賡趙澄瀾王贊善顧景星范選朱樹棫宋人傑金潤章曹永敏劉欽勵曹永恭蔡恭錄范本鎏李維清王鎭功丁熙成劉至學王增壽李景崧包仁浩尤彭泰朱光熙黄堃沈日章林祖浩陳元録陳德清張履和王葆鎰陳瑞清王釗功顧鬯卣陳士驥吳光宇郁鍾鸞張仁龍吳祥翰程宗鵬朱家愷田葆詒徐偉楨楊士　嚴恭樊葆深 
[上海官埸紀事]  
　　十六鋪巡防中局委員潘仲泉二尹前日在省垣抵滬後卽於昨日上午特詣洋務局道憲行轅中謁見蔡和甫觀察面陳一切 
[拜客送縣]  
　　有洪祿壽者不知其何處人亦不知其向操何業前日衣冠楚楚頭戴晶頂坐轎赴提右營署投剌拜會叅府廖楚材叅戎飭丁擋駕洪堅欲請見叅戎命家丁問其有無公事洪稱現欲謀當城内汛弁差使因此晉謁叅戎細查提標右營中並無其人顯見係撞騙之輩立時備文派勇將洪送上海縣從嚴究辦黄大令亦著值日差看管候訊 
[拿獲騙子]  
　　本埠城廂内外以及英法美各租界等處拐騙之事常有所聞而拐騙之巧愈出愈奇幾令人防不勝防且在衙署重地膽敢串騙更屬駭人聽聞前日午後有一年約三四十歲左右向爲成衣之浦東人金裕堂者突至小東門内仁泰衣莊口稱姓王現在上海縣黄大老爺處充當長隨今日内署命購細毛皮衣店夥信以爲眞將衣取出聽其揀選擇定狐皮綢縀衣服共六件計洋一百八十元嘱令持衣同往取洋店中允之當派店夥學徒二人負貨同去直入縣署到三堂相近忽有一人責其往購衣服因何如許之久内署等候已久速將衣服取來待挑選後給洋言畢將衣取去金復令夥等候在此不料夥徒二人守候多時未見動靜逢人詢問始知受騙不禁放聲痛哭事爲縣主黄大令得悉以衙署重地膽敢騙物此風斷不可長立命值差捕役恊同該夥出外跴緝務獲究辦不知金早與同黨某甲串通得贓後從横弄逃逸將原贓如數當在西門外新開之德生典當次日黎明時仁泰尙未開門金遣人將當票附入信壳塞於門隙之中店夥啓門將票拾起閱看不覺大駭急赴德生查看果係原物詢問當衣者如何形狀當中詳細述明昨日午後店夥在邑廟大街與金相遇立卽扭入巡防東局局員陳二尹命送歸縣署訊辦到縣後奉黄大令諭飭小心收管候訊 
[髹飾官衙]  
　　英界公廨讞員張賡三直剌以西員出入不便欲將頭門至大堂甬道加闊俾馬車可以通行旋又恐不合官衙體制事遂中止僅雇匠將各處髹漆一週甬道雖已破土興工然惟略加鋪墊而已 
[僞票騙錢]  
　　有余蓮者不知何許人衣服麗都時出入於花天酒地專以倫敦發財票向掃眉才子騙取銀蚨事爲英界包探趙銀河所知向究票之來歴據言此票係倫敦所創頭彩可得洋銀一萬八千圓二彩九千圓問其店設倫敦何處一味指東話西因卽拘入捕房告知捕頭押候解送公堂禀請讞員張賡三直剌訊辦 
[屍妻被押]  
　　賭棍王小航控包探趙銀河藉端威逼致伊父秋舫嚇斃等情曾由英界公廨讞員張賡三直剌訊供本報已登諸報牘前晚屍妻王吕氏身穿孝服奔至趙探家趙探促之使歸依然堅坐遂將情告知捕頭捕頭立遣某號西捕前往帶入捕房想須解送公堂禀請讞員訊判也 
[票提賭棍]  
　　吴松濤者虹口十五圖賭棍也今春持田單託嚴桂卿范紀生向瞿姓處抵借鷹洋數十圓年關將近由原中催贖詎吳非特不還反至總巡局中控告嚴等誘賭前日鍾受伯明府飭差羅貴手持牌票至虹口提嚴等歸案究辦 
[貼票糾葛]  
　　前者梁小雲投英界公堂控董長慶經售珠玉私自抵押洋銀向索無著讞員張賡三直剌訊供之下飭補提湖州阿四卽 
 
 

Page 4

 
 
翁長發潘姓卽潘和廉備質前日差役將翁潘解案晚間直剌升堂提訊梁訴稱監生欠董衣價洋銀九十六圓兹願將伊貼下之票一百圓繳案求准領回玉如意翁供稱小的由董貼下萬泰小錢莊票六紙共計洋銀五百五十圓曾將眞珠質劵抵洋銀一百圓質劵呈騐潘供稱職員由董貼下萬泰小錢莊票七百圓迨萬泰已倒董交來玉如意抵洋銀一百圓今將玉如意呈繳董供稱小的管押班房無從料理可否求恩保出直剌不准飭將質劵附卷玉如意暫存候料理清楚然後給還 
[事多暗昧]  
　　前報曾紀孀婦艾陳氏投英界公堂控張如齋吞没伊姑徐氏所遺金珠首飾并誘匿婢女等情讞員張賡三直剌庭訊之下飭張浼人保出料理前日差役將所匿之婢彩林解案至晚直剌升堂咞訊彩林供稱年一十有三父親早故家中只有母親去年十一月某日賣與張家計身價洋銀五十圓立有契據邇因艾徐氏有病由張遺往服役迨氏病故卽被張帶往湖州直剌間張與艾徐氏是何稱呼答稱並無稱呼直剌研詰再三始供稱張與艾徐氏同睡一房然分兩榻直剌飭交官媒押候核奪 
[流民未靖]  
　　本邑浦東五十圖地方有著名流氓唐小掌榮者係惡棍張桂卿之羽黨也自張被前署海關道吕鏡宇星使伏誅後唐遂稍知斂迹邇來爲時已久故態復前每日横行於市打架滋詐無日無之以致附近鄉民受害非淺前日有鄉人某甲之妻某氏由親戚處回家行過此處爲唐瞥見上前調戲氏斥之回家向夫哭訴甲前去理說反遭唐喝令羽翼凶毆受傷甲心不甘服因投上海縣據情控告未知黄受棠大令如何辦理 
[報堂收殮]  
　　小東門巡捕房後面與十六鋪毗連之處新建鐵橋尙未竣工前日下午二點鐘有年約四旬外之寍波人倒斃是處捕房用德律風傳至大自鳴鐘克捕頭立飭孫包探到塲查問旋回禀此人身穿元色布馬褂下穿元色羽綢褲内襯棉襖短衣窄袖形似出店查無屍屬報之同仁輔元堂分局請爲備棺收殮發壇標誌待屍屬認領 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[赶印京報] [  申報館主人啓]  
本館京報悉照邸抄原本赶緊排印並不抽去各摺以省紙幅且隨到隨登免積壓之弊凡在官　　　深　現在格外赶緊印　　人皆先覩爲快閱者鑒之 
[漕運彚誌]  
　　北通　訪事友魚素云江北河運漕糧十萬石倉署接到部文現撥三萬石歸本省放賑其餘七萬石明年　壩○漕糧經紀頭役山慶勛泰　　　　斥革未知所犯何事也○今届山東糧道在通壩交漕一律乾潔倉憲優加奬勵刻聞山東起辦新漕糧道異常認眞不准絲　　　　　年東漕到壩定有可觀也 
[邑令騐屍]  
　　九江訪事友手　　　　廬山黄龍寺住持僧星池擅將寺基山塲盜賣與某西人等情已登曩報該施主赴有司衙門控告後星池知風遠颺其同寺　　　　德化縣拿獲收禁兹有一僧患病沈重獄卒禀報撥醫療治初十日病斃獄中十一日將屍扛至縣城隍廟前搭棚請官相騐　　　　府帶領刑仵親臨屍場由獄卒呈遞藥單仵作如法檢騐喝報委係患病身死明府飭備棺木收殮交地保領埋然後至獄神　　　　衙而退 
[龜子神通]  
　　金陵釣魚巷爲前明舊院　　　欄曲檻雖减從前而粉黛笙歌　猶如昔劉琴子家尤香國中之翹楚也有妓名金玉姗姗仙骨艷絶人寰非纏頭錦百端不能　　眞箇鴇兒愛鈔姐兒愛俏金玉　兼而有之風流子弟之被其害者已不知凡幾矣乃有叚某夙慕芳名願親香澤定情未久所　　　不資金玉見叚雙腕帶有　　嵌珠手鐲　　連城恃愛而求不能遂意乃令狸奴鴉婢取之叚大怒拂衣而出卽函請府經　　辦廳尊蔣桐侯叅軍立下官　　黑索將龜奴提　予以肉鼓吹並荷校示衆龜奴卽至叚處請其解鈴叚不之許詎老元緒神通　　竟乞得當道三寸名箋　公堂道地蔣叅軍遂命釋之叚至此亦無如之何只得任其曳尾而去 
[迎神賽會]  
　　厦門訪事人來函云曾厝垵鄉　厦門之東南隅附近約二三十　年來通番致富各商滿載而歸者甚衆今年有好事者爲首捐貲舉行賽會迎王附近各村廟均　資　　擡　儀仗執事旗　　　扮演故事馬上吹打等極其閙熱四鄉八社舉國若狂擇於本月初五日遊行本鄉四境厦門市　　　商民結隊前往觀看　　　　連迎兩日約費洋銀二三萬元由此觀之泉漳兩府番商之富饒甲於全省信不誣 
[物價俱昻]  
　　天津訪事友人來函云南來上熟　　在每石售錢十一　　　麥　九千餘文卽蓄以禦冬之寒菜每百斤亦需千文開門七事無一不用青蚨而錢價甚貴每紋銀一　　易九六錢二千五　文　　情形頗與甲午年相類昔人謂長安　大不易不意於津門亦遇之 
[上海縣署瑣案]  
　　前日保甲總巡鍾受百大令移　　　氏控被丈夫王　　賣　娼寮一案至晚黄大令倩帮審委員蔣剌史提訊氏訴稱小婦人係蘇州府屬長洲縣人年二十有七　　十七年隨夫來　　　　洋涇橋臨平里後由潘姓娼婦雇爲乳嫗不久卽被逼令作夜度娘並稱爾夫已收去洋銀三十圓邇又　　售至寗波是以　　控告王供稱童生亦長洲縣人前在寳源祥訓蒙妻子素嗜洋烟自願傭於娼家童生不敢得身價洋銀亦無　赴寗波之事剌史　　可領妻歸家安分度日王唯唯剌史飭具以後不准賣妻切結呈案備查○前者吕和龍控阮英發糾人訛　等情前晚黄　　　　剌史研訊吕訴稱小的係淮安府屬　寍縣人向當渡夫與阮同鄉曾因小事致阮挾嫌日前糾合阮貴根　　法等人擁　　　　　肆中訛詐洋　一百圓叩求究辦宋以和陳連甲等人聨名具呈公禀稱小的等與原被告均相識阮實無　　之事無　　　　　誣控阮及貴根浦法　供稱小的等向來安分守貧惟曾與吕涉訟奉裴大老爺訊責判結案結之後迄今　不交談焉有　　情事剌史判令各笞責二百板著具攺過切結交人保釋 
[上海巡局瑣案]  
　　滬南大東門外大王廟左近同新醬園購來　　四十八擔雇張小　之駁船承裝至碼頭　脚夫丁老山挑運挑齊檢點缺去一石向船戶查則諉之脚夫園主控諸下六鋪巡　　局請爲追究經　　楊聘侯二尹准詞於前晚提集人証研鞫張小桂供浦東人向以駕舟爲業素來承裝貨物從未有悮日前同　　園　裝白米　　人擔至碼頭起運不知因何缺少一擔懇向脚夫嚴究蔡阿毛供在張處爲夥所失之米不得而知詰之脚夫丁　　供稱采實中　上所少小的挑運並無藏匿二尹大怒謂爾等脚夫與船戶往往彼此串同藏匿爰命拖下各責二百板押候央人　　　　○南○○作街董迪敦家内　二十四日黎明時失火延及左右唐隣已紀前昨兩報兹悉是處有榮順銀匠店於０火災時倉　　　　上之銀　一架内莊各色銀器當時移置附近某姓點心店内之老嫗處及至事後卽往嫗處收領詎嫗忽稱不知下落　　　　　當時曾託照管何得諉爲不知當卽訴知十六鋪地甲請追當由旁人出爲介紹令嫗將物交出俾免涉訟奈嫗堅稱無有　　　　六十元店主不允定欲解局請究未識如何了事也○無賴孫阿二日前在南碼頭新泰酒店向江北人袁小檢拆梢不遂　　　　由袁投控二十七鋪巡防局當經局員姚殿卿二尹提訊責究已紀昨報昨日由十二圖副甲福保令其父具呈將子收回具管　　結詎伊父孫稀慶一味挺撞與保扭毆旋由旁人勸散保以奉諭前往反受其辱當卽奔至局中據情禀訴二尹不知若何料　　 
[英界公堂記事]  
　　日前嚴阿生遞詞公廨控顧阿銀圖賴洋銀讞員張賡三直　　　提顧押候訊供○孟金福曾有洋銀五十圓借與石阿心屢索不還以致爭閙旋復扭至公廨請追直剌諭令差役押候訊供○　　　阿金向同居之王阿桂索取會欵阿桂無以應遂取其器物質得洋銀七圓阿桂卽以被竊等情投捕房聲訴捕頭令包探倪順　　兩造解送公堂直剌著分别看管候示○李阿良沈根和均窶人子也近爲病魔所擾僵臥通衢一百三十一號華捕見之舁入捕房捕頭令轉送公廨直剌著送交棲流公所醫治○潘秋亭控粤東某邑人鄧蘭生誘匿男女孩各一口昨日直剌飭役將鄧拘獲押候傳藩質訊 
[法界捕房紀事]  
　　洋涇浜泰記木行前晚被偷兒穴洞而入登樓竊取官紗夏衣十餘件爲失主知悉當塲檢獲拘　捕房押候堂期解訊○前晚包探帶探夥在途跴緝拘獲竊賊甲乙二人送入捕房捕頭命押候解堂訊究 
[美界捕房紀事]  
　　小工周文裕周槐虎在斐倫路十號棧房内作工昨日二人私開棧貨箱竊　羽毛一疋爲洪包探查知將二人拘入捕房押候懲辦○積竊張桂林昨至裏虹口八十五號門牌張阿裕家竊得衣服三件爲富包探查後拘入捕房送廨訊究○前日下午西人某甲乘脚踏車至南潯路轉角處適有西人某乙劈面而來不及退讓兩西人及車均倒在地車身大受損傷　欲乙賠償車價乙謂被車撞傷向甲理論於是扭至捕房捕頭以兩造均屬無心令不必爭論○北河南路振綸絲廠内女工名　大者昨日至鄰近南貨店内賒取貨物店主以前帳未清却之阿大怒向店主謾駡以致互相爭論扭至捕房捕頭以事　錢　　之使 
 
 

Page 10

 
 
出○前日長江某輪船到埠時積竊王有財偷得搭客某甲衣服數件爲富包探查知拘入捕房押候訊辦○南潯路第一百零九號門牌花烟　内前晚九點鐘時有甲乙兩人入内爲巫山之會不知如何將火油燈打翻延燒牀帳幸人手衆多竭力撲滅後爲捕房所知當將鴇及烟妓數人拘入捕房查得事出無心免究釋出 
[上海北市絲業會館籌賑公所施子英經收順直山東湖北四川賑捐十月初一至廿九日第三十一次清單]  
　　初一日蘇城元裕易　名氏洋三元一角嘉興　委員　放生室主人求郤病延壽二元郁子卿一元無錫王隆茂梁溪太原鎬氏助冬衣小洋一百角太原曾源氏助冬衣小洋一百角李蓮記銅洋三元無名氏銅洋一元○初二　無名氏求病卽愈洋四十元廣陵脩正堂由福康莊來十元松江葵向居士保女患卽愈頭四元○初三日梁溪無求氏節省日用求平安由惠泰莊來洋一百元無名氏十元○　四　世恩堂爲姊病愈酬願洋十元姚伯欣月捐六元有心無力子求逐月買吕宋票得彩一元○初八日杭州無名氏洋三十元樂安氏完願廿元徐瑞芝求瘡痰卽愈十元無名氏十元思義堂由同豐莊來十元高郵丁玉軒募馬啓齡求女病愈四元○初九日留溪姚氏洋十元○初十日籌記爲先考冥壽移資洋六元又　先祖妣冥　移　三元太　陸福林代玉皇尊經香斗錢糧四元惜花生三元○十一日朱愛福代母朱門李氏求却病延年洋廿元三百樹梅花館病愈完愿節省醫藥資移助甘元黄　林四元揚州隱名氏求平　二元裕氏爲子病愈還愿二元又祈保合家康泰銅洋十五元○十二日汪國桂求父病速愈洋十元杭州延陵氏六元劉台官十元　十三日杭州吳錫齡募錢塘　吳氏求夫　健洋十五元金陵永益典烏程施鎰堂保病保壽十元○十四日四明無名氏求合家平安洋十元○十五日無名氏洋三元○　　　　名氏洋十元蘇　汪笠　三元○十七日祈病速愈人洋一百元無錫王孫氏同子宗鎭爲孫傳　求病愈十元○十八日利川昇規元一百兩消災隱名規元一百四十　　　　四分劉陳氏規元十七兩七錢六分江都王利辛求内外病速愈洋二元不留名孫爲小兒病愈一元○十九日任子祥病愈完願洋十元張惠濤求身體安康二元惜花　　　南　王瑶圃因四男患病求愈一元和記銅洋三元○二十日求病俞洋十元○廿一日李慶瀾爲瘡　求速愈平安洋五元杭垣江千厘局　東汪黄氏中風漸愈完愿三　　　放生室主人求郤病延壽二元○廿三日吳門章祖紹求母病速痊洋四元○廿五日吳興承德堂求保病愈平安由福康莊來洋一百元山東府綢業同人洋一百元茂　求　　規元三十兩川沙司署王楊氏爲小兒　齡完願求四季平安二元○十六日惜花生洋二元○廿七日邵公館洋十二元無名氏五元○廿九日杭州棘闈倖捷子塲　　　　元又賀儀十元江夏紙坊鎭保大　吳　昻病愈完願六元○十月份共收規元二百八十八兩六錢洋八百三十一元小洋二百零一角七五八合規元六百四十五兩　　　　　厘以上共收規元九百三十三兩七錢三分四厘銅洋廿二元連前共收規元四萬七千三百九十六兩七錢九分九厘銅洋二百四十二元太乙救疫丹六千錠 
 
 
 

Page 11

 
 
   
 
 

Page 12

 
 
[光緒二十三年十一月十六日京報全錄]  
宫門抄○諭旨一道錄前○步軍統領榮奏拿獲隣境結夥持械轟斃事主之盜犯請旨交刑部審辦摺○十一月十六日理藩院鑾儀稱光祿寺八旗兩翼值日無引見○睿王假滿請安○莊王等點騐軍器覆命○莊王因伊子賞翎縀謝恩○英廉因伊子授副都統謝　恩○江蘇道謝元福謝恩○河南城守尉志明請訓○補用道府李企晟等謝恩○椿壽續假十日○鍾公福森布各續假五日○召見軍機謝元福志明○皇上明日辦事後至頣和園皇太后前請安畢還宫○○奴才榮祿等謹奏爲拿獲鄰境結夥持械　斃事主疉次搶刼盜犯請旨交刑部審辦恭摺仰祈聖鑒事竊據中營署副將鮑湧泉北營署叅將趙春霖遊擊王爕南營叅將張如鑑北營守備王得祿候補守備蘇連元等會同右翼署委翼尉玉福南營都司王連捷守備喬連芳王金鈺等並宛平縣知縣劉焌昌平州知州林紹清順　縣知縣周兆簧西城副指揮王兆霖紳士岳福永等帶同弁兵在西四牌樓宣武門外等處將結夥持械放槍轟斃事主搶刦多次鄰境盜犯大　卽陳名奎楊二卽楊汶溎王戎卽王四王二卽王吉巴尹六田五劉三劉來仔李二卽李傻仔曁買贓之樊思温李二秃仔應訊之郭興卽郭桂拿獲復經派弁兵分往昌平州平谷縣將案内夥犯小張卽張桂爾小楊仔卽楊坤山王得元卽王安元等三名　　　營起獲現贓騾馬衣物首飾賊具等件傳同事主高萬升王佩梁志遠陳斌趙棠韓文順穆祥王自寛孫寳賢等嗣因小張卽張桂爾在營　　　患病身死隨將大陳卽陳名奎等犯一併解送到案奴才等督飭司員詳加審訊據大陳卽陳名奎供係密雲縣人上年四月初一日夜與　　王吉巴周三吕豹兒　三孟廣分持洋槍刀械至三河縣屬大辛莊一家跳牆進院入室威嚇用槍將一事主婦人轟傷身死搶得衣服首飾等　文於五月二十一日夜與楊二王四小楊仔小張賈宗汶周三徐老王六孟廣山東李姓分持洋槍刀械至昌平州屬土井村一家跳牆進院　　威嚇搶得衣服首飾現錢驟頭等物又於十一月初九日夜與楊二小楊仔周三分持洋槍刀械至昌平州屬太舟塢地方一家撞門進　入室威嚇搶得衣服現錢銅錫器等物又於是月二十六日夜與楊二王四尹六小楊仔王得元小張賈宗汶周三徐老天津周姓分持洋槍刀　　　平州屬黄後店一家跳牆進院入室威嚇用刀將一事主婦人劃傷搶得衣服首飾現錢等物又於十二月二十六日夜與楊二王四王吉巴　　小楊仔小張周三賈宗汶分持洋槍刀械至宛平縣屬吳家莊一家撞門進院入室威嚇用刀背將事主毆打搶得衣服首飾銅錫器　　　　是月二十八日夜與楊二王四小楊仔小張賈宗汶周三舜李豬骽並不知姓名二人分持洋槍刀棧至昌平州屬上莊地方一家擁　　　入室威　搶得衣服首飾現錢　　等物又於本年正月初十日夜與楊二王四王吉巴小楊仔小張周三賈宗汶分持洋槍刀械至海　　　河羊廠　　一家擁門進院入室威嚇搶得衣服首飾現錢錫器等物用刀將一事主婦人砍傷又於是月二十八日夜與楊二小楊仔　　徐老李豬骽　　舜並不知姓名二人分持洋槍也械至昌平州屬公爺墳地方一家擁門進院入室威嚇搶得包袱三個因事主喊嚷伊　　贓物抛棄逃跑　　主追赶將小張打倒扭獲又於八月初二日夜與楊二王四王吉巴尹六李二劉來仔田五劉三賈宗汶王老劉四分持　槍刀械至順義縣屬　輦村一家跳墻進院入室威嚇槍得衣服制錢騾馬驢頭等物以上所得贓物俵分當賣銀錢花用屬實現被官人將伊　拿獲連指獲之樊思温等並起獲現贓槍械等件一併解案不知周三賈宗汶等逃往何處楊二卽楊汶桂供係密雲縣人與大陳等結夥持械搶刼九次得贓分用屬實小楊仔卽場坤山供係平谷縣人與大陳等結夥持械搶刦七次得贓分用屬實因有另案與王得元在本縣看押現經提解歸案　　　　　係昌平州人與大陳等結夥持械搶刼六次兵贓分用屬實王二卽王吉巴供係順義縣人與大陳等結夥持械搶刼　次得贓分用屬實　六供係直隷宣化府人與大陳等結夥持械搶刼三次得贓分用屬實田五供係山東樂陵縣人劉三劉來子李二卽李　子均係順義縣人　　　等結夥各搶刼一次得贓分用屬實王得元卽王安元供伊山東莘縣人與大陳等結夥持械搶刼一次得贓分用　　因與小楊子另　　　　平谷縣看押現經提案已死盜犯小張卽張桂爾在營供係山東東阿縣人與大陳等結夥持械搶刦四次得贓分　屬實因在公爺墳地　經　主將伊毆　被獲送交昌平州看押現經提案樊思温供係山西平陽府人來京在西四牌樓地方開設西長　　鋪　理本年八月　　錢　得王吉　　制錢四十吊現經指獲李二秃子供係昌平州人種地爲生本年八月初三日用銀買得王四黑騾　　匹現經指獲郭興　　桂供係昌平州回民充當沙河鎭騾馬行經紀本年八月初六日王戎卽王四在市上賣給汪姓黄騾一頭又賣給　　　　一頭現因王　　　經　人帶伊查起驢騾一併解案事主高萬升供係三河縣人在縣屬大莘莊居住上年四月初一日夜伊家被賊　　威嚇用洋槍將伊胞　　　　命搶去衣服首飾等物曾赴本縣呈報王佩供係昌平州人在州屬土井村居住上年五月二十一日夜伊家　賊入室威嚇搶去衣服　　　　騾頭等物曾赴本州呈報梁志遠供係昌平州人在州屬太舟塢地方居住上年十一月初九日夜伊家被　　室威嚇搶去衣服首飾現錢等物曾赴本州呈救陳斌供係昌平州人在州屬黄後店地方居住上年十一月二十六日夜伊家被賊入室威嚇　刀將伊母劃傷搶去衣服首飾等物曾赴本州呈報趙棠供係宛平縣人在縣屬吳家莊居住上年十二月二十六日夜伊家被賊入室威嚇　　　將伊毆打搶去衣服首飾　錫器等物並未呈報韓文順供係昌平州人在州屬上莊居住上年十二月二十八日夜伊家被賊入室威嚇　　衣服首節制錢等物並將伊　　帶銀鐲搶去曾赴本州呈報穆祥供係宛平縣人在海淀蕭家河羊廠地方居住本年正月初十日夜伊家　　入室威嚇用刀將伊妻砍傷　去衣服首飾錫器銀兩現錢等物曾赴本汛呈報王自寛供係昌平州人本年正月二十八日夜伊家被賊入室威嚇搶去地契衣服等物伊等　　追赶賊人將贓物抛下伊兄　自和用鐵鋤將一賊人毆傷甚時扭獲送交本州看押次日查點丢失零　　物又開單赴州呈報孫寳賢供　　義縣人在縣屬上輦村居住本年八月初二日夜伊家被賊入室室嚇搶去衣服首飾並騾馬驢頭等　　　本縣呈報今經官人獲賊飭傳伊　各赴案認贓具領正在辦理間據看監步軍校文祿呈報案内盜犯劉來子患病沈重當經看騐屬實將　　發交該營調治兹據禀稱劉來子一犯醫治罔效於十月二十日在營因病身死各等情形查大陳膽敢結夥持械肆行搶刼並敢夥　　斃事主實屬目無法紀兇悍異常楊二等均供認搶刼多次拒　事主亦屬同惡相濟罪不容誅樊思温李二秃子郭興均敢收買　物代　　　　均不法亟應一併嚴切訊究除將事主高萬升王佩梁志遠陳斌趙棠文順穆祥王自寛孫賢均行取保聽候刑部傳質並飭營移　我　　指揮相騐小張卽張桂爾劉來子屍身徑報刑部外相應請旨將大陳卽陳名奎楊二卽楊文桂小楊子卽楊坤山王戎卽王四王二卽　　巴尹六田五劉三李二卽李傻子王得元卽王安元樊思温字二秃子郭興卽郭桂等十三名交刑部審明辦理未獲之周三賈宗文等犯仍　嚴緝獲日補送刑部至原拿此案之文武員弁均能不分畛域悉心躧　弋獲鄰境搶刦盜犯十餘名緝捕實爲勤奮可否俟　　定案時聲明請旨准由奴才等擇優鼓勵之處出自皇上逾格恩施爲此謹奏請旨奉旨　此 
 
