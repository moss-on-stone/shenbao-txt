# 1904 - 345 - 4911374

 

Page 1

 
 
[濟良分所募捐啓] [  申報館協振所謹告]  
　　虹口濟良所專收妓女之受虐含冤從良莫遂者飲食教誨一年之後俟其性情　　爲之擇婚誠哉意美法良也祗以僻在虹口妓女赴訴殊多不便所中耳目亦覺難周現由華董嚴筱舫朱　瑚施子英沈仲禮徐雨之任　辛周金箴陳潤夫曾少卿蘇寳森席子佩汪漢溪諸君設分所於四馬路事當倡始經費浩繁伏祈海内紳商慨解仁囊源源捐助俾無數受虐含冤之女子得出火坑幸甚　甚捐欵請交本館恊振所隨時掣奉收條肅此佈聞伏祈慈鑒 
[四書五經義大全] [  圖書集成局啓]  
　　坊間四書五經義汗牛充棟目互相　襲十九雷同本局有見於此特請名夙廣收古今名人經　之作彚爲一編題有未　埃次　補共五十七卷爲文五千餘篇類皆　運匠心詞嚴義正本届鄉鄉試各題無一脱漏科塲利器無有過於此者訂十六厚本　洋兩元八角欲購者請至上洋三馬路申報館申昌書室及各書坊均有代售 
[閲光緒二十九年通商各關貿易總册率書於後]  
　　中國自與外人通商心江海各口岸以及蘇杭内地所設洋關陸續加增現共計有三下三處每處皆有税務司以督理之而受其成於總税務司赫鷺賓榷使歲終則調集各關進出口貨物收數册籍彚刊成書播之四海以昭信核此亦會計財賦之要圖而爲留心理財學者不可不讀之書也兹者光緒二十九年海關貿易册又經刊成昨承以一帙見貽受而讀之大旨謂歴年貿易情形以光緒二十五年爲最旺無如極盛難繼旋有意外非常之變二十七年長江旣有水災二十八年南省又逢旱荒禾稼减收民貧亦甚至二十九年幸獲豐收均歌大有惟不能因此樂歲而有餘欵以增市場之景象茶葉因已减税銷塲頗旺洋藥進口亦見加增至於湖絲惟中國適中之處所出不佳布疋生意尤爲减色推原其故旣因棉花價大又因匯票長跌無憑加以銷售此項貨物地方銀根尤緊以致深受其累北方因遭庚子之變尙未復元貿易場中頗以銀根缺乏被其阻礙尙有不能忘者賠欵一節每年籌此巨項或明礙商務或暗礙商務勢所難免卽如捐釐加重土貨之成本旣貴土貨少銷則進口洋貨亦必因此受損云云所以椎原商業衰旺之情形與夫物理　虚之消息頗能切中窽要然其所論者固大半爲銷售各國洋貨計也夫旣處此中外商戰之世各國　思以貨物多售於中國以冀握其利權惟中國亦當致力工商俾得徐謀抵制倘不此之務任令洋貨進口之數與土貨出口之數彼則逐年加增我則逐年遞减則所受虧損其何能堪卽以二十九年總數計之進口之數計值銀三萬二千六百七十三萬九千餘兩出口之貨僅值銀二萬一千四百三十五萬二千餘兩　相比較實短銀一萬一千二百三十八萬七千餘兩使僅歸咎於中國水旱之不時兵亂之迭起似不應獨　於進口而反絀於出口若更以光緒二十二年至光緒二十九年逐年計算除二十六年洋貨進口稍覺减色外餘皆年有增加而以二十五二十七二十八三年爲尤成土貨出口　二十八年驟加至二萬一千四百十八萬一千餘兩外前數年祗值銀一萬數千萬兩與進口貨之價值相懸幾將一倍使長此年復一年中國應受虧耗不知凡幾言念及此能無隠憂至本年進出口貨值尚無册籍可查然　計自去　俄日開釁中國東三省一帶民人顚沛流離洋貨銷塲必甚减色廣西亂事未弭廣東亦必爲之牽動商業　敗可想而知惟上海爲中外商務樞機銀根尙不至甚緊加以各省收成豐稔民氣綏和賴此維持商情或不至十分　累又嘗忠之中國地大物博户口殷繁固各國所　爲絶好之大市場也夫惟户口殷繁則銷售洋貨必多各國　可於此大　和益亦惟地大物博所産土貨必旺苟得盡力工商謀所以推廣其銷路以我之貨物易彼之銀錢卽不能多獲　餘但使兩兩相衡無甚軒輊則互市一事亦何致病國而且病民哉大利宜謀漏巵宜塞有理財之責者其亦覽此册而知所警醒哉 
[本館接奉電音]  
　　昨晚十點半鐘時京師友人飛電傳來上諭六道敬謹譯登○十月初七日内閣抄奉上諭錫良著調補四川總督閩浙總督著魏光燾調補丁振鐸著補授雲貴總督欽此同目奉上諭趙爾巽著賞給尙書衔留京當差湖南巡撫著端方調補陸元鼎著署理江蘇巡撫欽此同日奉上諭升允著調補江西婦撫陜西巡撫著夏時補授欽此同日奉上諭江南提督李占椿著開缺楊金龍著補授江南提督所遺福山鎮總兵著李定文補授欽此同日奉上諭林紹年著署理貴州巡撫欽此同日奉上諭湖南提督婁雲慶著開缺曹志忠著補授湖南提督欽此 
[電傳宫門抄]  
　　昨晚十點半鐘時京師友人專電告知本館云十一月初七日皇上召見軍機大臣及何成海 
[日擊俄艦]  
　　昨晚十點鐘時接日本東京專電云日本大本營接華歴十一月初六日旅順攻圍軍報告云初五日我軍仍以大口徑砲轟擊旅順口内俄艦巴拉大號及阿暮阿號並黄金山下無線電信所并焚燬其軍械局又據海軍參謀言敵國戰鬥艦四艘巡洋艦二艘砲艦一艘水雷母艦一艘均已失其戰鬥及航海之力蓋因數日來迭　我軍轟擊故也 
[俄襲日營]  
　　昨晚九點鐘時接日本東京專電云日本大本營接滿洲軍總司令部報稱華歴十一月初四日上午二點鐘敵步兵部隊來襲北太子註譯音卽於黎明時悉數擊退之於北方是日午後萬福山註譯音西方敵砲兵用砲擊腰屯註譯音及塔家堡子註譯音又塔山西麓敵砲兵射擊保草兒註譯音吾軍均無傷損旣而　剛岸註譯音及野馬街註譯音兩處又被敵軍來龔爲吾軍驅逐之於西方敵負傷數名吾軍亦無傷損 
 
 

Page 2

 
 
[海軍演説]  
　　昨晚十點鐘時接日本東京專電云邇者山本海軍大臣於帝國議會衆議院豫算第四分科會説明要領略謂當局者爲欲達開戰時之目的故現在對於波羅的海艦隊之計畫尙不能明白宣示至吾國所有艦隊非無損失然已炭復其力可準備對於敵國之殘餘艦隊及增遣來東之艦隊又聞敵國尚須派遣第三艦隊便此乃未决之事吾艦隊與之相較雖不及其數之多然以專門家觀之凡戰艦巡洋艦其速力不同者其行動亦不相同故俄海軍之東來亦非易事而吾之軍士等類皆懷必勝之志故將來必能達其目的可以臺無遺算也 
[局廠俱毁]  
　　昨日駐滬日本總領事小田切君以華歴十一月初六日日本東京所發官電惠函見示内開頃接旅順日軍公報謂本月初五日我軍所發大砲將敵人在金山麓畔所設無綫電局轟毁軍械廠亦被火延燒 
[俄艦盡傷]  
　　昨日駐滬日本總領事小田切君以東京發來官電媵函見示内開旅順日本海軍砲隊統領傳電報稱上禮拜五我軍發砲將俄艦拔揚轟擊其左舷斜側二十五度幾致傾覆利脱維生及波而塔滑兩艦方潮漲時瀿水已齊艙面望臺之下無異沈没柏辣大及包比達兩艦則左舷傾欹水綫下船身已露若在潮漲時艙面亦被水浸褒制司維脱一艦潮漲時舳尾水與舵齊兩舷水與魚雷管齊竭而耶克一艦緊泊岸旁想艦底已膠不能浮起西必司托波爾一艦於禮拜五黎明時見已啓碇駛至港外岸旁寄泊蓋藉以避我軍火砲也 
[沙河戰事]  
　　華歴十一月初六日日本東京來電云本月初四日駐紥沙河左近之各日營迭被俄軍攻襲日軍立卽發砲擊退並未傷斃一人 
[俄京亂事]  
　　華歴十一月初六日英京倫敦路透電局來電云上禮拜日俄京聖彼得羅堡忽肇亂萌其首領乃革命黨中人並非自由黨迨禮拜二日恐又起風波蓋以是日將首次訊鞫行刺伯利維之人也 
[日艦觸雷]  
　　昨日駐滬日本總領事小田切君以華歴本月初四日東京所發官電見示内開日本第三艦隊統領傳電告稱日本巡洋艦名濟遠者重一千三百四十四墩上月二十四日恊助日軍轟擊附近旅順之砲臺時忽觸俄人所理機括水雷頃卽沈没溺斃三十八人外管帶田島氏亦在其中餘人幸均救起 
[英攺海軍]  
　　華歴十一月初六日英京　敦來電云頃英國海軍部大臣宣言我英海軍最要之計畫切須攺革者卽調集軍艦條律中尙有未盡善之處也嗣後宜將本國海軍攺名運河海軍冠諸英國全部海軍之首以號令而專事權此項軍艦中須有大戰艦十二艘及巡洋艦若干艘至現有之運河防軍此後宜攺名爲大西洋海軍而以竭勃雷太爲根據地此軍共領大戰艦八艘巡洋艦數亦如之其餘各艦則均分三隊大東艦隊則合中國奥斯達利亞及東印度各軍艦編成大西艦隊則合北亞美利加及西印度兩處軍艦編成至第三艦隊應以好望角爲寄泊之地若是則與他處各艦隊互相聯絡呼應較靈矣此外再設巡洋艦三隊分泊運河大西洋及地中海遇有額外巡洋之事卽可立時遣發云 
[擬勸息兵]  
　　日本大阪某日報登中國京師來電云邇者各省督撫詢謀僉同擬乘冬令滿洲各處嚴寒時勸令俄日暫停爭戰蓋以中國係東三省之主有權以排解其間也或曰此事刻已入告朝廷未知確否 
[俄船過德]  
　　德京柏林來電云英國造船廠名耶洛者邇代俄人造一水雷艇告成之後於西歴十月八號駛經德之拔路氣苦運河旋據拔路氣苦監督禀報德政府稱此艇名曰洛利拿蓋快船也當過河時高揭英國商船旗且携有英人所給行船之據以故我德地方官吏一時被其所蒙云 
[法俄交誼]  
　　奥京維也納來電云某日法國政府覆答俄人所發公文准波羅的海諸軍艦會於法之屬地或卽以屬地爲海軍根本觀此亦足見法俄之交誼深矣 
[迭敗俄軍]  
　　日本東京某日報云東歴十二月七日大本營得旅順行營所發官電大旨謂屯駐赤阪山之俄軍以我軍旣得二百三諾脱高山卽可憑高俯擊遂於昨日紛紛撤退午後一下鐘許我軍得將全地據而有之迨二下鐘時擊敵於寺兒溝北方三下鐘時擊敵於三里橋迤北高地敵皆敗北而逃 
[購船防敵]  
　　俄國諾何啞司氣省日報云傳聞我俄向智利及捱眞丁兩國各購軍艦二艘蒲臘希爾國購巡洋艦一艘擬卽分赴英美二國及東印度洋巡邏日人所運戰時應禁之物 
[轉輸不易]  
　　日本大阪某日報云此次俄人在新民屯購得藥彈甚多由火車運赴北帶河密送旅順又恐不便公然搬運賃取民屋存儲陸續裝入軍箱其上用大豆覆之以免鐵路人員屬目事爲中國北洋大臣袁慰帥偵悉嚴諭鎮守新民屯之某營統領將俄人所賃之屋收回一面通飭沿路地方官嚴行查緝註北帶河在秦皇島迤南 
[義勇擾俄]  
　　馮閣麟杜立山皆遼東馬賊渠魁也近不知如何稱爲東亞義軍統領昨見日本大阪某日報登有溝邦子來電云馮杜部下義軍邇由河東移至河西牽制俄人使不得轉運糧食旋在廣平縣附近擄獲供給俄人之牛一百餘頭繼又遇俄師於法庫門西北拉家屯地方鏖戰之餘擊斃俄兵數名刼得洋槍四十五枝砲二尊馬二匹來電又云有所謂義民團者本已遣散近以俄兵闌入遼西采辦糧食遂復馳赴各處糾合同志重復成團 
[遼河凍合]  
　　日本東京來電云頃得東歴十二月五日營口所發電報悉四日之夜氣候嚴寒遼河之冰立時凍合刻下欲赴營口以及榆營鐵路火車站已覺不便良多矣 
[述日將負傷始末]  
　　日本門司來電云我陸軍中將土屋君已於東歴十二月六日之夜十下鐘時帶同隨營武弁中村中尉歸抵此間矣詢之中村君言十一月二十六日午後一下鐘時我砲兵合攻旅順鋭不可當土屋君賈勇直前意欲竹入敵人砲壘指揮叱咤辟易萬人部下大軍無異怒濤洶湧敵人狼狽驚愕誓死爭持連發機器格林砲及小洋槍彈　藥雲漫天蔽野稍有寸隙則取炸藥亂抛我軍稍有怯心退後數步土屋君突從鞘中掣利丸在手差疑紫電狂飛一馬當先突入敵陣刀光劍影慘烈悽生惟聞烏痕一聲註烏痕係呼痛聲彈丸已貫徹頭之左部嵌入身後林木中鮮血狂飛顳顬破裂急由兵士扶入某醫院醫生察得中彈之處其骨裂成八片腦亦受傷大約須歴月餘方能全愈是以暫行回國養疴云旋聞土屋君已於是日午後繞由宇品回至多度津家中矣 
[述海參威近狀]  
　　日本大阪某日報云日前謡傳海參威所泊俄軍艦名岳洛木薄伊者觸礁沈没當時眞僞尙難逆料而知頃得各處 
 
 

Page 3

 
 
來函始知此説信而有據且悉數月前俄艦薄額伊利先已觸礁失事今之安全無恙者祗露西亞一艘然當戰於蔚山海面時迭被我上村氏所統海軍發砲遥轟損壞不少則雖謂海參威俄艦已殄滅無存可也或曰俄之岳洛木薄伊及薄客伊利二艦並未失事惟已傷壞不堪行駛至口内所有破冰船則器械機關不甚完備然目下未至水澤腹堅之候尙不必用船破氷也至寄居此間之俄國民人自聞波羅的海諸艦結隊東來大有安枕無憂之意云 
[述二百三諾脱高地防禦之堅]  
　　日本大阪某日報云今者旅順之後二百三諾脱高地已被我軍襲而取之矣敵雖迭次反攻皆已被我軍竭力擊退矣試將彼處防禦之精密約略言之可乎原夫二百三諾脱高地敵人暗鑿地道蜿蜒達各砲臺其深廣容人策騎往返又恐我軍憑高瞰視外濠用鐵板護之地道之中遍綴電燈晝夜光明澄澈蹟其結搆之巧妙隄防之嚴重誠非一朝一夕之功當我軍砲擊時敵人如土龍然倐由此端入地道中潛行數十間之遥忽由彼端出現神出鬼没幾於莫可端倪加之軍令變化無方每百出其技以禦我而卒爲我軍所得然則彼旅順之歴久圍攻不下其堅牢更何如乎我軍苦戰情形蓋亦不難懸想已 
[議免裁官]  
　　江西訪事人云前者各當道遵奉裁撤冗官之諭議將同知通判之與知府同城者經歴照磨及州同州判之無監獄民事者教諭訓導之復設者概行裁撤嗣聞直隷河南各省奏裁各缺經部議駁不准因攺擬裁去糧道鹽道二缺餘均免裁 
[儲憲歸田]  
　　杭州訪事人云正任浙江督糧道陸吾山觀察襄鉞因病求請開缺當奉撫憲聶仲芳中丞委候補道朱幼鴻觀察疇前往接署刻下陸觀察已整理行裝回里養疴矣 
[漢皋火警]  
　　漢口訪事人云十月二十六日之夜一點鐘時流通巷河街大觀樓對門乾順布店忽然火起幸各鋪水龍風馳雲集竭力援救得卽火滅烟消是役也共燬房屋五家傳聞乾順店中焚斃人口然未悉其詳 
[恭迎帥節]  
　　前日傍晚蘇松太兵備道袁海觀觀察接到鎭江來電知江蘇巡撫端午帥已於本月初六日酉刻從焦山起節乘保民兵輪船來滬因於昨晨偕上海縣主汪瑶庭大令乘某輪船赴吳淞口迎迓並委王二尹爲午帥行轅文巡捕城汛周鑑之千戎爲武巡捕午前二尹已偕千戎赴北洋務局行轅伺候矣 
[示行警察]  
　　昨日上海縣汪瑶庭大令出示曉諭曰爲開辦警察事兹奉道憲督同本縣先於城内舉辦警察訪聘教習挑選滬軍營勇丁入所學習按期分班站街擬定章程在縣署常平倉設總局另於東南西北四叚擇要中設一局由縣委會同紳士合辦並將清道局裁撤歸併現已開局亟應稽查户口清理街道除照會各叚董帮同局員辦理外合行曉諭週知 
[上海縣署瑣案]  
　　張雲祥控夏筠亭欠銀四百餘兩等情前晚縣主汪瑶庭大令升堂研訊張訴稱原籍寗波某邑在滬開設雜貨行夏賒取貨物已閲兩年欠銀若干屢索無著叩乞究追夏供小的係浦東人在鄉間開設南貨店曾代友向張賖欠貨照不的之帳祗欠銀二百四十餘兩大令飭差押令將帳對明禀復核斷○李阿木被金秋桃王生觀毆傷控請訊究前晚大令升堂推鞫李訴稱小的係法華鎭人向爲木匠某晚由滬上偕鄰婦萬王氏回家突被金王二人將小的拉住誣稱誘拐婦女小的告以此係鄰婦因伊姑母在滬患病特浼小的伴同探望事畢回鄉伊等兩人不由分辯索詐洋銀兩元小的不允致被兇毆傷及兩肋仆地後伊等卽一哄而散事後小的訴知地保來案控告叩乞究懲金伊小的係漕河涇人素業製豆腐前日與王赴滬買豆途遇李與婦人深夜同行向之盤問李遽出惡言王大抱不平互相口角並不逞兇不料李訴知地保欲向小的給伊養傷費小的不允遂遭誣控王供小的在法華鎭某茶館執役餘語與金相同地保陳杏卿禀稱金王兩人素不安分時以索詐爲生大令喝令各責二百板取具安分切結○前者車夫胡春園被人毆斃禀經大令拘獲帮兇之王阿心收押在案前晚升堂研訊王供小的係寗波人某日在陽春茶樓啜茗胡將餘瀝潑在勳勳身上勳勳引以爲辱糾同某某兩人與胡爭閙經小的勸散嗣胡仍在路拉車不知如何身死大令著交的實人保去 
[上海保甲巡防局紀事]  
　　日　崇明米販高近智投宿南市老白渡永興小客棧失去洋銀五十元控經十六鋪保甲巡防中局委員王坤元參軍傳訊棧夥孫愼生顧園甫林金海隨飭地甲往查棧内情形將棧中執事人夏堃傳局候訊○前日大東門外高巷頭三興猪作逸去猪一頭鄰人陳阿二見之以爲不祥驀揮刀砍去猪首作主某甲怒甚扭控十六鋪保甲巡防南局局員賈礎玉參軍命地甲查明起衅實情禀候訊斷○日前花衣街泰興里醫生金某家失去洋銀衣服報諸保甲巡防總局總巡朱森庭明府勘明形跡比責栅夫捕役勒限嚴緝迄未弋獲昨日十六鋪保甲巡防南局委員賈參軍復將汛捕地甲提訊供案予限嚴緝○南市十六鋪南叚裏街一帶有人設攤誘賭前經南局委員某君查禁在案邇來城廂内外保甲總巡朱森庭明府訪悉若輩依然陽奉陰違爰於昨日親往查拿至則各賭徒早已聞風逃逸當將地甲傳案訊責限令隨時禀報 
[萬國紅十字會來函]  
　　啓者本會昨承招商總局顧緝庭方伯交麷福建學憲秦大宗師經募福學字第八九及二十五至三十八捐册汀州府屬二百四十四户大番洋五百八十五元小洋一千四百二十角又二十二三四三捐册龍巖州屬六十五户大番洋二百八十五元小洋一千零十角兩共作洋一千一百三十元除貼水匯費合來　洋一千零四十元廿肅廿凉道白觀察自助並代募凍平足銀八百六十兩合來元九百零六兩四錢四分蘭州西商大德恒爲平安堂代禱助元五十兩皖桐姚苾臣求父母康健助洋五十元人和衣莊洋二十元沈秉衡助洋十元武方氏助洋十五元俄日搆兵烽烟未靖哀鴻徧野凍餓交加啼飢號寒之聲不忍入耳蒙諸大君子惻隠爲懷陸續募助巨欵源接濟以出水火而登袵席曷勝感荷除分掣收照並函復外謹乞登報佈聞伏維公鑒[  上海萬國紅十字會同人謹啓]  
[申報館恊振所經收紅十字會振捐十月初一日至十一月三十日止第七次清單]  
　　十月初一日隠名氏洋二元○初四日和閙主人洋七角○初五日吳馥堂洋十元幼女吳雲珍洋五元○初七日瑞康顔料號洋五十元怡盛洋貨號洋三十元隠名氏洋二十元吳淞全盛來隠名氏求生意興隆無災無恙並求姪無災無恙洋三元○初十日胡穉薌求家平安洋二元盧江氏洋二元○十一日平安氏洋十五元項立甫洋十元○十二日鎭江石友氏病愈還願洋一百元○十五日凌觀成龍洋二元老福潤來石門敦仁堂厚德堂求合家平安洋二十元張午成太守龍洋十元○十九日吳許氏求病速愈合家平安洋二十元夏乾記銅洋七元八角○二十九日盧金嵩求胞兄金坤病愈洋一百元○三十日無名氏求三官關煞開通洋一元以上總共收洋四百零二元七角銅洋七元八角以上初二日統交總局 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[羊石留題]  
　　廣州訪事人云佛山營都司潘都戎斯鎧向爲統巡各江水師李觀察準所賞拔近經觀察電禀兩廣總督岑雲帥以該　司到任以來漫無布置所帶各勇紊亂無章現在冬防在邇恐滋貽悮懇請撤任另補雲帥准之已將遺缺委督標補用都司吕鎮鎧署理矣○黄沙同安里某姓宅鎖閉已久至夜輒聞人語喧譁鄰里多疑之上數日自門隙濳窺見有衣包堆積報由巡警局破扉而入查出旗幟號衣甚多　須解案澈究也○邇日粤省崇正義堂紳董會同各善堂勸辦省城鋪團凡鋪内有夥六七人者認出團丁一名十人以外者認出團丁二名備欵自置槍械並延聘教習數人每月定期教以軍法無事不須餉費有事則足以自衞身家俟議定後卽行舉辦矣○粤省北門外三十里有白雲寺焉十月十三日之晚被盜匪三四十人毁門而入刦掠一空旋由後山摩星嶺分路逃去○日前廣寗縣被匪圍攻時鶴唳風聲鄉民驚恐紛紛遷避蓋藏一空○南海縣屬大嶺山煤礦由宫開辦現聞大憲札委李大令明德帶同工匠人等前往彼處山場挖取考驗並將如何開採及有無利益核明禀覆 
[邗水清漪]  
　　揚州訪事人云學堂之設原以造就人材乃近來浮薄少年不思肄習中西實學反藉學堂爲護身之符良可慨已邗郡儀董學堂監督楊廣文深悉其弊特手書諭帖云照得儀董學堂沐運憲飲食訓誨之恩學生皆知感戴每日堂中功課繁重幾無片刻之閒非休沐之期不能出外卽休沐出外本監督亦必會委加意照料决無滋擾之事乃近聞有等少年素本無賴每於滋事時卽以學堂自詡冒充學生被擾者念係學生不無稍存退讓彼少年無賴者遂以爲得計競相效尤若不查禁實有碍學堂聲名合亟示諭爲此示仰諸色人等知悉此後如有在外滋事者無論是否冒充准被擾人扭送來堂定行禀請運憲訊明重懲不貸○甘泉縣白大令又訪悉縣境各牙行多用舊帖朦充因之出示查禁大旨謂開設牙行須取具同行鄰右坊保等切結繳捐以的名呈請部帖方可承充乃近日訪聞各行類皆冒名頂充或租帖朋開或故帖朦充更有僅請縣示而無部帖者現值上憲整飭税課之際豈容如此朦混合亟示諭爲此示仰各牙行人等知悉除由本縣派令司事挨查外如有未領部帖者統限半月來縣認則繳捐禀候轉請部帖執業 
[懼妨水利]  
　　本邑南市十六鋪沿浦祥記碼頭左近近有人起　公司　頭將次大興工作浦江水利局委員高當之司馬查知立飭十六鋪地甲會同局中水勇查明限期禀復蓋懼妨害水利也 
[英美等國租界公廨晚堂案]  
　　前日信昌押店主徐靜山控其夥吳光遠私刻圖章僞繕字條冒取洋銀乘間逃逸等情至晚讞員黄耀宿司馬提到爲吳薦保之汪福如升堂研訊徐投案訴稱本年二月某日由汪薦光遠執業携有吳汝白所繕保據五月初八日光遠出外不歸找尋未獲細查各帳已被虧欠洋銀一百餘元旋在其箱内查出私刻本店圖章呈請察騐汪供光遠逃逸時徐卽投法界捕房訴明一切因徐所開之店坐落法租界中也小的旣經推薦人不能事外逍遥然與擔保之人輕重有别司馬謂徐旣在法界報案自應仍歸法界公堂訊究汪暫行交人保出所呈保據存案備查○前安徽某縣知縣楊大令霈霖控家丁王貴捲逃一案牽涉泰安棧茶房榮根榮丁阿全王貴三人經司馬訊供管押在案前日棧王某甲投案求保司馬准之仍著訪查王貴交案核辦○前者豐裕洋行買辦趙榮昌控地販鄒運甫揑單騙銀等情司馬訊取口供限於一月内理楚前晚升堂覆訊趙訴稱鄒自奉諭之後置若罔聞爲此投案禀明尙求嚴比鄒供此田由顧張氏囑小的求售小的已向趙收銀一千一百兩詎料顧張氏又將此田售與應文生尙求展限料理司馬不允鄒再三哀懇司馬始准交原保人保去限一月内趕緊了結如延提究不貸○前者莫松寶控金陸氏卽阿巧誘令童養媳阿二捲逃來滬等情司馬訊供之下著將金陸氏押交前晚升常覆訊金陸氏供小婦人　於一月内尋交阿二司馬著暫交妥人保出速將阿二交案 
[英美等國租界公堂瑣案]  
　　今春祥發源號雇蔣金林所駕駁船裝運花布被蔣竊去四十匹報經水巡捕將蔣及船夥周和尙拘獲解由讞員黄耀宿司馬訊知原贜售與南匯縣境羅家灣啓盛號主孫一亭處因派差恊探前往移提嗣蔣在押所患病飭送仁濟醫館療治無效而斃孫亦以年老多病延至昨日始遺啓盛執事人沈愼齋投案襄讞委員孫耳三明府會同美副領事白保羅君研訊之下沈檢呈進貨簿據稱小的安分營生並不收買來歴不明之物明府與白君將簿據查閲一番確無收買花布之事因謂沈曰爾前奉關提理應赴質何得延至七閲月之久雖無收贜實據究亦玩視長官遂商之白君判罰洋銀四十元撥充棲流公所善舉周責一百板卽行開釋○前日張芝祥歐陽清同控趙阿毛行竊帽五頂衣服十三件等情司馬訊供之下著押候傳到寄贜之陳雲亭再行訊核昨日某包探將陳送　陳稱小的處並無趙寄存之物横被誣扳尙求明察明府飭賠洋銀二十元以五元償張帽價十五元償歐陽衣價趙責二百板○陶華氏控陶章林攫去木箱二口内有衣服方單等情昨日經明府訊究陶華氏供小婦人丈夫已故生有一子名曰餘生　甫十五現在某書局曹業夫弟章林向操帽業日事蕩遊夫故後慫恿小婦人攺嫁小婦人不從伊卽時至小婦人處擅取錢物前日乘小婦人外出將衣箱二口携之而去叩乞究追章林供兄故後小的因無嗣　　恃姪兒餘生養老安敢欺凌祗以　氏常與木作主顧某往來恐將方單被騙是以取回原物具存今特呈案明府問家中尙有何人章林供尙有老母年逾六旬明府飭章林與嫂分居度日所有方單傳諭章林之母於禮拜四到堂具領衣箱給還　華氏諭以如章林再來纒擾准爾鳴捕拘究○宣長林以黄泉福行竊新書報由包探沈阿岳拘獲解案宣聲訴前情黄認竊不諱明府判責二百板書給宣領去○祥綸繅絲廠女工沈陳氏行竊繭子一磅報由二百四十七號華捕送案請究明府判責手心五十下○姚錫章被張寳生行竊皮袍一　報由包探劉光震查獲解案請究明府判責二百板袍給姚領去 
[法租界捕房瑣案]  
　　柴桂生在馬立師路雇小車夫馬炳之裝運衣物行李至馬頭交卸中途失去衣服蛺　控經　員陳楚生大令訊取口供馬稱無力賠償因著重責二百板○陸楊氏與余德水有私携同衣飾潛逃被其夫陸二寶尋獲控奉大令訊取口供判令將余重責三百板楊氏掌頰二百下陸請發堂留養觀其能否攺過大令准之○偷兒沈品三被包探緝獲解奉大令訊供管押其黨薛阿金在途中私贈被　被包探拘入捕房一并解案請辦大令判將沈責二百板薛責一百板○妓女萬里雲萬里娟向狎客金某索還所借金釧以致爭毆并將金母　氏手指咬破控奉大令訊取口供著各責手心二百下王趙氏王浦氏包沈氏陳張氏投案禀稱上年五月里娟托其母唐氏向小婦人等借去洋銀一千三百一十元屢索不見今知被控叩乞嚴追里娟供稱小婦人僅欠洋銀九百餘元請寛限料理大令以里雲訊無干涉當堂開釋里娟交的實人保出限一個月内理楚如延押追○偷兒李阿三張阿根在鄉間竊得衣服數件來滬求售被包探查獲解奉大令訊明著各責二百板 
 
 

Page 10

 
 
7 
[美租界捕房紀事]  
　　前晚小竊黄泉福濳入虹口張家灣澄衷蒙學堂内行竊學生所贖之書二十餘本携之而出適被包探錢榮堂開見拘入捕房捕頭令押候解送公堂禀請讞員黄耀宿司馬懲辦○昨日二百四十號印捕見有一馬車無人駕馭自西華德路向楊樹浦狂奔而去追之不獲因卽回報捕房捕頭令往查車主何人以便傳解公堂禀請訊罰 
[挽回造化]  
　　人謂天道遠人道邇固也然以吾思之天道亦何嘗竟遠哉卽如益順成王盤祿翁爲二豎所崇愿助善捐洋銀五十元今果獲愈又如慈谿邵良　翁因同懷弟子建病勢危篤無計可施勉力許助善捐洋銀三十元亦得轉危爲安喜占勿藥今二君各以所許洋銀如數寄交敝堂祗領之餘益信天人之際呼吸相通一念眞誠挽回造化人亦何樂而不爲善也又藥善子助施藥捐洋銀十二元無名氏罰欵洋銀二十一元三角充作一切善舉亦無量功德也乞附報章藉希均鑒滬北天后宫前廣益善堂司董嚴信厚龔心銘施則敬朱佩珍祝大椿葉　釗周鴻孫等謹誌 
[江蘇省官報]  
　　十月廿一日　轅牌示卽傳府知事薛蔭楨二十三日來轅甄别　　黄　　　　飭　暑督窓仍留蘇省免赴日本學習警察縣丞湯詰禀謝　委常熟縣保甲差典史胡心　禀謝奉委南路二叚警察捕同差二十二日委暑川沙同知左念慈禀辭赴任　陽湖縣王念祖零丁來省禀知二十二日接印任事　轅牌示照得　元江靑縣丞陳家　期滿　回　缺查有現暑江陰縣縣丞　補元江靑縣丞柳汝霧業經奉部復准應卽飭合赴任所遣江陰縣縣丞員缺查有　補府經歴程楚雄堪以酌委暑　江甯藩轅牌示通州直隷州吏目員缺前以新海防本班儘先卽補州吏目楊湛賡請補現已奉部復准飭赴新任二十三日臬轅牌示本月分　補佐職月課定於廿五廿六二日考試同知　宗義禀知奉護　憲札委監　留防太湖水師正前營餉　差府知事薛　楨禀知奉　憲　考甄别　禮牌示照得署松江府川沙同知　獄胡澄江期　　　遺缺查有試用巡檢馬祥元又靖江縣新　司巡檢汪鳴鈞在省病故遺缺查有試用典史　等度均堪以輪委署理二十四日知縣錢捕禀謝奉飭賞還頂戴吳樹楷禀知　　撫憲牌示新章甄别府經歴程楚雄禀謝牌示委署江陰縣縣丞事准補新陽縣巴城司巡檢王炳元禀謝奉飭赴任二十五日撫轅牌示照得十月分考武職月課　　本　院於廿六日請劉道更年校考洋槍知縣廖明潔禀銷赴江北措資假回省二十六日　轅牌示照得署崑山縣知縣俞錫　禀請攺委遺缺查有候補知縣　頤堪以酌　　又　示照得署奉賢縣南橋司巡檢吳　長撤回遺缺查有候補巡檢德齡阿堪以酌委暑理道庫大使楊廷魁禀謝奉委落地捐　差　分江蘇試用巡檢蔣維　由京領照來省禀到二十七日府照磨姚定信禀知奉府委監　長元吳三邑孤貧口糧差巡檢德齡阿禀謝牌示委署奉賢縣南橋司巡檢奉　　　由　專丁來省禀知本月二十一日到上海　捐北卡差府經歴劉承裕禀謝奉委南路四叚警察捕員到差花翎四品銜江蘇候補通判黄士喧禀知起服回省禀到外　陳得順　委調帶飛　右營中頒哨差二十八日　帶飛划右營水師知縣鍾鴻鈞禀知赴常州一帶查哨縣丞姚貴慈巡檢盧炳元均禀謝奉委銅元局　查差典史俞零度　謝牌示委暑靖江縣新港司巡檢奉二十九日　　牌示照得荆溪縣知縣　嘉祥病故遺缺查有會任實缺候補知縣顧元亨又示照得嘉定縣知縣章鴻森告病遺缺查有遇缺先補用知縣熊　　又丹陽縣包　司巡檢　　　病故潰缺查有舊海防分缺間巡檢劉嘉　又荆　縣張渚司巡檢徐寳源丁憂遺缺查有遇缺先補用巡檢鄭　徵又靖江縣新港司巡檢孫逢陽調補元和縣周莊司　　　　查有遇缺先巡檢盧祥盛均堪以請補知縣王金壽禀知二十六年分江北海運保案奉部核准直隷州用五品頂戴江蘇試用縣丞吳　禀知由　起服回省三十日撫轅牌示十一月初一日各廟行香文廟撫憲武廟　憲文昌臬憲天后風雲雷雨神均劉道太陽　龍　均沈道火神猛將均　府吕　　鋪都城隍府誠隍都土地三省縣分詣行　知府用截取直隷州知州金蓉　禀知由京引見回省禀到知縣　元亨禀謝牌示　　荆溪縣缺 
 
 
 

Page 11

 
 
   
 
 

Page 12

 
 
分内務府經費銀五萬兩循案塡具文批發交號商源豐潤承領於九月二十五日由閩省起程限六十日到京解赴内務府投納清欵除分咨查照外合將閩海關常税奉撥光緒三十年分内務府經費銀十萬兩已全數解清緣由謹恭摺具陳伏乞皇太后皇上聖鑒謹奏奉硃批該衙門知道欽此 
[江蘇巡撫端奏爲恭報奴才到甯接受督篆日期叩謝天恩摺廿一日]  
　　頭品頂戴暫署兩江總督調署江蘇巡撫臣端方跪奏爲恭報奴才到寗接受督篆日期叩謝天恩仰祈聖鑒事竊奴才於光緒三十年九月二十三日仰蒙恩命暫行署理兩江總督當於二十六日交卸江蘇巡撫篆務起程赴甯恭摺謝恩奏報在案兹於九月二十八日行抵江寗省城據江寗布政使黄建完將封存兩江總督關防一顆曁兩淮鹽政印信南洋通商大臣關防各一　曁王命旗牌文卷一併委員齎送前來奴才當卽恭設香案望闕叩頭謝恩祗領任事伏念奴才知識庸愚兩江責任重大雖兼圻之暫寄實五内之慚惶惟有益矢悃忱勉圖振作不敢苟安旦夕冀存得尺則尺之思庶幾仰答聖慈俾竭在官言官之報所有感激下忱並到寗接受督篆日期理合恭摺叩謝天恩伏乞皇太后皇上聖鑒謹奏奉硃批知道了欽此 
[河南巡撫陳奏爲豫正軍攺編步隊兩營成軍日期摺廿一日]  
　　河南巡撫兼管河工事務臣陳夔龍跪奏爲豫正軍攺編步隊兩營成軍日期恭摺仰祈聖鑒事竊照光緒三十年八月十一日經臣附陳變通營制攺編豫正軍砲隊爲步隊兩營欽奉硃批該部知道欽此欽遵轉行在案兹據藩臬兩司支應局營務處會詳具稱豫正右軍砲隊一營前已遵調來省經該營官遊擊謝寳勝遵檄編攺就近汰弱募强配足步隊一營於八月初十日呈報成軍薪餉於是日照步隊章起支當經司道遵檄會同點騐委實一律精壯飭令仍回原紥地叚歸右軍分統節制以重防務嗣據左軍分統總兵韓立本牘稱該軍砲隊向係分紥許州汝州泌陽三處遵飭行令編攺經該營官叅將張連山就原營挑留招補一律募齊並由各州縣就近點騐據報精壯足額卽於八月初十日成軍薪餉按照步隊章亦於是日起支仍分紥原防歸該分統節制該兩營原領砲位馬匹搶枝等件均已繳回另儲備用先令應支餉項卽按章分别彚案造報等情詳請具奏前來臣維豫正兩軍分紥大河南北兵力非厚地叚太長自經此次攺編步隊兩營旣可增多人數無顧此失彼之虞仍飭分撥原防收駕輕就熟之效且以砲攺步每年節省餉銀四千餘兩撥常備軍爲挹注之需洵屬兩有裨益臣密派妥愼知兵之員隨時前往認眞稽察儻有缺額侵蝕諸弊定卽據實從嚴叅辦總期有一兵得一兵之用庶帑項不至虚糜以仰副朝廷綏靖地方經武詰戎之至意所有報明豫正步　兩營成軍日期曁籌辦各緣由除分咨外謹恭摺具奏伏乞皇太后皇上聖鑒訓示敕部立案施行謹奏奉 
硃批該部知道欽此 
[調署兩江總督周奏爲知縣被叅冤抑訪查屬實籲懇大恩撤銷叅案開復原官以彰公道摺廿一日]  
　　調署兩江總督山東巡撫臣周馥跪奏爲知縣被叅冤抑訪查屬實籲懇天恩撤銷叅案開復原官以彰公道恭摺仰祈聖鑒事竊以國家用人全在賞罰公允方足以示勸懲否則人材被屈公論不孚更有損於吏治兹查有前淄川縣知縣黄華前諸城縣知縣王曾俊先後爲前撫臣李秉衡毓賢所劾臣抵任之初卽聞該二員官聲甚好被劾冤抑不敢遽信因飭司道等留心察看兩年以來採訪輿情調查原案乃知該二員實屬誤叅經署布政使尙其亨署按察使沈廷杞詳請察核前來臣謹就原案爲聖主　晰陳之查黄華當日被劾之由係因前在淄川縣任内有畢姓搶案獲犯姜連煃供有長山縣捕役孫成仔等勾結窩贜等情屢提未到經委員會同禀請提省訊究旋據河防營拿獲齊東縣賊犯孟和尙等由歴城縣訊出曾經行劫淄川縣畢姓之案彼時李秉衡方在烟台防次聞報未及詳察遽以誣良爲盜居心險很等字登諸司簡臣檢查原案彼時黄華並未將孫成仔擬罪其曾禀提省亦出於疑獄庶愼之意不得謂之誣良捕役多非善類况孫成仔供出曾在淄川行竊多次有贜可據有迹可稽更不得謂之良民誣良旣不得實險很更無可指此黄華被叅冤抑之實情也王曾俊任諸城縣才識明敏創設自新工藝所確有成績又時集衿耆講求時政開通風氣之先至其被劾之由則因光緒二十五年膠澳初闢隨同前兗沂曹濟道彭虞孫前往畫界王曾俊平日講求時務本爲毓賢所忌至是疑其不肯力爭以致多畫租界遂以辦事竭蹶不洽輿情等字劾之其實膠澳租界均照約章辦理非委員上下其手彭虞孫旣辦理無過王曾俊更無過可知此王曾俊被叅冤抑之實情也臣覆查黄華去官之後前臬司松林深知其冤於升任奉天府府尹時將該員帶往差遣會同前盛京將軍臣依克唐阿奏稱才堪造就廢棄可惜奉旨允准留奉差遣嗣因請假囘東措資禀明依克唐阿批准近年因講求農商工藝等事紳民以黄華王曾俊素得民心請派襄工商諸事並經出洋考察商務該員等堅忍耐勞俱能得其要領且被叅之後絶無怨尤亦不干求見其植品自受臣於接見官紳時復加細訪咸稱該二員才能可用叅劾實屬無因現據查明並無實在劣迹當此振興庶政之時人材難得合無仰懇天恩准將黄華王曾俊原叅之案撤銷開復原官銜翎仍留山東補用並免繳捐復銀兩以彰公道出自逾格鴻慈除將該員等履歴咨呈軍機處並吏部查照外理合恭摺陳請伏乞皇太后皇上聖鑒訓示謹奏奉硃批著照所請該部知道欽此 
[調署兩江總督周奏爲道府州縣均到省一年期滿例應甄别片廿一日]  
　　周馥片再定例道府州縣無論何項勞績保歸候補班次並捐納等項試用人員應於到省後予限一年察看甄别歴經遵辦在案兹查有三品銜補用道楊嘉辰試用道蕭應椿候補同知吳家騏候補同知直隷州知州鄧際昌候補知縣嵩壽均到省一年期滿例應甄别據藩臬兩司先後會詳前來臣查楊嘉辰勤明質直辦事認眞肅應椿精細廉明勇於任事吳家騏勤幹耐勞鄧際昌勤政愛民嵩壽和平穏練均堪以本班補用除將各員履歴清册咨部查照外謹附片具陳伏乞聖鑒謹奏奉硃批吏部知道欽此 
 
