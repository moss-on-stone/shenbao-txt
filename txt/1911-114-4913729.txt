# 1911 - 114 - 4913729

 

Page 1

 
 
   
 
 

Page 2

 
 
   
 
 

Page 3

 
 
上諭 
監國攝政王鈐章四月初二日内閣奉 
上諭馮汝騤奏江西提法使文炳假期届滿病尚未痊呈請開缺一摺文炳著准其開缺欽此 
上諭江西提法使著張學華補授欽此軍機大臣署名奕劻毓朗那桐徐世昌 
宫門抄四月初二日召見軍機會議政務處王大臣 
交旨 
三月二十五日軍機大臣欽奉 
諭旨禮部會奏遵議漢儒趙岐從祀一摺漢儒趙岐若從祀文廟欽此又奉 
諭旨禮部會奏遵議元儒劉因從祀一摺元儒劉因着從祀文廟欽此又奉 
諭旨學部奏旅日華商創設學堂辦有成效懇賞匾額一摺着賞給御書匾額一方欽 
此又奉 
傳旨本日吏部帶領引見之州縣事實列入最優等在任候補直隸州知州山東高唐州知州周家齊着在任以直隸州知州儘先補用欽此 
三月二十六日軍機大臣欽奉 
諭旨御史董丙炎奏請將宋儒周必大從祀孔廟一摺着禮部議奏欽此 
論說 
[减政主義（續）]  
持此以往。吾輩逆料其結果。殆不出兩途。一曰迫於財政之困乏。僅僅維持現狀而不得。則敷衍益甚。而幾等於銷滅。一曰不顧民力之竭蹶。益益進行現在之政策。則搜括愈力。而終至於潰决。其尤不堪設想者。則一方面行其敷衍之策。而政治銷滅於上。一方面盡其搜括之實。而經濟潰决於下。大局遂不堪問矣。此吾之所以欲持减政主義以挽目下之頽風。而紓將來之實禍也。 
或曰。（减政主義者。各國人民理想上之言論也。今各國政府。不但無採用之傾向。且示反對之趨勢。而乃欲採用之於吾國。其亦審察吾國社會上之情勢。固適用乎否乎。夫吾國之社會。非歐美社會之比也。歐美之社會。有組織之能力。有秩序之觀念。崇尚公德。熱心公益。故政府卽不爲之謀。社會亦能起而自謀之。减政主義。猶或行也。若我國之社會。離如散沙。雜如叢莾。道德之墮落。有江河日下之觀。經濟之困難。有杼軸其空之感。今若實行减政主義。一切聽其自然。吾恐永無進化之期。終有陸沈之禍耳。）然予以爲此社會悲觀論非眞相也。我國國民獨立性質之强。自治基礎之固。正有未可自蔑者。若謂社會之進步。必仰政府之提攜。不如反而言之。謂政府之進步。仰社會之提攜。較爲確當。試以近事證之。則憲政之施行。雖出於先皇之英斷。而亦未始非社會鼓吹之力。他如禁烟之漸著成績。游學之日見增加。雖由政府懲治之嚴。奬勵之厚。平心而論亦社會之傾向也耳。非然者以林文忠曾文正李文忠之政略。而效果不如今日者何也。以此觀之。則吾社會之精神。亦詎遜於歐美。但急起直追勿自菲薄也可耳。抑吾更有進者。則以吾國歷史證之。知吾國社會之情勢。實有不可不採用减政主義者。吾國古來。以恭已無爲爲至治。而以庸人自擾爲至戒。觀始皇一統以後。立强大之政府。行繁苛之政令。其中亦非無爲人民永久之謀者。然卒遭人民之反抗。不旋踵而破滅。漢室繼之。乃一反其所爲。崇尚寛大。蕭曹相業。以清靜寗一稱。遂開四百年長久之基。一成一敗之間。情勢已昭然可見。又如王荆公之厲行新政。其意豈不欲便民。卒以干涉太繁。反爲民病。此亦我國政治家之殷鑒也。紀文逹有言。三代以下。以不擾民爲治。蓋减政主義之先覺者矣。 
或曰。（减政主義者。消極之主義也。退化者也。非進化者也。由簡單而至於繁複。自然界之一大原則。不能逆其勢而行。今者世界競爭。紛紜繁變。我國家惟有取進行之方略。决不能保退守之習慣。非然者。老成持重之政府。亦豈好爲此鋪張揚厲之舉哉。誠以内憂外患。交起迭乘。鑒於大勢之不可違。迫於時機之不可待。不得已而爲之耳。今若採用减政主義。則袞袞諸公。適得遂其婦人醇酒之私。養其緩帶輕裘之度。而守舊之師儒。偷安之疆吏。止得藉法繁賦重爲口實。以推殘憲政之萌芽。中國之亡。可立而待矣。）然此實誤解减政主義之眞意者也。孟子曰。人必有所不爲而後可以有爲。减政主義者。即有所不爲以期有爲之意。乃以消極之手叚。逹積極之目的。似退而實進者也。若今日之政府。則以積極之面目。行其消極之志趣。似進而實退者也。吾亦知吾政府非好爲此鋪張揚厲之舉者。誠不得已而爲之。然此不得已云者。即今日政治上之病根。而鋪張揚厲者。乃今日政治上之病態。减政主義。即對於此病之特效藥耳。未完專電 
[電一（北京）]  
樞府奉旨電寄吉黑兩撫東三省内外交迫趙督到任後應協商辦事和衷共濟毌得遽萌退志各懷意見 
[電二（北京）]  
江督蘇撫電奏前由盛宣懷請將江北上忙丁漕緩至麥秋成熟體察情形再行啓徴奉諭著飭藩司查覈現據查明被水較重之徐淮海各屬應請緩至秋後起 
 
 

Page 4

 
 
徴 
[電三（北京）]  
樞府以各省詰責借欵擬宣布合同澤公未允 
[電四（北京）]  
東督錫良密保孟憲彝黄士福署西南路等道奉旨依議 
[電五（杭州）]  
浙省國民禁烟會今日（初二）成立因聞外務部徇英使之請准加土稅廢除牌照破壞禁令决議電部力爭廢約並赴海牙禁烟會請願 
緊要新聞一 
[廣州革命黨電光一瞥]  
　　來得快去得快 
粤督張制軍初十日致各直省電云各制台撫台上海道台鑒連日岐會同李提督率營隊巡警分投搜捕匪黨四散竄匿負隅抗拒經各兵警奮勇撲攻殲滅數起生擒匪黨六七十名巳訊據供認謀逆起事抗拒官兵者四十三名已於軍前正法其當塲擊斃匪黨一時尚難查點確數官軍弁能傷亡亦數十人此股亂匪殲滅殆盡本日巳飭開城所有各衙門局所及城内外商店居民始終均未受擾他處亦無另股起事地方一律安謐餘容續電特此馳聞岐東印 
[李經羲竟不容於政府耶]  
　　增　軍何如 
雲貴總督李經羲因片馬交涉與樞部意見不合屢次電請另簡明幹大員接任辦理以免貽誤大局雖迭經樞電慰留然當道者久有更動該督之密議兹聞最確消息日前東三省四川兩督缺宣布時慶邸乘機特在監國前奏陳滇事關係如何重大交涉如何爲難該督不明時局未免尚氣好名恐釀釁端必致不易收拾監國大爲所動遂有選員更替之說現慶邸己於昨日密保數人探聞桂撫沈秉堃亦與其列 
[滇督籌畫邊備之迫切]  
　　叨好要成意厭了 
滇督季仲帥昨日又有急電致樞府探其原因係爲前次奏請籌撥軍餉百萬度部以庫儲支絀難以應撥仍著該督自行籌畫故續電樞府詳陳滇省於無事時已覺入不敷出况敵軍壓境各處銀根奇緊實屬無可張羅務請鈞處飭部仍照前奏籌撥軍餉的欵以維大局而固邊防 
又聞仲帥以滇省邊防空虚外人乃乘間而入英佔片馬即其明徴亟宜未雨綢繆無使臨渴掘并昨又奏請飭下直江粤鄂四督各迅協撥奥式曼利夏快槍四千枝分配子彈三百萬顆由滇派員領解以爲禦邊之計一面並分電各督請其善視鄰封顧全大局且聞新補陸軍第十九鎭鍾麟同亦爲滇督密保日來新軍操演尤爲認眞盖亦戒備邊圉之微意云 
[雲南七府礦約作廢佳音]  
　　政府曰民氣可恨 
英法隆興公司原訂之七府礦約滇督據紳民意見迭與該公司要求廢約該公司始而不允繼則雖允廢約而索賠償金至七八百萬之多滇督拒之甚力近聞該公司以滇省民氣可畏聞有不將滇人殺盡不能令該公司開採之宣言深恐自由行動必難得良好效果遂略露另予他項利益可以將約作廢之意已由滇督與之議定作爲借欵二千萬以修滇桂鐵路惟不以公司出名作爲四國公借且不干預路權不以路作抵押滇紳以利害較輕遂亦允諾特年限利息尚未議定聞滇督已將此事奏交政務處會議如以爲可卽由部省合籌辦法否則或令隆興公司代表赴京與部直接商辦如果就緒其美滿結果較銅官山案尤有過之滇人因之欣欣有喜色云 
[蘇撫奏叅裕蘇坐辦之嚴厲]  
　　殺田鷄與猢狲看 
裕蘇官錢局坐辦候補知府李厚礽經蘇撫程雪帥叅革勒追已紀前電兹聞摺中有假公濟私虧欠公欵等語并謂該員辦理官銀號歷有八年尚無虧短情形現因在滬經理個人營業公私混雜賬目不清并目濫放官欵大有週轉不靈之勢以致金融界異常恐慌兹據查帳員報千示敷之公欵約三十餘萬兩應請將該員即行革職並咨行原籍督撫查抄該員家産以抵官欵至現在官銀號應付之欵暫由藩庫撥給五萬兩以濟眉急而安巿面 
[郵部自謂借欵有用處矣]  
　　五十萬磅之總報銷 
郵傳部咨江督蘇撫電云南京制台蘇州撫台鈞鑒各省設有 
 
 

Page 5

 
 
電報原爲交通最要機關但查僻要地方未設電報者頗多目下各省匪黨均紛紛圖謀反亂倘有緊要公事一時往來消息不通即形窒碍現由本部特借外債五十萬磅以爲推擴電政用欵除電各省督撫轉各關道外凡遇緊要地方未有電報交通者速卽派員查勘詳細禀部並候飭匠增設以靈消息郵部印 
[改革幣制著手調查]  
　　但聞脚步響 
帮辦幣制大臣盛尚書此次准在四國借欵内匀撥六千萬元爲幣制改革之用近日正在準備之中其著手實行之條件如下（一）不問官立私立之一切銀行先調查其資本金（二）調查在巿面流通之紙幣總額（三）調查在巿面流通之銀幣總額（四）於旣經發行之紙幣總額以上禁其增發（五）陸續撤回現在流通之紙幣及銀幣（六）制定新銀幣之價格（七）墨西哥（鷹洋）及西班牙（本洋）之銀幣禁止兌換以上七項聞己派人切實調查以爲實行新幣之地步 
[趙爾巽與東三省]  
　　舉目有河山之感 
趙次帥日前在三所召對時力陳東省危急非注重兵隊不足以資鎭守惟財力竭蹶難以咄嗟添練一旦事發則必求助北洋而交通遲滯貽誤實深請籌集巨資加築京奉雙軌鐵道以期便利監國深然其說第二日即召澤盛兩尚書籌議此事澤公頗以爲難盛則力表贊成擬俟美國一萬萬元大借欵到手即行定議添築云 
趙次帥旣奉命督東謝恩之日照例召見次帥因病痔狀甚頽唐故奏對之時甚短但聞當日陳奏之語有最可誦者謂監國攝政王宜少看不關緊要之摺留出工夫談談國事監國爲之動容 
次帥聞外間喧傳有更易兩撫以下各司道之說卽經發電慰留業見前報兹聞次帥更有密函一件致錫清帥力稱清帥治東政策深願繼武蕭規决不轉於更易所有司道以下各官如有通逹治理操守謹嚴請其密爲存記以備夾袋之選聞次帥尤注重堪勝州縣人才因該省屢遭兵燹久困賊匪非得循良州縣加意撫循將來人心一去後患更不堪言所抱政策極與清帥同意其奏調人員中首列鄭孝胥葉景葵兩人其餘亦多係知名之士至關於軍界人員連日正與軍諮處陸軍部籌商遴調尚未定奪 
又聞次帥因與樞府商榷各事尚未允洽故一時未能卽赴新任昨日監國攝政王物面諭慶邸速將趙督條陳籌辦各政及一切應商未商之件卽集議政王大臣妥爲籌議俾該督得以早日赴東履新聞慶邸擬於日内在政務處開加班會議一次以便解决 
[海陸軍備之新政策]  
　　勿但做表面文章 
陸軍部昨日呈遞封奏三件探悉内容（一）係改革督練公所設軍事參議官一員以協都統或正參領請簡下設兩科一籌辦科一軍械科又設二局一糧餉局一測地局每科設科長一人科員若干人局亦如之聞己奉旨依議（一）請將四川德州兩造彈廠及上海漢陽廣州三鑄鎗廠一律收回部辦其接收辦法容俟另行奏明亦經奉旨依議又一件係關係禁衛軍事件無甚重要云 
海軍部昨亦進呈一表聞其内容係對於區分洋面編定艦隊建築軍港之籌畫洋面分北洋南洋粤洋三區艦隊則北洋南洋之艦隊已經編成惟粤洋之艦隊尚未足數至軍港之地北洋卽天津大沽芝罘等處南洋即象山三門定海馬尾等處粤洋即霞浦北海榆林等處外間謂威海列入表内則不確也又聞張堅帥近有建議將粤洋分作三區欽廉崖一帶爲前區惠潮爲後區廣州爲中區部臣頗採用其說 
[京師報界將起大獄]  
　　非殺盡同胞不能任君賣國也 
某侍郎賣國罪狀經京中各報宣布老羞成怒久有封禁各報之野心嗣因報律己頒無從挑剔而新聞記者之口誅筆伐凛若冰霜其手叚遂無所施近自貽榖之案貽侄鍾岳用奇兵法强誣李三太太錮之獄中以圖滅口該侍郎聞之喜曰此計大妙因刻意照此曾法并告知某邸某相某某尚書某某侍郎曁某某親貴等共表同情現已專派私人數名探聽北京各報館總理編輯諸人名姓俟調查清楚後將賄通御史揑加他項罪名長摺奏叅故說者謂不日北京報界恐將發現一極 
 
 

Page 6

 
 
慘極酷之大獄云 
[拿捕田際雲案三紀]  
　　輦轂下之新水滸 
田際雲等一案業經屢次報告兹悉此案牽涉之人甚多外城總廳除馬榮外尚有五人而尤可異者原摺中揭叅肅邸極其嚴厲竟有該邸藉勢親貴搜集無賴等語惟監國閱後知非眞相留中不發祗將田際雲等交軍機處飭辦 
瑞賢參摺原受意于某樞相聞此摺擬稿時有極有勢力之宦官潛至瑞宅出四百金爲壽請加入田際雲探因田際雲前爲北京城内創辦公園特在香廠地方購地一區預爲修築公園地址不意該宦官謀購此地甚切正擬向地主價買適落田後因而恨田故田及于難云 
又聞瑞賢上摺時慶邸大爲震怒謂京師巡警布置周密尚有此等人混迹其間殊爲不法當日交旨謂有人奏京師匪黨充斥擾害地面一摺著民政部步軍統領衙門順天府按照所奏各節嚴密查拿分别辦理欽此乃旨下而李錦甫己逃日前民政部四出偵探始在景州拿獲於昨夕解京至其原摺大略謂京師土匪盛行不法想九霄即田際雲去歲在二條胡同勾串洋人聚賭瑞星橋包攬詞訟出入法庭等語現一干人已先後解赴地方檢察廳矣 
又聞此案牽涉體面人甚多蕭益三係京都日報主筆是日所拿獲者係德森銀號掌櫃之蕭治臣蓋即蕭益三之誤李厚田天津人爲華俄銀行買辦喬藎臣亦曾充華俄銀行買辦開設一洋貨舖名曰百代公司其中多賣留聲機片等又能唱戲時往文明茶園客串并聞有龍泉寺僧某亦與此案有連 
[京師近事]  
民政郡議設中央醫院係因奉天自初五日開設醫學研究會各國名醫會集討論外務部派施石丞肇基前往赴會以各國均有皇家醫院平時預爲防備我國向未設立以至臨事周張函請外務部咨商民政部籌議聞肅邸已派司員於上月二十二日在署中邀請各部委員開臨時大會商議建設中央醫院辦法 
軍諮處濤邸昨與陸軍部蔭大臣會商以川滇地方重要而兵力殊形單薄原定鎭數迄未足額擬商之川滇兩督除將該兩省陸軍定額迅速練足外再於各該省各添練新軍一鎭以資捍衛現己分别電商辦理矣學生廷試日期早經學部奏請奉旨以四月十五舉行迭由學部分電各省轉飭所屬遊學各生届期齊集京師恭應廷試現學部己定四月初四至初八日爲報名投考之期凡游學畢業生前經學部考騐得有舉人進士出身者皆須於所定日期内携帶學部執照同鄕京官印結考試費洋四元前往報名領取卷票 
時評 
其一 
嗚呼今日粤亂又弭平矣。革黨驟起。三日即平。亂匪殲盡。而閭閻不驚。商店居民。始終安謐。海豐制軍之功。何其。偉也。 
顧吾竊思之。自來寇亂之蠭起。必藴蓄於窮鄕。僻壞積日累月。駸而益肆。而鮮有暴發於通都大邑間者。近年以來。都會之地。屢見不鮮。如徐錫麟也。如熊成基也。如湘中飢民與粤省新軍也。類無不於肩摩轂擊之場。冠蓋縱横之地。而暴風疾雨。驟然發難矣。之數事者。其果皆今粤亂之先師歟。抑何踔厲之至於此耶。 
雖然無作亂者之踔厲。則平亂之優劣。亦無自表見於衆人。而貽以爲口實。彼皖亂之馮煦之朱家寳。湘亂之岑春蓂。粤亂之袁樹勲。皆不幸而適當其衝矣。又皆不幸而爲粤亂張鳴岐之先。導矣。 
異日。者功成論定事。後追思馮。夢華之幸福。朱經田之因人。岑堯階之庸闇。袁海觀之浮躁。其是是非非皆不能掩於局外人。之口。 
然則今日之張堅帥。亂事固弭平矣。而粤中公論則又何如。此亦大足繫吾人懷思者矣。 
其二 
凡事處於自動之地位者勝。處於被動之地位者危。中國交涉。無一事不爲被動。是以無往而不失敗也。 
今遇國際上事。猶靦然曰交涉交涉。我謂交涉者。係兩方面相。互之詞。中國無所謂交涉。祗有受人要求而已。嗚呼。 
 
 

Page 7

 
 
[禮拜一拍賣　味珍樓　華德洋行]  
准於初三日上午十點半鐘在胡家宅羣仙茶園對門拍賣檯椅刀义大菜盆十景菜碗着衣鏡畫鏡頭等香烟數千支以及一切生財裝修另星什物不計此佈　華德洋行啓 
[禮拜一拍賣　公信貨]  
准於四月初三日十一點鐘在本棧房拍賣三磅至七磅軟硬漿岳陽樓官誥圖壽鹿祝壽彩美人財星照各種洋紅標等餘貨不計各貨均限二禮拜出清此佈　老公茂洋行啓 
[禮拜二拍賣　奉英衙門諭　貴重地產] 　 
魯意師摩洋行　始創自同治十三年即英一千八百七十四年 
准於十一日下午四點鐘在本行樓上不限價拍賣地皮一方坐落新北四川路流冰公司在新北四川路王陸路轉角在英署註册第三十九號寳山計一畝六分六厘七毫北首即工部局公路南首ＢＣ七百廿六號東首Be　三號西首中間浜又第七百廿六號寳山計二畝三分二厘四毫北首中間浜南首四號大英地皮註册東首三號大英地皮註册西首王陸路二共計三畝九分九厘一毫其地可造住宅電車極便細情請問小行可也此佈　魯意師摩洋行啓 
[禮拜二拍賣]  
魯意師摩洋行　始創自同治十三年即英一千八百七十四年 
准於初四日十點鐘在本行拍賣草帽顧綉洋琴唱戲器磁料器鐵床並一應各種書樓大菜間房間木器什物不計現在先可觀看此佈　魯意師摩洋行啓 
[禮拜二拍賣　瑞和洋行]  
准於初四日十點鐘在本行拍賣銀箱鳥鎗做襪機器鐵床全副房間式電氣風扇氷箱畫鏡另物等不計此佈　瑞和洋行啓 
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[學部修訂存古學堂章程]  
　　所謂不急之務 
學部具奏略云光緒三十三年前湖廣督臣張之洞奏設湖北存古學堂摺内開該堂章程如無窒礙卽請學部核定通行各省一律仿照辦理等語現在該省存古學堂已立數年各省亦漸有仿照設立者惟章程迄未通行未免彼此歧異非將原章修訂通行不足以收整齊畫一之效查原章中於課程敎法籌畫至爲精詳而辦理情形今昔旣略有不同故條文不無增易之處其管理規則亦爲原章所未及并叅照他項學堂章程酌量加入俾底完全至畢業年限在他項學堂中等高等併計皆在八年以上吾國古學精深比之他項科學研究更爲不易原章定爲七年畢業期限較短自應比照他項學堂定作中等五年高等三年以資深造又此項修明古學之人即爲將來經師大儒之選固貴精而不必其多臣部前於籌備單内奏定各省一律設立存古學堂現在各省敎育經費支絀實覺力有未逮自應由各省體察情形其財力實在艱窘者暫准緩設或與鄰省合併辦理庶幾設立者皆屬完備之學堂用副循名核實之意三月初五日奉旨依議 
[酌改宗室覺羅律例]  
　　此爲金枝玉葉應享之權利 
宗人府奏稱竊查察室覺羅訴訟辦法其限制有視旗民加嚴者如犯案到官不問是否無干俱先摘頂跪審告訐有案但係事不干己卽照違制重科至於詐贜入手有實行發遣之條狡辯不承有先行板責之例凡此皆法令章程之所無自應酌量删改俾昭簡易臣等督飭提調纂修等上稽我朝舊制旁採各項法規謹將有關宗室覺羅案件各辦法酌改十條凡向例於宗室覺羅限制獨嚴者槪從删節其應量爲變通者略加修改俾與現行刑律不相牴觸以歸劃一而免參差三月十四日奉旨依議（清單續錄） 
[浙省議員又同芝室操戈矣]  
　　以爭論始亦以爭論終初一日爲浙江諮議局臨時會閉會之期因未了議案重疊待於上下午均開正式會草草通過洎下午四時忽又提出資格審查一件係温屬議員項湘藻被控事主查報告畢項某當衆聲明謂此案卽上年黄黼樞誣衊浙路湯總理一事糾訟經年牽涉湘藻現在原被均不在省實係本局書記張雲秋議員傳典修受議長唆使揑名向高等審判廳指控而故意使移請傳訊云云（按陳項兩派爲温紳世仇第一届常年會項某提出資格審查攻擊議長因此挾仇）全體議員相顧默然亦無下文之解决嗣由某議員聲明議事細則議長宣告臨時會成蹟遂鈴舉行閉會式 
[浙諮議局彈劾交涉司眞相（續）]  
上年二月間杭州大井巷地方日人違約設肆又因圖賴賭彩之故刃傷巿店學徒致激衆怒據約責令遷出租界彼曲我直事理顯然乃該司媚外性成敦促紳商以重價購回且貨運滬拍賣什不直一而又秘密償銀一萬元與之無名私相授受飾其詞曰臨時交涉費無論不盡不實衆口沸騰就令照瞥支銷而以吾民之脂膏爲外人壽其居心已不甚問本年二月間美商包英投函本局以永年人壽公司房屋已由梅醫士轉售與彼開列巨價限日回贖曾由本局呈請撫院查辦乃該司不知與英領嚴重交涉反向包英展緩限期迨美領飭該公司將包英他調該司亦遂視爲無事而於梅醫士私置産業及轉賣各節置不復提庸懦無能已堪齒冷至如囘寳石山一案交涉己久變幻百端醫士梅藤根曾告杭紳謂此案早可了結貴省王交涉司向余酬某地因之中梗言之鑿鑿當非無因夫以辦理外交之大員而鄙瑣齷齪爲外人輕覷如此亦足爲朝廷羞矣此該司媚外辱國之確據也以上各節第就情節重大者而言若其植品邪穢昭然在人耳目者本局更不屑污干筆矣伏查服官省分置産猶且不可而該司竟覇佔民業以自肥辦理外交非人實足貽羞而該司更假借外人以自利是該司已上獲罪於國典而下遺患閭閻有官如此民何賴焉查諮議局章程第二十八條本省官紳如有納賄違法等事諮議局得指明確據呈候查辦本條案語地方官紳有納賄違法情事人民必遭其寃抑自應立予糾舉以順輿情各等語爲此呈請撫院迅予從嚴切實查辦以肅官方而順輿情浙民幸甚大局幸甚 
分類新聞 
政界 
[省委調查自治之一斑常州]  
　　蘇自治籌辦處前委黄韌之君來常調查自治事宜黄君蒞常後先至城自治公所調查一切各鄕因路程窵遠僅將呈報監督議决案由兩署調來查閱或間有不合法律之處遂函召各鄕之成立者至縣自治籌備公所開談話會將章程詳加討論次 
 
 

Page 11

 
 
至勸學所曁各學堂調查事竣後昨己乘車返滬矣 
[巡警學生與檢察官滋閙之結束安徽]  
　　皖省高等巡警學生與初級檢察官滋閙一案至本月二十九日始由審判廳公開議决懸牌宣示程壽祺治以二千里流刑折監禁作書記六年程德莊革去廩生處以十等罰丁寳瑩劉東之法榮甲處以八等罰各折銀十兩贖罪均已當堂開釋 
[鄂藩整頓各科之手續武昌]  
　　藩署度支公所機要科長爲六科八課九股之領袖乃全省用人理財之樞紐現余壽平方伯以各科人員辦事勤惰難以稽核亟應寄耳目於機要科長俾資考察查有丁憂知府陳樹屏精明過人特委充該科之長責令將各科事務悉心整頓期改舊觀又余方伯昨訪悉禮制課於辦理孝廉方正公牘有違章需索規費情事惟其人姓名尚未探訪確切故從寛不予深究但此事旣有所知各科亦必難免此弊特面諭各科長隨時查察如有敢於故違一經查覺定卽嚴懲 
[贛省裁驛改郵之實行南昌]  
　　贛省裁驛改郵業馮撫分别奏咨復奉郵傳部電以本部正在與稅務司籌備接管全國郵政必須通盤籌畫訂定劃一章程方能通行該省未便自爲風氣致多窒碍咨明馮撫緩辦等因已紀前報嗣馮撫以裁驛改郵巳與郵務長甘博斐商定訂於四月初一日實行倘因此緩辦則郵局一切籌備各事損失甚巨萬難中止但此係試辦不能作爲定例如接奉部定劃一章程卽行遵照部章實行辦理咨復去後昨得覆電以該省旣係試辦姑准照洗仍俟部定章程頒發後卽須一律遵守馮撫譯悉之後即商郵務長赶緊預備如期實行以利交通 
[浙省會議廳審查預算案續聞杭州]  
　　會議廳審查預算情形巳誌昨報昨日開會已將全部審查完竣當時官廳忽發現奇怪之議論謂地方行政經費有著之欵實祗六十人萬元餘則不過紙上之疑難擔責任士紳中聞此議論咸起抗爭湯紳爾和語尤激烈謂如此措詞是官廳所交表册明明欺騙諮議局安用預算爲爭執良久官廳始定議表列一百二十萬之數無論如何爲難必須籌足餘則另行設法云已於昨晚劄行諮議局覆議矣 
外交 
[英領簽允借用碼頭停輪湖北]  
　　漢關道齊照岩觀察前奉督憲面諭飭令轉請英領事商之怡和大班借用碼頭停泊小輪一節當經關道委洋務局吳守面商英領兹聞英領已准予執照並函開大班之言以公司大船到埠則小輪須讓開以便大船靠攏上躉具小輪可以停泊下躉且躉船内亦可停泊小輪云云該守接函後己面禀關道請代禀督憲矣 
[澳門界務尚未移交海牙公斷廣東]  
　　張督昨准外務部電開略稱據香山紳商來電謂報載澳界移交海牙公斷乞收回成命就粤議結查此事並未提議公斷希即飭知免再誤會云云張督當即飭行交涉司及前山同知香山縣傳諭香山紳商知照矣 
[法隨員不日赴皖參觀陸軍安徽]  
　　軍諮處日前電致皖省以法國武隨員高賚德不日擬赴皖省參觀陸軍隊伍藉觀成效請於該員到皖時飭屬妥爲接待以睦邦交聞朱中丞准電後即飭兵備處查照矣 
軍界 
[講武堂舉行實彈戰鬥之規畫湖北]  
　　陸軍講武堂近因畢業在卽學術兩科各生雖間有心得無如戰鬥一部分全堂尚絀於研究昨襄提張軍門通飭各禁命各排長率領凡講武堂肄業各生於二十九日齊至豹子嶰一帶演習實彈戰鬥並携帶帳棚以及種種行軍器具規定是日先至講武堂編成隊伍然後於上午九句鐘出發至魯家巷露營俟夜十一句鐘三十分時卽各發眞子彈五十顆向豹子嶰進發務期消滅敵人（敵人係假設）佔領土地至於豹子嶰一帶居以及來往行人均早出示曉諭一至是日務各小心不得外出以防飛彈誤傷若鎗聲響時亦不必驚慌恐怯此次雖係實彈射擊原爲研究戰鬥起見决不得擾害地方云云聞已於二十七日由日本木村敎習向各生講明宗旨檢查鎗械專候二十九日同赴戰場矣 
[限期呈報軍隊擇要分駐情形廣東]  
　　張督昨接准軍諮處咨開本處有籌畵國防之責所有各項軍隊駐紥地自應參仿各國之制按照國防作戰動員計畵以及衛生上之關係妥定駐紥地區擇要分配以裨防務而捷戎機惟查各直省軍隊多團紥一區其擇要分駐者甚屬寥寥亟應按照以上各要項妥籌變通之法以爲永久之規顧此等事項各省情形攸關本處未便懸揣應如何分配之處請妥爲籌畵繪圖立說限期四月内咨復過處以憑核辦張督准此卽行司局所遵照將各項軍隊擇要分駐從速繪圖依限呈繳以憑咨復核辦 
[粤督飭查前山民團辦法廣東]  
　　張督現以澳界一事業經電部照會駐京葡使九爭在案而香山前山自辦民團固爲捍衛閭里起見惟必須妥愼辦理毌使外人有所藉口因此昨特飭行香山包令前山莊丞查核民團組織辦法毌任稍形暴動致滋生他項交涉云 
學務 
[潑婦大閙小學之原委山西]  
　　五合東治鎭東街舊有初等小學堂一處學生程度不齊同堂授課敎法甚不相宜客歲牛大令查學時即邀紳首等指定該鎭舊日之公共稅房一處修作講堂又指定學堂後之寺塲一處修作操塲種種籌畫極爲完善不料今正該堂董事等正擬開工修繕被潑婦徐楊氏硬將稅房出賃並强留寺塲内居民不令謄房復於二月十九日在附近學堂之曰衣菴男女雜集名曰作會並要求佔據學堂之自習室爲若輩棲息之所敎習方在游移間該婦等竟大逞凶威將學生書箱等件摔毁院外且打碎茶碗家具等物敎習董事均無可如何相率告辭學生亦紛紛散歸學堂竟成瓦解之勢嗣經勸學所查明情形禀告牛大令將潑婦徐楊氏拘案掌頰二百下不准再事阻撓一面諭令勸學所照會敎習董事等速率學生上課無得躭延時日致碍學務進步 
[法政生紛紛畢業長沙]  
　　湘省法政官校講習科第三班學員已届三學期修業期滿前經該校監督袁觀察詳由撫院督同司道蒞堂考試各項試卷復經校閱評定甲乙分别等第於日昨揭榜曉示所有取列最優等優等中等各員應候照章分别發給文憑並飭令赴任差委下等一名應照章留堂半年再行考試所有畢業各員名單亟錄如下最優第六名易顯珍薛鑫馮德樹李宗藩龔鎔陳士模優等四名郭樹勲方葆鏞丁贊熙劉瑞徴中等二名楊昌齡 
 
 

Page 12

 
 
郭崇仁下等一名方恩灼 
[巴陵中學禀請照章覆試長沙]  
　　湘學吳子修學使昨據巴陵縣梁仲鑠大令禀稱該縣公立中學堂甲班本科學生現己肄業期滿已經岳常道憲府憲會同考試在案理合禀請照章調省覆試以便由憲台詳院咨部給予奬勵等因當經學使批示准予定期調省照章覆試云 
實業 
[華僑接辦針訂廠之先聲湖北]  
　　僑商梁君祖祿之機器於去歳南洋勸業大會最博全國人之歡迎瑞督因特招致來鄂命其接辦漢陽針訂廠當經梁君慨允約期本年三月來鄂接收現因交代巴逹維亞廠務尚須時日特函請中華商務總會移知鄂勸業道云現准敝會議員梁祖祿函稱去歲歸國賽會曾奉兩湖總督部堂瑞電召前往面詢華僑近况備極情殷嗣以祖祿向習機器爲業因令接辦漢陽針釘廠當時辭不獲已卽與湖北勸業道高商訂條欵立具合同並經簽字各執一紙爲憑瀕行之時面訂本年三月間到漢接辦廠事兹已派夥林桂昌先赴漢陽點收機件或應修理添補之處俾使早爲措置而祖祿亦可如期就道無如巴廠諸務叢雜待理維殷一時難於交代預計之下大約三月間方克畢東彼時由巴起程中途經香港廣州兩處不無稍作勾留加以候輪又需時日是將來抵漢之日在三月間萬難如期在四月間或能預定兹恐爽約失信用將交代敝廠情形並預計抵漢日期懇爲移文備案等因准此查議員梁祖祿函稱各節委因交代廠務一時未能分身所請四月間方能到漢接辦針釘廠之處自係實情相應據函備移伏乞鑒核 
[湘路協賛會選定會長長沙]  
　　湘紳曹君武等前就省城發起湘路協賛會定於十八日在敎育總會選舉會長董事各節己誌前報兹將選定各員姓名照錄如下（會長一人）李逹璋（副會長二人）粟戡時周廣詢（幹事四十人）左學謙文斐徐特立曹武易宗羲譚傳愷曹惠常治劉善渥文經緯龍毓峻周家純廖名縉楊宗實馬續常曾傑楊樹榖吳劍珮唐光晋陳旭郭志任姜濟寰洪榮圻曹完龔業强陳炳煥王猷劉貫一易宗鵠彭青藜何勁謝光棹李恒澤仇道南龔養源朱廷利凌奎耀曾繼輝吳作霖吳超徴 
雜記 
[各囚犯痛毆革舉廣東]  
　　南海縣典史蕭秩宗自到任以來與監内囚犯頗能融洽各犯擬聯製牌額致送衆均允從獨在押之革舉譚鶚英反對各犯恨之近日報紙又登載此事各犯遂指爲譚寄稿誣謗有傷蕭典史名譽於昨二十二日下午集議先將内閘關閉不准在内巡勇出報犯等三百餘人羣起將譚設打剌破其腹腸流出外王令聞報入監彈壓而内閘不開不能逕進後由蕭典史多方開導始行開閘王令入内究問三百餘人均認兇手共稱譚種種不是各人皆欲食其肉等語至刻下兇手爲誰尚未查知當卽電請十字會醫生將腸納回腹内縫住傷口於二十三日縣署已提課上堂騐傷未悉有無性命之虞耳 
[女學團連袂游山湖北]  
　　　月二十八日爲洪山勝會之期官學紳商各界類皆先期預備游覽以爽心目前充安陸府女敎習劉女史昧蓮邀集同志三十餘人名曰女學縱覽團（其中以福音堂畢業女生爲最佳）頭洋帽身洋服手洋巾足洋靴於上午九句鐘時萃薈於大朝街雇定馬車八乘出新南門加鞭飛馳直向古塔而去吾知各女士等把酒 
[]  
[]  
[]  
[]  
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[嚴飭查禁公司烟館]  
　　外人已有所藉口矣 
江督張制軍札行滬道略謂准外務部咨稱國民禁烟總會疊次呈請本部咨商英使爭廢烟約縮短停運進口期限當經本部核准卽以中國禁烟事宜成效昭著惟恐外土來源不絕則内地之種植難保不萌芽復生爲此商請電逹貴政府允立新約縮期停運等情咨商英使去後旋據覆稱中國於禁種禁吸兩方面俱無效果之可稱即如上海一埠城廂内外時有深房密室私賣洋烟且有祗備烟具任客自持烟膏來喫但取烟灰茶資者名曰公司烟館此等所在最爲妨害治安今不先行禁止僅促外人停運恐難取効云云爲此咨請嚴札滬道飭派親信密查如有上項情事立即從嚴禁阻等因准此合亟札飭該道迅即查禁母使外人有所藉口 
[竚看上憲之雪寃伸法]  
　　田大令亦曰王弁安能無罪本縣田大令前日接到城自治所董事李平書來函並附周琴香致該公所原信請將貪賞害人之王弁治以應得之罪大令展閱後頗有不懌當即函復云接誦手書並周信一函敬聞命矣查此事王三到縣經弟一再提訊毫無眉目惟係靖江縣所獲通禀上游視爲奇貨不敢遽釋且屍親金姓尚有呈請刑訊之舉弟不得巳通禀請示嗣奉批飭靖江縣來滬會訊實非正犯當即會銜具禀弟不諳治譜然居官十餘年不至全無知識王三旣非正兇則所稱敎供之王弁安能無罪然辦罪與否及如何懲辦弟似無專主之礶必得有上司命令此固理之易曉者弟當時預計王弁若須治罪恐王三或尚須質對是以一面禀復一面先覓王三保人蓋深憫王三之無辜久押而逆料王弁之不能無事也且先時王三患病弟曾設法爲購衣被覓醫給藥處處注意自問於此事似非漠視者今周君乃以嚴詞見責詆以互相包庇詈以視民命如兒戲且危其詞曰倘王三不耐酷刑慘拷又曰暗無天日一似弟深信王之爲正兇而兒戲其性命者且似弟曾將王三嚴刑拷審者未免不察眞相深文周納矣其實此事雪寃伸法權操自上不應責之於弟也執事愛我可否轉致發信人曲爲原恕勿徒以詆毁爲留心政事則幸甚矣 
[全國商團聯合會之哀鳴]  
　　快快入會快快入會 
全國商團聯合會會長李平書沈縵雲葉惠鈞三君通告全團商界云我國至今日警報飛傳邊𤇺四起半壁河山風雲如墨若不廣結團體民自爲兵將使荼錦莊嚴之大陸瓜分豆剖於從容樽俎之間我商業爲流通金融機關設有不幸必先首當其衝不早爲備一髮之動牽及全身誠有不忍言者同人等痛抱覆巢之懼組織全國商團聯合會於海上自成立以來承各同胞踴躍以起甫逾一月幾逹千人使非上級同胞熱心愛國提倡於上何能至此惟經營大厦非一木所能支挽救大局亦非少數之人所能濟事仍希諸公導之於先各夥友贊助於後人人入會以演操爲正當之事業衛國爲應盡之義務際此漁陽鼙鼓刻不我待誰非國民誰無身家性命萬衆一心出死爲生使動地驚人之候一變而爲波平風靜之秋大局幸甚我儕幸甚前日各報所載會章苟無大謬尚祈降心相從以求全國一致得收實效爲望區區之意統希垂鑒不盡 
[遏止出籍華人之輦燄]  
　　爲地方官壯膽江督電致蘇滬兩道略謂近有華民私入外籍在内地遇事干預不受警察範圍及至逮案訊懲輒請外人要索保釋現查蘇滬等處已時有此項交涉屢經外務部再三爭論事關巡警權限此風斷不可長設各處地方官辦理此等案件怵於交涉重大遷就敷衍則將來流獘更不堪設想應由該道飭令各地方官嗣後凡有私入外籍華人一槪不准在内地以及祖籍地方干預公事免起交涉否則應照中國法律嚴加懲儆如外人出頭干預務須照章駁阻勿得稍存畏縮是爲至要 
[稅務處新訂私購軍械協欵]  
　　禁令未嘗不嚴 
江督札行滬道略謂近接外務部咨准稅務處咨開各省革命匪黨通結奸徒私購軍械運入省地時有轟擊大員謀亂地方情事實屬目無法紀應卽商請西官飭屬恊力禁辦現經本處新訂嚴查購辦軍械恊欵載明於下（一）凡外國來往中國各處輪船均請禁止代華人私運軍械至各處缷載（二）凡外國製造鎗砲軍械各廠如非由中國官購辦一切華人私購代運之事均請協禁（三）各國租界地方均由西官查禁華人私運軍械出入（四）請爲查禁各國商人包攬私運軍械以及夾帶至中國各口等處（五）各國商廠運送呈樣鎗砲軍械來往務須遵照中國限制協欵先行呈明聽候官員查騐（六）恐有革命匪黨私購軍械運入各省起亂業由本處於宣統三年三月初旬特訂此項嚴查協欵分函咨商中外各衙門一律遵辦除照會各國駐京公使並移咨各督撫外爲此咨請查照核轉等因到部應即據情移請貴大臣查照迅飭各海關遵辦等情到本大臣准此除札行各屬外合亟札飭該道着即札屬切實遵辦 
[租賃洋商房産者諦聽]  
　　此非改章之時也 
駐滬英總事法磊君近據出租房産各洋商禀稱欠租請封一事向章 
 
 

Page 19

 
 
由會審公廨先行傳諭租戸予限五句鐘内清理逾時發封並限于兩禮拜將生財等物拍賣備抵商等以如此辦法似嫌太緩故有租戸聞風私遷情事現擬變通辦法一經房主控告應即立予發封至多寛限兩句鐘如果逾限五日不理卽行拍賣並懇將諭單封條逕交房主毌庸差役經辦等語法磊君准卽據情照情滬道轉飭遵辦劉觀察接函後以房租一事去年曾畾同北兩巿各商民公舉代表一再求减早經照會各國領事並移商務總會妥籌勸减際此商民貧困未便遽改向章昨已札飭公共公廨寳讞員兼籌並顧衡情酌辦矣 
[岑宫保查辦粤亂之風說]  
　　據聞滬道劉觀察於昨日（初二日）接到樞電因上月二十九日廣東督署忽被革黨轟擊囑即轉告前粤督岑宫保春萱速往粤省查辦此事確否容俟詳探 
[敎育聯合會繼續開會]  
　　初二日下午二時各省敎育總會聯合會繼續開會决定會章大綱定聯合會爲永久機關每年開會一次以四月爲會期並舉員修正草章於初三日續行開會討論議案 
[邱潤初减折還債]  
　　振興泰怡義泰昌豫興祥和漁記各商號日昨具禀商會略謂邱潤初因潤成號事曾欠元源莊銀七萬三千兩兹由湯子壯君仗義解紛與原告元源莊東沈尚之婉轉懇商付以現銀六百兩並於三個月期内每月繳銀四千四百兩又出興隆票五千兩作爲了事己承沈尚之念及邱潤初被押日久家徒壁立慨然允諾商等願各認保銀四千四百兩另具保單呈請備查請卽轉求道憲札飭公共公廨將邱潤初迅卽核釋同深感载 
[製造局趕製快砲]  
　　江南製造局近奉陸軍部頒發新式鎗砲圖說飭卽仿照製造巳紀前報兹悉該局砲廠工匠四百餘人向來所製各砲未能一律今擬仿製德國最新陸軍用之小砲專用於崎嶇及平野砲口徑英尺三寸輪徑英尺三十九寸三分如向該國購買每尊價銀六千兩今自製造每尊只需四千六百餘兩刻下該廠巳開夜工以每夜六時起至九時止核計每年能造二十餘尊現已由總辦張觀察將辦理情形報部查核矣 
[膏店藉口膏捐]  
　　禁烟分公所分發傳單諭令各烟戸更換執照並請上海縣出示曉諭又令各地甲掮牌鳴鑼挨戸知照已誌前報兹悉該公所連日又派多人至各膏店坐守監視挑膏之人有無烟照倘遇無照挑膏者准將烟膏傾倒於地各膏店以似此辦法諸多妨礙昨又邀集各帮同行在小東門外某茶肆會議善後辦法聞將求請官紳稍事通融以免認繳膏捐無從應付云 
[覆訊私招華工之奸徒]  
　　高佐廷前因私招華工出洋由縣收押迄已數年昨經襄讞承明府提案復訊高供廣東人光緒三十四年春間有同鄕人談桂記擬招華工出洋共需三十餘人托工頭談浩來招小的及父親芝蘭與旋人某某等當時寫立合同以三年爲期言定先付工資一月旋因談浩無錢應付事遂中止明府諭曰爾於前任李故令提訊時供明由爾爲首何以今忽推諉着仍還押候備文詳報上司從重懲辦 
[烟槍形式之特别]  
　　上星期六德副領事師祜兩君會同公共公廨寳讞員孫襄讞至男女押所參觀一切當在男押所内查出特别烟鎗一支其形式略似旱烟筒殊難辨認據聞該烟鎗係押犯曹季安之物未知確否 
[六誌濫出莊票之騙局]  
　　巨騙陳夢飛蔣根富富等在英法兩租界内虚設永久賡裕及裕興隆等莊號七家濫出莊票串騙各商號貨物業經總巡捕房探目李星福將陳蔣兩騙子並三馬路裕興隆號夥袁海山徐炳文等四人一併查獲解送公共公堂押候移提同黨併究在案兹經總巡捕房捕頭查得已封之裕興隆内所存紙貨帳簿洋燭等物係向南京路永泰福建路森泰北蘇州路競立愼記等號騙來故於昨日派探邵仁初嚴阿慶等前往將所存各物及生財等件一併車入捕房卽傳該號等認明領回尚有未經認領之生財等物暫存捕房候核 
[同鄕人乘間打刦]  
　　鞏華製革廠工頭天津人陳國卿家住泥城外麥根路富源里第一千零十號門牌昨晨七時陳至靜安寺捕房報稱於六時到廠做工後忽有不相識之同鄕人四人到家將母親用繩綑綁搜去現洋五十元逃逸請爲查緝捕頭准飭探目陳雲忠包探陳永康分往兠拿毫無形跡業已據情回訴捕頭請示矣 
[體育會改期開會]  
　　商餘學會體育部原定昨日在斜橋外該會操塲會舉行畢業式適因天雨改期下星期舉行 
[城内]  
嗣子忤逆○費蔡氏昨日偕同抱告賈秋園投縣喊控氏供年六十二歲夫故多年立胞姪永春爲嗣子永春曾爲洋文書館敎員近忽甘習　流終日游蕩將家中什物質錢浪用昨復來家索錢氏無以應胆敢毆打威逼立死帮審承明府諭令退去候提賈永春到案訊辦 
道批四則○商號振興安記禀批該商號究係經營何業及所控之裕源興豐泰兩號又係各營何業開設何處着再明白聲叙並將被欠銀兩查開細帳附呈以憑察核辦理裕源長錢莊禀批查該莊所欠道庫公欵尚未准前任移明候即據情札行江寗縣查照各契號數地址悉子發封出示召變先行繳道備抵清單附周董廷弼等禀批來牘閱悉送到文憑二十一紙　先一律蓋印批發希即查收仍候届時親臨監給可也寳順莊等禀批仰會審官寳令選派妥差即將吳其榮逐日押帶出外催收人欠勒限理償倒欵每晚仍由原差帶回押所不得稍有疎虞是爲至要切切原禀抄發 
道轅記事○郵傳部主事鄒應蒼昨至道署拜會 
[南巿]  
舉目無親○揚州小孩朱松坤在鎭江大閘口某姓剃頭店内習藝因被其師不時呵責情懼脫　私乘輪船來滬至虹口找尋胞兄小喜子未遇於前晚行至南巿陸家浜三角街地方迷路由四十號巡士帶至南區詢 
[]  
 
 

Page 20

 
 
明該孩年十四歲餘語含糊奉飭留候家屬認領 
交保理算○小東門外集水街和記廣東雜貨店歇夥蕭阿金曾在該店宕帳洋六十餘元又吞沒代帶由頭之酒價洋八十餘元延不理償昨由店主控奉裁判所傳訊蕭推賴不認判交保出外趕緊理算 
並非假單○向操洋紗業之陵竹坪昨偕中証木作頭巽裕卿將張德榮扭至裁判所控稱張前將南門外茅山殿附近之房屋田單兩闪抵去洋銀三百七十元言明以租作息限期今年十月及明年春季陸續歸牘兹經查悉所抵之單實係僞造且被欠息三月求請究追訊之張供並非假單現下期限未到應俟到期料理判張交保如期歸贖呈案之單發還原告 
旋失旋得○前晚黄昏時有住居大南門外之江北婦人陶彭氏至陸家浜海潮寺附近成衣匠顧扣扣家托裁衣料事畢出外行至近叚某姓家門前竹笆外突來匪徒將氏推跌面部受傷遂被搶去金押髮一支飛奔逃逸氏情極喊救即由二十號巡士協同鄰崗巡士追趕未獲偕氏投報南區由區長派探送回行經原處持燈遍照於草堆内尋獲原贓知於追趕時匪即情急抛去旋復送至南區禀明區長給氏領回並着該探嚴緝搶匪務獲懲辦 
船戸衝突○王家碼頭駁船戸朱丫頭向在該處三泰荳米行裝貨近因該行改雇萬聚碼頭之船戸陳毛郎陳金海等承裝朱不甘服遽於前晚紏集多人在三鳳樓茶肆大起衝突旋由自治公所飭派長警前往該處將朱及周阿二周銀泉李長春王阿福衛阿福陶福林嚴龍生張阿寳朱姚桃等十二人一併帶回暫行拘留候傳管帮夫頭及行夥等到案質訊核斷 
[閘北]  
政令不行○莫觴清日前在四路四區境内談家橋地方搭蓋草屋因未領造屋執照被該區崗巡查見向之詰問據云係某絲廠欲在該處開設爛繭絲頭廠該巡歸禀張副　官以其旣違警章又碍衛生勒令停工候核詎該廠主逕赴總局領取執照仍令工匠建築張巡官以有意抗違飭將工頭拘解分局候傳莫觴清到案核辦 
不認拐逃○紀榮培拐逃雉妓陳齊氏即根弟行經閘北被崗巡查獲押候訊究在案昨經四路分局蕭正巡官提訊該氏供常州人去臘被鄰居吳姓老嫗誘拐來滬押入西新橋雉院爲娼　時遭龜鴇凌虐故與紀姓同逃質之紀供欲送回原籍不敢拐逃判紀暫行交保該妓發棲流所留養候其夫屬來案再核 
流氓宜懲○張金梅控流氓陳得明磚行邀賭逞兇搶物一案昨經四路分局蕭正巡官集訊陳狡賴不認判押候查明再行究辦草房失火○閘北東浜江北人湯發才草屋内前晚九時起火由崗巡帮同救熄將湯拘至四路分局經茟正巡官訊問一過判令具結開釋 
舊病猝發○柴販顧雲卿素有痰喘病前日上午至夏家弄沈小和家兠售稻柴舊病復發暈倒身死沈偕鄰居蔣正福錢阿福投報四路分局經蕭正巡官傳到顧之同居盧羅氏訊問一過立飭十一圖地保報縣　驗適該圖舊地保陸正祥與今年輪充之周培咸正在競爭權限各不相讓均投上海縣禀報候田大令蒞驗再核 
[英租界]  
援案認罰○中興麵粉公司夥無錫人王錦如之妻陶我因將婢女周金弟百般凌虐並用火扞將女遍體燙傷經險人函訴捕房將氏解送公共公堂訊實判女發幼女所陶氏押女所一年半在案兹由王之同鄕某巨商函請寳讞員轉商陪審西官援照牙醫徐禮焯之妻王氏虐婢成案罰金贖罪昨已由廨將情函致英領查照矣 
若何安揷○蟻媒局王氏誘拐滬北居民傳利生之妻周氏至南匯縣境經傳偵悉控奉南匯縣賴大令提案訊明因傅不願領回於昨日派差將王周兩氏一併押解來滬送至公共公堂交媒看管聽候訊明發落 
押店收贓○來茂祥大兩押店因收質陳月樓所竊勝家公司之機器經捕房查悉請廨出單分别傳訊 
汽車傷人○某洋人昨駕一百六十六號汽車駛至圓明園路北京路轉角將甬人韓小金撞倒跌傷脛項等處當由七百四十號華捕查見攔住汽車令該洋人發明姓字住址而去旋將受傷人車入捕房轉送仁濟醫院醫治 
巡捕逃逸○虹口捕房八百九十八號華捕紀體全抛差逃逸昨經華捕張正巡官查悉着將該捕卯名斥革並令將該捕應領工資一併扣罰充公 
奬勵華捕○英美捕房華捕張正巡官查得九百零五號八百四十一號五百四十二號五百零八號三百八十二號一千零九十三號等六華捕均在差獲賊有功昨將該捕等下級升期分别提前二三四月以示奬勵不期而遇○陸洪記去年將道契一紙託陳金奎抵借洋一千元詎陳取單後逃匿不面昨日忽在新閘遇見扭至捕房經捕頭詢係錢債紏葛飭赴公廨控追 
違章聚賭○愛文義路八百零五號烟紙店内因違章聚賭被靜安寺捕房探目陳雲忠查獲回禀捕頭即請公廨出單飭傳該店主訊究 
攫取金飾○衛李氏前日傍晚在南京路勝家公司門首被匪攫去金挖耳一支當即投報老閘捕房請爲查緝 
暗昧不明○馬夫倪紀林前日至成都路寡婦包姚氏家搬物忽然爭執扭至新閘捕房經捕頭詢得事涉暗昧一併斥退並諭倪不准再至氏家搬物如違由氏鳴捕拘辦 
竊案何多○廣東路新登豐客棧庽客葉玉廷又盆湯弄源和經租帳房内均失竊衣物又威海衛路二十二號某西人家失竊電汽車燈二盞又膠州路一號史石君家失竊值洋七十元之磁器花瓶等物又勞合路四百六二四號徐楊氏家失竊珠圈又滄州路九號某洋人家失竊古銅香爐等物昨日先後至捕房報請查緝旋由包探陳子和在某押店查獲古銅香爐三只吊存捕房候傳失主認領 
巡捕獲賊○東洋車　夫顧鶴鳴昨因竊取坐客某西女鈔票洋十元當被一百八十五號印捕查獲拘入捕房押候解廨訊究又　友生竊取自來火街一百五十一號某姓家木桶亦被巡捕查獲拘押捕房候解公堂捕究 
[美租界]  
拐賣女孩○拐匪劉扣子與住居南巿之陸老太婆串拐某姓十歲女孩已記昨報兹悉此孩已由陸嫗賣於泰姓業已提獲寄押裁判所陸嫗送至公廨收押候辦 
敺傷車夫○小車夫王阿大昨在西華得路被王成餘毆傷頭面左足等處由捕併送捕房押候查明核辦 
追獲流氓○流氓張阿生昨在蓬路菜塲强搶日本婦人之皮篋一只由捕追獲解入捕房押候究辦 
無賴爭鬥○無賴朱德興陳阿昌張貴生夏阿金等昨在西華得路互相鬥毆由捕併送捕房押候解廨訊辦 
鄰人呈兇○西華得路一千二百八十八號某酒店玄施某昨至捕房報告學徒黄阿華被比鄰汪某毆打受傷請爲查辦 
過犯又來○四次過犯陸瑞生周春生沈阿福等昨又潜八租界被捕查見一併拘送捕房候辦 
[法租界]  
牆璧傾圯○菜巿街第四十號門牌某老虎灶屋頂牆璧於前晚忽然坍榻壓傷茶客數人聞均尚無大害亦大幸之幸也 
行兇抗捕○某紗廠用人錢雨如前日在吉祥街因與車夫爭論車資遽將車夫毆打時有十七號華捕責其不應動蠻錢尤不服與之抗爭並將號衣撕破致被拘廨經中西官訊明屬實判押十四天賠償號衣 
是否誣控○魚船戸潘發高同妻唐氏投廨控稱前晚同叔母等看戲回來乘坐林福壽林聐慶之舢板船渡回本船詎行至浦中忽有陳月華張寳龍等數人另坐一船趕來跳上要索洋一百元如違即須抛入浦江等 
 
 

Page 21

 
 
語後叔母見來意不善即將金戒金圈付給而去業已報捕拘案請究訊之陳供爲剃頭匠因與潘同賭致有嫌隙質之林等亦堅執不認判林張四人一併押候查辦 
竊案類誌○積竊蔣順發至杜春林家掘洞入内行竊衣物等件由探捉獲送廨請辭判枷押各一月又陳連生行竊郭和卿家板木水桶等物由王阿三代銷於施趙氏陸阿囝李阿五張龍龍等由探訪知一併拘獲送捕解廨經聶司馬訊明屬實判陳枷七天押三禮拜王押一禮拜氏罰洋一元張陸李三人各罰五角 
海上閒談 
崑山青陽港賽船問題。吾華官之據理力爭。不已舌敝唇焦乎。乃領袖領事之照會。則有（崑山士紳似不愿將緊要體育之道頗爲注重一如上海之華人均注重此也而查去年有華人頗有意思擬設體操塲爲華人所用繼此項意見不但西商頗稱爲美即公衆華人亦均以爲是並工部局曾經語過擬向出捐西商勸募銀五千兩）等語。是西官已有所藉口矣。孰主張是。授人口實。吾敢問之上海之華人。 
雖然。上海不乏尊重主權之官紳巨商。官之種種爭論。固已書不勝書矣。即紳士在諮議局之提議。亦已有數案。商界僅甬人一部分。其對付公所義塜。及組織輪船公司等事。亦何嘗不深謀遠慮。和收美善之效果哉。而於體操塲之設施。則未聞有所顧慮。必其有無庸顧慮之處矣。而何以已授人口實。耶吾尤敢。問之上海之官紳巨商。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[海軍部會擬海軍大臣副大臣曁各員司職掌事宜清單（五續）]  
軍樞司掌收發文牘函件並本部人員升遷調補功過册籍及一切典禮奏咨事宜奏咨科一承辦本部堂官謝恩請假請安　項摺件 
一承管錄存全部所有奏件檔案一承辦年經恭繳硃批事宜一承辦各司應奏事件開單請點事宜一承辦各衙門會奏咨取堂銜請定辦復事宜一承辦每逢奏事呈堂閱摺呈遞膳片及進内畫稿事宜 
一承辦軍機處交旨交片内閣交鈔及進内送各衙門公文事宜一承辦不歸各司處奏咨事件典章科一承辦本部官員升調黜陟考試保送存記功過等事宜一承辦本部官員帶領引見事宜一承辦本部官員奏留奏調摺件一承辦本部官員履歷搢紳並收存職掌册籍等事宜一承辦本部堂司各官京察事宜一承辦本部官員告假銷假丁憂起復事宜一承辦請點各司科人員差缺並派差堂論事宜 
一稽察本部人員事故一承辦每逢陪祀迎送開送堂銜及請派司員事宜一承辦本部人員襲廕請封事宜會同軍制司辦理一承辦恭領朕黄及咨領時憲書事宜一承辦各項赴引人員堂驗事宜一承辦本部人員各項結報事宜一承辦頒發各項關防及繕模事宜一承辦不歸各司一切典　事宜承發科一承辦堂交發行各司應辦應存事件及接收京外各衙門各項文件一承辦接收各省公文批迴事件及各旗圖片一切呈詞函件一承辦各省赴引人員到京日期及批廻文件一承發本部行京外各衙門文件及公事函件一稽核各司處辦事期限事宜一承辦逐日收到文件摘由掛號繕薄呈堂畫到分司事宜一承辦逐日收發文件摘由繕簿呈堂畫閱事宜一稽查鈔錄閣鈔有無遺漏事件 
軍儲司掌本部及屬於海軍出入經費並稽核煤糧服裝物品以及本部一切庶務事宜收支科一承辦核收各項海軍經費及所有入欵事宜一承辦核收各省撥解海軍留學生經費事宜一承辦支發購買船械軍裝煤炭添配料件各項用欵事宜一承辦支發船艦宫薪兵餉及津貼銀兩事宜一承辦支發修建軍港船鄔學校經費及各項人員薪津一切用欵事宜一承辦支發各國留學生經費及活支各欵事宜一承辦支發駐紥各國人員薪津及因公費用等欵事宜一承辦支發全署人員廉薪公費津貼及弁役工食並一切因公費用所有出欵事宜一承辦支發統制各員薪公津貼及警衛隊官薪兵餉各項事宜儲備科一承辦經理各艦隊學堂廠所及警衛隊各項服裝器具用品事宜一承辦擬訂各艦隊學堂糧食被服及軍用品之發給規則事宜一承辦稽核查各廠港艦隊學堂之倉庫事宜一承辦考核各艦隊學堂交換軍用物品之按季報告事宜一承辦警衛隊服裝糧秣及頒發等事宜一經管海軍各倉庫之籌備事宜一經管廠港艦隊煤水之儲備事宜一經理招商承辦海軍應用物料訂立合同事宜一經理採辦軍用學用物品奏咨免稅頒給護照等項事宜一承辦考查各項物品競售法事宜一承辦籌議兵弁服裝事宜會同軍制　辦理一承辦稽查各軍港軍艦服裝一切保存法事宜一承辦調查應用外國物品價值事宜一承辦考查各艦隊學堂廠所及警衛隊之消耗物料器具煤炭報告事宜一經管戰時徴發民間關於海軍用品訂立契約事宜一承辦考查各艦隊學堂廠所及警衛隊運輸事宜一承辦擬訂各項經理章程規則事宜一承辦收儲調查所得關於經理各項文册表籍事宜庶務科一承辦堂用紙張文具並一切物件一承辦經理全署風紀事宜一承辦全署一切修建及所有雜費核發價值事宜一承辦全署購置一切器具物件事宜一承辦率令差弁稽查全署茶役勤惰每日啓閉事宜一承辦稽核值日各員應用火食及全署每月煤水發價事宜一保儲不歸各司經管之物件一經管全署一應雜務以及接待事宜 
軍法司掌軍事司法懲罰監獄及任用執法人員事宜不分科一承辦擬訂捕獲審檢令海軍刑法海軍審判法海軍刑法施行法海軍審判法施行法海軍懲罰令海軍監獄則例軍機保護法及其他各項法律規則頒行事宜一管理警衛隊關於一切紀律事宜一經管軍法會審及捕獲物審檢院事宜一承辦海軍司法人員之補官任職遷調黜陟敎育考騐事宜一承辦檢查違犯海軍法令事宜一承辦稽核各軍港及各艦隊之軍法會審管轄錯誤案件事宜一承辦稽核各軍港及各艦隊檢查違犯海軍法令事宜一承辦恩赦及移送軍事罪犯事宜一承辦稽查海軍軍實充公之銀錢物産及移交事宜一承辦會同參謀官核擬各項軍事公約及執行事宜一承辦會同參謀官及各該司考核各項軍事契約事宜一經管海軍軍官軍法敎育事宜一承管戰時俘虜及其他海軍捕獲物事宜一承辦會同參謀官辦理戰時中立及國際交涉有海軍關係事宜（未完） 
來件 
[鎭江府紳士尹克昌呈滬道稟]  
　　具訴狀鎭江府紳士尹克昌爲反訴事竊鎭江造紙公司一案職紳被馬文卿纒訟三年現由高等審判廳呈奉撫院札行大公祖親提訊判謹將馬文卿不法各節及上海縣襄讞員承厚未能明白聽斷各節以書面爲一定之申立呈請大公祖察核迅賜判斷施行列欵開明於左 
一原判决誤認事實也原判謂據原告云鎭江紙廠有股銀二十五萬兩不知該廠股東有股票存根帳可查股本收入十萬餘金而支欵二十八萬金該廠商借信義銀行十八萬金該廠因股本不足又被該總理鍾勉之盜去英金三千磅以致無欵歸還高林洋行機器價值洋商堅欲該廠破産歸欠勢成國際交涉經該廠股東大會公同决議請求職紳設法籌 
 
 

Page 27

 
 
欵接濟職紳受託力任其難又無力運動官廳補助費不得已商之信義銀行蒙該銀行慨念中國實業大局免外人干涉允貸十八萬金立約陸續支拂並先代付高林洋商機價該廠得轉危爲安而信義銀行轉因押入不動産過鉅致受周轉不靈之累職紳又因該廠全用信義銀行貸欵而該廠自有之三千磅轉在鍾挽之之手爲之情急迫令歸還並廢鍾勉之與洋商昌記公司私訂之八萬六千金不法之合同以致被鍾勉之挾嫌散傳要誹毁職紳之信用並波及信義銀行該行無辜殃及職紳殉以身家讀商業史傷心之事孰有過此者乎乃馬文卿串同鍾勉之猶復爲賴債覇廠之謀馬文卿又與方子孚師恩祿在揚州開設鎭江紙廠掛號處每股派繳訟費二元夫馬文卿旣按股歛費則股本實數馬文卿必全知底藴乃仍傷心害理謂職紳吞股揑債匿帳試問該廠股本十萬餘金支欵二十八萬餘金不敷之十八萬金果來自何處乎明明賴債妄爲而誣告債主吞股揑債更加以匿帳之名查該廠招股章程認粤人鍾勉之爲總理管理該廠一切事務該廠出入各帳均係鍾勉之及其所派委之總帳房粤人休足修親筆於職紳何涉又何庸匿帳乎宣統元年二月股東大會報告之帳即係鍾林所發刊迨至該廠奉院批拍　歸債鍾林始畏罪反噬遂轉謂職紳吞股匿帳馬主卿從而附和之馬文卿更謂職紳藏匿股票存根簿而不知股票存根帳及一切眞實帳據收條均經宣統元年八月間由常鎭道鎭江商會等先後陸續封解上海道署轉存上海縣署洋商付價收條又存在商會是職紳被控匿帳尚何庸辯論乎但宣統二年十一月上海縣襄讞承厚曾密邀馬文卿師恩祿李國珍等入署私行翻帳如果該原告私自抽換隠匿以圖實入職紳之罪則應俟公判發見後再行訴追此時尚無庸議及夫以賴債之人而誣告債主爲吞股揑債以封存在官之帳而誣告被告爲匿帳光天化日之下竟如此顚倒黑白此事絕對之不服也 
一原判决違背刑律也馬文卿原告職紳吞股揑債匿帳係刑律所指費用受寄財産馬文卿在官告言人罪由宣統　年十月滬道牌示證明該原告半年尚未到案聽審恭查刑律凡告言人罪一個月内不到案聽審者卽拿獲原告反坐此治罪期限爲法定不變期限馬文卿犯罪性質係因告人逾限避審而反坐證憑確實在刑律有罰其罪之專條乃原判决堅謂此法律不適用然猶謂該判决欲曲行調停之苦心遁刑事爲民事爲開脫原告地步夫旣欲遁入民事矣則商律自無不適用之埋恭查商律第四十八條凡帳目一經股東大會宣布年報如股東均無異言即列册作准是股東查核之權當行之於每年大會之日如股東於大會時未經異言則按律列册作准該廠年報早於宣統元年二月登報開股東大會報告大會時衆股東均無異言早經按律作准豈能違律由馬文卿一二人於會議後妄控乎又查商律第八節公司帳目由董事結算查帳員查核再由董事造成年報今該廠年報封存在官原判决視爲無睹又全不顧及商律夫以刑事訴訟言則原判决違背刑律如彼以民事訴訟言原判决違背商律又如此此因違背實體法不服之理由也（未完） 
小說 
[言情小說投海孤兒（六十一）]  
馬利亞尚力矯爲侃侃之容。謂其父曰。爸爸勿哭。兒之嫁彼。於義應爾。彼可恨之畜生。但能偪我嫁彼。而不能强得我之愛情。吾必先與要約。立縱爸爸及愛力森輩登岸。然後署諾。至於後此如何。吾亦不能自决。然於結婚之後。力絕其人。不與同處。且當投身於慈善會中。爲看護婦。借此區區事業。袪吾萬種之悲凉。或者酸梗之懷。因而少殺。吾之爲此直舉吾幸福之前途萌芽之情愛。一一化爲微屑。隨而逝。都無影響之留。至可悲也。惟吾尚有言者。吾雖嫁彼傖父。而吾身仍爲清白。無玷之女郎。爸爸他日。當於心坎之中闢一方。寸之地。留爲記念。時時念及。此時有一不幸之女兒。拚此微驅。力援其父及他人於難。且乞爸爸告彼拯我之英雄。言吾愛敬其人。且感激至於無地。天乎。吾生至此。吾亦决無怨懟之懷。蓋吾之命運蹇也。馬利亞語至此。珠涙如繩續續沿頰而下。領巾盡涇。不覺其瓊瑰之盈懷也。 
迭克司旣擒愛力森。水手輩之。乃大失望。知百鎊之金。將脫其腰槖而出。則時時譁譟。狀至不靖。迭克司知狀。則亦許水手輩以百鎊之賚。衆乃帖服不忤。二小時後。迭克司立面馬利亞。請其意恉。己而迭克司出矣。神氣大張。逾於平日乃數倍。立釋愛力森及沙遜之囚。以人筦之。往見馬利亞。愛力森沙遜者。且行且詈迭克司。詈爲天良絕滅之畜類。迭克司大怒。眼光如火。以鎗指沙遜之胸。作勢欲發沙遜氣槪凛凛。絕無所懼。力挺其胸。當其。鎗口而立。謂之曰。汝欲殺我者。恣汝爲之。我决不之怖。汝小人。乃以我爲畏死之徒耶。迭克司舉鎗不發。獰笑曰。汝我之虜人。聽汝詈我。於我何損。汝今且往見密司富士。非彼力拯汝輩者。汝二人萬萬無僥倖之望矣。迭克司語時。已及頭等艙之門左。立時已見馬利亞以手拊胸。憑儿而立。力支其孱弱之軀。防其暈仆。顰眉慘睫。摧抑可憐若。蓓蕾之花。乍經磨折。霜欺雪壓。凄豔無倫。天下美人豐態。每於憂戻抑塞之中愈見其楚。楚娟娟之致。斯時馬利亞淚封其睫唇頰皆顫憤怨之色。溢於眉宇。顔色之幽麗　極矣。其淚珠之貴直與所。羅門礦之金鑽。同其價值。著者筆舌鈍拙。乃不能以言語形容其美。總言之。苟有人能一覩馬利亞此時之美。巳爲有福之人。如迭克司輩之稔惡。而居然亦能。飽兹眼福。則上天震怒。必將折福而死（此言即書中微旨隠指後來之事） 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
