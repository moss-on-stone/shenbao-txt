# 1906 - 90 - 4911840

 

Page 1

 
 
   
 
 

Page 2

 
 
第二版 
[電傳上諭]  
　　三月十二日奉上諭廣東潮州府知府員缺緊要著該署督於通省知府内揀員調補所遺員缺著吳蔭培補授欽此同日奉 
上諭廣東惠州府知府著陳兆棠補授松墀著調補安徽池州府知府欽此同日奉 
上諭貴州按察使著興祿補授欽此同日奉 
上諭安徽徽寗池太廣道著馮汝騤調補童德璋著調補湖北鹽法道欽此同日奉 
上諭河南衛輝府知府著華煇調補國蔭著調補甘肅慶陽府知府欽此 
[説權利]  
　　三五年來。披日旬報人五都巿察京朝之論議考一羣之現象見其上下紛紜爭攘方劇。謂主權不可以外侵。利權不可以外奪也。則一 
領土一軍港之被占。舉國大譁。電爭四起。開强硬之談判。而無所恐。一路一礦之訂約。舉國又大譁。電爭又四起。嚴贖回之手續。而無所避。其對外有如此者。以言乎對内。則官吏務伸其威。謂職權爾爾也。人民漸謀參議之權。謂文明國爾爾也。學務而分省界而府界而縣界。内訌甚烈。謂權利爾爾也。商工諸實業。而各謀加價。各圖抵制。謂權利爾爾也。個人間之交涉。而各事侵略。謂權利又爾爾也。競爭如是。其諸權利思想發逹之明騐歟。雖然。不識權利之義。則誤解而難明。不明權利之界。則橫决而肇禍。吾不遑言對外。而第觀今日社會之狀態。恐文明國民以權利思想完其人格者。吾人轉以不得權利之真解。而擾擾未已也。試以人民相互間或人民與昌家間之權利關係。而以法理的觀察。則權利果何如。 
　　權利者。法律之製造物也。無權利。斯無法律。無法律斯無權利曰自然之權利。曰天賦人權。曰男女同權。此其權利。一言以蔽之。曰决非由法律上觀察之權利蓋權利與法律。同一物也。何則。法律有對於人而與以保護者。卽爲其人之權利。故於外國語。則權利文字。與法律文字。往往有同一者。雖然。先有權利乎。抑先有法律乎。是與研究君主制者。究夫君主人民。孰爲先生者。無異也。關於權利之意義。向有三異説。試舉如左。 
（一）權利自由説（以權利爲自由）依此説。則權利云者。謂法律於人之自由。定所行動之限界也。人於被與之自由範圍内。而爲行動者。卽爲權利。其超此範圍而爲行動。非權利也。例如法律許人民以移轉自由。則於移轉範圍内。不間其移轉何地。皆得自由。而此自由。即權利也。 
（二）權利利益説（以權利爲利益）此説也。英國倡實利主義之多數學者多倡道之。卽德國學者亦唱之。大旨謂權利者。法律保護之利益也。 
（三）權利力説（以權利爲力）依此説則謂法律爲某團體中强者所作。强者依其力而與之者。卽爲權利。權利雖制限人之力。亦力之作用也。事實上之暴力。雖排斥夫力。究亦屬力。而其自身。爲一個之權利也。 
右舉三者。旣各有其説之理由則究以何者爲相當之解釋乎。試以近日最流行之定義。而揭示如次。 
權利者。謂依法律所生附帶意思之行爲不行爲。又不附帶意思之行爲不行爲之强制之根本。而對於自已以外之人。或團體者也。 
試更分析其定義如次。 
（甲）權利者。法律所保護者也。 
（乙）權利者。强制也。 
（丙）權利者。行爲與否之强制也。 
（丁）權利者。對於自已以外之人又團體也。 
然則權利非對於物之自身者也。卽對人之説。有對於特定人者。有對於一般人者。舉可不問。又古有對人權與對物權之説者。然人與物之關係。非權利之關係。其對於物而有所有權者。非對於其物自身之權利。謂對於他人之。權利也。明乎此始可與言權利。 
權利。保護之堅城。法律也。而其手叚。則爲訴訟。是故吾人而欲保其權利也不得不求法律之規定。吾人而欲藉裁判所之力。以救濟其權利之侵害也。不得不望裁判構成之完備。夫權利之意義。旣略示矣。則試進述權利之種類。而舉其重者如左。 
[本舘接到欽派汪大夑赴西班牙賀婚專電十二日戍刻到]  
　　北京專電云日斯巴尼亞國皇大婚已欽派駐英公使汪大夑爲專使往賀（仁） 
按日斯巴尼亞國俗稱爲西班牙所婚者係英國白丁堡革伊挪公主 
[本舘接到江西京官條陳南昌教案辦法呈請代奏專電十二日申刻到]  
　　北京專電云江西同鄉京官以南昌教案尙未定議條陳辦法呈請都察院代奏（次） 
[本館接到美公使不認新改會審刑章]  
 
 

Page 3

 
 
第三版 
[專電十二日申刻到]  
　　北京專電云政府新改會審刑草照會各國駐京公使美使不認照覆外部謂須改再（次） 
[本舘接到上海大閙公堂案在京磋議專電十二日午刻到]  
　　金陵專電云上海大閙公堂案已由江督電飭羅忠堯在京與駐京英使磋議（分） 
[十五續訪函述南昌大教案江西]  
　　查辦中西員會審劉司事奏派查辦南昌教案之梁崧生勸察日前奉部電飭審問劉司事當卽會同法參贊端貴在八旗公所會審閲二句鐘之久供詞甚爲秘密惟聞劉司事袒護王安之並袒護强拉江大令兩手之兩華人聞不日尙須覆訊 
　　英法分别議結教案條欵述聞此次大教案本由法國天主堂而起殃及事外之英國耶穌堂誤斃金教士夫婦及兩女事後官紳士民同深悼惜前次英領事倭訥君來省查辦當因十分秘密未能探悉端倪刻聞大畧（第一欵）賠燬耶穌教堂修復銀七千兩（第二欵）吳城准設　船埠頭并准沙巿輪船分裝土藥（第三欵）已經供認行兇四犯正法惟能由地方百姓立一紀念坊則四犯可從末减不必正法以上所擬仍須禀明駐京英使轉告政府方可定奪至法參贊端貴君與梁觀察余廉訪近日所議條欵亦傳聞其大略（第一欵）焚燬天主教堂二起法文學堂一起共賠修復銀八九萬兩（第二欵）已經供認五犯正法抵償五教士（第三欵）未詳以上所擬亦須駐京法使轉告政府方可定奪然此尙係外間傳述之語也 
　　法参贊不認王安之行刺贛撫奏派臬司余廉訪會同梁觀察開出一條江令被王安之刺傷身死雖兇犯亦死照中國法律仍當治罪現在通融辦理免其置議惟幇凶拉江令兩手之華人二名訊出姓名照例辦理法參贊不認此條再四磋商堅欲以江令爲自刎且亦不認有華人拉兩手之事旋經余廉訪禀明胡中丞中丞進退維谷特傳江令家屬勸其承認自刎許以重報江令之子哀痛大哭中丞亦無可如何究不知如何結局也 
　　擬電奏派臬司隨同入京議結此次大教案梁觀察余廉訪所開條議法參贊雖不甚駁詰惟以事關重大伊無全權專主不過此番來贛查明案内一切細情仍須回京與法使商酌辦理且不肯認王安之行刺尤無可議各大憲會商之下擬電奏派臬司余廉訪隨同梁觀察法參贊入京會議了結所有臬司一缺暫委贛南道江觀察署理 
　　贛撫辦案秘密胡撫辦理此次大教案一切消息異常秘密凡書札電音等件均不令幕友知悉書更及委員士紳更無所聞卽會晤商議情事亦屏退隨從不得絲毫漏洩自上月出事後特調文案二人書記三人日夕坐守内簽押房故所辦各節外間難得實在消息並面諭飭文案等不准稍露風聲致生枝節（用） 
[俄國請中日兩國派員赴和平會]  
　　十一日柏林電云俄國已行文中日兩國請于第二次海牙和平會開會時派員到會譯德文報 
[政府允許俄國接連噶什喀爾電線]  
　　十一日北京電云外務部以俄人前曾要求俄國電線在噶什喀爾與中國電線接連當與直督袁慰帥商議現已照允譯字林報 
[清俄商人合立獸皮精製會社於賣買城]  
　　北京電云清俄兩國商人願合集資本設立獸皮精製會社於庫倫之賣買城譯萬朝報 
[交還奉天庫署及橋梁述聞]  
　　北京電云奉天將軍來電稱日本軍政官以奉天金庫將軍衙門及渾河之橋梁等交還中國已經派員驗收譯時事新報 
[實行防禦伊犁政策]  
　　北京電云清國政府於防禦伊犂之政策現已實行聞先編成三個軍團其第一軍團爲平時之常備兵第二軍團以備邊境有事之際充補第三軍團爲戰時之預備兵所應用之軍需品由陜西甘肅兩省輸送目下西安之官吏日事奔走以辦理此事譯時事新報 
[札委辦理吳城開埠事宜九江]  
　　税務總局札王守祖蔭辦理吳城開埠事宜畧云本年二月二十日奉撫憲胡札開准英領事倭函開茲有英商太古行沙巿輪船裝運貨物行駛南昌云云又奉撫憲面諭派委該守前往九江吳城會同察看河道是否寛闊水道行船有無妨碍各等因奉此查光緒二十九年中日通商行船條約續議内港行輪修補章程第二條内開靠船碼頭不得有碍水道亦不碍船隻通行并須由最近海關先行查明允准等因此次沙巿輪船行駛内港裝運貨物擬在吳城設立碼頭究竟該處河道是否寛闊與行船有無窒碍民划是否情愿自應派員前往九江禀商玉道照約核辦并照會税務司選派妥人前往吳城會同吳城同知詳查察看以昭愼重除札委該守外該處河道是否寛闊該輪設立碼頭與行船有無窒碍民划是否情愿據實禀復以憑核飭遵辦毋違切切（石） 
[教士請結昔年舊教案江西]  
　　德化彭澤兩縣至今尙有二三年前民教相爭小案四五起未及了結日前樊體愛教士來省具函催請當道卽派幹員前往該兩縣速將各舊教案一律議結當道立卽具覆照辦（用） 
[全閩樟腦設局官辦福州]  
　　閩中樟腦向爲日人所包辦前雖經官索回而日人終尙戀戀今始一律收回故全閩樟腦目下均歸官辦上峯以樟腦利權廣大須集衆股方可振興卽檄藩司周子迪爲總辦特設專局附屬於南台税釐局擇定三月十五日開局方伯先籌百股以爲提倡每股百金一時官紳商賈聞風入 
 
 

Page 4

 
 
股者甚爲踴徇詢爲收回利權之一端也（史） 
[江督批駁機器橋估工不實鎭江]  
　　鎭江大阪公司碼頭擬築一機器長橋通至招商碼頭以便行人當奉常鎭道陶觀察核准卽請鎭關税司義里邇君會同孫謝兩委員估計經費税司謂須八千金委員恐所需過鉅乃與工匠減估銀六千餘金觀察遂據禀江督刻聞督憲仍嫌估銀不實飭令雇匠復估（工） 
[九江關扣留銅元來往電文九江]  
　　皖撫爲九江關扣留銅元電致贛撫云南昌撫台鑒頃接據蕪湖官銀錢號電稱有商民携帶敝省銅元千枚經過九江關被阻扣留請電逹貴省詢及近今如何辦法以便遵行查敝省前經通咨各省凡銅元携帶出省不得在二千枚以上今貴省以一千枚不准通用敝省萬難遵循務祈查核昐復勳印江撫覆電云安徽撫台鑒來電敬悉敝省近因銀價日高铜價漸跌較鄰省尤甚擬定外省進來銅元在千枚以上准其扣留九江關并無故意抑阻情弊今貴省以二千枚方在禁例自當飭司通飭九江關照辦一體遵行此復幹印（石） 
[商部奏准開辦船業公會鎭江]  
昨歲商部據　　鎭江招商局禀請開辦船業公會普勸船户改洋旗爲商旗如遇關扞衙役需索刁難卽由公會保護等情當經部咨南洋大臣核復迨二月間接准南洋復文以是舉爲然爰具摺奏聞已奉旨依議（工） 
[咨查豫省羅山縣銅鑛北京]  
　　日前商部咨行河南巡撫云前據咨請派員招股開採汝寗府屬羅山縣銅礦本部業經核准在案現在是否開辦迄今未據報部請速查明集股數目及開辦情形詳細聲覆以憑查核（以） 
[皖省鐵路集股情形漢口]  
　　皖省鐵路開辦在卽當事者派員來漢就皖帮招集股分計太平幇蕪湖帮安微幇涇縣帮之入股者頗形踴躍（千） 
[唐督辦咨蘇撫文（爲保護滬寗路產及洋員事）]  
　　爲咨會事案據滬寗鐵路總管理處沈道敦和等禀稱竊查路工逐漸推廣財產旣增洋員日夥蘇常以東深入内地距滬愈遠防維保護愈恐難周各西員自經罷巿之變居内地者咸以或有暴勳爲慮職等爲本局洋員計兼爲國際交涉計不敢不預籌所以保護之方兼副憲台懷柔及遠之意惟本局現時可以自行盡其保護之力者爲彈壓弁勇及伴護委員兩項彈壓弁勇爲數無多蘇州無錫各叚皆相距數十里而每叚祇有巡勇十數名輪班彈壓工人旣已不敷分布卽難注重保護此外工程不多之地弁勇更少且洋員往來無定尤非分駐各段之弁勇所能徧顧此彈壓弁勇未能專任保護之大槪情形也至伴護委員係隨洋工程師勘地之用事畢卽撤其分段工作及尋常往來程次洋員槪無華員伴護目下本路旣無護路兵隊所有遵奉憲札應行籌議鐵路巡警目前亦未能立卽舉行而路產洋員所心輸入内地者日多實屬在在堪處職道等公同籌議惟有暫時借重各地方文武官弁恊力維持乃可消弭後患蓋地方官保護外人本係專責而本路爲地方創興利益所有財產人員亦必倚賴各地方官妥爲護持此亦情理所必至爲此專禀上陳懇請憲台俯賜咨請兩江督部堂江蘇撫部院札飭滬寗鐵路經過各州縣官吏及駐守營汛凡遇有本路物產屯積運行之處及洋員經過與駐居之地一律設法保護俾免意外之虞一面通知各洋員凡駐居地址及經過地方一律先行咨照各地方官接洽以便隨時隨地皆資保護此外職道等仍札飭彈壓員弁及現充伴護委員一律格外留心保護總期防患未然各盡其力之所及以紓憲廑而維路政等情據此該道等爲愼重路工起見所陳各節自屬實在情形應請貴大臣飭令鐵路經過所屬地方官遇事隨時認真保護俾免意外之虞除咨南洋大臣並札飭遵照辦理印發外相應咨會爲此合咨貴撫部院查照辦理見復施行（宜） 
[斐洲那特爾屬境多事]  
　　十一日倫敦電云斐洲英屬那特爾屬境革雷吞地方之土酋素不安分近被該處官長驅逐出境與其同黨逃往山中現復潛行侵入該境焚掠村莊並設計欺誘其地之新酋長現有警察兵壹百二十人尾追之 
[德皇獎勸救護隊之義勇]  
　　十一日倫敦電云德皇以惟斯法利亞救護隊在法國考主曷斯煤礦失事處頗爲出力特獎以功牌並云彼等謹守救主之真言愛其鄰國不以種族之不同疆界之攸分而稍存歧視也 
[法政府關心考立曷斯煤礦之災]  
　　十一日倫敦路透電云法國内閣業將考立曷斯煤礦肇災之事有委員數人頗責備煤礦公司不能先事預防工部大臣巴校君允前往災境詳細查察倘該公司咎有應得當削奪其權利 
[日皇交鄰有道]  
　　十一日東京電云游歷日本之意大利國鳥定奴親王已蒙日皇賜以菊花大綬章 
[日本報館工人罷工]  
　　十一日東京電云日本某報館之工人相約停工 
[俄國選舉近聞]  
　　十一日倫敦路透電云俄京聖彼得堡于昨日選舉代議員投票之人居全數百分之六十官塲皆不與聞其事 
[第二次海牙和平會開會之期]  
　　十一日倫敦路透電云俄國行文各國謂定于西七月十號開第二次海牙和平會 
[日本水兵留心英國之掌故]  
　　日報載倫敦電云東鄉大將之水兵往游英京之高塔詳詢此塔之掌故頗爲留心 
[匈牙利選舉展期]  
　　日報載倫敦電云匈牙利選舉代議員之期業已展緩盖政府恐多數人皆與高索士君聯合也譯字林報 
[俄相近狀]  
　　十一日柏林電云俄國首相韋特伯爵倦于行政自願奉使他國任行人之職傳聞繼其任者當爲高柯索君日報載倫敦電云風傳韋特伯爵患病有引退之意 
[法國煤礦失事餘聞]  
　　十一日柏林電云法國考立曷斯煤礦失事處又查有礦工九名得慶更生 
[摩洛哥警察問題]  
　　日報載倫敦電云摩洛哥警察問題之議稿係由美國代表所擬當經愛耳其西亞斯會議接受 
[俄國内政]  
　　日報載巴黎電云俄國暴勳現已平定惟聖惟聖彼得堡文武大買彼此衝突漸烈然俄皇旣極力排解而日俄戰事曾大遭損失軍務人員于輿情亦不　洽故文員權　似頗有進步○東京接電傳消息謂俄外部大臣藍姆斯道夫伯　之姪客勒康伯爵以政務交涉業已被逮現尙未釋放譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皖撫接篆紀聞安慶]  
　　升任皖撫恩中丞於初七日午刻乘江元兵輪抵皖初八日卯刻接印此間初傳因中丞有初五六日到皖之説故首縣已將考棚預備行轅鋪張甚　迨中丞抵省後傳諭不赴行轅俟誠留守去後逕由舟中搬入撫署并聞誠留守赴甯定於十四日接印乘官舫由吉安小輪拖送（説） 
[浙臬接篆杭州]  
　　浙江正任糧道颜小夏廉訪前奉升授湘臬正擬起程因由直隷調補浙臬之王榖卿廉訪告病乞假故卽以顔廉訪調補已奉到部文現適辦理秋審各案緊要之際故就兩廣會館内陳設行轅示期初九日接篆其灜眷等則移至三橋趾分館寄居矣（陳） 
[督轅實行裁吏之先聲武昌]  
　　書吏舞弊爲行政阻力之一鄂督去年卽有裁汰之議茲聞不日將實行淘汰並於日前先行招繕寫員以舉貢生員及候選候補佐雜教職等充之字體端好者爲合格由武昌府經理報名現已截止數日矣（世） 
[奉省官塲槪免儀文奉天]  
　　奉省官塲向來注重儀文不求實際自趙次帥蒞任後力除積習凡差委各員皆便服進見袍褂等已成罕見之物矣（丙） 
[奉省設立補徴鹽釐局奉天]  
　　奉省濱海各地產鹽甚富向來不講鹽法以致私運充斥近年加釐加價稽徴頗嚴遂有奸商勾通租界内洋商私熬鹽觔販運出口華官不能過問刻聞當道已飭設立補徴鹽釐局於租界出口各要路如無票之鹽仍須照章完釐以杜弊混（丙） 
[上控侵蝕賑欵武昌]  
　　日前有人在臬署上控鶴峰廳某通札陶大令筠潛往該廳嚴爲諮訪確實憑據想積怨貧民之事當不難水落石出也（公） 
[全軍定期易服武昌]  
　　新軍改易服裝兵目以外皆未實行茲聞練兵處軍裝式服行將到鄂已酌定四月初一日一律更换其目兵外之匠人等項亦叧著有制服現已在數標預備尺碼趕做軍服用肅軍容（世） 
[丈放蒙荒舞弊奉天]  
　　奉省前墾蒙荒各地現已一律丈放任聽商民備價請領該地係分上中下三則近來承辦丈放之員多以中下則之地収領户上則之價而報册則仍以中下則呈報獘竇極多刻爲軍帥訪聞擬卽切實查究（丙） 
[札委繪圖教習安慶]  
安省測繪學堂擬於四月舉辦學生由高等學堂撥送已紀前報日前大憲以開辦在卽札委高等學堂算學教員解崇輝兼充該堂繪圖教習不日卽在督練公所内開辦（多） 
[警察添設測繪科鎭江]  
　　署常鎭道陶觀察以警察行政宜明地理故現擬添設測繪一科挑選聰頴警兵學習測繪先令學畫 
城内外地圖以爲人手並已籌定的欵（再） 
[金璮縣創設商會立案鎭江]  
　　金壇督職員周稚等擬就該邑創立商會日昨禀請商務總局請其頒發條規並給予告示立案以便仿辦（再） 
派員會商鴉片專竇善後辦法鎭江 
　　鴉片專賣行將開辦日昨蘇省大吏札委徐太守來鎭詳本土行銷數烟館若干開明坐落地址以及館主姓名一併造册呈核太守到鎭後並與道府各官會商專賣一切善後事宜（再） 
[派員赴句容溧水徴兵鎭江]  
　　金陵花牌樓徴兵營房刻已竣工惟所徴之兵爲數尙少兩江督練公所總辦現委常備軍一標第二營管帶林君述慶赴句容溧水兩縣徴兵藉期早日成軍（再０ 
[飭查高郵湖漁業鎭江]  
　　高郵湖中漁業向稱發逹現由省中商務總局劉聚卿觀察函託高郵夏紳代購各種漁具繪圖貼説送入京師陳列所以備調查（再） 
[奉省學務發逹甚難奉天]  
　　奉省學務迄今尙無頭緒旣乏教授管理之員而學生程度亦極低下趙次　現擬仍從小學辦起以收漸進之效且注重師範傳習以造教員（丙） 
[鳳陽學務錄要安慶]  
　　鳳郡興辦學堂絀於經費乃公議將城南明陵餘荒招人開墾卽以該租欵作爲興辦學堂之費現南面六十四頃已爲懷遠林某納欵領作畜牧塲北面現亦有人紛紛報名承領大約三年後每歲可收租錢千串左右云○郡人某君等在城中組織一朝陽小學堂已於二月初開辦其經費係由學生每名每年出學金十元課程計入門辦事諸人於表面上頗有精神惟未悉其内容何如○懷遠縣今正有楊王諸君竭力在該邑運勳於城中籌設小學四區現已於北門設立養正小學西門設立萃華小學南門設立端本小學辦法均照欽定章程功課亦尙完備懷遠風氣當爲一變矣（多） 
[浙省官塲紀要杭州]  
　　浙東海門鎭總兵現奉督憲崇制軍札委准補烽火門内參將吳蓉承署已由閩來杭禀辭赴任提台呂道生軍門由甬來省與張中丞面商改良軍務中丞卽於月朔邀宴并招藩臬運三司及杭道陪座省垣中城警察總巡奉委候補縣吳令寶樾接辦杭州水利逋判陸病故後卽札吳司馬承乏茲因吳調辦釐差改委劉别駕念詔接署乍浦理事同知柏棟管解黃茶入都遺缺現委卽用縣增令春承署東防同知李金堂現赴京局會辦海運遺缺委李鏡署理正任嘉松鹽分司胡分轉因案撤任遺缺奉委沈分轉三成接署杭州府世伯先太守現奉憲札委兼辦警察商務二局提調差商部保衛司郎中時慶璋由南洋來浙謁見撫憲　（的） 
[訓練省防常備軍杭州]  
　　杭州省防常備各軍近奉張筱帥派委李直刺益習接統後卽以分駐城外之各軍一律調集點騐以新法訓練俾爲各防營表率已委南洋陸師畢業生許君朝仁爲總教員（的） 
[嚴拿票匪漢口]  
　　近有不法之徒在武穴一帶散放飄布勾人入會事爲張督所聞立委幹員督率線勇前往密拿首要（千） 
 
 

Page 10

 
 
[厦門議設緝捕局厦門]  
　　原厦門議辦警察以經費難籌而止茲聞道憲姚觀察議設緝捕局二處每局派勇三十名以厦防廳原司馬爲提調札委何二尹棠及新保甲委員易少尹廷璋爲管帶擇定三月初一日開辦（中） 
[湖南米禁已開漢]  
　　前者湖南禁米出境鄂省來源頓絶以致米價飛漲湘省刻下米禁已開米船之下載者源源不絶因之價値遂日減一日窮簷蔀屋中人靡不欣然色喜也（千） 
今日尙有各省新聞及本埠新聞均列入第三張閲者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[彚錄淞口各國兵艦近狀吳淞]  
　　淞口近來英法美德等國兵艦約有十艘均分泊三夾水張華浜二處至晚間各兵艦施放探海電光燈其英美海軍應需軍糧日前已由二運送艦載送來淞在張華浜灣駁裝○又英國海底電線修巡電輪一艘由新嘉坡一帶巡線抵淞泊淞口張華浜灣大北電報分公司對江○法國新式四枝烟囱大巡洋艦一艘係江西教案出後來淞探聽消息者該巡艦於前晨由淞開赴江西遊弋（不） 
[漁汛已近吳淞]  
　　淞口漁汛在卽故魯浙蘇各式捕魚沙船連日在吳淞備集漁綱又在北口購備鹽斤駛赴浙蘇交界洋面下綱大約三月中洋汎卽可得魚故淞口各魚行亦皆整備開秤 
[紀中國漁業公司陳列所]  
　　中國漁業公司爲通州張殿撰所創設茲定本月二十日起程赴意大利賽會自十二日起至十四日止就白渡橋北　另租一屋將公司所得江海各水族一一陳列中國各海口捕魚情形均映成小影懸之壁間并繪成漁業海圖數幅精細詳明尤爲巨製其海中所產紅白珊瑚以及龜貝等各珍物形狀奇詭半爲爾雅山海經所不載聞今明兩日午後可以前往縱觀過此則須裝箱有志研究漁業者不可不一往觀覽也（　） 
[滬城官事]  
　　總工程局總董曾少卿觀察鑄准補江西瑞州府知府陸孟孚太守長佑浙江海運會辦同知李司馬金堂昨均到道拜謁李禀辭卽日赴京○江蘇候補府長廉章太之泰由省來申住壽祥里鐵公舘儘先選用知府翁振卿太守兆霆到申住梅家弄蘇省蘇寶新廠銅元局提調應季中司馬閎德由蘇來申恭迎新撫住晉陞棧午後均至道轅禀謁○滬寗鐵路文案候補縣陳邵亭明府宗雍兩淮候補大使范蔚廷鹺尹昨日先後到縣拜會（合） 
[袁大京兆起節赴粤確期]  
　　升任順天府府尹袁海觀大京兆偕同李平書明府定期十四日午後三下鐘由美最時碼頭乘小輪至淞换乘德國公司輪船赴粤（資） 
[警察學堂開學志略]  
　　昨爲總工程局新招警察學生開學之期道憲瑞觀察因有要公未到當由縣尊汪大令及警察各局員到堂點名並察閲一切（尺） 
[道批照錄]  
　　滬道瑞莘儒觀察昨日發出職舉王家彥禀批一道錄下查該職舉上年阻擾都台河工曾奉陸前撫憲批飭查明詳革有案現據川沙廳通禀來道以該舉人與弟王家彬復敢假失木爲由誣竊誣盜毆差勒贖不一而足顯係持符橫行岡知歛跡業已批飭該廳提同研訊錄供詳辦今復揑情來轅朦訴試間陶蘭庭旣有身家何以硬疑竊木兩造已互控何以自向索賠疑强劫者係屬廳差陶蘭庭不遭掳贖何以亦受傷痕報被搶者係由唐史該舉人果不教令何以收有實供種種自相矛盾殊覺欲蓋彌張妄稱喝阻未能足見主使是實仰川沙廳迅卽查照前批辦理毋任曉瀆 
[示期投考]  
　　縣尊汪大令昨日牌示云據監生陳湘楹倪增梅具禀願往江寗三江師範學堂肄業遵章赴縣報考請送合行示仰該生等知悉於本月十六日清晨來縣聽候本縣命題考試毋得自誤（宜） 
[郵政局專差投遞快信章程]  
　　郵政局爲便商起見已於天津北京漢口等處試辦專差投遞快信業已辦有成效茲於三月十二日起增添福州一處每信一封分量可重至七錢半寄費一律收洋一角其郵票係三聯式一交寄信人作爲郵局收據一交寄信人黏貼信面一作郵局存根此項郵件名爲專差投遞快信十分迅速云（外） 
[禁售浙江彩票]  
　　浙江彩票已經停辦近日江督查悉仍有此項彩票名目在申混售情事因札飭蘇松太道轉札上海縣飭差查明傳諭該業不許混售取具切結呈案備查汪大令當卽派差顧陞恊同各地甲傳諭具結聞該差每户索取結費洋數角各店不願照付故有公禀總工程局之説（寶） 
[定期特開大會]  
　　三林學校與粮櫃書爭奪邑廟公地造屋出租在縣涉訟縣尊汪大令照請總工程局　董邀集各學堂紳董曁各業經理人于初二初八兩次訂期會議均因各董未曾齊集尙未議妥茲經滬紳等議將廟内空地上所造房屋如有粮串等契執業者准其興造出租如無應卽一律充分至要道碍路之屋應卽一體拆　惟事關公衆未便就議故擬訂期念二日邀集學界曁各業司董在明倫堂開特别大會從良妥議再行商禀道縣核示云（資） 
[流氓狹路尋仇]  
　　流氓沈全德卽麻皮阿德因招搖肇禍經端前撫訪知札縣提究不知如何從寛省釋前日又至西鄉龍華寺遊玩冋北之時途遇有仇之長脚阿新卽王金新互相扭毆沈卽用刀將王戳傷被西門外巡局查知將沈王一併拘訊因沈自稱爲縣中差夥故於當晚一併移縣汪大令諭候訊辦（事） 
[龍華流氓沿路攫車]  
　　近日龍華香汛屇期雖由官憲示禁而車馬往來仍屬異常擁擠前日午後有乘脚踏車前往者沿途忽被流氓强攫而去一時共有九部之多勒索銀洋取贖聞各失主已禀請該處巡防局拿究矣（寶） 
[十九訊誣控拆梢牽涉通匪案]  
　　昨日午後英副領事蒞廨會同襄讞孫明府會訊錢鼎成控朱海郎等誣控拆梢一案先由穆律師禀稱前次至上海縣所查之案究以何者作准上次縣覆五件今查祇有二件何以少去三件明府謂二件有錢鼎成名字確鑿無疑其餘三件無錢之名自然不能証實於是郝門律師卽問陸頌和供詞陸稱並未與錢説過報關行盤與應桂馨之語因祥園内桂馨時至吸烟認識錢供上年四月間在家與應議事並無其事祥園應亦無股三月中源來行中亦未議事亦不給錢與范高頭况我不至行中有陳根其之供詞可証顧伯千是行中專報貨色及行賬之人前堂王幼庭所供與陳根其在大餐舘議事亦屬虚無陳根其向不認識去年三月並未送過銀物手鎗與范穆律師將以上供詞反覆駁詰一過時已四下餘鐘遂訂於下禮拜四上下午兩堂訊奪（力） 
[上海縣案]  
　　楊張氏控周阿毛將女拐賣於潘文炳爲妾一案昨提氏女阿三至案復訊阿三供周在興隆棧爲茶房其妻去冬十壹月十四來勾小女子到棧與潘文炳晤談潘云尙無妻室聳令嫁彼由周夫婦雇車送至北新涇潘姓家中周妻住宿三夜始回小女子被棄在彼始知潘有正妻至正月問潘悉母親在案控告方將小女子送到南翔姨母家内不肯招留仍回潘家其妻毆逐不納潘在鄉僻租房藏匿今蒙台差提案求鑒質之周阿毛狡不承認潘文炳供由周阿毛夫婦作媒是實楊張氏求請將周重辦女已許婚現願領回大令判潘罰洋五十元周責一百下並代妻罰洋十元俱著交保限五天繳案給楊張氏爲女置辦粧奩遣嫁完案○方永生因同居婦人張氏吞烟身死牽涉昨日提案訊問方供住法租界有後樓半間轉租　業輪船之張金發居住二月十七夜有人呼張妻出外翌晨始歸登樓卽睡並不在意直至午刻始由小的之母唤伊不應見已服毒斃命由保報騐是實大令察得與方無干判卽省釋○胡顧氏扭控王阿新毆詐亦奉質訊氏供現因翻造房屋見貼鄭王阿新之樓屋簷水滴在婦人屋上侖將屋簷截短王欲索洋一百元不遂被伊兇毆求究質之王供已經截短四五寸顧氏又唤木匠自行鋸截故向理論並未毆打大令判候查明訊斷○小竊王毓林收押改過局期满解縣請示大令判責一百下速回鎭江原籍（宜） 
 
 

Page 18

 
 
[總工程局紀案]  
　　大碼頭林萬租鐘表店將餘屋轉租與胡承洪每月租洋五角現令搬遷詎胡不允反稱箱内失去銀洋林投總工程局控請提究胡供向擺洋廣貨攤租林鋪塲箱内失去大洋　十二元小洋三十角求請追儒林供去年胡曾向小的借洋十元未還現令遷移故而誣控孫明府察得胡情節支離差呈貨簿查核○竊賊小南京吳阿弟王阿四由控拘局訊押在案昨由副裁判官陳二尹復訊判各責手心一百下小南京押攺過局兩月吳王各押捕房一月○前在揭普豐會舘弄内攫奪王如珪銀表銀洋之蔡生生卽鐵臂　　李金和卽小刁金和拘獲訊責收押攺過局在案刻已期满昨日提回開釋○潘阿大在大東門城河浜内竊取船中棉被由駐防所巡士拘究陳二尹判責手心二百下押捕房兩禮拜（尺） 
[會訊糖貨紏葛案]  
　　奥商信成洋行控華商恆裕元春等六家糖行定買糖三千包延不出貨讞員關司馬循例與奥總領事柯培爾君訂於前日午後會訊原告洋人帶同買辦朱姓式老夫徐姓到案聲稱由徐經手向元春恆裕等購糖三千担立有合同至今過期已久各行俱置不理請追司馬當將合同閲視詰其何以並未簽字答稱因向有往來之故元春恆裕等延　文律師剖稱各行未向信成購糖是以合同並不簽字質之元春之鮑傳桂恆裕之張瑞春供詞相同原告又稱曾託愛理思律師與糖業董事理勸奈被告堅不允從鮑張答稱與愛律師素不相識且滬上糖業祇有司月並無董事此事盡屬子虚司馬衡情之下商之柯君以該合同旣未簽字未便訊理隨著原被退去靜候堂諭遵行（力） 
[英美公廨早堂案]  
　　日新盛洋貨號在碼頭裝貨失去花旗布一件由四六兩號碼頭巡丁在曹根松駁船尋獲拘送水巡捕房昨日解訊關司馬商之美白副領事判曹管押二月贓存水捕房具領○太古洋行碼頭小工近有壟斷覇持情事曾紀昨報美租界華通碼頭近亦效尤昨由小工頭尤大偕同太古洋人投案禀稱有外帮人王阿四慫恿各工人辍業故由小的告知洋東拘王請究司馬判押本廨一月○朱紀氏控同居女婢陳素英以火由傾入飯鍋報捕請究質之素英供因揩抺火油燈時有人打門脱手誤墮所致司馬判令償洋五角再押本廨三天○寗波積賊張阿毛在籍犯案疉疉而已刺字前日掩入周阿連家竊金戒指報時鐘等物由控拘究司馬判押二月作工○胡元鋆控顧文朝合做美亨洋行買辦誆墊銀兩昨由包探將顧傳案司馬判交保候訊○巢同慶前晚九點鐘在五馬路被頑童王阿根攫去洋鈿夾一枚内藏大洋廿餘元小洋若干枚由捕追獲解究司馬以阿根年祇十七判發攺良所六月○秦阿三在福建路飯店相打店夥王林根向勸反被毆傷報捕拘究司馬判押七天○學徒李復生竊取貨摺至瑞昌祥冒取鐵器螺絲鉗等物報探拘辦司馬判押兩月○洋人施米根控西崽陸永生竊鈔票洋十元報探解辦中西官判照數賠償外管押七天○姚金林控陳輿富至浦東洋棧竊鐵請究司馬判押攺良所兩月○劉裕廷陳漢青混入陳阿喜彈花店竊取洋傘水烟袋等物報探拘獲查劉身藏利刃因卽解辦判劉押二　陳押一月贓給失主○王龍生將石頭堆置路上違章傳案請究判罰洋十元充公○張寶珊控唐鳳池不還煤銀昨日票傳判案償交的保候訊（當） 
[法租界捕房事]  
　　德興洋行西人控買辦吳石卿經售洋酒付票銀二千八百八十兩及至往收莊已閉歇吳亦逃逸昨日故將經手之徐季清報捕傳訊徐供該行與銅元局華湘圃有煤炭往來故將洋酒抵償乃錢伯生經手現聞此酒已經售與裕豐洋行中西官判徐交保著交華錢二人到案訊核○汪怡山控羅林安在魯喴洋行某輪買辦時小的在船發籌被羅借去洋三百元立有期票未幾生意辭歇洋未歸還求請究追質之羅供祇欠洋二百三十元已曾被汪剝衣二次大令判交保理處○龍興洋行控潘菊生混用倒閉同裕莊票銀七百兩及泰森美利二洋行附追銀八百餘兩一案昨日復訊潘供同裕莊主胡春九現在被控管押英廨求恩交保出外向該莊追取一併清理大令准其交保理楚○馬車夫宋福元碾傷陳阿榮手臂昨日提訊陳已傷勢稍痊大令判宋罰洋十二元另償醫院飯食洋十六元交保開釋○○虹口外國嫁粧店主陳培生被某西人租去廚檯什物期满遣夥搬回西人不允以致爭毆涉訟昨日原告不到大令諭俟下期再訊（臨） 
[美租界捕房事]  
　　乍浦路工部局所設之小花園同昨日午後突來日兵二名乘醉胡　並向某西孩之傭婦調笑華捕喝阻反被肆毆旋由他捕到來日兵始如飛而逸該捕等遂卽回禀捕頭核辦○王信炳李阿榮二人在西華德路上元樓飯店鼓腹因用銅洋起釁與店夥吳阿林互扭至捕房聲訴捕頭詢悉情形飭王李换洋了事○馬夫陳阿毛駕車至百老匯路違章飛駛由印捕拘究經陳存洋十元保出候訊○吳茂漢王東良在西華德路互毆由捕拘究捕頭以各非善類斥出不理○七百八十九號捕巡至塘山路見有孩尸一具回禀捕頭飭傳地保掩埋（似） 
來函 
[照登蘇州學會來函]  
　　申報館大王筆鑒閲初四日新聞報第二張擬設振華女學校一則中所云云類多失實關係吾蘇學界名　有不得不爲聲辯者該報有謂蘇垣某女校男女混雜浮言大起學務處某公擬請撫憲立卽發封不知某校何名某公何人何所見而知爲混雜何所聞而知將發封鄙人等身居蘇垣耳目較近奚以未之前悉吾蘇女學僅景海蘇蘇蘭陵等三四處雖間有延請男教員誠如該報所謂師範難得不得已而借助仍以講堂爲止於混雜二字相去萬里内地風氣遲開謠啄或亦難免該報旣知其爲浮言浮言而亦錄之旣誣吾蘇之名譽且失該報之價値矣至紳眷王氏恐女學進步從此阻止因創設振華女學其言尤屬不經若該報之率登浮言則真恐女學進步從此阻止王氏爲吾蘇女界熱心教育家振華之設發議已久該報亦屢載其事豈忘之耶可見前後不符皆屬子虚烏有之談豈訪事員誤傳之而該報主筆誤記之歟除函請該報更正外敬乞貴報將此信錄登來函一門爲幸此頌撰祉 
[振武宗社書記員報告]  
　　揚州劉永康函云諸君子振興宗社澤及同胞實深感佩閲報敬悉貴社印送鵝郎草圖説足徴濟世爲懷此圖一出不難按圖而索按説而行唤醒迷津不啻賜慈航而出苦海（中畧）圖説乞寄若干以便廣爲勸導藉揚仁風他日强國富民羣歌盛德（後畧）金陵鍾文波來函竊維月满則虧害極則反天演之公理也鴉片烟流毒中華百有餘年蒙其害者不啻恆河沙數以後浸淫尙未有艾時局如斯若無熱心人提倡而拯救之中國不胥化爲天演之劣種不止此諸公振武宗社之所以組織歟有志同胞趁此慈航實筏早登彼岸以爲保種强國之基予年逾三旬向以硯田餬口十年前因患外症悞入迷途今當誓不再吸並願擔承義務普勸親友聊盡天職○硤石戴杏書葉有勳函云貴社分送戒烟　草圖説拜閲之餘不勝欽佩敝鎭四鄉吸食洋烟日甚一日實堪憫惜急宜親歷開導指圖勸戒方始有效晚等擬于硤石鎭試設支社採取戒烟　草並親至四鄉照癮試勸天心感格癮斷根除實爲同胞自强之福乞賜靈草圖説以便持單分勸○嘉興商會恊理張廣恩來函雅片毒物禍我黃人弱種傷財莫甚於此得先生登高一呼感覺自易拔之苦海使肇軍國民之基鄙人願步後塵在禾設立分社俟開會時痛陳病國喪品之害有志入社者當陸續奉聞噟揚草約清明前後可以放花届時再行寄呈易於認識請先生與鵝郎草並試倘有功效即望繪圖廣傳使海内多一靈草此非大　不能徧播用先馳告○江陰吳璽愷錢啓猶現在上海第一師範所願擔義務立誓不吸雅片並廣勸親友○三墩鎭振武支社第二次報告立誓終身不吸者三十六人名錄于後倪春嚴倪孟康胡願廬謝杏榮李少琴顧松華唐景澄周明照徐心田徐聲揚唐連橋唐淦吕祖德張順舟朱夢金孫亮卿孫叔金瞿金桃瞿鑑桃盛景雲倪士芳朱關伯宗家鉞葉慶祥王餘舟虞晉堦季叙生姚雲程邵木香姚叙生孫關元顧月卿唐鶴松王連生曹益奇朱寅生○上海褚掄甫函云貴社發起使國民脱此黑籍功德無量僕願擔義務終身不食○揚州殷華亭函云晚悞入黑籍業經三年頃見貴社靈草圖説豁然悔悟立誓痛戒並廣勸親友以盡義務○寗波振武支社周玉泉參戎來函云鵝郎草尙未拙弟茲先備日本爾籘秘製亞支奶尅煙丸分送（後畧）崇明張幕堯函云去歲大君子創立振武宗社廣勸同胞勿吸鴉片凡屬國民具有天良宜體先生提倡之苦心濟世之至意（中畧）晚當擔國民之義務矢志戒絶普勸親友（後略） 
[德發洋行經收上寳義務善會捐欵第廿八次清單]  
　　無名氏銀一百兩張仁與洋一百元星江禮耕堂求父病速愈洋一百元陸鋆洋一百元方成房洋十元徐陶氏洋十元張愼記銅洋一元五角以上共收洋三百廿元銀一百兩銅洋一元五角 
[正誤]  
　　十一日本報載滬南總工程局開辦一切工程因乏人司理帳目禀請滬道撥派一人駐局經理一則茲悉係傳聞之誤合卽更正以昭核實（宜） 
 
