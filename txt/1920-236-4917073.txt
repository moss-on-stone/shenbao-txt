# 1920 - 236 - 4917073

 

Page 1

 
 
   
 
 

Page 2

 
 
   
 
 

Page 3

 
 
[時評]  
[近事反感（冷）]  
　　新國會而至今日以期滿閉會可謂自生自滅矣閉會之後以人數少故至欲開談話會而未成更可謂并其精神而自生自滅矣然而其殘餘之議員尚能向政府索欠費并能以接開臨時會恐嚇政府以爲索欠之後盾是蓋於自滅之後而生氣猶未盡也 
　　安福黨人之最不滿於人意者唯多借日債其所以失敗若是其易者亦以此故今新政府之財政部他事尚無所聞而第一傳來之消息仍唯日人實業借欵之是聞豈中國財政祗有一途爲彼外債中國借債又唯有一途爲彼日人耶 
[命令]  
　　八月二十八日大總統令派陸鴻儀爲修訂法律館副總裁此令 
　　又令派石志泉爲修訂法律館總纂此令 
　　又令署國務總理靳雲鵬呈法制局參事王蔭泰懇請免職王蔭泰准免本職此令 
　　又令調任唐馨爲國務院法制局參事此令 
　　又令任命强運開爲國務院統計局參事此令 
　　又令署農商總長王迺斌呈陜西實業廳廳長陳幹擬請免職陳幹准免本職此令 
　　又令任命王納爲陜西實業廳廳長此令 
[專電]  
　　北京電新衆院今午行閉會禮（三十日下午五鐘）　　北京電殘餘之新兩院議員在公園開談話會决向財部索欠解歲費二百萬否則借預算案爲由下月接開臨時會與政府搗亂周自齊許給四十萬餘不再付衆堅不允（二十九日下午四鐘） 
　　北京電財農兩部向日訂實業借欵五百萬以察區森林擔保（三十日下午四鐘） 
　　北京電和議惟對滇尚無把握李電唐處三電未復擬專員赴滇面商請電陸岑捐嫌修好俾易爲功（二十九日下午九鐘）　　北京電財周欲潘次每日上午至鹽署下午回財部辦公潘未同意令尚未下（三十日下午四鐘） 
　　北京電吳佩孚明早出京三師本部設洛陽（二十九日下午九鐘） 
　　北京電吳佩孚昨來京報告改編洛陽西北軍竣事（二十九日下午三鐘） 
　　北京電奉張擬將宋子揚一旅開往關外改編（二十九日下午九鐘） 
　　北京電姜桂題忽辭職（三十日下午四鐘） 
　　北京電靳與曹張商擬對桂粤戰發表意見一要求停戰二令李中立三派員查察閩狀四令各軍保護外人（二十九日下午五鐘） 
　　北京電浙盧電在滬盤獲俄人古陪·俄人陪爾·私售軍火藏於某國艦上請提抗議（三十日下午四鐘） 
　　北京電田中玉電據滋陽縣商會電稱二十六夜兵變損失數十萬已派隊往彈壓（三十日下午四鐘） 
　　北京電魯田電滋陽駐軍宥（二十六） 
日譁變已派第五師往剿 
　　北京電吳佩孚任直豫魯三省總訓練已得本人同意（三十日下午五鐘） 
　　北京電徐再派惲寳惠赴寗慰問李督（二十九日下午三鐘） 
　　北京電再電閩李停止攻粤 
　　北京電光雲錦供攀定國軍參議多名皆議員要求按捕 
　　北京電岑春煊電閩助陳炯明兵四千彈六十萬浙盧及王揖唐各助欵十五萬希詰問制止 
　　北京電鄂王電吳慶桐已交卸究屬北洋老輩應請優予位置 
　　北京電吳光新准由鄂高等軍法會審（二十九日下午三鐘） 
　　北京電財議鹽署已裁六十餘員皆參秘行走尚有顧問辦事員决二批發表（二十九日下午四鐘） 
　　北京電黄某以五萬元運動晉北榷運局長成熟（二十九日下午四鐘） 
　　北京電日使小幡辭職本多熊太郎繼任（二十九日下午三鐘） 
　　北京電黑孫電告二十八早有日軍車三十輛分兩次由滿開崴 
　　北京電哈電德奥回來俄兵萬餘現抵崴埠欲假道東路回國已拒絶准其暫駐烏蘇里營房（三十日下午五鐘） 
　　北京電滿站電謝部兵車由大烏里開抵有二百餘輛並在滿站蒙境添募軍隊（三十日下午五鐘） 
　　北京電本日令湖北省長何佩瑢着免職來京另候任用特任孫振家署湖北省長又令前據兩湖巡閱使王占元電稱長江上游總司令吳光新潛居漢口希圖煽亂當經令將吳光新免去各職交王占元澈查呈候核辦茲據呈復吳光新縱兵殃民吞没軍餉近復擅調軍隊佔據鐵路煽惑軍官勾結匪類各情事請褫奪宜勳照令懲辦等語吳光新着褫奪官秩勳位勳章卽就鄂省依法組織軍法會審訊明呈辦以肅軍紀（三十日下午四鐘） 
　　香港電粤桂戰現分五路（一）老隆徑（二十五）日被粤軍攻破桂軍死數百馬濟軍赴援粤軍敗退死傷及千（二）五華粤軍志在牽制老隆與桂軍戰未劇（三）紫金河源各有勝負（四）海陸豐粤軍徑（二十五）日由普寗進攻戰極劇海豐爲入惠康道粤國擬得之以聨第三路攻惠城（五）惠來粤軍得手聞陳炯明在潮設防取守勢待滇軍到再前進臧致平軍祗到漳浦雲霄未入饒平　（三十日下午七鐘） 
　　香港電國會議員提議陳鴻鈞舞弊營私請查辦（三十日下午七鐘） 
　　香港電汕訊劉志陸卓貴廷關澄芳全部感（二十七）在海豐新田敗潰多被擒（三十日下午七鐘） 
　　香港電陳炯明感（二十七）日赴潮城乘小輪往松口赴前敵督戰 
　　漢口電部委楊文愷爲漢陽兵工廠長蔣廷梓回鞏縣廠長原任（三十日下午二鐘） 
[公電]  
　　宋子揚自辨各報館均鑒國家養兵所以衞民子揚不敏夙抱此志　旅自郎坊成立以來日夕訓練一以愛國保民爲旨各官兵均艱難備嘗勤苦卓絶駐郎二載並無騷擾當爲國人所共聞自政爭而還撤退來通斯時風雨飄摇尚能毅力維持故蒙張雨帥改編奉軍並令暫駐通縣保衞治安顧月來軍民相安地方平靜方幸稍盡職責可告無罪於國人乃僉壬煽惑他軍譁變環攻敝旅駐地呌駡不堪幸經子揚曁各官長百端維持得慶安全爲地方計曾分派小部隊伍截擊匪徒期免蔓延無如匪燄兇熾自衞有餘衞民不足致匪燒搶街市演成二十四日夜之慘劇大凡人性質恨不使人皆爲匪同時被擊之小部隊以街巷狹窄又衆寡不敵被脅去三四十名傷亡連排長二員兵一名子揚才智疏淺事前旣漫無計察臨變又未及防維致令奸人得手糜爛地方我雖不殺伯仁伯仁由我而死言念及此無任慚悚惟有自請解散以謝國人誠恐傳聞失實益增咎戾謹電陳明伏希亮察宋子揚叩感印 
[世界路透電]  
　　俄波戰事未已 
　　二十八日倫敦電波蘭官消息過激軍自華沙大戰開始至今被俘者十萬七千名死傷者五萬名上西萊西亞最近消息謂波蘭軍已佔據八鎭且在多鎭開始解除保安警隊之武裝聞舉行公民區域内之波蘭勞工與協商國國際委員圑會商後决議驅逐上年入西萊來亞之外人 
　　二十八日倫敦電波蘭公報續傳波蘭軍獲勝消息德國無線電報稱波蘭飛行家偵知過激軍數日内或將取新攻勢過激軍向白萊斯里土夫斯克方面行動頗爲忙碌莫斯科無線電報稱彼得格勒紅軍現方出動衆頗興奮 
[法德之新交涉]  
　　二十八日巴黎電德代使今日至法外交部表示德政府對於白萊斯洛法領事署被刦之歉忱且謂行兇者將按律懲治外交部秘書長告德代使謂俟調查明白後將以物質上與精神上之賠償通告德國 
[美國之選擧運動說]  
　　二十五日芝加哥電共和黨與民主黨之運動委員會主任已召集國會委員會以調查選舉運動之經費並電致民主黨候選總統柯克思氏請其交出證據以證實其所稱共和黨籌集金洋一千五百萬元爲運動哈定氏被選經費之說 
　　二十五日紐約電柯克思氏在印第那州普林思登演說攻擊共和黨謂自私貪利之輩捐助巨欵供共和黨運動選舉之經費衆聞其言頗爲注意 
[德荷之新航業]  
　　二十六日倫敦電亨寳之德奥輪公司定十月間以新造之汽船由亨寳開往荷屬印度又荷蘭船公司將於秋間開辦亞姆斯特丹與紐約間之新航業 
[英國之造林學校]  
　　二十六日倫敦電英國造林事業頗有進步已覔獲四萬四千英畝以供造林之需現猶磋商添置四萬七千英畝新林鎭定九月間開辦林業學校招退伍兵士授以種樹技術又鄧基爾鎭現已開辦同樣學校 
[各國近事記]  
　　二十五日紐約電中央政府之官員在此搜查希臘輪船塞米斯土克里號於引擎室中查見價值八萬元之鴉片嗎啡可根等物 
　　二十八日柏林電基爾船廠勞工會現促工人依從協約國要求損毁現置船廠之飛機摩托二百具 
　　二十四日柏林電據愛森消息來因各煤礦應於八月中旬交與協約國之煤現已積有如和約所規定之額量　　二十四日葡京電據報稱葡萄牙將解散國會重行選舉 
　　二十八日美國倭海瓦州梅靈電共和黨候選總統演於國際聨盟謂威爾遜總統所謂之聨盟今已確實失敗無可挽救現宜另行設法根據海牙公判之基礎建築世界協會余將從事於此若國際聨盟則已於第一次試騐卽波蘭問題時傾覆破裂矣 
　　二十九日紐約電聞德人謀以徐伯林飛船環繞全球而不停頓如協約國不加梗阻即擬實行 
　　二十九日紐約電此間船港工人罷工贊助愛爾蘭英美法比輪船中人之表同情者均登陸列隊游行並有爲英國某船卸貨之黑人二百五十名亦附和此舉現受影響者有英船九艘英船續抵者恐亦不免因工人揚言非開釋柯克市尹及許孟尼克斯敎長赴愛爾蘭决不爲英船卸貨也 
[太平洋路透電]  
[新國會之下塲]  
　　三十日北京電兩院今晨閉會靳總理以總統及總統代表之資格參與末次會議總統及總理之演說詞純爲敷衍性質參與倫敦女子大會之中國代表現擬請施肇基夫人任之美水兵由通州回京據稱該地現諸均安靜華人銀行聞北京衞戍軍消息謂將調查各銀行之存户與股東以視有無屬於安福部領袖者衆爲大震今日華人銀行公會開會議决呈請當道取銷此令如不依從各銀行將停市十五天 
[保護罪魁之答覆]  
　　三十日北京電日使署以下文送交路透社發表文曰八月二十二日外交部以答覆日使署八月八日去牒關於容留政治犯之文送交日使署内稱日使牒中所稱各節中政府未能同意俟適當查究後當將各犯罪狀通告日使請予引渡希望日使署勿釋出各犯或移匿他處日使小幡八月二十八日致文外交部覆之略謂查總統捕拿徐樹錚等各犯之命令係根據政治理由而發日使署今容留徐樹錚等認爲政治犯無論控其犯何罪狀本使不能依從引渡之請求 
[南方戰事消息]  
　　二十九日廣州電當道否認陳炯明攻陷惠州之消息莫督派人搜查掛日旗之嶺南新報館因該報載有陳炯明已照會各領事請諭各該國人民勿貸欵與莫督之消息故也 
　　二十九日廣州電惠州消息桂軍現仍扼守該城梧州桂軍陸續來粤助莫榮新北江西江現均安靜東江之石龍及附近一帶現駐有重兵以防土匪起事截斷廣州與惠州間之交通廣州有粤人若干現移家港澳但廣州今尚安靜日人所辦嶺南新報得罪莫榮新曾被搜查今未繼續出報 
　　二十九日廣州電温宗堯陳錦濤雖有離粤之說現仍在廣州粤財政廳請絲商當商等豫付明年捐欵允減收一成或二成半 
[日本温泉場之大火]  
　　三十日大阪電大阪每日新聞號外載稱温泉休憇地名jkaho伊加賀（譯音）今晨二時失火交通已斷全鎭恐將成灰燼在其地避暑者逾二千人如西園寺牧野等要人皆在其列 
　　三十日東京電伊加賀大火損失現已達二百萬元聞火勢尚蔓延居屋數百椽大旅館若干所皆破燬西園寺所住之旅館亦被焚西園寺已逃出東國親王所居之屋四周皆着火惟其居屋聞已保全該處缺水故火勢不易撲滅 
[美議員圑行程]  
　　三十日西京電美議員圑昨日遊覽各勝景晚間開宴慶祝圑長史茅爾氏之生辰 
 
 
 

Page 4

 
 
   
 
 

Page 5

 
 
   
 
 

Page 6

 
 
[國内要聞]  
　　北京通信（平心）暑假將滿之京學界 
　　北京學界自范靜笙就任敎育總長後空氣似乎一新不惟帶有安福臭味之傅嶽棻隨安福之旗而倒士氣爲之一振卽枵腹登壇上課之敎員亦皆有所希望蓋范氏於上台之前曾以籌定三個月敎育經費共數七十五萬雹要求政府而靳氏即宣言願負完全責任周自齊且允先籌給三十萬元也不意范氏實行就職後正式與財政部接洽三十萬之說竟不能倉卒履行無已乃仍指定道勝銀行謂可以暫行借欵十萬及敎部會計員至該行取欵則該行又復支吾其辭謂借欵無不可但前欠應籌還始可借付新債至是敎部部員乃大窘而范氏之焦灼更可想見矣此三日前事也頃聞范氏在國務會議席上曾大發牢騷財政當局亦覺太難爲情今日已通知該部撥欵十萬元一勺之羹雖難療饑然慰情聊勝無亦只好作退一步想矣 
　　金風乍動署氣全消夏假將滿各校當收拾一切作始業計矣惟因無欵之故各專門以上學校距開學之期尚有半月（通常爲九月十一日）目雖需欵孔殷尚不至朝不待暮惟中學校及師範一則已届開學之期一文不名難於開課一則飯食係由校備敎員縱可欠賬廚房烏能墊欵勢不獲已乃亦展期十日如各中學且多先期徵收學費以爲開辦之資其捉襟見肘之窘狀幾乎不可告人茲有十萬元除本部留一部份開支俸給外餘當可以先其所急以維持各校之生活俾不至機關停頓也 
　　北京國立及公立各學校其經費直接或間接仰給於敎育部者皆逃不了窮之一字於此亦無庸爲之詳述所可痛者敎育爲何等事業關係何等重大乃忍令其一窮至此執政者之心理殊令人不解耳至於北京一方面之私立學校近來較有生氣略述狀况如下（一）正志中學昔爲安福徐樹錚所私立敎育宗旨尚古典尊孔敎務使整齊劃一名爲有軍隊之精神實則奴隷性質而已年來京津學界大風波而該校獨能不動者壓力重大欲發未能耳今自徐氏失敗財産半遭没收學校未忍遽廢乃由東海　起主張繼續維持特派董事多人公推王樹枬主任校事用其校舍另籌校欵職員留其少數敎員留其多數改名成達其敎育宗旨雖未公布而吾不難想像得之也（二）孔德學校其與古典主義相反　乃又有一孔德學校該校爲北大校長蔡孑民及其同志諸人所創設蓋純然一法國式之新敎育主義之學校也其初僅有小學班本年秋季新增中學班近並擬參作美國式之試騐主義以爲施敎之標準該校名孔德係用法國近代社會學者孔德氏之名以爲名近又參用新流行之實騐主義誠可謂法美兼備矣該校經費由北大津貼若干近日法國里昂大學亦助費若干該校在全球學界已有相當之價值而國人猶未能注意及之殊可異也聞今年新開之中學班將來畢業即可直接考入北大其所收者尤以女生爲多在北京富有新思想之家庭信任該校者尚不少而北大將來開辦敎育系亦即以斯校爲試騐場也（三）民國大學該校内容不甚完備故敎育部至今尚未爲之立案惟天下事不經破壞無由改良從前校長之不職敎育與學生之荒怠經此次一番整理後有敎育界負重望之蔡孑民出爲主持當可煥然一新矣（四）女子職業學校該校係許頻韵女士所創設甫經一年成績斐然可觀日前開展覽會於中央公園頗受都人士之贊許近該校又添招揷班生並師範科學生師範科係本年新設並聞除此以外復增加函授部將來鍥而不舍該校前途之發展未可量也此外若中國大學朝陽大學則仍照舊招生按部就班一循成法總之此數校者雖經濟出自私人拮据固所難免惟進退自由尚不至如煌煌掛國立公立之招牌有一種儳然不可終日之象也（八月二十六日） 
[北京通信（靜觀）]  
　　農部發售債劵之所聞 
　　農商部前於時局擾攘之際組織機關發售有奬債券稍有識者皆料其結果必不佳良嗣經戰爭大起長官易人債券命運更爲危險乃不意推測竟與事實相反今該部已决定九月一日抽籖如期而辦不稍遷延且五百萬元之債券並已掃數售清此眞經辦諸人始願所不及者也當直皖戰爭未興以前據該債局人員所言謂五百萬之全額已售出者實不及半數且其中尚有契約未經訂好時方在接洽中者迨戰事旣畢時局略見平定債劵之銷路始稍稍推廣當王迺斌就任總長之初在主辦該債局人員皆不免惴惴於心以爲局務擴充職員擁擠列名於冊者多至有數百員每月薪水及其他用費開支至萬元且前後總長往往意見不同政策各異難保其對於此項債券不發生異議不意王氏到任後不惟對於局務不加挑剔且力主九月一日抽籖之說謂非此不足以維持中央信用於是數月來没精打睬之債券局至此精神乃爲之一振恰好創議之周自齊又長財政而該局總辦蕭方駿又爲周氏舊人昔曾一度爲其秘書者也於是周王相會周氏即表示對實業債券十分贊成之意迨蕭氏晉謁周文允予帮助於是墊欵付奬金增籌銀行資本之議乃確定此風一播債券之價值不啻增進數倍近半月來銷場大開各處包銷者紛至沓來北京市面零星售買者尤多即在該部部員於近數日來亦多紛紛購買無錢者則以逾期未發之俸給作擔保品而天津某公司日前來電用有所餘之券願悉數包銷請將號碼開示劵並可不必運津等語是則五百萬元之數已算完全售罄矣惟公家凈得幾何則此賬殊不好算試問給奬費去若干局用費去若干回扣又費去若干將來存餘作銀行資本者當有幾何乎現在該局人員連日在先農壇籌備抽籖事宜極形忙碌據聞僅天棚一項巳費去四千元則其結果亦可想見吾不知當局何爲提倡此類似彩票之舉而徒飽少數人之私囊也 
[芮恩施對於中國時局建議（續）]  
　　公共統治權之所託不外武力·習慣·或公意三種以統治權託於武力之變遷無常而統治之根基不定然則將以此託於習慣乎此正與昔日之家族制度相同而在中國當年君主時代已行之久矣豈可再適用於近代近代國家統治之所託惟有順乎各方面所承認各方面所歸附之法律制度中所得而表現公意而已公意表現之機關當然爲近代國家之要素苟無代議之圑體亦不能成爲完備之近代國家也 
　　此種圑體不存則政府無處而不暴其弱點而减少其能力不但使國際間之承認協商均成爲臨時的非正式的而且使政府自身之財政亦永無强固之基礎處此情形之下國内之不能與以經濟上之援助無論矣卽就國外而言則外國之政府及資本家苟屬公正無私亦豈能與組織不完之政府訂長久不渝之條約况此等條約大都非爲中國全體之福利中國人民亦並未承認其與己有關在今日徒因擁有政權者任意執行無所顧忌待他日發生永久效力之時則各方面凡有牽連者無不蒙其痛苦此固不獨負債之國如此即貸欵之國亦未見其利也 
　　一國政府苟不能得本國人民之輔助如無統治國内之主權則希望他國之扶持實係難能之事實此蓋事理昭彰無可諱者如政府欲得國内之輔助則其惟一之方法僅在乎使人民之公意能有國會爲之代表而已國會之重要其理由更有甚於此者近代國家統治權最强固之根基尚有立法Legality在焉所謂立法乃所以使憲法之規定能有不斷之效用暴力不能犯私權不能侵斷不因少數無限之威權起大法中斷之危懼且爲政府者苟欲博得法外之信仰心亦非爲國家保全此種立法制度不可蓋美國共和政體成立一百五十年來無時不以立法爲統治權之基礎而且在此期間憲法實未嘗有一度之中斷即有修正亦出於大多數國民公意之要求並須經過法律上規定之手續其鄭重之情可以知矣是以舉國認爲公平正義而甘心一致服從者非無故也今中華民國苟欲内享國内之實權外受鄰邦之重視則惟有確定大法守之勿渝步美前型不令中斷此而失之甯有他道哉在今在中國憲法上所規定之立法權已經多少之停頓亦屬無庸諱言者而其所生之結果則無非坐使國内外之信用全失而政府亦陷於愁境今欲改絃更張恢復信用則惟有去陰謀去積弊去武力去人的政府而建設法的政府耳（二）實際解决之方法吾人旣已分析考察時局之詳情矣但欲按照法律之主張而圓滿解决中國之時局以應緊急之需要然則將何如乎此說也實難有圓滿之解答一九一二年之臨時約法雖亦可謂現在政府所遵循但此種約法之本身亦並不望垂諸永久而希望另有根本大法起而代之者也其後因種種阻碍之原因致此種大法不能産出再後而新則有超乎法律之國會舊則有遷徙無常分崩離析之國會而中國之立法情形遂益紛擾而不可解决矣超乎法律之新國會固不必論卽與分崩離析之舊國會論法律根據亦不過徒增其分崩離析耳 
　　一切立法之基本在乎公共民意能爲有秩序之表現故就目前中國之情勢而論苟欲解决時局則不但在理論上應當召集國民會議徵求意見且在事實上亦係舍此而外别無他法惟召集此種會議之時必須根據已經存在之圑體若不如此則全國假選舉而組織之新圑體必如春菌暴發以謀參加推其性質不難想見惟已經存在之圑體如商會工會敎育會以及各省議會等乃爲中國眞正統治權之所屬將來惟有此種圑體方能付中國政府以代表全國之權此種權利目前中國政府尚未曾取得也 
　　如召集此種大憲法會議而離開上述一層要義是無異鼓勵不良之分子而不求眞正之代表夫中國工商學各界之圑體皆早已成立而且甚爲活動且彼輩身負職業對於國事常有切膚之痛斷不能如一般漠不相關或任人收買之選民隨意皆可爲獵官謀職者之利器事理俱在此不難逆料者也吾輩如果希望中國能有眞正之民國代表産生則舍將就此日已有之工商學圑體而外亦難得其他適當之組織况時至今日對於國事之重要中國人已足以知之矣何况人民之中亦公認無職業而非工商學界之分子不能爲眞正國民之代表以保障國家之權利者乎由此觀之則從此種圑體而産生之立法機關不能謂無勢力而其性質復與實際相近决不至徒託空言於事無補况旣屬職業方面之代表則將來立法之際凡有應當屬於行政範圍之職權亦斷不致越爼代謀有意侵越此亦政府之所不必先事過慮者也此種機關將來必能爲中國人民强有力之發言代表面其惟一職務當在制定憲法及國會選舉法使政府各部分皆能建設於法律基礎之上必須如此中國政治方有正當之軌道可尋而中國之獨立與主權乃有確實之保障但此種（國民制憲大會）The　People 's　Consitutionaol　Canventiln如欲精幹有爲則圑體不當太大所注重者當在品格之選擇不在人數之衆多最好各省所舉代表之額不過在六人與十人之間當此重要時期以全國之生要圑體推選此重要會議則此事之本身已足喚起全國之興味使舉國人民自此而覺悟全國政府與己身利害之關連則此事之貢獻已足以關係國家之存亡矣遑問其他者乎 
　　但余尚有不能已於申是言者則召集此種大會之時而對於臨添設以圖影響選舉之圑體不幸而取開放政策則其遺害將有致命之虞目前中國人民之代表祗可求之於已有圑體之中因其有統治之實權與代表T之資格也舍此不圖則將來大會所依據之威權亦必空泛無着因威權者非可自無而有乃須有授受之機關者也故今日當以已有之機關爲根據而召集國民制憲大會由此會而産生永久之憲法即根據此種憲法而選舉正式國會將來正式國會之選舉法中亦當利用已有之機關使其所代表者爲農工商學各方面之利權而不僅僅代表選舉投票之區域此蓋近代（代表利權）ReP 'esentation　of　lnterests之學說爲當今世界政治之朝流將來根據此義而召集之國會對於中國大局旣有經騐對於人民自身復關休戚自能盡其全力以作純粹之立法機關大政方針槪由政府建議苟得國會贊助則推行時自無阻撓即有屬於行政職權以内之事國會亦斷不至簒奪職權將有用之精力費諸無聊之個人攻擊也 
　　若當今政府不能應全國之要求以召集代議之機關則無論其改造之政策如何偉大如何誠摯亦必不能得全國信任之心中國政府是否有任全國國民參與政治之誠意將於此見之中國政府是否有集思廣益之虛衷亦將於此見之此而不能無異陷中國於絶域至於政府不得内外之輔助猶其小焉者矣設此時情况仍然繼續則中國政府之覆亡必爲事實上所難免當此千鈞一髮之際苟有政治家挺身而出順國民之需要立代議之機關則救國之業垂之無窮世世國民永食其惠設不如此者則身敗名辱遺後世羞稱之爲有野心爲圖私利爲無價值致陷其祖國於覆亡在所不顧千秋萬世自有公論存焉 
[關於引渡禍首之討論]  
　　日前喧傳我國對於日使庇護徐徐錚等九名罪犯之聲明業已正式駁覆日使近與某外交當局談及據稱刻下猶在研究辦法並未實行駁覆不過先由法庭檢舉罪證再依法庭請求引渡似已爲確定之辦法聞政府連日頗有討論並就下列諸點加以研究（一）公使館於原則上有無保護政治犯之權（二）各國從來之慣例如何（三）此次禍首是否政治犯（四）英美法譜國何以不肯收容獨日本加以保護就第一點言之於自國領域之内而有外國之政治犯人據國際上之通義固以不能引渡爲原則惟此種原則毫不適用於公使館之庇護權蓋公使館祇限於外交官之特權始得處於所在國法律範圍之外否則均當受所在國法律之制裁若就第二點而言在第十六七世紀之交及法國革命之時代雖間有保護常事犯之事然而因庇護權濫用之結果殊有侵犯國家之主權故自十九世紀以來各國已力矯前弊近來之保護權除限於他國國事犯逃入於本國以外其餘槪可交涉引渡更就第三點言之此次禍首無論如何均不能謂爲有國事犯之行爲此節固無待辯明若第四點則因以上三點旣有明晰之解釋故英美法諸國不肯收容此亦無待贅述聞外交部將根據以上諸理由出向日本公使抗議惟觀日使態度之强硬如此結果能否辦到則又非徒恃公理所能力爭云云 
[京銀行關於禍首股欵之會議]  
　　日人通信社二十九日北京電云衞戍總司令部前日命北京各銀行詳報禍首十人之存欵數及各銀行之股份數因此各銀行家昨日假中央公園開特别會議討論辦法因若遵照此項命令據實報告則恐將來無人敢存欵購股銀行營業必受影響遂公决申請撤回命令即推舉執行委員與司令部方面交涉但此事大約難邀允許因此各禍首之股份及存來均已改換姓名云 
[曹張入京之經過]  
　　自曹張兩使聨袂入京後業已多日所辦事件如何外間頗爲注意茲將其已辦及將辦並希望分爲三項開誌於後（一）已辦事件（甲）靳内閣之决定發表（乙）各部總次長之選定發表（丙）各機關之裁員減政（丁）第二批禍首之通緝（戊）取消四省經略使改設三省巡閱使（己）近畿軍隊之收束及奉直軍隊之撤回（庚）以李秀山繼任和議總代表（辛）劃分中央與各省之辦事權限（壬）使各省一致擁護中央（二）將辦事件（甲）國民大會之召集（乙）籌辦在近畿之奉直軍隊供備近畿地點及續撤回防（丙）引渡禍首之籌議及提起刑事訴訟之辦法（丁）改革各省之軍民分治制與勸廢除督軍問題（戊）不能稱職或含有安福性質之各省官長及其他各員之撤免（己）段合肥之從寛免議將由曹張兩使領銜呈請東海正式發表命令（庚）大總統下令厲行裁兵問題（辛）對西南代表定期開始議和（三）希望事件（甲）新國會之應否解散問題（乙）整理財政是否專恃借欵問題（丙）希望江蘇督軍李秀山速將辭去和議總代表之意速行取消俾免奸險政客乘機破壞結果擬定由曹張兩使通電全國詳述中央及個人對於南北謀和之渴望共挽李秀山竭力進行其中焦點僅可明示國人總之以開誠佈公爲歸宿也 
[醖釀中之督軍與省長]  
　　曹張入京組閣籌欵均有成績惟更易安福疆吏問題則尚未確定良以疆吏牽涉地方投鼠亦應忌器故截止昨日猶未就緒又因政府論功行賞直奉兩方必須保持均勢之局面故頗難作左右袒而遭張表面亦存客氣未便老老實實說出屬意之人僅憑左右轉達意思於政府頗難澈底但山東田中玉徐靳以維持地方有功决不願動浙江盧永祥頗循軌道故亦不欲更換福建之李厚基一職有人保荐王廷楨陜西之陳樹藩一職有人保荐張作相但閩則恐南軍乘勢侵入陜則恐地右任復有舉動殊非旦夕可以辦到至吉督鮑貴卿似巳確定督皖查皖督倪嗣冲在津病重更換决無問題中央原擬姜桂題前往並可將毅軍移皖自通縣毅軍譁變之事發現後政府對毅軍之信用不免減少故姜於前日頗露焦灼之狀姜原定督皖不成以熱河改編熱綏察巡閱區域今將付之曇花矣吉督之後任聞將以張景惠升任 
　　更易各省省長及添任各省省長問題喧傳甚盛茲據調查奉天省長以王永江最有希望吉林省長擬任宋小濓江蘇省長擬任徐鼐霖江西省長擬任丁乃揚山西省長擬任趙炳麟刻下正在分致函電磋商之際至於後有無更改不獨局外人難以斷定卽東海方面恐亦無一定把握也 
[毁譽中之丁錦觀]  
　　航空事務處成立瞬逾半載皖直爭起國人對於處長丁錦毁譽參半有人知其詳細者謂丁錦行事尚能守正勤廉惟渠由士人而隷軍籍因是重視禮節太甚有時用人過於認眞大老條子多置不理處中職員至今祇有額定三分之一丁錦不知體卹人艱反復常加斥責故上下怨忌頗深至其對於公欵用途審計苛繁尤爲人所不喜據聞該處每月額定經費本爲八萬餘圓乃自成立以迄今日計九個月所用欵項僅十三萬元云 
　　此次皖直事起丁氏以與老段有師生之誼曾犯顔極諫致老段有慕韓再不好好帮忙軍法具在决不寛貸之言此事都人知之者多故事定後曹張要求懲辦段家將雖十分嚴厲而東海對於丁則非特不褫奪其官職反有晋陞陸次消息至外間所傳斷送航空權云云吾人試細按中外各報刋布之購機合同費克司公司雖有承辦優先權之規定然除非該公司出品價目優劣與别公司不相上下以及貨物適合吾國用途外該公司實無强執吾國必購之權總之年來是非毁譽爲個人排擠之具航空事業關係新政我人雅不欲其胚胎伊始遽遭挫拆用敢揭其眞相云云 
[東三省通訊（隱）]  
　　日人逮捕入籍之韓人 
　　俄舊黨高梅闊夫已獲 
　　東三省之奉吉兩省與朝鮮境界毗鄰是以韓人之來我國境者實繁有徒三年以前日人持放任主義聽其扶老携幼而去不之顧問蓋亦其實行移民之一種政策也詎兩年來韓人獨立運動日甚一日日本迭與我國政府交涉現在奉吉兩省之邊境已經派隊搜查韓人窮蹙無歸有遁避各地者乃日人以爲未足復於吉林省各處自由捕人七月間吉林省城二道碼頭某韓妓館寓有二客一人早經入籍者駐吉日領館竟派警察深夜前往捕拿事後爲我國官吏知悉提向日領交涉迄未釋出此案未結忽於八月下旬在樺甸地方又捕八人查此次前往者爲吉館警部某氏託名遊歷前往樺甸暗由吉林朝鮮人會會長密告到樺捕人後該地警察大爲驚駭以該日人來樺游歷何得違約捕人且所捕八人中六人早經入我國籍力向爭持日警堅不肯放不得已該縣派游巡隊二十人押送省城交涉署詢明緣由轉送省會警察廳看管日本總領事森田氏立卽派員前往交涉署請求引渡王特派員以其手續不合且捕拘入籍人民尤與條約法律違背嚴詞拒阻日員無詞而返此八人現覊警廳現在僑滿韓人及韓人之入籍者人人自危深慮華官之不能完全予以保護也 
　　駐吉俄領事巴策福氏爲縱俄舊黨高梅闊夫事大受輿論反對我國當道亦以外交官吏而作如此行動殊屬不合鮑督軍爲防高氏逃脫起見派兵在領館附近防範現在巴氏欲藉端他行吉省官吏不許駐吉日本領事森田氏曾向我國當道代巴辨護但此事因巴領之行爲不合即駐奉俄領來查亦默然無言聞最近中央政府與俄使商議將該俄領資格取消以便實行收檢巴氏與高氏勾通之證跡庶可依法懲處刻據軍界可靠消息高氏仍藏在俄領事館内已於八月二十五日早搜出矣 
[國民大會消息]  
　　桂省學界之電訊江西省敎育會之討論 
　　桂省全省學生聨合會日昨召集各分會代表於省立第二中學開設臨時會議討論對於國民大會之意見經衆議决聨合本省各界圑體組織國民大會以應付時局并致電全國各界茲照錄如下全國各界公鑒中華不幸權奸當國禍亂紛乘於茲九載袁氏專權盜國輕摇國本其禍甫息而段氏隨來國殃民挾武力以自恣今幸吳軍戰勝惡氛掃凈安福禍首勢盡就殲久陷麻木之大局今始藥獲瞑眩此吾人所引爲深幸者也然安福雖去而與安福禍國同等之人尚在禍焉能息益以某某軍閥現正擴張地盤便挾重兵以濟惡吳師長尊重民意主張開國民大會以解决時局大義凛然乃彼等竟反對之其將來禍國之心已可想見吾民苟不除此等逆賊則毒根愈固流禍愈烈虎去狼來大局何裨後之視今每况愈下國是前途曷堪設想爲今之計吾民惟有一致響應吳師長速行組織國民大會鼓吹民氣力討軍閥作根本之解决則國基或可從此而奠然生等尤有爲諸公陳者今日吳師長雖主張開國民大會然吳氏現處於某某兩軍閥之下又爲北方元首所掣肘而結果終於不良何則某某軍閥爲權利地盤計必不願國民大會之産出即使彼等明知衆怒難犯而容國民大會之組織然亦必設法摧殘毒害轉深故今日这國民大會雖爲吳師長所倡吾人亦不可專仰吳氏爲鼻息當由國民自行解决然後始能獨立不至爲政黨牽動務將萬惡惡軍閥剷除凈盡此爲第一步繼則將地方自治力求完善力求實行方可望其久安不然亦恐難免異日之患也願諸公勿偷一時之安貽千載之患速起速起廣西全省學生同叩八月二十三日嗣又致吳師長電云萬急長辛店吳子玉師長鑒自師長率師北伐安福逃亡師長爲大局計主張開設國民大會以民意解决時局大義卓識中外同欽生等遠在南陲聞命之下尤爲感佩然復聞北方當局爲地盤權利計遂不顧民意出而反對生等甚爲忿激方謀此間組織國民大會以應付時局萬望師長勿爲奸賊所懾貫澈始終俾民有所趨屬則國民自行覺悟者多而國事 
 
 
 

Page 7

 
 
　　自易爲中國安危在此一舉廣西全省學生同叩漾江西省敎育會近接總商會農會對於國民大會之覆函遂於二十六日開職員會到會者龍　鳳錢振神項賡雲桂汝丹項正純吳士材熊育錫喻祖謀胡英畏等十餘人下午四時開會由副會長桂汝丹主席報告開會宗目略謂今天開會係討論本會與省農會總商會組織國民大會進行辦法應請諸君從長討論桂又主張採取江蘇辦法由敎農商三會通函各縣徵集多數民意每縣共選出一人來省再由各縣所舉之人中復選五人充當代表未悉諸君以爲何如楊元鋆云此法雖屬可行尚未足土盡善如本省之議員亦係由各縣初選再由初選人中複選而出者實則以金錢能力購充省議員者居多數此事恐終如省議會之結果本會不如俟各省擬有辦法再行折中採用最優良之成法似爲適宜主席云天下事有利必有弊如坐觀成敗彼推我諉築室道謀三年不成此次吳子玉師長擬開國民大會解决現今時局總算惟一良策本會爲敎育公圑爲人民之表率更宜先事提倡况各省多已討論辦法本省除省農會議决通函各縣徵集意見外恐尚無人過問本會如再不詳愼討論本省恐終無此事出現故無論如何此事終當籌備進行若遇事畏難則非將中國西萬萬人心理改造之後再行開會萬無圓滿結果本對於此事總須審愼籌一辦法以期進行項賡雲云江蘇來函係三公圑所發可見此會之主張係以各省爲單位本省辦法仍應聨絡三公圑開一聨席會議方能定爲一律辦法結果議决（一）通電大總統國務院曁各省區敎育會轉各公圑贊成吳子玉將軍主張開國民大會解决時局（二）由本會擬就電稿徵求總商會省農會同意如該會不贊成即由本會單獨拍發（三）由本會將原電通告各縣敎育轉致各公圑 
[鄂議會調和時局之主張]  
　　鄂省議會對於時局之變化久不聞其有所主張近以政象糾紛統一無望由秘書廳函知在省各議員於二十五日開緊急茶話會討論調和時局辦法下午一時各議員陸續到會計有三十七人已足茶話會三分之一之法定數二時開會由李德寅議長主席首由文牘報告文件畢次李副議長起謂自息戰以來匝月於茲而收拾時局尚無正當辦法近閱京滬各報凡屬圑體個人頗多建議本會代表人民似應發表意見以供當道採擇經衆討論一小時許結果議决當場指定起稿員擬出調和時局辦法四條通電南北政　及各省當道茲將原電錄下我國近年以來日即糾紛對内對外均應速謀統一前此調和兩載時日虛靡今年事機又至豈容再本會同人揆度國勢參酌法理謹具四事以備採納（一）舊約法爲全國所公認在憲法未頒布以前當然有效應由中央政府重頒遵守舊約法之明令（二）新舊國會當此協謀統一之時旣不能合併存在亦不能去彼留此自應同時解散照舊選舉法召集下届國會（三）現任總統應俟下届國選出繼任時解除職務（四）現行軍省官制沿用已久在新官制未頒布以前應就各省情形仍舊設置以上四事或崇法理以定根本大計或重事實以維國家現狀總期速謀統一早奠國基同人等再四討論意見相同謹電奉聞希冀垂察爲幸 
[桂粤軍戰紀（厦門通信）]  
　　陳競存佔領潮汕臧致平代守漳州 
　　廣東之桂軍準備攻閩及潮汕方面之布置與閩南陳競存所部粤軍之防備迭誌前報今廣東之桂東尚未攻閩而閩南之粤軍已先入粤矣當未開戰之先卓貴廷所部桂軍一營由大埔進駐永定縣之蘆下霸（距縣城三十里）漳州陳競存於八月十號派兵二千名由第十二統領維翼羣督率迂道經龍巖上坪胡雷撫溪而往永定十三號到永定縣城十四日由永定開拔往攻蘆下壩同日駐上杭之粤軍右翼司令許崇智軍長電令所部兵士分三路南下一山武平之蟠龍隘一由上杭之象洞一由上杭與永定交界之峯市駐蘆下壩之桂軍探聞上杭永定之粤軍齊下乃棄械而走退至大埔十五號由武平蟠龍隘南下之粤軍垂手而佔平遠由象洞南下之粤軍不戰而獲鎭平十五號下午許崇智與羅翼羣會齊於大埔縣境是夜二點鐘粤軍攻擊大埔桂軍卓貴廷所部之一營與之迎敵而原駐大埔之王俊三一營（係張錦芳所部）則以槍擊天而歸降粤軍十六號早六點鐘桂軍棄城而走退至獅子口粤軍進城出示安民兵士極守紀律毫無搶掠情事陳競存於十三號由漳州起程經山城往平和縣屬之松柏關十四號路經山城之際因輜重過多强拉挑夫山城各商舖閉門停止貿易十六號抵松椑關是日左翼司令洪兆麟所部（卽第四支隊司令）佔領詔安屬四都中路司令李炳榮（卽第一支隊司令）佔領饒平邊界之茂芝　是日下午中路司令熊略（即第二支隊司令）進攻詔安（即林葆懌之督軍行署所在地）方聲濤所部之靖國軍與卓貴廷所部之桂軍一營又成晃所部之桂軍步兵二營砲兵一連沈鴻英所部之桂軍兩營均出而迎敵惟方聲濤之軍與之交戰頗力其餘桂軍雖名爲桂軍多係粤人壛以槍向空際射擊或歸降熊略或退至閩粤交界之分水關是日中路司令李炳榮之軍進佔新豐（距饒平縣城十五里）右翼許崇智進攻獅子口戰數分鐘桂軍即退是日中午十二時左路司令熊略進攻分水關林良彝所部桂軍一營卓貴廷所部桂軍一營與由詔安退至分水關之桂軍及靖國軍均出而迎敵戰至二句鐘桂軍與靖國軍紛紛退走粤軍乘勝進攻下午五句鐘粤軍熊略遂佔領黄崗十八號晚粤軍第十二統領羅翼羣進攻梅縣（卽舊嘉應州）桂軍卓貴廷所部兵士與張錦芳申葆藩劉澤慶所部兵士均出迎敵而兵士多不用命無甚劇戰桂軍或降或退十九號晨粤軍羅翼羣進梅縣城出示安民是日粤軍第十一統領黄鳳綸進攻澄海其由詔安黄岡退來之桂軍與靖國軍略事戰鬥即退下午粤軍佔領澄海是日粤軍中路司令李炳榮所部與右翼許崇智所部向高陂方面攻擊高陂之桂軍與楓朗之桂軍相接應蓋高陂楓朗爲大埔饒平入潮州之要道李炳榮派兵斷其聨絡路線桂軍司令卓貴廷即在高陂防禦二十日晨許崇智由三河直下猛攻高陂而李炳榮則攻擊楓朗楓朗之桂軍戰數分鐘卽走李炳榮遂與許崇智合攻高陂戰至下午四時桂軍敗衂卓貴廷早已逃走十九日上午桂軍師長潮梅鎭守使劉志陸由汕頭騎馬到潮安（即舊潮州府）帶衞隊數十名是日午後汕頭之潮海道尹李國治交涉員王懋僑工局長饒翽梧警察廳長盧青海均逃走十九日粤軍熊略攻饒平東邊之南山亭無甚激戰桂軍即向坪溪退走同日粤軍羅紹雄攻饒平西邊之鳳凰山該山頗稱險隘桂軍極力防禦戰至二十日正午十二時粤軍始佔領鳳凰山前國會議員鄒魯今春在香港招集粤軍組織救國軍稱救國軍司令二十日晨七時與粤軍洪兆麟鄧鏗先後到汕頭有桂軍潰兵百餘人爲鄒魯招降又有沈鴻英潰兵數百人爲鄧鏗勒令繳械遣散十九號夜桂軍卓貴廷由高陂退至潮安卽調軍分駐於浮洋市一帶並運大砲派軍駐於葫蘆山上一面令勞作霖持片赴縣署令區知事急籌欵項然區已先一日逃走矣乃由縣署區隊長邀往商會籌欵一千元而欵尚未交劉志陸聞粤軍將到偕卓貴廷關澄芳率軍退往揭陽二十一日晨粤軍熊略鄧本殷同時到潮安旋第三支隊司令羅紹雄亦到二十四日上午八句鐘陳競存由潮安乘專車至汕頭各軍官均到站迎接是午設筵於外馬路廣州會館歡宴陳競存以上乃粤軍佔領潮汕之情形也漳州之粤軍均已開往前敵所餘者僅少數兵士其餉項及子彈均由李厚基給付故漳州城請李派兵接防以維治安二十五號在厦門臧致平所部軍士六百餘名到漳粤軍軍樂隊到東門接官亭迎接午後四時臧軍入城分爲六大隊前行有一紅旗大書左翼司令臧最末一隊之紅旗大書第一支隊長劉（即劉長勝也）　　二十五六等日在漳州之廣東人仰食於陳競存者紛紛乘小輪來厦候船往汕頭矣 
[皖人贊成馮玉祥督皖之電文]  
　　北京大總統國務院鈞鑒報載倪督辭職繼任之人中央尚未派定現皖中輿論一致傾嚮湘西鎭守使馮玉祥誠以馮使治軍有方戰功卓著所部紀律嚴明夙爲中外所推服若使督皖實屬人地相宜伏乞俯從民意令馮督皖以安人心而慰衆望皖省幸甚因本省檢查不便派人赴滬拍發合併陳明安徽全省學界代表戴膏吾·竇延年·金淦·史毓琨·蘇貽綸·鄭鴻臚等公叩陷·湖北諶家磯第十六混成旅馮旅長鑒本日致中央電文云北京大總統國務院鈞鑒報載倪督辭職繼任之人中央尚未派定現皖中輿論一致傾嚮湘西鎭守使馮玉祥誠以馮使治軍有方戰功卓著所部紀律嚴明夙爲中外所推重若使督皖實屬人地相宜伏乞俯從民意令馮督皖以安人心而慰衆望皖省幸甚因本省檢查不便派員赴滬拍發合併陳明安徽全省學界代表戴膏吾等公叩等語想我公篤愛桑梓必能勉副喁望也安徽全省學界代表戴膏吾·竇延年·史毓琨金淦·蘇貽綸·鄭鴻臚等公叩陷 
　　北京大總統國務院鈞鑒報載倪督辭職中央即擬照准繼任之尚未决定竊查前湘西鎭守使馮玉祥勛勞卓著中外推崇皖省人民尤深愛戴伏乞俯從民意令馮督皖以慰衆望母任屏營待命之至安徽國民急進會代表倪鐵生·王正衡·陳聨奎·計樹森·金華·陳樹芳·徐伯鸞等公叩陷 
　　北京曹張兩巡閱使·湖北王巡閱使·江蘇李督軍·江西陳督軍·保定吳子玉將軍鈞鑒刻聞倪督軍辭職繼任需人皖中輿論一致推戴馮旅長玉祥並巳電請中央任命伏迄我公俯從民意代達一切母任叩禱安徽全省學界代表戴膏吾·竇延年·史毓琨·金淦蘇貽綸鄭鴻臚等公叩陷 
[蘇議員對於臨時會之討論]  
　　蘇議員之在省者接到省長不准召集之咨文昨日下午在議會討論僉謂本會請求之宗旨在省長藐視議會之彈劾案非純爲財廳問題俞雖辭職於根本問題并未解决且半數以上之請求權與省行政長官之召集權原爲法律所規定今省長不准　集是剥奪議員之請求權將來如有特别事故必須經省長核准方許召集是只許行政官有召集之政而議員則無請求之權其違背法律剥奪議會特權較前更甚劉某謂今日在省人數太少俟大家函覆後再一致進行衆贊成而散而省公署一方面則用搪塞之法一面拒絶臨時會一而訂期召集常年會約在十月中旬不日卽可公布至議員答覆議會之函須九月中旬方能彙齊其時距常會之期不過兩三星期而臨時會召集問題自然消滅於無形省公署對付議會之手腕可謂妙矣 
　　附灌雲公民通電云上海申報館轉江蘇省議會議長議員諸君均鑒頃見報載齊省長駁復不開臨時會文深爲詫異惟聞此次請求召集係因本省發生特别緊要事件由大多數議員主張依法請求而省長咨復竟以俞紀琦已經辭職爲詞即削奪議會請求開會職權其違背省議會暫行法確無疑義務請諸君依法嚴詞駁詰促其從速召集以重法律而行職權不勝翹盼之至灌雲縣公民張四成趙瑞王渭漁許修德李眉仙等叩陷 
[浙議員質問改任陳昌榖]  
　　沈金鑑下車以來瞬　匝月對於用人行政不孚輿論如何留海寗塘工局長陳廷緒續辦台屬塘工奬券以及最近調用新簡財政廳長陳昌榖署理杭關監督尤爲衆所不滿省議員許祖謙昨特具函質問茲錄如下叔詹省長先生鈞鑒兩次上書未蒙採納（上略）然塘工局長及塘工奬券二事爲釋嫌修好猶可曲諒至若財廳一席陳昌榖能否勝任現未可知旣銜中央之命而來焉有無故改畀杭關監督之理雖外　間紛傳陳昌榖暗　津貼甘心自賣然簡任大員隨意更調其如中央威信何先生即欲見好於督軍亦應稍俟須臾得中央調任命令方爲正當今迫不及待擅自處置理由安在謙爲中央計爲督軍計爲先生計爲陳昌榖計無一而可江蘇俞案何以服人相忍爲浙夫豈竟乏良圖而必演此温無步驟之活　殊爲先生不取也先生來浙謙等期望甚殷不意忽忽　兩句貪人敗類不能去正人君子不能用慴伏於遠近現勢力之下無所展布徒自勞形案牘效一批閱文卷者之所爲一省之長如斯良堪痛惜謙本狂夫不善阿諛冀留正氣於人間謹以戆直之言進云云 
[杭州快信]  
　　海門振市公司係屈映光曁省議員黄崇威合資辦理前民政司王文慶任内借地方稅欵五萬元其時財廳莫永貞不表同情由民政司單獨主稿規定月息七釐前年減少二釐現復假台屬水災名義呈請省長加借五萬元昨已令行財廳核議 
　　省農會昨開會選舉正副會長因會員名冊發生疑問致省派監視員離席會員亦因爭論無結果而散 
　　元寳街胡雪巖住宅原抵押旗員嵩愛新覺羅氏處光復後轉抵興業銀行現經滬上葉葵初蔣抑巵備價四萬入千元代爲贖出擬拆運上海京津等處變賣該屋園亭臺榭精工無匹價值四十餘萬此間紳學各界現已發起組織保存古跡會呈請官廳阻止 
　　前司法總長朱深當直皖兵爭時向浙高審廳長經家齡提借司法餘費一萬五千元現朱巳潛逃此欵無着聞某律師已呈省署切實查追 
　　敎育協進會浙代表阮性存辭職改派李俊夫接替 
　　海寗紳商吳兆澂等二十餘人今日公呈省長以海甯塘工出險純屬官塘性質與台屬佔海爲田私築塘路者不同請求續辦海甯塘工奬劵二十期以資修築 
[南京快信]  
　　國民大會協進會代表王某昨謁齊帮辦請贊助進行齊云國民大會法律上無根據事實上亦不易成不如以舊法召集國會俾定憲法云云 
　　李督病漸痊易地調養說已打銷 
　　門帘橋省敎育分會附設國語傳習所九月一日開學 
省垣各平糶局定九月一日一律撤銷 
政務廳長蔡寳善昨已返寗銷假視事 
　　北京高等警官學校畢業學員包明芳等十名已由齊省長分配發交省會蘇州淞滬各警廳見習 
[地方通信]  
[松江]  
　　勸學所之國語演講會松邑勸學所長張彬士於二十九日敦請敎育部特派員王藴山及中華書局編輯員陸依方來松演講國語上午十時開會山四六兩高小校長朱壽人·馬敬時·擔任臨時速記各市鄉敎員校長之來會聽講者多至五百餘人首山王藴山上台演說統一語言之重要及語言不統一之害并謂注音字母爲統一語言之利器繼即指示三十九字母之書法及讀法讀時將口腔姿勢發音部位逐一說明頗能使聽者領解次由陸依言演說南北音之差異并討論國音敎授方法次仍由王藴山續講五聲讀法及聲·介·韻母併切法講畢由張所長招待王等至酬白池宴會宴畢并送王等登車回滬查此次王氏所講多一職韻　字餘尚無所出入云 
　　楓學界之暗潮楓涇涇鎭縣立第二女高沈梭長被松人邵某在教育廳控准撤換業由縣委縣立第三高小校長沈玉儕兼代因此激起楓人疾視松人之暗潮首當其衝者爲第一國民學校校長黄君曾黄亦松人在楓十餘年此次黄遵期赴校開學時竟無生來校黄遂乘車返松赴勸學所請示詎楓人即於此時赴縣呈控謂黄擅離職守並另推某敎員爲校長要求正式委任昨勸學員倪汗忱已赴楓調停不知能平了結否 
[蘇州]  
　　太湖督辦錢能訓辭職電（錢能訓辭職電）蘇州醋庫巷金松岑並轉陶會辦江浙水利聨合會諸公鑒太湖水利工程前承兩省官绅推舉董理迭經商榷曾將困難情形瀝陳懇辭未邀政府鑒允數月以來時局糾紛一切　爲停頓雖桑梓義務何敢言辭惟能訓素乏水利工程學識南北睽遲情事旣疎歲月因循　效逾邈每念資任之所在深負擔任之初衷頃已呈准辭去督辦職務並請援例即由會辦繼任其事庶得人替接無碍進行而遇事相需仍當盡力特電奉聞惟希亮察能訓感（金天融覆電）幹老先生鑒感電拜登良深駭愕太湖水利關繫兩省命脈我公就　職以來百端籌畫近以工欵艱難遽萌退志薦賢自代且聞閣議通過事出俄頃無術挽駕在丹老毅力熱忱不亞台座然浹洽中樞仍惟我公是賴電尾遇事相需仍當盡力之語兩省父老當同感佩臨電依依諸惟德鑒金天融叩埮 
　　選舉公斷處長所聞蘇州總商會之商事公斷處業經選出韓嫁梅爲處長茲聞此次選舉之際有與部章抵觸者數端當日到會諸人不盡贊同有主張電部請據法律解釋者木業董事季筱松亦因此未曾投票并首先聲明除名故韓雖被選尚難就職也　　查烟誣警之澈究住居剪金橋之丁大炮因私賣烟土供人燈吃經人報告西區第二分駐所巡官張子賓立派巡長二人帶同巡士十八人前往丁家搜查當場獲得烟槍二枝烟燈數只烟膏一缸土八兩連同丁大炮一併帶所解送西路區署經劉署長提訊丁大炮供稱查烟時巡士等任意翻箱倒篋四處搜索以致失去金鐲一雙珍珠花二只金戒六只金壓髮一只以及銀洋鈔票等物請求查追經劉署長立傳第二分駐所張巡官帶同原查是案之長警二十名到署訊問該長警等咸稱並無其事顯係丁大炮懐恨誣衊又傳該圖地保訊問該地保供稱此次捉烟係事後應喚協同押解當時情形未能知曉云云劉署長以丁大炮私賣洋烟猶敢誣衊竊物攸關警界名譽亟應澈底根究已備文解送警廳聽候訊究矣 
　　木凟鄉發生命案縣屬十一都五圖木凟落鄉水宅頭地方有林三男者與唐雲泉素有嫌隙前日適與途遇立即拳足交加並擲田内唐即時殞命林三男馳赴縣署投案自首縣署拒却不理悵悵而返當經其兄遠薌及同里管生材從中調處酌貼屍屬喪費已允洽矣詎爲該圖地保報知該管第二警察分所王分所長以案關人命未理私了即將兇犯林三男連同關係人林遠薌管生林等一併解縣由藍承審員開庭略訊立即帶同錄事檢騐吏等馳赴該鄉騐明委係生前因傷致死因命將該兇犯押候訊判餘均交保釋回 
[嘉興]  
　　國民校加授國語嘉興敎育會日前决議本學期起各國民學校一年級生加授國語一科以歸一律現各校已將國語一科列入課程有矣 
[杭州]  
　　美議員圑函謝杭人士浙江督軍署昨准美國議員圑代表斯穆爾函開盧督軍知友惠鑒敝圑在杭招待周至欵宴豐隆感激之深非可言喻敝圑覺貴國人民對敝國人民表示之友誼美感未有能再比敝圑在杭時之更優美者敝圑同人定將感受在杭時種種欵待游宴之盛意携回敝國永不去懐謹希貴督軍將此一番悃忱轉達杭州人民知照是所幸禱 
[雜評一]  
[皖人迎馮（默）]  
　　國民對於一種重大問題須先集合各圑體研究一各方同意適合趨勢之主張而後表示其主張乃始有力若未經鄭重討論彼發一主張此發一主張分歧矛盾非特對外適以示人心之不一致而對内亦且引起自擾之漸也吾國民向與政府交涉之事結果無不失敗乾弱點即在於是 
　　皖人之逐倪運動爲主張乘機廢督也前此論改進皖事者紛紛以廢督爲言今何以又有人紛紛以迎馮爲言乎迎馮之外安知不有迎鮑迎姜迎張者乎旣曰廢而又言迎可見皖人主張之不一致亦即皖人主張失敗之徵兆也 
 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
[上海青年會德育演講會紀]  
　　朱胡彬夏演說女子解放之原理 
　　八月二十九號星期日晚八時青年會德育演講會在殉道堂開會由朱樹翹書主席開會秩序如下（一）唱詩（二）祈禱（三）唱詩（四）鈕立卿書報告下次演講題目爲（中國軍人根本改革之要素）已敦請保定陸軍學堂畢業之某軍官爲演講員（五）朱樹翹君介紹是晚之演講員朱胡彬夏女士於大衆次由女士演說題爲一女子解放之原理）誌其要綱於左 
　　女士云解放二字可分狹廣二義解說之依狹義言之則解放后字似英文中之（）Emancipation）一字即似解放奴隷然中國社會上之妓女與婢妾均在此解放之例若依廣義言之則解放二字可包括四種（一）男女受平等之敎育現今所提倡男女同校一事决非爲惟一1之良法然亦可爲良法中之一（二）女子須有經濟獨立女子若有機會受敎育經濟獨立必不難成試觀歐美諸國之女子男子所做之事女子亦能做之中國女子亦可步諸後塵（三）婚姻自由昔日所謂父母之命媒妁之言之舊例須打破所患者即今日青年男女誤解婚姻自由之意也所謂自由戀愛似英文中之（Freelove）情愛自由似英文中之（Freedom　of　love）此絶不相同之二意義常混爲一事此乃青年男女須當注意者也（四）女子參政歐美諸國自有女子參政後已有極好之成績社會道德法律勞働諸事均有改良故徵諸他國中國女子參政亦不妨一試云云女士演詞甚長語語誠懇聽者莫不欽佩到會男女有數百人座爲之滿演說畢衆皆鼓掌嗣由朱樹翹君代表大衆致謝末唱詩散會已九時半鐘矣 
[家庭日新會歡送會員赴德]  
　　二十九日星期家庭　新會會員黄伯樵與其夫人鄭仲完女士已定期往德留學爰開歡送會於西門體育場到會者凡三十餘人五時許開會首推沈信卿君致歡送詞謂代表全體會員爲中國前途而歡送望他日歸國本所學以指導國人又云爲黄鄭兩君求學計留學時日宜久欲求吾儕希望之實現則留學時日宜暫庶速歸以盡指導之責云次推黄女士致詞謂識黄鄭兩君巳十年兩君之品格才識他日必能有造於世次由黄鄭兩君答謝黄謂自六歲入學以來得社會助力十之九故所志在以此身爲社會服務鄭謂當以勤學報今日歡送之誼云又次黄任之君起立贈言如下（一）黄鄭兩君留學前在日新會時偶然提及今得實行是謂有志竟成（二）人不論長幼皆當求學否則知識破産欲服務社會而無學識以濟之歸淘汰而已（三）黄鄭兩君欲學於德德之長可以兩字盡之曰不苟彼悉以科學爲作事之法則欲兩君他日亦以此爲指導今人輒目不苟者曰固板實則圓通者多苟且（四）辛亥革命黄君在漢陽投前敵司砲其勇敢堅毅之精神尤屬可敬今吾等得居共和國體之下有時或受外人之尊重實則皆賴能捨身勇往者之力故吾輩未曾盡力於此者自宜効力社會始終不行違背良心道德事庶可無愧云講畢攝影復用茶點而散 
[納稅華人會籌備處往來函稿]  
　　公共租界納稅華人會籌備處昨致各圑體公函云敝處自成立以來所有籌備事宜如調查民資格及印刷廣告在在需欵前曾函請貴會先行借撥若干藉利進行迄今未奉復書殊深懸念事關公衆利益端賴羣力羣策相與有成惟是無米之炊巧婦難爲貴會旣贊成於前務乞佽助於後庶華顧問得以早日舉出同謀福利倘蒙俯念公益允借他山惠欵請交敝處銀錢管理員周渭泉（北京路周耕記）潘勵紳（南京路南洋煙草公司）二君　實紉公誼俟大會成立會費有着即當如數奉還敬布區區諸希亮察 
　　南京路商界聨合會議覆函云敬復者頃奉惠函關於貴會籌備進行之中在在需欵囑爲量力擔任敝會當於今日開職員會僉謂市民權一事爲敝會成立之唯一主旨現幸第一步目的已達雖然不能自稱美滿將來産出公正廉明之華顧問必能達到最後之目的伸張民權改良章程種種要圖吾人將有無限之希望矣至貴會各項費用敝會忝爲首先發起之一份子自應勉力認任然收欵之處最好交由中國銀行辦理以清手續而昭公道未識貴會以爲然否敝會决議認捐大洋一百元一俟貴會特定（中疑有脫字）卽當送上以應急需而利進行 
[電查安福罪魁之存欵]  
　　江蘇特派交涉員許沅昨接南京李督軍來電略謂安福各罪魁鯨吞國帑極鉅理應查抄其財産備抵除令滬海道尹王賡廷會同查明外特電該交涉員即希會同設法查明各罪鬼存放上海各銀行欵項開單呈報以憑核辦云 
[國民大會策進會幹事會紀]  
　　昨日（三十）係星期一爲國民大會策進會幹事常會之期下午五時由金拜仁提議幹事會事規則因評議會議事規則尚未完全議决須至本星期三常會續議决定後本會方可依據提出以免有所抵觸現在議事規則旣未决定議事諸多困難今日不妨改談話會衆贊同當即振鈴開會公推霍守華主席先報告上述理由畢並報告現在幹事有因職務關係不能按時到會函請辭職者應否准其辭職孫道勝主張當然准其辭職以次多數遞補次陳良玉提議本會應徵求全國對於國民大會策進會之意見以利進行當經張漢傑孫道勝姚菊生等附議並討論辦法次孫道勝提議現各股應每月將辦事情形報告一次陳良玉主張十天一報告并每股各立一紀事簿將逐日所辦及應辦之事登記於簿由各該股主任蓋章次崔通約報告近日外埠如興化常熟蕪湖等處紛紛來函索取會章表示贊成而本埠各商業圑體近日新加入者亦絡繹不絶所有本會圑體及會員等表冊尚未便截止付印次司徒俠海報告本會通電業已逐次譯發惟電文字句尚略所有前次議决之白話宣言文字宣言不日亦可刷印分發次由調查股家寳報告本股辦事細則現已備有草議定本星期四午後六時俟本股各員討論後即便實行議畢時已七鐘乃散會 
[華僑會徵集國民大會竟見]  
　　本埠華僑聨合會前日開董事會籌議國民大會事宜到會者會長李登輝會員曹讓之謝復初胡道南謝碧田等因不足法定人數由總幹事胡道南提議改爲緊急會議討論結果决定先召集旅滬華僑發表意見再行報告海外同胞一致進行茲將該會通告本埠各華僑函錄後敬啓者自國民大會之議起國民自决之聲浪益高國内各圑體或個人時有言論發表籌備策進力謀進行吾僑等亦國民一份子素極關係國事語曰國家興亡匹夫有責當此時機詎能緘默無言自棄天職本會爰於本月二十七日（星期六）董事常會依照修正會章改開緊會議議决設法通告海外僑胞聨絡進行先生爲僑界巨子返國日久於國中情形知之詳悉應何何籌劃進行之處如有卓見請於五日内提出本會以便關大會取决宣達海外僑胞一致發表意見以促成國民大會是所深禱 
[吳佩孚覆安徽救國代表圑書]  
　　吳佩孚覆安徽救國代表圑書云敬覆者接讀華札敬悉一切民國變亂三年於茲救國之道一在除障礙一在圖建設今幸安福消滅障礙已去建設萬端貴在政府與國民佩無一己成見惟民意與公理是從承示各節深佩藎籌肅此奉覆順頌時祺吳佩孚啓 
[江淮旅滬同鄉會之函電]  
　　提倡國民大會反對李維源調查蘇省長案　　致淮揚徐海各屬農會商會敎育會函自國民大會解决國是之聲浪軒然特起奔騰澎湃不崇朝而遍及全國於是我國民始知主權不可放棄汲汲焉共謀自救浩蕩神洲庶幾有豸然茲事體大責任綦重其進行方法如何使我國民全體眞正之意思得以自由表現不爲其他勢力所覊束與僞託蓋不可不愼之於始矣滬上各國民圑體有鑒於此發起國民大會策進會其意在使此次國民大會純全出於國民之自動屏絶武人官僚政客議員於會外并徵集國民之意見以蘄國民大會早日發現敝會不敏忝從其後亦以主權所在未敢安於放棄但同人等自慚　陋心餘力絀惟眷懐桑梓不得不極力呼籲共策進行吾淮揚徐海之各屬同胞豈其後人用特函達台端務希一致贊同努力猛進并請時惠敎言藉資互助爲幸 
　　致南京省議曁江蘇六十餘各公圑電南京省議會曁江蘇六十縣各公圑鑒省議員張福增彈劾齊省長一案政府派皖省長調查茲皖省長復派淮泗道尹李維源代查查李維源爲害皖北顚倒是非逢迎長官包庇貪吏不恤人言皖人銜之刺骨皖省公民張雪印衞國琛等致蘇省會一電業已歷數其奸代爲吾省惋惜豈吾省之人而反默無一言甘於承認乎務請一致反對急電阻止不但預杜後患且免貽笑鄰疆吾蘇苟其有人希即投袂而起 
[杜錫珪電告抵京]  
　　海軍藍總司令近接海軍部電令略謂戰事雖平大局未定所有關於海軍劃分軍區亟須籌商進行仰速派員到部協議取决等因蕯總司令奉電後派第二艦隊司令杜錫珪代表晉京參預會議杜司令業已由湖口速行到京昨巳有電到滬通知總司令公署核辦 
[新鐵路局長明日接任]  
　　滬寗杭甬兩路新局長趙慶華前日（二十九）由寗抵滬已誌本報茲悉趙局長眷屬已經先日到滬寓靜安寺路滄州别墅昨日（三十）趙局長因須晋謁浙省盧督軍於下午山上海北站長備有AI花車一輛掛於二時五十分開之特别快車赴杭隨行有眷屬二人僕役二名並由鐵路巡官隨車往返照料聞趙局長定於今日上午在杭分謁督軍省長後下午應交通銀行之讌且略遊西湖即於夜車返滬九月一日到局接事 
[兩商會祖停工餞比總領事紀]  
　　字林報略云上星期六夜總商會與南商會在北河南路總商會會所合讌比總領事薛茀德並請各國領事作陪張籋雲代表兩商會會長起而演說稱述比國戰時之功業表揚薛領袖事之政績並致惜别之意張籋雲演說時解釋總商會退任董事之地位謂某外報所紀各節與事實不符並謂總商會會員因領事之友助得享遇民事訴訟案被免交舖保之權利總商會因重視此權利恐被濫用故嚴定會員資格非得會員三分之二之同意者不能充當會員此爲招人批評之一原因總商會近年來雅不願隨衆呌號或因瑣事輒電責政府此亦爲會外人所不滿意之一原因云云言畢以銀杯贈與薛總領事薛受之致詞答謝 
[賴稅務司由京回滬]  
　　江海關稅務司賴發洛昨由京乘滬寗車回滬聞已到關視事云 
[顧公使夫人靈柩將回國]  
　　江蘇特派交涉公署昨接駐美公使顧維鈞來電顧公使夫人之靈柩將搭十月二十一日亞西亞皇后號船回國約十一月五日到於許交涉員得電後昨已據情電請江南造船所届時代派大號小輪至吳淞口外接送至蘇州河云 
[賽槍會大比已揭曉]  
　　萬國賽槍會本年賽射（上海香賓）一切詳情已誌本報茲探悉第一場錄取之優等二十四名分數如下伊籐一郎九十三分柯而九十三分好治司九十三分羅諦九十一分野一色彦太郎九十分郝伯陽八十九分川南陽之助八十九分羅司八十八分脫雷而八十七分韋白八十六分李扶司八十六分飯島政雄八十六分白勒處福達八十五分陶而笛八十四分歐繩直埃八十三分陳景塘八十三分韋而納八十二分密而司八十二分戤鐵司八十二分畢格而司七十九分海立生七十八分史納浦七十七分麥邊七十七分馬秋七十七分以上二十四人均於二十九日午後三時三十分重整槍械齊集虹口靶子場作第二場比賽四時正開始射擊各賽三百碼十響及六百碼十響適其時天色變動雷聲與槍聲相應未幾雷雨卽止光線頗佳結果分數優者居多昨日清晨六時爲第三場比賽以第一二場合計分數最優之十二名各賽九百碼十五響及一千碼十五響至七時四十分鐘大比巳告結束茲錄十二名得奬人員如下 
　　（一）伊籐一郎奬金十字章（二）野一色彦太郎奬銀十字章又洋二十元（三）川南陽之助奬銅十字章又洋十元（四）飯島政雄（五）好治司各奬洋十元（六）郝伯陽（七）柯而（八）羅司（九）李扶司（十）脫雷而（十一）白勒處福達（十二）羅諦以上七員各奬銀匙一隻聞該會書記葡人高拉沙君多年善射一九一八·一九一九兩年連得（上海香賓）第一不意今年第一塲賽畢名已落第在場各員莫不代爲惜之云 
[各輪船進出口消息]  
　　國内輪船 
　　寗波寗紹公司之新寗紹輪船昨日開往寗波所裝出口貨有粗布·鋼鐵·水菓等各種雜貨二十餘件太古公司之新北京輪船昨日開往寗波出口貨有白米·黄荳二千餘包黄糖六百餘包麵粉四百餘包餘有青鉛·藥材等各項雜貨 
　　長江寗紹公司之寗紹輪船昨由長江各埠開駛來滬所裝進口貨計二萬一千二百八十一件有白米六百二十二包黄荳八千五百零六包小麥四千二百九十包麵粉三千零五十包蛋黄一千零五十箱餘爲機花·木耳·紙頭·茶葉·靛青等各項雜貨招商局之華大輪船昨由長江各埠開駛來滬所裝進口貨有麵粉一千餘包靛青三百餘桶餘有黄荳·小麥·茶葉桐油等類該局之江華輪船開駛長江各埠昨日該輪所裝出口貨有黄白糖一千餘包洋靛青一百餘桶檀香二百餘包餘爲鐵皮·蔴袋·鉛絲·洋釘·紫銅·及罐頭食物·肥皂等類太古公司開駛長江之武昌輪船昨日來滬停泊浦東碼頭所裝進口貨有白米一萬五千餘包黄荳小麥七千餘包餘爲爲茶葉·紙頭·桐油等各項雜貨該公司之鄱陽輪船開往長江各埠出口貨爲蔴袋洋靛·洋紙·洋釘·鋼板·顔料·書籍·肥皂等類 
　　福州三北公司之寗興輪船昨由福州開來停泊浦東碼頭所裝進口貨計一萬三千一百十六件有茶葉七千三百九十九箱紙頭三千八百五十四件笋乾一千五百六十八件破布五十件松香二十件餘爲紙傘·點銅·魚翅·白扁荳·木板等類招商局開駛福州之飛鯨輪船昨日所裝出口貨有麵粉二千餘包荳餅一千餘片火油五百餘箱餘爲鉛絲等類 
　　港粤太古公司開往香港廣東之四川輪船昨日所裝出口貨有花生仁一萬餘包油一百餘簍紙烟一百餘箱餘爲土布·綠荳菜餅·棉紗·白蔴等各種雜貨該公司之綏陽輪船昨由香港來滬停泊浦東碼頭所裝進口貨有車糖·荔子乾·罐頭食物·水菓等類該輪今日開往浦口 
　　烟津太古公司之順天輪船昨由烟台·天津開駛來滬所裝進口貨有水菓·花生等類招商局之新康輪船開駛天津所裝出口貨有小麥·長豐·茂新等廠之麵粉及茶葉木器等類 
[國外輪船]  
　　中美中國郵船公司之尼羅號　已於廿八日開自香港今日（三十一日）上午可抵吳淞該公司之渡輪今日下午四時在新關碼頭載客至吳淞換輪乘客之赴美者連同出洋學生共有一百數址名並有西人搭該輪回國此次裝出之貨以糖爲大宗其次則爲府綢及絲經云昌興輪船公司之貨船曼斯文號Marhvon從香港等處裝運各貨本定在九月四號到申再行開赴温哥武頃因上海方面出口貨無多故該輪不再至申由港逕往日本經横濱神户以達温哥武又麥泰淮號Mattawa則須在九月十七日來滬再福來洋行從美國新金山來滬之漪思登克郎EasternCrown已於昨日抵甲裝來進口貨有雜貨一千八百噸卸除以後約九月三號開還美國又有西希瑪拉耶滬West　Hemrod從西雅圖來滬當在出月九日抵埠在申留停三天即須開赴日本順道回美大來洋行之M.S.Dollar原定九月二日可從小吕宋·香港·開還上海裝貨至温哥武惟刻尚未接得確實電報故二號之到滬與否猶難確定公泰洋行之惠斯哈開號WestHika由美國之羅城（屬舊金山）開來本應在八月之二十三四日抵滬旋以裝貨遲延直至昨日始行進口在申停留四五日便須開赴小吕宋等處 
　　歐亞怡泰洋行經理英國皇家郵船公司之客乃逢曉霞CarnarShie自倫敦來滬於前日進口刻在虹口碼頭卸貨俟上海貨出清卽往東洋還英之期須在十月之四號該公司之濆孛樂曉霞PembrokoShire現亦在途中聞該公司接據其船主麥斯惠司電告大約在此二三日内可以進口抵申格林輪船公司之格林生大號現在運貨赴日下星期可以還滬巳定九月二十日開回英國倫敦以至比國之盎凡爾斯荷國之落得登法國郵船公司之貨船米南號Meinam自本月廿八號離開新加坡大約在九月十日來申又有貨船司巧納霍司得號Sohcrnhorst　自本日離開香港來滬約在九月四日可以進口到申至公司船安得來彭號由日本開來遲至九月九號到滬定十號開往意國之干巴尼亞以至法國之馬賽又有奥爾忙佩克ArrnahdBehic自八月四號從錫蘭·哥倫布·開來現接來電亦於九月九日抵申再好時洋行之託倍號業定本日開赴荷蘭之樂德登以至德國之漢堡至於英火輪公司之瓊巴號Jeypore現在東洋裝貨約九月五日可以來滬定七號由上海直放馬賽·倫敦·及盎凡爾司云本日開往日本之開伐號Khive裝赴東洋之出口貨有麵粉一百餘噸至九月十日即須還申約在十三日運貨赴英　　日印俄國義勇艦隊昨日開往日本神户·長崎·之品材號係空船前往未裝貨物因該公司近來往來中日各輪祇有進口貨並無出口貨載去即預定九月九號赴日之星飛樂浦號Simhrcpcl據云亦無貨出口云至於英公司之往來中日印度之喬冶阿加號GrcgoryAcar在九月四號可從印度抵申五號卽開赴日本之神户又有阿里圖阿加號Arratoon　Apcar本定八月二十日到滬二十一號開日本旋以從印度開出時展期三星期故刻已改至九月十三日進口十五日開赴東洋矣日本號則於本日離開香港九月四號可以到滬五號卽須開向神户云 
[友華銀行銀市報告]  
　　中美新聞社譯友華銀行三十日報告云上星期六日倫敦近遠期銀價各跌三先令八便士紐約銀價跌至九七又八分之二倫敦紐約滙價三五七又八分之一此間開市時定價金鎊六行令金圓一○七又四分之一日金四七又四分之一市面終日鬆動投機家及各國人方面要求頗鉅收市時市價略勝倫敦紐約兩處市場銀之銷路目前似皆不銳利故銀價恐將保持現狀但不至大跌云 
[中國銀行行員赴美實習]  
　　近數年間國人創設銀行於本埠者接踵而起最近調查爲數不下二三十家而營業之發達首推中國銀行行長宋漢章氏任職數年中外推重蜚聲四起而對於行中人員又悉力策勵汲引近又保舉行員經潤石君赴美實習銀行事務業由北京總管理處核准經君定於下月二十七日附中國號輪船放洋前日午時該行行員四十餘人假城内萃秀堂設宴公餞經君三時攝影盡歡而散 
[請禁彩票之呈文]  
　　江蘇旅滬公民潘祖臣等近呈大總統國務院内務部及本省督軍省長文略謂爲請禁彩票以救危亡事彩票（卽奬券）之危害盡人皆知假慈善公益之名行殘戮民生之舉近查發行流行已久之奬劵如慈善浙江湖北河南綏遠等當呈請時國家非不知有害故必限定期限救一時之窮乃一經發行仍一再展期且上項奬券呈案祇有正券一種乃均私立名目發行副券一而爲兩實則十有餘種吸盡人民脂膏靡遺世細月收百有餘萬言之寒心充其極必致傷盡國家元氣耗盡社會資財其流毒較之洪水猛獸爲尤甚當道非不知之皆因輾轉人情措詞奥妙然而人民無噍類矣用敢爲民請命尚乞破除情面雷厲風行飭下一律禁絶保人民一分血汗無非增國家一分元氣公侯萬代造福無量云云 
[開徵下忙錢糧之縣署布告]  
　　上海縣公署昨發布告云案照民國九年地丁錢糧遵奉通令每銀一兩折收銀元二元零五分自啟征之日起以兩個月爲限　逾限不完加征二十分之一續限兩個月仍不完納加征十分之一均帶收手數料六釐已將上忙啓征日期布告聲明八年分秋收歉薄奉令普減忙漕一成因忙銀啓征在先未及核減呈明留抵次年忙銀新賦應將九年分忙銀核減一成實征九成在案茲於陽歴九月一日即陰歷七月十九日啓征下忙錢糧除呈報外合行布告仰縣屬地保業户人等知悉務各依限赴櫃完納掣串安業與其限外加價不若限内完納爲便其各凛遵母違特此布告 
[刑事重案用强制辯護之部令]  
　　北京司法部近對各省高等審判廳發出第五四二號訓令云刑事辯護制度所以保護被告之利益維持審判之公平故各國立法例對於重大案件多採用强制辯護之制即我國刑事訴訟律草案第三一六條亦有詳明之規定現在律師制度業已實行關於强制辯護之辦法自應一併援用嗣後刑事案件被告人應科二等有期徒刑以上之刑者若未經選任辯護人或所選任辯護人不出庭時應用審判衙門爲被告指定辯護人以昭愼重仰該廳轉令所屬各縣一律遵照辦理云云蘇省高審廳接前項來文已通行甯滬兩廳曁各縣知事遵照甯滬兩廳并已函知寗滬律師公會即日實行云 
[鎭江車站查獲烟土解滬]  
　　滬寗路於前日（二十八日）由滬開寗之第二十七次貨車上有中華捷運公司承運之貨物二十餘件卸在鎭江車站内有竹籃四只藏有烟土被路警察出當時報告站長陳佑申將籃中烟土拿出九包共計一千三百餘兩由陳站長拍電致滬總局一面將烟土裝在路局公司箱内四周用蔴線火漆印及警局封條由陳君帶路警一名親自押解乘滬寗路十四號特别快車於昨日（三十日）下午九點到滬車到之後將烟土一箱送至本路車務稽查間由值班黎稽查會同鎭站陳站長滬站王站長將烟土放在庫房内將於今日（三十一日）送至車務總管處禀明局長核示 
[撈獲大批私土]  
　　前日天甫黎明時有某公司輪船一艘由青島大連等處開駛來滬内有土販夾帶大批私土十餘箱駛近吳淞口 
 ] 
 
 

Page 11

 
 
　　外三夾水洋面適有海關運糧輪亦由外洋隨後進口相距約一英里該輪即放汔笛知照避讓水道該土販等誤爲查抄即將所有私土盡行傾棄浦中當經該輪管事督同水手撈獲五箱每箱每箱各擊白竹布一小方上書某某記字樣該管事卽將私土解送海關報告稅務司核辦 
[地檢廳賄縱監犯案之昨訊]  
　　初卸上海地方檢察廳長調任山西高等第一分廳監督推事之梅伯孫及前上海地方檢察廳長調任九江地方審判廳長之林仲立均因地檢廳賄縱監犯劉刁根趙阿寗陳瑞和等案經司法部提付懲戒諭令一併勾攝蘇州高等廳接部令後卽飭上海代理地方廳江築圃檢察長遵辦旋經江查悉梅伯孫交卸篆務後當日乘火車離滬已回浙江原籍據情申復高等廳請示茲又查明梅伯孫原籍浙江向住餘杭縣城外一里許葫蘆橋地方應卽移請杭州地方檢察廳派警勾攝移解過滬歸案訊究至山西高等第一分廳監督推事一缺業由司法部另委前上海地方廳檢察官張寳康前往接辦江檢察長蒞任後前日又接高等廳令以劉刁根趙阿寗等各案尚牽涉已革上海地方檢察廳法警毛子坤及上海地方審判廳承發吏黄某領應卽提訊詳報昨晨江君遂飭派法警將毛子坤等一千人先後拘解到廳午後由檢察提案隔别預審良久諭令一併押候再訊 
[汽車撞斃幼孩之結果]  
　　滬西愚園路九十號門牌廣東人盧某家汽車夫張芳桂前因開駛一千零五十四號汽車經過意定盤路將該處居婦盛陳氏家九歲幼孩秋囝（卽秋媛）撞倒碾傷斃命業經該管捕房報官騐明飭屬收殮聽候查明訊核等情已紀本報昨晨捕房傳齊人證將張芳桂解至公共公廨由李襄讞會同英赫副領事升座第二刑庭研訊先由兩造律師上堂各將經過情形陳述一過並同稱被告主人已出資撫卹尸屬云云次由尸母盛陳氏投案所言不外要求伸雪等語又據尸叔盛滙林到堂證明當時伊站立之處與出事地點距離祗三丈路故姪兒被撞時伊目擊甚切秋囝係立在意定盤路路旁並未行步其時亦無他孩在彼被告所開之汽車行經該處時在午後七時許尚未燃點車之尾燈車頭亦未點火又無喇叭聲響以是肇事之前我實並未看見汽車等語質之張芳桂仁稱是晚車上開一小燈車行甚慢經過出事地點見一小孩飛奔從車前穿過我即避開至撞斃之孩當時我未看見大約係二孩互相追逐故此孩撞倒時面前飛奔之孩已不知何往等語中西官核供將尸格及捕房調查此案所繪出事地點圖樣並全案人證供詞詳細察核之下卽判曰被告張芳桂開釋 
[四誌東新橋堍之命案]  
　　混名小蓬頭者於本月十八號夜在公共租界東新橋堍源豐潤烟紙店樓上小總會内被人刀傷殞命後經老閘捕房華探目王潤甫先後緝獲與是案有關之洪阿三陳金才（即陳交清）並茶房王阿四禀由公共公廨諭着分别押候訊究在案昨由王探目與西探鼐鐵將以上三人併解公廨即據該探目等相繼上堂訴明前情以本案係由美領陪審要求展期研訊關讞員得禀商之英包副領事諭將該被告等仍帶回捕房候美領堂期解訊 
[浦東稻田發現小害蟲]  
　　浦東洋涇市一帶稻田中近發現一種細小之害蟲農人相顧驚駭謂本届秋收必致減少此項害蟲蕃衍甚速千百成羣嚙食稻根減少稻之生殖力甚有萎枮者農人咸稱之謂稻瘟云 
[香工要求增加工資之昨訊]  
　　本埠客帮香業工人約三百餘人每日所得工資不過二百五十五文現因百物昂貴難以度日爰由各工人聨合議决要求各店主加增至洋三角該業董周劉康迭次勸解各工人堅執初議近日在外倡言若至本月十八日不達加薪目的擬即全體罷工各店主漸有覺悟已邀同磋商俾早解决又本帮香業工人亦因要求加增工資不遂罷工巳逾一星期昨由本帮業董趙章卿分函本帮各店主勸令和平解决免得雙方多受損失 
[法租界商業聨合會停止平糶]  
　　法租界商業聨合會假白爾路三百八十九號舉辦臨時平糶局於本日起進止各平民糴米者於昨日晨八時至下午二時非常擁擠計糶出一百二十餘石所有存米業巳糶完當事諸人因各會員來局帮忙勞困異常特略備酒餚藉伸謝悃復全體攝影以留紀念並聞昨日該會又接中國工會陳國樑君來函謂上海學生聨合會請將該會開游藝會所得洋三千元秈米五十石轉照該會平糶該會因刻已結束故已專函婉辭云 
[滬北五區商業聨合會開會紀]  
　　昨日（星期）下午一句鐘滬北五區商業聨合會開第一次新舊職員交替會蒞會者五十餘人公推史觀濤主席商叔康紀錄（一）主席報告新職員姓名（二）歡迎新會長戚順友入席就職各職員向彼行一鞠躬禮（三）前會長述滿任詞（四）校監史觀濤報 
[滬北五區商商業聨聨會新舊職員交替會攝影]  
　　告本會附設義務夜學經過情形（五）仲佩坤宣言諸君旣受其僱　必須羣相負責幸勿放棄（六）來賓演說畢全體攝影紀念盡歡而散已鐘鳴五下矣 
[呈請禁止棉花攙水]  
　　棉花檢查局昨呈上海縣署文云呈爲秋花將次登塲援案呈請嚴禁攙合水氣雜物以維花業事竊惟棉花攙水及攙和石膏花核僞絮雜物等非特暴殄天物抑且墮落信用致使對外貿易不能發展喪失利權莫此爲甚歴經呈請鈞署出示嚴禁各在案茲届新花登塲在好本年收成尚稱中稔該農民等亦應各發天良力除積弊母再攙合水氣雜物售欺作僞冀增價值而使花商受莫大之損失貽害實非淺鮮爲特援案備文呈請鈞署出示布告嚴禁攙水和雜物等弊發貼縣屬各鄉鎭本埠各碼頭並責成地保按户傳知倘敢故違一經察出定即照章送究分别充罰懲辦以維花業而濬利源實爲公便謹呈上海縣知事上海棉花檢查局長沈惟燿 
[交易所月秒交割消息]  
　　上海證劵物品交易所各部經紀人以陽歷月秒已届自星期六起迄昨日星期一爲交割期間此月内應交割者棉紗部計十六支雲鶴標準紗四百包扯價一百六十二兩售出最多數者爲八號經紀人買進最多數者十四號經紀人棉花部應交割火機花衣二百擔扯價二十七兩經紀人售出最多數者四十號買進最多數者六十一號證券部本所股票交割者一萬一千九百四十股經紀人賣出最多者二十五號買進最多者三號漢冶萍投票交割者四百五十股扯價三十元經紀人賣出最多數者二十七號買進最多者四十八號元年六厘公債票交割者一百十六萬六千元扯價十九元經紀人賣出最多者二十五號買進最多者四十號七年長期公債票交割者二萬元扯價三十六元經紀人賣出最多者二十七號買進最多者二十五號汕類部交割者豆油十簍扯價每簍三十二兩四錢經紀人賣出最多者七十號買進最多者八十一號 
[限制寗紹商輪小賬之意見書]  
　　四明長生會羅啓華因要求限制寗紹商輪茶役索取酒資特上寗紹商輪公司董事會書云寗紹商輪公司董事會諸君大鑒逕啓者寗紹公司創立之宗旨大半謀我寗紹二府同鄉往返便利起見而近來數年船上茶役對於酒資竟漫無限制此等現象非寗紹二府同鄉之福實是船上茶役之利雖今春四月間有石運乾先生署名之告白數張貼於寗波江岸一帶以及船上上海碼頭等處限定茶役酒例計超等艙洋五角房艙洋三角統艙銅元五枚不給者聽其法雖善恐非完全（一）統艙之客未必人人識字（二）未見登報聲明（三）貨艙上舖位係管艙者招待並無號衣號碼無可指明（四）日久字跡模糊恐該茶役故態復萌鄙人之意旣承石運乾先生已限定酒例可否將統艙酒例山售票處收銅元五枚當給竹籌一根註明酒資已收不准再索或票子一張亦可倘茶役招待者乘客可將竹籌或票子付給茶役而茶役可至賬房持籌換取銅元倘不用花役招待者該乘客可不用買若已買亦可持籌向收票員換取銅元五枚是否有當惟希公鑒 
[學校消息併紀]  
　　民生女學貝勒路民生女校昨日上午九時行開校禮新舊學生到者一百二十餘人十時開會出校董郝賦天主席報告本學期學生數較前增多添聘敎員均係熱心志士云云繼請校董任矜蘋演說略云吾人在家庭中不願爲不肖之子女對國家不願作無用之國民故入校求學之時即當作一好學生庶將來能作好國民云云繼又請來賓嚴伯威演說略云今日欲講男女平權無需他求祗努力於自立已足蓋從前重男輕女因女子多不能自立必依男子以生活故也故今日欲得各種與男子同等之權利必先謀自立欲謀自立又非努力求學問不可此鄙人所厚望於諸君者也云至十一時始散會 
　　民國女子工校前日（二十九）重慶路民國女子工藝校行秋季始業禮校董謝遠涵胡象美及敎職員來賓等到者五十餘人新舊學生到者百三十餘人下午二時開會報告向國旗行禮向校董敎職員行禮校董訓詞教職員訓詞來賓演說唱校歌畢閉會聞該校開課本定夏暦十九日近因天熱改期二十一日云 
　　學生會第一義務學校上海學生聨合會所設之第一義務學校自去秋開辦以來學生頗發達本届畢業學生已升送民立中學預科肄業學費由該校設法補助茲悉本學期有聖瑪利亞女學畢業之歐陽雪女士擔任敎務並有葉孟乾杜渭田二君敎授圖畫算術等科已於昨日開學云 
　　振華學校閘北蒙古路中公益里振華學校於昨日上午十時行開學禮新舊學生到七十餘人先由校長致訓詞次唱國歌校歌敎員錢鑄九許馥林女敎員吳興華及來賓陸常盛等相繼演說語多勗勉該校男女兩部曁英文夜學部尚有餘客可揷云 
　　共和女校海寗路西天保里對面共和女校定於七月十七日開學二十日上課該校今届刺繡專科不收學費藉廣傳播兼設婦女半日補習科以便中年失學之婦女入學云 
　　北城義務夜校北城商業聨合會商業義務夜校於二十九號行始業禮到者職會員曁學生二百餘人公推王濟英爲贊禮員徐方政陸家惠紀錄（一）振鈴開會（二）敎員全體向國旗行禮（三）學生謁見職敎員（四）行四學相見禮（五）會長及籌備主任報告校務經過情形（六）職敎員勉詞先由敎務主任胡如威勉詞後敎員童醉公王濟英屠心一徐壽卿職員朱仲齋章晴蓀陳梅芳夏子林等相繼致勉詞大致希望諸生革除商業惡習俾營業日臻發達（七）來賓張志鵬顧堯唐演說（八）胡如　報告該校定於三十號晚七時考試揷班畢振鈴散會 
[少年宣講圑演劇籌募建築費]  
　　嵩山路少年宣講圑總部定陰曆八月初一日在大舞臺義務演劇一天籌募建築經費發售入塲券每張槪售一元不分等級應購者頗爲踴躍並由各機關各商店擔任代售該圑因售券事務繁忙特分部辦理（一）寄售部（主任陳賢賡陳賢本）（二）圑員部（主任甘梅嶺俞光芝）（三）圑體部（主任顧雲翔胡雄才）如有售券事務均與各主任接洽 
[救國十人圑徵求會員]  
　　中華救國十人圑聨合會爲謀發遠起見前經開發席會議議决徵求會員章程數條茲錄於後（一）會　凡中華民國國民不限男女能遵守本會章程者皆得入會（二）會費當年會費一元贊助二元永久十元（即一次繳足十元永久不取會費）（三）利益本會會員之利益列下（甲）本會日夜按免費肄　（乙）書報社可普閱報章書籍（丙）體育部拳術足球及各種運動（丁）加入音樂班及各項遊藝（戌）得聽名人演說（巳）送閱本會全年週刊（庚）本會義務醫生處免費或減費療治（辛）沐浴不取費（四）志願書入會志願書須本會署名不由徵求簽字 
[仁濟女醫院明日開診]  
　　麥家圈仁濟女醫院因時届暑令於八月一日起停視門診近以節人秋凉定於明日起照常開診 
[紀中華書局製造國音留聲機片]  
　　中華書局因國音爲推行國語利器而注音字母輾轉傳　發音互有出入特製國音留聲機由敎育部特派王樸來滬發音連日已製成六面第一面字母及拼音第二三面雙拼音第四五面三拼音第六面五聲由法國百代公司特派技師Raqin收音收竣之後擬在上海巴黎各製鋼模一份以期複製時無絲毫之差王君因發音疲困昨往無錫南京等游歴下星期返滬再行發音據聞尚有六而云 
[新到白金脚眼鏡]  
　　天津路大明眼鏡公司近由美國運到新式白金脚眼鏡體質堅韌經久耐用光澤透潔置暗室間能光彩四射該以司以外國新到特依來價出售不加分毫云 
[青浦新知事赴任]  
　　新任青浦縣知事蕭文彬號郁宣吉林五常人已於前日赴青履新 
[河南副劵第八期開奬紀]  
　　昨日爲第八期河南救濟有奬副券開奬之期仍在南市久大碼頭舉行自午前八時起至午刻十二時止茲將五大奬號碼並經銷各號照錄於下　頭奬第三萬二千一百五十二號（本埠善利全）二奬第一萬零三百八十五號（本埠廣滙源）三奬第一千八百四十七號（本埠大有利）四奬第七千三百七十九號（本埠飛來福）又一萬零八百三十二號（本埠有利源）又三萬三千五百四十號（本埠萬有源）五奬第二萬二千三百九十八號（本埠廣滙源）又三萬八千七百五十三號（本埠大利元）又三萬九千一百五十四號（杭州和記） 
[包認中西區清潔捐開標紀]  
　　中西區清潔捐因龐道宗認期屆滿經滬南工巡捐局姚石蓀局長詳准松滬護軍使援案招商投標由局訂期本月三十日開標已紀前報昨屆開標之期午後由姚局長會同該局名譽董事在塲監視計投標者共六人迨開標檢視以喬靜山所投之標每月認繳洋一千七百十元爲最多數自應得標當令該商遵章於三日内繳納常存欵三個月並取具殷實商號保證書聽候給諭承辦倘有逾限即將所繳之保證金充公歸次多接辦所有投標次多數之陸兆珍保證金應修三日後再行發還其餘未得標者所呈之保證金當塲分别發還各該商人領回 
[劉科長點驗一區警察]  
　　南市第一區警察署曁一二三各分駐所預由淞滬警察廳長徐國樑委派本廳司法科長劉春圃於三十日上午前往點騐昨日届期劉科長即於清晨八時蒞一區總署當經該署長趙墨林預行傳知所屬一二三分所署昌屆時令落差各長警一律荷槍排齊隊伍到署聽點俄中劉科長將一區總署及各該分所長警花名册次第點騐畢即代徐廳長向衆慰諭大旨謂天時炎熱各宜注意衞生應將臥室清潔並洗刷衣服爲最要至於出勤時間在崗位服務尤宜尊重警章對待地方人民務宜和平切弗造次並不得踰越範圍云云諭畢仍由巡官督率隊伍各自歸隊劉科長即返廳呈復銷差 
[寳山縣知事給示保護書業義塚]  
　　寳山縣知事公署第四十號布告云爲布告事據大場鄉經董戴清瑞李光兆鵬呈稱准上海書業同義會會董王顯華闕念橋丁雲亭等文稱上海書業自前清咸同迄今垂數十年民國以來敎育普　　 
及各省應用書籍咸以上海爲供給之區致印訂工人不下數千人之多然工資較微工人之中類多貧寒凡遇疾病旣無醫藥之資或遭死亡又乏棺殮之費商等誼屬同業不忍坐視爰集同志捐資發起上海書業會上年六月已告成立會址暫設上海新北門書業公所内先從辦理施醫施藥施棺掩埋各事宜其餘他項善舉俟經費充足即擬陸續舉辦茲有熱心公益之本會董事章宸蔭君單獨出資向大場廠地方業户車震腸購得闕字號三十七　餘字圩十九號十二坵内則田六畝八釐六毫正立有單契爲憑全數捐助本會作爲義塚基地查該處地處荒僻田道無礙作義塚之川業已豎立義塚界石以明界限恐有附近鄉民糾衆阻撓乘間生事等情除稅契過糧外事關善舉仰轉呈立案給示保護理合據情呈請核准施行等情到縣據此合行布告仰該處居民人等一體知悉須知闕三十七圖創立業義塚基地係屬善舉事宜自此布告之後如有附近鄉民糾衆阻撓情事一經查出或被指控定即提究不貸其各凛遵母違特此布告中華民國九年八月九日知事歐署春 
[施材會收殮屍身]  
　　徐董氏年五十二歲福建閩清縣人八月二十三號由天津乘招商局新銘輪抵申正擬換輪赴閩忽患疫症入天津路中國紅十字會時疫醫院醫治無效在院病斃又有徐王氏年三十九歲常熟人病死於天津路紅十字會時疫醫院内又有江陰人朱子文年三十歲生前拉塌車爲業因病死於虹口東貴坊第五弄七十二號内均因無人收殮報告上海聨益施材會給材收殮埋於引翔鄉會塚 
[鐵路看栅人自戕]  
　　滬杭路派在梵王渡之車站看栅人安鳴鳳於昨日（三十日）晨神經病大發在棚房内用火器自援救不及當由該站站長拍電報告任局長一面派路警報告家屬備棺收殮 
[男女雙雙投浦]  
　　湖北婦人柯周氏在籍時與龔雲仙識近忽背夫柯某來滬柯即向龍索人龔無奈趕至滬上前日在黄浦灘與氏遇見逼令回籍氏不允致相爭執扭至碼頭雙雙投浦圖盡山捕查見設法救起帶回捕房分别留至昨晨併解公共公廨經中西官訊明前情判龔與氏留候函送湖北同鄉會代遣回籍 
[寡婦投河遇救]  
　　江北鹽城寡婦梁王氏因夫弟虐待於昨日午後奔至肇勤路河浜躍入波心圖盡經人瞥見訴由一千二百六十三號華捕設法援起詰據該氏泣稱年二十六歲夫死三年與小叔同居非但遭其虐待且將其歷來在廠所作工資悉數取去是以圖盡等語因即帶入捕房禀明捕頭轉送公廨留候解案訊核 
[警廳招領男孩]  
　　江蘇淞滬警察廳昨發傳單云本廳今收有男孩一口將姓名等項開列於後仰該親屬速來認領計開（姓名）李秋連（年歲）約八歲（面貌）和尚頭（言語）常州口音（衣服）赤膊赤脚僅穿白斜紋布破舊單褲（特徵）腦後有小疤數點（迷失地點）南市永興街（迷失月日）八月二十八日（到廳月日）八月三十日（留置處所）新普育堂 
[巡警查獲誘逃案]  
　　住居楊樹浦公益里吕永金之妻唐氏向在紗廠做工忽於本月初十日走失無蹤當經品同母尹氏叔定安等各處找尋無着至次日有人到家報告謂爾家唐氏被紗廠工人祝阿六引誘偕逃在遭家渡爲巡警查見拘送四區四分所訊押等語吕母子往看屬實具稟請究昨由該所將一千人函送地方廳經檢察官提案預審之下判吕唐氏祝阿六分别收押吕永金等退去候查明實情再行核辦 
[染坊被封之赴道控訴]  
　　閘北順泰染坊主胡起隆因雇紅坊工司李德銀在店工作被洋色染業小同行工帮領袖投縣呈控紊亂行規經上海縣沈知事飭吏將順泰染坊封閉　縣署封閉該坊之封條並無印信致由該被告胡起隆呈縣查究並請迅予啓封茲因日久並不批示又未啓封昨由胡起隆將封條無印曁並無違背行規各情呈明道尹公署請求飭查 
[陳憶德業已開釋]  
　　前充滬南工巡捐局路政處主任之陳憶德於去年　間被人在上海地方檢察廳起訴詐欺取財曾經判决處以四等有期徒刑監禁二年嗣因陳不服提起上訴又由蘇省高等廳駁回旋又投大理院上控始春准理令委高等廳查安重訊經高等檢廳令由上海地方檢廳原審官堵推事查復以陳憶德實無詐欺行爲現巳證明應當宣告無罪等情近經高等廳批略謂此案旣經調查證明陳憶德確無詐欺取財自應取銷原判仰即省釋等因故上海地方檢廳業將陳憶德於前日提回開釋矣 
[吳阿二要求復審之結果]  
　　虹口百老滙路八百九十九號門牌居人崔廣信前控吳阿二時阿福拆梢洋四十元經捕房將兩被告拘解公共公廨訊明以時無干開釋吳押西牢三月在案茲因吳不服延律師投廨要求復審昨晨中西官命將吳時提案即由吳之律師上堂聲明此事實係原告挽被告代爲找尋其妻所控之欵係應給被告之川資惟被告實未收到此欵請求將案註銷云云問官核禀判吳着具以後不再犯案切結開釋時退去 
[撞損汽車判償損失]  
　　法商某號電車前日由十六舖開駛至徐冢　行至寳昌路有汽車夫季道士所駕之汽車從横路冲出將該電車上之鐵板等物撞壞後由巡捕到來將季帶入捕房昨解法公堂請究先據電車公司大班投訴前情求請追償損失詰之季供是日天適大雨未知前面有車馳來致肇此禍求宥中西官判着季罰洋十元充公再賠償原告損失洋六十元以儆 
[店夥舞弊行竊之押儆]  
　　某店夥方玉卿邇因私刊該店書柬圖章向各主顧冒取貨物前晚又竊取店主陸德彰之馬褂兩件質洋化用現爲陸查悉報告捕房飭探將方拘獲抄出傷圖章吊出衣服原贓帶入捕房昨解法公堂請究先據原告陸德彰上堂廙明前情詰之方供認私刋圖章行竊衣服不諱中西官判方押西牢一年贓給原告領去僞圖章銷毁 
[收買贓物之科罰]  
　　住居華界之朱健堂前竊賊沈阿福竊取銀飾數十件價值二百五十一元後由沈持至法租界庫仙波銀作内銷售得洋八十四元化川現爲警察廳偵探王愼卿偵悉將沈拘獲供出贓銷庫處故由該探於前日帶同沈至法捕房稟明前情捕頭於昨日將庫仙波傳至法公堂先據捕頭上堂稟明前情請究繼據原告朱健堂投訴被竊情形詰之庫仙波供沈阿福向在某銀樓爲夥時常有零星銀飾持來銷售故敢收下實不知係竊來求察沈阿福供此項銀飾實係在逃之其生令我持至庫處銷售並非是我所竊求宥中西讞員判以庫仙波不應收買來歴不明之物着罰洋五十元以儆 
[來函]  
　　山東嶧縣中興煤礦公司來函 
　　逕啓者閱八月十三日貴報轉譯上海字林西報華煤運歐消息節内有近聞大批華煤裝往丹麥約共兩萬八千噸係由山東嶧縣中興煤礦公司售出等語查敝公司并未直接售出此項運歐之煤業經函請字林西報聲明茲將致該報洋文函并譯稿一併寄請台洽統祈賜登來函欄俾廣傳佈至爲紉感山東嶧縣中興煤礦有限公司啓 
　　抄致上海室林西報館函稿逕啓者閱八月十二日貴報華煤運歐消息節内載有近聞大批華煤裝往丹麥約共再萬八千噸由山東嶧縣中興煤鑛公司售出等語查敝公司近來并未直接售出此次運歐之煤或係有他礦之煤攙雜在内亦未可定（下略） 
[上海學生聨合會來函]  
　　敝會平糶游藝會因各圑體或私人代銷入場劵一時不及收齊故屬延至今現再三催促殆於前日（二十九）將劵價結清現正請商業公圑及馬路聨合會總會覆案核賬目一俟賬目清楚後邓由三圑體公决辦法歸任何圑體辦理及方法台何敝會原無成見總依平民得有實惠爲準則此事早有各報紀事言之甚晰昨日貴報所載陳君國樑一函與事實不符且韓君並未正式代表敝會接洽此事陳君所云恐係私人談話遂有此誤會至於平糶一事究歸何圑體辦理祗聽查賬後兩圑體意見如何再行定奪此時實無由懸斷乞貴報將此登入（來函）以代更正上海學生聨合會啓 
[雜評二]  
[禁彩票（訥）]  
　　各省之請禁彩票見不一見矣然面請禁者自請禁而爭辦者自爭辦也如浙之塘工券期滿矣而又紛紛爭續辦夫塘工爲官廳應辦之事乃今必依賴奬券一若非此不辦又若視爲成例者實可異之事也使各種奬券而皆如是則連綿不絶彩票尚有停歇之日乎 
　　不僅此也今日之中央方利用人民發財之一念而以類似彩票者爲之創如農商部發行之有奬債券明日且開籖矣部員正以銷售迅速欣然有喜以問其名辦實業非不正當也然而論其實有異於各省之奬券者幾許乎嗚呼以是而言禁彩票遠矣遠矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[南溟息羽記] [  中一] 　　 
　　在包大弧沽觀海最佳近處在糖包峯Pao　de　assucar可購票乘懸空電車運機發軔以躋絶頂月侂有人自彼賞月不見月光時亦有人由此最高峯俯視下界燈火因麗河城明燈燦列若繁星環海岸爲若干轉折夜景之佳亦爲世界各國各大城所未有也若在晴日風帆雲樹之美自更不待言矣巴西國總統府在市區與住宅區往還之要道間所謂（馥朗明沽Fkanebgi）者猶之美京之西北市十六街北京之東西長安街也記者曾寓彼一月亦有一詩紀其勝槪詩云 
　　柔條帶日弄清妍棕笋摩空别有天一水低臨疎檻外萬山青到鏡臺前午窗帆影舟如葉瞬息雷車風度蟬身入南洲猶北　驚寒時節總凄然（參看附圖七） 
　　觀此詩則門前車馬之盛可知自樓頭側耳細聽車聲絡繹不啻曉秋之鳴蟬也窗外棕笋摇風又於我國竹影蕉影外别開一新天地矣 
筆剳 
[剖心記（四）] [  張舍我] 　　 
　　其後吾入學校惡漢自乃流爲蕩子長則爲匪時至吾家借貸吾父死則來追我吾拒之則云吾固彼未婚妻不承則云將揚言於衆以辱我故吾常力避其人某日相遇於途窘吾甚吾力抗適君瑾至遂肇慘劇君瑾幾爲吾死吾何惜此微軀第吾若愛之吾將殺之耳吾驚曰女士言何指曰彼惡人有書告吾吾若嫁楊某者彼必先手刃之而後死吾也程先生爾謂吾當允君瑾之求耶吾曰女士亦太小心矣彼惡人之爲此言或故作恫嚇語耳其實當不敢也小可曰否否以彼亡命故有言必踐今煩君轉語君瑾吾愛彼摯故不欲嫁之以爲禍源彼康健已復醫生巳准吾明日離此後此將永永無相見之日願君瑾勿復念吾第吾終不忘其德耳言已起辭請稍留不可遂去吾以女語告君瑾君瑾惟長歎無語久之則曰吾明日離院矣旋吾出院於大門次遇小可叩吾地址具告之並曰内子家居頗患寂寞女士能常來吾當代爲歡迎也三日後吾歸海上後二閱月得君瑾函將來訪吾一日吾自外歸則見小可坐客室中吾妻在旁小可遽謂吾曰程先生今日吾往斐列濱任某校敎職矣後此將不復歸祖國爰來告别並作剖心之語吾之所以拒君瑾者以吾父曾爲胠篋恐辱君瑾故未敢愛之惟彼惡人則以榖人入獄矣吾未及答一人自吾背後入視之君瑾也君瑾曰小可卿胡不早言耶卿父之所爲與卿奚涉吾但知卿爲氷心玉潔之好女子耳（終） 
劇談 
[霓裳新話] [  野驢]  
　　荀慧生（即白牡丹）回杭登臺後月俸由四百金而增至千金以外不可謂非一時際遇近且競排天女散花麻姑獻壽上元夫人三劇以飽滬人眼福平心論之白之色藝在今日花衫界中尚當得平凈無疵四字惜亦舞臺地位太小背景亦大半破舊演上三劇殊不能十分生色連日海報中謂畹華色藝已衰大有當今舍白莫屬之槪是適成爲海報之廣告而已 
　　喜新厭故滬人觀劇之心理尤甚凡一北來角色藉海報廣告之力無論該角色色藝若何必可卜滿座三日三日後即名角亦漸形寥落矣畹華小樓鴻聲輩均深明此旨必千喚萬呼而始來來亦不久駐白則視上海爲樂土無倦鳥知還意危事也 
友人鄭醒民介紹慧生與余相識併謂慧生以白牲丹三字太俗擬易一名稱較雅者惟仍須對照白牡丹三字余舉牡丹戰雕金佩玉句佩玉二字俾之且玉白色寓君子無故玉不去身之意然荀旣以白牡丹三字享微名恐不願遽易今名也 
新聞拾遺 
[歌妓向丈夫提條件] [  隱厂]  
　　南京秦淮河大名鼎鼎之歌妓劉玉寳艶名藉甚其夫劉麻子聞茶館爲生早做堂役午後則跟玉寳拉胡琴平時夫妻尚睦不意日前忽潛逃自下關寄來一信略謂（妾每日爲君賺十元之譜而君之母非特不以妾爲重用以奴隷待我妾實不堪其苦惟有暫避其鋒然爾我夫婦之情仍未斷也）劉某讀畢大哭日昨又自上海來一快信並附有條件爾項（一）若要妾歸必須與姑分居（一）妾願出私欵五百元與君斷絶關係二者憑君選擇劉得函隨即赴滬尋訪迄今未歸云 
[車夫駡議員吃花酒] [  廬山]  
　　昨日下午一時許余行經金　　有人力車拉一闊容下車後僅給銅元三枚掉頭而去車夫怒曰這老爺是蘇州很有名的一个人物現在是個議員前天在金媛媛家一檯花酒尚用去洋數十元跟我這窮小人打算盤車價五枚便給三枚眞不夠本余聞之不覺代爲心酸 
[巧伉儷僑居城内] [  頑石]  
　　紅欄杆橋之徐某崑山人年逾弱冠現在本埠某大學肄業今春二月忽鍾情於某女生後即交換信物盟訂白首焉茲擇於前星期日行結婚禮乃徐突患急痧竟於前星期三去世母秘其事並不往告坤宅迨至吉期即以次子蘭生（徐之胞弟也）充作新郎仍與某女生結婚及新娘窺破𧸛鼎則木已成舟無可如何矣一時知其事者莫不傳爲趣談云 
[好和尚] [  吳秉恬]  
　　習俗於施放燄口時誦經過半每有一種游戲梵曲名曰散花昨夕南市永康里舉行盂蘭盆會主座某寺僧人至散花時振鈴歌云（梨樹開花白如銀黄菊開花遍地金葵花本是中國種因甚低頭向日傾）聽者鼓掌莫不稱爲好和尚云 
小說 
[社會小說衆醉獨醒（一三八）] [  瞻廬] 　 
　　第二十三回遞條子通暗關節送軸頭飽受風霜這時與林姓姊妹同畢業的高小生徒都紛紛去考師範善珍善寳見獵心喜自然結了伴侣雇了船隻同到某處最著名的女師範學校裏去應考臨動身時高小女校長私問這一雙姊妹你們去投考可曾託人遞過條子姊妹回說報名條子早已遞過校長笑道你們的程度很好只是閱歷尚淺須知到那邊去投考不是成績上的試騐郤是條子上的試騐未考以前須央託一般勢要人物投遞條子這試驗才發生效力帽子愈大效力愈神或是當地神富或是軍閥要人或是敎育廳中人員或是省議會裏議員他們開的條子比着會親符籙還靈你們要希望錄取須得自尋門路倘專仗着一枝妙筆全副心思要在師範學校裏占取一名半名的學額只怕拔蒼龍頭上的角取猛虎口裏的牙也没有這般艱難善珍善寳聽了一圑起勁都掉在冰窖子裏轉念一想師範學校裏的女校長是個女界明星巾幗泰斗未必存着這般心思只要自己分數及格其他的事都不須顧慮因此不辭跋涉依然興匆匆的去應試國文算學英語三門一一試騐國文做得魏愜意算題個個合問英語也不曾弄錯同伴七八人除郤善珍善寳誰還有一本完全的卷子國文不必論算學的答題英語的翻譯不是牛頭弗對馬嘴定是冬瓜纒到茄門所以同伴諸人都說善珍善寳這會子一定錄取便是姊妹倆心裏也道是十拿九穩誰料發出榜來同伴赴考的個個取在前列從榜首數到榜尾數了兩三徧再　覓不出林善珍林善寳兩個名字林氏姊妹倆嗒然喪氣足足的啜泣了三夜滔滔不竭的落第涙幾乎把枕兒席兒一齊淌去（可憐） 
自由談之自由談[  鵑]  
　　歐洲名醫某君近頃發明一返老爲童之術冀以延世人年命同登壽域夫斯世之擾攘不寗卑穢齷齪亦已臻於極地矣有心人方疾首蹙頗汲汲求去一旦延其壽命則非特不以爲快徒增苦痛而已某君誠多事哉 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[空言與實事] [  覺]  
　　今日之時髦軍閥其宣布於文字者無不曰服從民意也及考其事實則又無一不與民意相背馳 
　　民之所好好之民之所惡惡之此古訓也而今之用人及舉薦人者則往往好民之所惡惡民之所好 
　　好惡拂人之性災必逮夫身此古訓也而一與本身之利害有關係則悍然敢冒其不韙 
　　口惠而實不至怨災及其身此古訓也而今之好用愚民政策者則往往以口惠爲得計 
　　然而民雖至愚固不信其空言而但觀其實事專事取巧而無實力以助人無實心以對待人者吾未見能固其地盤而永久不敗者也 
　　助人以財而其財仍須取給於地方此地方之力非己之實力也一旦地方之財不能予取予求而彼之憑藉失矣 
　　以虛僞粉飾之言愚弄地方之人可一試而不可屢試也一旦地方之人察知其虛僞粉飾而其技亦窮矣 
　　是故人謂須開通民智我謂須開通官智官未嘗不自以爲智也而人之視之如見其肺肝然則似智而實愚不知民之不可欺也而奈何尚欲以空言愚人而奈何毫不注意於受人攻訐之實事 
法律 
[法律上之選定商號談] [  長風] 　　 
　　商店取擇店名吾國向以自由爲慣例法律不加制限唯其自由故仿用同一或類似之商號以欺世者隨地皆是蓋由於法令未備社會尚未進步商業道德未發達也今者商人通例已頒布矣關於商號之選定設有專條以爲一班之規則（商人通例雖多闕陋然此係另一問題另述）而實際上商號之選定出乎商人通例之範圍者猶比比是也述如次 
　　（一）商號之名稱爲公司者應各視其種類分别標明無限公司兩合公司股份有限公司股份兩合公司字樣商人通例第十七條所規定者也然巿招上多有稱某某公司者此某某公司者究爲何種公司耶按照法令當然應標明某某無限公司或某某兩合公司方爲正當蓋法律名辭不容割裂今則稱爲某某公司不標明種類不特嫌其籠統不明抑亦有違法令者也 
　　（二）舊習慣商店有營業發達名著各處者往往有冐用或以類似之商號營同一之營業以吸收顧客如蘇州稻香村茶食店陸稿薦醬鴨肉店杭州張小全剪刀店北京王麻子剪刀號常州王老娘梳𥬹店等均有同名或類似之商號之商店以相影射然此在商人通例未施行以前早已有之法律無追溯旣往之效力只得任之今則商人通例第十九條第一項規定商人於同一城鎭鄉内不得仿用他人旣註冊之商號以營同一之營業矣及第二十條第一項業經註冊之商號商人不得冐用或以類似之商號爲不正當之競爭之規定矣然實際上固仍有冐用或以類似之商號以影射者此不得不嘆息於商業道德之缺乏也 
　　（三）商號旣經選定亟須註冊否則不能禁止他人之使用同一商號（上述之稻香村等有冐用者卽因此故然亦當時未行註冊致之）亦不能因他人之使用同一商號請求損害賠償且設他人選定同一商號先行註冊則先行選定者雖欲註冊不可得矣故商號一經選定亟須註冊蓋即生法律上之效力也（創設效力商號權爲財産權之一排他效力不得仿用是救濟效力得請求損害賠償是） 
　　（四）商人通例第十六條規定商人得以其姓名或其他字樣爲商號然如以他人之姓名爲商號而經營各别之商業意在吸收顧客者如以名繡家余沈壽女士之姓名爲繡舖之商號敎育家胡彬夏張默君女士之姓名爲發售敎育用品店之商號則合法與否商人通例未曾規定然就各國法律言之姓名爲人格權之一户藉法所規定亦用他人之姓名即爲人格權之侵犯爲不法之行爲商號選定雖取自由然以他人姓名用爲商號則法所不許雖然竊有說焉人格權依人而存在人苟死亡則人格權隨之而消滅法理然也故用他人姓名爲商號者若被用姓名之人業已物化則不妨使用之 
　　上述四則有關於選定商號甚大蓋爲從事於商業及研究商法者所不可不知者也願留意之（乙種酬） 
衞生 
[養歡喜神] [  心界子] 　　 
　　人所恃以生者精神血氣耳然自呱呱墮地後即有喜怒哀樂等七情以爲之賊迨其長也擾擾以勞其力憧憧以摇其精或爲境困或爲遇窘憂愁鬱伊馴致面目黧黑形容消瘦往往有未壯而老未老而衰此曷以故皆不知顧養未和　未衞生亦多術矣而獨有可執簡御繁者則在人各自養其歡喜神 
　　有歡喜神在吾胸次凡百糾紛胥將迎刃而解須知此歡喜神有絶大權力神聖不可侵犯養之有素則血和氣充精足神完百病自無由而生縱有外界之祟横衝直撞亦能抵抗制勝也 
　　夫人之病多起於肝肝主疏散肝病則壽元恒促藥餌治之亦寡效惟養歡喜神則百無禁忌任何魑魅魍魎如日出而醫霧自消昔人指窗前草謂與吾胸中生意一般又某鉅公終日辦事每晚必舉一極詼諧事與家人噱譚掀髯大笑以發舒一日勞瘁之鬱滯夫如是則精神圑聚血氣流通肝自退處於無權而壽元自永 
　　然則如何而養之必須以自家喚醒自家遇驚駭則以靜字鎭之遇恐慌則以定字持之遇悲哀則以達字遣之遇忿怒則以恕字平之或掃地焚香或蒔花洗竹以至月明之夕鳥鳴之晨魚躍之淵雲起之壑無時無地不可以養歡喜神西諺亦曰歡喜生健康健康健康生歡喜此心同此理同也因拉雜書之以供一般衞生家之研究焉（乙種酬） 
 
 
 

Page 18

 
 
 
道德叢話 
[國際道德] [  齡]  
　　環地球而立圖者各有一定之土地人民及統治權各與友邦聨絡情誼是國際之關係也在昔交通阻隔各自爲謀今則往來聘問日益親密締結條約遺派使命商務之交通學術技藝之交換環海直爲一家矣吾人於此當知有國際之道德焉 
　　（甲）賓主之禮遇尋常鄉里之友尚有賓主欵洽之情况爲他邦人乎則國民之外交不可不講矣 
　　（一）宜尊重個人之人格 
　　（二）宜有感情 
　　（三）宜有敬禮 
　　（四）貴有信實之行爲 
　　（五）不可因習俗不同而少見多怪 
　　（六）不可輕聽風訓而嫉視他國人 
要之絶去排外性質保持己國名譽而已 
　　（乙）智德之交換己國智識與道德尚有遜於他國者宜誠心相師期文化共同之進步忌自是忌自怠近日關於學術之事業屢有萬國之會議各國皆宜參入以期智德交換互獲利益焉 
　　（丙）變時之待遇近日各國締結條約固同望和平矣設有大損國權之事不得已而訴諸武力則戰爭不能免矣然戰時殺戮僅及具戰門力者對於其餘皆以人道待遇焉　　（一）不可加非禮於戰士 
　　（二）不可有殘酷之行爲 
　　（三）不害及個人 
　　（四）不可虐待俘虜 
　　（五）不可欺蔑負傷者 
要之國與國之衝突非個人與個人之衝突故全體之勝敗不可混及人民之私權是萬國公認之德義也至他國之戰爭我國宣告中立當守局外之例亦道義之一也（乙種酬） 
經濟 
[論以實物付給農業勞動者之害] [  蔣大椿]  
　　農業經濟政策中有謂以實物作勞銀付給農業勞動者爲優於貨幣其說詳列於下 
　　（一）雇主與勞動者之間有共通之利害兩者關係自形圓滿 
　　（二）勞動者生活上必要之貨物常得確實之保證而不至因市價之變遷摇動一家之生計 
　　（三）有地面勞動者若得肥料種子之類對於自家之農業便利殊大 
　　（四）如以長期契約使之耕作土地則可使有作用之勞動者供給常確 
　　以上四說驟視之以爲頗合於理細察之乃知必今日而尚行古代物物交換之法則此法可行否則非徒不優且使農業勞動者受莫大之損害茲分條駁之如下 
　　（一）雇主與勞動者間有共通之利害及圓滿之關係與否在兩方面之感情深淺與勞銀之多少而定不在於實物之支付 
　　（二）農業勞動者之所需除田地産出之實物外豈无他物勞動者旣得農産物遂足以維持其生活乎 
　　（三）勞動者旣自有其土地自行耕種則對於雇主所給之實物必嫌太多因多而賣之以經濟學論必不能厚利 
　　（四）勞動者之有作用與否本在生産之多寡但勞動者未必因其不得分潤其實物遂不肯用其全力致使生産品質不良不多 
　　總之現今交易之道通行貨幣物物　換之不便盡人皆知倘再給農業勞動者以實物使勞動者以實物易貨幣再以貨幣易其所需要之實物則不便孰甚而損失實大故今後雇主之給農業勞動者當以貨幣不當以實物蓋世界潮流使然也（乙種酬） 
識字捷法 
[應用字] [  濟滄]  
門人所出入也篆文作門象其形又守門曰門攻門亦曰門又凡關鍵處皆謂之門 
　　户室之口也篆文作户一扉曰户兩扉曰門又民居也一家曰一户又止也 
　　瓦土器巳燒之總名又屋頂所覆以禦雨者篆文作　象形 
小說 
[模範商人（六九）] [  瘦鵑]  
　　可憐貧民的知識程度盂蘭盆會的精神用在國民大會上豈不好了 
　　國民大會 
　　這時山爾格立在那裏冷冷的好似一塊冰糕臉上做看冷笑向葛來德道主筆先生你記意力狠好怎麽隔了好幾個月你還能清清楚楚記起嘉德的話來葛來德道如此你已承認嘉德說過這些話了至於我怎麽記得並不靠着記憶力却是仗着一時的乖覺那時我聽了嘉德的話料知是很關重要的出了大音報館就立刻記在手冊上這裏有我的手冊上邊還有記的日期倘上法堂審問時這是一個很好的證據但爲罪巳成立了又何必上法堂去山爾格道你爲甚麽反對他上法堂去葛來德道法堂上的審問不過多費時刻他的罪巳有了證據他自己也已默認罪案可就定了最好的法兒就歸我們去懲辦大家快拿下他衆人理同聲呼道拿下他拿下他當下那一羣人便取出武器蜂擁上去市長湯德立在一個印字機上大聲呼道經馬鎭的市民大家别胡閙私辦的時代已過了我萬萬不答應的罪人有罪應該上法堂去但是湯德的話郤被衆人譁閙的聲音壓下去了大家依舊擁上前去嘉和惠和一班人忙扯着嘉德向後面一扇門中退出去山爾格當門立着從腰問拔出兩枝手槍喝阻衆人這麽一來大家纔不敢前進 
 
 
