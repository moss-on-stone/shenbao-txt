# 1911 - 136 - 4913751

 

Page 1

 
 
   
 
 

Page 2

 
 
   
 
 

Page 3

 
 
[本舘洋總理逝世驚耗]  
　　本館洋總理畢禮納君於本月二十三日夜半在崑山路寓所病故定於今日上午八時在虹口禮拜堂舉行安魂祭禮下午五時舉殯送至八仙橋外國墳山安葬 
[上諭]  
　　四月二十四日内閣奉 
　　上諭前經降旨鐵路幹路收歸國有並派端方以候補侍郎充督辦粤漢川漢鐵路大臣飭令迅速前往妥籌辦理朝廷所以毅然行之者固以統一路權亦藉以稍紓民困當川路創辦之初該省官紳遂定有按租抽股之議名爲商辦仍係巧取諸民至今數年之久該路迄未告成上年且有倒虧鉅款之事其中弊寳不一而足是貽累於閭閻者不少而裨益於路政者無多嗣湘省又復踵行租股該省地方瘠苦更非川省可比際茲新政繁興小民之擔負已重倘不諒加體惜將此項無益於民之舉早日革除農田歲獲能有幾何取求之而未有已時其將何以堪此現旣將鐵路改歸官辦著自降旨之日起所有川湘兩省租股一律停止其宣統三年四月以前已收之欵著郵傳部督辦鐵路大臣會同該省督撫詳細查明妥擬辦法奏聞總不使有絲毫虧損以致失信吾民倘地方官有隠匿不報者一經發覺立予嚴參不貨此外如有另立各項名目捐作修路之款一併查明請旨辦理著該督撫迅即刋刻謄黃徧行曉諭以示朝廷體念民艱之至意欽此 
　　上諭正紅旗蒙古都统總管内務府大臣繼祿現在百日孝滿看改爲著任照常當差欽此 
　　上諭河南布政使着俞鍾穎補授欽此 
　　上諭廣東提法使着王秉恩補授欽此 
　　上諭本日引見之辦學期滿翰林院庶吉土稽芩孫着授職編修欽此 
　　監國攝政王鈐章奕劻那桐徐世昌盛宣懷署名 
　　宫門抄二十四日召見内閣總恊理大臣 
論説 
[譯日報論中國憲政之危機（選）]  
　　明年何年乎。乃老大帝國之支那。最足紀念之年。何也。發布憲法并皇室典範。訂定議院法選舉法。且選出兩院議員等事。皆在此年。此官樣文章旣燦然大備。彼奄奄待盡之清國。固儼然與波斯土耳其。共入於立憲國之列。鼎足而三猗歟盛哉。雖然。以清國四千年傳來之官吏無貞任制。日言改之而不能。彼責任内閣組織問題。及内外官制。并官規制定等。仍憲法之要素。憲政之精液也。數年來旣經十餘回之改正。至今仍爲紙上空談。其現狀如斯。則我雖欲進諛辭。而有所不敢者矣。况今明年中頒。佈施行之問題。更僕難數。而預備毫無。試列舉其主要者。如國税與地方税章程也。會計法會計檢查院法也。刑法商法民法刑事民事訴訟法也。行政裁判所法也雖此中民法刑法商法民事刑事訴訟法等其草案旣已脱稿矣。然法規之制定。不難於斐然成章。而難於推行盡利。彼清人之程度之慣習。乃重空論而不重實行。此主要諸問題之未預備者無論矣。即所謂脱稿者。亦不過本此金科玉律修成。爲機上之空文。囊中之紙屑而已又况立憲國必要之設施。尚不慬如斯而已乎。夫當此空前絶後之大政變。橫於目前。彼舉國上下。不能速自猛省。徒荏苒時日儼。若憲政可以無爲而致。實不啻坐待死期。當局者固。酣歌於漏舟之中願。爲小朝廷之元老而不辭其國民亦不知愛國爲何物圑體爲何事勇於私鬪而怯於公戰民氣雖盛。而無民智民德以濟之。故雖盛而常流於囂。甚至爲國人木鐸之輿論界。亦不能指導國民。鞭撻當局。以成全此驚天動地之事業。而徒對於交好諸國。猜忌嫉。視彼清國若繼續此狀態。而長此終古耶。吾恐不第不能望波斯土耳其憲政之肩背。母亦滅絶其四千餘年立國之本根而已。嗚呼憲政。嗚呼清國。是亦不可以已乎。 
　　世界立憲國多矣而日人之論中國。獨與波斯土耳其並列。结尾且謂不能望波斯土耳其之項背。則竟是埃及印度焉耳。是豈日人有意侮蔑我國耶。抑我國實有自取侮蔑之道耶我政界。我國民。我報界將何以一雪此恥。東吳附識。 
　　日人責我報界不能盡指導國民鞭撻當局之天職。我誠愧之憾之。并感。日人之忠告。而永永銘於心。至謂徒對於交好諸國。猜忌嫉視。則記者不能無辨。夫中國之報界。豈有不欲與各鄰邦交好。而徒以怒目嫉視爲快者哉。即以記者之愚。對於各國之對清政策。其行動。其言論。其行動之手叚。其言論之目的。何者爲有利於我華人。何者爲將不利於我華人。亦能窺見其隠微。而不爲甘言所誘。强詞所懾。蓋公理自在人心世界各國。苟有掬熱心以助中國者。報界將歡迎之不暇。若滿口睦誼素。敦而存心叵測。則雖强欲交好而不得耳。近來東西各國之報紙輙誣我輿論界。曰排外排外不自責而責人。此豈交好之友邦。所忍出此言哉。願自命爲好友之輿論界。深長思之。希夷附識。 
 
 

Page 4

 
 
來稿 
[江蘇諮議局辭職議員宣告書]  
　　敬啓者文柟等承父老推舉列席議局兩年於茲負荷艱鉅惶悚萬狀今因萬不得已而辭職自應將理由明白宣告以冀共諒苦衷竊維議會職權莫大乎議决預算决算諮議局第一届常會以財政尚未清理未有預算交議去年常會乃交議宣統三年地方行政經費歲出預算案吾江蘇一省財政分爲三部曰寗曰蘇曰江北蘇屬預算由撫院交議議决呈報後撫院於憲政編查館規定期限内劄復立將全案公布施行寗屬預算由督院交議議决案仍照原册劃定的欵總數毫無溢出呈報後直至十二月十九日始奉督院劄復僅將附件前兩案公布施行而預算全案仍未裁奪且多不以爲然之處諮議局奉劄後立即具呈請於次年二月初一日開臨時會經兩次呈請始奉召集覆議呈報後又經呈催至三月三十日劄復以預算全案咨送資政院預算未成立之先暫照上年之案辦理云云即爲此次辭職之原。因江北預算去年常會竟未交議諮議局以江北隸屬寗藩必包於寗册之内後因審查寗册缺漏頗多深爲疑訝旋又查見寗歲人册有江北恊欵寗歲出册又有恊江北之款始晤江北財政竟未編入寗册緣去年交議但有地方行政經費歲出册而歲入（不分國家地方）册及國家行政經費歲出册但供參考並不交議諮議局於交議正册審查完竣之後始將參考册審查其時已將閉會當即提出呈請資政院核辦現見報章知此案已由度支部行江北提督飭江北清理財政局造册呈咨督院交局議决劄到時當在常駐議員辭職之後矣綜論三部分豫算案蘇屬一部分成立在他省之先寗屬一部分經開臨時會覆議而仍未成立江北一部分至豫算年度已過數月之後始行交議又值辭職之時無從開會補議此三部分豫算辦理之大槪情形也議長副議長常駐議員辭職呈文於本年四月初四日呈遞督撫兩院初七日督院單銜電奏十一日電奉諭旨著張人駿明白剴切宣諭該局一切務須遵守定章不得踰越權限倘仍不受該督之勸告應即奏明請旨裁奪欽此由督院恭錄劄局辦事處發函通告但諮議局議决各案均係遵守定章毫未踰越權限實堪自信此次議决預算案究竟督院之意以何款何項爲不遵定章以何欵何項爲踰越權限督院並未遵旨明白宣諭亦不將電奏原文發布令人無從推測昨見報章載有督院復撫院元電指出各國留學經費一欵。上江公學經費一款。雖所説理由仍未明白然旣指出兩欵自應即就此兩欵復加審察。有何違章越權之處。逐一辨明。如左。（未完） 
專電 
[電一（北京）]  
　　湘撫楊文鼎加急電奏奉諭幹路收歸國有後湘中民情洶湧一日間激發傳單萬餘張開會籌議到數萬人憤激難遏險再釀成上年之變除密派各營防軍四出彈壓外鼎與湘紳竭力勸導允即將情代奏刻雖停議應請速示辦法閣臣接電惶甚頗歸咎盛宣懷 
[電二（北京）]  
　　御史陳善同奏國危財盡敬陳管見八端該摺末叚痛詆新刑律廢滅禮教敗壞綱常措詞與劉廷琛兩摺略同奉旨著内閣分交各該管衙門切實妥辦 
[電三（北京）]  
　　郵傳部奏擬廣西設立官電辦法請派電政總局長周萬鵬充該電局長並賞四品卿銜奉旨依議 
[電四（北京）]  
　　又奏川路被倒鉅款遵旨核辦奉旨依議 
[公電（安徽）]  
　　報館俱進會轉各報鑒代理總辦唐啓堯妄調軍隊拘拿學生肆行毆打世界黑暗乞代持清議皖陸軍小學學生倪文松等泣叩 
緊要新聞一 
[粤川漢路借款合同簽押]  
　　拒欵者何以爲情字林報載二十三日北京電云粤川漢路借欵合同已由郵傳部與各國財政圑簽押計借英金六百萬磅利息五釐分四十年還清以湘鄂兩省收入釐税作保該項借欵俟付清擬築諸路之債項後（大約即收回商股之款）則用以築造幹路聯接武昌岳州長沙宜昌即在宜昌縣與粤漢鐵路相接繼再另造幹路由京漢鐵路之廣水起經襄陽府荆門州至宜昌及虁州府以直逹成都湖北至湖南一段用英國工程司一員廣水至宜昌一段用德國工程司一員宜昌至虁州府一段用美國工程司一員並經訂明除此英金六百萬磅外後再發售借欵一批數目不得過英金四百萬磅仍以湖南湖北兩省釐税作保該路除宜昌至虁州一段外 
 
 

Page 5

 
 
其餘諸叚准以三年造竣承借此借欵者應於每段各派查帳員一人管理用欵事宜二十二日大德和北京電云今日有上諭批准盛宣懷簽定之粤川漢借欵合同英金六百萬磅慶親王那桐徐世昌載澤盛宣懷均署名負責續電云六百萬金磅之借欵已於今晚七點鐘由盛宣懷代表中國國家與考爾特斯君（德華銀行代表）希里厄君（匯豐銀行代表）史屈萊脱君（美國銀行公司代表）卡塞拉扶君（匯理銀行代表）簽定合同該借欵以九五價發售常年五釐起息二十三日北京電云此間之人對於借欵合同皆極滿意且視爲中央政府與攝政王之大政績攝政王之簡端方爲督辦粤路大臣大爲輿論稱許蓋端方之才幹極勝實行鐵路國有之任且爲盛氏至交故也 
[借款與拒款不相容]  
　　拒者自拒借者自借聞郵部盛宫保現又向比國借欵二千萬以一千萬爲擴充航業之用以一千萬修造漢陽鐵橋現已議有端倪不日當可簽字鄂京官哈漢章盧靜遠等奏參盛宣懷借債修路一摺大意謂債可借而盛非借債之人言詞極中肯綮末復謂借約全文必經鄂湘川粤四省人士認可始可簽押盛若恃諭旨爲護符置四省生命財産於死地鄂人决不與之甘休云云今借約已簽約矣鄂人其奈之何又聞盧靖遠等所遞封奏除正摺爲川粤漢路借欵外尚有附片一件彈劾瑞督多欵歷數其擅作威福蹂躏輿情措詞頗爲嚴厲并有剛愎成性排除異已各界爲之噤聲等語大約此摺即爲鄂督電致湘撫囑其强硬對侍拒款諸人而發 
　　十四日御史趙熙家廉各遞參劾盛尚書封奏一件探得歐摺内容有盛　懷濫借外債欺君殃民罪不容誅等語趙摺詞尤警闢謂盛宣懷厝君父於孤注之危加民庶以破家之害若不從嚴懲處不足以服民心監國閲畢頗爲動容嗣困木已成舟挽回不及遂將原摺發交盛宣懷閲看 
　　川漢鐵路以宜萬一叚工程最鉅川人苦心孤詣經營數年一旦收歸部辦全體憤激在京官學各界以爲盛宣懷種種欺君罔上於政治上法律上皆可彈劾現亦倡議組織圑體設法對付云 
[東督自請特權之措詞]  
　　言之匪艱朝廷兩次宣示東督特權實據於初八日趙次珊請訓一摺而來則其摺之得要可知茲探得原摺内容約分四節前二節關繫稍大姑從秘密其第三節謂臣前在奉天屢經奏請勿以内地視東三省當合各行省之力以救東三省迨徐世昌授命督東改定官制尤能擴充斯旨朝廷所以任之者亦不可謂不專顧當是時也内地悉沿舊習惟東三省獨改新章故委任之意易專而牽制之事較少比年以來朝政務謀統一各省盡改舊觀且東三省所已行者各省無不仿而行之於是部臣之意又不免援各省之例以繩東三省而部臣與疆臣之意見或從此生雖有善良之政策亦不免因此而阻臣以爲不可不謀通變者也即就現在情形而論三省内政紊亂已極顧欲謀救濟必籌定特别辦法就三省向來習惯先令三省合而爲一俟有成效然後再求統一於中央庶幾循序漸進不致横生阻力况東三省自日俄戰後外交日迫大局日壞一切用人行政稍受牽掣貽誤非輕擬請朝廷予以特權俾便措施而支危局吉林黑龍江兩省巡撫遇有要政尤宜商同總督妥恊定議以一事權云云此即朝廷所謂所陳各節皆關東省救危之至計者也 
[江督不任解散議局之咎]  
　　議員肯任咎否耶江督致上海道電云昨接京城各省諮議局聯合會箇電寗局議員因爭預算辭職細考前後情形並無違法事實請維持等語當復以維持雅意甚佩前准唐蔚芝侍郎來電已將辦理情形縷陳業載滬報請一評之昨又將鄙意通飭各州縣轉爲布告總之鄙人末次札諮議局文祇以言論未能畫一並以局章念四念九兩條所載不應再交局議聲明應陳資政院一面仍援証資政院議辦全國預算奉旨分别辦理成案分列册表咨部核辦所以防與諮議局意外齟齬於該局並無一毫成見常駐員恊議辭職其見棄之理由實百思不得其解鄙人並不敢承認何嘗願任其解散江蘇諮議局爲一省言論機關維持之責竊敦望於貴聯合會云希查照督漾印 
　　附蘇局代表致聯合會函敬啓者詠榴家鎭於三月二十六日奉敝省諮議局委任秉忠先本在京亦奉函委會同赴會詎本月初四日接奉敝局來電以寗屬預算無效初三日由常駐員開會恊議正副議長常駐員全體辭職前委赴聯合會代表已失效力公决撤回應提事件均交本省資政院議員等語詠榴等雖奉委在先預備到會惟現在旣奉撤回自應遵照來電辦理除將應提事件交敝省資政院議員提議外特此報告 
[西藏問題又出現矣]  
　　一波未平一波起 
 
 

Page 6

 
 
尼泊爾（卽廓爾喀）及不丹（即布坦）兩國久爲我國藩屬貢進方物歷有年所後乃私與英國訂約當由外部照會英朱使謂廓爾喀布坦爲我屬國無外交權不得私與貴國訂約英使久未置复今忽乘我外務大臣更迭之際照復外部謂該二國不能認爲我之屬國并謂廓爾喀内政紊亂英國須代爲整理以防擾害印度治安等語署外務大臣鄒嘉來及左右侍郎現均存一五日京兆之心此項復文尚未作答但該二國爲西藏屏藩若一旦不爲我屬則藩籬撤而西藏危矣 
　　聞政府近接駐藏大臣密電謂後藏設置官缺以來僅有糧員都司並無大員駐紥詳查形勢關係最爲緊要蓋該處爲班禪額泉德尼駐錫之所且與亞東江孜兩埠距離頗近故擬將叅贊移駐於此以資鎭撫已建築衙署添設漢文書記一員英文譒譯官一員收發文件兼管漢文司書生二藏文譒譯一藏文司書生一護兵十六名每年經費除參贊公費應請度支部另行規定外所有員餉司薪需銀五千七百餘金 
[新内閣之内容與外論]  
　　當局者昧旁觀者清内閣屬官决議設五局每局設局長一以三品以上大員充之局副一以四品以上大員充之局分數科以操事之繁簡定分科之多寡每科設科長一科副一俱以四品以下人員充之下各置科員若千分爲五等即以一等二等三等四等五等爲别員額多寡與事相稱但此項名目係屬烏布至其底缺名目尚須另計并聞各局長大略已經擬定統計局爲陸宗輿印刷局爲沈林一法制局爲汪榮寳制誥局爲楊度云 
　　日前内閣續議各部官制决定採用某樞相議所有侍郎丞参年内暫准仍舊以免紛更俟各項人員逐一妥籌位置再行一律裁撤内閣咨行各衙門云内閣暫行章程第六條内開凡關於一部之具奏事件其重要者應會同内閣總理大臣具奏其尋常例奏事件可逕由該部大臣具奏並俟上奏後鈔稿咨送内閣查核等語此項尋常及重要事件應由各部自行酌定並分别應奏不應奏兩項咨復到閣再行會同具奏請旨 
　　日本大隈重信評吾國之新内閣制曰清國之設置内閣者由於世界大勢之所趨可謂一大英斷至其閣員之配置則仍本之攝政王之意不過諮詢於慶邸而已故满人占多數雖然其中有可注目者則以梁敦彦任外尚大有親美之趨勢然梁者不過熟諳外交事務及能外國語言而已其實際之外交權必仍在慶王也此次内閣之中心點仍在慶王那相徐世昌梁敦彦諸人卽肅王亦有一種不可侮之勢力惟令人可疑者閣臣之中有皇族五人揆之立憲國皇族不當責任之例實不相符殆亦有不得已者存歟要之此次之新内閣不過憲政籌備之一步其眞正之改革尚須俟諸今後云 
[京師近事]  
　　日前外務部分電駐紥各國使臣略云現奉上諭駐外國之公使領事及外交官各館員等准其剪辮易服以與世界大同 
　　去年資政院議員曾以統一國語之計畫提出簡字議案當議决以簡字爲音標咨送學部核辦學部因有國語調查會之設以圖書局局長戴展誠充會長即以圖書局員充會員近又擬於圖書局中附設國語音韻傳習所招集兩等小學堂教員即將此項音標先行傳習騐其是否適用然後斟酌損益作爲定本傳習期滿應給予充當國語教育之證書將來各省推廣國語傳習所卽聘此項人員充當教習 
[時評（希夷）]  
[其一]  
　　東督之特權自倡議中央集權以來。事事直接於部臣。而總督之權日削矣今趙爾巽督東。朝廷破除常例。兩次宣布特權。不惜以千觔重擔。委諸趙爾巽一人之身而絶不瞻顧此實近來未有之創舉也。 
　　嗚呼。此果朝廷任賢弗疑。深信趙爾巽之才。必能治此極難治之東三省乎。抑亦諸大老别。有命意也。非草茅下士所。敢知矣。 
[其二]  
　　内閣之政見 
中國改設新内閣已十餘日矣。而閴然不聞有若何之大政見發表者。何也。 
　　第一次閣議。爲各部官制問題。僅齗齗於副大臣之留一裁一。而卒未解决。 
　　第二次閣議。亦爲各部官制問題。僅齗齗於奏事署名兩種之權限而卒未解决。 
　　兩次之會議。祇屬於各部官制中之一部分。而已紛議不决。毫無結果。與從前政務會議之狀態。初無稍異。嗚呼新内閣之大政見。果若此乎。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[鄂人爭路之函電]  
　　民氣不减於湘省 
　　武漢各圑體於十六日致内閣及郵傳部度支部電鄂境商辦川粤漢鐵路上年二月十四日奉部批准其設立公司自辦并蒙湖廣督院奏咨成立公司日期現正力策進行頃聞郵傳部仍指粤漢鐵路借欵鄂人决不承認湖北商辦鐵路公司鐵路恊會諮議局武漢商會教育會憲政籌備會公叩 
　　諮議局復湘局電前電已悉各部幹路收歸國有貴局擬向内閣資政院電詰劇爭本局極表同情惟勢孤力弱殊難抗拒須與川粤兩省諮議局互相連絡再行據理直爭可也 
　　鄂議局湯議長十七日來電川粤漢鐵路收歸國有挽救綦難若必欲達商辦之目的非强毅不屈之士弗克担此鉅任劉君幼丹精毅素著久爲鄂人所倚重應卽迅速函囑趕緊來京偕僕抵死力爭以作前仆後繼之計 
　　鐵路公司致陶袁康三志士函陶君勛臣袁君國棟康君南峯青鑒（上略）鄂路爭回商辦屈指數載成效未著吾輩深自引咎今君等不憚艱難跋涉山川遍歷各境勸股同人等尤爲懲前毖後於公司一切内容無不組織完備進行方策亦均籌商周妥方冀君等返鄂卽行開工不料事出意表仍將鄂路收歸國有現湯議長已兩次電囑劉君幼丹北上與渠拚死力爭結果如何雖未可預料君等務須熱心引勸期盡應盡之義務並希將各股東股欵赶緊催繳免致彼此互相觀望是所切禱　　鄂諮議局致湘諮議局電湖南諮議局鑒電悉昨據京電云盛以湘鄂境川粤鐵路押六百萬磅鄂人决不承認已舉張國溶鄭萬瞻爲代表與貴省代表恊爭鄂局洽 
　　張伯烈致鐵路恊會函聞幹路均收歸國家自辦各省皆有代表進京力爭我省宜速舉人進京恊力合爭爲是如萬爭不回必宜將已收之欵移修支路並設銀行可禀請督憲咨部立案望勿聽其放棄利權 
　　湯議長由京致各士紳函昨函計達探得盛氏借欵共六百萬磅（湘境路二百萬磅鄂境粤路五十萬鄂境川路二百五十萬磅餘百萬以五十萬贖金元票以五十萬作準備金）專爲湘鄂路之用與川粤兩省無干專以鄂湘兩路作抵蓋恃國有主義並張文襄之奏案而推倒之惟借欵合同則仍其舊我鄂前此無論何黨之爭執至此盡歸銷滅至可痛也茲事非有一番新組織爲再接再厲之舉此路利益永不能爲鄂有望同人運動公司速定辦法京内外一氣尚可爲也（下略） 
[粤路局亦擬發起爭路矣]  
　　粤路公司自聞幹路提歸國有之消息邀集董事集議咸以此事似應力拒遂於昨日發出致各埠通函并致電上海鐵路公會茲特錄左 
　　粤路董事局致各埠函敬啓者本公司現奉兩廣督部堂照會轉准度支部郵傳兩部咨開吾粤及各省商辦幹路已奉旨定歸國有等因查粤路前經奉部批准爲完全商辦性質與别路不同現奉前因理合通佈全體股東至如何辦法自應由股東會議酌定茲將督院照　抄送台端伏祈察照並定期五月二十日在本公司開股東會研究届期乞移玉蒞會籌商一切幸勿吝教盼切禱切事關大局倘有要件再行電告　　又致上海鐵路公會電上海商辦鐵路公會删電敬悉商能自辦與國有何異何必借債以重國累貴公會旣電同盟熱誠堪佩乞合力應對保全大局粤路董事局銑 
[粤省閙革黨之新舊聞]  
　　連日謡傳革黨十八再到居民惶恐異常李水提因此特於是日親往各處拜客下午又在水師公所接見各國領事以示鎭靜不料十八日傍晚清風橋悦心茶居一伴是日因往華佗廟還願回來飲醉後走出廣府前將人亂毆聲言伊有城隍保護坊人欲將其拘回店中不料此人孔武有力將拘拿者打扑街心後得巡兵齊至始將其　回店中當時路人紛紛走避不知何故遂上舖門以訛傳訛　吃虚驚是日旗界花塔街又有巡兵二人因洗鎗施放洋鎗兩聲坊人因此紛紛走避閙人一片後來查悉始未已吃驚不小該局巡官以該巡兵無故洗鎗殊屬不合將二人薄責示　 
　　老城天平街十九號饒陳同内曾拿獲亂黨七人係由警道偵察扮賣字畫進門求售致被察破十六日警署派偵探搜查天平街十九號屋内井底一無所獲惟在破堆中檢得女相一片隨即呈繳警道十五日搜查天香街某屋内井底撈得長鎗一枝碼子百餘枚 
　　西湖街甘家巷之革黨寓所經已由官封閉矣茲據坊人傳述當日該革黨入夥後無日不見兩少女出入出必𠲵袋乘坐三人肩輿人則徒步而回絹遮革履衣服麗都望之飄飄欲仙時與三五剪辫少年携手同行恬不爲怪又用金箋紙書一門聯云越房越處曰止曰時書法頗佳惠州秦陸提十五日接張督電云大鵬恊于龍動禀　惠州淡水澳頭某 
 
 

Page 11

 
 
鄉李三有家藏有軍火甚夥十三响槍數枝逼碼數百手槍碼子四百個魚雷藥線數百條請飭所屬各營迅速密行查緝秦提據此卽飭所屬各營迅往查緝 
　　巡警道前在高第街磁業公司拿獲一人名王焕賢興寧人係磁業公司夥伴王令以其與革黨錢敬夫送信往來錢爲革黨糧台旣與之熟悉必非善類因於日昨再訊仍無實供問官喝令掌咀一百依然不認仍收押候傳該公司賬房到案再行質訊 
　　新寗某學教員來省購有木鎗數十枝以備帶回學堂教操之用在華寗里長發棧寄庽日昨回鄉僱本街挑夫挑運因該挑夫索價過昻另雇别家該挑夫因此挾恨以爲此係眞槍可以發財又可洩恨立赴督首告適與黃恊戎遇即上禀報黃恊戎據禀立帶弁勇馳往搜查所謂軍火者乃銀樣臘槍頭耳官以該挑夫謊報重責數百聞者莫不稱快 
分類新聞 
[政界]  
[港口设立自治分所之手續揚州]  
　　泰州李州牧近據學生練達等禀港口惟心菴設立自治事務分所並呈簡章轉詳自治總局立案茲奉批云據詳學生練達等以該州下河二區一帶地方距城較遠禀請設立籌辦自治分所等情轉詳前來查該州姜堰鎭設立籌辦分所早經批示辦理在案此次該生援案呈請自應准照辦理惟各屬籌辦自治紳士向例均由公舉或由地方官委任方足以昭公道而免流弊該生等以下河三區等地距城窵遠呈請設立分所爲地方公務言之則公惟摺内聲明分所職務槪由該生等分任則又迹近於私該生等品級學問與其急公好議之心固本局所夙佩但照此辦法勢必各屬起而效尤斷難免於流弊現在該州城自治業經成立本有兼顧鄉鎭之責仰即飭令兼綜妥籌或將距城較遠之鄉鎭同時設立分所或單設港口鎭一處其分所辦事紳耆或即由該事務所簡員呈請地方官委任或照從前推舉委任之例均由該州督同城事務所妥商禀候飭遵辦理議定設立分所之處仍遵姜堰成案先行繪呈地圖以免爭執推諉之弊 
[振撫局議辦籌振捐票安徽]  
　　皖北上年水災極重雖經皖撫疊籌鉅欵振撫奈公家財政困難屬實無欵可籌現值青黃不接無法救濟茲經振撫局司道以該會員紳議籌振捐票開具辦法尚稱妥恊但所列勸集振欵至一萬兩以上援辦振出力例分别保獎一節查勸捐保獎之例業已停止擬改爲酌給外獎辦法勸募出力員紳捐款至千兩以上者請奬給六品功牌二千兩以上者均分别從優給予外奬以昭激勸刻已詳請撫憲立案矣 
[民政司火後示平米價吉林]  
　　吉林民政使司鄧司使出示曉諭文云救災恤鄰古今通義居奇壟斷例禁綦嚴省城此次大火官紳商民被燬財物無算業經本司趕辦急賑妥籌撫恤惟是糧食一項尤爲日用必需之品驟遭此刦未免供不應求現蒙督憲電由長春道採購米石交俄國火車輪船運省又蒙撫憲派輪前往烏拉街等處購運各項糧食源源接濟當不至於乏食第米糧未到之前在各商見存糧無多難保不因而昻貴殊不和各商於浩劫之餘幸保生業自覩被災之人流離困苦當亦同深惻隠安忍乘人危急之秋爲操奇計贏之舉自應定一糧價標準以期公允現經本司酌中定擬此後市面各項糧價應照四月初九日吉長日報所載數目公平交易祗准减少不准增加俟振撫事竣再行聽從商便庶幾於該商原本並無虧損而買糧災户亦不至受價之累此舉並非强其所難各糧商等公益爲懷諒亦樂從倘此次示諭之後尚復高抬糧價則是奸商漁利有意抗違本司惟有執法從事嚴拿懲辦母謂言之不預也除移商會外合亟出示曉諭仰省城内外各糧商一體遵照 
[襄陽府屬乏米之恐慌湖北]  
　　湖北近因湘省禁米出口武漢米價已漲至八千以外不料襄陽樊城老河口等各商埠其價尤爲昂貴竟漲至十二三串一担老河口爲商務最盛之地現米穀儲蓄無多而　陰雨連綿豆麥損傷米價尚有續張之勢光化縣令黃仁葵以窮民乏食情形危迫非亟辦平糶不足以杜亂萌爰於日昨電禀督藩及官錢局總辦懇飭老河口官錢分局撥借錢二萬串交該令轉發商會自治會購辦米穀麵麥平糶虧耗之款即責成紳商彌補籌還聞已奉鄂督核准飭局借撥以濟民食而靖人心 
軍界 
[分配各路水陸營隊之統計廣東]  
　　張督日前飭行緝捕局以某路應責成某營孰爲駐紥孰爲遊擊列摺呈核等情緝捕局昨已會同查核列摺具報以水陸防營分防地方本已劃分轄境近省各縣某縣派撥某營某輪亟應先行規定惟某路之中如何分路均派及距省較遠各縣應否就原有營隊遣用抑須添派似難遥度應責成營縣委員各就地勢匪情會商妥辦欲恊機宜又軍情變幻無常將來各路派定營隊之後孰爲駐紥兵孰爲遊擊隊亦難預爲懸擬並擬由營縣委員妥籌布置辦法隨時相機因應惟其中雖經指定某員辦某路及某營辦某縣凡有交界地方如遇匪徒竄逸仍應彼此不分畛域通力合作恊同堵捕以免漏網不得觀望推諉致誤戎機 
[兵工廠歸部直轄漢口]  
　　漢陽兵工鋼藥廠爲張文襄創辦近已漸著成效惟經費支絀無力擴充刻陸軍部蔭大臣因分年籌備事宜已定劃一軍械年限所有各省軍工製造局廠自應收歸部辦以謀統一業已奏奉諭旨允准昨特電咨鄂督嗣後該廠總辦以次均直接屬於該部如平時遇有重要事件仍隨時咨商總督以期内外相維並謂現派軍實司司長朱盛和來鄂接收一切其總辦員司匠役並薪資用欵製造工程一切槪不更改减停請傳知所有員司人等勿爲浮言所惑致滋疑慮云云蓋恐革黨藉此煽惑製造軍火之人同叛也 
[李襄麟彌縫吞欵之巧計武昌]  
　　八鎭步隊二十九標標統李襄麟現經所部縷列吞餉多款在督轅指控當由瑞制軍札委測繪學堂提調方濟川八鎭正參謀官劉錫祺查辦聞其所控各欵内以光緒三十二年該標出防萍鄉侵蝕柴草銀二千餘兩爲最要此款方提調正在查問詎李手叚通天要求該管十五恊王恊统得勝勒令該標一營管帶張長勝二營管帶戴鈞南三營管帶萬雋選各書該柴草銀領條結李以爲並未侵蝕証據藉掩外人耳目張萬兩管帶本未領是欵奈王恊統再四要求故不得不徇情允許矣 
 
 

Page 12

 
 
實業 
[浙路公司内部整頓揭曉杭州]  
　　浙路公司甄别職員一事刻已經董事會商承副理嚴加核定聞第一次應裁職員計共四十五人前日揭曉承包科王福垓李香泉購地科丁竹生朱焕卿章省吾吴廉甫許仲騫徐騤良李桐芳謝叔平徐東生柯濂邵述之沈佑人王錦初林强中汪乃新關鵬南胡百剛吳維基莊雙貴姚筱竹錢味尹黃南臣陳和大沈學甫胡竹齋徐安鎭孫裕生張仲愷戴雲園李甫臣唐梅生潘西園金壽清吳子齋周彤齋黃植甫杭滬採辦處錢家鎬沈竹莊朱德如楊樹華陳星貫范鑄丞陳甫廊尚有營業局各部科及杭嘉各站職員例應淘汰者計百餘人現正詳愼復查並聞此次裁撤各員缺槪不另補均由就近兼管如無兼差者將例給月薪按照官廳新章减折給發故近日全體員司均紛紛探訪如果列名在内均擬先行請假云 
　　又聞浙路公司營業局長傳修琳君本執役鄂路此次由董事會公議電聘來杭任事兼旬忽有拱宸站配車員偶與轉運公司經理因裝貨爭執互相口角繼以揮拳致配車員略受徼傷即電告公司要求興訟嗣經轉運同業代爲排解親到公司負荆傳局長堅不允許大衆一再懇情恕其初犯始蒙傳君首肯勒令出洋兩元購買鞭爆親向該站燃放其事始寢 
[裁撤紡織四局會辦武昌]  
　　湖北紡紗織布繅絲製蔴四官局係歸粤商韋奥文包辦每年繳納官租惟當道仍委四局督辦會辦各員藉以監督一切前諮議局議决本年預算案實業支出類以四局督辦係勸業道兼充未支薪水而會辦則每年需薪夫雜用二千金未免糜費爰議决將會辦裁撤鄂督以能否照裁行文藩司勸業道核議聞該司道意見以四局成本值銀五百萬原因官辦不力乃薄取租金招商承辦所有機件廠屋皆關重要故設會辦駐局監理碍難照裁惟鄂督以四局旣歸韋商承辦則除納租外盈虧與官無涉會辦本屬無事如謂機件需人管理韋商可以不負責任矣天下豈有租屋者不負責任而所有者反負責任之理爰飭勸業道與韋商詳定機件廠屋管理及賠償合同一面札飭該會辦雙守壽銷差以節經費 
雜記 
[戲園毆傷看客鎭江]  
　　鎭郡寳安新街聚華茶園自以報効自治經費嘗依勢忤客选釀事端數日前該園茶房與客衝突幾遭人命尚未完結前晚該園演戲時園主某甲突然與看客某乙某丙二人大起衝突始則口角繼以揮拳並令將栅門上鎖台上停演一面喝令全班伶人曁茶房人等將客扭住任意兇毆衆看客驚惶異常逃竄無門霎時哄然大亂栅外人聲更如鼎沸俄頃間栅門冲開擁進多人咸抱不平互相對壘各傷數人另有看客三人未及逃避亦被毆傷該園主見勢不佳急令伶人某自將頭顱擦破以希圖賴是晚由該園門口直至魚巷一帶人山人海途爲之塞附近各店舖恐有匪人乘間竊發一律關門避禍直閙至三更人始稍散 
[米商弄巧成拙杭州]  
　　湖墅陳梅卿囤積多米以待高價早經喧傳殆遍茲悉陳某以閙米風潮出現後積米尚未糶盡恐爲輿論所不容故思脱銷之計情願以一千担照來價六元減去五角由該鄉自治公所出面作爲自行平糶之用倘若爲數不敷由該會分發傳單邀請各米商公共補助並請米業學堂校長蘇晋卿君爲代表該會正議長朱瀛儕君以此舉尚見熱誠故於十七日特發傳單邀請米商在該會聚議補助之法次日各米業中人紛紛到會貯俟至四五句鐘之久未見陳某及代表形影議長頗覺詫異特出尋覓亦如黃鶴不得已乃宣布於到會各米商謂陳某此事近於戲謔本會誠爲荒謬先請各商自行到米業公所集議故此舉迄今尚未議妥也 
[省港地震紀詳廣東]  
　　十六晚十二點三十分鐘粤省河南北各處同時地震似自西南而東北者凡店户樓上窗欞皆作聲響椅桌牀席亦皆動摇約數分鐘始息居民有疑爲火藥庫爆炸因大驚恐澈夜不寐次晨調查老城舊撫署附近之華强皮革公司已遭倒塌聞香港於是夜十二點四十分鐘地亦大震始則勢甚微弱繼而墻壁動摇勢力猛烈居民有夢中驚醒有在屋内呼男唤女者有出門外驚號者威靈頓街各西菜館之食客紛紛逃走路人不知或疑火警或疑屋塌間有吹號鷄鳴鑼者九龍震勢較港尤烈居民有恐屋塌而走出街外者有從床上輾轉倒地者卽山頂各處亦同一驚惶以故當十二點四十分鐘時港屬各處人聲雜杳約閲十五杪鐘之久衆知爲地震方復守靜其最引人笑者則理船道署附近忽來數百人或披衣或跣足或携箱或挈槓情狀倉皇如逃之灾如避兵燹澳門則約十二點三刻同時地震各屋家具顫震門扇動摇然無損傷屋宇之事 
清談 
[部臣眞苦心哉]  
　　前者蕭應椿不宜於東人也則調皖以避之。今者全興不宜於鄂督也。則又調皖以避之。皖其不才吏。之逋逃藪哉。 
　　雖然。吾不知童祥熊調東後。其口碑能較勝於蕭。否吾又不知王履康調鄂後。其才。具能較優。於金否。 
　　記者曰吾於此不得不服部臣之苦心。然吾尤。竊竊不解。者设蕭　椿而。更不利於皖人士。則農部將如何。設全興而更。不得志於鄂。垣大吏。則民。政部又如何。 
[閣制果堪賀耶]  
　　内閣成立後。粤督皖撫競致電祝賀。有云閣制頒布。萬象更新旋乾轉坤於焉是頼。吾不知該督撫。此電相嘲耶抑相賀耶。 
　　雖然吾繹閣章。吾讀賀電。吾念萬象更新之一。語竊不知其涕泗之何從耳。 
　　或者曰此殆艸野。愚民憂盛危明之過慮也。　嘻亶其然乎。 
雜錄 
[紅員私語]  
　　西廂記載張生居普救寺時。有賊人孫飛虎者。謀掳崔鶯鶯爲妻。鄭夫人以愛女情急傳令有人能　却孫賊者以其女鶯鶯妻之。張生聞信　　友人杜將軍解圍。張生以得鶯鶯故喜不自勝因私語曰孫飛虎。張生感謝　不盡也云云。憶少年初讀。西　記。以爲張生。不感杜將軍。而謝孫飛虎。似乖情理。久而思之。乃悟。若無孫。飛虎。暴動則崔鶯鶯必不爲張生所有。張生感。謝不盡。之言自是從肺腑中流。出此嶲語也。某甲聞此爲之牽合革黨一事謂此次得奬　員。想私語時亦當如張生云云。某乙適聞。甲言。不覺匿笑。 
[革胙笑柄]  
　　粤省革黨起事後。大吏下令搜查嚴密。咸有戒心。某甲酒後向其友人。故作危詞曰此次搜查革。黨無論是何人物。凡頭上急帽有。革簷。腰間有革帶。手中有革袋。脚下有革履。與夫學界之革生革廩。政界之革令革道。將來亦恐不免云云。座上適有虎紳某乙以武斷鄉曲　鄉人革胙者。因舉以問甲聞者爲之噴飯 
[時事燈謎]  
　　瓜雪樓燈虎有純以四書人名作謎底者。近日揭露數則頗見意匠彚錄如左某侍郎賣國私書（曹交。粤坦之變藩台跳牆傷足陳司敗。）教員上堂謹記積分（曾點。）學生領牌方准出門（許行） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[本館洋總理畢禮納君作古]  
　　本館洋總理葡萄牙人華禮納君任事勤愼和藹可親同人與畢君相處多年無論何事莫不相見以誠故人咸敬之畢君年齒雖高精神疉鑠平日作事行動健若壯年同人方期其克享遐齡與之共事不意畢君近忽偶患小疾回至崑山路寓所調養而二十三日夜半則竟痰壅氣閉遂致不起同人深爲惋悼今其家屬擇於本日上午八時在虹口禮拜堂舉行安魂祭禮下午五時由禮拜堂舉殯安葬於八仙橋外國墳山附畢禮納君事略 
　　畢君爲旅滬葡萄牙團體中最老最有聲望之人頗受團體之敬崇曾在葡領事署任職凡關於葡國圑體利益之事極爲熱心旅滬葡國紳商原擬於今夜舉行音樂大會資助已故飛行家環龍君夫人刻因畢君之喪已展期於星期六日舉行 
　　畢君享年六十有七於十七歳抵滬光緒七年入本館辦事今年適爲抵滬之五十週年又爲人報界之三十週年畢君諳葡英法諸國文字且通華文能操中國各處方言本年之春葡萄牙駐京公使偕駐滬葡領訪畢君於本館以中葡交涉日繁特邀畢君北上入使署任職襄理交涉事務畢君以年老多病爲辭實則畢君因在華多年不願以辦理交涉傷華人之感情也 
　　畢君在日日在本館任事而上海西國紳商以畢君寓滬已久熟悉地方情形故以事就在於畢君者每日必有數起云 
[二十萬運動費之用路]  
　　已故富户劉聽泉之媳江氏陳氏馮氏等爭奪家産業經本縣田大令爲之分祈候再備文通詳銷案所有前次誆騙劉江氏鉅金唆使上控之要證潘雨田前晚復由奉發看管之原差解縣研訊供多含混大令諭潘曰此案本可早了乃汝以運動上官爲名誑騙劉江氏銀二十萬兩唆使上控致難速了究竟二十萬金如何用去著即從實聲訴潘供認繳撫轅公款銀十萬兩張殿撰處付去三萬馬湘伯處亦交二萬計共十五萬兩大令問尚有五萬用在何處潘支吾不答大令曰本縣知汝已將不義之財開設至大土行爲今之計若不稍捐公益必致受人唾罵爾宜仔細思之是時潘感激萬分連連答應曰願捐大令遂判暫行交保潘忸怩而退不敢自露喜色 
[請定限制小輪船章程]  
　　財力極小希望極大商務總會因各小輪船公司紛紛呈請註册漫無限制禀請郵部明定專章以防流弊略謂歷奉鈞部頒發大小輪船公司註册給照暫行章程飭會轉行各商務分會各小輪公司須將一切章程呈報核予立案註册後隨時頒發執照由各該公司自行持照赴各海關呈騐方可禀請海關給予船牌完納船鈔其從前已給船牌之大小輪船公司亦均應一律補領該項執照以昭劃一等因奉此遵經職會按照鈞部註册章程第五條所開各節刋印小啓擬就呈式轉行各分會各公司依式塡註送曾轉報在案茲查宣統二年二月份起呈由職會轉報之大小各輪船已不下五六十艘之多歷蒙鈞部分别准駁批飭職會轉飭各分會各公司查照近據各公司各號商有獨資開辦有合股創設紛紛呈會轉報者查其資本不過三四千兩而所塡航路甚有自上海至漢口由漢口至潼關洛陽陜州會興鎭砥柱氾水等處查潼關洛陽向無輪船航線何以一律全通出數千兩之資本購三兩艘之小輪即欲通行全國其預占航線並無限制競走爭利之心已可槪見至辦理是否完全貨客是否便利職會僅憑一紙表格據以轉洋無從悉其實在甚或租借船隻競爭航路因紏葛而涉訟所在多有旣無領袖團體卽更無從稽查事關鈞部札飭未便壅於上聞爲敢冒瀆上禀伏懇鈞部明定章程預防流弊俾有遵循而資稽考 
[調查籌設商埠審判廳爲難詳情]  
　　滬道劉觀察電禀江督歷陳上海設立商埠審判廳爲難情形已詳昨報茲將張制軍覆電照錄如下上海劉道台鑒洪滬上商埠設立審判廳一案旣有種種爲難應由該道查照前禀並將現在會商領事爲難各節刻日另叙妥詳呈候核辦 
[江督札各關道文]  
　　赴美華人注意准外務部咨接駐京美公使照稱近因敝國被革黨潛入煽惑殊碍地方治安應請華官嗣後凡有華人擬赴敝國該華人禀請華官給照者務須查明該華人是否公正再行給照以免革黨混入爲此 
 
 

Page 19

 
 
照請貴部查照飭知施行等因到本部准此除准即咨行外合亟咨請貴大臣請煩查照轉飭各關遵照等情到本大臣准此爲此札行該關即便查照 
[查禁小輪夾帶洋鹽]  
　　外務部前飭滬道查禁洋鹽私運入口業經劉觀察分别轉飭關巡嚴密稽查在案昨觀察又接浙省鹽運司惲都轉來電謂蘇滬往來小輪每每夾帶洋鹽潛運長元吳等處以圖漁利實屬有礙土鹽銷路應即嚴行查拿究懲除轉致蘇關並札飭浙西鹽捕統領戚守外煩爲一體密查 
[陳逸卿虧欠洋款之結束]  
　　英商怡和洋行控已倒正元莊股東陳逸卿不理擔保正元兆康兩莊借款銀十萬兩又英商新旗昌洋行控陳逸卿不還欠銀六萬五千五百餘兩等案業由公共公廨迭次會訊均詳前報茲悉此兩案已由寳讞員與英副領事康斯定君磋商定斷不日宣佈堂諭大致謂怡和洋行控案當時被告借銀雖無簿據可查正元經理何兆政兆康經理魏寳炎亦均不肯承認惟陳逸卿供認保借屬實應着陳逸卿繳銀賠償至新旗昌控案該行旣執有被告簽字筆據應令陳逸卿照數清償至原告請追利息一層因被告虧倒華洋各商款項爲數甚鉅均應清理此時應暫緩提議俟他案一併定斷再行核奪 
[清查牙帖之手續]  
　　蘇藩陸申甫方伯札委傳大令來滬會同本縣田大令清查牙帖經紀前報昨傳田二大令又會銜照會滬南商會云案奉藩憲札委會同清查牙帖一案業經備文照請貴會傳知各牙行一體遵照在案旋准復文内開除在會各牙行遵即知照外其未經入會户數尚多無從照轉惟有仍祈查吊擋案諭飭承辦牙甲分别傳知以重要政并將知照各業户抄粘到縣准此查在會各業户旣蒙傳知惟須吊查牙帖按户札查除未赴會註册者由縣出示曉諭令其限五日内一律將帖送呈貴會外其已赴會註册者應请卽日吊齊一併送縣以憑查核騐畢仍送會發還相應備文照會貴會請煩查照希卽吊齊各户牙帖如有無帖私開故帖朦充一帖兩開冒名頂替合夥朋充以及地址色目不符情弊統限五日以内令其照章分别升税補請新帖其欠完一成及五成税銀亦限一律赴櫃清完掣串安業逾限不遵行屋發封人則提辦决不稍貸此係奉大憲特札委查之件事在必辦希傳諭各牙户趕速遵辦一面將吊到牙帖造具地址名姓等色目清册一併送縣以憑察核辦理憲限綦嚴幸勿稍稽 
[一産數抵之疑問]  
　　鎭江府爲永利絲廠備抵鎭郡卹婺公欵並申紳士請免變價併撥備荒等項一案詳奉江督張制軍批云李紳維之虧倒滬關公欵爲數甚巨永利絲廠爲李紳之業自應發封備抵前據詳稱該廠已抵卹婺公欵業飭檢齊契據逕呈滬道核辦在案茲據復稱該廠地契復抵在劉景德手中一産何至數抵殊覺可疑究竟有無事後揑抵搪塞情事仰上海道卽飭道委洪令就近查明妥核具復並飭該府遵照仍候撫院批示 
[嚴查私售洋烟]  
　　蘇撫程中丞以上海城廂内外地方繁盛難免無不肖之徒設燈售烟致爲外人藉口前日特委知府李某來申查悉南北市下等商號每在樓上私設烟具招人吸烟業已告知巡警道汪觀察於昨日分諭各路巡局嚴密稽查一經察出立卽拿辦並將房屋發封以示懲儆 
[滬道查究小南門外之賭窟]  
　　滬道劉觀察訪悉本邑小南門外大街馬姓家及西鈎玉弄某姓家抽頭聚賭迄已多年本年自正月起興致愈豪殆無虚日每晚所得頭錢有數百金之鉅輸贏之大可以想見當此民生貧困金融恐慌况奉上憲嚴禁賭博之時此風萬不可長并查某姓兄弟中有被舉爲地方自治贊助員之人修身齊家不無缺點爰即面諭上海縣田大令趕速查明從嚴懲治昨大令已遵諭派差密往該處查探確情禀候拿辦矣 
[房捐局司事之招摇]  
　　房捐局謝委員查悉司事顧榮先（卽前在一路一區清道處因誤公斥退之顧仲英）近在外間自稱巡警局總稽查顧委員向各舖圖甲勒索規費並敗壞該委員之名譽昨日傳顧詰問答稱曾向各舖地甲借洋事實有之並無勒索冒名情事謝委員當卽親赴警局與姚局長面商核辦 
[組織軍事研究所]  
　　東京回國國民會代表傳蔣兩君現與滬上諸同志組織軍事研究所研究野戰砲鎗軍制等學以期効力商團每晚八時至九時爲教授時間九時至九時半爲自修時間入社者每月繳洋一元凡身體健全文理清順者均可入社刻已擬章發表矣 
[公廨收發處誤公]  
　　德商利康洋行在公共公廨與章永泉因定購雪茄烟涉訟一案因章不服控奉滬道劉觀察照會德領訂於上星期五午後在洋務局會訊因廨役余昌奉諭較遲不及往傳致章臨訊未到觀察卽飭公廨查明誤公之人究辦在案茲經寳讞員查得實係收發處丁役朱福稽遲誤事廨役並無不合亦非公廨輕視上控案件昨已飭將朱福開除以示懲儆矣 
[公堂不追會款]  
　　駐滬比總領事署繙譯官愛勒思君前日函致公共公廨以該署侍者王阿龍被卲錦生掯付會款請爲追繳等情寳讞員以會款跡近賭博例不飭追昨已函復拒絶矣 
[鄉民蜂毆船户之原因]  
　　江北船户蔣紀堯控北新涇鄉民劉茂達等紏搶錢米鑿沉船隻以至淹斃六歳男孩一口詳情已紀前報茲悉此案起釁原由實因鄉民劉重慶於沿河地上種有韮菜適蔣泊船該處被擺渡船户劉茂達誣指竊菜報知重慶紏同多人將蔣拖至岸上蜂毆並用竹篙戳穿船底立即沉没其時四路五區崗巡喝阻不聽迨吹警笛號召鄰崗巡警到來重慶等已一哄而散僅獲茂達一名現四路分局蕭區長已飭派長警查提劉重慶等務獲到案訊明嚴辦 
[船户幾釀風潮]  
　　滬南王家馬頭駁船户朱丫頭等前因承接之 
 
 

Page 20

 
 
三泰荳行裝貨生意被人奪去與萬聚馬頭船户陳毛郎陳金海大起衝突曾經該行報由裁判所將朱等提案訊明科罰判交管幫帶出調停在案不意前晚朱陳兩方面又各糾合多人預備格門後由行中人報告自治公所兩造始各見機散去得免肇禍現三泰行以屢被船家滋事擾害生業已函請裁判員查提爲首之人嚴辦矣 
[蘇省醫學堂招生]  
　　江蘇巡警道汪觀察昨日出示云奉撫憲札開查諮議局預算案宣統三年應辦事宜本道所管應辦省城醫院醫學堂一處已擇定省城南叚泗井巷租賃民屋開辦衛生爲民政之要務醫術尤爲衛生上之大端現定額設學生六十名蘇屬十二名松常鎭各十名太屬八名住有客籍十名年在十七歳以上二十五歳以下在高等小學堂畢業或與高等小學堂同等之學堂畢業自問資格合符有志入醫學堂肄業者速開年歳籍貫速赴報名定期考試合格者到堂肄業幸勿觀望自誤 
城内 
[道批四則]  
　　陸鳳州禀批此案控訟數年沈子祥旣認欠欵屬實何以一任屢斷屢翻殊爲不解仰會審官寳令即予着交勒限嚴追違即封店備抵毋任違延切切抄黏並發仍缴陳小毛禀批此案現據陸三元具禀以本年正月間娶俞氏爲室曾由妻兄俞鳳生出立配書俞氏前被退回母家並有夫姑出立退婚據轉交執憑等語該民所控顯有圖詐情事仍不准沈熙昌禀批此案先據該縣獲犯訊詳到道已飭另行批示據禀前情叩寳山縣速即提犯復訊議擬詳辦毋遲金旭卿禀批此案究係如何情形仰上海縣迅即核案查明秉公辦理仍具復察奪原禀抄發 
[逆子病重]  
　　沈孔氏前在縣署控告伊子永清不顧養赡訓斥違忤經李故令斷令在存項利息内提給孔氏養赡費有案豈知貼未多時即被停付孔氏近又到縣禀奉提案收押昨因永清在押病重由看役禀知田大令發交普育堂醫治 
[道轅記事]  
　　憲政編查館員分省知府蕭鶴祥昨至道署禀見 
南市 
[親戚失和]  
　　僑寓法租界之蘇州人薛子雲前娶小南門外桑園街徐高氏之女爲室徐氏因染有烟癖於去年私返母家屢接不歸現由薛母瞿氏倩原媒張蔡氏往領詎被徐高氏同子利生出爲拒絶口角打架致將張蔡氏毆傷薛子雲母子當即控由南區一併提獲先將蔡氏送至上海醫院醫治餘人移解裁判所訊究蔡氏之夫張亦帆亦投案供明伊妻被毆情形求請究辦徐氏供年二十四歳成親六年今正因丈夫娶妾是以暫回母家居住迨由夫妹接歸後即被姑押入鴻源里爲雉妓現圖帶往天津賣娼婦人不願是以不肯隨歸質之其母所供相同而薛與母俱不承認判徐氏戒責一百下留堂一月期滿給薛領回管束徐利生戒責一百下押候蔡氏傷痊再究高氏斥退 
[自行理處]  
　　豫興竹行主董鳳池被金長　沙船耆民孫坤元欠去貨洋一百八十餘元久不歸楚前日偵知該船泊在吳淞口因將孫扭淞鎭巡警局移送裁判所經湯裁判研訊董供該欵已由源大號主出爲經勸先還洋一百元求請裁奪判將孫交董帶出自行理處 
閘北 
[私運肥料]  
　　瞿德福前日私雇船隻裝糞出境由清潔所報告水巡隊查獲拘解四路分局經蕭區長訊明判瞿罰洋十元以儆 
[控告女婿]  
　　宋李氏昨至四路分局控告女婿陳長富不顧家用向論逞兇蕭區長諭候提訊 
英租界 
[不避疑]  
　　甬人王侯發蔡雲生同居百老匯路某號屋内前晚蔡至王之臥室内與王妻閑談適王歸來　見疑有姦情將蔡胸背等處毆傷蔡即控奉捕房於昨晨派探將王夫婦與蔡併解公堂請究孫襄讞與英康副領事以王不應行兇看罰洋一元充公惟蔡亦咎由自取當堂斥釋着即遷居 
[查獲逃犯]  
　　匯山押房脱逃之劣孩陳阿毛前日復經包探王寳生查獲昨解公堂訊實判照原斷加押一月仍發改良所禁錮 
[收贓罰洋]  
　　潮州人趙源炳在百老匯路三百十九號門牌開設曾店因收押洋人失竊絨毯等物被探查獲昨解公堂訊實判罰洋十五元充公 
[限期取贖]  
　　英商雪福脱控陳榮生不理抵欵昨經公堂傳訊原告偕代表高易帮辦律師投稱被告現已病故其母陳沈氏已奉傳案中人何桂春亦在堂上請追本利洋一千零八十五元訊之氏供認欠洋屬實判氏交保限一月取贖如違歸原告將地拍賣如有不敷仍着照償 
[德商追欠]  
　　德商克魯森洋行控周　廷欠銀逃逸昨由捕房將周提解公堂押候德領堂期解案訊核 
[並無覆文]  
　　匪徒吳毛毛携帶兇刀行經租界適被包探緝獲查知吳係江陰縣已獲盜匪洪某之同黨解廨訊明奉判押滿一月准其交保並移請江陰縣查復在案昨届期滿由捕房解案請示中西官以該縣並無復文着吳交保開釋 
[是否串騙]  
　　西裝華人夏瑞芬控汪裕三俞達卿（即余碩卿）以創設宰牲公司爲由騙去洋二千八百元昨由捕房將汪拘解公堂訊究汪供該公司開在嘉興路係由余等組織夏姓墊欵交與余手判汪交妥保候傅齊人証再行訊核 
[夫婦離異]  
　　住居楊樹浦之陳阿狗控繼妻鄭氏擢取金飾私逃等情昨由捕房將氏解廨請究陳訴稱娶氏已有八年未生子女今因屢次捲逃情愿離異訊據鄭氏供稱嫁陳時彼尚貧苦現陳發財一切行爲均與昔日有異婦人因時被虐待是以走出乞鑒德襄讞商之英翰副領事以陳旣願離異判將起案飾物交陳領回氏發押棲流所三月期滿另行擇配 
[乘間串竊]  
　　寳善街鉅昌隆洋貨店控葉子芳胡雲卿以購物爲由乘間行竊外國紗及洋傘等物由探將葉胡二人查獲昨解公堂復訊屬實判葉押三月胡押兩禮拜 
[以卵敵石]  
　　某西婦偕見証顧榮桂控用人龔銀泉行兇等情昨由捕房將龔拘解公堂質訊龔供係向原告索取伙食洋四十餘元因其不付以致口角中西官以龔不應行兇判押一禮拜 
美租界 
[客棧售烟]  
　　張仲才在狄思威路一百七十六號屋内開設小客棧因私售燈吸昨被捕房查實禀請公廨傳究 
[搶親陋俗]  
　　鴨綠路傅王氏家之女許字王卿生爲室昨王紏集多人前往搶親該女在途呼救由捕拘入捕房捕頭飭傅女母到案在核 
[硬借逞兇]  
　　顧桂富昨投捕房控被不知姓之金才硬　兇毆捕頭允爲查辦 
[騎馬跌傷]  
　　某西人昨午騎馬過百老匯路馬忽受驚跳躍不止以致該西人　地跌傷頭額馬即逸去旋由巡捕將該西人車送公濟醫院療治再核 
法租界 
[扭獲竊賊]  
　　法商某甲前日在南京路被剪綹賊張春山串同黨羽摸竊時表一枚幸即覺察拘住唤捕送入英捕房轉解法公堂訊辦判枷一月押捕房四月仍交英探帶回照斷辦理 
[匪徒就獲]  
　　南京人孔玉生王少雲陳阿珠三人專用丢包術騙人財物已在蘇州寗波等處犯案數次近又偕同來滬在輪船碼頭欲試故技當被包探查知當即拘入捕房並在陳之身上抄出鉛餅僞洋數十枝一併送廨押候查明再行核辦 
[僞造烟土]  
　　邱良友向業土店專做僞土近被包探偵知當即拘獲並搜出僞土証據送入捕房研詰據稱此土係由楊洽興土店 
 
 

Page 21

 
 
内之譚某囑造旋將該店主楊富春一併傅廨嚴究楊不承認判邱押捕房兩月僞土充公楊無干開釋 
[控追房租]  
　　董純孫控馬懋記邵春亭何世洪三租户虧欠房租昨經公堂飭探一併傳廨訊追董稱馬欠四十三元邵欠二十八元何欠六十九元質之馬等同供借住多年近因市面艱窘以致虧欠並非有心拖緩求請寛限邵當堂呈交洋八元開釋餘限月底再付其餘二人均著交保限七天還洋 
[撞見偷兒]  
　　康福生前晚至沈楊氏家掘洞入内竊取衣包洋傘等物至大明携贓出外被捕撞見連贓拘捕送廨請辦判康枷號十四天贓給失主領回 
[美華利鐘表店來函]  
　　報載法商電燈公司控沈美堂欠欵一則　係舛誤該公司所控係俱邀部之事與敝店主毫不相干業已咨照聲明誤曾由該公司向俱樂部總理直接交涉特此聲明伏乞登人來函一門爲感 
[海上閒談]  
　　今之地方官。輒曰補救風化。而風化日見偷薄者何也。今之外交家。輒曰挽冋主權。而主權日見削奪者何也。今之工商界。輒曰杜塞漏巵。而漏巵日見流出者何也。記者曰。地方官一遇士紳運動。則風化即可不講。外交家一遇外人强硬。則主權即可不問。工商界一遇有私利可獲。則漏巵卽可不惜。 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
　件 
[蘇提學規定檢定小學教員條文（續）]  
　　六册卷應照此次所發定式中勸學所分别照式備辦其紙質頁數行數尺寸大小不得歧異以歸一律惟各屬經費支絀准由勸學所按照工價每人收冋價本不准多收以示體恤而昭公允太平廳無勸學所即由該廳照辦 
　　七姓名履歷清册應按照所刋事項分别塡明其願受高小檢定初小檢定專科檢定依照各人志願分爲三册不得混合裝訂册面及騎縫等處蓋用勸學所圖章依限呈送本地方官加印呈送 
　　八試卷分三種其外國紙不印紅格之一種係專備圖畫之用分之則爲四幅合之可爲一張將來圖畵可以相題伸縮又外國紙印紅格之一種係兼備算學英文兩科之用又中國紙印紅格之一種係備其他各學科考試之用 
　　九試卷應備數目大率高小每人應備卷十本初小每人應備卷九本專科除按願考何項專科照數備卷外並應加通用試卷一本以備加試國文之用總之各屬應備試卷多寡均以報名册人數按名支配此外每種並應酌備空白試卷多本以備損壞更换 
　　十每卷面頁應於第一行科字土加蓋科目紅戳如修身經學國文及其他各學科字樣（如修身即蓋修身二字紅戳其餘類推）居中一行檢定字下教員字上應加蓋某州廳縣高小初小專科各字樣紅戳（如長洲縣屬教員應受高小檢定者即加長洲縣高小五字其餘類推） 
　　十一卷面應寫姓名由勸學所塡寫 
　　十二卷面於塡寫姓名處下首蓋勸學所圖上首蓋本地方官印俟送司後再於居中檢定某項教員試卷之上加蓋司印以昭愼重 
　　十三前項試卷應按學科彚爲一束（如修身試卷應受高小檢定者有一百人即將高小修身試卷一百本爲一束應受初小檢定者即將初小修身試卷一百本爲一束其餘各科試卷類推）不得以一人試卷併爲一套（如高小每人應備卷十本應按科歸類）以免將來分塲試騐致費手續而延時日 
　　十四前項卷册由勸學所備齊後應儘五月十五日以前開單裝箱送本地方官蓋印各該地方官蓋印後迅速備文儘五月二十九日以前妥爲送司不得遲誤以後不准零星補送 
　　十五此外如有未盡事宜再行隨時核飭辦理 
外國新聞 
[巴黎飛船壓斃陸軍大臣]  
　　二十四日倫敦電云法國飛船家會同賽駛擬由巴黎飛至西班牙京城曼　里特正在登程之際有飛船家名屈莢特者駛離正路猝然降　衝入觀客人叢之中首相馬里斯君陸軍部大臣裴爾托將軍均壓於飛船之下逮經人扶起則裴爾托將軍業已氣絶馬里斯君腿骨折斷其面模糊難認然尚能勉强行走惟肝部傷口稍覺可危陸軍部事務現已暫由外務部大臣克吕璧君代理二十三日柏林電云法國飛行船家會同比賽由巴黎致曼特里特之速率甫行起程有一飛船墜落於二十萬觀客人叢之中首相與陸軍部大臣及陸軍部某大員均受重傷陸軍部大臣登時殞命巴黎各電報局因飛船之禍收發電音異常忙碌巴黎所來電報大爲躭擱該飛船係由二十米突之高處落下首相馬里斯君兩腿皆斷午後業已接起其準骨亦碎視力神經大爲擾動德政府已請駐德法國大使康本君發電本國政府代致德政府及德相弔慰之詞 
[俄國外相病中之游歷]  
　　二十三日栢林電云俄國外務部大臣薩薩洛夫君將赴外國游歷擬先赴德國就醫診疾（以上譯字林報） 
[德皇游英續聞]  
　　二十二日郭倫電云英皇在白京漢宫舉行跳舞大會以敬德皇來寳約千餘人内有皇室親貴三十員頗極一時之盛是日德皇德后曾與英皇英后冋爲四班跳舞葡國出亡之君曼吕爾及皇太后阿米里昨日往謁德皇德后二十三日倫郭電云德皇德后定於今日起行回國各界輿論皆謂此游可發達兩國之友誼 
[葡國保皇黨之舉動]  
　　二十二日倫郭電云葡京里斯本電稱阿達買斯托巡洋艦業已開往哇帕土聞與該處反對共和政府之舉動有關同日倫郭電云昨日里斯本城中央大獄忽起暴動即經鎭壓平靜同日柏林電云葡萄牙近日拘獲保皇黨甚衆哇帕土地方將起暴動保皇黨已在巴西捐集米爾里斯（葡國幣名）五百萬元 
[日本與外國之新約]  
　　二十三日倫郭電云泰晤士報哇太樺電稱坎拿大下議院已將坎日暫行税约通過同日倫郭電云據瑞典京城電稱瑞典日本所訂之商業條約及税則條約均已簽押兩國均以最優國相待 
[美擬與德締結公斷約]  
　　二十二日栢林電云美政府議與德國締結如現與英公法兩國商訂之公斷條約 
[西班牙擬練屬地義勇隊]  
　　二十二日柏林電云西班牙某陸軍員已草成議案請在南斐西班牙領土及費南杜島組織殖民地義勇隊外人亦准入隊 
[德國議院核准火葬議案]  
　　二十二日柏林電云普魯士國會兩院已將聽民火葬議案核准上議院全院一致贊成 
小説 
[殖民小説華僑涙（十八）]  
 
 

Page 27

 
 
范鳳洲看了一面。直覺得天空雲淨。海闊波明。心上空空洞洞的。没有一些兒渣滓。嘆了一口氣道。果然是個大觀。浩瀚無邊。滄溟無際。長江大河那裡比他得上正説著。忽然迎面一堆巨浪。直撲過來。就如一座小山一般在船唇上一撞。來得勢猛。直撞起有八九丈高。方才落下在甲板上横捲過去。范鳳洲吃了一驚。倒退了一步。浪花飛濺。好似下了一陣大雨的一般。連范鳳洲的衣服。都濕得精透。范鳳洲出其不意。大大的吃了一驚。連忙走下甲板。回到艙内。不一日。到了爪哇。那爪哇的巡查官。帶了許多人役走到船上來。查看了一回。把那班中國人。都一個個不許上岸。在船上住了一天。到了第二天。派了一個醫生。前來騐看細細的騐了一回。騐到一個二十多歲的女子。　醫生一定要他脱了衣服騐看。那女子那裡肯依。哭哭啼啼的兩手握著衣服。死不肯脱那醫生焦燥起來。便要親自動手去脱他的衣服。一班中國人都不服起來。一個個大聲鼓譟。那醫生見衆人這般喧閙索性一口咬定。只説這個女子得有疫症。要給他帶歸醫院去調治。一面説着。一面指揮跟來的人。呌帶著這個女子同走。直把這個女子。嚇得放聲啼哭。口中呌起。救命來。范鳳洲在旁看了。實在看不過大踏步走上前。口中操著英語。問那醫生。這個女子究竟是得的什麽病那醫生聽了。只瞪了范鳳洲一個白眼。便别轉頭去一句話也不説。只當没有聽見的一般。范鳳洲看了那醫生這般可惡。心上更加生氣。欲與該醫生爲難一轉念又想。即使撤去那個醫生。也還有第二個醫生。再來騐視的。非但救不得這個女子。而且倒反害了衆人。雖然自已的性命没有什麽希罕。但是還要想留著身體。和同胞的國民。做些事業。犯不著爭這閒氣。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
要摺 
[禁烟大臣奏調騐大員各摺片]  
　　大員烟癖已除請飭照舊供職摺奏爲調騐大員炳癖已除恭摺仰祈聖鑒事竊臣等遵旨調騐二品以下實已斷凈及册報不符各員查臣所奏定續擬嚴定禁烟查騐章程第一條内開自一品至四品官秩較崇各員無論實缺候補查照該衙門來册由臣所核實定期指調先三日行文該署長官接到臣所咨文即將指調之大員自行具奏候騐臣所於查騐後隨時奏明如無别項情形即請飭下照舊供職等語茲查得内閣學士臣瑞豐臣李聯芳均册註曾吸已斷武備院卿　榮銓册報先後不符由臣等於四月初一日行文指調限文到五日内赴所候騐業由各該長官將候騐日期奏報在案該内閣學士臣瑞豐等三員於本月初五日到所經臣等督飭提調檢察各員遵照此次新章認眞查騐已逾七日均無發癮情形委係曾經吸食實　戒斷相應請旨飭下照舊供職所有騐訖大員烟癖已除緣由謹恭摺具陳伏乞皇上聖鑒訓示謹奏 
　　調騐副都統良泰到所患病再行定期復騐片再查鑲藍旂漢軍副都統臣良泰册註曾吸已斷臣所遵章一體調騐該副都統於四月初五日到所忽於初七日精神不能振作腹瀉陡發據稱稍有感冒臣等飭醫爲之診治服藥後腹瀉已止而精神仍未充復今届七日多屬勉强支持病癮疑似一時尚難審決本應留所再騐惟該副都統年近七旬氣體雖壯而飲食鋭减展期殊有未便因令先行出所暫爲養息再由臣所定期復騐以昭核實謹附片具陳伏乞聖鑒訓示謹奏宣統三年四月十二日奉旨已錄 
　　提調陸鍾岱情願調騐請飭順天府府尹遵章查騐片再本月初三日臣陸潤庠臣唐景崇寓所均有人投遞信函指稱臣所提調陸鍾岱從前確有嗜好衆皆謂其尚未戒斷因巧爲趨避致未調騐等語臣等當將原函交該提調閲看面詢其是否屬實該提調回稱當差多年實無嗜好今旣受人指摘仰懇迅即查騐俾辨眞僞等語情詞甚爲迫切查該提調原具保結均係確無嗜好在所三年亦無可疑形跡惟面色黃瘦有似曾經吸食者值此禁烟加嚴之際臣所爲天下率先該提調又有督率責任外間旣有浮言似未便以匿名信件照例不行轉滋物議自應從嚴查騐以昭核實而示大公臣所各員皆其同事例應迥避擬請旨飭下順天府府尹遵照臣所此次奏定章程從嚴查騐臣等即飭陸鍾岱前往聽候順天府調騐之處是否有當謹附片具陳伏乞聖鑒訓示祗遵謹奏官統三年四月十二日奉旨已錄 
　　大員烟癖已除請飭照舊供職摺奏爲調騐大員烟癖已除恭摺仰祈聖鑒事竊臣等遵旨調騐二品以下實已斷凈及册報不符各員查得理藩部侍郎臣恩順册註曾吸已斷由臣所於四月初一日行文指調限文到五日内赴所候騐當據該　咨覆擬於本月初五日赴所旋准片稱該侍郎於初三日感受風寒改於初九日赴所業將候騐日期奏明在案該侍郎臣恩順即於本月初九日到所又學部左丞臣喬樹枬册註曾吸已斷先於本月初六日指調到所經臣等督飭提調檢察各員遵照新章認眞查騐已逾七日均無發癮情形委係曾經吸食實已斷凈相應請旨飭下照舊供職所有騐訖大員烟癖已除緣由謹恭摺具陳伏乞皇上聖鑒訓示謹奏 
　　裁缺内閣侍讀學士靈照委係烟癖未斷據實紏參片再裁缺内閣侍讀學士　靈照册註曾吸已斷於四月十四日指調到所騐得該員面容瘦黯動定矜持次日即精神勉强夜不成寐至十六日更覺委頓慨歎頻仍是晚癮象悉露　足搐掣苦楚不堪呵欠涕洟同時並作據稱吸烟已三十餘年現情形如此祗求立即出所萬難片刻支持等語查該員旣經臣所騐明委係烟癖未斷自應據實紏參照章革職永不叙用惟該侍讀學士臣靈照係四品大員應如何懲儆之處請旨遵行再此次奏定新章各衙門自二品以下各員無論有無嗜好一律重具同鄉同寅切結一次業經通行在案茲該衙門各員保結尚未造報其出結官無憑議處合併聲明謹附片具陳伏乞聖鑒訓示謹奏宣統三年四月十八日奉旨已錄 
專件 
[籌辦處顧問員楊廷棟調查川沙閙事情形呈報蘇撫文（續）]  
　　并云冬季開會後器具經搬出辦事處擬另借民房較爲聯絡不意鄉民受了費氏之愚悮謂公所有佔廟意益以張龔乘機肇事爲禍遂烈詰以公所有無抽捐情事答稱宣統元年八九月間因籌備自治押收茶肉捐長人鄉唐墓橋肉店五茶店三月收錢三千七百文禀經廳署批准并出示曉諭在案歷收以來羣衆相妥此次閙事無可藉口月本鄉預算表呈廳有案人欵僅有帶徴及接收之茶肉捐並無别項名目出閲印件均屬相符時已晚遂繞俞公廟赴城廟之四圍甚荒凉所謂西側廳者低屋三間制甚狹小供城隍神所俞公則無人能道之廟中有老嫗人一人看守詢係丁費氏之戚而實爲雇傭也者嫗云丁家娘娘已被松江府拘去實在南匯人不好云云到城已近十時途中昏暗莫辨徒步幾躓者屢即宿至元堂堂爲川沙公益事業會聚之地各團體事務所俱在堂内其窘迫可想調閲卷宗龔焕面陳各節良確在堂晤廳議員陸家驥張志鶴述各自治公所除全省一律之帶徵原充學費之串票捐及前年八九月間起辦之茶肉捐外絶無一錙一銖之捐奇云乎哉且謂各紳董辦公益事數年墊費若干卒至傾家蕩産目橫被苛捐之惡名人生在世直是徧地荆棘耳言次抑鬱之色流露於面十九早令堂役持片至廳致意卽雇舟下鄉首至小灣有小學一區在岳王廟内初二日突有多人自俞公廟蜂擁而來聲言打新法堂中閉門拒之衆卽破門直入教員學生相繼竄逃衆遂搗毁校具窗户及磗砌之擱儿一此廟本爲小灣公産平日並無香火設立學堂絶無異議校具由該處廳議員張守禮及鄉佐張炳瀛合力捐 
 
 

Page 35

 
 
置並未擾及他人一絲一粟毁學後衆復擁至張守禮家奪門而入升屋揭瓦取得𣗖椽即用爲器械全屋被毁屋内器具無一完存房屋六間並成平地破瓦斷木現尚堆積如堵詢問鄰右皆摇頭歎息詫爲奇禍詢其何以致此則云來者或聲言痛恨苛捐或聲言打絶議員容不知其何故詢其有無收捐則云本鎭唯聞茶館肉店月出捐錢其他無捐詢以他處如何則稱不知詢以本鎭茶館肉店願否出捐則云收取已久豈有不願鄉佐張炳瀛家幾被禍經人哀懇有人硬索十元而去索者何人不能得其主名乃繞行田塍至八團廳議員丁世仁家房屋全毁各種木質材料及家用什物衣服箱籠俱搬至門外麥田澆以煤油付諸一炬迄今田中有見方二三丈地不生青苗黑灰狼籍彷彿可見丁世仁屋左爲其弟丁攀桂家器具亦全被燬丁世仁出晤據云本團初甚安謐並無謡言初三下午忽遭慘刧自不知其何故現存身無地幸屋後有存儲柴米之草房兩間藉可安頓又據鄰右老婦云當日見本團銅匠顧阿松木匠奚阿奎手提煤油桶將并草房焚之鄰右恐遭殃及竭力哀懇而火已起幸得撲救又有王家港糖果店主黃毛郎實爲鳴鑼集衆之首續據長工云拆屋亦奚阿奎最出力樑長不易卸奚拾屋内鋸蹲屋鋸之乃斷下舟先過大灣見普明小學亦以校具全毁尚未開課惟門户無恙至新港廳議員陸家驥家大門被毁屋脊崩裂内部尚完好紆道步至九團鄉董徐宗美家被禍尤重住屋兩排三進惟右側一排詭稱非徐屋而免計十餘間磗石雕砌視鄉間平常瓦屋爲優美一律搗毁該董復獨月设一學堂名曰育英即以其住屋之廳事爲校舍同時毁去所有校具亦與其他什物冋被焚燬焚燬之法與八團無異其家人長工等指點瓦礫慘痛無似并云歷祖遺傳舊書及帳册焚失殆盡另有鈔票七百元不知去向徐宗美來見據云肇事時方自城回至大灣聞耗卽匿居某本行行前肇事往來梭巡恐爲所瞰亟思走避方出後門適遇衆至遂被拖數十步羣謂此鄉董也攅歐之當時不省人事不知何以尚得生也（未完） 
 
 

Page 36

 
 
   
 
 

Page 37

 
 
   
 
 

Page 38

 
 
   
 
 

Page 39

 
 
   
 
 

Page 40

 
 
   
 
