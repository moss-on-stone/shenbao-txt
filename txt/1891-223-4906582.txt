# 1891 - 223 - 4906582

 

Page 1

 
 
[新印東池草堂尺牘出售] [  申報舘啓]  
東池草堂尺牘係會稽謝帆初先生所著先生以軼羣絕類之才平揖公卿展抒素抱名動一時是編特緒餘耳烏足以窺全豹然其中清言霏王好語如珠有根柢有性靈有抱負非洗目上池水者不能道隻字特以新鉛排印公諸同好卽日出書每部碼洋八分請向申報舘帳房本埠申昌外埠申昌及經售申報人購閱可也此佈 
[陰隲果報圖注敬送半價啓] [  點石齋主人敬曰]  
圓繪隂　果報錄一書彰善癉惡朗若列眉大有裨益身心今浙湖劉大善士託本齋代印二千部隠名氏五百部於今日起在三馬路北申昌敬送收回半價每本取錢五十六文願樂善君子仿效行之亦廣行隂　之一助耳特此佈告 
[大題文府出書啓] [  點石齋主人謹白]  
本齋所印大題文府兹己告成准于廿九日出售向本埠北申昌及本分局并各省分局購取尚有續印當令熱門數種不日均將告成一俟印竣再行登報此佈 
[减兵所以節餉說]  
昔孫臏以减灶之計敗龎涓虞詡又以增灶之計敗山宼增與减其用不同而其制勝則一也孫臏欲致龎涓之追故佯示减灶而暗中增兵虞詡欲使山賊之懼故佯示增灶而暗中减兵兵减則選之也精養之也省所以少許勝人多許顧兹二者皆一時權宜之計非一定之法而說者每津津然樂道之然孫之减灶增兵不若虞之增灶减兵尤爲利便蓋龐涓亦係能人故不得不示之以弱山宼本不知奇計故不妨示之以强也非僅虚張聲勢而已焉灶雖日增而兵則日减所以减之者非以爲山宼不足平實以老弱疲敝之卒殊無所用反足爲行伍之累不如概從删汰悉選精壯可以倍道赴朝歌而賊莫之測朝歌小邑本不足以養兵汰之選之乃更可以節餉需祗須勤其操演所謂兵貴精不貴多善用兵者自有妙用也中國近來特設海軍衙門以精求武事於水師一事尤爲認眞今年李傳相親赴烟臺會同張朗帥悉心簡閱士氣爲之一振惟南北兩洋以及閩海粤海凡沿海各處皆有水師而水師未必皆能得力謂水師尚虞不足恃乎則約計戰艦兵輪不下百數十艘舟師水卒不下數十萬人又何不足之可慮謂水師已足恃乎則正不敢操其劵也昔日馬港之敗謂墮於法人之計歸咎於統領諸君之不能預爲籌策是固不得辭其責至於今日又閱數年矣而其所以整頓者正不知其何若嘗見水師兵船其統帶爲粤人則舟中所用無非粤人其統帶爲楚人則舟中所用無非楚人詢其故則曰與之相習則知其底藴可以服我駕馭而不知旣係誼關桑梓卽不免稍有贍徇卽本人非所素常往來亦必有親族故交轉輾薦託如此則所用之人强弱當不止相當而已若果欲整頓水師吾則以爲宜就現在之兵而减之不必更有所增也中國水師以閩廣人爲最隸水軍籍者亦以閩廣人爲多彼習於風濤之險沙線之路故有所恃而不恐然可用者固多而不能用者亦不少其不能用者皆其可以不用者也可以不用則曷爲乎用用情面故也一從情面則薦來者不得不用且用不勝用又安能憑我挑選專取精壯悉汰老弱乎夫水師之任重矣一旦海氛不靖全賴水師各兵相禦於洪濤巨浪之中以拒外而安内設戰艦所用强弱各半疇肯鼓勵其精神奮發其志氣以爲如某某者手無韓信縛雞之力身已廉頗善飯之年而與我儕壯夫同袍共賦餉需均之若無事則彼享其福有事則我爲其勞疇則甘之故軍中不能有所瞻徇凡令出惟行者皆其一秉至公者也今有一策於此凡有隸水師籍者皆不得以情而進由各統帶認眞挑選假如一船之中兵額本五百人每人月得銀五兩需費二千五百金今汰選得精兵二百五十人則軍餉可省一半卽以一半所省之銀加給留用之二百五十人彼二百五十人者視平時皆有一倍之獲而老弱旣去平時之有所不平者至此而爲之一平其有不奮勉鼓勵者乎如此則二百五十人正可以抵五百人之用有過之無不及此亦與虞詡减兵增灶之法彷彿正今日講求水師之要務也或者謂中國海口衆多卽現在所有之水師尚且不敷分防若一議减則又何足以供防堵之用而不知英國沿海屬地不知凡幾到處皆需設防而英國水師亦不過十萬左右分則見其少者合則見其多故中國水師必宜不分畛域騷擾在某處則專備某處之防若恐其聲東擊西則知巳知彼臨機應變知兵者自能辨之於早備之於先不在乎兵之减與不减也總之减兵則餉節而用精不减兵則餉糜而反不得用此中樞機非精於軍務者又烏足與議也哉 
[諭旨恭錄]  
七月初三日奉旨江蘇淮安府軍捕通判員缺着姚紀衡補授福建永春直隸州州同員缺着閻冠卿補授山西鄕寧縣知縣員缺着葛玟補授江西永寗縣知縣員缺着鄭恭補授戸部筆帖式員缺着崇芳補授起居注筆帖式員缺着育凱補授鴻臚寺筆帖式員缺着志勛補授廕生毓端着以七品筆帖式用保送分發河南補用知府桑寳直隸補用直隸州知州錢溯耆俱照例發往保舉山東候補知縣承志着照例用浙江候補知縣徐寳棻謝文海俱照例用前廣東補用通判徐賡陛着開復原官發往山東補用京察官盛京戸部郎中惠格着准其一等加一級交軍機處記名以道府用擬補盛京禮部筆帖式珵璐盖州城守尉衙門筆帖式雍櫏俱准其補授欽此○初五日奉上諭本日管理咸安宫官學大臣師曾崇光帶領期滿教習二員引見内繙譯教習文祿一員漏未繕單殊屬疏忽所有堂司各官着交部分别察議欽此 
[本館接奉電音]  
昨由京友電傳上諭五道敬謹譯登○七月十二日奉硃筆這考試滿洲繙譯着松溎長麟去欽此同日奉硃筆着增濟牟蔭喬監視端良趙時俊點名欽此同日奉硃筆這塲内彈壓着左翼副都統明惠右翼副都統色普徴額去欽此同日奉硃筆這考試着圈出溥良志顔崑岡李文田容貴賡音布果勒敏明秀希隆阿恩普搜檢欽此同日奉旨長春現在請假所管正紅旗漢軍統領着奕功署理欽此 
[京畿近事]  
太平倉滿監督現在懸缺經祥許兩倉憲諭將豐益倉滿監督太樸寺主事敬勝調補太平倉滿監督所遺豐益倉滿監督應以記名倉監督刑部卽補員外郎世襲輕車都尉崇瀚充補除分檄遵照外巳咨行吏戸刑三部曁太僕寺查照矣○國子監爲咨行事所有廂藍旗官學蒙古弓箭教習圖塔布前經期滿奏准以本旗驍駒校用 
 
 

Page 2

 
 
仍暫留學現已升授驍騎校自應令回本旗當差所有該學弓箭教習一缺照章另行揀充相應咨行貴旗卽於領催前鋒護軍鳥鎗護軍中擇其精通弓馬教導有方者保送數人開造履歷卽日送監以憑揀選充補可也○伯克二邸熙貝勒等三堂訂於七月初一日辰刻在西苑門外奉宸苑公署揀選上虞備用處二等侍衛一缺三等侍衛一缺藍翎侍衛一缺已傳本處應行入揀侍衛拜唐阿等是日各帶弓張齊集該處預備揀選勿悮○吏部爲傳知事所有京察官花翎盛京戸部郎中惠格一員本部於七月初二日帶領引見相應傳知該員於是日五鼓穿天青褂備帶補褂佩帶荷苞手巾赴西苑門外六項公所吏部公所報到以備於膳前帶領引見○吏部爲移咨事文選司案呈本部遵議浙江巡撫崧奏以浙江候補通判陳寳善請補浙江湖州府南潯通判等因核與例章相符應請旨准其補授一本於光緒十七年六月廿四日具題奉旨陳寳善着依議補授欽此由科抄發到部合將原奏黏抄移咨浙江巡撫查照辦理○阜成門内錦什坊街鴨子廟後身路東成某家内于本月初二夜三更突有盜賊七八人手持利刃斬關直入硬索銀兩成婉言家無長物請其搜扛諸女眷巳皆慴伏而成有小星少不更事呌嚷有賊致被盜以刀背敲傷脊臂數處遂將首傭衣服悉數搶掠携之逃逸事後檢查計值三十餘金赶報本地方次日步軍校騐明盜迹按照失單開報查緝未卜能弋獲否也○刑部爲片行事所有本部擬補郎中一排一人擬補員外郎一排一人共二排計二員於七月初二日帶領引見相應將排單先行奏事處查照可也盂秋之朔爲禮邸千秋懸弧令辰凡在廷王公文武人員躬往祝嘏實繁有徒禮邸於府第中張筵以欵賀客是時輿馬僕從里巷幾滿○在京名衙門曁各直省應遞題本例彚送内閣按日具題正本葢印進呈御覽副本掛號存貯内閣西大庫以備查核並由内閣學士中滿漢各派一人稽查本章俾昭愼重而免遺舛所有稽察本章祥中書侍郎擢升倉塲自應另請派員稽察經内閣開列旗内閣學士銜名具奏請派稽察本章一摺本日奉硃筆圈出内閣學士兼禮部侍郎銜愛廉欽此○兵部爲咨行事武選司案呈光緒十七年六月十八日由兵科發出本部遵議黑龍江將軍依奏稱黑龍江廂紅旗索倫營副管壽明阿年老多病呈請告休惟係從前出師各省著有微勞擬請賞給原俸等因查該員老病乞休自應准如所請可否賞食原俸請旨遵行具題一本奉旨壽明阿曾經出師打仗殺賊捉生著以原品休致加恩賞食半俸以養餘年餘依議欽此欽遵合將原奏黏抄咨行吉林將軍查照辦理可也○宣武門内大街路東小書館雇有鐵板大鼓女落子一班每日在彼演唱班中有婦女各一婦則徐娘半老而貌僅中人女則年逾二九丰姿韶秀每當開唱時左手拍版右手撾鼓珠喉嚦嚦頗動人憐男女往聽者如蟻附羶女或一顰一笑闔座莫不歡然惡少年輩見而涎之乃於上月秒糾率多人手持刀捧闖入書舘硬將此女挾擄以出班中人向前攔奪悉被擊倒旋將此女擲於車中驅車而去車之前後左右莫不有人擁護揚鞭飛馳是時觀者如堵莫不目駭心詫班中人一面報明地方一面覓人查找下落吁光天化日之下竟敢搶掠民女國法具在當不爲若輩寛也 
[調船續信]  
前接露透電信知美國因中國匪人閙教一案首先撥調兵船來華兹閱舊金山西字報云美國已派水師提督哈木尼乘坐兵船來華有美國在中國洋面各兵船均歸該提督調遣提督坐船及在中國洋面各兵船均係舊式夫調船來華所以保衛商民别國於此都用新船而美國獨用舊船豈以中國膠守舊習故亦取陳陳相因者以示中國耶該報之言若此似不滿於美庭之舉動然中國正宜善自爲謀俾收折斷禦侮之效毋狃該報之言而藐視敵人疏於防範也 
[析津雁帛]  
天津縣籤差押犯兩名於月之初六七游街示衆兩犯除備受五刑血肉狼藉外綰以黑索加以巨鐐而肩荷木牌一書混混一書又桿各兩大字旁有硃書游街之後再行辦罪等字樣此係津城向不經見之舉一時觀者如堵查混混係闡口帝君廟前孫洛案緑城西　鴇婦綽號大魚燈者遷寓於海大道地方其錢樹子仍在西關倚門賣笑前月某日該妓從西關來探假母道經帝君廟遇孫孫盖混混之雛卽所謂新開幌者於中途截獲擬借以示威並爲生財地步鴇遂投府控告逮孫訊實飭縣懲辦邑尊李摶霄大令遂於重責後子以遊示其乂捍係韓鏡波向在侯家後陳萬年妓院中爲護符嗣緣在妓寮滋事故被逮受責一同示衆云○序入新秋棗栗等果物應皆入巿無如去年被水薪蒸旣缺而鄕人又復待哺嗷嗷多有砍以爲薪並售錢度日者且棗樹被浸卽枝葉全枯根荄不活故今秋果品尤以棗爲稀云○寧波婦某氏固琵琶行中之花褪紅也門前冷落投紫竹林開設烟館於前月購得九齡幼女其爲泥中之婢抑或係傳衣鉢不得而知也身價十九元其介紹者除媒嫗外並有地方劉二列名賣劵之中現被女之親屬投府控告拐逃逮氏到案追女無着據氏謂巳由賣者誘歸而女之親屬謂氏已販於滬上纒訟不巳現將氏並媒嫗劉二等人一律發押究追紫竹林地保計有四人未免有兎死狐悲之感留心物色於初四日緝獲拐賣十三齡少女拐匪一名並被拐之女解投第十叚守段局發落敬告居人凡買婢女務查來歷免被株連致速獄訟也○北方天氣卽在庚伏之中一至交秋早晚必一味新凉秋風披拂現在津郡炎威已退清風徐來雖大田多稼仍須曝以秋陽方登大有然已夜凉如水早起須御單夾衣矣駒光過隙馬齒徒增撫時者能無浩暵 
[嚴查假照]  
江蘇楊蓉圃宗師因監生假照太多出示曉諭應考各監生毋爲匪人誑騙兹錄其略曰照得貢監錄科例應將所捐執照於點名時呈騐兹上年七月間考試常郡貢監錄科據常州府申送靖江縣監生盛焜等二十五名本年四月間考試通州貢監該州申送姚森林等二名並海門廳申送曹昶等四名各到院本院察核所呈捐照印文悉係假造當卽飭傳該學教官訊問據稱風聞該州縣無知愚氓被人誑騙誤買假照者不一而足查僞造印信國法森嚴况科舉係國家掄才大典豈容稍涉含混除將所呈假照飭該府州燬銷外並咨行撫部院飭各屬一體嚴拿誠恐科塲在卽不肖之徒到處哄騙鄕氓無知者身受其害爲此示諭各貢監知悉爾等須知受授同科定例綦嚴不容朦混此次錄科無論旣經鄕試與否務各臨塲將捐照呈騐本院詳加核對如有假冐之處定將該貢監查究不貸至同治十三年後所捐减成監生務補繳四成方准應試其各凛遵毋違切切 
[廪生停保]  
楊蓉圃宗師飭各學廪生于童生正塲日衣冠唱保不得違誤六合縣廪生朱逢臨江浦縣廪生傳濟川便衣躡履而來傳年老龍鍾雙耳重聽學憲詢問派保何以不肯畫結該童身家是否清白有無别項情弊傳所答非所問學憲遂於次日懸牌朱逢臨着停保一年傳濟川着永遠停保俾免貽誤公事見者咸不寒而慄 
[江西官報]  
知縣王純祖委解九江關餉進京叚紹督率西路士子王正煇陳蘭生督率中路士子縣丞周澤蕃委辦萬安緝私卡汪曾事往辦吉水　甲典史楊炳周倫監印試卷寧都州彭芝委代總查七門城内保甲知府歐陽鴻濟委往上海購辦軍裝兼修紫電輪船同知崇熙委解九江關餉進京俞官圻包國瑚俱解地丁進京張介福監收試卷布經劉蔚霞查章外保甲府經陳同弼查章江門典史張贊霖關防各簾官刑部主事李舜賓拜會 
[袁江官報]  
海州徐分轉於六月初八日出署赴板浦監視捆鹽漕憲於十三日當堂考騐武舉潘文魁派令充補住省提塘二十六日漕轅牌示山東臨清衛守備王華清調轅考騐遺缺委酌委班候補衛守備萬誠德署理内閣書中鮑中翰印亭於二十七日抵浦自都丁憂回皖運河同知徐司馬奉漕憲委兼辦邳宿行營營務處候補同知沈福昌奉漕憲調辦新洋港厘捐候補同知張冀謀奉漕憲調辦子嬰閘厘捐候補 
 
 

Page 3

 
 
同知李嗣鈞奉漕憲調辦藏家碼頭厘捐 
[夫也不良]  
浦東人某甲秉性輕薄喜作狎邪遊自娶妻某氏後魚水甚歡不復戀墻花路柳日久厭生故態復作與某乙婦姘識一對野鴛鴦居然比翼鳥矣而姘婦終以使君有婦不慊於心慫惥甲將妻賣去願訂白頭盟甲從之賺妻往杭州天竺進香妻不知是計以爲甲肯回心可復爲夫婦如初也及至杭甲竟託蟻媒將妻售與某丙得身價洋一百四十元回申後甲遂以野鶩作家雞賃屋法界寳興里但見新人笑那聞　人哭盖至是非僅作露水夫妻矣乃姘婦於前年因病逝世甲又娶得某烟妓方謂續我鸞膠無慮鵾絃　斷矣詎烟妓進門後中卽神昏顚倒寢食不安而甲之　妻自嫁某丙後亦悲寡鵠茫茫孽海託足無從日前找尋至滬得悉甲之居址鵲巢鳩佔甲亦無可如何惟仍厭棄之而不爲禮氏憂思成疾口中喃喃作聲晝夜不絕烟妓又時作灌夫之駡座鄰右不堪其擾幾於夜不成眠甲至此亦如坐針氈善全無術彼不念香火情而肆意輕薄者尚其鑒諸 
[地保拆梢]  
前日有周阿榮者遭地保周雲江扭住在小東門外某茶館中聲稱周阿榮與徐姓之妻有私百般恐嚇拆梢得洋四十四元後經旁人指令阿榮投捕房控告雲江聞之口稱若敢控告將爾置之死地後由雲江之友出爲調停不知如何了局也 
[縣案彚錄]  
葉春毛投英公堂控稱孫葵石央李寅伯爲中向我借去英洋三百元屢次往索無着爲此來案控求提追蔡太守准詞飭提到案訊供後孫陸續繳到洋二百廿元由原告具領一百元餘洋延不繳齊太守飭將孫並存案洋一百廿元一併移送上海縣訊辦並令原告葉春毛自行投縣候訊前晚袁海觀大令升堂提訊孫葵石供稱欠洋是實現在所少之洋已由中人李實伯理處求恩明察大令以原告尚未到案姑將孫交的實人保出並令傳諭原中李寅伯理處明白禀侯核奪至昨日原告葉春毛始行投案顧未知能理處否也○薛竹卿控陳繼昌竊去箱中衣服宋二尹提訊之下兩造各執一詞遂判將陳交差候訊前晚袁大令升堂覆訊薛投案求追陳供稱通州人年廿四歲向爲沙船生意現在失業在家與薛同居實被誣指大令着將陳仍交原差候飭差查明實情再訊○張錢氏控薙髮匠吳長發抛屍圖詐求思詣騐旋據屍父張紅祺投案求免相騐此已詳列昨報矣前晚袁海觀大令提訊張錢氏挈子虎金投案訴稱小婦人本邑人家住浦東唐橋地方本月初九夜虎金與吳長發店夥張關榮並萬新觀等納凉閒遊行至萬家木橋張闕榮失足落河當經虎金等救起不料吳倩人將關榮抬到小婦人家内至次日六點鐘斃命昨日屍父張紅祺到來業己調妥明白乞恩免騐張紅祺供稱小的南匯縣六團人耕種爲業兒子蘭榮在吳處爲夥此次實係兒子自不小心失足墮河與人無干求恩免騐情願自行收殮叩求鑒察該氏又稱地保計良卿胆敢用練將氏子鎖項大令准如所請卽着兩造具結完案並諭赶緊下鄕收殮該保計良卿胆敢胡作妄爲本當笞責姑從寛典申斥數語釋去 
[英界公堂瑣案]  
西人米四海羅旺稱用吳恒光爲庖人因作事不善將伊辭歇他竟尋釁將玻璃割傷頭頸手足爲此報捕拘案吳供小的係寗波人在洋東處爲庖人因小的將沙水罐煮飯被主婦所斥略與爭論餓而洋東回查知前情問小的如何將沙水　煮飯答以無碍洋東大聲言尚敢說無碍乎卽以小洋刀割傷左手背又將小的推出廚房小的仍欲入内謂旣歇生意卽應算給工資不料洋東將門關閉不容進去小的用力太猛擊碎玻璃窓玻璃墜卜致傷頭頸右脚小的見事不妙奔至捕房申訴情由管門捕送往同仁醫院騐明刀傷須醫治兩禮拜在後來洋東報知捕頭又將小的拘案蔡太守將吳恒光所供各情諭知米四海羅旺答稱我被割傷有車夫作証王阿榮供在洋東處拖東洋車昨日自外回主婦將吳恒光爭閙事告知洋東洋東詰問吳恒光遂又口角洋東將吳推出吳向索工資推窓而進致碎玻璃此皆小的所見惟未見洋東持乃割吳更亦未見吳用玻璃擲傷洋東太守商之富副領事謂論理應將工洋照給至吳是否被刀割傷須問明醫院以憑核辦富君然之米四海羅旺將洋四元半呈案請俟訊明給與庖人然吳因用玻璃割我以致自巳帶傷我未用刀割伊太守飭吳恒光仍投醫院療治洋銀存堂俟吳傷痊覆訊核斷○包探何瑞福稱據馮汝洲投捕房報稱其妻扃門出外被馬許氏將鎖扭下　去金押髮金環等件拘問該初不承認繼言被馮借洋三百元往取金飾作抵已將金飾交與銀樓兌換金印戒卽與同至銀樓吊到金飾今特解案馮汝洲遞禀訴稱被該氏之夫馬順福借洋一百元執有借票本利無着向伊催索反串問其妻氏誣陷小的借票呈電其妻馮某氏供與同馬許氏遞禀聲稱先被馮借洋三百元言明不久卽當歸還不料始則延約繼竟避匿昨向索取利洋馮妻以金飾作抵馮忽揑詞報失實出意外蔡太守問何時借洋三百元有無憑據該氏稱五月十四日借洋一百元十六日又借二百元此項洋銀皆係向李姓借來轉借與馮並無憑據太守問每月利洋若干答稱三分起息每月九元太守謂以兩個月利洋應有十八元問馮曰金飾值洋幾何答稱二十七元太守問該氏曰利洋旣有十八元何以取二十七元之金飾旣取金飾何以卽在銀樓兌換戒指况包探問爾時初尚不認現在爾所訴之三百元毫無証據爾之行竊則鑿鑿可據該氏涕泣而訴曰小婦人爲馮所騙先有姦情後囑代借洋銀三百元延不交還被丈夫知覺向伊催索匿不見面情急萬分出此下策太守謂兩造所供情節懸殊馮稱該氏之夫馬順福借洋一百元立有借票意圖狡賴遂串同該氏誣陷小的問包探爾知此中尚有别情乎答聞馮與該氏有私當借洋元然無憑據馮報失竊確有贓物太守謂馬許氏總屬非是判交官管押一月贓交馮領借票發還馮請追洋一百元太守謂此係案外轇轕另行呈控可也○包探高利卿稱緝獲積竊瞿阿生搜出質票查係余天炳之失贓今特吊贓送案余請領贓瞿供認連次犯竊蔡太守判押候過堂笞責一百板發捕房管押三月贓交余領三十八號西捕稱周掌榮駕車不愼撞傷一人現在仁齊醫院醫傷須兩禮拜後方可投案今將周掌榮先行解案周供彼此均不留心致相碰撞蔡太守飭將周管押十四天俟受傷人投案質訊○二百六十四號華捕稱　阿祥駕駛馬車在路兠攬生理查問之下並無照會詭言是和興公司行買辦馬車爲此拘案王供在買辦王益甫處爲馬車夫昨夜主人至公　里尋友停車里口並不兠攬生理主人已有西字信關照捕房副捕頭稱馬車確是王益甫所置然當華捕查同時王阿祥言主人是王益甫華捕問伊主人何在伊瞠目不能對現始供主人在公陽里揆度情形顯係王阿祥瞞蔽主人在外私攬生理蔡太守然之判王阿祥罰洋二元示儆○包探顧阿六稱昨與西包探查視馬車查至徐金寳初言車係主人所置並無捐照正欲拘住又將捐照交出查問之下的係馬車行車輛將别車捐照朦混今特送案徐金寳供本有捐照倉卒遺忘後始檢出蔡太守謂車不離照照不離車斷無遺忘之理其爲朦混無疑判罰洋二元半再繳補領捐照洋四元半始準釋放○許阿林所駕馬車並無捐照且在車上磕睡經華捕拘案蔡太守飭候查明再核此巳列報兹查明此車係某局所雇已有三月理應逐月納洋領照與局無干太守飭傳許阿林到案許仍執如前太守謂旣已查明豈容狡辨着繳三個月捐洋十三元半將洋繳訖始准開釋七號三道頭西捕禀稱查靜安寺左近愚園中茶寮烟館至夜間十二點半鐘尚未收巿違犯憲示請傳園主張佩卿判罰蔡太守飭差往傳昨據張松生投案稱小的在愚園爲夥張佩卿是同宗因有别事囑小的投案候示太守謂何以夜半後尚未收巿答稱每夜至十二點鐘截止不再開燈賣茶偶然違犯只因烟茶客出外稍遲不敢過於催促耳太守謂前已限定時刻屆時應將燈火熄盡客必興盡而返何待催促耶爾主人惟知弋利不顧違章殊屬可恨姑念初犯從寛罰洋十元如再違犯定于重處張松生一再求免太守不准着繳洋始准開釋○華捕稱昨見卡奎林飮酒過醉雇坐王來紀東洋車忽言失去搭連袋袋内尚有洋四元吵擾不休小的問悉前情搜王身畔及車上並無搭連袋卡堅稱被竊我令兩造同至捕房卡言欲至新衙 
 
 

Page 4

 
 
門不願至捕房將小的打一下因此拘拿送案副捕頭稱卡至捕房口說許多大話王來紀供卡雇小的之車拖來拖去及索車錢忽稱失去搭連袋中有洋四元意在訛詐車力尚未到手卡奎林供籍隸湖州讀書安分昨日稍有醉意車夫有意欺醉停車時用力一擲致我跌仆失去所掛搭速袋内有洋四元且我短衫褲已破未說大話未打巡捕蔡太守問爾之搭連袋挂在腰間卽使跌仆亦不致連袋失去答稱我亦莫明其故太守問據爾指車夫行竊乎答稱亦難指實惟向查問而已富副領事請罰卡洋四元太守從寛判罰洋二元提二角給王來紀作爲車力餘充西醫院經費以示薄懲○包探高利卿稱沈東狗報被流氓戳傷頸項奪去洋銀三元巡捕頭命小的帶同沈東狗往尋流氓卽在路間遇見姜福壽先行拘案沈東狗稱在釘鞋店爲夥昨夜十點鐘携洋三元出外贖衣途遇前爲同業現入下流之春富與各流氓將小的扭住戳傷頸項奪取洋元現已將同黨拘案姜福壽供平空被誣毫無頭緒蔡太守問沈曰爾旣稱春富爲首知戮傷爾者何人答稱先被伊等撳住不辨何人行兇太守問認明姜福壽有分乎答稱有分太守飭將姜福壽暫押如有的實人亦准保出俟獲到春富再行覆訊 
[法捕房瑣事]  
江北老嫗年約古稀蕭蕭白髮每於夜間在城河浜一帶俯首塗泥哀哀求乞亦有憐其年邁解囊給錢者每逢禮拜日則在黄浦灘公司碼頭向西人求乞昨被巡街西捕所見謂其有違租界定章拘入捕房管押○積竊張阿全日前在下海浦梅家巷地方竊得某姓家衣服十餘件典質於引翔港押店内前晚又來法界意欲犯竊當被捕房包探瞥見拘獲送入捕房在身畔搜出押票數紙大半皆梅家巷之失贓捕頭訊問屬實着押候解案請究○某甲串仝黨羽在小烟間内竊槍逃走經烟間夥將甲扭送捕房捕頭令包探將甲卽曹金標帶往各處尋緝羽黨一節巳紀前報昨日該包探等尋至新街巳第一百零七號門牌之烟間内將黨羽尚永安俞富元等兩人一併拘獲管狎捕房候解 
[助賑摭要]  
凡人偶爾抱疴惟毅然修德不難頌上康强焉歸安善女孫卡氏求欬血速愈洋一百元方澄記求病平安洋五十元江善士藴山爲尊堂病服符全愈續助由徐少衡翁交來洋五十元委解災區違和可冀其速痊樂善尤徴共不倦救時有術吉祥之氣溢於門庭矣 
上海北巿絲業會館籌賑公所施善　謹誌 
[完愿助賑]  
接誦吳樸齋善士凝函悉籍隸苕溪僑居湘水素體委頓不耐勞苦以副尊人之命兹因前月初旬陡患喉蛾一症腫痛塞咽　石無靈瀕乎危矣轉念助賑可以郤病旋命家人虔向司命神前卽求默禱許助順直洋一百元而飲食起居漸可復元現如數委解振濟世自能感召夫和也[  上海北巿絲會館籌賑公所施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海馬仁善籌賑公所施少欽經收山東順直賑捐六月二十一至三十日止清單]  
山東曾大善士爲次孫病求速愈洋五十元金厚庸求父病速愈洋四十元延記求氣　殞　速愈李　善求小女肝病　符全愈徐興　　　　保平安何隠名勉善齋主人趙氏六戸各洋廿元愛蓮後齎求小兒病速愈曹覺先求弟　子病速愈洪全爲妻病愈完愿　陵　　　求毋頭病速愈江右姑山公所五戸各　十元百勉氏洋八元儲厚堂完愿洋六元無名氏求子平安敬　堂張寗波無名氏三戸各洋五元隠名氏失竊衣物　　　見　賑　　　求　喉痛速愈守拙愚人筆耕主人　勤居士五戸各洋四元羅福增求佑曾孫病速愈王大善士二戸各洋三元謝炳榮求病速痊王楨求合家平安無名氏求　兒病愈仙　錫　居士求小孩熱速愈蔣劉氏永速愈無名氏汪隠名義甡泰八戸各洋二元通州樂愚氏　冊三扣除鄭氏愈完愿宋遠模等十戸來冊三扣合無名氏薛和泉贊氏六戸各　一羅雲橋洋五角席隠名洋四角葉東屏紋銀二兩魯家匯洽和號募來六戸錢二千五百文又八戸錢一千一百文又四戸錢一千以上共收英洋三百三十七元九角　銀二兩錢　千六百文○順直徐蘭齋求妻病愈洋廿元隠名氏求肝病速愈姚文甫求天媳頂氏病速愈隠名氏不求聞客江右居山公所五戸　洋十孫士英求瀉驚遠愈洋五元　　銘洋二元無名氏銅洋七元發昌　洋二元共收英洋七十七元銅洋九元 
[上海四路文報局内恊賑公所經收江蘇署鄧從善堂經第十六批賑欵清單]  
另登○吳江縣張明府數　江　公堂助洋二十貢縣署名席節省酒席洋十六元　忍堂等四十六戸洋十四元○松海防渣軍府劉　馬助洋六十元又募輪船招商　局洋五十元　藴輝堂洋三十元泰安棧洋四十元長發長椿明利三棧各助洋廿五元萬安棧黄有德　二戸各助洋廿元仁義禮智信竹報永平安十戸共助洋一百元嘉善堂茂記戴福記三戸各助十元香孫氏等三十七戸助洋一百另四元○辦理同里厘局華太守洋三十元○署　山鎭　軍門募助洋二百元○嘉定縣張明府交來前任林　募洋廿五元○以上合洋八百八十四元七月初四日由本埠百川通票號交到合併陳明 
[上海四馬路文局賑公所經收揚州福和祥莊經嘉順直東賑捐五六月份細戸清單]  
另登○毛聲和翁募順直賑謝楚珍求病愈洋廿元蕭敏昌求天保佑身 
體清吉　氣速愈洋四元　敏元敏春敏羣示天保佑身體清健共助洋六元興府洋五元○東賑無名氏洋二元思忠　記洋十元無名氏洋一元謝楚珍求病愈洋四十元吳府洋五元徐氏保内姪女天花平安洋四元○以上兩共收英洋九十七元以六七八合曹平銀六十五兩七錢六分六厘申合荳規銀七十兩另五錢六分四厘於七月初七日由本追　和　交到合併聲明 
[上海虹口白大橋北元濟堂施醫給藥第三次清單]  
鄭程先翁來隠名氏令郎病愈還愿移洋二十元老　生來巢氏洋十元九章號十元利亨莊十元全亨號十元黄　篆十元還涂居士十元鄭程先十元張榮祥陳金滿何盡臣順源號黄叢南黄景村六戸各五元黄彩石徐炳春無名氏三戸各四元曹氏示保病愈合記號二戸各三元梁黎氏隠名氏鄭秀記郭輝庭張馮氏　成合福安號　發源廣泰記九戸各洋二元李鑑齋李從霖興隆發萬利號長隆號信記號昇利號興合號合記棧廣益號公盛號匯安號馮順記　天興萬和號榮記號華昌號鴻發　十八戸各一元同珍　和昌號二戸各五角○以上共收英洋一百七十五元正合併聲明 
 
 
 

Page 10

 
 
   
 
 

Page 11

 
 
[光緒十七年七月初三日京報全錄]  
宫門抄○諭旨二道錄前○發抄硃批五道○護新撫魏奏核明定擬摺○又奏揀員請補都司守備各員缺　豫撫裕奏請補副將摺○又奏揀員調補知縣摺○護臺撫沈奏請更正底銜奬叙片○七月初三日戸部通政司詹事府正白旂值日無引見○麟謝稽查覺羅學恩○召見軍機續昌崇禮○發抄譚鈞培奏借撥喬後井柴本銀兩奉硃批戸部知道　此○又請免劍川州被災地畝田糧奉硃批着照所請戸部知道欽此○又補用守蔣實英等期滿奉硃批吏部知道欽此○又鹽道普津兼管善後厘金局務奉硃批知道了欽此○又新任學臣高釗中移交關防奉硃批知道了欽此○○頭品頂戴護現甘肅新疆巡撫新疆布政使臣魏光　跪奏爲鬥殺外姻卑幼核明定擬恭摺具陳仰祈聖鑒事竊阜康縣客民吳大興因口角起釁戳傷纒麻服表弟高昇材身死一案據署阜康縣知縣左兆鳳騐明獲犯訊供議擬解署迪化府知府黄丙焜審明詳署鎭迪　兼按　使銜陳名鈺審轉前來臣覆加查核緣吳大興籍隸甘肅山丹縣與已死高昇材分屬姑表兄弟同來阜康地方夥貿雜貨生理素好無嫌光緒十六年十月初一日晚吳大興因取用錢文彼此口角高昇材赶攏抓住吳大興髮辮吳大興挣脫高昇材順拾桌上前刀戳傷吳大興左額角吳大興　急奪翦回戳適傷高昇材左乳當經張明喝阻詎高昇材傷重旋卽殞命投約報騐獲犯訊供議擬解迪化府詳兼按察使銜審明轉詳臣覆審無異查律載外姻尊長毆緦麻卑幼至死者絞等語此案吳大興因取錢用戳傷緦麻表弟高昇材左乳身死自應按律問擬吳大興合　外姻尊長毆緦麻卑幼至死者絞律擬絞駿侯秋後處决高昇材毆傷吳大興左額角亦有不合業巳身死應與救阻不及之張明均無庸議無干省釋屍棺飭埋兇翦案結銷燬是否允協除全案供招咨送刑部外合將鬥殺外姻卑幼核明定擬緣由恭摺具奏伏乞皇上聖鑒飭部核覆施行謹奏奉硃批刑部議奏欽此○○頭品頂戴護理甘肅新疆巡撫新疆布政　臣魏光　跪奏爲堜員請補都司守備各員缺以重操防恭摺仰祈聖鑒事竊新疆新設省城城守協營中軍都司阿克蘇鎭屬城守營都司及撫屬喀喇巴爾噶遜營守備濟木薩營中軍守備各員缺業經奏准作爲題缺亟應揀員請補以專責成查有留甘　新疆儘先補用副將徐廣學樸實勤敏堪以借補省城城守營中軍都司員缺留甘肅新疆儘先補用都司談雋祺樸勤幹練堪以請補阿克城守營都司員缺叅將銜留甘　新疆儘先補用遊擊謝復勝辦事勤奮堪以借補喀喇巴爾噶遜營守備員缺遊擊用留甘儘先補用都司陳天榮明幹有爲堪以借補濟木薩營中軍守備員缺以上各員均在新疆從征年久邊情極爲熟悉以之請補名缺實堪勝任合無仰懇天恩　准以徐廣學等四員請補都司守備各缺以裨營伍如蒙俞允並懇勅部發給劄付除謝復勝陳天榮二員應　烏魯木齊處補放守備定例毋庸送部引見外其請補都司之徐廣學談雋祺二員俟防務大定卽行給咨送部引見以符定制謹會同陜甘總督臣楊昌濬喀什噶爾提督臣董福祥恭摺具陳伏乞皇上聖鑒訓示謹奏奉硃批兵部議奏欽此 
○○河南巡撫奴才裕寛跪奏爲請補副將以實營伍恭摺仰祈聖鑒事竊查荆子關協副將李家昌於光緒十七年正月丁降服憂當經奴才恭疏題報嗣准部咨荆子關協副將缺係題補第一輪三缺應用揀發人員行令揀員請補等因查兵部奏定章程保舉補用升用未保儘先各項人員均揀發班補用等語今豫省揀發本班無人自應在於補用等班挨補查補用副將名次在前之穆特布請假回旂尚未回豫惟查有補用副將朱榮春現年五十五歲係江蘇蕭縣人由武童投營節次剿辦髮捻各逆歷保以把總千總守備儘先補用並戴花翎因克復江蘇丹陽縣城保以　擊儘先補用投効豫軍疉次擊匪出力保以叅將補用又因運河防剿任賴捻逆　平及歷年團防城寨等安保以副將留於河南補用同治八年十二月奉旨依議欽此九年五月到標該員才明年健營伍熟悉以之請補荆子關恊副將洵堪勝任合無仰懇天恩俯准將補用副將朱榮春補授荆子關恊副將以裨營伍除履歷咨部外理合恭摺具陳伏乞皇上聖鑒勅部議覆施行謹奏奉硃批兵部議奏欽此○○河南巡撫奴才裕寛跪奏爲揀員調補要缺知縣以裨地方恭摺仰祈聖鑒事竊照内黄縣知縣董慶恩調補安陽縣知縣應以光緒十七年二月初九日奉旨後五日按照限减半計　扣至二月二十八日作爲内黄縣開缺日期業經歸入二月分截缺報部在案查定例知縣應調缺出於現任人員内揀選調補又調補州縣以上官員必歷俸三年以上方准揀選題補又調補任内如有承審案件承緝盜案徴交錢糧已起降調革職叅限者概不准其請調各缺如因缺係煩要人地實在相宜爲地擇人者亦應令該督撫據實陳明又交代定章州縣官缷事交代未清者實任人員不准到任調署各等語查内黄縣係繁難兼二題補要缺例應在外揀選調補該縣濱臨運河與直隸山東接壞犬牙相錯民情刁悍素稱難治之區必須精明强幹之員方足以資治理奴才與藩臬兩司在於通省應調應補應升人員内逐加遴選非現居要缺卽人地未宜惟查有澠池縣知縣傳橒現年五十三歲順天大興縣監生祖籍浙江會稽縣人由縣丞指分河南試用同治二年六月到省八年因在泌陽縣剿匪出力保俟補缺後以知縣仍留河南歸候補班補用在陜甘米捐分局捐足三班離縣丞任以知縣仍留河南歸候補班補用並在京銅局補繳免保舉及監生四成實銀請咨赴部光緒元年八月初十日經欽派大臣騐放覆奏堪以發往奉旨依議欽此領照起程九月十五日到省因轉運出力保加同知銜期滿甄别留省補用加捐本班儘先前補用委署伊陽縣知縣又因歷年轉運出力先後奏保俟補缺後以直隸州用及隨帶加三級管解西征軍餉無誤議叙加二級九年委署永城縣知縣十年七月題署澠池縣知縣十二年三月二十五日到任試署一年期滿題請實授奉部覆准十五年二月三月兩次恭逢恩詔加二級十六年三月恭逢 
恩詔加一級歷俸巳滿三年其前署伊陽永城等縣任内並無積案及欠解錢粮降革處分據布政使廖壽豐署按察使蔭保會詳請調前來奴才查該員才具明練辦事精詳以之調補内黄縣知縣實堪勝任惟澠池縣任内有承緝叚駿聲家被刦一案已起四叅之限與例稍有未符但内黄縣缺係煩要人地實在相需例得專摺陳明其有關降調之案應請查級抵銷如蒙俞允該員係現任知縣請調知縣銜缺相當毋庸送部引見且係初調人員任内一切因公處分例免核計所遺澠池縣知縣選缺豫省現有應補人員容俟接准部覆截缺後另行請補合併聲明爲此恭摺具陳伏乞皇上聖鑒訓示謹奏奉硃批吏部議奏欽此○○沈應奎片再台灣清賦全功告竣請奬案内候選教諭陳際唐原請免選本班以知縣不論雙單月選用兹查該員陳際唐先於吉林電工出力案内奏保以知縣不論雙單月遇缺儘先卽選經部核改俟選缺後以知縣不論雙單月遇缺儘先卽選又閩浙督標儘先補用守備世襲雲騎尉薩臚芳原請免補守備以都司仍留原省原標儘先補用守備銜留閩儘先補用千總劉嘉輝原請免補千總以守備仍留原省儘先補用福州城守營右營把總江泗原請免補把總以千總仍留原省原標儘先補用儘先外委張寳林原請免補外委以把總儘先補用兹查該員薩臚芳已於台灣剿辦叛番土匪並歷年剿撫各路番社彚案晶奬出力員弁案内奏請免補守備以都司仍留原標儘先補用並加遊擊銜劉嘉輝請免補千總以守備留閩儘先補用並戴藍翎江泗請免補把總以千總仍留原省原標儘先補用並加守備銜均經奉部覆准該弁張寳林並經咨奬免補外委以把總儘先拔補並加千總銜各在案各該員弁等清賦保案或係錯悮或係重複各據呈請更正奬叙前來臣覆加查核應准更正除於此次覆奏清單分别改擬請奬外理合附片陳明伏乞聖鑒謹奏奉硃批該部知道欽此 
 
 

Page 12

 
 
[光緒十七年七月初四日京報全錄]  
宫門抄○諭旨二道錄前○發抄硃批四道○護新撫魏奏塔爾巴哈台分隸事宜接收清楚　○又奏請准援照成案從優奬叙摺○又奏故殺妻死核明定擬摺○陜撫鹿奏查閱商州協營官兵曁　駐防軍情形摺○　總營貴奏　到任日期　○七月初四日禮部宗人府欽天監正紅旂值日無引見○芸公烏拉喜崇全各假滿請安○吏部呈進秋季搢紳○召見軍機 
崑岡文興○發抄張曜奏南漕全數渡黄挽入北運河日期奉硃批戸　　道欽此○托兄湍　奏年滿　員兵部中世魁等辦事辛勤給奬奉硃批吏部議奏欽此○依克唐阿奏請將縱容獄犯畫使假帖之雲騎尉雙英等革職奉硃批着照所請兵部知道欽此○又清理呼蘭等處熟地情形奉硃批該部知道欽此○○頭品　戴護　甘肅新疆巡撫新疆布政使臣魏光燾跪奏爲塔爾巴哈台分隸事宜接收清楚恭摺具陳仰祈聖鑒事竊照塔爾巴哈台協標勇隊地方善　前准額爾慶額咨光緒十六年十二月十八日會奏定　十七年正月初一日分隸巡撫管轄等因當飭署該處副將曰占春妥爲經理造册具報並將分隸協標一千五百人月需餉銀由可撥解散放一面飭署精河營叅將准補塔爾巴哈台屯防副將張懷玉迅赴本任旋准額爾慶額咨轉協標馬步營旗員弁勇夫軍奬器械清冊前來並據張懷玉具報三月二十一日接印任事營旂弁勇及軍械等項業經照數接管現令查照撫提鎭各標酌議營制餉章並體祭情形將所營馬步營旂分紫處所妥籌詳辦奏咨立案其地方善後事宜責成地方官次第辦理綏　舊城上年經臣奏准作爲漢城爲副將同知等官駐紫之所　該廳同知石本清已於本年四月初一日移駐城内副將張懷玉飭卽前往駐紥以資防守所有接收塔爾巴哈台分隸事宜緣由除咨兵戸二部查照外謹會同陜甘總督臣楊昌濬護理伊犁將軍臣富勒銘額恭摺具奏伏乞皇上鑒謹奏奉硃批該部知道欽此○○　品頂戴護理甘肅新疆巡撫新疆布政使臣魏光　跪奏爲新疆防戍各軍異常出力自光緒十年邀恩優奬後時閱七年擬懇鴻慈准依成案比照戰功從優奬叙以示鼓勵恭摺仰祈聖鑒事臣　用人之道奬勸爲先防守之勞邊區尤其新疆南北兩路在在均關緊要溯自光緒三年今疆收復以來悉賴客軍分布防守離家遠戍備歷艱辛光緒十年前督辦新疆軍務臣劉錦棠體聖朝寛大之恩憫軍士從戎之苦以防戍六年奏懇比照戰功加恩優奬奉上諭新疆底定以來各軍分防要隘搜　餘匪馳驅於冰天沙漠之中不避艱險異常出力自應量子奬勵欽此時臣在甘肅藩司任内敬聆之下仰見皇上厪念邊軍有勞必錄綸音下逮感浹肌髓至今士氣常新光緒十一年蒙恩調任甘肅新疆布政使到任後目擊關外情形逈殊内地防汛遼　伏莽潜滋加以郡縣初關人心未定零星游出沒無常前撫臣劉錦棠激勵將十逐叚梭巡奔走於風雪之中寢處瘴癘之地勞瘁逈異尋常旋改立標營裁汰老弱人數　减邏守益煩又因餉項支絀改食坐糧資　力　日多給其利者轉薄由是而邊軍愈苦嗣值前撫臣劉錦棠奉旨　省臣以幹材謬護撫篆方小任重深懼弗勝所幸在事文武員弁堅忍耐勞始終不懈迄今數載遺誤毫無得以上慰宸下彌邊釁益信我國有厚澤深仁從前逾格之施入人深而收效遠也夫有功　賞朝廷所用以鼓人才者在此邊臣所恃以收功指譬者亦在此新疆地方險遠人皆　爲畏途前此湘楚皖界嵩武諸軍所以不避鋒鏑不顧身家出入冰天雪海間而踴躍用命者固由忠義奮發要亦軍食之厚保舉之優有以引之於前策之於後耳今雖叅勇制改標營而纒回風氣未開暫不能仿内地緑營章程專用土著綜計現在分防各營旂馬步二萬有奇大半籍隸湘楚以南人而奔馳萬餘里以瘠地而苦守六七年其成勞似不可　臣是以不揣冐昧擬援前次請奬成案籲懇特沛恩施如蒙俞允俟奉到 
諭旨謹卽開單　尤彚奏斷不敢稍涉冐濫致負聖慈所有新疆各軍文武員弁防戍七年異常出力擬懇恩准比照戰功從優奬叙緣由是否　當謹會同陜甘總督臣楊昌濬恭摺具陳伏乞皇上聖鑒訓示施行謹奏奉硃批准其照案擇尤酌保毋許冒濫欽此○○頭品頂戴護理甘肅新疆巡撫新疆布政使臣魏光壽跪奏爲故殺妻死核明定擬恭摺具陳仰祈聖鑒事竊莎車州纒民以敏因典伊妻口角起釁故殺妻阿以比比身死一案據署莎車直隸州知州　震騐明獲犯訊供議擬解署喀什噶　道向邦倬審明咨鎭迪道兼按察使銜陳名鈺核轉前來臣覆加查核緣纒民以敏籍隸沙車州務農度日已死阿以比比是其妻室完娶四年向來和好光緒十六年四月以敏負欠無償潜往葉城避債叮囑伊妻隨後卽來伊妻欲母伴送適值妻母比微比比因事覊絆延　八月初始行雇車將女送至葉城尋見以敏妻母次日卽就原車回家以敏因妻來遲疑有外遇向妻盤詰伊妻不服遂致反目八月二十三日阿以比比欲往伊大姊家探問以敏攔住阿以比比不聽徑自行走以敏隨後跟走比到中途阿以比比坐地歇息以敏　其赶路又相口角以敏用拳打傷阿以比比右眼阿以比比揪住以敏衣服以敏抓住阿以比比髮辮用口咬其左手阿以比比鬆手呌駡　敏赶上按倒地下阿以比比抓傷以敏右頰理加滚駡以敏愈加氣忿頓起殺機有心致死遂用左脚在阿以比比頭上用力亂踢致靴尖踢傷其左顋頰左頷頦又靴底鐵掌踢傷其偏左左耳根腦後髮際登時殞命以敏當卽逃避鄕約報騐據屍母認明補報獲犯訊供議擬解道咨兼按察使銜核明轉詐臣覆核無異查律載夫毆妻故殺者絞等語此案以敏因伊妻阿以比比口角起釁臨時起意將其踢傷致死實屬故殺自應按律問擬以敏合依夫毆妻故殺亦絞律擬絞監候秋後處决無干省釋屍棺飭理兇靴案結銷燬是否允恊除全案供招咨送刑部外所有故殺妻死核明定擬緣由謹恭摺具陳伏乞皇上聖鑒飭部核覆施行謹奏奉硃批刑部議奏欽此○○頭品頂戴陜西巡撫臣鹿傳霖跪奏爲查閱商州協營官兵曁分駐防軍情形恭摺仰祈聖鑒事竊臣於五月初八日出省前赴商州查閱營伍業經奏報在案隨卽起程前往調集該協標及分撥駐系子官兵並撫標左旗等營逐一校閱臣察看該協標同回子官兵演習陣式尚屬如法弓馬槍砲準頭尚有七八成其撫標左旗　勇排列大隊進止　齊槍砲施放聯絡刀矛雜技均有可觀各該營旗等軍裝器械查騐無虧馬匹亦皆精壯臣擇其技藝較精者當塲給賞生疏者分别棍責記過勒限學習以示勸懲伏查商州接連鄂豫武關爲省東咽喉山　叢雉轄境遼闊情形較潼關尤爲吃重是以承　時協標之營額設官兵一千九百八員名現止實存四百九員名分防營汛單薄異常卽加以駐防勇營回兵併計尚不及原額五成分布殊難周密臣剴切嚴諭該管將領等加意　練認眞防緝務使兵皆精銳擇要梭巡以期愼固邊疆閱畢回省刻正料理文武科塲事宜擬將各屬防軍隨時抽調閱看其興漢延榆各鎭協等營遠在南北二山往返校閱需時較久容俟科塲事竣今冬明春再行出省次第巡閱奏報所有巡閱商州協營官兵曁分駐防軍情形恭摺具陳伏乞皇上聖鑒謹奏奉硃批知道了欽此○○熱河副總營奴才貴存跪奏爲恭報到任日期叩謝天恩仰祈聖鑒事竊奴才沭荷恩命補授熱河爾總管當經具摺叩謝天恩荷隆施之優渥實欽感以難名奴才於五月初八日跪請聖訓復荷鴻慈訓示周詳奴才富卽束裝起程出口時將經過兩間房及喀喇河屯等五處行宫收存鋪墊木器等項按欵清查均與印册相符仍飭令各該千總弁兵等敬謹收存加意看守毋稍疏解於六月初七日行抵熱河隨卽恭設香案望闕叩頭謝恩祗領任事伏念奴才内府世僕才識庸愚仰蒙皇上逾格鴻慈膺兹鉅任惟有欽遵聖訓矢愼矢勤竭盡愚誠以期仰酬 
高厚生成於萬一至應查園内等處陳設鋪墊以及庫欵銀兩倉儲米石並北路行宫收存鋪墊等項容俟奴才親赴各處詳細查看後再行另摺奏報外所有奴才感激下忱並到任日期理合恭摺奏聞伏乞皇上聖鑒謹奏奉硃批知道了欽此 
 
