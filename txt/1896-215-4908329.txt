# 1896 - 215 - 4908329

 

Page 1

 
 
[四百五十一號畫報出售] [  點石齋啓]  
　　德清風灾全村數百户人民屋舍掃蕩一空僅存三户巋然如魯靈光殿滿目荒凉不堪言狀誠奇灾也他若神鯉之放生孼猫之嚙臂鷄善醫夫人病蛇肆毒於怨家德弁練兵而受傷公子尋芳而被侮莊主失竊計賺原贓俄土大觀人多踏斃及叢抄等圖說卽日出售此佈 
[說疫解嘲]  
　　日前本報載防疫莫如去穢去穢莫如清水源除街道因而推論夫去歲上海之疫實發軔於十六鋪一帶有客嘲余日子之爲是說也亦知閱之者以爲是乎不以爲是乎余倉卒無以應嘲者因日皆是也余旅滬久竊見每當盛夏之交似疫非疫無歲不有大抵多權輿於小東門而浸潤至不可收拾緣該處行者摩其肩立者躡其踵爲夏令之所忌而又上承城内外河流之不潔含垢納污曩者城河所蓄皆可隨潮汐直瀉浦江今閘閉尾閭不得洩上浮如萍則爲螢下濁而沈則爲黽氣之所化鮑魚之市令人不聞其臭此致疫之所由來也余矍然日子亦知疫之爲物也雖俗語有九死一生之說不知天視高而聽卑呼吸感應仍存乎人其人心未死雖疫猶不死也其人心己死雖不疫亦可死也譬如天地春生夏養必有秋霜之肅殺以維持其間疫猶是也入夏必燠燠則多疾此陰陽之常無足怪者故有病而不死不病而死病數日而不死病一日而己死者死生之際得毋蒼蒼者有數存焉嘗攷中國昔時有疫命方相氏爲黄金四目執殳以逐之載在周官民間則相率爲儺或象芻靈以送之郊若西醫則謂疫盛時有毒蟲飛舞風中辟之之法無他秘訣惟在居處飲食事事求其精潔自能使疫蟲無可藏身疫氣消弭於不覺所以前年香港大疫死亡相繼本埠工部局西人深恐輪舶往來或將疫氣帶至因預備一切保護居民法良意美今西友猶有道其一二者其章程係商由葡國值年首領事訂定大略謂船之自廣東及南徼來者一律令停泊下海浦外六里倩醫生上船稽察如行李貨物中帶有疫氣急令携至浦東用硫黄烟薰過船中須並無疫氣始准進傍馬頭當時又度地創建醫院二所延集西醫華醫如華人不願就西醫卽令華醫療治以上二者俱由領事照會江海關道黄觀察出示曉諭一體遵行可見西人於防疫一事不惟思保其一身一家凡同居租界中者固無不樂與之共登仁壽也卽彼居租界以外者亦無不願其無災無難使之不以隣爲壑也不但此也按西例如一人患疫則必將其人移居醫院中使與傭保妻孥遠隔庶幾絶傳染之患得免殃及全家其意以此人旣患疫則與之雜處者勢必蔓延而傭保妻孥周旋於病人之側其傳染更爲迅速每有朝發而暮卽喪身者其說華人每不信西醫則謂此申治法卽藥方亦迥然各别但華人成見牢不可破往往以西藥猛烈於華人身體不宜不敢輕於一試至若父母妻子一經西醫之手霍然病愈色喜可知否則萬一病不能瘳而因出於西醫之不效勢必引咎於終天交責其孟浪雖百喙莫能辯此中西醫術所以視若天淵也顧余曾記晉庾袞傳載熙甯中大疫庾袞二兄俱亡次兄毘復危殆癘氣方熾父母兄弟皆出次於外袞獨留不去諸父兄强之乃日袞性不畏病遂親自扶持晝夜不眠其間復撫柩哀臨不輟如此十有餘旬疫勢旣歇家人乃反袞亦無恙父老咸謂此子守人所不能守行人所不能行歲寒然後知松柏之後彫雖疫癘不能染以是知禍福無門惟人所召太甲日天作孽猶可違自作孽不可逭觀於庾袞之盡人事以待天命亦猶之乎恃忠信以涉波濤於疫乎何尤雖然現在閩粤次第告疫厦門尤甚蕉影荔香倘或有乘薰風以南來者斯時卽剪取吳淞半江水恐不足以滌腥穢將奈何是仍在有心人防之於預焉可耳嘲者笑日如是則子之驅車盛暑中朝北而暮南他日疫鬼揶揄在所不免則解之日夫人必自侮而後人侮之我袖中一瓣香勝於博浪椎奚懼爲客旣去次其語休沐無事短榻當窓望乘風小艇出没烟波間覺此身處清凉世界與欹枕軟紅塵中静囂自别因並援天祿閣例以誌不敏 
[諭旨恭錄]  
　　五月初四日奉上諭鑲白旗滿洲副都統賡音布於同治年間由護軍校從征直隷山西等省曾著勞績歴任御前侍衛護軍統領均能稱職兹聞溘逝軫惜殊深加恩著照副都統例賜卹任内一切處分悉子開復應得卹典該衙門察例具奏欽此同日太常寺題五月十一日夏至大祀地於方澤看視牲隻奉旨遣魁斌視牲溥善看牲欽此○初五日奉上諭陶模奏補報甘省添募各軍請飭部立案開單呈覽一摺各省添募營旗餉項攸關例應隨時奏咨上年甘省辦理防剿楊昌濬添募各軍竟有未經奏銷之案殊屬疎漏楊昌濬著交部議處此項營務著陶模認眞裁汰以節餉需該部知道單併發欽此同日奉旨正黄旗護軍統領著果勒敏調補正藍旗護軍統領著彭壽補授欽此同日奉旨著派載瀾管理嚮導處事務欽此同日奉旨鑾儀衞鑾儀使著色楞額補授欽此同日奉旨鑲白旗滿洲副都統著敬昌調補鑲黄旗蒙古副都統著溥倫補授欽此同日奉旨鑲藍旗滿洲副都統著永隆調補鑲黄旗漢軍副都統著載瀛補授欽此○初六日兵部題考試八旗文童監馬步射開列請點一本奉硃筆著派載濂裕德監馬步射欽此同日奉硃筆這監試著恩綸去欽此同日奉上諭巡視北城御史逹椿等奏遵保獲盜出力官紳開單呈覽並遵駁攺獎各摺片著該部議奏單併發欽此同日奉上諭劉樹堂奏鄭州文廟不戒於火請將該學教官及地方文武分别議處一摺本年二月間河南鄭州文廟殿宇被焚該教官等疏於防護地方文武不能立時撲滅均難辭咎鄭州學正朱炎昭訓導王鶴山知州邵承裕城守汛把總常照奎均著交部分别議處欽此初七日奉旨刑部司務著蔡恩榮補授浙江嚴　府知府著劉篤康補授雲南霑益州知州著王垣臨補授福建德化縣知縣著陳其煃補授安徽建德縣知縣著梁懷顔補授湖南新田縣知縣著陸仰賢補授湖北長樂縣知縣著巢序鏞補授浙江天台縣知縣著張紹愷補授山西蒲縣知縣著魏鋆補授貴州女南縣知縣著楊宗瀛補授俸滿教職趙汝相著以知縣用曹汝楫著以知縣用截取舉人陳善慶著以教職用户部筆帖式著愛紳補授起居注筆帖式著桂昌補授兵部筆帖式著玉璞補授吏科筆帖式著阿聨補授鴻臚寺少卿著慶常補授國子監司業著貽榖補授山東道監察御史著文瑮補授福建福州府理事同知著桂亨補授保舉廣西補用道蔣兆奎著照例用升補貴州華節縣知縣繆繼彤著准其升補擬補盛京户部筆帖式德韾明安俱准其補授欽此同日奉上諭鑲藍旗護車統領恩普等奏章京辦事疏忽請開去差使一摺鑲藍旗護軍叅領福謙於本營發放餉銀該章京將扣存之欵籠統聲報悮稱欠平二百十一兩之多以致兵丁懷疑不服實屬辦事疏忽謙著開去續辦事差使以示懲儆欽此同日奉上諭稽察前鋒護軍營事務御史恩溥奏章京承領餉銀揑報欠平據實糾叅一摺所有右翼前鋒營承領五月分餉銀之前鋒侍衛永瑞叅領松聨是否揑報欠 
 
 

Page 2

 
 
平有無情弊著該前鋒統領查明據實具奏另片奏各旗翼叅領藉口庫虧私扣俸餉等語嗣後每届發放俸餉之期著管庫大臣八旗都統兩翼统領認眞稽察如再有尅扣情事卽著嚴叅懲辦該衙門知道欽此同日奉上諭本月十一日方澤大祀暑派禮親王世鐸恭代行禮欽此 
[本館接奉電音]  
　　昨日午後京師飛電傳來上諭一道敬謹譯登○五月十四日奉上諭前據御史熙麟奏北洋總辦機器局道員傳雲龍任意妄爲列欵糾叅當經諭令榮祿確查兹據查明覆奏傳雲龍被叅各欵或查無不合或事屬細微惟任令伊子傳范桹傳范鈒在該局疑習親串邱錫釗派充司帳究屬不知避嫌並輕聽委員張霨之言罰扣匠役工食亦屬操切委員張霨於應罰工食輒議三扣以致衆心不服實屬辦理不善總辦機器局候補道傳雲龍試用直隷州州判張霨著交部分别議處餘著照所議辦理該部知道欽此 
[日災紀實]  
　　日本地震及海嘯成災本館己詳訪情形三次錄登報牘昨又得派赴日本之友人手簡云巖手縣屬實流失房屋五千零三十户死亡者共二萬二千一百八十六人負傷者一千二百四十四人靑森縣死亡者三百零八人負傷者一百四十三人流失房屋四百八十户又十五號午後五點鐘時起至十六號午前甲府宫城福島石卷各處地震一百五十次幸民人房屋不致大受厥傷執筆人按之日本方輿志乘巖手縣其下有陸中陸前陸奥三國距東京日本橋合華里九百四十里靑森縣其下有陸奥國距東京日本橋合華里一千二百七十里宫城縣其下有陸前磐城巖代三國距東京日本橋六百五十四里福島縣其下有磐城巖代二國距東京日本橋合華里四百七十二里以上皆東山道所轄甲府欵甲斐之悮歸東海道轄隷山梨縣治石卷未詳容再攷之 
[頌德歌功]  
　　訪事人手畢云江蘇撫憲趙大中丞蒞任以來訪得各鄕鎭常有光蛋梟匪各霸一方開塲聚賭或販私鹽爲害地方非淺爰遴委標下胡都閫昌寳爲飛划營管帶率領健兒至各鄕鎭分投緝捕都閫實力奉行目下各鄕鎭皆己一律肅清毫無遺類因此各鄕鎭紳耆老深感中丞設長生祿位於各善堂以誌永戴不忘兹有金澤友人述其額曰愛如冬日聨日拔十數年禍根公來何暮安千萬家生業民不能忘又額日心可告天聨日一旦掃惡氛惟公辣手三吳瞻福曜徧户歡聲又蘆墟鎭額日冬夏之日聨日子清端政先除暴湯文正民不能忘皆堪諷誦 
[明正典刑]  
　　金陵采訪友人云本月初一日黎明時突有盜匪二人踰督轅西街某姓家之垣一躍而入刼掠財物勢甚洶洶事主固膂力方剛者驀自後緊握一盜之神盜回顧間驚駭欲絶逃逸無從急向身畔出利刃砍之致傷事主手力掙得脫飛步出門洎天曉事主檢點失物開具清單請官追究事爲劉峴帥所聞謂省會之區烏可容萑苻猖獗若此立卽傳諭保甲局暨武卡著赶緊訪拿並移檄上元江寍兩縣嚴飭捕役恊緝限三日内務獲嚴懲至初五日下午捕役及局勇相約至某處烟館中小憇無意中見甲乙二人似非善類遂卽鎖拿赴縣縣主一鞫而服稱係淮安府某縣人并在衣袖間搜出當日行兇之刃長不及三尺一小匕首也隨錄供備文申詳督憲奉諭謂轅門咫尺之地彼愍不畏法者竟敢肆行搶刦設在鄕僻良懦孤掌難鳴受害更可知矣宜速正典刑殺一儆百等因旋於初八日連前鐵心橋搶刧之盜匪二名解赴笪橋市正法是日上午督中恊王恊戎城守恊楊恊戎江寗府李太守上江兩縣王胡二大令先赴督署恭請令箭旋復整隊鳴槍赴市曹彈壓時方卓午觀者塞途但見號砲聲中刀光一瞥而好頭顱巳谷碌碌亂滾於塵埃中矣 
[濼陽消夏錄]  
　　營口采訪友人云署海城縣祥選亭大令瑞現奉大憲檄文著調署承德縣所遺篆務飭請補是缺之楊逸山大令澍先行署理定於五月初八日履新○海防同知篆務大憲委齊大令署理○厘捐局員奉軍帥檄文著追繳上年日人占踞營口時進出口各貨厘捐己陸續繳銀三萬二三千兩旋據商人禀稱出口之北貨多自裝自買而日人收稅重於華人况當日身居虎口冒死謀生兹巳各船遠颺無從追索等情旋奉軍帥諭令營口值年鋪首隨同局員查核旣而大會邀集各商會議僉稱事屬己往船客遠去遂據實逐細聲明日前軍帥批示云巳收者全數呈交餘旣未據收存從寛免其追繳 
[金華殿中人語]  
　　京師采訪友人云由蘆溝橋西至門頭溝村前有順直紳士呈請集股興修鐵路己有成議矣四月初遣人丈量地址自橋之西南至出煤山口原約九十里者兹者曲折計算多至百五十里之遙所集股本百萬自覺不敷核計尙須再增六十萬金未免多所掣肘况從前集股之家係琉璃廠檀竹齋大栅欄雲香閣與某匯兌莊類皆殷實可靠此外諸家多徒託空言者今忽言須有殷實鋪商作保方肯墊欸未卜有大力者起而玉成之否○前報紀二閘民人馮姓家媳婦李氏自縊一案嗣經三城會騐實係被人勒死李家指定媳之小姑所爲東城城憲傳集原騐仵作與開冩殃榜之陰陽生某甲澈底根求馮迄未招認勒死一語大約日内當送部嚴訊矣○户部衙署被火重修由官商九家承攬每家分定萬金惟天和木廠商王姓倍之計共十萬兩之數刻下均於户部街一帶各擇隙地支搭席棚安置水木各廠卽當擇吉動工矣 
[七十二沽候潮記]  
　　天津采訪友人云榮仲華恊揆欽奉綸音馳赴天津簡閱營伍本月初一日秉節赴小站閱操初二日事畢旋津稍息征塵定於初四日查閱機器東局是日適值滂沱大雨不便出轅遂遲至初五日會同王夔帥鳴騶就道除巡閱各廠外並閱視局中新駐之兩營勇演陣傳聞恊揆尚有奉旨稽查事件但温樹不言外人無由預悉耳○津郡錢價稍鬆目下市中每紋銀一兩可易丸七六津錢二千六百七十五文較之半月以前可多易津錢一百文矣推原其故並非錢有來源亦非錢無去路祗以邇者錢鋪須交大宗官項需銀甚巨急須用錢購易是以銀價稍漲而錢價稍低若官欵一完恐孔方兄仍當自高聲價也○攔路搶刦之案向不多覯而於市上更未之前聞不料本月初旬某夜有人自宫北某錢鋪取銀三十五兩而回行過東浮橋甫入河東興隆街突有匪人摑之以巨靈之掌其人方駭懼交加匪己奪取銀包而逸其人急投報守望局而匪己鴻飛冥冥弋人不得而簒矣 
[登州觀海市記]  
　　烟臺采訪友人云登榮水師練軍自唐重庵恊戎騎箕而去無復向日規模近者某統領又因事撤差蓋上憲惡其駕馭兵丁賞罰不公専徇私意故有此舉也○自春徂夏瘟疫流行現當炎暑之時病者較前尤衆然一經清散卽克奏功惟鄕僻間多有纏綿不起者豈醫藥之無靈歟抑或疫氣之有輕重歟○某甲膝下一子雖甚頑劣然老犁牛不無期望過奢一日因事讉呵竟潛服洋烟而斃甲年己垂暮一旦遭西河之痛未免難以爲情也○去年市中各項生意稍有起色一時操奇計贏者類皆躍躍欲試乃未及經年市面忽又大壞个中人未免蹙損雙眉矣○端陽佳節人家類於門首插艾旗云以辟邪鬼也光天化日之下何邪敢於作祟而必以艾解之耶我輩幸逢盛世惟有效醉鍾馗之終日提壺而己嘻 
[粤東近事]  
　　廣東訪事友人來函云粤垣賭館自大憲禁後己及經年然有禁之名無禁之實刻下灘館變爲牛館者反多於前數倍兹 
聞許中丞擬準開設銀牌館納正餉其各項零星釐金稍從末减○李芷香大令統帶巡防卓勇兹聞上轅禀辭開去一切差使回籍守制制軍不準所請○初二早晨有肩輿由寳慶新街往黄沙搭渡回鄕者所隨傭婦一人路經十一鋪大地口有匪徒三四人將轎後所搭衣包搶去輿夫不取與較斯時各鋪尙未啓門惟聞輿中呼責傭婦起行太早至有此禍後有人悉搶物者卽左右相近之人惟該事主並未投告不便拘拿俾該匪得逍遙事外也○初三日下九鋪公昌布店夥手持官纱一疋往杉木欄染坊發染甫到店門卽被妙手空空掠去該夥赶卽追至清平并告知卓勇代追跟尋至靖遠街某典肆卽見該匪赴當質錢於是人贓并獲事主不欲多事故不送官○沙塘邊居住葉某者有二子長者年十二日住靈 
 
 

Page 3

 
 
峯寺讀書朝去晚回習以爲常一日不見回家到館詢問館中亦以並未到館轉詢彼此驚慌四處尋覓後至西禪寺前見其席地而坐狀類痴呆帶回家中卽飲以解毒之品少頃方能說話云行至醫靈廟前忽有一人口含孖孫烟向之噴面不覺迷昏跟之而往不料行至此處被石礙足倒地其人卽不知去向矣聞拐匪拐人若經倒地卽不能拐未知確否○粤垣有賭棍専在香港省城各客棧探聽外埠有富商豪客携有多金而回者卽多方誘入局中傾其囊而後己月前有由福州某銀行司事鄧某携有數千金返省住逢源新街該棍卽移居爲左右隣居朝夕過從深相結納後邀至榖埠花船鴨飲局設迷龍陣不數刻白銀數百皆不翼而飛後悉皆爲該棍所騙然皆杳如黄鶴雖欲追究而無從矣 
[漢江問俗]  
　　湖北訪事友人來函云鄂郡育蠶當吐絲之時適苦雨經旬大爲减色兼之蠶桑局廣收市上益形缺少現在黄絲沔絲均不若昔年之盛開盤之價必高至河溶絲刻尚未到一切價目統俟續登○近湘水盛漲建瓴而下直逹鄂江現在武漢江岸石級沈没殆遍倘再繼長增高恐有蕩析離居之患矣○省城保甲總局徐穉蓀太守家幹委署德安府篆己登前報兹聞保甲一差經憲委鐵政廠提調黄鐵生太守國璸辦理太守兹己上院禀謝想不日可到差矣○經心書院師課由本院山長閱卷至院司道課則另請評閱現聞各憲擬合聘現寄寓靑隆巷之某太史云○漢陽鐵政廠攺爲商辦及删汰冗員等情疉登前報兹聞該廠執事西人亦有三十餘人未免太費故盛杏蓀觀察亦擬減裁一半云○兩湖書院從前甄别之後凡中選諸生不甚更動其中不無苦樂不均之弊張香濤制軍有重加甄别之說未知確否 
[日艦東回]  
　　日本練習船金剛艦卽日語所謂空哥更者於日前游歴來申下矴虹口浦内艦中候補生日游覽租界中三五成羣入肆購綢綾紙扇等物至昨日開行出口開將繞道威海旅順琿春諸處由北海道回吳鎭守府執筆人攷之日本軍籍知金剛艦成於我中國光緒三年在英國製造爲鐵骨木皮練習船長二百三十一尺容積二千二百八十四噸實得馬力二千四百五十九匹每一點鐘時能行十三海里有半艦上置砲十三尊原定由士官以迄下士以下共三百二十一人至我中國光緒十六年由海軍省更定艦中共二百八十三人此次轉柁回東又須將候補生更調矣 
[行主西歸]  
　　中俄道勝銀行卽向之法蘭西銀行也行主名亨思錄上禮拜六起忽患傷寒延醫療治藥石無靈延至前日午後五點鐘溘然長逝當卽成殮送至八仙橋西首外國墳山安厝沿途執紼而送者頗不乏人 
[禁阻女伶]  
　　寳善街滿庭芳同慶戲園雇用廣東女伶演劇捕頭請讞員屠别駕出示禁止後由某洋人至捕房領照會捕頭不給等情早己迭詳前報兹悉園中有女伶兩口一名美玉一名桃仔日來雖收鑼歇鼓不敢登臺而捕頭恐日久故態復萌與别駕一再會商請提園主及二女伶懲辦或設法禁止别駕允之旋於昨晨函致廣肇董事略謂訪聞滿庭芳街同慶廣東戲園有雇女伶美玉桃仔登臺演劇之事業奉道憲面諭以男女混雜風化攸關亟須示禁貴公所誼關桑梓請速爲傳諭令其不得再任女伶演劇以息澆風想同主不能不遵照矣 
[病斃兩志]  
　　本月十二日之晚時己十一點鐘有某甲者行至楊樹浦東倒西歪幾不成步適　一百零二號印度巡捕所見疑其醉也拘至捕房黎副捕頭令暫行禁押俟酒醒開釋翌晨視之己殭臥於地撫其肌膚冷如氷窖蓋其人患病己久被押後卽徑赴森羅殿前矣一百九十五號門差華捕急告諸捕頭捕頭傳二十三保十二圖地保周子英至令報請某善堂收殮○縫工中有混名麻皮阿狗者曩曾賃屋頭壩開設成衣店繼忽患瘋癲之症遂致歇業家資狼藉殆盡幾致與乞人爲伍前晚投宿吳松路第六百四十二號門牌朱順興客寓旋卽斃於棧中昨晨棧主某甲告知捕房並稱其人本無親屬惟其徒某乙刻下在密勒路開成衣鋪捕頭令地保恊同乙妥爲收殮 
[苦尋逃媳]  
　　蘇鄕某氏婦結褵三載遽賦孤鸞賃居法界西馬路寍波會館街藉洗衣爲活又慮夫故後宗祧乏嗣因撫養異姓子阿大爲螟蛤亦可謂辛苦備嘗者矣前數年憑媒爲阿大聘娶同鄕某姓婦爲媳生有子女各一祗以阿大不務正業時占脫輻之爻上年五月媳忽背姑潛逃遺下呱呱者因陡患天花缺於哺乳延至六月而殤其姑帶領七齡之孫女各處尋訪至九月間行至英界德鄰里弄口見其媳淡妝濃抺由四馬路坐車而回至六百廿六號門牌推門而入該氏挈同孫女挨身入内媳反顔若不相識由後　逸出慫使龜鴇等將氏推出婦在門外號泣隣人告以爾媳己與著名流氓小和尚姘識旋由野雞娼院龜奴柏順出爲排解許償洋五十元該氏不允龜子遂將其媳所著綢衣褫下交氏領回僅隔一宵依然不知去向當時氏患病回蘇不睱兼顧本年四月氏心不甘復來滬四處找尋知其媳仍在原處賣娼逢人泣訴有好事者指其投控公堂庶可覆盆立雪蓋鄭大令嫉惡如仇見此惡婦必當有以懲辦也 
[董渡街談]  
　　滬軍統領龍叅戎鎭國於昨日午前九點鐘命駕至董家渡天主堂内拜會江南主教倪懷綸大司牧由龔果愚司鐸迎入欵以西點香茗晤談良久始握手而散○董家渡大街正昌機器店内有阿周者由人薦在該店當學徒前月底忽竊店内鷹洋五十元及衣服等件逃出不知去向店主早己倩入四出追尋至今杳無蹤跡昨晚徒母某氏前來吵閙經該處地甲出爲調處令店主恊同薦保陸興隆鐵店主帮同尋緝未知能弋獲否 
[縣案三則]  
　　張錫香前投縣控陸冲甫誘姦寡媳一案當經訊斷未結張又赴府上控經前府憲恩太守批飭上海縣秉公訊辦詳復等因黄大令奉批之下倩帮審委員蔣壽林刺史前晚升坐花廳提訊張錫香供年五十九歲本邑鄕人務農度日寡媳陸氏屢次被陸冲甫姦拐前經小的控告陸瞻敢私造婚據僞稱價買叩求明鑒陸供三十九歲向在鄕下張家橋生意光緒十九年到張處討租錢並無别情忽有陸阿華爲張陸氏撮合送氏到小的處同住卽租屋本城倒穿弄確未付洋立據求恩典張陸氏供丈夫故巳十一年未生子女與陸冲甫素不認識去年由姑夫陸阿華在本城倒穿弄租屋呌小婦人出來與陸同住不知有無婚據今旣到案求恩發堂質之張阿華供在縣橋堍開豆腐店年三十七歲張錫香是妻舅陸氏先與冲甫往來後竟拐至本城小的並不爲媒前次是冲甫呌小的混認求鑒刺史研詰良久均執前詞遂喝將陸氏掌頰一十下發交普育堂收養陸阿華掌頰一百下笞臀一百五十板從寛開釋喝將陸冲甫拉下重笞五百板陸叩稱小的願罰洋廿元求免笞剌史准之著繳洋給張錫香具領○陸承仁前控孫堯卿抵押房欸本利無著求提訊追一案兹經蔣剌史訊斷陸供孫堯卿有房屋一所坐落城内火腿弄央中林瑞生抵與小的當付價洋一百五十五元立有抵據曾收過利息洋五十元今巳多年未收分文求訊追中人林瑞生供與陸同孫堯卿供小的赤貧無力措償求恩寛限刺史判令孫將洋分作三個月歸清具限狀存案兩造遵斷而退○竊犯楊桂卿前經訊責枷示在案刻由地甲禀稱枷期巳滿請核蔣剌史查卷該犯係行竊八仙橋胡公館贓未起齊判開枷收自新所一面飭捕吊齊贓物再核 
[英界公堂瑣案]  
　　包探秦少卿禀稱日前俞少卿手持洋銀一包至順昌綢莊購取紡綢三匹繼言欲取往某店估其價值莊夥某甲見其人有洋銀留下並不疑慮任其携之而去詎料竟一去不來及取包驗之則洋銀均係僞物因卽投報捕房捕頭遣小的往查旋在南市洞庭山馬頭將俞拘獲起到紡綢兩匹詰知尚有一匹質得洋銀八圓三角未經花用今特解請訊究甲投案申訴前情俞供稱小的係蘇州吳縣所轄洞庭山人向在滬上某衣莊爲夥現己失業久欲回籍苦乏川資後途遇友人張朗生教小的作此不端之事目下張巳不知去向矣屠别駕判令管押兩禮拜期滿遞解回籍○昨日賊犯林益春闖入某客棧僞爲訪友乘間竊取水烟袋一枝棧中執役之蔣立豐見之飛步追獲扭交四百八十號華捕解送公堂蔣投案領贓林供稱小的偶然行竊尚乞從寛别駕判令笞責一百板贜給還失主○包探顧阿六禀稱王阿根在董阿水家烟 
 
 

Page 4

 
 
館供役使昨日算帳不合互相扭毆致傷及董之頭顱曾赴某醫院求醫醫生言須閱一禮拜方可告痊今特送王請訊董訴稱小的用王爲夥經手賖出烟錢八千餘文催促不還旋悉伊巳收用故將伊辭歇王懷恨在心昨日忽將小的兇毆致傷頭額王供稱小的不敢行兇尚求恩鑒别駕判令笞責二百板○包探黄四福禀稱張生朝拜伶工董阿明爲師學習歌舞前日竊取董伶之綢布衣服六件銀首飾十一件出外不歸旋由董伶投報捕房捕頭遣小的獲張送究董伶投案申訴前情請略加懲儆張供稱小的初次竊物求看師父之面格外恩寛别駕判令管押一禮拜○包探孔阿才禀稱陳福生借居某客棧竊取棧中士布五匹兹經小的緝獲人贓解請究辦棧夥王阿根投案領贓陳供稱小的失業多時無奈犯竊如蒙寛宥以後誓當滌慮洗心矣别駕判令笞責三百板管押一月期滿遞解回籍○包探趙銀河禀稱積竊王阿二前曾犯事送請大老爺訊懲管押今者甫經開釋又在某輪船上竊取綢衣二件洋傘一頂小的因之拘拿送究王供稱小的係本邑人自蒙訓斥本思攺過自新無如度日乏資不得己而仍理舊業别駕判令管押一禮拜笞責二百板○董永鷗楊阿寳同在某姓家當輿夫前晚强入某戲園看戲不給戲資管門人張春華出而闌阻以致吵閙由四百零一號華捕拘解公堂張申訴前情董楊同供稱小的等不敢强入戲園看戲實因主人在園中故前往伺候别駕判令各罰小洋銀三角○包探石金榮禀稱前日粤東人卓洪生偕婦女閒行有不知姓名之小流氓向之滋擾因卽投報捕房并稱被攫去金鋼鏆鑲嵌之金約指三枚值銀三百兩捕頭遣小的往查知卓並未失物故送請訊究并懲其謊告之愆别駕判令管押兩日○洋人查　雇坐卜阿來所拉東洋車不給車錢卜因攫其凉帽一頂經四十三號西捕拘入捕房昨晨解至案下别駕判令將卜笞責一百板車錢不追 
[美界捕房紀事]  
　　前晚江北某縣人張阿四手携洋布二匹至天潼路某押店質錢四百九十二號巡街捕見其形跡可疑拘送捕房捕頭遣　探張阿五稽查旋覆稱此人向在英租界順全隆洋行當車夫洋布竊自行内捕頭令押候解送公堂請究○昨日午刻崇明人石榮記偕其婦某氏邀集多人蜂攞至吳淞路猛將堂左近姜善寳家將姜妻某氏兇毆家具亦被毁不少旁人咸莫知其肇釁之由後經四百三十號華捕一併拘入捕房管押○湖北漢陽剪綹賊周海亭捱身入菜市向人叢中施其伎倆經包探倪順泉拘獲送入捕房轉解公堂請訊屠别駕判令遞解回籍好捕頭遂派包探竇如海帶往法租界金利源馬頭押上江永輪船於昨晚解往漢陽原籍○某中年將花甲在楊樹浦　賣水果前日傍晚有十四五齡之某姓童向購枇杷論價不合互相揮拳甲手中適持削水果刀悮將童手背劙破旋經三百九十八號華捕拘送捕房黎副捕頭詢悉原由令甲出有蚨五十翼給童　食傷資 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
小的昨日　　坊等管　　　　　　　　　　　　　　　　矣 
[英廨晚堂瑣案]  
　　某號巡捕　某客　　吵之劉阿四蔡阿妹張楊氏任長雲四名口至公廨前晚屠加駕升堂提　　　　　　　　東人現在治下四馬路萬源飯店伺　　人阿妹係小的之甥女父故後度日維艱因就某絲廠繅絲以餬其口前日星期渡迎　　　　　　　氏設計誘入客棧偪令與任成姦阿　知任係流氓卽在棧中吵閙衆小流氓偵知其事意俗折稍小的聞信之餘奔至客　　　　　　　　　大老爺訊究阿妹供稱前逢禮邦渡浦閒遊　路徑未諳約與張楊氏同行中途與任遇自亟可領爾至母舅處不料竟妓　　　　　　　　　有小流氓闖入事尚未成張楊氏供稱小婦人路遇阿妹冋問萬源飯店開在何處任自願弱領前往突被領至客棧小婦人　　　　　　　　稱小的亦　東人昨日由鄕間來此途遇張楊氏及阿妹邀小的入某客棧言欲同觀夜劇小的不敢　姦别駕謂爾棧在本　　　　　　乎張楊氏旣與爾素不相識焉肯隨爾任俯者鄒罰别駕判令從重笞責四百板張楊氏掌頰二百五十下各取具攺過不得再　　　　　　　　罰領回轉交其母嚴加管束不准再令出門○包振　扭從姪包秀峰至案以調用票銀乘間避匿等情控訴　駕研訊之下　　　小的在　下　昌煤炭店執事四月某日秀峰將　太支　銀七十兩向小的店内調用現銀二百兩言明端午　歸還　期避匿不要　　　　在　　　　同索支吾是以交捕送究秀峰供稱小的前在仁記洋行司帳時與友人買火油空盤虧空銀兩　被行主斤出無怯　　　　　　　内　用　　百兩月内還過七十兩尚欠一百三十調俟伯父來滬　緊料理可也别駕飭具限期歸還清楚甘結候交　妥大保出 
[訟稀停讞]  
　　昨禮押四法公堂訊案之期因捕房案牘寥寥有花落庭閒之槪捕頭飭探禀請中西　賞　　　政一期 
[捕房一則]  
　　大羅洋行連次　竊　禾查出來歴前　又失去白絲七絞計重四十餘斤行主　　　情形　教法捕房　爲在緝捕頭飭擬將店司二人及司閽一人拘到明詰之下尚無質供捕豇命押候解送公堂請問官研究 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十二年五月初四日京報全錄]  
　　宫門抄○諭旨三道錄前○湘撫陳奏遵旨查覆摺○滇學政姚奏報歲試完竣情形摺○蘇撫趙奏籌解亰餉銀兩片○五月初四日理藩院鑾儀衛光祿寺正白旗值日無引見○定公慶公各假滿請安○姚丙然謝充講官恩○大額　明桂畿　各續假五日○德魁請假十日○英俟續假十日○工部奏派管理火樂局派出剛毅○海緒賡音布遞遺摺○召見軍機○○頭品顶戴湖南巡撫臣陳寳箴跪　爲遵旨查覆事竊臣承准軍機大臣字寄光緖二十一年十月初三日奉上諭有人奏知縣　賦濫刑請飭查辦一摺據稱前任湖南新化縣知縣周至德因招勇防堵隣匪信任劣紳劉品峻黄宗確違例加贓新任知縣　齊獻　詞朦禀事平後不復裁撤又復設立班館拷掠良民並有押斃事主縱容家丁情事所奏如果屬實必應從嚴懲辦著陳寳箴按　所　各節確查將此諭令知之欽此遵旨寄信前來准此竊臣於此案欽奉諭旨正在密切訪查旋據該縣舉人伍鼎銘等以欺岡肆　　公濟私虧短倉榖等情聨名控告劉品峻陳今柄黄宗確等前來臣一面飭司提訊仍派員密往新化確切訪察明實謹按原叅各　　悉陳之查原叅稱光緖二十年鄰匪滋事招勇防堵其費出自公欵事平後各縣防勇裁撤而新化劣紳劉品峻黄宗確等暨各鄕紳名具陳慫恿縣令周至德以萑苻未靖朦禀上憲酌留數十人名日巡緝營劉品峻卽私圖管事其費則每榖一石捐錢六文凡民户完糧每正銀一兩先完制錢四百文名日軍需給予收票爲憑始准完納正糧否則以抗糧罪之等語查光緖二十年春問武岡州土匪滋事新化近在隣封經該前縣王慕修會同地方紳士籌商酌提隘門卡地方公欵辦理防堵招募壯勇三百名至二十一年四月裁减止共用錢二千九百七十餘串五月周令至　接署縣事時因鄰匪回竄人心戒　邑紳譚翼勛等聨名呈請留勇六十名劉品峻係在　江西候補知縣曾歴戎行經周令派令管帶巡緝因經費無出並借用公欵無從彌補呈請就地籌欵公議每收租榖一石捐錢六文經周令通禀前撫臣批准立案嗣因按租收捐不無煩擾改爲每糧銀一兩捐錢四百文較按租捐錢尙爲輕减過半又查該縣二十年上忙錢糧均經照额解足而捐疑尚多蒂欠其非先繳捐款給予收　始准完糧可知此查明靳化募勇收捐之實在情形也原叅又稱收捐原擬　辦一年及新任知縣沈齊獻接任通禀飾詞勇丁得力仍請勿裁故至今未撤其實伏莽己靖不過供劉品峻漁利作威計新邑正糧之外每年多徴制錢七千餘串無一紙清帳而現招勇數及口糧若干與原禀不符等語奉查沈令齊獻署理該縣於到任禀内聲明照　收捐留勇有案計自二十年五月初四日起至二十一年十月十五日止收捐錢九千五百一十餘串共用去錢九千九百四十餘串尙不敷錢三十餘串經臬司提訊飭經手之黄宗確陳今枘與吳鼎銘等同收簿核算尙屬相符口糧勇數自在其内此查明沈齊獻核辦收捐留　之實在情形也原叅又稱沈齊獻濫設班館誰署里許名日遷善所以劉品峻爲總辦黄宗確副之凡勇丁勾到鄕民經劉品峻等審訊後送縣　堂槪行收押其内並勒索規費而縣署囹圄爲之一空本年夏間一月内遷善所病亡十餘名有其子被控而押監其父者又　張　被譚姓悮控押在遷善所勇丁索錢不遂因而拷斃等語查沈齊獻到任後與諸紳會商於保甲圑防局旁設立遷害所凡鄕問痞棍無賴小竊惡丐爲地方之害者或經訪間或由圑旗捆送訊明發所管押一年如能攺悟准予保釋建造房屋口糧等費飭劉品峻於捐欵内開支禀明有案其名未爲不善劉品峻係保甲局總辦黄宗確係保甲局副辦遷善所亦無總副之名沈令輸令劉品峻黄宗確陳今柄三人經理上年夏間暑熱薰蒸在所死者十八名均有姓名可指飭經現任新化縣慶瑞查卷禀司屬實惟張宗榮係因自鬻其女歸途路經拐匪拐嘗譚姓女該知情索詐事露被譚姓控告收所畏罪自行撞磕致斃經該縣騐明飭屬領理現經臬司集訊尙無拷斃情事此查明沈齊獻設立遷善押斃多人之實在情形也原叅又稱黄宗確承辦保甲局常帶刑具下鄕愚民勲漕責打等語查黄宗確帶勇下鄕梭巡有劉海淵私牽耕牛經圑保獲送比以軍棍責打開釋黄宗確供認屬實又稱劉品峻時常微服人署賄託訟事及與沈令招同幕友聚賭等語查無實據至該　稅契向由紳士經手習不爲怪慶令現始更改此查明黄宗確劉品峻等辦理圑防保甲之實在情形也原叅又稱文生劉人英因圑内被竊偕事主將贓賊送縣沈令聽劉品峻之言問以抄搶當堂嚴賊痛責事主各二千板掌責劉人英褫革衣頂事主被門丁方姓戴姓詐財不遂在押致斃事主家屬控省批府提訊沈令杭不解府　　令家丁羅姓强娶部民孀婦等語查生員　人英充當圑　有劉楚　被竊衣物捕獲止賊二名問知賊在趙席珍劉伍氏家報向劉人英暨羅漢鐵羅楚謙前往搜贓聚觀人多致將霄度　家　物捐　　控到縣沈齊獻以藉賊搜贓向爲地方惡習斷令劉人英等　　毁壞什物將正賊二名懲責保釋劉人英不甘具結　將　漢羅地　　　責將劉人英　革衣頂羅楚謙旋在押病斃　無痛責二　板及家丁詐財不遂情事比經上控到日批府堪　得　前情將劉人英衣頂稱復沈令先行訊過其家丁羅姓强姦部民孀　查集箕事此查明沈令齊獻審訊劉人英一案及縱　家丁之實在情形也臣查武岡土匪滋事甫經散竊新化　地伊邇募勇始投人有戒　周至德到任之初因地方紳士呈請留勇收捐申　因公禀奉批准有案旣非勒令　捐始准完糧自未可以加　相律廳請免其　　沈齊獻曾於到任禀　聲明照辦亦查明有終惟　設　　所經臣派人視所造房屋極爲湫隘且將搶匪窩犯一　收押　　　　　不留意矜恤以致病死十八名之多生員劉人英以橯總送　　將其衣頂　革反將趨有眞　之正賊遽行釋放并將送賊之羅　　收押病斃種種乖謬實誘任性妄爲應將前署新化縣事分核先用知縣沈齊獻請　交部議處劉品竣於得賄託情入署　　等事均無實據惟查辦理巡緝約束不嚴亦　應得之咎樂己在率　　應晴免其置議保申局首事兩生黄宗確　圑擅責　　司　　詳請斥革不准于預地方公事同知職銜陳今柄　　善所　　報飭不實又另有經管倉榖被控一案　司詳請斥革並　賠擊劣　牧三千四百石均歸另案辦理該縣遷善所業經飭縣撤去捐　己經停止所有查明　化縣派捐濫刑一案緣由謹専摺具陳伏乞　鑒訓示再此案因有飭司傳訊事件覆奏稍　合併聲明謹奏奉碑批沈齊獻著交部議處餘依議欽此○○　　學政極　食倬跪奏爲歳試完竣恭摺具陳仰祈聖鑒事竊臣於去歲八月　將按試迤束六棚暨省棚考試情形報明在案　於丸　初九日出省按試大理府及附棚之麗江府蒙化永北兩直隷　按試永昌府暨附棚之順寗府　正按試景東薩隷廳暨附　　昔　　　　直隷廳二月按試楚雄府暨琅白三井所有永昌府順寗府普洱三府景康鎭沅兩直隷　距省窵遠向係歲科並試　科試後循例預考丁酉科選拔各屬文風以大理府之太和趙州麗江府之鶴慶州永昌府之保山騰越暨家化永北兩直隷廳爲優其餘亦不乏　通可造之才武風雖不及迤東之弓力强勁而馬箭步射及刀石等隷亦均閑熟可觀足以錄取如額臣於正塲日端坐堂皇觀自查號　　並督率教官等分棚稽察嚴剔弊竇塲規尙稱整肅查滇省士習渾樸　替諸弊尚不多見惟因僻處邊陲地方將苦兼之兵　以後元氣未復書籍甚少士子聞見較隘文風驟難復舊臣每於面試牛童及發落之日詳加勸諭諄諄朂以敦晶　書講求一切有用之學並以晦持研究近時格致等藝不専以八股詞章自囿武則勉以安分守法熟習弓馬冀備折衝禦侮之材以期仰　聖主作人之至意臣於楚雄試畢二月杪前抵省沿途經過迤西南北地方雨暘時若麥苗秀苗民情安謐足以上緑　宸壓所有滇省歲試一　完竢謹繕摺具陳伏乞呈上聖鑒謹奏奉硃批知道了欽此○○趙舒翹片再准户部咨開奏撥來年京餉一摺單一分於光緖二十一年十月二十八日奉上諭户部奏預撥光緖二十二年分京餉應照奏定數目務於接到部文後分批赶解限來年五月前解到一半十二月初間全數解清不准截留攺撥等因欽此單開撥江海　洋稅銀一十萬兩咨行札關遵辦去後兹據江海關道黄祖格詳稱於關稅項下先籌第一批銀五萬兩循案仍交號商匯兌以歸妥便詳請奏咨前來臣復核無異除給咨起解外　附片具陳伏乞聖鍳敕部查照謹奏奉硃批户部知道欽此 
 
 

Page 13

 
 
[光緒二十二年五月初五日京報全錄]  
　　宫門抄○諭旨六道錄前○直督王奏查明各省勸辦順直賑捐之將軍督撫司道請給獎叙摺○又奏漠河金廠報効銀兩數目片○蘇撫趙奏江海關徴收華洋船鈔等銀數目摺○浙撫　奏揀員調補知府摺○護陜撫張奏叅革佐雜片○新撫饒　奏委署知縣片○黔撫嵩奏委署知府片○五月初五日吏部翰林院正紅旗值日無引見○麟中堂謝授武英殿大學士恩○崑中堂謝授體仁閣大學士恩○剛毅謝授管理火藥局恩○順天府奏京師得雨四寸有餘○召見軍機○○直隷總督臣王文韶跪奏爲查明各省勸辦順直賑捐之將軍督撫司道請給獎叙恭摺仰祈聖鑒事竊查光緒十八十九兩十順直各　大水爲災籌辦工賑需欵浩繁當經前督臣李鴻章奏准開辦推廣賑捐分咨各省廣爲勸募幸賴各直省將軍督撫司道公忠體國　　恤隣力挽時艱多方籌畫當各省迭被偏災賑捐枯竭之時均能設法招徠源源接濟俾　畿輔重地三載沈災急撫要工及時舉辦全活災黎無算實於時局大有裨益查奉天吉林江蘇安徽山東山西河南陜西甘肅福建浙江湖北湖南四川廣東廣西雲南貴州等省各籌賑款自百餘萬至十數萬及數萬兩不等均己先後解直兌收隨時撥濟工賑要需除將各省隨同勸辦出力員紳遵　部章奏獎外所有督勸出力之盛京將軍前黑龍江將軍依克唐阿調任福州將軍前盛京將軍浴祿吉林將軍畏順兩江總督劉坤一湖廣總督張之洞調任兩廣總督前閩浙總督譚鍾麟開缺陜甘總督楊昌濬調任廣東巡撫前河東總督許振椲漕運總督松椿升任　貫總督前貴州巡撫崧蕃升任四川總督前陜西巡撫鹿傳霖現署陜甘總督新疆巡撫　模現任户部右侍郎前任廣東巡撫　殺升任江蘇巡撫前浙江臬司趙舒翹調任安徽巡撫前山東巡撫福潤升任山西巡撫前山西藩司胡聘之升任河南巡撫前任浙江藩司劉樹棠升任浙江巡撫前河南藩司廖壽豐升任江西巡撫前安徽藩司德壽湖北巡撫譚繼洵升任湖南巡撫前湖北臬司陳寳箴升任廣西巡撫前雲南藩司史念祖升任雲南巡撫前廣西藩司黄槐淼升任貴州藩司嵩崑前江蘇巡撫奎俊前河南巡撫裕寛前福建　　巡撫邵友濂開缺湖南巡撫吳大澂前廣西巡撫張聨桂現署新疆巡撫本任新疆藩司饒應祺出使大臣太常寺卿前四川藩司　照環升任順天府府尹前廣西臬司胡燏棻前奉天府府尹曾任奉綿山海道善聨升任直隷藩司前湖南臬司王廉江寗藩司瑞璋江蘇　司鄧華熙升任山東藩司前福建臬司張國正升任山西藩司前安徽臬司員鳳林升任陜西藩司前山西臬司張汝梅福建藩司黄毓恩升任浙江藩司前福建鹽法道龍錫慶湖北藩司王之春湖南藩司何樞升任廣東藩司前廣西鹽法道張人駿前山東藩司湯聘珍前甘肅藩司沈晉祥升任江西藩司前湖南岳常灃道翁曾桂升任湖北臬司前督　道惲祖翼升任湖南臬司前山西翼寗道俞廉三四川臬司文光兩淮運司江人鏡浙江運司惠年江南鹽巡道胡家楨安徽安廬道丁峻河南南汝光道朱籌　前福建　道陳鳴志浙江杭嘉湖道王祖光湖北鹽法武昌道瞿廷韶湖南糧儲道但湘良湖南鹽法道李經　四川建昌道張華奎貴州貴東道袁開第等應懇聖恩勅部從優議叙以酬勞勩理合恭摺具陳伏乞皇上聖鑒訓示謹奏奉硃批　克唐阿等均著交部從優議叙欽此○○王文韶片再據委辦黑龍江漠河金廠湖南候補知府周覺禀稱該員馳抵漠河接辦　務將前委員經手各項會同將軍等所派之員逐一確查現尚未接收清楚核計上年所得金價除開支各項外約存銀三十萬兩該員目擊江省軍務緊要擬將此欵悉數解充黑龍江軍餉爲衆股商藉伸報効之忱電請具奏前來臣查漠河礦務前數年尚無起色近來出金始四計十五六兩年報効軍餉銀各九千兩十七年報効銀一萬五于兩十八年報効銀一萬二千兩十九年報効銀一萬五千兩二十年報効銀十萬零八千兩二十一年以歴年糧貨贏餘報効銀十萬兩今該員接手伊始卽將存銀三十萬兩悉數報効洵屬深明大義公爾忘私於餉需不無稗益除飭就近解繳將軍衙門兌收外理合附片陳明伏乞聖鑒謹奏奉硃批户部知道欽此○○江蘇巡撫臣趙舒翹跪奏爲江海關第一百三十五結期滿徴收華洋船鈔等銀數目恭摺仰祈聖鑒事竊准總理各國事務衙門咨京師同文館經費應於外國船鈔銀兩項下酌提三成按結批解其餘七成交總稅務司收領嗣准咨稱華商船鈔與洋商船鈔一律照撥又奉札開子口稅一項歸稅務司照約章所收之項與銀號照補稅舊章約外徴收之項分晣開列等因行關遵照在案兹據江海關道黄祖絡詳稱自光緒十年二月二十六日起至九月二十七日止第一百三十五結期滿共徴洋船鈔銀八萬二千九百四十一兩七錢又華船鈔銀五千二百三十三兩六錢應解總理衙門三成經費銀二萬六千四百五十二兩五錢九分又交總稅務司七成銀六萬一千七百二十二兩七錢一分又徴洋商内地予口半稅銀二萬八千六百四十兩一錢二分又徴華洋各商内地子口半稅銀四萬三千五百一十五兩六錢五分又徴各國商船及長江船復進口半稅並暫存半稅銀三萬八千七百三十二兩九錢二分五厘除以暫存半稅抵完進出口稅銀四千五百四十四兩六錢六分又抵完復進口半稅銀二千六百九十六兩四錢二分八厘實共徴收稅銀三萬一千四百九十一兩八錢三分七厘均己湊濟餉需並聲明所收華商半稅與留關正稅銀兩一併湊放各項無存至内地子口半稅一項向章按銀號收數詳報是以較稅務司單開之數稍有叅差等情前來臣復核無異除解總理衙門船鈔三成銀兩先己給咨解投外謹會同通商大臣兩江總督臣劉坤一恭摺具陳伏乞皇上聖鑒謹奏奉硃批該衙門知道欽此○○頭品頂戴浙江巡撫臣廖壽豐跪　奏爲揀員綢補省會要缺知府以資治理恭摺具奏仰祈聖鑒事竊查杭州府知府陳璚補授岳常灃道於光緒二十一年十一月三十日奉上諭浙江杭州府知府員缺緊要著該撫於通省知府内揀員調補所遺員缺著洪思亮補授欽此欽遵在案查例載各省首府缺出於通省正途人員内揀選調補又調補首府之員無論缺項是否相同及歴俸己未滿年限俱准調補等因臣督同藩臬兩司於通省現任知府内逐加遴選查有衢州府知府林啓年五十一歲福建候官縣人由廪生中式同治四年補行甲子科本省鄕試舉人光緖内子科進士改翰林院庶吉士敬館授職編修充國史館恊修光緒十年三月奉旨記名以御史用十一年八月簡放陜甘學政十五年三月補授浙江道監察御史十七年三月轉掌貴州道監察御史俸滿截取保送堪勝繁缺知府五月初二日由部帶領引見奉旨照例用十九年六月初七日奉旨浙江衢州府知府員缺著林啓補授欽此是年十一月二十四日到任據布政使龍錫慶按察使聶緝槼會查得林啓持躬廉正辦事勤勞有德有才體用兼備堪以補授杭州府知府會詳前來臣查林啓勤明幹練爲守兼優以之調補杭州府省會要缺知府實堪勝任與例亦符合無仰懇天恩准予調補杭州府要缺知府以資治理如蒙俞允該員係現任知府調　知府毋庸送部引見亦毋庸核計叅罰所遺衢州府知府員缺應遵旨卽以洪思亮補授該員現己禀報到省容卽飭令赴任除咨部外理合會同閩浙總督臣邊寳泉恭摺具奏伏乞皇上聖鍳訓示謹奏奉硃批吏部議奏欽此○○張汝梅片再佐雜人員雖無治民専實然分防地面彈壓稽查以轉印官之不逮者任亦某翼苟不知自愛實足蠹政而害民兹查有紫陽縣毛壩關主等張兆華辦事糊塗輿情不洽並有任差擾累情事延安府照磨高　　借差需索有擾閭閻均難姑容由藩臬兩司會詳請叅前來相　請旨一併革職以肅吏治如蒙俞允所遺紫陽縣毛壩關主簿延安府照磨陜省現有應補人員應請扣留外補是否有當謹會同署陜甘總督臣陶模附片具陳伏乞聖鍳謹奏奉硃批著照所請吏部知道欽此○○饒應祺片再綏定縣知縣安允升撤任遺缺查有候補直隷州知州駱恩綬堪以委署據護理新疆布政　丁振鐸署鎭迪道兼按察使銜英林會詳前來由臣批飭給委外謹會同伊犁將軍臣長庚陜甘總督臣楊昌濬附片具奏伏乞聖鑒謹奏奉硃批知道了欽此○○嵩崑片再貴陽府知府嚴雋熙委署糧儲道篆務所遺員缺查有候補知府陳廷樑老成練　有守有爲堪以署理據署藩司文海署臬司黄元善會詳前　除檄飭遵照外謹會同雲貴總督臣崧蕃合詞附片具奏伏乞聖鑒謹奏奉硃批吏部知道欽此 
 
 

Page 14

 
 
[光緒二十二年五月初六日京報全錄]  
　　宫門抄○諭旨四道錄前○滇藩裕奏報接篆日期摺○　學政趙奏報全省歲試完竣摺○又奏預考拔貢片○浙撫廖奏報各屬搶刦匪犯就地正法案由摺○又奏請嚴辦兇惡棍徒片○又奏查覆知縣被叅各節情由片○五月初六日户部通政司詹事府鑲白旗值日吏部引見四十八名禮部四名通政司一名鑲黄滿七名○倫貝子等各謝調授缺恩○澍貝勒續假十日○澤公文熙三德各睛假十日○兵部奏改派查齋沠出灃深○召見軍機張蔭桓○○雲南布政使奴才裕祥跪奏爲恭報奴才抵滇接管藩篆日期叩謝天恩仰祈聖鑒事竊奴才在甘臬司任内恭奉恩命補授雲南布政使當經具摺籲懇陛見於光緒二十一年十月十二日交卸臬篆迎摺北上十一月十二日在四安途次欽奉硃批毋庸來見欽此遵卽束裝於光緒二十二年二月十二日行抵雲南省城接奉兼署撫臣雲貴督臣崧蕃檄飭卽赴新任并委辦通省營務處隨准署藩司陽壽銘將雲南布政司印信文卷委員移交前來奴才卽於十五日恭設香案望闕叩頭謝　恩祗領任事伏念奴才滿洲世僕深　　國恩由直省而歴承華疉膺摧洊循隴右以陳時臬兩攝屏藩報乏涓埃方深惶愧兹復旬宜殫　命益覽感悚莫名查雲南爲極邊　要之地藩司實理財行政之樞西南之防務日殷卽備預之籌維宜舉凡濬餉源以儲軍寳　吏治以固民以以及權衡度支整頓銅務在在均闕緊要奴才知識庸昧深懼弗勝惟有倍矢勤愼殫竭血誠隨時禀商督撫臣認眞經理不發因循以廢事亦不敢操切以圖功藉期仰答高厚鴻慈於萬一所有奴才抵　接印日期併感激下忱謹繕摺叩謝天恩伏乞皇上聖鑒再奴才經過地方二麥青葱民情安謐堪以上慰宸厪合併陳明謹奏奉硃批知道了欽此○○陜西學政臣趙惟熙跪奏爲恭報全省各屬歳試完竢恭摺仰祈聖鑒事竊臣於上年五月二十六日業將考畢西安同州鳳翔三府乾邠二州歲試情形尊摺具奉奉硃批知道了欽此查陜西惟西同鳳乾邠各屬向係歲科分考餘如省北之榆林延安綏德鄜州三棚九月十四日事竣回署復於十月十一日南按漢中至興安度歲遂及商州本年三月十一日蒇事馳回三原駐署統計全省歳試均巳一律告竣伏查北山各屬地接邊郵士習純篤弊端絶少然土瘠民貧文風因之不競歲試尙敷進取科考則因恩詔加廣在先或有未能足額之處未敢稍涉遷就良窳兼收謹遵任缺無濫之例於延安府學及窳鄜州學各缺二名保安缺三名膚施甘泉安塞中部宜君各缺一名至漢中興安二府毗連川楚號稱富庶應試人數旣衆弊竇因之叢生臣隨事防範并豫飭提調巡捕各官嚴密查究期於有犯必懲無弊不革復於點名時逐細校對年貌其稍有未符者立卽扣除并責成禀保童生互相稽查扃門後仍終日坐堂親率教官監視毋敢假手胥役致滋他虞在漢中訪獲未經入塲之槍手三名文理不符之西鄕縣童生一名先後發交提調官照例嚴辦若輩各知儆懼以後遂不敢以身試法積弊爲之一清商州人數較少生童亦甚謹飭俱屬安静各棚文風北山則以榆林葭州綏德米脂爲最南山則以南鄭城固西鄕安康漢陰平利山陽鎭安爲優其餘亦多清通可造之材武試則弓箭技勇并有可觀惟漢中一府武童極多隠倍他處向有重名跨考　弊因見臣文塲認眞各生警畏朱敢復蹈故轍故闔屬報考者較府試减至一千有奇延鄜二屬間有箭枝弓力未能合格有於膚施缺額二名甘泉一名鄜州二名臣每於試畢發落時仍以敦品勵行講求有用之學諄詳告戒期副　聖主　土育才之至意臣所經過地方雨暘時若年榖順成西陲軍事漸本民情均極安謐堪慰宸厪所有微臣歲試告竣緣由理合恭摺具陳伏乞皇上鑒鑒謹奏奉硃批知道了欽此○○趙惟熙片再臣前奏請預考拔貢一片旋經禮部議准於光緒二十一年六月十三日奉旨依議欽此欽遵轉行到臣出按北山卽行隨棚調考悉心校閱以斯拔取文行兼優之士其有地處邊瘠人文　　者如愉林之懷遠延安之安塞均各照例缺額取定後先行牌示以杜槍替影射之弊仍俟奉到選拔部文再行揭榜曉諭合先附片陳明伏乞聖鑒謹奏奉硃批知道了欽此○○頭品頂戴浙江巡撫臣廖壽豐跪奏爲各屬報獲搶刼情重匪犯批飭照章正法各案積叙事由　關清單恭摺仰祈聖鑒事竊照咸豐三年三月間奉上諭如有土匪　聚成群肆行槍刼地方官於捕獲訊明後卽行就地正法以昭炯戒等因欽此嗣准部咨以拿獲盜犯應令規復舊制經升任撫臣楊昌濬劉秉璋請將例載各項凶盜及土匪游　　匪梟匪暨拒捕殺人重案仍行遵章就地正法其餘尋堂盜案一律擬議解勘奏奉諭旨遵行並於年終將正法各案彚單獎報在案所有光緒二十一年分各屬報獲搶刦情重匪犯經臣核明批飭該管道府　勘明確照章就地正法以昭炯戒兹據法察使　　　將正法匪犯罷玉吐等五十七名摘叙案由詳請具奏前來臣覈覈無異除仍飭各屬嚴加巡緝務期有犯必獲勿任稍　　解外謹　開清單恭　御覽伏乞皇上聖鑒謹奏奉硃批刑部知道單併發欽此○○廖壽豐片再據嘉善縣知縣江　靑禀稱　有棍徒蔡大卽　號小獅子著名兇惡結黨訛詐甚至執持洋槍肆意擾害鄕民畏其報復不敢控告疉經嚴拿該棍徒行蹤跪秘恃其窟欠在　省災江縣蘆墟鎭屢被漏網兹復懸賞購緝密諭鄕保遇其入境詐擾合力兠捕該犯率黨至縣屬遷北區憲圖　人勒贖輕差保鄕圑將該犯蔡　卽小獅子獲送到縣訊據供係湖北大冶縣人寄居吳江縣蘆墟鎭先後訛詐得贓五六次又挾　　人勒贖未成一次此外逞兇滋擾作惡多端不記次數實屬異常兇惡該縣以按律擬軍則法輕情重且慮配逃回籍别滋事端　　光緒九年刑部奏定京城棍徒擾害章程嚴行禁錮等情經臣飭據按察使聶緝槼查　　禁辦法係爲嚴懲匪類綏靖地方請挼　奏咨仿辦等情具詳前來臣查審辦兇惡棍徒定例罪止疑軍其所以愍不畏法者一經發配往往乘閒脫逃依然怙惡被害者旣慮其　複不敢告官爲匪者神肆其兇燄流毒閭閣當此游勇匪棍隨處潛匿勾結若非因時因地從嚴懲治不足以弭隠患而肅刑革擬　將該犯祭大卽綽號小獅子援照京城懲辦棍徒章程嚴行監禁勿任復出滋事如蒙俞允嗣後浙省拿獲情重棍徒之案一律按照辦理庶匪類知所儆惕地方可期安謐相應請旨敕下刑部議復施行臣爲力杜匪棍生事擾民起見是否有當謹附片具陳伏乞　　　示謹奏奉硃批刑部議奏欽此○○廖壽豐片再衢州府西安縣知縣葉承鈵被叅匪徒肆刦勒攺巧避各節　縣葉　　光於上年四月閔因辦　竭蹶調省察看在案隨行司遴委試用知縣章鏻馳往會同衢州府知府林啓現署西安縣知縣黄大　按照原奏所指調核縣卷光緒十九年十二月初七日據東鄕莊民余招有以初六日夜被毛幗有陳萬明等糾竊錢洋衣物等情控經葉承　謂勘並無　刦情形傳到陳萬明訊據供在余招有家傭工伊妻陳俞氏會與余招有通姦當因指姦無據禾子深究嗣據毛幗有訊認與在逃之　幅六等行竊余招有家錢洋屬實質明陳萬明並未夥竊將毛幗有釁押勒緝姜幅六等究追旋報毛　有花押脫逃經葉承鈉提訊　役供無賄縱情弊責懲飭緝未獲在卷復加訪察余招有家實係被竊並非强刼棄承鈉委無攺盜勒結巧避處分情　姚元初之子　舉姚半操於二十一年六月初五日夜被竊失贓無多葉承鈉業己殳缷係現署縣黄大華任内據報飭緝贓　米獲防明此案亦非　　　該縣東鄕查無林姓民女被據輪姦不從致斃之事該郡沿江一帶前有棍徒結黨訛詐行旅經該府督飭訪經訊辦並出示曉　嚴　在拿旋皆聞風歛迹商民安堵現無同心會匪詐擾據贖等情由　臬兩司會詳請奏前來臣查該縣　　　於民人余招有　竊之案尚無勒改巧避情事惟獲犯毛幗有朱及訊辦卽被在押脱逃　無弋獲雖訊非看投賄縱究屬疏　　於上午六計察内叅　革職其姚李標家查係被竊亦非盜刼應讀均毋庸議除飭現署縣黄大華勒緝逸犯毛幗有等並姚李　　被　　内贓賊　　汔報仍　該府隨時嚴密訪察如有匪類結會　事立子緝獲盡法　　以靖地方不得　涉疏縱外謹附片　　伏乞聖鑒謹奏奉　批知道了欽此 
 
