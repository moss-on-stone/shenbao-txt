# 1904 - 60 - 4911089

 

Page 1

 
 
[九通全書並校勘記發售] [  圖書集成局啓]  
　　九通一書集歴代政治之大成爲本朝掌故之淵藪本局旣用大號鉛字鑄印成書嗣以所據浙刻本魯魚亥豕訛誤滋多持延名宿赴蘇杭兩處就文瀾閣殿本及程氏家藏精抄本詳愼校讐成校勘記百餘頁原本局所以精益求精之意實以是書爲網羅政典之巨帙故不敢因陋就簡貽誤士林邇者全書己經告竣計訂三百零六册除所印股書次第發交外尚餘若干部每部售實價洋銀六十元有志經世學者請卽臨申報館購取可也 
[四書五經義大全] [  圖書集成局啓]  
　　坊間四書五經義汗牛充棟且互相　襲十九雷問本局有見於此特珇名夙廣收古今名人經義之作彚爲一編題有未惟埃次擬補共五十七卷爲文五千餘篇類皆獨揮匠心詞嚴義正本屆鄉會試各題無一脫漏科塲利器無有過於此者訂十六厚本價洋兩元八角徵購者請至上洋三馬路申報館申昌書室及各書坊均有代售 
[論日人好義]  
　　目前日本東京來函謂日本自與俄人開戰募貸公債以濟軍需逹官顯宦之好義急公者無不爭先輸納計古河潤吉獻日銀一百萬圓井上馨桂太郎各二百萬圓田中光顯二萬五千圓土方久元渡邊千秋各一萬五千圓花房義質香川敬三各一萬圓外加各銀行之應募者住友五百萬圓鴻池三百萬圓三十四二百萬圓山口浪速大阪貯蓄北濱各二百萬圓日本貯金二百萬圓加藤七十萬圓近江藤本各五十萬圓三商木原五十八各二十萬圓虎屋十五萬圓積善同盟實業尾州工商攖井各五十萬圓川上五萬圓川滿西六虎友古市富岡各二萬圓葛城一萬圓本館曾將此函照登於報執筆人閱之不禁喟然歎曰日人之忠於國而勇於義也有如此哉夫國家之興衰視乎人心之向背人人忠其君愛其國則無論何事皆可以措置裕如日本之興也人人皆謂其維新之效變政治更律法易服色興學校修軍實講格致精製造始則學習泰西繼乃收其功用海東島國向爲歐美列邦所輕視者今乃可與頡頏羣相敬服自甲午戰勝中國後其國勢益盛其兵力益張中國士大夫莫不震而驚之以爲中國惟不能維新故孱弱至此日本惟勇於維新故强盛至此吾以爲日本維新之效誠哉如是矣然抑知其興也固有不待恃維新而人人忠其君愛其國之效乎人人知忠其君愛其國則團結一體萬衆一心祗知有君而不知有已祗知有國而不知有家忘已忘家而任事自不覺其勇處心亦自然無私如是則事事無不行以實心運以實力弊可以革利可以興而國乃臻於盛矣固不徒今此與俄國開戰其臣下慨然捐巨資助軍費爲足見其忠君愛國也然卽此一事已足見日人之忠君日人之愛國宜乎其能與强俄相抗啻其勇無　　　　此後　力岡心一　而　受　牛耳或　之日人手中此亦未可逆料之事而要自日人忠君愛國之心成之也　　　因日人之　　愛國而國以興吾卽不能不感歎夫我中國我中國之弱也人人以爲不知變法法誠變矣而使全國人之心愼不法力於君與國以言　興徒見其紛擾而已以言國結徒餐其溪散而已欲望其轉弱爲强也安可得乎而况上之則臣無非欵裝粉飾使公肥私坐擁身家而不知紓君父之難下之則民無非鄙吝慳嗇會計精工自厚其資而不知有輪將之義故今臣下之富有百萬者有數百萬者民間之富有數萬者有百萬者而當此庫欵支絀之際曾不聞自願出其涓滴以略助國家是卽移此戰事於中國吾知國家卽有借貸公債之意亦斷不能如日人之急公好義也嗚呼人人不知忠君愛國此吾中國孱弱之源而不知精心殺力以行新政猶其後焉者矣我因論日人之好義而連類及此不禁爲之　筆三歎　怩汗下焉 
[俄督抵旅]  
　　西歴三月二日　　華歴正月十六日英京倫敦來電云俄廷前簡麥格洛夫代矮立幾息夫爲遠東總督刻已行抵旅順接受總督之任矣 
[俄將行期]  
　　西歴三月二日　　華歴正月十六日英京倫敦來電云俄前兵部大臣庫洛拔托金奉俄皇之命簡爲遠東陸軍提督定於西歴三月十二日註卽華歴正月二十六日由俄京首途馳赴前敵 
[俄艦行蹤]  
　　西歴三月二日註卽華歷正月十六日英京倫敦來電云俄國現有巡洋快艦一艘行至斯米格爾島此船載重四千七百二十七墩 
[俄艦待修]  
　　西歴三月二日註卽華歴正月十六日英京倫敦來電云俄國有巡洋快艦一艘在蘇彝士河修理大約須閱兩禮拜方能竣工 
[俄船巡海]  
　　西歷三月二日註卽華歴正月十六日英京倫敦來電云地中海有俄國魚雷船五艘游弋其間搜查各船之帶有戰時禁物者 
[俄調大軍]  
　　英京倫敦來電云俄國舊京木司科及窪稍等處各軍隊刻已起程東下連發備調遣者約共一十二萬名擬齊集哈爾賓以與敵人相見 
[俄日交兵]  
　　日本大阪某日報登高麗漢京來電云某日俄國陸軍偵察隊馳至平安道順安安州中間某處驀與日兵相遇遂以砲火交攻按前報曾紀俄國在韓陸師已被日人擊退殆卽此歟 
[俄斷電線]  
　　日本大阪某日報登高麗漢京來電云由安州逹平壤之電線於東歴二月二十四日註卽華歴正月初九日午前十下鐘時突被俄人所斷以致傳消遞息頗極艱難 
[俄督行蹤]  
　　日本東京來電云俄督矮立幾息夫近在奉天小駐或曰已抵哈爾賓或又謂仍居旅順其行蹤頗難偵悉惟知其刻仍總握軍符籌畫戰務兼綜理滿洲一切行政事宜卽各處馬賊猖狂亦歸伊搜討第海軍　另由將軍馬卡洛夫統率庫路拔托金則爲陸軍統帶官傳聞日後矮督當專任行政之事然刻尚未可知也 
 
 

Page 2

 
 
[俄釋日俘]  
　　日本長崎某日報云東歴二月十一日　　　　去歲十二月二十六日日本商輪船名奈古浦丸者赴秋田縣境酒田港裝運米糧行至小撙陡被俄人擊燬船中人悉數入水被俄俘獲四十餘名迨十九日註卽華歴正月初四日一律開釋二十二日註卽初七日已如數回抵長崎矣 
[日人戰術]  
　　日本大坂某日報云現時我日海軍出戰時定有四大主意一爲出其全力以攻敵國艦隊之一處一爲擇敵之孱弱處攻入三爲出其全力以攻敵之前面四爲各艦隊互相援應按四大主意中第一第三日艦前已確實行之此事蓋聞諸俄國海軍副將烏卡羅失氏云 
[日撈俄艦]  
　　日本東京來電云仁川之戰俄艦滑利耶苦及誇立之自用炸藥轟沈先是日本軍艦發砲擊中滑利耶苦左　水線之下海水汨汨而入遂瀕於危艦中人縱火以焚然後逃逸艦中各處約燬去十之六七分左舷因之側入波心右舷未見如何損壞事後日本海軍省擬設法撈起以表海軍第一大功由佐世堡派出泅人三名航海而往檢得此事未易奏效不敢力任其難海軍少將新井氏爰另派熟於入海撈物之人於東歴二月二十四日註卽華歴正月初九日向仁川進發 
[日賃輪船]  
　　日本大阪某日報登中國烟臺來電云初法國駐京使臣商之開平礦務局欲賃取局中廣平輪船由皇島載送兵士一百名赴仁川局中執事人以此船已被天津日領事賃定不允所求緣日領事先與避中立契舋定廣平繞道烟臺以逹長崎訂明賃資二萬國旋經郵船會社婉商减去八千圓另付途中保險費二十五萬圓東歴二月二十一日註卽華歴正月初六日示定出口日期隨命書記生森氏至山海關準備一切二十三日註卽初八日淸晨由領事署頒給文憑午前八下鐘時僑居山海關一帶日人乘火車馳至領事勸令航海東回迨十二下鐘越二刻時船卽開行一下二刻許抵秦皇島馬頭下綻隨經向在牛莊之日人松倉義家妥爲照料俾秦皇島日領事署諸人同返長崎登岸 
[再述日人堵塞旅順口事]  
　　日本大阪某日報登駐滬俄總領事所得官報大略關西歴二月二十二號註卽華歴正月初七日及二十三號註卽初八日夜半忽有軍艦來襲旅順被我俄擊退昏黑申未悉其爲何國之船亦不知爲何等船質惟見破礦船舶六艘而已又由俄國派駐旅順武官電告曰西歴二月二十四日註卽華歴正月初九日午前二下鐘時有日本水雷艇横駛至旅順口攻擊砲臺另用輪船八艘滿載石塊意圖堵塞港門俄帥見之急令立秃烏衣亨艦會合砲臺發砲轟擊日艇望立秃烏衣亨艦飛駛而進旋有輪船二艘一壙於淺　一在黄金山燈樓附近擊沈斯時夜色甚明未幾又見輪船四艘次第沈没水雷艇八號遂退歸艦隊所沈各輪船中水手人等一半溺死一半不知所之是役也幸立秃烏衣亨艦及砲臺上發砲甚猛使日人堵塞口門之計全不得成至於日艦隊中有無損傷岸上望之不甚明晰祗見其分爲二隊向地平線而行其西歴二月九號註卽華歴去歲十二月二十四日所傷諸艦則迅速修繕不久又可從事於海天　　中矣 
[旅順客談]  
　　日本大阪某日報登高麗仁川來電云有客談及予於東歴二月八日註卽華歴去歲十二月二十三日迄十四日註卽二十九日留滯旅順目見俄日初次交鋒俄艦除薄比賢逹外餘皆遺入港中十四日天未黎明日艦復進攻港口俄艦名立秃烏衣商者旣已擱於礁石復被水雷所轟目下俄人所屯軍糧足資五萬人一年之食兵士之因戰殞命者招人充補先給三月餉銀 
[法備駐兵]  
　　德京柏林來電云法政府欲以西貢爲海軍根據之地豫籌法銀一千萬弗郎克以供一切經費刻已勅下議政院集議以覘衆志之從違矣 
[美員過日]  
　　日本長崎來電云美國所簡奉天領事官木路銀君於東歴二月二十五日註卽華歴正月初十日乘誇列涯輪船抵長崎言及我美已决計出其全力在滿洲開埠通商有與之抗衡者祗須號令一頒立卽調齊軍船六艘由桑淮出發云 
[兩君相見]  
　　德京柏林來電云邇者德意志皇臨幸地中海途中繞至比利時國矮路烏麥路京城與比皇修兩君相見之禮敦崇睦誼固宜爾也 
[追术美國大火]  
　　日本大阪某日報登火奴魯魯來電云西歴二月七號註卽華歴去歲十二月二十二日美利堅東部拔魯氣耶木矮鎭哈爾司秃公司無端火發全鎭焚燬其半歴十五小時勢尚猛烈所失房屋貨物約值美金五千萬圓當火熾時紐約克華盛頓及費府救火隊皆舁水龍馳至奮力救援俄而逹伊拿馬伊秃四圍忽有爆性物　然轟裂遂益一發難收霎時焚街市二十四條加以風力披猖以致蔓延無際其地爲市肆最繁盛處富商巨買之居此者罔不危迫異常各報館盡化刼灰事後拔路氣木及生二報館皆移至華盛頓草草刊發報章 
[京蒙通電]  
　　德京柏林來電云前者中國電政大臣籌集巨欵飭由蒙古恰克圖安設電線迤邐以逹京師刻已大工告成日内當可互相傳遞消息矣 
[閩臺通電]  
　　日本東京來電云前者日廷商諸中國政府由臺灣安設水線以逹福州俾電信往來無虞阻滯東歴二月十一日註卽華歴去歲十二月二十六日線忽損壞急飭工師入海修接至二十五日註卽華歴正月初十日工事告竣依然消息流通矣 
[調兵入衛]  
　　漢口訪事人云湖北常備八營由吳俊卿軍門元愷督率北上入衛京師營其官哨弁大都選自武備各學堂軍律頗爲嚴肅 
[整頓江防]  
　　漢口訪事人云俄日開釁戰事方燄正任湖北巡撫兼湖廣總督端午橋制軍恐深不逞之徒乘間竊發爰嚴飭所屬文武員弁將沿江一帶要隘加意設防藉免疎忽 
[委員招軍]  
　　安慶訪事人云撫憲誠果泉中丞前以楚軍兵力不足擬添募精壯以備不虞因委鄒副戎純才總理其事本月初十日副戎禀辭起程馳赴三湘七澤間樹纛招募 
[擴充武備]  
　　安慶訪事人云武備學堂提調譚大令以堂内諸生業已畢業禀奉撫憲誠果泉大中丞另招學生三百名卽令此項畢業生勤加訓練期以一年務嫻各種操法并就在北門外建造營房現已大工告竣矣 
[鄂垣募勇]  
　　漢口訪事人云正任湖北巡撫兼湖廣總督端午橋制軍因鄂省常備軍八營業已調赴京師此間兵力未免單薄爰委幹員前往襄樊一帶招募數營以資防守 
 
 

Page 3

 
 
[派生游學]  
　　漢口訪事人云正任湖北巡撫兼湖廣總督端午橋制軍近就鄂中各學堂内選派學生二十名前赴日本學習陸軍一切事宜刻已先後束裝首途矣 
[寗郡官塲紀事]  
　　寗波訪事人云日前浙江寗紹台道惠樹滋觀察接奉直隸總督北洋大臣袁　帥電札内開目下俄日交戰由外務部訂定局外禁令條規飭卽抄示曉諭俾衆咸知等因刻已遵卽抄錄邇貼通衢矣○新正某日委辦山東水災振捐委員浙江候補知縣丁大令大華試用經歴丁參軍大謨由省垣携帶實收來寗勸辦捐欵擇地設立捐局日前謁見各當道並請鄞縣主周少軒大令出示曉諭勸令各紳商踴躍輸捐以期集成鉅欵 
[潯上官塲紀事]  
　　九江訪事人云江西廣饒九南兵備道兼九江關監督瑞莘　觀察委張植菴明府涂子良參軍邱稻陔少尹核對新關稅務○安舜舉别駕近奉道府憲札委接辦警察總巡事務已於正月初八日到差○道憲瑞觀察訪知德化縣某釐卡委員司事巡丁通同舞弊爲害商民因將全案人証提赴道轅研訊口供分别管押 
[皖省官塲紀事]  
　　安慶訪事人云正任安徽寗國縣知縣劉大令彦回籍修墓禀請開缺上憲特委許大令維傑前往署理○揭陽縣張大令樹建請咨赴部引見遺缺委候補知縣袁大令學昌前往署理 
[交甫巡音]  
　　漢口訪事人云癸卯江南鄉試中式諸卷業經江寗藩司黄花農方伯札委袁幹臣二尹齎送入京日前二尹已取道過漢耐火車北行矣○新正初八日夏口廳同知馮少竹司馬就本署扁試文童與考者約四五百人○新正某日督銷鄂岸淮鹽總局江蘇補用道俞夢丹觀察附某輪船赴金陵拜賀兩江督鹽憲兼南洋通商大臣魏午莊制軍年禧○漢口清道改爲警察刻已布置妥當定於二月朔日開辦矣○癸卯科貴州主考李心橋太史哲明於撤闈後請假回漢陽珂里省親兹者假期已滿卽須回京供職日前已由陸路起程北上矣○湖北撫標中軍珊琴之參軍逝世後由上憲札委姚參軍廣順承其乏刻已榮腹新任矣 
[上海官塲紀事]  
　　南市籌餉貨捐局會辦俞壽田明府業奉江蘇藩司效述堂方伯飭赴崑山縣任另委左司馬來滬接辦局務正月十六日交缷後本擬卽日赴蘇旋因前辦絲茶北卡事宜交代未了新委北卡委員朱霞林明府未能接手是以暫緩啓行○昨日浦東保甲總巡謝岳松明府命駕至南市籌餉貨捐局拜會新委會辦左司馬晤談良久然後興辭而出 
[備迎邸駕]  
　　上海縣知縣汪瑶庭大令探悉倫貝子奉命赴美國聖魯伊觀大博産會日内將由京過滬爰飭家丁預備一切儀仗以便届時休禮恭迓 
[藉聨梓誼]  
　　昨日午刻上海縣主汪瑶庭大令在署中肆筵設席恭請欽命商約大臣呂鏡宇尚書電政會辦大臣吳仲懌侍郎宴飲陪座者爲九畝地滬軍營管帶馬午橋參軍典史趙敬臣少尉蓋皆籍隸山左藉以聨桑梓之情也 
[記普濟善會初次議事情形]  
　　昨日午後三下鐘時由施子英觀察在英界六馬路邀集東三省紅十字普濟善會同志諸君商議開辦之法先由沈仲禮觀察發明泰西紅十字會緣始及會中一切章程旣而在座諸君以次各抒所見然後題名册上一揖散歸是日題名者爲楊杏城京卿沈仲禮觀察以及曾君少卿蘇君寳森施君子英李君雲書王君少　王君松堂馮君稍生沈君縵雲汪君漢溪焦君樂山朱君子文姚君燕賡任君逢辛周君金箴汪君建齋吳君少卿王君益甫陳君潤夫席君子佩黃君式權聞仲禮觀察先曾電致營口紅十字會魏君旋得回電極願贊成并言已騰出醫室中臥牀五十張以備遇難病民安臥云 
[美員來滬]  
　　美總領事古衲君駐滬有年熟於交涉事宜凡事和平商榷前曾因事乞假回國兹者航海東下重蒞是邦前日行旌已抵淮上矣 
[賭徒械鬥]  
　　滬北天通菴一帶近有著名土棍陳信豐朱阿心張子良每夜糾集賭根在新靶子路相近哈味洋行花園内抽頭聚賭前晚不知緣何起釁各持兇器互相兇毆事爲巡防局員高二尹所聞急率勇丁前往彈壓各賭棍始紛紛逃逸不致釀成禍端 
[保人被累]  
　　去年美界天潼路第五十二號門牌某鐘表店主周阿二薦同業周芝吉至法界義記鐘表鋪執業並擔保一切嗣芝吉竊去鐘表若干潛行逃匿經義記主人投報法界捕房昨日法界捕頭派包探周寳持牌票至美界捕房協同包探陳洪德將阿二拘解英美租界公堂禀請讞員關絅之司馬訊取口供然後帶回法界公堂聽候讞員魏蒓隖大令訊辦 
[美界火警續聞]  
　　前晚美界失火情形略誌昨報兹悉火起於北四川路迤北老靶子路相近競新棉花棧内經救火會西人驅皮帶車馳往施救約歴半點鐘許得卽火滅烟消然已焚去房屋三幢矣 
[上海縣署瑣案]  
　　前日萬航渡巡防局員楊聘侯二尹函送陳阿弟控岳母張朱氏一女兩嫁一案到縣縣主汪瑶庭大令卽於是晚升堂訊究陳阿弟供小的係南匯縣祝家橋人耕田度日自幼憑鄧湘如爲媒聘定張朱氏之女阿二爲妻前年十月初五日完姻未幾因事反目母親稍加訓斥竟以惡聲相向至去年正月二十九日逃逸無蹤問之岳母諉稱不知未幾聞岳母移居上海曹家渡嗣後卽消息不通前日始有人傳言妻子已另嫁他人小的到此訪問其說果確以故控由巡防局員某老爺提齊人證送案請究張朱氏供小婦人亦祝家橋人丈夫已故女兒阿二當七歲時受陳家之聘前年甫經完姻至去年五月某日女婚陳阿弟報稱女兒出外賣布閱日不歸小婦人因卽帮同訪尋嗣因鄉間難以過度移居治下暫作繅絲女工今幸女兒已尋獲並無改嫁之事阿二供小婦人年十八並未嫁過陳阿弟實由母親作主托陳管氏爲媒於去年五月許嫁金寳生六月二十九日成親金寳生供小的係本邑人家住西門外向習泥水匠去年五月由陳管氏說合出財禮洋銀一百二十元娶張氏爲妻婚帖呈電陳管氏供小婦人原籍南匯縣祝家橋與張朱氏爲表親移居曹家渡已十餘年在某繅絲廠做工去年五月與張朱氏相遇伊言及女兒未字浼小婦人爲媒後卽嫁與金寳生送去茶禮洋銀一百二十元大令判令將張朱氏掌頰六十下阿二掌頰五十下一併交官媒管押著陳阿弟邀同媒人鄧湘如檢出婚據投案覆訊核奪○招商局總辦某君函送竊賊陳阿三王順元到縣大令研訊之下陳供小的係揚州人在某輪船馬頭當小工某日招商局某輪船到埠起貨時有生銅一塊墮地扛夫並不知覺小的貪小拾取途遇王順元同携至各銅作求售因無人承買祗得携回暫放城下磚屑堆内旋被局中巡丁查知將小的獲住起出原贜由局送案叩求恩典王順元供小的係江北人亦在治下爲小工陳浼小的帮同携銅求售並不同竊大令查得陳阿三係三十六个黨著名扒手未便從寛喝笞責三百板枷示小東門王責一百板 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宮門抄]  
　　光緖二十九年十二月三十日醕王等謝賞　級　　　　　召見軍機大臣皇上於明日寅初至奉先殿行禮寅正至皇極殿行禮已初二刻升中和殿受禮太和殿受賀午初至大高殿壽皇殿行禮午正升宮筵宴 
[甬江小誌]  
　　寗波訪事人云今正甬市金價較之去臘大貯　時每兩售洋銀五十七元五角者今正减至五十四元聞之儒中人云將來銷場一暢市價尚須加昂也○向來甬地典肆章程按月取利二分去臘城廂内外添設新典數家减取利息一分因之　典羣相仿效疲貧民之取盈於長生庫者亦可稍獲便宜矣○藥行街後河震元藥行於本月十二日之夜四鼓時忽肇焚如之禍城廂内外各水龍聞醫馳主竭力施救奈火勢猛烈致左鄰元興藥棧驀被延及約閱一點鐘許始得火滅烟消而兩家房屋均已化爲瓦礫之場幸四面牆垣高峻不致殃及他家 
[馬路工程局瑣案]  
　　前日海州船户曹得利孟源興被匪人奪去划船一艘并擄一枝旋由水更夫張正祥查知吳德發所爲連贓解至捕房捕頭令押候轉解馬路工程局總辦翁子文太守倩襄讞委員黄衡堂二尹研訊曹孟兩船户偕金長茂劉恒利張永利楊合順成同順王復興投案聲訴情由吳供認行竊不諱二尹判枷號一禮拜贓給失主具領○陳扣子扭高福生至捕房捕頭令解至工程局黄二尹研訊之下捕頭禀稱當伊等鬥毆時巡街捕上前拘捕膽敢逞强抗拒請卽嚴懲二尹判各罰小洋銀五角 
[南市捕房紀事]  
　　前日船户吳順發投捕房報稱有駁船一艘於正月初八日之晚停泊太平馬頭被人竊去請派水巡捕緝查捕頭允之○南市鮑鼎泰缸　店中婢女巧林年方一十有五前日忽然失去因卽投報捕房捕頭令巡街捕隨時查緝 
[英美租界公廨晚堂瑣案]  
　　前者江西人楊添桂控胞兄丹桂圖吞所得票彩洋銀六千元等情讞員關絅之司馬訊明著將丹桂暫押勸令濛桂分給洋銀二千元前晚飭提復訊添桂投案請追所得洋銀三千元並稱二兄月桂現在江西原籍此項彩票實與小的出資合買不能由伊獨得丹桂供胞弟添桂實未出資小的得彩後願爲伊授室惟不能分給貲財司馬著一併移送上海縣署聽候縣主汪大令訊斷○有龎子谷者遺家丁龎升控同益公司執事人陳炳崑吞没銀一千兩等情司馬飭差將陳傳到前晚升堂研訊龎升投案禀稱家主曾受押南市蔣姓地基一方計銀五千三百兩嗣蔣備銀贖取由陳過付不料伊祗付四千三百兩尚欠一千兩叩乞究追陳供當付銀時龎姓司帳人楊子謙查長卿皆在側實係如數付去並未短少分文司馬著將陳押候覓到妥人人銀並保一面飭傳楊查質訊核奪 
[英美租界公堂瑣案]  
　　張泰林至某兵船上求售牛乳被同業顧阿二所知串同陳阿大向之訛詐洋銀三十元有朱兆富者目擊情形經張邀同投訴美界捕房捕頭派包探倪順泉將顧陳拘獲昨日午前解案請訊張投案訴稱去年十二月初八日小的被顧軋入某烟館多方恐嚇詐去鈔票洋銀三十元由朱過付今特邀來作証朱供小的目覩張借得鈔票洋銀三十元持至某烟館交顧收去顧供小的前與張有隙故被誣控實則並無訛詐事情襄讞委員王松丞刺史將顧張反復研訊矢口不移遂商之美總領事署繙譯官白保羅君判將顧發押捕房三月陳交保開釋○江北流氓王阿二王木生王長榮魏阿仁李開登卽混名小廣東王毛囡戴禮福張鳳來在浦東和豐廠前因賭啓釁攫取廠内工頭吳阿三家米大石棉被二十條經吳訴知洋人函千捕房捕頭派包探黄鶴林一併拿獲解案請懲吳投案伸訴前情王等俯首求恩黄探禀稱李開登　小廣東係彼處著名流氓迨小的拿獲後浦東總巡謝大老爺派差前來意欲索回懲辦刺史判將李責三百板三王及魏各責二百板押候賠償所攫各物洋銀十四元如違發斩捕房三月戴張各責二百板枷號一月發犯事處示衆○偷兒吳才寳掩人某洋人家行竊小照金匣一枚及蘇文奎家衣物報由包探陳雲忠拘獲吊到原贓解案請辦刺史判責二百板發押捕房一月贜給失主具領○金阿慶掩入某洋行内行竊皮鞋四雙報由包探朱桂生拿獲吊到原贜送案請究刺史判責二百板發押捕房半年○去年十二月初八日西華德路某洋行細崽顧梅生誘公所暱娼婦洪四寳藏匿行中被鴇兒戴王氏偵知報由捕頭派包探沈阿岳拿獲送案請究戴鴇稱洪妓帶去衣飾若干件叩乞究追顧供妓女從良本無不合所有衣飾並未帶出叩求明鑒刺史飭顧取具安分切結交人保釋顧不願遵斷大肆咆哮刺史大怒飭押候笞責二百板洪姓發濟良所留養一年然後擇良婚配○流氓田阿根將佛照樓小主人戎炳美誘至法界僻靜處攫取金約指並褫其皮袍皮馬掛戎歸訴請其父長生報由包探竇如海拿獲吊到原贓解案請究刺史判將田責三百板發押捕房半年戎交其父嚴加管束贓給戎領去○流氓王慶雲陶隆生突將顧林泉磕撞遽拔刀戳傷其腹適爲巡街捕所見將顧送至仁濟醫館求治醫生謂須三禮拜方可痊愈昨日包探張寳成將王陶解案請究刺史著押候顧傷愈再核 
[法租界捕房瑣案]  
　　偷兒朱阿發潛入江天輪船行竊搭客所携衣服包被包探拘獲解奉讞員魏蒓塢大令訊取供詞判令笞責三百板○流氓沈和生乘南市被火時攫取某姓家衣箱一口携至法界被包探拘獲解奉大令訊供飭將原贓給還失主沈笞責三百板○偷兒陳阿寳行竊某姓家衣服朱寳發行竊某姓身畔皮夾袋均由包探解奉大令訊取口候各責三百板○偷兒沈三仔行竊某姓家燭臺衣服被包探拘獲解奉大令訊取口供著責三百板 
[美租界捕房紀事]  
　　工部局所雇查察牛乳之陳寳大屢向賣牛乳人索詐昨經捕頭查悉派人拘入捕房押候解送公堂禀請讞員關絗之司馬訊辦○昨日小販鈕榮才與粤人歐玉波打架突被擊破頭顱因之投報捕房捕頭見所傷無甚大碍令歐給以洋銀一元從寛釋出○昨日崇明人施川郎投捕房訴稱在篷路五十二號洋房某西人家傭工今向主人索取工值非惟無著反被毆傷捕頭見其受傷屬實令人扶送同仁醫院醫治○昨晨無賴方有生李文生在靶予路因賭互毆李力不能支被方擊破頭顱血流如注二百八十七號巡捕見之一併拘入捕房捕頭詰得兩造均非善類令自投公堂具控○昨晨偷兒金阿廣竊得某姓家皮鞋等物適爲包探朱桂生所見連贓帶入捕房捕頭令押候解送公堂禀請懲辦○昨日天將破曉時梁上君子謝雪榮全斐倫路趙忠瑞家行竊衣服若干件携之而出適爲五百三十五號巡捕所見連贜帶入捕房捕頭令押候解送公堂禀請訊辦 
 
 
 

Page 10

 
 
   
 
 

Page 11

 
 
　　領該道　縱貪淫無所不至奉旨停罷雜稅仍復舉辦請飭嚴密確查等語著袁世凱按照所叅各節認眞查辦毋稍徇隱原片著鈔繕閱答等因欽此臣伏讀欽遵當卽遴委存記卽選道馮汝騤馳往山東嚴密訪查該員遵卽束裝就道馳赴德州周村濟南各處悉心諮訪並調查卷宗證以見聞所及叅稽互印均得其詳逐一禀覆到臣以原奏稱朱鍾琪之籌欵凡果實菜蔬以至糞場莫不有稅一節查山東果實出産以燻棘杮餅爲大宗向有行帖額課有限而衙署陋規胥役需索爲數不貲經籌欵避酌抽捐欵略加帖費核計僅抽百分之一二尚屬化私爲公菜蔬則有生姜一項以泰安寗陽兩縣産運較多曾一試辦旋卽停止其歴城縣西關設立薑行及薑行經紀甫經發帖旋卽撤銷本年春間候選典史喬景灝禀請設立糞場公司正在核辦因人呈控遂卽停止原奏所稱該道信任門丁韓姓凡鄉村市鎭行户皆屬韓姓津通賄買一節查東省整頓牙帖所有各屬行户經紀由籌欵局派員會同地方官改換新帖酌加帖費曁常年課銀其新添集市牙行亦由印委查度情形發給局帖並非各行户到省城總局領帖其不能由韓姓串通賄買自屬可信原奏又稱每有屬員晉謁該道必諭以多方搜括州縣希圖見好肆行苛歛等語查該道總辦籌欵委員赴各屬籌辦自必諭以認眞經理至印委各員容或有不知大體者希圖見好意存搜括惟必須禀明由局詳定方準試辦其稍涉苛歛者多經批駁不能任章徑行原奏又稱博山縣屬有琉璃行皆小民自食其力春間委員勒歸官售衆情忿怨以致毆辱官長幾釀變端任其事者爲知縣趙爾萃而實該道爲之主持一節查上年冬間設立博益料貨公司委員辦理未善並有本地匪人從中挑唆未及開辦遂至滋事毆辱委員當經撫臣周馥飭府縣彈壓勸諭立時安堵爲首滋事之犯獲案懲辦並將直隸州知州趙爾萃撤差改爲紳辦民欵民用不涉委員之手原奏又稱周村爲商賈輻輳之所上年按貨攤捐商人罷市數次後始議定每年合鎮抽稅萬金不再擾累今又分行索派何以取信等語查上年秋間因周村前議抽收釐金商人阻撓經籌欵局委員會同該縣改辦商捐合鎮殷實商號計七百餘家每年公捐銀一萬兩旋經該縣以辦理小學堂蠶桑學堂禀准在於商捐一萬兩内留用五千兩復以經費不敷由該縣勸諭紳董捐集銀五千餘兩又提　子行用常年捐銀一千兩又因設立巡捕由衆商捐卽運舊有雇用義勇口糧一欵共常年湊銀二千兩惟商捐萬金之外皆係該縣勸集並非籌欵避飭辦訪諸該處輿論欵歸公用尚非苛派勒捐原奏又稱民間有水沖沙壓不殖五榖之田每種花生所産甚微窮民賴以謀生聞該道倡議置行抽稅所得無幾徒滋紛擾等語查臘縣出産花生行銷甚廣前曾設有專行投斤重抽捐嗣經籌欵避體察商情不便裁撤專行令商人自行購買酌量公費每年任繳局額課銀一百二十兩外其餘留充該縣小學堂經費原奏又稱春間奉到諭旨一切雜稅概行停罷雖經撫臣宣示遵行而該道從中把持革除者不及十一舉辦者尚有八九等語查該局辦理籌欵以當商捐烟葉捐燒鍋捐酒捐土藥畝捐土藥鋪捐爲大宗各屬情形不同亦不能到處一律此外捐欵本屬無幾有試辦卽行停止者有發帖撤銷者現在所籌各欵皆係津貼各屬學堂及農工商等項以地方之財供地方之用經手人員亦無中飽侵漁之弊原奏又稱該道創立商會名目每月歛錢以供私費其至戚蕭應椿亦係局中幫辦經該道私借以公欵以十餘萬金不知作何開銷而且設賭局開戯園皆靦然爲之等語查濟南商會議定公費計分六等以行業之大小分等差共二十三行七百八十家歲收制錢六千餘串現辦商會月報商會小學堂以及公所經費每年約需銀八千餘兩公欵公用尚屬不敷自無從愼其私費至私借公欵十萬餘金一節查籌欵局經收銀錢均係隨到隨交官銀號收存定章積至五萬兩以上卽行移交藩庫商務局本無的欵如有用項指請劃撥該兩局向無積存公欵安有十餘萬金可以任意動用復查前撫臣張人駿任内飭由藩司會同籌欵局籌墊銀十萬兩交商務局匯交靑島德華銀行購買鐵路股票嗣經撫臣周馥續發銀二萬三千兩湊足三百股均經奏明有案此係查照前定膠濟鐵路章程第一欵所收華人股分俟集銀在十萬兩以外再由本省選派委員入公司計章程會同辦理等語以期稍挽事權兩次匯欵皆係商務局經手道員蕭應椿充該局會辦自亦與聞其事言者不知底理或卽因此傳訛設賄局一節徧加訪查並無其事至開戲園一節查濟南省城現聞開設戲園係商人閻富林等禀明巡警局由巡警局移會同商務局准其開辦仿照各商埠章程撥勇彈壓酌抽巡費民間因禀局有案並撥勇彈壓遂以爲官家設立未免誤會原奏又稱該道娶一娼女在壽佛樓後爲之建造大房費至鉅萬見者側目省城有大明湖爲名勝之區該道日於其内呼朋引類冶服狎游等語查該道之妾已故所生之子已十餘歲亦故無娶娼爲妾之事壽佛樓房屋一所現賃作濟南彚報館該房分前後兩院前院係劉益壽買自王恒泰手後院係　　峯買目王義軒手有歴城縣契根可據至大明湖爲名勝之區每當夏令游賽喧雜惟雖爲冶服狎游則非親見自不能實指其人該道以監司大員身充要差不至不知自愛若此自係傳聞之誤以上各節明查暗訪均係實在情形禀請核奏等情前來臣覆加查核該道朱鍾珙被叅各節其大端應在於籌欵顧方今時局艱難國帑空虚誠如言者所云而山東濱臨黄河歲歲興工需費至　其餘地方應行各項新政如學堂及農工商務等項皆應當務之急然皆不能爲無米之炊蓋百度之興非欵不辦欲求辦事必資理財而經手理財最易招怨臣請得以一言斷之曰亦辦其爲公爲私而已如其藉端肥已則罪無可辭如其涓滴歸公則情可共諒該道朱鍾珙總辦籌欵事認眞整頓自係分所當爲而　疑衆務亦必在所不免旣據查明毫無侵吞入已情事應請無庸置議其餘設賭局開戲園娶娼女游明湖各節事涉瑣細原奏亦稱爲賭役所不肯爲朱鍾珙身爲監司諒不至不知檢束若此均經查無實據應請一併無庸置議惟糞廠公司係由典史喬景灝禀請設立雖旋卽停止而該典史冐然禀請實屬猥鄙庸妄不知大體應請督將候選典史喬景灝卽行革職以示懲儆所有查明道員被叅各節緣由理合恭摺據寳覆奏伏乞皇太后皇上聖鑒訓示謹奏奉硃批著照所請該部知道欽此 
[兩江總督魏奏查明撫臣被叅各欵據實覆陳摺十六日]  
　　頭品頂戴兩江總督臣魏光燾跪奏爲遵旨查明撫臣被參各欵實在情形恭摺覆陳仰祈聖鑒事竊臣於本年十月初十日承准軍機大臣字寄光緖二十九年十月初一日奉上諭有人奏　臣貪　營私請旨查辦一摺據稱安徽巡撫誠勳人本 
 
 

Page 12

 
 
庸猾不諳吏事在浙江巡撫任内賄賂公行交缷後沿途需索供張現到皖任未及匝月縱容家丁婪索門包等情著魏光燾按照所參各節確切查明據實具奏毋稍徇隱原摺著鈔給間看將此諭令知之欽此遵旨寄信前來等因當經密委明幹之員分别馳赴浙江安徽等處按照所參各節分投密查去後兹據各委員查明先後禀覆據稱原參該撫在浙江任内賄賂公行授意藩司每委差缺各有價值一節查該撫前在浙江任内尚知講求吏治未聞有簠　不飭之事原叅旣未指明何差何缺自無實據可查至稱各有價值懸的以市雖下愚之人亦不至出此况如原叅所稱貪猾藏身旣巧又安肯懸的以示此又必無之事不待查而自明者矣又原參明保五人黄祖絡宗培錢溯時楊葆銘聨豫才均　劣以賄賂得之　節查已故鹽運使黄祖絡在該撫任内兼署藩司業已另案查辦欽奉諭旨斥革無庸再查宗培由刑部司員簡授嘉興府知府在任十八年始調補杭州府四經大計保薦卓異其署杭嘉湖道今復回任久任知府輿論翕然其無躁進之心概可想見前署杭州府知府錢溯時以軍功保知府到省已二十年序補嚴州府一署杭州府現因廻避請調福建建寗府知府該員吏治明晰輿論允孚候補知府楊葆銘以軍功保知府到省後一代理嘉興府事一署金華府篆細訪紳民咸推勤愼新授四川雅州府知府前浙江候補同知聨豫前隨使出洋薦保知府到省已及十年統帶練軍頗得軍心以上四員或以資格或以才品均係浙省明幹勤謹之員尚無賄求之理又原參前署杭嘉湖道李輔燿承修塘工經費九萬餘兩侵蝕過半工尚未竣沿塘塌陷該撫受賄八千兩爲之彌縫了事一節查前署杭嘉湖道李輔燿承修之工係在仁利縣境十四堡老龍頭地方乃西防同知所轄翁汛界内該塘坐當海瀚頂衝之處爲全塘最險之工全塘河底冬涸則沙壅隄根就沙立橋上壓柴土每至春夏潮盛則潮汐侵刷水挾沙流沙空木欹工卽塌陷坐斯巨患通工皆然而老龍頭爲尤甚前因中防西防兩同知互相推諉不敢承修改歸道辦二十七年風潮内捲該工沖刷無遺爲數十年來未有之奇災前撫臣任道鎔知其難乃解實缺道王祖光之任而以李輔燿承乏其責令承辦是工蓋因李輔燿在工年久熟諳情形也查該叚工程計長四百七十八丈聞原佑銀十二萬兩减估九萬兩李輔燿節而又節僅用銀六萬餘兩加以前任已估歲修之工共銷銀七萬二千餘兩與原參八萬餘兩數自已屬不符且當時節省旣多原備要工塌陷續修之用其非侵蝕可知現在合工大叚無傷去年六月初旬陡發颶風頂衝最險之處稍有潑缷已隨時修完惟中間裂有罅縫一道計長七十餘丈已由現任道崔永安勘估一律修竣約計尚需銀三四萬兩今前後　計尚在前案原估銀十二萬兩之内是卽李輔燿承辦此工節省之明徵當時該撫在藩司任内奉委驗收甫報工竣並無塌陷今夏績被風潮遂致隄身横裂在該撫交缷之後由前而論無所用其彌縫由後而論則又未經蕆事其所稱得賄八千兩之說自無其事又原參該撫交缷後各屬派送程儀多者三千金少亦數百兩均宗培彚送一節查該撫久歴外任積累未清常向號商挪借按月　息盡人知之當時屬吏共聞該撫艱窘情莆曾有湊集程儀之說該撫聞知傳首府宗培至署嚴詞峻斥亦盡人知之或者傳聞異詞致生謗議又原參該撫時時逗遛處處需索過嘉興時嘉防統領費金組邀集文武設讌烟雨樓演戲竟夕致嘉興府衙署失火無人在城救援盡付一炬一節查該撫係本年四月初十日路過嘉興吏民攀留於申刻在烟雨樓設席祖餞並無演戲席散時天尚未祺官紳已回而府署後樓於是夜三更失愼事偶相遭傳者或過甚其詞又原叅費金組擅離防次相隨至滬觀劇冶遊無所不至州縣禀其職守趨承追送者如烏程李光益歸安朱懋淸麗水縣錢寳枬等不下數十員排日宴飲面餽程儀宗培費金組於過嘉興時更以數千金拜爲師弟一節查費金組於同治二年由武童投効軍營轉戰江蘇浙江河南等省歴保總兵現帶浙西水師七營兼統中營常備軍該撫頗爲倚任現聞電調赴皖而浙江士紳紛紛籲留殆亦有足取者前次該撫赴滬該總兵沿途護送至滬至與宗培共拜門生查無實據至烏程縣知縣李光益在任聲名尚好前署歸安縣現署餘杭縣本任泰順縣知縣朱懋清所至得民該兩員缷事後因赴滬清算漕糧尾數時值該撫過滬順便晉謁未爲過情惟准補麗水縣知縣李寳枏歴署諸曁長興等縣左長興任内辦事　非幾釀冤獄其迎送上官猶爲小過又原叅該撫到安徽任内尚未匝月縱容家丁婪索門包一節查皖省院署從前現任屬吏初次謁見率多致送關人謂之茶敬一二十元或數十元不等自前撫臣王之春蒞任禁革一切陋規無敢違犯迄今尤舊制焉該撫甫經到任雖馭下不免稍寛而採訪衆論未聞有縱容婪索情事各等情禀覆前來臣查安徽撫臣誠勳被參各節或有其事而傅聞異詞或迹相類而情事相異均已委查明確其於交缷浙江撫篆之後不能盡絶屬吏出境送迎雖違功令究與現任上司有所區别可否免予置議出自聖恩總兵費金組擅離防次隨送出境相應請旨交部照例議處至准補麗水縣知縣李寳枬辦事草率工於逢迎應請革職以肅官常所有遵旨查明撫臣被參各欵實在情形謹恭摺覆陳伏乞皇太后皇上聖鑒訓示謹奏奉硃批另有旨欽此 
[綏遠城將軍貽奏保奬辦理察哈爾右翼墾務出力人員摺十七日]  
　　督辦墾務理藩院尚書銜綏遠城將軍奴才貽榖跪奏爲辦理察哈爾右翼墾務出力人員遵旨擇尤保奬恭摺仰祈聖鑒事竊奴才於本年八月間因察哈爾右翼墾務成效過半陳明前後辦法並聲明在事出力人員請俟年終時援照奉天大凌河熱河圍場辦墾成案按異常勞績請奬奉硃批准其擇尤酌保毋許冐濫等因欽此仰見聖主激勵人才有勞必錄之至意易勝欽感伏查察哈爾右翼豐鎮甯遠兩廳屏藩大朔連跨台羣地勢袤延至七八百里從前晉省奏開地畝事經兩次時越十年僅報墾地三千餘頃押荒從未一律徵齊其辦理之繁難固已概可想見奴才上年到墾後事端叢委棼如亂絲查舊墾則轢轕逐待淸釐關新荒則尺寸皆需勘丈經奴才督飭奏調咨調及晉省各員設局認眞經辦復因地畝皆在蒙旗添調深明大義之蒙員隨同辦理該各員等或在奴才駐所或在豐寗兩避分任要差奴才隨同週歴考查親見各員等晝夜勤動手足胼胝冐署衝寒奔走　捗荒山大　艱苦備嘗開局未逾兩年而全功已將告難現在兩局開放各地綜計在八成以上徵收荒價亦逐漸加增除已解部押荒銀兩外仍赶緊　續催徵務期及時　敷按照前奏分别留解冀增晉鄙版圖之廓兼助司農涓滴之儲且將來各地統行升料計可多增 
 
