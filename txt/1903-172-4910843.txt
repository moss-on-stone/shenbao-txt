# 1903 - 172 - 4910843

 

Page 1

 
 
[皇朝政典類纂出書截股啓] [  圖書集成局白]  
　　是書搜采官私諸書多至八百三十餘種編纂至兩年之久始克成書購書之價設局編輯之資數逾鉅萬股頂十六元虧耗實甚現在二百卷已經印就裝釘四十八本應卽將股票停止所有各外埠經售處請將售下股銀及未售股票迅卽如數寄申以便核數發書與股諸君亦請卽向經售處找價取書爲荷全書準六月望日告成共釘一百二十册實價洋銀二十八元　 
[九通目録出售啓] [  圖書集成局曰]  
　　九通一書卷帙浩繁海内劬學之士每以不便檢閱爲憾本局不惜重貲禮延通才博學將是書條分件繫編成目録四十卷已讀九通者得此槖鑰固屬便於檢查卽目未覩九通全書亦可藉此以上窺數千年之典章文物全帙關鍵其在是乎現在書已告成每部裝釘十二本無論曾購本局九通股票與否一律售洋銀二元有志經世學者請速臨申報館申昌書室及各書坊搆取可也 
[國家失信於民以致不能舉國債之害說]  
　　易曰信及豚魚傳曰小信未孚民弗服也夫以信而至於豚魚可格則可知信之獲益也大矣以小信未孚而民猶弗服則可知信之當守其大也明矣我嘗讀朝廷詔旨一則曰國家厚澤深仁再則曰國家厚澤深仁二百數十年來累牘連篇不能枚舉豈將以此四字爲要結人心之具耶抑將以此提民之耳使之皆知所感激耶嗚呼深仁厚澤者小民之頌詞也乃小民不言之而國家自言之吾證之中國歴朝史書未見有此詔旨也證之泰西歴國史册更未見有此詔旨也泰西於君主登極時必有誓言書之方册我中國自古以來未聞有此雖不必與之强同而要亦無庸暴其深仁厚澤之功轉略其與民信守之語或曰與民信守之語我朝廷固亦未嘗無此也試觀著爲令甲永以爲例之事史乘所載未嘗絶書何言不能與民信守也則應之曰政令所布因時制宜損益變通未能拘泥故永著爲令之事今時不少變更甚且有轉瞬而卽改者然此未足爲不能信守之害也獨有一事朝廷不能不與民信守而竟忽反其意以致貽無窮之害者則莫如前者昭信票之改爲商務股分票是夫票曰昭信固明明以信示人矣定期歸還可用以抵錢糧釐稅此各省大吏之所奏准民間固斷不虞其有他者也乃忽焉而有某省某督之奏將昭信票改爲商務股票不論或願或否届期一律不還朝廷惑之竟允共奏於是而所謂昭信票者乃成爲不信之票矣惟上海一處則以當時海關稅務司曾經畫押故不能改爲商股票仍可以之抵案關稅關迤臣民關惟吞聲歉恨莫可如何懇朝廷之無信頌西人之能守信而已一怨一頌無形之大害也人心日以離民氣益不固浸而久之足以亡國而卽以目前論之則亦有有形之大害焉何也自昭信票之成爲不信票而朝廷不能再向民間行息借也譬之平民或遇急需向人借貸按期將本利歸清然後再向商借而人無不願又譬之市廛每假錢莊之銀以取便利顧至年終必須結帳結清之後明年仍可與之往來否則平民以爽約之故不能再向人借錢錢莊以前帳未清之故不願再與是鋪來往卽使忝顔啓齒而人必無有應之者無他以信之不能守也夫以民間猶必守信若此而謂國家反可失信於民哉取一時之權宜失朝廷之大信且徒以飽在事者之私槖而所謂商務股票者均消歸於無何有之鄉國家曾未得絲毫之益噫創爲此法者何其識見之昏貽害之大乃至於如此之甚哉不然拳匪亂後賠欵四百兆雖不能盡借之民間以冀一朝而了然民亦何所不願而不以錢借之於國家乎吾觀泰西各國無一國不有國債債之巨者以本額計有至八億萬磅之多以利息計乃至歲出二千七百萬磅以全國歲入計乃至盡五六年或七八年或十餘年猶不足以取償國債如此之巨而西國之債户猶有願减利不願清償者豈西人之皆好義哉抑借者能取信於民而民無不獲其利也能取信於民則民皆視爲至穏至妥之債而無不願借之於國雖欲阻之而有不能阻之者矣吾是以太息痛恨於昭信票之不能取信於天下致使難乎爲續而國家遂受三十九年賠欵之累也 
[本館接奉電音]  
　　昨日午後五點鐘越二十五分時京師飛電傳來上諭一道敬謹譯登○閏五月初二日内閣抄奉上諭端方奏特參庸劣不職各員請旨分别懲處一摺湖北署恩施縣知縣補用通判王璠縱容丁役苛斂病民署黄梅縣知縣試用知縣任本垚承辦堤工欵多侵冒松滋縣知縣陳偉哲貪庸猥瑣痼習特深署東湖縣知縣試用知縣葉丙勳操持不謹聲名平常隨州州判陳楙昌文理不通南漳縣典史李宗泌濫交不愼來鳳縣卯峒司巡檢姚書樓行爲卑鄙建始縣典史江紹禾違例擅受恩施縣典史梁春麟罔利營私通城縣典史范星雲捕務廢弛均著卽行革職鄖縣知縣謝增齡才具平庸難膺民社署雲夢縣知縣補用知縣劉超元聽斷不明事多廢弛均著以府經歴縣丞降補署建始縣知縣補用知縣馨體年力已衰難期振作著勒令休致以肅官方餘著照所議辦理該部知道欽此 
[宫門抄]  
　　五月二十一日内務府國子監廂黄旗值日無引見洵貝勒裕德各假滿請安山西巡撫張曾敭到京請安景澧等前往西陵請訓載挭服滿請安並謝前引大臣恩奎俊謝補進西苑門班恩安存文蔭陸鍾琦預備召見掌儀司奏二十三日祭奉先殿濤貝勒行禮召見軍機及陸鍾琦張曾敭提督衙門奏拿獲結夥持械刃傷事主搶劫盜犯英受卽莊子又名英三等三名又拿獲結夥持械嚇禁事主搶劫行人盜犯李羣兒卽大李等二名均請交刑部○二十二日理藩院鑾儀衛光禄寺正黄旗值日無引見溥長假滿請安錫光續假十五日召見軍機皇上明日卯初二刻至大高殿拈香畢還宫辦事召 
 
 

Page 2

 
 
見大臣 
[電傳　宫門抄]  
　　昨日午後五點鐘時京師友人專電告知本館云閏五月初二日皇上召見軍機大臣及張曾敭歐陽述錫良 
[詳述償欵用銀緣始]  
　　天津直報云英廷已允中國用銀交付償欵俟十年之後再議章程此舉創自美人而英廷贊成其事其居心公正誠有令人欽佩莫名者今西報載有詳細情形爲之譯登如下使閱者咸曉然於英美兩國之用心也西報云一千九百零二年五月二十九號奉有諭旨大略謂按照一千九百年十一月二十七號所定草約中國願償給各强國共費共海關銀四百五十兆兩按照金磅交付彼時英國所定之價係每兩合三先令照此計算四百五十兆兩應合英金六千七百五十萬磅迨後各關各按時價核算計有四百六十二兆兩之多與草約數目相去甚遠因擬於所定之數每百分减收二分又四之一惟英人因他國私欵卽教民等損失之類需索頗多惟英獨查勘詳明斟酌裁减是以不能再爲减少中國於此事亦不深求查此項償欵按照四釐行息首次連息應交一千八百八十二萬九千五百兩另有中國舊債若統以每兩三先令計之每年應付二千三百六十萬兩合計新舊兩項每年共需四千二三百萬兩之譜遲至一千九百四十一年方克付清本年正月一號應交首次償欵中國早經如期付訖係以每兩合三先令付銀一千八百八十二萬九千五百兩彼時聲明金銀市價低昂中國不復過問當未付之先曾懇美廷請萬國弭兵會判斷後因各國竟見不同事遂中止於是美廷照會中國謂我美當仍照原定草約每兩三先令計算刻下英國亦允事同一律但十年以後尙須另議章程云 
[俄約難信]  
　　日本大阪某日報云中國外務部領袖慶親王前曾因病請假後以三世子薨逝續請賞假若干日近日政躬已漸霍然皇太后以東三省時局阽危促令從速與參機要爰於華歴五月初十日入值軍機適中俄銀行執事人璞科第將於七號回俄是日遂赴邸第私謁迨九號俄使雷薩詣外務部與慶王互相商略事機秘密當時絶鮮人知事後探之方知中俄約章實於是日議定其中第一條謂俄兵之駐東三省者定於立約後撤回另由俄人招募土民照軍隊之制鈐束所撤俄兵駐紥内蒙古科爾沁一帶第二條謂東三省中前由俄人所開金礦仍歸俄人經營其未開之金礦日後歸中俄合貲開采中國不得擅開第三條謂中國陵寢歸俄人守護華兵不得設戍其間第四條謂外人之游歴長白山一帶者允不滋生事端第五條謂鬍匪之類歸俄國討平本館意此約若眞則不特中國將東三省贈與俄人卽 
歴代皇陵亦非中國所有矣慶王安敢貿然允許朝廷亦安能畫諾施行哉直可决其爲齊東野語也 
[慈駕還宫]  
　　昨日京師友人專函相告云梅炎藻夏薰風自南皇上恭奉皇太后暫駐頤和園俾得幾餘頤養兹已於五月二十二日用膳辦事後警蹕還宫矣 
[滇匪將平]  
　　漢口日報登雲南專電云五月初九初十兩日官軍在館驛地方迭獲勝仗十三四五等日蒙自各營在緬店普雄楊柳垚各處殲匪甚多匪勢窮蹙臬司劉於十八日督軍直抵臨安現已合圍不日當可撲滅石屏州亦已克復 
[桂撫電文]  
　　聞之粤東友人云近日桂撫王中丞電達京師外務部略謂冬電已悉大股匪黨悉平現正搜剿餘孽惟民心浮動振欵支絀殊爲焦慮春覆 
[宣告學生]  
　　昨得湘中友人手椾云上月某日湖南巡撫趙大中丞親臨師範館講堂召集學生宣告一切先言體操衣服短身窄袖爽便異常妙並極合因時利用之引趙武靈王衣胡服而强及孔子褻裘短袂之說以爲疏解又言時局艱難諸生總以講求實學力圖報稱爲主如東三省以爲我等非不引之事憂然凡事與其臨時憤激無可挽回不如平日以愧恥爲心亟圖振作或者於事有補諸生從此力學必能奮發有爲卽今非平規矩肅然已日之時家塾之所能及英年勵志濟濟一堂實爲我心所豔羡我等年齒加長無復建白私心自問慚赧交并實不如諸生之力也惟爲乘時勵志學有容舊異學主義則同總宜宗旨正大心跡光明切不可使有流弊諸生須愼之於始持之以堅無流弊卽無可訾議遇有事更不必聚衆倡議故不新動輙停課致類浮囂儘可將實在情形并所擬辦法條陳本部院本部院自當折衷至當行所當然以勉副諸生之意其高等之說畢又至各勉學堂如前宣告 
[市虎傳]  
　　南昌訪事人云近日省垣喧傳武備學堂教習在外冶游滋事人言嘖嘖到處皆聞然詢之學堂中人則稱並無其事此中虚實非外人所得而知今將堂中示文照録於左武備學堂示照得本學堂開辦半年規條嚴肅所有肄業學生以及講武館員弁無事均不准外出卽星期放假亦必派員四處密宣以防游佚乃訪聞近有不法之徒膽敢仿製操衣冒充教習藉端滋事深堪痛恨除嚴密查拿外合亟示諭仰鋪户居民人等一體知悉嗣後如有口稱本學堂教習及肄業員弁學生曁一切丁役人等在外招摇生事確有證據者准卽扭送來堂禀請究辦决不稍有干累其各遵照特示 
[示防迷藥]  
　　杭州訪事人云省城前有用藥迷人之張王二匪經地方官拘獲審實正法嗣又緝獲同黨一名嚴禁錢塘縣獄大約不久亦須誅戮矣保甲局憲深恐尙有餘黨濳伏各處施其鬼蜮技倆爰發出簡明告示遍貼通衢其文曰近有匪徒用藥迷人置諸食内以誘愚民一經入口頓覺神昏身弱口啞呌喊無能任意攫取腰纒洋銀更有幼孩尤宜小心無知無識尤易素酖務須防範弗令出門倘被所迷拐帶卽行神色昏呆未易追尋所幸該匪已正典刑恐有餘黨尙未盡懲爲此出示曉諭爾民生諸色人等各宜凛遵如或不愼受害匪輕 
[除莠文言]  
　　南昌訪事人云日前南昌府江訒吾太守督同南昌縣何大令新建縣杜大令出示曉諭曰照得省城内外遵奉諭旨興辦警察業已成軍於五月朔日肅清街道一切游丐貧民照章不准游行街市現經本府縣禀請大憲設法籌欵建設工藝等廠分别收養選擇教習教以工藝使之各執一業以遂其生其老幼婦女殘廢人等亦得設法收養俾不致流離失所惟各該乞丐游惰性成强横習慣恐不願入廠工作濳往各鄉結黨成羣强討惡索甚或宵聚朝散肆行偷竊轉爲鄉間之害除飭差訪查拿究外合行出示曉諭爲此示仰各鄉士庶軍民人等知悉如有前項不法丐徒聚衆入鄉滋擾准受害之家投訴所在保甲局及本村紳耆地保隨時綑送赴縣以憑訊實照例嚴辦决不稍爲寛貸該鄉民等亦不得任意毆傷更不得將一二安分乞食貧民藉端綑送致于併究其各凛遵毋違特示 
[制軍懲賭]  
　　姑蘇采訪友人云上月下旬某日蘇州府署接奉兩江總督魏午莊制軍五百里排單内開本部堂訪得蘇鄉唯亭鎭向開藥鋪之朱綏之在本鎭開塲聚賭殊干法紀著卽飭縣訪拿禀候究辦等因府尊向子振太守因飭長洲縣蘇靜菴大令星夜將朱拘獲略詰口供暫押刑房聽候禀請制軍核奪 
 
 

Page 3

 
 
[受篆有期]  
　　姑蘇采訪友人云新任吳縣知縣李紫璈大令交卸無錫縣篆後於上月之杪回至省垣趨詣各憲轅禀到隨頒發紅諭示期本月初三日吉時履新 
[沙渚魚書]  
　　沙市訪事人云荆州所建中學堂經費支絀工作暫停刻經道府設法力籌以免半途而廢○端五日午後沙防哨弁某君巡至某妓院門前適有某甲者自妓家出不知如何與巡兵口角自稱某縣令之公子道經此地偶作狹邪游隨撕破巡兵號衣悻悻而去哨弁怒回營禀知統領請卽轉詳荆宜施道憲余堯衢觀察觀察札飭某令將其子交出如何懲辦容俟續聞○新授荆州將軍綽留守於五月初九夜乘快利輪船抵沙文武各員均詣碼頭迎迓 
[汴撫起節]  
　　新任河南巡撫陳小石中丞蒞滬後駐節美租界北河南路天后宫側出使行轅定於今日附招商局某輪船往津沽換乘火車入京陛見 
[連鑣赴日]  
　　山東候補道方觀察燕年及孔太史祥霖携帶遊學生數十人於日前來滬暫寓英租界某客棧昨日同乘日本郵船株式會社神户丸赴東瀛游學 
[請興團練]  
　　浦東上南川三邑時有梟匪盤踞肆行刼掠閭里騷然日昨南匯縣董事潘莘橋等人具禀蘇松太兵備道轅請准興辦團練藉以保衛鄉閭不知道憲袁海觀觀察如何批示也 
[相機剿撫]  
　　日前本邑浦東南北兩帮梟匪在南匯周浦附近互相械鬥傷斃數人事後浦東保甲總巡謝岳松明府函禀蘇松太兵備道袁海觀觀察請派勇往剿觀察傳上海縣主汪瑶庭大令到轅諭令妥籌善策及大令辭退卽定於今日帶同差役全順薛貴前往周浦會同管帶龍葆珊遊戎相機剿撫 
[毁牌候訊]  
　　日前本邑已革舉人童迥及生員尤彭熙欲將老北門内積善寺改作學堂與住持僧學禪互相齟齬突將佛像擊毁并壞及所供萬歲牌報由縣主汪瑶庭大令勘明昨日已飭差拘獲童等八人聽候訊辦矣 
[札分稻種]  
　　厦門向有一年再熟之稻邇由松江府許子原太守遣人運到稻種若干分派各縣發交四鄉各地保轉發農民播種上海縣主汪瑶庭大令昨已領到當卽遵照分給各農民矣 
[丈量水道]  
　　前日本邑南市馬路工程局總辦翁子文太守接奉蘇松太兵備道袁海觀觀察札文飭將董家渡一帶水道深淺逐一測量卽行禀覆因於昨日午後親帶勇役弓手前往浦濵用繩測明然後開單申覆 
[格致書院寍紹台道官課題]  
　　元詔各道廉訪使作成人才以備選舉論泰西與中國交涉動云利益均沾而中民之商於外國者節節受制宜如何申明約章叅證公法以衛遠商而維政柄策卷繳上海虹口中西書院限月終截止 
[英界火警]  
　　昨日黎明時英界直隸路第五十九六十二等號門牌周振泰號内不戒於火忽兆焚如當經瞭望臺上鳴鐘報警救火會西人急驅英法美三界皮帶車前往救熄然已焚去房屋四幢矣 
[四迅巡捕舞弊案]  
　　英界捕房三畫華捕馮阿信串通車寓主蔡朝榮等違章納賄等情迭經公廨讞員孫建臣直刺會同英總領事署繙譯官迪比南君研訊前已三志報端矣前日午後鐘鳴兩點二刻覆訊之期馮延律師博易投案蔡延律師雷滿投案捕頭派人將蔡等解到直刺與迪君詰究之下先由工部局所延律師瓊司聲稱前日復訊後總巡捕頭卽派七十號西包探至法界查訪今可令彼據實禀陳直刺與迪君頷之七十號西包探禀稱西歴六月二十五號鮑總捕頭命往法界姚榮亭家查察車輛凡與工部局章程不符者甚多然其車皆已售去今祗存九輛置諸門前叩其緣由姚言工部局不給捐照不得已出售耳其九輛中有三輛係一千五百十七等號均有小印鈐在馬口鐡片上實皆破壞不堪然在租界中照常來往有人雇坐甚爲可危博律師曰此案已迭訊各人口供今本律師當爲馮逐一伸辯查工部局控馮串通各車户私收陋規試問有何憑據卽見證唐湘舟所言堂上諒亦不信查唐卽子範前充楊樹浦捕房五百二十一號華捕前日有與唐同役之甲乙丙三華捕投案證明可無疑義唐前供曾隨克拉克赴高麗前日克拉克到案訴明雖曾雇伊當細崽並未帶赴高麗若謂西歴五月十六號在寗波路中馮告以車上所釘捐照下如印有蔡榮土月等四字中之一字者不必曳入捕房每月十號可赴法界取洋銀四元等語查當時派出查車者共華捕十二名何以馮祇向唐咨照餘捕皆否統核前後各供顯見虚誣然三畫捕頭所稱是月曳入捕房之車共一千數百輛而馮祗曳入十三輛其中蔡徐馬姚等人所置者祗數輛顯係作弊云云亦不過猜度之詞本律師查馮在捕房當差將三十年小有過悞歴經捕頭薄罰迨派爲三畫捕頭亦已十餘年並無大過若謂是月祗曳入車十三輛定有弊端恐無此理今有一喻於此假如工部局派巡捕二十名荷槍出外擊犬而此二十捕中惟一捕獨無所獲遽回銷差卽可疑其受賄耶抑不受賄而實未見犬耶夫查車與擊犬事雖異而理則同唐旣供自馮咨照後卽見有破車百餘輛在路游行並不曳入捕房實係有意玩公此外工部局繙譯胡增華及三畫西捕所禀各節請堂上不必見信胡惟通英文而已車輛違章與否彼實不諳前供伊坐車至浙江路轉角處車夫不肯前行試問伊知此車果整齊否耶三畫捕頭疑馮受賄祗曳入車十三輛云云証以本律師擊狗之喻不俟嚴查卽可知其毫無實據應請將馮開釋以示大公雷律師稱本律師係蔡馬等四人所延車後法界捐照上所鈐小印僅記自己姓名與工部局章程毫無違背况前日到案之胡愛卿等皆屬案外之人亦曾供明各車多有小字暗記安見蔡等必有行賄情弊應請開釋以免株連瓊律師稱博雷兩律師伸辯各條甚爲有理惟查工部局所用之人遇事有可疑卽可送請至公堂訊奪緣華人與西人不同華人或遇事串通西人則否今見証唐湘舟等及三畫捕頭所供各節諒堂上深信無疑旣有的實中西人作証馮之舞弊顯而易見應請堂上將馮定罪以儆其餘直刺商之迪君著將各人分别還押候禮拜一解案定讞 
[邑宰騐屍]  
　　甬人名玉林者知其姓日在美界唐家弄一帶喚賣餅餌以餬其口前日午後至悅來坊左近就自來水龍頭取水適有同鄉人忻孔氏亦在彼處汲取不知緣何互相口角突舉巨靈之掌連批玉林兩頰旋經旁人勸解而散玉林回家後愈思愈忿潛購紫霞膏吞服及毒發經人送至同仁醫院求治未幾卽溘然而逝氏知己肇禍當晚卽奔赴上海縣署自首縣主汪瑶庭大令飭暫收管隨於昨日午後三點鐘時傳齊刑仵書役鳴騶蒞唐家弄屍塲卽升座地保跪禀前情大令令仟作如法相騐旋唱報屍身並無傷痕確係服毒自盡大令離座親視一周飭吏塡明屍格隨由衆鄰訴稱玉林並無親屬在申小的等已醵集徼資願卽備棺收殮乞免標封大令准之遂呵導回署 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　沈連福控胞兄連元盜賣公産等情前晚縣主汪瑶庭大令升堂研訊連福供稱祖遺住宅與胞兄連元未經分析近被連元私行賣去議定洋銀一千九百元行將立契成交求恩諭止連元供稱住宅一所本與胞弟連福各半前者連福適有所需已將一半併歸小的計洋銀五百元有單據可查日來小的已賣與王姓尙未成交叩求明鑒大令諭令暫緩立契先將單據呈案聽候復訊察核○張鳳亭控其姪茂林毁屋行兇等情大令研訊之下鳳亭供稱小的係本邑人四月十一日有與堂姪同居之朱阿囡擊毁小的屋角詢以何故云係茂林所囑小的未與計較次日茂林忽挈妻登門辱駡小的與妻子徐氏向詢緣起均被毆傷茂林供稱小的住屋與堂伯鳳亭之屋隔一小弄四月十一日小的緣梯登屋掃除積穢失手碰落堂伯家屋瓦一片不料堂伯與伯母前來滋閙小的惟略與分辯並無囑朱毁屋之事地保姚尚卿禀稍事後小的往查屋角並未損壞大令將鳳亭斥退不予深求○金兆山控金和尙龔坤全盜賣墳地等情大令研訊之下兆山供稱堂叔勝昌故氏無子應立小的爲嗣堂弟和尚出而爭繼並串同故叔之壻龔坤全盜賣祖墳餘地得洋銀一千一百四十元所葬各棺不知遷往何處龔供稱岳父勝昌無子故後由岳母楊氏嗣胞姪和尙爲子墳地向歸岳父掌管刻由和尙與岳母商同出賣事與小的無干兆山及金旭卿意欲分肥　情控告求恩明鑒和尙供小的生父克昌逝世已久胞叔勝昌無子由叔母楊氏嗣小的爲子近將墳地出賣與人得洋銀一千一百四十元所有　棺已另購新地遷葬兆山係嗣父之堂姪垂涎地價砌情妄控並欲爭立爲嗣又恐嗣母控訴阻不許來叩來明鑒大令斥兆山不應妄爭兆山唯唯遵諭旭卿呶呶强辯大令曰爾前年曾與錢姓涉訟顯見甚不安分今觀此事必係爾所唆使遂判責二百板兆山仍辯論不休大令怒甚飭又責四百板然後叱之使退 
[上海巡局紀事]  
　　前者繩索公所董事沈金華投浦東保甲總巡局呈控同業曹金炎丁阿土李春紊亂行規等情總巡謝岳松明府提訊之下以曹丁並無不合交人保出李枷號若干日昨已期滿飭帶案疏枷取具改過切結然後覓人保釋○前日流氓羅鼎如在大南門外桑園街向李阿如藉端索詐不遂所求遂糾人持刃恐嚇適爲滬軍營某勇所見拘解二十三七鋪巡防局局員某君研訊之下移送保甲總巡局請卽訊懲 
[馬路工程局瑣案]  
　　前日包探黄量海查見浦江中高桂生所駕駁船上裝有蠶繭四袋遮掩掩形迹可疑因卽拘至捕房轉解馬路工程局總辦翁子文太守倩襄讞委員黄衡堂二尹研訊高供此項蠶繭由馮劉氏雇小的之船裝運實不知其來自何處二尹命傳馮劉氏質訊供稱小婦人亦以篙檝爲生涯來往浦江南北歴次受人之雇裝運蠶繭掃艙之際陸續積存並非竊贓尙求鑒宥二尹令次人保出聽候飭查○南市捕房八十九號巡街華捕某甲因事被捕頭斥革不自引咎滋閙不休工程局總辦翁太守聞之立飭提案研訊喝令從重鞭責甲再四苦求始免施刑驅之出局 
[英美租界公堂瑣案]  
　　包探錢榮堂解余卜牛到案禀稱此人行竊陳蘭順家洋布麻袋等物報由小的緝獲送請究懲襄讞委員魏蒓塢大令商之德總領事署繙譯官麥令豪君判責四百板○包探張全林解陳桂林到案禀稱此人乘脚踏車至黄家庫將陸芝香家男孩撞倒輪軸由頭上碾過以致此孩昏彚不知人事經巡街捕拘獲一面送孩至某處醫館求治醫生騐得傷勢甚重難免性命之憂今特解陳請訊大令著帶回捕房交妥人保出俟孩傷痊然後訊辦○包探朱桂生解朱流福到案禀稱此人在工部局當工頭每乘西人發給各工人錢籌　　令車夫盧阿三混入工人中冒領已被領去錢十一千五百文兹始由小的拘獲解請訊追盧供小的受朱之雇甫閱二旬由朱給籌囑領工錢實不知其底細大令著卽釋去朱押追所領之錢俟繳案後枷號三日發犯事處　衆○包探徐榮珊解張茂茂王福生到案禀稱伊等二人係成衣匠不知何故忽將同業邵馮慶扭入某茶館强借洋銀由邵報知小的拘請究辦大令判各責二百板○包探石錦榮解顧芝江到案禀稱此人在三茅閣橋堍求售江南湖北各種彩票有違租界章程故由小的拘獲請究顧供小的初次來滬不知定章尙求恩典大令飭將彩票充公從寛開釋○包探方長華解張阿福到案禀稱此人行竊泰昌莊綢衣兩件故由小的拘請究治大令判責三百板 
[法租界捕房瑣案]  
　　前者福馨鞋店主胡潤安控湯壽卿欠欵洋銀四百七十餘元等情其時孫建臣直刺方綰法界讞篆訊供笞責押候比追迄今案懸半年尙未了結昨日午後二點鐘時讞員魏蒓塢大令蒞捕房發落各案時胡潤安投訴案下請提爲湯具保之顧阿五嚴追大令飭靜候提顧詰訊○車夫王同林吞没坐客所遺拷綢衫一件被包探緝獲解經大令訊供飭責手心一百下贜暫存捕房聽候認領○偷兒陸萬慶吳新發周德奎行竊得贜被包探拘獲解奉大令訊明著將陸責三百板吳責二百板周責一百板 
[美租界捕房紀事]  
　　巨竊陳麗客曾於日前撬開華記路馬姓家後門行竊金銀首飾所值不貲雖經投報捕房迨尙偵查未獲日昨又在法租界犯案致被拘入捕房虹口捕頭知之令包探劉阿炳協同某西探至法界捕房訴明一切情由請准帶回以便吊齊各贓解請讞員孫建臣直刺訊辦○屠夫萬阿德前因犯案遞解回籍近忽潛來滬上匿跡虹口昨被包探劉阿炳所知拘入捕房捕頭令押候解送公堂禀請懲辦○昨日某洗衣作學徒肩荷衣服若干行經乍浦路大橋左近突有某甲者高駕馬車飛駛而來致被撞仆於地碾傷足踝二百百十二號巡街捕見之一併解入捕房捕頭見石受傷屬實令人扶送同仁醫院求治甲押候解送公堂　請訊辦 
[蘇省官報]  
　　五月二十一日臬轅牌示照得五月分候補佐雜月課定于本月廿三日廿四兩日在滄浪亭課吏館考試先赴牙釐局投呈履歴候補道王發辭行回寗知府許星璧鐡林均由滬來胡玉滬禀辭回下游釐局調署江寗府北捕通判姚紀衡由寗來禀謝卓異行知同知高繼昌上海通判金殿元長洲宜興府經歴林文懿江陰縣丞邵鳳年青浦巡檢徐步瀛　壇均禀知奉委催提漕項差卽辭知縣周慶賢由常熟沙洲差次來薛華墉朱之幹均由寗來單希曾禀辭解京餉赴都昭文縣典史楊爵修禀知赴　松本道憲騐看卽辭　二十二日候補道王毓苹辭行回寗唐郁華由滬來知府鐡林禀辭回滬知縣金銓禀知由靖江騐收河工差史式珍禀辭回寗聶培新由寗來禀知交卸署溧水縣任事沈爾楨禀謝奉撫憲給咨赴都引見卽辭巡檢俞侃禀知交缷署丹徒縣典史任事回卽辭赴寗見制憲韓國楨禀知奉委赴婁縣催提漕項差卽辭准補丹徒縣典史張士彦由甯來指分江蘇分缺先巡檢郭啓誠順天人由京領照來省禀到試用未入流顔緝斯四川人由籍領咨來省禀到管帶蕪湖水師左營補用總兵陳止項田蕪錫朱管帶飛划營兼巡緝快船儘先叅將徐錦堂由南匯公幹回二十三日候補道唐郁華辭行回滬知府禀是鹽禀辭回滬知縣藍采錦禀辭赴上海公幹薛華墉禀辭回甯　鶴年禀辭解京餉赴都理問朱之榮由吳淞貨捐分局專丁來省禀知奉山東賑　總局憲飭知以賑捐案内出力　保補　　以知州用 
[江西官報]  
　　候補府殷洪鈞委辦九江官銀分　通判史鼎濮維俱搭解北洋經費銀兩調署樂平縣郭曾準缷署萍鄉縣事並清理交代回黄元直接辦撫轅文案府經夏顯斌酌委司道首領一次劉開運委辦　銀錢號關防蔣紹銘委查順化門曾鶴祥往靖安縣錢聯煇往南康縣俱收發公事張景昭委辦甯都州保甲候補府范積辦黄江口兼臨城釐卡候補縣沈乾元新城公幹並守催署永新縣陳令新喻縣劉令交代清楚回程堻禀謝酌委優缺一次梁繼禀謝請補建昌縣行知又回永新永甯統捐局陶壎委收撫院呈祠縣丞盧樹勛禀謝酌委員道首領一次 
 
 

Page 10

 
 
[上海六馬路仁濟善堂經收咸有一德施醫給藥一文愿册捐四月廿至五月廿一日清單]  
　　鄭建明善士洋三十元朱仲記洋二百念角方賢喬周鎭元翁湛然楊玉葛清江恆記仁善堂方金氏張孫氏滸浦無名氏無名氏無名氏十户各洋十元姚執中洋八元念角陳祥滋洋六元康老人學海子合六元秦則甫廬炳臣曹永祥延陵誠署氏馬德名盧隠名頴川隠名氏七户各五元顧頌廿求父病愈洋四元張吉甫洋二元念角洪泰無名無名氏無名氏三户各三元沈祖蔭沈祖蔭沈祖蔭楊玉崑朱禺甸左淮繩源盛硯雲山民劭虞章月氏六齡童愛安氏俞氏十一户各二元横濱復興昌儲俊卿石　高王欉山靜修士金源金城大豐平記安記董張氏無名氏無名氏十三户各一元蕭記哉記註　堂無名土四户各五角韓瑞春馮大安上號棧記無名氏隠名氏六户各四角謙吉修五記愼記紗記四户各三角樹體堂王景德王維堃王榮濤順記謙記章記裕記源記元記福記景記壽記五福無姓氏十五户各二角巫良臣戴德青邱之允高健卿周延春頴川氏力余氏蓉記朴記侍記仲記巧記春記翼記十四户各一角無名氏銅洋五元札姓銅洋三元四角端餘堂羅無名氏無名氏三户各銅洋一元無名氏銅洋五角裕茂和銅洋四角以上共收洋二百七十一元銅洋十六元三角 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十九年五月十九日京報全録]  
　　宫門抄諭旨均録正張○蘇撫恩奏查明江寗蘇州兩屬光緒二十八年下忙地丁等項已未完銀數摺○又奏報長江提督駛赴上游片○新疆巡撫潘奏造報新疆善後收支各欵懇恩飭部核銷摺○又奏核銷司庫支發通省驛站經費摺○又奏援案創設彩票緣由片護浙撫翁奏奉派美國賽會經費片 
頭品頂戴江蘇巡撫奴才恩壽跪奏爲查明江寗蘇州兩屬光緒二十八年下忙地丁等項已未完銀數恭摺仰祈聖鑒事竊照江寗蘇州兩藩司所屬地丁耗羡等項錢糧額徵已未完多寡各數業經遵照部咨各歸各項逐一分晰造報續准户部咨整頓各省錢糧並更定分數考成自光緒二十三年爲始上忙匀爲四分下忙匀爲五分始　免其議處如合計上下兩忙征完分數在九分以上仍給予議叙等因遵經按忙造册依限奏咨至光緒二十八年上忙止在案兹據江寗布政使李有棻蘇州布政使陸元鼎詳稱今届接辦光緒二十八年下忙之期所有江寗淮安揚州徐州海州通州六府州屬並海門廳額徵地丁驛站俸工槓脚等項正銀八十八萬六千二百三十七兩零内除抛荒缺徵因兵停免蠲免坍江候豁銀八萬八千九百五兩零該徵銀七十九萬七千三百三十二兩零又除上忙已完銀二十五萬八千六百六十六兩零又各縣因災緩徵銀一十五萬四千八百八十九兩零外實應徵銀三十八萬三千七百七十五兩零下忙應徵五分銀三十萬五千二百六十二兩零已完銀三十萬六千二百七十四兩零内經支驛站工役食等銀七萬七千五十六兩零解司銀二十二萬八千五百一十七兩零計多完銀一千一十二兩零又應徵各項五分耗羡銀三萬五百二十六兩零已完銀二萬八千七百二十五兩零内經支正佐各官養廉銀七千六百八十九兩零解司銀二萬一千三十五兩零計未完銀一千八百兩零又蘇州松江常州鎭江太倉五府州屬額徵地丁驛站俸工祗應槓脚等項除坍該正銀一百四十四萬五千三百六十三兩零内除分佔坍荒准豁註緩銀一百五十八兩零經支俸工祇應等項銀八萬七千二十八兩零外該徵銀一百三十五萬八千一百七十五兩零内除上忙已完銀三十四萬三千二百一十四兩零又除秋成案内抛荒蠲免銀　十三萬四千五百三兩零又提歸漕賦案内充餉銀一十萬七千七百四十二兩零實應徵銀七十七萬二千七百一十四兩零下忙應徵五分銀五十一萬七千一十二兩零内除松江府屬上忙多完銀二千四百九十九兩零實應徵銀五十一萬四千五百一十二兩零已完銀五十二萬四千五百九十三兩零計多完銀一萬八十一兩零又應徵各項五分耗羡銀二萬九千四百八十兩零内除松江府屬上忙多完銀五百三十六兩零實應徵銀二萬八千九百四十四兩零已完銀二萬八千五百六十七兩未完銀三百七十七兩零查江寍蘇州等屬該年秋成减歉以致完數短絀統計上下兩忙雖未徵足九分短徵無幾所有經督催徵不及分數職名應請邀免核議造册詳請奏咨前來奴才覆核無異因例限已届先將送到清册　咨户部科查核並聲明另行恭摺會奏在案除鈔奏咨移部科查照外謹會同兩江總督臣魏光燾恭摺具陳伏乞皇太后皇上聖鑒勅部核覆施行謹奏奉硃批户部知道欽此 
恩壽片再長江水師定章提督以半年駐下江半年駐上江周歴查看各營鎮將弁兵稽察勤惰本年提臣程文炳由瓜洲一帶巡閱水師營伍兹於四月初六日到蘇卽與奴才面商一切除各事認眞整頓再督帶師船駛赴上游所有照章巡視下江水師事竣緣由謹會同長江水師提督臣程文炳附片具陳伏乞聖鑒謹奏奉硃批知道了欽此 
甘肅新疆巡撫西林巴圖魯臣潘效蘇跪奏爲造報甘肅新疆光緒二十二年分善後收支各欵謹繕清單並分造總散清册懇恩飭部核銷恭摺仰祈聖鑒事竊查甘肅新疆省善後各項經費奉准部咨自光緒十六年起另提專案報銷歴經遵照辦理已截至光緒二十一年底止分别造册請銷在案兹據新疆糧台詳稱光緒二十二年分收支善後欵目自應仍接前案造報查舊管項下實存新餉平銀二萬七千八百五十二兩七錢九釐新收項下由防軍報銷册内提撥原估新疆伊犁塔爾巴哈台善後經費並採買運脚扣回平餘等項共計新餉平銀一十六萬四千一百九十四兩一錢一分開除項下支發新疆各屬義學經費通商善後保甲稽查牛痘醫藥局卡員役薪水羅布綽爾招徠户民遷徙川資渡船水手工食防營薪糧驛站經費安插撫回食面運脚等費供支新疆馬步營旗及在任在差病故員弁靈柩回籍車脚口分查勘喀什噶爾邊界員役薪糧駝脚俄文館東修膏火電報各局一切用費共薪餉平銀一十八萬六千六百四十一兩三錢伍分六釐實在項下截至光緒二十二年十二月底止共實薪餉平銀伍千四百伍兩四錢六分三釐應歸下案接續造報造具總散清册詳請奏咨前來臣覆查光緒二十二年分支發善後各欵均屬實用實銷並浮冒除將清册分送各部外相應繕具清單會同陜甘總督臣崧蕃恭摺具陳伏乞皇太后皇上聖鑒飭部核銷施行謹奏奉硃批該部知道單併發欽此 
甘肅新疆巡撫西林巴圖魯臣潘效蘇跪奏爲造報光緒二十二年分司庫支發通省驛站經費銀兩分造總散清册懇恩飭部核銷恭摺仰祈聖鑒事竊照新疆司庫支發驛站經費歴隨廉費俸工等項按年請嗣准部咨所有驛站用欵應照成例題報核銷等因業經前撫臣饒應祺將二十一年分支發驛站經費提歸另案仍請變通成例奏銷在案兹據署新疆布政使李滋森詳稱二十二年分鎭迪阿克蘇喀什噶爾伊塔四道屬共管轄原設及改增一百七十一驛額設驛書一百七十一名馬夫九百四十三名驛馬一千八百八十六四自二十二年正月初一日起至十二月底止照章應支工食油燭紙張料草站價倒馬等項銀一十一萬一千三百九十六兩七錢五分均已全數給領造具總散清册詳請奏咨前來臣覆核無異相應仰懇天恩飭部核銷以清欵項除清册送部外謹會同陜甘總督臣崧蕃恭摺具陳伏乞皇太后皇上聖鑒訓示謹奏奉硃批該部知道欽此 
潘效蘇片再東南各省近年盛行各種彩票如順直之籌振彩票廣東之各種彩票浙江之善後彩票湖北之簽捐票均經各督撫臣等奏准有案新疆歲認賠欵四十萬兩按期由協餉内扣解所有應發勇餉各項不能不設法彌補此項彩票入資少而獲利多人所樂從非若各項捐欵有抑勒攤泒之弊現擬倣照各省辦法設立彩票總局泒員試辦雖新疆地處邊遠風氣尙未大開若能認眞經理逐漸推廣集腋成裘於籌欵亦不無小補所有新省現辦彩票緣由謹附片陳明伏乞聖鑒訓示謹奏奉硃批户部議奏欽此 
翁曾桂片再案准部咨議覆攤泒美國賽會經費一摺奉旨依議欽此計單開浙江銀八萬兩解交江海關道撥領等因咨會到浙並電催速解查浙省藩庫儲馨如洗入不敷出洋債京餉現尙兼顧不遑祇可移緩就急於藩運二庫各項解欵中各挪銀二萬兩解滬此外委實無可再措經前設撫臣誠勳電覆户部查照在案藩庫認籌之欵現在一時尙難周轉兹先就運庫騰挪銀二萬兩發交號商源豐潤匯解江海關道投納由臣在藩司任内會同鹽運使黄祖絡具詳到院除咨取領匯日期咨部外理合附片具陳伏乞聖鑒謹奏奉硃批該部知道欽此 
 
 

Page 14

 
 
[光緒二十九年五月二十日京報全録]  
　　宫門抄諭旨均録正張○江蘇巡撫恩奏懇恩改奬摺○又奏留員辦理警務片○又奏審明命案重犯按律定擬摺○伊犁將軍馬奏旗員改就武職仍留伊犂差委片 
頭品頂戴江蘇巡撫奴才恩壽跪奏爲查明蘇省光緒二十三年冬漕海運案内請獎之方道濟一員懇恩勅部改獎恭摺具陳仰祈聖鑒事竊照蘇省光緒二十三年冬漕海運出力請獎案内在任候選同知吳江縣知縣方道濟原請俟補同知後以知府用經吏部駁查報捐同知案據應令將該員原捐執照送部查騐俟查明户部核准日期在案保奏奉旨日期之前再行核准等因卽經轉飭查明聲覆去後兹據蘇州布政使陸元鼎查明該員方道濟於光緒二十三年九月兩淮鹽捐局報捐在任候選同知蒙給實收旋在光緒二十二年海運案内保以同知直隸州在任候補奉部核准於二十五年十一月初二日具奏奉旨依議欽此是所捐候選同知係屬軍複除由該員呈請户部京捐局改獎外所有二十三年海運出力應得獎叙今奉部查前因應請將前開在任候選同知更正改爲在任候補同知直隸州字樣擬請俟補同知直隸州後以知府用核准註册等情詳請具奏前來奴才覆覈無異合無仰懇天恩俯准改獎除抄奏咨送吏部查照外謹會同兩江總督臣魏光燾恭摺具奏伏乞皇太后皇上聖鑒勅部核覆謹奏奉硃批吏部議奏欽此 
恩壽片再奴才接准部咨光緒二十九年四月初二日奉上諭廣東雷瓊道員缺緊要著該督撫於通省道員内揀員調補所遺員缺著向萬鑅補授欽此查蘇州省會現在辦理警察事極煩要似因實創非精明練達夙得民心者難期得力該員向萬鑅在蘇州府任内辦事極爲認眞商民均皆愛戴任勞任怨輿論翕然屢經藩臬兩司飭令該府詳議警察章程定於本年五月初一日開辦當此創辦之始條目紛繁且有試辦通行尙須時增改之處未便遽易生手合無仰懇天恩俯念省會地方緊要准將該員暫爲留任三月再行交卸赴任俾收實效而竟全功兹據江蘇藩司臬司會詳請奏前來謹會同兩江督臣魏光燾附片陳請伏乞聖鑒訓示謹奏奉硃批者照所請吏部知道欽此 
恩壽片再奴才與督臣魏光燾因有應商事件於四月二十日駛赴上海面商一切當將出省日期奏報在案兹已晤商事畢於四月二十五日回省凡於關係地方應行整頓事宜容卽會同督臣次第辦理所有回省日期謹附片陳明伏乞聖鑒謹奏奉硃批知道了欽此 
頭品頂戴江蘇巡撫奴才恩壽跪奏爲審明命案重犯按律定擬恭摺仰祈聖鑒事竊准刑部咨奏請嗣後外省命盜犯罪案干無論凌遲斬絞立决斬候舊例應會題者一律改爲專摺具奏仍備録供招咨部查核等因奉旨依議欽此咨行到蘇自應遵照辦理兹據江蘇按察使效曾審解金壇縣魏婦陳丁氏因姦聽從姦夫王九思同謀揢傷本夫陳金文身死棄屍不失一案奴才親提研鞫緣陳丁氏籍隸阜寗縣係已死陳金文之妻與在逃之鹽城人王九思先未認識光緒二十七年九月間陳金文因原籍荒歉帶同陳丁氏並其幼子小元子赴各處求食適王九思與其母王鞠氏並弟王九生亦逃荒走至　此晤談結伴同行日間沿村求食夜間同宿凉亭陳丁氏與王九思習見不避是年不記月日王九思乘陳金文外出卽河陳丁氏調戲成姦以後遇續姦記次數並未給過錢物陳金文與王鞠氏均先不知情嗣陳丁氏與王九思在地行姦經陳金文撞獲王九思逃跑陳金文當將陳丁氏毆責欲與王九思分走王九思不允照舊同行王鞠氏聞知亦曾將王九思訓斥陳金文從此嚴防並稱王九思如再與陳丁氏續姦併處死二十八年二月十七日行至縣屬亦崗村地方因天雨難行陳金文隨向村人鄧啓元借得空磨屋兩間一同住宿王九思以陳金文管束嚴緊不便續舊乘間向陳丁氏密商起意將陳金文毒死可以長久姦好陳丁氏戀姦情密亦卽應允王九思卽向不識招牌藥鋪揑稱醫治癩瘡買得水銀包携回交給陳丁氏收藏囑其遇便下手時值伊弟王九生在旁聽聞詢悉謀情曾向王九思勸阻王九思斥其不必多管王九生不敢嘖聲十八日夜黄昏時分陳金文在家食粥陳丁氏預先取出水銀暗地放入陳金文粥碗内陳金文食畢瞥見碗底沈有水銀知被陳丁氏等謀害卽將粥碗撩棄跑出門外喊呌救命王九思與陳丁氏一同赶出追至溝邊將陳金文赶上扭住髮辮欺按倒地陳金文在地嚷駡王九思用手指揢住陳金文咽喉陳金文兩手亂抓致將項頸抓傷陳丁氏赶攏按住兩手王九思很力又揢陳金文喊不出聲登時氣絶殞命王九思起意棄屍滅跡商同陳丁氏將陳金文屍身擡棄溝内經村人鄧啓元聞聲往看王九思逃逸當向陳丁氏心問曾語支吾尋見陳金文屍身查看有傷當將陳丁氏交地解報經該縣詣騐訊供通詳批飭緝審兹據審擬解勘據後前情不諱案無憑飾查律載因姦同謀殺死親夫者凌遲處死又知同伴人欲行謀害他人不卽阻當救護者杖一百各等語此案陳丁氏因與王九思通姦情密輒聽從王九思起意謀毒揢傷本夫陳金文身死棄屍不失實屬淫兇滅倫自應按律問擬陳丁氏除聽從棄夫屍不失輕罪不議外合依妻因姦同謀殺死親夫者凌遲處死律擬凌遲處死王九生旣知謀情雖曾向其兄勸阻惟一經斥其不必多管輒卽袖手旁觀不爲救護致陳金文被二身死亦應按律問擬王九生合依知同伴人欲行謀害他人不能阻當救護者杖一百律擬杖一百折責發落王鞠氏訊係不知謀情應與賣給水銀無招牌藥鋪均毋庸議屍棺給屬領埋無干省釋逸犯王九思飭緝獲日另結除供招咨部外謹會同兩江總督臣魏光燾恭摺具陳伏乞皇太后皇上聖鑒敕部核覆施行謹奏奉硃批刑部速議具奏欽此 
馬亮片再奴才等據開缺昌西陵禮部員外郎錫拉蘇票稱竊錫拉蘇前於光緒二十六年三月在員外郎任内援例呈請本衙門咨准吏部給假四個回伊犂修墓於閏八月十一日行抵伊犁因祖塋坍塌工程甚大恐悞假期禀請咨部開缺在案嗣因祖塋尙未一律修竣兼以需費甚鉅籌措維艱伊犁距京窵遠無力起程呈經前伊犂將軍長庚奏留伊犂差遣旋奉札知光緒二十七年四月十七日奉硃批著照所請吏部知道欽此並准吏部咨開查昌西陵禮部員外郎錫拉蘇於光緒十九年十月二十日六年期滿例應以京缺調補之員前因告假回伊犂修墓尙未修竣呈請開缺今據伊犂將軍奏請留於伊犁差遣按照本部奏定章程應以此次奉旨之日停止銓選俟差竣咨報赴部時卽以差竣赴部之日再與同班年滿人員比較日期先後按班銓選調補京缺再該員係奏留差委之員不准干預地方事件除入册外相應知照等因轉行遵照奉此理應遵奉俟差竣請咨赴部歸班銓選無如伊犂距京萬里資斧難籌現實無力起程伏思錫拉蘇原係伊犁駐防自幼承龔世職習武時多前在禮部員外郎任内一十四年自維愚拙於文職禮儀吏治均未敢自信稱職現旣無力進京情願歸旗就武當差以圖報効理合禀懇據情奏請將錫拉蘇改就武職仍歸伊犁滿營當差等情前來奴才等覆查該員錫拉蘇原係伊犂駐防自幼文武兼習雖該員自稱前在員外郎任内未敢自信稱職而清回文理均屬明白於馬步騎射尤爲嫻熟自經奏留派委各項差使洵能踴躍從事現在奴才等擬開設學堂伊犁近地延師頗難該員旣願就武合無仰懇天恩俯准該員改就武職免其赴部候選仍歸伊犁滿營當差以資委用難該員錫拉蘇原係開動員外郎兼雲騎尉世職此次呈請改就武職如蒙俞允應以本旗何官補用之處相應請旨勅部覈覆以便飭遵理合附片具陳伏乞聖鑒訓示謹奏奉硃批該部議奏欽 
 
