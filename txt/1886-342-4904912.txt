# 1886 - 342 - 4904912

 

Page 1

 
 
[招股石印阮刻十三經注疏并校勘記] [  點石齋主人代啟]  
　　儀徵阮文逹公巡撫江西時重刋宋板十三經注疏書凡四百十六卷後附文逹自著校勘記庋其板於南昌府學中此書由元入明遞有　補　有板有明監板有汲古閣毛氏板輾轉翻刻訛謬滋多阮刻旣出爲士林所推重其中卷數葉數行數字數記載詳明俾後人爰知所自惟　阮刻阮　已越七十年難保無潦草翻刻者轉有魚目混珠之　春及軒主人藏有初印書本不自私秘特倩點石齋以石印法　爲巾箱直行本紙取深白　益顯明并將校勘記附在每經之後庶便檢閱更延通經學古之士悉心勘對用臻全美與阮刻初印價昻而難得姑購字迹模糊之本何如得此　校精印便於取携之縮本似於募志芸窗者實有裨益但工本較鉅書成須每部洋廿元可售現擬招股開印酌定每部洋銀十二元　附股者先　四元給與收條爲憑準於明年四月底出書書成再找八元取書一部凡有同志請早賜顧爲幸售股處在上海申報舘帳房點石齋帳房錢江　　當石門城寳成當海甯城謙吉當蘇城宏豫錢庄揚州申昌號同文生記杭州申昌號廣東省城楊仁新街德昌乾號常州恆生德錢庄内法　　　讀樓福建招商局總辦處　　簡香齋書坊躉售向抛球塲後惠泰庄内晉升號面議 
[開印皇朝經世文編正編告白] [  點石齋主人代啟]  
　　經世文編一書善化賀耦庚先生撰也聚國朝以來龐儒碩彥所著學術治體曁吏户禮兵刑工諸政彚成百有二十卷計六十八本而　編不　焉但是書卷　繁重難於携帶今本齋石印縮成正編十六本定價洋八元業經印成樣本凡有志者不妨到齋先覩樣本限明年四月終出書　　主顧躉買者亦無不可卽請來齋面謹 
[新出石印藝林拱璧出售] [  點石齋主人啟]  
　　藝林拱璧一書吐棄一切生面别開係武林吳君少奪所集選集中　作居多　家藏名稿亦採取二三理　一准孚清　　氣必宗諸時　　　　　餘首　之尾備列評語俾文之妙處易於　繹後附分韵試帖詩四千餘首亦　眉樣入時者校對不厥精詳字跡亦極匀整至　開印之時　器　　火力故墨色黑而匀更無燕瘦　紀之誚現巳　工每部分訂十二本九月初十出書價洋五元五角廣東省城楊仁新街德昌乾號法　　　申昌　坊　外塢由旱發　　可　　加躉買祈至新北門外天主堂街大順行及還讀樓面議可也 
[論朝政之寛大]  
　　嗚呼伊古以來聖君誼辟所以駕馭天下之英才奔走天下之豪傑而使之就我範圍無敢踰越者恃有賞罰耳賞必加於有功之人苟能立功則雖屠沽之賤業執戟之武夫投筆之書生皆可封通侯而躋要秩罰必施於有罪之人苟其有罪則雖天潢之貴胄槐棘之名卿封疆之大吏輕則詣詔獄戍邊疆重則西市就刑身首異處當其頒賞也天下不敢議其濫及其降罰也天下亦不敢議其苛此何以故誠以國家於賞罰所在固無不以大公無我之心出之者也恭讀十一月十六日諭旨徐延旭唐炯趙沃張誠均着加恩免予勾决徐延旭趙沃着發往新疆効力贖罪唐炯着發往雲南交岑毓英差遣効力贖罪張誠着發往臺灣交劉銘傳差遣効力贖罪欽此於此見朝政之寛大如天之無不覆也如地之無不載也至矣盡矣蔑以加矣夫當法人之侵擾越南也中朝以滇桂二省與越南壤地相接法得越南則滇桂二省之藩籬撤矣此固不得不與之力爭然猶不忍驅赤子以禦鋒鏑也於是特遣重臣與法使再三辯論初議以紅河爲界如楚漢之分劃鴻溝及乎立約不成和議中變朝廷不得已始一意用兵籌集餉項以供轉輸招募雄師以資戰守凡沿海之處節節設有重兵又派勳臣宿將以坐鎭其間以防法船之肆意侵擾而其時劉淵亭軍門方以一成一旅之師與法人轉戰於深林疊嶂之間以奇擊正以少勝多執法將李威利而殲之軍聲大振法人爲之惶恐多調兵艦航海南來此時徐公任桂撫唐公任滇撫俱奉朝命移師關外與劉軍成犄角之勢使徐唐二公而能熟諳方略曉暢戎機則必激勵三軍勉以敵愾同仇之義一面與劉軍聨絡聲勢乘勝長驅雖使越南全境無法國之一兵一艦可也奈何以素無紀律之師倉卒應敵又與劉軍聲氣隔絶遂致甫聞警而先逃未交綏而已潰諒山一失法焰日張而全局亦爲之　動朝廷赫然震怒命逮徐唐二公進京問罪以爲遷延畏葸者戒旋經刑部議以斬立决天下聞之無不懍然於王法之森嚴卽徐唐二公在詔獄中自分萬無生路當誦楊忠愍公生前未報恩留俟他生補二語以自解而孰料聖恩寛大免予勾决赦其旣往之愆予以自新之路吾知徐唐二公於此當有感極而涕者矣趙公亦以諒山失守被逮朝廷旣赦徐唐二公而因并赦趙公則趙公之感激恩施當與徐唐二公無異若張公則以馬江之戰管駕兵船聞砲先逃致議大辟者也竊謂此四公者其獲重譴也同其邀恩赦也同而其情罪則實有不同以大局論徐唐二公身爲統帥貽悞兵機此其關繫甚大故當議罪之時當代名公鉅卿亦嘗爲之抗疏乞恩朝廷不但不許且予乞恩者以薄譴其時朝野臣民無不以聖怒不可測爲徐唐二公危似不若趙張之可以稍從末減以軍律論趙張二公一守諒山一管輪船雖有水陸之分而皆臨陣退縮議以大辟固覺罪無可逭似不若徐唐之尚可爲之解免以兵事論則諒山一戰實爲越南存亡之一大關鍵假使諒山不失則越地之爲法所侵者不難次第規復卽不能復法人亦當不致十分猖獗以後割地言和自必容易了事則諒山之戰似較馬江爲重以守地論則馬江爲中國之地不可尺寸爲敵人所據使得茶毒我生靈蹂躪我田野况外有長門之險要内有陸軍之倚恃主客之形旣殊勞逸之勢亦異管駕兵輪者何致愛惜性命以致喪師而辱國則馬江之戰似反䡈諒山爲重不料至今日而均得邀法外之恩彼四公者宜如何捨身圖報以仰答高厚鴻慈於萬一昔曹沫三戰三北魯君用之卒能刼齊侯而返侵地孟明數敗於晉秦伯任之遂賴以霸西戎此豈非棄瑕錄用者哉朝廷之破格用人遠過魯君秦伯又安知四公之不能爲曹沫孟明耶 
[本館接奉電音]  
　　昨接在京訪事人來電有本月十八日上諭七道敬謹譯登○十一月十八日奉上諭宗人府奏盜犯脫逃請旨嚴拿一摺據稱情實絞犯徐錫于本月十五日亥時由空事處扭斷鎖銬脫逃等語徐錫係情實重犯該官兵等宜如何嚴密看守乃事前並不小心防範以致該犯臨決脫逃尚復成何事體且難保無鬆刑賄縱情弊所有是日值班兵丁等着先行送交刑部嚴辦訉究管理空事處之副理事官恩景值班筆帖式常瑞佐領樓興文着一併暫行解任聽候傳訊並着步軍統領衙門順天府五城御史將徐錫一體嚴拿毋任漏網欽此同日奉上諭兵部左侍郎曾紀澤着在總理衙門行走欽此同日奉上諭本年各直省辦理秋審人犯經刑部由緩决改情實者四川山 
 
 

Page 2

 
 
東多至五起該督撫並臬司於秋審重犯未能詳審核議着交部查明分别議處嗣後各將軍府尹督撫等務當督同所屬遵照定例酌度案情悉心究辦固不可失之刻覈亦不可惑于救生不救死之說故從輕减總期執法持平無枉無縱以副明愼用刑至意將此通諭知之欽此同日奉上諭張曜奏黄河上游搶辦隱固懇頒藏香匾額並請將出力武弁奬叙一摺山東黄河上游工叚本年夏秋以來迭遇霪雨險工迭出人力幾於難施金龍四大王栗大王均著靈應化險爲平隄工得以及時搶獲現在節逾立冬南北兩岸一律穩固仰邀神靈庇佑寅感實深着發去大藏香十枝並着南書房翰林恭書匾額各一方交張曜祗領敬謹分别祀謝懸掛以答神庥在事尤爲出力之守備劉福寳錢世福陳燔發均着以都司儘先補用並加都司銜把總秦英發温述培王春高均　以千總儘先拔補並加守備銜餘着照所議辦理該部知道欽此同日奉上諭延煦等奏請揀員署理卿缺一摺太常寺少卿着李端遇署理欽此同日奉上諭江南蘇松鎭總兵員缺着張景春補授欽此同日奉上諭曾國荃奏提督久病未痊懇請開缺一摺唐定奎着准其開缺福建陸路提督着孫開華補授欽此 
[崎案述聞]  
　　中日兩國會審長崎一案中止後理事府卽經電逹上憲前此傅聞將在東京辦理及議和之說皆屬子虚現在楊叅贊已奉欽憲諭回本署擬於禮拜一日起程所有派來之東譯官羅君西譯官梁君均可返棹據理事府傳諭此事現歸總理衙門辦理故駐泊長崎港内之濟遠兵輪于初十日駛回上海前派去之會審委員担文及文案羅君水師學生數人均乘此次公司船到申則此事之不在日本辦理可知矣惟今歲不得將案了結且看日廷知何動靜明春當與之一决聞明年氷釋時楊叅贊當與担文君北上至總署再辦此案此係訪事人信也又閱日報云中國水手打架之事各委員會訊中止均待政府谑示現經諭令不必會審聞由中國徐欽憲咨照外務省大意謂此事可以和平辦理今奉李中堂諭是非曲直當派吳清帥到日本斷結目下總理衙門從中協議云 
[古句驪瑣錄]  
　　從前查夜者惟土兵衙役而已近時加派洋鎗隊大街小巷徹夜巡邏萑苻嘯聚之流遂不敢出而肆擾特恐始勤終怠則閭閻仍不能高枕無憂耳○夜禁居民施放鎗礮蓋捕盜以放鎗爲號恐亂軍令也近有日商夜聞聲息燃放一鎗巡兵聞之叩門呵責日商起而扭毆巡兵飛奔逃去莫敢如何也○聞松都府炮製官參處忽遭回祿燬及人參三千餘斤王聞而怒甚將司事發配遠島并查抄家產以抵之○貞洞在城内西南隅某姓居此已數世矣日前私藏紅參三百斤經兵役訪知入室搜得禀官充公其家十數人皆按法治罪○有以牛負薪入城者巡卒覷其有異呵止查搜則薪中有參五十餘斤遂將牛夫執送於官其押送之人早已遠颺無跡倘緝而不獲牛夫恐有性命之憂也○有 
二人肩輿由漢江怱怱而來未入城轎簾忽被風吹落内坐一老婦衣服藍縷形狀可憐門卒迫而視之輿夫卽委轎于地飛奔而逸門卒喚老婦出轎婦抵死不從强拽之出見衣底藏參十餘包遂執送官府蓋受人之賄而爲之也○妓女數人赴典樂院大聲呼冤查該院係管轄妓女者猶中國教坊司云○外島有焚搶船貨之案刻已將通事金發元執獲嚴治之下尚無口供 
[江干大火]  
　　杭州訪事人云十三日四鼓初轉警鑼又鳴紅光燭天照耀遠近各署洋龍各集水龍電掣星馳而至見候潮門魚鑰已啟爭先出城災處正當洋泮橋海月橋中爲江塘最熱閙之區行棧如林店户比櫛火由豆腐店起一經透出當卽兩岸延燒以致火勢上炎直照數里之外城中卽遠如三撥營防營亦皆担桶負梯而去無奈火勢甚熾竟如車薪杯水施救爲難直燒至海月橋上某南貨店而止計共焚去八十餘家房屋百餘間其中洪巨源行爲江干徽行之首門楣高峻屋宇崇深行中新到徽客十餘人屯積之貨高峻如山一霎間盡成焦土想所喪實不貲也事後稽查失火之由蓋豆腐店中每夜四更必起燒水磨豆以趁早墟是夕以自來火取火後信手抛擲稻艸堆中不意餘火猶燃稻稭盡着兼以風乾日燥房屋如摧枯拉朽一般一經烈燄延燒卽致燎原之禍店中有靈柩一具亦以救援不及致枯骨成灰計火起自四更直至日高始熄迨各水龍奏凱而回則城中晨墟已集矣 
[蘇臺又火]  
　　十八日下午三點鐘時警鑼亂嗚水龍雲集訪知新學前張姓家失愼幸是處起水甚便赴救者奮力灌澆始不致蔓延爲患而地屬偏隅亦無匪徒乘間肆掠尚爲不幸中之大幸也 
[潯浦火災]  
　　十三晚六點半鐘九江南關外小壩胡姓家失愼一時烟燄上騰光燭霄漢城樓燃放五砲選鋒營兵弁卽扛水龍前往灌救保甲局員勇亦卽赶到彈壓匪類是役也惟焚　瓦房兩幢聞胡姓素以捕魚爲業罾罟之屬俱爲祝融氏捲去約值千金有本地人黎某於火烈時幾次入室搬物最後一次火已封門黎不能出竟葬火穴中亦云慘矣至失愼之由則係一婦用紙　取火上樓觸着蘆柴以致不可嚮邇也 
[太湖獲盜]  
　　洞庭西山葉某由太倉萬泰醬園買棹遄歸初八日薄暮舟已進港距家不及半里矣驀有盜匪十餘人飛槳而至一躍登舟葉見事不諧高聲喊救盜卽持刀禁阻不許聲張旋被刼去鷹洋百餘元錢十餘千所購家用零物以及舖陳衣服約值二百千亦皆肩挑背負攘奪一空然後呼哨一聲過船而去葉見盜去尚未遠急催攅回家邀集多人駕船追赶一面報知太湖水師營出隊協捕遂於西山港内擒獲盜犯兩名餘皆鳧水而遁時已昏黑不能窮追當將兩犯解交水師營移送太湖廳刑訊之下供稱俱江北人向在湖濵耕田爲活曾刼過客數次得贓俵分前月復在西山港口行刼某商船得洋錢三百餘元廳尊錄供後隨卽通詳府憲將犯解赴省垣噫光天化日豈容奸宄横行誦李涉相逢不用相廻避世上於今半是君之句眞覺惘惘出門無處不多荆棘也○十七日吳縣捕役在太湖濵横涇鎭盤獲盜犯五名當卽協同汛兵護解到縣馬漁珊明府升堂研訊該犯供稱本月初六日在香山鎭俞姓家刼得贓物云云案俞向爲錢土生理家頗豐盈是晚盜黨十餘人毁門入室持械搜劫鄰佑聞聲集捕盜始散去計失錢洋衣飾狗值洋五六百元當經禀請明府親臨勘騐選派差捕勒限四處緝查兹果于處破獲可見太湖汪洋眞逋盜之淵藪也 
[禍由麴蘖]  
　　張文波二尹原籍粤東聽鼓榕垣已有年所現奉憲委辦理平潭華稅局務本月初八日新任海潭鎭蔡協戎國喜及前任吳協戎奇勳設筵公請履舄交錯水陸畢陳賓主聨歡此樂何極吳協戎之二少君因與二尹拇戰一言不合遽啟爭端少君竟操小洋槍將二尹擊斃地方官遂拘少君下獄靜候申詳嘻麴糵爲災竟致釀成人命不知少君於鐵鎖琅璫之際亦自悔鹵莽召禍否也 
[大閱紀事]  
　　閩浙總督楊石泉制軍出轅大閱日期已登前報兹悉制軍以天氣較暖遂先赴泉州惠安等處沿途偶沾清恙然仍力疾從公藩憲聞之急派輪船往迓隨得電信悉巳告痊初七日復巡閱漳州然後取道厦門遄回省會上游各屬未克親巡聞上届何小宋制軍亦僅閱下府此次制軍擬援案入告詩云王事靡盬不遑啟處其制軍之謂歟 
[接篆改期]  
　　新授江甯藩臺許方伯前有紅諭准以十五日接印兹悉改於十八日酉時現在行臺仍駐旱西門聞瀛眷亦卽於是日移進衙門云 
[貞節可嘉]  
　　浙江定海總鎭貝敏修軍門於本月十二日在任病故十五日丑刻入殮其妾王氏年三十三視殮畢哭拜盡哀盥濯入房呑烟畢命語云慷慨捐軀易從容赴義難若王氏者可謂難能矣合誌梗概以備他日輶軒之採 
 
 

Page 3

 
 
[議平洋價]  
　　杭垣鷹洋每元陡跌至九百餘文大憲深惡各錢莊龍斷因札飭仁錢兩縣傅齊錢業各董事諭令加增以平市價十三日兩邑遵給發名片飭該圖地保邀請著名大錢莊主八人至縣集議其如何定議則尚不得知也 
[重慶通電]  
　　頃接電局來函知四川省之重慶府已於十一月十八日開設電局凡有官商要務卽可由電傳逹所取電費照夔州之價每字加洋一分洋文加洋二分並悉成都電線年内亦可赶就云 
[瀛眷抵申]  
　　昨日午刻蘇松太道龔仰蘧觀察之瀛眷乘鈞和兵船從安徽到滬道轅護勇丁役均在金利源碼頭迎迓 
[販私送縣]  
　　招商局富順輪船不手火夫庖丁細崽夾帶軍火一節訊理情由兩登前報前日午後三點三刻時翁太守知照捕房將所獲三十四人一併解送道轅龔仰蘧觀祭飭發上海縣署莫邑尊　分别管押至晚提水手頭目陳阿泰至案研訊所供與公堂略同惟稱當水手工作時均在艙面是以小的並不入内私貨由何人所販實不知情邑尊細加詰訊堅執如前隨命還押候核 
[交保調停]  
　　浦東柘林營移送打架肇事之一干人至縣帮審委員宋二尹庭訊之下郁阿虎供稱小的係船廠中工匠兒子年幼無知遭同廠莊阿金之子欺侮向之理論被莊糾集李昌云李益明　毆受傷叩求騐視莊供兒子遭郁子扭毆是以向之理論何得揑誣二李同稱伊等口角小的曾爲排解不敢帮兇二尹騐得郁略受皮傷何必遽爾興訟遂着交該處地保調停禀覆核奪 
[英界公堂瑣案]  
　　昨禮拜二輪應美繙譯會讞因易孟士君别有要公由蔡太守一人獨判職員某君訴稱浙江人昨在四馬路大吉樓突遇凌姓妄言曾立筆據應付伊洋五百圓等語然並無此事實屬揑據圖訛請爲懲辦凌供湖州人前年張因有事煩我親立票據今特來滬向索反被交捕送懲票據呈閱蔡太守謂凌所訴殊屬荒謬顯見訛詐判發捕房管押六月以儆票據銷毁○前經包探顧阿六　獲攫取酒醉西水手洋銀之東洋車夫張榮扣等蔡太守訊供明確判各責二百板管押一年並補提東裕麻子懲辦等因己登前報昨該包探禀稱小的續獲東裕麻子卽許東裕查得專爲此種不法事從前八仙橋美公館後楊樹浦等處攫取水手洋銀金練各事伊均有分另獲楊樹浦案中之犯李西哉已曾帶張對質無訛今特一併解案許供小的拉　爲活張等所爲之事並不與聞惟分用錢四百文至楊樹浦之事則更不相干李供小的在楊樹浦見有車夫拾取水手金練質錢分用無幾張供明前因太守判責許二百板發捕房管押十八個月李押六月張仍照原斷管押○張美美訴稱小的係龍飛洋行馬夫與姚勝詳同事姚時時酗酒滋擾本年已有三次兹又無端吵閙被洋東辭歇反與小的尋仇且欲尋死爲特告知洋東報捕拘案馬房主申訴前因姚供小的尚有工洋五元零數角未取此次張用二三尺長木棍兄毆并指使洋東停歇是以向論馬房主又稱辭姚之事與張不涉工洋照算給付可也蔡太守判姚管押七天不得再往尋釁工洋自向理算○粤人陳夢蘭訴稱職員家内二婢年均及笄急欲擇婚有潮州人莫繼昌到來問信乘間竊取銀票當卽追還又被竊去寗綢面狐皮馬褂託同鄕周汀耀找尋旋在馬泰記土行尋見向之索取則已被質在成和當計洋七圓報由捕房包探吊贓今蒙送案莫供小的爲掮客時在馬泰記土行與陳相識陳將票交與小的令代收洋皮馬褂則託爲售賣並非行竊馬泰記土行當肯具保周供陳託尋莫是以代爲尋交至代賣行竊並不知情包探唐青山禀稱該當鋪不允吊贓因令一同投案成和當夥稱陳莫素來相識非竊贓可比請爲照追當本蔡太守謂押店收受賊贓向不追還押本當鋪則追半本今莫行竊無疑看陳繳償半本可也惟旣據莫供馬泰記肯保姑飭押令央人往問肯保與否再行核辦○萬成泰洋廣貨鋪夥繆仁訢稱今晨王阿金來買布一疋再四論價攫布奔逃當卽窮追已至押鋪向質因之扭交巡捕送懲王供向買元布論價口角以致被誣有錢二百文尚在彼處繆乂稱明在押店獲住人贓尚有何辯蔡太守判王管押二禮拜贓交繆領○龜奴朱阿龍等訴稱鴇兒陸秀卿卽陸秀貞爲寳英仁卿二妓作保向小的等借洋一百三十圓旋唆使蕭姓將二妓移往别處以致銀洋無着又有朱阿松等控被陸欠洋五十圓陸供阿龍之洋與小婦人無干至二妓應還阿松之洋理合由小婦人還楚蔡太守着陸自行清還阿松之洋阿龍請追之欵俟傳蕭到案再訊以上各情巳列前報嗣由蕭向兩造理說謂事不干涉何得平空妄指昨兩造已調停明白向蕭服禮赴案求銷矣 
[法界公堂瑣案]  
　　新昌泰報關行嚴廣元訴稱八月初旬某日有火油二千數百箱託長利鴨屁股船宋紀生孫福帶至漢口被其盜賣六十箱每箱價銀一兩又兩次借洋二百八十元另有鐵絲五十桶因遭水漬留在鎭江須賠洋銀五十元昨日找到宋孫不隄防宋乘間逃脫今特將孫送案孫供是船上副手事須問宋太守謂借洋尚有可原水漬更無可如何惟盜賣客貨自應懲辦着將孫交保限五日内尋宋交案○前報列崇明教堂女孩被賣一案翁太守訉供後將陸泰生張三元等管押王和尚交保出外令將經賣之沈老二尋交日前陸等又供出陶少泉包探因帶陸往三泰碼頭拘陶陶母拉住包探髮辮扭送局中包探禀訴情由始得將陶拘到昨日解案據供老母不知誤犯沈於十年分借住家中現已久不往來此事總有水落石出之時如訊得小的有分聽憑重辦可也太守謂爾可知女孩賣在何處再三研詰矢口不承太守着將陶管押張稱有病准交保醫治陸釁由伊起况初到案並不提陶現忽拉入着先比責再核○前報列長興飯店夥張木金將徐桂之妻徐王氏攔　打架一節昨復解案徐桂訴稱妻子因患寒熱不能到案包探王榮培禀稱曾到客棧查得伊等前者住棧時失去衣服勒賠錢九百文已付一半此次打架後張致信棧中將女邀住以銀耳墜一枝作抵因尚不够復將馬甲一件交與棧中翁太守問張曰徐王氏之事與爾何干答稱小的原令將票交還太守謂伊票與爾何干張稱小的與伊姘識票由小的買來太守謂和姦事小先辦爾混帳遂着將張責二百板徐交保出外將妻交案○捕房解車夫沈寳生蘇人陸麗生到案包探將兩人身畔搜出之質票六張錫洋五枚呈案禀稱僞洋由陸身畔墮下沈見而拾之以致打架翁太守研詰之下陸供在崇明爲帽子生意有事回蘇繞道來滬借住永興棧錫洋由别人抛在足邊太守謂爾旣做僞洋必有模子當爲交出陸仍不認太守著將沈從寛開釋陸交捕帶回管押嚴比○前報列金利源六號棧房天津帮寄棧之貨被屠阿福冐名扦樣云云昨日捕房將屠解案屠供身覊押所無從將人交案太守着枷號十天發該棧門前示衆○前報　京貨攤主石長泰控失夫兒子查得被天津人賈八誘藏翁太守提案研鞫賈不承認昨日石又邀老虎竈小兒作証賈仍不供招太守着將賈交捕帶回押候嚴比 
[小樓主人以詩見贈謹步原韻奉酬]  
　　豪氣元龍海上來一時名士共相推雞林珍重千篇賦酒國欽遲八斗才越境情通深結納蠻方語解實淹該小樓吟飲無虚日跡繼維摩别墅開[  美國易孟士稿於申江譯署]  
[贈知白子]  
　　畫壁旗亭日風標得始親雅懷虚若谷和氣藹如春　臭添新契君與僕及懴情皆通譜萍團悟夙因酒痕今尚在今夏君自杭就聘來滬遊紀聖湖濵[  惜紅生待定稿]  
[意琴室主招飲王佩蘭眉史家卽席分均得難字率成七言八句錄奉高昌寒食生吟正]  
　　燈火攔堂夜不寒一時裙屐盡珊珊劇從杳國成佳集大好歡塲此壯觀眼底閙紅花影亂心中深緑酒痕寛便應醉倒金尊側祗恐今宵醒更難蕺山鐵道士甫稿 
[江督轅門抄]  
　　十一月初七日准補海門照磨李紹渭赴任○初八日候補道吳炳祥銷揚州保甲差回奉調辦金陵支應差上元縣陳禀謝飭知調補上元縣直隸州謝陶禀辭赴湖北採辦木料○初九日山西直隸州李換揚河南來○初十日知縣傳觀光禀謝請補桃源縣○十一日新授江寍藩臺許振褘到見候補道吳炳祥見禀知到支應差直　 
 
 

Page 4

 
 
州朱廷球謝委洋火藥局提調差知縣濮嵩慶謝委帮辦洋火約局提調差候補道郭道直老太太於本月初十日酉時仙遊擇於十一日西時大殮○十二日新授江寍潘臺許謝飭知署藩　田謝飭知回巡道任山西直隸州李換揚赴安徽通判汪臣洽奉委木釐局文案差○十三日同知高映奎銷輪船營務處差○十四日指分江蘇試用知縣方道濟安徽人由蘇來到省北捕孫差人禀知知縣鄭錫光於初十日病故○十五龔壽圖謝委會辦釐捐總局高映奎叩謝鄂岸差遣 
[浙省撫轅抄]  
　　十一月十五日卽用縣羅配章禀辦赴雙林厘局 
[蘇省撫轅抄]  
　　十六日候補府唐光照禀辭回金陵蘇糧道成官太太韓氏於十二月初二日藩憲易於十二月初八日均壽辰○十七日孫家聲禀辭奉委調河運差 
　　　聲明憑中退股 
　　啓者予向方某黄阿寶承辦公和祥扛夫生意當時立有合同方認四股矛與黃阿寶各三股嗣阿寶病故將帳算清繼念同事之情復於公中虚提作存洋二百元由予代爲出面憑中立據交執言明獲利後陸續提付以昭義氣而周友誼今於十一月望日結帳計折耗洋一千四百四十四元一角八分予今不願合股憑中退出所有應派三股折耗洋四百三十三元二角五分四厘緣有墊付扛夫帳房洋六百元卽在此中除去尙餘洋一百六十六元七角四分六厘尙未收回卽代出之黃阿寶二百元憑據亦未收回惟此二百元本屬虚提作存今旣公帳折耗此欵亦萬難作數故其據雖未收回批銷然已作廢紙無用矣所存錢庄欵項以及帳目等事請卽向扛夫帳房林吳王三位面算與予無涉恐未周知爲此聲明○廢紙無用啓者武維城所代公和祥扛夫帳房出立黃阿寶存據二百元此原與方某姑念阿寶在日辦公勤勞病故後家計維艱緣在公中虚提洋二百元作爲存本俟有盈餘随時提付此原周全友諠起見詎時運不齊竟爾折耗今黃文鰲承接胞兄阿寶原股應派出三股折耗洋四百三十三元二角五分四厘卽以此虚提作存之二百元除去尙須找出洋二百三十三元二角五分四厘詎文鰲唆使老母將予代出之二百元憑據非但掯不交出并欲提欵實属不知好歹但此據卽不交出亦只作廢紙無用分文不値也先此憑中聲明免後饒舌十一月十六日武維城聲明告白 
　　勝寶女金丹○寗神補腎○蘄蛇搜風酒廣東接元堂何均年監製上海英巡捕房對門 
　　此丹塡補衞帶任三脉專治婦女血氣虚弱身體黃瘦潮熱骨蒸咳喇痰血頭晕眼花腰腹疼痛骨肉酸麻四肢無力心悸腹脹多思怒　自汗盜汗髮黃脫落赤白帶下崩淋枯聞　隨小產久不孕育胎前產後諸虚百損以及老婦衰弱夢寐不甯一切不足之症應效如神誠婦科之聖藥也宜早晚服四錢每兩洋二角○甯神補腎丸人之所主者心心之所主者血凡思慮過度勞心耗血以致神不内守故遇事多忘驚悸之證所由生也宜養血綢脾則心氣自足而神自安何驚悸健忘之有此丸治心氣不足過思傷恍惚健忘精神短少　悸怔忡嗜臥倦言夜寐不安無病服之益心强志固腎培元令人聰明善記百病能除每次一丸臨口嚼化滾水送下每盒十丸洋一元○蘄蛇搜風酒此酒有驅風逐邪舒筋活　除痰去濕滋陰助陽之功妙在補而不燥温而不烈時常可飲能治下元虚損陽事久衰命門少火邪氣宣擾以致脾經憊弱風濕寒痰作病身體沉倦手足麻木不仁面黃浮腫腰重無力週身骨節酸痛四肢厥冷喜煖畏寒凡風濕寒痰等無論新舊藥到病除如不經騐不敢公諸海外此方以鹿茸虎骨斷蛇爲君佐以枸杞杜仲當歸使以驅風除痰逐濕等藥故能補氣血逐風邪調和五竊健運陰陽有生生不已之功誠搜風培元之妙用也每瓶廿兩洋一元小五角 
　　詠霓茶園 
　　十一月二十日演 
　　美良川祭長江馬鞍山闔家悶天雷報打麵缸英雄義貴妃醉酒連營寨 
　　十一月二十夜演 
　　摘纓會探寒窰血手印樊城長亭交昭關金山寺碧塵怕三上吊對銀盃 
　　留春園 
　　十一月二十日演 
　　白綾記清河橋修表丁甲山算粮登殿别宫祭江孝義節洒金橋 
　　十一月二十夜演 
　　斷蜜澗忠孝節義梵王宫天水關東宫掃雪雙牡丹火焰刀 
　　天仙茶園 
　　十一月二十日演 
　　牡丹亭三堂會　說窮羊肚穿珠計摩天嶺一疋布洪羊洞 
　　十一月二十夜演 
　　泉福酒後英烈頂花磚貴妃醉酒瓊林宴陰陽界 
　　老丹桂茶園 
　　十一月二十日演 
　　金鎖陣宇宙峰戰蒲關飛波島全本空珠記 
　　十一月二十夜演 
　　取金陵天水關白水灘雙　山全本天齊廟 
　　禮拜三拍賣 
　　啓者准於二十日兩點鐘在仁記棧拍賣八四紅金印原布十磅綠角鹿十磅零八藍金星市布附拍本行馬箭鴿牌色羽毛等貨此佈麥葛林行啓 
　　禮拜三拍買 
　　本行於二十日十點半鐘拍賣單鳳紅洋色呢洋房人馬熊牌色羽毛大紅馬頭嘰二四二六紅茶瓶標　黑瓶ＸＸ藍瓶ＲＲ藍瓶ＢＢＢ藍瓶ＤＤＤ藍雙茶瓶藍雙瓶　原布十磅藍瓶三Ｄ布等貨此佈丙　怡和洋行告白 
　　風雨不更柏賣 
　　准今日二點在石路中市拍賣一應生財木器什物不計貴客合意者屆而拍可也此佈松記代客啓 
　　禮拜三拍賣 
　　啓者本行於禮拜三十點半鐘拍賣印書做簿紙料各寶號請至來行面拍隆茂啓 
　　禮拜三拍賣 
　　准於二十日二點鐘本行拍賣黑白客頂上油漆旗紗水手刀羹匙衣釣水杯新到新式頂市剪刀等另物不計此佈永發啓 
　　禮拜三拍賣 
　　准于禮拜三十一點鐘在本行内拍賣東洋火鷄九對買者來行面拍可也此佈隆茂行啓 
　　禮拜三拍賣 
　　啓者於二十日十點半鐘在公和祥拍賣電線鐵絲六十墩倘各寶號欲買者祈至該處面拍是荷此佈倍發洋行啓 
　　禮拜四拍賣 
　　准於禮拜四十點半鐘在本行内拍賣東洋磁器花瓶盃盆古銅玩器顧繡物件盒子等什物不計此佈隆茂行啓 
　　蛇皮巾拍賣 
　　今有洋而巾兩箱于廿一日卽禮拜四十點半鐘在本行拍賣此佈元芳行啓 
　　禮拜四拍賣 
　　啓者禮拜四卽廿一日十點半鐘拍賣路燈船牌羽毛人鎗小呢之之彈嘰船牌九佬色羽綾十一磅彩三元銀洋錢洋錢龍牌十磅十二彩人鎗彩忠孝十磅紅四美紅三元紅人鎗　人鎗洋錢龍牌洋錢藍忠孝九磅十二藍獅龍牌藍獅九磅洋錢龍牌洋錢市布八磅四彩忠孝藍忠孝紅忠孝藍馬頭五子登科紅三元紅紅四美藍元藍四美藍人鎗洋房雙人七磅藍三元藍四美藍人鎗藍忠孝六磅藍三元雙人二號雙人原布八磅彩三元雙Ｘ眞飛鳥花邊藍獅七磅紅三元雙Ｘ眞飛鳥彩人鎗花邊藍獅藍三元藍人鎗挺市洋　十五磅老人頭十四磅雲獅粗布十二磅雙單松鼠人鎗九獅市布金三元棉紗八磅雙松鼠孔　細　紋十四磅老人頭人鎗飛龍十五磅跑鹿　文綠金三元白竹布白金三元紅金星七十二線紅二喬紅雙路燈六十四鳥金三元藍雙路燈二千號洋房毛光漂布等貨特此佈聞十一月七日元　行啓 
　　禮拜四拍賣 
　　啓者本行於廿一日兩點鐘拍賣各色料器磁器糖盅糖碗水頭繩地毡天文鐘表油繩等什物不計此佈　倍發洋行啓 
　　棋盤街北首老得利公司 
　　昨閱申報有同業登錄减價一節而本公司觀知不得不公道與他行也况本公司由吕宋香港兩處分設來申另登報章矣今售英十二月票雙張减價洋十一元四角單張四開均可分條五角八分雖存票不多不過以廣招徠而已兼售公司票每雙張不同廿號售洋四元單張不同十號售洋二元分條售洋二角然大票减價而公司票亦營從减因公司票所設以來分條向售二角如買大票一條價照六角之廉故難再减○紳商惠顧請速購取遲恐勿及也再陳射利之徒所設得利公司字樣還敢明目登錄申報强詞奪理不顧羞　後　再敢如前不免掃除醜類也恐諸君未知曲折特再聲明老得利公司 
　　告白 
　　本局原招股分銀三十四萬兩計未到者二萬兩共用銀三十二萬兩經本局總辦聘請美國礦師克藥克於今年四月間到平逐細察看局中所造房屋及各項機器并挖存之銅砂等件逐一估計足値津銀三十二萬兩據礦師云如再添本銀八萬兩　可收效故本局以前之售股票定於十一月三十日起至光緒十三年二月底止限三個月内一律換新　票每舊股票　一百兩仍換新股票銀一百兩在上海者請向上海本局　換在天津者向天津本局　換舊股票送來時先給收條俟新股票　好再將收　來換新股票特此告白 
四馬路口黃　　石房内平　　務　謹啓 
　　發賣 
　　本厰自製之黃强水已遐　　名如貴客　包買每月　　瓶及　千瓶均可欲意者請　三馬路大　　堂南　申報　問集申　　　　　訂可也此佈江蘇藥水厰 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[宜昌雜錦]  
　　張學憲於十月二十日抵宜二十二日開考至本月初八日而文童試畢十四日接試武童至二十四日起馬赴施南府○歲試東湖縣時當塲拿獲槍替　數名發交提調轉發東湖縣究訊得實荷以大枷派役押赴街市喊呌示衆辱莫甚焉○初二日早東湖縣監拿出女犯陳女氏一名押出東門外絞斃聞　謀殺親夫者也示衆三日卽有人收埋○水勢初退貿易河于者結茅補屋漸成市面彝陵輪船此次來宜　載火藥槍砲甚多聞係前任川督丁宫保派員赴滬購辦者已雇民船七八艘不日運入川中 
[閩垣官報]  
　　蕃轅牌示現署福州府經歴本任平海縣縣丞柳榮調補上杭縣峯市縣丞已奉部覆應卽飭赴新任所遺福州府經歴　缺以現署平海縣縣丞本任福州府經歴來棨飭回本任遞遺平海縣縣丞以試用縣丞馮應奎署理邵武縣典史隆昌病故遺缺以試用巡檢竇福增署理府經歴朱慶生請補建寗府經歴已奉部覆應即飭赴新任新選南平縣峽陽縣丞姚蕃現已到省繳憑應卽飭赴新任崇安縣典史吳曦病故遺缺以試用典史徐熙年署理 
[剗除巨憝]  
　　太平縣屠萬山之中地處荒凉人烟稀少强梁暴客　常出没其間有一巨賊羽黨甚多竊案層疊如山捕役無從破獲積之日久賊膽愈大賊技益精受害者何止數邑邑尊胡蘭軒明府訪悉行蹤密飭幹役多名將該賊拿到鞫得除行竊外尚有姦淫惡跡因禀明上憲置之站籠以斃其命並出示解散其脅從者邑人聞之咸頌使君之明察 
[寍波府示] 　 
　　爲出示諭禁事照得時届冬令每有外來不法之徒溷跡城廂乘間偷竊兹本府訪聞近有慣竊之徒藉緝捕爲名肆意行竊此等惡習爲害閭閻實非淺鮮亟應查拿懲辦以靖奸宄而安閭閻除飭鄞縣並六柱保甲委員一體遵辦外爲此示仰居民鋪户及地保人等知悉自示之後倘有前項行蹤詭秘之人務期查拿盤詰果係捕役必有緝捕印票可憑如無印票卽是冐充應卽拿獲送府從嚴懲辦不許妄拿無辜塞責均毋違延切切特示 
[京華紀實]  
　　户部片傳正紅鑲白二旗應領十一月季弁兵甲米折色銀兩本部庫於十一日已刻開放該各旗派員是日赴庫支領並傳各旗營應領本月馬乾等欵銀兩於十二日辰刻開放○本月初四五日慶邸等在總署與英德兩國欽差會商要件聞所議係中朝向該國商人稱貸之事並與日本及俄欽差晤談一切○兵部題請欽派揀選營宫奉旨派出閻恩二相國錫大冡宰珍麟大司宼書景少冡宰善英少宗伯煦徐少宗伯郙桂少司宼全該大臣得旨後由内逕往東安門内南池子正白旗侍衛教塲閱看入選人員馬步騎射計副將一缺揀定正白旗頭等侍衛恭普擬正叅將第一缺揀定正黄旂二等侍衛定祥儗正叅將第二缺揀定鑲黄旂二等侍衛瑞桓擬正都司一缺揀定鑲黄旗三等侍衛雙斌　正　候兵部帶領引見簡放○前報紀昆明湖挖濬開拓建葢水師營一事兹聞經管工大臣揀派廣豐等木廠六家承做刻該廠已就湖脣建搭窩棚安設鍋灶俟明春擇日開工因此項工程估銀四百數十餘萬兩承做工頭可大發財云○慶邸福晉之靈柩停厝西直門外極樂寺本月初十日請至西山佳城内奉安園寢初七日起慶邸請假數天前往料理一切○日前有交道口某草鋪夥某甲肩荷側刀行至東四牌樓迤西大佛寺脚爲草根所拌跌仆於地刃夾其指四指立斷惟筋尚相連甲暈倒于地不省人事當經本叚看街兵與　事者扶起灌以糖水須臾姶甦隨赴甲舖送信着人用木板舁回延醫調治未卜能否痊愈也○神機營抽調八旗驍騎營兵分廠教練刻已粗具規模該各廠專操大臣擬按洋槍隊章程携槍列隊出城以次赴教塲操演行陣說者謂此番抽練於撙節經費中寓簡練軍實之意誠　美而又盡善云○管理馴象所冠軍使等交諭駟象校尉人等本年冬至皇上親詣行禮照例應備象隻前往預備現日期已近卽應將象隻試其性情是否馴順以便恭備大典云○部爲咨行事祠祭司案呈本部具奏十一月十三日聖祖仁皇帝忌辰例穿素服是日照常辦事不報祭不還愿不作樂不宴會不理刑名奉旨依議欽此欽遵到部相應咨行侍衛處飭屬官員一體遵照 
[上海四馬路高易籌賑公所墊解山東賑欵公啟]  
　　謹啟者現因山左災情未淡時届嚴冬昏墊餘生飢寒交迫無衣無褐悲慘已極亟宜速解賑欵棉衣以資接濟惟敝所近捐數寥寥難成巨欵勢將斷絀深恐有負查賑諸公雅囑故特墊湊庫平銀一千兩伸九八規元一千零九十二兩作爲第二十六批會同文報總局陳與昌棧合解庫平銀五千兩卽日彚解山東仍父潘振聲翁曁查賑諸紳核實查放萬乞大菩薩大善士俯念災重欵絀概解義囊或爲鼎力協籌苦心勸募均望從速惠賜俾得源源接濟受惠者固感大德於無涯籌賑者亦欽佩無旣矣謹此奉告伏惟德鑒[  兩廣協賑同人李朝覲秋坪氏頓首拜啟]  
[上海四馬路文報局内協賑公所報解第三十一批東賑銀五千兩公啟]  
　　啟者敝所自上月三十日解出第三十批東賑後刻又承漢電局李仲翁移送奉湖北善後局憲江觀察札發統領選鋒水師全軍江南福山總鎭陳軍門往募湘省各善士曁寛厚堂善士指助山東庫平銀一千五百兩又陳與昌棧交到庫平銀二千兩高易行交到庫平銀一千兩由敝所湊足庫平銀五千兩作爲第三十一批由票號做定匯票計一零九二合規元五千四百六十兩於本月十八日解赴山東交潘振翁查收散放合亟登報奉聞伏祈各省大善士公鑒同日又由敝所撥解美國地震灾賑英洋一千元交由本埠美國紳商彚解該國查立斯東被災地方散放以盡隣誼合併聲明再請公鑒王松森等謹啟 
[萬國輿圖出售助賑]  
　　啟者承拓商局陳作琴先生助來萬國輿圖二十本定價每本計洋二元二角變售後悉數移賑諸君欲購辦者請到敝所可也[  上海三馬路協賑公所竹坪陳煦元謹識]  
[奉酬瘦鶴詞人]  
　　冠劍遨遊倦相逢懶撫琴故鄕遲識囬異地快同心堪羡才華富難禁感慨深天涯知已少何幸結苔岑○瘦鶴以惜餘春館詩索和依韻酬之靜擁熏爐撥燼灰燭花遥夜對君開勞他紅袖添香侍會向先生問字來天風飄墮廣寒仙紫玉丰姿碧玉年莫說登　祗好色落花飛絮總堪憐慕君才　徧詞場落月相思滿屋梁凖擬多情成看屬新詩和就代催妝毗陵醉墨生 
[恭祝施少欽封翁六旬榮慶第二批壽禮移賑]  
　　十一月十七日張書常洋二十四元德泰庄二元黄煥烟四元姚芝田二元陸南琴一元王克明六元楊蓮莊同弟一元大豐號許春榮四元張路青一元楊宜園尤劍泉合二元陳玉麟二元秦東甫一元張鴻森一元王一齋四元趙味青一元吳翰夫一元郁酉陶二元畢粟香四元邱芷香徐昇甫合二元沈馨如徐六峰合一元新泰號朱稚村二元周味詩同弟姪四元徐春泉同弟姪四元邵湘士同弟二元李秋坪四元施幼琴一元潘仲溪四元何栅枝四元陳竹坪仝姪二元徐曉春一元郁樵溪率子笛梅一元金小亭陳潤齋合一元楊松坡一元徐至成二元葛蕃甫六元朱笙舫二元沈秉之一元施秀棠一元程玉峰二元莊懷芳二元朱安山二元黄鴻初一元譚立生二元何碧山二元程岷江六元戴綏之一元張雪堂四元江雯青四元顧小亭一元沈芷漁一元費亦瞻半元沈竹卿唐福山合一元戴文華沈平三合一元同人公啟 
 
 
 

Page 12

 
 
   
 
