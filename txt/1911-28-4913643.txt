# 1911 - 28 - 4913643

 

Page 1

 
 
   
 
 

Page 2

 
 
上諭 
　　監國攝政王鈐章正月初三日内閣奉 
旨上駟院卿着彬格補授欽此 
　　監國攝政王鈐章正月初四日内閣奉 
上諭上年山東被災各州縣業經分别蠲緩錢漕小民諒可不至失所惟念今春青黄不接之時民力未免拮據加恩着將被災之濟寗等州縣各村莊應徴本年上忙錢漕租課等項均分别緩至本年麥後及秋後啟徴其坐落該州縣境内之寄莊竈課與裁併衛所並永阜等塲均隨同民田一律辦理以紓民力該撫即按照單開詳細數目刊刻謄黄徧行曉諭務使實惠均霑毌任吏胥舞弊用副朝廷始和布澤惠愛君黎之至意該部即遵諭行欽此軍機大臣署名奕劻假毓朗那桐徐世昌 
宫門抄正月初三日召見軍機王履康鳳來 
論說 
[對於今歲敎育界及實業界之希望（續醒）]  
國家財政之支絀人。民生計之困難至。今日亦云極矣然。國家人民之事業。莫不藉財政而活動。財政一窮。正所謂上下交困。坐以待斃之道。此近年來憂時之士。所以有振興實業以救國危之倡議也。然羣言擾擾。披建工廠。此立公司者。亦無地不有矣。而於國家之財政。人民之生計。卒無毫末之補濟者。果何故耶。似不得不探其病源。亟爲改弦更張之計。今吾國之財政所以上下交困者。卽由於母財缺乏之故。其母財之所以缺乏者。卽由於金錢流入外洋之故。其金錢之所以流入外洋者。一以賠欵外債之侵削。一以輸出入之不敵。賠欵外債無論矣今於輸入之所溢。不得不急籌挽回之策。以冀保我利源。否則日剥月削。涸絕堪虞。我人民其不爲失水之魚也幾希矣。但欲抵制輸入之溢額。惟有廣興工業而已。此在燭微洞竅者。類能言之。然徒聞其言而不見其行。歲月遥遥。江河日下。吾不知其伊何底止矣吾今不避老生常談之嫌。更嘵其舌而申其意。提倡工業抵制輔入。當　　　而並　之一應突　我國之土貨以便應用。且可稍殺外貨之趨勢。并將素銷行於外國之物。如絲茶等一切農産物。加意改良。以冀擴充銷路。此舉倘不及時振作。則所銷愈少。輸出入不敵愈甚。益足制我死命。故不得不特加注意焉。一應仿造熱用之洋貨。使我不致全用外國貨物。引起經濟界之恐慌。此舉亦屬重要。我國財源所以逐漸外溢。無可遏抑者。惟以此耳。故亦不得不特别注意焉。去歲參觀南洋勸業會。見各館陳列者。多屬奢侈裝飾之品。絕少人生日用之物。非特仿造之洋貨不多見。卽合用之土貨亦不可多得。潮流所趨。致國人盡惟外貨是用。任多數之金錢流入外洋而不之恤。滔滔不已。後患何堪設想。上所云云。固吾人所習聞而亦熟知者矣。然全國資本家有振興實業之志者。何仍憚於舉辦也。不知我國近十年來。各地招集股份。建設工廠者。亦不乏其人。惟皆局面宏大。製造大宗貨物。絕無注意於小件物品者。以故紡織繅絲造鐵製革等。屢見不鮮。至於一洋燈。一洋傘之微細。竟無人留意及此。不知我國之商業。其所坐以失敗者。惟此人不經意之微細洋貨而己。故自今年起。敢正告全國實業家曰。諸君幸勿侈談實業。且勿好大喜功。不設工廠則己。設則必集股數十百萬。而所辦工業。仍不過繅絲也。紡紗也。是則大而無當。必不能盡。獲實際者。鄙意以爲宜就各地人家日常應用之土貨洋貨。按其手造機製之不同。分門别類。稍集股本。權借本地公共房屋。購機雇工。從事製造。創辦始。事事惟求節省。一俟規模粗定。再圖擴張。此則事輕易舉。而所得成效。必有可觀者。况在剪髮之機已動。雖一般熱心志士。盛倡剪髮不易服之說。以免競用洋貨。過耗國財。然大勢所趨。不能永保此局而不變。正宜藉此時會。鼓投機營業之精神。爭集股本。廣設工廠。製造各種呢布棉布。以供改製西衣之用。又宜多設小工廠。廣製洋帽革靴等。此皆可小本經營。不必大施謀略者。總之今日之生計。日趨困難。非從振興實業入手。不足以圖補救。尤非多設小工廠。廣製日常應用之土貨洋貨。不足以興實業。往事已矣。徒托空言而無實效。亦悔之無及矣。自今以始。吾不得不望各處之地方自治公所與農商會。以及本地之農上商界汲汲焉惟此是謀矣。此所希望於全國實業界者 
 
 
 

Page 3

 
 
二也。 
上述兩端。均卑卑不足道。際此歲首。吾人對於國事之希望。正有遠者大者在也。而乃不此之言。惟於人所皆知。人所能言者。而一再嘵嘵不休。無乃取人厭乎。吾亦曰然。當此一年之始。人所希望於國事者。必曰憲政如何籌備也。國會如何開設也。内閣如何成立也。此固今日極切要。極鄭重之問題。人人所應研究。人人所必希望者。然就其實際言之。國會之開。不過組織立法之機關。内閣之立。不過整頓行政之部分。至云籌備憲政。尤屬官吏之事多。無與於我人民事。且敎育之普及與否。實業之發逹與否。於我人民有切膚之關係。而在政府官吏均視爲無與已事者。即使憲政籌備完全。亦不能得其大效也至。國會議員討論一切尤。當在大處着想。必不能瑣屑煩擾。而一一爲我人民謀者。故就我人民今日之地位而論。一面當熱心於憲政國會。期國事之改良。一面當致力於藉以自立。賴以生存之敎育實業兩大端。切實辦理。以爲牢固根本之計。若置此不顧。而徒希望憲政之實行。國會之速開。則人民智識。不進。生計程度日低。雖使憲政國會如願以償。亦何補於實際乎。故我惟以此敎育實業兩端爲當今最易舉辦。而亦最易得效。且亦關係最大。而不可一日緩者也。 
且憲政國會。固爲今日救國唯一之要圖。豈知政府對於國會深惡痛絕。而未可視爲可恃之政策乎。觀其對於四次請願之猛辣。我人民亦可恍然悟矣。然政府所以敢於如此對待吾民者。亦以吾民智識不足。能力太弱故耳。故尤不得不於敎育實業兩項。盡力籌辦。期進民智而厚民力。庶届期開設國會。吾民始有把柄。不致爲政府所侮弄。否則吾未見其有濟也。今我人民若以國會不速開。而徒咨嗟太息。於政府之無道。反於吾民關係最密切之事。漠然置之。是所謂坐以待斃之道。竊爲吾民不取也。椒花獻頌。梅蕚呈祥。謹九頓首爲我同胞朂。 
專電 
[電一（北京）]  
中俄新約交涉頗棘手有停止會議之說外尚鄒主和平辦理以免决裂各研究員擬上說貼痛駁俄人之要求 
按今年爲中俄改約之期外部曾派部員數人研究此事 
[電二（北京）]  
陸徴祥與外部磋商荷政府對付華僑事已有端緒所議設立領事現正選擇人才醫科謝某可望派充 
[電三（北京）]  
内外城總廳會請肅邸奏撥銀十萬兩設立防疫醫院肅邸諭令從速設法消弭并延中西各醫士研究治疫方法 
[電四（北京）]  
澤公確有簡授内閣總理信慶邸俟新内閣成立仍擬即退 
[電五（北京）]  
京津鼠疫發見漸多聞郵傳部尚侍連日會議京漢火車停止南行事 
[電六（北京）]  
陸軍部軍用文官廕尚擬再核减各司員甚爲恐慌緊要新聞一 
[直督覆陳開平礦收回辦法北京]  
　　前次直督陳制軍收回開平礦務問題生發後當道以事關交涉槪從秘密外間紛傳有謂仍從張翼所議有謂由直督發給國家債票道聽塗說所聞異辭其實均非此事之眞相現悉陳筱帥己於去歲十二月廿二日將開平礦務情形繕摺入奏兹覔得原稿錄下爲覆奏事某月某日承准軍機大臣字寄十二月初五日上諭盛宣懷載澤查明開平礦始末并籌擬辦法一摺庚子之後此礦改爲中外合辦奏明有案張翼赴英涉訟得直歸國英公使願爲調停袁世凱狃於成見不肯實行助力以致始終未能收回實屬失機已甚該礦本係華商公司此次陳夔龍遽請發給國家債票並不預爲請旨殊屬非是着毌庸議至所議以灤礦局招集商股卽就開灤兩礦局發給公司債票歸併辦理如有把握事尚可行惟中國公司數多轇轕張翼爲原經手辦事之人届時仍赶赴北洋會同辦理不得置身事外倘英公使要求無厭該大臣等不妨堅持定見徐圖抵制總之此礦被佔英公堂判爲誑騙公道俱在當無慮其久假不歸着外務部北洋大臣張翼均將載澤所奏各節妥籌辦理毌稍遷就欽此遵旨寄信前來仰見皇上愼重外交保全礦産之至意至此案爲商務關鍵關繫甚鉅着手之初必先認定私約應歸無効始能期從速了結臣於本年二月三十日奏明在案數月以來隨時會商外務部與英外部多方辯難幸駐英使臣李經方多方助力始將私約證明無効英使始有交回産業之議至發給國債票乃專注重國家主權起見此係收回後體恤英商之欵並非贖礦之需已飭洋員守此定見與英外部反覆聲明以杜彼藉口商業致滋轇轕而債票數目本未約定誠以爲數甚鉅先經商酌度支部於八 
 
 

Page 4

 
 
月初五日奏請飭部預籌辦法妥議辦理藉昭愼重兹旣奉旨着毌庸議當電飭洋員向英公使外務部將原條正式撤銷卽速回華以消前議臣與外部直接交涉所有前次提議之件英外部仍執與中央政府交涉爲詞惟隨同會商外務部按照查立大臣載澤所擬各節妥籌辦。理惟是債票數目應俟核清舊帳再行確定張翼爲原經手之人由該員先與英公使詳愼核算必俟確定。數目實不吃虧再由臣與英使相機磋商如能就範卽行收回卽飭開灤礦局發給債栗務使主權商務兩無妨碍倘英使要求無厭或帳目不清自應凛遵前旨堅持定見徐籌抵制云云監國閱後卽奉硃批着該大臣等凜遵十二月初五日之旨妥籌辦法毌稍遷就外務部知道 
[學部注重小學敎育北京]  
　　上臘學部通電各省督撫略謂現在奉旨宣統五年開設議院籌備期限旣經縮短人民程度亟應從速增進以副立憲國民之資格初等敎育尤非提前赶辦不足以副事機各省初等小學堂均應由各提學司督飭各該地方官迅籌推廣董勸兼施至簡易識字學塾係爲年長失學者而設不過爲初等小學之補助前聞各省有停辦初等小學專辦簡易識字學塾者旣非立法之本意且於初等敎育之進行不無障碍自今以後各辦學人員速將初等小學妥速辦理不得避重就輕致干貽誤憲政之咎 
[試辦宣統四年預算之大略北京]  
　　試辦宣統四年全國預算章程業由財政處草定三十四條惟其中所列有近重複者有宜删改者刻正徴求意見冀收集思廣益之效兹探得其章程之大略（一）（二）兩條爲提綱自（三）條至（七）條大致按照宣統三年預算案規定歲入辦法由（八）條至（十二）條大略照三年預算案規定歲出辦法其第十三條以下（一）謂度支部彚齊各主管衙門所編歲出豫算報告册編製全國歲入歲出總預算案連同歲出預算附册咨送内閣會議政務處奏交資政院議决（一）畆度支部將各省送到地方歲入歲出預算報告表册核對後電咨各省編製歲入歲出省預算案送交諮議局議决仍將議决之數咨報度支部並分咨各主管衙門（一）謂各省編製省預算案如歲出之數逾於歲入之數另擬本省單行稅法電商度支部經部認爲無碍則於現在已籌及將來應籌之國家稅時得連同省預算案提交諮議局議决（一）謂海關常關之歲入歲出應由各省清理財政局另編預算報告册及比較表按限送度支部（一）謂各省各邊防向收之部。欵協欵向度支之解欵協欵應另編專册按照額收額解之數詳細開列并將案由及近三年實收實解之數逐欵聲叙隨同歲入歲出預算報告册送度支部核辦各省各邊防凡由各關歲入項下撥解之欵均作爲恊欵（一）謂預算歲入歲出分經常臨時兩門按照此次所頒册式詳細編定分類說明大槪情形其欵項子目應說明經費所需之理由與計算之基礎者卽注於摘要格内（一）謂凡預算之收入支出有支額者照定額預算無定額者用推測方法以三年間平均之數爲標準（一）謂其有新行稅法不能用推測方法者得將酌量估計之理由列入預算（一）謂出入各欵統以國幣記數至圓爲止其向用各種平色銀兩及銀元錢串等項統按幣制則例折合庫平足銀再以庫平足銀一兩折合國幣一圓五角開列（一）謂京外衙門在宣統二年以前借用國家公債地。方公債業經奏准有案者如係未經收足准將應收之數列入歲入臨時門如應分期攤還或定期償還者亦准將應付本利列入歲出臨時門惟須將支付總數於四月十五日以前先行咨報度支部（一）謂預算表册所列欵項如有存留生支者均應滿收滿支不得互相抵除（未完） 
[京師報界又請維持報律北京]  
　　上臘十九日北京各報館爲維持報律事遞一公呈於民政部略云温世霖一事并非外交與軍事之秘密事件又非預審事件何能禁止報館之發言縱或各報於此事有不妥之言論警廳原有直轄管理之權何須地方官之越俎代謀夫報館直轄於警廳之下服從於報律之中毫不受他種官廳之鉗制固不待言卽警廳亦不能加以背律之制裁該警道日前之文件如係私函耶則警廳不應參雜於廳諭之中如係公文耶則當援據報律云云末後復謂警廳封禁公論實報之廳諭中有云人民對於官吏不當之處分祗能爲行政訴願不得以商人資格率行質問等語按各國人民如與官吏爲行政訴願皆提起於行政審判廳今吾國尚無此機關之專設倘日後各報館有此訴願時果應對何種機關提起又云提起訴願係指官吏確有處分者而言若對於官吏之行爲尚未明瞭何以不能質問以上各情務乞大部明白宣示 
[北京防疫記]  
各國駐京外交團於上臘二十一日起實行東交民巷斷絕華人交通旋又提議京中戲園萬人羣聚最易傳染此病擬請民政部於新正初一日起暫行禁止各戲園演戲若干日俟毒疫銷滅再行開演以重人命如中國官吏瞻徇情面置人命於不顧外交團將藉詞預防鼠疫代中國官吏操衛生行政權云 
外務部前接在京外交團公文略謂貴國在山海關設局檢查自東三省入關過客該局定章凡入關旅客無論中外上下均須一律檢查並須在 
 
 

Page 5

 
 
該檢查所潘留五日由醫生驗明實無患疫情事始准放行查此次定章旣稱不論中外均須滯留五日殊於外人交往不便請飭該局嗣後遇有外國人行過該處通融辦理等語外務部據情札飭該局總辦屈永秋去後兹據屈道申稱鼠疫傳染不分中外若外國人可以通融辦理難保疫氣不輾轉發生且各國通例凡疫症發生之處所有往來孔道不論何國人士均須一律照章檢查從無對於外人可以通融之理况關外鼠疫延蔓殊甚職局職司檢查不能獨寛外人各該公使文稱各節按之萬國防疫通例碍難照辦廳請將職道原申照復各國公使云云外務部當將原呈叙入照復外交團以屈道精於西醫素著聲望且防疫事宜各國均惟醫生之言是聽故已不持異議矣 
東交民巷禁止華人出入後凡有持匯豐華俄德華正金各銀行鈔票均不能進界交易以致巿面異常恐慌惟正金銀行現已移在裱背胡同照常交易而外交團因爲實行禁止交通起見所有東交民巷東口之德國砲臺西口之美國砲臺水關御河橋之英比兩砲臺均有外兵把守 
王臘十六日正陽門外打磨廠三星客棧有新到奉天錦州人王桂林一名因疫斃命是晚由該棧報區轉報檢察廳相驗辦事不無遲延致死者暴屍該店兩日至十八日始行掩埋於是十八日晚復有李姓客染疫而死二十日復有善劉二客進協和醫院調治無效即死現該棧尚住三十餘人警廳已派巡警多名守住該棧凡在内者不許復出外來者亦不准繼入惟能否即時撲滅尚不可知 
又西河沿前日亦發現急病而死者二人聞已經醫生驗過亦係鼠疫 
此次東省鼠疫發生後監國曾頒内帑交東督充防疫經費兹因京城内外鼠疫漸次發生監國以京師爲輦轂重地且各國外交官亦均在北深恐輾轉傳染有礙民命復於日前頒發内帑數萬金交民政部步軍統領從速設法消滅并妥籌預防辦法 
又聞監國近因鼠疫流行諸事謹愼現在駐蹕三所並未回府昨又傳諭當差人等格外注重衛生 
自打磨廠三星客棧發見鼠疫後華洋人心皆甚驚惶惟自三星棧出事後死者僅四人以後數日已無所聞而每日内外城死亡人數不過三十人左右皆係尋常病死並非鼠疫統計内外城人口百餘萬每日死亡不過三十人左右則是每萬人中日死三人而已尋常之時亦有此數不足爲異此一好消息也 
外務部現因鼠疫蔓延京師已電咨駐奥公使在維也納購致辟疫苗漿十萬服卽日運華以備防疫之用并聞外部已聘定西醫無論官民紳商有願豫用此苗以防身體者可到民政部領取憑據即當指示地方前往受種大約日内即可明發示諭 
某日各國公使復至外部謂山海關對於防疫一事未免失之疏懈擬由各國分派兵隊前往如有不服攔阻强欲入關者即行開槍外部恐肇事端力與爭辯現商定由陸軍部派兵前往守禦 
前日監國召見民政郵傳兩部堂官詳詢防疫辦法並聞面諭盛尚書謂鼠疫如果南行京漢鐵路亦當卽行停止開駛 
陸軍部廕壽兩大臣以東省鼠疫漸次流行來京特於前日札飭近畿各鎭從速設法預防并飭各鎭軍醫注意房舍兵棚等處隨時檢查是否清潔每五日報部一次以重衛生 
[西報譯要]  
北方疫患未已字林報載二十九日北京電云滿洲疫死之人數仍不减於前惟北清一帶除山東外疫氣業已大衰青島海陸兩地防疫異常嚴密漢口商會已請在揚子江設立火車檢疫處初一日倫敦電云據聖彼德堡電稱東清鐵路之俄國工人三千名因公司不允將彼等之眷屬送回本國以避瘟疫並將中國工人一千五百名開除故均罷工要挾目下華工由軍隊彈壓已照常工作初三日倫敦電云據北京電稱現接各處消息疫勢漸平初三日北京電云天津患疫死者六人北京一人悉係本地民人因接觸患疫之人送入隔離所救治無效斃命滿洲大局仍照前未變 
德儲避疫罷游確信字林報載初二日倫敦電云據官塲宣稱德國皇太子將由喀爾喀脫啟程回國初三日倫敦電云德國皇太子不得已罷游中日兩國同日北京電云德國皇太子之罷游華人異常失望同日倫敦電云據栢林電稱德國首相卑士麥化爾韋格因中國疫氣甚熾故請德皇令皇太子罷游東方而由喀爾喀脫回國德廷已向暹邏中國日本及荷美諸國道歉蓋皇太子本擬游歷荷美兩國殖民地也 
文匯報載初三日栢林電云洛特斯乞阿爾桀曼齊登報深以皇太子不能游歷諸友邦及臨視遠東諸國熟悉其情形爲憾柯爾利斯乞齊登報代表德國國民深謝暹邏中國日本豫備歡迎供張之盛惠並望來年仍可游歷東方云 
中俄决裂之傳說字林報載初一日栢林電云巴黎晨報俄國洛伏 
 
 

Page 6

 
 
　　佛萊雅報同時登載駭人之消息謂中俄兩國之爭端（譯者按此語不知何指）勢將决裂俄國勢必進兵蒙古云 
[京師近事]  
　　東三省士庶因錫督去志已决特分電樞府各當道挽留曾紀前報近聞某樞老函電錫督詳言朝廷倚任之重期望之深務祈力任其艱以紓國家之難旋接清帥復電己有允意略謂東省時勢急迫萬狀成敗利鈍茫難逆料惟有拚此一身以答高厚於萬一云 
監國傳諭内務府將凝禧宫建修玻璃大樓工程着於臘月二十三日停工俟新正十三日即令欽天監選擇吉時開工以便早日竣工應用 
郵傳部前飭黑龍江周中丞調查齊愛綏海修築鐵路一切事宜刻據周中丞電復云修築蒙古一帶曁齊愛綏海各路面積約一千八百里每里按一萬兩計算共需欵一千八百萬兩爲此先行電告俟圖樣繪妥再行補報 
郵傳部盛杏蓀尚書專意注重撙節經費一事擬請將各省鐵路局總辦由宣統三年正月起减給薪津六百兩（每月每人原八百兩）總稽查官减給薪津三百兩（原五百兩）其他項人員薪津一律减去一成己飭丞參廰將核减稿件繕妥呈堂以便照單開支 
民政部因内外廳調查各莊所存土膏數目雖不及二十萬然私運來京者勢所不免而私家存蓄爲數亦必不少若不實行查察禁止將來牌照捐實行時仍恐有名無實現已諭令兩廳并備文行知步軍統領衙門順天府會同妥籌查禁辦法約在開印後實行 
考試行政官己定今年八月舉行所有考試之詳細章程學部業經會同吏部曁憲政館訂定現聞政府因此係初次奉行考試資格限制未便過高過嚴擬再量爲改訂俾免如法官考試有監時更章之弊以故宣布之期當在開印後云 
時評 
[預算問題]  
　　財政之原則曰。個人經濟在量入爲出。國家經濟。在量出爲入。議者以政府往往挾量出爲入之言。肆其羅掘。苛派於民。謂此原則尚不可行於吾國。則又不然。凡民之生。有生存必要費。有益費。奢侈費。凡國之立。亦有生存必要費。有益費奢侈費。個人經濟。其爲出也無限以量入二字限之。國家經濟。其爲入也無限以量出二字限之。故吾謂國家不可一日無生存必要費。而個人有時不得有生存必要費。個人有時可以有奢侈費。而國家絕對不得有奢侈費。量入者以入爲限。游民不治生産。借貸不得。乞丐無從。有斃焉矣耳。反之而坐擁厚資。則高車駟馬。惟其所离越他人不得顧問也。量出者以出爲限。國家根本所需。全國國民。均須負擔。有忍焉已耳。反之而任意揮霍。殃及無辜。則國人所不容也。近世立憲國。以預算案提出於議院者。蓋鄭重量出之手續也。吾國去歲。資政院始開幕。而預算案裁减若干萬。以爲不當减耶。政府委員當時宜與資政院磋商定案。以爲當减耶。則不必退有後言。再生枝節。今讀宣統二年十二月二十八日上諭。預算案不能不生更動。非鄭重量出之道也。然則國會不成立。内閣無責任。而欲求財政之清釐。是南轅而北其轍耳。烏可得哉。 
[宦運之通塞]  
諺云。做官如投胞胎又云。宦運之通塞有定。試以京師各部之表面證之。而益信其不謬。夜間入吏禮兩部之大堂。則油燭一條。闇淡無華。如同鬼穴。入郵外等部。則電燈照耀如白晝。吏禮兩部之乘坐馬車者。僅堂官一二人而已。郵外等部。則丞參以下人員。類皆高車駿馬。顧盼自豪。極控縱馳騁之樂。吏禮兩部人員。午餐皆自購食。其儉者僅食薄餅兩張而已。若外部人員。則番菜華菜。由部供給。日日盛筵。隨時點菜。其酒肴之精美。爲各部冠。且郵外等部之司員。於歲底開銷嫖酒各帳。某胡同某班數百金。某地某菜館數百金。揮霍無吝色。若吏禮兩部之窮司員。欲謀卒歲之資。度年之費。百計營謀而不可得。祗得向典質舖請求而已。嗚呼。何官塲中人之幸不幸。相懸竟至此哉。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
　　漢口罷巿風潮始未記（續） 
軍隊旣到鳴鼓吹號愚民莫不鎭攝然好事者欲觀其究竟不遽散歸租界内猶擁擠異常而鄂督漢關道夏口廳商務總會之告示紛紛張貼大意謂不准謡言惑衆自有官爲料理倘至八點鐘後定即嚴行驅拿如敢抗拒不遵准其格殺勿論等語惟商會連出三道告示語尚平和故好事者均遵示而散不到八時已回復安寗之象至華界各商店是日均擬一律罷巿幸總商會請各保安會會員戎裝梭巡力任保護故痞徒志不得逞巿面安靜如恒 
二十二夜租界得軍隊巡緝之力華街得商團保衛之功幸無他變二十三日辰八時租界一帶店舖猶不敢關門人力車亦未上街張提乃會同商會總理並率各軍官剴切勸遵謂有陸軍在此保護如有損失惟我是問各商始有恃無恐遵諭開門又召各車行主至開導一番隨命曉事軍官帶兵隨之往召各車夫有拖車至一馬頭者賞銅元百枚各車夫見錢心動齊拖車出租界遂得照常行車總商會因此事已成交涉巨案若無知愚民再起暴動則交涉必歸失敗故於是日派員在太平會館帝王宫開會演說勸各苦力靜候官紳秉公辦理切勿暴動如外人無相當之賠償即以文明抵制對待皆悅服而散是日紳商學界三十六團代表又在小關帝廟會議公舉商會總理蔡文會君爲各團總代表請制府派員復騐吳一狗之屍並請按照約章與英領交涉詰責其不應擅調水兵開槍擊斃華人性命瑞制軍允之二十四日札派提法司梅光羲交涉司施炳爕會同漢關道商會總理曁諸紳董帶同華醫西醫軍醫仵作人等於五。點鐘時詣後湖濟生堂復騐屍母屍弟均在旁觀看將棺揭開抬出屍身當衆檢騐四次並無傷痕委係因病身死諸紳商始無異詞聞復騐時各官恐有人滋閙陳兵護衛如臨大敵云 
梅法使等復騐吳一狗屍身之後當日即晋謁鄂督面陳中西醫檢騐情形制軍謂旣屬病死應令夏口廳王丞勒令屍親領棺安埋不准妄生希冀要求撫卹其被洋兵擊斃之人雖屬良莠不齊而洋兵逕行開槍轟擊殊背公理爰札飭交涉司施炳爕會同漢關巡警二道查明已斃受傷各人向日作何生業是否安守本分卽由該司酌量與英總領事據理談判責令將擅行開鎗英兵處以相當之懲罰所有傷斃各人亦應索償卹欵庶免有礙中英商民感情 
英總領事法磊斯君於二十四日六時柬請各國領事官在英署會議對付此次交涉辦法聞法比丹各領事謂華人排外思想日益擴張非練西商團遇事不能策應擬聯合各國西商組一鎗會每星期六在跑馬廳練習打靶以資自衛各領均賛成其說至對於華官之交涉則事涉秘密未聞其詳 
瑞制軍二十二日聞租界風潮後除派司道並調大兵渡江彈壓外以省垣人士對於兹事三五成羣互相傳說恐匪徒從中煽惑擾害治安特飭張統制黎協統派撥三十一二兩標及輜重工程各營分駐各署局廠廳及十城門火藥庫旣敎堂洋員住宅以資保衛並派兵六隊晝夜梭巡城廂内外直至除夕始行撤回漢陽各敎堂亦責成漢陽協陳士陳調撥綠防營兵駐紥保護又飭巡警道遴派偵探在武漢三埠查拿造謡惑衆之徒又調長江艦隊楚同楚有兩艦停泊江西防備之周密爲向來所未見偌大風潮遂歸消滅矣 
[川諮議局議決之預算案危矣四川]  
　　上年十二月十五日川督趙制軍電致憲政館度支部云川諮議局開臨時會議决預算案事前審查並不通咨協商直至閉會前數日始派議員到各處參觀一面與本署爭論參觀辦法未决突於十一月二十六日二十八日開兩次正式會然此兩日所議皆其建議案關於預算案不過匆匆表决而已行政官不能知其内容無從向其爭辯近據呈院於警務學欵等削减甚多據各該在事人員簽註各條均謂與事實上大相剌謬萬難實行現已時届年終預算年度轉瞬卽届可否以該局議决之試辦預算作爲參考由行政官廳自行察酌辦理抑另有如何辦法乞酌示遵行再該局預算减出數目竟於預算案内新增别種多欵與該局不能自提預算案章程相悖似應劄駁並乞示遵翼日憲政館覆川督電云成都制台鑒願電悉諮議局議决預算旣據稱事前未經協商又與事實剌謬萬難實行刻已年終轉瞬卽届預算年度不及召集臨時會自應由貴督察酌辦理其自提議案與局章第二十五條相背並可駁復憲政編查館嘯 
[黔撫請催各省欠解恊餉貴州]  
　　貴州巡撫龐鴻書上臘奏稱本年五月間具奏預算虧短情形經度支部議覆以各省應協黔餉歷年欠解甚多疊經奏令各省按照所欠銀數先籌五成分批解黔濟用等因伏查貴州雖列行省素稱貧瘠常年所收丁糧稅課尚不及東南一大郡縣專恃各省恊濟藉作補苴之計是以光緒九年前督臣岑毓英核减餉需奏明每歲非的欵一百九萬兩不能支持在當時並無新政此數已萬不可少今則籌備憲政用欵日增停收烟釐來源日絀而歷年應恊之餉已積久至　千一百七十餘萬　在　省　政方新　　待月每以財政同一困難自顧不暇爲詞臣非不深知體諒故於前奏不敢請 
 
 

Page 11

 
 
益而求减成者蓋仰給於人但求其量力而易從也方謂各省督撫公忠體國必能不分畛域共濟時艱乃自奉部咨以後迄今仍鮮有應者資黔省來年預算虧短至一百餘萬兩如各級審判廳之成立模範監獄之建築以及擴充軍備實業整飭學務警務如不預爲籌備非特現辦要政廢墮於半途卽俸廉薪餉亦苦無從應付黔爲滇蜀湘粤各省中心點利害相關黔省不支影響所及者甚大再四籌維惟有籲懇天恩俯念黔省財政艱窘情形請旨敕催欠恊之江蘇山東湖南湖北廣東浙江江西福建等省督撫查照部議於應協黔餉毌論如何爲難勉籌五成迅速解黔以濟眉急十二月十八日奉硃批度支部查核具奏 
分類新聞 
政界 
[樟樹鎭成鎭之困難江西]  
　　江西臨江府屬樟樹鎭地方爲藥材會聚之區人烟稠密商旅繁盛惟自治界前後所禀之丁口自相矛盾部章不滿五萬不能成鎭前經自治籌辦處札委彭太守承宣督同清江縣覆查土著客籍傭雇勞動及女界計共有丁口五萬一千八十二名業經會文禀復在案惟該鎭商會日前投票選舉總理時各界會議以實數只有萬餘名誠恐成鎭之後將來警察須照章補足百名以現在而言僅有巡警五十名地方常年捐欵己耗五千餘串羅掘之勢已成弩末萬一成鎭後添加巡警從何籌欵况一切新政用費均須照章擴充何以堪此擬將此種實情禀報大吏鑒核以免將來經濟界增加恐慌云 
[長善城自治會籌措常欵長沙]  
　　湘省長善城會選舉事務所以地方自治旣不能動用國家正欵則於舊有公産公欵而外不能不别開籌措之方查小西門草潮門兩城外魚行各魚船向有補水名目每魚價錢一串除應完行用外魚行另收補水錢二十文該所擬於補水項下每串二十文之内提撥八文作爲常年經費似此辦法核與城鎭鄕地方自兩監督會銜轉詳在案現因長沙府於魚行另行補水項下批歸仁民醫院八文該所以醫院本屬於地方自治範圍以内之一部分將來城鎭鄕地方自治會成立固不偏廢而未立以前百端待舉所籌欵項均宜通盤籌算庶營利者不至濫竽而公益事胥皆並舉至魚行補水一項久屬陋規即擬收二十分之八實非附捐可比爰於日昨函致長沙府戚太守請將此項陋規批歸城會事務所通籌項下俾得酌盈劑虚以裨自治 
[湘藩拔擢候補人員辦法長沙]  
　　湘藩趙渭清方伯以本省候補佐貳雜職人員事少人多平日已形擁擠近來考職就職正途人員紛至沓來以讀書清苦之儒爲擊拆抱關之計無聊需次尤屬可憫可矜亟欲拔優委用無如人數較多不能時時接見特恐耳目難周掛一漏萬爰於日昨傳飭印委各員自知府以至佐雜各舉所知審係品行端方才具可用者繕具保狀送交司署收發處呈閱截至宣統三年正月初十日止卽將所保人員開單榜示挨次傳騐傳驗得實再行量材器使用之而優卽爲原保人之功用之而劣卽爲原保人之過庶好惡公諸同僚拔擢歸於至當云 
軍界 
[張軍門派員稽查營兵湖北]  
　　張軍門以近聞鄂省陸軍各色目兵閙娼者有人宿娼者有人邀同聚賭者亦有人甚　有花天酒地撤夜不入營者種種不法之行爲實於軍隊名譽大有關係且該管長官任該目兵等隨便出入營門毫無覺察已屬恨入骨髓誅不勝誅除傳諭嚴斥該管官長並責成以後再不得有此行爲外另派三等參謀官及執事官帶領弁兵六名於夜間往各營盤附近挨戸稽查遇有前項弊端無論何營目兵拘交正執法官懲辦以整風紀 
[曾統帶派兵勦辦崇陽土匪湖北]  
　　崇陽土匪結黨滋閙經莘帥電飭右路巡防營統領將駐新堤一隊就近移紥該縣各要隘防堵昨又飭三十一標曾統帶廣大派隊前徒助防曾統帶卽飭該標三營右隊隊官羅君率領精悍目兵一隊於上臘十九日上午八點鐘起程矣 
欽廉防營萬難撤減之詳覆廣東 
　　粤督前准度支部電開請將粤省各路防營薪糧公費數目分别酌减更正當經轉行司局遵照現缉捕總局會詳畧謂查欽廉新舊各軍共計二十二營分紥九十餘處兵力旣虞單薄防堵尤慮不周自奉調兩營後防地殊難分佈若再撤减實屬疏虞可慮至欽廉各防營長夫萬難遵照裁减一半之議誠以邊地遼遠路險挑運爲難各營非先募足長夫不可况軍事轉息萬變遇有警報星夜即須開拔長夫三十二名尚覺不敷倘再裁節更難應調請將各營長夫每營酌减二名合計月可省銀百餘兩并將投誠獻功降匪許可靈等十三名陸續補入各營充綫以資節省 
[學務]  
[競志女校舉行畢業無錫]  
　　無錫競志女校於上臘二十日行第三届畢業式計畢業生中學科楊雪禎夏蔚蓀二名師範科趙毓荃顧文華等九名高等科顧淡秦淡等二十名初等科陸萼芬顧藝菊等二十八名幼穉科王傳寳顧曾演等四名濟濟蹌蹌頗極一時之盛 
[諮議局請停初級師範未准湖北]  
　　鄂諮議局以初等小學教員有中學及高小學畢業生足以充當不待取材初級師範呈請停辦俾可少範經費莘帥披閱後謂高小學生學淺望輕不堪勝任師資中學生又非部章規定似不便將初級師範遽行停辦昨已劄局覆議呈候核奪矣 
[諮議局議减監學堂長薪資湖北]  
　　鄂省各學堂堂長監學薪資最優終日一無所事殊不合法諮議局日前開會時當提出議案擬自明年開學時請王文宗酌量裁減並飭各堂長監學一律担任功課以節虚糜 
[湘潭中學舉行畢業考試湖南]  
　　湘潭官立中學堂開辦已歷然多年所有甲班學生已於上年畢業其乙班現届五年修業期滿由該堂監督劉長卿茂才呈由湘潭余价藩大令轉詳學司吳子修文宗批准照章畢業矣 
實業 
[杭巿新年之小恐慌杭州]  
　　上年杭州商巿風浪層疊銀根偏促 
 
 

Page 12

 
 
爲百餘年來所僅見各錢業借鑒前車非但長期停放卽盈餘單子澈底全收故三銀行及大同行二十二家全體存欵多至百八十餘萬比較宣統元年驟增至三十萬有零百業受此影響勢極岌岌幸大吏維持全局咨商度支部撥措鹽釐十五萬各業賴以扶持不料開歲後寳華錢莊於初三日奉到居停命令卽日收帳（按該莊係南潯劉紳烏鎭徐紳等股開資本充裕信用尤著故開辦經年放出商欵四十七萬零以綢木絲茶等商爲最巨）受濟各業方值竭蹶之時聞此消息商情惶惑兹聞某業首領擬卽發起具呈官廳要求總會共謀挽回維護方法以保大局其清河坊裕昌錢莊爲小同行之領袖亦因除夕晚被擠虧倒二萬七千元有零云 
[皖商禀請創辦小輪公司安徽]  
　　皖商日間籌集股本在安慶蕪湖間創辦泰昌小輪公司行駛内河長江一帶以便行旅并經遵照公司章程擬具規則呈請勸業道轉詳皖撫咨部兹奉郵傳部查核該公司所擬規則頗與部章相符應卽核准註册所有執照隨咨附發請卽查收轉給祗領以資信守 
[華僑又將墾復皖南官荒安慶]  
　　皖南所屬州縣境内自兵燹以後官荒民荒多未墾復雖經設法提倡實力開墾然需欵較多民力實有未逮兹署皖南鎭于觀察德懋奉江督面諭帶領華僑代表簡袁泰同到寗國宣城等處墾復官荒俾興地利矣 
雜記 
[雷雨聲中送歲除常州]  
　　常郡入冬以來迄未得雪除夕亥刻忽電光閃閃雷聲隆隆歷兩時許始止聞此次雷震地線甚長鎭揚一帶亦均波及云 
[官塲活演大怪劇廣東]  
　　花縣典史玉良彝因逃犯被撤該典史以此次撤任係由方令牽累前經與方令鬨堂大閙上臘十八日方令家眷回省該典史之妻復借送行過署約待同行方妾以奥夫己備不能久候王妻苦留不己方妾問汝欲何往王妻曰汝今賺得鉅欵回省足供半世享受我等官己被革赤手空空無家可歸當同汝赴河耳方妾無法迫請新任調停而新任以均屬女流礙難干涉遂著家人待帖前往開解方妾乘空逃出升轎欲行王妻疾追至中堂遂將方妾由轎扯下在地撕打至將衣服扯破由新令出而勸息方始寢事 
[徐州道不願赴任鎭江]  
　　江南徐州道前號優缺自禁種罌粟土稅停徴頓形瘠苦加以地方難治膺斯任者危懼交乘現署該缺張道庭杰已及瓜代秋間禀求交缷經江督再三慰留昨復具禀請退張制軍知不可强敦促實缺丁道葆元履新惟該道年老多病以宦海風味已經飽嘗且數子均係道府封翁佳趣不可多得刻下足疾歷久不愈荒僻之區且示能臥治亦遂憚於赴任日前聞已懇求江督另委接署矣 
[馮啓又將出山武昌]  
　　己革湖北巡警道馮啓鈞自交代辦清後時往京津寗滬各埠秘密運動諸大第因其參案有包庇匪人等語咸以不便調用却之現因赴南皮會張文襄之葬順便晋京乞憐某宫保爲之推薦於查振大臣馮夢華中丞調往皖省襄辦振務日昨馮氏由京回鄂立卽換輪前往安慶禀到聞馮中丞允爲奏請先行開復頂戴以便差遣而資策勵 
[崇陽令何苦如此湖北]  
　　湖北崇陽縣聯令炳雖染烟癖而性情浮躁近因與該邑自治公所議員附生駱壽南爲公益事起釁被諸議員折辱聯氣憤塡胸竟使其專制手叚揑造證據誣指駱某爲訟棍擅行傳案收押移學革其衣頂該縣紳界與駱姓族人大憤於本月十四之夜聚集三百餘人至卡將駱某刼出聯令遂愈有詞可藉立卽電禀省憲硬指駱某爲匪日謂搶去守衛監卡槍械請速派兵馳救鄂督得電當檄駐紥新隄之右路巡防營就近派兵一隊馳往彈壓並飭協同捕拿首要解散脅從等情詎防營到縣並不見有一匪巿面亦安靜如常而該縣紳等早知聯令必藉此事以興大獄遂有多人來省赴督藩各署控其十大罪惡中以誣陷無辜强佔民婦濫刑虐民吸食鴉片等欵爲最重且謂有一虚誣願甘反坐瑞制軍以該令如此荒謬勢將激成巨變爰立飭藩司將該令卽行撤省聽候查辦遺缺委孫令鏡寰署理飭令尅日赴任先將聯令與紳界結怨情形據實禀聞以憑核辦 
[清談]  
　　說辛亥 
天下之事必有其過渡之階級焉。日與日之間而。有晨昏月與月之交而有晦。朔推之於歲事。也亦然。推之於國事也。亦無不然。 
今日者戌運告終。亥杓乍轉。當大地春回之交。屬庶。政更新之會由籌備而實行。由專制而立憲。皇皇乎國運之轉移也。而辛亥之紀元。殊令人不能去於懷矣。 
夷考之。辛者新也言物初新者一切皆收成也。亥者荄也。言萬物之荄。動於是時當陰極陽生之會。大小各物皆深藏窟伏以迎陽也。今以憲政進行之交。而適逢辛歲。意者其有結實良好之效果乎。又况太陰爲亥。亥而生子。復從一起。天道終則復始。今者國運之陵弛。於斯已極。揆諸窮變通久之道。其亦所謂寄終於亥托。始於一也歟。 
然則辛亥者。當陰陽絕續之交。固將於憲政。 
上留一大紀念也。心焉藏之。予日望之矣。 
雜著 
[新年漫語]  
今年太歲在亥其屬爲豕。豕者其性遲鈍。其體肥滿。其行蹣跚。其聲咕嗚而其最易取人厭惡者。又在居處之污穢不堪。食物之吞吐無常。故豕之爲物。實無絲毫之足取。其所以。仰人飼畜。滋生不息者。徒供人之烹食耳。 
曾憶前年歲紀爲鷄。去年歲紀爲犬。於是當新春出版之始。彼曰鷄犬。此曰鷄犬。往往連篇累牘。而不休。蓋一取其鳴聲之宏。亮一取其賦。性之機。警均於國事之。進步。有所鞭策者。今歲所遇爲豕。實一無所取。義之物記者。干此。亦不能多所發揮。祗可。於閒文軼義上用以譬解而已。 
吾今更追朔前年之事。則國會請願發起於是年。諮議局開會於是年。儼有雄鷄一聲天。下白之氣象。推需　至於。去年。則國會請願再三籲懇而不已。卒至縮短三年。資政院開院後。議員侃侃而談。旁若。無人。亦猶猛犬。之狂吠。大有奮身不顧之狀。此皆。歷歷可指。暗相爲應之佳兆也。 
所可惜。者犬年之後。適爲豕歲。故虎。頭蛇尾。鮮克有濟。以轟轟烈烈。光明正大之國。會請願。卒至或押解。或遣戌。迄於今乃銷聲匿跡。不敢再言國會請願事。以如狼如虎。不畏疆禦之資政院議員。一再蹉跌。卒至無聲無臭而忽焉閉會。議决之議案。半屬無效。人皆鳴鼓而攻之。一若勢不兩立。非推翻之面不甘罷休者。終且自壞長城以區區報章之評議。老羞成怒。竟封禁報館。以爲資政院首次開會獨一無二之大紀念。 
記者曰是盖犬。豕代謝。之怪現象也。但犬之末。豕之始。其種種之。離奇還誕也已。如此。今則豕歲當陽。來日正多。吾不知今年之結果究何若也。吾預料今年國會請願不敢再聲張矣。諮議局固無聲無臭矣。資政院亦將鑒於去年之盲閙一塲。毫無效驗。而噤口若寒。蟬矣。種種國事。均將暗合豕之情狀。而一無所爲矣。是耶否耶。吾將驗諸於今年十有三月之中 
[]  
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[李家駒奏考察日本財政編譯成書呈覽摺]  
奏爲考察日本財政編譯成書敬陳管見恭摺仰祈聖鑒事竊臣前出使日本考察憲政所有官制官規地方自治制行政裁判制度司法制度皇室制度詔敕制度均經編輯成書先後奏報在案其財政一類於上年八月將考察底稿携帶回京並由日本大藏省陸續寄稿前來經臣督率隨員等悉心編譚計纂成日本租稅制度考十册日本會計制度考四册恭繕成帙進呈御覽竊維國家財政不外制入制出兩大端制入之名類不一而以稅法爲最要制出之法規不一而以會計法爲最要臣卽於此二者詳加考察日本維新以來租稅制度迭加改良會計法規屢經釐訂揆其進行之次第實可爲改革之師資謹就我國財政之現情證以微臣考察之一得爲我皇上縷晰陳之比年以來財政之困難亦已極矣財政困難之原因不一端而最著者則國家經費之增加是也國家經費增加之原因亦不一端而最顯者則國際之交通與憲政之籌備是也閉關之世政主治内而不務外其爲國也閒暇故政費無多自海禁大開日與列强相接觸於是對外之費相乘而起如外交費如國防費如國債費皆自國際交通啓之也專制政體但主消極不尚積極其爲法也簡易故政費亦無多自籌備立憲事宜按期進行於是所需之費遞年有加如司法獨立費如地方自治費如敎育普及費如經濟行政費如整理財政費以及一切故革經費皆自憲政籌備肇之也歲出驟增而歲入不濟部臣仰屋於内疆臣羅掘於外内外皇皇不可終日持積極之論者則謂軍國大計不容緩圖持消極之論者則謂民力己殫激將生變平心論之國家經費之增加屬於世界自然之趨勢蓋社會之文明日進則國家之職務愈繁職務愈繁斯經費愈增自然之理也日本明治初年歲計總額不過三千萬圓近年預算總額己逾五萬萬圓以上前後四十年間所增幾三十倍此外各國經費增加速率亦復相等或且過之大勢所趨亦略可睹矣夫經費果能節約則國家與一私人同自以節約爲善然節之至極將舉國家必要之事業弛而不張此所謂消極政策萬不行於生存競爭之世者也今論者謂財政奇絀當權事之輕重緩急量入爲出是未知計臣責任與閣臣責任之區别也蓋國家事務孰輕孰重孰緩孰急關乎政治之全局卽大政方鍼之所在是爲内閣之職權非計計所能代謀如閣臣以爲某事在所必舉則此費在所必需而費所從出如何籌畫斯爲計臣之責不可混也論者又謂民窮財盡當爲休養生息之謀不當爲竭澤而漁之計是未知經濟行政與財務行政之區别也今日民誠窮財誠盡矣然其所以窮所以盡之故由於財務行政之未善者半由於經濟行政之未善者亦半稅制組織之不良稅目選擇之失當國民負担之不公徴收方法之不便此屬於財務行政之範圍度支大臣所當有事也至於振興實業以開拓國民之富源奬勵貿易以抵制外貨之輸入則屬於經濟行政之範圍農工商郵傳大臣所當有事也臣所言者屬於財務行政之範圍其大綱曰制入曰制出制入之要義一曰租稅之收入租稅之原則有四其一爲財政之原則即租稅當圖充足及有伸縮力者是也蓋租稅爲國家收入之大宗不惟經常費所取資卽臨時費戰時費之增加亦將於是乎賴故當謀充足又國家財政歲有變更故租稅當具有伸縮增减之能力否則年年改廢年年增損國家旣不勝其煩人民亦不堪其擾我國租稅以田賦爲大宗其於租稅中本乏伸縮之力加以稅制沿習日久窳敗日甚所入日减别無所資以爲調劑此與財政原則不符者一也其二爲經濟之原則卽稅源之保護及稅目之去取是也蓋租稅取自民之所得則雖多取而不爲虐若侵蝕其資本則雖少取而己苛我國稅目選擇未積往往侵及國民之資本財産稅源旣竭後繼何從此與經濟原則不符者二也其三爲公正之原則卽租稅之普及與賦課之均平是也我國自昔重農故農民之負担特重而爲官爲士爲工爲商則不及焉夫租稅旣當謀普及矣又必酌其貧富之差定其輕重之等故一當免課所得較少之稅二當採用累進稅主義三當重課財産之所得四當力避課稅之重複如是然後均且平我國稅制均未注意及之此與公正原則不符者三也 
小說（未完） 
[短篇小說五路財神（思蓼）]  
鼕鼕臘鼓。賣盡痴獃。爆竹聲中。斷送韶華幾許。一年容易。又報春回。記者循例燕賀。未能免俗。屠蘇飲罷。玉山頽然。一枕黄粱。便作遊仙好夢。 
天門詄蕩。廨署森嚴。風馬雲車。相將俱至。東隅一老者。面瘠有墨色。就一面團團似世間所繪財神者語曰。鄙人司命東厨。職預家政。歲闌期滿。竈冷烟寒。芷蓿堆盤。紙輿送駕。蕭條宦况。悵惘至今。尊神位高多金。餽歲迎年。歡迎恐後。輶軒所蒞。敢聆好音。 
財神欣髯笑曰。固哉吾子。當局者清旁觀者惑。子徒知予肘後黄金。階前阿堵。銅山内府。金穴附庸。世苦其少。我患其多。予奪隨心。生殺任意。不知憲政方在初期。財政已隣暮境。東南寳藴。西北膏腴。拱手讓人。不少愛惜。 
近自預算案通過之後。海軍費議决以來。手續益繁。支配不易。分曹治事。羅掘將窮。剜肉補瘡。眼前幸免。此中苦况。正復可爲知者道。難爲外人言耳。 
東厨司命怫然曰。有是哉尊神之欺余也。苞苴不密。千佛名經。暮夜夤緣。千金買笑。凡兹浪費。孰非民財。尊神代司出納自必食報優隆。鄙人則冷官匏繫。忠厚待人。竈下養。中郎將。久已懸爲成例。即近時社會。增進文明。凡有作媚竈生涯者。亦必特垂青眼。詎人情儇薄。得意則忘。勞我精神。難謀一醉。以視尊神之鷄豚美酒。席不暇煖者。易地而處。又當何如。 
 
 

Page 19

 
 
財神曰。唯唯。否否。不然。吾能肥家。不能肥國。四國借欵之問題。先后遺金之請願。國帑空虚。情見勢絀。豪商富室。秦越視之。浩刧一臨。同歸於盡。吾憐憫有心。調劑無術。曩嘗命某名士撰聯語示衆曰。頗有幾文錢。你也求。他也求。給誰是好。全無半。點福朝而拜。夕而拜。敎我爲難。今則吾錢已盡。衆欲無窮。鼠疫於東。水災於皖。三國協盟。哀鴻四野當仁不讓。紓難毁家。種此良因。自成佳果。足下其普告同僚。咸爲勸導。母徒具酒食。施運動。笑罵由他。好官自我。輕擾老夫爲也。且子亦毌以予之僕僕風塵。長日與守財奴作無謂之酬應爲可羨。也言已昻然竟去。 
神話荒唐。雞聲恍惚。夢回追憶。歷歷心頭。側聽鄰舍笙歌。街頭鑼鼓。正歌舞太平。酒酣得意時也。 
本埠新聞 
[公立醫院預防鼠疫南行]  
　　公立醫院總理沈仲禮觀察致上海道劉觀察函云敬啓者頃閱字林西報載北方鼠疫四散蔓延現已南行上海防疫一舉尤關緊要查傳染疫氣旅館客棧最爲迅易而亦易於傳播滋蔓刻敝醫院業經刊發傳單通告公共租界各旅館客棧飭令遇有北方來人投止格外注意如察有病象立即通知敝分院派醫調查倘係患疫立令遷入敝總醫院醫治以杜傳染惟念敝院與工部局磋商自辦僅就公共租界一方面而言當時並未與法工董局接洽但查北方來客投寓法界者較多是法界調查尤爲切緊爲亟具函仰祈執事照會法工董局通飭該界各旅館客棧遵照遇有北方來客一律注意察有病象立即通知天津路敝分院以便派令華醫調查照公共租界一律辦理弟爲愼重衛生預爲防範起見務請察核迅賜施行毌任盼切之至 
[法工部局預防鼠疫之傳單]  
　　法租界工部局去臘刊印傳單二紙廣爲分佈摘錄如下（其一）本局因慮將來或起核子瘟症之危險界内居民宜多養猫如居戸産有雛猫宜贈於未有猫之家或送至本局衛生處每猫給小洋一角猫與鼠爲天然勁適猫多鼠滅又免核子瘟之危險（其二）蓄養猫隻修理房屋不得留存食物修整地板補塞洞穴如有死鼠須用火箝箝入火爐内焚毁倘遇困難不能藉手者不妨函送法工部局衛生處商酌行事 
[禁止抛擲花爆]  
　　英美總巡卜羅斯君查得新歲以來有等好事之徒惠城四馬路一帶茶肆酒樓中倚欄眺望見有婦女乘車經過將東洋花爆擲下爲戲行人旣多不便駕車之馬尤易受驚跳躍肇禍昨特傳諭總巡捕房曁老閘捕房捕頭着於午後多派巡捕至四馬路一帶照料並着派探傳諭茶肆酒樓各店主隨時喝阻違干未便 
[捕房重申賭禁]  
　　英美總巡卜羅斯君以滬北賭風素熾新正三天業已弛禁昨特通諭各捕房捕頭一律禁止設攤誘賭並着派探於妓院旅館中嚴密稽查以保治安 
[限止挑烟之手續]  
　　禁烟分公所於去年除夕派人至城廂内外各烟膏店分發吃戸挑膏章程一本逐日存記循環簿一本着於新正初六日起知照吃戸憑照挑烟每日挑出若干即於循環簿上照式塡註俾便查考無照私挑者查出議罰並令各店自向吃戸問明有無膏照如未領照速赴分公所補領 
[城内]  
滬道晉省○滬道劉觀察前晚乘坐火車赴省賀年聞今明即可返滬 
不顧公益○邑廟豫園内因日來天氣晴明遊人如織小本營生者莫不利巿三倍惟三穗堂（即較斛廳）門口新築圍牆雖經滬道劉觀察札飭上海縣勒令拆除迄未遵辦來往行人因牆外緊靠河池諸多危險云 
嚴禁賭博○西四區喬副巡宫昨奉一路分局德正巡官條諭謂新年各茶肆每有賭博情事取行嚴行禁止不得藉口新年賭博生事着即飭派長警嚴密巡查如有前項情事無論軍民人等一體帶局懲辦以靖地方而安商業 
何苦抵賴○向爲典當夥計之黄本鈞前在縣署控告林阿華等誑騙珠飾質洋八百餘元由縣訊明收押限交在案去臘二十六夜經帮審承明府提案復訊供仍狡賴喝將林阿華責五百板限年底先繳洋二百元林阿五林阿四各責二百板限今年正月底合繳洋二百元一併還押 
店夥無良○女子曹毛囝將無賴袁明春扭至西四區　送一路分局經德正巡官訊據曹毛囡供稱年十七歲父親在日在虹橋西首開設老聚香香粉店父故後母被店夥袁明春引誘成姦今母亦病故袁將女子騙往城外六馬路其雉妓院爲娼店業被袁霸租尚有現洋亦被吞沒求請究追詰之袁明春供詞支吾巡官以案情重大移縣訊究 
道批二則○楊辰禀批查劉江氏捐助之欵曾經本道電請分撥奉撫憲電諭俟案定後再行核辦等因在案現來道請撥此欵補助撥地方公益者不下二十餘起應俟案定奉准分撥後再行核辦可也高錫藩禀批此案前據朱秦氏來禀以原業趙姓已將抵借朱姓銀數備案繳縣經蔡前道批飭該縣傳集案内原被各按抵銀原據核明本利當堂責令輾轉清理以斷訟籐其多押圖詐之袁愼生果其訊究同得并予罰辦嗣據袁愼生妻袁管氏來禀又經本道批飭核案速辦在案兹據具禀前情究竟趙姓曾否抵欵繳縣以及該縣現究如何辦理仰上海縣立即禀復察奪毋遲 
[南巿]  
禁賭條示○城自治公所去臘預申賭禁詎自元旦以來各處街頭仍有設攤誘賭者昨又發出條示照錄如下仰工商手藝諸色人等知悉新正三日已過賭禁嚴申各宜安分守業切勿貪賭忘害致貽後悔如違拘究 
設局誘賭○江南製造局總辦張觀察於去臘各廠工匠年假時先期出示嚴申賭禁並飭高昌廟巡局員李明府隨時查察兹届新年仍有不肖之徒私設賭攤勾引工匠入局賭博李明府爰又出示自即日起不准再事犯賭如敢故違一經巡勇查獲定須嚴辦累及相戚○南巿愼記猪行夥倪百釐去臘將所收帳洋六百八十餘元吞用逃避旋經執事黄和華查知其親戚楊德榮仍與秘密交接恐係勾串遂將揚扭至工程局經陳裁判訊供推託著交偵探帶出交保限尋 
積欠貨價○協豐水菓行執事邵雲卿去臘扭控船戸顧錦榮積欠貨洋一百零三元經工程局裁判訊供欵由父欠判交保理處 
[閘北]  
各執一詞○趙連根去臘將胡榮坤扭至四路分局控胡冒領伙食洋一百三十餘元經黄正巡官質訊胡供趙承包法租界中等商業學堂伙食嗣因趙有事出門由小的代向各店舖賒取食米菜蔬除向帳房領到洋 
 
 

Page 20

 
 
一百三十餘元外尚欠找洋六元向之索討一味圖賴今又揑情朦控求鑒巡官以供詞各執判胡交保出外算清帳目再行核奪 
追獲流氓○姚周氏去臘出外購物被流氓施阿元金義亭搶去洋三元數角嗣由崗巡帮同追獲搜出原洋解至四路分局請辦二人均狡賴不認判分别押候查明核辦 
小孩行竊○郜四年扭控江北小孩戈丫頭行竊衣服一包由四路分局黄正巡官提訊戈供衣服係小江囑令代當並非自已竊來判戒責二百下交郜帶出尋交小江到案究辦 
[英租界]  
串拐女孩○王夏氏控沈阿來串同姘婦楊阿珠誘拐入歲女孩金鳳等情去臘二十七日由匯四掃房將沈拘解公堂請究訊據沈供楊阿珠現在浦東三林塘王姓家拐孩一事並不知情孫襄讞商之英潘副領事判沈交保出外帮同尋緝 
私索陋規○新閘路住戸徐屠氏之妹吞烟自盡事被捕房查悉即派出店蔡紅廷將屍車送斐倫路驗屍所飾保報縣相驗詎蔡向屠氏私索陋規洋四角嗣經捕頭偵悉於去臘二十七日將蔡拘解公堂訊供不諱判押一禮拜着將原洋給遠 
一面之詞○沈紀林控丁榮廷誘匿伊盡妻趙氏由廨傳訊判十交保候查在案去臘二十七日由接將氏查獲解至公堂審訊氏供被沈醫打逐出揑詞誣控求請鑒核判押候着保將丁交案於美領堂期質究 
一塲胡閙○范吞山曾向王遜坤王阿珍等租用木　塲言明以八個月爲期詎王等悔議向論爭執以致在途互扭當由巡捕查見將范與王等　在塲之王陳氏一併拘入捕房於去　二十七日解奉公堂訊明判令王等給還范洋十六元開釋並着范即日遷出免再　事汪陳氏事不干己不應插身多事着押女所七天以儆 
匀分存欵○天寗寺女尼薛菊定控陳癩狗私取存銀一千兩去臘二十七日由廨集訊據見証范阿鳳投稱存摺係由薛尼之師隠名生在日囑陳往領訊之陳供薛尼之師即小的之寄毋當時病故後由小的買棺成殮存洋先由寄毋囑往匯豐領取並非私收判陳交保限明年二月底繳洋五百元給薛具領各半匀分毋許肇訟 
但求葬費○陳阿二控被塌車夫陳大運撞斃十歲女孩陳小五子去臘二十七日由探將陳大運拘解公堂讀究據原告投稱屍已由縣驗明因傷身死雖經棺殮無力悝葬判陳大運還押候函讀上海縣將驗屍情形復廨再核 
自行理處○洋人矮白控錢道生將假單騙洋一　去臘二十七日復經公堂集訊判錢交保自向原告理處 
移提莊主○英商利源通控立生錢莊主蕭邦泰倒欠存欵一案因蕭避居南巿延不清理去臘二十七日復由原告代表費烈律師投廨請爲移提歸案寳讞員商之英康　領事諭　函請工程局移提到案訊追地産難保○北河南路已閉洪餘慶堂藥店主洪佩卿因倒欠華洋各商鉅欵由廨押追在案去臘二十七日由英商益豐洋行延聖文律師投庫聲稱洪於西歷一千九百零七年八月間將八分六厘二毫之道契一紙向原告抵去銀七千兩立有契據載明如不付利即由原告管業現洪已欠五個月利息應請飭令將地撥歸原告管業寳讞員得供後商之英領諭令且退候會商定奪 
賠度春宵○葉祖培之妾春宵樓即褚氏與姘夫馮賡堯匿居浙江路貽德里一百十八號屋内被葉偵知報告捕房於去臘二十七日將褚氏與馮及氏母褚潘氏一併查獲解至公堂經中西官略訊一過以馮曾入英　判存捕房洋二百元作保褚氏母女亦着交保候訂期復訊再核 
幸無實據○探夥蔡召財曾隨包探李星福赴杭吊取華洋各商所失之脚踏車蔡於回滬後私向失主蔣榮根索取酬勞被控捕房於去臘二十七日解至公堂訊無實據姑寛開釋 
欠租私遷○英商泰利洋行控王桂卿欠租私遷一案去臘二十七日經公堂傳訊原告請追租洋四十八元王供一時無力求恩寛限判交保限兩月還洋 
人銀兩保○英商海利司控李昌彬不還汽車價銀六百兩由廨傳訊判李交保料理在案嗣因延不清理復於去臘二十七日傳訊李求寛限判交人銀並保限四月繳清 
瞽者遇刦○瞽者吳鑒光在南京路虹廟對門開設課命館歛錢不貲去臘二十六日因事出外被流氓李小蘇攫去皮夾銀表等物當經巡捕將李追獲於二十七日解廨訊實判李押三禮拜以儆 
[美租界]  
途遇暴客○住居漢璧禮路九號屋内之徐阿璜去年除夕出外行經有恆路被匪徒數人持刀攔住搶去大小洋數十元徐即報告捕房請爲查緝 
以待麥年○注阿才於除夕報告捕房稱被韓得千以僞田單一紙押去洋六十元延不取贖捕頭命赴公堂控訴 
姘婦滋擾○住居愛爾考克路三十一號屋内之趙阿三於除夕報告捕房稱被姘婦陳米氏來家滋擾捕頭諭赴公廨禀控 
棍徒擺賭○廣東賭棍陳阿坤李阿方王阿四陳阿二陳阿倫等於元旦在途擺設賭攤由二英捕拘送捕房各存洋銀五元暫釋候傳 
圖竊未成○陳阿生前晚在天潼路青雲里某姓家屬竊被獲交捕解送捕房押究 
孩屍何來○初二日斐倫路浜内浮來男孩屍體一具年約三四歲上身穿布棉袄下身無褲由捕查見歸禀頭立傳頭圖地保撈起收殮發壇候認 
[法租界]  
接充繙譯○法界各捕房均派有通譯三四人不等兹顧家宅捕房繙譯蔡某因事告退所遺之差當由總巡麥君遴派大自鳴鐘捕房副繙譯周君接充 
補錄堂案○去臘法公堂因積案甚多故遲至二十七日停訊益將各案補錄如下 
趙桂明家十三歲小孩趙培根被張四胡二兩匪誘匿於源發棧内囑令周雲當看守破案後判周收押捕房三月在案嗣又將張胡二匪一併緝獲訊據培根供稱先被帶往香港後至厦門售於王姓得洋一百元後由王姓携往汕頭售賣今不知如何取贖乘輪來申由小東門登岸是實判胡張各枷一月各押五年源發棧着即發封棧主照原斷加押三月唐聚泰店主前代沈金階作保在某西商所開之責包車公司内經理放車事務後因沈虧欠公司車租洋九百餘元控奉公堂將沈收押在案兹因保人屢傳不到將店夥王龍傳訊供稱店主唐某有事往鎭江未回須俟返申後投案候示判令唐某照　賠交銀五百兩餘仍向沈追償積竊余福生紏黨王阿明王阿二在碼頭强搶過客行李什物被探一併拘獲解訊判余枷一月押三月兩王各押一四天 
海上閒談 
[組織政黨之新希望]  
上海開通最早。一般研究法學者。都萃於此。故論者咸謂上海爲政黨之發祥地。自近年諮議局資政院相繼開會。而一般學界中之具有法政思想者。皆聯袂而去。於是上海法政法政之聲。遂從此歇絕目今諮議局資政院業已閉會。一般法學家。宜歸而組織政黨之基礎於上海。揭幟號召。以與京師相聯絡。則附從日衆。而政黨之萌芽。發生有期。此則記者之第一希望。也 
 
 

Page 21

 
 
[順氣化痰止咳天下第一奇方]  
上海河南路廣東彭壽堂始創順氣化痰止咳四寳半夏露功效神速當面可試如不信將市上各藥分日比試立見眞僞優劣 
消痰止咳各藥到處皆有仿單悉皆詳載絶妙依次試服均屬子虛皆用成法古方改名製售並無實在經騐妙藥故也卽近日自稱枕秘者初服雖有效微然力薄性緩並無斷根之力識者憾焉本堂秘製眞四寳半夏露化痰之神止咳嗽之速爲别藥所萬不能及屢將男女老少内傷外感各種痰飲各種咳嗽以及氣喘吐血等症一一試驗果能藥到病除超出他家百倍故所列諸般治症均千眞萬確實有效驗試過者僉謂無論何種藥品均無如此露之神效妥速者所以對症服之萬無一失此露數十年來治愈下列各症不下數百萬人特再詳錄於左○專治五勞七傷諸虛百損○傷風咳嗽寒熱往來○寒痰凝滯氣阻咳嗽○風火來濕鬱熱咳嗽○肺葉閃動喉痛咳嗽○肺腋枯燥喉乾咳嗽○肝風煽肺動怒咳嗽○氣勞傷腎吐血咳嗽○病後中虛氣逆咳嗽○頻咳不止變聲失音○産後虛咳週身酸痛○痰火積寒久年哮喘　精涸神頽動則氣喘○咳急傷絡嘔血盈腕○思慮過度痰帶血絲○痰迷心竅文癲武狂○痰流骨節左癱右瘓○中痰中風手足麻木○痰阻氣塞喉痛肚痛○濕滯中宫心胃氣痛○肺痿生癰腥痰五色○臟腑氣弱瀉痢不止○小兒驚風猝然氣厥○神昏囈語猪羊癲癎○乾咳無痰行路氣急○自汗盜汗骨蒸潮熱○以上各症輕者一服全愈重者數瓶斷根海内如患上列各症服過各家之藥不能奏效者請速一試無不立起沉疴最奇者無論風熱寒濕諸痰一沾藥性立刻盡化爲水從大小便洩盡頑痰旣去周身頓覺暢快四肢因之力繼則飲食加增 
百病盡除而身體不覺日强矣每瓶一元每打十二瓶十元大瓶二元每打念元每料四元近有作僞之徙因此露靈效異常信從日衆竟依樣仿冐到處兜售甚至抄襲告白登報局噬然一經試驗則孰眞孰假孰優孰劣不待辦而自明矣購者鑒之○註意瓶上新鑄彭壽堂化痰止咳半夏露字樣以防假冐○順氣化痰丸大瓶一元小瓶一元小瓶二角半○立止哮喘斷根丹每瓶六角○吐血斷根膏每料四元○止咳杏仁露四角假冐甚購者認明上海河南路抛球塲南首廣東彭壽堂内懸上海縣告示庶不致誤○各省託辦必須由郵局另發一信通知爲憑以免混冐 
[扶陽種子奏效快速]  
欲添子女○欲廣嗣續○必購衍慶丸酒○確是種子良藥 
孟子云不孝有三無後爲大故伯道無兒爲人生恨事然亦當盡人事以回天不宜全委於天命也僕素心操勞年將半百膝下尙虚因而遍購種子良藥以兾獲衍後嗣及閱見上海二馬路天寳齋參茸海狗腎扶陽種子衍慶丸仿單其言論方藥極爲周妥實事求是洞中竅要遂郵信托購一料按方信服又購婦科降生丹二料令室人調飲於此二年之中妻妾各舉一男從此桑榆暮景足可自娱良藥之功不可不表明而公之於世夫種子之原全在精血充足欲精足血充非裕其生化之源不可今扶陽種子衍慶丸功能化衰弱爲强壯變繞指柔爲百煉鋼固精種子旺氣去開胃進食服之立刻見效若非裕其生化之源曷克臻此奇功神驗聊誌數語謹謝主人製藥之婆心并吿世之無子者速購一試方知僕言信而有徵也　秣陵潘爾疆敬吿 
[巴黎製藥公司]  
靈藥治世普天通行 
輕瀉含　貴林 
醫治傷風咳嗽頭痛發熱一日卽愈屢試屢騐� 
巴德醫生止爛止痛藥油 
耑治刀傷火傷跌打損傷並一切皮外瘡疾痛不可忍者將此油搽上立見奇效 
柏蘇療痔藥膏 
專治各種痔疾其用法極便而效力最速有於十四日之中醫愈最惡痔疾之能 
經理處上海仁記路二號文達羅洋行 
[大補氣血]  
廣東彭壽堂惠書照燈 
彭壽堂執事惠鑒　允恭在弱冠時因勞傷絡嘔血盈盆由是大傷血脈久不復原面白似紙肌枯欲裂遍求滋養各藥類皆有名無實獨於尊製如意丸最見神效常年餌服冬夏不輟由此陽事日旺今三年矣面色之浮白者變爲紅活肌膚之乾燥者變爲滋潤烏髮似漆猩唇若硃攬鏡自照不勝私喜竊謂天下補血之功舍是丸無可與議又奇者内子小産致病崩漏不止血分大虧病愈起床氣體漸弱腰背酸痛飯量減損經水異常短少色淡而黄極意求治藥不見效偶服如意丸二粒驟覺四肢舒暢胃納特强因之逐日照服歷二旬餘諸恙悉除經水濃厚鮮紅頓改舊樣去冬迺得一子益大喜過望服如意丸之補血於是乎又得一實證爲告同胞以作指南之針姑蘇桃花塢唐允恭謹謝上海河南路廣東彭壽堂錄○補血生精如意丸大瓶四元小瓶二元 
[奏辦湖北籤捐大副票頭彩六一萬元正月三十二十日開彩]  
額設四萬張定價大票七元副票一元此佈湖北籤捐總局白 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[軍情小說湘纍怨廿五）]  
　　第六回傳急電藺觀求援失時機林德康中計（廿五） 
且説趙管帶對著王大老爺說道我雖然奉令駐紥在你們這裡却是專任保護各敎堂。和各局所以。木設不震守之責。若是換了别個膿包的武官只要把各敎堂同所保護好了就完了他的責任責任那裡音社還敢出於什麽仗如今我郤不是這樣的人不。管他三七二十一且。去和他們打一仗再說。但是還有一層難處的地方。我的駐紥在這裡。原是有專責的。萬一個我在外面和他們打仗。這的敎堂局所。有了失誤。到了那個時候。上頭一定要怪我擅離職守。輕略出戰。這便怎麽樣呢。王大老爺想了一想道。這倒不相干的。你要想保守你的職務。就先要保全這個地方。若果然這個體陵一邑。保守不來。破巢之下。必無完卵。你那裡還保得什麽。敎堂保。得什麽局所。趙管帶聽了。點一點頭頭道。你的話狠是。我就依着你的。分付。保守西路便了。兩個人商議定了。王大老爺便親自到東西兩路去。察看了一回形勢。東路離縣十餘里。郤有個平平的山岡。兩面都是大河。環繞著一條總路。形勢甚可扼守。王大老爺看了一回。暗想省城的救軍到後。就好呌他們紥在這個地方。那班革命軍。就是飛也飛不過去。又到了西路一看。只見都是些平陽大道。沒有可以屯兵扼守的地方。那醴陵縣雖然沒有城郭。郤一般的也有東西兩個城門。一條大街。壁直的對着東西兩門。約有三里多長。是醴陵最熱閙的地方。西門外面。郤。有一條官道。道旁有一叢大的樹林。只有這個樹林裡頭。還可以隠藏軍士。 
國外新聞 
[英日會商新商約]  
　　二十八日倫敦電云路透社得有消息駐英日本大使加籐君現正與外務部代表及商務部代表在外務部會議英日商約事宜其商談情形悉守秘密惟聞進步殊爲滿意 
[倫敦城改良之大計畫]  
　　二十九日倫敦電云倫敦當道已贊成改良敦城之策共需經費英金十四兆磅期以二十年竣工 
[小吕宋火山噴發]  
　　初二日倫敦電云據小吕宋電稱塔爾地方之火山近忽爆發泥石如雨周圍二十里一帶均受其殃當時潮水暴漲毁村五處死者止少有三百餘人他村亦多毁於火蓋爲熔石燃着所致現已有火車開往拯救初三日倫敦電云據小吕宋電稱塔爾火山仍在噴火罹災者不下四百餘人按塔爾火山在小吕宋之南相距約四十里並有一湖一鎭亦名塔爾 
[坎相限制中國移民之政見]  
　　初三日倫敦電云 
據哇太樺電稱坎拿大首相勞利安君在下議院演說謂彼今主張廢去徴取中國移民人頭稅之制踵行與日本所定之辦法與中國訂約以限制入坎之移民蓋華人雖納人頭稅而入坎者已有一千五百名之多日本之條約則極有効果云 
[英擬增設海軍根據地]  
　　初二日倫敦電云海軍部議在哈維區設立鞏固之海軍根據地現正在斟酌之中 
[德國國會討論議案]  
　　初三日倫敦電云據栢林電稱非由勞働增獲之産望稅議案前有議員請加修正之條免各聯邦在位之親王及親王夫人繳稅己由國會通過贊成者一百六十六人反對者一百三十八人 
[英簡坎拿大總督]  
　　初一日倫敦電云康諾脫公爵已簡爲坎拿大總督又電云康諾脫公爵之任坎督以兩年爲期但仍可臨時展長 
[奥匈合邦將大興海軍]  
　　初一日倫敦電云據匈加利京城蒲逹配斯脫電稱海軍大臣芒脫古柯里伯爵在匈加利議會宣稱奥匈合邦於一九一五年將有戰鬥艦十三艘巡洋艦　艘滅魚雷艇十八艘魚雷艇四十八艘海底潛行艇十二艘但在一九二十年之前國家務須備齊戰鬥艦十八艘巡洋艦十二艘滅魚雷艇二十四艘魚雷艇七十二艘海底潛行艇十一艘 
[荷蘭築造砲台問題]  
　　初三日倫敦電云兹接洛脫丹姆電音謂據半官消息聲稱荷蘭築造斯乞爾脫砲台他國如議開萬國公會討論此事或由各國合開談判則荷蘭决不允從蓋爲該問題頭緒過繁殊礙萬國治安故也 
[德國外交官之更動]  
　　初一日倫敦電云據栢林電稱德國駐華公使賴克斯伯爵已簡爲駐日大使據栢林宣稱德國駐暹邏公使戈爾孜男爵將調任駐華公使 
[奥大臣論德俄相親]  
　　初二日倫敦電云據蒲逹配斯脫電稱奥匈合邦首相兼外務部大臣阿歇蘭塞伯爵在奥大利亞議會演說論及德俄相親一節極表滿意據稱彼信兩國關於波斯交通諸問題而得同意則足爲波斯開放門戸主義永遠之確斷云 
[膠州總督告退消息]  
　　初一日柏林電云據某報載稱膠州總督屈魯配爾將軍已請於本年秋季告退厥任初二日栢林電云德國各報無不以膠督辭職爲憾並嘉贊其治膠之大功 
[東京下關鐵道改軌展緩]  
　　初三日東京電云東京至下關之鐵道改易闊軌已展遲兩年舉辦 
[謀剌朝鮮總督之風說]  
　　初三日東京電云據傳有人在東京謀剌陸軍省大臣兼朝鮮總督寺内子爵 
 
 

Page 27

 
 
[舊金山無政府黨示威]  
　　初二日鈕約電云此間無政府黨曾在日本領事署前聚衆示威反對治死無政府黨幸得秋水諸犯後經警察開槍驅散 
[美國下議院票决博覽會地址]  
　　初三日華盛頓電云下議院審查部已將巴拉瑪運河通航紀念博覽會會址投票决定主張在舊金山開會者十九票在鈕哇蘭斯開會者十五票 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
