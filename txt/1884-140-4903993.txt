# 1884 - 140 - 4903993

 

Page 1

 
 
[第二號畵報出售] [  申報舘主啓]  
　　本舘所印畵報已於月之十四日發售第一號三五日間全行售罄可見價亷物美購閱者必多也兹於二十四日發售第二號畵縫中之數目係由第一號蟬聯而下者誠恐購閱諸君購得第二號而以未曾購到第一號爲憾故又添印數千以備諸君補購如日後購得三號四號面有未購一號二號者亦可按號補購再者本舘搓得中法和議已成確電後卽覓李傅相與法欽差補尼兒及稅務司德璀璘之眞相繪成商訂和約景象編入下次第三號畫報發售此布 
[書捕押官差後]  
　　租界之有巡捕房所以察宵小而警盜賊保衞華洋商民之居處者也然因中西律意不同而所獲案犯仍爲華人若捕房獲之而卽以西官治之慮其辦理不盡合宜難免寛縱冤濫之弊而地方官遠隔一城洋塲又復遼闊故特設公廨而委華官以會審之當時中西官商立規例總理衙門及洋務大臣均以爲簡當易行西國欽差亦經許可以故公堂辦事按照定章二十年來中西官並無齟齬之處間有意見不合堂上爭執一經委婉熟商無不就理然亦大率華洋人牽涉之控案則然至於華人控華人如何訊斷如何科罰則事初起時或投捕押解次日歸公堂訊理西官並坐以聽之以後則槪由晚堂華官獨理然卽會訊而西官亦不專主華官或相與籌商不過各存謙讓之意而已非西官有應訊應斷之權也公堂之規例若是然則推求其意捕房於分所應爲之事必盡其分卽於分所不應爲之事當守其分矣數日前有西包探使人至信源錢莊假買銅洋迨該店將儲積銅洋盡數湊出卽呼召巡捕連人與洋拘之以去次日會訊中西官意有不合及黄太守禀諸道憲奉批發落而西官以爲情浮於罰堅請重辦致啓齟齬大費周折所幸西官捷於轉圜不終抝執否則意見歧異公堂體統必且大失矣及閱數日而又有捕押官差一事何捕房之好爲瑣瑣也夫衙署差役皂壯快三班頭役散役列牌標簽者極大州縣不過五六十人盖役額因地方之大小以定多寡鄉圖徵糧民間訟案必令足敷差遣然卯册之外一役之下夥友又輙三四人例定役食坐支錢粮作正開銷然爲數無多不過頭役數人值日者及隨從出門得以與分而一切執事轎傘旗鑼猶須各役出錢雇用若謂藉工食以養若干人則盈庭鵠立者皆枵腹從公矣惟官差索賄律有治罪明文故於瞞官不瞞私之中本官自當隨時防範若有被控到官立予懲處至於奉票提人被提者略送川資飯食並不分外需索而出錢之人又復自願致送則雖本官知之亦不肯以察祭爲明此固中國官衙相沿之積習爲其工食無多而體恤之也會審公廨雖非州縣衙門可比第以租界太廣詞訟太繁略具地方官體制不得如法公館之簡捷因之一切規仿州縣而差役奉票提人亦如之今妓女王雲卿之案忽爲捕房拘押原差是果遵何例歟夫該差已將被告提案禀訊賄於何有質諸陸沈氏等僅有許洋二十元未結之語與該差符合而索洋一百五十元則爲妓館傭人被捕房傳問所供一面之詞初無憑據乃卽拘押該差至太守飭人持片往討而不肯放不亦過乎豈謂洋塲之上本爲捕房所管不容公差得賄乎獨不思差役自有本官約束果使索賄亦必出於訟者之所供而本官自能懲治之若捕房可以擅拘是公廨辦事巡捕實有督率稽查之責然則將置華官於何地乎差役索賄而捕房得而拘之則包探華捕等設有此舉華官亦可不告捕房而拘之吾恐西官必不允也而况賄無實據僅聞諸妓舘傭人是偏聽也妓舘並不訴捕而包探特爲傳問是又多事也太守旣爭銅洋案於先不得不爭此案於後當堂訊明僅有許洋之空言而無得賄之實跡是該役並無不合也太守公正明决卽不自庇其下致爲捕房藉口然謂因此無憑之謡諑而譴及該差則公堂從此不能辦事矣烏乎可者領事明知捕房之非而不肯責及包探則太守旣知該差之並無不是而亦不必罪該差此情理之較然者西宫亦無詞也且捕房包探等人以西人而用華人月給厚俸十倍官衙役食然董其職役焉能察其心思謂捕房中人必無私弊吾恐西官亦不能保試思捕房捉賭屢屢解訊可謂認眞公事矣然何以僅捉街頭攤塲之賭而如虹口老臺新臺竟敢大張旗鼓終年擺設而捕房不見不聞也其他禁令中之事陽奉陰違者亦指不勝屈然則又何必專責差役也哉近來捕房中有等流氓小竊專以捕風捉影爲事借公事以逞私忿遇有不遂其欲者則慫恿西探出頭拘辦以快其報復之私或指爲拆梢或目爲滋事在西探勤於辦公不過欲顯其能而無如爲之耳目者必無正經華人往往受若輩之愚而不自知吾謂西探不知中國辦事規矩若輩得而聳聽領事大員當以中西和好爲重準情酌理切勿輕信西探而以此等事情動掣華官之肘則庶乎小人之計不行而大局賴以維持矣 
[上諭恭錄]  
　　四月卄五日奉上諭步軍統領衙門奏拿獲紏夥持械路刦盜犯請交部審曾一摺所有此次拿獲之張大泳兒管三卽管三錠兒秦老卽秦一秃子張二卽張得蕙王六兒白二卽白柱兒又名二草宼管六錠兒王五兒均着交刑部嚴行審訊按律懲治至獲盜出力之員弁着俟刑部定案時聲明請旨另片奏拿獲盜犯崔二等請交部審辦等語崔二卽崔斌金四卽金順兒着一併交刑部嚴訊懲辦所有未獲之張八十兒等及李二金鐲子李等犯仍着嚴緝務獲歸案究辦餘依議該部知道欽此 
[本舘接奉電音]  
　　昨由通州電局專發電音到本館有四月三十日上諭一道謹敬譯登○四月三十日奉上諭巡視北城御史文海等奏遵保獲盜出力之司坊各官一摺着吏部議奏欽此 
[起用勛戚]  
　　李傅相與福尼兒議立和約五欵不過粗舉大綱至詳細條目以及關外通商稅則尚須俟巴德諾脫來華妥議屇時中朝亦須特派重臣與之商訂壹是以期永遠遵守日來都中傳述朝廷將起用恭邸膺此重任緣恭邸久居總署深知中外交涉情形爲各國駐華使臣所推服以定約之事委之必能全國體而固邦交也此信若確豈非薄海臣民所仰望者哉 
[都中近事]  
　　新任兩廣總督張香濤制軍到京後在彰儀門外天寍寺内暫駐襜帷俟召對後或當移寓也按寺爲勝朝姚少師廣孝習靜之地迄今都人士時假以護集亦一名勝云○京師久未得雨每一出門沙土蔽面深惡 
 
 

Page 2

 
 
元規之汚人上月廿四日下雨數陣隨起陰雲四散而天氣頓寒至有披木棉與皮裘者想近畿或有大雨也 
[瓊海郵聞]  
　　瓊州商家來信云四月二十日鄉民擅殺猺人數口猺人亟欲尋仇幾成巨禍後地方官將鄉民抵罪猺人悅服散回洞中其事始息按瓊州猺人與台灣之生番無異不受地方官管束洞中立有猺長所産多係貴重之物凡菽粟布帛皆向鄉人購買無非以貨易貨鄉人多事欺凌常　其貨而殺其身猺長知覺卽來告官官立將鄉人懲處縱不能刻卽查緝就將監禁之犯擇其已定罪名者當堂處决以服其心此次因辦理遲延遂幾致激變該猺人製有弓矢器械甚爲利害難以剿滅近年以來復購有洋鎗藥彈運入洞中地方官時深防範今番旋起旋寢亦云幸矣又云吳鎭戎每日親率軍士訓練管規甚肅絶少在外滋事而四處鄉民毫不驚恐紥有兵士數千市上轉形暢旺惟風俗强悍動輙戰鬪故地方官所辦理者多係命案云 
[電工近聞]  
　　中國電線南路工程前由王鎭軍佘太守分投開工早已由嶺南而入桂林現聞本月初十左右工程可設至鎭南關地方由此以逹龍州邊境相距已無多路嗣後軍務消息當必倍臻靈捷矣 
[連出命案]  
　　四月二十九日早晨寗波西門外出一命案氢傳北門外灣頭人某停擔於秦姓課命館門首轉瞬間籃内之錢被人攫去某卽追赶是人以錢擲還將逸突被甲乙兩人兠拿是人遂由西門弔橋躍下計將游過彼岸而兎脫詎歴久不見浮起始知淹斃經地保將尸身撈起查詢死者係望春橋人姓馬向爲砲手旋由尸親赴縣喊告尚未知邑尊作何辦理豈同日上午藥行街又出一命案聞係裕春小銅店某甲之婦與閭壁風箱店某乙之婦兩相口角甲婦大受屈辱促夫帮助夫不允婦卽登樓自縊婦之母家聞耗至乙家搗毁吵閙幸經隣人出爲排解令乙出洋四十五元以作殮塟之費事始得寢 
[鄂省官報]  
　　前委入都請仵作之候補知縣柳明府玉麟四月初八日回省禀到初九日候補道徐兆英奉委辦新關稅務禀謝初十日新授襄陽府李有棻由京來禀到十一日候補縣洪誥奉鹽憲督銷局委會辦沙市淮鹽分局禀知十二日藩憲牌示咸豐縣張家坪巡檢缺委試用從九蔣桐署理十三日候補道瞿觀察奉委兼理督標管務處赴兩院禀謝同日候補道嚴觀察奉委代辦善後局事務禀謝同日藩憲牌示安陸府缺委新選襄陽府李有棻調署十四日謝委十四日浙江候補道李輔燿由浙回湘禀辭十六日藩憲牌示襄陽縣呂堰巡檢缺以試用巡檢劉名良　陽縣平林店主簿缺以試用縣丞唐利川俱署理 
[撞騙可惡]  
　　前月二十六日蘇垣道前街濟元當有某公舘之僕婦年邁龍鍾舉步蹣跚手持古銅鼎一尊上櫃質錢當夥估值四千僕婦以主人須質錢六千請益不可遂持鼎而出行至當門遇某甲握金戒指兩只反覆玩弄意極躊躇婦詢之甲告以余適需用錢五千頃將此物赴質不意櫃夥執意紙肯四千難道赤金半兩只值些須嫗能爲我代上當櫃定不難應吾急需也神色似極惶迫嫗憐之果如其教而以古鼎置門凳上囑代照顧迨典夥答以此物係銅質而包金者爾從何處得來爾之銅鼎何在嫗直告其故夥急令速追出門嫗駭詫不知所措一霎間甲與鼎均杏同黄鶴嫗號哭而返喊稱我不能歸見主人矣盖此輩專在閙市處所及典鋪等處設此鬼蜮以售其技者路人見其悲慘恐有不測爲之代喚地保送歸某公館并爲代逹情節主人卽責令地保查緝而老嫗方保無他此種騙徒不顧利害若此是可誅也 
[通州瑣聞]  
　　通郡五方雜處良莠不齊時值歲試文武生童以及趕考者更形濟高邑尊恐有窩娼聚賭情弊飭差嚴密訪察又經出示曉諭云○北運河兩岸上年被水甚重决口頗多刻下次第興　以防水患薛道憲昨往平家疃查騐堤工督飭委員認眞監修云○東門外王瓜園某婦年五十餘忽出天花百顆并未服藥旋卽全愈聞者莫不稱奇○四月十五日提騐江蘇诂十二起漕糧浙江十七起漕糧江蘇第五起白糧前半起十六日提騐江蘇三十三起漕糧江蘇第五起白糧後半起十七日提驗江蘇三十四起漕糧浙江十八起漕糧江蘇第六起白粮前半起十八日提騐浙江十九起漕粮山東頭帮粟米二十票江蘇第六起白糧後半起十九日提騐江蘇三十五起漕糧山東頭帮粟米九票江蘇第七起白粮前半起二十日提驗浙江二十起漕粮山東頭帮粟米九票是日係甲子日例不開倉未騐白粮二十一日提騐江蘇三十六起漕粮浙江二十一起漕糧江蘇第七起白糧後半起白糧全數報完 
[冐稱委員]  
　　冐充官長定例綦嚴乃竟有不知利害之徒貿然爲之何甘於以身試法耶仁和縣屬之十六都九圖地方有超山者懸崖險峻高插雲中上山石坡共有千二百餘級山頂有玉喜寺爲眞武修眞之處每年春夏之交香火極盛而寺中山田産地尤稱富有皆住持僧所管領也杭州有關帝廟之某僧與該寺住持素有嫌隙思以他事中傷之而覬覦此席然思此事非藉官紳之力不可因求撫標之李姓武弁及下城民更局之董事某君相約入山爲驅逐住持之計二人允許卽於次日帶領僕從四人轎夫四名乘大號無錫快而去二人一律營粧一則晶頂懸珠一則藍　拖　聲勢甚赫住持聞有省中委員到來驚懼不知所措私詢其隨從之人據支文者爲候補縣朱老爺係仁和縣尊所委武者爲叅府李大老爺係臬憲所委者勿得輕視住持敬謹承接忙備素筵欵待兼犒從者開發輿金送給盤費該員却之勿受卽傳該處之莊首十人進見諭以三日内速爲調處否則當將住持帶回臬署重辦　畢卽怱怱而别比及該處汎弁得信趕來謁見業已登舟卽諭令免見云次日塘棲鎭喧傳殆徧有某紳來省查訪始知一則係雲騎尉而收標者一則僅一世襲而已現聞事已控縣不知能否解釋也 
[兩院憲札司通飭各屬州縣照會紳董勒石保嬰簡易章程]  
　　天下最慘者莫如殺生物命　然何况人命近世溺嬰之習各直省鄉里小民所在多有呱呱墮地卽付沉淪獲理傷倫莫斯爲甚雖有育嬰堂旣不能强之必送而救援之法窮矣窮則宜變變則可通此酌助將溺嬰孩之事所以爲救人最上法門竊願爲普天下千百萬嬰孩哀號乞命於仁人君子也謹　保嬰會簡易章程如左一保嬰會之設因各處溺斃成風特議貼助之法以補育嬰堂之所不及所望各城鄉善十互相勸導以曉　蒙近地如有極貧之家生育嬰孩實係不能留養者預先囑其切勿淹溺許同親隣作保到局報明先給産費錢五百文孩襖一件毛衫一件抱裙一條夏月改夾并領錢執照以後每月持照至局給錢六百文以半年或一年爲期滿期後繳照銷號或自養或送嬰堂聽其自便與局無涉一産女之後倘其母隨卽病故每月准給錢六百文以一年半爲期俾資寄食　養　遺腹孤孩産母撫孤守節力難自給准給養費三年恤孤而兼全節自應格外加厚一辦理經費或躉捐或零捐或捐田畝各隨所便最易者莫如捐一文願有力者數十願至百願不爲多無力者雖一二願不爲少集少成多卽可劃界試行查此舉善會有因一文願而勉力撫留者甚夥久已著有成效事就近而易爲費不多而易舉願有心人隨地仿行皆可舉辦大可爲地方造福也右摘取保嬰章程大略惟在辦理者因時因地參酌而變通之尤有望於同心之士矣 
保嬰局蘇省各府州縣道光年間自余孝惠繼彭南畇殿撰倣蘇文忠黄鄂救嬰一法集衆捐貲立局舉辦保全嬰命不少自後溺女之風亦日漸稀少此其效之可憑可信者蓋兵燹以來十有餘載而人民困苦生齒彫零各省户口尚還遠遜於前况邇年饑饉荐臻民力愈艱則涨嬰愈 
 
 

Page 3

 
 
衆非徒溺女者如故甚至溺男者亦往往有之育嬰之堂未能盡復保嬰之局可不興乎故育嬰於年豐之時不過爲孩提脫其死而保嬰於歲歉之後且欲爲國家番其生其關係爲尤重其舉行爲尤急本局於同治癸酉遵辦之後札請各屬州縣紳耆各就寺院公所隨地集資設局拯救給錢産毋令其自養救其時沉溺之慘蓋嬰養至數月嬉笑皆動人憐斯時爲父母者縱使之溺而亦不忍棄溺矣勸辦迄今計有二百餘局皆由地方官紳傳諭司事募願舉辦隨時通詳有案并有司鄉善士不經吏胥之手自行集會照章循辦者亦屬不少良由保嬰之會易於舉行僻壤窮鄉但得善士爲之倡率無論大小隨處皆可試辦非若育嬰之必得募建堂屋始可開辦也善舉之妙無過於期所望仁厚君子互相傳勸俾各處聞風興起共挽頽俗而全生命此則私心所禱祀而求者矣人命關天言之心惻敢贅數言用告同志嘉定蘇松常鎭太保嬰總局謹誌 
[賴婚搆禍]  
　　席惠林者京師之西直門人素善星命之學老而且鰥薄有所蓄每思娶妻以娛晚景去歲憑媒聘某寡婦爲繼室婦有一女亦就養於席如爲繼女也者女年將及笄先受薙髮匠朱某之聘母女旣歸席家食用豐厚竟忘本來面目漸鄙朱業賤而人貧矣陰有悔意氏商於席爲女另擇良配席惑之遍託媒妁朱知之遽於前月約期婚娶席峻拒之朱遂將席毆辱經該處官廳報提督衙門解交刑部傳集媒証廉得其實遂釋朱而押席席被禁押愧恨交集遂在阿芙蓉膏爲禁卒察覺報由獄官將席攙出飭交東城坊取保比舁至花兒市未及坊署而席已斃矣當經東城司相騐仵作喝報因痰厥身故别無傷痕屍妻未允遂於上月初九日會同五城司復騐委係服毒身死飭婦畫押婦執意不從遂有差役向前堅持婦手濡墨拇指代印箕斗是日觀者甚衆屢被驅逐聞朱現已送交刑部收禁矣 
[九洋送命]  
　　本里森泰煤炭店夥吳姓向與某錢莊往來積有欠欵該錢莊令其發柴來店言明並不扣價抵欠乃前日吳向收柴帳而該錢莊竟將柴洋九元全數扣去吳無以交帳情急投河自盡由同仁輔元堂撈獲屍身屍親向森泰吵閙嗣經有人出塲調處由森泰給洋二十元並買棺盛殮事遂了結在森泰眞可謂无妄之災而某錢莊以九洋之故送人一命其將問心何安耶 
[烏師狎妓]  
　　有烏師先生名八瞎子者在法租界蘭芳里某烟妓處教曲口授指撥已非一日前晚又至該烟舘適該妓欵接來客不暇調弄管絃烏師先生遂在别院靜候間壁之某妓平日屢來聽曲早屬意於先生此際見無他人遂卽假榻尋歡綢繆之際適男傭名朱鬎子者自外來見之大呼捉姦隣妓路人咸來觀看相與撫掌大笑八瞎子乘間逸去某妓亦赧顔而返 
[屋面驟坍]  
　　北泥城橋西堍市房係於前年蓋造均以舊料翻新工程亦未堅固橋之西堍卽第一樓茶館上月杪傍晚時各茶客正在閒談啜茗聞屋梁格格有聲沙泥下墜知欲坍屋乃各逃避及茶博士將盌盞　凳等件搶搬完畢屋面遂坍下未損一物未傷一人可謂幸矣 
[賭徒尋釁]  
　　英租界自來水橋堍冰廠街向有賭痞聚集該處之小茶館賭博有鄰近之某籮間中人亦往與賭因輸錢懊惱遂與該賭徒尋釁將賭具打毁衆賭徒不服前日傍晚時邀同流氓百十人到該籮間詢問勒其將動手之人交出或亦邀齊人衆試一鬪之該籮間中人怕釀事端趕卽邀人出爲調停賠償賭具了結 
[縣批照錄]  
　　光緒七年間有自稱三等侍衛德芸靑欠付福照樓客棧房飯資及德豐衣庄衣服錢文涉訟法公堂將德移縣經前莫邑尊迭次訊供發廳保釋嗣後纒訟不休前日德又投上海縣禀控兹將黎邑尊批示錄左　查該職於光緒七年二三月被法公堂兩次送縣發廳看管經前縣訊據該家屬楊三等供明該職欠福照樓客棧房飯德豐衣庄等項錢洋交福照樓棧主錢泉淸保回淸理嗣據該職以抄毁箱籠失去咨文具禀前縣當以果有其事當質訊之時該家屬何以並未供及該職又何早不具禀添砌刁告顯而易見並以該職故父何職何名何時陣亡何年請卹襲職均未聲叙無憑核信卽使屬實亦豈容沿途逗遛恃　圖賴飭將欠欵理明迅速回旗倘再不知歛跡定予詳咨查辦批飭在案迄九年六月該職以被錢泉淸等將妾蘇氏串逼爲娼等情禀奉道憲批縣訊究具報奉經集訊蘇氏隨該職來申該職積欠房飯衣服等項錢洋一去無音致蘇氏因貧在租界賣娼嗣蘇氏付給該職洋銀該職立據聽蘇氏自便是蘇氏爲娼該職本係知情飭傳該職未到詳奉道憲批飭將蘇氏由堂董擇良婚配又在案迄今又將一載該職又以逼娼呑物之詞具禀且據抄呈被呑多物並有御賜之件如果屬實係在光緒七年三月該職禀控抄毁箱籠之時試問爾時何以並不開單禀追乃竟緘默隱忍至今前縣所謂添砌刁告似又甚焉但禀内牽涉柴樛柴樛係本邑捕役本縣豈肯稍涉廻護且該職自稱侍衛襲職亦未便在縣對簿自應禀請上憲親提澈究但恐一奉飭提該職仍前潜避適墜拖累之計殊不足以昭平允據禀前情該職應卽遵照前縣批示聲明該職父何職何名並陣亡請卹襲職年月原案具呈投案以便禀請道憲親提人証聽候澈訊分别究辦以明虚實而免藉口該職卽便遵照可也抄呈失單　 
[節外生枝]  
　　昨報法公堂瑣案婦人王黄氏控案中有魏梅子等曾供被在押之犯陳姓索洋一元致將套褲剝去一節翁太守昨晨臨捕房復傳魏梅子到案研詰據魏供係陳少春所爲并在身畔搜去錢二十餘文翁太守着將陳少春傳出陳少春者係爲生和洋廣貨店經手店主以其侵呑控追管押者也太守謂被押之人何可索費陳力白其無而魏則堅稱陳曾寫信出外索洋因不遂而剝套褲且其筆管可以開手銬之鎖太守問魏之套褲何在陳答不知太守隨着法包探進押所在衆人睡板上取出套褲魏稱剝套裤時同押者皆見太守又著包探傳出同押之二十餘人皆稱不知太守着將陳少春掌頰二十下陳又稱搜錢一事實係同押之飯店金生所爲太守飭將金生提問一味圖賴太守復着法包探帶金生進内將筆管搜到果能開鎖翁太守着將飯店金生重責一百板套褲給魏領去陳少春及金生仍行管押其時太守又訊别案旋有一人投遞保單稱是小東門萬眞酒店夥請保前在一泉樓茶肆意圖拆梢之王阿順太守詰其作何生意答稱寔撑舢板船太守着將王阿順傳出又據法包探禀稱有管押之陳書生因竊洋人衣服及長源泰物件者據云被王阿順取套褲一雙馬甲一件亦有見証請爲追還翁太守以王阿順在押尚敢拆梢將保人叱退旋據見証人卽飯店金生稱頃間嚴責索錢剝套裤殊不知是王阿順所爲及提陳書生詰訊據稱第一日入押卽被王阿順將馬甲剝去從鐵上窓隙中塞出託人押錢三百文買紙烟及食物與衆人共食前日又取套裤一雙尚未押去太守詰之王阿順初則不認繼在褲裏查出套褲又在襪底搜出押票兩帋陳書生之馬甲票亦在其内翁太守着將王阿順先責一百板與飯店金生同押陳少春及陳書生則另押蓋恐結仇凌虐也 
[嚴拿盜犯]  
　　前報黎邑尊履勘日暉港盜案一節兹聞前日黎邑尊嚴諭捕役趕緊緝拿是以捕役柴樛遴選妥幹副役購線跴緝矣 
[拐犯解道]  
　　前日太倉州解到過道覆勘擬徒之拐犯王阿小奚阿南顧阿仁等三名發縣監禁再由道憲定期訊勘云 
[欠債被押]  
　　禮拜六法公堂據某米鋪夥控被東薈芳之長三妓院鴇母名阿巧者賒欠米錢索討不還未幾妓院閉歇人亦逃去現在偵知阿巧復行來滬避居於法租界請爲傳提究追翁太守准詞着於禮拜二傳提嗣後經米鋪夥稱恐阿巧遠颺是以太守卽飭法包探帶同原 
 
 

Page 4

 
 
告將該氏拘押捕房明日解案云 
[健親丸資遵助賑捐]  
　　今拜讀申報登有浙湖周大善士慨助肥兒餻資移助救灾並立健親丸勸世實有深意存焉如能上體雙親生我劬勞激發天良皆周大善士當頭棒喝力也晚三歲失怙全賴慈親撫養成人艱苦倍嘗刻下年已十六慈親求家母舅鼎方保薦到本埠南市米行學業蒙師格外栽培現當帳缺所得每年薪水三十千文除酬應人情外餘資盡奉養高堂屢欲報答親恩苦於綿力無能今周大善士立有健親丸名目能保慈親康健福壽綿長晚盥誦之餘頓開茅塞預支薪水洋四元送到北市絲業會館請施君代爲轉解灾區杯水車薪遑敢言報侍萱闈而請命移資不亞熊丸望麥隴以祈年占夢定符魚旐但願普天之下旦富子弟能仿照健親丸移助上答隆恩較之别項善舉功加萬倍也請託列報以昭激勸恭呈前輩大善士台鑒[  寓居申江南市浙湖感愧子頓首拜上四月三十日]  
[輪船來滬電音]  
　　招商局海定輪船初一早保大輪船初二午均由天津啓椗繞灣燕台開回上海又廣利輪船四月三十晚由港來滬 
[蘇省撫轅抄]  
　　二十九日卽用縣陳汝欽禀銷查辦蘇属保甲團防差從九程元鈞禀知辭奉臬憲委赴江北緝捕差○三十日主簿張煥文禀知派蘇差委從九温士俊禀知辭奉臬憲委赴江北緝捕差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年四月念五日京報全錄]  
　　宮門抄○諭旨五道錄前○選單○接錄前稿○四月二十五日兵部太堂寺太僕寺鑲黄旗值日吏部引見二十五名○那王貴恒各假滿請安○山西巡撫張之洞到京請安○奉天府府尹裕長到京請安○果公續假十五日○内閣奏派騐放之大臣派出崑岡容貴鳳秀周家楣○召見軍機張之洞裕長○光緒十年四月分選單知府硝南寳慶豫章鑲白滿監雲南澂江彭澤春江西甲直隸廣平佛爾恭額鑲紅蒙官學生知州雲南安寍邊祖恭河南舉知縣甘肅西和賀蔭浙江供事江西上高俞大錦浙江監廣西興安柳恩慶四川舉四川樂山瞿朝宗江蘇人直州判山西平定陳翰銓浙江拔府經廣東韶州辛楣直隷供事縣丞江錄金　周紹棠浙江監巡檢福建寍化王儒浙江監典史河南涉縣吳孝鎔順天監直隷曲周王作賓甘肅監四川井硑胡向榮山東江西廬陵蔣柏蔭直隷河南鎭平丁燕詒順天俱供事江蘇儀徵張性純安徽監○○接錄前稿舖户分上中下三等每年應交官項銀錢查邊裏各廳州縣向無驛遞特爲添設舖司並經春明由各舖津貼經費所謂應交官項殆卽此欵亦非道署所徵舖户門面稅鷄豚山菜野禽菘韭瓜壺薪炭等稅道署從無此等名目卽各廳州縣或有落地稅亦不至苛歛若是之甚至謂民間生子亦湏報稅如此政令非特難行之於事亦何能出之於口此理所必無者可决其事不必有至斗秤稅固由各廳州縣徵收而東邊外向不種麥買麵者均由遼瀋及海口運來販運豆子向不沾油似無一物兩稅等事惟鹽斤厘捐向由省城委員稽徵而山東登萊一帶由海販運緝私不能不從　稽查等語據委員查明東西各屬均經前署將軍崇實奏准設立斗秤捐卽云土物山貨非歸斗捐卽歸秤捐其斗捐則賣買每斗各抽錢二文秤捐至十斤者買賣各抽錢三文不及十斤一斗者均不抽捐係地方官經理其事官斗恐日久參差不一奸商舞弊曾經禀明三年一報係各廳州縣辦理其換斗時烙印工食心紅之類雖有小費各處並不一律斗盪並無一年一換之事東邊豆係土産種麥甚少其麫率自外處船裝車載而來非數十斤至百斤者概不過稅兩項各歸斗秤捐欵並非重徵牛馬猪羊等稅向歸旂署徵收其買賣雞子豚甫生豚據各舖商供結均無納稅之事山菜如黄蔗木耳等物有成捆販運者仍歸山貨稅章推取野獸如狐貂等皮有稅野禽則未聞其說米鹽卽係斗秤捐薪炭則稅歸旂署菘韮瓜壺據鳳城舖商供結未曾收稅民間生子報稅之說訪詢鄉里皆駭爲創聞其爲並無此事可知繭稅向歸旂署收報其剪子稅鳳城向有此陋規嗣經裁革門面稅及車底錢確無其事惟沙河子鋪商聲稱向來車載粮貨多有無賴攪擾因而禀請兵役彈壓每車出東錢二百文係商民樂輸以作兵役工食東邊開報燒銅稅銀按正額每日收東錢三千亦有收三千七八百文者並無正額外復加四千有零之事核與該道所供大略相同又另摺所叅内稱東邊道所属各處添設厘卡抽收山貨雖隻雞尺布無不誅求控稅之案層見迭出鳳凰城鋪户共計三百餘家歇業者三分之二等語據陳本植禀稱山貨所徵者俱係車載馬䭾大股商販並不徵收零星安東之沙河大東溝寛甸縣城及所属長甸等處昔皆閑曠今則商賈闐集闤闠雲連各該舖商孰非由鳳凰城分移開設而鳳凰城市集銀錢貨物周流無滯正賴各處鋪商連號轉運乃以閭閻蕭條歸咎於官似非情理等語據委員查明該城鋪户或因本少歇業或因遷移外城開設雖不止一家究無三分有二之多至隻雞尺布無不誅求亦經委員查明實無其事又如所稱該將軍信用陳本植有以稅務來告者輕則置之重則罪之各等語查據該將軍覆稱陳本植並無别項被控案據惟無廂白旂閒散石崑玉卽永亮因爭葦塘未得挾仇隱匿本名砌欵粘單以苛派民錢私立稅局等情將鳳凰城旂民各衙門併呈控内有牽涉該道之語查閱原卷卽係指勒罰各鋪商買空賣空錢文而言嗣經該道將修理學宮等情據實具請經該將軍委員訊明石崑玉確係誣控照律擬流咨准部覆在案是石崑玉辦罪之由係因懷挾爭種葦塘未得之嫌揑詞誣　各官而然並非專控陳本植一員也此外尚有永成阿控告興京同知許之泰收稅浮多一案查閱原卷亦係指斗秤等捐而言大約謂該同知徵收之數與報解之數多少懸殊查據該同知原禀内稱伊徵收欵内有粮貨完過租捐復又販買由買主減半呈交者又有煤炭等項過秤應三分折一抽收者報單均以全數計算是以彼此不符復訊永成阿亦不能確切指明經該委員取具甘結詳請完案原叅謂虚實均未查究卽係指此案而言惟究非該道經理之事該道亦無另有被控案件至左寳貴被叅各欵内如原奏所稱左寳貴係一實缺遊擊調往奉天保有虚銜升階遂儼然以專閫自命凡城鄉所出告示俱用欽命督兵字樣每一出入商民車馬冲途鞭笞立加甚有鎖至營務處嚴刑責懲一節查左寳貴由直隷廣平營遊擊於光緒元年經欽差前署將軍崇實剿辦奉天通溝等處賊匪歴保至記名提督三年派巡磚城以内四年委辦營務處八年充營務處翼長遇有街面應查公事會同旗民地方官出示經臣等派員揭有告示二張係稱簡放提督鏗色巴圖魯營務處翼長等官銜並無欽命督兵字樣該遊擊奉派查街凡有人衆擁擠車馬馳驟或派令弁兵驅逐閑人舉或有之並未鎖至營　處責懲訪之商民僉稱亦未聞有此事又原奏所稱左寳貴日入軍府與將軍面談各旂民屬官喜鎭營者與之接交凡將軍所派之優缺優差半邀爲己功從中受賄一節查該遊擊本　營務翼長凡遇營務事件必須面叵將軍者或三五日内入見一次亦未嘗逐日禀謁查有將軍衙門號簿可據至該將軍委缺派差皆係自行爲政人所共知屬官無所用其鎭營該遊擊亦無從招摇受賄又原奏所稱左寳貴所帶之兵久未足額只所製之號衣一如其數果點時以傭工閑散人充之餘餉悉數肥巳一節查該遊擊所帶馬隊兩營步隊四營或近在省會或分駐各城其在省會者以之巡查街道經臣等密派委員前往飭提該營點名册逐一查點並無虚額其在各城者以之彈壓地方駐防海口亦密札金州義州新民廣寍海城開源鐵嶺錦縣各該處地方官認眞查閱名數亦屬相籥是該遊擊並未冐餉肥巳似尚可信又如原奏所稱左寳貴以籌餉爲名與地方官慫恿開辦煤捐不甚允服卽帶隊前往彈壓恃威逼勒幾至釀成事端本城商户由左寳貴起意按每月所賣銀錢分成收厘商情不服卽將舖頭鎖押刑逼有謂押斃而始中止者一節查該將軍札發遼陽城尉州試辦煤捐告示内籌備邊防需欵甚鉅户部咨令自籌練餉曾經具摺奏明遇有可籌之欵有裨於國無損於民卽當設法試辦等語是煤捐原係設法試辦嗣因收數無多於餉項無甚裨益卽行停止事之行止係權衡地方利弊與始終堅持成見者不同試辦之初由該城尉州禀經該將軍派左寳貴前往彈壓事實有之並非該遊擊慫恿開辦嗣有覺羅成玉等從中阻撓不令車户納捐該遊擊親往曉諭各窰户均各允服遵辦並無恃威逼勒幾釀事端之事至所稱鎖押舖商經臣等派員密訪舖商皆不知有此事惟查上年六月整頓厘金由該將軍諭飭捐輸局恊領會同入界恊領並旗民地方官傳各商户申明舊章嚴查偷漏有瓷鐵行具呈請示措詞失當經該將軍諭令傳案訊究該商等亦無異詞詳覆完案並無刑逼鎖押等事原叅或卽指此而言究與該遊擊毫無干涉又如原奏所稱左寳貴久駐省垣凡地方稅務錢債鬥毆娼賭等事但可索賄卽縱訪查嚴拿訛索有因事遞呈者亦卽受理而魚肉之與武生邊姓有嫌適有武童與看街兵互毆究送左寳貴處卽刑逼武童等令其供認與邊姓同毆鎖拿到案非刑偪供轉送發審處定以聚衆毆官之罪收監斃而經邊姓之子屢控有案一節經臣等派員密查據稱地方稅務有旗民地方官會辦者亦有旗民地方官分辦者其錢債鬥毆土　等事向歸地方官專理左寳貴平日不敢干預賭博案犯一經派兵拿獲俱送營務處轉送發審處訊辦有卷可查並無縱兵查拿肆行訛索情事至因事遞呈亦卽受理而魚肉之訪杳委無實據省城内外亦未聞有此言其邊姓事案臣等途次卽據已革文生邊塵淨以伊父邊耀廷被左寳貴挾嫌拘繫囑託委員刑逼鐐銬禁斃伊進京赴都察院具控咨解回奉復被斥革嚴押等情遣抱欄輿呈訴當卽查據該將軍咨稱此案　遼陽州武童張景芳等調戯陶姓路行婦人並將陶姓毆打經該處官廳　騎校連興派兵彈壓復經解勸始行各散張景芳回寓糾邀武學生童數十人闖入官廳將連興揪出毆打經人將案内要犯楊成久當塲拿獲送交捷勝營經佐領時尚春轉送營務處審辦訊有武生邊耀廷之子邊玉斌等隨同前往當飭左寳貴派令營弁將邊耀廷等緝獲送案邊耀廷供詞狡展又不將伊子邊玉斌交案是以交縣看押嗣經在押病斃並無别故伊子邊塵淨忽又隱匿本案眞情赴京揑控解回飭審復經發審處訊明誣控禀經核明各情於奏伙犯武舉薛德周崔級三卽連陞摺内聲明將到案之楊成久等照例擬辦並將誣控之邊塵淨另行核辦等因本年正月初七日軍機大臣奉旨知道了着卽嚴審確情毋稍寛縱按律定擬具奏欽此欽遵咨照前來並聲明左寳貴並無擅受詞訟之案[  此稿未完]  
 
 

Page 10

 
 
   
 
 

Page 11

 
 
[第九單]  
　　江西省彭孟楊勸捐直東災賑第九單捐數揚字十五號冊豐城縣賀勸募温樹德捐錢二千文正順錢葉曉初刑房衆熊尚文楊祥泰五户各一千文饒芝魁左永藜二户各八百文葛岐鳳等五户各七百文楊惟善六百文李萬熒等五十八户各五百文以上一册共捐錢四十一千七百文○又揚字十六號冊豐城縣賀捐銀廿三兩又勸募錫吉堂羅錢二千文大有堂阮繼美堂張義德堂周笙和堂宋仁壽齋昭德堂樹德堂永豐堂樹鶴堂九户各一千文槐　堂王等十八户各五百文以上一冊共捐銀廿三兩錢念千文○又揚字第十號冊廬陵王樸農勸募守正堂胡捐錢一百千文明德堂劉五十千文元和質鋪二十千文美敬堂歐陽念千文文德堂李十六千文肇瀛堂黄十五千文李曉峰培元堂劉周公裕遺愛堂李愼德堂劉五户各十千文怡怡堂李繼善堂李李松慶李濟川元茂號新泰號李之齡七户各四千曾賚予曾敬　堂恆泰號三户各三千文蕭韜六四美堂曾開元號輝餘堂匡夏侯松山德慶堂謝盧兆洪留餘堂胡八户各二千文阮篤材王厚庵王小沂泰昌合周鼎盛光裕堂王王恆升七户各一千文王韋氏洋四元以上一册共捐洋四元錢三百三十一千以上第九單計捐冊三本共捐銀二十三兩洋四元錢三百九十二千七百文連前八單統共捐銀八百一十五兩零三分洋五百五十三元錢一千五百一十二千九百文 
[第十單]  
　　江西省彭孟楊勸捐直東災賑第十單捐數揚字第二十三號册臨川縣汪勸募敦厚堂喻捐洋銀二百兩喻敦厚洋銀七兩二錢譽慶長泰吉和楨濟堂詹四户各七兩木棧衆客六兩五錢東垣堂傅六兩福盛吉元堂楊鄧福生堂三户各五兩吳誠美四兩九錢鎭記寶和齋廣隆昌造德堂徐萬逹元周天祿六户各四兩信孚利順學祥三户各三兩五錢源裕福興貞祥厚公記于成恊義宜昌大興聚泰天盛福聚源春履和恆茂楊笑山行號十四户各三兩益泰　二兩四錢傅榮昌永豐裕安吉堂胡源豐鼎大豐逢春生林盛仁聚美長發立生炳周竹村榮順無名氏無名氏十五户各二兩天成和一兩五錢森茂太和正和報龍和豐乾昌福　大金唐源泰永隆成發榮發萬泰廣聚生源廣泰興饒仁初華義順楊正泰十八户各一兩四錢信茂一兩二錢過恆鈞德厚生永源森盛四户各一兩聚　七錢四分結緣齋七錢二分吳慶餘堂洋十元吳聚星堂洋八元盛積慶堂五元成羲堂周周盛興崇德堂吳王德堂四户各四元性善堂李錦江春崇德堂李允金泉恊和怡怡號聚賢樓履豐萬和祥發均和際記乾亨鄒　恕堂吳波臣十四户各二元慶餘堂晁成德堂天鍾德順福生德源洪興均和堂記羅復興榮發益泰隆春飲和堂福茂天成洪吉廣發福昌同發恆順乾大萬茂均和大記太和永和均和芸記和興生同興恊黄恆義氷太集和生　義春同興大豐天盛乾泰源裕厚生福盛同義福隆洪順人和榻裕泰傅志成無名氏各行號四十五户各一元以上第十單捐冊一本共捐洋銀四百零九兩八錢六分洋一百一十二元　前九單統共捐紋銀八百一十五兩零三分洋銀四百零九兩八錢六分洋六百六十五元錢一千五百一十二千九百文 
[上海北市盆湯弄絲業會舘主施少欽經收順直山東江浙等處賑捐四月二十五六七日第二百八十七八九次淸單]  
　　宋端甫助藥丸資由春源馥杭莊來十二元安徽章衡卿十元沽上劉竹生完心愿由杭州福潤局來本洋十元浙寧無名氏安徽程雲釗浙寧不留名三户各五元但求服藥有效人由蘇全盛局來藥丸資一元四開一元○奉賢林君綬臣經募祝同心先生富貴源頭同字四千六百十九號冊王曉滄唐明德唐浣花三户各二元邵詠甘一元五角朱容德唐三餘邵藥古三户各一元愿不了人無力子唐二樂阮氏有心無力子梧桐軒三阮居士聊不異人愓鱣魚九户各半元靑村居士古游居士二户各四開一元養性人　虚子二户各銅洋一元由靑村港日生局來○招商燕局陳君敬亭代募捐冊　霞氏十元崇禧堂二元○蘇全盛局虞萬豐主人代募捐册許禮泰爲父病愈完愿並求永康及合宅平安六元由滬局來○浙甯慈谿植德堂自製萬應午時茶兩箱共七千二百服○隱名氏求子病愈小鐲一付小佛一個小字四个計銀飾三件重一兩三錢二分黄高峰樵由湖北新關江君筱棠經募四省水災賑捐圖卾字第六十三六十六號兩册轉交謝君綏之來王石谷鄒之麟姚榮齋山水堂幅各一軸劉輔齋山水中堂一軸桐陰養鶴圖堂幅一軸鳳陽府畵鳳張心庵蘆　各中堂一軸陳曼生隷對一付天師鎭宅符一張連楠木匣石印上海城廂租界全圖一張書畵册頁已裱二部每十二張又未裱九部每十二張汪平甫書聯許仙屏書聯各一付英字入門一部華英字典華英說部各一部任籲門書聯一付墨拓竹植圖一幅錢峰書蘭　披一張何太史金陵雜述一部華英尺牘華英文字合璧願爲明鏡室詞山城唱和集隴闈唱和集西泠銷寒集鬘天影事譜六十自述豐溪存稿文徵明書赤壁賦册頁臥隴崗誌飯顯山房詩湖湘訪學錄古文觀土雞跖賦養雲山舘詩書畫所見錄五才子書金玉瑣碎申報舘續書目醫俗苦言五種曲名疑雨集行文語類五經揭要留質集陰　詩箋註分類賦學適軒尺牘錢塘遺事米海岳詩帖以上各種一部悔餘庵詩文集八本醒夢十本錫萬壽香盒楠木墨匣洋銅藥鼎漢磚墨池花磁印盒揚漆印盒竹刻圖章盒白石硯魚式　硯竹刻黄愼之書摺扇連骨各一件薛濤箋四匣山水斗方二張查二瞻山水立軸一付王石谷着色山水堂幅一軸屠晉卿書陳松譜書一路富貴圖各横披一軸鄭板橋難得糊塗一幅汪漁珊畵屏四張曾傳賛隷對一付張詩　直條字二張花鏡墨拓緇門册頁各一部燉煌女史花卉一條白玉班指一個卓簟一張舊絨邊暖幅二頂舊絨領一條小夾帽一頂舊絨裏緞靴一雙京式鑲鞋布鞋各一雙佛金四鐘頭品頂戴一座竹箱一隻以上統計一百件均歸併助賑彩票册○第一百二日出售助賑彩票招商燕局來綺記載記錦記李正記書記少記七百三十八至七百四十五號共八張計洋十六元二上二十五日○有心無力人求父病速愈由恆豫庄來五元宋菊亭由顧子蟾兄來二元徽友汪一元長洲陸氏　愈酬愿由保定全盛局來庫平銀二兩沈退庵藥丸資六元羅魏氏四元以上二户由大通寄江孚輪船帳房來鎭洋縣署錢席倪君稼生代募捐册宛斗劉武林吳梅記二户各　元性善堂雙桂軒書韋堂二户各四元長恃主人淸江楊二户各二元譚詳氏　南氏二户各一元由錢君伯英寄永義昶局來○元芳洋行白君玉岩代募捐册唐芝軒求病速痊十元何五有堂移　答對聯資助藥丸費四元八角○宜昌招商局李君笏齋代募捐册捐廉白助三十元由江孚輪船帶來○江孚輪船帳房募册益壽軒它平銀十兩盛肇楨爲妻楊氏難産得保平安錢十千文吳門張逹記五元又設立桶捐收到零錢合換足對開一元○六吉居助蟾酥丸四件計五千瓶武林世恩堂準提治疫丸五十服以上二十六日○從吾廬求父病愈由　　業公舘來五十元浙寗耕心堂葛印繩孝助正氣丸資錢三十三千文繼善堂思益書屋保佑合家平安無名氏思報親恩萬印燮求合家平安三户由泰亨源銀爐號來各十元天津解開祥正氣丸資六元由乍浦全盛局來杭州徐柳亭由福潤局來三元○南市順元錢莊楊君桂生代募捐册祥泰布號代收張姓罰捐充助十元○海晏輪船帳房陸君雨生代募捐册敦厚堂無名氏無名氏三户各二元山立堂卷蘇堂無名氏三户各一元○電報滬局代發濟寗報費全助掣回收票計洋十七元七角八分○第一百三日出售助賑彩票烟台　　　李靜記代曹壽記鄭文記武松記董瑾記紫記七百四十六號至七百五十號共五張計洋十元以上二十七日合併聲明 
 
 

Page 12

 
 
[光緒十年四月二十四日京報全錄]  
宮門抄○發抄旨五道○尚書徐等奏查明奉天道員等被叅各欵據實具陳摺子○四月二十四日禮部宗人府欽天監侍衛處值日無引見○何雄輝謝發往廣東差委恩並請訓○順天府奏京師　雨一寸○文盛　遺摺○召見軍機畢道遠何　輝○發抄陳士杰奏署臬司林述訓致祭泰山奉旨知道了欽此○又卽墨令程兆祥等調署歴城等令奉旨吏部知道欽此○又候補令汪錫爵等期滿甄别奉旨吏部知道欽此○崇綺奏撤換吉林駐奉馬隊兵丁奉旨該部知道欽此○丁立幹奏嵗試一律完竣奉旨知道了欽此○○臣徐桐臣薛允升跪奏爲查明奉天道員等被叅各欵謹據實具陳恭摺仰祈聖鑒事竊臣等奉命馳往奉天查辦事件並由軍機處交出摺片各三件内一件係特叅東邊道陳本植之事一件係特叅帶兵統領左寳貴之事其另摺内亦有叅奏陳本植一欵臣等以東邊地方距省較遠該道陳本植被叅多欵淸節較重當於途次咨行該將軍將其撤任飭令來省聽候傳詢等因曾於奏報到省日期摺内聲明在案一面委員分途前往密查一面調查各項卷宗嗣據陳本植交卸到省當飭按照原叅各欵逐層聲覆旋據委員等將飭查各情禀覆前來如原奏所稱陳本植以舉人歴任熱河知縣調赴奉天由知縣保至道員始而開辦東邊墾荒升科諸事濫索私徵朦混入已者已不可勝計自創爲各項土物山貨俱行加稅之議藉端剝削商民均無生路一節據陳本植禀稱伊由熱河知縣保升知府歸直隸候補經欽差前刑部尚書崇　調赴奉天剿賊復檄委開辦邊務並非由知縣奏調自光緒元年五月以後開辦墾荒曾經奏明以邊外之所出供邊外之所需並未請發帑項先後添設安東寛甸懷仁通化四縣除元年以前舊墾地不計外陸續墾地一百四十萬餘畝隨時查報升科照奏定章程徵收正銀二分耗銀一分按年由各該廳縣徵齊批解道庫備放兵餉耗銀留支該廳縣官俸役食等項公費逐年核實造報奉部覆准有案原定章程每續墾地一畝交押租錢一千隨時市價換銀專案造報委無濫索朦混從前東溝地方爲賊匪所踞强收木稅地租沿江葦塘悉爲賊産沙河一帶接連糧雜各貨船均向賊交租釀成叛逆致煩隣省兵力始得敉安迨民則化莠爲良財則化私爲官徵收章程皆從輕减何至商民並無生路等語查據委員等禀稱墾出地畝應收押租及升科正耗等頂均與所報相符查無朦混實據亦無因增設稅務遂致民不聊生之事又如所稱木葦山貨粮米等項於東邊要路俱設分局約二十餘處司事者多其私人處處攔截重重中飽商賈行數百里中稅至四五處且聞木葦等稅明加暗加每年可收東錢三百餘萬陳本植取之商民則無定則提解歸公亦無定額是以侵呑之數可以爲所欲爲又縱差役四出擾害民不堪命違例勒罰之案不一而足一節據陳本植禀稱木稅自元年開辦至四年止共收銀二十三萬有奇山貨自二年開辦至四年止共收厘捐銀六萬有奇統歸邊務報銷五年以後徵收之數並未减少均按年造册報銷有案葦稅一項亦係二年開辦每年徵銀二千餘兩四年以前業歸邊務報銷五年以後按年册報經户部以課賦太輕行令按照餘地一律徵租旋經詳察改增恐滋擾累議請酌加厘捐按葦支大小收捐錢四千二千不等以補正課之不足於光緒八年試辦除葦課足額外又收捐欵七百餘兩亦經册報在案至粮雜各稅應歸州縣徵收惟沙河子一處係由江入海之所地方緊要自光緒元年開辦稅務後歸於道署設局徵收雖有分卡並不榷稅山貨稅局來源甚遠自新兵堡以至遼陽等處相距千有餘里是以分局較多究無重徵情事道署經徵各稅雖無定額歴年比較尚不大相縣殊而且報部之外核有盈餘均經掃數批解何能侵夻各局書役均屬奉公守法道署例設差役向不派令外出各營兵勇只有東溝葦塘沙河三處五方雜處開局之後設兵護守稅局從未有外出滋擾情事此外並無營勇入局山貨章程内原有詳定漏稅議罰之條一月之内犯者罕見亦無扣勒諸弊等語查閱各卷所有經徵銀數及提解各欵均與所供相符並據委員查明各項稅務總分各局共十九處除由該　徵稅外另有工部稅城守尉著稅山分稅等欵原奏所稱數百里中稅至四五處之說似係連此數處在内局内司事之人有該道初到奉時所用亦有省中候補候選等官是否皆該道私人重重中飽查無實據亦無控告兵役需索滋擾之案又如所稱自光緒元年至四年該道製造軍火購買船隻安築營盤等項朦混銷銀至十五萬兩有奇續销者不在此數一節據陳本植禀稱此次采買製造軍火器械等欵僅用銀十四萬餘兩何至冐銷十五萬之多檢查卷宗自光緒元年三月前署將軍崇實奉命督辦軍務奏調直隸練軍及在本省選兵募盈飭令該道等馳赴大東溝剿捕盜賊丈量地畆自元年五月至四年十二月止共支銀五十二萬餘兩在該處押租地粮木稅燒鍋粮貨雜稅山貨厘捐等項内支銷經前任將軍宗室岐元於光緒五年奏明由户部准銷薪水粮乾雜支銀二十三萬六千餘兩兵部准銷車價夫役口粮銀十三萬六千餘兩工部准銷製造軍火器械銀十四萬八千餘兩奏結在案原叅謂軍火等項冒銷十五萬有奇之數自係錯誤旣經各該部按册核明奏准報銷臣等就歴年銷册詳加查核亦未見有冐銷實據又如所稱光緒五年以禁止買空賣空爲名逼勒鳳凰城各商户東錢二十餘萬悉數肥已並每年買銀數萬兩買則定官價八千賣則市價十千一節據陳本植禀稱買空賣空最爲該處惡習曾經出示嚴禁並因案懲辦至東邊應辦事宜如修建學宮書院義學及官渡義園牛痘局等項經費無出諭令在城各商捐錢十五萬五千餘串交廳發殷實鋪户生息何有訛索逼勒情事道署所徵各稅均係錢欵而所發兵餉及各用項多需銀兩每遇買銀均按鋪商呈報市價並需另扣牙用不特向無官價更欲照市價加增而且數月之間亦不能購至數萬自雹年開辦邊務以至今日從未向舖商買過大宗銀兩只有買而無賣衆商皆知等語據委員禀稱訊明各鋪商有出錢十六萬五千餘串之供陳道捐置官渡義園牛痘局義學修城等事取有供結帳單呈騐至存錢之鋪係恆順廣順東舁三當鋪原存東錢十六萬五千餘串除陸續提過外凈存東錢一萬二千餘串並據各舖商結稱陳道買換銀兩均係按隨市價並無豫定官價之事檢查各結係因該鋪商等買空賣空犯案罰令將錢歸公與該道所禀及錢數稍有不符惟查買空賣空例應以誆騙論罪該道嚴行懲辦將各商户所贏錢文飭令盡數捐輸共錢十六萬五千餘串捐置官渡義園牛痘局義學修城等事有案可稽餘錢一萬二千八百餘串據委員查明在恒順各當鋪收存其爲並未入已及預定官價各情則確乎可信又如所稱中江稅務正額之外原有盈餘自改歸該道監收朝鮮貨稅比舊例則又私加數倍乃以儘徵儘解尚不能解足舊額朦混具詳變二百餘年成法虧正課而飽私囊一節查中江稅務原係盛京五部派員監收每年應徵課銀二千七百四十五兩耗銀五百四十九兩零按季互市自光緒九年朝鮮通商兼籌邊務改爲隨時交易經該將軍等會北洋大臣奏奉諭旨將此項稅務歸該處道員管理並定准隨局抽五稅則其免抽耗銀亦係北洋大臣核准咨覆並非該道私自增加至海禁旣開中江地方最關緊要先經該將軍奏令該道添募勇丁一營嗣於開辦稅務後復據該道詳稱以與朝鮮毗連之通化懷仁等縣仍須添募一營並據聲明維時商稅盈餘藉資挹注是該道於中江稅務非爲求足額且欲多獲盈餘以爲養兵之用並非欲以儘徵儘解爲徵不足額地步且開辦甫及一月業經徵銀至三千七百餘兩已敵從前一年所徵之數辦理未爲無效現據該道禀稱伊於十二月初二日甫經接篆開辦而中江距京二千餘里是月十九日卽被列叅奉旨查辦所叅私加數倍又曰朦混具詳究不知憑何風聞入奏語雖過於忿激而原叅謂變二百餘年之成法虧正課而飽私囊亦不得謂之俱係實情又如所稱斗秤有稅領斗領秤有費換斗換秤亦有費而斗盪又一年一換亦莫不有費有一物在一處而兩次收稅者如以豆爲油以麥爲麵之類且鷄豚有稅鷄子亦有稅豚甫生豚又有稅肩捎之山菜野禽及米鹽薪炭菘韮瓜壺等類俱莫不有稅甚有謂民間生子七日之前亦須報稅各爲幼丁稅山塲則繭稅而外又有剪子稅車輛則貨稅外又有車底錢又有鋪户門面稅各燒鍋除正課加增外每日加規費錢四千有零其餘各鋪户則分上中下三等每年交官項銀錢自二三十兩至四五十千不等甚至藉獄墻換棘之名每年亦歛取商民一萬餘千各節據陳本植禀稱斗稅秤稅荆棘等欵皆非道署徵收山繭稅係旗署所徵並非各廳州縣設立燒稅亦非道署徵收而稅欵解道充餉邊裏與邊外不同邊裏承領參票定有正課而邊外燒鍋有粮則燒無粮則止並非常年開設故原定章程以每燒糧一石交納稅錢一千耗錢二百計一蒸鍋按日只蒸三石名爲一班每日以錢數核計交納此卽爲課别無規費此稿未完 
 
