# 1894 - 95 - 4907530

 

Page 1

 
 
[新印仁在堂全集告成] [  圖書集成局]  
　　盩厔路閏生先生文壇老宿海内皆奉爲經師坐擁臯此門盈桃李一時承學之士及門箸錄者　至教子人所居　　　　　堂　　因以堂名名之初時刻于關中後經各省翻刻魯魚亥豕辨認良難初學蒙童貽悞非淺兹覔得關中初印本　大　　字從　排印　　　圈點眉批一仍其舊紙墨裝訂務極其佳刻已告成卽日出售集分十四種曰時藝引曰時藝辨日時藝核曰時藝課曰時藝綜曰　　　日　　詁曰課士時旦課士賦曰文藝金鍼曰訓蒙艸曰時藝核續編曰訓蒙艸注釋曰賦大抵窮源竟委由淺入深理法詞華兼擅其勝而　悉心評　細意推求　出鴛鴦金針暗度學者苟揣摩簡練昕夕阻含則破璧而飛正不難于此操左劵焉計全集分裝十六本碼洋三元賜購者請　本埠三馬路申昌　　江左書林及蘇申兩處掃葉山房爲盼 
[新印繪圖續今古奇觀出售] [  圖書集成局代啓]  
　　續今古奇觀一書取古往今來奇聞軼事彚爲一編覩新奇於平淡之中寓褒貶於語言之表有功名敎可佐淸談以視　　　官或失之蕪發或失之鄙陋不可同日而語復倩名手繪圖傅神阿堵一展卷而如見其人由某書坊託本局用潔白紙張代印訂成六本外加套子每都碼　八角賜　者請至各書坊及三馬路申昌書畫室購取可也此佈 
[振興絲業芻言]  
　　中國之生意其與外洋相交易者以絲茶爲大宗此固夫人而知之者也茶業之疲年甚一年日甚一日余竭力苦口勸其各自整頓共圖振興幾幾乎言之百十次而迄無人焉一聽之茶業卒亦無挽回之一日至於絲亦曾論及之近一二年絲業若漸漸有轉機當此時也正宜上下一心殫志竭慮競相砥礪以期蒸蒸日上乃爲上策查出絲最盛者爲湖州爲嘉興杭紹則其次也江南則蘇常兩屬多出絲余每見上海絲商之收繭者往往競至無錫一帶輕舟以去滿載而歸竊疑無錫之絲不甚著名何以收繭者不往嘉湖而至彼旣而知嘉湖所出多肥絲其有爲洋絲者則另自成帮以銷洋商而繭了之收則多係做洋絲之商人蓋洋人收絲喜匀細白凈故近來繅絲局盛行各以機器繅絲以廣銷售故必收繭子收繭者不獨往無錫也紹地亦頗多去年有欲至嵊邑收繭者旣而折回詢其故則云官有禁令繭行不准多開故不能向他人仰鼻息而紹地之繭銷路恐將漸隘也余聞之殊不解其何故蓋祗知握管不識持籌固欲索解人而不可得近有客自范蠡城邊來亦箇中人也復詢之則慨然興歎曰紹屬土產惟桑與茶茶則聽民採辦由申出洋桑則逐年栽植養蠶之家年旺一年絲行收買旣不能盡機户組織亦常有餘出產極廣而銷路則極狹何則以售絲必由行家行家則往往把持龍斷故抑其價鄉民當春荒之際别無銷路为得已勉强賤售爲挖肉補瘡之計然此皆肥絲之銷塲非洋絲也洋絲紹地不出近年始添設繭灶乃多一銷路絲貴則售絲繭貴則售繭不受絲行束縳民頗便之育蠶之家旣可售絲又可售繭銷路愈廣獲利愈多獲利愈多植桑愈力此又自然之勢也紹屬新昌嵊縣會稽餘姚等縣其認繳絲捐每年止數千元今則萬餘元矣而又意外多出繭捐五六萬元則亦足以上裕　國課下利民生奈絲行以繭灶之設有碍於彼嘖有煩言謂售繭太多肥絲不敷織用官府不知其詳亦有爲其所蒙者此禁之所由來也不知絲捐係絲行所包每年不過萬餘元仍未之减而繭捐之增出者且有五六萬元之多如果售繭有碍於織絲則安得捐數有增而無减此其明效大騐也絲價繭價孰貴孰賤孰售孰否鄉民擇利而行商人相時而動本不碍於機户若禁之過嚴蠶繭　滯鄉民無利勢必荒廢桑田怠緩蠶事其所傷不更多乎故自有此禁而民間頗有怨咨彼收繭者此地所出多則羣赴此地彼地收買便則亦爭至彼地若所出雖多而收買不便則可以顧而之他江浙兩省出繭之地正不止一二處固不患其無收處而鄉民之藉此以謀生者苦矣此其故非由於官之偏聽實由於行家之播弄竊以爲此時中國利權漸爲外人所奪惟此絲茶兩項尙足與之相敵乃茶則誤於貪之一字始則貪做不顧山價之昻旣而貪多又不肯以小盈而止終而貪速乃甘心折本而賤售有此三者戒之不聽諍之不得惟有付諸無可如何絲之一業則邇來稍有轉機正當從此振興各奮精神各盡心力上下一心商民一氣互相保護共相扶持庶尙足以稍稍收回利權勿令後人笑我之拙而乃偏有此等邪說足以聳官長之聽聞致令有貨者苦無銷路欲貨者亦不得其門是不亦大可慨哉余曰其病若止於此則尙不難醫也天絲捐繭捐同歸裕國絲捐年來未有所增以爲繭之奪之而絲捐則亦未减也繭捐之所增且較之絲捐多出數倍則卽論捐而繭捐之增足以敵絲捐而有餘果其禁之則所收之繭捐又河自而增當更有明禁而暗弛者此種情弊官塲特未能詳晰倘其知之有不舍彼而就此者哉 
[金闕曉鐘]  
　　崇受之大鴻臚升任慶少鴻臚左遷烏大司馬致仕德統領調旂所出各缺有統轄固山槍營練兵之責未便久懸經値年旗咨取各固山都統副都統銜名分繕淸單請旨派充二月二十日奉硃筆圈出魁斌著充正黃蒙專操大臣敬信著充正白蒙專操大臣果勒敏著充正白漢專操大臣海緒著充廂監滿專操大臣欽此欽遵當由値年旗分行八旂滿蒙漢各固山曁神機營查照○禮部於二月十九日已刻宴朝鮮國使臣隨員人等主宴者爲志伯愚少宗伯銳護宴者爲色護軍統領楞額由光祿寺備辦筵席列諸矮桌届時四驛館卿主客精膳司偕使臣等排班主宴官率領至香案前聽贊望闕行禮然後入席光祿寺官遞酒於主宴官正副使出座受爵拜飲復入座宴畢仍由主宴官率領至香案前祗謝揖拜主宴官○前在軍機章京額外行走之刑部候補主事鄭炳麟現已服滿起復回部軍機大臣禮邸等擬令仍在軍機章京上額外行走除奏聞外已片交吏刑二部查照矣○國史館示傳吏部送到漢謄錄董玉麐限於二月廿九日親身赴館騐到○内外蒙古王貝勒病故例應由乾淸門侍衛四五品京堂中請派一員偕理藩院司員前往牧旂讀文致祭並給牛羊酒物兹哲里木盟長科爾沁貝勒温都蘇於客冬病故經理藩院查照貝勒例奏准予祭咨由侍衛處繕單請　旨派員前往二月二十日奉硃筆圈出翰林院侍讀學士準良欽此○禮部爲知照事所有本部奏請各省駐防新中繙譯舉人覆試日期一摺奉旨著於二月廿九日在保和殿覆試欽此欽遵到部相應知照内務府轉飭於是日五鼓開放保和殿槅扇並預備茶水○禁城内大阿思門門扇上銅門釘失去三十餘枚不知何項人所竊二月中旬始得查知報明本管官勘騐以該値班官兵平日漫不經心理宜從嚴懲處惟此處三旗輪替値班失事非一日入値非一班若統行叅懲人數旣多不免有所罣悞除飭値班官兵加意防範再有被竊加等叅懲外其所失銅門釘責成三旗徼値官兵照數攤賠此格外矜全俾免拖累多人之意也聞每一銅釘非銀二兩五錢 
 
 

Page 2

 
 
不可○總管内務府大臣爲知照事總管李連英傳奉懿旨皇太后於二月廿四日駐蹕頤和園所有應行導引扈從以及跟隨關防侍衛官員人等均於是日寅刻在德昌門外伺候等因准此相應知照各該衙門凡有應行傳派預備之處查照辦理○吏部爲咨行事准户部文稱倉塲坐糧廰滿監督户部郎中如松現届期滿照章咨取各項人員保送更換等因應將本部一等郎中覺羅鍾培一員保送相應出具考語開送户部查照辦理○東三省及山海關修造鐵路已至錦州經由鄭定醇諸邸圈地將占用某府某莊頭佃地畝數四至開單咨由宗人府轉行各王門上查照所佔之地是否給價抑或另給他地並未叙明諒諸邸門上必有一番議論也○户部山東司示傳請領鐵路經費之委員直隷候補縣丞孟傳楨等務於二月廿四日親身赴部當堂報到毋違○吏部爲曉諭事所有光緒二十年二月分選知縣王炳章黃書田蔡紹文江瑞麟劉茂槐李廣綬等六員相應出叙傳令該員等於二月廿四日赴部過堂廿五日黎明赴天安門外本部朝房聽候掣簽倘是日不到卽行指名題叅 
[蕪湖大火續聞]  
　　二月二十七日之夜蕪湖吉祥寺後大火延燒實爲歴年所罕覯業已紀諸報牘遐邇風傳兹又接蕪湖訪事人續函云被災之次日道憲親歴火塲目覩災民羃地席天呼號痛哭一身之外長物全無遂命巡防總局丁饒二委員督同分巡吳傅二君詳細查明被災者實計二百餘户卽捐廉俸洋銀二百元幕府諸君亦樂助百餘元於二十九日携至火塲督同保甲各委員挨户問明人口若干人多則給予三元老弱疾病者亦如之餘則按户兩元是日合肥李觀察亦每户散給錢四百八十文老湘營譚軍門長街同和錢莊大成祥布號更隨意布施此外如粤帮米商本街錢土等商俱募捐佽助俟三兩日後卽須施給災黎各災黎得此義粟仁漿卽　買稻草荻蘆經營蝸舍未三日蠮螉之室又已密比如鱗縷縷然炊烟起自風前宛似新村風景矣當夜火發初僅一道紅霞依寺壁而起是以下風稍遠處略不先事預防不虞燎原之勢已成封家姨復特地降臨自東而西狂嘯如虎以致蔓延無際幾如飛將軍之捲甲疾馳比焚至遇仙堂浴池風又轉而自東南方直奔西北由是廣肇公所後轉灣出街之巷亦如風掃殘籜一捲無餘幸營兵拆去茅屋數椽西人更潑以滅火藥水祝融氏始稍稍裹足不致跋扈飛揚詎料不旋踵間羊角風又突然而起以致火轉向北延燒張姓柴堆於是萬束積薪飛颺遍地雖有各水龍麕集施救竟如以杯水沃車薪迨至天明依然上熾祗得任其自生自滅不復注意於其間當夜焚斃小孩二口一係就寺山邊土阜庋梁爲屋之徐姓子年甫八齡因搬物悞跌火坑中致罹於厄一係雨耕山南首茅屋叢中吳姓之五齡弱女次日從瓦礫中檢出已肢體零落縮小如炭毬慘目傷心莫此爲甚連日丁饒吳傅諸委員以災黎倉猝搬出雜物甚多隨意抛擲因而爭先携取口角鬥毆特親督勇保梭巡悉心彈壓又聞是夜灼傷膚髮者多至十餘人有某甲火毒攻心次日卽斃 
[閱河電信]  
　　鎭江訪事人云運河大加疏濬畚挶如雲自浮橋門至丹徒由營勇民夫分别從事本月初二日傍晚常鎭道蔡和甫觀察接得蘇州電信知江蘇巡撫奎中丞定於日内起節蒞鎭閱視河工遂於次日會同丹徒縣王伯芳大令將六吉園皇華亭兩處碼頭掃除潔凈懸燈結彩以迓憲旌官弁吏胥紛紛詣江干鵠候俄而水陸各營勇亦振隊出郊聞棨戟遥臨約在月之初五日 
[軍麾遥蒞]  
　　長江水師提督例以半年巡閱上江半年巡閱下江本月初一日淸晨黃昌岐爵師由金乘砲艇帶以澄波小火輪船順流而下午刻駛抵瓜州口小泊鎭署馬頭鎭江文武各員渡江迎謁俄而瓜州鎭總兵謝福田鎭軍曁鎭標水師各營官弁齊集接官廳伺候並飭標下健兒在江干站隊及爵帥旣至卽示期初三日蒐軍 
[會匪解省]  
　　邇來大江南北伏莽未消蕪湖道袁爽秋觀札飭委員赴各處密拿日前由承緝委員在滬上拿獲著名會匪一名解至鳩江經觀察詰訊數堂直認不諱上月二十九日由江孚輪船押解抵皖原解兵丁緊緊圍護旣抵皖沈仲帥立飭委員在撫署箭道演武廳扃門審訊關防嚴密所有供詞外人無由探悉也 
[大閱有期]  
　　今年安徽舉行軍政沈仲帥筮期本月十六日校閱省城撫標城守左右營潛山營綀軍馬步各營山字營長江慶水　營閱畢再行諏吉起程校閱皖南皖北諸軍 
[舟行遇險]  
　　邵伯鎭距城水程四十里一遇風雨舟行甚覺不便緣六閘以下普善墩河面極闊一望無涯幾與夾江相似且兩岸多係蘆葦並無縴道長年三老每視爲畏途上月杪有小船一艘順流下駛行至六閘以下忽見一划船布帆高掛迎面駛來小船避讓不及致被撞沈划船上人尙有天良赶急下篷持篙挽救小船搭客俱慶更生惟舟人之子僅六歲出水後腹大如五石瓠一縷幽魂已游水府舟人悲痛非常嗣經人排解令划船給資撫恤始含淚而罷 
[唐突西施]  
　　金陵南城外雨花岡風景絶佳岡有永甯庵中藏石泉東西並峙深約二尺許淸澈見底積水不過數石而取之不禁用之不竭有時封閉十餘日亦不見其溢相傅爲靈蹟良不誣也許仙屏河帥綰藩篆時瀹茗於此集蘇玉局獨携天上小團月來飲人間第二泉之句爲楹聨第二泉者錫名已久爲其亞於中泠也其他名公鉅卿題詠殆徧紗籠粉壁觸目琳瑯淸明前風日晴和少年裙屐各携紙鳶登高而嬉興闌則就泉煮茗茅屋五六椽坐客幾滿相距十餘武有某姓家父子以蒔花爲業短垣數尺間以竹籬遊人略一舉首桃源風景宛然在目有二女一年十五六一年十八九花開姊妹綽約生姿半面全身時時呈露此間屬目者雖多第如流水行雲過眼不復記憶獨某公子昆季三人眈眈注視入以情詞庵僧頻頻止之以目公子不聽復棳小石投去笑謂人曰看多打狸奴實則項莊舞劍意在沛公女郎方含怒欲言適其父兄自外歸備覩情狀不發一詞釋擔遽來遇公子而牽其袖戟指大詈曰何處狂且敢侮良家女子公子倉卒不知爲計方以門户自豪而巨靈掌已相逼而來差忿交加大呼和尙爲我捉此二人當送有司打折黃泥狗腿僧不敢應亟出排解坐客復爲之緩頰始釋手退去起釁者爲大公子次三年輕見已揮拳駭而逸出公子呼二弟不來自言曰目下任爾猖狂少頃當賞汝肉鼓吹然後荷校寺門方洩我恨衆人知係解嘲語一笑置之有知公子家世者云係某署經承其父由吏員出身曾任典史所以揚揚得意者實夜郎自大耳何物村夫行此快事當欣然浮一大白 
[俄心叵測]  
　　俄乃歐洲虎狼之國久以兼併爲心東戰西征曾無已日故邇日歐洲治亂之局皆於俄之舉動覘之而德奥意三國所以聨盟者亦欲隱杜俄法之志也觀俄國近來庫項非充民氣非厚乃不思圖内政惟日孶孳興築西卑里亞火輪車路銳意營作恨不能立日而成至其所以築此路之由名踓欲振興商務實則爲域外馳觀起見蓋俄在歐洲因有黑海之約爲英掣肘戰船不能飛渡且有土耳其等各國爲之協助自顧實難得志故特銳意經營西卑里亞鐵路冀得肆其東封迄今此路不日卽能告成有心人實不禁爲之隱慮乃近接歐洲來信謂俄廷已密遣重臣往美國購辦軍火甚多歴觀俄人近日所爲其立心已不啻昭然若揭然則謀國是者其可不爲未雨之綢繆哉 
[慰問殷勤]  
　　新加坡副理事官那華祝太守被盜刃傷後丁禹廷尙書於二月十五日由檳榔嶼返旆得聞是耗卽於下午偕定遠管駕劉子香鎭軍文案處曾叔吾司馬及吳夔甫太守何惠荃廣文同至太守公館殷殷慰問并詳詢傷狀如何日來醫治能否見功曾否獲有匪徒談逾時始登車而去是夜卽在萬春園小駐園中人於十六晚再設華筵以盡東道之誼 
[梅客談]  
　　吳川縣爲高州府名邑客春三月旱魃爲虐水泉枯竭蔬榖不生早稻固已歉收猶幸户多蓋藏尙不致流離失所詎仲秋下澣山潦漲發平地水深丈餘雖每日午後潮水略退然黃花節後水仍時消時漲田廬淹没禾榖飄流迨洪水潛消則已十室九空　底生蛙立 
 
 

Page 3

 
 
錐無地嗷嗷哀雁蕩析離居常有鬻賣子女以濟斯飢者奸狡之徒聞風而至僞爲蜾蠃之負實則鬻作下賤生涯縣有陳某者璋瓦迭弄家道綦貧前十餘年其長子隨人往外洋貿易雖家書遥達屢促言歸而萍梗覊棲歸鞭未整及至偏災迭告薪桂米珠數口嗷嗷謀生乏術無奈將及笄之女鬻於某客迨冬間其子鳥倦知還捆載而歸頗酬壯遊之願惟家庭聚首則姊妹花中折却一枝詢及絮因蘭果已飄泊隨風不知去處有謂彼姝者子已作章臺楊柳移植羊城者陳子乃買櫂珠江逢人問訊然海闊天空合浦明珠恐未易復還掌上也 
[修築江塘]  
　　杭垣候潮門外自秋濤宮至六和塔沿江十里適當龕赭對衝之處名捍海塘錢武肅王之故址也兵燹後漸形損壞近年潮頭洶湧將塘石衝决倒卸江中雖潮落時雇人扛擡斷石仍安置原處究之隨意垛疉難於持久客歲夏秋之交水勢更猛東坍西倒濵水居者幾與魚龍爲伴秋濤宮側向有閘壩關銷内河之水亦被江濤衝去故江水混入河中泥沙淤塞船隻往來頗覺不便今春正二月雨雪交加塘路鬆滑塘石高下有行不得也哥哥之歎沿塘居民恐潮水灌入岌岌可危該處叚董以工程浩大籌欵惟艱且事歸塘工局不敢取辦修築月初沿塘居民聨名具禀杭州府陳六笙太守太守厪念民艱委錢塘縣朱小笏大令親往查勘擇其要者赶在梅雨之前撥欵興修若遲至夏間恐潮汛更大塘石衝决者更多修理更非易易也聞本月初旬卽擬雇工興築云 
[罪人斯得]  
　　天津西門内大土堆命案曾紀報章死者於被刃時肩荷津錢十餘千似係圖財不知實緣妬姦而起聞死者與兇手同眷一婦婦係靜海縣人到津爲僕歇工後無從覓食遂與兇手成姦人盡可夫嗣又與死者繾綣爭風吃醋婦不能堪遂回靜海避之甲忿不能忘遽施毒手並攫錢文以逸差役查知端緖已於靜海緝獲矣 
[五羊瑣述]  
　　廣州訪事人云某孝廉姑諱其姓氏久贋鄉薦學問甚優家本赤貧惟賴舌耕餬口而素性好賭束修所入盡付博摥雖事畜無資亦所不計致令父母妻子常有飢色土人無行識者非之兹逢會試之期親友惜其才咸助以川資勸令北上日前來省擬附輸船動身偶過賭塲不覺見獵心喜連戰皆北旅槖頓空自思無顏回見親朋憂忿之餘頓萌短見附渡船至某處中途乘人不備躍入淸流船户知其爲孝廉且又事關人命不敢漠視督率水手多方打撈奈海闊水深杳無蹤影竭一日之力始將屍身撈獲尙不致葬於魚腹焉夫人無論貴賤贒愚一入賭途卽有殺身之禍彼有賭癖者奈何明知而故犯哉○陳某向往各鄉市鎭販賣營生卽俗所稱水客者也日前載布往佛山交易得銀携回中途突遇盜匪數人由水中躍出登船行刦陳素有膽略與匪力爭匪怒刃傷其頭面搜掠一空仍鳬水逃去陳赴卽縣禀報並請騐傷縣尊諭令自行醫治一面飭差跴緝鴻飛冥冥未知能弋獲否也○日前有世家子某甲高乘駿馬沿街馳騁行至多寳坊與某傭婦相遇被馬撞倒踏傷頭面鮮血淋漓旁人咸抱不平向甲理論甲自恃門第强詞奪理置之不問然倘釀成人命恐不能置身事外也○署南海縣楊左槐大令需次多年深悉此間民情往往遇有命盜重案吝惜費用不肯報官以致下民冤情無由上達殊非治民之道兹擬嗣後下鄉勘騐所有夫馬錢糧捐廉自給無庸民間花費分文差役如敢仍前勒索許當堂喊禀刻已刊印簡明示諭張貼通衢俾衆周知矣○學憲徐花農宗師巡試惠州將次竣事屈計二月廿七八日卽可回省廣州府張太守預飭辦差人等將學院修飾一新並派兵輪船二號出境迎迓 
[彝陵樵唱]  
　　今年皇太后萬壽恩科凡武鄉會試提前開考湖廣總督張制軍已刷印告示懸貼宜昌城内外曉諭各屬武生知悉凡盤馬彎弓之士莫不踴躍樂從也○新任宜昌鎭傅總戎新年以來日在本署箭道内操練兵丁又飭操防營兵每日習練打靶訂於二月二十後前往遠安縣營看騐兵弁操演○前此雨雪無多農田待澤尙殷至二月十八夜淋漓一夜天明猶浙𤁋不上雨雖不大而鄉日約已沾足春苗勃發荳麥蓬蓬而起可無春荒之虞矣惟米價較舊臘昻貴小民難於謀食耳○墨池書院甄别七州縣學生童存太守到院點名出題俟評定甲乙後卽當出案懸掛也 
[折柳情深]  
　　出使英法義比大臣龔仰蘧星使擇吉本月初九日卽禮拜六乘法公司輪船出洋履任海關導聶觀察以下文武各員擬於初五日設筵祖送 
[出使英法意比大臣龔星使隨員銜名單]  
　　翰林院檢討宋育仁三品銜候選道杜兪記名選用道周榮曜兵部員外郎曾廣銓特用主事吳葆啓刑部主事陳春瀛刑部主事王樹善内閣中書伍元芝指分湖北試用知府黃邦俊候選知府錢恂候選知府吳宗濂知府用候選同知袁世選江蘇候補同知李企晟四品銜大理寺寺丞聨湧四品銜候選直隷州知州劉玉麒同知銜指分湖北候補知縣潘承烈遇缺儘先選用知縣龔心澄候選教諭拔貢生陳國經中書科中書李盛鍾指分湖北試用縣丞楊葆寅候選縣丞朱壽慈揀選知縣查濟元揀選知縣沈銘江蘇候補巡檢汪鳴梧補用筆帖式廪貢生周瓏候選縣丞金維楙四口銜刑部員外郎彥愷五品銜兵部主事鳳凌直隷試用從九吳大樑○供事章茂林李春官嚴葆鏞○學生劉鏡人劉式訓羅兆煃州同銜徐善廣定於初九日乘法公司某輪船起程 
[滬上官塲紀事]  
　　江南提督譚靑崖軍門因有要公乘坐大號官舫由松來滬於昨晨抵小東門馬頭關道憲聶仲芳觀察提右營廖楚材叅戎等咸詣江干迎迓軍門一一接見旋坐緑呢大轎前導有親軍八名至滬北抛球塲後馬路某匯票莊拜客比回舟次已鐘鳴三下矣○狼山鎭總兵某軍門與福山鎭總兵韓軍門均於昨日乘舟來滬暫泊小東門外集水碼頭聞今明卽當回鎭 
[派員代閱]  
　　西商團綀兵每年春季由香港將軍來滬校閱一次藉以簡練軍實今年春季校閱之期將軍不克親來特遣麾下員弁一人來滬代閱已於前日乘法公司輪船行抵滬濵以便定期閱視 
[深銷春光]  
　　寍波人徐槐三向爲西人服役卽俗所稱爲細崽者也幼時文定新閘北首某甲之女爲妻邇者失業無聊牀頭金盡而年華荏苒已將頰繞鬑鬑意欲效匏瓜之匹星妃而十萬天錢無從貸取不得已於前晚約同母舅張某及羽翼多人雇馬車至甲門前擬伺女出門刧之而返不料事機不密甲家已有風聞將女扃閉妝樓墻頭拂面花不許微之一見待之良久事不得成徐乃一片熱腸登時冰冷自怨自艾當歎紅鸞星之尙未臨室而馬車値數圓已白白費去矣 
[不准給示]  
　　陳子眞赴縣呈稱我業茶館向有公所惟年久失修漸形傾圮現在擬向各茶館冩捐修理深恐有人藉端滋擾求請給發告示免致生事黃大令以陳所遞呈詞有各茶館俱已允議字樣旣已允議何必再生枝節所請給示之處著不准行 
[牌票更新]  
　　縣署所出牌票例於封印時一律交淸開印時換給新票以淸界限而免斃混兹經黃大令出示略謂署中牌票已於開印時一律換給在縣涉訟之人須皆以新牌票爲憑如有不肖差役持去歲廢棄牌票向爾等索詐情事准將該差扭案控告以憑究辦 
[移吊竊贓]  
　　前日英廨讞員宋通剌飭華包探阿九及西探等帶竊犯陸阿根並持一函至滬南二十三七鋪巡防局請派地甲勇丁至陸家吊取贓物函中謂陸前在外國印字鋪爲夥竊取鉛字四十磅請爲恊吊云云局員旋飭二十七鋪地甲領至陸家當由西包探入内將箱籠翻視並在地板下搜尋吊出鉛字兩包尙未齊全又查出外國帳簿及鉛筆等物包探仍將陸帶回公堂俟堂期再行發落 
[因賭爭毆]  
　　前晚有寳山縣彭王廟人甘蘭生糾人在閘北賭錢與賭者皆囊資輸盡旣而察知設成騙局罄人腰纏以致甲乙等人皆欲向之分潤事爲丙丁等人所聞斥甲乙之不是遂致各張旗鼓互决雌雄前日已在本邑　租界仁濟醫院對面　中互相打架昨晨又至綺園 
 
 

Page 4

 
 
口角漸致扭毆蝸角紛爭殊可惡也 
[蟻棍宜懲]  
　　寗波人言法之妻小字阿香被蟻媒賣魚阿東誘出押於戲館街七十七號某龜子花烟館得帶擋洋二十元言明包帳三月每月向阿東支取洋銀五元阿香不願作皮肉生涯知照其夫援出火阱阿東知之又欲調往别處以致互相口角扭入法捕房謝副捕頭令送至大自鳴鐘捕房克捕頭著押候解請葛同轉從嚴究辦 
[催請伸寃]  
　　泰安綫接客夥粤人朱阿萬於正月二十日在江裕輪船接客遭同業厲三煤炭阿三及牛角寳生小余四等刃斃一案經黃大令相騐後陸續將帮兇之牛角寳生等獲案惟正兇厲三煤炭阿三小余四等在逃未獲遂致案懸未結死者堂兄朱阿定今尙在滬候訊昨日又有死者親屬袁壽年由粤來滬繕就催禀俟大令回署時攔輿呈遞求請伸寃大令閱禀之下諭以此案須將各兇手獲案方可質訊現在正兇厲三等尙未就獲何能研訊爾旣爲朱阿萬求請伸寃可暫退去靜候飭差將厲三等獲案再行核辦袁唯唯遵諭而退 
[上海縣署瑣案]  
　　徐長福曾於去年至縣控友人湯景生將妻徐某氏誘拐黃大令諭令靜候研訊已詳前報昨日徐俟大令拜客回署時攔輿遞禀聲稱在縣候訊爲日已久所帶川資業已用罄不得已攔輿呈禀求請速了此案大令察閱呈詞著卽退去候將一千人提案訊理○王瑞華曾於去歲控陶曹氏等抛棺圖詐糾衆拆屋至今事隔數月陶曹氏等又糾合多人於前日擁至王家將門窓拆毁並毁物件王於昨日繕就禀詞攔輿呈控大令著靜候批示 
[法界捕房瑣案]  
　　海州謝枝先直刺遣家丁某甲來滬購物寓居佛照樓上月二十五日擬乘太古洋行大通輪船回去倩佛照樓輿夫周百順代雇陳渭恩之小車送行李至太古碼頭失去衣箱二口當將車夫送入捕房葛同轉研訊之餘以車夫供詞狡展著押候嚴比昨日同轉蒞捕房發落各案時接江南製造局總辦劉康侯觀察來函稱該家丁守候日久未便再延請赶緊追緝家丁禀稱小的姓姚名桂芝同轉命傳同佛照樓執事人某乙候核○流氓趙長生朱雙喜至老上金館午餐與夥口角擊破頭顱葛同轉訊供之下飭押候枷責等情已詳前報昨日命提到案著先枷號兩閱月期滿各笞責二百板○江北人張利君在某輪船竊取雨傘經包探拘入捕房葛同轉飭提研訊供稱小的病不能支叩求寛宥同轉卽行釋出○翦綹賊施坤榮在小東門外試其伎倆經包探拘入捕房葛同轉訊明押候懲責昨日提案著從重笞責五十板押候過堂移送上海縣備文解回原籍○張吳氏控兒子張炳奎逞兇違忤葛同轉命禁押捕房半月期滿懲責後交其母領回昨已滿期張吳氏投案候示同轉命提炳奎到案著照原斷責手心一百下押候具改過切結再押五日始交其母領回倘再怙惡不悛准送公堂嚴辦 
[慈雲一片]  
　　山東登州府榮成縣俚島泰升號主人王純德堂以規元六十兩合洋八十元交本館恊振所助順直災振災民之盼膏澤不啻大旱之望雲霓得此甘澍霑則枯木殘禾自有欣欣向榮之意孟堅云我澤如春下民惟草願誦此語爲無數哀鴻九頓首以謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[遼陽雁字]  
　　營口訪事人云開河以來市情冷淡歴十餘日無上海船來亦不見上海信闔市之人興致全無某日東街東永茂擠取批帖以致元豆驟漲至三兩三錢五分○前報西廳捉賭拒捕傷差兹悉行兇者係賣雞蛋人秦炳林當秦之逃也廳尊簽差勒限緝拿務獲咸謂秦炳林自作之孽且連累同案之人矣詎意到案後枷者枷押者押後以押所過於卑溼致患傷寒以此廳尊大發慈悲一概釋放未到案者亦免究追○東邊道奭觀察簡擢南河新任東邊道宜觀察尙未到省裕軍帥委練軍翼長兪舜卿觀察署理○奉軍統領左冠亭軍門日前由省來營奉軍兩營及鎭海營道標正兵氷雷營等整隊郊迎裕軍帥不日亦當戾止○近日街上小錢似將斷絶然整掛錢仍不免有所攙雜但令換則無敢不換者緣道憲派有弁兵數隊節節嚴查無論大小生意不准搭用小錢更不准以數十吊大憑帖開取淸錢倘見其人頻取小票開錢立卽查問照此辦理到底不懈半年之後市價必皆平允矣○日前招商局某輪船又從烟臺裝搭客民百名來營甫進口急驅之上岸卽鼓輪回山東而去○上月廿三日驟然和煦一日之間寒暑針透上十四度市人由羔裘而易夾襖猶苦熱汗蒸淫也○甲乙兩人在大街各銀爐查取淸錢經查街兵役扭交西廳當堂訊問供出代魁昌永雜貨鋪所爲並非從中取利廳尊因此並不笞責只子枷號游街示衆○往年一經開河輪船從烟臺來者卽有靑魚黃花魚帶至營邑人皆爭先購買今年至今尙未得見日前大沽永到有大靑魚兩籠每條售錢八百文○官塲言海防廳王朵垣司馬將之新民廳任遺缺則委福樹滋太守暫署然尙未見有明文也○開河後各銀爐從上海烟臺天津蘆臺各處運制錢至營口不止十餘萬千文營地由來使用小錢今驟見此等制錢人人愛如珍寳如許現錢竟如湯沃雪不數日而盡銀價驟跌每兩至八千七百二十文 
[尋仇續述]  
　　前報紀寗波西門外狹路尋仇一事兹聞鄭醫雖受重傷尙可醫治刻下漸有生機經人調處令阿淡措費養傷倘不致釀成命案則誠如天之福也 
[英界公堂瑣案]  
　　某號華捕禀稱昨日傍晚時李雲亭駕馬車至四馬路更上一層樓轉角處撞倒某老婦傷及頭顱經小的送往某處西醫院醫生騐得傷勢輕微今特將李送案李供稱昨日小的駕車至是處此婦從橫面行來不隄防悞撞至頭面之傷自行磕碰與小的無干宋通刺飭交人保出俟老婦投案質訊○包探唐淸山禀稱嚴阿寳連次竊取王瑞林等家衣物經小的拿獲送案請懲王及宋阿惠馬鎭山傅小娘各報失贓請爲給領嚴供稱小的係上海人連次犯竊法網難逃夙仰老爺仁德覃敷尙求恩恕宋通剌判令枷號五日期滿後管押三月贓給各失主分别認領○五十九號印度捕禀稱昨日巡至虹口鄉間見馮阿德引誘賭客是以拘送案下馮供稱小的係廣東人在虹口廣東街廣利合店中爲夥偶然患病至田間釆藥並非誘賭宋通剌飭捕帶回捕房查明實在情由禀候訊斷○孫小生訴稱周阿海與龔宋氏口角將氏擊傷鼻準小的見而解勸亦被兇毆是以報捕拘案周供稱小的係江蘇常熟縣人與氏口角只乞施恩宋通剌判令管押一禮拜○三百五十八號華捕禀稱魏金裕陳宏卿等人沿途打架適小的巡緝到此見而拘押旋在魏金裕身畔搜出腰刀今特解送至案魏供稱小的係山東人與陳生同鄉里偶因細故以致忿爭腰刀用以防身不敢試用陳供詞一味支吾不能細錄宋通剌著捕帶回捕房押上輪船勒令回籍刀存候毁去○包探江阿三禀稱韓阿兪竊取泰昌號火油十箱徐鴻興火油四箱經小的查知有六箱售與王寳生二箱售與兪阿金二箱售與袁鳳祥及往吊贓王堅不承認兪則已將火油交出袁言已用完今特一併送案泰昌號夥某甲及徐投案請追王供稱小的在治下開酒肆從未收買來歴不明之火油兹將進貨帳呈電兪供稱實因不知竊贓以致收買袁供稱小的在治下開設麻油店所買火油已經用去願計値照賠韓供稱小的竊取火油售去是實宋通剌一再詰訊王堅不承認遂飭將韓王移送上海縣訊辦兪罰洋銀三元袁繳賠一元八角再罰洋一元五角如數充某西醫院經費贓先給失主領去○金世榮訴稱小的在治下開現兌錢莊車寓主兪四發持車票來兌去錢一千六百七十五文及將票往收知係僞造刻已由包探拘兪問明票由車夫沈金章交付拘沈查問則稱由刻字匠周阿根刻成刷印因連周拘拿送案某包探歴禀前情并將僞票呈閱兪供稱小的願賠錢一千六百七十五文沈俯首無詞周供稱小的係上海人年十五歲素習刻字沈囑刻圖章小的不知其用以刷印假票故卽允從宋通刺判令將沈押候遞解回籍兪著照數賠繳周著具結開釋○八十六號印度捕禀稱陳福生蔡阿四等人相約賭錢沿途打架是以拘拿送案陳供稱小的係寍波人在寰泰兵輪船當庖丁偶與蔡口角並不賭錢蔡供稱小的現在鴻寳書局執役並無賭錢之事宋通剌謂爾等均有主人著押候來案具保 
[報解捐欵]  
　　昨日浙江代辦順直振捐局由杭州慶餘莊匯到三次墊撥勸振湘平銀五千兩敝公所卽發交源豐潤號赶速解津作爲第七批春振連前共解銀五萬兩謹請附登報章伏乞公鑒[  上海新關後源通官銀號勸辦順直義振公所嚴信厚謹啓]  
[惠風和暢]  
　　敝堂施醫贈藥蒙諸善士疉次助貲現在第三次一文愿自二月初八至月底收回原册三十六扣鷹銀七十一元七角五分銅洋銀兩元錢九百六十文三月初一張明之翁又助施醫藥洋銀十元功歸實濟仁壽同登求列報章藉伸謝悃上海虹口元濟善堂董事唐廷桂等拜啓 
[粤督牌示]  
　　赤溪恊中軍都司缺以廣甲兵輸帮帶大副廣東外海水師守備升用都司宋文翽詳補又藩憲牌示平遠縣知縣缺委試用知縣蔣澤署理 
[江寗官報]  
　　二月十一日督銷鹽局浙江候補道宗源瀚通知再請調理假數天中鎭叅府常通知丹陽河工回刑部主事白曾焯由常州來赴都拓縣李玉方辭回上遊釐局梁慶柱請假赴江北措資　選震澤縣訓導强汝諤禀到縣丞鄧喜禀知奉委接辦西　一叚冬防差丁憂江蘇試用縣丞葛炳庚由江寗來從九楊建珍辭赴崑山縣保甲差鄭春蔚禀知奉上海道委辦廿三上海七鋪巡防差卽辭赴滬○十二日候補道陶森甲辭回江寗曾辦金陵機器製造局二品頂戴直隷候補道徐建寅引見回南由江寗來副將銜候補遊府丁兆麟禀知到元妙觀巡查差縣丞吳德輝謝飭知十八年分冬防水陸巡查　記功三次吳秉衡禀知奉委接辦西路二叚巡查差張毓華禀知奉委常熟縣保甲差從九劉懋林禀知由冯直賑捐奬給五品銜施文殿辭赴海運津局差典史汪湛恩禀知奉委調辦城　下二叚水巡差並謝飭知十八年冬防奬蒙記大功三次辦理船搗公所兼新湘全軍稽查彈壓委員候補千總周德明鎭江來○十五日候補道汪福安通知在院上轉假五天辦理留防太湖水師營務處管帶中營道銜安徽卽補府李松榮辭赴宜荆一帶查哨同知干用龢胡秉鈺辭赴海運津局差通判兪壽銘銷期服假署六合縣曹明志禀辭知縣莫鎭疆解淮餇赴揚州回知縣蔡世濂縣丞善　李熊飛均辭赴海運津局差陳先烈辭赴無錫縣保甲差長洲縣縣丞崔鴻宗前先委署一次記功一次從九吳晋拔委優缺一次記功一次丁憲顏記功四次張斷勲記功二次均謝十八年分冬防案内給予勞績臬憲黃大人十六日赴文廟武廟郡廟糾察司行香○十六日知府沈鳳韶盛澤釐局來贑縣陸秉森禀到從九史久華缷署金遺縣典史事回洪鏛謝十八年分冬防奬給勞績前先委署一次記功二次典史汪湛恩銷西路二叚冬防並到城外下三叚水巡差○二十三日管帶老湘營記名提督吳隆海督標水師左營記名簡放總兵李運春辭回江寗胥門外巡查儘先叅將陳益盛銷假陽和縣葉禀到委調署元和縣事知縣許慶春辭赴烸運津局差普慶輪船委員李文斌禀知送兪大人赴杭州縣丞趙啓封卸署無錫縣縣丞事回吳鵕基禀知奉飭留蘇差委巡檢劉炳銷守提批差口糧錢文差沈大鈞禀知奉委上海貨捐局查騐差魯國壽專丁來省銷海　滬局差落轅牌示武進縣小河司巡檢許拍身病故遺缺查有候補班前巡檢蔡延熙堪以酌補○二十四日通判林步灜由澤解餉來崑山縣葛禀到知縣張祖綸辭赴　河釐局差州吏自林毓著禀銷崑新二縣監放孤貧口糧差分發江蘇試用縣丞　彭年到省主簿何樹動謝委署無錫縣典史事從九吳樹　禀知奉委婁齊葑釐卡差臬轅牌示佐職月課於二十七二十八兩日在滄浪亭考試○二十五日候補道江福安通知在院上轉假五天王立淸辭回江寗常　府桐禀到辦理留防太湖水師營務處管帶中營道銜安懲　補府李松榮宜荆一帶查哨回同知鄭本誠禀銷上海布捐局差提舉銜江蘇試用通判成希顏由湖南籍來陽湖縣葉禀辭知縣　翰禀知奉委解淮餉差淮補城守右營守備吳廣升禀知到浙西鹽捕營差縣丞鍾瑞堯禀知臬憲委靑鴻縣保甲差卽辭邵鼎禀銷海運滬局差指分江蘇新海防例試用縣丞汪鴻藻到省候選從九品黎勲由瀏河來藩轅牌示卽傳試用從九沈憩南於二十六日來轅新章甄别者試○二十六日記名堪勝提鎭龍殿揚由英國新如坡來通判陳鎬辭赴海運津局差府照磨王恩霈禀謝解靑海俸綴無悞蒙給酌委署缺一次縣丞翟錫翰禀知奉委崇明海塘工程差卽辭巡檢沈憩南奉傳甄别新章考試候選從黎勲辭回瀏河撫標水師哨弁袁承吉解京餉赴淸江回 
[安徽官報]  
　　二月十四日委署盱眙縣張樹建辭行由金陵赴任鳳同知劉　到建平縣崇福到候補縣丞潘錫疇到由蕪湖回○十六七日湖南鹽法道李經義到直隸州吳則藩知奉委洋務局核對並繳金家𪧲厘卡委札委署寗國府楊綜淸委辦　州厘卡直隸州王大慶委辦皖南土藥提調通判王德壽休寗　葉大烜英山縣尹允照均辭行全椒縣劉慶光到候補直隷州石鎭到起服來省知縣彭燦埂謝奉行知　補婺源縣縣丞　義衡辭赴上海勸辦賑捐典史金道榮赴滁州措資回試用敎職吳之紀委署繁昌縣敎諭○十八日委辦孫家溝厘卡候補知縣王鐘漢辭行署濳山縣天堂司張振華辭行懷寗縣長楓司鄒錫紳辭行候補從九楊攺赴大通回典史殷修祿赴六安差遣回○十九日卽用知縣戴朝普銷假咨補太平府經歴章丙仁謝飭知准補候選通判沈恩源到知奉支應局委辦電報局差候補巡檢陳澍到由淮北牙厘局差遺回○二十廿一日試用訓導金鏜委署銅陵縣敎諭江蘇候補道李家　由金陵來卽辭行委辦鳳凰頸厘卡候補通判張煥楨到卸辦孫家溝厘卡通判孔廣祥到卸辦運漕厘卡同知許之珔到署懷寗縣章維藩禀知赴廣濟圩察看圩工候補巡檢毛觀光奉首縣委監修圩工○二十四日署懷寗縣章維藩禀知查看廣濟圩工回委辦東門渡厘卡候補知縣彭廷弼到池太同知承厚辭行卸署無爲州土橋司滕翰章到候補典史夏敬仁到赴懷遠定遠提漕折回○二十五日候補按司獄兪炳章禀知過班知縣眇丞晏佩琦起服來省主簿邱聯輝謝超委通判札拉　卸辦天長縣厘卡回○二十六日准補太平府經歴章炳仁太和縣洪山同包昌鴻望江縣華陽司張曙均飭赴新任本任亳州吏目金石泉飭回本任候補縣丞楊增輝赴皖北措資回典史梅冠春知奉委查宿松燒鍋小錢差典史華炳榮嚴登灜從九胡長盛巡檢祖廷恩王燮均謝超委 
[江西官報]  
　　一月十一日　中丞親詣社稷壇致祭盡禮而退東鄉縣　履端卸辦生米卡回禀謝飭知馬肇修禀銷監修富有圩堤張紹箕往吉贑寗等府屬催鄉村烟户　○十二日坐補萬安　頭司鄒承壽往浮梁辦保甲德中丞親詣文昌宫致盡禮而退丞　丞祖由德化辦保甲回從九賴耀楠由吉安候差回吉安叅將　鳳　禀到　都守備徐夢熊禀赴任署萍鄉安樂司李應　期滿更替以補用縣丞羅貴章署理○十三日署安　縣汪恩缷事淸理交代回李克　禀謝甄别行知吕懋承解　齎　徐通　 
 
 

Page 10

 
 
金福保卸辦樵舍卡回王正煇鄱陽正卡來省領票根吳蘭頤由吳城下卡來省賀運隆估修楊家廠水池按知張照榮禀期服假往九江就醫府經陳景湘由沾化催墊欵回○十　日道庫向世　由鄱陽回從九李炯由樂平回俱催墊欵章增森由貴溪辦保　回分發典史李光杰繳照係河南監生按司獄胡鏻禀期服假江軍長龍哨官張朝鏞解鹽餉往揚州永豐都司劉明勝病故遺缺查有候補都司虞士焯堪以署理○十八日德中丞致祭　聖帝君盡禮而退工部主事趙恊辛辭行進京知縣吳忠謙委發審局差王易委送舊刋江省全圖赴浙州判程俊魁禀謝拔委本班一次縣丞王遐齡往廬陵辦保甲申羣英往峽江吉水永豐催道欵○十九日縣丞周克讓由武寗催墊欵回唐啓虞禀謝指捐府照遇缺先行知署龍泉秀洲司張葆和禀赴任翰林院朱祥暉由湖北崇陽縣籍來江候補府葉佩蒼徐元霖俱開碓製火藥同知林祖炘是日皇殿上樑通判姚慶恩拔委一次知縣楊炤徐嘉霖俱銷禮樂局彈壓黃傳羲禀謝題補奉新縣行知吳　頤回吳城下卡府經湯樹銘往豐城催墊欵從九章增森聞訃丁父憂接丁繼母憂典史徐家駿靖安催墊欵回○二十日德中丞致祭許眞君盡禮而退署南昌縣周晉鑣帮辦書局東鄉縣林履端禀赴任楊炤王易蔣家駿俱記大功一次萬世毓卸辦洋林港卡回 
[刋江官報]  
　　二月二十日餘東塲孫鹾尹到揚○二十一日陸鹾尹寳由金陵回禀銷解餉差鹽捕營徐都戎禀赴下河公幹○二十二日閔鹾尹奉璋委巡查差章鹾尹溥委巡庫差○二十三日安豐塲談鹾尹抵掦○二十四日瞿鹾尹鴻勛委西鹽查艙張鹾尹克勛委赴䥕廠監鑄○二十五日倪鹾尉壽銘起復回淮○廿六日韓鹾尉家鏞銷監 
秤差○廿七日孫鹾尹振豫辭赴吳家集差次○廿八日江候補道嚴　察歲昌公幹到揚陸鹾尹寳調委城内一叚保甲 
 
 
 

Page 11

 
 
   
 
 

Page 12

 
 
   
 
