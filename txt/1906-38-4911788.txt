# 1906 - 38 - 4911788

 

Page 1

 
 
   
 
 

Page 2

 
 
[鐵路官辦民辦平議]  
　　聞之日本法學士岡實之講義曰此時中國鐵路尚說不到國有民有惟有集股自辦之一法吾初聞其言嘗怪其自辦二字語太含混繼而思之鐵路爲全國生死之所繫我能收還自辦姑無論其由官辦由民辦皆能分清其國界聲明其權限利不外溢固無所容其區别者也將歸人民辦乎一般社會向視鐵路爲無甚關繫欲其投資殊非易事然或鑒於路政之重要官塲之糜費躍然興起主張商辦以湊集巨股爲戰勝之後盾吾馨香祝之無多言矣將歸官吏辦乎以數千萬之極大工程落于督辦總管委員諸人之手其從中侵蝕據爲利藪原亦不敢斷其必無然官塲雖有弊害究其極端要不過多煩經費已耳於大局無甚礙也故官辦也民辦也自其路權之朱經收還者言之固無所容其區别若其初外人承辦而其後能達其自辦之目的者則官辦民辦一問題不可不一一研究之 
　　今試從理論上求之則官辦民辦利弊相因者也主睚官辦者日鐵路爲自然之獨占業不能放任民間專利若私人獨占必以營利爲目的且購買地址等事非得官吏之扶助尤有多方阻難之處果由民辦則他日路成而後則國家於政事上軍事上經濟上將有大不便利者此以官辦爲利民辦爲弊也主張民辦者曰官辦則徒以紀律束縳用財不如人民之節省治事不如人民之周密彼此交付不如人民之親切且國家事多費煩於鐵路萬難普及不能普及必獨占之由官造築則社會經濟上之發達將有因此而阻礙者此以民辦爲利官辦爲獘也歐西學者於此問題紛紛聚訟各有其所據之理由以爲利則皆有利以爲獘則皆有弊吾亦何從而解决之也 
　　雖然吾又從事實上深求之則官辦民辦要自有階級之可尋也大凡東西各國之鐵路其初雖爲民業後來多改爲官業除英美西葡主張民有外自餘若普則一八四七年奥則一八七址年改行官業主義法則一八四四年始確定經七十餘年乃克將全國之鐵路盡行買收卽日本京濱鐵路明治初官民合辦此外民間私設之鐵路滿二十五年後政府得有購回之權著爲律令據此言之開辦之際可令人民認辦事定之後仍應由官購回是彼中路政之通例可爲吾國所仿行而最適宜於今日之情勢矣若官民意見横生齟齬風潮發現貽笑外人誠不知吾國之何以善其後也 
　　故今日辦法當以有才與財二者判决之不當以官權與民權二者爭執之使官吏有才與財而民無之也則專歸官辦可也使人民有才與財而官不及也則先從民辦可也又使官民而皆有其才與財也則官民合併興辦猶其無不可也嗚呼粤漢集欵官紳大起衝突粤東輿論已羣有感憤之情矣而他省鐵路權在外人欲求如粤東之官紳爭執而尚在不可得者吾不知處此境地其感憤果又將何如耶 
[俄國提出之中俄協約條欵]  
　　十七日北京 
電云俄國提出之中俄協約各欵除日前電達各欵外尚有兩欵（别者也將歸人民辦乎一般社會同視鐵路爲無甚關繫欲其投資臺被日軍捕獲之驅逐艦一艘及營城灣沈没之水雷艇一艘當由中國賠償緣此項損失皆由中國不能嚴守中立之故云譯字林報 
[俄使之秘密運動]  
　　十七日北京電云俄使璞科 
第曾由華俄道勝銀行提取銀九十萬兩聞係用以運動中國官場者譯字林報 
[中俄協約之困難]  
　　十七日北京電云此問明察之外交家皆遂料中俄恊約必致含糊了結蓋中俄兩國提出之條欵皆難於勸和也譯字林報 
[法人經營長江航業武昌]  
　　聞漢口法商某洋行 
自購江輪二艘專駛長江各埠漢口碼頭棧房刻已預備該輪二月初卽可到漢試行倘有餘利再行添購云（合） 
[法敎士不悅於宜城縣令武昌]  
　　聞日前法敎 
士某云襄陽府宜城縣楊文勳有意與敎爲難遇有訟案每極力抑壓敎民云（曲） 
[禁掛洋旗武昌]  
　　京漢鐵路一帶各車站行棧不下數十家類皆懸掛法旗事爲鄂省大吏所悉特諭江漢關道繼蓮溪觀察言洋商在内地不能開設行棧照會法國駐漢領事如約禁止並自出文告曉諭商民知悉（合） 
[鐵路局勇與英巡捕之衝突漢口]  
　　十四夜鐵路局勇在華界地方不識何故與漢目巡捕房華捕兩相扭毆華捕將該勇拘至捕房管押局中人大動公憤卽將華捕拘於鐵路局彼遵此大起衝突不知若何了結也（路） 
[鄂督奏陳粤漢鐵路辦法情形武昌]  
　　據官 
 
 
 

Page 3

 
 
塲消息云粤漢鐵路收回自辦事鉅任重張督本具苦心而三省京官紳商是非各半上年黄昌年尹銘綬等具摺奏叅日前有聞鄂督己將先後情形及辦法一切縷晰奏陳洋洋已數十萬言有摺片竟至七八件之多云（功） 
[粤商又提議路事踴躍認股廣果]  
　　此次鐵路集股己有端緒昨十三日各紳商仍集總商會提議路事黄君詔平因接汕頭來函亟須摒擋往汕不暇到會遂由羅君關石宣布宗旨擬暫借商會爲鐵路辦事公所其經認股分應定期限先交小股銀衆議准二月初一開收至籌辦鐵路議員及常川駐所辦事書記各員則由七十二行公舉俟二十日集議决定惟是日認股又增數十萬合前已不下五百萬元之數且多有認股後卽交小股者商會不得已乃權代收下條欵如左第一條議公舉總商會總辦會辦第二條議暫借本商會爲鐵路辦事公所第三條議公舉籌辦鐵路議員及常川駐所辦事之員及書記第四條現在總商會文案劉姓輿情不洽應否留席第五條議認收小股期限○認股者二月初一起限至十五日爲期招股者二月初一起至閏四月三十日止）第六條議督辦路政總辦二十日再集議又議本商會辦事不止一人所有辦事各員請預定日期公舉第七條議舉定何處收銀又一問題議舉黎季裴爲總辦全數鼓掌贊成士絲行　浩如爲會辦羅關石爲坐辦皆鼓掌稍善遂决二問題照原議決三問題由各行選定辦事員二十日再行定議辦事各員暫不給薪水四問題原文案不洽輿情宜另舉充五問題照原議定奪六問題二十日再行集議七問題議定廣濟廣仁愛育述善崇正各善堂爲分　股銀以便就近送交又聞是日己將集股情形電禀商部矣（米） 
[九誌粤省官紳因籌路政衝突事]  
　　江督調和官紳商之電文○許筠帥諸紳鑒昨得雲帥電謂梁黎本無嫌怨因其辭卻官局力主破壞集議日并不籌商辦法一味慢罵致將議恊之合砲經費敗於垂成不得不據實奏參而原奏仍聲明該革紳等如能悔悟遵辦當請開復黎雖經看管如有紳商來保卽行開釋但期無礙路政固無意見於其間又晦若電此事雲帥本無成見但期欵集路成由紳董具保卽釋各等語當事者既以路政爲重若官紳齟齬欵何由集路何由成公老成碩望枌鄉推重若能剴勸紳商共維大局恊議籌欵禀由雲帥札黎仍辦局務似無不可或由七十二行公禀呈詞仍請梁黎出任路事概歸商辦官但考成則　怨盡釋上下交孚弟爲大局起見仰懇大力維持黎爲衆紳請命當不以前事爲辱馥叩（寒） 
[江督電傳武備畢業生回甯候差蘇州]  
　　寗垣武備學堂畢業生甚多雖經陸續委差尚數有百人空閒無事近日各畢業生知蘇垣整頓兵學需員差遣遂相約來蘇圖謀差事新正以來陸續到蘇者已有二百名左右然皆私自來蘇州督周玉帥聞而大怒立卽電達蘇撫嘱爲轉諭各生迅速回寗候差倘再逗遛蘇垣定卽查開姓名通咨各省一體扣委春帥得電後己傳諭遵照矣（永） 
[徵兵局示禁假冐徵兵揚州]  
　　揚城徵兵局方叅領訪聞近日頗有假冐征兵在外生事恐有碍本局名譽特發出告示多張略謂本局徵兵均係按照定章愼選安分良民或官族世家後裔一經入選無不恪守紀律至江南新軍鎭兵間有因年假來揚者該兵士受敎已久更能循守軍律近聞外間頗有冒充征兵及仿照征兵裝束者横行於車自示之後無論眞僞均准被擾者扭交來局卽當訊明嚴懲不得挾嫌誣指云（超） 
[蘇撫示禁游勇札文蘇州]  
　　爲札飭事案據常州府許守星璧禀稱竊卑屬武進江陰靖江三縣地勢濱江平日帮匪私梟竄伏尤易所賴江陰防營分紥各處以資鎭懾自改練標兵裁汰老弱給發恩餉派輪送湘乃各裁勇甫由此輪載回旋附彼輪南下現在逗遛於沿江地方及常州城廂内外者爲數不少或尋舊識或設烟寮卑府密使覘察動靜其怨咨之意溢於言詞酒肆茶坊時有滋擾轉瞬恩餉罄盡投効無地欲歸不能終且流爲匪盜此必然之勢也卑府前已出示曉諭並飭縣遇有滋擾卽照游勇拿辦窩留之家一併究懲恐若輩在營日久藐抗性成府縣告示未必警心惕目擬請憲台嚴切示諭編貼沿江各府州縣如此項裁勇逗遛滋事准照游勇之例　地方官一體嚴拿併責成沿江標統認眞拿辦不准留防各營私自借宿俾其無所托足聞拿遠颺庶幾弭患未形似於地方殊有關係等情到院據此經本部院撰就示式札發官書局飭匠刋刷去後兹據該局刷就呈送前來除咨明外合將告示札發札司卽便頒發各屬一體張貼曉諭具報並飭各該地方官會同營汎隨時查察遇有此項裁勇逗遛滋事卽日嚴拿懲辦母稍疎縱一面由司移會督練参謀處分飭各營禁止在營弁勇不得私與交通畱宿以免庇匿切切特札（接） 
[派員駐防象山鎭江]  
　　鎭郡之東象山爲長江要隘當道現派常備六標第三營周錦堂恊戎督率弁兵前往駐防以資鎭攝（拜） 
[各府縣巡弁須由警察學生派充鎭江]  
　　江蘇各處所辦巡警大致有名無實刻經省憲札飭各屬均一律限期整頓所有巡弁皆由省垣警務速成學堂卒業生内派充以期敎練得力十六日鎭郡當道已奉到此札矣（特） 
[縣令拘賭被窘撤任杭州]  
　　富陽縣東門外負郭市集之某土著家開場聚賭爲典史某少尉所聞向索規費不遂面禀縣主董翰青大令立卽乘夜率兵駛往掩捕各賭徒羣起抗拒抛石詈辱復將大令乘輿擊碎袍褂亦被撕破兵役等開放空槍衆卽兇毆傷兵役數名正爲難時幸有汎弁駛至衆始紛紛散去大令回署據情詳報各大憲嚴拿各賭徒欲治以聚賭拒捕恃衆辱官之罪 
 
 

Page 4

 
 
第四版 
適有鄉民因是夜鬧事時有多人受傷并孕婦墮胎先後殞命聯名赴省上控省憲以案關人命懸牌先將大令撤任調省某少尉發押聽候集訊未識若何定讞也（委） 
[上控瑞昌縣不親身相騐命案南昌]  
　　近來瑞昌縣所出命案某大令均不親身詣騐僅委典史代往以致滋生弊端現各屍親均以大令縱容差役藉端搶掠等詞紛紛赴省上控恐某大令難免因此撤叅矣（云） 
[電請展解内務府經費杭州]  
　　浙省奉到京電飭速籌解内務府經費當奉張筱帥查得前曾由關稅項下提撥因卽通飭杭甬甌三關道分認籌集旋據覆稱稅欵己早指定歸償各國洋款萬難另措筱帥據情電覆并乞展緩時日或能洋欵减少關稅有增財政稍裕即行投解以應要用（委） 
[中俄會商交收東三省全案五續十九日]  
　　光緒二十六年十二月初二日午後五點鐘率繙譯陸徵祥往晤俄户部大臣維特寒暄畢維云貴大臣曾晤見外部否楊云前日晤見維云外部有何話楊云外部稱此次商議之事渠應說之話甚少所有條欵均係貴大臣與兵部之事維云不錯由我　稿送外部再由外部酌改楊云各欵與前貴大臣所口述者想已大爲核減維云無甚改動各欵係分兩事一設法令中國將來不再滋事一所燬鐵路擬將鐵路左近金煤各礦利益抵賠楊云前貴大臣口述各欵中並無將金煤各礦利益抵賠所燬鐵路之說何忽增此欵維云我口述之欵本非擬定之稿所以增此一欵因恐滿洲稅關進欵一時未必大旺得此相抵則賠欵數目可以減少楊云貴大臣於滿洲利權侵佔未免大過須知滿洲之事實關中國大局前我所稱俄在滿洲辦事如此恐英德法日本各國亦將分指地段如法仿辦今接李中堂來電所見正與我同且云英德新約均有如他國另索利益一體均沾之語不可不慮我所以一再申請貴國須在滿洲做一好榜樣免得他國藉口維云我卽本此意擬稿看重貴大臣屢次面告之語將條欵減而又減一楊云簡放將軍由貴國酌定及派員稽查等條務必減去　云此數　不便減去楊云如此仍是以布哈爾看待滿洲中俄友好謂何如他國在他省亦援案倣行成何事體維云照此說來一事不能辦矣俄若早如此辦法則不致有此番　故至派員駐剳實與中國有益如遇諸俄監工肆無忌憚可由該駐員查　且駐員係爲辦事並非稽查亦如貴大臣在俄辦事一般楊云情節迥然不同我　貴國貴國使臣駐京係禮尚往來之意如貴大臣言則中國亦可派員駐俄國各省稽查矣維云如中國亦在俄租地造路本國必允中國派員稽查楊云恐中國鐵路造入俄國境内貴大臣己未必肯允楊又云李中堂電中又稱據日本公使面告云各國均注意俄在東三省舉動渠接俄都友人電稱據俄户部大臣面告俄無章估滿洲地方並欲撤退俄兵决不食言惟俄須留兵保路則兵數年期均須明定限制否則交地亦有名無實等語此可見日本留意滿洲之事以爲效法地步維云我曾見日本參贊一次彼問我滿洲之事我告以俄並不欲佔地惟該處利益當設法保護至保路之兵爲條欵内最重大者前曾勸貴大臣可以向外部力爭卽此意也 
　　楊云祗恐兵部不允猶貴大臣之着重利權不肯稍讓按公法凡國之兵權利權派官之權三者損其一已係有損自主倘如口述各欵則三者之權一旦奪盡與貴大臣與外部屢次所稱保全中國自主之言未免相背又貴大臣與外部屢稱不利中國土地今雖交　東三省然要索各款不受佔據之虚名隱收囊括之實利至現商東省之事忽牽連蒙古地方及中國北省不准中國自造鐵路不准以利益讓人竟若非中國之地不由中國作主未免太不爲中國地步太不留中國體而我非謂所毁産業不必賠償所慮後患不必愼防凡此本應互相商議籌一妥善久長之計惟貴國既允交地總期實在做到我兩國交好數百年毗連數千里以後交涉正多所宜通籌全局不計目前小利此爲貴大臣計也至我爲中國辦事中國利益我自應多爭一分是一分方爲無愧我心方爲不負使職倘遷就誤事不但中國人人睡駡即在貴大臣亦不必看重此不忠不義之友我來此數年謬承知愛尚望將我言細想爲我代計何如維云貴大臣之言極是我深悉貴大臣之地位難處楊云貴大臣既知我之地位難處何以尚與我爲難耶維云我所謂貴大臣之地位難處緣中國情形到此地步故也中國旣敗之後處必敗之地如貴大臣商議不成貴國再派人來商曠日持久俄兵久據滿洲恐於貴國大有所損於俄國毫無所失楊云貴大臣向重鄰交務望代中國籌畫中國到此地步悔已無及維云吾輩辦事各爲其主我亦當爲本國籌畫然後爲貴國籌畫中國既有此變欲防後患不得不然現正擬約稿可讓之處自當靖力相讓楊云李中堂電稱增將軍與阿提督所訂暫款係一己革道員與一俄國委　訂定該革道擅自盡押並示請示將軍將軍亦並未奏明政府故政府全不知情現在政府欵信甚不以所訂之款爲然因增將軍委用非人己交部嚴加　處等語可見所訂之得竟是該革道擅行妄訂不能作數維云該欵業已畫押須由兩國政府　准未便中變貴大臣之言甚爲詫異楊云凡兩國訂定條欵總須兩國均以爲然方可成國今增將軍阿提督所訂之欵中國政府非但不以爲然且事前不知况該革員亦無畫押之全權該將軍並未秉命於政府已先不合議事之例並非政府先允許而後更變故可不必批准維云既不批准當時何必互定俄國政府不能將已畫押訂定之欵無故毁廢楊云中國政府並不以此爲畫押訂定之欵　會議之員未奉訓條故也假使俄員在外未奉訓條擅自畫押未知貴國政府能作數否維云俄罰未奉訓條决不畫押楊云此係委員誤事必予應得之罪然我疑該員或爲俄員所逼當時或不得不允又與北京陝西消息不通維云我想决無此事楊云無論如何备款總不能作數維云待我細思再定辦法言畢握手而散以上爲第五咨會議情形未完 
[滬道定期接篆先聲]  
　　聞新任江海關道台瑞莘儒觀察有定期出月初三日接任之說（曰） 
[滬道交卸後擬請假省墓]  
　　昨得官塲消息現任滬道袁觀察於交卸後擬禀請督撫憲給假三月緩赴臬署以便回籍省墓（曰） 
[美議增兵於外小吕宋]  
　　十八日倫敦路透電云得華盛頓報告美國陸軍省參贊塔夫脫君請元老院增兵於小吕宋以資防禦並謂後日或須派兵前往中國云譯字林報 
[南非亂事餘聞]  
　　十八日倫敦路透電云　非洲納得地方之土人爲 
抗捐事戕殺警察曾調兵前往彈壓兹悉納得首相之意謂此次亂事無須求助於英國皇家兵隊之力以資彈彈云 
[海軍提督受傷]  
　　十七日倫敦電云有一婦人在黑海艦隊之海軍提督署内將該提督擊傷防護兵即於當時將該婦人擊斃 
 [P俄法商約難成> 
　　十七日倫敦電云法國公會提議之俄法商約一事法人頗不滿意謂法人雖優待俄人借以國債俄人並未見有相當之酬報故俄人續議籌借之欵須俟俄人退讓後再定譯字林報 
[美議院改非律賓稅則]  
　　十七日倫敦路透電云美華盛頓之代議院已將修改非律賓稅則之事議妥嗣後歐洲之棉花稅應須增加云譯字林報 
[德法兩國意見之不同]  
　　十七日柏林電云德政府之意見謂摩洛哥交涉德國寗將阿勒支西拉斯會議停止而不願法國獨得摩國警察權法人則不願或啓戰端卽對於摩事亦然並謂更不欲與德國開戰譯德文報 
[英政府之情形]  
　　十七日柏林電云英國政界情形較前大加更變盖現在之自由政府不若前此聯合政府煽動法人之甚也譯德文報 
[英新艦試水]  
　　十九日倫敦路透電云英國新造之大兵艦奪　持諾脫號已由英皇親視試水該艦之組織爲有鑒於日本艦隊戰勝之故 
[哀爾蘭要求自治]  
　　十九日倫敦路透電云哀爾蘭人曾在持勃林會議謂英國若不訂立哀爾蘭自治規例哀爾蘭人將不能再爲英人云譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[南菁學堂定期開學江陰]  
　　江陰南菁學堂刻已定期於正月二十四日開校各屬肄業諸生想日内卽須前往矣（容） 
[蘇州女士至仙鎭演說天足揚州]  
　　揚屬仙女鎭亦濱江大鎭集也兹有蘇州天足會女士二人於新正遊歷至鎭遂於十五日午後在該鎭某處演說天足公理聽者俱拍手稱善（超） 
[紀滬商公會開會集議事]  
　　昨日保安堂集議滬商公會到者五十餘人姓名住址職業均登注於册迨開會始舉楊錦春君爲總董以事辭繼舉郁屏翰君亦以事辭後乃舉定胡季梅君其餘事宜俟再開會集議（助） 
[滬城官事]  
　　本縣學師杜子煥廣文學謙昨日到道禀知前赴義江學堂公幹○候補知府沈賡虞太守鳳韶昨日禀知由蘇公回○本邑留防隊隊官袁廷華洪連勝余忠勝魏廷樑等四都戎昨日禀知由松江回○上海縣汪瑶庭大令英美公廨讞員關絅之司馬法公堂委員陳楚生大令貨捐局總辦鐵松巖太守二十三七鋪巡局委員楊聘候二尹朱峒仙二尹浦東總巡謝岳松明府警察東局委員郁少甫二尹南局黄蓉繁二尹等昨均因公到道禀見（君） 
[會辦晉省]  
　　製造局會辦方碩甫觀察前晚乘輪赴寗謁見江督禀陳要公（寳） 
[縣憲赴蘇]  
　　上海縣汪大令昨日至道轅請假赴蘇叩賀各大憲年禧（君） 
[謝委幫審]  
　　滬南總工程局正裁判官孫耳山明府乃洛昨日到道禀謝奉委英公堂帮審差○又府經歷馬參軍洪勤昨亦到道謝奉委上海縣幫審差並禀知卽日到差（君） 
[總董陳情乞退]  
　　滬南總工程局領袖總董李平書明府禀陳道憲袁觀察謂近來精力不逮且丁母艱局務當開辦之初應加整頓恐悮要公是以懇准辭退云云未知能邀允准否也（尺） 
[襄讞辭差]  
　　英美公廨襄讞委員金鞏伯大令具禀道憲辭差回籍業奉批准遺差由袁觀察札委總工程局正裁判官孫耳山大令兼辦蓋以大令曾任此差可以收駕輕就熟之效也（當） 
[關司馬上滬道禀（爲待罪西捕不應到堂事）]  
　　竊照卑廨公堂滋事一案業蒙商務總會虞紳等與工部局董議准將毆差辱官之楊樹浦西捕頭愛爾斯查明如有不合之處即予嚴辦等因在案詎於本年正月初七日卽禮拜三早堂開堂時該西捕頭公然仍行到堂帶案請訊當經帮審金令查得該西捕係屬待罪之人理應靜候查辦不應仍來公堂與英德副領事述明該西捕不應到堂之理而該西捕所帶之案因是日訊案過多致未訊及次日禮拜四早堂又見該西捕來堂金令以和平辦事爲宗旨當日仍將該捕所帶之案從權會訊惟該西捕解案究與商會及工部局所議辦法不合未便任其再行照常來堂帶案除函致領袖比總領事查辦外理合禀請鑒核俯賜轉致領袖比總領事迅卽查辦見復示遵（外） 
[關司馬上滬道禀（爲内地恊提人犯母庸過堂事）]  
竊去年十一月間准蘇州元和縣移以李洪義控徐六三窩匪吳國清等將伊六歳之子拐去等情一案訊據吳國清供係女身改扮男裝聽從徐高氏起意拐抱李洪義小孩赴上海託老婦白頭鷹將小孩賣在福仁里第三家廣東人爲子專差移請查提老婦白頭鷹及李洪義之子解訊等因當經選派幹役會同來差前往協提卽於去年十二月二十三日將老婦白頭鷹卽王張氏提解公堂過堂其時係兼理帮審孫令會同英德副領事會訊原譺派差帶同王張氏指提小孩後於次日元和縣來差到堂聲稱商輪定於是日停班度歳蘇州待訊此案甚急請先將王張氏解蘇訊究此係内地移提人犯並非租界之事主權在我元和縣既待訊甚急應卽照准移解旋准英德副領事以小孩未經提到須王張氏指提曾經卑職爭論至再因小孩確未提到姑照所請將王張氏向元和縣索回現正在飭帶王張氏指提間忽於初八日字林西報登有工部局致領袖總領事函以卑職更改各領事所立女犯章程又云與一千九百零二年六月各公使批准所議章程違背深望各領事撤其職位等語卑職查閱之下深堪詫異報内所登諒非揑造當查光緒二十六年六月奉札抄發西歷一千九百零二年六月初十日各國駐京大臣核准公堂權限章程内開第二條刑名案件如與洋人不涉華人有犯租界章程卽在所犯之租界公堂審訊又第三條第三節云如原告爲法人而被告之華人居住公共租界者應在法租界公堂控告惟拘票須由領袖總領事簽字然後由法公堂差役會同公共租界捕房派捕恊提母庸先在公共租界公堂訊問等語查王張氏在内地元和縣犯事來文移請協提與洋人毫無干涉亦未犯租界章程與原告爲法人被告華人居住公共租界由法公堂差役會同恊提母須解送公堂訊問情節相同今卑職於元和縣差來公共租界協提王張氏按章簽差提到移解並無不合今反指爲違背不知是誠何心且以公共租界視法界幾同他處州縣無異彼此不相聞問提人則按章辦理想文明之工部局董知英法等國與中國邦交最篤决不於法界協提人証則按章程辦理於中國内地提人則違章責備卑職一官去就本不足惜若國權則絲毫不敢稍失至稱各領所立女犯章程究竟若何亦屬無從查悉人係華婦事係華事必須華官允准方能照行何得謂之更改所云尤不可解合抄章程報紙禀請仰祈電鑒俯賜照會領袖總領事轉飭工部局凡内地協提人犯均照各公使核准之第三條第三節核辦由廨恊提毌庸過堂訊問實爲公便（外） 
[紀泰寕輪船試水情形]  
　　正月十八日下午二句三刻鐘滬南十六鋪永裕碼頭英商祥茂輪船公司新裝泰甯輪船試水開駛吳淞返時抵岸祇四句三刻鐘速力之快可想而知計每點鐘可駛十二邁線長一百四十餘尺闊二十四尺可容客千餘人係去年從香港廣德興船廠裝造質料堅良裝潢美麗電燈之明亮應酬之週到房間之清潔洵稱完備至於舵工駕駛足與歐西人相伯仲聞該船由滬往來通州一帶内河輪船當以此爲冠云（謂） 
 
 

Page 10

 
 
[柬請監視開彩]  
　　昨爲南洋彩票公司在江西會館今正初次開彩之期故由總辦柬　海防秦司馬右營周叅戎以及印委各員並總工程局裁判官孫明府到場監視（寳） 
[公舘失竊]  
　　新閘路會稽徐公舘遣丁投報捕房稱前夜上房失去箱内銀元衣飾約值七百餘金開單請緝等情捕頭准卽派探邵仁初徐阿華傳同西探往勘察得箱上之鎖似係竊後仍行鎖上完好如故並無别項痕跡疑有内線回明捕頭緝辦（力） 
[禀控挪用鉅欵]  
　　家丁高升投英美公廨禀稱家主二品頂戴分省補用道李培楨與夏毓芝在上海股開愼記書局被夏私做小貨肥己虧公挪川莊欵數萬之鉅爲此禀粘合同求提理追等情讞員關司閱禀之下簽差吳善至捕房恊同包探方長華將夏提獲暫行看管旋經保出俟今日解堂訊核（力） 
[總巡捉賭]  
　　浦東總巡謝岳松明府前晚訪悉浦東八埭頭地方有屢辦不悛之各著名流氓仍在彼處設賭抽頭並雇無賴演唱淫詞情事故會同水巡捕前往拘獲賭徒二十四人到局押候訊究（嚴） 
[刼案報捕]  
　　美界下海浦廟後王母宫之傭婦黄施氏投捕房報稱前晚被匪徒多人被門而入搶去衣服銅爐等件請予查緝捕頭得報當飭各包探查拿務獲以憑送廨嚴辦（似） 
[小工猝斃]  
　　小工石阿二前晚至元芳路大昌小客棧投宿昨晨猝然斃命由棧主楊榮華投報捕房飭探協保查明棺殮（似） 
[法廨停訊]  
　　昨日禮拜一法公廨堂期緣逢各署開印讞員陳大令先期咨照捕房循例停訊（臨） 
[上海縣案]  
　　蔡經一投縣喊寃當晚奉汪大令提訊蔡供與叔母李氏同住西門外泰亨里昨夜十一句鐘忽聞門响詢問何人不應旋有兩人走入樓下陸姓家内陸姓因欠債逃避小的下樓察看見兩人與陸姓之女同睡床上一人見而逃去尚有吳姓一人竟與小的爭閙當訴管門人及地保知悉均置不理因控巡局提吳訊究奉局憲罰洋二十元由吳自交善堂了案詎料吳父一峰忽至小的家内吵閙爲此喊控求鑒大令判候查明核辦○同來發煙店主吳長生控店夥王寳寳費雲生私刻圖章至永仁興冒取貨物亦奉提訊王供由費雲生以店中發票命小的至永仁興取香烟十匣每匣洋一元三角後來費又自往取貨費供在金吉泰烟店爲夥圖章係王寳寳刻藏大令判各責一百板交差傳兩人之父到案賠洋再核○去歳夥搶陳德福家衣飾之刦犯陳阿福前晚提出順供稱由　　頭料小的等一共九人至事主家搶物小的害怕未入事後經　鬁等分給衣飾六件是實大令核與前供無　判仍還禁聽候解府審勘（嚴） 
[總工程局紀案]  
　　五馬路同茂土行虧空南市各錢莊銀一萬七千餘兩前日由行主鄭熙藝至施家弄乾元莊婉商莊主不允恊同大豐等莊將　扭控總工程局請爲移縣究辦總董准於前晚飭派所丁押送赴縣○豐記碼頭駁　婦馬陳氏扭船夥宋阿毛控被其兄阿狗誘領女孩出外不歸求請提追等情昨由副裁判官陳二尹提訊氏供女年廿一歳元宵日被阿狗誘出二尹判限阿毛尋交到案再候復訊○向爲報關行業之吳金奎住王家嘴角去年七月姘識寡婦趙金氏刻氏不時吵閙前日扭吳至局禀請斷離陳二尹立予提訊氏供松江人年三十六歳前失故後生有子女各一刻下不願與吳同處叩求離異二尹准之○祥記碼頭烟間夥莊阿生前日扭烟客張文卿控被其友某甲竊去烟鎗一支亦由二尹提訊判張賠洋一元給莊具領○包探查獲圖竊未成之徐阿六解局請究陳二尹判押捕房一日又查獲質當繩索之李珍解局請訊二尹訊得係李自已船上之物判即交保（尺） 
[英租界捕房事]  
　　顧正記購得羽綢一疋行經河南路被丁阿春攫去顧卽投報捕房飭探陳金標拘獲吊到原贓押候解送公堂訊辦○王連生至福建路三百零七號門牌竊銀角子一百九十個報由包探金立生人贓並獲押入捕房今日解究○周順渭竊某姓東洋車上絨毯一條由探金立生拘押候辦○瘋人揚阿堂在途胡閙由捕拘入捕房飭送公廨安揷關司馬命轉送棲流所留養○病人郭開仰臥路偶亦由捕送入捕房轉送公廨司馬飭送棲流所醫治（常） 
[法租界捕房事]  
　　西門外巡局前日飭差投法捕房清派探恊提搶物流氓蔡友木一名捕頭飭探同往拘獲解入捕房奉諭押候解堂再核○流氓張阿金在途搶得車墊十餘個爲包探拘獲捕頭命押候解辦○張阿二周阿三前日在租界行竊各贓亦爲包探拘住送入捕房押候解訊○某甲竊得各贓在押店求質爲包探拘送亦飭押候解堂究奪（臨） 
[閘北巡局事略]  
　　閘北巡局員唐秩庭二尹賭禁最嚴昨日訪有王阿六等在租界毗連之某小茶館内抽頭聚賭密派勇拘獲王阿六王阿坤楊老三等多人判爲首之王等三人各責一百下餘俱從寛交保斥釋○江北人吉阿四昨日投局控被同鄉許桂生串同無賴蘇金標將伊妻拐往湖州價賣等情唐二尹准即提許研訊許供吉妻係蘇所拐願代尋覓餘語含糊二尹以其狡展判備文一併送縣訊追（當） 
[美租界捕房事]  
　　劉江林陳小弟串竊玉連生家細毛綢衣多件報由捕房飭探朱桂生拘獲押候吊贓送辦○王了頭前因行竊花盆由探朱子藩拘獲押候吊贓送辦己紀本報兹由朱探查得王尚竊北蘇州路及南潯路第十四十七廿一等號門牌洋房花盆數十隻一併吊取原贓俟堂期解訊○流氓張阿春至海寗路馬長根茶肆内强借洋五元不遂將馬兇毆並擊破銅磁等器多件由捕拘入捕房奉飭押候送辦○五百七十五號捕報稱西華德路永祥里口倒斃無名丐屍一具捕頭飭傳地保報堂棺殮（似） 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
