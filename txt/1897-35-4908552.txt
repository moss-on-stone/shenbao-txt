# 1934 - 35 - 4908552

 

Page 1

 
 
[今日隨報附送捐册] [  申報館主人啓]  
　　廣益善堂設在本邑北河南路卽俗所謂鐵馬路者董其事者以所印集福捐册囑本館附于今日本報分送樂善諸君所望量力輸捐玉成善舉則不特堂中諸董之幸亦本館所戴德弗諼者也肅此布陳伏維兹鑒 
[珍物待購] [  申報館恊振所拜啓]  
　　本舘恊振所自經羅賑欵以來屢承諸大善士源源接濟且有以珍物此振者惟連城之寳旣承割愛相投而美玉之沽尤賴知音鑒賞特將各種珍玩羅列於下倘蒙仁人君子慨擲亷臬旣能廣積隂功且可增輝藝圖誠一舉而兩得也計開　朱漁　　一部　高澹游山水一　　天　　馬褂料一件 
[恭讀光緒二十二年十二月二十六日上諭敬注]  
　　世之稱子弟者必曰世家誠以世家之子弟誦詩讀書較貧苦爲易則其出類拔萃亦較貧苦爲多孟子所謂富歲子弟多賴是也然則子弟而生於世家亦子弟之幸也不知子弟而生於世家爲之父兄者苟能約束嚴教訓切子弟之上達固易於貧苦之家若過於溺愛壓以膏粱飾以錦繡供以玩好縱以性情則其下達則更甚於貧苦之輩語云惟上智與下愚不移世人中材居多習惡則惡習善則善非敢謂富貴之習皆惡也貧賤之習皆善也惟富貴之性情易於放貧賤之性情易於斂放則易於爲惡斂則易於爲善耳况子弟之性情更易放易斂則其爲惡爲善亦一轉移間乎然富貴者之性情雖易於放而究不敢自放也有縱之使放者致欲斂而不能斂矣貧賤者之性情雖易於斂而究非生而斂者也有迫之不能不斂者遂欲放而不能放矣其勢然也是以教富貴之子弟宜更嚴於貧賤教隨宦之子弟宜更嚴於舊家大抵舊家子弟或居桑梓或作寓公雖襲祖父之餘蔭宫室之美妻妾之奉足以自豪然在鄉里之間究不敢過於放縱雖無恥之親旌友朋不乏逢迎之輩而親族友朋之中究不盡皆無恥也風俗雖衰鄉黨尚齒之文究未盡滅爲子弟者尚有所顧忌若隨宦之子弟無論京外衙署公館祖父之爵愈尊子弟之情愈縱居則頤使氣指上下之人無不仰其鼻息而不敢不趨承出則肥馬輕裘道路之人無不爲之側目而不敢不退讓而且有僚屬之逢迎有幕友之勾引眠花宿柳習以爲常喝雉呼盧引以爲快種種惡習愈染愈深甚有羅雀掘鼠祖若父多方爲之償債者身敗名裂祖若父且有因之罷官者說者猶謂此使乃祖乃父造孽之錢償乃祖乃父造孽之債所敗者乃其一家一身誠無足怪不知子弟之惡習非盡在揮霍也始則因縱而奢侈繼卽因奢而貪得居積之念一生賄賂之機卽動顚倒地方之黑白以遂僚屬之夤緣官苟爲自愛之官而不知其子弟之惡則其地方亦必爲子弟所害其官聲亦必爲子弟所累若再以貪酷爲念則同惡相濟其害更何可勝言耶諺云衙門中最可畏者三爺耳三爺者少爺姑爺舅爺也而其中以少爺爲最親以少爺爲最尊得罪於老爺可浼姑爺舅爺爲之解免得罪於姑爺舅爺可浼少爺爲之解免若得罪於少爺眞無解免之路矣以此觀之子弟其可不從嚴約東哉大員之子弟更可不從嚴約東哉本月初四日本報恭錄光緒二十二年十二月二十六日奉上諭翰林院侍讀學士瑞洵奏大員子弟失教妄爲請飭嚴加約束各摺片宗室及滿漢大員子弟叨恩錄廕宜如何束身自愛力圖上進以期無隕家聲若如所奏近來大員子弟往往不循禮法不務正業種種妄爲實足敗壞風氣嗣後滿漢大員於各該子弟等宜亟須隨時教誡嚴加約束毋染浮華積習倘或踰閑蕩檢致蹈愆尤該大員等亦不能辭咎定當一倂嚴懲毋謂誥誡之不預也將此通諭知之欽此皇上聖明可謂仁至義盡内外臣工宜何如仰體聖懷力圖報稱爲廊廟育人才爲家庭綿世澤庶齊家可以治國移孝可以作忠也竊意大員之宜約束子弟固也子弟之必藉父兄約束亦勢也然父兄旣爲大員在京而躋台閣寺部在外而任藩臬封疆名位愈尊責任愈重每有不能兼理家務者何暇課及子弟大半付之師長近今師道日衰往往有雖延師長而幾視爲告朔之餼羊爲師者亦不敢自尊而幾若爲濫竽之門客所以子弟等皆無所顧忌無所率循大員而欲約束子弟也當先從尊崇師長始子弟而欲圖上進也當先聽從師長之教訓始 
[諭旨恭錄]  
　　十二月十三日奉上諭巡視中城給事中慶綿等奏局員承審案犯身死請旨訊究一摺吏目張德培著暫行革職卽由該城移交西城訊究吏部知道欽此○十四日奉旨内閣侍讀學士員缺著多歡補授鴻臚寺少卿員缺著台布補授詹事府左贊善員缺著寳豐補授廕生鐵麟著以文職用恩柏著以侍衞用擬補内閣中書齊耀珊申應樞蘇元龍俱准其補授國子監助教員缺著松蔭補授内閣中書員缺著錫泰補授截取大理寺司務劉紹恩都察院經歴穆大鴻國子監監丞鄭鼎纓俱照例用升補陜西安康縣知縣馬積馨著准其升補保舉山東候補知縣蘇守恩著照例用黑龍江綏化廳理事通判員缺著福厚補授太廟五品官員缺著吉綸補授擬補盛京工部筆帖式常凱南城兵馬司正指揮項同壽俱准其補授奏留吏部額外主事黄允中沈摶靑俱準其留部擬補吏部筆帖式淸保著准其補授欽此 
[三紀劇盜就擒事]  
　　劇盜康八卽康小八兒者通州及天津采訪友人來函登諸新正初四曁初七日報牘昨日午後又接京師采訪友人來函言康夙具男兒好身手飛行屋上輕若猿猱且又步履如飛日行四百里每遇盜案訊供之下無不供其姓名近更隱匿深林攔路搶奪甚至京東各處無有敢直呼其名者蓋恐被其陷害也前者曾奉廷寄交拿者兩次康懼不得免逃往營口深藏前門西域樓掌櫃人楊某回教中人也向在巡捕營當差知康犯案纍纍提署曾懸賞五百金爰探明蹤跡追至營口與康相遇互叙教禮繼與往來歡洽使之不疑康欣然與之交游適一日忘帶洋槍等兇器以致被擒及行至天津寄禁縣監旋於臘月初九日押解抵京由北署提督衙門司員推問康供稱胞叔父由小人手刃至强搶路刦槍傷事主各案亦均小人所犯惟已不記日期約而公之多至百餘起此外又有姦殺婦女之案五十餘起司員遂禀明榮恊揆刻下恊揆已擬就摺稿大約不日卽須奏送秋曹定罪矣 
[詳記惡棍就擒]  
　　京師惡棍陳小秃兒前經拿獲已紀報端昨日午後本館采訪友人又來信云某日詢之恊同往拿之勇丁據云去歲陳棍曾在某妓館夥搶娼婦訛詐銀錢自知罪不容誅遂日間潛伏宣武門内西單牌樓劉六家至黄昏後背地出城仍横行於花街柳巷嗣見中城遍懸賞格購拿因藏匿劉家不敢復出詎料日久緝拿益力劉恐被連累與之熟商陳棍云我有妻弟在天津洋行治庖可往暫避惟必須坐車混出庶免疏虞劉然之令其妻某氏扮作僕婦坐於車沿陳棍則身衣婦人衣抹粉簪花在車中端坐劉乘馬隨其後若僕役然乘天甫明時雇車出城逕住天津 
 
 

Page 2

 
 
進發中途陳棍出銀劵一紙計銀二百兩令劉馳回換取現銀約在天津某客寓相會劉曰諾卽回馬入京行事及陳棍至客寓竟敢調戲劉妻劉妻不從陳棍遂持刃相嚇威偪成姦翌日劉持銀至津交陳棍收訖陳棍大言曰爾可將六嫂讓我我當以五十金爲壽然須立一字據方可如敢說半個不字莫怪我白刃無情也劉無可如何允爲立據交銀各無翻悔嗣陳棍又交劉銀劵四十兩令入京兌換劉佯言今已天晚俟明日早行可乎陳棍首肯劉爰與同寓也及魚更五躍劉乘陳棍熟睡與妻相約爾將陳棍籠絡此間以便入京首告隨卽取道入京奔赴北城坊將情告知捕頭某甲轉約練勇總局旗總李君帶勇多名跟隨至津兠捕時陳棍尚未之知也劉潛詢其妻知陳方偕其妻弟薛八至侯家後德昇館進膳卽與李君等往鋪探訪知在雅座中因上前揭起門帘翩然而入陳棍一見驀站起曰爾好大瞻敢來此乎突出洋槍擊之鉛丸從李腦門擦過李往後一仰稍有微傷勇丁某乙見之飛步而上陳棍將槍連放幸乙身穿鹿皮之衣不曾傷損嗣有某丙者潛進雅座自陳棍身後緊抱其腰陳棍左右肘預藏小匕首往後便刺傷及丙之胎膊痛而撒手陳棍卽一躍出門回身仍放洋槍不隄防某丁用脚尖勾其左腿得以仆地者練勇一擁而上齊舉鐵尺以擊陳棍欲起不能始得擒獲諸勇丁復至雅座見某勇方與薛扭作一團乃一倂擒住劉知事不佳乘間逸去迨陳棍解京之日觀者盈千累萬絡繹於途羣見其手把酒壺口唱時調坦然自若殊無畏懼之形亦可謂愍不畏死者矣 
[命案述聞]  
　　蕪湖訪事友人來函云蕪湖對江向多蘆洲夕陽古渡間眺江濱但見荻花楓葉搖曳於荒江斷渚間洵　幅秋江好畫中有陳復洲一處爲合肥李紳老三房澍德堂産業洲心開有良田十餘頃召佃分種向派有李姓名景齋者駐洲管理租務竹籬𦭘舍環繞其居饒有江鄉風景近聞該處出一命案因有洲隣汪姓所業之金廠洲與之壤地毗連近年洲外新漲蘆灘年甚一年李景齋欲覇爲獨有汪不能效太古讓畔高風涉訟於該管無爲州已非一次州牧詣勘斷令各按子母叚落分執景齋心實不甘去臘初二日汪姓業主監生汪家坤親策欵叚携蒼頭來洲看視柴堆李探知足音卽率佃丁數十人分執刀矛棍棒伺伏道左不待得得行至卽贈以當頭棒喝繼又刺以利鎗洞中腰際及股致汪滾身落地痛極昏沉所隨二僕一則見機不妙奮步逃逸一則因護其主所受刀斫鎗札所傷尤重未後一鎗由左脇横穿右脇遂卽一命嗚呼汪之家屬得信奔至則一主一僕躺臥血汚慘不忍睹急索兇手則李景齋並帮兇各佃已盡室偕逃僅拾獲洋鎗刀矛三件血猶淋漓的是兇器奔赴州城報官是處距州九十里又值霪雨泥濘至初四始經報到李刺史帶集刑仵書差於初七蒞騐至則汪家坤腰際所受鎗傷係由上向下深雖七寸尚未傷及内腎得以死而復蘇喘絲未絶州尊騐畢卽諭令性命爲重可急舁至蕪湖海西藥房救治或可挽回其已死之僕吳聘華所傷若干處並致命幾傷當塲塡明屍格飭卽棺殮領埋兇手旣經逃逸卽將地保帶回研訊啓釁始未嘗刺史相騐時遠近鄉民圍繞縱觀不啻人海人山比因仵作喝報吳屍鎗傷寛窄鄉民誤會幾致鼓噪幸刺史善於開導自將頂帽取下捧示曰本州素性硬直不避權貴爾儕皆吾子民豈肯令爾屈抑鄉民始歡聲雷動連呼靑天不已刻聞汪業主抵蕪經海西藥房萬君用西法機器頻射藥水縫合創口飲以各種接元生血藥水二便已能通調湯飲亦得略進似已生機陡轉然該醫士則猶云腰股大血管已斷血流過多恐猶不易保全云 
[索賠用費述聞]  
　　重慶訪事友人來函云去臘有朱鍾二君約同亨達利商人雷大利挖開煤油井一事迭紀前報兹因法國索賠用費經哈領事晉省會議今又得之傳述因再紀之蓋朱鍾二君者籍隷四川在下江候補因悉川中自流井一帶所蓄煤油甚富在南洋通商大臣處禀稱業已招集華股數十萬擬請洋大入川開辦蒙南洋大臣允准發給護照來川到處招謠風聲頗大時雷君亦來渝住居仁裕店川人尚未知其與朱鍾等約同情事迨大利起程而朱鍾與之同行赴各處查看經巴縣國子達大令派人沿途密查探得雷係朱鍾約同開挖之人其資本均由雷獨任朱鍾並無股本僅出名占生意三成前關道張觀察不欲洋商與華商合夥並謂與朱鍾原案不符電禀川督憲核示當奉電飭將朱鍾解省查訊鍾情迫在途身故朱則解省收禁擬以革職之罪雷君因赴京控訴索賠川資及買機器等經費總署咨行川督辦理現法國領事官哈君及川東關道均已晉省會議聞有索賠七萬五千兩之說未知確否俟探明再錄 
[開礦紀聞]  
　　厦門采訪友人云南太武山煤礦前經署閩臬周子迪廉訪委黄把戎試開旋復飭令商人承辦有葉姓者聞而羡之具禀道轅願承辦南太武山及興古烏鼻頭諸礦議定得煤後以二成歸官後以貲本不足無力支持至去歲另由石潯巡檢劉奉之少尹招同徐姓楚商邀致礦師召募素習開礦之工人數十名往興古開挖刻據道路傳言礦内之煤已見果爾誠可謂有志者竟成也 
[東甌春浪]  
　　温州訪事友人來函云玉環叅府王雨亭叅戎自請給咨引見禀准劉鎭軍先將篆務權交中軍守備護理已於去冬十二月十四日挈同瀛眷赴郡衿耆等公送牌傘瀕行時沿途祖餞塡街溢巷殊形熱閙○永嘉縣署於去冬十二月初二日接奉釘封文書隨會同城守營王都閫督飭弁兵於初三辰刻從縣監提出斬犯一名伺候葉咏霓大令升坐大堂喝令如法捆綁推入無頂小轎擁至市曹明正典刑聞此犯乃樂淸搶親斃命案内之犯也○雙門城頭有某甲之馬在城上嚙草轉身失足墮落内城下粃糠廠裏椽瓦俱碎廠亦因而損壞幸礱糠已積如山阜故馬未致受傷甲見馬無恙喜出望外當卽牽去允爲修賠一切○林福地方截搶處靑鹽局解銀一節前報已綴其略兹已將楊薛伍蔣湯五盜俱獲審訊定讞供認不諱贓洋亦已撈追於去冬臘月十七日批解匪犯五名過府過道訊供無異畫印指模發回監禁旋於二十日卯刻會同城守王都戎飭派弁兵於縣監提出薛光明等四犯當堂如法捆綁發赴市曹明正典刑聞楊犯乃山東軍犯臨刑時一路高唱京調顧盼自雄斯眞愍不畏死者矣惟湯犯因不知情被誘入夥或可稍從末减以故五犯中獨湯得暫稽顯戮云○有張泮亭者庠序中人也酷嗜　蒱之戲每入局卽廢寢忘餐去冬十二月十二日在郡城信和街某甲家叉麻雀閱七晝夜未嘗合眼烟癮發作登時神昏跌仆甲報知其家家屬卽親來扶掖下船載回調治甫返家園遽成大夢斯眞甘死賭鄉者矣二二 
[八閩瑣談]  
　　福州訪事友人來函云南臺土地廟崇裕錢鋪開張有年生意頗盛去臘廿三日晚八點鐘遣夥某甲赴源泰號支取洋銀三百八十五元及回抵大橋頭忽有匪徒四五人迎面而來口稱尋汝多時卽拖住髮辮將紙丸塞其口中使不能發喊一直拉至新橋將甲所携洋包强搶而去甲尚要抗追匪等持刃亂斫被傷兩處任其呼嘯而去當時店鄰及過路人疑爲債主索逋不知其爲匪徒搶刦故無出而救護者迨後查知已杳如黄鶴矣事爲閩縣兪其昌大令訪聞卽懸賞購拿凡軍民人等有能將正犯獲案者賞洋百枚從犯半之知情報信者亦如之倘有隱匿則治以重罪又廿四三鼓時打稻埕觀弟妓院某妓色藝絶倫艶名噪一時因某少年召赴讌飲沈醉而回到院門下輿時匪徒已伺乎其旁將所戴珠帽搶之而去聞所值甚巨化日光天之下匪黨如此横行殊非地方之福也○福　倉前山鶴齡英華書院創設有年四方就學者近年多至百餘人去臘十八日爲散館之期院主施美志親坐講堂召集諸生宣講幷將各生所學考問分等加奬時羅緝臣星使本擬到院因事不果遣姪叔羹觀察來院持星使所書對扇賞給各班案首以示鼓勵○福州去年茶務因洋商不能暢銷故各茶莊無不折本甚至因而倒帳如粤商恊興祥開設多年於去冬廿五夜席捲而逃行中只剩烏棗三十餘包當經大同錢店知悉將烏棗挑去現各債戸已具禀地方官請乞追辦幷據茶行中人云更有晉春雙春和茂成記同記各茶商當收帳之期亦有難支之勢洵茶市中一大變局也○南臺保甲局舒衡甫司馬下車以來嚴禁賭博所有規費分文不受輿論翕然去冬廿四日有某紳士衣冠蹌躋鼓吹導送匾額兩面懸掛局中以頌德政○福州薪米昂貴良由來源缺　　故近日反有將薪米載運出口以至價值日昂一日居民受虧不淺事爲上憲所聞業己札飭府州縣出示禁止出口想必令出惟行闔閩 
 
 

Page 3

 
 
當同沾利益矣○南臺恒昌埕有排列賭棹聚賭爲龍嶺汛弁潘把總帶兵前往拿獲該賭棍某甲膽敢拒捕毆官一事上憲以此風斷不可長檄飭地方官嚴拿重辦去冬十八日侯官縣差會同保甲局差已將賭棍獲案送縣想當從嚴懲辦矣○福州近來賭風漸减雖不能到處寂然然皆在靜僻之地非如從前之明目張膽城内如太陽巷地外如新橋頭著名各賭塲現皆一律閉歇惟過大橋番船浦一帶尚有十多家緣該地棍痞最多迨官威所不易到歟○福州官銀號虞君具婆心每屆年冬施送棉衣幷酌給洋蚨一時貧民　婦女蟻聚雲屯不下數千人去年因公欵支絀不能徧給而虞君爲善之心不能自已猶擇貧苦之家親自散給不假他人之手洵好行其德終始不懈者也○竹崎關委員傅節之太守差期已滿去臘上游委省會稅厘總局提調平星丞司馬接辦所遺稅厘提調一差委發審局提調截取同知潘仰熊司馬接辦 
[灤陽燕語]  
　　營口采訪友人云去年奉天各府州縣開辦斗秤捐營口衆商屢次求免歴五閱月至封河時南商將相率言旋復環求展緩未奉批准洎十一月二十二日大會九家禀請於七四厘捐外另抽一釐以補斗秤捐之不及每年約可得銀三萬兩關道廷觀察及釐局總辦榮觀察電禀依軍帥請示遵行至月杪得回電准照辦以恤商情○營中出口之豆全恃東北邊外轉輸前此每歲之冬可日進載豆車千餘輛邇年逐漸减少至去歲止有數十輛到營聞之業此者云夏秋之際水旱失時頭苗雖滋長發榮而結實甚少以致收成不及五分云○向年口外大車裝糧至營卽裝鹽出口去年六月十四夜風潮爲害鹽灘衝刷無遺以致鹽價陡昂每擔售至五十吊至冬間大車不復裝運價遂貶至四十吊以内不致如前此之逐日飛騰矣 
[胥臺瑞氣]  
　　姑蕪采訪友人云蘇垣錢價昂貴藩司聶方伯念切民瘼特於去臘某日邀集錢業董事商製官錢票發商行用以濟民艱其詳已紀諸本報矣兹悉此項錢票已於臘杪製齊分發厚生等著名各錢莊行諸市上准持以完稅納糧一面就寳蘇局開爐鑄錢札委總捕同知劉少峯司馬爲督辦連日洋銀價值加至每圓九百二三十文方伯此舉小民咸感德無涯矣○元妙觀東首玉樓春爲蘇垣茶肆中之巨擘肆主杜步雲幼以戲旦馳名日下花嬌玉膩艶絶塵寰近已繞頰鬑鬑矣而錦積纏頭居然面團團作富家翁模樣去冬臘月二十日復就樓頭增設烟榻以供餐霞之客客苟開燈呼吸例給伺應人零錢四十文除日午後有某公子偕某紳子横陳遣興見流倡土妓結隊而來不禁心焉惡之小憇片時卽翩然而去臨去給以零錢三十五文伺應人堅索加增幷刺以惡語公子忿甚訴之長洲縣署王大令聞而大怒親往稽查立卽標寫封條大書發封私賣洋烟男女混雜之玉樓春茶館房屋一所飭差前往封閉而肇禍之伺應人已乘間遠颺無蹤矣○去年正月初旬某日有盜匪十餘輩明火執仗闌入婁門内北街石皮弄某姓祠堂恣行刼掠致失去珠翠金銀約二三千金之譜事主報案後地方官比捕緝拿案懸未破至本年新正初三日之夜忽又有强徒四人叩門而入向屋主硬借洋銀一千圓翁婉告之曰老夫刻亦景况蕭條矣家中僅存洋銀二三百圓無已請好漢笑納之可乎若輩信以爲眞促屋主速去取來屋主乃潛至總捕署報案劉司馬立率差勇多名親往掩捕得將甲乙二匪拘獲其餘已被乘間逃逸迨帶回开訊之餘飭卽釘上脚鐐交長洲縣獄禁押 
[鄂省官塲紀事]  
　　湖北采訪友人云武昌府屬江蒲咸嘉四邑江堤近日經江水衝刷潰裂堪虞上憲乃於去冬委方二尹述猷督工修理至臘杪已合告竣回省銷差矣○前缷督鄂岸淮鹽總局志仲魯觀察鈞於去冬嘉平月二十五日傍晚携其瀛眷乘某輪船飛駛赴江寗度歲局中大小執事人等仍赴江濱恭送如儀○署武昌府逢子政太守前因勸辦振捐出力經張香濤制軍登諸薦剡兹經吏部覆核准過道班加二品頂戴署江夏縣徐性臣大令准過府班加三品銜去臘某日已上院禀謝飭知矣○湖北房縣典史兪少尉世恩交卸鈐務赴鄂就醫遺缺經上憲委漢口循禮坊盛少海少尹署理○去冬十二月二十五日藩司王芍棠方伯牌示轅前云黄州府知府篆務經本司詳委補用知府吉爾哈春署理 
[蜀岡春眺]  
　　揚州訪事友人來函云淮揚海兵備道謝子受觀察日前因公晉省過揚等情已紀前報玆悉觀察在省公畢禀辭言旋憲舟於去臘廿五日淸晨過揚府縣各印委聞信均出城恭迓憲舟並不停泊一直揚帆向袁江進發又海州分司徐星槎分轉日前抵揚嗣因有要公須面禀督憲劉峴帥當卽駕舟前往刻亦事畢遄返於臘月廿四日抵揚隨由鈔關門登岸命輿入城至運轅禀見後立卽禀辭出東關登舟解纜北上○兩淮運庫爲淮南北各塲呈繳鹽課總匯之所平時支收各欵以三六九日爲期迨至年終例須封固數日以昭愼重江都轉擇吉臘月廿七日封庫所有收欵支欵均於前一日一律收發淸楚是日淸晨由庫廳至庫門前行禮然後恭請印封黏貼庫門俟今正擇吉再行開啓○揚州新舊城粥廠自開杓以來就食者逐日增多持籌領回者亦相屬於道去臘歲暮廠中執事循例止杓數天至廿六日爲止所有持籌之土著貧民每籌一支由廠給發靑蚨若干翼以資卒歲然爲數無多恐難果腹於是有好善者嘉惠窮黎特於此數日中購買雙弓煮成厚粥每日黄昏時令人肩擔至冷街僻巷挨戸散放以補粥廠旬日之缺更有施給米票及棉襖褲者茅檐蔀屋中人實惠均沾無不載道歡呼齊頌功德無量也 
[備迓薇旌]  
　　江寍藩司松鶴齡方伯壽乘輪來滬旋卽換坐官舫用小輪船拖帶赴蘇謁見大憲恭賀新禧等因曾紀前報知悉上海縣黄愛棠大令接到蘇省電報知方伯今明可以抵滬故已備踴憲節矣 
[鳧舃將來]  
　　前洋務局提調代理南匯縣事蔡二源大令日内將捧檄來滬傳聞係襄辦鐵路事宜以故上海縣黄大令飭辦差人役就天后宫畔星使行轅糞掃潔淸以便暫駐 
[告示照登]  
　　欽命二品頂戴霮南分巡蘇松太兵備道兼辦機器製造局劉爲出示諭禁事本年十二月十八日接美總領事佑來函據本國林教士禀中東戰紀本末曁文學興國策計訂十本倩圖書集成局刊印行世曾登告白無論何人不得翻印如違禀究兹尚有中東戰紀本末續編兩本一倂行世近聞有書賈翻刻冀圖漁利請飭查示禁等由到道除函復並分行外合行出示諭禁爲此示仰書賈坊鋪人等一體知悉爾等須知教士所著前項書籍煞費經營始能成編行世旣曾登明告白不准翻印爾等何得取巧翻刻希圖漁利自示之後切勿再將前書翻印出售致干究罰切切特示光緒二十二年十二月廿四日示 
[續述信局肇事確情]  
　　上海各信局夥與同業全泰盛夥潘陳二姓爲難致將潘毆傷一事已紀報端昨日英界公堂會訊之期屠别駕先訊美界捕房所解各案後在押之各信局夥三十餘人未經訊及然各信局已照常出外收信矣據聞此事並非由全泰盛代送郵政局所收之信每封扣錢五文而起實因全泰盛欲向號家包遞信件以致各信局恨其利權獨攬積不能平遂於景福茶樓會議時將潘肆行毆辱想南面者必有以劑其平也 
[火未成災]  
　　昨日午後本邑大東門外沙塲街蔣某所開篾竹店忽然火起幸在日中未致釀成巨禍然已受驚不淺矣 
[嚴懲火匪]  
　　新正初二日南市集水街長興館失火沿燒市房十餘幢匪徒乘間搶物十六鋪巡防北局委員祝翼雲二尹以此風斷不可長遂將當塲拘獲之王阿二葉美夫榮林貝等人訊供確實判令將王葉各重笞三百板榮重笞五百板一律驅逐出境 
[飭緝餘黨]  
　　十六鋪汛捕夥趙明生卽小紹興因與建帮賭徒爭設賭樹私收規費起見互相兇毆趙等當將建帮中人拔去三人不知下落事爲該會館董事知悉商請十六鋪巡防局恊力拘獲當由局員祝二尹飭勇丁遂將汛捕夥趙明生及丐頭張阿毛等先後獲住送往總局 
 
 

Page 4

 
 
現由鍾明府飭勇將趙明生張阿毛嚴加看管一面訪緝究係誰人爲首幷欲將在塲動手之人逐一獲案局差等奉諭已向犯事處訪緝矣 
[剥膚之痛]  
　　本邑人李寳生僦屋楊樹浦開設烟寮前晚閉門爇火以煮煉烟膏忽爲睡魔所崇仆入鍋中口鼻耳目之間盡被烟膏允塞剥膚痛切宛轉呻吟至昨日黎明倩人舁至同仁醫院求療 
[禀請申覆]  
　　上海縣革舉童迥控學師宣琴山廣文一案因童迥在省訊供時牽涉廪生徐頌增經上憲札飭上海縣傳該廪生赴省備塞剥膚痛切宛轉呻吟至昨日黎明倩人舁至同仁醫院求療 
[禀請申覆]  
　　上海縣革舉童迥控學師宣琴山廣文一案因童迥在省訊供時牽涉廪生徐頌增經上憲札飭上海縣傳該廪生赴省備質現徐以童迥挾仇誣指禀請黄愛棠大令據情申覆 
[上海縣署紀事]  
　　本邑西南鄉閔行鎭無賴計招發自新正以來屢次犯事爲該處巡防局員訪獲送請上海縣訊辦前晚由黄愛棠大令提訊計招發供稱向在閔行鎭開設小烟館現已閉歇今適新歲與親友等作葉子戲消遺並不犯賭求恩明察大令訊得計招發决非善類喝令重責三百板著發攺過局禁押六個月期滿後再行責放○楊樹浦殷恊興前日投上海縣喊控因其父殷咸桂爲女婿蕭新新毆傷等情擡案請騐值日差據情禀明黄大令遂卽升堂訊問殷恊興供姊夫蕭新新素來不安本分父親時加訓教致伊懷恨於初五日膽敢糾合流氓多人至小的家中將父親扭住蜂毆以致受傷左眼被打一孔血流昏倒其時小的適因事未歸事畢歸家始知底細現將父親擡案求騐明後務獲究辦殷成桂供今年五十三歲實被女婿無端毆傷請騐大令命仵作詣騐據報傷勢甚重大令飭殷等退去自行將傷醫治一面飭差役往提蕭新新到案再爲訊究懲辦○三林塘人湯某投上海縣喊控被流氓某甲糾合同類多人至家搬去棉花數擔當向阻住理論反被扭住蜂毆以致受傷等因值日印差據情禀明黄愛棠大令飭明白補詞候核 
[法界瑣紀]  
　　鄭家木橋南首將近法大馬路有地一區係首善堂産業向租與錦名洋行買辦程某建造樓房數十幢取名居安里去年冬月因年久失修例應翻造屈指租地年限尚有二年地主謂須講明方准翻建以致延擱至今依舊一塲瓦礫工部局以翻造例有限期屢向屋王催建不知如荷處置也○永安街老義和客棧開設有年生涯頗旺棧主趙姓籍隷天津遵化州曾任廣東饒平縣殁於任所因抱鄧修之戚撫外甥吳又新爲義子吳之生父子辰向住棧中近爲棧主婦所逐遂投縣以忤逆控其子去年臘月縣尊黄大令倩帮審委員蔣刺史提訊將又新發入改過所監禁並諭該棧按月帖洋十二元爲吳父零用之需旋棧中挽人將又新保出棧主婦以連遭訟累將該棧頂與山東號帮已則另圖别業前日上海縣發出牌票由差役送至法領事署簽字復投捕房恊同包探至老義和棧將棧主婦趙曾氏及吳又新二人一幷拘入捕房交原差帶回縣署歸案訊究○有馮某者去年臘月代某委員向法大馬路慶昌祥洋廣貨店賒取貨物計　洋一百餘元約期歸楚詎該委員將貨帶歸原籍分文不付至除夕該店將馮扭送捕房昨日捕頭准予交保出外理處倘理處不明著保交案解送公堂請問官訊究 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[賭徒被押]  
　　近日英界捕頭早下禁賭之令然牧猪奴輩仍不免技癢難熬喝六呼么事所不免前晚有充當華捕之江北阿三與賭徒柏生在四馬路胡家宅某客棧中賭錢不知因何忽然爭閙旋復互扭至捕房聲訴捕頭著分别押候解送公堂禀請訊辦 
[英界公堂瑣案]  
　　昨日爲新正會訊之始屠興之别駕旣與薩副領事官升座卽由包探何瑞福解李子卿王阿雲陳紹錫張小弟至案禀稱四人均在包探韋阿尤處當夥役去歲小除夕拘獲賊犯莊仁林正詰問間忽有麥捕頭處僕人莊德三偕曾在麥捕頭處當細崽之趙文奎貿貿然至强欲將仁林帶去李等不允以致互爭繼竟扭毆致德三身上受傷送往浦東醫治今特先將李等解請大老爺訊供趙投案供稱小的前曾在麥捕頭處服役去年偶與德三至萬花茶樓見韋探所顧夥役多人向仁林詰問是以略詢情由不料竟被辱駡旋卽互相毆擊致德三被毆受傷醫生言腰骨已斷傷勢非輕死生尚難預定四人中由李王首先動手别駕據情商諸薩君然後諭以德三旣受重傷者自行投上海縣署禀請黄大老爺察騐趙及李等四人一幷送縣○包探何瑞福解賊犯王阿福至案禀稱此人前因犯竊解請大老爺訊實判令遞解回籍今又潛來適經小的查獲是以送請究懲王供稱小的係浙江寗波府屬某邑人不敢逗留求爲恩宥别駕判令笞責一百板發回捕房再行遞解回籍○秦少卿何瑞福兩包探解浙江湖州府屬某邑人徐立卿至案禀稱此人向在怡和洋行爲夥去年私取帳房中所放洋銀八百圓經行中執事人投報捕房兹者小的等奉捕頭之命緝獲人贓解案請判怡和洋行主人投案訴稱徐雖犯此不端之事惟洋銀並未短少且係舊夥刻已在外理明矣徐供稱此事業已自向行主說明叩求鑒宥别駕着從寛斥釋起案之洋銀給行中領去○包探秦少卿禀稱工部局小工每日向工頭處領取錢籌然後工作至晚憑籌領取工資日前王江江私取錢籌兩枚希圖冐領經工頭察出扭交捕房捕頭令小的解請判斷王供稱某日管工人多給小的錢籌一枚並非小的私取迄今管押捕房已經十日求大老爺憐而赦之别駕判令再管押三日○包探沈金隆禀稱去年張阿根錢阿寳二人至葉生榮所開新衣店强取羔皮馬褂一襲報捕後捕頭令小的將張拘獲吊出原贓今特送請訊究葉訴稱小的係蘇州府屬某邑人在治下開設新衣店張錢所取皮馬褂今旣吊出求准領歸張錢同供稱小的等實因窮極無聊故致如此如今只乞恩寛别駕判令各笞責三百板枷號二月○包探沈金隆解流氓劉阿生至案禀稱小的查得此人專在租界中拆梢打架是以特請訊懲劉供稱小的係浦東人歴來安分守法不敢爲非惟目今失業無聊時或向友人稱貸耳别駕著驅逐出境○包探竇如海禀稱無賴嚴阿榮冐稱捕房所雇暗差狙伏路隅見鄉人倪阿七在某處弄中小便卽向索小洋銀三角適經小的所見拘獲送懲倪投案訴稱小的生長鄉間不知租界章程是以無心小便嚴忽向之訛詐求大老爺照例嚴懲嚴供稱小的窮困不堪以致犯此别駕判令笞責一百板○包探石金榮禀稱賊孩鍾其行竊取同居人楊奚氏家布衣兩襲報捕後捕頭令小的緝獲送請究追楊奚氏訴稱小婦人與鍾母同居治下某處鍾年方髫齔雖經犯竊求格外從寛鍾供稱小的年十三歲别駕著交鍾母領回嚴加管束○包探張阿五禀稱張金奎不知從何處得來對時表二枚及金邊眼鏡小的以其形跡可疑是以送請訊究張供稱二物皆在吳淞拾得别駕判令管押一禮拜贓存捕房付領○包探倪順泉禀稱賊犯陳金寳卽於去年犯竊經大老爺判令遞解回籍甫於臘月二十六日起解未幾卽潛來上海連次竊取不知姓名人家衣服兹經小的緝獲送請究懲陳供認行竊叩首求恩别駕判令笞責三百板發回捕房管押半載○一百三十四號巡捕禀稱捕房定例租界以不准然放爆竹前日忽有粤東某邑人何阿通譚阿桂藍阿開莫阿祥在門首放花爆小的向之喝阻卽被兇毆是以拘送案下别　判令各罰洋銀五元 
[美界捕房紀事]  
　　蘇州府屬某邑人吳桂生由金陵附萃利輪船來滬適與騙子王富金同艙中途誘令登岸購物遂將行李悉行騙去及輪船抵埠吳卽扭王入捕房聲訴捕頭令押候解送公堂禀請訊究○本邑人張如寳在武昌路醫生徐杏圃處當車夫昨日午前拉空車出外途遇四百四十四號華捕見共並無捐照喝令停止張不服將捕兇毆捕怒拘送捕房徐聞而奔至籲求開釋捕頭令罰小洋五角以爲毆捕者儆 
[去歲十二月份各善士賓號月捐淸單]  
　　唐茂翁趙馥翁半年吳渭川半年三戸各六元陳善翁五元戴耘翁四元戴綏翁李光翁黄省三半年義昌成三月四戸各三元朱葆翁黄佐翁譚幹翁徐棣翁徐俊良兩月張金和兩月老順記南順記戴生昌和昌成源通十一戸各二元張玉芝堂年捐洋三元六角源豐潤劉春和三月謝森記半年三戸各一元八角美最時三月一元五角泰生七月一元四角一層樓小洋十三角莊源大周恆茂四月萃源糟坊四月咸泰半年四戸各一元二角五層樓八角五分金洪記盛大隆四月各八角何瑞棠翁何植圍翁陳望翁傳晉友陸全木韓山　周蓮塘柳鶴亭金松泉吳仁翁祝源昌錦章福昌宋晋泰老悅生順泰新順記復泰兩月史恆茂五月鳴昌大益兩月存濟堂廿二戸各一元嘉綸洋六角錢六十介福源吉壽康延康餘大愼餘惠泰元甡元茂衍大厚康永豐存德鉅亨恊昇宏元寳和泰源宏大正大承裕寳順升大彚康崇餘同豐寳源徵餘永康益大瑞大晋大義善源正祥恊大餘源福康三十七戸各六百繼連堂陸泳記元泰兩月北天成九章謙記永裕成七戸各六角瑞昌源和兩戸各五百大吉廬五角五分益昌文賢閣可熾可熾順愼餘堂豐大永康公益記萬有全恆來源萬和祥宏生益隆昇李珊記岑仙舟梁煥南龐竹卿思補齋十八戸各五角四海昇平樓洋四角錢三十靑　閣恆升恆生兩月瑞芝書屋林兩月源順兩月成秦兩月萬椿四月祥順四月德元永兩月九戸各四角保安丹會春園宏章泰大章萃源五戸各三百錦章洋三角錢三十張家鶴洋三角錢三十其萃樓亦新園復記恆合祥啓泰升和恆茂晉昌恆泰九和允章王敦本施德豐福來洽咸章鴻興升十六戸各三角元利金合順五雲日昇樓三戸各二百恆生義森和怡昌徵昌熾大丁盈記通裕生大沈元來寅記鴻運樓義成純泰三元同慶樓大昌復泰廣盛利亨鴻昌恊興裕泰恊愼曹德大一壺春升泰翁愼記萬榮順兩月榮生記兩月元順兩月元茂兩月三十戸各二角曹裕順一角五分恊成祥萬興永愼三戸各一百范　甫一角共計洋一百三十三元四角五分錢廿五千七百五十文又一文捐洋七十九元九角五分錢四十四千二百八十二文習禮堂十八助拆壽筵五十元何祖安助修大門五十元徐吉翁十元金太太十元淸芬堂章四元隱名氏二元黄禹記銅洋四元以上諸戸或輸　名門或施從塵市或循成規以分助按月爲期國發宏願以來遺聞風是起彼困窮無告旣百年深沐惠之恩而輪奐並里亦一望有增輝之慶除當發收據外乞登報牘用　善緣[  滬北廣益善堂唐廷桂嚴信厚施則敬謹啓]  
 
 
 

Page 10

 
 
   
 
 

Page 11

 
 
[光緒二十二年十二月十二日京報全錄]  
　　宫門抄○諭旨三道錄前○晉撫胡奏審明兇犯按例定擬摺○江南織造常奏辦解各項　　紡縐摺○又奏織辦各項活計　○大臣崇奏裁撤蒙員規復舊制摺○江南織造常奏辦解大連縀綢等項摺○又奏委解添辦各項縀綢片○將軍依　漢軍副都統因病請准原品休致扭○十二月十二日理藩院　　　光祿　　黄旗值日無引見○都慶謝放淮安　監督恩○吉林知府　汝欽謝恩○奉天知府馬宗武謝恩○直隷道李葆恂謝　恩○德公請假五日○提督衙門奏拿獲盜犯康八卽康小八一名請交　　○召見軍機都慶謝　欽○○頭品頂戴山西巡撫臣胡聘之　　奏爲審明兇犯殺死一家二命按例定擬恭摺具陳仰祈聖鑒事竊查永寗州客民喬襄菁殺死邢年成邢守山一家二命一案前據　永寗州　　陳毓光騐訊詳報當經批飭審解去　兹據該　州審明擬議由府解經署按察使陳占鰲覆審勘轉前來臣親提覆鞫　喬襄　　　　　縣向在該州傭工度日與已死邢年成邢守山均先無嫌隙邢年成係邢守山胞姪光緒二十年間邢年成與喬襄菁夥買烟苗　本錢不敷向喬襄　　用錢五千文　索未償二十二年二月十二日喬襄菁復往該村尋工卽至邢年成家借住是夜喬襄菁與邢年成邢守山同炕睡宿　索前欠邢年成狡賴不認喬襄菁卽向忖斥邢年成生氣坐起將喬襄菁揪住毆打未傷並稱如再逼討定欲將其致死經邢守山喝　均各睡　黎明時分喬襄菁憶及邢年成賴欠不償反被毆打起意致死　忿卽乘邢年成合面躺臥起身下炕順取柴斧砍傷其　際邢年成轉身喊痛喬襄菁又連砍傷其額　左額角相連左太陽穴並左眉偏左喬襄菁見其不動　是已死正欲逃逸邢守山驚起　住喬襄菁衣　喊救喬襄菁情急起意致死滅口又用柴斧連砍傷其額順偏左門倒地經張太厚聞聲趨進喝阻查看邢年成等均已因傷殞命向喬襄菁盤悉情由通知邢守山之胞弟邢守維前往看明報騐訊詳覆鞫供認不諱詰問起釁别故及同謀加功之人案無遁飾查例載殺死一家非死非二人者擬斬立决梟示酌斷財産一半給被殺之案養贍等語此案喬襄菁因挾邢年成賴欠毆打之　輒敢起意致死　忿用柴斧砍死邢年成後又因邢守山拉衣喊救复起殺　致死喴口用柴斧疉砍致傷邢守山殞命係屬一謀一　己死邢年成係邢守山期親胞姪卽屬一家自應按例問擬喬襄菁合依殺一家非死罪二人者擬斬立决梟示例擬斬立决梟示左　刺兇犯二字仍照例酌斷財産一半給　親邢守維具領以資養贍邢年成賴欠兇毆本于律議業被殺死應與赶勸不及之張秦厚均毋　議欠錢身死勿徵除將全案供招咨部外所有殺死一家二命兇犯審明定擬緣由理合恭摺具陳伏乞皇上聖鑒勅部核　　行謹奏奉硃批刑部速議具奏欽此○○江南織造奴才常　跪奏　奏傳殿陛筵宴曁　賞需縀綢紡縐等項織辦齋金解京交納恭摺奏聞仰祈聖鑒事竊奴才於上年十一月間　　　噐府來文恭備殿陛筵宴大典慶　　等差並恩賞曁加賞各省壽民壽婦需用縀綢紡縐等項計上用縀五十匹素縀　　　　　一百四串　　百匹素紡絲三百匹開單劄令辦解等因當經奴才估報料工銀數奉部核覆咨由江寍藩司籌撥銀欵現俱　　　　　　　　　　　　　　　　吉祥帶領妥役於九月二十六日管解起程照章航海運亦呈交除將動用料工數目彚案造　　　　　　　　　　　　　　　　　　　　　　　批該衙門知道片二件倂發欽此○○常山片再前奉内務府來文敬　　　　　　　　　　　　　　　　　　　　　　　　　部咨籌銀欵並先後咨請寛展限戎在案嗣經兩江督臣以庫欵支絀咨　　　　　　　　　　　　　　　　　　　　　　　　兩江督臣飭據江安糧道江海關常鎭道金陵厘局認撥銀四萬五千兩其餘　　　　　　　　　　　　　　　　　　　　　　要需迭奉嚴催未敢拘泥現謹就撥到銀欵按照單開上用繡緙蟒袍　衣　　　　　　　　　　　　　　　　　　　　　　活計應俟續撥銀欵到日或暫就别項料工斟酌緩急先行通挪織辦期副要需謹附片陳明　　　　　　　　　　　　　　　　○○奴才覺羅崇歡那木濟勒端多布志銳跪奏爲裁撤蒙員規復舊制以勵人才而裨　　　　　　　　　　　　　　　　　設部院章京筆帖式原因旗員熟悉漢蒙以資辦公先年均能不　所本　　　　自同始　　　　　　　　　　　　　　　　　盟帮津貼輪換當差九年兵燹之後該盟以遭災請撤經前任將軍福濟奏照額外筆帖式加　　　　　　　　　　　　　　　　員皆不用心學習矣每遇各盟所上文書必須蒙員譯出淸文應發各盟之蒙文罰飭亦須繕　　　　　　　　　　　　　　　　法其中就輕避重易緩爲急種種弊端不一而足奴才等年來擇換防筆帖式委署各員之曾學　文者　　　　　　　　　　　　漸有成效擬明年正月爲始撤去蒙員專用旗員繙譯從此事不外洩似於公事有益至蒙員三名每年所領銀　　　　　　　　兩上下本應扣除惟烏里雅蘇台自光緒十七年將經鄪劃淸界限後每年領欵所用不餘　二當時又漏未將各衙門　　　　　　擬請將此項蒙員銀糧撥爲各衙門心紅紙張之用每處擬發四十兩共用一百六十兩其所餘之九十兩上下則以之津　　　　文各員該班茶水柴薪之費年終報銷卽攺爲心紅津貼兩項仍可照　二百五十兩上下　於部　　　　　　　　　　　　則受益良多矣謹合詞具陳如蒙兪允再行咨明戸部辦理是否有當伏乞皇上聖鑒謹奏奉硃批著照所請該衙門知道欽此○○江南織造奴才常山跪奏爲織辦丙申大運縀綢等項工浚解京交納恭摺仰祈聖鑒事竊奴才先後接奉戸部内務府來文派辦丙申大運縀綢等項當經照案咨由江寗藩司陸續籌撥料工銀欵奴才一面購買絲觔搖紡練染發局織做計酌辦得戸部各色粧蟒縀綢四百三十匹内務府派辦各欵内酌辦得各色縀綢六百六十匹素幼絲綢杭細湖縐一千八百匹大手帕二百個細布三千匹又茶庫各色紕纓一百斤白亮緯絲一千斤通草片五觔敬謹裝箱封固委派筆帖式彭齡帶領妥役於十月十七日由江寗省城領解起程照章航海運京分别交納除將動用料工銀數恭疏具題並造册報銷外所有丙申大運工竣解京緣由謹恭摺具陳伏乞皇上聖鑒謹奏奉硃批該衙門知道片倂發欽此○○常山片再奉内務府來文援案附片奏請添派縀綢以濟要需計上用縀五十匹素縀五十匹官用縀二百匹杭綢二百疋湖縐一百疋鈔錄原奏劄令辦解等因當經估價報部咨撥銀欵現俱織辦齊全敬謹裝箱封固一倂航海運京交納除將動用料工數目彚案報銷外理合附片具陳伏乞聖鑒謹奏奉硃批覽欽此○○奴才保年跪奏爲漢軍副都統腰腿疼痛步履雜艱籲懇天恩准予原品休致謹據情代陳仰祈聖鑒事光緒二十二年九月初七日接准漢軍副都統伊克坦咨稱竊伊克坦由外火器營翼長於咸豐三年四月間由京跟隨理藩院尚書恩華出師淮徐防堵轉戰直隷山東河南等省軍營感受潮溼時發時愈自光緒十四年三月初十日荷蒙聖恩補授廣州漢軍副都统抵任以來竭盡愚誠力圖報稱緣伊克坦因前在軍營感受潮溼到粤後潮溼尤甚初來時尤能力疾隨同將軍操兵辦公惟自去年冬間前往燕塘地方操演砲位感受風寒多服表散之劑以致腰腿疼痛步履殊覺維艱眠食日减精神委頓不支屢經醫治未見速瘳粤東地氣潮溼腰腿之疾實非所宜自念受恩深重當此時事多艱何敢藉病偷安自外生成無如年近七旬精力已衰似難望其就痊若不據實陳明誠恐有誤操防關繫殊非淺鮮咨請據情代奏准予休致等情前來查副都統伊克坦樸誠老練辦事認眞前跟隨理藩院尚書恩華出師淮徐防堵轉戰直隸山東河南等省打仗殺賊曾著戰功到粤後於旗營一切事宜均能與奴才等和衷共濟深資臂助　其年近七旬舊有腰腿之疾奴才及滿洲副都統興存時與會晤商辦事宜見其精神雖尚可支持而腰腿疼痛入秋以來日漸增劇步履殊覺艱難頗形委　廣東地方異常潮溼調理迄未合宜奴才等目睹情狀實難一時冀其就痊合無仰懇天恩准予副都統伊克坦卽以原品休致出自逾格鴻施謹恭摺代陳伏乞皇上聖鑒訓示施行謹奏奉硃批另有旨欽此 
 
 

Page 12

 
 
[光緒二十二年十二月十三日京報全錄]  
　　宫門抄○諭旨四道錄前○直督王奏灤州等處缺額旗租地畝請再展限淸釐期復原額摺○東撫李　奏遵旨飭拿要犯獲案訊明就地正法緣由片○將軍依等奏奉天東邊道缺在奉直兩省各保一員請旨簡放摺○陜督陶奏揀員請署知縣摺○十二月十三日吏部翰林院正黄旗值日吏部引見五十六名兵部三十七名工部四名理藩院二十八名翰林院十八名鑲黄滿一名鑲黄漢一名正白滿十一名正白漢一名正紅漢七名鑲白滿十二名正藍滿十二名正藍漢三名鑲藍滿四名兩翼十名火器營十名健銳營十二名内務府六名○肅王續假十日○光公假滿請安○三姓副都統慶祺到京請安○恩燾請假五日○慶頤謝授右庶子恩○恩佑英俊各請假十日○召見軍機　慶祺李端棻○○降三級留任直隷總督臣王文韶跪奏爲灤州等處缺額旗租地畝請再展限淸釐期復原額恭摺仰祈聖鑒事竊查直隸八項旗租地畝以灤州安肅蠡縣高陽交河固安六州縣缺額爲最多年久弊深淸查不易牧令懼干嚴議視爲畏途光緒十四年經前督臣李鴻章奏請變通處分寛限淸釐是年七月十三日接准戸部咨議覆予限五年所有該六州縣經徵八項旗租如能徵起八分其餘二分暫准於奏銷案内扣除不詳處分並令將各地澈底淸查以次規復原額倘限滿毫無成效指名奏叅如能全數淸出量予奬叙嗣因限滿查出地畝無幾仍難規復原額復經李鴻章奏請展限接准部議應自光緒十九年七月限滿起再行勒限三年責成各州縣認眞淸厘等因卽經轉行遵辦並迭次嚴札飭催除安肅縣業已復額外其餘灤州等五州縣經百計根追續有查出而缺額之地爲數尚多究其難以淸查之故皆由輾轉推頂私相典賣或刁佃　報升科或莊頭擇肥換叚兼以催差徇隱飛灑麟佃匿地抗租年年朦混處處影射積成大弊莫可究詰其中現佃隱程者固多而逃亡故絶之戸地己迷失荒無及頻年水冲沙壓未經報勘　除者亦復不少各州縣幅員遼闊民地均不甚多惟八項旗　而外尚有雜租官租名目綦繁加以老圈並京旗自置之産從前投充之地及屯旗私租地畝錯雜其間歴年久遠移換變遷紊若亂絲難尋頭緒旣無魚鱗册籍可稽又無旗佃執照可騐雖久於其任者尚難一律查出該牧令均係隨後接辦之員或到任不久更莽旦夕所能見效光緒十九二十等年該州縣均有水災糧租蠲緩查辦尤難現在展限已滿缺額尚多瀝陳爲難情形禀由藩司詳請奏明再行展限三年設法淸厘等情前來臣查旗租爲國家維正之供該牧令查地催科責無旁貸豈能視展限爲常例無如此項無著旗地積弊太深歴年過久澈底淸查誠非易易該州縣所禀各節委屬實在情形且查灤州等六州縣缺題旗地一千四百四十五頃二十五畝零房七百九十七間租銀一萬四千六百十五兩零内安肅一縣已報復額合以灤州等五州縣陸續淸出之地計此三年之内共已查出地四百二十八頃允十五畝零租銀五千六百三十七兩零是該州縣查辦認眞漸有成效下餘五州縣無著地畝應請自光緒二十二年七月十三日起再行展限三年俾得次第淸厘期復原額庶於賦課有裨其有實在水冲沙壓不能耕種者應飭司督催勘丈明確詳請題豁額賦以昭核實理合恭摺具陳伏乞皇上聖鑒敕部查核施行謹奏奉硃批戸部議奏欽此○○李秉衡片再臣前准直隷督臣王文韶咨開光緒二十一年七月二十六日在天津具奏查覆山東賊匪擬及直境辦理情形一摺於七月二十八日奉硃批知道了仍著嚴飭鹽山慶雲兩縣會營將逸犯從大慶等恊力兠拿毋任一名漏網並著咨行山東巡撫飭屬一體報拿餘依議欽此欽遵咨照到東經臣行司轉飭嚴拿去後旋據該代理海豐縣知縣李子方於二十一年八月二十一日將該犯從大慶一名拿獲訊供禀經臣批飭武定府知府尚其亨行提犯卷至府尚其亨訊明從大慶卽從立全籍隷海豐縣光緒二十一年三月十二日從大慶起意糾允直隷鹽山縣已獲擬辦之劉報卽劉　仔陳立八格斃之劉三秃仔在逃之劉龍王十馮八王立注同夥八人騎馬分攜洋槍刀械行竊鹽山縣事主崔福廷家牛隻逃走從大慶落後因被追捕鬥放洋槍轟拒致傷崔福廷身死不諱擬議禀經臣核明該犯從大慶糾夥騎馬執持洋槍行竊得贓被追拒傷事主罪應斬立决梟示係欽奉諭旨緝拿要未便稍稽顯戳當經批飭將該犯從大慶卽從立全就地正法梟示以昭炯戒除行司將供招擬議詳咨並仍飭嚴緝逸犯劉籠等務獲究報外所有遵旨飭拿要犯獲案訊明就地正法緣由理合附片具陳伏乞聖鑒訓示謹奏奉硃批刑部知道欽此○○臣依克唐阿王文韶松林跪奏爲奉天東邊道員缺緊要遵例於奉天直隷兩省各保一員請旨節署恭摺仰祈聖鑒事竊查奉天東邊道張錫鑾因把持稅務奉旨開缺查辦所遺東邊道爲邊疆要缺必須洞逹邊情熟悉洋務之員方堪勝任查例載奉天東邊道爲題補要缺遇有缺出由該將軍等咨會北洋大臣直隷總督於奉天直隷兩省現任道員中各保一堪任邊疆要缺熟悉洋務之員請旨簡調如奉天直隷兩省候補道員及現任知府内有人地實在相宜堪勝邊疆著准由盛京將軍直隷總督專摺出具考語各保一員請旨簡署俟試署一年期滿再行請補請升等語經臣依克唐阿咨會臣王文韶照例辦理兹各詳加遴選查奉天直隷兩省實缺道員知府或居要地或於此缺不甚相宜均未便遷就請調請補自應遵例於候補道員中各保一員奏請簡署臣依克唐阿臣松林查有奉天補用道榮森年三十八歲正紅旗滿洲隆順佐領下人荆州駐防由監生報捐筆帖天加捐員外郎在晉賑捐局報捐花翎光緒十年十二月簽分吏部文選司行走十一年十一月選授盛京禮部員外郎三年期滿咨留帮印十六年九月初四日奉上諭盛京内倉正監督著榮森補授欽此十月初八日到任十七年五月交卸是年遵新海防例捐升道員雙月選用因捐順直工賑銀一萬兩經前直隷總督李鴻章奏請優奬光緒十七年八月二十二日奉硃批榮森著發往奉天以道員補用欽此經吏部帶領引見十月十六日奉旨著照例發往欽此領照起程於十八年正月初八日到省該員年壯才明辦事練逹自到省以來頗能留心吏治以及各處地方情形現在委令總辦營口釐捐亦能任勞任怨涓滴歸公堪勝邉要臣文韶查有候補道余昌宇年五十九歲江蘇武進縣監生投効軍營因剿辦髮捻各逆歴保以知府用光緒元年調赴北洋差委歴辦直隸晉賑捐及東明黄河大工創辦津滬蘇浙閩粤廣西電綫兼理越南軍報薦保以道員留於直隷儘先補用檄委總理北洋電報局務嗣因熱河教匪肅淸明保送部引見光緒十八年五月二十日奉旨余昌宇著以道員仍發直隷補用並交軍機處存記欽此該員老成練達熟悉邊情堪勝邊要以上二員以之請署東邊道員缺均屬人地相宜堪以勝任謹各出具切實考語據實保奏請旨簡署如蒙簡用各照例俟試署一年期滿後再行奏明請補理合會同恭摺具奏伏乞皇上聖鑒訓示謹奏奉硃批另有旨欽此○○頭品頂戴署理陜甘總督新疆巡撫臣陶模跪奏爲揀員請署知縣員缺以裨地方恭摺仰祈聖鑒事竊據廿肅布政使曾　署按察使周綬會詳稱崇信縣知縣楊培之調補武威縣知縣所遺員缺業已截缺報部查各省升調遺缺出例用各項候補並進士卽用及委用試用大挑議叙捐納截取進士舉人各項人員又新例道府以至未入流無論何項到班仍以五缺計算等語甘省知縣升調遣一項自停止變通章程後已用至本班捐納知縣程德音准補隆德縣知縣爲止其次兩當縣知縣榮以截取進士知縣蘇保國請署渭源縣知縣缺以進士卽用知縣楊增新抵補寗朔縣知縣缺以進士卽用知縣張庭武請補淸水縣知縣缺以海防分缺先用知縣鄧朝卿請補均尚未奉准部覆今崇信縣知縣一缺甘省現無鄭工新班先各項花樣人員照例過班接用大挑正班查大挑班内科分在先之王璠因病請假回籍應行扣補惟查有大挑試用知縣陳兆康科分在先例得請署查該員年五十四歲河南羅山縣舉人光緒六年大挑一等以知縣用簽分甘肅領照回籍嗣經奉文咨取赴甘於十一年四月二十九日到省試用年滿甄别留用在案歴署靖遠西寧等縣現署平番縣知縣辦理一切諸臻妥恊該司等查該員陳兆康安詳穩練辦事細心以之請署崇信縣知縣與例相符實堪勝任會詳請奏前來臣查該員陳兆康年强才裕辦事勤能合無仰懇天恩俯准以該員陳兆康請署崇信縣知縣實於地方有裨　蒙兪允銜缺相當毋庸送部引見仍俟試署年滿如果稱職另請實授該員各任内並無叅罰案件謹恭摺具陳伏乞皇上聖鑒訓示謹奏奉硃批吏部議奏欽此 
 
 

Page 13

 
 
[光緒二十二年十二月十四日就報全錄]  
　　宫門抄○諭旨三道錄前○吏部徐等奏爲遵旨議處摺○新撫饒奏委署同知知縣各缺片○川督鹿奏調署州縣片○將軍依等奏會商養息牧荒務擬請稍事變通並換用關防摺○漕督松奏查明獲匪出力各員保案另核請奬摺○蘇撫趙奏解淸關稅京餉片○又奏解淸東北邊防經費銀兩片○十二月十四日戸部通政司詹事府正白旗值日正黄漢引見十一名○翁同龢等同鄉官謝　恩○索倫領隊大臣倭恒額到京請安○恩慶綿宜椿　各請假十日○召見軍機倭恆額○○吏部等衙門大學士管理吏部事務臣徐桐等謹奏爲遵旨議處具奏事内閣抄出光緒二十二年十一月初五日奉上諭内務府奏審明偷竊官物人犯按例從重定擬一摺此案寧壽宫効力柏唐阿崇林輒敢商同民人小常行竊寍壽宫殿内物件據供自本年三月起卽有進殿偷竊情事宫禁重地該犯輒敢勾引民人疉次行竊情節重大不法已極崇林小常卽常順二犯均著卽行處斬以示懲儆總管内務府大臣平時旣漫無覺察此案所定罪名將該二犯擬發極邊充軍輕縱隊混意在規避處分殊屬有負委任管理寗壽宫事務總管内務府大臣著交部議處其餘總管内務府大臣著交部察議寍壽宫司員均著革職留任欽此欽遵當經臣部片行内務府查取應議各職名去後兹據將應議職名開送到部除寍壽宫司員郎中文廉等三十五員革職留任處分臣部恭錄諭旨另行知照並欽遵注册外查定例官員溺職者革職私罪等語此案總　内務府大臣於崇林商同民人常順行竊情事平時旣漫無覺察所定該二犯罪名擬發極邊充軍欽奉諭旨以該大臣輕縱矇混意往規遞處分有負委任將管理寧壽宫事務總管内務府大臣交部議處應請將管理寍壽宫事務總管内務府大臣禮部尚書懷塔布戸部左侍郎立山均照官員溺　　革職私罪議以革職私罪其餘總管内務府大臣奉旨交部察議例應請將總管内務府大臣理藩院尚書啓　總管内務府大臣吏部左侍郎崇光總管内務府大臣刑部右侍郎文琳總管内務府大臣世續均於懷塔布等革職私罪處分上减　議以降三級調用係私罪毋庸查加級紀錄議抵所有臣等遵旨議處緣由理合恭摺具奏伏乞皇上聖鑒訓示遵行再此摺係吏部主稿會同都察院辦理臣部左侍郎崇光應行廻避是以未經列銜合並聲明謹奏奉旨已錄○○饒應　片再署英書沙爾直隷廳同知陳希洛調省遣缺查有候補知府張季方堪以委署又署昌吉縣知縣蕭兆龍卸署遺缺查有候補知縣張　堪以委署據謹理新疆布政使丁振鐸署鎭迪道兼按察使銜英林會詳前來除由臣批飭分别給委外謹會同陜甘督臣陶模附片具陳伏乞聖鑒謹奏奉硃批吏部知道欽此○○鹿傳霖片再温江縣知縣張鐸調署簡州知州所遺温江縣知縣員缺卽以　州知州易家霖對調署理該員等各任内並無經徵錢糧未完四叅及承緝盜刦已起四叅案件據藩臬兩司會　前來除分别檄飭遵　外理合附片具陳伏乞聖鑒謹奏奉硃批吏部知道欽此○○奴才俅克唐阿溥顧跪奏爲會商養息牧荒務擬請稍事變通並換用關防以昭信守恭摺覆陳仰祈聖鑒事竊本年十月初八日准上駟院咨開會同戸部議覆奴才等會奏查勘大凌河　息牧處塲開墾一摺請將大凌河官馬移於察哈爾牧養之處諸多窒礙應請毋庸置議照例嚴行封禁養息牧河廠地方若聽其閒　該牧丁且將私行開墾准如所奏除去不堪耕種及應酌留廠叚以資牧放外其餘可墾荒地約得百六七十萬畝卽由該侍郎迅速前往妥爲勘丈一律招民開墾　　　請地畝及領荒民戸造册報部俟開墾成熟時仍照嘉慶年間試墾養息牧地定例每畝四分升科其應收押荒錢文並升科　　　　　　　該省所奏圍塲荒價數目及升科年限先行核定報部等因於光緒二十二年九月二十六日具奏奉旨依議　　　　　　　　　見朝廷慮遠謀深部院諸臣恪守舊章墾牧並重奴才等應卽咨行錦州副都統崇書仍將大凌河　　　　　　　　　　　　　　　准招墾自應照圍塲一律速辦惟因奉省地勢較高嚴寒亦早現已大雪在地未便行　丈量　　　　　　　　　　　　　　　　才等和衷高酌擬俟明歲春融再行丈放其有與圍　應否變通之處關時　　　　　　　　　　　　　　　　　　　　　　　諭旗民人等遠近咸知以廣招徠查養息牧舊有養贍牧丁排地靡年旣久不無滋生　出　　　　　　　　　　　　　　　　　價以示體恤其荒價銀數升科年限預留城市村屯地基並起科後給照編　註　以及委員　　　　　　　　　　　　　　　　程辦理惟是墾熟之後部議四分升科固屬向例嘉慶年間養息牧試墾地保　　　　　　　　　　　　　　　　　　　　　　日之閒荒卽當年之棄地若照一律升科仍覺不甚持平且咸豐年間奏　　　　　　　　　　　　　　　　　　　　　　　　息牧之地河窪堿片較多而課賦未便獨重應請亦照圍塲三分升科庶免向隅續　　　　　　　　　　　　　　　　　　　　再大凌河旣經禁墾所有前刊關防自應銷繳另換奴才依克唐阿現另刊木質　　　　　　　　　　　　　　　　　　　　　溥顧開用以昭信守除奴才溥　擇有起程日期再行奏報另咨部查　外所有　商　息牧　　　　　　　　　　　　　合詞恭摺具陳伏乞皇上聖鑒訓示謹奏奉硃批戸部議奏欽此　○○頭品頂戴　　　　　　　　　　　　　　　保獲匪出力之員遵　部駁另行核奬並查案聲覆緣由開列清單恭摺　　　　　　　　　　　　　　緒十七十八十九等年淸淮各防營拿獲會幅各匪竇在出力員弁聲明派員拿獲何匪若干名分　　　　　　　　　　　　欽奉硃批該部議奏單倂發欽此旋由吏兵二部將武職各員分别給奬文職各員按照例章分别准　　　　　　　　　　　年十二月初三日具奏奉旨依議欽此　　咨行前來奴才伏查此次共保武職二十五員如遊擊　先補用　　　　　　　十四員或經改奬應飭取詳細出身履歴註明　　送部查核註册其都司銜守備用儘先把總朱朝瑞原請以本班儘先補用因請本　儘先並未指明何項官　行令查明聲覆再行核議等因該弁現已病故應毋庸議至文職内除候選通判　崇年　　報銷外如　　　　　　福請從優議叙鹽大使職銜周端樹請以鹽大使不　雙單月選用附員生朱文錦附生遲道同請以從九不論雙單月　用吏部覈與定章相符惟朱文錦報捐貢生戸部片稱並無案據行令查覆又候補通判沈召請奬過缺　先補用　屬連倂請奬有諭准　　數核與定章不符行令另行奏奬等因當卽分别飭查去後兹據朱文錦將　學年分捐貢案據造具詳細履歴呈送幷將沈召另　　奬理合繕具淸單恭呈御覽籲懇天恩飭部查照前案一倂覈給奬勵俾獲匪出力各員有所感激益加策勦以仰副朝廷　署從長微勞必錄之意所有遵照部駁將獲　擬保之員另覈請奬倂查案聲覆緣由謹會同兩江總督臣劉坤一江蘇撫臣趙　　合　恭摺具奏伏乞皇上聖鑒訓示謹奏奉硃批吏部議奏單倂發欽此○○趙舒　片再准戸部咨開續撥本年東餉一片單一分於光緒二十二年三月十七日具　奉旨依議欽此單開續撥光緒二十二年分京餉江海關洋　銀八萬兩咨　　　藥據該關先籌一半銀四萬兩匯解在案兹據　海關道黄祖絡詳稱於關稅項下再籌續撥京餉銀四萬兩循案　商　兌以　妥　至光緒二十二年分續撥京餉銀八萬兩已分　解淸並無蒂欠合倂陳明等情詳請奏咨前來臣覆核無異除給咨起倂外謹兩片具陳伏乞聖鑒敕部查照謹奏奉硃批戸部知道欽此○○趙舒翹片再案准戸部咨會　　撥光緒二十二年分東北邊防經費銀兩指撥　　關六成洋稅銀十萬兩等因卽經　關遵照嗣據該關道將二十二年上半年　解前項一半銀五萬兩解　　　附片陳明在　　有本年下半年應解銀兩兹據江海關道黄祖絡循案於關稅項下續籌一半銀五萬兩仍交京莊號商　　　　　　　交納以期妥速詳請奏咨前來臣覆核無異除繕給咨批發商匯解外謹會同兩江總督臣劃劉坤一附片具陳伏乞　　　關本年分奉撥前項銀兩業經全數解淸合倂陳明謹奏奉硃批戸部知道欽此 
 
 

Page 14

 
 
[光緒二十二年十二月十六日京報全錄]  
　　宫門抄○諭旨二道錄前○江督劉　奏保奬江北河運　方各員見○又　奏揀員調補知縣摺○署江藩桂奏恭報接篆日期摺○江督　　奏新設綫路分别裁留片○陜撫魏奏前敵各軍津貼銀兩分别造　片○江督劉奏攺擬請漿片○十二月十六日兵部太常寺太僕寺值日值年旗引　見六十九名○恭王等得賞謝　恩○壽昌假滿請安○錫光等前往口外賜奠請訓○準良謝授閣學恩○貴昌請假十日○橚貝子遷公各續假二十日○召見軍機錫光貴祿文海○○頭品頂戴兩江總督臣劉坤一跪奏爲查明江北河運漕糧出力各員援案懇恩分别給奬恭摺仰祈　聖鑒事竊江北歴屆辦理河運出力人員均經奏准給奬光緒二十年分江北河運漕糧於二十一年三月十九日開行七月二十一日挽抵通　八月初三日全數兌竣所有在事出力各員據江寗布政使瑞璋江安糧道馬恩培開單詳請具奏前來臣查上年漕船開行後　　　　　運河因桃源宿遷邳州一帶古淺極多寛備剥船設法　進經過濚流匯澤各閘及五花橋頭二三灣等處溜勢湍激添設關繼庭夫分　　溜搶行分水口以北及戴廉一帶淤墊尤甚河底高仰不平挽行維艱復飭各越加成提剥層遞灌塘套送推挽拽磨煞費人力始抵籌張縣境之十里鋪詎箝口　　己漫决較量黄高於淸將及三尺禦黄犬壩岌岌可危壩若不開運河不能容納隨令調集剥船多雇夫役分挑兩岸仍應拉船啓壩　行甫出十餘號忽報戴廉二道撥等處提又潰决當經派員多集帮夫各帶麻袋巴斗裝土塡塞將戴廉槍堵無恙其二道撥漫　　至十餘丈水由旁洩出船不易幸運河道催令設法堵合槓淤旋亦挑濬各船始全行入黄赶抵陶城埠北運口無如入口後行抵新開溜勢洶湧每下一船維令拖帶頭艄雙　而溜急船重艱險異常每月撞損船舵情事漕米幸無损失時值赶汛不得不勉令各船冐險　進一律挽入運河阿城七級一帶受淤過甚各閘水俱漫背東昌以南龍灣以上堤多漬决復令雇夫倂力拉挽嚴催星夜　抵臨淸放入衞河赶至天津督催北上始得早抵通壩交收無誤在事文武員弁相機籌辦始終勤奮不無微勞足錄謹擇其　爲出力者擬請援照成案分别給奬除出力稍次武弁另行咨部給奬並遵革飭取文職履歴咨送吏部外理合繕具淸單恭呈御覽合無仰懇天恩俯維一體給奬以示鼓勵謹會同漕運總督臣松椿江蘇巡撫臣趙舒翹恭摺具陳伏乞皇上聖鑒訓示謹奏奉硃批該部議奏單倂發欽此○○頭品頂戴兩江總督臣劉坤一兵部侍郎江蘇巡撫臣趙舒翹跪奏爲揀員調補沿河要缺知縣恭摺仰祈聖鑒事竊江都縣知縣林之蘅於光緒二十一年六月初　　　故應以病故之日作爲開缺日期經部行文截缺在案所遺員缺係　繁疲難四項兼全沿河要缺例應在外揀員調補且係附　　　　　　　必須精明幹練之員方足以資治理兹於在省現任知縣内　加遴選查有儀徵縣知縣朱江年五十八歲江西優　同治單　　　　　一等引見奉旨以知縣用欽此光緒内子　　式舉人五年捐指江蘇六年呈請分發五月初十日經欽派王大　　　　　旨　照例發往欽此八月到省十四年報捐遇缺　　　　七年請補儀徵縣知縣檄飭先行署理十八年三月二十六　到任五　　　　　　旨准補是年捐加同知府　俸期滿經部覆准在案任内並無欠解錢糧及承緝盜案已起降調革職叅限應行議抵情事復查該　　　　　　　　　　　　　　　縣要缺知縣洵堪勝任與例亦屬相符據江寗布政使瑞璋等會詳請奏前來臣等往返函商意見相　　　　　　　　　　　　　　　　至所遺補江都縣知縣員缺實於河工地方均有裨益如蒙兪允該員係現任知縣初次調　　補要缺　銜　　　　　　　　　　　　儀徵縣知縣員缺江蘇省現有應補人員應請扣留外補謹會同　重總督臣　　　　　　　　　　　　　　　　　　　　　　硃批吏部議奏欽此○○布政使銜署江寗布政使前淮揚海道　　　　　　　　　　　　　　　　　　　　　　　　　　聖鑒事竊臣於光緒二十二年九月十九日接奉兩江督臣劉坤一　　　　　　　　　　　　　　　　　　　　　　　　　　所有江寗藩司篆務委臣署理二十六日准前藩司瑞璋將印信文卷委員　　　　　　　　　　　　　　　　　　　　　　　出身軍旅洊職監司前綰藩條暫任旬宣於江右嗣邀簡命忝充觀察於淮東　　　　　　　　　　　　　　　　　　　　　天洎攝徐郡之分巡勉創土釐而就緒兹復重權屏翰深愧庸愚查江寗地屬　　　　　　　　　　　　　　　　　　　　　　要矧際需才之會適當帑綃之時艱鉅乍膺悚惶彌切惟有隨時隨事禀承督撫臣　　　　　　　　　　　　　　　　　　　　高厚鴻慈於萬一所有微臣接署藩篆日期並感激下忱理合恭摺具陳叩謝天恩　　　　　　　　　　　　　　　　　欽此○○劉坤一等片再光緒二十年間沿江沿海分設電線由署督臣張之洞將設線情形　　　　　　　　　宫電事宜道員　宣懷詳稱江隂一線自上海之吳淞起經寳山滸湧福山以達江隂計線路二百七十七里崇明一　　　　　　岸起接至獅子林以逹北岸崇明計水陸線路一百十八里乍浦一線自上海起越黄浦江經川沙廳南匯奉賢金山　　　　　乍浦計線路二百六十八里通州一線分爲三路一由鎭江南岸象山起接至圖山關約五十一里一由鎭江北岸瓜洲起接　都天廟約二十里一由揚州起接至通州之任家港並横接秦州約線路三百四十六里共四百十七里海州一線自淸江起接至海州及贑榆之靑口並横接　涌約線路二百九十六里通共水陸線路一千三百七十六里分起籌辦一律工竣共用工料薪費庫平銀七萬五千八百四十一兩有奇分晰造　詳請核辦前來臣查此次設立電線器具有可向商電局惜用者卽不購辦所需員司有可向商電局借用者卽不委派是以開支較爲節省一切用欵亦均核實無浮惟此項電線旣因籌防而設自應卽撤以節省養線之費臣於本年正月抵任後當督飭局員分别核定海州至淸江通州至瓜洲路遠線長照料不易惟該兩處尚有商報可遞暫交商局收管應用崇明孤懸海外水線費鉅酌留司事工役專管其餘各處桿線責成各地方官會營派撥兵役看管遇有損壞隨時撥欵修理所有委員報生人等概行裁撤以節經費除將淸册分咨戸部兵部工部杳照外理合附片具陳伏乞聖鑒勅部查照謹奏奉硃批該部知道欽此○○魏光燾片再甘肅前敵各軍上年經前陜甘督臣楊昌濬奏請援案津貼四成糧價以勵軍心奉旨允准旋准部咨此項津貼四成糧價銀兩除派赴前敵征軍外其餘各路防營概不准援引辦理以示區别等因迭經督臣奏准咨行各在案查湘軍自入甘後卽赴西寍征剿士卒辛苦異當前敵食糧昂貴運辦匪易各營糧價均低按扣六成援照津貼四成以廣皇仁而恤兵艱前准督臣來咨湘軍四成糧價銀兩應隨專餉自行辦理俾免週折現擬自湘軍上年行抵蘭州之日起本年奉旨遣散仍截至抵蘭州之日止按照原奏定價每名每月津貼四成銀四錢三分二厘核實造銷仰懇天恩飭部立案除咨戸部外謹會同署督臣陶模附片具陳伏乞聖鑒謹奏奉硃批戸部知道欽此○○劉坤一片再案准吏部咨核復光緒十九年江北河運十八年分漕糧出力各員請奬文職三十員與例章不符五員内知府用江蘇截取同知王庚年請俟歸知府班後加三品銜四品銜直隷州用江蘇候補知縣王恩培請給四品封典該二員所請加銜封典核與定例成案不符應照章將全案駁回俟更正到部再行辦理等因業據江寍布政使瑞璋江安糧道馬恩培詳經前署督臣張之洞將三品銜道員用江蘇候補知府唐光照等查明更正奏准給奬聲明尚有同知王庚年知縣王恩培二員俟詳覆至日另行核　在案兹據該司道等詳稱知府用江蘇截取同知王庚年擬改請俟離同知任歸知府班後加三品銜四品銜江蘇候補知縣王恩培　改請俟離知縣任歸直隷州加四品銜後給予四品封典等情詳請具奏前來臣覆核無異合無仰懇天恩俯准勅部照擬給奬以昭激勸理合會同漕運總督臣松椿江蘇巡撫臣趙舒翹附片具奏付乞聖鑒訓示謹奏奉硃批吏部議奏欽此 
 
