# 1903 - 100 - 4910771

 

Page 1

 
 
[重印正續時務通考出售] [  圖書集成局啓]  
　　時務通考一書正集編自京津諸名士其時朝廷上下多以不達時務相詬病迨是書出至戊戌年果有變法之事人皆許爲能得風氣之先且體例謹嚴抉擇精當自中外通商以後一切政教號令以及聲光化電各種格致之學無不蒐羅富有原原本本朗若列眉以故海内風行揣摩家咸奉爲圭臬續集則由吳下通儒采輯近三十年來時事與前編相爲表裏閱者必參觀互證庶於今昔時勢洞澈無遺兹經本局用潔白連史紙印成墨色精瑩字跡明朗業已出書正集每部實價洋銀六元四角續集四元八角合購兩集共計十元批發克已此佈 
[皇朝政典類纂五百卷開印招股啓] [  圖書集成局白]  
　　是書纂錄皇朝政治典昌及奏議集部都八百三十二種其大恉自開圖以迄嘉慶二十四年以會典事例皇朝三通六部則例彙案爲主而叅之聖訓諭旨及欽定專門諸書自嘉慶季年至光緒二十八年以聖訓諭旨則例東華續錄爲主而叅之邸鈔奏案各部通行私家雅記凡爲總目二十二分門百三十二每門各系子目條分縷析開卷瞭然舊章新政依類比附西政西藝經奏定通行者亦臚陳終始備　靡遺方今崇尙實學朝野上下咸究心經世之務官書卷帙繁重購寘匪易私集事言龐雜抉摘尤難是編總裒諸書采輯精要而芟煩冗每條注明原書出處無取增易一字讀者執偏見全張端振緒不啻舉八百餘書之菁英彙爲一編書凡五百卷千餘萬言可謂體大思博政典之淵海矣茲用本局大號鉛字鑄印裝訂一百厚本分三月五月出書俟全書告成後當敬謹進呈御覽原擬每部洋銀二十八元茲徇同人之請酌　股票一千號每號减取十六元印有序例總目一卷及編目二卷引用書目一卷有欲先覩爲快者請至申報館索閱樣本可知全書之厓略矣外埠各坊均有出售此啓 
[榮仲華相國薨逝感言]  
　　大學士榮祿之薨也皇太后皇上覽奏震悼特降諭旨予諡文忠追贈太傅晉封一等男爵入祀賢良祠生平事蹟宣付國史館立傳其餘若賞銀治喪遣員致祭凡大臣例得之恩卹無不應有盡有飾終典禮至優極渥恩眷之隆亦可謂至矣盡矣無以復加矣而世之論者則謂其十餘年來外秉節鉞内掌樞機惟恃結交閹宦蒙蔽宫廷爲行賄營私鬻爵賣官之計甚有疑其窺竊非分有操莽之居心者因之筆伐口誅幾如衆矢之的夫九重則眷注極隆萬姓則謗譏叢集是豈賢奸之果無定評是非之不易　别哉竊爲平心論之以榮之身秉國鈞不爲不久其内窺朝延之意旨外據政府之威權於以行賄營私賣官鬻爵其事誠未必能免惟旣事涉暗昧苞苴之競進外人亦何能深知且在朝諸大臣亦誰是能正直無私廉潔自好者故以是爲榮罪榮苟九原有知亦未必果能心服然則榮果無可譏乎曰是烏得而無譏夫庚子拳匪之亂倡之者端莊二王和之者剛　趙舒翹諸人一時朝野上下咸有舉國若狂之勢卒之聨軍入都人民塗炭翠華西幸宗社幾墟中國國勢由此一蹶而不復振事機之危可謂至矣然試思當此之時掌鈞衡而握兵柄者非巍巍赫赫之榮相乎以彼得君之專擅權之重於事變初起之始苟能悉心匡救何難弭亂於未萌卽皇太后皇上惑於　言誤信奸邪爲忠義榮果持得失利害之說慷慨而陳君心亦必能悔悟萬一難回天聽亦宜抗疏殿陛以去就爭之夫如是方足爲與國休戚之大臣而乃計不出此一味　涊依阿迎合驕王之意忠良被戮則不知救亂民縱橫則不知禁坐使激怒外人釀爲千古未有之奇變嗚呼非榮之咎而誰尸其咎哉要而言之榮之爲人大率陰柔而譎詐其技在善伺人主之喜怒而又能結納朝貴交通權閹以故皇太后信任特深不數年間竟得擢登揆席當拳匪作亂之日在榮亦未必不知若輩之不足有爲各國之不可啓釁徒以端莊之勢旣盛不得不依回附和於其間而又恐受外人他日之責言於是與各使館稍通餽遣藉表殷勤之意窺其肺腑不過欲藉此爲長保富貴之謀果也和議旣成外人索辦罪魁榮竟得以倖免其首　兩端之術不亦大用之而大效哉嗟乎今日者榮旣死矣身後之卹典固比他人爲隆當世之譏評亦較他人爲甚援知臣莫若君之說朝廷隆恩稠疉或亦自有權衡惟本朝易名之典比之他項異數爲尤難而自開國迄今得以文忠諡者如乾隆朝之保和殿大學士經略一等忠勇公傅恒咸豐朝之欽差大臣前雲貴總督林則徐欽差大臣漕運總督前湖廣總督周天爵同治朝之湖北巡撫贈總督胡林翼欽差大臣户部尙書署陜甘總督沈兆霖光緒朝之欽差大臣直隷總督李鴻章彼數公者類皆生前實有廉明公正危身奉上之思故身後得膺美謚聲稱無不翕然若榮以陰柔譎詐之小入而亦幸邀此　典聖明或可蔽於一時輿論究難　乎千古然則文忠之諡在今日雖爲非常殊榮而後之論世知人恐未必能與林胡　公相提並論也彼赫赫諸公之身處大位者其亦一念及蓋棺論定之日而亟思所以自處哉 
[諭旨恭錄]  
　　三月初五日奉旨分發湖北道孫泰圻直隷道吳鈁江蘇道馬賡元陳　湖南道周聯慶江西同知劉鉅吉林同知宋春霆貴州直隷州知州余鵬出西直隷州知州李益智甯存校河南知州王發源北河通判王其　河南通判張祖倍廣東通判湯　雲南通判杜澍直隷知縣孫德成江蘇知縣萬銘章王瑞祥安徽知縣沈釗廣西知縣周潤章直隷知縣葛祥琮梁廷相吉林知縣陸鍾賢江蘇知縣潘陛劉澤靑山東知縣杜靑　倉祐河南知縣張世瑩儀定基王　晉陜西知縣史沅江西知縣嚴葆鍈福建知縣藍燦然湖北知縣張汝　李國柱孫記桂傅士修江秉乾四川知縣李桂芳廣東知縣張嵩齡方乾武雲南知縣熊辰昶李勳林志　四川　大使蕭忠源長蘆鹽大使陳友瑛福建鹽大使王　　照例發往欽此同日軍機大臣面奉諭旨本日引見之貴州試用知府瞿鴻錫著以知府留於原省卽補仍交軍機處存記並著於初七日預備召見欽此 
　　本舘接奉電音 
　　昨日午前京師飛電傳來上諭一道旨入道敬謹譯登○三月十八日内　抄奉上諭　欽奉慈禧端佑　　昭豫莊誠　恭欽　崇熙皇太后懿旨　親王奕　昨已授爲軍機大臣任重事煩著開去御前大臣廂黃旗領侍衞内大臣閱兵大臣廂黃旗滿洲都統掌衞事大臣管理土虞備用處善撲營虎槍 
 
 

Page 2

 
 
處火器營各項差使以示體恤欽此同日奉旨著派博　蘇管理火槍處事務欽此同日奉旨著派芬車管理上虞備用處事務欽此同日奉旨那彥圖著補授掌衞事大臣欽此同日奉旨載卓著補授閱兵大臣欽此同日奉旨著派溥興管理火器營事務欽此同日奉旨著派溥倫管理善撲營事務欽此同日奉旨廂黃旗滿洲都統著那彥圖調補所遺正藍旗滿洲都統著敬信調袜遞遺正白旗蒙古都統著奎俊補授欽此同日奉旨廂黃旗領侍衛内大臣著魁斌調補所遺正藍旗領侍衛内大臣著善耆補授遞遺正白旗領侍衛内大臣著載振補授欽此○至晚八點一刻鐘時又接京電内有上諭一道旨四道三月十九日内閣抄奉上諭昨日道旁叩　之民人益之　寗暖子董右昌四川監生程志寛之抱告占起豐均著交刑部嚴行審訊欽此同日奉旨載瀛著補授内閣大臣欽此同日奉旨朋迪蘇著補授閱兵大臣欽此同日奉旨溥倫著總理行營事務欽此同日奉旨鑲藍旗滿洲都統著世續調補所遺正藍旗蒙古都統著繩祿補授欽此 
[宫門抄]  
　　三月初六日外務部廂白旗値日無引見觀會大臣振貝子等請訓補用道府孫泰圻等謝恩崇中堂等謝佩帶印鑰恩莊山等謝管理處埋所恩桂全假滿請安阿王續假十日徐宗蔭秦夔　預備召見掌儀司奏三月初十十一日祭奉先殿慶王行禮提督衙門奏拿獲繡畫義和拳旗　之匪犯劉成等二名又拿獲結夥持械嚇禁事主連次搶刼之盜犯連　　六指連子等二名請旨交刑部召見軍機及振貝子徐宗蔭秦夔揚皇上於明日卯初二刻升中和殿看版 
[電傳行在宫門抄]  
　　昨日午前九下鐘越二刻時京師友人專電告知本館云皇上於三月十八日在保定行宫召見軍機大臣及周浩 
[俄心難測]  
　　俄人第二次撤退占據滿洲之兵前已屢登報牘兹閱日本某日報云頃得奉天來電大旨謂俄人陽雖將兵撤回實則添派陸軍併購足軍糧煤火歴觀種種形象殊難測其命意若何也 
[俄帥東游]  
　　奉天來電云西歴三月二十號俄國陸軍大臣苦洛拔托幾痕君由聖彼得羅堡京城啓行東下游歴滿洲黑龍江一帶攷察俄人武備及地方上一切經營逐細稽查旣詳且盡駐關東俄總督矮立幾之夫君以及亞東鐵路局總工程師花路滑路托君工程師司烏伊耶幾痕君聞之在哈爾賓豫備行臺恭申迎迓旋導游東三省各處樞要之地約於西歴六月初旬赴旅順口觀覽一周勾留十日然後遵陸赴烏港取道回俄京 
　　英京倫敦來信云英國海軍大臣近在北海息痕托及麥卡立其托海峽求得扼要之地用以駐水師其地水闊且深呆多泊極大軍艦且附近出有煤礦不難安設鐵道使之水陸交通德人聞之議論譁然咸謂不可不豫爲或備 
[英皇幸法]  
　　法京巴黎司來電云英皇擬於　内警蹕赴法京先於五日前告知德國政府一時英法兩國各日報宏宣議論謂此事關繫重大英皇及英政府皆當有歡悅之心也 
[日約將成]  
　　日本某日報云前者中朝簡盛杏蓀宫保呂鏡宇司空與日本議約委員日置君益小田切君萬壽之助互議改正中日通商條約後以南洋大臣劉忠誠公薨逝事遂暫輟兹復互相磋磨大旨早經定奪東歴四月七八日已將約稿繕就惟尙有一二則意見稍有參差蓋卽廢去百貨釐金之事也 
[貝子抵日]  
　　日本某日報云中朝簡貝子載振游覽東瀛攷求博覽會事務東歴三月二十六日行抵神户采風問俗小作勾留定於五月上旬遵陸赴東京刻已派人在上野公園精養軒豫備行邸矣 
[稅司游日]  
　　日本某日報云中國副總稅務司之捕立獨痕君於東歴四月四日附日本郵船會社神户丸東行縱觀大孤博覽會按之君於中英改正通商條約一事竭盡心力迭次協商此次朝廷畀以事權來商一切蓋以中國海關所榷貨稅英爲最日本次之以故擬延聘日人以襄榷政誠目今切要之圖也聞前年日本人之在華貿易者出入口各貨共約値銀四千九百萬兩内外迨去年驟增至六千四百萬玫以上而之君於中國改用金圓之事尤切切於心當軸者因浼其游歴東瀛與那琴軒侍郎互議種種機要云 
[韓增法律]  
　　高麗京城官報云今歲爲高麗開國後五百零五年朝廷增訂法律於處斷盜賊例第十九條以下添入六條一鈔票錢票金銀銅貨幣有僞造者處以絞罪爲從者减一等置有機器而未及製造者罰作苦工十五年二以上事情如由外國運入行使者罰作苦工十年二收受僞造貨幣明知其僞仍復行使者笞一百四將通用之金銀銅貨幣或剪去其邊或刮磨使薄小者罰作苦工一年私行鎔化者罰作苦工三年五用他物僞爲金銀者罰作苦工十五年僞造赤白銅貨幣者罰作苦工一年六除以上諸貨幣外僞造一應贋物品質惡劣者笞一百計贜逾貫者依竊盜律論罪 
[貸銀築路]  
　　聞之寓京西友云中國朝廷擬由上海築一火車鐵路直達金陵冋英人稱貸金圓三百二十五萬磅以資經費每百磅實付九十磅以五釐計利工旣竣卽與淞滬鐵路互相聨合事由督辦鐵路大臣盛杏蓀宫保與英人議定督辦南洋商務大臣湖廣總督張香濤宫保及江蘇巡撫恩藝棠中丞皆以爲可一俟皇太后皇上謁陵禮成警蹕還京之後卽須奏請御筆批准如約施行矣 
[剿辦廉匪]  
　　香港循環日報云上月之杪廉州戒嚴迨本月初二日駐防廉州之振新副右營管帶宋君安樞會同正左正右等營及靈勇團練馳往靈屬白鳩埠與匪鏖戰匪黨多至五千數百人踞山以抗擡槍快槍無烟槍從上擊下彈丸如寗叢官軍幾不能支後以開花砲猛轟始得斃匪多名生擒五名然官軍亦傷亡不少是役也自午全亥歴數小時匪始敗散亦可謂之一塲惡戰矣現聞匪首滕八潛圖西竄府尊某太守擬督率營縣認眞搜捕務絶根株 
[惠匪宜防]  
　　香港循環報云惠州白芒花埠與東莞新安二邑毘連一葦杭之可達香港匪徒遂恃爲窟穴日　聚於此越貨殺人日前何榆廷軍門分派新部之靖勇寳勇擇要設防近日平海營叅將某君探聞大鵬平海一帶海中時有蝦尾艇出沒又查得白芒花匪首勾串芙蓉稔山範和等處之匪四出煽誘遂禀請軍門酌派輪船駛往梭巡嗣由軍門咨商督憲特派廣亨廣貞兩兵船前往並飭安瀾兵船由汕尾便道留防以資得力 
 
 

Page 3

 
 
[嚴修武備]  
　　金陵訪事人云兩江總督兼南洋通商大臣魏午莊制軍下車以來留心武備本月初八九兩日乘馬出通濟聚寶太平儀鳳等門查勘機器火藥各局並閱雨花臺盧龍山及沿江各處砲臺躬親試放巨砲屬下將弁見而悚然旣而牛帥復通飭各砲臺及各營統帶謂刻下海氛雖靖長江一帶遍地萑苻亟宜將武備修明始足弭　心而寒匪膽自今以往務當力求振作勤愼操防倘仍廢弛如前定將該統帶從重參處 
[奉化辦團]  
　　寗波訪事人云邇來奉化縣境盜匪猖獗搶劫之事時有所聞邑紳胡駿人等患之擬貲募團丁以資保衛日前具禀寗紹台道轅請給軍火道憲惠樹滋觀察批示曰設團防盜誠屬善舉然必須協同保甲而行據禀撥勇給領軍火能否兼顧有無流弊仰寗波府卽飭奉化縣會同紳商切實興辦詳覆 
[蘇垣决囚]  
　　蘇州訪事友人云本月十二日江蘇盯憲效述堂廉訪奉到刑部釘封文立飭元和縣將行劫江都如皋等縣之盜犯張某蘇某等八名正法縣主金苕靑大令接奉札文卽升坐大堂飭差由司府縣各獄將蘇等七犯提至案下略詰口供喝令如法綑綁會同中軍守備夏守戎亮廷帶兵數十名押赴北寺大校塲處决内有張某一犯係行劫楓橋附近某鋪之正盜已於去年某日瘦斃獄中爰轉委典史某少尉帶同劊役至閶門外朱家莊附近義塚將屍棺刨出梟取首級懸竿示衆 
[浙省官塲紀事]  
　　杭州訪事友人云本月初七日藩轅牌示武義縣知縣缺委浙江候補知縣李續祜署理○新選常山縣知縣榮毅廷大令春輝由京來省本月初十日赴撫轅禀到呈繳文憑并因途次稍受風寒請感冐假五天以資調養○候補知州蘇麗生刺史嘉淦奉委管解貢木入都本月初八日禀辭赴申江以便附輪舟北上○秀水縣絲釐局委員張大令椿壽曜奉釐捐總局憲札飭調辦蘭谿縣土藥釐金刻已交卸舊差於本月初八日由嘉郡來省禀到擇日赴蘭履新○侯補副將吳協戎世泰前奉　撫誠果帥委赴嘉湖一帶巡河查哨刻已事竣於本月初十回省禀到銷差 
[粤省官塲紀事]  
　　廣州采訪友人云廣西巡撫王芍棠中丞偵知土匪游匪時在香港澳門購買軍火特委鄭觀察官應來東查緝並咨行大憲飭屬嚴拿以杜接濟○藩憲牌示准補潮陽縣吉安司巡檢董炘飭赴新任○大鵬協副將缺大憲委請補是缺之水師提標中營儘先副將石玉山署理○廣東省垣釐務局經大憲委廣西候補知府莊太守藴寛爲帮辦提調 
[蘇省官塲紀事]  
　　姑蘇訪事友人云江蘇督糧道羅少耕觀察於本月初七赴日申江公幹○許大令文濬李二尹宗灝均奉撫憲恩藝棠中丞飭知派辦處一年期滿給予超委要缺一次○浙江督糧道陸吾山觀察於本月初六日由浙來蘇謁見撫憲恩中丞面商公務○花翎五品銜江蘇候補知縣王大令希禹忽於上月某日爲二豎所侵延至本月初三日遽爾仙逝家人詣各憲轅禀報筮期初五日大殮○京口駐防印務章京廂紅旗佐領彭君庚於本月初十日來蘇謁見撫憲恩中丞面禀公務○上海絲茶北卡委員郭大令曾程奉上憲調辦江陰釐局差於本月初十日禀辭就道○楊太守書雯奉撫憲恩中丞委赴日本查考學堂功課於本月初十日禀辭起程○太倉州州同員缺經江蘇藩憲陸春江方伯札委候補知縣王大令慶燿署理大令奉札後卽於本月十二日禀辭赴任○光緒二十五年江蘇運河案内撫轅武巡捕杜都戎步階蒙上憲保奬以都司補用本月十二日已奉到飭知○候補知縣兪大令都奉撫憲恩藝棠中丞札委蘇州府發審局帮審差於本月十二日謝委後卽到局視事○本月十二日委署蘇海防同知孫司馬鳳鈞禀辭赴任○本月十一日嘉定縣諸瞿司巡檢陳少尹經樞押解秋審人犯到省旋卽禀辭○常州府總捕通判李别駕丁艱遺缺紅藩憲陸方伯札委王通刺鍾瀚署理通刺奉札後卽於本月十一日詣各憲轅謝委於十二日起程赴任 
[札拘梟匪]  
　　本邑浦東保甲總巡謝岳松明府訪悉南匯縣屬周浦鎭近有梟匪勾結黨羽携帶兇器到處滋生事端爰禀請蘇松太兵 
[會哨改章]  
　　本邑南市各巡防局每逢三六九日向有會哨之舉邇者城廂内外保甲總巡朱森庭明府以爲每間二日巡哨一次未免太勤爰令改爲逢五逢十昨已飭知各局員遵照矣 
[駁船沈沒]  
　　昨日午後有一駁船爲虹口裴倫路電燈公司内裝載機器等物駛至裏虹橋左近不知緣何忽然沈沒船上諸人幸經鄰船援起免遭滅頂之災然已受驚不淺矣 
[新閘賽會]  
　　本邑新閘鎭有大王廟焉每届季春好事之徒舁大王偶像出游昨届其期會中除旗鑼傘扇外有高蹺一隊擡閣數座並解糧官鞦韆之類迤邐至黃家厙一帶沿途觀者人海人山捕頭恐若輩滋生事端蹈捕東張家樓鬨閙教堂覆轍特派中西探捕妥爲照料務極周詳 
[上海官塲紀事]  
　　昨日江蘇候補道朱硯濤觀察因事來申午前命駕至道轅拜會蘇松太兵備道袁海觀觀察旣又至上海縣署投刺縣主汪瑤庭大令延入花廳茗話片時而别○新科翰林秦杏榆太史係江蘇嘉定縣人昨由珂里來申赴各衙門投刺辭行至縣署時縣主汪大令飭丁擋駕 
[上海縣署瑣案]  
　　浦東二十四保二十六圖人諸才春之妻盛氏孀獨兩年頗能守栢舟之節近被地棍諸翠桃王順生慫恿再醮氏堅不允從諸王遂夤夜闖入其家百般恐嚇事爲縣主汪瑤庭大令所聞飭差往拘王聞風逃逸僅將諸獲案前晚升堂訊究諸供小的向爲小工不取逼醮研詰至再堅執前詞遂飭具結存案諭以此後盛氏如有被人逼嫁搶醮等情惟爾是問○前有　榆縣人許四者在租界中將同鄕人　茂林戳傷身死逃逸無蹤報由捕頭將伊兄詐佳松拘獲解送公堂轉解縣署大令訊供收押在案刻又由某包探往蘇州將許四之弟許六拘解來申前日經讞員移送到縣大令研訊之下許六供次兄許四向與嵇及劉姓等四五人時時賭博此次不知知何將　刃斃其時小的因聞長兄無辜被拘誠恐身受株連是以逃往蘇州不料仍被包探尋獲此事小的實不知情大令飭收押候核 
[南市瑣譚]  
　　前本邑南市馬路工程局總辦葉孟紀司馬於去歲捐升道員入都引見迨事畢南下僑寓生義碼頭邇者因事赴金陵定於昨日乘招商局某輪船溯江上駛○前有沈某者以洋銀一千元寄存老白渡義生米行行主林某處未幾被賊穴壁而入悉數竊去林因卽投報捕房旣而沈又投上海縣署請追縣主汪瑤庭大令傳齊捕役地甲示期昨日親臨履勘 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局紀事]  
　　前日有徐某者投二十三七鋪巡防局控租户戴老二積欠房租錢二十餘千等情局員姚谷蓀二尹飭地甲傳戴到案研訊之下限於十日内理楚○南市倉橋街泰來槽坊主某甲遣傭人某乙扭工人張阿金至二十三七鋪巡防局訴稱伊藉故行兇求賜懲治局員徐錫臣　尹飭押候帶案訊懲 
[英美租界公堂瑣案]  
　　包探金阿三解劉春生到案禀稱此人行竊某洋人家皮帶十餘丈報由小的拿獲詰知原贜售與夏子卿王阿春處因一併送請究追王供小的僅購皮帶數尺早已用去無從交出叩乞恩施劉認竊不諱夏俯首求恩襄讞委員魏蒓塢大令商之美總領事署繙譯官白保羅君判將劉責三百板發押捕房三個月夏王各罰洋銀五元王稱小的無力措繳大令著枷號一禮拜贓給失主領去○包探陳洪德解薛金奎薛朱氏到案禀稱伊等夫婦二人在怡和紡紗廠工作乘間串竊棉紗若干報由小的緝獲入贓送請訊辦大令判將薛笞臂一百板氏責手心二百下○包探趙銀河解蔡王氏到案禀稱此婦收買來歴不明之男孩瞿渠能經其父瞿紀舟尋獲報由小的向氏盤詰聲稱此孩向犯案枷號之任周氏買得是以送請訊懲蔡王氏供此孩實由任周氏領來取去身價洋銀三十一元叩求明察大令判令俟任周氏枷號期滿之後鞭背三百下蔡王氏無干省釋身價不追孩給瞿領去○包探趙銀河解徐王氏到案禀稱此婦將女兒陸阿三倩王金生王吳氏售與春花秋月樓主汪二得身價洋銀四十元未及數　女卽竊取帳房内洋銀九十八元逃回徐王氏所居小客棧内報由小的拘獲送請窟追江投案申訴前情求追身價洋銀撥充善舉女供年六歲寗波某邑人竊銀之事係已赴甬江之某氏婦所囑並非徐王氏起意大令著將徐王氏押繳所得身價洋銀四十元從寛免辦仍著將某氏婦交案訊奪女發交棲流女所安插賣身契塗銷○包探何阿春解張阿三到案禀稱此人向沈阿玉訛詐洋銀三元報由小的拘獲送請究懲大令判責三百板○包探張全林解流氓談金法到案禀稱此人向張琴福訛詐洋銀不遂所求肆行兇横報由小的拘獲送請究懲大令判責三百板枷號一禮拜○包探竇如海解徐秀淸到案禀稱此人竊取楊金法陸吉甫二家衣物報由小的緝獲人贜送請訊究大令判責三百板贜分别給失主具領 
[法租界公堂瑣案]  
　　小東門外花烟館鴇婦陳愛卿家失去烟妓桂仙查知匿跡王三林處報經捕頭將王及所私蕩婦李張氏解案讞員孫建臣大令訊取口供暫行管押昨日李張氏將桂仙交出大令向之研訊桂仙供小婦人年一十有九父親姓陳名子香昔年被叔父誘出押入花烟館今已期滿陳鴇異常兇惡凌虐不堪以致徧體鱗傷不勝痛苦不得已乘間逃出蒙庖人高二領至李張氏家不婦人不願賣娼求恩超豁大令判令將陳鴇掌頰一百下李張氏掌頰一百下高二笞臀二百板桂仙發交某善堂留養○常熟幼孩潘全福被某氏嫗誘至滬上中途相失經巡街捕帶回捕房昨日解送至案潘供小的年一十有二被嫗誘至此間有親串在虹口菜市左近開錢隆興麻油作大令著留候伊戚來案具領○姚陸氏前偕伊壻周寶生扭控山西人趙少惠騙去値洋銀八百元之金剛鑽戒指二枚前經大令訊供管押昨日周投案請追趙叩首求恩大令謂爾須先繳洋銀三百元其餘再與原告懇商出立期票分期拔還倘一味挺押當枷號二月責一千板趙泣求寛宥大令著還押候核○江北車夫陳王堪拆毁新拓租界中竹籬被巡街捕　獲解案請辦大令判枷號一禮拜責三百板 
[美和界捕房紀事]  
　　昨日甬人李阿忠至百老匯路向小販陳甫林購物一言不合遽肆兇毆李仇甚突出利刀刺傷陳手事爲某號華捕所見一併拘入捕房捕頭令人扶陳至同仁醫院醫治李則押候解送公堂禀請讞員張柄樞司馬訊辦○昨晨小竊何阿三潛入下海浦某姓家行竊衣服携之而出適爲某號華捕所見拘入捕房捕頭令候轉解公堂禀請懲辦○前晚有衆工人至蜜勒路廣吉祥飯肆果腹不知因何與値堂人互毆旋扭赴捕房聲訴捕頭詢得兩造均有不合申斥數語一併釋出 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十九年三月初七日京報全錄]  
　　宫門抄諭旨均錄正張○直隷總督袁奏續查派赴外洋各埠曁安徽等省勸辦順直善後振捐出力各員照章酌擬奬叙摺○晉臬司豐紳奏恭報抵晉接篆日期摺○桂臬司希奏報回任日期摺○桂藩司湯奏報到任接篆日期摺○護晉撫吳奏揀員調補要缺知縣摺太子少保北洋大臣直隷總督臣袁世凱跪奏爲續查派赴外洋各埠曁安徽等省各捐局勸辦順直善後振捐出力人員照　酌擬奬叙開單具陳恭摺仰祈聖鑒事竊查順直地方自光緒二十六年拳匪肇亂慘罹兵禍一切善後撫恤需欵浩繁經前督臣李鴻章奏奉諭旨援照秦晉成案開辦善後實官賑捐一面遴派道府大員前赴各省曁外洋各埠設局勸辦並經奏明立案凡勸集實銀至六千兩以上准給内奬勸集實銀至三萬兩以上准予列入異常勞績給奬仍按六個月開單請奬一次以示鼓勵等因於二十七年六月二十六日奉硃批著照所請該部知道欽此查目是年二月開辦截至七月二十九日奉旨停捐實官經總局分别電致外省外洋各局遵限一律停止所有距京較近之奉天山東直隷三省曁吉林江西河南三省並江蘇之金陵上海淮揚清江浦河南之周家口等處捐局勸捐出力各員因截報捐數在先業經前護督臣周馥曁臣先後開單奏奬並陳明遠省各局外洋各埠仍俟詳報到日另行核奏兹據順直善後振捐總局詳轉據派赴南洋各埠曁安徽等省各捐局總辦局員截報收捐銀數計南洋各埠勸集銀五百六十八萬餘兩安徽省勸集銀九十二萬餘兩廣東省勸集銀九十五萬兩湖南省勸集銀四十六萬餘兩浙江省勸集銀一百五十萬兩湖北省勸集銀五十四萬餘兩福建省勸集銀十萬餘兩四川省勸集銀二十八萬餘兩甘肅省勸集銀二十　萬餘兩廣西勸集銀三萬餘兩均經解由總局兌收濟振並儲備善後要需所有各該局在事出力員紳援照成案覈計銀數先將尤爲出力各員按照異常勞績開單咨由總局詳請奏奬前來臣查近年各省災祲疉見物力艱難重以捐例紛開勢成弩末順直兵燹之後百廢待興幾於無可措手全賴在事員紳勸籌方足以資鉅欵而資接濟各該員或遠涉重洋或分歴内地風濤暑雨不避艱辛卒能畛域無分多方勸導共集實銀至一千餘萬兩於畿輔深資補救其勞績誠不可泯自應查照定章核給奬叙查奏定章程各員勸集實銀至六千兩以上准給内奬三萬兩以上准予列入異常勞績給奬前次奉天山東直隷三省捐局勸捐出力各員經前護督臣周馥查照定章請奬業於二十七年十一月間奉硃批著照所請該部知道欽此其吉林江西河南三省曁金陵上海淮揚清江浦周家口等處捐局並經臣於上年六月續奏請奬經部臣核准奉旨兪允在案今南洋各埠曁安徽等省各捐局請奬異常尋常各員核與定准奬銀數有盈無絀且與請奬奏准之奉天吉林等省事同一律未便同勞異賞除出力稍次按照尋常勞績給奘各員應俟彚案另辦外謹將各該局勸捐尤爲出力各員按照異常勞績先行開具清單恭呈御覽仰懇天恩俯准照擬給奬以昭激勸理合恭摺具陳伏乞皇太后皇上聖鑒訓示謹奏奉硃批該部覈議具奏單併發欽此 
花翎二品銜調補山西按察使奴才豐紳泰跪奏爲恭報奴才抵晉接篆日期叩謝天恩仰祈鑒事竊奴才欽奉恩命調補山西按察使當經具摺叩謝天恩並請陛見正月十五日奉硃批毋庸來見欽此奴才遵卽束　起程取道獲鹿於二月初十日馳抵晉省接奉護理山西巡撫臣吳廷斌行知飭赴新任旋卽於十六日准署按察使臣張毅將印信文卷委員齎送前來奴才遵卽恭設香案望闕叩頭祗領任事伏查晉省爲畿疆右輔臬司挈刑名總綱當此民孝積釁之餘宜持平以消隱患上體國步艱難之會申公憲以正官方舉凡察吏安民在在均關緊要奴才檮昧懼弗克勝惟有隨時禀承撫臣力爲整頓以期仰副高厚鴻慈於萬一所有奴才抵晉接篆日期並感激下忱理合恭摺具陳伏乞皇太后皇上聖鑒謹奏奉硃批知道了欽此 
二品頂戴廣西按察使奴才希賢跪奏爲恭報奴才回任日期叩謝天恩仰祈聖鑒事竊奴才接奉廣西巡撫臣王之春行知新在藩司湯壽銘現已到省應卽赴任飭奴才仍回臬司本任等因隨於光緒二十八年十二月十九日准署臬司黃仁濟委員將臬司印信文卷移交前來奴才當卽恭設香案望闕叩頭謝恩祗領任事伏念奴才猥以樗庸忝權藩篆倐經數月未展一籌兹臬事之仍陳撫輇材而倍惕粤西軍務未竣時事孔艱舉凡察吏安民詰奸禁暴淸理訟　整飭團防在在均關緊要奴才自维　昧深懼弗勝惟事遇事禀商撫臣悉心經理力圖整頓期寛猛之交濟務操縱之咸宜斷不敢稍涉因循以冀仰酬高厚鴻慈於萬一所有奴才回任日期並感激下忱理合恭摺叩謝天恩伏乞皇太后皇上聖鑒謹奏奉硃批知道了欽此 
頭品頂戴廣西布政使臣湯壽銘跪奏爲恭報微臣到任接印日期仰祈聖鑒事竊臣前在安徽藩司任内奉旨調補廣西當卽具摺謝恩並懇陛見二十八年九月初十日專差齎回原摺奉硃批毋庸來見欽此遵於十月十一日溯江啓程於十二月十七日行抵桂林省城接奉廣西撫臣王之春行知飭卽到任謹於是月十九日恭設香案望闕叩頭接印任事訖伏念臣四移省界三綰藩條冰兢僅勵　修涓滴無裨國計况廣西地多伏莽時値偏災淸内匪以絶根株所貴講求吏治救飢民而期維繫尤宜加意撫綏且賠欵迫夫限期邊軍急於轉餉當此艱窘不易圖維愚陋如臣懼弗勝任惟有隨事隨時禀商督撫臣次第經理庶或盡一分心收一分效以冀仰答高厚鴻慈於萬一所有微臣到任接印日期理合恭摺具陳伏乞皇太后皇上聖鑒謹奏奉硃批知道了欽此 
頭品頂戴護理山西巡撫布政使臣吳廷斌跪奏爲揀員調補要缺知縣以裨地方而資治理恭摺仰祈聖鑒事竊查安邑縣知縣劉瀛調補陽曲縣知縣於光緒二十八年十二月二十三日奉旨依議欽此應以奉旨後第五日行文知照之日起按照限减半計算扣至光緒二十九年正月十二日作爲安邑縣知縣開缺日期業將截缺緣由咨部在案所遺係衝繁難兼三要缺例應在外揀員題補該縣地當衝要政務殷繁所屬運城地方爲潞鹽出產之區彈壓緝私事尤繁重非勤能幹練之員難期勝任查定例知縣應題缺出如候補應升無人准於現任内揀選調補等語臣與藩臬兩司逐加遴選旨省雖有曾任實缺候補並進士卽用知縣非人地未宜卽初登仕版應升佐貳中亦無堪勝斯缺之員未便稍涉遷就惟查有交城縣知縣龍璜現年四十歲係湖南攸縣人由附生承廕知縣在部候選光緒二十四年二月簽掣山西交城縣知縣三月初四日吏部帶領引見奉旨山西交城縣知縣著龍璜補授欽此是年八月二十九日到省繳憑十月二十七日到任歴調署平遙陽典大同等縣知縣均能措置裕如臣雖到任未及三月例不加考惟胶在藩司任内查得該員才具優長盡心民事以之調補安邑縣知縣實堪勝任且歴俸已滿三年任内並無欠解錢糧及承緝未獲盜案有關降調處分惟題缺請調於例稍有未符但人地實在相需例得專摺奏請據署布政使胡湘林署按蔡使張毅會詳請奏　來合無仰懇天恩俯准以交城縣知縣龍璜調補安邑縣知縣洵於地方有裨如蒙兪允該員係現任知縣調補知縣銜缺相當毋庸送部引見所遺交城縣知縣係屬簡缺晉省現有應補人員應請扣留外補合併陳明所有　員調補要缺知縣緣由理合恭摺具陳伏乞皇太后皇上聖鑒訓示謹奏奉硃批吏部議奏欽此 
 
