# 1894 - 110 - 4907545

 

Page 1

 
 
[代印萬壽盛典點景工程圖説告成] [  圖書集成局代啓]  
　　書於萬壽盛典點景工程地叚做法分門别　井然秩然閲之無異掌上螺紋本局爲人代印今已告成每本價洋一角半由　葉山房匠各　是坊發售賜顧者請卽移玉爲盼 
[新印繪圖大红袍告成] [  圖書集成局代啓]  
　　大紅袍一書歴記海忠介公事蹟有聲有色能令閲者色舞眉飛雖體例倣乎章回商筆意高超頗足别開生面茲用鉛字白紙排印復　名人摹　成圖刻已告成分裝四册核定每部洋銀五角諸君子請臨本埠三馬路申昌書畫室三洋涇　煥文書局及逢源里熙記書莊購取可也 
[硃印合肥相國七十○賜壽圖壽言全集告成每部實價洋一元單購○賜壽圖二角] [  圖書集成局代啓]  
　　合肥李傅相七旬壽辰皇太后皇上宸翰頻頒珍物陳庭實爲非常之隆遇王公督撫以次陳　祝故序文聨額詩詞歌賦各體具備京都同德堂藥局主人由都門覔得原稿照式　圖付之硃印爲數十種冠於簡端復廣搜王侯公卿府道州縣撰述不下千餘首由本局用鉛字代印　四驟六宋艷斑香色色俱足不特蔚爲大觀兼可增長學問無論士農工商皆當各置一編茲用潔白連史釘爲四本外加錦套裝潢精妙大堪悦目賞心每部收回工本洋一元不折不扣欲先覩爲快者請至上海五福衖口京都同德堂藥局三馬路申昌書畫室購取此佈○是書初印二千部遠近爭購所存無多現擬重印誠恐輾轉傳　難免魚魯之訛倘有函示卽當更正可也 
[湘軍營制述]  
梨園中有演赭宼猖狂王師薙洗諸故事者小病初較偕客往觀覺逆賊之兇淫災民之困苦天兵之精練上將之威嚴描繪如生惟妙惟肖髣髴兒時蒼黃戎馬目擊身親也客曰子生也晚幸際昇平耳不聞鼓鼙之聲目未覩兵戈之禍敢問當日赭宼之亂果何由而削平乎則應之曰赭宼俗謂之長毛道光三十年起自粤西金田村蔓延至十餘省所過之處城郭爲墟直至曾文正創設湘軍出省攻擊名臣大將霞蔚雲蒸用能掃蕩廓淸無復餘孽而生靈數千萬已化作沙蟲蓋　亂固若斯之難哉客曰湘軍奈何吾子能略述其制乎曰文正以讀禮在家奉旨舉行團練乃號召三湘子弟効力戎行其制創於咸豐二年厥後同治元年今傳相李肅毅伯創爲淮軍制亦與湘軍無異顡嘗得諸記載矣每五百人爲一營設營官一每營分前後左右四哨每哨設哨官一營官有親兵有付長其親兵分六隊每隊設什長一名率親兵十名伙勇一名計六隊凡七十二人哨官有哨長一名護勇五名其外有什長有正勇有伙勇其正勇一哨分八隊每隊什長一名伙勇一名其擡槍隊正勇十二名合什長伙勇爲十四名其刀矛小槍隊正勇十名合什長伙勇爲十二名每哨合哨官哨長護勇爲一百八人四哨共四百三十二人合之營官親兵爲五百四人隊官在外其聨伍之制親兵六隊則一隊劈山砲二隊刀矛三隊劈山砲四隊刀矛五隊小槍六隊刀矛每哨八隊則擡槍爲第一隊刀矛爲第二隊小槍爲第三隊刀矛爲第四隊擡槍爲第五隊刀矛爲第六隊小營爲第七隊刀矛爲第八隊總計一營劈山砲兩隊擡槍八隊小槍九隊刀矛十九隊共爲三十八隊每營皆用長夫四十八人搬運一切另長夫三十人搬運子藥火繩及各項軍裝其統領或十營一員或數營一員無定制此剿平髮逆時湘軍步隊之營制也至同治四年髮逆已平捻燄又張乃添練馬隊其制每營營官一員帮辦一員字識一名一營中立前後左右中五哨其前後左右四哨各設正哨官一員副哨官一員中哨卽以營官爲正哨官外正副哨官二員每哨馬勇五十名散勇五棚每十人爲一棚每棚什長一名散勇九名一營共營官一員正哨官四員副哨官六員馬勇二百五十名什長二十五名散勇二百五十名營官及副哨帮辦字識等共用伙夫二名四哨之正副哨官共用伙夫四名每棚用伙夫一名共二十五棚爲二十五名又一營長夫五十名通計用長夫八十一名合之營哨官帮辦字識各勇等共五百九十二人馬數則營官四匹帮辦一匹字識一匹正副哨各二匹什長及馬勇各一匹共馬二百七十六匹搬運鍋帳子藥則每哨雇用大車一輛共車五輛每馬一百匹之内准每年報倒斃三十六匹如數換領以資彌補此文正當日苦心孤詣手自釐定用以蕩平巨懟重奠河山者也今日者海軍大興凡事一變而從西法槍砲之快利舟艦之堅牢攻無不摧戰無不克誠足使陸讋水慄雄視海疆而亦知當年東討西征備嘗艱苦湘中諸將戮力從戎固别有堅甲利兵不恃此船堅砲巨者乎客曰與君一席話勝讀十年書吾今乃知文正實天生一代偉人其勛業誠有不可一世者子盍略書其制以備吾國家中興之掌故可乎執筆人曰敬諾爰述之於報如此 
[本館接奉電音]  
　　昨由京友電傳上諭五道敬謹譯登○三月十八日奉上諭長萃等奏查出彌封謄錄書手舞弊情形請交部審訊一摺據稱謄錄所書手李冠庭與彌封所書手于慶雲互冐姓名搜出該書手來往字跡並有應試士子姓名二十六人據供係未入塲時受人轉托代辦謄錄因塲規嚴肅未敢辦理查該各硃墨卷並無攺易之處其爲辦理未成似屬可信惟該書手等是否另有别項情弊請旨交部審訊至該二十六卷可否免其扣除等語所稱查出冐名舞弊之李冠庭等均著交刑部審訊務得確情按律懲辦其應試士子二十六人試卷著卽扣除欽此同日奉上諭御史鍾德祥奏請飭各省督撫嗣後不得爲新中舉人給咨代結以杜冐濫取巧等語著禮部議奏欽此同日奉上諭御史鍾德祥奏翰林人員雍積過甚請飭部妥議疏通章程等語著吏部議奏欽此同日奉上諭考試翰詹自� 
光緖元年後久未舉行著於本月二十六日在保和殿考試所有應行預備事宜著該衙門照例辦理欽此同日奉上諭長順奏請將捐資倡辦團練之已革佐領丁喜銷去永不敘用字樣等語丁喜前於光緖三年經署理吉林將軍銘安等以性情狡詐不遵約束奉委捕賊擾累善良奏叅革職永不敘用該將軍輒爲懇情銷去永不敘用字樣著不准行凡永不叙用之員皆係獲咎較重不堪任使何得遽爲乞恩預爲將來開復地步嗣後各直省將軍督撫於此項人員槪不准保請銷去永不叙用字樣以照炯戒而杜夤緣欽此 
[長安日近]  
　　廂藍滿印務叅領志明等以本旂應領本年三月兵丁大檔甲米經户部劄由富新倉開放禀請本管都統訂期赴倉支米當經端邸諭於二月初十日前赴富新倉支領並點派正叅領玉森彈壓上倉領米事宜遂卽備文知照富新倉監督届期開倉以備本旗支領○户部陳副郎業經題補郎中所遺户部山西司題缺漢員外郎一缺應於本部漢題缺主事中揀擬題升户部各堂憲遴得陜西司主事李濂擬正雲南司主事萬錫珩擬陪遞遺題缺漢主事一缺遴得本部候補主事傅超衡擬請奏補於三月初三日帶領引見本日奉旨户部山西司員外郎員缺著李濂補授其所遺陜西司主事員缺傅超衡准其補授欽此於翌日晨述旨後卽知照吏部查照○兵部爲知照事所有 
 
 

Page 2

 
 
本部武庫司主事陳鴻休致一缺請以本部候補主事李象辰奏補於二月二十九日帶領引見本日奉旨兵部武庫司主事員缺著李象辰補授欽此又奏請留部候補之期滿學習主事魏秀琦一員同日帶領引見本日奉旨期滿兵部學習主事魏秀琦著准其留部欽此等因欽遵到部相應分咨吏户二部查照辦理○户部爲片行事俸餉處案呈所有八旗各固山應領本年分孤寡養育兵丁甲米折色銀兩現准銀庫付稱於三月初十日開放爲此片行貴旗飭知承辦人員務於是日辰刻以前赴庫承領莫悞○徐頌閣總憲奉派甲午恩科會試總裁特命工部尙書孫家鼐兼署都察院左都御史孫變臣大司空家鼐涓吉三月初八日未刻躬往履新先期經歴廳分仰闔署官員吏役刑皂人等及五城司坊等官吏皂捕役人等至期赴院伺候分班一體謁見○北城兵馬司正堂爲懸賞緝拿兇犯事准暢春園汛守府移會海淀馬廠郭什哈馬圈門口河内有男屍一具經本司會同五城騐明屍身委係生前頭顱被石物打傷肉破骨損卽時落河水中殞命有屍妻錫戴氏到案認明實係伊夫春隆屍身現年四十三歲係圓明園廂黃旗四甲人案無正兇爲此懸賞出示仰該營坊甲捕及軍民人等知悉如有訪明正兇下落確實首報者著賞銀三十兩若將正兇拿獲送官者著賞銀五十兩决不食言亦不牽累倘有隱匿不報一經查出定行重懲治罪各宜懔遵毋違特示○西單牌樓大街飛車軋斃幼孩一事已綴前報兹聞孩父只此一子當斃後車夫願以所生之子承祧孩父以撫民子以爲螟蛉大干旗籍例禁自願作爲罷諭廳官謂案關人命無論願訟與否必須到案自陳遂將孩父與車夫解送提署究辦旣而坊官騐屍塡格送案移解刑部迄今案猶未結孩之屍棺仍厝街心孩父痛子情切又受訟累與牀頭人悲懷莫釋乘間投繯自縊其妻亦購阿芙蓉膏呑服後孩父經人救活妻則已返魂無術矣○侍衛處爲知照事三月初七日奉旨朕於明日辦事用膳召見大臣後出順貞門神武門走三座門西安門出阜成門紫竹院稍坐走蘇州街六郎莊頤和園東宫門步至樂壽堂皇太后前請安畢玉澜堂稍坐出東宫門走洋郎莊蘇州街紫竹院稍坐進阜成門由西安門三座門神武門進順貞門還宫欽此○刑部左侍郎阿少司宼克丹前往東陵查工都察院左副都御史楊副憲頤現派會試總裁所有前派從行耕耤禮届期弗克將事經禮部開繕刑部都察院堂銜奏請攺派三月初七日奉硃筆圈出刑部尙書松溎都察院左都御史裕德欽此○吏部爲示傳事所有揀補奉天敦化縣知縣一缺本部定於三月十一日奏請欽派揀選相應示傳在部投供之應補知縣梁亨吉白希李葆芳魏雲鴻吉元萬琨劉文煃宫耀月陳鼎勳唐安仁等務於是日黎明赴天安門外本部朝房報到聽候點名上班揀選如有執照携帶呈騐○廂藍漢吉副都統恒訂期三月十一日辰刻在堂子明同寛街本固山署内挑補五個甲喇領催三缺馬甲四缺敖爾布二缺養育兵二缺並考送保挑鑾儀衛整儀尉人員先期由印房分傳應行挑送人等務於是日黎明進署預備○户部爲片傳事所有廂紅正藍廂藍三旗各營應領本年本月兵丁甲米折色銀兩現准銀庫付稱於本月初十日開放爲此片傳貴旗飭知承辦人員務於是日辰刻赴庫承領莫悞 
[西電譯登]  
　　倫敦十八日來電云美國各處失業之人齊赴華盛頓京城擬請鴢統代謀資生之計行至中途有多人患病困頓異常輪車亦不肯運　 
[京口小火]  
　　十七日午後鎭江南門石頭巷王大元雜貨鋪失愼頃刻蔓延警鑼響處城内各善堂水龍風馳電掣而來吸水噴救有頃卽熄僅焚去瓦屋兩椽左右隣雖受虚驚幸保無恙 
[皖中火警]  
　　距安慶數十里之古塘寺西鎭圩楊家渡等處先後失愼焚燬房屋數家災民匍匐至省垣向太平局哀求佈施局董痌瘝在抱向撫轅瀝禀情形沈仲帥憫之慨捐洋銀二十元交局董淸查散放 
[武林火警]  
　　本月十五晚初更時杭州薦橋忠孝巷某姓家不戒於火焚燬灶屋兩椽柴房一椽走廊平披二椽聞火起於灶倉中幸四圍俱有高墻不致延燒正屋當火光燭天時水龍會中人望烟馳救及至則已烟消火滅乃卽次第折回 
[派船迎迓]  
　　江蘇藩憲鄧小赤方伯陛辭南下行抵滬江已列前報蘇州官塲聞此消息已派普慶輪船委員李干戎文斌於十六日傍晚帶領砲船赴滬迎迓 
[勘估塘工]  
　　杭州訪事人云海塘日久坍塌居民具禀陳諸杭州府陳太守太守批飭縣宰估工修築某日西防同知季司馬錢塘縣朱邑尊會同紳士丁君命駕往正陽門外由開化亭至六和塔逐叚勘估互相商略自淸晨九點鐘至午初事畢至某寺小憇寺僧設午膳欵之聞所估工程非六千金不辦但不知能集事否也 
[因姦謀案定讞]  
　　上海縣人吳妙林因姦謀斃阮阿狗一案屢經蘇州府發審局研訊讞旣成備文申詳解司過堂吳妙林忽在臬司堂上翻供此已登諸前報兹悉是案經黃廉訪訊實吳等皆已畫供現已擬定罪名吳妙森因與阮張氏通姦起意將其夫阮阿狗謀斃實爲罪魁禍首擬以斬立决妙林之弟桂林不應解身上之帶帮同妙林勒斃阮阿狗罪有應得擬以絞立决阮張氏雖與吳妙林通姦然謀斃本夫之事並不知情故擬以絞罪 
[浙省决囚]  
　　某日杭州仁錢兩縣奉臬憲公文飭斬决盜犯八名遂由獄提至大堂略詰一二語卽喝令如法綑綁會同城守營押赴淸波門外法塲處斬將首級盛以木籠發往犯事地方懸竿示衆是日另决於潛縣謀夫之犯婦一口年約二十餘臨刑時極口呼寃放聲大哭忽一聲砲響而血肉已狼藉泥中矣兩大令乃同往土榖祠拈香然後回署 
[鎭江命案]  
　　鎭江西門橋南首西瓜灣一帶盡係海州客民所居此輩多以推車爲生棲息於此竹籬茅舍一望如林中有某甲年逾而立家道小康素有烟霞癖在丹徒縣驛爲馬牌夫見某孀婦而悦之屢冋調戲婦亦淫蕩性成不守柏舟之節甘蒙墻茨之羞遂結露水因緣旣而共訂白頭之約甲以渡頭一舸迎桃葉而歸自入室後琴瑟靜好形影不離數年以來尙無子女遂於去春託人在淸江購一小女撫爲螟蛉女年十二貎甚陋甲厭之時以鞭撻從事鄰舍聞而惻然從旁解勸甲忿然曰吾管女兒與爾何干如再饒舌當更痛責鄰人畏其兇橫不敢過問女自此益遭磨折如坐狴犴中本月十五日午刻甲又將女痛責復以細麻繩將女手足捆縛懸掛梁間一轉瞬大便淋漓而下甲令女食之女不肯又舉鞭重笞女痛不能忍連呼救命適鄰右某老嫗聞之趨至甲家目覩形狀遂長跪代女乞命甲愈忿持切菜刀一柄欲將女殺斃嫗大驚奔出喚集多人向甲解勸甲以惡面目相向手執木棍亂毆乙丙丁三人不服謂甲無禮太甚卽舉長板凳擲之甲未及避讓適中右臂骨斷筋折昏倒於地登時殞命婦卽告知地保地保以事關人命不敢延緩急赴縣署禀報次日上午王伯芳大令帶同刑仵書差臨塲檢騐仵作報明實係因傷斃命大令復出座詳視一周飭令塡格具結棺殮遂將乙丙丁等三人帶回縣署聽候詳辦當檢騐時圍而觀者塡街塞巷頗形擁擠 
[石倒傷人]  
　　前報紀昭文縣逆犯陸幅襟於本月十四日由撫憲督同藩臬兩司恭請王命正法云云兹悉是日在大校塲行刑時觀者人山人海擁擠異常北寺前有石條一竪於山門之側一時人多擠軋石條移動砉然一聲遽爾倒下壓傷三人内有裝不烟之某甲年僅十五壓傷右足骨碎如粉尙有二人一爲某姓子一爲兪姓婦皆受重傷當經家人舁歸延請傷科醫治聞在珍性命皆難保無虞也是誠无妄之災矣 
[羊城春雨]  
　　粤東訪事人云候補道周曉丹陸壽民兩觀察經督憲保奏送部引見兩觀察現將經手各事料理淸楚向各憲禀辭擬於日内束裝北上○某甲在河南某店傭工樸實老成爲主人所倚重日前向某家收得帳銀數十兩携之以歸行經賭塲不覺見獵心喜入塲共 
 
 

Page 3

 
 
博不料五木無靈全軍盡覆自付無以見主人遂購洋烟回家背人呑服迨毒發時家人始覺多方解救無能爲力幽魂渺渺竟赴重泉人謂賭近於盜而不知亦近於殺彼有賭癖者可不知所鑒戒哉○牛羊豕向例免税現任關憲德榷使整頓税務諭令一律抽收於是外埠羊豕向由海道運來者至上皆裹足不前省中羊豕價値爲之驟漲每斤需錢二百有奇彼欲過屠門而大嚼者不免雙鎖悉眉矣 
[鷺島雜言]  
　　厦門訪事人云三月十三日興泉永道英鶴皋汀漳龍劉璞堂兩觀察水師提督楊西園軍門漳州鎭侯桂舲鎭軍同乘南澳輪船赴省祝譚制軍壽辰文武各官均至接官廳恭送○厦門港湖裏白頭建築砲臺附近民間墳墓經地方官出示曉諭由官給價限日遷移○太古洋行每擬在厦門設立躉船俾各輪船秘載貨物易於起卸地方官恐有碍駁船户衣食詳經省憲移咨總署立案永禁兹聞此禁已開税務司接有准造躉船碼頭之諭小太古公司淡水輪船遂於本月初八日由上海帶一枝桅夾板大躉船一艘到厦寄泊典寳路頭海中○本月初二日有某甲者醉中躃𨇨至後路頭某姓烟館吸烟麴秀才忽起酸中將櫃檯擊破巡夜委員過此聞聲入内欲將甲薄懲烟館主不願開罪於人代爲求免乃罰令照償所失不復深求○二月三十日同安渡船遭風沈溺致斃二百餘人初十後屍身漸漸浮起好善者醵金撈起就猪屎窟擇地瘞之 
[三巴春雨]  
　　有人自四川至宜昌述及三月初二日行至歸州是夜大雪岡嶺積至尺餘平地則隨落隨融宜昌大風驟起天氣轉寒却未見雪相距不過三百數十里而氣候之不同已如此○興山縣地多山嶺山中產野牛野馬野羊之類時出沒於長林豐草間一日山中人獲野牛一頭止一角口有獠牙二約三寸許露唇外權之得一百八十餘斤食之味亦美○郭某自稱員外以狎娼聚賭爲事近被地方官拘案繫諸犴狴又有某甲者亦因犯賭被逮供出羽黨二十餘名近已派差逐一拘拿從此地方或可稍靜也○法國某員上月由滬來宜復往重慶游歴近與重慶保險行主同回宜昌不日附輪仍回上海勝水名山均歸眼底壯哉此游 
[神山雜志]  
　　蕪湖訪事人云牙厘局許小巖觀察奉大憲調署皖北道篆務於初四日由皖垣謝委回蕪遂卽挈眷買舟導以小火輪於初七日解纜下駛取道邗江繞淸江浦而抵鳳陽啓椗時蕪地印委官紳咸高車駟馬薈萃江干唱陽關三疉以誌别忱水陸各防營亦站隊長堤旌旗耀日戈戟凝霜俄而砲聲大作烟燄彌天少頃則已旌帆遠去烟水蒼茫惟漁舟數葉撒網於雲水光中耳○江口養疾所去冬由合肥李紳捐助洋水龍一架以備不虞惟龍夫經費尙無所出上次吉祥寺後大火延燒二百餘家慘目傷心實爲平時罕有附近閭閻咸有曲突徙薪之意邑紳彭君邀同江口各行棧勸募經費每月如數百文至數千文各自酌量輸將現已略有成數不日派定水夫置備水桶苟再遇警卽不難與火龍火馬對壘交鋒是亦急公好義之一端○前報淸明佳節日麗風和緑女紅男咸赴赭山踏靑時有靑皮多人故意從山巔向下抛擲巨石衝擊西人墳墓英領事阿君聞知前往察看若輩不但不知歛迹反敢任意兇狂當塲雖經洋務局老湘營前來彈壓而領呈以若輩屢屢肆意輕狂非嚴予創懲必致愈無忌憚函致道憲縷叙此意道憲當卽通飭縣局嚴拿犯事之人務獲究辦並札飭此後是地凡遊宴之會縣局均須預派兵役小心保護○牙厘局文案一席向派委員辦理非鮑叅軍之書記翩翩不能勝任而愉快日前原辦劉子通别駕别有公呈禀請交卸許觀察以現委帮辦保甲饒芷薌刺史兼辦斯席游刃有餘○勝鳳大觀兩戲園自去冬先後閉歇聲歌絶響法曲飄零顧曲周郎每有李龜年重到江南之暵近有陳士忠等糾合梨園子弟就勝鳳園重整排塲選舞徵歌於月之十二日開張一時西園貴客南國才人無不裙屐畢集後至者雖倍其資亦無立錐之地可謂盛極一時矣然未知能常保此盛否 
[安慶官塲紀事]  
　　安徽鳳潁六泗道雙錫五觀察因病陳請開缺沈仲復中丞允之函商兩江總督劉峴莊制軍暫委候補道許小崖觀察署理一面據情人告擬請以王鼎丞觀察補授是缺然僅得諸官塲傳述未見有明文也○候補縣許明府崇貴奉藩司德靜山方伯札委護解京餉銀六萬兩明府奉札後卽會同庫廳赴庫如數具領釘成木鞘定於本月十二日啓行○前署四川臬司本任永寗道黃觀察雲鵠於本月十二日行抵安慶省垣晉謁沈仲復中丞并遍拜兩司以下各寅好聞由卾省珂鄉來此不日卽須遄回○委辦鹽河厘務候補直隷州李某亭直刺家澍於本月十四日奉藩司德靜山方伯委赴漢口辦公○懷寍縣章榦臣明府因公赴漢口事畢於十四日返皖隨赴各憲轅禀見 
[秦淮桃浪]  
　　金陵訪事人云春風澹蕩芳草暄妍偶散步於雨花臺後忽見一斑毛稚鹿狂奔而來山下三五人家小成村落鹿方竄逸村犬出而狂吠村人聞聲並至或角之或犄之細玩其脊有鎗痕數處知爲獵人秘傷示幾果有兩獵户倉皇而來知鹿已爲村人所行向之索取村人不與彼此爭鬧揮以老拳獵人雖衆寡不敵而手法頗靈鬥未半晌忽聞轟然一聲村人已紛紛倒地有傷頭面者有傷腰脊者有傷足脛者獵人恐釀命案欲舍鹿而逃經村人扭以入城欲令南面者一部短長旋有人爲之排解令以鹿歸村人仍罰臘户出洋三元爲養傷費兩下始息爭端○某翁楚人也僑居金陵太平橋經營縀業與老妻食苦有年銖積寸累薄有囊資而苦於無子鄰人某甲勸其置妾爲側生旁挺計適有某大家婢年正及笄欲效白傅之遣楊枝翁遂以洋蚨百番藏諸金屋白髮紅顔婆娑相對樂也可知不意妻有妬癖而妾亦驕悍不爲下月餘以來始則唇舌相角繼則拳棒交加翁調停其間疲於奔命一日翁有事出外怱怱歸來但見房門已掩扣之寂然無聲自窓隙覘之妾己高懸梁上救之而蘇未幾又置阿芙蓉膏於籢内翁見而棄之未幾又因口舌細故取廚刀自刎幸所入不深未至殞命翁無可奈何乃遣妆他適近日始覺平安甚哉二女之不可同居也 
[皖中雜誌]  
　　安慶府署失竊衣物爲數甚鉅當經首縣章榦臣大令履勘情形勒限嚴緝並大張賞格移文鄰縣一體緝拿近在大通某典鋪吊出衣服七件尙有數十件杳無著落竊賊亦未弋獲○西門外溝二口人某甲夫婦年近半百生一子甫四齡初九口在門外游玩適附近某木棚堆存松木數十株孩與鄰家六歲孩戲登其上不虞松木未經放穩霎時滾下將甲子頭顱壓碎六歲孩幸保無虞未幾甲夫婦跟蹌奔至撫屍痛哭旋向木棚饒舌經街鄰調處令木棚主給錢十千爲棺殮費其事始寢○某甲年甫三十餘十一日早至西門外江邊洗衣立足未穩倒入波中旁有漁舟急欲援救勢已不及有頃家人聞信號哭而來第見江水茫茫欲正首邱而不得世無曹娥誰能入不尋屍負之以出乎傷哉○東門外五里廟大教塲爲各營平日操演之處邇來演武廳被風雨摧殘勢將傾圮經首縣撥派差保雇匠興修以待沈仲帥定期大閲 
[方伯啓行]  
　　江蘇藩司鄧小赤方伯入都陛見回南前日行旌已抵滬瀆渡登官舫小泊北市觀音閣碼頭昨晨用小火輪船帶赴蘇垣瀕行江海關道聶觀察提右營叅將廖叅戎松海防同知劉司馬上海縣黃大令英讞員宋通刺法讞員葛同轉均至江干恭送英法兩公　因此皆停訊一天 
[鵠候旌麾]  
　　新簡浙江巡撫廖榖似中丞陛辭南下將次蒞滬各情已紀前報上海縣黃大令預飭辦差家丁在金利源天津碼頭預備供張駐紥滬南徽州會館之督標忠信兩營及撫標滬軍營蘇松太道親兵各整隊而出排列江干浙江巡撫部院親兵二十名由劉哨官帶領來滬恭迓節麾至鐘鳴二下招商局豐盛輪船抵埠詢悉中丞乘新裕輪船當待晚間一二點鐘方可抵埠各營兵聞信之下咸整隊而歸俟憲駕到時再行迎迓 
[築路述聞]  
　　由前上海縣黃大令奉關道憲聶仲芳觀察諭飭自本埠大關碼頭起至集水街口止興築沿灘馬路一條以便行人猝遇 
 
 

Page 4

 
 
火災水龍皮帶易於安設大令奉諭後照會堂董曹寄耘朱吟香瞿詒蓀諸君帶同縣署丈量書前往勘丈此處前經水利局淸理後每碼頭竪立樣　現照原址勘量闊之處漲至八九丈狹隘之處漲至三四丈不等將擬造册升科俟議妥後卽行興工起築 
[壽母稱觴]  
　　昨爲蘇松太道聶觀察太夫人設帨之期本埠文武各員咸往道轅祝嘏美國領事偕繙譯官乘馬車至小東門換坐大轎入城詣道轅晉祝觀察殷勤延入禮文歡渥相對雍容有頃始興辭而出 
[盜犯充軍]  
　　盜犯蔣老五伍桂林郭金奎等前年搶奪協大昌信船逮案後經縣尊訊鞫供係在傷並未動手詳奉各憲擬定軍罪兹奉部文並蘇撫憲奎大中丞札飭將該犯等定地起解黃大令奉文後卽飭經承備文造册一面移文至城汛營請撥護兵六名卽行護犯解赴嘉定逐程到配計蔣老五解至四川巫山縣伍桂林解至福建浦城縣郭金奎解至甘肅涇州 
[匪黨成擒]  
　　江北人大兆子卽大棗子安淸道友一流人也昨因拘拿積竊鍾子良供詞牽涉葛同轉密飭包探拘拿孫包探奉諭後帶同深夥至小東門外拿獲送入捕房捕頭命押候堂期解訊 
[丐夥被毆]  
　　趙王氏家住滬城大東門外廿三鋪地方充當丐頭雇夥楊阿八約束流丐不准强討滋擾趙族共有四房畫疆而治誓不相　昨日姪婿蘇春林爭奪地叚與雇夥楊阿八在大東門外雙龍泉茶館打架楊被毆傷腰肋趙王氏不肯干休令其子趙泰增作抱告同受傷之楊阿八赴上海縣求請騐傷値日差禀明黃大令著補詞呈候察核 
[道士喊寃]  
　　昨日有茅山道士張理淸至上海縣大堂擊鼓喊乞伸寃値日差詰問何故答稱被西門外白雲觀住持擊傷右臂値日差禀明大令飭差驅逐不准逗留 
[穩婆被困]  
　　朱友生家住滬城館驛弄常在邑廟賣煻爲生其妻陸氏以收生爲事年逾而立生涯頗不寂寞有某甲者利其貲昨日使人倩陸氏收生誘至虹橋西廣德隆烟館門首一擁而進拔去首飾物件有頃甲至謂陸氏曰爾慣害小孩性命今日誓不相容陸氏狂呼救命飛奔而出與其夫朱友生重至烟館與甲舌戰一塲嘵嘵不已觀者爲之塞途 
[滬南瑣語]  
　　江北人陳茂春向爲海貨生意孑然一身有劉盤龍之癖將客帳洋若干元收用行主知覺遂下逐客令流落在外時作書空咄咄狀昨日午後行經郎家橋徘徊審顧見有人經過卽奮步追之行者爲之裹足有頃竟步屈大夫之後塵躍入波心適潮水甚漲順流而去經柴船上人瞥見設法撈置岸側已痴若木雞矣旋經相識者舁至寓中延醫調治雖未占滅頂之凶然受驚已不淺矣○有趙信甫者爲洋貨店夥昨日欲往浦東遂至萬裕碼頭喚某甲所駕划船論價不合致啓齟齬甲一聲號召鄰船上人均來助陣趙寡不敵衆致被甲持篙擊破面皮血淋淋下後經人勸至小茶肆評理不知所終 
[澤及窮黎]  
　　蓋聞爲善有徵必膺福報救人之危定迓天庥敝堂停止粥廠循例開辦施診給藥以療貧病設立義塾以訓童蒙恤嫠发拯貧婦惟是向無恆產經費全　　近○各大善士畛域不分槪解仁囊以資接濟功德豈淺鮮哉茲蒙江西梅大善士募助銀四十三兩三錢淮安曹大善士募助十五元嘉興德號助四元安徽德大路大善士助四元五角天津海防營務處文案許大善士助二元蕪湖黃大善士淸江德昌吳大善士武昌公濟益方大善士各助十元紹城胡大善士募二十元甬江余源潤正陽鹽局凌大善士各助十元甬江童善士王旭初善士蘭溪胡善士各助四元甬江寳和森秦大善士助七元又銅洋三元費智淸房助五元河口程升記助十元零五角餘姚觀察第謝大善士募助十二元香港林大善士募助四十元新市陽泰典助三元烟台順泰助七元漢口吳恊和阜昌靑浦程琢成各助二元安省王甲三助一元本埠隱名氏袖海書局熊各助五元廣利各助三元裕元號助四元林裕隆信源祥廣永和各助二元洪盛號助粥米一石玉潤堂怡泰吳積山書局陳聚豐慶裕豐各助一元謹登報　以誌鳴謝[  滬北同仁永善堂司董等謹誌] 　 
 
 
 

Page 5

 
 
夫洋烟一物產自泰西人皆知之初來原爲藥引有益無損迨後之人熬作烟膏或借以消遣或藉以叙談日久遂成痼疾每每欲求善法戒之但慮其戒後病若叢生是以欲戒不敢屢戒不成此非戒烟之心不堅其综未得良藥者也本堂之戒烟丸用正龍涎香爲君去其烟積配入正高麗參鹿茸末以培元而補氣其餘助以术茋苓草化州橘紅並自藏數十年廣陳皮化痰等藥熬膠去渣取其精液爲丸故服而不滯服丸後不思吸烟由次漸减不半月共烟癮盡除精神加倍容貌光彩皆由不入烟膏烟灰故得永無後患更喜者腎元復固提神益氣正本淸源眞誠戒烟之第一良藥也均稱靈效請嘗試之○每大瓶價洋五角小瓶洋二角半廣東普仁堂鋪在上洋棋盤街開張 
 
 

Page 6

 
 
   
 
 

Page 7

 
 
   
 
 

Page 8

 
 
德興又晚往長江鴻安公司寗波輪船晚往香港粤省　　　　 
 
 

Page 9

 
 
[靑塚埋香]  
　　揚州徐凝門城外對河在素荒僻殘榛斷棘滿目凄凉本月十一日上午鄉人某甲見二男子舁一錢櫃至此處　埋後有老婦相隨形色慌張遙視櫃内彷彿有人大疑急奔告地保及地保馳往果見一及笄女郎屍蜷臥其中當將兩男一婦拘住一面赴官署呈報林大令帶同刑仵穩婆人等臨騐據仵作唱報女屍係生前服毒自盡大令出座親視飭暫收殮封誌而將男婦帶回縣署聽候訊辦於是城廂内外到處哄傳據聞婦係七十鳥以洋銀百餘元在下河買得一女帶往靑溪桃渡間穩築香巢高張艷幟女雖墮落風塵頗欲得有心人委以終身近來意有所屬將謀脱籍而鴇婦不肯失此錢樹子又恐銀潢水淺鵲易成橋牛女雙星有時相見遂將女移置於二分明月閒以冀斬斷情絲消除綺障不意到揚數日小妮子知中詭計遂以芙蓉膏代斷腸草一夕罡風竟歸碧落鴇恐母族聞知或興問罪師故作此狡獪伎倆不料爲鄉人所見赴官報案可知天道昭彰冥冥之中固有褫其魂而奪其魄者想賢大令必當鎩肅者之羽爲小妮子一雪沈寃也 
[拔刃尋仇]  
　　山東人某甲安淸道友也向在蘇州閭門外湖澱上開設賭塲抽頭漁利近與江北人李某結成不解之仇某日淸晨糾合同類三十餘人或持鐵尺或執巨棍麕集於吳趨坊巷口逾時李手持洋銀九枚錢籌四千文踽踽獨行甲黨突出不意拉其髮辮按倒在地拳棍交下李孤掌難鳴一籌莫展旋被拖至河干欲令向龍王座下獻技行數武之外遙見一簇人蜂擁而來大譁曰援兵至矣急釋手甲又拔出利刃向李頭上及腿上連砍數下始一哄而散李飲刃後鮮血淋漓不省人事當經人舁歸急倩傷科敷治聞傷勢甚重難保無虞也 
[分肥判繳]  
　　鄭洽記土行被焚後遺失首飾洋銀爲數不少前日縣捕趙金見有江北小孩陳小木陳鶴海并阮天元同子阮長發携有錫匣銀錢等形跡可疑遂將四人一併拘獲解至縣署禀明黃大令升堂訊問陳小木供年十二歲在火燒塲拾得小箱一口内洋一百元被阮長發所見向其父阮天元告知又有賣荸薺之陳鶴海亦在塲阮天元酌議三股均分每人分洋三十三元訊問陳鶴海阮天元均供分洋屬實業已花用盡凈大令曰陳小木拾得洋銀情尙可原免其追繳阮天元陳鶴海不應强分著押候如數繳案違干比追 
[英界公堂紀事]  
　　孩子陳來發失路無歸沿途彳亍由巡街捕帶至捕房移送公廨詢厥來由自稱寍波人年十一歲父亡母親挈之轉嫁時遭後父打駡近更驅逐出門宋通刺飭暫時留養以便過堂訊問○曹裕富藍縷如丐病臥路旁巡街捕見之雇車舁至捕房移送公廨宋通刺飭送請棲流公所董事留養醫治 
[美界捕房紀事]  
　　無錫鐵工馬泰山面黝黑若鬼薪兩目灼灼然獨喜尋香獵艷昨晨鐘鳴八下行經楊樹浦路見有少婦婷婷　嬝蓮步輕移遂入以游詞漸漸捱近身旁妄欲一親薌澤婦怒而詈馬初尙頑皮　臉繼亦反脣相稽小巡捕房副捕頭惠爾生見之拘入捕房押候解赴英公堂請宋通刺懲辦○前晚十一點鐘時江北人陸桂成奔赴捕房訴稱陳金桂錢昌淸黃觀光黃張氏等人在裏虹橋漢璧禮路誘匿一四歲女孩捕頭立飭包探竇如海往查旋得之天潼路十八號屋中遂一併拘入捕房捕頭著押候解赴公堂請辦○西人某甲家於閔行路第三號屋中昨扭比鄰細崽孫阿榮及李阿甫至捕房訴稱前晚十點二刻時伊等由窗檻躍人意圖竊物適爲妻子所見是以扭請送懲猶憶去年亦曾失去金表等物迄今尙未獲贓捕頭立飭包探前往察看情形一面將李孫管押 
[火賑續登]  
　　謹啓者本埠南市火災撫恤情形早已乞登報章知蒙公鑒今續奉到集腋鄙人由壽康莊匯助銀二百十五兩三錢大東門外大碼頭南江海關北公醮餘貲移助洋十八元二角四分六厘鴻源質鋪洋五元趙雅堂求母康健二元程楚善求免破財二元陳彥記有心無力子蘇知足氏各洋二元徐伯星眞有益齋主各洋一元除彚交同仁輔元堂散給外請登報章叩謝宏慈上海六馬路仁濟善堂籌賑公所施善昌等謹誌 
[浙省官報]  
　　三月初一日候補縣趙聨元蘇州人號曾三由京引見來省禀到候補府經歴譯錫　由蘇　咨來省禀到吳世寳禀奉　司委新學憲文巡　　叩見　標禀知臬司筋知前辦科塲保甲蒙記大功一次叩謝張文晉禀辭回湖州差遣縣丞白曾蔭禀辭解餉赴都程筆元禀銷艮山門外分巡差主簿陳彭壽禀辭赴　州差　巡　　希傳禀見叩辭赴　縣絲捐差○初二日正任永嘉縣邵彚經禀見辭赴温郡會算交代大挑縣徐引淸禀知藩司委淸湖釐局差禀見叩謝候補縣王　夔禀見辭赴海運津局差未入流高炳堃禀知由金郡護解東陽義烏二縣人犯來省禀到○初三日前署臨海縣蕭治輝禀知交代算結欵項掃數解淸呈送府結禀見景　縣侯康田禀知交案銀兩　　解淸定海廳道頭巡檢張樹培禀見山陰縣丞許之鼎山陰候補巡檢卜兆璜金華俱禀知督解秋審人犯來省禀到馬鼎禀銷金衢嚴查小錢差縣丞鄭祖庚禀知到良山門外分巡差○初四日候補府趙篤恩自工次回省大挑縣柳商賢禀奉藩司飭知題署寗海縣缺叩謝○初五日候補府顔鍾　服關由京服回省禀到運副祝良禀銷錢江緝私差杭府知事錢壽恩禀知受事買延暉禀卸事禀辭赴海運差陳良棟禀知藩司委湖漊厘卡差叩謝縣丞程肇元柴橋主簿　延夑龍山俱叩辭赴茶委差縣丞張溥長興從九品吳銀　烏程俱禀知湖州府委解秋審人犯來省禀到 
[江寗官報]  
　　三月初十日叅將王俊德叩謝委先鋒官通判程　禀知候候道趙濟川於初九日酉刻病故運判楊葆鈞由揚來直隸電報局知縣莊　直隸來知縣唐加楨禀知赴徐州議辦湖團升科事宜候選縣丞梁棻辭回湖南○十一日副將易古吉謝委先鋒官都司李長年叩謝借補淮安城守營守備縣丞朱岳年銷如　冬防差回○十二日籌防局候補道曾辭赴圌山關看工候補道范德培蘇州到寗國府楊綜淸頴州府王汝礪阜陽縣蕭先鎬海門同知王寳運判發應宸由揚來分省候補縣曾祖梁卞二圩來府經歴黃應鼎由蘇回均到通判徐士英奉司委查徐屬積榖差○十三日辦理機器紡織局三品銜分省補用道唐產到由滬來叩謝委南洋隨員借補淮安城守營守備都司李長年鹽捕營都司趙楚材禀知交缷新兵右營均見知府凌家森奉示寫履歴管帶新兵右營簡以和禀知到營接事委查淮北鹽池委員運判蔣志沂運判楊葆鈞均到由揚州知縣王治觀禀知缷辦榖米局並交代淸楚從九姚元吉銷沛縣冬防差 
[蘇省官報]  
　　三月初四日通判恩專丁來省謝飭知海運案内蒙保直隸州用昭文縣梅禀辭知縣陳壎辭回通港厘局又翁傳照禀知奉委解餉赴　武　縣典史吳祖蔭謝飭知回任家人禀報家主前昭文縣趙秉鎔於初二日丑時病故於初五日已時大殮○初五日知府馬玉田辭回滬通判林步　辭回滬知縣文元彬禀知奉委解餉赴　州縣丞易簡鎭江來府照謝敦化銷丹陽縣保甲差委署南匯縣典史岳廷　辭赴任十九日撫憲奎大人同日上海道聶老太太張氏均壽辰○初六日長江提督黃到知縣范樹恆震澤公幹指分江蘇試用府經黃經徵江西人由京騐看到省○初七日同知高五雲鎭江審案回知縣張克煊辭赴寗見制憲武進縣典史吳祖蔭辭赴任○初八日知府戴文佐禀知善後局委解崇明海塘經費赴滬卽辭知縣文元彬辭解餉赴楊州又周相輔金陵見制憲回黃裳治辭赴寗見制憲○初九日長江提督黃辭行留川補用同知陳慶榮辭赴湖北通判姚壽春由寗來知縣褚成憲常昭内河厘局來震澤縣　專强汝諤禀謝卽辭赴任縣丞徐炳章南京來知縣用候補縣丞徐耀賡湖南人由寗分蘇來省 
[上海新關後源通官銀號勸順直義賑公所經收總辦河南烏龍集釐局嚴芝之太守經募第十三次捐賑淸單]  
　　河南厘局幕友潘和卿姚森甫趙雨亭陳子寳戴　誠邵思銘助錢二十千文嚴芝之太守助銀一百兩盧義順助錢五千章全興泰興協巨昌永等四十户助錢廿五千三百文三品銜前刑部郎中江助錢五十千文方大興銀十兩周振昌錢三千文孫萬淸錢一千文方翰臣代募馬壽堂怡元店等三十四户銀二十七兩萬順德錢一千五百文公盛遠錢一千五百文大豐錢一千五百文春和錢一千文徐文學錢五百文韓鳳啓錢一千文公興等二十三户合錢十千零一百文張應選等五十二户合錢二十一千文葛耀春等四十户合錢十七千文河南豫軍精鋭前　銀十兩吳安　等八户銀二十四兩汝陽縣庫房等十四户錢十千文畫錦堂韓滋德堂王銀二十二兩無名氏等七户錢十三千四百文顧友　等二户銀十一兩倪寅南等十二户合錢十八千九百文西平縣署内外等二十四户合錢二十二千二百文華切余等四户銀十四兩李周臣等十二户合錢十四千五百文張靑雲等十户銀四兩零五分周永高等二十一户合錢二十二千五百文吳欣愚等四户銀十三兩無名氏五户合錢八千文三義公等二十九户合錢四十七千文劉世昌典等二十四户合錢六十六千文吳永　等十四户合錢七千八百文胡宏彩等五户錢二千二百　道生等十六户錢六千三百董三義等六户合錢二千七百王興泰等廿四户錢十九千五百杜箴甫等三户錢四千銀三十兩荆　堂倪等四十户銀三十兩世和堂胡等五户銀十九兩滋德堂錢四千固始往流集厘局卽補縣正堂苗等十九户銀八十二兩永順福等四户銀二十兩任宗昉等三十六户錢十八千二百杜永康等十户錢四千二百任爲良等三十户錢十九千八百文 
[緒綸公所聲明]  
近有射利之輩以僞亂眞將寗波鎭江寗綢冒充正號杭寗綢每尺四角四分居然上報貼招遠商過客受其朦洞實非鮮淺特此聲明 
 
 

Page 10

 
 
   
 
 

Page 11

 
 
本號開設上洋四馬路中朝南門面清膏每洋一兩宿膏還灰二兩陳膏二兩四公膏二兩八近埠固巳馳名遠處特恐未曉如蒙寄購方知正路 
 
 

Page 12

 
 
   
 
