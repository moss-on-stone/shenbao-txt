# 1916 - 149 - 4915555

 

Page 1

 
 
遊記 
[羗海雜誌（三）（十）（一）（生入）]  
　　其城隘有樹敦城在曼頭山北周穆王時犬戎樹惇居此因名爲土谷渾舊都又湟中城長寗城歸義城破羗城沓中城又臨羗城即臨江砦東距西寗二百八十里廉州城龍支城宗哥城均東北距西寗百二十里廓州城東北距西寗百八十里來賓城在靑丹谷東三十里西海城在靑海東（西海郡有二二爲王莽置治西海城一爲隋置在靑海西十五里治伏俟城即土谷渾　都）宣德城威定城皆在靑海西以上皆漢代所築又白土城在大河之北爲緣河津濟處本曹魏所築又澆河城係晋時築樂都城係南涼　龍居城　威城均係西魏築河津城達化城綏遠城洪濟城又疊州城在洮州衛邊外二百里芳州城在洮州西南塞外以上均係後周所築河源城曼頭城遠化城又洮陽縣歸政縣洮源縣密恭縣常芬縣均在洮州西南塞外以上皆隋代築又赤水城賀眞城與樹敦城相依寗頭城在白蘭山東北均係土谷渾所築積石城合川城矅武城漒州城制勝城大嶺城邏婆城又宛秀城在榆谷　唐河西九曲城安人城在星宿海西神威城在靑海上應龍城在島中臨蕃城在河源軍西六十里白水城在臨蕃西百二十里定戎城在白水城西六十里大漠門城在西甯西二百餘里近榆谷綏和城在西寗西南二百五十里威戎城在西寗西北三百十里（舊志云在星宿川西北三百五十里）以上皆唐代所築又伏俟城在靑海西十五里臘城在靑海西南帶星嶺城在星嶺膚公城本吐蕃結囉城在廓州北二十里石堡城本吐蕃銕仞城在赤嶺東三十里以上均係吐蕃所築又安川堡在巴金嶺上寗川堡在安川北四十里同波堡在廓州西十七里南至大河不及一里順通堡在積石城東十八里淸平砦在西寗西南百餘里懷河砦舊名丁零谷德固砦番名勝鐸谷在龍支城東三十里以上　宋代所築餘如臨咎城在西寗西百里承風堡在承風嶺上懸水鎭在靑海南石門堡大同堡均在石堡城北羅亭近積石山駱駝橋在大漠門城西濱河洪濟橋在廓州西南百四十里又磐夷戍大母橋望娘墩等處皆不詳建築時代望娘墩者相傳唐太宗女文成公主下嫁吐蕃贊普葉宗弄贊中宗弟雍王守禮女金城公主下嫁吐蕃贊普葉隸蹜贊前後彩輿入藏凡靑海四川邊界一路設台站供佛像遍植長安苑囿携去之花種名曰望娘墩云凡此山川城隘余多有未至者雖至亦不能指其名所惡蠻人無知名人古迹不知愛護有城堡而不居必毁之有碑碣而不識必碎之所過未始無荒城古壘殘垣斷壁之迹而苔蘚榛棘滿目凄涼立石長埋焉得泥史乘所錄妄加纂攷余後持此主義知之爲知之不知爲不知而已不特此也凡蒙民所居地方地多蒙名番子與僧家所居地方多番名（蒙古僧大半操西藏語番語與西藏音相近也）無漢名者甚多也近邊一帶有漢人居處地方始有漢名遠者雖有漢人居處除名山大川以外亦槪從蒙番名求其漢名不易得也而蒙番言語與漢人所譯者又每有歧異且或同一地名甲乙同稱而彼此有異音者言出一人而前後有異音者此等處最易誤會如東科寺境之白林山小陽坡與札藏寺分界處立有界碑有地名牙瑪納什插者其四面山嶺南爲烏藍達巴嶺哈毛勒達板出嶺西爲塔勒杆嶺可庫塔細格札哈曹嶺皆碑文所刊番名也而詢之番僧祗烏藍達巴四字無訛其稱哈毛勒達板出嶺曰達藏稱可庫塔細格札哈曹嶺曰科科庫圖免爾已將原文全變矣其稱塔勒杆曰察勒漢稱牙瑪納什插曰加毛多什插其音又轉矣一地異名衆口異音以訛傳訛久之而原文一字不符即此一端已足見地名之難考此猶得有碑文可查者也其他在漢人所稱者山勢高而長者則統名曰大山山有雪者概名之曰雪山山有泉者槪名之曰分水嶺其餘衆山則曰晃山嘴西山脚南山牙壑北山腦兒而已川流大者曰大河小者曰水溝潴流者曰湖有草者曰草湖而已蒙番名山嶺曰鄂博大山曰完達或曰温郁爾圖完達温郁爾圖皆言高也水曰烏蘇曰淖爾而已若城堡尙存者漢人曰古城蒙番曰鄂呵未有易其名者也往往書中所載一地沿途查詢竟無其名行過數十百里無意得之旁人口中乃恍然大悟始知即某處某地已交臂失之矣其或書中所載有道里不符方位易形百求之而不得忽得之於他處者十年陵谷鳥能不變其形涓涓細流更或數遷其道是以行番地者必以名山大川爲主位某地距某山某水之遠近詳記道里方位而後參以舊文質諸衆口庶能得其眞相後來者有所考查最重者在鄉導通事之得人此輩日與蒙番習狎凡人地諸名語言音韻皆其所親聞灼見自足爲考古者之要據鄉導記程大致無誤通事問答辭能達意則諸無所　矣非然者按圖攷索間道於盲未免有魯魚亥豖影響附會之虞 
要件 
[游戲敎育（十）（二）（芬來專遜女史原著（婺州廢民譯））]  
　　此後演習（撒克遜刦後英雄略）各幕均使兒童正當之學識與智慧得奇異之進步即有時邀爲可能之談話而非逐字記載於書者無論自覺與否彼等均各守其文詞之格調及離校之後無間久暫其遇困難之事固不能免然彼等頗富於救濟之方急欲進而爲人生所必須之生活者蓋習見也游戲之服式與器具多爲學子所建議女學生且取家中銀鉑之茶葉包以應用焉夫以銀鉑上之廣告所謂（錫蘭茶葉美銀三角一磅）者見諸勇士之干盾一似命令狀能勿使衆人疑爲玄奥之詞乎 
　　余覺吾輩之學子當游戲時能多習英語歷史及同時英雄之傳記而有得於心遠勝尋常之敎授專持黑版也敎科書也與拉丁之語根也僅能適於成年之學子已能隨所欲而注意之且有揀擇之能者耳此種方法若用之成年之時則余亦信其不致朿缚太甚矣蓋兒童之敎育須視察其性情之所向乃因而利導之僅賴黑版與粉筆以爲師弟間之媒介則焉能使敎員深思校中各科敎授之方法而獲吾輩所獲之功效哉匿髮粉與外衣而與如生之木偶作共同之生活斯與兒童之天性適合無間而由此暢快之方法且可達敎育之目的焉 
 
 
 

Page 2

 
 
時評 
[命令之解釋（冷）]  
　　命令之意義中國舊人往往有一種錯誤之解釋以爲命令云者全係我命令他人之意其自身不與焉故其自身者常造出於命令之外者常與命令相抵觸都也 
　　不知命令之解釋無論如何試就本原言之所命令者而是耶則自身不得背命令而獨行其非背命令之自身而是耶則又烏得以不是之命令强以命令乎人夫以自背命令之人而出命令與乎以不是之命令命令人者其結果均不能使其命令使人奉行故命令之解釋不能由其自身造出命令之外者也不能許其自身與命令相抵觸者也 
　　今日見命令有欲商民依舊使用中交紙幣事及退位須依約法等語故爲之解釋命令之意義如是 
[命令]  
　　六月一日大總統申令前因市面金融緊迫曾由國飭院通令將中國交通兩銀行所發紙幣暫停兌現究係一時權宣之計非不換紙幣可比惟聞邇來商民惶惑弊　叢生於財政前途大有關碍現已飭國務院籌議辦法以重市廛所有該兩行紙幣爲全國信用所關本與金融無異政府負完全責任一俟金融活動即照紙幣額面定數擔保照常兌現該商民等切勿妄生疑慮務當依舊行使用使流通而重國幣即由各機關通飭一律遵照此令 
　　又策令劉兆麟李恩慶給予三等嘉禾章余館寅給予四等嘉禾章此令 
　　又令兼代理奉天巡按使張作霖暫行委任監督該省司法行政事務此令 
　　又令文漢給予四等嘉禾章此令　 
　　又令武蘭泰給予四等文虎章金孝悌李彝斌給予五等文虎章此令 
　　又令國務卿呈請將法制局局長方樞叙列一等應照准此令又令劉有才授爲陸軍中將丁士源加陸軍中將銜此令 
　　又令涂孝烈授爲陸軍步兵上校並加陸軍少將銜杜文勝授爲陸軍步兵上校此令 
　　又令武蘭泰授爲陸軍步兵上校此令 
　　又令任命張哲培爲建武將軍行署參謀長此令 
　　又令陸軍部呈請將包　授爲陸軍二等軍法正應照准此令又令參謀本部呈請任命周永桂爲建武將軍行署中校參謀長祖　爲少校參謀應照准此令 
　　又令内務部呈請前兼署奉天巡按使段芝貴咨請任命李瀚袁照　　榮慶王家動汪德霖劉恩熙爲奉天省會警察廳警正羅　揭試　奉天省會警察廳警正孫祖澤試署奉天省會警察應技正應照准此令 
[專電]  
　　北京電閣議因某項重要國際關係促陸宗輿赴日回任 
　　北京電昨致未獨立省電對於退位質問一當倡復帝制是否在贊成列一推戴時是否亦在列 
　　北京電項城儗以箇人名義發布否認退位理由書已令王式通起草舉時勢與法律爲言　　北京電據張勳通電總統萬無退位已經寗議公認和議不成必戰可出兵十餘萬均有原餉所籌僅臨時軍用督師職重勳雖不敏願任其勞云云即促來京取决 
　　北京電内史處奉諭編帝制始末記以立法院與蔡鍔等推戴書列前 
　　北京電張勳允調六營來京昨有電來謂南省亦關重要不能多抽聞張有日内來京說 
　　北京電張叚由濟來電謂魯局頗難辦理大勢甚危叚擬不日回京覆電屬愼重處置 
　　北京電黄陂答復諮詢堅請維持邦本早息戰端 
　　北京電攻陜計劃已改變昨爲此事又開寗議某主用兵甚力　　北京電叚尙未至决裂地步梁内閣恐未即實現 
　　北京電陸軍訓練總監飭分奉見習軍官非本省者改歸南苑第二旅分吉魯者改京先第一旅 
　　北京電　拱衛軍李司令要求通部速開特例專准兵士郵滙　　北京電財部派員運津銅元票十二箱備設局按兌 
　　北京電敎育部長蔡儒楷有望 
　　北京電内部請辦平糶 
　　北京電昨提儗周自齊兼農商 
　　北京電夏壽康准假一月 
[譯電]  
　　北京電天津中交兩行實行天津直隸紙幣限制兌現以利貧民梁士詒之黨王竹三（譯音）忽出干預天津警廳長楊以德曾奉政府命助王行事故兩行已於星期二日停兌據京津泰晤士報云銀行停止兌現令宣布後直隷銀行及绅商等齊出維持天津中交兩行且組織維持會墊洋一百五十萬元另由二行籌出五十萬元又有開灤礦務公司値洋一百萬元之股票爲抵兩行允將所有資產約値洋三百萬元交會管理該會以此次金融風潮貧民受累最甚故定兌現辦法如下先五日兌一元票者每人以五元爲限次五日兌五元票者每人以一張爲限再次則兌十元票者然後擬定每人以二十元爲限該會且扶助津埠錢莊此項辦法由直隸巡按使批准於是人心大定不意施行至第四日王竹三與楊以德忽同蒞紳商聚議之室提出保市銀行辦法該行定資本洋一百萬元可以發行紙幣洋五百萬元王竹三且請准政府更改禁止國家銀行紙幣折價行用之命令分設兌換所每紙幣一元換銅元票一百三十枚王謂歐洲各國用金本位者今幾全轉銀本位中國素用銀本位而轉銅本位於理不謂不合云維持會反對此項辦法且陳述種種不便之理由楊以德仍出恫嚇之言且招警察入室會中諸入皆爲嘿然於是王即入京會商開辦銀行辦法直隸巡按使刻接院令命設新銀行故維持會乃於星期二日宣告停止兌現（一日）路透電 
　　北京電政局仍頗暗昧段祺瑞因替人難覔仍居國務卿任聞當局曾請梁士詒熊希齡繼之梁熊均固辭張勳之兵一部分將抵京指定京中各大廟爲駐紥地此爲衆所不願有之事金融現局日見惡劣管理抵付洋債入項之各機關均收現銀其他純粹屬中國之機關亦照此辦法或收全數或收一部分於是中交兩行紙幣折價頗巨僅以八二折通用兩行紙幣價値顯皆相等洋商所積兩行紙幣爲數甚多故衆皆以將來之地位爲慮當局今難屢次非正式討論整理財政辦法但一般人士以爲非候政治解决已有切實反握則無事可爲云（一日）字林報 
　　北京電前爲楊度機關之中國新報稱張勳通電未獨立各省主張如南方固執不從即以武力從事並謂渠部下有兵三萬奉天有兵二萬安徽河南各有兵一萬加以他省兵力可共得十七萬人（一日） 
　　北京電直隷湖北江蘇共派兵二萬往防豫省（二日） 
　　北京電國權報云袁總統昨召見叚祺瑞諭以就總統職乃依據憲法舉定今即去位亦當惟憲法是依不能順從少數國民之意志遽自辭職云云（一日） 
　　北京電北京日人輿論以爲大隈伯將辭首相職及某外交官奉使命由東京至北京兩說皆未成熟（一日） 
　　北京電張勳兵一小隊已抵京駐拉嘛廟張勳日内將到京（二日） 
　　北京電北方高級軍官似决計保持其個人地位不允南方所提出袁即退位之要求劉冠雄力請開戰謂閩省防務布置完善海軍亦有凖備隨時可以攻粤（二日） 
以上德文電 
[東方通信社電（日本人組織）]  
　　北京電北京政府恐陜西軍由潼關出汴洛路線截斷京漢鐵道因急派遣前由張家口來京之第一師馳赴洛陽之西澠池陜州等處以當防備之任政府之派該軍段祺瑞尙無所知而該軍業已輸送觀此事實其爲一面奪段兵力之策畧甚明（二日） 
　　東京電中國政府討伐陜西之說日本朝野以目下北京軍隊僅僅二萬餘人以之討伐事實上實不可能想惟欲以大聲牽制山西省耳（二日） 
　　北京電北京五月份俸餉原擬搭放現銀二成紙幣八成嗣因軍警以非全發現銀不可强要發現已呈不穩之形勢遂全給發現銀但文官則擬全發紙幣（二日） 
　　北京電廣州電云肇慶軍務院日前接到馮國璋張勳倪嗣冲等來電述南京會議之結果並請南方獨立各省派遣代表赴會等語經即徵集各撫軍意見諸省均以獨立之時已以袁氏違憲謀反破壞道德要求其退位且示懲罰擁護禍首者之意今者袁氏仍未退位且弄種種術策以欺内外而牽　各省甚至發禁止中國交通兩銀行兌換之令謀亂未獨立諸省之市面以苦人民現仍汲汲擁護袁氏地位之際卽由南方獨立各省派遣代表有何事可協議有如何之效果各撫軍持此意見者多而陸榮廷之意見尤極强硬謂馮國璋將軍等爲維持大局種種積慮其行動固不敢反對惟非袁氏實行退位無論如何協議妥協無應所請之餘地已决由各撫軍聯名拒絶派遣代表矣 
（二日） 
　　東京電日本陸軍從來在華之鐵道守備隊係以預後備兵組織今者改以現役兵編制由各師團管下抽選六個大隊編制獨立守備隊本日官報已發表附該隊之將校矣（二日） 
　　東京電南滿洲鐵道股東大會擬於六月十七日在東京開會大正四年度之利益金計八百萬餘元比之前年增加百萬分配利益决定八分（二日） 
　　東京電日本五月下旬之貿易計輸出三千三百七十萬六千元輸入二千三百七十七萬二千元是輸出超過約一千萬元姑以後半期輸出之增加與前半期同則本年度之輸出超過約在二億乃至三億之間因之大藏當局頗爲樂觀（二日） 
　　東京電設立日俄銀行一事日本財界有力者聞認爲必要之意向漸高（二日） 
　　東京電據可信官場之報道駐英井上大使早晚辭職繼其後者將就内田珍田兩子爵中擇任又前駐義大利大使林男爵豫定於二十日入京惟男爵之任地尙未定（）二日 
　　東京電今日閣議協議關於日俄兩國事件後經大島陸相赴小田原訪問山縣公關於軍器問題協約似有進步云（二日） 
戰電 
[（英人路透電）]  
　　巴黎電凡爾登砲戰仍猛烈進行今日下午　報云摩爾化末之砲火異常劇烈德軍於晚間進攻摩爾化末東坡完全敗退杜哇芒砲臺西面東面砲戰異常猛烈法飛機一架攻擊錫哇維勒與美的間之鐵路及軍需所（一日） 
　　倫敦電維也納公報宣稱奥軍已佔據亞細戈及阿錫羅二地（一日） 
　　羅馬電意軍退出亞細戈鎭但仍在亞細戈高原力拒奥軍平原間居民聞奥軍將至大爲恐慌旋見奥軍爲意軍所阻未克前進乃大欣慰意軍兩　之軍隊刻正痛擊敵軍故奥軍似未能續向中央進攻意軍馬達運兵車於軍情吃緊之時駛抵阿錫羅與亞細戈高原援助戰士補足缺額遂使戰情轉危爲安瑪基杜尼薩山戰線内大砲不及救出此爲重要之損失意軍士氣甚佳亟欲回攻 
（三十一日） 
　　倫敦電海格將軍報稱昨日天氣雖不便　飛行而英飛機仍著有戰功昨夜敵軍轟擊佛里柯爾等處英軍戰壕且在新福音堂以步兵攻入英軍戰壕擄去若干人後爲英軍擊退敵軍夜在通拉巴塞之路北面轟發地雷一具英軍佔據炸陷地之邊際今日各地點兩軍交轟甚烈（三十一日） 
　　彼得格勒電摩蘇爾今成美索波台米亞戰局之關鍵土軍攻繫距貝格達二百五十英里之里萬杜俄軍陣地者現知乃庫特之兵士軍北上國阻俄軍向摩蘇爾進發兩軍正在惡戰摩蘇爾東面或有大戰以事美索波台米亞之主權（三十一日） 
　　彼得格勒電公報云土車在狄亞比克境由哇洛特取攻勢以擊柯加巴柴佔據加尼萊特即經俄軍回攻逐出（三十一日） 
　　倫敦電斯末資將軍在德屬東斐沿班加尼河而下發覺敵軍在尼柯琪里山河之間狹地頸固守以爲負嵎之計（三十一日） 
　　雅典電布使因希臘邊界衛兵當布軍進佔羅貝爾炮臺時曾開鎗轟擊故向希政府提出抗議已爲希首相拒絶（三十一日） 
　　薩洛尼加電法軍佔據杜伊蘭胡西北波羅奇村（三十一日） 
　　倫敦電首相愛士葵今日在下議院宣稱海軍部現設委員會討論援救沙克爾登探險　辦法不日將請國會撥欵以充經費（三十一日） 
　　華盛頓電國務部復接墨西哥加蘭柴公文請解釋美兵入墨之理由及要求撤退之（三十一日） 
　　華盛頓電衆議院曾於星期二日議决照海軍議案將潛艇自二十艘增至五十艘茲復修改計畫將飛行機費自美金洋二百萬元增至三百五十萬元且准由政府以美金洋一千一百萬元建設一廠製造鋼板 
（三十一日） 
[公電]  
　　台州屈映光致浙督電吕都督鑒迭接各方來電以報載被害爲問報紙無稽可笑可恨現在里 
 
 
 

Page 3

 
 
　　居均極安善親仁善隣世有家聲敎子奉親無猶無忤而鎭守統領知事均能各舉其職即地方安寗亦可逆賭請勿爲念並請通知各界以釋鞪系映光卅 
　　黃克强爲陜事電養愚龍門西堂劍秋諸兄鑒電悉西北事賴主持佩甚已屢電獨立各省促籌北伐陜軍逼處一隅非由地方牽制難期進行尊意當相機轉達欵事軍務院統籌全局定有計劃第於個人能力所及亦必竭誠設法務望猛進興 
要聞一 
[最近之外交如何飄萍可驚之對日政策日人之輿論如何]  
　　最近北京政府之外交對於美國借欵之磋商旣已暴露其失敗英日兩國對此問題有所質問則英日方面之尙無進步盜可知也日本以所處之地位遇歐戰之時期北京政府外交之氣脈幾縣諸日人之手皇帝所以胎死腹中從外交方面言則日本之對華政策爲之梗耳此北京政府所無可如何而急欲設法以善其後者也 
　　消息驚人最近日本各報忽載有北京政府對於日本之政策其言曰北京政府之用意以爲舍求助於日本别無他道故欲先對日本謝其往日之非而缔結一種新關係解决一切舊懸案以圖兩國之親善旣以非公式態度向日本元老及在野黨表示其願聘日人爲財政軍事最高顧問之條此大阪朝日新聞五月二十五日北京電也 
　　日人又述段祺瑞對某外人之言曰解决目下時局最困難者厥惟外交現雖設法與日本締結親睦關係成否尙未可知云云某外人聆此言後以爲中日兩政府間刻有協議正在進行日本之對華政策不久或有變動此該報二十六日北京電也 
　　又曰中國方面之消息日本内閣現有動搖之徵茲正探究其原因在外交抑在内政某華人言當是時日本决須改變其對華政策故將見内閣之更動聆其語氣似表示得自日本傳來之消息 
　　至大阪每日新聞二十六日亦有北京之電其言較詳謂據熟悉華事者言袁氏以舉國聲討大勢益去不得已向日本而送其秋波最近派人向日政府聲稱已悔運動帝制之前非今後惟日本之忠言是聽於日本指導之下圖内外庶政之改良然日本政府之方針乃欲以正大光明始終不變爲態度遂婉却之袁氏仍出其秘計命部下之策士運動日人中之所謂親袁派及袁探者向日本元老在野黨領袖以及反對現内　之有力人員言此時日本而能好意助袁以定大局袁氏當永遠不忘其厚誼未解决之第五項固可復活（注意注意）並可應日本之要求讓以政治上之優先權（注意注意）及經濟上之權利現在某議員及某實業家等已爲東京與北京之間互通聲氣且竭力運動推倒素持排袁政策之大隈内閣而組織一親袁主義之新内閣以便達此目的故袁氏之盼望日本内閣更動較之盼望南京會議盻望南方獨立各省内訌爲尤切日本苟陷於袁之術中則自勸告帝制延期以來所博中外人民之信用從此墜地且今日從使獲得若干之利權將來袁如反覆他國若干涉其利權亦化爲泡影而此受人唆弄以謀内閣之事尤有傷於日本之體面將爲未來國事之一大障礙此日本上下所宜戒云云 
　　綜合以上諸電其要點（一）爲對於日本謝其往日之非（二）爲贈日本以莫大之利（三）爲欲達此目的而影響於日本之内閣至日人對此問題 
之　輿論則何如乎二十七日之大阪每日新聞與二十八日之東京日日新聞載同樣之社讑（同一稿）其題曰（願朝野勿爲袁氏所播刑）其中重要之言有曰於中日親善中日協力之下確立極東平和之基礎爲萬古不易之方針違此方針則無論何人不能爲中國之當事者無論何人不能組織日本内閣蓋如袁氏位置之安否與日本國人利權之得失諸關係苟從上述之大方針而俯瞰之特無足重輕之毫末而已　袁氏及其腹心不明乎此依然弄其小策又日本元老政黨之輩忘却此根本之中日關係眩於目前之小利爲袁家作嫁衣裳必至危及國家貽誤中日兩國破壞東亞平和基礎云云 
　　嗚呼中國國内旣已如斯是豈外交之一隅所可挽回其命運况日本元老政客縱許之而其内閣與國民不許也日本之内閣與國民縱許之而世界强國不許也種種盲動無益於已有害於國吾人但能視爲發盡帝皇之醜態而已嗚呼是亦大可哀矣 
[呂都督述浙省之地位]  
　　大陸報二十九日杭州通訊云記者今曩往晤呂都督得蒙接見晤談頗暢呂略叙浙省在此次獨立中之地位茲錄其言如下呂曰辛亥光復一役浙省事業爲人共悉首陷南京者實爲浙軍南京旣　淸廷遂隨之而倒（原按呂都督絶未提及其督戰之坊謙抑可見）迨第二次革命浙省所以不加入者其故有二一因袁氏地盤極堅南方無充分抵抗之實力一因當時商界意見與全國輿情皆不甚贊成革命不若此次歡迎革命惟恐其不速也浙省始終抱定共和主義四月十二日宣布獨立乃與袁氏斷絶關係之謂袁氏在位四年餘已表明其無論爲皇帝爲總統毫無才能毫無價値不能爲中國之元首國家財政揮霍無度供其個人之私圖不獨不能爲國民造　且墜落國民之道德對於代表政府毫無組織發展之進步惟用種種方法務使全國陸軍降爲袁氏個人之軍隊而後已凡遇有不能直接指揮之軍隊則不惜解散之浙省與南方四獨立省聯絡行事今蜀秦兩省亦步後塵如袁氏不即退位則大約除皖豫外他省亦必宣告獨立不過時日遲早之間題而已今日爲袁氏必須退位之時期已無疑義袁氏旣萬無留位之理故袁氏行其終所必行者愈早則與其個人及國家亦愈有益浙省雖與北京决裂然四境安甯絶無擾亂之象當浙省獨立時養蠶時代甫經開始彼時若開戰端則江浙兩省最重要之絲業將不可收拾而各種商業亦將受無窮之損害矣幸與上海楊護軍使議定兩不侵犯之辦法余料和平秩序定可繼續維持不致戎衣相見也以余個人意見余不願於浙省政界人物多所更動重要位置雖略有變遷然在余就職之前至於全省知事徵稅機關等始終未有變動故地方行政得以賡續不絶而稅項亦得源源輪入毫無間斷也水陸警政前歸巡按使管轄者今併合於軍政此舉定可使浙省警政愈有功效水陸巡警廳長迄未易人美國爲中國最好友邦近來美國以巨欵借與袁氏之說於國民感情頗有不利余不信借欵之說爲確此種謠言定爲袁氏授意揑造者蓋袁氏欲安撫其兵不惜造此謠言使其信袁氏有借欵在手軍餉有着且使國民信袁氏有美國爲後援也但余爲中美素有之友誼計甚望此後不復再有此謠言凡國家領袖破壞法律以已意爲國法者則其政府必不能存在必無存在之價値此中國人民之所以主張必去袁以期恢復袁氏髦弁之憲法而組織合憲法之政府也云云 
[蕪湖快信]  
　　蕪湖警廳前在東門外笡家巷破獲機關拿獲圖謀起事黨人王國漢等六名並搜獲手槍炸彈炸藥等類一案經祝道尹研訊明確遂據情詳報安武軍倪總司令於三十一日奉到批示略謂王國漢等三名旣經訊明着即執行槍斃以昭炯戒其姚敏勳三名應用審辦並已滙洋五百元犒賞得力軍警云云祝道尹奉文後隨於當日午後四時將王國漢查桂芳程少廷三名押赴電燈公司後鐵路大埂上執行鎗斃 
　　大通事變案中查有水占奎者事前在該處秘密運動現已通飭緝拿 
　　安武軍開赴徽州防堵之第六路第三營於二十七日抵大通次晨登岸遵陸前進　 
　　張巡閱使委員劉景輝於二址九日由寗乘輪來蕪調查事件 
　　皖省財政廳刻以軍餉待需孔亟日昨特派多員紛赴各縣榷解丁漕等款 
　　皖岸榷運局新委北岸緝私總巡劉文鐸於二十九日過蕪赴合肥差次 
　　蕪湖各染坊去歲大受洋靛影響閉業者多家今正以來各染坊均改用土靛故樂平等處產種土靛甚多茲以國事風雲本埠布疋營業淸淡異常染坊亦隨之冷淡刻闻靛業中人云今正由樂平運來之貨囤積甚多進價亦大刻因生意稀少購客全無靛價不得不低落一成上等每石二十六七元中則二十元下則十六七元云云 
[江蘇敎育界之危機（南京特約員）]  
　　軍興以來蘇省財政百孔千瘡軍費陡增一倍各種無收入之實業機關大半停止而杯水車薪不足濟事乃駸駸逼迫敎育事業矣以此原因四月份費未能全發使署雖屢飭廳核發而以軍用緊急無從匀撥爲詞政署素以能維持敎育爲鄕人所敬者亦幾束手無策 
　　平常敎育欵本月支上月已有竭蹶之虞省費支軍用者月只四十萬元其他張勳軍隊向由蘇省墊付原爲四十營今添三十合爲七十營又安武軍調六營巡緝隊添三營衛隊添足額餘存禁衛軍一律調蘇其他添補招募者合計將有十營較之平日軍費連張軍四十營每月約七十萬現加五十萬共一百三十萬元雖停解欵裁不急之務尙虞不足因協欵連五項專欵每月不足五十萬也現稅收短絀已爲減少縱有全額相抵尙不　三十萬省辦敎育費每月十萬頃已蠶食無餘四五兩月致未能發學界呼告不得已省署命敎育科長盧殿虎以省有大生股票赴滬設法抵借二十萬元以籌備至暑假爲止聞銀行因風潮未定不允押欵現已向商家設法下半年時局如何不定蘇省敎育　以能維持名於世恐亦不免爲皖省之續矣 
[南京快信]  
　　江西毗連粤湘浙三省近傳該省邊境有不穩消息並聞李昌武已有電張定武請添兵協防 
　　江蘇陸軍巡緝隊先募三營成立馮將軍於三十一日傳見該隊統領劉槐森及所屬軍官諭令改易編制以統領兼充第一營營長原有第一營營長丁縉改充敎練官聞劉奉命回部即以第三營改爲第一營仍駐中正街上江公學内原有第一營官兵改爲第三營仍以曾慶波爲營長其第二營營兵聶金魁及其所部官兵亦不更換不日即可發表 
　　秦淮河爲南京名勝現在天氣漸熱每逢夕陽西下士女雜　游船如梭其間妓賭向所不禁以故異常熱鬧詎料警察近在某船上拿獲麻雀一桌賭客四人桌上大洋數元銀角一百數十枚一併解署轉送江寗地檢廳驗收訴辦此後賭博漸有戒心矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[項城病勢又一說]  
　　政界密訊在星期日晚九點前後各要人紛紛入公府如徐菊人段芝泉曹潤田王揖唐周子沂金伯平張乾若王聘卿梁燕蓀葉譽虎廕午樓阮斗瞻等均與焉其情形似頗關重要至十一點前後始各陸續退出因之政界又紛起謠傳大約不出三項一爲退位問題一爲外交　警告一爲項城抱病之事以上三說未知孰確而後一說尤爲時人所注意又據英文京報云關於近日元首政躬違和一事外間即有許多風說雖未即眞確然情形危急已可推見聞前日曾調游緝隊保安隊三千人入衛已於夜間開入某禁地駐紥某中醫亦曾入診元首之病出語人云元首已消瘦非復平日狀態按外聞所見之照片已大不相同又一報告云項城之病勢不輕京漢鐵路醫院院長法國人某曾經診視云係痰氣直壅現係服中國醫生蕭方駿之藥開方有石决明二兩醫云病由肝鬰所致 
[項城告令與黃陂公啓]  
　　英文京報云昨日宣布帝制内容之告令雖稱係據劉冠雄之面請然實發生於南京會議無結果之後聞法律派之參政某君曾於入見時從容進言謂萬一退位竟成事實將來國會間必發生彈劾問題彼時辯護固難不辯護亦難不如乘未退位前將本案始末再行宣布一番去後即可置之不問當局深然其言故有此令其性質實與親供無異故措辭婉轉謙抑逈異尋常末後咸使聞知四字本回來慣用之語亦經當局親筆改使字爲共字又據某日報云日昨告令將關於帝制始末宣布仍是塗飾耳目之詞并稱各省區軍民長官之推戴等文電陸續刋布聞其用意一以便於將來宣示用武力時有所藉口二使未獨立各省長官見前事畢露或廻護前日擁戴之非三自圓其說以欺蔽外人之耳目於交涉問題不至棘手 
　　黎黃陂今日所處地位絶難有眞確意見發表而京中報紙近來乃不時載及副總統向某外人談話或副總統與外國某訪員之談話云云昨（三十號）副總統辦公處曾發出公啓略謂副總統近來極少見客尤罕見外人對於時局并未發表意見亦無單獨發出關於國事之函電前項談话絶無其事云云然則黎黃陂之行　言語在今日固尙無自由發布之餘地也 
[北京財政奇窘之參證]  
　　借欵與謠言順天時報云頃據美國公使館員談云外聞傳說中政府向美國借欵以某某項抵押幾百千萬元是皆子虚之事美國資本家曾派人來華調查研究實業之方針然騷亂如今日現象尙有何人敢投資金於此糜爛漩渦耶各方面所喧傳之借欵問題實未有一處成立也但現在美國借欵僅有二項一則錫晉遜之美金五百萬元其内已交付中國美金二百萬元二則前年一月缔約濬河事業第一期工程費美金六百萬元而該項工程未見起手故未交付於中國此外美國之對中國借欵無有也云云該公使館昨日曾以公文聲明此事或曰是等謠言皆梁士詒等私自揑造故意揚言於外以此對待南方而示中央財力之充足又使人民信用其實只一兒戲的政策而已 
　　薪餉與金印財政部發放本月駐京之軍餉原擬槪用紙幣當被陸軍部拒絶財政部因無現疑可放遂與陸軍部磋商議定現銀纸幣兩項參半發放陸軍部始行認可迨至日昨聞各軍隊長官相率呈報陸軍部稱軍兵皆欲盡領現銀等情陸軍部接報後即向財政部變更前議要求現欵而財政部接此公文已異常困難不知該部有何妙法以籌此款也再者中央財政之困難近已達於極點各部薪俸皆不能以時發給多由各部自爲籌發本月如農商部審計院敎育部等至今尙未發給聞印鑄局亦感受此種痛苦遂將其前所預備登極應用之金印在小數方一併交爐房鎔化得現欵二萬餘元該局即以此欵爲發給五月薪俸之用一般工匠始免枵腹從公云 
　　反對與維持停止兌現純係梁士詒及周 
自齊所主張現聞梁氏現鑒市面日漸緊迫倘不設法取消前令（即文日之院令）日内必有奇變特於日昨赴公府晉謁袁公詳陳人民反對紙幣情形並戲議擬將中交兩銀行紙幣全數押與某國銀行以七折發給現欵以四成充作軍費三成維持市面惟袁公對於此事頗費躊躇又聞星期一日國務會議國務卿段祺瑞及周曹章三總長等列席餘均缺席决議立一保市銀行由商會出欵二百萬准其發行纸幣以維持中國交通兩銀行兩銀行之紙劵若由保市銀行蓋戳後有限制兌現之效力已經通過聞將即日開辦 
　　監視與密呈三十日爲中交兩銀行定期實行兌現事公府中曾開會議畢旋傳見段内閣一次聞所諭有特派肅政史逐日赴特别指定臨時兌現事務處（先農壇）監視之說據政界傳聞謂此項院令發表後兩日項城始知已停兌現詢之某衛侍官方知爲某人之主動復詢段内閣段云據某言已陳明元首項城當云糟了糟了隨拍案嘆息者再故此次兌現擬特派肅政史監視或謂因日前肅政史密呈中曾有要求准予監視 
之請故有是諭 
[最近獨立三省之京訊]  
　　湖南北京某外人機關接二十九日長沙所發之電報云本日午前八鐘湯將軍宣言獨立以湖南都督湯薌銘之名義詳述與北京政府斷絶關係全省獨立宗旨徧揭告示於各處曉谕軍民城内商店居民均高懸國旗以表祝意市井秩序極形安靜决無何等喧騷光景其告示之文字　長其大要略謂本都督　於時勢之必要從今日起與中央政府斷絶關係宣布獨立以隨地方父老之望而遂年來之宿願至於本都督今日居然克與地方人民親密歡欣握手者悉賴在職各員及各軍將士並地方父老之協力所致也目今値本省宣布獨立務宜發揮眞正共和之本義擁護人民之權利全省所望 
惟有大局平和當今急務惟在整頓秩序特此頒定緊急禁令如左一全省文武官吏不許擅離職守二湖南省中旣已宣布獨立雖在未經本都督認可者須一律遵守本都督之命令苟有自由行動者均照軍法處分之三法律適用民國所舊有者四對於外人之生命財產及在省内游歷者仍照從來優待加以十分保護地方文武官員 
軍隊巡警共負責任若苟涉疎忽而發生事件時嚴重處罰之五銀行纸幣嚴禁濫發據以上之禁令先整理内政然後舉湖南全力與天下共處困難之獨立各省協力懲辦罪魁務望地方人民各安居樂業文武官恪守以上所揭之禁令各盡瘁其職守勿違云云 
　　四川四川陳宦將軍宣布獨立後政府曾任命周駿斷任督理軍務但聞陳之獨立雖出於馮玉祥之要求而周駿氏亦贊成之此項命令恐無效力發生陳所慮者川中士紳或有不盡融洽之處現正極力調和故獨立之後即聘民黨首領羅綸爲參謀長且謀恢復省議會其在北京政府方面則以爲陳之獨立實在南京會議開幕以後陳氏前雖致電馮將軍請速解决大局曾派有代表赴寗蒞會茲聞所派代表爲陳二庵赴川時於蒙藏院調去之人以是政府欲明川省内幕之眞相昨特致電馮將軍轉告四川代表卽日來京一行但在此次會議期中川省代表始終未曾趕到北京之希望者恐已無由得達矣 
　　陜西陜西旣全省獨立該省護國軍之前鋒復於十八日在潼關擊破河南大軍佔領潼關當是時河南之敗兵沿途掠奪地方民家極形凶暴北京政府聞報深恐陜西民軍侵入河南破壞京漢鐵路遂决定急派援兵遂由本月初旬所　張家口至京分駐南北苑之第一師中抽派步隊二連及馬隊砲隊若干使乘京漢火車急行南下現與開封所派之步兵一連已行抵澠池縣并間蔡第一師長亦奉命於二十七日出京前往戰綫又闻政府連日對於秦省之事欲迅速鎭定藉維持西北大局已一再開秘密會議探有某將軍對於秦省極爲憤憤特面陳主座請告奮勇大略言若假以兩萬之勁旅後路完全接濟於一個月之内定可完全蕩平語極激烈事實如何則彼恐未及細思也然當局者之一部分頗爲所動日來外面聲言陳樹藩之獨立北京政府只認爲背叛行爲而不認爲政治性質將以武力消滅之當令曹虎威將軍回師入陜而曹軍覆電竟未承認前數日又變通辦法責令甘晉兩省互攻原以該兩省内幕頗有暗潮擬以軍事分其意見乃聞該兩省之覆電表面雖允出征惟急請政府迅速接濟大批軍餉軍火乃能出師當局接電頗費躊踷以該兩省本已不穩若再予以軍餉軍火恐又蹈黔桂等省之覆轍已置之不理而所謂征陜之議亦不再提起矣 
　　又三十一日英文京報云倪嗣冲部下一部份皖軍刻 
在湘省岳州歸其弟毓棻統帶者於二十六日掠搶岳州全城大亂居民駭絶北軍所以保民者如是如是 
[續紀奉天炸彈案之大紛擾（化險）]  
　　奉天張作霖遇險情形已詳昨報茲續聞當炸彈暴發時孫旅長卽出手鎗回首擊捕兇犯然一時行人鼎沸兇犯已渺遂即捕獲嫌疑犯六七名進城至奉天圖書館地方忽聽前面又一彈炸裂然此時各官長尙未至嗣經勘查似黨人迫不及待以致炸裂者該館三層樓已經炸去小孩受傷一名亦即時身死兇手是否在捕獲中不得而知 
當炸彈爆裂後隨後衛隊一面保護將軍回署一面即行戒嚴緊閉城門斷絶交通將該館及附近行路者捉去三十餘人以備問訊事後城内固不准來往即城外各街巷口均有陸軍警察及憲兵等來往騎馬持鎗戒嚴日本警察及守備兵亦出而帮助至憲兵營長王劍秋所率憲兵到處搜捕聞在大西門外分水壠胡同振利店内捕去嫌疑犯二名聞德順錢莊内亦被捕一名未知是否爲正犯也 
　　此外另有一函云自滇省起事以來四方響應各省莫不動搖而東省除日前王濟煇在東邊起事稍形擾　外各地則異常安靖毫無亂事之可言省城治安亦似足恃然此不過表面觀察耳實則革命潮流愈趨愈急大有江河若决之槪惟其中情形外間不得而知是以此次炸彈勃興不啻靑天霹靂中外官民驚心駭魄惹起絶大之恐慌就此次失敗之迹觀之黨人頗有預定至續其暗殺計劃擬在城外暗刺之第一計劃失敗　竟在城中實行其第二計劃雖亦同遭失敗而第三第四難保不源源繼起故此次革黨雖不得如願相償然將軍改計變謀出以如何之方略殆不可測奉省前途之危機可窺見一斑矣 
　　此事東省報紙紀載甚多茲擇錄一二如下張軍按以施放炸彈之人旣在學務公所門首舉事則該所當然爲應禁之地已飭警查廳王廳長將該所大門用封條粘貼並將講演所之大門用木物嚴緊封閉現已暫行停講矣 
當炸彈由該樓上施放時正在講演所開講之際𨺗聞異聲羣相驚悸慌亂無措比及各軍警進内查拿一般生徒正欲遁走皆爲軍警捕獲用繩綑縛未走者皆令安靖勿動後經軍警搜查一過旋即放行 
　　小西關第一次炸彈抛擲死傷人數一時無從查考只見血肉紛飛屍身類皆不全路南房簷之上有肚皮一塊又有脊骨一條電線之上有肉皮一塊至於牆面肉絲到處皆是其屍體稍成片段者已經警察廳買棺成殮並以鹹鹽掩蓋至於受傷人數有爲玻璃飛傷者有爲炸彈擊傷者甚多至西華門外二次炸彈所傷人數其死者除經認明而外尙有一年壯者與一幼孩年約十歲上下無人認領其屍次日猶在西華門外乃經該管警察購棺材兩口置其屍旁以待如再無屍主來領即照像留存將 
屍棺殮掩埋 
　　事後搜查兇手凡圖書館鼎昌棧連奉堂等皆被拘捕無一得免圖書館員魏君及他處供職官署人員均由軍法課連夜訊問由敎育界及各團體作保次日釋放六十餘人皆屬良民現在緝拿正兇甚嚴 
　　張軍使昨日電告政府謂死傷人民無幾洋商毫無損壞奉省商民安靜照常業已　爲防範探拿兇犯云云並聞張以旅部馬弁傷亡深爲悼惜已傳令撫恤其家屬其追捕有功者則加以特勞 
[軍席更動中之魯政局]  
　　靳之去濟原因靳將軍於二十七日離濟赴京茲得天津消息云靳將軍此次到津係奉中央命令飭其到京面商要政及軍署事件先有電令鎭守使馬良暫時代護並密令馬謂靳病甚劇已令來京即可暫爲調養濟事著認眞辦理云云故靳將軍即遵令在津靜養也 
　　張段來濟狀况自靳將軍二十七日晋京後一般對於東省軍席所傳各異一說謂靳公此去係因邇來東省事件萬分棘手特請命中央始經遄返者一說謂 
靳已决意脫卸仔肩赴津養疴者至前日忽盛傳數日前之奉天將軍叚芝貴現又來東一般揣測必爲軍席無疑昨日軍暑接段來電定於五鐘到濟届時軍警各界同往迎迓詎至後段氏而外尙有前察哈爾都統張懐芝氏亦一同來濟當晚叚下榻政署張則寓南關本寓至其任務則大半張任軍席段任政席云并聞此後將軍擬遷入巡按使署巡按使則遷入財政廳財政廳長遷入舊臬署未知確否姑誌之 
　　　代表竟須改派此次南京會議東省與會代表丁佛言在會慷慨陳詞始終不撓魯人方深慶幸而不謂遽有取消其代表資格另行改派之說初聆之尙不敢深信乃至昨日而新簡之代表胡商彝已啟節赴寗矣其原因係前日當局接張定安電以魯湘贛晉諸代表於退位問題持之綦堅内有旣爲害羣之馬允宜鳴鼓而攻等語察巡按接電不敢堪罪於張遽爾出此惟南京會議業經結束各省代表亦旣星散斷不至專爲山東二次改派代表重開大會胡羣此行亦不過藉此流覽白下一番風景而已 
　　　鎭嚴密戒備省北附郭　鎭本歷下鹽務之淵藪也茲聞該鎭紳商因時局不靖又鑒堤口莊周官屯兩次事變頗有杯弓蛇影之勢日昨公集本鎭商會協議保維公安方法經衆同意按户出夫夜晚値更沿街梭巡并將鎭圩門提前九　關閉藉資防堵 
　　濰縣民軍募兵據濰縣來信云該縣城於第五師退後居正部即由車站移居城内組爲司令總部並懸旗募兵招待設所而該處鄕民學生應募者極爲踴躍並云第一日於城内卽招至五百名北宫募到三百名僅一日間即得八百名云 
[班西氏濰縣退兵之譚話]  
　　中央派來之公府顧問日人班西利八郎由濰至濟已於二十八日回京復命茲錄其在濟時與某機關　員之談話如左 
　　官革兩軍議和條約十五條調印未三日革軍首领居正卽派馬海龍襲取諸城曹文豫襲取安邱呂子仁襲取高密官軍遂藉爲口實責革軍違犯條約而剛田中尉因之難於調停及二十三號期滿張師長乃於　明即將濰縣城内外營房官產槪付一炬以示不復再來免惹外交棘手而授敵佔據之决心當自焚其營房官產時第五師二十圍中之一部份頗有反對者經十九團團長王翰章率部鎭壓始已當時全城鼎沸秩序大爲擾亂及至五時五師全部均已退出濰縣向北三十里之固提店露營駐紥余（班西自稱）乃亦隨五師軍隊而退及至半途回望城内外時正火光熊熊直轟霄漢一路不見革軍蹤跡惟隨後困於城内之成民扶老携幼分投避難者約有數千名之衆甚爲慘目余至固提店後隨軍 
露宿一宵今晨經張師長派兵一小隊護遂至昌樂車站乃乘膠濟車而返余測革軍現在當已進城惟今晚當不免有戰事因張師長已下動員令預備革軍進城後包圍而砲擊之也現濰城全城俱空已無一居中日人之食物均購自濰東三十里之坊子途遠價昂不便良多聞張師長將設司令部於黃河邊之蒲台縣集主力軍於沿小淸河之高苑縣以便與省垣北軍聯成一氣而便於阻擊濰縣周村居吳兩軍不使蔓延也至濰縣革軍總司令居正因陳其美已死趕回靑島將往上海故總司令現由參谋長陳中孚代理今後濰縣革軍已由孫文電召劉大同及譚人鳳部下之一派管理其先發隊已抵大連孫文將於明晨抵靑島矣 
[東三省政譚（續）]  
　　聞張氏當事後對於行政方面頗思有所整頓故極力羅致人才惜其仍偏重於鄕土主義近來舞臺角色如袁潔珊（秘書長）如錫聘之（高等顧問）曾有彝關淸淸（秘書）等皆屬本籍紳衿近日從袁金鎧之請竟聯銜電邀前奉督趙爾巽來東主持政務　趙爲袁金鎧生平崇拜之第一人而　在前淸 
末葉及民國初元時代之得能見重於中央　 
　 
 
 

Page 7

 
 
亦趙氏一手保薦之力其實中央之覊縻袁氏僅以四品京堂及國民代表或參政等虚名而已從未予以封疆要職袁氏頗識時務亦有時不肯爲中央所利用然其對於國是之大主張則絶對厭棄共和蔑視民黨如趙次珊蓋一鼻孔出氣者也此次此作霖署將軍袁氏竟以不就參政之高節欣然爲張氏用命都以奉人辦奉事原欲爲桑梓謀福利也巡按使之呈保旣被批駁張乃以秘書長囑之蓋將留爲後來重用地步其實今秘書長之勢力直駕乎政務財政兩廳長之上蓋一巡按使之化身也張氏關於軍民兩政重大事務無不先商諸袁氏然後實行今日所謂行政大網者均爲袁氏與金錫侯（政務長）所草創袁旣不見重於中央亦不願以自身當於潮流之衝乃聯銜電促趙次珊出山以報生平知遇然而趙現方爲淸史館長又有其他關係不之應聞趙復電云鄙人忘奉久矣請奉人勿以我爲念詞旨沉痛　者凛然 
　　張將軍對於用人一節偏重鄉黨已如上述乃白物議鼎沸後將軍不得已通函各報館表白心跡文云僕以輇材忝膺疆寄任大責重深懼弗勝自維求治首在得人故受事以來即以綜核名實信賞必罰爲第一義惟知人官人古訓具在僕雖無似敢不率由比者政局少有變更因事擇入良非獲已聞者不察輒相揣測添枝附葉肆意鼓簧以致干進之士踵集省垣投荐之書塵封記室甚或不得之僕則集矢於僕之僚屬及左右訾言百出謗　繁興一士獲進則儕輩望而生心冗員被裁則長宫爲所切齒凡茲情事日有所聞僕用入行政向秉大公旣無愛惡之私復乏畛域之見且此邦係僕桑梓孰　孰否詎有未知其賢耶固不待人言而用之其不賢耶亦不待人言而去之故視事以來已及匝月有不識其人而進之者亦有夙識其人而退之者事實具在不難覆按而得誠如論者之意是僕於用人行政已無獨裁之權人雖不肖亦奚至此語云君子愛人以德愛僕者其母以不肖視僕則不徒僕之幸也謹布胸臆惟邦人君子埀察焉張作霖啓 
　　我國每次内閣成立必頒有所謂大政方針而奉天昨日亦忽有行政大綱之發表茲將其綱要及節目錄下　政治取便民主義誠信相感力求便民　地方取保安主義遇事鎭定力保治安　交涉取聯絡主義開誠布公力圖親睦以上三項爲綱要此外節目又分四端　紓民困　淸吏治　裕財政　籌自治而此四端之内民困項下又分匪盜横行賦稅煩苛訟獄積滯三種吏治項下則以吏治之壞一由於濫用知事二由輕視警長財政項下則以理財不外開源節流二策今取節流而無害政體者開源必求實效者自治項下擬試辦鄉治試辦市政其餘細目甚繁不及備載當局認爲切守可行之事故現已飭屬公布矣 
[獨立未成之廣德]  
　　皖南廣德通信云當前月初旬有皖南民軍司令部方某來廣組織機關密佈黨羽圖謀獨立因事機不愼爲知事李所聞當即閉城搜檢拿獲黨人數十名及槍械等件訊供運動獨立不諱即將首領十餘人於翌日執行鎗斃其一律拘禁　首方某則已聞風遠避刻正懸賞緝拿李知事以黨人失敗難保不再圖大舉故即宣佈戒嚴一面急電上省請添兵力故於日前開到安武軍三連馬隊一連駐紥城内舉動不甚文明故均相率閉門相戒不出城内有織布廠一所亦被擾及致女工不敢工作頗有停辦之勢行旅鄉民因此裹足不前故市面益見蕭條又聞日内尙有定武軍續到深恐再肇戰禍故全城均抱悲觀云 
地方通信 
[蘇州]  
　　軍警又開會議蘇州朱鎭守使前日接有探報謂黨人謀蘇未已旋又奉省軍署密電遂於昨日下午二時許邀集崔廳長趙道尹彭參謀王憲兵營長馬統領聯甲吳團長士芬劉團長錫齡等十餘員赴署會議防務朱使宜稱須於秘密之中施以嚴厲辦法俾市面不驚繭商無意外之損失云云 
　　四人同日自盡廖家巷内長魚池第四號門牌孫姓女名阿瞞者於民國元年許配於向做漆扇骨之任桂生爲妻當時招贅在家雖未成婚而愛情頗篤近因阿瞞已有五月身孕急欲成婚任因一時無處措欵愁急異常竟於舊曆四月二十九日下午以剃刀自刎立時身死經阿瞞喊同鄉人報警轉報縣署由孫知事派周承審員蒞場驗明委係自刎身死飭令阿瞞自行棺殮了事甫橋西街馬文卿向業機房前將其妻某氏金圈當去花用舊曆四月二十九日氏向文卿討取金圈無着遂致口角下午氏竟懸　自縊迨文卿得悉施救已氣絶矣廟堂巷張某前淸時曾充藩署書吏頗稱小康家有一妻一妾舊曆四月二十九日張某與妻妾口角後不知如何竟懸標自縊迨家人得悉急爲施救已氣絶身死矣桃花橋弄居民錢興之向做扇面其妻某氏僅生一女愛若掌珠本年正月間將女嫁於常州鄉間某姓家數月以來杳無音信某氏思女過度致成神經病隣里咸知不以爲異詎舊曆四月二十九日午後某氏忽然在床欄上自縊身死以上四事皆發生於四月二十九日一日之間而有四人自盡洵爲奇事故並記之 
　　蘇鄉盜匪充斥蘇州齊門外石橋灣地方常有梟匪搶刧之事雖迭經巡官周子賓等設法防禦梟蹤迄未淨絶近日又陸續到有匪船十餘隻專在南北橋石橋灣等處往來示威前日吳縣孫知事得報後卽派偵緝隊隊長潘秀淸率領全隊探士乘鎗船四隻各帶快鎗子彈并携有小砲兩尊馳駛該處前往剿捕矣 
　　又前夜有大股梟匪計有五十餘名駕船六隻由羊澄湖出發駛往同里抵鎭後即向鎭紳鄉董等勒索洋三萬元不允則以搶刧從事吳江縣公署因警備游擊隊尙未編制完竣故轉報蘇州二廳乞援當由趙雲生君飭令游緝隊士星夜開往詎各盜匪已聞風竄逃油車港去矣 
　　商團獲盜葑門外葑溪第十支部商團會員某君前日途遇一人肩荷巨包形色倉皇即尾隨其後見其至横街某當舖櫃上解包估看内有灰鼠皮袍及棉夾等衣甚夥且各衣形戒頗雜情有可疑該團員向基盤詰言語支吾當將衣包連人帶至第十支部辦事處詢究始據說出伊等均江北人所有衣物均係搶刧而來現船泊某處等語即經該支部全體團員出發該處果有艒艒船三艘在彼停泊比即登船將黄學有沈貴林等男女十七名口一併拘獲並在船内搜出洋鎗獵鎗刀械以及衣服數包金銀飾物銅錫器物等件連同三船一併帶回轉送商團公會問明情形備文轉移吳縣知事署審辦 
　　懸賞緝匪水警第二廳趙廳長出示曉諭懸賞購緝梟匪首要殷阿昭管大肚子尙世忠吳長忠周三卽九道筋岳矮子陳先生（陳係匪黨之司帳）七名如能緝獲者每名賞洋五百元如獲到洋鎗每枝賞洋五元無論何人一經將上開之匪獲解到廳訊明立予照賞聞尙有梟首宋老窩子吳長壽吳錦忠胡旭臣等多人亦由廳通飭密拿如獲到另給鉅額奬賞 
[南通]  
　　省釋無辜警備隊錢探員訪得曾充巡士之徐某與黨案有關即將徐某逮案鞫訊據供並無附亂情事且查無實據業已省釋矣 
　　測量　事通崇海太總商會爲便利商民起見特籌集巨資函請測繪局派員測量通海未濬之河道以利交通現已測量　事聞擬將劃入河線之内民田用價收買庶開濬時無所阻碍云 
[鎭江]  
　　軍餉發給現欵軍巡兩使前曾飭令胡財政廳長對於軍警餉需一律發給現欵且將應支數目預先籌備轉運各處以安軍心現駐鎭要　軍隊及陸軍警察等處均已由軍署發給現欵其駐紥鎭郡七十三團之兩營雖團部尙在省垣惟旣歸葛旅長節制故其餉需亦飭由鎭發給云 
　　軍隊設立稽查處駐鎭要塞掩護隊葛旅長前奉馮將軍密飭設立稽查處以資查察現葛旅長已在本部設立稽查處並遴委幹探專在各輪埠及各要隘嚴密稽查矣 
[杭州]  
　　農事試驗場之春蠶試驗成績浙江省立農事試驗場開辦已届七載成績頗佳内分種藝病蟲害蠶桑三科及第一分場查蠶桑一科曾由該場王場長呈薦黄　驥充主任技術員此次春蠶試驗比較品種優劣所得成績頗屬優美計種類共有二十九種之多蟻量共一兩二錢云 
[嘉興]  
　　同日兩火嘉興王店鎭南聖堂内供關帝神像殿宇頗爲宏敝前晚夜半不知如何起火前後殿宇盡成焦土鎭立第三國民學校與該廟僅隔一牆敎員臥室亦被殃及幸經鎭紳督同義龍及自備洋龍竭力施救始得保全同日北門塘灣街老楊九牧樂酒店亦遭失愼經各坊義龍到場救熄僅焚去後埭平屋一幢不至殃及店面亦云幸矣 
　　繭行太無道德嘉興某繭廠所設之大橋鎭分莊私將秤鍾錘加鐵一塊計重一兩餘合計須二十兩方滿一斤鄉民雖知無如何也茲於上月晦日由鎭紳石傳詩將證物函請縣署嚴辦以警刁風而抒民困 
[安慶]  
　　荻港分卡被逼銅陵縣屬荻港水釐分卡距總局約有二十餘里地方素稱偏僻又無兵隊駐紥僅有舢板一隻殊不足以資鎭攝上月二十四號突有黨人數十人自稱護國軍各持快鎗迫令該分卡懸掛白旗勒令該卡員將所收釐稅繳出助餉事畢而去後經該分卡員報由總局咨請銅陵縣立派衛隊長率帶兵勇前往會同水警及各團防分途追捕現該縣已詳報上峰矣 
　　魚捐專充團防經費東流縣外江内湖向以魚爲出產大宗縣知事許岳鍾前曾集紳議决抽收魚捐每百斤收錢二百文约計歲收一千串之譜以七成撥充地方公益以三成撥歸學校經費由地方財政局征收現奉倪使通飭停學辦團復邀集紳學各界决議以此項魚捐全數提充辦團經費一俟大局平定再行分撥以符原案刻已經許知事具詳倪使立案矣 
雜評二 
[公意在闢人治（一子）]  
　　今之擁護中央者每藉口於繼任無人爲憂而於是輿論乃大闢人治之說吾謂彼之以繼任無人爲憂者已先不知共和國之爲共和國矣盧梭之言曰有法律爲共和無法律爲專　故眞共和國無有不進於法治者也民國成立草草數年來政象晦塞無異前淸者正以未進於法治之故名雖共和而實未共和故我人今日之所渴望首在法治蓋法治云者一方納人民於法律範圍之内一方復使國家自身入乎一定之法律制限俾恪守而各不相越此共和國之常例也所謂國家自身之制限者以國家不能爲惡而代表國家之人恒假以濟濟惡自來昏暴逞威之元首無所不爲者即以無制限之故今旣有法律以制限國家自身之權力而受國民總意之指揮則雖不得大英雄爲代表即無名馬亦足勝任而有餘蓋人治時代之所謂明主其力能利國福民亦不過合乎衆民之意而止今旣有法以示之準則則又保必待之不世出之人哉此吾所以有感於無名馬之說也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[江浙間謠言之由來]  
　　近日江浙間又發生謠言聞因浙江呂都督迭據探報某處軍人改穿便衣混入浙境等語當經電詢蘇省長官嗣得復電聲明并仍抱定維持兩境治安宗旨此等謠傳必係假託希圖破壞惟自浙省獨立後關係隣省本省防務至爲吃緊須格外凖備先事預防云云故兩省邊境現已均有相當設備外間不察遂致發生謠言云 
[不准現洋出省之恐慌]  
　　江蘇地方維持會昨接武進縣商會函云院令停止中交兩行兌現付現金融阻滯滙劃中斷商人傳持現金行使運轉已覺不便近復有現洋不准携帶出省之令通商交易更憑何物周流省與省絶必至土貨無人過問客貨無從採辦恐慌之來豈僅商業停輟而已且時當舊曆端節商業習慣爲結賬期敝邑於皖浙兩省油布等業均有交往各商號現正派夥四出收賬軍警沿途干涉賬欵無從收回商民何辜受此茶毒此項情形想非一縣爲然務請貴會力促當道從速收回成命尤望先行設法維持現狀以救急難爲盼云云現維持會已據情電請馮上將軍齊巡按使核辦矣 
　　又據訪員報告荳米業志仁堂據南市荳米業裕泰行函報有客商某甲將荳脫售後其所得之價洋三千六百元携回皖省不料甫抵南京下關即被稽查局查阻祇許携帶現洋五十元出境餘者存留該局候地方平靖方准給領匯請轉報商會詳縣電致省公署請爲維持等情旣而南商會連接志仁堂仁　堂先後來函當即轉呈上海縣沈知事懇請雷禀齊巡按使轉禀大部收回成命未識能給還否 
[郵局並不停滙]  
　　近因禁阻輸運現洋出口以致外間謠言紛紛有郵政局不代郵寄洋元之說茲經切實調查郵政局並無侬止郵滙銀洋之事惟山東萊州之濰縣及膠州之高密縣曁登州所　之周村並　貴兩廣等省因係軍事區域暫時頒布停止郵滙其餘各省凡有郵局之處均仍代爲郵寄　便商業云 
[匪徒侵入宅第]  
　　昨日下午五時有匪徒兩人各持利刃至法新租界霞飛路仁和里十八號門牌某姓家敲門入内稱向該姓借洋由男　人某甲答以主人出外示回兩匪遽欲上　該傭人上前攔阻一匪即持刀行兇致被戳傷左肋等處適有安南捕及探目沈德福到來當將兩匪拘入捕房該傭人受傷甚重現送醫院醫治恐有性命之　 
[菜子與小麥之市况]  
　　油菜子一物我國向爲打油之用近年來日本國頗多購辦常年出口約値銀一百餘萬金亦土貨出口之大宗也每届新菜子上市時駐滬各日商如三井武進等洋行均託閘北　客唐子怡華田卿沈祝山等紛往蘇錫崑山常熟珠家角等處廣爲搜羅陸 
續裝滬打包出口現在新貨雖已上市惟本年春末夏初因雨水不調寒煖不時收成較爲減色前日有　帮船户錢小弟第自靑浦珠家角裝來新菜子三船共計六七百石當爲日商辦去每百斤高者售銀三兩次則二兩八九錢 
　　小麥爲製造麫粉之原料其價格之漲跌每視麫粉貴賤爲轉移上年冬間因麫粉销路暢旺需麥較多市價頗漲各囤户以冬間旣有此現象迨至本年靑黃不接之時其價必更加騰湧遂視爲奇貨大事搜羅以致麥價愈抬愈高个意本年入春後兩廣浙江相繼獨立各省亦風鶴頻驚地方不靖銀根之緊達於極點各廠因麫粉生意淸淡相率減製出品小麥受此影響銷路益形疲滯各囤户至此乃大失所望初猶望時局早日解决或可轉危爲安稍有起色奈遲之旣久大局旣難望從速和平而轉瞬夏秋節近新貨將來益無把握不得不貶價脫售故舊曆三月杪每擔竟跌價至四王錢不等無如廠家購入者省故銷路仍不踴躍調查滬地存貨現尙有五萬餘包之多而河南鎭江等處之相繼由輪車截來者尙未有艾現市行情定而未動計天津貨售銀三兩山東貨三兩九錢鎭江貨二兩七錢漢口貨二兩六錢河南貨二兩八錢半年來市價之大漲大跌未始非囤户之自取其咎也 
[駐奉鹽警肇事]  
　　奉　縣境之袁浦場前由兩浙副運使查得海塘之外私鹽充斥詳部核准另行招募鹽警六十名駐紥袁浦藉以查緝詎日前該鹽警連長曹松生排長孫守仁等越界至塘内道院鎭地方新街一帶以緝私爲名開鎗示威以致該　各商舖一律閉市當由駐紥道院之兩浙緝私第四營孔隊官聞警飛往鎭懾乃該鹽警等不服竟然抵抗傷及孔隊官手臂等處現孔隊官已報由該營長轉詳孫副運使請爲澈究矣 
[小輪碰撞渡船之慘劇]  
　　昨日下午三點鐘時有八長渡渡船一艘由浦東陸家渡滿載搭客過渡駛至中流突有某公司之小輪船疾馳而來不及避讓竟遭碰撞船上所有男女渡客十六人内有七人落水一時無從施救大都溺斃俄有某划船駛來救起女孩一口亦已一息奄奄該船主旋赴水巡隊及地方檢察廳報告請示一面由救生局巡船打撈屍身刻尙未有下落 
[撞沉新裕輪船之卹欵]  
　　招商局新裕輪船因裝兵赴閩被海容軍艦撞沉溺斃多命要求政府撫卹等情曾誌前報茲悉政府對於該輪船執事員役應給卹欵業已議定除洋員另議外所有被溺之茶房水手小工等華人每名酌給卹銀一千元現時先付二百元其餘八百元分作八個月按月給發飭由招商局經理其事故該局現已飭傳被難家屬發給卹欵並將具領人拍照給予憑證以　驗領餘欵 
[工匠消釋嫌疑]  
　　製造局槍廠工匠李聚侯前爲黨案率涉曾經楊護軍使飭提訊究已誌前報茲經訊得李聚侯並無通同黨人證據並復派員前往李之住屋内搜查亦無憑物實屬被誣已於昨日飭將該工匠開釋惟李之工匠職務先經李總辦開除故昨特禀求該局請爲復還原職 
[浦東又有盜案]  
　　浦東洋涇東居家橋有向爲小工頭之朱和尙薄有積蓄其女將出嫁正在購辦妝匲手飾等物詎前晚十二時突來盜匪三十餘人破門入内持刀恫嚇翻箱倒篋刦掠一空該盜等又向同居姚姓强索衣飾銀洋乃姚做工度日家無積蓄該盜以其詐飾將淣腿上猛戳數 
刀呼嘯而去事後朱姓檢點失去銀洋衣服手飾等物約値洋千元之譜當即開明失單呈報塘工局和晨經該局黃警署員蒞場踏勘該處廠棧林立客民雜居良莠不齊向有陸軍第二師步兵駐紥帝勅庵巡防得力商民賴以保全該營奉令調赴常州無兵塡紥際茲時局不靖萑苻遍地苟非當局者善籌維護恐匪膽愈張後患尙不堪設想也 
[協提開鎗傷人之盜匪]  
　　新閘捕房九號西探昨偕華探陳雲忠至四區第二分所報稱有盜匪高慶榮高玉太高慶恩三人在租界犯案並開鎗擊傷探夥脫逃現匿貴所轄境長安路同春里内請爲協提等語當經張署員派長警協同來探將高等一併逮捕解送司法科押候訊明再核 
[查究私土彙誌]  
　　虹口天潼路鄭源泰蛋行主鄭宗榮（即鄭恒記）因私藏禁止進口之波斯土被洋藥公所查悉協同捕房前往搜出前項烟土曾經禀廨傳究在案昨由捕房將鄭傳至公共公廨請究先由一百九十號西探上堂證明協同華探在被告小房間内鐵箱中抄出紅土兩包空箱内又搜獲邊土數包等語繼由原告穆安素律師等上堂譯訴被告違犯中國第二百六十六條刑律請究並由海關西員勞勃司投訴驗得此項烟土係俄國邊界所產性極潮濕云云訊之鄭供此項烟土係胞弟買來自吃並郔葛福來律師代爲辯護又據穆安素律師聲稱敝律師前日在法公堂亦爲烟土案被告所供與今日被告之供詞如出一人之口甚爲希奇請堂上注意王襄讞商之英卓副領事判鄭恒記罰洋一千元充公烟十送請海關銷燬 
　　福建路五十五號門牌公與七百四十四號門牌廣乾元兩烟膏店均因私藏波斯土紅土並將該烟土煎膏混售被洋藥公所查悉禀廨出單協同捕房分往該兩店内抄出烟膏十六缺帶回捕房存候化驗在案昨由捕房將公興店主王子和廣乾元店主沈杏生併傳到廨請究先由原告代表穆安素律師上堂譯訴前情訊之王子和由丁榕律師上堂聲稱被告係延高易律師代表高律師因英國公堂另有要公故由敝律師到堂請爲改期研訊質之沈杏生延朱斯蒂律師到堂代表亦請展期中西官判候下禮拜三研訊 
　　虹口西華德路二百七十五號門牌某烟膏店主姚雲祥亦因私藏波斯土被洋藥公所查悉協同捕房搜出私土奉飭傳究在案昨晨亦經公共公廨傳訊據西探禀稱姚避匿無蹤無從傳訊中西官諭候再核 
[敎育家演說學業與事業]  
　　寰球中國學生會於六月三日（卽今晚）八時請江蘇省敎育會會長黃任之君演說題爲學業與事業按事業與學業有密切之關係近世流行種種新事業無非藉學業而發展其能力吾國於今日尤不可不一研究之黃君於學業界上頗多建議如實用敎育等推行全國風動一時此次演說必能發明其精藴以增長吾人之知識盍往聆之 
[仁勇艦開往無錫]  
　　水警第二廳長兼任蘇常道尹趙會鵬君以無錫一帶鄕民素多育蠶是以滬上各洋商赴錫秤收絲繭者甚衆當此鮮繭上市裝船運滬絡繹不絶深恐盜匪沿途刧掠爰於前日電飭現駐上海浦江之仁勇淺水兵艦迅速駛赴無錫藉以保護昨該艦長葛長發已由滬出發矣 
[巡警保衛行旅]  
　　南市十六舖橋迤南爲往來孔道平日素多流丐積匪搶奪行人財物刻經第一區署董警正查得現届端節正商家往返收賬之際且爲電車往來搭客上落難免無竊匪乘隙肆攫爰特諭飭巡官督率崗警隨時巡察務將流丐驅逐出境以衛行旅云 
[電車公司行駛花車]  
　　陽曆六月三號爲英國皇帝誕辰故英美電車公司特製花車一輛准於是晚七時由赫德路開駛經過靜安寺路英大馬路外灘及北四川路一帶或停或行以便途中行人觀看 
[寗遠臨時醫院之報告]  
　　本埠紅十字會總辦事處昨接寗遠臨時醫院紅醫長電稱該處近有匪耗五月二十一日竟有大股土匪截擊軍隊致重傷十二名擊斃九名逃亡兩名失蹤十一名現由該醫院分别療傷瘞亡並將辦理情形專函報告請速遞寄藥品以備不虞云 
[漢冶萍股票漲價]  
　　漢冶萍爲吾國第一鐵礦前因經濟困雖　理不善以致該礦股票價値未能發達近來著意整頓稍有起色現因董事會議定擬於六七月間給付股息此信一播市上股票價格因而驟漲每股前售銀十九兩者今已增起至二十五兩矣 
[新順發小輪之航線]  
　　淞滬徐廳長昨飭水巡隊文云奉巡按使飭准交通部咨據江海關詳據陳復昌禀稱現將租與錢江公司之新順發小輪收回自用擬定航線由上海迄漢口經過鎭寗九江等埠請註册保護等情除照章辦理外咨請查照飭屬保　於不通商之處並不得上下貨物偷漏情事爲此分飭該廳長遵照等因合飭該水巡隊遵照 
[警廳催解罰欵]  
　　淞滬警察廳長徐輔洲君查得所屬各區署所對於承辦違警各種事由向章由廳印刷表式分發照塡乃察核各署所造報之案由事理未能詳晣者爰特分飭各警正佐嗣後須將應辦案情理由明白開呈以憑察核所有違警罰欵每署所共有若干亦飭開報明確並列表存查並將各該罰金分别繳廳以撥公用均毋違延云 
[夏節停止辦公]  
　　本月初五日即舊曆端陽係爲夏節本埠行政司法及軍警各機關循例停辦公事一天昨上海縣沈知事淞滬警察廳徐廳長地方審檢廳袁林兩廳長已諭飭各該廳署職員一體知照 
[狹路相逢]  
　　前晚十時許有形似工人之某甲行經滬城舊敎場中忽遇仇人二三名不問情由將甲扭住各出利刃將甲之腿部等處戳傷甲大呼救命迨崗巡趕來各兇手已去如黃鶴遂將甲送入二區一分駐所由杜警佐驗得所傷無碍着令回去自醫候查拿行兇各人再行核辦 
[同安里之兇劇]  
　　前夜十二時餘有安徽巢縣籍旅住法界之管寳林自北回南行至三馬路公陽里突遇小蘭芬大脖子小脖子三麻子阿五等人上前攔住扯碎管之長衫並搶去衣袋内鈔票十元小洋一角管即走入同安里内伊等慮其喊捕緊跟追隨在該里三百零五號廣和酒棧門首由小蘭芬突拔利刃向管腰際左面猛戳數下而逸管卽昏沈倒地血流如潮路人見之驚喊適管有妹即住該　門樓聞聲趨視見係伊兄惶駭無措時管被戳之刀尙未拔出當即鳴捕抬送仁濟醫院求治一面奔告管妻將刀送交捕房禀請嚴緝查究聞醫生謂傷勢過重一時難保無碍云 
[兄妹不期而遇]  
　　揚州江都縣婦人夏王氏之女名金弟現年十五歲曾許於仇王氏家爲養媳過門後相安無異詎仇王氏近來串通蟻棍劉某等將金弟領到上海賣於北四川路華界粤人王雲山處爲婢收受身價洋五十八元事爲夏王氏查悉乃投江都督公署控奉周知事飭派法警馮亮臣來滬至上海地方檢察廳禀請移提當經林廳長加派法警秦賡堯前往北四川路將王雲山連同金弟一併拘獲繼復被逃王星夜帶同金弟乘輪赴粤及至廣東登岸間適金弟之兄夏某在該輪爲茶房與妹相遇遂由夏將王扭送該處司法衙門訊供之下判將王並金弟帶回滬上一面電致上海地方檢察廳請爲守提林廳長得悉後昨日仍命秦警前往將王及金弟一併拘獲到廳由檢察官略詰數語判將金弟交來警潤亮臣帶去即日乘輪就道解回江都歸案訊辦王雲山請追身價洋五十八元斥不准理 
[小孩暫留候領]  
　　前月有身穿元布夾袄靑布單袴之男孩吳毛生又身穿藍布對襟短衫黃洋綢開襠夾袴之男孩活寳均秃頭赤足無鞋在法界迷途爲捕查見帶至法公堂訊問吳供家住哈同花園左近活寳供家住八仙橋西首餘不能知判暫留捕房查傳家屬到家具領 
[拍賣燼餘貨物之爭奪]  
　　浦東陸家嘴春江碼頭德商禮和洋棧失愼被焚一切情形已迭誌前報本月一號各保險行之承保該核存貨者因焚餘之花衣等物數尙不少特在該棧拍賣各華商業已拍定因有某國人出而　價爭購幾起衝突當由淞滬警察第三區立派長警馳往解散以致拍賣燼餘貨物仍未定局現各保險行擬再定期另行拍賣云 
[小販突遇暴客]  
　　前日午後有販賣小鴫之莊洪鈞行經楊樹浦蘭路北首突遇甲乙二匪均持兇器將莊手上所帶之金戒一只攫　而逸並被擊傷頭部後莊投報該管捕房捕頭命先送醫院醫傷聽候緝拿兇盜究辦 
[飛來横禍]  
　　英領事署雇用之僕役范梅子前晚九時許在署中草地上　涼不識何處飛來鎗珠射中范之手臂等處經總巡捕房　信派　至出事處察勘一週當將范車送同仁醫院醫治 
[閽人被毆受傷]  
　　昨有商業廣告公司所雇工人虞錫林劉阿秀鄭汝泰三人任烏鎭路福德里新造房屋牆上排釘鉛皮廣告與該里管門人張阿蘭忽起衝突毆傷張之面目由張扭控四區警署並邀　成剛到署作證請爲懲治據虞等聲稱因張向彼等索費不遂致生衝突姚警正諭將被告暫押候訊 
[開設字號之騙局]  
　　蔣銀發串合同黨在北東路六十一號門牌虚設恒昌祥洋貨字號先後向漢口路三百六十一號門牌綢客魏茂生又山西路一百六十九號門牌王連生等騙取値洋一千三百四十八元之熟羅紡綢棄店逃逸經王等控由總巡捕房派探干潤甫將蔣查獲昨員押解公共公廨請究魏王兩原告偕證陳友松上堂禀明被騙情形訊之蔣供該號實係胡寄生鄭嚴仁張正義所開前項 
 
 
 

Page 11

 
 
羅紡均被胡等取去求察會審員王肇之君商之英領康君判蔣押候補提人證再訊 
[察破僞票續誌]  
　　天津人王國治因將南洋羣島之五元僞鈔票向福州路廖慶利處混用被廖友李潤生　悉鳴捕拘押昨解公共公廨請究據廖供被告向我商借洋二十五元後由李先後交來南洋羣島五元票三張察係僞造是以報捕控究並據李供該票係王托我轉交是實訊之王供該票係某輪船主西人給我並非僞票中西官判王還押李潤生間接交票情亦可疑着交一百元人洋並保候查明實情復訊再核 
[女巫揑詞欺騙]  
　　虹口東嘉興路一百八十六號門牌女巫龔周氏前日至台灣路二號門牌婦人林吳氏家向氏聲言爾夫至九月中必定身死後能運動冥司延壽令氏出資祈禳騙取氏値洋二十三元之金飾逃逸旋經氏夫得悉知係受騙報告老閘捕房派探曹錦珊將龔周氏查獲昨解公共公廨經中西官略詰一過判仍還押候查明訊核 
[傭人私用賬洋]  
　　丹桂第一台主尤榮福控傭人李兆英私用賬洋三十五元昨由捕房將李拘解公共公廨經中西官訊實判李押西牢一月如能還洋准予减罪 
[匪徒串攫金飾]  
　　匪徒章阿小前晚串黨在漢口路攫取湯沈氏金挖耳圖逃由捕帮同追獲昨解公共公廨經中西官訊明判押西牢三月示敬 
[失火即熄]  
　　前日午後楊樹浦二十九號門牌某雜貨棧所藏之柏油桶内忽然起火經西人救火會聞警立卽驅車往救業已熄滅 
[客棧失愼受罰]  
　　法租界民國路同福客棧起火延燒隣人房屋七幢昨由捕房將棧主蔡阿榮庽客沈福榮傳解法公堂請訊蔡供是晚民人在樓下見樓上有火當即上樓施救　經不及似在沈福榮房中起火沈供民人房中並無起火之事求察聶讞員判沈開釋蔡罰銀五十兩充公 
[頭破血流]  
　　滬城西門内金家牌樓孫阿根所開之玉器作雇用陳梅春爲夥昨日孫因事他出陳與孫叔孫淸和忽起衝突淸和　以鐵錐擊破陳之頭顱流血受傷由巡警到來將兩造拘送二區一分駐所由杜警佐着送地方廳經檢察官驗明傷痕判令發堂醫治孫淸和收押候究 
[一羣過犯]  
　　法捕房以各竊賊禁押期滿開釋出外往往爲時未久潛入租界故技復萌故此界内竊案終難盡絶當飭各探捕嚴緝查拿在案現由各探捕拘獲竊衣過犯余阿華又串竊上箱之陳阿龍倪德林偷竊木器之陳阿三竊物行兇之貝仁林王阿四偷竊路燈之王明書摸竊行人袋内銀洋之王小揚何阿言强搶銀圈之周桂友偷竊銅錫器之陳阿友趙德銀等捕送法公堂請究余阿華等同供後來不敢再入租界行竊求宥聶讞員判余等各押三四五六個月不等期滿一併逐出租界 
[船户加押一月]  
　　兪錦德吳新傳魯永淸前將洋一千元托船户壽華福帶往盛澤均被私自用去兪等具控法公堂因壽無力繳洋判押九月在案今又有陳瑞隆投案控稱商人於前月間將洋一百零九元托壽帶來上海向銀樓兌換金手鐲一對亦被私自用去請求附追壽供現已用去難以措還求宥判照原斷加押一月 
[崗警拘獲竊賊]  
　　四區崗警前晚查獲竊賊張大祥一名在其所持之監内抄出衣服兩件拘姀區署押候查傳失主到案再行核辦 
[棲流所工藝之進步]  
　　滬北棲流公所工藝廠開辦以來成效昭著其所出之皮件布疋等物銷行頗廣現又新出一種苧線汗衫旣極凉爽且頗耐用故歡迎者衆現値夏令聞其銷路極爲發達云 
[工巡捐局批示照錄]  
　　閘北船捐承辦人張福根求滅捐欵由據禀已悉該商瀝陳困難業於前禀詳晣批示矣仍仰該商勉爲其難藉維公欵此批 
[尙賢堂推崇宋儒之演說]  
　　法租界霞飛路石牌樓尙賢堂中外敎務聯合會定於明日下午五時開星期常會由該堂王聲旉君演說四子書中朱註與别註關於天與上帝之解釋凡研究宋儒學說者盍往聽之 
[敎會記事二則]  
　　龍華鎭孤兒院男女繁多歷由該鎭之吳對廷滬城之陳廲生二華醫士携贈藥品蒞院察治諸兒病恙不受分文二君對於諸兒儼如父母之愛子實堪敬佩 
　　美國靑年會幹事卜文君來滬奮興敎務上月約同本埠中西敎士及高級學校員生分每日上下午在四川路靑年會研究個人傳道問題共有三禮拜之久計分五次現已於前日起程由京津渡日本回國是晚七時半本埠敎界中西同人一百七十多名在該會會食堂宴會歡送由吉爾泰主席余士廉領開筵祝禱來會理爲臨時會正誠敬一領開會禱告後卜君演說並答謝詞由約翰大學朱友漁博士傳譯旣而惠中學堂代表報告學生受感之效委辦代表萬應遠君報告委辦會之成立末全體高唱歡送歌乃散 
[介紹新箸]  
　　中國科學社發行之科學其第二卷第五期又經出版内有任鴻雋之論學姜蔣佐之形學歧義胡剛復之大地電象嚴莊之地面之剥蝕陳藩之冲積鑛採掘法述略秉志之細胞分裂論鄒秉文之植物病理學槪要唐鉞之策伯林傳等篇均屬一時傑搆他如插圖之縝密雜俎之新頴　記之詳明尤爲美不勝述其寄售處仍在本外埠商務印書館及中華書局與各大書坊昨承惠贈兩册書此介紹並達謝忱 
[氣候報告（上海徐家滙天文臺天氣測候報告）]  
　　已過者之報告六月一日越南東京及直隸有低氣壓太平洋中日本及父島問有小高度台灣峽以北有東南信風上海天晴而熱二日日出前有霧氣壓徐升天晴而熬二日午後四時前二十四小時内上海氣候至高八九·六至低六六·六去年同日至高八三·一至低六八·九 
　　未來者推測二日下午四時三十分豫測天晴而大熱沿海濱有夏季信風本區有雷風 
雜評二 
[無鄰省用兵理（訥）]  
　　吾謂未獨立之省進兵以攻獨立之鄰省者在情勢上必無之事也 
　　證之於前滇獨立命黔進攻而不應桂獨立命粤進攻而不應證之於今湘獨立命曹回攻而不應陜獨立命甘晋夾攻而亦不應此非僅關於鄰省之誼不忍同類相殘也蓋反諸大勢質諸民情驗諸齒唇相依之利害亦均有所不可執軍政之人而苟非喪心病狂者决不有此主張然則今之攻浙說其必出於好事者之謠言無疑我民又安可貿然輕信而自取紛擾哉 
來件 
[李國鏞上黎宋卿先生書]  
　　宋卿老哥先生偉鑒近年來久疎函禀抱歉何如念自辛亥八月武昌起義公推我以爲都督鏞同湯君化龍等赴軍政府襄助進行方略提議以外交爲　題並恊議用湖北諮議局敎育會商務會名義電致各省諮議局同聲響應民軍又提倡保安社保護地方人民生命財產偕夏維松渡江至漢口租界要求領事團承諾民國爲交戰團約胡君鄂公赴戰地偵探敵軍情形是日夜間開軍事秘密會議規書攻守之策公舉鏞充水陸指揮使督隊至兩旺曁劉家廟攻走瑞　張彪於是領事團承認民軍爲交戰團體民國始有基礎鏞非軍人即辭指揮之職旋改充顧問官與朱君孝先聯合海軍反正海溶海琛兩艘已表同情遂與皖人孫發緒謀南北聯合之策函請皖人陳君澹然通信項城北軍派代表蔡君廷幹劉君承恩赴鄂聯絡南北感情一致進行推倒滿政府爲目的而項城隨派朱君沛瑝　鄂要求軍政府承認項城爲大總統我公充許鏞卽偕朱君沛瑝赴漢口北軍處辦理停戰事宜斯時馮君國璋恐朱君沛瑝之詐派車送至北京當北軍佔據漢陽用砲攻擊軍政府時公避詣眞武觀鏞等在漢與北軍停戰事宜辦妥連夜隻身渡江馳赴眞武觀請公回駐洪山南北軍人聯名强迫滿政府退位民國因以成立嗣後軍務部長張振武赴滬購軍械我公恐伊携欵潛逃特命鏞往監視張性跋扈自由行動　儼同赘疣返鄂之日有進讒言於公者云鏞有染指之事查張之報册只云張振武報銷並無鏞名不辯自明鏞因此見人心險詐一時豺猥當道故引身而退不入政界夫鏞當起義之初將生命財產孤注一擲一則爲我公効臂助一則爲桑梓謀幸福此鏞區區之苦衷耳嗣後鏞見軍人干涉行政似覺非宜提議軍民分治公命饒漢祥擬請民分治文稿此稿一出各省贊成饒君漢祥之所以見信任於公自此始鏞又　公辭都督職專居副總統之位但不可往北京宜在武昌設副總統府蒙公嘉許旋因一般宵小從中阻撓陽懇公不辭都督之職陰便假公之勢盜柄竊權鏞亦無可如何只聽之而已次年十月十日紀念公命鏞充專辦籌備一切事宜原議地點設在南湖馬隊謀變擬届會期坑各省代表及中外來賓鏞偵查馬隊情形可疑請於我公改設在布局馬隊見鏞識破機　故先期發難迨會事尙未完畢之日無數奸人頓生謠諑登載報紙肆其陷害云紀念會支用十萬有零而我人幾爲之動殊不知只用銀一萬八千餘兩鏞愈見人心之叵測恐讒間紛紛雖賢明如我公不免爲其所蔽更冷於政界矣癸丑三年四省都督阻止借欵項城則借事褫奪其權密道孫君發緖要求我公擁護中央先期私運北軍至漢口逼迫江西發難用北軍攻破湖口當時鏞同黎君本唐勸我公莫行此舉恐南方爲中央所魚肉况項城之心路人皆知南方勢弱則必改變國體而我公不納忠告反以爲不入耳之言來相勸勉故黎君本唐辭師長之職鏞惟仰天長嘆耳卒之四省都督相繼取銷參衆兩院同時解散大權獨攬名爲民國實則甚於專制是年九月中央派蔡君廷幹胡君鈞抵鄂名曰賀公五十之壽實則請公入京項城慮公不允赴京並囑葉君以私人名義邀鏞赴京鏞預料蔡胡兩君不能邀公赴京則用鏞爲再邀之準備鏞獨何心忍送公入虎口爲天下所唾駡乎爾時饒君漢祥長民政與夏君炎甲爭位置相齟齬勢成水火探悉項城欲鏞赴京馳往北京自詡能誘公赴京迨回鄂密勸公北上公墮其術中慨然允諾此不過調虎離窩之計自公抵北京延至瀛台將段公祺瑞移駐鄂中陸軍總長暗中取銷而我公兵權一旦旁落殆盡公之失策此其大端也鏞因前淸時與公所辦之南樓學校乏欵赴京請公助損貲金兼之造訪我公得以銷鄙吝而慰渴悰蒙公贈贐蔡君廷幹見鏞到京將鏞於民國功績密呈項城保奬勳位項城將原呈轉交公處公召饒漢祥擬稿饒漢祥云李國鏞首創民國功勞可謂勳績第一惜年久加奬似覺不宜可進級奬以嘉禾章遂加函將原呈轉遞項城是日楊君樹藩到公處公云可赴鈺珊處道喜不日有進級嘉禾章　給樹藩述公之語鏞答曰勳位原賞有功非賞一班廌犬並云云保奬武漢商會曁保安社人員均賞四等嘉禾章鏞亦在内當時轉懇辭四等嘉禾章呈文内云嘉禾章係賞守中立而保首領者非賞鏞等語鏞即赴察君處轉請向項城辭進級嘉禾章項城改奬三等文虎章蔡君約鏞某日見項城鏞見政策不良决計出京托胡君鈞轉致意蔡君向項城言明鏞已出京矣鏞回鄂後經理鑛業先雖損失甚鉅今則大著成效忽忽數年國體變更幻若白雲蒼狗而我公忽而武義王忽而仍爲副總統前閱報章王爵不受王俸則辭幸我公明斷小之不貽辱桑梓大之不貽笑全國以故南方公共民意尙未攻擊我公現停戰之期雖已延展然内而民意觀望外而强鄰窺伺在項城退位之事尙未頒布明文如項城按照約法退位我公可擔任項城生命財產並優待條件如項城戀棧不退公可即日出　鏞當掃榻以待萬一項城旣不退位又不許公出京我公以私人資格株守京華何益之　鏞勸我公回卾之行以死相爭自信死爭之日即是生公之年質之我公以爲然否　此虔請鈞安俱惟惠照不宣　民國五年五月十一日 
[補錄命令]  
　　五月二十七日大總統策令李維源給予四等文虎章此令 
　　又令海軍部呈請任命陳燦爲科員應照准此令 
　　又令參謀本部呈請任命高維嶽爲陸軍第二十七師二等參謀官應照准此令 
　　又令陸軍部呈請任命吳文田爲陸軍第二十七師砲兵第二十七團團附應照准此令 
　　又令陸軍部呈揀派營長員缺應准以陳實　充任陸軍第二步兵第六團第三營營長此令 
　　又令陸軍部呈請將王永壽授爲陸軍步兵中校李紹白李昶熙均授爲陸軍步兵少校並加陸軍步兵中校銜劉光魁授爲陸軍步兵少校應照准此令 
　　又令陸軍部呈請將郭延廷授爲陸軍步兵少校並加陸軍步兵中校銜應照准此令 
　　又令陸軍部呈請將邵勝標依介卿授爲陸軍步兵少校應照准此令 
　　又令據財政部片呈覈覆東省四年分契稅徵收逾額人員擬請分别奬勵等語山東財政廳廳長楊壽枬督徵四年分契稅額外增收一百二十八萬餘元之鉅洵屬整理得宜成效卓著著傳令嘉奬升任泰安縣知事馮汝驥比較溢徵在十萬元以上卸任萊蕪縣知事凌念　調任惠民縣知事前商河縣知事徐德灌比較溢徵均在六萬元以上益都縣知事華　調任淸平縣前臨前縣知事陳德邁臨邑縣知事方家氷比較溢徵均在三萬元以上萊陽縣知事周大封歷城縣知事熊埴濟陽縣知事張錦燧陸信縣知事嚴正烺茌平縣知事徐毅榮城縣知事閻廷獻淮縣知事張汝鈞即墨縣知事汪鴻孫比較溢徵均在一萬元以上辦理尙屬得力周大封著給予五等金質單鶴章以昭激勸其餘各員均已於該省驗契案内分别給予鶴章母庸再給馮汝驥凌念京徐德潤華藺陳德邁方宣永等六員收數較多均著傳令嘉奬此令五月二十八日大總統策令任命范其光爲外交部特派黑龍江交涉員此令 
　　又令外交部呈駐仁川領事張鴻因母病重懇請辭職張鴻准免本職此令 
　　又令内務部呈請任命鄭迺鑑試僉事應照准此令 
　　又令海軍部呈請任命黄大灣爲秘書應照准此令 
　　又令海軍部呈請任命余爕梅爲本部副官應照准此令 
　　又令海軍部呈稱海軍練習艦隊司令處軍需曾張承愈另有差委擬請免去本職等語張承愈准免本職此令 
　　又令陸軍部呈請將王安勤高福陞均授爲陸軍步兵少校並加陸軍步兵中校銜吳義坤陶英超汪學程賀桂生均授爲陸軍步兵少校王殿元孫時由均授爲陸軍輜重兵少校應照准此令　　又令綏遠都統　矩楹呈請任命全愷爲土默特　管應照准此令 
　　又令蒙藏院呈據京師剌麻印務處詳擬以達瓦甯布補環河殊像寺達喇麻烏勒吉補辦事副達剌麻應照准此令 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[東越賤牛答劍痴書原書見上月二十二日本報] [  賤牛]  
　　勞乎劍痴奚事辱書盛述下走如數家珍然造却下走有代表全國將來之資格未免數典而忘抑諱莫如深且一欵曲别緒請爲吾子道下走身世擴充言之自周禮列官與聞國政早已上應天宿亘古風流下著山川長留紀念且龍門借號共服君久著藝林函谷作乘偕老子已歸仙列流風餘韻世俗皆知今也作王有夢惟鬼是稱有車而笨有兵而鮮痘曾濟人黄惟苦已雖猶有耳足以自豪又爲非我族類是執是爭故冠賤字以冀竦世　居深山已拼絶世子在滬瀆寧不聞乎泰西人士久以虚銜加諸吾族今承叔子問接運動行將實授子亦同胞豈能免此將見景公遊山北向國城而流涕豈復夜月西江詩人臨渚之時也耶興言及此能不大喘並爲吾子及同族諸子一大喘乎申江熱鬧更大樂土吾子相招其將被飾繡而薦諸太廟乎抑任人剔洗而駢進屠場乎鑑湖深處五月猶寒綠野風高最宜夏眠尙望吾子能來同之葛公去後久欲無言幸繟子鋏堪入吾耳休　劍癡善自韜晦不次 
塵餘觚剩 
[天涯客話] [  胡寄塵]  
劉昭　 
　　昭容劉氏女世居吳門幼失怙恃無所依倚　歌　漢間曰十三旦友人沈南雅（字太侔番禺人）以某君爲昭容小傳見示知昭容所爲有異於常伶者非僅僅在藝間也其言略曰昭容恃怙早失有兩弟曰庚曰森相依爲命時昭容十六庚十四森十一衣食敎養之資無所出　慨然曰十　不可仰也長年如此安能了曰撫成兩弟死吾所甘何恥於爲伶哉遂入伶籍　歌所入悉以供兩弟學費又囑之曰汝妹命薄以色示人姊之恨也而其珍重自愛非敢望功名庶不失爲完人乎則區區之志也乙卿秋森病於漢臯昭容自滬往省之至則死矣照容一慟　絶其天性過人董如此云余宿不涉足歌場不識昭容姑述某君之言如此某君又欲著昭容集南雅　長歌云卅年潦倒技安客耳熟問光好絃索裙邊袖底有　魂（五年前贈王克琴句）再到歌　頭已白抺月披風恨轉深撫時或事憂來襲法曲飄　　　寒江山蕭瑟笳聲急晴川閣上十分秋（余於乙卿秋抵鄂）携得淸娱　浪游歲晚喜逢劉越石淸樽相對話閒愁樽前示我昭容集同是天涯亂離日兒女英雄總斷腸說來身世靑衫濕昭容生小吳門住兵火流離徙瓜步兩弟相依慰寂寥傷心邱襲誰調護柴米料景要此身苦留鈿約將人誤（已字韓氏）肯爲春愁怨綺年每因家難傷孤露微聞碧玉出良家歌舞敎成妬落花不重生男亦何限此鄉風俗薄桑麻賈葵駱統都能讀膏火朝來光不續抱　繅絲生計微艱難十指呼天哭忽憶東城姥姥　迷途幸覩光明燭優孟衣冠信可爲蓮花不礙靑泥辱　弟成名死亦甘不疑何必卜　　燈前季隗謀初定榻上封胡睡正酣竿木逢場堪玩世鬚眉偕爾定奇男紅氍毹上初呈面珠涙偷彈背人濺黄蓮楔尾自家知旁人錯擬　身踐寶相花開蝶已痴上林春逗鶯初　一曲淸歌十丈綾比之歲入寒儒羡　腸萬卷亦何爲座中有客涙如　東華門外望車塵漢上重逢舊歌扇聲價登龍十倍高笙篇不預滄桑變博得纏頭好　田讓他珠玉鬭嬋娟此身金屋知無分身是羅敷未嫁年傳來病耗芳心碎一現曇花憐弱弟倉皇歸里已彌留牀前一慟摧肝肺禮佛都因哀痛深登場終被家門累第一堪推菊部頭曲師倚重爭函幣有約申江抵死催再來已是隔年期莫將舊日題襟句移曾人間俠女兒亂後頭顱供笑駡詩成老涙如鉛瀉相逢我亦兩朝人開元舊事無須借情場閱盡已成翁家國飄搖喟中欲倩琵琶彈一曲摩訶池上正春風 
含商嚼徵 
[雙鳳閣詞話] [  鴛]  
　　西堂詞署雲間莊永祚天申著詞格稍遜容居然亦　婉可誦憶秦娥云雕闌畔落紅似醉閒庭院閒庭院芹香翠俓和風輕扇　梁雙燕聲如剪惜春歸去添離怨添離怨朱門深　繡床人倦斷句如賣花聲云樓外長條親折贈却又靑靑滅蘭云倦眠還開不寐如何有夢來尙有漁家傲閨詞十二首與容居詞同韵爲一時唱酬之作明矣并附錢芳標范武功和作不能盡錄 
　　半舫詞署汪价著天然散人云汪价號三儂嘉定人有三儂嘯旨半舫詞神似玉局雨中　閨思云春起　將　贊束向鏡面照了還覆却裙帶輕拈鞋尖漫點斜倚闌干曲風色徵薰花氛郁已作（去）就一天新緣看燕子雙雙　兒對對只有人兒獨點絳脣初夏云風色初薰竹香細細抽新翠疏簾影裹小燕窺人睡閒　偷行領得花滋味初時喜歸時悸心以後長如醉臨江仙　畫溪云廿載前頭溪上宿山光水色花香今番重到白　鄉扁舟獨放野鳥語凄涼碧竹紫藤都化去當年歌吹興亡漫登危閣斷人腸遠峰横　依舊有斜陽斷句如西江月云手搓　眼倦還眠好夢重尋一遍但憑柳　與花屑知道　妝深淺馮夢華謂蘇詞有四難獨往獨來一空覊鞫一也含剛吐柔發其絶詣二也忠愛之誠深以寄託三也笑樂哀傷皆中其節四也所以振北宋之緒挽秦枊之風與稼軒各樹一幟不域于世世第以豪放目之非知蘇辛者也余謂三儂之詞能知蘇辛者也 
　　施于野亦雲間人是李笠翁一流著有本曲多種曾於同邑費龍丁（硯）許見之間花影詞冂卷與天然散人所錄稍　出入　谿紗云半是花聲半雨聲夜兮浙瀝打疏　　衾單枕一人聽密　不明渾夢境佳期多半待來生凄凉情况是孤　憶秦娥云　干曲竹浸一池春水綠春水綠消閒棋子破愁雙陸花　酒負何時　多情反被情拘束情拘束不堪重見熟飛華屋觀此風情固不薄也 
劇故 
[耕塵舍劇話] [  瘦碧]  
　　二十年前都中原有坤戲一班堂會等多演之聲勢寥落人不注意及民國元年坤伶麕集勢力膨脹達於極點男伶多去而之滬當日戲園文明天樂同樂慶樂大　台等等先後輟演所存者惟大栅欄之廣德三慶並糧食店之中和三四家耳冶蕩激楚之音風靡一時識者憂之未幾第一舞台成立天樂文明復振正樂富連成科班又興男伶始稍有生氣上林歌舞不致爲坤伶佔盡初辛亥之秋東安市場有一崑部係某王府家伶一日忽演鐵冠圖守宫一納哀感凄凉觀者多以爲不祥已而有八月十九日之事部亦遂散明年兵變劇場並廢當坤伶風靡男伶去而之滬時東安市場固一片荒凉牧馬場也后吉祥丹桂中華相繼興起今中華且擴張刷新力求振作男伶固非甘居人下者民（當坤伶盛時大栅欄一帶無男伶立足地瑤卿黄三小茹蒠芳等組織天慶社於廣德樓演唱戲資極廉不久卒歸消滅）羣唯粥粥雖尙充審於三慶同樂中和丹桂廣德而其勢漸趨平澹要非前日可比時世之變遷梨園之盛衰係焉后之視今亦猶今之視昔耳 
都中梨園例不賣女座外城此例尤嚴自文明園始賣女座而天梨園繼之　人多居内城其習尙好安坐而食鼓腹而遊輒涉足歌場舞榭以資消遣故内城戲園因地制宜賣女座較先於外城迄今風氣丕變南人來京者又日見其多閨閣中人得風氣之先倜儻飛揚結伴邀侣徵歌選舞亦無寗晷於是梨園以營業上之趨勢非可拘泥前例槩設女座矣雖尙有恪守前章不少更張如富連成社等然究居少數猶憶前輩言昔之女客欲聽戲者必探得堂會時另搭女棹始可一往而在潔身自好者尙裹足不前若使得見今日當歎别有天地幾生修到也 
詩選 
[感懷] [  了公]  
　　吾曹何幸成寒士領略人間淡宕天雪後方知冰氣骨燈前强與影周旋秋花香裹魂如水晚笛聲中夢似烟休負指頭明月管平生得力是逃禪 
[張園晚坐] [  檗子]  
　　回亭斜日好久坐欲忘歸月沼秋香歰風廊夜色徽馬蹄猶得得　影故依依别有游塵至無端惜素衣 
自由談屑[  鵷雛]  
　　心跡之表示行動而已作僞心勞雖善目揜終未有不露者也一旦司馬之心昭然若揭而欲以言非而辯之才搖筆弄舌以自解庸可得乎 
　　救死圖存需赖醫藥羣醫雜進芝术亂投不寗唯是羣醫之間又相疾視各謀相傾於是奄奄一息之病夫乃爲羣醫勢力之試驗品雖欲不死庸可得乎 
小說一 
[欲瑟繞梁錄] [  王汝鼎編譯]  
　　郤瑟GEOLLTOY　CHATCET當十四世紀歐洲文藝復興時代英國惟一之诗翁自有郤瑟而英國文字姑統於一所作坎特布里雜記CODIERBUTY　JALOS一書歷二十七年姑成蓋郤瑟嘗俗當時之舊敎徒有展誤聖跡之行客中岑寂則互述一故事以消遣郤瑟以其所聞編爲　　勒成此書至今共傳有二十四篇而十九世紀之散文家曰克拉克者更以其精華十篇爲作本事至今歇西人之視此書與莎氏樂府本事問其價値蓋莎文以深入顯出鬚眉畢現勝而此則以曲達世情耐人玩味勝也其中所述之事雖去今已遠然文學本不同科學科學日新月異令人每有明日黄花之感文學縱力求新穎然謂能如積薪然後來居上者恐尙未見爲今世學者公認也且縱覽近今出版之小說固莫不以力未新穎爲標幟者矣誠欲求觀新穎俯拾卽是而反之以久饜膏梁思及螺蛤欲别求古本以一易耳目則恐未必便如新穎者之能予取求也區區徵意邦人君子尙其敎之 
情戰 
昔時雅典有王曰齊瑟思人豪也武功冠絶一時富厚之邦多爲并呑復提軍征服亞瑪遜族全部立其女王伊波麗爲后與女王女弟曰愛密柳者俱歸雅典方縱曫入國門忽見婦女成羣衣玄服駢跽道中流涕悲哀遮王馬不令前王曰若曹胡爲詎以珠涙迎我凱旋耶領袖者鳴咽對曰無他求大王爲我等未亡人一吐氣耳妾等非公爵夫人即王后也一旦孤露跼踳於彼古廟之中以待大王來者十有五日矣大王其必不我棄也薄命人本爲恰遜尼王后今吾夫在齊勃史亡矣餘人之在此者亦俱於此一戰中遽失其偶天乎今王齊勃史者非葛利翁也耶其殘暴不仁雪恨及於死屍耶彼以吾等所天之遣體聚而爲堆圈禁其地不令妾等乞歸骸骨而一任野狗之恣爲大嚼語至此一羣婦女俱匍匐於地泣不可仰王爲心動下馬扶之起誓報此仇立召其軍撥馬首以向齊勃史王后伊波麗及其弟愛密柳則歸雅典王建白色大纛繡以紅色之羅馬軍神像復揚其國旗旗　人獸參半之怪物飾以金線浩蕩飄拂直抵齊勃史城下與葛利翁挑戰葛授首軍潰雅典軍破城而入盡出前時陣沒之諸王公餘骸還諸其未亡人 
小說二 
[小說俠情紅蘩蕗别傳] [  天虚我生]  
第四十一章（續） 
　　舒勿林曰犯人今在何處海龍聞語則略動其厚唇以指隔室曰在彼舒勿林曰吾欲與之一言盍令彼蒞此海龍頷之即復啓其隔室之門向内略一點首似有所召繼復力搖其首曰否吾非召隊長者蓋召彼耳亞猛視之則白拉根内已自隔室負手而出雖其兩手已被反鎖然身軀挺拔精神亦頗振刷但一舉目即已遍覽室中所有事物無稍遺漏初見亞猛殊無何種表示及見其妻則其目光陡放異彩直注射於馬克格尼爾之面馬克格尼爾亦即以目承之舒勿林在側則力睜其目直監察於二人視線之間白拉根内見舒勿林如是則亦不動聲色但略緊縮其唇埀其寛厚之眼皮下覆其睫而於睫毛之底注視馬克格尼爾當此之際兩人心中所欲言者實已傳度於視綫之中其性質乃如電流惟接觸之兩端有所感覺旁人弗能知亦且弗能見也馬克格尼爾似言今日之會吾人實無他語磋商大抵最終一着即以嘉蓓獻之而已吾爲汝妻亦惟服從汝之命令耳故於視線相觸之際馬克格尼爾且以手自探衣袋表示已經接到其函而白拉根内亦即心領神會似亦有答言曰吾愛吾國知汝必能信我者也惟舒勿林殊勿覺以爲此兩人者竟不敢交一言於意乃滋適則現得色曰曰拉根内男爵恕予予導尊夫人及聖皆司國民至此實爲君也白拉根内聞語但略舉目視之心中似言汝挾吾妻至此不過欲以吾妻生命作抵押品耳 
 
 
 

Page 15

 
 
   
 
 

Page 16

 
 
   
 
