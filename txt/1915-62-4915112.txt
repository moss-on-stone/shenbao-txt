# 1915 - 62 - 4915112

 

Page 1

 
 
   
 
 

Page 2

 
 
時評 
[苛斂（冷）]  
　　財政長以苛歙為非然則今後之財政宜必改歸矣夫中國之財政除借債外非苛歙未嘗有他法今以不苛斂為宣言誠非以前司財政者所知矣 
　　蓋國家之用途不能減少而借債之途又絕此苛斂之所由來也故欲不苛斂必須減少用途然而每當政府之改革必有減政之宣言乃未幾而減者自減增者自增所謂浮費者不出於此而出於彼是以每減政而政仍未改也今周總長旣有節浮費之言宜始終以之然後不苛斂之宣言乃能有效矣勉哉 
命令 
　　三月九日大總統策令 
　　望雲亭給予二等文虎章田景文給予四等文虎章此令 
　　又令 
　　馬忠駿給予三等嘉禾章此令 
　　又令 
　　前以皖北工賑重要特派倪嗣沖為督辦惟全省賑務巡按使亦應同負責任著派韓國鈞會辦皖北工賑事宜以重民事此令 
　　三月九日大總統申令 
　　茲制定立法院議員選舉法第一章選興趣及被選舉資格施行細則公布之此令 
　　又令 
　　茲制定立法院議員選舉法第四章選舉人及被選舉人名冊施行細則公布之此令 
　　又令 
　　茲制定選舉資格調查會辦事規則公布之此令 
　　又令 
　　茲制定立法院議員選舉費用施行令公布之此令 
專電 
　　北京電 
　　周學熙到財部後熊度大異往日手諭八鐘入署四鐘半散公事先送秘書廳不經司長手有四司長已聯請辭職聞將以丁道津代庫藏司司長之周作民以伍作霖代岍稅司司長之李景銘以胡文藻代會計司司長之徐文偉且開去鹽政署秘書邵義張德熙令在參事上辦事並令財部及鹽署雖有督辦實係署長專政今似實行督辦之權 
　　北京電 
　　傳稱張弧將去中國銀行繼任者非李士偉即王克每並有丁道津副之之說 
　　北京電 
　　薩福楙聞將任農商次長商部秘書惟惲昌森鄭孝堅留餘易以蕭方駿明永譽雜稅處總辦曲卓新聞亦將易人 
　　北京電 
　　周這熙建議謂計臣以苛歙為能實於無形中斵喪國本非開國氣象宜節省浮費藉舒苛政 
　　北京電 
　　周自齊昨到部傳見各司長謂奉總統面諭須裁減冗員浮費各鑛務監督署除第一署不支薪外餘均可裁 
戰電 
　　其一（英人路透電） 
　　巴黎電 
　　據今日下午公報宣稱德軍在斯臺斯特洛·愛特東面境內猛攻之後復以步隊攻擊失敗而退敵軍在里沙開爾柯夫回擊數次均易敗之（九日） 
　　巴黎電 
　　據今日晚間公報宣稱我軍在比國斯臺斯特拉愛特東面擊退進攻之敵軍一次洛萊特聖母院終日交戰我軍陣地均未變動香巴業戰事甚為劇烈我軍在索安與貝爾臺間叢林中得立足地處擊退回攻之敵軍兩次且在附近叢林得有進步我軍在曼斯尼爾東北山脊擊退回攻之敵軍一次獲地二百碼及鐵甲防護之工程一所並地底巨室數間我軍在亞貢福爾特巴里與波蘭特間獲敵軍第一道戰場二百碼（九日） 
　　巴黎電 
　　法國戰艦須佛蘭號（一二七三○噸裝十二寸徑砲四尊）戈洛瓦號（一一○○○噸裝十二寸口徑砲四尊）由圭泊拉特海軍大將率領參與聯軍艦隊轟擊達達納爾戰事甚為出力三月五六兩日須佛蘭號戈洛瓦號波凡號護以掃除水雷船由薩洛斯灣屯泊處越加里波里半島轟擊保衛查拉克對面狹道之基里特哈爾砲臺七日法艦隊保護掃除水雷船開始毀達達納爾鎭前之水雷五行須佛蘭號戈洛瓦號波凡號俠爾洛瑪業號駛入海峽掩護英艦直轟炮臺將達達魯斯排砲擊至無聲法國海軍部宣稱北百態已組織遠征軍擬視時局之變動用於東方（九日） 
　　彼得格勒電 
　　據今夜公報宣稱星期二日尼們河與維斯土拉河之間有劇烈之戰事德軍進攻柯爾洛沙姆柴大路受挫而退奧軍雖在卡巴西安山巴里格洛境受有重創仍取攻勢且在烏斯查克·孟開斯·取攻勢七日在該處柯齊哇摩加獲小山一座昨晨已為俄軍奪回（九日） 
　　倫敦電 
　　海軍部宣告英商船唐基斯登號（三七三八噸）在斯加波洛外為魚雷轟擊船員三十八人中救起一人英商船黑木號（一二三○噸）在哈斯汀外為魚雷擊沉船員十七人遇救英商船維多利亞郡主號在利物浦外亦為魚雷轟擊船員三十四人遇救以上三事皆發生於星期二日午前（九日） 
　　倫敦電（由北京轉） 
　　德國以潛艇對鎖英海之計畫未有效果如預料之甚德潛艇雖屢次圖擊英船不分醫院船與客船然自二月二十五日至三月三日船隻未有遇害者七日利物浦煤船一艘在伊爾佛蘭康姆海口外倏被擊沉此為潛艇無關重要之勝利德潛艇Ｈ字八號及其他潛艇之損失已足與之抵銷矣七日飛機攻擊結果頗佳曾以炸彈攻擊修理廠及司令部達達納爾及士麥拿戰事刻有良好進步艦隊擊毀敵砲數處英艦損失極微德報伏口資報評論達達納爾虞事謂英國遣出伊里沙伯號大虞艦足見英海軍部不以北海優勢為慮云英印軍隊在波斯新近虞爭中極為奮勇以寡敵眾加以重創敵兵死者較英軍多至十倍之上（九日） 
　　倫敦電 
　　今日發出之英帥費蘭巨公報謂英軍掘地道之兵士仍占優勢敵砲較前活動但效力甚微（九日） 
　　倫敦電 
　　維多利亞郡主號在末錫外十八英里為魚雷擊沉（九日） 
　　倫敦電 
　　晨報載稱坎拿大第二批遠征軍已在英倫登岸據雅典消息超等無畏式戰艦伊里沙伯號星期一日第一次入達達納爾海峽參與轟擊砲臺薩洛斯灣之砲火已毀拉洛斯上部美杜斯砲臺一部分（十日） 
　　雅典電 
　　希臘新首相戈拉里斯刻方組織新內閣今晚可將閣員名氏奏聞希王（九日） 
　　希臘電 
　　眾信希臘新首相戈拉里斯仍行中立政策惟有傾向三協約國之意其主要閣員三人沙格拉工斯特萊士氏與巴爾臺基斯氏皆為親近三協約國之人物希王已批準新內閣以戈拉里斯為首相兼陸軍大臣沙格拉福斯為外交大臣（九日） 
　　倫敦電 
　　據官中宣稱本月四日英艦轟擊達達納爾海峽死水手三人傷六人海軍師團死傷者有二十二人失蹤者三人（九日） 
　　倫敦電 
　　自二月二十五日至三月三日船隻出入英國口岸者共為一千四百七十四艘逾出平均額之上三日阿華士附近一役就新近消息觀之類敵兵損失較前報為尤鉅共死六百人傷者亦眾內有重要酋長多人三日那那加拉一戰聞敵兵死三百人傷六百人（八日） 
　　彼得格勒電 
　　俄皇已往海爾新法斯（俄芬蘭首府）（九日） 
　　倫敦電（由北京轉） 
　　達達納爾之戰事正在進行聯軍今得天時之利主百英艦伊里沙伯皇后號亞茄曼龍號大洋號以曲線之砲火越加里波里半島轟擊砲臺相距約二萬一千碼之遙同時海峽之內有英艦四艘法艦一艘轟擊蘇安地亞及達達魯斯山之排炮二處排砲曾於前一日受擊亦開砲抗拒而為十二寸砲彈擊中海峽內之戰艦多中砲彈惟無重大損傷且未死傷兵士七日有法戰艦四艘駛入海峽掩護英艦亞茄曼龍號納爾看遜號直轟拉洛斯之防務法艦曾與達達魯斯排砲及暗砲臺交戰而將達達魯斯之排砲擊至無聲羅米里亞·美其地·大比亞·哈米地太比亞號砲臺均回砲但經猛轟之後即寂然無聲法艦戈洛瓦號英艦亞茄曼龍號納爾遜號均中彈三次惟損傷不重納爾遜號微傷三人英艦特白林號於戰事進行時仍以監守布萊爾地頸為務（九日） 
　　華盛頓電 
　　美國務卿白利安又警告美人速離墨西哥美政府將設法運送美僑出墨境（九日） 
　　華盛頓電 
　　美總統威爾遜已派戰艦兩艘由干臺拉摩開往維拉克洛斯聞加蘭薩已扣留英商船一艘並監禁船長（九日） 
　　其二（德人德文報專電） 
　　柏林電 
　　德國外交部宣布大本營公報如下 
　　八日敵飛機一架擲炸彈三枚於哇斯丹死比人三名香巴業兩軍仍在交鋒昨晚敵軍於索安附近與我軍肉捕受挫而退夜復開戰下午曼斯尼爾東北有敵軍進攻完全失敗德軍乘夜回擊獲勝俘法兵一百四十二人邦太摩松西北泊萊斯森林法軍之進攻已受阻伏斯巨孟斯臺爾西面桑萊北面之戰事今尚未止俄軍在哇格斯土伏南進攻者大受損失 
 
 
 

Page 3

 
 
而退洛姆柴附近之戰事正在進行中俄軍在泊拉斯尼士西面及泊洛斯克東面屢圖進攻未成德軍於拉伐附近擊退夜攻之俄軍兩次俄軍由洛伏茄斯土前進者示得利且為德軍俘獲一千五百人 
　　九日德軍復在洛萊特聖母院附近高地奪獲法軍戰壕兩道俘軍官六員兵二百五十人獲機關鎗兩枝小砲兩尊香巴業索安附近之戰事仍在進行敵軍於曼斯尼爾西北準備攻擊為德軍砲火所敗伏斯巨戰事為霧雪所阻孟斯臺爾西面及桑萊北面之戰事尚未終止哇格斯土伏工南二面之俄軍從事進攻大遭挫衃俄軍於洛姆柴東北進攻失利被俘者八百人哇斯特洛蘭加西北已開戰今仍在進行中泊拉斯尼士西面及西北面之戰事利於德軍已俘俄兵三百人俄國於洛伏茄斯土北面從事進攻卒未獲勝被俘者已有一千七百五十人（九日） 
　　柏林電 
　　意國瑪蒂洛報訪員聲稱埃及英軍司令曼克斯韋爾將軍之地位殊為掏動因防守蘇彝士河之戰事業已停止其說殊不可恃彼信土軍不日將以大隊復行進攻蘇匪亞消息謂攻擊達達納爾一舉與布國之熊度毫無影響雅典消息謂首相維尼齊洛斯君之辭職並無特別事端今將組織新內閣進行希王所願之中立政策柏林各報謂希王志在進行維氏之政策希臘陸軍參謀總長亦表示同意謂希臘若非先知布國抱何方針遽以陸軍加入三協約國助虞則殊危險云洛特丹消息謂本月六日有受損之英艦一艘拖入費茲哇夫福茲港俄國羅斯哥伊斯洛伏報載稱波斯現有重要之排俄運動且得政府之贊助據西班牙電稱北葡萄牙已另立共和國倫敦公報載稱元月內英倫麺包及麺粉之價漲高百分之九至百分之十九不等德皇為慈愛起見已命遣送殘廢之法軍官回國法國則願不欲遣回同數之德國軍官孟台里格洛王太子患疾甚劇英國商船伯里璽天德本巨號冒懸荷旗掩蔽船名駛抵此問該船將近入港時始升英旗露其眞名德軍於瑪蘇利亞戰利品中覓獲俄國軍令命將十九歲以上之男子驅行進攻之大軍前尚有一軍令申斥俄軍刧掠本國之村莊而德軍則秋毫無犯云（八日） 
　　柏林電 
　　柏林各報所接土耳其之消息均謂轟擊達達納爾之結果不值報告敵艦受損者數艘尤以英國超等無畏式戰艦伊里沙伯皇后號為最又聞法國裝甲巡艦一艘失戰鬬力掃除水雷船兩艘沉沒峽中聞土軍已占據高加索邊界欽士魚姆重要軍略地點數處佛蘭克費特報載羅馬消息謂某商船曾在馬爾太附近遇法國運船二十二艘向達達納爾海峽進發東西戰地無可供評論之事實卡巴西安山仍在血戰俄軍雖屢有敗北之耗似能源源調集援軍維持攻勢希臘與意大利之現狀仍足引人注意希臘首相維氏之辭職眾皆目為吉兆柴米斯辭就首相之任後已以前充財政大臣素得眾望之格拉里斯君代之國會行將解散重行選舉柏林各報載稱奧意兩國已開始談判有訂定協約之望（九日） 
東方通信社電（日本人組織） 
　　東京電 
　　北京電云中國方面消息中日交涉聞延長關東租借及南滿安奉吉長鐵道期限並南滿居住權土地所有權已經中國承認惟警察事權中國政府決不承認又關於東蒙古問題定於明日會見討議（十日） 
　　濟南電 
　　日本海軍少將中野氏於八日由青島來省昨日（九日）啟行前赴北京又日本大藏省主稅局長管原通敬氏視察青島於昨來省定於今日顯示卡津（十日） 
要聞一 
[歐洲戰局觀]  
　　華德日報曰頃接友人於一月一日自德國所發報告書一件專論歐洲軍政及經濟等局勢軍事與經濟兩項皆非新聞而論政局則該報告家敏銳之觀察大可引證據彼稱一月初間奧意兩國即不可不締結一協約今觀德國來電意大利杜林斯坦巴報果有奧意商訂協約進行甚利之說矣目前縱令公共討論亦不準阻撓此約之協議云云以此而言是前報告中之語言已變為事實故今本報特將其政治報告錄下以供眾覽 
　　今者余（即報告家自稱）不欲談論吾德戰爭之目的蓋吾人可以靜候也而吾人所以當靜候者以其中有大夢但據余觀察茍吾德直接權限外之重大關係有所援助如俄之革命與回教神聖戰爭之勢及於佔領埃及等端亦足可由夢想變為實事故今可謂大有厚望也而遠觀中立國之態度又較可保定焉 
　　意大利國自始迄今未嘗有對於吾德作戰之想雖其國內有仇德之輿論而大權在其政府掌握中絕不能掏動至於其目的則在地中海佔有優先權故今意大利惟有反對英法方可得此大權也一俟其實有所必要之時且將與奧國訂立均衡之協約焉屆時意大利國民亦必悄然對於吾德作戰即對敵土耳其大有害於其所愛之德利波利而其夙日仇視吾德之輿論亦必漸漸轉化趨向吾德可斷言也 
　　不特意大利如此即羅馬尼亞亦然緣其用俄所佔之貝沙拉畢較善於奧之七堡也總而言之吾德對敵俄國所得勝利之後效在羅馬尼亞及巴爾幹各邦大有關係而已 
　　布加利亞國業與土耳其直接聯合且係塞爾維亞所聲明之敵人 
　　希臘除經此種手段所束縛不得妄動外而其富有感想之國王尤可謂吾德之好友焉但現在巴爾幹之全局亦深為意大利所控制而此事及奧意待決之協約若論功績則當推吾畢羅侯爵利用影響與動作一舉為首也 
　　西班牙國專侯法敗以治葡萄牙至於餘事如對於英國不甘服從隨之作戰等端則有每日專電報告於前不必復贅 
　　瑞典腦威與丹麥三國已共結為馬爾媚大會嚴守中立而實則此舉全賴夙與吾德友愛之瑞典國王鼓吹而成至於該會之目的絕不在吾德可敢保也該會明稱效法美人而雙方同時治有進步則關係甚巨現時美國旣反抗英國攻擊中立國商業甚力已不啻顯然表示不堪再受巨害之交涉北方各國及和蘭亦與美同蓋今各國已覺世界戰禍與已有切膚之痛不能再持消極之態度而彼等最關重要之主願如德國亦不能為英國所陷害也故今吾德外來之輸入大有擴充之望而英國唯一之希望失敗則恥莫大焉總之凡戰事愈延長如德國多計為再展長六月者則該五中立國必愈受拘束而因其利害之關係必漸漸多出而反抗英國至於吾德現在東西兩部之位置堅固多望則各該務必已豁然貫通不待深言矣 
　　若論荷蘭所處之局勢則尤有特別困難焉蓋其國內時有謠言謂英國因其黨於吾德將強迫侵襲其殖民地也若據所觀察則此種謠言實不足戄緣至和蘭脫離中立之時英國壓力必無效果即求其與英偕同進行亦勢有難能也現在法國之輿論多希望日本出師援助而卒勞而無功蓋日人如在歐洲為吾德敵雖最細之利亦無也反而觀之其間亦多有日本輿論之傾向及美國之重力為之障碍也 
　　若論神聖戰爭之情形則尚不能多言但所以遲遲其行者亦不足為奇緣土耳其行軍首費多時也然其進攻埃及之舉動今已有所聞矣 
雜評一 
[戰事盲談（一七）（無名）]  
　　達達納耳海峽之攻擊今為交戰國視線之集點即世界觀察戰事者之集點猶之土耳其初入戰局之時其攻擊蘇彝士河為世界視線之集點也今蘇彝士河之攻擊示有果效而達達納耳今亦如是意者其又入於相持之局歟 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[京訊中之中日交涉]  
　　交涉之近情 
　　前日日使曾帶同小幡等到外交部與陸曹兩君為非正式之會晤所談時間極短昨日（初六日）在迎賓館開正式會議時間極長有人於下午七時以電話詢曹次長據云尚在迎賓館會議中足徵昨日會議之繁忙矣據某方面報告南滿條件大都已經解決聞移民購地居住經商各條我外交當局亦均予以附條件之承認惟設警一層已嚴詞拒絕日使以此項關於中國主權預料不能辦到聞亦為相當之讓步又聞南滿洲各地及內蒙古一帶為日本此次提出要求最重要最注意之點其餘升中問題比較尚為陪襯的而交涉之最難解決者亦即在此聞自上月二十五日迄今幾於每會皆有討論中國以關係過鉅無從退讓雖以日本之嚧度強硬今猶在磅礴商中聞尚非數日所能了妥又聞外交界人云討論滿洲問題雙方意見雖不能十分融洽然關於條件上之問題尚無激烈衝突之事實已足為交涉進步之表示大約關於滿洲問題日內或有可以解決之結果並聞關於山東問題尚有應行繼續討論者前以提出滿洲問題故將此問題暫行緩議並非如此卽為最終之解決也當上月二十五日之會議聞陸總長與日置益公使專就山東問題詳細討論日使所提出之二條一為移轉德國在山東權利歸於日本　二為山東省及山東尚岸與其附近島嶼不得割讓與他國聞陸總長對此二條尚表示同意惟日使所提出由龍口或芝眾接連山東之鐵道歸日本管理一條則嚴詞拒絕但可承諾中國如借外欵修該鐵路時須先向日本商借之要求而檢閱日本別報則又紀山東問題不過豫備契約其正式解決仍須俟之歐載後乃不損害外交信用違反國際慣例此外如增加山東商埠開放之處所則類多承認別無異議又一消息謂福建路權現已在討論之中預測結果必為中日合辦至福建境內所有振興實業改革行政各種用欵或有借用外債時須先向日本商借一條外交當局以有礙主權無論日使如何要求斷不允可日人近又要求間一日會議一次惟如此重大交涉兩方皆須詳細斟酌不可草草故要求速議一節我國未能辦到 
　　奉閩之電詢 
　　據聞奉天張將軍因中日交涉嚴守秘密外間不明眞相浮議紛如曾發長電六件與總統備述滿洲於中日兩國之關係及各國人民接觸之情形希望早日和平解決總統去電深諒其意並答以不遠當有圓滿之解決又聞日本要求條件於福建亦甚注重政府以該省人民旣紛紛表示反對不背喪失權利而該省長官尚無何等陳述　於日前致電許巡按使大旨謂中日交涉與閩省極有關係速抒意見以備採辦云云 
　　各國之意見 
　　昨日英文北京日報載稱近日中日交涉之情形無論是否為日本已知其要求之不正當抑或為日本聽各國之勸告但已不復如前之緊急矣現在人人皆知所爭論之問題將來解決必稱圓滿中國已確有與日本言歸於好之意茍日本亦同讓步則遼東半島租借展期一欵當不致為中國所拒絕又設使日本以二十一條原文通行各國之消息果確則北京東京兩處不久必可得各國政府之意見以為中國之後盾且可使日本知各國所許該國者至何程度也至照目下情形觀之則比一月以前並未加厲云云 
[政局變動中之所聞]  
　　此次財政總長之更動其說雖久已紛傳但其事之何時實現則外間於發表之前一日始得知悉據聞周自齊總長於事前亦未深知及至發表前一日由某局長傳達政府意旨始知更迭之確定聞前次外交總長之　迭亦是如此財政次長張小松氏目前雖不調動然聞終須他往蓋非與新總長有不能共事之原因實以張氏素為政府信任不久必更有重於次長之倚畀耳若張氏他調則財政次長之繼任人物以經歷人才及與周新總長之關係而論必屬之趙椿年氏殆無疑義惟其事之實現則遲早尚未可知 
　　當周學熙未長財政之先曾對人言必楊士琦長交通乃能相助為理故有楊若不長交通周亦不就財政之說蓋中國財政向賴交通為外府兩者必互相扶助乃能有濟周之所以有此要求者全為辦事順手起見惟楊尚不欲當交通之衝繁當時對於周之提議極力拒絕近聞周仍一意求楊出任交通總統亦頗有此意楊知事難中止現雖未明白承認然已不似前時之固執楊若任交通梁總長即任外交交顧問緣總統欲借梁為臂助故有此議又一說謂交通問題之如何不關於楊士琦氏而關於梁敦彥氏蓋其中實有由楊及梁由梁及陸之關係緣陸徵祥氏本不願長居本國且因其馬丹於中國之起居習慣種種不適一俟外交解決即將銜大使之命敭歷域外繼其後者舍梁其誰於是而交通之問題定矣至李仲仙之內務問題其發生本由於周緝之口頭之組織將來果能實現與否則尚為一疑問云 
　　自更迭令下財政部員頗起恐慌司長中聞不久將有提出辭職問題者然亦不過與舊財政總長關係較密之數人不得不一屢行此種手續以試探新總長之意嚮耳聞舊周總長之為人素性近於謹厚於事不多主張故其時之財部司長頗有幾分權勢若今後即得仍舊做下亦恐不能如往日之發舒矣 
[國民會議組織法案二讀通過]  
　　昨日約法會議開第三十三號會議主席為議長孫毓筠出席議員四十一人時至下午二時四十五分鐘始行開議主度謂現有文件由秘書報告秘書登臺報告文件畢主席謂今日議事日程為國民會議組織法案（審查報告初讀）茲請審查委員長登臺說明審查之理由審查長登臺說明略謂本案由前次大會議決交付本審查會本會同人對於該法案詳細審查咸以原草案為是不必再加修正故審查會提出之報告條文於原草案無甚出入不過稍行修改文字耳云云主席謂審查會現已說明其審查理由請諸君對於審查報告上討論諸議員略有討論遂付表決　經多數造成主席謂現在審查報告約經成立現開初讀請諸君對於本法案大體上討論諸議員間有討論者遂有胡議員璧城提議謂現在旣對大體上無甚討論卽請議長宣告開二讀會可也時有附此議者主席宣告按照本會議議事規則之規定繼續開二讀會請諸君對於本案條文討論主席逐條朗讀由諸議員逐條討論主席逐條付表決將全案二讀條文通過時下午三時十五分鐘主席宣告議事已畢散會 
[各選舉區之調查期限]  
　　各選舉區選舉調查一端照章應由籌備立法院事務局依法分別酌擬期限呈請令定惟我國各省各特別行政區域地方風氣未盡開通交通不皆便利通計法定覆選區有二十餘處之多法定初選區有一千數百餘處之多即調查期限一層已至難齊一茲聞顧局長將各省呈報情形呈明總統並另擬一適宜辦法原呈略謂本局懲前毖後於開局辦事未久當經通行各選舉監督請其各就本管區域地方情形切實體察酌擬調查實應需若干報明本局查以便借鏡參觀折中釐訂此項辦法純為尊重選政實事求是起見業經具文呈報在案茲據各選舉監督分別擬就調查期限陸續報告前來經本局詳加考核內如奉天省則咨稱大約自初覆選資格開始調查至調查名冊一律告成其期間需二百三十日黑龍江省則表註自覆選區辦理選舉事務所成立之日起算至覆選調查名冊告成之日止除由籌備立法院事務局核轉各事宜其期限由局自定外計尚需三百九十日山東省則咨稱初選調查開始至覆選名冊告成共需一百三十日河南省則咨稱初選調查開始至名冊告成報到共需七十五日覆選調查開始至名冊告成共需六十日山西省則咨稱計調查資格開始及造具調查名冊在各初選區約需九十日在本覆選區約需六十日彚造冊籍約需三十日江蘇省則電稱自開始日至名冊告成初選須八十日覆選須六十日安徽省則咨稱初選著手調查至調查完畢冊報到省計期須四閱月覆選組織調查會至名冊告成計期須三閱月江西省則事稱初覆選調查約以七個月為限浙江省則咨稱初覆選調期限約需十個月福建省則電稱組織調查會後初選調查冊約三個月可以告成再約二十日覆選調查冊可以告成陜西省則咨稱預計初選調查開始至覆選名冊審查往返約需五個月又二十日以上湖北省則咨稱自調查開始至名冊告成初選約需三個月覆選約需二個月湖南省則咨稱初選調查至名冊告成約計三個月覆選名冊告成約計六十日廣東省則咨稱初選調查約二個月名冊更正至告成至少亦需三十日覆選調查之時日稱是甘肅省則咨稱初選調查竣事約需八個月覆選調查又需二個月約共需十個月四川省則電稱初選調查約需九十日覆選調查約需六十日京兆地方則咨稱自初選調查開始迄覆選調查造冊完竣約需二百三十日川邊則電稱自事務所成立至覆選名冊到京約須九閱月以上各處所擬調查期限多寡互相懸殊自係地方廣狡交通利塞情形各有不同不得不因地制宜冀臻完善惟情勢雖難強同而辦法究宜一律應公敵其他各選舉區將調查期限擬就報齊再當由本局參互鉤稽通盤籌畫擬具適宜期限呈請令定俾歸劃一而利推行云云 
[肅政史與平政院]  
　　注意糾彈 
　　自王治馨案發現以後一般惡劣官吏無不視肅政廳三字為鬼門關而各肅政史亦皆興高彩烈有雷厲風行之概近聞總統又由政事堂發交該廳手諭一道其內容係言肅政史關於糾彈事件惟須注意者計有三項第一不可挾持意見第二不可受人屬託第三須有正確證據不可輕聽浮言如風傳及報紙之類更為三項之註釋略稱須愛惜名譽愛惜身分其立言果注意國紀宣達民隠方不至有挾持意見果事事一秉公心更不至受人屬託至若無正確證據斷不能據以為糾彈之資其各注意於上列各項母負耳目之寄云云 
　　反坐辦法 
　　自平政院成立後各官吏違法貪贓案件被人告發發交該院審訊者頗多固足以懲儆貪墨扶抑良善然其中亦有挾嫌誣揑或憑空揑造者亦應嚴申厲禁以為官吏之保障聞平政院日內籌畫辦法擬將控告不實之原造查有挾私誣陷情事即按照前清反坐治法交法庭依據誣告刑律處罪 
[江皖賑災會開幕紀]  
　　六日江皖賑災會在中央公園開會十二時許卽有人赴會覽觀其時各種物件技藝方預備布置甫形妥協惟正會場各樣彩物已位置井井第一彩之汽車列於殿外入殿參覽珍奇貴重之件甚多內中如老天利之景泰藍對瓶何子貞劉石菴之字古代人物之鄉畫等皆屬特重可愛之品有潘連璧女士對聯一書法雄峭頗具奇氣午后二鐘中外人士沿紅燈之路線魚貫而來茶點小營業者應接不暇各會場中有少林會雙石會賽球會七俠賽藝會自行車競走韓敬文技藝等少林會之武技輕捷奇妙古術凋謝之餘演之者誠為吉光片羽雙石會多得大力之士運雙石甚為圓轉韓敬文攜二童子奏技奇險處頗令人危然竟旋轉如意可見其藝之精賽球會為匯文清華兩校兩方競球活潑中饒有勇悍氣象軍樂隊時鏗然協奏夜間聞該會職員相語稱入門處臨時售票二千餘號殊形踴躍會中各景以比國武藝韓敬文默技處（該處并雜演電影）及煙火兩處為最熱鬧紅男綠女倍形擁擠并有西士多人攜眷而往惟夜間遊興闌刪其有倦意者舍茶點消閒外多貪看電影及韓君獻技前者未出後者伺候良苦後經主者報告本會原為義賑而設當更番輪換始不致令後來者向隅於是令已觀者由後門而出未觀者自前門入迨至晚九時許燄火旣放社稷壇前後左右俱無隙地人聲嘈雜之中間以鼓掌不絕之聲其燄火流星飛越沖霄而上高者可十許丈低者亦五六丈其盆景蓮花燈各式尤極精巧吾國燄火舊以微式為最著名今江皖義賑會為其桑梓謀善舉宜乎該行人之競出巧思有此美觀也 
[津地最近之謠言]  
　　近日來天津地方謠言紛起商民惶恐警廳特出示告試并密為防範其示文亦足見人心之一斑矣茲錄原文如下照得警察之天職責在地方之安寗必先求人心之鎭靜查近有無知匪徒造謠生事容心煽惑藉聳人心一經嚴密查訪無非捕風捉影之談更有不知事理之商人輕信訛傳互相煽動以致人心惶惶言之深堪痛恨殊不知本廳長服官桑梓十有餘年向以地方之治安為一人不二之天職往事歷歷料亦爾人民等所共知今大局旣甚平定而軍警更屢一心團結甚堅中外莫不信賴則本埠之治安何來意外之虞現在內旣開值生意發展之時爾商民等正宜安居樂業絕不可輕信謠傳自行粉擾本地之治安有本廳長一人負完全責任自此次示諭後如再陽奉陰違希圖造謠聳聽者一經查覺定即從重治罪絕不姑寬除傳區嚴查外切切此示 
[西湖之初春（靜眼）]  
　　杭州旗營自開關後當局者欲避去舊名詞故定名曰新市場大段工程雖於去冬落成而初春氣象有足述者 
　　新市場之營業以娛樂事業為多茶館飲食店擳比鱗列五色之旗飄揚街街每至下午摩肩接殼紛沓而至人力車價值幾較平時加倍戲園閉幕時座客星散往往有求車不得者偶逢天兩婦女冒寸而行用所攜之手帕戴諸頭上其色或白或斑一手攜兒一手扶男子或女僕行而行狀至可笑 
　　午飯後凡人力車自清和坊而下及自薦橋眾安橋而來者必知其赴新市場也車中所坐之人形形色色不名一種有翩翩年少者有龍鐘年老者莫不新其衣服工其裝飯其最動人注目者則為衣新式文明緞之雛娃盤髻於頂頂上戴艷色洋絨織之雞冠帽而以天然之足稍裹為尖筍八狀而橫置於車之前緣也自積善坊三元坊銜接而入新市場此廣闊之馬路長形之公園連藝接棟之茶肆至是乃不足以容之羣呼曰座滿座滿乃復游行於廣衢間衢間固亦有玩客之法即各種舊式戲法移自城隍山一帶者張幕鳴钁號召觀者小兒女聞之不勝雀躍常牽其母姊之衣袖相將入幕內幕內之劇固不甚足觀然間有殘刻傷人道者畜髪之小兒懸髪辮於繩而下埀其身且以身作懸錘往來掏擺博觀者之喝采觀者不憐此窮苦無告之小兒演茲慘劇轉引以為笑存心已不仁慈余所怪者幕外之警察熟視無睹而不一加干涉也吾國之人虐待同胞輕視同胞於茲可見一斑又何怪外人之凌蔑乎 
　　湖濱之劇場名曰西湖新舞臺其腳色未勝第一舞臺然以其始創也恒有喜新奇者入內試觀且地位較寬敝故座客亦恒滿近復有人組織女劇場在平海路左近購地建屋繪圖已就即將動工其資金為四萬元第一舞臺以競爭而進步亦於門外紥多數紅綠諸色之電燈以觀迎順客座亦不落寞足微杭人之嗜好矣 
　　新創之旅館曰清華旅館曰清泰第二旅館曰湖山新旅社前二者尚未開業惟湖山新旅社則已收容旅客然室內裝飾未齊全而價值幾較城站旅館大一倍故旅客尚徘徊觀望也 
　　沿湖游船向日慶集於湧金門外如頤園仙樂居等之旁今則該處茶館門可張羅故游船亦移泊於新市場側實則蕩舟湖中者不過數百分之一故舟子生涯不甚暢旺一般社會對於寶愛天然之美感似尚不足一日有客於晚餐席上相晤謂適偕一西人在湖濱踏月一輪浩魄照入波心空明澄澈實暢天機行人入夜絕少西人頗以為怪怪吾國人擾擾於紅慶之日中而拋棄此靜夜之佳景也是足以證吾說之不誣矣 
　　孤山之梅著聞於昔故泛湖者必至彼然演員梅者亦不多疎影橫斜暗香浮動朝夕所與共者水與月而已山麓有南京陣亡將士墓新築一小塚乃某將軍之馬塚也塚有碑碑有文讀其文知此馬不過從將軍至晨戰死於南京也乃得與陣亡將士同埋芳骨將士乎馬乎殆乎 
　　新市場之氣象如斯春和日暖游客漸多大有發達日盛之勢當局者之規畫至此殆已收效顧余所見尚有數事之缺憾 
　　㈠人力車捐每月三元尚嫌太貴舊章固如是但舊時道路示修故壓抑之今道路修整宜講利用之道乃復收此重稅俾貧民苦於負擔而對於輿夫則一分不稅是獎輿夫而壓車夫也於開通政策豈非矛盾 
　　㈡道旁之木太不注意種類繁雜不知目的之何在該地向西下午日光返照頗烈非種大葉易生長之樹不足以除日所謂日除樹是也上海道木皆種篠懸木俗名洋梧桐夏可蔽日且生長極速冬季落葉得沐日光且同時落葉掃除較易今新市場所種之樹多針葉樹其結果當相反且不一律有松有柏有羅漢松甚至杭縣左近有種黃楊及茶花者不亦可怪乎凡講道路之書固常附及道木工程局對之亦應急加研究也 
　　㈢舊式之橋梁施工較易者不卽於改修致行車者多費周折如望仙橋三橋眾安橋新宮橋澄波橋等本甚平夷稍加工作如裹橫河橋即可通車乃遲遲不行或曰裹橫河橋因接近巡按使署而改早餘橋無比福也 
　　市民之足跡旣羣集於新市場城站之落寞殆必然之勢如迎軿茶館向之炎炎隆隆壓倒齊雲閣者今亦為齊雲館之續矣所可恃者聚豐園畢竟老招牌吾國人又好逞口腹之人呢一般應酬非此莫辯故生溽殊暢 
　　在城站市場崢嶸露頭角者則樓外樓也新設電氣升隆機好奇者咸集矣最盛之日能賣票至百元云樓上新添影戲影片亦良好惟室內少換氣之法觀者頗覺氣悶亟宜改良者也聞該處電力尚有餘能利用之以裝置各種趣味之物如Ｘ光線等旣足以煽動遊人且於科學前途社會教育均 
[崔氏瓣香廬哮喘氣急立保]  
哮喘一症　輕重緩急这分外感内盧之别要不免乎肺系受尅氣不通暢所致大凡寒壅遏失於表散留於肺兪咸因　　有虧腎氣不足　能上　　　　　　　孔呼吸不靈則哮喘氣急之病發矣如不從速醫治淹延　　　　　　　　　　　　　　　　　　　　　　　　　　　　有求生不得求死不能之　本主人屢　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　於　口同聲早爲有耳所其聞無恃本廬自述也此丹　性和平功力　火　　　　　之　降氣有自　之妙　　　　　　　　　　　　　　　　　　　　　　　　　　　　　　　　　發喘壯年色　痰咳肺　小兒天哮痰哮寒哮水哮　哮風哮各症久年不愈　　無效者此丹服下立能平喘降氣化痰止咳　　一　　　重一料　　　　　　百發百中　不靈之　　　生之秘實勿藐视事负本主人博愛濟衆之宏願也大盒價銀兩元小盒一元每料六盒收　本五元不靈加倍　　　上海盆湯弄過　　會館　寧波路口五開間門面崔氏瓣香廬總發行所啟天津北門東獅子胡同○杭州 
[咳嗽藥貴能除根]  
咳嗽之有病猶爭鬭之有原因不知爭鬭原因雖勸無益不知咳嗽病本徒治無靈故久咳不愈之症非病之難療由於不治其本徒用平氣化痰强壓之品旣不除其根本所以逢寒遇勞春升必發也徐氏燕橘散龔先祖靈胎公遺法製煉功深叅透肺腎三臟病本藥至平和效至神速凡咳嗽氣喘痰飲痰火等症不拘如何危險深久連服三五盒永可除根新咳一盒立愈誠爲對症除根奇驗之藥每盒一元半料五元批藥克已 
上海鐵大橋大東輪船局東首第四家老德安里二百八十號徐氏德總發行所　分售　英大馬路萬生銀樓　寳善街源康銀樓大東門寳成銀樓　中虹橋寳興銀樓　松江德興銀樓　寗波新江橋瑞泰祥燭棧　紹城水澄巷陳源泰金箔號 
[南滿洲鐵道會社]  
本會社輪船經由滿洲及西比利亞聯絡歐洲火車每禮拜一及禮拜三爲定期船泊黃浦碼頭貨客一切歸南滿洲鐵路公司上海支局　　丸三月九日上午六點鐘開往大連小輪隔日晚上九句鐘由海關碼頭出發　上海九江路一號南滿洲鐵路公司 
 
 

Page 7

 
 
有利益豈有勝於重重疊疊之茶肆飲食店一般卑劣的娛樂機關萬萬哉 
地方通信 
[蘇州]  
　　更換常熟獄官 
　　高等審判廳蔡廳長以常熟縣舊監獄典獄官吳寰因事撤差遺缺查有前充本廳書記官張元燦堪以接充已頒發委狀飭令前往到差矣 
　　規復六門總巡 
　　蘇雨量六城門向有鹽捕頭領派委總巡一員每門派巡長一人巡勇六八名不等專司搜查私鹽後經前統領某君將總巡名目裁撤以節經費其各城門之長勇併歸鹽捕後營管帶命管茲經江浙鹽捕統領劉忠樑飭行規復總巡舊制已派委杜長貴充六門總巡差日昨杜已到差視事 
　　電聘刑幕協修法律 
　　蘇人張廷驤號瀚伯年近八旬前清時歷辦江蘇府道撫泉各墨香刑名已四十餘載宣統元年修訂法律大臣沈家本所訂刑律草案總分則三百八十七條咨行各省僉復時張君正掌蘇臬刑幕左孝同廉訪商請張君核辦張遂逐條批註大致以所訂各條不外太輕太混太疎三者必得另行議訂方適於用為巡撫陳啓泰所嘉許奏復請交法律館復訂迨民國元年司法部即就沈家本原訂頒行各省近又以此項新律有不能用之處議再修訂日前政事堂某公電致張君以現在修訂法律需才孔亟可否來京協助辦理張即慨然允諾現已束裝北上矣 
　　牌照捐委員專辦 
　　江都煙酒牌照捐事前委令各經征煙灑捐委員兼辦領照者寥寥無幾現經財政廳迭次催辦故周知事已另委牙帖捐委員呂鳳書吳恩榮經辦以專責成 
　　官地局索取營產 
　　揚城古旗亭街前兩淮鹽捕營都司署軍興後即為揚軍混成旅申正邦少將借住現水陸臺營官地局駐場調查員何慶生以該署係屬營有產業應歸該局經管招人承領征收租息但迄未至局租領殊與公欵有礙特具詳省雨量請示業已接奉批飭令具文致申少將迅將該都司衙署讓出以便招人承領 
　　鎗斃盜匪兩名 
　　搶刧鈔關外廣陵驛前雜貨舖為姑一案盜匪朱某等兩犯經周知事訊錄供詞詳請巡按使核示昨日奉齊使批飭就地懲辦周君本擬午後押赴犯事地方處決因朱盜於細綁時異常強悍乃即在化莠所後空地鎗斃 
[南京]  
　　江蘇財政近聞 
　　各省前奉財政部咨令設立財政調查會現聞蔣廳長已擬遴派人員實行組織蘇省四年度預算正在造辦日前奉財部電飭除軍費外全數減去四分之一蔣廳長因無從核減礙難造辦擬於日內晉京與財部磅礴商辦法 
　　又派查煙委員 
　　齊巡按現恐各鄉偏僻之處仍有私種煙苗情事昨特復委多員分赴各處查禁以期禁絕根株茲將所委人員調查如下陳時泌南通徐慶元松江徐象先淮安林韶榮如臬俞錫蕃東臺許守廉海門駱路泗陽王鏡寰江陰韓厚廉高郵馮珍無錫孟憲珊鹽城 
[杭州]  
　　姚都轉　新 
　　浙運使自改簡姚仲動都轉後早有本月一號任寧之說茲聞陰曆正月初旬都轉在通誘變對翁祝壽甫於日前到申準九號蒞松與副使商榷要公十號來杭隨從甚簡行旌暫駐柴雜橋安微會館（姚君安微人）接篆之期大約尚須遲一二日云 
　　師都會議徵岳兵事 
　　葉師長以徵兵出發在卽特招集各委員軍醫書記等在師部會議昨日（九日）下午一時後各委徵兵人員陸續到師部當即葉師長提議大致謂此次徵兵雖補各團營之不足然須愼加選擇使國家得一干城之士人民多一保衛之人諸君其勉之並由潘參謀長將軍督擬定徵兵條例一一通過至五句鐘後始行散會並聞建德義烏蘭谿三處各徵兵人員已定於十一日同時出發 
雜評二 
[國民會議（默）]  
　　國民會議之組織規定認憲法中然而不常開開則或僅限於舉總統修憲法或不僅限於舉總統修憲法遇有非常重大之事各國亦有開之者蓋共和國之主權旣屬於國民全體則凡遇有關係國家主權急要之事自宜由國民所掌最高之主權機關決定之也顧名思義國民議會之組織為若何重要耶今以中國國家之危如此而國民會議之組織法案尚在從容討論之中且所謂國民會議之職權狡之又狡我全國民意何由而伸此我所以感慨係之也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[江蘇省教育會選定代表]  
　　江蘇省教育會於三月十日致直隸直教育會函云省教育會聯合會代表敝省擬推三員前經函復貴會在案茲敝會於本月五日由同人公同選舉選定袁君觀瀾名希濤沈君信卿名恩孕郭君鴻聲名秉文計共三員除貨倉籌備一切於四月二十以前赴津與會外合先具函奉聞尚祈察照為荷 
　　又致各省省教育會函云省教育會聯合會代表敝省擬推三員前經函復直隸省教育會在案茲敝會於本月五日山同人公同選舉選定袁君觀瀾名希濤沈君信卿名恩孚郭君鴻聲名秉文計共三員除俟籌備一切於四月二十前後赴津與合外合先具函通告尚祈察照為荷 
[改訂商約之籌備]  
　　外交部因訂立商約關係中外互市極為重要前清光續年間曾派有商約大臣駐滬籌辦頗著成效自民國肇興裁撤駐滬專員惟在本部設立產約一司管理其事現查各國所訂商約多屆更訂之期亟應先事籌備爰派該部商約司長周君來滬實地調查現周司長已乘津浦滬寗兩火車蒞滬昨至滬海道尹公署與楊小川道尹磋商一切至三小時之久始行握別 
[梅家弄將設滬甯杭甬總車站]  
　　滬甯滬杭兩鐵路接軌一事曾經鍾局長派委劉丁兩君將自眞茹車站迤南至西鄉梅家弄鎭為止之需用田畝一律購齊即日開工建築俟大工告成後擬將滬甯杭勇之總車站設於梅家弄地方所有原設滬南高昌廟之杭路首站則改為支路現已由鐘局長將梅家弄地方擬建總站情形詳報交通部請示遵行矣 
[老北門盜案五誌]  
　　老北門內撒珠弄王克記古董店被盜搶刦並鎗擊車夫黃任甫嗣經地方檢察廳長先後派員勘騐明白候緝贓盜嚴究在案茲悉該古董店主王增慶即王克全自將受傷人黃任甫送往醫院醫治無效而死後屍父黃金榮迭向王克全要求撫卹前日收殮之時王允給衣棺費洋八十元另給屍父洋三百元當時黃金榮即將洋領去昨將尸棺運回崇明原籍埋葬惟王自被盜後因恐該盜等再來行刦圖復報官之仇故於前日具稟淞滬警察廳請在弄內設一守望崗位並於晚間派一暗探巡查所需餉費王願擔任徐廳長諭候核辦而該處二區一分署署員鮑基清自奉徐廳長限日破獲之諭後連日嚴飭各長警留心查緝贓匪迄尙未獲並以是日出事時該處附近各崗警漫不經心實屬疏忽已將是差巡警先行斥革聽候究辦矣 
[暗殺案繼續密訊]  
　　黨人邊秀章（即駢绣章）在虹口鄧鐵路被人暗殺已由捕房緝獲嫌疑犯徐國柱徐棟臣徐陳氏及案證郭世武等一併鋤頭公共公廨訊供分別收押在案茲因此案牽涉政界中人故由關讞員會同德領師君於八九十三號午後繼續密訊現仍分別還押候再訊核 
[考察印花稅成績之先導]  
　　上海縣知事昨奉江蘇巡按使公署青電開準財政部歌電內開各縣知事辦理印花稅前經核定以三成補助公費嗣復咨請嚴加考核遇有辦理不力收數短少者隨時懲儆原冀懲勸兼施稅收日有起色本年兩個月銷出印花已將及五十萬元推行已見成效現值貴使遵令出巡請將經過各縣辦理印花稅成續如何詳加考詢隨時報部查核並於出巡之前先行通飭認眞辦理以重考成等因除分電外合電遵照 
[探捕擒拿強盜]  
　　浦東杜家行某姓家於上冬被盜行刧當經該管三林塘地方第五警察區署報明縣警佐通飭各警區一體查緝在案茲由五區王署員偵悉此案盜犯葉阿毛現在法租界避匿昨特稟由景警佐派遣偵探戴逢春帶同線人投請法捕房加派探捕協同往緝旋在某灘簧場將葉捕獲帶至捕房略詢一過當交原探帶回歸案訊辦 
[電車直達老西門]  
　　滬南華商電車公司總理陸伯鴻君以城濠上建築之民國路電車軌道原可早日告成嗣因法界電車公司承辦老西門之轉灣綱軌迄未接裝告竣以致公地商電車僅由小東門駛至老北門為止未能直達老西門行旅殊多不便現據振市公司函催全路通車以便旅客自應趕速進行爰定於本月十四號特備花車一部周圍懸掛五色電燈國旗邀請上海鄭鎭守使滬海道楊道尹上海縣沈知事淞滬警廳徐廳長等屆時駕臨乘坐遊行華界電車全路藉以舉行開車興禮並定十五號起通車由小東門直達老西門售票載客云 
[撥還股本之延緩]  
　　內地自來水公司本係商辦嗣於辛亥光復後因所借公欵無法歸償致被債權人起訴法庭由部電飭滬關清理處公估價值收歸國有並由部派員來申主任一切業於本月起實行接收至從前由地方紳商附入之股本亦已酌定辦法按年撥還故執有此項股票者咸不滿意訂定明日下午假南商會開會集議擬先調查部定籌還股本利息種種手續然後討論對付辦法云 
[函請代銷儲蓄票]  
　　蘇省溥利公司經售新華銀行儲蓄票前已由該公司代表函請地方各官廳並南北商會等在滬北張園開會勸購當場認購數十萬元誠恐各業商家未能普及昨又由該公司備函將儲蓄票一千張送至南商會請為銷售 
[手數料不能減免]  
　　上海縣沈知事昨致南商會公函云逕啓者民國四年三月三日準貴商會函開各業代表僉稱牙稅侮歲入正供商家責無旁貸不敢違誤惟手數料一項請求寬免乞準如所請等因查手數料一項全省辦法一律前由財政廳詳部核定飭遵事關通案斷難更改定章縣公署止合遵章辦理豈能擅行減免致與詳部之案不符所請碍難辦到期限已迫希卽嚴催各行迅速遵辦恐一經逾限照章罰辦不免因希冀觀望益增苦累也務望詳細開導急切進行母再遷延為要 
[警廳長奉召赴寗]  
　　淞滬警廳長徐輔洲君前晚接馮上將軍來電著即來寗面詢要公聞徐廳長已於昨晚乘坐火車赴寗晉謁矣 
[挽留稅務所長]  
　　上海稅務總公所韓所長近奉蘇省財政廳蔣廳長飭將所辦稅務迅卽結東另候委用所遺所長一缺則委葉松亭接辦經紀前報茲聞滬上各業領袖以韓所長到差以來已逾一載頗能體卹商艱輿情尚洽是以聯名函請南商會總協理迅行電懇蔣廳長轉達財政部挽留不知能邀準否 
[深陽縣引渡盜匪]  
　　滬海道尹楊小川君前接溧陽縣知事來文稱有搶刧某姓家之盜犯曹阿寶匿跡法租界請為咨照法公廨緝拿等情當由楊君轉致法捕房將曹拘解公堂判令管押俟該縣派人到廨證明再行引渡在案昨有該縣法警楊守立投案稟稱縣中拘獲盜匪劉小龍趙福壽兩犯供出曹阿寶實係同黨講為帶回訊辦曹供前有盜匪連生匿歸租界由小民為眼線將連生拘獲此次諒必被連生挾嫌誣扳小民實無串搶之事聶讞員察閱來文係趙福壽劉小龍所供並無連生其人顯見托詞抵賴判將曹準交來警帶回歸案訊辦 
[協緝偽造債票之匪徒]  
　　安徽安武將軍倪丹忱因匪徒劉春等在皖省偽造公債票行使案發脫逃飭緝示獲現據探報該犯等已逃匿上海昨特飭派稽查員寶文來滬投報上海鎭守使署曁淞滬警察廳請求加派警探會同查緝俟弋獲後即解皖省歸案訊辦云 
[同居悉被殃及]  
　　老北門內穿心街潘家弄第三百五十八九兩號門牌寗波人張涵霖家於昨日上午十時不戒於火約焚一時許始熄共燬石庫門房屋一座前後三進約有十餘幢當起火之後大門不及開放張姓即從後門搬物而同居之葉許徐沈等姓家所有物件則均不及取出事後由被害各家至二區一分署報告鮑署員立即飭警前往調查委實張家起火遂將張姓主僕及其餘人證併解警察廳司法科諭將張姓主僕暫行拘留候核 
[取締拋盤之動議]  
　　本埠油豆餅業以南市某行拋盤糾葛迄未解決亟宜妥籌善後之策現已由該業采菽堂董事擇期集議取締拋盤辦法一經議決即須呈由南商會轉請縣知事立案以維商業信用云 
[妨害公眾衛生]  
　　淞滬警察廳前日接僑居法界之某洋產函稱華法毘連之羊尾橋南首破屋內近有華人收買豬肉皮每於夜半人靜之時濳將肉皮煎熬膏私運出口沖入烟膏內售賣此項肉皮煎熬之時臭氣四溢附近華洋居民觸發疾病者不計其數殊於公眾衛生大有妨害應請飭警棍禁迅即驅逐出境等情昨經徐廳長飭由第二區警署王署長立派探士協警馳往密查如見附近破屋內砌有爐灶者即係私煎肉皮之器應將房主拘候訊究以便著交煎膏之人到案懲辦云 
[播弄是非之報復]  
　　江北人張羅珠前被同鄉人江金芝等串唆欲將其妻秦氏得價出賣被氏得悉逃回江北繼又聽信江之讒言誣指趙某將氏誘逃至地方檢察廳起訴問官以其所控不實飭張收押在案近秦氏聞知伊夫被逮不忍坐視前日偕其姑沈氏挈同子女至滬南久大馬頭江金芝家內與之吵鬧並鳴警將江拘至第一分署經署員逐一盤問飭卽一併移送警廳司法科訊究 
[婦人誘匿女子]  
　　沈振有扭施沈氏至四區二分署控稱伊妹小囡仔被該氏誘匿等情前日移送檢察分庭預訊核辦 
[復訊收買被拐小孩案]  
　　虹口元芳路烟膏店主婦粵人楊蕭氏與同鄉婦人楊黃氏因收買拐匪李安平王二等所拐嘉興路一千三百零八號門牌江北人張施氏之五歲男孩小五子希圖帶往廣東販賣被施張氏之隣孩毛囡子來喜子經過瞥見訴知孩母控由捕房將蕭黃兩氏與孩並李王兩拐匪一併拘解公共公堂訊供屬實分別押辦嗣該氏等家屬以買為義子並非販賣特延律師稟淮公堂於前日上午由關讞員會同德領師君在樓上會客間安設公座飭將被告各人帶案復訊先由捕房代表牛門律師投案聲明前經捕房查得被告串同販賣人口已非一次業奉訊供確實應照原斷未便翻異被告楊黃氏等之代表律師上堂譯稱被告因無後嗣故買小五子為螟蛉子並非販賣且未悉李等係是拐來應請察核中西官判被告仍分別還押候星期六再行訊核 
[汽車撞斃行人]  
　　靖江縣人王福林年二十一歲向在法租界東新橋街醉珍居炒麺店為夥昨日有事出外行至新租界適有某洋商之汽車馳來不及退避致被撞倒礙傷頭部及右足以致斃命當由埽捕稟報捕頭飭將屍身車送輔元堂騐歹毒所正欲稟官相騐旋由屍兄王桂林請準免騐自行殮 
[病人倒斃]  
　　竊犯蔡年福前因犯案由公共公廨判押西牢六個月近因在押患病當送海能路工部醫院醫治至本月七號因管押期滿經該院送回捕房開釋前晚蔡行經七浦路順康里口病勢復重倒臥於地迨經一千一百九十六號華捕查見已經氣絕斃命歸稟捕頭飭探金福壽將屍車入驗屍所昨日上午由公廨中西官關康二君蒞所相驗委係因央死旋據華探金福壽稟稱死者蔡年福去年因竊取小車案事公堂判禁西牢云云中西官因無屍屬到場即著地保報堂收殮候再查明核辦 
[貧不欲生]  
　　寓居六馬路一百五十號屋內之天津人朱松山因貧不聊生於前晚潛呑洋烟圖盡當經家不察覺報捕車送醫院醫愈昨送公共公堂經中西官訊悉前情向朱勸導一番而釋 
[縣公署焚燒烟土]  
上海縣知事公署前據稅務處在火車站查獲漿土一皮箱計百餘斤解送到署當經沈知事將情詳明巡按使於昨日午後將該漿土並陸續由地方警區查獲送案之烟土飭警抬出在縣署大堂前隙地上當眾焚燬並由稅務處委派俞科員到場會同景警佐監視焚燒一時觀者頗為擁擠直焚至四時許始得竣事 
[閘北之烟禁]  
　　閘北檢察分庭前日起訴之烟土犯經審判分庭孫推事判決王德才帶土七兩罰洋一百五十元尹興周帶土四兩半罰洋一百元馮禎祥帶烟膏一兩三錢烟泡十三個戒烟參片十三片罰洋一百元一併還押聽繳洋開釋 
　　五區警署前日查獲私帶在土犯周兆祥吳瑞香二名抄獲土九兩八錢移送檢察分庭預訊屬實押候起訴公判 
[盧律師尚難保出]  
　　律師盧尚同前因向訴訟人盛許氏取得運動費洋三百餘元經司法部電飭江蘇高等廳轉飭上海地方檢察廳派警將盧拘解到廳迭次預審留候傳到盛許氏再行訊核在案茲悉此案經原審官劉祖望飭警往傳盛許氏等來廳質訊該氏尚未到案而盧則囑令其弟盧繼元具狀到廳請求交保林廳長以本案係奉司法部飭緝訊辦況盛許氏尚未來廳質訊所請交保之處批駁不准 
[請人理帳之受欺]  
　　已閉虹口衛生園浴堂經理嚴錦興被陳福記在公共公廨控告不還本利洋三百六十八元由廨將嚴傳案訊追因原告本人不到祗由代表中國律師宋某到堂代訴已判將案註銷嚴因尚有他案還押在案詎嚴於前日具稟檢察處呈訴宋律師欺詐等情即由檢察員呈請英卓副領事窘境閱後諭令將嚴帶至正式民庭預審卽據嚴供與陳福記因衛生園涉訟延宋律師代表理宋索取理帳費洋五十元繙譯費洋十元及備案費洋二十元允將七千餘元之帳偽造至一萬四千餘元詎將洋取去後並不代辦反為原告代表因此起訴卓君商之俞代襄讞諭嚴還押候示 
[妓院傭工之冒騙]  
　　虹口文監師路一千八百二十五號門牌居戶胡維德控浙江路清和坊一弄一百五十八號門牌鬼奴阿虎所開妓院內之飯司強大寶冒充四馬路利寶園菜館用人冒收銀檯面及珊瑚筷兩卓昨由捕房將強大寶拘解公共公堂請究先由中西包探稟明前情繼由胡之車夫錢阿榮傭婦張王氏金陳氏上堂證明被告冒收情形並指認屬實利寶園用人李雪山亦投案請究訊之被告強大寶供詞支吾關讞員商之英領康君以供證確實判強押西牢三月如能將冒收之物交出準予減罪 
[弔閱失單證物]  
　　盜匪龔長發等前在西鄉北新涇鎭附近行刧楊德夫等家財物當經警區將龔並同黨張阿毛陸阿根及贓物併送地方檢察廳預審收押侯查在案茲悉林檢察長已函請警廳轉飭該處四區四分署將該案事主所開之詳細失單及獲案之零星證物併送來廳查明辦理該署員奉飭後當將報案失單及證物備函飭警於昨日逕送地方檢察廳請為查收林廳長即繼給回文單物存案候核 
[包探追獲流氓]  
　　流氓陳春林前日午後在三馬路攫取潘王氏金挖耳圖逃被探追獲昨晨解至公共公堂經俞代襄讞會同英卓副領事訊明判陳押西牢四月贓交原告領回 
[搶珠花並無實據]  
　　龔毛氏控陳寶錫在南京路搶去值洋一百元之珠花昨由捕房將陳拘解公共公堂請究原告偕證人盛艾臣上堂訴明前情訊之陳供不承認中西官以原告並無實據判將被告開釋 
[竊賊禁錮西牢]  
　　匪類陳嘉全前晚身懷利刃至新閘白克路八百二十五號門牌橇門入內竊得綢褲等物攜贓圖逃適被包探朱子藩查見搜出原贓及賊具多種一併帶入捕房昨解公共公堂訊實判贓交原主領回陳押西牢九月 
[車夫乘間摸竊]  
　　前晚有某洋人乘路小高之黃包車至鴨綠路某粵妓院門首下車被路乘間摸取袋內時表一只而逸該洋人當報捕房昨由包探王四福將路拘解捕房押候解廨訊辦 
[巡捕不受賄賂]  
　　小車夫陳芳卿所推之車未捐執照被三百三十一號華捕查見向之詰問陳即行賄小洋五角求釋該捕不受遂將陳帶入捕房昨解公共公堂訊供屬實判陳罰洋五元與行賄小洋一併充公無洋改押五天示儆 
[我馬矣]  
　　馬夫董阿四因將病馬駕車被捕查獲以其虐待畜類有違警章將董拘入捕房昨解公共公堂訊明判將病馬送往醫院醫治所有醫費著董認繳 
[車子無從追還]  
　　車主吳榮祥至法公堂控稱車夫耿萬生前來租去黃包車一輛旋即避匿尋見後據稱車被沈有才騙去當經報捕在沈處抄出原贓橡皮車輪一對求請追究耿供求請向沈追繳沈供車已棄去難以交出求寡判耿押一月沈押兩月以儆 
[開源礦質廠之消化]  
　　開源鑛質廠虧欠房租四月計洋三百六十元其經理人已於去年陰曆年終逃逸後有洽泰等二十五戶同投法捕房控被該廠虧欠木器白米等價洋當由捕頭稟請法公堂將該廠拍賣作抵在案昨日傳到各原告訊明欠數中西官判除將房租如數給領外餘洋分二十五戶公攤 
[美領往謁交涉員]  
　　昨日上午九時許駐滬美總領事薩門司君因公往謁外交部特派交涉員楊小川君先由該署交際科長陳世光君迎入招待室移時由楊君延入內廳茗談良久而別 
[收贓人移提到案]  
　　通州人余長慶因竊泗涇路十二號門牌某日本人值洋一千餘元之東洋綢逃回原籍消贓於江兆貴張廣明被控捕房將余查獲解送公共公堂訊明判余押候移提收贓人併餿在案昨由捕房將江張兩人移提到廨經中西官略訊一過判均收押照會日領蒞廨會訊 
[改正寄遞包裹之廣告]  
　　上海郵務局長魯君前日發出第二百五十六號廣告云照得前發第二百五十五號廣告內開包裹寄由安南東京轉往雲南照舊寄遞等因現查凡有包裹係由法國之敵國所寄發者仍應按照前發第二百五十五號廣告之第二節所開辦理禁止寄遞仰卽一體注意此告 
雜評三 
[改訂商約之調查（訥）]  
　　自歐洲戰事起而中國之外交多擱置自中日交涉起而其他之外交又慮其擱置因歐洲戰事而擱置他國之擱置也因中日交涉而擱置則我國之擱置也他國開戰事較重大不暇兼順而擱置我國雖有日本之交涉尚不致無暇兼顧則無擱置之必要前日中央有弗使內政停滯之詰誠吾謂其他外交亦不能停滯其進行如改訂商約之調查亦籌備外交進行之一事也可視為具文乎哉 
來稿 
[奉賢縣地點案莫委員覆稿駁議]  
　　（一）該縣形勢負海襟江東西距離七十餘里南北距離二十餘里向分八區縣城之外東有四鄉西有三鄉南橋居其一縣城與南橋東西相望而皆不能謂之適中西鄉逼近滬瀆風氣開通南橋尤戶口蒸繁市塵廣盛公家有召集諭辦之事西易舉而東較難 
　　按南橋雖不適中而實最近中心點之巨鎭交通便利戶口繁多遷治其間人民之訴訟納稅官廳之撫字催科胥形便捷即如復文所稱南橋戶口蒸繁市塵廣盛則人民與官廳接觸之事正多移縣治於舊城豈非極不便利之舉 
　　（二）東鄙濱海風氣錮蔽邑城之內向有書差盤踞之自沿海民情蠻橫而健訟通年詞訟東居八九西祗二三其故一由於被裁書吏盈城專以唆擺為生涯往往民事化為形事一案化為數案 
　　惟書吏舞文差役作威是以移縣治於南橋以脫離其把持官廳之舊習今乃因數十輩書役生計之故仍移縣治以就之而忍聽全縣民人永墮敲膚吸髓之場不見天日有是理乎 
　　（三）由該縣地利甚厚本來之爭攘已多加之海塘外灘地日漲蕩田緾訟糾葛愈繁若此之類西境尤鮮而尤繁重者城外即塘塘外皆浙江鹽場灶地逐歲海灘　漲數十里悉成肥沃民氣旣屬強悍而川沙海門及江北客民紛來承佃者數萬家無論主客雜居閧爭時見而私臬之所會聚盜賊之所淵藪浸浸乎有加無已實為該縣亟宜撒旦意之端若無行政長官接近耳目隨時鎭撫消弭隨時搜剔爬梳雖目前之患未形恐非地方長久之福從前謂治海防官萃於東居者言之其說陳腐惟此關係切近也 
　　查塘外接漲灘　地多在南匯在匯角之東端及北部道咸年間已有崇明縣貧民流入耕墾成熟升科即遠來客莫非地主土民不能圖奪及土民習見灘地之利相率踵而行之地利甚厚後來居民并不敢奪情勢顯見不辯自明然前之所謂客民者亦祗數十家有戶口可以指數何嘗有數萬家主客雜居閧爭之事且奉賢在匯角西南灘地久已不增漲惟略有舊時灘地未經開闢南匯民人有移徒其地從事耕墾者設以此謂須長官坐鎭實屬不成問題 
　　（四）奉飭而往不論遷治之互爭專究行政之得失亦卽以該縣闔境之內政為要圖舊治之所關旣如此而新治之占勝者則在交通便利郵傳靈通商務國別輳移治於此商業可以振興文報可以迅捷然此於政治皆對外為多內治未心關切要就境內往來而論則新舊俱不甚相遠消息遲速相差亦祗半日暈這程輪電不通又彼此如一至言商務發達是在提倡獎勵之為國初不在治所之遠近若夫習慣之故百十年之久與二三年之近固不待言而自明有謂城中旣為書差窟宅一旦從治足以拔其根株竊意改革後政體旣異訴訟審判之法亦殊從前吏役大半屏除民之於官漸少隔閡即令隠微肆幻廉幹明強能之知事尚可遏抑其風倘僅恃遷地為良若輩衣食所賴日久弊生詎難相從轉從更言建設舊治則衙署監獄倉庫廟宇莫不完備新治則諸待造作工費固不易籌即如所言僅指有的欵而邇者知事之屋則半倉半廟文武兩祠之地均付關如非所以妥神入而壯一邑之規模 
　　旣知內政為要圖自宜重形勢庶發號施令可收敏捷之效乃謂政治對外為多豈區區海辭之奉賢縣時有外交耶抑與西之華亭縣北之南匯縣關涉獨多歟眞令人無從索解新舊兩地相差雖祗半日程途一轉移 
 
 
 

Page 11

 
 
間彼小民之肩挑背負徒步而來者出入損益已非淺鮮輪電商務海隅片壞豈足語此環顧奉賢改革以來有所謂催微吏承發吏警察隊等名目何一非前清之胥役名異其名而人猶是人誰曰業已屏除小人眾而君子獨雖有賢宰末如之何況宰斯土者之未必賢乎奉賢積殼東西有二倉其一即在南橋衙署旣有專舍監獄又有的欵乃仍以衙署倉庫為言豈非飾詞至文武兩祠祀典春嘗秋祭一歲不過二次耳臨時去此適彼不過一投足之勞自屬易易 
　　（五）莊都督以已意斷定新治之後特設初級審判廳停於東韓前使於核定新治復部之後再飭知事查復是對於此案皆有決定之辦法而獨無自信之確心 
　　旣是省會議決即不得謂以已意斷定都督之於地方或東或西均是子民豈直為區區奉賢而遂厚於新治而薄於舊治乎是何言歟至以韓前使於核定新治復部之後再飭知事查復謂其有決定之辦法而無自信之確心殊屬非是蓋韓使核定之復文係內務部第一次查復之飭據實詳報至其再飭知事查復是於核定之後又奉部令詳查不知部意所在故爾出此是韓使對於此案並未出爾反爾莫委查閱卷宗未能詳盡反謂韓使無自信之確心豈不大謬 
　　（六）奉飭查復為時甚暫何敢遽為定論第見雲知事東西奔命顧此惟恐失彼政務有叢脞之虞輿情極調和之苦不得不將會同查勘情形以副詳陳意見之命 
　　按莫委會同雲知事查勘東西奔走幾月周旋見雲知事之苦不知舊治之劣紳奸吏遇事侮弄顚倒是非閭閻之欲訴無門其苦奚啻十百倍蓗莫委曾一念及否 
　　（七）查滬海道楊道尹原詳所稱知事駐東旣裕行政之撒旦施復得習慣之便利縣佐駐西可免地方之空虛亦杜反對之口舌其言不為無見 
　　按道詳所謂裕行政之撒旦施得習慣之便利每祗紙上空談毫無實據莫委乃引以補充其說殊屬雇傭妄聞城紳假館滬濱百計鑽營聯名迭次稟楊道尹旣傾聽一面之詞爰有失實之詳何得據為定論 
　　綜觀莫委覆文說新治則支吾言舊治則拉雜臆斷其言書吏屏除灘地日漲主客閧爭是宜鎭撫尤屬憑空構造忽言東便忽言西利其為言也更雜亂而無章此欲謂為無有情弊其誰信之 
[商務印書館擬刊四部舉要說略]  
　　覩喬木而思故家考文獻而愛舊邦知新溫故二者並重自咸同以來神洲幾經多故舊籍日就淪亡蓋求書之難國學之微未有甚於此時者也敝館留意收藏十載孳頗儲善本今出所蓄以資津逮為此四部舉要之刻提挈宏綱綱羅巨帙雖不敢云學海之功臣亦庶幾書林之狀舉觀縷陳之有六善焉彚刻羣書防於南宋後世踵之順其所收類多小種足備專門之流覽而非常人所必需此之所收皆四部之中家弦戶育之書如布帛菽粟四民皆不可一日缺者其善一矣明之永樂大典清之圖書集成無所不包誠為鴻博而所收古書悉經剪裁此則仍存原本其善二矣刊行書籍茍不精校則麻沙惡槧雇傭種流傳此則廣事購借務得善本其善三矣求書者縱胸有晁陳之學冥心搜訪然其聚也非在一地其得也豈能同時此則所求之本具於一編省事省時其善四矣雕板之書卷帙浩繁藏之充棟載之專車平時翻閱亦屢煩乎轉換此用石印伹略小其匡而不併其葉故冊小而字大冊小則便庋藏字大則可悅目其善五矣羣書校印非出一手往往小大不齊縹緗異色以之插架殊傷美觀此則式樣紙色　若劃一列之清齊實為精雅其善六矣凡此六者皆敝館刊行本書之要義夫書貴流通流通之要又在於廉價本書所包奚止萬卷而議價不特視今時舊板書廉至倍蓗即較市上新板書亦減至再三復仿知不足齊叢書之例分集刊行旣可出書迅速冀讀者先考風為快亦便分年納價使購者舉重若輕今第一集所收皆經史子集中之煌煌大部人所必不可少者幾及萬卷其他羣籍以次砷行敝館之意以為有是亦足資應用求益又不厭精詳見深見淺隨人自審此又敝館分集之用意也至於別裁偽體妙選佳槧自應肝衡時世之所宜屬訪通人而是正不敢率爾以操觚差堪求諒於有眾邦人君子或欲坐擁書城或擬宏開邑館依此取求庶有當焉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[愛國叢談為祖國故] [  瘦鳴輯（不受酬）]  
　　（十）金城鐵壁（留） 
　　法王路易第十四嘗詢其宰相哥爾別爾曰（以法國之大不能征服一小荷蘭何故）答曰（國之強弱不在疆域惟視國民之氣耳民氣堅強者金城鐵壁不可破也）吾國民民德薄弱不可不取鑑於荷蘭 
　　千六百七十二年法王路易十四以西班牙事為荷蘭所妨礙遂與荷蘭搆釁後以計散荷蘭之同盟荷蘭勢旣孤國復弱小法兵十萬長驅直入兵將強悍氣呑全荷殆哉岌岌矣時荷蘭國論分二派一主張和平惟支為首一主張死守呵林忌公維廉第三為首死守派建議於國會曰（吾輩若降敵以辱國寗守吾祖抗西政牙之舊策作最後之準備耳）其所謂最後之準備者如左荷蘭獨立之役西班牙軍隊極強圍列典諸市經久不解呵林忌公維廉第一移書市民曰（卿等勿謂此次存亡所關者僅一身然同胞之安危皆於是定矣卿等若能以性命殉自由輿教旨則死且不朽）（按荷蘭所以獨立半求自由半為新教也）市民聞言益憤旣而糧盡力竭破有日矣乃決意斷堰決堤行滅國為海之計謂國與民同歸於盡可亡而不可降也蓋荷蘭地卑出於海平線下沿岸皆築隄以防海水遂成沃野今決之國盡為海田野人物蕩無所存已與敵共逐波臣去耳議決稍試之西兵遂退 
　　是役也荷蘭人又欲襲行故計重作第二次舉動以抗法軍蓋決隄則犧牲荷蘭全國亦如前此抗西軍之例與法兵共入此洶湧之波濤而保存此獨立之氣雖亡而終不可亡也由是死守派得勢議決法兵遂退 
　　鳴呼此荷蘭所以以蕞爾彈丸國介於歐洲諸大國之間而永永長存乎是可以鑒矣 
時選 
[虞美人崖在無錫縣太湖之濱] [  寒厓]  
　　偶然思蹋腳心酸（楞嚴經曰思蹋懸崖足心酸澀）況是悲歌生別離絕世美人容獨立太湖萬頃足偏安化將片石誓相伴（崖左領王廟在焉）開到幽花泣未乾欲共攬衣最高處可憐風露不勝寒 
[再疊寒厓稚暉韻二首] [  南湖]  
　　一樣垂垂柳泥人眼倍青聯吟饒水竹高會　嵩溟半日偷閒度邊風撲鼻腥斯賓諾莎生容暫合杜宇不堪聽 
　　士生各有志莫笑宴言非塵鞅催人老春華入夢微相逢多故侶暫止悟襌幾遙憤天涯客襄助時滅舊肥 
[春興] [  默庵]  
　　輕煖輕寒春盡長雨絲不斷見晴光菜花小圃煙痕淺楊柳清溪水脈香腫村牛行徑穏去來梁燕為巢忙偶因物性參元理趣舍無心欲坐忙 
[園居] [  黃默庵]  
　　蔀屋綠陰裹虛檽面面通泉生新雨後春在百花中煑茗裁叢竹耕泥課小童客來知我否一徑足蒿蓬 
[題蘭花]  
　　種蘭堂階下羅生抱幽芳芳馨及時發隨風自飄揚采摘盈懷袖容華豈通常本以供紉佩萎絕何所傷同心有其人我欲遠寄將 
[窈窕破瓜女]  
　　窈窕短瓜女人前語羞澀自覺笑顏愁低頭背燈立 
[夜坐感懷和吳東園韻]  
　　啼螀悲露草棲烏驚風枝多病無眠久深患得句遲賊氛飛似燄心緒亂如絲欲就長安日迢迢隔海涯 
[春望] [  眞州趙大]  
　　春風吹客鬢春雨上衣春色已如此天涯胡不歸 
詞選 
[醉太平元旦日宴集即席分韻得春字] [  樹軒女士]  
　　椒花公布春桃花透春海天氣象皆春鬰祥氛瑞氛青城鶴羣丹山鳳羣都來調戲仙人甚夫人上元 
[前調分得春字] [  蘋香女士]  
　　桃符換新榆羹啜新莫拋美景良辰獻品盤五辛蘭閨鏡神檀槽酒神香浮銀燭金樽記壺天買春 
[前調分得淮字] [  麗琴女士]  
　　連花玉臺梨花玉杯醉鄉有酒如淮把愁排悶排濃雲晚開番風暗催聯吟且寄幽懷理詞牌曲牌 
[賀東園六十初度（調寄菩薩蠻二閧）] [  南晏史許貞卿]  
　　蘭閨未結吟詩社塗牙帶草詞初寫恰好遇芳辰先生慶六旬南山垂柳護引得羣英慕都羨老神仙春秋不計年盈階桃李千株樹稱觴都祝添籌數儂愧不能詩聊塡令壽詞疑幃南極見光映耆英醼鶴閱歲三千能兼五福全 
自由談之自由談 
　　我弟自東京譯寄所習日本歷史教科書末章論日本并呑朝鮮事撒旦詞用意乃與今日日本對我之言異曲同工傷哉傷哉我同胞當知保全和平四字實滅國之代名詞也速起為謀母再夢夢我弟又言本擬以此稿直寄中國報館因日本偵察嚴不得已寄鄙人轉達亦苦心也亟以所譯錄寄自由談如下 
　　日露虞後我國（日本自稱）以伊藤博文遣韓國與其政府共議置我保護之下設統監府而管理之在博文為統監次乃置關東都督儲 
　　然僅置為保護國則東洋禍亂之源亦未能杜絕也故韓國上下亦有唱日韓合并之說者（中國若不幸竟亡亦必有此等賣國奴為之先導）我政府乃使統監寺內正毅與韓國總理大臣李完用共曾以日幹永遠幸福之故定兩國并合之議我天皇裁可之韓國皇帝亦裁可之是日明治四十三年八月二十二日事也二千年來兩國關係問題至是則根本解決矣由是統治朝鮮半島保持東洋和平愈為我國之務而吾國民之責任亦益益重大矣日本歷史之譽與日族之光共韑世界誠可喜哉 
　　觀上所述我國今日其不為朝鮮者幾希矣雖然我猶望國人之血未寒不以朝鮮之民自居耳[  勸]  
募舊曆元農駐鎭北軍第五師大鬧花燈應有儘有色色俱全其中以扮大湖船之白蛇小青蛤蜊燈之蛤蜊精最為特色足著皂靴面塗脂粉軍人巾幗煞有可觀且物類序異常整肅因有倆刀官長為之督率也噫軍人誼興若此不知亦曾聽得東鄰惡消息否[  傷心人]  
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第十二章（續） 
　　裘蘭視嫣紅出後乃呼其僕曰約一發後此設彼歸來時汝可拒之僕鞠躬曰唯裘蘭乃即傯傯出室赴密斯脫特雅之事務所事務所去家本邇故瞬息卽至門外有銅牌鐫為密斯脫特雅大律師八字光輝耀日纈眼生花裘蘭遂入詢書記日密斯脫特雅在乎曰在密斯特安西來亦在內也裘蘭弗耐乃嚄之日唶頃之密斯脫安西來出其人年齡雖在四十以外然望之猶似三十許人精神至飽滿渠與安東尼本姻婭蓋密昔司安西來即安東尼姊妹行也裘蘭見安西來出遂逕入安東尼辦公之室頹然就椅坐默不一聲安東尼考風狀詫日裘蘭汝病乎裘蘭乃喘息日咩乎豈特病吾將死矣安東尼聞語益愕方欲呼侍者以水進裘蘭遽起握其臂日止聽吾言愛搿好禮倍登已至此且將久居渠婦頃蒞吾家求吾為其夫覔一位置安東尼聞語亦大驚不知所云但日裘蘭汝允之乎裘蘭日否吾何能允彼安東尼試思吾人居此竟來寒酸之戚眷不亦大拂意乎著者日裘蘭之慍當也蓋彼輩居此不啻大貴人教授本賤職乃竟辱彼貴人宜乎賢夫婦之共憤也 
痴情小說 
[美女花] [  小山梅郞合譯] 　 
　　愛蘭父女為倍而那預備之寢室本為府中最繁華美麗之處亦即斯當霸當日於侯爵初歸時起居之處及斯當雷遷居小屋即改為侯爵日間退息之所今則益事舖張窮極華麗幾疑仙窟非復人間在倍而那之意本擬一視其老父當年之寢室掉頭即去乃室門甫啓寶光奪人天花板上鍍金雕刻蔚藍幔邊黃銅之欄之桿與滿室燭光相映幻成霞彩足下溫軟如棉俯視之知為奧皮松（法國名城以產地氈著）之地衣所織之花繡艷活潑其狀如生如此洞天福地較軍營之中水雪之地席地而坐伏草而臥者不啻仙凡之隔倍而那欣喜之色不期流露須欲一膽此室以證昔日侯爵待遇之厚薄者至是乃忽然引起其少年奢侈之心嗟乎以忠孝勇武倍而那猶不免於此甚矣物人呢之可畏也時侍者日爾遭已悄然閉門而出倍而那乃就一椅而坐舉其尖銳之目光盤旋於上下左右心頭鹿鹿不自知其所以旋又起身就室中陳列之物逐一檢視或加撫摩偶一回首見有巨大之鏡懸於左側對鏡凝視則見快慢之兩頰赤如透熟之林檎蓋妄念迭起而相火中熾矣鏡前狹長如架之臺上陳中國古橙式磁器四十植各種鮮菊緒媚可人鏡之兩旁懸有腰刀手鎗鳥鎗及各項貴重之武器半為鏡幔盆花所蔽盆側有銀質茶杯一杯側有金圖十數枚若為他人無意中見遺於此者臺中置一日本製之紅漆盤中置西放牙煙捲約二十餘枝倍而那則順手取煙捲一姑視此煙捲上之字而乃熟視良久無所覩蓋神已齡余矣忽巨聲砰然自窗外起玻璃為之震動 
游戲文章 
[佛婆五更] [  了凡]  
　　一更一點月升初吃素老太婆呀得噲歡喜念彌陀一串佛珠手裹拖多嚕蘇大悲咒呀南無菩薩多呀得噲還有娑婆呵 
　　二更二點月模糊專門拜師父呀得噲面孔才弗顧看見和尚笑呵呵眉眼做好師父呀呌得骨頭酥呀得噲眞正撒煙污 
　　三更三點月色鳥吃量實在大呀得噲香菌搭麻菇最歡喜末臭豆腐弗嫌多吃飽子呀弗怕嘸倽做呀得噲大家講媳婦 
　　四更四點月將過生意野會做呀得噲說末眞罪過引誘格星娘娘小姐來拿佛會做好超度暗裹嚮呀好比老王婆呀得噲實在約約乎 
　　五更五點月沉浦良心黑炭做呀得噲罵人當山歌挑得人家家弗和俚倷樂心窩說謊話呀眞正大罪過呀得噲最邱是佛婆 
文字因緣 
[題禮拜六第三十八冊] [  丁自韋]  
　　蕭選體分三十八斯文一髪繫千鈞郢書燕說非游戲蕭誦朦箴亦雅馴沂國王曾賢宰執（謂鈍根）泰山孫復古傳人（謂劍秋）名家小說知多少惟此超犀更軼倫） 
[題鈍根劍秋所編禮拜六（調寄醉太平）] [  紹彭]  
　　邪辭掃除倫常植扶我思趙宋橫渠足砭頑訂愚窮愁著書文章緒餘分明小說虞初滿蕭樓陸廚 
[題禮拜六（調寄沁園春）] [  奐庭]  
　　是否西銘是否東銘砭頑訂愚愁經翻道德五千老氏說空荒渺九百虞初名教維持綱常扶植世代文明此灌輸金石契有王融碩彥（謂鈍根）孫復通儒（謂劍秋）東園舊雨窮居只二十年來但著書況友明聲氣風雲龍虎（謂間學少年多少賤）聖賢羽民辦月日蟲魚白傳謳歌黃河急就言論敷陳祗緒餘從此始又承平鼓吹雅公布權輿 
 
 
 

Page 15

 
 
   
 
 

Page 16

 
 
   
 
