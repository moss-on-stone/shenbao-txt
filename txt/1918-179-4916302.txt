# 1918 - 179 - 4916302

 

Page 1

 
 
   
 
 

Page 2

 
 
時評 
[成敗（冷）]  
　　或問近日中國政府所爲各事成乎敗乎曰我他無所知所知者惟各種借欵多成於今日耳 
　　此種種借欵有發生於數年前者有發生於數月前者亦有新發生者惟於今日則一律告成耳 
　　各種借欵告成於是貫澈用武之事亦遂告成曹也張也以及各軍統屯已有非戰不可之象惟此事之告成與否不能定於今日須視勝負之何如耳 
　　貫澈用武之事告成於是新式選舉之事亦復告成蓋南北用武正爲議院而起苟不能用武者選舉之事當然消滅惟此事之告成與否又須視用武之勝負何如耳 
　　然則近日中國政府所爲各事成多而敗少歟曰否爲一時計爲少數人計或可言成爲大局計則其敗豈特千萬倍於成哉 
[命令]  
　　七月一日大總統令陸軍總長段芝貴呈請將曹州鎭守使方玉普免去本職方玉普着免本職此令 
　　又令任命張培榮爲曹州鎭守使此令 
　　又令任命商震爲山西陸軍第一混成旅旅長馬開崧爲第二混成旅旅長此令 
　　又令任命倪文翰爲綏遠暫編陸軍騎兵第一團團長此令　　又令參謀總長蔭昌呈請任命李鍾美爲寗海鎭守使署中校參謀應照准此令 
　　又令陸軍總長段芝貴呈請任命焦寰澄爲綏遠暫編陸軍騎兵第一團團附石傑爲第一營營長王國珍爲第二營營長李西峯爲第三營營長均照准此令 
　　又令陸軍總長段芝貴呈請任命鄭錫三爲陸軍第二十八師輜重兵第二十八營營長應照准此令 
　　又令陸軍總長段芝貴呈准護軍管理處都護使紹英咨請以福志慶連陞補護軍參領海慶榮福陞補副護軍參領瑞口崇本陞補護軍參領均照准此令 
　　又令陸軍總長段芝貴呈准黑龍江督軍兼署省長鮑貴卿咨請以奇常陞補呼蘭鑲黄旗佐領吉拉敏泰陞補齊齊哈爾城正紅旗佐領均照准此令 
　　七月二日大總統令特授熊炳琦徐鴻賓以勳五位此令 
　　又令任命曹英爲薊榆鎭守使此令 
　　又令任命田樹勳爲長寳鎭守使此令 
　　又令命命張懷斌爲山東督軍公署參謀長此令 
　　又令任命劉健爲國務院法制局參事此令 
　　又令王純良王官諼盧華龍梁金文均授爲陸軍中將李輥元加陸軍中將銜普鐸授爲陸軍少將唐維炯楊嘉元加陸軍少將銜龍康衢龔得勝鈕朝有鍾金祥覃德重沈三元鄒龍羅起霈吕占魁夏春光梁之銘均授爲陸軍步兵上校此令 
　　又令張紀加陸軍中將銜孟廣潤周蔣人賈振國王萬金程國瑞石紹明楊開甲范滋澤趙景清劉汝霖均授爲陸軍少將金壽良許德懋郭連峯李鴻逵孟錫祚褚玉璘時遇辛均授爲陸軍步兵上校李從權董肇謙均授爲陸軍一等軍需正此令 
　　又令内務總長錢能訓呈准安徽省長黄家傑咨請任命李文鳳后樹聲爲長江水上警察廳警正均照准此令 
　　又令施從濱晋給二等寳光嘉禾章此令 
　　又令張宗昌給予二等大綬嘉禾章上官建勳武蘭泰胡睿均給予二等嘉禾章陳嘉猷給予三等嘉禾章此令 
　　又令李嘉品晋給二等大綬嘉禾章此令 
　　又令張紀潘鴻鈞張克瑶張英均給予二等文虎章時遇辛李傳業支作霖楊彭齡均給予三等文虎章此令 
　　又令吳耀給予二等文虎章李文臣彭炳堃吳允賢蔡國英均給予三等文虎章黄茂勝馬文彬均給予四等文虎章此令 
七月三日大總統令陸軍總長段芝貴呈請將烟台鎭守使聶憲藩免去本職聶憲瀋着即免職此令 
　　又令任命朱泮藻署烟台鎭守使此令 
　　又令山東督軍兼署省長張懷芝電呈安茂寅請辭政務廳兼職安茂寅准免兼職此令 
　　又令任命陸家駒署山東政務廳廳長此令 
　　又令司法總長朱深呈請任命許敞新爲總檢察廳代理檢察官應照准此令 
　　又令陸軍總長段芝貴呈准湖南督軍張敬堯電稱湘西鎭守使陸軍少將銜步兵上校周則范附逆擾亂抵抗國軍請予褫奪官職等語田應詔周則范應即一併褫奪軍職軍官着張敬堯通飭各路軍隊嚴密查拿按律懲辦以肅軍紀而彰國法此令 
　　又令李厚基給予一等大綬嘉禾章此令 
　　又令童保喧給予二等大綬寳光嘉禾章此令 
　　又令臧致平給予二等大綬寳光嘉禾章此令 
　　又令據農商總長田文烈呈江蘇農會會長仇繼恒等呈紫金山創辦林業紀計七萬餘畝已植樹者五分之三成活滿五年之樹二萬餘畝泃爲成績優異請照章分别給奬等語仇繼恒將義理均給予五等嘉禾章蘇常錫葉文藩黄奎三員均即由該部給予奬章以資激勵此令 
[專電]  
　　北京電張懷芝電段東日抵武昌晤王督並傳述尊意速與蘇皖贛三督接洽同約積極進行芝在漢部署就緒即督飭各師旅隊伍協同前進（四日下午二鐘） 
　　北京電張敬堯吳佩孚來電已與南軍首領接洽在湘南軍一律退入粤境再商解决辦法（四日下午二鐘） 
　　北京電徐樹錚語人平粤計畫已可貫澈張擬駐大庾嶺曹駐岳州己則奔走各軍間專任聯絡（四日下午二鐘） 
　　北京電龍濟光以招兵撥欵均未有頭緒又緩期出京（三日下午十二鐘） 
　　北京電馮覆留南甯代表林紹斐電武裝原爲督促和平如南省能容納中央意見政府自當俯順輿情早息干戈望以此旨轉致武鳴（三日下午二鐘） 
　　北京電段以外交軍事財政有連帶關係積案亟應清理擬日内召開三種聯席會議從根本上逐件解决（三日下午二鐘） 
　　北京電電令滬盧使設攻粤運送機關所有軍需發交輸送（四日下午二鐘） 
　　北京電昨國務例會外内財三長又不出席要案均未開議（三日下午二鐘） 
　　北京電近日閣議陸假錢病曹忙昨未議要案（三日下午十二鐘） 
　　北京電參陸處昨開緊急會議討論解除俄謝軍武裝華兵登海參威岸過激派侵入蒙新及出兵準備各問題内容甚秘（四日下午二鐘） 
 
 
 

Page 3

 
 
　　北京電中央選舉訴訟控安福派者皆不得直因北京司法界要人與小徐皆有關係朱法總長且密令高檢廳以政治手腕辦理（三日下午九鐘） 
　　北京電第一部選舉訴訟被告敎長委汪有齡出庭（四日下午二鐘） 
　　北京電高審廳昨訊選舉訴訟案兩起原告爲張玉崑及何竣業被告傅增湘委胡家鳳代理兩造辯駁甚力均無結果（三日下午二鐘） 
　　北京電錢内務染疫請假一說選舉變化已萌退志（四日下午二鐘） 
　　北京電濟順鐵路借欵前與德議借二千萬馬克現與日改爲二千萬日幣已續議（三日下午十二鐘） 
　　北京電某外人言美使歸國關係東方問題而對華投資亦將與其政府磋商辦法惟我國有内亂美不願投資云（三日下午十二鐘） 
　　北京電三千萬之吉黑森林鑛山日借欵合同昨已簽定（三日下午二鐘） 
　　北京電駐美顧使電告美洲各埠參戰戒嚴下令無論何國人民非持本國護照禁止上岸（三日下午二鐘） 
　　北京電梁赴港聞因龍關鐵鑛允梁加入股份故梁歸籌股與時局無重大關係（三日下午十二鐘） 
　　北京電法商在寗河縣新河潛設船廠及機廠外部據海部查報向法使提出交涉（四日下午二鐘） 
　　北京電新督楊電印度將派兵赴喀什市援約拒絶恐無效請商英使勸阻（四日下午二鐘） 
　　北京電裴式楷昨午後三時病故（四日下午二鐘） 
[外電]  
　　北京電秣陵關礦務合同業已簽押之說不確蓋因西原現侵入大倉公司之範圍希圖獨佔之故雙方現正從事爭取孰能勝利大約須視日政府之態度决之銀行團對於正金銀行擬交之日洋一千萬元已表示不願參與之意該欵大約將於下星期交付（三日）字林報 
　　廣州電岑春煊昨日抵此據稱今仍有和平之望國會議員抵粤者頗多今共有三百七十人豫料續來者尚有七十人粤人定十四日開國民大會反對北京政府任意以國家産業抵借外債（四日）路透電 
　　北京電財政部將於今明日交付約二百餘萬元之欵項於龍濟光此即曩由政府與龍氏約定者（四日） 
　　北京電得報告云湘省西部有名周崇岳者突逐旅長朱澤黄自爲代理旅長强向中央政府聲請依照前例改編師團頗有不穩之態度（四日） 
　　北京電政府近日通告新當選之參衆兩院議員囑於八月一日以前來京（五日） 
　　北京電第二次大借欵墊欵一千萬元之交欵契約已於本日下午由北京正金銀行支店與財政部當局簽字（五日） 
　　北京電曹錕昨日要求政府於天津漢口長沙九江四處各設一四省經略使辦公處政府尚未發回電說明可否惟以爲如此辦法並無必要之理由（五日） 
　　北京電某方面觀測梁士詒之南下含有三條件如下（一）欲就於國會問題發見南北之妥協點（二）因交通系與安福俱樂部分離裝另行組織一政黨特來與民黨謀連絡（三）欲令舊國會中止總統選舉之舉以免南北紛糾（五日） 
　　北京電福建督軍李厚基今日電致政府云軍隊與土匪相結托佔領建安道東南之尤溪勢將進迫福州請急派兵來援據外外間傳說政府接得警報謂前福建都督孫道仁潛入福建勾結該省軍隊將謀擾亂現已命令李督軍捉拿孫道仁云云（四日） 
　　奉天電第六混成旅第十二團現由遼陽移駐奉天預定遇必要時即行南下目下暫當防備省城之任（四日） 
　　廣東電岑西林偕其隨員張公生張羣等於二日晚抵廣東即入督軍署在韶州之李烈鈞李根源二氏亦於二日抵廣東聞此外各方面要人之代表亦將先後來省城西南諸省之大聯合行將於最近得見具體的成案並聞現在廣西之陸榮廷氏亦擬於近日來此間此間各界對於西林之來均非常注意（三日） 
　　廣東電衆議院議長吳景濂之談話曰因預備出席於議會而來此間之進步系議員計有八人至本月十五日到廣東之議員可希望達五十名以上據參議院議員李述膺之談話則云與岑西林相前後南下之議員有五十六人現集於廣東之議員約有三百九十六人下次輪船抵埠再加增來集之議員即可望甚足法定人數俟議員已達法定人數後擬即開議云云（三日） 
　　廣東電據此間一般人士之觀測馮國璋深恐在北方之新國會中無當選爲大總統之希望特令進步系之議員南下在舊國會中竭力運動冀達目的（三日） 
　　東京電日皇日后將於本月二十日行幸日光避署（五日）　　東京電海參崴來電云最近有赤衛軍與德奥俘虜所組織之一軍由塞米巴刺臣斯克南下將犯伊犂新疆兩省邊境該處居民已組織義勇隊擊退之（五日） 
以上共同通信社電 
[戰電]  
　　倫敦電今晚海格將軍報稱前敵除雙方砲隊交轟外無事可報昨日天氣晴朗英飛機甚爲活動共毁敵飛機二十五架汽球三具逐落敵飛機十五架另有大夜飛機兩架降落英軍陣線之後機中之人均就俘英飛機失蹤者八架（二日） 
　　倫敦電今晨海格將軍報稱昨夜敵軍發砲猛轟攻克三十日英軍所佔亞爾貝爾西北之地一大部分英軍在美爾里等處襲敵俘虜若干人（三日） 
　　巴黎電今日下午公報云法軍會同美軍戰於夏陀蒂愛里西面而在伏村至二○四山間之陣線擴張陣地美軍佔據伏村及村西之高地俘虜三百餘人内有軍官五員法軍在芒第第愛與洛瓦容間及在萊姆東面襲敵俘虜若士人今晚公報云法軍在瓦斯河與瑪恩河間凡桀村東敗襲擊之敵軍兩次佔據愛恩河南岸聖比愛萊格勒村俘虜三十人敵車回攻美軍所佔之伏村完全失敗（二日） 
　　巴黎電今日下午公報云法軍於瓦斯河愛恩河間摩蘭沙土凡北面攻敵於數地點佔據廣三基洛邁當深八百邁當之敵軍陣地迄今已俘虜二百二十人敵軍在伏村境回攻爲法軍砲火所敗被俘者若干人（三日） 
　　倫敦電美軍公報云美軍會同法軍佔據伏村與拉洛蒂叢林及附近之叢林法軍在二○四山擴張陣線美軍在廣一英里半之陣線前進千碼敵軍死傷甚衆防守該地兵之聯隊奮死抵禦幾全被殲美軍損失較輕德軍回攻敗退美軍俘虜五百人所獲之戰品内有戰壕曰砲及機關鎗六十架美飛行家三人未回（二日） 
　　羅馬電意國公報云星期日意軍進攻佔據羅沙山頸苦戰後又佔據乞爾山頸敵軍兩次進攻伐爾貝拉山均爲意軍所阻敵軍死於砲火下者甚衆六月二十九日至三十日敵軍損失尤重意軍俘敵軍官八十八員兵一千九百二十五人意軍損失甚輕（一日） 
　　羅馬電意軍公報云敵軍復在亞歇哥高原進攻爲意軍加以重創意軍俘虜一百二十七人獲戰壕臼砲四尊英軍在亞歇哥南面俘有敵兵意軍戰於格拉巴山境獲重要陣地及機關鎗多架俘虜五百六十九人内有軍官十九員　六月二十九日三十日意軍於伐爾貝勒山羅沙山頸乞爾山頸獲砲四尊戰壕臼砲十五尊機關鎗五十七架來福鎗千枝（二日） 
　　倫敦電奥國公報云奥軍已由羅沙山頸及伐爾貝拉山退至斯丹佛爾叢林原陣地（一日） 
　　亞姆斯特丹電德國某報載柯夫洛電報謂昨日海電所云俄國古爾倫省土地處置計畫規定凡地主有地八百九十哀克者即須按一九一四年地價售去三分之一（三日） 
　　倫敦電俄國政府命令宣布凡民國境内之重要實業連同資本産業均歸國有（三日） 
　　倫敦電芬蘭希爾新福路透訪員由某高級軍官處探悉芬蘭英僑均將驅逐出境現信此舉之行乃因德人欲以大軍取道芬蘭佔據柯拉半島或末滿海海濱之温水口岸而不願爲英僑知其行動之故（二日） 
　　倫敦電戰時商務總理愛摩特貴族今日在上議院演說財政現局謂世界各國之用度現多取諸資本戰事如果延久英國財政狀况殊可令人憂慮惟德國更將不堪德國如不能得赔欵則每年必須由稅項内增徵英金三萬萬鎊或四萬萬鎊果爾必將引起各聯邦與帝國政府之衝突德國現逐日趨近破産欲加整理須大費經營德國人民知賠欵不能得時必大爲沮喪云（二日） 
　　倫敦電海軍部宣稱六月份英國造成之商船共十三萬四千一百五十九噸五月份爲十九萬七千二百七十四噸本年至六月三十日止共造成一百四十三萬一千一百五十噸（三日） 
　　倫敦電萬國國會大會今日在韋斯特明斯特宫開會與會者有英法美意比希臘塞維亞中國日本葡萄牙代表所討論之問題内有德國控制世界商業不公允之方法先由波拉勞氏歡迎諸代表該會旋一致通過决議案促請協約國政府從速實行適當方法以敗德人控制世界商業之隂謀及請建設協約國商業會對付此舉（二日） 
　　蘇里克電末尼克電稱德國糧食現局殊爲不佳巴伐里亞邦之民食甚爲困難（三日） 
　　華盛頓電美政府正式請土耳其解釋土軍刦掠波斯太白里士美國醫院及佔據該處美領事署之理由（一日） 
　　海牙電英國内務大臣開夫爵士忽回英倫聞應首相之召辦理國會重要事務之故紐登貴族與貝爾菲爾特將軍仍在進行交換戰俘談判（二日） 
　　華盛頓電衆院國用委員會已贊成增加陸軍費用美金洋九百二十七兆元一案（二日） 
要聞一 
[東京通信（心危）]  
鐵鑛管理章程實行與日本人之觀念 
本月二十四日東京商務總會特開會議討論關於我國鐵鑛管理問題及其他幣制改革日華博覽會等事二十七日復在東京開六大商會聯合會（東京磺濱神戸大阪名古屋）於東京討議問題同上其主要議題爲鐵鑛管理問題蓋近時北京外交團有抗議之說其原因或爲山東當局對於鐵鑛有厲行管理之事日本鐵之輸入全仗美國及我國自美禁鐵出口後日本大受影響其結果交涉再三始以船舶交換其鐵之供給又如我大冶鐵鑛因借欵而要求合辦均不外乎鐵之供給不足也自美禁鐵輸出後日政府竭力提倡自給主義而其國内所出僅得銑鐵四十四萬噸戰後兵器之需要造船之發達鐵之供給益不敷用故將來所注目者厥惟我國之鐵鑛而巳今因我國將實行鐵鑛管理章程遂爲彼邦人士所注意矣此次商會討議該問題大致將請願其政府向我政府提出抗議撤廢該項章程耳北京日使館芳澤參事官歸國據其談話云中國所定之鐵鑛暫行辦法章程於日本大有關係有妨製鐵原料之供給雖曾與中國政府嚴重抗議而未得要領該章程之存在終非所宜故現在尚在交涉進行中也 
　　時事新報云當民國四年十一月二十五日袁政府曾發布布鐵鑛暫行辦法嗣爲外交團所抗議遂未見實行乃今年二月十二日更發布鐵鑛公司監督權限章程其第三條云公司須於暫行辦法第三條範圍以内販賣礦石及其他與國人交涉事項非先由監督經農商部許可不生效力云云是顯然爲閉鎖鐵礦之方針苟日本不能在華占得鐵礦則使日本之自龠政策根本破壞製鐵業既失其依據而國防上乃生不安之現象故該辦法一旦厲行於日本之前途豈不危殆乎又言中國苟取閉鎖主義於中國亦無利蓋中國缺乏資本技術若不仗外人之力以開發鐵礦則必致終於閉鎖中日兩國均無利益而於日本爲尤甚自美國禁鐵輸出後日本哀懇再四始得船鐵交換之結果若中國復實行其閉鎖主義則日本於立國上大有關係者也現在一年需要之鐵百萬噸裝來每十年須增加二倍或三倍去年所得供給僅四十四萬噸政府惟知與美再四哀求亦非長久之計故中日鐵鑛同盟實爲當今之急務也今日在華鐵鑛權利除大冶外尚有鞍山站合辦事業及桃冲購買鑛石契約而採探均非容易之舉所需資金甚鉅一旦在華鐵鑛權利從此閉鎖日本幾無發展之餘地故中國管理章程之存在必使之撤廢而後止也云云觀此論調亦可知日本人士對此問題極爲注意但該章程絶無閉鎖主義存乎其間政府之意無他不過藉以限制奸商之擅自抵押而日人因以誤解耳 
[俄人建設西比利亞政府]  
　　五日上海日日新聞云四日東京共同通信社電云建設於海參威之西比利亞政府其人物如左總理的爾吉爾外務柏洛夫軍務烏納爾谷夫又别訊云海參崴之西比利亞臨時政府用青白二色之旗章其用此二色之原因蓋標示西比利亞平原千里皚皚之積雪與葱鬱之大森林胥入其掌握也其政府之方針在不受他國民之干涉而解放西比利亞之自由於過激黨之手召集各州會各縣會使無職者與以職無土地者給以土地興復商業經濟賦予一般平等之選舉權乃召集西比利亞全體憲法會議先使西比利亞爲俄屬第一民治團體以爲建設大俄國國家之先驅又以全力與聯合國以世界的民衆之名義共同對德繼續戰爭云前在海參崴之勞兵會長沙瓦諾夫現在郭利耶將受捕獲處檢所之審問 
[吉會借欵與印花稅借欵]  
　　大陸報三十日北京通訊略云北京無日不發生可供人批評之借債問題吉會鐵路借欵之章合同已載見昨晚政府公報同時又有印花稅借欵之消息按吉會草合同除墊付現欵一條外無可特别注意之點依照第九條規定日人於草合同簽字時須十足繳付日洋一千萬圓此爲扼要之點凡目下合同無不如此規定蓋中國亟欲借欵者非爲建築鐵路或擴充電線也不過爲取得現資起見耳就此點而論吉會借欵之成功洵交通部極得意之一舉哉至印花稅借欵刻僅聞諸傳言然人言藉藉已足令商界驚愕不巳當印花稅初行商界反對甚力公然抗命歷時頗久今若以印花稅爲抵押品則整頓印花稅之計畫將不免實行所謂整頓者非加增印花稅卽推廣其範圍或兩者並行凡此皆商界皆不歡迎者也苟當道果以印花稅抵借外債而附以整頓印花稅入欵之條件則必引起騷擾今京津商人聞此消息已惶然不安欲謀抵制當道借外債多矣如鐵路借欵電報借欵之類雖皆喪失利權危害國家然商界猶未受直接之痛苦故尚不羣起鼓噪但遇與商界有直接關係之外債則商人抗議之聲頃刻遍於全國如擬借而未成之烟酒稅借欵即其一證也商人怵於近害對於政府之借外債祗須與其目前之利益無大妨碍則雖子孫擔付債務無有窮時亦袖手旁觀不即干預但若當道籌借一種外債與商界目前利益有礙者則商界將不待終日惶遽不寗矣政府果欲繼續借欵從中漁取佣金只顧一己私利而不計陷國家於深淵則爲政府計當專力於鐵路借欵電線借欵無線電台借欵軍械借欵造船借欵浚河借欵之屬若貿然商借勢必涉及立卽增稅之借欵則必遇商界之死力反對而令其已將到手之外債終必銷滅無影無蹤如一場空歡喜之幻夢焉一般輿情以爲政府壽命漸近結局印花稅借欵之小小一事或將成大風潮之導線歟 
[出兵問題之三派主張]  
　　出兵歐洲參戰問題素爲世人所注意近日國際間亦時有催促進行之意據某要人云參戰督辦處内部對於出兵歐洲之主張略分三派曰積極派曰緩進派曰折中派積極派所主張之要旨在現既對德宣戰全係國際關係當積極籌備以表示實力作戰非僅設一參戰處即可了事緩進派所主張之要旨在籌備參戰不必積極進行俟廣東攻下後再爲竭力籌備折中派所主張之要旨在攻下廣東係對内問題參戰係對外問題兩者不能混而爲一似應一面籌備參戰一面以武力解决南北問題現時三派所呈之狀態不免似稍具相互牽制之象然究其實當以緩進派之主張較佔優勝云云 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[政府之作戰計畫]  
　　攻粤大計定後凡關於此項之軍電總統概不過問一律交内閣辦理至財政問題元首亦未過問外傳總統屢邀財政要人進府密籌軍費之說據某秘書云此事毫無影響除段合肥曹潤田二人外並無第三人負責故對於攻粤之一切設施悉爲段所主持最近張（懷芝）吳（佩孚）童（保暄）各總副司令之援粤軍不日卽可籌措齊備參陸處二日已奉段總理交諭責成直魯軍於本月十五日以前攻克郴永二州浙閩軍須攻克潮汕始能確定向粤開始總攻擊日期至進行程序聞參陸處二日已規定（甲）張李吳童明爲兩路實係四路應即分路向粤進行（乙）某路戰至粤邊即行駐軍聽候中央復命（丙）粤邊暫取守勢南軍如肯反正應皆一致收容（丁）届時南方屈服中央必允和議否則即行下令進攻又攻粤須用熟於地方形勢之軍官資助故擬指派吳鴻昌加入張軍莫擎宇加入李軍名稱卽定爲攻粤鄕導司令又援粤軍隊除魯直閩浙四省爲正式軍隊外尚加奉鄂蘇皖各省勁旅二日又提議以前列各項均屬正兵其數既有十餘萬之衆即應依定特别制度添編附屬軍隊當軸者均以爲然段卽交諭參陸辦公處擬定四項附屬軍隊辦法（一）輸送隊（一）補充隊（一）續備隊（一）隨同兩路援軍南行之武裝警察三二日内卽可將該項編制方法實行披露段總理主張指派攻粤各軍總指揮不以明令發表巳得閣員大多數同意以上皆叚總理對於攻粤之一切計劃此外叚以前次力攻長岳多賴添設總執法處長監視敗兵所致故二日段又提議前方戰事停頓軍士無鬭志攻粤前途甚屬可憂擬即責成殷鴻壽總執法處長帶同衛兵隨同張子志南下以憑防止各軍無故敗退並擬先在贛州組織總執法處其執法分處則隨張總司令設於行營焉 
[關於戰事之京聞]  
　　曹銀之南下曹經略南下之期據公府消息現在經略使權限問題巳經解决而所待籌商者惟欵項問題耳二日段總理曾催財政部早日預籌聞財政部現已籌足三百萬元日内當可滙交曹使其行期則在此欵到後之一二日内又聞曹仲三病體早已完全痊愈刻因各方催促甚急南行之期再難延緩特於二日在曹家花園召集直省全體軍官開特别會議一次討論直軍留守出發各項計劃經曹使一一核定指示曹並擬於一二日内先赴保定檢閱軍隊一次再行由京漢車前往漢口並聞經略使印業經印鑄局鑄就由國務院咨送陸軍部派遣專員齎送天津交曹使收執即日啓用惟據某通信社消息則謂曹錕現在確無南下之意故二日某要人有特派徐樹錚赴津婉勸之舉其結果能否使曹南下當不可知唯今日曹銀之南下與否與大局無甚關係也 
　　張懷芝抵漢張懷芝總司令於一日由武昌拍來一電略謂刻正與王督軍商訂進兵計畫業已妥協當即回漢是日陸軍部亦接到張總司令來電係請發軍火當由部司趕緊籌備比卽運去過山砲十二門七生的五砲彈一百二十箱（計開花彈八十箱子母彈四十箱）馬步鎗三千五枝六米五彈四百萬發七米九彈二百萬出云計程三日可到漢口據二日晚由漢口來京之某要人言目下湘省軍事復形吃緊武漢之間謡諑頻興故又仍行戒嚴王子春督軍親身出署赴各地巡查至南湖軍營及火藥庫等處檢閱數次並親渡江赴漢口總商會召集溪口鎭守使警察廳長武漢稽查處長總商會會長商團聯合會會長開會集議維持地方平息浮言辦法又聞昨王子春電致府院略謂繼續作戰以武漢爲樞紐除漢口照常警備外武昌城内於夜間仍復戒嚴并責成軍警聯合放哨以免疎虞 
　　陳贛督急電江西督軍陳秀峯東日連致政府要電兩件其第一電係中密急電大要報告贛南戰事情狀第二電係正密急電内容乃密陳贛南北軍近日雖得勝利惟敵軍叠增兵力擬懇政府電飭馬聯甲將所部安武軍借撥數營開往贛南協助以杜敵人暗襲又據軍界消息陳光遠三十日又拍來緊要軍電略云頃據吳總指揮鴻昌電稱臨江方面之五里亭敵軍甚衆經我軍痛剿敵勢不支紛紛竄散等語除督飭嚴行跟蹤撲滅外謹此馳陳 
　　張鈁之起事陳樹藩二日來電報告内稱檢獲張鈁致各處函電語多不倫現巳潛至雒南意在勾結樊匪擾亂治安並張貼靖國軍南路司今部布告淆惑觀聽應如何辦理請示祗遵云云並聞段總理亦接到張鈁署名之電指摘陳樹藩在陝若干罪狀迫於不得已爲陝民請命而有此舉並非對於中央敢爲違叛若陳樹藩能知悔禍讓出軍權以謝秦人伊亦當解甲請罪否則只知有國不知其他云云張亦爲段總理弟子任將軍府參軍聞合肥接到此項來電甚爲震怒即拍電豫督趙周人及陝督陳樹藩飭即派兵剿辦拿獲即治以軍法 
　　閩邊之進行中央日前接到閩浙軍援粤副司令童保暄艶日來電略謂頃據偵報潮汕敵軍日見增加職師全部一時未克進攻擬以閩浙兩部選其勁旅兩旅於本日業已開拔相機進擊一面會師漸進分路夾攻牽制敵勢易於藉手等語又聞政府以閩南戰事吃緊南軍方面又加軍艦掩護陸軍以致官軍不易進取現經參陸處會議議定責成駐閩之海軍練習艦隊擔任閩南海面協攻敵艦 
　　龍氏之再起軍界確訊龍濟光所募新兵不日當可成軍預定運送該項新兵赴粤辦法係分期用輪船送至香港其新軍總司令一席以龍運乾鄧瑶光兩君最有希望又聞龍濟光昨致函參陸處請將六月份振武軍餉飲直接滙往香港新兵招募經費及訓練經費請政府先撥墊三十萬元俟借欵成立再行師還 
[二日之中央政紀]  
　　公府情形馮總統二日下午二時十分蒞辦公室披閱要電數通於二時四十分延見報告閣議之海軍總長劉冠雄司法總長朱深談論本日國務會議經過情形約半小時四時又見本府高等財政顧問梁士詒茗談良久梁始興辭而退總統又與張秘書長談話二十分鐘旋即退歸内室休息據公府中人云梁燕蓀爲其子女婚嫁各事行將返港行期在即特於二日下午四時往公府與元首辭行馮總統除諮詢近來所辦之實業情形外并詢首途之期據答稱三日晚如不成行四日晨早定可起程並聞梁與元首晤談時並未涉及時局 
　　國務會議二日閣議外交總長以避暑未回由陳次長代理出席内務總長以病未復原由于次長代爲出席曹財政總長因有其他重要事務臨時缺席首先到院者則爲段總理十時三十分由方立之秘長報告例案聞有俄國交涉案北運河工賑案因財長與外長未出席故無具體之决定至屬於軍事者則范國璋三十電報告克復桃源當擬一電奬勵范師長與田旅長又聞各處請欵之電列入議案者僅依據參陸處之核准案發長沙張督五十萬元午後二時散會又聞是日議案中最重要者爲陸軍部請增設二時散會又聞是日議案中最重要者爲陸軍部請增設工廠以裕軍需案由段香岩總長報告理由宣付討論某總長謂刻下國庫空虚此項擴充經費籌措不易應由曹總長出席後再行討論其結果交回陸軍部會同財政部審核復議次爲外交部所提出之交涉要案由陳次長報告邊防緊急情形及與某使交涉之經過宣付討論第聞關係防範俄國新舊黨謀犯庫倫邊境一事此外一係鮑黑督要求軍費案一係改派張懷斌充魯督署參謀長及任命曹鍈爲薊榆鎭守使案其餘如某項大借欵與暫緩辦理放逐敵僑問題均有討論散議後由劉海軍朱司法兩總長進府報告 
　　參陸會議據軍界某要人消息二日參陸辦公處自上午九時召集列會靳翼青將軍仍未到由段香岩總長主席廕午樓總長師嵐峯處長及軍界重要人均列席聞所議决者首爲電令閩浙軍總副司令李厚基童保暄進攻潮汕問題次爲議覆嘉奬岳州范國璋攻克桃源電又次爲湘鄂等省請增撥軍費問題其他軍事要案極爲機密無從探悉下午二時散值即由專電處拍發閩粤湘鄂等省要電數道據軍界要人消息謂二日參陸辦公處拍致李厚基童保暄密電一道内容係稱粤省軍情益形緊急務請速飭閩浙援粤軍隊進攻潮汕以爲牽制敵軍之計勿得因循觀望致誤菜機等語並謂第九師魏宗翰所部援閩軍隊已於東日由浦口乘兵輪開拔請其查照又云贛軍退守庾嶺經陳督來電呈報參陸處二日有電復陳光遠督軍略云宥電悉我軍退守庾嶺所有援軍集合贛南一帶計劃善仍希審愼以圖尤深翹仰云云聞其中尚有重大軍事規畫事關軍事未便宣洩 
[京聞零拾]  
　　總統選舉之推測本年十月十日選舉總統之問題據某方面密息其在野各政客運動此事者終歸無效且將來總樞大權仍必聽由各省軍政大員獨操更云若觀某某省區意見確欲推戴河間爲正式大總統而以曹仲珊爲副座合肥仍爲總理以謀北洋之統一云云 
　　謀刺要人之被獲據某機關要人所談在天津得悉某要人近在津破獲謀刺其本人機關一處捕獲首要者一名與謀者數名有謂已處决者有謂尚未處决者但此間尚未得有可證實之正式消息也 
　　林紹斐確在南寗關於林紹斐赴桂一節外間傳說一紀載稍有異同兹經向林氏家屬調查悉林氏於巧日由梧州起程有二十五日抵南密不僅有電來京即由梧州起程之函亦已到京矣又聞公府方面前日覆林一電略謂武裝原爲督促和平如南省果能容納中央意見政府自當俯順輿情早息干戈望以此旨轉致武鳴等語 
　　倪嗣冲之病狀倪督病原聞係前在黑龍江所得之兩腿麻木症近因用心過度復發怔忡故全身失其自主之力但神情尚清爽仍可倚枕閱覽公事也 
　　關外汽車案解决察哈爾都統田中玉氏以美人設立之元和洋行在張庫間開駛往來汽車乘客載貨有礙國權曾將汽車扣留電請政府向美國駐使交涉美使因此案迭赴外交部抗論兹聞外部以此案急須解决卽會同陸參等部訂定取締關外汽車條例共計七條美使亦已承認一面將汽車發還此案遂圓滿解决告一段落矣 
　　河工會議要案近日河工聯合會迭開會議聞關於重要者即外交團要求開挖木牛屯以便疏通上游之李遂鎭及牛欄山下游之北運河及青龍灣潮日兩河熊希齡督辦以事關工賑且涉及外人决議提前趕辦惟建築經費至少須一百五十萬元方可從事開挖現已與財政部一再磋商然值此財政支絀之際能否如數照撥尚屬一問題 
　　徐州藥庫爆炸聞徐州張文注卅電呈報云徐城北關外大王廟軍藥庫向有存儲砲藥裝成箱桶近因天時潮濕蒸熱異常霎時自行爆炸負傷管守士衛一名竊恐遠道傳聞失實特電馳陳 
　　袁墓亦豁免丁漕河南趙周人兼省長日來咨陳政府略云袁公林（指項城墓地）所佔地畝應納地丁漕糧一律豁免聞經内務財政兩部會商核准矣 
[中央選舉訴訟開庭紀]  
　　中央選舉第一部互選人張玉崑何竣業等提出選舉訴訟已於昨日上午八時在京師高審廳第一民庭開庭法官列席者九人以庭長張式儀主席原告四人先時到庭候訊被告傳敎育總長因病未到派馮某何某出庭報界及敎育部國會籌備局兩機關人員前往旁聽者甚多兹將審理情形略述如下十時左右開審先由張庭長宣讀訴訟狀案由傳張玉崑等原告三名先後當庭口訴再傳被告代表令兩造互相答辯大旨原告稱按照參院選法第七條到會人數須有三分二之法定人數方得開始投票其施行細則係由本法而來不能推翻本法且查選舉場爲衆議院極爲寛敞决無適用細則變通辦法之理由且第一部選舉與第五部辦法相反謂第五部爲是則第一部即非被告則稱選場雖大但因種種設備反覺嫌小故爲辦事便利起見采用細則所列變通之辦法當事者自有權衡不得謂之違法認隨到隨投爲事實上之必要云云遂宣告辯論終止張庭長令張等暫退傳另案原告何竣業到庭面訴先陳違法之乙項謂到會未滿法定數即行開始投票實爲違法細則由本法而生按照選場情形更不能適用細則所列變通辦法因第五部選場較小以人場兩相比例更見其小尚且力主法定數辦法第一部更何說之辭試想將來國會開會選舉議長及兩院會合選舉總統時其關係更爲緊要其種種設備自更不能較此次選舉參員爲簡單試問亦將用隨到隨投隨去之法乎（被告僅答稱總統與議長自有特别選舉法今吾所說乃是參員選舉法）至對於當事者聲稱有便宜行事之權查法律上并無此項許可之規定故事實上法律上陳訴人均認被告爲極端違法惟予於證明到會未滿法定人數即特投票外更得證明所投票數亦實未滿法定之數并請被告聲報第一部互選人總數統計若干人是爲至要被告代表胡君答稱與前案相同并報告互選人總數實爲四百四十四名（名册開列四百四十七名）對於違法之第二欵軒輊東西洋學生原告謂不第違法實且舞弊被告答稱對於西洋學者之程度相當辦法係遵國會局公事辦理本所未便自立解說對於日本留學生張清麟一人亦請示該局而後施行有函爲證原告又謂所應研究者在此事之違法不違法問題不在違法者爲誰何之問題辦事内容及誰負責任均與原告無涉旋即詰問被告六月二十日曾否有扣留者及扣留若干名以後每日扣留若干名被告答二十日扣約五人二十一日扣約二十人統計共扣約三十餘名張庭長問汝知被告方面與張履鰲相識否曰相識因吾說認識張君辦事人亦卽言伊亦認識且與張君同過事被告問此節有何證據原告稱此節係事實不能有證據惟汝等辦理選舉人員共見共聞而已楊朱陳係原告將入場劵代爲領去先已自己不合原告謂代領入場劵有之并非冒替投票且代領劵者甚多予進領時巳見有吳某韓某等爲人代領入場券甚多其後更有黄振聲陳煥章等進來代領多劵被告又承認吳楊朱羅張等所開五人於六月二十日投票惟稱不知有死人報名事原告又謂任事三年既可國内外合計原告代人報名時情形相同時期亦相同不知因何被駁退還庭長問所代者何人曰一時記憶不清容再查報曰汝速追思稍停被告即曰思得矣此人係楊錫程外更有他人被駁情形相同惟難憶姓名至此時已十二鐘半張庭長卽宣告對於違法一項辯論終止定於後日（即六月四日）上午八時續審令兩造早到遂退庭 
[湖北選舉之初着手（武昌通信）]  
新選舉各省陸續選出惟鄂省遲遲至今初選尚屬渺如人民咸以爲選舉停滯而中央迭次電催王監督終以選民册未到爲言其實宜施各屬軍書旁午戎馬倉皇人民多巳逃散即偶有存在者生計且無安有餘力辦理此事更有爲南軍佔領之地當然不能舉辦現由王監督定一辦法使草草成立前委施屬各知事因軍事上之障碍不能到任各就各寓所成立選舉今已刋發木質關防於初選監督處招集各屬在省人員以爲調查而資進行又將選舉日期改定通電各屬其原電曰萬急各道道尹各縣知事本省衆院初選定於七月五日舉行衆院覆選定於七月二十五日舉行參院初選定於七月十日舉行參院覆選定於八月十日舉行以上各期均經確定必須按期分别投票無論據何理由不得任意伸縮凡各縣衆院初選當選人由縣赴省道投衆院覆選票曁各縣參院初選人由縣赴省投參院覆選票均須預算日期路程依限進行切勿誤選至各縣衆院初選當選名額曁各道衆院覆選當選名額統候另　飭知仰將一切應辦各事妥速籌備並先通告至要監督王云云王氏對於此事現已有雷厲風行之象勢難或緩惟一般人對於中央選舉行爲非常不滿意而於巴東選舉移於宜昌舉行施屬如利川建始各縣不能舉行而以掩耳盜鈴之策草草行之均非得宜咸呈不願舉行之象惟熱心充斯職或另有目的者則已紛紛來省奔走往還大有樂此不疲之象矣 
[皖軍援粤之近聞]  
皖督自總理南下商定軍事計劃後特遣其麾下大將皖南鎭守使馬聯甲統率新舊安武軍十六營爲援湘司令以雪李傳業潰散之恥然自前中後三路軍隊相繼出發馬仍奔馳蕪蚌忽上忽下一若置身事外者人多莫識其用意迨二次天津會議戰局重開倪又分得出發費若干萬到手稱病回蚌急電駐湘軍隊一律退赴萍鄕一帶駐紥一面改委馬少甫爲援粤司令統歸張懷芝節制調遣馬乃率其秘書副官參謀等於昨日抵省聞擬勾留數日即乘兵艦赴潯會同奉軍作攻粤中堅軍隊但老安武軍僅第一第六第七三路軍隊尚堪應戰餘均不甚可恃至馬使所帶之十六營係合新舊各路分撥一旦遇敵交綏能否不蹈在湘之故轍殊難預測也 
[陳耿夫鎗斃後之揣測（廣州通信）]  
　　民主報編輯陳耿夫慘遭鎗斃一事此爲一大冤獄雖經省議員提起質問然當局置之不理可斷然也查陳之致死原因論者多謂民主報爲孫中山機關今軍政府既改組孫已他去該報失其護符故有封報斃主筆之事此爲一派之詞屬於揣測然尋其所以致死未始非因所刋財政廳更動惡潮駐粤軍政界人全體披露之一書也自近月以來桂省議員之在粤秉大權者如郭松年則爲參謀長曾彦則爲財政廳長龔政則爲造幣廠長均居重要之地位乃不知何故日前各方面攻擊曾彦者甚力曾不安於位已提起辭職而以楊永泰繼位說者謂曾爲郭所排楊永泰即爲郭松年所引用之人楊爲粤人而非桂人也乃曾楊交代而後怱有印刷物一束送到報界公會即所謂廣西軍政界全體之披露是也其内容則力攻郭松年之謬戾謂其排斥曾彦將使廣西人無立足地舉高雷道尹之任用張錦芳財政廳長之任用楊永泰爲證（二人皆 
粤人而非桂人）並歷指郭之私德任用私人等詞極爲激烈明眼人觀之皆知此印刷物爲屬於爭權者之私鬭原無登載之必要乃陳耿夫到公會見此印刷物看畢一笑謂爲絶好新聞懷數張而去故翌日各報均不登載而民主報獨登載蓋投陳之所好也聞陳又在財政廳兼充屠捐催餉委員人多謂陳與曾略有交誼故陳之對於曾有美感卽對於郭有惡感矣且是日新聞中又有要人電中之物語其語隱隱謂滇軍與桂軍不睦故當局以爲近於挑撥即用迅雷不及掩耳之手段逮捕而後立即鎗斃其迅速歷來所未有然手段如此亦不免令人人自危矣 
[廣東規復兌現之各面觀]  
　　粤省自中國銀行忽然停止兌換以來市面驟爾摇動票價低折人民恐慌嗣經各長官及紳商各界維持漸有起色近來由造幣廠長龔禹廷及籌餉局會辦歐陽榮之諸君商之滙豐買辦陳廉伯　而維持運到生銀並銀條數百萬兩交造幣廠添鑄新毫每日出爐至少一十餘萬（盡機器之力可達四十萬）現本月二十日該種新毫已大帮流通布面銀色分量均達高度各銀號錢莊接到此項新幣無不踴躍流通每百貼水五毫爭相　用各紙幣登時張價如廣海艦交到實行兌現時更决不患現洋不足此種生銀百萬兩陳廉伯不特絲毫不要佣錢且因中西平頭規矩虧折太大龔廠長乃百計經營將各費撙節騰出彌補而仍不足陳君以事關桑梓慨然自出二千元以爲彌補平頭之用以一商人出大熱力遂能造福社會如此也 
　　中國銀行副行長貝祖詒於二十六日携同行中司員十數人返省後即日步謁莫督磋商一切莫督卽置酒宴之席間討論規復兌現辦法大致均已協妥一俟廣海大價完全交定後即可實行兌現現市面紙幣價格即日漲至九成以外又聞　氏　巳親至 
 
 

Page 7

 
 
中國　　　　　　　　　　　　　省之可　人等　手　　爲狀殊忙聞其整頓手續先將大洋毫子甬項兌換券之號碼詳細核明俾知實數兌換時不致凌亂無章三數日即可竣事 
　　省議會前因中行復業未有切實布告業卽咨請當道逐一質問頃聞楊永素廳長以廣海艦價欵曁常押行公帑日間行將清收即可實行兌現其一切計劃均巳妥定亟宜從事宣布以慰輿情定日内親臨省會出席宣示維持紙幣辦法及開兌日期聞巳函致該會查照矣 
　　廣海運艦開投章程原限兩星期交易清楚自廣海駛回黄埔後當道以兌現定期規復萬難再事稽延迭次催促承商依期交價頃聞振華公司奉飭後以省港銀根短絀大宗現欵搜集需時昨巳電請當道再行寛限三天准於本月二十九日正午將價完全清繳决無貽誤當道據此刻將規復兌現手續預備一切矣 
[龍濟光又有瓊州借欵說]  
龍濟光議借日欵以廣東礦産爲抵押品粤人聞之大爲反對文電絡繹詎一波未平一波又起同時又傳聞龍氏復出賣瓊州政策擬以瓊州某項實業押欵若干萬元有開始談判促成借約消息瓊屬紳商聞耗駭異雖處其勢力範圍不便活動但以桑梓利害所關亦不能恝然漠視頃特舉出文鏡周李子平等代表蒞省邀集旅省同鄕設法運動阻止一面擬向當道省會各方面籲請助力務必打消其計劃焉 
[星洲通信]  
　　華僑中學籌辦會議記南洋向無華人民學校爲敎育界一大憾事往者曾有人發議籌辦以無贊者而止醖釀經年今始略有端緒此次之發起者爲同德書報社而力成之者爲陳嘉庚君（　洲道南學校總理）先集欵五萬元於本月十五號假坐中華總商會開會一次由陳君陳述理由頗中肯綮大意謂華僑子弟以無中學故而致輟學之多及回國求學之困難爲中學不可不辦之理由復以本埠小學生年齡之降減（向者華僑高小學生多巳成年者今則漸漸幼年者多至今歲調查即星洲之高小學生在十齡以内者達千人以上）及集費之不難爲中學易辦之理由衆皆贊成之爰議籌欵二十萬元開始經營地點定星加坡定名爲星加坡南洋華僑中學校聞者咸謂是舉足爲南洋華僑敎育界放一異彩也 
　　新嘉坡中華三江會館籌議擴充紀星坡舊有三江會館其内容則包含各省除閩粤外皆隸之特以歷來主持者工人居多不甚能謀發殿今由在星之商務書館經理秦樂君李和卿交通行長李鐵岑中華書局楊紹周國民日報姚鵷雛等發起籌議擴充已假商務書館樓上集會兩次擬定辦事草則商同舊有之會館總協理積極進行擬先集欵四千元爲建造房屋添置館産之用其餘改定章程添舉職員等事亦各議有端緒將於五月十三日於三江會館大會議决後即分頭進行其緣起略云三江會館者我華人僑南洋者所創建以安遠勞來聯絡睦誼而策進行之所也其中閩粤别有會食館不計外凡各省人士之僑斯士者無論直魯陝甘非三江區域内者咸有入會資格其曰三江者舉其多數云爾星加坡爲南洋中心之區實業發達生計蕃庶近年以來我人之以工以商以學以政來此者既日漸加增若各就所業素乏聯合之樞初來斯土又無招接之所則於現在情形固多形不便之處於將來進行尤難合羣力之謀欲免此困惟有會館而此間舊有之三江會館歷年以來情勢漸就渙散長此以往居之者既澹焉若忘後來者將　不知處更何以敦睦誼而謀合羣同人等有　　此爰有　　　充之舉凡所以　公衆之利　　以求個人之安全尚望各輸熱誠視爲分内各盡力　踴躍輸將庶幾　擎易舉早覘厥成同人等有厚望焉發起人胡仲巽孫英伯陳子韶姚柏蔭李鐵岑武幼如顧旭侯陳華軒傳竹賢汪劍農曹仲堯吳天囚吳鐵江張清相毛引一陳仕奎陳來昌胡鶴卿俞寳森向俠民張勉行陳鶴卿沈草農李潤涵顧鐘華楊紹周秦樂君陳一鶴湯惠存李和卿徐招華姚鴵雛 
[江蘇募集短期公債案]  
　　省議會錢議員崇固等以募集江蘇短期公債不交會議决特提出質問書云近聞本省籌募短期公債滬報并載有財政廳訓令及簡章十條按議决省債之募集爲省議會職權之一此項公債既稱省債明與中央歷年舉辦之各項公債性質不同即謂業奉財政部指令核准命令亦無變更法定職權之效力本届省長召集臨時會未經交議遽予施行未審據何理由各地人民輒以此項公債性質見詢崇固等殊惶惑不知所對謹依省議會暫行法第十九條之規定提出質問應請省長迅賜答覆以釋羣疑提出者錢崇固朱淵陳裕仁劉坤元盧森任桂森孫照寰于起東王景琦許蘇民朱祥紱秦錫田陳大猷朱紹文張慈明郝鳴璜馬良魁陳伯盟李壎李國銓馬駿李敬修施文熙陳錫朋 
　　武進省議員馬其驥快函云上海申報館轉六十縣商會農會敎育會曁各市鄕公益事務所均鑒逕啓者近日江蘇財政廳擅自發行省公債百五十萬元定七月一號開始募集勒令各縣攤派驟聞之下惶悚萬狀查省議會暫行法第十六條省議會之職權第四項内載議决省債之募集及省庫有負擔之契約等語則北項省公債之募集完全在省議會職權範圍之内非經省議會議决當然不生效力乃財廳此次發行省公債並未交省議會通過我江蘇人民斷無承認之理其驥忝爲議員職權所在難安緘默除函促本會同人即日到省開會籌議對付方法外合亟電達務新台端將此項違法債票合力抿却萬勿認購以維法律而保民權臨電不勝企禱之至武進省議員馬其驥未叩 
[寗蘇選民之爭議]  
　　陳議員伯盟等提出質問書云查發現選舉調查浮濫公署答覆係據上届選民册增溢過鉅之縣即派員會縣核減期歸確當等因仰見省長對於寗屬各縣辦法以過上届兩倍以上者勒令刪減必至祗增一倍爲限立法未爲不公但蘇屬有增四五倍之縣未聞減去之數不能無欵蘇屬議員畸輕畸重爲便私圖在所不免而省長統轄全省當然不分寗蘇一律核減今距選期僅有八日仍未見確當之宣示是否專減寗屬不減蘇屬羣疑滋生相應提出質問請於三日内答覆爲荷提出者陳伯盟王鳳誥馮士奇郭麟珍陳爲軒陳裕仁張慈明董永成張相任桂森 
[南京快信]  
　　省議會致北京大總統國務院電云地丁爲國家命脉聞將抵借外欵非徒全國人民恐慌且慮外人干涉内政飲鴆止渴國命將傾蘇賦最重影響尤鉅如果傳聞非虚我民誓不承認亟盼電示俾釋羣欵蘇議會宥印案致各省議會電措詞略同 
　　集中蚌埠之倪軍十營日内即由馬聯甲督率助贛攻粤巳派員在浦設立兵站籌辦運輸事宜 
援粤總司令張懷芝通電已抵漢口總司令部即日成立徐樹錚派員在徐州一帶招募新兵散兵士匪望風應募聞已募足二混成旅勤加訓練軍官均用武備畢業生 
　　倪嗣冲在蚌病日增劇乃子幼丹昨由安慶乘輪過寗轉車馳赴蚌埠侍疾 
　　齊省長病未見愈省署日行公事由政務廳長蔡寳善代行 
　　津浦路北段被水淹没之軌道已退出修竣今日已通車 
　　寗商會反對煙洒稅借欵財部昨復電尚未簽字已停止交涉 
　　張宗昌來電報告湘西前敵巳一星期無戰事 
　　省議會第四次臨時會瞬届期滿調查在省議員不到三十人此後恐再難足法定人數開議 
　　折　山　文　　　守　日前來電電報告　海　患　清　示清鄕機宜聞李督擬日在署開一軍事會議討論一切清鄕辦法以絶亂源 
　　第二補充旅授贛决緩期出發 
　　七月十日爲各縣省議會議員初選舉期兹聞各縣選民以省會初選名額依省會選舉法三十二條須於初選投票期前十日宣示現距初選投票期僅數日名額仍未宣示依法應請展期聞省署今日下午擬開會議討論以重選政 
　　財廳昨通令各縣知事遵照前令將經微畝捐按旬查數具復毋再遲延 
　　敎育廳奉部令於高等師範學校附設國語講習科並附選送學員區域表一紙飭即遵照辦理 
　　龍潭稅務分公所巳奉財廳令實行撤消 
　　省長交議籌設下關電燈廠特别預算案審查結果核減爲十五萬一千元 
　　省議員俞二愈提出疏海赤山湖一案何日實測何月施工質問書昨由會咨請省署於五日内答復 
[杭州快信]  
　　省會自宣布戒嚴後夜間至十二句鐘卽禁阻交通現警務處爲便利人民起見如遇特别事故擬頒發通行證妥具條件並繪式樣呈請楊督核示奉令照准 
　　杭縣第二届省議會議員初選當選人共得五十二名（馬秉寅等）候補初選當選人共得十三名（鄭品臣等）尚有陸應輝一名得五百二十一票因册内奉令停止故不列入昨已一律揭曉 
　　楊督昨咨行省署第四師第七旅候差員陳欽私用長官銜名查拿賭博潛逃不歸請通飭縣警一體嚴拿懲辦以肅軍紀 
　　財政廳張道生廳長堅請回籍祝封翁壽辰現奉省長照准給假半月昨已起程職務由總務科長鄭雲鵬代理 
内務部咨准以鄒可權充浙江警務處秘書 
敎育伍廳長請委周傳　充龍泉縣視學員省令照准公立醫藥專門學校畢業生周杰等成績較優已由校長錢榮潤呈准楊督飭發第二師各團營見習 
　　廣興煤礦公司近以出煤日旺由總理勞篤棐集欵赴滬購辦起重吸水各機器呈准杭關監督咨請滬上放行前報所載繳銷執照事係誤傳 
地方通信 
[蘇州]  
　　水警捕獲巨盜新編水警第三區第十四隊隊長仇雷在江浙交界之蘆墟楓涇等處購線拿獲著名巨盜吳發祥一名並鎗枝曁贓物等項一併解案訊辦矣 
　　湖盜搶刦猪船前日有宜興猪船一隻運貨至浙江南潯卸貨後開回至太湖中元山滿山之間（吳縣境）突遇匪船一艘盜匪九人　首者手持洋鎗開放示威餘匪各持刀械蜂擁上船將猪船主夥人等一併綑縛绑在桅桿上將船中賣猪洋五百四十餘元銅元十餘千以及衣服各物搜刦一空而逸迨後有小漁船行經其處始將猪船上被绑各人解下據云盜匪係光福口音氈帽雨裙形似捕漁之人現在該事主已來蘇赴縣報請飭緝矣 
　　拒絶當廿銅元蘇坦市面發現當廿銅元商舖不肯通用經警廳崔廳長會同商會錢業公會議定此項銅元祗准裝運出境不准裝進等情即經崔廳長將所議各節呈報道尹查核經王道尹指令云查市面發現當廿銅元因體質較輕致負販攤　時起風潮經該廳長函由商會議定辦法所有此項銅元祇准裝出不准裝進尚屬妥善可行仰即通令各區隊隨時分别勸導偵查以維市面而絶來源是爲至要此令等因崔廳長已令各區隊遵照　　東吳大學第十二次畢業名單文科畢業者四人沈文恩趙之惠沈天生計俊才理科畢業者十一人李駿德吳守餘李非生顧洪照邱孟麟姜寳璜徐汝梅李昌期劉湛恩陳納孫沈惠元法科畢業者七人　　卿張　　陳　陳邦亮杜學文陸聰祖王鳳瀛中學畢業者共二十五人向例中學畢業生中在第四年一年中中西各科平均分數冠全班者准入大學時免繳學費一百元此次獲奬者爲沈青來云 
　　嘉定縣未來之管獄員新任嘉定縣知事范澤珊日前來蘇赴各機關禀知任事畢即旋滬江庽所有本月十日前往接任之說今日怱又來蘇或謂有張小宇者係其至友民國三年范任川沙縣知事張爲警佐復任管獄員去年赴滬販運烟土被上海水巡隊捉獲解送地方廳判處五等徒刑釋出後潛居蘇地今范知事擬挈其　助獄政恐被上峯煩言是以來蘇疏通 
[松江]  
　　船隻遇險傷人有自滬開往浙省之小輪後挽拖船一艘於不勝載重而斷拖船一艘頓即傾覆船上貨物搭客完全落水雖經該輪停輪撈救然因風大溜急幾至無從着手翌日點檢竟死八人之多 
　　學校開畢業會東吳第四分校於四號午後假座西外樂恩堂開第三次畢業會先期由校長步惠廉柬邀各界到會觀禮李潤之縣長委第三科主任顧稼軒代表授憑男女來賓座爲之滿是日自午後二時開會後共演二十四節而閉會内中如英文演說英文對語國語演說等節委勢聲調均極純熟云 
[揚州]  
　　公賣局員之組織揚州第六區烟公賣新局長羅煥章自接差後已將内部組組就緒兹聞共分四項總務科長一人以楊啓任之文牘科長一人以張愚行之會計科長一人以顧元基任之總稽查員一人以王鳳墀任之 
　　飭查被控校長瓜洲第三高等小學校長方小亭現被該鎭人民曹煥亭臚列事實在縣控訴略謂方自恃才力奸佔孀婦包攬官中經營律師鑽　縣志採訪一月之間蒞校不及十日遣悞青年子弟實非淺鮮去歲改造學校誣　開支多至千數百元請縣撤換以維學務而整風化云云即經趙知事批准飭縣視學李豫增按控澈查以憑核辦 
　　電省解釋選舉權江都縣署刻據李典鎭公民黄某等公函質問省會選舉學董學委保衛團總是否有選舉與被選資格（按上届選舉章程各鄕鎭董係在自治範圍均有選舉及被選權）趙知事未便驟行批答已電請省署解釋矣 
　　省會選民額報省江都省會選民額數遵省令核減重行造册計二十二萬五千十三名於三日呈報齊省長支配議員額矣 
[寗波]  
　　省議員初選舉鄞縣省議員初選舉城區仍在邑廟投票實到人數不過四百餘名而分給票紙約數萬張舞弊已可概見及至四時封匭外間竟有冒認選民多人均在廟首喧譁經知事聞悉恐肇事端立即電告司令部警察廳派撥軍警前來彈壓秩序始得恢復云選舉中之怪狀無奇不有其投循環票者以一人而投數十次謂之磨豆腐然亦頗費手脚於是有以多數投票證易多數投票紙發人在一處團坐塡寫名曰摺冥錠其最奇者則更有所謂帶胎來者其塡寫手續均於先夕預備安置投票匭中次日投票不過表面上掩人耳目而不知早巳在匭中矣初選監督陳伯　即宣示曰本届省會議員初選業遵於七月一日舉行投票並據各區先後將投票匭送齊在案兹定期於本月五日由上午七時起至下午六時止在城區邑廟開票所依法開票云 
　　象山會操海軍象山海軍港洋面由駐滬海軍總司令藍建樞調集各魚雷艇並會同南京海軍學生前往習操自本月一日起三日止習操三天本届南京海軍畢業生五十二人隨同練習雷艇計宿字張字列字三艘雷艦計湖鵬湖鳳福安三艘福安艦則往來運送糧食楊督軍於艦隊赴象之先曾有寗致鎭海砲台張總台官及外海水警來廳長飭屬共爲照料云 
[武昌]  
　　地方審判廳長被控夏口地方審判廳長孫如鑑被該廳職　　　　　　　　　　　　　　　　　　　省　王氏以其在職時并不舉發於退戰始列欵呈訴　保不無挾嫌攻訐情事但法官違法無論虚實在所必究應逕赴　審廳呈請查核辦理云　　馮玉祥賻祭陸建章第十六混成旅馮玉祥爲陸建章之外甥陸氏被殺於天津不勝哀痛特派其介　樹滋赴天津致祭並齎洋一千元賻其家三十日馮樹滋過鄂寓居安徽會館一日即乘車北上云 
[奉天]  
　　法日領事之更調駐奉法國正領事柯現經法政府調任天津領事所有在奉一切職務已由法國政府委任哈爾濱法領事蘭君兼理一切已於上月接替又聞東蒙協定中日合辦商業契約訂定後日人之赴洮南遼源及東蒙各處實繁有徒前經日政府在遼源設立領事分館現日政府爲擴充該領權限將遼源改爲領事現正建築館舍即以岩村成允爲代理領事執行一切職務 
　　警察分送省會選票之内幕省議員二次初選現已舉行選民證一項初任調查員分送嗣有責言調查員不得已乃將該證送出於分駐所警士代送致巳届投票第二日尚有未能送竣者更有熟識調查員與各警所者可以本人之選舉證無從覔得爲詞不論張王李趙均可且可一人索至五六張者更有某署竟不發給有過問者即以縣署未發對稍有勢力者詢索則即發給云 
[濟南]  
　　張　督就任之慶賀帮辦山東軍務張少卿師長於上月二十八日奉中央任命爲護理山東督軍兼護省長等職後除電報政府任事日期及分行外特於二日在軍署大張慶賀省城各文武長官是日早十鐘均赴軍署行慶賀禮云 
　　濰縣河水暴漲濰縣地方近日雨上水過多久不開晴日前又大雨滂沱歷一夜未住以致白狼河水驟漲數尺勢其洶湧所有河東沿之水食飯舖以及石橋木橋均被衝壞河西沿之各商號覩此情形大起恐慌於是將一切貨物紛紛搬運置之高處以防河不之波及云 
[來函]  
　　敬啓者貴報二十六日新聞載京電秣陵關鐵礦合同似已由三井大售代表與江蘇督軍李純代表陸軍部簽字云云深爲駭異李督夙爲維持該礦之人絶無代表簽字之事恐訛傳失實請即更正以昭眞像而重國權爲盼專此祇頌公祺江蘇督軍公署副官處啓 
　　按該項新聞係本館照譯字林西報並非得自傳聞及訪員之來稿也合此聲明 
雜評一 
[政治手腕（默）]  
　　中國之政治一言以蔽之直可謂之無政治而巳無權限無統系無主張無運用之能力無發揮之精神而一般政客又日以搗亂政局爲事爭奪政權爲能所謂手腕云者皆不正當之手腕也而當局者乃猶以政治手腕自詡耶 
　　政治家既以不正當之手腕破壞政治斯亦已矣而今又欲以此手腕用之於選舉是以破壞政治爲未足而乂破壞法律也選舉訴訟一依法律爲根據無絲毫手腕之可言選舉訴訟而用政治手腕則曲者可直非者可是試問法律又將安用乎 
然則今日所謂政治手腕云者將破壞一切之代名詞而巳 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[中日美合辦電氣公司]  
　　七月五日上海日報云中國所需電氣材料悉由外國輸入利源外溢甚大交通部及謀與美國合辦一電氣公司以自製電氣材料先由交通部投資俾漸化爲民業此事早見於報紙昨日來電知此項協議業已完全成立即中國之交通部美國之西方電氣公司又加入日本電氣會社爲三國合辦之一公司定名曰中國電氣有限公司專以製造販賣電報電話機械及其他一切電氣器具爲營業資本美金一百萬元（二百萬元）交通部出資美金五十萬元其餘一半日美共之第一年之職員現已决定監督兼總理葉恭綽董事周家彦何元瀚中山龍次（交通部顧問）總經理米那副經理郎國珍書記兼會計霍瓦副會計待下次續定大約亦華人也總公司設於北京置分局於上海即兼爲美國西方電氣公司及日本電氣會社之中國唯一代理店有專有商標及新發明製造之權利公司之完全成立尚在數年以後然交通部之計劃使中國電氣事業漸入發達之域前途可預期也美國之西方電氣公司固電氣材料之一大製造廠也美國電報電話各公司殆皆仰給於此廠在世果各國製造工場中錚錚有聲總經理米那近始來北京數年以前爲法國巴黎電報公司總理又於安哇噴從事於電話製造業固深於電料製造之經驗者云 
[中華匯業銀行之推廣]  
　　英文滬報云新近在北京成立中日合辦資本三百萬兩之中華滙業銀行擬於八月初在滬設立分行辦理銀行普通營業其地點爲江西路四十一號滬行將由姚某主持姚曾爲廣州鹽運使近巳由北京抵滬 
[津浦路交通回復]  
　　津浦鐵路兗州至曲阜一帶被水冲毁軌道交通中阻停售聯票巳誌前報兹由該處路局電稱本月一日之下行車行至黄河橋邊被阻當經加工趕修二日始到韓莊車中乘客步行十餘里與上行車對換各自開回所損軌道經飭工程隊漏夜趕修業於三日内一律修竣昨巳完全通車等語滬寗滬杭甬鐵路車務處已通飭兩路聯運各大站查照均於昨日起仍照常出售聯運車票云 
[就地籌欵開浚吳淞江支流]  
　　上寳兩縣知事昨接江南水利局沈總辦訓令云案奉省長指令 
據前嘉定知事呈爲吳淞江支流塞口據情轉懇撥款開浚以全水利由奉指令仰江南水利局核明令遵等因當查原呈孫基港爲吳淞入口要道坐落上海縣境漸形淤塞籌浚自是正辦曾經令行就地籌欵同時興修所有請撥省欵毋庸置議在案查此等支流港脈絡貫通係屬地方公益亟應尅日興修愼勿以省欵無看致誤水利務仰協商妥辦就地集欵興工開浚仍將籌辦情形具復核奪爲要 
[各國金銀幣之兌價]  
　　海關發表各國圓幣兌價定率（以七月三十一日爲止）如下英金一鎊等於關平銀三兩八錢一分美金一元等於關平銀八錢關平銀一兩等於法郎七元一角六分又等於日洋二元三十六錢又等於墨洋一元五角又等於羅比三元九角四分 
[法人舉行國慶之預備]  
　　文滙報云七月四日之紀念祝典甫過而舊日洋涇浜今日愛多亞路南而之法人復在佈置七月十四日紀念之祝典本年規模將較上年爲大法總領事韋禮德君已接上海義勇隊司令德魯滿少佐之通告謂義勇隊擬參與法國祝典且有波蘭兵四十人塞維亞兵二十人亦擬加入故是日祝典必具盛况又聞華兵一隊及協約國軍艦之水兵均將隨同游行以壯觀瞻法國幹事會巳定下星期一日開會討論舉行祝典之程序 
[凡爾登花園之遊資]  
　　英文滬報云四日晚間凡爾登花園舉行美國獨立節慶祝會計各國人入園興會者約共一千二百人籌集四千元以充紅十字會經費 
[又有學生赴美]  
　　英文滬報云昨聞又有一批赴美學生共七十三人將於八月十日乘南京號輪船放洋内有清華男學生六十七人又他校女學生六名皆係庚子賠欵之遊學生同行者有前在美國威士康辛大學畢業現充清華敎員楊某俾於途中得以照料一切 
[捕獲持械夥刦之洋人]  
　　前日清晨六時許法租界鄭家木橋街公和共舞台戲園後面弄内某號門牌有洋人三名華人兩名乘坐汽車而來突然入内搜刦烟土五包鈔票八百元現洋九十餘元及銅罐烟膏一併儲藏於洋鐵盆内携登汽車而逸共值洋一千八百餘元即經事主開單報告捕房請爲查緝法總巡施君除勒限各探嚴緝外並通知英美各捕房一體協緝前晚經虹口捕房中西探得線報告遂馳赴某西旅館緝獲是案洋人兩名並搜獲原贓洋鐵盆一隻惟烟土現洋均已無着當由中西探將兩洋人解入捕房押候緝捕同黨華人再核法捕房得悉後立派西探會同華探目黄金榮急乘汽車前往虹口捕房詳詢一切歸禀捕頭於昨日備文向該捕房移是已蒙允設交由來探帶回羅家灣捕房押候備詰聞該洋人業巳供認由華人糾往惟不認同入行刦所有彼等雇坐之汽車亦經捕房將汽車夫傳到詰訽並令其指認二洋人面貌據稱是日喚雇汽車駛至該西旅館停歇確係該二洋人與華人等乘坐同往法界繼而復回實不知彼等前往搶刧云云現法捕房預備解堂訊究一面飭探密緝同黨併究 
　　又英文滬報云四日午後西探奉俄領署之諭馳往有恒路三十七號寓有俄屬芬蘭人二名之某旅館檢查該芬蘭人之箱籠當搜出僞造領事圖章四枚俄總領事卽發逮捕狀交捕往拘其人是晚七時許西探二人復赴該旅館擬入芬蘭人所住之屋但房門緊閉室内無燈門未及開而芬蘭人二名巳躍窗而出操登鄰屋之頂旋由三十五尺高處躍至平地向外逃脫西探追蹤而往逾半小時在楊樹路某屋中擒獲送交虹口捕房收押五日午前該芬蘭人二名自認三日曾偕華人乘汽車赴法界持械行刦得洋六百九十元查此二人於一月前由海參威來滬據俄領署云若輩向爲水夫本非善類所搜獲僞印四具似未用過俄總領事親自檢視僞印見其中俄文有二三處拚法錯誤大約該二人用以僞造護照售與德人查德人由滬逃往他處執有僞造護照者已有六人至八人之多其已抵哈爾濱因查覺僞護照而被拘留者巳有四人現上海俄總領事正與哈埠俄員商榷擬將被拘德人解回上海就審聞六日午前十時俄領署擬將提審二芬蘭人然後送交法捕房歸强刦案辦理 
[軍署營倉脫逃押犯三誌]  
松滬護軍使署營倉脫逃押犯一案巳將起意之陶桂成等二十一名執行鎗斃經紀昨報兹悉盧護軍使以逸犯謝勝雲係爲起意首犯未便任其漏網自應通緝除函致公共捕房飭探查緝外並於昨日通令所部各軍及憲兵營等嚴行購線偵緝務獲解辦 
　　又聞盧使昨日諭令鄧軍法課長迅將在押各犯之洋銬一律改換中國脚鐐以免再有疎虞並將押所大加修理務使堅固鄧課長奉諭後已飭匠估計不日即當興工 
[私售軍火之拿辦]  
　　浙江督軍公署衛隊曾於上月中旬出防巡邏至清泰門外適遇大批盜黨携械行刦永裕槽坊現銀方飾該衛隊聞警兜拿拘獲梁姓等盜匪三名當場搜出原贓兇器解由該署軍法處嚴詰據供盜首龍麻子所有軍械係向上海西門外小菜場左近某號門牌之劉子坪姚長富兩人處零買來計有手鎗四枝子彈百粒等語軍法課長得供後以事關私售軍械接濟盜匪情節重大除將各盜依法嚴懲外當卽禀明楊督軍於昨日備文飭派稽查員陳某王某帶同線人乘車來滬請由軍警兩署加派偵緝員協同馳往該處破門入内即將劉子坪及姚長富之弟全坤兩名拘獲是時長富適不在家致被漏網後經各探重行搜查一過始將劉子坪姚姚全坤二名解送軍署略詰後判交原探帶回陳王兩探當將劉姚二匪押登火車解回浙省訊究 
[反對電燈加價之會議]  
滬南志成公所等二十六團體反對電燈加價一事已迭誌前報昨日又在龍王廟開全體大會代表俞圭卿袁祝三及葉惠鈞等相繼到會即由俞葉兩君宣布昨日商會勸解擬加一角五分巳無商量餘地請衆代表公决承認與否通知各對簽名加願加者書一留字（即不剪燈線）不願加者書一拆字各代表稱尚須從長計議遂即散會 
[澳門解回逃犯之創例]  
　　英文滬報云今年一月十日四川路一號某華商被人暗殺案内有關係之人金某經其同黨供稱逃往澳門工部局曾向澳門官場磋商引渡已兩月於兹西捕麥根西前解送謀刺葡總領事之葡人兩名同赴澳門後即在該處暫留迨引渡辦法商妥後將金某解回上海五日午前到滬送交虹口捕房看管按上海捕房由澳門解回逃犯此爲第一次事引渡既有前例此後犯法者不敢復以澳門爲逋逃藪矣 
[開灤甯紹撞船案之公斷]  
　　英文滬報云開灤煤鑛公司與寗紹公司輪船互撞案昨由公斷人根特氏判决開灤應賠償寗紹損失三分之二約須一萬七千元云 
[查拿徐象藩]  
　　松滬盧護軍使因准招商局之請通令所部軍警各機關及水警海軍艦保護該局商輪並嚴密查拿徐班老之子徐象藩到案治以擾亂治案之罪云又一訪函云温州紳士徐象藩因普濟失事伊父母亦罹於難故欲與招商局爲難曾由招商局分别函電蘇浙各機關通緝在案兹悉楊浙督軍訪悉徐象藩現匿上海故於前日密電盧護軍使請爲設法查緝解辦 
[破獲老半齋嚇詐案續誌]  
　　公共租界漢口路（即三馬路）老半齋菜館經理蔣尚智指控通州人袁竹英迭書恐嚇信函勒許洋二千元不遂暗投炸彈一枚致被許去洋六十元等情業經派駐老閘捕房專查特别事件之華探目張芝卿西探目壳羅香將袁查獲解送公共公廨訊供管押在案昨晨又經提訊據西探目壳羅香投訴原告店内於去年十二月二十四日發現炸彈當時未報捕房業將被告緝獲言至此將被告與在逃同黨投遞原告之嚇詐信函呈案請察繼由蔣尚智投訴去年舊曆十二月二十日接到被告所遞嚇詐巨欵之信函後置之不睬詎至二十四日櫃内發現炸彈一枚因恐一經傳播妨碍營業故未投報捕房自將炸彈浸水銷燬迨至本年二月二十一日被告與在逃之長某邀我等至北蘇州路異樂旅館内致被詐去洋六十元是實並由見證沈阿四投案證明前情訊之袁竹英供稱此事實係張某起意由見證沈阿四邀我同去接洽此事與我毫不相干求鑒經關讞員商之英卓副領事以供證確鑿無可諉卸判袁竹英發押西牢五年期滿帶堂再核 
[八誌軍官誘拐女子之發覺]  
　　步兵十五團掌旗官唐萬寅誘姦松江女子倪六妹聳令僕役包左符帶往海門一案兹悉第四師楊師長以該掌旗官膽敢誘姦閨女縱役拐逃實屬不法已極非予懲辦不足以肅軍紀故特令由第八旅何旅長命令該團長劉永勝將該軍官唐萬寅撤差解杭聽候師部從嚴訊辦並於前日函致上海檢察廳請將此案訊供情形即日抄錄送杭以備查考 
[請改羊毛征稅辦法]  
　　上海縣商會致稅務總公所陳所長函云逕啓者江南加稅一案上月二十八日承貴所長偕沈委員蒞會會同敝會長曁各業代表將提出之貨十餘種另行磋議除將議决之各貨定案外尚有羊毛一宗該業商以有困難情形請求不分等類概征一角六分但此案前奉財政廳專案修改該業既有請求議由敝會調查詳情再行函陳貴所長轉呈財廳核示在案兹據該業代表函稱查照向章羊毛並不分類一律統征相安巳久現在新章分别等類稅率加重商力實有不逮且查羊毛一項産自他省由洋商逕赴産地採辦向用三聯單運而在江浙兩省投報洋關完納正稅每百斤關銀三錢五分迨抵滬又復納進口稅每擔一錢七分五釐原貨出口時巳納正稅抵完出口正稅其半稅仍由滬關發還是江浙兩省内地沿途釐金一概不納前議分等加征已走入洋關者甚多不但稅課一無所收而華商營業將爲洋商奪盡爲再據情縷陳懇乞貴會長轉達稅務所長准將羊毛稅率不分等類概照一角六分納捐以裕稅收而維商業不勝公感等情到會查羊毛一項本埠華商營業極微洋商以三聯單採辦棉羊毛轉運大宗出口關稅極輕内地征收機關對於華商必欲分等加征未免偏枯該代表所陳各節委係實情相應據情轉達希乞貴所長查照所請轉乞財廳體卹矜全實紉公便 
[財政廳頒發公債收據]  
　　江蘇胡財政廳長前曾詳准財政部籌募短期公債一百五十萬元飭令各縣知事會同商會及地方紳董分别籌募限九月底截止繳欵内分七八兩月杪照繳如能提早應繳得享特别奬金之權利已擬定簡章分飭各縣如額照派擔任竭力籌募在案上海縣沈知事額派五萬元業巳公函商會曁各市鄕經董實力籌募並經財政廳將印刷之公債收據飭發各屬收領計每本百頁着即將募欵各戸如法塡給滬上各機關及南北商會等亦奉胡廳長頒發此項公債空白收據以便隨時簽給一俟集有成數應即彚繳來廳云 
[洋商控告殖邊銀行之失信]  
　　腦威商營業處經理西人亨格在公共公廨呈控本埠殖邊銀行行長徐畿亭不付鈔票洋四百二十五元前日午後由廨傳訊先由原告代表羅傑律師上堂陳述案情並詰據原告西人聲稱是項鈔票係於該銀行停止兌現之前陸續售貨所積用進時並無折扣及至該行停兌後曾向收取現洋由被告徐畿亭與司賬金某商懇緩期三個月照給簽字爲憑詎届期往收無着迨後又往詰問究竟何時可以兌現被告等言俟北京派代表到滬方可照付拖延至今開兌尚未有期我因急欲離滬是以具控請爲追繳被告徐畿亭不到由其代表律師投案辯護以債權人不止原告一人請求展期原告代表律師又請堂上諭着被告交保並擔任堂費經王襄讞商之　威領事嚴君判被告須將抵押品存案作保候再訂期訊核 
[攔路行刦之詰問]  
　　宜興某窰貨店夥友余慶光前在浙江臨平地方收得往來各戸賬洋二百數十元搭乘滬杭火車來申適遇大雨雇乘黄包車囑令拖往北市詎至法新租界新貝勒路地方被匪攔住將洋搶去余卽報告捕房旋由包探金九林孫金禮在閘北地方拘獲奚小二子李芳及奚妻啓氏三人帶回捕房押候訊究在案昨日解至法公堂詰據奚供是口由陳四及小咵子糾同民人往搶民人分得洋七十元餘由陳等分用奚啓氏供婦人初來上海不知丈夫在外有搶刦銀洋之事求宥李芳供小咵子係民人之胞兄民人雖曾知情並未同往搶掠事後祗分得洋二元是實中西讞員判奚小二子押西牢六月奚啓氏押十四天期滿一併永遠逐出租界李芳押西牢四月期滿逐出三年以儆 
[再誌競賽龍舟之禍水]  
　　浦東周浦鎭划賽龍舟至坦直橋有陸姓看客之船被人擁上以致傾覆溺斃男女六人已誌昨報兹悉是日肇禍後該龍舟即掃興停駛屍身由各該家屬自行收殮一時哀哭之聲慘不忍聞事爲南滙縣杜知事得悉昨已派員下鄕調查實情禀復核辦 
[湘省亦擬發行募賑救濟券]  
　　慈善救濟券在滬發行業巳開標照兌紅票所有餘欵亦巳分别支配解往京直奉各處賑所及本埠各慈善團查收撥充善舉經費兹該事務所兌收紅票巳將竣事結束在即刻聞湘省督軍張敬堯派代表來滬向該所主任徐乾麟面述湘災頗重待欵孔般非源源籌賑撥助恐災黎無以生存滬上所創慈善券辦理甚爲有效是以張督軍電呈北京國務院核准仿照北省慈善券募賑辦法在滬發行該省募賑救濟券原有事務所務請從緩撒銷一俟各官廳奉到明文再請繼續開辦云 
[楊允中解送軍署訊辦]  
　　松滬徐警廰長以楊允中一犯應師軍法裁判業於昨日下午一點半時派衛兵二名將楊備文飭解送龍華護軍使署訊辦 
[部批電氣公司准予備案]  
　　上海華商電氣公司係將内地電車電燈兩公司合併而成電燈公司原有股本十萬兩今添招股本十萬兩改銀元爲本位合洋二十七萬五千八百六十元電車公司原有股本三十萬元今添招十二萬四千二百四十元計七十萬元兩共一百萬元經公司總董陸伯鴻朱志堯王一亭吳懷疚顧馨一莫子經等將以上合併組織及添招股本情形呈請交通部註册備案昨已奉到部批准予備案矣 
[滬杭甬轉運公司之特價]  
　　滬杭甬鐵路運輸總管通告全路各站文云爲通告改訂轉運公司特價事查各轉運特價本届業經分别改訂經於上月二十九日通電飭遵在案兹再通告各關係人各轉運所訂特價除載明本通告附發之特價表仍准繼續至民國八年六月三十日爲止外其他各種特價載於去年第二十八號通告民國七年七月一日起着即一律取消即自是日起所有各種貨物裝運時改照貨章算費此外特准鴻興轉運之木柴車價業於上月由本所函飭遵照在案兹將各轉運前所訂特價之貨物仍准繼續至民國八年六月三十日止者照錄於後滙通轉運公司（煤）自上海南站至杭南閘各站每車價目洋十二元（餘記擔保二百車運費收現）（石膏）上海南站至杭南閘每車價目二十三元五角（餘記 
 
 
 

Page 11

 
 
擔保一百車運費收現）昌松記轉運公司（花衣子花）松明新莘梅龍新龍等站至上海南站或徐家滙梵王渡每擔價目一角（餘記擔保六千擔運費收現）愼大轉運公司（洋廣雜貨）上海南站至石湖蕩往返價目每擔六分每噸一元上海南站至杭南閘拱往返每擔價目一角每噸一元六角上海南站至斜橋往返價目每擔一角五分每噸二元三角上海南站至杭南閘拱往返每擔二角每噸三元（洋布）上海南站至石湖蕩往返每擔七分每噸一元一角上海南站至嘉興往返每擔一角一分每噸一元七角五分上海南站至斜橋往返每擔一角八分每噸二元二角上海南站至杭南閘拱往返每擔二角二分每噸三元三角上海南站至石以東各站之貨照上南至石之價算上南至石以西禾以東各站之貨照上南至禾之價算餘類推裝卸歸愼大自理責任歸愼大自負洋廣雜貨擔保一千噸運費記賬洋布擔保一千五百噸運費記賬洋廣雜貨各查照去年第二十八號通告仰一併查照爲要 
[縣敎育會明日開會]  
　　上海縣敎育會照章每年開全體大會一次現定於七月七日（即隂曆五月二十九日）下午二時在西門外大吉路該會事務所開第十一次常年大會改選職員業已通函全體會員並分配大會時臨時職務如下簽名發印刷品錢紳齋趙靄吳顧品珍錢道民收會費朱伯華曾公冶周廉生黑板及記錄李綺城陳少生曹幹臣姚時競方鶴超檢票唱名李頌唐高世良奚安齊賈叔香丁賡堯招待瞿伯申潘贊麟張蟾芬吳懷疚賈季英 
[上海縣勸學所成立]  
　　上海縣勸學所昨致各市鄕經董函云逕啓者案本所前奉上海縣公署令開轉奉江蘇敎育廳第七零三號指令縣呈奉令組織勸學所謹將上海地方情形切實聲明並附摺一扣仰祈鑒核示遵由奉令内開呈及履歷均悉應准委任吳馨爲該縣勸學所所長委任狀及勸學所圖記隨發除彚報省長及敎育部備查外仰卽查收轉發並將勸學所成立日期及啓用圖記日期一併轉飭具報等因並奉發委任狀一紙圖記一顆文曰上海縣勸學所之圖記奉此當即妥愼組織擇定上海西門外大吉路公共體育場爲設所地點於六月十五日成立除呈報並分函外爲特函請查照 
[縣視學之任用手續]  
　　江蘇敎育廳訓令各縣知事云案查各縣縣視學前奉敎育部訓令改由廳長委任當經令行各縣知事調取縣視學履歷以備詳加考核分别任免正在考核間又奉敎育部公布縣視學規程其第二條開縣視學由縣知事呈請省敎育行政長官委任但遇必要時得由省敎育行政長官直接任用等因本廳長以縣視學視察全縣敎育事宜責任綦重任用手續不得不加愼重擬援照勸學所所長任用之先例由縣知事依照縣視學規程第四條規定資格開列三人呈由本廳長遴委一人其有認爲不適當者即於呈薦三人之外直接任用當將擬定前項縣視學任用手續備文呈請敎育部核示兹奉指令内開據呈已悉該廳所擬縣視學任用手續尚屬可行應即照准此令等因奉此合行訓令該知事知照除該知事業將縣視學一人開具履歷呈送在案外仰即查照部頒縣視學規程第四條規定資格開列二人繕具詳細履歷呈送本廳以備遴委此項履歷須將在校經過年月及任職經過年月逐一開明務於本年七月十五日以前呈送前經呈送之縣視學履歷如未將在校經過年月及任職經過年月等項開明仍應補繕一份仰即遵照 
[再誌回國學生之販賣演講]  
　　留日回國學生救國團勞働部員携帶書籍扇子等物渡往浦東各學校販賣演講已誌昨報兹悉該部員等類多籍隸外省有言語不通者均由本邑學生趙家增爲之轉述故連日進行甚利昨日該部員等重行出發道經洋涇鎭前往倪家宅私立育新兩等小學校及西新問道議校販賣並聞本月六日楊家鎭新興小學校開游藝會七日張家樓商團開十週紀念會届時兩處會場與會者必多故該部員等亦擬前往售物演講云 
[青年會募捐消息續紀]  
　　昨日（五日）爲青年會新會所募捐期滿之末第二日即各隊决勝之前一日是日天氣甚熱各隊經募員熱度與之俱增故報告成績較前更佳第二隊歐彬君捐得洋三百零五元又募到伍廷芳夫人洋四百元第三隊朱少屏君捐得洋一百六十元第五隊蘇振廷君捐得洋二百十七元第七隊穆藕初君捐得洋一百元第八隊錢新之君捐得洋八十九元第九隊魏小輔君招得洋三十七元第十隊林其發君捐得洋五十元第十一隊張嘉甫君捐得洋二十五元第十二隊李觀森君捐得洋二十五元童子部任錫林君捐得洋十元執行部捐得洋一千六百八十三元又銀二千一百兩兹復將各隊所募得總數報告如左第隊共捐得洋三千三百八十二元第二隊一萬零二百七十五元第三隊二千三百二十一元第四隊二千四百二十七元第五隊二千零十六元第七隊二千二百七十五元第八隊一萬五千三百四十一元第九隊三百九十七元第十隊九百零二元第十一隊一千二百八十元第十二隊二千一百九十元零八角中學校一千八百元童子部六百二十一元執行部六萬零七百六十一元以上募捐總數以今日午後一時爲止共招得洋十萬零五千九百八十八元八角明晚即（六號）六時爲募捐事務所閉幕之期在此最後五分鐘内想各隊經募員之熱度定能更增百倍其完滿之效果可拭目以待也 
[各學校消息彚紀]  
　　大南門外民立中學校爲蘇筠尚君創辦蘇穎傑主任共有學生七百餘人所授課程中西並重兹届十四次暑假畢業竇瑞芝等二十人定今日午後舉行畢業式業由主任柬請審判廳長陸達權蒞校演說並呈報敎育廳長滬海道尹縣知事並通知省縣市敎育會曁學界諸領袖至校監視給憑並聞秋季定陽曆八月二十六開課於七號起招考新生云 
　　白克路上海公學全體同學於昨日下午開同樂會事前發出入場券四百餘紙臨時學生家屬及各校團體來校參觀者五六百人是日有國技國樂戲劇中以國民四年級生金福祺之鋼琴奏爲最義務夜校學生龔春濤之虎拳日校學生姚慶陔石裕章之空手奪刀對戰拳單刀破鎗身法步法手法矯捷異常來賓咸爲贊歎 
　　南洋女子師範學校現設暑期講習會其所定簡章如下第一條本會取實用主義自習主義以增進女子之能力第二條本會所習科目如左（甲）國文（應用文字每日練習札記）（乙）數學（筆算珠算簿記）（丙）英文（練習語言及簡易書札）第三條學費三元曾在本校肄業者收二元寄宿者納膳宿及雜費五元通學生納雜費五角各費均須預繳第四條來學者任擇一二科亦可惟各費須一律照繳第五條來學者如欲補習他項學科本會力能辦到無不可應其所求第六條本會自七月十八日（隂曆六月十一日）起至八月二十三日（隂曆七月十六日）止第七條每日上午七時半至十時半爲講習時間星期日停課第八條本會地址在美租界新垃圾橋北首文極司脫路北長康里本校 
　　昨日爲城東女學第一次音樂會之第一日下午後三時後開會與會者頗衆兹將所奏各樂錄下第一部（一）合唱（校歌）全體（二）洋琴聯彈胡偉平趙瑛（三）合唱（不倒翁歌）國民一二年生歌詞見中華國文劉質平作曲（四）洋琴獨奏朱上昭（五）合唱（中華良國民）國民三四年生劉質平作歌作曲（六）洋琴獨奏閔湘琴（七）合唱（讀書樂）普通一年生胡樸安作歌劉質平作曲（八）風琴獨奏劉靜貞（九）獨唱送别歌楊雪征李叔同作歌（十）洋琴聯彈楊雪玖朱上昭休息第二部（一）二部合唱（天風）李允嫺王麗芬黄芳蘭陳鳳娥李叔同作歌（二）風琴獨奏閔湘琴（三）獨唱（月）王麗芬李叔同作歌（四）洋琴獨奏劉靜貞（五）三部合唱（人與自然界）普通二年生李叔同作歌（六）洋琴風琴合奏楊雪玖朱上昭（七）獨唱及三部合唱（西湖）專修科生普通三年生李叔同作歌（八）洋琴獨奏楊雪玖（九）合唱（卿雲南風歌）全體劉質平作曲指揮閔湘琴伴奏楊雪玖 
　　西門圖畫美術學校第一届成績展覽會業於本日開幕聞歷年學生成績經該會辦事人員選擇有三千餘幀之多内分鉛筆畫部石膏模刑寫生部水彩畫部彩油畫部函授範本陳列部及函授學生各科成績部技術師範各科成績部敎職員畫稿部計共八部内分賣品非賣品兩種分作二十間陳列佈置雅潔秩序井然各界函索入場劵已達七千餘紙日昨該校又通函各界請爲蒞會評覽入場券函索即寄云 
　　浙江旅滬公學自本學期續辦後下學期從事擴充高等國民兩科自七月五日起至八月十五日止均可報名即於八月十六十七兩日舉行入學試驗二十一日開學學費國民科每學期六元高等科正科九元别科十元校址在本埠新閘路辛家花園西首三十號 
　　北四川路白保羅路聖保羅學校訂於陽曆七月六號午後四時行暑假休業禮兼行第一次畢業式發給畢業證書秩序如下（一）主席陳繼鐸牧師（二）祈禱王子青君（三）校歌全體學生（四）報告校務校長（五）中文演說畢業生陳哲卿（六）唱英文詩學生（七）英文演說畢業生鄭敷生（八）演說給憑王正廷君（九）給奬張嘉甫君（十）謝來賓詞校長（十）（一）祝福沈嗣恩君（十）（二）散會 
[中國敎育年報圖畫奬揭曉]  
美國粉筆商會於一千九百十七年在中國敎育年報徵求中華學校學生以該廠所出之粉筆繪成各種圖畫贈奬甚優特請上海著名畫家皮克司君詮定已得奬諸畫寄往美國兹將中選諸君姓名列下第一奬黄其劉上海華董公學現金五十元第二奬李定豐上海華董公學現金二十五元第三奬福洛司（譯音）上海法文書院現金十元第四奬趙傳鼎上海華童公學現金五元並聞於今年（一千九百十八年）之中國敎育年報仍刋有圖畫奬該畫可向上海商務書館或伊文思圖書館購置精製洋裝一厚册定價洋三元凡吾學生諸君皆可出其長技以博得勝選云 
[組設國語傳習所]  
　　國語統一研究問題在今日誠爲急務然欲求速成自習之法非了然於統一字切不可新會李淡愚君對於此道研精數十年秉師承遊南北頗獲其奥子弟學生千百計游其門者國語鮮不通去歲來滬演講人多嚮往之然以未盡得其傳授爲憾聞其同鄕盧君煒昌等今趁暑假特邀吳君再來申江開研究傳習所以兩星期爲限志在養成普通國語敎員爲目的據李君言倘肯彼此切磋尅期可以畢業徵求人數六十名祇收掛號費一元不另取學費地點假上海四川路清雲里三弄廣東培德小學研究期由陽曆七月二十五日至八月十四日止時間星期一至星期六午前十時至十二時午後二時至四時講義由李君給發酌收小費掛號卽在培德小學收支處有志此道者盍師乎來 
[工部局醫官贊頌時疫醫院]  
　　紅十字會時疫醫院專爲救治急痧而設成效卓著兹由英工部局醫官函致該院院長沈仲君禮略謂貴醫院於本月一號開幕滬埠居戸得急痧時疫諸症有貴院施治全活甚衆幾於有口皆碑誠海上第一之善舉云云 
[復善堂施診給藥]  
小南門外復善堂每届夏令循例延内外幼三科醫生在堂施診給藥不取分文兹於舊曆六月初二日起逢二五八三期上午八至十時開診業已遍貼廣告俾衆週知 
[通濟艦入塢興修]  
　　海軍藍總司令查得前日由蕪湖抵滬之通濟練習艦其外面油漆及内部機器均有損壞廳即入塢修理故於昨日令飭該艦駛入船塢興修矣 
[豆腐工人索加工資之解决]  
　　本埠豆腐工人要求加價一事現已由公所司董喬桂芳顧桂生宋節香顧裕生丁進生等與小行方面爲首之玉不琢掌生吃飽呌化子阿多野周倉關林蹺脚大發小銅砲隂生等再三磋議每工加錢二十文於古曆六月初一日起南北市一律照加此爲體恤工人起見司董及店主全體與爲首諸人訂定條件不准藉端勒索工人規費業已和平解决矣 
[警廳嚴緝斧頭黨]  
　　淞滬警察徐廳長因悉城廂内外近有一種匪徒混名斧頭黨平日專事拆梢集衆打架無論何人欲喚彼等打架費洋二三十元即可跟往行兇此等匪徒寳屬不法已極昨特諭令各區密緝嚴懲故第一區趙署長已派王桐王寳樹兩巡官帶同便衣巡長等分投嚴捕務獲解究 
[寓客自經而亡]  
　　法租界愛多亞路三百八十九號門牌新民旅館前晚有一寓客解帶自縊迨經察覺已不及救該棧主當即報告捕房飭將尸身車送同仁輔元堂驗尸所禀請法公堂中西官於昨日午後二時前往驗得死者身穿白柳條布短衫雙藍布袴子委係自縊身死因無尸屬到場由堂棺殮所有死者之鋪蓋一個網籃一只飭即送至捕房存候尸屬認領 
又一訪函云前夜十時許有皖人沈某至法租界愛多亞路自來火行街口三百八十九號新民旅館住宿至次日嚮午不見起身由棧主崔鳴泉叩門不　將站撬開見沈已解帶在床柱自縊斃命當即報告捕房將屍車送同仁輔元堂驗屍所禀請中西官蒞驗昨日午後五時德副領事偕聶讞員先至驗屍所俄而李檢察官沈檢驗員亦至如法相驗委係自益殞命旋由包探徐阿東查無屍屬諭堂棺殮發封厝壇由捕房拍照召認 
[相騐路斃男尸]  
　　前晚八時許滬城紅欄杆橋有一男子倒斃於路當經崗警查見立回警所報告傳到該處二十二舖地甲金啓仁於昨晨投地方檢察廳禀請相驗午後經林廳長委派沈檢察官沈檢驗員等前往驗得該尸形似工人年約四十歳身穿藍布衫褲赤足和尚頭委係因病身死並無别故因無家屬判令由堂棺殮發封厝壇候示召家屬認領 
[招領迷路女孩]  
　　前日（二號）南市第一區署第六守望崗警鄭慶裕在該處查見迷路女孩一口在途徘徊詢其姓氏不能對答當即帶至該署由趙墨林署長向該女詰問姓名住址年籍詎該女一言不發形似啞吧除留養外飭警四處訪問無人認領遂即函送新普育堂留養昨日開具該女面貌服式詳請淞滬警察廳長通飭各區署所一體出示招領面貌服式如下面方長頭有兩小辮身穿藍花邊褲白洋布短衫藍鞋子跣足無襪 
[寵妾虐妻之控訴]  
　　虹口東鴨綠路四百七十號門牌某雜貨店主婦陳張氏控被其夫陳阿瑞與妾陳修林持械行兇擊傷頭部等情業經捕房將被告男女拘押昨解公共公廨請究據陳張氏投訴伊夫寵妾欺妻遽持鐵梗將伊頭部擊傷等語訊之陳阿瑞供詞支吾並據陳修林投訴我因本夫雙目不明難以度日故與陳姘識並不嫁陳爲妾亦無行兇之事張襄讞商之英白副領事以原告傷無大碍判陳阿瑞押西牢三禮拜陳修林從寛開釋 
[童養媳被虐潛逃後之苦楚]  
　　女孩崔阿毛身穿藍布短衫褲頭梳髮辮紅紥根在法租界内迷路啼哭爲捕查見帶入捕房昨送法公堂詰問崔供寗波人家有父親名阿裕因家中貧苦許與某姓家爲養媳時常被姑虐待是以逃來上海飢餓難忍故在途中啼哭判送善堂留養候其家屬認領 
[婢女請求超豁]  
　　滬城九畝地富潤　某弄吳姓家婢女阿金前日奔至救濟會聲稱今年二十二歲於九歲時由漢口原籍被匪人誘拐來申價賣與吳姓家爲婢邇來迭遭主母虐待受苦不堪爲此來會請求超豁當經該會派探將阿金押送地方廳請爲發落昨晨經檢察官提案研訊驗明左眼角受傷屬實判送該會留養聽候核辦 
[客棧藏垢納汚]  
　　法捕房包探徐新發前晚查得東新橋新同發客棧内容留妓女七人有違警章即將循環簿帶入捕房禀明捕頭昨將棧主馮長生傳至法公堂請究馮供實係由鄕來申之寓客並非妓女詰其何不載明循環簿馮即語塞判罰洋十元充公以儆 
[女婿扭控丈人]  
　　江北人王有才四年前在原籍娶周學金之女爲室去年十月間周將女領來上海住居閘北長安路文安坊内現王追蹤來滬昨至周處索人無着將周扭控四區警署經余署長質訊據周供稱民女於本月初旬出外不歸未知何往余署長諭解司法科查明核奪 
[救濟會偵探查獲拐婦]  
　　太古洋行開赴天津等處之順天輪船昨晨正擬起椗由救濟會偵探王緯文登輪查獲拐婦孫王氏及被拐之十三歲女子阿寳一併拘送地方廳午刻經檢察官提案預審一過判令分别收押候究 
[扯毁救火會員制服之結果]  
　　閘北虬江橋積善里江北人翟桃子家前日起火經三段救火會員聞警往救忽與帮同救火之衆鄰居衝突互相扭毆扯毁會員制服雙方各受微傷由五區一分所孟警佐提到平某等八人解送司法科轉解警廳業由某紳從中調處賠償救火會損失和平了結 
[地方廳刑庭紀事]  
　　昨日上午十時上海地方審判廳刑庭長端木棻君會同夏檢察冯特開第六庭審訊刑事各案先提毛左成控馮靄生等僞造契約案中之馮靄生葉馮氏趙乾生等三人至案略詰年歲畢諭曰爾等共同僞造私文書之罪業已成立判决馮與該氏各監禁三個月趙乾生監禁二個月又提王張氏控魏楊氏略誘伊女阿福一案訊據王張氏訴稱紹興人住居閘北恒通路女兒阿福於隂曆本月初九日彼素識之魏楊氏誘拐出外向詰不認故將某扭控警署交保限一星期内將阿福交案詎魏楊氏自保出後逃避無蹤氏卽托張姓偵探偵查得將魏楊氏並阿福一併緝獲解案求究阿福供年九歲是日被魏楊氏誘至趙三家内旋由魏楊氏趙三並一胖婦將我領至某處希圖價賣幸由包探查獲未被賣去質之魏楊氏供年三十五歲阿福是我寄女並無誘拐情事問官曰現由阿福到案證明本廳亦已偵查明確爾當實供該氏始俯首無詞問官遂判魏楊氏還押聽候擬辦阿福交伊母王張氏領回 
[搶物匪徒還押候查]  
　　匪徒王順康陳阿根先後在廣東路北京路等處攫取黄阿榮家小孩所載值洋二十元之金鐲及行路婦人之珠花金氣通等物被探查獲解送公共公廨訊供管押在案昨晨由廨復訊先由中西包探上堂禀明將被告兩人拘獲情形經中西官向該被告等略詰一過判仍帶回捕房候查明失主吊到原贓於下禮拜三再訊 
[被訴人交保過堂]  
　　鍾紀生在公共公廨呈控其妻包氏串同林德民蘭英　捲取衣飾潛逃又永泰運海公司控王松嚴違背合同請追損失洋六百元又張濟堂控張紀林朱諒甫抵船不贖請追本利又同四美控汪筱亭不理欠洋又翁夏發控施秀照不還借欵等案業經捕房將被告各人先後傳案中西官諭着分别交保過堂候訊 
[串攫雲紗長衫]  
　　陳金生陳榮生二人串同曾雲卿至虹口武昌路四十五號門牌某衣莊以購衣爲由乘間攫取香雲紗長衫三件圖逃當被店夥告知一千一百二十七號華捕追獲人贓拘入捕房押候解廨訊究 
[先施公司獲賊]  
　　粤人李三前晚至南京路先施公司以購買衣料爲由乘間行竊值洋七十元之絲鎗緞一疋圖逃被該公司用人瞥見鳴捕拘押捕房昨解公共公廨經中西官訊知李係過犯判押西牢四年期滿逐出租界 
[縣公署批示三則]  
　　長興公會發起人王崇清等爲設立公會擬具會章請備案給示由呈悉所請爲聯絡同業互相協助起見事屬可行惟該同業共有若干人數來呈未據叙明議收會費月捐是否一致贊成應由該業全體或過半數連署簽字遵用正式官紙黏貼印花另呈核奪此批 
　　戎松乾等爲航業軋班爭駛呈請澈查取締由呈悉據稱馬阿八航業同埠軋班無照私行如果屬實殊爲不合仰飭查禁止可也此批 
　　邢其昌爲根據道批請求恩准撤消故父前充梱保名義由該民輪充地保業已期滿現非該民輪充之期所請應毋庸議除呈復道尹外着即知照此批 
[淞滬警察廳批示五則]  
　　西書廳經理陳達周批所請是否可行候訓令該管警區查復核辦此批 
　　商民張富泉批所請是否可行候訓令該管警區查復核辦此批 
　　衞金生等批如呈准予備案並候給予保護可也此批　　黄林記批所請是否可行候訓令該管警區查復核辦此批　　富義慶批呈請是否可行候訓令該管警區查復核辦此批 
[誌謝]  
　　五洲藥房歷年製售一種急救時疫藥水（又名十滴藥水）頗著奇效昨承送來二盒敬當代行方便以揚仁風書此誌謝 
來函 
[史惟記鐘表店來函]  
　　逕啓者本月四日貴報所載史惟記（按本報所載者爲某鐘表店並未　史惟記牌名揭露）擔保邱登耀欠欵被累發封等情與事實實不相符邱登耀欠欵被控傳邱時邱實在寗波故不能到堂其欠欵三百三十五元已由敝行如數交付公堂以備抵償由公堂發給收據並無發封之事事關名譽恐亂聽聞除登告白聲明外特再奉函敬祈賜登來函欄更正爲禱 
雜評二 
[合辦事業（訥）]  
　　中國前多官民合辦之事業而今則多中外合辦之事業矣官民合辦事業多者可見人民無獨辦之能力也中外合辦事業多者可見國家無獨辦之能力也故我人第一希望團結民力創辦多數民有事業以開發財源第二希望培養國力創辦多數國有事業以增進利益雖然以今日而言此去我人之希望亦遠甚矣蓋一二人民獨辦之事業尚不能自守至仰求於官廳而變爲官民合辦一二國家獨辦之事業猶不克自保至仰給於外人而變爲中外合辦然則今後亦第見獨辦事業之益少耳吾人能不爲之歎息哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[討鼠檄仿駱賓王討武后檄] [  獨一]  
　　穴居氏鼠子者情同營竄迹跳梁昔因搆木巢成漫感玉樞星散洎乎近代醜類宏多恃其善盜之才憑此不熏之社妄興訟獄鬼蜮託於無牙靡有禮儀怨惡甚於相體笑項王之末路類煬帝之前生加以貪黷性成么麽形惡時含毒蚤遺厲生人食黍摧苗裂冠毁冕南北之所同嫉寢廟之所不容猶復妄肆凶殘多行僭竊遼東三省已遂其貪心晋北一方又遭其荼毒嗚呼湻於智之不作鬱林王之已亡肝本全無知叔寳之將減首眞善畏持安國之兩端我等公侯子孫聖人苗裔奉先人之舊宅爲小醜之寓宫宴平仲之生憎良有以也蘇長公之興歎豈徒然哉是用氣憤攙槍怒加穹窒慨長夜之末旦懼末日之大難爰撤四隅務窮五技内清臥榻外絶逋淵鼪鼬成羣狸奴畢集燔柴火烈食牛之勢將窮灌穴潮流飲河之腹易破機鍘設而鼠脊斷乳藥備而　膽寒嗚嗚（貓鳴聲）則掉尾羣奔唶唶（鼠求籖聲）則抱頭遠竄以此制敵何敵不摧以此圖功何功不克我輩或遭騷擾或受夷傷或妨清夢於中宵或染奇災而慘斃事纔過目痛豈忘心一朝之忿難平七尺之軀非弱倘使幡然匿跡戢爾貪心遠離牆下之居苟圖草間之活藐兹醜類寗屑　仇若其罔有悛心恃其利口敢負青門之託必貽赤族之憂請看今日之宅中究是誰家之宇下此檄（一） 
家庭常識 
[暗電鑰] [  榮] 　　 
　　門外電鈴街中頑童時以之嬉弄品設電鈴者每苦其擾兹有一法可免此弊法將撳電鈴之木盒除去不用以洋釘二枚繞兩線之端釘没於門上距離約半英寸鳴鈴時可用金類之物如銅元角子鎖匙等按之即通電流而平時則無形跡可尋 
[治癩痢] [  守義] 　　 
　　百部煎水洗頭任其發癢搔之出血即以火酒噴之用草霜眞蔴油調敷再用百部水復洗二三次即愈余友某君曾治愈故决其甚驗 
牧業須知 
[實騐養羊法（八）] [  村士]  
　　（一）繁殖及育成山羊選種與綿羊無異即牡羊種以頭圓頸强脚短身作長方形而壯健無病者爲合格牝羊種以臂部發達乳房膨大性質温柔者爲適宜繁殖之事亦與綿羊相等早熟者生後七個月至八個月即能成熟但無論爲牡爲牝均須至一歲半或二歲始可用以繁殖繁殖年齡牡以八歲爲止牝以九歲爲限過此則精力已衰不可使用矣每牡羊一頭得配牝羊八十頭至一百頭其游牝期約二十四小時或四十八小時其間當令其交尾苟失其機則須隔二星期再起故此佳期不得輕忽過之懷胎日數平均凡一百五十四日若一百二十日以内産仔者其仔多天交尾適期自十月中旬至正二月中旬既受精後叮嚀管理至分娩期則安全分娩但於將産之期宜預備産所厚敷　稈以爲産褥每産普通以二仔爲常亦有達三四仔者産後母羊疲勞異常當取榖粉麩皮等溶解於水以與之仔於生後翌日即可與母共羊共運動并可令其出諸牧場以吸新鮮空氣養至四星期可行斷乳法至八星期後即可放牧俾得自由奔馳食其可嗜以肥胖其體質凡牡羊　種畜外在生後三星期時可將其勢割去否則肥育難而性質暴肉甚腥羶惡劣（未完） 
詩囊 
[和栩園四十初度感懷元韻] [  江左謝健]  
　　夜雨論文記昔年眼花書久廢鐙前故人猶自耽詩卷惡歲從無到硯田憤世欲追陳叔易臨池端仿柳公權食貧畢竟多清福滿地苔痕　綠　 
　　一窗修竹正　然午暑渾忘陸地仙魯燕暌違遲筆札江湖契闊幾烽烟無情　髮侵雙鬢有限流光悟四禪回憶十年前老友滔滔清辯若奔川 
　　驚座元龍氣萬千回文詩寫百花前（戊申歲君嘗爲趙香玉校書及媚蓮小榭製廻文詞以作花牋）瓊筵　酒　如雨好語如珠玉比妍名士風流原夢幻美人遲暮幾團圓中原　鹿妖氣熾坎止流行且信緣 
　　不善逢迎恥乞憐古來君子德爲先無官翻享清間福樂道　稱鄕里賢事業半生資硯稅頭銜兩字是詩顚册年幾度滄桑幻富貴升沈且聽天 
集益錄 
[再答一○三問] [  鵑湖]  
　　膠菜俗名山東黄芽菜琴庵君所問移種他處非變種則不活但膠菜變種本甚劇花粉之交配蜂蝶爲其媒混雜既易變性遂起儘由色澤而區别其品種究非易事唯積有經驗者或可辨其眞僞至於活與不活原因複雜氣候之障碍土質之不宜種不甚良好下種失其適期培土縛葉粗率從事皆可致死故下載栽培法之大要以供參考 
　　栽培法膠菜對於風土之好惡固不甚重要然以氣候論立秋後種者産品質優良長大之物春蒔者發育雖迅速但爲抽薹甚早而長大之物生育難遂故膠菜以炎暑爲忌温凉爲適將北土之結球者移種於南方非栽培有特别之注意不得完美之成績則氣候實其障碍之一以土質論堅實之土偶逢霖雨幼小者其根尚未蔓延而葉先已萎縮輕鬆之土不特生長不盛而頭又少抱合故膠菜以排水良好之冲積黏質壤土爲適砂土黏土次之種子須選佳良之新鮮種子則發芽力强下種適期通例在八九月頃如失於早播則蟲害多播種法隨地方之慣習行直播法者多北土其尤甚也（未完） 
長篇小說 
[冰山奇俠傳] [  常覺小蝶合譯天虛我生潤文]  
（原名ＨＡＮ　ＯＦ　ＩＣＥＬＡＮＤ）法國囂俄著 
第十七章陷穽（二）昨稿誤三爲二 
　　當雅谷入洞之時罕恩已復歸洞方倚白熊而盹背間爲麥東長刀所刺血尚岑涔然然罕恩毫不知有痛苦夢中猶飲人血也顧其耳甚聰聞人步聲立醒欻然而起見爲雅谷因呼曰噫小友汝果來耶吾固遲汝久矣汝忠耿之鄕導人無恙乎然汝不久亦且隨汝鄕導之人而行言次揮其巨爪向空作勢雅谷亦錯愕曰噫汝非維佳塔中所遇之隱士乎胡爲而在此罕恩曰固也我即隱者隱於氷山之中而汝苦索吾隱意將何居豈汝頸項作癢不願戴其頭乎雅谷怒曰咄孰與汝爲戲言吾但聞汝苞洛隊長之死非汝殺之乎罕恩曰苞洛吾不憶矣吾生平殺人無算未嘗登記其名雅谷曰止汝語乃類滑稽吾知汝受亞菲爾賄乃殺舒墨客之使者於塢沙罕恩曰汝言舒墨客乎昨夜有人尚以舒墨客之名義而來聘我得毋汝亦爲此來乎然則吾當以石斧奉饗言次逕出其斧雅谷亦出其刃叱曰止吾語未畢暫勿動武實告汝我來亦無他意但問汝苞洛身畔之鐵盒藏之何處舉以授我即畢乃事罕恩失笑曰奇哉汝乃以此問我汝南憨奴夫汝鄕導之人日夕負之於肩汝不向其索取而來向我詰問夫我豈爲汝保管鐵盒者耶汝或問我石斧可耳雅谷乃大怒竟操刃而前呼曰罕恩汝果有膽者何不出洞與我一較然後再問汝鐵盒所在罕恩笑曰有是哉然我生平亦未嘗遇敢鬭之人今汝乃欲以螳臂當車不可負汝盛意斧來矣言次遽揮其斧雅谷亦奮刀相迎此二人者一則猛如野兕一則捷似猿猱酣鬭良久罕恩乃如獅子搏兎不復能耐乃起大吼巨如晴空之雷直揮其斧以啄雅谷之顱雅谷立退則肩賻已爲罕恩巨爪　陷捉之如鷹搏雞擎空而起雅谷失聲呼曰可憐之瓊仙此生殆無相見期矣方於此時忽聞山下亦起爲怒吼之聲若人獸之交戰罕恩不禁廻顧曰吾熊乃受人侮耶小友吾姑赦汝一死吾尚須下山一觀也言次逕釋雅谷躍山崖而下其捷乃若飛隼則見果有獵人一隊方圍其白熊而攻罕恩乃大吼曰朋友勿　吾來援汝矣語出獵戸皆相顧失色抱頭而竄呼曰在乎罕恩至矣（接昨） 
 
 
 

Page 15

 
 
   
 
 

Page 16

 
 
   
 
