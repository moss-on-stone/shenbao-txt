# 1934 - 59 - 4908576

 

Page 1

 
 
 [P彚解川東振欵[  申報館協振所謹啓] 　　　 
　　蜀東歲歉民不聊生適當任逢辛觀察蒞任之初卽傳電告災請籌振欵本館承諸大善士傾囊捐助集得銀一千兩作爲第一批義振匯往災區雖爲數無多而飢民得此區區亦未必不足苟延殘喘所望救人救澈全始全終不致厭於發棠半途而廢則尤本館所九頓首以譯請者爾肅此布陳伏惟慈鑒 
[論盛京卿創設師範學堂之善]  
　　或有問於執筆人曰學堂曷爲以師範名應之曰以學爲師之範故名夫天下之學術多矣從未聞有學爲師者也旣曰師則将以師之法使人學之初非待人教以爲師之法而猶自學之也今乃特設一學爲師之學堂不幾類於多事歟不知創之者固大有深心也曷言其有深心則以中國之爲師者皆不知所以教其弟子不知所以教其弟子則弟子雖從而學之皆無所得益故必令學爲教弟子之法而後可以爲師此盛京卿師範學堂之所以設也余嘗見夫中國之爲師者矣其大者黌序之間小有聲譽皋比坐擁桃李盈門凡環坐於函丈執經而問業者年非逾冠卽過成童自破承起講以迄於成篇不過按三六九日之期試以制藝一次點竄塗改批尾數行卽此便已了事其所舉爲薪傳者高頭講章也其所舉之講解者起承轉合也舍此以外一若别無他教然此猶得謂能盡其職者也若時髦負盛名之師則從學者祗有虚名弟舉師幾終日不相見面館政不知講文字不知攺苟可淺就無不濃圈密點以還之蓋其所求者惟在一年之館榖也至於學問平常名譽未起訓蒙童十數輩或則三字經或則千字文或則四子書各受數行日復一日但使爲之師者能常處館中不使學僮從事荒嬉跳野頑劣已爲可告無罪字義則不暇與之解説也文法則更不暇與之詳言也此其程功所以迂缓甚有學之終身而不能成就者噫此非學子之質下愚不移抑亦爲之師者無法以誘啓之耳况復觵撻之拘禁之血肉潰糜寢食失時導之無道誨之無術又何怪勝衣就傳視若畏途馴至輟業而逃半途廢學哉然則今欲使中國之學子皆樂於爲學易於成業非取爲師者而先教以教弟子之法不可獨是中國之爲學究者比比皆是勢不能盡取而再教之若竟任其頽波所流又無一策焉以挽其失恐學不能興而人才終不能日出京卿知中國之不振則因乎無人才所以無人才則因乎不能興學所以不能興學則因乎師之不得其教故特創設師範學堂以教人爲師之道考選師範生三十名年以二十上三十下者爲度大抵以中學成才而能略通西學西文者定其去取學堂中有教習若干人以教師範生每一師範生則又各教小學生數人以能出新意使小學生得循循善誘之益謂之上等其法本創自西人而日本於維新後踵而行之學校遂林立於國而教員生徒又蒸蒸有日上之勢攷美國有考試館師之典入選方許授徒題皆策論盖必欲其得訓之誨之之術始爲不悞子弟而學乃可期其有成德國則有師道院俄國則有師範學館皆所以學爲人師備教授之用也至日本則名日高等師範學校盖以教育府縣師範學校長及教員也學分三科日理化學日博物學日文學而又析理化學爲十博物學爲十三文學爲十一目張綱舉備載學規至高等師範學校之坿屬學校則使師範學校生徒研究教授之法且授兒童以普通教育以示教訓之模範也其科亦分爲三日尋常小學科日高等小學科日尋常中學科每科中亦各有細目詳哉言之均可考核而得無俟赘言此外又有女子師範學校以教育通國之女教員也今京卿此意遠本泰西而近法日本將使中國學子各得名師咸受薰陶涵育之益蔚爲國家有用之才而先於爲師者教之正本淸源京卿可謂得其意矣嗟乎中國號稱文明爲海外諸邦所宗仰而能讀書通學問者四萬萬人中不得四分之一其始也誤於俗師不知教法其繼也困於科舉窒其心思而學校之盛人物之振興遂不能如歐西各國且不能及東海一小邦可恥孰甚焉誠使各省　吏皆能倣而行之使爲師者皆得教法循而久之安見通國學子不皆各有所造就乎京卿旣創是學堂定期於今日考試余深願師範諸生各有以副京卿之盛意他日教學相長成就日多國家人才之盛非卽權輿於此歟不禁拭目俟之 
[亟興新法]  
　　益聞録云中國向泰西定購鐵中船四艘快般兩艘魚雷船數艘爲興復水師張本又云北洋大臣王夔師以中國方振興礦務允宜培植礦帥因飭洋務局總辦繙譯講求礦務之書派定總纂分纂各官待事竣後進呈御覽以便頒行 
[俄事答問]  
　　香港中外新報云英國機器師志依氏挾其技游於東西伯利亞受俄廷之聘辦理製造局務有年矣近將所見所聞之有關政事者設爲問答語函告某君遂譯登之以備探風者之裁擇焉其文日或問西伯利亞東部於英文何如答曰除俄文外以英國語言文字爲最盛由海参威至爾克士克其大學堂均教授英文除武弁外習法文者甚少商賈往來均用英文海軍人員亦俱操英語前西伯利亞總督柯弗男爵予常見之彼雖未嘗至英而善爲英語海參威總督恩特博氏曾告予曰西伯利亞宜仿英錢幣之制曁征榷之法庶能廣開利源蓋有所見也或問西伯利亞大鐵路何如答日是路爲武營機器匠所造每年春季必被水衝去數叚其路單軌灣曲處不成弧形成角形材料皆自英或俄本國購辦大小與俄國内路等惟離輪船停泊處甚遠無海道可運貨故商務不甚旺或問俄之管理人工若何答曰製造火柴局每箱納税四分之一戈比以備餉需命税務官到局抽收於法似密而走私漏税者反多按一戈比爲俄國金盧布百分之一約合華權二厘五毫或問人民習尚若何答日士民多好飮其地零用酒精甚多或問此路於製造有碍否答曰不知其有碍然於商務亦無所用至於爲武備而設則亦未必得力蓋稱雄海上之國不難隔斷此路也或問海參威現非有五萬兵乎答曰否海參威非屯兵大鎭兵多聚於琿春此處距捕錫十二里有大兵房並有軍需局其泊船處惟嚴冬極寒時方結冰但俄國所注意者不在捕錫而在高麗之拉薩利弗口也方予在鐵路時每謂其工作不佳或告予日不必慮也此不過暫時耳將來尚當將鐵路望南安設予固知其所謂南方者殆指拉薩利弗口而言俄之籌備已非一日雖某教師謂曾至琿春僅見防兵一百五十名然其實確有一萬五千之多也或問此處天氣若何答曰天氣尚佳冬季乾冷夏季酷熱一年五榖可穫兩次麥麫甚好土亦膏腴麻種亦佳或問此處政務有關係乎答曰俄廷於韓人之寄居西伯利亞邊界者均准有格外利益與俄民等并准其入籍發給經費以教養之故韓民之在濟物浦者均謂此間樂不思蜀其爲利於俄國不少也或問誠如所云俄國若得一冬天不結冰之口岸如韓之拉薩利弗者於英有礙否答曰以鄙見料之似無礙也俄國兵船及運船未興軍務以前亦曾在日本之長崎及橫濵過冬矣不聞有 
 
 

Page 2

 
 
妨於英也或問俄軍行伍何如答曰軍人嗜酒者多兵船之在西伯利亞口岸者約束亦不甚嚴惟兵弁遇人有禮水軍提督特第福者曾統帶俄國駐劄中國海軍稍知英文每至予寓所必唱英曲如英之統帶官則斷不然也 
[增抽人税]  
　　香港循環日報云西貢議政局議將華工身税加增每人歲輸洋銀十三圓現已决意施行職是之故華人嘖有煩言各會首聨名禀諸法官請照舊例每人徵税十圓以示體恤法官能否允准刻尚未得而知也據西人言西貢府庫甚爲支絀而華人到者日衆雖生意並無起色然惠然肯來者仍復絡繹不絶故藉人税以裕庫項甚爲得宜云 
[軍麾過郡]  
　　嘉興采訪友人云正月二十四日郡城文武各官咸乘舟往蘇州塘迎新任浙江提督陳軍門濟清嘉協兩營弁勇駐防楚軍後旗營寅字營親兵則出隊至塘邊鵠俟楚湘水師砲艇亦排列江心如雁之翅傍晚探悉憲舟尚遠乃以次回城翌晨仍迎接如儀至午刻遙見一舟黃旗飄漾衝波鼓浪而來各官乃命舟往迎投遞手版水陸各勇鼓吹悠掦槍砲之聲如雷貫耳軍門命傍官碼頭小泊傳見各官後乘輿登岸由塘灣街入北城門赴各衙投刺謝步隨回舟解維而去 
[融齋課題]  
　　署松江府陳蓉曙太守定期二月初八日甄别融齋書院昨已紀諸報端矣兹者太守已將課題預頒各學俾得傳示諸生 
爰再錄之○經學比年小聘三年大聘五年一朝説鄭康成以銀鐵丹漆爲器貢辨爾雅釋地非殷制證六朝經師宗派考性學習坎心亨説敬而無失便是喜怒哀樂未發謂之中論伊川先生謂自庶士至於公卿日志於尊榮農工商賈日志於富侈億兆之心交鶩於利天下紛然如之何其可一也數語道盡近世弊源有心世道者將何以挽之史學讀明鄒期楨東林諸賢言行錄書後論賈捐之請棄珠崖擬補章宗源隋書經籍志攷證條議擬彚　補歴代史表志弁言東北海防論西南邊防論南洋各島貿易風俗攷算學礮臺必用測量説設海鏡中明車股相乘四之於上又以兩數和自之與上相加開平方復加和得域徑試証之書李壬叔續幾何原本第十卷後書代數術後 
[巨蛇浮海]  
　　香港中外新報云有輪船名亞沙馬者由爪亞載糖赴美國行經仰光埠外忽見海中有黑影一條頗爲詫異迨行近始知係一巨蛇蛇首如龜背有翅如魚狀遍體粘蠔蛤之屬游行甚快約而計之其身闊十五英尺長略與船埒計其船有四百英尺之長則蛇之巨可知矣海中異物甚多卽此一蛇亦可見其槪矣 
[花埭嬉春]  
　　廣州采訪友人云省垣四大書院例於新春甄别兹經大憲出示二月初二日甄别粤秀書院初四日甄别粤華書院初六日甄别菊坡精舍二十八日甄别羊城書院均在貢院中扃門考試○去歲臘月三水縣舉人陳龢等聨約文武官員紳士二百餘員名控林邑尊貪酷殃民藩憲傳訊之餘並無確據正月某日周太守復牌示云爲催投赴審事案奉藩憲張批據三水縣舉人陳龢等呈控三水縣林令貪酷殃民等情一案飭府先將具呈之舉人陳龢等摘傳確訊取具切結存案一面按照各節逐一詳查明確禀覆核奪等因奉此當經本府出示摘傳舉人陳龢等限十日内赴府投到旋據該舉人等來府投審所供均無確據復經諭令該舉人等回縣於半月内邀同受累各家檢出確切証據再行赴府投候核訊究辦兹半月之期已逾尚未據該舉人等赴府投審殊屬玩延合再展限出示催傳爲此示仰前次投審各紳士陳龢等卽便遵照限十日内邀同受累各家并檢出確據赴府投到以憑提集訊明取結轉禀惟經此次展限之後如再不投訊顯係情虚斷不再限卽將各節禀覆藩憲分别核辦毋得藉口切切○去年臘月某日有匪人闌入十八鋪萬年靑藥店將夥伴偪入屋隅行恣搜刦有海關中人之僑寓店内者失去衣物甚多禀經榷憲詳報督轅督憲大爲震怒責成該管地方官嚴密查拿務獲究辦至今春正月某日始人贓並獲刑訊之下匪人供出同黨四五名傳聞卽十二鋪巡防練勇刻下已按名緝捕矣○省垣棲流所設在城西高岡醫靈廟之左專留外籍窶人入此室處者類皆窮而無告落魄他鄉者中有劉友勝李炳南二人去歲之杪向同鄉各人貸得洋銀一二十圓事爲匪人偵知竟於正月十五晚初更時糾黨十餘人持槍奔入肆行搶掠勢甚洶洶隔房曾某聞警疾呼并持械出而與鬥被匪槍傷左脇痛極仆地而匪已携贓而逸翌晨禀報南海縣署縣主委某員往騐至則曾已因傷斃命爰爲之備棺收殮移營派勇嚴拿 
[八閩譚屑]  
　　福州訪事人云湖南會館擇於正月十九日團拜湘中文武設讌其中并召祥升大吉等四班梨園子弟以侑春觴輿馬紛紜甚爲熱閙○候補道葉觀察培勳其封翁永元前任閩省督糧道官聲甚好退歸林下後種竹澆花翛然自得兹爲造化小兒所苦醫王無藥溘然西歸觀察突聞凶耗悲慟不勝業已禀報丁憂想不日卽當奔喪回里矣○南日爲閩浙交界之區盜賊出没其間搶掠商船戕害人命去年積有數十起之多爲歴來所未有前任駐南日縣丞升用縣侯子壽明府深知其害條陳數百言上憲深爲嘉納現特委梁爵臣别駕前往辦理保甲巡緝匪類以安商旅而靖閭閻月前已禀辭赴差矣○南臺塢尾老同順竹店主陳某抱伯道憂撫一螟蛉子字日鴻年後納小星生子名谷年及長皆爲之娶妻惟是異姓骨肉不能氣味相投時有不和之事陳年老令鴻年歸宗將家産分與十分之一鴻年不敢違義父命怏怏而去去年陳某逝世鴻年已四十餘歲抱子且抱孫矣自念分産甚少忿忿不平到官禀控谷年佔産經海防廳温司馬提訊斷給洋二百元現鴻年亦死其孫又至閩縣呈控并盤踞於谷年所開之老同順竹店中谷年乃亦至縣禀請押出未知糾葛訟藤何日方能斬斷也○輿夫某甲闖入某公館竊取鏡箱而去嗣經跟丁查獲將輿夫送保中局請懲董捷臣少尹訊問之下輿夫供認不諱惟所竊鏡箱已質得小洋八角與夥分用求恩免追少尹命俟提到分錢之夥再爲訊理○聶觀察元龍因須入都引見上憲深資倚賴奏請暫緩已邀天恩俯准所請觀察接奉行知後隨至督轅叩謝○元宵前後城鄉各處有迎土神之舉然風俗互有不同如潘墩鄉供奉太師是日鄉人各出酒肉到廟致祭並點椽燭互相比賽甚有一對蠟燭重至二百斤者其餘小燭不知幾千百枝滿室輝煌如同白晝垚沙鄉則於十六夜奉土神出境各家所用以致祭之猪必爭先搶回以先到家者爲吉利至新港每於十五夜迎吳顔二神所過人家爭先燃放花爆以爲可以娛神邀福習俗相沿不知昉於何日也 
[望湖樓絃詩記]  
　　杭州采訪友人云省垣洋銀價短全賴官錢局爲之設法維持闤闠中人始不敢過於抑勒去年十二月之杪每圓可換錢九百五六十文新正官錢局未開錢行無市洋銀之價又短至九百三十文至開印後官錢局仍照常發兑定價每圓九百八十文各錢鋪遂不能再爲龍斷矣○上年官憲擬將崇文正蒙兩義塾攺設西學一齋培植孤寒子弟後因經費無著不得已作爲罷論至普慈寺所設中西學塾雖有攺絃更張之議而籌欵亦尚不足故未能卽日舉行殊可惜也○獻歲以來天氣陰寒雨多晴少上元節連得春雪地滑難行燈景本屬寥寥加以天公不肯玉成以致小本營生者無不憂心如擣也○正月十七日弼教坊人周某因事道經千勝橋見一女孩歧路徘徊哀哀啼哭知爲迷失歸路者爰卽挈之歸家細視之年約五六齡身穿花布衫褲頭上雙髻約以藍繩詢其姓氏里居不知所對因用紅箋書明節略黏貼通衢俾家中人得知前來認領 
[曝書亭訪古記]  
　　嘉興采訪友人云新歲以來大小居民大半豪於賭興及開印後地方官嚴申禁令嚴密訪拿刻已拿獲數名大約須援例懲辦也○邇者市中貨物昂貴如前菜油每斤售錢一百二十四文爲歴來所未有洋銀價值仍短最可惡者各小錢店剔取重錢售與爐房鎔化地方官雖嚴申禁令若輩仍置若罔聞也○連日陰晴不定春寒砭骨無異隆冬封家姨勒住梅花不肯令舒苞吐萼正月二十四日上燈後 
 
 

Page 3

 
 
猛雨忽至至半夜始停兀坐小樓愁聽簷渝鄉關在望不免揉碎離心矣 
[十洲閣題畫記]  
　　寗波采訪友人云月湖書院肄業貢監生童向章每届新年甄别一次兹者寗波府程稻村太守出示曉諭定於二月初六日舉行甄别除飭監院備辦課卷外示仰與考諸生童届期齊集院中給卷命題考試○邇者郡城竊案繁多富室大家無不栗栗危懼日來大廟前趙姓竊案尚未破獲而包奎廟弄李姓家又於某夜被賊縋繩入内薰以悶香致家中人皆如醉如癡任其倒篋傾筐竊去金銀細軟計贓約值三百餘金次日開單報縣楊大令將捕役從嚴責比迄未破獲捕務之廢弛亦可知矣 
[夢草亭選勝記]  
　　温州采訪友人云正月二十二日爲温州府王雪廬太守懸弧令旦二十六日爲夫人設帨良辰屬員紳董等人次第衣冠往祝○正月十六日辰刻永嘉縣葉詠霓大令設櫃開征十七日附招商局普濟輪船赴省賀年約花朝後回署○前管帶甌江水師砲船之劉聘三叅戎以庖代有人交卸赴省於正月二十七日啓行○永嘉縣典史劉季華少尉於正月二十四日帶同刑仵吏役詣四十都相騐命案至二十五日申刻回衙聞死者姓葉名煥柟溪大坑嶴人舊臘某日之夜潛赴某蕩婦家被彭甲知之卽糾得乙丙等人攢毆致斃埋屍山僻蕃芋園繼以道路沸掦深恐敗露復於夤夜將屍掘起刴爲八叚盛以布袋挑至浦東瘞諸沙塗中至二十二日經屍屬尋見奔赴縣署禀報適縣主赴省賀歲故由少尉代爲騐視以雪沈寃也 
[星使蒞滬]  
　　出使英義比三國大臣羅稷臣星使於前日傍晚由珂郷乘復濟兵輪船來滬行抵下海浦本埠印委各員咸詣舟次謁見是晚星使並未舍舟登岸至昨晨九點鐘時命展輪至虹口華順馬頭隨命駕入北河南路天后宮行轅暫駐使節文武各當道復詣禀謁午後二點半鐘星使乘緑呢大轎至江南製造局蘇松太道行轅謝步 
[輪船北上]  
　　東風解凍北洋將次開河所有招商局之新豐新濟新裕豐順海定宴開平礦務局之富平永平亞釐羅各輪船均於初四日黎明展輪北上怡和洋行之怡生景星順和連升北直隸樂生太古公司之盛京通州武昌重慶各輪船則於午刻破浪乘風而去俾春冰旣泮駁入津沽聞招商局共裝棉紗及洋貨約一萬三千件怡和約共裝一萬九千件太古約共裝六千四百件此外尚裝雜貨若干此爲今歲發軔之初故詳記之 
[致祭星君]  
　　今日係致祭文昌帝君之期上海縣黃愛棠大令於先一日飭辦差人等整治潔净并備祭牛一頭以便届時致祭亦歴年常例也 
[幾釀火災]  
　　虹口穿虹浜第五百三十三號門牌某釘書作内置有火爐一座藉以禦寒前晚因爐内煤火太旺烈燄上騰所裝烟囱紅如火炭旁有板壁立時燃著幸爲時尚早人手衆多得以卽時撲滅事後經四百四十二號華捕告知捕頭想須查究也 
[日婦送廨]  
　　前報曾紀請領日婦一則兹悉日婦爲志茂氏嫁李少亭已五六年之久生有兩子李又娶王氏女爲妻分門别户向不謀面近因李失業無聊兩婦分居力有不逮遂擬合宅而居詎料二女同居其志不相得以致時時爭閙事爲日本領事所悉恐志茂被李等欺侮因於上月間據情照會關道憲劉觀察請爲查明觀察立飭製造局巡防委員拘李及日婦至案昨晨移送英界公廨讞員屠興之别駕命分别押候訊供核奪 
[女郎受窘]  
　　一百十號印度捕前晚落差後行經美界西華德路遇甲乙二女郎由繅絲棧放工而出合坐小車一輛轆轆行來見其亂頭粗服頗覺動人攔住去路操華語調戲之二女係胭脂虎中之矯穚者毫不畏縮反唇相稽繼復互相用武女本非捕敵一時鬢髪蓬鬆大遭挫辱因喚某號華捕將印捕拿送捕房禀請究辦値班三道西捕囑令於翌晨投案控陳及至昨晨女偕車夫至捕房伸訴適捕頭以騐車出外故仍未將此事傳問也 
[公堂懲賭]  
　　日前賭棍戚增三阿華傅士林方月蘭等誘令城内某珠寳店學徒金仁生同賭致被騙去洋銀七十圓事後投報英界捕房捕頭令包探黃四福將傅方拘獲吊出原贓三十圓戚及阿華則已聞風避匿昨晨押解至案金訴稱小的習業有年略有積蓄日前傅等誘以甘言言願薦小的至鐵路局司事後忽稱適有急需向小的暫借洋銀四百圓小的急切不能如數祗給三百五十圓後又邀往某倡寮賭錢戚出僞金條僞銀票作孤注其實伊等串通一氣騙誘小的以致輸去洋銀七十圓回思頻年積銖累寸一旦付之東流心實不甘遂奔赴捕房聲訴今已將伊等獲案叩乞究追傅供稱小的係浙江杭州府屬某邑人向操米業雖與同賭然亦輸去若干安有騙伊之事方供稱小的係寗波府屬舟山埠人惟在賭塲供奔走之役而已其如何聚賭如何騙誘不得而知屠别駕據情商諸衛繙譯官然後判令各管押一月期满之後分别遞解回籍起案洋銀一併充入公疑 
[會訊木馬案略]  
　　美商活治控華人張利記吳福元私窺所造之木馬機器暗自仿造以圖奪利屠别駕知會衛繙譯官定於昨日早堂會審活治投案申訴前情並稱西國律例無論何人新造一物他人均不得私仿須俟専利若干年然後方准他人仿造今張等私窺機器仿造奪利與西例殊爲不合故請訊究張利記吳福元同供仿造木馬係長利洋人軋臘脱所托令小的至雕花作雕刻並籐椅等件並非自造求鑒别駕據情商之衛繙譯官以木馬機器旣係活治自出心裁他人本不能仿製今張等旣非自造從寛免究著以後不得再爲人代造張吳乃遵諭具結而退 
[南市街談]  
　　滬南沿灘一帶馬路工程所有樁木已漸次釘齊其路上底窪之區已經委員朱森庭明府諭令各駁船將泥赶緊裝至塡 
鋪平坦無奈應塡之處甚多一時未能蔵事昨日明府又限各船埠頭派船從速裝運如違嚴究不貸○滬南荷花池左近張姓家前夜糾集多人抽頭聚賭被附近巡防局員知悉飭勇往拿張等已早知消息各鳥獸散未經拘獲一人亦云幸矣○船户朱金狗前日在滬南老白渡地方與同帮崇明人陸銀郎借端肇釁妄稱陸誘拐婦人藏匿他處陸以其信口雌黃無端污衊與之理論口角之餘互扭至十六鋪中局禀控經李蘭史二尹訊得朱造言生事有類拆梢判責二百板交保了案 
[上海縣署瑣案]  
　　地保馬行舟及蔡信發王子卿陳錫雲四人爲火油池一案經道憲札飭縣署拘提本縣黃愛棠大令奉文之下於前晚拘集訊問馬雲舟供稱小的充當二十四保二十一圖地保今年輪應蔡信發經管火油池一事小的當時並不在塲至此處附近人家如何阻撓小的亦不知悉求察蔡信發因事未到令其子相筠投案供稱前年洋商購地起造火油池由父親及陳錫雲經手現有二十一圖及四十八圖居人至領事官署遞禀均不知名姓俟小的下鄉查明禀覆黃子卿供稱洋商起造火油池附近人家恐有所碍故赴領事處控告至其姓名小的實不仔細黃大令飭馬雲舟等迅卽查問明白據情禀覆核奪○湯松甫喊控湯桂根糾人攫取棉花前經蔣刺史訊供前晚大令又倩刺史升堂覆訊湯松甫供去年桂根糾人搬取棉花四十八包並攫去鷹洋五十元金銀雜物等件人所共見現求訊辦湯桂根供與松甫是叔姪因松甫曾欠田價銀二十兩向索無著故搬取棉花十二包每包約重七八十斤現已信去每擔洋五元餘至攫取金銀等物小的並無其事實被誣控求察湯榮生供是桂根之子父親搬取松甫棉花實有三十三包並無别物湯蘭生供是日小的有病在牀餘情一概不知刺史得供以湯桂根狡不 
 
 

Page 4

 
 
承認著責四百板再掌頰三百下收改過所湯榮生還押候再覆訊○閔行鎭巡防局移送竊犯何阿和一名到縣前晚蔣刺史升堂提訊何阿和供年二十有二務農爲業兄弟二人父母早故有祖母在堂小的向日住在姊夫家中自知不合竊取叔父家中衣服等物押錢使用實是該死現已悔過求恩寛宥刺史得供著發改過所管押一年 
[美界捕房瑣事]  
　　江北小工張秋明前日在虹口公和祥碼頭做工見有元色羽綾一疋不知爲何人之物陡起貪心乘間竊取爲四百零五號華捕所見當將人贓一併拿解捕房捕頭派包探查明送廨究辦○偷兒王進祥前晚在西華德路某弄内撬開第一百三十八號門牌某姓家之門意圖行竊爲四百六十六號華捕緝獲拘禁捕房昨晨捕頭派包探洪阿寳查得王犯竊不止一次爰押候吊齊原贓查明失主然後解送英界公堂訊辦○前晚百老匯路某弄内停有第二千四百九十一號東洋車一轉瞬間忽失所在車夫急卽奔告捕房捕頭遣包探洪阿寳查得趙阿銀所竊爰將趙拘獲解入捕房押候送廨訊究 
[續籌急賑]  
　　啓者鄂省鄖陽宜昌施南各屬去秋被水成灾據查賑善紳朱君樾亭電述情形業經請登申報敝所承乏後路急切難籌鉅欵接濟焦慮正深不期川東各屬又被沈災任逢辛觀察念切民瘼疉次電商尤不得不設法分籌彼此兼顧除去臘已解鄂賑規元四千兩外　　　　　　　　　　　　　　　　　　　　　　　　　　 
兹經林友梅善長延請張曉日先生約友三人前赴宜昌辦賑敝所經解第二批規元二千兩卽交源通官銀號照數匯漢由招商局紫卿家兄代收代解是批仁濟堂五百兩絲業會館一千五百兩又仁濟堂籌集川賑規元一千兩卽就近交楊子萱先生設法彚解核計兩處賑撫需欵極鉅所望旅居滬上之川鄂善紳曁四方君子及時行善慨助多金庶幾溝壑餘生同登袵席臨池不勝感盼之至上海北市絲業會館六馬路仁濟善堂籌賑公所制施則敬謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[縣署雜記]  
　　各處縣署中皆有土地祠一所不知仿於時相傳昨日係本邑縣署土地福德神之誕期皂快差捕人等咸祠中　燈結彩陳設一新并雇清音一班以娛神　上午時咸赴神前行禮○本縣刑房總書張某住居縣東新弄中昨日突有一茅山道士至家化緣時適無人致被闖入將桌上所置青蚨二百翼懷之而出經人瞥見當卽扭住送縣請究 
[英界公堂瑣案]  
　　包探顧阿六禀稱賊犯李阿春竊取陶阿三家布衣三件報捕後捕頭令小的緝獲人贓送案請判陶投案領贓李供稱小的初次行竊叩乞原情屠别駕判令笞責一百板○包探何瑞福禀稱竊犯朱阿榮曾經解請大老爺懲辦迄今賊性未改又竊取拓維　洋行牛油及王阿全張松壽兩家衣物各失主先後投報捕房捕頭令小的緝獲人贓解請訊究拔維晏洋行主及王張兩失主均遣人投案　　朱供稱小的係蘇州府屬吳　人一枝難借入口啼飢無計禦窮以致犯此如蒙鑒宥則生生世世誓當結草酬恩别駕判令笞責二百板　解回籍○包探何瑞福解王忠榮至案禀稱此人前因犯事解請大老爺遞解回籍今又潜來滬上小的是以拘請究懲王供稱小的係浙江寍波府　某邑人以後不敢再來矣别駕著冉遞回原籍○包探施奎江禀稱江北某邑人陸七子向在浦東某碼頭當小工頭目湯阿金阮阿三劉竹平等入前曾在伊處做工現忽停歇疑由陸唆使洋人所致因於前日將陸曳至鄉間勒索洋銀五十圓並私行吊打傷及一目事爲管馬頭洋人所知投報捕房捕頭令小的將一干人拘送案下陸供稱小的突被湯等曳至鄉間勒索洋銀五十圓並擊傷一目雖曾至某醫院求療　難免永作　人矣湯等同供稱小的等不敢勒索洋銀實因陸在洋人處讒譖以致小的等皆被斥逐是以向之饒舌耳别駕判令各笞責三百板遞解回籍○包探石金榮禀稱賊犯馮富郎串同王步靑竊取顧阿茂家布被布衣等物寄頓陳子卿家失主投報捕房捕頭令小的查明吊出原贓送案請究顧訴稱小的與王曾有一面之緣不料其竟糾同竊賊來家竊取衣物馮王認竊求恩陳供稱小的係太倉州屬崇明縣人實不無知是賊贓故敢受　别駕判令將馮笞責二百板王笞責一百板一併遞解回籍陳笞責一百板贓給還失主 
[法界公堂瑣案]  
　　江北某邑人張陳氏之夫張甲在英界後馬路吳公館當庖丁氏則僑寓四明公所左近豐園烟館旁小弄内臘失去五齡男孩鄰居羅金德指爲楊何氏所拐願作見證涉訟公堂鄭大令訊供之下知縣署捕役夥役俞敬堂曹子隆曾冒充包探向之訛詐遂著將楊何氏交人保出查明核辦嗣接吳公館主吳某來函内開實有藉端訛詐情事惟此孩是否楊何氏所拐無從臆度大令飭府羅交人保　飭包探帶至吳公館　明禀覆○有名阿四者不知其姓向爲磚瓦匠某日挈其徒瞿厚耕由江陰附某輪船來滬就金利源碼頭登岸行走間瞿忽落後悵悵何之經巡街捕帶回捕房留養○菜市街五鳳樓茶館門首有一蘇州女孩迷失路途由茶館主報知捕房捕頭令暫時留養候招人認領 
 
 
 

Page 10

 
 
   
 
