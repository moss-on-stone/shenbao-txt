# 1909 - 290 - 4913192

 

Page 1

 
 
   
 
 

Page 2

 
 
[今日本報目錄]  
　　第一張論說專電緊要新聞一 
　　第二張緊要新聞二分類新聞清談 
　　第三張各省開辦諮議局本埠新聞 
　　第四張專件 
代論 
[籌興水利爲諮議局基本金之設備說張謇稿]  
　　國家爲豫備立憲開國會而設諮議局諮議局之義務在通人民之願望興利除弊諮議局之權利在受政府之補助集會建言今諮議局旣成立矣凡租有知識之人孰不望其鞏固發達增本省無疆之幸福顧興利除弊須有資本徒陳願望則理論皆虛集會建言須謀自立專恃補助則倚賴可恥然則以興大利除大弊爲諮議局擔負之實行卽爲諮議局基本之設備豈非開局第一日應議之第一事乎其事維何即光緒三十二年流亡數萬方里之人民糜費五六百萬之振欵人人所知徐海之大災也前乎三十二年者有二十三四年之災而今年又見矣方三十二年大災籌振之時謇不自量度亦嘗推災之所由來與災之所可救請以工代振請大治淮前督部堂亦嘗採謇之說入告設局測理矣顧阻之者非一人阻之言非一轍無窮希望頓時消滅設使當時猶有人助之稍稍致力焉或不致有今年之災即有災或不如是之甚往者已矣凡我江蘇之人苟有人心者其必不願永留此致災之母以焦吾民也必矣災所由來由黃河北徙海口淤墊由鄭州河决洪湖河墊由漕改海運運河淤墊海口墊則宣洩難湖河墊則容瀦難故經一水災湖河必益墊湖河益墊水益易爲災此亦相因而必至之勢矣三十二年之振糜官義振欵六百餘萬兩本年亦非二三百萬不辦此損失之在官者江北被災民田何止數千萬畝以每畝値三元計之所失奚翅萬萬此損失之在民者特中國向無歳計表官民損失之數均未暇措意耳若不及此急謀淮與沂泗諸水入海入江之路不特江北水患未有已時竊恐皖北江南亦均受其影響惟疏濬入江入海厥工甚鉅未易集事當庫欵奇絀之時請撥固難邀淮而民智未開之際勸捐亦必無功再四思維惟有由全省議員發起組織一全省水利公司即名曰江蘇水利公司集股開辦衆擎易舉皖北同病水災若願協謀尤可得多助之益入手辦洗先事測量測量之法以海平面爲主次而江又次而徐海淮揚鳳泗沂曹相關之各湖河底及地平面分其高下爲洩瀉之準又按各湖河容水之立方與海口江口洩水之容積爲疏導之準測量之人先選已習測繪之學生一面養成測繪及河海工程之學生分叚次第從事將來或更延荷蘭工師爲之督率大約測繪圖成工價估定即可定招股額數工必按期進行股則分任勸集後來次第涸出之田即爲前此協助附股之利所有規畫測繪所需由諮議局擔任經理之竔務蓋常駐員有公費辦事處有酬金藉爲投身公益之機尚非枵腹從之公之比至聘用專門之員及糜費舟車之用暫由全體員結一水利協會贊助經營測繪圖成確有把握然後定章集股計日興工疏濬之法濬湖使水有所瀦濬河使水有所洩濬出之土築圩培堤相地爲之使水有防將見微山洪澤高寳諸湖可次第成良田數百萬畝測量之始即由公司劃清本省與山東安徽之界涸後開墾按則升科所得田租除開支及公積外十成均分以六成作股東餘利以一成作公司辦事人紅奬以一成半作本省地方自治經費（按各州縣入股多寡支配分撥）除一成半即歸諮議局經費諮議局經費以豫備補助全省發育爲宗旨儻得全體議員之贊成更要求行政長官之維護豈非地方自治綱要中所謂實業敎育救卹工程四者兼備之事乎團體者美名也諮議局者團體之一也以利害實有相共之事結合團體與以利害理論之事結合團體其用情之孰親孰疏凝力之孰厚孰薄範圍之孰廣孰狹效果之孰大孰小願諸君思之謇不勝馨香祈禱之至 
專電 
[電一（北京）]  
　　直督端午帥召見面陳天津開辦印花稅爲難情形奉攝政王諭與度支部商辦昨日午帥商諸澤公澤意可以緩辦不能不辦 
[電二（北京）]  
 
 
 

Page 3

 
 
　　粤督電告政府粤省商民因無力擔負印花稅集議罷市恐生風潮請示辦法柩諭切實開導妥愼辦理 
[電三（北京）]  
　　澳門劃界久未定議政府聞粤民開會演說恐釀暴動電高使將歷次與葡員交涉議案速行解京由外部與駐京葡使直接議結 
[電四（北京）]  
　　駐京領銜公使以孝欽皇后梓宫奉移擬與各使先期入内祭奠臨時恭送會葬昨至外務部請代先行具奏 
[電五（北京）]  
　　一品蔭生承勳奉旨作爲三等侍衛 
[電六（杭州）]  
　　浙撫初九日接憲政館電令諮議局將行政官席改設講台前浙撫電復俟新局成後照辦 
緊要新聞一 
[議定改革藏政就地籌欵辦法北京]  
　　政務王大臣會議藏政改革事宜前已電飭駐藏大臣與達賴喇嘛等會商現據駐藏大臣奏稱藏民及達賴等對於政府之施設新政改建行省均極贊成則此事勢在必辦惟舉辦各政動須巨欵而中央財政又形拮據宜再電飭駐藏大臣與達賴妥商開辦藏地金銀礦産以爲舉行新政之欵各王大臣均以就地籌欵辦法辦善故擬定後即行電飭駐藏大臣妥愼辦理 
[澤公對於裁釐加稅之政見北京]  
　　度支部澤尚書昨與各堂會議裁釐加稅原爲清理財政改良稅則之要點異日實行預算决算等案胥基於此惟庫欵支絀兼之土藥統稅虧額甚鉅而印花稅又推行多阻目下歳入之數毫無把握未便遽行裁釐爲今之計亟宜先將章程妥議訂定并聲明俟印花稅行滿一年後即當體察情形實行裁撤以安民心 
　　記者曰如是則於印花稅宜無反對者矣 
[憲政館催覆現行刑律北京]  
　　法律館前奏之現行刑律草案當奉諭交憲政編查館議奏現聞該館王大臣以奉攝政王面諭此項刑律須於年内頒發各省實行故已督催各科員速將法律館所奏現行刑律作速議覆 
[富商番僧無須另給議員專額北京]  
　　朱太史汝珍前請將蒙藏番僧及富商予以選舉名額一摺刻經會議政務處覆奏富商本有選舉權可歷諮議局之階再被公舉卽能入資政院充任議員無須另予專額其蒙藏藩服則由該處爵勳暫照資政院奏定員額遴派入院云 
[孫中堂病勢轉重北京]  
　　孫中堂病勢久未見輕初四日忽然昏睡迷糊勢頗危篤故其家族人等異常惶恐幸習日即又清醒惟精神殊覺委頓云 
[外賓弔唁張文襄日期北京]  
　　張文襄公夢逝中外驚悼現聞文襄宅中定於本月初八日起爲外國使署人員及外國人弔唁之期每日自下午一時至四時受弔聞已邀請外務部丞參廳英法德俄日各股人員依期到宅代爲招待 
[外部提議漠河探礦交涉北京]  
　　俄礦商掠米立羊羅夫當光緒二十八年由黑龍江薩將軍處領去探察漠河等地六處金礦執照一紙肆行開採嗣經程中丞禁阻乃該俄商以探礦執照即爲開礦執照揚言如欲禁阻開採必向清國索償欵項數十萬金程中丞以該礦商無理要求遂將此案禀呈外部與俄使交涉已逾七八年尚無解决消息現經外部與俄使商妥將此案札交濱江道與俄總領事會同查明禀覆再行核辦 
[軍諮處奏定軍官學堂辦法北京]  
　　軍諮處奏云奴才等接管原設軍諮處之軍官學堂本年速成第二班學員畢業應即續選學員入堂肆習查該堂學員定章由成軍各鎭選送用人之途不免稍隘現擬推廣由京外各軍隊及陸軍各局處堂所之軍官内挑取定額爲一百二十員惟應考人員均須在本國武備學堂及其相當之各學堂畢業或在東西各國士官學堂畢業均領有文憑品行務必純正者方可與選至該堂向分速成深造兩科速成科一年半畢業深造科三年畢業原係一時權宜辦法竊成該堂原爲造就高級軍官之所精深之旨似非短少之日期所能研究此後該堂學員擬仍分兩班概限以三年畢業以資精研而昭劃一七月二十二日奉旨依議計開敎育總綱一軍官學堂係本籌辦陸軍大學堂宗旨暫爲造就高級軍官總滙之所一學員以品學超卓才識優異充當軍官已能稱職者爲合格敎以高等兵學行軍奥義務期各科統滙融貫淹通調度指揮機宜悉協俾足膺上級參謀之選以蔚成他日將師之材選騐格式六條一年歳限以二十五以上三十以已二品格性情須端樸素無過犯三出身須由本國武備學堂及其相當之各學堂畢業或由東西各國陸軍十官學校畢業領有文憑者方可與選四考試科目本國文字基本圖以上戰法軍制軍噐交通地形各專門學術代數幾何三角各普通學科外國語言文字五志趣須誠心向學别無嗜好六身體須體質壯健素無傷痍疾病 
 
 

Page 4

 
 
學規課程一學員入堂仍留原職原薪不領公費其膳食及應用書藉等件由堂置備一學員在堂遇有應升官職仍許酌量推升但須俟畢業後始准任職一學員考取入堂後以三年畢業所學課程名目分期詳細備載於左一畢業考試由總辦禀請遴派軍諮處人員率同參謀旅行詳細查考明定等差並請軍諮處堂憲面授畢業文憑擇優奏請奬勵給予徽章儻有學員學不及格則祗營文憑不請奬勵以示區别第一期課程各國歷史各國地理衞生學馬學敎育軍隊學各隊戰法軍制學軍器學築壘學交通學語學混成協標圖上戰法野外戰術實施馬術第二期課程陸軍經理軍政戰史混成一協圖上戰法一鎭圖上戰法兵棋叅謀旅行出師計畫疀重勤務兵站勤務輸送學兵要地理要塞戰法海戰要略戰略學國法學語學馬術第三期課程秋操計畫出師計畫作戰計畫兵站勤務創設軍隊計畫戰略學戰史一鎭及一軍圖上戰法運用國軍法海戰要略兵要地理敎授兵棋法叅謀旅行要塞戰法國法國際法學 
語學 
[陸軍測繪學堂第一班畢業情形北京]  
　　會考大臣載澤徐世昌奏云臣等蒙派會考京師陸軍測繪學堂第一班畢業學生當經遵照奏定章程分塲會同者試八月二十一日爲第一塲試以物理解析幾何二十二日爲第二塲試以微分學東文二十三日爲第三塲試以積分學最小自乘法二十四日爲第四塲試以星學二十五日爲第五塲試以量地學均由臣等親赴該學堂嚴密考試並派定監試稽查及監塲各官在堂輪流監察以防弊端該生等亦能恪守堂規秩然有序試畢將各塲試卷分給襄校各官悉心校閱復由臣等詳細覈定逐項功課均以二十分爲滿分將各生上項所得分數加以平日躬行勤學實修作業及月課平均各分數爲總分數再按項數除之爲考試總平均分數照章以十八分以上爲優等十五分以上爲上等十二分以上爲中等八分以上爲次等此次考試測繪學堂學生十三名總核各該生學績均在十五分以上計考列優等余炘文一名上等張翮鴻等十二名皆由臣等分别榜示謹將核擬各該生所得分數繕具清單恭呈卸覽八月二十七日奉旨知道計開優等一名余炘文上等十二名張翮鴻劉水淦萬文鳴邱岱郭恩榮豫震陸是翼敬權張福謙蕭廷球常萬選耿俊卿 
[度支部及各省認籌海軍開辦常年經費清單（續）]  
　　四川省認籌開辦經費銀八十萬兩常年經費銀十萬兩據四川總督電覆自明年起認籌開辦經費銀八十萬兩常年經費銀每年十萬兩至認籌各欵現在倉卒應命並無的欵可指祗好移緩就急設法騰挪 
河南省認籌開辦經費銀六十四萬兩常年經費銀八萬兩據河南巡撫電覆認籌開辦經費銀六十四萬兩分四年解清常年經費銀八萬兩按年解清擬於耗羡稅契釐金鹽斤加價項下籌措 
　　山西省認籌開辦經費銀六十萬兩常年經費銀五萬兩據山西巡撫電覆認籌開辦經費銀六十萬兩分四年匀解常年經費銀五萬兩統由司道酌撥限於財力無可再加 
　　江西省認籌開辦經费銀五十六萬兩常年經費銀十萬兩據江西巡撫電覆開辦經費認籌銀五十六萬兩每年解銀十四萬兩常年經費銀十萬兩此項的欵如何騰挪惟有將新舊政需用之欵分别先後裁停以資湊解 
　　廣西省認籌開辦經費銀五十萬兩常年經費銀六萬兩據廣西巡撫電覆認籌開辦經費銀五十萬兩分四年匀解常年經費銀六萬兩按年解撥隨時設法騰挪依期解足 
　　安徽省認籌開辦經費銀四十八萬兩常年經費銀八萬兩據安徽巡撫電覆擬認開辦經費每歳銀十二萬兩四年内共銀四十八萬兩常年經費每歳銀八萬兩飭由藩司及皖南北兩關按年分認措解 
　　陜西省認籌開辦經費銀四十萬兩常年經費銀二萬兩先據陜西巡撫電覆認籌開辦經費銀十十萬兩分四年均解常年經費銀二萬兩按年解報又據電稱如能寛假年限擬認籌開辦經費銀四十萬兩分作八年解清其常年經費仍每年認籌銀二萬兩 
　　湖南省認籌開辦經費銀三十六萬兩常年經費銀四萬兩據湖南巡撫電覆歳認開辦經費銀九萬兩四年合銀三十六萬兩暫指藩庫裁兵節餉銀二萬兩糧庫南折銀二萬兩長沙關稅銀五萬兩常年經費擬歳認銀四萬兩在裁兵節餉及釐金項下籌解長沙關稅經部電明該關開關經費尚未歸清令設法另行籌措尚未電覆（完） 
[京師近事]  
　　政府前議就昆明池岸建設海軍大學一節已誌本報兹聞軍機軍諮海軍三處王大臣以該處係游幸重地未便建設改議在三山方附近傍河擇地一俟海軍大臣回京即當具奏更定 
　　海軍大臣洵貝勒等携同出洋邀歷之滿漢學生内有分留德此兩國學習軍盤機械等科者多員其仍携同返國者僅三數人云 
　　日前攝政王交諭吏部陸尚書將京外三品以上之大員出身履歷及曾歷任何處於該員名下註清造據詳細表式奏呈聞攝政王之意遇有大員更動之際可以酌量簡放云 
　　實錄館編纂光緒皇上寳錄現已議定分班擔任自光緒皇上登極之日起每一纂修官擔任編纂一月之實錄 
 
 

Page 5

 
 
　　農工商部咨照外務部稱本部現接各外埠華僑禀請添設領事查該華僑所請派之三四埠領事惟香港地方華僑商業最爲緊要急應添設因特咨商貴部是否先行添派俾慰華僑之望請速咨復 
　　農工商部溥仲璐尚書昨與左右侍郎提議勸業會一舉實爲富國裕民之基現在南洋已先設立京師爲首善之區人民萃聚若不速爲建設不足以示提倡特飭司員赶緊妥擬章程即由商業彩票中撥欵爲立會之用 
　　禮部禮學館人員皆由溥尚書從别處奏調而本部中人反不得預以故部員嘖有煩言現尚書奉旨更調部中人紛紛運動禮學館事因禮學館薪水每月可得百金實則無所事事云 
　　鄂督因湖北災重欵絀電請軍機處代奏將七項常捐展辦一年兹經軍機處電覆云武昌陳制台鑒奉旨陳夔龍電奏振欵難籌請准添收七項常捐及原辦振捐再予展限一年等語着度支部妥速議奏欽此特此奉聞又閩浙總督松制軍以浙省水災雖蒙恩振惟災重地廣不敷甚鉅亦電請樞府撥照廣東直隸二省成案代收指免保舉及留省銀兩兼收七項常捐以一年爲限以濟要需 
　　鹿那兩中堂以孫慕韓中丞署理山東巡撫輿情甚洽外交亦極妥愼已力保實授魯撫日内即見明文 
　　東城什錦花園扁担胡同工業學堂日前出示招考無論旗漢籍員年在十五歳以上二十二歳以下曾有初等小學五年程度或高等小學一二年程度者皆准投考報名日期自八月二十八日起至九月十三日止十七日考試三年畢業給奬今將各門科學錄下木工指物科木型科金工科鑄造科機械科鍜冶科片金科度線科 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
新要新聞二 
[勘界維持總會大會紀要廣東]  
　　勘界維持總會以澳門界務高使節節退讓事機危迫於初四日假座西關文瀾書院大集會議紳商學各界到者約千人兩點鐘開議公舉蘇伯賡梁小山主席譚荔坦宣佈（一）宣佈高使與葡人會議前後凡九次日前在港特召吾粤紳商到行轅宣示第一期至第六期議案而第七八九各期議案仍守秘密此事乃吾粤人切膚之痛利病得失理當與聞今高使旣不能力爭又復於最吃緊處秘不宣示宜如何對待顔筱初發議擬一意見書向高使質問請其將前後議案一律宣示隨舉定杜貢石莫任衡協同擬稿衆贊成主席梁小山起言現事機已急若政府一經畫押則成事不說無可挽回宜立刻電致外務部請勿遽行畫押庶可力籌補救衆贊成其電文仍由杜貢石莫任衡協同担任（電文别錄）（二）宣佈香山士民前在内河填築葡人竟照會高使禁阻高使模稜兩可糊塗覆答絶不駁拒宜如何對待林子祥言此係我國領土主權葡人斷不能干涉宜併於意見書内切實揭出向高使質問衆贊成（三）宣佈葡人自議界後擅將兵船駛進内河游弋測繪以致人心皇皇高使絶不向葡人詰責宜如何對待杜貢石言葡船駛入内河擅行測繪地方官有禁止之權宜禀請大吏飭該地方官實行禁止衆贊成（四）宣佈外間傳說有某吏受葡人賄託甘心賣國隱爲公敵并謂吾粤人辦事祇有虛聲全無實力此等民氣實不足畏等語宜如何對待衆議宜調查實據宣布罪狀並於意見書内明白揭出請將其擯斥不使與聞界務（五）提議公舉明逹大紳晉謁袁督面禀界務危急請其極力維持宜舉定何人請明舉隨以多數舉定易蘭池邱仙根盧梓川楊瑞初陳仲夔何子峯鄧毓生（六）提議將高値退讓及葡人横索各情形電達外埠華僑請其協同誓死力爭如何請公定衆議華僑愛國必表同情隨公舉杜貢石擬定電文（電文另錄）明日即發（七）提議多派演說員往香山各鄉將界務利害得失之關係及鄉民文明對待之辦法到處演說以激發鄉民愛國之熱心如何請公定衆議宜立派演說員多名分頭下鄉其經費即由會員担任（八）提議公舉明達大紳赴京面禀外部請其極下維持衆以時將入夜公舉需時俟下期再議隨摇鈴散會 
　　致外務部及各同鄉官電北京外務部堂憲曁分送戴梁尚書各同鄉京官鑒葡人違約侵佔海權各島迭次會議情形狡悍已極高使答覆含糊意存遷就事機已急此事關係全粤門戶萬難割棄現在全粤人心奮激異常若不迅速辦結恐釀意外袁督有守土之責應請迅電袁督迅籌挽救切勿遽行畫舞并責成高使不得分毫退讓或就近添派熟悉情形人員帮同辦理以維危局而靖人心粤民忍死待命廣東勘界維持會 
　　致各埠華僑電京外各埠同鄉鑒葡人違約侵佔海權各島狡悍已極高使答覆含糊意存遷就事機迫急應請協電外部勿遽畫押迅籌挽救廣東勘界維持會 
[粤紳注意三江主權廣東]  
　　粤省慈善會會長楊晟因測勘三江一事上月杪由江寗致電該會文云慈善會自治研究杜自治會鑒測繪三江不可假權外人濬浦轇轕可爲殷鑒切勿輕率從事諸公想表同情楊晟叩 
[同蒲鐵路列入諮議局議案山西]  
　　山西同蒲鐵路籌辦將及三年迄無端緒上月復經郵傳部催飭速辦奈籌欵一事異常艱難現在該路總理劉效蘧京鄉被選爲諮議局副議長已與各鉅紳議定將籌欵修路問題列入應議條件單内提前開議以期决定辦法早日開工 
[閩省諮議局之現狀福州]  
　　閩省諮議局開幕情形已詳前報兹悉松鶴帥於初六日特備燕席就諮議局邀請議員宴飲並定初七日開議聞此後交涉事件亦擬交各議員議定然後施行至正副議長駐局議員已於日内舉定正議長副議長（已見前報不另錄）駐局議員十五名連賢基龍岩周壽恩永春王邦懷霞浦上官華蓋光澤林辂存安溪椿安正藍旂黃乃裳閩清施景琛長樂楊慕震龍溪孟思培浦城張步青莆田王子懿建陽盧初璜永定周文麟尤溪陳錫朋龍溪書記官一職照章由正副議委任正議長初擬商請松帥檄委陳大史培錕松帥當以陳係京官不便委派遂委何培先張少苑充任其各員薪水亦已議定正議長一百兩副議長七十兩駐局議員四十兩推議員鄭友其太史錫光楊文烺太史廷綸康内閣中書詠均與正副議長意見不合堅辭不願擔任云 
[粤省諮議局選舉副議長詳情廣東]  
　　初三日爲　　諮議局選舉副議長之期袁督臬司聞因審判逆倫重犯未到議員到者凡九十二人廉州王師信惠州練毓璋皆因病不列席行政官有藩學運三司巡警勸業兩道曁王會辦六人在場監視其餘各執事人等照初二日選舉正議長時分派任事初次投票邱逢甲得五十票盧乃潼得三十 
 
 

Page 11

 
 
六票邱當選再投第二次盧乃潼得四十票周廷勵得三十二票均未及過半數再投盧乃潼得四十八票周廷勵得三十五票盧當選舉定後王會辦照前次選舉儀式請兩人登堂向官長及各議員受賀王會辦乃宣告諸議員休息少停重又入席正副議長問諸議員今日會否帶到議員名單因選舉常駐議員十九人須將名單對寫以防錯誤各議員未帶者多遂議將選舉常駐員改爲初五日舉行卽回明王會辦决議書之黑板上布告在會諸人王會辦又起與諸議員討論一番而散是日議員皆穿單袍五光十色極爲可觀 
分類新聞政界 
[分别清查各署公費武昌]  
　　鄂督陳制軍以清理財政章程各衙門凡原有一切公費陋規必須和盤托出開單請度支部會同憲政館酌定兹特札委善後局總辦金道鼎洋務局總辦吳道肇邦會同詳查將本署各欵一併開列清摺呈候核送館部酌定又以司道各署所有一切公費陋規及應支之欵亦應和盤托出特飭藩學臬三司鹽道勸業道巡警道漢關道荆宜道襄陽道施鶴道等限五日内將各署公私各欵詳實開列清摺呈院發交清理財政局黨同監理官擬議酌定公費數目詳咨核辦聞司道署辦畢即接辦府廳州縣各署 
[飭屬詳細查報陋規杭州]  
　　浙省清理財政局移行司道關局兼通飭各府州縣文云前奉憲札准度支部奏定清釐財政章程第十一條内開自宣統元年起各省文武大小衙門局所應將出入各欵按月編訂報告册所有每月出入各欵均應和盤托出除將本部院衙門通年出入各欵并幕友脩饌交案薪飯各房書辦公工食津貼等項先行逐細查明報告外全省文武衙門自應飭令一律遵章查報以昭核實札局分移行司道府廳州縣織造學官佐職曁滿漢各營署無論欵項多寡務各澈底查清不得含混籠統亦不得遺漏遲延等因奉此查各衙門應造本年按月報告册已疊經咨移通行在案前咨移行案内原係叙明出入各項均須開報惟現在已報各册大都專就公欵列造未將本署局一切辦公用欵收入支出各項一併列明殊未盡和盤托出之義旣蒙撫憲先將撫院通年出入各欵逐細查造飭發彙報所有文武大小衙門自應一體照辦 
[自治局請抽門牌捐安徽]  
　　休寗縣目奉飭籌辦新焉以來應需欵項百計搜羅早經竭澤而漁幾如水銀瀉地無孔不入現在該縣又舉辦自治局所開支匪易殊形棘手於是邀集紳士會商擬抽門牌捐以便前項經費得資挹注刻已上禀撫憲批示祗遵矣 
[縣書號錢充作統計經費杭州]  
　　江山統計成立惟費未經籌定現陳大令集紳會議將莊書編號經收號錢撥充自本年下忙起城鄉各戶概提撥錢八文以爲統計常年用欵尚餘錢十七文留給經書辦公約計提撥之欵年可獲錢六百餘串辦理統計無慮支絀業已通禀省憲核示矣 
交涉 
[札飭會商中俄黑龍江行輪章程黑龍江]  
公署昨准外務部咨稱本年與俄使商訂中俄交界黑龍江及支河行船條欵大綱其中各欵多與咸豐八年璦琿條約大相悖謬自應由兩國派員另訂妥協方足以昭遵守日昨周少帥迅飭濱關道會同該處稅務司與俄員詳酌妥議務期就我範圍以重航權並將所議情形隨時聲覆以憑覆部 
[遵約飭護游歷外人杭州]  
　　外飭部咨浙撫准美國費署使函稱本國人德爾先赴山東安徽浙江湖北等省游歷送照請蓋印等由除印發外咨請飭屬遵約保護等因已奉增撫飭各屬一體遵約妥爲保護 
軍界 
[派員稽查襄河防務武昌]  
　　襄河南北兩岸爲天沔潜漢等邑出口要隘久爲匪徒所伏匿今歳災民紛佈搶刦時聞現在冬防喫緊深恐匪徒乘問竊發鄂督以荆襄水師尚在整頓之際一時仍難得力查有前充長江稽查員連令炳熟悉江防應即委充襄河防務稽查員俾川防地清查巡緝事宜以振軍容而保治安昨已札飭迅速到差 
[縣令禀請營務兼銜安慶]  
　　英山縣境雖駐有防營無如文武風氣不通巡邏緝捕難資策應頃該令上禀省台懇予加委巡防營務處兼銜呼應調遣俾期靈捷已奉批准云 
[派員赴奉採購戰馬武昌]  
　　鄂軍各標營因去歳秋操馬受濕毒倒斃甚多刻張虎臣統制以奉天金紫關一帶爲産爲之區特委前工程營管帶官前往採購並禀鄂督發給免稅運單及火車免費單以利遄行 
學務 
[創設簡字學塾之計劃蘇州]  
　　蘇垣簡易識字學塾前奉學憲通飭籌辦並在署内設立簡易師範養成所飭縣申送學習等情兹悉代辦初等小學孔康侯主政以此項簡字學塾勢難再緩亟須及時組織兹擬先行籌辦十區現正釐訂學額曁一切敎授章程以憑開辦 
[俄國侵攘蒙邊敎育權庫倫]  
　　庫倫俄領事署附設之滿蒙漢語學堂學生倪查耶夫並雷科夫二名今年畢業於華歷八月十五日經領事官施司瑪寮夫會同叅贊兼管學官郭司民斯齊並考試官布爾都科夫斯齊在本署將該生等詳加攷試當即發給畢業文憑以備差遣 
[聯合運動會之先聲常州]  
　　武陽勸學所自今年經濟統一後即擬合考各校與開聯合運動會以覘精神之進步兹悉會考業已舉行當擬於初十十一兩日假白雲渡育志學堂操塲舉行聯合運動會現該所預備一切孰事人員甚爲忙碌云 
 
 

Page 12

 
 
實業 
[績溪銻礦現無借欵開辦情事蕪湖]  
　　蕪湖路礦會調查員報告書云英礦師名待來又名旦那（譯音）前充過唐山礦師現寓洋碼頭與新關洋扦手葛蝻墩（譯音）同居華語頗好四月間有奸民畢師鐸即畢老四曾串該礦師到繁昌縣謀購大信冲王姓礦産前經本會函告省會轉達皖撫電飭皖南道郭查禁在案該礦師不時私往皖南有礦産處所勘探礦苗兼兜攬開礦工程及代購機器事宜徽州績溪縣十三都地方有寳成銻礦公司係該縣人耿介周廣發與浙人李鋆（即前開涇縣煤礦之人）合股組織山名角落塢長約六十餘里遍山皆銻該處與浙江昌化縣毗連所産之銻曾經化煉與湖南大通湘餘大成等公司之銻比較有過之無不及去冬在省領有勘礦執照以一年爲限聞該公司在山設有提煉廠屋就該山所産之生銻十噸可化煉熟銻七十半現上海熟銻市價每噸價銀二百三十兩凈銻須生銻對折化煉而成市價每噸三百兩惟由凈銻内提白金非洋人不可該礦如用西法開挖集股三萬金即可開辦該公司有欲聘待來爲礦師之信耿介周廣發於七月下旬同伴過蕪晋省考優曾與待來見面商酌辦法並未立有合同亦無借欵情事一俟耿周日内回蕪即行面詢詳情 
[催辦安徽各屬物産會南京]  
　　勸業會正會長張制軍以會期孔迫安徽各屬物産會進行甚覺遲緩特電致安徽藩司沈方伯勸業道童觀察轉飭各屬赶辦成立以免誤明并以安慶物産會爲皖省各屬之模範更專電安慶府詰問籌備情形皖省物産會經此一番催促當可不致再因循矣 
[請員催促壇陽出品南京]  
　　鎭江物産會開會有期而金壇丹陽兩縣尚無動靜陶科長賓南本擬親往督摧兹因將赴皖鄂調查出品協會不獲分身特函致承太尊轉請鎭江商會余總理立三代往壇陽兩縣催促出品余君兼任物産會主任幹事又係商界代表此行當有成效 
[金澤鎭組織商會分所松江]  
　　青浦縣屬之金澤鎭店肆尚稱繁盛近由該鎭董衞守廉發起設一商會分所爰於上月二十九日下午開會先由發起人衞君演說保商興商大意次由分會總理席康伯君演說商會分所宗旨演說畢投票選舉商董倪訪範得票最多即爲該鎭商董 
雜記 
[鎭紳對于匿名揭帖之惶恐蘇州]  
　　蘇撫院前據丹徒縣鮑紳心增禀陳該處近有無賴揑造謡言揭帖四布煽惑鄉民欲與該紳爲難等情當經瑞中丞批示查前據喬漢臣之妻喬陳氏張家祥之妻張范氏來轅呈控均稱該紳奪地寃陷當以詞不近情核卷批斥該紳内省無疚則亦何恤人言惟旣稱近有匿名揭帖煽誘鄉愚欲與該紳爲難此等刁風斷不可長仰蘇藩司迅飭丹徒縣查明禁止並訪拿揭帖之人到案嚴辦 
[典商允借典捐五年蘇州]  
　　蘇藩陸方伯前因庫欵支絀曾經照會潘紳並委盧守向典業各商預借十五年典稅各情迭記本報兹悉典事由潘紳盧守邀請典商一再商議現在蘇屬各典商已允預完五年此稅實係萬分勉力未能再多當經潘紳盧守呈請藩憲察核 
[批斥書籍不合體例蘇州]  
　　蘇學司昨據靖江縣廩生劉維灝禀呈書籍及自著邑乘韵言一册懇請轉呈學部鑒核當經樊提學詳加批閱昨特牌示略謂所呈書閱過亦有可采惟意在求多隨手鈔撮全無體例其自著邑乘韵言一册半涉膚泛且有未妥語所請轉呈學部之處碍難准行仰靖江縣轉飭知照書七册加簽隨批發還並即轉給具領 
[鄂省窮秀之出路武昌]  
　　學司高文宗以科舉停後舊生苦無進身之階鄉村寒士向以筆耕爲業者又因學堂林立館舍寥落治生不免無術今科朝廷特頒恩旨於優拔兩科加廣名額又有雜職一途其爲諸生統籌出路者不爲不周惟考額雖充其中未經入選者實繁有途現在舉行新政各局所應用繕校生在在需人特會同藩臬兩司詳准督院於考試落第諸生中再行扃試一次選錄文理通順書法端正者分發各局所量才任用昨已出示週知惟考試之期尚未定云 
[火車碾斃婦人鎭江]  
　　初六日午後四時滬寗火車駛至高資左近適某氏婦在軌道行走未及避讓致被碾破腦部昏暈不醒立時殞命現經駐鎭鐵路巡查委員李東河大令馳往查勘照章撫恤 
清談 
[政府之偵探]  
　　去年達賴入覲派親貴大員迎迓接待之費不下數百萬禮遇之隆爲自古藩臣入覲所未有而孝欽顯皇后萬壽達賴不得觀劇即遇事挑剔悻悻之意見諸辭色亦可見野性之難馴矣今又電寄駐藏大臣聯豫等以改革藏政須達賴襄助近探該達賴意向若何能否歸順速即電復夫改革藏政固賴達賴而達賴之驕横桀傲不堪理喻亦於此可見其他且不問途欲先聞諸政府 
　　達賴歸順朝廷則藏政有何等之措施達賴不歸順朝廷則對付達賴尚有何等之手叚 
[政府與人民之權利義務]  
　　政府之勵行新政也有惟一之宗旨於人民之義務也務極其重於政府之權利也務極其厚而名目則務取其新名目不新則雖欲加重人民之義務而不得雖欲加厚政府之權利而亦不得若假新政之名以實行其捐下益上之計愚民庶無從藉口 
　　諮議局新政也旣爲議院之基礎亦爲國民之意思機關似適符庶政公諸輿論之恉不知條文詳密範圍甚嚴几提議事件祇限於地方行政不得稍涉於國家行政則於庶政公諸輿論之旨已狹斯人民參與政治之權已微此有其名而無其實者一也 
　　印花稅新政也國家行政經費原賴人民爲之擔負印花稅似本無不可仿行之理不知各國創行印花稅則無各項捐稅名目今於各國所行之印花稅旣欲取法而各項捐稅又不肯革除予取予求又加無已此有其名而又有其實者又一也 
　　總之人民之膏血有限而國家之揮霍無窮故楊氏之言曰苟無道德敎育以爲之基礎而徒以權利思想爲標準將見前日於道德上無所挾持者今於法律有所依據則其爲禍更不堪言矣洵哉斯言必若所云今而後使人不言新政 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省開辦諮議局專件 
[浙江諮議局議案]  
　　疏濬杭嘉河道議案（續） 
　　五抽收船捐方法甲由杭關進出口者一小火輪進出口各捐洋一元二公司船進出口各捐洋一元三凡貨船進出口有儎貨者各捐洋一元四凡貨船進出口未儎貨者各捐洋五角五凡無錫快船進出口有儎貨者捐洋五角六凡無錫快船進出口或儎客或空船各繳洋□□七凡掛號載貨篷船進出口各捐洋一元八凡掛號空篷船進出口各捐洋五角乙由嘉興關進出口者無論輪篷等船均照杭州關减半收捐丙由釐卡經過者以沿運河自大關至嘉善釐卡爲限一凡屬無錫快之大民船經過釐卡如載有貨物者捐洋一元空船五角二凡屬載貨之船經過釐卡捐洋五角丁以上擬定各捐調查船隻全年來去小輪酌三千有奇其掛號民船篷船約一萬四千有奇若今照此辦理約可集捐萬金以一半攤還借欵一半爲歳修經費俟借欵攤還酌量减捐六明定罰則興工開濬之後應由關道會同巡警道出示嚴禁不准沿河居民於河中抛棄垃圾瓦礫其輪船小工火夫人等亦應於指定處所傾倒煤灰不得隨地抛棄違者分别處罰 
[江蘇諮議局議案]  
　　議員孫啓椿實行清理戶口大綱議案 
　　一實行調查非同日舉辦不可也若今之所查枝枝節節而爲之决無確數可得但二十行省同日舉辦應預支配調查員數儘一日内足以竣事方無窒碍日本明治維新以後已辦過一次美國則十年一行之如英德各國三年五年不等中國可視物力鹽歉以爲定 
　　一掌管戶口非遍設警察不可也開辦伊始官紳宜會同警察辦理於確數未得之先即應預爲布告查之次日無論何人均當服守規則凡生死出入遷徙皆應隨時赴局呈報隨時由局登記遲者不得逾三日違則有罰國家專設戶口大吏總持於上下以其事委之府廳州縣至於臨時登記之責稽查之權則以各區警察長任之（警察長宜用本區人各種簿籍可參用日本戶籍法所載）每區分甲每甲有長並參用前明及國初舊制 
　　一實行經費非特别寛籌不可也同日舉辦即開辦一項所費不資中國物力艱難談何容易樁以爲天下非常政治必有非常政策戶口未查以先宜亟行印稅指撥定數以充此費好在目前只需一次及戶口已清不妨就個人設法令其目保戶口每歳每人出銀二錢富者倍之極貧免出中國人民號稱四萬萬果皆出自保戶口之錢約略計之每歳可得銀六千餘萬不亦裕乎然則欲圖今日富强必自人人有職業人人有擔負始欲知人人有無職業有無擔負因施其董進懲罰之方以期抵於富强而後已舍清理戶口别無下手方法故曰戶口者萬政從出之原也贊成者唐慶昇陶保晉王乃屏侯瀛嚴懋修方瑜 
[議員方還南漕改折議案]  
　　吾國財政素無統計漕務一項流弊孔多屢議改折因仍未果者良以專恃海運慮或阻梗耳今兹京漢已早通車海陸並行罔不利便若停止南漕聽商販運由國家就近購辦則减運脚裁漕官去員役兵衞節省行政經費利於國者免解雜費公費免墊補虧累利於州縣者一律完折無浮耗無需索利於民者當此預備立憲清理財政之秋旣見漕運之弊不可終日自應廓然一清以利我民生國計謹撮大要并另具理由書應請公决建議 
本埠新聞 
[英法兩界電車接軌之實行]  
　　公共租界英商聘白爾電車公司經理西人與法租界電車公司提議在外洋涇橋並東新橋兩處橋樑接造軌道以利遄行而便坐客聞已議定於西歷明年正月一號即華十一月二十日實行云 
[旅滬皖人籌振紀事]  
　　本月初六初十兩日旅滬皖人邀請寓滬紳商假座旅泰會議皖南北夏間水災計有二十餘州縣之多隄圩潰决田盧沈淪小民蕩析離居慘苦不堪言狀迨水退補種秋糧又復苦遭旱虐籽粒無收幸賴本省大吏籌欵派員查放急振瞬届冬令飢寒交迫若不急籌冬振遍野哀鴻將恐仍填溝壑當由仁濟善堂申時中外民吁各報館曁李蠡蒓君金琴蓀君余魯卿君各慨認勸募又輿論時事報館劉遜甫君各認募洋一千元謝筠亭君認募洋二千元先募洋一千六百餘元已交公所收存錢莊新聞報館認募洋七千元先籌墊洋三千元神州報館認募洋一千元先籌墊洋一千元方守六君認募洋八百元朱念陶君汪頡荀君張弢樓君各認墊洋四百元姚繼之君認墊洋二元元聶榕卿君夏玉峯君夏輔宜君各認墊洋一百元勸股彩票局認墊洋五千元范守仁君汪仲和君各認墊洋一百元並另認勸募竇希文君認捐洋一千元已滙壽州散放急振仍俟調查災情公議發用公推李蠡蒓君爲總董丁价侯君謝筠亭君余魯卿君汪漢溪君夏輔宜君竇希文君爲董事竇南華君爲會計裴仲若君爲書記張虎臣君爲庶務兼書記其關於安徽義振之公電附錄如下 
　　駐滬安徽義振公所致北京電北京分送孫中堂楊杏城侍郎李新吾侍講曁同鄉公鑒皖災待振孔急旅滬同鄉組織義振公所附皖路公司昨煒自杭來同人挽留駐所贊畫爲此電懇垂念閭里倒懸協力勸募量爲捐助謹代鄉人百叩請命并布眲覆皖振公所李昭煒汪瑞闓周學銘等微 
　　又致安慶諮議局議長電安慶諮議局議長方竇李公鑒本年淮寗潛山南陵建平青陽繁昌來安當塗和州宣城舒城巢縣東流并霍鳳壽泗懷五等州縣先後被災業經大憲查放急振現旅滬同鄉籌辦冬振請 
 
 

Page 19

 
 
轉詢各屬議員實在情形以憑繪具圖說立候詳示議振公所照煒等處 
　　補錄前致皖撫電安慶撫憲藩臺鈞鑒前奉電示水災已蒙飭勘設法振撫軫念饑溺同深欽感近聞壽鳳懷泗霍受災尤重瑞闓等擬就上海皖路公司内設立安徽義振公所電逹同鄉京外官紳合力募集查丙午年皖災成案凡關振務往來電報慨予免費援懇電咨郵部飭局照案准行尤感至義振辦法容續陳災捐千元已遵養電逕交馬州牧矣汪瑞闓等公叩有 
　　皖撫覆電上海皖路公司周味西觀察諸公同鑒前接有電以舉辦義振往來電報擬照名費當經電咨郵部兹接部電照准惟須照章以此項電費作爲捐振之欵請即查照辦理寳支叩 
[擴張老北門定期開工]  
　　上海縣田大令出示云奉道憲札據江海城廂内外總工程局總董李鍾珏等禀稱據地方公益研究會會長會員蔡正蒙等函稱第北門城門内外此最低窪一遇天雨積水成湫擬翻砌街道增高城門等因到縣奉此合行出示曉諭闔邑軍民挑轎各夫人等一體知悉爾等須知老北門現擬放闊加高係爲利便行人起見定於九月十二日開工所有往來轎馬及扛抬貨物均須繞道新北門出入其城墻上暫裝浮橋備空身人出入其浮橋設以木栅晨啓暮閉藉防匪類混迹其各遵照毋違 
[取締各城門進出車輛]  
　　新闢之尚文門工竣後已准車馬在各城門進出并將各門石檻撤去利便交通昨日由總工程局出示曉諭以各項車輛准予入城原爲興商起見凡遇未釘本局車照者概不許行卽着巡士拘留補捐酌罰以免混淆 
[審訊西牢逃犯情形]  
　　公共公廨前解西牢閙事三犯閙天宫即徐福生等到縣後屢訊狡滑前晚經臬委劉明府復審徐供同住虹口與擺賭台之瞿龍龍爲鄰瞿被捕房提去經公堂發押西牢瞿疑小的通風西探致被捉拿挾恨於胸釋出後適有陳錦山挖徐海松眼睛一案瞿即賄探指小的爲凶手于光緒二十九年五月十七日被拿亦押西牢得與陳錦山見面陳亦自認挖眼一案是伊所犯小的在西牢日做皮鞋三十二年四月十一日在内做工忽聞外面鎗聲不絶趕卽出視見有押犯五人被鎗轟斃或在樓上或在樓下其時印捕尚對各犯開鎗小的驚慌向外圖遁明府又問二十八年夥搶川沙同和當典一案該犯堅不承認官喝跪鏈又訊俞金琴供被金老五糾搶某宦金珠巨飾由蔡老六將贓窩頓城内全數起案未分次搶吳公館衣飾小的分洋一百九十二元後搶王公館祗得洋四元致被獲押西牢餘供鎗斃押犯情形與徐相同王新生供江隂人寡嫂竊取二畝餘地之方單來滬後經小的尋獲詎嫂之姘夫充當包探反誣小的拆梢控由公堂發押西牢肇事之日小的被印捕連擊三鎗一指已成殘廢乞鑒明府逐一盤詰判俱還禁候再訊究 
[救火聯合會定期開會]  
　　内地城廂内外救火聯合會定期本月十六日下午七時開常會延請蘇筠尚君演講昨已遍發通告書于各會員會所仍假蓬萊路地方公益研究會 
[城内]  
　　巡弁升調○一路巡警分局游正巡官出示云一區巡弁陶師俊調駐小北門管理城門所遺巡弁一差著以巡查巡長王震東升充遞遺巡查巡長差以五排巡長宋國瑞調補五排巡長遺額以巡查巡警周孝譜升充又巡查巡警史貽琨升充小北門巡長遺額著以週番巡警嚴春華調補所遺門番一差以六排巡警劉正清補充又牌示云一區巡查巡警周孝譜提升巡長遺額即以門番殷文芳調補遞遺門番一額著以三排巡警徐定學調充三排遺額著以驗准合格李崙抵補六排巡警劉正清調補門番遺額著以驗准合格之賀梓卿抵補 
　　滬江官事○四川通省警察畢業生劉昌言昨日到道禀見道憲蔡觀察昨傳法華司嚴善圻來轅問話 
[南市]  
　　緝匪推諉○前上海縣學師宣廣文之子所雇包車夫某甲前晚九時返家行至尚文門外東首突遇匪徒二人按地痛毆攫去洋六元昨由甲報請南區查緝該區推報西區迨至西區又稱該處係南區境區官如此推諉匪徒可以逍遥法外矣 
　　小孩乖覺○甬人吳雲生住洞庭山碼頭一女年僅四齡前日被匪攫去銀手鐲一枚翌日小販金洪山在門口經過爲女認出因即扭送工程局將贓物由押店贖回开據金供此事係同業某姓同做小的分得錢三百文判戒責一百下飭探帶去指提同黨 
　　船夥偷米○大碼頭愼餘米行夥羅子雲扭控駁船戶吳林泉小月間裝米被盜賣去六石五斗値洋三十三元六角當時吳央出孫海泉保於中秋節理楚今又逾限不理請追吳供由船夥謝金發所裝詰之孫供代吳作保是實判吳交保　交謝到案再訊 
[閘北]  
　　是非莫辨○陳壽康投巡警總局禀控姐壻侯石泉不還地價昨奉集訊陳供父母早故有地一方由姐壻經手出賣小的年幼得價若干均未深悉候供此項田價已爲妻弟婚娶及妻母喪葬等費判兩造各邀集証人到案覆訊 
　　飭遷不理○鄭木海在叉袋角向郭　租地私蓋草屋開設牛皮廠箭經四路四區巡官飭傳鄭木海限其拆遷在案刻因逾限多日該廠尚未停工遵遷昨日復經巡官飭地保傳鄭郭二人到案核辦 
　　幾兆焚如○前晚十二時半閘北德生里後面張學力之草屋内因燒晚飯遺火幾兆焚如幸經鄰衆帮同撲滅 
　　養媳潛逃○陸伯溪前將姘婦顧王氏之女拐賣與夏子才爲養媳近因該女逃匿無蹤扭王氏至四路一區控告訊得供詞各執判氏押候提陸及媒証到案再近覆訊 
[英租界]  
　　背夫嫁辦夫○甬婦孫徐低伊夫孫阿元去世後被其母徐徐氏再醮於吳安生兹徐徐氏又背吳復將女轉嫁於章來之爲妻被吳查知昨投總巡捕房控告捕頭派探徐阿華往查得實將氏拘入捕房奉飭送至公廨奉諭著交官媒看管候解公堂訊究 
　　大車碰小車○楊樹浦祥泰木行塌車夫趙源甫昨日拖車至九江路四川路轉角因不愼將小車夫王福興左脚碾傷由捕查見一併拘入捕房趙愿貼醫費洋三元求釋捕頭准之飭將受傷人車送仁濟醫院醫治約三禮拜可愈 
　　華捕溺職○楊樹浦捕房八百三十七號華捕劉學官不遵號令西虹口捕房五百四十三號華捕在差瞌睡總巡捕房八百三十五號華捕張順卿怠慢官長經華捕張正巡官查悉以其均屬違章禀知代理麥總巡將劉張兩捕各降充四等巡捕三月五百四十三號著降充四等巡捕兩月分别儆戒 
　　雉妓拉客○雉妓蔣桂寳徐桂机前晚均在南京路拉客由捕查見違章回禀捕頭派探錢壽生往查得實業已請廨出單傳訊矣 
　　狎妓爭閙○四馬路一百號鳳仙閣妓院内前晚與狎客陳祝生錢友生王立甫口角被陳等將房中什物搗毁當由八百五十九 
 
 

Page 20

 
 
號華捕聞聲往勸詎陳等不服將捕毆打一併被拘捕頭派探查明飭將各人一併押候解究 
　　悶鷄斃命○朱昌林因將小籠裝鷄過多致悶斃數只由捕查見以其違章將朱拘入捕房當存洋五元保釋候訊 
　　電燈跌存○廣東路外灘二十號電燈昨午斷卜跌破由捕查見回訴捕房捕頭即飭電燈公司派匠赴往修固 
　　南針被竊○外大橋附近中國花園所置日晷表上之定南針被竊於昨由捕覔見回禀捕房捕頭諭飭中西包探偵緝 
　　竊鉄椅○江仁川竊取外灘花園内鉄椅圖逃被二百二十四號華捕查獲人贓一併拘入捕房捕頭以事屬甚微飭押乞丐所片時即釋 
　　竊縐紗○寗波路二百十二號居人前晚失竊白縐紗數疋於昨投報捕房捕頭飭探錢壽生往查 
[美租界]  
　　流氓獲案○流氓陳金如即小無錫日前與同黨翻砂阿才寗波蘭生等攫取李陳氏之金飾報緝在案昨經包探將陳獲解捕房押候究辦 
　　丐婦失女○丐婦徐月梅昨扭林少卿夫婦至捕房控被拐去七歳之女捕頭飭將沈夫婦分别拘押候查核辦 
　　貧婦自盡○蔡蘇氏住青雲里因貪不聊生昨以小刀自刎圖盡由同居報由捕房飭送醫院救濟 
　　水管爆烈○前日午後楊樹浦怡和紗廠　近地下之自來水管忽然爆裂經捕房傳知該公司飭匠修理 
　　口角吞烟○住居武昌路之葉李氏因與鄰婦口角潛吞生烟後經氏夫報捕飭送同仁院醫愈 
　　違章小便○某英人前晚在乔老匯路違章小便印捕向阻反被兇毆後經他捕帮同拘獲昨解英署請辦 
　　失竊控夥○舟山路八十三號肥皂廠西人昨因失竊金表等物將廠夥周寳榮徐三桂扭控捕房押候查核 
[法租界]  
　　密查烟館○法界各小烟聞限西十月一號先閉一半等情已誌前報現已逾限麥爾巡恐有陽奉隂違等情爰飭各捕房副捕頭在所管轄境内嚴加詳查有無違背功令私開情事核實詳報 
　　捉住淫婦○袁張氏前與傅劉氏楊小妹三人在東新橋葉祥生所開之小客棧内姦宿被本夫袁福泉偵知往拘張氏乘間脫逃當將劉氏小妹拘獲訊押在案兹經包探訪悉張氏匿跡之處當即禀明捕頭前往拘獲送入捕房奉飭押候解廨質訊核辦 
　　賖表不還○輪船水手陳某前向某鐘表舗賖去時表一枚不還價値當經舗主控請追緝在案前日適爲包探撞見立即拘入捕房押候解廨訊追 
　　重蹈覆轍○韓阿福前因犯案判押改過所釋出未久兹又行竊中西居居家什物購線緝獲送入捕房奉飭吊齊贓物再行解辦 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[江蘇諮議局議塲速記錄]  
　　初六日記 
　　書記長宣讀撫台議案 
　　三清查荒地案 
　　四十七號問清查荒地係指蘇屬言抑併指寗蘇兩屬答兼寗蘇兩屬十八號問荒地俱屬官地而議案中歸紳董清查將來清查之地係歸民用抑上之於官答墾荒係自治範圍内事關於官者官擔責任關於自治方面者則下級自治團體亦擔其責任 
　　九十九號言撫台提出此案是否爲勸農計抑爲國家升科計答爲勸農 
　　九十九號言爲勸農計應緩升科答面陳撫台 
　　十八號又言清查荒地之經費應歸國家擔任則清查不至虛設故現須先問遴選紳董是否但用其人抑連經費在内答此案現尚未能斷定後當籌選紳籌欵方法 
　　一百二十五號問官荒民荒之分别答照鎭江例曾經墾種有契有串而現爲荒地者名爲民荒本無契串者名爲官荒 
　　四聯合農會組織農林公司案 
　　五實行禁烟案 
　　四十四號問禁種土藥各省期限是否一律答部章係一律限期禁斷四十四號討論禁烟時應注意之點 
　　六推行印花稅案 
　　九十一號問行印花稅後其餘雜稅是否蠲免答國家稅則未定部章又未規定不能置議 
　　七更改釐金徵稅方法案 
　　撫委員陳述意見（另稿） 
　　十八號問理由書係對全部釐金而設意見書之結末專指洋數錢數關係若言徵收方法則當注意中飽議員審議時應議廣義釐金徵收方法抑但言洋數錢數之關係答整頓徵收方法及剔除中飽均係撫台之本意 
　　四十七號言議事章程無論對於何人提出議案均可討論今日撫台議案明言待議是質問之外其餘諮議局中之意見均可於審查會行之 
四十八號問研究　議案須先知其前之歷史釐金從前出入案卷在何處調查答可在財政局調查 
　　七十號言現因洋價過大故有此整頓之意譬如他日洋價跌小如何辦法答徵收用洋仍換銀送解並無甚上下 
　　八整頓契稅方法 
　　四十七號問前見議事會裁留稅契價議案是否决議答尚未决議 
　　九劃一度量權衡案 
　　十創辦共進會案 
　　初八日記 
　　議長布告以後議員對於議案有同一之意見須發表者統作爲修正案一提議督撫議案之不關財政法律者應如何審查 
　　甲淮揚水利議案 
　　議長言淮揚水利須有熟悉該地情形是否另委特别審查員 
　　五十四號言在外國律非但用委任當由議員自行擔任現在情形似以委任爲妥 
　　議長宣布淮揚水利特别審查員九人陳官彦張廷壽凌鴻壽馬士杰許鼎霖沙元炳張伯英葉　蔚夏寅官 
　　九十九號請議長宣示蘇屬中有素究水利者應共同審查 
　　五十四號言蘇屬有明白淮揚水利者可否使自任 
　　六十二號言淮水情形王化南爲熟悉議長言可加入 
　　四十七號言特别審查員是否專指淮揚水利而言議長答專指淮揚水利 
　　三十三號問淮揚水利案已由議長委任此後有特别事項可隨時由議長擇人擔任否議長答是此辦法 
　　四十七號贊成三十三號言特别審查與常任不同特别審查員係指一事言與一事相終始 
　　乙寗蕪鐵路案 
　　五十七號言寗蕪路案似可併入財政審查不必任特别員議長言昨日審查會决案請特别審查員 
　　五十四號問特交别何理由議長答當問昨日審查會員 
　　四十七號答審查分四科議案中如有在此四科之外乃有特别審查之設如以爲不成立之案亦是審查之結果故昨日審查會以無類可歸遂歸入特别項中 
　　五十七號言仍當歸入財政審查 
　　四十八號言五十七號所說歸入財政如調查公司欵項則可若接線問題則在商業交通問題不能歸入財政 
　　一百二號言鐵路宜選有工程交通專門學識者故宜另選特别調查員議長宣布委任鐵路特别審查員三人孫啓椿陶保晉楊廷棟四十八號言特别審查之時期如何規定水利鐵路荒地三項皆須離寗調查似與開會時期抵觸 
　　五十四號冐特别審查與事相終始始無抵觸 
　　四十七號言審查者議案之審查將來辦法非現在即决定不過對於督撫議案得以答復其贊成反對之意向而已二號二十八號等五人均贊成 
　　二十六號言鐵路工程三人似係不敷朱開甲工業甚有心得可否加入九十九號言審查議案不必求精深工藝者 
　　十八號言必有此知識方可審查 
　　四十七號言議塲當依議事細則除互選及議長委任不必另生推舉問 
 
 

Page 27

 
 
題 
　　議長宣布委任共進會特别審查員四人馬良孫寳書梁菼雷奮 
　　四十七號請求議長將督撫議案分析交財政若干條法律若干條特别審查若干條 
　　應交財政審查會審查事件 
　　一刷台交議限制銅元案二撫台交議補救州縣困難案三撫台交議改訂釐金徵收方法案四撫台交議清查荒地案 
　　應交法律審查會審查事件 
　　一制台交議調查戶口案（附寗屬各廳州縣調查戶口通則）二撫台交議度量權衡改制推行案 
　　應交財政法律審查會會同審查事件 
　　一撫台交議籌定地方自治經費案（附屬地方自治籌辦處擬定清查公欵公産辦法并表式及說明）二撫台交議實行印花稅方法案三撫台交議整頓稅契方法案 
　　議長宣布議員丁祖蔭議案丁君祖蔭陳述實行印花稅减輕田房契稅議案之理由（另稿） 
　　議長問此二條皆國家稅現交審查會抑當討論五十七號答撫台議案已有印花稅條似當併入財政審查會議長决定交審查會 
　　丁君乂陳述官膏專停止此膏捐議案之理由（另稿） 
　　四十七號問丁君提出此案係重在禁烟否丁答重禁烟 
　　四十七號又言旣重在禁烟則督議案中亦有此條亦可併入審查 
　　丁君乂陳南漕改折匀定公費議案之理由（另稿） 
　　五十七號問丁君所宣之理由是滞注重匀定公費丁君答是 
　　五十七號又言旣注重匀定公費督撫議案中亦有此條亦可併入審查　　九十九號言丁君案米價劃一寗蘇皆有爲難日概徵銀圓亦有不能劃一之處銀價圓價旣不能一律則此條亦不能通行 
　　四十八號言此案旣交審查會則今日不必討論丁君言南漕改折一案與方還相同請議長請方君還將南漕改折議案提前發表 
　　方君還遂陳述意見略南漕改折自同治年間爭論至今因徵解不能不用米恐京師人無食然現在交通已盛必無此慮又轉運不必由官商人民人均自能轉運斷無滯在一處之理故現在言改折實無弊可言此疑一破政府及漕運各官或當無可反對所擬辦法條文與丁君大率相同五號言方君之意重在南漕改折丁君之意重在匀定公費是否可併 
　　四號言大意相同方君用意亦屬節省運費 
　　議長言此案亦當歸入財政審查會 
　　金君陳述移積榖爲自治敎育經費改正名稱議案之理由（另稿）八十三號言積穀爲地方要項旣撥爲敎育自治經費則積穀無存水旱將無預備 
　　三十一號言金君所言積穀與從前之性質不同 
　　二十五號亦言積穀一項寗蘇兩屬又不相同蘇屬積穀實皆足額現又帶徵他項費用金君提議改正名稱實甚相宜將來審查會時寗蘇可分别言之（未完） 
　　今日因諮議局要件甚多小說暫停 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
