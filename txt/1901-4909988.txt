# 1901 - 33 - 4909988

 

Page 1

 
 
[解欵聲明] [  本館恊振所謹啓]  
　　浙西陸純伯諸君創設救濟善會普拯北省遇難官民法至良意至美也本館協振所辱承諉諈代收捐欵荷蒙海内善士慨解腰纏兹集得洋銀二百八十二元對開洋銀六枚銅質洋銀三十一元辟瘟丹一千錠已於前日掃數解往會中矣交兑肅此布陳伏維垂鑒 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[寓言] 接昨稿 
　　分鋪之設二十有幾道里廣遠消息不能靈通全賴主持分鋪之夥計相機行事務盡公忠乃其間或賢或不肖未能一律賢者固聚精會神忘寢廢食視公家之事甚於私圖其不肖者方且酣歌恒舞吐霧噴雲苟且顓頇徼幸無事其介乎賢不肖之間者又復性情執抝膠柱鼓瑟或畛域太分不顧全局種種私意貽誤事機當此重整規模全仗分鋪得力凡主持分鋪之夥務當一律遴派精勤公明通達大體之人以爲衆夥倡率然後興舉各事可以程功可以收效此爲疾之説也主人先世寛厚凡創業與共之人無小無大其子孫皆蒙豢養無所事事日久齒繁歲費金無算爲一大累分鋪旣多地叚廣闊保守貨物在在需人當時尙稱得力久之老弱羸疲無一可用一再裁汰尙歲糜金無算又一大累强鄰逼處每受侵凌欲禦外侮必購利器歲輸金無算又一大累此三者每歲所出不下數千萬而曾無絲毫之益擲黃金於虚牝此之謂也宜乘此時裁减撙節向所一槪豢養者宜示區别年五十以上不勝負戴及鱞寡廢疾者養如故其少壯可謀食者或授以事或稍給其貲使各事營生自食其力不但省糜費且可警游惰勵人才至保守貨物之人宜少不宜多宜更番不宜久戍少則易精多則難整更番則鋭久戍則老前此糜餉無算而無一足恃亦可見矣今宜痛加裁汰不但舊者當裁卽新者亦宜汰務使養一人得一人之用庶平時無虚糜之費臨事有足恃之人至於購器一事原屬可暫而不可常恃有可購之器而不復考求製造恃有可購之處而不知愛惜使用一旦不得購卽皇然失所恃愚則以不得購爲大幸也使從此考求製造愛惜使用每歲所省輸出之金不知幾許特非經手購器者所樂聞耳此食寡用舒之說也行此四道去其二蠧氣象當一新矣鋪其可以興復乎猶未也蓋有二秕當除焉何言二秕一曰捐納一曰抽釐必當停之罷之而後牌子可全新也難者曰捐納抽釐向因資本缺之不得已而出此當兹大創之後元氣一時難復入數短而出數增方且羅掘之不暇子欲塞舊有之利源絶自然之鉅欵豈不駭人聽聞乎曰此鴆酒也漏脯也人雖至渴不肯飲鴆酒以潤喉人雖極飢不肯食漏脯以充腹爲其有大毒也今以資本缺乏之故而開捐例凡欲充鋪夥者皆得納金以進一歲之中多至數百其人固良莠不齊彼其輸將恐後者豈皆毁家紓難者哉豈皆竭誠報効者哉蓋將以本圖利也以一本愽十利百利千萬利也夫借洋債之息重不過六七釐而此捐納之利乃十百千萬以償焉則曷不借洋債而停捐納也難者曰洋債之息自我借之必自我還之捐納之利無須取諸宮中也且子怪捐納之夥懷利而來卽非捐納之夥孰非爲利者哉曰捐納者上以是招下以是應者也吾不怪應捐者之圖利獨怪招捐者之失計也彼以爲此例一開旣得金以助資本之不足又得人以充任使而有餘似亦一舉而兩得焉不知祖宗創業自有鋪規凡入鋪執事者其人旣由學習而來其等皆由循序而進其初入者曰小學生三年有成則爲大學生由是試之以事或宜任外或宜居内久之克勤厥事職漸重而俸亦漸增進而上焉馴至爲鋪總要其人之可用與否在察之於始學之時騐之於任事之際此天下店鋪之通例也今也不察其人貿貿以進或憑言辭成因薦託旣任以事又不考騐何怪實心任事者之少而營私徇利者之多乎夫道之失爲弊見其弊而不救愚矣不救其弊而又增一弊吾不解其何故也此稿仍未畢明日再續登 
[簡員襄議]  
　　○英京倫敦來電云美國前因中外議和特派大員希東氏至京維持一切兹者美廷又命大臣洛稀奴氏航海至中國相助爲理俾和欵悉臻妥恊不致禍結兵連蓋亦修好睦鄰之美意也 
[擬傳回教]  
　　○廣州世説編云回民謀叛擾辭西省十數年前經左文襄統師出關痛加剿盪幾經歲月方慶敉平曾幾何時西省回民又有揭竿之患當此兩宮西幸陜省洊饑民不聊生已大可慮加以邊民不逞塗炭生靈環顧内外諸臣誰能如文襄之可寄專閫者按西北回民多至三十兆邇者某大國深恐一旦蠢動致勞中國興師乃慫恿士耳其王多派回教牧師前往傳教一以勸回民恪遵國法一以聨中土兩國之交而各國使臣咸謂此舉必無裨於事云 
[俄國兵籍]  
　　○英京倫敦來電云近年俄國因時事多艱迭次籌添兵額中有新兵二十二萬名在俄屬東邊召募蓋因圖占滿洲及中國東北方土地故特就地開招也 
[俄國軍費]  
　　○英京倫敦來電云西歴一千九百年俄國籌撥東方經費中有羅卜六千二百萬枚用於漠河及西伯理亞一帶然祗糧餉所需至於營中器械軍裝刻下尙未核計也 
[逆謀未戢]  
　　○廣州友人來信云逆犯康有爲梁啓超懼罪逃亡竄身異域倡設保皇勤皇等會恣其邪説哄誘海外良民一經悞入迷途卽難辭黨惡之罪兹聞梁逆又在新金山招人入會華商之被其蠱惑者大不乏人不識當軸諸巨公能設法殲除以弭隱患否也 
[嚴拿逆首]  
　　○漢口訪事友人云湖北候補縣丞沈克諴係湖南善化縣人號愚溪又號愚五自稱瀟湘漁太郎濳通康唐諸逆受統帶中國國會自立右軍僞職散放富有匪票謀爲不軌事發脱逃雖經湖廣總督張香濤制軍札飭所屬文武員弁嚴密查拿迄今日久仍未弋獲邇聞匿迹下江某處嘯聚醜類頗有死灰復燃之勢已由鄂省某某諸捕役前往擒拿矣 
[示免驚惶]  
　　○寗波訪事友人云日前鄞縣徐蓉齋大令發出告示一道其文曰爲出示曉諭事光緖二十六年 
 
 

Page 2

 
 
十二月初三日奉府憲高函開轉奉道憲誠函開准駐滬日本總領事小田切來電以本國兵船摩耶擬開往南洋約十二月初五六日可抵甯波懇卽照料一切等因當經電覆小田切總領事囑其轉致管帶官務須約束水手人等勿任登岸滋事並禀明撫憲在案除函達提督軍門外函請轉飭會營照料等因奉此除分函飛飭外函請查照一俟該兵船抵境卽會同營員妥爲照料彈壓並出示曉諭居民毋得驚惶生事等因奉此合亟出示曉諭爲此示仰合邑軍民諸色人等一體知悉爾等須知中日通商兵船往來係屬常事毋得驚惶疑懼致生事端其各凛遵毋違切切特示相彼小民當不復妄相猜測矣 
[猛以濟寛]  
　　廣州友人來信云國家定制刑官讞犯務必錄取口供而狡詐之徒輙極意熬刑堅不承認若竟故從輕縱未免貽患養癰寛以濟猛猛以濟寛是在賢有司之悉心斟酌耳日前南海縣裴大令因公赴西樵判斷何炳和一案其讞語曰盜風猖獗爲患閭閻本縣遍歴各鄉留心訪察屢與紳耆接談備悉鄉間匪徒之多且橫鄉民受害之慘且毒凡著匪積賊拿獲者十無一二焉幸而就獲到案亦未有不狡供者若必俟其認供而後懲辦則適墮其計窮年累月不能辦一匪矣昨日獲拿王駝背添陳亞喜二犯及前在佛山當塲拿獲打單匪首黎亞孔等均狡不認供特帶至鄉間詢諸各紳耆無不切齒痛恨謂此等匪徒搶刼數十年案積如山决不寃枉當將該犯等綑縛示以令箭及行刑之刀温顔曉諭若肯認供卽貸其一死彼皆始終不認可見至死不悟至死不認皆積匪也當卽懲辦在案此後本縣惟有遇案派人秘訪復面詢紳耆一人之言不足信詢諸一姓一姓之人不足憑証諸一鄉一鄉之言猶毁譽疑信叅半也考諸鄰鄉及局紳中之品望素著至公無私者則該犯之良歹善惡定矣再証以所搶所刼之案無論已報未報只要確有其事國人皆曰可殺則毅然殺之不爲枉若一犯僅作三五案者匪中所謂新馬皆　從寛典貸其一死凡本縣所謂就地正法及站斃者皆著名漏網十年二十年以搶刼淫掠爲生其犯案有不可以次數計者且經紳耆聨名指攻至再至三本縣放瞻殺之何疑何懼蓋粤省人情狥私保匪者多而挾嫌攻匪誣良爲盜者少卽間有一二人挾嫌妄攻而同鄉同族同局者萬不容其妄攻也此乃在鄉辦匪大槪情形并書寄署中帮審諸君子參核凡遇衆紳共攻屢攻之匪雖狡不認供亦不可輕縱也十一月二十四日判於蘿行墟普安同善局 
[甬試十一志]  
　　甯波訪事友人云本月初六日府尊高嶼卿太守考試鄞慈奉鎭文童四覆旋於初八日出案鄞縣前列爲張佑黼李漢庶蔡和鑑范玉森陳祖謨鮑士康張仁榮朱棠童巽榮傅祿淸袁壽籛江義均陳俊諤周崇鎬江義畊汪培經詹守純徐述垚李仁恩林光裕慈谿前列爲馮玉崑陸韶來朱鳳翧邵國椿董鑄畇魏友梅楊景　裘毓麟朱啓忻鄭蘭奉化前列爲王士杰李肇唐唐賡孫經陛李宗鑑沈濟川江起鯨張佐淸汪子祥周翊成鎭海前列爲蔣鏘高維崧鄭祖穆夏祖舜向道衍盛玉琨林鴻翥李厚堉唐良相王思藻至初十日太守以試事已竣排齊全副儀仗由校士館回轅 
[駐兵護獄]  
　　松江訪事友人云本年閏八月十九夜郡城南門外薛阿寶家被盜肆刼所失不貲報經婁縣主屈吉士大令會營履勘比捕嚴緝旋在滬上緝獲左得勝單友勝兩盜解歸訊實分别科以就在正法及斬監候罪名詳候省憲核示本月初四夜忽由副營撥派出兵士一哨至婁獄左近蕭王廟駐紥并派團練勇丁十名在獄左小屋中値宿初不解其何故後訪聞因管獄家丁在單盜處搜出名片若干紙皆以月字排行背面鈐有方廣寸餘之圖章詰知羣盜向在各處當勇汰革後分匿南門外一帶云云慮係哥老會匪羽黨恐釀事端據情入禀大令大　親詣城守營署商借部下兵丁輪流巡緝藉以杜漸防微或又謂有人在婁署前拾獲一匿名信函展而視之中有干涉單盜語事爲大令所聞故設兵防之然究不知孰非孰是也 
[獵禽釀命]  
　　漢口訪事友人云本月某日午前漢陽南門外有某甲者貿然至郊野獵禽　某氏婦姗姗而來槍聲砰然誤中要害登時血汚狼藉斷送芳魂屍屬聞信而來奔赴縣禀報縣主許以飭緝訊懲 
[甬江氣候]  
　　寗波訪事友人云自上月二十六日以後連日晝陰夜雨至本月初九初十日朔風凛冽氣候驟寒入夜更六出花飛幻出瓊瑤世界河水陡漲數尺幾與堤平 
[浙省官塲紀事]  
　　杭州訪事友人云正任錢塘縣調署仁和縣陳吉士大令希賢前在本省海防捐局捐升道員上月某日交卸仁和縣篆務卽呈請開缺過班旋在淸波門大街租定公館擇日遷移○委署上虞縣張申伯大令茂鏞交卸省垣學堂提調差後卽於本月初一日詣各憲轅禀辭赴越履任○西安縣缺現經藩司榮伯衡方伯詳請以新海防遇缺先大挑知縣胡東甫大令壽海補授寗海縣缺以新海防遇缺卽補知縣沈思齋大令惟賢請補武義縣缺以本班分缺先卽用知縣黃念屺大令福元請補已於本月初一日牌示轅門矣○上月二十日之夜武巡陳眞卿守戎巡至淸波門城下見一形跡可疑之人拘而搜之身畔藏有鐵條及斧鑿等物知爲偷兒帶回訊詰供認圖竊不諱遂於次日送縣究懲 
[鷺島寒雲]  
　　厦門訪事友人云本月初一日之晚三點鐘時突有盜匪二十餘人明火執械擁入户部街許茂才家劫去洋銀首飾等物約値二千七百餘金黎明投報厦門廳署廳尊張司馬帶同通班捕役親臨勘騐飭卽嚴拿○三井洋行淡水丸本向往來香港汕頭淡水等埠本月初一日由淡水駛至厦門口外金門洋面忽觸礁石船頭洞穿兩處幸中後艙無恙船中搭客二百餘人及水手人等遇救得生然貨物行李已漂没無存矣○日本臺灣銀行被竊鉅贓報經厦口廳張司馬勘騐後懸賞嚴拿在案兹悉此案係三井洋行杉板船水手串通外匪行竊當時拿獲甲乙丙三人帶回署中訊鞫供認不諱大約須從嚴懲治矣○厦門海面刦案迭出實于商務有碍刻由保商局禀請提道憲派撥利濟小輪船來往巡緝或者盜匪因此歛迹乎 
[鳩江塔影]  
　　蕪湖訪事友人云陰雨連綿檐溜不絶河水陡漲數尺上月二十八日之夜風雨尤猛上流急湍滔滔汨汨幾如倒瀉銀河一時桂檝蘭橈走錨斷練喧聲若雷侵晨視之兩岸驚濤已高一丈有奇問渡者咸有戒心是殆所謂冬行夏令乎○本月某日安慶省垣呂信孚銀號經理人洪某携洋銀一千二百元來此擬購洋由若干箱以愽利市抵蕪後僑寓高升棧一日至南順記問油價移時回客棧箱中朱提已失其半疑係棧中接客人某甲所竊奔赴蕪湖縣署禀請緝查縣主陳大令准之立卽飭差提甲研訊未知能璧返秦庭否也○本月初二日某船户由徽州府屬歙縣載紅蓮稻二百餘石至蕪湖帆飽風酣忽遇山洪大至水勢汨汨瞬息千里不及下椗致觸石礁　時沈没幸船中人均經鄰船救起免占滅頂之凶是日又有江北載豆船數艘行至關門洲亦觸礁傾覆時適風狂水急施救無從惟有徒呼負負而已語云陸　畏虎豹舟行畏蛟龍信然 
[茸城雪景]  
　　松江訪事友人云東北鄉車墩鎭煙户三五家市廛寥落近忽有梟匪刺舟其地支棚糾賭附近鄉人趨之若鶩雉盧之聲達旦不輟鄉人終歲勤動所獲有限一旦付之一擲恐難爲卒歲之謀安得賢有司移知營汛嚴以而逐之是亦爲小民造福之道也○本月初二日破曉時天氣驟寒雪花飄蕩旋復跳珠濺玉歴半晌卽止天時復轉而和暖目下居民疾病叢生小孩更患天花之症恐亦冬不藏陽之故也○前者楓涇鎭十八圖鄉民以接嬰堂董收買漲田徵取租籽羣起爲難併將汛弁鍾君綑縛毆辱事後紳董將爲首之王明昌等解赴婁縣署縣主 
 
 

Page 3

 
 
屈吉士大令升堂研訊分别笞責禁押旣而鍾君投訴叅署參將張華園叅戎派右哨蔣子述千戎馳往查察現聞此案已有人出爲排解大約可渙然冰釋矣○客有自東北鄉泗涇鎭來者談及彼處失火之後有陳某者深入醉鄉至夜深人靜時蹀　至中市橋堍失足傾跌頭觸於石腦破昏絶翌晨途人見而撫之已體冷於冰魂離軀殻矣隨由地甲歛資草草棺殮亦慘矣哉○月初某日滬上四信局合雇一划船開往杭嘉一帶道經泗涇鎭中市橋下風急浪疾風篷偃臥於水船遂傾覆幸舟子夙諳水性得卽泅登彼岸設法將船扣住而所載各物已半付東流矣○鹽捕中營管帶胡豐齋都戎前因所部勇丁在南門外巡鹽搆釁赴蘇面禀各憲堅辭差使各憲以都戎辦理緝私事務尙能得手温諭慰留本月初七夜都戎由省回松道出泗涇突與梟匪相遇其時除坐船外僅帶小艇一號匪見船少兵寡遽爾燃槍抗拒都戎急率同各勇狙伏還擊相持半晌有兩匪中槍墮水餘遂知難而退都戎不復追截揮令遄回部下有一勇受傷抵郡後卽延醫調治○邇日天氣和暖晴少雨多本月初八夜三鼓後滕六君忽然戾止扯絮搓綿漫天飛舞迨破曉殘鱗敗甲尙灑遍長空旋聞簷溜聲淙淙不絶天氣轉益温和 
[上海官塲紀事]  
　　昨晨江南提督兼自强軍統領李壽亭軍門因公過滬午前命駕詣道轅拜會前任蘇松太兵備道升署浙江巡撫余晉珊中丞及新任蘇松太兵備道兼江海關監督袁海觀觀察茗談良久旋興辭而出次第赴文武各衙門拜會至上海縣署時縣主汪瑤庭大令飭丁擋駕○日前福建提督學政檀斗生文宗璣由西安行在陛辭東下道經滬上小駐襜帷現聞定期本月十五日附豐順輪船赴閩接篆是以上海縣汪瑤庭大令已整備届時前往恭送矣○新任蘇松太兵備道兼江海關監督袁海觀觀察以道轅各護勇當差頗覺認眞爰於昨日賞給洋銀六十元以示鼓勵 
[示期慮囚]  
　　淫棍小百哥卽顧阿六小鹽金豆卽張杏寳强姦尹朱氏一案歴訊數堂迄未定讞新任蘇松太兵備道兼江海關監督袁海觀觀察查閲接管卷以爲似此罪大惡極務須盡法以懲爰定於本月十四日親提研鞫昨日午後札飭上海縣汪瑤庭大令傳齊刑招書役人等屇時到轅伺候 
[移送堂諭]  
　　前瑞典國領事柏固君控華商戴綏之欠銀經前任蘇松太兵備道蔡和甫觀察在天后宮會訊判斷旣而原告復控諸督縣兩江總督兼南洋通商大臣劉峴帥批飭升任道余晉珊中丞覆訊斷結兹由新任蘇松太兵備道袁海觀觀察將堂諭抄送愽易律師囑轉飭戴綏之家屬遵照辦理其堂諭云此案業於光緖二十四年十二月經蔡前道會訊斷結兹因原告不服又奉南洋大臣劉飭由本道再行覆訊兹於一千九百年十一月十九號卽光緖二十六年九月二十八日審訊陪審官瑞瑙總領事哈原告律師佑尼干被告律師愽易查此案在中國公堂審訊自應援照中國律例判斷原告瑞典柏領事控華商戴綏之欠銀憑單三紙内中緊要關鍵總以此單是否戴綏之與柏領事親自交易爲第一義又應查究此單是否中國銀行錢莊現票載有認票不認人字樣爲第二義今查原告此單旣非與被告親自交易所執乃係十年前逾期廢票單上又無銀行錢莊圖書戳記可以執認票不認人之例則被告戴綏之所稱不肯償銀應由原告將先收票之同甡錢莊另案控理核與本國律例相符所有瑞典國柏領事控華商戴綏之欠單三紙計銀一萬兩應仍遵蔡前道原斷毋庸置議控案撤銷此判又方積驊等禀批云查柏固持遠年廢票控追戴綏之欠欵一案經本道於九月十八日訊明堂諭撤銷現照會瑞典國總領事並行縣飭知據禀前情仰上海縣查案辦理仍候南洋大臣轉咨總理衙門銷案可也過期廢票三紙共載銀一萬兩現由縣申送到道據稱此項欠單早已理淸應將廢紙附卷查銷光緖二十六年十二月十一日 
[英后舉喪]  
　　昨日各國駐滬總領事及官紳商賈相約至英租界三馬路紅禮拜堂舉行哀唁英皇維多利亞之禮午前十一點鐘時新任蘇松太兵備道兼江海關監督袁海觀觀察提右營參將廖楚材叅戎英美租界公廨讞員張柄樞司馬同往吊奠滬上各國公署曁各洋行各銀行一律輟業閉門江海新關則僅辦公半日 
[限交賭棍]  
　　著名賭棍陳燮堂專以翻天印倒脱靴等技騙誘錢財紈袴少年往往入其殻中傾家喪命日前串通羽黨陳星元孫蘭軒徐少臣等以采辦軍火爲名向職員劉更新騙取金條鈔票所値不下二萬餘金事後劉洞燭其奸遣家丁許升投英美租界公廨控請訊追讞員張柄樞司馬准之飭提陳爕堂之子信甫錄取供詞押交乃父前晚升堂嚴比信甫供稱小的已信致家中大約父親不日可到滬矣求恩寛限司馬限十日内交案違干比究不貸 
[上海巡局紀事]  
　　前晚本邑南市小南門外沈森茂米鋪被賊穴壁而入竊去器物昨日鋪主開單投二十三七鋪巡防局報請緝查局員盛雨村二尹准之立飭汛捕往勘屬實限期緝獲人贓○前日南市秦長順雞鴨行主遣人扭送鴨販王阿九及羅某至二十三七鋪巡防局禀稱伊等强取鄭恩洪何振龍二人所購鷄鴨並將裝貨之船駛匿請卽訊懲局員邱友林二尹研訊之下判令將王掌頰五十下羅免責分别押候交到貨船再行訊奪 
[馬路工程局瑣案]  
　　前日周阿四顧阿四在南市新馬路中互相爭扭由七號巡街捕拘入捕房轉解馬路工程局總辦葉孟紀司馬升堂研訊周供小的係浙江寗波府屬某邑人向在租界中某行執御顧曾竊取源昌機器打米公司洋銀一百五十元被衆小流氓所知羣起而與之爲難誤疑小的通同一氣是以小的向之理論叩求鑒宥顧供小的在閘北源昌打米公司當車夫不敢竊銀求恩明鑒司馬著一併押候派差查明實在情由再行訊核○日前南市必得成票店主李自鈞私售他項彩票被三十六號三道頭華捕拘解馬路工程局總辦葉孟紀司馬訊知巓末判罰洋銀二百元前晚提案覆訊李供小的無力遵繳洋銀叩求恩斷司馬判令减罰洋銀六十元先繳三十元餘限本月二十八日繳淸李唯唯遵斷司馬遂交鄔某保去 
[英美租界公堂會訊案]  
　　英商通和洋行主控地販周文邦欠銀前經讞員張柄樞司馬研訊周求准交保出外理處旣而通和洋人復投案求追前日午後三點鐘時司馬會同英領事班德瑞君升堂研訊通和洋人訴請嚴追周供小的現在無力歸還僅有田九分七釐之單據三紙願交原告收執求限一禮拜繕呈租契司馬商之班君准如所請仍交原保人保出限一禮拜内理明違干未便○有恒洋行主金四美控林永祥擔保買辦陳鳳岐虧銀不理疉經讞員張司馬訊明限期賠繳前日午後復會同英領事班君研訊原告律師侯魯公聲請嚴追林供陳現雖脱逃尙有田單在洋人處作抵如肯交出小的願卽賠銀供畢復由費律師聲稱林所繕保單内載明保銀二千兩今陳所虧適符其數恐有不實應請查明帳目然後追賠司馬商之班君著將林仍交原保人保出俟兩造律師查明復訊 
[申報館恊振所經收陜西振捐十二月初一日至十二月初十日止第三十七次淸單]  
　　十二月初一日六泉林求妻生產平安洋十元○初二日通州林昌來無名氏對洋一元陳光榮節酒席資移助洋六十元○初三日無名氏銅洋一元三角○初四日無名氏銅洋一元寗波全盛來朱精士洋二元金華恊泰森來盧蘭蓀洋四元壽萱主人洋二元有心無力人洋二元無名氏洋二元○初五日海源莊銅洋二元三角四安林仁記來汪余氏積針黹資洋四元○初七日四明李四作堂爲次子三旬折酒席龍洋十一元花洋九元三官求關煞開通花洋一元○初八日無名氏洋一元七角五分○初九日全昌仁來京口周先魁洋一元無名氏銅洋三元無名氏銅洋一元○初十日椿生氏完願洋五元無名氏銅洋一元同里恊大來徐宅求小女　口洋二元以上總共收洋一百零七元二角五分花洋十元銅洋九元六角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[集欵製泥]  
　　廣州訪事人來函云西人所製四門德泥近來華人每喜用之以故連年運至中國者甚夥前任新加坡等處總領事張　士觀察亟欲挽回利權集得洋銀六十萬元創設公司購機製造當經禀請前兩廣總督李爵相批示曰據禀設立公司購置機器仿製四門德沁及紅磚瓦筒等件爲地方興利要端議請專利十五年等情應准照辦理仰布政司善後局商務局先行立案並移行各巡道通飭所屬地方一體遵照俟試辦有效再行詳請具奏仍候分咨東西撫部院查照一體飭遵等因現聞觀察已查得三水縣境河口所出之泥頗爲合用已擬在是處購地建廠擇日興工矣 
[爭請認餉]  
　　廣州訪事人來函云日前有商人赴善後局禀請承辦小闈姓公司餉項自願加倍收繳局憲以宏豐公司認繳在前諭令該公司遵照酌加俾免撤退乃商人盧華富祗肯加銀二十萬兩現在局憲尙未核定而恒安巨和兩當商人周廷珍何桂芬崇德匯源兩當商人周仁德何桂芳福來公司商人陳榮標黃志成復各備銀劵章程具禀局中請准認繳局憲示期上月二十六日未刻各携票號或本地殷實銀號憑單呈騐聽候傳詢勿得空言敷衍若無切實銀號憑單毋庸前來嘗試 
[瘐斃可憐]  
　　江北某邑人葉二仔周阿小陳榮林錢得勝曾於今春爭充運米工頭在外虹口招商局北棧碼頭糾衆互毆界某副捕頭聞之一併拘入捕房押候轉解公堂禀請訊辦旋經前讞員翁笠漁直刺判令管押捕房一年近忽患病送往四格脱路工　局病房醫治昨日相繼倒斃捕頭令本圖地保知照家屬前來備棺成殮 
[上海縣署瑣案]  
　　西門巡防局員某君函送蕭阿林李阿慶蕭氏男婦三名口到縣前晚縣主汪瑤庭大令升堂研訊　　　供小的　蘇州人挈妻某氏至下海浦貨屋而居小的每日出門工作妻子則傭於某紡紗局今年八月某日小的因事回蘇迨來滬妻子已不知何往　　知與西門張姓家車夫李阿慶姘識今得相遇扭送巡局飭送案下叩乞究懲蕭氏供小婦人本夫陸照大現在鄉間前被蕭阿林誘　來　　
楊樹浦八月某日蕭阿林回里後小婦人不能度日由薦頭某姓薦至西門外張姓家傭工近日被蕭尋獲誣指與李阿慶姘識叩求鑒　李　　供小的係江北某邑人此事實不知情大令將蕭阿林從寛斥釋蕭氏申斥一番發交官媒收管候移傳本夫到堂具領李阿　無干　　○　　祥控俞　桂欠銀前晚縣主汪大令升堂研訊吳國祥供俞欠洋銀三百元兹願讓去利息一半叩求追給俞　桂供小的有房屋一所現已　　陸姓其價尚未找淸且有沈紹生者曾欠小的洋銀二百元吳姓本利請候收欵歸淸沈紹生供小的曾借俞洋銀由施莊二人　手前已　　　無蒂欠王振修供俞賣屋與陸姓由小的爲中應找洋銀二百元因被控告故未找淸大令一併斥退聽候提齋案中人再行訊　○　　　　　界公廨讞員張柄樞司馬飭捕拘獲江湖惡丐小蟹卽蘇阿如移送到縣前晚縣主汪大令飭提研訊供稱孟金定沈義心兩案小的均不　　　平時並未行兇叩求明察大令曰本縣訪明爾係著名惡棍今不招認未便從寛遂飭發改過所禁押三年期滿核奪 
[英美租界公堂瑣案]  
　　小工頭余有萬與匡連順等因爭先起貨挾有夙嫌前日匡以余訛詐等情投捕房聲訴捕頭令某包探拘　公堂禀請讞員張柄樞司馬訊辦司馬諭令交人保釋昨日匡又糾集韋鵬飛陳高子等人擁至余家將器物擊毁余卽報諸捕房捕頭派包　　仁初拘案小工董事李榮奎歴訴前情陳供前者曾有工人失足墮入浦中是以余至匡家理論並無别情韋供稱余因爭奪生意挾嫌誣指叩求　察司馬商之梅繙譯著將兩造一併交與董事理處限一點鐘時理明禀復逾時董事卽　兩造投案訴稱刻已理明以後各自　生兩不相　　陳擊毁物件之事與余無干尙求訊斷司馬飭各具安分切結呈案隨將陳責二百板以儆○嚴阿大王愛卿串同楊友才王　春　阿四等人　取招商局棧内洋布一箱囑劉阿大携赴海門質錢使用旋經包探張阿五倪順泉查獲解案　究嚴等彼此　　不承司馬判令各管押　　　年○著名賭匪孫韻甫串同周阿才以賣地爲名騙取沈栢卿洋銀六百元旣而沈悟其奸計投報捕房前日經包探趙銀河拘周解案司馬　　回捕房候提孫復訊昨晨沈投案訴稱孫有地二畝五分坐落八仙橋左近小的前往看過後言明每畝洋錢五百元先付六百元餘候立契　　詎料孫避匿不見前日路遇向之詰問突有周阿才者稱係包探將孫帶去是以扭周至案求究周狡不承認司馬諭令發回捕房押交　　　　訊○積賊葉阿二屢次犯案遞解兹又濳來經某包探拘案請究司馬判責二百板再行遞解回籍○舊貨攤主楊　全收買西人所失皮　一枚經包探李四春拘解請究楊供此袋小的向小江北買來計洋銀七角求鑒司馬諭令帶回房捕押候查明再訊○梁阿生竊取某西　家　時　三枚金練一條經包探張寳成拘獲解送公堂禀請訊究司馬判責三百板管押捕房半年　 
[法租界捕房瑣案]  
　　蘇廷翰控林三和皮絲烟店主林培禧欠銀一千餘兩經讞員杜枝園大令訊供押追昨日蘇投案訴稱此事現由林某出爲調處先還銀三百兩餘待明年按期拔付求准交人保出大令准之○積竊劉阿二在江寛輪船行竊帪箱報捕查獲迭經大令訊候押候嚴比昨日提案覆訊劉狡展不承大令命重責二百板候再比追○工部局垃圾夫沈福祥及名錫根者帮同縫工陶阿二毆傷任昌榮控　　大令訊供管押昨日陶扭獲錫根送案大令略加詰究判責錫根二百板沈五百板押候過堂質訊核辦○偷兒陳長根經包探拘請大令訊供押候枷號昨日著提至案下枷號十日期滿責釋○偷兒陳阿四王阿錫董學光童吉禮均經包探拘請大令訊明押候分别懲治昨日笞責一百板然後釋出○流氓楊桂生向烟鴇張沈氏藉端訛詐控經大令訊明昨日命提到案笞責一百板然後斥釋 
[美租界捕房紀事]  
　　前晚積竊朱仁福王阿金手持鐵器鑿壤西華德路永吉里某姓家之壁意　蛇行而入脚篋　　　爲四百三十九號巡街捕所見一併拘入捕房捕頭令押候解送公堂禀請讞員張柄樞司馬訊辦○前月之杪甬人戚春甫之妻某氏串同不知姓之崇　　人三郎者誘拐比鄰王阿金之女月英販賣他鄉毫無蹝跡近日王向戚理論并投捕房申訴情由捕頭令包探劉阿炳將氏及三郎拘入　　　解公堂禀請究辦 
[姑蘇官報]  
　　十二月初三日通判吳光煜禀知奉委赴新陽勸賑捐差卽辭知縣　鎭山由錢江來　　　禀知委赴太鎭公幹卽辭李　　由太　州　公　　　　府經歴張蘭芬由雪鴈橋釐卡專丁來省　謝一年期滿比較有盈奉飭留辦正任丹徒縣主蓮張煥文禀謝奉飭回任卽辭管帶飛划左　叅將徐　　辭赴　　各　　　初四日知縣徐淸鎭請假五天初五日乙未翰林陳柟丙戍翰林沈曾桐均由滬來巡檢朱世宣禀謝飭知廿五年分冬防宋内　給予勞　班前先　署一次記功一次　　六日同知許鑫由滬公幹回樊炳煦禀知奉飭辦理上海綢捐南局年滿銷差回省知縣寳鎭山禀謝奉委接辦丹　沙洲事家　　赴送和七日知府　　　出　各　卡　金壇縣訓導魏渤俸滿騐看來省 
[維揚官報]  
　　十一月二十五日楊鹺尹定斌禀奉棧委淮鹽分棧差葉鹺尹祖叅辭回四浦杜分轉際辰禀知到局二十六日　利塲陳　　　　二十七日　分轉耀忠由淮北差次來永豐壩盛分轉抵揚公幹二十八日劉通守人僑抵揚公幹二十九日汪鹺尹　端辭回差次　南批　江　尹　年　　　十二月初一日委署栟茶塲吳鹺尹元惠禀知赴任 
 
 
 

Page 10

 
 
   
 
