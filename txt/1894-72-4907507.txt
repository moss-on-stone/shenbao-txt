# 1894 - 72 - 4907507

 

Page 1

 
 
[續印二十四史出售] [  圖書集成局啓]  
　　本局續印二十四史校對精詳字跡淸晣紙色亦極潔淨洵爲鄴架中必不可少之書每部連箱子三隻定價洋五十六元有欲上下千古淹貫三長者請移玉申報館帳房購取可也此布 
[蒐求大淸一統志] [  圖書集成局啓]  
　　大淸一統志一書嚢括古今搜羅宏富本局擬蒐求原本重付手民諸君子藏有四百廿卷或五百卷者如蒙割愛當不惜善價以沽或俟印成後璧返原書酌量酬答或與本局合股同印以廣流傳本局一聽尊裁不膠成見世有具鄴架曹倉之富者幸毋金玉爾音也手此佈陳惟祈雅鑒 
[新印温病條辨] [  圖書集成局代啓]  
　　温病條辨一書爲淮陰吳鞠通先生所著條分縷析精括詳明誠岐黃家所必讀者也本局用新式鉛字排印刻已告竣寄語杏林橘井中人尙其家置一編以供揣摩之助乎訂成四本每部碼洋六角欲購者速至蘇申掃葉山房江左書林及各外埠購取可也 
[閱本報記德政流芳事直書與客問答語以諷有牧民之責者]  
　　浙江訪事人云每逢鄉試之年向有當官名目自商賈以迄工匠皆須承値闈差而所支之銀大半歸執事人之私槖崧振帥廉得其情於去歲恩科特派仁錢兩縣總理采買之事諸物悉照市價工匠辛資亦不尅减支發銀兩均責之兩縣帳房工商咸受其恩因於闈後特製萬名傘德政牌送入撫轅中丞力却不受曰此等事皆本部院所應爲未足云德政也若經收受豈非藉此沽名乎各業深爲銘感輙思報之現知中丞靈柩不日發引擬設筵公祭復集資在下馬頭大街建一方亭勒石銘勳以垂不朽此本月初九日申報中語也有客見之咨嗟太息曰甚矣哉中丞德惠之入人者深也何天之不佑我浙民而遽奪此萬家生佛也夫今之在上者我見之矣日在黃綢被裏放衙妻妾列於前案牘𢇮諸架日行公事漫不經心每進一詞必累月經年而後批示旣批示而望其傳訊則又遙遙無期偶一高坐堂皇則黑曰不分任情判斷一任小民呼籲置之不見不聞洎乎瓜代之時則向之出入官衙承其顏色者咸曰此好官也此好官也於是邀約各業鳩集金貲製成德政之牌萬民之傘衣冠鼓吹送至公堂甚且撦撏陳言摭拾故事去思之頌大書特書問以官果有何恩德及人則彼曰不知也此亦曰不知也不過故事奉行一若非此不足以盡交誼耳我獨不解貴館秉董狐之筆洋洋灑灑素以公道見信於人而於此等事必故爲之揚厲鋪張登諸報牘至官之朘民肥已者臨去時人或以紙錢餽送或渾身縞素隨輿後哀啼甚且出城時有人以糞汁自城頭淋下種種惡狀閒或有之而貴館獨默爾不言豈以人皆惡直喜諛故爲是逢迎摩揣乎且每讀貴報有似刻板文章於大員壽辰則曰屬員所送壽儀一概璧謝淸風亮節可見一斑於紳士送德政牌萬民傘則曰謙讓再三而後受歴經披閱幾於千首雷同抑獨何歟則應之曰此非摩揣逢迎也亦非刻板文章也特反言之以使之愧亦古者主文譎諫之流也彼送德政牌萬民傘者果其不欲受則直如崧振帥之堅却不受可耳若夫謙讓再三則當謙讓之時早有欲受之意逆料紳董必不肯携之回去故落得謙讓以示虚衷壽儀則屬下盡情獻媚且羅列金玉錦繡骨董書畫以冀上官之賞收所謂一概璧辭者特璧辭下屬所獻金貲本館蓋不忍明言故學作東方之隠語耳且子以收受萬民傘德政牌爲詫異亦知更有詫異於此者乎嘗聞昔有一佐貳將赴任辭别上臺上臺勉以淸廉自勵切勿自便私圖佐貳半跪陳詞曰卑職斷不破費民間一文錢前年在某任交卸時卽萬民傘德政牌亦皆卑職捐廉自製一時傳爲笑談今之有司其淸廉更有過此者往往以民間鳩工礲石鐫刊去思碑爲過費乃暗中授意紳士將文書成屏幅以便懸諸廳事中至於冥鏹紙錢亦皆民間出錢購買白白消受不免勞民傷財乃别出良謀使人無從致送夫如是始得上游之器重紳士之稱揚猾吏頌爲好官惡棍感其福庇若崧振帥者自鳴耿介侃侃而談力却人情皎然不污在工商固感其德矣其如猾吏之怨咨交作惡棍之詛咒難堪何抑又聞之官吏不准收受民間財物犯者上司當列之彈章萬民傘德政牌雖非財亦物也故昔年厦門某司馬以此事經人控告道憲特出示援引律例張貼通衢則今之記諸報章雖非獻媚貢諛而已彰官吏之違犯律例本報過矣本報過矣客啞然以笑一揖興辭爰筆其問答之語於報端時百花生日前二日也 
[西電彚譯]  
　　初十日倫敦來電云法國預籌本年國用尙少英金六百萬磅又云阿那基斯忒黨中人某甲身藏炸藥匿跡巴黎斯一日悮碰於門藥性猝發致全身碎如虀粉又云英國大銀行中有一梅姓辦公人虧空行中金二十五萬磅其半放債難收半係買空賣空所致 
[印報譯登]  
　　印度日報云外洋電述意大利今年所籌國欵虧短法銀七十七兆勿郎克因此各貨俱擬加捐又云倫敦阿那基斯忒黨中有一人病斃同黨擬盛行喪禮各日報館執筆人聞之皆言官長理應阻止官乃派巡捕多名爲之彈壓並諭一切减省不准過事鋪張届時不入黨之人咸以穢物擲於柩上又云巴黎斯巡捕查禁阿那基斯忒黨甚爲嚴密 
[西報論銀價]  
　　近時金價高昻銀價低賤觀時勢者多疑銀根永無直起色惟温哥華某西報著有論說所言銀員情形則又不然據言中國銀元流通每人約須一元八毫之譜而印度每人約須三員四毫四仙此皆係目下估計之數倘再遲十年人民生息日繁則須銀愈多卽中國計之亦將須銀一萬零四百兆員方可流通敷用至於印度則須銀七千八百兆員方可敷用以此計之卽目下而言若天下各國每年合共出銀二百兆員亦須九十一年之久方可得銀以敷中印兩國人民之用然則銀根必有起争可操劵而待開採銀礦者可不於此加意哉至於金錢價値現雖貴重實則一時之事久則不然蓋各國旣以金貴病商爲憂而目覩中印兩國通用銀元利便民間將不數年卽尤而效之攺用銀員則金旣停滯而價値亦賤矣該報所言如是錄之以質諸好談時務者 
[戟轅紀事]  
　　李傳相功高社稷績著旂常入贊綸扉出膺疆寄督直二十餘年兼充北洋欽差大臣内安外攘爲國家之柱石前以戡亂功錫封伯爵屢邀異數晉秩太傳賞用紫繮今春復播恩綸賞戴本眼花翎恩禮之隆廻逾常格凡隷帡幪者一聞喜信無不趨轅叩賀戟門以外車馬如雲薄海聞之同深豔羡○傳相爲北洋欽差大臣辦理交涉事宜例於新正邀請西賓宴飲藉以通忱悃而示懐柔新正十七日仍循舊例在紫竹林水師營務處式宴嘉賓冠裳則遍集中西珍錯則紛陳南北堂下兼奏西樂侑觴比月上梅梢賓主始盡歡而散 
 
 

Page 2

 
 
[查案風傳]  
　　湖北巡撫譚敬甫中丞奉諭赴蜀查辦事件此已疊紀前報兹聞中丞抵省後令地方官傳辦供給等役概行豁免事事核實聞原奏内有飭查劉仲良制軍資財一節譚中丞一日徑往號商恊同慶蔚豐厚等處索取往來帳簿將制軍存兌銀數逐一查閱俟有確數再行入告又聞川中查辦之案尙多現在建南道張藹卿觀察已摘去頂戴其他著名州縣李玉宣國璋商培谷孫若鈞等四員亦一律撤任調往成都候訊又聞此案將次辦竣中丞於本月初六日由蜀起節大約三月初旬卽可抵卾矣 
[關道履新]  
　　新署常鎭通海道蔡和甫觀察鈞日前由蘇過鎭赴金　謁見劉制軍已紀前報兹悉觀察於初八日午刻自省起節乘坐滿江紅船用普濟小火輪拖帶順流而下卽於是日薄暮駛抵鎭江舟泊義渡碼頭先一日丹徒縣王伯芳大令預飭辦差人等將碼頭掃除潔凈懸燈結彩陳設輝煌寳蓋山新兵水陸各營知憲駕旣臨立卽出隊迎接旗幟如雲砲聲震地俄而在城文武各員均往迎迓觀察接見之下略談數語旋卽命駕登岸端坐緑呢大轎前導有戈什哈數名頂馬一員迤邐過大馬路詣洋浮橋在佛照樓客棧暫駐　帷筮吉初十日辰時接印所有衙内鋪墊各物及銜牌儀仗早已購辦齊全道署内外鏤金錯采氣象一新是日天甫黎明觀察自行臺乘輿排齊全副執事呵殿而來先祭儀門繼入簽押房小憇穿朝衣朝冠緩步而出恭設香案望闕行三跪九叩禮更換公服升坐大堂啓用關防其時書吏胥役衣冠整肅鵠立兩旁以次叩賀禮畢退入花廳接見印委各員是日轅門内外冠蓋輿馬夾道駢闐民間老幼來觀者更不可以數計觀察眷屬至三點鐘時始聨輿入城云 
[署臬行程]  
　　調署江蘇臬司正任常鎭通海道黃幼農廉訪於本月初十日交卸道篆卽於午刻起程先期赴文武各衙門辭行届時本衙書吏差役排設香案酌酒餞行燃放鞭爆以數萬計廉訪排齊全副儀仗命駕出轅由堰頭等至小閘口綿長數里大小各鋪户紛紛燃放花爆紳士沿途祖餞者計有四五起廉訪謙遜不遑降輿徒步至荷花塘碼頭登舟時英國領事博君諾德曁稅務司等官已在江濵鵠候殷勤握手離歌三疊别緖千重寅僚各員又至舟中話别廉訪一一慰勞少頃客散卽命解纜用飛濤小火輪拖引座船進丹徒口由内河逕赴姑蘇瀕行時岸上鼓樂大作新兵城守各營勇丁均在碼頭排列隊伍旌旗耀日劍戟凝霜槍砲之聲隆隆不絶 
[白下談資]  
　　金陵保甲局稽查匪人不遺餘力每夜督勇巡街必至曙色微明方回局休息前數夜行至四象橋見黑暗之中似有人影作趨避之狀持燈往尋忽有二人竭力狂奔局勇知非善類追之益力越大小巷四五條突至一處栅欄嚴閉鎖鑰儼然賊正中猱升木意欲從上躍下乃離地甫二三尺而追者已至扭住髪辫各以繩練縳之押解總局次日訊供係著名竊賊一爲李小二一爲沈阿狗屢次犯案棒瘡猶新問是夜欲竊誰家堅不吐實威以大刑方供稱候補道某公館積有巨貲且出差在外家丁無多容易下手方擬穴墻而入少有所得便攺行爲善不料天網恢恢卽被弋獲求恩開釋從此自新發審委員因竊案未成亦欲從輕發落各笞五百板予以重枷交地甲帶領遊街示衆俟枷滿之日刺字釋放○省垣各橋損壞已久水涸之時往往有人在河下竊取磗石大洞小穴如蜂窩然現爲督辦省河橋工胡觀察所聞一面飭勇巡緝一面札上元江甯二縣出示嚴禁嗣後如有竊取磗石者從重懲辦買主知情與之同罪仰河快沿河曉諭俾居民一體知悉毋蹈故轍○武定橋某茶肆日則石泉槐火招引盧同陸羽晚則有蘇崑生柳敬亭一輩撃鼓說書舌粲蓮花手敲檀板足令聞者時而撫掌時而沾襟不知悲喜之交集二月初七日晚炊後甲乙二人相約而至入座傾耳神不外馳此時塲上正說三國演義形容關張之忠馬趙之勇先主之雄才大略凛凛然有生氣忽旁坐二機匠俚語村言互相嘲笑蛙鳴犬吠聒聒不休旁人惡其攪亂也呵止之少頃而吃吃之聲又作甲乙大怒以惡語相加機匠亦不甘居人下始而舌劍唇鎗此攻彼撃繼則拳足交下風雨驟鳴良久始經人解散一機匠額破血流衣袂皆赤憤憤然欲赴縣呼寃經同類四五人力勸乃止緣江寗縣趙小舫大令最惡機匠凡遇此輩到案概以鞭達從事恐愈欲伸寃而寃愈不可伸矣故勸甲乙用鞭爆服禮了事街析三鳴紛然獸散茶博士檢點茗具損壞頗多惟棳拾碎磁自呼晦氣而已 
[歐西雜俎]  
　　英京電音言英皇特宴宰臣杞辣士端於雲梳宮所以重養賢之禮也當大臣院聚會時杞公曾面奏皇前力求開缺並將辭職原由盡情禀訴如李密陳情表令人不忍卒讀皇知其意已决不能挽留遂俯如所奏從此解組榮歸優游林下當無復出山之想矣同日電言英皇因杞公告辭特著勞士巴利爵臣挑選能員俾充在廷諸臣之職○新嘉坡西報言距叻三十餘里有山焉中植古樹一株大有數圍高可參天蓋百餘年物也上月十一日下午四點鐘後天色陡變雨驟風狂忽聞霹靈一聲隆隆震耳居人聞而失措未幾天色開霽喧傳山中古樹已爲豐隆君摧倒一時聞而往觀者數百人果見樹已橫臥山中樹腹中空有癩蝦暯一頭其大異常爲雷殛斃目尙閃閃有光居民咸謂此物成精將爲人害故犯雷刼然耶否耶○倫敦電音言意國宰臣祈理士卑當議院闢門聚會時歴論意國時事慷慨激昻聽者爲之動色且謂施利士海島土已之亂實因奸宄之徒與法國串謀故瞻敢爲此窺其肇亂之由實欲煽動干戈誘激俄國出爲戎首擾亂歐洲大局然後從中設謀使意國將施士利島之一口岸割畀俄人也○電音又言施士利島之居民原欲定期於西歴二月中起事約齊各路之人同時並舉與官軍爲難幸有意廷探知風聲早爲之備匪徒知機謀洩露徒勞無功遂不敢輕舉妄動　印度電音言印廷現擬抽收各項貨物入口稅餉卽銀條一物亦作貨物論凡入口之貨每値銀一百元抽稅五元惟棉紗所造之物及棉紗諸貨則從寛豁免○西班牙國現以駐紥南洋飛獵邊士海道之水師兵力甚薄未足以敷調遣現派新丹理奴砲船東來以資鎭守 
[名花難護]  
　　鎭江訪事人云莊三梅校書嬌艷絶倫名冠香國雖花開棟子已吹殘廿四番風而一笑嫣然猶足迷陽城而惑下蔡時或籠鮫綃帊衣淺碧衫雲髻半偏小立碧桃花下見之者幾疑爲天台仙子離玉洞而賺劉郎也家在叅署之西王謝名流金張右族尋芳至此遙見馬纓一樹卽知此中有人往往洞入迷杳揮千金如土芥新正時節佳客如雲有癖嗜花骨頭者借鸚鵡之簾櫳設雉盧之戲具明瓊雙陸互較輪贏事爲丹徒縣王大令所聞於上月十九日飭陶少尉往查至則並不叩扉躡足以聽微聞屋内呼么喝六意興甚豪自壁𨻶窺之則燈燭輝煌貂冠滿座雛婢伺於側妖姫列於前桌上金貲高如山積乃揮令破門而入拿獲二賭徒以黑索繋之連賭具帶回縣署適大令欲赴省垣賀歲遂將此案暫擱數天迨由蘇回卽於本月初二日升坐二堂飭提二賭徒研訊二賭徒叩首若崩角供稱實係初犯被三梅勾引至家供畢俯首求恩觳觫如牛之就屠肆大令飭各笞五百板暫收自新所一面飭役密拿三梅三梅恐受官刑潛避入叅署中求叅戎夫人爲之保護夫人見共花容慘　宛轉悲啼意良惻然暫留在署大令闻禀怒髪衝冠立詣黃堂向彦太守禀陳一切旋飭役持帖赴叅署拘提夫人知事不諧向三梅慰以好言交役帶至府署太守飭大令從嚴懲辦大令遂於初三日提案研詰判令掌頰一百下鞭背三百下發收外所交官媒看管待養息數日尙須鞭責荷枷嘻禁革澆風固宜爾爾而有情人見此不免傷心慘目嘆良有司之斫柳摧花矣或曰當少尉往拘時三梅出口傷人語銛於刃少尉歸而禀曰故爲此雷厲風行云 
[謀斃親夫]  
　　寍波江東張斌橋某脚夫之婦淫蕩性成早與該處地保夥陸阿五通姦而某猶昏昏如在睡萝中由是淫婦姦夫愈無忌懌一日被某覬破姦情婦知事已敗露遂有謀害親夫之意是夜將砒霜裏入湯團中待菷砧歸家殷勤獻上某甫食一枚覺其味甚苦擲箸不食婦强使加餐又食二枚决意不食尙剩數枚膝下嬌兒饞涎欲滳婦恐毒害遂將陽團傾入河中某之嬸氏覩此情形心已懐疑次早見某七孔流 
 
 

Page 3

 
 
血而死遂赴甬東分司署控告迨巡檢劉少尹飭差往提而婦已逃遁無蹤僅提姦夫陸阿五移送鄞縣適楊大令因事公出尙未回署遂將陸管押聽候騐屍訊究案關倫紀想大令必當反覆推求以雪覆盆之冤也 
[封姨肆虐]  
　　楊城天寍門外北行里許有古刹焉琳官梵宇廟貌莊嚴近於寺後𨻶地添造箸殿三楹月斧雲斤興工已久擇於上月某日竪柱上樑方謂經之營之不日成之此後士女游觀又添一名勝之地詎料某夜陡起狂風飛沙走石幾同虎嘯龍吟寺中人正化莊生之蝶忽聞砉然一聲搖山撼岳急起視之蓋新上之樑爲虱搖撼遽爾下墜鬥笋處已折爲兩載幸深夜無人未遭傷損若白晝工匠雲集則有不堪設想者謂非不幸中之大幸耶 
[觀劇受傷]  
　　揚城南河下江西會館對門有戲臺一座謂之外臺畫棟飛雲珠簾捲雨每遇春秋佳日必招梨園子弟演戲數日以答神庥並聽人觀看以示同樂之意本届特招陸八小班登臺開演氍毺貼地袍笏登場鑼鼓喧闐歌喉嘹喨其脚色皆十餘齡幼童身材長短都歸一律一時遠近哄傳緑女紅男相率來游爭欲一擴眼界臺以下惟見萬頭攢動而已有某少婦手抱嬰兒欣然前往甫至廊下爲衆所擠婦不覺將手一鬆抱中兒已墜於地婦一時心慌意亂急以身覆兒意在庇護不料人如潮湧致母子俱受損傷嗣爲强有力者扶掖使起倩人送回其家不識呱呱者可能無恙否又月前馬市口鞋店失愼街鄰幸保平安特於日前在地官第火星廟演戲酬神有一十七歲男孩被人擠軋登時口吐鮮血當經人舁送回家僅有奄奄一息語云三塲勿入覩此不益信哉 
[老嫗尋子]  
　　泰州人嚴達先年已弱冠向在東臺樊家巷某布莊爲夥忽於去臘悄然出門不知去和迄今多日影響毫無現由其老母至二分明月中尋訪逢人輙哀哀泣訴並云老身别無親人僅此一子倘無消息老身亦斷不獨存聞者皆爲之酸鼻山之㒹耶水之溪耶盍歸乎來俾慰倚閭之望耶 
[命案續述]  
　　前報紀蘇紀蘇州橫塘之西管家村出一開膛破肚命案經吳縣凌敬之大令於上月二十八日午後帶同刑件人等臨塲相騐仵作如法騐視一一唱報大令親視無訛飭卽塡明屍格著該處地甲報由善堂備棺成殮插標待認一面令差捕等訪緝兇手務獲究辦死者旣不可復生凶手尙未弋獲無從訊番情形惟據道路傳言死者係成衣匠向在城内爲人縫級與鄉婦某氏有染海誓山盟情同膠漆嗣婦又與某甲往來頗有得新厭故之意是夜忽被撞破相角之餘死者力不能敵竟遭慘斃傳聞如是未知確否所可慨者死者並無親屬故事後未聞有禀請追究者一 
[彜陵艣唱]  
　　宜昌水師統領樊軍門前此赴省於下正月廿七日坐昌和輪船回宜東湖縣周明府於廿九日坐快利輪船回宜○上上月二十五夜又大雪紛飛山頭約積尺許惟街市中隨落隨融是夜雷聲隠隠繼而霹　一聲震動山谷幾令人三日耳聾近日時下小雨陰寒特甚曉起捲簾頗覺吟肩高聳也○去冬生意淸淡今年北門外小鋪户閉歇甚多往時鹽號多做賒欠生意如今冬發鹽則於明年歸價去臘鹽號因各鋪欠欵太多不肯放帳各雜鋪幾致無鹽應用白糖亦甚缺少爲向來所罕見○近來天氣晴燥時症叢生有患目疾者有喉疼肚痛者醫生爲之束手鼓樓埤地方時症尤多皆氣候不正之所致也○輪船上貨頗多下貨無幾前日昌和輪船來宜所裝各貨約計二千餘件各號有利可獲無不欣然色喜有某號盛設筵席並招鞠部以宴佳賓大有不醉無歸之概 
[漢水明珠]  
　　漢口各行鋪皆於本月初四日開市初三日重門大啓烚燈彩一新至晚蠟炬千枝通明如晝爆竹之聲撤夜不絶更有然放花爆以助興會者來往游人幾如潮湧至外河一帮糧食行及漢口米鋪則擇於初十日開市○有范某者工易牙術寄跡蔡家巷樓上與婦人名貴乾同居本月初二日忽有冷歡與三三友人徑入范門拾級登樓米鋪則擇於初十日開市○有范下貴以白眼相待歡怒下樓拍檯敲几范子某甲年方十七八以理責之曰彼以不情待爾爾當向伊詰問何必敲我桌几歡等又遷怒於甲將甲扭住拳足交加致傷要害伏地不起歡等始悻悻而去有頃范自外歸爲甲療治終不見效次日舁送歡家越日而斃歡畏罪避匿地保恐難脫累將歡父拘獲歡母年已七十　髮垂肩手扶鳩杖躑躅街頭求人調處見者憐其窮苦以魯仲連自任令歡大破慳嚢從豐棺殮並招羽客建齋二日始免涉訟然死者已銜寃地下矣○提督吳軍門以時値新年親赴省垣向呼大憲賀年武漢各營統領聞此消息俱帶兵丁至上關地方恭迎至初五日軍門乘坐官航隨帶砲艇十餘艘順流而至各兵并砲迎接聲震江滸憲舟在漢口集稼嘴碼頭停泊一宵次晨七點半鐘解纜渡江○漢陽縣薛大令現奉憲檄委署蒲圻縣於本月初四日交卸所遺之缺上憲委李廣侯大令署理於是日接篆 
[滬上官塲紀事]  
　　新簡出使英法義比四國大臣龔仰遽星使在廣陵度歲已紀本報兹聞星使將於日内來滬部署一切然後航海赴任○江蘇學憲溥玉岑宗師之公子名毓隆者於前晚乘輪抵滬在長發棧暫駐行旌本埠各當道咸往拜會公子亦於昨日至各衙門答拜○厘捐局總辦朱詵伯太守近奉憲檄委赴海運津局兌收糧米已於昨晚乘招商局輪船赴津○海運總辦譚少柳太守泰來已將海運滬局各事一律辦竣擇於今日乘坐輪船赴津昨日往道廳縣各衙門辭行 
[豸旌東指]  
　　英律師威金生升任駐日本刑司已詳前報昨日天明日本郵船會社橫濵丸開赴東灜威君附之而去担文則卽於是日履上海國家狀師之任云 
[巧奪偃師]  
　　傀儡之戲始於古時泰西人倣而爲之頗有出監之譽兹有吉得羅者挈班中人來此登臺開演俾華人得以眼界一新昨登告白於報後并贈以所繪之圖披而視之中有羣孩跳舞伶工奏樂巨象駕輦水龍噴火及水族中之奇形怪狀要皆見所未見聞所未聞是以前在香港獻技時港中各日報皆譽不絶口諸君子有馳情域外者尙其稍蠲蝟冗入座縱觀乎 
[孃子軍威]  
　　無錫女郎銀秀傭於本邑裏虹口寳昌繅絲廠主某西人處去年臘月西人因事回泰西銀秀遂往廠中工作本月初挈鄰女某氏入廠工作鄰女未𡢃廠務銀秀因浼小妹爲之指示小妹不允銀秀惡之前日鐘鳴十二下時諸女郎歸家午飯行經門外銀秀與小妹互相口角各逞詞鋒銀秀陡發獅威伸手批小妹之頰小妹奔回哭訴其母其母怒甚紏集女流至傍晚散工時要於路而互鬥適巡街捕聞聲而至將銀秀小妹及其每一併拘入捕房捕頭騐得銀秀面受微傷香腮紅染問其因何致此銀秀操英語以對捕頭著暫管押少焉絲廠經理西人函致捕房求爲交保捕頭不依至昨晨將三人及函一併解赴英公堂不知宋通刺如何判斷也　 
[修理街道]  
　　滬城縣東一帶街道損壞行人有傾跌之虞現由同仁輔元堂汪曹二董事雇工修整已於昨日開工矣 
[循例賽馬]  
　　寓滬西商每年秋季賽馬後逢禮拜六例有策騎拾紙之戲西語謂之跳貝柏將至春季賽馬則定期告止昨爲跳貝柏告止之期下午二點鐘時起相約在賽馬塲互較罄控之技并跳浜跳柴架捕房派中西捕爲彈壓閒人 
[挾怨縱火]  
　　滬南薛家浜一帶泊有松江來之稻草船數艘因天氣潮濕將柴堆積岸上便於晒晾前日有江北小孩在該處拾柴被柴船上人驅逐至晚忽見柴堆火發烈燄熊熊行路者見之大聲呼救船上人始從夢中驚醒奔至岸上各鄰船咸協力提火灌救得以卽熄焚去稻草十餘捆當救火時柴船上之某乙見火光中有人飛步狂奔疑拾柴之人挾怨縱火及向前追赶已不知去向矣 
 
 

Page 4

 
 
[會議油池]  
　　去歲德商瑞記洋行主購地浦東陸家渡築池发贮火油鄉民以有碍田稻等情商乞紳耆赴縣禀請申詳江海關道憲設法禁止聶仲芳觀察屢次飭上海縣查勘並與英备俄三國領事商辦迄未定局現在已將火油裝運前來日内將次抵滬領事遂照會道憲請速辦妥昨日觀察飭黃愛棠大令傳集陸家渡圖董鄉耆至普育善堂會商此事僉謂此事關碍地方非淺務請設法阻之大令曰現在池中尙未贮油究竟有害與否無從察知本縣之意不如姑任其存贮幾時倘果於田稻有碍或溝渠内有火油流出居民飲之致疾然後禀請道憲申詳通商大臣設法禁止諸君意下何如鄉民咸嘖有煩言呶呶聲訴閱良久始各散歸大令乃赴道轅面禀情形不知觀察果將如何辦理也 
[定貨轇轕]  
　　德商天福洋行主控保昌順洋貨號定貨不出德總領事函致英公堂請爲訊理宋通刺查得號主吳少齋已經避匿遂傳號夥周景堂到堂於禮拜六集訊周供稱號主於前月二十四日走避無蹤天福行主稱原定羽綢三十三箱共該銀五千餘兩以先令作價尙須虧貼一千餘兩天福賈辦李梯昇訴稱另爲擔保印花手巾仙令亦虧六百餘兩保昌順除吳之外尙有股東應得料理周稱前雖有胡少梅及姚姓等人合股後已分拆均回嘉興原籍通刺商諸福繙譯官著將周取保出外赶緊邀各股東來滬料理 
[逃婦交案]  
　　高金福扭控華徐氏將妻姚氏誘匿一案經宋通刺訊據華徐氏供出姚氏實被充當華捕之李阿根藏匿飭將徐氏交官媒管押俟傳到李阿根再行訊究在案前晚宋通刺升堂覆訊高金福伸訴前情叩求根究徐氏供蘇州滸墅關人與高同鄉有洽比之誼本年正月十一日姚氏與小婦小趁船來滬寄住小客棧次日與姚氏熟識之李阿根同在小茶館啜茗伊等商議私姘之事至晚間姚氏與阿根同去住宿小婦人復回蘇州向高金福知照求大老爺問李阿根定知姚氏下落李供紹興人充當華捕與姚氏本不認識實由徐氏牽引求大老爺予限三日尋交姚氏到案不敢延玩通刺飭原差帶同李阿根至捕房交明捕頭阿根已於昨日將姚氏交案矣 
[誣控受懲]  
　　粤人譚阿德控楊肅氏將妾楊氏誘匿一案業將訊供各情詳載去臘報章前晚宋通刺升堂研訊肅梅生供無錫人向在浦東耶松船廠爲鐵匠通刺問爾與楊姓是否有葭莩誼答稱肅氏係我同胞姊妹楊金生係妹婿亦爲鐵匠問爾知外甥女許配何姓答曾許配同鄉人許順寳爲室問前年十一月間曾否嫁過譚阿德須從直供明答稱我與楊姓雖係至親已久不來往伊等所爲之事實不知情惟與譚阿德同廠作工早晚相見從未提及此事楊金生偕妻肅氏投案同供稱女兒盤弟實被譚阿德誘騙女婿許順寳於上年八月初二日物故其時女兒尙在廣東未及知照現求老爺將女兒斷歸小的領回送往無錫交其翁姑收領以後再不來滬楊氏卽盤弟供與伊父略同譚阿德供此案已蒙訊明小的自知罪狀然當初並不誘拐實由楊氏自願通刺判將楊氏掌頰二十下飭交其父楊金生具領赶緊送回無錫交伊翁姑管束不准逗留滬上譚阿德不應擅留婦女砌詞誣控本應重處今姑從寛著笞百板出具攺過切結肅梅生無干省釋 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[出殯續述]  
　　昨報列原任浙江巡撫崧中丞出殯一則中有小悮合再述之沿途公祭共有十處杭中兩協及城守都司兩營守備親軍統領在城隍牌樓護撫憲及現任司道在水師前現任府廳及候補道府在湖南會館仁錢兩首縣率同佐貳及候補州縣在衆安橋關帝廟八旗官員在瑪瑙經房鹽務各官在法輪寺標下各武弁在天水橋東獄下院滿洲同鄉在鐵柱宮省城紳士在普濟堂各業董事在下馬頭丹旐怕臨車塡馬溢可謂生榮死哀出已 
[裝傷圖詐]  
　　有名玉林乾向在某縣當差素不安分喜與無賴爲伍其姊丈蔣大金向在某沙船爲舵工此次裝運糧米駛往天津至玉林處辭别玉林乘間向借洋蚨五翼蔣謂洋蚨已運入船中爾欲借貨俟我下船携取玉林不依忽將茶盌撃破在面上亂劃鮮淋淋意圖訛詐鄰人聞聲麕集勸蔣出洋三元給予玉林始默爾而息 
[英界公堂瑣案]  
　　北泥城橋西首馬路旁小路由工部局雇工用四門町泥鋪築昨日午前築至某姓家門外見有墻璧碍路囑其毁去某姓家婦女出而阻止以致紛爭一時圍而觀者密若堵墻衆工人皆少年好弄者戲開自來水管潑之以致人聲鼎沸喧擾異常某姓主人惡之奔投公廨控陳宋别駕略詰情由親往查勘隨飭傳地保到廨著會同事主具禀呈候照會工部局董○杭州人王春延訴稱曾與謝登春之母同居旋雇謝爲店夥後以不洽辭去不料竟屢來纒擾不休不得已而報捕拘案謝供稱小的亦杭州人往取鋪蓋不敢滋擾宋别駕飭王將鋪蓋給還○徐竹山訴稱小的在某處茶館中李紫慶來借綢衣在件及向索還則已被質取洋銀五元爲此扭交巡捕送案李供稱小的與徐爲友因有急需借衣付質如今願卽贖還宋别賀飭繳洋銀五元贖還衣服○陳小榮訴稱昨日小婦人往寳昌繅絲廠工作與陳寳英爭坐小車以致口角不隄防伊之母姊帮同亂毆致被抓傷頭面寳英供稱與小榮同在一處做工見伊抽取亂絲好意知照伊非惟不服反敢逞蠻姊姊曰陳氏勸以好言伊又與姊姊尋事母親陳王氏以姊姊懐孕告以不可如此　兇陳小妹亦來勸解再三伊忽裝傷誣控白陳氏訴稱妹妹寳英曾與小榮口角小婦人方懐孕彌月安得毆人丈夫白及是日斯巴尼亞國人在某輪船爲水手刻已出洋陳王氏卽陳九英供稱白陳氏及陳寳英均是小婦人之女兒小妹訴稱曾見小榮與寳英口角是以出而解勸宋别駕騐得小榮受傷屬實判令將寳英小妹陳王氏發官媒各管押五日白陳氏從寛免議○三百八十號華捕禀稱昨日小的巡至天后宮前見王紅時等人團聚賭錢是以照例拘拿送案查得王卽夏紅時屢次犯賭張和尙則初犯今特一併送案王供稱小的係本地人以後不敢再犯矣張泥首乞恩宋别駕判令將王枷號五日張枷號三日賭具存候毁去○八十三號印度捕禀稱目見胡四幅引賭客四人至租界外賭錢因將胡拘拿送案胡供稱小的係寍波人不敢誘賭求老爺高擡貴手筆下超生宋别駕判令枷號一禮拜發犯賭處示衆○陳明福李春發同訴稱小的等均甯波人在治下當西式縫工初時並不入行後同業陳銀才等前來尋釁不得已而入行而陳等尋釁如故現由柱首出爲調處可以了事矣銀才供稱小的係上海人與明福議論行規以致口角宋别駕飭將銀才交人保出自行理處○七十號印度捕禀稱昨日上午十一點鐘時巡至湖北路轉角處見胡紀泰高駕馬車飛馳而至將路人竇長淸撞倒跌傷左肩胛骱爲之脫並擦破面皮當卽舁送某西醫院敷治醫生言須住院二閱月今日不能投質故將胡先行送案胡供稱小的係寍波人年二十五歲在治下某馬車行當馬夫昨日不及避讓以致將竇撞傷如今惟求老爺恩赦宋别駕飭押俟竇傷痊再訊 
[法廨停訊]  
　　昨日禮拜六法讞員　蕃甫同轉未蒞公堂訊案不知有何他項要公也 
[法界捕房紀事]  
　　刃斃泰安棧　客夥朱阿萬之正兇呂三卽厲三逃匿無蹤包探將姘婦呂吳欽氏卽厲吳氏卽厲吳氏拘入捕房葛同轉著送縣辦理旣而厲吳氏絶食圖盡經縣署帮審委員葉臨恭司馬送請普育堂留養到堂後仍水米不沾堂董乃函請縣尊另行安插司馬著交同居人某氏保去事後公差薛貴恐其借端逃匿令夥役暗中嚴密防閑前日見氏將雜物寄頓八仙橋粥店主史雲亭家急向查問史遂相約同投捕房據情聲訴克捕頭命一并禁押旋由史之同鄉人張某持單將史具保捕頭令將厲吳氏一併保出差夥則押候禀請葛同轉核示○浦東人徐新谷秦耕雲渡浦來申假寓新街興隆棧前晚十點鐘時相約步月閒遊行至蘭芳里某花烟館前烟倡强曳之入二人不依倡遂攫其所戴之帽二人向索以致忿爭巡街捕聞之一併拘入捕房禁押翌晨棧主投案求保捕頭准之○蘇州人季長林農夫也其妻某氏於數年前挈其子女來申與無賴錢某姘識賃屋蘭芳里開設烟寮旣而季蹤跡而來故劍重逢喜出望外不復思言旋故里卽賃居虹口藉挑負以博饔飱其弟長茂以兄嫂久不回家骨肉之親頗深懸系况姪女曾許字同鄉方姓兹者標梅迨吉將賦結　遂於日前襥被來尋至則雲掩雙扉兄嫂已不知下落翌日忽於麥家圈遇嫂詢其居處泫然曰奴命苦夫亡子死無處容身不得已與錢相依爲命現居英界平和里中長茂心知有異與嫂同至平和里錢一見卽批其頰謂爾何八斯瞻敢入比室處乎長茂　拿難鳴奔投捕房控訴捕頭命　就禀詞俟堂期禀請葛同轉移提究辦 
[金陵官報]  
　　二月初四日候補道陶森甲禀知赴蘇見撫憲○初五日藩臺瑞見辭行北上○初六日湖北督銷候補道楊候補道譚信　均傳見又羅嘉謝委代辦總辦洋務局從九胡鏡淸到禀知由蘇來分寗 
[蘇省官報]  
　　二月初五日同知五日同知鄧堉銷奉飭派蘇差委黃琪銷常昭内河釐局差○初六日　鎭山金陵見制憲回並禀知奉委發審局卽到差 
[郉江官報]  
　　二月初二日海屬各場路人𪙉尹均到揚○初三日李𪙉尹有林委丁捻卡黃𪙉尹思藻委白塔河孫𪙉尹振豫委吳家集羅𪙉尹守仁委曲塘卡葉𪙉尹康安委� 
三江營卡均緝私差○初四日海分司徐分轉由河工回毛分轉昌駿　捕營徐都戎均由回揚 
[上海六馬路仁濟善堂籌賑公所施少欽經收山東順直賑捐正月初一至二十日淸單]  
　　無名氏善士助洋一百五十元心記西河居士楊楚材公江丁敦仁蘇州無名氏五户各洋一百元周錦堂洋九十九元銅洋一元隠名氏洋六十元槎溪張紅杏居四十元還讀樓三十七元通藝閣主得彩移助漢鎭寳華銀樓杭州宋鶴田三户各三十元順德堂章爲次女病祈速愈胡炳著祈凌氏病愈孕生男映雪堂孫金鄭氏均祈合宅平安安定氏胡祥宕均子病求愈王仲記湯餅移助祥記衡記拙琴氏王氏振德堂十二户各洋二十元鎭北鄭錦峰爲妻五旬麵資十五元曾廣渠十四元呂宋票五條錢元鎬母壽麵勤筆堂求號内生意順遂夢休氏求合家平安無名氏祈病愈方鏞隠名氏均求病愈鄒印和汪咸炯合助惜榖居士有心無力人九户各十元休寗潘竹泉祈病愈并求萱堂康健八元又讀助六元嘉興五齡童求聰慧七元平湖硯食子祈壽寳病愈金康伯揚州慶茂福號手募三户各六元戴瑞珪父經　資移助資冥福明心子存養齋張柒卿姜忠堂金陵隠名氏無名氏七户各五元蘇州恆孚銀樓桶内另散户四元銅洋六元錢錢一千九百三十文趙雅堂求保母勿藥張石泉保子則渠壯膽無名氏求小孩平安電局經募諸位可人記子病求愈無名氏梅晴記方晴記公記九户各四元柏油公所諸位三元七角銅一元士熊三元銅二元廣和糖行來李茂先等三十户三元奄溪漁隠張鄭氏存心氏隠名氏無名氏無名氏六户各三元夏姓爲子求平安隠名爲子病愈續助許毓卿妻懐妊求產平安葉長春妻瘋痛求愈朱佑生戴雲亭許秀寳黃炳章盛頌元吳來義張仲銘自來水帳房病愈無力人不留名香陶氏香陶氏李孔氏蔡洗氏嘉定隠名氏隠名氏隠名氏無名氏無名氏廿三户各二元西門外巡防局爲罰欵移助計開施蘭齋一元五角張瑞卿一元周松亭蔡全山各二角共洋二元九角自來水帳房一元一角常中營隠得逸仙蘇琪盛王順慶合助一元愼昌何酉堂一元銅一元堃琴葉章書五童合一元老義和棧諸位合電局募諸位程小泉求病愈程曾榕陶水　蔣雨泉錢慶常蔣松年李壽根張福旺吳少棠徐寳綸誠之幼童袁通贅贅生閨女徐氏門春蕭植記方鍚記陳雲記隷記芷記無史丐存心人平安氏董鳥氏隠名氏隠名氏廿七户各一元無名氏隠名氏羅氏不要收照六角根政曉各洋五角唐基昌劉德祥太原女氏汝南女氏李元記　道記呂杰記七户呼洋五角陳鳴記無名氏呼洋四角汪雲生等洋三角吳陵氏地志記陳鳳記健記各洋二角費松記洋一角湷記銅洋十九元悟春棧銅洋十七元海　德昌銅洋十五元柏油公所銅洋十一元三角李晉衡銅洋八元陸文銅洋七元肯曜記銅洋六元鍾潤德堂銅三元鮑金才銅洋二元張隠名銅洋一元延綠閣蔭生完愿紋銀四兩廣和糖行來葛韻軒等三十九户錢六千三百文夏德元等廿二户錢四千文徐兆璋章二十一户錢二千二百文李月卿等錢一千六百文王壽昌等錢一千文朱連元等錢七百文唐張氏趙宗煥各錢五百文李金標錢二百文以上共收洋一千五百六十四元四角銅洋一百元零零三角紋銀四兩錢十九千零三十文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
