# 1884 - 320 - 4904173

 

Page 1

 
 
[代售護報] [  申報]  
　　中國創謙　報自北　　　　有餘里傳遞消息頗覺靈便惟官商之打電信者須先購　電報　　一齊方可按字計礪　　　　　　書　　電報局出售每本實洋二角　自十月初一日起電局以本舘在各處暢銷申報卽託本舘代爲發賣每本仍照原價洋二角不　不　　某　　砍購　書在上海可向申昌書書　價買各外埠請問賣申報人購取此布 
[第二十號畫報出售] [  申報舘主人啓]  
國家多故之秋正臣子效忠之日近以各海防需餉浩繁籌撥匪易恭邸仰體𡷰厪倡輸餉銀百萬兩而各大臣之樂於隨助者亦爭先恐後頃刻之間頓葉千萬古人毁家紓難傳爲美談故圖之以揚盛美又彭雪帥防粤以來思有以制法人之死命遂造兵船數十號形如　　式招致善於涸水者操練精熟爲制勝之地兩國俱編入此次二十號畫報准於二十六日出售後仍附淞隠漫錄一則閱者鑒之此佈 
[論闈姓捐輪濟餉]  
民間風俗有爲教化所不能變禁令所不能除者地方官吏卽無轉移之權蓋嗜好之中於人心者深也賭博之事人之所以爭趨如騖者皆由貪念使然利欲所在非上哲不能漠然不動雖得失兩途相爲對待而希冀萬一之心起遂日漸沉溺而不知傾家喪身有所弗恤嚴刑峻法有所弗畏天下好賭者往往如斯然而惟粤東之賭則幾於舉國若狂寢成風俗者何也蓋别處之賭無非地方無賴藉以牛活差胥保甲隠庇分肥一城一坊之中鬨然如巿或一鄉一鎭之上演劇賽會本地棍徒勾通外夾羣不逞之流藉此嘉會互相引誘而富室子弟少年紈袴挾資以來遊者往往樂而忘返賭徒于是大售其術夫城巿之内開塲聚賭明目張胆者其或地方官加之厲禁霜威懔然尚能絶雖顧賭徒生計所生地方可以終年無賭彼等不能一日不賭或自城巿而遷於鄉或率徒黨以出於境不過隣國爲壑耳　會場之賭盛者一年再舉其次每歲一舉計期無過旬日所以能羅致遠近合外府州縣各城各鄉之賭徒聚集於一處資财千萬鈔劵通行者無他彌縫有術不特當境官長耳目不能周知四境之外賄賂且可行焉故有此盛賭而官無法以拿之卽決意欲拿比及布置而期巳早滿泯然無迹否則羣小播弄故以他事尼止之而通風報信聚者忽巳散去禁賭雖嚴而獨不能禁會場之賭盖場面闊綽伎俩通神也然江浙富庶之區賭之盛者於此爲極尤不若粤東之甲於天下也粤賭花樣最新花骰六粒牙牌三十二以及紙糊之牌人皆以爲濫觴厭故喜新者無取乎是因而幻想非非翻陳出新直無一物不可以賭而故大莫如卜榜花自廣府南番順三邑小試以至文武鄉闈禮兵貢士無不可卜謂之闈姓法取應試士子册上有名之姓編刊一帙任人猜點或十字十餘字比榜發核對得多者有彩其法頗爲新頴而其事亦不傷雅因而通國皆知至於每卜一次集資數十萬廣府之人家家皆買紙條甚而鄉農婦女廢事息工懸吩放榜求籖問卜如痴如迷貴家宅眷下至曲巷賤倡典質釵珥以充博資均所不惜得之固稱利巿失則懊喪悔恨身家性命有拚於一擲者緣有試場夕年則爭買闈姓而平時尚有白鴿票千字文之類無日不賭故盈絀愈大而好之者之所以若是其多則以凡賭皆須聚集此不過携回底本點買幾字交諸場中掣一紙條而巳童僕婢嫗奔走之勞可以代入場一擲也從前官憲知其難禁於　抽收捐項以充地方公用每年恒數十萬外支外銷不在題報之列相沿成習幾視爲省中大宗正欵自湘鄉蔣公薌泉撫粤以其非政體且公在粤驟革一切陋規不爲同僚所動此等名目自宜痛惡奏請禁革當奉俞允從此闈姓捐欵不納於官而賭徒亦稍知歛跡不敢公然挂牌收售乃省中遽少數十萬之閒欵而粤人好賭性成終不梭改遁而至於澳門轉以數十萬金歲畀葡官澳門頓有此宗大欵葡商貿易微細而歲有貼補反覺裕如粤人之賭依然如昨當英制軍時曾有人進言有禁賭之名無禁賭之實歛民以　外國不若馭民以奉地方制軍然之請弛蔣公之禁廷議不可迄今又將十年矣不知目前彭欽憲張制軍何以確有見地而决然弛禁也夫便粤民能體蔣公之意知賭之爲害充類至盡與身家性命相關蔣公有不忍於粤民者故不惜地方之少此巨欵而因有是舉家人父子互相詔勉戒不復賭豈不甚善而無如習俗之中於人心雖禁令亦無權也今法勢方張海防孔亟餉源未裕兵食宜先與其以澳門爲逋逃之藪葡人坐享其利何如弛厥禁令使粤民之財還而濟防粤之用乎中國政多粉飾徒騖虚文苟慕禁賭之名而驅賭徒以就葡人歲奉數十萬謂等諸不聞不見則是掩耳盜鈴之智也國家誠何取乎此政體哉吾故謂欽憲與制軍所見者大也異時苟有潛移默化之權能使粤人反樸還純不復　賭則此一宗陋規不必設禁而自捐無所出抑有術焉使葡人數百年占踞之澳門還諸中國則粤省禁賭自可風清弊絶無慮他人之招賭　而庇之也豈不快哉豈不快哉 
[本舘接奉電音]  
　　昨接北京友人來電有九月三十日諭旨三道敬謹譯登○九月三十日奉上諭潘鼎新奏官軍接仗迭獲大勝出力人員開單請獎一摺並陣亡瘴故員弁懇請優卹覽奏均悉八月十四日署提督蘇元春督飭將士在越南陸岸縣對河與敵接仗鎗砲齊施斬殺殆盡南岸亦被我軍轟擊毁船一艘當將陸岸砲臺平燬十八日敵　駛至陸岸船頭地方水陸撲犯蘇元春與總兵陳嘉分兵兩路　戰數時乘勝進撲陳嘉褁創力戰挫其兇銳擊斃甚衆十九至二十二等日各營設伏包抄斬獲敵人頭目死傷尤多提督方友升總兵周壽昌亦於二十日各出隊伍在山牙　甲一帶率營力戰士氣不衰署提督蘇元春身先士卒勇略冠羣深堪嘉尚加恩賞給騎都尉世職並賞給白玉翎管一支白玉搬指一個白玉柄小刀一把火鐮一把大荷包一對小荷包二個以示優異總兵陳嘉亦能奮勇當先卓著戰續自應一體加恩無着賞給白玉翎管一支白王搬指一個白玉柄小刀把火鐮一把大　包一對小荷包二個仍照所請以提督交軍機盧記名遇有提督總兵缺相請旨簡放並賞穿黄馬褂其單開尢爲出力之副將蘇元瑞着免補副將以總共交軍機處記名簡放並賞加提督銜賞給一品封典擬保　將遊擊李應章着留於廣東儘先兩用並賞加總其銜賞換花翎遊擊陳桂林着免補叅將遊擊以副將改留兩廣儘先前補用並賞换訥恩登額巴圖魯名號蔣全春着以遊擊改留兩廣儘先補用並賞給敏勇巴圖魯名號叅將李羣着免補叅將以副將留於廣西儘先補用張宗培等均着賞加副將銜遊擊莫大生着以本班無論題推缺出儘先卽補並賞换花翎賞給敢勇巴圖魯名號陳顯道着以 
 
 

Page 2

 
 
本班留於廣西無論題推缺出儘先即補並賞換花翖擬保遊擊黄雲高　免補遊擊以叅將留於廣東儘先補用並賞換　安巴圖魯名號都司彭清章着免補都司以遊擊儘先補用蘇玉標等均着免補都司以遊擊儘先補用蘇玉標並賞加　將銜吳廷漢並賞加叅將銜賞换花翎擬保守備陳世華着免補守備以都司儘先補用並賞給綽勇巴圖魯名號守備陳福隆着免補守備以都司儘先補用並賞戴花翎軍功梁錫榮着免補把總千總以守備儘先補用並賞加都司銜賞戴花翎黄士佳着免補外委把總以千總儘先拔補並賞戴藍翎　知番培楷着以本班仍留廣西歸候補班補用並賞换花翎縣丞吳世芳着免補本班以知縣仍留原省補用並賞戴藍翎從九品陳翰書着免補本班以主簿仍留原省歸候補班儘先前補用並賞加五品銜巡檢周杭着免補本班以府經歴　候補班補用生員周至道着以巡檢分發省分歸候補班補用並賞給六品藍翎其陣亡副將黄政德邱福初陳義新劉得勝張大壽劉五貴副將銜叅將胡延慶叅將王紹斌蕭有明黄世昌石啓宫張興寛叅將銜遊擊蕭寳臣遊擊李純五吳少懷遊擊銜都司黄均都司任有錫李逢楨吳述元周同芳從九品黄汝霖守備黄効忠楊承祿千總蘇全璧　全昌李得勝把總王有興李明德楊春林徐明廣葉亞吉梁正輝外委曹正亮六　軍功勞國豐等三十二名並瘴故之提督聶桂榮總兵程東海湯明千副將韓孟嘗蘇最清副將銜叅將張佩蘭叅將簡崇修游擊銜都司陳玉鳴等八名均著交部分别照例從優議卹餘着照所議辦理該部知道單片併發欽奉慈禧端佑康頤昭豫莊誠皇太后懿旨着發去内帑銀三千兩賞給此次尤爲出力兵勇欽此卽着潘鼎新傳知蘇元春等激勵弁兵同心禦侮同　膚功有厚望也欽此同日奉上諭前據給事中孔憲穀等御史張人駿先後奏叅山東巡撫陳士杰糜帑悞工各節當派延煦祁世長馳往查辦兹據查明覆奏該給事等所叅該撫督修堤工丈尺與原奬不符委員挖開民埝土方地價均多尅扣索擾當河决之日以大工告成演劇宴會委任非人千謁逢迎等欵或查無其事或傳聞不實均着毋庸置議陳士杰身膺疆寄於山東頻年氷患雖亦不辭勞　究未能辦理妥善嗣後務當振刷精神力國整頓遇事則虚衷商槯以期廣益集思用人則一秉大公不復任情瞻徇庶　地方民生日有起色至該尚書等所奏守長埝卽所以守大堤等語自係確實情形該撫籌修民埝多在大堤旣决之後殊屬失計着卽妥籌辦理務將民埝乘時興修一律堅固倘再不妥速從事定當嚴行懲處河務尤官通籌全局爲久遠之計濱海地方如有口門可以導河入海並着悉心籌畫設法辦理道員劉時霖難資表率着以通判降補州曹府知府積慶能否勝任着陳士杰隨時察看不得稍涉廻護該部知道欽此同日奉上諭山西平陽府知府員缺着福志補授欽此 
[京電譯畧]  
　　昨接在京友人專發電音敬悉初三日欽奉上諭兵部右侍朗着曾紀澤補授未到任以前仍看延煦兼署又甘肅按察使着陳彛補授此電由京友摘要傅來合先譯錄俟接到邸抄再將上諭敬謹全登 
[法軍信息]  
　　聞法兵之在東京及臺北者現俱按兵不動孤拔現在基隆開掘煤礦而華人小工皆不肯爲法人執役故搬移挑運皆令兵丁爲之兵丁之患病者甚多兵氣爲之不揚此臺北之信息也東京法兵則日見其少盖疫癘滋多死者頗衆且東京地方法人所得者不過近紅河沿岸幾處並未深入内地故此時必待增兵續至方可舉動此東京之信息也觀此消息則中國而欲痛剿法人此具時矣 
[海防信息]  
　　香港西字報載有海防信息云法人近在東京辦理殊爲不善此時東京地方尚未安定兵事亦未寗謐而先令法民前赴東京以期成聚成巿來者多係貧民附兵舶挈眷屬而至無容身之處則寄寓於人家廡下赤手空拳頗形困苦有做成之鐵柱運至東京以便搭葢醫院安頓病人者迄今數月並未搭盖刻下病人日多無可　治有入院後療治少有微效十分之病僅去五六卽揮之使去則待他人之戾止似此情形勢必至兵民交困而後巳王持其事者夫亦大爲失算矣幸而醫生頗能用心待病人如子否則死傷當不知凡幾也 
[兵船待修]  
　　北洋超武揚威兩鐵甲船來滬巳列昨報兹悉該兩船係英國阿姆斯脫郎船廠所造極爲堅固靈捷一點鐘可行十五諾脫首尾兩砲均係極巨現在孤拔所統各船之砲無一可以相抵兩巨砲之外又有小炮若干現須至上海船廠内少如修理大約當遵諭旨前赴臺灣與法人相見於驚濤駭浪之中此兩鐵甲船誠所謂船堅炮利法人之砲未能相及而此兩船之砲力巳足以及之且行駛之速法船無出其右聞前此飛虎船到基隆爲法船所拘留其時法國靈士兵船見而追之飛虎遄行不顧靈士追之不及旣而又有的斯丹兵船追之亦不能及俄而遐多禮納兵船復上前緊追以三船追一船而後遐獲可見法兵船之靈　者實少若遇超武揚威兩船恐法人必將大創矣 
[電線旁通]  
　　香港西字報言廣省現擬推廣電報直逹北海海口兩處地方業由大北電線公司西人前往履勘不日卽當動工矣 
[天津官報]  
　　周玉山觀察仍回津海關道任本定上月二十五日接印嗣又改於本月初四日盛杏蓀觀察宫眷則於初一日遷寓東門内公舘聞玉山觀察宦情巳淡屢乞歸休祗以上游借重長材不獲優游林下豸節重持非其素志也而記名關道諸公百計鑽營終未能得一美缺以視觀察之乞退不得者固不可同日語矣○　眉叔觀察於上月二十七晚乘豐順輪船到津聞京中催召甚殷不日卽當驅車北上唐景星觀察到津後並當晉京一行　凍河以後卽從旱道南返也 
[津門近事]  
　　天津電報局運月以來甚形忙迫打電者應接不遑每致通宵逹旦又因連日大風電線稍有絞互故傳遞不免濡滯云○天津芥園附近勒死十一歲幼童一事經列前報兹　該章係回　中人穆三爸之子凶手閻三現巳就獲穆開烟館閻平日借宿舘中穆子死後兩夜未曾回寓且到穆子之叔伯家遽報凶信當時見閻身上夾衫有撕破痕胸前又有抓傷痕固巳確有証據現旣經官審辦必當照例定罪爲枉死者一洗此寃也○雲南第三起第幾批京銅數萬斤業巳抵津運入棧房押解委員則巳輕装入都俟京旋後再將銅斤起運特恐封河在卽今冬不及起運耳 
[暫緩入覲]  
　　直𨽻總督李傳相本定於月初北上入覲天顔恭祝皇太后萬壽顧以海疆有事巳奉不必來京之諭盖北門鎖鑰非準不可朝廷固倚之如左右手也 
[袁江雜錄]  
　　　上月二十三四日嚴霜蔽天朔風刮地日色黯淡寒氣砭人肌骨一襲羊裘巳不容閒　椸上起視盆盎間巳見薄冰凌凌矣○中法開釁江海防務緊急蘇常寗鎭去淮皆有一江之隔販豆者羣相裏足故今歲淮北獲豆雖豐而銷塲甚澁每石只售錢一千五百文爲從來所鮮兄穀賤傷農斯之謂歟○登州水陸各軍李統領委令馬郜二君在揚鎭一帶招募精壯楚勇作爲統領親兵營兹巳統帶來浦復在浦貼示招募　吳公祠碼頭報名上月二十三日招補足額翌日雇車裝載輜重拔隊遄征其口粮每日四兩二錢俟到防發給未到防之先則發給小口糧云○黎文肅公費金錢萬貫建皇華館行台作考棚聞當時經辦者頗有染指曾不數年油飾剥落墻垣坍塌不堪棲止　因吳健帥不日蒞止爰由善後局禀請大憲撥欵數百千趕日興修以便憲節暫駐云 
[漩歴内地]  
　　日本報稱朝鮮仁川元山釜山等口岸照條約載明于明治十七年十月三十日起准日本人民入内地遊歴里程推廣四 
 
 

Page 3

 
 
週各百里現巳届期應卽按照條約辦理所以近日駐紥仁川釜山水林前田兩領事各帶屬員十餘名會同地方官週歴推廣各地履勘界址云 
[淞波雜錄]  
　　測海兵船昨農開至申浦江安糧道張觀察及左相之姪某君均附輪而來○同時有美兵艦一艘鼓浪出口○督轅後營以一百五十名派駐沿塘看守砲位其餘均暫駐各廟稽查頗不容易而營官彭君約束最嚴日前某勇與木匠肇釁卽責軍棍數子以儆具餘○王雲莊大令御任寳山時深悉吳淞鎭係濵海要區恐奸民混雜而居特傳到本鎭保甲釐事葉桂等諭將本處來歷不明之人一概稽查如有人租屋須有的實保人方准給租工食錢每千租錢提出二百文此外不准需索刻下將條諭張貼亦詰奸除暴之道也 
[西兵會操]  
　　今日本埠西商會操定於下午三點鐘在英工部局空場會齊然後至泥城外操演聞英兵船上兵丁亦須登岸會操際此秋高氣爽可以憑軾而觀矣 
[信船被刦]  
　　由湖州來申之信局船二夜合帮在盛澤住夜被盜挖開水栅搶去包封銀洋及信件等物其船聞係永和與永泰豐兩信局也 
[訪辦逆案]  
　　前報上海西門外鄉間活埋逆子一案兹悉此案實在西鄉法華鎭相近二十八保三國地方金家巷金姓家逆子並未活理黎邑尊因人言藉藉詳加察訪果有其事隨將一于人拘進縣署於初二日晚在三堂審訊又將該處之宅長圖董地保等傳到盖死者名金阿祥年五十八歲其妻姚氏年巳老澫共生四子均未授室經黎邑尊將該氏及其子研詰其父如何身死據供父親實於初九夜軋棉花因車倒厭傷身死宅長圖董地保衆口命同黎邑尊一再究詰而長子金茂和稱大老爺請問母親便知底藴邑尊卽詰衆人肯具結否衆人亦願具結而面露驚惶之色黎邑尊疑之因再悉心鞫問且將第三子帶案先誘以好言後嚇以刑具始據供認父親寔被二兄阿二打死旋爲收殮隣里親戚等各懹公忿將阿二痛毆等語邑尊騐街金阿二果受重傷可見案情確實着將金阿二暫收外監餘人分别管押邑尊於昨晨帶同刑仵書役并帶屍妻屍子等前往親騐到塲後復將屍妻再詰有傷與否據姚氏堅供無傷邑尊隨飭開棺騐得死者左　斷骨三根頭上有一孔的係因傷斃命卽飭屍妻姚氏當場具騐明有傷切結隨卽收殮將棺截角并將逆子帶回間金家巷人家共有百餘户一概閉門屍場觀者則有千人云 
[差役急斃]  
　　初三日下午承辦金姓逆案之差役吳某適奉黎邑尊飭提全案人証前赴屍塲而該差以案情重大辦理棘手在班房兀坐凝思忽痰湧而斃是眞俗語所謂急煞歟 
[收租轇轕]  
　　兆豐洋行控有地基租與吳蟾清造屋出租而被積欠地租銀千餘兩由英副領事翟君照會黄太守飭差傳吳到案供房巳賣與趙樂園及傳趙之收租人施子範到案稱東家趙樂園買吳蟾清肇富肇貴里等處房屋出銀三萬一千兩因巿面清淡房屋减價故懇兆豐洋行酌减地租而兆豐不允以致成訟且趙與吳往來尚被欠銀等語太守着限日料理旋因兆豐催追并稱設再延不付租應照合同收管房産太守復飭傳施子範因病未到兆豐洋東又帶同買辦投案請給諭自向各房客收租究竟不知每月可收幾何再行廪明扣算地租太守准給諭單施子範稱此屋巳押與怡怡公司倘遵諭交兆豐管業收租則怡怡公司勢必索取押欵以何作抵似難分産黄太守與翟副領事商酌施子範將房屋暂交兆豐管業收租將來趙樂園將地租除逐月收過房租外照數算清　屋仍准趙樂園憑公堂收回管業嗣因兆豐投案再控太守又傳施到案兆豐洋東同買辦申訴前因并稱給諭後被施收去房租洋五十元施供並不知有諭單止收房租况所收者係　九月初十之前以後確未收租况吳係兆豐行買辦尚欠我東家之銀買辦又稱我曾遣出店知照施子範止收房租何謂不知施稱寔未見過諭單　副領事問買辦究竟將諭單給施看過否買辦答稱當時因施患病不見故祗令出店知照太守謂趙夥施子範欠繳地租以致地主控請止收惟該買辦並未將諭單給施閱看殊難照違諭論惟飭差同施及兆豐行同往逐户關照可也翟君然之施又稱被吳欠銀亦應請追太守着施另行呈控候示 
[巡捕被斥]  
　　前報驚破鴛鴦一則兹悉奸夫係虹口一百七十八號巡捕本夫乃三百廿七號巡捕也捉奸後本夫將情形訴知捕頭前日在捕房訊問捕頭以該捕不能約束其妻决不能在捕房辦公因將該捕革退其一百七十八號捕不合奸淫同儕之婦罰辛工四天事遂了結 
[賭樣翻新]  
　　虹口大橋堍現有某西人租賃房屋兩幢内設洋畫片不計其數片背有號碼另設鐘表等物其法與前次套　相同每片售洋兩角買得後與各物上之號碼相符卽將是物取去買客踵趾相錯户限幾爲之穿而得鐘表者罕覯聞該洋人不用華人帮傭盖恐華官以其類賭而禁之也 
[英界公堂瑣案]  
　　西人格來登控無領事經管之西人法壁理欠洋九員由黄太守傳到法壁理據供願將家内各物於禮拜一拍賣抵債請派差看拍太守允之此巳列報昨據格來登投案請追太守問原差法壁理何不將洋繳案該差答稱前日同到伊家祗見松板二四塊不過估價二三員法壁理自言尚值二十餘員以無人經拍扯一面旂　然自行拍賣而連日無人顧問格來登聞之笑謂法壁理所欠之洋諒巳無力清繳請爲驅逐出境太守俯如所請○包探康阿順稱查得順興仝興正太祥殷錦華等洋貨舗違章多存火没請傳案究罰黄太守准即飭差協同包探往傳各舖主到案訊供議罰○潘松山稱前日湖北人張大發到我客寓借宿寓資祗十二文及睡至半夜時張闖入别客臥房吵閙我卽令其出外及天明又來硬借洋二元交捕送案蒙恩開釋詎伊又來索洋四元故又訴捕拘案黄太守判張押七天以示薄懲○包探張阿五稱陳惠山報失竹箱一只内有衣物由　查獲竊賊徐阿銀并吊原箱一併解案陳　山供訴前因黄太守判徐阿銀管押半月贜交陳領○許氏稱擺荳腐攤今晨有二人將我攤上之錢五百攫去經人帮獲韋阿金交捕送案黄太守隨判韋阿金枷號一月發頭門示衆○前有浦小弟掮負棕榻碰撞　車馬因跳躍碰跌路人由捕送受傷人至醫院浦則解案由黄太守訊供着浦交保俟受傷人投案再訊昨據鮑周氏禀兒子阿林被馬車撞倒碾傷左腰現在醫院傷勢沉重并查得擾禍之馬車係美商淘富　爲傳案訊究等語太守查得浦小弟交係出外看卽傳保人交浦再行照會美領事○粤人羅阿江稱同鄉人鄭阿大住在我間壁因被欠洋一元向索　着鄭竟乘醉持刀戳傷我頭報捕拘鄭管押我蒙送醫院傷痕尚在請騐鄭供做小工餬口實因窮苦無力還洋屢遭辱駡致醉後悞傷伊黄太守隨判鄭管押兩月翟副領事謂羅以窮人而遭不測之禍行兇人旣巳懲辦請由公堂提罰欵洋三元給羅以示體恤太守然之 
[法界公堂瑣案]  
　　馬金桂與方山小在路扭毆經巡街捕拘入捕房昨晨經翁太守詰訊馬供在泗安地方雇一船装牛三頭内兩頭係盛姓客者到申船資言明七元五角方山小亦欲到滬一路同來及船到石暉港候潮我與駕船人上岸方竟牽牛一頭去今在路相遇詢知巳將牛　在虹口牛行翁太守詰之方山小據供馬欲圖賴舟人水脚囑我牽牛一頭賣在虹口得洋十一元錢一千四百文在白大橋堍親手交馬如何誣我偷牛翁太守見供詞各異着將馬方兩人交保出外于明日邀同船户及盛姓到案質訊○法包探孫寳生於前晚十點餘鐘在浦灘江永 
 
 

Page 4

 
 
輪船見有形跡可疑之人尾隨之見其人又走入餅店而店中人與伊不相識法包探卽上前盤詰在其身畔搜出本洋五十元信八件一併拘入捕房昨經翁太守研詰據魏恒才稱廬州府人送營官王立堂家眷到寗波前月初十到上海十一日復到甯現從甯波偕王立友到滬信件洋元係别人託帶本洋五十元一色圖印另有三元并有紅紙裏洋十三元在被拉時失去翁太守詰其兩信内何以有物魏稱中有八開洋太守將信拆閱每封有銅錢四枚甚爲詫異魏則堅供營官王立堂是我妻舅同來之王立友是立堂之堂弟太守詢滬地營中有親友否據稱上海並無親友惟吳淞仁字右營中營官王朗亭晃我叔岳但伊不知我名請飭人查問但說王立堂之妹夫伊卽知之太守得詞着將魏暫押候查明再核 
[綿衣鉅欵助賑]  
　　謹啓者今旗昌甯波開來江天輪船帶到浙江省甯波府慈谿縣籍花翎刑部奉天司郎中韓葆元謹遵故父母正二品封職韓焕正二品命婦韓沈氏遺命敬助加長新大綿衣一千件委寄山東灾區散放現届天巳嚴寒赶装解往災民均沾挾纊之恩隂功莫大善昌具稟請東撫憲專奏請旨恩准建坊以昭激勸特先登報奉聞卽請台鑒上海北巿山東江西兩省籌賑公所教弟施善昌啓十月初三日 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年九月二十八日京報全錄]  
　　宫門抄○上諭一道錄前○發抄旨四道○閩督何奏估需軍火工料銀數摺子○川督丁奏委署總兵摺○浙撫劉奏價買民田建築營壘摺○閩督何等奏請更正片○將軍慶奏委護署道府片○直督李奏請仍照原保給獎片○鄂撫彭奏調署府縣片○又奏甌加知縣夾片○陜督譚奏保荐人才請存記錄用片○九月二十八日刑部都察院大理寺鑲監旗值日無引見○熙貝勒張家驤各假滿請安○謨公謝補進内大臣班恩○錫珍等各謝管學大臣恩○圍塲總管玉連請訓○召見軍機醇王玉連○現換白風毛褂○發抄奎斌奏口外七廳尙難遽定學額擬請援照　𨽻成案酌量取進奉旨該部議奏欽比○又儘先叅將陳國毓等留晉補用奉旨着照所請兵部知道欽此○又省防添派弁兵酌給津貼歸入管務善後造銷奉旨該部知道欽此○○衞榮光奏審明搶刼婦女巨匪李廷選卽李標等正法奉旨刑部議奏欽此○○閩浙總督臣何璟跪奏爲福建福寍鎭標中右二營安防城汎炮位應配鐵子曁演砲器具估需工料銀數恭摺奏祈聖鑒事竊修製軍装器械數在一千兩以上者例應奏明辦理兹查福建福甯鎭標中右二營安城汛鐵大砲應製配鐵子曁演炮器具緣該兩營鐵炮業巳製補若不製配鐵子則砲同虚設先經飭司查照前辦漳州中營製配鐵子各成案移飭估製配用去後兹據福建布政使沈保靖詳稱移准閩浙督標中軍副將楊興科咨稱軍器局監造署督標中營都司周春雷等呈稱遵卽查照前奉飭製福甯中右二營安防各砲膛口應製大小鐵子二萬一千三百個隨配木桶全大砲具三付中砲具四十四付小砲具二十四付按例確估共需工料銀二千一百零九兩三錢九分造具册領送司核辦奏咨估辦等由該司查得該二營鐵砲子砲具本應隨炮配製因前未製給以故缺額現當閩省海防吃緊前項砲子砲具有關配防海口城汎要需難容短缺應准製配現准督標中軍副將册報福甯中右二營應製配鐵砲子砲具係屬缺額從新製補核與不拘年限隨時動項製補之例相符據估共需工料銀二千一百零九兩三錢九分亦屬核實無浮應請准子動支同治十二年分管額公費欵銀給領製造所有應需鐵斤現據册末聲　附近營廳縣庫並無存儲廢鐵並應准予購買荒鐵配用等由前來臣覆核無異除估册分送部科查核外合將估需工料銀數緣由恭摺具陳伏乞皇太后皇上聖鑒勅部核覆施行謹奏軍機大臣奉旨該部知道欽　○○太子少保頭品頂戴四川總督臣丁寳禎跪奏爲委員署理川北鎭總兵員缺恭摺具奏仰祈聖鑒事竊臣准軍機大臣字寄光緒十年七月十四日奉上諭現在江南防務緊要需人調遣　北鎭總兵陳濟清着丁寳偵傳知該員迅卽前赴兩江交曾國荃差遣委用其川北鎭總兵員缺卽着丁寳楨遴委妥員署理欽此等因當卽轉行欽遵辦理在案所遺川北鎭總兵員缺轄境遼闊接壞陜南防範最關緊要必須熟悉邊情之員方足以資整飭查有記名總兵陳貫甲練逹兵事忠樸異常在川年久素悉邊地情形堪以委署川北鎭總兵篆務除催令陳濟清迅卽馳赴兩江聽候差遣委用外所有委員接署川北鎭總兵緣務緣由理合會同成都將軍臣宗室岐元署提督臣李培榮合詞恭摺具奏伏乞皇太后皇上聖鑒謹奏軍機大臣奉旨知道了欽此○○頭品頂戴浙江巡撫臣劉秉璋跪奏爲浙省定海廳建築營壘成廢民田早經價賈援案墾恩俯准給價作正開銷恭摺仰祈聖鑒事竊查浙省光緒九年籌辦海　駐防定海之貞字營建築營壘成廢民閭田地難以墾復當經援案給價購買先後咨部查照作正開銷兹准户部咨應援照逹字等營買用定鎭二廳縣民田之案辦理等因據布政使　韾會同防軍支應局司道詳稱查貞字防營起造營壘購買定海廳民間田地多成　棄將來撤防實難墾復與前逹字等營築壘購買定鎭二廳縣田地之案事同一律應請照案奏明將前巳給價購買之定蠻廳貞字營築壘成廢民田免予改給租資所給用價作正開銷等情前來臣查逹字等營築壘購買民田業經户部議准給價在案所　前項田地事同一律相應援案仰懇天恩准予給價豁粮作正聞銷以昭核實除飭將豁除銀米取造册結另行詳候題請除豁並咨户部查照外理合恭摺陳請伏乞皇太后皇上聖鑒訓示謹奏軍機大臣奉旨户部議奏欽此○○何璟張兆棟片再查台灣後山三次勦平番社案内據總兵孫開華報有監生劉德麟隨營差遣出力經臣璟會同力前撫臣李明墀等彚案奏請以從九品歸部卽選奉旨交交核議嗣准吏部咨議于光緒五年八月初一日具奏奉旨依議欽此咨行欽遵去後兹據從九品劉德麟具禀該員本係童生以監生列保係當時筆誤請奏明更正等情由孫開華核轉前來臣等覆查無異合無仰懇天恩俯准勅部將劉德麟作爲童生保獎從九品註册以昭核賔除咨邵查照外謹附片陳請伏乞聖鑒謹奏軍機大臣奉旨吏部知道欽此○○慶裕等片再奉天驛　道廣敏前　奴才慶裕搔林奏請與東邊道奎訓互相調署附片奏聞在案兹據署東邊道廣敏禀稱接到家信廣敏之父于七月十六日在京寓病故該員係屬親子例應丁憂等因呈報前來查驛巡道一缺巳由京旗具報開缺現准部文光緒十年七月二十一日奉上諭奉天驛巡道缺著興陞補授欽此其所署東邊道一缺查新　東邊道奎訓前經部議以該員調署驛巡道是否勝任應隨時察看未　遽令回任現值海防吃緊之際東邊道統帶馬步練軍五營練兵設備均關緊要又兼中江稅務朝鮮通商事宫中外交　責任募重非明　　决勘苦　勞之員弗克勝任奉省現無候補道員奴才等詳加遴選惟查有署錦州府知府道員用候補知府　本衡在奉多年歴充管務處　餉局委員隨同辦理邊務情形熟悉　暢戎機該　勇健沈細能耐勞　堪以護理該員未到任以前卽飭鳳凰直𨽻願同知王壽　暫行兼護所遺錦州府知府一缺查有候補知府景桂老　端謹辦事細○堪以接署除分檄飭　外理合兩片具陳伏乞聖鑒謹奏軍機大臣奉旨吏部知道欽此○○李鴻章片再前保山海關隨辦通商洋務出力之同知寳岱等巳欽奉諭旨允准旋經吏部覆稱各關洋稅等項照新章不准保獎所請應毋庸議當經轉行去後兹據署山海關道博多宏武禀稱查新章經徴各關　稅不准保獎其辦理洋務交涉事件仍准保獎該關此次請獎係隨辦通商洋務人員並非經徴關稅向照總理衙瘦章程每值兩年酌保一次今自光緒七年正月請獎後迄今年巳逾三年歴時較久在事各員始終勤愼不無微勞足錄曾經咨部立案核與新章及津海關　案均屬相符　仍照原保給獎等情具禀前來臣覆核無異理合　同盛京將軍奏天總督臣慶裕附片具陳伏乞聖鑒勅部將寳岱等仍照原保給獎以昭激勸謹奏軍機大臣奉旨吏部知道欽此○○彭祖賢片再武昌府知府王庭禎因案降調所遺員缺查有現署安陸府之襄陽府知府李有棻講求吏治爲守兼優堪以調署所遺安陸府知府印務部選之李恩　業巳到省應卽飭令赴任又沔陽州知州缺並經臣附片奏請以興山縣知縣黄世崇調署兹查黄出崇俟交缺興山清理交代未完事件後方能到省有需時日沔陽州地方　值襄理新家垸潰口工程緊要前署之鄧焯英巳經撤壬呼應難靈水利攸關若俟黄世崇清理交代後再行赴任誠恐貽誤查有候補知縣方希鍾暗練勤能上年在沔陽州會辦賑務深得民情應請改委署理又黄陂縣知縣吳念椿有王正起家被刼一案奏叅摘項後疎防限滿尚未獲犯擬請撤任俟興山縣知縣黄世崇到省後卽委調署謹會同督臣卞寳第附片具陳伏乞聖鑒謹奏軍機大臣奉旨吏部知道欽此○○彭祖賢片再准吏部咨道府州縣無論何項勞績保奏歸於候補班人員令該督撫卽以此項人員到省之日起予限一年詳加察看認眞考核加係爲守兼優堪膺民社之員出具切實考語奏明分别煩簡補用等因兹查儘先補用知縣于錫蕃以光緒九年七月十八日到省之日起連閏扣至十年六月十八日試看一年期滿又候補班補用知縣陳錫霈以光緒九年八月十八日到省之日起連閏扣至十年七月十八日試看一年期滿據布政使剻德標按察使黄彭年飭取履歴清册詳請甄别具奏前來臣隨考騐儘先補用知縣子錫　僕實無華堪以簡缺留省補用候補班補用知縣陳錫　幹鍊動能堪以煩缺留省補用除清册送部外語會同署督臣卞寳第附片具陳伏乞聖鑒勅部查照施行謹奏軍機大臣奉旨吏部知道欽此○○　鍾麟片再甘肅候補道周崇道周崇傳由翰林改宫中書調赴軍營荐保道員篤實純明清操絶俗雖舉動近於拘泥而風裁原自峻整曾署鎭迪道及平慶涇固化道馭下頗嚴愛民甚摰事無鉅細必躬必親經前督臣左宗棠奏調江南差委去甘之日行李一肩僕從兩人敝車羸馬依然塞士若令久於其職足以風勵有位嗣在江南奉部議覆令繳分省銀兩力措繳巳回原籍該員本係京官曾經引見可否存記錄用仍飭歸甘省候補之處伏候聖裁謹附片具陳伏乞聖鑒訓示謹奏軍機大臣奉旨着照所請該部知道欽此 
 
