# 1893 - 210 - 4907286

 

Page 1

 
 
[十三經誩疏變價助賑] [  申報館恊振所謹啓]  
　　不書名書局以晉省災民嗷嗷待哺不忍坐視慨捐石印倣宋刻阮本十三經誩疏五十部原價四元今减作每部三元二角　錄恊振所代售所得之資悉數助賑十三經爲必讀之書諸君子旣可陶鎔後進又可振濟飢黎天下最方使事孰有過於此者乎如蒙購取請移玉本館帳房爲盼　　 
[新印增注七家詩出售] [  圖書集成局代啓]  
　　試帖發源於唐而盛於我朝七家詩尤爲選本中之最善者前有石注小韻注今王注增韻注可謂無美不臻由本局以新鉛字代钱紙色潔净裝釘精工每部四本碼洋八角有欲揣摩帖括者請至逢源里熈記書莊及各書坊購取可也 
[新印四史告成] [  圖書集成局啓]  
　　四史者何史記前漢書後漢書三國志是也自汲古閣板燬失後惟官書局刊以行世然取值過巨非塞士所能購致本局以新鑄聚珍活字板排印眉目清楚精雅絕倫亥豕辛羊一掃而盡紙用雪白連史分釘六十本卽日出售僅取實洋四元諸君子有欲爲柔日之讀者請認明本局所印與蠅頭細字者有天壤之别售處在申報館帳房及各處申昌書室 
[勸善有方說]  
　　人性皆善也而人之行則有善有惡爲惡者不待勸也爲善者亦不待勸也然而見有惡而不得不示之以懲見有善而不可不示之以勸勸一善而天下之爲惡者皆感而悔焉此其爲功德也不亦大乎而所以挽回世道補救人心此其事非有大權大力者不能爲然而有大權大力者或亦未必能爲也昨有同鄕友人知余有瘍造廬而候焉時瘍已稍愈但未收口可以躄而行肅之入坐與寒暄友人曰五月廿五日貴報有車夫還金一事猶憶之否余曰若之何不憶此人亦乃同鄕古道照人不勝欽佩恨不能一識其面且助之成業此中不無耿耿耳友人撫掌曰子欲識其面何難之有然助之者則已有人矣余喜詢其故友人曰日者僕見報中所載亦以同鄕故不覺有動於中時有數友在座皆熱腸人也僕因謂之曰此車夫者實爲近今來所難得若訪得其人而資助之以爲之鼓勵所謂賞一人而天下勸者其有裨於人心世道非淺也諸君亦樂爲之乎僉曰善僕乃於次日叩陳君篤卿之門而詢其事并問其有陳曰事固有之其人則恐無可尋矣其僕曰可尋至其車寓則不難一詢而得也僕乃托其代爲尋訪越數日陳送其人來僕居停家並付以一函僕見其人恂恂如儒者問其年則僅二十有八問其姓則吳問其名則鳴吉其父曾設肆鬻水果繼而渠開設染坊致有耗折閉歇之後無可謀生乃來滬覔枝棲數月之後絕無機緣行囊典盡不得已而爲此役問其家中尚有何人則云有老母有一弟一妹問以還金一事歴歴言之亦無矜色且云日本奔走僅足自餬其口倚閭之望無以慰也前日得酬洋五元則來自意外者卽日寄往紹興爲老母弟妹等養赡之資因手於槖出信局收條以示僕蓋以實其言也僕時適有事不及與之細談乃於次日至其車寓見其寓主人詳問其人何日至爾寓中則云不過一年餘且盛稱其人之誠實可靠並極勤謹初時有烟癮近已戒絕日間奔走覔食至晚回寓則不復出爲寓内寫帳目算帳一切雜務皆効勞焉日前曾有其戚贈以五洋渠不自用悉以寄其母其孝行可嘉蓋還金得酬一事初未告知寓主托詞其戚所贈則其人之謹密亦可取矣僕旣詢知其詳乃約吳至某茶館令取紙筆倩其自書履歴少頃書就視其字畫亦清楚文理尚粗通自叙生平所歴不少諱並言近始悔之故不敢貪此意外之財僕乃與之約日來寓歸以其所書者一紙并叙親訪之事以遍告同人莫不踴躍稱難得僕曰我雖具熱腸惜無大力所以賞而勸之者全賴諸君子座中咸曰此義舉也且旣爲吾浙同鄕安有不爲佽助之理遂有自任爲製衣服鋪蓋者有先留於某棧暂住者有允以楊樹浦爲安一位置者諸君子皆義形於色樂善勇爲其風義亦足多矣而斯人也不貪百金而乃得此諸君義助其所得當幾倍於百金且從此人皆重其爲人或將有他途際遇亦未可知人之聞此事者亦莫不有所觀感而激勵共爲善人此一事也僕頗快然於心吾子以爲何如余聞之起立拱手曰善哉此舉不特諸君子之勇於爲義也爲難得卽吾子親爲訪問亦誠爲天下之有心人前年救俄太子之車夫事後各給以巨金以旌其忠此猶有功而賞不足以爲奇特也今吳鴻吉則初無功於諸君而諸君因重其拾金不昧而多方籌策詳細訪查竟得訪其人而設法以成全之所以補世道人心者其功德爲尤大也余則以疾故杜門不出故不能躬與其盛然諸君子有此義舉而不以一語相表彰且資以激勸天下則負此盛舉矣因詮次其語而存之不書諸君子之名姓者恐蹈標榜之習也 
[灤陽消夏錄]  
　　上月二十三日大雨後糧價飛漲大米每石售至銀四兩五錢本月初一二兩日夜又大雨如注溝澮皆盈初三日天始放晴由是火傘撑空幾疑熾炭鋤禾當午汗下如珠矣○本月初二日餅師劉姓之媳因病而殂棺殮時屍已臭腐不堪深恐棺木滲漏乃用松香桐油煎膏以塞其縫煎之過久一木工見青烟直冒持鐵杓揚之火忽炎炎渾身焦灼倒地亂滾氣息如絲吊客及家中人急上前撲救閱一時許始熄滅隨卽將就入殮瘞諸荒阡惟木工爛額焦頭上半身肌膚迸裂恐不免有性命之憂也○有花旦名蓋京東者芳年十五色藝雙佳儀態萬方胡天胡帝鶯喉一囀好事者卽爭擲𦆑頭櫻桃譜中允宜登之首選矣初五日在兵營後演殺子報一折是戲在滬上已若司空見慣而營巿尚詫爲新奇以致檀板聲中人如蟻附午後鐘鳴三下看臺擠倒壓死圍子外豆腐匠一名傷者更不計其數於是街談巷議咸指蓋京東爲禍水噫其然豈其然乎 
[千代橋觀海記]  
　　日本岐阜縣加茂郡加治田村原任村長加藤毅因事與村民涉訟上官判以曲直加藤村民得意洋洋時至加藤家滋擾或投瓦礫或毁門窓加藤苦之然亦無法以處本月七號之夜村民又闖入室内囉唣不堪加藤憤不能平突拔一刀斬一人霎時頭墮於地大約又須興大獄矣○神奈川縣某郡因再舉議員致自由改進兩黨中人互爲爭競改進黨員之在京邸者慮與自由黨不敵雇壯士二百餘輩於十五號由新橋乘火輪車望某郡進發不知能免於大起干戈否○本月十三號午前二點鐘時彗星現於三重縣之西南隅光茫極微蓋因日光照耀故也○本月八號午後六點鐘時山口縣佐波郡島北村忽聞霹靂有聲震死民人千松重五郎之妻名梅者及隣女某氏其孫兒名满加者亦被觸電受傷十二號由知事據情禀告内務省 
[花田拾翠]  
　　廣州府張太守訪聞省會棍徒專以包攬詞訟爲務逞其如刀之筆往往混淆黑白顚倒是非良 
 
 

Page 2

 
 
懦鄕民受其害者指不勝屈因飭南海番禺兩縣宰嚴密查拿某日南海縣獲到詞師霍某研訊之下詞鋒銛利清辯滔滔縣宰大發雷霆喝責數百板下之於獄聞者莫不鼓掌稱快○文童某甲才華夙擅屢列前茅惟烟癊甚深昕夕一燈相對幾如王子敬之愛竹不可一日無此君府試時携帶烟具入塲天未黎明卽躺臥薄板檯邊颼颼呼吸張太守見而大怒立傳至案諭以洋烟一物本府嫉恨如仇署中自幕友以迄家丁無一人敢嗜此者考試爲掄才大典宜何如恪恭將事今爾如此荒謬雖有學問何足觀乎遂飭將卷繳回迸之門外並飭禮房書吏將名姓扣除○三元里火藥局焚燬後大憲俯念鄕民受累力籌巨欵發交愛育善堂散給以期實惠均沾計被災者約共三千數百家原議每家給銀十兩而堂董以各户災情輕重不分高下何以昭平允而服人心於是酌量變通略分多寡聞之鄕人言以所得之數修理房屋頗覺裕如且禾麥菜蔬損壞者亦償以價值是以口碑載道稱頌弗諼云○某日有一貨船由省河駛往北海約行二十里許卽遇颶風一時狂浪掀天無異拔山倒海舵工搘持不住船卽傾翻男女搭客二十餘人僅有數人遇救貨物亦東漂西散所失約值千金噫風濤之險如此彼江湖作客者可不謹愼小心哉○某夜鼉更初報有盜擁入省垣西門外五福里梁姓家刀光爍爍然禁諸婦女不許聲喊傾筐倒篋搜括一空事後各處檢查知所失約值五六百金之譜隨赴縣禀報請卽緝拿 
[甌宦轍]  
　　新署温州府劉玉筵太守至喜擇吉六月十七日任事永嘉縣邵大令飭辦差丁役在試院内預備供張○樂清縣胡紱廷明府接得珂里訃音驚悉太夫人因病棄養隨飭丁赴轅禀報星夜奔喪回籍遺缺經上游委郭外峰司馬鍾岳署理已於本月初八日午刻履新矣○平陽縣沈庚明大令近聞奉調簾差日内卽須赴省尚未悉接署者爲何人也○玉環廳胡春舫司馬近爲造化小兒所弄瘍生於背痛苦呻吟不知何日能喜占勿藥也 
[擬調簾官銜名]  
　　江西鄕試向例内簾官十六名外簾官十六名本届經大憲擬定調取姓名列左臨川縣劉瑞礽峽江縣陳鶴清進賢縣祁友觀瑞昌縣吳念慈廣豐縣夏之森卽用縣林履端吕敬直何榮煇張維城黄大琨黄增榮李華芬任佑觀孫如賓吳國珍王愼猷俞官圻彭履德楊國璋徐寳鍔大挑縣劉則敬何文光楊景星孫啓瑞陳燕昌何紹琛教習縣閻尚庚拔優　縣金盛秋白庚梅杜璘光黄子箴兆祺以上計三十二名係官塲抄傳者臨時恐有一二更動容俟續錄 
[郢曲雙聲]  
　　湖北訪事人云皮油卽桕子油亦稱白油用以澆成紅蠟非一日所可或無者也其物以荆州所爲佳其次豫鄂交界處再次則爲宋河所産昔年每百斤可值銀五六兩之譜有時貴至十三四兩近則火油充斥人家用以代燭倍覺光明以致皮油日漸滯銷其價貶至四兩以内鄕人之栽桕樹者莫不仰屋吁嗟矣去歲之秋突有德商購辦因之獲利頗豐今春又有德商來鄂販油目下行情高至七兩五六錢誠十餘年來所未有且牛油亦隨之而貴售至銀七兩有奇而黄蠟亦出口甚多價至三十六七兩云○日來襄江水漲源泉萬斛滾滾而來幾如快馬騰雲一瞬千里有甲乙二船户操駁船二號在梅駕嘴裝米一百數十石順流直瀉非篙檝所可支持以致船被碰沈米皆入水幸甲乙經人救起得免於災遥憶漢陽府屬低田時正黄雲蔽野夕陽影裏耞板聲喧經此洚洞横流能不生其魚之嘆乎 
[是母是子]  
　　蕪湖有成衣匠某甲桀驁性成每與人逞兇至山窮水盡時必聳令其母出塲拚命是以人皆避之前日下午又因細故與其内弟某乙忿爭甲猛抽坐凳劈面擲去乙偶一閃避凳卽中於某丙頭顱猩紅萬點灑遍衣襟丙忿而與論甲一味逞蠻丙卽奔至保甲總局喊寃梁太守飭勇提甲乙訊問贈以乾筍片獨桌酒左右正欲動手不料甲母已袖剃刀在旁刎頸勇役見之急行奪下然皮面已微見血痕太守訊以何故如此則以不忍其子受刑對太守作色叱甲曰汝自不孝好勇鬥很反令老母當官嚇詐似此刁蠻豈復能容喝將甲乙丙及甲母一併移送蕪湖縣辦理以敬刁風甲之敢於作惡者恃有老母也母之甘爲袒庇者是徒深舐犢之情不守義方之訓也此皆所謂秀民非有以懲儆之何以爲當世勸乎 
[水鏡無私]  
　　前報日本人田中郎在蕪湖開設小洋貨店偶因細故將華人某甲頭顱撃破遂致蠻觸交爭紛擾時店中玻璃窓撞壞數塊田遂指甲爲有心滋鬧執送保甲局轉解蕪湖縣懲辦云云兹悉此案實由田中郎先自啓釁取棒亂撃甲始揮拳抵敵縣尊洞悉情由以甲固有不是薄責數十板並罰洋一元給田爲賠修費一面出示張掛該店門首其詞曰照得中外通商以來凡外國商人來華贸易地方官均照條約保護如果中國民人向前滋鬧自有地方官主持應將民人送官究辦今該商人等與方松仁口角細故輙將方松仁毆傷以致方松仁因傷圖賴是誰之過歟本縣因念方松仁傷尚輕微且其在店滋鬧厥咎惟均持平了結然不能不爲該商人言之該商人離鄕背井不遠數千里而來無非贸利往來交接當以謙和爲貴將見日新月盛生意興隆易曰謙受益满招損可不戒哉嗣後倘有民人無端滋鬧儘可送官辦理該商人不得逞兇毆打如果毆傷釀命彼時悔之已晚該商等其深思吾言交相勸勉庶幾中外相安商民樂利是則本縣所厚望焉特示 
[月下簫聲]  
　　邗上青皮痞棍之多不亞於滬上許太守以除惡爲心遂出示嚴禁略云訪得郡城内有積惡棍徒陳小九子綽號九千歲韓小八子綽號八王爺及戴洪根小徐福横扁担龐金照戴大爺大同子等八名擾害閭閻無惡不作實爲地方之患除札飭江甘兩縣一體查拿外合亟出示曉諭爲此示仰諸色人等知悉自示之後如遇有前項棍徒在外潛匿詐擾許卽扭送來府以憑從嚴懲辦差保容隱察出併究○揚城某甲家本小康因墮入雲務窟中生計日絀昔日豪華不知消歸何處一日踽踽獨行至西門外欲投諸清流以免赧顔人世適爲某世交所見詢其隻身至此意欲何爲甲支吾以對某知其來意勸解一番送之回家次日又至南門外依然問諸水濱嗣有人見屍浮起報知地保撈置岸側在身畔搜出油紙包一個自書姓氏住址並叙明爲窮所迫當由該保轉報家屬備棺收殮或謂甲弟懸壺城内囊頗充裕何竟無半點手足情耶然視性命若鴻毛甲之自爲計亦太拙矣 
[鴛浦菱歌]  
　　嘉興北門外每逢夏季設立施醫局以治貧民疾苦本届仍照向章辦理設局壇内自十三日爲始以三六九爲期凡三閱月始止近來跳板船雖已絕跡絲網船由外埠駛到竟有十餘搜之多花板三兩掩映篷窓招引少年狎客駛往南河三塔等處蕩漾中流淺斟低唱之餘更以麻雀同棋牌九爲消遣計通宵逹旦比此忘疲其亦銷金窟也在上者曷其奈何弗禁○俗以老郎爲梨園之鼻祖十一日爲神誕辰禾中諸名角虔備牲醴在郡廟旁老郎神殿同伸慶祝並借郡廟戲臺演劇一日各展所長神若有知必當掀髯一笑向虢國夫人索纏頭錦也官府三令五申嚴禁賭博而犯者仍有所聞石門縣屬靈安鎭一小巿集也有張趙兩人專以開塲聚賭爲事近經紳士聯名控府經楊太守批仰石門縣查拿懲辦 
[掘窖記]  
　　某日有一妄男奔赴金陵某官署報稱下關某處爲當時髮逆糧臺黄曰物堆積如山幾不可以數計迨大軍進剿髮逆攖城固守倉卒間纍纍者無從移運悉就是處穴土埋之時小的被掠在賊中目撃此事至今猶能歴指其處叩請開掘充公小的亦可渥承賞犒也官再四駁詰其人矢口不移當堂具結而退閱數日官飭某營勇荷鍾從事并令其人親往指示掘至丈餘查無所得易數處亦然官遂怒其所報不實大約須有以懲之嘻是豈嗜利小人微窺官之意向故以讕言哄之耶抑寳物無常非其主者果不肯輕露耶欲知究竟請還詢諸錢神 
 
 

Page 3

 
 
[輪船失火]  
　　老太古洋行藍烟通輪船停泊外虹口順泰碼頭裝載棉花准於今晨開往東洋等處昨晚九點三刻鐘中艙忽然火發光燭層霄英捕房管鐘樓西人瞭見立卽鳴鐘告警英法美三界洋龍及保險行藥水龍聞聲馳出不見火蹤隨卽折回蓋僅閱一刻時祝融氏已返斾矣至其細情尚容續錄 
[靈柩過淞]  
　　合肥相國之爵夫人趙氏殁於津門靈輀由公子扶之南下昨辰鐘鳴六下駛至吳淞口下椗卽舁上满江紅大船在滬各員次第登舟吊奠時方亭午由小火輪帶之進發各官遂次第遄回江南提督譚青崖軍門則於吊奠後順道至滬江就小東門外吳淞碼頭小駐 
[牡丹無恙]  
　　津伶張某往浙江普陀山禮佛以致隨海身亡此已列諸報牘兹悉張隸名天福戲園本月中旬偕天仙丹桂等園各伶乘某輪船往普陀山閱日相約下山至蓮花漾喚渡划船渡登輪船是日風浪甚惡各划船皆不肯開行獨有一年老人應聲而至張及丹桂伶人袁姓及天儀雛伶牡丹花一躍而登步焉有一職官模樣者帶家丁五名附之而去駛近輪船旋風陡起划船驀地潑翻篙師及舟夥渡客共五人次第入海袁及牡丹花得以浮起拉住輪船鐵欄杆經人救去天香國色不致消沈張等多人則皆氣絕身死矣慘哉 
[盟堅同穴]  
　　本邑美租界中虹橋東華路厲永昌花爆店火災致店主厲忠朋卽厲永梅又卽吳蓉妹與其妻劉朱氏卽劉厲氏被火灼傷經黎捕頭舁送同仁醫院求治此已詳列前報矣劉李氏火毒攻心延至前日下午四點二刻時溘然而斃厲聞而哀慟幾不欲生至五點二刻時卽相從地下醫生飭院丁投報捕房捕頭令三圖地保石茂卿至正豐街某飯店中知照氏之父母爲之棺殮瘞埋 
[含寃自盡]  
　　本邑南倉大街裘家弄口某薙髮店學徒名錫華者抱一小孩在門前小立對門某氏女阿毛喚至樓上令往比鄰邀銀工某甲來錫華允之甫下梯卽與女母相遇大聲喝問曰爾至此何事意者其欲伺隙探囊耶言已顺手批其頰錫華逃回店内訴之其師師又責其胡行亂走錫華驀遭寃屈欲訴無門潛至某藥鋪購取砒石二錢背人吞服及歸師兄見其神色有異再三盤問始吐眞情急設法治之得以嘔吐而愈愈後師知釁由女母而起向之饒舌不休女母無可奈何央二十三七鋪地甲調停未知如何結局　 
[竊表被獲]  
　　西人名路南者在密采里西客館内販運時式表昨有鹹瓜街某燭店小主人身穿絲衫手執翎扇贸然而入適西人外出卽謂侍者某甲云昨與貴主人面定時式表一對言定價洋廿三元兹先付定洋五角待明日持洋來取甲不知其詐其人遂將金表藏於身畔臨行謂甲云我在四馬路番菜館執事君異日有暇不妨移玉一領大餐風味隨揚長而出至押鋪押洋五元及該西人回至館中知失金表向侍者追問並報明捕房捕頭飭包探王榮培帶同探夥小寳至番菜館查問並無其人復帶同眼綫尋至胡家宅相近處適竊表者與其友三人同雇馬車正在論價该包探上前謂曰有事相商僕乃密采里出店適君所定之表西人疑僕與君串通祈向西人緩頰免致辭歇生意其人不知是計隨之而往及至法界立卽拘入捕房包探先將原贓吊到存在捕房待失主認領其人候解公堂請辦 
[竊案彚登]  
　　有秦姓者家於製造局畔前日妙手空空兒捱門而入竊去綢布單夾衣十一件事後開列失單訴知附近巡防局局員准之卽飭禁地爲之查緝○三泰南貨店主山東衣作主及秦某同投二十三七鋪巡防局報稱家中失竊衣服請卽緝查局員以事關禁地瞻現疏防以致匪徒竊發遂傳禁地阿桃至案再三申斥喝令重責五十板限五日内甲到原贓如敢故違加等處治 
[大令騐屍]  
　　寍波女子桂金年十三歲被人售與粤娼家時遭凌虐私逃出外經法巡捕拘送公堂葛同轉訊供之下飭送城内普育善堂畜養本月十九晚忽投井自盡經人救起早已殞命次晨堂董朱吟香備函到縣請卽相騐一面知照二十二鋪地甲預備屍塲適上海縣黄愛棠大令赴吳淞叩奠李爵夫人是以不克前往昨日下午一點鐘時回署得悉情由旋於四點二刻時帶同官媒仵作書役人等命駕蒞堂朱董迎入花廳晤談良久地甲已在大廳上陳設公案大令先與朱董至屍所察看其屍在老婦所内第三進樓房下井旁頭東足西勘畢出外升座命傳老婦所頭目毛胡氏至案問爾何處人年幾何到此幾時可知桂金因何身死毛胡氏供稱小婦人家在金陵今年六十四歲到堂已八年向與桂金同居小婦人住樓下桂金住樓上本月十九晚二鼓時小婦人乘凉已罷呼令桂金早睡桂金诺之迨更深後桂金锪下樓望外逃走小婦人聞聲追赶則已躍入井中遂開大門喚堂丁到來將屍撈起問與桂金同住者爲誰答稱陳刑氏問桂金於何時到堂供稱本年四月二十五日問桂金究竟幾歲答稱十三歲大令著退下命傳陳邢氏研問供稱小婦人原籍揚州年二十六歲由法公堂送來寄養與桂金负房平日桂金梳洗最勤十九日並不梳頭至晚二鼓時上樓安睡不知因何投井自盡問爾在法公堂因何案發至此處與桂金有無嫌隙答稱丈夫將小婦人賣在小東門外鍾德昌花烟館爲娼小婦人不願以致涉訟公堂前年由葛大老爺寄在此間與桂金同室向來和好並無寃仇請大老爺訪查可也問爾夫現在何處可曾到過堂中答稱丈夫在原籍曾來一次小婦人不願回家故不同去問因何不願答稱恐丈夫再將小婦人賣去大令著卽退去問地甲曰爾於昨日知悉乎禀稱是問曾查明情節乎禀稱小的查無别故大令飭土工將屍舁出脫出小衣經仵作騐視一周報稱小的騐得桂金肚腹膨脝身無傷痕委係投井自盡大令請堂中爲之棺殮黏上封條然後排導回署 
[用藥迷人]  
　　昨報紀水販楊松林通同通州人張姓將某姓家女郎誘來滬上押入法界蘭芳里鴇兒汪桂卿所開花烟館賣娼經其母尋獲扭桂卿至捕房葛同轉提到松林之父楊文德訊供之下飭押候交到松林再行核辦昨日同轉蒞捕房命提烟妓女郎到案問爾年幾歲如何到此供稱小婦人姓于小字玉珍家住通州城内貢院前由張根祥誘至上海張家中尚有一二十一歲之女郎曾於本年三月十四日邀小婦人同去看會問張家離爾家有多少遠供稱只隔四家某日伊家媽媽邀入飲茶飲畢卽覺迷迷糊糊不能自主初拐至鄕人家小住五日噤不能言其家尙有二女一姓郝一姓張一日令小婦人飲水一盃始能開口小婦人問此地非通州乎伊云是通州旋被張姓多人用繩綑縳并用刀恐嚇關在船上用麻袋纏住及過卡有查艙巡丁將鐵籖刺入以致受傷後致泰州復折至揚州小婦人告以此處並無親串意欲回家伊等不許在揚州盤桓五日又至鎭江乘某輪船到此卽被賣入蘭芳里烟娼家聞何時到此供稱五月十一日姓張人欲將小婦人賣與花烟館本家只許做夥計允之張支取洋銀而去旋有馮二與張子尋至蘭芳里問爾何以到此小婦人對以由張至此現在張不知何往小婦人在家時已許字于姓現在于家已恬此事在本衙門呈控由州尊大老爺備文移提同轉命提其母于戴氏研訊供稱此事先在通州呈控州尊大老爺飭差備文至上海縣移提此女於本年三月十四日由通州拐出小婦人之夫名德甫此女許字之據現在身畔呈求電鑒同轉謂爾係通州人何以帖上寫金匱男家亦姓于是否同族供稱同姓而已並非一族本年三月十九日有二男二女至小婦人家言爾女已已泰州同轉問女郎曰爾至蘭芳里是否第一家供稱小婦人並未到過他處賣娼問洋銀由何人取去供稱由張取去問張現在此處否供稱已逃逸問楊給與爾吞下者是何藥供稱如丸藥然部爾在何處吞藥供稱在揚州楊姓家吞後卽不能言語被楊等帶至鎭江乘輪船至上海上岸後給以濃茶一否飲之便能開口初住虹口不多時卽至蘭芳里問丸藥共吞幾粒供稱吞四粒問丸藥是何顔色供稱是紅色及至泰州又令吞黄黑二色之物初至郝家住五日後在泰州住半月至揚州又令吞丸藥八粒同轉命提桂卿推鞫供稱此女由楊姓領來洋銀則由張姓收去此女曾在小婦人處爲夥小婦人與張姓並不相識問女曰楊姓曾否將爾鞭笞供稱屢次恐嚇桂卿供稱聞張姓卽此女之姊夫小婦人以姊夫將阿姨出售恐來歴不明不敢承受部如何 
 
 

Page 4

 
 
出洋銀六十元供稱由楊姓來是以敢付同轉命提楊到案問所藏丸藥尚有多少轉部女曰給與爾吞藥者是否此人供稱由其子給吞楊供此係兒子木林所爲小的不知底細同轉謂爾子名松林今何改爲木林顯見有意狡展桂卿供稱伊家在虹口菜巿街請大老爺往提可也楊供稱當時尚有筆工殷姓同來小的雙目失明諸事並不干涉同轉飭將楊還押著交其子松林並殷姓到案于戴氏母女令在桂卿家暫住下期投案備質 
[法界紀聞]  
　　公館馬路東首薙髮店夥某甲家有一妻一妾妾某氏年剛花信姿色頗佳前日出外不歸甲緝知在虹口某里中疑其上臺基正欲叩門而入而妾已贸然來甲乃扭送捕房捕頭命押候解訊○徽州人某甲挈其子某乙假寓新街臥雲閣烟室識者曰其人向操茶業頻年失業以致流落天涯落寞亦可憐矣邇來小本經營積得青蚨六百前晚因天氣炎熱露坐納凉烟室主某丙誤以爲賊用繩綑縛以致臂有傷痕並將錢六百文悉數吞没乙大遭窘辱心有不甘翌晨投訴捕房捕頭飭某包探提丙大約須押候解送公堂矣○薙髮匠阿福無賴也日與諸流氓爲伍拆梢打架靡所不爲昨日甫出捕房又與大豆芽等五人在八仙橋某茶寮吵鬧寮主將五人一併送押请捕頭於堂期解案訊懲　 
[桃塢瀘重杭紹鎭蘇各公所晉賑記三十四]  
　　頃接嚴佑翁山東來電云十四夜郭家寨開口新河以北一片汪洋號呼救命之聲慘不忍聞又接津門來電云五大河同時漫溢數十口畿輔全境被水京城水深數尺災情較十六年尤重等因敝處經收山西賑欵原定六月底截止以後如有來源本擬原璧奉還今旣東直被災公議將七月朔以後所來晉賑概交蘇城馬大籙巷内原辦領直山東賑所宋處出具收票移解東直兩省以盡浥注之道謹此布聞[  六月二十日同人公啓]  
[三善同登]  
　　謹啓者敝堂接奉南洋新加坡勸辦直東蘇賑分局委員謝賓門仁翁經募不留名大善士樂助山西賑銀五十兩又奉高醇保嬰總局吳數敷陳智珠陳伊生陳瑞亭諸仁翁經募晉賑第三批洋一百元又奉本埠製造局砲彈廠單衢伯陸韻樵兩仁翁奉局憲劉觀察之命以晉賑孔亟勸募本廠員友匠目等二百零四户計共洋七十七元八角又錢四十九文按新加坡地隔重洋慈光遠照而离醇爲江南瘠苦之地足徵踴躍之忱至局廠以辛苦之錢爲和衷之濟尤爲難得眞所謂惠以愛人儉以養德勤以濟功三善鼎峙不約而同功德維均敬佩無量合登報牘謹誌謝忱[  上海六馬路仁濟善堂籌賑公所施善昌等謹誌]  
　　遺精一症大凡由思慮過度心不攝腎或色慾太過相火妄動所致患久神倦頭錯腰酸脊痛諸虛百損從此而作此膏家傳秘方昔年凡遇知友中患此症者常將送贈向不出售兼之貴重藥味居多修合不易緣戚友間輾轉相傳常有詢問抄方日繁倘採藥不佳未免有惜良方爲此䖍選道地藥品遵古法製精工修合俾患此症者試用方知效騐與衆不同也患遺泄者貼丹田穴或對臍貼之實有立見奇效之功若無遺泄貼者煖腎種子並治五癆七傷婦女白帶子宮寒冷等症男則壯陽因精功難盡述第張敢工料洋六角雙料一元遠處可由局購○治遺精丸每盒半元一元　　古歙培德堂謹啓 
 
 

Page 5

 
 
   
 
 

Page 6

 
 
   
 
 

Page 7

 
 
　　是編照原書石印亥豕魯魚庶可無患每部裝十七本附補遺碼洋一元二月初出書寄各書坊售　味根齋啓 
 
 

Page 8

 
 
   
 
 

Page 9

 
 
[滬濱穢史]  
　　有陳某者早年物故遺有一妻一妾同室而居妻操懍栢舟茹冰飲糵妾則性成輕薄暗與陸德順沙船夥楊某往來月下　前盟山誓海人言藉藉漸爲大婦所聞前晚偵知楊在妾房中密倩健兒數十人脫𢹞而入時則花梢月上銀蒜低垂一對野鴛鴦正在雙飛雙宿遂從錦衾中曳之使出突取并州快剪將楊髮辫剪去立喚地甲至交令看管以待送官楊赤條條不掛一絲自覺有覥面目乃哀求再四願出洋蛈五十翼誓借布褲穿之地甲左右斡旋意欲免其出乖露醜特不知大婦允從否猶憶今春嘗謂姦案與髮辫何干而捉姦者必從而剪之恐八千根煩惱絲未免齊呼寃枉今於此事不覺恍然大悟曰和南大得便宜○有名阿慶者幾若五柳先生之不詳性氏葢小經紀中人也其妻俞氏賃居南巿荷花池畔雖醜如嫫母而獨喜薰香掠鬢搔頭弄姿每伺阿慶出門引蝶招蜂大啓無遮之會近又與潮州人某甲私識尤雲殢雨無夜無明昨日阿慶佯爲出外謀生甲卽伺隙而往低幃暱枕歡緖方濃驀聞獸鐶剥啄聲啓之一　男兒昻然而入蓋阿慶也甲見勢不敵突從牀上躍起履不及趿衣不及穿急從披屋逃至鄰家俾免蹈楊之覆轍鄰以青天白日不宜作此不端事拒而不納遂被阿慶所獲聲言欲送官究治甲再三求免并願倩孔方兄爲之遮羞阿慶乃戴上綠頭巾默爾而息 
[行兇兩志]  
　　鹽販徐阿招趙晉忠張進卿三人均浦東人近以熬淡利薄改而販西瓜冰谷丹瓤生涯不惡前日上午各挑至南碼頭喚何慶良小划船渡浦船中共載十八人及抵浦西何收取船資人各五文應共得九十文而數之祗四十八文疑徐等三人未付向之收取徐大肆咆哮喝令趙張扭其髮辫肆意兇毆何力不能支大呼救命旁人爲之解勸徐等尚不肯干休攫其櫓一枝飛奔而去何心不甘服訴知渡夫頭徐上卿徐等恐涉訟公庭將櫓送至然已擲分兩橛頗似哥舒半叚槍何不願收回上卿默無一言徐等遂楊長而去敵爛泥渡巡防局員過此何高呼寃枉局員詢明顚末立飭勇將徐等拘獲昨晨研　之下何訴稱小的係本地人前日徐等過浦而丙不給錢文向索補毆將櫓攫去洎昨日送至則已擲斷不能用以駛船矣問曰此櫓值錢若干答稱值洋銀六元徐等同供稱小的等均住治下二十四保八圖務農爲業昨日販西瓜來此渡資早已付清何又向索錢以致口角雖曾取伊之櫓然不敢行兇及午後將櫓交還何忽自行擲壞何又稱當毆撃時徐最兇横局員判令將徐笞責二百板枷號二月趙張各笞責一百板枷號一月均發交犯事地方示衆櫓資著徐賠洋銀三元趙張合賠三元俟繳案時給何具領少焉局差帶三犯而出趙倔强不行局員見之着改發爛泥渡示衆○浦東洋涇港漁户周阿榮之族姪周寳發周生發借錢不遂黑夜行兇致將阿榮右臂砍傷皮骨俱斷事後阿榮訴知圖董圖董以阿榮已惯殘廢令寳發等月貼洋銀一元寳發等允之及阿榮往支竟爾分文不付圖董乃令阿榮駕渡船以餬其口寳發等又出爲攔阻昨日阿榮奔赴上海縣控陳矣 
[英界公堂瑣案]  
　　包探黄四福禀稱汕頭路居人俞蘭寳投捕房報稱蘇阿金竊去衣服二十餘件小的查得蘇妻曾與俞私識以致懷孕旋於分娩後患病而亡蘇以妻子被俞姦佔起見前去饒舌俞扄門而出金錢氏等咸謂俞行爲可惡蘇遂將鎖扭去取其衣服質錢料理衣棺副捕頭禀稱查得此案的係俞之不是惟蘇不應擅往取衣二圖地保禀稱小的查得蘇家住廣東路其妻與俞私識後租小房子於汕頭路懷孕後回至家中分娩閱數日又至小房子中得病而亡蘇遂至俞家取衣付質並聞蘇向人言俞將産下小孩奪去俞供稱蘇取去之衣皆小的所置餘供支吾蘇供稱小的在某娼院當龜奴妻子被俞姦佔以致産後身死無力棺殮是以取衣質錢産下之孩已被俞奪去矣金錢氏供稱蘇欲至俞家小婦人爲之指引餘不知情蔡太守諭候過堂覆訊究辦○娼婦朱玉文報失金銀首飾約價洋銀千餘元並稱龜傭張阿虎所竊包探顧阿六何瑞福拘張送案蔡太守訊供之下飭交包探帶回查吊失贓再訊此已列入報章昨日顧何兩探將張送案禀稱小的等查得張行竊後將金釧等物質錢還債且紏人賭博所還各人之債約共一百二十元現均吊出並吊到金褽釧金鑲藤釧銀水烟袋金練銀荳蔲匣金約指照失單祗少金約指二枚金荷花簪二枝鴇子趙姚氏訴稱玉文是小婦人女兒現在治下賣娼本年正月失去金飾初不知張遍所竊後有風聞是以報請包探吊贓兹願酬包探洋銀一百元憲差二十元張供稱小的係蘇州人曾在玉文小姐處燒湯新歲賭輸起意行竊蔡太守判令笞責二百板管押关年贓給該鴇領去願酬包探差役之洋銀當堂賞給○包探何瑞福禀稱江蘇藥水廠失去白金鍋及白金絲共重四十兩售洋銀一千元曾報捕房現有蔣寳生丁小昌二人持白金至藥水廠求售西人騐明卽係失贓因將莊丁扭送捕房小的向之盤問供稱見徐忠元手持白金向某質鋪質錢質鋪不收因倩伊等代售已將十五兩三錢兌與永和銀樓祗得小洋銀三角其實值洋銀五六百元又二兩六錢在恒大當質得洋銀三元一兩六錢在德隆押店押得錢八百二十文五　在寳興押店押得錢六百文二小塊抵在陳福安飯店計錢六十七文今已一併吊到餘存者亦均起案照算尚少四兩之譜無從查究藥水廠西人孟訴稱白金鍋放在樓上徐曾當馬夫刻已辭歇不知伊如何登樓行竊當時鑄成此鍋費去洋銀二百五十元今已被敲破至缺少若干亦值洋銀四百餘元蔣丁同供稱小的等由徐托銷因之帶赴藥水廠請爲估看並不知是竊贓徐供稱此鍋不知被何人敲碎放在樓下小的貪小竊取只乞旋恩如今贓已交齊並無存匿矣永和銀樓夥馮錫卿飯店主陳福安及恒大當德隆寳興等押店夥甲乙等人均供稱不知白金值價現在均已交出西人又稱徐曾在廠中是以熟悉路徑所供不知被何人敲碎明係謊言試思旣已敲碎安有不卽取去之理務求重辦以儆蔡太守判令將徐笞責二百板發捕房管押一年贓給西人領去蔣丁及管銀樓當押店等人姑念無知從寛保釋○電燈公司某西人訴稱徐阿太偕子阿海在公司中工作因壞電綫以致停歇阿大之妻王氏以王阿甫有心播弄害伊丈夫兒子前來吵鬧不休不得已而報捕拘案王氏供稱丈夫兒子在公司中餬口實被王所陷以致失業王供稱小的平空被誣叩求明察捕頭禀稱查明王並無不是之處實是王氏無端吵鬧西人又稱阿大無甚不合阿海則貪懶性成因氏騷擾不堪故一併辭歇蔡太守勸西人仍錄用阿大否則父子同時失業何以活命西人稱仍用阿大則可惟請諭令王氏不得再來吵鬧太守著王氏具不再前往吵鬧之結然後釋歸○包探李錦堂禀稱西人會林　令鄒阿生送信至某西人處鄒轉交管阿連送去由馬阿彩接收西人察知信已折開且躭延日久是以報捕拘案會林　申訴前情鄒供稱小的接信後放在袋中以致擦碎並非有意拆開管供稱鄒倩小的送信小的另有要事以致躭延馬供稱小的見信已拆過是以告知西人西人又稱此信並無緊要否則誤事矣蔡太守將鄒等申斥一番交人保釋 
[法捕房瑣案]  
　　前報記曾慶榮往護城河時元泰冷店購蓮蓬簪遺失墨晶眼鏡被店主藏匿報捕查緝旋由店夥姚阿毛投捕房出首捕頭命提店主陳順金解案訊供葛同轉飭押候傳到過付之卞阿香及見証人徐桂庭再核昨日曾遣戚順金投案候質同轉先向卞研訊之下悮稱陳交小的洋銀一元五角囑轉交與姚徐供稱小的係隣居曾遺失眼鏡爲小的所見勸陳給還以致遭陳辱駡同轉　提陳至案問眼鏡質票何在陳供稱小的願賠問眼鏡究在何處供稱已由卞鋪蓋中搜去前次曾質過洋銀三元同轉謂閒話休煩今且問爾眼鏡究在何處由何人去質供稱小的自已去質得洋銀三元質柰現在家中同轉飭卽贖出再行核辦旋有楊雲谷者投案訴稱陳係小的之妻男向轉令至隔家内取得質票速往小東門内將眼鏡贖出陳還押其餘人証諭令下期投案○金布侯孫永祥投案求追羅炳南拐騙之欵葛同轉命提羅到案問爾前供有姪在慶元昌爲夥肯來保爾何以至今未來爾旣一味挺押先掌頰六十下速致信爾姪卽來保去如再不來定予嚴比○土阿大竊取寳興里史公館衣同轉著掌頰四十下釋之使出不准逗留○竊賊柴雲五所供同伴來泥之薙髮匠吳四喜飭提訊究供稱前年十二月小的由杭州與柴及薛姓同來伊等所作之事小的並不知情供畢卽行省釋 
[桃隝瀘重杭紹鎭滬蘇各公所晉賑記三十三]  
　　五月十八日起解十三批規銀五千兩連前共解八萬二千四百兩奇其能提前起解者幸蒙藩憲發到第四次上海資捐局五百元陽湖縣第四次三百七十四元奇太倉州三百元無錫震澤兩縣糖捐奔牛嚴家橋江隂各釐局共洋九百六十餘元川東道重慶府發到二千兩蘭州電局來五百兩鎭江公所來六百兩乃得集成躉數迅救殘黎感仰德施敬與災民同之此後萊源將竭祗能於月杪總解未批戞然而止矣○陳洛君大令錫鬯江西新城人令四川之富順有政聲憫晉災奇慘先後倡捐千金復令所屬自流井紳商共襄義舉紳商慨然曰我侯疏财仗民之表也願以四千金爲助君子德風於斯益信○吉林三江會館之設有年矣鄕人官於是商於是者咸於是乎興義舉聯鄕情意甚盛也晉邊奇災同鄕吳君芸士方治電政於吉林謀諸鄕人同抒公義集惠賑欵先後凡九百金而未有艾江浙素以好善聞天下今者物力惟難豪舉漸穢此次瀘重江浙各公所承收江浙紳商助欵得千金者十數人萬金者一人誠不免如新聞報晉賑論所云外强中乾不聞大施而特施惟同卿諸君意重誼長心餘力絀當亦爲天下所共諒卽此三江會館同人之功顧豈在一擲千金下哉同曹君份叔需次開封亦就江浙同鄕中集捐四千六百金逕匯天津云例得並記○敝處各公所六月上旬共收銀洋錢合漕銀六千三百六十三兩九錢另五厘細數另單登報[  六月十九日桃隝散人述]  
 
 

Page 10

 
 
[福建官報]  
　　六月初四日同知柴棠禀銷南台抽查保甲差○初五日知縣陳世烈禀見辭赴沙埕厘局知縣廖鴻緒禀明奉委書局分絞差通判　　成禀騐看禀謝代理平潭同知事府經吳瑞騏制辦潭而厘局禀到藩憲牌示照得興糧通判楊萬清調署馬巷通判所遺興糧通判卽以馬巷通判戚陳猷調署特示○初六日委代平潭廳左元成建寗縣柴棠南安縣宋尊爵龍溪縣易簡海澄縣王煒堂俱禀見禀謝委州同吳佐熈禀明委書局分校差○初七日本任福防廳徐承禧禀見禀辭赴長樂辭案督憲片示照得准補標下水師營參將趙成美掣補陸　左營守備李岐鳳均現准部咨應卽飭赴各新任供職特示○初八日興泉永遺缺道英禀謝奏補興泉永道先行　任飭知調補詔安縣厲嘉修禀見禀辭赴任署詔安縣吳嚴御事禀到辦理永春稅厘分局知縣錢鴻交專丁來省禀謝奉到試用期满飭知鹽場劉啓墉禀見禀明奉委延平製騐關兼　官運盤騐差務○初九日通判鄧掄琚禀明奉委安溪帮官運知縣李有琨制辦雲祭關厘卡禀到安署南安縣宋尊爵禀銷憲　文巡捕並通商課厘收呈各差禀見禀辭新任鹽　趙汝璋禀明調辦光澤官運局督憲牌示照得桐山營遊撃事務委標下候補參將洪瑞霖署理又湄洲營遊撃事務委世襲三等男爵邱世藩署理特示○初十日委代平潭同知左元成委代海澄縣王煒堂俱禀見禀辭赴任同知陳　家禀見禀明奉委讞局正提調同知黄運昭禀見禀明奉委讞局副提都同知黄㴻鉁禀見　明奉委調辦保甲局提調知縣　承藩禀見禀明奉委閩安海防稅厘分局差縣丞孟慶倫禀明奉委辦新橋稅厘分卡並銷院試巡綽差縣丞金文源禀明委辦水口聯　事務巡檢沈榮禀接辦西二叚保甲　雙日查夜差武平縣典史耿懋恩禀辭回任○十一日知縣俞鳳呈禀明委辦尚幹保甲局代理寗洋縣梁兆熈專丁來省禀謝准請富崙縣丞飭知鹽大使劉啓墉宗　赴延平掣騐關 
[廣東官報]  
　　六月初六日候補鹽經歴徐應奎禀知委轅下繕校差禀見缷從化縣俞禀知任内欠　正部米石榖價等欵均已掃數解清禀見捕用縣丞　霖禀到　　回禀假○初七日委署　州馮灼孝禀見禀辭赴任候補縣陳陔禀知委督轅收呈禀見○初八日候補鹽經歴佘萃斌禀到照闋回禀見候補巡檢裴錦琦禀知由湖南查引地回禀見○初九日候補典史盧巽源禀謝超委記功一次 
[鄂省官報]  
　　六月十二日候補同知丁憂章嘉　解賑捐銀兩赴天津赴兩院禀辭候補縣潘　捷奉委調辦孝感釐局候補府韓鑑　　見奉憲台會札委辦老河中釐局准補均州黄宗度准補黄陂縣唐步雲俱禀見謝行知藩憲牌示京山縣縣丞員缺飭准調之馮嘉　赴任 
[江西官報]  
　　廣豐縣夏之森萍鄕縣顧家相署靖安縣李用曾代星子縣李相補用縣俞官圻王愼猷黄嘉爾黄增榮孫洞林履端黄大琨楊國璋張維城吳國珍何敬　李墨林李鏡銘彭瑞慶許繹徐　麟何榮煇汪鴻閻尚　楊景星鄧祥霖胡欽彭履德俱禀知首府署内閱　差孫如賓崇仁等縣催漕折回吳寳鑅九江等處勸辦順直賑捐回同知林祖炘南昌縣錢寳昌新建縣丞玉琛俱興修貢院四所工程差建昌府玉春由京回簽選安仁縣左秉鈞禀謝記大功三次黄嘉爾往吉水提　郭立朝禀謝儘先酌委王祖彛禀銷首府考試監塲差崇泰往　江公幹李　銘解地丁銀進京傳晉泰叚紹王作渤甄官保周增榮張慶霖府經黄榮椿府照朱建勳縣丞劉春溶潘怡程志道俱謝儘先酌　本班一次同知陸錫康杏勘修築新建鄕各玕堤從九唐印康禀期服假知縣吕敬直鄱陽公幹回彭騰瑞由潯解睦路軍餉來省縣丞孫澄清禀謝准補缺後以知縣用王世瑞解鹽餉往金陵揚州瑞金典中章森禀謝飭知按知蔣星煥往瑞臨二府查騐驛馬詳准調署德化縣事豐城縣湯鼎烜現甫交缷豐城縣事清理交代前赴署任尚須時日所遺　化縣印務以補用縣薛銓暫行代理 
[金陵官報]  
　　六月十三日存記奏派補　營文案監修天文事派管鎗砲廠委員特用知縣余仁安徽來回神機營○十四日請補江都縣與史吳志敏由蘇來○十五日辦洋火藥局候補道蔡由滬騐收鍋爐機器回　埭奉府委帮發審案件差 
[蕪省官報]  
　　　分江蘇討用知縣冷利南山崠人到省五品顶戴分發江蘇試用布理問陳文藻廣東人到省新選金山縣典史林杰奉傳進署甄别考試藩轅牌示照得蘇州府知府魁元奉旨補授廣東督糧道應卽輪員　署查有鎭江府王仁堪堪以　署蘇州府篆務所遺鎭江府員缺查有候補知府譚泰來堪以酌委署理○十五日知縣汪瑞曾謝奉飭知明保送部引見許肇其禀知交缷車坊釐局差准補蘇州府照磨湯毓楙謝飭知赴任從九楊永培缷署常熟縣典史事回○十六日知府沈鳳韶禀知奉撫憲　調松滬釐局提調差同知劉錫庚禀謝飭知因前辦同里釐捐連獲大宗偷漏記功三次通判鍾壽庚禀謝奉委管解京餉差 
[邗江官報]  
　　初五日江鹺尹准委留辦總局發照差○初六日新委萬壽司何少尉璞到揚○初七日江西周守戎志華解餉來○高鹺尹雨銷柟角稽收差 
[錄桃鴎同人彚報蘇藩署及瀘州重慶杭晋義杭公信紹興鎭江滬信昌蘇復昌蘇賑局蘇電局蘇電寓各公所六月上旬清單]  
　　蘇州中巿復昌莊徐君乾齋經收復字紛俞曉泉不留名吳合李虎臣繆少卿合程仲德邰長福合陸清文四户各五角李松盛楊均培合朱東昇李長盛裕薛文明許應山峭留名合汪君貽蔣林　張寳泉合邢煥庭童君哲吳振聲世德堂宋合十户各一元沈惠德程爾英兩户各一元五角無名氏不書名孫咳嗽愈李梅溪三户各洋兩元三不留名三元松蔭子爲幼子上齡四元無名氏五元徐楨蔭歸廬江姊冥蘆再穉廬主母壽家安程祥記姚岐山子病愈有心無力五户各洋十元　經書屋十一元濟大當衆友十二元常熟强至善妻程氏痊二十元何學銘薦妻徐氏冥福洋二十八元鄕靜潤妻病愈洋五十元个仁堂陳洋一百元○又代收理字册協和莊經募不留名顔不留名顧兩户各二角無名氏陶三角不留名何無名子　無名子程三户各五角育和堂葉青潢書屋李二户各一元映水杆江南一善姓程吳吟梅三户各二元修竹居士三元德善堂金三元七角有心無力子二十元行素堂一百元以上四十八户共　四百四十元零九角合漕銀二百九十八兩七錢二○蘇州馬大籙巷宋君培之經收培字册桂室記桂香記二户各一百文年湧記胡元記詹新記全順記詹芝記五户各二百文無名氏二百三十二文長欲莊王宏記王耀庭三户各三百文匯泰莊四百文馬森記培安記福卿禮三户各五百文森順義六百文程容齋廷乾記二户各八百文宏記同泰　江竹村三户各五角裕昌祥人和號源潑祥洪文記益記桂永生無名氏曹桂記吳秋記柳村樵人金鑷記公記船局昶記吳山逸民蠡濱釣徒王耆堂王少卿人和椿曹雲亭復恆泰無名氏懷德廬顧保滋鄒蔭甫吳三讓堂沈桂辛周朱軒何範卿華靜淵　怡如顧懋簡無名氏錢占鰲但求平安子趙省記佩記金敏記無名氏三十八户各洋一元陳藴春無名氏宛記桂階主人東陽號萬祥康平安堂三聲艸堂解樂山人張雲軒王鑑亭韓長發二房福泰得行毛源隆王友梅無名氏陸記錢琴三朱廷楨周世德朱廣和鄒蔭庭錢慧錫誦芬堂兩姓合記二十五户各洋二元陶祝記陳藴番公和竹馮正泰正記行鄒湘亭錢崇德七户各洋三江兆昌絲行鄭子記樹德堂尤翼記小隱軒種德堂婁東放生社衆姓陶記八户各四元鎭江衛玉補拙居韓　發大房卹鄰居　記愼記六户各五元毛漱石六元樂志堂黄求合宅平安四季順遂培德堂知二堂端張頣壽放翁後人張俞氏洋貨公所至善堂知足居張　友十户各洋十元憫阨廬十五元頣壽山人錢若孫二户各洋二十元張蒓溪爲母益壽三十元頌椒洋六十元○代收永字册樂安傑記延陵氏　二户各一元非無名氏五元隨安軒銅洋一元○氏收安節局桶捐洋二元太和堂桶捐銀五錢銀鈎售錢三百二十文大來　桶捐共收洋二元錢二百三十八文人知震記桶捐　仲王氏求病愈洋十元徐太太洋二十元王徐氏洋三十元無名氏錢一百文柏年長桶捐内王二保求病愈洋十元無名氏錢二百文以上一百三十户共收洋五百零四元五角共收錢七千二百九十文共收銀五錢共收銅洋一元共合漕平銀三百四十六兩九錢四分五厘○蘇州天庫前電報局王君經收報字册皖南馮寄村二元無名氏何賈會利守默居士三户各四元無名氏洋四十元○又代收銳字册孟興宗黄云寳三户各五角高義和徐燦章楊潤齋郭恆裕穆金堂陳卓齋六户各一元陸河南堂范三房有德莊三户各洋三元以上十六户共洋七十元合漕銀四十七兩二錢四分五厘○本旬共收漕銀六千三百六十三兩九錢零五厘連前共收漕銀六萬五千二百四十一兩一錢○本旬初九日解潘嚴君十一拙規銀五千兩連前共解規銀七萬二千四百零一兩零六分 
[上海北巿絲業會館籌賑公所施少欽經收顺直山東河南山西賑捐四月廿一至廿三日第三千五百六十六七八次清單]  
　　廿一日延暉齋主人鎭平二七寳寳銀五百兩合規或五百三十七兩七錢五分隱名氏願目身康健道心堅固再願子孫人人立志個個向上洋三百元鎭莊裕記四十二元蘇蘇府學正堂徐經募養怡軒主三十元翁西棋爲子病愈完願廿元無名氏由元源莊來廿元揚州源豐公典三知堂十六元蘇州惲季文世兄募樂志堂徐求保幼孫平安十四元又北平陳公舘求保第七子病愈身安十元又徐漱芳四元羅店燭業同人備公餘資移助十元沙溪吳泰昌募啓迪堂十元陳從甫舊愿移助十元晚香山舘十元通惠譜友節酒移賑六元不留名隆昌不留名三户各一元隱名氏求安氏各五角常熟德泰豐濂溪後人雲記十元樵郡渭記二元恆安堂龐東海吟香書屋恊成三户各一元力羊氏求人口平安五元松江邱樹塘爲孫兒詞林女四姑身熱咳嗽求卽愈五元勉力氏二元吳養素無名氏東海氏隱名氏天水氏無力子六户各一元如南氏南陽氏慧文軒勤補軒四户各五角璜涇曹齒德堂二元衡記雲記合記三户各一元無名氏一元一角蕪湖守分氏銅本洋廿元○珊記顔料號來隴西成榮氏求保諸事順遂洋一百元西河氏積省湊助七元二齡童子求保平安四元白下靖嫺氏靖貞氏各三元○廿二日順天積善堂傳祈内外惡事惡人遠避吉事吉人多臨洋四十元金源興年例修醮移助廿三元四角維揚愼記緞號同人廿元乾泰昌緞號同人十元何漢文一元鎭江錢承緖求父病速痊十　補拙居十元蕪湖同興清愼堂王氏十元烏程友蘭居士祈保諸患速愈十元蕪湖潘蔚泰無名氏六户六元隱名氏還愿六元蕪湖李崔氏求病愈五元徐秦氏還愿四元黎氏四元劉氏陳氏各二元蕭氏一元養性草廬二元鎭江愼德堂二元劉積慶堂至德堂無名氏三户各一元董李氏由招商漢局蔣賓言寄來一元蒿霸外江卡湖上隱居一元蕪湖無名氏一元大通無名氏一粟八誠存堂杪杪人四户各一元無名氏二户各五角海門勉力子一元蕪湖不書名銅洋廿元引葆記銅洋八元○陳鑑翁交來南通州徐陸氏求父病速愈洋廿元無名氏十元正心堂三十元吟秋氏十八元無名钷十六元依仁堂五元徐肇英四元安愚氏二元徐少石無名氏黄子岡無名氏靜山氏嚴燻南補過氏七户各一元共十五户合洋一百十二元○立大莊來大通鎰　募王纘述堂洋十元吳守耕堂四元求缺齋不書名各二元五本逹吳振菴王雪琴恩補齋四户各一元○秀水縣署王幼蓮募王秉記幼記衡記三户各五角柏醉山房三角禊蘭吟館職恩堂各一角共六户合洋二元○秀水縣署任雲卿募王壽記雲記韵記怡記四户各二角恂記悻記各一角共六户合洋一元○南匯義盛興五角又募不留名三角葉慶記吳葉徐四户各一角○廿三日隱名氏求痔疾脫根洋一千元合規元七百三十九兩一錢二分五厘無名氏求妻病速痊合家平安洋三百元胡浩記王少記王南記三户各十元無名氏續助求孩痰厥速愈由春華祥來規元二百兩蘇州無名氏由蔚盛長來洋一百元　　　樵愿父王泰堦母殷氏沈氏多資冥福並合家人口平安五十元蘇州尤門楊氏祈病速痊五十元復源炭號趙門羅氏同子昌言病愈完願廿五元江右謹齋由蔚長厚來廿四元又繼志堂六元無名氏由元源莊來廿元語溪世同堂吳求病速愈由烏鎭寄來廿元嶺南洪毓祥十元徐守義求病速愈八元楓經曹斗才募曹　波四元土板一元曹仰彬館榖提助洋一元蟹浦分關姚西亭一元五角無名士二元五角胡麗生平巽淶各一元岩無名氏心愿二元潘紹賢求病速愈張氏一元五角葉氏何氏楊氏三户各一元陳氏亞九陳氏亞牛四户各五角劉氏對開洋一元蘇州蟻粒濟洋一元虞邑鹽巡公所無名氏一元陸　元求生意興隆人口平安一元○元和莊來無名氏二户各　一元陳裕五角聚盛三角無名氏二角又一角共六户合洋三元一角 
 
 
 

Page 11

 
 
淸　香　１１８又　一百十四箱　十　　 
　行裕１８平水　二百四十八箱廿三　　　 
 
 

Page 12

 
 
   
 
