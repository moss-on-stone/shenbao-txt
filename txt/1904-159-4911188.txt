# 1904 - 159 - 4911188

 

Page 1

 
 
[延請杭州訪事人] [  申報館主人謹啓]  
　　本館杭州訪事友人業經辭歇如有文壇碩彦幕府通材熟悉官塲一切情形及近時各種緊要事　願　　席者請先郵寄新聞數則并示姓名住址一俟選定卽當專函奉訂不合式者恕不作覆此佈 
[發售新科會墨] [  圖書集成局啓]  
　　蕊榜旣開海内俊彦咸思一覩新科闈藝藉度金針本館已覓得文明堂原板會墨從速付排印以潔曰之　卽曰裝釘成書每册價洋一角欲購者請卽臨申報館及各書坊選取可也此佈　 
[分類歴代通鑑輯覽售歸本局啓] [  圖書集成局白]  
　　分類歴代通鑑輯覽現己歸併本局出售業經禀請英領事署存案禁止翻印並易名混售等事如有書肆中人膽敢翻板發售定卽禀提嚴究按是書係取御批通鑑輯覽析爲六十三類條分件繫依類相從而殿之以歴代亂世羣雄歴代治亂興亡鏡二卷故爲卷六十有五觸長引伸最便繙閱價目如前批發克己欲購者請移玉申報館選取可也此佈 
[論江南官局換錢釀命事]  
　　國家曷爲而鑄銅圓曰將以便民也夫民之苦錢貴久矣邇年以來每洋銀一枚僅換制錢八百文有奇猶苦無從兌取孔方身價日益增高當事者因之議鑄銅圓藉佐制錢之不足已見施行者爲江蘇浙江廣東福建江西湖北湖南安徽直隸　省民間以其輕而易齎行使毫無阻滯因是交口便之然此非特民間之利抑亦官吏之利也按紋銀每兩約可鑄當十銅圓一百二十枚有奇值足制錢二千二百文乃局中領用藩庫之銀每兩僅以銅圓一百八十八相抵是局中每領銀一兩鑄成當十銅圓已餘四十枚合制錢四百文矣而以銅圓頒發官錢局則每銀一兩祗合一百五十枚是竟餘七十枚合制錢七百文矣銀圓局之獲利固不爲不厚至由官錢局兌與民間則洋銀一圓僅給當十銅圓八十四五枚不等以紋銀一兩核之祗能得一百十五六枚是官錢局之領銅圓於銀圓局也每銀一兩得一百五十枚而其兌之於民間也祇一百十五六枚其間餘三十五六枚合制錢三百五六十文官錢局之獲利亦不可謂不厚雖一切司事薪水局中火食誠不無耗費之處然允其量去所獲贏餘之半而止而其所得固已不少矣夫以獲利如此之豐宜縱令民間前往兌取且必多方招徠之乃水意當事者定以何時啓門何時閉門過此則不准兌是限之以時也每人祇准兌銀圓一枚多則不允是限之以數也准其意一若發兌與民雖有利可獲然究不若躉售與錢肆得利易而且豐以是多方把持多方抑勒務　民間視爲長途相率裹足而後已尤可異者日前金陵裕寗官錢局因張太守之僕持銀赴局領取小票兌换當十銅圓　司事人役　換錢婦女恣情調謔正言斥之致觸委員之怒喝令彈壓武員立時凶毆而斃夫錢局係兌錢之所並非娼樓妓院任人尋歡豈有可以換錢婦女戱謔者卽並無此事張僕有意尋釁不妨輕則斤逐重則　送有司照例懲辦安有可以貿然凶毆且毆而竟至於死者局中人之兇横暴戾殊出情理之中矣夫闠闠執閙之場錢肆不知其凡幾　日換　之人亦不知　凡幾彼此照例貿易口角之事亦殊罕聞豈有因此而竟釀成命案者豈至錢肆者皆循謹之輩卦錢局者盡兇悍之徒耶有以知其必不然矣夫錢局之設所以便民也果使閭閻稍有裨　卽局中於贏餘之内多所沾潤亦尚可原乃當事者但知多多益善悉入私囊於兌錢者不特多方爲難且竟因此而釀成命禍是亦何貴有此局哉然則爲之奈何曰中國積習官與商萬無可合之理銀圓局旣鑄有銅圓不妨逕發各錢肆行用如慮相率擡價有意把持不妨　定章程每洋銀一圓換錢若干文懸示通衢俾小民無不知悉如此則官　局各項經費旣可節省而民間少此周折亦復便益良多此則上下皆利之事所不利者官局之委員及各司事耳然國家舉行一事祗宜問民之有利與否而斷不能專爲貪劣之員代謀生計戇直之言未知有整頓圜法之責者其不斥之爲迂謬哉 
[本館接奉電音]  
　　昨日午後二下鐘越十分時京師飛電傳來上諭一道敬謹譯登○四月二十六日内閣抄奉上諭兵部奏假冐總兵畏罪逃逸請飭查拿一摺據稱升用提督記名總兵胡榮翼親　前護理山西巡撫咨文赴部役到經該部行查保案並無該總兵之名原咨關防篆文亦不相符迭次票傳未到竟無蹤跡顯係假冒著步軍統領衙門順天府五城及各直省督撫一體查拿務獲送部究辦並著山西巡撫先行查明據實覆奏欽此 
[電傳宫門抄]  
　　昨日午後二下鐘越十分時京師友人專電告知本館云四月二十二日皇上召見軍機大臣及長庚 
[法傳日敗]  
　　昨日本埠法文報云頃得華歴四月二十六日法京巴黎司所發電音大旨謂日來俄京聖彼得羅堡所傳與日交戰情形言人人殊莫衷一是旁參互證始知日人於華歴四月十九日水陸二軍合攻旅順口攻之不克大敗而回是役也日人死傷三千五百名毁壞滅水雷艦四艘 
[日爲俄敗]  
　　華歴四月二十六日英京倫敦來電云俄京聖彼得羅堡得遼陽電報内開頃據華人報稱二十三日日人揮兵至旅順口外海陸夾攻敗衂而逃死傷無算 
[日又攻俄]  
　　華歴四月二十六日英京倫敦來電云俄京呈彼得羅堡頃得電音内開曰人自華歴四月二十四日起連日以軍艦九艘携帶開花砲進攻牛莊附近之熊岳城及蓋州勝負如何刻尚未經訪悉也 
[韓電不通]  
　　華歴四月二十六日英京倫敦來電云大北電報公司出有告白大旨謂由日本達高麗之電綫 
 
 

Page 2

 
 
刻己阻滯　通一時見者議論紛紛咸謂曰來日人與俄必又有一塲惡戰矣 
[保護俄商]  
　　香港循環日報登中國京師來函云某日俄使照會外務部略稱現因東方戰務茶商皆由内地取道蒙古請飭沿途官汛力　保護云云隨由外務部咨行鄂豫晉直各督撫及察哈爾都統庫倫辦事大臣一體遵照 
[錄户部奏請試辦銀行章程]  
　　一本行現係試辦擬先備資本銀四百萬兩分爲四萬股每股庫平足銀一百兩由户部籌欵認購一萬股其餘二萬股無論官民人等均　購買俟貿易擴充之時再行酌量添招若干股隨時由辦事人等禀請二本行照有限公司辦法股分　外不再向股東添取銀錢卽有虧欠與股東無涉推添招股分之時應先儘舊股東如舊股東不買方可另招新股研本行現設京師其各大埠如天津上海漢口廣東四川等處酌設分行未設分行之處可與殷實商號訂立合同作爲代辦四本行專作收存出放欵項買賣荒金荒銀匯兌劃撥公私欵項折收未滿限期票及代人收存緊要物件其餘未及詳列之欵以及各項禁令均照各國銀行章程辦理五本行歸國家　護凡遇市面銀根緊急靑黄不接之時本行可向户部禀請發給庫欵接濟其發給之欵照章按期算交息銀六本行經營年限自開設起以十年爲滿屆時可以禀請展緩限期七本行每季詳造貿易資財切實報册二分送呈財政處户部查覈財政處户部並可隨時調閱本行清帳此外各項貿易事業公家均不干預八以後銀圓局鑄造銀戙各幣均應交本行承領與商號往來以便流通市面此項交存銀銅各幣均按存日多少照章生息繳公九凡認買股分劵者均於開行之前先行繳足四分之一其餘俟本行貿易應用之時再行普告分次收取惟購買此項股分者必須書明姓名籍貫註册以本國人爲斷他國人民不得購買其原有股分者亦不得轉　與他國之人十本行分次續收股本之時均於兩月以前普行通報股主苦屆期未將續交之欵交到者須俟其補交時令於應交數目外增納十分之一以懲因循若再經兩月之久仍未交到者卽將其股票發賣由其已交本銀内除淨所罰加一之欵及因發賣所需一切費用如有盈餘交還原主儻或不足仍向原股主追繳其股主遠在外省或外洋者可再展期兩月照此辦理十一公家旣認買二萬股卽爲最大股主可以選派銀行總辦一人副總辦一人另設理事四人由各股主公舉與總辦副總辦均爲總管事務之人會議時則總辦爲議長如遇一事可否各半者議長有判决之權總辦如有事故以副總辦代之又設監事三人由股東公舉監察本行一切事務此外總理司帳等人由辦事人員延請十二理事非有　股以上監事非有四十股以上不得當其選舉理事選舉後須呈明財政處户部再行任事監事徑由股主公舉十三總辦副總辦以五年爲一任理事以四年爲一任監事以三年爲一任總辦副總辦任滿由公家再選理事監事任滿由股主再舉如其辦事妥善亦可再受選舉十四理事監事至期滿時每年至少須　換一人卽在股主公會時議定十五每年三月九月定期在京師會議二次股主均得與議惟須入股註册在一個月以前並須於會前三日先行持股分劵赴本行報名凡擇定會期於一個月前繕函分别郵寄並登曰報卽爲周知不得以未經接到爲詞另生異議十六銀行執事各人每月須有大會議一次議辦一切大事總辦副總辦理事每月須有會議數次議定現行各事交監事會議承諾方可施行章程未畢容俟續登 
[籌設銀行]  
　　廣州訪事人云曰前華政府議設通商銀行以興財政署兩廣總督岑雲帥以官辦弊多利少擬卽改爲商辦已咨請張侍郎振勳籌　股銀妥爲經理矣 
[准開鐵路]  
　　廣州訪事人云前者張京卿煜南禀諸商務部請承辦潮州没頭鐵路旣蒙批准卽回粤省禀知督憲岑雲帥擬設局汕頭開用商部所發關防以資信守 
[覆勘路基]  
　　鎮江訪事人云本月中旬某日鐵路委員江蘇候補縣李大令縈以滬甯鐵路指日開工因率同譯員沈參軍祖勳及洋工師白格利弗爾斯二君由鎭江赴丹陽常州無錫一帶測勘軌道繪圖貼說禀呈上峯常鎮通海兵備道兼鎮江關監督郭月樓觀察聞之立卽分札所過各府縣官一體妥爲照料 
[飭禁逆書]  
　　安慶訪事人云邇聞官場中人傳述日前安徽巡撫誠果泉中丞接奉京師政府來電内開近時市中所出革命軍馬前卒及浙江潮等書謗毁宫廷大逆不道著卽嚴拿究辦等因遵卽發出　百里排單通飭各屬一體查禁以除反側而正人心 
[帥旌過潤]  
　　鎮江訪事人云兩江總督兼南洋通商大臣魏午師邇以俄日搆兵防務不容稍懈爰於四月二十二日乘某兵艦赴江陰等處查勘砲臺兼閱各防營操演是夜鐘鳴十有一下道出鎭江常鎭通海兵備道兼鎭江關監督郭月樓觀察以次各官均乘小艇赴三江口迎謁少選制軍命　展輪東下駐防鎮郡之武威新湘各營勇咸列隊燃放排槍象山都天廟各砲臺亦升砲致敬兩准運司恩新甫都轉往迎不及擬俟返棹時以禮謁見方賦言旋 
[萬載興學]  
　　江西訪事人云萬載縣知縣　子晉明府剏興小學堂深苦經費難籌擬按照學額派捐計土籍二十九名分派六區共捐二萬九千金客籍六名分派東洲共捐六千金各紳富見科舉將停非此無由出身遂卽慷慨承認明府隨聘定浙江朱君亦尊爲西文及體操教習豐城歐陽君溥存爲華文及算學教習此次一二區鵝峯小學堂則另聘華學教習算學教習各一人已定於四月初五日開堂督課矣 
[漁人肇禍]  
　　寗波訪事人云府屬衢山一帶現當漁汛之時漁船蟻聚蜂屯以占一年利市某日結隊至左近某廟中藉擴眼界廟中所駐營勇急出阻止漁人不服致相鬥毆霎時麕集數百人各持器械擊傷勇丁十餘名内有六名相繼殞命現已　地方官將各漁船一律標封聽候查明核辦矣 
[江邑决囚]  
　　揚州訪事人云本月二十一日江都縣朱大令接奉臬憲轉行刑部釘封文著將某某兩盜就地正法等因隨於次日黎明升坐大堂飭將二犯由獄提出驗明面貎箕斗如法綑綁會同城守營守備孫守戎督率兵丁押赴大江邊處决聞二犯卽上年十月夥刦東鄉北三圩某當鋪案中首要也 
[京江雨雹]  
　　鎮江訪事人云本月二十日下午陰雲密布雷聲隆隆俄而大雨傾盆間以氷雹鴛鴦瓦上砰　有聲至晚始止恐從此麥苗受捐難望有秋矣 
[蜀東魚素]  
　　重慶訪事人云英商卜内門前經派人至渝發賣碱灰染坊帋廠皆樂用之以其價廉物美也今又在渝創設祥合肥皂公司不日卽須大興製造矣○英商立德樂商旣在成都創設礦務局近欲在重慶府府屬江北廳境内龍王洞開采礦煤○四川所鑄銀圓早已頒行各處日前督憲錫靑帥出示曉諭凡國課糧賦釐稅等項一律通行旋復製造銅圓以補制錢之不足便民利國誠善政也○重慶府境内唐家 
 
 

Page 3

 
 
沱香國寺廻龍石三處水卡所榷釐金久歸猾吏奸胥中飽本年三月十一日始凡肩挑零物亦必多所留難商民苦之怨聲載道事爲督憲錫制軍所聞立將新釐局委員趙某撤去差使暫委重慶府張太守兼管○四川礦産甲於天下英法兩國久己併力經營近日日本亦聞風而至意圖分握利權錫清帥知之特設礦務局三處以便官商合辦一曰天蘆礦務局一曰寗遠礦務局一曰寗雅礦務局 
[皖江夏漲]  
　　安慶訪事人云自交小滿大雨時行江水陡漲數尺各處溝渝類皆一水盈盈行人偶不經心輒有意外之慮某日西城外鳳眼塘溺斃一人旣而土街積水處又溺斃某姓二八女郎其母奔至撫屍大慟聞者爲之參 
[上海官塲紀事]  
　　新委江南機器製造局總辦魏蕃寶觀察到差後卽於昨日命駕赴道營廳署各署投刺拜會至縣署時縣主汪瑤庭大令飭丁擋駕○江蘇藩憲效述堂方伯札委候補縣魏堯威明府辦理劉河釐卡事宜昨日因事來申趨赴道轅禀謁隨命駕詣縣署拜會縣主汪瑤庭大令以禮欵之○本邑南市馬路工程局總辦翁子文太守偶沾清恙特於昨日遣家丁赴蘇松太兵備道轅禀請道憲袁海觀觀察給假三天以資調攝 
[多財善賈]  
　　本埠麥加利銀行執事人於昨日函送示歴一千九百零三年下半載清單譯知自七月初至歲杪連上屇流入之欵共贏餘英金二十一萬八千四百八十四磅七先令十四辦士當去年十月杪先已派付至各股主利息計英金四萬磅是以歲杪只存英金十七萬八千四百八十四磅七先令一辨士兹由董事議定再付利息四萬磅歸入公積欵七萬五千磅計公積欵至此已積至十萬磅尚餘六萬三千四百八十四磅七先令一辨士流入本年帳内觀此亦足見其操奇計贏洵乎多財善賈矣 
[英界火續聞]  
　　前日傍晚六點鐘時英租界大馬路抛球塲東首鴻仁里口失火情形略誌昨報兹悉火起於福和呂宋烟公司當由救火會善士竭力施救得卽熄滅僅焚去三樓三底之洋房一所不致殃及鄰居 
[英界又火]  
　　昨晚十點鐘時英租界北京路浙江路西芝罘路錦華里某姓家不戒於火遽兆焚如救火會西人驅以帶車馳至汲水灌澆得卽熄滅其詳細情形俟明日續錄 
[法界火警]  
　　昨晚十一點鐘時法界公館馬路玉露春街左近某店不戒於火突兆飛災捕房聞警急驅皮帶車馳往援救有頃卽火滅烟消 
[上海縣署瑣案]  
　　韓正榮控石研山一女兩字等情前晚縣主汪瑤庭大令升堂研訊韓供小的係治下諸翟趁人兒子阿升年已十五前年由王兆炎執柯聘石研山之姪女秀珠爲室送去財禮洋銀二十四元今石又將此女許字張姓深恐將來必有枝節叩請斷給小的領回王所供與韓相同石供小的向居七寶鎭胞兄故後遺一姪女秀珠前年由小的許字與韓收受茶禮近來寡嫂陶氏忽聽人唆使另欲贅張姓名紹根者爲婿小的屢次勸阻事當未成求准韓領回童養大令准如所請兩人遂稱謝而退○陳鴻發控木作頭徐掌掌半途抛工等情大令升堂研訊陳供小的在乾元木行爲夥前年木作頭朱良記承造某洋人房屋五十六幢隨轉包與全春山全又轉包與徐由徐凂小的作保議定工料銀一萬零六百兩開工之後洋人命改爲三十六幢計工料銀八千九百兩與小的合包議定盈虧對派當經洋人先付銀二千三百兩均由徐收去未幾徐即停工洋人向小的嚴催小的無可奈何另雇他人承造致虧銀五百餘兩求追徐供全亦係乾元行夥伊向朱承攬工程轉令小的與陳合造後洋人因陳所購木料不能如式命改三十六幢當時已領價銀二千三百兩迨工程已及七分陳不肯墊銀小的無奈停工作大令飭徐賞陳銀四百兩限一個月繳案○浦東洋涇鎭理夫唐阿炳於去年八月某日之夜高家行同德典被劫時拾得金飾若干事爲縣捕徐文查知在更舍内起出金耳環金約指等十一件因卽解縣請訊唐供同興典被劫之次日在洋涇獲盗八名至晚見有形跡可疑者三人小的卽喚捕拘拿三人情急奔逃遺一小包拾起檢視中有金飾被陸阿榮所見分去五件後小的兌去二件得洋銀十餘人尚有十一件兹已悉數起案大令飾交人保出著傳諭陸將金飾繳案如違提究 
[英美等國租界公廨晚堂瑣案]  
　　前日某號華捕送迷路女郎王球至廨當晚讞員黄耀宿司馬升堂研訊王球珠供奴字菊妹傭於泥城外新馬路龍姓家本月二十五日五點鐘時出外購物迷失歸途以至於此龍姓家丁陳貴投案請領司馬恐有串誘情事派差一併送至龍姓家○上年壽康質鋪主黄春圃控詹瑞卿虧欠銀兩等情歴經前任讞員某君　供押追在案日前黄又禀請訊比當晚司馬將詹提案謂爾欠黄之欵多至洋銀四千六百三十四元七角今僅繳呈五百六十元此外擬如何料理詹供尚有法蘭絨約值四百元又友人某甲處帳欵一百元陳雲卿處棉花價三百元古書一部值數百元吳望之處往來數百元必有火油等欵可收惟須出外清理否則老死押所于事裨分毫司馬著　妥人保出赶緊理明延干嚴比○揚州府屬江都縣人魏汝楫私携伊父蘭生之物乘某輪船來滬偕義母顧金氏僑寓五馬路某剃髮店樓上旋被氏將朝珠上所用翡翠佛頭記念等物倩胡炳生求售一百二十六號華捕見其形跡可疑一併拘獲解經襄讞委員王松丞刺史會同美總領事署繙譯官白保羅君訊明諭候行文江都傳魏父來此具領前晚司馬親提覆訊魏胡及顧金氏供詞與前相同司馬卽將起案之翡翠各　一一對明仍著分别還押俟魏父到來訊核○前者女郎曹阿林迷失歸途由捕送請前任讞員某君發往棲流女所留養後由西門内關帝廟前馮姓領去撫爲螟蛉女迄今己數月矣本年二月某日有朱桂生者禀稱阿林係小的外甥女請准領回旣而又有同仁醫院文醫生處庖人徐毛毛禀稱阿林係小的妻弟龔子陶之童養媳叩求給領司馬籖差恊同某包探至馮姓家將阿林提案略詰緣由欵及朱徐或有串謀情事著靜候　門再核治前晚飭傳朱徐覆訊原差禀覆各情司馬著朱徐家貼還馮姓所費之欵並四个月飯資朱徐同供小的等實無此力求恩寛宥司馬姑免深求著覓妥實人具保將阿林領去交龔完聚 
[萬國紅十字會來函]  
　　啓者昨接袁宫保電已墊欵拯濟金州難民囑由本會撥還等因當經電致毛實君觀察核示銀數卽日匯還兹將往返兩電鈔登惟祈公鑒袁宫保電開頃准奉天軍尹電請拯濟金州難民等語查前因東邊難民甚衆曾由救濟項卜撥日洋一萬元由日商兌交東邊張道錫鑾查放現金州戰事正殷由津滬撥欵恐難逕達擬照前案由振撫局墊撥洋銀一萬五千元仍兌交張道就近派員前往散於以期迅速請由尊處照數撥還歸墊凱有致毛觀察電開鏡憲頃慰帥有電准奉天軍尹電請拯濟金州難民由貴局墊撥日洋一萬五千元兌交東邊張道就近散放囑敝處照數撥還歸墊等因此項日洋一萬五千元合上海規元若干合庫　若干請核明電示卽匯還和汾敬宥 
[上海萬國紅十字會同人謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄭重師資]  
　　總理江西全省學堂事務司道爲曉諭事案奉撫憲札准學院咨在分宜舟次接准京師大學堂總監督咨開本學堂前經咨行貴省調取師範學生先後來堂肄業其續調預備科學生旋因更定章程電請暫行停止各在案現在章程業經奏定　卽次第舉辦一切情形已於正月二十五日具奏奉旨俞允除咨明學務大臣外合行咨請貴學院通飭各屬於舉貢生監内舉報并於各學堂高才生中挑選務求品端學粹通知古今中外之才年三十歲以内者卽由貴學院會同撫憲按照此次考選章程挑取十五名酌給川資於本年六月十五日以前咨送到京並將原取試卷及三代籍貫年貎履歴一併咨送本學堂覆試再行釐定預備科師範館分别送學事關興學望勿遲延　切盼切等因到本院准此再四思維此事刻不容緩但本院撫建歲試在卽此次道經省垣暫憇卽行上駛按臨若待試畢撫建回省會同考試送京期限太速未免迫不及待惟有咨請貴部院先行通飭各屬限期調送本院如未回省卽請貴部院照章錄取會銜咨送相應咨商查照施行計抄單一紙等到本署院准此查前准京師大學堂咨會前因當經咨請學院酌核會辦並行堂通飭各屬一體遵照仍會同蕃司派辦政事處酌議詳辦在案准因咨前因合就札行爲此行堂立卽遵照迅卽飭各屬限期調送一面由堂出示招考一俟各屬調齊務將考試咨送各事宜隨時會議詳候酌辦限期甚迫均毋遲延等因奉此除分飭各府州縣遵章保送限於四月二十日一體到省報名聽候詳請示期考試外爲此示仰在省舉貢生監有年在三十歲以内者並限於四月十五日赴本學堂報名聽候詳請示期考試咨送毋違特示計開考選預備科章程一中文論著一篇二中國歴史及地理各六問作策論二篇亦可三外國文繙譯三篇由英文或日本文譯中文由中文譯英文或日本文未習者缺之兼通列國文字者可隨時報明四外國歴史及地理各六問作策論二篇亦可五算術六問六代數及平面幾何各三問物理及無機化學各三問以上七門分兩塲或三塲試之其外國文以下五門各題均出深淺二種以便應試者就其學之所造爲答祇取簡明不拘成篇試畢後比較優劣以得全分者爲滿格得十分之六者爲及格十分之六以下及一二門分數全無者均爲不及格不及格者本應不錄惟各省風氣初開果有質美好學於經史輿地　有心得者縱西學稍遜亦可錄取以廣造就 
[南市馬路工程局紀事]  
　　本邑南市裏馬路肇家浜橋　合泰小酒肆於本月二十三日黄昏時火起延及比鄰稻香村茶食店翌日馬路工程局總辦翁子文太守飭地甲傳酒肆主孔榮生詰究孔訴稱是晚之火實起於稻香村後樓作塲内太守命交入保出傳到稻香村夥蔣桂　倩襄讞委員黄衡堂二尹研訊蔣供本月二十三日晚間八點鐘時小的因事往北比聞南市火警立卽奔回時店已被燬訪諸鄰右僉稱火起於合泰酒肆尚求明鑒孔供小的於正月内央人向稻香村轉租門面一幢開設酒肆交付頂首洋銀二百元月付租價洋銀四十元曾保火險銀六百兩不料本月二十三日晚間後樓稻香村作塲忽然火起聞稻香村曾保火險銀三千兩今反誣小的失火求恩明斷二尹命退去靜候查明復訊○日前施阿友由崇明乘某小輪船來滬失去洋銀一百元因將同船之宋寶　拘入捕房捕頭解請二尹研訊口供飭暫管押昨日帶案復訊宋一味支吾二尹命移送上海縣署請縣主汪瑤庭大令訊究○船户胡阿林扭張芝洪至捕房轉解工程局二尹研訊之下張供小的係揚州人向胡告貸米五斗不料竟滋詐迭誣二尹判責一百板○顧桂舟趙阿德王阿發扭馬炳甫至捕房轉解工程局二尹研訊之下判令移送改過局禁押一月 
[英美等國租界公堂瑣案]  
　　郁金大在公共租界馬霍路左近一林春茶肆啜茗遺失田單一紙次日往訪茶博士錢阿木言係賣糕人姜杏亭拾得掯匿不還向之勒索郁遂投訴黄家庫捕房捕頭派包探陳雲忠將錢姜拘解至案襄讞委員王松丞刺史會同英總領事署繙譯官德爲門君升堂研訊郁禀稱錢姜串索洋銀二十元請爲訊究錢供小的聞此單由姜拾得卽詣郁家告知並無不合姜供是晚小的拾得田單卽向錢告知并言可邀原主取去刺史商之德君判將姜管押兩禮拜田單給郁領去錢斥釋○庖人戴阿根在新拓公共租界中昌壽里馬姓家供役前日因事與馬夫周連生毛廣元口角致被　毆昨日報經包探張天林拘案請究戴訴稱日前主人家中被竊小的偶與周毛戱謔不料陡被兇毆周毛同供小的等被戴誣竊故與爭論刺史判各責五十板○積竊王阿榮在謝寶賢家撬門圖竊經三百九十三號巡街捕拘入捕房昨日解案請究刺史判責一百板管押二月○德商利原洋行主探華人賈当麟楊芷泉冐充買辦向人騙詐等情讞員黄耀宿司馬准詞飭差協同包探何阿春徐阿華拘獲昨經刺史略詰口供著押候會同德副領事麥令豪君訊核○三十一號西捕將違章停車之馬夫王阿三葉阿榮拘案請究刺史判各罰洋銀十元○二百二十二號華捕拘送馬夫王阿甽至案禀稱此人駕車至百老匯路加鞭飛駛今請罰　刺史判罰洋銀十五元○前者春源祥珠寶店主馬尉以家藏翡翠玩具被族姪馬紀才竊去分别售與俞瑞林王老三二人控經刺史會同英副領事寶述德君訊明判將紀才收禁西獄一年半俞王押繳原贓在案嗣俞在押所患病由親戚某甲向玉器公所各同業募集洋銀三百元存案爲質始得保出前日王之家屬呈繳洋銀一百元聲請作爲賠欵刺史商之德君著先給馬領去馬不願領昨又投案請追刺史諭之曰俞以洋銀三百元爲質保渠出外治病並非賠償爾之失贜此次王之百元乃是賠欵爾如不願則大老爺之意卽欲充公且爾前次曾爲紀才求釋公堂之上豈能任爾起滅自由乎馬乃諾諾而退 
[法租界公堂瑣案]  
　　前者三洋涇橋南首義生榮東洋雜貨號夥孫佩和探裕新花棧執事人毛慶餘孫堯均欠銀七千餘兩等情讞員陳楚生大令飭提質訊毛及堯均同供與佩和股開裕新裕豐二花棧立有合同此欵係歴年虧本所致均有帳薄可憑大令著交人保出檢呈合同前日佩和投案求追毛及堯均同供佩和與洋商别有糾葛合同帳薄已被洋人取去洋人畢乃生投案訴稱前年商人向佩和定買油花五千包嗣因價值懸殊避匿不見照市價而論應交出銀二萬餘兩刻知涉訟案下特來陳訴求卽究追大令商之法總領事署蘇繙譯官限一禮拜内將洋商所控先行理明延干押比○山東某邑人俞張氏持銅壺至某老虎灶購水不知如何與同鄉人袁德標袁德清宋靑之口角被二袁及　用鐵條毆擊並傷老虎灶夥陳德標報由巡捕拘入捕房昨日解案請訊大令騐得陳及俞張氏受傷屬實判將德標枷號二十日期滿之後責五百板德清與朱各責三百板俞張氏及陳所受之傷自行醫治○顧尚星被傭人張中堯竊去小銀錢六百二十八枚對時表一枚匿跡西新橋左近流妓吳月英家前往尋獲詰知各贜窩寄月英處月英不認因卽送案請追大令著押候嚴比張枷號半月責四百板○倪有廷爲其友宓姓　某洋人擔保所欠洋銀二百元届期不還洋人延律師柏倫控告大令提倪詰訊著押候覓到妥人人銀並保限一禮拜内將所欠理明今已逾限仍無端倪昨日大合飭提保人沈菊秋及倪到案略訊數語仍交沈保去展限一禮拜人帮同理明延干押淮安府屬鹽城縣人揚張氏以其女阿二被同鄉人倪谷齋誘拐來滬匿跡法國新拓租界中前來尋獲控經大令訊供管押昨日楊張氏偕夫弟楊德奎投案訴稱阿二自幼許字同鄉人姚姓爲室求恩斷還倪供小的在滬拉東洋車度日阿二由其母許配小的嗣因勒索重聘小的無力照送以故被誣大令判令枷號一月責 
 
 

Page 10

 
 
四百板阿二發某善堂暫留聽候查明復核○八個黨竊賊朱順林行竊某姓家鞋數雙賣與陳阿大被包探查　連陳解案請辦大令判責朱四百板陳罰洋銀二元○張子山張阿二二偷兒行竊某姓家衣服數件被包探查獲解案請辦大令判將子山押捕房十日阿二押改過局一月期滿之後各責三百板○偷兒朱長福吳友仁行竊白糖篷布等物被包探緝獲解案請辦大令判將朱責二百板吳責一百板 
[美租界捕房紀事]  
　　前晚有某國兵船上甲乙二水手醉容可掬行至百老匯路忽互相扭毆適爲八十三號西捕所見奮勇拘入捕房捕頭令押解本管總領事署禀請訊究○昨日馬夫葉阿二王阿三各駕四輪車至四華德路一帶招攬生涯適爲三十一號西捕所見拘入捕房捕頭令押候解送公堂禀請讞員黄耀宿司馬究罰○昨日東洋車夫萬金鋪拉車至吳淞路轉角處適馬夫某甲駕車馳至不及避驤致被撞壞車輪向論不服因喚令九十八號印捕將甲拘入捕房捕頭令償修車費若干然後釋出○昨日甬人史瑞來陳阿林在狄思威路某茶肆中啜茗不知緣何與在隔船夥口角扭毆史陳力不能支被傷面部流血如泉奔訴捕房捕頭令人伴送至同仁醫院求治 
[善捐訪謝]  
　　蘇垣恆孚銀樓交到三月份經募山東賑捐計七户洋九十元又王仲霞善士代募昇茂載助紅十字會洋一百四十五元　　波助本堂善捐洋二十元　　　續助洋五十元存義公來山西隱名氏九八元三十二兩四錢九分無名氏洋二元裕泰永號來杭州客夏某罰欵移助洋二十元無名氏洋二元王少庭來念二日天仙四班會演餘欵樂助施藥捐小洋四百六十八角錢十六文上海六馬路仁濟善堂董事嚴信厚揚廷　陳作霖朱佩珍焦發昱施則敬劉芬謹誌 
[萬國紅十字會收欵清單]  
　　者本會昨承奉天　軍帥廷京兆來函並匯到前籌助規元一萬兩寗紹台道惠觀察來函揚洋二百元湖南學台吳宗師來函捐洋五百元江蘇藩署來文代募秦子春捐洋一百元吳子瑜捐洋五十元徐悅庭捐洋二十元敦厚堂馬捐洋五十元周春帆捐洋三十元懷　堂張捐洋四十元行素堂陳捐洋五十元振振堂汪捐洋十元賜福壽堂汪捐洋二元葉清欽捐洋二元李厚記捐洋二十元存耕堂洪捐洋十元吳萱壽捐洋六元吳君玉捐洋五元程希岳捐洋五元十五户共洋四百元蘇　　在守來函代募同善會助元五百兩福昌號張友雲助元五十兩鄭　初助元三十兩三户共元五百八十兩崇餘莊交來無弦琴主人捐助　二六曹　一百兩合來元一百零七兩三錢五分朱拱之先生交來代募信昌隆捐二十九元慶昌和捐洋二十元聚意豐捐洋二十元德義生捐洋五十元興順和搆洋四十元無名氏　洋二元無名氏　洋二元曾　記捐洋二十元蔡鶴喬捐洋一百元補過氏捐洋五元不書名捐洋二元不登名捐洋十元十二户共洋三百元謹抄乞登報伏希公鑒上海萬國紅二字會同人謹啓 
 
 
 

Page 11

 
 
   
 
 

Page 12

 
 
用叅將李祥輝著名賭棍劣跡極多督標中營補用游擊馮殿旺站玩溺職形類下流北海鎭右營都司譚廷瑞性好鑽營尤嗜小利南韶連鎭左營右軍守備劉登瀛庸懦無能浪費軍火督標中營補用守備李文忠帶勇騷擾劣聲昭著管帶鹽務緝私輪船試用鹽大使蕭文煜賄釋私鹽船務廢弛廉州常樂汛千總吳澄章苟且營私貪詐最著均請一併革職永不叙用並不准投効他省軍營以示懲儆内李文忠一員情節尤重併請發往軍台効力贖罪已革游擊王樹芳前帶瑞字中營縱容哨弁横肆誅求業經臣奏叅歸案訊辦據營務處司道訊明屬實應請將王樹芳一併發往軍台効力贖罪前署白龍營者司督標中營揀發守備劉斯榮短交餉械任意支吾亦請先行革職發營押追如仍延欠不繳再行嚴辦此外如再查有不職員弁容由臣續行奏參以副朝廷整飭營伍之意除咨部外謹附片奏參伏乞聖鑒訓示謹奏奉原批另有旨欽此 
江蘇巡撫恩奏爲核明私鑄人犯並武職人員知情容隱分别按律定擬摺初九日 
頭品頂戴江蘇巡撫奴才恩壽跪奏爲核明私鑄人犯並武職人員知情容隱分别按例定擬恭摺仰祈聖鑒事竊查元和縣訪僅匪犯廣洪發等訊認聽從租賃毛上勝房屋私鑄小錢一案前經請旨將記名總兵毛上勝卽行革職銷去力勇巴圖魯名號奏奉硃批著照所請該部知道欽此欽遵行司轉飭提犯復訊解辦去後兹據蘇州府知府許祐身審明解由署江蘇接察使朱之　覆審相同轉詳前來奴才覆加確核緣廣洪發有伊洪發陳叙發卽桂叙發張子興鄭召甫于方喜分隸湖北黄陂江夏等縣傭工度日毛上勝卽毛上選係湖南湘鄉縣人由六品軍功在江西浙江等省打杖出力歴保至記名總兵賞給花翎併力勇巴圖魯名號就職副將委辦蘇防右營帮帶銷差後卽在葑門内葉客弄租屋居住光緒二十九年五月二十七日廣洪發與素識已獲之陳叙發在逃之黄麻子遇道貧難黄麻子稔知廣洪發曾充鑄錢官匠起意私鑄小錢獲利分用廣洪發與陳叙發允從黄麻子卽取出資本陸續收買廢銅鉛鈔並置備板模等件又令在逃之彭桂和向革員毛上勝租定房屋三間揑稱開設烟館生意並未言明私鑄每日許給租洋三角毛上勝當卽應允黄麻子又添雇己獲之張子興鄭召甫于方喜打雜遂於二十八日將廢銅板模等　運進屋内砌成　灶是夜二更時黄麻子用木板泥沙做成錢樣開鑪鎔銅廣洪發翻砂擺板陳叙發拉鑪倒銅張子興鄭召甫于方喜挑水打炭燒火鑄至天明卽行停止廿九日夜仍又開鑪私鑄當被毛上勝查知攔阻黄麻子與廣洪發央勿聲張毛上勝貪得房租亦卽容隱毛上勝雇工陳二並不知情該犯等先後兩夜共鑄得小錢八千餘文尚未使用卽經元和縣金元烺訪聞會營獲犯廣洪發等並起出私鑄小錢器具解縣訊悉前情當因房主毛上勝係武職大員禀經批飭提府審辦訊供游移追繳毛上勝歴次奬札公文查騐屬實詳請將毛上勝記名總兵力勇巴團魯名號奏革審辦錄供　詳先將陳二保釋兹據審明解司覆審轉詳前來查例載私鑄銅錢不及十千者匠人發新疆給官兵爲奴爲從及知情買使並受雇之犯各照鑄錢十千以上從犯之罪遞减一等房主知而不拿獲舉首者杖一百徒三年等語此案廣洪發本係銅匠因聽從逆犯黄麻子起意私鑄小錢翻砂　板卽屬匠人自應按例定擬廣洪發合依私鑄銅錢不及十千者匠人發新疆給官兵爲奴例擬發新疆給官兵爲奴仍照名例改發駐防給官兵爲奴左面刺私鑄銅錢四字右面刺改發二字陳叙發聽糾拉爐倒銅卽屬爲從亦應按例問擬陳叙發卽桂叙發合依爲從照鑄錢十千以上從犯之罪於遣罪上遞减一等例擬杖一百徒三年張子興鄭召甫于方喜挑水打炭燒火係屬受雇之犯應請於受些微雇值杖一百徒三年例上遞减一等各擬杖九十徒二年半革員毛上勝查知後並不首告輒敢貪得租息容隱亦應按例問擬毛上勝卽毛上選合依房主知而不拿獲舉首者杖一百徒三年例擬杖一百徒三年廣洪發所犯情罪較重應照例實發駐防爲奴毋庸收所習藝查該犯恭逢光緒三十年正月十五日恩詔事犯到官在本年正月初一日以前核其情罪均不在不准援免之例惟近夾私鑄之風甚熾廣洪發係照私鑄匠人擬遣應不准其援免陳叙發等係爲從受雇分别擬徒毛上勝僅止貪利容隱原犯照房主知而不首例擬徒均情節較輕陳叙發張子興鄭召甫于方喜毛上勝五犯俱應准其援免失查之鄰右牌保事在赦前免子提責餘訊無　燬制錢及翦邊圖利重情應毋庸議不知情之雇工陳二業經訊明保釋並免置議起獲小錢並私鑄器具飭縣儲庫案結銷燬逸犯黄麻子等飭緝獲日另結除供招咨部外謹會同兩江總督臣魏光燾恭摺具陳伏乞皇太后皇上聖鑒敕部核覆施行謹奏奉硃批刑部議奏欽此 
署閩浙總督李奏爲釐定閩省常備軍制繕單具陳摺初十日 
署理閩浙總督江西巡撫臣李興銳跪奏爲釐定閩省常備軍制繕單恭摺具陳仰祈聖鑒事竊閩省軍制先經前督臣許應騤擬定設立左右兩鎭每鎭統步隊三標一標三營一營四隊另砲隊一營工程隊一營輜竽隊一營合爲一標計兩鎭八標二十四營兵額共六千人請以向有之親軍福勝編爲左鎭駐紥省城以福祥軍編爲右軍駐紥長門業經開單具奏惟按照原議卽此常備一軍已歲需薪餉八十餘萬兩尚有續備巡警諸軍不在其内閩省一時無此餉力未及舉辦前兼署督臣崇善復于上年九月奏請改爲每鎮統步隊三標每標三營每營三隊凡步隊九營其左鎭則兼統砲隊一營並無工程隊一營而無緇重隊右鎭則但兼統砲隊一營並無工程隊計兩鎮共二十一營連統領部屬官弁月需薪餉三萬一千餘兩較之　督臣許應騤原奏已節省其半臣到任更爲檢核原定鎭標營隊　目多練諸北洋軍制實可施行盡利惟每營三隊每隊三排每排僅有正兵十六人合計一營正兵不過一百四十四人統兩鎭二十一營計之不過三千零二十四人而統領部屬差弁則踵事增華順多冗濫歲耗薪餉三四十萬而所得之正兵謹逾三千豈不可惜臣再四籌思目前餉力不繼萬難遽議增兵惟有酌裁每鎭所統之營增加每隊正兵之數求合制度徐圖擴充斯易措手當就原定軍制逐一酌核擬定爲每營三隊每隊三排每排二十四人仍以一標分統步隊三營每鎭則統鎭兩標另加砲隊工程隊各一營計左鎮應統兩標步隊六營砲隊一營右鎮應統步隊兩標六營工程隊一營合共兩鎭應存一十四營共有正兵三千零二十四人較之原立二十一營正兵之數未裁一人卽正兵之餉管帶員弁之薪水亦未核减惟於冗濫差弁大加裁 
 
