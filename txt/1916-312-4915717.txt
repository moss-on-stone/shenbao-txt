# 1916 - 312 - 4915717

 

Page 1

 
 
   
 
 

Page 2

 
 
時評 
[競爭與穏固（冷）]  
　　試觀此次美國選舉統兩黨若是之競爭而仍不失爲穏固之國家更觀今日中國之政黨並無顯著之競爭而常使國家飄搖欲墮此其故何歟蓋一由於競爭必出於堂堂正正而勿以陰謀術相倚扼二由於競爭限於事之定界及時之定界内而非事事時時視爲仇敵如此二義則政黨之競爭雖烈而國家穏固如恒不知此二義則政黨雖無競爭之跡象而國家飄搖欲墮永無安寗之時翻天掀地之美國總統選舉及至選舉旣畢總統確定而即風平浪靜枝枝節節之中國内閣辭職免官糾纏不已旣逾月矣而仍未解决是無他是中美兩國之政黨對於競爭之道根本見解不同也 
命令 
　　十一月七日大總統令于冲漢給予二等嘉禾章袁金鎧孫百斛關海清均給予四等嘉禾章王永江給予五等嘉禾章此令　　又令馬元章給予三等寶光嘉禾章此令 
　　又令陸硯琪給予三等嘉禾章王壽崑李嘉詰均給予五等嘉禾章此令 
　　又令談國桓給予三等文虎章此令 
　　又令任命高俊林爲陸軍第六師步兵第二十四團團長此令 
　　又令陸軍總長段祺瑞呈請任命吳佐書爲陸軍第六師步兵第二十二團團附傅象泰爲輜重兵第六營營長崔榮錦爲步兵第十一旅少校副官應照准此令 
　　又令國務院存記之范可愚着發交財政部酌量任用邢殿元史寶安着發往直隸陶敦勉着發往廣西由各該省長酌量任用此令 
　　又令國務總理段祺瑞呈法制局署僉事謝震業以縣知事分發山西應請免去署職謝震准免署職此令 
　　又令國務總理段祺瑞呈請任命方毓麟署法制局僉事應照准此令 
　　又令財政總長陳錦濤呈奉天造幣分廠廠長張德薰因病辭職張德薰准免本職此令 
　　又令財政總長陳錦濤呈請任命單寳德署奉天造幣分廠廠長應照准此令 
　　十一月八日大總統令王緒清給予七等嘉禾章梅鏡弟給予八等嘉禾章此令 
　　又令田汝霖李鴻鈞石漢輔那增錫丁鑄胡祖堯均給予七等文虎章此令 
　　又令海軍總長程璧光呈裁缺福建船政局副局長劉懋勳另有任用請免本職等語劉懋勳准免本職此令 
　　又令陸軍總長段祺瑞呈請授劉作霖爲陸軍步兵少校並加陸軍步兵中校銜虞恩福爲陸軍步兵中尉唐清海爲陸軍輜重兵中尉應照准此令 
　　又令蒙藏院總裁貢桑諾爾布呈據浩齊特各翼旗扎薩克呈請以育勒濟勒爲協理台吉應照准此令 
　　又令湖北督軍兼署省長王占元呈稱湖北棗陽縣團紳李讓卿因公致罪情有可原呈懇特赦等語本大總統依照約法第四十條特赦李讓卿四等以下有期徒刑未滿刑期免其執行以示寛典此令 
　　十一月九日大總統令參謀總長王士珍呈請任命于啓鈞爲河南陸軍第二混成旅參謀長應照准此令 
　　又令外交部呈請任命張煜全爲秘書應照准此令 
　　又令司法總長張耀曾呈司長林行規因病辭職林行規准免本職此令 
　　又令兼任文官高等懲戒委員會委員長周樹模呈議决兼署湖北省長王占元呈劾陽新縣知事徐久緒虧欠丁漕交付懲戒一案依照知事懲戒條例應受褫職非滿四年不得開復處分等語徐久緒准照所議褫職交内務部查照執行此令 
　　十一月十日大總統令勳一位上將銜陸軍中將蔡鍔才略冠時志氣宏毅年來奔走軍旅維護共和厥功尤偉前在四川督軍任内以積勞致疾請假赴日本就醫方期調理可痊長資倚畀遽聞溘逝震悼殊深所有身後一切事宜即着駐日公使章宗祥遴派專員妥爲照料給銀二萬元治喪俟靈櫬回國之日另行派員致祭並交國務院從優議卹以示篤念殊勳之至意此令 
　　又令鄂雙全晋給三等文虎章此令 
　　又令陸軍總長段祺瑞呈請將已褫陸軍中將黃鉞李書城許崇智鄧鏗朱執信劉世均陸軍少將楊丙耿覲文王華國黄申薌陸軍少將銜陸軍步兵上校趙復祥陸軍步兵上校張煦陸軍步兵少校劉潛亮陸軍炮兵少校馬鳳廷陸軍步兵少校銜陸軍步兵上尉薛連枝陸軍騎兵上尉李慶墀均予開復原官原銜劉世均耿覲文並給還三等文虎章馬鳳廷並給還六等文虎章應照准此令 
　　又令交通總長許世英呈請任命曾子模爲技正應照准此令 
[專電]  
　　北京電東海提前十三起程十六抵京 
　　北京電傳聞内閣改組辦法（一）段仍舊（二）范張伍亦不動（三）以許調内務（四）孫陳谷均出閣 
　　北京電許世英辭職後昨即赴津現又有與徐樹錚對調說 
　　北京電段總理昨召國務員全體開緊急會議至晡始散内容聞爲今日衆院提出之一彈劾兩查辦案密籌對付方法結果許徐本主更調至此决計不動 
　　北京電英俄日干涉老西開案提出條件昨國務院特開會議聞大體已有不得已承認意詳細辦法仍責成外部此案不久必解决直隸省議會及國土維持會代表謁段總理請將交涉案交國會議决該省兩院議員又開大會上書總統力爭又國會對此將提出質問請段出席答復 
　　北京電外部派秘書王延璋到津報告英使所提辦法四條津民誓不承認請政府取消前議段反對黨以外交失敗相攻擊甚力 
　　北京電英使定十五起程歸國 
　　北京電徐樹錚擬調陸軍次長 
　　北京電某派力保西林長交通已得元首同意 
　　北京電某總長新組一大黨着手議員選舉爲後循所需經費聞在該部偵探費項下挪用 
　　北京電昨司法會議開會張總長演說對於該會希望在盡責任蓋司法行政會議非討論學理可比當期實行云云各員自行認定各股審查員三時散會 
　　北京電國葬條例政府與國會兩方面均從事起草今日國務會議將議及此事 
　　北京電内部飭警廳會同商會勸告衆商行使中行鈔票如有託詞拒絶妨害中行信用者勿論官商行號立卽拿辦今晨有嗾使軍隊擁入强兌請到提署令箭始退 
　　北京電商總會昨與中行商議願擔任現洋六百萬元 
　　北京電聞副總統府官制擬提交國會議决 
　　北京電陳樹藩電告陜省會照常開會中央以旣自和平解决查辦之使應即止發 
　　北京電陜鄜成縣爲匪首張青山竄入遂失守中央聞報即飛飭曹軍回攻 
　　北京電衆院一時四十分開會財政總長出席報告質問中國銀行事開秘密會聞陳答大要中行準備本極充足因提存欵較多故似形擁擠現仍竭力維持限制兌現前途不至有何危險至三時休息二十分當初開會時直隸議員等以老西開案棘手請段與外交當局出席即致電話段適在參院報告伍廷芳事即到休息後尙須開秘密會 
　　北京電參院三點半開會王主席報告陳佶死亡定賻三千元通過吳蓮炬動議民言報載老西開案失敗是實請傳來質問王觀銘謂昨見夏云與法使口頭契約闢作租界中法合管按約法應交議電夏來問衆贊成時段到依程提同意案段說明伍歷畧富有外交經驗退投票結果同意百七十九票不同意八廢一大拍手主席告夏未在部段尙留應否守候宋淵源請總理先報告段出席要求開密會旁聽出又有他國員連出席報告維持金融狀况歷兩鐘餘散 
[譯電]  
　　紐約電威爾遜復被選爲美國大總統現確悉威已在開里福尼亞州獲勝故可保留任（九日）大陸報 
　　紐約電威爾遜已在開里福尼亞州獲勝威爾遜已被選爲大總統（九日） 
　　紐約電威爾遜已開里福尼亞州佔優勢威爾遜已得二百七十二票據最近報告上院民主黨佔五十四席共和黨佔四十二席衆院民主黨佔二百十五席共和黨佔二百十一席進步社會獨立等四黨各估一席餘五席未知誰屬（十日） 
　　以上字林報 
　　北京電陸宗輿將於十五日晤駐俄日使於奉天（十一日） 
　　北京電徐世昌請李經羲熊希齡襄助調處内閣政潮大約國務院秘書長徐樹錚他調後政潮當可寗靜（十一日）以上德文電 
　　北京電交通總長許世英因國會彈劾已呈請辭職聞農商總長谷鍾秀亦决定辭職彈劾案之要點在於許世英未經國會同意擅將全國電話權利給予日人以爲借債之抵押品閣員多被彈劾華字報預料内閣不久將有重大之變更（十日） 
　　北京電俄兵二人在長春以南開元境内收買騾馬被人戕害詳情未悉惟聞乃華人所殺此事發生於日人鐡路區域之内（十日） 
　　成都電此間舉行紀念五年來殉國先烈之大會會場佈置甚佳遺像祭聯懸掛殆遍夜間電燈照耀大放光明每日發出入場劵五萬紙會期三日（十日） 
　　廣州電龍濟光軍隊駐於虎門慮被攻擊防衛甚嚴實則廣州軍隊並無與龍軍開釁之意也王寵惠已抵廣州粤人擬開會歡迎陳炯明聞有討論組織新政黨之說（十日） 
　　香港電輪船芝罘號（一○八七噸）上月三十一日在文格羅灣外機器受損今已拖入船塢（十日） 
　　倫敦電紐約來電謂加里福尼亞省贊助威爾遜故威氏已被選（十日）路透電 
[東方通信社電（日本人組織）]  
　　北京電許世英於十日提出辭職書不論總統允許與否决計前往天津（十一日） 
　　東京電四國銀行團目下爲非正式之交涉定於下月初旬再在倫敦開正式會議協議借欵問題（十一日） 
　　東京電天津老西開交涉經日英俄三國出而調停其所擬條件爲縮小區域及置設公共警察等（十一日） 
　　漢口電湖南督軍譚延闓於十日午前一時換乘軍艦啟程本日已抵南京擬即由滬寗火車赴滬（十一日） 
　　漢口電漢口各國總領事除德奥兩團領事外於本日正午在萬國跑馬總會設筵公宴督軍王占元及其幕僚（十一日） 
　　漢口電漢口秋季跑馬定於本月十三日起舉行（十一日） 
　　濟南電周村民軍解决問題目下正在分别解散及編制其中第四團因不滿於幹部之處置突於前晚携帶軍械向濰縣方面逃竄 
（十一日） 
　　濟南電濰縣民軍解决問題因民軍方面要求過奢迄未决定辦法該處人民不堪兵禍之慘烈屢催當局從速解决（十一日） 
　　奉天電謠傳張督軍之財政機關興業銀行及慶餘祥（譯音）錢莊因虧空欵項以致擱淺其負責任之銀行提調課長等口名（電文不明）已於昨日以破壞金融之罪未經訊問遽行鎗斃聞此間商務總會總理楊仙山（譯音）亦將處死刑（十一日） 
　　東京電接得報告云漢口將闢美國租界之說並無其事（十一日） 
　　東京電日本商人因俄國禁止海參威港之輸入大受困難故已陳請日本政府與俄國交涉設法解除此項禁令（十一日） 
　　東京電據某處報告云俄國帝國銀行頃以緊急勅令擴張發行紙幣之權直至戰時狀態終結爲止該銀行所發行之紙幣得多至五十五萬萬羅卜（十一日） 
[戰電]  
（英人路透電） 
　　巴黎電今日下午公報云前敵有間斷之砲火及小戰事雙方飛機交戰七十七次敵飛機三架中彈翻落尙有七架降落本軍陣線法 
 
 
 

Page 3

 
 
飛機隊以炸彈擲擊敵軍交通而尤注重蘭斯等處之火車站（十日） 
　　倫敦電海格將軍今晨報稱安克河兩岸有砲戰敵軍用煤氣砲彈英軍將番斯土貝爾東北之敵軍戰壕白砲數尊擊至無聲（十日） 
　　亞姆斯特丹電今日德公報謂松末河境之德飛機日夜作戰曾擊落敵飛機十七架又稱法軍在薩伊萊猛攻德軍以短兵與戰後擊敗其一部分東境德軍佔據斯克洛波伐附近之俄軍陣線俘敵三千四百二十九人（十日） 
　　羅馬電公報却意軍從事進攻鞏固加沙高原北段之陣線俘敵三十人（十日） 
　　彼得格勒電俄公報宣稱塞拉伏達西二英里之羅國馬步軍現正力戰以爭多瑙河上著名之橋梁（十日） 
　　倫敦電海軍部宣稱英海面飛機一隊今晨攻擊齊不魯日港及潛艇避匿處擲下炸彈甚多效果頗佳（十日） 
要聞一 
[北京特别通信（三十八）（飄萍）]  
　　老西開案之忽變 
　　第三次會議詳情 
　　商會警察租稅之要求 
　　前議推翻三國干涉 
　　自我國與世界諸邦有交涉案件以來其起落千丈鶻突可驚未有如老西開案之甚者也爰再詳述交涉之經過 
　　（甲）第三次談判自法代使有第一次翻悔之後至本月四日之晨方有轉圜再議之表示法使通知外交部準是日下午重開會議是爲此案發生以來之第三次談判夏次長仍以自開商埠之議與法使討論法使堅執不從謂必須爲中法兩國管轄之自治區域此吾前電已探述之矣再三央懇乃議及對於法國比較他國特殊之辦法蓋以法人在老西開土地上有歷史之關係云於是有研究之四點 
　　（一）設立商會之辦法法代使主張於此地開放爲自治區域以後設立一商會卽自治會之性質也其會長必須法人充之夏次長又與婉商乃允以我國人爲正會長而法人爲副 
　　（二）管理巡警之權限法代使要求以後老西開地方之巡警必歸法人管理其理由有種種如治安衛生皆謂非以此權付諸法人不可夏次長以爲不可法使之意固在實權不在名義亦不甚堅持而允以法人爲副 
　　（三）租稅之處分法使主張老西開地方所出之租稅不得用之於他處其蔑視我國政府實爲可驚夏次長以有關主權國體爲言表示拒絶法代使乃以劃分國家稅地方稅爲言以國家稅歸中國國家自用地方稅則不得流用於他方夏次長似已允之矣 
　　（四）第三國管理法代使旣要求以地方稅不得流用於他方同時又言此項租稅可請第三國人管理夏次長以此爲中法兩國之交涉且租稅應歸我國人管理之下未允所請時間已過遂議至此而散是爲第三次談判之終局 
　　（乙）前議又推翻老西開自開商埠之議已與法使磋商至如上述之程度乃五日下午法代使頓變其態度謂昨日談判一概取消另籌他法乃以公文爲正式之聲明者夏次長手足無措惟有立將原件駁回而法使之意已不可挽回矣 
　　本月六日下午某公使至外交部即聲明來意謂係代表英俄日三國以與法爲同盟國之關係特提出條件請中國政府允許夏次長與言第三次談判與法使已有成議某使謂以前談判如何吾人不欲過間惟三國之主張則老西開地方不能自開商埠即非以此爲法國租界不可也他兩使本擬同來因有别事故余一人爲之代表陳述意見並謂君可否爲轉陳於總統如其不能則某當自陳於總統也云云夏使聞此一番言論殊無法以應付之也 
　　（丁）交涉之前途上之所述係得諸外人方面詢之夏次長則堅稱外交秘密不吐一字以余觀之使上說而確實無誤則前途之悲觀殆有吾此時不忍預記者雖然細爲思之三國何以出而干涉乎外交必以利益爲前提同盟交誼云云不過一種名義三國出而干涉果有何種利益乎苟以老西開一地與各國關係而言則三國爲利益計應贊成開爲公共商埠而反對爲法所專有也今乃適與此反則其意果何爲乎雖然外交變幻誠難逆料諸公袞袞何不以自相傾軋之心思才力稍爲國家解無窮之憂哉 
[都中各界痛悼蔡松坡]  
　　蔡君松坡在日本醫院病篤已見昨報其後總統府又接蔣方震等由日本來電云大總統國務總理鈞鑒十碼蔡督軍於本日（初八日）午前四鐘逝世定明日正午入殮謹聞方震陶鈞華英巘同叩庚云云同時章公使亦有同樣之電文到京而方等此電之外又附有蔡君遺電云大總統鈞鑒鍔病迹近彌留謹口授隨員等以遺電陳一願我人民政府協力一心採有希望之積極政策二意見多由爭權利願爲民望者以道德愛國三此次在川陣亡出力人員懇飭羅督軍戴省長核實呈請卹獎以昭公允四鍔以短命未能盡力民國應爲薄葬臨電哀鳴伏祈鈞鑒四川督軍兼省長蔡鍔百拜云云大總統接電後立即覆電云東京中國使館章公使並轉蔣君方震等頃得蔣君庚電驚悉蔡松坡於八日逝世昊天不弔喪我元勛克强旣殂松坡又逝人亡國瘁薄海同悲東望扶桑悼痛何極所有飾終典禮及靈櫬回國辦法已飭院迅速議行其殯殮事宜仰就近派員會同蔣君妥愼辦理並派章公使前往致祭黎元洪佳昨日國會亦致電東京云東京中國公使館轉蔡松坡先生家屬鑒頃得噩耗本院同人僉以先生玄黃再造志决身殲奪國命之所依胡天心之太忍除本日休會誌悼並另期開會追悼外特先電唁中華民國衆議院青又電云東京中國公使館轉蔡松坡先生家屬鑒天降鞠凶又弱一個人亡國瘁痛悼同深湯化龍陳國祥梁善濟劉顯治黄羣劉崇佑籍忠寅藍公武王敬芳徐佛蘇胡瑞霖凌文淵杜成鎔郭涵劉星楠青又通電各省云各省督軍省長省議會鑒本院今日得蔡松坡先生噩耗特休會一日並致電弔唁其家屬俟開追悼會日當下半旗誌哀特此電聞衆議院青又參議院致蔡松坡家屬電云日本福岡福岡病院探轉中華民國蔡公松坡家屬鑒得蔡公松坡噩耗電痛哭失聲罔知所措公爲共和再造之元勳民國偉人天南一柱大星崩隕全國震驚望瀛海以招魂念豐功而增慟謹於本日大會决議休會一日并下半旗以誌哀悼參議院佳又陳總長等致日本中華公使館電云日本東京章公使轉前四川蔡督軍家屬鑒松坡督軍再造共和元勳蓋世薪膽艱難盡瘁爲國迨告成功色斯高舉神山移疾大藥宜年几舄歸來蒼生喁望天胡不弔遽隕大星噩耗遙傳同深浩痛敬致唁忱爲天下慟陳錦濤殷汝驪李思浩同叩佳 
[兩院爲蔡松坡休會]  
　　昨日（九日）下午一點衆議院開會議長湯化龍主席延至一點四十分始足法定人數開議議長報告請假議員在七日以上者范熙壬等五人依法表决兊許畢議員牟琳君謂今日上午四時四川督軍蔡君鍔逝世查蔡君擁護共和首倡義舉以致積勞致疾爲國捐軀本員主張仍按照哀悼黄君克强先例本日休會本院去電弔唁哀悼定期開追悼會開會之日下半旗誌哀褚君輔成等亦表贊同議員某君主張先請財政總長出席質問中行限制兌現之原因劉君崇祐秦君廣禮均謂旣已休會不能議事無妨星期六再行開會一次議長以此議諮詢院議衆無異議遂宣告散會時一點五十五分云同日下午一時參議院開會議長王家襄公出副議長王正廷代理主席議員列席者一百五十餘人延長時間至一點四十分始足法定人數主席宣告開議黎尙雯君謂今接東京電蔡君鍔於今早四點鐘病故蔡君雲南首義積勞身故應照黃克强逝世先例即日休會以誌哀悼並應會商衆議院定期開追悼會云云李述膺君亦表示贊成此說龔煥辰君謂蔡君爲國奔走今日身故爲全國所共憫應由兩院會合開一談話會用建議之方式表示於政府以國喪禮歸葬黃蔡二君並加撫卹庶可快天下人之心也主席謂黎李二君動議今日休會下半旗以誌哀悼是否用表决衆謂全場無反對者可無須表决但須商之衆議院主席謂衆議院已有電話來議决休會時至二時十分遂宣告休會 
[兩院議訂國葬條例]  
　　參衆兩院日昨發有公函云敬啓者頃接上海彭靜仁諸兄魚電以克强先生國葬事相屬查國葬於國家崇德報功以及人心風俗關係綦重東西各邦靡不垂爲顯典吾國獨付闕如竊念克强先生手造共和賫志長没本日又接松坡先生噩耗民國偉人相繼凋謝不有崇報何資彰勸兹經弟等商擬由院提出國葬條例公决頒行勒諸久遠素仰先生博通典禮綜貫中西謹請公爲條例起草員定於本月十一日（星期六）上午十時假衆議院第一審查室開會商榷届時務乞撥冗惠臨無任昐禱專肅祗請議安弟湯化龍王家襄陳國祥王正廷張繼牟琳蕭晋榮張伯烈黄羣藍公武劉崇佑梁善濟李肇甫褚輔成吳景濂同頓又聞已指定馬君武王正廷吳涑劉景烈四人爲起草員兹將彭君等由上海發來之原電附録於後益友社張溥泉吳蓮伯王儒堂褚慧僧李伯申諸兄轉湯濟武陳敬民王幼山梁伯翔劉嵩生藍志先黄溯初張亞農蕭耀海牢貢生諸公並轉兩院同人鑒黄克强先生國葬此間同人一致主張其家族亦無異議可否由院提議抑或催政府交議乞公等從速主持以便此間有所遵辦並望賜覆彭允彞章士釗陳嘉會劉彦歐陽振聲叩魚 
[唐繼堯憲法主張之魚電]  
　　十一月六日雲南唐君繼堯致北京電云大總統國務院憲法會議鑒憲法爲根本大法創制之始即參考歷史須應輿情斟酌損益期臻妥善世界百數十國國必有憲此國憲法决不與彼國相蒙而複雜龐大之國家所定憲法尤與小國絶異蓋各有其立國之精神與其相沿之歷史斷不容削足適履强已同人尤不可藐襲高深罔顧事實苟昧斯義小則阻碍國家進步大則爲根本破壞之基徵諸各國往轍可鑒民國二年憲法草案偏涉理論羣情所非無可爲諱此次繼堯荷戈術國以海内之助日月重光首主恢復議會俾憲法早産以永國脉意以爲兩院諸公飽更世變閱歷宏多當不致謬執我見頃閱報載審議會中多主維持原案甚或變本加厲議加省制審議如此大會可知瞻念國家憂心如搗江蘇馮督軍虞電所陳痛切言之略無騰義繼堯極端贊成間亦略有一得爲學理之商榷輒貢其愚幸垂察焉各國國會凡有兩院者除下院直接代表人民爲世界公例外其一院或用特别方法或由特别團體所選出與委任必其所代表勢力之不同而後有分歧存在之必要以言作用可和緩下院與政府之衝突以上院恒與政府相近故也若如現制及草案所取衆議院直接選之於民參議院出於省會而省會仍直接由人民選出性質初無分别旣乏特别作用徒令進行之濡緩駢拇枝指義無所取萬一謂政府與下院之間應有一院以爲調和之地則參議院選舉資格與方法務當另訂以符分設兩院之義此其一各國議員名額皆由人口比例而出以吾國如此之大人口如此之多衆員五百餘人誠不爲過但吾國敎育未善人材缺乏此種事實原難諱飾若將一國之優秀盡納諸議會之中如今日者偉論雄談誠是動人聞聽而凡百國故孰與爲舉若間雜以下駟則又反背代表人民之公意人材之不經濟孰大於此鄙意衆院議員至多不得逾三百名參議院若必須設置時其議員亦不得超越百名此雖爲將來國會組織法中所應規定而憲法似亦不能不將員額標準概括定之此其二國會立法權及監督權屬於議院全體非院中某部分所得而私亦不可委寄於院中之某一部分至緊急命令與夫財政緊急處分憲法上旣已予之總統俾求事後之承諾則國會斷無常設委員之必要若以某數種事件委之於常設委員會則與多數政治主義適相反背尤非共和國家所應有而結果徒授政府以操縱之機其弊害不堪設想此其三行政訴訟乃行政上之救濟各國制度不一有屬於普通司法機關者有由議會選舉之人所組織者多數國家仍特設機關而由元首任命其制孰善孰惡原無絶對標凖惟吾國司法之根本未固議會之信用未孚若兼理行政訴訟無論其爲立法院與司法機關必因此而遭蹂躪甚或至根本動搖影響及於國家竊所不取鄙意平政院當定爲憲法上機關而用人之權仍屬於行政首長庶三權界畫分明不致互相流動此其四議員兼任國務員在英國行之其政黨之根基已固某黨佔議院多數其黨即出而操行政之權蓋由於歷史所演成此外各强國無踵行之者其制之善否今日尙難斷定若謂議會與行政成爲一氣易於謀政治之進步然議會與行政融合而爲善固足福國假令兩者融合而爲惡又將何以救之襲他人之皮毛忘分權之精義决不可輕於附和此其五議會監督財政自監其預算决算以及承諾追認之權至於審計檢查係隸屬於元首而爲財政之監督機關故審計官當然由總統任命萬不可由議會選舉自亂其例此其六地方制度現方爲爭論之點現行之制是否應合大勢舊有區域是否永無分合此當讓之行政法規單行訂定庶有張弛餘地斷不可牽入憲法一成不變致阻礙地方之發逹此其七凡此皆馮督軍之電所陳而繼堯極端贊成者也此外如專於議會旣經一度解散召集新會以待輿論之公評果前會主持過當新會斷不至故違公理與政府爲難若仍與前議會執同一態度則是非曲直責有攸歸倘漫無限制頻頻解散適以助成政府專横惹起人民惡感甚非國家之福至國務員同意權就理論議院對於行政機關旣有監督彈劾之權此不過爲尊重立法機關之一種形式不應輕予否認惟吾國人初入政軌不善運用輕易嘗試誠所難免最足以墜議員之聲望而受人詬病鄙意除總理外各部總長均由總統自由任命不必求議會之同意庶泯政治上一切紛擾以上兩端又馮督軍之所主張與繼堯稍有出入者也總之兹事體大國命攸關務懇我議會諸公屏絶畦町審酌時勢俯賜採納俾我共和民國得有完善憲典共相率循庶足杜異時之反響而起已衰之國脈則國家幸甚人民幸甚臨電不勝迫切待命之至唐繼堯叩魚印 
[徐州特别快信]  
　　張勳與袁克文聯姻事張已完全謝絶 
　　張勳之顧問鄒日奎（睽東）昨入京聞財政部將委以要差 
　　中軍董韻笙因母病請假暫由吕玉亭代理 
　　陜西陳樹藩之代表劉某昨日乘車入京 
　　尹鳳山分統因病請假一星期張勳已准 
　　張勳昨抽調馬隊一營開赴兗州 
[南京快信]  
　　蔡松坡逝世噩耗傳至各界莫不一致哀悼省議會昨休會一日各機關均下半旗以誌哀悼 
　　蔡鍔噩耗傳至馮副總統昨電黎大總統請飭國務院擬優恤條件 
　　馮副總統有不日入京說 
　　華瀛俱樂部今日（十一）假韜園開會歡迎副總統馮公准午後三時蒞會 
　　馮副總統擬卽將護衛軍改編拱衛軍 
　　福建李厚基之代表賈文祥由徐來寗祝賀馮副總統受任昨乘車赴徐 
　　前陜西省長吕調元前日來寗祝賀馮副總統受任准今日午車北上　 
　　齊省長昨單獨電政府力爭鄭家屯交涉案 
　　省議員宋銘勳以蘇州警察廳附設收捐處計有車捐驢馬捐籐轎捐茶館捐糞段捐門面捐樂户捐牀舖捐等名目惟此項捐欵係屬地方性質究竟每月收數若干每年總計若干作何項開支有無報册可稽何以並不列入預算册内特提出質問書咨請省公署查照答復以釋疑義 
　　省公署昨召集各科人員會議本省行政事宜以促進行 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[政潮解决尙待徐東海]  
　　徐菊人來京事據其致大總統之江電則尙無定期昨悉總統於接到江電後曾發一要電請其即日來京關於入政界與否則未言及現據最確消息黎公已無請徐氏領政之意故徐氏來京不久必成事實一說謂已定期十六當亦相去不遠也至孫伯蘭之去就仍爲政界之謎據公府消息黎公昨對國務院已聲明必使孫氏去職但須待徐氏之來昨吳光新氏回京見總統亦以此爲言其所以必待徐氏者則望其以私人地位介於黎段之間一謀政局之善後也孫氏之辭職中變者係預料其法律上之見解爲國會所贊成也然自前日參議院張君我華提案否决之後則無論平政院編制令文官保障法等將來如何修改廢止要與此次行政訴訟不生影響又聞昨日國務會議各國務員又提及孫洪伊之事僉謂此事遷延多日迄無解决之方不得已惟仍有全體告辭之一法叚總理曰此事解决甚易我將請予罷斥之呈文一上則諸事皆休矣前因總統屢次傳語命勿提出故爾遲遲至今今已無可再遲我即日命秘書將此呈封遞衆又謂總統前言稍遲一兩日即有辦法自應再行請示於是由范敎育長晋謁總統陳述前言總統謂總理辭職之事諸君務必竭力勸阻此項呈文萬不可遞至於伯蘭亦斷不能久留略緩數日候徐菊人一來便可解决云云范總長遂興辭而出此乃政潮中最近之消息也 
[兩政團之省制草案内容]  
　　前日政團協商會討論省制各情已詳前報當時各政團所議結果有二主張一爲各政團各草一草案一爲各政團即取益友社所草者暫作藍本以討論進行兹者益友社平社兩政團已各有草案草就爲分誌其大要如下 
　　（一）益友社其草案内容分省與未設省之區域爲兩大類其屬於省者凡省稅省公債省市政及衛生省實業省交通省水利及工程省有財産及營造物之經營處分慈善及公益事業等均有議决執行之權除前項所列各欵外政府認爲須由省自辦者得以法律賦與之第一項所列各欵如有涉及兩省以上不能定議或一省不能舉辦者應由國會議决之省之下級自治事項由省自制定條例監督執行依政府之編制得自徵警備隊其額數及經費由省議會議决前項警備隊大總統於緊急必要時得調遣之如因自治事項與政府有權限爭議時由參議院裁决之其關於各級學校公立銀行警察感化院及敎養工所等項依國家法令得辦理之關於行政方面則設省長一人掌理自治事務并受政府之指揮監督辦理國家行政事務省長之任用及職權以法律定之關於立法方面則設省議會爲一省之立法機關省議會之組織及織權以法律定之省議會所議决事項不得與國家法令相抵觸此外又設參事會襄助省長參事會之組織及職權以法律定之如省議會認省長爲違法溺職時得彈劾之省長被彈劾時大總統應免其職如認爲不當時咨由參議院審定之省長省議會有爭議時皆得呈請大總統裁决之如有不服時得再呈請大總統咨由參議院裁决之省之區劃及其變更須經省議會之同意以法律定之省與省有爭議時由參議院裁决之至於未設省之地方除法律有特别規定外同省論所有前條地方自治事項均得由國庫支付金額助其發展 
　　（一）平社其草案較爲簡略其省區域之定義爲地方最大行政區域而經法律規定者其重要機關則設省長一人執行國家行政兼綜理地方自治事務設省議會爲地方最高立法機關省議會組織及議員選舉以法律定之省議會關於左列事項以不抵觸國家法律爲限有議决權如地方稅地方預算及决算地方公債地方敎育實業交通水利及各種工程地方公益及慈善事業等是對於省長認爲違法時得以議員過半數之列席列席員三分二以上之可决彈劾之省長受彈劾時大總統應免其職如認爲不當得咨交參議院審定之又設參事會贊襄省長參事會之組織及權限以法律定之省長經參事會之同意得呈請大總統解散省議會但同一會期内不得爲二次之解散省議會解散後省長應於三個月内重行選舉繼續開會此外未行省制之地方不得適用本章之規定 
[豫議員除名問題之審查]  
　　河南省議會議員楊光漢等十一名因被指爲内亂犯脅迫議會除名一事楊允升楊光漢等曾具情請願於參議院昨日參議院議决楊等除名確是不合法定手續其參議院審查該報告書文云請願書兩件方式均合據稱各節經原介紹人萬鴻圖到會證明復經本審查會詳細審查認爲河南省議會於民國二年十月二十一號將該會議員楊漢光等十一名除名不合法定手續試舉理由於下一查省議會暫行法第三十三條議員無故不到會延至十日以上者除名楊漢光等因政治犯嫌疑經警備戒嚴司令處迭次來函請予逮捕事關生命暫避凶鋒非無故缺席可比該會援引此條除名實屬錯誤此不合法者一一查河南省議會議事細則第八十九條關於懲罰事件應先交懲罰股審查之楊漢光等十一名未交懲罰股審查遽予除名此不合法者二一查省議會暫行法第三十五條除名依出席議員三分二以上之决議行之查河南省議會議事録只云主席以贊成除名付表决起立者多數多數云者對於過半數表决人數言其非三分二法定之表决可知此不合法者三一查河南省議會議事細則第九十五條有記事録記言録二種查該省議會商議除名時只有議事録而無記言録其完全正式大會可知以非正式會而除多數議員之名此不合法者四就以上各節論該省議會非法除名實屬錯誤該議員楊漢光等十一名資格完全存在且該議員等於本届會期内應省長召集列席二十餘日斷不能因候補人之妄控遽予取消資格本審查會議决提出大會請卽咨逹政府迅飭河南省議會查照是否有當仍請公决 
[張懷芝省制主張電]  
　　省制加入憲法問題議論紛紛久持不决聞山東張兼省長昨日有電到京略云省制加入憲法彼此爭論莫衷一是愚以爲省制斷不可廢其所宜變通者則道制是也縣知事上呈公事直接省長雖分呈道尹而道尹無准駁之權僅司承轉而已實同虚設擬請改道尹爲州牧如前清直隸州之制大省以十州計之就其應得之公費酌量加增卽以所裁道尹之公費分别補助儘可敷用其職權以考察各縣政治之良否負完全責任管察區域較小視察易周庶可以輔省長所不及至官吏民選之弊馮副總統及貴州省議會安徽張督軍倪省長已詳言之無待贅陳愚昧之見懇乞提交兩院附入議案從長計議大局幸甚 
[蒙旗推廣懇務之理由]  
　　日前内務部接准察哈爾都統兼懇務督辦田中玉請推廣懇務一節已誌報端兹聞總統府國務院財政部農商部蒙藏院均已接到同樣之公文其欲先從推廣八旗墾務者理由有六一所轄八旗已設治者僅十分之二三非盡闢荒蕪不能籌設行省二民國成立後欠發蒙餉逹數十萬各旗官兵生計已困宜按户授田責成耕種以謀長久之生計免耗國家之庫帑三中央地方財力皆窘應吸收資本藉闢邊荒上年墾務改組後設立墾牧公司者日見其多若將荒地一律開放則投資者必愈踴躍四旗羣台站畛域甚深如准蒙人開墾另招漢人投資俾令雜居以期漢蒙同化五稅源確實首在田賦必荒地一律墾熟利源方闢六邊防以設險屯軍爲前驅以移民墾殖爲後盾俄於遠東日於北海莫不競行拓殖今禁例未除投資者無路可入榛莽未闢人口難增至所擬辦法分爲三期進行第一期遴員駐旗會同總管調查户口及荒地繪圖報告第二期破除成例計户授田免交地價此外悉數開放收集資金招户承領查核面積之大小分别畫區設局或歸就近縣治兼轄第三期荒地成熟即改成縣治此項縣知事即就墾務局長及坐辦擇尤薦補已飭墾務總辦等妥擬辦事細則遴派幹練人員切實籌畫等語並聞此項公文到京業已多日部院皆未有動靜昨又函催各部謂此案關係重要所有邊地殖民設治恤蒙綏邊一切要政無不根基於此請速賜主持早日核准以便卽時着手調查次第舉辦云云聞内務部刻已咨商蒙藏院略謂前准察哈爾田都統咨陳請推廣墾務一節於地方利源蒙民生計施治基礎均有密切關係規畫甚爲宏遠條理亦爲詳明惟原咨所述各種辦法尙有應行討論者一該區地處邊荒蒙民知識向稱閉塞來咨力以破除成例非爲言必須於蒙人方面妥爲曉諭使恍然於墾荒之利則按丁授田之法庶不致有名無實二原咨入手辦法首在調查調查人員擬就候補知事及現充墾牧局局長委派必須擇其有相當學識熟悉墾務情形者方可委任斷不可以漫無學識經驗之員濫竽充數以免爲人擇地之嫌三造端宏大所有委派人員設局調查一應事宜在在需欵該區是否籌有的欵並未聲明本部意見如是相應咨行貴院查照是否贊同及有無他項意見均請見覆云云 
[奉天清理銀行之影響]  
　　奉天清理興業銀行迭紀前報兹聞該行自十月三十日停止辦公以來謠言四起有謂其虧累閉歇者市面流通之該銀行紙幣各舖幾有不收之用勢張省長聞之立出布告令市上一律通用一面派員督同清釐帳目速行開兌於是商務會財政廳亦均派員赴行催速清釐有知其内幕者謂該行信用素著祗以行中員司挪欵搗把利則入已虧則歸公故致有此危險該行本官商合辦現在清釐即從官賠私虧兩項入手私虧責令個人承還官賠則由股東設法湊足準備金再行開兌聞因購運大洋以應兌現所賠貼水已屬不貲目前清釐將次就緒然商場中行使該行紙幣甚屬勉强且有小錢莊乘機謀利竟至每元須貼水五六分者現當局正在籌劃早日開兌也 
　　奉省金融不甚靈動此固無可諱言者從前改用大洋本係根本上之計畫而一般圖利之商人不允將小洋市價除去各種貨物亦不允改從大洋爲本位一若此種改革專爲解免外人兌現而設者殊不知外商改兌現大洋之時即定有條件謂如遇困難窒礙可提出修改是也現因興業停止辦公數日一般日商羣謂小洋換大洋所貼每百元四角之運費吃虧甚巨遂在該國商業會議所動議要求免貼一律通過提出於我商務會而我各銀行號亦以數月來兌出之現大洋由外埠購來運費貼水種種爲難較之收購現小洋尤甚於是開會徵求意見均以前令日商貼水本爲試辦權宜之策請求免貼亦在情理之中似難駁拒不如設法仍援從前兌取小洋辦法與日商商定每日兌換現大洋之數目以便凖備衆皆贊成現已將此意通知日商業會議所聞日商雖不反對然尙在磋商中也 
[紀川省會之近狀]  
　　川省議會自開會以來幾幾無日不搗亂每開會一次必有數次之閧閙而會務則絶未有一事進行九月十八日之開會仍爲議長問題紛擾多時仍無結果而散十九日又繼續開會入場議員七十七人由唐副議長宗堯主席宣布同人昨日依法委託宗堯代理議長宗堯勉盡棉薄惟現有要事擬於明日請假望同人取决議員楊應璣質問議長日前茶會提議省制問題並未表决亦未提及民選省長如何即發通電唐方欲答覆而議場已有多人發言一時大譁劉揚大呼不要搗亂將開會了楊道南登台人聲始漸平息楊云十月一號至今已有半個多月會事猶未進行川省大局危迫萬分尙望大衆留意某議員發問唐宗堯是第一次之副議長抑第二次之副議長是時人聲復鼎沸田良楨面現悲容發最凄慘之聲云本會閙到如此現象如何得了劉揚登臺朗讀楊議員質問書略謂前年取消之國民黨議員不應到會劉自云前年取消之議員本席卽其中之一現以鐡血爭回請問去年請願代表第三名是否楊應璣則請願代表當然是帝制餘孽至此議場秩序又亂有呼帝制餘孽應當逐出議場者轟閙多時唐議長搖鈴數次方休劉又發言云此兩種議員國會皆不究本會可不必再提雷議員灃主張不允唐議長請假唐議長謂事關緊要不能不請假於是有謂准其請假即選臨時議長者有不贊成請假者兩派爭閙不已鄒宗魯謂今日現象狠不好大衆希望開會之心甚切本員甚贊成不請假之說是時有多數議員請改組審查會者劉培禄謂本員素持公道如今天改組審查會不提議長問題則朱大鏞即有出席之理由於是爭相發言者甚多有問唐議長究竟請假幾天者唐答一週李文耕謂如在一週以外照章當投票另選臨時議長謝聯輝謂議長不如請六天半衆議員及旁聽者均大笑人聲又復嘈雜唐議長分散選臨時議長票鄒宗魯云請譽監察員再散然是時議員已有自由退席者有旋走旋駡者有數議員將票退還告假出場重岳見此情形聲淚俱下云報紙上常罵我們搗亂今天又出這種醜態殊可痛心唐議長遂搖鈴休息議員退入集合室尙在爭議聲震屋梁記者不忍再聽遂去會 
[湘省最近之選舉譚]  
　　副議長湖南省議會副議長已於三十日選出李永瀚一人後尙餘人未經選出三十一號乃繼續選舉初次投票爲九十二人得票較多者廖燮三十四票雷洪畇三十七票席業十六票俱不足定數應即再選第二次投票爲九十五人得票較多者雷洪畇三十六票廖燮三十五票席業二十票仍無結果第三次投票爲九十人廖燮得四十二票雷洪畇三十九票席業七票又不足過半數迨第四次投票時席業知自己不能當選遂當衆宣言願將票數讓與廖燮以便從速産出免誤正事故此次投票僅八十五人而廖燮獨得四十六票當由議長宣告廖燮已超過法定票數認爲當選自是湘省會之副議長二人已先後産出矣 
　　審議長審議會係根據議事細則第八節内所特設審議長一人應由議員票選者遂按名發票選舉計投票者七十二人其結果姚聯奎二十票蕭翼鯤兩票陶懋頤戴丹誠吳拱辰譚柄鑑彭熙治張漢彞各一票其餘一票係誤書人名應無效其餘四十三票爲周毓豐所得已超過法定票數議長宣告以周君當選衆遂鼓掌歡呼而散 
　　參議員參議院議員選舉法内載議員任期原爲六年每二年改選三分之一開會之始由該院用抽簽法將各省所選議員分爲三班第一班爲二年者第二班爲四年者第三班爲六年者此次開會已爲第二届正式會明年開當會時第一班議員卽須解職新補之議員應卽到會此項新議員應於本年各省省議會開會期内預先選出以便明年届時到會湘籍參議員本届應改選者爲第一班之陳煥南李漢丞與補胡瑛遺缺之章士釗等三人昨由譚省長接准内務部來咨請即轉咨省議會從速預選三人見復勿得延誤譚省長以湘省會待議要案極爲繁夥前次補選候補參議員已費數日光陰尙未完全産出倘此時再行從事改選參議員勢必更稽時日有碍議會進行且此項應行改選之三員須俟明年到會無提前趕選之必要故主張俟省議會此次常會閉幕之次日補行選舉已於日昨據情電復内務部查照核准矣 
[鄂省之立法與行政]  
　　鄂省議會前由張寳華等提議咨請省長將民國二年以後凡關於本省單行條例悉數送交本會分别修補存廢旋准省長咨復略謂内務總長電開此事已經中央國務會議議决所有各省已經發布之單行條例曾咨部核准者均毋庸提交省議會追認云云現議員唐文德以省會暫行法本有議决本省單行條例之職權國務院雖屬行政最高機關究不能侵犯立法部之權如謂省議會中斷期内已經發布之單行條例無庸追認無論其將來議决之各種條例有生抵觸卽揆諸三權鼎立之原則亦實未合且省議會原爲地方代議機關地方單行條例尙不能議則此議會之設直爲贅瘤故提案請願於參衆兩院取消國務院議並一面分電各省會一致協爭 
　　鄂省警務處長崔振魁昨日召集省垣各署長漢口警廳長及消防游巡敎練各隊長曁一切有力警官至處開警界全體大會議聞係因對付省議會質問緣省議員傅作楫等以湖北警學卒業人才不少該處長多捨棄不用各項差委悉以北人充當而車捐罰欵原定作修治省垣道路之用該處之馬路工程局幾同虚設各街巷溝渠閉塞從未見其修治未知收入捐欵果作何項開支用是提出質問案限該處於五日内逐一答復聞崔於收支各項尙易答辯惟用人行政各節殊難解釋爰特開大會公同籌議其結果擬自向議會出席說明並不以文書答復云 
　　鄂省官産最富有屬於國家者有屬於地方者全省綜計約值一千餘萬而武漢二處即佔半數從前係武漢各設一清理官産局經管一切自政府特派黄祖徽來鄂設立清理官産處實行變賣並委員分赴各縣清查標賣今已年餘官産變爲私人所有者已去大半而財政未見充裕據聞解部之欵不過百餘萬元其中弊端甚大卽以變賣貢院磚瓦木石一端而論中飽之欵已有巨萬刻省議會已提起彈劾案並向該處調查案卷擬澈底清查黄氏大爲恐慌然案已提出獲查恐終無法挽回也 
[杭州快信]  
　　省議會議長沈定一接蔡松坡噩耗當於十號乘車北上參與國會開會追悼蔡君事　 
　　衆議員褚輔成因姪女與龔味生定二十三日結婚前日（九日）由京起程南下 
　　吳省長令行財政廳先於五年度預算案列入修築省道經費四十萬元 
　　警政廳改組警務處因署址不敷辦公决遷入 
 
 
 

Page 7

 
 
蒲場巷以模範警隊辦公處爲署址 
　　海寗縣知事劉蔚仁迭次辭職聞政務廳長有薦任前嘉興縣知事袁慶萱繼任消息 
　　高等審判廳長委任沈宗璠爲第二分廳候補推事 
　　吕省長委武鍾臨爲秘書處練習員 
地方通信 
[蘇州]  
　　吳縣全邑學校運動之第一日吳縣全邑學校第二次聯合運動會公推蘇常道尹王可耕爲正會長吳縣知事孫少川爲副會長敎育會各職員及各校職員與縣視學各學務委員分任各部幹事會場設在城内黄廢基操場會場内遍懸五色旗又萬國小旗以松柏紥成出入門三座分别懸掛國旗正門之前高懸白綢大旗一面上書吳縣全邑學校第二次聯合運動會字樣主席卽設演武廳兩旁分設男女賓特别席團體參觀席男女賓普通各席並有軍樂隊紅十字會販賣團臨時新聞等項十一月十號爲第一日開會之期正副會長及警察崔廳長等先後蒞會團體參觀及男女來賓不下數千人是日與會運動者除全縣高等小學及國民男女各校外又有大同振華明德蘇蘇四女學交私立彭氏紗緞翔始振新位育裕才第一幼稚蘇衛培養中行仁濟醬業等十二校上午九時開會按照排定節目逐一運動所演各項操法技術頗有精彩步伐整齊進退有節全場鼓掌不絶是日運動節目有一百十八節之多直演至下午六時始行演畢散會兹將所備之贈品列下縣敎育會贈銀盃一只（贈與團體優勝之學校）總司令贈銀鼎一只（贈與競技分數最多之學校）總司令贈銀盃一只（贈與競技分數最多之學生）吳縣市鄕公報社贈優勝旗一面（贈與運動最優之學生）新中外日報館贈國民精神四字大綢旗一面（贈與最後優勝之學校）章佩乙張和卿二君贈銀盃一套（贈與最後優勝之學校）張康君贈便寫册三十二分（贈與童子軍部）振新書社贈江蘇各校國文成績精華一部南洋新國文一部初學論說軌範一部（贈與八百八十碼賽跑第一名） 
　　禀請開演崑劇之批駁蘇垣北街奉直會館及商團第二支部前曾籌措經費禀奉道尹批准開演新劇兹有鐡瓶巷梨園公所卽協宿星君廟商伶陸壽卿等援引成案具禀道署請求允准開演崑戲並組織梨園學校昨經王道尹批示云呈悉查商團及奉直會館前以經費不敷禀准開演新劇係爲補助公益費用起見今該商伶等因擬組織梨園學校並修理神廟公所援案請予開演崑劇梨園學校名目旣不正當神廟公所亦非地方公益所請未便准行仰卽遵照此批 
[松江]  
　　請駐快車楓涇當滬杭要衝路局於去夏驟改章程特别快車到鎭不復停駛而該鎭士商多感不便嗣向局長鍾紫垣要求請仍停片刻並添建天橋曁對站月台上之雨棚以利行旅鍾以案經詳奉交通部堅却不允現在該處士商欲再聯合團體要求商會逕向交通部交涉請予維持聞不日將實行也 
　　召議冬防現届冬令官場循例籌議冬防昨日李知事特召集城鄕市鎭各區員到署諭令注意以免發生盜賊案件各員唯唯而退 
[鎭江]  
　　夜差警察換穿呢服鎭江商埠警察總局章局長以現在天氣寒冷所有各警區夜差警察亟應更換呢質冬服當飭總務科查明各區隊士及上級人員人數除舊有之呢質制服尙堪穿用外應再添製若干呈報後卽轉知庶務科趕行購製並規定各分區長警每逢夜差自八時至五時准穿黑呢制服以禦夜寒昨已令知各該區長巡官查照矣 
　　設立師範學校之動議蘇屬各大縣現已遍設師範學校惟鎭江尙屬闕如兹由江蘇省敎育會提議創辦經省公署敎育科長派員朱某來鎭視察一切昨已度地范公橋縣學宫舊址前師範講習所爲校址俟回省報告敎育科核奪後卽行開辦 
　　婢女受虐之可憐婢女王金寶日前在鎭埠山巷一帶啼哭由崗巡查見帶區據供壽州人年十四歲自幼由父母帶至鎭江十歲時父母先後病故無人依靠後有廣東人卓姓將女子帶去爲婢詎主人主母以女子愚笨日夜毆打受苦不堪因此逃出等語巡官察得傷痕屬實判送濟良所留養 
　　小河發生刦案鎭郡下游小河地方於八號夜三更時分到有梟匪數十人各執器械連搶數家聞以王姓布店損失最鉅失贓共有三四千金並鎗傷店夥二人直至天明各匪始行逸去現各失主均報案請緝矣 
[嘉興]  
　　兩鎭發現巨刦案海鹽澉沛鎭地近海濱市廛素稱繁盛鉅於五號下午三時許忽來海盜百餘人盜船二十餘艘蜂擁至警察局刦取軍械繼至永興京貨等號挨户刦奪財物全市被擾復至富紳陳某朱某等家强刦飾物後鳴鎗示威田海道乘潮而去此案損失數有巨萬事後經人飛報縣署派員前往查勘一面卽飭探緝盜訊究又嘉興陶墩鎭於前晚二鼓時突來匪徒四十餘人明火執杖至富紳吳有福吳有富胡品三等家任意刧奪損失約千餘金次晨卽由各該失主開具失單禀報到縣由張知事派委屢勘並飭警限緝矣 
　　銀元短折原因嘉興市上行用銅元向作八文近因滬上銅元缺乏銀元短折禾地奸商每日收賈銅元運滬漁利以致禾地銅元日少市上貿易零找頗難周轉數日來銀元價格自一千一百三十文跌至一千零五十文據錢對中人云市上銅元如不見增日内銀元價格必將大跌也 
　　運動場建設講演廳嘉興縣敎育會决議將城内敎場改建公共運動場等情已誌報端兹敎育界諸君以通俗敎育首重講演故擬於該場中建築一講演廳已於前日呈請官廳核准其經費一項由計君等面謁知事並函商縣議會議長徐君認可於縣稅項下撥洋六千元作爲該廳建築經費一俟議會開議再行建議追認現該廳圖式已倩西人花第生博士劃繪矣 
　　區敎育會定期改選嘉興城區區敎育會正會長金漢聲因事北上會務概由副會長張覊萍主持現正副會長曁幹事評議等各職員任期已滿張會長特於日昨擬就傳單通告全體會員定於十二日（星期）下午一時開特備大會提議學務進行事件並遵章改選正副會長曁各職員 
[杭州]  
　　小學聯合運動會紀事杭縣小學聯合運動會於昨日在大東門大營盤内舉行上午八時開會至下午六時始畢與會各校男女學生到者約有二千八百餘人參觀各團體及各來賓人數亦多是日因係小學程度故以團體運動爲多其關乎競爭比賽者祗有數節計縣立第七單級國民學校提燈競走第一名李廷祥第二名陳文藻第三名朱紹憲惠興女校二百碼競走第一名王修如第二名傅秀珍第三名蔡文興至各校選手之比賽上午舉行者計國民小學選手二百碼預賽競走因有四十人計分四組第一組第一名沈玉麟（江干柴業）第二名鍾明逹（木業第二）第三名顧文慶（江干會堡第二）第二組第一名沈顯祥（城立第十四）第二名易永泉（蕙蘭第一）第三名李永昌（裕成）第四名陳文藻（第七單級）第三組第一名張瑞文（江干第一）第二名毛節安（省立一師附小）第三名羅文祥（縣立第四）第四組第一名郎志成（城立第一）第二名吳吉士（木業第一）第三名徐寶清（縣立第八）下午舉行者高小選手四百碼决賽競走第一名馮有信（省立一師附屬）第二名陳茂綏（蕙蘭）第三名陳榮年（裕成）第四名周雲鸞（啓文）第五名郝桂芬（志成）又國民選手决賽競走第一名張瑞文（江干第一）第二名沈盃麟（江干柴業）第三名易永泉（蕙蘭第一）第四名沈顯祥（城立十四）第五名郎志成（城立第一）運動畢由會長以優勝旗授决賽第一名學生受旗者鞠躬敬受由本會職員陪同繞場一周其時軍樂齊奏各校學生合唱運動歌乃閉會 
　　省議會電弔蔡松坡浙江省議會議長沈定一君昨得蔡松坡君在東京病故噩耗殊爲愴然特於昨日（十號）下午乘特别快軍晋京聞國會將開追悼會故沈議長特行赴會並聞同行北上者有省議會總務科秘書沈仲玖君一面又由省議會致電弔唁其文曰日本東京中國公使館轉蔡松坡先生家屬鑑將星夜隕駭電晨飛人之云亡天胡此醉榱崩棟折國瘁家艱引領三神同聲一慟浙議會印蒸 
[江西]  
　　南潯路股東清算賬目之被拒南潯鐡路股東設立清算處派清算員十二人往董事局清算賬項第次董事均不到局六號股東清算處代表楊景濂葉藻溪曹公度等又赴董事局要求各董事交出賬簿以便清查時僅有陳小梅一人在局謂應請董事謝味餘到局共相討論一人難以擔責云云乃派人尋謝未見當由曹公度將設立清算處及昨日來局情形向陳聲明畢陳云清算賬目理所應然惟照章須開股東大會並須電促李總理來省力生效力曹曰决議清算賬目亦係股東會議之結果今謂須開大會始符定章試問南潯鐡路借外債數百萬時曾否開過股東大會陳云望諸君原諒我一人不能作主崔笑靈云清算事尙後一層可先將組織之清算處請董事局承認陳亦未允旋有主張再討論辦法者陳遂興辭而退各代表清算員商定通函各股東定八號仍赴股東聯合會再行决定進行辦法 
[安慶]  
　　廬江公民請減附加稅廬江縣公民吳嶽等聯名數十人具禀省長謂該縣地方附加稅每畝征錢三十一文歲收約三萬元又學租每年折收洋一萬五千餘元均歸財政局經管除支用本縣團防警察學務及自治各項公益經費外現存計三萬元之譜財政局長田炳堃霍仲照等任意收支從未會紳結算一次應請令縣照會該局長遵章辦理至附加稅每年除公益歲費外綽有盈餘現值民生困苦擬請酌量減徵云云昨經省長批示云該縣財政局經管各欵有無報銷及地方稅能否酌減仰候令行該縣知事查明具復核奪 
　　皖議會第十九次常會紀事昨日（六號）午後二時省議會開第十九次常會議員出席者七十三人首由議事科宣布外來公文函電共有二十餘件其要者如（一）馮副總統復省會謝電（二）廣西議會弔唁黄克强先生電（三）陜議會不贊成公民團反對李省長并蹂躪議會致不能開會電（四）吉林議會不贊成省制加入憲法電（五）省長咨覆第一區及第三區應補議員文（六）省長咨交反對省制加入憲法文（並附陳此項通電）宣布甫畢崔翔青動議此次省長交來之預算案審查會無從着手該預算案漏列地方稅頗多昨請行政委員到會逐條質問該委員答覆含糊竟稱此案係奉中央財政部辦理云云同人等以會期無多若俟下次再爭恐無效力是以審查會擬定辦法三種（一）照現交預算案辦理（二）先爭地方歲入生效後再辦預算（三）一面辦理現交預算於例言内加入將來　增各項地稅之說明仍依據國地兩稅草案咨復省長電部力爭追加收入應擇何種候公决嗣經衆討論有人謂對於地方預算漏列各欵及誤列國家稅預算各欵如丁漕盈餘之類一面請省長向中央力爭一面將漏列之地方稅列入預算作爲推廣敎育實業之用經主席付表决一致贊成時届休息至四點二十分復議丁雲驤請變更議事日程謂一五加征案丁漕盈餘案無爲李經鐸請議撥欵建閘案均關係重大應提前討論議長卽令議事科將以上三案提前宣布討論惟一五加征賦稅案二讀會表决時照原審查結果通過今日三讀會將原文（所有稅則未經國會通過不能發生效力）删除衆聞之下羣相發言秩序幾亂管鵬大聲曰此非原表决案本席絕對不贊成王漢將原案交與議長觀閱衆議三讀會僅能令秘書修正文字豈能將理由及宗旨改變省會自開議以來所議議案均未經三讀會今日此案爲第一次之三讀會卽變之其本來面目議長難以辭咎云云後報告特别審查丁漕盈餘結果及請議審查報告無爲請欵建閘案之結果付表决一致通案過至官中行案改訂牙帖新章案經衆修正始通過時届五點四十五分始振鈴散會 
雜評一 
[人心之藥（一子）]  
　　嗚呼中國之人心誠所謂無藥可救矣以如是時局而仍日紐結於競爭之旋渦中中央之政爭如是各派之黨爭如是議會之搗亂如是武人之爭權如是雖以國人之懇切規勸外紙之多方譏評而終漠然不爲之動也迭施事實上之敎訓旣不悟與論之巽言法語又不入所謂百藥罔效者也今於百藥罔效之中而得一解熱消毒力至强之藥其藥惟何卽蔡鍔之遺電是　 
　　蔡以百藥罔而死死而以其嘔心苦口之言藥我百藥罔效之人心以情理論之蔡之品行足以感動人蔡之死足以感動人蔡臨死之言尤足感動而深入人心使此而猶不動者則中國之人心其眞無藥可救也夫 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[電請副總統催復自治]  
　　江蘇縣議員聯合會昨日電呈南京馮副總統請願催復自治公推李右之君主稿電文録下南京馮副總統鈞鑒我公受任蘇民歡忭前經電賀荷蒙鈞復伏查回復地方自治兩院早經議决咨逹迄未公布施行有違約法第二十二三條之規定羣情渴盼應請主持迅咨政府依法頒令回復原狀全國拜賜豈獨蘇省江蘇縣議員聯合會代表幹事費玄韞莫錫綸友熙邵玉銓方家珍李味青梁鴻卓等叩蒸 
[稅務處注意蘇贛粤三省之烟禁]  
　　上海道縣兩公署昨日接到江蘇齊省長快郵代電開頃准稅務處電開查各省已多先後停運印藥入境蘇贛粤三省係屬未經禁運省分現在禁烟限期已迫自應積極進行本處現派潘志俊調查該三省禁烟事宜以便隨時報告除分電外特電查照等因仰各該機關即便一體知照 
[請免搜檢商輪之函稿]  
　　華商旅滬維持會致楊交涉員函云敬啓者頃據旅滬各省商帮投稱近來英艦常在海道搜取往來商船信札提單匯票等件阻滯稽延或以提貨逾期貨物霉壞市價跌落或以滙票遲阻周轉不靈諸多損失於商務上大有妨碍滬埠爲通商要區華洋有連帶關係倘以妨碍華商致商業凋殘市面疲敝即洋商亦受間接之影響請函懇楊交涉員據情商請英領事咨照各兵艦嗣後於商船往來商家信札提單滙票等件免予搜查以維商業等因敝會復查所陳各節均屬商業上實在情形英國與吾華睦誼久敦洋商與華商感情素洽貴交涉員維持商業尤爲中外所欽崇伏乞據情商請英領事准予施行實紉公誼 
[軍艦撞沉商輪案近訊]  
　　海容巡洋艦撞沉新裕商輪一案因該商輪洋員以海容艦長於失事之時並不施救故呈請駐京英使照會外交部轉咨海軍部派次長曹嘉祥來滬澈查肇禍情形迭紀前報兹悉曹次長蒞滬後卽傳當時落海救起之軍人馮立本等三十六人詰詢碰撞情形未得實在曹君以事關交涉祗可回京請示故已於前日晋京面請外交海軍兩部長訓示核辦大約兩星期後仍須來滬辦結是案也 
[華興麵粉公司賬房被盜]  
　　昨日傍晚六時許有操直魯等處口音之盜匪十餘名至美租界甘肅路口北蘇州路第九一五號門牌華興麵粉公司帳房將前後門守住由身穿玄色花緞背心頭戴盆式呢帽之盜首率衆由後門而入至樓下帳房先開手鎗一響於是各盜或出手槍（六寸勃朗林）或出利刃向各司事嚇禁聲張刦去鈔票及大小銀洋約共七百餘元又衣包等物各盜猶未滿意又向司事何月生勒交財物並將各司事身畔銀洋搜去正擬上樓搜括忽聞門外警笛聲甚厲該盜等始由後門走出向開封路一帶飛奔而逸臨行又疊放手槍多響擊傷東隣泰昌米店夥韓琴生（傷無大碍）又行路人二名該公司見盜已去亟傳電話報請滙司捕房勘緝捕頭當派華探馬阿美等協同西探馳至該公司履勘並查詢失贓數目各盜年貌口音服式等回禀捕頭通電各捕房一體查緝並聞該盜尙鎗傷印捕一名惟是否屬實尙待調查 
[總統代表致祭黄克强紀盛]  
　　昨日爲黎大總統特派代表王芝祥君致祭黄克强先生之期黄宅在法租界霞飛路西端福開森路轉角處三開間三層樓西式房屋門前有草地圍以黑油竹籬面前紥有素彩牌樓遍綴松柏菊花該屋上層居住眷屬下層居住僕役中層之中間爲客座西爲辦事室東首一間則停黄克强先生之靈櫬柩前圍以靈幕孝子一歐及家屬等均俯伏在内外設靈位中供西裝遺像周圍陳設各種素菊及中外官商所贈花圈花籃四壁懸掛各界致送輓聯不下百數十副並有日本人太倉喜八郎河野久太郎野太禾一郎門野重八郎等四人致送素幛二副金字八個（輓聯擇要録後）像前供設粤式祭筵爲滬海道道尹公署所承辦計全猪一盤十大碟八小盆及高裝水菓八式靈案之前又設花几中供淨花王代表於午前十時乘轎式馬車蒞臨黄宅本埠官場如滬海道道尹徐鶴仙代理上海縣知事景毓華松滬護軍使代表副官長范毓靈外交部特派交涉員代表交際科科長陳震東鏡清練習艦艦長何鏡秋參議院議長王家襄參議員張烈等亦先後乘車而來外人之往祭者則有日人青木中將松木中佐宫崎太倉野木和一郎三井物産株式社上海支店男爵藤村義朗取締衱藤瀨政次郎神崎正助等此外如孫中山唐少川譚石屏胡漢民蔡孑民柏烈武黃膺白劉崑濤歐陽駿民黄復生張岳軍陳鳳光徐少秋張運龍劉步青劉式南周景瞻何雪州朱少屏耿伯釗諸君亦均戾止其種用軍樂係由護軍使署借撥三十二人由范副官爲之指揮均在靈室外沿廊列隊按班節奏鐘鳴十一下由贊禮員滬海道道尹徐鶴仙唱名各執事依次序班主祭王代表向靈前就位按照預定儀式恭代大總統致祭畢然後中外各來賓照普通致祭儀式分别致祭禮成由孝子出幕向王代表及來賓叩謝祭畢後當由孫中山唐少川譚石屏柏烈武蔡孑民等在辦事室會議代電總統致謝其電文録後北京大總統鈞鑒十一日午王芝祥上將恭代致祭黃克强先生靈几隆禮厚誼孝家哀感無旣謹代致謝主喪友人孫文唐紹儀柏文蔚蔡元培譚人鳳同叩 
　　附録祭文維中華民國五年十一月十一日大總統黎元洪特遣王芝祥致祭於克强上將之靈曰嗚呼王綱解紐海水横飛國威不振民命安歸天挺人豪乘時而起奮戈一麾天日爲靡當其憤激嚼齒皆空雲翻陣黑血染波紅積二千年專制餘毒一旦廓清還歸郭扑江漢收功金陵坐鎭文雅彬彬施於有政天不悔禍國境再騷四方豪傑跂望旌旄今者告寗萬邦威熙不有元勳孰臻上瑾方期舉國酬報豐功云何疢疾遽殞英雄八表震驚空巷走哭矧在藐躬夙回茵榖撫今追昔悲感百端臨風靈涕繞至盤桓牲帛椒漿敬奠毅魄靈爽式憑永護民國嗚呼哀哉尙饗 
　　輓額輓聯黎大總統之素額曰氣壯山河輓聯曰成功郤愛身蕭散大勇那知世險夷王芝祥輓聯曰將軍雖死猶生百世後俎豆馨香萬古精神並乾坤不朽我公舍身救國十餘年苦心毅力一腔熱血與江海同流温宗堯輓聯曰國旣民君不禄血有晟名無疆劉彦輓聯曰心昭日月氣泣鬼神一身成敗死生皆關國運功在斯民名室青史往日恩仇友敵共哭元勳蔣作賓輓聯曰衡陽篤生申甫滄桑再奠懷葛重登縱敎碧血長埋偉矣勛名滿天下江左忽喪夷吾鮑隰同悲鄭僑誰嗣畢竟丹心不朽燦然功業在人間李鍾珏輓聯曰喪我民國柱石安望天意解縣王震輓聯曰幾千年國體改建共和冒矢石定山河勳業允堪萬世數百兆民生脫離專制出水火登袵席謳思何僅三江 
[包探追獲盜匪]  
　　新閘白克路聚興里五百二十三號門牌烟酒公賣局員沈英齋家於昨晨七時突來盜匪三人聞入内室各出手鎗嚇禁聲張當由沈之飯司戚甫榮狂吹警笛奔之馬路喊捕該盜等情虚逃出戚仍尾後追捕該盜等沿途開鎗將戚之左肩及行人篐桶匠丁榮桂腿際等處擊傷分投逃竄適新閘捕房包探錢壽生因公經過聞警趕來一匪即開手鎗幸未擊中旋經錢探與其車夫劉阿三趕至新世界附近將該盜追獲搜出勃朗林手鎗一支尙存子彈三粒帶回捕房經捕頭詢據聲稱姓李名阿五台州人諭飭收押於十時許將李解送公共公廨請究即由錢探禀明前情並稱所有受傷二人現在醫院醫治禀畢即將實彈手鎗及二人之傷單呈案請察關讞員商之德副領事宓君判李帶回捕房候補提同黨到案於下禮拜六併究並聞沈英齋因事赴杭家中祗有男女傭人所失贓物現未調查明白云 
[强盜托名查土]  
　　美租界東有恆路鴻順里五百零二號門牌葉姓家於前晚六句半鐘突來盜匪七八人假稽查私土爲名一擁入内各出手鎗等械嚇禁聲張當被刦去金練一條（計重二兩）日本金圓二枚金戒五只銀表一只現洋數元後由事主報告捕房謂被搶之上一日曾來一人自稱患痧索討痧藥想此人必係盜黨捕頭聞報立飭中西探捕趕緊查緝 
[研訊同康錢莊盜案]  
　　北河南路三十一號門牌同康錢莊於十月十九號（卽陰曆九月二十三日）下午四句餘鐘被盜匪張榮生袁得江張魁元裴本林李得義及在逃之兩匪持械刦去現洋一千九百四十元携贓逃逸沿途開鎗拒捕擊傷探夥小浦東（卽沈金生）足骨及行人廣東婦人丁薛氏面部旋經滙司捕房通班中西探捕四出兜拿將張匪等五人擒獲拘入捕房抄出勃郎林手鎗兩枝子彈兩顆贓洋四百八十六元解送公共公堂訊供管押在案前日午後由捕傳集人證將續獲之嫌疑人歐炳忠歐和尙盜婦歐唐氏與張等五匪併解公廨經王肇之襄讞與英領卓君特開刑庭提訊先由工部局刑事檢查科代表牛門律師上堂譯明案情繼由四十號西探目泮林士投案譯稱張榮生等五匪拘入捕房後均已供認搶刦由我録供據袁得江聲稱爲首之人姓曾住居法租界華格路八十五號門牌因卽禀明捕頭協同華探往拿查無曾姓其人該屋内祗有國民黨歐炳忠（即歐明善）及歐和尙婦人歐唐氏三人遂即帶回捕房詢問歐炳忠承認與已由英界捕房拘獲之焦天佑等夥刦廣西路蔣雲洲家及九江路季吾氏烟膏店云云卽據同康錢莊夥王國玉上堂供稱九月二十三日午後四句餘鐘突來盜匪多名擁入店堂開鎗三響嚇禁聲張我卽躱避於櫃下該盜等將賬檯上現洋一千九百四十元搶取而逸旋由我乘隙出外急鳴警笛號召巡捕詎外面尙有把風之匪（卽指張榮生）取出手鎗向我恫嚇我不敢尾追等語又據見證婦人丁薛氏投稱是日出外泡水行至北河南路丁大昌烟紙店門首見一盜匪迎面飛奔而來先聞鎗聲一響繼而又聞鎗聲一彈已從左首面部穿過傷痕迄未平復又據探夥沈金生供稱是日在北河南路天后宫内游玩忽聞人言對門同康錢莊被盜搶刦當卽往視見一匪（指張榮生）往桃源坊弄内逃逸我即尾追該匪開鎗一響我卽伏地躱避後站起再追彼又開鎗致被擊傷足骨旋有印捕到來帮同追獲又據四百二十二號印捕聲稱是日在本公署頭門口站崗瞥見七浦路上有盜匪飛奔而來我卽上前攔阻被告（指張榮生）對我開鎗一響子彈從面旁飛過我卽拿住忽被掙脫又逃追至甘肅路由二百九十九號印捕帮同追獲等語訊至此中西官因爲時已晚判各被告還押候下禮拜一再訊 
[强盜和尙監禁九年]  
　　匪僧了根則森改扮俗家人手持槍械至閘北養正里婦人嚴陳氏家行刦金鐲消贓脫逃旋忽被獲由警函送地方審檢廳訊辦等情迭詳前報兹悉此案業由檢察廳預審終結起訴審判廳昨日午後經端木棻推事官會同楊檢察官開庭飭提了根則森至案略詰數語當庭宣判各處二等有期徒刑監禁九年俟上訴期滿送監執行 
[吞没黨人善後欵項]  
　　黨人詹坤因與在逃首領郭超吞没善後欵項逃逸被同志常濟衷羅永和等將詹扭送護軍使署發交軍法科訊得詹與原告等均住公共租界禀奉楊護軍使於昨晨派警將詹解送公共公廨以便就近傳同原告等質訊聞詹送廨後卽由駐廨西捕頭惠勒偕同來警帶領詹坤投案禀明前情並將來警所帶公文呈請俞襄讞與德裴副領事察閱判詹交二百元人洋舖保如無保人寄押滙司捕房聽候查明於下禮拜六研訊 
[黨人領票轉售之敗露]  
 
 
 

Page 11

 
 
湘省黨人文紫初朱海南等近各領得回籍船票一紙轉售於湖北人張幼蘭得價洋一元二角前晚張等乘大逹碼頭之長安輪船起程被李徵五君所派之稽查員姚霽丁士杰周連馥等查出立卽鳴警帶至一區署問明情由移送警廳司法科訊核 
[古物研究月會誌盛]  
　　派西愛儷園昨日開廣倉學古物研究月會到者何詩孫李梅棻程定夷劉聚卿沈期仲廉惠卿奚萼銘哈少甫諸收藏家八十餘人各携精品互相研究陳列廳事者商子父癸觶漢元康銅鋗陶陵銅器魏大安造象齊天統造象明拓瑯琊刻石薛素素聯高攀龍聯馬湘蘭畫薛業素小景黄忠端待漏圖項子京山水直幅文待詔前後赤壁賦書畫合壁張伯美松隠圖清文後山仙影圖梅瞿山觀瀑圖奚鐡生五硯樓圖吳白庵蘭竹方環山山水金冬心自畫象王石谷倒挂松改七薌杭世駿梅花朱竹垞分書聯洪亮吉篆聯陳曼生分書聯鄧石如三十七言長聯張船山雅集圖吳榖人聯洵爲中華國粹而尤以廉惠卿君所藏董香光手寫史記庚辰日鈔爲最寳貴其餘吉金樂石篆刻雕琢諸神品尙美不勝紀也 
　　附録迦陵女士發起廣倉學會啓嘗聞絳紗幔中拜宣文之席青綾障外解小郎之圍臨川家聲世通書學扶風弟子亦負才名證以前聞式是古訓得毋憬然有悟勃然以興歟迦陵蒲柳庸姿閨門弱質幼躭六學涉獵中西長慕三乘喜聞佛老云云籍籍敢謂泛濫夫百家本本原源夫固造端於一畫乃知倉學之灌注實孔敎之元胎也若夫典謨訓誥彪炳六經彞鼎圖書芬菲七略入岣嶁之麓都是鳥篆蟲書登崆峒之巔得見堯碑禹碣文青赤而煥采光日月以交輝凡此盛治之休明莫非聖化之翔洽爾然而化以敎成孶乳不息文因世嬗隆替靡常暴秦焚書茂草旋鞠安國破壁金石成聲羌有伏生補燼餘之帙豈無劉向校中秘之書運會所趨文物斯盛苟使地成小酉人盡何休又何至符諷詅癡碑譏無字哉迦陵眷戀宗邦惄焉如擣外子久僑中域習矣如歸同此素心抱强識博聞之願媿無詣力訂拾遺守闕之經爰集名流締兹嘉會午莊觴詠當爲東道供張洛社耆英自是南州冠冕或縣車遺老或棲谷高人或淹雅鴻儒或淵通博士或平章玉笥或搜採謨觴或片石摩挲或零紈什襲庶幾牙籖玉軸不讓鄴侯抑亦蕊簡貝文並儲石室迦門倒屨祝邦人士聯袂而來問字停車卜海内外同文之慶恭疎短引速我嘉賓迦陵謹啓 
[皖民公會之存廢問題]  
　　旅滬皖民公會成立以來已有數月現因皖省議會已經開會發起諸人大半回籍是以該會定於星期日（卽今日）二時開會討論存廢問題昨已分發通告邀請各會友届時蒞會 
[自治研究會延攬會員]  
　　上海地方自治研究會會長李右之沈潤挹等昨日致本邑地方紳董函云上海地方自治研究會由同志數人組織而成本邑父老昆弟聯袂來歸已逹二百人鄙人等亦屬會中一併子竊念是會旣緣地方而設凡我鄕賢耆碩自應遍爲延攬藉謀梓桑幸福而作自治之觀摩夙仰先生學邃望隆於地方自治富有經驗尤具熱忱用敢肅函介紹並附奉介紹書一紙簡章一份至希察照俯允塡就入會不勝歡迎榮幸之至 
[製造局紀事兩則]  
　　上海製造局前奉部令以閩省陸軍需用機關槍械因查得上海製造局所造者最爲合用飭卽迅速为製造六十尊等因當由李總辦配料督造在案兹先造成四尊曾經試放每一分鐘能射彈三百六十粒應先解閩以濟軍需尙有十六尊飭匠接續趕造昨已電呈陸軍部請電閩省派員來滬具領 
　　製造局所造日本式二十五響之機關槍業經造成二十尊昨山李總辦論飭承造之廠員曁工師各匠配齊子彈舁往西砲台試放頗爲靈便當即飭令裝箱以便派員解部交納 
[私鑄鉛質輔幣]  
　　姚虎泉汪錫泉同在墳山路英法交界處賃屋私鑄鉛質小洋雇令婦人金倪氏至公共租界内混用被總巡捕房包探查獲昨將姚汪與氏一併解送公共公廨經中西官研訊屬實判姚汪各押西牢三年倪氏押女所一年抄獲之僞小洋銷燬 
[政界更動之傳說]  
　　近日有人傳說本埠政界將大有更動據聞交涉員楊晟將實踐魯省長之任所遺交涉員一缺以江海關監督施炳燮接辦遞遺之海關監督以滬海道尹徐元誥調任所遺道尹以上海縣知事沈寶昌升署其上海縣知事一缺即以景毓華署理傳聞如是姑誌之以觀厥後 
[紀兩處菊花會之幽興]  
　　救濟婦孺會與孤兒院昨日（卽十六日）愛而近路紗業公所内由中國救濟婦孺會與孤兒院合開菊花大會男女來賓到會游覽者約二千餘人陳列菊花多係佳種皆兩院自種該會印售共濟劵所備彩物悉爲慈善家樂助而來舉凡金石書畫古玩曁金銀銅磁籐竹木漆等器以及美術品化粧品飲食品編號陳列無不精緻聞今日午前十時起至午後六時止爲贈彩之期凡購有共濟劵者皆親自到會當衆拈鬮對號取彩旣助善舉又獲佳品洵難得之機會也 
　　貧兒院貧兒院此次菊花會多至六七千株最奇者一種金色卍字而中心作深墨色爲有菊以來未見之種又有一株大逾桌面四垂如貫珠花開三千餘朶至陳列古雅栽種得宜識者咸歎羡不置此外布置如販賣書畫酒肴西樂而外有釣魚磯投資一角卽任網取今日星期並有崑曲家來院高唱 
[秋季賽馬終了]  
　　昨爲旅滬西商秋季賽馬跳浜之期與賽各西人於午後齊集泥城外賽馬場前後共賽八次第一次十馬西人小黑鬼代新康洋行藍衣紅帽白馬勝第二次八馬西人强生代怡和洋行黑衣帽黑馬勝第三次九馬西人海司代祥茂洋行黄衣帽灰馬勝第四次七馬西人野吼代沙遜洋行紅衣黑帽黄馬勝第五次八馬（跳浜）工部局西人魯白衣紅帽黑馬勝第六次七馬西人麻臘醬色衣帽白馬勝第七次十五馬西人野吼紅衣黑帽灰馬勝第八次十三馬（馬夫跑香餅）掌泉代天津客人湖色衣帽白馬勝 
[寗波同鄕會歡迎顧鎭守使]  
　　昨日午後寗波旅滬同鄕會歡迎新任寗台鎭守使顧子才君特别開會董事到者座爲之滿由副會長李徵五君主席報告歡迎之意並述癸丑寗波獨立顧君保全地方情形次由張讓三君追叙顧君前任旅長軍民相安感情甚厚今兼鎭寗台前途希望更爲遠大顧君答詞甚詳力任保安浙東並稱寗波人之能勤儉有仁義全體起立鞠躬行歡迎禮次請來賓戴天仇君演說盛稱顧君見機獨早有功東南並勉寗波人發展勢力次由會董洪承祁君演說顧君前次之功績將來之責任開會懽迎並非泛常酬應散會茶點賓主頗爲欣洽 
[南洋約翰比賽足球]  
　　中國東方各大學校每年冬季有足球奪標比賽昨日（卽十一日）交通部工業專門學校（卽南洋公學）與約翰書院比賽於下午二點三刻起在約翰操場比賽觀者四五千人南洋約翰二校學生對峙歡呼初南洋公學居球場之南首因球場向南窪下有二尺餘之多加以西北風勢甚急故南洋球員頗不易攻約翰及至三點半鐘各無勝負公正人宣告休息十分鐘三點四十分起再行比賽此時地位互易約翰居南首南洋居北居高臨下故下半時間球常在約翰球門之前至三時五十分鐘南洋球員李大星跳躍直前將球踢入約翰球門内南洋遂勝一球不數分鐘南洋李大星又勝一球此後南洋稍疏被約翰踢入一球至四時半鐘賽畢計南洋勝二球約翰勝一球 
[養正小學行遠足會] 　 
　　本城張家弄内之上海市立養正高等小學校昨日舉行遠足會由各級敎員率同全體學生於清晨九時出發午刻行抵徐家滙南洋公學休息下午又周遊各處至四時始整隊歸校 
[緒綸公所追祭故董]  
　　昨日南市綢緞業緒綸公所因係下元節循例追祭先輩各董同業到者甚衆主祭董事吕葆元因有他故由同業舉定張子英爲代表排班祭祀 
[速建運貨碼頭之請願]  
　　南市各業商家因工巡捐總局前在沿浦推放岸線建築輪埠將各商家上落貨物之碼頭一併拆除經商家羣起禀陳請爲留存碼頭藉便運貨該局長朱壽丞乃規定在外灘築造公用碼頭五廑以便起卸商貨詎築埠工程延久未竣公用碼頭亦未築造商家頗感困難兹由某某等業董發起聯絡衆商會議擬具禀工捐局請將運貨碼頭速爲設備完全以維商業不知能否卽逹目的也 
[通緝挾欵逃遁之巡官]  
　　淞滬警廳昨奉省長訓令據蘇常道尹呈稱據蘇州警察廳長崔鳳舞呈據南區警察署長張竹坪呈稱本月四號奉廳發薪當將應發薪餉發交第四分駐所巡官劉雲亭於是日下午四時該巡官竟將薪公長警夫役工餉全數領去挾欵潛逃初尙未知嗣由該所長警索餉久待不歸始知其爲挾欵而逃四出偵查杳無蹤跡並派人趕赴天津原籍回報無蹤合將年貌案由報請通緝轉呈到省據此合將案由令發仰卽飭屬通緝毋任漏網計開蘇州警察廳南區警署第四分駐所三等巡官劉雲亭年三十六歲天津縣人直隸警務學堂畢業身長五尺面瘦長色黄黑眼大鼻大嘴寬有短鬚齒白眉黑稀口音天津灰色愛國布袍元緞對矜小袖馬褂泰西緞馬褲黑皮鞋尖頂帽所捲餉銀計二百四十一元二角九分四釐 
[烟草公司發行火柴]  
　　火柴爲日用必需之品自歐戰發生舶貨減少華商所製之貨得以風行一時故近來設廠仿製者接踵而起現滬市所發現一種飛艇牌火柴係南洋兄弟烟草公司所製與該公司飛艇牌紙烟相輔而行取價頗廉聞尙有雙喜自由鐘等牌火柴不久亦將出現云 
[署後路添設崗位]  
　　滬城舊上海縣署基地房屋自招商承買後已改造市房住宅並開闢南北東西馬路數條所有舊捕廳署址已築成署後路惟尙無巡警崗位故一般賭徒每日下午在該處擺設陽邊賭攤誘人入局兹爲一區二分駐所王金山警佐訪悉前日飭派巡長等前往拘拏各賭徒咸抛棄賭具紛紛逃逸昨晨又經王警佐親至該處察勘一週即命在署後路中叚擇要添設崗位一處一面詳報淞滬警察廳徐廳長備案 
[鄕民圖賣濕花被罰]  
　　前日清晨有浦東慶應寺附近鄕民陳勳生等多人共挑棉花二三十包來滬圖賣行至中途爲巡警查係濕花當卽拘送一區一分駐所轉送棉花驗水局查驗次日由該局烘見乾花僅在八份以内照章應送上海縣公署懲罰姑念陳等初次誤犯諭送該分駐所從寬判各罰洋四元棉花存局俟晒乾後分别給選 
[晨鐘報警]  
　　英租界南京路洪泰紙店於昨早四時不戒於火經瞭望台鳴鐘告警卽由救火會西人趕往救熄共燬房屋八九幢事後捕房飭探往查起火緣由禀候核奪 
[接財神幾接火神]  
　　滬南裏馬路關橋南首南通裕槽坊昨晨在財神堂前敬神偶然遺火頃刻烟燄迷騰幾肇巨禍旋經附近皮帶車救熄僅焚燬雜物數件後由崗警將店夥范清純帶至一區署問明無心失火從寛罰洋五元充公 
[攫取新娘珠花]  
　　滬南草鞋灣某姓家前日娶親結婚之後循例在客堂中設筵欵待新娘親戚隣右均往觀看詎人叢中突出一匪乘衆不防將新娘胸前衣襟上所掛珠花一朶攫去飛逃無蹤昨經失主投報警廳請爲查緝 
[匪徒攫取行李]  
　　川沙人李協恩昨日携帶行李擬乘小輪回里行至中途忽有匪徒嚴品江上前攫取洋傘鋪蓋等物逃逸吳在後喊捕由警帮同將嚴及贓物追獲立送上海地方檢察廳請爲訊究 
[攫取金戒耳環]  
　　甬人鄔交才前日在新閘路攫取王寶寶金戒一枚被王報告捕房昨派包探將鄔拘解公共公廨經中西官訊供屬實判鄔押西牢牢年示儆又老婦許張氏控張坤全於前日午後在虹口蓬路搶取值洋八元之金耳環昨晨由探將張解廨經中西官訊供不認判押候查明再訊 
[法警違章勒索續誌]  
　　勞合路德裕里雉妓院龜奴祗順榮因被王泉郎在武進縣呈控拐賣婦女一案牽涉由該縣知事派令法警姚勤顧金來滬移提詎姚顧兩法警向馮勒詐洋十元被馮報告捕房將該兩法警拘解公共公廨訊實判姚顧各押西牢牢年馮押候函請武進縣知事派員帶同證據來廨再核在案昨晨由廨復訊該縣來警訴明前情並將公文呈案請將馮移提歸案訊之馮延斐斯律師爲之辯護要求准將被告交保展期研訊中西官判馮仍帶回捕房候下禮拜六復訊再核 
[虚設字號之騙局]  
　　廣西人林文樓串同郭子里在江西路一百十七號門牌虚設義成寶昌等字號濫出支票先後騙去九江路九十二號門牌黄祥秦漢口路四百零九號門牌陳鏡記及趙慶記李仁泰裕通恒盛保泰祥記等各號值洋二千元之綢緞逃逸經該號等報告總巡捕房派探張芝卿於前日將林郭兩人拘獲昨解公共公廨請究由張探投案訴明前情經中西官向林等略訊一過判均押候查明於下禮拜六訊辦 
[串竊金珠飾物之交涉]  
　　大通路局人周恕菴控婢女康寗與張李氏張文甫等串竊值洋八千元之金珠飾物業經公共公廨訊明判將被告各人分别押辦嗣又提獲同黨吳先芝解送公廨訊供收押前日又經捕房續獲與是案有關之婦人萬應氏昨解公廨經中西官略訊數語判氏押候提同在押各犯質訊再核 
[刑事不能成立]  
　　新新旅館主潘克勤控前東陸兆榮擅搬值洋二十七元之生財等情昨由捕房將陸傳至公共公廨請究原告偕代表律師上堂訴明前情請追見證周鶴聲亦延律師到堂證明原委訊之陸亦延斐斯律師投案辯稱所有二號房間内之生財言明不在其内是以搬取中西官判將刑事案註銷着原告另行具禀歸民事案訊理 
[解鈴仍是繫鈴人]  
　　楊伯齡在公共公廨呈控皖人金朗泉王益甫將假莊票騙取值銀三千兩之洋布逃回原籍業經公廨移請皖省地方官將被告等家産查封並派探將被告二人提案諭令交保昨晨復訊由原告代表律師上堂譯稱被告現已央人向原告料理清楚請爲函致安徽地方官廳將被告家産啓封等語中西官以被告旣經料理明白准照原告律師所請判令將案註銷被告開釋 
[無賴冒探索詐]  
　　鄕民秦老二潘阿三等前日午後因購買棉花起釁各糾無賴在浦東陸里橋某茶肆聚吃講茶正在互相辯論忽有無賴金子香冒充警廳偵探向之索詐秦等不服報告巡警將金拘獲昨已函送地方檢察廳請爲訊究 
[代人借債之煩惱]  
　　范許氏前至法公廨控稱有開燒餅店之王長元托婦人代借洋三十元立有借據爲憑向索不還請求追繳判王交保限一個月理清在案詎王挺押不繳因又提訊王供在押難以設法可否准予出外陸續拔還許氏稱王妻已將所開之燒餅店盤去將洋帶往鄕間有意不繳須請嚴追判着原告於十四天内查明被告有無産業禀覆再核 
[並非無力還債]  
　　郭道齋前至法公廨控稱莊明誥於前清時開設押店曾向商人借去洋二千六百元詎後押店閉歇人即避匿今始尋見求請訊追判莊交三千元人銀並保出外限十四天還本洋二千六百元應付利息再行核算在案兹因挺押不繳復於昨日提訊原告投稱莊在本地置有房屋規模頗大並非無力還債求請嚴追聶讞員判限原告於十四天内查産禀覆再行核辦 
雜評二 
[法與商業（訥）]  
　　中國日言法治而商人久久無法此商業之所以不振也蓋法律之效用言積極有指導贊助之功言消極有糾正維持之力中國各種商業自創始以至進行在在皆伏致敗之釁所謂無法律以指導贊助故也迨其後或將自敗或爲人破壞又無法律以糾正維持卽偶或有之而不完不備并且視爲具文商人信用將何所恃以保障耶所謂渙合羣之心而短企業家之氣無有甚於此者矣 
　　今者勿論民營各業無法以善其後卽皇皇國家之大營業亦竟有人極力破壞而不復以法爲畏豈不大可異歟 
來函 
[上海縣公署來函]  
　　逕啓者頃閱十一日貴報本埠新聞欄内載有縣公署汽車夫顧阿根責打手心等語并無其事想係訪聞之誤應請更正以昭核實順頌撰安上海縣知事公署啓 
[上海總商會來函]  
　　逕啓者本日貴報本埠新聞載麵粉運單准歸公會承領一則内有上海各華商機器麵粉廠向來運貨所用分運單係由海關發交總商會轉給近來各廠商因諸多不便議由公會直接承領奉部核准等語查麵粉運單向來不由敝會轉給報載與事實不符應請查照將此函登入來函門以作更正而免誤會此頌台祉 
　　上海總商會啓十一月十一號 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[請求東海觀世音出山救世疏] [  小孤山人]  
　　華胥國衆生謹上疏於東海觀世音大士座下蓋聞道行莫高於如來以捨身度人爲旨功德最大者我佛故天上地下惟尊事至迫不得已之時祗有神仙出現時當無可如何之會除非菩薩降臨邇者世界大千運會陽九中原多故外患頻仍混世魔王攪亂乾坤而去滔天禍種激成水火之爭孽龍跳浪於海東流毒及珠江瓊島蹠犬吠聲於江北横行連蚌埠銅山帝孽猶留游魂作祟邦域之憂方亟蕭牆之釁旋生臧孫竊位謗生盈篋之書叚干避賢迫作踰垣之請世無和事老問誰爲魯仲連時有賣國奴願甘作中行說長官多新人物不過吹牛拍馬功勞議員是老子們好似駡狗咒雞口吻一時笑話應知彌勒軒眉百事荒唐足令金剛努目所惜炎黄貴種將就沈淪大漢河山幾乎斷送千鈞一髮誰能當此難關萬緒千頭無從解其紛結求一好人而不可得雖有善者末如之何伏惟大士慈悲爲本方便爲門去南海而東游來西天而北上解除苦惱掃蕩妖魔助黎山母以一臂力互相握手提携勸孫大聖歸五行山成就修心正果兵銷日月祗留此半段之槍令肅風霜但示以一張之紙果爾精靈呵護眞成佛法無邊伏祈親移玉趾早降仙山勿爲物外之逍遥聊解世間之劫數慈航普渡寳筏同登先藉無線電以示知後乘輕汽球而至止况廣東觀音山上已被兵災天津紫竹林邊又來外侮此亦大士之所深惡痛絕蒿目傷心者也竊願抱一片婆心展千秋慧眼發大慈大悲之願俾人民免墜泥犂開救苦救難之門爲官吏併籌飯碗庶幾一滴洒楊柳之枝四百兆均沾甘露千葉幻蓮花之座廿二區咸覆祥雲謹託空言伏惟慈鑒（一） 
聯話 
　　挽聯易沈痛難流麗以焜所見有三聯極綺麗綿纏之致因識之其一云如何寸草不報春暉况破鏡光中孤鸞未老殘書堆裏么鳳猶雛哀哉奚以爲情苦月凄風九地有知應自恨曾記長沙同聽夜雨溯海棠開後紈扇題詩桂子香初銅爐瀹茗已矣而今若夢高山流水七絃無恙向誰彈其二云秦淮水榭西子樓臺記當年聽雨賞花偕隠已成無凖夢碧浪裁牋紅牙顧曲悵此日夕陽芳草歸魂休住有情天其三則係湘陰徐海宗挽妓長聯云試問十九年磨折却苦誰來如蠟自煎如蠶自縛没奈何羅網誤投嘗晤余曰君固憐薄命者何惜一援手耶嗚呼可以悲矣憶昔芙蓉露冷楊柳風微舌妙吳歌腰輕楚舞每值酡顔之醉頻勞玉腕之扶天台無此游廣寒無此遇會眞無此緑縱敎善病工愁憐伊憔悴尙恁地談心遥夜數盡殘更怎當他嫋嫋婷婷齊齊整整不圖兩三月歡娛遽抛儂去望魚常杳望雁常空料弗定琵琶别抱然爲卿計夫豈昧夙因哉而忍再失身也噫嘻殆其配歟迄今豆蔻香消靡蕪路斷門猶崔認樓已秦封難招紅粉之魂枉堕青衫之淚女媧莫能補精衛莫能塡少君莫能致所冀降神示夢與我周旋更大家稽首慈雲乞還鴛牒或有個夫夫婦婦世世生生婉轉低徊日稱絶妙[  宋焜] （一） 
談叢 
[浦南艶俗] [  寄枝]  
　　腰裙浦南距滬較遠習俗猶存古風婦女衣外都繫長裙腰肢緊束飄然曳地長身玉立者行動嬝娜尤饒西女風致 
　　嫁衾嫁女尙奩此俗固廣浦南獨尤重衾富者多多益善寒素者亦必二三十牀庶幾始免親友譁笑父母或有吝此者女涕泣隨之矣 
　　腐飯村有婚嫁數里俱無炊烟親友鄰衆先一日舉家悉至則各欵以酒飯别無珍羞僅豆腐數簋而已必至吉辰翌午始饗葷筵而散 
　　香市金山嘴距普陀不遠正月初三四日例有渡海進香之舉每值潮落灘現海舶四五長都十餘丈遠泊里外沙灘低濕婦女難行則僱人背負登舟雖風濤險惡羣趨若鶩少婦尤多隻身前往率旬餘始返余有竹枝詞紀其事曰繡佛金閨恨未虔涉洋親上落伽巔登航未識凌波訣結與人間負體緣（二） 
小說 
[言情小說妍媸鏡] [  常覺小蝶合譯天虚我生潤文]  
　　第八章　（一） 
　　亞琪坐於矮扉之上垂其兩足以足跟擂門作布雷聲搭雙肘於膝而以手自捧其頤蹙額哆唇作不耐狀以吾視之天下憂愁之孺子殆無過於亞琪者矣而其言論尤似梯萊之反對新稅問題激昻無倫曰柰梨吾生平最恨郊宴蓋此實爲野蠻風俗吾人豈能效之上古無宫室故飲食在野無七鬯以供臠割乃不得不用其指今則文化已進事物大備而猶效爲螬食是誠何苦言次又搖其足扉乃砑砑而動予曰亞琪愼之跌矣亞琪曰吾安能跌唯汝亦效吾所爲則必以背着地無疑予笑不理但曰汝言大似演說家然而郊晏亦有樂趣未可厚非第一食品可以恣啖無禁亞琪不待語畢即曰已而置食品於攢柜之中實爲天下至鈍之事天氣一暖即魚餒而肉敗縱得恣啖而味如嚼腊又何足取但不致於腹瀉抑亦幸矣予笑曰汝旣恨此則今日之約汝又何必同往亞琪哆唇曰嗟乎此吾不幸乃有二姊氏耳每一舉步則必以我爲看護之狗吾誠不解何人定此惡例女郎一動必以吾儕之少年爲伴寗不惱人予失笑曰如此么麽乃亦稱少年耶亞琪作態不答引目以視桐樹莊之朝烟曉日在樹明麗乃如水彩之畫蓋是日適有郊晏雷格萊勳爵曾約以車來引吾人同往旗亭其地離此可九里亭在山坳之上翼然有如鳥翅風景絶佳故村中每有郊宴必集於此時曼睞猶晨妝未竣故予與亞琪遂各踞一短扉而坐蓋予每日習慣必坐此可數分鐘領略山村朝景於意至適而扉之靈活轉動實較安樂椅爲佳特不可爲曼睞所見見則立咄我下斥爲蠢態然亞琪則與予有同嗜焉 
　　閱者諸君注意自由談自十一月十日起已另增（新自由談）一張卽申報第五張内載極有趣味之最新文藝如有漏送請向送報人索補並不另加分文特此奉佈編輯部啓 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
新自由談 
小說謎 
[偵探小說懸賞徵續紙幣案（三）（天虚我生）]  
　　翟雪取視有頃不禁現爲得意之色則卽鼓興言曰兹事頗有趣味君試述汝鄰居之事吾必爲汝破此一案毋令爲烏託邦之歇洛克笑人予因鄭重言曰翟雪此事在初已多可疑之點得此一函而疑點愈多君亦知予新遷之寓所乎度君未嘗一履其地未必能知其詳故吾述此不得不費其辭予所居之麥卡里中實惟三家一爲房主之後門一爲予之前門其最末一家則爲左隣柴恩氏所居柴恩者久客在外其家中人可以僂指而數一爲柴恩之夫人年可四十許一爲其子年齡半之一爲其女少於阿兄可六歲此外尙有一髫年之姪提携之兒厨娘竈婢各一尤有一浣衣婦則方以病休業去近囑牙人肆中薦引相當者以替其職顧殊不得其人此來彼往有留一日去者有留二三日去者迄無雇定之人日昨乃有一人已命牙人導之去其人固一鄕愿入予鄰家且三日故予嘗見其人面黄體瘦厥狀類鬼年可二十餘而戇笨乃如童騃旣去復返於時已近晚膳北風方烈謂其家遠在浦東日暮不得渡且病瘧乞借草榻一宿翟雪聞語至此即曰是安可哉吾意必容納之矣是無怪其出竊案矣予曰誠然是夜柴恩適乘杭滬車歸因事須赴金陵初擬卽乘十一點夜車行經其夫人挽留一夕乃定於次早乘早車行夜間亦不他出宅門早閉里門亦卽下栓向不加鎖第以直柱加鈕使局吾家即介於里門及其宅門之中予已就寢因床帳方易紗而布爲歐西之式秋蚊乃乘隙而入嗡嗡作聲擾予不得成夢予妻則美睡已酣弟聞時鐘鏑鏑報其杪刻俄而鐘聲忽寂搴帷覘之則已於九點四十三分停矣予因顧憐予妻雅不欲驚其好夢遂不復起朦朧間亦即入睡俄聞有鐡器相擊之聲予自夢中驚醒側耳聽之似爲門鍵之聲更聽之則已杳亦不審其爲里門爲宅門也及今早起則聞婢媪方在門前聚訟蓋隣居柴恩之家竟失竊矣（未完） 
筆記 
[西藏歲時（珮筠）]  
　　正月十五日懸燈於大招寺内轟立木架安設燈火層層作蓮花之形約萬餘盞綴以五色油麫爲人物龍蛇鳥獸均窮極工巧栩栩如生自夜逹旦視天之陰晴雨雪及燈燄之晦明占一歲豐歉十八日集唐古忒（西藏民族之一）馬步兵三千戎裝執械繞寺三匝至琉璃橋南（在喇薩西北）施巨炮以驅鬼魅炮之大小不等其最大者鑄自唐時上鑄有字曰剿除判逆演畢以金銀緞布茶葉分勞諸人此項歲支三百六十兩越二日或四日噶布倫（分轄藏事理事之大僧官四人名噶布倫）戴綳（統領兵馬之大頭人名戴綳大頭人者官皆世襲能讀經典者其次曰頭人但有虚榮而無進身升選之堦）及喇嘛各出幼童選快馬馳騁自色拉山寺東麓（在喇薩北八里亦宗喀巴弟子所建有喇嘛三千餘衆）至布逹拉後（註見前）約三十里疾馳角勝先至者受上賞復以幼童裸體跣足自布逹拉西至喇薩東約十餘里一時爭道競趨亦以先後角勝負如力不勝者旁觀親友掬冷水灌頂爲助二十七日迎色拉寺之飛來杵至大招寺諷經至三十日送老工夾布（譯言送魔王也）以喇嘛一人裝作逹賴喇麻頂禮冠衣法服升座台選一黑大番人用黑白色塗面作魔王狀直詣座前詆其五藴未空諸漏未靜逹賴以理柝之彼此矜尙法力各出骰一枚大如胡桃逹賴之擲皆盧魔王之擲皆梟乃驚懼而逸於是僧俗人衆執弓矢鎗砲逐之對河擊以巨炮以遠颺而止（按飾魔王者必先給以重賄并於河岸另設帳房儲備糧食以爲其人避居時所需必越三四月始許其出）（二） 
短篇小說 
[倫理小說天性羅馬ＰlutarQno著（古歙汪中明譯）]  
　　哥理哥郎據案中坐官佐左右侍忽聞營外喧聲無數婦孺排闧而入前行者卽爲其妻佛吕嬭哥理哥郎念其妻之來必爲國人作說客乃盛氣待之未幾愛情遽動復又起立趨迎抱頸與之接吻妻之後爲母氏佛居理及其子女數人亦一一與之親額不期酸辛之涙已奪眶續續而堕 
　　佛居理此來似有所陳說蓋哥理哥郎本爲羅馬名將數立奇功後求爲公庶（羅馬最高級官名）不得有怨言爲人告發貶竄極邊繼遁入華吕斯克率師反攻羅馬逼國門而陣羅馬數遣貴閥游說請其解圍哥理哥郎置不理佛居理以宗國盛乃率婦與孫親至軍中 
　　佛居理曰我親愛之子乎汝奚爲不顧視我輩我輩自汝出亡日在愁城之中汝一思之亦知我輩爲世界中最不幸之婦人乎我輩親見宗國爲人所圍身在圍城之中圍城之人以名分言於我則爲子言次卽指佛吕嬭曰於彼則爲夫是誠天下所罕聞亘古所未有不幸之事孰有過於是者國人懾於我子聲威知覆亡之不遠日禱於天冀挽此危局我輩處此殊難爲左右袒將祈宗國之勝利乎抑願我子之洩私憤乎二者旣不可得兼由是愁腸百結無可告語顧不知汝心中復奚若夫惟仇敵始以殲滅羅馬爲心我輩歌於斯哭於斯聚族於斯其能忍心出此乎後日汝妻汝子或棄宗國以從汝或殉宗國以報汝是非我所能預料若我則年逾耄矣惟有與此城同盡耳倘我不能回汝之意出宗國於危汝苟不舉足踐汝所自出者之身而過汝决不能入羅馬一步我知羅馬之勝我子或我子之勝羅馬在汝一言而决汝謂存羅馬則失華吕斯克之信仰於身爲不利此乃謬見我則謂不攻滅祖國仁也不反攻親我之國義也華吕斯克有戰勝之名而羅馬亦得存其禋祀我子復得往來二國之間兩利俱存德莫大焉豈獨爲羅馬而已哉 
　　哥理哥郎靜俟其母之陳說久之不作一答語於是佛居理續言曰我子乎汝何沉默乃爾豈我言足以增汝之怒乎身爲大將一己之私怨不能忘養育之深恩不思報清夜捫心謂之何哉况汝報宗國則如是對於所生則何如汝雖忘恩我則殉國遂抽劍欲自刺哥理哥郎色變與其妻兒同跪於地抱母肘而言曰我母我謹遵慈命今日之勝利歸之我母矣宗國之利即不肖之辱也然我不得不爲我母一人屈（一） 
　　（栩評）辭簡而潔用筆峭拔是得力於史漢者可當古文讀 
 [Ｇ＞　　 
[同文書局原版精印]  
預約劵陰厯十一月截止 
康熙字典 
本書字體巨而筆畫極明校對精詳毫無訛謬與脫落之病檢閱便易誠字典中之精本也精裝六巨冊定價三元 
第一才子 
本書子體清晰紙質精良書中文意完全非坊間刪頭簡尾者可比加贈綾子錦套更為生色精裝十六冊定價四元 
預定二元 
陰厯十一月底憑劵取書 
總發行所上海派克路念八號文盛書局江西漢口天津廣東本分局印樣本外埠索附郵票二分 
　　 
[小說樷報　第三年第四期出版　曼陀把沈吟圖]  
主任特　雙熱枕亞兩先生短篇鐵血男兒▲阿蓮▲丁文誠公軼事▲毛人▲　詩記▲吳孝子▲錫壺案▲蝦蟆▲綺緣▲儂是情揚失意人長篇斷腸花▲情海風花錄▲情刦▲閨語皆趣味濃深之作餘有香艷集蓮花舌　舞臺碎錦坊記事珠等欄統計一冊有十八萬餘言觀也贈畫定閱全年或半年者槪送曼陀美人把卷沈吟圖一張零購贈卷末畫券一紙積滿十二期者可換彩畫一張定價五　定閱全年四元二角半年兩元三角外埠每冊郵費五分　購本報第一年及第二年全份送三元八角之贈品欲知詳　函索　寄　奇情芙蓉記　雜著小鳳評六角別體冷紅日記六角奇情換巢鸞鳳星海著六角哀情薄命碑天憤著兩角 
　　 
[新出工尺京調]  
京調工尺譜一二三四五卷刻已出齊內載各家西皮二簧梆子幷風琴京調南北小調百五十餘種先淺后深由短入長易於學習出版以來深爲各界歡迎今首冊五次重印書後有內務部批示方是眞本○每冊三角七分○孝奸圖畫譜二角戲書二角○　古齋叢書一角利益畫一角京戲十二劇六分　以上諸書概實價大洋寄費在內三分以外郵票不收寄銀購書掛號爲妥　上海新閘路自來水亭後天寶書局啓 
　　 
[程善之箸小說]  
洋裝一冊　駢枝餘話　定價五角五分 
小本一冊　倦雲憶話　定價二角 
洋裝一冊　小說叢刋　定價三角五分 
南社出板○上海國華書局代售 
　　 
[老殘遊記上下原本編初版的版再編印出了購劵諸君快來拿書]  
存书無多欲睹此　书快來買 
是書原本四十章昔年天津日日新聞刻登其半識之者少迨北　南革之應驗憶彰此書始名震全國因此京津滬埠書坊展轉翻印未免誤漏並有改動其原文者文者本公司深以為是之撼費數載心思覓得原稿本四十章分上下兩編並倩數學頭會儒另加以批生發售書劵兩月來承全國同胞互相爭購定額書劵五千部旬餘銷盡不縠應付（下編）早已出版（上編）現亦印出望購劵諸君從速攜劵取書本書（上編）詳述去之事實無不奇驗下編紀載吾國未來之結局已隱隱發現有家國思想者默而思之自能識其玄機此書筆墨之爽達詞句之簡潔甚非他種小說所能望七項背者也均用西式平而裝共兩本（上編定價洋八角）（下編定價洋一元）七折此佈 
六次重印色情之男女正編　每部一本定價洋六角 
第三次印色情之男女補編　每部一本定價洋四角 
三次重印色慾寳鑑上下編　第編洋裝一巨冊每本定價洋六角 
再版風流皇帝每部一本定價三角　再版中國血淚記每部一本定價洋二角外埠函購郵票代價九五折計算寄費加一成如欲掛號另加五分國外寄費不在此例 
上海英界望平街四馬路西口○同文圖書館內百新公司總發行部謹啓 
　　 
[四書白話註解]  
四書為吾國國學之所基惟因無淺顯注釋故雖家弦戶誦而讀者茫然本社有鍳於是持挽精於經學文詞諸君輯成是編仿漢詁宋訓之例每絛分別註解註以詁學解以訓意每章冠以全旨必使洵者易於解悟洵初學讀經必誦之書也每部十四冊定價一元虛字會通法初編三冊三角半續編中華字典六冊一元二角上海四馬路西薈芳口羣學社發行 
　　 
[真正起首戈善慶堂　戈製半夏　百七十年老店]  
本堂家傳真方秘製半夏創自乾隆年間載入蘇州府志迄今百七十年起首老店名省馳名耑治痰疾飲氣急氣虛哮喘咳嗽中風驚風痴癲痰厥等症功效早著遐邇咸知各界信服銷路廣大以致近　　製半夏者不可勝計假冒隱戤者層見疊出矣本堂前已稟請府縣給示嚴禁在案無如防不勝防為特登報廣告倘蒙各界紳商賜顧者務須認明戈善慶堂牌號並大印仿帖為記今老店在上海新北門內三牌樓大街老宅在蘇州閶門外上塘義慈巷底三六灣廿二號兩處發兌方是的真無誤遠處函購郵局妥速 
　　 
[四十餘年老店第一靈藥]  
珍珠牛璜解毒丹 
花柳乃危險之症稍一不愼誤服僞藥必致毒入骨髓輕則絕嗣重則致命可不懼哉本館特製此丹專治新久各項花柳輕者一二瓶重者三四瓶包可全愈永不復發如宿娼後預服數丸保無梅毒之患尋常之人月服三四次能將濕毒積滯一掃而空於身體衛生極爲有益講求衛生及患花柳者祈勿輕視　每瓶洋一元　廣東鹿芝館分設上海河南路三馬路口　蘇州閶門內 
　　 
[受盤聲明]  
今憑中承盤凌金氏承夫遺三茅閣橋南源順泰皮箱店基生財出洋三百元自後改記重組不與前業主相涉誠恐各界諸君未悉周知謹此奉聞　尤楚橋白 
　　 
[農商部頭等獎憑國貨]  
中華佳產枸櫞茶 
此茶用枸杞香櫞精製而成故名曰枸櫞茶茶分紅綠兩種綠茶功用清心明目解渴被祛煩紅茶兼能暖胃利溼消食提神枸杞乃延年益壽換骨輕身之仙品香椽是順氣平肝健脾和胃之神丹久久飲之獲益豈有限景哉 
價目每盒售銀元一元正每打售銀元十元正 
香芳野薔薇茶 
此乃本號於民國元年新發明之佳茗其原料採集安徽省黃山產出野松　茶及野薔薇花之精製配而成斯茶色碧氣馨味清性平耑能醒酒解悶療渴寬胸和胃平肝清心明目居家行旅常飲極其相宜攜贈新朋外觀亦甚美麗裝璜堅固定價低廉講究品茗諸君盍一試之方知非謬 
價目每罐售銀圓半圓正每打售銀圓五圓正 
以上枸櫞及野薔薇茶兩種佳茗係本號獨出心裁秘製而成前別家不得胃效凡蒙賜顧至請注意金葉商標爲證海內外店舖行號如欲批發代售另訂廉價章程以副雅意遠處零購滿銀圓三圓之數不取寄費 
本號地址 
一設上海英界石路正豐街口 
一設上海法界老北門外大街 
一設上海英界四馬路望平街口 
　　 
[上海汪裕泰茶號披露]  
中華最新醫書 
鎗傷治驗紀略　每部七角 
產婆學講義　每部二冊大洋二元 
新內科臨診指南　每部二冊大洋二元 
調劑術教程　每部一冊大洋七角 
實扶的里亞血清療法　每部一冊大洋五角 
消化器病衛生術　每部一冊大洋五角 
精神病一夕談　每部一冊大洋四角 
救急法及衛生法大意　每部一冊大洋一角 
磨工教程　每部一冊大洋八分 
下士卒用障中術生心得　每部一冊大洋八分 
赤十字社條約解釋　每部一冊大洋六分 
醫學世界共三十四冊售大洋四元　每冊另售大洋一角五分 
動特催眠術　每部一冊大洋八角 
諸病治療催眠術　每部一冊大洋八角 
以上各種醫書。新安汪惕予編輯。全用漢文。詞句簡浄。學說。新奇有志西醫西藥者。速購爲幸 
遠號購書郵匯。最妥。如寄郵票。槪作九折 
總批發所上海英大馬路泥城橋西自新醫院 
自新醫院醫例 
門診　自上午九時起至下午四時止　醫金　初診一元覆診半元 
出診　下午三時起如係急症隨請隨到　醫金　每次五元車費一元 
住院　特等每天五元　頭等每天三元　二等每天二元　三等每天一元　如帶陪伴每天五角 
科目　內科　婦人科　精神病科　外科　小兒科　耳鼻喉科　產科　花柳科　兼種牛痘　眼科　皮慮科　并戒洋煙 
預備最新六百零六號。注射梅毒靈藥。無論新久梅毒。祇須辦針一次。即能除根醫費從廉。 
經理德國新發明雷錠光水。耑治腦經衰弱。腎臟疾病。血虧。骨節疼痛。筋肉痛。脊髓癆。糖尿病。大便秘結關節發炎。坐骨痛。四肢無力。一切衰弱等症。非常效驗。欲知詳細。請至本院接洽可也。 
上海英界大馬路泥城橋西自新醫院啓 
　　 
[江一南醫生廣告]  
瘰癧之疾　延不醫及醫不得法必至不壽其中原　筆難盡述如叢　　間請臨敝寓自當詳細奉告過午不侯外埠面詢須附郵費三分空面恕不下復 
醫寓北　城至西新　路鴻　　一百三十八號 
　　 
[立止婦女白帶最速之法]  
義商彭壽堂秘製婦科白帶靈丹○立服立止○神效異常○立止經期腹痛丸婦女眞正參茸白鳳丸每盒一元統治百病婦科夢熊丹每料四元 
婦科白帶一症大傷元氣此症因濕熱滯積月經愆期或憂思過度動即遺洩寒濕凝聚膀胱受濕以致脾胃不和腰酸腹痛面黃肌瘦頭暈眼花久則百病叢生漸　癆症本堂獨秘立止白帶靈丹不論新久赤白帶下服之愈試屢驗其應如成功能除宮中之濕提下陷之氣化痰解鬰清火調元是以帶下即止腹痛立愈連服七日包能脾胃健旺飮食加增月經調和身體強壯非特止遺止帶之功實有廣嗣延年之妙　每盒一元　中盒二元　大盒四元 
上海拋球場南首河南路三層樓七號洋房義商彭壽堂啓始創眞正萬應如意油批發公道 
　　 
[實業家注意　敬告蠶桑者田]  
敝公司創設以來歷有八載堆廣桑種已不下數百餘處無任欣幸況自歐戰以來意法兩　蠶絲頓減後無不仰給於中國之繭絲以致絲價日昻綢價日貴兩年內絲繭兩商均獲鉅利至數千餘萬故未　之區爭相購桑試種已有數　函問特提提開辦接洽本月內格外優待照貨價先收二成半定洋以答先惠諸君之雅意倘有未諸培　之　仍可代雇老農赴地般　　魯敝公司推廣之　意欲知詳章面案卽寄並代辦杭州　　製造　出品　　及　杭多　　　　　　業　　　公司王　　啓 
　　 
[孟河費繩甫老先生之快壻徐相宸]  
精理男婦虛勞一切疑難重大各症敬贈訂正鼠疫良方　戒烟普及法外埠畫索加郵票三分 
上海北泥城檔鴻興里號房啓 
 
