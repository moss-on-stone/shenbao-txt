# 1917 - 85 - 4915851

 

Page 1

 
 
   
 
 

Page 2

 
 
時評 
[外交前途（冷）]  
　　今日京電段總理與日美兩公使訪問謂爲與外交前途大有關係其所關係者果何如耶 
　　意其將加入協約以與德宣戰耶斯爲外交方針三步之一事在必行不過遲早之間耳其關係不自今日始也意其近有進行進頓之言今復前進耶則今所難者其原因不全在外國僅僅對外之一二訪問亦不能决其必即發展也 
　　故以我言外交來往不屬之外交官而致總理親當其衝於政府前途却有關係非在外交也 
[命令]  
　　四月一日大總統令任命莫獻琛署理桂林鎭守使署參謀長此令 
又令陸軍第十六混成旅旅長馮玉祥著調京另候任用此令又令任命楊桂堂爲陸軍第十六混成旅旅長此令 
又令陸軍總長段祺瑞呈請授趙榮福爲陸軍騎兵少校應照准皮令 
又令陸軍總長叚祺瑞呈准管理圓明園事務長官江朝宗咨請以壽海補正白旗諓軍參領文廣補鑲黄旗副護軍參領斌霖補鑲藍旗委護軍參領應照准此令 
又令陸軍總長叚祺瑞呈准黑龍江督軍畢桂芳咨請以于多三補正黄旗佐領應照准此令 
又令何鋒鈺給予三等寳光嘉禾章此令 
專電 
[北京電]  
　　今日上午十時段總理親赴日本使館訪林使密談小時聞係接洽日政府對我某問題意見又頃段總理接美國公使電話約今日晤談聞係美使得有本國某項消息希望我國一致段回言下午六時請到府學胡同本宅均與外交前途有大關係 
[北京電]  
　　大政方針國務會議重又提出討論較前擬畧修正外交取博採輿論主義敎育改用急進實業利用輸入外資 
[北京電]  
　　直漢德租界接收後更名兩特别區現内部巳訂定臨時管理局章程六條局長即以楊周二警廳長兼任 
[北京電]  
　　駐德顔使致家屬電言巳離德赴丹候中立船赴美待政府命歸國 
[北京電]  
　　法使函請外部取締某報伍總長嚴詞拒絶法使不受覆函巳電駐法胡使向法政府交涉 
[北京電]  
　　段總理昨晉府商决内長即將提出 
[北京電]  
　　債票買土内幕實主動自陳錦濤現爲國會否認閣議責令設法廢約陳又提出賠償土商損失之議昨段總理因商承元首决將財長更動 
[北京電]  
　　寗夏護軍使電告盧匪進犯巳親督精隊擊敗 
[北京電]  
　　陸榮廷昨因人言憤向元首聲辨辭意甚决 
[北京電]  
　　高而謙今晨到部 
[北京電]  
　　高外次長今日到部視 
事 
[]  
　　今午元首邀陸榮廷午餐陳錦濤陪席商議粤財政問題 
[北京電]  
　　浙人紛紛來電請撤齊省長政府正籌辦法 
[北京電]  
　　農商次長小官印在寓被竊現正四出偵緝 
[東京電]  
　　三十一日駐北京協約國七公使在法使署會議以中國對德奥態度未堅决如德華錫行長戈爾脱斯氏尚處現在地位等事引以爲憾應向中國當局質問俟其態度堅决後協約國即以若是態度承認之議畢各電告本國政府請訓 
外電 
[北京電]  
　　國會因報載英國對於西藏提出要求若干條一節特行質問刻政府答稱英國自在錫姆拉三方會議後迄未議及藏事 
（三十一日） 
[北京電]  
　　禁烟專員王君電請政府轉飭蘇贛粤三省税關自四月一日起禁止鴉片入境蓋以目下已届全行禁絶之期故也政府刻擬發關於此事之訓令（三十一日）以上路透電 
[天津電]  
　　中外日報接瑞典京城專電德俄兩國社會當在瑞京集議德國社會黨已交出德國正式議和條件（一日） 
[北京電]  
　　英文京報所載天津英員封閉英租界内德華銀行一節未經證實（二日） 
　　以上德文電 
[北京電]  
　　聞陸榮廷氏以堅决之心呈請黎總統及段總理作最後之要求一請任命彼爲西江巡閱使與以兩廣軍務及水上警察水上防衞之權二請任命彼所推薦之人爲廣東及廣西督軍（按陸所推薦之人想係廣東譚浩明廣西陳炳焜）（二日） 
[漢口電]  
　　駐長沙德國領事馬爾谷林哈烏斯等四人今晨十時由中華輪船公司華太（譯音）號船到漢該船定明晨三時開往上海（二日） 
[北京電]  
　　陸榮廷氏入京以來歷受各界歡迎日夜酬應頗爲忙碌陸氏此次來京之目的在與段總理具體的協議廣東諸種問題其中尤以更調省長一事爲要黎總統有以李開侁代朱慶瀾之意而段總理反對之致有任命李爲庫倫辦事大員之事一般人之觀測陸氏主要目的更換省長之希望恐終難達云（二日） 
[北京電]  
　　第七師長張敬堯昨日午前九時晉謁總統面陳軍事聞張氏二三日内即回河南（二日） 
[北京電]  
　　中央政府昨得駐意大利公使電稱中國若與奥大利斷絶國交意大利當有相當交換條件云云蓋因政府前曾電命該使探詢意大利政府對於中奥斷交之意如何此其覆電也（二日） 
[北京電]  
　　極力贊成中國加入協約之直隸第十六旅長馮玉祥昨日奉召來京待命（二日） 
[東京電]  
　　帝室制度審查會爲關朝鮮李王家制度典令卽所謂李王家典範現正審議調查法典該會委員岡野博士等爲實地調查行將赴韓（二日） 
[東京電]  
　　駐華德國公使辛慈等二十七人乘和蘭船連布蘭號於昨日午前由長崎入横濱港今日開向舊金山進發（二日） 
[東京電]  
　　中日交通連絡會議今日於鐵道院續開會議（二日） 
[東京電]  
　　中日合辦上海電氣公司計盡已成立於七日在東京旅館開創立會（二日） 
[南京電]  
　　江蘇特派交涉員朱兆莘於三月三十一日來寗謁見馮副總統齊省長陳述蘇浙贛皖湘鄂等省德人所有權利今後均歸和蘭領事保護並關外交上諸問題（一日） 
[南京電]  
　　副總統府本夕六時因電燈漏火致肇焚如房屋燒燬大半至七時半始撲滅馮副總统無恙日本高尾領事多賀中佐均往慰問（一日）以上東方通信社電 
戰電 
[亞姆斯特丹電]  
　　德國各報一致阿諛新俄羅斯而隱露單獨媾和之意並否認德軍將大舉進攻俄京與比薩拉比亞之說謂此乃英國散播之謡言（一日） 
[巴西京城電]  
　　法國貨船康白朗勒號（一八六三噸）載來德國襲擊船在特尼達外擊沂諸船之英法意水手商人該襲擊船大約爲摩威號所拘諸船之一聞船上載有水雷安置砲位兩尊及快砲數尊由烏克勒博士駕駛今己改名西特勒號所載糧食足供十八個月之用瞭見商船駛來即樹瑙威旗迨駛至其砲之射程以内乃露德旗該船共已擊沉輪船九艘據康白朗勒號船長聲稱西特勒號載重二千八百噸每小時駛行十二海里其離德後駛過危險區域時曾將砲位與二汽油艇藏於艙内該船所沉之船其有十一艘云（三十一日） 
[巴黎電]  
　　公報宣稱三月二十五日止之一星期内商船駛入法國口岸者共八百七十四艘駛離者共七百九十三艘一千六百噸以上之船被沉者兩艘不足一千六百噸之船被沉者五艘遇敵而得脱險者一艘漁船之被沉者七艘（三十一日） 
[倫敦電]  
　　公報載稱英國在北海所畫之危險區域已經更改其線仍自丹麥海濱外起向西轉南今則沿荷蘭領海邊線銳向東折（三十一日） [P俄京電 
　　農民共和統一黨之下院代表發表敬告農民之宣言書謂新政府將行分田制以應農民需求並曰俄國農民呻吟於君主淫威之下歷數百年之久今則所謂君主之神聖者已被推倒之後俄民不受治於不測之天威而執政者將爲人民謀求幸福云云（三十日） 
[俄京電]  
　　新政府全體已赴前敵大本營（一日） 
[倫敦電]  
　　倫敦昨日有三大會議通過電賀俄國民治之决議案（一日） 
 [P華盛頓電 
　　四月二日國會特别會議之前内閣開最後一次之會議時閣員均提出防備戰 
 
 
 

Page 3

 
 
事之報告對於支配國力之事無不籌及衆意美國將活動參與戰事德首相在國會之演說毫無價值足云（三十日） 
[巴黎電]  
　　軍事評論專家謂法軍已抵著名興登堡陣線現須俟新陣地修繕鞏固及天氣轉佳後再行進攻（三十日） 
[倫敦電]  
　　德國聨邦議會之社會黨議員全體投票反對預算案一事英報所加之評論意見不一中有數報視此爲反對戰爭新行動之表示他報則以爲此乃引誘俄國社會黨提議媾和之預定計畫據亞姆斯特丹來電謂德首相演說之前曾與各黨領袖會商足徵第二說殊有可信之理由德國各報之評論曾由亞姆斯特丹之路透訪員傳來如下伏瓦茲報謂德首相仍未承認時局之嚴重及忘改革内政今已成爲外交政策之主要問題且謂德國於政治上不能再爲諸交戰國中最退化之國柏林日報向來代表穩健自由黨之意見今亦謂德首相因循觀望之政策極爲可憂伏細斯區報之社說標題爲猶豫之首相並要求政府當尊重聨邦議會大多數之主張觀於德國各報之論調今方一致反對德首相德國内政或將成國際大局之一要素亦未可知而事之尤可注意者則爲改革内政問題竟發生於討論預算案之時即國民自由黨亦望德皇尊重國人對於選舉問題之傾嚮聨邦議會卒乃以二百二十七票對三十三票採納國民自由黨所提出之動議推舉議員二十八人組織憲法問題審查會而對於議會民選代表法及議會與政府之關係二事尤爲注重重（三十一日） 
　　亞姆斯特丹電德國聨邦會議三月三十日開會時秩序頗亂社會黨於大呼叛逆聲中宣稱德意志之共和實不可免並要求聨邦議會對於外交政策諸事當有更大之表决權社會黨議員達維特博士謂德俄單獨媾和其成熟未能如首相想像之易並要求建設民主立憲國社會黨議員里德波氏提出質問謂德皇旣於一九零五年忠告俄皇勿再拒絶人民之要求首相曷爲不敢向德皇提出同此之忠告吾人視建設共和一事爲德意志萬不可免之發展（衆大譁）世界歷史進步甚速德人之忍耐可云極矣至是議長乃儆戒里德波氏里氏復續言曰聨邦議會對於聨盟媾和宣戰當有參議之權聨邦議會如要求首相去職則首相即當引退云（三十一日） 
　　亞姆斯特丹電奥門外相曾告維也納佛萊姆登白拉特報（半官報）代表謂德奥現擬與敵國開媾和談判而使雙方均不失體面如無效果則戰爭仍將進行云按德奥近屢有提議媾和風說今奥外相復發此言衆皆以爲甚關重要（三十一日） 
　　亞姆斯特丹電維也納來電謂奥匈各報於奥外相宣言之後皆力主媾和且謂奥外相之條件可得榮譽之解决（一日） 
[公電]  
　　江蘇公民請飭認眞辦理選舉訴訟電北京大總統國務院總檢察廳鑒江蘇改選參議員前聞辛漢潘承鍔行賄買票曾經電呈旋蒙飭查在案該管官廳至今並未檢舉辛潘現竟當選省議員楊石果以賄買事起訴特請嚴飭該管官廳認眞究辦以維選政江蘇公民袁希洛劉伯昌包允恭黄家驥叩東 
　　江蘇馮督軍通電各鎭守使各師旅長各道尹各報館鑒本日下午六時本督軍署内宅因電燈走火失愼延燒房屋多間火勢甚猛趕救不及直至七鐘餘始漸次撲滅國璋及眷屬於火起時避至署内西偏均幸無恙各廳各課文卷亦獲保存除通電呈報外恐有訛傳特此電布希即傳飭部屬知照督軍馮東 
要聞一 
[查驗武裝商船之辦法]  
　　自德國執行潛艇戰策以後各交戰國商船慘被擊沉者日有所聞美國首先籌辦武裝商船由國家給予砲械撥予砲隨船航海日本商船多往來歐美兩洲兩年以來被潛艇擊沈者已有數艘日本政府近日亦辦武裝商船其第一次出發歐洲者昨日已經過上海停泊載貨此項武裝商船其出入口之際海關查騐自須特定辦法方免爭執我政府援照列國先例依據法律定有辦法六條飭行各海關遵照辦理所有章程詳列如左中國政府對於交戰國武裝商船酌定辦法一凡交戰國商船設備武裝專爲自衞之用者可照普通商船准其出入向來該商船航海必須經過之中國海港二凡交戰國武裝商船須於進港時由該船主或經理人向海關報明所帶武裝專備自衞之用三凡交戰國武裝商船進港報明海關後即由海關查驗所帶武裝以下列各端證明非爲攻敵之用（甲）砲口徑尊數及槍械子彈數目以僅足自衞爲準（乙）船員水手人數與尋常航行時無甚懸殊（丙）擬駛往之港仍係該船尋常經商航路（丁）所載貨物之重量面積可表明不適於攻敵之行爲（戊）所載搭客未有何種之組織可以加入海陸軍按照上列各端由海關驗明相符即作爲普通商船看待一面報告政府四凡交戰國武裝商船仍須於出港之先由該國領事備文擔保所帶武裝專備自衞之用五凡商船所帶武裝若何係備自衞若何係備攻敵中國政府有自行决定之權六上列辦法中國政府可隨時修正 
[絶交後之德政府意見]  
　　探聞政府昨日接到駐德顔公使二十三日來電略謂德國政府表示意見謂中德雖云絶交然其程度不過至絶交而止並未到宣戰地步所有從前中德間之條約應仍繼續有效卽如在中國之德國人民向歸德國領事裁判聞中國已發給各地德領護照促其回國是否可以通融酌留德國領事數人辦理此事並希望中國辦理此事不爲已甚蓋中國爲東方大國所有行動不宜損失名譽關於此次絶交中國政府不得已之情形德國政府頗能曲爲體諒至中國政府扣留德國船隻頗不合於法又謂中國今日所爲之事將來應付重大之責任請中國政府注意云云先是顔公使十六日電謂德政府表示允許中國政府照德土辦法將裁判權完全交回中國此電尚在未接到絶交消息以前所發二十三日顔使之電核與前電大不相同蓋已確然表示德國政府絶交後之態度矣 
[記三十一日之國務會議]  
　　可紀念之三十一日（飄萍） 
　　高而謙之人物 
　　李開侁之外放 
　　三月三十一日（星期六）爲國務例會之期自下午一時起至五時始散頗多有關理要之案今爲記之 
　　可紀念之三月三十一日三月三十一日爲預定鴉片禁絶之期是即我國民起死回生之一紀念日也政府屢接土商運動之電外間頗有謡傳至期仍當展限者故昨日國務會議特行提出决定即日致電各省及各處海關監督自四月一日起鴉片一律禁止入口按販賣鴉片旣至三月三十一日而止則主張收買鴉片爲製藥之舉實屬貽人口實最近報紙攻擊國會質問馮氏又以前此所定收買箱數及價格至今比較皆有不符之處顯係有人舞弊故最近來電請爲嚴查政府接電以後又適聞兩院對此有不得收買之議决案今日特提出國務會議討論甚久當政府接馮氏來電時即派張一鵬及本已赴滬之丁士源君查辦今日會議結果雖未有廢約之决心但决定電催丁張兩君從速嚴查（張亦前日赴滬）果有舞弊之處决難糊塗了結巳簽字之契約或從此覓得改廢之生機亦未可知國民此時宜速請求政府從速廢約庶幾可紀念之三月三十一日不至因是而仍留些土氣息也 
　　高而謙之人物外交總長問題許久不決陸徵祥旣難提出梁任公又不肯就欲以伍朝樞爲次長代理部務在資格上究嫌稍淺而劉式訓又復掉頭不顧長揚赴滬再無辦法如是緊急之外交何人應負其責政府不得巳乃屬意於高而謙三日以來研究會及討論會兩方報紙頗爲高氏鼓吹總長高氏曩曾任駐意公使此次消息傳播而後報紙亦無反對之者聞高氏辦事尚有經驗與岑西林交頗深在黨派中無甚痕跡今日閣議之結果乃决定高氏繼任次長命令擬就即日發表目前則伍總長仍留其名但博士之去志决矣伍總長萬不可留其將以高次長代理部務乎 
　　李開侁之外放早已確定之公府秘書長李開侁氏此次偕陸督軍自滬來京或謂其將任粤省長消息雖未確而李之不就秘書長則早有所聞况事實上夏壽康旣早任秘書長職李氏頗不欲依懸三海之風景元首與總理亦以李爲方面之才不忍以秘書長囦之久有外放之意適庫倫辦事大員陳文運有更動之消息今日閣議遂决定以李氏繼即日見諸命令矣 
[西報之貴陽近訊]  
　　羣益社　一裝電燈查烟買奴 
　　字林報三月十日貴陽通訊云本城新組織一會名曰羣益社記者案頭置有該社章程嘗詳閱之終不明其目的所在偶與人談亦莫知該社之作用惟衆意以爲其目的在於政治此說或是蓋發起諸人多爲本省政界有勢力者也或謂此乃梁啟超所發起各省亦將設立支社使此說果確則報紙早將傳載其其矣據消息靈確者言此社實爲黔人機關以貴州爲貴州人之貴州爲目的欲取本省政權盡納諸黔人掌握中各縣行將設立羣益支社自記者觀之以黔人爲黔官其事當不甚困難蓋今日黔省軍民各官職之一大部份巳爲黔人所得而以與督軍同鄉或與督軍有戚誼之興義人爲尤多惟此種制度能否確得較爲長良好之政治則爲公開之問題頗有疑義者也聞留日某學生近回黔省擬在貴陽裝置電燈一俟電機到後即將著手開辦裝置電燈之說傳言已久茲事果否確實尚難决言憶得數年前香港某英商曾函致記者謂有呈請在黔裝設電機之議囑爲調查數事記者當舉所知以告嗣後迄無所聞大約歐戰發生此議遂寢矣今煤油價值甚昻每一木箱需洋十二元有奇苟開辦電燈公司記者知其必可獲 
利也本地紳士數人近創辦鎔鍊硝石硫黄公司所奇者城中各處張貼廣告竟謂該公司非圖謀利起見不記者所知此輩紳士所經營者而言彼等是否願辦不能獲利之事業則誠不能無疑焉官場因駐京英使將派員來黔查勘禁烟情形故對於鴉片問題似甚注意某員罷職家居近謂記者曰苟英員查勘精細或竟查見鴉片將如之何英國得勿要求賠償損失乎記者僅能告以英政府辦法非局外者所能知但未必有賠償損失之要求耳省憲似以英員上月即可來黔迨至今日猶未見其戾止記者近曾四出遊行遂有人疑記者奉命查煙有舉此爲問者記者力辯其妄昨督署友人來言謂頃得消息英使巳委宜昌領事來黔查烟刻方啓程取道重慶云黔省此届冬寒極嚴甚於往年黔人咸料收穫必佳西友從獨山縣（在貴陽之南約五日路程）來函謂該縣有數處糧價甚貴貧民不能自給多抛棄或鬻賣其子女有一兩歲之男孩僅售錢六百文云云買賣女孩之惡習今猶盛行卽男孩亦有購買爲奴者不過視女孩爲少耳所謂國民平等廢除奴制者僅民國紙上改革之一而已以記者所知今日蓄奴之風並未遜於前清即自稱擁護共和之要人亦復不免有購奴情事也 
[質問證劵交易所利弊]  
　　農商部近擬准外國人與中國人合辦上海證劵交易所國會議員林輅存等特提出質問書其文曰聞近日有外國人與中國人合辦上海證劵交易所呈請農商部批准立案將成事實惟此項營業由外國人與中國人合辦得失利弊關係匪輕茲將懷疑之點列舉質問如左第一設立此種交易所其地點是否僅限於租界以内抑租界以外亦准其設立將使各項證券之營業中外問題絶大之競爭而漫無制限乎此應質問者一第二此項交易所營業中國政府是否課税其課税之價格以何者爲標準此應質問者二第三聞該交易所具呈人所擬簡章除證券交易外並有物品交易之規定此項證劵交易與物品交易是否歸該所壟斷抑或他人亦可援案呈請設立此應質問者三第四此項營業爲證劵及物價漲落之總滙若中外人合辦一旦外人利用時機任意漲落致有如往日橡皮股票之事實惹起經濟界之恐慌政府曾否籌有預防之法此應質問者四以上懷疑之點謹依約法第二十九條提出質問請求政府於文到五日内明白答覆並將該證劵交易所具呈人所擬簡章宣示一併咨覆以釋羣疑 
[湘省之對德消息]  
　　關於中德絶交問題中央特派黄本璞危道豐來湘宣布意見譚督軍即於二十五日在本署開茶話會召集中級以上各軍官請兩君當衆宣布黄君演說謂中德絶交有兩個意義一則爲增進國家的地位一則謀協約國邦交的和好此外尚含有他項秘件未便宣布云云危君演說大致與黄君略同譚省長准交通部電開現在中德斷絶外交關係所有德人在我國郵局服務者除正副郵務長職務較重已令暫行停職外查有長沙郵局郵務官柏仁士暫准照舊供職應請飭屬妥爲保護同日又准陸軍部電開中德斷絶國交所有辦理臨時檢查事項應從和平入手不必操切又碓内務部電開現在中德外交關係旣已斷絶凡德人及德人委託他國人所開之報館通訊處發布各種出版物無論用何國文字均須先受該管地方官檢查方准付印希即通飭遵照辦理昨巳分别令行遵辦矣 
省會警察廳林特生廳長以軍署臨時檢查所所訂檢查細則有臨時檢查省會以檢查員二人會同各區警察署長執行之規定現在已將實行檢查所有檢查各事項自應妥爲籌備各署長旣負有檢查責任則當備具清册與各檢查員同時登錄以備查攷爰即刋印檢查清册多份於日昨令發各署長以便分别照辦 
　　昨寗遠歐景玫等控木商黎發沛等違法懇請省長飭縣封禁當經省長批示云查閱抄粘民國三年有楊達在該縣採辦木株與沿途各壩業民涉訟經縣署判令准其出口每簰祇准編木二十根嗣後無論何人不准再採事質内聲敍甯遠出木甚少不敷本地之用並規定倘放簰出口觸壞各壩照數賠償茲唐晋等在該縣買木放簰據該知事電稱現時水漲無碍現在中國與德國雖斷絶國交准内務陸軍部電知中國境内德商保護辦法第二條載中國境内之德商得從事於平和適當之職業及受身體財産之保護等語旣去秋經德領事函由交涉署令縣保護所有巳購之木自應令其運放出境該民不得藉詞阻撓惟該縣木枝是否漸臻繁茂嗣後應否取開放主義抑或酌予限制除令縣議復核奪外合行批示仰卽遵照 
[紀副總統府大火]  
　　四月一日下午南京督軍公署及副總統府大火燒失十之七八可謂奇災是日爲星期日四時馮副總統正在會客五時回上房又二十分卽呼火起係電燈走火由上房樓上爆發瞬時凡同在一線上之電燈房屋一齊燃着頓成燎原之勢無從下手馮見火威極烈急呼救人卽同周夫人及四位如夫人曁公子等全眷偕避暫庽李相府爲其姪之居所也六時半方熄上房全部燒盡所餘者東之參謀廳西之洋花廳及大堂花園而已馮氏損失傳者謂在百萬内外此數年來自周夫人來嬪後所添珠鑽飾物等甚多而普通之衣物亦不少今皆成爲煨燼簽押房内文件僅搶出一半印信保存無恙是日休息府中人員均各他出聞警奔回問安尉驚一時車馬擁擠異常 
　　起火原因確由電火府中利用電氣之處極多時裝時拆常常接火皮線斷續之點裹以橡皮平時疎於檢察其線受熱過度橡皮朽壞電忽逸走瞬及全部矣 
　　另一訪函云副總統府於昨日（一日）下午五時失愼（係電燈走火）延燒三小時火光燭天全城爲之震驚外間謂係由内廚房起火内廚房與上房相連故轉瞬延燒上房者不確火起後馮副座之瀛眷遂相率走避於簽押房上房之器具貴重物件俱未及救出旋見火燄愈烈分作三頭府内之上房及西邊大廳戲臺俱遭焚毁府内之哨防隊警廳之哨防隊全城水龍俱到奈火勢甚熾不易撲滅而漢西門外亦同時起火馮副座恐有他變臨時特下戒嚴令附近一帶均派軍警守護斷絶行人七時火勢將燒至簽押房馮副座即派汽車數乘將瀛眷送至中正街李相府（即馮副座姪之住宅）暫避通城文武齊赴府道驚九時火始撲滅府内祇參謀廳諮議廳未被焚現馮副座暫駐節李相府今日（二日）未見客傳聞馮副座此次損失在百萬以外云 
[杭州快信]  
　　此間得京訊中央有任命王芝祥長浙說司法協會昨電政府謂浙省長擅裁審檢所以致存廢不一辦法紛歧訴訟人無所適從請速公布各縣司法公署章程限日成立 
　　大有利電燈公司昨開第六届股東常會財政廳派馮兆昌蒞會 
　　楊督軍因擴充署址圈購民地除地戶屋主巳給官價拆費外昨又飭杭縣酌給各租戶遷移費一號夜間十一時城隍山文昌廟大火焚斃人口兩名 
　　齊省長有委强運開任警務次長消息警界大恐慌 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[商議加入問題之疏通]  
　　政府訂於下星期一在總統府召集特别會議討論加入問題爲最後之取决此次召集除各國務員外其他各要職及政客名流指令列席者約有二十人業經分别通知其會議結果與對德問題前途極有關係也國際政務評議會現仍隔日開會一次近兩日開會時評議員中反對加入派與贊成加入派頗有爭執贊成加入者似佔多數然以各省軍民長官反對加入者甚多故該會尚未敢亟予表决宣布也當局者又以近來各方面對此問題多持反對意見非預行設法疏通不免多所阻碾因特擬定分别疏通辦法尅日實行大致對於各省區軍民長官之持反對意見者即日拍電將歐戰大勢及我國形勢不能不出於此舉之理由詳爲解釋以促其省悟對於各政客名流之持反對意見者即日拍電或派員懇切勸解請其犧牲己見勿阻撓國家大計對於商界之持反對意見者即日電飭各該省行政長官轉由各商會剴切開導各商帮俾其幡然變計以贊助現内閣之政策就中聞有兩處似較爲難一爲甘肅省長兼督軍張廣建一爲新疆省長兼督軍楊增新兩氏對於中德絶交固堅持反對主義者曾一再致電中央陳抒政見力阻加入戰團且要求政府速將最近對外方針電示聞　首對此問題極費躊躇以與德宣戰答覆則恐信奉回敎之徒與土耳其有宗敎關繫起有意外之變若僅含混答覆尤恐該兩氏發生誤會故遲至今日（已有四日）尚無妥當答覆至於對德到期之賠借各欵一層固已由政府正式通告停付惟是政府以此項之賠借各欵將來尚須清理此際仍宜分别解撥存儲斷不可任意消費以重將來之困難其關於存儲辦法聞經大略商定凡由鹽欵項下抵償之德國借欵仍按月分扣存儲於四國各銀行凡由關税項下抵償之德國賠借各欵仍照歷來辦法分别撥存於華洋各銀行其他由各項收入抵償之德國各債欵則責成内外各財政機關按期撥交分存於中交兩銀行 
[中德絶交後之敎育影響]  
　　留德學生與留華德人 
　　政府於二十八號接留德學會馬電云請轉京滬各報館平安勿念留德學會馬此自德來之確信也政府又接駐美公使來電則云據某國報載華人在德被逮捕者有五十人其中以學生爲多云云此電係二十五號由美發英報至美之後美始發電其發電期在二十五則消息必早於二十一矣二十一留德學會電稱平安顔公使亦尚未離柏林尚有電來則美電所傳當必不確也至政府對於此項學生敎育部曾電顔使終以離德爲是留德學生官費者二十五人自費者部不知其確數但據最近由德國之學生言共有學生四十人左右自費者　爲十餘人部於官費生巳滙欵給發離德轉學之旅費且致顔使并轉告自費生共謀合宜之轉學他國又顔使前有電言已有數生轉學於瑞士瑞士有一部分純用德文德語之學堂最爲留德生宜於轉學故也 
　　中德絶交後凡滯留中國之德國人民亟宜妥籌處置其關係敎育一方面者經敎育部陳請國務院議决所當注意感置者約有三事（一）公私立各學校聘用之德加敎員苟係專務敎授確無軍事上關係者宜一律保護其與各學校原訂契約仍當繼續有效（二）德國所設之學校無論政府或私人所設苟係專管敎育事業於軍事方面確無直接或間接之關係者亦應一律保護遇不得已時更宜量予維持（三）各地宣講所宜將上兩項辦法依據國際公法演成淺說廣爲講解使社會一班人民不生歧誤上述各端經由政府通電各省區並由敎育部轉令各校一律遵照辦理矣 
[敦促華僑代表出席]  
　　華儒選舉會自選出當選人兩名之後即常不足法數候補當選人至今未經選出昨日（三十）代理參議院華僑議員選舉監督代理部務農商次長通告云本日選舉參議院華僑議員候補當選人又以到場選舉人不足法定人數未能依法投票溯自十八日開始選舉至本日已十三日除十八二十兩日選出當選人二名外其餘十一日皆不足法定人數以致候補當選人尚未選出各人莆旣爱華僑之委託自應愼重將事乃本日到場者又不满十人似此情形不但妨選政之進行且廢事荒時諒亦非各代表之本意茲定於三十一日上午十時至十一時五十分再行投票十二時開票如當選不足額即於是日繼續投票開票各代表務宜按時到場投票是爲至要云云 
[陸榮廷在京之宴會]  
　　外間昨傳陸督軍前日進謁宣統茲悉陸督軍前日僅訪世續昨日午前始同往進謁宣統關於此事純出於陸督軍念舊之情進謁宣統後即往晤梁任公於兩廣之事略有所討論十二年半赴總統府公讌總統設筵於懷仁堂專爲歡迎陸督軍而設陪座者有各部總次長各院總副長各局局長各將軍各師旅長顧問諮議議員中之一部分及陸督軍隨員共一百二十八人竇主盡歡總統陪至終席乃退下午五點鐘梁任公約陸督軍至中央公園來雨軒讌會座客皆北京政客由任公一一介紹與陸督軍相見任公此舉殆欲使陸督軍於北京政治界發生一種關係歟七點鐘段總理約陸督軍致府學胡同本宅私宴此席殆非形式的招待因陸督軍連日疲於酬應未與段總理深談昨曉之招殆於兩廣情形及普通政治問題可與陸督軍切實交換意見也陸督軍來京數日與國務院接洽事項甚多廣東財政奇絀異常用人行政諸多掣肘政府若不設法救濟則廣東政治前途大可憂慮連日正在商榷辦法聞欲將重要位置數處易爲得力之人至近日外間所傳陸督軍來京主張開放賭禁之說大致尚非事實並聞各政團之歡迎會擬於下星期四在迎賓旅館舉行兩廣雲貴四省議員於明日在農事試驗場設午宴開歡迎大會 
[憲法會議中之修正案]  
　　憲法會議三十日開會以不足法數延會各節曾紀昨報茲聞是日雖未開議而各議員提出之修正案正復不少約略計之蔣羲明主張第七十九條後增加一條其文曰國務員處理國務以國務會議行之居正修正第八十條爲國務員之任命須得國會之同意國務員於國會閉會期内有出缺時大總統得爲署理之任命至次期國會開會時須咨求同意凌鉞修正第八十條第二項删去（經國會委員會之同意）九字仇玉珽修正第八十條第二項國務總理於國會閉會期内出缺時大總統得爲署理之任命伹須於三月内牒集臨時會請求衆議院追認張玉賡修正第八十條第二項國務總理於國會閉會期内出缺時大總統得爲署理之任命但須於次期國會開會後七日内提交衆議院追認衆議院否認時須解其職駱繼漢修正第八十一條第一項國務員贊襄大總統對於衆議院所有共同政策運帶負責任一部副署事項單獨負責任郭章鋆修正第八十一條第一項國務員執行國務對於衆議院負其責任龔政修正第八十一條後加一條其文曰國務員對於大總統命令得拒絶副署但以不關涉國務員自身爲限仇玉珽修正第八十二條本條全删李景濂修正第八十二條國務員受不信任之决議時大總統應免其職駱繼漢修正第八十二條國務員當預算案否决或不信任决議成立時大總統非依第七十五條之規定解散衆議院應卽免國務員全體之職國務員受譴責决議時大總統應即免其本職但於國務總理得不適用之凌鉞修正第八十三條後加一條國務員當國會常會閉會後政府應交國會同意各案於次期國會開會後七日内請求國會追認國會否認時國務員應負其責馬君武修正第八十五條後加一條但最高法院院長須由參議院選舉非經彈劾不得免職鄭衡之修正第八十五條後加一項最高法院長官之任命須經參議院同意程瑩度修正第八十五條後加一項但最高法院法官之任用須經參議院之同意曹玉德修正第八十五條後加一項最高法院院長之任命須經參議院之同意以上各問題聞於星期一開憲法會議時再行討論 
[加拿大華商電訐領事]  
　　加拿大華商致兩院電云國會議長曁議員諸公鈞鑒敬啓者選國昔人所悲徒以内地求食維艱迫不得已冒險而爲此竊思吾僑生計未得而恥辱已先嘗旣受人種種苛刻不得不藉政府之保護所以政府明鑒萬里各都會皆設立吾國領事爲補救之善策然領事之中爲僑民保障者固多而反爲僑民之障礙者亦復不少現駐加拿大雲高華埠領事林軾垣自稱副領事廖鴻翔屢辱國體溺職殘僑罪惡貫盈指不勝屈均鑿鑿有據無可諱言故特瀝情上訴乞議長諸公責任權衡拯救　溺速將該領事撤任另委賢能充當尊崇國體以蘇僑困同人幸甚中國幸甚草此呈上希惟察鑒并頌勛安加拿大力孔埠　益閱書報社社長周日初書記馬漢曁同人謹上 
[哈爾濱之俄事消息]  
　　當俄京華命成功之日他國方面消息皆謂俄太子阿列
克協被革黨戕害惟俄文電報迄未宣載現東省某報始載哈埠俄文專電宣布俄太子於皇宫被圍時曾受有重傷刻巳因傷殞命羅满諾夫三百餘年之血統從此斷絶俄舊黨人員聞之無不歎惋云云 
　　自遠東留守關達基與巡撫尼什陳闊被拘以後遠東地方所有俄國文武官員頗形慌恐尤以武官之被拘者爲最多現據海參威埠電傳該處高級文官之被拘者亦有數人故哈埠俄官僚聞之皆有自行告退之志惟尚未實行 
　　二十七日满日新聞云俄阿穆爾省總督關達基已爲伯刀行政委員所屬軍隊逮捕緣關氏將以喀巴羅甫斯克（卽伯力）爲中心令東海濱阿穆爾兩省獨立率同哥薩克兵佔領西比利亞鐵道契代哇拿兩站而遮斷歐俄與遠東之交通俾新政府陷於窮境幸已發覺遂致就縛又云中東鐵路總辦霍爾瓦特氏爲執行部委員會中人反對旦暮間恐將去職哈埠俄檢察廳長蘇立日闊夫素日與俄民感情不洽此 
次政治改革他處舊官僚被拘禁者極多惟哈埠格外寛待即有不孚衆望之俄官僅予撤換並未拘禁一人獨對於該檢察長於撤任後並驅逐急速出境聞該檢察長不回俄國將赴中國南省一行又哈埠租界之任警察長阿爾諾立德業被臨時執行部撤任現以警察關係重要敬察長一席不可無人接辦特由執行部公舉俄巨商巴爾斯基爲臨時警察長業經呈請中東鐵路總辦霍爾瓦特中將批准實行 
　　俄國革命成功之後哈爾濱所受影響極大近數日間租界租界不穩之消息非常緊急本月二十五日某報記者往晤俄董事會員格利羅夫探聽租界内俄人之舉動及俄京内之現狀蓋格君係俄之法律有亦民黨中著名人物也茲將問答之詞錄下（問）貴國多年之藴蓄一旦成功至可稱賀惟相傳本埠有不穩之象實際上果何如乎（答）此道路之訛傅也蓋民黨方面之目的只在推倒專制改建共和今此目的雖未能完全達到亦不過因習慣上時勢上稍生阻力由是循序漸進終必達到完全目的民黨之目的旣可和平達到可决其必不再出激烈手段是民黨方面决不至有意外之舉動也至官僚方面平日摧殘民黨過甚今見民黨得勢惴惴焉恐起報復之心其實此等無意識之揣測直可謂之以小人之腹度君子之心民黨方面安肯出此卑劣手段以貽笑於各國民黨旣不尋釁於彼彼又安能無事生風故不穩之說可决其必不成爲事實也（問）中東公司副辦那發尼次基等已經免職抗不交代則又何說（答）此亦訛傳也那君雖已免職而接替之人尚未蒞止又向何人交代（問）前阿穆爾總督關達基氏現被監禁信乎（答）誠然關氏係宫廷派中之健將暗派心腹潛赴俄京謀爲不軌故新政府不能不監禁之以俟法律之裁判（問）俄京目下之情形如何（答）路途遥遥不能預知惟大局已定小衝突要不能免即如貴國改建共和南北統一之後經半年而實際上尚未能恢復原狀是其前車之鑒也（問）新政府對於戰事如何（答）戰局延長原非各國之幸福然新政府之宗旨决議協同各國與德國堅持到底蓋不勝德俄即不能自存何論改革云云 
[遼源日兵撤退之先聲]  
　　遼源交涉解决已達數月我國方面因種種障礙始於上月履行道歉賠欵出示各條件復經軍部處罰責任者此案已完全終了日本方面於解决交涉時亦早允諾各條件履行後鄭家屯間所有日軍撤退現在適當其時故張督軍已向日領請求撤退矣 
　　查遼源一帶駐紥日兵開始於前年孔家窩棚戕害日兵案當時有演行軍火操軍隊留駐迨巴匪之役中日軍警衝突日陸軍遂據遼源縣街現在約有四百名左右張督軍又以由遼源至懷德縣間時有胡匪潛謀不軌因有日軍在墳不便大舉兜剿一俟日軍退去卽檄調陸防軍警痛剿以安行旅聞自張督軍請求後已經日當軸認爲當然將於日内撤退矣 
[鄂人續爭漢冶萍鄂産]  
　　漢冶萍問題久懸未决日前鄂省旅京官紳二百餘人公推時象晉等八人籌劃對付方法並於北京設立鄂産清理處茲將其顚末及進行狀况詳述於下漢冶萍公司爲前清張文襄督鄂時所發起籌欵開辦計銀五百六十餘萬兩畫定漢陽城外地畝若干建築廠屋指定大冶礦山若干掘取礦砂官辦數載不見成效於是改由商辦由盛宣懷氏招股先後集股欵一千三百萬繼續進地其時文襄爲提倡實業起見開辦經費初未計息亦未塡認股票漢冶兩地并未備價購買但以該鑛每挖礦砂一號認報酬銀一兩歸湖北行政方面收納作爲地方公益之用民國成立廠礦停工數月嗣經該公司接辦其時孫君堯卿禀承湖北軍民兩長提議與該公司交涉計派代表四次旋由在京鄂紳開會公舉代表赴申與公司接洽一次雖有承認塡給股票之議未允按照商股看待鄂人多不满意嗣盛氏又運動中央干涉鄂人知力不能敵交涉遂亦停頓茲鄂籍在京官紳湯化龍孫堯卿饒漢祥張則川吕逵先時象晋金永炎陳宦藍天蔚等以盛氏故後該公司另舉孫寳琦爲總理迄今數月無隻字通告實未便安於緘默自棄權利又鑒於數次談判俱無效果以爲非遍集同鄉要人及參衆兩院本省議會各議員聨成公益團體不足以挽回利權特於京師東鐵匠胡同組設漢冶萍公司鄂産清理處迭次開會公舉籌備員十人已議定辦法數項大致如下（一）調查原有案卷漢冶萍公司成立以來所有先後五次京鄂分派代表與該公司接洽案卷及關於大冶礦山清册均彙存省長公署應即調閱以便進行（二）澈算已往欵項該公司成立後用欵若干入欵若干應向該公司澈底盤算（三）預定善後辦法此層須待前二項進行有緒方能規畫現該處並將推舉時象晋張文烺李宗唐三人爲代表回鄂與省公署省議會接洽其呈省長文云竊查漢冶萍公司關於鄂産固有利權亟待清理迭經就官紳開會公决推定職員以專責任現租定北京東廠鐵匠胡同西朗南口第一號房屋爲辦事處定名爲漢冶萍公司鄂産清理處業於三月十六日開會成立除將章程另具清摺並將所刋漢冶萍公司鄂産清理處圖記模式彙呈鑒核外理合具文呈請省長俯賜查核批准立案實爲公便金永炎鄧玉麟張文煨哈漢章張則川韓玉辰李開侁蔣作賓王黻煒夏壽康張國澄屈德澤湯化龍時象晋馬德濁饒漢祥孫武胡瑞中陳宦藍天蔚李宗唐黎澍阮毓崧吕逵先又致省長函云湖北在京官紳設立漢冶萍公司鄂産清理處各緣由業經呈請批准立案並將章程及職員名氏圖記模式彙呈鑒核在案惟清理方法應先搜集案據查漢冶萍公司成立以來所有先後五次京鄂分派代表與該公司接洽安卷及關於大冶礦山清册均彙存大署茲公舉本處職員李宗唐時象晉張文粮代表一切尅日赴鄂敢乞俯賜接洽准將上列各卷清册等項交付抄閱以便進行當爲公使致鄂議會函云漢冶萍公司闕於我省固有財權事權至大且重歷年以來與該公司交涉數次迄無結杲頃者在京同人迭經開會籌商僉謂此事萬難放棄凡屬鄂人均有利害關係理應力爭貴會代表全省人民尤不能辭其責惟法定會期啓閉有時而此事又非一時所能了結同人討論結果特設清理處以爲諸公之後援倘能南北一致進行期達最後目的不獨同人之幸實我全省之福也除公推李君時諳到會陳述一切外特此函達云云 
[皖省近聞]  
　　安徽倪省長准四月六號由蚌來省並挈瀛眷同來仍駐節司令部現已修葺一新惟該部署爲第八路李統領駐紥今日李巳將該營兵士分撥三哨駐於省公署兩　（即舊臬署）前聞省公署將遷移司令部之說茲聞因省帶來之秘書顧問甚夥部署屋宇無多是以省公署仍設原處 
　　安徽省議會訂於四月十號召集各議員均已聨翩來省惟聞議員前曾奉委赴各縣查勘烟苗茲據呈報各縣均無烟苗發現惟某議員查勘太和縣境内尚有三四戶種有煙苗倪省長當飭令趕速　禁　後如再有此項毒孽萌生定惟該知事是問 
　　懷寗縣葉家冲開礦交涉一案經懷甯旅京人士及地方紳民反對紛紛函電力爭時逾數月尚無結果嗣又有公民方朗等聨名禀控迨財政廳奉到農商部訓令對於人民墳墓一項則加駁斥對於要塞道路市場古蹟各項則詳爲垂詢當經財政廳解釋呈復現倪省長以市場古蹟關係尚輕要塞道路關係甚重且該地緊接集賢關爲戰事必爭之地關係軍事範圍尤爲重要擬以此點力爭惟案經農商部核准於前須與該部接洽聞巳函商張督軍請予會銜電部陳明利害矣 
　　省公署昨准財政部咨謂皖省所欠怡大洋行債欵交涉一案迄今尚未解决計算所耗利息不下五六十萬若再長延損失尤巨現又准外交部咨稱怡大洋行答復各節與皖省原訂辦法無甚出入可允照辦以資結束云云倪省長刻巳訓令財政廳妥擬具復以憑核辦 
[浙人請彈劾齊省長]  
　　浙齊省長擅裁審檢所一案省議會方面議員任鳳岡等雖曾一度質問然齊省長咨覆竟謂事關國家行政本省長未便答覆自是而後各議員亦遂箝口結舌不復議論現被裁之專審員林茂修等及公民陸啟陶承淵等分投請願省會認齊氏爲違法請求提案彈劾未知浙議會亦有此一舉否其兩請願書大致如下 
　　遂安專審員林茂修等請願書竊維司法獨立爲共和立憲國之制度而組織審檢所爲司法獨立之基礎前高等審判廳長根據約法司法獨立專章徵求臨時參議會同意議决成立迨共和恢復吾浙審檢所曾經司法部呈請大總統令行本省一律追認今省長竟以審檢所爲非法組織電縣撤消其爲故意蹂躙法權違法一幇審員考試由本省司法籌備處於省 
 
 
 

Page 7

 
 
會行之已見民國二年司法部令第二十四號則任用審檢所之專審員仿照審員考試暫行章程由前高　審判廳長考試及格者充任於法本無不合烏　謂之非法任用也即云非法任用而任之用之者爲高等審判廳長今乃不問主動之高審廳而於被動之專審員遽行剥奪違法二屬官有服從長官之義務大總統追認之審檢所公然敢於撤消其屬違抗命令巳不待言且案旣據稱呈請大總統飭交國務院會議則是否裁撤應俟院議核准後乃可施行今非惟不俟院議核准而反矯稱院令先行撤消尤顯見不法舉動違法三行政不能干涉司法爲民國約法訂定今以純粹行政之省長撤消純粹司法之審檢所其爲故意破壞約法違法四審檢所旣以非法撤消則自審檢所成立迄今已結民刑事件並論數千百起以非法二字解釋則已决確定之案件悉回復未判决前之程度紊程序而害良民違法五撤消審檢所電令縣知事推薦承審員在縣知事兼理司法暫行健例其堪充承審員者亦非止候補縣知事一項今省長獨於候補縣知事電縣消納解釋消納二字性質純係壟斷罔利行爲而堂堂省長不惜出此聲口則裁撤審醱所之專審員原爲位置私人地步違法六以上者齊省長均屬犯而有徵爲此繕具理由請求依法提出彈劾伏冀貴會公决司法幸甚浙江幸甚 
　　公民陸啓陶承淵等請願書查官吏違令懲罰令第一條凡官吏執行職務於大總統發布之敎令及其他命令所定事項而故意違反或私擅變更情節重者處六個月以下之徒刑輕者處二百元以下之罰金又同録第二項因而致有妨害内治外交及其他政務之事實者處一年半以下之徒刑又刑律第二百二十一條僞造公文書或圖樣者處二等至四等有期徒刑今齊省長耀珊於辦奉大總統指令追認之審檢所擅以省令裁撤及國務院號電告以明令追認有案暫緩裁撤而該省長猶抗不奉命復經國務院禡電令已報裁者不論未報裁者緩裁而該省長奉電後即於梗日密電各縣令以電到日爲裁撤審檢所日以後一切由本省長負責等語是其旣違大總統之指令又違國務院之電令爲觸犯官吏違令懲罰令第一條之罪刑已無疑義而省令裁撤審檢所部令緩裁審檢所事出兩歧致人民赴訴無門不獨阻礙訴訟程序抑且紊亂行政統系是其觸犯官吏違令懲罰令第一條第二項妨害内治罪刑又無疑義查該省長敬日電各縣知事内開各縣審檢所前經通電裁撤嗣因院議有主緩裁之議復經本省長迭電聲明業准院電准予裁撤本省長因尊重法令毅然廢除由省長一人負責各該知事無所顧慮等語旋經高等審判檢察兩廳沁日電部請示而司法部檢日電復謂並無一律淮裁之院令據電前因殊屬可詫仰速令各該縣凡在養電到日未據報裁各所均不得違令遽行更張是　國務院並無一律准裁之電令經司法部檢電證明而該省長敬日致各縣電文内　復經省長迭電聲明業准院電准裁撤云云顯係僞造其爲觸犯刑律第二百二十一條僞造公文書之罪刑更無疑　事關省長違法理合依照省議會法由議員一人介紹請願貴會依法彈劾爲此陳請查照施行（按此項請願書同時并遞國會） 
[蘇參員選舉訴訟之前途]  
　　蘇省參議員選舉新當選之辛漢潘承　兩人因楊石巳檢齊証據在法廳起訴連日奔逃運動希冀撤銷訴訟昨公民吳紹文特電北京大總統國務院内務司法兩部大理院總檢察廳參衆兩院云辛漢潘承鍔楊石行賄選舉參議員証據確鑿楊已自首於寗檢廳并由公民告發搜獲証據控告在案頃聞辛潘等已請發有力者出與楊賄和事將就緒法庭恐難執法乞迅令江寗地檢廳依法嚴辦以張國維江蘇公民吳紹文叩東又上江寗地檢廳報告書云公民告發辛漢等運動選舉已奉傳訊各在案頃聞辛潘等請出强有力者與楊賄和以威力脅迫鈞廳撤銷楊之自首及公民之告發等狀此說　未見諸事實要非無因昨蒙鈞廳派警搜查證據事實俱在當無可掩司法獨立鈞廳自有不受干涉之權若輩縱有魔力恐亦難與法力爭衡也除將以上情形再電告北京大總統及各部院廳外用敢請求鈞廳迅予依法嚴辦以張國維不勝迫切待命之至云云聞外傳辛潘等曾挽人向楊石關說願償還楊石一萬餘元之虧損以和解此案並願另以一萬五千元爲消滅此案者之酬報云 
地方通信 
[蘇州]  
　　縣署傳訊賭案保安隊在幽蘭巷提賭搶洋一案省委文永譽復查後警廳已將全案人證解送吳縣知事署歸入司法範圍審辦日昨吳縣署承審員已繕發傳票派警飭傳賭徒江道士寳和董稼伯黄俊人許老三蔣駝子吳某俞某徐某等十四名及已撤隊長楊德有楊士奎並張繼武張振勳家丁劉玉棠等一俟傳齊即行開庭審訊 
[士棧一律閉歇]  
　　警廳前日接准吳縣知事　開奉省長訓令印花土合同至本月底限满此後無論何種烟土不問有無印花概應禁絶早已分别令行布告該縣境内如有代售印花土之處屆期應令一律閉歇倘尚有存土一經發覺即須按律嚴辦特轉函達查照云云崔廳長當即分令各區署迅飭各巡官親赴境内各代售印花土店切實曉諭届期一律閉歇並令不得隱藏存土以免查出罰辦當經各區署巡官巡長遵飭挨店布告故今日（四月一日）起城内外各土棧已一律閉歇矣 
[揚州]  
　　省署又委查烟齊省長前委曹亞伯及彭年兩員來揚查勘烟苗又特委俞壽　來揚覆勘俞君業於今日（三十一）由寗蒞揚隨帶六言布告張貼通衢已拜會周知事晤商一切聞明日卽須下鄉查察矣 
　　組織西岸商會西岸運商生昌信等爲聨絡本岸感情起見特組織西岸運商商會事務所設於揚州日前已將議定章程及刋用圖記一併呈請兩淮運署備案劉佑常司長除准如所請外并訓令場運局西岸淮鹽公所四岸事務所場鹽會館一體知照　　學校比賽足球聖公會美漢中學與省立第五師範約於今日（三十一）在南門大汪邊操場比賽足球本定一時三十分開始因公證人葛洛克士（荷蘭人）在鎭尚未到揚待至三時五十分葛君始來於四時起五時三十分止師校勝四球美漢全輸聞師校球隊員明日將往清江與第六師範比賽云 
　　銅像軍帽被竊廣儲門外徐寳山上將祠堂近因春令特將大門開放任人遊覽不料徐之銅像上所戴銅帽爲人竊去日昨管祠人報告警區該區長徐榮章除派警密查外並陳明縣署轉飭各區一律協緝 
[安慶]  
　　壽縣人士歡迎管鯤南皖省議員管君鯤南改革界之鉅子癸丑秋袁政府解散省議會後管君以黨案走海上被逮入獄卒以國事犯未經讓渡得免死亡去歲共和復活管君出獄比在海上組織皖省議會通訊處皖當道數派代表與之接洽始約同人回省開會今春三月二十日以事旋里次日該縣人士假商會開全體歡迎會到會人以千計首推某君宣佈開會宗旨次由各界推舉代表依次致歡迎詞最後管君答詞並演說法治國之精神至　要處掌聲震瓦散會已十二時各公團代表及紳耆數十人復約至農會午餐聞關於地方各項公益多所討論云 
　　鹽觔加價案之前途何如皖省自去歲發生鹽觔加價事每斤加二十八文全年共計三百二十萬元論者謂省議會各議員或充顧問或當差遣又組織公益維持會凡議會中人大多數與官　接近將來開會時提議此案必然通過證人民困苦於不　故皆竊竊然引以爲憂近有宿松縣議會具請議書陳述利害未知各議員能激發天良力持正論爲皖省三千萬人請命否也 
[杭州]  
　　省議會開會盛况浙江省議會昨日上午九時舉行第二届第二次臨時會開會式齊省長率同財政廳長張道生警務處長夏定侯杭縣知事姚賞生等相繼蒞會議員出席者九十餘人由沈議長主席首由議長致詞次由省長致詞卽舉行開會禮正副議長議員各行政長官及秘書長向國旗行三鞠躬禮齊省長因事先去沈議長報告謂本届臨時會爲討論民國六年度浙省地方歲出入預算案現財政廳長出席可否先由張廳長將六年度預算概略先向大會約略報告俾知梗概衆贊成當由張廳長登台演說略謂浙省財政向稱富饒自去年改革後用費過鉅以致出入不敷行政困難但經一年整頓仍可恢復原狀現對於徵收機關一切陋規弊資正在澈查整頓至六年地方預算與五年無甚出入惟歲出敎育費一項稍有增加云云次由副議長棄炳漢議員張宗峰毛蒙正莊景仲等先後演說畢即振鈴散會時巳十一句鐘矣 
[漢口]  
　　德人商業現狀中德雖已絶交政府對於德人在内地商業迭頒保護明令惟德商以來日方長進出口貨物實乏接濟良策故咸趨消極昨聞又在俱樂部開會議定退守方法如航業保險業美衛業就内地原料製造之機器業與海運無關者一律維持以守其舊至各洋行收買大宗土貨如牛皮雜毛油蔴茶棉筆類皆係運輸出口現在海道阻滯未便久儲擬即就地轉售拍賣以保成本各洋行廠棧之照常營業者亦决定縮小範圍收朿場面所用華人上自買辦下至雜役多有裁減即留用者亦減給薪水三成聞德商各行棧工廠雇用華人總額依德領署調查登記共有八千餘人刻辭歇者約居總數三分之二德華銀行現雖照常營業對於柏林漢堡等處滙兌已不能辦現由漢至德之電信須十日方能得覆且不易轉到云 
[福建]  
　　軍隊擾亂莆境三月十四日有身穿黄色軍衣肩荷快鎗及隨從人等約四十餘人自仙遊轄境興泰里向　邑莒溪而來逢人便拿遇物即搶撞門入室鷄犬皆驚涂姓被刧者計十餘家所失衣飾古玩現銀等物約在二千金左右復勒取林姓夫價大洋八十元即日成交始就涂氏大宗祠住宿呌器擾亂徹夜不休後由涂姓族紳連夜由城内趕回次早請見排長楊振發據稱渠係奉督軍令來此辦匪詢以公文則稱事關秘密不能出示及問何故縱兵騷擾彼初不肯承認迨涂姓邀往被搶各家查勘見門戶毁裂器具狼藉傾箱倒篋满目妻凉是時楊就椅上小坐俯首沉吟半嚮乃令失主具結報告聽侯搜檢遂呼軍隊暫止然竟不奉令楊排長旋亦掦長而去現該縣劉知事得涂姓報告巳於十六日派許委員帶隊往莒溪確查矣 
雜評一 
[蘇省會之前途（一子）]  
　　潘辛之選舉訴訟案外間雖有以賄和解之傳說然以記者之意料之此事之傳布旣巳通國皆知楊石所控而證據確鑿者自必澈底懲究所控而爲虚僞則應治以誣告之罪司法官苟稍有尊重司法之心者必不敢含糊了之且即欲含糊了之而有所不能也 
　　記者之所惴惴焉引爲深憂者在江蘇省會之前途何如耳所謂續選之一人雖經各屬協商適當人才假定票舉三人然結果如何則尚未可懸揣慨自去歲開選而後金錢運動之聲浪日高卽江蘇省議會之信用日落行政方面對於自治立法機關幾將視若弁髦絶無絲毫尊重之意味故否認之省附税旣公布而又改變違法之限制繭行章程議决而未予取消人必白侮然後人侮長此以往省議會將僅存空名安有能力以謀地方福和故欲爲挽回信用計則必自今之選舉參員之第二匭能得適當人才始而各議員之有無侮心亦將以此卜之歟 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[交涉員署之特别會議]  
　　外交部駐滬特派交涉員朱兆莘氏因關於對德絶交後種種問題亟待施行故於前日赴寗謁見馮副總統請示機宜回滬後特於昨日（卽二號）下午二時就本署邀集各長官開特别會議是日到會者爲松滬盧護軍使海軍薩上將海關施監督滬海王道尹淞滬徐警廳長上海縣沈知事均與其列聞係關於種種實施問題非常秘密至下午四時始散 
[檢查德僑之實行]  
　　閘北寳山路鴻興坊三德里一弄第一家係德人奈而遜之住宅日前該德僑自赴南市製造局檢查所報名據稱向爲軍裝生意前日經檢查所辦事員郭次珊往其住址調查一過准予註册矣 
[各省埠德領事紛紛抵滬]  
　　自政府宣布對德絶交後駐紥各省埠之德國領事官飭令一律出境下旗歸國早經中央通電各省長官一體照辦在案茲悉各埠德領之出境大都取道上海然後附搭中立國之郵船轉回本國故日來德領之蒞滬者紛至沓來均由滬海道尹署職員邵樹華外交部特派員署職員楊筱堂會同軍警各署所派之職員軍警分在輪埠車站妥爲照料茲將近日來滬各埠領事調查列下（一）駐紥天津總領事文碩偕同濟南總領事貝斯反及館員數人於四月一日夜九點二十五分由江寧同乘滬寧特别快車到滬至公共租界靜安寺路滄洲别墅暫駐（二）駐紥厦門總領事某氏偕同副領事一員眷屬婦孺三口 
（三）駐紥汕頭領事官某氏携帶妻子各一以上兩埠德領均於四月二日上午九時自閩省同搭招商局泰順輪船到滬偕寓英租界克利西飯店（四）駐紥漢口總領事某氏携一妻一子及書記繙譯等三員於四月二日午後三時自漢口乘寗紹公司寗紹輪船到滬 
[土商提土果候收買耶]  
　　海關洋藥局前日星期因土商紛紛提土未停辦公已誌本報茲悉昨日土商提貨更夥報出有大土七十箱小土一百六十六箱之多故在局辦公人等異常忙碌 
　　又函云上海鴉片貿易末日之前兩日間各土商爭相在江海關洋藥局提取多數洋藥巳紀前報茲悉該三日内共提大小洋藥有二百八十箱之多辦理洋藥事務之華洋各員忙碌異常三十一號末日辦至深夜十一時尚未蕆事至四月一號本是星期停辦公事而亦辦至四時昨日（二號）續辦一日猶未辦清大約俟手續了完該局亦即裁撤惟尚未有切實之明文也至政府收買上海存土一事海關税務司亦曾參與其列所有收買手續刻亦尚未着手進行云 
　　另函云公共租界内各烟膏土店遵奉英美工部局諭已於陽曆四月一號一律關閉惟土商尚意存觀望希圖銷售存土各情迭誌前報茲又聞土業中人云上海所存印土將由政府派員來滬收買各同業連日提取存土靜候某要人之特派員與各方面磋商妥善辦法即可售賣等語姑誌所聞以觀其後 
[租界禁閉烟店後之外報]  
　　字林報云鴉片店之執照之於星期六日半夜期满無效自四月一日起租界中不復許鴉片出售矣一九一五年納捐西人會議决定鴉片店之執照分四期撤銷每半年抽籖一次第一次抽籖在一九一五年六月第二次在是年十二月第三次在一九一六年六月其餘四分之一鴉片店概於今年三月三十一日停業今之勒閉鴉片店乃實行一九一五年納捐西人會議之决議案也撫今思昔令人追憶鴉片館之時代自一八七○年以來鴉片館之捐欵爲工部局入項之大宗其數逾萬一九○七年此欵增至六萬一千兩之多此後兩年捐數減少每年約四萬兩左右是時鴉片館停止而鴉片店乃接踵而起一九○四年工部局將鴉片館與鴉片店分别清楚鴉片店可以售烟膏而不可以售燈吃一九○六年中政府適復有取締吸煙之議工部局乃决議協力進行凡鴉片館之请領新執照者概不照准一九○七年新執照始終未發次年採行較嚴厲方法勒閉鴉片館之半數餘者則於一九○九年内一律停閉然此舉並非禁止吸烟蓋民間吸食之烟膏銷場仍甚發達也鴉片店日見加多此項捐欵頗非繙微至一九一五年工部局乃定逐漸禁閉之辦法於是今日鴉片店乃絶跡於租界矣鴉片店停閉時並無事變發生捕房對於此事亦未頒發特别之訓令其關心此事者不過爲鴉片店之主人及一般乘此最後時機多購烟膏以備將來之黑籍中人而已據華字報云過去一星期中烟店土棧生意甚佳而以最後三日爲尤甚平時每日烟土銷數罕逾乃三十日竟銷出六十箱三十一日銷出一百箱云海關當道至三十一日午後四時尚未發出限時停提烟土之正式能告而土商之詢問四月二日可否提出烟土者亦未得切實之消息雖烟店土棧奉命自四月一日起停止營業但本埠有土棧寛限五日清理賬目之謡言是以土棧復抱寛展時日以銷存土之希望惟此種希望恐係幻想耳 
[縣屬各校第二日聨合運動紀]  
　　昨日爲上海縣屬高等小學校聨合運動會聨合運動之第二日各校之與會者除閔行强敏學校因天雨回鄉第十九節遊戲一目停止賽演其他各校均於清晨齊集該場各照預定節目依次賽演計是日比賽最優勝之各校學生由該會贈給奬牌者爲澄衷學校乙種農業學校縣立第一第二兩高等小學校等四校惟澄衷學校梅溪高等小學校等五校各生於賽畢即歸未經領奬外其餘各校均當場領去茲將昨日比賽優勝之名次及得狀各校學生號數奬牌等次分列如左 
（甲）四百四十碼復賽（第一次）第一名楊成章第二名陳海删（第二次）第一名李時俊第二名張孝庭一百碼决賽第一名顧振亞第二名李景渤第三名趙舉善（省立第二師範來賓運動）百碼低欄競走第一名沈廷棟第二名張孝賢一百二十碼低欄决賽第一名楊成章第二名金志英第三名龔性三四百四十碼第一名楊成章第二名陳海删第三名張孝庭百碼賽跑（第一次）第一名沈廷棟第二名王健吾（第二次）第一名顧楠第二名陳懋文撑竿高跳第一名張孝賢第二名錢堯年第三名梁協勝一英里賽跑第一名王健吾第二名許洪洞第三名楊鼎臣跳欄賽跑第一名沈廷棟第二名張孝賢第三名顧楠跳遠第一名沈廷棟第二名張孝賢第三名唐國鈞 
（乙）得奬等次農業學校二十七號頭等奬牌二方三十號二等奬牌二方二十九號頭等三等奬牌各一方二十八號二等奬牌一方三十號頭等奬牌一方二十四號頭等奬牌二方縣立第一高等小學校八十三號三等奬牌一方八十七號二等奬牌一方八十四號三等奬牌一方縣立第二高等小學校六十二號三等奬牌一方六十四號三等奬牌一方六十七號三等奬牌一方梅溪高等小學校二十號三等奬牌一方 
[請禁議員作官之呈文]  
　　本埠商人徐春榮等見國會議員往往運動做官曾擬上書政府請爲永禁茲於日昨用個人名義及連署之許錦芳等呈請大總統准予頒佈明令永禁國會議員謀充官吏茲將原呈錄下 
　　呈爲國會議員夤緣爲官削伐民意代表破壞國家基礎危及國本懇請頒佈明令永禁國會議員選任期内不得復任官吏並咨請憲法會議議立專條載入憲法以保國本事竊國會議員受人民委托之重負國家興亡之責應如何本其職責精誠爲國以報國民如何能使國基鞏固如何能使財政充兖如何能使外交翕服如何能使敎育普及如何能使工商發達如何能使武備充足如何能使利權不致外溢如何能使凡百政治納諸軌道種種建謀設計皆議員應負之責爲舉國人民昻首所希望者也詎意煌煌議員對於國家大計鮮有成績日以藉黨衆之奥援求富貴之目的於是内而部長外而省吏满坑满谷大有非議員不可之現象借民意機關爲取官獵貴之捷徑置國家根本大計於不顧紛紛擾擾所爭爲何殊不知議員於官以本身論爲不避嫌疑喪失廉恥以國會論暗受改組無形破壞以政府論吾國民號稱四萬萬人才濟濟而必欲求才於人民公選之代議士甯母暗奪民意之譏國威暗損根本漸亡以人民論所舉議員一入國會便登仕譜民意代表何所憑依與其民選議員可隨便任爲官吏何必有此選舉以省紛擾倘長此不禁則選舉前途永無良果政爭風潮必無甯日苟且營緣勢必愈演愈烈况議員旣有謀官之路自必心猿意馬岌岌謀官何暇爲國家樹億萬年立國大計種擾亂之根源貽無窮之禍胎其結果未有不亡邦而喪國焉商民等因政治擾亂所受痛處惟工商爲最慘苦深懼長此擾亂受累無底謹合詞恭懇大總統鑒核准予頒佈明令永禁國會兩院議員選任期内無論解職與否不得復任官吏並提案咨交憲法會議議立專條載入憲法以杜爭擾而絶鉅患實爲公便 
[浦東人會致省議會函]  
　　請力爭免徵省附税 
　　浦東同人會楊而墨倪菊裳金永祉等昨至南京省議會函云敬啓者省附加税上次經貴會議决巳咨請省署公布自本年起准予免除負擔減輕人民同感乃近見省令以部内於漕糧未准劃歸地方爲辭仍欲每兩帶徵洋二角五分地方費絀人民方面固當共諒然舍此豈遂無彌補諸公均係人民代表現於此際萬乞據理力爭堅持到底勿稍鬆懈藉保議會之尊嚴而維人民之信仰不勝盼禱之至 
[土貨出口之調查]  
　　航海船舶上星期内到滬甚多本埠各洋行採購我國土産裝運出口數亦不少茲特調查細數分誌於下東洋郵船會社宫崎丸開往倫敦裝老沙遜洋行大豆一千七百四十七包白兎皮一件麝香一箱和大洋行犴皮五件又山城丸船開往日本三井洋行裝生羊皮四十八件各洋行雜貨二百八十九件又新旗昌洋行經理之别市城（譯音）船開往倫敦裝怡和洋行大豆六百五十二包安利洋行大豆三百包隆茂洋行苧麻二百零七件又昌興輪船公司日本皇后船開往紐約裝法昌洋行灰絲五十包信孚洋行蠶繭四十五包白絲八十五包怡和洋行白絲四十五包黄絲二十四包泰和洋行白絲十五包達昌洋行白絲三十包以上各船均於上月三十一號出口放洋 
[閘北救火會之董事會]  
　　前日下午四時半閘北第三段救火會開第三次董事部常會各董事依規定時刻到會者有陳炳謙顧寅基王禮堂俞星耀等又王景齋徐士品各委代表蒞會開會後先由正副會長俞宗周王寳訓分贈各董事徽章當由陳炳謙報告韋淥泉勞警修二君已允許擔任本會董事韋君更有親筆書函當衆宣讀衆皆鼓掌歡迎遂議定今日未到諸董事之徽章應派員送片次由俞會長報告汽車巳經買就車價已由王副會長暫墊惟改裝救火器具漆配皮帶扶梯等件尚需鉅欵應如何籌措請議當由陳炳謙提議此項費用儘可請董事部開臨時會議商酌辦理衆均贊成末由顧宋臣代表副會長兼會計王寳訓謂因有事赴甬所有會内帳目待回滬後移交云云時已鐘鳴七下遂摇鈴散會 
[辣斐德路之越貨傷人案]  
　　前夜三點鐘時法新租界辣斐德路南首一百七十四號門牌姜祥興宰牛作内内住有家眷忽有盜匪七八人撬門入内行动爲姜姓老嫗得悉聲喊被盜撳住喉嚨餘盜各出手鎗嚇禁聲張翻箱倒篋刦去現洋衣飾而逸後由事主投報嵩山路捕房言被刦贓物值洋四百十三元老嫗被盜撳傷甚重經副捕頭臘脱禮君立飭探目沈德福包探陳順寳杭光福前往查勘後諭令趕緝該匪等到案訊辦 
[浦東雜貨店被刦]  
　　浦東南滙縣屬北蔡鎭附近朱家觀音堂朱福盛雜貨店内上年三月間曾被盜刦一次上月三十一號夜半時又來盜匪二十餘人撞破後門而進開放手鎗示威嚇禁聲張將店夥人等用繩捆縛翻箱倒篋任意搜刦銀洋貨物携贓呼嘯而去臨行時復連開手鎗數響事後經該店主朱耕新檢點損失約值二百餘金因憚於警役之勒索陋規並不報官飭緝查浦東奉南川寳等各縣境内鄉民遇有盜竊等案報官者警役輙勒索陋規故該商民等忍受損失不事追緝商民痛苦若斯不知爲民上者亦有所聞否 
[三盜各押五年]  
　　糾衆行刦浦東楊思橋孫楚橋家銀洋衣飾案内盜犯江阿束許華榮夏東生等三犯先後由縣警察所 
獲案解送地方審檢廳開庭研訊明確判令分别釘鐐收押候判在案前日下午經該廳推檢各官開庭略詰之下以江許夏三犯强盜罪當然成立判决各監禁五年以儆判畢飭令還押候上訴期满送監執行 
[宦裔被疑爲盜之上訴]  
　　旅滬湘人聶嚴生因被水警署長沈葆義部下宋徐兩艙長指爲嫌疑盜犯曾呈控地方檢察廳請爲究辦等情迭紀前報茲經地檢廳長林仲立批示略謂據沈葆義函開各節是該水警尚無誣良爲盜情事况查泗涇係松江所屬旣經該縣處分不在本廳管轄範圍所請難准云云聶閱批後以批詞中有據沈函開尚無誣良爲盜情事係信沈一面之詞憑以批駁心不甘服故於昨日邀倩某律師擬具禀詞並錄批詞定於即晩赴省上訴 
[省垣電告軍署失愼]  
　　督軍署前日（一號）午後失火延燒馮副座簽押房等處曾由南京電報局長通電各處已誌昨報昨日松滬護軍使署奉省垣通電内開本省鎭守使各師旅團營長官各要塞司令各交涉員各海關監督各道尹各水陸警察廳各縣頟事鑒本日下午六時軍署失愼旋即撲滅寗省地方安謐特電知領督軍事馮省長齊東印又聞松滬護軍使署昨接副總統府副官處東電以本日四時副座上房電燈甫明突然走雷致遭焚如波及其他辦公房屋副座全眷安然出險誠恐遠道訛傳特電奉聞云云 
[松滬軍隊之造册報部]  
　　陸軍部段總長以各省駐防之陸軍如有變更原駐地點者應將移調防地聲叙事由報部備考值此國防緊要之時所有派駐各要隘軍隊者令各該長官將各軍駐防地點及何師旅團營長官銜名列表報部以便查核已於前日通電陸軍各師長遵照辦理在案駐滬陸軍第十師師長盧永祥氏奉電後即將所轄區域之防軍查造表册送部核奪茲將松滬吳淞各處現駐陸軍一併錄下陸軍第十師步兵十九旅旅長王賓現駐上海製造局内督同三十八團團長馬鴻烈曁該團之第一營營長李廷美第二營營長田化南第三營營長王次青等同駐該局以資防守軍廠重地另有陸軍第四師砲兵第四團所部之砲兵第二營營長梁有諒督率所部之第四連駐於南碼頭滬軍營舊址第一六兩連駐在砲隊營舊址協同保衞製造局又陸軍十九旅所部步兵三十七團之第三營營長王國楨督率所部士兵駐於斜橋南之新營房内協同保護製造局（閘北）陸軍步兵三十七團團長陳紹春督同第一營營長何道仁駐在閘北以資巡防租界與華界交界之匪徒擾累治安（浦 
 
 
 

Page 11

 
 
東）步兵三十七團第二營營長任德明督兵駐在浦東其昌棧保護沿浦灌一帶華洋商廠（吳淞）步兵二十旅旅長榮道一督同四十團團長朱瑶琨曁該團之第一營營長聶慶恭第二營營長楊杏林第三營營長顧榮圻及該師之砲兵第十團團長王坦並砲兵第一營營長陳典瑞砲兵第二營營長葉寳珍砲珍第三營營長鄭若荃同駐吳淞　紥砲臺灣獅子林南石塘等處保護要口（龍華）步兵三十九團團長張慕韓督率所部第一營營長安蘭亭第二營營長姜得順第三營營長吳銳堂曁第十師之輜重營營長高青田同駐龍華保衞護軍使署及防守火藥局（松江）陸軍步兵第十五團團長劉氷勝督率所部三營分駐江浙交界之楓涇等處保護沿鐵路一帶橋梁所有第十師之騎兵第十團騎兵三營奉令征剿蒙匪是以不在吳淞 
[日警業已上差]  
　　公共捕房總巡麥高雲君派員前往日本東京挑選日本警察三十名來滬發往戈登路敎練所習練租界章程各情曾註報端茲悉該日警已經訓練完畢麥君諭於四月一號起以二十名派往美捕房十名派在北四川路捕房服務 
[候補省議員帶烟被獲]  
　　常孰候補省議員陸宗漢此次來申購得烟土烟膏等物訂成一包擬乘滬寗火車返里行經火車站附近該處崗警見其形色慌張上前將烟土等一併搜出將陸帶入警區由該區員向之研詰陸遂化名黄久餘該區員遂備文將人贓轉送地方檢察廳預審收押候究烟土等存案候燬 
[絲繭業商人表揚軍隊功績]  
　　江皖浙絲繭業總公所得皖省大通分所報告該處向有定武軍第六路第三十四營軍隊一營駐紥由營長張青楠督率平日保護朁桑甚力當地商民亦因該營長於軍政之外保衞地方功續照著擬聨合致送匾額等情故由絲繭業總公所總董沈聨芳特派代表於前日携帶酒物前往該處犒勞軍隊乃張營長以目今提倡蠶桑保衞閭閻爲軍人應盡天職堅未承受故由該公所會同當地紳商學各界致送絲質大旗　額等件聞送徐州定武軍張軍統辭爲功高翼贊彝章載穆師旅尊嚴昆蟲闓澤草木知名六路統領辭爲風行草偃恩威並濟撫馭兼施張營長匾題爲勤恤民隱昨日該代表回滬報告總所謂此項匾額已聨合當地紳士送訖並因轉瞬絲繭登場該軍保護得力業由張軍統核准仍爲留防云云本埠絲繭商人以繭汛將届該處軍隊仍得留防甚形满意 
[景警佐代理川沙知事]  
　　上海縣地方警察所警佐首領景崧因川沙縣趙知事丁憂請假回籍治喪奉齊省長派委代理該縣任務景警佐自奉齊省長電令後當與上海縣沈知事商榷一切定於昨晩附滬寗火車先往江寗謝委然後赴川沙接印視事所遺上海縣地方警佐首領一職巳由沈知事另委該警所司法員王敬常代辦 
[新任法總領事抵滬]  
　　字林報任駐滬法總領事韋爾登氏定於二日附法公司輪船阿瑪松號抵滬韋君於庚子一役因防禦使署有功曾得榮耀勳章一九○五年供職領署先爲重慶領事繼調駐成都後又轉調雲南歐戰旣作回國服役爲英軍遠征隊之通譯官又得十字勳章今乃率其夫人回華充駐滬總領事之職 
[龍華孤兒院將開兩大會]  
　　龍華孤兒院院董等議定於陽曆十四十五兩號在該院夏粹芳夫人倡建之粹德堂内舉行十週紀念大會二天並接開桃花大會十天業由該院職員通函各界慈善諸君及敎會領袖介紹紳商士女届期赴會並徵求各處珍貴繡件及學校各種出品或由院代銷或願樂輸均於四月十號以前送院以便分别陳設 
[基督敎會消息]  
　　上海青年協會書報處及美華書館等之中華基督徒對於個人宣敎一事異常熱心茲由徐味青鄔時俊張靈等聨合長老倫敦漫禮各公會信徒發起組織逐家佈道團計分五隊每隊五人已在英租界第一區麥家圈禮拜堂集議數次定於即日午後出發佈道 
　　監理會女敎士定於明日（四號）開年會至八號爲止會場在本埠三馬路中西女塾内每日上下午公祈並報告一歲中女界之敎務集議傳道於婦女一方面之要素以事業進行爲前提云 
[同仁醫院募欵改建病室]  
　　上海同仁醫院自開辦迄今巳五十年成績昭著人所共知聞其創辦之初僅有西女士捐洋數十元租賃蓬路百老滙路間之小屋一間施送藥石嗣後屢經中西慈善家及醫士輔助逐漸推廣今已有巨大洋房五所規模極爲宏敞蓋以慈善之事人人樂助故得成此大厦也查該院歷年施送醫藥不下數十萬金近地窮苦貧民受惠實深今以就診者日益見衆去年統計有病者九萬餘人雖有可容數百人之病房亦不敷用今由該院由人發起擬將該院舊病房三所出售改築四層洋房於楊樹浦空曠之地一切更形擴充之病房旣可安靜空氣又可清潔於病者得益尤多此慈善事業愈大　救濟愈衆今已由黎總統捐助千元以爲之倡諒各界善士素以拯人饑溺嘉惠同胞爲懷必能慷慨解囊以成此偉大善舉也 
[羣學會植樹紀]  
　　前日（四月一日）羣學會會員行植樹禮佳本畢集雜卉芬芳前後花壇百許俱於日間種徧其最貴重之品則有埀絲海棠一株嬌娜動人爲金仰孫所植培養巳十年矣玉蘭一樹高丈有半花極繁盛係姑蘇産松四株狀極奇古其他種類不及備載上燈後舉行叙餐會到者百十餘人誠一時之雅集也 
[露天學校開學式]  
　　本埠少年宣講團附設學一區露天學校在盧家灣南首張氏花園内於前日（四月一日）午後行開學式兒童及家族到者一百零四人來賓三十餘人該團團員吳卓崙盧恩紱莊敬程文瑞徐炳奎任雪君等均相繼演說嗣由贊成人張蟾芬亦到校演說及試問識字各種有興趣之問題鮑周之吹笛尚德學校學生唱歌該團又備小國旗數百面分贈茲將秩序錄後（一）摇鈴開會（二）報告宗旨（三）吹笛（四）唱歌（五）演說（六）唱歌（七）報名（八）茶點自午後二時至五　時散校定於八日正式上課由該團分贈書籍云 
[塾師研究會選舉北市職員]  
　　塾師研究會於前日假閘北寶由路頣福里蔡氏學塾開會並選舉北市職員會員來賓共到百餘人午後一時摇鈴開會首由會長葛尚杞報告開會宗旨大致以南北市交通不便特開斯會選舉職員以相聨絡等語次各來賓各會員相繼演說畢公同選舉職員計舉定蔡以成爲副議長江曙雲爲評議長郁芷臯爲調查長郁東美徐肇新楊麟書章沐清鮑咸康余善引孟梅岳錢仲山等爲幹事散會時已鐘鳴四下矣 
[烟酒聨合會所接儀徵分會函]  
　　中國烟酒聨合會自見菸酒事務署致各省公賣局訓令徵求統一菸酒税辦法之意見後卽於上月二十三日遍發各省商會分會通告徵集對於併税於費之意見該會日來已接各省埠復到函件甚多昨日尤甚各處來函對於歸併公賣措詞均甚憤急茲將儀徵分會函錄左謹復者接奉布告藉悉種種菸酒事務署致各省公賣局訓令徵求統一菸酒税辦法之意見一則敝會同人深知其爲把持權利不勝詫異嗣又發生公賣代收雜税之幻說深知其强霸行爲竊以菸酒兩商苦於捐税之繁雜已非淺苦於公賣之苛擾害尤深告發公賣贓汚者華洋各報無日不登實無可諱因而要求政府取銷公賣統一雜税另定税名以蘇商困旣經議會通過財政會議爲再决機關政府爲執行機關以區區税務一部分人公然抗議施行是直抺煞議决權藐視取决權推翻政府代其執行矣主宰公賣者如此威權小民無所逃命挺鹿走險實逼處此敝會開會討論全體憤激一致反對務希貴會毅力堅持積極進行逹最初之目的以慰衆望是爲至禱 
[印花税法摘要張貼]  
　　江蘇印花税分處長昨將規定税法摘要飭各勸導員分别張貼勸各商家照章購貼茲將税法摘要照錄於下一租賃房屋契約十元以下貼印花一分十元以上貼印花二分如另立租摺每個每年貼印花二分二各種收銀收錢字據十元以下貼印花一分十元以上貼印花二分三現錢買物所開發票十元以下貼印花一分十元以上貼印花二分四商店各種貨物憑票十元以下貼印花一分十元以上貼印花二分五支取銀錢貨物憑摺每個每年貼印花二分六各種貿易所用賬簿每個每年貼印花二分自此次勸告後務須實行貼用（一）不貼印花（二）貼用時未蓋章畫押者（三）貼不足數（四）業經貼用揭下重貼者均須依法科罰 
[華捕拔升包探]  
　　公共公廨第八百六十號站堂華捕張阿榮因辦公勤能昨奉麥總巡諭拔升試用包探派往虹口捕房當差 
[火警併誌]  
　　前日上午十時許大東門内火神廟西首某彈花衣店主婦因將香烟頭誤落花衣中當時並不知覺不一刻濃烟四佈頓兆焚如由附近求火會聞警到場救熄未致成災事後由該管警區將該氏拘局判罰洋二元斥釋又昨日上午十一時西門内紅欄杆橋地方十七號門牌某姓家披屋中不戒於火當經該處第三區救火會聞警驅車趕往救熄尚未冒穿屋頂事後由警將火首拘入警區押候訊罰 
[木匠店小火即熄]  
　　寶興路廣吉里郝金奎木匠店前日黎明時不戒於火由衆鄰居帮同救熄閘北各段救火會聞警赴救中途悉巳撲滅遂均折回 
[海關循例給假]  
　　江海關税務司昨出事告云本月六日爲西國節期本關例於是日給假封關停辦公事仰華洋各商人等一體知悉特此佈告 
[陸家嘴興築馬路]  
　　浦東陸家嘴一帶廠棧林立人烟稠密市面逐漸繁盛茲由洋涇市經葷擇定該處香烟廠左近往來要道修築馬路一條上鋪石子以免雨後泥濘並在三德堂産地内開築瓦筒陰溝數十丈以通出次業已派員勘定於昨日起開始工作矣 
[汽車撞倒小孩]  
　　昨日午後三時十分英租界開十二路電車在大馬路泥城橋停車有粤籍之兩婦一孩下車適某西人乘汽車自東疾至不及避讓孩被撞倒西人旋即停車慰問幸所傷尚輕可無大碍 
[戲玩汽車肇禍之判罰]  
　　法捕房前解章阿根至法公堂聲稱章開汽車不愼致將胡阿福撞倒跌傷左臂請究判押候胡傷愈再核昨日胡傷痕痊愈由捕解廨請訊胡阿福禀稱向爲煤炭生理是日商人立在店門外汽車亦停在門前章不諳司機以致車上堦沿將商人撞倒左臂跌傷已有十餘天未能營業請追損失章阿根共汽車實係奚嘉大司機因伊有事囑我看守民人在上戲玩不料機器活動冲上堦沿將胡撞倒自知不合求宥奚供民人因有要事囑章暫行看守不料竟肇此禍求察中西官以奚不應囑章看守判罰洋五十元章罰洋三十元交人銀並保再着章貼償原告損失驚費三十元 
[鐵行收存舊砲彈之危險]  
　　滬南南碼頭一帶鐵行冶坊每於收買舊鐵時夾雜廢舊炮彈一併收進意圖鎔化茲悉該處房主久記木行查知房客長利鐵行棧房内亦存所收之廢炮彈數十枚因鑒於閘北天寳里某鐵店鎔毁廢菑水雷内有餘存藥性炸裂致成巨禍之事恐此種廢彈存留亦生後患是以催令該行他遷詎該鐵行不允故於昨日函報一分駐所請爲派警查明勒令遷出以杜禍患 
[婦人自縊斃命]  
　　嘉興人韓長寳向爲木匠與妻常氏同居閘北頭圖地方該氏今年三十八歲前日因家務細故與夫口角當經隣人勸散詎該氏即入内室懸樑自縊而死迨家人覺察往救已經不及昨日韓正擬備棺收殮事爲該圖地保得悉以案關人命阻止棺殮一面投報地方廳請驗午後林廳長委派李檢察官毛檢驗員等蒞場騐得韓常氏委係自縊身死餘無别故判由尸夫韓長寶自行棺殮 
[竊犯病斃]  
　　竊犯鈕善郎前因案發由警拘送地方審檢廳訊明判决監禁在案邇來該犯在監患病奉諭發送新普育堂醫治無效延至昨晨斃命由堂以電話報告到廳即委李檢察官沈檢驗員等前往驗明該犯委係病斃因無家屬判由堂棺殮 
[巡官破獲賊窠]  
　　浦東沿浦各輪船碼頭邇來上下貨物之際時有失竊情事雖經各廠棧報請警區查緝迄未破獲一二前夜三區警署巡官倪文彪帶同長警出外巡邏在其昌棧通州人季三家抄出贓物白洋臘三百餘斤羊油三箱洋釘百餘斤洋紗十五束鐵皮十三件鐵條三十七件錫一擔餘洋綜繩大小四捆銅釘二盒螺絲釘八盒小洋釘二十八盒當將人證併解至署昨轉解警廳司法科訊辦 
[失竊金戒衣服之枝節]  
　　南市寳和煤炭店夥汪梅生周森元二人臥室内日前失竊金戒一只綢單衣服數件疑爲成衣匠張福生在樓上製衣時所竊旋調查張於上月抄在洽睦里某姓處賭博將金戒輸去遂向張詢問張稱將金戒輸與湖北人酒店主陳桂林抵洋兩元七角當即報告一分駐所傳陳詰問聲稱於是日晩問因捉賭將金戒充公李警佐查得陳桂林祇罰洋兩元並無金戒充公之事飭陳詳查下落旣而忽稱在妻之身上當卽繳案察看以牌號分兩不符顯非失贓並斥陳有心毁及警界名譽旋即諭令汪周兩失主不應誣竊加以申斥後將人證一併移送警廳司法科訊究 
[判押過犯兩則]  
　　陳宗寳前日在新閘派克路新康里徘徊圖竊被包探高萬生查獲帶入捕房昨解公共公廨請究經中西官訊知陳係十二次過犯判押西牢三年期满仍逐出租界 
　　浦東人許錫泉前日在吳淞路一千七百五十一號門牌某茶館門首徘徊被捕查見以其形跡可疑拘入捕房昨解公共公廨請究經中西官訊知許係過犯判押西牢二年期满逐出租界 
[攫行李判押半年]  
　　貝榮生控陳阿惠在厦門路攫取行李逃逸等情昨由捕房將被告與原贓一併拘解公共公廨請究經中西官訊實判陳押西牢半年期满逐出租界 
[無賴攫取金挖耳]  
　　無賴張谷祥前日在新閘派克路福海里弄内攫取金王氏金挖耳由捕追獲昨解公共公廨請究經中西官訊實判押西牢四月 
[過犯供訴攫洋原因]  
　　北四川路慶泰祥烟紙店婦姜張氏與夥馬廷奎指控紹興人陳連生於前日午刻來店購買香烟乘間闖入店堂攫取賬檯上所置現洋銅元十餘元逃逸等情昨由捕房將陳拘解公共公廨請究先由原告偕證上堂禀明當時被攫情形訊之被告供認係十一次過犯於上月二十四日經公堂函送上海縣知事署遞回原籍當有押解之某號華捕向我索賄洋十元中途釋放曾付給伊五元尚有五元約於前日在城内交給因無洋應付是以闖入原告店内攫取等語中西官核供判陳押西牢四月期满逐出租界 
[行兇案兩起]  
　　婦人王華氏指控皖人胡德米在河南路無故行兇將其毆傷又潘如州控被浦東人朱玉山在山海關路兇毆等情昨由捕房將胡朱兩被告併解至公共公廨請究中西官訊判被告均押候原告傷愈再訊 
[尋獲被拐妹子]  
　　揚州人朱家壽之妹巧子現年十九歲今年舊曆二月初三日被同鄉人向業剃頭之趙天成誘拐來申匿居浦東爛泥渡新街地方前日經朱偵悉鳴同崗警將趙天成朱巧子拘解三區經解警正詰明前情以案關誘拐於昨判解地檢廳訊辦 
[吞沒工資各押兩月]  
　　興業公司前投法公堂控稱於上年間有工匠王寳生及王所擔保之李永生等來公司應募願往法國工廠工作當被領去工資洋二百零八元届期各工匠登輪往法王等避匿不往求追所領工資等情後王李祗存洋六十元在捕房餘洋求請寛限措繳判還押再限七天繳清在案昨又届限王李同供實情貧苦難以措置祗能後來興隆繳還聶讞員以王等屢限不繳遂判各押二月如能繳洋准予開釋 
[賭徒分别罰辦]  
　　沈源祥因糾衆在北蘇州路八百五十七號門牌聚賭抽頭被滙司捕房捕頭偵悉前晩率同中西包探協往拿獲賭徒邵月生羅寳秋孫洪泰田德章吳璜芝鄭文道王梅生姜傅庭等二十九人連同烟賭具一併帶入捕房准各存洋保出昨由公共公廨王襄讞會同英卓副領事傳案訊明判爲首之沈源祥押西牢二月餘人各罰洋五元充公烟賭具鎖毁 
[照相術之别開生面]  
　　活動照相爲泰西最近新發明之品本埠照相館林立尚無此項新機英租界泥城橋雲南路口中華照相館現因遷移伊始擬别開生面知留美學生雷石泉置有活動攝影新機特聘到館以應主顧聞此項新機一經攝影映晒紙上不須另附機械而人之面目口鼻手足即能運動自如誠照相界奇術也現已開始奏技矣來件 
[穆藕初在體育塲之演說]  
　　今日爲上海公共體育場開幕之日在座諸君以上海敎育界爲多數鄙人於敎育事業素乏經驗惟對於體育則素所注意故撥冗來此躬與其盛本場主任吳畹九先生囑予發表意見辭不獲命故僅就拙見所及略陳如下若云演說則吾豈敢 
　　近年來敎育界中人以爲德智體三育宜分途並進三者缺一時乃無功我國素以文弱見誚外人故近時敎育界於體育尤三致意焉雖然體育豈僅發皇體力已哉夫體育有兩種作用（甲）强健身體（乙）鍜煉精神甲說爲具體的人人知其當然而人人見其效驗無容更贅一辭乙說爲抽象的陶鎔性質於不知不覺之游戲場中故收效似不易見而人遂淡漠視之雖然之兩種作用宜分途並進果爾則體育之功用全吾人所受體育之效益亦甚大請將各種體育如何鍜煉精神之處與敎育界諸君子一研究之可乎 
　　一進取心可藉以養成也卽以賽跑論與賽者勇往直前不稍退却於此得漸漸養成進取之心於他日任事時問遇若何難墳則昔日競走場中所得勇猛進取之潛在精神一時湧現勝過艱難旁人覺其甚難者當局竟不知其爲難焉 
　　二團結力可藉以堅結責任心可藉以振起也球隊以十一人組織之而此十一人中進則俱進退則俱退與軍隊同一性質而十一分中之一無論何一分子怠不盡責則全隊必蒙其影響於此一若隱示吾人團結力之必要而各分子責任之不可疏忽也三修養工夫賴以策勵也即以游泳言游泳一道我人素不請求然游泳不但在游戲場中能博人興采即臨危急時間得保人生命使游泳者而氣分不足水即由鼻灌入而危險隨之於此而悟我人在社會上辦事須求内力充實方能抵禦外力求内力之充實則不得不從修養上下工夫矣 
　　四服從規則之美德賴以培育也凡學校中之運動隊員受運動敎習之訓練起居飲食監視謹嚴而赳赳之青年不能不低首下心服從敎師之命令無敢稍越範圍服從規則之敎訓已深入少年之腦筋矣 
　　雖然體育豈易事哉而體育中無論何項求其入彀非下數年苦工不爲功有志青年於下此苦工時其一種毅力有足令人欽佩者故體育並非游戲性質蓋球之大小重量場之廣闊地之深淺以及他項之運動器械全球一致初無異同是則體育一道實漸漸範圍吾人入於軌道而巳故體育養成吾人進取心團結力責任心以迄修養工夫服從規則處事毅力等種種良好性質苟青年學生受三五年之校内校外敎育體力雖改良而性質則未改良其誰之過歟 
　　夫入於軌道云云有廣狹二義日出而作日入而息無廢時無廢財日夜孳孳以盡個人之天職則個人之入於軌道一人如是一國皆然則國之入於軌道也諸君其試細思之現今敎育界之入於軌道者有若干分而我實業界之入於軌道者有若干分以及他界之入於軌道者有若干分苟吾中國各界中人盡入於軌道也則我輩惟有蕭規曹隨循軌道而行之毋使踰越苟其未也則敎導後起使入軌道者其誰之責歟是則不可不研究者也故湘玥深願本場辦事人運動員及扶持本場之諸君子互相砥礪而入於軌道則本場前途豈有涯哉 
雜評二 
[土商提貨之疑問（庸）]  
　　連日本埠土商紛紛向海關洋藥局提取存土三日之間已提去大小洋藥二百八十箱之多致洋藥局星期日亦破例辦事說者謂土商之提取存土將預備政府收買蓋租界土棧旣已閉歇此後如不准出售則所提存土豈非一無歸宿顧提取乃如是其踴躍者必爲供政府之收買也然而是說也吾竊疑之 
　　收買存土一事自　輿論反對當局者似亦稍己覺悟而有挽回之計議則收買實行與否尚非絶對確定且即使收買祗在洋商方而華商之存土事旣不涉於外交政府益無可以藉口買收之餘地此觀於内地土商之存貨責令一律銷燬而可信者也是故華商而希望政府買收其存土是眞妄想而爲不可能之事實土商雖愚亦未必若是然則中國土商之紛紛提取存土果何爲哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[狗頭軍師與雞毛將官議事錄] [  小狐山人]  
　　蠻獨戰於蝸角之西三年而未息束蝸蟁國將助觸以攻蠻國人不欲戰蟁主乃召集狗頭軍師雞毛將官與飯桶參謀慕羶議郎議之軍師進曰吾聞一命不惜殤萬夫莫敢當一身捨得剮皇帝拖下馬以吾堂堂大國赫赫威風兵衆如蟻將猛如熊河山如錦繡米粟如崇塘豈不能摇旗呐喊一戰以决雌雄是故兵莫貴乎神速禍莫大於遲疑今有可乘可隙遇難得之機處騎虎難下之勢作困獸猶鬭之思舍此不戰更待何時以僕所見惟宣戰宜慕羶議郎鼓掌而和之曰此勝算也邇者潮流激盪漩渦轉入有進無退勢難中立非終出於一戰奚僥倖於萬一内有自强之希望外有保障之能力五千年歷史自此增光頭等國一躍在於此日戮力同心時哉弗失雞毛將官曰不可汝主戰汝亦知吾國軍人資格乎其爲狀也頭白羽肩金章腰短劍手長鎗遠而望之非不雄赳赳意揚揚英姿爽颯體魄軒昻似乎天下莫强焉然而軍人之心理唯愛金錢無事則開場局賭有勢則做壽開筵軍人之志氣唯貪官爵得勛章則榮幸無如得將校則犯喜欲躍軍人之本領唯保性命將出發則乘間潛逃方臨陣則望風先遁雖有額兵百十萬而實無一可用之兵况夫餉糈之不足器械之不行欲其徒手以搏敵枵腹以從營抵飛艇於九天之上捉潛艇於九淵之深是何異乎自縶其手足徒斷送於刀爼而供人之犧牲以此言戰能乎不能軍師曰不然醉人不畏墮車聾子不怕聞雷勇士不忘喪其元爲其膽壯而氣銳也國之於兵千日而養之一朝而用之汝將士等受恩深重正捨身報國之時也彼旣能沈舟破釜我何難下水拖泥鼓蛙怒可以作氣奮螳臂厅以當車汝胡不拍拍胸膊捋捋鬍鬚試試拳力撐撐腰肢出一出風頭顧一顧面皮而乃惜死重命成奄若病生平自命英雄男兒全無血性但偷旦夕之安苟求全活於世長他人之威風滅自己之志氣得毋貽笑四鄰而羞天下士耶雞毛將官勃然變色曰呸以若所言是推人入陷阱中而自立於高山上也曩者汝爲木偶曾放三把飛刀（其氏與熊氏在京時有嘲之者其聨曰能者工於避趨風火輪中架起四蹄圓鐵木偶甘爲傀儡藥葫蘆内放出三把飛刀）今也牽絲内幕又扶舵於船梢紙上談兵議論空豪壁上觀戰興采何高但見利而不見害旣側擊而復旁敲不顧國家之運命不惜親愛之同胞惟置身於事外坐觀成敗而發牢騷事勢已岌岌矣而猶復言之囂囂飯桶參謀乃作而言曰嘻子誤矣軍師之所謂戰非以武力戰乃筆戰與舌戰也軍師之筆能掃千人軍師之舌其長無倫若要有日禍至兵臨軍師固能不折一矢不費一兵開其大口一併而吞又何勞夫將軍軍將休矣徒抱杞人之憂嚇得屁滾而尿流亦徒顯其蹙眉頭耳軍師曰善參謀之言恰中卿眼唯汝眼孔抑何其淺自今以後汝當自保飯碗母嘵嘵而反對宣戰（四） 
詩話 
　　欈李張君錄示其友人蟬雪君去年所作時事感賦八首爽利如哀家梨洵傑作也亟錄之以供衆賞其詞云一語尊王祀太牢究何增損孔絲毫好人不忌春秋斧祗想逢時作漢高彼長何心媚素王豈貪廡下冷猪香但憑武聖人胡鬧大會商最續保皇共和眞諦細揅鑽本地人爲本地官試問當家招異姓怎能兄弟免爭端但求舊習改官場公僕無能擅主張箇箇自由權尖握即迎客帝亦何妨專制推翻奬首功黄金千萬禮非隆却驚幾處裝生像寃費民間有限銅扶牆學步賴携持一嚇伶仃恐不支百樣笑啼難入罪要將議院當嬰兒毁家紓難幾經春事定歸來剩一身多少偉人窮徹骨獨敎梁燕做財神項伯通侯受漢封平心虜邸合酬　老奸到死爲民累巨萬官錢賻禮供雖屬游戲之筆而沈育激昻實包一腔眼涙是可作詩史觀也[  栩園]  
聨話 
　　吾鄉春申君廟社每逢春仲望日左右必演劇四天家君撰聨前巳錄其三則蒙載自由談欄今年陰曆二月逢閏賽社會當兩舉余侍家君客處鴨江未知鄉社如何熱鬧所有戲聨不復續著但記得清宣統己酉年閏二月演戲之日恰值清明（與今年同）家君著聨云看里社又操豚酒祈年乃賡載歌恰好剛逢挑菜節『想蒼天也替鶯花惜老故添一閏不然已過采蘭辰』用之今日亦確切也 
　　禁烟期迫一般溺志阿芙蓉者不啻死期巳至前人早爲之慮預爲著聨挽之句云得趣於逍遥嫖賭之間幽明燈趁生前點『這病在臌膈風癆以外哭喪棒藉死人拿』聨中語氣雖未能一貫而用律有力當是老手 
　　二月十一日老申報雜錄欄中載壬申年徵聨之句云『因火成烟若不撇開終是苦』披露應徵諸作均有巧思而某君爲述一聨未見登載茲錄其句云『欲心是慾各能捺住即成名』亦與上聨工力悉敵也[  化誠] （二） 
　　道光三年江陰倡辦貧民義學凡無父者皆得入塾陳延恩爲題一聨曰空腹忍須臾過午漫呼兒餓悉懷勤勸解入門先問娘安又一長句曰汝母吃盡萬苦千辛頻年忍凍耐饑活兒命强留世上』諸孤快須用心努力他日建功旌節報娘恩全在書中哀此焭獨文情兼生眞足使在學諸孤爲之一讀三滋矣[  琴薰] （二） 
事物閒評 
　　南洋兄弟烟草公司所製香烟其物質之美固不亞於舶來品惟呼吸不甚爽快且稍一潮濕黏縫即脱裂故未得盡人之歡迎若再稍事改良則何難與他國紙烟抗衡哉 
　　自由談投稿者卽費光陰與精神又費郵票與紙律一經投郵極盼其登載而編緝部以爲不合徵文條例棄諸字簏而不顧有負投稿者之苦心多矣愚意以爲無論合徵文條例與否概行登載其不合者當以六等酬贈或則登諸第五張之後庶不負投稿者之熱忱也質之栩園以爲何如[  覆憐]  
　　栩按編緝者未嘗不具此宏願其奈篇幅有限何若增篇幅則　　必增報價其奈銷路何是蓋能言而不能行者因抱此種觀念者必多故揭載之以明不得巳之苦衷 
家庭常識 
　　几案上所嵌之雲石（即大理石）一染汚點頗難滌去可以等量之肥皂石灰苛性鉀三物調和成漿用刷子蘸之塗抺其上閱數日洗去漿糊再以軟之布擦之則光澤如故[  非我]  
　　甘油有殺蟲力而無臭氣臭蟲匿居牀榻之縫中用此油灌殺可謂盡善 
　　棗子去皮核加以適量之桐油極力舂和可爲油灰之代有品以補木桶之漏洞而配玻璃於窗上 
　　雞蛋放入濃鹽水中沉後取出揩乾而藏之則雖藏至三四月之久仍與初生者無異 
　　花之折枝插入馬鈴薯中而養於瓶内則可經久二三倍 
　　洋墨水潑寫字檯上如急以橙汁或柠檬汁或醋水或草酸水滌之則可免汚迹之生成 
　　衣服偶被油汚可以松節油滌之再滌以肥皂滌畢浸入滾水中逾十分至二十分鐘然後取出而以冷水漂之用此法無論何種油迹均不稍留痕跡[  孤舟]  
短篇小說 
[榆莊影事（愛迭勒著）] [  常覺小蝶合譯天虚我生潤文]  
　　第四章三月二十二日刋起 
　　梅爾歸好萊司父女猶竚待未寢聞梅爾語咸錯愕相顧愛葯尤樂不可支蓋其平生希望不過茆含兩間田塍數畝得度其夫婦倡隨之樂此外則祝其老父康健至於富則非特愛菂夢想所不到卽梅爾心中亦未嘗有此故於此時諸人均喜心翻倒轉恐谷菲之言爲不實唯梅爾將有遠别則又不無悵悵耳次日亭午谷菲果至謂今日將有郵船赴英當即行愛菂聞其行期過促因曰先生乃何急急庸不能稍緩耶谷菲曰茲事至急勢不能緩唯孟忒琿明日亦有郵船出港吾人或改乘此舟則今日庶有一夕之勾留愛菂始喜唯吾書非言情者故於二人是晩惜别之言略而不書梅爾則以其祖遺之手鎗留贈愛菂以爲紀念然後隨谷菲趁車赴孟忒理好萊司父女送之月台其時尤有一佝僂老人亦自人叢中登車時時以目注谷菲及梅爾二人且以新聞紙自蔽其面若恐爲人所窺旣至孟忒理遂不見谷菲方與梅爾深談亦不措意其時去郵船開駛尚有十五分鐘谷菲旣購船票復與梅爾至通衢散步一週然後登舟大凡旅客此時已皆歸其艙室或則假寐休息或則坐而觀書用以消遣時刻唯梅爾則爲初次旅行目覩種種風景及岸上行人擾攘之狀倚闌閒眺趣味亦殊濃厚旣而舵樓鐘鳴輪葉漸動水面起爲浪花舟乃漸漸離岸迨至出港則汽管大開速度漸加俯視岸邊廬舍林墅亦漸離漸遠至於無見梅爾倚闌遐想默念此渺渺雲樹之外正亦有人倚樓凝眺與我同此馳想敢舟行二日風浪平靜迨至利佛浦始起微風旣而　大竟成颶飇巨浪拍舟舟顚乃如天秤乘客均眩嘔吐狼籍相與偃臥不起梅爾初次航海經此風浪乃轉樂獨坐吸烟室中眺望海景谷菲則仰臥觀書間或與梅爾閒話顧室中殊沉悶且晩餐方過梅爾乃思至甲板閒行一舒胸臆遂亦不告谷菲逕自出室時風巳漸息微雨撲面如霑霧氣海面景物一一淪沒無見唯遠處有火光一星時復明滅則皇后港也梅爾緣闌而行直至船尾顧皆杳然無人唯聞汽機吸水時時作聲如人張其呼吸閒步頃時亦覺索然寡歡方折步欲返忽見有寒光一道瞥然而過少年好奇念此爲何物遂亦循此發光之處而行其地已在船尾沉黑如漆行步尤險忽覺有人突自背後提其兩足而以頭攻其背梅爾出自不意無復抗拒之力直翻出鐵闌之外一墮千丈但聞汨然一聲竟入海底（第四章完） 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之游戲文章（五]  
　　孔方兄傳（醉禪外史） 
　　（見本報壬申年十一月二十日） 
　　孔方兄者鄧氏山人也以字行自號爲銅臭翁其先世隱岩穴間人不之知自齊太公立九府圜法時訪其居見其才可爲世用載歸陶鑄之使周行列國名卿大夫皆喜與交以故所至如歸無不愜人意惟廉介自持考弗屑與伍也厥後其族日繁散處四海雖種類有大小氣味有厚薄而從之游者日益衆和嶠極癖好之與之訂刎頸劉竈素稱廉潔其爲太守時曾拔其尤焉崔烈賴其力以拜爵何曾藉其資以加餐由是孔方兄之名大噪上自王公下及商賈一日不見有如隔三秋之想然性極猬瑣藏垢納汚之處油然處之廉泉讓水之間去之弗顧也寒士欲一望顔色終不可得穿窬輩苟拉之便去其戾世矯俗有如此同時有楊公雖非中華産而流入中華巳久品格差同聲價較重其酬圓轉與孔方兄無異而腹如茅塞竟不通一竅然登顯者門如奮相　入富人室惟恐或去若昏暮求與之偕則人無知者故得什伯孔方兄不如得一楊公然二　亦並行而不悖余幼　孔方兄不相識及長稍稍知其能欲與締文字交執不可遂鄙棄之已而號寒啼饑之聲不絶於耳皆以余不交孔方兄爲憾由是卑屈以邀之委曲以就之雖或爲我一來而移時輙去似與之無緣者因爲之傳而附數語於後 
　　吾邑之得交孔方兄者皆起華屋置良田心竊羡之爰造其門叩以交道則曰汝能爲孔方兄作傳汝猶不知孔方兄之性情乎孔方兄之所最惡者仁義廉恥也最喜者奸刁基猾見慷慨之徒則嫉之如仇遇鄙吝之輩則麾之下去交刻薄不交忠厚交謟媚不交剛直吾等多方鑽刺百計哄騙遇懦弱者狐假虎威逢顯赫者奴顔婢膝由是大得孔方兄之歡心自源源而來矣汝等握三寸管吚唔嘔啞搜索枯腸自謂視青紫如拾芥終老死於蓬蒿間誰復顧而問者乃尚不早悟日冀孔方兄自來豈不謬哉豈不謬哉不若聽余一夕談亟圖變計所謂亡羊補牢未爲晩也汝能之乎余聞其言默然而退 
尊聞閣筆記 
[偷鷄賊（見本報壬申年十月二十日）]  
　　某甲在王家園地方人家門首盜雄鷄兩翼爲陳某所見陳固莽漢也見甲偷鷄怒熖騰熾謂何物餓丐輒敢在虎口抺涎甲欲遁而陳飛步及之執其辮魯拳奮發如椎鼓甲不任狼籍哀懇曰窮餓且死不得已爲此無行今旣事敗願乞垂憐陳張目叱曰老子無婦人之仁不慣聽此哀懇語方欲再奮拳擊之有陳成義者長厚君子也聞喧囂場出戶略視見陳執一人怒如猛虎其人黄瘠不堪亟前勸之某曰此餓不死之丐不知來此盜去多少鷄不椎楚之無以警其後成義極力勸之陳始釋手而甲已委頓殊甚成義憐之曰爾縱艱於謀食胡不行丐而乃爲竊盜此椎楚所由來也苟不從此改轍當委死溝壑耳乃以青蚨二百贈之而甲已受傷頗重艱於步履欲偃臥渚地暫爲將息或曰此不足恤之儔也宜喚更練速驅之去毋爲地方累成義恐喚更練又將甲狼籍乃着其至伊門首暫坐自歸家取跌打丸一枚以熱酒調飲之又以故衣一　授之使去甲含涙叩謝而行吁事至盜竊其發覺也固各有應得然斃之於魯拳下則殊非法也成義之周恤竊匪雖不可以爲訓然亦可見其用心之仁厚矣 
[象牙洋琴（見本報癸酉年十月初九日）]  
　　關睢之詩所以風天下而正夫婦也皇上聖代相承冲齡踐祚建其有極膺此大寶合剛健中正以居尊以穆皇乾惕而御世正諸侯之用命賴天子之當陽得萬國以攸同羡八荒之賓服即日大婚成禮他年内治堪資母天下者璽置笥中掌六官者輔弼君德幀祥永兆風月常新自此基矣而此千古盛典又復中外騰歡聞 
有英人某特以洋琴爲皇后獻其琴以象牙雕成窮工極巧因名之曰卑安奴以手彈其鋼線則宫商角徵羽疊奏五聲洋洋盈於耳際旣又以琴製自外洋或慮持后未窮所用因多置一機器於外以啓聖聰每一彈調能奏五疊之曲九德咸宣四海無外於今見这明明我后於斯萬壽亦於今頌之故令人追憶南國之篇比今夕於何也休歟盛哉 
花叢談屑 
[某雛姬（見本報壬申年十月初二日）]  
　　某太史偶至粤中登臨之暇偕二三裙屐買醉榖埠到眼鶯花絶無當意惟賞識一雛姬年僅十四五綺齡玉貌綽約可憐酒罷宵闌贈以四絶爲寫之團扇此亦珠江一段佳話也錄之於左 
　　飲罷葡萄盡醉歸畫船紅燭颺殘輝巫雲入夜濃如許漫向勞人　　夢裏飛 
　　良宵風月快清談十里波光色蔚藍座倚雛鬟嘲暫解反敎人笑　　寳兒憨 
　　玉笛風　譜落梅珠江錦繡枉成堆垂髫人唱黄河遠艶絶旗亭第二回 
　　髣髴湖州看水嬉三生社牧本清痴他年領郡來宜早莫待成陰子满枝 
警世寓言 
[館師鄭某（見本報壬申年四月十六日）]  
　　有王某農人也一子曰細仔又生一女女贅婿李某相助工作郎舅姑嫂均無間言細仔生一子曰桂兒女亦生一女曰招兒同年月生才差數日耳提抱乳哺姑嫂二人互相爲之因二有相得遂於襁褓中已結婚姻兩兒幼時嬉戲甚相憐愛稍長尤跬步不離其父母皆鄉愚無知無所謂避嫌疑也每於人前指二兒言曰此爲汝夫此爲汝婦二兒習聞此語雖不知爲冋事然愈覺親呢七八歲外猶隨細仔之母同臥起不相避忌會歲大饑王某夫婦病殁兩家均貧甚不能自存李榮乃質招兒於鄉宦某家會鄉宦求館僮細仔亦質桂兒於其家而誡其勿言與招兒爲夫婦鄉宦家法嚴每笞招兒則桂兒必暗泣每笞桂兒招兒亦然鄉宦疑之則詭以兄妹對後歲稔細仔李榮並來贖子女鄉宦始知其本夫婦意甚憐惻欲助之合卺而仍留其服役其館師鄭某講學家也聞其事大言排斥曰中表爲婚禮所禁亦律所禁不可變也居停欲玉成之意甚善其如違禮背律何且我輩讀聖賢書當以風化爲己任見悖理亂倫之事而不阻是成人之惡非君子也以去就力爭鄉宦遂止細仔李榮懼違法獲罪咸不敢行後招兒鬻爲富家妾數日自經死聞其入富家後毁容哭泣衣裙皆聨綴爲一尚未被汚也桂兒亦自此發狂終日號呌及聞招兒死乃自沉於池鄭某一日方據案坐忽瞪目直視自呼其名曰鄭某汝覬覦吾色我不汝從汝遂造作是言以間我夫婦耶我巳請於帝不汝貸矣遂嚼舌而死初招兒之入鄉宦家也鄭某窺其美曾私挑之招兒不從鄭銜之甚故爲此言以間其婚姻云 
雜錄 
[戒烟良方之新發明]  
　　廣東振武善社研究得戒鴉片烟第一良方其方係用東風菜（即俗名蒲公英）同煑瘦肉食之服後必瀉瀉後困倦就寢睡覺醒後卽便無事癮亦不復發是藥（生草藥店有售）鮮者更佳此方服者多見效云 
[林文忠公四物飲]  
　　生甘草一斤赤沙糖一斤川貝母八錢烟类三錢（癮重者四錢） 
　　上四物以清水十餘碗入鍋内煑取三四碗（愈濃愈妙）去渣取汁貯瓶内置靜室行步不震動處每早起及夜臥之前各以開水燬温服一杯日久服之癮即斷如癮極重者取已煎之渣而重煎之十杯煎取一杯照前照服必效近人有加大棗一斤紹酒斤半者服之斷癮 
[食鹽斷癮法]  
　　每遇吸烟時預含食鹽少許日久自能斷癮雖數十年老癮亦效（此方專取物性相制之功） 
[又方]  
　　烟灰食鹽甘草白米飯四物等分打丸由漸減少以盡爲度此方過癮制烟解毒養胃色色周到穩妥之至 
[烟膏内加藥膏方]  
　　烟膏之内加入一味遠志膏惑甘草膏照常吸食將烟膏漸減遠志膏漸亦亦效（此方用遠志膏能通氣開鬱用甘草膏解毒生津皆有益無害） 
[又方]  
　　用粉甘草一味不拘兩數熬膏如烟初以烟九分入甘草膏一分照常吸之繼　烟遞減而膏漸增至藥膏有八九分烟僅一二分則癮自斷矣功雖緩而其效甚著 
[又方]  
　　　　（用清膏二兩價頗昻貴富家可以配製）法用 
川貝母二兩甘草二兩潞黨參二兩（熱　用西洋參）糯米粉二兩淡竹鹽二兩（其製法須用鮮竹一　斷爲數節一端須存一節將鹽實竹管中一端塞以堅固之物使稍鬆乃置火中至竹焦劈開將原鹽取出又換一竹管如法燒如是者凡七次）將上藥共研細末加入清膏二兩與糯米粉製爲丸視烟癮之大小定吞丸之多少以後製丸逐漸　膏減　自能取健全之效力其法雖緩而應騐昭著愼勿視爲爭　而忽之也 
[最簡便之戒烟方]  
　　戒烟方多矣最和平無弊者首算林文忠公之忌酸丸然配製頗爲不易價又不廉往往貧寒之人無力配製又以中有補藥之故於戒烟期内或有感冒即難照服其他市井所售無慮千百或失之太霸或失之太和或中雜以嗎啡無論有效無效而皆搪癮而已有丁君研究一種名曰八一一 
　　八一一者每兩中以炒米粉八錢烟膏一錢生鹽一錢配製初時癮三錢者服此藥亦三錢一月後可將烟膏減盡 
　　此戒烟方有四善焉鹽米隨處皆有一也病時可服二也鹽米本平常日用之物决無氣體不合之弊三也價旣便宜無論貧富皆可立辦四也余以此藥之便當如此轉爲烟界諸君介紹蓋願閱者抄傳幸勿漠焉視之 
[又方]  
　　用鵝　草一味俗稱榖糓丁到處皆有）取汁癮重者至多不得過六兩癮輕者三四兩不等分三日服如用三兩法以第一日服一兩五錢第二日一兩第三日一兩惟服後即瀉三日將腹内演膏瀉盡即完全戒絶不復思吸矣矣（未完） 
 
 
 

Page 18

 
 
   
 
