# 1904 - 13 - 4911042

 

Page 1

 
 
[古今圖書集成增價出售] [  圖書集成局啓]  
　　本局所印古今圖書集成一書除股印外多印之書歴經售出前者曾减取價值每部祗收九八規銀二百兩近以購者紛至故增價五十兩每部計九八規銀二百五十兩惟所存僅數十部賜顧者請速移玉帳房購取遲恐悉數售罄不能應命矣再是書間有誤訂處現亦悉數查准補訂完全可稱毫無遺憾惟海内鑒之此佈 
[重印大字康熙字典出售] [  圖書集成局啓]  
　　康熙字典一書爲考求字音字義者不可不備之善本惜木版卷帙繁重不便携帶石印字跡過小又費目力閱者憾焉兹本局特將　已鑄就之鉛版重印校讎鎭密髮憾無遺每部定價碼洋三元卽日出售賜顧者請向申報館申昌書室　取可也此佈 
[新印歴代史事政治論] [  點石齋啓]  
　　是書集古今論史之作多至五百種如王夫之　通錢論沙張白　史大略之類悉數採入無一遺漏其中更有不經見之書如明刻　　行　史漫錄王榖讀史管見魏禧史論尤侗看鑑偶評夏之蓉　史提要等類不下數百種一一　錄　各爲之　題以時代　次史書中可命之題無一不備購此一種可免别購他書　者觸類旁通自有左或逢源之樂凡三百零八卷訂一千八舉欲購者請至上洋三馬路申報館申昌　室及各書坊均有代售 
[論會議貨幣事]  
中國秦漢之時黃金充牣亦嘗以金爲正幣迨後世金之消耗曰多不得已而用銀數千年來相承弗替幸歴代皆閉關自守不與外人交通故圜法不致混淆利權無所虧損本朝自與泰東西通商環毬諸邦除墨西哥及南美洲數國以銀爲正幣外餘皆行用金幣蓋西國古時初亦用銀當西歴一千八百七十三年時英德兩國倡議用金旣而丹麥瑞典瑙威東印度俄羅斯美利堅日本秘魯葡萄牙土耳其埃及桑薩爾瓦多耳海地聖都明哥智利以及英屬之閧都拉斯委内瑞拉厄瓜爾多考斯達利加等處亦皆相繼攺用一時大勢所趨金價日昂銀價日落華商以銀向西商定貨或政府向各國購買機器槍械皆須照金磅核算暗中受虧已難勝計而近日償欵一事各國堅執還金雖經商約大臣再四磋磨暫允十年内照銀核算然償欵之期綿歴甚久十年以外又將奈何若不早爲籌維必致束手待斃或曰金貴銀賤中國固大受虧耗矣然則西國於此將有所利乎抑知銀價日貶非特用銀之國受害特甚卽用金諸國以工商爲本者亦不無爲之牽累卽以法國論年來以貲本寄放外國者共計二萬九千八百四十六兆佛郎内在亞洲者一千一百十二兆佛郎在非洲者三千大百九十三兆佛郎在墨國及南美洲各國者二千六百二十四兆佛郎邇皆因銀價日賤或因匯價低昂無定以致受虧甚多可知當此各國交通之際敬不將圜法定爲劃一章程必致商務日疲而彼此皆有損害邇者墨西哥國政府有鑒於此電達駐美頭等公使阿士比羅斯商之中國駐美代辦欽使沈參贊桐請轉達中國政府俾中美兩國會商一維持銀價之善法而美利堅國亦簡會議銀價大臣精琪君遊歴英法德荷俄日本各國俟赴非律濵查考後卽須來中國京師會議事宜慶邸聞之已派商務部外務部各參議會同財政處提調預期逐條討論以便屇時備細會商竊謂當此金日貴銀日賤之時果有善法維持於具際俾不致有所偏重其有益於各國財政良屬匪輕有稗於中國利權更爲切至惟事須易於遵行方能持久而無弊今觀美大臣之議謂宜通計全毬銀數每年共有若干各國政府每年議定購銀若干如此則銀有銷路市中銀塊不致壅閼不通萬一因此而銀價忽高則亦定一酌中之數或貴逾其分各國政府卽行停購如是售銀者不致居奇而金銀價漸可平允竊謂其意未嘗不善惟財政操縱萬變不測統計全毬各國每歲產銀之處必有加增然欲使各國政府預言每年購取若干則此事恐斷難允洽蓋各國購銀多寡均視用銀之繁簡以爲衡倘無用銀之數萬不能購銀存儲以　受消耗此其事固易明各國豈有不先爲核計者要而言之時至今日地毬大勢皆趨於用金雖有三五用銀之國參錯其間其勢甚孤斷難獨樹一幟久而久之必至歸於一律用金而後已此實地毬各國由草昧而日進文明之一證彼墨美兩國會員雖欲以人力攙回天意或亦如從前泰西諸國議設弭兵會雖抱非常之奢願而卒亦難見成效乎 
[兵尙可弭]  
　　德京柏林來電云頃聞俄京聖彼得羅堡民心俱甚安謐俄日協商之事日來渐入佳境當不至相見以戎衣也同時英京倫敦來電則謂俄人覆答日本之書言仍望和平議結倘日本要求之事能悉退讓則當再從長計議和好如初云 
[俄艦行蹤]  
　　日本東京來電云東歴一月五日有俄軍艦名　洛木培伊者由航海至韓之元山口隨又轉輪他往行蹤變幻莫測所之此艦係帶甲巡洋船排水力一萬二千三百五十九墩刻下海參威泊有俄國帶甲巡洋船名洛之矮者排水力一萬二千一百九十五墩叧有軍艦二三艘未知其細是日烏港有一俄國破冰船鼓浪直前向旅順口進發 
[俄艦東來]  
　　英京倫敦來電云俄國有戰船名尼苦辣伊第一者重九千六百七十二墩西歴正月六號帶同逐水雷船二艘由聖彼得羅堡啓行望亞東進發 
[俄兵計數]  
　　日本大阪某日報云近日俄國裝運陸軍之各輪船出没靡常是以駐滿洲各處之陸軍其數若千殊難揣測細心伺察大約總不離十五萬名上下設竟與日開仗則當於尼誇利司哈爾賓及奉天三地取齊至於旅順口各砲臺所設之砲則半係舊物其中新式者爲數無多 
[俄建船隖]  
　　俄京威都麽地報云琿春所築大船隖不久可慶落成事緣俄水師大臣以俄廷遣赴亞東之艦隊日　　多故特建此以便修葺旅順亦將照此建築此外亞東各處則擇地建築小隖以資製造小兵船 
 
 

Page 2

 
 
[俄督歸期]  
　　德京柏林來電云俄國極東總督亞力塞夫定於西歴二月中由旅順口回俄都述職觀此是遼東尙不至有戰事否則運籌帷握昕夕倉皇尙何暇受代而返耶 
[德人中立]  
　　英京倫敦來電去德人於亞東時事絶不干涉其間廷議如日後俄日戰於滿洲或在高麗接仗則德當嚴守局外中立之宗旨以示兩無所偏 
[日本防邊P ] 
　　日本大阪某日報云無鶴一帶於東歴一月三日大雪之後街市蕭條行人幾於絶跡陸軍省添調要塞砲兵一大隊駐此昕宵准備毋稍疏虞海軍省則派令第五十八九兩號水雷艇鼓浪而來於一月六日黎明四下二刻時入口按舞地居北海道與俄一水相望故日人防之如此其汲汲也 
[仁川安諡]  
　　日本大阪某日報云日來高麗仁川泊有日本某兵艦及俄德美戰船各一艘商民安謐如常幾不聞有俄日開戰之說東歴一月六日京城丸開赴大阪載有米豆三千四百六十九袋殆日本所購之軍糧歟 
[委平敎案]  
　　安慶訪事人云安徽宿松縣民教不和各赴憲轅上控大憲札委候補同知朱司馬有寛馳赴宿松相機辦理司馬奉委後已於本月二十日禀辭首途矣 
[蜀興官報]  
　　重慶訪事人云成都官書局擬添設官報月前大憲札委候補知縣張大令寳善至淪城訂購印書機器及各號鑄字鉛模已於本月初锂由渝起程回省矣　 
[蜀興工藝]  
　　重慶訪事人云蜀中大吏就成都創設勸工局招集貧民各習一業刻已製成夏布竹器竹簾縐布手巾等物價廉物美購者紛紛將來自必再加推廣也 
[皖臬新猷]  
　　安慶訪事人云安徽臬憲濮紫泉廉訪蒞任以來查得各屬軍流諸犯地方官不加無所約束往往四出擾民爰擬創建軍流所責令各犯入此習藝俾期滿開釋後有一藝可以營生又查得皖南北解省之犯臬轅書役每名須費至三四十金勒令交出歸公爲建造軍流所經費其費札飭皖南各州縣每季解銀四兩皖北各州縣每季解銀八兩差役之費皖南每季解銀一兩皖北每季解銀二兩業已通飭遵行矣 
[黃堂鞫盜]  
　　鎭江訪事人云十月某日之夜駱駝嶺左近呂姓家被盜行刼旋由丹徒縣捕役緝獲正犯傅某等數名解經縣主洪鷺汀大令悉心研鞫各犯皆直認不諱並供出夥同行劫之旗兵柳趙二人隨經京口副都統奇健亭統制查獲移送縣署收禁獄中迨本月某日鎭江府祥遂安太守會同理事同知穆司馬圖布保甲總局委員姚大令詩聲升堂研訊柳極口呼寃太守以贓證俱全豈容抵賴飭跪大練　上天平架半晌仍不供招遂喝令放下鞭背至一千下再處以天平架歴一點鐘之久始從實招承當堂畫押乃與傅等發回縣獄至趙則因在獄患病尙未提訊 
[學生閧塾]  
　　杭州訪事人云浙省宗文義塾諸生雖仿照學堂章程分班教授而墪名未攺脩膳槪不收資横經鼓篋之流宜如何感激憲恩力圖上進乃若輩惑於革命流血滅清排滿諸謬說如癡如醉信口雌黃前總理夏廷玉大令目擊情形知不可以理喻力辭是席而歸繼其事者爲朱碩甫廣文任事未久卽回家守制比終七到塾見塾中監督以下諸人均己出門各學生則方互相毆扭大加呵斥置若罔聞乃按照定章罰跪示儆全塾學生聞有是事竟一擁而出將與廣文爲難廣文無可如何惟有任其喧閙而已吁囂陵之氣一至於此國家亦曷貴培植此目無長上之徒哉 
[松江府試四誌]  
　　松江訪事人云本月二十四日府尊丁次軒太守考試所屬七縣文童時務算學題爲天地位焉萬物育焉論讀孝經一卷足以立身治國論衆惟魚矣實維豐年解日月蝕主何災異辯籌保東三省策聨英聨俄得失論問中國金幣可行否策讀赫胥黎天演論書後原强松江府古蹟攷雲間懷古不拘體有輪車開行路長二千三百九十五里又六十三分里之五十二限定二十四點鐘又三分鐘之一走到行至八點鐘但行九百二十三里又七分里之一問餘路每點應走若干里始能如期問有墨三萬錠每錠寛八分長二寸四分欲作一正方匣平鋪排列此匣内邊每邊須若干以兩藝爲完卷不能作者聽 
[典商義舉]  
　　各典鋪凡遇洋銀出入往往任意低昻殊非體恤貧民之道去年浙江紹興府知府熊再靑太守曾禀奉上憲批准通飭一體持平在案近日江蘇各典商亦擬仿而行之覓得當日太守轉飭札文郵示本館是亦可見富而好禮者矣用照錄之其札曰紹興府正堂熊爲札飭事本年十月十八日奉藩憲札開光緒二十八年十月初四日奉撫憲任批武義縣禀各典商之利偏重小戶洋欵限期亦未一律可否飭令各典商分　酌攺以紓民困請示遵由奉批開設典鋪原以便民據禀應攺各節均爲加惠羣黎起見嗣後典商所用洋銀必須隨時按照市價不准出則高擡入則短少如再有意剝削該地方官卽行嚴究仰布政司通飭遵辦至利息等差期限長短各屬不同能否飭令攺歸一律之處由司核復飭遵毋延切切此繳等因並據該縣具禀到司奉此據此查該縣所禀各屬典商取息偏重小戶洋價贖限亦未一律誠非便民之道嗣後各典出入洋元自應遵照憲批隨時按照市價一律公平交易如再有意剝削應由該地方官嚴行查究至各屬典鋪情形不同小戶利息及取贖限期能否分别酌攺寛展以期窮戶小民各沾實惠應卽通行各屬妥議禀復再行核辦奉批前因除禀批示並通飭遵辦外合行札府立卽轉行各縣諭令各典商出入大小洋元務須遵照憲批辦理一面將利息贖限確查地方情形妥籌議復通禀核辦毋稍違延干咎切切等因奉此合行札飭札到該縣立卽卽諭令各典商出入大小洋元務須遵照憲批辦理一面將利息贖限確查地方情形妥籌議復通禀核辦毋稍違延干咎切切 
[箔工釀命]  
　　杭州訪事友人云本月十一日長慶街五老巷某箔坊甲乙二夥因忿將同業某丙毆斃地保聞之急投縣署禀報一面先　甲乙拘獲押候送官聞丙係甯波府屬某邑人數年前曾在省垣開設箔坊因多所虧負且又癖染烟霞無力支持不得已而依人作嫁數日前曾至坊中竊取破夾襖一件布褲一條經學徒告知甲乙急出追尋已無蹤跡越數日又至坊中求宿衆夥告以汝曾竊物萬難容留丙恃無贓證互相四角後經坊主勸止允留一宵事已了矣初十日之晚甲乙在外沽飲扶醉而歸途中遇丙遽加辱詈丙心不甘服致相扭毆時丙方飢寒交迫甲乙則力大如牛强弱懸殊受傷甚重後經旁人勸散丙即匍匐至坊中倒臥於地至夜半將身畔所乘洋烟烟灰悉數吞服延至次日遽爾畢命大約須俟屍親到杭然後定奪矣 
 
 
] 

Page 3

 
 
[爭窰釀命]  
　　重慶訪事人云此間江北廳所屬龍王洞向有煤窰五處前經王靜軒與英商立德合辦約共資本銀三萬兩另有窰名天成者由某甲與羅姓集資開采議旣成矣有劉姓者串同某德商合夥攺名瑞成後與王互爭山界大起釁端某日王遣人以烟火抛入瑞窰致　斃工人八名不知如何了結也 
[浙省官塲紀事]  
　　杭州訪事人云本月十六日浙江仁和縣知縣蕭藴齋大令命駕至武林門外倉厫致祭倉神禮畢隨將斗斛較准循舊章也○省垣中防同知錢仲瑜司馬受篆後卽奉杭嘉湖道憲崔磐石觀察飭赴海塘查勘工程於本月十七日禀辭就道○撫憲聶仲芳中丞近以天氣嚴寒每届衙期屬員冐雪衝風不勝况瘁爰諭令巡捕官轉告同通州縣以下各候補官如無差委不必按期來轅倘遇要公自當傳見巡捕官隨令號房轉告并抄錄憲諭實貼官廳亦體恤下僚之道也 
[甬上官塲紀事]  
　　寗波訪事人云浙江提督呂道生軍門前乘超武兵艦出巡洋面兹已於本月十四日乘原船返節轅矣○委辦寗海閙教巨案之許九香觀察前因叧有公務乘某輪船赴鎭江日前仍回寗波暫就稅關稅駕勾留數日卽當迴轡省垣蓋以巨憝王錫彤迄未成禽須請上憲指授方略也 
[南昌雜錄]  
　　江西訪事人云本月十一日省垣楊家廠失火南昌縣知縣江雲卿明府督兵馳救有劉姓者檢取遺物明府見而怒甚飭卽站籠示衆如明府者可謂得子產用猛之意矣○省垣製造局所購機器已費八十餘萬金尙不敷製造槍砲及銅圓之用上月復撥出三十萬金添購零機若干件隨示期本月十二日開工監造委員爲唐少尹樹　○月之某日有耶穌教士在府學前發賣善書巡警兵帶局請示局員撫慰再三釋这使去一面將警兵嚴行申斥 
[上海官場紀事]  
　　昨日黎明上海縣主汪瑤庭大令赴常平倉行祭倉禮並騐看斗斛以便開兌冬漕○今歲蘇松太兵備道袁海觀觀察之長君伯夔孝廉秋闈獲雋在滬各官咸詣道轅致賀昨日孝廉分往各署謝步至上海縣署時縣主汪瑤庭大令飭丁擋駕○輪船救生局委員陳松屏别駕奉淞滬釐捐總局督辦朱詵伯觀察札委督解釐金赴蘇投藩轅交納特於昨日趨詣道轅及總局禀辭就道○蘇松太兵備道袁海觀觀察委沈小棣都戎管解飛划營餉項赴蘇投撫轅交納定於昨日起程○本埠淸道局差向由保甲總巡朱森庭明府兼攝近奉蘇松太兵備道袁觀察札委江蘇候補主簿柴辛堂少尹帮辦以分其勞○新奉蘇松太兵備道袁海觀觀察委辦爛泥渡巡防保甲事宜之羅秋甫二尹及布捐局總辦潘贊衡明府洋商租地會丈局帮辦李茹眞明府均於昨日詣上海縣拜會縣主汪大令商榷公務○新科進士高鼎臣貢士於昨詣上海縣署拜會縣主汪大令呈送試卷○前出使法國大臣隨員張靜江太守因事回華昨日赴道縣各署投刺拜會 
[盜犯順供]  
　　昨日午後四下鐘時太倉直州知州謝柱卿直刺命駕至上海縣署升坐大堂飭提前會同上海縣汪瑤庭大令訊實之盜犯王竹林到案順供以便解赴道轅禀請蘇松太兵備道袁海觀觀察覆勘 
[暫停發落]  
　　昨日爲法界公廨讞員魏蒓塢大令在捕房發落之期緣午後須會訊拔維晏洋行控陳炳卿欠銀一案無暇主治以故先期咨照捕頭暫停發落 
[茶房潑穢]  
　　前者南匯人張景陶顧金佩因事來申僑寓法界公館馬路新金德興小客棧本月初八日由外返查知房中失去洋銀衣服對時表諸物隨卽投報捕房捕頭令包探勘明以棧中茶房馬味生顧阿裕及不知其姓之永生情有可疑遂解送公堂禀請讞員魏蒓塢大令訊斷大令詰問之下謂行竊雖無佐證然旣有典守之職實不應任意疎虞爰飭提棧主金士良及司帳人金見卿至案追償洋銀六十三元沈顧辭不願領大令諭以兹姑領去日後追給原贜可也張顧乃唯唯而退時以諸事勾當未畢仍寓棧中迨前日午後四下鐘時整束行裝令舟子僱車載去馬等三茶房各持茹帚飽蘸糞穢突向張顧面上亂塗并沾及舟子衣服張顧忿甚奔訴捕房捕頭騐得二人耳目口鼻類皆糞汁沾濡急令包探前往拘拿至則馬等已避匿無蹤乃將見卿帶回管押隨復交人保出俟堂期解請大令訊懲 
[上海縣署瑣案]  
　　本邑永吉祥輪船公司股東林祖峯倪錫瓚成芩香等因欵項糾葛在縣涉訟前晚縣主汪瑤庭大令升堂研訊成供永吉祥公司初由職員禀請道憲給示創設未及兩月資本虧盡復由林倪等集資接開以後盈虧不干職員之事倪供監生在老北門開設芷記提莊由林邀監生集股接開永吉祥輪船公司每股出資本洋銀一千五百元監生允許自出三百元並糾四人各出三百元共成一千五百元局務均由林經管惟林應出股本一千五百元實出五百元少尙一千元宕空在帳旣而林自在鎭江分局内挪借銀四百餘兩買一拖船其銀至今未還邇來公司又因虧耗致欠各船戶押櫃银一千五百兩已由監生歸還一千兩尙有外欠約二千兩自應由林料理乃林乘監生因事回家將監生妻舅某甲扭案朦控當蒙公祖准將監生提莊發封監生實係負寃叩求明斷林初供公司中職員並無股分僅存銀五百兩諸事由倪經管職員在鎮江局内借銀買船亦係公司所用應由公司付給大令察閱合同議據載明合股經營各出資本一千五百元始知林圖賴所虧將股本朦稱存項致倪提莊悞被發封喝令將林笞責林一再苦求大令飭交人保出將所買抛船變價歸還局内借欵短繳之股本一千元亦勒令繳出以歸各欠一面飭差將提莊啓封○前日寡婦吳張氏投縣鳴寃大令研訊之下氏供丈夫吳稷卿於光緒十八年納妓女方金林爲妾去年夫故金林卽遷住租界中今夏婆婆彭氏往尋突被留住唆令將故夫所遺沙船一艘售得洋銀一千九百五十元並收回肥皂廠股本洋銀二千一百元除還去客欵一千元外餘皆被伊吞用今又欲將住屋售去爲特情急投案控求禁阻大令飭退去聽候提彭氏訊詰 
[馬路工程局瑣案]  
　　昨日午後大隆米店夥蔡英臣知萬裕碼頭左近三陽泰茶食店忽然倒閉急持其所出期票向收現銀口角之餘毆傷店主蕭榮祥及店夥嚴燮漁嚴允如王恒桂六十四號巡街捕見之一倂拘入捕房捕頭令轉解馬路工程局總辦翁子文太守著押候秉公訊斷○日前金克明由某處附舟來滬停泊浦濱被賊竊去竹籃一具内藏金首飾等物報經捕役拘獲陳阿春一名解送工程局總辦翁太守倩襄讞委員黃衡堂二尹研訊之下判令枷號局前限交同黨訊究 
[康彊逢吉]  
　　昨承松江楊至文廣文交來洋銀四十元嚴姜氏爲女病全愈還願并求合家平安交來龍洋二百元勉力子求兒病速愈交來洋銀五十元不書名子病愈還願交來洋銀一百元吳永祿堂交來洋銀四十元湯沈氏求夫湯國操患病速愈交來金簪一枝兌見洋銀三十一元九角吹朔風於大野藜藿難謀仰甘露於長空楊枝遍　告災正急忍披鄭俠之圖爲善必昌定獲箕疇之福本館除分别掣取收條外特書數言代災民九頓首以謝且以祝一切善男子善女人之康彊逢吉焉 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示捐土藥]  
　　安慶訪事人云本月十五日安徽布政司聨方伯出示曉諭日照得皖省土藥攺爲統捐業經擬議劃一章程詳奉撫部院批准照辦除通飭各府州縣一體遵照查辦合聖粘貼統捐印花示諭爲此仰闔省商民人等一體知悉爾等如果販運川土來皖銷售每百觔應遵照新章完納統捐稅銀一十六兩照舊另加籌餉捐輸銀二兩倘係過境折半徵收本省所出土藥亦攺爲統捐一律徵收每百觔完納稅銀四十兩粘貼統捐印花發給運單封條經過皖省關卡查騐單貨相符立即放行不得片刻留難一定章土藥落地銷售以印花爲憑過境以運單封條爲據該商民人等如果運土到境務須先赴入境首局報明掛號隨後將土挑運進口到局過秤完納稅銀粘貼印花運單封條方可行走倘有違抗不先將土報明列號擅行運挑卽屬儈漏無論軍民人等遇見有無印花運單封條均許拿獲人土一倂扭送來局或所在地方文武衙門訊明轉解聽候究罰私土以六成充公四成發給充賞若司巡人等膽敢獲私不報得賄徇隱以及各鋪戶暗中收買私土一經查出或被告發司巡加等治罪商民照例與受同科本總局執法如山寛嚴倂濟切勿輕身嘗試其各凛遵毋違特示 
[幾成械門]  
　　松江訪事人云外來匪棍有靑帮紅帮糧帮等名目尃誘少年子弟入會拜盟一時無壐之徒受其蠱惑者甚衆駐松某委員之子少不更事近亦與若輩爲伍日前不知因何被莊涇人所窘遂糾集羽黨大興報復之師本月二十一日傍晚麕集西門外倉橋左近莊涇人亦集衆戒嚴以待事爲婁縣知縣屈吉士大令所聞急派團局巡弁督率團丁馳往彈壓並諭以如敢違玩定當扭解訊懲兩黨知事不妙相率逃避一空有見者謂若輩皆身披一口鐘内儲利器幸早解散否則恐將釀成巨禍矣 
[四明近事]  
　　寗波訪事人云有戎某者前在甬江集股開設漢號近以虧耗甚巨無可彌縫被各錢莊執事人控諸縣署并將保人王某扭請押追聞所欠約有萬金刻雖央人設法調停尙不知若何了結也○寗郡設立保甲局本以稽查匪類保衛善良乃局中辦公之人往往任情舞弊巡丁高某尤極刁頑某夜有沈姓者偶與鄰人口角被高一開揪扭至局勒索洋銀若干沈心不能甘欲投府署上控高欋央人緩頰始免深求甚矣有治法尤貴有治人也○兹谿縣王大令家驥前被言官奏參以致撤任遺缺經藩司翁筱山方伯遴委劉大令光輝接署已於日前接印視事矣 
[上海巡局瑣案]  
　　川沙人傅翔咸曾聘沈柴氏之女妙貞爲室近被氏子沈士彬携之來滬賃居法租界中傅躡貴來尋遇諸大南門外因即扭控二十三七鋪巡防局局員李伯屏二尹研訊之下著移送上海縣署請縣主汪瑤庭大令訊究○前日二十三七鋪巡防局員李伯屏二尹飭傅捕役地甲到局詰以境内所報竊案從無一起破獲何意延玩至此捕甲皆俯首引咎不能措一詞二尹怒甚喝令各責二百板限令赶緊查緝 
[英美租界公廨晚堂瑣案]  
　　前有胡阿四者控鄰人張長生徐同生串竊衣飾等情讞員鄧鳴謙司馬飭役協探在張處搜出鬢脚籖一對詰乏諉爲徐竊因令暫行管押前晚提案復訊阿四俠　案前求追原物張供鬢脚籖實由徐子拾得交與小的徐供詞與張相同司馬著一倂交妥人保出候飭役查明禀覆核辦○徐瑞卿控張小毛圖賴洋銀等情經前讞員張柄樞司馬訊供判令張還洋銀四百元在案前晚司馬升堂復訊徐供除付過洋銀八百元外應由張找還四百三十餘元控奉張前憲斷還四百元張抗不遵斷曾由魯班殿董事理勸一味延宕尙乞嚴追張供此案董事勸斷不公當時小的已代徐還過各項洋銀四百六十餘元矣司馬著交原保人保出仍著經勸董事禀覆如果不公准其上控○洋人慕亞控地保陸大順將廢單抵銀不贖等情司馬研訊之下陸供單上載明有地四畝三分係錢先記戶名楊正記之產前者在押之朱阿耕等到小的圖内購地嗣後如何糾葛小的不知其細朱供此田係陸弟見明等經手由高晉卿等爲中非提訊不能明白司馬著將朱陸還押候補提一干人訊核 
[英美租界公堂瑣案]  
　　愛立司洋行被傭人李阿元竊取樣布報由包探李星福拘獲搜出德國兵營内所用刀义等物因於昨日解案請懲襄讞委員王松丞刺史商之德總領事署繙譯官麥令豪君判責一百板發押捕房兩月○積竊王仁人掩入工部局作場圖竊由包探趙銀河獲案請懲刺史判押捕房三月○龜奴陳大奎與同類朱順泉顧阿五不知因何口角致相扭毆經包探劉光震獲案請究刺史判罰陳洋銀十元朱顧各罰五元○陸桂金與張明喬季世生在路扭毆由包探劉光震解案請訊陸供小的之妻被張季誘出無蹤故向追究張季同供小的等並未誘伊之妻實遭誣指刺史著一倂押候過堂訊核○流氓徐桂生王長生狙伏鄭家木橋左近攫取劉阿福所携衣服并禠其身上所穿袍褂報由包探張寳成獲案請穂刺史判各責二百　發押捕房半年○三百九址號華捕投案禀稱前夜某流妓所雇傭婦王金氏彳亍中途强曳狎客小的上前喝阻惡鴇陳阿福竟敢恃强不服爲此一倂拘案請懲刺史判罰氏洋銀十元陳鴇枷號一禮拜發犯事處示衆○陳大恩行竊陳關榮家江北小車一輛報由包探沈阿岳緝獲送案刺史判責二百板贓給關榮具領○小流氓陳阿清王阿四串同羽黨周和尙陳阿三伺於三茅閣橋之畔攫取不知姓名人所携器物旋又擁入萬泰祥號强奪各貨報由包探李星福獲案請懲刺史飭將陳王收入工藝局責令學藝周發押棲流公所半年阿三笞責二百板發押捕房半年○流氓陸奎奎向周阿第藉端詐去洋銀六角報由包探趙銀河獲案請懲刺史判責二百板發押捕房一月○沈先發掩入張阿昌家行竊衣服水烟袋等物報由包探倪順泉獲案請懲刺史判責二百板發押捕房三月 
[法租界捕房紀事]  
　　俄國提督某君因公來滬假新拓法租界中某洋房爲公館前日失去金臂釧一枚因將甲乙丙三傭人送入捕房追究昨晨克捕頭向之貴問三人矢口不承遂命押候解送公堂禀請讞員魏蒓隖大令訊辦○竊賊陳文金迭次犯案受懲前日又至江天輪船行竊銀對時表二枚旋被包探緝獲送入捕房捕頭令押候堂期解請訊辦 
[美租界捕房紀事]  
　　前晚妙手空空兒沈先法掩入蘇州河中某姓駁船上行竊衣服若干件適爲包探劉阿炳所見連贓帶入捕房捕頭令押候解送公堂禀請讞員鄧鳴謙司馬懲辦○前夜偷兒吳文桂濳入虹口某姓家行竊一口鐘後經包探朱桂生查獲連贜送入捕房捕頭令押候解送公堂禀請訊辦○前目賃居吳淞路第三百六十六號門牌之甬人張志秋任意在門前傾棄垃圾有違租界章程經五百八十號巡街捕報知捕房捕頭令禀請讞員鄧司馬發出傅單將張傳到押候解送公堂禀請訊究○昨晨捕頭令五十五號西包探赴某領事署禀請出粟將某西人拘入捕房旋卽轉解領事署禀請訊究○前晚日本人某甲醉態酕醄闖入靑浦路粤妓陳阿仁家肆行胡閙擊毁窓上玻璃報由一百三十號印捕拘入捕房捕頭詰知事起細微令甲償給洋銀二枚爲修理費○前晚整容匠張耀山投捕房訴稱僑居吳淞路某號門牌屋内突來 
 
 

Page 10

 
 
不識姓名之甲乙丙丁等五六人口稱伊友患痧邀往挑治誘至沈家灣石子灘左近不問情由肆行毆擊以致身受重傷請爲查究捕頭允之卽令某包探前往查明以便解送公堂禀請訊核 
[江西官報]  
　　候補府王以慜禀赴生米卡趙子密委辦三湖卡揀選縣周先稷候補縣黃宗　俱統領内河水師左右軍張元義由義甯公幹回曾昭吉赴滬採辦　置署南城縣鄭輔淸調省另有差委所遺印務以現署泰新縣准補該縣倪珽慶飭赴新任所遺奉新縣印務以部選瀘溪縣沈善謙調署又署鄱陽縣周景祁調省另有差委所遺印務以現署樂平縣准補新　縣郭曾準調署遞遺藥平縣印務以請補斯　以現署新建縣杜璘光先行署理再遺新建縣印務以候補縣黃鍚光署理又署鉛山縣何榮煇期滿所遺印務以大挑縣梁樹棠署理又委署大廪縣聖　演繳　所遺印務以補用同知郁震培酌委署理林祖炘往吉臨辦清賦何嶽往南城辦淸賦指分試用縣宗鶴年新選新兪水北司吳士鑾俱禀到贑州府查恩綏由京引見回殷　光往廣信公幹吳尹昌委辦洋務文案新授南昌遺缺府關以鏞禀到劉澍委辦藩署文案贑州府查恩綏飭回本任張繼曾往津滬勸辦廣西賑捐同知王銘震解南　營餉往金陵知縣劉震東解地丁銀進京馮致賢解釐金進京程祖蔚騐收城工布經嚴祖亮禀到署廣信府朱錦調省所遺印務以請補斯缺之南昌遺缺府關以鏞先行署理南昌同知倉爾楨飭回本任　理瀘溪縣章定瑜調省差委以現署斯新昌縣昌敬直調署所遺新昌縣印務以准補斯缺之楊國璋飭赴新任署甯都州王肇賜飭回河口同知本　所　甯都州印務以現署泰和縣升補虔南廳孟慶雲署理所有泰和縣印務以准補斯缺之　善垣飭赴新任署長甯縣黎開湘調省以現署南康縣李毓璠調署所遣南　縣印務以現署永豐縣周租庾赴任所有永豐縣印務以准補斯缺乏吳國珍赴任 
[上海六馬路仁濟善堂籌振公所施于英經收山東等各處賑捐十月初一至卅日第一百十一次淸單]  
　　初一日潘星聨善士洋卅元肇康子求生理順益十元○初三日武林太原子洋五十元初六日王季堂觀察洋五十元求兩子免災易　人竹林氏爲妻分娩平安各十元求平安人求孫女病愈人求免災病人三戶各五元初七日魏延榮洋五元　十一日丁汪氏壽元汪國焯各洋五十元無名氏卅元顧潘氏十元潘星聨四元恆孚銀樓桶内點見許心愿人二元二角徐桐芳二元十三日楊彝訓洋十元十九目求兩子平安免災易養人洋廿元廿一日姚孚貞洋一百元廿五日懷杜氏龍洋卅五元英洋十五元無名氏一元廿七日南京章洪源出門保平安洋廿元廿九日韓雲章求病愈龍洋十元三十日求南北平安順燧人洋二十元十月分共收洋五百四十元七五一申元三百八十六兩一分四釐龍洋四十五元二角七三申元三十二兩九錢九分六釐以上共收元四百十九兩一分速前共收元十五萬四千五十九兩六錢二分三釐除解各處振欵外凈存元一千四百七十九兩八錢四分半銅洋一百十四元八角 
 
 
 

Page 11

 
 
   
 
 

Page 12

 
 
知縣孔繁潔才堪肆應勞怨不辭郟縣知縣呂　曾力除積弊政修事舉以上各員政績均有可觀應請旨嘉獎以　鼓勵此外如爲應舉之員仍當隨時具奏不敢壅於上聞謹附片陳明伏乞聖鑒訓示謹奏奉硃批叧有旨欽此 
[河南巡撫陳奏河防同知擅離差次任便營私據實糾參片二十八日]  
　　陳龍夔片再河防局委員豫河候補同知張懋祖平日任差亦頗勤奮詎乘臣入闈監臨之際擅離差次濳回江蘇原籍似此任便營私置河防要公於不顧若不據實參辦不足以飭官常而儆效尤相應請旨將豫河候補同知張懋祖以縣丞降補並將該員河工安瀾案内保獎知府銜飭部撤銷以示懲儆除分　外謹附片具陳伏乞聖鑒訓示謹奏奉硃批著照所請吏部知道欽此 
[浙江巡撫聶奏遴員接辦洋務局片二十九日]  
　聶緝槼片再浙省自開埠通商以後洋務事繁責重經前撫臣余聨沅附片奏委候補道許貞幹總辦局務在案近年交涉日繁一切更爲吃重又值寍海閙教目下佈置將來磋磨議結在在均關緊要兹據該道禀稱現署運司事務較繁勢難兼顧請將總理洋務一差叧委接辦等情前來應卽叧行遴員委辦以專責成查有丁憂前安徽候補道許鼎霖老成練達辦事實心前曾出洋有年交涉一切尤爲熟習臣在安徽頗資臂助現已飭調來省應留浙檄委總理洋務仍令會同司道和衷商辦以免貽誤除咨部查照外謹附片陳明伏乞聖鑒謹奏奉硃批該部知道欽此 
[浙江巡撫聶奏職紳捐置莊田贍族懇恩飭部核給獎叙片二十九日]  
　　聶緝槼片再据藩司翁曾桂詳稱據嘉興縣詳報監生許德成呈稱族姪前吏部左侍郎許景澄之嗣子五品銜特用直州知州許鼎鈞克承先志捐置義田五百畝八分七釐五毫約計價銀七千兩並建莊屋十間值銀三千兩共計一萬兩之數立莊贍族造具規條出具印結查開莊屋田地坐落莊圩檢同契據造册由司詳請奏准立案並據聲明所捐產價核與千金以上建坊成例較多可否將許鼎鈞附請給獎前來臣查嘉興縣已故吏部左侍郎許景澄誼篤宗支情殷任䘏其嗣子許鼎鈞仰承先志捐置義莊洵屬後先濟美核與歴辦成案相符合無仰懇天恩俯賜敕部照例議給旌表建坊以昭激勸至捐銀較多查無另行給獎成案旣據該司詳請可否將五品銜特用直州知州許鼎鈞隨案附獎應請勅部一倂核議飭遵除將册給咨部查照立案外謹附片陳明伏乞聖鑒謹奏奉硃批該部議奏欽此 
[浙江巡撫聶奏嘉防武員臨茸無能請旨革職懲敞片二十九日]  
　　聶緝槼片再防營爲衛民而設全在將弁奮勉從事方足以遏盜風斷不容闒茸这輩濫厠其間致壞營務兹查湖州府屬錢縷地方駐有嘉妨後旗右哨六八兩隊勇丁本年八月初一日夜突來盜船三隻盜匪多人持械上岸該弁勇等聞警張皇未能抵禦竟爲盜匪所乘致勇丁受傷並失去洋槍十三桿事主吳湄生家因而被劫該管帶劉大興與哨弁羅金標臨時不能防捕任匪逞犯飽掠而去事後復揑稱八隊一棚先期移紥大錢希冀彌縫其過似此居心巧詐闒茸無能之員若不嚴加懲處將何以肅營務而飭巡防據該統領費金組委員查明禀經臣批飭藩臬兩司會同營務處核詳前來相應請旨將管帶嘉防後旗補用遊擊劉大興正哨弁花翎補用都司羅金標拔去翎枝一倂革職永不叙用以示懲儆除將該管帶等先行撤差留緝限令協拿是案贜盜務獲解究並將失去軍械悉數追起外謹會同兼署閩浙總督臣崇善浙江提督臣呂本元附片陳請伏乞聖鑒訓示謹奏奉硃批著照所請該部知道欽此 
[山西巡撫張奏晉北添募新軍懇恩分别攺留晉餉以重邊防摺二十九日]  
　　山西巡撫臣張曾敭跪奏爲晉北添募新軍餉需無著籲懇恩施分别攺留晉餉以重邊防而免貽誤恭摺具奏仰祈聖鑒事竊臣前因晉北客軍撤减地方空虚奏請截留晉餉添募防軍一摺奉准部咨以臣所請截留應解内府封儲鐵路經費兩欵供募新軍自係萬不得已之計劉光才帶赴廣西三營餉項應請飭下湖北卽將每年原解忠毅軍餉銀二萬五千兩湖北湖南廣東各省應解廣西協餉查明歴年積欠迅速籌解足數俾得湊放忠毅軍餉需其山西添募新軍俟廣西咨報到日再行辦理等因奉旨依議欽此旋准劉光才請將忠毅軍兩營並飭赴粤防剿由臣電奏復蒙允准各在案臣維晉北地方控禦蒙疆拱衛畿甸現值邊務日棘伏莽濳滋疆圉之安危全視兵力之厚薄若待廣西咨報到日再募新軍深恐稽延時日貽誤事機當由臣飭將先經奏明之步隊二旗馬隊四旗如數招募外另飭添募步隊二旗馬隊一旗以補續撤忠毅兩營之闕所需餉項正擬具摺籲陳請就原奏准留兩欵先行動撥又於十月二十日准戶部電開桂撫奏請將劉光才原餉照舊撥還奉旨允准所有該軍十一月起餉項卽匯解廣西勿誤等因仰見朝廷軫念南服權衡緩急之至意晉省自非勢處萬難猶應欽遵辦理惟自忠毅五營先後赴粤自省北至口外邊面數千里僅備大同續備七旗及常備馬步兩旗共只一千五百餘人地廣匪多教堂林立冬防緊要處處堪虞且歸綏蒙盟一帶實爲京師後路門戶東事方亟邊備尤難稍緩論晉省目下情形需兵之急關繫之重誠有如部議所云廣西剿匪山西防邊並重而不容軒輊者臣前奏留餉添兵計非得已仰蒙恩准已飭添募九旗計每歲餉乾需銀十四萬产千餘兩成軍各費爲數甚鉅尙不在内其人數尙不及忠毅五營之多其餉項則專恃原奏准留之欵現在此欵奉旨撥還新軍餉項無著不特已聚之兵驟難遣散卽論晉邊大局添兵捍衛實亦不容緩之圖臣忝撫三晉愼固封守責有攸歸與司道再四籌商於無可如何之中爲萬不獲一之計惟有就原請兩欵内遵將内府封儲銀十萬兩匯解廣西供忠毅軍餉其鐵路經費銀五萬兩懇恩准留晉省以應急需此外不敷尙鉅查有山西减撥甘餉一項銀十萬兩前准部咨除撥雲南銅本伏思銅政雖關重要然較之晉邊兵餉緩急懸殊合無仰懇天恩俯念晉防萬緊准將此欵留餉新軍俾臣得所假手以衛地方其忠毅一軍雖應多籌五萬 
 
 

Page 13

 
 
之餉廣西應受廣東兩湖恊餉每年三十六萬積欠甚鉅蒙經部臣請旨飭各督撫公忠在抱但較前稍爲籌解五萬之數實非甚難至銅本一項不能不先其所急留充本省之餉應請飭下部臣叧行籌撥如此變通辦理粤餉不致有悞而裨晉邊大局實非淺鮮並據司道會詳聲請前來除將遴派統領招募成軍各事宜另行奏明辦理外所有晉北添募新軍餉需無著懇請分别攺留晉餉以重邊防而免貽悞緣由理合恭摺具陳伏乞皇太后皇上聖鑒訓示施行謹奏奉硃批戶部議奏欽此 
[浙江巡撫聶奏臚陳已故知府政蹟懇恩宣付國史館立傳摺二十九日]  
　　頭品頂戴浙江巡撫臣聶緝槼跪奏爲已故知府政績卓著據實臚陳懇恩宣付國史館立傳以彰治行而順輿情恭摺仰祈聖鑒事竊據嘉興府知府惠格詳據紳士兵部武選司候補主事錢發榮等禀稱前任嘉興府知府許瑤光於同治三年四月到任光緒八年十一月在任病故當故官下車之始郡城甫經克復一城孤峙萬戶流離措施非易故官竭慮殫精度其緩急次第推行每遇紳衿耆老來謁者隨卽接見地方利弊虚心博來以故知無不爲爲無不當其好賢則誼洽緇衣惡惡則時聞拔薙蓋綜其善政之最著者如安撫流民招徠商旅建復文廟學宮考棚壇社振興文教翦除土匪折獄惟允修復津梁减漕減貢普濟育嬰興復名蹟凡諸善政皆有案牘可稽其餘政績之有裨於民者不勝縷述蘇中故老至今猶能道之至若政事餘閒兼具詞翰所著詩文集十八卷有裨實政又纂嘉興府志十八卷前後在嘉興府任凡一十七年視事最久爲政最勤而民之愛戴亦最深殁已二十二年甘棠之思迄今未已紳等同依郡治感念賢芳伏查前兩江督臣劉坤一奏已故蘇州府知府王仁堪著有政聲據紳籲請宣付史館立傳又升任陜西撫臣鹿傳霖奏已故留壩同知陳文黻實政在民據紳籲請宣付史館立傳均經先後奉旨兪允今許瑤光遺澤在民事同一律環懇據實詳奏以彰循績等情當經批飭藩司詳辦去後兹據布政使翁曾桂詳稱伏查同治二年十一月二十四日奉上諭祁雋藻奏弭盜安民必資循吏請分别表彰錄用一摺嗣後各省大吏務宜加意訪查其有政績官聲遺愛在人者著奏明宣付史官編入循吏列傳等因欽此欽遵歴辦在案今　故嘉興府知府許瑤光同治三年到任郡城甫經收復正瘡痍滿目萬戶流離之際該故員首先設局撫綏遺黎興復市廛招徠商旅俾士民安居樂業然後量分緩急次第推行在任一十七年舉凡弭盜安民振興文教减漕蠲賦養育孤寒隆重祀典規復祠廟振興水利疏濬河渠以及有益於地方之舉無不盡心籌辦故能百廢俱興該紳等感念賢芳久而彌篤臚陳事實聨名籲請足證其實心實政遺愛在人查閱册造事實循聲惠政確有案牘可稽並非空言譽美旣由該府據情勘轉核與例案相符造具事實册結由司核明詳請具奏前來臣覆核無異合無仰懇天恩俯准將已故嘉興府知府許瑤光政績事實宣付國史館立傳以彰治行而順輿情除將事實清册分咨查照外理合恭摺具陳伏乞皇太后皇上聖鑒訓示謹奏奉硃批著照所請該衙門知道欽此 
[河南巡撫陳　奏調補參將要缺摺二十九日]  
　　河南巡撫兼管河工事務臣陳夔龍跪奏爲揀調參將要缺以裨營伍恭摺仰祈聖鑒事竊臣標中軍參將文楫經前撫臣張人駿奏請升補河南信陽協副將遺缺聲請扣補在案嗣准兵部咨光緒二十九年九月初五日本部將升補河南信陽恊副將文楫帶領引見奉殊筆圈出著照例准其升補欽此所遺撫標中軍叅將員缺係陸路題調之缺令卽揀選合例人員調補以符定制等因查該參將駐紥省垣爲各營領袖有表率訓練之責現值整頓營伍之際尤非精明幹練之員不克勝任查有汝寗營叅將文焃現年四十九歲係河南駐防廂紅旗滿洲人由文生領催保送驍騎校光緒十六年二月帶領引見奉旨河南廂紅旗驍騎校一缺著文焃補授欽此旋於二十二年九月保送防禦是年十一月帶領引見奉旨河南正紅旗防禦一缺著文焃補授欽此復經保送佐領二十三年九月帶領引見奉旨河南廂紅旗佐領一缺著文焃補授欽此是年十月接印任事奉調差遣嗣因剿辦渦陽會匪肅清案内奏保在任以叅戕留豫儘先補用並先换頂戴旋准部覆以所請官階核與定章相符應請照准於二十五年七月初九日具奏奉旨依議欽此是年八月歸儘先班補用二十八年四月經前撫臣錫良奏請代理撫標中軍叅將旋即攺爲署理是年十二月經前撫臣張人駿奏補汝寍營叅將接准部文尙未給咨送部引見該員曉暢戎機才猷穩鍊今在署任措施悉臻妥協以之調補斯缺洵堪勝任合無仰懇天恩俯准將汝寗營叅將文焃調補臣標中軍叅將實於營伍有裨如蒙兪允卽行給咨送部引見所遺汝寗營叅將係屬題缺豫省現有應補人員容臣另行請補除履歴咨部外所有調補叅將要缺緣由理合恭摺具奏伏乞皇太后皇上聖鑒謹奏奉硃批兵部議奏欽此 
[政務處奏核議承造軍火員匠不力處分罪名摺三十日]  
　　政務處奏爲核議承造軍火員匠不力處分罪名恭摺具陳仰祈聖鑒事竊據福州將軍兼署閩浙總督崇善奏稱槍礮爲行軍利器子彈藥力分量配合適均方能發遠命中稍有叅差貽害不淺懇飭下政務處曁兵工兩部核議嚴定承造軍火不力處分罪名通行各省一律遵照等語光緒二十九年七月初三日奉硃批著照所請該衙門知道欽此該署督所奏係爲愼重防務整飭利器起見臣等查刑部律載成造軍器不如法物尙堪用笞五十若不堪用稍不堪用應再攺造而後堪用者各倂廈所捐財物及所費雇工錢罪重於笞五十者坐贜論工匠以造作人爲罪局官减工匠一等提調官吏又减局官一等並著工匠局官提調官吏均償物價工錢還官又查兵部例載凡議處分官員例無正條援引律文按照笞杖等罪定議者分别公私子以處分係公罪笞一十議以罰俸一個月笞　二十議以罰俸兩個月笞三十議以罰俸個月笞四十議以罰俸六個月笞五十議以罰俸九個月杖六十議以罰俸一年杖七十議以降一級杖八十議以降二級杖九十議以降三級俱留任杖一百議以革職劉任係私罪笞一十議以罰俸兩個月笞二十議以罰俸三個月笞三十議以罰俸六個月笞四十議以罰俸九個月笞五十議以罰俸一年杖六十議以降　級杖七十議以降二級杖八十議以降三級杖九十議以降四級俱調用杖一百議以革職等語此項承造軍火不力工匠罪名官員處分 
 
 

Page 14

 
 
檢查律例均無恰合專條自應比照核議擬請嗣後各省局廠承造軍火如有前項情弊卽按照以上所行刑部兵部律例兩條分别核辦如果該局官提調官吏平日臺無考察臨事貽誤戎機請將該工匠加等治罪局官及提調官吏亦均加等議處如蒙兪允應由臣等通咨各省將軍督撫並吏部兵部刑部工部一體遵照辦理是否有當請旨遵行謹繕摺具陳伏乞皇太后皇上聖鑒訓示謹奏奉旨依議欽此 
[政務處奏遵旨議覆治中升階摺三十日]  
　　政務處等奏爲遵旨議覆恭摺仰祈聖鑒事光緒二十九年九月初一日准軍機處片交順天府奏治中俸滿請以知府分發一片奉旨政務處吏部議奏欽此將原片抄送前來原奏内稱治中一缺爲四廳二十四州縣領袖光緒二十七年以後復設善後洋務等局事務日多治中責任較前尤爲繁劇故州縣賢能者必抉四廳四廳賢能者必抉治中治中任事較勞而升途轉隘勢必老於其任人皆視爲畏途治中可得京察照例應升知府與六部漢員外郎相同近經吏部奏定章程員外郎俸滿後准堂官出具切實考語以知府分發各省候補到省後　扣甄别遇有應題應調應選缺出與候補人員一體酌量請補擬請嗣後治中歴俸期滿或捐免歴俸由該府尹等出具切實考語保以知符分發各省到省後補缺均按員外郎分發知府定章一體辦理各等語臣等伏查治中一缺爲京府各屬表率近年順天府開辦各務治中職任尤爲重要必須選擇賢能溯自實缺州縣遞擢四路同知再升治中其資深勞多所歴階級已與各省實任知府之起家州縣者相等舊章雖有應升運同知府之例然皆有名無實得缺無期别無升進之階實爲向隅該府尹所奏係爲策勵人才整頓吏治起見自應准如所請嗣後治中歴俸期滿或捐免歴俸由該府尹等出具切實考語保以知府分發各省到省後與員外郎分發知府一例補用如蒙兪允卽由吏部查照章程辦理所有遵旨議奏緣由繕摺具陳再此摺係政務處主稿會同吏部辦理合倂聲明伏乞皇太后皇上聖鑒訓示謹奏奉旨依議欽此 
[雲南巡無林奏考官請假省親據情代陳片三十日]  
　　林紹年片再臣接准雲南正考官翰林院編修張星吉函稱奉命充雲南癸卯恩科正考官現已揭曉應卽回京覆命惟查雲南至京所經驛路距本籍山東荷澤縣道路匪遙擬請代懇天恩俯准賞假兩月俾得回籍省親一俟假滿卽由本籍自備資斧星馳赴京恭覆恩命等語除咨部查照外謹據情附片具陳伏乞聖鑒訓示謹奏奉硃批張星吉著賞假兩個月欽此 
[山東巡撫周奏請攺獎道員片三十日]  
　　周馥片再山東省歴年辦理交涉議結教案前因兩次期滿經臣查明在事出力各員開單倂案保獎内有山東遇缺題奏道潘延祖候補道徐撫辰二員者辦事尤爲出力均請隨帶加二級光緒二十九年四月十六日奉硃批該部議奏單倂發欽此旋准吏部以核與定章不符行令叧核奏明請獎等因查潘延祖徐撫辰二員在事最久歴年辦理交涉議結教案無役不從悉中竅要實屬異常出力旣准部議行令叧核請獎相應仰懇天恩俯准將山東遇缺題奏道潘延祖候補道徐撫辰均請賞加布政使銜以昭獎勸出自逾格鴻慈除分咨外務部吏部查照外謹附片具陳伏乞聖鑒訓示謹奏奉硃批該部議奏欽此 
[山東巡撫周奏甄别道府知縣各官均堪留省補用片三十日]  
　　周馥片再定章道府州縣無論何項勞績保舉人員應於到省後予限一年察看甄别歴經遵辦在案兹查有補用道潘乃光試用道雷培株補用知府文乾候補知縣祁重喆姚廷薰何棪陳益均到省一年期滿例應甄别據藩臬兩司先後會詳前來臣查潘乃光才具明練雷培株心地質實文乾勤愼有爲祁重喆明敏安詳姚廷薰辦事勤奮何棪謹愼不苟陳益穩練明回　堪以本班補用除將各員履歴清册咨部查照外謹附片具陳伏乞聖鑒謹奏奉硃批吏部知道欽此 
 
