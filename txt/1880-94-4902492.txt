# 1880 - 94 - 4902492

 

Page 1

 
 
[論窮究逆黨]  
　　俄國近多內訌之人日以謀逆爲事此固非中國禮教之邦可比不得苛求之也然叛逆之罪則中外皆同初無所歧異於其國乃俄皇於　士鳩舊都火車路上及雲達離宮之中皆爲人預理火藥猝然　炸此暗埋火藥以謀弒俄皇之人不得謂之非叛逆也今雲　一案雖經窮究守宮大臣下獄研訊以期水落石出而此時尚未得其主名而摩士鳩一案則已明明知爲尼希利士之黨且知其姓名曰黑文是固無難明正其罪矣乃黑文逃往法國俄廷指名索之法是未之許也俄國日報因發爲論以爲此等叛逆之人逃於外國必須解回原籍使正其罪乃爲兩國之禮相待之道斯言也俄人何嘗不是哉法國電音又　法廷欲逐黑文出境又欲戰之往英美語國蓋法國亦知收納叛人不容於公義故雖不肯縛送於俄而亦不肯容其在境可知禮法所在無間遐邇今古有同情矣宋萬弒閔公而奔陳宋人求以賄而殺之其黨猛獲出奔衛宋人求猛獲於衛衛人欲弗與石祁子曰天不之惡一也惡於木而保於我保之何補得一夫而失一國典惡而棄好非謀也正人謀國必先求乎義之所安而後核之以利害故凡有所謀靡不酌乎經權之中而得乎情理之正今黑文爲俄之叛人而法廷保而　之雖迫於俄人之公論而不能悍然不顧然究不肯送歸俄國以聽其主之斧　是法廷之委國者毋亦異乎術之石祁子哉然而不得爲法人咎也夫謀弒逆與謀割據皆叛臣也黑文之弒逆俄人雖指爲必然然曾經法廷鞫訊而黑又尚自認爲尼希利士人之黨而謀弒之事終未承認則其罪迹尚未顯然而噶苜之據地以叛中國擾亂多年罪狀昭著中國命將討罪名正言順喀酋旣敗之後逃入俄國中國向俄人索之俄國旣知叛逆者有當誅之罪則亦當推己及人轉而送之於中國俾中國得以明正其罪乃爲至公至正之道而俄庇匿叛人不肯解送其又何說乎傳云惟無瑕者可以戮人今俄人先巳庇護叛人而欲求人之不庇其逆黨難矣况定界勒石之時其條約亦曾戰有此款曰從前中國所有鄂羅斯之人及鄂羅斯所有我中國之人仍留如舊不必遺回嗣後有逃亡者不許收留卽行送還此固兩國共議之成規傳之後世而無攺者也乾隆四十九年中國商民靳明爲俄國之烏拉爾齋等刦去貨物經庫倫辦事大臣等檄知俄國邊臣捕拿首犯而俄官但認賠貨物罰欵其犯則自行發遺並末詳　知會恰克圖之司員屢檄詰問俄官但以案巳了結爲聯旋以閉關不准貿易俄國始蔣債事之守臣微易另調妥員認眞遍覔正犯烏拉爾齋又以事隔多年正犯無從蹤跡適又有俄人悞傷卡倫巡兵齊巴克一事俄官自知理屈竭力緝捕將行强之正犯二名從犯一名先後拿獲縛送恰克圖會審卽於蜀所分別誅遺始完新舊兩案夫刼奪貨物及悞傷巡兵此其罪猶非叛逆之比而俄人猶準情酌理捕送中國以正其罪而喀酋之弄兵潢池無可諱罪反欲力加保護以逃天誅此其事之是非又豈能避下人之洞鑒哉俄以此施之中國法卽以此施之俄國報施之巧亦云極矣而俄人乃復侃侃而談以爲法國不宜爲逋逃淵蔽觀所議亦未嘗不足以動人之聽問然責人則明責己則閣竊爲俄國不取焉雖然此特俄國自予人以可乘之隙而人乃起而議之爾如平心而論黑文茍果有謀弒俄皇之事事雖不成罪終莫　法國固不得曲加庇護以蹈石祁子所云與惡棄好之咎卽其載往英美各國亦非善全之道如存嫁禍之意而欲以他國爲壑設他國得犯而送之於俄則俄之德他國者深卽其仇法國也厚法國之計抑何左哉商書有言兼弱攻昧取亂侮亡　庇護罪人或不明兼攻取侮之道也夫 
[武備嚴密]  
　　○四報云上海龍華製迭火藥局近日廣添工人倍於曩昔兼之日夜赴造務求其速昨日有兩將軍及武員多人乘保大輪船至津聞一係烏里雅蘇臺定邊左副將軍一係江海關道劉觀察之弟未知官居何職皆　憲檄而往北也又據字林報云得北京二月十八日之信華兵刻下奉檄調防者指不勝屈本館按中國海口棋布屋羅一　邊釁在在須防然共分則勢弱常局者想巳籌之於早矣 
[狡謀可駭]  
　　○香港西三月三十日西報云近日俄國砲船自香港而往廣東省　船由馬走地方開行直至租界沙面地方沿途測放水勢之淺深旣抵沙面又演練灣泊情形似作以炮攻城之局面又置買兩華船詳細探　水道又有人　砲船之桅遙測城中衙署等諸要處并測量地勢之　背畵圖貼說必詳必盡又將測量機器遠量港面各要隘相離之近近一時駭傳羣相驚詫此廣東之事也上海西報又言俄官某近日在上海西國店鋪購買中國沿海地圖毋論精粗盡儲夾袋其狡焉思啓之陰謀昭然若揭吁可駭哉 
[太守接印]  
　　○新任據州府何鐵生大守前日晋省禀見各上憲現悉於二月二十一日巳時接印太守 
 
 

Page 2

 
 
風裁峻整任京官時知無不言此次一麾出守維揚人士皆拭員而樂說新政也 
[靈輒囘]  
　　○兩淮歐陽都轉病歿任所前巳登報茲聞於上月十六日起開　三日廿一日經其哲嗣扶櫬登舟回湖南放里是日儀仗甚盛報紼者不乏其人蓋共申哀悼之意也 
[情輕法重]  
　　○京師街衢搶奪之事層見迭出前報錄有日畫攫物一則近又聞戶部副郎李君希蓮於正月二十六日爲友人　飲囘寓時巳二鼓行至前門外鮮魚口地方小胡同內突出一賊將李君跟役所持包袱帽盒搶去仍入小胡同逃走李君大驚聞其包袱內有會議中俄事件奏稿又有戶部緊要文書全行搶失現已報明蘆草園中城功嚴拏李君復函知巡視中城御史勒限司坊營汛帶拏追獲原物如限滿無獲卽行嚴叅懲辦聞迄今尚未獲案所搶之物亦無處尋覔恐司坊各官不能高枕無憂也 
[無故殺妻]  
　　○靑縣李甲挈眷往津就施粥廠以食彼蓋以訟破家者案卷未銷而家資中落害人自害可爲殷鑒試縷述之李繕祖父遺地十八頃一出舍郎也去李二十餘里有劉氏者家資相將亦務農爲業劉有兩女容貌娟好早失怙恃依叔繙居李聘其　干歸後妹於翌歲適人鄉間嫁衣花樣不時稍有資者大都贖於津城長女區衣粗備惟次文倉卒擇吉爲期又在四月時正農忙一切粧奩咄嗟未辦鄉間謂家具爲外粧奩衣服爲內粧奩外粧奩可有可無而內粧奩大率未能免俗因商於其姊而暫借焉姊許可託言歸寍將衣借付是殆不可爲丈夫道也一日李之族人以娶婦故向李假取女衣李歸而謀諸婦本謂物爲我有不難予取子携及婦初則推托繼且支吾終並歸諸烏有李　家子一錢如命何堪自有之無於是飽以老拳妻始和盤扎出謂是不過暫時併用秋後行當見還如不能容請偕歸家着其立刻購趙李家備有車馬卽囑套車　則詰責交加劉請立辦新衣不許奉還故物亦不許悻悻而去鄉人以砒爲紅礬耕種人家多備以藥蟲者學是夜雜砒於麫囑婦烙餅餅熟復囑套車屑一搭連着婦同登婦略遲回拳脚立下只得上車時巳黃昏令車夫　甲備一燈驅之而去　婦心頭庇　知勢不佳然不料其殺機已伏也車至中途地方荒僻遽喝停車謂汝妹嫁人與汝何預質言告汝此卽汝之舉命地也搭連中擲與尖刀一柄樂餅一圭婦泣涕漣洳呼號求救御者韓甲奪取刀餅謂叔豈今日殺星附體卽然寍殺我毋殺嬸有我在旁終不能令嬸血刃也李陡將燈籠踢滅謂如此則我掉臂去孤男寡女好事任汝等爲之明日遲汝於縣衙堂上後當一併殺却耳韓鄉愚無識下車走避婦仍哀泣謂相從兩賊卽有十分過寍無一分情哭泣愈哀李逼促愈力嗣竟咽取樂餅車至劉家委之門盖女號哭呼門叔嬸初未辦別未卽啓關造後認係猶女急拔關出而毒巳發作扶入頭門便死李先發制人以威逼致命控其叔岳彼此均素封家獄訟經年夫决而家已一敗塗地矣 
[命案續述]  
　　○前報蘇垣婁門內有分裂屍身一事經長洲元和兩縣會騐續獲凶犯酒店某甲暨某婦等兹聞兩邑尊會訊已得妬奸謀命死後裂屍拋棄以圖減跡等情惟此案同謀者究係何人灌烟何人解尸何人移尸拋棄事非一手能辦詢諸某甲則供　同借斧是實其斧則由素識之醃肉鋪中所借而肉鋪借斧之時實不知其爲解尸所用縣主知該鋪並未知情卽亦不究以免株連此外帮同下手之人某婦信口誣扳供有十餘人之多其中虛實尚難憑信若竟照供拘人未免連累無辜然僅將婦與其甲論抵則同謀者尚多漏網故此案須細心研鞫未能一時定讞也 
[橋工集捐]  
　　○無錫北門外洛社橋當孔道之　自經兵燹坍圯後行路者往來病涉同治十三年開濬蓮河其鄉人李秋亭太守金鏞集同人興募重建業將橋椿水盤榮就費資三千餘緡旋因入款不敷募捐難繼未能竣事至光緒三年海沐旱荒北省相繼告災李卽前往辦賑去年賑事告竣冬初在滬續募興建又奉李伯相調李往直　辦理工撫事宜故所有橋工暫緩須俟秋間再辦云 
[施藥戒烟]  
　　○補用府特用直　州調補江蘇松江府上海縣正堂莫爲出示曉諭事據同仁永善堂董王承緒等禀稱切於同治八年設立粥廠賑濟窮黎併南北兩堂添辦施種牛痘義塾惜字寄柩等項並蒙仁憲出示曉諭歷經遵辦在案現奉大憲示禁烟館一律奉行惟上洋五方雜處商買幅輳有等肩挑小販及車夫人等住止無常向來吸食洋烟每在烟館過癮一經禁歇勢必進退兩難因此職等公議照林文忠公戒烟一方修合施送總歸兩堂散放謹　三月朔日爲如定章給發其樂輸之戶仍照憲諭無論城廂內外租界地方每日每戶捐錢五文至十文爲止所費無多共襄是舉以廣憲仁而恤民隱陳求給示等情到縣據此除批示外合行出示曉諭爲此示仰城廂商民舖戶保甲人等知悉爾吟如有素染烟癮應卽赴堂取服九藥以冀革除烟毒其所集修合藥資仍應聽人樂輸毋稍抑勒各宣凛遵勿違特示 
[奉行糧憲觀風小附題目]  
　　○揀選縣江蘇松江府上海縣儒學正堂符爲觀風事奉本府正堂博札開光緒六年二月初十日奉督糧道王札開照得本道欽奉　恩緰來蘇轉運夙仰三吳名邦人文稱盛凡屬士林必風雅可觀所有觀風題目合行密封札發枕府卽便另謄分發所屬各廳縣及各學教官傳諭各書院生童將題目領回在塾撰試限於六月底將試卷由廳縣學催收彚齊申解各府州轉解蘇州行轅聽候本道督運公旋評定甲乙發回榜示凡有拔取前茅者由本道捐廉獎賞化紅以昭鼓勵等因到府奉此合亟發題轉飭札學立卽遵照傳諭生童將題目領囘在塾撰試限於六月中專差送府轉解聽候評定給獎毋得遲延切切等因到學奉此合行抄粘曉 
 
 

Page 3

 
 
諭爲此示仰合邑茌院肄業各生童知悉將題目領回在塾撰試所有試卷自行備辦定限六月初量　本學以憑彚解府憲轉解聽候評定給獎毋得逾限其各遵照切切特示題目錄後計開四書文題　　淵曰願無伐善至少者悞之　　文題　大夫以魚須文竹士竹本象可也　賦題　士先器識賦以士之致遠　識爲先爲韻　經解　執燭抱燋解　擬古　擬韓返之五　　献帖詩題　賦得爲日爲重得離字　賦得包　菁茅得包字　賦得　革金厄得金字　賦得先偏後伍得偏字　賦得一馬從二馬　　　五　八韻　雜作題　古書古畫　古劍　古琴　各五律一首　焦山　金山　各七律一首　鄧尉山梅花歌七古　三吳水利者 
[敬業書院甄別題]  
　　○上月二十八日劉芝田觀察甄別敬業書院肄業各生童題目列左　　　　省別罰薄稅歛深耕易耨壯者以暇日脩其孝悌忠信　童題　春服旣成冠者五六人童子六七人浴乎沂　通場詩題　賊得順　　　烟絲得春字 
[公司船開行攺期]  
　　○英法兩公司船自今晨法公司船開後因已入夏令議一律攺期下次項公司　於西本月十二日卽禮拜一天明出口自後照章開行一應信件俱須於禮拜六郵寄西商成多不便云 
[賊星照命]  
　　○寍人名長林者穿窬之老手也前曾犯案解送公堂飭令管押巡捕房現將期滿釋放　　頭見其年輕多力勸令攺過用作車夫除飯食外言明每月紛工洋一元豈長林帖惡不悛仍在外間行竊前日手持　包一个囘至捕房被西捕見而盤問長林情虛奔跑當卽追獲檢視衣包內有珠皮以甲及單夾細布衣服其身畔並搜有押票多張惠　　　長林管押一而吊取各贓俟傳齊失主再行送案云 
[工洋不給]  
　　○西捕至英公堂稱有美國寄居本埠之妓來捕房關照謂有華傭等吵附隨卽前去盤問據華傭稱係索欠工資我以錢債事非捕房經管使出外不理豈華傭等將我阻住並被拉入室內有一點鐘之久始得出來　　捕往期得六人兹請訉究　陳天生供是管事者被西妓阿林乃得欠少工洋及代辦貨物共計有九十四元半向索無着因與爭論　　反訴捕房前來恐嚇在後西捕去而復來拘住我等西妓亦卽乘間脫逃據聞往東洋去矣高阿泉居阿能張順玉張阿九陳文　等　　被欠工洋十五元六角餘與陳供相同濮金福供在阿林乃得之隣居西妓處帮工西捕喚我來作毆捕見証但我並未看見至　　得　欠各工洋與工人爭執我東人曾亦勸過謂工洋是應照給也西捕又再四聲請究　陳司馬以該工人等工洋無着已經吃　　　准　隨商之馬　譯一併斥釋 
[號夥虧逃]  
　　○法公堂有益記久記復茂三雜貨行聨名具控元泰建號以買定海帶八百五十四卽計買一千零四十二　有　如數付淸其貨前俊共出過二百五十三包尚存六百零一包未曾出棧近緣元春經手之王方烈縣空　　　照當開張而行東便藉此將貨拍留不令再出但價銀已如數交付有送銀簿可稽現因買客立候恭太古輪船出口該行何等留雖　　不信特將太古　東担保信函呈請飭捕協同前往該棧押令出貨張司馬得詞當謂益記等三號夥一該號擋手雖經走　　　定之海帶及巳收價銀有無入帳答科俱經入册張司馬與繙譯官商酌隨飭法捕頭函　小東門捕房就近派捕全往督令出貨云又有　和行控元泰擋手之王友烈廿四日買去白蠟兩支價值二百五十三兩零自過秤後四五天付價及貨出去隨卽潛逃現向該　　　不知湏向王姓自理查看簿據果天入帳今先呈詞備案俟尋到再請追究張司馬亦准如所請 
[光緒六年二月十六日京報全錄]  
　　宮門抄○上諭一道錄前○大學士載　奏爲據實覆陳摺子○陝督左　奏爲揀員借補叅將夾片○　　　　奏爲擬請實授要缺知縣摺子○二月十六日禮部宗人府欽天監廂紅旗值日無引　見○豫王等場差完竣覆　命○學合請假十五日○禮部奏派稽查接燄換卷之大臣泒出桂全許庚身鍾濂吳廷芬○又奏派稽查中左門之護軍統領　派出恩全○又奏補　試日期　旨於二十三日○宗人府奏派　泰東陵行禮之王公　泒出克王○又奏泒彈壓之大臣　派出　貝勒○尚泰瑞　　請　安○召見軍機○○大學士管理工部事務公臣宗室載齡等謹　奏爲遵　旨查明尚書萬靑藜被叅各款據　覆陳恭摺仰祈　聖鑒事光緒五年十一月二十九日奉　上諭御史孔憲毁矣大員昏庸貪縱請飭查辦一摺據稱吏部尚書萬靑藜身任兼尹二十年平日惟以納賄攬權爲事按缺肥瘠收受節壽有能格外賂遺立予調劑縱容家人在外招搖勒索規費其門丁朱二卽朱韻山捐習五品　　尤爲跋扈竟敢指缺說價該兼尹認候補通判張兆豐爲義子迭次委署固安順義等縣府尹衙門公事率由該兼尹獨縣請　查辦等請所叅萬靑藜各欵是否屬實着派載齡翁尚龢會同都察院堂官確切查明據實貝秦毋稍徇隱等因欽此臣等遵卽泒員　回京幾道　史並咨調刑部司員公同查辦當經札行順天府轉飭所属各州縣將有無餽送兼尹節　情事據　聲覆並向來委署各缺及一切公事是否由府尹主稿抑由兼尹主稿意見有無不合各前任府尹所辦公事兼尹有無不肯畫稿之處委署各缺向係如何輸委　　　　　　馮核辦又片行吏戶兩部檢查捐案朱二卽朱韻山又名朱朝全一名朱喜有無報捐五品官職一面飭傳甯河營丁符九　順義　張兆　詞取親供一而將朱二拘案傳訊現據吏戶兩部暨順天府元後咨覆前來並丁符九張兆豐所遞親供及朱二迭次供詞臣等詳加覆核如原叅順天府兼尹向無節壽及萬靑藜接任按缺肥瘠定爲多寡之數有能格外賂遺立予調劑一節據順天府咨據所屬二十四州縣中覆均稱向無餽送兼 
 
 

Page 4

 
 
尹節壽規禮並將各州縣禀結送到復訊據朱二供稱在萬靑藜家中服役多年主人並未收過順屬各州縣節壽又原叅該兼尹家人向多在外招搖勒索規費其門丁朱二卽朱韻山捐有五品官職尢爲跋扈竟敢指缺說價如張兆豐之署固安丁符九之補寗河皆由該門丁關說一節訊據朱二供稱在萬靑藜家先係跟班嗣在門房接帖自知門丁賤役不敢捐納五品官職所有宅內服役六人皆因主人管束得嚴均不取在外招搖伊在門房亦未收過門包惟遇有各州縣到宅謝委向其叩喜隨得賞銀－二兩至二兩四錢不等不賞亦不敢要所得賞錢陸續花用記不淸某位曾經賞過及某位實過若干此事主人並不知道等語旋准吏部覆稱業經掣簽之籌餉頭夘至八十一夘候選五品實職册內並無朱二朱韻山朱朝全朱喜之名至捐納官職木經戶部核准之案及僅捐職銜人員向不掣簽無憑查覆又准戶部覆稱歷年捐册煩多該家丁旣無何年月日在何處報捐確據實屬無從檢查臣等尚恐朱二所供或有不實不盡當卽調取刑具督飭派出各員將該家丁加以刑訊反覆斫詰矢口不移至張兆豐因何得委丁符九因何得缺據朱二供稱槪不知情復據張兆豐親供內稱同治十三年由刑部主事攺官直隸分順當差光緒二年因監放粥廠勞績三年四月委署固安五年六月復奪札委與順義縣梁魁對調時當兼尹請假例不會行原叅由門丁關說得缺自問斷不至爲此茍賤之行等語核與順天府查覆該員因監放安定等門粥廠出力得有儘先拔委勞績三年四月委署固安五年六月調署順義之案相符並由順天府將張兆豐調署順義札稿送閱該兼尹委在假期之內並未畫行又據丁符九親供內稱同治九年三月由江西峽江縣教諭選授順天文安縣知縣十二月到任光緒二年六月由直隸藩臬兩司以歷俸已滿三年與調繁之例相符詳請會題調補寗河縣知縣經部核准三年三月到寗河縣任所有調補緣由並非一人主政安能情託且由藩臬兩司詳請無所用其關說等語核與順天府送到該員調補寗河縣司詳會稿並部覆亦屬相符又原叅該兼尹認張兆豐爲義予不註門簿出入私宅其家人稱曰四少爺該兼尹　其佞庚諛張兆豐得以候補通判署固安縣甫知固安卽署順義一節據張兆豐親供內稱四世起家科目向承家訓以廉隅名節自勵原叅認爲養子名　攸關若查有其事雖獲　譴亦所甘心其前署固安係因勞績現署順　係因對調旣無佞諛情事亦非甫卸卽署　現官候補知州前官試用通判並非候補通判等語　之朱二亦供稱自光緒元年卽在萬宅門房接帖登記門簿張兆豐在順天當差遇有公事到宅稟見門簿上均寫張老爺並沒有四少爺稱呼又原叅該兼尹自知委署不公人言嘖嘖公事率由獨斷凡有由府尹核定者輒不畫稿一節據順天府覆稱本衙門委署各缺並辦理一切公事向係府尹主稿到定後再送兼尹閱畫加遇非尹請差期內則不畫稿緊要事件由府尹卽辦先行前任府尹核辦公事查無兼尹不肯畫稿之處惟批答各州縣稟詳請示事件兼尹抒其所見偶有加簽相商之時然亦仍憑府尹覆核酌定等語臣公同參酌此案原叅該兼尹攬權納賄收受節壽各禮其門丁朱二卽朱韻山捐有五品官職指缺說價張兆豐之署固安丁符九之補寍何皆其關說並認張兆豐爲義子府尹衙門公事率由獨斷各欵現均查無其事應毋庸議惟門丁朱二雖無在外招搖勒索規費亦未收過門包而遇有州縣到門謝委私自向其叩喜得受賞銀實屬有千例議第所得賞銀並無確數可計且係得自賞受亦與家人求索有間應酌照不應問擬朱二卽朱　山合依不應重杖八十律擬仗八十折費發落遞解回籍交該地方官　加管束王兼尹萬靑藜被叅各節雖查無其事惟於門丁朱二得受所屬賞銀並未查出究屬失於覺察相應請　旨交部議處符提到案之寗河縣丁符九署順義縣張兆豐均查無關說之事張兆豐亦無認義子之事均應飭令回任張兆豐現經呈報丁憂應由順天府自行辦理除將咨文供詞存案外調到卷宗案結後發還所有臣等遵　旨會同查辦緣由謹合詞恭摺據實覆奏伏乞　皇太后　皇上聖鑒謹奏奉　旨已錄　○○左宗棠片　再甘肅　武一　地界邊方巡緝操防均關緊要該營叅將程錫善業經奏叅革職所遺叅將員缺應卽揀員借劉以實　飭茲遴有　記名遇缺簡放總兵揑勇巴圖於　宗秀久從征伐　　勇往以之借補勢武營叅將實堪勝任於營伍邊防大有裨益合無仰懇　天恩俯念要缺藩員准以該員借補　武營叅將員缺以實營伍如蒙　俞允應請　　部先給詈札傷防務一律告竣卽行始咨送部引　見以符定制除飭取該員履歷至日另咨送部外謹會同甘肅趕臣周　武合詞附片具陳伏乞　聖鑒訓示施行謹　奏軍機大臣奉　旨兵部議奏欽此○○奴才　綺跪　奏爲要缺知縣試署一年期滿遵照定章　請實授恭摺具奏仰祈　聖鑒事竊查前次赤峯縣缺出經前都統延　會同代直　督臣以曾經委署州縣並無貽悞之揀發知縣　倫試署聲明俟試用一年期滿果能辦理裕如山讀實授等因奏奉　諭旨依議欽此當卽轉行遵照在案茲據赤峯縣知縣彝倫詳報該員自地五年二月二十五日奉文任事之日起連　扣至六年正月二十五日試署一年期滿　　　歷淸册送由府道加考詳送前來奴才查該員　倫現年五十二歲係銀紅旗滿州志成佐佩下人由附生於道光二十一年考中候補淸字中書二十五年到署常　咸豐十年八月補貼宮中書同治元年六月補實缺中書六年恭辦　併　島史　金　經大學士保奏奉　旨賞加內閣　讀銜八年經吏部咨取選撫民同知　單奏請奉　旨記名十一年恭逢　大　處典經　御前大臣保奏奉　旨以內閣依讀儘先卽補十三年經前補統瑞聯奏請揀發於光緒元年四月二十日經　派大臣揀選五月初一日經　欽派大臣騐若初二日　奏奉　原筆關出以知州發往熱河差遣委用六月到郡光緒二年九月間因淸丈圍場地畝完竣經前都統瑞聯保奏奉　旨賞加運同銜光緒三年委署朝陽縣知縣四年五月交卸經前任都統延煦泰請試粵赤峰縣事旋准部　先行試用於五年二月二十五日奉文任事之日起連閏扣至六年正月二十五日試署一年期滿該員靳愼安詳老成練遠試署赤峯縣一年於地方公事　屬辦理裕如以之實授洵堪勝任與定章亦屬相符謹會同大學士直隷督臣李鴻章合詞恭摺具奏伏乞　皇太后　皇上聖鑒訓示遵行謹　奏軍機大臣奉　旨禮部知道欽此 
[光緒六年二月十七日京報全錄]  
　　宮門抄○上諭錄前○發抄　旨六道○給事中樓　奏爲查核吏正知縣要缺摺子○又　奏爲懇　恩酌議貢生准捐中書夾片○又　奏爲民間私買監照請　旨妥議章程夾片○晉撫曾　奏爲晋省軍需援照成案摺子○給事中樓　奏爲民人嫌隙夤夜拋擲同族 
 
 

Page 5

 
 
屍棺請　旨審辦夾片○湘持李　奏爲據情代奏摺子○將軍金　奏爲知縣不惜民瘼請　旨革職夾片○陝督左　奏爲補鑄都司開防夾片○二月十七日兵部大常寺太僕寺正藍旗值日無引　見○江西學政洪鈞謝　恩○前浙江湖州府知府景隆謝　恩○甘肅凉州府知府黃崇禮謝　恩○榮且請假十日○錫珍續假十五日○召見軍機　黃崇禮　○發抄○涂宗瀛奏各州縣結報交代起數奉　旨戶部知道單併發欽此○又仿照山東章程淸厘交代奉　旨知道了欽此○又考試丞倅等員奉　旨知道了欽此○又盤查司道各庫奉　旨知道了欽此○又監銀奉　旨戶部知道欽此○又伊黎犂餉奉　旨知道了欽此　○○刑科給事中臣樓譽普跪　奏爲京員要缺宜仍專用科甲請　飭查核更正事竊內閣漢侍讀祗設二缺綻司票擬責任　重向來重用科甲人員其貢生出身之漢中書典典籍從無升補侍讀之案此次實錄舘請獎淸單有以貢生出身之員創保侍讀頗聞衆論譁然查宗人府起居注主事均由中書升補惟貢生出身者不准中書截取同知後例得借選知州惟貢生出身者不准其他保送軍機章京等差貢生出身者亦均不准是向章與科甲區別甚嚴侍讀爲漢票簽辦事領袖之員尤關緊要應請　飭下吏部查照向章仍專用科甲人員以重責成而杜倖進其新保貢生出身之員聞到舘之日甚淺差使亦次應否攺獎聽候吏部另核辦理臣爲愼重京員要缺起見是否有當伏乞　聖鑒訓示謹奏奉　旨已錄　○○樓譽普片　再貢生准捐內閣中書起於道光年間推廣事例戶部雖准貢生報捐吏部選補章程聞以兩舉一貢爲一輪不令多占科甲之缺且如宗主知州等項皆不令升補借補侍讀係漢票簽各員表率其視宗主知州更宜限制自不待言若以例無明文開端請保恐例文未盡議及之條尚多思倖進者皆將藉口嘗試流弊不可不防如貢生出身之中書典籍有　特旨錄用非由捐納之員或添序以升途量爲區別亦似足以昭平允臣愚昧之見可否　飭部一併酌議辦理謹奏奉　旨已錄　○○樓譽普片　再浙省當軍興之後民間私買監照聞有數千錢或千餘錢而買一監照者亦有不費一錢而與以監照者此等監生幾不可以千數萬數計矣浙省有此恐防省亦在所不免當今軍務久平澄淸捐項之時白應一律核　辦理然册籍難稽無從指辦惟有劃定年分自咸豐十一年起至同治十二年止所捐之監除應試及加捐之人業經補交四成外其餘槪令酌補實銀幾成另給執照或以一年二年爲限如限內未經補交則議以作何如除之例或謂眞　混淆膺者固應補捐若眞者亦令其補繳似乎稍涉苛刻臣以爲雖屬眞者而當其捐監之時所捐實銀計不過舊例十成之一而已今酌補幾成於舊例仍有減無增也可否　飭下戶部妥議章程以昭公允臣爲愼重名器起見是否有當伏乞　聖鑒謹奏奉　旨已錄　　此本未完 
[蘇省撫轅事宜]  
　　○二月二十六日從九金壽非禀知奉撫憲札委襄辦淸程戶口差　○二十七日直隸州段學歐禀辭由　河赴天津海運局差　管帶太湖水　正前營安徽候補府李松榮　辭赴東山一帶查哨　候補接經歷　恩普禀知奉撫憲札委襄辦保印差　准補金山縣典史凌鉅源奉江藩憲飭知來省禀到　江藩轅二月二十二日牌示　門同知張開祁病故遺缺查有候補直隸州汪承祖署理　准　海道缺巳委候補道桂憲慶署理於二月二十一日謝委 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
