# 1908 - 347 - 4912894

 

Page 1

 
 
   
 
 

Page 2

 
 
論說 
[論古立憲之學派（酉）（妻）]  
中國自古有立憲乎。無立憲。也雖然何嘗無立憲特無　法之條文耳。斯言也自二三年來。倡言立憲而後。一班。學者間。搜羅古籍。廣爲徵引。以証明立憲爲中國所自有。亦既視爲陳腐而言之厭聞矣。然記者仍有不能已於言者。則以尋繹古學說。知於立憲之精義。隱然有三學派分峙於其。間者。頗與各國立憲諸學說相合。斯則未經人道者也。試陳其略。 
　　此三學派一爲黄老派。民主立憲之精神。也一爲周孔派。君主立憲之精。神也。一爲孟黄派。推倒專制之激烈派也。 
　　老黄之學。以無爲爲主義。所謂無爲。者非眞無爲也。國民自爲之。不待君主之有爲耳。黄帝之世。由游牧而進於耕稼。地廣人稀。布置寛裕。國民觀念。有進行。無競爭。禮運所謂貨惡其棄於。不必藏於已力惡其不出於身。不必爲已。故文學算學農學商學工學兵學醫學理化學。皆帝世所發明。而實非帝一人之力。若必出於一人之力。則斷無此隆盛矣。傳至堯舜。猶是君民一體之氣象。爲君者。無過可見。亦無功可言康衢之祝。不過主壽多男。擊壤之歌。明言帝力何有。此民主立憲之盛軌。今之英美尚不能及。何論普法。老𣆀生孔子前。爲周柱下史。習知古事。故其學說以此爲目的。孔子游於蜡。與言偃論大同之治。即於老氏得來。晏嬰黑翟白圭許行范蠡莊周列禦寇。皆此派中人。晏嬰不殉莊公之難曰。君爲社稷死。則列死之。爲社稷亡。則亡之。若爲已死而爲已亡。非其私暱。誰敢任之。此猶知國事與個人事之區别秦漢以後無。人識此義。嬰與孔子交厚。而沮尼谿之 
 
 
 

Page 3

 
 
　　封。以學派。不同也。蓋當時學者心理類如此。漢司馬遷叙九流首列黄老。卽古學激之明證。漢文帝蕭何曹參。以開明專制之君相。行黄老之學。似是而非猶　小治。自此以後。人人習於專制。始以黄老爲誕妄。至唐宋則直斥爲異端。蓋蜉蝣之不知年。夏蟲之不識就也。　　周孔之學。以禮爲主義。當時所謂禮者。即今日所謂憲也。周公制作。皆在周禮一書。三公猶内閣。六官猶各省主務大臣。六官之屬。皆就人民選任。猶地方自治。卽君主立憲之法規也。孔子之學。皆本於此。故言稱文武。夢想周公。其論政體。大率分人民爲三級。一曰君。爲國之統一機關。一曰臣。爲君之補助機關。一曰民。爲國之生存機關。臣非君之僕妾。故曰君使臣。以禮。臣對君負責任。故曰臣事君以忠。君臣所爲之事。皆民事故曰君使臣。莫大於仁民。總言之。君臣民同守法律範圍而已。當時宗此學說者。盡入孔門。故此派最佔勢力。而黄老派分道揚鑣。反似駢枝。其實黄老爲舊學。周孔爲新學耳。自漢儒專尚國文科。宋儒專尚修身科各以一隅之見。推測周孔。而其學反晦。宋儒所最誤者。以臣民爲一人。謂民之對君。有服從。無反對。於是擁護專制。而丐其仁政。遂成數千年不可得之夢想。不知民。與臣大異。臣對君責責任。君對民負責任。民對國負責任。民與君立於對。待之地位。非爲君之奴隷牛馬也。其所以爲立憲之君主。不爲專制之君。主者。賴有此權限耳。 
　　至於七國。則專制之勢已成孟子乃昌言曰。民爲貴。社稷次之。君爲輕。又昌言曰。殘賊之人。謂之一夫。蓋君之身亦國民一分子。不過得有代表之資格。若不仁不義。損害公益。即失其代表之資格。國民可不承認之。此固周孔意中之言。但周孔當君權發起之時。而急急治其本。孟子當君權汜濫之日。而急急治其標。一和平一激烈耳。無如秦漢以下。專制益甚。以晋惠之癡騃。隋煬之荒暴。猶無人敢議其短長。雖議矣。但以規諫之力責諸臣。而不以監督之法責諸民。爲臣者無國民之後援。依賴君主爲生活。雖龍比何濟於事。黄梨洲生當明季。目擊神州陸沈。乃破宋儒之藩籬。抉孟。子之秘奥。大聲疾呼。提倡民權。爲今日立憲之導線。則此派可稱孟黄派。與黄老派周孔派鼎峙而三者也。 
　　以今之時勢衡之。黄老派程度太高。孟黄派恐有流弊。最適　者。爲周孔派。君主立憲。誠無能出其範圍矣。故略述源流與海内之留心憲法者。共研究之。 
專電 
[電一（北京）]  
　　張蔭棠與逹賴磋商藏事情形於今日（二十九）召見時詳細面奏並請攝政王密諭趙爾豐和衷商辦 
[電二（北京）]  
攝政王調查新政各條陳擬令張中堂檢擇呈閱 
[電三（北京）]  
　　昨日有旨除朝會大典外尋常召對内廷賜宴一切班次慶親王着在恭親王之前 
[電四（北京）]  
　　樞府又議電諭各省革黨首領須嚴緝懲辦惟切戒株連致滋紛擾 
[電五（北京）]  
　　法政學堂全體學生因日敎員毆辱某生大憤經該堂監督調處始免風潮 
[電六（保定）]  
　　逹賴喇嘛今日由保定起程抵正定時有喇嘛僧多人請見 
[電七（杭州）]  
　　嘉興革黨有煽亂之謡文武各員告警浙撫密札吳學莊於今日（二十九）微服往查 
[電八（蕪湖）]  
　　駐蕪英領事函致皖撫商禁安徽白話報 
緊要新聞 
[樞臣議設責任内閣北京]  
　　前日攝政王諭令樞臣檢查去秋袁軍機組織新内閣　摺已經樞府檢出呈進聞攝政王以國事多難憲政期迫深慮才力不及有設立責任内閣之議時與樞臣商量張袁兩公極力贊成慶邸則謂議會未設不宜驟設責任内閣當俟三年以後再行籌畫今日尚非其時也 
 
 

Page 4

 
 
[張中堂電請設立粤路辦事處武昌]  
　　湖北粤漢川漢兩鐵路原合設一局於甲棧内陳小帥昨接督辦粤漢鐵路大臣張中堂來電以粤路現在借欵赶築鄂境路線經鄙人奏派湖北學司高凌霨施鶴道曾廣鎔爲總會辦未便再合一處辦公請飭卽將粤漢路局名目裁去另設粤漢鐵路鄂局辦事處於乙棧所有從前粤路人員均請轉飭銷差赶將圖表文稿册報股欵逐一檢出候派員接管以重事權 
[京假近事]  
　　攝政王漢文鈐章禮部已將式樣呈進攝政王因詢及鈐章瓦式背面有何根據溥尚書對云瓦式背並無根據不過因鑄造迅速以免躭延之故攝政王因諭禮部即飭照樣鑄造現部中鑄印局特限四日造成 
　　比國公使前照會外部一千九百零十年在柏蔭地方開第八期萬國鐵路大會請中國派員入會外部當即據情咨會郵部議定酌助該會經費其派員一節除前派之柯道鴻年無庸再行前往外擬選派洋員沙多部員詹天佑鄺景陽李大受鄭清濂五員赴會一面先將各該員銜名預行通知該會存記 
　　逹賴呈進陛辭貢品已由理藩部代奏呈進今將其所進貢品詳誌於下黄色哈逹一方佛一尊連衣藏紅花一匣重三十兩紅色貢香五包每包十把上用紅色香一包共五十把高藏香三包每包六十把藏細香五包每包一百二十把紅色上等普魯一包共六疋各色普魯四包每第六疋紅黄色普魯四包每包六疋紅黄色特爾麻二包每包三十六疋紅絨普魯五包每包十疋紅色長絨普魯四包每包衣料五件紅色藏絲綢一包共十疋水猁皮一包共二十張猞鋓皮四包每包二十張豹皮一包共九張沙狐皮三包共一百七十五張狐狸皮一包共二十二張熊皮一包共五張藏杏八箱藏棗一箱藏小葡萄一箱藏杏脯一箱 
[李軍門訊供革黨紀詳廣東]  
　　十一月十四晚水師提督親軍在燕塘測繪處拿獲嚴國豐一名供出譚文炳葛謙併檢查日記簿有曾傳範羅澍滄等多名是晚在師古巷大同客棧續獲葛謙一名譚文炳知機逃去又在觀音山下龍王廟續獲曾傳範一名十六日又在三水馬頭續獲羅澍滄一名委員提訊不肯吐實嗣經李直繩軍門會同蔣臬司親自審訊命之坐供嚴國豐供稱湖北襄陽人年二十六歲先在廣西營後在武健軍隨入廣東將弁學堂去年轉入陸軍學堂畢業八月奉派往高州當敎練員請假回省尋入先鋒衛隊先識譚文炳即譚馥後識葛謙經譚招令入會併先後給予會票五十張已散去十四張遺失廿一張現存十四張該會以孫汶爲頭目譚文炳爲廣西頭目章程仿照新軍辦理散票共五十張作爲排長月薪四十兩散票一百五十張作爲隊官月薪八十兩散票五百張作爲管帶月薪五百兩以上尚有標統協統參謀部等名稱入會者廣東已有五六百人軍隊多有廣西已有二千餘人長江一帶人數亦多廣東頭目係嘉應州王姓定期十二月在廣東起事錢粮由孫汶在外洋接濟惟軍火難於轉運欲專向軍隊之外省人運動届時有軍火應用易於成事等語葛謙即誕麟供稱廿四歲湖南湘鄕人係日本徵兵科畢業學生前歲游歷東洋識孫汶於演說壇遂動革命思想回國後各處游歷期逹目的不料此次到粤先赴欽廉訪郭都統不遇囊空如洗貧病相乘欲歸不得抵省後與譚文炳同住一棧宗旨雖同各行其道譚志在散票聯絡軍界中人我則不屑爲之我們黨人雖上等人亦多願降志辱身到各營軍隊上充當伙役我近數年來觀中國業敗至此恨滿黨之壓力太甚使我漢族如奴隷如牛馬我等同起憂國之憤想結團體爲我民黨吐氣仇滿黨復漢怨故議立革命一會乘中國近日之衰勢起事不顧死生之患竭力奮一死戰願日後爲文明漢國人也但想成此大事必須衆心同氣以中國之人心論參差不齊老票黨洪幫居其大半而票黨與革黨宗旨頗有不同之處總以野蠻手叚仍刦掠我民族因平日未受敎育無智無識安知我國有滿漢之界限乎我等擬開通他之志氣鼓動他之思想藉其勢力合革黨之鐵血以成大事使後輩跳出苦海享太平之福等語供詞千餘言無一語牽及他人再三研訊堅稱我的宗旨只是如此我的同黨我斷不供已拚一死願快死爲樂我一人流血留他們做大事業歷觀歐洲之大革命斷無不流血而成者近來因革命流血者亦不止我一人我之宗旨雖死亦不能變其方針言盡於此請速殺爲愈又云今世界人祗知有成功之華盛頓而不知有失敗之華盛頓蓋必有無數失敗之華盛頓推於先挽於後然後成功之華盛頓以出今我既不能爲成功之華盛頓亦當爲失敗之華盛頓我到廣東憑我這張口舌運動官軍兩界此兩界有人可以爲我用則憑藉其鎗砲勢力作爲内應我的宗旨目的自然能彀逹到可惜廣東軍人程度太低極少高尚思想惟學界差爲開通今既被拿獲我之身雖死而我之靈魂仍將爲千百化身以繼續我等之志云云羅澍滄卽洽霖供稱湖南新化人年廿四歲曾入新化速成師範隨入京津學堂今年五月來廣東初欲入虎門陸軍學堂至六月十五在先鋒隊當兵八月銷差復在親軍中營當哨書萬謙譚文炳二人九月初間在虎門會過譚說他的辦法在運動軍界數 
 
 

Page 5

 
 
千人即通知孫汶進兵届時必派營勇對敵而營勇多係我黨則倒戈相向易如反掌廣東素以富著民間亦多藏有軍械起時一經傳檄軍民響應大事成矣虎門各處砲台爲入口要隘現併設法運動多佈黨羽以便由香港進兵及運鎗砲得廣東後即西略廣東北略湖南江西一帶此籌畫布置之大略也訊問既畢李軍門蔣臬憲均以葛逆年僅廿餘深爲可惜頗欲開其自新之路因問曰如我等不將你正法你日後何以自處該逆稍思片時答曰此後惟有披髮人山不躬行革命之事惟口舌鼓吹仍難止　革命宗旨斷不因此而稍變李軍門知該逆叛志已深不可與言遂將各人解開鐐鎖影存一照至二十三日早由營務處覆訊禀請督憲王命即提葛謙嚴國豐二名押赴市曹處决臨刑時毫無懼容其羅澍滄一名雖與葛謙書信往來罪無可逭惟須待拿獲譚馥即文炳審訊明確暫緩發落羅見五人同時影相以爲亦將處决索筆書一對聯曰一殺首足千秋黄種國民應有恨傷心惟一事白頭老母竟無依一書畢仍押回南監其錢占榮曾傳範二人雖無入會的據然以軍人學生學匪往來顯係同黨擬定遞解回籍交地方官嚴加管束在逃之譚馥一名散放保亞銀票至數千張罪大惡極飭知各地方官一律通緝聞此案本牽連四十餘人李軍門恐該逆供仇不供黨是以一律免究此次審訊之時予以矮椅使坐給以筆墨看待極優故各人亦不待研鞫所書親供皆各千數百字並有感激李提厚待之語 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[西報譯要]  
　　東督嚴防革命黨字林報載二十八日東京電云據大連電稱東督徐世昌因聞革命黨首領孫逸仙有來滿洲之說故近日防衞頗嚴 
　　滿洲豆市近聞泰晤士報載某日報云今歲滿洲豆産因氣候適宜收成頗豐較往年或多十之三四故豆價現已大平且擬運至歐洲銷售實爲從來未有之舉近接確信謂有日本某號汽船滿載豆料約重九千噸已首先赴歐嗣後尚有他船陸續運往 
　　赫德不復回華文滙報載二十八日柏靈電云聞中國總稅務司赫德君决意不復回華擬永居華倫以娛暮年 
　　英皇擬助中國禁絶烟患又載二十九日倫敦電云英皇昨於國會休議之日演說云上海舉行萬國禁烟大會已由政府派員赴會俾提議逐漸禁烟之策以助中國禁絶全國鴉片貿易之害 
分類新聞 
政界 
[預用印信之流弊武昌]  
　　夏口廳拿獲僞造鄂督札文之王雲峯解省訊辦已紀前報兹由武昌府帮讞員左功　大令研訊據供此項僞札印信係於本年三月間因督署公事冗忙在軍需房幫忙時見有已經蓋印之空白文札封套隨手携回家中爲此冒昧之事至五月間辭出後實與院書張萍舟並無往來大令詰以爾在夏口廳時何不供認反敢牽涉他人該犯答係一時恐慌所致判仍還押候詳請核辦 
[派員催提各屬雜欵安慶]  
　　皖省籌議公所近以各屬攤認各項雜費分期解到者甚屬寥寥昨特札委府經歷蕭澍勳赴懷桐太三屬何令景準赴滁泗各屬魏令毓棠赴舒合定三屬儲令炯年赴穎霍各屬劉令秉棪赴池州府屬黄牧自炳赴六霍英潜等屬催繳刻聞各員已分别前往矣 
[縣紳創設自治研究所安徽]  
　　貴池縣紳汪開明等現因自治爲將來立憲之基亟應實力籌備爰集同人議設研究所一區延聘素習法政之講師數人以資敎授辦法均照省城处治研究所章程藉爲模範定額學生四十名經費即由該紳自行籌墊昨已擬具簡章數條禀請皖撫核示 
[太平洲監獄緩辦揚州]  
　　太平洲新設之撫民同知迄已二年尚未設有監獄沈司馬前曾禀請上台撥欵建築並擬以安港巡檢改爲該州司獄刻聞沈司馬已奉撫院札飭調署蘇州總捕而前禀尚未奉批因將待質公所改押案犯以免疎虞監獄暫從緩辦俟李司馬接任後再行上禀請示辦法 
交涉 
[魯撫爲礦約事咨駐日胡使文]  
　　據署山東東昌府館陶縣縣令方𡍵禀送縣屬紳董汪心一等接到上海由郵局寄來留學日本山東同鄕會印送轉禍爲福白話說帖四本有碍礦務交涉請設法查禁等情到本部院據此查華德採礦貿易合同於光緒二十五年呈請勘辦五處礦務其間屢議屢輟迄未就緒至三十三年議結時經前任楊升院咨商外部遵照核覆函電將改訂合同簽押並先後奏咨有案其中挽救利權已爲不少此案事經七任時閱十年似此結束己費盡心力且當時礦政局與公司代表協商有俟礦産於兩年限内勘畢或於五處之中擇留一二餘俱作罷之議現擬併在一處開採其餘均可作罷則較之前議更有進步在官家代謀之苦本不願求諒於人乃合同簽字及己一年勘礦之期並未逾限始而陵縣臨邑等處張貼保礦會四言韻語繼而即墨等處有揑造工人白話說帖甚至以非理暴動之詞煽惑鼓動節經飭屬分别剴切諭禁在案今留日學生乂編有轉禍爲福白話說帖雖無悖逆字樣其爲未明此案情事則一在諸生遠適異國眷念故鄕方託於忠愛之忱以發爲憤激之語但情事既有未符則附和因愈失實如該生僅云和平抵制而内地之白話說帖已有搶富戸仇官長之語夏間更有託於保礦保路之名昌言爲不穩妥之舉動時值久旱祈雨而妄思蠢動者且紛紛矣諸生所言之利未見其一而害且百焉此情事之未符者一也且諸生亦自思和平抵制諸條能實行否能有效否本部院宦蘇最久其地文物開通似較東省爲早然當時蘇紳議减滬寗鐵路借欵而附和者亦倡爲不與做工不與經商不坐滬寗火車諸說而深識之士卽知爲無效以爲空言抵制徒貽笑外人蓋吾國敎育既未普及工商尤無團體罷市罷工徒資宵小搶攘之便馴且釀爲交涉至於不坐火車更無其事卽今之滬寗鐵路其坐客之擁擠且數倍於膠濟也此情事之未符者二也至於該生等所言集股辦法言之亦甚易矣不知外國開礦往往罄無數之資財前者仆後者繼然彼國礦學因已列入專門而雄於資者雖逕擲而不惜故能卒蕆厥功吾國習爲礦師者尚少尤狃於近利不肯輕斥其資財一由於知識之不完全一由於辦事者之無信望諸生所籌三吊五吊之辦法即號召十室之邑且不足何論全省聞各省留學生在東京開會認股其認股之時呼號轟集唯恐其不多而實繳者曾不及十之二三其成效可知此情事之未符者三也諸生所持爲唯一之計畫而不自知其闇於情事若此又囂囂然曰廢合同廢合同則試取近事爲証津浦鐵路蘇杭甬鐵路從前皆草約也何以皆不能作廢粤漢鐵路則合興公司有違背合同之處卽非草約亦可作廢彼此相較知非强懦優劣之不同亦情事不侔爲之也東省民智未開致從前一切實業皆棄置不辦誠如諸生說帖所云惑於風水之爲害實爲洞燭鄕情迨外人履我堂奥復從而涎之又不汲汲於根本之計力圖自强徒齗齗於五處七塊而此外應興之實業概未聞有實地之研究是東隅已失而桑榆之收復無望也張皇憤事外强中乾皆爲取敗之道本部院不認没諸生忠愛之忱尤不願諸生僅爲憤激之語徒滋流弊無裨事實用特備文 
 
 

Page 11

 
 
　　咨請貴大臣傳諭山東留學同鄕會是否印送上項白話說帖務各平心研究勿肆囂張現在國難瀕仍海外嘯聚之徒且刋布種種謡言希圖煽惑諸生有志求學且立說僅止於開礦尚非附和匪黨之比但匿名書件同干列禁更望諸生勿輕效之也爲此咨請貴大臣查照傳諭宣布施行軍界 
[嚴防營隊混入匪徒蘇州]  
　　蘇撫陳中丞昨准陸軍部電咨略稱各省陸防各營徵募時於來歷保結並不切實查明保無有匪徒混入其中勾煽爲患應卽責成該管帶等隨時密加查察如有形跡可疑之人指名究懲以除隱患等情故已於前日轉飭遵照矣 
[撫委調查軍隊松江]  
　　蘇垣督練公所總辦袁觀察世輔近奉撫憲派委來松調查水陸各營軍械點騐兵額並順便調查郡中各學堂學生成績官塲接得消息即預備迎迓軍界中亦已於昨晚整隊出境郊迎 
[收買叛兵鎗械安慶]  
　　朱中丞前派董令玉書饒令國光在桐城東南鄕孔城等鎭收買叛兵棄械兹據該員禀稱業已收得鎗枝九桿彈子三百餘粒現已解送軍裝局收儲復奉大憲諭飭再赴舒廬一帶收買刻該員等已奉飭前往矣 
[禀報犒賞軍隊費安慶]  
　　日前江鄂會操時所有北軍各營隊駐紮潛山太湖一帶經各該縣逐日犒賞猪牛肉食等類所費甚鉅現據各該縣禀請憲批飭作工開銷聞朱撫已批准照辦矣 
學務 
[偏責學生之怪現狀湖北]  
　　襄陽道蠶桑學堂前因國喪停課學生例應不准出堂有穀城學生張某往監學處請假未允該生亦無他說乃有堂長劉務滋之戚某某兩生忽准假外出張生見之亦尾隨出堂事爲劉堂長所知上堂時劉責張生不應外出聲色俱厲張生稱劉戚某某兩生倡先何以同罪異罰劉憤甚謂該生不守學規非請官懲治不可張生仍不服罪劉於是面禀監督施觀察當下手諭飭襄陽縣懲辦徐大令接諭後即出火簽飭差四人到該學堂拿張生入署時已夜分大令著差押入官廳看管至次日上午大令督役解張生到學堂未幾觀察亦至飭諭徐縣令審訊張生仍以劉戚某某兩生同出請縣令提問縣令並不根究但喝責該生二十手板觀察喝責二十板堂長喝責二十板兩監督亦各喝責二十板共計一百板並罰學費一百串懸牌開除張生惟有痛哭流涕無可知何而已 
[率爾操觚之條陳濟南]  
　　客籍高等補習畢業生辛培昨在院署昌言匭投禀條陳敎育數事奉批據條陳洋洋數千言然修身科之應重部章已三令五申何待生言次言敎科書之流弊尚有經驗所列辦法部文亦屢言之生苦不及知耳乂存國學一條言人人殊尚有以現在小學讀經鐘點爲太多者按級升班之法論理何嘗不是然科舉既停學堂甫立之時代作何辦法末條公德之宜養亦無待言統觀各條無巷切實可采之處尤可異者該生既注重國學且以没字碑爲慮乃條陳内網羅作綱羅算誤作筫芻誤蒭無諸已而後非諸人本部院懸匭甫三日而該生條陳已訂成帙於錯誤之字亦不及細檢何爲匆遽若此所謂率爾操觚者非與但該生筆氣尚條順幸善自進修勿鶩浮藻 
實業 
[農工研究大會紀事杭州]  
　　浙撫飭令農工商礦局湯總辦組織農工研究會迭紀前報十一月廿六日下午一時借商務總會開成立大警務總辦惲觀察會辦劉觀察農工商礦湯觀察陸軍參議靳副戎奏　來浙之梁建章谷鍾秀廬𢡟功諸員以次到會鐘鳴兩下先由本會監督湯味梅觀察委任貴翰香代表報告本會組織情形旋由浙撫憲演說農工商礦各方面之重要凡事不加研究祇知其大概而不知其所以然最爲吾國通病併委任貴翰香宣讀訓詞讀畢即投票選舉正副兩便長並因時間短促改爲一票兩名由湯觀察親自檢票杭愼修得百二十八票爲正會長貴中權得三十七票爲副會長選舉既畢副會長宣告本會初成立辦事需人即經監督札委許祖謙君爲書記周錫光朱鳳池二君爲庶務現即請三君蟬聯衆贊成其餘調查編輯等員本擬另行推舉呈候監督委任經正會長創議即以本日所舉之次多數舒爰周祝鳳樓池子幹董秉球金承樸潘赤文高子延吳雷川蔣樂山朱鶴年等二十人暫任職員待下星期職員會且再行决定次谷鍾秀演說略謂鄙人初蒞浙特來觀光今到會者如此踴躍至爲欽佩惟鄙人需次直隷於實業一方面時加研究一得之愚藉貢蒭蕘憶自光緒二十二年曾隨振貝子調查東三省實業其時風氣初開邊地工商毫無振作而一二志士奮力提倡進步極速洎到吉林彼處商會初成立組織極完備調查工商兩界尤形細密如某行從前出入若何現在出入若何互相比較甚至如薙髮匠之微末亦詳記其舊價若干現在價若干甚爲詳細貴省初創農會亦宜首重調查方法如某府某縣必得就地士紳充任聯絡各鄕老農互相研究或編用白話說帖俾若輩一目了然緣老農富於經驗力往往以農民之土法大半暗合於新理此爲最重要之一端云云至閉會時已五句半鐘矣 
[禀報保護勘路人員情形安慶]  
　　定遠縣令禀報皖撫略云津浦鐵路頭隊總工程司英國人德紀副工程司英國人赫曼士階而拔牛通伴護委員孫乃洛梁文啓測量繙譯員邱鼎汾沈振鈞等先後至卑縣境内三界地方跴勘路線安椿揷旗知縣得信後隨即會營馳往與各工程司曁委員等互相接洽一面分諭董保認眞保護據繙譯委員面告頭隊工程司係跴勘路線之基礎二隊工程司係相度路線之曲直三隊工程司係測量路線之高低四隊工程司係審定之路線之寛窄第五六隊工程司係指購地畝約明年夏秋之間五六隊工程司始可到境等語知縣自當派令家丁督同差勇在三界工次常川駐守妥爲照料并隨時移會營汛親往督率董保實力保護俾免疎虞 
[條陳設立漂白粉公司山東]  
　　工業學堂畢業生秦寳霖在昌言匭投禀條陳設立漂白粉公司以廣私鹽銷路卽以保官鹽引額且隱化鹽梟爲良民仰副朝廷愛民之至意云云蒙帥批據禀已悉欲設立漂 
 
 

Page 12

 
 
　　白粉公司收買私鹽製造漂白粉以收化私爲公之效是否足以相抵候札鹽運司通盤籌畫詳候斟酌施行 
[發給第五次路股息銀武昌]  
　　鄂境川粤漢鐵路所招商股定章每半年發給息銀一次現届臘月應付第五次息銀業由官錢局出示准於十二月初一日起至月杪止逐日驗票付息 
[電話公司總理續任漢口]  
　　漢口電話公司總協理等各職員刻届一年期滿由該公司股東於二十二日開會選舉咸以總理王植厚君辦事實心公舉續任一年一面另舉協理七人呈請商會備案 
[畫一蠶桑學堂表式山東]  
　　東省蠶桑學堂各屬已續陸禀報開辦現聞提學司以本年所造表册各自爲法不能一律因之蠶絲成績無從查考昨特札飭各處蠶桑學堂隨時改良急圖進步并發下蟻量成績表式飭令照塡俾資畫一 
雜記 
[紀妖僧覊押後近狀廣東]  
　　佛山拆毁警局案之犯僧發押南海縣迭經縣署審訊均紀前報兹聞該僧在押時仍有無知之徒紛紛求其畫符治病事爲張明府所聞嚴諭覊所人等如有敢求該僧畫符者即行重責五百板收押内監經此次嚴諭之後始無人來求治病又聞連日堂訊犯僧只念阿彌陀佛一語别無供詞即施以笞背掌嘴等刑不但不知恐怖而且亦無痛苦之狀當行刑時該僧卽鼓腹受之則又似能運氣者該僧在佛山時有某大紳之幼子飲僧符水病愈曾贈僧以袈裟一襲今聞僧繫獄未釋擬函囑京中某大老爲之關說超釋果爾則士夫如此無怪愚民之受其惑也 
[捕拿經紀之風潮山東]  
　　黄縣買空賣空之惡習雖屢經禁止終未能絶十五日張大令飭差捕拿經紀被獲者二十餘人實則經紀只四人餘皆誤逮中有洪豐號某夥亦被拿去該東丁紳盤谿聞之因柬請釋放張令不允丁紳遂親往索取時觀者如堵一擁而上遽於班房奪獲某夥而去因此官紳大起衝突其他被逮之各商人亦皆託商會要求釋放情勢洶洶幾乎全市閉歇至十七日始歸平復 
[蘇藩飭交局騙放鴿之犯蘇州]  
　　蘇藩瑞方伯昨據民人笪金龍禀稱在胥門盛家弄開設鐘表店髮妻李氏亡故有流民朱榮生將姘婦吳氏假稱表妹託李耀文爲媒嫁與小的爲續絃詎該氏過門後七十日即私捲銀表衣服金銀首飾等物而去約值洋二三百元朱復誘拐該氏逃走嗣將朱尋獲扭至珠明寺北路四區警察局内詎陳武巡與朱相識因受賄放釋懇求恩追等因方伯以省垣重地豈容設局拐騙又復捲逃飾物與搶刦無異當即飭縣移知警局四區巡員赶將騙犯朱榮生交出歸案核辦 
[郡城夜巡嚴密松江]  
　　松府戚太守昨夜又徒步出巡凡客寓等處無不入内盤詰四鼓時始返華亭張令婁縣劉令亦每夜輪巡營中自提憲　軍門以下亦均出署巡夜 
[破産案尚無確實辦法山東]  
　　濰縣錢店共五六十家今年迭經風潮虧倒者五六家以益和錢店所倒欠爲最鉅曹大令傳號東李樟到署諭令以家産備抵並諭知欠益和店帳項者不准私相授受須備欵呈繳縣署從公分攤惟至今尚未有抵償之確實辦法耳 
[愚民違禁薙髮之多漢口]  
　　漢口地方各愚民因見官紳於二十日除服遂羣相違禁薙髮當經巡警拘獲一百餘人夏口廳金司馬亦親帶差勇拘獲百數十人或責或罰或押復由金司馬刋發告示令巡警曉諭居民母再違犯 
[巡兵不及一馬福建]  
　　福州府曹薇亭太守之跟班馬沿途覔食擾累不堪警局巡士鄭德勝恐其踐傷小孩上前驅赶詎被總巡康大令倬所見斥其不應赶逐官衙所豢之馬立將該巡士送至府署請爲懲辦曹太守亦惑於康令之言遂判笞責千板立即斥革 
[題秋墓圖]  
嗚呼。秋娘之　平矣。世有景仰秋娘之爲人。欲持麥飯。提紙錢。掉舟於西湖之濱。以謁其墓。門而不得者乎。對此圖必盡然而傷心矣。爰搨此墓。以留紀念。 
雜錄 
[衞生要語十則（無錫丁福保）]  
　　一酣睡每日宜酣睡八點鐘。晚十點鐘宜睡早六鐘宜起惟小孩宜睡十二點鐘。 
　　二呼吸宜任日光下潔净之空氣中。挺身直立。緊閉其　。將肺内之濁氣。從鼻孔盡力呼出。呼至不能再呼。於是將外面之清空氣。從鼻孔用力吸。及吸至不能再吸。第一次行完後。休息片時。再行第二次。每日朝暮可作二囘。每囘可作十餘次。其效果能使肺臟壙張。肺内之容積變大。肺葉之尖。因深呼吸之鼓動力。亦能盡其功用。以營其呼吸。預防肺病之法。莫妙於此 
　　三嗜慾几過度之嗜慾。能使腦力衰弱消。化不良。筋肉無力。臟腑脆薄。有病者難於復元。無病者速其衰老。故宜節慾。未完 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
　　右表以九月十六日至十一月二十九日本報所載者爲限。（浙江各屬以限於篇幅未及細列）兩月之中。進行最速者。首推江蘇浙江。山東山西湖北次之。此數省者。官民合力。尅期赶辦。當不致誤選舉期限。重貽違旨之咎。所不可解者。安徽爲民氣素著之省。而十月初明倫堂會議之後。猶自寂無聲響。致籌辦處尚未設立。一異也。廣東爲風氣早開之省而在。紳則僅有自治會之傳單。在官則僅有擬派參事。議員之空論。遷延至今。各省籌辦諮議局 
[官長設立]  
[奉天]  
　　奉省諮議局籌辦處現在籌畫選舉事實異常忙碌已由民政司張貞吾司使派定本籍法政畢業及辦理新政素有經驗之員十六名充司選員亦未見籌辦處之設立。二異也。至陝甘則地處邊僻。恩撫僅札司道妥議。升督僅催甘肅京官回省。然則司道擱議陝西即無籌辦處。京官不來。甘肅即無籌辦處。三異也。諮議局爲全國代表民意之機關。有一省落後。即足以牽動全國而敗事。願各省之官若紳。勿以冷淡視之。誤人而并以自。誤也。 
定於二十三日齊集籌辦處史司使督同參事敎務長科長將選舉章程及一切辦法上堂講授一週即行分遣各屬演說並恊助地方官辦理選舉事宜司選員姓名錄下袁金鎧王玉泉薛翹如王澄華孫甲東劉鼎臣張翹漢黄世芳任連芳李蓉鏡齊奎易希駒候伯方承厚姜毓英王紹增 
[江蘇蘇屬]  
　　蘇省諮議局籌辦處札上海縣文云上海城廂及租界各地方商民合選 
 
 

Page 19

 
 
　　舉資格　不勝指數業經本處照會上海總工程局會同紳商學界各團體相助爲理曁札飭該縣妥速辦理在案兹聞辦理選舉人並未切實前往調查祗登廣告由各商民自行呈報似此辦法恐各商民有應得選舉之資格者遺漏必多現在期限日促未便再事遷延合亟札催札到該縣務即會同紳商學界各團體並知照辦理選舉之人凡寄居商民無論城鄕租界必須逐戸調查認眞辦理該縣有監督之責倘有遲誤難辭其咎毌違速速此札等因到縣李大令接奉之下立即繕文照會調查所矣 
官長調查 
[浙江]  
浙江諮議局籌辦處通札各屬云照得本處前次印發各府廳州縣籌辦順秩并注意事項内載十一月二十六二十七日會議劃定調查區域時即將投票區域會議劃定或照原定調查區域或酌量歸併總以不得過十區爲限各等語查選舉究係初次舉行尊重選舉者固自不乏人而自願放棄者諒亦不少投票區原爲投票人便利而設若投票區距離過遠誠恐投票人因此不往投票或致以當選人不足額之故不免有再選舉之事辦理畢常困難寗多劃投票區域其在鄕鎭尤宜多劃每區設投票所一處專圖投票人之便利但仍應查照議員選舉章程第十五條以十區爲限至投票匭業由本處豫製每縣十座已足敷用俟司選員前往各廳州縣時併選舉票及其他各種章程一併　往應用該縣毋庸自備合行札飭札到該縣迅即遵照辦理併將投票區域先行繪圖申報勿延 
士民實行調查 
[湖北（武昌江夏）]  
　　武昌調查員已於上月初旬分往四鄕切實調查惟各鄕人多懷疑慮往往不肯入册曾禀知初選監督現江夏縣因復出示曉諭略云前奉各憲札飭籌辦選舉事務曾經邀請邑紳集議劃定區域妥訂辦法於十月十二日遵章開辦並照會城鄕各紳分區調查誠恐合邑紳商未能週知合行出示曉諭須知此次調查係選舉議員之基礎凡與定章資格相合者皆當列入名册彚送申報倘或遺漏不列則此後無選舉權及被選舉權關係至爲重大且選舉期限迫促不能稍涉延緩爾等當共體此意於調查員至該區調查時亟應按照資格據實直陳以便調查員登册彚報勿得私心疑慮悞爲抽丁抽捐等事故意隱匿以致自失固有利權倘有愚頑之徒違抗阻擾即由調查員責成地保前往開導務使家喻戸曉欣然樂從總期有選舉資格者不致遺漏無選舉資格者不得冒濫事關地方公益國民公權幸勿觀望自悞致遺後悔 
本埠新聞 
[浦江新水道之標準]  
　　開浚浦江工程已届三載其吳淞口張華浜迤邐至老鼠沙西邊一帶淤淺浦江現經浚浦利濟公司用淘泥機船漸漸挖深西歷明年二月間凡長江各輪及吃水較淺之船均可從西邊直駛至滬現浚浦工程司已與新關河白司洋員等逐細勘定擬在高橋口牛角尖兩岸建立標杆燈牌指示水道以利遄行 
[砲臺官違制薙髮]  
　　吳淞獅子林砲台官林某曾於新皇登極之日擅行薙髮該台弁兵因素受林某苛待藉此攻訐全台大譁其時有幕友朱姓者私向林台官詐洋一百二十元謂運動報館訪事隱匿不報另索洋數十元爲全台弁兵筵宴之用詎事爲總轄沿江砲台徐吉雲軍門訪聞立飭趙總台官先將林某撤差再行查究 
　　按報館訪事本不准在外索賄乃朱幕友假托訪事之名以嚇詐台官尤爲可恨 
[美國學員參觀審理詞訟]  
　　木縣李大令昨奉滬道飭知現有美國哈弗爾太學堂校員赫君遊歷來滬擬至縣署參觀審理詞訟以廣見聞托美總領事田君爲之介紹何日堂訊希即禀復以便轉致等因大令以預訂日期殊費周折擬俟堂訊時由電話邀請來署現已禀覆滬道轉飭知照矣 
[再飭詳查莊東産業]  
　　漢口怡和利等三莊倒閉後滬道蔡觀察前接漢口關道來電當即札派景毓華明府查得黄姓在滬産業除車袋角華家園兩處房地外尚有藴藻浜基地一方前由黄幼農方伯之弟合立公司禀請札飭寳山縣就近查察在案兹寳山縣申稱未經指實驟難查確究竟該公司從前係何名目其地坐落何叚請爲查未等因昨蔡觀察因乂札飭景明府再行詳查禀復核辦 
[示諭學界預備考試]  
　　本縣李大令昨日出示云轉奉撫憲札開准禮部咨所有本部具奏酌擬考試選拔生辦法一摺奉旨依議欽此又片奏學堂人員考試優拔生及保送舉貢章程並考試次序各一片奉 
旨依議欽此相應刷印各摺片（摺片曾見本報）通行各直省督撫將軍等查照辦理等因到本部院准此抄粘札行遵照等因由司札府轉行到縣合行出示曉諭仰闔邑生員一體知悉 
[札飭會訊盜賣義塜案]  
　　水爐公所義塜公地被人盜賣於工部局建築馬路一案涉訟已久尚未理結昨滬道蔡觀察特委本縣李大令親往公共公廨與會審官寳大令會同審訊禀覆核奪 
[約翰學堂定期放假]  
　　梵航渡約翰大學堂定於十二月十八日年假下午二時各學生軍式體操三時請人演說并給正館備館中西學畢業文憑 
[滬道閱看押所]  
　　公共公廨男女押所翻造三層樓洋房業已工竣兹滬道蔡觀察定於今日前往察看昨日寳讞員先飭差役預備一切 
[紀孤兒院慈善大會]  
　　前月二十六晚城内孤兒院假青年會開慈善大會男女賓來觀者約千餘人首由沈君縵雲登臺報告開會宗旨繼由泰西天女社各士女演唱第一第二叚絃琴並奏響遏行雲第三叚則由各名社會演苦盡甘來新劇其間拾遺還遺及文明結婚各節描摩盡致尤足驚心奪目復由沈君演說寓莊於諧聞者鼓掌末由黄子圖搬演泰西各國新奇戲術變化入神莫不贊賞 
[輪船撞沉駁船]  
　　會德豐洋行某號駁船由滬駁載牛皮數百件於上月二十六日開至吳淞砲台灣停泊守候裝輪當晚被日本輪船碰撞全船沈没新關稅司以該處爲輪船出入要道限於一禮拜内將船移起否則即須轟燬是以該洋行連日雇用撈錨水鬼入水施救頗難爲力反擊傷水鬼四人難保無性命之虞云 
 
 

Page 20

 
 
城内 
[同族興訟]  
　　張福山春山介山海山等赴縣控告族人張瑞昌火泉雨泉星泉等盜賣祖墳昨由李大令提訊福山等供有祖祠兩處及祠田等由族長張瑞昌經管多年並無收支帳目近復與火泉等將墳地盜賣求究張楨祥張海山呈閱抄寫宗譜請爲核斷訊之瑞昌等供所賣墳地係小的與火泉五房私産福山等係屬八房不應分價况小的等另在寳山縣境購地遷葬祖棺有契呈核大令判將該契交張福山等持往寳山查明是否購地葬棺禀候察奪並飭瑞昌將經管祠産帳簿限速呈驗與火泉等四人一并交保 
[刑訊匪徒]  
　　張來生薛木全紏衆結盟由三林塘巡局送縣收押在案兹提同黨王根七到案審訊薛王同供被張揑誣李襄讞飭各跪練良久仍無實供判一併押候再訊 
[請减膏捐]  
　　大東門外慶昌隆烟膏店生昨日到縣禀稱膏捐增加生意清淡祇得將捐照繳銷即日閉歇等語其餘海陽帮曾長具公禀請將膏捐减收有若不恩准惟有繳照歇業之語未知李大令若何批示也 
[請緝賊]  
　　滬南生義弄同化學校於上月初十夜失竊衣物銀洋報請總工程局派探勘緝迄未破獲昨該校長復至縣署請飭捕役上緊嚴緝李大令諭候查明核示 
[道批三則]  
　　丁兆麟禀批此案纒訟日久應如何勒限理結迭經批飭核議未復兹又據具禀前情仰上海縣遵照疊次批示彚核辦理具報黏抄并發張筱寳禀批案經該廨移送商會理算如果原告張仙洲抗傳不到應即將案註銷仰會審官寳令查明秉公辦理具報川　恒德莊等禀批此案戚桐芬等結欠　該莊　八萬三千五百餘兩之鉅竟敢由通　賴大爲市面之害現准商務總會來移候即行文廨員查提戚桐芬到案押追一面由道移　寗紹台道飭傳股東陳芝生等來　歸案　究 
[官事]  
　　巡警總局書記課員景崧昨由鎭洋　查案囘滬到道銷差安徽支應局委員候補知縣奚忠源江南提標裏河水師右營中哨補用千總葉起鳳南洋警官學校優等畢業學員候選通判劉佛船昨均到道禀見 
南市 
[報告罰欵]  
　　總工程局分設之西區局長 
昨將十月分各項罰欵計大洋四十元小洋二百五十四角並賭博充公之大洋一元小洋二十角錢二千五百四十二文分别榜示並彚報總局以備查核 
[責成保人]  
　　西區局長以巡士朱永清抛差私逃僅予革除不足示儆爰於昨日傳諭保人勒令尋交追繳學費 
[革退巡士]  
　　西區巡士王得標品行不端違犯警章昨由區長條諭斥革並至工程局報告備案 
閘北 
[查獲女子]  
　　葛雲茂前在四路一區分局控告伊女小粉子被人拐匿昨由四區巡士將葛女查獲解局交葛領囘 
[收殮倒斃]  
　　烏錢路昨有倒斃男屍一具由巡士報局諭飭地保查無屍屬報堂棺殮 
[警局批詞]  
　　巡警總局批三班學生葉振　　聲禀云該巡長請假逾限現既回局應仍到原區聽候本管巡官查明禀候核奪仰即遵照 
英租界 
[演劇衣]  
　　滬南某米店主王雲卿前晚在廣東路大觀哉園内串演白水灘青面虎等劇將自穿袍袿託管箱人照管詎忽被賊竊去事後王向伶人借衣暫穿即赴老閘捕房報告旋由包探在湖北路一號押鋪内查獲原贓當即帶囘捕房交王領去 
[騙取皮統]  
　　騙子王某昨至河南路元生 
素皮貨店購取青種羊　褂統一件計銀二百廿兩囑送至普濟棧取銀該號即命學徒送往詎至中途王即將兆豐錢莊僞票一紙交付該徒持回迨經執事人察出追尋已杳無蹤跡遂即投報捕房派探訪查 
[錢莊失竊]  
　　天津路元豐恒記錢莊前晚被賊竊去寳銀四只現洋三百元昨晨在帳房内拾獲竊賊所遺之五响手槍一支並槍珠四粒鎖匙一串當即持赴捕房請爲查緝 
[羞忿自盡]  
　　福建路新昌里無錫人張子卿之妻任氏與王阿才犯姦晚被張在姦所拿獲當將男女頭髮齊根剪下一併送入捕房捕頭以事涉暗昧斥出不埋王即第隙逃逸任氏囘家呑烟圖盡送至仁濟醫館醫治無效隨即斃命旋經捕房將尸連送虹口斐倫路驗尸所飭保報縣相驗昨日李大令蒞所驗明委係呑烟身死由張備棺收殮 
[追償夙債]  
　　英商喬具立家葛羅甫控華人周文邦周忠蓮將田單兩紙抵銀不贖曾由公堂訊判交保理處在案詎延宕至今已惡二載原告復至該管領事署遞禀求追昨由英副領事照會英公廨請將此項田單召變以便得價歸償旋得寳讞員函復允即查案辦理 
[失竊古綉]  
　　法界壳件洋行寄於英界江西路古磁賽珍會内之康熙年間紅綠緞綉件二幅價值頗巨前日忽然失竊由該行洋人函請福州路總巡捕房查緝捕頭即飭中西包探前往協查 
[應否賠償]  
　　愼和大道兩公司經理顧春台王善之控三馬路仁記永綢莊主吳小舫將寄存值銀二千餘兩之各貨被火焚燬後延不賠償前晚由廨提訊顧等供仁記永起火將貨焚去查吳保有火險所有險銀如數賠足而被焚各貨推上並未殃及求察判一併退去候函致商會調處 
[呑没資本]  
　　許鼎夫控周志憲吞没資本銀兩前晚由廨提訊判各退去候移請商會將帳算明秉公理處 
[人銀並保]  
　　丁長釗控傅子鳳不還押櫃銀三百兩一案前晚由廨復訊判傅交三百兩人銀並保限三個月理清 
[更正]  
　　報載四馬路尋芳樓彈唱灘簧遍發傳單等情兹悉中西包探並未阻止合行更正 
美租界 
[旋逃旋獲]  
　　靶子路一百三十一號門牌西飯店主福祿前因種火圖賠經西探拘獲收押在案前日由英署判押廈門路西牢二年詎該犯中途脫逃直至是晚十二點鐘復由西探在密勒路拘獲解入捕房再送英署訊辦 
[大閙烟間]  
　　沈阿庭徐福亭徐成坤前晚在嘉興路金姓烟間索欵互毆打毁物件由捕并送捕房押候解訊 
[鄕女提回]  
　　鄕女任阿五被人誘至南匯縣境藏匿嗣爲女父偵知報知捕房飭探請廨出標將任阿五移提囘滬押候訊辦 
法租界 
[拆股不易]  
　　沈子琴前與錢選青股開金園烟館繼於樓上改作花烟間錢與拆股資本無著控由公堂判邀原中理處在案兹各中証議令選洋一百十六元沈不應允昨由原中單友三李伯琴朱星源等投廨禀復經聶讞員酌斷償還一百元年内先還一半餘限明年二月還清 
[再令對帳]  
　　協豐報關行主趙炳才控夥張理琛呑用客欵經公堂判令兩造算明帳目再行訊斷在案昨趙又投廨禀稱帳已對明惟中有陳天水一戸因陳適出門尚未對過實被吞用銀六十八兩求追張供此欵因　與股開協昌報關行閉歇後未將股本一百元發還是以扣抵判候與　天水對帳後　核 
[房客逃逸]  
　　菜市街萬春瑞鹹肉　主胡永清昇平里居民李國卿均因轉租房客式租逃逸控奉公堂諭將生財拍賣挺　兹已賣去陳安楚生財得洋六元八角給胡具　謝愼齋生財賣洋十一元二角給李領去　案註銷 
[竊賊收押]  
　　立茂輪船帳房莊子香造　張兆林拘送長江積竊王寳生至廨請辦　押捕房一年弔出時表鈔票各贜給張領　 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[探險實事北京巴黎間競車日記（十七）]  
官道上野草滋茂。俄國行人。幾無經過此道者。蒿萊高出車頂。不能辨别地勢。余等時恐陷入濠溝。益自謹愼。午後四鐘。遇見兩警吏。知已抵馬靈斯基矣。此城居民。約一萬二千人其中以猶太人占大多數。 
　　十七號五鐘半。復行就道。途中最可異者。所過之第一村落。及其次之一。村落。婦女均衣紅色之衣。此等人種。全然不似俄人。乃韃靼也。俄人固不。好潔。而薘靼則尤過之。 
　　十八號天氣晴朗。道路平坦。惟所過地方。漸覺窮苦。屋宇極爲朽敗。其村口出入守　之人。檻樓異常。西伯利亞所有各村落。皆環繞以巨大之木栅。殊多阻礙。即住居本村之人亦嫌其不便也。 
　　余等最後。行到一最高之處。忽有絶大之城鎭。其金碧輝煌之建築物。爲夕陽所映射。燦爛滿目。是蓋多木斯基也。 
　　多木斯基居民。約十萬人。巡撫駐紮是地。乃西伯利亞一省會也。多木河流。與烏舍衣加江滙合。以地勢論。誠不愧爲首善之區矣。其地有博物館。有淘金廠。礦産及鹽極多。故夙稱富饒。然路政毫未整理。穢氣薰蒸。高下。不平。當余等入城時。遇見一羣運牛毛者。其氣不堪觸鼻。迨至城之中央。道路漸覺整齊。有鋪以石塊者其上電線交織。密如蛛網。十九號余等在城中休息一日。 
[（九由多木斯基至倭木斯基）]  
　　二十號晨起。余攝取多木斯基戲館小影。此館於兩月前被焚。時正俄國解散議院之後也。十鐘余等離客棧。至多木河。雇船渡河。復取俄之特哈克官道前進此地森林極密。樺樹與松柏相間。晚六鐘。余等野宿。因遇暴風雨。不能前進。是日共行一百五十基羅邁當。 
　　二十一號晨起。天極昏暗路亦透濕途中極爲困難。約行四十基羅邁當。遂抵倭貝江。雇舟逕渡。江面寛一基羅邁當有奇。遇見旅客。皆徒步無馬。彼見烏託磨皮車。極爲詫異。殆爲是間。所罕覯之物也 
渡江後。全然改觀。江之彼面。層雲細雨。此面則蔚藍天色。與麗日相輝映。風景至爲可觀。道路亦極平坦。是殆一絶大荒原。尚未開闢者也。途中因遇爲余等送勒霜斯之人。約費去四小時。是晚宿於色克底。 
國外新聞 
[近東大變局六十四誌]  
　　二十八日倫敦電云土爾其國會開會日土王演說之詞奥政府聞之頗滋不悅惟土奥交涉亦不致因此梗議蓋奥國切望土國停止抵制故也奥政府現已行文土政府申訴抵制奥貨種種無理之舉 
[意國軍界近事]  
　　二十八日倫敦電云意王所派軍務委員决議設遇戰事則現有之十二師團司令官可無一將仍居原職意國軍界聞此消息異常錯愕 
[德借俄路輸兵]  
　　二十八日倫敦電云俄京聖彼德堡電稱德政府决議不再由海路運兵前赴遠東已與俄國商定嗣後概由西伯利亞鐵路輸運 
[日本盜用商標問題]  
　　二十八日倫敦電云英外務部大臣葛雷答堡明干姆商務總會訴述日本盜用商標問題謂此事多緣外人於保護權利一項並無適當之舉有以召之今應由商界共派代理駐劄東京專司保護利益之事 
[探險家赴大連]  
　　二十八日東京電云瑞探險家希定君定期明日由濟物浦乘輪前赴大連 
[東京電軍要求加費]  
　　二十八日東京電云東京電車公司已請准當道酌加車費以上譯字林報 
[日使論美日邦交]  
　　二十八日紐約電云日本駐美大使高平小五郎男爵近在紐約某處赴宴演說謂往　美日邦交戟刺實有悞會之故而瑣屑之事又復報章張大其詞是以益覺冰炭今者兩國邦交輯睦已無復有可議之處譯泰晤士報 
[委總統在德治病]  
　　二十八日柏靈電云委納瑞拉總統開斯屈各因患疝氣已在柏靈私家醫院由醫生開割 
[英皇演說國務]  
　　二十九日倫敦電云英國國會業已停議英皇曾有演說謂英國與各外國之邦交均仍前輯睦近年並與他國訂定鞏固和平之條件至巴爾幹問題深望能和衷會議由柏靈條約在約各國互定公允辦法云以上譯文匯報 
 
 
 

Page 27

 
 
   
 
 

Page 28

 
 
   
 
