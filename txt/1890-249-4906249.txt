# 1890 - 249 - 4906249

 

Page 1

 
 
[重印炴心編出售] [  申報舘主人啓]  
　　怏心編一書爲天花才子所暑描情寫景曲曲入神雖不脱章回小説體裁而其叙公子之風流佳人之妍慧草寇之行兇作惡老僕之羲𤗻忠肝生面别開從不落前人窠臼惜手刊板早經毁壞絶少流傳昔年得自東瀛曾付手民校印幾經寒暑箱篋頓空而問價者仍源源而來　是重爲印出校署裝釘遠勝從前計共三編分爲十本定價每部洋銀五角世有先覩爲快者請向本埠申報舘申昌書畫室及各外埠分售申報處購重可也 
[勸募順直山左急振啓] [  申報協振所局人拜手]  
　　順直山左洪水爲災自四月迄今一片汪洋數千里盡成澤國災民遍地轉徙死亡男女屍　蔽江而下其幸而不死者當此炎威似火坐曝日中　氣薰蒸易于昏暈加以飢腸轆轆全無租糲下咽有不視息難延漸將告斃者乎伏念本舘勸辦賑捐面後江浙福建諸省俱蒙大君子慷慨　金今茲畿輔巖疆齊魯名境遭兹顚沛何忍不復解囊特肅短箋附陳苦狀如肯玉成美事巨欵慨施則作善降祥福報可操左劵已 
[賜物求售] [  申報館協振所啓]  
　　本舘開辦賑捐以來蒙海内諸同仁捐助各種貴物隨時變價彚解災區兹又承助下文刻圖章一方白玉帶鈎一隻歴代服制考原三十部每部二角五分白玉鐲一對銅壳表一隻七俠五義卅部每部一元二角隸有五十部每部六角石印小耕石齋畫譜廿部疫痧草六十本每本洋八分倭刻和漢三才繪圖一部感應録要廿本每本一角金免痴先生行書墨蘭扇面十張每張三角蒲麗生先生書畫扇面十二頁每頁二角白象牙笏一方現當順直山左水災汪洋數千里飢民朝不保暮待哺嗷嗷諸君子有情殷匡救者請速臨本舘選購庶幾裘成集腋實惠早沾乎 
[水師新論]  
　　兵可百年不用不可一日不備有國家者將欲鞏固邊防愼守疆圉内以杜奸人之竊發外以弭强敵之侵凌則不得不講求武備以爲自强之根本中國開闢最早聲名文物斐然可觀獨　訓練士卒製造鎗砲築壘以防邊設船以禦敵以中國與西國相提並論未免瞠乎在後盖西國强弱相吞大小相併惟恃兵力以爭勝槍砲之製月異而歲不同者足以取勝則舊者視爲無用卽以兵船論自以汽力鼓動雙輪波濤浩森之中瞬息往來游行自在則舊日帆船自不適於用矣自有鐵甲船可以禦砲雷轟電發安然無恙而舊日兵船又不適於用矣然鐵甲船雖足以禦小砲而仍不足以禦大砲不若砲臺船之堅利耐戰初時法蘭西等國所造之船鐵甲不厚发遇砲彈仍易打通且受彈後鐵料木片霎時飛濺大有害於船上之人又其所設砲位兩旁平列砲位不大無以爲摧堅陷陣之用若砲臺船則將鐵甲聚於一處自然堅厚砲彈不易打通且易各小砲爲雨大砲可以命中及遠倘有鐵甲船砲臺船兩艘角逐於江海之上孰勝孰負無待蓍龜矣初造砲臺船者爲愛立克生此人在美國多年爲工程家之最著名者當善國南北紛爭時造一新式砲臺船其時敵人已有大鐵甲船首置撞角實爲利害船隻被其撞壞者不可以數計正在碰撞時忽遇愛立克生所造之小砲臺船大鐵甲船自恃其鐵甲之厚撞角之鋭向前直撞然撞之頗久小砲臺船安然無恙而大鐵甲船反受損傷立卽折回修理而美國北邊小船得免爲南船所攻撃孰非藉砲臺船之力哉蓋軍旅之事西國所藉以制勝者惟恃乎器而已當兩軍交綏時假使鎗砲之靈捷兵船之堅利彼此足以相忯則陣法嫻熟號令嚴明者必勝假使此軍鎗砲之靈捷兵船之堅利遠過於彼軍則此軍自操勝算彼軍雖陣法孄熟號令嚴明亦無所施其技俩西國知其如此故於製造船械殫心考　不厭周詳昔者俄皇彼得見他國水師之盛日國獨闕焉弗講不克與之頡頏由是微服出游入荷蘭國身充軍士潛心體察三年而後學成旣歸國乃以所得之法教其國人此爲俄國水師之所自　天以帝王之尊下習卒伍之事苟非深知自强之本計立國之遠圖何能如此要之陸路軍制以德國爲最善江海軍容則以英國爲極盛德國久爲法所侮力圖自振於槍砲製造之法精益求精法皇拿波崙未之知也懸軍深入兵敗請成始矍然曰今始知天下槍砲之利無如德國者未幾而德遂興師伐法畏驅直入數十年之積忿爲之盡洩近年以來兩國雖釋怨修好然德國講求戎備整頓邊防未嘗稍有懈怠英國濵臨大海保邦禦侮不得不重水師而其在歐洲列國中久稱雄長者亦以其水師之盛横行江海莫敢與之抗衡也然英國水師雖盛一聞别國有新式之槍砲兵船立卽細心則傚務期他人之長盡爲我有然後能良享盛名而不爲他人所侮中國近來整理防務創辦海軍譯署之外復設海部特命名望素著之王大臣等綜攬入綱擘畫壹是開從前未有之局立自强不拔之基苟能不厭精詳進而益上彼外侮何自而乘哉因前報録長江水師提督李與吾宮保有奏辭統帶之説感而書此治軍猶學問也學問之道無盡期治軍之道亦無盡期苟能力掃粉飾因循之習則自强之道得焉矣 
[鷺島秋濤]  
　　厦門向以北郊生理爲大宗日前各號所賃夾板船裝載牛庄黄豆豆餅先後到厦共八九隻一時漳州内地之購貨者見貨到甚多每擔價值頓跌六七角各號大爲失望此次虧折約計萬餘元本年北郊生意難望起色也○漳州道劉璞堂觀察管帶之逹字營勇專辦漳泉械鬥之案現經閩督憲札調回省擬由伏波官船裝載俟抵省後該船卽乘便在省修理云○厦門現擬開辦順直賑捐經厦防分府飭傳十途郊户商議擬捐洋銀萬元各商因生理大半虧折尚未遵照辦理云 
[安慶近事]  
　　原任安徽巡撫吳竹莊中丞由軍功起家當髮逆披猖時轉戰頻年削平數省中興以後洊歴封圻勞捽不辭克勤厥職殁後經某當道入陳黼座請建專祠刻已落成詹吉本月二十日恭奉栗主入祠以昭肸蠁沈仲復中丞以次文武印委各員弁咸往行禮衣冠輿馬不絶放途○安慶府聨仙蘅太守大張曉示定於八月二十日考試郡屬各文童濟濟英才當有出人頭地者矣○某甲席祖父之遺家資頗裕不務正業遊蕩忘歸未及數年蕩然凈盡邇遂與妙手空空兇爲伍時學剪綹偷　本月二十一日晚間狙伏御碑亭旁見一婦蓮步珊珊獨行過此出其不意攫取頭上銀簪適路人某乙見之追至三牌樓前將甲抱送保甲局日内已笞責荷枷矣○集賢關距省二十餘里人烟稠密皆係農家者流今年秋稼豐收屋角斜陽聲喧耞板含哺鼓腹其樂無涯遂於七月中旬迎賽城隍會爭奇鬥勝務極鮮妍遠近來觀絡繹如蟻眞所謂一國之人皆若狂者矣 
 
 

Page 2

 
 
[焚錠遭災]  
　　本月十六日蕪湖三聖坊後某姓家祀祖焚化冥鏹火星飛處燃着承塵茅龍遂夭矯蜿蜒騰空而起幸時方下午灌救人多隨卽火滅烟消不致化爲焦士云 
[赭塔迎秋]  
　　新委蕪湖電報局員王叔英孝廉詒善於本月十九日抵蕪暫駐泰安客棧俟八月初四日已故委員龔君靈柩發靷然後進局視事○北省水災籌賑孔亟蕪湖縣王明府首先捐廉以爲之倡復將災情圖繪榜示通衢想蕪湖不乏好善之人義粟仁漿當有源源施濟者矣○鳩兹河進口處河面甚窄時有壅塞之虞本月望日有提轅三板船來蕪公幹進口時適一駁船飛駛而來驀然相撞以致互相口角大啓爭端駁船中人向喜在水面逞威至此遂毆鬥不休致三板船上砲兵大遭挫衂當由哨弁赴縣禀訴王明府飭將逞兇者拘獲六人當堂重笞枷示○江口徐三盛飯店係一寡婦所開　鶴髮鷄皮殊爲醜惡而淫性未改尚與龍王廟某羽士有私相愛相憐非伊朝夕一日濳出朱提二十兩囑易洋蚨未及移時忽染急　臨　召家人至告以羽士處存欵若干及召羽士問之矢口不認後經婦姪歴述左證始將銀交出請勿聲張嘻嘗閲蒙莊有盜亦有道之語若羽士者殆所謂道亦有盜歟○江潮退而復漲銀譸雪　高起如山十六日薄暮時有某鐵鋪夥甲乙二人相約渡江觀盂蘭盆會中流浪起甲立足不穩墮入波心援手無從以致溺斃至次日始得將屍身撈起由乙爲之收殮 
[廣州地震]  
　　本月十五晚三更時地震有聲屋宇摇動居人皆從睡夢中驚醒悮　爲盜賊行刼大聲疾呼更練齊出追尋杳無影響及訪之各處皆一律始知其爲地軸翻騰猶幸片刻卽停不致災生意外惟河南沙地其勢略猛震倒房屋兩間云 
[封翁棄世]  
　　廣州來信云前辦江蘇松　捐釐局務蘇伯賡觀察之封翁已歸道山本月十四日在省開吊官糾均往叩尊素車白馬絡纆於途按封翁爲前任河道總督賡堂制府之胞弟由附貢生報捐訓導歴任南海香山等學升授南海教諭光緖紀元詔舉孝廉方正孫曾滿堂享壽七十有八歲富貴壽考兼而有之眞備極人生之榮幸矣 
[珠海秋痕]  
　　廣州訪事人云金花彩花兩行前因爭奪生涯互相仇殺幸某委員竭力排解始得和好如初兩行中人懐德畏威感深五内公送德政牌四對萬民傘一柄匾額一方以誌愛慕觀者如堵莫不爲委員榮之○楊巷某洋貨店主遣夥携銀三百兩送往某處夥素有劉盤龍之好持銀與賭三戰二北遂傾其囊回店無以對主人遂誆稱被盜刼去店主訪悉其僞言　送官究追後有人爲之調處勒令夥變產償還始免涉訟○西門外驛巷某烟膏店開設有年近有人以窩聚匪徒控諸南海縣縣尊以事須根究委員前往查封隣里羣起而攻欲與委員饒舌委員恐受凌辱乘輿而歸不知縣尊將若何辦理也○本月十二夜　師税駕風伯揚威攪海翻江勢不可遏凉棚布幔飛舞半空歴三點鐘時風雨始息海中船舶趨避不遑多有遭巨浪激沈黑暗中無從拯救者翌日海珠砲臺下浮出屍骸甚多經人撈置岸邊備棺殮瘞○讞局承審各案責重事繁非精明强幹之員下足以資治理大憲札委候補府熊太守世池爲總辦劉太守思訓爲會辦想局中事務當必措置　如也 
[齊東野語]  
　　烟臺信云俗傳七月十四日璿宫織女就銀潢清淺處洗刷油瓶届時必秋雨如絲溼人衣袂　稽之語殊可嗤也本年是日大雨淋漓郊原沾潤田中晚稻生意頓回農民咸　忭歡呼曰天孫眞惠人不淺哉○登州府魯太守調任濟南府新任李太守接篆後於本月十五日命駕至烟臺謁見道憲○時症盛行患者多不及施治有某甲者僵一日矣正欲備棺成殮屍忽蠕蠕而動隨卽復蘇一時哭號之聲頓變而爲喜慶遠近傳以爲異幾於哄動四方余曰此中暑非發痧也暑散則竅頓開氣遂復續否則旣已魂歸泉壤安能重返陽間乎質之醫家以爲然否○外來流丐三五成羣分持簫鼓竿笙沿門惡討慾壑不滿噪聒難堪是豈效伍相國之吹篪歟然殊討人厭矣 
[扶桑覽勝]  
　　西歴八月二十三號日本東京風狂雨驟走石飛沙吹倒墻坥拔去林木諸川水溢鐵路爲之不鐵路爲之不通電信亦皆不克飛傳以致音問阻絶測天者謂此次風雨來自朝鮮經日本海九州凡歴四國更從畿内四散歴濵松沼津等處云○上月杪宫内省以帝國會期伊邇日皇將臨議院應用鹵簿國儀之類宜先準備當着式部調查辦理并聞開會第一期原擬議題多至百餘件最要者凡五一興業銀行條例二農業銀行條例三動產銀行條例四實施府縣郡制指南五改正代言人規則云○上月三十號長崎大黑町山本力太郎家門首忽有一四角箱巡街捕揭開其蓋則中貯一女孩身衣絹衣奄奄一息當卽禀報巿役塲爲之收養本月四號清曉三點鐘時古町野田良藏好夢驚回忽聞户外兒啼呱呱不已啓户視之見一兒在地男也置之葛籠上覆衣襦並有一紙條書明兒生於明治二十三年七月十三日當卽投報警察署警官命交巿役塲撫養野田以嗣續尚虚妻子又於二三月前失去乃至巿役所領出襁負回家○七月二十三號深江村熊部敬直駕一駁船滿載煤斤駛赴南高來郡口運上三池渡船船内岡本榮次郎突崽虎列刺霎時亡故巡捕聞報擬移屍陸上火葬於深江村邊村中人不許聚衆二百六十人悉力抗拒巡捕説之再四村中人咸拾瓦礫以抛巡捕勢不能支遂廢然而返以抗犯官吏上聞八月上旬長崎始審裁判官飭差拿住二十餘名由島原分廳訊斷中有千石千代藏上田長作二名不服所判至本月控諸長崎裁判所不知若何定讞也○英帆船列基西此羅荷寄椗長崎港上月三十號船主大副等同桌午餐忽一人中毒病發立招醫員騐視食物有白色毒藥攙雜其中船主急禀知英領事官由領事電禀公使署當將一千人押交領事訊問本月四號午刻及下午連訊二次船主夫婦均到堂訊得中毒者爲一等運轉手被告名麻尼拉牽涉二等運轉手及廚役等人未知曾有端倪否 
[閩事紀新]  
　　新任閩藩劉方伯仿照江蘇成案籌得閒欵按月課試佐雜分上中下三等酌量獎賞大約八月中須舉行矣○南臺洋當亭和成鏡箱店主某甲與附近協成鏡箱店主某乙因爭生意以致反顔各紏多人互相毆鬥甲夥某丙素有膂力鬥時將乙夥某丁背後刺傷丁負痛奔回赴縣禀訴縣宰拘齊甲丙訊鞫情形判令將丙薄懲案遂得結○新任閩縣王大令鳧鳥重臨萬民愛戴本月二十一日之晚傳集各圖地保諭以民間買賣田業當隨時禀報照章完税違者重懲并嚴諭甲乙兩税契差毋得疲玩○海燕亭戲班袍笏鮮妍衣冠濟楚登臺一曲觀者如雲中有妙人厥名水水脂香粉膩艶絶一時近將擇吉登塲重新開演丁歌甲舞京洛馳名世無李三郎當不讓天上霓裳獨傳絶唱也 
[江西考信]  
　　江西學憲龍芝生宗師歲試廣信府屬業已告竣示期七月二十五日接辦撫州科試次建昌再吉袁臨瑞云 
[縊死述聞]  
　　昨晚十一點鐘時英租界久安里門口有年約三十餘歲之某甲自行縊死據道傳言係蘇鄉人來滬尋覓生意不知何故縊死想今日當報官請騐其詳容俟續述 
[滬上官塲紀事]  
　　江甯布政使司瑞茀侯方伯將次來滬上海縣陸邑尊接奉電信飭辦差家丁及聽差人等在碼頭伺候○江蘇按察使張笏臣廉訪戾止後川沙廳倪司馬華亭縣葛大令婁縣張大令南匯縣袁大令先後來申詣行轅叩謁 
[馬夫解案]  
　　公一馬車行之轎式馬車撞倒行人受傷甚重旋卽斃命由印捕拘獲馬夫管押候訊已列昨報昨據印捕同印度繙譯吳君到堂稱昨日午刻在老巡捕房附近轉角處見王金榮所駕轎式馬車飛駛而來撞倒行路人傷重斃命今將王金榮解案王金榮供寗波人駕駛馬車由南而北並不甚快及至十字街頭有人從東向西不提防被撞跌仆越時身死包探陳阿九禀查得撞倒之人磕仆在地舁送仁濟醫院 
 
 

Page 3

 
 
不及醫治而斃當時如何碰撞我未看見後據公一馬車行執事人向屍屬言明給資棺殮兩相允洽公一行執事人稱王金榮駕車撞倒行路人傷重身死查得死者年約四十餘歲現在西棋盤街開鷄鴨行家中有妻子女三人年均幼稚遭此慘死情甚可憐且屍屬不欲涉訟未氣絶時已舁到家中日與言明我行出洋一百六十元令王金榮措洋四十元共成二百元給與屍屬作爲棺殮之費彼此允洽因此屍屬亦未到堂蔡太守行供之下飭將馬夫王金榮管押俟飭差查問屍屬覆候核辦旋該差禀稱往問屍屬吵願到官涉訟業已預備棺木自行成殮矣太守頷之 
[傷人疉見]  
　　前夜十二點鐘時有馬車在英租界四馬路由西向東至延生酒店附近撞倒一人該馬車飛駛而去旁人代抱不平隨後追赶大呼馬車將人撞傷旋由巡捕阻獲馬車夫帶至捕房受傷人送仁濟醫院醫治諒當解案訊理也 
[險遭人命]  
　　本邑南門外三官堂每逢神誕之期例有工匠等人就隙地設攤以竹木器求售鄉人爭往購取盖以取價從廉也昨日爲中元神誕進香者絡纆於途廟外各攤星羅棋布日亭午有浦東人某甲往購擔桶一對論價不合與賣桶人某乙忿爭漸致互毆甲力不能支致腎囊被甲揑破痛而仆地一息奄奄隨經其友舁回爲之醫療而乙飛步脱逃矣 
[會訊欠項]  
　　奥國人西及士門吉立司在蕪湖開茂隆洋行虧欠遁逃由駐滬奥國領事夏士請英會審員蔡太守轉禀海關道聶觀察電致蕪湖關道派員提該行買辦温錦臣改委武弁押解來滬到道發廨太守知照夏領事會訊等因已列前報兹聞西及士門吉立司開行後共欠中西商人十六萬有奇本埠仁記洋行被欠最鉅蕪湖地方之中西商人被欠四萬並由夏領事請封該行棧房内之貨物祗值銀萬兩之譜實欠十五萬有奇業經會訊據温錦臣稱向在招商局寫字由西及士門吉立司邀爲買辦並無荐保至西及十門吉立司與中西商人往來祗有欠人之欵並未被人欠銀今伊改裝華服乘寍波釣船往烟臺被不知何往行中人知某通逃漸漸走散祗留我一人旋被封起棧貨值銀萬兩以外此外並無所有又經蕪湖道委員來提我自問心不愧隨同來滬再四研詰堅執如前昨日下午太守飭差帶温錦臣又至奥領事署會訊 
[英界公堂瑣案]  
　　包探何瑞福稱東洋車夫金錦寳手持嵌寳金戒指交人估看問其來源初則支吾繼言在路拾得旋查明豐裕洋行買辦之妻遺落在地當　問明屬實今特送案胡阿喜稱豐裕行買辦是　親戚因買辦之妻乘車出外探親在路失落金戒指今由包探查到請酬該包探洋二元車夫金錦寳供崇明人拾得戒指不識是否金質交人估看後因看者愈聚愈多故將戒指藏好旋由包探來問立時交出易副領事請蔡太守諭金錦寳曰拾得他人遺失之物應交捕房俟失主認領時酌給酬資今乃私自藏起於理不合姑念無知從寛開釋金戒指給胡阿喜代領交還原主銀洋二元賞給該包探以示鼓厲○包探張松穛稱楊阿四曾在袁文文所開之洋廣貨鋪陸續行竊時辰表十二隻尚未知覺現因楊阿四犯夜拿獲詰出前情又搜出　票七張　得時辰表七隻尚有五隻質在城内質票已無着落問明日期開列清單今將人贓送案袁文文申訴失竊緣由並請領贓楊阿四俯首求恩押鋪夥請追押本蔡太守謂此係竊贓照例不償押本判楊阿四管押六個月以儆起案之時辰表七隻交袁文文領去尚有五隻並無質票且質在城内未便吊贓袁唯唯而退○包探陳阿九稱開義和棧之錢如標報失金戒指金壓髮金簪等件並無外人入内疑係夥伴張桂炳行竊拘張盤詰不認行竊祗允賠償今特送案請究錢如標稱茶房金裕照荐張桂炳爲夥昨日我之眷屬出外忽失物件並無别人登樓惟張桂炳在塲揆度情形殊屬可疑爲此報捕拘案張桂炳不認行竊金裕照稱薦張是實惟棧中出入者多不知是否係張行竊蔡太守飭將張桂炳押候查明實情再行核辨○水巡捕頭將違章之垃圾船户吳怡郎王炳雲朱新有吳寳六等拘案據吳怡郎等供是小夥計另有老大龔茂元及小工頭張阿二作主太守飭押候傳到龔張二人再訊已列前報昨日傳到龔張二人候示水巡捕頭稱龔張皆非工頭另有徐耀環是工部局所用大工頭此事須究徐耀環太守問龔張二人是否徐耀環爲工頭答稱是太守飭差補傳徐耀環到案供稱我爲大工頭所有垃圾轉包與張阿二張阿二雇龔茂元爲老大裝載垃圾龔茂元前曾累我罰洋一十元因格外留神知照伊不得任意抛棄垃圾不料伊此次又在近處抛棄張阿二供我向徐轉包雇龔載垃圾龔雇貪懶之吳怡郎等以致違章龔茂元供垃圾本應載　楊家渡傾倒前日因東風甚大不能駛去致在近處暫倒吳怡郎王炳雲朱新有吳寳六等同供我等爲水手與做小工無異何處傾倒惟老大之命是聽至前日之事實因風大之故太守商之易副領事謂徐耀環爲工部局承包之工頭雖已將工程轉包與張阿二亦須時時留心查察前旣判罰此次又違定章咎實難辭判罰洋四十元以示儆戒轉包工頭張阿二罰洋十元龔茂元　號七天分别示儆○包探唐寳榮稱張福生所穿衣服快鞋狀似落班華捕與冐充包探夥之秦仁根至唐夏氏等所開妓院以查禁野雞妓爲名勤索四開小洋爲此拘拿張秦二人盤詰承認取過唐夏氏四開洋二個王朱氏小洋三角金仁華小洋三角共計小洋十角均已交出今特解案唐夏氏王朱氏金仁華等同訴前因張福生秦仁根俯首　恩蔡太守判張秦二人各枷十天示儆所有小洋分别始還○包探唐寳案稱張順卿屢次在妓院拆梢今又到張劉氏家詐擾不遂　取洋烟筒爲此報捕拘案張劉氏供被張順卿硬取洋烟筒向索反遭毆打張順卿供詞遊移蔡太守以張順卿屢犯拆梢判發捕房管押兩月洋烟筒給還該氏 
[法界公堂瑣案]  
　　通事禀稱張榮泉前在美最時洋行當出店後因洋人失竊金四開數枚送案請究及釋出復在泥城外新關辦公之某洋人處當細崽日前門尚未啓忽失大衣一件褲子一條及皮鞋馬衣等物查詢之下疑張與小馬夫徐錫榮同竊爲此送　究懲包探王榮培禀稱小的查得失物之前有人見張徐同入馬房時衣物在馬房前晒晾及失後洋人繕就信函飭張送至捕房張情虚不敢送去躱在外間隨回去揑稱送至捕房並無人在宋二尹詰張曰爾與徐由誰薦保張供稱小的由西人密司意羅薦往當細崽徐係小的之表姪卽由小的舉薦初時不諳事務擦碎洋油燈洋人令償洋銀半元徐以無力辭遂致歇業後抱病不能回去暫時躭攔洋人家洋人見之謂其裝病是以連小的送至案下問有人見爾等在馬房進出果有其事否答稱是晚小的偕庖人出外旋復偕回所失之衣褲均係舊物已由洋人給與馬夫穿着並不值錢二尹問祈繙譯官曰洋人所失之物值價若干祁君查閲洋人來信謂大衣約值洋銀八元馬衣十五元左右二尹問徐有父母否旋明徐父晋生投案訴稱兒子有病叩請釋歸二尹察得徐患病屬實着暫領去俟病愈時歸案訊問張管押捕房限五天内將失竊情由禀覆○柴阿仁訴稱前晚小的持水烟袋赴質行至中途突被湯春山攫去當塲追獲人贓送案請究宋二尹間湯曰爾與柴相識否爲何攫其烟袋湯供稱小的與柴素不相識前晚向借錢文並不攫物二尹謂旣不相識如何開口借錢隨判令押候笞　四十板贓給柴領去○某輪船包飯人陸阿甯訴稱船夥陳小寳積欠飯食洋三十二元數角呈帳請追陳供稱飯錢早已付訖緣陸停歇後有病不能動身由小的商請某洋人仍將辛工洋十元照給後船主查得人數缺少須援照空名例罰銀五十兩小的無奈另雇一人補額有同船夥目見可作証人宋二尹以兩造各執一詞着邀到介紹之人再行核辦○竹萊客棧夥萬阿虎訴稱日前丹徒人王馬氏借一廣東人由鎭江來此借宿棧中閲五天廣東人一去不返及向王馬氏索取棧資五百文分毫無着是以扭至案下請賜究追王馬氏供稱廣東人王金林係小婦人之夫販土來申出外數天營謀生意小婦人無錢付給將若之何宋二尹謂申地諒有熟識人答稱四馬路某公館中有親戚二尹着包探帶往借取棧資付訖○前紀王趙氏與竊犯壽星私識宋二尹判令遞解回籍云云昨日該氏連連叩首聲稱家中尚有衣物留存請賜給領自行回籍决不逗遛包探王榮培禀稱該氏因欠屋租早經房東封閉二尹飭包 
 
 

Page 4

 
 
探持名片至是處巡防局述明情節將衣服交給該氏押候下期遞解○永大客棧夥華雙玉控棧主伍二夫賴去工資宋二尹着查明再　已詳前日報章昨日華伍同投案下二尹調華曰爾失業之時自稱情願帮忙及給工資爾尚以爲不足爾亦太兇矣華稱小的至棧時有老娘姨引荐二尹着激到老娘姨再　質訊○包探王榮培禀稱竊賊　春山前在利昌輪船行竊經人拿獲攢毆昨日持衣一襲獨行小東門外小的見而查問言語支離是以拘押捕房送案請訊曾在身畔搜出押票一張呈請鑒閲薛供稱小的由江北來申無多幾日現在某輪船工作衣係已物甫由押店中贖出有油蹟可騐宋二尹着將衣給還諭合赶緊回籍○趙金生在某鎭竊得各贓潜來滬上前晚三點鐘時游行巿上東張西望遂經包探拘拿昨日解送公堂直供不諱宋二尹着押候笞責五十板○信客陳海濤訴稱昨日送物至某輪船野雞挑夫張阿生等勒索挑資軋至邵南林老虎灶内評理經人勸散及至馬頭張復糾集數人毆傷手臂互扭至老虎灶旁人不服喚捕拘張連邵送請究辦邵供稱伊等打架事與小的無十張供稱陳之手臂實被他人毆傷二尹謂邵旣無　當堂開釋張押令交到幫兇人再行核辦并諭令陳自投醫院療治 
[巨款疉頒]  
　　昨日本館協振所得錢塘顧玉生自袁浦來函云刻聞直東水災極重募得耕蘭室還願曹平銀二百兩合九八荳規銀二百十四兩三錢二分六厘又遼西郡十二齡童子三齡女孩求消災並保平安洋一百元由仁豫莊匯奉乞付收條本舘接奉之餘不勝銘感正欲修函致謝又得海陽許君宗衡來信云閲貴館勸募急振水災圖册所敘災狀令人慘目傷心祗因壓綫年年束修羊瘦苦無濟困之力徒存救災之心現經居停捐助鷹光洋一百元永裕建堂捐助鷹光洋一元弟勉力捐助二元藉以稍副貴舘一片婆心伏望掣付收條以便分給當槖筆依人之暇存聚沙成塔之懐樂善孜孜永銘心版惜貴居停名字函中未及示知一瓣心香只好望空遥爇耳至洋蚨一百翼中有銅洋一枚合并聲明以昭核實至晚又承慈溪粮署浩然生由靝順信局寄來鷹洋十元義粟仁漿源源而至飢民得此不憂殘喘難延矣敬拾陳言爲以上諸君遥祝曰積善之家必有餘慶富貴壽考俾爾熾而昌 
[砭科助賑]  
　　浙紹錢辛生夙精砭法治病如神今寓南晝錦里管可壽齋因聞順直水災願以五十號助賑每號收錢一百六十八文欲治者請至申報館協賑所付錢掣取號單來寓砭治每日自八點鐘起至五點鐘止[  吳縣蔾牀舊主謹啓]  
[賑欵彚誌]  
　　昨由覺雲壇交來無名氏善士求母病愈洋二百元江西吳學鎬善士求慈親張太夫人病體早痊由信昌隆交來洋一百元又小齋居士爲子病求愈助洋一百元彚解順直救災祗領之餘仰見諸君子欵欵深深一誠上逹行見萱堂春永慶愛日之舒長子舍雲垂卜病魔之卻退倘所謂爲人子止於孝爲人父止於慈者非耶並入報章藉資觀感[  上海六馬路仁濟善堂籌賑公所董事施善昌等謹誌]  
[江督轅門抄]  
　　七月十九日新選江西廣信府水利通判艾廷梀由京來均到新選海安司巡檢邱方栻禀謝飭知赴任藩轅牌示新選泰州海安司巡檢邱方栻禀繳文　到省應卽飭赴新任又署睢寗典史程溎期滿遺缺查有王榛堪以署理○二十日通判姚壽春禀謝奉委金陵船廠差江寧布倉大使周殿魁禀知任事補十九日委署海州直隸州謝陶見謝委 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[粤東官塲紀事]  
　　黄埔船廠製就兵輪一艘名曰廣金擇吉本月十六日試行來省由總辦王觀察葆辰禀知督憲請發委員騐收○七月二十七日爲李筱帥七秩誕辰前聞擬赴上海資雇京優爲之上壽嗣因畿輔猝　水患災民困　難堪筱帥飢溺厪懷回事遂作罷諭惟雀外各鎭及各府縣刻已次第來省届期當齊申叩祝之忱云○南海縣危大令帥丞番禺縣楊大令左槐均向上游禀請交卸游　二大令措置咸宜深資治理温諭慰留○署鶴山縣承大令輔廷調省差委所遺篆務由藩憲札委候補縣張大令元逹瓜代○候補運同將仲嘉司馬需次省垣已有年所刻經藩憲札委釐務總局坐　差已　月前進局矣○大北門上樓櫓年久失修守弁據實禀知督憲李筱帥飭善後局籌欵修建以壯觀瞻日内已委幹員估勘工程想鳩工庀材當在指顧間矣○藩轅牌示封川典史缺委烟瘴俸滿巡檢崔宗澄署曲江平　司缺委試用未入流陳　潢　增城茅田司缺委試用未入流侯堃署封川文德鄉司缺委從九品周世杰署順德都甯司缺委歸善平山司薛銓忠調署順德紫泥司缺委南海黄鼎司徐佐清調署歸善平山司缺委東安西山司鄧慶署咨補仁化扶溪司李基昌飭先赴任靈山典史汪傑飭回本任 
[閩垣官報]  
　　七月二十日知府傳以禮委籌辦捐局提調副將朱長　禀謝免考二十一日知縣李夢斗委辦浦城税釐周務　大使沈宗約禀知丁内艱開復副將袁鴻成由京旋閩禀到一十二日題奏道楊正儀禀明聞訃丁外艱 
[江西官]  
　　知縣王祖彝提前儘先酌委優缺一次并委帮辦善後局知府趙子密委辦善後局及各捐局事務從九曹仲騮委查章外保甲准補長甯典史徐保昌應行飭赴新任署金谿縣林履端捐加同知銜并加一級紀録二次准補承新縣丞羅成芳萬安灘頭司錢應顯均飭赴新任知縣蔡瑩土正煇俱拔委本班一次海防巡檢楊光鎬繳照係浙江人李興賓委往長江一帶緝私章乃正張國楨俱拔委本班次胡永逹禀謝咨補南　縣丞大挑知縣孫新用禀到係山西已卯舉人准補吉水縣丞蔡維熊應行飭赴新任通判廖倬清回籍就醫巡檢姜震南起服來江部選廣昌縣周晋鑣業已到省題補雲都縣王守謙奉部覆准均應飭赴新任新喻何　祥金谿縣林履端定南下歴司勞壽臣俱禀辭赴任 
 
 
 

Page 10

 
 
   
 
