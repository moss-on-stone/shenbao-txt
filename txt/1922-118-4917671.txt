# 1922 - 118 - 4917671

 

Page 1

 
 
   
 
 

Page 2

 
 
   
 
 

Page 3

 
 
時評 
[小戰大戰决戰（冷）]  
　　余曾謂中國戰事未曾有决戰者不但未有决戰即大戰亦未之前聞最多者爲不戰而逃或小戰而潰此次奉直之戰始有大戰之形式至於今日戰事若即因是結束是所謂大戰者仍屬有限而决戰更無論焉 
　　戰有三種而所謂敗者大槪亦可分爲三種一曰退即數日前奉直兩軍之屢進屢退是也二曰敗三曰潰退則可以復進敗亦可以反勝若潰則遂無再進再勝之望此次奉軍四日之役是敗或是潰尙不能定須觀自後是否尙有戰鬥力以定之耳 
[命令]  
　　五月四日大總統令李治雲授爲陸軍中將此令 
　　又令劉永謙授爲海軍少將此令 
　　又令林繼蔭授爲海軍上校此令 
　　又令簡任職存記王信森著發往江蘇交該省長酌量任用此令 
　　又令陸軍總長鮑貴卿呈請授特恩爲陸軍三等軍需正應照准此令 
　　又令馬聯甲給予二等寳光嘉木章連珠張杰英李錫麟均給予四等嘉禾章此令 
　　又令朱禮和晋給三等嘉禾草馬庶蕃陳昭卓均晋給四等嘉禾章此令 
[國内專電]  
　　北京電津訊張作霖支晨由軍糧城過津赴東路視察聞京奉路有被直軍截斷訊卽倉皇歸軍糧城當晚準備回奉現軍糧城司令部已撤（五日下午一鐘） 
　　北京電吳請徐下討伐奉張令徐尙猶豫（五日下午一鐘） 
　　北京電徐令二道一維持京師治安二保護外人生命財産 
　　北京電徐派弟世章赴豐台慰勞並商維持京城治安法（四日下午十鐘） 
　　北京電西路奉軍半向察哈爾退却（四日下午九鐘） 
　　北京電江（三）（日）晨吳先以豫軍羸弱攻長辛店敗却數里奉軍以連日得利遂輕敵卽晚吳派兵一營抄擊奉軍右翼遇敵斥堠半被俘餘伏田間入夜吳以大軍由正面進攻另以精兵數千繞道藉田間伏兵爲引線抄至奉軍之後奉軍 
 
 

Page 4

 
 
方前顧未防後路陣地爲人所襲支（四）（日）拂曉直軍直撲蘆溝橋奉軍前後受敵始悟中計張景惠急下令向豐台引退晨九時長辛店卽爲直軍占有是役吳佩孚親自督戰與戰兵士勇氣百倍故能一戰奏功直軍獲大砲槍械子彈無算俘虜甚衆（五日上午十二鐘） 
　　北京電支日奉軍數百擬退入京城守衛兵開槍拒迋傷數人退兵遂他竄現城門已增兵守衛 
　　北京電馬廠方面王承斌亦大獲勝利吳佩孚現擬由永定河直下會師馬廠（五日上午十二鐘） 
　　北京電吳支日（四）（日）乘勝追擊落垡奉軍亦潰退現京津間已無奉軍蹤跡（五日下午二鐘） 
　　北京電奉軍一部向關外退張有由落垡退返天津說戰事似將告結束（四日下午一鐘） 
　　北京電張景惠退至豐台後卽乘專車於支（四）（日）午初抵津（五日上午十二鐘） 
　　北京電城外俘獲奉軍萬餘吳現正收拾殘餘奉軍張作霖及子退返關外（五日下午一鐘） 
　　北京電敗走豐台之奉軍有八車赴天津另有十車赴綏遠 
　　北京電三日西路兩軍仍在琉璃河相持直軍飛機又在長辛店附近擲下炸彈一枚將汽車炸毁並未傷人（四日上午十鐘） 
　　北京電吳電京漢路法總工程司請卽至長辛店會商京漢通車事 
　　北京電逃抵北京之奉兵數千名爲各城門守衛兵解除武裝現散臥野外狀極疲憊（五日上午十二鐘） 
　　北京電直軍司令部消息馮玉祥仍率大軍駐鄭州防衛後路 
　　北京電英參贊貝納克傷勢轉篤昨報所載北京第一電有脫落錯誤處茲經電局送來一更正電照錄如下吳佩孚午到豐台美武官霍金斯往訪吳正草電一致徐告明日入覲一致保京漢局主號即通京漢車一致京友代購麵包十萬磅供降兵食安次止追擊 
　　天津電奉線天津以西奉軍全潰張作霖支（四）（日）夜走塘沽奉軍司令部檢查郵電員全撤退新站門閉人員奔避一空（五日下午五鐘） 
　　天津電兩方今晨（四）（日）同下總攻擊令戰極烈西路奉軍全退張亦於今晨赴落垡督戰（四日下午五鐘） 
　　天津電張作霖支（四）（日）午十二時由軍糧城乘專車過津赴廊坊扈從甚衆聞係指揮中西兩路之戰事在張未抵津時各車站及各路口均布奉軍戒備甚嚴 
　　天津電張敬堯偕參謀温某於江（三）（日）晚八鐘由軍糧城來津支日上午四時赴豐台前線助戰 
　　天津電江日上午九時直軍飛機至豐台擲下炸彈二枚落在車站西北隅橋旁斃商民兵士十數人 
　　天津電有外報訪事數人在東站晤見張作霖帶衛隊一團往落垡一帶親察軍情幷與張談話十餘分鐘 
　　天津電奉軍司令部於支日下午三時將省公署衛隊營解除武裝由警廳保安隊維護省署 
　　天津電奉軍第二梯隊退駐勝芳鎭（以上四日下午十一鐘） 
　　天津電杜錫珪附直擬將艦隊開駛北來因諸多困難計已中寢 
　　天津電鄭洪年專車昨在豐台爲直軍截留鄭蹤跡不明（五日下午五鐘） 
　　漢口電江（三）（日）午保電直軍中路佔勝芳鎭獲大砲七尊機槍四架陣亡騎兵營長一員奉軍旅長郭松齡重傷東路進佔白洋橋之綫奉軍向馬廠退却西路仍在長辛店相持中 
　　漢口電江晚保電田家口附近奉軍被中路右翼直軍擊退直軍佔領后弈鎭現攻永清東路攻馬廠亦獲勝利聞吳親在前敵督戰並辦不力團長一營長六以徇於軍士氣大振 
　　漢口電張福來江電蕭索餉二十萬元又擬編敢死團北上助戰巳派員與曹吳接洽進行並委俞頌南在漢組辦事處 
　　漢口電王汝勤又電請率師助戰吳覆電前方順利暫緩開拔 
　　漢口電助廳江日撥銅元十萬串交巡署軍需處長劉紹曾帶保 
　　漢口電蕭派參謀長劉派政廳長挽留熊祥生熊允擔任一月 
　　漢口電省議員郭璜提案主張各機關各團體各組財政聯席會議商救財政辦法（以上四日下午十鐘） 
　　香港電財廳支（四日）佈告商人買賣准紙銀並用惟官廳收入不准收銀毫違者嚴懲 
　　香港電孫因奉直戰急改早明晨八時赴韶各官員籌備行裝極忙 
　　香港電孫支日下令謂徐世昌去歲弄兵湘鄂近且搆成大戰不惜以國家爲孤注以人民爲犧牲本大元帥爰命諸將分道出師親履行間掃除政治上之黑暗與罪惡俾國家統一民治發達所認爲民賊者惟徐世昌與其同黨諸人國民當知非爲根本解决罔克有濟 
　　香港電駐惠軍官李炳榮鍾景棠黄强楊坤如等二十五人陷（三十）集議以隨陳炯明有年一旦去職舊部無所依歸决議聯同赴西湖謁陳促返省就職 
　　香港電陳汀（三日）覆商聯會電有目今西湖養疴孱軀稍健歸里依親語 
　　香港電韶州各界代表赴總統府請願飭各軍駐空地棚廠勿强佔商店民居 
　　香港電孫昨在粤秀樓開軍事會 
　　香港電温樹德江日就艦隊司令及海圻艦長職並通電服從孫整艦北伐（以上五日下午七鐘） 
　　南京電天津電支午直軍佔據豐台奉軍大敗支夜五點張作霖張學良張勳均潛逃出關津浦路戰事尙未全息（五日下午九鐘） 
　　南京電北京歌電長辛店潰退之奉軍至豐台裝八列車向天津方面退却臨時倉猝不及上車者甚多東路馬廠靜海楊柳青一帶之奉軍亦紛向天津方面退 
　　南京電北京電支（四）（日）晚永清已被直軍完全攻下奉軍張作相率殘部紛紛潰退奉軍根本已搖大局不日將有結束 
　　南京電奉軍張景惠請和聞已被直軍拒絕（以上五日下午六鐘） 
　　南京電北京歌電奉軍由長辛店潰退後一股向天津東走一殷向京綏路下花園一帶逃竄宣化鎭守使譚慶林響應直軍已將宣京間電線割斷並阻絕交通又王懷慶派李鶴翔在北京四郊搜巡潰兵收没軍械（五日下午八鐘） 
[譯電]  
　　四日日諾瓦電勞農政府全權代表宣稱彼等對於協約國提出之俄國善後計畫深滋不悅以文内並未云及承認俄國且漠視政府借欵之議之故 
　　四日巴黎電據官中宣稱法國對於比國對俄政策表示同意法代表巴爾都氏已受政府之贊助與信任遄返日諾瓦 
　　四日倫敦電杜白林消息共和軍叛兵占據末林加兵房若輩且焚燬數屋但未聞有死傷者 
　　四日貝爾法斯電各處發生縱火及其他暴舉多起槍斃二人携械平民已占據華特福及克洛美爾之郵局 
　　四日倫敦電機器業工人七十五萬名因工廠停工爭端宣布罷工職工聯合會領袖宣稱工人已實際全體罷工 
　　四日倫敦電據法人方面確實消息法國擬即召集一九一八級兵士十萬名以期厲行某種必要條約 
　　四日馬尼拉電菲列濱總督伍德將軍致電華盛頓政府請設法使國會通過許菲列濱債額增至美金七十五兆之議案謂因有許多計畫困於財政不能實行 
國外要聞 
[德國特約通信（王光祈三月二十八日）]  
　　德國賠欵問題之新决定 
　　今年正月開恩斯會議時英相喬治與法前總理白里安對於德國賠欵部份延期問題意見本已一致徒以法國閣潮忽起白氏去職此事遂致停頓近來英法當局迭次協商對於德國今年賠欵减輕問題仍主張維持開恩斯原議最近由「重修會議」向德國提出公文其要點如左 
　　（一）現金交付德國今年應支付現金賠欵七萬萬二千萬金馬克除現已交付之二萬萬八千一百九十四萬八千九百二十金馬克又四十四金非里徐外尙須補交四萬萬三千八百零五萬一千零七十九金馬克又五十一金非里徐其支付時期如下 
　　（甲）四月十五日支付一千八百零五萬一千零七十九金馬克又五十一金非里徐 
　　（乙）五月十五日支付五千萬金馬克 
　　（丙）六月十五日支付五千萬金馬克 
　　（丁）七月十五日支付五千萬金馬克 
　　（戊）八月十五日支付五千萬金馬克 
　　（己）九月十五日支付五千萬金馬克 
　　（庚）十月十五日支付五千萬金馬克 
　　（辛）十一月十五日支付六千萬金馬克 
　　（壬）十二月十五日支付六千萬金馬克 
　　（二）貨物交付德國今年應交付貨物共値十四萬萬五千萬金馬克（其中以九萬萬五千萬金馬克歸法國） 
　　（三）監督財政關於德國稅務幣制政費等等皆加以監督干涉 
　　以上即爲此次公文内容之要點其所定現金與貨物兩種交付之數目全與今年正月開恩斯會議原案相同至於監督財政一項與開恩斯原案亦無大相出入之處在法國方面以爲如此讓步可謂仁至義盡而在德國方面則又以自接此項公文後馬克愈跌物價飛漲舉國驚惶不可終日自吾人旁觀者視之德國若照去年五月之倫敦條約全部履行今年應交付三十萬萬金馬克之譜此次公文規定現金與貨物兩種交付之數目不過二十一萬萬七千萬金馬克其所减少之數約九萬萬金馬克已不爲不多且此次决定係照開恩斯會議原案並未加重何以此次德國如此張皇失措逈非昔比其故安在據記者所知其原因有四 
　　第一德國對於未來之歐洲經濟會議本懷有無限希望以爲倫敦條約可於此會加以根本修正孰料法國乘歐洲經濟會議未開以前竟將德國今年賠欵支付問題先行决定而且法國方面近更有歐洲經濟會議席上不能變更已成條約之表示是德國之無限希望已成泡影加之英國對法態度先後不同又恰與上西里亞問題相同至於美國方面德人初以爲華盛頓會議終了之後美國必能出而相助又熟知美國現在竟完全處於旁觀地位此後德國負擔日重補救無方安得不舉國驚惶流於失望 
　　第二據巴黎方面消息協約國將來擬組織三種監督機關（一）財政監督以監視德國國家銀行防止濫發紙幣（二）稅務監督以監視德國稅收（三）經濟監督以監視德國輸出及關稅如此則德國政府將完全立於外人監督之下此爲德人絕對不願承認者 
　　第三重修會議以爲德國現在所加之新稅甚少不足以應付賠償問題主張再增新稅六百萬萬馬克在德國方面則以爲則此所言之新稅尙未完全實行而生活昻貴已有民不聊生之象若再增加新稅實非一般國民所能勝任 
　　第四此次重修會議之决定雖與今年正月開恩斯原案相同然今年正月一個金馬克只合四十個紙馬克之譜現在一個金馬克已超過七十個紙馬克是賠欵所定之金馬克數目雖與開恩斯原案相同而現在履行所需之紙馬克則較開恩斯會議時又已加增一倍矣 
　　因此之故德國此次接到重修會議公文後特别驚惶連日各黨會議對於監督財政再增新稅兩層多主張拒絕國性民黨認爲此種公文之由來歸咎於費爾提内閣素來主張「履行和約政策」所致國民黨則以爲從國民經濟方面觀之此種要求萬無接收之理民主黨則以爲若再增加六百萬萬馬克之新稅國民生活必受重大打擊中央黨態度則較爲愼重聽諸政府自行斟酌决定社會民主黨對於此種新要求認爲不能履行獨立社會民主黨對於此事則態度甚爲准靜至於政府方面鑒於各黨態度之激昻亦已决定拒絕昨日各邦邦長會議時亦皆贊成政府拒絕之主張今日費爾提内閣將在國會演說拒絕之理由則此後德國外交地位又將陷於困難危險之境遇矣 
 
 

Page 5

 
 
   
 
 

Page 6

 
 
國外要聞二 
[日内閣改造之風潮]  
　　國聞通信社東京通信云日本自前首相原敬被刺後政友會失其唯一之領袖高橋是清以原内閣藏相之資格拜組閣之命同時並被推爲政友會總裁實不外一時彌縫之計論其才望尙不足以首領羣僚綜攬全黨此雖過渡之現狀亦足見日本政治之缺陷自高橋當國内外輿望日漸墜落本屆議會如思想鎭壓案學校昇格案陪審制度案皆受國會之打擊而貴族院有力團體之研究會曩之同情於政友會内閣者今亦大見疏隔論理言之政府非辭職殆無他道矣然政友會者帶官僚與政黨之中間性質背後復有元老爲之扶持其進退殊不可以各國普通之政黨内閣視之因而有邇來之紛擾現内閣本黨之政友會對於政局本有三種趨勢第一以爲現内閣自原内閣以來已達三年半社會對之已生厭心其與貴族院内之研究會關係又不甚好不如及此適可而止暫棄内閣令與政友會相宜之人物組織一年或一年半間之中間内閣待至大正十三年總選舉再由政友會出而組閣其二以爲政友會在衆議院占二百八十餘名之絕對多數卽與貴族院亦非不能再生聯絡者此際放棄内閣殊背憲政之常道又如中間内閣之類不特非立憲的處置且時勢亦所不許故今日實無内閣辭職之理由惟有維持到底其三以爲卽令内閣維持然現狀繼續終有不可應當樹立人心一新之策而政策改正以前尤以人事上的移動之内閣改造爲必要且事實上内閣改造則政策亦自然改造故此際宜以改造爲維持内閣之計以上三說以第三說爲最有力然而其改造之程度亦復議論紛紜第一說主張此時除高橋首相外其他閣僚須全部辭職閣僚之選定一以委諸高橋首相之方寸使成純粹之高橋内閣自由發揮其手腕第二說主張全部閣僚不須辭職惟令與高橋不合之中橋文相元田鐵相辭職而聽令淡泊之山本農相掛冠以此三閣員行部分之改造第三說則僅主張令中橋文相辭職而以高橋現在所兼之大藏大臣一席另行補充以資維持其三說中以第二說爲最有力而政界之大風潮實由於此 
　　主張改造說最力者在閣内爲遞信大臣野田氏等在黨内則爲政友會幹部橫田岡崎諸人而反對之者爲中橋文相元田戤相等顧幹部方面雖主張改造而表面上仍云具體的處置悉任諸高橋首相之裁决與閣僚相互之諒解幹部並不指定何人須辭職何人須留任而任閣員一方面則中橋元田等深憤本黨幹部之專恣謂爲一部之陰謀策略的改造大事反對中橋並親語人曰「由現狀而放任之其有不能乃人人所共認然而閣臣之進退决非黨之幹部所得而私議内閣之事當由内閣决之」其意旨可以明矣又據非改造派者之言曰「第四十五議會有幾多之失態實基於高橋首相之處置不當乃總理自居不動而竟要請其他閣員退任此果何說者况一蓮托生主義卽進退一致之辦法乃有内閣以來政治上之最高道德在官僚内閣猶且踏襲而政黨内閣更有連帶責任之理想除疾病死亡之個人的關係有閣員之退任以外果有非改造多數閣員不能維持内閣之情形則宜以總辭職出之無理由之内閣改造斷乎不可」兩派明爭暗鬭蓋極爲劇烈 
　　高橋者長厚寡才之人也在政友會幹部雖宣言進退閣員一任首相實則不能無所操縱而文相中橋鐵相元田兩氏自覺將被排除故奮然反抗反對改造派者甚至有與黨企圖毒殺自黨内閣之語據中橋所言謂自高橋内閣成立以來凡兩度表示辭意均爲首相勸止方學校昇格案提出於貴族院時該院之研究會有援助之表示今爲對研究會關係上亦未便辭職而據元田鐵相所言則鐵道敷設法方經通過正將實施蓋未便辭職云云幹部之主張如彼閣員之態度如此高橋首相介在中間其苦極矣說者謂中橋若於罷官之後得一政友會總務理事元田則任以何等名譽職或於相當機會爲之請一封爵卽可了却此塲風潮然以理測之當不如此其簡軍則問題之解决恐尙須若干手續 
[蘇俄智識階級之現狀]  
　　收入太薄生活維艱專門人才多圖别業 
　　世界新聞社譯美國人奇寵台維司氏ＪeromeＤavis（美國達脫毛斯專門學校社會學科敎員近爲俄災救濟委員）文云俄羅斯革命以還其人民之困苦失望最甚者莫貴族富人及智識階級若此等人有被殺者有加入但尼金·柯爾却克·藍格爾諸氏之反革命運動迨爲紅軍所敗乃逃至他國者目下流離轉徙於國外之此等俄人不下二百萬人以上土耳其京城一處有從前俄羅斯之爵夫人在餐館中爲侍者貴族於工廠中作工軍官執掃街賤役甚至有許多婦女不得已而操淫業除此輩亡命國外者外其居留蘇俄境内者亦甚多此曹皆反對布爾失委克黨然爲謀生起見不得不與布黨周旋服務於政府各部俄皇時代之貴族富豪蹂踐貧民無所不至毫無惻隱之心今乃自嘗此輩之舊趣天理循環殆不誣矣今日有許多舊時貴族自承從前絕不知農民之苦今始知之其言曰『吾人今乃了解貧民乏食時欲爲竊盜之故我輩現亦凖備作此事矣』 
　　俄國舊時最著名之軍官今居於蘇俄境内者厥爲白魯細洛夫將軍彼現爲陸軍委員會委員與布黨極意聯絡彼不以外國軍事干涉爲然曾率兵擊退波蘭軍之侵入以如是之勞苦功高境况當頗安適然其薪給所入連政府所予口糧不足贍養其家屬至變賣傢具珠寳等物以資日用目下侷處一小室中器具均係借來者其舊僕僅肯爲其烹製午餐他事均不復作凡灑掃洗濯之役皆將軍夫人自爲之余（作者自稱）曾與彼家人同膳所食僅薄菜羹一簋黑麵包數片與胡瓜及茶而已然將軍職位重要頗爲政府所優待尙苦入不敷出又何論他人哉 
　　又如某爵夫人戰前居室閎麗僕從如雲有汽車四輛迨布黨握權其家宅與一切所有盡被没收其夫不得已服務於蘇維埃某機關夫婦及子女二人共居一斗室一九一九年其夫被派至基夫染疫而殁夫人貧甚無以自活乃哀其舊時之佃戶借田一區俾種山薯山薯熟則掘而負至車站乘三等車至莫思科售之蓋儼然一農家婦矣今其子死僅母女二人𠙦𠙦相依云 
　　又有一富有資財之政治領袖某氏革命後遁至海外其妻通英德法俄四國語言爲政府中之譯員初得月薪二千盧布後增至四千盧布然此僅足購黑麵包一磅此外有政府規定之口糧每月糖一磅麵粉十八磅（每多十六歲以下之人口一名加麵粉十二磅）大麥三磅火柴兩匣肥皂半磅蘋果山薯若干枚又每二日可得黑麵包一磅之四分之三凡此僅足維持生活若欲添置衣物則爲絕對不可能之事也 
　　醫生某氏在俄皇時代頗有名年可得資百萬盧布布黨革命後其家宅及避暑别墅悉歸國有年已六旬與共産政治格格不相入然不能不在布黨醫院中服務以圖餬口然所得僅足敷黑麫包蔬菜及偶爾少量肉食之代價耳 
　　布黨頗尊禮敎員所給口糧亦特優然爲敎員者仍有生活維艱之苦狡黠者乃力謀兼職同時充數校敎員如有某著名敎師雖反對布爾失委克主義而兼五六處講師之職月得盧布五十萬年得六百萬平時約合美金三百萬元然目下則祗得美金二百二十元安能敷一年生活之費除薪給外每星期得麫包四磅每月得糖兩磅半大麥或豆七磅茶一磅半猪油兩磅其同居者有一老婦·一少婦·兩小兒·一十六歲之女郎又合得上述口糧之兩倍半此敎師有一女弟居肺病院中所得口糧不足果腹由其兄貼補計每月須貼去三十萬盧布以致收入雖比較稍多仍不足用即以典賣什物爲事至其他大多數敎員月薪祗數千盧布口糧尤薄幾日在枵腹中故罹肺病者不乏其人有一醫生之未婚妻因食物不足患此肺疾醫生百計設法送伊至克里米亞療養火車中鄕民兵士充斥駛行甚遲致傳染熱症未到目的地即死 
　　凡能力較大幸運較良者恒以一身而兼數職藉以多博薪給有女敎師某氏極有材能彼於每晚八時至十二時助一無線電試驗室中之科學家月得薪一萬七千五百盧布畫問午前在無線電委員會服務月得一萬七千六百盧布午後四時至六時在藏書樓供職月得一萬八千盧布合計月薪爲五萬三千一百盧布然薪給時之拖欠不能按期領取於是口糧之關係尤爲重要彼之三項職務中以藏書樓之口糧爲最優計糖二磅半大麥四磅棉子油一磅乾魚六磅每日得麫包一磅半綜其三處收入尙不足用彼乃於星期日焙製小餅乾售於市上以所得之價添購衣履等物 
　　以上所述爲蘇維埃俄羅斯目下生活情形之一班薪給與口糧均屬太薄不敷生活上之支持因此人多被迫而爲不光明之行爲又有一種惡影響即具有專門技能之人因其本業所得不能饜其希望多舍而另國他業以致需要專門技能之處乃無合格之人材可得此乃蘇俄事業發展上最大之打擊也 
國内要聞 
[奉直軍大戰紀（六）]  
　　奉直勝負已判明 
　　東方通訊社四日北京電云今日正午據由長辛店方面歸京之中國救護員談自昨晚二時迄今晨爲直軍迂廻向奉軍右翼猛烈攻擊故奉軍右翼先失守次則長辛店南方高地一帶之砲兵陣地亦爲直軍所包圍其前面南崗窪及東西獨立村方面出動之奉軍步兵亦頗陷於苦戰有漸漸退向北部者同地以北雖有衞隊然以究無防禦陣地之價値故至今晚或明晨大約長辛店附近高地亦將爲直軍所奪固安方面之奉軍中路亦有向龐各莊方面敗退之報在長辛店南方之奉軍一部受此影響亦已退向豐台直軍於今晨七時左右占領長辛店更進占跑馬塲豐台站其結果至北京城内及京漢鐵路火車站不見有奉軍一人該火車站傍徧貼吳佩孚馮玉祥齊爕元田中玉等聯名檄文列數張作霖之罪惡步軍統領及商務總會代表等爲慰問直軍故咸赴長辛店跑馬場豐台站又張景惠似已逃至天津敗兵之一部似在南苑爲王懷慶兵所監視於長辛店豐台據稱有奉軍之彈藥糧食遺棄又有少數敗兵於今日午後擬逃入北京城内然爲警備兵所射擊旋向不知何處逃去斯時城内之治安依然平穩維持吳佩孚或於一二日内須入城至關於直軍占領長辛店之經過情形則有種種謠傳殊難得其眞相要之事實上占優勢之奉軍爲受側面攻擊遂絶不少戰而乘十數列車退去之說一般信爲比較的確實也是故以奉軍之敗退中部方面之戰况或至受其影響而不利有謂本非純粹奉系之鄒芬之第十六師或因厭激戰而恣情退却又有謂張景惠或因之而生貳心者種種臆說一時盛傳不已據豐台電話今晨九時半左右巳有不穩之兆在該地之奉軍至十時左右一部向天津一部向通州方面乘列車而逃嗣後奉軍之逃來者漸多至十一時左右遂於該地西南方面六百米突處聞槍聲甚盛至十二時同地有直軍約一萬擁至火車站遂見有直軍西路司令部之旗幟午後五時奉軍所棄之彈藥列車突然起火約焚一小時半該地火車站之一部亦被焚五日北京電云關於長辛店方面奉軍之退却更據所聞則直軍偵悉奉軍中路戰線之主力軍將攻擊覇縣方面即從西部側面攻擊該方面奪榆垡龐各莊又從三日半夜起亘永清安次一帶猛攻奉軍奉直兩軍遂互相激戰其結果奉軍大敗之報傳至長辛店加之數日以來之砲戰消耗砲彈過多殆已用盡補給不能允分而步兵疲憊已甚在西面陣地直軍又於是晚越山路從門頭溝附近迂廻奉軍之後方要擊奉軍致該方面之奉軍大敗向東部退却四日未明在長辛店車站附近之奉軍幹部似奉退却之命令乘列車十餘輛忽所經過豐臺退至落垡方面其一部之步兵及砲兵尙殘留於長辛店南部之高地是口農遭直軍攻擊乃敗走至豐臺與跑馬塲方面直軍追擊之至正午直軍奪得長辛店車站蘆溝橋豐臺其退路已斷之奉軍一部分乃四散於跑馬塲南苑等處此等敗兵爲中立軍第十三師第九師所監視北京附近村落賴以無事據某外國武官曰此次敗退之奉軍砲彈已覺不足其補充又甚困難故縱使能暫留於落垡亦祗能掩護津浦線上之退却部隊如欲再與直軍决戰必須先將戰線縮短並補充充分之砲彈此次長辛店方面奉軍退却之原因據可靠方面之消息云爲維持北京治安而駐在之中立派第一師師長蔡成勳·第九師師長陸錦·第十三師師長王懷慶等於三日晚間協議議决以調停奉直兩方爭端爲名要求在京津間之奉軍撤退否則將實行武力調停張作霖方面早偵知之報告張氏張遂向長辛店方面之幹部發同晚退却之令至四日未明長辛店之奉軍祇留一部之兵其餘全部退至廊坊落垡方面杜錫珪所率中國軍艦六艘數日前抵芝罘其中兩艘最近出動於某方面聞係爲威嚇奉軍之後方連絡據政府方面消息云張作霖昨晚偕張學良梁士詒由軍糧城乘汽車赴奉天聞杜錫珪之海軍陸戰隊於昨日午前九時至灤州毁鐵路且有趙玉珂之兵士千名出動於山海關方面故張作霖等能否安抵奉天現尙未可必在北京城外西南方之奉軍敗兵一萬二千名已解除武裝據確實消息吳佩孚駐京代表請徐總統發討伐令指名討伐張作霖梁士詒葉恭綽張弧四人又四日天津電云張作霖本日午前八時赴津浦綫方面之前綫軍糧城司令部頻裝置貨物預備遷移其兵士已移至天津但將校否認之聞張作霖於本日午後五時半經過天津仍歸軍糧城又四日漢口電云四日武昌督署接電謂中路直軍爲向田家口附近之奉軍猛攻奉軍已退向新安鎭及后奕鎭兩路后奕鎭今已占領目下正攻擊永清縣今晚當可將該縣占領此役直軍獲砲四　機關砲四架東路現正攻擊馬廠大約亦必歸直軍占勝 
　　大陸報四日北京電云西路奉軍連戰敗績現已退過豐台馮部方在西山一帶驅逐敗殘兵卒吳氏包抄奉軍之大計劃顯已不復有所阻礙吳氏云此舉不啻已斷蛇頭同日北京電云奉軍因缺乏子彈已自長辛店向豐台退却今日下午駐東便門外之第一師向通州來京火車開槍射擊歷三分鐘之久因誤會車中搭載敗兵之故三日天津電云記者赴軍糧城奉軍總司令部進謁張作霖張氏稱志在統一中國今國人迭遭内亂創痛之深不得不亟謀統一余嘗望曹吳兩人當能同意於和平解决詎知竟出余所料若曹吳能與余協作則北方軍隊不難平定西南今余計劃在取消舊國會由人民重選新議員立行召集國會並建設鞏固政府云奉軍第一師第二旅長梁朝棟陣亡之耗已在總司令部徴實四日天津電云張作霖今日下午過津向北京方面而去行動至爲秘密目的地未詳大約係赴廊坊一帶視察前線軍隊此乃其第一次赴前線視軍張所乘專軍共十一輛車中戒備森嚴火車抵站前先有携機關槍之軍隊在站清道驅逐閑人奉軍總司令部仍證軍糧城張氏大約一二日卽回滿載援兵之火車過津向北京方面開駛者絡繹不絕華界各醫院均滿住傷兵毫無隙地二日北京電云北京車站接馬廠電稱奉軍已敗退馬廠現由直軍第二十六師估領津浦客車開行至滄州爲止馬廠與滄州間僅能用小汽機車拖車行駛被毁鐵軌刻在修築中由潘壽興（譯音）率兵保護 
　　字林報四日北京電云吳佩孚死耗純爲宣傳作用刻已探悉不確直軍昨午起猛攻長辛店奉軍有不支之勢是晚蘆溝橋一帶已有直軍之蹤跡砲火澈夜不息續電云今晨直軍已將長辛店奉軍完全擊退敗軍乘火車急遁八輛向天津方面駛去七輛向南開方面駛去其不及乘火車者紛向南苑及京南京西一帶四散奔竄察哈爾馬隊敗兵希圖人城爲京中駐兵所阻遂向頤和園方面而去 
　　星報五日天津電云外間盛傳張作霖已避人天津法租界北京消息化石橋奉軍司令部業已撤去京奉路交通阻斷據今晨所接報告稱鐵路被直軍掘毁直軍包抄行動業已告成此間形勢頗可慮恐直軍續進城内將受損失五日北京電云海軍提督史脫洛斯氏偕參贊數人往觀京西戰塲見長辛店鎭中濃烟上騰該鎭曾受飛機之攻擊 
　　文匯報五日北京電云京中聞吳佩孚在長辛店告捷甚爲興奮僉稱此舉實際已足以終止戰事吳氏遣使至京慰問並稱如有增兵維持秩序之必要謹當派兵來京當道已命各門增加駐兵以防奉軍敗兵刦掠昨夜東便門外守兵曾與敗兵發生小戰有敗兵百餘人乘坐火車希圖用機關車衝入城内毁城門一扇守兵即行開槍復得大隊警察來援奉軍終被擊退城門即行堵塞傷亡僅數人四日北京電云吳佩孚陣亡之說不確此種謠言及三日前所傳奉軍在各陣線敗北現正乞和之說遍傳各處甚至電達美國昨夜奉軍開始沿永定河北攻長辛店薄暮進抵距京南十四哩之蘆溝橋直軍占據長辛店之消息乃由長辛店敎會傳達美使署 
　　國聞通信社四日北京電云三日夜直軍誘奉軍過琉璃河以重兵從蘆溝橋側面抄襲切斷奉軍陣綫今晨張景惠下令退兵直軍乘勢分兩路進占豐臺長辛店各城防加嚴有奉軍約一旅在城外繳械徐派弟世章赴豐臺勞軍頃乘汽車往又譯字林報五日北京電云張作霖聞戰敗甚怒决定堅守落垡廊房一帶援軍陸續開到張　正收集由北京方面退回殘軍吳軍沿鐵路進繫行將决戰北京當局現與直軍將領協力吳軍尙未到京正在收拾奉軍殘部續電云吳軍追奉軍甚民急故奉軍不及稍舒氣力更作緩圖紛紛逃過落垡吳軍旣占落垡仍向前急追防奉軍重集殘軍故奉軍甚狼狽聞張作霖已逃柱奉天 
[奉直軍開戰之京訊]  
　　二十九日京訊云奉直電戰日來已有停息之勢而兩方防綫接近之軍隊衝突日有所聞據昨晚（二十八）所聞靜海固安竇店三處雙方確已起衝突其在靜海方面係直方張國鎔所部與奉方李景林所部起衝突聞自昨早至晚尙未止息至固安方面前晚確已發生衝突奉軍進迫固安係欲衝斷直軍東西兩路防綫其軍隊東向廊坊前進至爲猛烈昨晚中美通信社亦有此項消息據云距北京迤南一百里長辛店東南九十里之固安縣奉直兩方之布防軍隊已於前日（二十七日）夜半二時開火至昨晨六時始行停止彼此未决勝負計兩軍死傷甚衆詳細數目尙待調查最可慘者無辜小民死亡載道其有預防者一聞槍聲均紛紛避入地道内（當直皖戰爭時曾挖有地道）始得倖免聞由昨晨九時起有兩軍復繼續進行之說又竇店方面前日早晨已發生衝突昨日外間已有此傳說謂係雙方放哨相遇因口號不符互以槍彈相見雙方均有死傷後經雙方長官聞知下令回防始各散去但聞西站前昨兩日均有傷兵運到又有從良鄕北來之軍人某君云車過長辛店時由窗外望確見多數奉天軍隊向南前進如螞蟻焉則雙方衝突恐不止放哨相遇也 
　　直軍方面前昨兩日起有一事極苦痛者即由京至保由保至漢之電綫已被對方截斷並聞由京至滬亦已截斷日來電戰停息此亦一因也 
　　昨日外間有傳京奉路亦不通車後經詳細探訪始悉不通之故係因張作霖入關並非鐵道發生障碍聞張於二十七晚已抵軍糧城今早可到天津到津後當赴前敵指揮軍隊聞楊以德已預備安徽會館爲張駐節之所並擬以河北大經路中州會館爲司令部因恐各方有所誤會擬將隨護衞隊均改穿警察制服 
　　至北京方面所最慮者自爲糧食與金融兩問題據糧食救濟會中人云北京糧食大可無慮即外路斷絶接濟尙可支持三個月至金融界只交通銀行昨有通告三則披露對天津張家口兩地之鈔票自昨日起取銷代兌處天津鈔票於西交民巷尙設有兌換所一處而張家口鈔票則北京絕不兌現也 
　　現在雙方已發生衝突被傷兵士此後自必不少國立醫尊四年生昨日已舉代表丁爾壽林幾梁鐸陶銓等向該校長要求擔任組織後方醫院其地點即在孫公園該校内並擬於必要時再設四郊分院（處置重傷者係固定的）以救傷兵該校周校長日前當選爲北京中國紅十字會醫藥長業已容納學生意見將會商各敎職員以該校名義組織之又聞該級學生有嚴寳珩戈鉅浚等已受紅十字會聘請往前綫服務定下星期一出發 
[奉直戰機醞釀之一内幕]  
　　二十九日北京某報載有奉直戰禍釀成前之一段秘史似與眞相頗近茲特錄如下奉直戰禍之釀成由於張吳之衝突此無可諱言者但其近因與事前之經過若爲有系統之說述殊爲有趣當初曹銳赴奉張作霖對之極爲冷淡令住在興業銀行後有人爲言始迎入邸中宿於隔室不與交燄曹銳耳鼓所觸無非大不滿於吳佩孚之聲曹固寃桶待久不耐請求面議乃告以凡事可與孫烈臣言之曹與孫談乃談出三種條件（一）吳佩孚回兩湖巡閱使本任不干預直隷中央之事（二）將佔據之京漢路完全讓出不得再行過問（三）奉軍換防曹銳拍拍胸口謂三事可以包辦鮑貴卿自奉歸津所以延不來京者乃專待曹銳歸保後包辦之成績蓋若辦成則奉天方面對閣事無可無不可也曹銳歸保懷着三個條件在心密不告人卽親信者亦不與言及其得意可謂極矣嗣以此與乃兄曹錕密議曹錕對於條件當然不能作主曾連發七個電報於吳而吳氏早已窺破絕對不來曹銳乃大僵特僵對奉不能作覆奉天方面不能再待軍隊乃陸續入關故直系軍人憤慨之餘幾欲與曹銳拚命職是故也 
[美人之奉直戰爭内幕觀]  
　　世界新聞社譯美國人曷泊登克露斯ＵptonＣlose自保定吳佩孚大本營通信云美英兩國（日本亦可算在内）在華會努力使中國恢復山東之利權其直接之結果似爲迫北方之兩大勢力爲此等利權而開戰美國人目下當然有一種印象以爲「中國人一經吾人助其收回若干事物彼等立卽自行刮削之」此不獨山東爲然卽如關稅一經决定增加各武人領袖卽復注意於控制北京以期得此利源彼反對張作霖者則答復此種印象曰中國之友雖在華會出力然非打倒張作霖則山東終非中國所有彼等謂張作霖與日本間有一種陰謀其目的在使華會中中日兩方代表所訂之約失效彼等今日之以武力反抗張作霖卽欲竟華會之功打破此項陰謀據吳佩孚與曹錕之參謀員言此陰謀之作用在使日本於華會以右手抛棄之物仍以左手收回之彼日代表加藤之所以慨然允以山東歸還者蓋以此耳夫日本此種事固優爲之彼今在西比利亞卽行此政策但吾人殊不願信其關於山東之諾言乃毫無誠意者吾人恒責日本行事心口不一此次則欲一度信其爲光明之行爲故有許多方面謂此最近之中國内爭仍有日本在背後操縱記者竊以爲不然雖聞保定洛陽兩方之陳說記者仍以爲此番奉直交閧其主要原因乃政治上個人權利不能調和而發生之衝突但同時亦不能斷定此衝突之中確無較深較惡之元素欲利用此機會以貫澈其作用者曹錕參謀長熊氏之言曰「此次之事其根在圖控制山東權利」吳佩孚之言曰「此次之爭因張作霖急欲佔據山東而猝發否則一時尙未必實現張之侵入直隷其目的卽在山東因吾人迅將津浦路拆斷加以魯督田中玉 
 
 

Page 7

 
 
及魯省紳士之態度致張之計畫不克實現」記者問曰「苟張之計畫不受阻而獲成功者彼將自處於何種地位其將帝制自爲乎而於山東之影響又將若何乎」吳佩孚大笑曰「帝制彼殆不自爲彼所欲者爲總統而以武力自衞其目下之野心不過如此耳」記者曰「彼得日本之助殆將以許日人居留青島及山東全省爲報酬乎」吳曰「彼將任日人退出青島但仍使據有鐵路其法至簡便卽三年之之後不依約贖回礦産鹽田均與日人合辦此係張與日人間已成之約乃張之代表尹氏（譯音）及其子張學良去年赴日觀操時與日本參謀部所訂者此項計畫原擬於華府大會開會期中彼到北京擁梁士詒組閣而實行之故梁旣登臺中國在華會之地位立受影響不幸華代表受外界壓迫不奉内閣訓令張作霖乃不得不進而爲武力行動矣」吳氏極慮張作霖得外助觀其致外交團之開戰宣言顯然可見東京讀賣新聞曾紀所謂日本國防計畫之變更將中國自漢口以至奉天包入其計畫之内作爲一種供給品之來原與第二防禦線以爲從前日本所恃有力外援之替代果吳佩孚之言而確者張作霖與日本參謀部之妥協其卽在變更的國防計畫之背面乎倫敦泰晤士報近來對於日本此種計畫甚爲注意深恐華會制裁日本帝國主義之企圖將無效果其主人北巖爵士於華會初開時經過奉天曾爲預言該報社論乃時時引申其說總之現有種種情形似聯結日本與張作霖目下之行動如親日之安福派與張作霖有連如梁士詒組閣後在日本使館内之安福派武人立被釋放以期在山東擾亂如此輩中之一人吳光新氏曾在大連方面派遣海盜至龍口登岸刧掠皆爲彰著之事實然則北巖爵士之預言或者不誤誠未可知唯彼之預言是否出於彼個人之觀測抑根據於若干具體的事物如得諸東京英使館之軍事委員者則爲一疑問耳 
[直奉大戰中之鄂聞]  
　　直方勝利之宣傳 
　　上月三十日以前奉直兩軍之戰况綜合各方面報告可得而斷定者西路長辛店方面直勝而奉敗中路任邱河間東路大城兩方面直敗而奉勝但奉軍中東兩路之勝不過壓迫直軍之不能前進而已據最近所得前方戰訊似直方確有顯著之進步茲錄直魯豫巡閱使署參謀處東冬兩日報捷電如下東電云我軍佔領長辛店業於三十日電達茲於三十日下午六時我軍乘得勝之餘分三路向豐台猛攻因豐台爲奉軍根據地得此則中東兩路之奉軍不戰自退矣詎奉軍防守極爲緊固經我軍激戰一晝夜於本日五時將豐台完全佔領現在中東兩路已在陸續激戰中又冬電云我軍中路王承斌部下冬日辰刻與奉軍第二混成旅激戰將奉軍第二混成旅擊退我軍已佔領勝坊一帶奪得奉軍重砲五尊機關槍五架東路方面冬日辰刻將姚馬渡完全佔領（下略）此外曹吳兩使亦有報捷東電於昨二日到鄂其文如下頃據王總司令東未電稱王旅長維城報稱正面敵人係衛隊旅曁三旅之一部由張學良郭松齡指揮猛烈攻擊夜不少息今早三時張以敢死一隊突前進至二百米達被我軍姜營排槍擊退死傷殆盡敵乃向信安鎭方面退却我軍正在追擊搜索中等語又據楊司令清臣報稱正面之敵係三八兩旅是夜漸漸不敵今已向勝芳退却我軍正連合王旅追擊中勝芳今晚可克等語查我軍此役異常奮勇堅忍不拔並奪獲敵人軍械馬匹甚夥投降及俘虜數千人敵人死傷無數聞有一營陣亡連長四員之多者我軍士氣正在振勵除令該兩旅連合相機進取外特電稟陳等情知關注念特此奉聞曹錕吳佩孚東戍印今晨（三日）軍事機關消息聞直軍精銳皆調至前線陜軍十一師亦將加入火線趙傑亦派步兵一旅騎兵一團於三十日開赴長辛店助戰刻下西路指揮爲馮玉祥東路指揮爲王承斌吳則自任中路指揮日來正分途猛攻吳前來電令張　來抽調兩混成旅爲續備軍候令開拔刻因前方獲勝於昨日來電停止　　　後方輸送軍需轉運糧秣極爲忙錄一日有輸送隊千餘人在楚望台起出大批子彈解往劉家廟搭車北上二日軍署又派副官陳聘三押解子彈五十萬粒軍衣軍帽草鞋等數萬件赴保吳使二日又派其巡署内兵站長陶積福來鄂與蕭督及熊財廳長商籌前方接濟當由漢口榷運局撥欵二十萬元交巡署軍需處轉解前敵在此直軍報捷聲中有一可怪之事則警廳致函各報轉送保定寄來號外謂張作霖已明令免職是也其號外發自保定報館與大本營則不可知但云三十日命令張作霖免去本兼各職以馮德麟署奉天督軍兼省長以張錫鑾任東三省巡閱使張未到任以前由馮護理事隔三數日而此正式命令尙未到鄂則此消息出於一種空氣作用可决言之也（五月三日） 
[烽火中之北京官吏索欠聲]  
　　國務院各職員連日在頤年堂開索薪會議茲聞周自齊於昨日（二十八）召集各科主任到春藕齋勸導後各職員等卽於下午二時復在頤年堂開第三次會議除由各主任報告周所述之意旨外復由各代表報告三事（一）校繕處勞主任報告本日鍾代部已允籌撥本院兩個月薪俸大抵於第一星期内可發一月分薪俸第二星期内可發二月分薪俸（二）會計科報告前付本院之交通銀行支票五萬元除撥還某處欠欵外所餘之數已撥爲凑發一成五之薪俸原數具在隨時均可覆核（三）調查員報告鹽署財部按月所撥付之本院經費與本院所收之數目尙屬相符查賬一事可母庸置議討論結果决定關於第一項仍公推代表二人即向財部交涉並請求張名振代爲設法關於二三兩項自張名振到任後所列清册旣與財部相符自母庸查賬 
　　陸部當局鑒於各員生計困難允將差遣候差月支薪水在二十元以下者發給三月改爲名譽職已於昨日下午一時在陸部考騐委員會對照像片按名發給其超此數者則俟籌有的欵再行辦理各軍官方面以數月之奔走呼號原冀早日辭差另圖别就今部内對於同一索薪之軍官辦法兩異此後米珠薪桂當益感困難擬於三十日再假湖廣會館集合索薪軍官另訂日期向陸部作最後之呼籲 
　　内務部索薪會昨日午後二時開代表會議於該部後堂到會者計二百零八人由鄭毅權主席各參事司長秘書曁各獨立科長以調人資格入席當謂本部原有存欵二萬二千元財部支票二萬元可發放半月薪水請同人及早恢復辦公等語一時發言者甚多僉以財部支票係無存欵空支票直等於無且對於其餘欠薪並無負責之語認爲不滿意未予應允遂决定於今日午後二時召集全體會員討論此事以待公决 
　　交通部每月經費原係七八萬元近因職員添增遂超至十八萬餘元之多内中尤以顧問諮議薪水每月二萬元參事上行走二萬餘元最爲糜費現在財部窮枯籌措不易各鐵路收入均有人把持絲毫不能活動部中可以資爲挹注者惟郵電各局耳日前該部職員以各鐵路無形獨立薪水無着曾假電政司僉事向某宅内召集索薪會議要求卽行發放一個月否則步財部後座實行罷工事爲當局所聞已飭會計科四處設法挪借普電囑吉長路局盡三日内籌滙五萬元到部應用由正金銀行先行籌墊尙有不敷之數再於調查費項下挪凑一個月經費卽行發放 
[濱江通訊（鴻）]  
　　市民大游行示威 
　　哈埠民於今日（二十六）在道外公園召集第二次市民大會一爲進行贖路集金問題一爲取消中東鐵路技術部問題當於上午九時許紳商各界先後蒞會大街車馬爲之塞途步行之人密如鯽比又有男女各學校全體學生整隊而來導以軍樂精神倍振一霎時間公園已有人滿之患到會之人各手執小旗一方上書「集金贖路大運動」「取消東鐵技術部」「撤退外兵」「贖路救亡」等字樣而各團體中另備大旗數面以其一爲團體之標幟其餘亦皆書上述各種警醒世人之語爾時狂風怒號沙石爲飛而到會者不爲稍阻十時開　各界人士相繼登台演說語多沈痛甚有泣下者至十二時乃由六席宣告整隊出發務各相隨游行堅持到底以冀貫澈本會最初之主張一時掌聲雷動乃由商業學校軍樂爲之先導市民每四人爲一排魚貫而行緜長至二里之遙約計萬三千人五色國旗隨風飛舞隨行隨呼旗上所書上述之贖路取消等辭並加以簡單之說明街上行人加入游行者亦復不少計自道外公園出發經新市街正陽街折而過道經八站石頭道中國大街而之南崗共游行三十餘里一般男女小學生亦不辭長途勞瘁又有六七十之老年人與抱清靜無爲之道士亦皆熱忱救國隨隊游行某國人有沿途攝影者各國觀光團於前日（二十四）到哈計何瑞（美利堅）瑞得路（捷克）博樂（南非洲）克禮文女士（俄羅斯）蓋那迪女士（美利堅）郭約翰及其夫人（丹麥）王正序（中國）等九人目覩哈埠市民之激昻聲言願以此種情形各報告其本國以宣揚民意而促其成功云 
[吉黑之治匪計畫（隱）]  
　　從收容游民入手仍恐能說不能行 
　　吉黑兩省地廣山多素爲胡匪淵藪年來雖迭加剿辦迄未肅清據最近查報兩省共有八九萬之多誠足駭人聽聞官軍出剿糜費甚巨且不免有擾及地方情事剿旣事倍功半無益於民撫又匪性難改大都投降未久仍操故業是非從根本上著想不足以永弭匪患兼之兩省胡匪不但擾害邊僻地方且於中東路沿線滋擾尤甚外人方面嘖有煩言當此東路外交緊急聲中自應早日設法改良消弭匪患以免外人藉口當局亦以剿撫均係治標辦法今審察匪情多係無業流氓爲生計所迫不得已而出此下策誠能設法收容使之工作飽煖之後當易就範逐漸擴充以冀斷絕匪源永保安寗其言固未嘗不是然非有巨大資本難以著手進行月初吉黑孫吳兩督軍及東路新任王督辦籌議及此當經擬定清匪大綱如下（一）擬由中東鐵路公司酌撥大宗欵項此外再由奉吉黑三省分别籌措總數爲五百萬元以爲收容游氓之用（一）在哈爾濱設立鋼鐵·染織·磁木各工廠廣招工徒中俄蒙人一律錄用（一）招集無業之人使在各處開墾荒地由官家給予開墾費成熟後即歸開墾人私有官家僅課賦稅（一）招集大帮人民赴東北各山砍伐森林一切食宿工資運費統由官家墊付俟木出售雙方平分（一）開採各處金礦煤礦使無業游氓均充礦丁酌給工資使得其所上連各項如果實行匪特斷絕匪源抑且振興實業誠爲至當之辦法王氏新任督辦志在改良路政治匪亦其一端故亦極表贊同惟要求東鐵酌給欵項一層以不在督辦權限之内須俟與東路鄂局長商議後始可决定可否且中國官場向多空言粉飾竊恐此種計劃仍是能說不能行之結果而已 
[湘省新議會集會之暗潮]  
　　湘省新議會議員已定於五月一日集會自决議以來各屬公民之因此次辦理選舉違法請願舊議會查辦者竟達六十五縣之多此項請願案均有舊議員之介紹查湖南全省不過七十五縣而請願查辦者乃至六十五縣雖緣選舉内容之腐敗然謂其中無人主使實爲人所不信據某方消息謂此項請願案與第七混成旅長陳嘉祐之電請撤銷新議員實相呼應蓋趙恒惕之於新議會旣有相依爲命之勢則欲推倒趙氏必須先奪其靈魂如能將新議員推翻則趙氏將無所恃此多數請願案之所由來亦即新議員之急須集會所由來也及新議會發出五月一日正式集會之通告又發生一集會地點問題先是舊議會曾由省長召集第十二次臨時會於四月十日開會會期原定十日尋以要案尙多又延期十日茲則以亟待解决之案仍尙不少再行延期十天預計須至五月九日方能閉會舊議會旣尙在開會新議會自不能遷入而集會盛典又似以在議會爲宜乃推陳煥南等赴舊議會交涉請屆期借用議塲舊議會以向例非開正式議事會或選舉會不能輕啓議場且本會正在開會期間何能借用比即以此拒之新議會又退而請借協議廳舊議會謂五月一日上午本會有協議會例須在協議廳行之下午有議事會須以協議廳爲休息處如必須借用須在上午九時前下午五時後始不相衝突云云實則議塲何以不能集會即舊議會開會亦在下午且舊議員休息何以必在協議廳其爲舊議會之故意刁難不問可知惟新議會究以出身不正不敢與較且以亟須集會不能與舊議會爭遂决計即在新議員通訊處集會仍不敢期至舊議會之何以必須刁難似與陳嘉祐之電六十五縣公民之請願不無草蛇灰綫之跡也 
[魯省會選長延期之内幕（濟南通信）]  
　　銀行團出而調停 
　　山東省議會本定今日（三日）開會選舉議長乃今晨突然在省城各報登出延期通告其通告原文略謂「本會前定於五月三日開選舉議長大會曾經登報通知茲因時局緊迫交通梗滯出省議員多未能如期來濟今經同人協議前定開會日期延緩舉行俟另日開會定期再行奉告」由表面觀之藉口時局緊急交通梗滯而其骨子裏則完全不是如此蓋久形擱淺之省會忽然開會者正因時局緊急田督軍書旁午不暇及此而該會自日前預備開會卽函電交馳催促來濟今已完全到齊故其通告云云純係託詞至何以忽而開會忽而延期此中内幕請分兩層言之（一）急遽開會之内幕田中玉自京回濟後即有聲明不干涉選舉之表示日前曾召地方派首領張公制（誠社）王貢忱（正誼俱樂部）等至督署告以議長問題伊已絕對不加干涉惟念其金錢犧牲（田破鈔三十餘萬）個人顔面請爲謝鴻燾留議長一席若必欲不使謝當選地方派獨佔三個議長伊實亦無法然總期望地方派不趕盡殺絕云云當時張王唯唯否否無明確表示即興辭而出然有此一席話則地方派可放膽做去蓋地方派本佔多數（三角方面有議員六十八人）自去年遲遲至今未敢開選舉會者慮田中玉干涉再演出去年軍警包圍議會之惡作劇也今田氏旣當面爲負責之表示斷不能再行反汗此所以定二十七日開選舉會而與政府派代表李汝枚一度協商又改爲今日（三日）投議票也（二）調停延期之内幕田雖對張王表示議長問題撤手不管然對於謝鴻燾亦不忍恝然置之日來各派自由競爭之結果地方派佔優勢一到議塲謝必失敗無疑此爲田最不放心之事迫不得已又託銀行界之汪楞伯·（中國銀行行長）薛蔭棠·（市政廳總辦）石紹先·（總商會會長）曹善卿·（山東銀行行長）高蕙階·（工商銀行總理）許德一·（敎育會會長）劉向忱·（商埠商會會長）江馨甫·（交通銀行行長）于曜西·（東萊銀行行長）諸人爲之調停諸調人因時勢緊迫磋商不及特致函各俱樂部請求延期開會其原函云「同人等對於省會成立問題擬掬誠貢獻芻蕘但聞本月三號卽開選舉會時間短促磋商不及茲定於五月二號下午一點鐘假城内總商會請各政團談話請求展期開會從容商榷藉資諒解届時務祈推舉代表准臨爲幸此致正誼·誠社·同仁·天壇·各俱樂部」各俱樂部接到此函容納調停始由議會登出通告延期開會各派亦舉定代表與調人接洽計被推舉者郝雲生孫介人（民治社）劉民生趙仲如（誠社）董心如鄭翰青（同仁俱樂部）張思紹喬錫侯徐蘭生（天壇俱樂部）賈子厚王蔭吾等（正誼俱樂部）刻尙未開始談判聞調人方面意見擬將議長三席由地方官府兩派分割得一正者則讓出兩副現時各派中組織議長其有六人（卽王貢忱宋徽五陳鸞書謝鴻燾李汝枚杜向）如何人放手不幹則由銀行團塡補其損失但調停能否奏效尙未可知也（五月三日） 
[山西通信（歐滄）]  
　　模範督軍之新覺悟 
　　最近數年來山西之政治比較從前爲切實此各省區曾來晉考察者所共知也蓋民國六七年當閻錫山氏兼理民政之初銳意創造一切務改絃而更張之事事有我之見存一若吾以爲是者將來决不至於非往往壹意孤行致招公論之指摘迄今事往追思蓋不免有沽名釣譽之行逕兩年來則神奇歸於平淡矣其原因由於早年閻從自家身上着想近年則從人民身上着想從自身着想則爲政每有扞格不入之處從人民着想則政治與人民之利害疾苦息息相關此閻氏劍拔弩張之態度雖不及從前而政治上之設施則轉較往日爲切實閻氏殆有新覺悟乎 
　　盧宗孚者浙江人爲山西任用縣知事需次太原久似碌碌無所短長前月閻氏委盧赴省外考察政治歸後盧上一條陳娓娓逾萬言閻大嘉賞之立即掛牌委署某縣知事缺奬其能也蓋委員之多從無逾於山西者有省委·有道委·有廳委·有縣委·有常駐委員·有巡廻委員·有臨時委員·有委查司法·有委查行政·有委查敎育·有委查實業·循環來往林如薺如一般委員往往恭維閻氏冀以結其歡心否則指摘他人實自炫其精幹獨盧宗孚除詳陳民間利害疾苦聲述縣政得失情形外對於閻氏得意新政疏失弊竇多所論列大抵閻氏往年施政理想爲多事實上是否可行未免疏於考慮換言之卽不免膠柱鼓瑟鑿孔栽鬚之病所以法令密若牛毛人民反無所適從辦不勝辦或窒碍良多結果竟至於閣廢盧卽主張綱目可由省規定以期全省一律至細目小節鄕村有效習慣不宜過於取締或强以所難閻氏閱之歎曰今而知數年來之所作爲猶不免誤謬矣政治貴實騐也良然 
　　閻素喜下鄕或委員赴縣更不免有一種矯情立異之弊病因光緒末年岑春煊巡撫山西以廉幹精察爲政聲譽遂大噪於時岑素喜委密查赴外縣或鄕村辦事先派一密查去後復繼派一密查隨之後派密查除查本事外復密查前派之密查密查查密查有敢玩法受賂者卽誅殺之罔赦所以貪官汚吏逃避一空岑氏用此法以治官閻則用此法以治事因是赴外查事委員不敢受縣知事或區村長一飲啄之餽贈否則立卽撤差或罰俸並交付懲戒委員之赴鄕村無旅店宿食者往往苦之閻每赴外縣事先絕不通知亦絲毫不受縣知事之供張今則漸悟此等舉動不免過於矯情已稍稍鬆動矣例如民國七八年閻氏政摹歐美銳意改革以爲中國人辦事形式上太無精神嚴令省縣辦公人員職任勿論大小一律統穿西裝錄事書記輩有典質應命者叫苦連天無可如何兩年以來閻氏又喜穿愛國布袍崇尙儉樸官吏人民復相率尤效舊製西服幾同廢物晉人每舉以爲笑話 
　　奉直兩軍在京漢津浦線上凖備大戰山西一省正所謂處於臥榻之旁論地勢則在直系四面包圍中論黨派則不免與段系有多少之關係閻以夙昔親段嫌疑亦在直軍嚴重監視之下自吳佩孚倒梁以來閻卽抱定嚴守中立之態度軍署迭開軍事會議一致主張中立對奉直兩系不爲左右袒晋南鎭守使張培梅·第四旅長趙次隴主張尤力實則當安福系勢燄滔天段祺瑞炙手可熱時代直皖之戰閻錫山尙不敢率偏師出娘子關一步爲段徐之後援今則段祺瑞退毛鸞鳳遠不如雞吳佩孚盤據洛陽如山有虎更不敢採其藜藿所以自决定守中立後卽派第一旅旅長商震分往保定洛陽接治表明山西現持之態度查商震字啓予直隷人素爲直系之人物商由保洛歸後直系對閻督已無猜嫌此次奉直政爭山西不捲入漩渦論者亦謂爲閻氏之新覺悟云（四月二十一日） 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[蕪湖禁米出口之嚴厲]  
　　蕪湖各界自議决禁米出口後經省長及振撫處復電照准並允停發採辦振米護照及轉咨陸軍部以及各省請勿到蕪採辦軍米乃一般貪利米商仍假借軍米振米私自偷運迭經民食維持會派員勸阻無如米商貪利心重仍復陽奉陰違故連日本埠米價反較未禁出口以前繼長增高不惟存底日枯且來源因鄰縣禁止出境亦爲之斷絕日來上等食米每石已售洋十元零七角爲歷來所未有致一般居民異常恐慌詎今晨（三日）東河沿某礱坊私將食米二百餘包偷運下河希圖出口販賣旋被民食維持會調查員偵知當即前往勸止乃該坊東翟某堅持不允調查員遂回會報告當由該會召集臨時緊急會議到者甚衆僉謂日前礱坊帮開會討論留米一萬三千石以備青黄不接時平價出售之用各礱坊均謂倉内已無存米預備實行收歇今何以在此禁運期中紛紛偷運出口會衆無不義憤塡胸立卽會同學生會及商團列隊前往該坊前導白布大旗一面上書「民食維持會·爲民請命·請本地存米各商戶·保留存米·賣與本地人民·以救飢荒」次爲貧民學校之笛鼓隊其餘各人手持小旗一面上書「監視奸商」等字樣臨時加入者甚衆行抵該坊門首正値搬運下河當由民食維持會副會長姜少廷上前勸止乃該坊依然不允是時觀者愈聚愈衆幾欲動手搶米經姜君極力勸止乃由學生會長陶則堯偕同姜君向該坊交涉該坊主堅謂此係軍米經陶姜二人辯駁謂無論何處軍米均在禁運之列况値此奉直戰爭吾皖旣守中立尤未便接濟何方軍需該坊主翟某仍一再堅持致激動衆憤大聲呼打並欲將翟某拖出游街翟見事不佳乃由後門逸去該坊夥恐生意外遂召碼頭夫將已下河之米二百餘包悉數搬回衆始鼓掌散去聞江廣米業已决定停止交易一星期以平米價說者謂以後各礱坊如再偷運下河恐不免釀出絕大風潮也 
[唐紹儀與英報記者之談話]  
　　字林報訪員吉爾白特氏四月二十五日澳門通訊云記者嘗往唐家灣訪唐紹儀偶及時局記者詢其對於北伐之意見唐曰「北伐乎苟徒事空談並無實舉余誠贊成今日中國苟有人能示以凡事不可徒從理想而行亦大佳事北伐一舉即此種表示但」語至此唐氏稍停繼曰「如孫氏者有財賦有人民更何能冐此危險且當今時代亦無一能任此役者」記者告以北方無有信南軍能及揚子江者唐曰「卽至揚子江亦復奚爲」記者復告以北方多謂南軍若實行出發奉粤所希望之聯盟當更活動唐乃大笑詢日「北方果何人信奉粤聯盟乎天下誰能信此耶」蓋唐氏料北伐决不能出兵故記者提及聯盟唐氏以爲此乃愚暗無意識之舉毫無希望可言繼語及段祺瑞唐曰「若輩何理於段誠所不解余嘗遍詢孫氏及他人欲使已失民望之人物復行柄政未識其目的何在且張作霖亦非可以聯合之人但張氏爲人前途尙非毫無希望近吳景濓母殁回籍奔喪吳於臨行之前頗以張氏加害爲慮但稍經猶豫即作書告余决計前往及抵奉後張竟優禮有加其人有此大度前途不無希望」記者復詢其回里之故仍願赴廣否唐曰「至余得以有爲之時則願赴廣若如現狀則决不再返余赴廣州時曾語孫氏吾人事業須先從廣東着手苟能治好此省亦正大有可爲吾人卽遵此進行先使粤境内人民任往何方俱無盜刼兵擾之虞必有效果可騐至於商旅皆至於粤地方愈富財賦愈多則他省百姓亦將扶老携幼來粤終至他省亦必相率歸順」余曰「渠輩當目爲迂遠」唐曰「誠然渠輩今已坐失兩年矣余三月内抵此未别孫陳時吾輩常有劇辯余嘗語孫苟以友朋相待吾輩極願傾心相助若竟違善拒諫僅欲使余輩效奔走獻謟諛則不能相從終復告以余今返居里門當稍稍圖地方有益之舉先從小範圍着手以免紛爭」繼復論及左右孫氏政策者唐稱如孫氏之人此固不可免夫從事革命事業二十年身躋於領袖之地位而左右曾無關冗琑屑之輩此無人能如是至是記者隨唐氏步入書室室中至爲整潔地上厚鋪松針踐之奇適記者復詢其解决今日政府問題統一全國建設强固政府之意見唐稱「揚子江流域將有人能召集國會記者詢曰「新國會乎」唐答稱「誠然余以嘗若仍建都北京中國决無統一之望此意蓄之已久蓋欲建設民治政府必先掃除頑固空氣即如孫逸仙之急進苟至北京亦必染及官僚習氣當今余游日本時晤牧野伯爵伯爵之父即喪身於征藩之役者渠云非至脫離貴族中心後政治决無進步日本遷都以後國勢遂蒸蒸日上余云中國非遷都不克有民治政府伯爵首肯至能於揚子江流域建設新國會者其人必强毅而有民望竊謂浙江盧永祥能當此選」記者復詢以各省能響應乎唐曰「諒必響應惟直隷派則否至於西南余確信其必能相從也」 
[廣東之運兵韶關忙]  
　　學校商店居民均受影響 
　　韶關歸客云最近一星期内北伐大軍陸續集中韶州每日火車到韶均有大帮軍隊大批軍實抵步韶城公地　多不敷軍隊駐紥所有學校商店民居多被軍隊標貼爲駐紥計全城學校除敎會所辦之兩間外均一律停課該地人民睹此情形特於昨二十九日開公民大會議經衆議决仿照梧州辦法集欵擇地蓋搭大篷數座請各軍一律遷入駐紥傳軍民兩得其所離韶州三十里之馬壩墟有軍隊數營於二十八日由粤路汽車開上一時商店亦爲軍隊入駐各商因營業不便故暫行停止 
　　廣州消息云近日北伐軍抵省如倒海排山所有城内曁大小東北各公地悉爲駐滿後至者多借駐學校各男女生祇得暫行停課昨二十九日學宮街之肄江書院亦有大部軍隊到駐自晨至下午五時將輜重行李大砲子彈傢私等物陸續遷進院内竟日未止載運各物之貨車手車且由馬路沿四牌樓而拖入内街交通爲之不便又是日因某軍搬運物件在惠愛西路舊將軍署前附近攔僱伕役行人見之無不飛遁 
　　梧州通信云李烈鈞部長租賃輪船運兵赴粤一節曾誌前報查昨由香港廣州抵梧之輪船因受李部長租賃俱不載客貨專爲載運軍士之用所有日前駐紥民房學校商店之軍士業已一律拔隊乘各輪東下軍士之數約在萬人以上當拔隊時所有借用民間什物一一點交清楚又當臨别時派人向各舖戶再三道歉始登輪啓行所乘之輪爲兩廣梧州廣威吉星永平高州南寗新安和安九艘幷拖民船數十艘聞此項軍隊俟運至三水卽行登陸轉赴韶關另一消息滇贛黔軍總司令兼參謀部長李協和先率滇贛二軍繞道北伐前數天已抵三水近奉孫令將所率各部逕赴韶關不必繞道廣州現李以時局迫人不能中途久駐特於四月二十八日派遣卓司令前往該縣縣城會同陳縣是劍虹商量僱備人伕二百名以便二十九日拔隊出發陳縣長以事關軍務立即分飭安全局長附城局長中路局長等在西南河口縣城各處照額募足人伕二百名又以時當下雨若出發之際天仍未晴行李餉糈必有濡濕之慮是以於募伕之外另託代買簑衣一百五十件以爲禦風蔽雨之具二十九早九點許拔隊起程該軍原定路徑擬由水道遄赴清遠之琶江口轉搭汽車以達韶石後由陳縣長劃策以爲由琶轉韶費時勞力傷財不如起陸由三水城起程經范湖出花縣宗洞嶺到新街轉乘粤漢車路較爲直捷三日之内可抵韶石李因憶討龍之役分兵出石圍塘亦由是處遂從新街之議該軍前晚次范湖昨日抵新街如在新街不作勾留今晚必可到韶矣 
[廣東財廳發行小紙幣]  
　　廣東財政廳佈告云爲佈告事案准移交奉省長公署第五零六號指令據商會聯合會呈一件呈准勞工尊重省幣辦事處等請轉呈准發行一元以下小數紙幣請核示由奉令仰財政廳會同省銀行行長擬議呈復等因奉此查省立銀行從前所發一百元五十元等紙幣數目較大於市面交易不甚流通亟應將此等紙幣逐漸收回發一元以下五毫及二毫小數紙幣俾資利便除知會省銀行陸續改發幷呈覆省長外合行佈告商民一體遵照須知省銀行現將一百元五十元等紙幣逐漸收回改發五毫及二毫紙幣係爲利便商民交易起見此等紙幣與現銀無異務須一律通用不得低折干究是爲切要此佈聞其發行辦法程序計第一次定額係三十萬元俟收回三十萬元大紙然後再發第二次現已决定五月一日實行發出如携大紙前往兌換則小紙毫洋酌予搭發務令商民便於行使不致發生窒礙 
[北洋艦收復後海軍之表示]  
　　北洋艦由粤政府派隊收復後是日下午往南關廻龍下街四號搜林永謨住宅時由公安局偵緝員帶隊同往在該宅帶回海軍參謀長毛仲芳肇和艦長鄭祖詒曁倪則良林壽民鄭疇剛五人搜獲六八步槍二枝曲尺手槍三枝駁壳槍二枝幷子彈等物交五區警署轉解公安局又有海軍衛隊雜役等十九人一併帶區由海軍營長孫孝和請示公安局吳局長許可旋赴區將該衛隊及無關重要之十人保出其餘九人仍留區查明發落聞當搜查時林適外出故未到案林在外聞報即乘車謁見湯總長代向政府陳明各艦已一致服從擔任北伐又聞二十八下午七時公安局偵緝課派隊往昌興馬路搜查海軍北洋艦參謀住宅先有軍隊將該街路口把守不准行人往來各商店覩此不知有何事變發生所有惠愛路永漢北路一帶商店趕速閉門異常狼狽又是日下午長堤珠海忽有機關槍架設非常戒備同時大南門五區署因帶回海軍職員又加派武裝警察在署前一帶嚴密防衛故見者不無驚訝迨北洋艦隊收復後即已回復交通攘往熙來矣茲附錄海軍全體官兵宣言如下（一）廣州孫大總統鈞鑒嗚呼吾人伏處於大福州專制淫威之下噤口結舌低首下心如罪囚如犬豕任其驅牽供北宰割昏冥黑暗不知歷人間世幾何年日矣昔者艦隊南下揭橥護法義旗時程公秉軍權昭信義光明正大畛域無分吾人始可重睹天日私心慶幸欣若赦囚不幸程公死而林葆懌與林饒毛魏諸人遂得朋比爲奸實施其大福州之酷辣手段排擠險詐謀禍西南饒鳴鑾通欵於北方僞廷魏子浩結合於政桂兩系運動降北牽制粤軍毛仲方復公然往返厦門親赴北艦簽字以艦隊先後棄粤爲條件接受僞廷收束金以艦隊暗助爲信條瓜分莫氏酬勞費迨至莫氏敗走林饒相繼而逃毛魏兩人不恤人言仍各爲永豐海琛艦長往來香港與政桂系餘孽密設機關禍粤陰謀路人皆見其尤逆跡顯著者魏子浩早奉褫特令而違抗不遵毛仲方兼併參謀職權而擅施威福尤復逼佈羽翼密結爪牙煽撥鄕人排除異己以致我大多數之他省健兒橫被排斥無艦可歸而他省之艦員學生則或被除名或遭降調最近海圻燒火搶逼艦長驅逐總車種種壓抑摧殘無一不由若輩直接間接之主動跡其經過罪狀罄竹難書夫海軍者中華民國之海軍也軍餉旣爲國人共同負擔則軍事當爲國人共同效力乃閩人據爲禁臠視若家珍不惜剥削靡遺以遂其無厭之大慾咄咄誰無血性誰無心肝此而可忍寗復愛國軍人此而不除將非熱血男子卽日集合同志舉義發難誓以鐵血殲滅羣兇拚此頭顱爭回人格吾人激於義憤絕無權利之思正義所驅他非所計邦人君子幸垂鑒焉海軍全體官佐士兵同叩（二）湯總長鈞鑒久託卵翼愛戴彌殷比者我公受閩系羣豎挾迫憤而請假羣情喁喁若失慈母今幸逆黨失敗狐鼠歛跡改革伊始非我公東山速起不足以維全局而慰軍心用敢矢誠叩懇我公體恤下忱即日力疾銷假視事豈惟同人等得所秉承國家前途實利賴之海軍全體官佐士兵同叩（三）廣州孫大總統均鑒同人等憤海軍之腐窳爲根本之改造爰集同志掃除海軍敗類託天之福羣醜潰敗用敢申明素志共策進行（一）擁護正式政府（二）整頓艦隊實行北伐（三）完全服從大總統命令有渝斯旨鬼神殛之特此宣言海軍全體官佐士兵同叩 
[蘇議會紀事]  
　　大會仍未成改開談話會 
　　蘇議會此次召集已近兼旬臨時會期虛度過半一次大會尙未能開各案積壓無從進行本日（四日）本擬續開大會早經函電飛達在籍各議員乃遲至午後四時簽到者仍僅六十七人不足法數祗得改開談話會徐果人主席謂應提案人之要求將議員楊成所提『奉直戰端已開擬請公電駐京各國公使嚴正中立勿以國事犯名義收容敗軍逃將緊急動議案』提出討論該案附有電稿大致謂奉直交戰是非曲直自有輿論制裁應請各國公使轉告政府嚴正中立將來勝負旣分倘有敗逃將領假國事犯名義要求保護等情勿予收容云云張援謂旣有是非曲直卽不得以成敗論至於是否國事犯係一種國際公法不容假借卽無須聲明此電似宜愼重屠宜厚謂此電應當發的明明總是内亂如何不聲明張援謂倘云總是内亂亦不得以勝敗分此電果發恐不免多生枝節屠宜厚謂成則爲王敗則爲寇自古皆然何必顧慮於是屠宜厚楊成董增傳等力主拍發張援黄端履王慶蘭張福增等主張愼重吳鴻璧謂楊議員主張拍發請卽個人具名今日談話會僅到三十九人不足代表全體卽不得用議會名義主席亦請注意從前所宣示及省議會範圍結果由楊成將原案撤消定明日續開大會而散 
[六紀浙醫藥校風潮]  
　　浙醫藥校盛代理校長自開除醫科張王二生之通告發佈後本人卽赴滬學生方面以爲校長有意逃避故曾關醫科全體大會討論對付方法其議决欵項已詳前報茲悉該生等自此次大會議决後一方由張王個人分發陳情書及質問校長書等（王之陳情書已見前日本報張之質問校長書亦大同小異茲不贅述）一方由同學依照議决案進行復於次日（二十八日）開大會討論各項進行手續結果决定如校長不卽回校或回校後不肯收回成命與撤換劣敎員者當一律宣言罷課爲最後之奮鬭卽由張王二人擔任起草是日列會者爲醫科一二三年級四年級至南京旅行藥科未曾加入因藥科三年級旅行上海二年級以爲無加入之必要一年級從之其理由以爲（一）此次風潮撤換敎員爲醫科挽留學生亦爲醫科完全與藥科無涉若遽爾加入會議與醫科取一致之行動至將來難免有罷課之舉是非但與一己之學業有關日貽人以口實（二）卽欲挽留張王二代表亦不宜加入蓋因加入以後校長亦未必能卽刻收回成命設兩方决裂反致無可收拾故不若作第三者之調停以此兩層理由提出於醫科大會並謂凡遇宣言書等不可用全體名義以免名不副實詎翌日（二十九日）杭報仍載有該校用全體名義之宣言書並披露校長之罪狀（一）金錢運動校長（二）吞没公欵（三）强迫敎員罷敎（四）以校中器械藥品移至病院使用售買（盛校長兼浙江病院院長（五）挑撥學潮（風潮將平忽斥退學生）（六）擅離職守（在風潮緊急之時自行赴滬）及校務會議之黑幕（一）共同分肥（二）朋比爲奸飯碗同盟（三）以江干拱埠爲開會地點（四）排斥良敎員此宣言書出後藥科學生當卽向醫科提出質問書奈醫科代表亦有未聞此事者則此爲少數人之作爲不言可知盛校長於前日返杭得聞此消息後卽致函各學生家長叙明此次風潮之起原及經過情形並請各家長勸導子弟勿爲是等謠言所惑藥科學生原處於調停人地位自盛校長返校後因卽派代表往謁請求校長收回成命仍令張王入學盛氏答謂余（盛自稱）見報端披露之六大罪狀甚爲駭異未知何所據而云然諸君應自分曉思余自蒞校以來雖無美滿之成績可言但亦不至犯此六罪之一對於此次斥退學生余初本無此意不過凡人做事當知所止萬不可得寸進寸使人無退步之餘地故此次斥退學生亦萬不得已云云至其能立刻收回成命或日後收回成命或不收回成命尙未能知由是大會中所議决之三項中第一項已不成問題因校長已回校矣第二項現在進行中第三項則其已允聘請之新敎員未知何日可到其未允准而且在挽留中之毛某秦某自不必說故醫科一二三年級所有毛某秦某及已辭去之王某馮某龔某之功課全行缺席聞該校醫科一年生言謂本星期不滿十小時功課是又與罷課何異也 
[南京快信]  
　　軍署昨接保電報告北方戰况如下（一）長辛店方面奉軍暫編第一師已無戰鬭力聞有調毅軍援應之說（二）大城方面戰鬭尤烈 
　　海軍杜司令昨派楚有軍艦開赴烟台 
　　寗垣商界因受北方戰事影響市面異常冷落百業停滯各稅所稅收亦因之銳減 
　　省議員許銘範函會勸同人共濟時艱 
　　江北各縣以時局不靖現均組織地方保衛團以防土匪乘機竊發 
　　駐寗美領昨日下午二時晋謁齊督由溫交涉員繙譯談二小時辭出 
　　日本貴族院議員子爵西尾忠方等准五日由滬來寗游歷齊王兩長派温交涉員妥爲招待 
　　軍署諮議廳長馬孟驤昨由保定轉隴海路返寗 
　　嚴財廳長昨晚又因公赴滬 
　　新委阜寗知事洪鑑碭山知事周鴻誥昨稟辭赴任 
　　實業廳昨令鹽城縣農會從速依法改選 
　　青年會昨組織旅行團即出發赴無錫蘇州等處 
[杭州快信]  
　　省敎育會七日上午開評議會提議事件（一）新會員資格審查會案（二）退還庚子賠欵分配各省充作敎育基金案（二）討論變更學區案（四）王卓夫君提出關於國是會議意見書（五）國語傳習所擬續開夜班案 
　　浙江敎育行政研究會提出變更學制案敎育夏廳長已呈送省署咨行省議會核議惟學界於原定辦法多數反對尙須召集研究會幹事續開討論 
　　北京鹽務總署及銓叙局會派金懋存（號德齋儀徴人）代表來浙與當道接洽要公昨抵杭庽城站旅館 
　　海寧建築鹽餅廠妨碍塘工關係海寗崇德嘉善桐鄕四邑利害紳民紛起反對沈省長已令該知事會同塘工局勘明速復以憑核辦 
　　杭縣惲知事轉飭米商查報城内及墅河存米僅有二十餘萬石昨已令自本月份起按旬一報存米數目以備稽攷 
　　杭商因糧食缺乏紛軋温台兩屬採辦接濟上月底已假道上海運抵拱埠白米三千五百包昨又運到八千包已報請驗米委員景崧及商會派員查驗 
　　省議會今日發出通啓凖八日上午行開會式沈省長親詣成禮致頌詞 
地方通信 
[松江]  
　　籌備高小會藝勸學所遵照縣敎育行政人員會議决案定本月七日舉行全縣男女高小聯合會藝刻正積極籌備會藝地點松江定一二兩高小及女子一高鄕區則無論公私立學校均令就近至各該鄕縣立高小校集合會藝會藝科目爲中西算三種題目由勸學所臨時印交監試員携往各路揭曉閱卷人已聘定省立三中敎員蔣韻笙朱偉夫吳伯揚·景賢女中敎員朱季恂侯墨樵·及三科主任顧稼軒·圖書館長雷君彦等諸人 
　　鄕民獲解劇賊南外鄕農王某於四日晚十一時頃行經大橋地方見有黑影一閃喝問何人匿此詎聲音未絕額上突被鐵鑿所擊頓時血流如注該鄕人亦係健者立將該賊扭住經鄰人聞聲起視帮同拿獲並在身畔搜出麻布袋一只紙捲極多鐵鑿一柄當即獲解警所聞該賊在警所供名李松亭徐州人行竊已非一次云 
　　示禁演劇酬神近日各鄕區因去秋田禾豐收相率集資演劇以酬神惠惟各地每次演劇均有博賭鬭毆情事發生因由各地紳耆函請縣警察所於五月四日實行示禁矣 
[蘇州]  
　　絲織工塲長易人省立絲織模範工塲塲長仲漱蓉前被地方人士一再呈控省署實業廳請予查辦當奉省長派委到蘇會同原具呈人調查實在據情呈復茲悉該塲長已奉省令先行撤差聽候查辦所遺之缺委現任工業學校敎員鄧若先繼任幷令尅日交替 
　　請設無錫地方分庭無錫各律師鑒於太平洋會議收回領判權問題對於籌備地方法院認爲刻不容緩特聯名呈請省署及高等審檢廳請設無錫地方分庭廢縣署兼理司法制度聞高等兩廳長以設廳自屬要圖擬俟籌有的欵再行開辦不日卽有批示矣 
　　鄕民完糧之擁擠吳縣民國十年份應徴之熟田漕米上下忙銀兩前由郭知事呈准省廳於一月八日設櫃開征限至五月七日截止刻因限期將屆故一般鄕民紛紛將易知單赴櫃完納異常擁擠 
　　酒業議定加價蘇城酒業近因洋價飛漲錢碼出進大受影響特於前日在顔家巷醬業公所集議加價當經議定自本月十一日起紹酒高梁每斤加錢十六文元酒每斤加錢十文昨已由公所通知各同業知照矣 
　　公欵撥充醫院經費之波折蘇州縣立醫院建築經費曾經財政廳呈奉省長核准將前存振興電燈公司之路燈捐銀二萬兩連同歷年息金一併提取以一萬元存入蘇州電氣廠生息作爲該醫院經常費其餘本利銀兩撥充建築院址經費令行吳縣知事轉咨警廳各派委員會同蘇州市董事及該醫院等一體前往該公司會算提取等因郭知事奉令後除派委員會計員周元瑞會同警廳委員前往分復又令飭市董事蔣炳章及該院長吳傳湘一體前往會算提取詎該公司託稱總理有事在申延不會算故經該委等先行據情呈復在案現已日久仍置不理蔣董等因其故意延玩殊於公益慈善兩有妨凝故卽會同該醫院長分函廳縣請即轉令該公司限期携同簿據現銀至縣署會算清繳如仍違抗卽予提追等情李警廳長據函後卽經轉函縣署主辦矣 
　　廳令調查屠稅蘇州市屠稅自龔黼卿取消後即經該業按旬繳洋七百六十元送由商會轉解在案至今數月尙無蒂欠情事維財政廳以此項稅欵因何無人認辦由縣署散收等因致由郭知事函請總商會召集該業各商議復以憑核辦間茲聞已有屠商謝瑞福及丁某二人合資認辦呈請財政廳核示等情嚴廳長據呈後以該屠商是否殷實可靠無從核辦故經令行吳縣知事查明復奪云 
[無錫]  
　　紗廠與染織廠之試機期紳商唐保謙等在周由浜合股創辦之慶豐紗廠現已營業告竣將於午節前後試機又唐襄廷等合資開辦之麗新染織廠亦已建築工竣日内正在裝置織布之鐵木等機月底月初亦可從事試機云 
　　五七團之表示五月二日無錫五七團在光復門外西村里景德社交會開聯席會議用平議式不推主席依次提議事件如下（一）游行（二）演講（三）散發五七紀念傳單議决後卽有一部分團員如王夢盦等提議發展團務辦法王夢盦主張常會一月一次並須組織管事 
 
 

Page 11

 
 
會馮國鈞提議章程宜重訂月刋宜改組結果付下次常會表决當時並議定五月七日下午一時在北門外張成弄底濟陽女學校集合出發游行全城以示不忘 
　　修築圩岸之阻力縣屬青城市七二圖姚家浜灘圩地勢素稱低窪全圩共有田一百七八十畝去夏大水完全淹没籽粒無收本月初由該圩公民周振潮周桂甫胡鶴山等發起邀集七三圖丁巷上下阿榮丁松雲等會議議决初二日兩圖人民按田輪工修築詎到期丁忽反悔前議不允修築周與理說無效卽訴告市董事唐以成唐董飭七三圖地保馮熊飛勸說詎馮抗不前往以致未有解决爭持數日未得要領周等不得已於昨日來城訴告唐陳諸紳及在城諸同鄕徐振陳家麒石清麟等請求公評聞唐陳兩紳及其同鄕昨已函致唐董請求和平解决云 
[常州]  
　　周線巷大火城内周線巷西首蔣姓房客呂堯臣家柴房内於昨（四日）午起火一時風勢甚緊由前進燒及後進延及東間壁岳姓老嫗及卜産生兩家西間壁李德生家西北面之呂鎭初家鳴警後各區消防隊咸集又因取水不便延時稍久歷二時許始得撲滅事後調查各家損失共在三萬元以上西區救火員其君頭部受傷頗重被焚之戶因前門起火所有雜物均未能搶出現暫居鄰右及旅館中 
　　常戚電話已通常州距戚墅堰計程二十里籌裝電話已歷數月至前月始見動工前數日已將電桿植齊因電話局之電機電綫尙未運到是以未即通話現在該鎭震華電廠股東隴海路施督辦不日赴戚視察廠址電話局特於所植桿上臨時架設一綫以便施君與城内通話故自昨日（四日）起常城至戚墅堰之恒大商號業已通話其他各家約歷一星期亦可裝齊 
　　商會電請維持民信局武進縣商會昨致北京交通部代電云北京交通部鈞鑒據武進錢業公會稱據民信局全盛寳順等七家函稱日前常州郵局擅用强迫手段着郵差在街口截拿民局送信人當將各莊號來信一併押至郵局擅自罰辦竊思自有民信局以來各商號均稱便利而與錢業尤有特殊關係今忽發生截拿號信情事敝會公同討論僉謂錢業與蘇錫宜溧丹各地號信往來彼此向由民信局逐日投遞歷久無誤若聽其發生阻碍金融市面難保不受其影響更於各業欵項收解深恐滋生延誤用特據情函請貴會設法維持等情商會查錢業號信關係金融市面各業欵項收解民信局歷久無誤自屬實情今郵務局通告取締民信避正在請願而忽發生郵差截拿信件之事非特錢業行市延誤各業欵項往來收解並生恐慌商會以代達商情爲天職伏乞鈞部俯賜鑒核力予維持俾郵務商情雙方獲益不勝迫切待命之至江蘇武進縣商會會長于定一叩豪「另致農商部王省長電大致相同」 
[鎭江]  
　　交易所議决解散鎭商組織之雜糧油餅交易所資本一百萬元已收足半數現因潮流不順於日前開股東會議决解散自卽日起發還股本先付九折尾數須俟清算結束再行布告 
　　連日火警之可駭鎭埠自一日大閘口左近發生大火後各處火警竟日有所聞如二日早大閘口餘火始熄而金山河某姓家内又忽起火幸在白晝鄰衆齊集撲滅三日夜間一時城内小門口大街嚴大生布店亦報火警焚去後進瓦房三間似此常鬧火警居民咸有戒心云 
　　機工與瓦木工加資運動鎭江城内機工共有三千五六百人每人每日可得工資四五百文至千文去歲因要求增加工資曾發生風潮一次四日上午某機工等又以百物昻貴度活爲難聚集五六十人至毛鳳記綢號請求設法維持該號以其來勢兇涌當卽以電話報告第一警察署由高署長派令長警前往彈壓並由該號散給每人小洋二角始去嗣該工人等又至曹壽記李德記及爸爸巷馬家巷某某兩綢號作同樣要求曹壽記當散給每人二百文李德記散給每人一百五十文其餘兩綢亦各散給百餘文後該工人等又至仁和綢號要求適楊師長因公外出行經該處卽令護兵上前詢問該工人等乃一哄而散至下午九時許又有機工婦女五六十人至毛鳳記圍閙由該號散給每人小洋一角而去旋又增至一二百人擁往曹壽記當由一區高署長會同師部軍隊前往彈壓始行分散五日晨五六時該機工等竟聚衆數千人在范公橋集議高署長聞悉恐其發生風潮隨卽以電話分報師部縣署警局師部當卽派隊會同一區長警前往查看始未發生意外而散如此者五六次均爲軍警解散現官廳仍在竭力維持不識能平息否又鎭地瓦木工約有一千一百餘人現因每日工資二角不敷生活特與各工頭要求每日加工資五分如不允准卽一致罷工現尙不知如何解决云 
[南通]  
　　潮災救濟會組設平糶局南通縣潮災救濟會現以各區災祲之餘青黄不接業就市鄕組設平糶局藉資拯濟刻又在城區舊貢院糶售苞米規定每升售錢一百五十文每人以三升爲期尅期一個月停辦 
　　大豫開股東會掘港大豫鹽墾公司二日午舉行股東會股東到者計一千零六十權首由總理曁監察人報告經過情形次公推沙元炳主席通過出售田畝改用董事制等案公司急債八十萬元議决由辦事人設法周轉以擬售之田爲保證次即修改章程票選馬敷五等七人爲董事周黻卿等二人爲監察至八時散會 
　　成績展覽會改期縣敎育會爲促進小學敎育起見前擬舉行成績展覽會嗣因送到出品甚少特改定本月二十七日開會業已通函各區敎育分會查照矣 
　　總商會訂期改選通崇海泰總商會現因職員任滿訂於十九日改選會董二十日互選正副會長昨已函知各業屆期蒞會投票云 
[揚州]  
　　盤查米行存數北門外鳳凰橋西門外司徒廟南門外土壩荷花池率爲米市薈萃地現王知事以米價高昻固由來源缺乏而各商屯積居奇實爲一大原因曾於前兩日集紳商要人討論救濟方法其主張先派員往各行調查令其自報存數然後復查藉覘各行所報之數確定與否以便平價之預備三日始已由知事警佐帶同警士實行盤查矣 
　　五四紀念之學界游行省立五師及附屬·省立八中·省代用商校·縣立一二高·及童子軍·丹徒旅揚公學·縣立一女高·女子公學·育英女學等各級學生於五四紀念日上午在公共體育塲集合舉行大游行以資紀念 
　　稽核所調查鹽産稽核造報揚分所經理秋杰昨派專員湯兆鈞前赴淮北濟南板浦中正各塲調查鹽塲事宜以憑轉報總所核辦 
[清江]  
　　城外發現搶案二日夜半有某營兵士八人携帶槍械在清江河北臧局旁搶刦居民某姓家當有游緝水師船隻停泊該處河内聞警登岸計捕獲七人逃脫一人至所帶槍枝則完全獲得三日晨水師徐營長來城報告朱統領請示如何辦法刻朱統領古朋已令徐將所獲兵士連同鋼槍八枝一齊護送來城矣 
[嘉興]  
　　關辦平糶先聲嘉興米價已逾十元地方公民前曾一再具呈官廳請求維持民食以惠貧戶現縣署已呈准上官撥欵向温州等處購定白米三千擔日内即行派員押運來禾暫爲存儲一面派公正士紳編查貧民姓名以憑發給執照持票往糴幷定陰曆五月中開糶 
　　學界五四紀念秀州中學前日舉行五四紀念午後試演警世新劇以促國民警醒各界人士前往觀看者約有千餘人所演各節描摹盡致觀者頗爲動容至五時始行演畢 
　　丁銀征收减色嘉興縣署所設丁銀兩櫃已征十年份丁銀不過三四成即歷年舊欠亦屬不少省吏曾指派專員蒞禾督征乃因連遭歲歉鄕民已十室九空維持生計尙虞無錢安有餘資完納銀糧刻下四鄕已屆蠶事故征收丁銀尤形减色各催征吏擬於蠶罷絲繭上市時赴鄕力追以期收數起色云 
[湖州]  
　　商會顔會長辭職吳興商會會長顔叔舟曾於上月請假赴寗隨卽供差徐州茲因徐湖遠隔往來不便會務勢難兼顧特於前日回湖親向會中辭職請另選以免虛懸卽經各會董當面挽留未識顔君能允從衆意否也 
　　繭捐局調查繭務新委吳興繭捐局長黄夏鈞長興繭捐局長沈維杰以本屆新繭行將上市特於前日遣派司友分赴兩縣調查繭務情形並往原設局所地方先行佈置一切以備設局辦公但本年繭務似是沈寂恐於捐務大有影響也 
[安慶]  
　　省署派員提欵皖省自撤孔事發生後財廳卽與省署斷絕關係所有各項行政經費孔憲芳槪置不間雖各機關之請欵憑單按月轉發到廳均置高閣省署三閱月未得分文許世英東挪西借一以維持各機關現狀總計不下十餘萬元據聞造幣廠占多數此外借諸銀行錢莊現已告貸路絕不得已將急迫情形電告各縣知事定爲大縣攤解三萬元中縣攤解二萬元小縣攤解一萬元限令尅日籌齊解省以應急需惟僅能行於皖中各縣且多日尙未有解到者茲許世英恐行文催解輾轉需時特委署内科員黄正朝赴桐城潘渭賢赴宿松金國杰赴合肥段啓緒赴和縣程德餘赴宣城于廷基赴無爲唐賢緒赴巢縣陶楨赴廣德吳鋆赴郎溪按照應攤數目提解來省未知能如數提到否 
[濟南]  
　　土匪佈告之奇聞滕縣匪首馬武自稱靜國軍總司令有鋼槍千餘支盒子槍二百餘支陰曆四月三日將該縣西關搶刦一空架去男女五十餘人並貼有佈告一紙略云吳賊禍國生靈塗炭破壞統一圖謀不軌本司令雖係綠林頗明大義願率蘇魯健兒討逆中原等語不知有地方之責者將若何注意也 
來函 
[浙江留日公費生來函]  
　　上海申報館轉大總統敎育總長外交總長蔡孑民汪伯棠孫慕韓錢幹臣胡馨吾諸鄕長先生鈞鑒留東學費累遭停頓生等備嘗困苦因曾請求本省按月滙寄並向使館陳情請勿流用當由馬代使面允此後寄到欵項决不移用本月二十一日爲發費之期生等聞本月省欵早於前數日到東因往見馬使詎馬使已將此欵流用生等據情請馬使踐守前言懇速爲設法乃馬使忽發雷霆肆口詈駡幷云欵已由我用去汝等何得干涉即蹴席退歸私室生等尙謂馬使一時意氣猶待其體念下情重申前意不意馬使忽喚日警數十人突行驅逐凌藉萬端筆難罄述竊思馬使乃一國代表理應昭信中外爲衆表率乃反引彼警察辱我國人其處心用意實可寒心生等負笈海外原期埋頭學業惟念事關國體不忍緘默用敢據情上達伏乞主持臨電心痛毋任迫切待命之至浙江留日公費生吳歧等百九十八人叩 
[常山縣北區灰業公所來函]  
　　申報館鈞鑒常山警察所長林懋樾到差以來違法殃民罪惡昭署近以所長擅作咸福愈無顧忌動輒派警四出騷擾陷日竟乘煤山演劇故縱長警率同大隊警察藉賭索擾膽敢擅向戲場人稠處亂開十餘槍當斃江小金福傷二人男婦幼孩驚逃受傷者不少業經事主訴蒙　事檢騐幷將長警發押在案推原禍始實由該所長貪贓朋分濫發槍彈釀成此次慘劇除電呈上峯迅賜撤差一面令縣扣留歸案訊辦外特電乞維持人道常山北區民人煤業董江墉縣參事何士洞縣議員徐承節吳樹卿保衛團總謝廷標灰業董何道岸編查長璩一桂耆民樊桂榮等二百十六人叩篠 
雜評一 
[最後勝負（默）]  
　　或謂奉直之戰事已至分最後勝負時矣吾則謂最後勝負不分於今日戰塲之上而分於將來戰後之行動假使今日戰塲上戰勝之後而能覺悟前此迷信武力萬能之非實行裁兵事事服從民意則可放下屠刀立地成佛如是始能謂之最後勝利又使今日戰塲上戰勝之後而氣燄益驕愈自信武力之萬能廣植私黨日以擴張地盤爲事則自有人出而制之所謂螳螂捕蟬黄雀在後一時雖獲勝利而終歸於失敗反是而以戰敗方面言之苟非其勢力在此一戰中剷盡者則乘機待時安知必無恢復之日故曰今日之戰事猶之戰塲中旅進旅退之一幕非解决最後勝負之時也 
 
 

Page 12

 
 
   
 
 

Page 13

 
 
本埠新聞 
[中外航業之銳落]  
　　華北港滬中美 
　　中外各路之航業清淡商務停頓近年來未有若今日之甚者也國外之輸運鉅落船舶多而貨物少致業海運者咸有岌岌不可終日之勢而尤以中美一路爲最至於國内之航業向以華北·港滬·長江·爲三大航路蓋中國之出産品及上海之運外貨悉皆取資於斯三路之中近以時局金融之影響國内三綫之商務同時有百業停頓之象不知何時始能恢復也 
　　華北各埠今滬上三公司雖仍派船駛行但據昨日情形觀之上海方面之洋貨物·棉織品·五金·等出口貨向來以京津各口岸銷路爲最廣者今已完全停頓若本日開出之奉天等輪祇略有麵粉等項運出然多半爲軍用食料惟金城銀行有現洋十萬元裝津又華洋輪船公司經理哥倫比亞公司之往來太平洋各輪向來抵滬後便開往大連·大沽口·天津·青島等埠該公司在華航業專注重於華北一路頃以此路之商務停滯無貨運裝故自昨日起將華北綫内之天津·大沽·青島·大連·各埠航路突然撤除所有來滬各船改航斐律濱香港故業將行將進口之恒那淮號·西開翅號·東方水手號等輪悉派定於斐港一路矣華北航業之清淡於此可見一斑 
　　汕港粤一綫在上海方面之輸運營業爲最大無論中國北部·揚子江及南滿等地均有轉運汕港粤之貨件所以本埠三公司咸皆有擴充斯路之進行若怡和添造三新輪招商增加新華船太古公司更調入巨噸量之三州號輪（甘州·凉州·蘆州·）而擴張至十輪行駛斯綫各公司方當積極經營之際忽有因粤市濫發紙幣而商界停止辦貨之舉昨日且有港粤商續電來滬令駐申辦貨處不第未辦之貨即行停辦更令已購之貨尅速止運是以港滬間之商業市面與輪運營業更覺銳落本日出口之四川號輪運赴廣東貨除粤商在滬早經購定之長江米及青島轉口之花生仁外其餘若香烟洋紗藥材等等總數祇一百八十二件至港汕貨則除轉船麥粉及聽油而外兩埠之紗花雜貨亦不足六百件云 
　　中美一路上海幾無大批貨之裝運以日本郵船會社而言從前西雅圖輪出口時滬上僅愼昌洋行一家每有大批出口貨之委裝自三月迄今該行已無報運之貨日郵社遂有停止西雅圖輪來申之主張而且改調小噸量船舶行駛即他公司之在太平洋行駛者其情勢亦屬皆同咸以目前爲最清淡之時期也 
[財部對於公債之復電]  
　　財政部復銀行公會電云銀行公會鑒哿養兩電均悉整理公債基金已由本部按月照撥並無變更之事聯合會所陳鞏固公債信用各節均屬切要辦法自應由部採擇施行財政部支 
[商聯會復濱江各團體電]  
　　爲合請交涉取銷中東路技術部事 
　　國聞通信社云關於要求交涉取銷中東路技術部事濱江自治農工商敎各會曾電請本埠商敎聯會呈請外交部據約交涉取銷當經該聯會照辦並於四日快郵代電答覆濱江縣商會並轉自治團體農會工會敎育會其文云接奉台電祇悉一切尊處關心東路主權竭力防止義聲所播薄　同欽敝所業已商由商敎聯合會於前日内電呈外交部文曰准濱江自治農工商敎各會電稱云云等語查東路主權已經大部向各國公使鄭重申明在案該路技術部之設置按照一九一九年列强之聲明自西比利亞撤兵以後自應根本取銷想英美兩使素主公道美代表司蒂芬亦知重公法决不致有意干涉中國主權並傷國民感情應請大部據約照會各國公使申請將該路技術部定期取銷以維路權而順與情不勝跂盼待命之至等語謹此奉聞即希察照中華全國商會聯合會總事務所支 
[軍署禁贖路運動之游行集會]  
　　以在戒嚴期内爲詞 
　　松滬護軍使訓令上海縣知事云頃據署名上海學校贖路運動五七游行九委員會主席陳廣沅函稱膠濟鐵路籌欵贖回關係國家前途甚爲重大本埠各學校議决於五月七日舉行贖路運動大游行以喚起國民對於此事之注意並擬借西門公共體育塲作游行集會地點至此次游行完全爲提倡贖路起見出於愛國熱忱務請俯念魯路之重要並予允准並令飭軍警屆時予以照料不勝感盼等情據此查提倡籌欵贖路固屬愛國熱誠惟滬上五方雜處宵小潛蹤當此時局不靖之際人心浮動之時集衆游行誠恐莠民乘機鼓煽滋生事端實於地方治安大有妨礙况現値戒嚴期内無論何種集會均應禁止所請實礙難准行合行令仰該知事即便遵照注意查禁幷傳諭該會知之切切此令 
[公共公廨對華人脫籍之聲明]  
　　函請領事公會設法停止 
　　奸民臨訟投入外籍之事前此幾視若固然不甚注意以致此風日熾近自凌雲生一案發生後始加重視總商會且於江日致電北京政府聲明公共公廨主張跨籍人民發生之民刑訟案應歸公廨受理確係適合中外商人心理請飭交涉使予以援助而公廨正會審官關炯之君曁各副會審官對於此項案件除根據法律受理外並於昨日致函駐滬領袖領事請其知照各國領署嗣後凡有華人請求註册保護等情應予設法停止此舉洵足謂根本救濟特將原函披露於下敬啓者案查公堂近來傳提華人每有呈出外國領署註册憑證以期避免公堂管輔情事此項憑證有入籍及保護二種公堂内尊重該管領署起見迄未堅執厲行職權對於呈有此項證據之華人往往拒却受理不意此項憑證日益加多揆厥原由實因奸民舞弊致司法竟成虛設本會審官等爰商取英美陪審官同意遇有中國法律認爲華人者雖經向他國註册仍應維持公堂管轄權查中國法律凡父母均係華人其子雖係生於外國仍爲華人又凡華人欲入他國籍者必須先得内務部許可至於跨籍人民按照萬國公法其國籍應以其所在之國爲重上星期五有刑事被訴華人到案聲稱伊係受西班牙保護並呈驗一九二二年三月十四號發給之保護憑證復經西班牙領署致函檢察處要求將該被開釋公堂根據中國法律認該被確係華人應歸公堂管轄未予開釋查此項弊端日益加劇即就上星期五一日而言公堂連接西班牙領署三函稱有三華人曾奉公堂飭傳該三人係受西班牙保護公堂不能受理云云用將以上情形專奉達貴領袖總領事查照至希貴領事公會對於公堂辦理此項案件理由不致或有誤會並祈貴領事公會查酌將各國領署准予華人此項註册一事設法停止以昭公允而免抵觸實爲公便敬頌日祉 
[巴拿馬僑民條例舉華僑]  
　　國聞通信社云巴拿馬取締僑民原例已譯誌各報惟該條例雖指一切之僑民而言實際上則專爲華僑而發茲接該地華僑某君來函節錄之如下居留巴拿馬之外人以華僑爲最多土耳其人叙利亞人不過少數故此例頒行實專爲華僑而設華僑富於營業能力足與其他各國人相頡頏地方土人則蠢愚殊甚不善作業者居其强半遂使國内工商各業利權泰半歸外人掌握中爲之政府者默察内情因嫉生妬排外思想乃陡發於胸中而不能去惟歐美國勢强盛其國人之居留巴拿馬者國力足以保護之非蕞爾之國所敢攖其鋒而加以禁制獨華僑以積弱之餘國力不足以資後盾尙與土耳其及叙利亞等量而齊觀因悍然向華僑出氣此取締外人苛例頒行之大略情形也據該例内開華人除被禁入境之外其先已僑居國内者徴稅特别加重作業不得自由即欲組織團體亦因苛徴而難於成立測其對於華僑之志向必使商業凋殘不足自恃而後可也必使工界失業謀生無路而後可也必使華僑不能聯絡渙如沙散以肆其魚肉而後可也其苛待我僑之橫暴乃遠出美利堅坎拿大墨西哥飛島澳洲及其他各强國之上苛例爲世界所絕無而僅有吾國對此將何以謀對付今者居留巴拿馬僑胞已分電海内外各團體及外交界大聲疾呼懇切請援以期有所補救各團體及外交界未知曾否注意曾　否具有相當之協助法也云云 
[津浦車暫改時刻]  
　　津浦路因軍隊查察甚嚴各列車往來均誤點通車乘客搭滬寗路特别快車時常等候故津浦路於昨日起暫行更改時刻由濟開浦之特别快車於下午四點四十八分鐘到浦口乘客均搭滬寗夜車於清晨六點五十分到滬故昨晚通車乘客及郵件均未到滬 
[王正廷今晨抵滬]  
　　魯案善後督辦王正廷博士由濟乘車南下轉乘滬寗路夜班車將於今日（六日）晨到滬 
[顧維鈞抵滬期]  
　　本月九日 
　　駐英公使顧維鈞氏偕其夫人來滬昨江蘇特派交涉公署接顧公使電准於九號抵滬云云許交涉員當即轉致敬廳預備迎迓矣 
[章太炎今日第六次講學]  
　　江蘇省敎育會延聘章太炎氏講學已經五次今日午後四時仍在職工敎育館爲第六次講學據聞章氏此次講學雖每星期一次每次兩小時然其擷菁採華用極淺易之說法講授引初研國學者之入其門徑苟能繼續聽講十次講畢於國學之大慨情形可以明白勝閉戶讀書三年焉座次仍以先到者儘前云 
[學界之馬克思紀念會]  
　　紀念其在經濟學上之功績 
　　昨日爲德國經濟學家馬克思誕生一百○四週紀念日本埠學界方面特於昨日下午四時三十分起假北四川路懷恩堂開會紀念到男女青年一百餘人首由主席張秋人報告馬克思事略略謂馬克思發明剩餘價値能發以前經濟學家所不能道之原則且其際遇亦殊困厄彼能奮其不屈之精神以與環境抗凡茲皆吾人所値得紀念者次由陳望道演說略謂我等之所以欽佩馬克思决不迷信其爲一可驚之偉人要之有三點焉（一）馬克思曾從事於法律之研究凡研究法街者思想類多迂執而馬克思則進取不懈（二）馬克思曾從事於哲學之研究凡研究哲學者思想每陷於玄渺而馬克思則仍努力於現實之社會（三）馬克思中年曾度一長期之戀愛生活凡戀愛程度一高則感情興旺懈於進取而馬克思終不以變愛之熱情而减殺其理性此皆吾人所可以爲範者也次鄭太朴沈雁氷及印度學者某君均有演說五時三十分散會 
[縣商會亦函拒簿摺加貼印花]  
　　上海縣沈知事因部令簿摺改貼印花一角一案曾於前日分函南北兩商會轉向商界勸導照貼總商會業已復函拒絕曾誌前報昨日縣商會亦已去函拒加原函錄後逕啓者案准貴貴公署第七十一號公函内開案照民國十一年四月二十四日奉江蘇督軍省長公署第二五八○號訓令案准財政部眞電開本部呈准憑摺簿據改貼印花一角一案應請查照前案再行出示切實勸諭各商民遵照辦理等因轉行到縣相應函請貴商會勸導各商一體遵辭並准江蘇印花稅處函同前由各等因到會准此敝會查約法第十三條人民依法律有納稅之義務是於法外加重負擔人民即無服從之責况查全國商會聯合會總事務所曾於本年一月又電部續爭請其通飭各省暫行免予加貼懸案以待國會解决在案是此案未經國會解决以前自應仍照舊章暫緩加貼以免紛擾准函前因相應函復即希查照爲荷 
[改貼印花案之蘇商呼籲]  
　　部電一意孤行 
　　帳簿增貼印花一案迭經各省商民否認乃財政部罔恤商艱仍主實行昨全國商會聯合會接蘇州總商會函云逕啓者昨准印花稅處函開憑摺簿改貼印花一角一案轉奉部令勸諭商民遵照辦理如有不遵即飭警廳照章處罰等因查簿摺改貼印花各省商民否認迭經全國商會聯會議决依照元年頒定稅法每本每個每年一律貼用二分通告知照在案部電一意孤行不顧稅法不恤商艱竟下壓迫之訓令際茲戰局風雲國内商業停頓誠恐警吏希旨承風檢查吹求藉端騷擾相應函詢貴事務所究竟如何辦理可否據情電呈聲明應暫依法貼用以免紛更而慰衆望至祈見復施行云云 
[吳淞商埠局規畫路政之布告]  
　　居民如興土木工程須先報告 
　　吳淞商埠局第五號布告云案照本局辦理埠務首先規畫路政凡有建築房屋及一切土木工程均須先行呈報經本局派員勘明界址核定給證方可開工早經布告執行在案乃查近來每有在測定路線所經之處挖掘泥土或築墳塋或有房屋先行建築而後呈報甚至匿不呈報視布告若具文者殊屬不成事體必致阻碍路政進行茲將居民應行注意各條分列於左一凡建築房屋或翻造須先呈報本局派員勘明界址核給許可證後方可開工一此項許可證應粘貼牌上加油後縣掛於工場顯見之處如無此牌懸掛者稽查員得禁止其工作一除建造房屋外其他築壩·造墳·開溝·掘坑·塡土·堆阜以及駁河岸·排水橋等一切士木工程均於未動工前來局呈報如未經本局勘明核准不得開工一本局勘定之界址或有移動標橛私自佔越者無論佔越多寡完工與否查出後仍照原定尺寸一律拆進一如有土木工程未經本局核定先行動工者查出後交縣懲罰阻碍處並須拆除以上各條自布告日起一律實行其各凛遵母違切切此布 
[基督敎全國大會第三日紀]  
　　昨日爲基督敎全國大會之第三日以發起全國基督敎協進會爲討論題除由第五股（即敎會合作股）股長施伯珩提出發起協進會會議案並由青年會協會顧子仁陳述組織該項協進之性質與組織辦法外全日均由大會男女代表對於協進會問題自由發言至下午四句半鐘整日内討論之大意均以審定目下中國敎會情形與必需亟應組成一種全國敎會協進機關以便應付各種全國敎會事業關於組織方法多數西宣敎士主張協助會全體會員應由中國人組織之而西人祇佔顧問地位討論終了後大會表决將此議案付諸事務委員詳細考慮之後再行提交大會付表决而散 
[基督敎大會二次分組討論會]  
　　基督敎全國大會分組討論各項問題已誌前報現第一次各組討論問題大致均已就緒將預備製成報告書以便保留茲悉該會現正預備舉行第二次分組討論曾其所討論之問題爲（一）敎會中科學的理財與治事（二）讀經的敎會即戰愚事業　活動（三）敎會與社會道德問題（四）中國敎會宣敎的伸張問題（五）今日經濟與實業的變遷時實行基督敎原則問題云 
[律師公會自建會所之動機]  
　　上海律師公會原有會所係賃租民房每月出租金洋三十餘元自新會長張雲搏接事後舊　長蔡倪培即將會中歷年積存公欵千餘金移交張氏接收業已存放銀行生息茲聞張會長現擬覔地另建新會所現已有人說合上海地方審判廳　面有空地一方計有四畝每畝地價在二千金左右大可建築新會所之用日來正在接洽一俟成交後再行繪就圖式籌措建築欵項云 
[全國司法會議籌備處昨訊]  
　　全國司法會議籌備處昨日（五日）開第三次談話會到會各省法團代表如張雲搏阮恂伯姜寤非孫心齋孫志山周篤孚范介生曁籌備員王開疆李昌姚文籌黄啓英吳華等十餘人午後五時開會由主任書記金卓然將昨日收到各省法團函電逐一報告計算在途各省代表有十餘人大約本星期内皆可抵滬諸代表互相磋商一過决定俟各代表齊集到滬後再定大會日期並通電各省法團各杼改良司法意見俾大會時共同討論議畢傍晚散會茲將昨日該處與各省法團往來函電誌左 
　　（一）覆長沙律師公會代表葛光宇函云敬復者前奉大札本處尙未成立由上海律師公會具函作復適已錦旋未蒙鑒及旋上海公會受杭州公會之委託在滬組織籌備處函電贊成機關依據杭公會馬蒸兩電如期到會此時亦曾發信至仁和公又被折回以致無從寄遞現在本籌備處即設在上海律師公會之内各省代表已經陸續報到惟首途而未抵埠者尙有多人前日報到各代表於談話會中議决間日開會一次籌備進行事宜俟各省代表到齊後再定大會日期務請貴代表從速啓行不勝盼切歡迎之至（二）復開封律師公會函云逕復者司法會議一事貴公會以所處地位往返不便函請杭縣公會多推代表兼代貴公會與信陽公會等因伏查司法會議係集合各省法團對於現行司法制度各抒偉見策勵進行貴公會雖因道途艱難不派代表然對於司法改良計畫各抒偉論亦可提出郵寄來會以便於大會時共同討論毋任翹企之至（三）山東高等審判廳長張志來函云敬復者貴處快郵代電藉悉開會研究司法事務欽佩良深魯省以時局未寗司法經費又積欠至十有數月未復奉發維持現狀萬分艱苦事煩缺少派員赴會實有所難謹陳擴充法院商榷書十册用佐諸賢集思之雅瞻聽嘉模響往無極專泐奉覆祗頌法綏 
[五五節日之慶祝聲]  
　　民黨之大演說 
　　聯合通信社云五月五日爲孫總統在廣州就任總統之一週年紀念上海國民黨本部特開慶祝會於莫利亞路二十九號黨員到者四百人秩序如下（一）搖鈴開會（二）宣佈開會旨趣（三）行禮向國旗三鞠躬向黨魁孫大總統肖像三鞠躬（四）演說（五）撮影（六）茶叙（七）散會首由張溥泉君主席宣佈開會旨趣云今日爲大總統就任週年紀念之日要知民國之有今日乃我黨同志奮鬥的結果同志於二十年來竭力奮鬥造出這個民國但還在甈臲不定之中將來要取什麽方針繼續幹去趁今天大家將意見拿出來發表說罷退席大家行禮禮畢張復登壇演說云今天我還述我所希望者數事（一）希望北伐快成功（二）希望同志團結要知若無國民黨則無中華民國民國全靠國民黨支拄起來以近年來民國所有的現象足以證明我黨的主張毫無錯誤我在民國成立之初就說過此話說不要使北軍移駐到長江妨害長江人民而袁世凱乃利用南北的界限北洋的名號仿滿清駐防的故智將北軍移到長江一帶以鎭壓南方要知長江爲中國精華之地中國財富文化都在長江流域長江的民氣被北方軍閥抑壓摧殘迄今不得發展現在奉直戰爭無論誰勝誰敗於長江人民是無益的所以（三）希望第一步將軍閥逐出長江流域希望同志固結黨的精神使此事得早成功少頃張繼續演說云現在世界的各種主義如無政府主義布爾塞維克等或未適宜於中國現勢或非中國現勢之所急需希望同志莫要將精力渙散了講這樣主義那樣主義尤其要去掉政客浮滑的習染大家把精神集中於政治革命上來大家把信仰的三民主義五權憲法實現出來次孫鏡亞君演說革命主義雖發展而尙未普遍其所以然者因爲社會上不分辯是非的緣故我們同志要糾正社會上這種弊病次喻育之君演說依我的主觀的意見則世界上惟有各盡所能各取所需誰也不受誰的支配爲最好然事實上辦不到即如俄國勞農專制亦不適合於中國的國情但本黨的三民主義五權憲法都是救國唯一的良策苟能實現出來定能比俄　式的政治還要好些我希望大家不要好新務奇隨聲附和别人的主義我也非反對布爾塞維 
 
 

Page 14

 
 
克凡主義高尙我都不反對不過不適合國情者則不主張之至於不良的主義低劣的主義我便要反對了現有一般人鼓吹聯省自治鼓吹第三政府而這班人都是無所依歸的無聊政客試問聯省自治還是由這班無聊政客組織成功麽還是要人民自己組織呢次翁吉雲演說勉勵同志以耐勞耐窮耐餓抱百折不撓之精神幾續前去耐窮耐餓者必不變節今日慶祝非慶祝總統　人之榮乃是慶祝本黨主義的發展次嚴伯威演說大意與翁君同謂今日非慶祝個人權利乃慶祝本黨首領得一建設之地位與機會也最末童理璋演說革命有武力文化二途今日來者文人爲多我說文人要有良心以良心爲正義出力否則不成爲黨員大小事務總要人去做同志之中有居過高位者勿自高身價而視小事不屑爲也云云各人演畢茶點攝影盡歡而散茲附錄各電如下 
　　中國國民黨本部曁黨員祝電廣州大總統鈞鑒雙十開創雙五復活皆公負其責任願繼今益使三民主義五權憲法完全實現用利民國謹爲國稱慶幷自策勵中國國民黨本部曁在滬全體黨員叩歌 
　　江西自治同志會祝電廣州孫大總統鈞鑒蒞任一週百端併理雙江咫尺獨怪來遲同人等謹爲國祝公即望公視贛如粤江西自治志會叩歌 
　　民權建設社祝電廣州大總統鈞鑒盜賊勢力下無民權民意政府下乃有民權惡覇主義下無民權三民主義下乃有民權伺人用是謹祝公無隳雙十開創之前勞亟廣雙五中興之偉業天下喁喁惟公望焉民權建設社叩 
　　百老滙路輔慶里中國勞工同盟會昨日二時舉行「五五節」慶祝大會蒞會者甚衆公推吳公幹主席首對孫總統玉照行三鞠躬禮次歡呼中華民國萬歲孫大總統萬歲中國勞工同盟會萬歲再次由張渭川演說大意謂不可視作尋常慶祝大家此後須結合一種偉大的實力來帮助他云復次由黄渺海演說略謂吾人所崇拜孫總統並非崇拜其個人乃崇拜其主義其所持主義固然救國並且於我們勞工有重大的關係觀香港海員罷工廣州軍政界所持之態度便可證明云云末後茶叙而散 
[各路聯合會之三大議案]  
　　敎育統一衞生統一組織議董俱樂部 
　　貴州路各路商界總聯合會近接四馬路等諸分會提出敎育統一衞生統一二大議案大旨謂現經調查凡隷屬本總會範圍内之各分會每路皆設有義務學校一所學生多寡不定而所有房屋敎　電燈諸費皆各自爲政此種組織法於財政時間上皆不經濟夏期施行衞生及備置茶缸各事亦然本總會旣爲各路聯合所組似應對於此項組織設法討論最好劃爲若干區每區設義務學校一所校所稍令寛大則學生容納亦多而於財政時間各方面實屬經濟云云此項議案聞即日須提出討論又各路所派之議董八十餘人現時聯合組織一議董俱樂部藉資聯絡其計畫書已由議會書記部起草云 
[俄災會之學生代表會議]  
　　取銷街巷募捐委員會組織支配賑欵委員會 
　　京幹事長昨日去杭 
　　前晚八時俄災賑濟會上海部假青年會童子部召集各校學生代表開會討論捐欵支配問題公推滬江大學學生代表張四維君主席議决事件如下（一）楊舞心報告街巷募捐委員會名義至今晚止取銷（二）滕圭提議組織支配賑欵委員會（三）榮渭湯提議由團體代表推出委員三人由董幹大會推出三人共同支配（四）滕圭提議推舉委員以學校爲單位（五）推出民立中學滬江大學東吳二中三校代表爲團體代表方面之支配賑欵委員以上五項均經衆通過議畢散會 
　　又一消息前數日俄災會舉行大游行大募捐時候有一位高擎「救災恤鄰」大旗的就是北京總會幹事長王卓山君現在他接到京會快電要離滬赴杭去了王君在上海提倡「人道」「互助」「救災恤鄰」等等不遺餘力衆所共知無庸一兩個人去恭維他聽王君說本來前星期就要到杭州去的爲因滬會正在舉行大募捐所以遲延到今日又聽說到杭約三四天後就要返滬北上了 
[辦理浦江灘地升科問題]  
　　稅務司仍主歸浚浦局辦理 
　　浦東塘工善後局董朱日宣前以浚浦局對於灘地升科大權獨攬曾經呈請外交部曁軍民兩長交涉員等要求嚴重交涉收回自辦嗣浚浦局海工程師將升科費支配分數提出各方應得分數請於常會表决而塘工局續又函請許交涉員勿遽簽允並要求浚浦局繳還十年所收之升科費等情已誌前報昨聞關於此項問題浚浦局常會内又經提議據稅務司主張浚浦局辦理升科歷年成績卓著即使爲他機關所辦未必能優此項升科費浚浦局涓滴歸公設有疑義儘可清查賬略云云 
[路局撥車赴寗備運軍械]  
　　滬寗鐵路局昨接南京齊督軍來電現有過山砲四尊子彈八百粒由寗運蘇以備駐蘇第二師軍隊應用請即撥付車輛前往裝運等因當經鐵路任局長轉飭上海北站撥給三十噸鐵篷車六輛於昨夜車掛赴南京聽候裝運 
[滬嘉區間車到滬逾時之原因]  
　　滬杭甬鐵路一百零一號區間車昨日（五號）由嘉興開駛來滬將至松江車站時車中之一四四二號箱車一輛油箱内部脫落螺絲釘二只每只計長一尺圍圓五分以致列車不能行駛當在松江站解下該損壞箱車由站長分電機務車務兩處趕派工匠二名携帶機件赴松修理輾轉稽延致該區間車到滬已逾規定時間矣 
[青浦縣敎育會之國是代表]  
　　聯合通信社云青浦縣敎育會現已推定國是會議代表昨致該會辦事處函云謹啓者前接代電敬悉一切查貴所組織大綱第二條有全省縣敎育會合推三人等語現本省尙無縣敎育會聯合會機關無從合推惟事關重大敝會爰於五月二日開臨時會推定倪光耀君爲代表除另函倪君届時出席外特此奉聞即希查照此致中華民國八團體國是會議事務所執事台鑒青浦縣敎育會謹啓 
[棉紗市面之轉機]  
　　棉紗市價人心皆注視於戰事奉勝恐其侵擾長江震動全局直勝則結束易於收拾以是前昨兩日之變遷即爲此也昨日標凖紗價又轉機好起一兩之外現本紗大小包亦好起五錢至七錢五分客帮交易轉暢川帮買十支雙喜金鷄本紗二百包十支金花瓶印紗一百包其餘汕頭廣東香港青島威海牛莊江西野鷄等帮亦買進本紗七百餘包日紗六百餘包市形有轉機之勢 
[昨日之滙市與金價]  
　　昨日（星期五）大條近期長二五遠期亦長三七五標金開盤二百九十七兩五錢人心甚堅先令開盤亦長半辦士美匯大一元東匯小七五餘價亦有更動「另錄金融欄内」一般空頭者因之紛紛抵進因此金價最大漲至三百兩零零五錢現標金由大通銀行買進祗三十五條價三百零一兩五錢銀行賣出六月份先令三先令六辦士一二五至三先令六辦士又至三先令六辦士一二五買進三先令六辦士三七五至三先令六辦士一二五又至三先令六辦士二五又賣出六月份美滙價七十七元八七五至七十七元六二五又至七十八元買進價七十八元一二五至七十八元又至七十八元一二五又賣出六月份東滙價六○七五至六一買進六○三七五至六○七五標金爲二百九十九兩九錢收盤 
　　午後標金開盤三百兩零零二錢先令弗動標金售三百兩最高價爲三百兩零零八錢先令市面與上午相差○六二五銀行賣出六月份先令價三先令六辦士○六二五至三先令六辦士一二五又至三先令六辦士又買進價三先令六辦士一八七五至三先令六辦士二五又至三先令六辦士一二五又賣出六月份美滙價爲七十七元八七五至七十八元又至七十七元七五買進七十八元至七十七元七五又至七十八元又賣出六月份東匯價六一至六一一二五買進價六○七五至六○八七五至收盤時銀行賣出六月份先令爲三先令六辦士○六二五可結出兼因標金賣者略衆故標金回小至二百九十九兩三錢收盤據業中人云大條先令或再放長而標金則可見好云 
[昨日之金融市况]  
　　昨日現幣市價上午爲七錢二分五釐八毫七五午後收盤又轉好爲七錢二分六釐一二五較前日大一毫二五四月半期洋早市七錢二分六釐八七五午市七錢二分七釐三毫七五比上日大一二五絲茶用途不廣銀拆上下午均二錢二分頗平穩匯豐收欵三十萬兩其餘麥加利大通花旗道勝等亦有三四十萬兩今日銀行因賽馬跳浜且係星期六故午前半日市面銅元因私鑄輕薄者充斥於市日有增長每元百兩可易二百三十千文左右惟因蘇州市面貴於滬市故又有輸往申價略有回小云 
[昨日之外幣現市]  
　　昨日外幣市價變動甚少惟花旗票跌一分計買價一元七角五分東京老頭票漲二釐計買價八角四分其餘均無變動計市價英金票每鎊七元九角半荷蘭票每盾買價六角四分馬克每馬克買價七釐二五法印每法郎買價一角五分新嘉坡銀元每元買價八角八分香港銀元每元買價一元零零四盧布市面不動價計萬元老票買價一兩零五分五百盧布每萬盧布買價十五兩二錢五五盧布至二十五盧布每萬盧布買價九兩五錢總之目下奉直交戰市面清淡一時難見起色云 
[昨日之國内滙兌市]  
　　昨日（五日）京津滙兌無市濟南有來電滙價計濟平每千兩合申元一千零五十二兩五錢銀兩每千元合申洋一千零十八元青島膠足每千兩合申元一千零六十六元五錢七分銀元每千元合申洋九百八十四元五錢漢滙洋例又跌二錢五計每千兩合申元一千零二十八兩銀元漲五角計每千兩合申洋一千零零二元五角沙市九九銀每千兩合申元一千零七十兩宜昌滙不動宜平每千兩合申元一千零三十兩銀元每千元合申洋一千零十二元其餘别滙對於上海銀元每千元合申洋計九江一千零零五元南昌一千零零五元蕪湖一千零零四元安慶一千零零四元半南京蘇州揚州鎭江一千零零二元半清江一千零零五元無錫一千零零二元半常州宜興常熟南通一千零零二元半杭州寗波一千零零三元溫州一千零零五元嘉興紹興湖州餘姚各一千零零三元蘭谿一千零零五元海門一千零零四元福州厦門一千零十元重慶九七平銀每千元合申元九百八十五兩銀元平萬縣九七平銀每千元合申元九百九十五兩銀元平均無變動云 
[遠東銀行滙市報告]  
　　昨日遠東銀行匯市報告云四日倫敦大條銀價近期長二五遠期長三七五紐約銀價長至六角九分六二五倫敦紐約問匯率爲四元四角四分一二五此間各國匯率較昨略升晨間開盤市况見硬英鎊售開價爲三先令六便士一二五美金七十七元七五日幣六十元八七五銀行多不願照此率成交旣而市况更硬英鎊售三先令六便士二五美金售七十八元一二五日幣售六十元半午後市况稍平英鎊價三先令六便士　十六分之一美金七十八元日幣六十一元未幾市况轉硬英鎊價三先令六便士一二五美金七十八元二五日幣六十元七五銀價之漲或因北方戰事之故倫敦市塲中國有銀售出美洲購入市况不定 
[本星期之外國股票市]  
　　本星期外國股票市面因星期一二三日爲西商賽馬之期是以均無市面至星期四開始交易市面亦屬平淡攷其原因實由於奉直戰爭風傳甚惡本埠銀根緊急之故且華商無意經營市面上僅西商略有買賣是以不見活動也而先令見長於外國股票市面亦頗有影響紗廠股大致跌落計怡和股買價十五兩較上星期疲錢餘上海紗廠價一百十四兩約跌二兩其餘股票大致跌多漲少惟耶松股略高計價一百十二兩五錢揚子公司股二十四元不動云 
[祁紅茶山價飛漲]  
　　本埠各茶棧昨日接祁門放滙處來快函云祁紅山價飛漲高等貨每擔超過六十餘元次貨亦須四十餘元再加製造運輸等費每擔成本約在百元左右各茶棧聞訊後咸謂近來滬上先令增漲預料洋莊銷路未能十分暢旺而内地山價如此之高深恐難操勝算聞大多業已去電制止查上年山價每擔僅一二十元出産不過四千餘箱茶商獲利雖厚於大局無補今内地茶商熱度如此之高茶業中之有經騐者謂恐再蹈前年之覆贛云 
[航業雜聞]  
　　提督公司之銀邦號郵船今由美來滬裝到美國花紗二千四百九十五件新紫銅五千四百六十方鋼條等七百九十件又明日出口之樞石邦輪上海裝去有華絲一百五十件花生一千四百包蛋黄蛋白及乾蛋四千三百六十五件猪腸等一百六十一件雜貨二百六十件云 
　　提督公司之貨輪自由號上月抄在日本遇風損壞船中機件及發動輪葉等件在日多停數天現該輪已設法開抵上海昨日出清來貨便駛入瑞　造船廠修理大約一星期可以竣工還美也 
　　天華洋行今又調派第二大島丸一輪行駛長江各埠招商局對於漢宜綫内自江通沉没後今留快利·固陵·二輪行駛 
　　日本新委駐華兵艦新鳥羽號艦艦長海軍少佐鈴木清昨日來滬現在暫庽豐陽館 
[各團體之反對遷塚熱]  
　　朱氏沛國族會同本埠各重要機關二十餘團體公呈南京省長曁滬地軍使大致謂法公董局僅要求一小部份塜地之遷讓而慈善團董事會遽將是項塜地議决全部自動遷讓理由安在殊深疑竇且沈知事呈覆省長各節與事實不符尤爲可異四月二十五日沛國族會同人以其五世祖縵園公創立同仁輔元堂及義塜的關係曾擬將該塜地全部保存及劃讓一小部份甲乙兩種辦法通告各團體徴求意見五月三日假座青年會邀集各團體共同討論多數贊成甲種辦法所見相同現正調查此案眞相預備設法挽救爲此據情詳達懇請鈞座俯順衆情迅予轉令縣知事曁慈善團董事於此案未曾切實解决之前萬弗輕舉妄動遽將該塜地發掘致生軌外行動况前有四明公所爲遷塜築路事釀成絕大風潮殷鑒不遠恐與地方治安有關倘有發生别故等情當由該董等負完全責任事機危迫務請迅予施行云云 
　　又沛國族會函致慈善團議長姚子讓云敬覆者同仁輔元堂坐落法租界西新橋西首之塜地遷讓一節曾讀覆書謂慈善團議案非同國家地方各議案之嚴重故輿論不謂然逕以輿論取消之表示大有尊重輿論推翻議案之决心敝族會甚爲欽佩故於一星期前曾擬將該塜地全部保存及劃讓一小部份甲乙兩種辦法通告各團體徴求意見三日假座青年會邀集各團體共同討論全體贊成甲種輿論旣如是激昻先生身爲議長必有挽救之方諒弗空言無補且地方人士素稔先生爲仁人君子德隆望重定能使慈善團各董設法救濟當如何取消該議案務請明白答覆以慰衆望而安人心是所至禱云云 
[蘇義振會急振蕭沛雹災]  
　　沛縣振務處電云蘇省義振會鈞鑒四月二十九日午後忽起風暴雷雨驟至繼以氷雹深約五六寸沛境被災區域長百里寛二十里二麥秋苗盡毁役民報明擊斃者二十餘人傷者不計數屋宇樹林損毁無算老幼號泣處露天中慘苦情形不忍覩聞乞派委查勘並發急振以救垂斃民命沛縣振務處叩東義振會復電云徐州轉蕭縣義振局傅勝臣兄鑒頃得沛振務處東電沛縣大雹爲災死傷者衆情形慘苦聞之心惻請兄查放急振需欵若干幸電示當另加蘇省義振會馮煦冬 
　　蕭縣賑務處朱子愚等來電云蘇省義賑會鈞鑒四月二十九日午後忽起風暴電雨驟至繼以惡雹小者如鷄卵大者如拳經兩句鐘之久積深尺餘自縣城以西三十里外寛長竟達數十里田苗樹木擊毁凈盡室廬人畜傾圯傷亡不計其數去歲西鄕水災本已遍重奇困未蘇又連逢浩刼號泣露處慘不忍聞乞派員查勘速發急賑以救垂斃災黎不勝迫切待命之至蕭縣賑務處朱子愚等叩等義賑會復電云蕭縣義賑局傅勝臣兄鑒冬電計達蕭賑務處電稱雹亦及蕭心測尤甚仍請一爲急賑需欵當續加請先商地方籌墊馮煦江 
[洞沙洋内撈獲巨大鐵錨]  
　　吳淞口外百數十里之洞沙洋面發現外國鐵錨一隻重約一噸餘連鍊條長約數十托共計重量約十餘噸該鐵錨及鍊由泅水人撈獲察視形式似係在水已久價値頗巨茲已運進淞口當即報告張華浜新關河泊司將錨鍊一併存關聽候失主認領 
[上海儀器文具公會成立會紀]  
　　昨日下午一時上海儀器文具公會假城内書業公所開成立會該業同行及書業各商號代表到會者百餘人首由總董薛季安君報告開會宗旨次來賓演說末由會員沈學文君演說組織經過情形甚爲明晰會員胡李千演說語多滑稽妙有含蓄大足引人興　演說後攝影旋選舉幹事評議各員其名單錄後「幹事員」沈學文林蓉卿胡季千趨廉臣「幹事次多數者」沈廷芳方桐生杭石君邵鶴山「評議員」秦盛鳴林滌菴丁漁舫韓雅軒王季眉謝賓來朱耐吾趙榮生樂鳴泉沃蒓莊王竹亭「評議次多數者」虞靜水方桐生謝錦堂陸星莊 
　　尙有本埠新聞等轉入後頁 
雜評二 
[合一之兆（旡用）]  
　　上海公共租界之市政論者向無間然焉顧以公共租界之性質爲有領事裁判權之國各不相侵以故法權不無紛歧雜糅之嫌普通事件僅在一國法權範圍内者不感困難獨至涉及多國之事件往往引起難以解决之槪夫難以解决之事見斯有謀所以解决者駐滬領事要無非爲保地面之治安維地方之公益和衷商榷必能犧牲已見而就衆意此合一之兆一也各路公益事業幾乎各自爲政或議通盤籌畫分區辦理此種主張爲自治上必要之主張信能實行歧者同之此合一之兆二也由前之說爲官的合一由後之說爲民的合一官合一其一必能由一而二而三四以致於無窮民之合一亦然如此萬貫之租界進而爲同條之租界則消極方面爭論消除弊賣歇絕積極方面事業發展利賴宏溥存租界之名舉自治之實大同郅治其又何必汲汲爲名義之爭哉 
 
 

Page 15

 
 
本埠新聞二 
[鐵路工人俱樂部成立訊]  
　　本埠原有江岸京漢同人俱樂部茲已另行改組於五一節宣告成立定名「江岸京漢鐵路工人俱樂部南段總部」茲於成立日發出通告爰節錄如下我們工人的痛苦只有自己解决得了有幾大的實力才能得幾大的權利我們還是大家聯合起來啊不然我們每日做十幾點鐘的工作幾時得了啊工友們你們大家看一看歐美各國的工友得着了八小時工作的還是繼續不斷的團結他們的目的是要做到工人管理工廠和機器可憐的我們的中國工友們啊我們不是同外國工人一樣做工嗎爲甚麽人家做過了的事我們連倣傚的本領也没有難道我們中國工人是生成的奴隷根性嗎不是啊還是我們工友們受了欺騙以爲守規工友們大家速醒大家聯合起來世界工人的勢力擴大了工人的世界要現了我們中國的工人務必也要自救務必不要落人後啊云云 
[儉德儲蓄會進行消息]  
　　儉德儲蓄會上海總會文書部於本月四日星期四下午六時開本屆第一次會議商議關於本部一切進行事宜到會者爲文書部部長兼編輯科主任胡樸安君文卷科主任沈公謙君圖書科主任顔景焴君圖畫科主任胡伯翔君及各科幹事戎廷標管際安鄭家祚闞軼羣徐芰舟胡惠生胡湋平諸君部長胡樸女主席報告開會宗旨次提出各議案計（一）月刊改良案議决精選材料改良體裁從速出版（二）圖書室整理案决議修訂閱書借書規則編訂書目募集新書及核定採購書籍之標準（三）組織美術研究會决議暫分書畫攝影兩部分聯絡同志會員共同研究以爲美術展覽會之預備（四）增助會員餘興案决議由本部發起燈謎每月一二次在會中宣佈並薄備贈品以爲會員之興趣（五）發起四不會「不嫖不賭不飲酒不吸烟」結果到會諸君均皆加入幷謀推廣各會員（六）舉行遠足决議每月一次加入者過半數（七）舉行叙餐决定每月一次每次每人規定大洋五角除本部職員外其餘他部職員及會員贊成加入者亦表歡迎議畢已届人時餘當即作第一次叙餐盡歡而散 
[復旦大學新校落成禮之第一日]  
　　復旦大學定昨今兩日行江灣新校落成禮已誌前報昨日爲慶賀落成之第一日雖天氣陰晴不定而男女來賓到者不下三四百人午後一時來賓參觀校舍二時在大禮堂開會娛樂來賓先由主席報告次由該校學生奏音樂而尤以陳君文耀之古琴爲特色次由宣剛演舞帶及魔術次演舊劇三齣最後由乙丑新劇團演新劇「說不出」描摹社會狀况維妙維肖散會時已六下餘鐘該校入門處紮有松柏牌樓二座校舍四週遍綴燈旗禮堂正中懸有黎前總統贈送之「道富海流」匾額一方幷有祝詞等類校旁鑿有自流泉井價値千餘兩係同學會捐建題有「思源」二字今日（六號）爲該校行正式落成禮正午十二時同學會宴會二時校内游行三時名人演說五時茶點欵待來賓幷聞該校於江灣車站派有童子軍引導來賓云 
[省令速組七縣慈善欵産董會]  
　　上海地方欵産經理處昨致勸學所敎育會及地方各紳董函云涇啓者案奉上海縣知事公署第二四九號訓令内開案照民國十一年四月二十九日奉道尹訓令本年四月二十日奉省長王巧代電開據松屬六縣敎育慈善欵産聯合會眞代電稱七縣慈善欵産董事會前以名額多寡懸殊不無疑慮旋奉省令查董事會簡章第七條董事名額如果全體同意請求本可變更等因本會本日公議僉謂董事會不能成立即財政不能公開事業停頓欵産虛糜殊非本會鄭重公欵之本意應飭七縣知事遵令推舉訂期開會以利進行等情查此案前據委員翁燕翼擬陳董事會簡章到署當經令行該道尹轉飭各屬一體遵照在案究竟該七縣是否遵辦尙未據復茲據前情合亟電令該道尹仰即催令查照簡章將前項董事會會同組織成立具報毋任延宕並轉行該聯合會知照等因奉此除分行外合行令仰該知事即便查照迅將董事會會同組織成立分别具報毋任延宕並轉行該聯合會知照此令等因到縣合行令仰該處查照轉致士紳並該聯合會知照等因奉此相應函轉即希查照 
[碾米業常會紀]  
　　上海機器碾米業前日下午在大馬路大慶里本公所開常會會長張樂君錢貴三曾影毫及評議員等均先後蒞止同業亦均到會三時開會首由到會同業將各該廠舊曆三月份所碾米數分别開報總計三月内到貨在二十萬石之外秈米佔十之三四皆係江邊進揚等處之貨南北兩帮之粳米佔十之六七比二月份有加無减嗣後遂討論此次直奉戰爭長江蕪湖江西一帶之客秈均被採辦軍米搜羅裝去故滬地到者甚少以後底脚必虛青黄不接之時尤宣注意云云次又接議中旬　栖市價因米價稍小故　　來小去一角至六時散會 
[中華振興烟草公司昨宴各界]  
　　中華振興烟草公司於昨晚六時在東亞酒樓宴請各界人士到者甚衆該公司在榆林路二十三號自經許冀公君購辦以後營業甚見發達昨晚宴至十時乃散 
[關於遷塚事之奇怪信函]  
　　姚子樑稱知事爲公祖以董事爲紳匪 
　　上海慧善團董事會議决遷讓同仁輔元堂義塚一事地方團體有反對者致迄未解决昨有本邑人姚子樑致上海縣知事函頗堪發噱錄之如左其函云公祖大人閣下敬啓者上海義塚一事千萬幽靈託庇宇下因遭三數紳匪盤算岌岌動搖然保障之權實維長官是賴昔文王發政施仁以掩骼埋胔爲先務可知鋤莠扶良之責任無間陰陽以其同在帡幪之下也况執事素有孝子之名今紳匪等蹂躪千萬靈魂破壞千萬冥宅而閣下肯代之受過亦非所以妥先靈矣解鈴繫鈴匪異人任造福造孼在乎一念之轉移弟避地十餘年原爲耳根清凈起見近日因崇文尊聖一事偶往來城中乃有耳不忍聞者不得不深爲賢使君惜故罄其忠告想不付之充耳厭其饒舌也如曰紳匪等借洋勢自誇有力殊不知洋人亦有天賦之良心不難以理開導之開導之不可正當拒絕之耳專此祗請勳祺云云 
[中國鐵工廠之紗錠成績]  
　　十月吳淞藴藻浜大中華紗廠行開幕禮時見有中國鐵工廠所造之紡紗錠子在彼試騐其運轉穩定與舶來品無異時有愼昌洋行紡織技師馬爾丁君亦在考騐馬君謂錠之錠脚較英製爲長故切面多不易磨損中心能長久保持製造優良頗堪稱許該工廠在蘊藻浜爲聶雲台榮宗敬諸君曁各絲廠所集股創辦於去年十一月呈部立案本月即可出貨將來推銷全國不特於紡紗界前途增加便利洵足以挽回利源發展企業也 
[青年會之同樂訊]  
　　海上演映影戲之所比比皆是欲求陳義高尙有益於世道人心者實不多覯四川路青年會有鑒於此故每週同樂大會選演影戲煞費苦心寓敎育於游戲之中足資改良社會之助今晚開演「好哥哥壞弟弟」六大本表見一母孿生之昆季自幼至長顯然兩途其中增添無數穿揷喜笑怒駡皆成文章大足引起觀者無限感想近朱近墨敎育使然誠有益於社會之良劇也入座劵每紙四角會員减半極有趣味幸勿等閒視之 
又該會原擬今日下午參觀上海畜植公司嗣接該公司函云現因氣候不齊牲畜染疫謝絕參觀云云應俟接洽其他工廠再行定期出發晚六時半輪値該會和平隊主席舉行叙餐會會員有興加入者均可參與一體歡迎餐畢赴同樂會觀敎育影戲槪不取資以示優待云 
[華英公學之預警國恥]  
　　滬寗車站北首永興路上海華英公學自今正創辦以來内容周密對於社會事業亦殊熱心本届國恥紀念特於先一夕（即星期一夜間）由少年宣講團化妝演講部在校内化妝表演以期感動人心毋忘國恥想觀斯劇者諒不徒爲耳目之娛樂計焉 
[畫家携畫東渡參與展覽會]  
　　中日聯合繪畫展覽會自五月一日起在東京府廳商工奬勵館開第二次展覽大會中國畫學研究會會長金君鞏伯·畫師陳君師曾所出精品最多並選帶近今名人吳昌碩顧鶴逸俞語霜王一亭　南北畫家之畫約四百餘件赴東參與中國美術輸入友邦足爲畫界放一異彩日本名畫家正木直彦荒木十畝竹内棲鳳橫山大觀小寳翠雲渡邊晨畝等亦皆各出鉅製互相研究以期兩國畫學之進步又有大邨西崖派人前來歡迎鞏伯師曾兩君業於四月十八號携吳君熙曾一齊東渡矣 
[中國工會義校之校董]  
　　中國工會上海總部開辦義務學校一所行將就緒昨由該會會長呂靜齋面商余日章博士並函約王儒堂督辦爲該校校董兩君均已慨允共同提倡云 
[世界道德會之進行]  
　　上海世界道德會於本月四日下午二時在華界富潤里開第二次談話會到者樂秀迪孫桂芳吳顯臣樂徐美英等男女會員十餘人樂秀迪主席報告經過情形次討論簡章由主席朗讀一過因尙須修改俟下次再議主席又謂寗波錢行街劉君來函贊成衆鼓掌歡迎末由主席報告本會通信機關現由錢季寅商妥暫設九江路三十五號以後希望諸同志積極進行以成美舉遂散 
[留法華工青年會幹事宴會誌]  
　　昨日午刻基督敎全國大會代表中之留法華工青年會幹事及非大會代表之幹事假座大東旅社特開晏會到會者有該會總幹事韓慕士及英軍華工青年總幹事魏雅齊等三十二人由韓君主席晏陽初君演講「平民敎育爲立國之根本」及「提高下流人民地位之先聲」又吳維德唱法文歌夏雨士領全體唱歐戰時軍人之得意歌三時散會 
[交通滬校今日開春季運動會]  
　　徐家滙交通大學即前南洋公學定於今日舉行春季運動會上午預賽下午决賽各部運動員人數四十餘名與前數年相彷彿該校運動素負盛名今日比賽諒有可觀凡男女各界之前往參觀者無須入塲劵云 
[六中運動會之决賽]  
　　南市六中學聯合運動會於上星期六假西門外公共體育塲舉行預賽成績頗優今日上午仍假該塲舉行决賽幷請中華武術會加入表演事關振濟俄災已得該會允許藉助餘興入塲劵每紙僅售小洋一角旣飽眼福又成善舉想屆時購券入塲者必極踴躍云 
[租界三公學運動會結果]  
　　華童公學奪得錦標歸 
　　昨（五日）工部局設立之華童公學育才公學聶中丞公學在虹口公團開聯合運動大會會塲秩序由第一隊童子軍照料午後二時來賓咸集乃開始比賽結果華童公學得第一奬牌育才公學得第二第三則爲聶中丞公學三校運動員中得勝項類最多者爲華童公學俞鵬齡君於十四項運動中得勝五項（一）百碼賽跑（二）二百二十碼賽跑（三）替換賽跑（四）跳欄競走（五）跳遠散會時已五時十五分矣 
[中華武術會之會所]  
　　南市中華武術會去歲徴求新會員後人數衆多原有會所不敷應用前由該會經濟股議决自置會所已於西門外放生局左近購定基地三畝一分有零預備建築會所業由該會總主任吳志青等分投進行大約端陽節後可以擇日興工云 
[滬北五區商聯會會議紀]  
　　聯合會通信社云滬北五區商業聯合會五月四日下午八時緊急會議史觀濤主席姜桓文紀綠議案（一）本會會員裕泰昌鞋店主陳士琦報告謂前日有一不識姓名之人持鞋面六雙來店要配紅皮底當議定每雙價洋八角五分准於五月四日先取一雙屆日上午十時許該人果至當將所配之鞋一雙交彼詎該人突違前議問價若干當由店經理朱某答云前已說明每雙八角五分該人駡云狗屁三角可也不允該人即走去約十分鐘之久即糾集五六人來闖入店堂不由分說立將朱某及店夥岳某軋出店外攢擊蜂毆幷將朱某左目刀傷寸許岳某腰腿等部均受重傷有醫院傷單呈報該管警署爲憑倘其時該處警崗稍加排解决不至演此慘劇聞該行凶人等與軍界有關現雖同在警署能否得和平解决尙不可知請公决云云當時公决一面致函警署要撤辦一面致函總聯合會總董要求設法對付以警效尤而安商業（二）北四川路安愼坊地屬華界其房屋係粤人某産業由克明洋行經租近因該房主有託外人收捐事現該里房客及本會員等紛來報告云該地完全華界凡我華人誰不愛國該房主等何得託外人收捐以害主權損己利人未免不情茲爲國權計應請設法挽回云公决函滬北工巡捐局辦理（三）五九國恥紀念通告各商届日下半旗致哀（四）會員齊太豐報告前替俄人做衣一套不給工資反將衣奪去請助追討事公决請該管官署究追以上各案全體通過散會 
[縣商會常會提前開會]  
　　上海縣商會向例每月第二第四星期日爲常會之期茲因有特議事件提早一星期舉行故本月第一星期（即陰曆四月十一日）即將本屆第七次常會提早開議昨日預由該會分函各會董查照請於是日午後三時共同蒞會列席與議 
 
 

Page 16

 
 
[律師公會之四次評議會期]  
　　上海律師公會第四期常任評議會訂於本月七日（即星期日）下午二時在城内金家牌樓會所開會昨已分别通告各評議員查照赴會矣 
[新開之雜糧行米行糖行]  
　　南市米麥雜糧一業近年殊形發達故續有增設今届又有正泰雜糧行一家專做出口生意開設在豆市街經理爲葉廷耀業已上市營業又王家碼頭有新組設米行一家牌號未定當在端節前開始營業云 
　　南北市糖行計有七十餘家今歲新開者有三四家本月間又有羅某集合股本新創糖行一家牌名春裕已有民國路擇定行屋日内開始營業 
[牛莊籽油跌價]  
　　牛莊籽油上年牛莊封河以來滬上存底不多洋莊辦動故市價甚昻每有超過豆油價之上現牛莊開河頭批牛莊沙船均已陸續南下裝載豆油籽油甚夥洋莊因匯率不合算不辦近日所銷者祗中國各機廠零星辦去是以昨日牛莊籽油開十兩零二錢價比前驟跌一兩許交易祗三十件購者大都觀望恐價再小云 
[軍警協緝刦梵王渡船戶之贓盜]  
　　松滬護軍使署昨日通令各軍警略云頃接上海檢察廳函開案據馬以文狀稱向販毛竹爲業船泊梵壬渡地方本年三月三十一日夜半一時許突來强盜六七人持刀蜂擁上船將民妻吳氏义住咽喉用刀戳傷船夥陶得寳腿部致被刦去鈔票洋三百五十元銅元五千枚幸對岸紗廠聞驚即飭巡丁急鳴警笛各盜始各携贓逃逸遺下鐵棍絨帽毡帽請爲查緝等情業經飭傳事主馬以文及馬吳氏船夥陶得寳到案騐明受傷屬實塡明傷單附卷除飭法警一體嚴緝本案眞正賊盜外函請飭緝等因准此合行令仰協緝是案賊盜務獲解究 
[又將舉行檢查印花]  
　　江蘇財政廳會同印花稅處致上海商會公函云逕啓者案查印花稅法罰金執行規則第一條内載應貼印花之契約簿據每年六月及十二月由警察官廳檢查一次等語嗣奉財政部令印花稅檢查時期更定於每年五月及十一月兩次舉行呈奉大總統令准通行並奉省長會同前因歷經遵辦在案現屆十一年五月檢查之期除呈明省長並分别函令外相應函達貴會查照協同辦理至紉公誼 
[三等公典違背規則之取締]  
　　上海縣沈知事據本埠三等公典業公所具呈稱滬北曹家渡華界公泰押店及勞勃生路萬康押店均因違背省署木榜規則未領登錄稅憑證私自營業請爲取締等情當即會同淞滬警察廳傳限萬康夥汪某·公泰店主等到案由司法科預審之下飭汪交保限交店主到案訊究並着公泰店主交人保出勒令停業如違分别發封 
[無錫米業報告豐泰豫米行擱淺]  
　　無錫北塘豐泰豫米行與滬地各米行素有往來該行在錫開設有年營業亦頗不小專做打包運輸上海等生意昨日米業接得快郵悉該行近爲經濟上關係於前日起停止並有警察兩名看守存貨其因何擱淺外間未能明晣云 
[北工巡局拆卸礙路屋]  
　　閘北大統路一帶前以放寛路線所有礙路各屋迭經工巡捐局長許人俊出示予限催拆在案乃盡查各業主有請照翻造者有有意存觀望者該局長因事關路政未便任其違抗業於本月三號函致四區警署飭派長警會同該局工程處所派小工於四號起前往該處照料幷實行代爲拆卸 
[法公廨批詞改轉發爲貼示]  
　　法公廨狀詞批示向係交由檢察處轉發各當事人收領茲聶讞員因此種辦法於當事人殊多不便特商准領事嗣後所發批示改爲貼示公堂門外以便當事人易於觀看抄錄以省周折已於本日實行矣 
[楊先芬怱怱赴漢]  
　　滬杭甬鐵路車務華總管楊先芬於前星期由津乘輪返滬未及銷假復於昨夜（五日）乘輪前往漢口有所公幹約須旬日回滬云 
[春季賽馬跑香餅之餘聞]  
　　此届滬上西商春季賽馬三日業於星期一起星期三止其所售香餅票事前本有華人不能售買之說其實不確聞星期三日頭標二萬一千二百五十一號之票初爲日清公司之司服陳某所購自五十號起五十一五十二等聯號數張嗣以時局戰事日惡意存消極將所購馬票分别轉讓與人因此將五十一號之一張售與中國電報局各同事計十一人合股買下開標後竟得中洋二十二萬五千七百九十二元雖一時之偶然然如陳某之旣得復失不無懷喪二標聞爲海滿洋行洋人所得計得洋六萬四千五百十二元三標爲朱葆三之第五子所得計得洋三萬二千二百五十六元云 
[湖北正券開奬紀]  
　　昨日爲第四十二次湖北正劵第一次在滬開奬之期假南市久大碼頭利濟總局内舉行茲將開出之五大奬號碼及經銷各票　錄下頭奬八千零四十五號本埠廣滙源二奬五千零三十三號漢口中華公司三奬五千四百二十九號嘉興永最利四奬一萬七千一百三十八號寗波帶美利又四奬二萬一千九百五十二號本埠廣豐五奬二萬六千九百九十四號松江生財道又五奬二萬七千四百零八號寗波華美利 
[永豐金店被搶案]  
　　祗失銅元八枚 
　　小東門内永豐金店於前日（四日）傍晚七時十分鐘突有匪徒四人前來搶刦以一人在門外把守三人闖入店中口稱兌取金線圈其時該店已經收市店夥四散祗一司賬在賬抬結賬當向該匪等曰各項金飾櫃箱已經落鎖請君等明天早來兌換可也各匪即躍入櫃中出示手槍該司賬大駭立即登樓躱避該匪等搜查一周别無所取遂將銅元一包攫去紙包破碎銅元遺散滿地此時外面警笛亂鳴各匪知事不妙分路逃逸事後經該店執事龔子範等詳細檢查並將銅元在地上拾起核之祗少銅元八枚龔即以電話報告一區二分所迨各長警馳往拘拿該匪等早已去遠昨晨該警所楊署員與龔等分詣淞滬警察廳具詞報告徐廳長以該處爲警察林立之區匪等竟敢如此猖獗實屬目無法紀令飭該警所上緊查緝務獲解究 
[蘇州逃犯在滬捕獲]  
　　陽曆四月二十一日上午八時蘇州高等廳看守所逃逸押犯陳錫武等十名業經通令協緝在案昨午由探警帶同眼線在本埠公共租界拘獲本案逃犯某甲一名解入捕房捕頭命送上海地方檢察廳訊辦 
[泰興拐案送地檢廳訊究]  
　　杭洛夫杭于氏夫婦所生十二歲女兒小弟子於今年舊曆二月間爲附近無賴王二在泰縣原籍拐來滬上王即改名宋銘旋將該女賣與英界陸梁氏得洋一百二十元日前該女私自逸出行至南市迷路爲一區三分所巡警查獲申送警察廳發科研訊飭探往泰縣將杭洛夫夫婦傳到連同劉梁氏一併傳案復訊一過又經陸梁氏將王二扭案昨奉司法科備文派警將杭夫婦並劉梁氏王二以及小弟子等移送地檢廳訊究 
[拐犯一拐再拐而敗露]  
　　張阿洪押西牢二年 
　　常州人張阿洪將楊樹浦普安坊居人徐殿魁之十七歲女兒阿巧拐往杭州鬻入娼寮後復回滬希圖再拐某氏婦人案發被捕解由公共公廨判押候函致杭州警廳移提阿巧到案再訊已誌前報茲悉阿巧係被賣拱宸橋妓院前日已由包探姜喬喬奉文前往投請該管警局將阿巧拔出火坑帶領來滬昨晨傳同女父徐殿魁將拐匪張阿洪解廨請究由阿巧上堂證明係於上月十三號下午被張誘往拱埠賣爲娼妓張得身價洋三十元是實質之張供係阿巧託伊帶往杭州覔人帮傭後由楊馬氏經手將其鬻娼等語中西官核供以張阿洪所犯略誘罪已經成立判决監禁西牢二年女交徐殿魁領回並着補提有關人證到案訊辦 
[使用塗改鈔票之察破]  
　　俞凱之張爲庭兩人日前將塗改之某銀行鈔票持至法租界恒康洋貨店内購買貨物後由該洋貨店主派夥至該銀行兌換現洋當被該銀行察破報告法捕房將俞等傳入捕房諭令退去昨日傳至法公堂請究先由捕頭上堂稟明前情並將塗改之鈔票二十一張呈鑒繼由原告郭蘭克律師稱此項鈔票查得被告等係在東台某錢莊取來並非被告自已塗改請求堂上准予該銀行蓋戳作廢後仍發還被告等持至東台俾得向該錢莊交涉等語詰之俞等同供此項鈔票實係東台某錢莊兌換與商人等來申辦貨不敢塗改中西讞員判俞等退去准將紗票蓋戳作廢仍發還被告俾向該錢莊理直 
[華界發現黄包車僞照]  
　　滬南工巡捐局五月份各項車照已於月初開徴由各車主將舊照分别倒換並納車照稅茲因該局稅務科主任查得四月份之黄包車舊車照内有僞照朦混情弊正在派員飭查間商由一區一分駐所查獲僞照車輛數十輛將車輛一併留候限交租車頭目到案以憑澈究事爲姚局長查知立即分函各區署所請爲一體協助注意稽查僞照車輛聞已先後查獲僞照之黄包車共達四十餘輛之多云 
[騙欵行兇呈請騐究]  
　　閘北寳興路開理髮店之丹陽人張金生被揚州人王福（即王金朝又名王玉廷）串同唐壽彭冒騙借欵二百七十元浮收標會洋四百八十元向王理論反被王將張之妻母朱吳氏毆傷小肚由五區將王拘解司法科收押在案茲悉此案原告朱吳氏因内部傷勢甚重連日身患寒熱飲食不納故其婚張金生昨已具呈地方檢察廳並將受傷人抬案請騐經黄檢察長委員騐明備文咨請警廳閘北司法科將兇犯王福移送法庭歸案究辦 
[滬寗車碾斃鄕人]  
　　昨日滬寗路由寗開滬之快車駛至新豐車站有鄕人在軌道中行走被車頭碾斃當由車長將屍移至路傍派警看守待家屬具領 
[機器脚踏車碾傷婦人足]  
　　昨晚九時許某西人駕乘機器脚踏車駛經愛多亞路撞倒江北婦人俞李氏碾傷足部當由巡街捕將西人姓氏及車號抄錄另雇車送受傷婦人往仁濟醫院醫治一面歸報捕頭候示 
[撞斃塌車夫三十元完案]  
　　塌車夫陳大日前拉車而法租界東新橋地方被後面楊永全董全貴史貴記等所拉之塌車到來將陳撞傷腹部倒地後由巡捕到來將楊等拘入捕房一面將陳送往醫院醫治因傷過重旋即身死昨將楊等解送法公堂請究先由車務捕頭上堂稟明前情陳大由伊姪陳金桂投案聲稱是日叔父陳大在後面扶車致被楊等所拉塌車撞傷腹部身死請求伸雪詰之被告車主楊永全稱是日實因後面有汽車到來故民人等心慌將車冲前致肇此禍求宥中西官判訊得此案實係偶不經心所致着被告楊永全賠償尸屬洋二十元外再着原告事主白王毛亦貼償尸屬洋十元完案 
[盜黨秦小祺押三月]  
　　盜匪王阿二前因在英法兩界犯盜刦案被法捕房包探拘獲解經法公廨判送護軍使署訊辦先送英廨訊究在案茲由法捕房督察員黄金榮探目楊振富續獲同黨秦小祺一名帶入捕房昨解法公堂請究詰之秦供認與王相識惟否認犯刦中西官判押西牢三個月出境再送英公廨訊辦 
[高老虎家盜案中之關係人]  
　楊樹浦桂陽路居民高老虎家前被盜匪刦失財物茲經包探張玉嶺偵知張毛生（又名張和尙）對於此案頗有關係前日協同西探搿勃脫將張緝獲昨解公共公廨稟明是案盜匪尙有數人未獲請求展期開審張襄讞及英米副領事當准捕房請求諭將張帶回捕房收押提齊人犯再行解訊 
[一羣盜犯犯案多]  
　　須再查偵 
　　滙司虹口兩捕房中西包探前拿獲盜案男婦人犯張子卿楊維城朱新發王阿二張阿二丁阿三王阿福倪阿福毛阿甫毛川郎朱林氏等昨晨又經公共公廨中西官提審因該探等稟明各被告所犯盜案甚多尙未偵查終結請求延期故仍判男婦各被告分别還押展期兩禮拜查明再訊 
[引渡浦東刦案之朱阿七]  
滙司捕房包探陳玉仙偵悉朱阿七與停泊西蘇州河内船戶陸寳福被匪搶去財物案内有關將朱拘解公共公廨奉飭押候訊究在案昨晨由廨提訊即據中西包探上堂稟明前情繼據淞滬警察廳派探投訴被告在浦東地方犯有刦案呈文聲請引渡經李襄讞核供商之英包副領事判朱交來探帶回歸案訊辦 
[和尙被人敲詐續誌]  
　　東台僧人筱舫日前來閘北探望胞妹江陳氏被黄繼學等誣姦敲詐一案已記昨報茲悉此案業經顔署長訊得被告係寳成紗廠中工人並已提到同黨趙信福樊三寳二名研訊之下又供出同犯多名分别收押聽候補提一千人併案究辦 
[沈阿金以火油灌黄魚]  
　　拆梢不遂押半年 
　　地痞沈阿金前日至楊樹浦蘭路港内向黄魚船戶索取陋規洋兩元該船戶周金生分文不給沈即起惡意將火油灌入船艙使其魚無人購買周乃報由該管捕房派探張玉嶺往將沈拘押昨解公共公廨中西官訊悉前情以沈膽敢拆梢擾亂營業判决監禁西牢半年示儆 
[兩流氓搶土分别押儆]  
　　流氓金元林皮清生前日在途串搶陳得勝所携烟土數包圖逃經陳鳴捕將金皮兩人追獲搜出烟土一併帶入捕房昨解公共公廨據陳供稱昨在棋盤街郭煜盛土行中購得烟土携至門外即遭若輩搶去該土係購來自喫並非販賣乞鑒訊之金皮二人供詞推諉中西官核供以陳購買違禁物品亦屬非是姑寛開釋烟土送海關焚燬着金押西牢半年皮押三月分别示禁 
[李阿福糾衆毆捕]  
　　美捕房一千零六十七號華捕昨在蘇州路上差被撑船之李阿福干涉伊辦公糾同王苗根沈寳榮夏雙鼎兇毆該捕當吹警笛號召六百八十九號四百六十號華印巡捕到來帮同將李阿福等一干人拘入捕房稟請捕頭核辦 
[竊賊縱火圖竊]  
　　浙江吳興縣人俞規方在本埠興業銀行爲司事住閘北長安路恒德里第六號門牌前晚二時被竊賊用火燒穿後門希圖入内行竊爲俞之傭婦聞聲起視瞥見火光高聲喊呌賊始逸去由俞將火撲滅昨報四區顔署長立飭巡官率同長警前往勘察聽候嚴緝該竊賊到案訊辦 
[車務公堂訊案彙錄]  
　　二十二宗 
　　本星期四下午公共公廨車務公堂開庭由陸襄讞會同英米副領事傳訊汽馬車夫行駛車輛違章案二十二宗除改期與註銷者外計受懲罰之車夫二十名罰欵數目與姓名誌之如次王子發罰洋三十元馮阿六朱志祥各罰一十五元許鳳高罰十五元談林生李毛弟沈根生戴阿寳柏阿四各罰十元劉阿四宋岳怡各罰五元趙筱郎楊金榮陸金福湯和尙劃阿毛徐阿弟金龍泉陳權生各罰三元華益楨罰一元以上罰欵悉數充公 
[公共公廨訊案彙錄]  
　　昨晨公共公廨民四庭由陸襄讞會同美丁副領事訊理（一）裕黔 
 
 

Page 17

 
 
   
 
 

Page 18

 
 
自由談 
游記 
[杭游三日記（三）] [  蔣梅笙]  
　　初六日友人沈次宜君曁其夫人胡氏招邀作竟日游午前僱人力車由寳石山葛嶺之麓西行逾岳墓入仙姑山抵清漣寺室宇幽潔爲諸寺冠旁舍三楹榜曰魚樂國前俯方池所謂玉泉是也廣約三丈修倍之池水清澈中蓄五色魚巨者可二尺强細者七八寸或丹或黄或黑或紺或灰白而具斑點往來游泳其樂洋洋僧豫製麵餅沽諸游客以飼魚並禁他人入寺市餅謂其不潔恐害魚實則罔利而已舍後又有池視前者差小僧號曰珍珠泉蓋池底多泉脈行池上者足蹈他震浮漚輒纍纍上升若跳珠也寺之左西式樓三楹爲民國某偉人新構云留連移時復乘車返岳墓飯於杏花邨酒肆午後步自白隄抵孤山復游忠烈祠公園啜茗清談迨日暮乃賃小艇渡湖返旅邸 
　　初七日晨僱人力車赴吳山石磴百餘級陟其巓於東嶽廟外左右瞻眺錢塘江若匹練橫於前西湖若明鏡嵌於後中則萬屋鱗次縱橫雜沓而已胸襟至此又一變閒適而爲雄闊矣以時促未及游諸廟即乘車返湖濱飯於西園畢一時五十分附午車返滬（不受酬） 
閒話 
[感時瑣話] [  劉豁安]  
　　誠哉東坡之言曰賊民之事非一而好兵者必亡蓋國有兵猶醫有藥善用之固利於病否則害且甚焉 
　　兵者幾也莫見乎隱莫顯乎微故玄若聃日勝在哀而聖如孔子則愼於戰誠以凶危所伏變幻離奇未許後人之樂觀而輕發云 
　　武人之腦筋簡單手段潑辣雅宜安分一好事則滄海橫流不誤人便誤己矣曾滌生有言曰擁兵不可干政近鬻拳立威近王敦而自信近諸葛恪洵爲至理名言 
　　語云前車覆而後車鑒蓋驚心與留意焉然今張皇救國迷誤窮兵燕南趙北間大有人在者茫無閱歷歟抑别有用心歟 
　　白衣秀士王倫豈足占水泊梁山一席譏無用也若有人焉能殺賊而能作檄非秀士何傷矧秀士而將軍乎所惜其信道不篤見異思遷遂如孔氏擬周公然救過執迷惟一間不知其終自覺否噫 
劇談 
[紀高郭二伶之臨别紀念（上）] [  天亶]  
　　高三魁與郭春華來滬將及二年滬人對之未有十分毁譽今行矣不可無一言爲餞五月三日之夕記者抽暇往觀蓋爲彼等臨别之末日也 
　　高三魁是日先演李陵碑再演武家坡此子年事雖稚造詣已達止境唱時肩聳腿顫嘶竭已溢外表雖尖拔處極力自抑圖以織麗取勝但底音已走力不從心前次見八歲紅劉榮昇高百歲十慧童等余私謂人曰之數伶者重來時必不堪聞舍高百歲去後未至其餘捲土重來果皆形窮相極不幸我言之適中矣高三魁此去苟力圖進取將來尙不失爲硬裏子設持此戔戔自滿流轉外江則與上述諸人相差一間耳然劉漢臣又能以一團火氣之武行劉榮昇又可以似是而非之汪（笑儂）調騙人商則幷二劉之不若是夕所演二劇一無可取配演李陵碑七郎之增長勝六郎之陳世光大賣其力相形之下三魁愈絀配武家坡王寳川之筱靈芳此子爲老伶筱榮祥之徒循規定矩按律準繩可取處甚夥扮相亦極動人海上眞正青衣實無合格人才此兒旣禀此天賦復得名師敎授將來誠未可量限也惟是日道白至（不敢就是薛平貴的房下叩）一句臉不呈羞容且不以袖掩面末後抓土之際老生云「在那裏」寳川應曰「在這裏」一方開口一面將手一颺蘭芳小雲皆如是靈芳獨不然雖小疵不足爲大醇病但加此愈形細膩也 
瑣聞 
[歌壇消息] [  鷓鴣]  
　　票友每値登台其技藝必較平日爲減色此何故歟蓋缺乏台上經騐耳久記社有鑒於斯遂力矯此弊規定每月彩排一次以資實練去歲至今舉行彩排共計八次各社員經此策勵果力事競爭藝術日有進步舊社員母論矣新者則以汪時雍沈谷人張小漁沈聯芳張化南諸君之成績爲最佳而此數君中尤以汪沈二君戲癮最大舉凡所能之戲一切行頭莫不自行製辦覘此便知彼二人對於研究京劇之熱度矣該社茲擇於夏曆四月初十日爲第九次彩排期用將各社員認定戲碼披露報端以公同好劇目如下裘劍飛朱棟君「越虎城」汪時雍樊芸卿「打棍出箱」張古愚「狀元譜」沈谷人彭岱峰「南天門」張化南「南陽門」馮子明張小漁朱光祈「烏龍院」李魚目邵漱石「武家坡」馮雛鳳孫聯方「翠屛山」 
小說 
[社會小說人間地獄（九三）] [  娑婆生]  
　　第十五回惜取華年幾莖秀髮暗藏春色一號香巢 
　　賈大人没聽清楚忙問程二少爺他說什麽程二少爺廻過來問花素娟道我要替你告訴了花素娟拉著道弗要弗要頭一轉見面尋老頭子個開心要動氣格正說之間黎宛亭身畔忽然來了一個倌人扁扁一張臉凹臉心闊嘴嘴裏露出兩粒金牙齒大家瞧了覺得有些不入眼程二少爺一見便道紅雪仙館來了大塊頭恐怕不敢動了紅雪仙館坐下來便拍了黎宛亭一下道你說下半天來的爲什麽等到你六點鐘還没有影子黎宛亭道我本想來的實在因爲有事耽擱來不及了我恐怕你等我我一到這裏就先呌你來紅雪仙館披一披嘴道誰聽你這些假話程二少爺坐在對過笑道哦哦下半天大塊頭没到你那裏去你還吃著一個寃枉呢紅雪仙館問什麽寃枉程二少爺道他剛纔來我們瞧著他路道不正我們强著他喝冰凍的荷蘭水他抵死不喝這一定有原故了說着用手指着宛亭面前的一杯荷蘭水道你瞧那不是滿滿的一杯一些兒没動麽紅雪仙館醋勁最大聽了程二少爺的話看看荷蘭水頓時臉上變了顔色冷冷的對黎宛亭道怪不得你約定了時候不來呢害得别人家等煞你倒寫意旣然别處有約我那裏也用不着你來下回謝謝罷黎宛亭與他是多年的舊交一見他勃然大怒不知怎生是好用手摸着自家的胖𩓐子没了主義程二少爺瞧着好笑黎宛亭囁嚅着對紅雪仙館道你莫聽二少的話我眞是有正經事體所以失約紅雪仙館道旣然這樣你將這杯荷蘭水喝了再說話說着自己棒着玻璃杯子送到黎宛亭的口邊要往下灌黎宛亭没法呷了一口在嘴裏漱了兩漱别轉頭去吐了道冷得冰牙齒喝不下去紅雪仙館一見格外覺得是情眞罪當正待發作黎宛亭道你莫瞎疑心這個天氣莫說是我不能喝料想你也不敢喝喝了包管肚子痛紅雪仙館柳眉一豎道我們不像你這鴨尿臭十二月裏還要吃三客冰麒麟莫說是一杯荷蘭水說罷舉起杯子張開口咕都咕都不喘氣的一飲而盡黎宛亭要伸手來奪已剩了一隻空杯子一房的人見了全笑道大塊頭阿要難爲情紅雪仙館喝完了荷蘭水掏出一方絲巾將嘴輕輕的擦了一擦向黎宛亭道四少爺我還要轉局去對不住晏歇會霍地立起來要走黎宛亭一把拉住他道我還有話和你說紅雪仙館略停了一停道有話請說黎宛亭道今天晚上你們房間空不空紅雪仙館淡笑道我們這裏蹩脚人的房間天天空的黎宛亭道空了我今天想約幾個朋友來碰和紅雪仙館聽了這句話方轉了喜容微笑道請過來就是了黎宛亭道你先回去交代一聲我們就來紅雪仙館點點頭對程二少爺等人打了一個招呼說一淘請過來含笑而去 
[餘瀋] [  房國藩]  
　　有二村婦焉爲兒女細故交相詬詈於綠楊樹下以至用武有魯連其人者奔走調停請雙方爲兒女計息爭並殺鷄釀酒爲二親家聯歡席次親家仍親家矣今者奉直之爭權利之爭也初無關於親家乃調停者竟亦有以親家二字標諸字裏行間冀息此漫天風雲難乎其爲調人矣（却酬） 
 
 
 

Page 19

 
 
   
 
 

Page 20

 
 
常識 
　　（一）投稿本增刊者其材料除衛生法制道德經濟四項外增教育科學宗敎市政雜錄問答六項其語涉攻訐個人者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛 
　　（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其取酬時之署名蓋章須與投稿時同 
　　（一）問答一項專爲喜閱本增刊諸君確有疑義藉便討論起見當擇要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增判得酌量增删其字句 
　　（一）投稿不登載者原稿恕不發還 
常評 
[哀戰死者] [  箴]  
　　吾不知今日之戰死者爲國而死乎爲民而死乎特爲戰而死耳其戰也如夢故其死也亦如夢 
　　在驅之戰者固曰我爲國而戰也爲民而戰也而其心則雖享古今未有之權利猶以爲未饜心使中國之大其權利爲一人獨享而後快於其心猶是乎决戰而爲之戰者於是乎死 
　　故無論其當戰與不當戰而死者則可哀也無論其當死與不當死而未死者則大可覺悟也無論其能覺悟與不能覺悟而不在戰地之軍政當局則宜恪守其保境安民之宗旨而母爲感情所驅以致負吾國負吾民也 
衞生 
[驅蠅須知] [  寳良]  
　　蠅爲傳染病疫之媒介人人類皆知曉現今天氣漸暖可畏可恨之蠅又將大肆猖獗茲將驅逐之法列後 
　　一凡垃圾堆便溺所以及汚穢潮濕等處皆爲蠅産卵之所宜勤加灑掃且時常灑以消毒之藥水以絕其卵子 
　　二飲食物品及器具等不可任蠅棲集用畢後務須收藏於蠅所不至之處 
　　三病人之便溺痰唾及器具宜行消毒法以免爲蠅之媒介 
　　四室内宜時常灑掃器具亦須常揩務宜潔凈爲要 
　　五果皮及不潔之物不可隨地抛棄以免蠅之飛集 
　　六室内宜置捕蠅器拍蠅扇（須時常消毒） 
　　上述數端皆極便極易之事若能照法而行雖不敢謂蠅之踪跡從此告絕然亦必可大爲减少而夏日之病疫亦可稍戢矣（乙種酬） 
經濟 
[電燈材料之選擇] [  松]  
　　裝設電燈固須講求美觀然對於材料堅固與否亦不可不加注意蓋使用不良之材料每發生觸電傷人延燒房屋之危險是不容不審愼者也 
　　安設電燈必請電氣技術者從事佈置而材料之選擇尤須注意下列數種 
　　（一）電線電線之粗細須隨用電量之多寡面計算以用膠皮包裹者爲最佳但用戶有爲美觀起見特用花線花線之顔色不同近日普通所用者多爲白色花綫惟白色於新裝時固屬鮮明奪目但不能耐久其下部與手接觸之處尤易汚濁即上部久爲塵土所封亦易變黑反不雅觀不若暗紫色花綫之能持久不變也 
　　（二）燈泡燈泡之種類甚多我國近日一般使用者僅鵭絲燈泡與哈夫燈泡二種在同一光燭之下哈夫燈泡費電少而光度過之且其光色極近晝光最適於銀樓畫舖寳石店綢緞莊因其光射入眼簾不起閃爍家庭用之尤爲衞生且不致目疾裝有電表之家尤以用此種燈泡爲宜 
　　（三）電門電門用作啓閉與手接觸之時最多須擇最堅實者若貪省錢購用劣貨則漏電之危險將不得免 
　　（四）燈罩燈罩爲反射燈泡之光綫而設所以防散光及有碍目力故須擇不透光及磨砂者用之倘專求美觀而用透明玻璃之罩則不知光學之理矣 
　　（五）磁珠磁器爲絕緣物故電綫多用磁珠支持但其質若不密易收濕氣及有危險故磁珠吊壼夾板之類務須選擇磁質密者爲用 
　　（六）燈口燈口之形狀顔色固求美觀然物質之堅鬆螺絲之寛緊亦有關係苟不注意即有墜落傷人之虞（乙種酬） 
道德 
[店夥十戒] [  不負人]  
　　（一）戒宿娼花費金錢是小傷害身體是大 
　　（二）戒賭博賭局即騙局上下聯手走馬換將種種弊端少年無此經驗一入賭局無不墮其術中雖有十百千萬金錢决其有負無勝 
　　（三）戒縱酒酒以爲人合歡祇可適量而止狂飲無度肺胃受傷一時任性終身之憂 
　　（四）戒華服商人當知經濟儉樸爲本况爲人作嫁薪金所入有限又不免室家之累何可浪費金錢一味希圖華美 
　　（五）戒好應酬商人恃信義與人結納人自樂爲我友酬酢往來酒食徴逐專好步趨一般豪客未免不知分量 
　　（六）戒吸紙烟紙烟含有尼古丁毒質久吸成癮較鴉片之害相差不遠 
　　（七）戒看淫詞小說人無定識卓見每爲淫詞所惑有害身心莫此爲甚 
　　（八）戒買奬券近時奬券風行名目不一較之前清彩票尤多此中黑幕雖未揭破而其性質實類似賭博不得則多損失得之亦非幸福識者頗洞燭其利害近來報紙登載頗可觀感 
　　（九）戒輕入黨會商人以經營職業爲本凡有黨會如不關分内事不宜貿然加入 
　　（十）戒妄談國事世界進化身居商界中普通政治知識固不可少然對於愛國之事只可實行不貴空談茶樓酒館偵探如梭言語不愼輒涉嫌疑設被無故牽連待至辯明已吃虧不小（乙種酬） 
法制 
[法律與道德之區别] [  自耕主人]  
　　法律與道德同以使人行善去惡趨入正軌爲旨歸然兩者相衡頗多異點撮其要者如次 
　　（一）範圍之大小道德之範圍較法律爲大蓋道德者規定吾人對己對人一切應爲與不應爲之事者也法律則僅規定對人之行爲至立身修己之道舉不在法律範圍之内 
　　（二）規則之廣狹道德於禁止擾亂治安防害他人之行爲外幷令吾人竭其智能以掖助人羣圖謀公益其規則爲『己所欲者當以施之於人』法律則僅禁止防害他人擾亂治安之行爲其規則爲『己所不欲勿施於人』 
　　（三）刑賞之歧異法律必副以社會之公權而後可以施行道德則專以良心之判斷爲善善惡惡之本且法律上之刑 
賞率以當事者之行爲爲標凖而道德則首重意志殺人越貨之念爲道德所不容然當其未見諸實行時法律固不能及之也 
　　雖然法律與道德固相輔而行者且法律尤當以道德爲基礎也（乙種酬） 
科學 
[地球全體之比重及其重量] [  養氣譯]  
　　地球全體之比重據日本理學博士寺田寅彦所著之地球物理學述德人育列Ｊoly測驗之法頗爲明確此法即應用牛頓Ｍewton引力之定則者也牛頓引力之定則凡物體之重量由地心吸引此物體之力即作用於此物體之重力而生而重力正比例於物體質量之相乘反比例於物體距離之自乘今於天秤之兩側懸皿上皿之下更以長絲各縣 
一皿上下皿間相距二十一米達以同大之球四個ＡＢＣＤ載於皿上ＣＤ爲空球ＡＢ各實以五瓩之水銀使天秤適平於是以空球Ｃ與實球Ａ交換位置則左方增重三十一瓱此所增之重量即五瓩之水銀因與地心相距較前近二十一米達由重力反比例於物體距離之自乘之理而重量遂增也再以直徑一米之鉛塊Ｍ置於左方之下面距Ａ球五十开糎則較無鉛塊時更增重○·五九瓱此增加之○·五九瓱即由所受鉛塊之引力無疑然則地球全體隔六千三百餘粁（地心至地面之距離即地球半徑平均六三六六七六八米達即六千三百餘粁也）及於水銀之重力爲五瓩此鉛塊隔五十七糎及於水銀之重力爲○·五九瓱依牛頓之法則可得比例式如次 
ＥＭ 
丨：丨＝５０００：０·０００５９ 
Ｒ2r２ 
上式中Ｅ爲地球全體質量Ｒ爲地心與水銀球之距離即地球半徑之長再加水銀球距地面之高Ｍ爲鉛塊之質量（鉛之比重爲一一·三而鉛塊直徑爲一米即一○○糎故其質量爲（４／３丌×503×II·3=59I6680）爲鉛塊與水銀球之距離即五十七糎代入上式卽得所求之Ｅ 
　　由上法演算之結果地球全體之重量爲六·○五三·八八七·一九八兆噸（萬億爲兆）若以地球之體積（地體積爲４／３丌×6366768003）除之即得其比重爲五·六（乙種酬） 
問答 
[呂曙帆問]  
　　一月十日漸先生答張問心先生所問以張先生旣係兼祧胞伯於本生父例應降爲期服服已闋矣等語某竊疑之旣係兼祧則當雙方幷重不應降服若云降服則係完全出嗣伯叔對於本生父母但以伯叔事之宜其降而爲期服也先生所云自當有據請明答之以廣鄙識 
　　答兼祧之制始於遜清乾隆四十年例載兼祧小宗者爲所生父母三年兼祧父母期兼祧大宗者爲兼祧父母三年所生父母期若彼此均係小宗則爲所生父母三年兼祧父母期民國未經另定服制當然以此爲根據漸 
　　一月十四日監殷先生所著之釣魚須知餌料分二種一眞餌已說明一擬餌只言製成蚊形其原料爲何如何製法請明示之 
　　貴欄前已有問病不登之聲明惟現有奇異病一種屢醫無效務請特别通融破例一登俾與海内外大生理家大醫學家共研究之 
　　友人孫君年未及冠精神體質均甚健旺惟每飲滴酒腦際立作秋蟲鳴聲瞿瞿然時而隱約時而清朗移時即止鳴時亦無不適之處其故何在如再飲有無妨害請海内外大生理家大醫學家有以敎之 
 
 

Page 21

 
 
申報汽車增刋 
評論 
[上南長途汽車是否應設鋼軌] [  省]  
　　上南長途汽車動議後下鄕開會决議鋪設鋼軌而上期秦君伯未來稿以爲鋪設鋼軌不如堅築道路於是上南長途汽車事業對於是否應設鋼軌一節成爲重要之問題矣茲穆君杼齋以宏論見賜刋登之餘敢以兩方理由作簡略之紹介凡於路政有研究者幸賜敎焉 
　　（甲）穆君主張舖設鋼軌之理由 
　　（一）舖設鋼軌可免肇禍 
　　（二）舖設鋼軌輕而易舉 
　　（三）舖設鋼軌汽車耐用且省汽油 
　　（四）舖設鋼軌可用鋼篐較橡皮輪更爲持久 
　　（五）舖設鋼軌可免來往汽車之互相碰撞 
　　（乙）秦君主張鋪設鋼軌不如堅築道路之理由 
　　（一）橡皮輪柔軟不損路損路者因車輛之重量車重傷路再加鋼軌之重量更易傷路 
　　（二）鋪設之鋼軌旣係單軌互等相撞之危險不能免 
　　（三）鋼軌每里需價四千元共六十里需二十四萬元若以此欵築路富足有餘 
　　（四）有軌然後有出軌之虞 
　　（五）鋪設鋼軌亦當有堅固之道路 
　　記者對於上南長途汽車進行方面未悉其詳不敢妄加論斷好在兩方理由顯然是非曲直公論可也 
討論 
[對於公共汽車的問答] [  秦伯未]  
　　鄙人提議組織公共汽車不過一時的理想幻成然而「理想者成功之母」吾人對於任一事業不患不能成祇患没有理想去觸動他孫中山說「行之匪艱言之維艱」可算是不磨的格言了日前北京楊君過寓論及公共汽車以難實行爲憾並舉問題數則相質都是有價値的言論旣爲解釋退而書此再與大家切磋一下 
　　問電車公司能不以營業的關係而起不滿意嗎答曰事有非一人所能爲必須同人去扶助他襄理他才能夠發達所謂合力是了那末電車有不能達到的地方汽車正好去匡他不逮互相有提携之功無抵牾之弊况且汽車的路線規定在没有電車的地方與他營業更有什麽關係呢 
　　又問商家能不以交易妨礙而阻止嗎答曰商業的發達全視交通的便利中外商埠那一處不是舟車輻輳的即把上海論南京路最繁華而車輛也最　達所以公共汽車成立非但交易没有妨礙一定能夠促進商業上的發達是敢斷言的那麽阻止也天然没有效力了 
　　再問工部局能不干涉在路上由行動嗎答曰什是一定不會的因爲公共事業是西人所樂許幷且極歡迎的一椿事或者還可要求他的保護哩但形式上不能少一種必需的手續去報告他們以免臨時的吹毛求疵纔是 
　　總之公共汽車是否有利益丨能成功丨可發達殊難預斷但以但人的目光推測去覺得有利無弊有益無害願大家把眞正的精神奮勇的前進爲汽車上闢一新曙光那是鄙人馨香頂祝的了（甲種酬） 
[「公共汽之」之研究] [  旨顯]  
　　本報四月十五日載「上海宜設公共汽車議」一文二十二日又載「公共汽車組織法芻議」一文披閱後覺泰君之主張極合時宜當然爲讀者諸君所贊同鄙人亦深願其早成惟覺此公共汽車之計劃尙須作進一步的推論非敢謂過於求繁實成敗之根本問題也 
　　一路權問題與汽車相關最切者自屬道路上海路政全權在租界者隷於英法工部局公共汽車之通行向無成例路政當局核准與否尙屬疑問即核准矣其於規定捐稅之輕重行車之取締等等均有無上之權能足以操縱公共汽車經營之成否是以欲組織公共汽車此實爲先决問題 
　　二經濟問題費錢最省容客最多行駛最速而最穩者爲最經濟之交通方法今以汽車爲公衆之交通工具則不可不研究汽車是否爲最經濟的交通的方法茲將汽車各項開支分列於左 
假定汽車架骼及一切機器洋八千元 
裝配車身一千元 
共公共汽車一輛九千元 
經常開支以汽車一輛計 
利息每年九百元 
薪工二人每月五十元六百元 
車房每月二十元二百四十元 
車捐照目下工部局定章每季三十兩一百六十元 
保險火災及碰橫等等三百六十元 
共每年經常開支二千二百六十元 
每車每年行二萬英里則每英里之經常費爲洋一角一分三 
非常開支以每車行一英里計 
橡皮輪胎每胎能行七千哩每哩洋八分三 
車身修理一分八 
摩托機年修理八分六 
其餘零星修養二分六 
搿斯令每加侖六哩一角六分七 
車油二分 
折舊汽車之壽齡爲十萬哩九分 
共非常開支每車每哩洋四角九分 
　　經常與非常開支兩共每車每哩計洋六角○三 
　　每輛車中能設三十座若一年中不論寒暑晨昏任何時間有客三十人則每人每哩之眞實費用爲大洋二分苟平均之有客二十人則每人每哩費洋三分此係行車之實數也其餘如公司之開支股東之利益均不在内 
　　試與現行之電車比較之自南京路外灘至戈登路長二哩半頭等票價九十文二等五十文是頭等每人每哩三十六文二第二十文若折成大洋頭等二分四二等一分三由此觀之公共汽車果通行其車費不分頭二等必較電車頭等爲高較二等多二三倍富有者方能乘坐貧困者恐無力語此也汽車之所以不能與電車競爭者因汽車機器昻貴損壞較燃料耗費故也故用汽車實非最經濟之方法 
　　是以組織公共汽車（一）須先得路政當局之許可得駛行於所擬路線上之特權（二）如何使公衆能負擔此較高之旅行費俾收入超過支出而營業得以穩固若此二問題能得適當的解决其餘種種無不迎刃立解無所謂簡單的無所謂複雜的組織公共汽車雖屬便利大衆究係商業性質必須出入相抵足以自給方能成功否則雖竭力犧牲十分盡職恐亦無補也（甲種酬） 
[對於上南長途汽車舖設鋼軌的管見與商榷] [  穆抒齋]  
　　日前申報汽車增刋載有秦伯未君對於上南長途汽車舖設鋼軌的管見一則我見了欣喜非常我是極忙的人也要與秦君商榷一下並望大家加以考慮及討論不要作爲不相干的事隨便看看就算了我迷信的是實業救國四個字但是研究中國實業不發達的緣故交通不便實在是一個大原因譬如浦東惟一的農産是棉花浦東女工擅長的是織布如今浦東的人民將種出的棉花耗了時間用了人工費了釐金及盤費運到上海去賣又費了同棉花一樣的費用運了棉紗回來織布這麽一想我覺得浦東人太可憐了如此浦東人非開紗廠不可只省去賣花買紗的一筆耗費也就可觀了但是浦東方面的人民農業觀念狠深固商業觀念 
 
 

Page 22

 
 
[  請君　一副飛斯登輪胎就能馳聘合宜十分滿意了]  
[汽車各式用件]  
　　本公司經售歐美各國名廠製造之汽車上應用各式零件選擇極嚴故不但物美而其價廉亦非他家可比諸君選購無任歡迎 
[上海香港路第九號中央汽車公司謹啓]  
　　狠薄弱這是不必客氣的如此非要外邊人來提倡開辦是不興的但是這個人能彀有一二百萬來開紗廠的力量决不是空閑無事的人要呌他坐了船費了兩三天的工夫到浦東來觀察觀察籌備籌備恐怕拿大紅帖子請他還决不肯來這有什麽法子想呢所以上南的長途汽車就此猛烈進行要從上海過周浦經新場到大團從新塲到南滙另築支路此乃築路之計劃路工一經完畢後想從周浦大團各設一紗廠並設上南農工銀行於上海於周浦大團設支店以謀金融上之便利然後各種實業可以陸續發生如榨油廠也軋米廠也軋花廠也電氣廠也凡關於民生日用所需者可以逐漸推設不必仰給於他方此鄙人築路之方略也以上所言覺得文不對題太囉囌了因爲他日種種事業都要從這條交通便利之上南長途汽車路發生的是以對於這條路不得不加意考慮必要使他萬無一失保護這條路之不失敗就是保護以後之種種事業所以鄙人對於這條路用十二分的精神去考慮及研究寗可躭遲不躭錯到了現今各種都明白了是以毅然决然的改用鋼軌了 
　　先將經過的情形告訴秦君及讀者煤屑路非加至三四次不能有效其費每里亦須一千四五百元後擬用石片路預備勤加修理每里至少亦須二千二百元然决不能承重倘若下舖一尺五寸之大石片上用黄沙水泥掃地每里亞須九千元後擬用水門汀築軌道兩條每里亦須四千五百元惟一有損壞難於修理今年陰曆正月初五下鄕開會决定用一尺二三寸闊之石修舖軌作爲試騐每里亦須四千元除水門汀軌道及石條　上稱每里係英尺一百八十丈爲一里闊二丈計算我現今要把舖設鋼軌的意見與秦君及讀者商榷了 
　　（一）汽車是没有軌道的鄕間人民不熟趨避設有損傷易多口舌如今設了軌道還有一丈六尺的寛道讓人民隨隨便便的走來走去豈不少一層意外的危險嗎 
　　（二）道路即修到上海南市的工程至少外非一萬元一里不可並且不是一做就　成功的倘若用煤屑路走汽車我是不敢贊同的諸君以後看罷故汽車不走軌道决無善法 
　　（三）重學的原理汽車在路上走與在鋼軌上走至少爲一與三之比例時間旣凖人又舒服以後至少可再拖一輛則汽油消費不更節省嗎 
　　（四）鋼篐與橡皮胎之比較曾經預算過至少爲一與八之比例則橡皮胎消費不更節省嗎 
　　（五）汽車受軌道之約束碰撞反而减少試看上海租界南市之汽車互相碰撞者時有所聞没有聽見電車與電車相碰撞之事這不是一個證據嗎以後營業發達改設雙軌那更没有碰撞的機會了 
　　鄙人所做的事業狠希望人家的批評有批評然後有商量有商量然後有進步上南長途汽車不是鄙人一個人的事是浦東人大家的事希望浦東實業發達的浦東人並知道實業發達敎育然後能發達及各種事業然後能發達的人大家賜敎賜敎鄙人狠喜歡聽諸君敎言呢 
[對於製造旅行汽車之商榷] [  楊石師]  
　　汽車之種類不同各有其特别之用途如運貨汽車則用以輸送貨物長途汽車則專供各地之交通摩托車則以備乘客之往來凡此皆顯而易知者惟欲專備旅行之汽車則不多覯吾國境内亦未見此項汽車之製造蓋凡名勝之區以及商埠繁盛之地必有中外旅行家往來之足跡以考察社會風俗之情形而團體之作旅行者則尤多旅行家往往以舟車上下爲苦又無適宜代步之車輛故製造旅行汽車亦今時所宜倡辦者也前年閱某報見美國旅行家某備汽車一輛較常行者爲大其全體構造如小舍然飲食起居皆在其内用以駛至各處游歷居止無定不啻一活動之房屋此法固善鄙意以爲可如此法行之或再加改良其式可仿長途汽車車身可小之惟須堅固其中宜闢爲數小部如居處部飲食部閱書部等其内容固不甚大非若房屋之宏敞也個人備之往來自由如獲一所活動之小屋可以隨處居住其樂何極一方面可利用之以載遊客或通大路或往來於名勝之地旣有適宜之坐位又可於飲食所内飲茶食物閱書所内翻閱書籍其對於遠道旅客之往來誠有莫大之利便也（乙種酬） 
專論 
[車主購車時之要點] [  李嵩生]  
　　購汽車者於未購之前對於汽車之各種樣式已於汽車公司樣子間或略上早已隨處　意卽各車之價値行駛之速度汽油之耗費座位之安適機件之靈敏油漆之美觀等亦已洞悉惟最要部分往往反不注意即各接聯處及動作部分是也 
　　引擎之清潔固爲褒美但其内中之細詳購者縱不加考察即磁氣與化合炭質接近處已詳加考慮而其餘機器部份非精於機械學者終不能得其要點如車身狹小之車機器頗小凡引擎齧合子及普通之交接處殊難頓時究其優劣也 
　　今之汽車界人員不過稍具此類學識凡關係車之各部接連處已頗明晰故意外之耗費及顫震等情均能免去於是經濟之節省機器之保全不言而知矣惟製造汽車者亦僅注意外部之美觀内部之機件祗度敷衍而已蓋在路中之停止出售者常諉以他種原因卽近來有名之汽車有時亦現此種情狀故買車者於選購時誠不容絲毫忽略也 
　　考察不詳細丨車價不在購入時之低廉宜乎有後來之保全卽最佳之車動機上如有弱點當及時修理車主如無器具則不能不至汽車公司修理雖新車稍有遭遇然吾人於數分鐘内欲詳察各部組織亦非易事又因各部分及繫釘螺旋蓋之生銹定欲卸除更換但非精明及備有必要之器具者安能顧及於此 
　　作者對於齧合子之復置或裝配較小之繫釘知須費二小時以上之工作方能美滿如螺旋蓋放鬆幾移動車身全體束緊而後可是故螺旋蓋往往不易緊密又有樣式極佳之汽車欲清潔化合炭質之碳膽必移動四個樞鈕及其他螺旋蓋各處螺旋釘如在此車試驗汽器桿撥器必費數小時之工作欲詳察齧合子之内部則非一日不可設此種車輛無器械學識者遇之非送車行修理不可且修理時或 
 
 

Page 23

 
 
以其他機件裝配之如是購車者之主旨及愉快已相反矣故凡欲購車者縱不可以片刻之觀察而定一車之優劣亦宜於未購之前多一分之觀察以减少將來一分困難也可 
[長途汽車宜注重道路] [  老蘆]  
　　居今日而言交通則汽車之需要較水車爲尤急此盡人所知蓋汽車有一完善之馬路卽可馳騁其間左之右之無不知意此美國所以採用汽車政策也吾國道路向不修築汽車不便駛行近來許多實業家提倡長途汽車招股集資興致蓬勃蓋亦一好氣象也惟長途汽車固宜選購車車愼擇車夫而築路一層尤宜注意昨聞某處汽車主任云如有一平正寛大之土路卽可開車固無需鉅大之築路費並引北方某長途汽車爲證竊謂不然汽車與道路有重大之關係築路一層非可敷衍從事泥路剗平原可行車但一遇風天沙塵飛舞一遇陰雨泥陷尺許汽車一步不能行動如之奈何故汽車道路以堅硬爲貴但築路之時舖石尤宜注意倘多嶒崚之石稜角峭厲最易傷橡皮車輪故大魂石子之上舖以小塊碎石用碾石機碾平更用硬沙塞隙舖面仍恐風吹雨淋石沙漂散非洒以柏油使之黏合不可至道旁築溝洩水種樹取蔭更爲築路之常識無庸深贅此固非充裕之築路費不辦亦非築路專家富有學識經騐者不能擔任築路之重任也如因陋就簡苟且圖成不能謀久遠之計吾謂不如其已世之明達君子以爲何如（乙種酬） 
[法國十馬力西刀恩汽車] [  周國良]  
　　欲購汽車者不能以購價之貴賤而定蓋車之貴賤須計日後之費用而後定也一購價有限日後修理之費用無限也法國之十馬力西刀恩汽車者輕而雅觀其價雖貴然油量甚小費用極省故法人稱之爲普通汽車以其油省且車輕而堅不必時常修理費用旣省又能耐久穩快價廉誠世界汽車中之魁首也此車用之引擎共具汽缸四機力最足時可達十四馬力用油極省每百法里（約四十五英里）祇燃一茄倫半故每英里汽油車油之費用僅大洋六分耳（乙種酬） 
[海門汽車事業之近况] [  子强]  
　　（一）汽車業之發始海門地接南通遙通上海工商諸業早已發達數年前縣人士之自滬歸者即有汽車業之動議俾全邑陸運便利以裕本地同鄕之生計卒以無熱心提倡之士鮮乏極誠贊助之資本家致成畫餅迨夫去歲南通汽車事業大興縣人士亦多知非急起效尤不可遂組織公司四出買車暑期而後嗚嗚於道上者已往來如梭矣通計現有之汽車凡五十餘輛在預備購買中之汽車則數倍之 
　　（二）縣道之建築道路與汽車乃相依爲唇齒者旣有駛行汽車之動議建築道路白爲不可稍緩之事故去春中縣道已紛紛築就惟以距山旣遠本境又鮮致無有石頭之鋪設者來往汽車之下壓力因較各地爲不及道旁初皆裁以白楊樹並有指示路線禁止攀折之揭示牌現則樹多拔去牌多消失誠亦敎育未普及之故也 
　　（三）通海汽車之銜接通海汽車業旣皆興起而兩縣間之交通又頗繁盛故通海汽車業之連絡實有刻不容緩之勢去歲十月初旬遂有通海汽車公司之設立從此通海間之交通大便商學各界受益實非淺鮮也（乙種酬） 
[乘滬太長途汽車之感觸] [  石師]  
　　日前校中放假余乘滬太長途汽車回家甫至站則人首昻昻已無容足之地矣俟候車久之車又不來余心欲乘平常所通之汽車則又不見問之知亦不過數輛而已諸客面有怨色有以不及而回路者夫汽車之往來貴乎迅速今欲以數輛之汽車載如許之客人非但不便於乘客亦且延擱其可愛之光陰則增加車輛其勢爲不容緩矣賣票時擁擠不堪·車方停乘客各顧自便爭先恐後搶奪坐位或有一人占數人之位者男女之老幼者多不得坐位或高聲大笑或隨意唾痰司職者不加干涉鄙意以爲宜貼種種之警告於車中以遵守公共之規則不從者必科罰之勿以小事而忽之（乙種酬） 
[南通縣道之實况] [  紫琅櫟菴]  
　　自蘇省修治縣道法令公布後南通首先遵辦計分幹路三道支路五道東南兩幹與海門相銜接西北幹由白蒲直達如臯共計長五百六十餘里業經竣工通車其辦事得力人員均由瞿知事分别給奬並彙案呈省請奬藉資鼓勵至城港山閘馬路係張紳嗇公捐貲創辦路身全鋪石子用壓路機碾壓頗爲寛坦堅實此國内各縣所罕見者也 
　　縣道寛度在一丈六尺左右兩旁各開溝漕沿路均種白楊藟草按段竪立行政牌 
 
 

Page 24

 
 
（上書警察局示靠左邊走路傍樹木禁止　拆或轉彎路仄禁馳車馬等字樣）界牌及橋名路名牌前由警　保管現因鞭長莫及改歸田頭地主負責看護所有修卸椏枝及藟草獲益一槪歸田頭地主之收入亦酬報之意耳 
　　此次修築縣道所用田畝甚多業經縣署酌給田價以示體恤至路政項刻擬移交地方路工處辦理俾專職責現尙未得彼方之同意故仍由縣兼轄云（乙種酬） 
汽車常識 
[說汽油] [  秦伯未]  
　　揮發油（Ｇaseline）俗稱汽油由巴辣芬系之炭化輕（ＨydrooarbonsofParaffingroup）混合而成的石油（Ｐetroleum）中用分溜法在三十度至一百五十度蒸出的液質他的用途不外溶媒（如製假漆洗油漬）和燃料（如自由發火器飛行機汽車）兩種在今日要推汽車的用途最大了因爲性質輕體積小携帶旣便燃燒又省比那火車輪船的用水蒸氣便利眞不可同日而語哩但是發火點很低安置的地方切勿與火熖接近恐發生不測的危險還有裝置的時候偶爾傾覆車上釀成火災不可取水灌救因爲比重極輕必致水沉油底油的流動更活潑其勢也益熾張最好用衣被蓋上空氣不足自然熄滅了什也是汽車夫不可不知的常識還望注意咧（乙種酬） 
來稿 
[全世界汽車實數調查]  
　　全世界共一二·五八八·九四九輛...美國最多...拉比利亞最少...中國有...八千一百五十輛 
　　據最近可靠統計全世界各國現在使用中汽車共一千二百五十八萬八千九百四十九輛合客車貨車在内其中美國最多占一千零五十萬五千六百六十輛英國次之占四十九萬七千五百八十二輛坎拿大又次之占四十六萬三千四百四十八輛法國又次之占二十三萬六千一百四十六輛自德國以下皆不滿十萬輛最少者爲非洲西部之拉比利亞Ｌiberia共和國祇有三輛耳茲列詳表如左 
國别汽車數 
美國一○·五○五·六六○輛 
英國四九七·五八二 
坎拿大四六三·四四八 
法國二三六·一四六 
德國九一·三八四 
阿根廷七五·○○○ 
澳洲七三·九○○ 
意大利五三·○○○ 
印度四五·九八三 
荷屬東印度四五·○○○ 
西班牙三七·五六○ 
紐西蘭三七·五○○ 
俄羅斯三五·○○○ 
比利時三三·二○○ 
南非合衆國二六·四六八 
巴西二五·○○○ 
墨西哥二五·○○○ 
丹麥二二·二六○ 
古巴二○·○○○ 
瑞士一八·○一一 
奥國一六·三五○ 
挪威一四·三四○ 
瑞典一四·二五○ 
荷蘭一三·五○○ 
斐列濱一二·三八一 
日本一二·二六○ 
哀爾奇里（Ａlgeria）一二·○○○ 
波蘭一○·七○○ 
智利一○·○○○ 
烏拉圭一○·○○○ 
羅馬尼亞八·五○○ 
中國八·一五○ 
馬來聯邦八·○○○ 
泡土立科（ＰojloＲico西印度）六·五○○ 
土耳其五·五○○ 
錫蘭五·三五○ 
埃及·五○八四 
葡萄牙五·○○○ 
捷克斯拉扶四·一三三 
金海濱（ＧoldＣoast西非洲）三·五○○ 
秘魯三·三四三 
摩洛哥二·五○○ 
委内瑞拉二·五○○ 
脫立尼達特（Ｔrinidad）二·二二一 
暹羅二·一八七 
哥崙比亞（Colombja南美）二·○○○ 
巴拿馬一·九五○ 
毛里歇司（Ｍaurjtins非洲）一·六○○ 
檀香山一·五○○ 
虬梅古（Ｊamaica西印度）一·三五○ 
英屬幾阿那（ＢritishＧuiana南美）一·○五○ 
巴罷多斯（Ｂarbadoes西印度）一·○○○ 
紐芳蘭六○○ 
奎脫馬拉（Ｇuatemala中美共和國）五○○ 
厄瓜多（Ｅcuador南美共和國）五○○ 
巴拉圭（Ｐargnay甫美共和國）五○○ 
葡屬東非洲四三○ 
玻立維亞（Ｂolivia南美共和國）三○○ 
安哥拉（Ａngola小亞細亞）二五○ 
馬達戞斯加（Ｍadagascar非洲）一五○ 
巴哈馬斯（Ｂahamas西印度）一五○ 
馬台拉島（ＭadeiraLslands非洲西北）一○○ 
哀索挨斯（Ａzores大西洋）八○ 
拉比利亞（Ｌiberia西非洲共和國）三 
若以各洲分别計之則南北美洲共有汽車一一一六二一一○輛歐洲有一一一○九九○輛亞洲有一三四七三○輛大洋洲有一二五二八一輛非洲有五五八三二輛美國之汽車總數以一九二一年七月一日之人口額爲比例每一○·二人占汽車輛一九二一年汽車數比一九二○年增一五七三二○二輛即增百分之一七·六若將美國各州分爲農業礦業製造業三類則農業各州人口爲比占汽車最多計每七·七六人占車一輛礦業各州次之每八·六一人占車一輛工業各州又次之每一○·七二人占車一輛至南部各州則每一九·七二人占車一輛云（世界新聞社來稿） 
 
