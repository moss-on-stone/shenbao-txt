# 1925 - 266 - 4918890

 

Page 1

 
 
1;第一萬八千八百九十號;中華民國十四年 西曆一千九百二十五年十月一號
星期四 * *   
 
 

Page 2

 
 
1;第一萬八千八百九十號;中華民國十四年 西曆一千九百二十五年十月一號
星期四 * *   
 
 

Page 3

 
 
1;第一萬八千八百九十號;中華民國十四年 西曆一千九百二十五年十月一號
星期四 * *   
 
 

Page 4

 
 
1;第一萬八千八百九十號;中華民國十四年 西曆一千九百二十五年十月一號
星期四 * *   
 
 

Page 5

 
 
1;第一萬八千八百九十號;中華民國十四年 西曆一千九百二十五年十月一號
星期四 * *時評 
[經濟與生活（冷）]  
　　國家之經濟與人民之生活息息相關人民之生活與國中凡百事業又息息相關方今各業之風潮人每認爲全爲潮流所鼓盪其實苟無生活之關係濳伏於其間即有鼓盪亦難收效何也無風之水斷不可以成浪也然旣有生活之關係潛伏於内即無鼓盪今日不發亦必發於異日此無可　免者也 
　　因此國家之經濟其重要更甚於政治政治之不良其果效雖料徧及於全國然尚不若經濟枯竭之顯而且速今人不思其本徒認種種潮流爲人心之不古是亦知其一而未知其二者也 
國内專電 
[北京]  
　　各電局罷工青島巳先復工部巳去電獎慰至要求六條以電費收入關係不能率然認可其關於情理上可說者可以商量因電費收入每年約六百萬支出薪工四百萬有奇每年僅餘百餘萬電料巳積欠七千多萬全國電局幾及二千所電生三萬餘故增薪問題非統籌全國無從决定 
[北京]  
　　政府電蘇鄂贛豫長官以妥速方法制止電生罷工如有把持煽惑者不妨嚴懲一二 
[北京]  
　　前日某使館晚餐到者六國公使代辦餐後談及關稅會議某使曰中政府似以附加二五巳滿足於彼準備二五入之發公債一舉證之某代辦曰華會迄今三年關稅遞增中國或嫌二五太寡某使曰華會恊定第一步只能辦二五某使曰中國如提議逕辦十二五或二五外再加本稅二五亦不定某代辦曰不裁釐不能超過二五此舉吾使團可不必反對自有疆吏反對疆吏不願裁釐與外商反對增稅利害相同等語列國對關議巳看透結果（三十日下午一鐘） 
[北京]  
　　關會籌備處經費百萬元現計人員薪津夫馬三個月巳超過七十萬此外一切供應及宣傳費亦需報銷數十萬（三十日下午一鐘） 
[北京]  
　　施肇基電外部美國敎會全體來函允協助關稅會議務達自由目的（三十日下午一鐘） 
[北京]  
　　徐樹錚電府謂法義比要人對我關稅會議不堅持限於增加二五謂苟中國秩序康復卽給予自定原則亦可商量（三十日下午一鐘） 
[北京]  
　　荷使通知外部關會代表歐登科專門顧問沙畢克盎格林秘書參贊波斯參議科克 
[北京]  
　　使團息法派安南檢察長郝聖德爲調查中國法權委員 
[北京]  
　　府中前經擬發之段通電擬於國慶發關顧前次通電十月内召集民會現各方籌備不及展期勢不獲巳并述關稅法權兩會之重要仍望民會早成云云有主改用明令但尚未起草（二十九日下午八鐘） 
[北京]  
　　段派衛興武赴庫倫會晤車林多爾濟說明中央取和平政策對蒙不使用軍隊並請參加國民會議及未來國會（二十九日下午八鐘） 
[北京]  
　　艶（二十九）閣議國慶頒金獅勳章條例張馮給一等又衛興武赴庫旅費决五千元衛隨員中選與馮張有關係者二人同往又滬案决卽開談判一面答覆使團不參加重查又川警務處向成傑免袁恩煜繼大理院推事王鳳瀛辭宋潤之繼敎育部提議國立編譯館地點及經費通過又法制院呈修正捐資興學褒獎條例通過 
[北京]  
　　粤電陳炯明軍敗於河源外團得廣州電謂學生軍紀律佳薪餉厚故能戰反對方面軍隊多匪類游勇好規避故每不能勝認陳魏即佔領廣州亦不能守因廣東軍隊任何人亦帶不住彼等反覆成性朝擁一人暮戴一主無非要餉餉到手即翻腔故學生軍得佔優勢因學生軍思想單純無上項弊所望該軍覺悟於俄黨壓迫下生活的痛苦與商民感情上轉圜則廣東秩序可復至贛南閩南高雷廣西邊境等軍無非騙中央餉械决不會打到廣州曩馮黎段徐曹當權時對粤均討伐過結果徒予騎牆軍隊以反覆機會下令討伐者適以被討耳故識者勸段不必下令討伐廣州一在形勢之推移但京中頗有爲騎牆軍隊帮忙希望政府討伐俾遂其索餉械之資者 
[北京]  
　　周樹模病故京寓（二十九日下午八鐘） 
[北京]  
　　財部以内國銀團借欵不敷節費昨向中行另借十三萬五千元明華八萬元以十月份鹽餘由外銀行過手時扣還 
[北京]  
　　西北募墾署招兵委員馬中選由鄭州招來新兵百餘東北副官張文煥運軍馬五十餘匹去保定（二十九日下午八鐘） 
[北京]  
　　交部所派美國留學生監督黄文恩艶（二十九）夕出京（二十九日下午十鐘） 
[北京]  
　　頃哈埠電周宣告復工 
[北京]  
　　中日文化委員會十月八日開幕四天議畢（二十九日下午八鐘） 
[張家口]  
　　劉郁芬蔣鴻遇儉（二十八）日抵石嘴子馬鴻逵旅長與軍政各代表歡迎劉蔣於三十里外晤談甚洽不日可抵寗夏 
[張家口]  
　　寗夏紳商學各界推舉代表李斌劉振清徐宗孺等來張歡迎馮督赴寗夏（以上二十九日下午七鐘） 
[吉林]  
　　張督派梁樹芝爲財委會委員 
[吉林]  
　　捲烟特稅歸財廳兼辦不另設處 
[吉林]  
　　吉敦路有將由敦化動工訊 
[吉林]  
　　江省電匹爾穆案美票郝文德徑（二十五）經彭金山營救出險不日同美參贊回哈匪予收降（以上二十九日下午十鐘） 
[哈爾濱]  
　　于冲漢今午赴奉 
[哈爾濱]  
　　綏芬炸藥案俄領不合例之抗議外交界認爲失儀此案有主歸軍法者但多數主歸法院 
[哈爾濱]  
　　電報生增薪運動哈昨即解决 
[哈爾濱]  
　　日領感日宴韓僑四十餘謀籠絡 
[哈爾濱]  
　　巿政局决編巿政月刋下月發行 
[哈爾濱]  
　　劉督辦同來者有于芹遲適夫劉景涵等于定秘書長參贊何守仁有辭職回交部訊（以上二十九日下午八鐘） 
[青島]  
　　普濟院長王福匯辦理交代由第一軍軍醫處李某接管 
[青島]  
　　商埠局籌借日金十四萬圓發八月份餉欵巳告罄（以上三十日下午六鐘） 
[濟南]  
　　儉（二十八）晚九點半游藝園發現炸彈當捕獲主犯李某二人原因未悉 
[濟南]  
　　張宗昌派副官長李文澂赴黄花寺查勘黄河决口原因（以上二十九日下午七鐘） 
[香港]  
　　前汕巿廳長楊霖昨被謝文炳槍决罪狀指爲通敵 
[香港]  
　　劉志陸謝文炳各部漾（二十三）敬（二十四）先後收復海陸豐宥（二十六）劉謝部復前進前鋒到達三多祝平山一帶許軍余鷹揚部不戰而退淡水 
[香港]  
　　蔣介石進攻東江計畫分三路以陳銘樞任左翼出河源紫金學生軍何應欽任右翼出三多祝海陸豐加倫將軍任中路監視惠州楊坤如部楊有異志先將楊部解决再分兵助左右路進窺潮汕 
[香港]  
　　有那威船兩艘滿載米石係接濟廣州者昨駛經汕港口被陳炯明軍截留 
[香港]  
　　黄紹雄通電就桂建設廳兼職 
[香港]  
　　港政府因工潮影響收入減少明年預算實行减政（以上三十日下午六鐘） 
[福州]  
　　丁糧又附加給養費農界大反對 
[福州]  
　　周薩令詔安各縣嚴禁共産宣傳 
[福州]  
　　二十八九日薩周連宴新日領 
[福州]  
　　盧部黄程張等經水口李團接洽巳收編（以上三十日下午八鐘） 
特約路透電 
外電所傳粤信 
[三十日香港電]  
　　滬案司法調查員葛倫爵士及約翰生氏今日乘美狄森總統號赴滬 
[三十日汕頭電]  
　　聞反紅軍巳占據汕尾 
[三十日汕頭電]  
　　英軍艦福克斯格洛夫號自罷工以來今始由岸汲情水供没鍋之用 
英國工黨大會紀 
[二十九日倫敦電]  
　　今日工黨大會開會國會議員桑恩提出會章委員會之報告謂幹事會有决議案聲明共産黨員不應爲任何地方工黨公會之會員著名之共産黨員不應被舉以參加代表會議今議程中登載與此有關之共産議案多條幹事會因從前大會巳有切實聲明共産黨員無爲工黨會員或爲工黨國會候選議員之資格故决定實行政策一經决定三年内不能再提出於議程之會章惟幹事會决議案之可接受與否可作爲另一問題而討論之如决議案通過則會場不能有關於共産黨合併之提案云有人提議將會章委員會關於共産黨合併之報告書退回此議以二·九五四·○○○票對三二一·○○○票被否决會衆又以二·八七○○○○票對三二一·○○○票否决退回幹事會排斥共産黨條陳之提案會場中之傾向共産主義者仍擬退回幹事會不與共産黨合併之條陳但第三次投票卒以二·六○○·○○○票四○·○○○票通過幹事會條陳辯論頗烈漠德森稱幹事會以爲工黨業巳議定之問題不必再費時間以討論之麥克唐納　稱共産黨儘可在工商之外正當宣傳共意見云今年初曾引起工團反對聲之陸軍續招後備隊問題今又提出於工黨大會當由會衆一致贊成通告各黨員勿投入此後備隊之議案礦工領袖顧克稱工團公會·工黨與國會委員會所組合之混合委員會現正草擬礦産國有之計畫以便提交工黨將來提出於國會主要原則業巳决定但没收或備價收回之問題尚待議妥云 
德國對於保安公約覆牒 
[二十九日倫敦電]  
　　德國於本月二十六致恊約國關於在洛迦諾召集保安公約會議事之覆文現巳發出據覆文觀之德國巳接受恊約國請書並無保留英政府答覆之文亦同時發表言及德使於面交覆文時曾提出德國戰罪責任及柯洛業撤兵兩問題德使雖聲明此兩問題並不爲開會之先决條件但英政府對於德國之復提出此種問題深以爲異此次保安公約之談判不能改變凡爾塞和約或推翻從前之判决至於柯洛業撤兵問題英國所可一再聲明者柯洛業撤兵日期全　於德國之履行解除軍備義務云法國亦有答覆之文大旨與英國同 
印度紗廠罷工近聞 
[二十九日孟買電]  
　　紗廠工潮因無人切實調解故有無期延長之勢現開工者僅有三廠工人多巳返其故里工人領袖現請政府調查紗廠業之地位 
法美債務談判 
[二十九日華盛頓電]  
　　法借談判各代表感想不一有仍抱樂觀者有謂如雙方皆不大讓步則成僵局者聞法財長所擬及美代表所索之每年付金最高額相差仍有五百萬元之巨本定今晚開會但因法代表核算未完故展至明日法代表如欲按照其原定日期返國則談判時間現僅餘四十八小時 
美國S潛艇之沉没後 
[二十九日紐約電]  
　　今晨泅水者從潛艇S五一號汽缸室覓見機師吉白森之屍身自此屍發見後撈取沉艇之工作暫行停止因風浪甚大也僅留泅水者設法入艇視察 
[三十日墨爾邦電]  
　　澳相卜魯士電致華整頓表示澳洲對於潛艇S五一號沉失之痛惜並謂美艦隊近游澳洲友誼甚深今聞此變深覺可痛云 
各國近事 
[三十日丹麥京城電]  
　　丹麥瑞典瑙威三國之商業公會因美國近請該三國許其派海關隨員加入美使署故於今通過一議案反對外人窺測商家之簿記及製造方法 
[三十日阿真廷京城電]  
　　今日參議院通過一議案撥二萬萬按沙以作補造新巡艦並購置潛艇與海軍飛機運送艦之經費 
[二十九日巴黎電]  
　　法國著名政治家波學　逝世年七十四 
[三十日東京電]  
　　據確實消息穗積男爵今日午後將被任爲樞密院長 
國内要聞 
[北京通信隨波]  
　　賄選派護憲運動之京聞 
　　附最近之漢口消息 
　　舊議員麕集漢口而後所謂召集護憲國會組織護憲政府之說早巳若隱若現日來風傳直系再起吳佩孚行將出山而護憲兩字尤甚　塵上中央對此雖尚淡然置之然吾人固不敢盡視爲子虚也據最近調查漢口議員與京津問聲氣相通計劃巳久初因經費困難相約爲精神結合不必遽聚一處免有絶糧之憂近來　系人物紛紛匯欵至漢每人約可得二百九之津貼於是乃稍稍集合往漢日前鄂藉議員某氏至京更招覽　人南下其條件除代購頭等車票一張外另酬津貼四百元在京未動身時先給二百元餘數於雙十節前在漢口照付其在津議員賄選形跡不甚彰著者均由津浦赴寗轉漢他如憲政黨人物則由海道至滬再行西上據議員方面所傳在漢口議員確在二百人以上預料雙十節前尚可增加百餘人惟漢口原非政治中心點外間初未嘗注意　員行動故人雖日見增多鮮有知其内幕而揭之者 
　　就北京所聞而言在漢議員可分爲三大派（一）爲小孫派即向奉孫洪伊爲首領者此輩主張聯治與西南議員大部分合作謂欲組織鞏固政府當舉吳佩孚爲大總統孫爲國務總理蓋終未忘情於小孫之内閣計劃也（二）爲民憲派即吳景濂黨徒此輩以馬驤等十餘人在國民二三軍方面頗佔勢力又因此促進豫鄂兩方之某種聯合遂漸爲直系所重視京中現盛傳吳景濂巳秘密至漢將恢復議長名義此事雖待證實而吳派之活躍固極確鑿（三）爲混合派大概爲舊四十二號李載　等此輩通吳之惟一路綫爲張英華張半年來奔走湘鄂間對吳佩孚經濟上之困難多所協助吳甚德之故張氏所熟識之一部分議員亦力爲吳助其有他種原因未能依小孫或民憲者皆在此派中也以上三派雖各立一幟而目前尚能合作說者謂其條件爲舉吳佩孚爲聯治省首領孫洪伊組織内閣吳景濂仍作舊議長惟愚意度之恐亦在「想當然」之例耳 
　　彼等之結合旣如是其政治運用果何如乎據聞其第一步係自動的召集護憲國會以十月十日爲期召集後首加現政府一矢者即爲憲法問題此外則金佛郎案也參戰借欵也亦均將有所主張據政客言萬一有此日其事不難證明第二步則擬組織聯治臨時委員制政府以爲正式聯治政府之過渡委員人數以參加所謂護憲省區爲限每省區一人或二人委員長一席爲聯合西南起見有屬之於唐紹儀之說臨時政府地址即設於武昌吳佩孚當以軍事上最高級地位以實力擁護之至於第三步則其期許過遠質言之即恢復直隷系政府之原狀且填補其缺陷愚不敢信其能如此且亦未便發表也 
　　由上之說賄選派之心目中當巳十分樂觀惟北京新設六大機關收容政客至夥其在京議員曾就新機關之聘者約有三四百人陏選派如以恢復國會爲言誠未知其用何法以足法定人數且即以吳佩孚論對於第一届議員向無好處是否能與合作亦在未可知之數猶憶賄選時拒賄派南下在滬召集會議未嘗不震赫一時然卒以人數不足無所成就今日賄選派在漢之結合萬不如昔日拒選派之形勢則其結局如何殆亦不難預卜矣（九月二十九日） 
　　漢口通信舊直系努力於復興之計畫前巳略述其梗概最近該系軍人政客如王維城張福來吳景濂邊守靖等紛紛來漢且先後赴岳與吳晤商一切雖其計畫不可得知而乘時活動則爲不可掩之事實且賄選議員强半寄足於漢並以俄界恊隆里某號爲集合秘議之機關其活動費用則完全由張英華設法供給吳景濂邊守靖之南下則爲彼輩所招致以規畫全局者蓋因鄂籍賄選某議長材力資望不能籠罩一切也惟彼輩雖力謀急進而軍人派以實力不充不願冒昧動手靳雲鶚且離漢返豫徐　時局發展急進派則以關稅會議開幕在即恐北方政局因以鞏固頗覺迫不及待又相率赴鷄公由包圍靳氏開一軍事會議卒以餉械兩缺决暫不動急進派計無所施乃百方慫恿吳佩孚離岳來漢主持一切前傳吳於二十五日將乘决川軍艦　岳省即彼方所透出之消息冀以新人耳目爲緩進派興奮之一助後經向各方探詢吳對此議似嫌時機尚早不爲所動乃昨日長沙方面發出函電皆謂吳氏確於二十五日晚乘决川濬蜀兩艦離岳且有謂馬濟所　武術軍亦將隨吳同行趙炎午並親來岳送吳此說果確　程昨日即應抵漢於是此間昨亦遂盛傳吳於清晨到漢 
 
 
 

Page 6

 
 
1;第一萬八千八百九十號;中華民國十四年 西曆一千九百二十五年十月一號
星期四 * *下榻於大智門豐收里某宅言者似甚確鑿其實殊無根據鄂蕭昨晚渡江來漢爲旣濟水電公司總理萬撝伯賀壽　生路一帶軍警防衛　嚴傳者又謂蕭之來漢爲視吳可見其說之不足信惟直系之怎　一　則固爲不可掩之事實也 
　　段執政對於舊直系之力圖活動亦微有所聞前曾密電鄂蕭對於賄選議員行動須加嚴密監視近以豫晉江浙之戰謡紛傳恐益予直系以挑撥離間之機會特派執政府參議鄧漢祥偕法制院長姚震南下疏通聞巳有電來鄂鄧姚於二十六日到豫一俟與岳接洽妥恊後姚即北返鄧則專車南行准於今晚（二十八）到漢聞鄧氏於商洽時局外對於漢案交涉亦與當局有重要恊商又據某方消息陸軍總長吳光新氏亦奉執政使命不口來鄂業巳出京南下聞與時局亦有重大關係（九月二十八日） 
[政府决定關會第一案解除關稅東縛]  
　　關稅會議之議事日程業經上次國務會議通過該日程之第一案即爲解除中國關稅東縛案今巳由外交部非正式通知列國不日尚將發出正式之通知至會場地址自决定居仁堂後即從事鳩工修葺惟該處自袁政府時代建築以後十餘年中從未修過此次修理又必須稍爲講究庶外賓蒞臨亦可略壯觀瞻因之費工益多現雖正在趕辦而預計非至下月二十左右不能全部竣工會議辦事處現雖暫在外交大樓而以地點不敷分配各處皆以人爲本位隨時在外部各室中辦公於接洽上諸多不便故擬將辦事各處先行遷入居仁堂云 
　　昨日（二十八）財政善後委員會議案籌備處於上午十時復召集各組常任專員開會委員長梁士詒副委員長黄郛楊永泰均出席常任委員出席者有汪士元黄元蔚等十餘人討論事件因關防嚴密無從探悉據接近該會重要人言仍係討論應付關稅會議各案件並因財政善後委員會巳定於十月五日開會關於　釐之抵補内外債之宣布兩案與各省有密切關係亟須於該會開會時提出以便與各省代表共同商决故亦有所研究大概財交兩部之内外債分有確實抵押與無確實抵押兩種所有總分表册及說明書等均巳經籌備專員分别製定可於十月五日以前提出至裁厘問題因與各省關係尤切故决定先行會同財政部通電各省長官徵求意見爲公開之商榷求國内之統一第一當求各省之諒解者爲厘金裁撤後之抵補方法在預計中所擬議者爲借欵及加增關稅之部分各省於實行裁厘之時即將上擬之兩項劃撥以資抵補至於將來裁厘辦法多主張分作期限如預定開始之期終止之期或分籌備之期試辦之期通令實行之期或酌量各省之情形分别施行皆在是日爲大略的討論焉 
[滬案有密議說]  
　　滬案問題使團方面近有先行開議之傾向曾由領袖荷使向我外部表示唯正式文書尚未發送據日人方面消息使團之意欲於送達正式照會以前先向中國切實磋商俟實質問題有解决之望時方爲一度之文書交換以竟全功將來發送之文書中凡與滬案有直接或間接關係之問題雖盡行記載惟其他須待司法重查後方能解决之件則不能不延至日後交涉其在文書發送以前之預備交涉巳推定首席荷公使擔任且巳開始向中國磋商昨日（二十八）上午十時荷使館之使團會議即專爲此事 
　　又據北京晨報消息則謂此案早巳秘密恊商此說是否可靠尚待證實姑錄之如下「滬案自英美日三國司法 
調查照會發出之後同時由使團領袖荷使歐登科向外交部交涉先行開議與司法調查無關之部分各國慮局部的開議不能滿足中國人民之意乃與外部約定互守秘密不得宣布又恐形式的會議易引人注意復商定一切磋商不拘形式最後又囚口頭談判不足爲憑乃决於談判有結果後仍用書面往返證明此外間所以有書面談判之傳也此種提議當然發動於英而美日附和之荷使不過居領袖地位代爲轉達而巳揣其用意無非將滬案先截成數橛彼所認爲與滬案直接有關者如死傷賠償等即行開議使該案範圍於無形之中祗限定此不甚重要之數條而巳其所以不用形式的會議而取隨意的談判者亦不過欲取消此案之重大性質而躋之於極平常小案之列耳英人此種作用當爲稍有常識者所共見我國直接辦此案者除法定之外交部外尚有三特派大員與外交委員會在理萬不至見不到乃使團提議之後我國「欣然承諾」連日沈瑞麟巳介荷使歐登科而與其秘密磋商矣雙方旣絶對不使中國人民與聞談判内容則内中情形自無從探悉而此種辦法將來成敗如何巳在意料之中也 
　　北京各校滬案後援會昨派北大法大工大燕大四校代表往外部謁見沈瑞麟沈因出席外交委員會由會宗鑒出見各代表以三項問題詢曾（一）問各國主滬案重查外部對此有何意見曾略謂外部當然反對得查業巳照會英國請宣布六國委員之調查且與　法總長楊庶堪討議中國决不派司法官員參加各代表問若各國非調查不可外部如何處置會謂祇有令與此案有關係之中國人不受重查之偵訊有人謂重查一事結果之利害視觀察點之不同而有異自善的方面言重查後滬案可得一澈底解决自惡的方面言重查實無好意據我（曾自稱）觀察重查於中國確無好處（二）間對滬案外部有何辦法可望早日了結曾略謂根據華府會議對於修改不平等條約一層總可辦到（三）間關稅會議内容情形如何曾答此事詳情彼尚不知俟問明沈總長後再覆各代表乃退出 
[奥欵案交涉之經過]  
　　奥欵内容言人人殊兹據調查該項借欵自前清末季以至民國初年共計六次均能依照契約按期清還本利民國四年十二月應還一部分本金因中國政府財力不裕改訂展期合同此項展期借欵合同利息定爲八釐視前六次所借之六釐借欵增加二釐顧自民國六年六月起本息均未照付惟此項債欵係由中國政府向奥國商借何以由意大利代表出面交涉其中不無令人疑　蓋因民國六年中國對奥宣戰宣佈停付敵人所持債票但該項債票係無記名多落協約國人手中紛紛票求政府清還本利民國八年又由財政部電駐美使館追認以一九一五年（即民國四年）英館自辦之掛號手續爲付欵標準但憑掛號付欵并不問其是否爲敵人所有但此項掛號辦法原係爲駐英使館當時對付持票到館索欵者之一種登記手續絶非如財政部所定限制德發債票辦法須聲明非從敵人手中購得及與敵國人無利益關係者之明白規定換言之即凡屬依照前項認定巳經掛號之債票但憑掛號付欵並不問其是否爲敵國人所有惟財部對於此項掛號債票始終延未付給欵項各持票者見中國政府對於此種債票不予整理遂疊次轉由駐京各外使直接向中國政府交涉并由義法兩國公舉代表來華坐索并聲明奥欵債票業巳移轉尤以義國所有者爲多至羅文幹長財政時催逼愈緊無法諉避且因借欵合同内之附帶購貨合同有購貨存欵利息與所付債欵利息之二釐差額（存六付八）及債欵上所付等於購貨存欵數目利息之所得稅長此盤剥受害無窮所謂購貨合同者即奥欵六次合同中有三次均以訂購軍器砲彈等貨爲條件曾由奥銀行團在借欵内共扣留英金二百三十一萬七千三百二十八鎊除以六十二萬三千九百五十一鎊撥付購貨定金外其餘一百六十九萬三千二百七十七鎊留作備付貨欵之用然義國所承製之一切軍械因歐戰不能交付因之該項購貨交涉之處置主張紛歧有　意國須賠償中國損失者有主張中國財政困難旣無鉅額現金交付貨欵不如抛棄小數定金取銷事同之爲得計羅文幹遂葬身於此項風潮之中其結算新展期合同之經過頗有足述者兹錄之於下結算舊欠欵利息義國方面要求照民五所發展期庫劵先例在期外者一律按照一分零八毫算（即月息九釐）磋商結果將前借六欵無論期内期外連同民五展期一欵統按八釐計算所有結賬方法義國原堅執依據各原合同規定付息日期按每半年一結我國則要求按年一結又息欵附帶之所得稅意國原堅執照英國通行稅率民國六年按每磅課五先令算民國 
七年至民國十年按每磅課六先令算我國則要求折中每磅課四先令算磋商結果將半年一結與一年一結所差之複利及所得稅分别按五六先令計算與按四先令計算所差之數共三十萬三千一百三十一磅八先令二本士平均各半分擔計中意兩方各應擔負十五萬一千五百餘磅即以意方原開結算賬單爲基礎所有意方應行擔負之差數十五萬一千五百餘鎊如數在此基礎賬内減去但財政部以彼時急需現欵故再要求意國另備現欵八萬鎊繳部應用所有此次訂定新展期合同結定欠債總數内含各項分晰開列於下（一）本金四百三十二萬鎊（二）利息二百零七萬三千六百鎊二先令（三）複利四十九萬二千二百六十九鎊十三先令六本士（四）所得稅六十四萬一千六百七十八鎊六先令十一本士（五）缴部現欵八萬鎊以上共計七百六十萬零七千五百四十八鎊二先令五本士前項總數内再減去扣留購貨存欵項下之備付貨欵本金利息複利共二百四十萬零八千零七十鎊十九先令一本士（定金六十二萬三千九百餘鎊仍須抛棄故不在内）尚有五百十九萬九千四百七十一鎊三先令四本士即爲凈欠之數再以九折計算合成五百七十七萬七千一百九十鎊（尾數抹去）即爲合同内所規定發行新債票之數以上爲羅文幹長財時辦理此案之經過情形近因政府財政困難秋節需欵尤急意代表復乘機重提舊事以找借現金爲結算奥欵交換條件當局利財政上有鉅額之收入以可應付各方故頗有解决懸案之趨勢雙方代表往來極密談話亦有數次意見亦極接近至找尾數目當局要價頗大目下尚在往返磋商之中外間所傳若干萬皆非真相惟意國方面要求此項新債券以特别關稅會議　所討論之二五附加稅爲優先擔保權當局頗有難色但意代表勢在必辦結果或將應允也 
[樊鍾秀圖晋說之過去與將來（芥舟）]  
　　樊鍾秀圖晉之說旬日以前共囂塵上雖經岳維峻閭錫山迭次通電指爲謡言但據某方消息樊氏確曾有此準備不過尚在欲發未發之中並非純屬謡言也樊氏此種野心岳閻二人皆所熟知其所以通電闢謡者在岳則爲不援樊之一種表示在閭則爲暫不開罪樊氏進行樊曾數以此意向岳表示岳初以爲樊雖有此慾望未必遽想實行故對樊未嘗加以拒絶之詞樊遂認岳必可助彼開始爲軍事之準備以爲巳先發動即可仰岳爲後援不料圖晋之風聲甫露不特山西方面戒備𨺗嚴即京奉兩方亦非常注意岳維峻亦以時局變化不測深恐牽一髮而動全身遂有通電闢謡之舉樊氏至此始覺岳之實力援助巳不可恃進行上旣受此絶大之打擊不得不暫時掩旂息鼓至閻錫山素稱圓滑其通電闢謡對樊固爲暫不破臉之表示而粉飾模範省區之太平殆亦不可不有此一舉也 
　　當樊氏圖晋之說初起中央曾有電致樊勗以息事寗人剴切勸阻樊未置覆及岳維峻闢謡電出樊見此時圖晋尚爲環境所不許乃亦隨風轉柁連覆兩電其一爲號（二十日）電一爲漾（二十三）電電中要點即係聲明圖晋純屬謡傳其原文如次（號電）奉電敬悉國家多故外侮侵尋民生凋敝瘡痍滿目晉豫唇齒相依兩督情同骨肉萬無侵晋之理謡諑紛興意在挑撥請勿輕信特電奉復伏希亮察（漾電）捧誦尊電敬諗　座關懷時局眷念民生藥石之言至堪敬佩晉豫備戰之說純屬子虚蓋因無識之徒妄相揣測遂致杯蛇弓影謡諑紛騰近閻岳兩公與秀持以鎮靜遇事開誠種種欄言亦巳銷滅請釋厪慮方今豫局暫定自應保持安寗循序漸進絶不能自啓糾紛以得苦吾民貽害桑梓此則各方所能共信者也至裁兵一節尤爲目前要圖蓋欲減輕人民負擔整理財政收入非從減少軍隊入手不易爲功容與督辦等從長計議鈞座望治心切正與秀同救時良規望常見敎謹電奉覆樊鍾秀叩漾」樊氏之電其措辭旣如此則其圖晉之念巳暫自行打消自不待言只看將來時局果如何變化以定行止耳聞樊之軍隊大半爲豫西土匪人數約達兩萬熟諳豫晋地勢驅　之役所獲軍械亦頗多故樊氏常以此自豪岳維峻現令其開拔黄河以北劃新鄉至新德一帶爲其駐防之地本月底可以一律北渡目前短時間内當不至有所舉動也（九月二十七日） 
[張馮間並無决裂朕兆（泰生）]  
　　馮覆張作霖書 
　　張垣通訊近來張馮間又有種種風說報紙上旣有此項喧嚷而私人談話亦多此類傳聞並有雙方如何準備即將决裂等語謡諑繁興北京方面喧傳頗盛而張垣反寂然無聞由京來張之人員旣抵張後均連連稱奇謂京中謡言非常之盛何此地如此靜寂足見種種謡傳悉是渺然無稽若謂内部真相非局外人所能知但觀察其行動亦可以得其梗概如劉郁芬所部之第二師石友三之第八混成旅均巳開拔入甘劉現抵五原石將抵寗夏部隊都巳離開包頭多日如張馮問呆將如何如何則馮方何至於將一師一旅移之而西以减少共兵力乎况劉師石旅均係久經訓練之兵爲西北之精銳石友三又係旅長中之翹楚去冬和平戰役首先入津若真有事故當無令其急於西去之理馮氏本人亦預備移駐包頭連日以來均在準備之中督辦署各處並巳派人前往包頭查看房舍以備遷移各職員都己趕製冬衣整治行裝預備出發車站備車多輛啓行之期當不在遠西北婦女講習所由學生任玉芝等四十人開茶話會爲馮夫人李德全女士餞别包頭方面正在打掃房舍預備住室由此觀之馮旣决意西移足見張馮間目前毫無問題矣 
　　馮玉祥近上段執政一書極伸和平之旨（見另條）又覆張雨亭一函文云「雨帥大哥尊右馬副官來出示瑶章如親榘誨藉審興居曼福爲慰國步多艱謡諑紛起吾哥饑溺爲懷志存綏靖造福全國詎有涯量弟氶乏西北致力墾殖區區私願欲於數年之間以全力開發轄境務使窮荒不毛盡成樂土其渴望和平殆與吾哥同共旨趣此後左提右携其以和平標幟詔示國人而以實力盾其後庶幾多年變亂相尋之局由我輩而奠定其爲欣幸實無以逾之使還敬布衷曲伏希　察順頌勛祺如弟馮玉祥拜覆九月二十八日」觀此函亦足爲前說之一證也 
[馮玉祥祈嚮和平之一封書]  
　　痛心戰禍但願始終如一 
　　馮玉祥近致書段祺瑞陳述時局意見兹覓錄原函如下「執政鈞鑒民國成立忽逾十稔戰亂頻仍民生日 
蹙政治無可言法律無能施國本垂危至是巳極所幸客歲改革倉猝成功鈞座悲天憫人出任艱鉅訐謨定命以宏厥施玉祥私心竊喜以爲撥亂世而反之治此其時矣乃入秋以來謡諑紛起羣情惶惑莫知所届蓋人心旣習於變亂則以不亂爲非常歷史旣成於相斫則以不斫爲非正詩云莫肯念亂誰無父母柳子厚視天下之勞着觀蟻之移穴翫而不成此其存心可勝悼痛玉祥東髮從軍酷愛和平飽更憂患此志愈奮每經戰陣寡人之妻孤人之子獨人父母有形之傷亡旣極人生之至悲無形之經濟尤復日趨於枯窘玉祥深憂過計以爲當代軍人非有真正之覺悟不能祈嚮真正之和平即無由措國家於治理覺悟維何即武力終不可恃當艱苦卓絶就民治痛下功夫是也夙昔訓戒士卒謂當移打仗之精神以挖河移不怕死之義而修路　以篳路檻樓先民有作奉以周旋無敢失墜鈞座以國家耆望入主中樞旋乾轉坤修文偃武敷政優優國是漸定此誠千載一時之會將奠民國萬年之基玉祥當更竭其愚誠以爲擁護庶幾政成民康物阜玉祥蒙其庇蔭亦得黽勉從事開發邊疆使窮荒不毛盡爲樂土其爲慶幸詎有涯景謹貢區區以明其意嚮之所在伏維鑒察而訓誨之臨禀無任屏營待命之至」 
[包寗汽車路之急進]  
　　現巳修至磴口計程九百二十五里 
　　西北通信社消息馮督辦開發西北之計畫首以交通爲利器除包寗·張多·平滂·張庫·各鐵路積極進行外尤以汽車爲救急之方察綏兩區之汽車路巳將四通八達而尤關重要之包寗長途汽車路計長一千二百數十里早經分段派人經理其事現由包頭巳修至第十四站磴口計程九百二十五里巳可通行汽車所有先後赴廿各要人皆可自包頭乘汽車直達磴口爲期不過二日再往寗夏僅三日路程而巳不久全路告成赴甘即不感途遠之苦矣兹將該路沿途站名里數表及兵站員人名披露於下 
　　站　别　站名　　　　距遠近　　兵站員 
　　　第一站　崑都倫召　　　六十里　朱廣田　 
　　　第二站　土哈麻井　　五十五里　朱聲金 
　　　第三站　台梁　　　　五十五里　應建勛 
　　　第四站　大佘太　　　　七十里　劉會乾 
　　　第五站　四櫃　　　　　七十里　趙廣仁 
　　　第六站　五原縣　　　　九十里　郭念基 
　　　第七站　鄔家地　　　　七十里　王志遠 
　　　第八站　湯福來　　　　五十里　郭清治 
　　　第九站　臨河　　　　　六十里　宋炳太 
　　　第十站　黄楊木頭　　　六十里　張金亮 
　　第十一站　補隆源　　　　六十里　王汝章 
　　第十二站　天興泉　　　六十五里　張德修 
　　第十三站　糧台　　　　　七十里　陳欽亮 
　　第十四站　磴口　　　　　九十里　王洪亮 
　　第十五站　河拐子　　　　九十里　司玉貴 
　　第十六站　石督子　　　　九十里　韓蔭檀 
　　第十七站　土營子　　　　四十里　周懷遠 
　　第十八站　平羅縣　　　　六十里　柳夢春 
　　第十九站　李哥舖　　　　五十里　劉金銘 
　　第二十站　寗夏　　　　　四十里　孔德全 
　　以上共一千二百十里 
[綏芬私運炸藥俄人被逮後消息]  
　　華東通訊社云日前中東路綏芬站發覺俄人運送炸藥兩大箱之案該案蘇俄人布拉闊夫馬德威因闊夫兩人巳於前日（二十二）解哈交由路警偵探處收押據布氏供稱彼係俄國兩雜思人一九一九年在伯力兵工廠作工一九一五年並曾服務於遠東銀行此次係九月十五日由海參崴遠東銀行分行令將五萬美金幣送至哈分行途中遇一巳忘姓名之友人託帶皮箱兩隻據稱係治病之物實不知其内容此友現巳不知去向云云馬則供稱本人爲烏蘇里鐵路職工聯合會代表因車鐘巳嗚忽遽登車誤入他人之坐如不信請釋出可找獲作此違法之事之人蓋此事實烏蘇里鐵路職工聯合會會長馬休克氏所爲也等語此種供詞頗令人疑莫能釋當此案解哈後于長官以案情重大不得不格外慎重特於昨日提該犯等訊問真情路警方面一俟辦好公文即行移送特别法院依法偵訊矣 
　　續訊綏芬搜獲之運炸機炸藥及金幣俄犯解哈交路警處偵探處偵查在此偵查期間極爲秘密真相難以探悉惟與此案最有關係之遠東銀行及蘇聯當局極力辯白冀以擺脫嫌疑遠東銀行與銀行往來欵項向係劃撥且職員中亦無布拉闊夫其人有職員表可查綏芬俄領館則謂閱哈報載此案諸多失實蓋該俄人所乘之車並非專車且該俄人確非蘇聯所派之外交委員云云并由赤黨機關俄文回聲報·及新生活報爲之辯白但欲求一充分之反證則不可得其虚僞可知也回聲報更以譏諷畫譏諷其他各報並諉罪於白黨以期擺脫國際關係而非赤黨及白黨報則一致攻擊大致謂蘇聯豈能容白黨私運軍火而平安渡過四站更爲之備專車發給八月二十五日由格蘭德簽字之免票耶又當海關員搜查時馬特番科因何告以係蘇聯外委員不受檢查被捕之後更謂此事爲職工聯合會會長馬休克之所爲苟謂此事與蘇聯無關應爲充分之解答云云總之此案在未水落石出以前則其主使人及其所抱之目的難以明瞭各方而莫不從利害關係上着想互相猜疑但此項軍火旣向我境内輸運則與我地方治安有明顯之關係且聞搜獲之執照譯其意確爲蘇聯所派之外交　價員該犯並持有正式免費車票　坐專車而通過俄四站若謂與蘇聯毫無關係恐亦無人能信吾　國人安心靜聽依法審訊而得其究竟可也 
[直省編練保衛隊（舜年）]  
　　統一全省自衛團體警務處長爲總辦 
　　各縣知事爲監督 
　　天津通信直省在近十數年地方自衛之團體其組織極其渙散彼此毫無聯絡且缺乏訓練故實力亦甚薄弱有定名保衛隊者亦有自稱民團者大概均駐紥鄉鎮間各縣城則由警備隊駐防此種警備隊薪餉向由省庫補助當王承斌督直時因襄辦賄選將省庫搜刮一空各縣警備隊除少數由地方籌供薪餉外其餘均自行銷滅現在直隸全省警務處長岳屹爲統一全省自衛團體及養成地方實力起見决將各縣有槍有餉之自衛團體無論從前係何名稱一律改爲保衛隊兹將組織法探錄於下在天津設立直隸全省保衛隊督練處岳氏自任總辦以處理各縣保衛隊之一切事務大縣編練一大隊（約合步兵一營）小縣編練一中隊（約合步兵一運）知事負監督之責薪餉由地方供給各隊長官之任免調補由總辦直接考核處理之關於敎育訓練事項亦由總辦規定計劃通令各大隊長或中隊長遵照辦理隊兵均著陸軍制服惟於領章上綴保衛二字以示區别其無自衛團體之各縣應由知事召集當地紳商集議組織但隊兵須嚴格選募不使地痞土棍混迹其間其巳有自衛團體之各縣亦應嚴行甄别各隊駐防地點由大隊長或中隊長會同知事體察全縣形勢扼要分布至少須每分隊駐紥一地不得再少以免實力渙散各隊以勦匪衛民爲專責不得旁涉他務各隊追勦土匪時得侵越隣縣不准侵越隣省但須急速通告隣縣保衛隊或附近之軍警以免誤會而資協助拿獲匪徒應隨時送交縣署不得私訊私放如獲有槍械贓物時由縣具報督練處轉請省長從優給賞各隊官長有成績卓著者由督練處呈明督辦核請補授實官或勳章以資鼓勵兹聞此種計劃業經釐定規章通令各縣自十月一日起着手改編或從新招募務於十月内一律竣事本埠原有保安警察二十六隊日來均加操訓練不日由岳氏親自檢閱將來有改編天津保衛隊一聯隊之計劃（約合步兵一團）另據一說岳氏此種計劃實别具深心因爲各縣自衛團體之窳敗無可諱言非經官廳督促整頓難望收效岳氏此舉自易博得直人之同情而其訓練悉仿陸軍敎育將來必可養成勁旅平時捍衛閶閻有事更能效命疆場蓋岳氏自任總辦全省保衛隊均受其指揮故無形中巳爲直督李景林增加一萬六七千人之實力也（九月二十七日） 
[山束黄河决口之損失]  
　　山東黄河决口災情奇重每二十四小時河水即將淹没八十方哩水深一呎壽張二次决口寛五十呎幾至全境覆没每秒鐘河水冲入四萬立方呎據華洋義振會工程司陶德報告即第一次臨濮集决口（八月十三日）損失之數巳達一千五百萬元或兩千萬元左右目今總合前後兩次所遭水害計淹没一千餘村落面積一千五百方哩而居民之受害者約在二百萬人左右該氏并謂臨濮集决口至少亦須九十六日始能修補完竣現華洋義振會開始救濟同時張宗昌并邀請該會人員從事調查據云此後之布置將悉聽陶德工程司之計畫以行矣當八月十三日臨濮集河堤崩潰時河水泛入者即達四百方哩幸爲一小堤一大堤所阻水勢得以稍殺不意一月後（九月二十）北部之堤復潰於是河水益泛矣據陶德氏云第一次决口約有四千英呎之寛但第二次决口則幾及一哩距臨濮集西南處則有十哩該處河水行將流入大運河目今運河附近之大小池塘巳逐漸盈溢决口原因雖尚未查出但以現今修河之些小經費與前者三百萬浩大之經費比較則工作之若何亦可知矣 
[渤海艦隊投奉之波折]  
　　赴奉人員空勞跋涉温樹德仍將親往 
　　青島通信温樹德對於奉張電召赴奉一節始終抱懷疑態度不敢貿然前去故赴濟留津一再延宕終至無可如何始派副官長章煥文等三人赴奉温則留津坐觀動靜兹據某方消息温氏所派章煥文等甫抵奉垣而奉天之海軍會議巳告閉幕奉張本擬召集温部參與海軍會議乃温部旣不遵期蒞奉與會温又未親身到奉奉張對此深爲不滿章煥文等旣見奉張不獲留奉無味遂嗒然返津將赴奉情形報告温氏旬日以來温與諸人逗留津門亦無若何聲息突於昨日電青略謂駐秦各艦六月份薪餉巳由津籌發着將在青各艦六月份薪餉尅日發放至九月份伙食俟省欵撥到後再行發放云云按駐秦皇島各艦月餉約需兩萬餘元六月份薪餉旣非魯欵又非由青　去之餉究由何處籌來實令人發生疑問其尤足令人捉摸不定者即今晨　忽由津電青謂擬再赴奉會議上次赴奉旣無結果何又二次赴奉會議此中實情頗足耐人尋味此間海軍公署昨又派軍需官趙競昌赴濟提領九月份餉大約節前海餉尚須待此欵發放也（九月二十七日） 
[魯垣游藝園之炸彈案]  
　　擲炸彈者係兵士李正林 
　　濟南通信二十八日晚九句半鐘商埠游藝園游客正多之時忽有二十九旅隨從兵李正林者因買票爭座與茶房口角在該園彈壓之警察憲兵上前排解該兵不惟不服遽出炸彈一枚向憲兵所持之督辦山東軍務大令抛擲幸未爆發該兵即向游藝園之南部逃去思越牆而走軍警一面令該園將大門上鎖不許游客出入一面跟踪追赶該兵見勢不好又擲炸彈一枚仍然未響警即趁勢向前將李抓住此際園内人聲鼎沸游客驚慌異常軍警將李正林押赴緯四路大東棧第一軍軍法處時一路戒備森嚴斷絶行人斯時全園游客方得各自散去雖未遭危險然巳飽受虚驚矣李正林押至軍法處後軍法官王育仁立即登堂審訊李供稱炸彈係今春第一軍南下驅齊時所得因與游藝函茶房口角故思炸之以洩憤並無别情所供是實云云張宗昌聞訊大怒聲言非將該兵綁赴游藝園梟首不可今日軍法處巳將該兵扭送督署軍法課未知將來如何發落也兹錄軍法官王主能仁關於此事之呈文如下「呈爲報告事職處據軍憲警聯合督查處副官柏鍾傑排長李長海憲兵馬金樽董自傑等報稱在游藝園彈壓戲園在九點三十分鐘時間有二十九旅司令部軍需處軍需官張興華隨從兵李正林與戲園茶房因買票並爭坐位互相口角憲兵等出而排解該兵不服理論即隨手由身上口袋内拿出炸彈一枚向有大令近前擲放當時戲園秩序紊亂壓園官兵遂即追出在戲園東南面中餐館入路口上口中尚辱駡不休遂又由身上口袋内拿出炸彈一枚向官兵等擲放該彈擲在花草内因係夜間未能尋着僅在園内尋出炸彈一枚幸未爆烈看戲人等一時均視劇塲爲危地官兵等緊追其後未容該兵逃走即時拿獲送來職處職一面訊問該兵放彈真情取其供詞並一面派稽查等維持秩序重行演劇未致發生危險爲此理合將發生事故情形及該兵供詞呈報處長鑒核謹呈處長袁」 
[杭州快訊]  
　　督署通令十月十日國慶紀念放假一天所有各團營士兵一律在營休息又令隂曆中秋節亦放假一天 
　　綢業會館請禁攙用人造絲案意見紛歧官廳所議檢查辦法嫌未周密巳决訂期開會討論嚴格取締 
　　省敎育會具呈省署請劃相當的欵以作敎育經費昨奉指令查浙省捲烟特稅係爲省道之用經省議會議决有案鹽斤加價亦係專充善後公債還本基金未便更改惟所請係爲鞏固敎育起見究竟省敎育經費能否如呈另作收支劃定相當的欵候令財政廳籌議具復核奪 
　　孫督辦現委王雅之充滬杭甬路警備隊司令部參謀長顧樂昌充航空隊隊長並委韓宗潮充本署諮議史之燿充第一師司令部額外軍需官 
　　米醬南貨醃臘各業擬用兩三文錢籌要求總商會轉告各業一律行使該會以此事與錢業有關須經通過方無窒礙巳函該業會館核議復辦 
　　各公團聯合會連日開代表會議及幹事會到者寥寥每難開議現各股主幹以未了手續頗多且學聯會查封之貨尚有存積擬邀各團代表商榷辦法從事結束 
[南京快信]  
　　廣東國民外交代表團林森鄒魯等二十四人二十九日下午四時抵寗到站歡迎者有二十餘團體下榻下關花園飯店各團體於三十日下午七時假東大體育館開歡迎會各代表定二日起程赴九江漢口再往北京 
　　南京電報局截至今（三十）晨尚未復工各機關深感不便聞楊鄭巳由外電致交部促早解决 
　　江寗縣民會重選日期十月十日不能變更如鄉區因期促不辦即專就城區辦理 
　　江寗地檢廳以本年一月起至八月止積存没收烟土甚多亟應焚燬巳呈請高檢廳指定焚燬日期並派員來寗監視 
　　省署據泰縣姜堰巿地方自治恊進會呈報奸商私運機米出境當令泰縣知事嚴行查禁以維民食 
　　蘇省兵災卹償委員會定今（三十）日下午二時假省敎育分會開會討論卹償進行問題 
　　楊督辦委吳實蕃充本署秘書 
　　財廳委周德韾充鎮丹區煤油補徵兼紙箱稅分局長 
　　上海游民工廠呈請咨部發給購運硫磺粉護照需用數爲六萬觔鄭省長令上海總商會負責查明實在需用若干呈復核辦 
 
 

Page 7

 
 
1;第一萬八千八百九十號;中華民國十四年 西曆一千九百二十五年十月一號
星期四 * *敎育消息 
要聞 
[中日文化委員開會紀]  
　　敎部二十八日下午二時召集中日文化委員會中國方面委員在西花廳開會到者章士釗·梁鴻志·王樹紉·柯紹紊·賈恩　·江　·湯中·鄭君英·胡敎復·王式通内容係討論草訂中日文化委員會章程及向日本提出意見書兩事比决定先將章程訂定後再擬意見書並推定胡敦復鄧萃英等爲起草員午後四時散會 
[東大籌備員巳南下]  
　　二十九日京訉關於敎部派員改組東大各事巳疊誌本報兹聞原派籌備員伍崇學秦汾謝冰等準備明日（三十日）乘津浦快車南下惟王紹　因某項問題前巳單獨向敎部辭職聞章士釗正設法慰留 
[全國敎聯會事務所之職員會（痴）]  
　　長沙通訉全國敎育會聯合會事務所職員於九月二十六日下午三時集合商議由韋南生報告略云漢口招待各省代表處所現巳拍電設於商務印書館請韋傅卿代表招待至長沙招待所刻巳在第一中學預備其招待一切事項現正商辦次蔣育　報告近日所接各省敎育會推選代表函文及執行日前聯席會議决定之各案畢乃互相討論商决下列各事（一）各省各縣敎育會推派代表來湘旁聽表示歡迎但不招待其四川威遠縣敎育會即照此函覆（二）全國體育協進會函告於十月二日來會放演體育影片并派宋如生代表演講體育之重要表示歡迎議畢而散其致漢口商務印書館函文抄錄如下敬啟者本届全國敎育會聯合會於雙十節在湘開會所有各省區赴代表總集漢口兹爲便利招待起見擬將漢口招待處設於貴館並請長沙貴館交涉韋傳卿先生爲本所代表住漢接待貴館熱心敎育諒表贊同特此函達請煩查照并希見覆爲荷云 
[湘省敎育會常年大會紀（二）（知）]  
　　湖南省敎育會於二十六日下午三時開會員常年會第一次審查會到會者蔣育　·熊亨瀚·曹典琦·李惠迪等公推熊亨瀚主席即審查下列各案（一）敎育應培養民族獨立思想案灌輸民族革命理論案合爲一案改其題名爲「敎育應培養民族獨立思想以期實現民族革命案」其理由係吾國受帝國主義壓迫久矣欲謀自救之道非提倡民族獨立思想以求打倒帝國主義不爲功且敎育爲立國根本民族意識之養成全賴於此其辦法（甲）各學校宜注重解釋我國被帝國主義蹂躪痛吏使學生能明瞭國際帝國主義與國内賣國賊狼狽爲奸以危害中國之實際情形及以因果（乙）各學校應切實向學生解釋帝國主義者侵略我國之各種方法如政治的·經濟的·文化的等（丙）各學校限令學生研究時事使能明瞭社會政治經濟之實際情形（丁）各學校應獎勵并指導學生參加各種愛國運動使得行動上之活　學問藉以練習其戰鬭力（戊）改良敎科書多採孫中山著述·及新青年　導週報中·關於民族革命論文爲敎材（二）不准敎會學校立案案照案成立其理由係各帝國主義者以最毒之文化侵略設立敎會學校在中國尚未完全滅亡之今日自不能任其行使其辦法（甲）請敎育行政機關實際拒絶敎會學校立案（乙）各地由敎育會嚴厲監督各敎育行政機關使其不能徇私或帝國主義者及其走狗敎徒等之利用（丙）隨時宣布各敎會學校之黑幕務達完全消滅敎會學校之目的（三）請推出改選籌備員并會員資格審查員案照幹事部原案成立提出大會討論推選議畢而散 
[湘政府武力解散甲工學生（知）]  
　　湖南省立第二甲種工業學校設於常德内有學生二百餘名本年四月間各學生因該校校長羅秉英侵吞欵項廢弛校務故縷列罪將十則一方面呈請政府撤換一面則將情形印發宣言請求各界援助敎育司因此事關係重要特派省視學青以莊常德縣長羅毅調查詳情詎該兩委員呈覆毫無其事並請將爲首之學生全家斌等五人牌示開除其餘學生則分别記過且須照常上課學生等以所列各條皆係實情青羅兩員受賄朦報等情再請省長撤究並全體罷課該校長無法呈由政府核准提前放假各學生則於此時期推派代表向省長敎育司長請愿要求再行委員澈查從速撤辦均經答覆不准且加以申斥學生等見此情狀駐於校内兹值秋季開學巳久雖經校長迭出牌示開學上課皆置不理湘趙因對於該生等業巳三令五申剴切訓語尚不遵從上課實有未合故將其請愿代表歐陽文　徐道友舒雲章潘海波等拘押縣署懲辦其校内學生則令一師賀耀祖師長派遣軍隊驅逐出校將其解散並不許其他各校收錄至該校學生另行布告招收以資整頓（九月二十七日） 
[浙財廳發放八月份敎費]  
　　浙江省立中等以上各學校八月份經費蔡廳長巳於昨日（三十）分别填送支付通知飭縣照發矣 
[駐德使館催滙浙生冬費]  
　　浙江省長公署昨日（三十）訓令敎育廳云准駐德使館電開浙生冬費乞速電滙盼覆等由准此合行令仰該廳迅即查照辦理且復以憑轉復此令 
[寗波女師風潮之擴大]  
　　寗波女子師範校長施竹晨因奉省命令學生補考並解散該校學生協助會及嚴令學生不準加入非學衛運動該校學生因自五卅定課後多有加入愛國運動而幾無一自修合格者故一致罷課反對上列條件後施校長即將爲首五人斥退其餘學生嚴令昨晨上課學生聯合會囚特派代表前往請願無效該會隨於二十七晚開會議决集各校全體學生再去請求昨（二十八日）上午學生往女師者有啟明·效實·四中·中工·等校及該校離校生共百餘人到女師時因門前有保安警把守故臨時祇推代表十餘人入内與施面談多時並無結果校外學生後亦紛紛入内該時適朱道尹·林廳長·汪敎育局長及各校敎職員林黎叔等先後到校勸解各敎職員并承認調解學生始散各校敎職員戴應觀汪仲甘等於是日下午二時即在敎育局開臨時緊急會公議學生會所要求之三條件（三條件（一）將斥退女生收回并以後不得無放斥這女生（二）免除上學期考試（三）准予組設協助會并允其自由結社集會）公推代表四人效實中學何旋卿四中校汪仲廿工業學校王黎叔啟明女中蔣本　往女師向旋校長要求容納該四代表於散會後當赴接洽因該時校長不在故該校代接見者聲言容今日（二十九日）得覆四代表旋即無結果而回今日三時半該校仍未答覆不知如何解决容續探再誌 
兩縣敎育會職員會紀 
[南匯]  
　　南匯縣敎育會於九月二十七日開職員會到會者評議員周可銜·倪楚翹·朱亦　·姚明秋·陳　權·張　時·秦洛萬·計仁齋由會長宋友　主席其議决及報告事件如下甲「提議事 
件」（一件）鄉土敎材應如何編輯案議决先行函知楊幹青姚　甌兩先生詢問編輯狀况俟得覆再議一面備函向各學校微集現在自編的鄉土敎本作爲參考資料（一件）公民敎育應如何注意案議决公民敎育亟應重視查各校多有組織兒童自治等會者應由本會先向徵集兒童自治成績刋載月報以楨公民敎育基礎乙報告事件一本會呈請縣公署劃還敎育費之經過情形一本會函縣議事會請議帶徵房茶捐及屠宰牙帖等附稅以充義敎經費一本會函縣議事會請催縣公署執行團區義敎畝捐照加二分案一監算委員會寄到　前省長交代清册八本 
[嘉定]  
　　嘉定縣敎育會於上月二十七日下午四時舉行全體職員會到會者十五人由副會長黄允之主席議决各案照錄如下（一件）會長敦請武　衡君爲駐會辦事員案全體承認（一件）庶務幹事薪水仍照常支給收爲特捐以符會章案全體贊成（一件）組織課業競進會案照原案逐條修正通過（一件）舉行第一次課業競進會辦法案議决如次（甲）地點公立第一小學（乙）日期十月第四星期日（丙）推定黄允之製定奬勵細則及優勝旗之圖案（一件）本會應設立圖書部案照原案逐條修正通過（一件）用書研究會應如何組織案議决通知敎育局共同組織俟答覆後再行接洽由駐會辦事員草具組織法再行研討（一件）公民敎育運動應如何着手進行案議决通知敎育局後再定進行辦法（一件）推定道屬敎育聯合會出席代表案議决由楊會長推定之 
[嘉定小學敎育研究會開會紀]  
　　嘉定小學敎育研究會於二十七日下午二時開常會出席者二十二人此次研究之範圍爲小學訓育問題先由主席陳逸如紹介中華職業學校訓育主任潘指行演講大意謂訓育之意義係養成兒童有完善之人格最應注意者爲公民的訓練與職業的訓練而尤以基本訓練爲最關緊要分條詳述舉例解釋均屬經騐之談故聽者甚爲滿意講畢再由會員張靈禽楊希時方迪聰徐愚忻等細加討論結果由會徵求各小學訓育實况再行定期開會研討 
本埠 
[巿公所訂定小學敎職員加俸辦法]  
　　巿董事會議决巿立小學敎職員加俸辦法昨經巿議會通過兹將議决案錄下查原定巿立小學校敎員月俸表每級差額至五元之多今欲比照酌加殊難支配實有不能不根本修正之勢兹特增多該表級數爲十四級而减少每級差額爲二元免去奇數庶與敎者以多得晋級之機俾巿敎育前途攸資鼓勵而經濟方面亦便於支配矣擬定修正敎員俸額表如左 
　　巿立小學敎職員月俸表（表内數目以元計） 
　　俸級别　　　一　　二　　三　　四　　五　　六　　七　　八　　九　　十　　一一　一二　一三　一四 
　　職員别　　　級　　級　　級　　級　　級　　級　　級　　級　　級　　級　　級　　級　　級　　級　 
　　校長　　　　四四　四二　四○　三八　三六　三四　三二　三○　二八　二六　二四　二二　二○　一八 
　　本科正敎員　四○　三八　三六　三四　三二　三○　二八　二六　二四　二二　二○　一八　一六　一四 
　　助敎員　　　三○　二八　二六　二四　二二　二○　一八　一六　一四 
　　專科正敎員　以時計四年小學每時三角或四角五年六年者每時四角或五角 
　　擬加敎職員俸額概數說明 
　　查現任巿立小學校長曁本科正敎員等全體人數就其俸額大小計之凡月俸四十元者九人擬每月各加二元三十五元者四十四人每月各加三元三十元者一百二十人每月各加四元二十五元者二十九人十五元者一人每月各加五元約共加俸九千三百六十元其專科敎員月俸在三十六元以上者每月得加一元在三十一元至三十五元之間者得加二元在三十元以下者得照俸額加給十分之一約共加俸二千三百元兩共全年加銀一萬一千六百六十元 
[初中研究職業指導之先聲]  
　　職業指導委員會之積極籌劃 
　　中華職業敎育社之戰業指導委員會以該社定於十月十一日下午在南京敎實聯合會與江蘇省敎育會合同延請蘇省各初級中學代表開會商定採行職業指尋之方法特於昨日上午十二時在上海四川路青年會會食堂開會先事討論並預定南京會議事項委員到者沈　　·黄任之·王志莘·鄒恩潤·楊衛玉·潘仰堯·朱經農·劉湛恩·趙師復關於職業指導方法有詳細之討論將由劉君提出於南京京會議以資研究南京開會之時委員諸君均赴會加入商權巳推定劉湛恩主席鄒恩潤紀錄此外由黄任之講職業指導意義浦東中學校長沈　齋報告該校職業指導之最新辦法東大附中校長廖茂如報告該校職業指導方法朱經農講初中課程之職業化與各中學代表共同研究以便商定一最良方法昨日該委員會又揭議請中華職業敎育社·上海青年會·及　球學生會之介紹部合組一規模較大之介紹機關以增介紹之效率及該項事業之發達云兹錄職敎社致各中學函云敬啟者數社定於十月十一日下午二時在南京敎實聯合會與江蘇省敎育會合請本省各中學代表商定職業指導實施方法巳於九月九日專函奉達兹經敝社職業指導委員會議决是日該委員會委員均赴寗參加研究並預擬會議程序列後呈閱是日並可順便參觀該處所聞江蘇地方物品展覽會及職業學校出品展覽會除各校巳來函未知所派赴會代表外尚未派定者請即日示知以便預備招待不將　幸專此布達祇頌公安預擬開會程序（一）下午二時至三時由敝社代表招待參觀展覽會（二）下午三時起會議五時至六時休息六時用晚膳七時續議十時閉會劉港恩先生報告黄任之先生講職業指導意義沈　齋先生報告該校職業指導方法廖茂如先生報告該校職業指導方法朱經農先生講初中課程之職業化劉湛恩先生提出職業指導辦法以備共同商定 
[科學名詞審查會聯席會議紀]  
　　科學名詞審查會於前日（二十九日）下午八時舉行執行部及基金監督團聯席會議到會者余雲岫·沈信卿·周仲衡·俞鳳賓·四君「議决事件」本會呈送敎育部之細　學名詞病理學總論名詞有機化學普通名詞系統名詞物埋力學物性學熱學名詞動物學分類名詞解剖學及胚胎學術語植物學分類科目名詞及種名算學數學代數學解析學徵積分函數論各審查本均巳奉批審定應加何印行議决陸續付印「報告事件」報告大會推定十五年審查會草案起草員巳分别函達 
[蘇童軍聯合會昨開募集基金會]  
　　江蘇童子軍聯合會募集基金委員會昨日下午五時開第一次會到會者沈信卿·章伯寅·姚麟書·俞元爵·潘競民（程行之代表）議决案如下（一）募集基金辦法八條詳加修正公决照辦（二）公推沈信卿君爲務主任章伯寅君爲文牘主任姚麟書君爲收發主任總務文牘兩部請潘競民程行之二君襄助辦理（三）第二次委員會定十月二日星期五下午七時開會議畢七時散會 
[蘇童軍總敎練通告籌備露宿]  
　　江蘇童子軍總敎科員昨發第一號通訉云啟者本年上學期第一次總敎練員會議决舉行分道聯合露宿案後金陵滬海蘇常諸道先後準備舉行惟適值五卅慘案除蘇常道以地方關係仍照原定計劃舉行外其他各道雖經充分籌備祇得中途停頓殊爲可惜兹者學校俱巳開學大局亦巳安靖如常深望上述諸道賡續進行以竟全功他道倘得熱誠舉辦尤所盼禱專此順請台綏蘇省童子軍總敎練員薛元龍啟九月二十八日 
[上海童軍會召集董事敎練聯席會]  
　　並歡送翁秩曹赴英 
　　上海童子軍會定於本月三日下午四時在公共體育塲會所舉行董事敎練兩部聯席會議並歡送翁秩曹君赴英昨特通告全體職員及敎練員云逕啟者本月三日（星期六）下午四時在公共體育塲本會所開董事敎練兩部聯席會議六時公宴歡送本會新任駐英代辦翁秩曹君赴英敬希準時駕臨無任盼禱凡敎練部出席人員均須穿着制服云云 
[曁南請部即撥金法郎五萬元]  
　　國立曁南學校校長姜琦以經費支絀辦理困難昨特快郵代電敎財兩部請將金佛郎欵項下指撥五萬元兹其電文錄下敎育部章總長財政部李總肯鈞鑒曁南爲國家特設華僑學府自大學以至初中學生凡五百餘人而經費竟較各國立學校獨少去歲因戰事關係一年以來領到政府發給經費不過萬有餘元積累巳深竭蹶不堪幾至停頓琦自代任校長以來三月於兹勉强維持得以苟延現巳智盡力竭無可設施曾請江蘇省長咨請敎部指撥金佛郎學欵五萬元以爲本校經費昨讀新聞報本月十五日專電知巳承我敎育總長咨請財政部撥給本校五萬元仰見鈞長維護華僑敎育之至意凡在校敎職學生及僑胞父老無不同聲欽敬伏念華僑數百萬遠居異地與祖國懸絶今其遣送學子負笈重洋歸國就學者日有增進内嚮情殷宜加誘掖作育匡翼使之偕來固早在鈞長念慮之中矣現校况如此困弊勢巳難於支應查金佛郎欵項國内私立各校均有分霑本校創辦十有餘載宿著成効近遠咸知又爲國家特設之華僑專校自與其他各校不可同日而語若任其頽廢停滯殊亦大背國家懷柔遠人培植僑生之初衷矣用敢直陳概略萬懇即將指撥五萬元如數電滙以濟眉急彌邇秋節逋負環迫臨電惶悚不勝待命之至兹因電員罷工故用快郵代電合併聲明 
[改正職業學校名稱科目令]  
　　上海縣敎育局昨致各區敎育委員函云逕啟者案奉縣知事公署訓令内開案奉江蘇敎育廳轉奉敎育部令開查民國十一年學校系統改革案公布以來各省區前後設立之職業學校名稱殊不一致亟應釐定俾免紛歧嗣後此項學校無論其爲舊有或新設應令一律按照所設科目稱爲職業學校農科成工科商科其有兩科或三科並設者則兩科或三科並稱得省去中間各科文字又附設於他校之職業學校則稱某校附設職業學校某科附設於大學或專門學校之職業專修學校科則稱某大學校成某專門學校附設某某專修科小學校增置之職業準備班則稱某小學校職業準備班又如有在農工商專科之中特别注重某種科目者亦得於校科名稱内標舉所注重之科目以昭核實爲此令仰該廳轉行所屬各職業學校遵照辦理此令等因奉此除分行外合行令仰該知事轉飭所屬各職業學校遵照此令等因到署奉此合行令仰該局長轉飭所屬各職業學校遵照此令等因奉此除分致外相應函達即希轉致有職業準備班之小學校遵照此令 
[巿學務行政會定期開成立會]  
　　上海巿總董李鍾珏昨致新推舉之學務行政會委員函云逕謹者查照本巿議會議决上海巿公所設置行政委員會通則案所有衛生工程兩項行政委員會先經推舉成立兹由董事議定增設學務行政會公推委員十一人業經照章報告議事會徵得同意爰定十月六日（即舊曆八月十九日）下午三時開成立會先生在被推之列爲特備函奉請祈台駕届日准時蒞臨曷勝企盼順頌台綏附委員名單姚子讓先生·李右之先生·袁觀　先生·　硯時先生·李頌唐先生·錢紳齋先生·穆抒齋先生·黄任之先生·潘贊麟先生·朱伯華先生·林問之先生 
[陸規亮過滬返松]  
　　江蘇敎育廳第三科長陸規亮·現巳辭職昨日過滬暫回松江原籍據云俟敎育界稍有澄清之日再行出任職務 
 
 
 

Page 8

 
 
1;第一萬八千八百九十號;中華民國十四年 西曆一千九百二十五年十月一號
星期四 * *   
 
 

Page 9

 
 
1;第一萬八千八百九十號;中華民國十四年 西曆一千九百二十五年十月一號
星期四 * *常識 
[俸給之厚薄（人生觀）覺] [  ]  
　　俸給者服務之酬報也昔人所謂餼廪稱事其義至精獨至官吏俸給之厚薄則關係於一般人心之趨向者至大殊未可以社會服務之酬報爲例也 
　　或謂官俸厚則可以養廉隅或謂官俸薄則可以抑奔競二者各有理由似未可斷定二說之孰是余以爲此事當酌量時代之所宜而决定一時之政策若制治清濁之源則决不在是果使慾望心日高責任心日淡雖厚俸奚足激發其天良果使責任心素重慾望心素輕雖薄俸亦足維持其生活今人人以獲取一官爲不勞而獲之捷徑權要之家其門如巿雖有如水之心恐難如古井之不波矣 
　　余嘗慨國家患求官之人多社會患服務之人少居今日而談救時之策惟有限制官額减少官俸使官署亦定八小時工作之時間其最低之俸額略與工人等則求官之徒可自悟其不如服務社會之負責較輕而一般人之精神才力可趨重於農工商生利之事業而赤化之毒亦消滅於無形矣 
[食鹽利用之一斑（衛生）] [  健]  
　　吾國沿海一帶鹽田甚多田中海水爲日光　乾或用火煎煑成鹽是謂海鹽四川雲南一帶鹽井甚多將井水汲起煎煑亦可成鹽是謂池鹽井鹽池鹽二者或統稱岩鹽吾人生活無不恃鹽一切烹飪魚肉蔬菜等類非鹽不成此外鹽之功用甚大海内人士或未能一一明悉鄙人略知利用自信對於家庭經濟對於個人衛生甚爲裨益不揣冒昧敬詳述於後幸垂察焉 
（一）刷牙 
　　吾人每日晨起漱刷牙齒爲清潔故亦衛生之一道也當牙粉納入口中時偶一不慎每易嗆入喉間有害肺部曷不代以食鹽價旣較廉危險可免一舉兩得不致因噎廢食矣 
（二）治毒 
　　夏日蟲類甚多如遇皮膚上被吮或無名中毒時用食鹽在受毒處猛力擦之奇癢立止頗有奇效 
（三）　病 
　　　傷風時鼻塞不通各吸甚促且多淡白色鼻涕流出甚感不便用鹽細粒納入鼻管即能漸止寒熱時口渴不宜飲茶代以鹽湯可殺病菌有腸胃病或大便燥結者清晨飲鹽湯一杯頗效 
（四）殺蟲 
　　夏季多水菓人皆嗜之小兒爲甚惟果皮上小蟲爲人目所不及見食之腸胃間爲害匪淺在鹽水中洗凈去皮食之頗合衛生 
　　以上四端皆鄙人親身實行著有成效非比紙上空談無裨實用海内明達不妨試行倘不以予言爲河漢則甚幸矣（乙種酬） 
[消費合作之重要（經濟）] [  李弗如]  
　　鄉村生活易都巿生活難論者不察每歸咎於奢侈品之引誘此層固非無因然而根本之點不在是也試將鄉村生活用品之價格與都巿比較其差不啻倍蓰所差之數即吾輩消費者向資本家所納之貢品也物品之至都巿也先由生産者轉與小販小販轉與巨商巨商轉與公司乃運至目的地再由公司售與巨商巨商售與小販小販售與吾人每易一手必抽費一次故一物之來動輙輾轉六七次之多吾人之重擔即在是矣欲救斯弊非組織消費合作社不可 
　　消費合作社者乃集合多數之消費者以團結之精神謀互助之利益合資合辦之事業也一切日用必須之品皆由社中經售此項貨品即直接向生産者購之問或購自公司亦可减少數層之剥削所用資本即由全體社員量力自認股分數目宜少俾購者不感困難而股分總額不妨較大社員認股有一定限度以免爲多財者所操縱即如三五社員中途因意見不合宣告脫離社中亦不受巨大影響股分利息規定宜廉以輕社中擔負並且不派紅利售品價目與巿一律並須現欵交易以期人人自勵每年營業餘利除支付股息公積金及一部分敎育費外餘者悉照各社員購買額之多寡按成分派名曰購買紅利社中職員皆由社員中選任大半爲名譽職故社中之擔負輕遇有開會表决事項無論各社員所認股分多少每人一權以昭大公如此和衷共濟利巳利人此爲　矢矣（乙種酬） 
[清夜自警錄（道德）] [  絜廬]  
　　人之生也如夢醒時尠而夢時多幼時天真爛漫夢也青年時意氣甚盛而不衷於理夢也壯年時奔走名利唯日不足不明人生真諦亦夢也絜廬將由青年而進於壯年矣清夜自維其類於夢者己甚多愛就所　者略述數事亦自警警人之意云爾 
　　（一）人生短促胡不每分鐘加以修理 
　　（二）跪求於我前者匪他即我耳 
　　（三）夢心鏡也故曰至人無夢 
　　（四）負債者失其自由 
　　（五）天賦人以一口兩耳兩眼者欲其少言語多見聞也 
　　（六）我之第一知巳爲「書籍」第二知巳爲「經驗」 
　　（七）貪貧同形故貪者未有不貧而貧者尚可貪耶 
　　（八）義字从我仁字从人故我當以大義自任而以仁心待人 
　　（九）拙劣之工人恒與其工具喧鬧 
　　（十）人之假面具在酒後揭破之 
　　（十）（一）天下可憐之人皆不自憐之人 
　　（乙種酬） 
[原子構造與水銀變金（科學）] [  斯培] 　　 
　　自去年德人米台敎授（Prof　Aliethe）及日人長岡博士宣佈水銀變金之消息以來人類之思想大爲變動點石成金古人夢想巳久而今竟能見之事實豈非驚人之新發明乎兩氏發明之經過情形各處頗多記載考其化金之手續綦繁應用之理論至奥兹綜其根本所在約略如次 
　　電子學說對於原子之構造多所闡明而此次空前之發明亦由電子推想故未言化金原理以前當先略說原子構造電子學說倡導迄今幾於根深蒂固牢不可破不論何種原質均由原子而成每一原子罔不含電子與原子核原子核與電子之關係一如太陽與行星之關係原子核譬諸太陽居原子之中心荷陽電而爲數祗一電子例若諸行星環繞原子核而行荷隂電其數因各種原質之原子而有多少最少者爲含一電子與一原子核氧原子是也因電子之多少而生排列之不同有六電子在一軌道者有八電子在一軌道者厥狀各異難以盡述其在最外一軌道者爲數恒少即代表一原質之原子價也據專家言原質性質之不同實肇於電子之多少及排列方法之互殊然任何原質之原子其每一電子之性狀俱相近似而原子核則各别電子質量計重9×10　27克設　之原子量爲一·○○八則電子當輕一千八百三十倍原子核即爲原子量故較重電子一千八百三十倍至論大小則電子反大於原子核前者之直徑4×10　13C日（　）後者約小一千八百三十倍即自1013至10·１２糎是夫電子爲宇宙間物質之最小單位其么麽决非目力所能窺見但以原子全體而論原子核所荷之陽電量等於諸電子所荷之隂電量尋常原子之所以處中和狀態者即此故也 
　　原子之大略構造旣明可進而言水銀化金之原理化學上有所謂原子號數（Ａtomicnumber）一名詞者謂其原質每一原子中所含電子之總數即爲該原質之原子號數由是以言　之原子號數爲一意即合一電子金爲七十九水銀爲八十等等是也金與水銀之原子號數相差差旣爲一故兩者在原質週期表中之位置一前一後其電子之排列方法亦極相似所不同者祇最外一軌道水銀有二電子而金則僅有一個倘吾人將水銀之最外一軌道驅出一電子豈不立變爲金乎米台長岡兩氏所用之理完全借重於此不過由上所言原子時處中和所含隂陽兩電量必須相等若驅逐一電子而不排除等量之陽電則原子必失平衡而不能固定夫排除一部分原子核之陽電量事非容易而今米台長岡兩氏竟能以科學的方法得告成功樹原質可以人工變換之先聲證明古代鍊金術之幻想並非不可能然則兩氏之發明豈特開科學界之新紀元巳乎人類之思想實左右之（乙種酬） 
[鷄之飼育法（雜錄）] [  宗獻]  
　　鷄爲家禽之一肉旣鮮美可口卵更富於滋養飼之得法則不費若干勞力若干資本而所得之利爲數甚巨所以田家必飼鷄若干以果口腹無如被輩之希望太小且不明飼育之法以故獲利不豐兹將養鷄之法條陳於後以供同好 
（一）選卵法 
　　孵雛之卵以七日前産出者爲妙或十二日前所産者倘逾四星期則生産力巳弱不宜選用其在光亮處見卵中有小黑影或以舌尖舐圓之一端微覺温暖者均可用之 
（一）孵化法） 
　　孵化之法約分四種有以馬糞堆積釀温而孵化得有以孵化器孵化者有以炭火孵化者而最普通之法厥惟以母鷄之體温孵化於黑暗處置一竹筐上舖稻草卵置其上然後使母鷄抱伏約二十日雛乃孵化而出 
（一）孵化期 
　　孵化之期以春季爲最宜在秋季孵化者間亦有之但不若春季之安全 
（一）雛之飼育法 
　　孵化後二三日餵之以碎米菜屑以後可用麥類及昆蟲飲料水宜求潔凈每日二三次至於食物中亦不可缺少石灰質否則骨骼不易堅固貓犬之侵犯尤須預防 
（一）鷄之飼育法 
　　雛旣長大食料必增我人備菜油餅二三升粗糠五六升均須煑熟加以馬糞四五升又截二寸長之稻草若干互相混合置於器内日灌清水一次一星期後即生無數之蚯蚓可供三百鷄一日之用或取動物之骨骼腐敗之肉質以砂糖二斤盛於缸中上置以蓋日灌以水數日後即可生燐酸質之小蟲以飼　鷄最爲適宜 
（一）鷄舍 
　　我人講求衛生則所居之屋宜高燥通風鷄舍亦然宜位於高地且以多開　孔爲適（乙種酬） 
 
 
 

Page 10

 
 
1;第一萬八千八百九十號;中華民國十四年 西曆一千九百二十五年十月一號
星期四 * *國内要聞二 
[魯政局將有新變化]  
　　潘復將任膠濟路贖路督辦 
　　節關軍政費需三百五十萬 
　　童好古有秘書長希望 
　　濟南通信張宗昌督魯以來之種種措施前財政次長潘復實居中多所擘劃兹潘氏又於二十五日來濟下榻緯九路鄭宅於二十七日大宴全埠軍政各界車水馬龍備極熱鬧據今（二十八）日所聞張宗昌决以潘爲籌贖膠濟鐵路督辦并兼膠澳商埠督辦蓋膠澳雖經省令改爲商埠局隸屬省政府而政府命令則猶爲「膠漢督辦朱慶瀾未到任以前著趙琪暫行代理」也現任商埠局總辦趙琪將另有任用贖路籌備處長則仍以省會議長宋傳典充任此項省令日内即可發表以後再電請政府下令政務廳長田步蟾確將去職繼任者仍爲前定之督辦署秘書長林憲祖所遺秘書長一職張宗昌以其顧問童好古奔走各省當局聯絡感情頗著勛勞决以秘長畀之以作酬庸且有現濟南道尹唐柯三將免職童好古兼任道尹之說此外前河南督軍趙倜之弟趙傑及前財政次長凌文淵於日前來濟謁張宗昌聞亦係有所圖謀二十六日財政會議席上張宗昌發佈命令節關軍政各節非有三百五十萬元不能渡過各徵收機關須於節前將九月份應解欵項提早解清以備開支否則分别撤懲郵包稅限於十月十五日前實行開徵 
[津浦路上之要人行蹤]  
　　濟南通信上海警察廳長常芝英於二十八日晚十點乘津浦一次車過濟除張宗昌派某副官代表歡迎外警察廳長袁致和特率游緝隊百餘人到站歡迎常氏并未下車與歡迎者稍事寒暄即開車南下同來者尚有將軍府將軍朱泮藻下車後寓鐵路賓館任務爲何人莫能名前濟南鎮守使馬良此次來濟係奉執政命與本省當局接洽國民會議選舉事宜與姚震吳光新之分赴各省同一任務聞結果甚爲圓滿　巳於今早搭車返京覆命海軍司令楊樹莊特派代表嚴振綱來濟與當局協商海軍某項事宜第一軍二十八旅旅長程國瑞於今日搭車赴德州聞係奉命察勘防務 
[謡諑紛紜之贛局（若）]  
　　鎮署交際主任之談話 
　　九江通信日來贛省謡諑紛紜在一星期以前相傳鄧如琢馮紹　各師長聯合倒方本仁倒方之後鄧爲瞥辦李廷玉或蔣鎮臣爲省長不出十日即當實現但届期不見有何動作近三日來則又相傳鄧馮方在此外力壓迫時代各人意見業巳消滅贛方與鄂　且將助鄧回皖鄂蕭出一師方則以馮紹閔一師輔之所有槍彈糧餉各項鄧業於二十二日偕楊如軒晉省與方接洽妥貼不日即開拔軍隊向馬當出發云云巿處訛言不一而足適贛北鎮守使署交際主任余鶴年昨日（二十七日）由省返潯記者即於今日早九時往謁叩以真相余云「鄧師長與方督辦毫無意見不過旁觀者以其勞苦功高位在方下故意從中挑撥所云鄧師長聯絡馮師長倒方鄧爲督辦李廷玉或蔣鎮臣爲省長之說純屬子虚烏有至於近日盛傳贛鄂兩方助鄧師長回皖之事尤爲絶對的無可能性蓋贛省軍隊複雜全無統系自保不暇何能向外發展鄂省更不必論即使國内不幸而發生戰事贛省亦只能談到保境安民四字且鄧師長爲人持重决不至爲造謡者所掀動致被人利用」云云記者又詢以近日馮師長調該師第六旅往玉山鄧師長調第一大隊之射擊營往湖口馬當亦聞巳調兵前往有無其事余云「馮師長調兵往玉山鄧師長調兵往湖口確有其事只是贛東玉山爲馮師長之範圍地贛北湖口爲鄧師長之範圍地調兵行動亦不過防務上問題至馬當早巳駐兵二連現時確無調兵行動」記者又詢以日前林虎過潯與楊如軒師長接洽周蔭人代表張子純過潯與鄧師長接洽似有關於廣東長江局面然否余答云「林虎軍隊大半留滯贛南殊非了局日前林過潯赴湘求助適因楊師長由牯嶺下山特登岸一晤請以實力助彼回粤至周之代表張子純亦不過等於平常之遣使通好」云云記者按鄧在九江方面積極整頓地方如籌欵建築鐵路橋開辦國民公典創設贛北公圜提倡平民敎育等等刻正着着進行足徵鄧無回皖之野心惟因欠餉事曾與各師長一致向方齟齬然亦巳成爲過去之痕跡矣（九月二十八日） 
[姜登選蒞蚌履新]  
　　蚌埠通信新任安徽軍務督辦姜登選於昨日（二十九）由徐乘車來蚌就職此間督署先期得信即籌備歡迎將督署第三進大樓下房舍讓出從事修整以備姜氏下車駐節並令岑樓大旅社住客遷移留姜氏隨員居住復在車站栅欄内高搭牌樓上懸匾額文曰　戟遥臨四大字姜氏專車於昨晨八點五十分由徐開行至宿縣附近督署據車站報告即分傳各旅各機關以及紳商各界均紛紛赴站歡迎計到者有督辦吳炳湘第一旅長倪朝榮第二旅長馬祥斌第三旅長兼皖南鎮守使王普第四旅長兼皖北鎮守使高世讀新憲兵司令謝邦慶新警察廳長張以樸督署副官長李鴻舉參謀長彭振國鐵路警務處長申士奎軍法課長盛典型軍務課長陳鈞軍械局長朱兆勳陸軍醫院院長奚智清稽查長鄭瑞昭警廳督察長李瑞昌以及在蚌各縣國民代表會議議員等百餘人所派軍隊有奉軍二旅三團三營全營皖軍第二旅之一連姜督馬衛隊督署馬衛隊武裝憲兵一隊軍樂隊均在站臺東西排立自車站以至督署有憲兵·奉軍·皖軍·巡警·等重重布崗嚴密保衛十二鐘五分姜氏專車來到軍樂隊奏樂歡迎各兵士舉槍致敬車停後各歡迎者均投遞名片吳督正欲上車姜氏即由花車内下至站臺與各歡迎者略作周旋即同吳督並肩出站同乘汽車馳赴督署入署時鳴砲三響姜氏即駐節於第三進樓下昨午由吳督設筵欵待今日由各旅假唐家花園公讌並請有楊秘書長黄課長作陪聞姜氏訂於今日（三十）十時接印（一說一十二時）凡餉項開支賬目均自十月一日爲始以前概歸吳性結算以清界限聞同來隨員約百餘人尚有一部分未到前任彭參謀長巳奉張學良郭松林同來一電調往奉天充任軍官敎育班敎育長擬定今日（三十）乘快車北上新督參謀長戟翼橋副官長李亢堯均巳内定一俟接印後即行發表（九月三十日） 
[皖財政將來之恐慌軍費有增加趨勢]  
　　安慶通信皖省財政自上年江浙戰起馬聯甲援蘇攻浙增募補充旅一旅並將原有之五旅由八成補足十成所需軍費亦隨之增加但其時軍事倥偬馬氏只知添募軍隊嚴飭財廳盡力籌撥軍費而巳對於安徽財政並未通盤籌畫論軍費表面上數目雖仍係舊時規定之三十一萬餘元但每月實支數實在五十萬元左右在馬氏當日並無預算即至今日亦尚無詳細册報可考王揖唐督皖後首先注意皖省預算欲恢復民國十二年前原狀主張裁減二成軍隊歸併補充兩團冀可節省軍費然卒爲倪道烺等所牽制未能實行吳炳湘到皖頗能　王之志惟蒞任不及兩月　而姜登選督皖之令突然發表據熟悉安徽情形者言現在安徽原有五旅兩團以及各什費每月軍費非有四十五六萬元不敷分配以安徽財政現狀而論雖可勉强支持然巳十分吃力此次姜氏赴皖聞所帶奉軍有二三旅之衆果爾則安徽每年軍費又將超出二三百萬元之譜皖省財政將有重大之恐慌所以姜氏發表之後不肯遽然到蚌接事由徐赴奉由奉入京亦多因軍餉問題有所籌畫也財政廳長柳汝　巳早知姜氏到皖軍費驟增財政上不能不預爲籌畫現巳派人密陳姜氏籌有辦法多條如鹽斤加價米釐加價等等年計當增至三百萬以之供給奉軍似可敷衍過去但柳氏此種打算亦多近於理想恐不易見之事實因安徽人民對於米捐及鹽斤加價向來反對最力倪嗣冲時代迭次疏通均未能得地方之同意姜登選到皖伊始方將收拾人心未必肯採柳氏之說且柳氏本係皖人平時對人談話亦頗毛羽自惜雖功名心切對於祖宗墳墓之鄉似亦當稍有顧忌或者謂柳氏於安徽財政情形及社會狀况本不清楚所有財廳一切計畫均惟該廳科長韋裕六凌紀生二人之言是聽故有斯建議現在軍費旣萬難不加皖省財政恐終不能不陷於悲境也 
[熊克武部來粤之經過]  
　　蔡巨猷部歸譚延闓節制 
　　唐繼堯代表一面之希望 
　　香港西南社云熊克武蔡巨猷此次率川湘軍由桂入粤傳聞巳久兩部軍隊共有一萬餘人師抵柳州過境爲李宗仁黄紹雄所拒不能假道東下嗣經粤當局之疏通熊部八千餘人遂由長安·富川·賀縣·經桂嶺·而入粤境之連陽蔡部四千餘人則由賀縣·懷集·以出廣寗經連山入粤與韶關之譚延闓部會合熊部前頭步隊七百餘人十八日由北江乘粤漢車來省未抵埠時衛戍總司令部令公安局派督察隊在車站招待下車後由督察隊引導至黄沙一帶在各民房駐紥查此項川軍携來槍枝約有半數以日本村田步槍爲多亦有土鑄之單響長槍並有水機關槍一挺惟馱馬有二百餘頭兵士服裝頗不整齊領兵官爲楊子明即赴衛戍總司令部與蔣介石接洽一切聞後隊亦將源源而來至西江一部現巳開抵德慶將轉車來省熊氏本人刻下尚在八步俟全軍開抵粤境然後來省至蔡巨猷之湘軍純由譚延闓招來蓋譚氏在贛南失利後返粤軍隊僅存二千餘人故招蔡來粤以爲巳助該軍一抵桂嶺省政府即劃定連山連陽爲該軍駐地並由軍事委員會議决蔡部湘軍歸譚延闓節制故蔡部此後動作當以譚之命令是從矣 
　　惟據唐繼堯之駐港代表劉毅夫言川軍來粤另有結合並非偶然查熊軍自被楊森袁祖銘擊敗後退入黔湘邊境滇當局命唐繼虞張汝驥助熊入湘與趙恒惕戰於湘西之辰灃一帶嗣因接濟中斷亦歸失敗及龍雲胡若愚（滇軍）率師入桂進攻南寗唐氏令熊克武偕唐繼虞入桂合攻柳州時熊軍因補充軍械留駐洪江未與繼虞偕行及滇軍退出桂境熊部始達柳邊唐軍旣去熊乃進退失據極爲困難唐氏助其行糧促令入粤並訂有對粤聯合進行密約今唐氏巳委劉震寰爲滇桂聯軍總指揮撥龍雲胡若愚張汝驥之軍向龍州百色分兩路前進以攻南寗唐繼虞一軍由慶遠側攻柳州與南寗一軍在潯州會合直撲梧州由西江東下熊軍旣抵粤境乃聯合鄧本殷在西江響應如是則紛亂不定之粤局至此可以澈底解决云云查上項談話係劉氏一面之談當不可信惟唐氏任劉震寰爲滇桂軍總指揮確巳正式發表至唐熊交誼因地理與歷史之關係向來頗爲親密也 
[蘇省民會覆選之形形色色]  
　　蘇省民會覆選早有包辦之說其計劃無非由一系吸收多數初選當選人以制勝此次初選當選人本以超然派爲多·而超然派中與仁社接近者又居多數似仁社可操左券矣奈二十八日之局面適得其反說者咸謂某稅所長所組織之第三派歸併於正社反致其實中間尚有種種波折也兹就余在寗時所見所聞述之於下各縣初選當選人於選出後即蒞寗從事組織覆選者固有其人然觀各旅館所列客表十之八九係二十三四五等日到省仁社正社及某稅所長所組之第三派各有其接洽之所此外尚有縣聯會李俞二君所組之一派在中正街交通旅館或方宅接洽因人數極少力亦薄弱雖有歸併於正社之心並不爲正社所歉迎故至二十六日晚間即自消滅其張錢二君原擬自行組織者亦先改變方針某稅所長本仁社中人物並爲領袖所擔任此次仁社領袖主張正誼選舉將用萬金取得初選當選人頭銜之某社員拒絶稍有吱晤某所長遂自恃廣交乘機獨樹一幟實施其操縱手段於二十六日晚實行歸併正社仁社社員爲其吸收者約有十餘人同時正社又得某某二票而兩方勝敗之勢遂定故知其事者謂正社從事撲克戲中之偷鷄仁社因不敢捉而自誤也二十八日上午余晤國民監視團首領顧護臣於聚億旅館團部顧君謂余（顧自稱）雖不從事組織覆選然亦一夜未睡蓋旣以監視自任即不能不派人四出探聽據昨夜探報上半夜由三千元漲至六千元一時至四時漲至八千四時以後則由八千而一萬焉誠一大好拍賣場部顧君謂余（顧自稱）雖不從事組織覆選然亦一夜未睡蓋旣以監視自任即不能不派人四出探聽據昨夜探報上半夜由三千元漲至六千元一時至四時漲至八千四時以後則由八千而一萬焉誠一大好拍賣場也余辭顧君而出聞監察員在投票人處查出夾帶五張上書被選舉人二十五名名姓無一不同者當塲檢交蒞場檢察官查騐並呈請覆選監督核辦正社中人指此爲一種組合不足爲賄選之證據覆選監督亦即宣言不能認爲舞弊議者有謂各國選舉雖各黨原有指定被選舉人之辦法然此必一月或半月以前公然指定聽選民自擇未聞有臨時夾帶入塲者下午一時以後又聞有余炳忠告發賄選之事於是潔身自好之初選當選人如蕭縣王浩如·泰縣單毓華·銅山卜廣海·武進陳大猷·上 
海李英石·崑山蔡璜·奉賢阮志道·川沙沈錡·金壇陳元·泰興蔡鈞樞·高郵王鴻藻等二十餘人皆自願抛棄選權不甘投票六時後覆選監督發出次日繼續投票之佈告至晚十一時左右又將上述佈告取銷密令地檢廳將王景常逮捕並於搜得證據後將保管賄欵人戴守約傳訊據供稱確有經手之事但並非王君所給云云支票所開銀號亦查無着落丁某因戴未供出欵係王付認爲證據薄弱爲王設法保釋在外候審相對方因檢察官與王素交好恐其辦理此案有所偏袒故亦呈請廻避鄭省長對於此案態度甚爲嚴厲公衆意見流露於茶坊酒肆中者·亦多認爲有澈底澄清之必要云 
[楊宇霆督蘇後之軍政]  
　　省防軍裁兵一千五百人並未支給裁兵過渡費 
　　蘇省九月份軍費曾經楊督辦以減折扣發爲不成政體訓令財政廳長王其康在中秋節前發給軍費全數母庸減折現巳由財廳遵令照支惟本月軍費共支六十七萬餘元若以全年計則蘇省軍費需八百萬元江蘇積虧至三千萬勢難擔負如此鉅欵前此善後委員會提議以民八軍費每年五百三十萬爲標準案雖議决公布迄今未能實行因督辦未定負責無人楊宇霆接任督辦後對於收東江蘇軍務善後具體辦法以規定軍費確數爲整理軍政之標準連日督署軍需課奉諭編造軍費預算搜集各種檔案表册從事改編所有各軍事機關經費以裁汰冗員核减公費爲主旨各師旅團營兵餉以嚴剔老弱清查虚額爲主旨正在從事編訂至裁兵之議督署尚未有所表示因裁兵有最難解决兩問題（一）爲裁兵過渡費前盧永祥兼督辦任内召集善後委員會時曾由江蘇各軍事機關領袖提出遣散恩餉之過渡費二百四十萬元籌定此欵始可言裁兵（二）爲地方治安如海州第一師之兵多爲海屬土著淮隂第三師之兵多爲淮屬土著徐州第四師之兵多爲徐屬土著就地遣散有礙地方治安曾由前宣撫使提出兵工築路護軍使提出官荒屯墾兩策爲裁兵善後辦法然築路屯墾需欵百數十萬無從籌措是以日言裁兵而並未裁一兵現今江蘇水陸警備總司令部感於蘇省財政瀕於破産自動裁兵先將所部省防軍三團裁撤一團計裁兵一千五百名自明日（十月一日）起江蘇軍費每月巳减少一千五百名之兵餉矣惟冷總司令此次裁兵對於所謂遣散恩餉之過渡費則並未向省庫支領分文地方治安亦並未受影響聞其裁兵方略係在三個月前預作裁兵之準備常時親自校閱操演淘汰老弱此三月中軍紀尤嚴凡犯過及操防不慎者立予剔退所以兵額逐漸减少節餘之欵充官佐川資旣經逐漸將兵額減少遂將三團合併編作兩團地方人民且不知有裁兵之舉而省庫亦無須籌備遣散恩餉之過渡費也 
[廣東外交代表團抵寗之歡迎]  
　　江蘇亦有組織代表團入京說 
　　昨二十九日下午四時廣東外交代表團由滬抵寗工商學各界聞訊均派代表到車站歡迎各外交代表下車後即由歡迎團導往花園飯店沿途高奏軍樂並高呼打倒帝國主義取消不平等條約國民外交勝利等口號抵花園飯店後由歡迎團請外交代表團主席林子超先生演說林君遂將此次廣東外交代表團之任務及取消不平等條約之意義詳切發揮演至痛快時掌聲雷動現各界擬三十日假座東海大學開各界聯合大會請外交代表團報告廣州沙基慘案經過情形粤港龍工經過情形及外交進行之一切程序並定十月一日由各界自行召集團體組織江蘇外交代表團入京協同粤省外交代表團一致奮鬭以冀達到取消不平等條約之目的 
[蘇物品展覽會將開幕準期十月十日]  
　　蘇省第三次地方物品展覽會十月十日在南京貢院開會會内幹事及各股職員對於一切佈置大致均己就緒各縣各機關送來之展覽品甚爲踴躍僅有數縣尚未遂齊江南以絲織染品爲多江北以農産品爲多看護員由實業機關職員調用十五人看護生由貧民學校學生派定三十人定能如期開會不至延展未到之數縣刻又由省令嚴催矣關於陳列各部次序如下一化學工業品二敎育用品三農林産品以上在東邊新建十間四農林産品五水産品六礦産品七飲食品以上在同考官房八紡織染品（絲織）在衡鑑堂九紡織染品（棉織）十美術品（書畫）以上在西同考官房十一美術品（剌繡及雕刻等）十二雜工藝品（精細品）以上在西邊新建十間十三雜工藝品（粗重品）十四機械工藝品以上在新建售物處 
地方通信 
蘇州 
[巿鄉力爭滯納罰金]  
　　吳縣巿鄉公會前經函請縣署將十三年度忙漕滯納罰金巿鄉應得五成列表通知俾便具領等情旋准縣署函復略謂巳經縣議會議决究係縣有或巿鄉有尚待研究應暫由縣存儲留待公用該會以忙漕滯納罰金分成支配一案係於民國七年七月九日省公報登載省令第五十五號公布省 
議會議决案五成應屬巿鄉支配豈縣議會尚未　及且該原案係十四年度起尤與十三年度無關特再函致縣署請仍分别巿鄉列表通知以便具領應用一面並巳函知縣議會請將該議案更正 
[沙船上槍械案之結果]  
　　蘇水警廳派駐吳淞之大雅巡艦警員在沙船金福壽號查獲與護照不符之槍械子彈解蘇一節巳誌二十六日本報本埠新聞欄内兹悉現經水警廳司法科將該案商人楊惠恩提訉後據供該沙船所帶之槍械原爲防盜之用即與護照偶或不符亦决無不法行爲等情當經司法科將供呈經劉君實廳長鑒核之下以楊尚係正當商人或不致有私販槍械情事惟船上槍枝核與本廳填照數目不符雖（即墨）捐局所給船牌填有槍數究竟該局有無保護此項槍械之權亦一疑問遂諭令楊惠恩着暫覓妥保將護照填載之槍枝子彈一併領還其餘無照槍枝五桿子彈二千餘粒應由殷實商號或法定團體來案證明方准核釋云云業經楊惠恩請山蘇總商會函請滬總商會代爲向水警廳證明楊惠恩確係正當商人請將此項無照槍械子彈一併發還 
無錫 
[水警二區裁減經費]  
　　蘇州水警廳長劉君實前次召集五區區長在蘇會議减政計畫議决各區一律普减二成以節經費王區長返錫後即邀請各巿鄉董事在四鄉公所討論裁减辦法僉以本邑地處水鄉四通八達濱湖各地　港紛歧近來盜案頻聞防務重要原有警額巳有不敷分配之虞何能再事裁减議决聯名致電劉廳長請以防務爲重免予裁减嗣奉劉廳長復電並未明白表示兹悉劉廳長對於裁减經費仍在積極進行昨派委員陳星周來錫與王區長接洽减政辦法王區長以本區警額萬難再减而各警士餉銀月僅六元亦斷無再减之理協商至再惟有在官長薪俸内酌减查區長月薪原支二百八十元現减爲二百二十元隊長月薪原支一百五十元現减爲一百二十元分隊長及區署職員均普减爲二十四元各巡官普减爲十二元擬於下月份實行酌减業巳飭書記製造詳表俾便呈廳查核 
[警察分所改組分駐所之急進]  
　　無錫自警務處委派孫千里爲警察第一分所長以後少數邑紳與巿政當局認爲與地方主權有關且此例一聞現任各警員之位置均有動摇之慮故於孫之就任不能承認寗可另覓位置當時有主張將馬路巡警停辦改辦保衛團者有主張將房捐停付以示消極抵制署巿總董錢孫卿以警務處直接派委以分所長爲止以下更請黜陟權屬所長警務處不能干預依照江蘇省縣警察所編制章程第三條之規定縣警察所設於縣城内城内及城　二里以内得劃分地段酌設分駐所及派出所不得另設分所錫邑在城現有三分所均近在附郭主張將分所一律改爲分駐所分所長改爲直轄巡官山縣　委如是則僅名稱之變更於事務經費一無調動且可杜絶以後警務處之干預巳於前日具函警所所長宋靜廷早巳商議妥洽妥於昨日午後召集各分所長分駐所巡官作一度之會議將各警員之俸給公費等另行支配兹將議决事項分錄如下（一）現有第一第二第三三處分所一律改稱分駐所連庫有之江隂巷及東門外曁城内三分駐所在内爲六處分駐所馬路上（即現在之第一分所）情形稍異或稱光復區或稱馬路區隨後再議决定（一）各分所所長一律改爲一等巡官原有之巡官改爲二等巡官（一）薪俸一等巡官月支三十元二等巡官二十元各區一律（一）各區公費議决馬路區月支五十元南區三十七元西區與中區各三十元北區二十六元東區十六元統以事務之　　定多寡之標準以上各項議畢遂即函復巿董事會以便即有着手改組 
[電報局員罷工後之現狀]  
　　全國電報局局員爲整頓電政請　加薪等問題於二十八日提出總辭職無錫電報局亦同時　　 
 
 
 

Page 11

 
 
1;第一萬八千八百九十號;中華民國十四年 西曆一千九百二十五年十月一號
星期四 * *對於各　電報一律停收售發完全入於停頓狀　　地係　商業繁盛之區又值中秋節　囚是頗　困難刻巳商准車站電報房凡滬寗滬杭兩路　　之處統由車站電報房代爲拍發報費照收以維現狀 
常州 
[財廳派員監盤知事交代]  
　　武邑前任知事姚浚巳辭職晋京昨日財廳特令其清算交代其令文云案照該知事現巳是准辭職所有任内交代一案業經由廳派委無錫縣知事楊天驥監盤除呈報及咨令外合行令仰該知事即便遵照交代條例依限造册咨交會算清楚結報一而將經手任内徵存各欵銀元限五日内自行解省掣收呈騐仍照新章將經手銀錢報目之會計及承辦交代之二科主任報明姓名與該知事一併留在任所趕辦交代仍將　任日期呈報均毋違延等語 
[勘荒委員赴鄉勘]  
　　武邑新任翁知事派委沈祖煌復勘南五鄉田畝災荒委范永欽踏勘依西孝西鳴　孝東四鄉田畝災荒兩委奉委後特着各該鄉承辦糧差於三十日雇船分别下鄉會同董佐督同圖保踏勘秋災荒象 
鎮江 
[商業查貨會解散詳情]  
　　鎮江商業查貨會於前日開會自動解散各節巳誌本報兹再將經過情形紀下五卅後本埠商學兩界即發起組一商學查貨會由商學兩界各推八人爲檢查所有各業五卅前所定之英日貨一律在商會註册後方可運鎮如運來白糖一包認捐洋一角二分餘貨值百捐一五五卅後所購各貨須從重議罰均經通過照辦日前鎮江省立第六中學忽由滬運來日本模型一具爲調查員查獲即抬赴商會暫行保管候查明公同辦理該校聞悉立派職員秦永　敎員陳景福二人率領學生六人至商會索還該會職員告以此事巳經召集檢查會議俟議有辦法再行抬去秦陳二人不允聲稱此種模型係五卅前所購當駁爲旣係五卅前所購何不早爲註册况查貨係學界主動章程係互相商定商界均巳遵辦學界何能獨異秦等不理即將該貨抬去後各業檢查員聚會僉以來日方長如此辦法何以服衆遂决意將查貨會解散以免將來受人干涉該會昨巳 
撤牌實行停辦矣 
[皂二業組織聯合會]  
　　鎮商自光復後設廠自製肥皂洋燭者計有和茂振　祥太吉茂義太潤昌等多家每年營業達五十萬銀元其製造之材料皆由信成興記祥泰各　廠所給近各該廠主楊實符·于友源等爲聯結團體互助發達起見特於前日假座萬家巷振華皂燭分廠組成鎮江　皂聯合會並舉定楊實符于友源金少軒　受夫湯漢　等五人爲委員主持一切並聘定李康宇律師爲常年法律顧問訂定簡章俾資遵守 
揚州 
[馬使查獲大批經質調元]  
　　淮揚護軍使馬玉仁比因此間巿面經質銅元充斥銀洋一元兌錢兩千七百一般貧苦小民多受其害曾經飭屬查究底　兹於昨日（二十七日）午後經水門稽查兵士查悉該處河邊有裝運　　　元民船兩隻各載　質銅元一萬串報告軍署當經馬使飭屬起運淮隂商會預備充公嗣又據人報告楊莊尚有三船楊莊以上尚有二十餘船每船裝運萬串皆在路上行駛未到馬使隨又分飭所屬注意查獲母　稍疏致使奸商偷運過境成者中途脫卸以害地方云 
[白馬兩使會商軍務]  
　　海州護軍使　第一師師長白寳山日前電致馬護軍使約其明日（二十九日）前往灌　之新安　一行議以而商軍務馬使接電之後因軍署日行事務頗多巳先料理一切準備届時赴海云 
[核定馬使蒞餉]  
　　淮揚護軍使所軍隊餉　現經楊督辦核定自九月份起照十成給發訓令馬護使遵照矣 
[八里舖之命案]  
　　南鄉八里舖農民余德壽前日因事往妻兄朱士堂家是晚未回被佃户朱兆銀帶同武裝兵士多人至士堂家恫嚇余驚慌逃跑兵士追趕時值夜深偶一不慎落水斃命刻經屍妻余朱氏赴縣報案趙知事委陳　佐於念九日前往相騐矣 
六合 
[選舉商會業董揭曉]  
　　縣商會訂期遵令改選曾紀本報兹於昨日（二十八）選舉各業業董自上午八時起下午四時止計到會員九十六人（原有會員一百零八人）開票揭曉當選業董三十人周　堂黄致中王問清俞仲良（錢業）李浦均朱貫三李伯賢楊裕山姜伯平張平書（糧食業）夏止之朱鑑之王筱波吳鐘潭陸春山（布業）張夑南王挹清（衣業）王盡仙童　卿（京貨）王　士陳子厚朱質夫夏光森（雜貨業）胡復初許樹城（木業）朱鈞之（藥業）王觀周謁樂之（菸業）張　言朱勵予（雜業）當選評議員計共九人季浦均·朱貫三·周爕堂·王覲周·朱勳予·朱鑑之·朱質夫·王畫仙·陸春山 
徐州 
[姜皖督赴皖履新]  
　　新任安徽軍務督理姜超六今（二十九日）早專車起程此間軍民長官及地方士紳咸至車站歡送車水馬龍頗極一時之盛聞姜督理巳定明日（三十日）在蚌埠就職 
[近兩日之車站紀事]  
　　前（二十七日）晚七時隴海東路由運河站運來新兵三十八名又隴海西路運來由沛縣所招新兵四十九名聞均係京榆駐軍司令部所募不日即向天津編練又江蘇第四師步兵十五團第十一連韓連長在山東招來新兵二百餘名次早南下昨（二十八日）早六時許津　路警務處長申士奎帶問隨員過徐赴滬又有日本人十見寄兼過徐赴鄭州 
嘉興 
[令飭調處敎育欵産爭執]  
　　嘉興縣敎育會以新塍區敎育會久借該會房屋殊屬不合特於日前具呈縣署請求令飭新塍區敎育會將該項房屋尅日歸還俾資保管兹悉縣署據呈後以該案久未解决殊非所宜巳令飭敎育局長盛敬明　該項爭執案妥爲調處俾得永息爭端而資結案不識盛局長將若何調解也 
[組織利成小車公司]  
　　嘉興距塘　鎮約有四城之遥惟小車尚未通行來往行人頗感不便兹悉該鎮士紳陳邦基等爲便利交通起見特呈准官廳組織利成小車公司行駛人力車三十輛以便行人現悉由城行經該鎮之路線石條　·太平橋·長　　等處巳由該公司雇工分别築平和加　以期車行便利現該公司巳向縣具領行車執照定於十月一日起先行出車十五輛如營業發達再行將車輛增加 
嘉善 
[電請委勘災欵]  
　　日前風雨連旬　後禾都白穗尤以干　以北洪家　·南匯·陶莊等區特爲甚預計晚禾收成充量不過三折業由災區人民陳大中等電請省長財政廳長派委勘騐分别　　以　農困 
寗波 
[公聯會開會紀要]  
　　寗波各公團聯合會於一十八日下午三時開會議案如下（一）　業滬案後援會來函爲宏大參號五卅前東參定貨一百斤業經審查確實定星期二裝由準轉知調查委員會放行（二）縣議會來函退出本會公决去函挽留並推馮純　陳季衡二人接洽（三）糖業提議五卅前定貨展期二星期裝出通過（四）調查委員會議案（略）（五）外交後援會委員忻汰僧報告移交情形該會共負債額二百五十餘元請設法籌還案公决向明　銀行借洋三百元以資歸償由主席俞佐庭擔保（六）議决本會委員趙　尼陳南琴二人三次未到會例囚除名公推金夢麟袁端甫二人　補（七）陳孟　報告挽留學生會加入本會學生會提出三條件請討論公决仍推前代表四人再去疏通加入 
[慈谿商會改選結果]  
　　慈谿縣商會前期正副會長任期巳滿故該會特於本月二十七日召集全體董事改選結果正會長仍山前會長姚足一連任計二十七票副會長當選陳寅生得二十五票現二君巳蒞會任事矣 
台州 
[追悼商校長]  
　　臨邑海門舊台屬聯合　　　江甲　商業學　校長陳　西自被族仇刀傷斃命後全體舊敎員　學生異常悲痛乃於昨（二十七日）假該處萬濟池民房開會追悼秩序如下「振鈴開會·「奏樂」·「行禮」·「報告行狀」·「演說」·「來賓唱追悼歌」·「攝影」·「閉會」·團體到者約有一百餘人 
滁州 
[軍事紀聞]  
　　東北陸軍第二旅參謀長代理步兵第一團團長黄師　昨（二十四）日隨三次快車帶護兵四名來　飭令警察所警佐明仲甫隨同料理駐軍地點彼時看定夫子廟及第四國民學校等處準備先行開來東北陸軍第一團軍士連（學兵）一連以第四國民學校房舍爲敎室夫子廟兩廡及大成殿爲宿舍所有床舖桌凳等件均巳漏夜安置齊全聞明後日（二十六七）即行開拔來滁也 
 
 
 

Page 12

 
 
1;第一萬八千八百九十號;中華民國十四年 西曆一千九百二十五年十月一號
星期四 * *商業巿况 
[洋釐仍跌拆價稍好]  
　　昨日星期三洋釐仍然　疲計前巿　開七錢二分五釐六毫二忽半後巿更弱爲七錢二分五釐一毫二忽半較上日又跌去七毫半銀拆前巿曾爲一錢八分後改爲一錢五分較前日祇好起一分小同行做開江角依舊勿動仍計六錢零七釐廣角又小五毫計五錢四分九釐銅元亦仍爲三百三十八千文衣牌小去二文改爲二千四百五十一文角坯及帖水皆仍無　如角坯仍計一百八十六文貼水五十九文 
[國内匯兌巿况]  
　　上海銀行九月三十日國内匯兌行巿報告云今日津巿銀滙跌五錢爲一千零六十兩京公　亦跌爲一千零五十一兩滿洋例因電報不通無巿洋匯津京漢均囚申釐跌各趨高漲計京爲一千零零六元津爲一千零零五元漢爲一千零零三元各漲一元杭州洋匯復跌爲一千零零一元五角濟南未動爲一千零零五元青島跌一元爲一千零二十元烟台平匯蕪湖安慶因花米洋燥復漲蕪湖爲一千零十一元安慶爲一千零十三元汕頭洋匯又跌每千元僅貼八元其餘尚無變更云 
[神户英美匯巿電訊]  
　　昨日神户匯兌巿午前電日美賣價四十元零八角七分五買價四十一元均與前日巿價同日英賣價一先令八辦士二五買價一先令八辦士三一二五較前日價均不變動正午來電日美賣價仍爲四十元零八角七分半買價四十一元零六分二厘半較午前高六分二釐半日英賣價亦不動買價改高○六二五計一先令八辦士三七五午後來電各價均不變動 
[港匯掛價改小餘均勿動]  
　　昨日星期三各滙掛牌惟港滙改小二五計掛七十六兩七五餘則均無改動如先令仍掛三先令二辦士二五印滙二百零九羅比半法滙一千三百六十三法郎美滙七十七元二角五東滙五錢三分二五嗬滙一百九十盾新滙七十三兩七五 
[先令巿况平定]  
　　昨日先令掛價並未改動仍爲三先令二辦士二五銀行交易仍呆成交之價計賣出爲三先令二辦士半至三先令二辦士三七五又三先令二辦士半收盤買價自三先令二辦士六二五至三先令二辦士四三七五又至三先令二辦士六二五收盤午後照例無巿 
[美匯巿况平穩]  
　　昨日星期二美滙揭曉仍掛七十七元二角五銀行成交價賣出爲七十七元半至七十七元二角五又至七十七元半買進計七十七元六角二分五至七十七元三角七分五又至七十七元六角二分五收盤午後無巿交易仍然不暢略有而巳 
[東匯巿况堅定]  
　　昨日東滙掛價未動仍掛五錢三分二五銀行半日巿况計做開賣出價爲五錢二分八七五至五錢三分一二五又五錢二分八七五買價五錢二分七五至五錢三分又五錢二分七五收巿交易平平勢則堅穩 
[標金回跌一兩五錢]  
　　昨日大條近遠期均縮一二五美滙兌開盤小二五收盤大一二五銀價小三七五日美日英均無變動十一月份標金開盤較小六錢爲二百五十九兩八錢先令揭曉祗港滙小二五餘均勿動金價頗有好勢漸升至二百六十兩零九錢爲最高之價後因各内價回鬆故金價回跌至二百五十九兩收盤炲赤開盤爲三百十九兩半收盤爲三百十九兩二錢五標金結價十月及十一月份並捕水均爲二百六十兩後巿開盤大起二錢爲二百五十九兩二錢勢漸趨疲金價步小至二百五十八兩六錢爲最低之價收盤又漲起三錢爲二百五十八兩九錢較前日跌一兩五錢全日高低相差二兩三錢午後之跌因人心趨弱所致 
[金業交易所月末交割消息]  
　　金業交易所九月份未交清標金照昨日（三十日）滙豐初次所掛日本電滙價格五三二五每條以四百八十元計算外加銀三兩作價二百五十八兩六錢一律交割清楚 
[公債微漲巿况平淡]  
　　昨（九月三十日）各債期貨巿况稍清巿塲人氣巳轉平靜即現貨巿况亦屬沉悶計全日期貨交易一百七十八萬五千元中　理六釐八十五萬元九六公債六十六萬元金融二十五萬元七長甚清祇二萬元現貨交易共十萬零七千元内九六公債八萬五千元整理六釐二萬二千元其他均未開出各債巿價趨勢甚平定在前巿初開時較交割前幾無變動後稍稍回漲各漲高半元和結果較之週一金融十一月期及九六期貨十月期各漲高半元七長整六期貨十一月期各回漲三角半其他亦各漲二角左右又昨日華商證券交易所開做遠期貨新交易整六十二月期及九六十一月期巳均開出云兹分述如後 
[金融公債]  
　　金融千元票現貨無巿期貨十月期八十八元較前 
巿漲高一角半比週一回漲二角十一月期八十八元四角半較前巿好起二角半較週初回漲半元十二月期未開出 
[整理六釐]  
　　整六現貨七十五元二角半比交割前回漲一角半期貨十月期七十五元七角較前巿漲高二角比週初漲高二角半十一月期七十六元二角半較前巿大一角半比週一亦漲三角半十二月期巳開出價七十三元八角比前巿好起二角 
[九六及七長]  
　　九六現貨惟前巿稍有做開價三十三元一角比週一續漲三角期貨十月期三十三元四角半較前巿好起三角比交割前續漲半元十一月期亦巳做開價三十三元六角較前巿漲高一角半又七長巿况極清全日祇期貨十一月期成交一盤價六十八元九角比上週末回漲三角半 
[外股巿况漲多跌少]  
　　昨日外股巿况尚　西商公會内交易仍佳給價互有升降紗廠買户　　　如東方巳增三錢計三兩三新則　二錢五爲八兩二錢五上海减五錢計二十七兩成交價亦小五錢同計二十七兩又老股買價五十三兩做開價亦爲五十三兩較前削　八兩船廠平平耶松給價巳漲二兩計一百二十兩英法地産加一兩計一百三十五兩公共汽車漲一錢爲十兩零六錢會德豐加三兩計八十三兩墾楨增五分計四兩八錢銀公司漲三錢五計七兩三錢五前格志漲七錢五爲二十六兩七錢五成交價亦漲一兩計二十七兩新股加五錢計十五兩五錢受主尚夥惟給價跌一錢五計十五兩五錢又電車曾成交十五兩如前此外各股概無上幕橡皮計有四十二種給價内計二十餘種見漲降者僅四五種人心甚俏實際上買賣尚屬活動内計英古遠除做開六兩七錢二分半巳漲三錢五志　一兩八錢七分半加五分陳時除息一兩五錢漲一錢杜米仁四兩七錢五加五分可太一兩九錢加五分馬來十三兩漲一兩生加多利十二兩七錢五加二錢五又十月份十二兩八錢五可大十二月份二兩社米仁五兩一錢勃結一兩五錢五康紗四兩二錢五投機家均有落手故甚爲擬秀海外巿價倫敦爲三先令五辦士新加坡一元三角七分半云 
[紗花回軟]  
　　現銷較清售價仍昻期紗花四多頭轉售而　 
　　昨日星期三美棉始因到貨踴躍而跌繼因出口增加而漲卒因多頭了結巿况又軟計期貨跌二十一至三十鎊音現貨跌二十磅音英棉期貨跌二十至二十二點現貨跌三十三點望棉初隨美棉消息跌小後因多頭轉賣巿勢益疲計孟加拉　　　白　溪均跌五羅比大阪現紗二十支藍魚漲一元二十支紅財　十六支福島跌一元十六支三馬跌二元本埠紗巿因外棉連跌現銷較淡多頭紛紛了結巿勢趨疲棉巿因世界棉産增加大衆傾向售出亦有跌小之勢惟近期包額太多恐被擠軋不敢多抛故所跌較少兹將期現紗花巿况分列於後 
　　期紗紗布人鐘標準前巿開盤近期因現銷旺盛漲風甚熾遠期因大衆抛出略形平疲後因通標不振巿勢疲弱收盤時除近期仍漲二錢至七錢外餘跌一錢至五錢後巿因通標續疲多頭了結近遠期均跌四錢至九錢全日共成交二萬零五百包收盤價列左 
　　十月期　　一六八·八○　漲·三○　一月期　一六五·○○　跌·一○○ 
　　十一月期　一六七·五○　跌·七○　二月期　一六四·六○　　一·一○ 
　　十二月期　一六六·四○ 
　　現紗客帮方面廣帮進十六支地球·雲鶴·二十支採花·仙桃十支孔雀·等牌六百包牛莊帮進十六支寳鼎·仙桃·日光·寳光·等牌二百五十包汕頭帮進十六支孔雀·二十支三羊·等牌二百包内地帮進二百包其餘蕪湖江西寗波野鷄等帮共進二百包賣價午前漲五錢午後平平永安紗廠開出十六支金城二十五包扣佣價一百七十六兩廣帮購進餘牌巿價列左 
　　十六支地球　　一七二·七五　二十支三羊　一八八·○○　十　支金鷄一五七·五○ 
　　十六支孔雀　　一七二·○○　二十支立馬　一八四·○○　十　支豐年一五八·三○ 
　　十六支寳鼎　　一七二·○○　二十支仙桃　一八三·二五　十　支大發一五五·○○ 
　　十六支紅團龍　一六八·二五　二十支水月　一八二·五○　十　支荷蜂一五九·○○ 
　　十六支日光　　一七一·○○　二十支採花　一八三·五○　十　支孔雀一五九·○○ 
　　十六支大發　　一六八·五○　二十支歡喜　一八五·五○　十　支貓蝶一四七·七五 
　　十六支藍鳳　　一七一·五○　二十支雙象　一八二·○○　十二支寳鼎一六三·七五 
　　十六支水月　　一七二·五○　二十支砲台　一八一·五○　十二支富貴一六四·七五 
　　十六支雲鶴　　一七一·○○　四十二支水月二五六·○○　十二支孔雀一六四·二五 
　　十六支寳光　　一七三·五○　四十二支鶴鹿二六四·五○　十二支得利一六一·○○ 
　　十六支仙桃　　一七三·二三　四十二支雙鹿二六六·○○　十四支雙喜一六七·○○ 
　　十六支丹鳳　　一七○·五○ 
　　期棉通州標準前巿因外棉均跌巿勢趨疲近期跌五分遠期因賣户較衆跌一錢至二錢後巿因紗巿不力零户多頭紛紛轉售各月又跌五分至一錢五分全日共成交五萬六千擔收盤價列左 
　　十月期　　三八·九○　跌·一五　一月期　三八·○五　跌·五○ 
　　十一月期　三八·三○　　·一五　二月期　三八·二五　　·二○ 
　　十二月期　三八·一○　　·二五 
　　現棉公會消息通州花到一千五六百包董華記進六百包價三十九兩四錢至六錢姚花到四千五百包横濱帮進一千包長崎汕頭臺灣各帮進一千包價三十四兩六錢廠商進胃甚健巿盤如左　 
　　吳淞花　　三八·七五　蘇綸進　　三○○担　送蘇州 
　　孟加拉花　三四·七五　蘇綸進　　三○○件　送火車站 
　　本花　　　三七·五○　内外進　　一○○担　現貨送廠 
　　本花　　　三七·七五　内外進　　二○○担　現貨送廠 
　　火機花　　三八·○○　内外進　　二○○担　現貨送廠 
　　火機花　　三八·七五　東方進　　三○○担　現貨送廠 
　　火機花　　三七·七五　崇信進　　三○○担　十日内送廠 
　　通州花　　三九·四○六○　董華記進　六○○包　碼頭過秤 
　　姚花　　　三四·六○　横濱帮進長崎帮　一○○○包　現貨棧交 
　　姚花　　　三四·六○　汕頭帮進臺灣帮　一○○○包　現貨棧交 
[大阪紗巿仍無起色（三十日大阪電）]  
　　棉紗現貨因美棉續跌人氣依然疲軟海外訂購之電寥寥無幾加之賣方仍堅持前價不背相該買方則以美棉跌落不允照目下行情承　以致未能成立中等二十支現貨叫價爲三百二十八元本日　川口帮買進粗紗少許 
[大阪巿巿毫無交易（三十日大阪電）]  
　　棉布巿况亦因美棉呆滯行情稍趨跌風上午毫無交易内地貨跌去一角輪出貨無變化 
[洋莊絲巿仍挺]  
　　昨日洋莊絲巿仍趨堅挺蓋美莊方而滬廠經需胃仍佳昨　山連納等洋行該進三跳舞等牌絲一百四十包絲價依然甚堅惟七里干經法莊祇進中等貨二十包行情仍舊川黄絲經昨計泰和信孚等行購去廠經及揚返經三十包價頗堅穩粗黄川絲僅印莊進冲沔摇經八包絲價平定灰經依然停滯云 
[横濱絲巿閑散（三十日横濱電）]  
　　生絲現貨二百五十四號買進　牌牌羽千板牌現貨少許九十號買進最優等貨少許其他簡要之家亦徵有進意巿　交易雖不暢達然尚繼續進行最優等貨叫價爲二千零八十元毬牌爲二千零六十元 
　　絲　巿况又以雙方價格懸殊未能成交然漸有接近之機 
[洋莊茶巿巳趨堅穩]  
　　昨日星期三本埠洋莊茶巿巳呈堅穩之象蓋　寗兩路之紅茶由近週新泰洋行積極搜買以來存底巳不見多而路莊土莊等路之綠茶存底除秀眉　眉等項略爲豐厚外其餘亦均簿弱昨巿英俄各莊對於各貨需要仍殷華商態度均趨堅挺全巿成交珍眉·貢熙·大帮·秀眉·針眉·鳳眉·　眉·娥眉·蝦目·眉熙·等綠茶及寗州紅茶總計五千零四十五箱傳開盤價珍眉大帮貢熙等項均較前見漲二三兩其餘均無漲跌云 
[期粉續漲]  
　　客帮動辦套頭進行不懈 
　　昨日粉巿續趨堅漲綠客帮等以廠家各牌粉均顧按照標準開抛　巳合算均有動辦之趨勢故人心轉昻聞係洋粉漲跌關係砲車現貨聞價二兩零五分營口帮與津帮各進兩萬包兵船粉粤帮因有船可裝故紛紛動辦昨共抛成二三萬包新寗新疆等輪開出每輪當有五六千包裝出汕頭亦進兵船萬餘包價均照標準核計昨巿期粉上午開盤後各月巿價類均緊定嗣以客胃發動價即上漲午後客帮與套頭紛起抛購巿價步見起色收盤時因賣氣轉盛粉價稍疲收盤結果本月份價爲二兩零五分半較前日收盤價計漲分半九月份爲二兩零三分七五十一月份爲二兩零零五釐均較漲一分十月份爲二兩零一分半較漲一分二五期粉成交　上午二十七萬四千包下午四十四萬一千包收巿二十萬八千包共計九十二萬三千包現粉無出云 
[五金難望轉機]  
　　五金巿塲在秋節之前預料未有轉機希望故巿價亦久無變動昨日祇有三角鐵一項因久無到貨故於百貨停頓中驟現回漲每担漲起二錢五分至一錢有數項花色巳開至四兩出關云 
 
 
 

Page 13

 
 
1;第一萬八千八百九十號;中華民國十四年 西曆一千九百二十五年十月一號
星期四 * *本埠新聞 
[電局員生總辭職第三日]  
　　昨爲中國電報局員生總辭職之第三日電政當局及公會雙方殊無接近希望官廳方面現正從事解散公會令滬局員生復工各員生以此事關係全國均未照允滬局昨日向各方試報以各處均告罷工無從　報情形殊爲嚴重也兹錄各項詳情如下 
[中國電報公會聯合會致邢司令電]  
　　淞滬戒嚴總司令邢鈞鑒竊查年來電政窳敗信用墮落而外人虎視利權剥奪日甚一日補救自屬不容或緩兼之現今生計之壓迫各界同感豈獨電界而巳揆情度勢因時制宜各界對於共供職人員多巳改良其待遇即如與電界同隸交通部之郵政路政亦早巳改訂其薪級改良其待遇惟吾電界獨蒙歧視待遇章程猶是十餘年前所訂此次各地各局感於生計壓迫日甚實有不能再行支持之勢請求加薪早有運動徒以電界範圍太大同人大都散處各方散漫零星意見參差究不如聯合表示之較爲妥善於是互相函電磋商費月餘之週折遂公决以上海爲交通利便之地各代表集議之中心點由各局推定代表來滬聯合會議决定六條提出請求原期交通部加以諒察賜以相當圓滿之答復乃者交通部旣無容納之表示復施以壓迫之政策致激成全國同人出總辭職之舉事非越軌實爲消極自動不含他種政治　味近聞上海電政當局有欲以非法罪名加諸電界同人在不明真相者觀之難免不爲共所惑然就請求未遂消極辭職而言在法律上有自由之權毫無抵觸是否合法自有公論竊想鈞戎坐鎮滬埠威望素著對於此次請求之苦衷諒邀鑒察賜以體恤誠恐片面之詞有淆鈞聽用敢披瀝上陳伏乞俯賜矜恤予以維持全國電務員生無任感禱之至中國電報公會聯合會叩卅 
[滬局試報之情形]  
　　昨日上午九時滬局方面由電料處及南巿閘北分局調來電報生多名由總管瞿志良督同試通各處綫路據其結果情形如下（一）北路滬烟綫可通報工作（二）津滬漢滬寗滬蘇各路綫雖均先後叫應各該局均不願與滬局合作（三）京滬直達綫現己發生障礙以致無從叫應（四）南路滬杭綫下午可通瞿總管業巳將各綫路現狀據情報告孫監督矣（國聞社） 
[昨日下午電線均不通P ] 
　　滬上電局自各員司總辭職後電局方面爲亟於維持各方面之現狀曾擬向洋賬房機器廠材料處電氣傳習所及南北二分局調遣人員至總局工作乃洋賬房開封路機器廠二部拒堅不允後乃調材料處三人電報傳習所五人南分局三人北分局一人於上午九時半到電局辦公當即知照收發處照收電報但拍發各處皆無人接受至十一時烟台一線忽然可以接線惟至下午一時後仍不通線昨日故電局復將各電退還下午二時後收發處巳不收電報云（國民社） 
[昨日之總局現狀]  
　　昨日（三十）總局内雖從南巿閘北等分局調來電報生十餘人但仍不能辦事終日悶坐局中無所事事大門前收報處仍寥落異常二層樓便衣兵士巳撤除電報局生到局辦公者不滿十人（遠東社）又訊昨晨八時滬電報局由各方調來電員及受勸導顧全電政留局電員約五十餘人清理線路即行通報北路電悉由烟台轉西路去電由南京轉此路線路尚欠暢通今日當可無阻并聞午後又由傳習所調來中等班電生四十人分往值機日内尚有他處調來多人可以到局服務（中國新聞社） 
[京津電局巳停工]  
　　京津電報局員生爲響應此次電報公會聯合會所提出之要求之條件曾於前日致電該聯合會表示如交通部對於各條件截至二十九日下午八時尚無滿意答復者將於三十日起一律罷工以資援助至昨日上午據大北公司傳出消息京津中國電局巳相繼罷工又聞天津大北公司之職員亦告罷工該公司滬津線巳不能直達「據聞該公司京津電局職員均由中國電報局方面撥來平時素通聲氣故此次能取一致行動云（國聞社） 
[電料處職員加入公會]  
　　本埠麥根路中國電料管理處除各項職員尚有電報生六名均於昨日奉命調赴滬局服務渠等均以應取一致行動爲詞拒而不去并巳推派代表加入公會矣（國聞社） 
[烟台局代表聲明不回]  
　　烟台局代表徐振季昨忽接到本局來電召回各代表聞而大譁僉謂當此緊急之時豈能中道而回現徐君巳聲明如本局堅持撤回則願以個人資格仍與各代表一致行動决不半途而廢 
[交通部致孫監督兩艶電]  
　　（一）儉日二電均悉滬工會並無地址且未經本部承認其提出條件電文亦無姓名住址自未便予以答復現在青島哈爾濱烟臺均巳復工其餘徐州鄭州漢口三局亦將陸續恢復原狀該生等所稱外埠各局呼叫不應無法通報純屬推托之詞仰剴切勸導滬局員生尅日復工靜候本部解决勿貽後悔所擬令各生簽名服務者留局否則令其出局辦法甚是應准照辦交通部艶（一）艶悉望相機便宜行事本部不爲　制再關於生計問題部正擬訂　合辦法一俟擬就即令通行望宣布交通部艶 
[交通部致兩路局電]  
　　滬寗滬杭路車務處昨均接交通部來電云現因漢滬青島等處電局電生罷工請飛飭沿路車站各電局暫行直接收發電報不必轉由當地中國電局收發電報並可送至吳淞武昌青島等處無線電局或由大東大北海電拍發以免延誤電信 
[交通部致總商會銀行公會電]  
　　津浦轉上海浦口徐州濟南青島天津總商會銀行公會據報滬漢徐青島鄭州烟臺哈爾濱等處電局員生罷工商報阻斷本部爲便利公衆通訊起見巳飛飭滬寗滬杭甬京奉京漢京綏津浦膠濟路局在商報未復原狀以前沿綫車站均暫行收發商電並照商報收費凡路電可以轉達之處均設法代爲收發並刋發通告即日施行希即轉知商民人等一體知照爲盼交通部儉 
[孫監督之通電]  
　　江蘇電政監督處昨發緊急通告云查滬局電務生員前因生計問題請求加薪發生停機情事兹奉交通部艶電開飭相機便宜行事本部不爲遥制再關於生計問題部正擬訂適合辦法一俟擬就即令通行望宣布等因並續奉電開青島哈爾濱烟台等局俱巳復工如滬局各生簽名服務者留局否則令其出局各等因奉此查此次滬局電生驟然出局多數實被誘惑備受强迫揆其實情尚有可原本處周悉無隱亦惟促其反省業經指派班長分頭勸告節據班長等一再陳述苦情應予考慮重念大部責成辦理之至意本處敢不力任其難籌量一切兹向大部陳請並懇由軍事長官代行轉達凡蘇管電務員生例支級薪在六十元以下者擬予升加二級其百元以下者擬予升加一級其百元以下者資俸旣高另呈核議凡我滬局全體電生務應明悉本處負任之重電政艱危之切翻然改悔即於本日規定時間（巳通告本日各報）到局簽名報到其逾限不到者則本處撫慰之心實巳至盡而軍事長官巳定辦法隨後執行直是自某暴棄甘蹈法網本處亦無法顧恤也特此通告知之此布監督孫中華民國十四年九月三十日 
[戒嚴總司令之佈告]  
　　爲佈告事頃奉江蘇督辦電開電局罷工風潮發縱指示實在滬上該電生等如因生計壓迫請求酌加津貼尚屬情理以内之舉如果聚衆要挾任意妨害公務顯係别有隂謀仰即從事偵察將出名發難之電報公會立予解散此外一切之軌外行爲嚴加制止務令滬上各電局尅日復工爲要等因奉此合亟布仰該電生等即日一體復工請加薪津一節靜候部令示遵倘有不良份子從中阻撓任意　惑定按法懲處决不寛貸切切此佈中華民國十四年九月總司令邢士廉憲兵司令楊毓珣 
[邢司令致孫監督函]  
　　九月二十八日中國電報局局員發生罷工後邢總司令曾有函致孫監督兹爲發表如下逕啓者據報上海電報局因員生要求增薪忽於今日全體停工驟聞之下殊深詫異查電報局爲國家交通機開地位旣有隸屬之系統組織復由官廳所産生自非商家工廠勞工與資本家計較工資者可比况聞貴監督以滬上生活程度日高對於該員生等倍加體恤業請交部將月薪五十元以下之員生等酌予加薪并經照准乃該生等不知滿足任意要挾殊屬無理取鬧滬上爲華洋薈萃之區交通偶滯影響中外更值戒嚴期間倘有遺悮誰尸其咎爲此函請迅飭該員生等照常服務如有少數不良分子從中阻撓即請悉數舉出并送敝部予以懲戒以儆頑愚是爲至荷此致江蘇電政監督淞滬戒嚴司令部啓 
[蔣保釐至孫監督函]  
　　謹啓者頃據中國電報公會聯合會委員會諸君面稱氶全國會員推選爲此次要求加薪等問題代表向部請願惟同人人數孔多進行諸多不便擬委任貴律師全權代表交涉等語前來竊查電信爲國家要政不容長此停頓敝律師份屬公民情切投纓倘因馳驅之勞得謀解决之方私衷實可欣幸爲此專函貴監督倘蒙允可擬先趨前解釋全國電生此次舉動之苦衷及其宗旨之純正轉電交部俾此事得以從速解决幸甚幸甚律師蔣保釐敬啓九月三十日 
[蔣保釐昨訪孫繩武]  
　　律師蔣保釐自於前日受任爲中國電報公會聯合會代表後即於昨晨致函孫監督表示願出任磋商條件之意嗣於昨日下午五時親赴電政監督處訪晤孫監督蔣律師聲述來意後孫監督當表示電報公會未爲交通部所承認非法定團體余亦未奉交部代表命令今日無磋商條件之權時局會辦沈卓吾亦在　以雙方各走極端勢必使交通方面多受損失頗有出任調解以資轉　之意惟當時亦未議有結果云（國聞社） 
[兩方下午之洽商]  
　　下午四時許孫監督又召集六班長　令各員生速即簽名表示態度如遲至下午六時無表示者即認爲放棄職務當准予辭職以後永不錄用後各班長以下午六時　促請寛限至下午八時俾可易於洽商（遠東社） 
[昨晚三方之接洽]  
　　昨日孫繩武監督發布升級通告後電報生員以辦法尚較接近特延蔣保釐律師用私人名義於昨下午五時半詣局向孫監督磋商并聲明要求三項（一）須全國電局待遇一致（二）當鑒諒員生此次舉動純爲經濟所迫毫無他種用意（三）應承認中下級人員組織之電報公會孫君答稱全國一致非其職權所能辦到如因經濟問題儘可從長計議承認中下級人員組織之公會交部巳承認中下級所組全國電政公益會不如增修公益會章程較爲便利蔣君當即將孫君意轉告公會中人而孫監督亦一面派班長領班總管等赴公會勸告謂如須全國一致得照上海升級辦法可由各地同人將此意請局長援上海例要求交通部同等待遇惟公會各代表以爲當由孫監督發起聯合各省監督電部請求不允由代表自請各該局長發電直至晚十時猶未接洽就緒上海局員爲表示態度一致起見亦未允單獨遵照通告復職云 
[吳淞無線電局未停工]  
　　昨報載上海吳淞崇明三處無線電局員生爲表同情電報公會此次運動起見於前日宣告罷工昨有某君赴吳淞無線電局調查據稱該處並未罷工據該局職員表示云對於中國電報公會聯合會此次要求加薪及改善待遇章程頗爲同情但因吳淞無線電局關係中外船支倘竟停工誠恐發生國際交涉故不得不忍痛工作云云聞昨日該局收發南京楊督辦鄭省長及邢總司令往返之要電多通下午三時許本埠四馬路協興公尚接有該局四等商電一通又據電局某職員稱上海無線電局向祇與崇明等處之無線電局通電因滬崇無線電局電力頗弱祇有半個基羅華脫云（國聞社） 
[分局長蒞局監察]  
　　昨日四馬路中國電報局由孫監督命令調撥電料處及南巿閘北各分局電報生赴局服務南巿分局長周然·滬西分局長劉國棟·亦奉命赴局任監察之職云（國聞社） 
[孫監督之談話]  
　　昨日下午國聞社記者訪晤江蘇電政監督孫繩武君詢以罷工後當局與公會有否接洽和解之可能據孫君談話云罷工發生日之上午余爲尊重公會方面之意思及擬從事調解起見曾飭瞿總管及沈工程師往詢公會意請其推派代表來局磋商條件乃渠等恐有何舉動懼而不至余當以渠等旣不來余願往該會磋商乃該會又恐地址爲余所知未敢答應後約在瞿總管私宅會晤時間定是日下午二時余如期而往乃自二時待至四時自四時待至六時未見公會代表之一面則是彼等不願磋商責有攸歸並非余輕視公會無誠意與之和解云云（國聞社） 
[當局擬從嚴處置]  
　　上海電局雖經監督孫繩武布告限令各員生於下午六時報到但至傍晚仍無一人到局局中僅領班八人下午監督孫繩武·會辦沈卓吾·及司令部高處長均在監督辦公處商議辦法决取嚴厲手段先寛限至下午八時爲止如各員生仍不報到即行開革並由司令部嚴緝辭職領袖（東南社） 
[楊司令維持電政]  
　　管理津浦滬寗兩路軍警總執法處長楊毓珣此次因公來滬適逢電員罷工楊與邢總司令會派高處長尚銘到局勸導無效楊特由滬發出一電專對徐州其文如下南京憲兵司令部耿秘書長鑒滬上電生罷工影響於内地昨奉督辦電諭業巳分别勸導惟查内地各局以徐州堅持最烈務飛電嚴飭駐徐憲兵隊長切實注意若該處電生等必要求增加工資現在蘇電政孫監督業巳籌有辦法日内即行宣佈務速勸告即時恢復秩序若有不肖之徒希圖藉題擾亂者即行查明逮捕送部辦理以維治安爲要司令楊毓珣卅（中國新聞社） 
[加薪與原薪之對照]  
　　電局員司加薪辦法在民國十二年以前係每三年加薪一次民國十二後即改爲每二年加薪一次但須經過考語記功者至二年始加薪一級凡平常告假均須扣算服務不滿四月者不能考語一等電務員加至最高爲一百八十元二等電務員加至最高爲一百四十元電務生則加至一百元爲止又電務生須經過過班即在電局練習熟後仍須經過測繪學校或電政學校二年學程始可升爲電務員否則不論在局爲期長短不能越級兹將局員原有之薪水及目下公會要求加薪列表對照如下 
　　級别　原有薪水數目　要求加薪數目　備註 
　　試　用　十元　　　　　無　　　　　　 
　　一　級　十五元　　　二十八元 
　　二　級　十八元　　　三十二元 
　　三　級　二十一元　　三十六元 
　　四　級　二十四元　　四十元 
　　五　級　二十八元　　四十五元 
　　六　級　三十二元　　五十元 
　　七　級　三十六元　　五十五元 
　　八　級　四十元　　　六十元 
　　九　級　四十五元　　七十元 
　　十　級　五十元　　　八十元 
　　十一級　五十五元　　九十元 
　　十二級　六十元　　　一百元　　　　每加十五元 
　　十三級　七十元　　　一百十五元 
　　十四級　八十元　　　一百三十元 
　　十五級　九十元　　　一百四十五元 
　　十六級　一百元　　　一百六十元　　　每加二十元 
　　十七級　一百十元　　一百八十元 
　　十八級　一百二十元　二百元 
　　十九級　一百三十元　二百二十元 
　　二十級　一百四十元　二百四十元 
　　廿一級　一百五十元　二百六十元 
　　廿二級　一百六十元　二百八十元　每二十元一加 
　　廿三級　一百七十元　三百元 
　　廿四級　一百八十元　三百二十元　（國民社） 
[領團爲電報生工潮開會]  
　　駐滬各國領事團於前日（二十九）下午召集緊急會議關防嚴密外間頗多猜疑嗣探悉領團因中國電報生罷工後影響頗大特召集會議討論一切惟具體辦法尚未宣佈云（國聞社） 
[虞洽卿昨晚招待新聞記者]  
　　昨日晚間總商會會長虞洽卿宴請新聞界於會内到者各報記者三十餘人由霍守華董杏生等招待七時入席席間虞會長起立謂今晚蒙諸君光臨同人等無任榮幸刻下同人進行之愛國募金大會根據於本會會董會之議案組織而成日前大會宣言發佈後各界人士羣起注意但以愛國之範圍頗廣究不知其焦點何在此同人亟欲賴諸君之力藉釋君衆之猜疑自五卅交涉以來海員罷工之志最堅决其組織亦最完備故吾人欲望交涉之勝利亦僅賴海員之始終維持其初志乃者各處匯滬捐欵雖能源源不絶究爲數甚寡何補大局長此以往决難久持同人不忍坐視失望於是愛國募金之舉視爲最後努力之功作旣可以維持海員之生活復因是振發將衰之民氣云云次曹慕管報告各隊進行情况略謂自愛國募金大會議决進行後虞會長及會董宋漢章等先後奮勇自認一時成立者數十隊其中寗波紹興二同鄉會廣肇公所國貨隊等數隊暗中競爭頗烈均不甘落人後將來成績當屬可觀現各業各團體等巳組織成立者約六十隊其餘四十隊亦在接洽中預料十月十日舉行成立大會時可望如願以償云云次霍守華演說謂此次愛國募金之舉實爲國民愛國心之試金石共成功與否不僅此次交涉之勝敗孫之而亦爲國家獨立存亡之關鍵吾人於此次交涉中各盡其相當之能力者於兹四月設我人再能於最後五分鐘時努力進行募金則成功即在目前至激揚羣衆意志振發各隊精神尤有賴列席諸君之言論云云次任矜蘋演說首述歷次國内民意戰勝之經過均賴有輿論界爲之後盾末謂此次關係極巨輿論界尤宜携手合作收事半功倍之效云云次嚴獨鶴陳布雷余鵬相繼演說末馮少山致詞而散 
[三國調查滬案司法官三日可抵滬]  
　　英日美三國會派滬案司法調查員即日來滬等情巳誌本報兹悉日政府所派之調查委員於須賀氏之外今又續派外國語學校之主任敎員片山寛氏爲副委員協助須賀氏辦理調查事宜現因英國政府所派之司法官海闌葛倫氏與美國所派之司法調查員約翰遜等適同在香港故昨日巳有電報至滬海蘭與約翰遜昨日上午均從香港乘提督公司之麥狄遜總統輪來滬准定本月三日上午到上海而日本所派之須賀片山寛二氏昨亦有電到滬亦定本日在神户啓程係搭日郵社之長崎丸到滬三號上午亦可駛到故英日美三國調查滬案司法委員將於三日同時至滬也 
[愛國募金昨訊]  
　　協進委員會委員徐賡華君致函募金大會總隊長庚洽卿君云日前賡提議以禮物代金本擬檢定送呈第以禮物換金所捐入究嫌手續繁瑣兹特將禮物代價銀五十元飭使送呈請察入區區之數原不足盡愛國之 
責聊表國民一份子之義務耳 
　　愛國募金會恊進會委員組昨議及報告各事如次（一）吳興菱湖基督敎堂函索章程擬在該處創立分事務所議决函復請向該地商會接洽（二）各委員擔任接洽事宜每日用書而報告（三）報告徐賡華意見書留作參考（四）委員集會自十月一日起改於每日下午六時至八時（五）函請黄警顔爲協進委員（六）隴西隊業巳組織就緒刻正從事徵募預料成績必佳云云 
 
 
 
] 

Page 14

 
 
1;第一萬八千八百九十號;中華民國十四年 西曆一千九百二十五年十月一號
星期四 * *[紗廠聯合會調查五卅損失]  
　　五卅慘案發生以後我國商界損失之鉅以紗業爲尤甚兹悉華商紗廠聯合會因官廳方面巳在着手調查故特通告所屬各廠將所有損失詳細提出報告以便彚案呈請當局備案而資交涉云 
[查詢徐桂生浮厝地點之復函]  
　　公共會審公廨復交涉公署函云據民人徐金大禀稱胞弟徐桂生於六月二日在新世界内受槍斃相騐後浮厝地點何在請查明批示等因函囑查明浮厝何處見復等由查該屍係由新閘捕房飭保棺殮報堂暫厝候領該親屬可赴新閘捕房詢問原厝之地保查明領棺歸葬云 
[函催交涉蔡繼賢案]  
　　安徽駐滬勞工會致交涉公署函云蔡繼賢一案迄今數月尚未得有解决之希望其家屬屢來敝會泣求轉懇韵使俯念蔡死之慘不畏强暴毅力以爭務達慰死恤生之目的死則感恩於地下生則沾洪恩得無饑寒之憂斯德譽豈僅受恩者焚禱鈞使爲生佛國體之增光實不啻雲霄云 
[總商會開始接洽工人代表]  
　　上海總商會派員接洽工人代表以免隔閡等情業誌九月二十九日本報兹悉時間定於每日下午二時至五時其宗旨在於籌商結束事宜江蘇交涉員許秋颿君亦派秘書金棟逐日赴總商會參預辦理以資聯絡 
救濟工人消息 
[奉省學校滙到捐欵]  
　　奉天全省學校師生救濟上海同胞臨時募捐會致函上海總商會謂五卅慘案全國悲憤敝省各校師生特組本會以便集欵救濟兹特滙上票洋三千三百二十四元六角七分祈貴會收到後轉濟爲盼 
[餘姚通德鄉三次匯欵]  
　　餘姚同鄉會昨接餘姚通德鄉滬案後援會函云「敝會自滬案發生奔走募捐計先後兩次彚交貴會洋一百五十七元曾蒙收轉並接到工商學聯會收據兩紙不誤兹又託中行匯交捐欵尾數洋八元二角二分即祈收轉爲荷所有捐助芳名除巳印送徵信錄外并望將來函登諸報端以昭信實該會接欵後以臨時濟安會現正停止發欵遂將前項尾數繳納愛國募金團矣 
[海員工會小輪部通知發欵]  
　　浦東海員工會小輪部昨出通告云本部各工友罷工期内半月薪金向歸海員工業聯合總會上海支部代爲設法發給現因該會組織總辦事處各項手續均未佈置就緒致各工友九月份半薪奉諭轉緩數日准於十月五號即隂曆八月十八日上午九時發放祈各工友代表届時前來具領爲要恐未週知特此通告云云 
[東方瑞記紡織廠工人復工]  
　　楊樹浦路東方瑞記紡織廠訂於昨日開工全體男女工人三千大百名於清晨六時許上工經過韜朋路沿途燃放鞭砲同時華盛路之恒豐紗廠全體男女工人亦隨後歡送進東方紡織廠上工該管匯司捕房得悉特派中西包探到場彈壓 
[部省優待展覽品往來電]  
　　江蘇省第三次物品展覽會寳山徵集員徐春榮君昨接實業團體代表馬樹周君報告接洽本届展覽會情形並抄錄鄭省長爲優待展覽品與財政部往來電文並照錄如下（一）鄭省長致財部電云財政部鑒有電敬悉前據上海總商會等請乘展覽會推銷國貨以資宣傳所運貨物准照陳列物品一律免稅本係特别辦法並非取消原章第四條之規定其限制（一）須在會期以内（二）須經本會特許（三）箱數雖未確定但以本會會場隙地組織商場爲限其數亦不致過多均憑前發運單查驗放行至其他各縣如有同樣請求亦應一律待遇事關提倡國貨擬請查照前電特予通融照准電復爲荷鄭謙印（二）財政部復鄭省長電云南京鄭省長鑒養電悉來電所擬變通限制辦法是否擬將原章第四條規定限制數量悉予取消所有赴會展覽品一律由關卡驗單放行抑或僅以此次增運之上海提倡國貨會選六百餘箱爲限又此次選物究竟共計若干箱品目如何請分别電復以憑辦理財政部宥印 
[日華紗廠工潮近聞]  
　　浦東日華紗廠二次工潮詳情巳誌本報兹悉該廠日人於前昨二日傳集一二兩　工頭數十人到廠勸諭上工各工頭以事關公衆却之討論許久未得要領而散聞該廠馬達問銅鐵匠及當日工等約百餘人連日均到廠工作其他粗細紗間織布間等並無一人進廠該廠大班日人大島昨派翻譯李國士帶同醫生往浦東醫院察視女工姚阿友嘴角傷痛尚無大碍約一星期内可告全愈並給洋十元慰問而去 
[總商會致交涉員函]  
　　請交涉日華紗廠二次工潮案 
　　上海總商會昨致江蘇特派交涉員函云據上海學生聯合會函稱前次浦東日華紗廠工人罷工經貴會曁交涉員出任調停并擔保日廠主履行條件始由雙方簽字復工乃彼日人食言反約對待工人之壓迫變本加厲致有本月二十四日再行流血慘劇之事警耗傳來聞者痛心兹特函懇台端迅賜向日領嚴重交涉照約履行俾早復工等情前來相應函請貴交涉員迅予向日領嚴重交涉是爲至要云云 
[總工會案尚未處理劉貫之抱病甚重]  
　　總工會被封後案件尚在懸擱聞邢司令返滬後主張先將賬目查清後再行處置聞被拘之劉貫之·楊劍虹·二人現被押於陸軍監獄中劉貫之且抱病甚重云 
[工團聯合會呈報解散]  
　　上海工團聯合會昨日呈報淞滬戒嚴司令部曁淞滬　警察廳并第二分署呈明奉令解散原呈如下呈爲呈報事本月二十八日本淞滬警察第二署轉到淞滬警察廳第八九五號訓令節開查總工會以及不合法之各工會現巳遵奉執政府電令悉予解散除布告外相應函請貴廳查照會同本部委員立將該總工會查封其餘不合法之各工會限三日内一律取銷等因轉行到會奉此遵即於本月二十九日自行解散所有會印等件當即分别封有會務一切均巳結束一俟政府工會法頒布後再行依法辦理可也所有遵令自行解散各緣由理合具文呈報仰祈鑒核備案謹呈淞滬戒嚴司令部邢（另致淞滬警察廳警廳第二分署同從略） 
[准銷五卅前存貨之通函]  
　　全國學生會·檢查出貨委員會·上海總商會·提倡國貨會·上海學生會·國民抵制仇貨總聯合會·通啓云各省總商會縣商會學生會及各公團均鑒自經濟絶交以後全國一致扺制拒用仇貨華族同心然事更宜詳慎審察不能因噎廢食竊各商號於五卅以前所進存在洋棧及巳定未到之仇貨自宜籌設辦法予以通銷故前有工商學三界團體合組檢查出貨委員會設法審查堆存貨棧之各種英日貨物使其提出故連帶之出口問題自當繼續向各方疏解並妥籌善策使反對者無所藉口而可將仇貨出運刻經上海學生會·總商會·檢查出貨委員會·全國學生會·提倡國貨會·國民抵制仇貨總聯合會等·迭經開會協商審查辦法詳定運銷章程總使手續嚴密以期杜絶弊害業經决定凡准予通銷之貨由學生會·總商會·檢查出貨委員會·振華堂合給或分給出運憑單執照以資識别貴處如有敝會等准予通銷各貨運經貴地務請維持倘圾地痞惡棍藉端索詐非法留難及各種反對拒絶情事發生則請貴會扭送地方官廳懲辦以儆效尤而保商旅爲特將准予能銷緣由通函全國各法團公團查照 
[陶昌棣吞欵案之查究]  
　　日前濟安會發欵員陶昌棣領欵四千餘元至引翔港發放救濟費後經該會查悉有私自吞没等情當即將陶移交檢廳究辦後陶由周伯堯等四人保釋限此欵於十日内賠償清楚惟至今僅收到九百五十元昨各馬路商界總聯合會有函致濟安會查究此事濟安會得函後當即覆以實情並函前途速將該欵繳清兹錄來往各函件如下 
[商總聯會致濟安會函]  
　　謹啟者引翔港銅鐵工會冒領欵項一案旣由負責人賠償將陶昌棣拘押警廳追究等情查此案時近一月尚未聞有結果殊屬玩視公意敝會爲組織濟安會之一份子對於是案非常注意日昨開會僉主致函查詢况濟安會待欵甚急之際理合連催負責人將是欵如數照賠移助援工特爲函達至希查照並望將是案經過種種情形三日内一併示覆無任翹盼之至 
[濟安會覆商總聯會函]  
　　敬覆者陶昌棣賠欵一案曾由負責人周伯堯·陶階平·任繩萊·陳　·等四人保證於保釋後十日内賠出現逾期巳久而數會僅收到賠償銀九百五十元餘欵迄未交到現敝會巳去函催促着令速了相應函復即希查照爲盼 
[濟安會致四負責人函]  
　　階平·繩萊·　·伯堯·四先生大鑒·敬啟者陶昌棣賠欵一案前蒙先生等擔保於十日以内完全賠出敝會當曾收到大洋九百五十元尚有一千零五十元迄未交到而限期巳過外界責函紛至今敝會行將結束務祈先生連將該項賠欵從速清料以清手續實爲公便　 
華僑代表在滬消息 
[選舉又有展期說]  
　　華僑民會議員選舉期前經政府命令公佈在案此次海外歸國參與選政者極爲踴躍尼見其熱心國事唯政府方面對於選舉投票經巳展期一次各代表抵滬恭候多日政府至今尚無公佈各代表均視爲無誠意異議頗多而滬上所設之選舉事務所辦事人多未諳僑情接洽聯絡又屬不易昨據由京抵滬某要人云華僑選舉期以財政一層尚無方法内定選期爲十月二十日至快須十月十日左右各代表聞訊對於選舉前途殊抱悲觀昨遠東社記者訪某代表探詢對於展期之意見據云南洋羣島代表最感困難因天氣漸寒所帶衣服均屬夏季所用者其他如旅費問題亦有不便持久者巳有人提議萬一政府再展期擬聯絡各代表實行離滬聲明不參與民會事云（遠東社） 
[屈映光之來電]  
　　金科長報到人數尚未齊全不得不再續展五日文曰爲公告事華僑選舉人報到期限展至本年九月三十日截止刻將届滿核與使館呈報人數仍未相符兹特再行續展五日至十月五日截止决不再予通融除選舉日另行布告外仰迅速依限報到勿再遷延自誤特此公告華僑議員選舉監督屈映光仰遵照辦光艶（遠東社） 
[代表團起草員集會]  
　　華僑代表團成立後起草員鄧祖蔭·藍鐵橋·孫懋信·彭昭賢·黄文寳·饒澤藩·王子敬·楊國樑·潘卓凡·潘應霖·等十一人曾於昨（二十九）晚召集起草章程會議經衆議决數事如下（一）討論章程大綱（二）公推鄧祖蔭爲起草人（三）起草人將草案印就十一份分送各起草員（四）起草委員接到草案後須參加自巳意見（五）明午再開起草員會議（遠東社） 
[關於華僑被拘之來電]  
　　國聞通信社云國民會議華僑選舉代表吳公輔等被拘後此間事務所曾致電監督屈映光報告兹得屈氏來電云得宥電焦切萬狀前准外部函開南洋棉蘭領事電稱荷政府前經特别規定法律有人在荷屬地作爲或贊助選舉事宜意圖傾嚮他國政治者分别列有監禁苦工枷鎖等罪雖未涉及中國僑選其作意似對於中國而發等語當以華僑選舉係在中國内地辦理於荷法並無抵觸等語復令妥密辦理並囑不用推選手續即由該合法團體領袖逕行回國代表投票如此委曲周全尊重友邦法律可謂無微不至乃復如此横加干涉除飛函外交部迅速嚴重抗議立予釋回並逕電許交涉員就近設法交涉外希速向交涉署妥商辦法應否避免本所干與情跡專以越界捕人抗議抑或逕行明白據理交涉之處請由署詳酌辦理務能於投票以前迅速釋回爲要仍將辦理情形隨時電告（下略）云云（國聞社） 
反對民會賄選之文電 
[洪蘭祥]  
　　寳山縣議員洪蘭祥昨爲蘇省民會覆選發現無弊情事特致北京段執政·南京鄭省長·電云昨日報載民會覆選省議員王景常等有賄選行爲由民會初選當選人余炳文告發檢廳巳實行檢舉並在余之同庽戴守約處檢獲賄選證據王等胆大妄爲駭人聽聞回憶執政於受任之初首頒明令召集國民會議共商國是是與民以更新之機民國存亡端在此值其重要任務即公判賄選設王等所謀而成則以賄决賄如泥投沙黑白莫分流弊所極較前爲甚矣用特電請我執政省長嚴令法辦母稍寛縱則選政前途或有澄清之望乎臨電不勝惶悚待命之至寳山縣議會議員洪蘭祥即東 
[袁希洛]  
　　上海各報館·轉江蘇六十縣父老兄弟曁全國各法團·各公民·均鑒此届國民代表會議爲解决國事糾紛中無法之一法當非常鄭重希洛曾於上月　日通電全國發起監視當蒙鑒及希洛於九月四日本縣初選投票日着手調查則寳山選舉各區除城巿·楊行·真如·大塲·閘北·各區外皆有僞造選舉票之事實問之有選舉權之各巿鄉人民幾有千份之九百九十九不知九月四日爲國民代表會議初選日者因舉發僞造選票最骇聞之江灣一區及鄉人最無聞知之楊行一鄉電請省縣澈底查辦撤銷常選人重行選舉并將電文登之上海各報以明真相不意縣署則諉之於省延宕而不切實查辦省署則迄複選之日止并不理會致舞弊所選出之初選當選人俞惟珏得仍赴寗垣加入複選希洛又於九月二十六日赴寗監視與寗垣監視同志着手調查知此届初選能略有清明之氣者不過三數縣爲正社組織收買者有二十四人仁社十七人又江蘇最優缺之稅捐局長蔡子平組織收買二十人正社巳化金錢四十萬元與社二十萬元蔡所化金錢若干萬未得確數二十七日午後至二十八日向曉各黨派及希望當選之個人各開競選會收買不足票數竟固上海之交易所互相競買票價自五千元增至一萬元最高數至一萬二千元及二十八日晨正社遂與蔡子平接洽携手得四十四人個人爲其聯絡或收買者七八人此班人完全勝利而赴所投票矣二十八日晚希洛赴友人招勝座中遇王甸伯君問之曰君巳投票乎曰我往則社人强我依名單所開二十五人照填侵我自由意志不從或且傷情面故不得不放棄并巳辭省委之監察人職務矣旣而嘆曰此等選舉若依良心論幾全數成爲國法未處分之刑事犯者嗚呼國事至今日巳無善法解决至於開國民代表會議我國民之痛苦可知矣而若舉尚喪心病狂公然作弊賄選其心肝何在用敢告之我縣我省全國國民誓不承認俞　　爲寳山縣初選當選人并不承認其複選投票資格誓不承認此届江蘇全省複選當選人爲有効願與我國人共棄之江蘇省寳山縣公民袁希洛陷 
[張世]  
　　南京鄭省長鈞鑒民議覆選風聞未能盡循正軌扺省後默察情形惟有不投票以避同流合汚之誚今日在滬　報知巳當塲揭破足徵我肥明察巳投之票如果無效則重定覆選有期當返寗投票以盡選民之責江浦初選當選人張世　　 
[昨晚邵萬生南貨店被刦]  
　　南京路邵萬生南貨店曾於去年五月二十九日夜間八時一刻被盜搶刦當時頗引起地方人士之注意蓋以最熱鬧之南京路且在上巿之際而暴徒竟敢行刦亦見可盜風之熾矣事後各商聯會等紛紛謀善後辦法得以稍安乃不料相隔一年又在同一地點發生同樣刦案兹將當時情形探錄如下邵萬生南貨店慣例於十時四士一分收巿昨晚十時十分將近收巿之際忽來六盜一擁入内二盜將大門關閉即行把守四盜搶入櫃臺内二人至賬桌抽履内將所儲銀洋四百元鈔票三十七元小洋九十五角一併刦去尚有二盜一則跟隨某店夥至後間棧房内無所獲而出一則至裹賬房賬桌内翻視祇有賬簿數本并無現銀存儲故亦未有被刦盜乃倉　越櫃臺奔逃盜皆携手槍故店夥均不敢正視任其　走事後報告老閘捕房聞盜有本地口音亦有北音者二把門者衣灰色布短衫褲有一戴深灰色昵帽云 
[小沙渡路盜匪開槍拒捕案]  
　　滬西小沙渡路六百零七八九號門牌某米店前晚被盜匪三名侵入搶刦當經普陀路捕房二十五號·四十一號·兩日本巡捕及二十二號印捕聞警馳往兜拿詎該盜等竟敢各出手槍開放拒捕故二十五號日捕亦即開槍還擊彈傷一盜倒地其餘兩盜乘間逃竄無踪該捕等遂將傷盜帶入捕房由捕頭驗得腿部受槍傷兩處詰據該盜供名俞阿海當飭包探崔順扣將傷盜車送醫院醫治昨晨崔探投公共公廨禀明前情中西官諭候該盜傷愈再行解案訊究 
　　又一訪事報告云二十九日晚六時四十五分有盜匪三人二持手槍闖至滬西小沙渡路六零七·八·號門牌某米行店刦二盜守候門外一則直達店堂由賬擡上刦去大洋一元再欲搜刦財物時忽聞門外有人呼警並警笛聲各盜隨即離店向北猛逃連路開放手槍逃至澳門路南約八十碼突遇第二十五號曁四十一號二日捕各盜向捕開槍未中捕亦回擊並追盜至澳門路·小沙渡路角子適遇第一百十三號印捕盜亦向其開槍未擊中印捕見盜猛逃開槍數響擊中一盜之二腿二盜當被脫逃一則因受槍傷逃至附近空地上力盡倒地當由三捕拘入普陀路捕房盜手中猶執三二徑手槍一支彈巳用完身畔則搜出子彈管一只藏彈一粒捕房略訊口供後即將其送入巡捕醫院經醫生檢驗在右二腿各中一彈其右腿中之一彈巳施術取出總計二日捕一印捕共開槍十四響盜等則僅放四五槍 
[棉陽里綁票案續聞]  
　　滬南棉陽里沈子珍家五歲幼子阿浩前日上午被綁票匪徒多人出示手槍恫嚇突被挾之而出向北逃逸後由該管第一區總署據崗警回報前情巳派巡長前往沈家調查然後四出偵緝逸匪下落經紀昨報兹聞此事發生後事主家並未報請警署查追惟該處里衖係錢莊行號及上等住家突聞此項消息無不相繼恐怖據沈家眷屬述及沈本人對於社會頗形熱心而經商滬漢亦巳多年素無仇隙此次忽有綁票案發生頗爲詫異云云被綁之幼孩經其雇傭分投訪查至昨日仍無下落親戚眷屬無不代爲察訪以其速獲一面由孟署長密派長警注意偵查外又向沈家詳細查問各綁匪面貌形式然後據情詳請警廳長通令所屬各區署所上緊恊助跴緝在逃各綁匪務獲解究 
　　又訊淞滬警察偵緝隊俞隊長以一區境内棉陽里發生綁票案故於昨晨飭傳全體各探員各偵探到隊面諭限子一星期内破獲並令派駐一區之探員周根瑞等率偵探務將肉票追回一面訪拿綁匪獲案嚴究 
[綁票匪關係人自首之押究]  
　　廣東路愛吾廬旅館因此次老閘捕房拿獲大批綁票匪案巳經公共公廨給諭發封曾誌本報兹悉該旅館係綽號粢飯和尚之張榮喜（即張榮生）所開早巴聞風避匿經捕房飭探四出偵查未能緝獲昨日張自投廨捕房控其在租界内組織綁票團體索詐等情被告延羅傑律師等辯護謂張係自行投案請求准其交保候訊云云經關讞員商之英領馬君以案關擄人勒贖未便准予斯請諭令被告收押候特别訂訊 
[鄧振淦子被綁案之昨聞]  
　　前任淞滬護軍使軍法利長鄧振淦之子鄧少泉上月間在本埠法租界西門路一百八十六號被匪架去旋接來函索洋百萬元取贖各情迭誌前報而鄧振淦因家無巨欵即抱放棄主義雖經親友解勸亦祇允以二千元爲贖費嗣因雙方調解無效以致延宕迄今尚未贖回兹自鄧振淦染患肝病以來屢接綁匪函催迅派代表前往接洽且巳减爲四萬元曾經親　迭此勸鄧設法贖回乃被指爲與匪接近因此均不再勸以免嫌疑邇日鄧之病勢日危是以對於取贖一層無形擱置遂將此案决計暫緩進行而綁匪又來函恐嚇撕票亦皆置之不問云 
[前晚陳家橋刦案獲三盜]  
　　龍華陳家橋楊義益米店·前晚有盜匪三四人持械闖入嚇禁聲張當將服　内現洋五十餘元搶去又至房内以鹿角僞造之假手槍向店主婦楊周氏逼出鈔票洋一百元現洋六十元而逸事後即經店主楊杏林投縣警察所四分所報告當派全班長警兜拿嗣在水泥廠附近拘獲榮富貴·陳子翰·王玉田·三名抄出當時恫嚇之鹿角手槍一支押解到所申解縣警察所訉明於昨轉解地檢廳奉檢察官訉供一過判令收押候辦 
[前晚滬西虹鎮刦案獲二盜]  
　　滬西虹鎮附近江袁氏家前晚被匪五六人破門入内先將事主　　然後刦掠當被隣左聞悉鳴鑼告警兜拿該匪等不敢飽掠而逸當拘獲赴涉　　之張才福·李洪扣·等二名押送六區警署轉送地檢廳未檢察官訉供判押候辦 
[周阿春解交法租界訉核]  
　　鎮江人周阿春前晚在廣西路被法租界捕房包探指係匯司捕房包探李興棠在法租界捕盜爲盜開槍擊斃一案之要犯當即協同老閘捕房中西包探將周拿獲昨解公共公廨研究中西官質訉之下以被告所犯拒捕傷人案其地點旣在法租界判先交法　探帶去訉核 
[盜匪分别押儆]  
　　盜回顧　生·馮金籍·被捕解由公共公廨諭令押領查明訉究在案兹經承辦此案之包探金養吾·吳長愷協同西探查得顧曾與在逃同黨先　持械搶刦韜朋路王文裕·平凉路胡瑞銘·　開爾路吳根泉·三尸財物馮雖未預聞搶案但係逐出租界之過犯昨晨傳回各事主將顧·馮·兩人解廨禀明偵查情形以顧巳在捕房供認持械夥刦得　依分不諱隨將供單呈案請察並由事主上堂證明被搶情狀邵襄讞即向兩被告研亂之下判顧押西牢五年期滿再核馮不應潛回租界着押六月期滿仍驅逐出境而陪審英領惠君則簽判顧長生監禁十五年 
[縣議會常會紀]  
　　上海縣議事會於前日下午繼續開第二届常會計出席議員十九人由議長莫錫綸主席先投票選舉松屬七縣學校聯事會董事計發十九票開票結果葉景　·李宗鄴·錢允中·莫錫綸·等四人當選爲七縣學聯會董事秦錫田·朱伯華·賈季英·王爕功·等四人爲候補董事繼又投票選舉舊松屬七縣慈善欵産聯合會董事計投十九票結果姚文枬·莫錫綸·當選爲董事秦錫田·王爕功當選爲候補董事選舉畢討論議案一件姚議員等請提議編纂民國上海縣志辦法案討論結果由原提議人撤回議長宣稱本届常會議案甚多因迭次流會未能過過今日爲常會開會之末日而未决之案尚多應如何辦理之處請爲討論公决俟雙十節後再開臨時會議畢即行閉會式禮散會巳七時餘矣 
[縣令催辦閘北商會選舉]  
　　定隂曆本月十七日開會討論 
　　閘北商會籌備處王沈兩主任昨奉上海知事公署訓令第五七六號開案奉滬海道尹公署第一五五號訓令開案據閘北商會會員唐秀甫呈稱等情據此查此案前據閘北商會會員鄭緘三等及上海北巿米行公會等迭呈到署當經據情訓令該知事會同寳山縣知事查明辦理具復在案時隔多日未據復到「據呈前情除批示及分行外合再令仰該知事即日併案會查明確具報核奪母再稽延切切此令等因奉此並據該會員等呈同前由到縣除批示外合行令仰該籌備主任即便遵照務速依照先今令飭尅日召集選舉將會董會長各職員依法循序舉定俾商會正式成立以慰衆望否則徒事遷延糾紛愈甚益滋口實殊非地方之幸仰將遵辦情形趕速具報以憑轉呈勿再延誤切切此令兹悉該主任奉令後巳定十月四日（隂曆本月十七日生期日）開會另組委員會調停會員意見促進選舉云 
[楊毓珣昨日返寗]  
　　東北陸軍憲兵執法處處長楊毓珣日前來滬兹經公畢業於昨日（三十）午乘坐花車附掛中快車返寗兩路局長沈叔玉隨車陪送至寗 
[警廳發給八月份餉銀]  
　　淞滬警察餉項昨經常警廳長通令所屬各區署所隊長官到廳具領八月份餉銀並七月份找給之餉需然後分别發給承領云 
[法領署訊判私販軍火案]  
　　太晚報云法租界私販軍火案中之沙伯龍氏昨由法領事公堂審畢於軍火案判沙氏無罪惟因沙氏藏有軍火判罰佛郎五百枚 
[邢部軍隊之調查]  
　　邢總司令升任師長旅長尚待發表邢部所轄軍隊除在滬之第一團劉鎬·第二團柴憲唐·第五團張鳴謙並兵工隊洪紹濬·輺重隊吳鶴林·輸送隊陳雨樵·衛生隊馬傳霖外所有第三團長王寳慶·砲兵營營長李台閣騎兵營營長崔得勝·尚駐徐州現邢總司令預備改編巳令徐州第三團軍隊來滬惟邢部第五團原屬李景林部現李督辦巳另編第五團故在滬之第五團軍隊由邢氏改編云 
　　尚有本埠新聞轉入後頁 
 
 
 

Page 15

 
 
1;第一萬八千八百九十號;中華民國十四年 西曆一千九百二十五年十月一號
星期四 * *本埠新聞二 
[許交涉員乘汽車被撞受傷之續聞]  
　　江蘇特派交涉員許沅於日前乘自備汽車行至貝勒路西門路口詎爲迎面駛來之某汽車碰撞致當時許交涉員碰傷左額暈倒車内幸有紅十字會病車經過遂換車至紅會醫院診治當經西醫驗得傷雖經輕微無礙除裹紥外切囑避風許交涉員近日冒病尚未全愈經此碰傷後祇在家靜養來賓均係派員代見日行公事除急要仍親自檢閱外其餘例行公事由各科長負責聞許氏原擬赴寗面謁軍民兩長因此須俟病愈再行赴寗至碰撞之汽車夫聞己由捕房拘獲云 
[龍華兵工築路演講會紀]  
　　中華全國道路建設協會爲提倡兵工築路起見特請邢司令飭工兵營實地築路由該會會董天一影片公司攝成影片以資提倡昨日（三十日）下午二時在龍華飛機場開演講大會到會者除邢司令外有許秋颿代表金棟·道路會總幹事吳山·天一公司趙惺吾·來賓崔景三·彭君頣·陳勇三·陸文中·王景石等數十人其開會情形（一）奏軍樂（二）邢司令演說略謂以地大物博之中國而不能與列强相抗衡其故何歟僉謂以我國水陸交通不便文化實業莫由發展故欲强中國必先使文化實業發達欲求文化實業之發達必先提倡兵工築路務使崎嶇之地變爲康莊今中華全國道路協會諸公對於建設道路不遺餘力鄙人亦當追隨諸公之後盡力提倡故今日特開大會幸勿以攝影玩意忽之云云次吳山演說謂本會提倡兵工築路實行者巳有江浙晋隴滇川閩粤湘鄂察綏等省區由會員創辦之長途汽車公司巳有八十餘處拆城整理巿政亦有二十餘處統計全國巳成馬路約有四萬華里並謂演講部名譽董事天一影片公司邵君醉翁不惜巨資約同本會上届董事鄭君正秋與本届經濟董事趙君惺吾等特編立地成佛影片名劇努力築路發展交通工商百業因而振興敎育文化因而普及他日全國兵工路成利賴萬世黄胄子孫永享交通與富强之幸福皆邢總司令與貴公司熱心提挈之所賜矣謹祝那總司令所屬兵工同人立地成佛天一影片公司同人無量壽佛云云演說畢即由天一公司攝影而散 
[其川輪在瀘被華兵槍擊]  
　　大晚報云日前美商揚子輪船公司其川輪船經行長江上游將扺瀘州時被岸上華兵開槍射擊受彈不下二百枚聞船上僅傷一人料係華人因該輪中僅船主爲西人也放槍之兵想係楊森潰兵本埠最先所接消息係由美海軍無綫電報告美砲艦巴洛斯號本在上江刻巳奉命往瀘州護其川回重慶本埠揚子公司駐滬經理霍愛德氏尚未接詳報據霍氏言被擊料在二十七日因於二十八日聞此消息其川係往瀘州運糖往年該公司七輪中常有兩輪往來重慶叙府間本年因川地不靖各輪從未駛至重慶以上其川尚係第一次上駛船懸美旂該公司宜昌經理郭克斯氏新自美返聞訊巳與霍愛德氏同往上江矣 
航業要聞 
[小吕宋駁費改章]  
　　由小吕宋運到上海再轉船至美國之出口貨其到滬後之轉運駁船費向來歸輪公司付給而與裝貨客家不涉今自十月一日起本埠各美輪公司現巳改擬新章將吕宋貨到滬駁運上輪之費聞每噸計銀六錢須改由客家付納矣 
[梁士詒夫人往港]  
　　梁士詒氏之夫人本居滬上兹因還港昨巳向本埠提督輪公司購定約克遜總統號輪客位准今日帶同女公子及僕役等三名啓程赴港 
[東汽營業之近訊]  
　　東洋汽船公司之太平洋航務自與日郵社合併一事中阻以來該公司之太平洋航務自整頓近一月以來上海該社各郵船出口時客家因其航行日期自改換各輪機器以後每小時可行二十一海哩以上速率大增赴美日期縮减巳可超過總統輪之行期矣是以本埠出口湖絲裝其船舶運美者異常擁擠上海航業近頃乃大有蒸蒸日上之勢本期該社之營業據總社報告爲七百七十五萬元而支出爲七百二十一萬收支兩抵凈餘洋五十四萬元云現聞該社於舊金山一路之重要航線上與日郵社訂立互相輔助之條件由遞信省安達相出爲斡旋國家亦予以援助力决再添造最新式之一萬五千噸級貨客船三艘預計在二年中建成行駛云 
[海寗潮汛之預報]  
　　近年海寗潮汛並不甚高至多不過八九尺之間兹據海寗塘工局長呈報浙省公署文略謂本年潮汛因沙途變遷潮汛突進山口來勢頗猛兼以入秋以來底水盈滿潮勢益易翻騰舊曆七月十八日潮來時先由東南趨向西北澎湃奔騰浪花高躍本年潮旺莫過於是云云是則七月份潮頭巳較往年爲高則本届之潮汛必更大有可觀矣 
[紗布交易所函索軍用墊欵]  
　　華商紗布交易所致總商會函曰前貴會爲遣散潰兵向敝所借墊欵項於三月二十五日交上洋二千元由貴會繕給借據訂明三月歸還現巳過期應請查照即日撥還本利送交本所掣回借據是爲至盼 
[潮帮宴謝各界]  
　　潮帮汕巿國幣維持會會長鄭君晋卿以汕巿大洋　實行頗能就緒昨晚特請上海總商會·銀錢兩業·報館·各界於大西洋餐社宴叙藉表謝忱首由郭君應清演說國幣維持經過情形次由張君詠琴演說我　人對於國幣跌落多受切膚之痛設法維持乃應盡責任惟　上海總商會銀業公會錢業公會報館各界諸公主持正義鼎力帮助彌深感激兹幸維持略告成功謹以杯酒聊致謝忱旋來賓馬君育航致答詞謂汕巿改行大洋制銀莊非心悅誠服乃迫於莫可如何仍賴社會從嚴監視俾免死灰復燃又由鄭君培之向各界詳述汕巿銀莊操縱把持情形談至九時賓主盡歡而散聞該維持會仍暫保留以爲監視機關云 
[先施公司駐英經理回國]  
　　歐君偉國爲先施公司故監督歐彬君公子自畢業聖約翰大學後即赴英任倫敦先施公司經理近因事回國巳於日前扺滬君待人接物可靄可親提倡社會事業尤不遺餘力此次回滬對於先施抱有絶大之希望改良發展亦有具體計劃以完其尊翁未完之志君旅英五載極得僑胞推重歷任歐洲華僑聯合會會長該會因君回國之便即舉君爲國民會選舉代表云 
[拒毒會推羅運炎赴日宣傳拒毒]  
　　中華國民拒毒會以日本全國基督敎同盟大會及阿片害毒研究會均將於十月内開會特推委員羅運炎博士赴日宣傳羅君將於十月四日起程赴日兹錄其介紹函如下敬啓者同人等鑒於鴉片流毒全球而敝國受毒尤深因於去秋國際聯盟在日内瓦召集禁烟大會之前聯絡上海三十餘公團組織本會以國民自决之精神設法應付大會並圖解决國内鴉片問題成立以來辱荷海内外同志鼎力贊助得以順利進行惟查國外毒品之輸入旣未稍减國内鴉片之種植亦未盡絶本會痛毒禍之未巳覺責任之綦重故特召集全體大會議訂五年内事業進行大綱以爲積極奮鬭之標的素稔貴會熱心公益嫉毒如仇用特檢同會務報告曁事業大綱等件交由本會全國委員會委員羅運炎博士賚奉並面達種切務祈貴會本互助之精神以公正之態度俯賜逕輔俾免隕越並望貴會聯合貴國各公團作同樣之運動設法取締過剩毒品輸入敝國以共策進行本會幸甚世界幸甚 
[南巿米商組織米行公會]  
　　呈請縣署備案 
　　米商朱子香等以南巿米業向以仁榖堂爲總滙之所而商巿繁盛單係發米一業巳有二十餘家實有設立米行公會之必要日前具就正式呈文連同表册及縣商會證明書送請縣知事公署立案原文如下 
　　爲組織同業公會附呈章程請予立案事竊查滬南米業向以仁榖堂公所爲總滙之所向分發米·裝鄉·轉口·三部分雖屬同行營業各别具呈人等係屬發米部分年來商巿繁盛即單純發米一業亦巳有同業二十餘家公會設立巳在必要且北巿米行公會成立巳久南巿尚付缺如同業深感不便兹由敝業新昌行朱子香萬興豫行嚴筱泉·潤泰米行錢吉圃·等共同發起召集全體同業依照工商同業公會規則擬具章程十六條全體議决通過並遵章選舉職員公會成立爲特開具發起人姓或·商號·年齡·住籍·曁同業商號經理姓名表册連同商會證明文件具呈聲請伏乞縣長鑒核准予備案謹呈 
　　「附上海米行公會同業商號經理姓名如下」新昌行經理朱子香萬興豫經理嚴筱泉潤泰豐經理錢吉圃振餘公經理孫永海元和昌經理朱善昌鼎泰德經理朱允長宏興豫經理嚴筱泉義順隆經理胡伯康鴻隆經理陳靜如祥和信經理杜偉莊慎利經理俞蔭君茂泰生經理董又季同泰經理陸子然承豐經理夏思樵鼎豐興經理余兆雲宏元德經理姚貽生惠昌承經理魏篤堂元昌和經理姜介藩鼎昌經理顧仁甫三泰興經理孫善成興永經理沈壽雲 
[蘇捲烟稅局組織聯合辦事處]  
　　報到者二十二區 
　　江蘇全省捲烟特稅近聞省署方面巳有人總包之說各區局長恐總包成功於巳不便巳特由滬海道屬各區捲烟特稅局等發起組織江蘇全省捲烟特稅駐滬聯合辦事處進行一切事宜聞各區局長巳報到正式加入者現有二十二區兹將各區局長姓氏錄後松青區局長雷光華　太區楊平江隂區張熙無錫區孫鑄崇海　李士麒江寗區潘家學吳江區周積璘海州區楊靜山江儀區張書紳靖泰區陳學乾通如區陳康藩　奉區姚明德江六　陸熙鴻南川區全　樹崑山區　望之上寳區張際昌宜興區宋岳武進區潘鳴球鹽阜區陳鴻謨吳縣區顧祖　傈陽區李學熙等聞該辦事處之進行計劃以對於上海捲烟之出口及各區徵求營業稅辦法稅欵之收入多寡互相調查以憑查考 
[旅滬三縣公民電請開放土灶]  
　　旅滬金壇丹陽溧陽公民張權等電省云南京鄭省長徐實業廳長崇鑒蘇省出産首推蠶絲近年來蠶户以辛苦所得歷被繭商行家任意操縱抑勒其痛苦情形甚於洪水猛獸日前金墳蠶户呈請設灶自烘鮮繭案巳蒙照准施行仁政所播遠邇嚮風惟一殷行家與繭商朋比爲好疊次借機工名義企圖蒙混鈞座力求收回成命挽回自巳權利不顧小民生計專滿個人慾壑望鈞座乾綱獨斷勿爲所動巳蒙批准開放者當然保留未開放者亦請援例批准以維民生而重國本不勝屏營待命之至旅滬金壇公民張權丹陽張溪江沅溧陽張國棟吕潤霖等同叩 
[煤油紙箔稅局啓用關防之函知]  
　　總商會接江蘇煤油補徵兼紙箔稅總局總辦王典章來函云敝總辦奉省長函任江蘇煤油補徵兼紙箔稅事宜並准江蘇財政廳函送另刋木質關防前來即日啓用除呈報並咨行外相應函達貴會查照爲荷 
[紗布交易所復中國棉業聯合會函]  
　　逕復者接奉大函所稱敝所檢查處棉花烘水挑剔一節查各經紀人交到棉花檢查烘水所有水量成分烘定後交貨經紀人如有疑問可請求本所親臨烘花問會同監視復烘以昭周備若如大函所述恐係傳聞之誤本所於買賣南方經紀人一視同仁何所軒輊旣承示敎本所尤當格外力求公平藉慰衆望專此布復即頌公安云云 
[吳淞新花巳上巿]  
　　吳淞新花業巳上巿中外通信社記者昨特調查花價報告如下計最高貨每擔十九元左右次貨十八元四五角花衣每擔五十三元收獲成數優者在七成之間次者五成之間花商牌號如恒豐·常熟·常盈·同發順·益泰·洽和盛等巿售每日約八九百擔 
[李昭實女士昨在婦女會演講]  
　　婦女會於昨日下午四時半假南京路女子商業儲蓄銀行開會員常會並請王一之夫人李昭實女士演講「歐洲各國婦女情狀」會員及來賓到者四十餘人由程婉珍女士主席述歡迎之意次由李女士演講（講詞錄後講畢由黄佐庭夫人報告本會開設四義務學校經費非常欠缺會費難收請會員設法維持云云次程婉珍述婦女會宗旨非常純正不涉政治與英美日留滬婦女會旨趣奵同惟該會等會務甚爲發達以本會與之相較真有天壤之别言之實深漸愧應請在座諸位協力同心力求本會發展云云言畢茶點六時散會 
　　「李昭實女士演講詞」今日之會槐喜交集喜者今日能於斯會遇及舊時良友以及女界無數聞人愧者去國六年毫無心得對於各國情形僅知大略兹承張竹平夫人唐韻清君邀同到會謹以所知略述如下欲知歐美各國婦女情狀宜就生活事業兩者分述之生活各國不同每隨經濟之狀况與環境之接觸而異南美之巴西國婦女學識淺陋兼以天氣炎熱性多慵懶上中等人家大半不喜獨立門户而喜寄居公寓因可省却治家之勞苦即就自居一家者言因環境之便利亦覺不甚勞苦巿中雖無肉巿菜塲舉凡日用物品以及雞豚牛羊肉類均可由巿肆派送每日下午由店夥逐户探詢明白後所需何物翌晨即如數送到至於魚類菓蔬隨時可遇叫賣之小販登門求售主婦旣無督察之苦傭僕又省往返之勞居恒晏起日無所事喜吃糖果常患牙痛至牙醫處診治魚貫鵠候費時甚多往往先行掛號趕赴附近影戲館抽出一小時之功夫權且消遣傍晚日落天色凉爽乃更衣服四出遊宛或駕輕車繞行沙岸或携衣具谅浴海灌對於書報極少興趣至於下等婦女多喜就工廠工作晨起極早黎明即披衣過巿下午四時散工不受何種拘東間或就傭人家亦必早出晚歸女僕之寄宿人家者多爲自歐洲來之傭人或德人或爲　人北美合衆國上等婦女　早起外出乘馬馳騁爲樂十時以後或入巿購物或散步通衢下午則忙於集會拜訪或赴交際之塲中下等婦女任職於外早出晚歸冬季黎明即事梳洗終日碌碌爲人作嫁而上等婦女亦多任要職者因美國觀念不同女子辦事毫無特别之障碍也歐洲之英國與北美爲同種故其一切風俗人情與美大同小異惟英之禮節略視北美爲繁重耳德與奥亦爲同種環境差别略如英美德國科學發達住屋建築法甚進步極似北美諸城電燈汽　熱水　應有盡有渣滓廢物閉置一　每日藉機械爲升降雖住六七層高樓可免搬運之勞奥國多舊式建築囚陋就簡尚如巴爾幹半島諸國冬日寒冷絶無裝置汽管以熱水流通全室者如住兩三層高樓煖爐所用之煤平日　諸地窖即不能無搬運之事故在戰後雖係寒儉之家至少須得一女傭助理雜務瑞士與法國爲近鄰車行一夜即達其間一切情形彼此相同之處甚多上等　彦交際頻繁亦如英美各國之狀况晚茶夜會應接不遑故於名片下方印定星期中之某日爲延見賓客之期届期略備茶點欵客所定之期各人不同親朋多於是日　訪節省時間不少法族崇天主敎各校除尋常例假外木　亦放假是日主婦多携子女入巿購物人山人海異常熱鬧其餘中下等婦女在外謀生但上等婦人以徐閑無職　爲幸　瑞士風俗儉僕婦女之赴店作工者　　脚踏車疾駛往還服飾一切遠不及法國之華麗以上所述者乃歐美各國婦女界生活情形之大略也歐美各國婦女之事業有　辦工産設店肆一手經營極大之公司者如奥國知惟白女工所管理之百貨商店分號遍全國觀我國之水安先施設　尤精規模尤壯在西方人眼光中巳屬司空見慣概括論之英美兩國之婦女學識較深不减男子故其在政治上之發展亦較其他各國之婦女爲優勝一切地位可與男子並駕齊驅婦女之任律師議員巿尹及外交代表等專職者實大有人歐洲大陸諸國雖號文明之邦而婦女之學識遠遜於男子在歐戰前女子於强迫敎育　事之後往往不求深遣近年生計日迫婦女對於權利問題頗思發展學業上亦力圖精進冀與男子比肩於是聯合全國之女界謀大團體之結合倡羣治之改良作參政之準備對於婦女自身之權利力求法律之保障所成事業不外以下數大綱一曰倡導和平和平之思想宜在家庭或學校以敎育養成之二曰注重社會行政譬如現在歐洲缺乏房屋巿政廳宜爲設法安揷使貧苦之輩得所安居免致失所三曰整頓風紀如提倡廢娼·禁酒·禁止販賣婦孺·等事四曰改良敎育如設法改良學　使校師與家長常能互常省察同力合作五曰講求衛生如對於嬰孩及强迫敎育時代之兒童設法講求衛生六曰增訂保障婦女之法律如對於民心殘忍之男子隨童離棄家室者嚴定懲戒之條七曰發展女權如調查國内外政治界婦女所占地位與情形隨時力謀發展八曰實行宣傳如一切報誌凡爲婦女界之機關者宜兼及政治智識養成參政資格九曰保護女士如對於孤立無援之家庭小工業以及工廠女工爲之力謀護助方法十曰設立公潤會KonsumrVerein補助家庭生活防止奸　商壟斷公潤會爲股份公司性質自行屯　各種日用必需之食品及用具照巿價售諸各會員年底若有盈餘紅　　由會員均享届時憑摺計息所得利潤之多寡全視平日購物之多寡爲標準辦法甚平允十一曰監督殖民事業如各海口火車應有種種設施保護往來婦女此外大陸派女子能於事業上謀發展者數年以前駐瑞士之外交界巳曾發見匈國之女公使丹麥閣員席列有敎育部之女總長其餘諸國舍法義外負時望之女子相斷　代議士之選且西方代議士不必盡人皆法律家祇須本國文字優美而又曾受高等敎育富思想有决斷能文章善詞令即可與全國英俊共襄大事西國議會中遇有提案必須先事預備及研究一切專門問題儘有他人可備諮詢是以女界自身根本問題欲於國利民福有所建樹終須於學業上求得根本之修養此歐美各國婦女界事業情形之大概也 
[周厚山失踪案之所聞]  
　　華商電車公司之五號售票周厚山失踪各情巳誌本報昨由華商電車工會方面調查悉此案起事及經過之原因詳誌如下據該工會中人云周厚山失踪内容完全由公司中之二三職員所播弄並有重要職員某某從中主使因本年五月間華商電車工友互助團成立該十四號售票張振東·三十七號售票張春華·六十五號售票徐慎甫均被選爲委員而五號售票周樶山亦曾請簽名加入該團嗣後公司方面忽着三十七售票張春華考驗排車周厚山於去年亦曾代過排車至此憤甚意爲奪其排車之缺雖經屢次辯白乃周厚山素性固執從此記仇七月十九日公司之二號杜稽查家開喪公司内同事均紛紛先後前往弔奠其時夜餐甚早而十四號等三人在杜宅惟吾及一號管車湯寳山素來與該三人不睦當時隨周厚山同出約二小時許湯寳山復至杜宅徧問見周厚山否乃周厚山從此失踪避匿矣至次日有二十九號售票吕賢賓等即向公司中之重要職員某某密議二十一日復召集同事二十號售票朱玉順等十一人集議設計陷害該三人證據俱在而吕賢賓於七月間受重要職員某某主使發動罷工有多數反對其十四號等三人亦在其内以致失敗懷恨頗深故連合湯寳山等使周厚山匿避一面誣告該三人僞造車票並主使周厚山家屬誣告指伊等謀斃故此案之真相在該重要職員一人之主謀將十四號等送警轉解地檢廳拘押嗣由全體售票及開車等反對並察破計謀以致於二十五發生全體罷工檢察廳方面亦偵查該三人並無證據故令公司具保釋放而湯寳山及吕賢　因奸謀敗露恐遭衆怒故早巳辭職告退矣上述各情巳由該電車工會通過云 
[捕房發給徐亞伯手槍執照]  
　　江蘇全省水上警察廳第一區第四隊隊長徐亞伯爲便於辦公並資自衛起見前向公共租界總巡捕房具領勃郎林手槍護照巳見前報兹悉徐君係照章繳納捐費富由捕房發給該項護照一紙並非贈給云 
[准設僧醫院之縣知事訓令]  
　　上海縣知事公署昨日訓令上海佛敎維持會及各寺院等文云案奉省長公署訓令内開據該縣海潮寺住持僧應乾呈爲遵令集議據情陳求察核准予令縣將經懺捐停止進行以杜騷擾等情據此除批呈悉查接管卷内此案前經韓前省長令飭上海縣知事查案酌辦尚未據復候再令縣併案妥爲核議具報察奪此批等因揭示外合行檢發副呈仰該知事即便遵照辦理此令計發副呈一件等因奉此查此案前據該住持呈同前情並據中華佛敎會上海分會呈爲　陳理由懇乞恩賜以袪揑詞破壞善舉等情當以所呈情形互異即經函請上海佛敎維持會查明核議見復嗣准復稱以經懺捐一事業經上海各　林住持曁雲水信代表兩次集議經敝會同人折中調解就緒僉以取消經懺捐另行募欵購地建設僧醫院普同塔一所專爲僧衆養病茶毘歸骨之用以全善舉而杜騷擾雙方均認爲滿意現由諸山組織佛敎慈善會興辦此事欵亦集有成效復請察核等因准經據情轉呈現奉省長公署指令以改捐爲募自屬可行等因奉此除分别函令外合行令仰該住持即便遵照速籌辦理仍會同上海佛敎會將如何籌募何日開辦具復備查事關善舉母稍違延切切此令 
兩報被控案訊結 
[上海日報]  
　　上海日報囚登載「徵求段政府賣國證據」之文字該報主任竇培及承印該報之派克路光明印　所主俞泉蓀被總巡捕房刑事檢查科提起控告經公共公廨諭冷被告次保候訉等情巳誌本報昨晨關讞員會同英馬副領事升座第一刑庭研訉捕房代表梅脫　律師聲明捕房對於英文報館定有專條而華字報則有出版法規定一切云云並請據西探勞勃生禀稱查上海日報於六月九日方始出版初設於法租界至八月七日經法公堂禁止出版遂遷到公共租界漢口路二十二號門牌於九月一日發行該報由派克路俞泉蓀所開之印刷所承印印　價每月須二百餘元捕房檢查得該報所載兩篇言論有違出牌法第十一條等法律是以禀請公堂傳究隨將報紙兩份呈案請察繼由被告之律師向竇培詰據供稱渠不知法租界禁止事該報於九月一日出版報爲湯姓所辦湯囚事巳赴香港約一月之後可以回申此次被控所登之件係屬廣告等語俞泉蓀供認代印上海日報是實旋由兩造律師辯論之下中西官核供以竇培不應登載使人犯罪之文字違犯出版法第十一條判着罰洋一百元充公再交五百元保以後不准再有此種登載俞開釋 
[滬報]  
　　北山西路备安里滬報館總理郁慕俠·主筆劉笑天·被控發行　　畫及人人必讀之國恥小誌違犯刑律二百二十一條及出版法第廿一條一案昨晨公共公廨開審原告工部局刑事檢查科代表律師梅脫　氏　明案情後向華探目潘連壁·西探目勞勃生·詰問據該探等禀稱郁係滬報總理劉爲主筆但劉自言彼非滬報主筆向爲敎員是日係往訪郁　俠云云並將抄出之書籍兩本呈案質之郁供稱此項書籍之文字圖書皆出於胡亞光胡同光手筆兩胡現均在杭州即此書亦係在杭州印刷　我代售每本可獲利三分對於書内文字我未詳察等語又據劉笑天供稱在閘北巿民公學爲華文敎員對於滬報毫無關係因與郁爲友是日至該報館投稿致被一同拘捕我實非滬報主筆等語兩被告之律師復與原告辯論之下中西官核供磋商後判决郁慕俠罰洋一百元充公書籍没收劉笑天無干開釋 
[泥堆壓斃兩命　　曹家渡振豐紗廠西首有一泥堆高有數丈昨晨爛泥船户左泰州人丁家及婦人李錢氏等前往扒泥不料將底下之泥扒鬆致泥山倒下將丁及方該氏壓斃及丁之妻父陳歲猛該氏之夫李長海聞耗赶來扒出巳經氣絶事爲六區警署得悉立飭二十八保南十二圖地保王崧生投地檢廳報騐陳歲猛李長海等則投廳具狀要求免騐奉孫檢察長諭着各候示下 
[痔科專門醫院消息]  
　　吾國人缺乏運動伏案過勞因是患痔獨多醫治之法中法用　灼西法用刀圭刀圭雖　而痛苦實甚本埠蓬路痔瘡醫院江岳　博士發明新藥注射毫無痛苦且不復發江君并著有醫痔新法一書贈送海内又該院以院務發展將加以擴充云 
[警廳招領迷路婦人]  
　　警廳昨收有迷婦楊翟氏一口年十六歲常州北江橋人圓面孔青斜紋布舊夾襖内白布小褂藍白線布單　青洋襪青布鞋左右手帶銀戒指各一個耳帶銀圈子一付　船頭於九月初十日在途迷失現留養新普育堂盼家屬覓保具領團聚 
[絲繭女工會呈訴王康侯栽害]  
　　本埠絲繭女工會會長穆志英前日投四區二分所聲稱本會以調和勞資兩方感情消弭工潮爲本旨曾呈准前任江蘇省長韓批示立案前因巳封之中華工會會長孫宗昉屢次圖謀破壞不遂今日忽有南京人王康侯來本會閒談良久而去王曾於今年正月間串同朱大英子李麻鵲子等欲另組新工會因廠商女工各方面均不信任未成事實今日無端到來情有可疑故俟其去後詳細檢點果於墻隅發現違禁物品顯係王康侯栽害特將此項違禁品檢呈請求維護云云李署員准予候查核辦 
[學徒被踢受重傷]  
　　滬城小橋東首紫金坊十六號婦人姚材氏所開襪廠之十二歲學徒壽生前晚七時夜飯後至弄口閑眺時有鄰婦張袁氏之十四歲子張三堂上前向壽生小腹上猛踢一脚受傷倒地口不能言頓時神色改變姚林氏立報崗警將張三堂拘獲連同張袁氏押送二區二分署一面將壽生送入上海醫院救治昨奉該署傳到姚林氏將張袁氏張三堂等移送地檢廳訉辦旋奉檢察官　審之下判張三堂收押姚林氏·張袁氏·等着退候蒞堂察看壽生傷勢若何再行核辦 
[兩自縊身死案之檢騐]  
　　二十四保十四圖地保傅竹岩昨投地檢廳報稱浦東十八間有小工張寳山昨晚自縊身死請騐奉委盧檢察官等前往騐明委係自縊而死填明尸格當由屍姪張四代爲棺殮又二十五保十三圖地保曹志祥報稱斜　　圍路紹興會館對過蔡　倫之媳蔡婁氏於昨晚在家自縊身死請騐奉委張檢察官等蒞塲騐明諭着蔡挺倫備棺收殮候核 
[控騙布疋案着以民事起訴]  
　　莊祖蔭前投法公堂控楊文仲騙取布疋等情一案昨又傳訉先由證人王菊卿投稱商人住治下開設洋貨店原告前有燈心　十六疋寄在我處　有被告到來向商人借欵無着即僞稱此貨渠可銷售將貨送到後立即付欵商當信以爲真將貨送至伊家向索貨欵詎竟一味游約至今分文不付是實莊組蔭稱商人前在英界開設洋貨號因虧蝕閉歇此貨是店内餘存之貨請求訉追被告楊文仲稱此貨實係原告送至吾處爲押欵現今仍在商人家中不敢　取請察中西官判以原告所控刑事證據不足即行注銷着原告另行以民事起訴所有貨物被告不得　自移動 
[騙抵夏布案刑事註銷]  
　　勤記夏布莊主黄少華被通易信托公司同豐錢莊等指控用詐欺手段將粗布冒充夏布　抵鉅欵一案迭經公共公廨審訉情形備詳前報昨又續審山原告代表禮明葉少英·被告代表牛門甘維露·等各律師相繼辯論之下經關讞員核供商之英領馬君以原告所訴刑事證據不足判令註銷歸氏庭訉理 
[誘拐婦人之發落]  
　　江北人湯芝僉之寡姪媳吳氏及姪孫善寳前被同鄉巨在春拐逃來滬四尋無着前日在閘北遇見鳴警一併拘入四區經寗署長質訉解科昨奉　科員訉明判該氏給湯領回巨押十天以儆 
 
 
 
] 

Page 16

 
 
1;第一萬八千八百九十號;中華民國十四年 西曆一千九百二十五年十月一號
星期四 * *[金副官長汽車被撞受虚驚]  
　　戒嚴司令部副官長金卓曁蘇輝　君昨日下午五時半自警察廳公早乘一七七五號汽車同　由蘇君自行駕駛金副官亦坐前　行至　華謹記橋左右因因　黄包車致將汽車撞上橋邊水門汀車輪葉子板均被撞壞　蘇君急將殺車板殺定故金蘇二君及馬　均未受傷後山金副官長令站崗兵士及警察將車看管並電話至法租界海豐汽車公司派人前往修理 
[公共公廨訊案彚錄]  
　　昨日公共公廨訉理民事訟案併誌於下（一）王洪海聲請破産案朱禮耕延朱斯蒂律師到案聲明朱並不欠破産人之欵並提出證據堂諭報告書内中和號之債欵囚該店主朱禮耕提出反對有力證據應予註銷（一）吳根寳訴葉興齋等盤店糾葛案堂諭本案抵願和解應准改期（一）李桂林訴葉興　等欠扺借洋案堂諭改期再訉（一）永錩　記公司訴楊永興氶造脚踏車到期不交案被告延傅良律師提出反訴堂諭原告訴狀註銷被告反訴着原告償還被告洋一百八十一元八角多付之料交還堂費各半負担（一）裕經綢緞局延羅傑律師訴方信根欠貨欵案堂諭原告裕經號保單取銷（一）徐毛頭延慕思律師訴徐祥生離婚案堂諭准予無限改期（一）張萬氏訴程開泰租屋糾葛案被告延楊國樞律師代辯堂諭改期仰被告邀同房東投案究竟該房允　何人再奪（一）高春榮訴黄阿鴻欠借洋案堂諭飭令被告自隂曆本年八月起每月拔還洋五元免息以十個月爲止並負堂費（一）老九綸綢莊訴李三姑太欠貨洋案堂諭察核原告所呈約賬條旣係李湘琴署名何得牽涉李三姑太殊屬不合着即將案註銷（一）張顧氏訴朱福　欠洋案堂諭予限一個月仰朱王氏投案候訉並着被告提出朱壽芝破産證據呈案核察（一）鄭周氏訴與其夫鄭均恰離婚案堂諭准予隔日登串新兩報二十天傳達被告投案候訉（一）馬祥記訴陳寳林欠貨欵案堂諭改期請原審官訉理（一）宋莊氏爲遺産請求案堂諭同上 
[中國名人傳出版]  
　　中國名人傳一書係由密勒氏評論報社發行昨日出版精　（一）原册共千餘頁舉凡中國軍政商學各界名人之小影小傳均搜羅無餘共計一千餘人書後并附歸國留學生調查表極易查考全書定價八元發售處愛多亞路三○三號密勒評論報社 
[誌謝]  
　　昨承銀行週報社惠贈第四百十八期銀行週報一册又氶商務印書館惠贈學生　誌第十二卷第八號英語週刋第五一八·五一九號各一册書此併謝 
公布欄 
上海地方審判廳 
[布告]  
　　爲佈告事開得本廳執行張順福訴沈瑞生等抵欵一案業將債務人沈瑞生所有　落上邑二十九保一區一圖天字圩九號　怡　户則田三畝二分六厘五毫實施查封在案嗣後債務人對於該不動産如有　第三人爲買賣行爲或設定其他權利者一律認爲無效待此佈告中華民國十四年九月二十九日廳長沈錫慶 
[民庭主文]  
　　一件判决鈕荆義與劉顯庭等田地涉訟上訴一案（主文）上訴駁斥第二審訴訟費用由與訴人負担▲一件判决朱鳳祥與萬李氏欵項涉訟一案（主文）被告　償還原告經理之廣利豐皮號洋六十元訴訟費用由被告負担▲一件判决黄陸氏與倪松山飾物涉訟一案（主文）本件訴訟駁斥▲一件判决張鼎臣與沈永泉欠租涉訟一案（主文）被告租住　家衖三十二號房屋應　　出屋交還原告接收並付原告租金大洋四十元訟費由被告負担本判决應予假執行（以上九月二十九日） 
[批示]  
　　一件黄錦林請求寛限由狀悉仰　將保欵如數交案所請　毋應議此批▲一件竺法德所發還保證金由狀悉仰即日持證來廳具領此批▲一件忻得聲請執行由狀悉案巳上訴所請仍從緩議此批▲一件張星吾請領銀洋及租契由狀添准領此批▲一件凌仁瑞聲請執行由狀悉巳飭傳訉追矣仰即知照此批▲一件王良才請求寛限由狀悉仰這照和解筆錄履行所請應毋庸議此批▲一件劉金氏請領契據由狀悉查此案前據該氏請領前來案經指定本月二十四來廳給領在案乃届時並未投案請領殊有未合仰即日來　具傳母再　　爲要此批▲一件劉金氏委任代理由狀悉准予委在此批（以上九月二十九日） 
[刑庭主文]  
　　一件判决李周氏等鴉片烟一案（主文）李周氏開設館合　人吸食鴉片烟一罪處拘役二十日併科罰金六十元又吸食鴉片烟一　處罰金二十元應執行拘役二十日罰金八十元罰金如無力完納以一元　　一日易以監　未决羈押日數以二日抵拘役一日或罰金罰金一元張子青吸食鴉片烟一罪處罰金三十无如無力完納以一元折算一日易以體　未决覊押日數以二日抵罰金一元烟具等件没收▲一件判决　　　鴉片烟一案（主文）吳梅　吸食鴉片烟一　成罰金三十元如無力完納以一元折算一日易以監禁沬决覊押日數以二日扺罰金一元烟具等件没收▲一件判决　川江鴉片烟一案（主文）　川江吸食鴉片烟一罪處罰金二十元如無力完納以一元折算一日易以監禁未决覊押日數以二日扺一元烟膏一小盒没收▲一件判决胡孫氏竊　一案（主文）胡孫氏竊取電氣一罪處五等有期徒刑二月（以上九月二十九日） 
[批示]  
　　一件　相臣請求　案由狀悉查本案業　判决確定所請銷案之處應毋庸議查翁　氏現送普育堂留　　　氏儘可具狀領同并　知照此批（九月二十六日） 
[民主文]  
　　一件判决　　楊與高如　借欵涉訟聲請回復原狀一案（主文）被上訴人回復原狀之聲請駁斥　　費用　被上訴人負担▲一件判决　萬福與趙金　　　涉訟上訴一案（主文）原判　　被上訴人應將坐落　家橋西南首糧田五百步瓦房一間半准上訴人回贖訴訟費用由　上訴人負担▲一件判决符根　與湯順根等文　涉訟一案（主文）湯　根湯周氏立將伊女符湘氏交出原告領回原告對於周尚文之請求駁斥訴訟費用由湯順根湯周氏等負担▲一件判决吳翰洲與趙永林等欠租涉訟一案（主文）趙永林應給付吳翰洲租金大洋一百五十元掃街費小洋二十五角張錫卿應給付吳翰洲租金大洋五十八元五角掃街費小洋九角趙田　應給付吳翰洲租金大洋四十八元掃街費小洋八角陳明江應給付吳翰洲租金大洋四十二元掃街費小洋七角訟費由趙永林負担五分之二張　卿趙田標陳明江各負担五分之一（以上九月二十九日） 
上海地方檢察廳 
[批示]  
　　吳漢邦狀悉仰候淞滬警廳查復再行核辦此批▲劉德順狀悉　遂同級審判廳核辦此批▲胡連意等狀悉候訉明核辦此批▲周辛伯等狀悉仰即　傳來廳候訉毋得推延此批（以上九月二十八日） 
 
 
 

Page 17

 
 
1;第一萬八千八百九十號;中華民國十四年 西曆一千九百二十五年十月一號
星期四 * *本埠增刊 
[天氣報告]  
　　徐家匯天文台昨日下午四時三十分氣象預報云天　而晴記伊海峽口之　風向東北前進致日本兩面天氣惡劣中國海濱一帶有東北至西北微風又昨日下午三時前二十四小時内本埠氣温最高八五·六最低五九·九去年同日最高八一·○最低五九·二 
述要 
[海寗觀潮指南] [  尊庸]  
　　錢塘江之潮名聞全國本埠各國人士前往觀者甚爲踴躍江之上游水多急流及至江口與自長江上游所來之水勢相遇乃折而回流江口形如喇叭故水勢愈内愈聚進龕子門後乃湧而成潮海寗位於龕子門之内潮勢因而較大且整自此以西勢漸平弱前數年往杭州方面者僅見類如水漲之暗潮而巳 
　　潮分晝夜兩次以隂曆每月朔望兩日爲大來時適在子午朔望而後則日漸較遲勢亦日漸較弱蓋潮之大小與月之吸力有關係也以天氣而論則晴日不若有風雨日之勇猛 
　　隂曆八月十八係潮神誕日前清是日由州長（光復後改州爲縣）具三犧神燭禮於江邊之祭潮亭潮來則投之江中光復以後巳廢此迷信之舉而有演劇等事滬杭甬路局之觀潮專車即在隂曆十七十八兩日蓋循舊俗並到江邊後之時間可稍寛裕也往年之專車開至長安站爲止但該處河道較狹遇旱年且有河涸之患故巳改至斜橋站該處係運河支流終年不涸且海寗方面之河埠與由長安往者較近也 
　　往海寗觀潮者不可不游諸遺跡名勝兹略述之於後潮神廟俗稱廟宫在大東門内係清乾隆時之一行宫也建築甚宏大門前有牌坊獅子各二均用有光白石造成獅之形態較在西湖舊行宫前者爲優美而活潑平時該處並不開放中秋後雖開放因門前演劇之故午後人極擁擠出入非易如商假東面商業學校或西首小弄内之塘工局出入則較便利 
　　陳閣老故居陳氏爲清之相國故該處人均稱爲陳閣老（有家字之意）在城内堰瓦（讀若午）壩南首藏有書畫墓碑等珍品不少但非有熟人介紹不能入内參觀祗得瞻其偉大之門第及若干高植之旗桿而巳相傳清之乾隆即陳氏之後裔故其南游之時特往海寗並建行宫以示不忘其本之意 
　　嘯園園不甚大而樓台亭閣荷池曲橋假山石洞類均具園在城中富家橋西首園中並可品茗聚飱可稱爲海寗之小公園也 
[安瀾園故址]  
　　安瀾園聞係乾隆爲陳氏所造地點即在嘯園之旁有云嘯園即其所餘之一部分未知確否其他今巳種植桑樹遊嘯園者不可不乘便一瞻御碑假山小橋等遺跡也 
[北寺及西寺]  
　　北寺及西寺均在北寺街終點即嘯園之西南首有石刻經塔鐘鼓樓石橋等寺前有天然大草地遠望城墻加以大樹及橙黄之古寺無處不是畫景也此外江邊尚有鐵牛王到亭小普渡等限於篇幅不及詳述 
　　不乘專車而要往觀潮者日期最好定在中秋左右先一日購車票至長安長安各車均停故較斜橋便利是晚宿於長安長安有旅館約五六個二三人之房間每日約一元巳足翌晨乘小輪船約一小時至海寗午後返長乘七時夜車返滬旣可暢遊又得觀較大之潮頭（該處土語即潮勢之意）如第一日由長安即往海寗者可在江邊賞月又可觀夜潮唯海寗旅館不多必有人滿之患耳 
　　自長安至海寗亦可雇小船平時往返祇須一元觀潮期内則無定價大船亦有必早日託人預定也 
[今年之廣式月餅] [  陳其惠]  
　　上海之中秋月餅約可分廣式蘇式寗式三種其中尤以廣式之式樣新奇選料精美素以考究稱而價格亦視寗蘇式爲昻近且特製如聖誕蛋糕式美其名稱用以送節者然非寒素人家所能染指如冠生園之共和歲月馬玉山之白帽菓子蛋糕取價且百元他如蟾宫吐月安樂園之安樂歲月西湖樓之世界明星泰豐公司之照耀大千永安之光輝萬國先施之民國共和歲月嫦娥奔月均二十元以上三十元以下除以上數家外尚有十餘年老舖牌子甚硬然以不講究美術故不能引起一般人之注意又如北四川路之粤商羣芳南京路之易安五馬路之同芳怡珍等價格均不相上下肉月約六七角一盒荳沙荳蓉約四五角氷皮約五六角肉酥約五六角不等照今年之巿面言較去年銷路爲暢蓋去年正江浙離亂之秋人心惶惶月餅所以爲之滯銷不少也 
[牙刷之選擇] [  金松岫]  
　　牙刷佳否與口腔衛生關係至大選擇之法不宜過硬亦不宜太柔硬則易傷牙面之法郎質軟則難去積垢易致牙蝕求其適中始可廣東牙刷堅固耐用六七年前在内地銷路極大惟欠於精巧不及舶來品之美觀數載以來滬埠一隅創立國産牙刷廠甚多如雙輪·飛輪·梁新記·家庭工業社等牙刷廠倣西法製造形式均甚精美銷行國内多有贊譽確能與舶來品相頏頡也曲柄牙刷其植毛前濃後疏極合口齒生理且前後均能刷到易去藏垢殊較廣式直柄者爲佳惟易於脫毛故堅固則較廣式爲差又巿上牙刷有明穿·暗穿·二種以余之考驗暗穿較明穿爲美觀而明穿則較暗穿爲耐用也 
　　牙刷與口齒相接最宜清潔用後宜常洗滌置於盒中如隨意抛置爲害至大蓋空氣中常有不潔之害菌以此傳入身體内部甚爲危險也又旅館舟車中他人牙刷亦不可用 
　　國貨中近有玻管牙刷製造極精用後即可裝入管中於清潔方面極相宜也又牙刷久用嫌軟可將毛略爲剪去即硬 
團體消息 
 
[林熙傑君]  
[林熙傑定期赴美]  
　　林熙傑廣東文昌人前曾在南洋星嘉坡政府所辦之臘夫學校畢業選入北京國立北京大學文科今夏赴美欲入依蘭諾大學專攻巿政學巳得該校許可護照巳由天津美國領事館寄來定於十月四日　提督之　地臣總統號放洋去 
[少年宣講團舉行露天學校]  
　　中華路少年宣講團敎育股於昨日（星期三）上午九時赴新橋老營盤爲舉行西區露天學校開學禮學生到二十餘人該生均屬旅居草棚江北籍窮苦子弟首由陳賢本君報告舉行露天學校宗旨並訓話顧梅二君引講「不識字之苦」陳元宰君講「識字須有堅忍心」諸生聽之均爲動容當時即實行敎授半小時成績甚佳後攝影始散返團巳下午十二時矣聞尚有東南北三區現正設備次第開學云 
商店消息 
[上海銀行旅行部中秋照舊辦公]  
　　觀潮票出售踴躍 
　　四川路上海銀行旅行部營業近來甚爲發達巳誌前報頃差該部車務主任莊君云該部代理車站發售十七十八觀潮專車票以來前往購買者異常踴躍猶以日人爲最該項車票業將售罄又中秋節該部原與銀行部一同休假乃該部以是日適在觀潮期内故並不休息照常營業每日辦公時間爲早八點至晚十點半云 
[文明書局减短營業時間]  
　　南京路文明書局因鑒於營業時間太長職員過於勞苦特定十月一日起改爲上午九時起至下午八時又該局秋季大贈品聞展期至十月十五日截止云 
[長春酒改換裝璜之廉價]  
　　厦門萬全堂酒廠所製長春酒質清味純常服可以補血且能專治風濕氣促等病效驗素著前年設立批發所於南京路營業頗稱不惡去年遷移四馬路添設四售部更見發達近聞因原料低廉爲推廣銷路故乃改裝璜可作禮品即日起於原價減少三份之一復行八折一月云 
[德利首飾店自造異樣飾品]  
　　浙江路筱花園德利金銀首飾店製造之七成金白金各種新式首飾鑽石珍珠翡翠玉器等式樣奇巧婦女頗爲歡迎故銷路頗佳云 
[四恒表局新到首飾之暢銷]  
　　漢口路畫錦里二十五號四恒表局專業高等鑽石珍珠翡翠各種寳石首飾以及美國瑞士各大名廠鐘表花色極多營業甚佳現該局總經理趙秀實君鑒於秋節時届電催哈爾濱總局工廠趕造各樣新式中國七成真金首飾聞昨日計由哈寄到鑽石·鐵寳石·馬林石·沙肥鑽·變色鑽·魯濱鑽·戒指·耳環·珠翠花·鑲手鐲·新式鈕扣·項練·懷花·白金表練·表墜新發明各式雙龍單龍戒指珍珠鑽石别針大批寳石又閏玉田氏名筆書畫烟瓶等凡到一千餘樣定價均廉故購者頗夥云 
[有美堂文藝美術品廉價]  
　　南京路有美堂向來發售文藝美術品現以秋季始業後課業用品所需甚繁故將文具一門貨品特别廉價以廣招徠而輕學者負擔近日門巿非常擁擠並有法國新到大批美術人體彩色畫片綺麗生動又有國貨石膏模特兒多種婉美高潔均參錯陳列任人選擇旣可採爲畫材又可作爲裝飾品故購者尤爲踴躍云 
[永升昌削本廉價]  
　　南京路石路西首永升昌呢羢號自八月十五日起舉行秋季大廉價該號此次削本售現其價格之便宜確爲特别並將各種貨品一律折本廉售想届時必有一番盛况云 
[榮茂號舉行大廉價]  
　　海寗路錫金公所對面榮茂號開設十有餘年統辦中西百貨出售環球物品舉凡化妝·日用·剌繡·玩具·等件莫不應有盡有而定價之廉更非他家可比兹於隂曆八月初九日起舉行秋季廉價兩星期日來營業極盛該號經理特添聘招待員數人暫時帮忙云 
[鴻興襪廠發行所中秋正式開幕]  
　　鴻興襪廠發行所自遷入寳善街滿庭坊口新舖以來營業日盛該廠除銷售本廠絲線襪外兼售日用化妝等品兹定中秋節正式開幕舉行大減價贈品藉答主顧之雅意云 
[天主聖牌及純鋼洋刀發售]  
　　乍浦路頣和里盛利公司經售美國德國貨品兹將各種聖人聖牌廉價出售每牌自銅元四枚起至八九角止形式有二十餘種另有真銀念珠天號售洋七元地號售洋六元玻璃黑綠斑念珠每串售洋六角小號紅藍念珠每串售洋二角再有真正螺鈿四面小洋刀祇售洋一元二角真鹿角及真牛角刀售洋九角半另贈鎳色小洋刀一把花色黑板連鍊條洋刀每把廉售四角學生刀每把售洋二角半其中係輕便鴨蛋式鋼刀銷路最旺每把祇售洋三角半云 
[新奇影戲社新到影機]  
　　本埠自來水橋北首新奇影戲社專運德國大小各種影戲機每具有六元十五元三十元八十元二百五十元五百元數種開辦數載信用頗著年來營業甚爲發達尤以外省各埠採購最多現在又運到大帮影機無論油燈·電燈·或乾電·均可適用極合於家庭娱樂或戲院營業之用該社爲優待主顧起見一概照碼八折云 
[電機活動廣告之新奇]  
　　上海惠福洋行馮竹軒林福元黄朝安陳耐言四君所購辦之電機活動廣告由工程師林鴻振君裝置於新世界之自由廳畔内中廣告能自由轉動拚合頗爲奇巧聞此機每七秒鐘一轉轉至十五幅復從頭翻轉循環不巳每轉時必觀者如堵莫不以爲奇巧故此種廣告收效必宏接洽處開在新世界廣告部及震寰廣告社每月登費祇售大洋三十元云 
[國貨紅十字牌臭水之暢銷]  
　　虹江路嘉興橋華盛頓里二十號永通藥水廠爲李秀甫君獨資創辦發行之國貨紅十字牌臭水質厚氣醇較之舶貨有過不及此次五卅慘案發生國人爲抵制外貨起見一致購用國貨該廠則加料精製以副國人之望於是營業方面頗告發達李君對於洋務工會被封時曾慨助本廠所出紅十字牌臭水十萬託所得貨金悉數捐助該會云 
出版界消息 
[「洪水」第二期出版]  
　　光華書局洪水第二期巳於今日出版内容如論文小 
 
 
 

Page 18

 
 
1;第一萬八千八百九十號;中華民國十四年 西曆一千九百二十五年十月一號
星期四 * *說詩歌揷畫甚形豐富每册僅售大洋五分優待預定全年祇收一元郵資另加又聞第一期刻巳售罄購閱者皆多向隅故將於十月五日再版總發行所在四馬路太和坊云 
[勵進年刋第二期出版]  
　　勵進年刋爲曁南勵進會所編輯宗旨以發展五育養成高尚人生觀爲將來恊力改良社會爲主第二期巳出版云 
電影界 
[羅克新片巳在天津開映]  
　　滑稽影片家羅克之HotWater爲百代影片公司之出品在美國開映巳久頗得稱許兹悉該片巳於上星期日（九月二十七號）在天津特别三區天昇電影院開映譯稱「新婿謔」惟祇映夜戲日戲則另映他種影片座價分二元一元半兩種開映至明日（二號）爲止云 
[記「愛情博士」俊超]  
　　滑稽片以胡鬧者爲多近理者絶少昨觀（愛情博士）一片於維多利亞影戲院頗覺滑稽有趣且甚入情入理非其胡鬧者可比歸而記之是片劇　叙一初間世之醫學博士懸壺以來未嘗得一顧客一日正危坐無歡女僕忽入報曰先生第一之主顧來矣博士聞言大喜立即佈置一切以惑人之目欲廣其招徠焉無何女僕引客入旣入博土遲遲而詢之曰何名客笑應之曰予非來就醫者不過欲一查君之工作耳言畢即行 
　　博士受此打擊羞恨莫名由是變宗旨倡辦一專治思想失戀與心病之醫院該院方成一般寢男怨女莫不趨之若騖博士大有應接不暇之勢 
　　有少年名勃特甚傾倒於葛來司女士一日向之求婚竟遭决烈勃特憤激之餘欲投河自盡正將躍下之際忽爲博士經理人所阻勸往博士設立之醫院療其疾焉女子齊爾勿走江湖人也慕博士名欲以身當看護婦竟爲博士垂青於是日夕相依未免有情然彼此皆印於心而未出於口其時勃特適來養病是　與齊爾勿頗形親密博士因之深含醋意 
　　富翁高登有姪女愛如巳出不幸幼失所在四覓不得然富翁猶極搜尋未嘗少怠蓋其遺産極豐承裴者僅其姪女故不得不爾 
　　高登之法律顧問潑來斯登探知齊爾勿即高登姪女於是爲病投院靜養乘問强吻之蓋彼欲與齊爾勿結婚則高登遺産可垂手而得不料齊爾勿鄙而絶之 
　　久之葛來司登悔前待勃特之無情問心有愧且覓之不可得亦作投河自盡之想幸爲博士經理人所救得不死且導之至醫院乃得與勃特和好如初 
　　一夕開跳舞會潑來司登着二暴徒刼齊爾勿出烏知暴徒又爲其他二蒙面人所擊倒竟挾齊爾勿乘汽車而去車行不遠忽停蒙面人下車以短銃指博士曰吻伊復向齊曰吻伊二人遂相吻旣畢蒙面人去其面具則一爲高登一爲經理人蓋高登本早稔悉齊即其姪女故用是法而玉成二人之姻緣 
　　是劇情離奇曲折有非意料所能及者滑稽穿揷前後連貫足令觀者捧腹 
[明星公司攝製新片消息]  
　　明星影片公司自「盲孤女」攝竣後即從事編排一劇本兹巳　事仍爲鄭正秋君手編張石川君導演劇名「失足的閨女」係一警世劇描寫拆白黨之罪惡史女主角宣景琳男主角王吉亭珠聯璧合不日開攝大約下月中即可出片矣 
　　「盲孤女」昨在中央試映演至悲哀處觀衆甚有俯首落涙者現定十月一日起在中央連映七天届時一掬傷心之涙者正不乏人也再明星第五期特刋「盲孤女」號前因周劍雲君因公赴漢由宋痴萍君獨行編輯大爲勞苦幸周劍雲君昨日巳返滬與宋君速做夜工擬趕於開映日出版也 
[盲孤女試演壯公]  
　　明星爲我國自製影片公司之第一成功者出片如孤兒救祖記好哥哥最後之良心小朋友等均能予我人以極滿意之觀察而馮大少爺尤能爲電影界放一異采昨又以新成之盲孤女試映於中央大戲院並邀往觀就坐後五分鐘即開映矣 
　　是片由張君石川導演劇本係正秋所編情節曲折處往往出人意料之外而諸演員皆能有深刻之表演　景琳飾李翠英（即盲孤女）狀盲人態度維妙維肖 
　　王吉亭善飾浮滑少年但此片則飾一誠實少年亦能稱職鄭小秋之李海山周空空之王金奎趙琛之　車黄君甫之楊老三王獻齋之檢察官均有獨到處 
　　李海山在趙家初坐沙發之滑稽最引人發笑盲孤女目張而不能見物與對籃凝思諸幕攝法均佳日出一幕着以色彩頗美觀 
 
 
 

Page 19

 
 
1;第一萬八千八百九十號;中華民國十四年 西曆一千九百二十五年十月一號
星期四 * *小消息 
[樂園顧曲紀（一）] [  栩栩]  
　　先施樂園自擴充開幕以來每日游人如梭勝十倍於舊時日昨之夕（八月十三）爲該園五樓安樂大劇場優美班重新排演「頭本狸貓換太子」夫人邀余同往聆歌至則座中巳經客滿余叢祇有立足而觀綜見全班角色扮相俱佳支配適合演來大有可觀爰摘余之目見耳聞所及略誌數則如下介紹至讀者諸翁 
　　麒麟童之陳琳做作次第自然白口唱工到處傳神見李后幕唱「...千望娘娘要忍讓...一句「娘娘」二字聲若宏鐘大有石破天驚之概「要忍讓」三字響遏行雲轉音處如雁唳天空其喜怒哀懼之色玉潤珠圓之音可謂絲絲入扣醰醰有味演來能使座客心響往之不啻身在當年宋真宗之宫内親聆陳公之忠心耿耿一番論調也 
　　張紅艶之寇承御風韻天然綽約多姿與陳琳對李后合唱一幕洽合抑揚「...久聞公公好膽量...」一句珠喉婉囀脆堪裂帛若以寇承御第二目之誰曰不宜拷打一場激昻慷慨此層此層頗爲吃重誠不易易也 
　　吳翠雲之劉妃細賦體貼惡相艱櫻其表情之週密唱做兼工惱怒之狀態嬉笑之形容立時變化真所謂無微不至矣 
　　花義俠之哈托利扮相極佳勇猛非凡舞槍獨戰四人灑脫純熟言雖戲演非真確功夫則不能勝任也 
　　餘如牛桂芬之八賢王小鈞培之宋真宗王子雲之李宸后均屬不惡皆爲劇中之上駟也 
[恒社票房定期彩排]  
　　恒社票房八月份彩排現定本月二十四日舉行劇目莊贊濱探莊山毛長齡賣馬邵駿九更天毛　蓀查頭關徐百益八義圖吕松聲·吳中城平貴回窰朱鳴遠慶頂珠何永林打嚴嵩徐君安空城計錢中選·劉佩芳南天門倪潤生·蔣百熙梅龍鎮徐百忍問樵鬧府黄寅蓀·黄月天惡虎村張劍峯·鍾新甫四郎探母以上各戲之配角俱由社員擔任即盔頭衣箱亦爲該社自備云 
藝術界 
評論 
[我國之舊影戲（一）] [  何西亞]  
　　電影一名影戲來自西方吾人固莫不知之然原始的影戲實爲我國所發明此則絶少知之者是項影戲今猶盛行於浙西杭湖一帶之農村社社中記者嘗親見而調查之際兹海上電影事業風發雲湧一日千里之時以介紹於都會中人一以知吾國舊有影戲之崖略一以知吾國農人娱樂生活之簡單與幼穉也不僅如此吾人嘗觀電影矣夫同一影戲一則如此其簡陋陳腐而不堪顧盼（舊影戲）一則如此其逼肖人生而令人神往（電影）兩兩比較殊饒興趣從亦可知戲劇實隨社會而進化者兹特分段述之於后 
（一）演劇方法 
　　舊影戲之映演手續至簡先用木板舖搭一小台高約三四尺廣可十五方尺台上三面障以布帳台後一面則半啓留待戲班中人之出入布帳前面之正中處貼有一長約三英尺高約二英尺之白羊皮紙（一名錦紙即玻璃用途未廣時人恒以之糊窗者取其凈白而能透光也）紙之兩方燃一巨燈懸於距紙約一尺遠近之中央燈爲一平坦淺凹之瓦盆中貯燈心一巨束約五六十條所燃之油爲菜油豆油二類煤油性烈易滋事絶不用演劇時即以紙像（舊影戲中之或人或物皆以紙製之）於燈前映近白紙（在紙之内方移轉動作之台前隔紙以觀即能覘盡一切（按此在帳上羊皮紙原有地位之布早巳裁去故能透映）蓋此白紙一似電影中之銀幕所不同者電影之銀幕係受幻燈之反映而此則由帳内直映於紙上者也所以名爲影戲者以其隔紙相映若走馬燈之幢幢往來彷彿有如影子以共隔動然也此處所以不逕稱影戲而冠一舊字於上者蓋欲有别於今之電影故耳 
（二）紙像製作 
　　舊影戲中表演劇情之人物皆以厚紙片爲之間有以羊皮製之者則價稍昻故舊影戲又名羊皮戲也（一說映戲之白紙爲羊皮紙故名亦通）製作之法以厚紙裁成各種人物器具之形狀如人則男女老幼富貴貧賤動物則龍蛇獅虎牛馬犬羊物則房屋舟車桌椅雜具舉凡劇中應有之一切罔不畢具人像之手足頭腹均係活動裝配故能曲屈亦能脫卸惟衣服冠履均於剪裁時預爲配就故不能穿戴脫卸僅於染色時烘出之而巳其長短大小悉以人像爲中心人像長約七八寸身才稱是物像俱依人像之大小比例之故均能一一適合剪裁旣成於像之正面（即演劇時映出於紙幕之一面）着以各種彩色惟於人像所代表之人格則一如京劇中用臉譜像微法以表示之如公忠者刻以正貌奸邪者雕以醜形（本夢梁錄語）染色畢於像之頭部手部各擊一線線之他端則結於竹籖之上竹籖之長如箸粗亦如之籖之非繫線之一端即戲班中人握之以轉動演劇者此項紙像因其用紙片製成故僅能表示物體之一直截面不過略具形象而籖巳 
[上海之音樂隊] [  仲子通]  
　　上海樂隊之最先組織者爲二十年前謀得利之管樂隊（Brass　Band）其次者爲十六年前貧兒院之管絃樂隊(Orchesta)再次者若婦孺救濟會孤兒院惠兒院習藝所棲流所南洋大學浦東中學第二師範儉德儲蓄會等均先後有樂隊之組織今則紅袍綠褲三五成羣之樂隊充滿於巿上矣 
　　可惜者十年前第二師範之絃樂隊（String　Band）與六年前浦東中學之管樂隊未及數載即巳解散如能成立至今必爲樂界中增色不少於此可見學校之音樂隊因經濟之窘難與學者之自由出入於樂隊究不若慈善機關及團體之有公欵並可規定學者之年限得能維持於永久也 
　　上列樂隊中組織最完善而負有聲譽者莫過於貧兒院當清宣統元年該院創辦人曾少卿子曾志忞君與敎授高硯耘馮亞雄君歸自東瀛首先組織聲樂隊（Nocai)學者每日有一小時之練習不多時己能由單音 
 
 
 

Page 20

 
 
1;第一萬八千八百九十號;中華民國十四年 西曆一千九百二十五年十月一號
星期四 * *唱四複音唱矣閱高君所編之「新音樂觀」内載三部合唱（Three　Part　Song）「古森林」一曲巳可知該院十五年前聲樂之一班矣 
　　後二年内如管樂及管絃樂均次第成立清宣統二年冬季該院應社會之請出隊演奏頗受各機關之歡迎曾得有各種獎章蓋當時滬上樂隊稀少可稱研習西樂之先導該院又以組織完全並能注意於選用樂曲更博滬人仕之欽佩而樂隊之聲譽即因之而蒸蒸日上矣 
　　民國元年春季北京有中西音樂會之設立名譽會長爲曹汝霖君該會性質中西音樂同時研究中樂方面如崑曲京戲各種絃管西樂方面如聲樂鍵樂絃樂管樂樂學等均爲必修科目在西樂方面並有外國敎師擔任重要科目該院乃選樂隊中之精明者三十餘人就學是會而該院樂隊在京時歷蒙各國公使署及外交部之見招曾演奏數次得多方之贊譽與當時北京最著名之總統府音樂隊及總稅務司赫德氏之音樂隊勢成鼎足惜是會困於經濟不數年而中　該院樂隊亦因之而返滬 
　　該院樂隊歸自京後敎授如曾馮兩君先後辭職樂隊中人亦大都星散久聞名於京滬之樂隊從此如冰雪之溶解良可惜哉今雖尚有管樂隊之存在因都係後起者總不若昔時之幹練也 
[學習崑曲之途徑] [  遠村]  
　　學習崑曲第一步當然爲拍業曲者俗稱拍先以其技傭值而未經學問罔解音律隨字吟謳按笛凑腔是其特長下焉者或且别字誤傳音聲乖格遑論揣摹口勁釐析隂陽所謂藝而求進乎道者也是故習曲者而僅以宛肖拍先口吻爲極謳歌之能事則充其量不過高下合度疾徐中節或博嗓音喨絲竹和洽之美稱而巳矣每見度曲雅士舒喉而清濁隂陽莫辨按拍而虚實正襯未洽北曲而雜以南音閉嘴而譌爲舐　尤侯而肖居魚侵尋而混庚亭皆由習曲之僅止於拍遂使矢口之乖離正音也蓋進乎拍者猶有念讀聽之三步焉何謂念君子擇善而從如有度曲名宿旣解音聲又工曲律吐字發聲無有乖謬清謳高歌圓穩自然吾則執贄從之擇巳拍熟之曲隨腔習念自數十遍乃至數百遍無稍厭倦吾則描摹口角追逐氣韻運腔務辨乎虚實舒喉貴明其歛侈豁霍斷頓清濁隂陽五音四呼吐字收韻皆有一定口程母使絲毫放鬆濡染旣久自然心領神會而無牽强紕繆之病矣然而念之工夫徒從實踐上着力使其不通學理仍復食而不化則當繼之以續自度曲音聲而言最顯轄者徐大椿之「樂府傳聲」一書爲初學必讀之娃進乎此者則沈寵綏之「度曲須知」吳梅之「顧曲塵談」王李烈之「螾廬曲談」皆宜細嚼熟習無稍輕忽至於音韻之書如欲學驪珠中原音韻中州音韻等爲旁稽廣徵必不可少之伴侣中原音韻作者距今最遠但爲曲韻宗匠且不看中原度曲須知即不可解故亦不可不備音聲之書旣巳遍讀然後進求曲律著述如「大成九宫」「沈氏南曲譜」「李氏北詞廣正譜」等等以明宫調旁搜古人名作如葉氏「納書楹」馮氏「吟香堂」等等以資深造正音雅聲不墜餘緒者庶幾在是夫念讀之二重工夫皆巳經壓然後可以廣聽博訪甄别醇疵善者從之否者捨之如是習曲而猶有未臻乎至善之域者必其天賦有所限制不然或其功侯有未至焉而然也（却酬） 
[評白玫瑰] [  少卿]  
　　昨觀上海戲院之白玫瑰竟贊嘆其藝術不可及也其外景若園林山水之優美日光月色之明斷與夫内景之華麗吾均不暇舉亦不必舉吾所贊歎者二事即劇本之情節穿揷以及演員之表情能力也劇情述一牧師惑於酒家女一恣慾情侮而避去一年後此女生子因失其業且爲人所不容貧且病殆死矣卒巧遇於另一女友家牧師直認巳過正式結婚焉此劇情節頗類陶爾斯泰之復活節蓋叙男子於不可防制時一逞獸慾即有一如玉之女子其名譽及幸福乃完全敗於男子之一逞中因此受盡千磨萬折甚至含恨以死設男子終不能遇此無辜之女子而成眷屬其罪大惡極豈非百身莫贖乎此等事在人類中蓋常有事特皆秘而不宣耳賴有哲人表面出之以感世間之男女使明瞭人生狀態擇一較善途徑其旨徵其心大慈悲矣 
　　穿揷之佳點約翰顛倒富女曼麗狂態可笑黑人男女二僕方覔一無人處情話而　魚來相擾寄意遥深凡男女墮入情網無不有　魚窺其旁也孤女生子窮愁欲死而牧師左惜夫正高坐莊嚴之敎堂大講聖經受萬衆之歡迎孤女携兒提籃病倒雨中左惜夫正與其女友圍爐情話於華屋皆佳點也 
　　旅館主人爲私生兒取名爲無父之兒又一旅館女主謂有兒爲累不能收用深寫生兒之累非寫生兒之累寫私生兒之累也直重加男子逞慾之罪也 
　　孤女瓣錫初爲一天真未鑿之幼女及見旅館中人之舉動茫然不解終則同化成爲習慣見化名之左惜夫年少風流遂相愛好片刻歡娱演成長恨腹中兒呱呱墜地爲其母者身弱意喪前後判若兩人做工入神後爲窮苦所逼抱兒欲投身清流疾立岸上萬念俱灰卒以兒故决意不死種種做作直將内心完全表出其藝佳矣昏厥中精神慌惚之狀及耳聞在惜夫之聲睜眼視之不清旋又縐眉打疊乃認識即害其受苦之人恨喜交併萬感俱集此種表情恰合病人精神狀態心理順序非有極深觀察焉能臻此吾知雖名導演如葛雷菲士對此内心表現亦無寸功此屬於演員個人之聰明及工夫他人不能驅使之也 
　　扮牧師左惜夫者表情亦不弱於湖濱月下情慾熾時態度大變其慾火燃燒面熱心跳之狂態完全繪出無經驗者做不到如此妙處後觀聖經之文始自知其非禱於神及母像前誠懇頽喪神情亦妙 
　　即其餘配角如富女曼麗黑奴男女旅館主人等面部表情皆能入妙故能襯托主角及主題得力其著名於世界也固宜廻顧我國電影一時莫能及也 
消息 
[開洛公司電傳徐碧雲歌劇] [  于一]  
　　開洛公司無綫電話臺邀徐碧雲上星期六往唱徐因排演新劇不克赴約該公司近再邀徐於本星期六往唱以博全國人士之悅耳聞徐己允其所請云 
 
 
