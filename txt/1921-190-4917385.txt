# 1921 - 190 - 4917385

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[鈔票之豫防（老圃）]  
　　向者北京中交兩行有不兌鈔票之事幾於怨聲載道自金融公債發行後已告一段落然鑒於焦頭爛額之慘當有曲突徙薪之計試問以後對於軍閥能否獨立濫發之弊能否禁絶準備之額是否適當似宜取公示之法俾公衆有監察之方此說或太惠計然太早猶愈於太遲向之覆轍正由無早計者耳 
　　此不獨中交爲然也凡有發行鈔票權之銀行皆當受同一之監察向之覆轍有信義有信成有殖邊皆貽害商民人所習知以後有發行鈔票之權者僅恃官府之監察恐有所示盡似莫如令公正之商人團體按時調查其發行額準備額此固有益於公衆而爲表示信用計亦未始無益於發行之銀行也 
　　此不獨中國之銀行爲然也發行鈔票不能用放任主義此各國之所同必俟破裂以後始知其所發鈔票之數不太晚耶 
[命令]  
　　七月十四日大總統令任命沈家彝爲京師高等審判廳廳長此令 
　　又令任命朱獻文爲江蘇高等審判廳廳長此令 
　　又令司法總長董康呈直隷高等檢察廳檢察長陳克正調吉任用請免本職陳克正准免本職此令 
　　又令任令林棨爲直隷高等檢察廳檢察長此令 
[專電一]  
　　北京電昨財部議銷十年公債三千萬辦法分兩途半由銀團承募半令各省財廳飭各縣派募分上中次三級辦理（十六日下午十二鐘） 
　　北京電小野所提條件潘復完全承認外傳當軸幾經抗持及日本放鬆係空氣作用可抵鉅額之金庫劵已印就大半不日交付 
　　北京電財部主要人員與銀行家合組通易信記公司專做政府高利貸政府日前又成兩筆小欵（一）永大銀行法郎百萬利分八九七實交（二）新亨銀行十五萬條件同由道勝搭肩（十五日下午三鐘） 
　　北京電財部欠與亞庫劵餘欵百七十萬昨與日人商定分三期攤還爲今年九月十二月來年三月還清（十五日下午一鐘） 
　　北京電今日（十六日）閣議發行十年八釐公債額三千萬設公債基金處經管還本付息通過 
　　北京電閻相文文（十二）電陳樹藩携去皮箱三千件子彈百萬砲彈萬餘部下槍二萬七千枝機槍三十架大砲五十六門舊砲十八門陳携五百萬元私自與教士商保護運滬已貼封條院覆陳部軍隊究有若干可留者若干需遣者若干查明具報但邠縣陳部郭金標傅葆年黄保善吳經文楊德盛一路四團計八千人宣言脫離陳樹藩關係願聽閻相文命令（十六日上午十二鐘） 
　　北京電交民巷警探撤回問題日使不負逃亡責任政府轉告領袖葡使葡使云此係中日間交涉交民巷係國際問題與中日單純關係不同仍應撤退顏允照辦但昨尚未撤（十六日上午十二鐘） 
　　北京電張作霖親征未定現庫倫恩琴已爲新黨擊破向烏里雅蘇台逃竄庫倫勢力入新黨手張有征蒙不武諷語外間遂謡傳另有目的（十五日下午三鐘） 
　　北京電赤塔電庫匪什六降新黨倒戈逐恩琴恩部半向克魯倫河逃半竄烏里雅台親俄蒙王被殺頗多在匪中之日教練官太半被殺滿站江壽祺所報大旨相同院電張作霖速出兵（十六日上午十二鐘） 
　　北京電俄約修竣計二十五條九附件今日十一時由朱鶴翔交俄代表阿格雷夫（十六日上午十二鐘） 
　　北京電顧使電收到德政府滙到收容俘虜費第一期二十五萬 
 
 

Page 8

 
 
   
 
 

Page 9

 
 
   
 
 

Page 10

 
 
[專電二]  
　　北京電和約研究會久未開會報載十一開會討論太平洋會議或屬俄事委員會之誤但顏連日勸王正廷重整該會討論太平洋會及縮減軍備大會加入問題太平洋會各國所派閣員居多有主張顏氏一行縮减軍備會議靳言吾國聲明常備軍八十萬但現在各省實數則倍之（十六日上午十二鐘） 
　　北京電七月二十五日内瓦第一次鐵路運輸會部派周緯列席 
　　北京電昨奉軍稽查王樹章在車站持軍用兌票高聲求售經逮捕 
　　北京電魏聯珉奉王占元命來京陳明鄂省善後需欵將實業債劵抵某行百萬又言鄂省五方雜處安福派時思蠢動第二師缺額有添招必要（十五日下午三鐘） 
　　北京電院覆閻相文履任頗慰陜軍西走咸陽該將領不無深明大體允宜加意拊循速會同劉省長早定陜局（十五日下午三鐘） 
　　北京電馮玉祥連來兩電誇功查馮初以入省無把握自請領兵赴藍田當左路嗣閻張到臨潼馮乘機先入省城說者謂馮曩在川湘均用此法（十五日下午三鐘） 
　　北京電曹錕忽將重砲隊長鄭慕韓駱應昭交軍法處管押聞與某方有通信嫌疑（十五日下午三鐘） 
　　北京電湘災荒劇熊希齡等請撥附加貨捐一部滙湘院覆湘省災况未據該省長官具報所請未便照准（十五日下午三鐘） 
　　北京電交部技術委員會十八開第二期討論會（十五日下午三鐘） 
　　北京電四洮又向南滿社訂短期借欵付還前債兌換虧損至百三十五萬元之多（十五日下午三鐘） 
　　北京電台兒莊連日兵匪交戰匪敗架去莊民十人（十五日下午三鐘） 
　　北京電財部將發行十年公債三千萬以崇文門稅津浦貨捐印花稅郵政餘利作本息擔保 
　　北京電刪（十五）四點潘復張弧在銀行公會集國内銀行家會議發行十年公債及統一幣制辦法 
　　北京電自治聯合會通電廢督裁兵主從鄂省辦起作全國模範 
　　北京電靳傳語鄂代表所請撤王呈文奉府發院後已批交陸部核辦（十五日下午八鐘） 
　　北京電刪（十五）午後兩點贛代表十人赴院求撤楊另簡省長由郭則澐代見不得要領 
　　北京電贛同鄉爲撤楊運動推出代表三批定每星期三五赴府院内部輪流請願不得請不罷休 
　　北京電黄陂反對鄂省添兵靳因轉王勸緩招募（十六日下午五鐘） 
　　北京電院令閻相文查核陜軍數目並電甘陸調停漸有眉目陜局可望和解（十五日下午九鐘） 
　　北京電直曹電閻相文接任陜事已有結束據赴陜各軍報告咸云該省民窮財盡四境荒漠慘不忍言均爲受陳樹藩虐政所致父老言之率有談虎色變之象爲今計祇有多頒庫帑從速救濟至陜民四竄爲患已飭全部各軍追逐乞速籌欵早辦善後（十五日下行七鐘） 
　　北京電閻請增設陜東鳳岐兩鎭使保張錫元郭堅分任 
　　北京電陜教育會電全省教育費爲陳前督搜括一空懇責成閻督劉省長嗣後不得挪作軍用並令陳將吞入者吐出或在欠餉下扣抵（十五日下午九鐘） 
　　北京電奉張發出征蒙檄文並呈報親征日期靳請徐用明令嘉慰 
　　北京電滿站電遠東軍確於六日佔領庫倫獲駝馬千餘巴軍死亡約二千三百餘巴軍大部各桑貝子海拉爾潰逃餘向滿站竄潰外息駐滿赤塔政府代表請我派隊接收庫倫（十六日下午六鐘） 
　　北京電豫趙請撥餉二十萬否則土匪蠭起軍不用命倜亦不負責（十五日下午七鐘） 
　　北京電贛陳電粤桂戰事方盛贛南接近南雄屢爲粤省民軍覬覦據陳旅長電稱許崇智决由北江派民軍一師先佔大庾嶺遏止北軍助桂並撥海軍艦隊繞道赴贛果成事實殊難應付如何對待請示方略（十五日下午七鐘） 
　　北京電贛自治協進會電請另簡省長俾公民脫離楊氏威權 
　　北京電田中玉電軍政學各費欠逹八百餘萬迭次呼籲未蒙一復山東同隷版圖千餘萬生靈倒懸待救務請中央於財政項下稍予接濟蓋爲二次截留鹽餘而發 
　　北京電院電贛楊據報陳督患外症極危險萬一不測全省治安應責成該省長維持（十五日下午八鐘） 
　　北京電寒（十四）日閣議（一）綏遠警處長改任余鼎銘（一）庫藏司長以陳威繼（一）濱江道尹以張壽鏞調任（一）縣知事補缺照薦任職依類序補均通過（十五日下午八鐘） 
　　北京電中法紙幣今午止已收兌十之八現復查出魯奉兩省尚有三十餘萬聞公會仍主代兌 
　　北京電交民巷口警察及罪魁相片今晨實行撤回（十五日下午八鐘） 
　　北京電院復豫張鳳臺給假十日休養所請辭職不准（十五日下午九鐘） 
　　北京電法部新頒私運嗎啡鴉片治罪令犯者處一等至三等徒刑或科一千至三千罰金（十七日下午五鐘） 
　　北京電據報庫俄匪現竄踞滿海一帶恰克圖買賣城仍駐紥俄新黨重兵（十五日下午七鐘） 
　　北京電哈報司梯芬藉口匪擾林墾提議另謀護路辦法頗有干涉行政意（十五日下午七鐘） 
　　北京電馬福祥偕甘新代表赴奉協商蒙邊防務（十五日下午八鐘） 
　　北京電王占元電派魏聯珉來京催領欠費七十萬恤欵十萬並聲明不速接濟不惟湖北治安無以維持恐影響大局益加紛擾 
　　北京電銀行公會决議未兌中法紙幣委托二十一家銀行代收一月爲期（十六日下午五鐘） 
　　北京電巴西新使阿林助覲徐呈遞接任國書（十六日下午五鐘） 
　　北京電院電田中玉津浦路兗濟線土匪架綁路局職員希速從嚴查辦（十六日下午五鐘） 
　　北京電院徇廣肇公所請將桂彈由滬運回（十五日下午三鐘） 
　　北京電浙盧電敝省受新潮激湍民意漸趨極端永祥祗因形勢難遏所有選舉自治主張實爲代表各界呼籲並無私意竟不爲中央所諒今旣屢經函電責問並蒙頒布自治法乞再開誠允由人民參政敝省必可遵照奉行（十五日下午九鐘） 
　　北京電教職員昨午會議對調人改正條件認爲滿意惟擔保之證劵應註明種類當局亦允照辦教潮從此結束（十四日下午七鐘） 
　　北京電八校學生對調人所述五條提出修正尚須一度接洽但教職員已表滿意日内可公告復職（十五日下午八鐘） 
　　北京電校長團會議以教育費有着對調人表示謝忱惟教職員决議須財部保證公函及政府書面慰問正式頒發後再行宣告復職今午范因學生會尚未諒解午刻約該會代表至庽說明所爭集會自由政府亦可承認教學兩界已歸一致下星期二可回復原狀 
　　北京電教范將回任財李亦有就職說（十七日下午五鐘） 
　　北京電靳電鄂王甘陸請執事電勸陳樹藩速來京政府亦勿追前咎（十五日下午五鐘） 
　　北京電吳俊陞電元（十三）由奉回黑（十五日下午五鐘） 
　　北京電法部擬從皖同鄉請將學界訴訟移轉魯檢廳管轄 
　　天津電閻相文擬將山西加入直系奉曹爲直魯豫秦晋巡閱 
　　天津電元日（十三）天津銀行公會代兌中法鈔票往兌者極擁擠嗣由巡捕按六人一班仍擁擠異常至午共兌出三萬餘元後因現欵不足參入中交票惟無外國票計兌出七萬餘元　 
　　天津電寒（十四）午法工部局鳴砲慶祝民主紀念砲内無彈因炸藥過多致往後炸傷行人三其一送醫院割下右腿卽死 
　　天津電寒日（十四）中法票共兌九萬三千餘元（以上十五日下午十一鐘） 
　　天津電刪日（十五）中法票共兌出七萬餘元不似前擁擠（十六日下午十一鐘） 
　　漢口電林虎刪（十五）乘車赴湘携桂陸親函與趙恒惕接洽 
　　漢口電劉顯民刪（十五）午由湘乘車到鄂寓奉直會館王督定銑（十）（六）宴劉（以上十六日下午二鐘） 
　　香港電報載劉震寰寒（十）（四）佔平樂魏楊熊各部同日佔平南黄大偉復廉江惟潯方面陸尚增兵堅守 
　　香港電當道组兩粤兵災救濟會經舉陳廉伯正會長廖仲凱李芝畦副之并舉董事十三人最少每人捐千元 
　　香港電五仙觀已由公路處定豓（二）（十）（九）開投每井百五十元共六萬餘兩 
　　香港電陳獨秀因主停辦醫藥校紳學爭維持並請當道逐陳 
　　香港電黄强由高電陳稱駐高滇軍蔡炳寰肯受撫惟部下尚觀望請示辦法（以上十六日下午八鐘） 
[公電]  
　　北京蔣夢麟來電老申報館史量才先生北京學潮解决不日恢復原狀乞轉告旅滬北大同人夢麟刪 
世界路透電 
[太平洋會與日本]  
　　十六日倫敦電日本答覆哈定總統之文已使華盛頓暫時發生不愉快之駭異惟現信此事可滿意解釋明白衆意仍以爲大會將於休戰節日開幕紐約世界報謂現賴英國向日本釋明此次議開之大會列强皆願因此籌定防杜世界和局未來騷亂之方法日本如不加入則不能保全其最佳之利益有評論家數人現促請哈定總統將大會分爲三股（一）討論海軍軍備（二）討論陸軍事務（三）討論關係太平洋及遠東之純粹外交問題如是則可保關於海軍軍備之建議得告成功 
　　十三日巴黎電法總理白里安氏今日在參院演說聲明收到哈定總統召集裁减軍備及太平洋問題大會之建議並謂法國今願盡力擔保永遠和平及組織萬國裁减軍備事務惟法國不能漠視其安寗之所需要白里安氏繼述及土耳其問題謂不日可望與基瑪爾氏訂定和約法國殊願依其自訂之條件退讓西里西亞 
　　十五日華盛頓電法國大使巨塞蘭氏本定昨日啓程回國兹因裁减軍備大會事已無期展緩離任 
[愛爾蘭之議和會]  
　　十五日倫敦電據當局宣稱喬治氏與伐勒拉氏今晨復在唐林街相邸會談大約星期一日尚將繼續開會聞喬治氏此次復獨自接見伐勒拉氏愛爾蘭同志羣集唐林街向伐勒拉歡呼聞會談進行頗爲順利不致發生頓挫今日午後烏爾斯特首相克萊爵士謁見喬治氏密談兩小時半之久爵士已由電話令烏爾斯特閣員自貝爾法斯來倫敦愛爾蘭除貝爾法斯昨有暴動外餘均安靜且望喬治氏仁伐勒拉氏之會議能獲滿意之解决 
　　十六日倫敦電愛爾蘭問題之談話進步甚佳一般人士對於和平希望皆抱樂觀諸大員今於會談情形雖嚴守秘密但就彼等歡容觀之確可令人興奮也有責任者曾表示意見謂雙方爭點並非不能調處據每日捷報載稱伐勒拉氏已允以按照愛爾蘭自治案烏爾斯特所有之權力給予烏爾斯特又稱爭點之主要關鍵乃在愛爾蘭歲貢一千八百萬鎊與帝國財政部新芬黨欲免除此擔負俾與殖民地處平等地位惟聞此將使英倫所得稅每鎊增至八先令而愛爾蘭所得稅則可因以大減 
　　十五日倫敦電近今孟欲斯德之縱火案已訊明有新芬黨十六人犯縱火之罪判罰充苦役十五年至三年不等 
[法國之外僑案]  
　　十五日巴黎電法境久暫久僑案之審查委員會員尼福氏著文一篇論此問題略謂戰時外人紛紛入境工作於農田工廠之中戰後入境者仍屬不少多有因本國不寗來法避亂者以致今日法國境内共有外僑一百六十三萬一千二一百六十人其中良莠不齊致罪犯增多此殊未可姑息吾人之責在保衛自已今提案之精神即在此也審查查戕一面保障國家之安寗一面不傷外人之合法利益與感情依此提案外僑分兩種一爲旅行家祇須旅館主人備一年貌說明書一爲擬久居法國或在法國執業之人須請發年貌證此證須附以若干保證始可照發照此辦理罪案可減云 
[倫敦之橡皮會議]  
　　十五日倫敦電倫敦今日舉行橡皮種植家聯合會會議提出組織橡皮出產家公司之計畫（擬會同荷蘭橡皮商爲之）定資本二百萬鎊每股一鎊該公司之目的乃在管理入股者之出產規定售價續闢橡樹田地豫買收穫之橡皮等事該公司之股份須俟至少有二百二十萬英畝之地主加入始行分派否則組織分司之計畫將作罷論 
 
 

Page 11

 
 
[各國近事記]  
　　十四日巴黎電法國久旱一般人士頗爲殷憂惟各處收成多甚豐富葡萄田狀况亦佳商業疲滯惟已漸有進步據半官消息財政現局甚爲穩固 
　　十五日羅馬電日太子今日謁見教皇 
　　十五日葡京電美戰艦五艘合成一支隊由海軍少將休士氏統帶駛抵此間 
　　十五日巴黎電新任駐法美國大使赫里克氏已於今日抵此曾受白里安氏等誠摯之觀迎羣衆曾向該使高聲歡呼 
　　十五日倫敦電自巴黎中法實業銀行請求依照一九一九年七月二日法國法律清理交易以致倫敦支行停止兌現後結束倫敦支行之請願書現已提出將請指派人保持資產衆意法政府現止督率各方面在巴黎從事談判其結果必能有使債權人完全滿意之辦法而清算手續可不致進行 
　　十五日倫敦電張英元（譯音）女士ＭissChangyingyuen頃在愛汀堡大學卒業得碩士學位中國女子以碩士卒業該校者以張女士爲第一人 
　　十六日馬尼剌電瑪斯倍特島患牛疫其劇烈爲羣島歷史上所未有代理總督葉特氏已命警士二百名嚴施檢疫規則一星期内已死牛數千頭 
太平洋路透電 
[南方近事記]  
　　十五日香港電粤人方面梧州消息稱粤飛機三架與桂飛機兩架戰於籐縣天空桂飛機被迫降落本軍陣線之内又稱粤軍現正進攻貴縣旦夕將有劇戰貴縣爲桂軍之重要防線 
　　十六日香港電菲列濱參院議長葵崇氏偕他員數人昨游廣州由孫中山宴待並曾謁見伍廷芳今日已乘興洋丸郵船啓程赴滬 
[北方近事記]  
　　十五日北京電中政府因俄員砲轟松花江之華船杭州號曾提出嚴重抗議迄未接覆 
　　十五日北京電駐京法代使願聲明華字報與外報數家所載關於中法實業銀行事之各種言論謂由渠所發者皆絶對無根據 
　　日本與太平洋會議 
　　十五日東京電此間各界現皆殷切竚待美國以太平洋大會議事日程之性質答覆日外務省日人願美人勿誤解日本之態度以爲欲避免參與該大會據半官消息稱日本與其他各國然亦願將遠東問題及太平洋問題得一極充分之諒解並切望美國於大會議事日程有同情的解釋 
[東俄近事記]  
　　十六日東京電前駐哈爾濱日領事松島氏被任爲西比利亞日本外交委員團主任已於昨日啓程赴海參崴 
　　十四日哈爾濱電昨晚此間英領事濮特氏偕其夫人及友人某氏同乘摩托船在松花江消閒在距鎭不遠處遇鬍匪所駕民船七艘匪即開槍擊射一彈穿摩托船房艙兩面之門幾中濮之夫人及機師相差僅寸許摩托船卒安然脫險領事即向華員提出詰問聞現已派兵一大隊赴松花江此間聞英領事遇險消息大爲驚駭現望其結果或能改組中東鐵路區域内之衛隊蓋目下之衛隊極不得力也 
　　十六日海參崴電鬍匪數隊集於雙城子烏蘇里四周境内者益見猖獗有匪一大隊於本月十三日圖佔該鎭爲民團與日憲兵所敗匪首高珊被殺據抄出之文件觀之匪與俄將薩維里夫與瑪拉金二人暗相通氣波爾太維斯基區現全在匪之掌握居民大遭蹂躪且多被擄去勒贖距雙城子烏蘇里北三俄里韓人所居之某村於本月十二日被搶又加柴基夫加村於十四日被佔日人現正取嚴峻方法清除匪患 
國内要聞 
[京教潮已告解决]  
　　北京教育風潮近由范靜生氏等出任調停漸有解决之望范自前日（十三）下午二時與靳雲鵬會商後即約集校長教職員學生代表三方面在中央公園接洽當將所擬調停條件五項正式以書面提出徵求同意昨日（十四）午前教職員及學生均開會議討論調人所提條件及對付方法當時各有議决案件至下午六時調人范源濓汪大燮張國淦傅增湘（張一麐已赴西山）四人與校長團代表蔣夢麟教職員主席王兆榮學生代表何玉書鍾少梅金紹仁封挺楷辜瓊瑩康汝亭（以上二人係女生）會約於中央公園董事會首由王兆榮將午前教職員聯席會議通過辦法向調人說明大致謂關於六三事件由調人提出之條件可以容納至於經費問題調人所提第四條之二百萬元證劵作爲京師學欵之準備金一節調人口頭雖述及以鹽餘爲此準備金之擔保但文中並未載明應明白哉明用某年某月起之鹽餘而訂定之手續亦當辦妥又第五條之臨時費問題與四月三十日閣議第一條之規定頗有出入蓋每八月校應發十七萬五千餘元之根據實因前次同人要求八校每月二十萬元其間幾經曲折至四月三十日閣議始决定八校每月十七萬五千餘元而此十七萬五千餘元之數目又係按八年度所通過之預算案將全年八校經常臨時各費二百一十餘萬元按月平均每月分發十七萬五千餘元名目上雖有經常臨時之分而四月三十日閣議第一條已經决定京師學欵由四月份起每月二十二萬元中除北京師範及公立中小學四萬餘元外其十七萬五千餘元實發八校此條應改爲「八校經常臨時各費仍照四月三十日閣議决定辦法第一條所規定辦理由四月份起教育部每月按十七萬五千餘元數目支給八校」再教職員原提之保障方法中有俟得各校同意後交通部方得截止前項特别協欵等語今調人於案中未列此條同人爲委曲求全起見雖可犧牲但教育部致各校公文書中應叙明此意而教育部每月發欵之期亦當明白叙入凡以上諸要點希望調人務必辦到次由何玉書提出午前學生三團體（國立罷課八校臨時聯席會京師公立中小學校臨時聯席會北京國立公立學校臨時聯席會）開會對於調人提出五條辦法略有修正及添加之處即下列各項（一）學生集會結社自由政府不得妄加干涉（二）六三肇事軍警長官政府須予相當處分（三）訟案由法院處理（四）政府爲解决六三新華門不幸事件係出於政府之過失派大員向教育界道歉（五）受傷者醫藥費照實數由教育部支給（六）政府須切實履行四月三十日國務會議議决之三條辦法由政府定期籌撥實值二百萬元之證劵存放銀行爲京師學欵之準備金其銀行存據歸教育部執管（須明白規定以十三十四年之鹽餘作抵）八校臨時費由教育部依八年度預算按月平均支付但各校所有一切收入亦應全數繳部凡諸條件希望調人注意云云次由蔣夢麟發言云校長方面所注意之處亦只希望將鹽餘作擔保一層明白規定其臨時經費亦望按照八年度預算按月支給到於關於六三問題則與教職員方面之意見相同云云旋由調人范源廉汪大燮等相繼發言略云此次提出之五條辦法經調人幾許周折始得有此結果若遽改變勢實有所不能惟此不外商議之辦法並非一定的條件諸位意見調人可以做到者一定盡力做去如做不到亦望諸位原諒關於經費一層政府方面負責任之人自願出任此事故有第四條之辦法所謂鹽餘擔保一節當然可此做到惟印刷國庫劵等件頗須時日若如教職員方面希望恐不易速即做到可以請教次馬鄰翼公函財次潘復詢明自明年某月起以鹽餘作擔呆俟潘氏正式答復後即由教育部公表此層當可辦到至於第五條亦已有補救方法即由調人公函馬鄰翼解釋該條係按照四月三十日閣議通過辦法辦理按月支付俟馬次長正式回答此層即可解决不過關於六三事件政府方面只能辦至條件上之慰問學生方面所提之懲辦一層未必可以做到惟調人必盡力做去總斯形式上雖不合而精神上必相合而已至於禁止集會結社一層此事解决當然同時解决云云隨後尚有他種談話至下午七時始行散會據此以觀則教職員與校長兩方面關於六三事件及經費問題所提出之條件認爲調人已完全辦到可以就此收束學生方面關於經費問題之解决雖無異議惟關於六三事件不懲處肇事軍警長官及改慰問爲道歉尚未盡能滿意今日將再開會切實討論因此教職員方面於昨日會塲中未便當面以承認滿意與否之意見答復調人亦須俟今日再開聯席會議张始能以公函向調人正式答復然據學界人云此事現已趨近解决之途學生方面决不至以枝節問題再生他變教職員復職之期必不在遠矣 
[俄人所傳蒙古革命聲勢]  
　　外蒙方面之俄人勢力已由舊黨而轉移於新黨華俄通訊社近日極力鋪張「蒙古革命」之消息此可爲新黨得勢之證據該通訊社十三日赤塔電云蒙古土人革命軍已於本月六日佔據庫倫恩琴軍隊自於恰克圖附近被東俄軍隊戰敗後即逃入蒙古蒙古革命軍乃乘間襲擊本月五日大敗之於庫倫附近之沙拉哥爾恩匪四散逃奔革命軍獲得機關槍數尊槍械子彈無教恩軍副將蘭齊諾夫謀集餘衆與革命軍再戰當被革命軍馬隊迎頭痛擊蒙古居民亦揭竿助戰乃大敗潰逃六日下午四鐘革命軍攻入庫倫革命軍指揮行動甚爲迅速恩匪逃避不及故其所擄財產及軍械糧餉等絲毫未動盡入革命軍之手恩匪逃出庫倫者復由革命軍追擊不知去向 
　　又據日人某通訊社云華人方面消息赤塔赤衛軍於本月六日佔領庫倫後赤塔政府代表即在滿洲里對中國政府代表非公式聲言行將交還庫倫請即派遣接受委員中國政府已電命黑龍江督軍調查實情 
[陜局最近之形勢]  
　　閻相文入陜後一方布置軍事防陳樹藩反攻一方請求政府添設陜東鳳岐兩鎭守使陜東即以首爲直軍前驅之張錫元氏膺薦鳳岐一缺却保薦郭堅繼任蓋郭氏已迭向直軍表示協同動作且尚有一部分實力足以控制陳氏後方至政府對此如何大約一經保定方面之同意即無不俯從之理其軍事方面之布置則以馮玉祥爲前鋒張錫元繼之日内即進擊乾州以搗陳樹藩之巢穴一方更請于右任由三原擊陳軍左翼奪醴泉斷咸陽郭堅則反攻武功擊陳軍右翼刻馮玉祥擬日内進駐西安聽候進止其開動以前則暫任臨時警備總司令此直軍方面入陜後之情形也至陳樹藩方面自經退至乾縣後除綜合部隊二萬人負嵎自固待機進攻外並與孔繁錦聯絡藉圖自厚聞孔氏近又招新兵數千并甘軍廿餘營以防匪爲名進駐與乾縣接壤之麟游永壽等處其用意所在可想而知目下陜西地盤四分五裂大致已劃分爲五區長安一隅及陜東屬閻相文陳樹藩則據陜南以爲攻守之根據陜北有井岳秀三原有于右任鳳岐有郭堅勢力相雄不相統屬陜局前途之變化正未有艾也又聞吳佩孚對陜事極願和平解决主張令閻陳各派全權代表討論陜事善後辦法期可互相讓步以免戰事延長吳氏所擬調停之點祇就陳部改編及以後軍餉問題討論至於前欠則槪不負責若陳樹藩仍固執條件不肯放鬆則不能不以武力解决即政府方面亦有趨重調停之意日前曾由某要人致陸洪濤一電請代爲調停該電略謂中央調柏生來京另有借重之處不料柏生誤會此意致陜事益爲糾紛執事與柏生至交希代中央轉逹此意轉求和平解决但陸氏肯否出任調人與調停是否有效尚未可知耳 
[南京快信]  
　　蘇民生等在寗組織證劵交易所實業廳已批准呈部註册惟雜糧交易所尚水出批 
　　第一區各縣運動組織議員者已紛紛夾省包定各旅館房間爲招等初選當選人之預備覆選票漲至四百五十元仍有行無巿 
　　江寗省會初選候補當選人希冀遞補連日在地方廳控告初選當選人中有嗜好者已有十餘起有人調解勸初選當選人酌提票價與候補當選人攤分大約可和平解决 
　　前日爲法國民主紀念節法倁均在法天主教堂舉行慶祝軍民兩長派温交涉員往賀 
　　下關昨有裕昌仁木排因風浪過大致將老津浦路碼頭木椿撞壞有法國大法都天兵艦之汽船駛至該處亦被撞傷金陵關已將該木排扣留 
　　江北水利局昨電省署報告淮安淮陰揚州瓜州等處因江潮泛漲沿河一帶圩堤均有潰决之象勢盛堪虞兩岸田禾均被淹没 
　　滬寗間之電桿被水竹衝毁以致滬寗一帶電兩日不通今日已修竣照常通電 
　　各縣所派教育行政會議代表已紛紛抵寗到廳報到聞教廳近旬日已收到提議案八十餘件 
　　農商部開辦國家博物院昨電軍民兩署飭屬徵集古玩磁器古畫等物送京陳列 
　　教育廳昨假四師舉行第一批小學教員檢定試驗 
　　李盛鐸由滬夾寗上海造幣廠長薩福懋過寗赴京 
地方通信 
[松江]  
　　决選展期縣公署對於一六八區内發現之同姓名初選當選人本定十六日仍在原投票區舉行决選兹怱出示佈告展期至二十一日舉行並將六八兩區合併至一區投票其示畧云本署十四日亥刻奉省長寒電開眞文兩代電及文電均悉該縣决選辦法應遵本署眞電辦理選票自可敷用石月亭票祇係松江莘莊兩區發現應即一併歸入松江巿連合投票决選當選自可認爲有效除另電複選監督外仰即就近秉承依法辦理等因奉此經趨商複選監督遵照省電將莘莊楓涇合併松江巿投票並展期於七月二十一日舉行云 
　　拆城釀禍金山墾植公司承買金山衛城拆售城磚激成反對風潮曾紀前報兹聞拆城主動人王斌又被鄉民集衆毆傷並解保衛團要求轉解縣署押辦旋有反對拆城之李文榖等電呈督省兩長請求順從民意保全城垣其文云松金兩縣之金山衛城被王斌等私自拆賣城磚呈奉鈞署令行局署會查詎局委劉王葛三員於本月元日到鄉竟下榻於盜賣城碍之墾殖公司内專與王等私自接洽不將鈞令宣示致主張保城人民間信而集者不下千餘人至該公司門前向該委等跪香求告保全城垣乃主斌不問情由即出喝警察拘捕以致激成衆怒公民等恐釀意外除力護王斌暫至保衛團保護外電懇順從民意令行保城並將被賈城磚追還修復以平衆憤松金公民李文榖施濟鈞錢文淵李杏林等叩刪 
[蘇州]  
　　交易所如雲而起蘇地近以上海交易所之發逹已由間門鐵路飯店主陳蘭庭發起一蘇州證劵交易所股本額五十萬元約有本地鉅商劉正康等爲之籌備即以鐵路飯店爲籌備處嗣以陸翥雙素有富名近充財政廳顧問與當地官紳旣有聯絡與各銀行錢莊亦時有往來遂推爲籌備主任並聘定張一鵬爲法律顧問陸之交游極廣旬日之間從上海方面集股已得總額之半又有陳惠農邀同謝序卿朱頌蓀等發起蘇州物吕證劵交易所已在觀業交易所及蔡某等發起一糧食業交易所現尚有進行中 
　　公賣費加額解决第三區烟酒公賣分局近奉省署訓令各認商原認此較總額應自十年度起一律加徵二成當由王鼎臣局長於前日召集各分支棧經理到局會商加徵辦法僉謂現在商業日益衰落萬難照加無結果而散現聞此事一再商議大致可望酌加惟至多不過一成 
[鎭江]  
　　一片水災聲江北運河近因雨量過多水勢暴漲乃十四日又降大雨河水陡漲尺餘拍岸平堤清鎭長班之各小輪鼓浪衝刷堤壩各工危險萬分現聞沿河各縣農民呈請高寶各知事轉電鎭江關監督函請稅務司示諭各小輪暫行停班以史發生危險聞日内即可實行又鎭江一帶霪雨爲災沿江各洲低田禾苗均遭淹没十四日午後雷聲隆隆大雨如注城外山巷新河及大教塲一帶皆成澤國聞對江虹橋左近濱江堤岸被水衝坍十餘丈淹没田禾六七百畝衝毁房屋數十間該處農民已赴縣報荒矣 
　　機工風潮續誌鎭郡東南門各機工要求加價一節已紀前報兹悉丹徒縣張知事昨已飭令各警區署長妥爲防範一面與機綢各業領袖協商消弭風潮辦法 
[揚州]  
　　請開壁虎壩閘歸江十壩經江蘇運河工程局管轄頃江都農業研侒會上書該局請開壁虎壩其文略謂江都地居淮河下流淮合沂泗諸水瀦于洪澤三河壩爲洪澤尾閭壩啓則洪澤之水奔注寶應高郵邵伯諸湖由瓦窰鋪入運河出瓜洲口入江其三河壩口寛約百丈瓜洲河口寛約二數丈寶應湖底高於高郵湖底六七尺高郵湖底又高於邵伯湖底六七尺洪澤之大倍於高寶二湖高寶倍於邵伯湖沿途形勢由大而小由高而下勢若建瓴霉雨一多則淮沂泗水下注於洪澤湖中三河壩啓則洪澤之水直瀉寶高各湖若再江潮頂托十數丈寛之瓜口宣洩不及水必漫漲大堤亦危若不多僱人工日夜防守大堤一决則下河七縣盡成魚鼈之鄉而歷辦河工者從不作曲突徒薪之謀殆皆具有别腸幸局長爲江蘇紳士其夙抱導淮大志於淮水爲害之所在定有實在見地各歸江壩若能於霉雨未發之前啓放先期將湖水宣洩入江淮水爲患當不至如是之大今年四月初旬三河壩即已倒去入霉後大雨兼旬勢同傾注湖西一帶山衝之田在湖水日高田爲淹没沿湖民圩一千餘座當此湖水高於田畝以致積潦難放秧盡被淹雨勢迄今未止若不趕緊將壁虎壩即日啓放必又釀成丙辰年沿湖一千餘圩盡行崩决之患爲此報請電核立飭啓壁虎壩洩水入江以舒民困 
　　呈控當選無效江都此次省會初選當選人中董謙魁王冞李永杰方慶綱姜俊臣等選舉人名册内並無其人依法應作無效現經人在縣起訴矣 
雜評一 
[太平洋會議與中國（默）]  
　　此次太平洋會議助我者希望我國人能自助以逹助我之目的不利人之助我者則倡不自助之國人何能助之論以逹彼不助之目的我國人於此即知所以自警矣夫所謂自助云者非僅國人發一電草一宣言以口頭助代表力爭之謂也必合我政府國民之力以事實助代表兵先裁南北先統一軍閥先覺悟一切政治先自整理如是則代表之發言始有力各國始肯信我之確能自助而後此次參與會議不致再蹈前次凡爾塞會議之覆轍不然而長此因循徒欲倚賴人力以成功者結果終隳於萬刼不復而後止世界寗有恃人之助以立國者平是故不自助之國必不能得人之助乃極好之教訓我國人宜猛省斯言 
　　抑此次之太平洋會議主旨在解决國際間爭端以冀世界和平之實現故凡贊成此會議之大國皆本其至公無私之意息事寗人之誠心以助國際間各種困難問題之解决而决不稍存幸災樂禍之念也苟稍存幸災樂禍之念者即足以增國際問問題解决之障碍阻世界和平之實現結果必不容於世界之公論而得各國之同情也是故但圖自利而不助人之國必不能得人之助亦爲極好之教訓强國宜猛省斯言 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[萬國拒土會特别會議紀]  
　　萬國洰土會於十五日下午十五分在九江路二十六號該會辦事處開特别會議到者有笪逹文克羅福漢爾羅平生邵仁傑費吳生徐維繪陳春生諸君公推唐露園君主席首由中西秘書讀前期議事錄畢即由洛林生君報告本月三日同林炎夫君及海關職員西人某君進謁麥總巡報告私運鴉片情形當蒙允予設法辦理云云次林君炎夫報告本會迭接中西普益聯合禁烟會及公民等來函痛陳上海禁烟廢弛及某機關巡吳某法界范某等包攬運送鴉片等情并云本埠某機關人員包運鴉片雖無證據然人言藉藉不謂無因如該機關人員果有包攬私運情事破壞烟禁則此種報告本席認爲極重要應請諸君細加討論克羅福君起言此事關係甚重該普益聯合禁烟會如果係正當團體不妨協力進行洛林生君起言此事須請林君向該會接洽後再行設法對付衆贊成次洛林生君報告林炎夫邵仁傑梅華銓費吳生陳春生唐露園等提案（一）禁種鴉片（二）請中國政府限制士的年及嗎啡精諸毒劑之進口（三）要求領事團對於租界禁烟援用中國現行禁烟將烟案罰金充賞辦法（四）登報招人舉發烟案由主席逐條付討論均通過笪逹文博士起言各國將多量毒藥供給中國流毒無窮倫敦各報已大發正論奮力攻擊鄙人對於此案非僅請中國政府限制進口并須將是項詳情報告本會在倫敦董事梅益盛君就近向倫敦萬國拒土會提出要求英政府協力進行外再由本會作函勸告各國製藥廠請其主持公道勿將多量毒劑供給中國及各國以維人道漢爾君附議通過邵仁傑提議本會應做之事甚多因限於經濟不能進行本會可援北京總會及各省支會辦法向本埠政界及督軍省長籌欵陳春附議徐維繪君起言即由本會正副議長及總幹事等聯名具函廣爲勸募可也衆無異議遂通過時已七時半散會 
[推舉伍顧列席限制軍備會]  
　　學生總會昨日通電云各省各團體各報館均鑒近據中外各報消息美大總统哈定發起限制軍備大會同時將討論太平洋問題及遠東問題特以正式公文邀請我國及法日意與議此正我國裁除冗兵取消不平等條約契約及與各友邦互助之唯一機會亟應乘時加入惟北廷素仰日人鼻息表面雖示贊同實際猶懷叵測倘代表不得其人則犬錯鑄成噬臍已晚本會同人再四思維以伍公廷芳顧公維鈞資深望重足勝此任尚乞國人一致主張加入此項會議並主張伍公廷芳顧公維鈞列席世界和平胥惟此舉是賴臨電翹企幸速圖之中華民國學生聯合會總會諫 
[王正廷今日北上]  
　　王正廷博士定於今日（十七日）上午九時乘時特别快車北上聞此去之重要事務爲解决中國大學校長問題蓋中大自選出博士爲校長後曾經來函並代表再四敦促惟博士因其他事務之牽涉不能如期應請但該校學生綦願博士早日履任故特於日前又派代表蔡咸章二次來滬作最後之敦促現博士於各方事務亦均就緒故依該校代表之請定今日北上云 
[章祜回國晋京]  
　　交通部特派赴法會議代表章祜日前由法乘輪回滬昨日（十六日）晚乘滬寗路十一點三十分開行之夜班車赴寗轉車返京矣 
[又有大批華工回國]  
　　由法回國華工一千八百名乘法國郵船於昨日（十六日）抵吳淞由華工事務所派譯員張天盛會同中法實業銀行將華工所帶佛郎調換現洋後法郵船由吳淞直逹南京令各華工轉乘津浦路車送同天津青島等原籍 
[取銷德僑入境許可法之部電]  
　　松滬護軍使署前日接内務部庚電開查本部會同外交部改訂德國人民入境許可暫行辦法及無照德人來華追加許可辦法前經通行查照辦理在案現在中德商約業已批准並於本月一日互換即行發生效力所有前項辦法自應不再適用特通電查照飭遵等烟昨經何護軍使通令所屬各軍隊一體查照並轉函駐滬交涉使署等查照矣 
[航業消息彚紀]  
　　昨日招商局之長江班輪江孚號進口由湖北裝來新式毛瑟槍六十箱此項軍火聞係轉運至福建起卸者當由拖駁船從江孚號提起後即將此種槍械暫存楊家渡棧房内以便候船裝閩 
　　新銘號船中二副染患疫症一事已誌本報惟該西人起患疫症係在天津行將開船之時當時該輪船主爲預防疫勢蔓延至申起見在天津將二副送入醫院醫治前日吳淞某醫員檢驗該輪船員與旅客致誤傳患疫二副亦來申現各旅客經醫生一一驗明尚未染疫故已悉數出院但聞謊二副之疫勢甚重現時已逹危險之程度云 
　　招商局之江新號昨在漢口悵來新銅元六百包每包爲一百千共有六千萬枚現時起存金利源碼頭貨棧聞係轉運至烟臺者又新銘號由天津裝來現洋十箱計二萬五千元金條一箱值銀一千八百兩 
　　太古公司之外洋及長江班各輪刻下因届年修之期故四川號雲南號新疆號成都號等各輪先後在香港本廠修理而江輪即在上海祥生廠修理以鄱陽號爲開始其聯益號武昌號各船不久亦將入塢修理云 
　　昌興輪船公司新造之太平洋巨郵船加拿大皇后號現將布置竣工聞定十月八號開始駛航今該公司擬將現行俄羅斯皇后號之船長營平生調充新輪船主該輪一小時可行二十三海哩云 
　　聞怡和洋行本年添造之港粤長江路内之新輪新聯陞號等年内恐不及來滬將於明年一二月内加入上海各航綫内駛行云 
[一週間進出銀洋之調查]  
　　調查本週中自十一日至昨日（星期六）爲止中外各銀行存倉之銀洋等槪數較之上届調查時現銀共多存九十六萬兩現洋亦多存三萬元大條星期三大通銀行裝往香港八十四條尚有三百四十一條於前晚交銀爐家鎔化又查此週間各銀行進出口銀洋等尚屬不少除大通大條運往香港外又有新金山裝去標金二百十條又進口者由香港儎來銀一百萬元又孟買亦來銀十二萬五千兩其餘均出入本國口岸北將每天來往之確實總數彚錄於後交通裝往杭州洋十萬元又裝往無錫洋十萬元中交兩行裝往南京銀三萬五千兩本街裝汕頭洋二十萬元中國裝山東洋三十萬元華北裝新金山去標金二百十條匯豐由漢口來銀五十萬兩又洋三十萬元又由香港來洋一百萬元交通由天津來洋三十萬元又南京來洋五萬元正金由印度孟買來銀十二萬五千兩 
[米巿價尚鬆動]  
　　近兩日本埠米巿仍見鬆動閘北常錫帮米到船甚少故高貨仍站定廠貨亦然惟南巿河下到船中次白米到頭甚湧米店銷場冷淡以是前到之南帮次貨延擱多日不能售去有自賣船户等將貨載至浦東川沙南匯大團六灶等處各鄉鎭糶賣聞皆受損失云 
[麵粉價格飛漲]  
　　滬上各麵粉廠上年孙訂英美兩國購辦之大宗出口麵粉直至本年始獲交清前以新麥登塲各廠因陳麥將盡洋莊勿動有停車以待者新貨出巿故期貨麵粉之價曾小至一兩八錢嗣後麥價不賤逐步漲至二兩左右昨日洋莊有動辦消息有謂某廠已訂定數千噸之說一時人心頓起交易所本月份期　然飛漲教前日每包漲上一錢之多交易共有一百三十餘萬包云 
[糖巿銷旺價漲]  
　　車糖理東白斷缺嗬白起初價賤故各糖行尚不介意詎日内銷路大起各客帮見巿面轉機轉瞬秋令月餅用途甚夥故連日爭相進貨統計本得期内各糖行售於客帮及本地拆貨店等共有十萬包之多陸續交貨東白前日行家許價八兩四錢祇應酬二千包昨日太古上擋開漲五錢定單批註貨到解現可見存底亦罄錦茂將有東白一萬包由輪船運滬嗬白行家去電已限加至作兩東洋行家去電限十一元定一萬包均尚未接有確定之覆電人心頗懷惴惴棉河赤巿上已掃數售罄漳青赤完枝赤亦漲五錢巿面頗見優勢 
[十七誌新世界之兇劇]  
　　徐子和控案撤銷開釋 
　　新世界游戲場北部於上月十七號夜發生兇劇死一印捕傷一華捕一事業經公共公廨訊判季大寶開釋曹隱農陸紹坤莊冠生楊鎭錢良功各交三千元舖保徐子和鄒小周湯子健陳銀泉四人押候訊究各情已十六誌本報昨晨由新閘捕房將在押之徐子和陳銀泉兩人解送公廨據捕房代表費斯福律師上堂譯稱現經捕房查得被告徐子和係處見證地位應請將其控案撤銷云云經張襄讞核供商之義副領事費君以旣據捕房請求撤銷徐子和控案應即照准遂判徐子和開釋陳銀泉仍帶回捕房候訂期研訊 
[一週間之金融調查]  
　　本週以來金融巿况變化甚大洋價因拆息抬高銀根較緊巿價頗低銀兩銀行體要甚旺拆息步趨高昻先令大條有長有縮今錄詳情如後 
　　洋釐本星期初洋價爲七錢二分四釐二毫五其後逐步趨疲最低跌至七錢一分九釐五其重大原因聞係拆息開高所致目前本埠洋底並不豐厚不過因拆息抬高存洋者賣出較多巿價遂逐步疲軟至正實用途及供給俱甚平常内地夏繭開秤略有去路汕頭厦門亦有裝運出口進口僅南京來新洋數十萬元律之供求之理巿情本少變動來星期拆息回鬆洋價或可稍望高漲也 
　　銀拆銀拆本星期來開價甚高最大四錢最低二錢四分較上星期漲起二三錢之譜銀行拆進銀兩本街存底日薄遂至銀根較緊本星期銀行拆進銀共約二三百萬兩利息大槪以八兩計算下星期銀行不至再起需要且大火保險賠欵即將交付拆息可望回鬆但先令日趨長風進口貿易大動銀行收欵日增拆息縱稍較鬆動大約仍須在一二錢之譜也 
　　先令大條本星期先令變化甚大有漲有落結果仍與上週相同星期一爲三先令八辦士其後縮至三先令七星期四後又回長一辦士大條自三十七辦士五縮至三十六辦士八七五旋復回長至三十七辦士七五結果較上週長二五蓋一週來巿面之趨勢甚平也現在先令尚看長風最近自星期四後開價已三日不動來星期或可望再長也 
[外洋輪船行程紀]  
　　法國郵船公司之羅曼爾號貨輪由馬賽經盎凡爾來華已於昨日進口現停黄浦碼頭卸貨裝來之進口貨以洋酒爲多餘爲洋紙及雜貨大約在申卸清貨件本週内即須開還歐洲直至比國云　　藍烟囱公司之西克樂斐司號Ｃylops今由星加坡開出不日可抵香港昨據來電報告二十三日上午即可至申船上有大宗綿織品及毛羽呢布五金雜貨共有三千噸左右至申後尚須往日本大約出月十五日由上海開赴哈佛云 
　　維昌洋行之大貨輪攝本號有一萬噸之艙量今已從瑞典開出不日便可進口聞進口貨以機件及紙頭爲多 
　　提督商輪公司之第二號郵船銀邦號自本月九日離開西雅圖來滬昨日有電到滬報告本星期四可至日本之横濱二十二日開往神户二十六號可來上海又有樞石邦號現决定本月月底開出至八月十六日至上海該公司刻下暫定每隔四星期派出郵船一艘等日後海峽邦一輪加入行駛之後再行縮短時日云 
[國内輪船運貨進出口之調查]  
　　進口貨（長江）（一）太古公司之安慶號昨由長江裝來糧食六千九百七十一包芝蔴七百九十六包桐油等三百六十桶黄白絲十八件礦砂二百五十桶棉花七十四件雜貨三百零二件（二）又武昌號裝來麥米黄荳三千七百三十六包麵粉四千五百包苧蔴二千七百二十六件礦砂一千三百四十八桶洋莊茶葉一千一百二十八箱菜子八百三十二包麩皮二百包猪鬃鴨毛一百包絲貨綢子一百七十九件桐油二百九十三桶紙頭四百二十件其餘洋布夏布及雜貨三百零九件生牛皮三十件藥材一百九十一件（三）招商局之江新號昨亦裝來糧食二千二百三十四包麵粉一千五百包大荳餅五千四百四十四片蛋黄白三百八十二桶機花二百六十二件桐油等八十桶鮮蛋二百六十三担青蔴等二百四十四件靛漿一千二百五十五桶（四）又江孚號裝來茶葉一千六百十四簍麥荳芝蔴二千零二包紙頭四百九十二件麵粉三千五百袋蛋黄白三百五十五桶青蔴三百三十五件桐油磁器雜貨八百七十八件（烟津）招商局之新銘號來貨已於昨日起卸計絲綢一百零一件花生八百四十包水菓一千七百七十担羊皮七件紅棗二百二十八包碱醋五十八桶織機九十六架頭髮等七十五件生梨二十四担雜貨三百八十件（香港）太古之九江號昨日由香港裝來祗有車糖七千三百五十包（寧波）招商局之江天號昨由甬裝來棉花五百包棉絲一百件土酒及乳腐三百七十壇目魚三十五桶竹木三十四件絲綢十一件雜貨五十件 
　　出口貨（港粤）太古之九江號本日開臨時港粤班在申裝至香港有生油九百七十簍藥材一百五十件棗子一百零一包猪油一千聽茶梗九十六簍其餘爲鹹魚西瓜子金針菜與雜貨裝至廣東有麵粉九千四百包生油五百桶花生仁八百八十四包黄荳一千五百八十七包棉花二百八十四件洋紗七十件鷄毛二十二件生餅八十四件藥材八十一件雜貨二百十八件（烟津）招商局之新鉛號本日出口裝往天津有福建茶葉一千八百八十一簍麵粉五千一百包洋布四百七十七件上等茶葉一千四百十八箱鐵器四百九十五件磁器二十八件糖果二百二十件藥村二件裝至烟台有白米五百五十包小麥六百四十八包白糖七百三十包生鐵五十噸雜貨八百十六件顏料二百九十二箱裝至威海衛有生姜一百十五包閩茶七十三簍紙邊七十五件水烟三十箱香永十六箱水菓六十簍（寗波）招商局之江天號此次兼赴普渡其出口貨裝往寗波者計麵粉一千五百包青糖二百五十包香烟三十五箱拷皮一百九十件雜貨七十件 
[美盛公司棉巿報告]  
　　中美新聞社譯美盛公司報告云近日棉巿狀况已無下跌之象可知未來之巿况必能穩固上星期之貿易完全爲投機性質大半爲通州棉商所把持棉價日高一方面則揚言美國棉之劣以便壟斷江浙陜豫晋直魯諸省棉產大致皆惟棉紗價見跌此特爲以前價格過高之反動即使再鑡稍跌尚可購買利物浦中等美棉十月份價爲八七四便士現貨爲八二四便士巿况甚穩紐約棉巿現貨爲金圓一二八五巿况亦穩孟買棉巿七月份貨爲三三六盧比巿况堅定上海棉二十六兩五角通州棉二十八兩華棉出口自去年九月至本日爲三十五萬○六百十八担 
[本星期進口之印日紗]  
　　本星期中進口印紗計六百零六擔日紗八百二十六擔自元月迄今進口總數計印紗六萬三千三百五十三擔日紗八萬八千零六十九擔本週中已出者計印紗二千五百八十七擔日紗六百四十四擔計運往南京印紗三百二十八擔九江印紗一百六十五擔高州印紗六十擔烟臺印紗六十擔天津印紗一百零五擔日紗三十七擔牛莊印紗九百十九擔日紗一百三十一擔香港日紗二百七十擔本地印紗四百五十擔日紗一百五十擔其餘别處日紗六擔本週止本埠計存印紗九千四百零五擔（尚有二千四百九十九包在船上未出）日紗二萬六千九百九十一擔云 
[旅滬海寗人電揭省初選黑幕]  
　　浙江之江日報全浙公報浙江民報轉杭州各公團均鑒聞海寗縣此次省議員初選均純許祖謙一人包辦揑造選民姓名甚至抄錄監獄罪犯名册刊爲選民選民總數實超出全縣確實户口在三分之一以上現在初選宣布僅及半月面對於複選結果彼　均已分派妥當計海寗縣預定四人一爲查人偉一爲吳清一爲長安某某一即一手包辦之許祖謙以上各情均經許祖謙自已告人以爲誇耀如此骫法自私明目張膽其心目中寗復有海昌人民在害羣之馬在所必除此而可忍奚殊自賣將來複選告成此四人姓名將煌煌列於省議員姓氏内試問手段卑劣至此能否爲我海昌全縣人民代表爲此揭穿黑幕實爲保全自已人格起見出於至不得已各報館各公團主持公道尤望同起協爭一致反對非特吾海昌人民之幸亦爲全省除此白圭之玷也以上各情諸公或有疑爲挾嫌者乎此時亦正不必申申多辯但拭目以俟複選結果此四人者如何可矣然大錯鑄成噬臍何及彼時雖欲挽救恐亦難以爲力矣迫切電陳諸希公察海寗旅滬公民王琦宋賢標許祖望朱哉丞朱鵬等二十七人同叩 
[南滙縣之選舉訴訟案]  
　　浦東南滙縣境大團鄉已發生選舉訴訟兹錄其呈縣知事文如下爲選舉舞弊違法當選請求依法撤消而重功令事竊思地方選政上關國家休戚下係民生利弊執行何等審愼律法何等周詳鄉僻下愚咸知鄭重乃邇來民風不古勢利交爭當選者非以能才之鑽營即屬金錢之之動本鄉今届决選當選者爲下三甲選舉調查員黄輝章即黄月樓查地方自治選舉法令載有辦理選政人員停止其被選舉權是調查員之無初選當選資格顯然昭著而該調查員黄月樓萬視功令貿然攫取且七月七日之决選投入之票祗有五十八票何以開匭檢點竟逹五千有餘不知如許票格由何人在何時何地投入致監察各員聞悉私相叱異則此項爲該調查員運動暗投不問可知旣背功令又犯刑章爲敢備陳違法舞弊情形除逕呈地方廳道尹省長各公署外呈報鈞署依法處理將黄月樓當選資格宣布撤消并治以舞弊應得之罪以彰功令而重選政紉公誼謹呈 
[商民議請免加房租]  
　　山東路麥加圈尚仁里曁小普慶里一帶房屋係爲譚同興經租該處房客近接經租處通告謂此間房屋自陰曆七月初一起每一開間門面按月加收房租三元等語該處商店接得通告僉謂米珠薪桂生意清淡再加增租金更有何力支持爰於昨晚邀集吉古齋泰華旅館協昌公司廣合記通泰源滄浪亭鶴鳴旅館春江旅館華商旅館東南派旅館皖春公號武林旅館華勝印局振寰公司數十家各舉代表開開討論對付方法有某君謂吾人各馬路旣有商界聯合合此事應請致函該會報告以維商困皖春公代表吳秉周廣合記代表姚鏡濤泰華代表張仲甫等先後發言謂此事須雙方并進使房主與房客均甚滿意當經公决（一）各商號蓋印或簽字致函公稟房主請求免加（二）致函山東路福建路兩商界聯合會要求援助 
[造送人口表册之省長指令]  
　　上海縣知事前呈送八年度内務統計表内人口警察兩項表册兹奉江蘇省長公署指令云呈表均悉查該縣人口部分第八表總數列（六五一六六一）復核總數女子欄得數（二七九四三八）較原表祗溢出一尾數並連貫一表已予代爲更正與八年度查報户口原册相符惟於公共租界及法租界居住之中國人口據稱工部局抄送西曆一千九百二十年調查數目計共十一萬六千五百户人口九十萬六千四百三十五人其男女年齡職業各表均未調查區别明晰殊嫌缺漏姑候編輯時審定加入總人口表内第十一表已未婚年齡列數共（四七四三九）即就華界人口比例亦相差六十萬四千二百二十三人若合租界全人口計之直相差一百五十一萬零六百五十八人實屬無從核辦應即駁回換造第十二表職業類别各欄得數與華界總人口尚合第十三表至十七表均行漏報此爲必須調查之資料仍應分别照補以與他縣一律餘表可以考核之處均代更正警察部分各表塡報尚無舛錯准予列編仰即知照此令 
[法庭復審刦案紀]  
　　紹興航船户陳德發被盜程榮生等行刦一案昨日上午九時許地方審判廳刑庭長田毓靈會同郭濤璜檢察官特開第三法庭審理先據事主陳德發投案訴稱紹興人年四十八歲駕舟爲生去年舊曆十二月二十九夜約五時許舟過治下莊家涇也方突來盜船一只上有盜匪六人内有四人躍登民舟聲言開槍其時民已安睡聞警披衣起牀正擬與船夥喊救詎各咨手執兇器嚇禁聲張一任若輩搜刮致將民由内地商號托帶來申付交行賬之現洋六百元「係藏在布袋中」並木箱一只内有鋼元十餘千一併搶去若輩即招呼同黨過舟民因見若輩僅有刀棍並無手槍膽因稍壯急囑各夥將盜船用竹篙套住不容開船訊至此問官問曰爾之船上共有船夥幾人陳稱共有九人一面用竹篙將盜船亂戳旋因民船高大盜船低小盜匪無能爲力紛紛携贓鳧水脫逃其時天將黎明見盜船中僅有一盜因遭竹篙戳傷頭部倒緊船中民等即將該盜用繩紮縛查此盜即名程榮生當在程盜身畔搜出兇刀一把復在盜船中搜獲兇刀一把民等即將和盜押送警察所轉送案下應請廳長按律究懲云云問官命提程榮生至案供稱年二十六歲莊家涇人向爲竹匠問官得供謂日本案對於爾之犯罪行爲早經訊結今日提爾到案不過作爲一種證人爾當實供程犯供稱去歲十二月二十九日下午三時許民人向紀王廟地方謝姓家借得小船一只擬裝石子因其時落水甚急是以遲至晚上八九時始行駕駛當由素識之洪寶才（即阿寶才）等五人到來囑民渡浦問官問曰尚有四人爲誰程犯供稱因在黑夜不能辯認爲誰又問四人中朱阿全朱炳生二人是否在内程供不能指實又問爾母昔在檢察廳投遞稟詞内述爾於十二月二十八日出外究竟二十八晚上爾躭擱在何處程供是晚宿在祝家角胞姊家中又問爾與阿全炳生平日認識否供均不認識問官又謂曰前者炳生等在檢廳供明炳生等與爾一同在鄉看牛向來認識何以今日反稱不識耶程犯語塞問官又問是晚幾人過舟行刦程供係阿寶全等四人躍上大船行刦又問阿全炳生是否在内供稱不知惟民人並不過舟僅在小船守候迨阿寶全等行刦後大船上即用竹篙亂戳以致阿寶全等紛紛逃逸而民因戳受傷致遭擒解案下是實又問若輩得贓後爾是否分得銅元三百枚供稱銅元一百枚爲民人自已所有尚有二百枚係阿寶全等因心慌脫逃遺落船中問官得供又命提朱炳生至案問曰是晚行刦陳德發之航船究竟爾去糾合程榮生抑是程榮生前來約爾答稱民人與程並不相識安有同去搶刦之事實遭誤拘求察問官又命提朱阿全至案問曰爾在何時下落程榮生所駕之小船答稱並無此事小民實在寃枉的又問爾旣稱寃枉何以在警廳中供得明明白白耶答稱實因非刑難受所以隨口胡亂招認問官得供復將各犯逐一駁詰各犯堅執如前問官會商之下判程榮生朱炳生朱阿全等三犯分别還押候再復審陳德發着退去候示 
[揭示民國十一年略曆]  
　　上海縣知事接江蘇省長公署通令云案准教育部第六一一號咨開案查每年應將下年曆書編爲略曆咨該揚示歷經辦时在案現在民國十一年略曆業經中央觀象臺編定呈請通咨到部相應鈔錄略曆咨請查照通飭所屬照章揭示俾衆皆知等因並附略曆到署准此除令教育廳長各道尹查照外合行抄發原送略曆令仰該縣知事遵照辦理此令計發抄件 
　　中華民國十一年曆書擇要 
　　一月（凡三十一日）二十八日爲壬戍年正月朔六日上午十時三分小寒一日南京政府成立紀念二十一日上午三時三十四分大寒二十八日春節 
　　二月（凡二十八日）二十七日爲壬戊年二月朔四日下午九時五十三分立春十二日北京宣布共和南北統一紀念十九日下午六時二分雨水二十八日祀孔 
　　三月（凡三十一日）二十八日爲壬戍年三月朔六日下午四時二十分驚蟄二十一日社二十一日下午五時三十五分春分三十一日祀關岳 
　　四月（凡三十日）二十七日爲壬戍年四月朔五日下午九時四十四分清明五日植樹節二十一日上午五時十五分榖雨八日國會開幕紀念 
　　五月（凡三十一日）二十七日爲壬戍年五月朔六日下午三時三十九分立夏三十一日夏節二十二日上午四時五十六分小滿 
　　六月（凡三十日）廿五日爲壬戍年閏五月朔六日下午八時十六分芒種二十二日下午一時十三分夏至 
　　七月（凡三十一日）二十四日爲壬戍年六月朔八日上午六時四十四分小暑三日馬廠首義首義再造共和紀念二十四日上午零時六分大大暑二十一日初伏三十一日中中伏 
　　八月（凡三十一日）二十三日爲壬戍年七月朔八月下午四時二十四分立秋十日末伏二十四日上午六時五十一分處暑 
　　九月（凡三十日）二十一日爲壬戍年八月朔八日下午六時五十三分白露　直七日社二十一日上午日偏食二二十四日上午三時五十六分秋分十六日祀孔二十七日祀關岳 
　　十月（凡三十一日）二十日爲壬戍年九月朔九日上午九時五十六分寒露五日秋節十日國慶二十四日下午零時時三十九分霜降十七日聖誕節 
　　十一月（凡三十日）十九日爲壬戍年十月朔八日下午零時三十二分立冬二十三日上午九時四十二分小分 
　　十二月（凡三十一日）十八日爲壬戍年十一月朔八日上午四時五十七分大雪二二二日冬節又祭天二十二日下午十時四十三分冬至二十五日雲南倡義擁護共和紀念 
　　（附註）湖北湖南河南山西陜西甘肅新疆四川廣東廣西雲南貴州察哈爾綏遠内蒙古外蒙古外蒙古青海川邊前藏後均七均七月二十三日大暑日食祇雲南後藏可見表内節氣時分係北京平時 
 
 

Page 15

 
 
[鄞慈鎭交通協濟會之進行]  
　　旅滬甬商虞洽卿等組織鄞慈鎭長途汽車公司先設立交通協濟會籌備處業誌本報兹悉該會臨時幹事員洪荆山洪華良連日規畫非常忙碌其篤備處地點已質定三馬路長耕里一時旅京津漢紳商入會者頗不乏人云 
[源豐衣莊刦案七誌]  
　　滬南泉漳會館老馬路源豐衣莊被刦一案迄未破獲兹聞第一區署王金山署長查得是案盜匪當搶刦時共有四五人俱未啓口未明口音究竟劇盜抑或土匪殊難索摸業已派李巡官在各處廣購眼線設法偵緝以期速破 
[漆工被同業傷害之驗訊]  
　　兇手在逃未獲 
　　向業漆匠之甬人陳英松與同業孫柏連因爭奪生意懷隙甚深本月五日陳在虹口蓬路與孫途遇互爭之下孫即袖出硝鑑水一瓶向陳迎頭澆潑肩背前胸淋漓盡致陳痛極狂呼頓時倒地暈去迨經陳之同伴高子根飛報該管捕房派探到塲孫已乘間逸去該探遂將受傷人車送醫院詎已受重創醫治無效延至前日（十五日）因傷身死捕房得報立好派探將屍舁入斐倫路騐尸所昨晨稟請公廨午刻張襄讞會同美領費君蒞所飭吏檢騐明白塡寫尸格升座公位先由美捕房副捕頭麥根泉稟明案情並稱兇手業已在逃等語繼據見證尸友高子根投稱死者與我同在一處工作家中尚有父母我已發信通知伊父大約今天可以抵申情願代爲棺殮等詞中西官得供會商之下判着屍友高子根具結領尸棺殮聽候捕房緝兇解究 
[學校消息彚紀]  
　　養性女校派克路養性女學校十五日舉行暑假禮高小科畢業者爲潘經玉黄兆華程柳英三名當於下午二時開會全體學生合唱校歌後首由校長周袁學生孟女士報告經過情形次給憑給奬繼由教員金督平何漢光並女教員陸禮華等相繼演說畢行謁聖禮向各教員行敬禮及同學暫别禮又唱惜陰歌畢業歌暑假歌五時茶點散會并定陰曆七月初八日爲秋季始業明 
　　美術專師暑期學校昨日午前九時上海美術專門學校與上海專科師範學校合辦之暑期學校在林蔭路女子美術校内舉行開學禮學生來賓到者共百餘人首由南通伶工學社學生奏管絃樂及姚琢之君之梵阿鈴獨奏次由校長劉海粟致詞及來賓張君林與教職員汪亞塵吳夢非相繼演說末復由伶工學生奏管絃樂散會時已近十二鐘聞該校定於下星期一（十八號）起正式上課云 
[試騐檢定小學教員之第二日]  
　　昨日爲江蘇第四届檢定小學教員第三路考試之第二日各縣小學教員之赴考者仍爲上實南川松太崇奉金青等十縣共計二百餘人上午七時由主試臨時委員賈豐臻點名給卷扃門命題考試塲中由各監察員分投監察異常嚴肅並備有午膳投考者可隨意購食毋須出外各教員至下午四時試畢惟昨日午前有奉賢縣之瞿姓唐姓二人冒名頂替經監試員查悉報告主試委員將該二人當塲扣考扶出塲外兹將試題照錄如左高等小學教員歷中試題（一）試述吾國民族之由來（二）何謂五胡十六國十六國中稱最强者有幾（三）試畧述清與日本之交涉高等小學明其所以跋扈之因（四）試略述清與日本之交涉高等小學教員地理試題（一）試略述吾國之位置疆界河流山脈（二）試略述東三省之地勢及現狀（三）自上海至倫敦之航線若何（四）氣候與山川之關係若何試酌舉我國各地以爲證高等小學教員博物科試題（一）草棉與稻之狀態及用途（二）蠶之變態（三）何謂合金試舉一二例以爲證（四）試述耳之構造及作用高等小學教員理化科試題（一）何謂重力何謂重心（二）舊式救火水龍應用何種原理以構造（三）肥皂之原料及效用（四）何謂傳電體何謂絶電體試舉例以明之國民科教員歷史試題（一）何謂春秋時代何謂戰國時代（二）西漢東漢時各有以通西域功著者一人其人名爲何其功績若何（三）北宋何以變爲南宋南宋何故底於滅亡（四）何謂五口通商並略述其原因以上四題國正全作國助即在此四題内任作三題國民科教員理科試題（一）何謂風媒何謂蟲媒試學例爲證（二）蜻蛉螳螂益蟲歟害蟲歟試略述之（三）夏日保以必須勤於沐浴（四）試區别雲露雨露之變化以上四題國正全作國助即在此四題内任作三題國民科教員地理試題（一）試舉二十二省之省名及蒙古西藏青海之位置（二）自上海至北京之路線有幾條試分别說明之（三）試舉滬海道屬之縣名及出產物（四）試略述本鄉地理情形以上四題國正全作國助即在此四題内任作三題 
[第二師範舉辦暑期講習會]  
　　江蘇省立第二師範學校定期舉辦暑期講習會兩星期分函各縣學校選送學生到會聽講日來報名人數甚衆已於前日（十五）截止明日始每日上下午實行講習至本月三十日爲止兹將講題及講演人姓名錄下午前講題設計教學法（江景雙）心理測騐法（廖茂如）複式學級教學法（徐子華）兒童讀物之研究（趙靄芙）國語教學法注音字母及會話（王蘊山）理科教學法（顧紹衣）小學體育教學法（朱了洲）午後講題及實習科目玩具製作法（葉公夐倪祝華）歐美教育之新調查（賈季英）國語教學的商榷（朱香晚）哲學與教育（狄君武） 
[中華武術會消息]  
　　南巿中華路武術會爲發展體育注重小學實用教材特設暑期體育學校假民立中學爲校所已紀前報兹該校已定今日正式開學印就中華路武術會行開校典禮其秩序爲（一）開會（二）全體向國旗行敬禮（三）學員向教職員行禮（四）主席報告（五）校董訓辭（六）校長訓辭（七）教員勉辭（八）表演新體操之一部（九）茶點散會聞日來各處勸學所師範學校及高小學校選派教員到校學習者頗不乏人將來之造就當爲體育界放一異彩也 
[儉德儲蓄會參觀團消息]  
　　昨日儉德儲蓄會參觀團參觀福新第八麵粉廠該機器均係恒豐公司承辦此次該會前往參觀即由恒豐公司藍寶禾君介紹該會參觀團員二十餘人乘汽車等往該廠設在小沙渡面臨蘇州河廠屋機器工程均係最新式建築現已裝置一部份工人約百餘人尚有一部份未曾裝竣現下成績每二十四小時可出麵粉七千餘包將來裝置完備可出麵粉一萬五千包四時半觀畢盡興而返 
[北海路工商聯合會開會紀]  
　　北海路工商聯合會昨日下午一時開常會到者三十餘人主席張瑞卿報告前日赴法總領署慶祝紀念情形及各處來函畢陳錦棠提議遷移會址問題公决仍與中國工會合租相當之房屋由庶務從速尋覓以資辦公幹事部提議署天施茶送藥事公决以施茶手續繁多置之道六雨淋日炙蠅蚋羣集即或茶桶有蓋無人照顧諸多困難實爲一種消極的慈善事業不如購置痧藥水遇有貧病酌量贈送較爲妥善衆贊成議畢散會 
[證劵物品交易所消息]  
　　上海證劵物品交易所巿場揭示第三百二十號云第五十八號經紀人李鵠仁本日暫停新買賣又第三百二十一號揭示云據第六十八號經紀人萬興號黄揆伯報告委記人龐高生於七月四日委記賣出十月期通州花一百擔價二十六兩八錢不付應繳之追證據金違背營業細則第二十四條第一項之規定業於七月十五日按照同條第二項規定將其交易了結 
[道德醫院施診給藥]  
　　牯嶺路口咸德里二百八十五號浙東醫生九九道人於前年組織道德會設立道德醫院以來施醫送診貧病求治者隨請隨到醫士於傷寒癆症兒科等尤爲擅長兹因時交夏暑氣候不正疾疫流行特送診給藥並治時疫皆不取資誠樂善不倦也 
[新出撲滅蒼蠅之器具]  
　　夏季莟蠅爲傳染疫病之媒介欲防禦之惟有一見即行撲滅耳錫南衛生用品製造所所造蠅拍專爲撲滅蒼蠅之用不問棲在何處一拍即死該所爲提倡公衆衛生起見取價極廉云 
[屈映光昨日北上]  
　　前山東省長屈映光於昨日（十六日）乘滬寗路特别快軍赴寗轉車北上 
[船塢洋員請假回國]  
　　江南船塢洋員美國人麥雪耳專司兜攬修造船隻之職現因事請假回國已由該塢劉所長允准業於昨日（十六）上午十一時即就該塢碼頭乘坐小輪前往新關碼頭換乘公司商輪起程歸國當該洋員登輪時該塢全體工頭工匠一律站隊脫帽歡送並燃邊砲萬餘響藉壯行色云 
[郝隊長請假回籍]  
　　淞滬警察廳偵緝隊長郝樹林已於前日稟准徐廳長請假三星期返直隷原籍所遺隊長差奉徐廳長委其科員暫代 
[東南區清潔認商已易人]  
　　令飭新認商認眞辦理 
　　東南區清潔認商汪洽記認明届滿頂由滬南工巡捐局姚局長照章布告任人投標認辦在案兹聞此次投標者共有六人昨日午黄二時開標姚局長會同該局名譽董事姚子讓當衆開標内以後鑫記認數二千零五十五元爲最多數應爲得標當經姚局長諭令該商務於三天内遵章繳呈捐欵三個月另具志願書並覓取殷實商號蓋章擔保如果逾限應作無效照章將頂繳之保證金充公另以次多數爲得標該商即遵諭而退而滬南工巡捐局稅務處主任蔡際平亦以前認商對於承辦職務一切器具手續均不合宜實於公衆衛生有害現在清潔認商已經易人續辦不得不嚴行取締爰呈請姚局長令飭新認商遵照局中定章辦理凡糞車糞擔均宜改用適宜物質不得混用破漏器具嗣後如有不合宜糞車在途運糞作殘道路一經查出定予吊回車照所擔糞桶須用銅質上面須加桶蓋各夫役亦宜遵照局中規定時刻承運糞穢切勿延誤干咎並不准向居户勒索錢文該夫役等尤宜穿着號衣以杜冒混而便查考 
[警察改持警棍]  
　　淞滬警察廳所屬各區所外勤長晉前因滬上一再戒嚴不分晝夜持械出巡兹因天時炎熱徐廳長爲體恤起見諭飭於昨日始自上午五時始至下午八時止外勤長警一律改持警棍自下午八時台至次日天明五時止仍各持械出防云 
[驅逐沿浦江北客民]  
　　南巿沿浦自董家渡直逹西門外斜橋等處所有江北客民在路旁岸邊棲息之草棚及破船前經滬南工巡捐局函請淞滬警察廳長令知浦江水巡隊會同該管一二兩區署所屬各分駐所派警分别趕逐若輩故違禁令任意延玩兹由水巡隊長查得此項客民多無正當營業現在發生竊盜多起此輩不無可疑應行查案嚴行趕逐不許再行逗留並派隊士於潮汛時駕杉板按叚查察如有抗不遵遷定予押逐不稍寛貸云 
[昨日公共公廨訊案紀]  
　　昨晨公共公廨民二庭由陸襄讞會同日田副領事訊理日商内外棉株式會社訴兪永泉擅在九之地上掘泥並不將棺木遷去請追損失案「結果」本案久經判决被告抗不遵斷殊屬貎玩着於七天内償還原告洋五百元並將棺木遷移倘再違抗不遵即給諭原告自行移去其費用應由被告付給民四庭由李襄讞會同英包副領事訊理（一）沈九成訴蔣少峯冒牌請追損失案被告延律師到堂謂求以無力履行判决賠償且在押已久要求開釋「結果」候下禮拜二堂期兪會審官核奪（二）朱裕興訴陳森記不理貨欵案「結果」准原告登報傳逹被告到案如逾期不到缺席判决 
[誘拐女孩之押儆]  
　　江北婦人杜陳氏日前在法租界將牛四福家之女孩銀弟誘拐至陳徐氏家圖賣未成事爲法捕房包探錢裕民沈餘生等偵悉前往將女孩並徐氏陳氏及串同之顧吳氏一併帶入捕房昨解法公堂請究先據女孩牛銀弟稱杜陳氏前在女子家爲傭婦日前女子在弄口陳氏到來嘆騙女子出外游玩信以爲眞同至陳徐氏家中由徐氏領女子至泰安棧内往宿一宵旋即圖賣未成即被包探拘案請求訊究詰之杜陳氏供稱實係顧吳氏咬使婦人拐騙求宥陳除氏供安孩由杜陳氏顧吳氏兩人領來暫住餘供支吾顧吳氏供詞圖壐泰安棧主顧炳道供女孩由徐氏領來住宿是實詰具何不將年歲姓氏登錄循環簿顧語塞中西讞員會商之下判杜陳氏押西牢一年陳徐氏押九個月顧吳氏押三個月泰安棧主顧炳道罰洋二十元充公以儆女孩交原告領去 
[拐案被告自行投案]  
　　上海地方檢察廳以施幹臣所訴伊妻陸氏被清江人周士高程明記在浦束拐匿一案兩被告均住居公共租界故函請會審公堂協提經周得悉即偕程同投哈爾濱捕房聲明施妻陸氏現在北山西路一千五百十一號門牌帮傭並非我等拐匿捕頭以周係刑事案被告因飭收押昨晨派探管宗餘傳同施陸氏將周等解送公共公廨請究即由程明記上堂供稱施前曾在城内檢廳控告由該廳函請貴公堂將我提案訊明無關開釋詎施又往控告現周已將陸氏尋獲請堂上將其收押或即送檢廳免再被累云云並據施陸氏上堂訴稱幹臣非正式婚配因其不能贍養故出外帮傭並無别故等情經陸襄讞得供商之日副領事田君諭周交三十元保施陸氏交妥保候下禮拜六再訊 
[女子誘逃女子之押究]  
　　住居梅園路之蔣有田前在四區控鄰女卞小紅將伊女蘭珍勾誘出外與陸阿大家房客姚阿生偕逃一案當經顏署長判卞陸二被告交保限尋姚阿生及蘭珍到案核辦現已逾限日久昨諭原保交到二被告轉解司法科押候究辦 
[少婦背夫私逃之尋獲]  
　　寗波人單仁安昨赴浦東爛泥渡三區警署訴稱髮妻唐氏現年二十二歲於前年失踪四處找尋杳無音信兹據同鄉人邢耕才來函内稱唐氏匿居治下新街地方故來滬尋獲扭署請究質之唐氏供稱前年來滬帮傭並無人拐帶今不願再回原籍曾署長以事關背逃判原被併解地方檢察廳訊辦 
[汽車肇禍續誌]  
　　汽車夫倪伸連前日開駛二百八十一號汽車經行河南路因司機不愼將本館車送報紙人陸富壽撞倒碾傷當經一千零九十六號華捕查見即將受傷人車送醫院醫治並將倪拘入捕房稟明捕頭着倪存洋二是元保出昨奉公堂傳訊據華探徐德生與西探上堂訴明前情以原告傷勢匪輕現在醫院不能到堂請爲展期經中西官得稟判倪仍存洋保出候陸傷愈再核 
[汽車夫被火灼傷]  
　　昨晚九時許中央汽車公司汽車夫董阿五灌汽油於汽車時怱爲火燃着灼傷全身痛倒於地由一千四百五十九號華捕到來將董阿五扶上人力車送往仁濟醫院醫治一面由各汽車夫竭力撲滅未致成災 
[汽車碾斷行人左腿]  
　　公共租界新閘路昨晚八時五十分有某號汽車駛過撞倒寗波人郎子常碾斷左足小腿骨當由新閘捕房一百十九號印捕前來抄錄汽車號碼另雇車送受傷人往仁濟醫院醫治一面歸報捕頭候示 
[汽車夫違章科罰]  
　　汽車夫陳阿金日前下午駕車至法大馬路火輪磨坊街口司機疾馳適有某洋人亦駕汽車到來立即停機尚未肇禍該洋人以陳有違定章故此報告捕房於昨日將陳傳至法公堂請究先由該洋人上堂稟明陳違章情形詰之陳阿金供實因該處並無巡捕故不知原告之車到來求宥中西官判陳罰洋十五元執照吊消 
[浦東麵店失愼即熄]  
　　浦東楊家宅丹陽人路義盛所開之麵店内昨晨八時忽然失愼幸時在白晝人手衆多當時救熄未致成災事後經三區警署飭將路傳署研訊起火情形以憑核奪 
[私售烟具之科罰]  
　　公共工部局對於公共租界内禁烟手續嚴厲除咨照麥警務長通飭各捕房捕頭轉飭中西探捕嚴查界内私售烟圭烟膏外曾於四月一號預備不准各舊貨攤雜貨店陳列烟具出售已誌本報前日經老閘捕頭開立根偵悉福州路陳賢良酒店及長樂茶館門首蔣春陽王同慶所設之銅器攤上均陽奉陰違私售烟具即飭中西包探協往兩處調查屬實搜出烟具甚夥遂將烟具與蔣王兩人一併帶入捕房准各存洋五十元保出昨奉公共公廨傳訊即據捕頭開立根與華探目黄潤甫相繼投案稟稱前奉麥警長禁止界内各店舖出售烟具之命令後當經傳諭各店舖及各項貨攤將所存烟具收藏不准陳列私售今查得蔣王兩人仍在四馬路設攤私售故違禁令是以傳案並將烟具呈案請究訊之蔣王兩人供詞推諉經張襄讞核供商之義費副領事以被告等故違禁令判各罰洋五元充公烟具銷燬 
[科罰燕子窠主客]  
　　蕭称竇在虹口天潼路四百九十八號屋内開設燕子窠　留烟客王大梅開燈吃食鴉片違章被捕房查悉將蕭等拘解公共公廨訊押在案昨由中西官復訊得實判蕭罰洋二十元王罰洋五元一併充公 
[誌謝]  
　　昨承中華圖書館惠贈第一百十八期「禮拜六」兩册又中華書局惠贈第一百十六期「英文週報」一册誌此併謝 
來件 
[南京高師體育專修科之特别記載]  
　　南京高師東南大學體育主任饒氷士 
　　高師今歲夏季畢業生共四班計一百零九人除農商教育三科外尚有體育專修一班計十九人斯科之成續旣佳設備尤富誠爲中國今日之教育界所亟應注視者也考其内容足有研究之價值特舉其創立設備之要端詳載於後以供留心體育者之參攷 
　　本科創設以來迄今五載宗旨首以造就學校之體育教員養成學生有高尚運動之資格及能明晰體育之價值綠以中國處今日之際凡言教育者莫不以體育不能發展爲憾欲求體育之發展首須養成多數體育專門人才爲社會之先導期能闡發體育之精神推而行之遍於全國惜乎此種人才旣屬寥寥即有求學於歐美者奈亦屈指可數近時各校之學生雖亦有善於運動者然殊非體育之教材也欲求完美之教師惟有設立專科以教導之故本校有體育專修科之設也本科設之立之始首即聘請麥克樂先生爲主任麥君原係上海青年會體育幹事深知體育學理並長於各種技術爲美國體育專家任職一年對於體育上建設甚多應學科目悉由編訂各種器械皆所親置當是時也遂招有第一班學生以二年半爲卒業未幾麥君復爲滬青年會所招本校以學業關係乃續聘祁屋克先生繼爲本科主任祁君爲美國俄柏林大學體育專科畢業於校一載即爲上海英童公學所聘繼祁君而充本科主任者即爲鄙人余係美國春田大學畢業歷任美國學校體育教授歐戰之際嘗赴歐地軍隊教練軍士體育 
　　本科現聘之教授計十三人類皆學術兼優教材　博如盧頌恩先生嘗赴美國俄伯林春田及哈佛諸大學二年對於體育研侒有素凡歐美之新學識俱能獲其蘊奥張信孚先生來校教授届今三年其運動術科尤爲中國體育界之領袖人才今秋擬赴美國麻省春田萬國青年會專門體育學校研究體育二年後方能回國將仍服務於本校其餘各教員或爲本科畢業或係體育專家俱能物色得人共襄教務今秋仍擬聘請前主任麥克樂先生教授大學體育高尚之學術及推廣體育 
　　本科第一班畢業生計三十餘人現則星羅全國各校任爲中學及師範學校教員或體育場主任或教育廳體育視察員二班畢業生（即本届）十九人分派各大學爲助教者四人爲青年會所請者二人受聘於菲律濱新加坡者各一人餘則分任各省中學及師範學校教員幾遍全國而函聘者絡繹不絶頗有麽接不暇之勢足徵中國體育人才之缺乏也（未完） 
來函 
[陳仲賢來函]  
　　敬啓者閱貴報本日（星期六）本埠新聞攔載有雲南存欵已由李鴻綸領取一則内有鄙人擔保係用中國興業烟草公司名義繕具保狀加蓋該公司圖章云云頗與事實不符蓋鄙人當堂具保完全個人名義所蓋之章亦是鄙人私章公堂有案可稽兹恐訛傳誤會特此函逹貴報謂即查照更正登於來函攔内爲幸陳仲賢謹啓七月十六 
雜評二 
[告學潮中人（訥）]  
　　今有京教潮解决不日回復原狀之說矣吾痛惜學子荒廢此求學之光陰故甚望是說之不再有反覆也敢竭誠一言爲兩方告 
　　學潮之所以延宕至今日者政府旣無人負責而對於决定之辦法又時時改變而不實行學界方面認政府爲反覆無信於是益憤不能平而枝節愈多今雖有解决之電吾科學界中人必猶有疑政府之不可恃者是故政府苟有意解决學潮則當速負全責勿再有反覆失信之舉致爲人逆料所中 
　　此次學生界之援助教職員以讀書運動爲標幟乃爲運動讀書而卒獲廢書之果當亦爲學生界所痛心此其咎固在政府之延宕不解决然學生界鑒於廢學之苦痛遇有可以解决之機會亦當酌量情勢以遷就之而勿持之過甚也是故學生界苟不願學潮之繼續延長則對於此次之解决方法旣獲有保障當暫告結束以觀後效而勿使政府有爲人利用之藉口 
公布欄 
[上海地方檢察廳]  
　　批示滿長富狀悉據訴情節純係空言不能置信王永貴等如果有不法行爲儘可扭警解案所請提究應毋庸議此批程正元狀悉李祥生自認竊盗不諱　經判决在案何庸爾代爲紛飾并爲無理之要求所請殊屬不合不准此批宛貴寶狀悉案已起訴候送同級審判廳核辦此批王占春狀悉仰於七月十八日來廳候訊此批陳德基等狀悉　傳案核辦此批張范耶狀悉案已起訴仰候審判此批候朱氏委任狀悉候送控訴審核辦此批葛繼祖狀悉候送同級廳核辦此批候朱氏狀悉候送控訴審核辦此批張恒卓狀悉准予開釋此批邵芳粟狀悉業於前狀批示矣仰即遵照所請文保之處應毋庸議此批姚根海狀悉所訴是否屬實候子傳案澈究此批錢局氏狀悉案已起訴所請保釋之處應毋庸議此批包阿仝狀悉准予抛棄上訴所請釋放一飾候同級屬送到判詞後再行核辦此批唐瞿氏狀悉案已起訴仰候審判此批劉鳳安狀悉查爾子已送執行仰即知照所請易科罰金之處殊無理由本廳未便照准此批錢王氏狀悉候彚送江蘇高等檢察廳核轉此批趙竹堂狀悉爾妻張氏腿部所受之傷業經騐明僅略現青色勢本經徵應准免予檢舉可也此批姜成邦狀悉案已起訴毋庸多凟此批周福桃案經訴辦毋庸多凟此批陳子芹狀悉查閱原縣批諭係屬一種檢察却下處分該民對於批諭聲明抗告於法不合應否作爲聲請再議候將原狀轉呈高檢廳核辦此批以上七月十五日 
 
 

Page 16

 
 
   
 
 

Page 17

 
 
   
 
 

Page 18

 
 
自由譚　小說特刊第二十七號 
論文 
[小說作法大要（四）] [  張舍我]  
　　四何爲眞正之完成吾人若一察叙述文字之性質便知完成爲一種原理而非程式叙述文與議論文之不同在於一爲依心理學的原理而寫作一爲依論理學的原理而寫作議論文字中之完成爲選擇與編列事實使此事實能證明其題旨故作此種文字祇有一種規則即爲事實之次序與選擇以作者心中所欲表之論理的效應而定而次序與選擇之原理則爲含蓄 
　　若是則與叙述文字亦大有相同之點然具一極不同之要點焉此不同點之發源由於叙述文之目的較之議論文多端而異趨議論文之目的祇在於辯證叙述文之目的在於產生某種觀念之感覺而此感覺又隨觀念而不同即謂隨情節而不同也然感覺之種類何止什數情緒心意又何止什數此情景與論理學所含有者極不同論理學祗有兩種實騐即演繹的與或能之類似的實騐是也其不同點至爲玄妙吾人不能再事解釋否則且入哲學之門闊吾人今姑承認此說叙事文之效應爲事實之特性所產生正不亞於爲事實之次序與選擇所產生而議論文之效應完全爲文章材料之論理的關係所產生與材料之特性果毫無關係者故證明甲即乙因甲皆爲丙而丙爲乙然曰證明甲好乙因甲皆爲丁而丁爲乙其所生論理的效應無不相同其結果亦如之然叙述文則異於是如以特别之情節表明某甲之勇則讀者對之各生異感或寫其入水救人之溺或寫其不畏强禦之勢同一勇也而讀者之情緒異矣 
　　由是觀之欲使小說之各部分完成第一必須使作者欲表之單純的情感嚴定而堅决例如欲作一小說描寫一殘忍無情之勇子其妻與其少年友人某乙相愛然此婦人爲名譽計力使此少年之精神悉注於别一女子此項情節旣形寛泛是無單純的獨性而含可能的性質甚多今試述其二（一）趨重於少年之人類獸性的弱點使小說產生之單純的情感爲喜劇的嘲笑的諷世的（二）或與之相反此婦人雖入迷作而感於非正式的戀愛然究能爲名譽計而鼓其勇氣拒絶少年獸性的要求克制一已私慾之愉快則其結果必爲悲慘的道德的欲用第一法作小說者則其所選擇之情節材料與欲用之於第二法中者自不能混同且不行材料不同編制法亦異世人常謂同一之情節旣可以爲悲慘亦可以爲好笑非也吾人當云某情節可有數種不同之結果意義與關係吾人分别單獨描寫之故能一篇爲喜劇的一篇爲悲劇的一篇爲滑稽的等等也是以作者必須於紛亂之情節中選擇最足以濃厚其小說情感之點而運用之 
傳記 
[英國現代大小說家小傳] [  兪牗雲]  
　　三威爾斯ＨerbertGeorgeWells 
　　威爾斯今之科學小說家也其魄力之偉思想之富今之世界文豪鮮有出其右者至氏之著作什九皆涉於空想然由氏之空想而成爲事實者頗見於今之科學界然則氏之功偉矣氏於英倫康脫之勃羅蘭Ｂromley時一千八百六十六年十一月二十一日也其文約瑟威爾斯ＪosephMclls乃一著名珠戲家母係密赫司Ｍihurs地方管逆旅者之女未嫁時曾爲侍女故氏之家庭非富有者氏初受教育於密赫司學校又在皇家科學院（ＲoyalCollegoofciences）學物理化學天文地質生物學等皆有所造其後氏卒業於倫敦大學得理科學士之位故氏雖爲小說雖泰半空中樓閣然實諸學理絶非荒唐無稽之談也氏於卒業後執教鞭於亨利家校（ＨenleyNorseSchool）蓋尚未與文學事業尚未接近至一千八百九十三年氏始由新聞家而變爲文學家焉氏之爲新聞家爲期甚甚短所從事者亦不過保爾毛雜誌ＰalmallGrazetle自然報Ｎature土曜評論ＳalurdayRevieu諸種而已時間機者ＴheTimeMachine出版於一千八百九十五年氏之第一部之科學小說也理想之妙可謂登峰造極實出常人意料之外氏蓋根據時間爲空間第四度量之理論由合宜之發明人類可以回到過去與進到未來此書之作足以表現氏於二十七歲時已完全跳出舊思想之窠臼矣同年氏又發表其大作奇客ＴheWonderfulVisit書寫有熱心牧師海牙ＲevKnilyer者出外獵寶貴之鳥類不意射中天使之翼思想亦極奇幻讀者無弗驚奇以後氏嘗爲寫實小說顧大爲减色如哈弟然某批評家曰威氏之小說實寫不如浪漫以氏富有創造與華藻辭句之天才而無創造重要人格之勢力蓋的論也氏又嘗爲宗教論力排宗教之迷信然已又嘗言已頗信神一千九百一十四年氏刊其論文集英人對於世界之觀察ＡnEnglishmenLooksatlheＷori其中頗多有價值之時車論文氏之天才實非小說家三字可以盡之也劃近又編歷史大綱ＴheOutlineofHistoryl書分上下二册包羅古今文筆縱横議論之透闢国思想之精深洵爲空前絶後之名著然則威氏又爲歷史家矣總之氏之天才實溥大無極特洩諸小說爲多故小說遂層出不窮一部有一部之特色一部有一部之精神非拉雜成章動輒涉雷同之病者總其平生不下數十部除上述二種外如無形之人ＴholnnlslbleMan毋羅博士之島ＴhelslandofDrMoreau世界戰爭ＴheWaroflheMorid月中之第一人ＴhefirslmaniniheMoon空中單戰爭ＴheWarintheair等等皆富於思想與藝術者也去年氏游俄歸亦著評論多種散見近日各雜誌中 
談叢 
[小說叢譚（十八）] [  寂寞徐生]  
　　文章每與世運爲轉移獨瓜常州承六朝靡麗之後而出以和平温屋歐陽於五季擾亂之餘亦以和平出之皆足以挽回頽俗者也即如歐美之文家有俄羅斯之黑暗人道主義之小說家托爾斯泰於以產生有芿兵黷武之野心家而非戰小說家若安得列甫等（安氏爲俄之大小說家著有紅笑一文描寫戰爭之慘深刻入微周瘦鵑君曾譯登游戲雜誌）先後輩出則不說家固以挽救世運爲已任者也方今國事蜩螗人慾横流欲救累卵之中國小說家亦負有重大之責任安得誨淫誨盜日以戕賊青年爲邪 
　　今日亦有紹介歐美最近思潮之小說者矣而俄人（如柴霍甫高爾格等）印人（如泰谷爾）之作爲尤多以中國人之思想言之藥以此類作品用意誠佳然吾讀其文大都佶屈聲牙如周誥殷盤令人費解時間腦力俱不經濟夫文章自有作法故能動人如六一與尹師魯書直如道家常若不先有一番琢鍊何以能如此古雅又如畏廬老人所譯之歐美小說雄厚沉著恢奇情婉無美不備故吾人讀之如啖諫果極有餘味試較以笨伯所譯者當如有霄壤之判矣佛經之所以爲文人學士所稱道者以其譯者之非笨伯也新舊約之所以以齒數者以其譯事之拙劣也然則今之繙譯小說者可以悟矣 
文苑 
[詩的小說焦節婦行] [  吳靈]  
　　雄鷄齊喚霜滿天看郎刀裹肩上肩里胥促發似豺虎語聲未畢行塵前煢煢爲君守鄉里妾身雖生不如死牀頭有兒呱呱聲此時欲死還宜生翠鈿羅襦一時卸轉託鄰翁向街賣郎行愼勿憂家中妾身可碎妾不嫁生當努力青海頭死當暝目黄泉下等閱一度十九秋兒成學賈事遠游妾存已似枝上露郎在亦白天邊頭五更城頭吹角築黑雲如輪月如漆熒熒一點青釭寒蟋蜯在户鬼在室忽然四面來血腥舉頭瞥見神魂驚一人手提髑髏立遍體血汚難分明汝近前來妾不懼果是郎歸定何據一風暗來飄血衣去日曾穿此衣去郎歸妾已知但怪來何遲牀頭一燈滅梁上長繩垂昔聞瀚海風沙一萬里郎分幾時飛度此妾死尚欲隨郎行看郎白骨沙塲裏 
　　右詩清黄景仁作題曰節婦與普能所謂節婦殊尚存數分情愛於其間在近世亦不能有所訾議以小說體裁言别後分二段前段追懷别時情景别後情景將十九秋事實槪括寫出雄雞齊喚四語確有寫實手腕等閒一度十九秋剪裁得好後段正叙夢見夫　了以一死從上妾存已似枝上露生發五更城頭四語情景慘淡逼眞結束設想意尤妙 
新話 
[說消閒之小說雜誌] [  瘦鵑]  
　　吾友程小青言嘗聞之東吳大學教授美國某博士美國雜誌無慮數千種大抵以供人消　爲宗旨蓋彼邦男女服務於社會中者綦夥公餘之暇即以雜誌消閶而尤嗜小說雜誌若陳義過高稍涉沈悶即束之高閣不願劉覧矣是故消聞之小說雜誌充斥巿上行銷輒數十萬或竟逹百萬二百萬以外若專事研究文藝之雜誌則僅二三種行銷亦不廣徒供一般研究文藝者之參考而已即英國亦然著名之小說雜誌如海濱雜誌倫敦雜誌等亦無非供人炸作消閒之品有「約翰倫敦」週報一種爲專研文藝之雜誌銷數無多海上諸大西書肆中竟不備予嘗往叩之苦無以應尋得之一小嘗肆中因訂閱焉據肆中人告予云此報海上絶無銷銘每期僅向英國總社訂定二册一歸一英國老叟購去一則歸君耳觀於此則可知英美人專研文藝者之少矣返觀海上雜誌界肆力於文藝而獨樹新幟者亦不過一二種足以代表全國其他類爲消閒之雜誌精粗略備俱可自立顧予意中尚覺未饜常思另得一種雜誌於徒供消閒與專研文藝間作一過渡之橋因擬組一「半月」雜誌以爲嘗試事之成否未可知當視羣衆之能否力爲吾助耳 
瑣錄 
[說林拾雋] [  梁治菴]  
　　生不爲自由人死當爲自由鬼（亡國奴之日記） 
　　祖國雖死吾心永永不死（同上） 
　　嗟夫天汝斷吾脰可瀝吾血可寸剮吾四肢百體可　吾　宇可屠戳吾父母妻子可然汝必還吾以自由還吾以眞正之自由（同上） 
　　男兒難死猶當以頸血染祖國江山奈何蠢蠢如馬牛必待　刀霍霍者來而後帖耳授命以任烹割耶（義烈雙鴛記） 
　　人道公理非復亡國人辭典中所能引用（邯鄲客語） 
　　國非一人一家之私有故大事雖人主之不得專斷（韓國義士小傳中趙秉世）（以上三則見世界亡國稗史） 
　　我聞法蘭西愛國者有言法蘭西者我之愛妻也我於中華民國亦作如是觀（周生） 
　　跛者之失木杖如政府之失民心（愛國丐） 
　　明公理者不必戀私恩審大義者不得拘小節（女露兵）（以上三則見愛國英雄小史） 
小說 
[解放] [  長風]  
　　上星期六我到錢塘法政大學去參觀第二次畢業禮因爲時間尚早先到第一宿舍去看舊同學在宿舍裡與舊同學諸清源姜宗年秋十坤諸君講講别後的事情久别重逢正講得起勁時候忽然看見一位穿妃色衣裙的女學生舉止狠活潑的走過房門口一陣紫羅蘭香水氣味直冲入鼻管諸清源一眼看見立刻走出房去招呼隱約聽見說到房裡坐罷當時姜宗年便告訴我剛纔這位女子就是體育學校裡的唐元貞他的鼎鼎大名差不多本城各學校的學生都知道的因爲他能够打破舊習慣實行男女交際我便覺得現在女子天天講解放但是只聽見空言像這位密司唐能够實行解放眞是不可多得的一位新女子 
　　過了一刻時候到了秋十坤因爲有事不去參觀我便同姜宗年到大學禮堂去參觀卒業禮一切禮節也不必說但是我覺着這十多位法學士今天穿着學士服峨冠博帶舉止趨蹌到了明天便各爭前去覓麵包了不過那裡有這許多位置讓法學士去行其所學哩到了發學位證書的時候不見諸清源親自來領學位證書我便奇怪暗暗問了姜君一聲他笑了一笑暗暗回答我說稍待自有分曉我摸不着頭惱便耐心等着一會兒散會了姜宗年呌我回到宿舍裡再去坐坐情不可即只得同去走過諸清源的房間只見這位唐女士正與諸清源講得得神姜宗年便輕輕對我說你明白不來領憑的緣故麽女子有傾城的魔力何况區區一張學士證書哩我便笑了一笑重又在宗年房間裡坐了一會告别回來 
　　到了本星期二姜宗年來看我說明天要回到上海去來同我辭行我留着他多坐一刻東談西講一會兒講到上次所見的密司唐起來宗年說你知道他現在又與秋十坤交誼狠深麽起先他與諸清源的感情只不過没有行過形式卜的換約指罷了此番清源回去他來送行臨别時候的一番依依不捨光景眞當得起愛情神聖四個字那裡曉得清源行後的明天他便來看十坤了我奇怪道難道十坤也與他認得爲何那天十坤没有與他招呼宗年說據我曉得那天我們去看卒業禮的時候十坤不是說有事不去麽我們走後十坤便到清源房裡去借刷子刷衣服你要曉得十坤固然是善於周旋密司唐也是善於交際彼此招呼問過姓名兩人便認得了清源已經卒業下半年不來了唐女士不是少了一個伴兒麽剛剛他認得了十坤他便注意於他實行移轉十坤竟代了清源了我聽了宗年這番話有點不服便說你的話未免過分輕蔑密司唐失人格宗年跳起來說我輕蔑他麽你不曉得那天他與十坤談了足足有半天到了午間十坤同他出去十坤直到夜間一點鐘回來明天我問他昨夜到那裡去的十坤說同他去吃了西餐夜間在民新劇塲看戲所以回來遲了據十坤說我們總算一見如故密司唐曾同他說如夜間時間已遲宿舍關門不妨宿在他家裡雖然這話我没有親自聽見他說但是男女初次交際像這様不避嫌疑似乎太覺矯枉過正了你還不曉得他將要同十坤到上海去哩我心中總有點不大相信便說你的話恐怕示必確密司唐旣然是新女子不見得像你所說這様過分宗年冷笑道不相信由你你還不曉得現在解放女子的眞相哩 
　　又到了星期六了我送一個觀戚到上海去因爲星期六可以買來回票所以二等車裡都坐得滿滿不像往日空閒了祇有那邊一男一女並坐着的對面有一個坐位空着我便招呼親戚坐到那邊去那裡曉得走到面前一看男子就是秋十坤女子便是密司唐 
[自由談之自由談] [  鵑]  
　　予初讀小說得新小說新新小說等數種頗好冷先生之俠客談筆旣冷雋寓意亦有匣剣帷燈之妙其寫俠客非必飛簷走壁取人首級於百里外也而壯俠之氣自　彪於手眼間把卷一讀劍氣如生此種義俠小說今不可得矣 
 
 
 

Page 19

 
 
   
 
 

Page 20

 
 
   
 
 

Page 21

 
 
   
 
 

Page 22

 
 
（第九十四期） 
[一週間世界大事撮要（四）]  
　　美總統發起召集太平洋縮减軍備大會 
　　地點在華盛頓會期爲十一月十一日 
　　自英帝國首相會議中英日同盟延長一年之議决定後太平洋會議之聲浪日高一日已爲世界之一重大問題先是坎拿大首相美恩與南斐首相斯末資在帝國會議中反對英日續盟以爲二十年來日本對英之友誼雖應保持而中國之自由發展與英美之密切提携亦宜重視故主張召集廣大之列强會議以解决太平洋問題而輿論方面如觀察報與泰晤士報亦主張英日間之盟約宜使美國加入是則今之甚囂塵上之在平洋會議實英國方面所發起者也惟英國不欲自居發起人之地位恐主動不屬美國哈定身分因而减抑以是故意讓避以待美總统之提議召集此其用意所在或謂英國此舉將使此會造成之條約易爲美國參院所批准易言之即將來英國在會議中之主張可得美國之同情而無慮掣肘也惟無論若何英國之重視美國則可以見矣又有一端可注意者美總統登高一呼則其邀請者爲英法意日及吾國五國而不復似英國原主張之僅限於英美日三國矣其豫定爲討論之要案者爲裁减軍備問題爲遠東問題爲太平洋問題而不復似原主張之僅限於三國協商矣現據外電謂被邀諸國皆已接受哈定建議英法首揆並擬親自赴會惟日本僅爲部分的接受即對裁减軍備無異議而對太平洋問題則請求先示議事日程各國輿論皆同聲稱善目爲免除未來太平洋戰爭之唯一途徑英國各殖民地首相亦將被邀與會開會地點在華盛頓會期在今年十一月十一日即歐戰休戰之紀念日而在正式召集之前或將先開預備會議云 
　　英帝國首相會議自上月二十日後開會兩旬對於英日續盟問題意見參差卒乃决定延長一年其所主張之太平洋會議則諷令美總統發起召集態度旣定乃由外相克松貴族通知中日美三國及三國覆文虒到首相喬治乃在下院報告帝國首相會議之經過并發表關於美總統邀開遠東大會及英日續盟兩事之重要宣言帝國會議乃告終止 
　　英日同盟旣延長一年矣英日兩國即於七月七日同致聲明於同際聯盟謂在盟約繼續有效期内如有發生盟約與國際聯盟約章不符之情勢時則以國際約章爲準此種聲明殆爲平抑同盟之反對聲浪袪世界之疑竇而發歟 
[華茶衰敗之由來及改良之借鑑紀鴻倫敦通信]  
　　一八五四年華茶入英超出印茶一五六倍 
　　一九一八年印茶入英超出華茶二九一倍 
　　吾國出口貨大宗除絲外當推茶業查民國四年出口茶爲一百七十八萬二千三百五十三擔值銀五千五百五十六萬二千五百一十九兩按是年出口總值（總值爲四四一四四九四五○兩）計出口茶適當出口總值之八分之一然則茶業之隆衰其影響於吾國商業之巨自易明矣 
　　民國六年來出口茶即大减退（按是年出口僅值二九一四七七二七兩）迢及民國九年以迄於今其凋敝更不堪問此中由來有急有緩就余在此間所知者述之於次 
　　一近因華茶銷塲以俄羅斯爲主要區例如民國二年華茶出口爲一四四二一○九擔輸出於俄國即占九○五九六六擔民國三年出口數爲一四九五七九七擔輸出於俄國占九○三七八○擔民國四年出口一七八二三五三擔俄國占一一六二八四二擔民國五年出口一五四二六三三担俄國占一○四九九三三担民國六年出口一一二五五三五担俄國占七三三六五三担從上數計之則俄羅斯容受華茶之量常年平均皆當華茶出口總額之八分之五 
　　民國七年來俄國政局分裂商務亦隨之敗壞至東俄交通滯塞西俄被英法封鎖俄國國際商業完全衰歇此吾國八分之五之出口茶所以無從銷售以致頓起凋敝之象也 
　　二遠因世界飲茶最甚莫如英國蓋英人視茶幾與麵包有相等之地位沿街茶館之多良過於吾國南方諸省按一千九百十八年（民國七年）英國（不列顚三島）入口共量爲四六三六二八一二三磅（每磅當中國十二）雖非全行消耗而消耗量究逹二五○四四三七三四磅（餘量轉售他國）平均每人用茶六磅有奇（當中國量四斤半）其消費之鉅亦云奇矣夫英人費茶如此其鉅其取自何處是則大可研究者矣 
　　查一千八百年前（即清嘉慶年間）英國每年消費茶量平均約在二餘兆磅其時華茶約占百分之九十七至一千八百五十四年（清咸豐十四年）華茶入英爲八三三一○五五○磅印度茶僅五三○七一○磅華茶較印度茶多一百五十六倍有奇至一千九百零四年（清光緒三十年）華茶入英爲二七二三九五六四磅（香港威海衛未在内）而印度茶即增至一七○三侂七三七二磅較華茶多一萬萬千三百一十四萬七千七百九十八磅多出價值英金四百三十七萬六千二百二十六鎊此華茶入英已成中衰之勢矣及至一千九百十四年（民國三年）華茶入英之量愈漸減少而印度茶（錫蘭茶在内）則愈漸增高按一千九百十四年（民國三年）華茶入英爲二一五七三一九七磅印度茶則三一三一四○七九○磅至一千九百十五年（民國四年）華茶入英爲三六一八一○九二磅印度茶則三五○三五六三七三磅一千九百十六年（民國五年）華茶入英爲一九三二八二八一磅印度茶三二○八三九二○七磅一千九百十七年（民國六年）華茶入英爲八二七二四一八磅印度茶則二五二一一八九三四磅至一千九百十八年華茶入英竟退敗爲一五八三七四三磅而印度茶竟增多至四六一四七五一三七磅從以上數字觀之華茶將居一千八百五十四年時印度茶之位置矣而實際上則今日印度茶之入英較多於華茶二百九十一倍較諸一千八百五十四年時華茶所占之地位其倍數之差遠甚矣 
　　華茶與印度錫蘭茶輸入英倫三島之重量比較圖 
　　（說明）五○○爲五○○○○○○○○磅以下照推 
　　英人用茶初不見多十八世紀之末葉（清乾嘉時代）始成日常用品初輸運中華茶品爲東印度公司ＥastlndiaCompany專辦英人飲茶之嗜好每即自該公司之造成該公司旣專茶運則進口之量彼可制限而茶值上下自亦聽其操縱一千七百八十四年（清乾隆四十九年）該公司規定每年抬賣四次蓋在拍賣時價格低落（照原價加水脚）一方面可釀成茶嗜使需要增加而一方面又得限制進口顚倒之間茶值騰貴獲利益厚惟同時頗召衆怨卒受公民之反對茶業專制始得解除此一千八百三十三年後（道光時）華茶輸入英國之所以激進而中英商業之所以日增月盛也然華茶自入英而興盛以迄於今兹之衰落向無華人直接經營輸入前後悉由英國大公司航運而此類公司皆由印度移設於極東者印度又爲英之殖民地則印度所能產者公司自必爲之提倡發展提倡結果之生產物不啻英人所自有則彼運輸茶者必省度自產不足之外始肯輸運外國所產此所以印度錫蘭茶業進步一日即爲華茶入英减退一步之途程也 
　　華茶品質至爲優良向使吾國茶商直接輸運來英以英人之嗜茶而又有百餘年來之積習則華茶即不增加亦必無减退之理否則必須在稅率上特加限制或則戒華茶如吾國之戒鴉片方能拒絶華茶之增進也 
　　余初疑華茶來英之减縮或爲其入口稅率不同之影響所致及查英國財政海關各種年書凡百年間之稅率一一詳查皆無國土之歧異蓋印度錫蘭茶亦同列於海關稅内如有歧異則印度錫蘭茶或列於國產稅内矣再查英國近世商業史知茶業爲專營業之一印度茶與中國茶同屬公司所專營其利害自能以已國爲衡不須於稅率之制限也故華茶失去英國之大銷塲實自已之於棄並非英國政策上爲之也 
　　英國用外國茶除中國茶外尚有少量之日本爪哇美國丹墨德意志法蘭西等國所產然自印度錫蘭茶業發展後悉趨於衰敗蓋其原產地出產旣不多行銷之勢力亦不雄厚與此多量出產競爭之下自較華茶更不易立足兹取一千九百十四年與一千九百十八年外國茶入英之數對列觀察於極短之時期中可見其减殺之速更可明白印度錫蘭茶業進步勢力之雄厚 
　　一九一四年磅一九一八年磅 
　　俄七九七 
　　丹墨六二四二○ 
　　德六七九七五二 
　　荷蘭八九二七六○四 
　　爪哇二四二四八○七一二五○ 
　　其他荷屬地一四一五○七 
　　法二○七○二四○九 
　　中國二一五七三一九七一五八三七四三 
　　日本一○○二四六九一○三三 
　　美一四○一六七四八六○三五 
　　其他各國七三九六七三四四九九 
　　總數五八一三二一五七一七○五九六九 
　　印度錫蘭三一三一四○七九○四六一四七五一三七 
[十年來華茶輸出重量比較圖]  
　　（說明）一八爲一八○○○○○担 
　　一九二○三○五九○六担 
　　一九一九六九○一五五担 
　　一九一八四○四二一七担 
　　一九一七一一二五五三五担 
　　一九一六一五四二六三三担 
　　一九一五一七八二三五三担 
　　一九一四一四九五七九九担 
　　一九一三一四四二一○九担 
　　一九一二一四八一七○○担 
　　一九一一一四六二八○三担 
　　一千九百十四年其外國茶總額爲五八一三二一五七磅四年間减縮爲一七○五九六九磅其减縮之比幾爲五八與一然則再經四年外國茶將掃盡而閉門不納矣惟中國素爲名茶貴族多发尚之一時恐不能縮减爲零然英人用化學工夫悉心研侒常變錫蘭茶之滋味茶僞稱華準是而推則華茶入英之命運殆有時而窮矣 
　　英國以印度錫蘭茶業進步之速其始也驅走外國茶母使運輸來英再進一步則驅走外國茶母使運入英屬各殖民地更進一步則與中日荷爭歐美各國茶業之巿場此必然之勢也 
　　夫是華休旣失重大之英吉利銷塲並將漸失英屬殖民地之銷路减少各國之購買要而論之皆由業茶之華商内不謀生產之增加外不知出洋直接交易坐視印度錫蘭之猛進此茶業日衰之遠因一也 
　日本據我台灣不數年亦得爲茶業國焉如烏龍包種皆台產著名之紅茶也當一千九百零七年時（光緒三十三年）台茶出口僅值五一八○○○鎊至一千九百十八年時則增至八八八○○○鎊約有三十餘兆鎊之重量僅以五十四萬畝之產茶也而當吾華出口量之五分之一其内島所產進步之速亦可推想矣 
　　按日本茶業自一千八百八十八年（光緒十四年）至一千八百九十二年時平均每年出口量約爲四八○○○○○○鎊其間雖亦時有衰敗然至一千九百十六年時（民國五年）已增至八一○○○○○○鎊其生產量蓋已二倍於昔矣 
　　爪哇者南洋荷屬之一島當一千八百八十八年至一千八百九十二年及一千八百九十三年至一千八百九十七年（光緒十九年至二十三年）平均每年茶產出口七百餘萬磅又至一千九百零二年之五年間平均每年增至一千四百餘萬磅又至一千九百零七年此數年間平均爲二千六百萬磅又自一千九百零八年至一千九百十二年平均每年出口爲四千四百五十餘萬磅又自一千九百十二年至一千九百十六年平均每年出口數計逹七千五百萬磅蓋十倍於往昔之出產敵日本而將當吾華之半數矣 
　　日本有一倍數之增加爪哇有十倍數之進步此兩國亦必擴張銷塲侵奪華茶行銷之地步此華茶衰敗之遠因二也（未完） 
[改良華絲之意見（一）]  
　　紐約絲業導報主筆謀新君ＤanieISMercein游跡在滬其言論丰采已載本報十三日本埠新聞欄君於參觀本館之次日即以本文見貺全文分廣東絲繭綢上海廠絲七里經經絲土色絲等節目其所論述堪爲吾國絲業界借鑑因亟分叚迻譯按期刋登本報星戎增刋譯後校閱者李登魁君也 
[（一）廣東絲]  
　　美國絲商因積年之經驗與廣大之用途故對於高等廣東生絲已極習熟譬如錦生ＫingSeng牌絲運至美國絲廠家極爲歡迎均呼爲最高級雙頂號ＤoubleＥxtraACrack其品質堪稱標準貨又有更高等之廣東絲曰錨牌Anchor者在美國巿場均呼之爲高級雙頂號ＤoubleExtraSuperior亦爲上品 
　　然產出此項高等生絲之廠家除極少數外尚未裝置改良之復摇機器惟因所用繭子均經仔細揀選且摇絲之手續極爲審愼故其所出絲經品質極優可摇十三至十五定納Ｄenier之細條份廣東其他裝置改良摇機之廠家均未能爲此蓋十上年至十六定納Ｄenier者爲最細之條份矣 
　　是故廣東之高等繅絲廠若能採用改良之方法裝置新式之機器則可以十三至十五十四至十六二十至二十二Ｄenier之絲經售與美國而其產品可與日本之頭號路新株牌＃ＩＳinshui絲直接競爭售價亦必不相上下也 
　　美國需用此類等級之生絲爲數極大以爲緯絲ＴramStock之用普通稱曰Ｆilling此類生絲性質柔軟彼日本新株Ｓinshui絲亦具此特性故在紐約必可爲此廣東生絲闢一巿場可以大受歡迎也 
　　近年來自廣東廠家裝置改良摇機之後繅出之絲條Ｓkein全照美國生絲檢查公司ＵＳＴＣo建議之式並經該公司依據檢查條例承認其可以適應美國之銷用故其在美國所闢之巿塲亦遂擴大蓋在美國方面發生多種新法利用此種絲經製成種種絲織品及其他之絲貨 
　　在一九一八年以前美國之　絲工人Ｔhroweters往往將絲廠家所派與之廣東絲棄云因其在摇機上不易工作將來出售或採用時極感不便且廠家亦不能出　絲工人所索之重價也然自新式廣東生絲運美後則情形大變在過去之兩季中（一九一九至一九二○與一九二○至二一年）美國廠家用此生絲者數量極夥然其所以有此活動力者因其式様適於縐類Ｃrepes若中國式縐綢ＣrlpedeChina廣東式縐綢CantonCrepe之用蓋在美國巿塲上買賣此項商貨者甚衆也 
　　更應注意者紐約巿塲經六閱月之呆滯後今所需要之絲識品當首推上述之廣東式縐綢ＣantonCrepeo在本文章成之時此廣東式縐綢CantonCrepe仍爲集散中心點之一種主要製品 
　　然今廣東生絲之需要雖大而在紐約之形勢苟或式様一變則絲廠家必將轉求之於日本廠家此則廣東人萬不可稍形失察者也是故廣絲廠家應竭力注意其絲經之摇工蓋美國用户對於華絲之不匀汚穢及各種跳絲糙頭諸弊本已嘖有煩言矣是故如能將此諸弊完全剔除運出之絲匀淨清潔則凡原非用廣東絲之美國廠家亦將顯而樂購之面廣東絲之用作銷路益將擴大矣 
　　數年前當美國以縐帶（Ｇrosgrans）及起綾絲帶爲時式之時各絲帶廠咸收購廣東絲爲製帶之原料故廣東絲頗能暢銷於美其後波紋帶盛行於美則日本「康賽」Ｋansgi十三至十五條份乘機入美頗受美國廠家之歡迎蓋日絲均匀潔凈富有彈力性而易於染色也廣東絲銷路遂受影響矣 
　　現在歐洲絲織廠製原綢時仍用廣東絲然其在美之銷路則極有限矣美國原綢銷路日見低落故即使廣絲之質料與日絲不相上下而亦終不得善售則非廣絲之咎實時勢使之然也 
　　廣東絲因氣候之關係其性甚軟若以最新式之機品奔 
極清潔之手續繅製之未始不可與日絲爭衡且日絲之性較廣絲爲硬今其銷路竟能如是之大則苟廣東絲而能加以改良者非但能與日絲爭且可操勝算焉 
　　改良之道端在改用復摇力求潔凈剔除跳絲與糙頭日人對於以上各端頗能研侒而實行之自育子養蠶繅絲以至在横演察驗裝船莫不極加審愼力求精良以適合美國之需求是故日絲銷路前一日千里矣廣東絲如能按法缫製安知不凌駕乎日絲之上乎 
　　本文作者謀新君之丰采 
[民國九年度能商各口貿易總論（七）]  
　　船隻本年進出口船隻噸數共計一萬四百二十六萬六千六百九十五噸較之去年多有八百五十四萬七百六十噸即較民國三年之最優年份亦勝一等此可令人注决者英國船隻已逹四千三十萬噸不獨恢復戰前原狀即以民國三年最高之數三千九百三十萬噸較之本年尚覺遜色其次則爲日本船隻由去年之二千七百五十萬噸增至二千八百二十萬噸美國船隻所增噸數更有可觀由去年之二百六十噸增至四百七十萬噸以噸數而言仍居第四第三即係中國船隻由二千二百六十萬噸增至二千三百六十萬噸民船共有四百萬噸不計在内法國船隻由四十一萬四千一百六十一噸增至八十五萬二千九百七十九噸已加一倍有餘至義國船隻亦由五萬三千一百四十二噸增至十九萬五千九百噸歲首輸出貨載巿面艱澀往英國與歐洲大陸之噸位幾同虚設加以匯率步驟之漲其勢非常堅定出口商人至此尚有何交易之可言三月間匯價暫時跌落始有子仁曁五榖若干運往歐洲北部各口惟巿面仍屬平淡噸位多而貨物少夏秋之間銀價忽有跌落之勢其時英國面不定大宗交易仍未能暢行無阻僅有荳類若干運往波德些德與德利斯德二處迨後乃有多數子仁由長江一帶運至歐洲各口由華至歐之運費會議年來雖已減輕運費以資提倡而考其效力之終無異曇花一現於歲杪時依舊困難如昔實非指顧間所可望其復原者太平洋一路以及經由巴拿瑪與蘇彝士往紐約之兩路大抵與上述情形相同亦有噸位多而貨物少之憾自有美國航務局之船隻多艘駛至東方與正期船隻相競以來益足以重噸位過多之患本年由英國載運來華貨物尚無高低國内沿江沿海貿易穩健貨載頗多中以北方長江兩路占優勝但運費一項仍有跌落之勢迨至年底所減甚鉅 
　　金銀進出口按本報告附列之金銀表本年進口共值關平銀一萬七千七百三十二萬八千五百四十兩出口一萬二百十八萬五千一百八十三兩如除去銅元數目綜計金銀兩項進口超過出口七千五百十三萬六千四百九十八萬查現銀關係中國至鉅若僅以現銀一項而言進口超過出口九千二百六十三萬八千九百七十八兩兹將近十年來金銀進出口之大略情形特列比較表於下俾可一目了然 
　　現金（單位關平銀一兩） 
　　年份進口總數出口總數進口凈數出口凈數 
　　宣统三年四○二三五三○二四九○六四八一五三二八八二 
　　民國元年九二九六五二八一八三八四二三七四五八一○五 
　　民國二元三○六五二九○四四五○八九○一三八五六○○ 
　　民國三元八六一一六七一三八六一九一七一三○○○七五○ 
　　民國四年八一八八二七一八二一一○四○一七三九二二一三 
　　民國五元一九九○三一一七八一○二二六八一一八○○八四九 
　　民國六年一三八七一七七八五○二四五七五八八四七二○三 
　　民國七年一二二八三四二二二八一六五九一○五三三一七 
　　民國八年五一○七八六四三九八九六四二九四一一八二二一四 
　　民國九年五○九六六八八○六八四六九三六○一七五○二四八○ 
　　共計一五五一一四一○二一三四六二七二○九二○四八六八九三 
　　現銀（單位關平銀一兩） 
　　年份進口總數出口總數進口凈數出口凈數 
　　宣統三年六一○八二九五七二二七七六九五五三八三○六○○二 
　　民國元年四五○九八二九七二五八四九六四五一九二四八六五二 
　　民國元年五五七一一四九○一九七四三一二六三五九六八三六四 
　　民國三年一六四九八七四四三○一二二六九三一三六二二九四九 
　　民國四年二○七一七五○六三九○九九八二○一八三八二三一四 
　　民國五年三七○八八三二○六五七六六四四六二八六七八一二六 
　　民國六年二七五○七二九二四八四九○三九○二○九八三○九八 
　　民國七年三六一二四二二九一二六二九三○二二三四九四九二七 
　　民國八年六二○九三七○七八九六八四一八五三一二五二八九 
　　民國九年一二六三五四三八八三三七一五四一○九二六三八九七八 
　　共計四八八二七六九三○三○七一六一二○五一八一一一五七二五 
　　細核表内各數可供玩味者甚多即如上年中國吸入現金值銀四千一百十八萬二千二百十四兩本年則流出現金其凈數值銀一千七百五十萬二千四百八十兩此外尚有未經報由海關進出之數以較上年適成反比例 
 
 

Page 23

 
 
又如民國三年至六年間現銀售出之凈數共八千一百六十六萬六千四百八十七兩其後兩年間現銀之購入超過出口七千六百六十二萬二百十六兩前此漏巵可謂已補至本年中國於現銀巿面上仍不失爲重要主顧其購入之凈數已逹九千二百六十三萬八千九百七十八兩之鉅大都來自美國者查宣統三年至本年此十年間現金之吸入金於流出之數值銀二千四十八萬六千八百九十三兩現銀之購入多於售出之數爲一萬八千一百十一萬五千七百二十五兩中國圜法本不用金而近年現金吸入之數日多一日考其緣因實爲銀價異常漲高一般人民咸出其所有之積蓄變買金飾故上年與本年年初現金之流入源源不絶迨後銀價跌落凡購有現金者又以之易回現銀一轉移間實獲其利所以下半年有多數現金之流出殆由於此惟現銀購入之數而能一仍其舊者其中雖不乏理由要亦不外乎以下所臆斷之三端其一國中紙幣充斥因華人所設銀行發行過多而準備金又不足數卒之信用漸失其二百物騰貴生活程度日高其三現有數處華人收藏銀元寶以及銀元風氣所趨日益昭著此亦國家多故自然發生之事竊以現銀之所以流入者應於研究理由之際勿忘進出口貿易之比較爲平時核計本國盈虧顯明之法然而以近十年中貿易之比較中國恒有所憾 
　　美國水兵練習使用新式防毒氣面罩 
　　匯兌查中國爲用銀之國與通商各國往來係按照匯率以銀數申合金數故交易上銀價一端最關重要此種情形不待細察必能明瞭是匯率漲落逾常影響於金融貿易者必甚鉅自不待言本年開始匯率每一盎士銀在紐約爲一元三角半倫敦爲七十五辨士零八分之七如上文所述國中紙幣充斥信用漸失其現銀之購入甚多者槪由於此巿面亦即因而抬高迨至二月十一日已漲至八十九辨士半此乃最高之度繼而巿面更變忽然跌落蓋因中國方面需求斷絲同時歐洲方面復有多數現銀待售中以德國爲尤甚蓋名該地方不以現銀爲貨幣價值之標準而又减低銀元之成色致有多數現銀流入商場之上其後巿面則爲之日見跌落直跌至五月二十日五十八辨士半之價爲止與美國政府依照辟門條例購銀之定價相同即足色銀每盎士值價一元此項條例祗行於美國所產之銀彼時巿面上雖希冀藉以維持銀價不致漲落過鉅無如此種理想之事終屬錯誤未幾銀價仍驟跌不已及至七月始覺稍有起色嗣後更佳推原其故一因印度之需求一因倫孰紐約間匯率不强一因歐洲停止出售八月二十三日漸漲至六十三辨士零四分之三過此以後則又日見跌落至十二月十日竟跌至三十八辨士零八分之七此乃本年最低之度十二月三十一日則僞四十辨士零八分之七按中國方面匯率係以銀價爲漲落倫敦電匯價值九八規銀每兩於二月十二日爲九先令三辨士十二月二十二日爲三先令十一辨士以最高之價與最低之價相較所差之數爲五先令四辨士上年爲三先令四辨士計關平銀每兩照匯票平均價值本年合六先令九辨士半上年合六先令四辨士前年合五先令三辨士零十六分之七上年本論曾經提及上海建設造幣廠一事本年籌備手續正在進行距開辦之期爲日已近但中國銀元其重量曁成色倘由中央政府管理妥善之造幣廠爲之劃一全國必能流通此爲改良幣良之權輿而於將來貿易上之利益實無涯涘 
　　槪論以貿易現狀而言覺本年經過之種種於中國商務史上爲最惹人注意之年度若以簡單之筆而欲發揮貿易事跡恐於以上所論大宗進出口貨之巿况已經陳述者不免重爲提及如本年開始貿易渤然而興年初兩閱月間匯價之高聞所未聞人皆引爲樂觀喜極欲狂相率向外洋辦貨漫無限制以致購額遠出銷額而投機與貿易兩事又行之過度兼以匯價跌落突然而至出人意表由二月十二日之九先令三辨士直往下降至十二月二十二日已跌爲三先令十一辨士於是個中凡有關係者舉措均靡所適從尤有進者世界之數大工業國論其懋遷情形殊覺生意清閒巿面枯澀此種勢力之長推而至於全球貿易均不能暢所欲爲以致主要工業交相受困而貨物蠆售價格又跌落如斯之鉅故中國出口貨巿面所有得自匯價跌落之利益因而被奪無餘更有變本加厲之態度即歐洲積存之中國貨物爲數旣大而且難於出售迫不得已惟有减低價格至於國内則四方多難災荒徧及五少均係向稱富庶者此在進口貨又加一重阻力迨至年終時貿易幾爲之停故本年金融上之結果爲稍有所獲者僅居少數而受有重大損失者在華洋商人中奚止半數雖然若以較廣之眼光視之則有多數好景隱約其間自歐洲大戰後經濟紊亂今爲過渡時代固勢所必致者第遲早必能恢復原狀况中國工商兩界正有發展之機尚有未經開濬之偉大富源其人民又屬繁殖勤懇耐營異日國家之有望非中國莫屬近來吸收之洋貨日見加多仿照外人形式及管理之工廠每遇相當地點均有建設年終計算已有工廠四百餘家係仿製洋货者得享受海關之特殊待遇計製皮皂者四十八家蠟燭三十一家棉紗二十九家麵粉二十六家綫襪二十五家棉布二十四家棉質雜貨二十家紙十七家紙烟及菸草十五家石筆十家餅乾七家其他如製家用與日用各品之廠家亦屬不少更有許多進步堪爲注意者如金陵大學創設養蠶一科以科學上之研究而爲改良絲業之圖中央政府亦就烟台組織萬國委員會以整頓山東蠶絲駐滬萬國改良絲業委員會成效卓著廣州亦有此項委員會之設查中國大宗出口貨物極爲笨重而由内地運出每須經過遠道現在各省當軸對於運輸之改良道路之建築日益注重事誠可喜發動機小船内地河道中已有駛用者汽車之用更繁凡遇可行之路觸目皆是造船一業蒸蒸日上將來未可限量不久似可與煤鐵鋼等業並駕馳驅同爲中國之大財產鐵路之敷設年來無甚進境實因戰事發生而有種種困難以及銀價高漲之故但鐵路爲全國交通之必要總期路綫之推廣曁新路之敷設復爲舉辦幸勿延宕港口與河道之并濬工程無不竭力進行其水利動工者已有數處之多沿江沿海建造塔燈以及凡爲行船必要之指示或宜增添或宜保存平時每多留意自歐化東漸以來教育覃施故莘莘學子負笈重洋者年勝一年綜以上諸端中國之進步豈僅於此特以政治現象未能助其發展必俟内亂寢息南北言歸於好各抒宏願以謀天賦財產之發現而擴充之然後國内無盡之富源庶有開濬之一日（完） 
[信託公司之業務（三）葛錫祺譯]  
　　是故信託公司確能於經濟上法律上以誠實的態度辦了其應辦之事以始終一貫之方針執行其業務則較之個人實有天壤之别蓋其受人之託無須慮其有死亡或他種變遷之虞也其立於監視人之地位時有時亦能監督未成年者之教育兼及其他之保護殆全立於親權者之地位就美國實例而言監視人之事務有僅握管理財產之權者有於管理財產權之外兼護殘廢者之人格者蓋各州微有不同也 
[（四）附有擔保品之公司債（又曰社債）信託]  
　　今日美國多數之公司當其經營之初其資本之一部分往往自他方面融通面得同時工商界中之事業蕃盛而資本富裕者見有確實之擔保品亦願向經營企業者貸予資金但當公司向多數人募集多額之債金時若無擔保品以堅信用則應募者自必不多然有擔保品而欲一一分交於應募者即債權者則手續旣不勝其煩且有爲事實上所不許者他若債劵轉讓及其他種種中途發生之事實覺萬分不便苟應用「附有擔保品之社債信託法」而使信託公司爲之則最爲適宜 
　　發行社債之公司將其所有之不動產鐵路工廠等作爲擔保品提供於信託公司此時發行社債之公司立於委託人之地位而信託公司對於委託人立於受託人之地位同時對於債權者（即社債應募者）立於擔保權者之地位以其對於全體債權者有保存或實行其担保權之責任也設使委託人違背信託合同或對於社債之本利不能支付時則信託公司即代全體債權者實行其担保權即將担保品全行發賣並將其賣得之金額清償社債通常凡遇有担保品之借貸債權者即爲持有債務者所提供之担保品者故債權者實即爲担保權者附有担保品之社債信託則適與此相反蓋以其担保權者非即爲債權者乃處於第三位之信託公司也其經濟上之利益不勝枚舉兹舉其重要者於次（一）發行之社債旣附有確實之擔保品故發行者得以比較的低利發行社債（二）無聲望之公司設欲通融事業資金或償還舊欠向他方面告貸祇須提供相當之擔保品於信託公司則金錢便容易調度（三）社債應募人設遇發行社債之公司破產時則對於擔保品有優先之權較之無擔保品者爲安全 
　　美國有所謂煤信託者即煤商於未將商品（即煤）販賣以前預計其商品所值並將此值若干金錢之煤歸諸信託公司更以此爲擔保品發行社債用以通融事業資金之謂也 
[（五）破產事務]  
　　信託公司以破產管財人或涉訟財產管理人之資格執行破產事務及公司整理事務則其爲法律所許自不待方裁判所遇有營業失敗而遭破產之商人以破產財團管理之目的根據破產者或債權者之請求而選適宜之破產管財人以當其任其選任之方法自以信託公司之技能之敏幹爲前提其擔保之大小亦自不能忽視者也破產管財人之職務畢竟以整理破產人之財產分派於債權者爲終結之點就此一點而論其職責自與涉訟財產管理人不同至其業務之内容則與個人的破產管財人毫無分歧 
　　信託公司立於涉訟財產管理人地位之業務與後節所述公司之整理改造事務頗有相似之處所異者後者之範圍較大大體關於公司之生死問題而前者則爲一部分之問題或關於特定事件其範圍較狹質言之公司或商商等遇有財政狀况困難或關於公司經營問題公司人員與股東及經營者因意見不同而起衝突或股東與公司人員間起爭執時則裁判所爲整理起見選涉訟財產管理人以當其任其權限如何自以法律爲標準（未完） 
 
 

Page 24

 
 
   
 
