# 1910 - 13 - 4913272

 

Page 1

 
 
   
 
 

Page 2

 
 
上諭 
[監國攝政王鈐章　十二月初一日内閣奉]  
上諭十二月初十日德宗景皇帝神牌升祔奉先殿由監國攝政王代詣行禮欽此軍機大臣署名奕劻世續鹿傳霖那桐戴鴻慈 
[監國攝政王鈐章　十二月初二日内閣奉]  
上諭　監國攝政王面奉　隆裕皇太后懿旨明年元旦皇帝母庸行禮停止筵宴在外公主福晋命婦亦母庸進内行禮欽此 
上諭禮部奏明年元日禮節請旨遵行一摺著停止升殿受賀欽此軍機大臣署名奕劻世續鹿傳霖那桐戴鴻慈 
[宮門抄]  
　　十二月初一日召見軍機趙國賢 
論說 
[浙江師範學堂衝突風潮感言醒]  
比者浙江兩級師範學堂監督與教員衝突遂起罷課散學之風潮問其致此風潮之由則曰監督到堂行禮。不依規定之時間也傳見學生與謁見教員不分尊卑也行禮甫畢即聲言欲清查校中之賬目也。以此區區細故　。致釀成絶大之風。潮亦可謂性喜衝突善起風潮者矣吾於此事之是。非曲直不暇詳論但問。此次風潮其果有益於浙江學界乎抑有益於師範學堂乎。且此次風潮之結果即使監督。獲勝教員失敗試問監督有何榮。光乎即使教員獲勝監督失敗試問教員有何榮光乎記者不敏今敢武斷之曰凡事至於衝。突則兩造必無是非曲直之可言徒妄逞意氣互宣醜態以爲快事耳誠。不值識者之一粲日昨報載夏監督己經撤銷將師範校事。暫由學司兼理不日行將開課深望教員學生從此洩其憤憤之氣努力方来而贖其前愆也 
我國初辦學堂時罷課散學之風潮時有所聞自停科舉以来此風稍稍息矣推其。引起風潮之由或學生因課務與教員衝突或學生因飲食細故與職員衝突或學生。因規律過嚴與監學衝突皆係學生與校員之衝突也。至校員自相衝突且新監督與舊教員於相見之初即起衝突則未之前聞。不圖於夙稱開通之地而竟演此怪劇也 
自師範學堂釀成風潮後監督一方面謀所以抵制之方。教員學生一方面謀所以攻訐之術省城各學校教員亦相繼開會。謀所以調停之策各府學界亦先後開會。謀所以解勸之法或以口舌。或以筆墨紛紛擾擾精 
 
 
 

Page 3

 
 
神爲之一振何其不憚煩勞一至於此也使反其道而行之於全省改良教育普及教育之方針而開會研究之或於全省高中小各學校教授管理訓練之方法而開會研究之且移其好衝突起風潮之眞心誠意而爲之。則所得効果必有十倍百倍於彼者今智不出此一遇衝突風潮之事則無論當局者旁觀者莫不此倡彼和攘臂奮呼大有食不甘寢不安之概。人人爭先恐後躍足於是非曲直之塲嗚呼諸君亦知費此大好光隂耗此可貴精力而爲無意識無價值之舉動果有何益乎抑飽聞歐西學者之言論欲求建設事業必先之以破壞乎記者誠百思不得其故也 
）未完（ 
来稿 
[書陳臥子先生安雅堂稿後慈石]  
陳臥子先生當勝朝啟禎間與同郡夏考功諸。人皆負重望以文章氣節相。尚才高天下踔厲風發其學自經史百家言無不窺其文自騷賦詩歌古文詞無不精造糾同者結幾社每一藝出則如遊縣圃草木都非人間如入鮫宮璆琳莫能名狀杜麟徵序壬申文選稱文章起江南號多通儒以。雲間爲之冠而吾則謂雲間多文人傑士尤以先生爲之冠也世難繼作故都爲墟考功旣殉節於前而先生時以大母年老徘徊未决来往緇衣混迹屠沽者一年有餘肇大母病。卒而國亡家破播越流離欲有所爲而幾事不中倉黄天地卒以無成於是殞首捐軀竟從彭咸遺則疾風勁草舍命不渝大節凛然於斯。論定而先生之文益因人重嘉慶八年間青浦王述庵。司寇及同郡人士搜集先生詩文。甚富刻于何氏簳山草堂爲陳忠裕公全集行世而先生尚有。安雅堂稿爲當時搜采所不及迨梓事旣竣而得之復以卷帙繁重迄。未刋行今華亭閔氏以此書手抄本付印出版而。先生之文於此殆將大備揚神。州之舊學發潜德之幽光誠盛業也抑吾讀此書其於當時喪亂所由致以及先生出處之蹤跡與其朋友之討論皆可藉。以攷見而其於文武分途之害往往一篇之中三致意焉此則誠爲明季之弊政故先生目擊時艱。以書生出佐軍事而不覺痛乎其言之也至如其文之沈博宏麗萬態。怪發吳郡姚希孟擬爲千常之松借噫氣吐舒蒸。爲崩濤走。峽之聲可以蕩滌氛祲使妖狐老魅聞之而斯慄萬樹寒花破蓓蕾而出結爲玉圃散爲珠田則當時之評己有。如此者然則先生之文固不。特爲雲間一郡之文亦有明一代之文也以一代之文而遲至百年數百年而始顯不可謂非先生之靈爽憑之矣 
專電 
[電一（北京）]  
學部昨遞封奏内容錄要一分科大學醫科監督屈永秋迄未到京尚待妥議其餘七科准明年二月開辦一經科爲中國獨有之科學准東西洋學生一體附學一女學生服式衣長過膝不開袴冬春藍色夏秋淺藍不纒足不花粉不髮覆額不得效洋裝奉旨照准一請派員會考法律學堂學生奉旨派廷杰李家駒于式枚一請將華蘅芳等宣付史館立傳 
[電二（北京）]  
國會請願代表上月二十八日到京後徧謁各同鄉京官陳述早開國會利益賛成者多數定初三日分謁憲政館都察院預備呈遞請願書 
[電三（北京）]  
豫省監理官電告度支部朱藩玩忽財政驟難清理 
[電四（北京）]  
郵尚以鄂路代表公禀情詞懇切頗爲動容允在挽回 
緊要新聞一 
[京師親貴大臣之國債熱北京]  
　　聞民政部肅親王近日每見各親貴及宗室旗籍人員必多方提倡國債會謂民間生計困難負担己重猶關懷大局竭力認捐我輩受國厚恩宜如何毁家以紓國難聞者莫不動容現肅邸己决意先捐鉅欵爲各貴胄之前導并聞濤朗振挭四邸亦均認捐巨欵云 
攝政王擬將爵俸撥出一半認充國債會捐欵己紀前報專電兹聞此欵按年撥充以該會成功之日爲止己諭軍機處知道不久卽轉知該會使其宣佈 
攝政王前諭軍機大臣會議國債捐奬勵章程後日昨又以此事垂詢軍機某公以尚未議妥對王復飭其趕速訂定以鼓民氣而固邦本 
 
 

Page 4

 
 
軍機王大臣等提倡官界愛國捐會草章己載前報兹聞該會己派定章京文君參照該會所訂草章擬就章程俟直督代遞國債會封摺時由軍機處領銜發起聯合京内外各署繳捐成立又聞該會現定辦法分助捐常捐兩種助捐查提資產常捐按月照進項多少納捐爲儲還國債之用陸軍第一鎭某武員因籌還國債會各界聞風興起軍界獨付闕如日前聯合第六鎭全鎭並禁衞軍發起此事贊成者極爲踴躍現擬通知各省陸軍各鎭組織一全國軍界國債會各在本營勸辦 
[分科大學開辦先聲北京]  
　　分科大學預定明年春間可以開學聞該堂劉監督以預備科學生人數無多本擬先辦工法格致等二三科因張文襄在時主持八科齊設之說甚堅故勉從其意来年先辦經科法科文科格致科工科商科醫科等七科惟農科則暫從緩設聞各科教員除經科文科用本國人外餘均用外國人以英法德三國文語教授令各生直接聽講 
又經科大學定議先開毛詩周禮左傳三門而以四書爲通習現聞赴學部投考之舉貢己有三十三名業由督學局示知報考各生統限本月二十三日以前到局報明專長某經以憑按格選送並聲明舉貢科分名次以便行查禮部然後訂明日期考試 
[攝政王注意留學生北京]  
　　日前攝政王召見軍機時特詳詢各部院衙門籌備憲政情形當由慶邸及某中堂一一奏對惟言及法商兩部王頗不滿意因諭各軍機云年来辦理新政每有虚名而無實效其弊皆在所用人員與所司職務素無研究至度支郵傳陸軍農工商外法等部尤非專門人材難期勝任現在留學各國員生畢業授職者己屬不少自應量才儘先任用俾得盡其所學以符國家育材求治之意 
[翰林院改革官制談北京]  
　　翰林院改革官制一事日来頗有齟齬李柳溪閣學力主按照品級改爲學士（如四品即作四品學士三品即作三品學士）其職掌亦須更動某大臣則主張改作部曹俾與各部一律但斡林院諸人意謂無論若何改法終有損於清名華秩因是竭力反對現己於二十三日齊集講習所内商量對待方法 
[監理官報告爲難情形北京]  
　　貴州正監理官彭榖孫昨有電報到部略言該省安順府六州縣報告册均不相符復會同該省巡撫派員詳查亦多有不能核銷之欵目其他如大定府等州縣及石阡府龍泉縣均未報清請部行咨該省督撫按照奏定章程期限報局核辦等語聞部中己有電致該省矣 
東三省財政正監理官熊秉三京卿希齡自上書度支部澤尚書論財政得失後昨又来京面陳三省財政困難虧欵甚多吉省尤多與奏報不符之處澤尚書允爲致電該撫轉飭認眞辦理 
[儲蓄銀行存付國民捐情形北京]  
　　北京儲蓄銀行因各省現辦國債捐恐牽涉國民捐致有疑慮前日發出報告云國民捐一欵先係由户部銀行（即現在大清總銀行）代收長年四釐行息連本帶利計共收存庫平足銀四十三萬三千八百七十三兩四錢嗣於光緒三十四年四月間經度支部奏明奉旨限期發還國民捐以原捐執照爲憑統由奏設北京儲蓄銀行經管於是年六月間付起以年底爲期呈明度支部一面登報廣告計七個月憑原捐收條共付出國民捐本利庫平足銀二十五萬二千零十一兩六錢五分截存庫平足銀十八萬七千八百零六兩一錢五分遵照原定期限截止停付於本年二月十六日登北京日報旋因此項未取之國民捐難免因地方遼闊捐户未盡周知故又呈明本部展限付還並於本年五月二十九日起逐日登北京日報國報聲明在案又經捐户陸續憑條取去本利庫平銀二萬三千九百四十兩零六錢六分現結至宣統元年十一月二十日尚有未經取去庫平銀十六萬三千八百六十五兩五錢九分仍儲存候取查自儲蓄銀行經管此事以来凡有来取捐欵者自鉅萬以至銅子數枚但持有原捐收條無不隨取隨付本利如數算給現在各省紛紛發起國債會與國民捐同一用意並擬由行呈明按照本部上年奏章如有以此欵交存儲蓄銀行者即當照章生息給發收條妥愼存儲以維公益 
[續紀鄂路代表在京情形北京]  
　　聞鄂路代表以鄂路旣歸商辦應設股份有限公司于北京以便代招股欵現特指定大清銀行爲股欵收發處公舉黎君大鈞經理其事并擬於日内再開招股大會以期速集鉅欵 
鄂路代表上郵傳部之禀稿業己擬定其内容主張商辦遵照部定期限興工此禀己於日前呈遞稿容續登 
昨日各代表與同鄉京官會商擬請詹天佑京堂總理工程以日本留學鐵道學生襄理其事以期此路爲純粹不借外債不用外人之鐵路并擬聯合京中各報社新聞記者研究完善辦法己與鄂京官鄭中書商定日期 
聞郵傳部汪伯唐侍郎近與德法英美四國代表照文襄經手草約賡續 
 
 

Page 5

 
 
磋商刻己議訂就緒約中條欵惟將指定路綫删去其餘無甚出入月内即行簽押果爾則鄂境一叚或可劃出自造云 
有知鄂路代表宓丹階君歷史者君名昌墀庚子年爲山西徐溝縣令晉撫毓賢因其有果毅之氣令到省統帶義和圑蓋其時晋省士紳以練拳爲第一妙策宓到省後謂毓賢曰非有上方寳劍不可毓問故宓曰官紳有練拳者無論何人皆斬之毓聞言大怒擲茶碗於地拂衣而入宓亦拂衣而出連夜回徐溝任迨兩宮西幸過徐溝宓循例辦差太監需索宓置不理一日因需索故至宮門大肆咆哮岑春煊時隨鳳頗銜之後有人以宓才堪大用保送引見宓於召見時大申調和母子之義慈聖以母子一心己降明旨何得輕信浮言任意胡說拍案大怒遂由數太監扶掖而出宓踉蹌奔回太原有　戴吾頭入固關之句後岑春煊撫晉思有以報宓以無關緊要之事派知縣潘禮彥查辦潘本讒諂面諛之小人百般羅織岑乃劾宓去官而以潘代其任宓行時清風兩袖一肩行李士民送至數十里宓在晋所至有政聲人呼爲青天後趙爾巽撫晋奏保用摺留中不發召之亦不于此宓氏之歷史也今湖北鐵路拒欵代表有此公吾爲拒欵前途幸矣 
[皖撫請停各項協餉不准北京]  
　　安徽巡撫朱家寳前以皖省庫欵支絀積虧己深奏請暫停各項恊餉以蘇疲困刻經度支部覆奏云查該撫所奏庫欵支絀各節自以混成恊薪餉海軍經費二欵難以籌措不得己而爲此截留協餉之請惟近来要政繁興中外竭蹶本年八月間臣部遵旨認籌海軍經費摺内業將各省支絀情形據實臚陳嗣後中省陸續報到認籌各欵復經臣部咨覆此項認籌之數必須無礙京協各餉解滬洋欵賠欵及解部各欵方准立案該省於海軍經費旣能勉力認籌於協解各餉自應照舊源源協濟至皖省規復混成一協原奏内稱刻雖勢處萬難仍當遵旨督飭該司設法添籌餉項力顧軍食等因在案此時自當仍如該撫前奏通盤籌畫認眞整頓以應要需相應請旨飭下該撫無論如何爲難於協解撥補各欵仍當設法接濟俾免貽誤所請截留北洋練兵經費東三省俸餉南河協餉雲南銅本及停免撥補江寗司織二倉荒緩屯匠米折採辦京棕等六欵應母庸議十一月十五日奉旨依議 
[度支部奏請實行考核藩司北京]  
　　度支部奏竊查光緒三十四年十二月間臣部遵旨妥議清理財政辦法摺内請將各省藩司歸部考核等因奉旨依議通行遵照在案臣部當時原奏以各省藩司專司出納必息息與臣部相通庶於一切財政力無隔閡之弊奏奉通飭迄今一年而各省仍未見切實遵行竊維國朝定制各省布政使司掌一省錢榖出納以達於户部職掌亦自分明顧當承平之日出納皆有定程藩庫每歳奏銷即古者年終上計自時艱日亟庶政繁興出納多途事權紛糅臣部於是有各省財政統歸藩司綜核之奏意謂職任既專則綱領始舉乃一再申明而泄㳫如故臣部忝掌度支考核旣疏遑論制用宋臣司馬光論錢榖宜歸一轍稱祖宗之制天下錢榖自常平倉隸司農寺外其餘皆綜於三司一文一勺以上悉申帳籍蓋收天下財賦之權於京師自宋始近世東西各國其全國出入欵項無不隨時電達其所謂户部大藏省者以彼預算夙定猶汲汲於此兹當憲政始基各省藩司非實行由部者核財政終無振起之望擬請實照提學使等官直接臣部各省凡關涉財政稍爲重大事件除詳報該管督撫外一面逕報臣部以資考核經此次申明之後各省藩司均應切實遵行不得視同具文其辦理得力者由部奏請奬勵倘仍前玩泄即由部據實奏叅總期内外相維上下一心庶隔閡不形而財政可資整理十一月十八日奉旨依議 
澤尚書與浙撫鹽政要電 
[澤尚書致浙撫電]  
　　浙江巡增鑒洪本月十九日奉上諭（見二十一日本報）本大臣恭奉恩　倍切悚惶惟望碩畫藎籌隨時指示以匡不逮現在鹽務一切事宜暫行照舊辦理俟擬定章程奏准後再行呈達澤禡印 
[浙撫復澤尚書電]  
　　北京度支部尚書公爺鈞鑒洪禡電敬悉欽奉諭旨督辦大臣應行鹽政一切事宜與產鹽省分督撫通盤籌畫隨時奏明辦理等因查現在兩浙鹽務疲敝皆由銅元充斥售價增昻以致商民交困前以整飭鹺綱必須設局研究遴員調查翼貢一得之愚兹奉電示當俟定章頒發到浙率同研究各員恪遵辦理先此電復增敬印 
西報譯要 
[滿洲鐵路中立策之爭論]  
　　字林報載初一日東京電云日本各報現討論美國所倡滿洲鐵路中立之議稍形和平惟仍主反對之見日政府曾探問俄國對於此事之意見俄國答稱非俟俄國在滿擬建之路告竣不能許其中立日本半官報國民新聞載稱美國此策决難實行今不必激烈討論此舉又謂日俄兩國難望贊成美國駐日大使哇平君向来賓聲稱此議如爲中日俄三國見拒則自無强其贊成之理固不必施用壓 
 
 

Page 6

 
 
力有謂美國國務大臣諾克司君之倡此策實爲美國投資滿洲之豫兆故力戒日人從速開濬利源籌集巨資俾可樹幟與各國競爭文滙報載同日柏靈電云德國各報討論美國國務大臣諾克司君滿洲鐵路中立之策力戒排日之詞咸望該問題能公同贊成同日北京電云軍機大臣那桐照會俄日兩國駐京公使謂滿洲鐵路中立之議中政府因與日本訂有條約故不便贊成且中國亦無力籌此巨資收回該路 
[　　文滙報載初二日倫敦電云中國海軍大臣己行抵愛森游閱克虜伯砲廠德國各處咸注意海軍大臣之行蹤德國各報咸望將来各國競以戰器輸入中國時德國之工業可以操勝 
[京師近事]  
政務處諸大臣在軍機處議商以刻值年關在邇本處會議之期尚有四班日昨特諭該處提調飭將所有交議未覆摺片分别前後開具略節以便會議時公同核議并商定議期應否加班以便覆奏聞太醫院變通官階一摺亦歸下期會議 
民政部以該部設立醫院以来頗著成效各省巡警道漸次設立而醫院亦應隨之推廣昨特飭各省督撫先於省城創設醫院所需經費由何項指撥即行報部核辦 
昨日張總憲伊陳兩副憲酌擬派定京畿道御史趙炳麟遼陽道御史史履晋安徽道御史黄瑞麒山東道御史王履康等四員充管理資政院互選舉員 
按此事與前都察院所奏情形不合 
川督趙次帥於上月十六日上一封奏係請將阿所拉巡檢升改爲鹽邊廳撫夷通判并詳陳其理由有五利三便其所謂利者一訴訟上之利二防禦上之利三教案上之利四墾務上之利五公費上之利所謂三便者一劃疆分賦之便二設治控轄之便三建置署獄之便現己派設治委員試辦矣 
粤紳林鳳鈞因開採京西煤礦於前年曾禀請農工商部開修三家店枝路以便運煤該部己經立案嗣後郵傳部統轄路政林紳即在郵傳部具禀請修枝路當奉批云查此案己飭京張鐵路局查復應俟復到再行核辦勿庸續請現聞林紳日前又具禀催辦 
星加坡等處中國僑民聞直紳創辦國債會以爲有關祖國大計亦將組織開會竭力提議捐助現駐星領事己將情形電達外部矣 
太醫院院使張仲元及左右院判御醫等公請管理該院事務繼大臣代奏變通該院官階聞因該院定例向不能轉補行政缺分止備充宫廷診醫執絳現經該員等請求將官階變通准予補授行政官缺俾資鼓勵攝政王以事關典制諭交政務處會議 
度支部澤尚書爲謀將来國幣通行起見日前面商那中堂請由外務部向各國公使預行磋商訂定華洋各商交易行使中國國幣章程曁紙幣支付辦法以期發行新幣時不致阻碍 
時評 
[鄉民豈眞抗官吏]  
浙江之閙荒屢矣今又有烏程歸安德清三縣鄉民閙漕之事鄉民夫豈無身家者。夫豈盡刁頑者至不得己而出於聚衆閙事必其無可告訴或有所激而然也若當局者不揣其本而徒以兵力壓制之詎足以服。鄉民之心哉敢以告浙江之大吏 
[女子竟敢抗欽差]  
以公使而被控騙欵其名譽己掃地被控而不俟完案擅自離京其人格又可想見今沈女士又赴審判廳禀控矣吾不知某公使將何以爲情 
或曰以區區弱女子而欲與巍巍大欽差抗雖百控奚直焉 
[外交雜感]  
滿洲之鐵路美人提倡中立日本各官吏一一公布以備臣民研究絶不聞嚴守秘密主義而斥爲造言生事者美矣哉彼邦之官吏也設以我國而遇此事其官吏之意見何如 
滿洲之鐵路美人提。倡中立日一各新聞對于此事莫不嚴詞抗拒盡情醜詆初不聞外部以有礙邦交而禁止者偉矣哉彼國之外。部也設以我國而遇此事其外部之政策何如 
滿洲之鐵路美人提倡中立日本。各元老如大隈伯爵如後籐男爵如青木子爵莫不仗義執言以爲政府之後盾忠矣哉彼邦之元老也設以我國。而遇此事其元老之持論何如 
滿洲之鐵路美人提倡。中立外人即侃侃陳詞評論此舉之失當詆其隔膜怵以阻力若視爲己之國事者然益矣哉彼邦之良友也。設以我國而遇此事其外人之立言何如 
 
 
] 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[粤督致軍機處電）爲改良鹽務充抵賭餉（]  
北京軍機處王大臣鈞鑒洪密粤省賭餉之害迭奉廷寄飭查經前督張人駿奏陳在先樹勛奏覆於後除彩票闈姓先限期禁絶其番攤山票兩項爲數較鉅餉需所關必籌有的欵方可一律禁絶均經奉旨照准欽遵在案樹勛統籌粤省財政各項併計將虧至一千三百餘萬兩業另摺奏陳是賭餉一層非别籌大宗欵項斷難有濟因查粤鹽額銷之數歷届遞加現計歳入銀三百三十餘萬視前數年己覺增多然調查省垣城關各處私銷即己充斥省外可知揆厥由来粤省濱海地甚綿長港紛歧防緝非易鹽户運商諸多弊混私鹽之輸灌日見其多官鹽之分配尚虞不足坐此不改或僅爲支節之變更於鹽務終無起色加以各項規費歳糜不貲隨耗明銷埒於正課今擬改歸商辦照章領取旗照購運配銷惟嚴杜洋鹽入口並預定相當之價母俾居奇原有出納正課仍筦之於運司並凈除各項規費以清鹽蠧商人始尚躊躇迭經諭以大義以禁賭爲地方除害應勉爲其難可望就範如能每年繳銀一千萬兩則除運司原收額銀外其餘即可抵作賭餉並酌補虧短之用刻正飭商籌議期在必行兹事體大而不易之宗旨一曰化私爲公以裨鹽政二曰以公濟公以抵賭餉三曰兼顧民夏不令鹽價較從前爲過昻田圖始爲難在深明大局者固樂於贊成而自便私圖者亦故存反對如窟穴鹽務中人則不願改辦窟穴賭館中人則不願禁賭其倚賴鹽規賭費之人亦羣焉附和之且時時責官長以一律禁賭而又不願官長設法籌抵此種議論實與破壞無異樹勛前陳禁賭摺内即請明發諭旨以示事在必行之意今旣擬以改良鹽務爲籌抵賭餉之舉以應興之利除應革之弊實於地方大有裨益謹乞代奏請旨敕下度支部農工商部先行立案以堅承辦者之心樹勛仍隨時督飭俾不爲浮議所惑俟有成議再據實奏卷乞先代奏樹勛叩艶印旋軍機處奉旨袁樹勛電奏改良鹽務籌抵賭餉一摺該部知道欽此尚有粤督復鄧紳函明日續錄 
[補錄粤自治會與各埠電廣東]  
　　日前粤商自治會因承鹽包餉一事電致中外各埠聯請力拒隨接各埠覆電彚錄如左 
[自治會去電]  
　　賭毒慘劇本會提議設專煮烟膏官局每兩征煮費五毫歳得千二百萬烟减費加禁煙禁賭立憲除弊統一財政賭餉漸應銷减經諮議局表决詎一般豺狼虎豹以千二萬託詞抵賭句承籌務加抽食鹽男婦老幼均永受害實行勢必激變乞力拒遏亂機自治會陳惠普覃 
[漢口會館復電]  
　　自治會公鑒覃電悉粤省賭風爲雲最鉅宫紳設法禁止煮烟膏費辦法甚善鹽斤加價歸商包攬輾轉分承滋擾釀禍諸公智珠在握權衡利害以保治安而維桑梓决合力抵拒嶺南會館 
[星架坡華僑復電]  
　　自治會覃電悉抽煙禁賭均贊成鹽餉大害誓反對勿餒南洋全體華僑陳錫嘉等 
[小吕宋復函]  
　　敬復者十四日兩點鐘接到覃電得悉袁督加鹽稅准奸商攬承藉口抵賭病民肇亂永無窮期即集衆兩次會商擬就電稿十七日電達北京攝政王並粤省袁督力爭並發電各埠協力維持挽狂瀾於旣倒光景如何請隨時墨函詳示兹將電稿列呈請看盡悉肅此敬復並請圑安小吕宋廣東會館書柬十九日電文錄附北京戴軍機轉呈攝政王鑒粤督加鹽稅抵賭餉准奸商增價攬承病民肇變比賭尤烈害無窮期乞電飭袁督批銷另籌粤民幸甚小吕宋廣東會館何楚楠等叩廣東袁督憲鑒加鹽稅抵賭餉全粤受害甚賭百倍鹽乃民命迫民走險亂從此起勢所必然乞抽煮烟膏費或抽别欵全粤幸甚小吕宋廣東會館何楚楠等叩 
[武漢各界歡迎國會請願代表湖北]  
　　十六省國會請願代表於二十四日由滬乘輪抵漢二十五日漢口商會諸董在本會開歡迎大會湖北諮議局諸紳亦假漢口商業學堂開會歡迎商辦鐵路協會諸職員則在四官殿事務所設筵恭餞代表到者有羅傑劉善渥孫洪伊張銘勳王法勤鍾福慶于定一等七人聞是日在商業學堂開會時有湖北諮議局吳議長慶燾曾自撰送代表入都序頗有人議其措詞失當者各代表在漢奔走一日應各圑體之召二十六日辰刻乘火車北上是日風雨交集各界往送者猶有千人吳議長序錄專件欄 
[直隸諮議局近事天津]  
　　直隸諮議局此次通常會議决之案甚多均經呈請督轅裁奪公布崔護督初與各議員稍有意見擬候陳小帥到任再行辦理嗣恐延誤要政即行傳集現任司道及與議案有關係之各局所總會辦到署會議當將清理差徭調查户口整頓警察縮短實行地方自治成立期限等重要議案先行分别裁奪有全案照准者有略加删訂者現己分行有關係之各局所查照認眞籌辦具報 
 
 

Page 11

 
 
直隸選定資政院議員王君法勤張君銘勛决意辭職就常駐議員之任其應遞補資政院議員者爲天津湖君家祺武清李君搢榮云 
分類新聞 
政界 
[會議清查公欵公產辦法蘇州]  
　　蘇紳劉雅賓尤鼎孚彭振卿等以清查公欵公產前奉籌辦處暨三縣照會先行設立清查公欵公產事務所等情日前劉紳等相與會議當經議定事務所附設於自治籌備公所内以歸簡便己於前月二十八日成立現將表册等件即日刷印分送各處善堂局所照式塡注並訂定草章四則具函呈請郡守察核草章錄下一長元吳清查公欵公產事務所附設於長元吳城廂自治籌備公所内一長元吳境内所有倉堂等公欵公產清册按期陸續彚呈督查公所查核一事務所酌請書記二人以便繕寫函牘一三邑境内所有公欵公產除如期遵章册報外倘有管理人延緩不報屢催罔應得開列處所姓名呈請督查公所委員飭查 
[長元吳規定自治投票區域蘇州]  
　　長元吳城廂自治籌備公所日前爲常會議事之期該所長潘尤江彭諸紳曁三首縣均到會與議當經議定以兩級選民業經編次完竣即日刷印宣佈並以明年正月初六日爲己級選民之期所有投票區域曁各區管理員分别擬定無誤選期兹將各路投票區域及管理各員錄下東區（婁齊門外坊廂附）在平江路豐備義倉内（管理員）章企韓謝桐生湯耕餘蔣彤君程綺霞南區（葑門外坊廂附）在帶城橋滾繡坊水仙廟内（管理員）章伯英蔣壽之陳師龍蔣青嶔西區（盤胥門外坊廂附）在胥門朱家園糾察司廟内（管理員）潘硯生費玉如陳公孟姚清溪陳公亮王康民胡友白北區（閶門外坊廂附）在閶門下塘泰伯廟内（管理員）周仲英孫企道馬季雲沈宇伯朱毓甫金南冥劉佩芷孫詠雩中區在元妙觀方丈内（管理員）沈鴻揆王在璇徐鎭之王杏春鄭慰庭顧聘儒葉子範鄒椿如劉倬雲張海珊至甲級選民因人數祇八十三名併在中區於明年正月初九日在方丈内投票 
[程安德三令電禀鄉民抗漕杭州]  
　　湖屬鄉民抗漕滋事己見昨報惠電兹悉程安二縣電禀省憲文云撫藩臬糧憲鈞鑒程安漕己開倉收數寥寥二十五六起疊接鄉董函報烏鎭連市石塜雙林一帶有刁民鳴鑼聚衆聯合各村數千人阻他莊完漕粮業經會營派員分投彈壓查拿謡言未息城鎭驚動兵力單薄顧此失彼誠恐匪溷請速派重兵来湖以資鎭懾湖屬各縣漕務可免影響禱切知縣家驥繼彪同叩又德清縣孫令電禀省憲文云撫藩粮巡憲鈞鑒德邑昨日開倉鄉民藉口被災鳴鑼聚衆至數千人来縣抗漕今日益衆情勢洶洶知縣親往彈壓仍未解散間有来完花户亦被截退倉中顆粒無收人心惶恐萬狀兵單民聚危急異常應如何辦理以肅漕政而維大局之處求速電示祗遵詳請另禀知縣肇樁叩沁 
交涉 
[調查内地洋教之阻力廣東]  
　　粤省近因開辦城鎭鄉自治先從調查户口入手經己擬就調查表式通飭遵辦其外國人教堂書院醫院學堂及居留官商教士遊歷亦須塡註頃聞法國領事官日昨函致南海縣大略謂欲將本國居留官商教士游歷按照單式塡註碍難照辦 
[札飭速結火水艇交涉之原因廣東]  
　　法兵輪管帶控追錦隆店火水艇失愼延燒賠欵一事前由法領事照會督院當經行縣諭飭該店迅與英法兩領事妥商了結並查明水巡警局前定章程嚴諭火水行及各駁船艇等嗣後務須切實遵守不得再有疎虞致千罰辦現督院復接法領事来文請飭縣將此案切實秉公從速辦理袁督接文後己札催南海縣切諭錦隆店東立卽與該領事妥商了結勿再玩延 
軍界 
[規定全省模範軍領數黑龍江]  
　　江省招募模範軍隊係照陸軍部奏定募兵制略編定計規則十六條兵丁應享權利四條至各處地方應徵兵丁爲恊領旗下四爲府州縣屬七其數如左東興鎭協領十名鐵山包協領十名通肯協領十五名呼蘭協領十五名龍江府三十名海倫府二十名巴彥州二十名餘慶縣十五名蘭西縣十五名青岡縣十五名木蘭縣十五名 
[札委測繪學堂監督杭州]  
　　浙撫增中丞以陸軍測繪學堂開辦伊邇所有監督一缺亟應遴員派充以專責成昨特札委天津武備學生候選知縣胡鼎銘充任其薪水准於本年十二月起照章支領以資辦公學務 
[設立鄂倫春學堂之計畫黑龍江]  
　　江省畢拉爾路鄂倫春恊領全德呈請公署以該處鄂倫春種人向恃打牲爲生活依山草而居不知教化若不及時收撫恐地近俄邊日久將歸爲俄籍請在該處設一鄂倫春蒙學堂選其少年入堂肄業教其學習語言文字授讀各種教科書畢業後挑選百人爲該處巡防隊以便引爲防邊之助 
[全省學生數目之統計吉林]  
　　吉林各項學堂學生近經學司調查統計全省中小蒙養半日等項學堂學生共七千六百七十八名師範完全科簡易科講習所傳習所等項學堂學生共六百五十名兩共八千三百二十八名 
[女學界會議赴南洋勸業會陳賽情形廣東]  
　　南洋勸業協贊會協理函請粤省女學堂在西關秀實女校會議聯合各校將成績及美術品預備明年赴會到會者清華坤維德育貞蒙頡芳繽華振坤等極爲踴 
 
 

Page 12

 
 
躍聞是日議先將各女校成績拍照製以綱目版釘裝成帙赴會陳列展覽并多備製品赴會與賽 
實業 
[三大商埠開辦之計畫黑龍江]  
　　黑龍江省城及璦琿滿洲里等三處雖由光緒三十一年宣佈開爲商埠迄今尚無定章因此各洋商裏足不前即有貿然来者亦皆願與華商雜處咸視商埠爲畏途一遇華官飭令遷入商埠界内彼族多以未定有商埠專章爲辭且因此屢起交涉殊非愼重通商之意現錫督周撫措籌巨欵以爲開辦經費並札飭交涉總局先將商埠專章擬訂呈閱再咨呈外務部請示核定 
[浙撫愼重商會之權限杭州]  
　　勸業道董季友觀察日前具詳中丞據金華東陽縣呈報該縣商務分會成立擬送簡章及總理銜名曾董履歷各册請轉咨農工商部加劄委派頒發圖記俾資遵守等情到院奉撫憲批云據詳己悉仰候咨明商部查照核辦外惟章程内載第十九條文内謂其餘一切敗壞之事隨時禀縣懲治以厚權力云云一切二字範圍太寛權力二字亦非商會所宜稱應改爲其餘敗壞商務之事隨時禀縣懲治將以厚權力四字删去仰即轉飭遵照章程更正後同履歷各册分别存送 
雜記 
[袁督指飭各屬考語之謬謨廣東]  
　　粤省各屬道府前出具屬員考語訛誤當由袁督札飭各屬略謂察吏所以安民察之之權朝廷任之督撫督撫分任之司道府直隸州同知本署部堂履任三月餘歷據摺報詳加披閱凡近日牧令之治行其所謂賢否者多不相符除廣西所屬道府尚有一二處詳塡事實其餘輙泛塡籠統套語幾於千篇一律己見漠不關心而惠潮嘉道摺開考語有厥精圖治句厥精想係勵精之誤廉欽道摺開考語有人亦稔練句稔字當係穏字之誤如此紙面文字尚舛訛屢見則其所加考語可知更有高州府摺開有才具穏政績平操守有而終之曰聲名差不知聲名因才具政績操守而来三者俱優而聲名所差何在且與該管道所出考語亦有不符廉欽道摺開更有猛勇可取嗜好難除旣有嗜好雖猛勇亦何取且吸煙之人亦未必勇猛似此前後矛盾更不一而足其空塡考語尤居大多數不知各該屬長官將以自欺乎抑欺本署部堂乎今與各同僚約以後摺開考語務將各屬晨於地方政績如緝捕聽訟學堂實業各項何者擅長証以事實何者較短策其將来不得以一字品題八言空套陳陳相因徒資塞責設或加考不符或阿私而率予褒奬或挾嫌而故事吹求則是自欺以欺人非惟本署部堂所不取上負聖恩下玩民瘼功令具在不能姑寛也 
[賣妻恣賭之結果奉天]  
　　大連小崗子設賭以来擾害地方甚於刦盜有于姓者猜壓花會舉家若狂祖遺頗豐半年間鬻賣凈盡嗣因日食難度欲賣妻救窮其妻雖允所請但不願在當地出醜遂携往芝罘覔主得身價洋二百二十元貪心不死欲藉此以圖恢復未及兩月依然雙手空空計無所之遂於上月二十二日自縊於松樹下 
[邊省天時冷暖之不齊吉林]  
　　吉省自冬月初一以来天氣驟暖屋瓦冰消道路泥濘松花江中水深二尺餘（俗名沿亮水在冰之上）来往扒犁車輛均繞道以行頭道碼頭柴市亦因沿亮水大另遷他處至十九晚隂雲散布天忽大雪一尺餘深直至二十一日天始清明沿江之水亦因而凍結成冰 
[雪阻綏璦大道之苦况黑龍江]  
　　冬月十七八日東省北部降雪尤大至今由綏化赴璦琿之道路尚爲雪阻斷絶交通凡北行重載之車輛往往半路折回谿谷雪深之處有至一二丈者此道向来冷落百里一店數十里一家稍遇梗阻旅客攅行不及輙凍餓於道旁該地向日糧食貨品盡仰給於外城且一歳所需全備預於冬季至日用等項則惟綏化境内運往者爲多刻己百物騰貴祇小米一種每斗己值銀兩餘云 
[河口附近各鄉之花會江西]  
　　廣信河口鎭附近各鄉近来開設花會之風日益劇烈居民受害者指不勝屈上月經前任鮑雪船司馬嚴行禁絶並重懲罰一時各賭徒爲之歛迹乃近日故態復萌仍糾集多數賭徒在赤石地方開設兩大賭廠居民趨之若鶩受害如飴未卜蕭司馬亦有所聞焉否 
宦海紀聞 
[某道員餽贈某統管]  
日前某道員由南省購来寳珠一顆計重一錢七分估價兩萬三千餘金餽贈某總管懇求發大慈悲施大願力以促其前途之進步 
[某提調聯絡各同人]  
第一初級師範學堂某提調自撤差後即人督學局供。職同僚以其挾妹倩之威欺凌學生致被撤差均不齒。之日来勢成孤立自覺可危乃日以吃花酒打麻雀兩事聯絡同人藉保其位 
[某門軍研究葉子戲]  
某日早六點鐘有出宣武。門者比至門閉而未。開並於門口横攔一繩中繫小鈴意必爲攔人而設覘其門廳則燈影輝煌偶上台階隔玻璃窗一望則三五門軍圍桌較葉子戲遲之又久始興盡覓鑰啓門放行然己六點半矣夫門廳何地門軍何人意致圍桌共賭旁。若無人吾不知爲之上者何竟充耳不問也 
諧文 
[妓界反對抽捐之揭帖]  
江西慶信府鈴山縣屬之河口鎭地方商務繁盛人烟稠密設。有同知一員蕭司馬霆震近擬仿照省垣前定未行章程抽收妓捐以爲補。助警費乃妓女衆多。大相反對而一般狎客亦多怨懟　有本鎭妓界領袖某某等聯合　叢遍出揭阽如泣如訴如怨如驀讀之令人噴飯　者咸謂某妓主稿余則謂護花翎之妖符也兹錄於下以供一粲 
爲不平則鳴共發公憤事繼我輩寃孽深重墮落火坑幼時受。鴇母之摧殘長而被龜官之挾制（因蕭司馬前在南昌通判任内警士獲娼司馬力任護花鈴彌縫寢事）痞繼騷擾猶可鳴寃龜官壓制無處伸愬哀。我人斯生不逢時旣困我於彈唱復勒令以納捐不平之事孰甚於此用敢邀集姊妹聯合同志共逐貪暴之官。增進花界之福於本月某日齊集某處以謀抵制聯名上控一洗粉黛之寃。而吐花叢之氣諒各姊妹應表同情 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
專件 
[鄂諮議局吳議長公餞各行省議員入都上書序]  
宣統紀元冬十有一月海内有請早開國會之舉新疆甘肅四川雲貴等省皆簽名以書其餘則皆以代表先後至者若干人慶燾旣偕同人敬迓之漢上復置杯酒速其行嗚呼是舉也非夫中國數千年所未有五大洲所屬目今日乃幸而躬逢其盛者耶其視尋常往来迎送之節悲歡離合之情相去蓋萬萬而國勢阽危人情皇惑事變之乘朝夕岌岌今所謂盛者其果盛耶其果可幸耶酒酣日落興盡悲来歧路揮手臨風隕涕慶燾何心其能無言聞之非常之原黎民所懼常者變之對非常則變也變無不可懼者昔管子變法以强齊王介甫變法而弱宋商鞅變法秦皇二世而亡王莽變法新室及身而敗歷觀史册立國鮮以變法興者子輿氏謂吾聞用夏變夷者未聞變於夷者也國會之開論者或不能無變於夷之懼今諸君獨毅然决然義不返顧慶燾復毅然决然速諸君之行不欲緩須臾留其果以爲幸耶其果以爲幸而無所懼耶吾知諸君籌之熟矣諸君皆来自諮議局者也諮議局之未立人民勢如圑沙及其旣立朝廷令如流水是故國會者結民心也卽以鞏皇室也前之下遽開者見先皇太后與先帝之愼始今之欲早開者冀皇上與攝政王之善成大易有言窮則變變則通通則久今之時不可謂不窮今之法即不可以不變彼商鞅新莽諸人固不得與今日同年而語而變夷之與變於夷亦正可以分别參觀而互證然則是舉也上下安危所繫中外治亂所關數千年矣以言乎幸宜若可幸矣然而變者又常之對也變則非常而天下之所懼也今不言常而言變豈必海内所樂聞而慶燾與諸君顧毅然决然相倡和者則以變而不失其常聖人所許斯海内人民所翹足延頸以俟者也語云天不變道亦不變仲尼言齊一變至於魯魯一變至於道謂夫法可變而道不可變也然則古之言變法者獨管子爲可師而聖人之言變魯務在以道爲歸使以法故而變其道則慶燾所滋懼者安問天下諸君勉乎哉聖天子在上百工執事在下賢王在其左右諸君奔走號呼其間是舉必有濟不濟則再三焉三四焉以請必濟乃己異日得請諸君聯轡以歸道出漢上慶燾當復偕同人出迎舉酒相慶以祝我大清億萬年有道之長以慰我海内人民喁喁待治之望則夫今之天寒歳晏冰雪載塗鴻雁流離傷心慘目其愁苦萬狀有非倉卒筆墨所能述者一旦否極泰復大地春回萬物皆有以遂其生而享其有生之樂吾曹亦將樂其樂而忘其憂斯則慶燾與諸君所日日禱祀以求者也諸君行矣言盡於此姑書爲異日劵湖北諮議局議長吳慶燾謹序 
[江蘇諮議局申覆江督諮詢議案十一條文）三（）續（]  
二海清鐵路議案查督部堂原文首開建築鐵路即以工代贓一舉而兩善備披覽臚列各條計畫詳盡端緒炳然亟欲官紳合力即日舉行又稱官中籌賑艱窘萬端非不滿望此議之成立據此則本局所議與督部堂施濟之仁擘畫之偉實相契合旣非不以爲然又無更定辦法似無庸交令覆議詳繹覆文歸結於疑滯之端更需籌慮尤爲諮詢事件確據今認定照章諮詢者則有兩事 
子諮詢之文曰在官一方面果能立借巨欵藉路工以濟官賑之窮不勝大願然銀行乃營業性質鐵路又係商辦必欲官中假振撫之名强銀行出借無可抵之巨欵竊慮必辦不到本局謹爲申覆曰以工濟振業有大願則苟存一線冀望尚當勉力圖維况指抵巨欵原案自有各府州縣紳民擔任辦法兩條至銀行滿意與否當聽銀行答覆無所謂官中假名相强似不必以路係商辦爲不能强借之理由也 
丑諮詢之文曰在鐵道一方面言之曰商辦曰受成於蘇路公司曰悉照蘇路章程辦理則此項借欵自應由公司提議股東公决即以公司名義向銀行商借方爲適當辦法若因賑撫急需遂責令蘇路公司負擔十五年利過於本之債欵不知公司能承認否本局謹爲申覆曰蘇路公司奏案本稱蘇省鐵路公司本有境内無論己勘各綫如有另設之商辦公司必由蘇路公司轉咨立案然後許其開辦則所謂受成所謂悉照蘇路公司章程辦理皆係遵農工商部奏案而言至十五年利過於本之債但當問生利之多寡以爲衡不當問利之過本與否債務年限旣長利息無不過本海清鐵路照原案本係請督部堂撫部院會奏設立商辦海清鐵路有限公司其利益又備載原案設立公司後自應由海清鐵路公司承認不必問蘇路公司也抑本局更有不能己於言者海清造路本爲督部堂分籌賑之責今會議廳支節延宕己誤災民雖近蒙撥欵十餘萬充賑車薪杯水於事何裨致今日流亡載道查郵傳部奏籌備憲政清單定築海清鐵路本在宣統元年前此因謀急振爲民紓禍亦即爲部分勞今旣後時而部任籌備事宜亦且限迫歳除無容再緩明年春振諒可藉大部造路之欵以充之其或更有躭延春振無着至時正煩鈞慮應請咨催郵傳部按期開築則爲民請命猶是劄文滿望成立之德意 
三揚屬堤工改建石隄按畝攤捐議案查督部堂旣經核准此案應請即予公布施行 
四江楚編繹局議案查督部堂旣經核准爲應整頓改良之問題惟辦法不聞非原議案之意應請查照局章第二十三條正名爲交令覆議之案似未便不容覆議别出辦法 
五督派視學員議案查督部堂旣經核准此案應請即予公布施行 
）未完（ 
本埠新聞 
[三國領事索還地保]  
　　昨日午後駐滬英國總領事巴爾郭美國領事海得利德國領事師謀均至縣署拜會巴君等謂縣中覊押之地保吳阿桃公堂囑伊查理之事甚多刻又有事急待調查爲此 
 
 

Page 19

 
 
到縣請將吳阿桃交下帶回租界大令答稱此案己詳道憲須禀請道憲核示巴君等商之再三大令不允直至晚膳後始各興辭而别 
[飭查董事吞欵勒捐之虚實]  
　　滬道蔡觀察批孫瑞興等禀云烏山帮柴炭船令赴水利局掛號係爲便於稽查起見曾據局員禀明所發印照不取分文於船户並無損碍何以来呈指爲勾串勒費究竟該公所董事有無吞欵勒捐情弊仰上海縣查明具復一面遵照前批迅將滋擾之竺阿法酌懲保釋並傳諭該船户等赴局領照母任違抗 
[組織江境廟區地方自治研究會]  
　　城西江境廟區現雖歸併城廂而應辦各事因無圑體殊形散漫近由該區頭二四五六七圖内之趙輪秋沈頌銘錢廣甫唐蔚生康芝雲馬良進夏毓生顧尚星等數十人發起邀請該區各圖中之有祠墓者組織一江境廟區地方自治研究會於十一月二十八日下午開會由姚志梁陸蔚臣華琴珊沈韻笙劉吉人諸君先後演說並宣布暫行簡章公推姚志梁爲會長曹潤甫陸蔚臣爲副會長沈韻笙爲幹事長其餘各項職員尚未推定公議俟下次開會再行推舉 
[城廂自治選舉開票期]  
　　總工程局榜示云照得城廂自治選舉所有甲乙兩級選舉人業經分别定期投票查照章程第七節第三十七條開票所自各投票匭送齊之翌日由城董事會總董酌定時刻先行榜示又第三十八條開票時准選舉人前往參觀等語現開票期定於初七日乙級開票初十日甲級開票均自上午九時起合行榜示俾衆周知 
[和尚聚衆賭博]  
　　新閘青島路十八號門牌觀音菴住持僧世仁前晚糾合同類通慧連月寳文龍文蘇元海峯方安福根龍山根新天一仁才福仙福光海山海生野雲文星雲仙山仁星仁法仁海蘭海松濤劉仁劉一壽生全仁等二十八僧及流氓趙德子錢寳星高阿六瞿福生王德興王金明等七人在菴聚賭事爲新閘捕房偵悉由捕頭督率通班中西探捕前往兜拿當將該僧等三十餘人一併拘獲並搜出現洋六十餘元連同賭具等一併帶回捕房昨解公共公廨經寳讞員會同英布副領事訊明以世仁旣爲住持不應不守清規抽頭聚賭實屬不法己極姑念哀求從寛判罰洋十元再押捕房十天無洋改押兩禮拜其餘各僧人各罰洋五元無洋改押三天趙等各人各罰洋三元連同抄獲之銀洋六十餘元一併充公示儆 
[印人强姦寡婦案定斷]  
　　寡婦周浦氏被印人開達生强姦一案前日上午由英按察司班君傳集原被人證到堂研訊巡警總辦汪觀察派通譯員許致和偵探隊官周鏡溪前往觀審原告延威金生律師上堂代表宣布該印人之罪狀班君以該印人罪有應得判押西牢半年罰作苦工以示懲儆 
[第三次審訊虧欠工資案]  
　　徐鯉庭控夏叔瑾等虧空逃逸一案昨經公共公廨復訊據受抵白絲之根記棧主孫文卿供稱同業時有抵押之事不知伊等糾葛徐供請着夏督瑾將前来租廠之張鴻秀交案料理訊之夏供此事實與商人無涉訊至此復有女工一百餘人投案請飭徐鯉庭給發工資寳讞員諭各散去靜候核示旋語徐日爾開廠未久合女工己屢起風潮實屬不善措置限將女工辛資趕速料理徐求寛限七禮拜寳讞員曰各女工咸靠做工糊口若過年關彼等何以爲生遂商之英布副領事諭徐暫退夏仍還押候函商絲業董事予限七天内先將女工辛資料理再核 
[蘇撫飭訊倒欠存欵案]  
　　朱文淵前控福源莊股東陳詠韶經理張雲淵等倒欠存欵一案由廨訊結後因陳延不料理復由原告控奉蘇撫批飭滬道轉飭英公廨於前晚提案復訊陳遺家丁陳祥投案代質張供尚有股東黄震之徐景甫戚森卿等未到判張交保着向各股東商明限於年内理清並候分别傳提人證到案訊追 
[三育學堂畢業考試]  
　　新閘三育高等小學堂創辦至今己届四年昨日舉行畢業考試由本縣田大令會同勸學所教育會人員到堂監試聞該校於各科學外注重國文明年並添設中學擴充校舍云 
[諭禁收買烟灰]  
　　四路一區黄正巡官訪悉閘北各茶館近有無賴收買烟灰恐有乘間私售烟膏情事昨特諭飭長警及地保人等傳諭各茶館嗣後如再容留此等收買烟灰之人一經查獲定須嚴辦 
城内 
[欺人太甚]  
　　成衣匠楊桂生日前薦吳某至城外儆工吳偷竊零皮被主顧覺察當塲喝破將贓搜下訴竊楊桂生將吳斥逐詎前日吳竟紏合同業將楊拔至太平街一誠樓茶館評理一言不合將楊兇毆一哄而散而茶館主成立順反將楊扭至一路巡局控稱楊與人相打致被打破茶碗及玻璃窻求請飭賠昨經游巡官審訊察得楊桂生被吳等紏人兇毆該店主不將肇事之人扭住並將歷年所碎之碗誣指打破實爲不合飭尋吳等到案再行訊核 
[匪徒搶洋]  
　　某店學徒楊菊全手持英洋一元被無賴周雲初搶去飛奔逃逸嗣被塌水橋崗巡攔住拘解一路巡局判責三百板押改過局五月 
[巡士獲賊]  
　　張家弄崗巡張長發見有王三寳手持水烟袋形跡可疑向之盤詰稱在虹口竊来進城銷贓遂即帶回一路巡局押候訊辦 
[官事]  
　　吳淞釣船局候補知縣周慶瑩前日接差昨至道署禀見鐵路厘局委員候補知縣何聯芳又稽查委員候補府照磨金耀昨均到道禀知在南翔添設分卡今日開辦松海防同知查燕緒禀銷奉委驗取樓流所修理工程差 
南市 
[一誤再誤]  
　　上月間某紙店司夏湘益在炳全二人將紙貨送往某航船父納不料悞送他船今始覺察可往追尋又悞指楊阿土收去堅向索賠致楊情急吞烟圖盡由巡士將一干人帶往工程局命將夏徐暫行拘留楊送上海醫院救治 
[索償損失]  
　　保昌煤油棧夥買景行將窰貨船户龔純生扭至工程局控稱本棧雇定王文中之船載運煤油一千三百聽至嘉興不料船抵西鄉德勝港被龔船碰撞失去四百餘聽業己雇輪將船貨拖回求究判龔交保俟估明酌核 
[磁器漏捐]  
　　新北門内碗店主嚴文雲昨至南市靝成碗店批發雇車回至中途被籌防局司事吳石林查見索捐口角由巡士帶至工程局訊明判文吳帶去令嚴補捐 
[紊亂行規]  
　　陸家浜明新園渭泉園兩浴堂主魏其洪等指控同業顧其源丁乃驥違章添開紊亂行規昨由工程局孫裁判集訊魏稱照章新開浴堂須距舊有浴堂二百家孫裁判以本局並無成案可查候函致該業董事理處毋庸興訟 
 
 

Page 20

 
 
閘北 
[碾傷小孩]  
　　馬夫李阿根前日駕車至新閘橋北將夏謙和之男孩撞跌碾傷由巡士將李拘至四路一區昨經黄正巡官傳夏質訊據供該孩受傷甚重請究判李先繳養傷費洋四元給夏自行延醫調治李仍還押候孩傷痊再行核辦 
[自取其咎]  
　　江北人羅光弟因與其兄羅光聚奪住草屋互相爭執扭至四路分局經黄正巡官訊得兩造各有不合一併斥退所有草屋限三天内拆除如違提究 
英租界 
[眞僞異點]  
　　汪星財控董阿貴混用僞造之十元羅卜票昨由捕房解廨訊係董悞收並非有意混用判董開釋寳讞員旋將僞票傳示在堂差役人等並謂此項假票一面紅色較眞票爲深一面緑色帶黄爾等應即傳知各莊號以後收兌此種紙幣務宜留心以免受欺諭畢即將僞票銷燬 
[好事多磨]  
　　粤妓彭友根愿隨狎客梁葉池爲妾由廨判押女所候梁父梁妻到案訊核在案昨由捕房將梁妻傳案據供丈夫娶彭爲妾婦人未便阻止惟丈夫所得薪水恐難顧家請爲鑒察王襄讞商之英廓繙譯官以妓女從良例所不禁惟娶之爲妾未便照准判彭妓改發棲流所另行擇配彭妓大哭梁快快而去 
[料理押欵]  
　　英商太古公司控金雪齋私出苧蔴並將棧單抵押一案昨由捕房將金解廨復訊原被仍延律師到堂代辯金供尚有被欠各欵可以抵作押欵判金還押限一月速將押欵理清 
[吞没珍珠]  
　　妓女鮑索雲控姚利順吞没珍珠五十粒　山捕房解廨鮑妓供曾將值洋二百五十元之珍珠託姚代售被胡吞没求追訊之姚洪實己遺大判姚押限一禮拜料理違干未便 
[勿再哄騙]  
　　廣東路同春戲園哄騙看客送紀前報昨日由探將案目顧大貴排戲人王九林一併傳至公廨經中西官訊明判顧罰洋四十元充公王從寛釋放 
[安插病人]  
　　林蘭伯吞烟圖盡由捕查見送至醫院救愈昨日解廨林供北京人年二十八歳實因患有心病所致讞員以林帶有銀行存欵簿據及鈔票洋五十六元現洋二元十角銀表一枚恐病發時爲人所取遂即派差送至直隸會館安插 
[是否誣控]  
　　虹口某押店主韓鳳怡控高協書紏黨攫取現洋二十元並被毆傷眼角等情昨由捕房解廨訊無實據判高交保候查明再訊 
[拐匪還押]  
　　錢陳氏控被張華伯陳金福張根成王阿全等串誘来滬强逼爲娼一案昨由捕房將張等四人解廨復訊判仍一併還押候氏夫錢阿牛到案再核 
[一面之詞]  
　　匯山捕房一百九十九號華捕控被張長生行兇打失警笛等情昨由捕房解廨先據原告見証李金福唐阿大証明行兇情形訊之張供不承認判仍還押候傳集人証再訊 
[仍未定斷]  
　　虹口昌昇泰店主周文信前控王梅史誑定朗姆牌西酒由廨判王交一千元人洋並保候傳裕泰洋行買辦林益之到案訊核在案昨日復訊先據裕泰洋東道勒司譯稱與廣同昌往来有年均是直接與林買辦毫無關係旋由原被律師辯駁良久判王帶回捕房候補傳人証於禮拜五訊斷 
[田土紏葛]  
　　吳世明控吳勝泉串通副保王順堂朦轉二百二十一號無單道契希圖爭奪二百二十五號田畝一案前晚由廨提訊原告偕地保徐子良投訴前情訊之勝泉與王順堂同稱不敢朦混寳讞員以兩造供詞各執判勝泉交原保候函致會丈局查核 
[並非姦捐]  
　　寡婦舒林氏前被夫叔舒世春逐出遂挈二女轉醮於陳阿友爲妻兹舒世春圖領二女不遂控陳姦拐經公廨寳讞員訊悉情由准即銷案二女仍歸林氏領養 
[各執一詞]  
　　周嘉林控陸長勳陸關勝周掌林措贖田畝前晚由廨提訊因原被供詞各執判各交原保候諭飭該處董事知照兩造各邀公正親族理明復核 
美租界 
[殃及鄰居]  
　　前晚八時半狄思威路李蕭氏䃂飩店内起火延燒鴻泉樓茶館新正和烟紙店新合順麵筋店人和祥酒店及某姓點心店等樓房七幢捕房昨飭中西探查核 
[調查押店]  
　　美捕房盤副捕頭昨奉卜總巡諭飭各華探將界内押舖若干家及店主姓名各節詳細查明禀復核奪 
[因何被毆]  
　　棧夥陳囡昨至捕房訴稱刻在致逺輪船上搬運貨物被天潼路泰利行夥阿安毆傷頭面請爲查究捕頭以事在法界飭赴法捕房控告 
[洋兵衝突]  
　　法國艦兵某甲前晚在有恆路不知何故忽與美艦兵某乙大起衝突用刀戳傷乙之胸部當由西捕一併拘送捕房甲暫押候辦乙送公濟醫院療治再核 
法租界 
[拐案真相]  
　　拐犯許阿虎與阿六等多人串拐公共租界新馬路哀英堂等家小孩經袁報由法捕房將許拿獲並將報信之方子卿一併解至公堂訊供游移到押送英公堂訊辦在案兹復經法捕房查得許等除拐成 
都路一孩外復在金利源碼頭拐賣一孩未便押送英廨因於昨日將許方等解廨請示許供在金利源碼頭所拐之孩確由小的與廣東阿六帶往寗波賣於某姓老嫗得洋五元其成都路之孩係由開設同益豐烟閒之阿虎與阿六等拐賣聞有閩人阿中亦與聞此事請將阿六之妻提案則此兩孩即有下落判許方還押候補提人証再究 
[展限還洋]  
　　達商律師前控華人楊柏生以僞單抵押銀兩由廨着楊繳還本利銀一千五百餘兩在案昨楊投廨先繳洋四百元餘求寛限兩禮拜照繳聶司馬商之顧副領事判展限至下禮拜一如數繳齊將單發還 
[自認貪小]  
　　倪秋榮在電車公司内服役乘隙竊取公司内零星各物携出售錢被公司中人查知報捕將倪拘入捕房昨解公堂請究倪供小的不合貪小私取以後不敢再犯叩求恩典判押兩禮拜示儆 
[欠租况]  
　　奚阿金積欠房租三十八元由收租人控奉公廨拘押在案昨奚妻毛氏投案先繳兩月租金　求寛限並請開釋判候禮拜五提奚及収租人到案再行訊奪 
[胞妹受累]  
　　蘇人張阿江屢向胞妹　阿巧借貸將常口角昨又向借無著恨恨而去及至午俊阿巧因事出外行經四明公所附近取即將伊扭住却行兇毆並搶取頭上銀押　一支押巧大聲呼職田理拿獲解廨請究阿巧供胞兄不有　上流向爲匪求恩核辦阿江供小的同胞姊借貸並不搶物判押三天以儆 
通俗談）東吳（ 
歳云暮矣火鐘之聲倒訟之案自此照日多一日雖然歌台舞榭之間酒緑燈紅之地其氣象猶無異往昔也此上海市情之所以不可測歟 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
百里得未司醫生之止痛藥能治霍亂肚痛吐瀉筋攣症紅白痢及關於臟腑諸症皆極靈騐各藥房發售得未司洋行升啓弟因敝内患胃痛有年屢購市上之藥皆無見效昨幸友人來舍述及貴行之止痛藥水靈効異常當往藥房購辦二三瓶照仿試服痛果立消騐効如神眞地球上之聖藥耳特此函申鳴謝大德並頌大安蕪湖馬路二街聚成隆染坊敬上 
[李仲榆覽]  
本年八月拾六日暫借洋四百元言定八月底歸還屢次到府催叨置之人洋未見現已三月餘萬難再遲故特登報通知請速來里楚否則禀官究追勿怪乙無情也鄭煦白 
[石印古碑十種]  
魏高湛墓志魏崔顔墓志魏刁遵墓志魏鞠彦雲墓志兆周賀屯植墓志隋元公墓志隋姬氏墓志隋董美人墓志隋尉富娘墓志高麗好太王碑以上十種價洋三元再金石叢書每部什四元寰宇貞石圖每部十五元各種書籍甚多不及細載寄售處抛球場南九華堂箋扇號 
[可倫布廠改良留聲機器]  
今有美國新到馬蹄牌留聲機器戲片較前格外精美製造各省超等名角内廷供奉演唱京調梆子崑腔灘簧小曲時調大鼓西樂洋操嬉笑歌舞各色俱全所唱之聲比檯上更覺響亮數倍且戲片乃兩面可唱其物堅固久用無傷貴客愛顧曲者請駕臨小行或大馬路惟記新號試聽不取分文如蒙零躉批發比衆公道格外克已以廣招徠認明博物院路二十二號門牌便是或向經售各家亦可上海總經理老晉隆洋行分售處大馬路美華利大馬路惟記新號 
[老太古告白]  
倫敦崙格西火險公司柯里仁火險公司叭喇定火險公司雙司勞洽其火險公司家定火險公司啓者本行經理以上五保險公司事務現可代客保房屋棧房及各屋内所有衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟台天津牛莊等處貴客欲保者請臨丁面議可也特此佈開 
P>大英輪船公司 
今有堅固捷快輪船名柯厘烟杜准十二月初九日禮拜三上午開行往門司神户横濱等埠貴客如欲裝貨搭客請至黄浦灘廿四號本公司帳房面議船泊招商局中棧碼頭上落利便自後每隔兩禮拜開行一次並搭客往横濱者有特别利益可在神户轉搭火車直到横濱不再加收火車費特此奉佈 
[（日本郵船開往大連灣）]  
本公司經理南滿洲鐵道會社之西京丸每逢禮拜四神户丸禮拜日一准開往大連灣並由火車連接滿洲内地各處船身修固水脚公道客位潔凈應酬周到各寳號欲裝貨搭客務祈光臨爲幸日本郵船會社廣告 
[上海天祥洋行告白]  
本行新到各種絨襪絨衫汗衫手套各色花樣計分六種開列于下第一號一百六十針計價洋八十五兩第二號一百二十針計價洋七十兩第三號一百三十二針價洋六十五兩第四號一百二十針計價洋六十兩第五號一百○八針計價洋五十五兩第六號八十五針計價洋四十五兩此機每日可獲利數元最合居家婦女實業學堂及工廠之用大者能用引擎小者人工手摇且所織之物與外洋無異其價從亷本行並請華人教授購者所織之物包可教會不取教資現在廣東香港及南洋各埠流消甚廣今特運到上海以便紳商採辦尚有各樣機器不及備載如蒙仕商光顧請至本行樣子房面看可也上海五馬路外灘四號天祥洋行帳房便是 
[吉眞牌火油燈]  
此燈係天下最佳最大之燈用燈一盞可照極大之廳堂可容千人或極大貨棧且無𤍽氣並可照二十餘畝空廠之地請看本行門前夜間所點之燈其光遠勝電燈况此燈用油甚省一箱火油可用十二天每天燃點十小時之久諸君賜顧請至本行購辦可也　　五馬路口四號天祥洋行廣告 
[十一月初二日進口輪船禮拜三]  
甯紹輪船由甯波甯紹公司順天又由甯波太古公司金華又由香港太古公司財生又由香港怡和洋行西江又由膠州亨寳公司大福丸又由長江日清公司南陽丸又由長江日清公司江新又由長江招商總局新昌又由烟台招商總局海晏又由福州招商總局賀茂丸又由門司郵船會社筑後丸又由長崎郵船會社 
[十二月初三日出口禮拜四]  
南陽丸又晚往長江日清公司美利又開往長江美最時行山口丸又正午開往神户郵船會社江新又開往長江招商總局甬興又開往甯波甯紹公司立裕又開往福州紫來街陳新記廣濟又開往烟台招商總司穎州又晚往烟台大連灣太古公司甘肅又開往厦門太古公司天津又晚往汕頭太古公司廣生又晚往汕頭香港廣東怡和洋行 
[十二月初四日出口禮拜五]  
鄱陽又晚往長江太古公司德興又開往長江甯紹公司德和又晚往長江怡和洋行威升又晚往大連灣怡和洋行順天又晚往甯波太古公司甯紹又開往甯波甯紹公司賀茂丸又正午開往香港新嘉波經由歐州各埠郵船會社 
[十一月初五日出口禮拜六]  
大貞丸又晚往長江日清公司新倍利又開往海參威義勇隊公司定生又烟台大連灣秦皇島天津怡和洋行致遠又開往香港粤省招商總局安慶又開往長江太古公司保定又晚往烟台太古公司金華又晚往香港廣東太古公司筑後丸又下午一點半開往長崎門司神户横濱郵船會社 
[十二月初六日出口禮拜日]  
大臣又開往膠州烟台亨寳公司 
[十二月初八日出口禮拜二] 美大又開往長江美最時行 
 
 

Page 25

 
 
   
 
 

Page 26

 
 
要摺 
[黑龍江巡撫周樹模奏江省近年整理財政大概情形摺]  
奏爲黑龍江省近年整理財政大概情形恭摺具陳仰祈聖鑒事竊維强國之道以致富爲先行政之方非籌欵不濟無論辦一國之事辦一方之事均視財計之盈虚以爲設施之大小故理財爲聖哲恒言經濟爲近今專學惟是言財計於内地繁庶之區程功較易言財計於邊方寒瘠之地獲效實難黑龍江自未設行省以前各城屯兵駐守常年俸餉一切仰給司農其就地征收賦稅數甚微細資軍府津貼而己嗣後開放荒地蘇蘭林慶一帶農户麕集民治漸興各城亦以次招民開墾行政經費全恃荒價爲大宗而荒價祇能挹注於暫時并非經常之入欵無源之水其流易竭旋以初設行省增官列戍費用滋多而現行之新政迭起尋生幾於日不暇給左右支絀運掉爲難臣上年夏間到任據度支司册報每年入欵合之部撥協餉不及百萬而歳出之欵計需二百餘萬活支尚不在内庫無一月之宿儲政有百端之待舉旣不能以臥閣廢事又不欲以竭澤病民且治邊地與治内地不同一切務存寛大不宜稍涉煩苛早夜圖維於向所本無設法開辦者則爲鹽務於舊所己有極力清釐者則爲捐悅訂立新章剔除宿弊一年以来粗著成效謹將大概情形爲我皇上約略陳之江省食鹽向係商民自行販運其由陸路運入者爲奉鹽多係買賣糧車回空裝載其由海道灌銷者爲直東之鹽多係富商大賈輪舶轉輸入境以後繳納鹽捐爲數極少旣不問所從来亦復聽其所往無特立之課則無一定之鹺綱臣上年與前督臣會商三省鹽務設總局於奉天以謀統一臣到江後於省垣設局開辦官運嚴禁私運私銷復於營口設轉運局專運奉鹽奉省則就灘征釐江省則發商認銷其分銷之處分别地方繁簡立爲上中下三等鹽局局有定章鹽有定價轉運有定處無能混淆稽察緝私有定員無能隱漏其運道則由營口附輪至海參崴改由東清鐵路裝運以期捷便至今開辦一年飭局截清核算除去一切開支及償還借商息銀外計實增進鹽課銀十萬餘兩餘利銀約二十萬兩從此整頓擴充實爲擾地大宗入欵不惟彌補舊虧兼可推行橷政此開辦鹽務之實在情形也江省常年入欵除地租外全憑捐稅東荒一帶爲全省菁華所聚故收入較多從前於綏化設稅捐總局統轄各處分局稽查恆苦難周遺漏在所不免臣到任彼於綏化呼蘭分設兩局遴派廉幹有守之員認眞經理綏化一局則以海倫青岡餘慶等處隸焉呼蘭一局則以巴產蘭西木蘭等處隸焉兩局旣己分設於是局員征收多寡自必彼此競爭省司核定考成亦得參互比較現據兩局開報除酒稅改章截至本年六月底止共征收銀十五萬餘兩業經專摺奏報外其糧捐一項從前按年核計共征中錢十一萬餘串自上年八月奏明改爲糧稅酌分等次征收稅率雖較前稍增而辦法平允商民樂從計從開辦起截至本年年底止約可收中錢一百四十五萬吊合銀三十萬兩總計酒稅糧稅兩宗每歳約可增進銀四十餘萬兩此整頓捐稅之大概情形也竊查江省財政自荒價用盡新政繁興困難己達極點是以迭經籲懇聖慈飭部籌撥以資接濟而内外同一艱窘補助頗覺爲難臣心計粗疏遇事又不敢操切智盡能索所得止有此數此後如於地方行政之費尚有不敷臣仍當設法補苴隨時籌措唯是江省邊防緊要軍備空虚部定應練陸軍萬難久延不辦此外如移民墾荒刋木採礦多購江輪以收權利自修鐵路以便交通造端極閎需費甚巨凡此綢繆之至計非臣棉薄所能爲惟有仰懇聖明主持部臣規畫急爲未雨之謀勿貽過時之悔以擴逺猷而維邊局臣無任澈切屏營之至所有黑龍江省近年整理財政大概情形除分案詳細奏明外謹會同東三省總督臣錫良恭摺具陳伏乞皇上聖鑒訓示謹奏宣統元年十一月十七日奉硃批度支部知道欽此 
小說 
[短篇小說一磅肉（皥）（檗）（一）]  
意大利維納斯城有居民希洛克者本猶太人也居常喜以金貸人而漁重利家以是大富而鄰里之善良者咸鄙棄之。同時又有一商人曰恩脫訥所爲則反是有以緩急告者未嘗不立應而絶不取息蓋怒希洛克之誘人重利而故以此掣其肘也希洛克見己之債户將陸續爲彼引去遂銜之刺骨。恩脫訥又時面責希洛克所爲之非使自知悔改希洛克口雖不與置辯而心實滋恨常思有以報復之 
恩脫訥之爲人樸厚肫摯一鄉推重稱爲羅馬族中最富於信實者恩有友。名俾期南與恩比居家小康而性奢佚揮金如泥沙久而其產蕩然遇不給輒求貸。於恩恩恩如數與之無稍吝。色蓋以爲交誼較金錢爲可貴也一日俾又向恩貸三千金且自謂與某富。家女嫺己久可指望訂婚前常以謁女父得與女。晤窺女意若曰爾非不可夫我惟服飾儀容似不合富家婿耳今女父己故盡遺其產與。女若得三千金以爲整備則事諧矣時恩家中儲。金己罄惟念己之商舶不日將滿儎歸遂偕俾往希洛克處轉貸三千金約舶歸即償其本息而希洛克聞言私衷竊喜以爲報復之時　至矣恩見其遲遲不。答謂之曰希洛克汝果有所聞乎允貸我以金乎希乃曰恩脫訥汝非昔日責我駔酷目我爲狗者乎試問吾既爲狗又安得有金以貸汝抑吾猶太豈必當俯首帖耳於汝之前又貸汝以金以效犬馬之勞耶恩曰否今吾之告急於汝者。非爲己爲吾友也汝誠允諾則。日後不復議汝矣希曰旣若是吾亦非執一不可通融者吾。今準貸汝三千金不取汝息惟。汝須至律師前書一劵約某日歸楚逾期則吾亦不索汝金祗取汝身一磅肉何如恩曰甚善語畢遂偕至一律師。處依前語書一。劵時俾猶勸恩勿書恩則笑應。曰吾商舶行將抵。埠所值有十百倍 
 
 

Page 27

 
 
於此區區三千金又何足憂 
國外新聞 
[美國政界近事]  
　　初一日倫敦電云美總統塔孚脫因森森部總長品確脫君抗違命令不與民政部大臣裴陵桀君商辦森林事務己將該員撤任按品君奉行羅斯佛君保持美國天然產品政策頗有令名故今次撤任共和黨莫不譁然 
[英國定期召集新國會]  
　　初一日倫敦電云昨日下午樞密院在白金南宮集議時己正式宣布解散國會文告並布告定期西二月十五號召集新國會即經英皇御筆批准 
[英國開始舉行選舉]  
　　初一日倫敦電云星期六日起英國各處開始舉行地方選舉者共六十三處迄今保守黨之被選者僅有十七人 
[英大臣演說海軍問題]  
　　初一日倫敦電云外務部大臣葛雷君在愛汀堡魯演說聲言英德戰爭之說此後萬無可倡之理由英政府惟擬保持其海軍以能自保爲度張伯倫君在華爾佛海泊頓演說謂現在德國晝夜增造戰艦英國對於海軍諸務則殊形怠惰其罪實不可逭 
[德荷擬劃勘界線]  
　　二十九日柏靈電云本年德荷兩國將派逺征隊赴鈕巨里局劃勘兩國領土界線 
[土京擬設科學學校]  
　　二十九日柏靈電云土京君士坦丁現擬設立科學中學堂一所 
[大公爵宮中之炸彈]  
　　二十九日柏靈電云俄京聖彼德堡尼柯拉司大公爵宮内近有炸彈爆發 
来函 
[駐濟南德國領事貝斯君来函）續（]  
三中國自謂天朝文明大國而國民常哀痛呌號膠約己夫之權利實覺無謂租與德國膠澳之地非如香港永不退還也只係限年租借租借此地以来以至於今中國多利無害青島未租以前只一荒僻漁村耳德國銷耗鉅欵幾費經營成爲通商大埠創修膠濟鐵路自省垣直達海隅何等方便只因開此海埠修此鐵路東省商務頓增二三倍附近鐵路之城鎭鄉村較前興盛氣象幾至十倍若有不信調查膠關年總清册曁東撫奏報摺件可知也以此觀之並觀德國在東之路權何謂德人在東其害無窮耶何謂東省人民生不知命之所寄死不知痛之所在耶礦務之有益於東省者亦然德人在坊子淄川所開各礦東民偕此生活者六千餘人礦務公司每年所支工價並購料等費每年支銷計一兆有餘馬克此項鉅欵均係附近該處華民得獲此項以外該公司在礦地附近之處銷售煤斤貨美價廉窮苦之人冬間皆有煤斤燒用無須或在田間或在山林用筑取草或取草根以致損害農林且德人在東創辦路礦等營業中國礦務亦可借此取益中國煤灰可由鐵路展逺銷售亦可參考德礦辦法學習外國開礦新法無庸銷耗鉅資出洋調查德礦工人數千逐年學習該工人之技能將来華礦雇用是德國在東設立礦務公司猶爲東省聘請開礦教習也 
四總而言之德人在東並無違約之舉動更無背理之要求無論德人在東或在他省毫無蠧害中國之成心只有發達通商之至意是以深願中國内政外交有進無止中國若變爲富强相與通商較與窮弱之國通商自多裨益近年華德通商總計進口出口各貨每年僅有一百二十五兆馬克英較中國地小甚多只德英通商每年總計約多中國十倍欲國家富强只有速修鐵路速開礦產爲至要之善策是以今日德國願與中國商定修築在先議准縮短限内於通商事務最關緊要之鐵路以爲疏通商務之機關從前中國擬自辦之鐵路若川漢粤漢及他省各路中國多未能自行成就是以當今修造某路亦恐不克如期早自獨辦此即德國願輔助借欵用人之本心也本領事甚不解三省紳民以此辦法究有何害且借用德欵任用德人該路仍歸中國主持所有利益仍歸中國享受安有受虧之理 
按以上所言德人在束所有路權礦權各問題若編造公啓之山東旅京商政之各界之人就以上發明之理由再爲詳細思議斷無須痛哭損失永不歸還之權利若彼一旦豁然德人對於中國均係善意方可釋華人之疑心華德方可和衷共濟以闢彼此交益之利源中國之商業工業農業從此日臻於盛此眞本領事深盼深願之心也夫專此宣布請貴報館將此函全文照登報端以供衆覽爲荷駐濟德國領事貝斯 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
