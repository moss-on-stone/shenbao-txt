# 1887 - 239 - 4905167

 

Page 1

 
 
[新書出售] [  點石齋主人啓]  
　　啓者本齋所印淞隠漫錄乃天南遯叟所撰卽味閒廬所云後聊齋誌異圖說初築也此書本屬十有六卷今先以十二卷刋出問世尚有四卷歸人讀錄遯叟行篋中所有新奇怪異之事甚夥巳成淞隠續錄十一卷容俟嗣出至於於淞隠漫錄一書其筆墨之瑰瑋詞句華麗可不必言與蒲留仙聊齋誌異後先媲美可無愧色近代說部無出其右每篇之前繪有一圖皆倩　手爲之出自吳君友如之手者亦復不少所書　頭小楷工整端　雅近簪花妙格如於無事之時窗明几凈焚香展閱亦可以消遣世慮洗　煩襟較世間惡札自有霄壞之判想覽者不以余言爲河漢也謹訂四册定價每部洋一元二角準於七月二十日出書凡欲售者請至　北申昌可也如有躉買價當從廉特此奉聞 
[論宜專設俄使]  
　　方今全地球中幅員之大人民之盛兵力之雄財賦之裕自我中國而外英俄美足以鼎峙爲三然美爲自守之國不喜馳域外之觀不作攻城略地之舉則英俄足稱兩大已英之本國雖屹然三島而所據屬地如澳大利亞五印度地大物傳足以雄視東南洋其餘藩部蜿蜒連綴變於各海口皆有守門户扼咽喉可以制諸國東來之死命俄則地跨三洲帶甲百萬其民種類雖區爲三其立國則在歐洲故風俗政事法度典章總不出首歐洲諸國之範圍英旣與中國通商自大海以逹長江各口遍設埠頭諸國繼之而東均得同沾其利惟俄則不與焉其通商貿易僅在乎北方以俄在亞洲之界固與我犬牙交錯壤地相連也央俄兩國彼此相忌英之忌惟俄俄之忌惟英俄之始意注於土耳機以土已衰微一旦爲我所翦滅則將席捲而西與歐洲諸國互爭雄長而繼羅馬大一統之盛焉初不料英法普奥意同心合力而拒之幾不得過雷池一步於是知勢不可圖乃不復肆其西封而轉欲勤其東略因此伐基法征阿富汗漸與英爲難而專以窺印度至於經營黑龍江往來平琿春則於中國之北方亦非無意者也英俄皆嘗爲中國患而今昔勢殊英似緩而俄爲急英之志在通商今旣遂其所求志盈而願足反恐中國爲他國所乘兵事一興商務或爲减色俄則方耽耽焉作虎視其所垂涎者不在於貨財而在土地則我中國所以未雨而綢繆先事以圖維者不可緩矣惟中國近日所講求者專在於英而於俄則不甚措意將以爲中俄交涉之事鮮歟抑畏難而苟安歟今者皇華之使絡繹於道新簡使臣則以洪文卿閣學任德奥荷俄四國之行近日又傳以崔惠人宫允爲副竊以爲總奥荷國相距甚近境土毘連以一人兼使三國固無不可若俄遠處直北地又苦寒而與中國通商交涉之事頗多使事旣兼　僕道途彼此似難相顧與其增設一副使似不若專遺一俄使也或曰崔宫允副使消息雖係傳自電音恐未必確况自英使郭劉日使何張而後朝廷久寢副使之命此耗何自而來歟或將令其專駐於俄國未可知也要之今日泰西諸國之中尤宜加意者莫如俄泰西於睦隣之道最爲講求雖與他國有兵事亦所不廢惟聯絡而要結之要必在無事之時遣使至俄卽　以親俄使才之選顧不鄭重乎哉必也内有以結其歡而外無所招其忌且親俄卽所以防俄凡近俄疆者防守之要一切整頓軍營戍壘必當煥然改觀而於俄界買賣之處設立領事以資保護而密埰訪戍兵騎隊之長必以熟識俄語之華人而尤宜專設書墊肄習俄國之語言文字預以儲他日之用遺發幼童學習各藝於俄京亦必有人然後考其輿圖物産悉其土風民俗察其國政人心知其山川險阻交其國中賢豪長者而後現俄之實效可覩也已况夫使於俄國與使於歐洲英法德奥難易迥爾不同俄國人非一黨政出多門所有持柄之勲貴大臣其種非一似若不相維繫往往在其都中已行　定而一至外間遂有變異在外間所訂定者至都中亦然此銜命往還之所以難也凡此非熟稔乎俄事深悉乎俄情者不能與之周旋於樽爼之間從容於壇坫之上或曰俄人非無意於親中國也前者泰西各國公司集會於烟臺俄使於席間告李傳相曰今日當軸者志在整練營伍訓習兵士然必以理財爲先否則有人無器有器無財其弊一也烟臺之役英方有索於中俄使乘機而發此言其欲中國之自强而藉以制英可知也然英人未嘗不慮俄之與我合也前者日本與　立約易島英人訛傅中國與俄立合兵之約舉國震驚蓋恐　人藉此以窺印度也我中國介於英俄兩大之間親英則俄忌親俄則英忌英俄皆欲得我中國以自重盖疆域之廣民庶之衆足以敵英俄者惟中國而已論者謂今日英俄安危强弱之所繫惟在中國可以持其關鍵握其樞機誠哉是言夫就其外觀言之似乎英力已雄俄勢尚緩而以遠交近攻言之則英爲後而俄爲先簡遣使臣專駐俄京似較歐洲諸國爲重聯俄以防英親英以拒俄惟在我之善爲用耳迎機順理度勢審時非一端之可泥也昔春秋戰國之際羣雄紛峙大小互爭而能道結强隣威加與國者以此法也使於四方折衝萬里曷可少哉曷可少哉 
[宜昌雜錄]  
　　城内某甲向作小貿易本非無食之輩前日爲小是非與衙門差役某乙始而口角繼而爭毆甲被乙打傷甚重聞被打之時甲某並不呼喊以好漢自居翌日訟於地方官官斷出養傷費若干乙本寒素之家近積得銅錢十餘串文被甲一塲官司用得身無半文乙雖被打始終不費分毫且又得養傷錢遂揚揚然自以爲得計嗚呼彼小人之視錢財乃重於性命耶○彞陵輪船因要修理於五月底駛往上海船塢六月間修理完竣仍來宜昌不料半路機器又壞只得重回上海修理近已修　完善聞本月初由漢開行來宜不日可以抵埠○巴東守備萬君飛鵬係漢陽人今年三月間聞有憲札催其進京陛見萬君家非素封携百十兩路費隻身赴京覲畢南下日前搭坐江通輪船回宜不日仍回本任其儉樸有足多者○護衛加厘局之砲艇内有一艘係某哨弁所管帶前日因人派往漢鎭不料掌舵者偶有疏忽竟在鸚鵡洲畔翻覆將某弁行李概付水濵前日回宜已經厘局憲將弁徹委另派他人管帶其舵工水手亦多更易云○出伏以後天氣亢炎不但無雨而風亦不多人欲求招凉之珠而不可得竟至釀成時症鷄犬亦有傅染　醫士往來街衢甚屬怱忙專待秋風秋雨應候而來庶可出煩　之城而入淸涼之界也 
[平山堂延秋記]  
　　楊城東北隅家陵河爲裏下河各商船曁通泰兩屬鹽艘往來孔道近日河水非常乾涸幾於淺不容刀長年皆泊守岸邊翹盼銀濤之至都轉聞報特於本月十一委新任白塔河巡檢馬鹺尉前往設法撈淺日内當即開工矣○鷄鴨店主某甲淸江人也某日下午鼓刀之暇偶與隣店某乙戯言脣槍舌劍各逞機鋒久之甲不能 
 
 

Page 2

 
 
敵惱羞成怒互相毒詈勢將兇毆旁觀見其弄假成眞意欲上前勸阻不提防甲驀搶櫃上瓦鉢向乙擲來乙猝不及防致頭額擊成一孔涔涔血水飛濺滿身所穿白布衫霎時盡染作胭脂色以致負痛倒地不能動彈隣店主懼赶急送信其家一面延醫診視據醫云傷痕過重流血太多醫藥恐難奏效乙母聞信奔至見其慘狀痛不欲生當將乙舁臥甲店將甲扭交地保看管書曰惟口出好興戎然出好之時甚少而興戎之時實多世有口若懸河者可以此爲殷鑒矣○某妓緑揚城郭中人也年華月滿嬌小輕盈置膝投懷頗可人意祗以假母毒如惡鴇狼若貪狼和嶠之癖太深又慣效嗣宗靑白眼以致門前車馬漸漸寥落若晨星門掩枇杷正可校書消遣某日晚有某公子偕友尋春慢整衣冠銅環試叩假母疑爲於叔夜之訪西樓人笑臉相迎欵之而入公子見妓曰似此好姿首可惜淪落風塵中苟得金屋藏之何患不擅專房之寵耶今夕何夕不見良人其速開筵以消岑寂假母以盤飱巿遠無兼味婉語却之公子怒而去逾日有公差數輩奉官符　假母惶急非常託人緩頰了事嗣有饒豐干之舌者謂汝不記從前曾得罪某錢莊店夥乎若非小嬌生舌妙粲花此事尚不得了今兹訟事成亦錢店縣所爲假母信之不問皂白逕呈該店吵閙睡臥店堂痛哭拚命店夥再二辯白假母終不信不得已倩人向差役處偵探始知係公子興此風浪遂請公子至與假母言明始無言而去然該店經此囉唣已一日不能交易矣 
[古潞要聞]  
　　運河水淺河運節節難行嗣因起剥分運始於七月初一日抵壩初二日倉憲提騐江蘇第一起漕粮初七日江蘇河運　數報竣今屆江蘇漕糧米色尚屬乾潔惟間有短欠者初八日提騐江北第一第二起漕粮約十三四日江北河運卽可報竣矣○馬植軒觀　抵通後寓於招商局内聞江北河運行抵山東境有某水手覇佔民女糾衆滋事觀察將爲首者訊明以軍法從事懸首桅竿衆志始定刻下漕船到通誠恐水手上岸滋事特發四言告示遍貼各處以警效尤○小河口一帶河運之船桅檣林立一望無涯船户交米後各提竹筐上岸購買零碎物件生意最旺者皮襖佛香兩鋪其餘各經紀亦覺活動○前夜曹守戎署被賊撬門入室傾箱倒篋竊去袍褂鐘表等物後因携物越牆墜鐘於地守戎夢中驚醒喊喚更夫詎更夫已入黑甜鄉鼾睡如雷守戎持械出門立飭兵役將更夫各責一百棍令其追捕然漏網之魚已難設餌矣○張璞君剌史蒞任後案無積滯有口皆碑紳商遂置萬名衣傘旗牌匾額於初九日送至大堂懸掛以示永矢弗諼之意○平家疃河堤決口水勢洶湧寳坻武淸兩縣盡成澤國兩縣令據情禀請高大京兆設法撫恤已蒙批准近日有河間府挖河夫負器來通齊集平家疃工次尚未大興畚挶也○郡廟旁華嚴寺年久失修傾圯殊甚現經善士捐資車修以壯觀瞻刻已工竣擇期開光演劇以答神庥○新城南門外三義廟年例由山左會館於七月初八日在廟前演劇四天今屆特雇京都瑞勝和名班開演觀者如蟻惟廟内規條甚嚴人須靜聽違者輕則毆打重則送官相沿已久從未有敢滋事者○通邑自六月廿八日後雨澤連綿陰多晴少粮價昂貴貧民謀食維艱近時南省方悉亢旱而北地乃苦水潦甚矣天公之不易作也 
[帝京叢話]  
　　本年兵丁軍政之期奏請奏請展至七月舉行經兵部行取各堂銜一事已登前報兹經兵部題請欽派考騐軍政王大臣奉硃筆圈出本格隆𤐂載漪奕謨奎潤長順長春福森布欽此○前報紀神機營各隊繕具大小官員著有微勞淸單禀請醇邸酌核奏獎一事兹聞醇邸擇其尤著勤勞者具摺缮單奏請恩地准予獎叙以昭激勸奉旨着照所請欽此聞此次所保自全營屬長各項翼長章京委員書手各隊專操管帶帮操營總辦事帶隊各章京正副令官分教習隊官辦事官書手隊長等大小員弁計共五六百員之多云○内務府掌儀司行文各處稱七月十五日中元節皇上親詣奉先殿壽皇殿行禮十七日文宗顯皇帝忌辰皇上親詣奉先殿壽皇殿行禮再此二日皇太后親詣壽皇殿行禮相應一併行知各衙門所有應行預備之處照例辦理○本月初二日至初五日所有恭備海差之侍衛曁鑾儀衛官員等奉旨各賞給尺頭一疋欽此欽遵經御前大臣諭傳應得此賞各官卽於初八日淸晨在乾淸門謝恩○四喜部年例七夕在前門外肉巿廣和戲園演渡銀河一齣都人士爭先快覩莫不先期定座三慶春臺勝春嵩視成小榮椿等徽部悉於是日仿而行之惟名目不一有謂渡銀河者有謂乞巧圖者有謂天河配往觀者皆有千數人之多莫不利獲三倍○景運門檔房知照内務府稱紫禁城城垣蔓草叢生高可殳膝該班官兵夜間梭巡傳遞更籌行走不易應行貫府派撥匠役芟刈至禁廷各處草亦豐茂并希一體芟除○江西巡撫德曉峯中丞馨向寓阜成門内苦水井路西本月初四日起雇三慶四喜瑞勝和各部演劇四天親族戚友觀者甚多車馬僕從爛其盈門蓋慶懸弧令辰也至中丞請訓之期則約須孟秋望後云○定安門内嘎嘎胡同某宅之妾某氏有一侍婢年方二八韶秀動人次子年逾二十嫡所出也妻妾滿前尚不滿意又欲將該婢收入簉室庶母未之允也趕將婢送回母家以絶其念詎次子慾念難消找至庶舅家嘵嘵不止庶母亦馳至見子如此横暴潛令弟糾人扭住亂毆以致斃命又令人到家以次子暴病將其妻妾　至百般威嚇令將屍用車載回指稱暴亡妻妾懼立卽遵從長子耳有所問向弟婦等細詰原委弟婦等遂和盤托出其兄當卽報官將一千人傳集究辦並飭坊官詣騐屍身塡格送案○自奉規復制錢之旨巿價因之不振向日銀巿之以票購銀者每晨自數百泡至數千泡不等今則否每晨以票購銀者僅數泡而已亦竟有不見一票者以致經紀用錢較前大爲减色至於以現錢購銀雖行盤議妥巿票已發率多因樣錢不相符繳還巿票經紀徒貿紙筆不得一錢按銀巿規例凡購銀一泡冩巿票者每張得用錢四百文現在每銀一兩易票十千有奇易錢自十三千數百文迄十五千有奇視錢質大小爲等差各錢鋪别開生面又開現錢票以便行使現錢票者赴鋪只兌現錢而不兌外票者也一時紙貴洛陽現錢票行使每千可加給一百文未卜圜法之壞果伊於胡底耶 
[閩中紀事]  
　　閩垣近日炎熱異常各鄉村一律祈雨閩侯兩縣現已出示自本月十一日迄十三日禁止屠宰并在于山大士殿設壇建醮督憲以下親詣行香以冀甘霖之早降據父老云此次旱逾一月田土悉見龜坼紋倘再不得雨恐秋禾難望收成也翹望蒼穹杞憂曷已○省城并北關外爲産茶之區其阨要處經官憲分設釐卡派勇巡防異常周密偷漏之輩奸計俱窮更有一種細民希圖小利每在鄉村私收零碎茶葉雇工製造本輕利重無知愚氓又從而效之如此者不知凡幾糞斗鄉某甲向在各鄉私收茶葉在湖前鄉租屋數椽以爲焙茶安頓之所旋被茶卡哨丁某乙等偵知前往查緝甲計無所出急以眞假票十餘千給之以箝其口乙等得規遂匀分他去詎哨丁某丙等三人盡湖南人所分數千皆係假票意遂忿怒於次日又往緝捕甲早知其必來已移徙他處及丙等入原屋則門庭如故而人跡杳然向人盤問忽有某少年紿以甲現遷至隔壁丁家内等不分皂白膽敢破門强搜時壯丁俱在田耕作家中僅有婦孺丁某之婦卽走出喊救鄉人聞之鳴金呼援霎時間衆人麕集如山如海丙等見勢不佳持刀亂斫有農夫負耡回某丙以爲將不利於已也揮刃直前農夫不及提防爲其所中面血漂流丙乘機奪出重圍郡人受傷甚多丙晉城禀明總局爲先發制人之計嗣該鄉紳耆數十人將二哨勇綑送侯署是夕侯邑李大令提訊此案着丁供出收茶之人以憑查辦丁曁某營兵暫交押所未知後來如何了結○長邑東渡與白鹽二蠻鄉因開浦之事械鬥數十次傷斃數十命上年經船政大臣裴星使派勇駐紥其地嗣後兩鄉議和人咸頌星使之功居多現聞白鹽鄉因事已就和彼此兩無猜忌有某甲前日由東渡鄉間經過東渡人某乙見之念及甲之胞兄曾鎗斃其父有不共戴天之仇遂上前將甲綑擄不肯放回白鹽鄉亦四處搶獲東渡鄉之人由此兩鄉又成分敵矣地方官聞知立卽到地彈壓但未知能解忿息爭否○福州地棍横行每有閙事若輩百十成羣互相仇敵張鹺憲國正前任首俯時訪拿地棍十分認眞地棍亦 
 
 

Page 3

 
 
遂歛跡閩人士至今猶稱頌不置鹺憲去任後若輩故智復萌前日侯邑尊籖差到西門拿辦某棍該棍竟敢让捕將差打傷猖獗如此不可不從嚴懲治也 
[朝鮮雜記]  
　　六月二十日以後雨澤過多每日陰雲四合不住淋漓幸稻苗尚不爲災○二十五日夜大雨傾盆有如倒峽之勢平地水深二尺居民不能安枕○有由京赴仁川者行至半途驟雨忽至倚於危崖暫避一石忽崩裂竟被壓死雨止挖出骨已粉碎祗血肉一團矣○有人將到漢江河水忽漲逃避不及行囊委之中流隨波而去幸一巨木至前遂得攀援不至葬於魚腹○土人嗜鴉片者甚多官吏訪知拿獲十數人嚴刑挎打有殞命者若以錢賂之則可釋放然已九死一生矣○土人某騙華商貨物值錢千餘串遠逃不見幸有眷屬被華人執送於漢城府中押追還債不至吃虧○聞之土人曰王借各國銀錢爲數甚鉅有到期者無欵可償將以土地作押擬向中國借銀數十萬兩以彌補之不知眞否○日商又來數百人氣象赳﨣頗可詫異傳說是兵而僞爲商者不必果眞然亦不得不爲之慮也○傅說巨文島又到兵船數隻停於島内不知是何國之船風聲鶴唳草木皆兵○商人多患瘧疾治之不效傳染日夥○中國醫生某來請診者踵錯於門○聞國太公亦抱重病勢頗危急請中醫治之亦不見功效○閔相已行國中議論紛紛有謂其已赴英國者有謂其與俄人連合而謀爲有軌者反覆無常無怪人之嘖有煩言也○一品官卞元圭王素所信服不知現爲何事發配遠島○日人有私赴松都與土人串通販買紅參者被巡役查破執送於官將土人斬首示衆日人則薄責釋去○月前泰安兵船調回中國仁川傅說中俄已有戰事故特調回云云商人聞之皆有懼心後操江來始知並無其事人心始女○華商某買到木料數千根存放於仁川海灘空地多被偷竊禀於官亦無可追究○敦賀丸前次由烟展輪在大洋中忽遇風浪顛簸不定人皆　吐不堪船上人云時當夏日從未經此風浪之在也○華商由仁川雇一民筏裝載貨物運至漢江僅隔數里忽觸礁石船頭破碎幸駕駛得法未至沈溺然貨已浸濕良多○日本所來火油停滯不銷積如山阜○南别宫内一亭下有巨蛇粗如臂長數丈人不輕見之今因連雨每每出現頭有冠色赤身則黑質花點每昂首而鳴聲聒聒然見人不避人亦不敢狎侮之傳說此亭是大國册封時供奉誥命之所蛇處其下如鎭守之者理或然歟○日本商人多患楊梅毒日到澡堂洗浴人見之避之惟恐不速彼則揚揚得意抑何可笑○隨從洋官之差役多係中國人狐假虎威恣唯自便見中國官昂然不顧冐昧直前陳領事見而惡之當卽執住於大路上痛責示衆彼尚嘵嘵不服口出惡言洵可恨也○華商由仁川所雇之木筏裝運貨物每每被竊非有人隨行難杜其弊昨有載貨之船失物多件被華商再三盤詰乃吐實情擬送於官經人調說信其按數賠償而後已○聞王又派人至上洋採買器物并洋數千元所好者惟奇披淫巧而已經手是中國人甚畏人知故不知其姓名爲誰何○有販洋布之商私赴外道該地官查無護票將貨充公逐其人出境有寃難訴只得忍氣吞聲而已○廿八日萬壽節仁川鋪户皆懸燈結綵以誌慶樂炸砲之聲徹夜不絶聞漢城亦然○漢城仁川二處之董事因經費不足均有裁去之說聚議多日尚未定局 
[扶桑采風記]  
　　三菱會社派人在西彼杵郡松島試掘煤壙極費工力計上面四方一間掘深至七十五間始見煤質云○本月某日佐世保港工事塲開拓鎭守府廳地掘得石龜一長二尺許適海軍大臣西鄉在彼巡閱工人持此上獻西鄉謂此瑞應也實爲海軍隆盛之兆○大坂日報云邇來政事日繁總理大臣幾有不暇兼顧之勢内閣擬設政務委員相助爲理刻已議定另置委員三人以現在勅任官派充云○西歴八月二十五號夜間有英國輪船自長崎開往香港載有日本女子七人年均在十五六七之間狙伏船隅宛如犬豕被水上警察吏搜出押至梅香崎警察出島分署訊得一係熊本縣人餘俱長崎縣人不知爲船上人所買抑係自願至彼作皮肉生涯大約訊實後須援例罰鍰也○某日報言長崎村中川鄉高橋某甲之妻年在妙齡結褵伊始冶容誨淫慣以引蝶招蜂爲事久之與櫻馬鄉岩永某乙私通每日暮女卽出赴桑中之約一日被甲覷破雙雙搜出扭訴輕罪裁判所問官定讞男女各重禁六個月限滿釋回旁觀者均謂甲爲多事妻旣有私逐之可也○本月十六日四點鐘横濵大風驟雨破船二十八艘毁物不可勝數亦一巨災也○大藏大臣近擬遊歴歐美諸洲蓋亦問俗采風之意也○日廷派東京第一工兵隊赴越前國赤崎外二處建築砲臺中華星使徐孫麒觀察知東京足利學校藏有古書意欲倩手民仿刻遂一面照曾政府一面派隨員姚太守文棟特赴學校中稽查目錄凡中國古本存者甚多太守色然以喜贊不絶口按曩者黎蒓齋星使庶昌曾有古佚叢書之刻今觀察又有此舉嘉惠士林其功豈淺鮮哉 
[恭送行旌]  
　　昨日爲新簡臺灣藩憲邵筱村方伯起程之期蘇松太兵備道龔仰　觀察製造局總辦聶仲芳部朗松海防劉司馬上海縣蒯虎臣大令英界讞員蔡二源太守法界讞員王鴈臣司馬總巡馮蓮士直剌貨捐局總辦翁子文太守提右營陳鈺卿叅戎滬車營統帶蕭軍門駐滬督轅忠字信字兩營統帶陳軍門及各鋪巡防保甲委員曁滬上各紳董自晨至午次第至南巿馬家廠方伯行轅中恭送滬東營曁忠信兩營各哨官則帶領勇丁在招商局金利源碼頭伺候鳴鐘兩下方伯乘輿排道至碼頭登伏波兵艦道憲以下咸送至兵艦握别臨歧至四下鐘紛紛回署方伯遂命展輪駛出吳淞各營勇乃整隊而返聞張叔和觀察亦同船渡臺云 
[甘爲野鶩]  
　　穢俗淫風至滬北而已極濡染旣久貽害何窮誠有爲有心人所不忍聞者本邑人某甲住居大南門外平日以小本營生曾娶某氏爲媳奈其子不務正業游蕩在外媳以藁砧之不可恃也遂返母家一去不歸前日甲同老妻至滬北仁濟醫院治病在醫皖門口與媳相遇見其衣服麗都已攺貧家裝束心疑之後見其入慶雲里某氏家甲知此乃招蜂引蝶之地也忿然直入呼媳上前逼令回家媳不肯遂同到某烟館評論一面遣人知照媳父某乙俄而乙至謂甲曰女旣嫁與汝家卽係汝家之人俗語云嫁出女兒潑出水好與歹我可不管衆謂乙所言殊屬近理嗣乙忽又曰女於去冬歸家患病曾知照汝家遣人接回汝家託故不肯接回延醫買藥所費甚多今汝家旣欲領媳須償我醫藥費也甲與老妻互相計議以爲媳父若此領媳歸家亦必受累相與垂頭喪氣而去置其媳於不顧有其父必有其女女之不爲家鷄而爲野鶩也雖謂乙有意縱之也亦宜 
[合浦珠還]  
　　滬城四牌樓地方有某醫生者生二女雖非花容月貌然調脂弄粉丰韻嫣然已屆破瓜未謀嫁杏春風秋月悵觸時時本月初旬二女同時遁去聞其長者隨某公館家丁幼者隨某鞋鋪夥而去某以家醜不可外揚未經控縣請緝惟徧託親友明查暗訪前日經其友人在僻處尋獲其一某聞之立派多人將該女取回鎖於空屋中其一尚無下落男大須婚女大須嫁凡有子女者其可愆婚嫁之期而致淫奔之醜哉 
[不准喊控]  
　　上海縣蒯虎臣大令以邇來喊控之案實繁有徒特于前日傳諭門丁自本月十五日爲始凡來縣喊控者一概不准如果情實當三八期具詞呈候批核 
[不准領棺]  
　　去冬有江北人徐楊氏投縣控同鄉人袁四寳誘伊寡媳姜氏及三歲幼孫等情時綰縣篆者爲莫直剌俯准其詞提案質訊姜氏供稱楊氏並非小婦人之嫡姑實係姘夫徐某之母直剌斥令退去而將徐楊氏管押袁及姜氏并小孩交官媒看管嗣姜氏因病發堂斃命小孩由善堂撫育袁交保出外至前日徐楊氏忽投案求領姜氏棺木并挈孫孩回江北原籍蒯大令以姜氏生前旣未斷歸徐氏其中顧有不 
 
 

Page 4

 
 
合不准具領叱之使退 
[築路轇轕]  
　　工部局董事議在吳淞港北之天后宫南首沿灘起築馬路向西至老閘大橋爲止禀請租界值年首領事照會道憲龑仰邃觀察偕同上海縣蒯大令會勘等因已列前報兹悉工部局勘定之地叚除民户田地給價外所揷之旗出灘約有丈餘早揷暮拔行將打樁墊高爲路觀察聞之以爲如此辦理則是佔及官河行舟諸多未便立卽札縣飭傳該處三十三保頭圖地保陸葉曹卽陸正甫赶將所揷出灘旗幟拔去一面照會領事陳明增築馬路不能佔及官河未識此事將來作何定局也 
[病客可憐]  
　　英租界中小客寓甚多幾於棋布星羅如遇孤客病危輙乘間抛棄在路不略顧其生死忍心害理莫此爲甚陳寳渠太守任英會審員時因在新閘西首創設棲流公所如有貧病之人當由寓主問明姓名籍貫年歲及向操何業滬上有無親屬告知地保便可送歸公所留養醫治不使寓主費用分文如寓主仍前匿病不報及公所或有勒索規費情事察出重辦法至良意至美也然近來各客寓往往不願知照地保將病客送至公所殊不可解聞英租界鄭家木橋堍某客寓中有寍波人某困頓無聊僑居其中染患痢疾已有　餘病勢日見沈重寓主時下逐客之令某之友惻然憐之懇人給名片舁病客至某善堂孰意某善堂堅拒勿留只得舁回該客寓而客寓决不肯再留某友無法又懇人保宿一宵次日再行計議甚矣作客之難也竊謂他客寓之類此者當復不少明明有棲流公所而病客依然失所豈不大負陳太守創始之意乎子於此殊不可解 
[上海文報局内協賑公所七月十五日接濟南金苕人觀察電音]  
　　綏翁東阿放竣壽張城内已放各村正查歸嚴貲翁兼辦濮范歸嚴專辦梁貲翁與同人偕來東已接電信弟今日由濟回津福曾○昨登七月初六日復金苕人觀察電音内續解四十批句脫去四字合卽更正 
文報局内協賑公所誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海北巿絲業會舘籌賑公所施少欽經收山東順捐七月初七八九日第一千四百五十陸次清單]  
　　隠名　　厦門隆豐號寄託振興　交來洋一百二十元合肥中興集張爲先考資冥福由同裕公交來三十元寗波孝榮求父病愈二十元韻芬室主爲産後平安完愿二十元求病愈人　元失善士求病速愈十　　名氏由惠泰莊來十元張信士求足疾速絲五元三省齋由戴靑來太史交來五元無名氏求母康健五元風遠堂求病愈田泰亨源來五元海鹽受戒人洋烟資移助由恊源局來　元吳姓爲子求病愈二元品蓮軒隠名氏求小兒病愈二元江寗恩仁求病全愈由金陵張乾元號寄全昌仁局來二元潤昌瑞號程玉泉求病　愈由蘇州裕局來　元寗波奚　　爲氣虚求速愈一元相士陳占春勸相客隠氏一元○凌雲書屋求慈康健吟雲屋求平安各洋七角五分靜梅書屋康建五角三户合洋二元○臧仲皆洋二元臧濟河潘炳林　萬和三户各一元吳觀吉潘鏡章陳友發三户各五角七户合來洋陸元錢五百三十文以上初七日○昆陵不書名士由餘大庄來洋二百二十元采石軒善士由常熱氷義昶局　一百元謝步靑爲子中英人泮蒙親友賜隆儀答席資移助由浙杭全盛局來五十元尚仁里林湘君二十元崇德堂求消災保安十元朱乃賡今值生辰願助祈保堂上雙建合宅平安五元吳琨圃五元涇三　陽氏　元陸澤氏求病速愈二元介記由震澤絲捐局來一元○陳虎房求閣家平安洋二十元王咸房求合平安十元二户由陳侣託長庚翁來○徐　爲先母孫太孺人陸十陰壽以資冥福洋十元爲長男鼎勛求病愈五元○祥小石求回京路平安人口順適洋十　文彤軒求合宅平安患病速愈二元二户由福皆兄交來○林　恭爲母大慶席資移助洋十又求病全愈合家平平五元二　由蘇州通裕局來○夏寅生蒯申甫潤資合洋一元周系垣求病速愈一元蕭毅孫潤資二角五分三户由黎里全　局來○救命摺第陸千三百七十陸　鄰補拙募有心無力七錢二百陸十文惜陰堂欲成子胡佐臣無名氏晋陽堂鄧　山黄崑山可舟八户各二百文不知也可各五十文本老人旣知軒各銅本洋一元共十由厀州　泰盛局來來本羊一員銅本洋二員錢百文以上初八日○董在明善士求合家平安洋一百員巢基末求平安二十員胡紀堂求要病　十員琴川鰥鶴爲長媳産後完皇由常熟致大局求十員朱羊吾求病速愈由黎里濟隆典寄永和局來十員施少會宗大募揚州李金兄由億大局來十員無名氏求病愈十員三　小民求保合家平安由瑞記洋行來五員鳥鎭無名氏由盛局來一員愧留名求妻病愈五員前温州府學戴鰲峰五冒南潯義昌燭號隠名氏求母病速愈由正縣局來五員無各氏由同里員泰茶鋪奇全盛局來三員嚴壽田求故文冥福二員嚴領萱保身體平安如意二員合蒲軒二員張小毛求病卽愈二員方復泰一員章莫嘉爲先大父七旬福懺盜移助由招商局來銀二十兩○救命摺第七百四十號拮据十洋一員未姪五角○救灾圖同字第一次第三千一百九十一號東臯居士募無名氏求消灾洋二員又册無各氏求合家平安四員又册無名氏一員又册無名氏求保平安四員又　求目疾速愈永不發兩員又册無名氏求火結不發一員無名氏求保平安一員七户由如臯福潤興局來○竇殿珍募李卓卿洋五員五校堂忠敬堂孫藎臣三户各一嗣劉次五錢三千三百文馬衡百川千文無名氏寶善堂周端卿各一千保安堂八百文不書名陸百文共十一户由江裕船朱煦翁交來洋十八員一角以上初九日 
[上海四馬路高易公舘内壽賑所李李秋坪經收直順山東陸月二十廿一日賑欵淸單]  
　　二十日恊源局交來康字册松江養翠山庄一元○黄漱泉求胸口賑愈五圓○康字號邵旭初求免病順逐平安一圓三角有心無名邵一角○致大局交來吳巿大正典募康字一百九十陸號册概求平安二圓力不足者無名姓延陵隨力各一圓濫竽傭書錢五百葉求安四百程殿揚一百四十合計洋陸圓○康字册吳渭泉半圓半痴道人二角魏守珍一角雷全錢三百無名氏二百曹啓遐張天生唐鳳祥各一百羅雲州等一百五十共捐洋八　錢九百五十○康字一百零八號　河南叔子求合家平安四圓○康字册三義三樂各錢一百四十○陳雲程求兒病速愈五元○康字册無名氏二角○康字册力不及人無名氏合七角○正源局交來康字八百三十三號册王店惻隠子洋一圓錢一百陸十文○康字册林三和榦銅洋二圓○康字七百五十五號册林汀蘭求母親四弟病愈二圓○全盛局交來康字册資訓軒錢五百三十西一書寮夢影生知過子植桂軒芝蘭堂各錢一百合洋一圓○又交來康字四千零五十八號册烏鎭繼志堂二圓○康字四千九百四十五號册不書名二圓○康字陸千一百陸十四號册有心無力等洋陸角錢四百○全盛局交來康字七千八百十一號册紫珍主人二圓古愚主人一圓○永泰豐局交來嘉興局分府署募康字册桐城張氏二圓沈氏莘耕各一圓○廿一日康字四千七百念九號册俞鑑沐汪輔卿各錢一千存心氏不留名各錢五百金易氏三百共錢三千三百文○康字四百五十四號册元隆裕二　無名氏隠名氏錢光文各一圓○全盛局交來浙甯蘇謙泰募康字八千九百零一號册晋邑蘇藹人妻病痊愈酬愿十二圓黄敬愼堂二圓共洋十四圓○正源局交來康字三千一百零五號册高渚鴻三圓杜公敬二圓陳幼齋胡通元張蕊巖係琴波凌少溪錢筱山各半圓無名氏洋半圓錢四十張蓉圃錢一千文李德元吳雅棠各二角五分共捐洋九圓錢一千零四十伸洋一圓○康字八千三百五十二號册宋存本堂二圓無名氏無名氏隠名氏千一圓○全盛局交來周𢀼鎭范鹿　翁募康字一萬零四百零三號册周文富二圓范鹿笙一圓七角周振三范珏勞惠卿各一圓范柳塘七角王賜餘范文榮范名瑜各三角　佩卿二角吳孔嘉袁學泗袁觀學魏景謙　阿友沈顯英范資賢方沛坤余士宏　寶安范順芝金生來許蒼林鄭生順黄錦秀各一角共捐洋十圓○永義昶交來康字册曹具得堂雲谿氏各半圓豐記銓記瑞記衡記各二角五角共洋二圓○致大局交來康字册東唐巿鎭靖方二員○永義祚局交來康字三千零五十一號册常熟大梁張似他二員虞山寄盧一員有心無方人洛浦漁人馬陵逸史錢塘無名氏各半員共洋五員又交來靈字册無名氏二員學善堂一員○康字一萬零零五十五號册勉力代募唐茂春各一員愧無力不留名各半員交易錯收徐受之胡友山各二角不食西瓜水大無名氏管輔臣各一角共洋三員五角虚對開一員○康字一千四百廿陸號册利泰昌號十員○康字陸千四百三十號册還册人一員○　湖無力子鐘錢二百文○恊大倌局交來康字册乍捕乳溪翁募沈宗氏求冥福二員隠名氏錢五百四十文秋聲錢二百趙六觀松韵文潮指升各一百合洋三員○山陰沈仁甫求病　二員○全盛局交來黎里大源募康字册公茂行王益亭各一員○庸字也免災氏員○政大源局交來康字册鄭仁大銅洋九員○趙錢孫錢一百○正源局交來康字册硤石晋豐募雲海山人一員馬汪鄒等十七户合洋三員○壽字陸千九百五拾二號册硤口瑞和堂二員○周銘三一員○兩日統共收英一百廿五員二角虚對開一員銅洋拾臺員錢五千三百九拾文 
 
 

Page 10

 
 
   
 
 

Page 11

 
 
   
 
 

Page 12

 
 
[袁江官報]  
　厘金總局文案委員候補直隷州知州徐炳祥赴漕轅叩謝加給薪水○漕轅牌示題補南昌衛守備楊兆熊先行飭令赴任横越閘閘官員缺以南河　餉儘先閘官鄭全慶請補○候補縣　黄楨奉漕憲委北城門稽查候補閘官靳開泰奉漕憲委二叚保甲差候補同知吳邦直奉漕憲委辦龍溝厘捐試用閘官金福田奉淮揚海道憲委阜寍縣大套司巡緝差缺 
[蕪湖燈巿]  
　　節屆中元鋪户居民咸醵資賽會名之曰燒天香爭妍鬥麗窮巧極工每起有瑜伽燄口及傀儡小戲淸唱秦曲崑腔自日入起至夜半止處處張燈家家設宴最出色者首推長街各廣貨店而入巿之觀燈會者尤覺擦背磨肩接跡駢足甚至靑溪小妹朱户名姬携團扇以來游踏香塵而細碎月照雲鬟而弄色風吹霧縠以流香洎乎玉漏聲催銀河影轉始聯袂而歸此亦一年勝游也 
[寍波府正堂胡刋送救疫方]  
　　近日寍郡轉筋霍亂症大作染者一吐瀉後登時音低氣微身冷汗出舌白脉絶十指頂啗兩足筋轉醫藥不及十不救一竊聖人不治已病治未病兹師其法考得一方於未病先服二三劑以杜其患按今歲丁亥厥陰風木司少陽林火在泉天符風木盛脾病本年霉雨陰寒太過脾土久困入下半年少陽之氣應從泉下上逹奈脾受濕困輸轉不健况受暑氣者每多作瀉暑火邪也少陽相火與之同氣所謂水流濕火就燥之義旣不能上逹遂從暑邪以下奔故一吐一瀉相火即絶諸惡症登時畢見欲杜其患莫如先透少陽使相火暢逹樞轉機靈未病預防無使旣病不及管窺之見不審有補否舉原　便於窮鄉僻壤醫藥不及之處易於觀覽譬如　門貼符人身囊藥之意故所序病源歲氣詞從簡明不暇細爲徵引高明諒之○無病預服方北柴胡一錢半製半夏一錢半生相黨一錢炒白术一錢鹿角霜一錢淡黄芩一錢六一散一錢半生老薑三片黑棗頭三枚每人日服帖連服二三日小兒分兩减　服之可不染時症○染病時急救方此方已救愈數人極　明效淡附片五錢炒白术　錢老乾薑三錢炙甘草三錢眞川連錢飛滑石三錢北柴胡二錢宣木瓜三錢症重加倍濃煎頻頻服之不拘帖數十指頂未陷者可救寗郡署官醫局徽州汪别號桑後覺擬呈 
右方係友人由寗波抄來囑登報　廣流傳但可服與否在高明當自能辨之非本館所敢知也本館附識 
[謹次西湖花隠生辰雜感无韵四律卽請吟壇正之並乞高昌寒食生大詞宗削正]  
　　廿載申江同滯迹客中容易負韶光漫增桂窟秋風感却喜萱幃愛日長具有才華終得遇能多豪氣未爲狂年來欲富囊中句料必耽吟不厭忙頻年好穫硯田秋豈是無端海上　歲月易添騷客感　匜知爲老親謀休論蹤跡同飛燕何必頭銜羡爽鳩誰謂書生可輕薄布衣直欲傲王侯壯志如君豈折磨辯才咸羡口懸河詩書爾室饒眞趣風月吟懷樂嘯歌學杜果然神獨似瞻韓未遂恨如何儒生豈必靑衫老珍重休教兩鬢皤天涯游子夢還故　湖山自足誇劍鋏於今猶作客蓬瀛他日待乘槎固知身世人同感若問功名我亦嗟漸愧當前崔灝　俚詞畢竟遜風華丁亥七夕前三日婁江八詠樓主拜手草 
[七夕詞]  
　　碧天如不人　霜梧桐枝老棲鳳凰珠　窣地波紋冾西風吹透芙蓉裳寒蟲啷啷出石縫驚破萬　鴛鴦夢　遍十二紅　干砧杵一聲　斷送銀河瀲灔路迢遙可憐度可憐　玉宇無塵金鏡缺人間天上兩魂消秋星欲落秋天曉乾坤莽　恨多少悔被聰明誤少年莫向天孫更乞巧草草寄廬主人瀏陽謝楨榖罄官氏未是艸 
金玉　書滬上名花也性好詩畫喜與文人談論一　粉黛陋習余聞其名而造其室談次顛除塵俗歸而作詩一肇卽以奉贈並祈吟閣玉和○春　江羣藪伊古來世罕環肥燕瘦争妍鮮鸞儔鳳侣鴛鴦偶我來香窟尋名花共道春藏蘇小家新妝宜面皆樣雲衣月扇何繁華歴游瑶臺與瓊　自笑勞徒卓草莫覓天台第一枝多情反覺無情惱豳貞共說李香君芳譽遙傳　熟聞圖書四壁詩千卷一洗凡豔爲　芬楷杷門巷多紆曲事馬如雲人如玉烹茗淸談今古情令我忘却懷中俗惜花心比愛花深浪蝶狂蜂那許侵但願早諧簫史配好花長作白頭吟楚南草草寄廬主人罄官氏未是艸 
[訪榆山人於法界蝸廬携手至集賢閣小飲而歸口占二絶句以贈之]  
　　相見懽然笑口開蕉衫且脫話從來十年慕藺時形夢才得新秋共緑醅活人海上傾名久論說新奇快若何先生著有滬醫彚編醫論等書中叅西國醫學殊爲明簡亘古談醫書未載　君一一盡樓　天都逸客葉列泉甫稿 
 
