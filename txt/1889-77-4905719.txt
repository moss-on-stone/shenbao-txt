# 1889 - 77 - 4905719

 

Page 1

 
 
[新印東華錄東華續錄出售] [  國書集成局啓]  
　　東華錄一書初編于蔣氏後長沙王益吾祭酒從事史館復取累期掌故列聖宏謨編寡成書箸爲續錄由是自天合迄道光九朝治　　　大　恭閱之下不特仰見祖宗宵旰勤勞孜孜圖治之至意卽列朝名臣章奏大將勳猷以及外　恭順之清邊張開拓之事亦肯徧年紀月一　可知固宜家　一編朝夕披閱者也第原本已多漫逹坊間翻刻又皆魯魚亥豕訛悮良多兹用新式鉛字排印精選上白紙張校對装潢俱　佳　　巳告竣每部分訂六十四本外用紅木夾板六副定碼洋十二元定于本日起出售賜顧者請至本埠及各外埠申昌書晝室購取均可如欲　購請移玉至申報舘帳房面議可也此佈 
[點石齋售書啓略]  
　　經　通纂○是書蒐羅宏富取用不窮購此應試可咄嗟辦然門徑非由素熟臨事猶易張皇預置案頭隨翻隨讀則臨用之獲益更多面人勞　　矣今定碼洋卅五元○大題觀海初二集○實文三萬六千纂本屆各省鄉試題十得八九謂予不信可覆按也今定碼洋廿五元○五經文準○　文一萬五千昔其中向無陳作面特搆者不下萬首新穎美備無踰於此碼洋八元○五鳳樓試帖○得詩一萬二千首塵羹土飯溉不闌入碼洋二元○御纂七經先印五經○直行宋字精校精印碼洋八元○廣治平略○采輯史事有體有用洵經世必讀之書碼洋一元其除種類　多不詒　誠本埠外埠俱　分鋪士商就近購取可也北佈 
[薛叔耘廉訪去思碑]  
　　欽加布政司銜陞授湖南按察使前任浙江寍紹台海防兵備道薛公去思頌井序已丑春寍紹台道無錫薛公奉命陞授湖南按察使解任去子蕃忝爲門下士時隨使日本禾克躬祖道惟聞命下之日白姓上章借留不得將離境有攀轅遮擁不能去者旣去有思以薛字其子孫者噫嘻公之德入人之深且切如此公名福成字叔耘同治六年丁卯科江南鄉試副榜舉人由直隷州知州保升知府光緒四年派充出使德國叅賛七年署理宣化府知府於援朝鮮案内奏保候補道十年奉旨補授寗紹台道是時越南事棘法蘭西以兵船逴入東南洋瀕海諸行省戒嚴而寍紹遇爲全浙門户鎭海又爲寗紹門户撫軍故駐會垣距寍波遠稔公賢委綜全軍營務公調和將帥前敵事無大小悉以咨之相度形勢建砲臺曰威遠以障招寳山曰靖遠以翼金雞山曰鎭遠以攔小港口其北岸增築定遠安遠二臺南岸增埠平遠綏遠二臺今又益以笠山之宏遠臺規畫閎整其餘增砲釘樁設電埋雷沈船堵口以及遷教士　引水固民心勵審將兵備旣澎宼氛已逼明年正月法犯鎭海口門縱我大砲洞其巨艦再戰再北狐鼠進退相持四五十日浙東無恙以寗披風鶴易警之衆公静而鎭之卒使婦孺不驚市廛不變此誠兵燹以來所未之或有也迨軍事定文教興署西偏有園舊名雲石山房前觀察澗東周公課士處公闢園搆亭其上取范文正公語顔曰後樂增踵前規集郡士試其中制藝策論詩賦咸備列前茅者賜書籍銀錢有差課　接見諄諄勗諸生以講求有用之學旣而園小士衆乃於署前興造崇實書院一仿後樂規模惟分官師迭課書院後堂之右仍署雲石山房俾不没其舊此外增設養正義塾重蒙養也上海格致書院歳移課一二試以時務旁育四方英才也刊刻全氏七校水經註天一閣書目闡先哲患士林也惟尤好施與乙酉掩埋鎭邑露棺丁亥捐廉濬寗郡城河自下車迄今日捨棺木施棉衣散米票寍紹各設牛痘局無日不以惻隠爲心愛人爲事丁亥秋寗屬大疫窮鄉一廳事日枕十餘尸訛言騰起道路早晚絶行跡公哀籲禱天願以身代肫誠告諭讀之令人感泣平時尢嚴學術之辨自泰西互市以來西教入中國有耶穌有謨罕默德有宗喀巴天主希臘猶太等凡别於中國之儒教者公撰寍波府學記悉一一摘其流弊黜之綦嚴使天下後世不迷於所嚮往所著有籌洋芻議浙東籌防錄庸菴文編四卷外編别編若干卷公對人呐呐如不出而爲文則洋洋灑灑下筆千言雖河海殊量然至課試諸生有片長一善卽奬藉不置蓋其淵源一本曾文正公且佐文正幕久文正故先德曉帆先生乙已房師先德歷官湖南有聲今公陳臬是邦實先德之舊治文正之閭井邱墓在焉近壇杏而瞻型撫甘棠而濟美楚中人士固將抃慶於野相率歌來暮獨惜　寗人攀留無自老幼啼呼如失慈父噫嘻公之德入人之深且切如此顧可無一言以效輿人之義乎子蕃不揣淺陋旣序而係以頌曰瀕海之邦實維淛東蛟門天塹虎蹲稱雄甫臨使節宼氛已逼乃厲其兵乃堅其壁敵果來止台礮珠聨艨艟毁裂巨宼殄旃戎功旣奏文敎吹新衣冠楚楚爼豆莘莘造士有齋發蒙有塾鼓鑄英髦群焉勵學勵學伊何用儲幹濟幹濟如公所至咸惠帝曰咨汝德厚信矼命汝作士式是南邦公拜稽首蜺節首途人吏竊鐙衢壤追呼崩角上言拾我何之今公雖去德則在斯述頌載輿彷佛嬰慕鄧侯不留世愛其樹光緒十五年歳次已丑二月門下士奉化蔣子蕃自日本東京郵獻 
　　薛叔耘廉訪以經濟奇才入佐戎幕出蒞方面所至政聲洋溢名譽翕然又以洞悉洋務奉命爲皇華之使得以經歷泰西聞見盈擴於其援朝鮮也定亂俄頃使反側子默靖於無形謂非應變之才而能之乎方其持豸節衣繡衣以備兵於浙也時事孔艱海氛甚惡廉訪從容肆應不動聲色内安外攘措置裕如民至於今猶稱頌弗衰廉訪造就人才樂育多士如恐弗反書院中所培植者多有用之材大裘廣厦沾被遍於海壖余素仰慕盛名廿年於兹曩者承乏上海格致書院與廉訪素乏一面之雅冒昧通尺一以命課題請欣然應之於簿書淩雜之餘親自校閱課藝第其甲乙所拔列前茅者皆一時知名之士特分廉泉優加奬勵肄業之士多爲之聞風興起知余平生箸述多未付梓併饋兼金以助剞劂費蓋廉訪之說士若甘愛才如渴其素性然也廉訪著作等身風行海内余皆受而讀之學博而識精思深而慮遠俱卓卓可見之施行賈生三策無此精詳同甫萬言遜兹粹實立功旣如彼立言又如此文章政事夫豈區爲兩途哉蔣君去思碑言皆摭實事亦共知無溢詞無諛語余故樂得而書其後天南遯叟土韜附識 
[詔書恭錄]  
　　奉天承運皇帝詔曰朕以冲齡人承大統神器至重懼弗克勝仰賴皇太后垂簾聽政孜孜求治朝昃不遑惟一二日愼勅幾康歷十四年無間終始用能内修外攘久道化成胥海寓而咸措乂安俾藐躬以承庥蒙業凡此大猷之丕煥實皆聖善之宏敷廼謙冲常切於慈懷而期望彌殷於嗣服前歳卽蒙頒諭歸政經朕率廷臣再三籲懇始允訓政數年兹復欽奉徽綸重申成命以朕春秋方富典學有年宜及時而親總萬幾與在廷而共 
 
 

Page 2

 
 
熙庶績朕自維凉薄益懍冰淵顧念祖宗付託之重艱鉅統集於一身敬體聖母宵旰之勞尊養待伸夫寸報敢不謹遵懿旨力任仔肩用昭告天地宗廟社稷於光緒十五年二月初三日親裁大政惟率循期於由舊在恪守列聖之成規凡損益貴乎因時仍親秉慈闈之彝訓爾諸王貝勒内外大小文武臣工其各殫竭血誠勉思贊襄職守毋或曠勞怨毋或辭閭閻疾苦勿壅於上聞朝廷德澤必期於下究庶政成民和用臻郅治爾軍民人等亦宜仰體朕心務本興行共享承平之福際中和之叶吉欣綏建之方親特沛恩施以光鉅典所有事宜開列於後一歷代帝王陵寢先師孔子闕里應遣官致祭者著禮部察例舉行一岳鎭四瀆廟宇該地方官將棟椽傾損藻飾不完者隨時修葺以昭誠敬一满漢孝子順孫義夫節婦該管官細加諮訪確具事實奏聞禮部照例旌表一京外大小文武官員着各賞加一級一在京文武官員現在議降議罰及以前有革職留任及降級罰俸之案悉子豁免一各省民人有孤貧殘疾無人養赡者該地方官加意撫恤如無室廬棲處該地方官酌設棲流所以便棲處一軍民年在七十以上者許一丁侍養免其雜派差役一各省要路橋梁間有損壞行人勞苦着該督撫查明飭令地方官隨時修理於戲會辰猷於有極乘春覘出震之符衍申錫於無疆函夏嚮炳離之治布告天下咸使聞知光緒十五年二月初三日 
[發引盛儀] 　　 
　　鎭浙將軍長樂初軍憲靈櫬由其公子護送回旗於十三日起程是日上午九點鐘後出署前導銜牌數十對文武官職自一二品至翰林進士舉人出身並有親王郡王銜牌惟不用銘旌像亭此外一切喪儀無不齊備又有僧人兩起馬導十二對馬上執事俱全護送洋鎗隊數十名公祭亭十八架靈櫬用獨龍盤金槓以三十二人舁之由大街直出武林門杭人空巷往觀自九點鐘後起至十一點半鐘止經行之處竟無隙地寸步不可移動及抵下馬頭時已十二點鐘崧中丞恭署軍憲以下文武各官均到馬頭奠送冠盖往來車馬絡繹下午三點鐘始各散進城殯儀之盛實爲近來所罕見云 
[臨安獲匪續聞]  
　　臨安縣匪徒蠢動及就獲情形業已兩次登報兹悉縣尊訪聞飛禀後大憲檄調就近駐紥瓶窰鎭防營派隊前往該營兵勇以搜查餘匪尙未撤回而僞軍師某僧去年在羅村騙得村中兩女爲妻此次潰逃僧挈兩女逃入深山在人跡罕到之石洞中暫行躱避山中無從覓食忍肌耐餓已越數日勢將坐以待斃僧遂改装扮作患病女丐出山向兩女僞言乞食其實將遁往他處也幸所駐管兵帶同眼綫正在處處搜查僧恃女装放　前行經眼線約略指認謂某僧面貌與此女丐頗相彷彿僧聞言頗有惶悚之狀營兵遂圍而擒之褫其袴露其頂全形畢現無從辨飾解由營官送縣庭訊僧默無一言當解歸杭州府再審第似此衆証確鑿僧雖始終不供亦可照例治罪斷不容久稽顯戮也又聞搜拿餘匪已獲到十四人云 
[鹽船失火]  
　　十二圩江岸所泊之舟鱗次櫛此其中鹽船居多前日有頭班大鹽船偶因作炊遺火艙内造飯者及在船諸人皆不知也迨見濃烟縷縷火從艙内飛出正欲撲救則已不可收拾霎時船首至尾烈火飛騰船主及舟夥無暇搬取物件或乘小划或鳬水而逃性命男啼女泣慘不忍聞少頃延及鄰舟四艘一時同爲灰燼當頭班船起火時隣舟正欲起錨以避無如鹽船所下鐵錨急切不能遽起只得乗舟逃生其時各處警鑼亂鳴洋水各龍先　馳至竭力灌救不料有某姓鹽船大桅長約十餘丈桅根被火燒枯漸漸延燒上去忽起大風一陣將桅吹倒向岸上打來適有水龍多架在江岸吸水噴救一時避讓不及打斃水龍夫七人内有一人竟成虀粉嗚呼慘矣共計燒燬五船其餘各船幸免於禍而被災之船人口亦均無恙云 
[火災彚志]  
　　昨得各處訪事人來函多有以火災告者彚而錄之亦以見星火可以燎原而治家者固不可不愼也據稱初五夜湖北沙市堤街大火焚燒一晝夜殃及千餘百家其中細情尙未得悉○初九日上午江西琉璃門内凍米廠某姓家廚下失愼焚去瓦屋一椽幸在日間施救易於爲力東鄰西舍尙未蔓延同日楊家廠某油鹽鋪因作葉子戲遺火木屑堆中焚去鋪屋一椽殃及比隣米鋪時在深夜人從睡夢中驚起都極慌張後經水龍汲水噴之祝融氏始興盡而返○十四夜揚州太平馬頭某姓家失愼日前本報已紀大略情形兹聞被災之家素以捕魚爲業男婦老幼計共五人當火起時均已弛衣而臥洎驚醒東奔西突多被灼傷有一婦一孩受傷最重翌日有西婦見而憫之子以藥水親爲療治小孩因火毒内攻旋卽告斃婦則自敷藥後已有生機西婦仍每日親往施治固好行其德有始有終者也○二月十九晚甯波千歳坊砂子店不戒於火紅光高燭遠望之幾疑天半朱霞少選警鑼徧傳水龍麕集併力噴救得卽火滅烟消僅焚去樓屋三楹有某機坊亦罹其厄被匪徒搶刼一空 
 
[改建學堂]  
　　黄埔水陸學堂上年經張香濤制軍將西學館改建規模大備成效昭然凡俊秀以及文武員弁之入堂肄習者日益衆多制軍以人數旣增不得不再事擴充飭下善後局籌欵將學堂重新建造局員奉飭後當卽前往履勘地勢繪成圖樣呈請制軍察奪制軍旋卽批准並札委　補縣雷大令發聲監視工程從此規模益廓教育彌宏凡身受甄陶者有不感制軍之德惠哉 
[錢局述聞]  
　　粤垣東門外錢局建造巳歷年餘大工早經報竣並由外洋購到機器兩副安設齊備一副用以鑄錢一副用以鑄銀惟現聞張香濤制軍通盤籌算見鑄錢則虧耗太多難以持久鑄銀則恐外洋不肯通用亦係無益議先將購備之銅開鑄三個月俟鑄畢後卽行停止另向外洋購置織布機器一副將錢局改爲織布局以收回外洋利權規畫精詳經猷宏遠於此可見一斑矣 
[築堤興江]  
　　粤東省河建築堤岸已有成議先由天字碼頭前起築諏吉本月十二日已時興工制軍札委候補府徐植之太守瑋文爲督辦候補巡檢陶君永成楊君悅從九品陳君國勳等爲監工現由官築成十餘丈以爲之倡餘則聽從商民集資自築似此官民合辦利益旣可均沽竣事又當迅速誠一舉而兩善備焉 
[有玷官箴]  
　　每逢歳暮例有貧員賙濟銀兩去臘粤東某二尹因事遠行其銀被某少尉冒名領去少尉與二尹原屬鄉親平日又稱莫逆二尹回省查知冒領事卽向少尉追問而少尉一味支吾不能原璧歸趙二尹無如之何祗得禀陳大府日前奉大府批示略云該員行同誑騙實屬有玷官箴俟訊明確照例叅辦貪小而失大其某少尉之謂歟 
[穗垣燈市]  
　　本月恭逢皇太后歸政大典普天率土忭舞臚歡粤東省城各商民於初十夜集資賽演魚燈以伸慶賀燈凡二百餘種光怪陸離頗足賞玩更有紥成龍船一艘長約數丈燃點燈火船中人物走動如生巧奪天工寓目者咸嘆爲得未曾有先至各衙門請大憲觀看大憲皆有銀牌賞賜然後赴各處巡游鑼鼓聲中雜以笑語樓頭縱目簾額嬉春直至玉漏將殘銀釭欲炧始各散歸海宇昇平上下同樂誠曠世所未有也 
[開放春賑]  
　　揚州西北鄉被旱災民客冬經官紳籌欵施放米榖錢文兹値春時靑黄不接嗷嗷哀雁苦不堪言甘泉縣徐明府目撃情形復具禀瀝情籲懇各大憲籌放春賑大憲允之撥欵若干檄委補用府江蘇卽補直隷州朱直剌携帶來揚會同明府出示查放當放欵時就瓊花觀設局中設公案印委各員列坐其次紳董則設座於側自本月十六日起按照去臘發榖底册名數大口給制錢五百文小口半之計約二十 
 
 

Page 3

 
 
餘鄉頂示某日賑某鄉挨次散放並於示内載明刻當春耕之際因命爾等自種之田須自行購買籽種情殊可憫故較冬賑從寛發給秋成之後並免繳還以示體恤云云各鄉民莫不聞而色喜歡呼感戴幾於有口皆碑云 
[軍節回轅]  
　　　江南提督譚青崖軍門乗兵輪來滬停泊製造局前至前日清晨遄返提右營陳叅戎以下水陸各軍皆往恭送 
[女伶赴漢]  
　　　泰西女伶閣蠟技術之妙早已歷紀報端兹已定於禮拜一前往漢皋於神女解珮之鄉幻仙人擲杯之戲紅氍乍上定有可觀并聞演過數天卽須泝流而下擬於沿江通商各埠每處一献奇觀云 
[禀請提辦]  
　　前晚浦東爛泥渡巡防局員夏千戎帶領局勇往廿三圖地方巡查見該處開演影戲並有賭博情事千戎飭勇欲拘爲首之人鄉民等不服甚至互毆干戎以鄉民衆多力不能敵祗得遄返詣上海縣禀訴情由請提肇事之人究辦 
[供認誘拐]  
　　余胡氏控沈三大誘拐養媳雲貞叩求究追前晚經裴邑尊升堂質訊胡氏稱沈時來家中引誘雲貞小婦人斥以不應如此輕浮嗣後不得再來詎沈於正月十二日乘小婦人不在家中胆敢將雲貞誘拐無蹤小婦人四處找尋殊無影響叩求究追沈稱小的不敢誘拐實被誣指邑尊以其逞刁喝令掌頰四十下沈始供認雲貞寄住陳吳氏處邑尊飭將沈管押着將陳吳氏交案以便究追雲貞 
[析産具結]  
　　唐玉川控弟玉山覇産一案前晚經裴邑尊升堂質訊玉川稱小的本姓趙自幼過繼與唐姓父親病故後母親偏袒玉山將父遺銀産盡　覇阻叩求恩斷玉山稱兄本姓趙父親愛憐作爲螟蛉子竟欲恃强分産小的心實不甘邑尊衡情酌斷着玉山措洋一百元并房屋六間分與玉川各具切結完案 
[喊控忤逆]  
　　張坤元喊控逆子掌生串同親家李長壽及惡棍張萬趁小的駕船出外突至家中硬搬物件並被携去銀飾田單小的歸家始悉情由卽將逆子訓責詎伊不服反糾同黨將屋面門窓雜物　毁一空并將女兒寳英毆傷叩求臨勘究辦裴邑遵着候核示 
[覆訊火頭]  
　　英大馬路協和祥零剪店失火波累比隣恒茂布莊恒茂執事人曹利堂以起火之事情有可疑報請捕房將協和祥主人王阿三夥友董綏之拘案代理英國保險公司之旗昌洋行亦請大訟師担文申請訊究蔡太守會同賈副領事研訊之餘命將王董暫押着捕房細查實在情形再訊此皆已祥前報者也前日太守升堂覆訊旗昌西人偕担訟師到堂稱王於去年十月託保貨銀六千兩生財銀六百兩由買辦卓錦紀前往查騐現在被焚之事已由捕房查明的係自已縱火希圖保險行賠償恒茂亦由我行保險計銀六千兩目下正在索賠卓稱當時往查協和祥貨物不過略爲檢點不能逐細查明一號副捕頭禀稱查得協和祥後進樓上及中間二處起火若是失愼安有二處同時被焚之理且恒茂夥亦稱去冬起火之處墙洞仍在店中空無貨物　屬可疑旗昌西人將協和祥保險單呈閱恒茂執事人曹利堂稱我店保險銀六千兩自初保迄今已十年矣去年十一月十一夜四點鐘時所堆蘆柴忽然火起當卽喚同各人取水澆滅後見墙上有一洞墙柱已焦似乎火從隔壁協和祥延及當時雖甚懷疑不能指實惟令店中不再用蘆柴改用樹柴更不點火油燈每夜派二人值夜前日十點鐘時恊和祥忽報火起急往叩門不應旋卽延燒我店樓面焚去布疋甚多我店雖曾保險然究由恊和祥起火因知照一百三十八號巡捕將于董拘案現在樓下所存之貨已經拍賣得銀三千餘兩樓上被焚之貨雖由保險有賠償尙屬受虧當指交王時王躱在門後賈副領事問去年十一月十一夜之事曾否告知他人曹答稱告知房主延生錢莊問如何說法答稱向房主言明起火之由欲移他處房主言不必搬移至年終恊和祥虧欠房租房主欲釘門我店又向房主言欲遷移房主言可令協和祥移去王供是夜八九點鐘時至法界裕愼祥烟館堂倌三三處吸烟向人索欠還時未及十點鐘甫至門前卽知火起急入内火已冒穿屋頂貨物無從搬取當卽舍命奔逃店中雖子去冬保險但今年未做生理貨亦不多可無須保險行賠補董供寗波人向在協和祥爲夥去冬辭歇回寍日前甫至躭擱協和祥是夜在店内看書廚司阿毛吸水烟學徒朱阿揚磕睡鼻中忽聞焦灼氣上樓察看火勢已旺急喚阿毛取水澆救無濟於事卽檢取帳簿幾本奔至二馬路存放後見王歸查火起於後樓離墙一二尺包探顧阿六禀稱奉飭查騐後聞途人言協和祥虧欠錢莊洋銀五百餘元及問錢莊言有人担保無須涉訟担訟師間王入内是否卽出當時可曾關門店屋可有後門王答稱見人入内是以　門因無後門旋卽出外並未搬物太守問曹欲控王乎答稱不欲控王惟欲索保險行賠補須指出起火之人以是將王交捕富捕頭稱曹雖經保險不欲控王然查協和祥實有縱火情形此風斷不可長總須查究明白重辦以儆效尤太守飭將王董仍行管押俟補提廚司阿毛學徒朱阿揚再訊 
[補充包探]  
　　法捕房包探江德林因病去世由法巡捕頭備德祿於巡捕中挑選第八號華捕郁廷湘充當包探已於昨日辦事矣 
[邀人理帳]  
　　前期有金仰山者投法公堂具禀稱被欠木植價銀數千兩請爲追究等情當經葛同轉准詞傳到應文生并着法包探協同前往虹口造紙公司將曹某傳到分别交保出外於昨日集訊金仰山呈上一切票據據應稱光緒八年分承造造紙公司房屋故買金之木料八年分完工紙局造本共計二萬八千一百九十兩收過銀二萬一千六百兩尙少之數劃與金仰山當面劃銀七千餘兩後又出期票銀一千八百兩我又付金現銀四百兩今金屢向曹索銀不到因之控告此均十年十一年分之事據曹稱並未與金等當面劃銀葛同轉詰之金仰山據稱本不與應相識有趙渭川說合劃帳在十二年分係到紙局與曹當面所劃豈能不認曹亦有帳呈案葛同轉詰曹爲何不付票銀七百三十七兩曹稱工程尙有不符爲此未付同轉謂票是爾出自已招牌要緊着卽照付至於工程不符已六七年何不早說着各邀公正人將帳再理所有票銀着先付曹應交保於下禮拜四再訊 
[竊犯遞籍]  
　　法捕房枷號竊犯六人楊錦之係安徽池州人蔡洪順係懷寍人李長發係丹陽人陳金和係慈谿人楊桂卿係丹陽人王長新係宿松人六人均係㫢篋老手昨日枷號期满由捕帶案葛同轉着將六人一併送縣分别遞籍 
[提究烟妓]  
　　前報列小東門外花烟館有甲乙兩人因吃醋起見以致戳傷一節捕房昨將高聽明解案據唐瑞卿投案稱在小東門浴堂爲夥有鄉親唐金根前來探望約往吃烟甫坐定高卽持刀來戳我卽閃避頭上已受傷唐金根上前相勸亦被戳傷現在仁濟醫館葛同轉詰之高聽明據供數年前伊唆使店主歇我生意今又佔我姘婦因此懷恨向伊理論伊持刀戳我我卽還手傷伊同轉詰烟館在何處是何招牌婦女是何名字答稱在公和弄第一家招牌係聚順興婦女名周阿大本是女堂倌同轉着將高聽明管押着傳周阿大并烟館主到案再核 
[流氓送局]  
　　前報列有利銀行夥某在西門被流氓推入河中後在八仙橋相遇又遭詈駡因之將該流氓送捕解案昨日堂期據該銀行夥王灜泉投案稱初八日監生有事欲往清節堂因不識路逕正在問信又恐出城時晚將所帶之表取出觀看後面有流氓四五人將我一推當卽墜入河中正欲掙起有周毛郎者詭稱救援我以爲是好意不料伊將我抓住復將我一推因又跌下昏暈不知人事後經營中李洪源路過將我拉起满身泥汚表又失去當時曾經報過北局經金委員將周毛郎笞責一千板又傳伊父周小大到案令伊動手將子責籐條二十下事已過去前日出城見周毛郎又將我辱骂并要戳死我爲此鳴捕送案現求將伊交保同轉詰周小大今日到案何事答稱打架時毛郎實不動手因金老爺要毛郎交出名長生者長生是隣居現已逃逸在外毛郎出城找尋又被拘押捕房葛同轉謂此案旣經巡防局辦過着將毛郎送局辦理 
 
 

Page 4

 
 
[英界公堂瑣案]  
　　李張氏訴稱小婦人傭於西人密司三家主人囑至茶樓瀹茗因托管事唐金榮照料屋中之事唐無端忿怒毆傷小婦人之鼻并毆出店陸阿才爲此報捕拘案唐供小的係細崽李張氏約至茶寮啜茗因與爭閙不敢逞兇蔡太守騐得該氏略有傷痕判罰唐洋二元爲醫費○烟館夥王小旺訴稱小的被流氓陳德生毛阿男等毆傷蔡太守訊供之下飭將陳毛押俟王傷痊再訊此已見諸前報者也昨日王投案訴稱傷巳略痊陳毛同供以後不敢逞兇尙求恩宥太守謂陳前經犯事懲辦今又滋事殊屬怙惡不悛判枷號十四天發頭門示衆毛覊押多日從寛開釋○日前倪阿新訴稱小的被徐文瑞毆傷左脇蔡太守飭將徐押俟倪醫痊再訊昨日倪投案訴稱傷已漸愈徐供小的不敢行兇倪實被小賣及麻皮毆撃太守查徐管押迄今已歷二十八日旣稱另有行兇之人姑飭交人保出限七日内尋交小寳麻皮再行質訊○小客寓主陳阿生訴稱昨夜陳阿二來借宿今晨出去時見其裤脚内似有藏物阻住搜之則竟將被拆去棉胎藏之而去是以交捕送案陳供蘇州人流落申江飢寒交迫初犯行竊尙乞施恩蔡太守判管押七天贓交陳領去○二十日本報所登蔡太守會訊永順土行主土子文被沙遜所控一案兹悉實係同順土行云○英商美查所開燧昌自來火行被泰生洋廣貨鋪　壽毛積欠價銀六百餘兩因投英領事署控請提追賈副領事據情照會蔡太守飭差傳潘庭訊原告西洋人申訴前情請爲追給潘供泰生本係股開燧昌買辦黄容冠四分章錦文四分我得二分黄存銀三百兩店中與燧昌往來欠銀三百餘兩並無六百餘兩之數去冬黄曾來借銀二百八十兩黄稱潘開泰生我無股分惟借給伊銀三百兩後有急需索還二百八十兩實被欠自來火銀六百餘兩太守諭令潘檢呈帳簿俟禮拜三再行覆訊察斷 
[法界公堂瑣案]  
　　陸洪與趙晉咸涉訟一節屢列報章前經葛同轉着陸再繳洋二十元卽可交保出外明白具詞以便詳銷昨日捕房將陸解案旋據朱渭卿遞呈萬成泰烟館保單據稱館主土阿福有事他出着我到案具保葛同轉詰陸尙有洋二十元如何料理陸答稱准於五日内繳到同轉俯准所請諭以不可再誤卽着朱渭卿將陸保出○前報列遷地弗良一節捕房昨將拘到之韓三喜解案據供向做薙頭生意從城中到租界路過該處兒有賭檯想贏錢百文將洋一元押下輸去七百餘文後得翻本而洋未交我因之向索適捕來捉賭伊等逃去祗剩我一人被其拘進葛同轉見韓頭上有傷詰問之下據稱被巡捕打傷備捕頭稱伊持碗片自行劃破不是打傷葛同轉謂爾是賭塲中老斵輪手到案尙敢强辨卽不是擺擡賭　亦應懲辦著責一百板以儆○石路萬生酒店主徐麗堂欠魏啓元銀　一案曾詳前報昨日捕房將傳到之萬生店夥徐阿順請訊魏則投案候示旋據萬生股東范金章投案呈繳洋四十元合銀三十兩稱是代徐繳呈葛同轉詰原告除收尙該若干答稱去年斷還銀一百四十七兩年底收過七十兩尙欠銀七十七兩同轉謂今又繳到三十兩尙有四十七兩何日繳齊范金章求限於三月底還清同轉謂此是正月底之期不能多延時日着限三月初十日繳足范遵照徐着交保○前報列奚昌才訴稱撑船爲業前在鎭江爲水手以夥計洪阿才做事懶惰因之辭歇洪疑是測海董阿才唆脫生意此次船到伊貿然上船將董打傷洪有同黨朱阿根及兄洪阿裕亦均在塲請爲提究等情經葛同轉准詞出票着包探王榮培前往拿到朱阿根其時洪阿裕適不在局未曾拘到捕房昨將朱解案據供我不干涉不過多說一句話同轉詰其多說何語答稱在烟館中聽見測海索洪阿裕洋五十元酒席四桌清音二檯我謂人未受傷何須許多酒席銀洋葛同轉詰其此言在何日所說答稱在十四日同轉謂十四日董已有病爾之所言足兒是洪之同黨看押候嚴訊○前報列花烟館鴇婦王高氏扭送顧招林到案稱顧來吸白烟第二日要借洋五元不允在酒店吵閙携有油繩三根此是打人之具一併呈案據顧供實不與聞此事我在開濟兵船爲水手如不信請爲查問等情昨日堂期據朱榮華投案稱爲開濟水手頭目今特投案請將顧招林帶歸由管帶官懲治原告處已說明今又邀同到案葛同轉詰王高氏據供已經言明請爲銷案同轉准將顧招林交朱榮華帶回 
[鉅欵助賑]  
　　昨承漢水懴罪子大善士立愿捐助奉天洋三百元丹徒丹陽各一百元祗領之餘同深感佩巨欵遥頒冺鴻嗷于中澤仁心在抱獲福報于彼蒼用登報章藉鳴謝悃[  三馬路與昌協賑公所陳煦元謹誌]  
[浙省撫轅抄]  
　　二月十五日新城縣忠差人禀謝讞局給予儘先拔委優缺一次兩淮試用鹽經歷許崇興禀謝騐看叩見准補安吉興史王僖禀謝飭知赴任咨補武康縣丞程爾昌禀謝飭知准補候補縣丞邵同珩禀銷　責假○十六日候補府王欵劉禀柱俱禀知奉前撫憲衞准批酌委釐局一次叩謝○十七日杭府郭禀知藩司委兼辦防軍局提調事務禀見叩謝布經歷陸禀知藩司委兼辦鄭工捐局稽核差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[洞庭鄭公韓宜人傳]  
　　聞之詩魯頌篇一則曰令妻再則曰壽母未嘗不流連諷詠何其播休美於無窮也聿觀積善之家必有餘慶身康疆而子孫逢吉上下一理曠代同徴緬今釐虀彦卿鄭公淑配韓太宜人者方其來歸也懿德相莊内外咸翕無間言迨公爲親老家貧弗獲已而棄儒就賈僕　於江風海浪間時復迫之以兵戎　攘卒能全骨肉完髮膚養送盡誠婚嫁畢願式勤儉則垂之教誠揚忠義斯渥其　榮其所光裕者遠矣而不知贊成夫閫政也爲尤多初公之出游意若惘惘然莫之或釋韓宜人善體厥隠婦修子職并一身而兩擔難在漑無米之炊以上博二人歡朝提馬夕汲焉酒漿湯藥刀尺縫紝往往逋訟紛於前笑啼雜於後絶無幾微見諸色彼夫歳時寰饗賓戚過從微特識與未識恒相嘖嘖矜推之而僉曰能如是者歷有年比及風鶴增警而歳復不登家量已貸無所出廼猶傳助防助賑搜簪珥以易糗芻賢聲動里閈中公時客雲間之靑村當宼衆至公抗不少屈旋走迷失所徑越宿夢尊人導之回凡主人之殉無浦左者公獨破囊一一歛而歸之鄉宰斯土者嘉公之行因榮其額曰見義勇爲如公之辦圑練罄家竭力恤貧苦舍已完人上游又題曰賢勞淬　具見通德門高克繩祖武宜乎遐邇之傳頌弗諼也先是韓宜人奉翁諱姑春秋且高迄兹則扶携衰幼竄匿奔命欣幸各無恙而男女夫婦母子如初豈非天耶是盖默有以相感召之爾又况髽髻毁容迭襄大事藁碪曒誓永矢同心撫遺育育今日果有精醫學冠時卽謂思貽厥令名面允斯其洋溢抑藉託於仁術而胥此以濟康也由是而充之彌令人欽慕弗置洵乎克家之有人綿綿翼翼禮學雲礽芳型莫潛漢司農流風其未艾歟爰樂得而鋪芬簡端○是篇撰於八月初正擬書丹寄奉倐而音耗郵傳驚報先期怛化貞型宛叴馨溢咸欽謹就所稱慶者仍請莊書一通而冥祝千秋藉備輶采云時在光緒歳次疆圉大淵獻孟冬之月武林侍愚姪洪昌燾拜譔 
[戊子仲春伯兄奎伯妹倩沈君頌芬同赴禮闈詩以送之錄呈揖竹詞指正并乞賜和]  
　　送客同登海上槎揚帆從此卽正涯乘風快破滄江浪聨轡期探閬苑花故國柳絲看婉轉皇都春色正繁華春山紅樹遲歸棹　盼音書早到家[  頔塘廉聲徐聿求未是草]  
[上海可熾順陳春記在四馬路經辦奉省水災恊賑公所自二月十五日起至十八日止第五十二次收捐淸單]  
　　盤記交來漢口裕通祥節省酒席費元一百兩又守愚氏洋一百○光湘裕洋十八元龍祥十四元○無力人節母八十冥壽懺資洋八元○隠名氏求合家平安洋六元○讓德堂姚洋五元○隠名氏洋四元○浙寗劉浩生求病愈洋三元○顧道原翁募楊叔賡翁來讓鄉居士敬業居士二户各洋二元○夾石許恆記洋二元鄭逹卿一元○保巡氏洋二元同心子二元無名氏五角○常熟疑善堂來席屈氏求病速愈洋兩元愼思居五角五分金松園洋二元不言名俞巨川各洋四角○無名氏洋一元杯水軒一元惜福主人積善主人各五角作善主人公記主人各錢三百○吳興信昌成洋一元蓮峰小築錢三百四十平陽氏蓮池草堂各錢三百崇本堂錢一百四户合洋一元○金華卿洋六角馬酌樓沈少華各洋二角○補不足齊錢一千樂善堂退思齋杏花舘主人悔遲生我術主人五户各洋角吉人氏虚竹齋二户各錢二百德符堂錢一百四十五以上九户合洋四元不言名洋一元孫晴山龔竹是戴敬安積厚堂卷石山房愼知堂積善堂七户各洋五角龔肯堂無名氏二各洋四角半蝶史結秋居士慰曾氏龍溪草堂貽範堂貽福堂種德堂清雲直上市隠者亷溪後人十户各洋四角人範書屋三角費紹武順泰　記三齡童子四户各二角棣華書屋銅洋一元以上廿六户合洋十元另五角又銅洋一元○武林柳浦梁亨階安定羣淸河氏八齡童梁麟梁琴仙女史四户各洋二角五分○俞桂記周否如徐子清王紀卿四户　洋二角五分盛廷芬錢二百盛門氏洋一角錢一百樂善居一百汪雪卿一角鍾攀香半角金門張氏半角沈玉樹錢一百廿以上十三户合洋二元○總共收元一百兩洋一百九十八元三角五分銅洋一元錢六百文奉省恊賑公所同人謹啓二月十九日 
[上海北市絲業會舘籌賑公所施少欽經收河南皖北奉直揚鎭江陰賑捐二月十三至十六日第二千零廿三至廿六次淸單]  
　　漢口茶業公所文虎卿言士募募蓮氏甲太古輪船來洋一百七十七元内銅洋一元蛟川陳益價求姪大煥病速愈洋五十元鄒栢記還心愿三十元王琴泉求父母病速愈廿元蘇州惲季文求娣目疾速愈廿元存心人求妻病全愈十元黄遲彰求病速愈續助八元蕪湖吳樹齋求病愈諸事平安本洋六元三槐　屋求平安英洋五元孟小溪爲子病愈還愿並求合家康吉甲厦門博聞書院徐玉由寄來日本洋四元黄祥雲求諸疾速愈英洋三元古多富春宗氏祈病速愈元問花居士求妻張氏赤眼速愈元　溪憐桂山人還愿一元梁溪丁繼昌爲父七十冥壽焰口責移動以資冥福一元鄭氏無名氏求父子脚痛愿各一元上小姐目赤愈愿五小姐脚痛愈愿各四角六小姐求目疾愈二角以上十三日○鎭江仰日堂規元五十兩浙杭沈芬求病速愈洋三十五元東臺許承宗求父母康健勝常延年卻病亷保子福壽十五元嘉興吳靖生爲兒女求病愈身健十四元乾記求合家平安　匯記折席七元閭邱景高六元巖坤和爲孫病愈完愿五元儀徴泰來夏鴻賓求病速愈五元　啓賢由天順祥來渝平銀四兩合洋五元七角錢五十文安慶船帳房洋三元存善周仁德堂徐潘善士三户各二元黄家舉一元謬西水之興二元李隠名求病速愈一元杭省成裕典老年出瘄平安由仁濟堂來錢三百廿文以上十四日○乾記求病愈洋一百元敬義堂求手臂全愈銀廿兩朱善士承招商局總辦馬沈程儀移助洋二元紹興謝美水爲誥室分娩求平安廿元無名氏同子十五元唐姓由仁濟堂來十元蘇州潘志綿求妻病速愈十元崑山同昌義王子燿病愈究愿十元泰州文杏書屋募十元黄遲彰求病日減八元無名氏求兒病卽愈二元又求山氣除根一元童柳泉自東洋歸里求病速愈一元無名氏銅洋一元○仁濟堂來江蓉臺先生專同昌鹽號洋四元允濟合典二元蔣振庸項炳珩何鍾麟馬承燧江城王福輝鼎新鹽號宋貞德岑震元方一仁陳樹桐李景慶余翰璋十三户各一元以上十五日○益壽堂啓士洋三百元樂安氏善士四百元長春室善士三百元三户由蔚豐厚來合洋一千文蘇州徐文彬善士求母病愈五十元楊蔣氏求病愈廿元崇安縣鄭門陵氏祈保夫鄭衍璋氣　愈十元無名氏爲子病愈完願由清如兄來六元惜字文三百本寗波道詈新關文案處省筵費洋五元嘉興銅署徽州績邑葛雨記求孫兆煌喜種天花清吉平安四元劉金林求手臂金愈四元泗經錢槎求生産平安指痛上二元挹高書屋二元陳祝三張静齋朱鴻卿吳芳子渴餅移賑一元四角常山庸字鹽棧竹樓氏求母身清吉胡尙穆求父母平安各一元無名氏由延康莊來一元蘇州福來康勉力子祈母壽無名氏祈母康健各一元楊氏求母痰血痊五角○章練塘黎漢西翁募長沙不留名壽分洋八元又一元○又募隠名氏星沙　書氏求舊病痊愈各二元不留名一元長沙八齡童子點心資半元功德圓满錢七百文勉务人高韻初四百六十文不留名紀生官求保平安三户各四百文力不從心幸生官各三百文雪甡官天生官興生官鼎生官男大官二大官士生官再生官又生官蟠龍官金寳姑福寶姑午寶姑秀寶姑無名氏保生官鴻生官　生官昌生官吉生官榖生官廿一户各二百文隠名氏六寶姑不留名禎寳姑不留姓氏五户各一百文共三十八户合洋十三元對開一元郁府允昇坊各銅洋一元以上十六日 
[上海六馬路仁濟善堂經收咸有一德施醫贈藥册捐自十一至十五日止五天收數第八次清單]  
　　淮陰隠名氏洋四十元江右增福堂余爛板洋廿元頴川氏洋十元小宜軒主人洋五元航塢山人陞源紙號隠濟道人雍睦堂烟台方公舘五户各洋四元本立堂洋二元五角無名氏洋人洋二元零五分江右芝生氏江右王種德江右王晉記無名氏瑞安學邵梅生蓻經堂萃屏書屋無名氏八户各洋二元潤生氏方樹德堂同春撫春煦春三合金麟甫森盛恆級蘭氏祈壽堂補不足齋主人胡順泰無名氏五户共十四户各洋一元祈合家人無病醒甫氏樂善堂退思齋悔遲堂俄術主人張芝馨杏花舘主人八户各洋五角陳可雄泰記二户各洋四角兒女聰范菊庭二户各洋二角航塢山人銅洋三元無名氏銅洋二元陳可雄銅洋一角沈怡永錢五千四百文盛拱之錢三千六百文雙壽圖一千二百四十文天水隠名氏錢一千零八十文老小年錢七百廿文徐蘭生徐栢生　瑞記　親健合家安不計名慎修堂虞邑樵人槐蔭書屋嚴遠潭嚴穆如嚴恩榮賢定貞吉人氏虚竹齋有心無力十六户各錢三百六十文務滋堂錢三百廿文德符堂錢八百甘五文　名氏錢一百八十文翁學俊徐朗仙翁長齡沈阿根孫光侃姚慶生徐載志鄭壽槐張藹加陳祥麟徐松茂十一户各錢二百文主子端一百文張萬忠錢九十二文以上共收洋一百三十四元七角五分銅洋五元一角錢廿一行五百十七文止二月十八日 
 
 
