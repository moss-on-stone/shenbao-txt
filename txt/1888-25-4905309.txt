# 1888 - 25 - 4905309

 

Page 1

 
 
[石印制藝聲調譜格局一新] [  點石齋代啓]  
　　石印時文懷挾居多講揣摩者獨少今輯將墨二種一曰制藝聲調譜因調便於按拍分類十八如推原高唱等類開講出落附焉一曰格局一新分格十二每類中仍復條分縷析如點題格之兩股至七股分柱格之兩股至八股他如一氣銜接等格仿此訂成四册價洋一元寄售上海南申昌南晝里朱卜年痧藥鋪蘇州中街路朱卜年痧藥鋪湖北省城公濟益銀號漢口有成銀號杭州務本堂竹簡齋 
[蒐經說啓] [  點石齋主人謹曰]  
　　本齋現輯經解除近刻易購等書外如錢氏守山閣蔣氏别下齋黄氏士禮居叢書所採各書雖罕見而猶可搜求至於盧弓召抱經堂减在東邦經樓李香十校經傾宋于庭浮溪精舍凌嘵樓蜚雲閣丁儉卿頤志堂莊葆琛珍藝宦凌厚堂傳經堂夏弢甫景紫堂錢獻之四種周松語遺書孔衆仲所箸書馮勺園全書孔叢伯遺書戚鶴泉遺書以及劉申受之易虞氏五述周晋園之尙書證義馬瑞辰之毛詩傳箋通釋包季懷之詩禮證文馮孟亭之詩說馮勺園之三家詩遺說桂文燦之毛詩釋地羣經補證盛庸三之儀禮集編朱文夫之禮記訓　洪稚存之毛詩天文攷吳侃叔之羣經字攷王南陔之經說邵二雲之榖梁補注柳賓叔之榖梁大義述土實齋之大戴禮解詁戚鶴泉之讀詩或問或未經刋行或未見傳本或板燬而傳本絶少均爲世問不易得之書本齋皆已搜到選人經解矣海内箸述家如别有未刻之底稿及已刋而傳本鮮見之書本齋尙願代刋務乞於明年二月前交到當　禀一紙留作　準俟書成後底稿十卷以外酬新書一部十卷以内酬英洋八元五卷以内酬英洋四元刻本則十册以外酬新書一　 
部十册以内酬英洋四元五册以内酬英洋二元憑票取書其原底亦附票繳還决無遺誤 
[類述惡作劇]  
　　客有述近事以供笑噱者曰某甲不知何許人獨行至外虹口有古棺爲鑿墓賊所刨纍纍白骨零落荒烟蔓草間甲固好事者拾一骷髏藏袖中將以驚其同社友人俄而至所歡某妓家將留宿焉而妓則先有他約婉辭之甲雖不悅但微哂不之較而以袖中骷髏潛置諸鴛衾鳳枕中而去迨夫酒闌燈灺妓與所約客赴温柔鄉廻波一笑擕手入幃將提褌剗襪而登襄王之陽臺矣不意推枕揭衾而骷髏見妓失聲驚呼撞磕顚仆燈滅燭墮恍惚中有無數鬼物啾啾而鳴者蠕蠕而動者齒擊手顫不知所爲時客赴庭角小遺聞聲入視始呼平頭送骷髏於曠野似此惡作劇不亦大煞風景乎余曰嘻夫豈惡作劇云乎哉手提不祥之物兩懷袖間而坦然無懼色其膽略爲何如藏機械於一笑中絶不露一毫端倪爲妓所覺察其機變爲有如視妓女掌上珠簸之弄之以爲戲其智慧爲何如使某甲充其聰明材力之所至擇術操業而歴練之將爲富則利市必十倍將爲貴則取功名如拾芥夫豈惡作劇云乎哉言未畢客有名鴛水詞人者矍然起曰誠哉是言也昔吾鄉有某太史逸其姓名幼時頗頑劣嘗戲侮其館師神出鬼没不可捉摸一日進館尙早師猶酣睡太史剪紅紙糊其雙目而故驚之使覺且大呼曰火作矣師急起則紅光滿目驚惶失措踉蹌傾跌血流至踊又拾雞卵壳塞溺器口師夜半暗中索溺器跪牀頭小遄淋漓被褥間不復能睡又捕青蛙置使桶中師更衣坐未定青蛙躍起及股際遂狂吼奔出不及結褲一日師將歸潛取爆竹繫師髮辮而引長其藥線伺出門時爇以火師至半途訇然一聲兩耳皆震其頑劣也如此然而捷春官入翰苑爲鄉里光豈非其聰明材力出人一頭地乎於是茸城逸史揎袖抵掌而言曰吾鄉有袁痴者康熙間進士家居府前街人以其性怪誕善游戯遂呼之爲袁痴云一日有所親遣蒼頋致書於袁遷袁於門而蒼頭不識也卒然問袁痴在家否袁應曰諾接書入頃之舁一大裹出謂蒼頭曰爾主人借余家藏于寳價千金但質極鬆脆一磕撞卽虀粉矣爾當負於背吾爲爾束縳之使牢不可脫蒼頭諾諾負而歸竭蹶十餘里氣急敗壞汗出如漿以報命於主人主人不解所謂發裹視之則一石臼也大書其上云來人無知呌我袁痴無法可治以石壓之蒼頭間之涕笑交作袁嘗築精舍一楹欲用雞卵白砑磚地使光潔可鑑有貧兒提雞卵盈筐喚賣者呼入精舍命兒以兩臂圍几作栲栳圈取卵堆几上計其數數畢袁曰吾去取錢來甫轉身一瘈狗咆哮出搏貧兒而噬之貧兇驚竄雞卵散落滿地袁顰蹙曰吾安用是破卵爲貧兒惶急乞憐袁笑曰若爲吾刮垢磨光稍給若直可乎貧兒不得已從之袁之妻嘗挈女伴觀劇於春臺袁心弗善也而不能禁因慫恿之炸鹹鮝作膾令飽食毋使餓煎濃茶滿罌令多飲毋使渴旣往列坐臺前俄而内急將遺忸怩作態袁復揚言曰天熱人衆汗臭入腦當聞鼻烟以清鼻觀遂以烟臺進令多聞毋使受暑諸女伴從其言噴嚔一聲而泉流如注臺下觀者如堵墻皆大譁笑其妻慙怒啼泣至於反目袁嘗令其僕按佃催租一里正詈之曰荒歲尙催租耶袁痴莫是吃糞否僕以告袁袁銜之一日令呼里正來里正以爲交易也欣欣然見袁於精舍袁與寒暄久之忽報客至袁乃出會客隨手闔其扉加鍵焉里正兀坐以待日昃而袁不至腹且饑轆轆作聲徬徨四顧見書厨中貯托不四枚取食之俄而袁至深致歉懷且問得毋飢乎里正囁嚅以托不對袁大駭頓足曰禍我矣禍我矣我惡鼠嚙書置砒於托不中將以毒鼠也若食之奈若何里正惶駭求計袁令僕赴醫家問何藥可以解砒毒僕去旋返曰醫家云惟糞解砒毒最良袁令舁糞桶至以木杓授里正里正情急憚死俯挹而咀嚼之至據桶一吐乃止定移時徐問袁蒙喚令作麽生袁嗔目叱之曰無他喚若來吃糞耳里正始悟爲曩言之報也述竟相與鼓掌余曰之二人亦可謂惡作劇矣乃或爲太史或爲進士豈碌碌無所短長者所可同日語哉吾益嘆某甲之聰明材力出人一頭地而又惜其具如此膽略機變智慧而徒以惡作劇汨没之也 
[宣南鴻雪]  
　　兵部行催各衙門稱本年正月十五日恭逢皇上舉行親政恩詔京外大小官員著加一級迭經本部行催各處赶將應得加級人員報部以憑核辦乃迄今幾屆一年曾由本部迭催罔應任意延宕殊屬怠玩公事相應再行咨催刻卽報部倘再遲延不報本部定行回堂奏叅○襲封衍聖公孔公令貽將於屴春自曲阜入京陛見其京内衍聖公府應修各工大致妥協惟油漆彩畫各工因天寒晷短暫行停修約明年二月可以竣工也○崇文門稅務海巡李守戎緝獲私土七十觔當將帶土之甲乙曁私土一併解署科罰尙未定斷甲乙二人係武孝廉竟赴都察院指控略言來京會試所帶烟土爲饒年鄉親友之用旣指爲漏稅卽行科醫何得擅行拷打辱及衣冠當經都察院移送刑部拘傳原拏人等訊究辦理已由刑部批分直隸司傳訊矣○黑龍江將軍派官解運樺皮兩箱箭桿干數百根現已到京投武備院騐收○左右翼連廣翼尉等禀請福箴亭容澤園文錦如三大憲自紳武門以迄醇親王府沿途墊修 
 
 

Page 2

 
 
蹕路可否暫行停撤抑仍飭各叚官兵稽攔車馬以免踐踏當奉三大憲諭勿庸停撤俟奉明諭後再議○北新倉開放廂白旗應領十一月季弁兵甲米滿洲所領老米甫出倉門每石售錢二十五千零漢軍每石售錢二十五千有奇惟蒙古每石售至三十五六千同是一旗一倉而米價相懸若此實由豫邸洞悉利弊認眞挑剔之故弁兵人等咸頌豫邸之恩不置○十一月廿三日爲和碩恭親王壽辰近支王貝勒公曁在廷大臣前往祝嘏者頗衆大内亦遺内監齎頒壽禮一時車馬盈門冠葢雲集異常熱閙○客有自齊齊哈爾城來京者謂黑龍江將軍恭軍帥擬將呼蘭所屬通肯地方荒田開墾以興地利查通肯一區介乎莾鼐布特哈墨爾根呼蘭北圍林子之間地氣和暖土脉膏腴素爲外人所覬覦近經委員往勘荒田南北約長一百四十餘里東西約寛八十里距北圍林子五十餘里距呼蘭巴彦蘇蘇二百餘里且隔呼蘭一河於旗丁原有牧塲毫無關碍若弛禁放荒將來墾田立堡牧塲之外仍多餘地歴任將軍所以封禁者以其碍採參採珠也然參珠已停採有年與其拘泥成案坐棄膏腴孰若因時變通利稼穡而裕邉疆聞恭軍憲業已據情入奏矣 
[失而復得]  
　　上月中旬某部某司有緊要稿件於夜間被人竊去次日司宫大怒將承辦書吏看押是夜該書吏於睡醒後浩然長歎忽見桌間稿件堆積纍纍因就燈閱看則卽所失之件也該書吏喜出望外乃將前後情形禀明司官司官亦格外開恩不甚追求因諭書吏嗣後凡有要緊稿件務須加意倘再有此等事决不寬貸 
[增置水龍]  
　　杭城武林門外湖墅地段緜長民居稠雜前被祝融肆虐以水龍太少撲救不息且夜間爲城所阻城中之龍不能出救致延燒屋宇甚多仍藉城中龍到方克撲滅地方上人鑒於前事作未雨綢繆之計募集欵項將舊龍修整又添新龍數架合計修舊水龍共得七架募壩上人充當龍夫一律演習純熟本月初三日在會諸人舁龍出巡徧歴湖墅地方其水龍並各項器具均極堅實經久爲衆目所共覩初四日卽在公所中祀龍演戲一永日聞會中首事者以經費不敷尚須添募以還墊欠云 
[安慶雜言]  
　　皖垣於月之初一日大雪滿天柳絮因風到處飛舞惟墮地卽化閱時天復放晴云○邇來江水續漲高五寸有奇說者謂每遇冬天水必消落今忽平堤拍岸實事所罕聞云○頭家坡距省垣數十里之遥居民某甲富甲一鄉邇值年饑附近難民垂涎不置甲以家中積榖千餘石恐被刦掠遂據情赴縣報明縣尊諭以時事多艱藴利恐其生害如有隣近乏食之户向爾購米無論多寡總須按價售給倘難民强行挪借亦許爾指名禀究甲聞諭不悅回家雇人將榖移至汪家冲諺云一家飽煖千家怨良不誣也 
[袁江雜録]  
　　四郊賊盗如毛時有刦掠之案商民夙仰湘軍威望禀請統帥扦衛閭閻遂得安枕而臥○上月二十三日之夜初更後有盗十數人擁入河北土圩外黃河灘村農某姓家拷偪貲財搜括一空并褫其身上衣襦而去某姓婦哀求再四盜以刃背擊兩下擲以棉衣一事○壩上新鹽於十二日接開新綱盖因今歲湖水較大便于轉運故也○同知銜新任贛榆縣陳玉泉大令奉檄蒞治於上月二十四日過浦叅調各大憲然後啓行 
[武漢近聞]  
　　災民麕聚擾累富糾日前江夏縣龍邑尊曾勸尹姓家酌給榖米而災民仍會聚多人任情勒索尹不堪其擾貲募健兒數十人出而抵禦毆斃三四人省憲聞之委員赴鄉彈壓○臺灣巡撫劉中丞創設輪船商務局日新月盛獲利頗豐現議在漢口開設碼頭與招商局齊驅並駕傳聞已在洋街近處租賃房屋或云醉月樓或云謙愼安尙未定議云○有某甲者年可二餘歲昔曾開設妓寮近則富有有貲財改業已久一日偕夥友作北里之遊命酒徵歌興高采烈忽被某乙識破乙龜隊中之領袖也厲其詞嚴其色對甲述昔日事甲不能堪反唇相稽乙批其頰甲始曳尾而去次日邀集多人赴乙家尋釁乙知其必來報復預約蝦兵蟹將嚴陣以待致甲被揪脫辮髮乙則血流被面後不知作何結局也 
[邗溝寒月]  
　　王益吾學憲於本月初六日文旆過揚按試淮安府屬聞試畢卽須接試揚州不及回轅度歲矣○揚城東營多寳巷一帶磚石凋殘崎嶇碍步每當陰雨益苦泥滑滑路難行一日雪後有某嫗入市購物甫出門卽踣仆於地及扶起則腿骨已跌傷矣問之醫生云恐殘廢該處居民因各生善念糾資僱匠擇要修平化險爲夷萬人方便矣○邇來喉症盛行醫治稍緩卽有不測之虞說者咸謂爲天時乾燥之故上月杪城外某叟家未及經旬父子三人皆患此而斃家中别無人口經其親友代爲收殮吁慘矣 
[甬鄉火厄]  
　　初七夜二鼓時寗波東鄉界橋地方不戒于火紅光接天明燭遠近雖有鄰村水龍竭力往救然火勢過猛終如一杯水沃輿薪約焚兩點鐘時祝融氏怒威始霽聞共燬房屋四十餘椽火頭何姓則尙未聞也 
[鳩江近録]  
　　蕪湖江口躉船設有年所近因江邊水淺船與岸離致輪船停泊時搭客雖將行李運至躉船仍須雇小划載登彼岸小划夫悉操南音兇暴性成任情勒索蕪湖縣錢孟超明府訪聞出示定章懸掛躉船之上令視路之遠近照章給資如敢違玩查明懲辦○太平府史蓮叔太守親查蕪繁兩屬庫項于某日下午抵蕪錢明府預備行臺恭伸迎迓太守駐蕪數日旋返太平○初七夜河北某姓家少婦生産穏婆言兒已斃於母腹須用刃解屍而出之洎屍出而兒頭仍在腹中乃復用手探取不隄防誤將産婦腸肺帶出以致立卽斃命噫生産乃天地自然之理何物惡嫗自作聰明竟以人命爲兒戲殘忍貪酷無過於斯是直可殺而不可恕已○初二日雪霽之後繼以滂沱裏河久已斷流至此而一葉之舟儘堪泛泛卽原騰之龜坼者得雨後麥菽亦漸有生機雨露之恩眞可感哉 
[章門雜誌]  
　　江省城厢内外飢民麕集無非爲賑粥而來當未開廠時相率於湖中挖取地蕤食之日不下數千人○南新二縣近設粥廠一在進賢門外繩金寺一在德勝門外北壇自臘月朔日起至次年二月底止開廠之日兩廠貧民不下二萬餘人每人給厚粥一挑閒有轉售於人者可值錢八文或落後而無粥者給米代之三人共得一升是日有孕婦逐隊而來適産一男孩於廠中委員賞錢千文米一桶紙二刀桂圓湯一椀卽雇肩輿送回命其鄰婦代爲逐日領粥一挑以示體恤○江省入冬以後苦於亢旱井泉乾涸汲取維艱省城内北營坊有井一口以近北湖至今未涸遠近汲水者紛然不絶乃某水夫竟據爲已有出頭阻止時聞爭閙前日某公館之火夫亦來取水竟被水夫毆傷送縣騐訊聞初三日三更後省垣已得大雨矣 
[星軺將莅]  
　　出使德國大臣許竹篔星使業已任滿交卸乘輪返華上海縣裴邑尊飭辦差家丁在滬北天后宫左預備行臺蓋星軺已將抵滬也 
[再議濬河]  
　　會議開濬吳淞江一事前報已屢次録登昨日清晨江海關道龔觀察及崧中丞所委李景卿觀察上海縣裴邑尊英廨讞員蔡太守齊至滬北天后宫再行會勘以便先用挖泥船開深俟明歲新正擇吉築壩再興大工太守因此飭捕房停解公事一天併歸十三日解候發落 
[邪教宜除]  
　　昨有浦東高橋鎭分防廳羅二尹移文上海縣略謂據高家行分防局董曹啓模禀稱竊高行鎭有不法棍徒聚會結盟名曰荷葉盟又名糍糰教動輙男女數百人混雜會盟業經前憲示禁在案上月下旬有孀婦李王氏被該會哄誘入盟將財物衣服盡口騙去初聳 
 
 

Page 3

 
 
其作佛醮七天繼而誘令絶食餓斃俾可升天該氏信以爲實突於本月初一日自己縱火焚燒幸李姓聞警立出喊同隣友人赶卽救護其時床帳被褥均已焚盡惟尙未延及房屋耳該氏身已焚焦倒地呻吟口尙能言據說錢洋衣服均交張陶氏付與會首高士奇開銷等語言訖而斃當經職查明張陶氏承認付與高士奇本擬禀究旋以此事王氏自受其愚並念地方以和爲貴力勸李姓備棺成殮隠忍寢事豈知昨晚高等又在廿八圖顧家宅聚衆會盟宅長顧蔭生庇不阻止職聞之令地保崔五往喝不理當同汛目並巡丁等至鄉帶回會黨三人伊等各鳥獸散查高前充地保本性刁狡今胆敢集衆會盟大于法紀不求究辦有害地方除帶回三人在局看管候示外禀懇恩賜會營簽提該會首高士奇等究辦懲一儆百并令指交餘黨以靖地方等情據此除批示外合移請將會黨提案訊辦云云想裴邑尊疾惡如仇定能掃除妖厲也 
[無恥嚴懲]  
　　昨報列巡防總局將顧興山張中寳顧氏元貞等一干人送請上海縣訊辦云云前晚裴邑尊庭訊之下顧稱元貞係小的之女被張誘姦藏匿叩求究辦張稱顧女雖與小的有染並無誘匿事情顧於五月間向小的借洋四十元以田單作抵至前日突將元貞送至小　 
的家中旋赴總局誣控求恩明察元貞所供略同邑尊謂男女均無恥已極飭將張發自新所管押元貞交官媒看管並候嚴辦顧叱退 
[刃傷已愈]  
　　前報列丹陽人朱標在小東門外解錦堂花烟館將尖刀自戳一節朱在仁濟醫院至今傷已痊愈昨解法公堂捕房將解錦堂并烟妓李桂林送案法包探將尖刀呈騐王司馬詰之朱標據供素有痴病是日發病故將刀向胸口自行戳傷司馬着解衣看視確已收口隨詰朱標刀可是爾物答稱刀在花烟館檯上司馬謂刀必是爾帶去爾今自認發病自戳旣可自戳卽可戳人隨商之祁繙譯官將朱標送縣遞籍解錦堂遞禀願卽收拾回揚州原籍司馬詰其烟妓桂林如何稱帶回揚州交伊母收領司馬准如所請着將李桂林交解領去 
[買梨續述]  
　　昨報英公堂瑣案内有立福順衛船由山東裝水梨來滬據稱遭風一節兹聞鄒松泉實買八簍曾出洋五十九元范德興祗買一簍尙未出洋控案後已經扛去並無存留云 
[英界捕房瑣案]  
　　徐亦香向葉翰卿卽葉大鈞索取抄文章筆資葉稱並不欠錢實圖訛詐兩造遂爭扭至捕房捕頭以徐葉各執一詞派捕解送會審公廨蔡太守飭押候訊斷○李莊氏與某甲爭扭至捕房該氏言甲冒認兄長圖訛甲言該氏的係我妹捕頭飭將甲暫押先將該氏移送公堂蔡太守飭交保俟甲送案質訊核辦○孩子榮寳全被某甲誘住客寓欲行非禮榮不服大聲疾呼寓主得悉情由報捕將甲拘押榮則先行移送公堂蔡太守飭交差看管俟甲到案訊供究辦 
[法界公堂瑣案]  
　　日前有嚴錦之曹雲橋兩人至大東門内彩衣街福泰衣莊買衣隨揀定藍縐衣袍計價二十七兩元縐皮褂兩件計價三十七兩合洋四十七元錢二百三十文囑送至小東門外洋行街五號門牌允記號内至今尙未付洋該衣莊遂赴法捕房伸訴昨晨捕頭飭西捕同原告將嚴拘到皮褂一件穿在身上尙有兩件經嚴之友張秀亭送到福泰夥朱福亭伸訴前情王司馬詰之嚴錦之據供買衣是實銀洋約期交付不應控告司馬著將皮衣三件暫存捕房嚴暫押候繳洋後再核○大有水果行夥周守賓偕坐莊客公昌行夥邱南生訴稱有水梨十件約二千餘斤恒泰八包義記二包於昨午前裝船赴杭州夜間九點鐘時有七八人上船說是逃捐要將貨扣留因扭住一人并海關燈籠一盞送捕王司馬問水梨向來報捐否周稱素來報捐有捐票呈騐司馬閱畢據解案之徐和尙供崇明人駕船爲業現撑海關巡船有朱裕生者是巡丁頭目查得梨由北市載來過船雖已報捐未曾完稅因之扣留囑我看守伊卽去我遂被捉司馬着周邱兩人退去徐和尙暫押候朱到案再訊○興聖街於九月十三晚失愼被搶小皮箱一隻經法包探先後查到陸大榮卽馬大隆樊三卽譚三并稱正卿之父孫光異一併解案失主蔣春陽遞呈失單并稱所有物件盡付一炬祇剩小白皮箱一隻囑學徒携出卽被搶去孫供南京人現住城内觀音閣做象牙生意兒子正卿於前月往西貢大隆供箱中物件俱是正卿取去我取過洋六元談三供是日正卿在新北門口石上取到箱子大隆知照我同至小東門外將箱撬開倒出物件將箱棄去伊等分給我洋五元後同至英大馬路元記客棧住一夜次日一往陸家浜去一往北市嗣後未曾會見王司馬著將馬談兩人先責二百板孫光異交妥保着失主退去俟查到再爲給領○洋藥局巡丁沈元勳訴稱昨晚七點鐘時在小東門獲到走私川土三塊並送私人林蓮生請訊包探將土呈案林供廣東人在寳善街蕭元茂土店爲學徒上月初一日進店土是松江客所寄不知姓名囑我送到湘園茶館司馬着將土送局充公林押候伊東人到案再核　 
[上海廟園牛痘官局來啓]  
　　近聞各處天花盛行危險者多推原其故因未周知牛痘之善遲而不種致幼孩罹此凶害本城邑廟後園旣設有牛局官局法善而穏邇來每年所種不下萬孩非若天花之變端莫測因不忍坐視用特登報祈閱報諸君傳布俾窮鄉僻壤知牛痘之善急宜抱孩來局就種可免天花之險爲父母者與其悔之於後孰若圖之於先况來局種痘不費分文有孩之家何樂不爲也 
[來信節登]  
　　河南此次决口至千丈之廣被災至十餘縣實近今所罕聞清淮地處下游黄流併入目下當冬令水涸之時而奔騰洶湧不見消落一交春水漲發恐有不堪設想者爲今之計惟有逢人力勸集貲助賑拯彼遺黎或可默挽天心我淮向遇他省偏災無不竭力籌助此番更家諭户曉商賈有商賈之捐居民有居民之捐以及茶坊酒肆肩挑負販者無一不踴躍輸將皆由董事經手登册實存裕源錢莊惟是一邑之中究屬有限因思清揚一帶同處下游者不下十餘州縣倘得樂善君子爲之領袖各分城鄉叚落持册挨户書捐不拘多少并於茶坊酒肆中各置一册聽人隨緣樂助至少則以百文或五十文爲率隨卽登册其有不及百文五十文者集數人湊足之爲一股不願捐及眞無力者亦無庸勉强自不碍坊肆生意每晚由董其事者照册收錢實存一錢莊或一月或半月交本處電報局彚寄上洋豫賑公所以便發申滬二報俾衆周知其零星捐户但於報内總紀每處交到某字幾册捐項共若干分共錢若干文其中有都王一元以上者另記幾册内又某善士捐洋或銀或錢若干庶足以公衆覽而明心迹倘果一律舉行未始不足以澹沈災務望貴報將吾淮勸捐情形曁鄙人管見所及刊列報章倘得各處仁人君子見而採擇斟酌行之或亦賑務之一助也[  心餘居士拜啓]  
[上海陳家木橋電局豫皖賑處接經佩卿先生皖北來函]  
　　敬啓者九月初九日在鎭江途次曾具寸函諒登鈞鑒接讀九月二十五日公函並十月初七日由鎭局轉寄電示敬悉種種姪偕廉翁曁同人於九月十八日行抵壽州二十八日到潁上沬河口稽覈户口兼施急賑十月　 
二十四日潁阜兩縣查户事竣廉翁本擬接查太和因漫水已退五尺鄉間水路旱地節節阻隔是以改赴周口運欵返太查放兩舉三十日抵周口姪自初一日赴汴城划船至陳州租車過太康陳留初四晚抵汴梁省至江蘇會館朱曼翁處取匯欵二萬兩於初七日由朱仙鎭過尉氏扶溝西華及太康淮寗之西南十四回周口沿途城鄉察勘被災情形自鄭州决口後黃水由中牟之賈魯河過祥符之朱仙鎭關莊樓分支兩路一仍由賈魯河一由賈魯河之西面平地衝刷一河至扶溝縣之東焦橋地方匯合又分十分之一入西華之東橋十分之五由周口小黄河入沙河正流直抵淮寗之南歸沙河十分之二奔太和過茨河入潁河十分之二由茨河正道及西肥河入淮河淹及旱地察中牟尉氏扶溝西華太和潁上被水地方水面寛自幾十里至一百五六十里不等平地水漲一二丈至一二尺不等中牟尉氏受災九分扶溝八分西華七分淮寗六分祥符鄔陵鄭州三分通許太康沈邱乙分項城商水無災安徽之潁上九分太和八分阜陽五分壽州鳳台鳳陽三分目下淮寍以上水退四五尺頂溜不 
 
 

Page 4

 
 
計淮寍以下水退六七尺聞潁上祇退三四尺災區退淹之地積淤二三尺幾寸不等現在農民赶種麥子者居半來春能否有收尙未可料河南賑撫局各州縣設立留養粥廠用欵三十餘萬佑翁抵汴後日食小米菜素與災民同甘苦實深欽佩聞鄭州大工物料一時採辦不及高梁杆一項已須二萬二千餘垜每垜五萬斤卽須五百萬兩樹蔴各物較高梁杆尤須多備云明年桃汛以前倘不合龍則開陳鳳潁泗徐淮揚等必成澤國也明晨開往太和草草澗布恭請鈞安伏乞垂照小姪經文叩上十一月十四夜十二點鐘發 
[上海陳家木橋電局豫皖賑處初八初九初十日事略]  
　　十二月上旬共收規銀一千六百五十九兩另英洋三千四百七十七元另連爐坯飾金紋銀對開銅洋制錢等共折合規銀四千三百七十三兩二錢七厘細數另登○兩廣電局沈小翁來電初二至初六共收賑銀一百二十三兩一錢五分六釐○揚州電局盛我翁函云敝局商告同入將度歲席費洋二十元助賑卽口福以拯災民想必有同志者○一林豐號來西烟衆號一百元浙省馮雲翁募一百元謝筠翁來泉州黃季翁募爐坯洋二百另一元又來徐仲虎觀察二十元蘇城盛貽本公帳房九批福州電局周蘭溪電局郭各第五批崑山正心崇善局盛十三十四批蘇城救生局徐十二批常昭凝善堂三十三三十四批金匱楊叔翁溧陽學陽各第三批均到先批報聞 
 
 
 

Page 5

 
 
   
 
 

Page 6

 
 
   
 
 

Page 7

 
 
　　大英醫院藥房謹啓 
　　本藥房開設上洋外洋經橋已歴多年　心利濟精製各種治病丸散酒水均皆經驗良方虔心配合無論久病新起照方投服無不藥到病除沉疴立起乃蒙 
海内諸公同聲推許以故本藥房精求格外刻加製煉俾副諸君子之雅望焉今將時下所　要藥花名列下如蒙仕商賜顧請　明本老鋪虹口新鋪外埠天津漢口各分鋪牌號庶不致悞 
　疾藥酒戒烟藥水凉瘡藥水骨痛藥水潤膚蜜皂腸紅藥丸牙痛藥水止咳藥丸風濕藥膏痔瘡藥膏潤膚香膠衞身藥酒種牛痘刀愈風藥酒牛痘漿管　珍膏藥補肺魚油淸香水粉癬瘡藥水痢疾藥丸補髮香水戒烟精粉目疾藥水安神藥水肉液鐵酒潤膚香蜜光面香水戒烟藥片平喘藥叶頭痛膏藥新到洋痘苗麥液止咳露紀丁治咳片泮博田薑　戒烟白藥粉染鬚髮藥水 
　　三鞭壯陽種子丸 
　　凡人身之旺弱總不外乎陰眞陰固不宜　元陽尤不可損故欲固本必先壯陽本舘製煉此丸遵乎妙法配以良方加用鹿鞭騾鞭海狗鞭調扶五　取山海之靈物助水火之元　藉補先天克培中土使老還少反弱爲强此眞壽世之良工無愧回天之勝衞俱用王道補養并非行　宣淫如遇精元虚損色慾受傷血不榮筋腎不納氣陽事不舉或舉而不堅精神短促飲食少思等症早晚每服三錢淡鹽湯送下自堪益腎添精服之旣多提神養氣健脾開胃增　延齡培 
元種子屢服皆效名已遠傳每兩大洋二角廣東鹿芝舘　丸老鋪設上洋三馬路巡捕房對門 
　　廣東鹿芝舘 
　　此丸靈驗如神屢戒屢斷不用担延時日永無弊端但服此丸卽不想食烟自然癮斷根除乃戒烟之聖藥也每兩錢三百文鋪在上洋老巡捕房斜對門 
　　精刻瓶水齋集出售 
　　大興舒鐵雲先生爲乾嘉以來畿輔詩人之傑所著瓶水齋集板毁於兵現經重刋裝訂六本寄存上海抱芳閣書莊發兌每部白紙一元六竹紙一元二躉售從亷此啓 
　　附送描金月份　 
　　分條六角半　買五條六角 
　　全張大票價照大市零躉批拆一測公　紅票足升開　棋盤街中 
　　屈臣氏 
　　監製疳積花塔餅發售 
　　此餅功用神奇馳名最遠因其形象似塔故以花塔餅呼之專治脾胃虚弱五疳積聚生痰成蟲以致面黃骨瘦腹現靑筯時見肚痛糞下白泡百病因而叢生四肢漸爲消减若不急治必多難保惟服此餅自然蟲積盡消且能培補脾胃　肉日長無論孩童長幼有病服之立能愈病卽無病服之亦可開胃加飯永無積滯之虞誠保赤扶元之聖藥也所有服法詳列招單茲不并贅每罐價銀大　一百個一元中罐四十八個一中元小罐二十二個三角亦有用罇製者任貴客意取粤東香港省城上洋大馬路屈臣氏　藥房謹啓 
　　重刊遵生八　 
前明高深甫先生淸富貴　地神仙著有遵生八箋一書自起居頤養以及日用服食　　藥餌評　書畫精刻晶五章法辯别眞僞古帖種花　魚等類莫不　　並載經騐良方製煉丹丸要訣　　生之秘笈　情之鴻篇也　伯敬先生爲之重訂原板久佚今覓得初印　本重爲校刋每部十六本定價三元六角寄上海千頃堂以及各書坊發售 
　　新較准滿漢文武陞官全　 
　　是　風行已久緣木板漫漶不堪玩者　之茲用　字　印用上等洋紙每張洋一角弍託北市著易堂發售上海　　堂謹議 
　　必發呂宋票 
　　英二月票全張六元半張三元分條七角賜顧者請至四馬路口老巡捕房南首便是 
　　欽差大臣兵 
　　部左侍郎承襲一等毅勇侯加匡救情殷一雲騎尉曾紀澤題贈老德記大藥房雅鑒 
　　上海大馬路抛球塲東首 
　　老德記第一家藥房 
　　本藥房於道光二十二年上海通商之初首先開創所有出售各藥皆係極貴料品格爲製煉無論内外病症按病給藥靡不見功復承中西仕商嘉許信任温語褒揚誠恐遠地賜顧未得週詳謹摘試騐各藥循序刋報尙有無數藥味不及盡載於茲倘如遠處可託局携帶决勿遺誤欲杜假冐認老德肈拓牌庶乎近焉上洋老德記謹啓 
計開赤白帶藥水上上檀香油神妙含口膏霽威香糖漿白玫瑰香水花柳淸毒水淸凉洩瀉油淸香固齒膏小兒淸毒漿珠蘭花露水百補固精水薄荷淸凉油無瑕白玉露止喘養金花最高花露水衞生養命水滋香肌蜜膏明目培煜露慯風氣鼻烟老德記香水樟腦追風油諸瘡拔毒膏開蜜菓藥露頂好香藥皂治白濁藥水上品魚肝油嘴層燥裂膏平肝煞更露四美林所四婦人調經水玫瑰妙香油治疔瘡藥膏開胃瑶精漿神效益兒餅 
　　江左書林發兌書籍 
　　本坊搜輯經史子集讐校有用各書必以料重工精印行海内並有同文局點石齋縮印石照以及銅板鉛字等書博採　搜精華略備且上自京畿藩遼下逮閩廣楚豫遐邇無閒苟爲宇内所有之書咸力致以應宦紳貴客需用古今書籍舊本亦搜羅甚富價亷物美定蒙博雅君子所賞鑒焉爰備書目一册以憑選擇近則親自檢購遠則郵簡轉遞價歸一律以誌不欺惟近時新刻日增月盛名目甚繁不及全載并請諒之上海四馬路英老巡捕房南首江左書林主人啓 
　　新出鄕黨應酬全集 
　　是編月令稱呼　札東　　稿等無一不備用　　　購面閱之　　　　　至苦於思索矣每部價洋三角上海四馬路樂　堂發售 
　　　保火險 
　　本行經理毡拿羅火險公　　各　號有貨物在　界洋棧欲保　　　　　格外公道合意請至本帳房面訂是荷四馬路恊隆洋行啓 
　　上海樂善堂精刻銅版各書發兌價目 
　　本堂縮刻銅版各書字畫明晰裝釘精雅尤便舟車携帶茲將各種文塲必備諸書開列於左 
五經體注價洋四元五經備旨價洋四元五經揭要一元八角四書合講一元六角四書備旨二元四書典林一元六角四書味根錄二元四書全注二角康熙字典二元八角又三層本二元詩韻全文一角翁註困學紀聞二元困學紀聞目錄五角日知錄集釋二元角山樓類腋二元廣治平略一元六角吟香閣叢畫二元正續試律大觀二元詩韻合璧二元詩韻扇面裱成二角詩句題解匯編二元五策學總纂大成一元五十三經廿四史策案價洋一元五角上海四馬路樂善堂啓 
　　赤脚大仙魚膘種子丸 
　此方係雲南大理府周姓年老無子遇異人傳授此方服至月餘自覺目明身健髮黑鬚烏久服連生七子壽至九十有七此方專治身體虚弱老少酒色過度頭眩耳鳴神昏目暗　膝酸痛四肢無力自汗　汗下元虚損夢遺精滑陽痿或男子精寒腎虚陽物不舉不能久堅元陽衰敗或女人血　氣弱子宫久冷赤白崩帶經水不調久不受孕服此立效有子者服之亦可却病保元每兩洋一角减附桂每兩洋八分上洋英巡捕房對門廣東接元堂何均年監製 
　　新出經藝鴻寳 
　　爲吳門宜今室主選定近時書院　　藝及名手　佑得文四千篇凡與淵海宏括之文避凈雷同裝訂十本加錦套價洋三元六角寄存蘇申掃葉山房上海南甲昌文瑞樓書坊出售 
　　生生堂佈告 
　　店家立招牌爲業客商認拓牌爲憑今本堂衖口法界大馬路中市有甡甡堂一店字異音同希圖淆混遠處交局寄買須囑認明本堂老招牌庶不致悞 
　　保得蘭四門町泥出售 
　　才倍惡齊利脫　勃勒　　四門　四之　　　較别種均高久已馳名今運銷中國　欲購試定辦者請移玉來行面議可也經　中國各處義記洋行啓 
　　治喘止咳順氣化痰丸 
　　夫痰之本水也則原於腎痰之動濕也則生於脾痰之結氣也則停是故於肺脾爲生痰之原肺爲儲痰之器語云治痰先治氣順則痰除得其要矣彼凡外感六淫内傷飲食肺氣被鬱卽聚液而成痰失治則留伏經絡結成痰核或胸膈臌脹或哮喘不能眠或手足痛不能舉或筋骨引痛咳嗽心悸或痰迷心竅舌强不言種種怪症不勝屈指雖致病緣由有風寒暑濕熱酒食生冷之不同要在一氣字盡之矣本閣精究有年製煉此丸專治老痰頑痰各種怪症無論受病者藥到應騐如神卽使病延日久痰漬已深務須携帶傍身不時服食自使原氣漸復客氣無權痰涎不攻而自愈此丸前在嶺南久經流傳行世用再刋佈四方俾衆咸知焉每瓶大洋三角廣東涎春閣臘丸號分設上洋棋盤街北首東向開張 
　　精印湘軍水陸戰紀出售 
　　曾文正湘軍水陸戰紀用兵正大序事精詳實足炳耀干秋風行四海坊間刋本魯魯亥豕脫字衍文所在都有本莊謹依原刻重爲校正字樣寛展行淸泐楚紙料墨色無美不臻今已印成定價八角賞鑒家當先覩爲快也抱芳閣啓 
　　頭彩三萬元 
　　出售英二月大票　張洋六元半張洋三元條　七角遠客　購騐明上洋抛球塲北 
 
 

Page 8

 
 
   
 
 

Page 9

 
 
   
 
 

Page 10

 
 
[江西官報]  
　　翰林院檢討陳煥林湖北黄梅人由京來知州龎福祥委辦雩都白口塘卡候補縣賀輝玉禀謝拔委一次行知道庫楊衡田委解軍火往九江新建縣生米司單培森准調南豐濰坊司飭赴新任所遺生米司以未入譚培基署理候補縣彭繼昆往弋陽公幹 
[閩省官報]  
　　署雲霄同知范俾本王永春州州同孚子霖均卸事到省同知柴彚奉委赴津齎領憲台新關防并解制錢縣丞劉齊燕奉委温門盤查差通判黄閬華自邵武府屬會辦保甲差竣按照磨王鍾春卸辦蚶江稅厘卡均禀到委署陸提右營遊擊余本睦禀辭赴任試用知府明纘道自稱起服來省 
[助賑摭要]  
　　鄭州之災大矣哉彼其之子蕩析離居苦不勝述所賴各處仁人量力扶持頌聲交作今有梁溪逹源莊匯欵由本埠德裕莊仁又交到計善士四户洋六百元合規銀四百三十五兩惜陰善屋陶善士助洋五十元由立大庄來守言居士澹定草堂善士合來洋一百元由徐石士兄來通州康發祥典募來洋四十六元長沙朱蘭舫翁募來洋三十元銀七兩以上銀洋均指助河南賑欵汪洋彌望愴青草之無存涓滴集資幸朱提之相濟惜陰不忘乎行善連甓維勤守言敢秘夫救災如瓶勿泥義以發祥而可悟情以澹定而益慈凱勸多方實深銘感矣上海北市絲業會館籌賑公所愚弟少欽寇善昌謹誌十二月十一日 
[遣懷率成長古一章録呈高昌寒食生詞丈削正]  
　　欲雪不雪雲漫漫檐鐡撲擊風號寒樹頭鳥隹凍欲死瑟縮不敢修羽翰蕭齋客亦一氈擁閉關却埽書卷攤细觀往古成敗事未免寸心百憂攢雄用武竟無地撫劍廢書發長歎旣念人生一夢耳何勞後人心慱慱余生不辰值離亂少孤教賴母和丸十三束髮就外傅十九鄉校列儒冠家貧無以謀菽水年年舌耕在江十同儕幾輩誇顯達鵬程得意萬里搏自漸不才甘伏櫬學業未優敢入官日酣詩酒與文史富貴早在夢中看人生處世貴適意不分鐘鼎與瓢簟王侯雖極時貴祇恐幻夢醒邯鄲吾儕跌宕在草放懷獨覺酒杯寛酒杯寛樂刷桓逸興横生可遏命僕沽酒整驢鞍先合裁詩寄滕六明日同去訪袁安[  西湖花隠呵凍稿于海上夢杭 
州室]  
　　　緑衫野屋新詞三闋録請高昌寒食生夢畹生太痴玉魫生鏡中花史瘦鶴詞人諸大詞壇拍政瑞鶴仙贈雲間上人羡吳山舊隠高枕似羲皇侣剛眠穏幽人兼幽境正青松院宇碧梧金井烟銷酒醒看鴻飛雲收夜靜寂冷冷一曲琴音明月滿庭香冷好景有時孤棹訪友携琴碧波千頃日長畫永高歌罷意無盡怕消磨多少英雄豪氣欲把襟懷　問想應憎誤了奇男藉抒積憤鵲橋仙題畫一籬野槿半池淺水虚室三間如斗峯頭雲氣樹頭烟恰露出溪邊楊柳　青山負郭桃　帶雨村外提壺沽酒有人蓑笠具盛飱想饁彼春耕南畝　賀聖朝擬别妓　見時遲暮别時早是處烟花好枝頭獨有亂啼鶯不管人煩惱　春情撩擾愁盈懷抱睹飛紅迷道問王孫何日重來看明年芳草　偎翠詞人倚聲 
[上海北市絲業會舘籌賑公所施少欽經收山東順直河南賑捐十月十四日第一千五百五十一次清單]  
　　孫氏求病速愈助銀匣計重一兩五錢求母病愈人洋四元無名氏三元六角不書名人因生子捐喜酒由同愼祥申來洋十元感門李氏求病愈一元滬南隠石氏求血崩速愈并合家平安四十元謝華氏求病愈一元感蒼氏爲右鄭紫房失愼幸獲平安由姑蘇吳鼎盛寄來洋十元鼎邑阮大鋒高　霞一元力不瞻一元棉力子一元集記號四角林慶記二角王愼餘二元明經氏由恆福浦號胡紹庭翁交來二十元明德堂祝一元延生集福善愿由毛望倪悅盛寄來三少樂善堂由吳淞王中和寄來十元南匯王漢初募金業勳求女病卽痊五角○漢口大庄金紹興汪福生爲父病愈還愿洋四元歙邑汪利資求闌家平安還愿三元○金壇仁昌公典募炳記錢八百三十文無名氏三百元樹生尤文蔚各二百文王裕生周懷德秋端硯堂魏德記王萬安五户各一百文共九户合洋二元○鎭江福興潤局寄來無民氏洋三元耳鳴氏一元又募王瑞義俊胡桂敬記董維馨五户各錢二百無民氏劉三無名氏柳記貴民蔡中積靳恆裕王彭庚順泰童萬和接元太十一户各一百文共十八户合來洋六元○金陵廣新成募王仙泉洋二元范平卿查義新同興裕章福之四户各五角廣新成錢六百二十文江思熊汪竹青李如琛陸世富楊元章蔡松濤朱元貞七户各二百文張炳榮一百文共十四户合洋六元○王店俞公義募蔣受記錢四百文手談人錢三百文省分子人二百蔣榮記菊記旭記漢記四户各一百文共七户計錢一千三百文○新篁恆淼募辛安居洋一元穉記錢七百文積愚齋三百二十文共三户合洋二元○交山王建候榖詒福堂三户各錢四百文泳生泉生各三百文濂生二百八十文共六户合洋二元○揚州宋壽嵩　問心齋求消灾郤病并求冬月生子平順洋十元又募隠名氏四户錢四百○松江許安雅募廖高湖廖六房不留名三户合洋六元○揚州汜水鎭鄒輔臣程某陸程某四户各錢一元無名氏四户各一百有名氏五十文無名氏七户各五十文成守記五十文共七十户合本洋一元○嘉興鳳喈橋茂盛豐洋二元不留名秋翠書屋思德堂黃舘嘉平新泰五户各一元泰昌源茂衣莊合一元黃子平曹樹良張童子三户各五角思袖主人二角曹英氏恊記園樹德堂徐三户各錢六百文希復氏謝寅保各四百文沈六觀戴義成吳季罄三户各三百文慶餘堂何胡大有黄秀文不留名章眞　五户各二百文共二十四户合洋十四元二角○常州吳求名洋三元未尤山二元葱芝堂伏記續耕堂各一元不書名爲善最樂劉賢喜屠申寶四户各錢五百文無名氏啓　各二百文共十户合洋九元錢三百七十文○東台署中募楊幼園洋三元恆順恆豐紀元泰三户各錢一千文葛元辰五日文存心堂四百文朱毓才田薰德王家金許鴻逵丁錫丁紀維清邱松坪楊棟沈三祝錢漢文張慶生葛法曾十二户各二百文共十八户合洋九元○河南賑鄭葆楨求病速愈洋二十元瑞記求保平安二元江蘇淮安鹽城陶躍龍大善十錢一千千文由經和甫翁合來洋九百六十一元五角四分京都朱潤甫陳少英仝募無名氏蕃銳二百兩由蔚長厚號合來規銀二百兩合零八錢八分蘇州劉第由官銀號來洋一元雙鳳源記莊求保平安銅洋四十元○揚州周君募五老房一記詠記三户各洋二元六記研記三記五記昉記五户各一元宋一老房四老房各錢一千文劉記七記各五百文沈氏三百文無名氏二百六十文方顧氏孫記各二百文鮑藹記一百八十文楊夏氏一百文共十八户由揚州方宗儒奇來洋十五元○京江七十二老人節省洋八元鐡記節省起服進京來路中平安五元少記節省三元幹記四元四户均求許　祖先冥福人口平安由寶應許澄之寄來洋二十元○劉恆泰募張門董氏二十愿蔭餘書屋十愿凌榮甫玩梅舘主人張門陳氏余隠名居力不足六月各二愿吳子瞻槐蔭堂楊田興龔門陸氏四知堂楊朱鳳高譚門沈氏范門楊氏半敏詞人有心無力王文鎔楊憲章陸微興錢悚如燕翼堂樂十五户各一愿共二十三户計五十七愿合來洋六元二角○新篁總局募募吳爕廷減藥資洋一元胡二尹一元西席張藴翁求保父康健一元三户由協大局來○鄂省公濟益方文棨募沈進之求宿疾速愈洋三元又募鄂省城于宅求次女培娃腿疾速愈錢一千文培娃五百鄂城于德娃三百文厚娃三娃各一百文湊員氏一百六十文共八户合來洋五元 
[上海陳家木橋電報總局豫皖賑處經收蘇電局募第九批賑欵細數]  
　　常州寶順局夥友陳阿福自願罰賑捐三十元爲鈞病求愈三十元慶祥十一元古栢書屋隨安室方兩户各一員甘露惜榖局交來求健氏十元計早大馬春煦吳公和三户各一元李尤氏二百文端方氏一百文○以上共計英洋八十六員又錢三百文合併聲明 
 
 
