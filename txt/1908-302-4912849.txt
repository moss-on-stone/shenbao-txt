# 1908 - 302 - 4912849

 

Page 1

 
 
   
 
 

Page 2

 
 
[上諭]  
　　十月十四日奉 
　　上諭陸軍部左參議著許秉琦補授欽此 
論説 
[論丁糧改徵實銀加費之病民（蘇民來稿）]  
　　前閲報載。蘇省大吏以州縣困難。經府縣邀集省紳會議。今年下忙。改徵實銀。外加公費錢六百文。賠欵錢二百文。省紳已經認可。僉云事由大憲 
 
 
 

Page 3

 
 
主裁。紳等斷無異議等語。目下雖未發表。而各報刊載督撫二帥已據詳出奏。不日竟將實行。勢必挾天子之命。困吾民於難堪之境矣。夫錢糧丁銀。我皇太后皇上。萬幾蝟集。宵旰憂勤。誠無暇詳察利病。吾儕小民。質言一句。官府多取一文即人民剥奪一文。至淺至顯。人盡知之。天高帝遠。安得以困苦下情。剖辯一語。上達宸聽。總之百姓沉冤。無門可訴。所恃者。本地紳士。或可維持一二。乃有紳士默許贊成之説。其於府縣之集議。是否切實允定。雖不可知。即此默不一言。如報載所謂毫無異議。固可作爲默許贊成矣。夫府縣並未集商紳士原無從置喙。以此卽謂默許。并曰贊成。繼且又云曾經邀商省紳。而遍叩省紳。迄未知悉其可駁處。千頭萬緒。事急不暇詳言。姑就簡要言之。聞原詳援同治初年曾文正公奏案。完銀一兩外加公費六百文當時銀價。每兩一千四百文。加費六百文。統共不逾二千文。今按此例云。實銀一兩之外。仍加六百文。就表面觀之。無甚出入。而於原奏。以二千文爲度。此外不准再加分文。則匿而不引要知銀貴錢賤。乃銅圓充斥之故。當時濫鑄銅元。官得盈餘鉅萬百姓何有利益。今以銅元之困。又使百姓受累。是官之一面專得其利。民之一面專受其害。揆諸情理平允否乎。况賠欵二百明明攤提州縣公費。今旣爲州縣加足公費。而賠欵二百。再加諸百姓。此難堪者一也。又聞原詳云。每田一畝。産米三石此在上則之田。豐稔之年。又不可得何况中下設至收不足數。將得請官親驗。而補足之乎。蘇屬丁漕。十倍於江北二十倍於他省。其負擔之重。天下皆知昔彦秀在蘇。丁糧徵足十成民間苦累不堪。即在業户取諸農佃。亦向無十成可收。難堪者二也。原詳又云。每米一石價錢七八千文。此在官長衙門所食上上白米之價。若農田産收。新米完佃租賦。名曰糙粳從前價賤。每石不足兩元。今即倍之。亦安得有七八千之價值。此難堪者三也。嗟乎。小民所恃以爲養命之源者。僅此區區官府之餕餕耳。不見夫衙署誠牌曰。爾俸爾祿。民脂民膏乎。今大吏但爲州縣籌俸祿不恤農民之脂。膏使我小民終歲勤劬胼胝　得之微資。盡以輸諸官府。不能自赡妻即。何其忍乎。朝廷方施立憲之恩。豈官吏可行困民之政。嗟我小民身命薄弱。坐以受困。獨不解省紳諸位。亦知而不言。寗無媿乎。且所稱省紳者。究係何姓何名。外人揣度。無非自治局紳。諮議局董。平曰旅進旅退。遇此等義務。則共守緘默。倘至啟徵。竟照新章加收。予吾民以猝不及防。恐八府三州之衆。不乏起而抵抗之人。倘執默許贊成之語。質諸省紳。省紳將何詞以對。省紳復執此語以向大吏大吏又將何詞以對。即使州縣不敷辦公。亦須先與士紳商妥。上下鼐顧。而後施行。今閲原奏。專爲州縣一面增財。每兩騥加八百文之多。而猶曰不忍多取民財然則必如何而謂之多取乎。抑知銅元充斥。百物昂貴。百姓之困。什倍於州縣。何只顧官而不顧民也。吁嗟。我民何辜。丁此厄運反念。聖祖世宗永遠不准加賦之仁恩。而不禁痛哭流涕也。 
專電 
[電一（北京）]  
　　皇上足疾尙未全愈近因稍勞步履益艱病又稍加慈宫近亦稍有不豫十二日並未召見軍機十三日慈宫小愈皇上因病仍未召見軍機 
[電二（北京）]  
　　慈宫昨召醇邸入宫醇寗對一點鐘始遇 
[電三（北京）]  
　　憲政館電覆浙撫稱諮議局選舉已革文武官賞還原銜者有選舉權未考廕生照生員例學署科員照敎職例惟充當警務者停止選舉權以防流弊 
[電四（北京）]  
　　達賴喇嘛得賞聽戲意甚悦遇事已不挑剔十二日起停止演戲 
[電五（厦門）]  
　　閩藩尚其亨接電諭查勘漳州水災於今日起程 
緊要新聞 
[西藏亂事紀詳北京]  
　　初四日駐藏大臣聯豫趙爾豐會銜電致軍機處外務部請代奏電略云全藏僧衆以傳閲將改行省聚衆呈請代奏將改省事從緩辦理並給帑修葺寺廟早經豫咨呈軍機處代奏而該僧等以未奉明諭疑豫未爲陳奏約齊多人抗拒臣爾豐勢將暴動亦經臣豫電奏在案現該僧等見臣爾豐將到集聚萬餘人到處　掠形同反叛臣爾豐此時叵即退避則適啟戎心藏事尙何能爲若仍前進發則愚蒙無知衆寡不敵臣遭不測尙不足惜其如大局何情形危急究 
 
 

Page 4

 
 
竟作何辦法應否厚集兵力痛加勦滅臣等未敢擅專伏候聖裁訓示遵行兩宫覽奏頗爲震動當日軍機面奉諭旨藏衆無知抗官焚掠滋事堪虞着即剴切曉諭解散脅從倘仍怙惡不悛意存反叛朝廷惟有厚集兵力痛加勦滅並責成趙爾豐酌調川軍赴速赴藏相機進勦總期無任蔓延致碍治安云云當即電傳諭旨欽遵至初七日樞垣復連接聯豫趙爾豐三次電奏藏亂情形約有千言是日郓機處急電寄諭趙爾豐聯豫略云僧衆暴動難免軍務已諭飭四川總督妥速調兵援助惟鄰邦咫尺務須格外謹愼毋稍疏忽致起交涉仍責成趙爾豐妥愼布置切勿任令藏亂蔓延云云並交諭理藩部侍郎達壽外部在丞張蔭棠轉商達賴速電藏僧等解散亂黨毋再煽惑滋事達賴對以鞭長莫及如在西藏或可稍爲彈壓現居京城實亦無能爲力等語初八日慈宫即傳諭達賴速即回藏而達對人言吾固不願久住京城亦不願即行回藏不知其意將何屬也 
[十九誌達賴喇嘛在京情形北京]  
　　理藩部奏云九月三十日准軍機處交出軍機大臣面奉諭旨達賴喇嘛著准其於十月初九日在勤政殿呈進貢物欽此欽遵到部臣等謹將達賴喇嘛親遞皇太后萬壽貢物禮節繕單恭呈御覽十月初五日奉旨知道了單留欽此 
　　是日由理藩部堂官分引達賴喇嘛曁通事喇嘛在德昌門外東值房恭候皇太后升勤政殿召御前大臣並御前侍衞等至勤政殿内侍立理藩部堂官分引達賴喇嘛等由德昌門右門入進勤政殿右門引達賴喇嘛至納陛上皇太后御座前跪引通事喇嘛在達賴喇嘛之次側跪達賴喇嘛恭捧恣盤内盛黄緞包淨水瓶長壽瓶長壽丹襯黄哈達唪經敬謹跪遞御前大臣接受皇太后面賞珍珠念珠一盤哈達一方御用黄傘一柄御筆匾一面御筆對聯一副珊瑚如意一柄達賴喇嘛跪領行三跪九叩首禮謝恩總管内務府大臣進皇太后茶賞達賴喇嘛茶乾清門侍衞轉授達賴喇嘛行一叩首禮禮畢引出向來紫光閣筵宴無論王公大臣均席地而坐此次筵讌達賴特賜矮座簡派正紅旗都統繼祿賜達賴酒當初六日入閣時用慈宫所賞之黄傘並有御樂前導進福口門入門後達賴即步行並未賞賜轎坐 
　　初九日達賴祝嘏原議即賜坐船適得某督某撫等聯名電奏而止原電云達賴無知雖爲藏事計亦不宜過於優待致生驕盈之心後事更難着手云云昨日達賴赴勤政殿自進西苑門即步行往返約里餘因此之故初九日亦未賞戲達賴怏怏缺望遇事挑剔至初十日祝嘏時慈宫特賞坐船並賞聽戲茶飯另處一室位置在王公大臣之上 
[外學兩部致直督魯撫電（協籌靑島大學經費）]  
　　前准駐德孫大臣文稱德國政府擬在靑島設立大學籌定開辦經費三十五萬馬克常年經費七萬五千馬克並請中國籌欵相助以成合辦之局等因並准德國雷使函同前因當由外部咨行學部查核辦理現與德人商定章程定名爲靑島特别高等專門學堂大致分爲法政礦務工科醫科四笠附設豫科各省學堂在高等小學堂畢業者均可由山東提學使考送中國派　稽察一員常川駐堂稽察一切管理章程冠服章程均照奏定章程辦理不准傳敎並議由中國協　湖辦經費四萬馬克常年經費四萬馬克以十年爲限其開辦經費四萬馬克統歸學部認籌常年經費四萬馬克擬由學部認籌一萬馬克並請北洋認籌一萬五千馬克山東認籌一萬五千馬克蓮帥關心舊治海帥素倡學務統祈飭司道速籌電復以便早日具奏無任企禱章程即咨　外務部學部麻 
[蘇紳致同鄉京官電（爲地丁徵銀解銀事）]  
　　北京南寛街陸尙書吳侍郎諸鄉長公鑒蘇省改徵實銀加費八百貧户尤難堪省吏並未邀紳商議各紳亦未承認遽然入奏事急請力挽餘函詳朱以增鄒福保等十八人公叩 
[京師近事]  
　　張中堂前次面奏粤漢鐵路爲難情形當奉明詔責成張相一人經理各該督撫等不得掣肘兹悉此事專爲鄂督陳制軍而發緣陳制軍對於此事不甚贊成故近有將陳調任之説 
　　江督端制軍電奏化除滿漢變通旗制爲豫備憲政中之要鍵萬難再事延緩應飭速即妥籌旗制處辦法云云奉旨憲政館知道 
　　甘督升制軍自被參後確有開缺消息惟某軍機以爲甘軍頗關緊要不易節制總須得有妥人方可調動故開缺一節刻尙未定 
　　政務處以廣西奉天四川三省州縣匀給津貼按等分配酌盈劑虚足以勵廉去貪已通飭各省督撫照此辦法各按本省情形詳酌辦理咨　 
　　自新俄使到京後外部迭與會議中俄商約尙未大定兹聞外部近又照會俄使定於十六日開議商約改訂邊省徵税章程 
 
 

Page 5

 
 
　　政府電致東督徐菊師略謂呼倫貝爾近有第二卡兵丁變亂戕殺卡官搶掠蒙户事務請作速查拿懲辦並將兵變詳情即日聲覆以憑查核　　陸軍部昨派北苑一鎭李統帶率領陸軍學生三十名前往滇省訓練新軍 
　　都察院續修台規先派御史趙炳麟纂修兹聞張英麟總憲昨又添派御史王履康帮同理理 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[中英修訂藏印通商章程條欵（續）]  
　　第七欵凡因信借揭欠倒閉而起之控告案件應由該管官查訊設法追索償賠但如欠債者報窮無力賠償該管官不任賠償之責亦不得將公産官務扣抵 
　　第八欵駐庽西藏現在已開及將來新開各商埠之英國商務委員得安排往來印邊界傳遞郵件所用傳遞夫役於凡所經過之處應田地方官盡力相助與藏官所用傳遞文件之夫役同受一律保護俟中國在西藏妥立郵政中英兩國可即酌議裁撤英商務委員之傳遞夫役英國官商雇用中藏人民作合法事業不得稍加限制此種受雇之人亦不得稍加擾害於西藏人民應享之權利亦不得因此稍受損失但此種人於應納賦税不能豁免如有犯罪情事應歸地方官按律懲辦雇主不得稍加庇匿 
　　第九欵凡往各商埠之英國官民以及貨物等應確循印藏邊界之商路前往不准擅往商埠外各地不得由亞東江孜無論由何道路繞入藏屬内地以往噶大克亦不得由噶大克無論由何道路繞入藏屬内地以往江孜亞東惟印度邊界土人向在藏屬居住贸易者因習憤旣久仍得照舊按通行規例來往贸易但此種人如是往來贸易居住時應仍按向例服從地方管治 
　　第十欵凡官商往來藏印其公私財産貨物途中被刼應即報明巡警官巡警官應立即設法拿獲刦盜交地方官立即審辦追贓如盜犯逃至巡警局地方官權力不及之地不能緝獲則巡警局地方官咸不任償失之責 
　　第十一欵　爲保公安起見凡存放大多之數之火油及所有易燃危險之物應用池棧應安設在商埠内遠距民居之處英印商人未經按照章程第二欵禀請合宜地基不得開築火油池棧 
　　第十二欵　英國人民可任便以貨物或銀錢交易任便將貨物售與無論何人任便由無論何人購買土産貨物任便雇賃運載夫馬並任便照地方常規辦理一切贸易事宜不得格外限制刁難亦不得抑勒强逼凡英國官商在商埠内及往各商埠道中之身家産業應隨時由巡警局及地方官實力保護中國允在各商埠及往各商埠道中籌辦巡警善法一俟此種辦法辦妥英國允即將商務委員之衛隊撤退並允不在西藏駐兵以免居民疑忌生事英國商務委員與西藏官民或用函件或面會往來中國官並不禁阻凡西藏人民至印度贸易游歷居住所享權利應與本欵章程給與在西藏之英國人民之權利相等 
　　第十三欵　此次章程自兩國全權大臣及西藏代表員簽押之日起應通行上年若期滿後六個月内彼此俱未知照更改此章應再行十年每至十年俱照此辦理 
　　第十四欵　此次章程華藏英文字俱經詳細校對遇有因解釋此章字句而起之辨論以英文作爲正義 
　　第十五欵　此次章程由中英兩國　大皇帝批准應自簽押之日起六個月後在北京及倫敦互換此章由兩國全權大臣曁西藏掌權員簽押蓋印爲憑以昭信守華藏英文各繕四分 
西報譯要 
[唐紹儀奏議之效力]  
　　字林報載北京訪函云唐紹儀赴美時曾奏請採用金本位及實行裁撤各省釐卡現度支部各員多半贊許决議俟唐使回國後設法實行 
[中日將次開議交涉事件]  
　　又云新任日本公使伊集院已於本月初二日入覲兩宫呈遞國書據中國政界傳稱袁世凱將與該使開議南滿洲各交涉而以新法鐵路與間島問題尤爲重要北清鐵路與南滿鐵路接軌條約已由兩政府簽約吉長鐵路由中日合辦一事不日亦將討論雖吉林紳商曾向政府堅拒合辦之説然此事載在一千九百零五年中日約文恐難挽回也 
[分類新聞]  
[政界飭辦盤踞把持之衙蠧蘇州]  
　　蘇藩昨據江陰民婦張孫氏等禀稱人亡家破訴冤無門叩求吊案親提書吏朱日宣等核辦當經瑞方伯批示查閲抄黏朱日宣等舞弊勒索經府飭縣查明訊究革辦何以該縣並不懲辦仍任朱日宣等指揮阻攔甚至堂呈禀詞亦復斥逐不收所禀果實尙復成何事體控關衙蠧盤踞把持仰常州府迅速吊齊卷宗勒提朱日宣等並一千人証到案澈底訊辦具詳察奪一面並將該縣隨時查察如果難膺民社即行據實禀揭毋稍徇延 
[蘇撫改期考試官員蘇州]  
　　蘇撫陳伯帥昨特牌示云新章考騐外官第三次報考及第一第二兩次未到各員今改定於本月二十日督同三司在貢院考試 
[全省禁烟公所章程誌略杭州]  
　　杭省禁烟公所自設立以來現經督辦總辦提調各員繕定章程其大綱有九　第一章總綱　第二章組織及人員資格　第三章職務權限　第四章籌辦應行各項事　第 
 
 

Page 11

 
 
五章調查　第六章會議　第七章經費　第八章造報　第九章附則　其條目則三十有八經費除開辦經費不計外每年統計額支活支兩項共有一萬五千一百四十四元之多 
交涉 
[日人違約干預詞訟蘇州]  
　　泰興縣王令以日本國人鈴木元英同子鈐木靖在泰行醫並無護照近日其子鈐木靖又干預地方詞訟事件實與約章不符且泰興並非租界未便任其逗遛等情具禀各大憲請飭滬道照會駐滬總領事迅將該日人一併驅逐以免滋事 
[不允敎堂私購軍火甘肅]  
　　外務部前接映督電稱寗夏口外法國現欲購備鎗枝以資自衞等情各堂憲核議向章敎堂不得私運軍火以防滋事碍難允准業已電覆升督據理禁阻並飭會同蒙旗切實保護各國敎堂免貽口實 
軍界 
[預備迎迓江督安慶]  
　　秋操閲兵大臣端制軍定於本月十四日蒞皖現經照料處總辦等通飭各印委妥爲預備一切 
[委員押解槍彈往桂廣東]  
　　桂省督練公所前在廣東軍械製造局定造大彈子分批解用現第一起彈子五十萬顆已委派千總潘進乘坐追雲兵輪押解赴西刻已運到交割清楚回東銷差 
[部電調驗新鎗漢口]  
　　漢陽兵工廠現奉陸軍部鐵尙書電飭將觀造槍枝迅速送部以憑與江南製造廠所造之鎗比騐刻總辦蔡子照新察已遵照選擇二十桿委派余弁信鰲押解赴京 
[選派鄂軍人員赴滇武昌]  
　　鄂督前接滇督錫清帥電以該省編練新軍機關砲隊需員敎練擬調鄂軍人員前往助理業經電復照允請滙川資在案嗣部派滇軍統制崔子良往滇過鄂謁見小帥亦以商調將弁爲言特於陸軍特别小學堂挑選最優等學生宋鴻鈞張介福六名隨同崔統制往滇聽候差遣 
學務 
[南麓小學詳請立案鎮江]  
　　溧陽敎育會因前據監生尤晋梁函稱吾邑小學寥寥四鄉尤少即私塾亦不多見爰特聯合同志在惠得區組織南麓初等小學一所已於本年五月期開學兹將簡章抄請呈縣轉詳立案等情當經該會長查得所擬章程尙屬允當並經派嗣調查一切規則亦頗得宜已據情請縣轉詳立案現已由溧陽縣具文赴省詳請上憲立案 
[皖省亦無大學資格學生安慶]  
　　皖省提學司前奉沈護撫札准學部電咨京師大學分科明春開辦飭令考選高等合格畢業學生數名又奉飭續辦預科考取各省中學畢業各生咨送到京覆試以便飭令分班授課等因惟查皖省高等學堂尙無合各畢業各生應毋庸暫定名數至預科考取中學畢業各生自應遵照通飭各屬曉諭應攷中學學生限于十一月初十以前到省以備届期考選 
[女學漸興湖州]  
　　湖州吳興女學創辦兩載今夏有某君設立城北女學近有城西女校之繼起發起人爲何志義女士聘魏震女士爲國文敎員以經費不敷故體操手工二科由袁希澔周寶華二女士擔任羲務現已開學敎科管理均尙完美 
[圖書館開辦日期奉天]  
　　奉省圖書館定於本月初四日開辦擬請政學界諸君參觀并分送特别劵縱覽劵刻下該館員司布置一切異常忙碌 
[查報揚郡學務情形南京]  
　　江寗陳學使前派王學員赴揚調查學務兹據報告云府中學堂敎員程度學生功課均有可觀江甘高等小學堂科學體操皆能合格甘泉初等四區小學堂尙無流弊惟江都之四隅初等小學堂以西北兩隅爲極劣若僧立宛虹橋儒釋學校經費甚爲充足而表面内容一無可取假名歛欵確係實情皖商分設之學堂有敎員無學生洵屬有名無實丁家灣女學校以手工爲　仙女邵伯兩鎭公立兩等小學堂已辦有成效惜經濟困難恐不能持久云云陳提學據報即將以上優劣各情節札府分别辦理並將皖商分設學堂取銷併入安微旅揚公學以杜藉口抵制捐欵等因嵩太守奉又後立將應嘉奬者傳奬應申斥者飭令改良矣 
實業 
[開辦商埠之經營吉林]  
　　吉撫陳簡帥以吉林商埠亟官開辦日前電商東督允於德勝門開設商埠總局即派交涉司署傳僉事錫臣爲局長並飭交涉司詳擬章程分别列表以便派員估計地畝分定價值即行開辦 
[商會議請裁撤商捐局漢口]  
　　漢口商會因磋議九九商捐事於初八日又集各議董帮董會議總理盧洪昶宣言云已與關道齊觀察再四籌議擬仍照前各帮所認捐欵辦理禀請鄂督將商捐局　撤新章亦一概邀免各商均簽名認可俟商會移文關道轉詳鄂督核奪 
[請委保運商會管理員武昌]  
　　襄陽漢口各商因襄河船户裝運貨物常有偷賣情弊特創立保運商會以資稽查業經舉定蔡君恒泰爲該會經理在案兹因遇有事故不能直接與地方官交涉爰擬援照水電公司辦法呈請勸業道札委湖北候補縣丞張星耀爲管理員夫等欵均由會致送 
[咨查米商請免路捐安慶]  
　　蕪湖米商湯鈺泉等迭請停减路捐一案尙未允准現該商等又赴京都呈請援照茶捐豁免成案一例免抽刻經郵部據情轉咨皖撫查案咨復以憑核辦 
[方言傳習所招生奉天]  
　　奉天擬設方言肄習所等情已誌前報兹悉周錢兩參賛出示招生云現辦方言肄習所專爲造就官吏而設以俄文日文爲必修科英文法政爲隨意科授課時間以午後七時至十時爲率專取留奉及分發到奉道府以下候補正佐各員其非本省官員則以現有差缺者爲合格均得報名入所肄業不加考試業經督撫憲通飭 
 
 

Page 12

 
 
各衙門局所傳知在案爲此合行諭知凡上開合格人員願入本所肄業者仰卽邀同保證人至大南門圖書館内報名限至十月十五日截止愼勿自誤 
[餘杭商會啟用鈐記浙江]  
　　餘杭縣商務分會於九月廿八日奉到部劄圖記十月初八日開會啓用是日地方文武官均來會會友到者一伯餘人開會目次一宣布開會宗旨一來賓演説一請邑候訓詞一會友演説一頌邑候詞一開用圖記一官長演説 
雜記 
[南海魚捐激變詳情廣東]  
　　廣東南海縣屬之九江鄉近因有紳董禀准在鄉設同安局代人秤魚收捐鄉人不服局紳即將爲首二人拘局私刑拷打後經耆老保出而二人受傷已甚重矣衆乃大怒於本月初三日相率赴局問罪愈聚愈衆聲勢洶洶善堂紳董馳在排解不肯解散詎該局勇放鎗恐嚇鄉人愈憤一擁而前局勇放鎗轟擊轟斃四人傷三十餘人局紳知釀巨禍紛紛逃匿是時全鄉震動鳴鑼召衆欲與局勇爲難至夜不散局勇知衆怒難犯脱去號衣挾鎗潜從間道逃走鄉民偵知尾追一路鳴鑼局勇逃至海口地方即被元和兵輪截獲十三人該勇自陳係爲局勇該輪管帶即將各勇解交猪頭山行營訊辦被傷鄉人俱由該處萬善堂送往瀾石梁財信處醫治局紳逃出之後即赴省城會商朱紳世疇晋謁南海縣張令面請調兵前往查辦張令以案情重大擬將馮紳懷清老紳毓華兩人扣留飭令朱紳速回調處惟朱紳以三人同來不忍一人獨去力請將馮老二紳釋回否則請同扣留張令因朱紳素有名譽現充南海中學堂監督不敢擅專遂電請張督示辦安師復電飭令釋回嗣張令接到該處來電稱各鄉民於初四日擁往朱紳家中將其祠堂家中屋宇盡行燒毁又燒去承辦魚市胡法之屋并將其幼孩殺死又燒去管帶局勇關飛　屋兩間隨欲往燒馮紳懷清房屋幸經鄉人調停而止張令恐肇巨禍遂乘輪率差馳赴彈壓並請水師提督李軍門於初五日乘艦前往九江鄉查辦 
[霸吞二百萬財産武昌]  
　　湖北黄崗縣紳劉幹臣提督以髮賊投誠起家富擁資財二千餘萬迭次報効鉅欵蒙賞尙書銜刻劉於去歲身故其子若孫因瓜分家産涉訟經年現其第六妾周氏又遣抱劉國元在臬署呈控嗣子劉國棟違背遺囑將其名下應得財産銀二百萬兩霸吞瓜分經房族調處劉國棟違抗不遵業經楊廉訪批飭黄岡縣熊令飭令遵照息事照嘱撥産勿得纒訟貽羞 
[遞解殘酷之官犯武昌]  
　　湖南耒陽縣令胡楊祖因違例濫刑杖斃三命經湘撫岑堯帥奏參革職發往新疆効力現已委員押解抵鄂取道河南往新 
[奇案南昌]  
　　初四日下午五點鐘贛省有一口操外省方音人年約三十餘歲不知在何處雇一小車載有廣東皮箱一只木板布包粘有紅籖上書留有餘堂舒記至城外另喚一小船與價七十文載至對岸當上岸時此人言箱存船上少待即派人來取乃舟子繫舟株守候至終夜查無消息次晨投明地保報由警局當塲開視恐箱内有銀物重件以便遺者領取及至開箱乃赫然一男屍年約四十上下渾身小羽袖褲褂身帶一銀壳表袋内有輪船票一張嘴上拳打一傷腰間脚踢一傷似已死多日當即報縣李令詣驗將舟子帶候質訊現已由縣及警局分頭偵探務獲正兇 
[所犯罰作苦工長沙]  
　　湘省自新所委員羅惠章大令以所中人犯充斥現值北門外新開河工亟須招人工作遂即禀請大憲擬就所中人犯凡年力富强者挑選百名派往新河工作以示勞苦而期自新 
[施觀察眷屬遇盜松江]  
　　上月二十九夜　山河南約六里許之萬盂塘有臬船一艘匪約十五六人（口操南橋音）各執鎗械行刼旅客施子英觀察之家眷船被刦絲經百餘觔及頂帽男女衣服等件旋即向西逃去刻由事　報由靑浦縣勒捕限緝聞該縣某令已函請沈葆義協緝另一訪函云南潯船户沈玉如震澤船户毛阿七各裝絲經於上月二十三三十等日先後道經靑浦縣屬飯盂蕩地方被盜搶刦所失甚巨經上海商會電請督辦瑞方伯飭縣嚴緝方伯以飯盂蕩爲江浙往來要道旬日間疊出刦案未據該管地方文武官弁禀報平日捕務廢弛已可想見特飭靑浦縣陳令限十日内將贓匪緝獲如延參懲並將失事處所水陸防營官弁是何銜名師船若干艘陸師若干人著一併查明開報電復核辦 
瀛談 
[道路工程之奇異]  
　　（一）煤油鋪路 
　　英京有黑煤油建路公司。擇農務試驗場前面一叚道路。計長六百尺爲試驗之地。因該路車馬往來。幾有轂擊肩摩之盛也。前此該路破壞異常。行人艱於步履。該公司蓄意修成坦道。以爲熙來攘往者記念之劵。乃用壓汽機。將黑煤油。（或名爲加瑪油由軟管口吸出。匀蓋於路上。據該公司稱述以此代砂石。不但無産土　起之可厭。且免蓄水之患其費比尋常之砌石道路。所增無幾。當時英國各郡之自治局。皆派有工程司。到場觀覽。將來此術盛行。黑煤油之工業。必不脛而走矣。 
　　（二）鋼滓舖路 
　　美國紐約省喀爾蘭地方。用鋼滓代石子舖路。誠爲工程家之新思想。據云。此項鋼洋。比堅石尤加蛩固。當初試時。頗覺爲難。後以肥泥調之。乃能氷乳交融。牟尼一串。或用乾泥或用濕泥。須相而配合。以此舖路。每碼須費美金五角。凡鋼滓所舖之周道。晴天無塵土之簸揚。雨天無爛泥之泥泞。其回躍之力與用橡皮膠舖石。同其工妙云。 
文苑 
　　竹枝詞（六續） 
　　其二十七 
　　會同差役盜中王。搶案連年數十堂。忽報綏寗來調辦。太爺愧悶却非常。 
　　註六月間綏寗縣拿獲搶犯鼻涕古洪出唐勝同搶縣主移文至會邑調唐勝赴縣某令憂氣四日不坐皇堂其護差如此　　其二十八 
　　櫓冲搶殺累非常。駭得團紳没主張約衆抬轅來禀報。一齊被押入班房。 
　　註邑櫓冲有黔陽張客人被搶殺傷團紳抬轅禀官某令看驗升堂將團紳黄楊二姓收押反説地方不靖罪在你等每人罰花邊八十元約得五百餘元假歸工藝廠直待交清始行開釋 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官張設立]  
　　雲南 
　　滇督錫良致軍機處憲政編查館電云憲政館咨到憲政豫備清單曁諮議局選舉章程内開二月舉行初選四月舉行複選九月成立查滇省遠僻奉文較遲且紳商開通者鮮若照章開辦選舉恐時有所不及擬改爲四月初二日爲初選期仍限九月間與各省同時成立 
　　按諮議局選舉章程自初選以至開局各級期限係按照事務繁簡而定若初選緩至四月則複選以下各事時益迫促赶限成立勢更有所不及今滇省旣因地僻材乏而改期則初選以後豈能文報驟速通材驟出耶竊謂滇旣地遠人少則初複各選更宜依限舉辦初選若一展緩必致紊亂失序此後複選等事勢必較他省更爲難辦而一時無從措手矣且地僻才乏之省何獨一滇他省設亦援以爲例則明年成立時萬一誤期滇督其能當此重咎耶 
　　江蘇 
　　蘇省諮議局籌辦處各科員業經分别委派在案兹經該處總辦續派候補同知黄鳳平司馬充當庶務科科員候補通判徐之模别駕充當文牘科科員又委江西候補知縣胡穎之大令及候補府經歷范家祺充當文務科科員該員等奉札後即於十三日到差籌辦處刻議對於各屬已經呈報立案之選舉調查所凡遇有各項公文一律直接行知以期迅速其體制已定議概用照會并專稱貴所以歸簡捷又聞籌辦處昨擬遴派司選員若干人以便派往尙無舉動之各州縣審查督促并帮同地方官辦理選舉一切事宜此項司選員擬以曾習法政員紳充之或請撫院考騐或由籌辦處中辦事人隨時保薦約本月二十左右須一律派定卽日前往各屬 
　　直隷 
　　天津諮議局原定有八旗議員十名已經直督楊蓮帥行咨值年旗轉行各都統遴選咨送到局以期練習各項應議事件現各該旗已舉定士紳十人不日赴津 
[官長調查]  
　　直隷（天津） 
　　直隷諮議避近以舉辦選舉有宜將次實行日前特派宋春霖梁逢中石獻琛盧瀚章爲天津管理調查監察各員聞該員等現已親赴郡城各區調查應辦事宜并携帶選舉資格表以便分發 
　　天津府胡太守遠燦以諮議局事關係重大特頒發籌辦詳細期限章程分飭各屬照章選送講習員來津聽講以期章程明晰業由天津靜海靑縣鹽山慶雲五屬依期先送講習員到府其滄州南皮二處迄今尙未送到當卽電催令其速行來津補考一面督率各屬選送各員在舊城西北隅宣購所於初十日先行開辦逐日親往督察務將所頒章程一律講演明白俾日後辦事有所遵循云 
　　又（保定清苑） 
　　保定府屬之清苑縣已於日前舉辦調查開幕之日由縣主黄國瑄蒞會演説諮議局之關係頗爲肯切 
[士民動議調查]  
　　江蘇（松江上海） 
　　本邑宣講社宣講員顧藩黄震歐幹事員周愛仁單鑅顧祥和臧發揚顧晟等以諮議局選舉調查一事恐人民未明原理擬定本月十六日起每星期一三五日午後四時半至六時半止在城外東南區各叚擇衝要之處宣講諮議局章程及職務權限以便調查選舉時不致有所阻碍云 
專件 
[浙撫增中丞諮議局演説詞]  
　　浙江諮議局籌辦處業於初一日開辦增子固中丞於十一日蒞處演　　説其詞錄左 
　　今日爲本部院蒞浙江諮議局籌辦處之第一次敢貢一言以志盛舉曰朝廷以諮議局爲議院之基礎而吾人以籌辦處爲諮議局之基礎明年九月諮議局之能否成立全視此一年内籌辦之妥速與否其關係顧不重大本部院曩聞有持人民程度不及之説者此非所以厚待吾民然使日復一日國家將予以莫大之權利而吾民自棄其應盡之義務彼時雖欲雪程度不及之恥而不可得在吾民誠無以自解矣而地方長官亦與有恥焉夫辦事必有所師獨此諮議局之設立將師諸今耶東西各國規制雖詳而以風俗習慣歷史不同之故宜於彼者未必適於此將師諸古耶洪範之謀及庶人周官之詢於外朝未嘗不可資爲根據然書缺有間其詳不可得聞亦未便强爲模倣夫以關係重大之事舉此迫不及待之時又無相當之成例可以取法而欲求上副朝旨下慰民望此其責任果全在籌辦處乎抑不祗在籌辦處而在地方官乎或更不祗在地方官而並在紳民乎此不難詳審熟慮而知之國家頒布憲法明明以九年爲期或者覺其迫促或者猶病其濡遲本部院則以爲九年之期限實因豫備不及不得已而分年措置有逐年之預備然後有逐年之進步而諮議局即爲預備之第一件籌辦處又爲第一年之第一件果能官民一心尅期成立則凡次年以下所嘗預備得皆得事事提前告竣朝廷將顧而喜之謂吾民程度固如是安知不縮生其年限易九年而爲六年或三年即令不然而吾官若民旣能舉九年中預備各事一一舉辦不難以所獲之效果報告政府政府調查得實自必與以相當之權利然則九年者未始非假定之期間也若徒逞虚矯之氣而忘實在之研究空言無補坐廢時　豈不可惜故本部院願官民對於今日之諮議局籌辦處未可以輕心掉之浙江十一府七十餘州縣其文明之發達不讓他省而山僻之鄉交通不便人多樸野國家懸權利以予人民亦不能强個人而使之享有要在人民能自得之耳欲使人民知權利之可貴其機由官吏倡之士紳和之從種種方而爲之愷切勸導此所當注意者一也强弱異勢智愚殊途智且强者侵占及於權限範圍之外愚且弱者於自已固有權利之一分或不能充分保守一夫向隅羣情爲之不快是關於權利之分配官事有監督之責任士紳有補充之責任此所當注意者二也時不過一年事之待理者頭緒萬端文書上下何以無遲滯士紳力所不及官爲督促之幅員遼闊何以求綜核官吏耳目所弗周紳爲補助之是聯絡官紳之聲氣消除官民之阻障所當注意者三也諮議局之籌備在未開辦以前其大要全在選舉因選舉而發生訴訟無論其爲積極的其爲消極的皆賴官吏按照規定資格調取一切証據爲之制定自非根據法理親切體驗務求適當於人民權利得失關係非淺此點純然屬於官吏之責任所當注意者四也選舉訴訟旣不能免則惟愼之於調查著手之始按照一定之資格編制一定之方法因之而滋擾固不可求免於滋擾而致疎漏亦不可務期明而愼公而 
 
 

Page 19

 
 
確不至於選舉無效而致煩改選或致選不及而不能預於明年議會之列然後足以盡調查之責所當注意者五也尤要者諮議局成立之先後省與省未能强同而資政院爲全國共同組織其選舉即在明年諮議局成立之後一省之諮議局不成立即全國組織之資政院因此愆期而一省之内有一縣之後時其影響直接及於諮議局之組織亦即間接及於資政院之組織夫至以區區一縣之故而妨碍及於資政院之成立此所當注意者六也乃者大夫君子咸集於兹須知今日之會即種種責任負担開始之日亦即他日憲政完成開始之日也時乎時乎不再來拏力前途勉副幸福豈惟部院拭目以俟即凡百君子亦與有資焉 
[浙江諮議局籌辦處辦事詳細規則（再續）]  
　　第二章公文 
　　第二十四條　凡本處收到一切公文其辦發存案次序如左 
　　一掛號　每日收到一切公文由收發所先行拆封就定式號簿逐件編列號數摘由登記并於該公文表面蓋用文到日戳記 
　　二送閲　總會辦每日到辦公處時由收發所科員將已經掛號登記之公文同號簿送請總會辦逐件披閲蓋章標明即交各科傳觀 
　　三傳觀　總參議及各科科長科員限定時刻依次傳觀不得延誤時刻各蓋章於其上 
　　四分配　重要事件由總會辦指定某員分辦尋常事件查照本章程應歸何科主筦者即由何科辦理 
　　五辦稿　科長商同科員就應辦文件限定時日撰擬批飭各稿交由書記清稿後復加核定各蓋本人圖章於稿尾標明時日如頒發各府廳州縣之章程規則條例各種程式并應由總參議審訂加章 
　　六畫稿　總會辦就各科所擬稿件查照原文復加核定畫稿印交收發所飭差送請督辦畫稿 
　　七分繕　督辦畫稿後由收發所送交書記繕錄 
　　八核對　書記繕錄後仍交收發所挈同書記照原稿逐件核對其印刷校樣并送主管科員復核 
　　九用印　收發所將核對無誤之文件送交文牘所科員監用關防 
　　十登記　收發所將已經用印之文件按本處制定之統計簿照章分别摘由或錄全批登記簿内卽時發出 
　　十一歸卷　各種文件辦發後卽由管卷所將收到原文并批飭各稿分别歸併照例黏在本處制定卷宗之内分類存置備查 
　　第二十五條　前條規定除緊要事年不拘成例即時赶辦外尋常辦發次序約定時日如　左一自掛號至送閲傳觀分配約一日　二辦稿畫稿約二日　三分繕校對用印登記發出約二日 
　　重要事件須待討論核辦者不拘前項約定日期（未完） 
本埠新聞 
[札知官場戒烟表式]  
　　江督以查騐官員戒烟表結因各屬詳送之件或有表無結或有結無册或册結均無或有加結而無散結或有散結而無加結至於表結之欵式分數之多寡亦參差不一特將原定表結各式於前日復又札發各司道飭再分行各屬查照定章每員出具切結三紙由該長官加具總結三紙塡表三紙彚造銜名册三本一併呈送該管上司轉送彚核現滬道已接到札文矣 
[元源錢莊倒閉五誌]  
　　元源錢莊虧倒巨欵一案昨由李大令提訊莊主沈上之供稱該莊係職父所創今已四十三年歷年所放各　多屬穏固本年六七月銀根略鬆放帳不免亦寛八月初因事至滬北被電車撞傷左足在家醫治不到莊者一月有餘適金磅買賣空盤本莊亦大受影嚮以致轉運不靈本月初八九等日某轅某局逼解銀兩因此倒閉查莊中拖欠之數以前任上海縣黄承暄（現任川省鹽茶道）爲最巨離滬之日由袁中丞朱觀察出爲解勸將田一百四十畝作底外尙欠銀十餘萬兩又潤成麫粉公司亦欠本莊銀七萬四千三百餘兩現在通盤籌算外間放出各帳抵欠尙餘求察蔣繩之供稱前由沈妾寄存皮箱兩只早已由沈妾之母取去有收據爲憑大令判蔣交差將據檢呈再核邱供所虧元源之銀實因生意清淡所致求保出外清理大令判沈邱分别交差赶緊將帳料理明白再核又聞十二日縣差至大南門永安里向各房客詢問是否元源莊經理沈上之産業房客答稱確係沈姓産業縣差云現奉憲諭發封抵欵盍速遷往各房客以並未欠繳房租一時尙難驟遷該差即向房客六家索取洋六元僅封弄口總門一扇故各房客尙得出入自如 
　　滬道批順元莊禀云此次元源莊倒欠官商存欵至數十萬之巨殊爲駭人聽聞亟應封産備低據稱沈上之弟兄已將房産等項向該莊抵押在前是否屬實着卽檢齊抵押原據及佃契田單刻日呈候驗明核奪 
[烟户報名展期]  
　　本邑拒烟總會前經呈奉縣尊頒給示諭印册分發城廂内外四鄉拒烟分會飭令就地烟户報名造報以便彚齊換給膏照在案現據城内果育堂拒烟分會函稱自九月初一日起續經展期至十月十五日止陸續報有三千多名惟恐地叚遼闊烟户或未周知仍予寛限半月至十月底定行截止造册報縣不再展限 
[輪船撞沉民船案續誌]  
　　立茂輪船撞沉顧元發民船並溺斃船夥張掌全一案由上海縣詳道轉請領事飭賠在案兹悉滬道察核詳文並未叙明何國洋商致難照會惟該商輪旣在本口行駛江海關署定有總册可查故於前日函致新關税務司查明就近飭傳該輪船主勒令照數賠償 
[查緝敎會被竊案]  
　　西門外美國浸禮會敎士具禀美領田君略謂本會託居華界近日被竊之事已有數處華官設立警察並不實力防護以致竊賊逗留殊非治安之道美領據情函致滬道當由蔡觀察轉飭上海縣及總工程局迅卽飭差上緊查緝務獲究辦 
[覆訊敎民做賊案]  
　　敎民陳瑞良劉倫春前在鎭洋縣境搶刼由鎭洋縣葛大令訊得陳係案内之犯惟到案之劉倫生係代其兄倫春頂替是以禀經滬道蔡觀察照會美領仍飭敎士沈志誠迅將劉倫春交出在案兹悉該敎士沈志誠竟於前日投道具禀以陳劉二人俱屬安分敎民此次實被誣攀請即飭縣釋放以免冤誣等情蔡觀察昨已轉飭鎭洋縣葛大令查核該敎士沈志誠所禀各節是否屬實應將到案之陳劉二人復訊根究核明辦理 
 
 

Page 20

 
 
[了舊案]  
　　丁寅清控黄鳳翔與沈和生等勾串一案涉訟多年現經南市商務分會查明沈和生確有私立契摺情弊當經該會將沈飭退不理外仍行復縣究辦 
[派巡士]  
　　一路巡警分局批五區巡士王祥勝禀云該母年老多病刻在城内當差尙能就近侍奉調往城外難盡子職懇請設法挽回等情前來自應原情照准惟此次推廣新區必得在差日久歷練素著者派往開辦力能得力望該巡士移孝作忠不必固執 
[官事]  
　　候補知縣張可均到道禀辭赴蘇候補知縣顧永康禀辭返寗　警察學堂學監汪之鈞　江蘇警務畢業員屈承恩均到道禀見　試用知縣許寳綬禀謝札調出口局差 
南市 
[獲盜黨]  
　　南區偵探前晚緝獲盜黨到區詰得尙有首盜贜物匿在某處即密解總工程局候備文送請上海縣飭捕帶往指提各黨訊核 
[革巡士]  
　　總工程局巡士王書清請假逾限已滿條諭開除卯名 
[垃圾捐]  
　　認包工程局裝載垃圾船捐之孫桂林一年期滿到局續認已由局董批准 
[電燈費]  
　　南市電燈廠司事陳賡生向毛家弄同生泰收取燈洋四十餘元店已閉歇將店夥朱光元控局判交保尋交店主再核 
[欠一]  
　　張福海欠三太板行貨欵被控到案判交保至商會理處 
[欠二]  
　　唐正元被朱瑞夫魏安堂控追欠款在押患病暫行釋出 
[欠三]  
　　同泰莊閔晉卿被范源裕洋貨店范潤生欠銀四百七十餘兩判交保月底先還一半餘俟下月清還 
[欠四]  
　　順記板行施丙松控邱仁生不理盤取生財價洋三十餘元到案判邱交保候交中証邱子和再訊 
閘北 
[巡士烏得無罪]  
　　東洋車夫范阿四楊照榮朱雲香等在閘北三路三區境内索欠巡士張謙徐棣榮二人疑爲竊賊私刑弔打並解巡警總局訊判在案昨日復訊楊朱同供是日在彼處向范阿四討取飯資七天並借錢八百文正在言語被張拿住兇毆指爲竊賊帶局擅用極刑弔打受傷求察范供詞相同據八崗巡士張謙供稱有人報稱范等三人犯過搶案往拿解局是實七崗巡士徐棣榮投訴聞張巡士追拿范等三人即吹警笛將范等三人兜獲解至局内求鑒判楊朱范三人交妥保張徐兩巡士飭回本局候禀請道憲核奪 
[拐犯未便縱容]  
　　魏雙喜翁子貞因案奉閘北巡警總局訊判翁交保魏押候查辦在案兹因二人在租界另犯拐案昨由捕房派探至總局禀請移提孫裁判以翁交保出外諭探暫回候傳翁到案送廨訊究 
英租界 
[毋聚衆取罪戾也]  
　　成衣匠周才生史泰繼等因向各衣莊主加添工資不遂投英公廨環求面諭靜候在案昨周史二人復率領百餘人投廨執香跪求主持寳獻員諭已經函致商會轉商衣業董事並成衣董事磋商公平辦法爾等毋得聚衆滋閙反取其咎衆皆叩謝而退 
[無面目見江東乎]  
　　吳左平陳鏡如控朱志仁騙洋判朱交保料理在案昨日復訊朱避匿不到由差將保胡鏡泉傳案請示判胡赶緊尋朱到案訊奪 
[馬阿毛無立足地]  
　　女子馬阿毛迷途解訊據供本地人父死母存現母已隨他人因時遭痛責逃出判發幼女所留養習藝 
[張婉珠失意外財]  
　　松江女子張婉珠偕証姚菊生控金德標搶取金簪昨晨解訊金不認判押候查明禮拜六復訊 
[學生違章受辱]  
　　前日有謝槓孫起超二人軍服佩刀在英租界福州路行走被印捕查見拘入解訊供係湖北武備學生因事入都今晚擬乘盛京輪船起程不知租界定章判一併開釋刀暫存捕房候派捕送至輪船 
[姦夫犯法被拘]  
　　譚裕才控王又卿即黄帆卿姦拐伊妻陳氏並被藏匿子女等情昨晨提案請究王延威金生幇辦律師到堂辯護求保官以姦拐情重未便交保判王押候禮拜二早堂訊辦 
[亦難乎爲婿矣]  
　　劉矞卿虧空德商魯麟洋行巨欵逃逸其婿張子善現在大北電報公司打報昨傳到案張延禮明律師到堂代辯判張帶回捕房准存銀二百兩交保訂於禮拜二再訊 
[可便宜其保乎]  
　　地保金順堂即王順堂因盜賣漂水帮水爐公所坐落新閘白克路之義塜於公共工部局改作馬路昨日解究判交差看管候晚堂訊究 
[究屬何人所拐]  
　　高春生控王孫氏與陸順寳串拐伊妻胡氏一案昨日復訊據供高妻係公子貞等所誘判王孫氏仍交原保陸押候指提人証再核 
[是否爲爾所偷]  
　　蘇婦王徐氏庽福建路天仙戲園隔壁弄内老長春棧前晚失竊衣物疑茶房翁阿桃所竊報捕解究翁供並不竊取判押候查明再訊 
[孩子如何可拐]  
　　施陳氏控女尼路瑞秀與徐王氏串拐伊孩一案昨日復訊屬實判尼與徐王氏各押女所三年 
[賊物如何可收]  
　　顧木春控張陸氏收買竊贜昨獲解究判押候查明禮拜三再訊 
[跳浜改期]  
　　旅滬西商秋賽本定昨日跳浜現因連日天雨未便馳騁改期於下禮拜六即二十一日舉賽天雨作罷 
[搶物有著]  
　　流氓朱和尙在法界搶取金挖耳收贜兑與南京路方九霞銀樓業已拿獲昨晨帶朱至福州路總巡捕房禀明捕頭派探協往方九霞詢明確實復將朱帶回法捕房押候解辦 
[賊又來]  
　　過犯王同奎復來租界判王押三月　出再來嚴辦 
[貨不出]  
　　德商天福洋行控曹季安錢仲揚定貨不出昨傳案判交保候訂期會訊 
美租界 
[漆匠]  
　　漆匠張長生昨爲匯山路西人家油漆門面未領工部局執照巡捕以其違章將張拘入捕房捕頭飭即領照 
[逃妻]  
　　朱慕棠之妻計氏久經逃遞近朱偵悉氏匿跡西華得路某西人侍者處向詢不認朱即報捕請究捕頭飭探查核 
[花會]  
　　花會賭博爲禍最烈故捕房例禁甚嚴近來各賭徒以美捕房飭探查拿頗形雷厲故已遷往别界 
[打架]  
　　朱金榮昨在北江西路與陳阿三互毆由捕喝阻不服一併拘捕兩造各存洋保釋候訊 
法租界 
[停訊]  
　　公堂因萬壽節期停訊現已定禮拜一開堂會訊 
[覓保]  
　　捕房招雇華捕向章取具本界内之殷實店舖保結兹麥總巡因現充之捕保家間有閉歇及遷移界外者無從查攷故於前日諭飭該捕等另覔新保以昭愼重 
[一朝失敗]  
　　積竊姚德春劉阿福近又行竊居民各物甚多拘解捕房並在張徐氏處弔出贜物押候訊辦 
[黨塲出醜]  
　　扒竊王小鬍子前日在某洋貨店門口竊得洋傘一柄皮夾一只當塲拿獲押候嚴懲 
 [G 
[專治小腸氣立刻見功]  
廣東彭壽堂神藥到申 
小腸疝氣之症治藥紛紛如欲立刻見效實難其選惟本堂所製小腸疝氣膏藥力大效速與衆不同專治七種疝氣無論陰囊腫脹陰核偏墜諸醫束手痛楚難當但將膏貼於膀胱之處陰囊立刻縮小其患若失氣鳴脹消步履如飛雖數十年老疝無不藥到病除屢試屢驗百發百中誠治疝之絶世妙藥也每張一元如内服神效疝氣丸可將膀胱寒濕之氣一掃而空愈後保不再發一試便知每盒一元中盒二元大盒四元上海棋盤街廣東彭壽堂啓 
 
 

Page 21

 
 
   
 
 

Page 22

 
 
   
 
 

Page 23

 
 
 [G 
[京都天寳齋獨家秘製嫩面玉容散]  
凡購此散○必須認明○京都天寳齋○方是的眞○醜陋男子變爲白面書生○粗頑婦女泛爲紅粉佳人 
本齋秘製嫩面玉容散己歷一十七年馳名遐邇中外皆知無論通商大埠鄉僻男女咸宜此散之妙不言可知近有牟利之徒虚言仿只擅自誇張深實可恨購者留心弗爲其欺况此方得自唐宫本主人珍藏秘密豈有易輕傅人者乎此散之功異常靈速用法極便專治造女面上麻點雀班紅粒黑氣油光暗晦男子烟容酒剌瘡疤汗班以及各種滯氣每日搽擦二三次無不應手而愈無論男女若用此散婦消旬日之間女貌勝如沉魚男容猶若　安老年不啻少年昔唐代貴妃亦用此散搽擦故而肌膚滋潤面容姣嫩唐皇寵愛甚篤全賴此散爲之一助眞乃閨閣必需之物有益無損方知予言不謬矣　每瓶大洋二角每打二元○另製隻料重用珍珠鷹粉取效更速獲益更大每瓶四角每打四元遠埠郵寄回件信資自給○分售處安慶四牌樓天元祥雜貨店○二馬路西鼎新里京都天寳齋啓 
[各埠來函彚登]  
五洲大藥房主人賜鑒逕啓者　貴藥房濟世爲懷製煉各藥早己遐邇馳名弟因勞心過度身弱血虧近年以來血不養心時常有牙痛脚軟之患得服非洲樹皮丸以來頓覺健飯諸事耐勞筋力己壯動步有力（中略）謹此佈　聞並請　大安　金陵洋務總局少卿廖欽元頓首六月十九日 
五洲大藥房主人台鑒久仰　慈帆羨慕無極黑暗齪濁世界幸現一缐之光明是蒼天不忍使吾民輾轉困於溝壑之中也貴主人以博濟爲懷體上天好生之德凡有宿疾者均藥到病除月前有友來申之便托帶自來血及樹皮丸等藥各一打依法服之幸漸入康境從前行未及半里輙喘噓不己頭暈眼花神志不寗腿如嬰兒不堪任遠自服藥後以上各症恍然若失使鄙人五體投地心感莫名特函鳴謝（下略）此請　升安　愚弟周仲和頓首安慶平心橋周公館緘六月十七 
五洲大藥房主人惠鑒日前友人過申購得貴藥房開張時半價之樹皮丸四瓶蒙贈二瓶服之甚有効騐足見貴藥房熱心濟世醫藥精心（下略）專此鳴謝敬請　台安　湖南衡州道署張海卿啓六月十九日 
五洲大藥房鈞鑒敬啓者前次托友向　尊處購來自來血等藥自服之後果然効驗如神百病痊愈精神漸爽血氣己充特此修函鳴謝此請　赌安百益　河南省懷慶府温縣署中陳建章頓首七月初九日 
五洲大藥房執事諸君鍳前弟過申怡逢　貴藥房開張之喜隨購自來血樹皮丸二藥承倍加贈感甚至蕪服藥果見靈効弟精力素弱今自服藥後精神倍加體質爽健較之往年大異可見誠實欣感之至特此鳴謝敬請　秋安　弟黃錫猷頓首蕪湖洋橋南晋康公司間壁黃公館寄七月廿一日 
兹者貴藥房所述之自來血功効頗大今特附奉洋一元二角先購一小瓶待服完後再當函購前鄙人患遺精之症竟然不夢而遺曾服貴藥房之樹皮丸則未幾而霍然治愈足見貴主人濟世之深心良可佩也附誌數語藉忱謝悃此致即請　五洲大藥房諸君台電　　舟東悟情子拜言本埠英大馬路萬康裕號八月初五日 
[三日愈癲疥瘡藥]  
每盒二角不效還洋上海英大馬路盆湯衖保太和啓 
[越城胡榮德堂馳名風濕天醫酒]  
靈騐非凡天醫酒專治男婦七十二種風濕入絡筋骨疼痛手足麻木半身不遂筋絡抽縮左癱右瘓面黄肌瘦五勞七傷骨節痠痛等症一瓶全愈屢試屢驗雖三十年老症多至一料斷根妙在酒性善通骨絡功效最速最靈大瓶一元小瓶半元每料六瓶五元上海代售處四馬路言茂源酒棧 
[三井洋行經理]  
明治火險　東京水險　日本火險　共同火險 
兹者本行經理明治火險東京水險日本火險各公司數十餘年辦理妥恊赔欵迅速中外紳商深所共知餘不再贅今有共同火險公司己歸本行經理專保南北市房廠棧其價格外公道　諸公光顧請　駕臨四馬路北四川路口四十九號門牌本帳房面議可也三井洋行特白 
[眞神仙寳棗咳嗽不吃藥蜜棗除痰]  
秘傅百草萬應養肺膏潤肺化痰勞病咳嗽全愈每張銅元十枚獨得中外第一良方揀選上品藥材煆煉取汁法製蜜棗專治諸般咳嗽哮喘不止氣急氣逆陳病老痰虚損雜勞吃棗立愈　每個銅元六枚普濟大藥房　望平街時中書局發行所代售 
[遺失股單息單廣告]  
本宅於九月初五夜失竊被竊去華安水火保險公司第六十三號股單息單各一紙計五股追查無着己向該公司説明作廢另給新股單爲憑恐在外有盜賣抵押等情幸勿受愚特此聲明　梁秉謙謹啓 
[阿格登洋行啓]  
本行新到黃斜文及元色大青厚呢專配合近日中國軍操衣之用價廉物美如蒙賜顧請至三馬路九號二樓本帳房面議可也 
 
 

Page 24

 
 
   
 
 

Page 25

 
 
   
 
 

Page 26

 
 
小説 
[偵探小説意外之奇案（二十）]  
　　泰勒斯哂曰此一金磅。可得無量數之辨士。吾念汝爲眞誠之童子。安肯誑汝。童子聞泰勒斯之語。乃大喜而躍。如中狂易。不期而手中之函。遽隨於地。泰勒斯立拾此函於手。而謂童子曰。吾知勃雷博士。今日已他出。汝在此徒擲可寳之時間。苟汝能以函舁我。而轉授勃雷博士者。吾必再贈汝以十金磅。可易彼先令一百枚。童子始見泰勒斯力取其函。大怖欲哭。忽聞泰勒斯十金磅之一語。又狂喜。拭涙而笑曰。先生果與我以十金磅乎。泰勒斯不待其言之畢。立取金幣十枚。置諸童子掌中。斯時此童子愉快之。狀熊乃不可以言語喻。悉以此金磅。納之衣袋。拍手而歌。　忽又蹙額謂泰勒斯曰。先生必以此函授諸勃雷博士之手中。萬勿悮授他人。苟先生而不聽吾者。吾必大受吾父之鞭扶。泰勒斯笑應之曰。儒子勿憂。吾必勿令孺子受扶。顧孺子之父何名。乃居何许。儒子亦當告我。童子曰。然我幾忘之。實告君。吾父名弗雷格森。居澣衣街之一百十三號。吾父病已五日。乃令我持函以見此勃雷博士。吾亦不知吾父與勃雷博士。乃有何等之交涉。童子語至此。忽又曰。吾出外已久。今當歸視吾之疾。一語未竟。已奔越而去。泰勒斯乃立啟其函讀其來書曰 
　　勃雷博士。吾之病已五日矣。君竟不一來視我。且吾今日已無一辨士君當爲我代謀。不爾者。君必無幸。 
泰勒斯視竟腦中。忽有不可思議之激刺。不期應念而集。自念此作書者。書法旣惡劣無倫。而文法亦至覺不合。且决其必非上等之人物無疑。但念勃雷博士。何以與是人相識。且玩其書中之語。竟主有要挾之意。必此勃雷博士者。有千犯法律之行爲。乃爲是人窺破其底蘊。不爾者。胡以語氣之强硬。至於極地。天下詎有求助於人。而作如是之語者。吾必獲其事實之要領。以貢諸社會衆人之前。泰勒斯念至此。胸中忽蓄一詭秘。之思想。納書於外衣之袋中。立喚一街車。至澣衣街之左近。馬車卽立止道旁。不能復進。泰勒斯乃下車步入見此澣衣街者。狹窄無倫。兩旁之之房屋。至低且隘且有一種污穢之氣。直冲泰勒斯之鼻觀。泰勒斯又念安有上等紳士。而與此處之居民相結者。行百餘武。已至一百十三號之門外。 
國外新聞 
[近東大變局三十誌]  
　　字林報載十三日倫敦電云東方鐵路本爲奥國之事業故不允將在賽洛里開登岸之軍裝運至塞爾維亞塞政府現已求助於土爾其　文涵報載十四日倫敦電云奥國砲艦已抵台吕勃河賽姆林擬從事操演其地適與塞京伯爾格來特相對塔人聞之頗爲震恐　十三日栢林電云各國已干涉塞人舉動故塞人對奥態度决議格外和平 
[日兵窮搜亂黨]  
　　十三日東京電云韓國濟物浦附近某島亂黨兹已紛竄對島日兵與警察等現正搜捕甚急 
[俄國黜退海軍將校]  
　　十三日倫敦電云俄國黜退海軍將校十三員聞諸員均與私用建造戰艦費一案有關 
[俄皇信任外部大臣]  
　　十一日栢靈電云據聖彼德堡消息俄皇擬竭力以保外務部大臣伊始華克之任 
[法德斐洲交涉續聞]  
　　十三日倫敦電云柏林巴黎兩處皆頒有半官文牘論法德茄塞勃倫開之交涉大約由兩國互行道歉和平了事 
[英國棉廠罷工將止]  
　　十三日倫敦電云據曼哲斯脱電稱所有工人均照廠主減少工價百分之五惟須改丁正月爲西三月起減各廠主已於今日集議此事大約不日可望調停開工以上譯字林報 
[塔孚脱獲選四誌]  
　　字林報十三日華盛頓電云塔孚脱君向商務會各會員演説如各商家悉遵法律則彼必無約束商人之新政令各商不必危懼自下各商業已日見起色　泰晤士幸同日紐約電云羅斯佛總統接各處賀電甚多咸以塔孚脱之成事歸功於羅總統之鼎力 
[羅斯佛將任主筆]  
　　泰晤報十三日紐約電云奥和脱洛克星期報揭載羅斯佛已允於一千九百零九年西三月四號退任後擔任該報主筆 
[德國地震續聞]  
　　十三日柏靈電云據天文臺報告德國中部地震其災區有七千基洛米達之遠以上譯文滙報 
來函 
[上海道蘇觀察致沈仲禮觀察函]  
　　仲禮仁兄大人閣下本月初七日接英總領事霍來文以華洋義振會洋八萬二千九百六十三元四角七分並二十一天利息九十五元四角六分全經轉交兩廣總督部堂張查收作爲籌振南方吳民義會之欵今將收單抄錄一紙送請查照等因並附抄單譯件到道除復函道謝外用特抄單函致即希查照爲荷　愚弟蔡乃煌頓首 
 
 
 

Page 27

 
 
   
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
