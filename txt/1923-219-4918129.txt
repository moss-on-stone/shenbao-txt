# 1923 - 219 - 4918129

 

Page 1

 
 
第一萬八千一百二十九號;中華民國十二年 西曆一千九百二十三年八月十六號
星期四 * *   
 
 

Page 2

 
 
第一萬八千一百二十九號;中華民國十二年 西曆一千九百二十三年八月十六號
星期四 * *   
 
 

Page 3

 
 
第一萬八千一百二十九號;中華民國十二年 西曆一千九百二十三年八月十六號
星期四 * *   
 
 

Page 4

 
 
第一萬八千一百二十九號;中華民國十二年 西曆一千九百二十三年八月十六號
星期四 * *時評 
先退後進[  冷]  
　　古之爲官者僅有難進易退易進難退之說藉此以分君子與小人今之爲官者於此進退難易外另創一先退後進之法以成其巧宦 
　　不觀乎今日張弧之就北京財長之宣言乎未到任而先告以病未定到任之日期而先定去任之期限以外表論是蓋更勝於君子之易退於進之日已存退之心其於進退豈不綽綽然有餘裕哉雖然此其法實非由張弧始前此王克敏之將就職時與顧維鈞之已就職時皆有表示張弧此言亦不過隨一時之風尙耳 
　　雖然其心豈眞願如是其時勢又豈能容其如是雖有巧法與巧言迨其結果我恐仍陷於進退維谷之途耳何也今之宦海弄巧之時代已屬過去也雖有巧宦亦無如之何也 
國内專電 
　　北京電寒（十四）午發表四令王克敏准免以張弧署財長兼鹽署督辦幣局督辦（十四日下午八鐘） 
　　北京電外部本日通電駐外使館云使團所提臨城案牒文有礙及吾國主權者政府實難照辦請向駐在國政府妥爲解釋（十四日下午八鐘） 
　　北京電寒（十四）閣議四國照會决電蘇浙當局并抄電曹吳徴答覆意見又臨城案以外部所擬駐外各使通電爲適當卽發又某某閣員謂賠償問題可酌量容納（十四日下午八鐘） 
北京電十五日予訪使團悉四國照會係舒爾曼傅樂猷麻克利芳澤四人署名首述本公使連接報告江蘇浙江長官有軍事行動至現在準備到如何程度則尙未能判明萬一見之事實則列國在該地方生命財產甚爲危險次述貴政府究竟有無制止方法末謂萬一中政府無力制止則列國當執自衛之簡單辦法並含保留一切損失要求將來賠償意此案本報十二京電已報茲補電措詞内容 
（十五日下午二鐘） 
　　北京電十四閣議分電蘇浙長官及曹吳核覆十五拍發致盧電稱先生（十五日下午二鐘） 
　　北京電院覆國會（一）質問食鹽出口案謂此項規則修正後尙未有人呈請包辦（二）質問奥債案謂此案閣議認爲並未成立當然在無效之列無須由外部向美使聲明 
（十五日下午二鐘） 
　　北京電張弧擬十六來京軍警費擬籌百四十萬發一月又機關擬發五成又兌換券决維持又續發鹽餘特别庫券張來京後爲避各方索欵五天後或將赴津或西山遙行財務行政（十五日下午二鐘） 
　　北京電張弧電院能力有限時會艱虞今仍發令未諒苦衷惟有先約數言量而後入鹽關無餘外債難舉祗維現狀病體斷難久理繁劇祈一面另覓賢能俾早息肩務乞明允方効綿薄攝閣電覆卽此已爲助於中樞甚鉅祈速命駕（十五日下午二鐘） 
　　北京電聶憲藩薛之珩元（十三）通電催憲有敬告兩院放心制憲其有加國會一矢者願率京師軍警以殉國會語（十四日下午八鐘） 
　　北京電鹽署十四日嚴令晋北榷運局長成本璞限五天交於新任畢培貞遲則拿辦（十五日下午二鐘） 
　　北京電銅元票昨今每元二百十五枚查部抵出該票一百八十萬吊現加馮軍抵出流用十六萬吊步軍及警廳十萬吊平市局幾難維持請部營救（十五日下午二鐘） 
　　北京電財部函稅務司卽日照撥使領費二十萬元（十五日下午二鐘） 
　　北京電外部電覆張元節厦戰不致危及日僑已通飭保護希轉答日外務省（十五日下午二鐘） 
　　北京電厦電臧致平敗於洪兆麟林虎至王永泉軍十二日始由泉州向同安進發王電院亦謂已派隊向厦門前進（十五日下午二鐘） 
 
 

Page 5

 
 
第一萬八千一百二十九號;中華民國十二年 西曆一千九百二十三年八月十六號
星期四 * *   
 
 

Page 6

 
 
第一萬八千一百二十九號;中華民國十二年 西曆一千九百二十三年八月十六號
星期四 * *國内專電二 
　　北京電齊韓電院部比和公司代表爺瓦士近詢江蘇鑛區借欵有無訂定部覆報載比和公司爺瓦士蘇省鑛區借欵并無其事 
　　北京電洛吳託魯省長及膠澳督辦暫墊五十萬協濟温樹德海軍北歸（十五日下午二鐘） 
　　北京電津浦局報兗張鎭守使同賀團赴寗陽東平等縣剿匪風聞賀團長回棗莊携眷棄物南逃張鎭守已回兗（十四日下午八鐘） 
　　北京電津漢英租界九十九年今年滿期英要求續租九十九年 
　　北京電梁如浩以去就爭威海協定 
　　北京電熊炳琦赴北戴河避暑 
　　北京電寒（十四）日憲議到三百八十五人流會（十四日下午八鐘） 
　　北京電津訊張弧宣言可以就職先籌發軍警餉政費另籌 
　　北京電顧維鈞昨晚在宅讌中外要人代張弧疏通鹽餘並言江浙可無戰事（十五日下午五鐘） 
　　北京電吳景濓派某議員赴津詢張弧歲費張允到京後儘先籌發一個月（十五日下午五鐘） 
　　天津電周培根携（一）准王克敏辭職（二）張弧長財（三）兼鹽署督辦（四）兼幣制局總裁令赴北戴河請外顧副署顧恐招物議寒（十四）早偕周晋京張弧長財令卽日發表（十四日下午十二鐘） 
　　天津電京吳因各方索欵甚急元（十三）日來津邀張弧晉京張不允吳當晚返京另謀搪塞（十四日下午十二鐘） 
　　天津電元（十三）日京奉通車行至秦皇島南被水阻路至寒（十四）早十時始抵津站（十四日下午二鐘） 
　　天津電日警長花里調青島張紹曾元（十三）晚設宴歡送陪席中日官紳二十餘人（十四日下午十二鐘） 
　　天津電京津晚報主任王冷齋以啓封無望擬在津另組天津晚報 
　　天津電曹錕以近來各處來電多舛錯前日特電交部飭各局隨時加意（十五日上午十鐘） 
　　濟南電日政府派入澤崗部來華調查對庚子賠欵用途輿論入澤元（十三）抵濟崗部今日到王敎廳在式燕歡宴（十四日下午四鐘） 
　　濟南電沿膠濟路十二商會代表在益都開會限財廳十九日前取銷產銷稅不然二十日一律罷市現財廳仍主疏通（十四日下午四鐘） 
　　濟南電各團體接京函稱威海交涉嚴重請援助各團體將有表示 
　　漢口電援川軍將領趙盧袁鄧電請財部撥印花稅票二百萬元抵充軍餉（十五日下午七鐘） 
　　漢口電袁祖銘寒（十四）電收復榮昌敵退資中（十五日下午七鐘） 
　　漢口電武昌商會慈善會善社聯合會備就誄詞輓聯公推代表十五人昨赴美領署致弔哈定美領答哈雖逝世其和平主張必能貫澈貴國亂源之軍閥希望人民自組團體剗除之庶和平得早實現 
　　漢口電陜西靖國軍千餘人竄入鄂北張聯陞已派隊往剿（十五日下午七鐘） 
　　漢口電傳蕭寒（十四）電曹吳湘局險惡鄂省兵單請速派一旅來鄂協防（十五日下午七鐘） 
　　漢口電吳派丁信然赴湘調查軍事（十五日下午七鐘） 
　　漢口電孫傳芳電辭第二師長保第三旅長孟昭月升任（十五日下午七鐘） 
　　漢口電豫張派黄鑑池來鄂會商剿匪並請撥槍五百支（十五日下午七鐘） 
　　漢口電渝訊第三師李旅七師周旅在距南川十餘里與周西成部接戰周部敗退涪陵渝軍佔南川並加派七師段旅兼程赴涪與南川周旅夾擊涪陵（十五日下午七鐘） 
　　漢口電飛爾卜因事由中途改赴長沙約二三日返漢（十五日上午十鐘） 
　　漢口電駐漢英總領事請假三月十四日赴日本避暑（十五日上午十鐘） 
　　長沙電宋鶴庚電召軍需處長赴湘鄉有庚病未愈仍求靜養等語株萍路局長王昌學往視病勸宋赴滬就醫宋未表示趙再電留宋有清恙未痊可暫在湘鄉靜養幸勿再言辭職（十五日上午十鐘） 
　　長沙電魯滌平元（十三）抵湘鄉後與宋會銜來電大意謂政府因護憲訴諸武力豈能定操勝算萬一無濟憲將焉護譚本期實行主義如再遭兵刼縱如所期而賸此疲癃殘病之局主義焉能實行此均有可考慮者爲今之計宜再擬具辦法爲最後之商榷第一步通電各軍官佐停止戰備第二步邀集軍政各界及在野明達擇適宜地點從長計議省憲應如何維護實力應如何保全畏公主義應如何實行雖結果難逆睹然較武力解决終勝一籌盼覆（十五日上午十鐘） 
　　長沙電第三旅長劉鉶由潭抵省請假赴漢養疴（十五日上午十鐘） 
　　長沙電葉開鑫將親赴前方督戰趙任羅先闓爲清鄉督辦 
（十五日上午十鐘） 
　　長沙電元（十三）日趙通電各軍官近有人假竊名號破壞省憲飭遵省議會以實力護憲决議案同心努力以遏亂萌（十五日上午十鐘） 
　　長沙電湘西鎭守使田應詔通電主和請譚在外發展謂奚必貽譏蚌鷸資利漁人邇時北馬南來廬墓虀粉痛孑遺之無存啓南北之大戰是湘人以自治而自亂且以亂天下天下後世其謂我何 
（十五日上午十鐘） 
　　長沙電政府擬發軍用票六十萬分一元五元十元三種（十五日上午十鐘） 
　　厦門電臧致平態度强硬王永泉代表賈文祥寓鼓浪嶼僅派隨員渡江接洽無結果臧收編散兵約七千人委前第四混成旅長李芳芑爲師表財政處長田德潤團長李 
崇寅爲旅長有再戰意（十五日下午九鐘） 
　　厦門電漳州林虎黃大偉洪兆麟均分兵返惠一面派員收編此間散兵（十五日下午九鐘） 
　　厦門電厦各界設治安維持會請臧撥鎗五百枚臧索欵三萬元外另索槍價未果商會每日給臧米千包粉一千五百包一星期爲度 
（十五日下午九鐘） 
　　厦門電此間有以臧倒李手叚對臧之運動（十五日下午九鐘） 
　　福州電海軍因八日漳州爲林虎賴世璜所部佔領决與王永泉軍隊大舉攻厦王部已進駐安海同安海艦亦於江日下午開㧞惟楊砥中及各營長不往新抽陸隊歸楊司令節制（十五日上午十二鐘） 
　　香港電港澳僑民紛紛電省反對鴉片雜賭公開（十五日下午六鐘） 
　　香港電粤軍中右兩路得手重佔博羅聯軍退蘇村現由范石生獨當此路增城聯軍大部退石灘粤軍進增城後因援軍未畢至暫不進攻左路粤軍頗失利由白芒花退回平山惟因潦漲聯軍不能渡河進攻（十五日下午六鐘） 
　　香港電聞滇北兩軍在始興混戰韶民遷徙一空（十五日下午六鐘） 
　　香港電孫昨不永豐艦慰問艦員 
（十五日下午六鐘） 
　　香港電孫調蔣光亮部赴東江助戰蔣部要求發餉五月孫允發三月已有一部開㧞（十五日下午六鐘） 
　　香港電申葆藩在欽廉頗活動已佔北海（十五日下午六鐘） 
　　香港電傳粤軍翁式亮陳修爵佔菉蘭石龍已聞砲聲（十五日下午六鐘） 
　　香港電葉恭綽函各界銑（十六）在廣州總商會開談話會爲整理紙幣事（十五日下午六鐘） 
　　香港電譚啓秀與梁若谷爭防地佳（九日）早譚部圍攻羅定鏖戰半日梁部不支潰竄毁民房甚多 
（十五日下午六鐘） 
　　香港電孫赴東江說不確（十五日下午六鐘） 
特約路透電 
[南北政聞記]  
　　十四日北京電任張弧爲財政總長兼鹽政督辦幣制局總裁之命令已於今日午後發表 
　　十五日北京電昨日内閣討論關於江浙軍事行動之外牒决計通告列强無發生戰事危險 
　　十五日北京電外部昨日集議决定將下述辦法提交閣議（一）接受賠償要求（二）暫不革黜指定各員以待與地方官考慮（三）政府當竭力不使此後發生此種事件（四）外人管轄路警侵犯主權未便承認 
　　十四日北京電據滇省最近消息韋塞白氏現在匪中患病匪徒須當局繳贖欵及軍械後始允釋之談判已生頓挫 
　　十三日廣州電廣州航空隊所造之飛機試飛數次成績頗佳孫中山今日爲南華所造第一架飛機題名香山縣發生戰事縣知事被逐 
[英倫時報之對華論]  
　　十五日倫敦電泰晤士報社論不信列强送交中國之公牒能有絲毫之效力並訾議該文詞句之拘守形式謂在華或在他處之人士凡不欲受欺者胥不爲此文所欺但若簽字於此牒者聲明將用何法及將在何時擬實施其業已切實聲明之决議則此牒或可視爲滿意牒中條件現不値討論僅屬空言未能大感動冥頑之中政府或眞有勢力之督軍及土匪云泰晤士報贊成卜魯斯氏所唱處置督軍之主張又謂簽字於華會四國公約者如不欲於討論保全中國之計畫時見中國陷於絶地則亟應同意迅速行動時不可失此難題中之要素屬爲時耳云云 
[德國罷工風潮]  
　　十四日柏林電共產黨雖竭　運動　然全體罷工之風潮行將終止煤氣廠尙未開工但電氣廠多已工作電車及地下鐵路現已通行國有鐵路之交通幾已完全如常柏林各處之示威行動已爲警察所制止史台丁地方時局較爲嚴重船塢工人罷工店舖多被搶尤以肉舖及麵包舖爲甚共產黨現煽動農民致蘇爾雲境内有五十田莊發生罷工風潮其他各處亦略有罷工消息共產黨在里浦齊克運動罷工之謀未生效力共產黨擬佔據塞資之工業區域與警察互鬭致黨人死九傷三十警士亦傷數人亨堡亦有衝突傷平民五人魯比克地方之秩序已復 
　　十四日愛拉夏貝爾電共產黨人若干被拘黨人遂攻擊警署德警抛擲炸彈並開槍轟擊騎警乘馬衝逐黨人死傷六十 
　　十五日柏林亨堡警察赴衛廉堡以救助該處被圍警署時罷工者以巨石擲之擬阻其行警察開槍還擊死三人傷八人 
　　十四日柏林電今日共產黨圖築障礙物阻止電車赴東端並槍擊警察警察回擊傷四人 
[德國新總理之演說]  
　　十四日柏林電新總理史特萊斯曼博士今日在國會宣布政策其最可注意者爲願將魯爾問題提交國際公斷之表示又謂新政府之組織其根據於國會者甚爲廣大故可爲自共和成立以來最有力之内閣足以抵禦破壞德國之任何思想魯爾人民皆深信消極抵抗之正當英政府現已完全承認之希望英國之言論可得法比之應聲德政府確信任何偏袒之公斷機關必判决將魯爾歸還德國云國會以五四○票對七六票通過新政府信任案不投票者二十五人 
　　十四日柏林電史特萊斯曼博士僅以空泛言詞涉及賠償問題略謂俟德國可在魯爾自由行政毫無限制擊獄德人悉數釋放德國有喘息時間而德國所荷担負可使國家經濟繼續生活及國家可漸發展時德國始能償付賠欵云繼言恢復國内秩序之必要並請各界扶助金借欵之成功謂政府策在饜滿固定幣制之要求末謂惟自棄者始自喪吾人當信任德國之前途吾人之責任在爲前途努力耳云云 
[法國將再答英牒]  
　　十四日巴黎電普恩賚氏今晚回巴黎現信普將詳覆英牒 
　　十四日巴黎電法國即將發表黃皮書詳答英牒 
　　十四日巴黎電巴黎時報謂德國朝野皆無願覩陸沉之意法國亦願德國付債而不願其滅亡法比當局所擬於德人抵抗停止時在魯爾施行之計畫若何將於黃皮書中見之云小巴黎人報謂法國宗旨將明白詳見於黃皮書中與英牒適相反法國目的以償付賠欵爲限此外無他云 
[美新總統之主旨]  
　　十四日華盛頓電柯立芝總統今日第一次在内閣會議主席刻在華盛頓之閣員均允照常供職據確實消息美政府以克松侯爵之賠償計畫與休士氏之建議相合擬以决心參與德國之經濟事務柯總統之内閣仍依守去年十二月間休士氏所發演說之主旨即美政府今尙未便自議直接助救目下之困難但如外國請助於美美國視爲如加輔助可利於美國人民則願應之柯總統之意今尙無召集國會特别會議之必要 
[俄之駐英代表]  
　　十四日倫敦電英國將否接受俄國駐英商業代表團主任賴柯夫斯基氏之任命尙未决定據里加電稱賴氏否認外報指摘諸言謂彼嘗力主俄英經濟合作目下爲英國資本投入俄國恢復事業之最佳時機賴氏於今日赴柏林希望不日可赴倫敦 
[美法庭沒收英船]  
　　十四日華盛頓電今日法庭判决政府於七月廿七日在火島外沒收英船瑪里昂號案甚關重要其文曰英船逗遛於美國海濱雖距岸三哩之外而志在違背法律因私行運酒入境而被拘且有與岸上接觸之證據則該船雖係外船被拘之地雖在三哩之外而仍當沒收云云 
[各國近事記]  
　　十四日華盛頓電故總統哈定氏遺產共値美金七十五萬元前誤傳七萬五千元 
　　十四日羅馬電朱丹斯基氏今日代表俄國簽定洛桑所訂之海峽約條 
　　十四日杜塞爾道夫電法軍在维持特倫沒收馬克五○○○○○○○○○○枚 
　　十五日漢城電朝鮮西北海岸今日大潮冲去民屋數百所船隻受損喪失生命數百據最近未證實消息死人逾千 
　　十四日倫敦電法佛郎帍市價今日續跌已落至八三比佛郎收盤價爲一○○二五德馬克市價爲一千萬至一千二百萬 
公電 
　　徐瀛代電各報館轉蘇浙皖贛父老昆季均鑒慨自政變以來謠啄繁興蘇浙兩省因換防調兵致生種種誤會近又據報載某省取守勢某省取攻勢某省戒嚴某省助戰雖經各省當局疊電闢謠而道路傳聞仍多變厲致使吾人日處於驚濤駭浪中殊非國内酷愛和平者所願聞也今海上已發起蘇浙等省和平會矣深望吾四省人民羣取一致行動作機先之防止庶自治可以推行而元氣不至斵喪民欲天從古有明訓尤願與四省父老昆季共圖利之江蘇省農會副會長徐瀛叩删 
　　銅山楊懋卿代電江蘇省敎育會全體同仁及全省敎育界公鑒改革以還金錢萬惡蹂躪選途廉恥斵喪國本動搖憂時之士同抱隠痛幸有純粹民意自由選舉之結合團體如吾江蘇省敎育會者以研究學術機關隠然扶持國命靈光孤立碩果僅存凡屬同人應如何愛重擁護以期文化中心永有憑藉去歲八月開會滬上懋卿以全省平均發展理由提議每年大會及研究講演各會移寗集合深荷大會採納議决以五道區輪流活動爲每年當塲通過一年以來道區人士無不歡欣鼓舞竭誠籌備滿望名流薈萃灌輸遐陬冷靜生涯增高位置不料有人利用時機揮霍金錢大張旗鼓輿論沸騰以致臨時大會議决停止赴徐開會垂成盛舉頓歸泡幻此中黑幕想高明早經洞悉但懋卿以首先動議之人於惋惜痛恨之餘不能不有所表白現因足部潰瘡未愈宥日恐不能到滬出席本届時局嚴重變更成議自有殊特理由然去歲議决成案亦不無維持保存之必要應如何防制意外保持尊嚴之策畫想大會諸君子自有以善其後也謹布區區惟希台詧江蘇省敎育會評議員兼交際部幹事銅山楊懋卿元 
　　揚州來電申報鑒貴報十日公電欄載江都團體電軍省兩長請在滬國會另遷列有敝會名義事前實未與聞謹電聲明江都縣商會長朱竹軒劚 
 
 

Page 7

 
 
第一萬八千一百二十九號;中華民國十二年 西曆一千九百二十三年八月十六號
星期四 * *國外要聞 
[德國特約通信（王光祈四月十六日柏林）]  
　　戰後世界商業之趨勢（一）美國 
　　自歐戰以還世界商業形勢一變就現在歐美四大商業國(一)美（二）英（三）（四）德）而論美國在戰前與歐洲各國貿易本極繁盛而今則日就衰退一轉其鋒於東亞英國則自戰後對俄對德商業大减乃不得不旁求原料銷路於歐洲以外法國戰後對外商業尙屬平均發展惟其魄力又遠不如美英兩國之厚德國則因協約各國之排斥更不能不另謀發展之道於中立各國此即戰後世界商業趨勢之大概情形也茲請再與諸君進而考察美英法德各國商業出入趨勢以證吾說 
　　（一）美國戰前美國對外商業無論輸出輸入皆以歐洲爲第一中北美次之東南洋又次之自戰爭以後歐洲貿易日益减少而東南洋商業則日有增加其消長情形如下 
　　（一）美國輸出趨勢 
時期　　　　　對歐輸出約占總輸出　對中北美　對東南洋輸出 
　　　　　　　數目百分之幾下仿此　輸出 
一九一三年　　六一三　　　　　　　二五六　　八○ 
一九一九年　　六四二　　　　　　　一七八　　一一二 
一九二○年　　六○○　　　　　　　二○二　　一二二 
一九二一年　　五二三　　　　　　　二五三　　一二三 
一九二二年　　五四三　　　　　　　二三八　　一五○ 
　　（二美國輸入趨勢） 
時期　　　　　從歐輸入約占總輸入　從中北美　從東南洋輸入 
　　　　　　　數目百分之幾下仿此　輸入 
一九一三年　　四九二　　　　　　　二○二　　一七五 
一九一九年　　一二一　　　　　　　三四○　　三三○ 
一九二○年　　二二五　　　　　　　二八四　　二九一 
一九二一年　　二五六　　　　　　　三三一　　二六五 
一九二二年　　三一四　　　　　　　二六九　　二八二 
國内要聞 
[四國公使關心江浙時局]  
　　對外交部提出警告 
　　現在蘇浙戰訊愈傳愈緊不明眞像者幾疑破裂即在目前故英美法日四國公使關於該問題前日（十一日）下午曾聯名向外交部提出一通牒其内容係要求中國政府特别保護外僑生命財產謂本公使等現聞外間種種謠言謂蘇浙兩省戰事已經成熟恐不免見諸實行若兩省戰事果成事實則中國政府對於該兩省住居之外人生命財產須當與以切實保護并須將上海劃出戰線之外若中國政府不能依此辦理則外交團將取相當政策保護僑居該兩省之僑民云云聞外部接得此項通牒後以事關重要須待總長回京方能答覆次長不便負責故特派人前往北戴河向顧維鈞請示機宜 
[張弧長財令下前之形勢]  
　　張弧之財長命令前日已通過閣議祇待顧維鈞副署之後即可發表携帶此項命令前往北戴河訪顧之專員爲財政部代理會計司司長周培根周於前夜八時三十分由東車站出發聞其所携之令文除關於特任張弧爲財長及鹽務署督辦四道之外尙有一道係特任袁乃寬署農商總長惟農長之命令祗有任袁署理一道而對於原任農商總長李根源則未免職據國務院方面所傳說則高凌霨等對此却有一種深意蓋彼輩認李氏爲合法閣員之一以爲如免李職恐將引起法律上之爭執且有牽動全體閣員地位之虞故前日閣議席上多數主張以省略爲妙此周氏携去之令文所以祗有五道也聞周培根於昨晚（十二）七時十五分業已抵京顧維鈞對於命令當已副署惟至昨夜十二時止此五道命令尙未下恐須俟今日方能發表也 
　　財長命令截至昨晚止雖無變卦但張弧能否就職實爲問題以愚所聞則張氏在勢恐難登台蓋張氏實際之財政計劃總不外就鹽餘關餘兩途想辦法然鹽餘爲數無多且無論何人就任財長均有能使放回之力量則張氏之所注目者惟一在於提用關餘聞張競仁等日來已凖備提出内債整理原案此案一經閣議通過則關餘須儘先撥充爲内債基金之用張氏對此絶無可以活動之餘地彼對財政旣無把握安有貿然登台之理且觀日來各項公債有日涨之趨勢間接的亦可推知張弧不能就任財長蓋公債日漲惟一原因即在於内債整理案有提出閣議通過之望張競仁之提出整理案可告成功則張弧當然却步不前也又有可笑之消息則謂張弧在天津方面得某要人之援手可有百餘萬元調用之望然當張英華登台之際外間亦有此項傳說其結果究竟如何此種消息直可認爲無稽之談又有謂連日候補財部要職之朱有濟沈鴻昭賀德霖文龢等往來京津間活動之結果亦可籌有百萬之譜按此數人在京津兩處雖各有一二銀行與之關係密切以個人之手腕可以籌措若干然財部之債户過多如軍警餉海軍餉及政費歲費等項爲數非七八百萬元不能勉强敷衍即使前述兩項消息可靠然亦不過區區二百餘萬之數豈敷應用故張弧不能登台之說殆有十成可信也 
　　據另一消息張弧長財之命令前次閣議時高凌爵等實已副署祇因顧維鈞受吴佩孚之暗示當時顧而言他不肯動筆故副署尙未完全此次周培根赴北戴河之結果已否取得顧氏副署尙未明瞭然即使已副署完全命令即日可發而財政上之難關足使張弧望而却步據聞張氏因有王承斌之援助王氏處殆有三四十萬元的確可靠尙有交通部方面與本國七銀行所商之轉期借欵緣曩時該部欠七行百餘萬到期未還爲求債權之確實擬轉期而從正太餘利中分期償還請比國方面代扣果能辦到則再找以二三十萬凑成二百萬整數或可商量然尙須致電比國待其覆電交部方面希望凑成三百萬事實上則辦不到至發放鹽餘因匯理之作梗今乃成爲大難之事如兩次皆放出固將近五百萬然日本方面已欠二百四十萬至少須扣一半以上其餘亦皆非扣一部分不可加以一四庫劵至少數十萬海軍及協餉數十萬恐放出尙虞不敷甚鉅然此乃以滙理不扣而放出爲前提者也如匯理絶對不肯通融則放出兩字實甚難言以上述情形細計之張氏能實籌一百萬已算難能可貴矣 
[保派維持留京議員人數]  
　　近日南下議員驟行增多於是北方亦不能不籌抵制之術但欲謀抵制非金錢不爲功以今日羅漢其心目中僅認得阿堵物也據外間所傅保方現擬對於留京議員特别優待每人致送三百元以資鼓勵而廣招徠不日即可實行而大選問題亦已由停頓而變爲積極蓋籌備此事者近因爲時已久毫無成積而政局反弄得大僵特僵甚受各方之責備且恐長此遷延必有有力者出而說話彼時或將不能自存故極力陳說保曹請其自掏腰包來辦此事不必再觀望各方之報效保曹亦鑒於大勢之困難頗有允許之意而其内定辦法每人票價五千元如有欲避賣票之名者亦可變通辦理給以與五千元相等之一種名目以上兩節無不言之鑿鑿議員中頗有聞之而色喜者惟又一說則云財政困難達於極點更何來此每人三百元之巨欵至自掏腰包辦理大選則早已成功何待今日目下時局形勢嚴重如此而謂其肯冒險一拚乎此種傳說不過藉以和緩議員南行之作用絶非事實云云其言亦頗爲近理姑並誌之以待證實至議員自身進行亦大感維持人數之必要參議院於日前談話會曾議及此事有人提議就各省中各推舉一人爲調查員調查同鄉中留京與赴滬者共若干人並設法對於未出京者加以阻止已出京者勸其回來如有個人力所不逮當以其情形報告大衆共同籌議辦法聞星期三該院議員尙有集會即係專議此事 
[離京議員致日本公使函]  
　　褚輔成等致駐京日使函云敬啓者據報載直派軍閥擬任用張弧爲北京僞内閣財政總長籌措欵項專供其亂國營私之用張之財政計畫盡情搜括其中有三欵與貴國有關（一）民國十年敝國所發行之九六公債貴國人持有債券之一部分向由正金銀行扣存鹽餘作抵今年已抽籖還本信用尙能維持且每月正金銀行所扣鹽餘除清還其擔保之部分外有盈無絀張氏現擬由財政部抽贖押存之九六債票七百餘萬加蓋在日本發行字樣併入正金銀行所扣存之鹽餘項内担保統歸正金經理發行可得欵數百萬（二）吉會借欵繼續進行前所未經商妥之條件擬從速了結冀收墊欵（三）葫蘆島築港費一千萬現向南滿鐵道會社磋商借欵以便挪用凡此三端均與貴國有關所借之欵亦均係供給直派軍閥亂國之戰費現直派首領驅逐元首誘迫國會種種罪惡擢髮難數國民同聲反對其敗亡可立而待而北京攝政僞内閣尤爲全國人民所否認其所訂之條約契約當然無效迭經敝國兩院議員宣言諒已在洞鑒之中我中日兩國關係向來密切一切誤解方期逐漸消除日臻親善遇此時機深盼貴國政府及國民切勿對於全國反對之亂國軍閥予以物質上之援助以免促成戰禍助長敝國内亂有傷兩國國民永入之交誼凡前列三項借欵及此外與之類似之借欵彼輩前來與貴國人交涉務請貴公使轉達貴國政府訓告貴國國民一律嚴詞拒絶則敝國國民感激貴公使當永矢不諼敢以最誠懇之意敬達於貴公使之前此致芳澤公使中華民國國會議員褚輔成等同叩 
[段祺瑞與外報記者談話續訊]  
　　江浙皆不願發難 
　　字林報十一日北京通訊云昨日通訊述記者訪問段祺瑞情形其中猶有漏記數語茲補誌於下當日談次曾及廢除總統制代以委員制段謂僅易名稱而已仍非根本救濟之道渠未見以若干總統代一總統即能使共和制度較適合於中國也又謂此時各國政府若能相約不貸欵於中國待其能自謀供給政費償付宿債而　已亦扶助中國之一法出記者在津時歷訪安福要人據稱江浙戰事日内未必可能以浙盧蘇齊未得外援皆不願發難而此際又無希望外援之理由直系軍隊除從事作戰西部南部外餘須留鎭中原故江蘇不能多望鄰省之赴援浙江則希望更微閩之王永泉雖有袒段人物之慫恿然王氏自謀鞏固地盤之不暇安有餘力以及他人津埠遐系人物力矢本無活動之意僅爲津系暴舉所激起並堅稱未以鉅欵接濟國會且在直系未破裂至危及國家之時無意組織機關如昔日安福黨之類又一致否認慫恿奉張攻擊直系謂中國政治上雖有以毒攻毒之成例然其結果什九皆引狼入室一旦奉張入關亦未必能優於直系云云聞張弧潘復皆急欲重長財政以兩人好揮霍手頭現俱拮据張苟不出潘將登臺冀敷衍一兩月捲擄一番云 
[敎育部之悽凉景象] [  隨波]  
　　七零八落之攝政内閣固已不成局面而敎育部之枯寂無聊尤爲各部冠吾人試步東鐵匠胡同則見敎部之門前寂焉無人一敗窳之木製警崗欹斜而立槐陰濃覆適足形容其慘淡大門之過廳以内羅列煤爐二三一二閽人躑躅其旁終日無復通報之勞敎部房屋本極卑陋夙有土地祠之外號加以此種境况一望而知個中人冷淡如僧之生涯使人非親至該部者當不信有此種怪象然無此種怪象亦不足形容寒酸之敎育部也 
　　六月十三日黎黃陂被迫出京攻之不去之彭允彝至此不能再留自此日起敎部遂不啻無形罷工其間代次之沈步洲雖問成到部固無代部之名義而沈爲政學會人更不能見容於攝閣爲勢所迫只得遞辭彭去後兩星期遂亦不到部在陳寳泉代次命令未下以前部員知無人見責相率不到部且來亦無事可辦均泰然家居事聞於高凌霨不能不稍撑局面内舉不避親乃以陳寳泉代次陳爲將來得正式次長計亦復安之然不料此一班窮同事一爲次長即以富家翁相視環逼索薪無所客氣敎育界之索薪本已馳名國内辦事時尙有上下苟至索薪時則磨拳擦掌强硬異常陳又新由司長驟升不便正顏厲色抵制日日以好言好語推託備覺痛苦無可如何又只好辭職三辭不許遂避往西山跳出是非窠矣 
　　陳之代次也高凌霨初本允撥欵相助及陳旣就職依舊一文不名陳在部日日頓足曰高澤畬害了我高澤畬害了我至赴西山之前一日陳至秘書室謂衆秘書曰非新總次長實現我决不到部事到如今不能不令人佩服彭靜仁這樣的事他幹得那樣有味秘書中彭黨居多聞之咸有得色雖然以保系政客之多求一彭允彝不可得亦無怪政學會之竊笑於旁也 
　　陳寳泉旣去敎部又呈彭允彝去後之現象一切公事均送秘書廳而秘書又不能代行總次長職務依舊擱置每日四五秘書及秘書上辦事輪流到部閑坐一二小時除吸公備之砲台烟捲外則南天北地瞎談一陣不料此混亂之時局尙令人有獨恨太平無一事閒煞江南老尙書之感也吾人苟閉目一思使此種現象經久不變則敎育行政事宜當墮落至如何程度該部今不但無人問津且有類禍水近來一度擬汪大燮而汪有辭平政聢長之議一度擬王正廷王亦有辭督辦中俄會議之議兼理之說則遍徴閣員之意見無不搖首掛名敎次之胡鄂公前尙有意就職今則已隨十日南下之二十五議員出京令人沉思苦索亦不能想出一相當人物也 
　　敎長之令人厭棄有如上述照表面觀之不過一窮字其實敎部欠薪僅年内五個月海陸兩部均已欠到十個月外矣何以尙有人幹乎蓋他部之窮窮於部員而不窮於長言敎部則旣無收入而會計上亦無可騰挪索薪之風旣惡呑蝕之技愈窮彭允彝手中發薪四月亦適得其機因六校之抗命乃以校費發部薪繼以驅彭運動稍殺又移中小學費以塡六校及後事機漸變固亦製肘如常彭又何嘗不困於窮哉 
　　保系補閣之計畫朝三暮四固已窮盡其變然對敎育一席則始終無法頃聞高吴又欲請張弧兼代張尙無表示已所不欲勿施於人以張之圓滑又未必能允高吴之請也（八月十三日） 
[川代表之戰局談] [  尊庸]  
　　爲劉楊之宣傳者 
　　川戰極爲激列惟消息甚不靈通頃有劉湘楊森代表某到京據云川軍現有三大勢力即劉湘熊克武劉成勳各占其一而劉存厚不與焉劉湘與熊克武因黨派不同頻年川局不定屢起戰爭皆此黨派之關係惟劉湘能敗滇軍殺趙又新逐顧品珍羅佩金出境故川人樂擁戴之熊克武本爲親滇派當時劉以川省元氣大傷不忍自相殘殺遂未乘勢并除之實爲劉之失計本年春問第二軍與第一軍戰事又作北方知劉楊爲川人所擁戴故主助劉楊平川自開戰以來雙方死亡約六萬人以上第一軍死亡爲多數戰事之慘未逾於此現在戰事正烈雙方已俱下總攻擊茲就各軍派别及兵力言（一）北派爲川軍第二軍軍長　楊　受劉湘指揮唐式　潘文華劉文　李越生　師　附之共有兵力二十三團俱在川南川北一帶益以北軍盧金山趙榮華宋大霈等之援軍有十五團俱在上川東一帶汝勤三團爲後援在下川東一帶又袁祖銘之黔軍有十團亦在上川東助戰此派兵力頗厚（二）南派爲川軍第一軍軍長係但懋辛受熊克武指揮賴心輝張冲何光烈佘際唐喻培德顏德基周西成諸師皆附之有二十餘團人俱在川北一帶兵力亦不弱（三）中立派爲川軍總司令兼第三軍長劉成勳所部約十團人在成都一帶又陳洪範一師亦在中立之列（四）準北派爲劉存厚附有田頌堯鄧錫侯劉彬諸師亦有十團兵力在川北寗羗一帶北派兵力之厚旣如上述而中立派之劉成勳陳洪範近亦决助劉湘劉存厚係北方所任之督軍自不能與劉湘反對故劉湘之勢力實有統一川局之形勢滇軍近雖出兵援熊但開到綦江者實僅四團人復逗留松坎而不敢進北派各軍因滇軍來援之一激遂决定計劃結合作戰軍五十餘團以十分之八攻熊但以十分之二禦滇軍且滇軍與熊軍復被北派軍從中隔絶北派軍謂如餉械不缺則一個月外當可完全將第一軍撲滅矣劉楊爲餉械問題已推周駿爲代表向保洛接洽周已於六號抵洛但懋辛等前有通電推劉湘爲川省善後督辦以謀自治爲名實向劉湘求和被劉拒絶近以實行總攻擊北派各軍不能無所統攝乃亦以善後督辦推劉劉已於二號就職三號復接中央上月二十八日任劉湘爲清鄉督辦之電蓋川省現爲軍事區域電線俱有毁壞者故電報到達之日期殊無標凖也劉以就此督辦係與但懋辛等所推主張自治者不同故劉楊即又派代表某來京述明原委兼赴保洛帮催餉械某即於三號由川起程四日即爲實行對熊但總攻擊之日戰事劇烈之區今當在順慶保寗潼川之問并聞某代表來京所接洽事已畢京中劉楊另復駐有常川代表該代表係臨時性質明日即赴保定再赴洛陽以達其任務即轉漢回川也 
　　另據一消息駐漢川漢鐵路公司係川商自籌欵項擬建宜昌成都間之鐵路集存股欵甚巨楊森入川前後在公司借去五十餘萬元劉存厚亦在該公司借去四十餘萬元現該公司尙有二百二十萬元分存漢冶萍公司及漢口交通銀行劉存厚近復派其未到任之財政廳長宋某至漢强欲將該欵全行提去該公司總經理及董事不允俱爲夏口廳看押意欲勒交川人以劉今歲曾在中央領去印花稅票一百二十萬所部兵士不多當未用罄而其兵復無戰鬭力當一月前進至綿陽距成都尙三百里被賴心輝擊敗而潰仍退回寗羗故川人對劉强提路欵無不極爲憤激然劉敢提此欵實得洛陽許可夏口廳看押該公司總經理等亦吴子玉電蕭所飭洛陽此舉必不免爲川人所反對矣（八月十二日） 
[清宫火塲燼餘物品錄（二）] [  尊庸]  
　　清宫被火損失珍品價値甚鉅亦無確實估算火塲拕掘物品今尙未完自六月二十七日起至三十日止所得物品已錄八月十日本報茲將自七月一日起至七月十日止所拕出者錄之「七月一日」一由塔座檢出帶土鎔化碎金二斤二兩二金銀銅錁各九個三碎寳石一包四鎔化銅鐵絲一百斤五鎔化銅鐵絲五十五斤六鎔化銅鐵絲四十五斤七鎔化錫片銅佛玻璃球等項五十五斤八小盔一頂小甲全分弓箭全分腰刀一把銀盤一個銀匙一把九小鼓一對鐃鈸各一對銀碗一個小銅寳瓶九個寳石一包十小海螺一個金銀銅錁各九個「二日」一綠烟嘴大小二個烟袋鍋一個二小耳挖一支三洋線烟墜一個四銅硯水壺一個五小寳劍二把六小玉石棍一根七小石罐一對八大小剪子二把九鐵銼二把十白玉花澆一個十一玉佛一尊十二鎔化銅器等項共一百斤十三鎔化金銀器等項共七十斤十四鎔化金銅佛及器皿并殘缺石獅一個等項共九十斤十五鎔化金銅佛及器皿等項共一百三十斤十六鎔化銅佛等項共一百十五斤十七傷殘玉碗三個及碎磁碗一包十八塔座檢拾金銀銅等共十四兩十九銅鐵錫一捆共七斤四兩「三日」鎔化銅佛器皿等一百斤二鎔化銅佛等件一百十斤三鎔化銅佛等件九十斤四鎔化銅佛器皿等一百零五斤五鎔化銅佛等件一百零五斤六鎔化銅佛等件一百十斤七鎔化銅佛等件一百三十斤八鎔化帶金色銅佛一百四十五斤九由香雲亭檢拾鎔化銅錫等項一斤十四兩十由香雲亭檢拾碎金銅等件二斤八兩十一由香雲亭檢拾銅質御寳一個滿漢文字全份十二鎔化銅佛等件五十斤十三鎔化銅佛座銅片三塊五十斤「四日」一咸豐御筆敬佛匾一方二鎔化帶色花盆等件十斤四兩三鎔化銅錫一百零五斤四鎔化銅錫等項八十斤一鎔化香雲亭金銅器碧壐等項七斤半六鎔化銅佛等項一百三十斤七鎔化銅佛等項九十斤八鎔化銅錫一塊一百二十斤九鎔化銅佛器皿等項一百五十斤十火烤青玉雙耳方瓶一件連蓋十一燒毁白玉花篐瓶一件十二燒毁玉花罐一件欠把連蓋十三鎔化銅佛等項一百二十斤十四火　磁漱口盂一件十五火烤玉花罐一件十六火烤玉福壽三多一件十七火　玉牛一件傷角十八火烤玉鹿一件十九火烤磁胰盒一件二十破磁器玉器等項十斤二十一火烤八角雙喜四環白玉瓶一件連蓋二十二鎔化銅鐵錫等項八十五斤二十三鎔化金銀銅等項五斤一包「五日」一藍寳石一小塊二鎔化碎金十斤連皮三鎔化銅錫等項四十五斤連皮「六日」一鎔化金色銅佛等項一百五十斤二鎔化銅佛等項一百四十斤三鎔化銅佛等項一百四十斤四過火金色器皿二件八兩五錢五過火瓶一個六磁淨水瓶二個内有帶傷把一個七過火小盤一個八過火白玉爵一個有傷九帶金黃色鎔化佛手等項十五斤十火烤大珠子一顆寳石四小塊十一鎔化金銅片十八斤八兩十二碎石一包十四兩「七日」一過火雙耳小玉爐一個無蓋二過火小寳石三塊三過火銅漁翁一個四過火小花瓶一個五過火玉象一個六過火小玉盃一個七過火玉書彆子五個内有傷毁一付乾隆御賞三元人合卷一個乾隆御筆臨顏眞蹟自書告身一個乾隆御賞宋徽宗池塘秋晚圖一個乾隆御賞陳淳源東圖眞蹟一個乾隆御賞初序江山放牧圖眞蹟一個八過火小玉碗一個九過火小玉瓶一個有傷十過火元挿屏心一個有傷十一鎔化銅錫等項一百三十五斤十二鎔化銅錫等項九十五斤十三鎔化金銅片九斤八兩十四碎玉石等項六斤八兩「八日」一鎔化銅錫等件一百斤連皮二鎔化銅錫等件一百二十斤連皮三鎔化金銅等項五十五斤四過火碎石大小六塊畫軸一個五過火小磁瓶一對六延春閣未篩凈金土二十九袋暫存寳華殿「九日」一一號鎔化銅鐵大錢等項五十三斤裝 
一袋存雨花閣二二號至三十三號鑲金佛像經版等共三十二袋暫存寳華殿「十日」一一號至四號火考鑲金相經版共四袋二五號鎔化碎銅九十斤一袋三六號鎔化銅佛八十五斤一袋四七號鎔化碎錫九十五斤一袋五八號鎔化碎錫一百五十斤一袋六九號至十號火烤經版捲各一袋七十一號至二十二號火烤包經龍袱十二袋八二十三號至三十四號火烤佛相經版十二箱九三十五號鎔化碎錫七十斤一袋十三十六號鎔化碎錫八十斤一袋十一三十七號鎔化碎錫六十斤一袋十二三十八號鎔化碎錫六十斤一袋十三三十九號至六十一號鎔化碎錫二十三袋一千八百十斤十四六十二號鎔化銅鐘一口係宋公戍之時鐘（八月十三日） 
[東三省反對葫蘆島借欵電]  
　　北京比國公使荷蘭公使匯豐匯理正金道勝四國銀行團鑒頃接北京電直派進行大選需欵甚鉅謀公滄石鐵路葫蘆島爲抵押借欵一千萬元現正與比荷公使及四國銀行團開始交涉等語查葫蘆島在我東三省管轄之内不得東三省人民之同意無論何方面以此抵押借債我東三省人民槪不承認况中國時局如此凡友邦借債實足以助我内亂尤爲我全國人民所痛惡貴公使銀行團素持正誼必不至受一方面之巧誘遽借巨欵直接助長中國内亂間接危害各邦商民合亟鄭重聲明如有人以葫蘆烏及奉榆路抵押借欵者我東三省人民誓死不能承認臨電神馳諸希見諒荷東三省省議會聯合會叩 
[南京快信]  
　　昨聞王承斌所部二十三師有步兵二團砲兵一營由津浦車南下改服便衣赴蕪 
　　旅寗贛同鄉以蘇浙皖弭兵運動積極進行贛省若無表示恐牽入時局漩渦昨已開會公推代表赴滬協同旅滬贛紳向各方接洽加入共維和平 
　　督署新訂各車站輪埠軍警盤查規則現下關浦口已遵章組織機關開始實行 
外部頒發現定保護僑民新章通令江寗交涉署自八月二十日起一律實行 
　　齊督接探報謂川熊託由外國某某兩商輪假赴滬修理爲名代運子彈手槍等入川當已密令經過地嚴查以免偷漏 
　　齊韓兩長以徐屬一帶消槍會黨徒日衆貽害地方特通令各縣知事嚴行查禁解散　　睢寗縣知事蔣士濬將高小校長高統勳押解泗陽縣審理後特派該縣一科姚健鵬李漢卿吴化成等分向省泗料理訴訟務達入高罪名目的 
　　院據公使團照會通電兩長囑各省不得指撥關稅 
　　南京新聞記者俱樂部接齊盧兩督復電均仍鄭重聲明以保境安民爲宗旨 
　　淮安省議員郝崇璟在寗寓病故遺缺應以第九區候補當選人名次最先之淮陰周國鼎頂補 
　　隴海督辦張祖廉昨接該局電謂路軌被水冲壞暫爲停車當即言旋 
　　熊秉三夫人昨日來寗偕同王伯秋袁觀瀾赴各平民學校參觀一周即乘津浦車北上 
　　警務處昨委徐敏聰充本處諮議 
 
 

Page 8

 
 
第一萬八千一百二十九號;中華民國十二年 西曆一千九百二十三年八月十六號
星期四 * *   
 
 

Page 9

 
 
第一萬八千一百二十九號;中華民國十二年 西曆一千九百二十三年八月十六號
星期四 * *   
 
 

Page 10

 
 
第一萬八千一百二十九號;中華民國十二年 西曆一千九百二十三年八月十六號
星期四 * *國内要聞二 
[海參崴范領事致外部電] [  半]  
　　華商wglj　之對俄主張 
外交部總次長鈞鑒准海參崴中華總商會函請代發電報一件文曰分送國務外交部農商部中俄部交涉事宜公署鈞鑒俄屬華僑歷年所蒙生命財產及盧布之損害迭由總領事館轉達在案惟僑衆公意向俄要求損失賠償應請列爲交涉會議之先决問題竊維通商定約優林提議之國際貿易設立中俄兩大公司經反對而止今蘇俄乃在其國内設立國外貿易局實行其國家專利政策壟斷運貨隨意准駁准則給憑徴費貨價百分之二凡進出口貨不有該局憑證呈報海關則海關槪不准許然陳請運貨者奔走伺候於貿易局之門往往不理此其軟禁運商操縱外貨近月以來煎迫日緊僑民大感痛苦無法圖存營業停滯進止失據况關稅加重逐層限制其所不欲之物熟貨如麵粉雖重稅不准進口其需要之品原料如小麥則免稅以獎進口諸所設施名爲國内外一律辦理實則愛憎准駁軒輊萬分我與連界關係僑衆獨多受毒特重故今開會集議對付方法僉謂我國雖處勢軟弱而物質上尙能制俄應請政府速爲相對的報復一方面倣俄辦法於江蘇之上海山東之烟臺青島東三省之哈爾濱滿洲里綏芬河大黑河等處曁蒙疆陸路各要隘亦設立國外貿易局以困之凡對俄運貨進出亦須經我貿易局批示給憑照彼收費准則由海關騐憑放行否則亦由海關禁阻不准進出如此對等辦理彼難異詞我等仿此而行兼顧物質不但對俄可予奪在手即足以制其死命不待會議而彼必情虚氣餒交涉前途可卜勝利且國家每年能藉此多收入一二百萬實爲有利無害者也一方面與之壇坫周旋聯絡開議反對其國家專利貿易力爭華工商在俄境之自由貿易自由工作維繫邊僑數百年相沿之習慣除盡納稅義務外不受其國家專利之貿易機關與勞工各會之種種支配捐費明載約章垂諸永久然後雙方解除相對的貿易局制度相互保持兩國之特殊關係上項所述如荷採納即乞提交國務會議議决請速電示至對俄貿易局初建情形頭緖甚繁謹先電陳大意是否有當伏候裁奪等語謹此電聞並懇核轉其光叩 
[雷殷視察赤俄狀况報告]  
　　參議院議員雷殷近赴紅俄視察道經哈埠於八月五日自哈發出通訊一封關於中俄兩國交涉多所陳述原文如下近在哈爾濱閲都下各報盛傳紅俄忽添重兵佔據滿洲里云云尙非事實殷於上月二十九日親至該處盤桓二日並曾至國界盡端處距離滿洲里二十里名曰八十六號小站（又名曰十八里小站）者視察界址越十六號小站而西即爲俄地距離約一里有餘名曰馬七也夫斯基者爲俄國車站之一有俄兵二十餘人八十六號小站則有俄國護兵一排滿州里則爲我國護路軍黑龍江第十三旅旅長葉壽山防守駐兵約一團昔日俄兵駐滿洲里者常有一師之衆其廣大之兵營今爲我軍之宿舍其巍峨之司令部則爲我國護路軍之司令部也查貝爾湖北岸（滿洲里東岸約五百里）接連庫倫一帶概爲俄兵盤據國人同滿洲里赴外蒙經商者非得赤俄代表簽字給照不能通行蓋儼然視外蒙爲彼領土矣据滿洲里商人云該處俄兵去來無常時有增减報載云云或係批此民國十年二月俄白黨謝米諾夫部將恩琴之攻陷庫倫也實欲以庫倫爲根據徐圖恢復政權紅黨慮其滋蔓難圖爲彼大患乃宣言中國如不出兵驅逐彼即自行統兵征討無奈我國上下方亟亟於内爭置諸不聞不問之列同年五月紅黨即揮兵前進與白黨激戰於買賣城附近者約一月有餘我國不之問也結果白黨潰敗庫倫一帶遂爲紅俄佔領至今在蒙人方面更有所謂獨立自治政府我國仍不過問出東清鐵路公司（今改中東）俄坐辦霍爾瓦特者其妻與俄帝后爲姻婭殊得俄帝信任民國六年三月俄國革命推翻帝政皇族多遭慘死霍乃搴旗反對革命在我國中東路線内對俄宣言獨立並自稱爲全俄政府總裁於是俄國革命大波遂侵入我國之中東路紅黨首領留金氏者在哈爾濱率衆與之對峙沿邊各處紅黨軍隊又不時侵入而日本人或乘時干預焉其目的蓋皆在中東路也其後白黨形見勢絀乃請求我國保護復經幾許之風聲鶴唳直至九年三月乃將紅白軍隊雙方解除武裝霍爾瓦特之坐辦亦同時勒令辭職護路之權由我國軍隊完全辦理霍爾瓦特雖解職離哈然仍爲中東路顧問常川駐京年俸三萬六千其死黨關達基及渥斯特羅烏莫夫者一爲中東路公司地畝處處長一爲中東路局局長皆利多而權大常駐哈辦事如故其餘路務職員亦皆爲霍黨所得俸給之優厚比較紅黨之衣食不給者殊不可以道里計也而鐵路公司及沿路各站所縣旗誌仍爲舊黨之徽號上方之左端綴三色小旗下方則爲我國之五色旗因是種種紅黨遂以爲我之特别優待白黨而另有其他之用意焉俄國革命以還白黨勢力已被驅除殆盡逃亡於國外者以地理歷史之關係及交通之便利實以我國爲最大多數以沿邊之廣漠及有中東路之憑藉（全路之用人行政及欵項之收支皆鐵路局長俄人之主持我國毫不過問）故國外反革命之運動實以我國爲中心亦即以中東路爲營窟（白黨乘車馳騁哈爾濱道上者多懸帝國旗誌）此乃紅俄之所大畏忌並我國亟宜了解者也紅黨之侵佔庫倫外蒙也則以防止白黨爲口實其資助蒙鬍各匪以擾亂沿邊各地也以其謂爲有侵略之野心毌寗謂爲厚植黨援以爲助己去年以來主要車站多有工聯會之設立以籠络中東路工人本年五月五日工節東段各車站如滿洲里呼倫等處工人及學生之聯袂赴會者甚衆赤塔政府特開專車歡迎極其優待紅俄此種運動爲與白黨爭勢力耶皆可不必遽下斷語然其中爲中東路及外蒙之大患則盡人皆知也日俄會議久無成效今者加拉罕即日東來東報喧傳謂將替代越飛繼續日俄會議據莫斯科電報加氏於八月二日出發計程十二日後十五日前可抵哈埠在日本方面則衆口紛呶僉謂日俄會議如何重要日俄交涉如何如何解决衆議院議員大竹貫一旦有先行承認勞農政府之主張夫紅俄之於日本未有多大之需要也日本之於紅俄亦無利害衝突如我國之甚也然雙方皆急急以求和議之速成也何故意者以爲日俄協約旣成則遠東之局大定滿蒙利益便可共同支配此我國人亟應注意者一也勞農政府兩次宣言帝國時代所侵略中國之一切權利將以無條件交還中國者加氏爲之也今加氏東來將實行其主張歟抑或食言而肥歟東報紀加氏臨行時之談話曰中國現狀紛亂已極無從捉摸然因中東路之關係經濟界之急須維持及保護居留民之利益亦不能棄置不問如斯云云是否尙有交還路權之誠意是否並無侵略領土之野心此我國人亟應注意者二也愚以爲東路之收回外蒙之恢復機會已經錯誤袛願一誤不宜再誤從速開誠布公正式接洽勿迷惑於過激主義東漸之邪說勿顧忌鄰邦之阻撓毅然提出外蒙撤兵東路交還航路權共有經濟新親善等大方案以爲談判之標準承認之前提將中俄數百年之轇轕一掃而空斯乃遠東之幸亦即吾國之福也殷明日再赴中東路東段穆稜綏芬一帶並入俄屬海參崴考察一切然後返哈俟加拉罕到哈時當以國民代表資格與彼交換意見聯絡感情深願吾兩院同人各界父老亦有所表示以爲中俄親善之基礎而排除交涉之障礙也 
[郯城刦後之剿捕與告哀] [  鐵崖]  
　　郯城縣位置山東之西南三面毘連蘇省地僻民貧素稱匪藪民國以來匪氛益熾青帮紅拳鹽梟海寇時常出沒其間兼之散兵敗卒投聚指揮駐防軍警復剿捕不力姑息養奸因此遂釀成東西八里巷之浩刦連日該縣均有人來省報告遭刦慘狀並痛陳匪熾原因（一）駐防軍隊有勾通土匪私賣子彈情弊（二）縣知事對於清鄉緝匪毫不注意十三日早該縣旅濟同鄉特爲此事往謁田督田稱已於昨晚拍發三電一致駐郯李旅長嚴整軍紀勿擾地方速剿該匪毌使漏網二令該縣知事孫書琳務將窩匪各家悉行捕獲以斷根株三飭兗州張鎭使派兵協同兜剿惟關防嚴密不便全文披露等語至午後二時有一團二營携帶大砲三尊機關槍三架向沂州進發究竟能否肅清尙難逆料惟聞田自受臨案通牒之打擊此次對於沂匪却有滅此朝食之心矣兗沂區議員以郯城遭刦情尤切膚今晚電致北京兵馬司常宅熊炳琦告哀原電如下省長鈞鑒頃接友人信并據郯人武可屏致王厚甫書臨沂城之交土匪猖獗揭竿而起者日益增多郯屬東西八里巷大瑯琳白石官莊前後朱果莊茅草荒于家莊及臨屬城前古城壘石埠等數十村前後被禍除架票焚燒搶刦財物不計外約共死傷千餘人又據韋永文與其婿王志恩書六月十八日土匪千餘包圍八里巷惡戰一天兩夜將東西兩圩一概火焚寸草未留兩圩三百餘家僅逃出百餘人來如此景况慘不忍聞現下咱處無不糜爛郯城全境東北鄉更重臨城東西南三鄉一千餘村焚掠架燒有遭二三次者有遭五六次者有傷數人者有傷數十人者有傷數百人者亦有一莊僅逃去數人者小岌山左右沭河兩旁自春至今迄無寗日各等語餘如滕嶧莒沂費蒙各縣土匪横行亦層見迭出敝會同人聞之均慘戚戰慄言不成聲似此奇禍何日得了手無寸鐵奈土匪何萬不得已惟有仰懇我省長速籌方略迅飭剷除以靖地方而清萑符使鋒鏑餘生得稍蘇息無再死亡斯乃同人等所厚望也臨電不勝悚惶悃懇急待命之至肅此謹代電以聞兗沂治安討論會劉永籌党同穆劉在勤王寳銅莊達中魯景龍王興廷王作英李寳善高恩溥孫寳洙王全彬楊密桂李世芳等叩元 
[長沙通信] [  華]  
　　譚趙最近之形勢 
　　湘西戰事大約將後於湘南而發生蓋湘南謝國光現已遣兵調將直逼湘潭也長沙對於譚趙之空氣異常混亂譚派說譚必勝趙派說趙必勝究應勝敗誰屬莫明其妙就雙方之形勢論恐戰事急切間即將發生試就各方形勢列舉於下 
　　（一）中立派絶對嚴守中立者湘西方面有保靖之綠營統領陳渠珍刻已聲明助譚攻趙或助趙討譚皆不肯爲此人地勢利於保守所言或亦可靠惟說者終謂陳與蔡鉅猷太要好心中未嘗不希望譚勝其次則澧州旅長唐榮陽亦無一定宗旨雖已奉令出兵慈利大庸而未嘗自告奮勇大約尙在觀望形勢之中趙待唐氏不薄故唐亦可謂微温熊度之趙派湘中方面以和平爲宣言之宋師長鶴庚魯師長滌平亦屬於中立派宋之部下悉爲省政府所用老宋單人獨騎祗得病臥湘鄉不赴衡亦不返省魯雖仍居湘潭而湘潭逼處譚趙之間非可中立之地故將所部騎砲各團調至寗鄉湘鄉間本人亦擬再往湘鄉與宋一致惟一說謂魯有心返省惟宣言以不打譚爲條件相對的助趙不知確否湘南方面第十團長汪磊熊度亦不可捉摸省政府深信汪爲已用可以牽制謝國光之後路而謝盡將軍隊調往衡山前線對汪似似無戒備之心不知其何恃而不恐或曰譚勝則汪不動譚敗汪將乘其後而困之此或然耳（二）譚派譚延闓旣就總司令又在衡州高掛省憲修正促進會一方面則命謝使積極備戰謝部十三團及十四團之一部由衡山賀家山護湘關直達湘潭花石株亭間以土匪爲先鋒意在演奪帥印一劇謝部二十一團劉雪軒亦由永州抽調至衡爲補備兵其勢虎虎有一觸即發之勢又寳慶鎭守使吳劍學將軍隊開至湘鄉永豐鎭爲進窺湘鄉之意沅陵鎭守使蔡鉅猷則在西路以全力牽制賀唐兩旅使之不及南顧此三面俱進之策也（三）趙派諺云兵來將擋趙省長旣已聲明採取必要之防衛手段故亦遣兵調將忙無已時以葉開鑫賀耀祖兩旅之各一團防湘鄉寗鄉以葉部第四團開至茶陵安仁攻衡州之側面以唐生智之一部移守安化以駐岳之二十五團移防長沙亦分三路應付湘西一面則命旅長唐生智賀耀祖團長何鍵等暫取守勢免蔡部乘虚而入移其精銳對付湘南蓋湘南解决湘西實不成問題也 
　　依此則作戰時期想已匪遙兵力趙派略盛蓋譚所恃者乃三鎭守使謝較精銳而趙以葉開鑫當之已足應付吳劍學兵少蔡鉅猷兵多而不能戰故趙無所畏懼耳譚之地勢則甚優强此番戰爭誠所謂勢均力敵不知何日始能解决耳 
[戰機緊迫中之湘議會] [  幹]  
　　决議以武力護憲 
　　湘省議會於十一日下午一時特開臨時緊急會林議長支宇主席延至二時始足法定人數主席報告本日開會係爲省長來咨請共紓護憲良法請衆研究羅大凡謂省憲爲三千萬湘人共由之路締造艱難雖稍有缺點然徐徐整理自可享坦途之福此路南北均欲破壞然有所不敢乃不意首先發起修路之人竟出而破壞之本會同人均是此路上人現旣發生危險應一面通電各軍官共起保路一面通電各省表示護憲决心黃鉞謂憲法乃三千萬人生死關頭本會應决心擁護至省長非一系一姓之所有須經民意機關産生現譚之行爲非但湖南人格破產且破壞省憲即係破壞聯治非出師討伐不可楊亮卿李况松等先後發言大意均與羅黃相等惟劉鄂謂此事應研究一具體辦法如請政府聲罪致討戰而勝固不成問題設久久遷延政府縱不向北求援北軍寗不闖入斯時湖南將成一南北戰場更有何省憲縱不如此亦難免不成川粤割據之局如至此境憲法尙能否通行故以武力護憲似非良策且本會如果主戰外間將疑議會爲政府機械議員爲政府搖旗納喊之人未免有失人格語未畢趙聚恒劉思范謝尹等羣起叱止責其失言劉鄂請畢其詞趙等頓足不許經何紹元等排解准再發言劉遂發表其主張（一）由本會電譚懇切勸告請其離湘（二）電請各縣議會各公團爲一致之行動並爲和平之祈禱（三）電請各軍官易擁譚之心護憲（四）由本會分舉代表與譚及各軍官接洽請服從本會勸告如無效力再行用兵楊亮卿王克家均謂昨日省署宴會已聲明再三調解無效始用武力趙且願意辭職由議會舉譚譚尙不顧更何調停之可言何紹元主張由本會電譚詢其何以對於憲法必治成而終破之答覆不圓滿再議二步辦法李况松贊成之謝尹仍主張用兵並發表辦法（一）咨請政府對毁憲者以武力制止之（二0通電省内外表示護憲决心（三）通電各縣議會各公團請一致護憲楊亮卿贊成之並拍案大呼本席代表三千萬人民與譚誓不兩立周樹勳謂譚軍已至衡山十二小時即可抵省通電往還無益於事主席遂以謝說付表决多數起立當日即擬定對外對内兩電於休息後交由大衆表决拍發其文如下（致省外電）比年以來湘省厲行自治原以内修憲政外樹聯治爲主旨萬衆一心締造艱難乃近者譚延闓以首倡湘省自治之人而竟有稱兵毁憲之舉殘民以逞毫無顧忌省憲爲吾湘三千萬人民生命所付託本會職責所在義當與共始終念大厦之將傾痛母法之垂危惟力是視務必保持省憲之尊嚴剷除自治之障碍而後已除已於眞日咨請湘政府對於譚延闓毁憲行爲以實力制止外尙祈諸公主持正誼共維湘局臨電迫切惟垂察照湖南省議會叩眞印（致省内電）省憲爲吾湘民意之結晶亦即爲吾湘三千萬人所託命凡屬湘人宜如何同心一德竭誠擁護乃近者譚延闓以首倡湘省自治之人而竟有稱兵毁憲之舉倒行逆施莫此爲甚與省憲宣戰者即是不憚與吾民爲公敵本會居全湘民意機關職責所在何敢漠視除咨請政府對於毁憲行爲以實力制止外務祈各界一致奮興擁護省憲事機廹切毌任翹企省議會眞印 
[鄂豫問匪勢之披猖（漢口通信）]  
　　擄梅豫匪自起内訌鄂北匪勢之復熾 
　　豫匪拘留梅神甫久不就範鄂豫軍事當局商准洛吴實行改撫爲剿匪衆在桐柏泌陽間者爲劉排長（梅神甫即在劉桿内）于海峯劉廣林等二十九桿衆約三四千人僅槍二千餘支潘守蒸旅長親率范團會同豫軍郭團及靳師周營包團匪巢已將安棚竹園平氐克復斃匪千餘人奪獲匪槍二百餘支匪衆紛向泌陽唐縣方面潰逃潘旅長率軍追擊適豫張派豫北鎭守使馬志敏爲豫軍剿匪司令率軍於中途邀擊又斃匪無數匪勢大挫鄂豫軍已將匪包圍於泌唐交界間並斷絶其糧食接濟使之坐困俾易就範聞匪首劉排長見官軍圍攻甚急欲將梅神甫釋放而劉廣林以梅係彼所擄獲執意不可雙方因起内訌業在唐縣自行開火軍官若乘其内訌之際積極營救久覊匪中之梅神甫或可有生還之希望也 
　　豫匪宗萬林高保勝等桿前據潘守蒸報告云在方城一帶詎料宗匪於上月底復行竄回鄂境據報宗匪等千餘人首先攻陷隨縣屬萬福店另分一股分竄隨陽店唐縣鎭華寳山數處匪踪所至廬舍爲墟嗣分爲數桿以一股擾棗陽以一股擾光化其擾棗陽一股係自隨陽店前進於上月三十一日攻陷棗陽縣城城内駐有襄鄖鎭守使軍隊四連張之副官長張景揆並駐棗陽城内當城破時知事胡恩溥失踪張景揆亦逃縣署及民居焚燬多處電線被割故省垣四日始得報蕭當電令張聯陞派隊往剿速將棗陽縣城恢復張已編一二三縱隊由蘆陂堰璩家灣吳家店進攻並電請南陽鎭使李治雲派隊至唐縣鎭助剿據　匪已棄城竄回豫境並擄去肉票二百餘人是役軍隊死二十餘人團丁死三四十人居民死十餘人公私財產損失達十數萬知事胡恩溥現已出面日前會同張副官長電致省當局報告該縣失守情形該電尾註明東日（一日）所發而軍省署前日方始接到電文措詞又多不符之處該縣士紳業已來省控胡平日辦匪之不力此次又臨事脫逃致將縣城失陷全城遭殃請予撤換懲戒不知當局將何以對付也胡張電文如下「萬急武昌督軍省長鈞鑒屬縣連日匪氛吃緊警報頻傳副官長景揆將所部四連除縣城留駐一連外其餘三連分駐於縣西北鄂豫邊境之鹿頭錢崗雙河鎭等處近數月間股匪宗萬林高保勝石中興等在豫境嘯聚數千人時東時西飄忽無定景揆迭次嚴飭防軍妥爲防範知事恩溥亦節次嚴令團防加意扼守并於銑電詳陳一切至昨日上午恩溥據東區隨陽店報稱股匪劉心惠等嘯聚四百餘人由河南桐縣屬突陷隨陽店恩溥立調王家城團防馳往救援并一面通知隨縣就近駐軍協助是日下午二時恩溥又據西區璩家灣報告有匪勾結觀音堂團丁譁變計槍二十餘支至璩家灣脅去槍十一支請飛速援救前來恩溥當將縣警備隊開出槍三十支前往攔截同時并由縣函商景揆派兵一排協助詎料本日上午二時宗萬林高保勝石丁興等聚集約二千人突由縣北距城六十里之康何岑棚三户劉等處僻路圍攻縣城官兵及商民每晚登城守禦罔敢稍懈當羣匪猛撲縣城時激戰四點鐘之久至六時許因兵力過於單薄匪由西門登城數處放火以一部分攻入縣署刼出監所獄囚擄掠公私財物復將縣署第三進辦公室與司法科一科等房屋均放火焚燬案卷付之一炬縣署員役傷亡數人一部分分向街市擄掠焚搶當時親督留守隊伍兩排與匪巷遇血戰歷五時之久擊斃匪徒四十餘人勢始不支潰出城外我軍計陣亡目兵數名受傷者數名景揆刻調北區駐防各連並函約我軍駐鄔家埠口陳家河之李營王營會合剿捕並會同恩溥集紳籌辦善後所有縣署及地方損失俟查明再行呈報外謹先電陳駐棗襄鄖鎭守使署副官長張景揆知事胡恩溥叩」至竄光化老河口之豫匪後又分爲兩股其一股已被張聯陞部王團擊潰斃匪三十餘人其一股擄去陳姓十餘人索贖十餘萬串現經軍隊及團防包圍方在激戰中鄂北土匪前已報告肅清現被宗匪等竄入恐自是又無寗日矣（八月十三日） 
[厦門快信]  
　　漳州臧部已陸續退至厦門聞有團營長數人於九日夜搭輪離厦返滬 
　　海容應瑞刻已返福州 
　　漳州許崇智部劉志達旅八日夜譁變損失甚鉅 
　　許崇智參謀廳廳長楊志明聞有被海軍在金門截獲槍斃說待查續告 
　　七月三十日商會開會籌欵適海軍到港王知事聞砲逃避鼓浪嶼並函邀商會至鼓開會迨安參謀長赴會始悉前情臧回遂舉以告王知事旋被拘現已撤任 
　　厦門總司令部安參謀長辭職已准 
　　厦門警察廳長辭職總部以其有意規避未准 
　　海關監督李維垣接事僅一日即離厦至今未返外人均謂此即中國腐敗官僚不忠職務之鐵證 
 
 

Page 11

 
 
第一萬八千一百二十九號;中華民國十二年 西曆一千九百二十三年八月十六號
星期四 * *[重慶通信] [  歐滄]  
　　川將領擁戴劉湘出山原因 
　　川軍將領主張擁戴前總司令劉湘出山業經由醖釀而成事實矣此事突如期來聞者皆莫名其妙或者以爲一軍通電主張劉出山最早劉湘之出專爲保存一軍起見或又以爲劉文輝一派欲造成第三者勢力故乘一二兩軍相持之際請劉湘出山挾中立各軍隊以武裝調停此兩說皆似而實皆非蓋茲事醖釀已久當春問熊克武劉成勳在成都被鄧陳田唐戰敗熊克武逃赴川北劉成勳通電下野中立派軍隊之劉文輝由瀘州率隊入省即通電主張請劉湘入省主持川政時劉湘尙在其原籍大邑縣不肯入省京滬各報即傅其已到成都並非事實各方面之響應劉電者亦復寥寥故劉湘之出山一時未能成爲事實平情而論當鄧錫候等攻入成都之際或楊森打到龍泉驛之時如果四川中立軍如劉文輝陳洪範劉武諸人一致加入二軍共同向一軍作戰則戰　决不蔓延至六七十縣之廣時間拖至八九個月之長吾故謂中立各將領不能不分擔幾分責任也迨熊克武二次入省將劉文輝逐走劉始悟四川十二年來之戰禍純粹　熊克武一人所挑撥醖釀而成若不將熊但諸人驅逐出境川局永久不得安寗之機會當楊森敗退老關口劉文輝由叙府直電楊森徴彙怠見主此諸劉湘出口共同解决一軍楊當即覆電贊許劉文輝乃本此旨積極進行於時陳遐齡陳洪範鄧錫侯諸人向來不隷屬二軍者皆一致附和之川軍第二軍當時太劉湘爲軍長去歲改推楊森然二軍中將領大半爲劉湘舊人即楊森與劉湘個人感情亦甚融洽若二軍眞被一軍戰敗或覆滅楊森固不甘心劉湘又焉忍坐視此次劉湘出山純然爲挈同中立派各軍隊與二軍共同作戰一則以解决一軍除川中積年之巨患一則可以挽救川局俾各方勢力得劑於平斯議旣定七月五號劉湘乃由大邑原籍赶到叙府中立各軍皆願聽其指揮劉湘本人尙有全武裝軍隊兩團駐紮在嘉定府城外大佛寺烏尤等兩處適逢中央任命劉湘爲四川清鄉督辦劉以川中旣有全省清鄉總司令豈可再立駢枝名義中立派亦以清鄉督辦不足以解决川事主張正名善後督辦不涉首長問題中立派均願以所部加入二軍共同向一軍作戰促成統一同時并致電援川各軍將領如趙榮華袁祖銘盧金山王汝勤等宣明此旨各將領得梗電後即將原電轉達洛陽吳佩孚並將川中形勢及劉湘出處之關係詳爲縷呈且請立任劉湘爲四川善後督辦俾川局早歸解决一面復轉電劉湘促其先行就職劉湘在叙府自得援川軍各將領覆電即囑劉文輝將部隊移向東路一俟吳佩孚由洛覆電到川再行就職現在此間已有劉湘代表喬毅夫劉文輝代表戴毓生偕各軍代表協商善後辦法前日（三十號）楊森領銜拍出一電主張推戴劉湘出山督辦善後署名者爲軍長楊森鎭守使陳遐齡師長鄧錫侯劉文輝陳洪範陳國棟田頌堯唐廷牧唐式遵楊春芳潘文華混成旅長李樹勳何金鰲魏楷包曉南清鄉總司令龔達道尹熊煜郭昌明重慶警察廳長何疇重慶關監督江藩諸人（八月二日） 
[徐州近信] [  雲]  
　　區董購槍回徐蕭縣各區董因保安山匪勢猖獗維持治安須購槍械前曾公禀督軍請准予備價購槍以資保衛已奉批准於前日公舉劉雲亭周晴昉等携價赴省領槍昨已運到徐站計槍七十枝内鋼槍十八枝單響毛瑟五十八枝（單響毛瑟係舊九響毛瑟改造）子彈每槍不及百粒價錢單響毛瑟每枝合三十元聞箇中人云頗費手續始行頒出刻已轉運至蕭支配矣 
　　蕭匪推舉老大蕭縣西境之匪雖經陳調元一擊而勢不稍殺現仍盤踞保安山一帶日出搶掠前日黃里莊擄去男女百四十餘人即該匪等所爲自匪魁蕭春子死後桿首之著名者爲邵得勝李三毛夏金山等現聞該匪在山内搭臺演戲推舉老大（匪之頭領衆稱老大）總理匪務聞爲匪衆屬意者爲邵得勝彼中選舉絶不用金錢運動其資格視槍之多寡而定邵得勝有槍最多由兵變匪再由匪變兵凡數次爲匪之時間又最長故將當選爲匪首云 
[浙一師校毒案判决文]  
　　浙江省立第一師範學校毒案杭縣地方審判廳前日發出刑事判决文云被告人錢阿利年三十五歲紹興人住湖塘廚役指定辯護人陶振東律師被告人畢和尙年四十二歲寗波人住杭城湖墅廚役指定辯護人宓敬身律師被告人俞爾衡年二十七歲諸曁人住西部學生指定辯護人沈爾喬律師吳華律師被告人俞章法年二十五歲諸曁人住大西鄉政界指定辯護人阮性存律師右列被告人等因殺人案件經同級檢察廳檢察官提起公訴本廳審理判决如左主文錢阿利二十四個共同殺人之所爲各處死刑一百零四個共同殺人未遂之所爲各處無期徒刑應執行一個死刑畢和尙二十四個共同殺人之所爲各處死刑二百零四個共同殺人未遂之所爲各處無期徒刑應執行一個死刑俞爾衡二十四個敎唆殺人之所爲各處死刑二百零四個敎唆殺人未遂之所爲各處無期徒刑應執行一個死刑俞章法二百二十八個陰謀殺人之所爲各處五等有期徒刑六月應執行有期徒刑五年未决覊押日數以二日抵徒刑一日本案訟費應由錢阿利畢和尙俞爾衡連帶負擔十分之八俞章法負擔十分之二事實緣俞爾衡肄業於浙江第一師範學校向在中國社會主義青年團杭州支部充當第四組組長兼宣傳部主任素抱過激思想有打破社會不平之志民國十一年經同學舉充學生自治會會計嗣因欵項交代不清年終被學生大會一致議决要求校長予以除名寒假後爾衡到校學生自治會復不收其膳費勢非將其開除不可爾衡激發不平頓起殺機私與素相友好之敎育廳辦事員俞章法一再密商欲用砒素毒害同學並告以决心章法初無表示繼答以「祗好星期六晚飯中放入受害者較少」等語爾衡即於本年三月八日（陰曆正月二十一日）晚間買通校中專司煑飯之廚役錢阿利許以事成酬洋二百元先付鈔洋三十元適爲燒火之廚役畢和尙瞥見當向阿利詰得其情阿利遂邀其同做並允事後分給酬洋迨九日（陰曆正月二十二日）夜間爾衡邀同錢畢二人潛入該校理化室内盜取砒素一包由錢阿利收藏爾衡復囑令阿利於翌日燒晚飯時放入鍋中至十日（陰曆正月二十三日）（即星期六）錢畢依爾衡所囑而行是日開晚飯後因服飯中毒身死者有學生孫綱統等二十二人校役孫寳堂等二人中毒未死者有學生姚文基等一百九十一人敎職員趙捷先等五人校役高景升等八人旋由該校報告同級檢察廳派員前往分别檢騐經過偵查預審以錢阿利畢和尙各犯二十四個共同殺人罪又二百零四個共同殺人未遂罪俞爾衡犯同數之敎唆殺人罪又敎唆殺人未遂罪俞章法犯陰謀殺人罪提起公訴除錢阿利畢和尙業經供認不諱外俞爾衡俞章法均否認有敎唆殺人及陰謀殺人情事以上事實依左列證據認定之（一）據檢察官在被告人俞爾衡衣箱内搜出中國社會主義青年團地方執行委員杭州支部委充第四組組長兼宣傳部主任之書證並與該團各同志來往之信件（存證物封套）詢據該被告人亦供認無異（見偵查卷三束七五頁）又在預審中供稱「這社會主義不過是研究研究意在打破各種階級總不過是要打破一些黑暗不平之事總不過是改良社會的意思不過是研究社會革命的意思」各等語（見預審卷一束三一頁以下）又該被告亦承認於去年春問經同學舉充自治會會計至冬季因欵項交代不清被學生大會一致議决請求校長除名今年來校自治會又不收其膳費等情（見偵查卷二束六一頁以下又預審審判各筆）（二）據被告人錢阿利在偵查預審及審判時迭次供稱陰曆正月十七日早上俞爾衡如何囑吚配購鎖匙二十一日我間俞爾衡如何約伊於翌日同往理化室偷藥並許以事成酬洋二百元當付鈔洋三十元被畢和尙瞥見詰問因告以實情並邀其同做允以事後分給三十元二十二日夜間九時許俞爾衡如何邀伊與畢和尙同往理化室開鎖入内指點伊偷取藥粉用紙包藏身畔當時爾衡說這就是砒素叫伊禮拜六（即二十三日）放入晚飯鍋中二十三日中飯後俞爾衡如何向伊呶嘴作勢促其注意及當日下午伊如可先行淘米俟畢和尙將水燒開即取出砒粉倒入鍋中又畢和如何見伊連紙抛入囑其檢出塞入火内又伊如何倒米入鍋用鍋鏟（即存案之森柄鐵鏟）上下搗匀俟飯熟一桶一桶盛好由和尙送上飯廳及學生服飯中毒後如何將該項鎖鑰抛擲墻外（未完） 
[杭州快信]  
　　浙紳吳士鑑高雲麟徐宗溥沈金鑑今日午後六時在城頭巷吳宅公讌由滬來杭之浙商周湘舲等聞爲磋商江浙和平問題 
　　省議會召集臨時會已不成問題現第三次常會有定十月一日召集消息 
　　此次連日颶風繼以大雨浙東各屬報災函電紛至沓來尤以温處金臺四屬爲甚省署已飭會稽甌海金華三道尹會派委員詳勘具報 
　　近來綢市一落千丈業此者無不虧耗絲價細絲售七十一二元肥絲售五十元左右 
　　司法部恢復訴訟印紙民事狀定三角各省加增售價不得過一倍刑事二角不得過五成九月一日起實行 
　　遂安公民方朝堂等八日電省反對縣參兩會議加地丁附稅二角現經該縣呈報已减收一角二分昨奉照准 
地方通信 
[奉賢]  
　　請懲鹽警肇禍奉賢有六十圖鄉民孫阿鑑夏茂泉二人向以收蛋爲業本年八月二日因收蛋無着乘便購買食鹽三十餘斤挑過高橋地方被青村場鹽警撞見即硬將私販喝令停擔且迫之送厫夏茂全時正痧發行步稍遲鹽警以爲有意違抗𨺗發二槍夏茂全當塲擊斃鹽警知已肇禍乃私押孫阿鑑以極刑逼勒拒捕口供現經被害家屬正式起訴由司法署騐明確係中槍斃命依法提審在案乃青村塲屠塲長徇私袒護匿不交凶致法官不能行使職權茲由該縣公民朱醒華等電禀高等廳長迅即咨請松江鹽運副使訓令屠場長交出肇事鹽警聽候懲辦以重人道而彰法紀云 
[金山]  
　　縣議會尙須補選縣署接省長公署第一○六號代電云金山鄧知事鑒江代電悉該會缺額旣逾三分之一是法定組織人數已先不足應俟補選後再行開會至所稱該縣預算等案待議甚多得參照縣制第五十條之規定由參事會代議仰即遵照省長韓眞印 
[松江]  
　　小敎聯合會臨時會紀十五日上午九時松江市小學敎員聯合會爲第一區敎育委員吳驤與第三區倪世昌互調辦事事特開臨時緊急會議出席者十人先由主席朱匯生報告與敎育局接洽情形經衆互相討論以本區敎育委員與他區委員交互辦事本會認爲毫無實益應由會重申前議函請敎育局免予更動主席以起立法付表决全體起立通過乃公推顧藴軒即席起草函稿次由柏觀瀾提議查照上届議程組織全縣小學敎員聯合會案議决通函二十三市鄉先期預備務於古曆七月底成立議畢散會 
　　委任聯合小學籌備員松江義務敎育期成會會長陸規亮發起組織西市聯合小學校請准財政部指撥芳草地國有官荒建築校舍等情已誌前報茲聞縣公署已聘任陸規亮張芝爲籌備員並委任第一區敎育委員吳驤共同籌備能於秋間竣工即可成立開課云 
　　稽查處驅逐客籍游民松地自游勇王占鰲胡玉林兇殺張同心案發生後司令部稽查處對於客籍游民非常注意遇有逗遛在松形跡可疑之輩隨時捕拿驅逐故若輩已稍歛跡惟仍有託足親朋逗遛不去者近由趙彤雲稽查長帶隊認眞查察又於十二十三兩日在城内外查獲孟紹才楊德林等數名聞係直隸山東等籍隨由該處片送縣警察所暫行收押聽候發落 
[蘇州]  
　　商會董提出保安意見前日（十四）爲蘇總商會常會之期下午三時許會董先後蒞止約計二十餘人計提議案三則㈠爲商聯合會省事務所函請推舉民治委員會代表案决議俟本會函請本會駐滬會董王介安君詢明民治委員會之宗旨及目的後再公决㈠爲蘇鄉滸關又將添設華章紙版廠要求入股案决議紙版廠以稻柴爲原料應即函呈省署維持燃料暫緩備案㈠爲會董顏大圭對於寗杭滬三總商會弭兵運動提出意見請求公决案正提議間適接本會旅滬會董張雲搏君來函邀請本會及會董等加入江浙紳耆組織之平和協會等因且請推舉代表於今日（十六）赴滬出席該會當即推定會長貝哉安及會董徐浩然同往出席惟以平和二字範圍較大似係對於全國南北對等和議而言若僅江浙兩省問題似用保安兩字爲宜當由顏會董面託貝徐兩君出席平和協會時附述此種意見云 
　　妓院主二罪俱發胥門外馬路藍鴻菊雉妓院悶斃嬰孩及廹妓女富寳産後賣淫一案已由吳縣地方審判廳預審終結　定律師辯護公判之期近在眉睫今富寳已於於昨日身死報請地廳檢騐是藍及其姘婦某成立二罪俱發矣 
[無錫]  
　　縣署示禁師巫邪術縣屬北鄉青城市芙蓉圩北張巷地方有妖婦張陳氏在家私設香堂代人治病並招收寄男寄女無數專事蠱惑近被該圩圩董張元朗圖董唐定猷吳汝英等呈請縣署嚴禁馮知事據呈立即出示布告嚴禁如敢再行違犯定即拘究重懲不貸云云 
　　錫　令時疫蔓延無錫自入秋以來天時不正人民易致疾病初僅痢疾輕症日内忽發生虎列拉症先在廣勤路繼則傳染至吉祥路等處已有數人因不及救治而死故日内各時疫醫院就診者異常衆多 
[鎭江]  
　　查烟舊案奉令進行丹徒地檢廳因查廣復昌雜貨號東王承典烟案致起風潮各節迭誌本報茲聞檢廳錄法警各供並將當日發生捆綁法警各情形偵查屬實呈報高檢廳轉呈省長韓省長指令丹徒縣轉知商會以該案係屬個人犯案與會無關毌得干預又指令高檢廳轉令丹徒檢廳仰即依法進行現已派警票傳王承典兩次如再避不到案即依法改拘云 
　　知事獎勵報本追遠本埠焦東鄉倪元圃族人業銀行者多現於城北汝山之陽萬壽寺之東購地建祠並右設義莊以赡貧族左設家塾以敎族中子弟現届落　有倪愼留等捐助私田三百十八畝二分九釐移歸祠產又倪思容捐欵添置山田二十三畝五分永作祭田均經呈縣立案並請縣示勒石俾垂久遠翁知事批報本追遠以嘉獎之 
　　訂期試騐小學敎員丹徒縣署奉署奉敎廳訓令訂定八月二十九日爲二路開始試騐之期並指定本埠九師學校爲試騐地點翁知事當即布告並令應受試各敎員於試騐前二日報到届期赴試 
[宜興]  
　　電請撤換周敎育局長宜興試署敎育局長周品高毆傷旅京學生鮑文蔚各界人士聞耗異常憤激當即電陳敎廳請求撤換原電如下南京敎育廳長蔣鑒試署敎育局長周品高近因反對者衆惱羞成怒於本日下午適有旅京學生鮑文蔚到局有事周品高不問事由肆口　駡繼以毆辱致文蔚胸腰臂等部重傷激動公憤除已向縣署依法起訴刑事成立外仰求貴廳立即撤換以平人心而利敎育實爲德便宜興旅京寗滬蘇錫學界公叩 
[揚州]  
　　南鄉大水災紀詳縣屬南鄉佛感洲三面環江周圍約十餘里西接虹橋東連八濠口平昔賴以保障者爲篐江之大岸洲内分圩而居有六十餘名之多每圩居户約三十家日前颶風驟雨大潮相逼而來以致大岸遭其冲擊於十二日晨由中部潰决登時一瀉千里公四圩公六圩公十圩等之四十餘圩盡成澤國田廬牲畜都付東流幸在白畫祇淹斃數人餘則攀登樹屋斯災除千餘家之房舍雜物損失不計外由禾一項約五萬金左右貧而無依之圩民蕩產傾家嗷嗷待哺已由揚鎭兩埠錢業集資散放急振以資救濟並悉距仙女鎭十五里之蔣家墳圩及東鄉霍家橋之馮家圩亦遭淹沒田禾馮家圩損失田畝約一百餘誠浩刼也 
　　縣參兩會開會縣會十三日開會規定議員公費每日二元實支一元議長正四十元副三十二元均照半數支給其他文牘庶務會計亦酌量規定參會公費亦同此例至參會昨以縣會無案交議改開談話會簽定席次而散 
　　水手械鬭傷人十三日早間十二圩元通駁船公司水手偶因細故起釁與大新公司水手械鬭元通水手斫傷大新水手五人内有三人刀傷頭部數處危險異常幸是日適値儀徴紅十字分會醫院開幕乃經西醫陳子平楊天沛二君熱心救護破除定例自午至夜藥械并施加以二君手術精妙院中藥材美備三人均得保全生命云 
[南通]  
　　開辦户籍之籌備瞿鴻賓知事前奉省令辦理户籍事宜業飭各警區分别籌備其主任一職昨由韓省長籖發户籍班學員劉堪永周志鵬來通擔任其事十四日由縣照章發給委任書就署設立户籍事務所擬於九月一日開辦 
　　颶風大潮之餘聞前日颶風大潮損失甚巨自十三日以來各港潮水驟落惟南路小洋港大成等十三圩又天生港沿江數圩悉被潮水冲刷積潦尙未盡退所有棉稻雜糧之屬沙泥淺污什九枯萎茅屋倒坍者不計其數 
[如臯]  
　　敎育獨立促進會成立本邑敎育人士以縣市鄉自治奉省令恢復將來敎育經費恐有挪移短發之弊爰本敎育獨立之宗旨組織敎育獨立促進會於八月七日成立發表宣言簡章（文長從略） 
[東海]  
　　匪患仍未肅清東海西鄉一帶向多匪患近自青紗幛起毘連宿遷等處已有大帮土匪嘯聚多時雖經官兵剿辦仍未盡散以致海屬匪勢愈延愈張前日距海州西十餘里地方竟有匪徒二百餘人公然經過大約係往他處對碼子者（會合）及鎭署得報派探查看已杳無踪影矣 
[南京]  
　　東大新訂招生辦法東南大學歷届招生四方投考者不下千人惟我國幅員廣大益以天氣炎署遠道䟦涉深苦不便今該校爲便利遠省應試者起見分别在天津武昌及本校三處舉行入學試騐茲試期將届聞已請定圖書部主任洪範五主持天津考試並請施鳳笙襄助武昌方面而請地理系主任竺可楨主持矣 
　　省農會和平運動江蘇省農會副會長徐瀛代電云上海申報館轉蘇浙皖贛父老昆季均鑒慨自政變以來謠諑繁興蘇浙兩省因換防調兵致生種種誤會近又據報載某省取守勢某省取攻勢某省戒嚴某省助戰雖經各省當局疊電闢謠而道路傳聞仍多變厲致使吾人日處於警濤駭浪中殊非國内酷愛和平者所願聞也今海上已發起蘇浙等省和平會矣深望吾四省人民羣取一致行動作機先之防止庶自治可以推行而元氣不至斵喪民欲天從古有明訓尤願與四省父老昆季共圖利之江蘇省農會副會長徐瀛叩删 
[蕪湖]  
　　梅渚否認米捐代表之呼籲皖省郎溪梅渚市否認米捐請願團代表王煥章等代電云申報館轉天津段芝老上海李仲老余壽老柏烈武周緝之徐季龍諸先生北京江宇老曁安徽旅外各公團公鑒本月五日忽有陳克懋派員役多人來定埠梅渚等處稱奉財政廳委任前來援和尙港前案設卡抽收帆運米捐第石米收洋二角云云驚聞天下惶駭莫名羣情激昂忿無可遏緣和尙港帆運米捐爲皖民生死關途歷經倪聶張許軍民兩長均以事屬困商病民輿情難拂曁内外各公團力爭迄未實行不圖胡思義專以聚歛殘我人民横拂輿情悍挑前案然多年已死之灰貽吾民無窮之害人心未死誓死必爭况皖省比年以來水旱頻仍災氛迭見嗷鴻遍野生氣奄奄益以種種附加有增無已不啻焚林而獵竭澤而漁豈容以此附骨之疽使吾民痛上加痛且郎溪連年被災饑饉載途瘡痍滿目今夏復遭洪水全縣無一完圩人民流離失所　妻賣子者不知幾何人早經縣知事呈報在案方待振救之不睱何堪再增擔負再查定埠一處上有釐金下有分巡上下不出三里已設兩道征收機關茲復益而爲三是每一貨物未曾出口已經三次稅捐而本縣復有警察敎育曁公益附加等捐以人民有限脂膏經此重複剥削其何以堪梅定事同一律茲又首嬰奇痛何異殺我郎人痛切髮膚敢安緘默伏惟諸先生愛鄉心切痛癢相關勢迫存亡諒難膜視除已組合團體誓死否認并推舉代表向省政府請願不達撤銷目的不止外特亟電懇主持正論一致聲援并速電吕省長立予撤銷以救皖民感盼靡墍郎溪梅渚否認米捐請願團公民代表王煥章吳聘魯史法康岑春華吳家昌陳文斌苪眠嵩吳振武徐海門張銘洪王洪榮王洪謙虞仁山吳俊卿吳文蔚吴開先吳成鶴胡吉安同叩文 
來函 
[合肥夏馳風來函]  
　　申報館轉安徽合肥旅滬同鄉諸父老兄弟鈞鑒本月問大束門外同慶代質經理不愼致遭回祿燒去貧苦人民所當衣物等件約計十餘萬元人民呌苦無仲該質意欲當一元賠一元從中扣息人民所得無幾况該質等大都皆是値十當二三而已如此辦法貧民何堪外有由親友鄰居處借來之當茲遭焚如實無力償還現已至秋天轉瞬冬來而借衣物主能不追索該貧民等只得向該質　涉而該質不以好言相慰竟然胡閙往賂本城駐防安徽第一混成旅一團曹玉貴一營馬某係馬聯甲之姪立派如狼軍隊百名有連長帶往該質門首荷槍實彈在大街中擅敢開槍殺死無辜男女行人七名傷三人血肉狼藉肝腦塗地如此殘忍橫行見所未有鄉人諸老均所目覩商民罷市大小東門均關斷絶交通現各被害家屬來此痛哭振天耳不忍聞尸陳列該質屋中以待交涉信至望吾鄉諸父老兄弟同起聲討驅此害吾民於水火中之馬某以雪此恨時因倉卒草草此記尙乞登諸報端焉盼此事本日下午四時發生安徽合肥公民夏馳風上六月二十六日（即陽曆八月八日）下午五時發 
 
 

Page 12

 
 
第一萬八千一百二十九號;中華民國十二年 西曆一千九百二十三年八月十六號
星期四 * *   
 
 

Page 13

 
 
第一萬八千一百二十九號;中華民國十二年 西曆一千九百二十三年八月十六號
星期四 * *本埠新聞 
[蘇浙平和協會今日成立]  
　　假職工敎育館舉行 
　　蘇浙平和協會已定今日開會昨已遍發通知云敬啓者本會定於八月十六日（即舊曆七月初五日）午後二時假小西門外陸家浜南首中華職業學校内職工敎育館開成立大會務請准時駕臨爲幸云云又遠道蒞會者計有常州各團體推舉孟純生爲代表松江沈惟賢蘇州錢崇固王清穆無錫二十餘團體有信來謂届時亦派代表列席云 
[江浙風雲中之吳佩孚復電]  
　　一致匡維用副宏願 
　　吳佩孚覆江浙耆老電云上海馮夢華張季直先生並轉唐段黃仇魏鄧高吳朱盛徐沈張吳諸公均鑒頃誦眞電敬拜嘉言諸公倡導和平澤流鄉國凡屬邦人允當一致匡維用副宏願匪直兩省當軸已也特電奉復望風依馳吳佩孚元 
[江浙戰謠中之領團消息]  
　　京公使團致滬領事團電 
　　近日江浙兩省謠言　起一若戰事即將實現旅滬各國僑商僉以江浙兩省如有軍事行動則僑商在華商務上之利益勢必大受妨礙業經駐滬領事團電呈駐京公使團照會我國政府預爲注意務期將兩省戰禍設法消弭以保各國僑商之安寗茲悉滬領事團前日已奉公使團復電略開前項照會已由駐京英法美日四公使簽字（因葡領袖公使避暑未回）於十一號送交中國外交部聲明蘇浙戰事如果實現貴國政府有無保護該兩省各國僑商之能力滬埠爲各國通商鉅埠尤須劃出政爭漩渦否則各國將以相當策略自衛現該部復文尙未送到仰將近日江浙兩省之形勢及各方之軍事動作隨時電告等語又聞巴黎法政府近將添派西立非利號等巡洋艦二艘來滬保護該國僑商云 
[浙盧與西報記者談話]  
　　聲明决不備戰 
　　字林報云邇來江浙大局雖兩省長官近迭有保境安民宣言而戰謠迄未稍息上星期六本報記者特赴杭謁盧面詢時局形勢記者至署已有議員十餘人坐候多時及投刺立蒙盧氏延見縱談約半小時後記者詢曰謠傳君方備戰確否盧逕曰否余未嘗備戰不議謠言自何而起記者續曰但君已移動軍隊有之乎盧答有之但未嘗有一兵一卒調至邊境亦僅若前三年中所爲令地方駐軍互移防地如以嘉興防兵移駐拱宸橋拱宸橋防軍移駐嘉興而已記者曰然則蘇齊方面已移動其軍隊否答曰亦不外如上項情事若派遣軍事偵探暗中偵查容或有之此外余信必無其他余與撫萬共事多年即在今日亦决無僅爲黨派關係而决裂之理且余向不以安福或其他黨派自縛余爲人民公僕所服務者亦唯人民而已無論黨派或個人苟能使余信其爲吾民謀福利者余願贊助之余信齊氏亦决不以黨派關係妨害其服務人民之天職諒必能保持安民之旨與余協作記者曰是則江浙之間將無戰事發生乎上海一隅永無戰禍之虞乎盧答無决無　事余可擔保蓋若作戰人民首受其禍此則雙方均不願爲者余寗辭職决不願開釁以禍中外人民記者曰然則此舉不將召紛亂耶曰余志在維持治安但同時保護浙江及浙之人民記者曰君謂不願啓釁萬一受人攻擊則將何如答稱余輩議欲保衛本省不願侵越境外一步但假如有人入爾家室逐爾出凌折爾家人則爾將出而抗禦否勢必抗禦無疑浙江情形正復如此余猶家長而浙民則家人也記者又詢以關於戰事復有所賜敎否盧謂請君轉告華人及西友盧某苟能免除糾紛寗犧牲其個人犧牲一切所有而不惜諒齊氏於必要時亦同此情形也記者紀述至此有一言須告讀者即盧氏曾數四辭職每次輙爲浙人堅留而止蓋浙人謂盧氏能關心民瘼不允其去也盧又稱對於國家大局不願有所論列時局固嚴重但各省苟能自求進步間接亦可爲解决之一助國會儘可遷移不必定在北京或上海但不願其來　以此時吾人僅欲自願而已繼叩以黎將至滬否答否下届總統將屬之誰答此不能預言記者曰有稱叚祺瑞希望當選爲總統而君副之者盧微笑曰君聞之誰余則猶初次聞之也余任今職深覺負荷已逾其量即有人以副座相强亦萬不敢就且知叚氏亦不欲當選總統其爲人廉潔不自私盡力爲國爲民此際是否出山余不能預言但若官吏盡如彼之公忠體國興盛可計日而待深願今後人人捐除成見赤心爲國不復爲黨爭國家將危亟待挽救余雖亟欲改善浙江俾成一模範行省尤願聯合黨派個人共謀利國云云記者與盧暢談幾兩小時始興辭而出 
[大陸報所載陳樂山之談話]  
　　絶對贊成浙盧政策 
　　大陸報云日前新聞載有江浙兩省軍官現互相聯絡不問當軸之擁曹拒曹純取中立熊度浙江第四師師長陳樂山之來滬與此有關等語昨日本報記者特往訪陳陳氏否認是說稱渠絶對贊成盧督辦之政策竭其全力保衛境内生命財產渠係軍人僅知奉行所派之職務向未加入任何黨派或與其發生諒解渠部下駐防松江嘉興上海等處而眷屬則寓滬故其來滬乃當然之事報紙所載不値一笑繼詢其對於曹民圓謀總統之意見陳稱渠無成見視眞正民意爲依歸如民意贊成渠亦贊成民意反對渠亦反對又謂報稱渠輩與北洋首領或係親戚或屬僚友不願自相戕賊其言誠然渠輩苟因外侮而戰自當獎發忠義不問黨派一致報國若以一黨之野心違反民意延長内亂渠輩决意懲創之不論其人爲戚友爲同黨此乃渠對於時局之竟見他日永不變更者也報紙所載全要據於謠言此皆有意挑撥兩省軍官者之所爲當此國事不定之秋而有此種謠言傳佈民間誠可憂也云云 
[北兵南下消息之昨聞]  
　　二十六師未成行兗曹匪風之大熾 
　　國聞通信社云據某方面消息曹鍈之二十六師部隊本擬繼王師南下現因兵士欠餉已達九月開拔費未能照發故要求非發三個月欠餉不能出發因之未能成行又山東兗曹土匪大熾膠濟及徐魯間久未開夜車現在該匪等北至德州臨清四女寺南及徐州宿州蚌埠均串通一氣聲勢甚大云 
[國會即將正式開會]  
　　擬九月一日開會昨日報到之人名 
　　昨日報到之議員計有衆議員劉志詹鄭化園（山西）魏郁文（甘肅）姚守光任郁之（陜西）佘司禮（蒙古）廖希賢余紹琴（四川）陳祖基（雲南）參議員王澤攽（西藏）牟鴻勛（湖北）現在兩院議員報到人數衆議員已到二百八十餘人參議員已到一百一餘人加以將到之東三省議員去過半數已屬不遠故現對東省方面業已函催從速南下開會日期現擬九月一日會塲擬借西門中華職業學校内之職工敎育館已派員前往接洽内部問題今日由焦易堂褚輔成二人出面邀集各省重要議員開始協商解决當非難事也又議員阿什拉烏勒貴辭職應以白瑞補充昨白議員持察哈爾都統張錫元所給證書至辦事處報到唯此項證書須經大會審查現已由辦事處代爲保存云 
[蘇籍議員將發表重要通電]  
　　說明移滬制憲之優點辯詰離滬集會之主張 
　　近來浦口等處商商會發表快郵代電以國會在滬集會將使蘇省遭受兵禍主張請求議員離滬茲兩院蘇籍議員昨已擬就通告全省父老一電加以辯詰正在分邀署名之中即日可以發出聞該電大意以四川廣東固無國會在彼集會然兵連禍結靡有窮盡足見兵禍之有無與國會决無關係且江浙當局迭有和平宣言兩省士紳正爲和平運動自無人敢以國會自由集會之故甘爲破壞大局之戎首蘇籍義員十分之八主張先憲後選十分之九加入省憲同志會其熱心憲法天下共見又謂移滬制憲其利有二第一在京制憲非與政府有結托之嫌即與政府有衝突之慮二者皆足使憲法蒙不良之影響上海並無政府又無被利用或起爭執之虞第二上海爲工商業最發達之地國會制憲可以就近諮詢工商界訂定適合國情之憲法云云 
[蔡孑民已抵星加坡]  
　　前北大校長蔡孑民氏月前偕其新夫人及女公子等乘船放洋昨日本埠察之友人得蔡君庽書謂已於八月三日抵星加坡當登岸游覽一週并往通美行訪其友人林君義顧曾偕林君至汫水港參觀明美樹膠廠及陳嘉庚橡皮廠中華俱樂部同人並於是日下午開茶會歡迎復被林君邀往新世界游戲塲游覽後始冋向啓掟云 
[赴美學生消息彙聞]  
　　搭約克遜總統赴美留學之清華及自費學生放洋在即日來均有聚會昨日下行五時自費生假寰球中國學生會攝影以留紀念到者有余上沅陳炳章戴述吟王志莘關耀光劉作相樊治良胡礽豫吳必治徐玉和蔣雲鶴趙書桂陳宗憲沈在善司徒澗陳祖燕常小川陸幹臣蔣綿思董志學霍寳樹等二十餘人攝影畢由陳炳章君報告請衆將行李等件儘今日（十六）一天搬至四川路六十九號提督輪船公司棧房以便轉載上輪云又今日（十六）上午十時半凡乘約克遜號放洋赴美之清華及自費生均須會集前往美領事署行道别禮明日（十七）上午十一時上船云 
　　南洋大學生於十七日與清華學生赴留美留學者計有十人内中許應期與朱物華係考取清華專科赴美餘均自費茲將姓名等項列表於左 
姓名　　擬習科目　　擬入學校 
王魯新　電氣工程　　康乃爾大學 
吳保豐　電機工程　　惠斯汀赫司電氣工廠 
許應期　電機工程　　麻省工業學校 
張惠康　電機工程　　永乃爾大學 
吳慶衍　機械工程　　康乃爾大學 
王志莘　商科　　　　紐約大學 
葛學瑄　機械工程　　康乃爾大學 
朱物華　機械工程　　麻省工業學校 
梁建業　鐵路管理科　本薛文尼亞大學 
曾熙煜　機械工程　　康乃爾大學 
　　約翰大學新舊畢業生與肄業生今夏赴美留學者計有十五人該校同學會會員馬崇淦與其夫人嚴蔚然女士於昨日下午三時在四馬路嶺南樓開歡送會到者有赴美同學陳炳章余關齡蔣雲鶴劉作相樊紹良與舊同學岑德彰劉雲舫楊德壽等十餘人先由馬君致歡迎辭略謂承諸位同學光臨不勝榮幸赴美再行求學前程遠大可欣可羡余關齡君　與鄙人三年前畢業後即上海中華懋業銀行　外匯兌部任事迄已三年經騐甚富現於十六日科太陽丸赴美研究國外匯兌返國後於銀行界必大有貢獻陳炳章君畢業後與鄙人同在母校擔任敎務迄已二年今將赴美研究政治學三年並擬游歷歐洲志願宏大將來必大有作爲其他如蔣劉倪君等或習商業或習新聞學此皆有志向學可與國家社會造福又今日之歡送會規模雖小然在坐者皆親熱之同學此則與他處不同者也但望諸君赴美後㈠注重調查㈡宣傳中國文化云次由岑德彰演說謂鄙人前赴美國時覺有患海病然若能不食冷物而飲熱水可减頭昏作嘔之病並可通大便又在船上用膳菜單上之食物可隨意點菜因不另取費曾有一同學儘點菜單上之菜共有二十餘盆此則未免太多但乘火車不可多點菜其價甚貴他如租屋最好託友人預先租定不必住太貴之屋也云又次劉雲舫起立謂今日在座者皆爲約翰同學蓋約翰同學互助之精神素稱良佳處處能合作今諸君赴美求學返國後當仍具此種精神辭畢乃進茶點互相暢談而散 
　　北洋大學採礦科畢業生陳祖燕現自費赴美留學專攻煤礦亦定十七日乘約克遜總統號放洋同行者有前任比公使楊誠之之公子楊泰開云 
　　太湖水利局帮辦工程師沈君在善係河海工程專門學校畢業生在局服務將及三年現由該局資助前往美國入康南爾大學專攻水利定十七日趁約克遜總統號放洋云 
　　東吳大學畢業生陸幹臣蔣綿恩定於十七日乘約克遜號自費赴美陸君專習政事學蔣君研究新聞事業現已先後來滬前晚東吳二十年級同學在四馬路同興樓爲二君設宴祖餞觥籌交錯直至九時賓主始盡歡而散 
 
[乘約克遜總統號赴美之南洋學生] （南京路抛球塲心心照相館攝）自右至左（後排）王魯新吳保豐許應期（前排）吳惠康吳慶衍王志莘葛學瑄 
 
[赴美之東吳學生蔣綿恩]  
[參衆兩院議長候補人之形勢]  
　　南下議員現已將次足法定人數可以希望開會但議長問題恐有一番紛擾去歲北京開會參院始終未曾選出正副議長楊永泰王家襄兩敗俱傷王湘焦易堂劉哲趙世鈺亦未見之事實衆院原有正副議長惟以民八民六問題不决褚輔成退讓而副議長從新再選褚輔成受吳景濓之累張伯烈得獲漁利張如不得此機會萬無當選之理此次遷滬吴張不來兩院皆無議長據近日之情勢兩院經營議長者大不乏人參議院則有湯漪楊永泰焦易堂潘大道從事組織而一部份人復望前議長張繼當選衆議院則有褚輔成田桐凌鉞已經出面其他聞亦有從事組織者大約半月以内可望常會開成其第一日即爲選舉議長之期云 
[張知本致湘省議員電]  
　　憲法在保障人民自由 
　　議員張知本昨致電湖南省議員解釋假擁憲而擁護個人之不當文云長沙省議會各議員公鑒憲法所以保障人民之自由非以擁護個人之權位此身任議員者所應知也貴會侵電以擁憲相號召其名甚美惟貴省倡行省憲以還黃龐李諸人以血氣之倫而慘遭殺戮外交後援會以愛國團體而橫被解散至於封禁報館檢查郵電虐待行旅尤苛細不可言狀人民自由剥奪殆盡然則貴省所謂省憲者久已名存而實亡矣諸君誠欲生死而肉骨之自應搜索證據俾罪人斯得庶幾無忝厥職若爲人擁憲憲其不享下走會參預貴省護法之役且感貴省兩次（辛亥辛酉）援鄂之勢貴會侵電又以「主持正誼共維湘局」資諸國人故敢不避越俎之嫌掬誠相告再滬上各報均載特生議長已於眞晚赴漢貴會議决侵電係何人主席議决情形若何統希詳細聲明不然局外者將疑該電爲少數人擅發或他人僞託殊失議會尊嚴竊爲此懼因并及之鄂籍參議院議員張　本咸 
[西華德路商聯會會議時局]  
　　西華德路商界聯合魯昨晚（十四）開緊急會議到會者三十餘人首由主席報告開會宗旨略謂江浙風雲日急各界多作和平運動本會爲國家之一份子不應緘默望到會諸君加以精密討論云云結果先發函總商會請轉告兩省當局化干戈爲玉帛勿爲竟氣之爭一面聯絡各團體一致進行不得坐視旁觀以免地方受損議畢散會 
[貴州財政廳長被剌之滬聞]  
　　原因未詳 
　　國聞通信社云昨日旅滬黔人某君接到貴陽來電云財政廳長唐忠被剌業已身死其原因則尙未詳云云 
[上海市議會昨日之談話會]  
　　上海縣市議會於昨日下午二時假城内也是園開第三次談話會議董到會者爲陸崧侯楊東山賈季英吳叔田沈健侯顧益之高研耘王稚眉王慕詰臧廉遜等二十餘人由賈季英主席所有議决案照錄如下㈠提議各級自治現奉明令恢復本會應否開會呈報成立（全體起立通過）㈠提議會址問題議决暫借慈善團即同仁輔元堂爲議塲㈠議開會日期議决定陽曆九月二日（即陰曆七月二十六日）開成立會函請各官廳到會觀禮㈠議决函請縣知事將鈴記文卷物件發還並推舉籌備員籌備一切董事會推舉陸崧侯楊東山議事會推定王慕詰高研耘爲籌備員至五時三十分散會 
 
 

Page 14

 
 
第一萬八千一百二十九號;中華民國十二年 西曆一千九百二十三年八月十六號
星期四 * *[盛竹書再辭民治委員]  
　　謂辭職出於至誠 
　　交通銀行經理盛竹書君函辭上海總商會民治委員會委員已誌本報茲悉該會接函後曾去信拘留昨日盛君又復以一函依舊堅辭大致謂時趨不同言論有新舊之别性質各異行動有緩急之分鄙人年逾花甲若再順潮流而改變宗旨竊恐醜婦效顰反爲識者所訕笑如仍我行我素又恐妨礙會務之進行上書辭職出於至誠非因流俗譏評頓易初衷仍請准予辭職另選賢能云云 
[總商會調查新會員]  
　　付下届常會表决 
　　上海總商會上次開會董常會時對於入會案内之經乾堃君（華安合羣壽險公司）柳餘甫君（柳餘記夏布莊）胡兆鴻君（鴻源金漆顏料號）范和笙君（滬北經售米糧公會）四人或因信約塡寫未照格式或因在座會董未悉入會者之經商詳情均主調查茲悉已經調查委員會調查清楚擬下次開會董會常會時當塲報告再行投票取决云 
[閘北公團對水電之新主張]  
　　公呈軍使主持進行 
　　閘北公團聯合會昨爲閘北水電事宜呈松滬護軍使一文其詞如下 
　　呈爲水電問題省批游移民情憤激公議辦再叩迅賜主持以順輿情事竊閘北水電事宜前奉鈞使委派許局長會同省委劉監督澈查公團等曾經擬具辦法六條分呈鈞使曁省長舊核並蒙鈞使轉咨省署核辦旋於本月七日奉鈞使通知抄發省署批示到會奉此經於本月十二日邀集地方各公團開會討論計到會者閘北地方自治籌備會閘北市農會閘北救火聯合會閘北慈善團中華公義會浦濱公益會等三十一團體代表五十六人討論之下僉謂閘北地方受水電痛苦日處倒懸之中前擬解决辦法六條端爲地方起見鈞使俯察實情認爲切實可行而省署批示仍復游移拒却直欲置閘北人民於絶地使其無以自解公團等代表閘北三十萬人民之公意更不能不切實辨正用再爲我鈞使縷晰陳之查原陳辦法第一條爲免除隔閡督促進行之計在官廳有直接負責之員在地方得就近接洽之便雙方兼顧進行自易省長如能俯允委派自有權衡奚待實業廳之查復且籌備處早於去年由各公團組織成立向省議會請願省議會議决案第一條中亦已承認何忽有應否先行設立籌備處之疑問此應辨正者一原呈辦法第三條公布估價係根據省議會議决案第三條省署責有攸歸而估價半載消息杳然省署委之實業廳始終不加督促及公團催請公布又以實業廳爲卸責之計發爲不負責任之語因偱延誤伊誰之責此應辨正者二原呈辦法二四兩條固屬商股方面應辦之事而籌備處設立以來省署動輒阻撓甚至省議會議决案公布之後尙有阻難招股之公牘原文且在可以質證此應辨正者三原呈辦法第五條整頓廠務因鑒於閘北水力不足際此夏令困苦已極自宜切實整頓亟圖擴充而水電廠存欵均爲省署提用罄盡支絀萬狀水爲人民養生之源處此困境故有責成辦廠者負責維持之請求原呈辦法第六條請罷斥單毓斌因其確有盜割省産證據觸犯刑章一省高級長官受省民托付之重對於省產自宜力任維護屬員犯法尤當秉公嚴辦而署以此兩項謂爲固有職權非片面要求所可解决完全拒絶人民要求夫所謂職權須得其當若用以違反民意袒護掾屬即爲濫用職權難逃清議且旣指地方公意爲片面要求必尙有對面者在何不明白指示此應辨正者四至原呈所稱商辦警備處名義併應注意一節仰見省長精慮周密惟查省議會議决案第一條所載係閘北水電有限公司省商合資而省署將省商合資改爲省商合辦毫厘千里不知何所根據此應辨正者五竊念公團等明知省長對於此事並無成見惟遠處南京於閘北情形未能洞悉乃爲左右把持塞明蔽聰致有違背民意之舉現把持者尙未去職人民請求斷難容納一百固宜積極對付共驅此蠧一面自應擁戴順從民意之長官以求解除人民痛苦當經議决辦法四條公議呈請鈞使毅然主辦俾閘北水電問題得以早日解决人民始能復蘇爲此謹將公决辦法四條繕具清摺仰懇俯念民困迅賜核准閘北三十萬人民不勝馨香感禱之至謹呈松滬護軍使何閘北公團聯合會謹呈八月十五日 
　　附清摺一扣計開（一）閘北人民受水電痛苦屢次呼籲省署毫不容納迭經鈞使文電咨催省署咨復始終游移人民唯知擁戴順從民意之長官且水電本爲市政範團之一滬北市政奉鈞使派員辦理水電事同一律自當請求鈞使派員主持辦理合組以期早日告成（二）單毓斌盜割省產證據確鑿罪無可逭現因高據要職藉權自重法紀掃地且犯案地點係在鈞使轄境並請咨省先將單毓斌停職移解來滬送交法庭按律治罪（三）如上所述兩項要求尙受把持者阻撓一星期内不能解决惟有將水電費一律暫行停付俟得切實解决再行彙繳（四）水電廠歷年帳目人言嘖嘖應請鈞使派員督同公團代表到廠調齊簿籍詳細查核如簿籍不齊並請鈞使咨省飭令各該前任廠長携帶簿據來滬以便澈查 
[孫美瑤槍斃土匪之西訊]  
　　大陸報云昨接棗莊消息有土匪十四人近爲新受撫之孫美瑤所槍斃緣諸匪常在棗莊滋擾經中興礦内兩德工程師向朱總董以去就力爭始由朱氏商諸孫美瑤審明正法蓋自孫美瑤受撫以來棗莊鎭上兵匪幾無從分别竊盜時聞官廳熟視無睹常有苦力式兵士入中興礦局内大自機件小至機製飲冰莫不任意携取若輩恃有毛瑟手槍人不敢詰兩德人不堪其擾因以去就力爭聲稱非經籌有適當警衛及懲處數人以儆其餘將不問新式電氣挖礦機器是否裝竣即日離棗朱總董因邀孫至家午餐詳告一切並商定嗣後礦公司城門第門由孫旅二十旅各挑三人守衛此外兩德人出入均撥警護衛而其住宅亦令礦警加意巡邏云 
[棗莊捕獲私販軍火案之滬聞]  
　　獲一日人···二華人 
　　大陸報云據昨晚所接消息有日人一名華人二名以私販軍火在棗莊被捕解往濟南現日人已移送日領事署華人則在當道拘禁中聞該日人携有軍火三大箱在棗莊附近出售云 
[規定俄僑請照辦法之省令]  
　　滬海道尹接江蘇督軍公署省長公署會銜訓令云查俄國駐在我國使領自經停止待遇所有俄人請領護照事宜即按無約國人民辦理曾於九年九月間經外交部通電有案嗣因調查報告俄過激黨確有分往各處密謀偵探情事而近來俄人携帶氈呢分往各處銷售者又絡繹於道未免跡涉嫌疑蘇省爲保持治安顧恤僑商兼籌並顧起見當經飭據外交部特派江蘇交涉員擬具取締辦法五條㈠俄僑請照赴江蘇省境内經商以通商口岸爲限不得入内地設肆營業㈡俄僑請照赴各商埠從事合法之商應由該國洋行發給證書聲明擔保確係營業並無其他作用等語聽候地方官廳調騐俾資保證㈢俄僑請照時由俄僑通商事務局查照確無過激嫌疑始予核准給照㈣俄僑抵埠時如有携帶違禁物品之嫌疑者應受地方官廳之檢查㈤俄僑到埠後如有行跡可疑及妨害地方治安之行爲或嫌疑者應受地方官廳之監視或制裁請核准通令等情據此復核所擬尙屬切實可行自應准予通令遵照除指令呈悉此項取締應作爲本省暫行辦法仰候通令各屬俾資遵守並由該特派員轉咨俄僑局知照此令等因印發並分令外合行令仰轉飭所屬一體遵照辦理毌稍疏略切切此令 
[吳淞鄉敎育會將另覓會址]  
　　吳淞鄉敎育會向無房屋前擬將六營公所公地酌劃若干以充該會建築之用民國十年商埠局成立將六營公所等公地圈歸局用允於鄉敎育會建築時另撥相當公地旋曾批定公共體育塲對面鐵路以北餘地爲鄉敎育會會址自埠局興築泰興路該會地址又在路線以内（該處挿有紅旗）現在鄉敎育會已籌得經費建築在即祗得請埠局另指地點以供應用業推邑紳袁觀瀾君致函南通張督辦請其顧念吴淞學校發達有籌建鄉敎育會之必要務請另撥相當地址俾該會即便興築云 
[交涉署僑務局會銜通告]  
　　爲出洋領照事 
　　江蘇交涉公署會同駐僑務局爲出洋護照事特發通告其文如下爲通告事本署（或局）前給出洋護照前於十一年十一月間摘錄領照人須知各條撰發通告送登各報并聲明領照費用除照費四元印花稅（留學一元遊歷經商二元作工半元）外别無絲毫費用無非爲免除隔閡杜絶弊端起見乃近聞領照人等并不親赴本署（或局）認許各會所請求介紹往住委託旅館或報關行等爲之代辦難保不發生假名需索及僞造介紹機關圖記希圖朦混情事亟應隨時偵究再對於介紹書保單等件特予嚴密審查以期覈實而防弊端所有原定領照時間除無庸審查者仍照舊於請照之次日發給外其認爲有疑義時必須經過審查手續者改爲第三日發給藉昭愼重凡領照者尤須注意於放洋日期至短時間務於放洋前三日前來署（或局）請照如有臨行來署（或局）請領者時間迅促不及施行審查槪不通融發給其各週知幸勿自誤特此通告中華民國十二年八月十四日許沅 
[劉案並非自縊之聲辯]  
　　本埠劉案昭雪委員會昨接四川旅杭同鄉會會長楊尙澤君來函對於劉廉彬逼姦致命一案根據法醫學上研究頗有價値當由該會抄呈高檢廳以資參考茲錄如下 
　　劉案昭雪委員會公鑒報載高檢廳檢察官嚴彭齡蒞錫復訊劉案一則根據洗寃錄認定確係自縊身死澤閲畢細思猶有研究之餘地今參考法醫學應辯正如下願與諸君商榷焉夫縊痕之狀熊因繩帶之性質别爲二種（一）革狀如蔴繩細帶銅絲之質堅而細者所生之痕也呈黃褐色或赤褐色因局部之皮膚爲繩帶之壓迫其水分壓出皮膚剥脫眞皮露出以致水分蒸發而起也（二）軟性縊痕如腰帶手巾圍巾之屬軟而廣者則因皮膚壓迫而貧血又無水分蒸發故不能乾硬革狀縊痕之著明者遺留甚久雖身體腐敗尙能見之若用柔軟之布片縊死而懸掛時間短者解繩後縊痕不久即消矣今劉廉彬之縊痕不惟著明矧遺留頗久可推知其用質硬且細之繩帶而生之革狀縊痕也然革狀縊痕不僅於生前能發生即死後亦能發生故縊痕之形狀難以鑑别期縊痕爲生前或死後（據法醫學）又安知非賀康用他法殺死後將屍體懸掛假作自縊而死希圖逃罪也耶又據法醫謂凡他殺而假爲自縊者不易將屍體懸於高處故多在低處繫繩證諸秦媽口供稱死者兩足均未懸空又證諸賀康與同鄉談話自謂劉廉彬縊死於床柱一足離地一足在床據此則屍體懸掛於低處是可知矣樊淵博君云死者頭部有縊痕二道一係環形前淺後深現青紫色一係齊耳根斜上現白色八字不交據澤之意見環形之痕乃凶用用手扼殺之痕也（若用繩索當前深後淺）前淺後深者因大指與食指中指無名指小指用力壓迫兩側頸動靜脈以致血液之循環阻塞不能流通故呈青紫色齊耳斜上白色八字不交之痕乃扼殺後凶手將屍體懸掛所生之痕也其現白色者因頸動脈之血液不能上行故該部貧血而呈白色陳潛夫筆錄左耳上部有紫痕一大圜此即兇手用右手扼殺之表示也大圜之紫痕（即筆錄二三四五）指出所壓迫之處故死者右側無同樣之結果又左臂有繩痕可見兇手於逞兇時用繩縛死者之左臂以免死者左臂發生抵抗然則死者右臂何以無繩縛之遺痕耶此理至明何待推測蓋兇手之左手可以强制死者若使不能抵抗而兇手之右手已用力於死者頸部無他法以强制死者左手故用繩縛之是以死者左臂有繩痕而右臂無繩痕也又子宫大腸脫出法醫學上自縊所見無現象以澤所見係兇手於逞兇時騎坐死者腹上用壓力過大故子宫大腸被壓下垂而脫出也總之以八字不交之痕僅據冼寃錄而不參以科學智識即認定確係自縊身死殊不足以服人心而昭死者寃情也澤遠處杭城未得與諸君監視檢騐慙愧實甚望諸君努力進行切莫放鬆一步令衣冠禽獸之賀康得以消遙法外專此佈達即請公安四川旅杭留學同鄉會會長楊尙澤叩 
[航政局成立之醖釀]  
　　上海區航政分局籌備所成立後滬上航商及各團體多羣起反對迭開聯席會議一再函請商會轉呈江蘇省公署財政廳及松滬護軍使公署聲明該局之設實係秕政請求撤銷在案茲聞此事迄今尙無動靜據最近消息謂韓省長自得各處商會及各團體等紛紛電呈前情後以航政局之設原係航商方面數十人聯名請願而得省議會通過當委專員籌備至此又爲航商界反對似其中多所疑竇當令財政廳實業廳趕將保護航商之章程重加修改務臻妥善去後未將改就之章程呈復來署故尙在籌備之中因未焉正式成立應候復到再行核奪辦理等因故該局正式成立之期尙在醖釀中云 
[查禁鄉村茶館設賭之省令]  
　　滬海道尹接省長公署訓令云訪聞近日賭風益熾一般無業游民每在四鄉村舍賃屋一二間明開茶館暗設賭塲凡諸賭具各式俱全引誘鄉愚投其所好先使勝利以鼓其興繼使一負再負欲罷不能囊資旣罄衣服隨之甚使典產售田藉以償負雖在農忙之際戀賭者置農事於不顧田畝荒蕪亦所不惜推言其害小則失業傷財大則破家敗俗若不嚴行取締貽患伊於胡底合行令仰該道尹轉飭所屬各知事嚴飭各圖地保切實查明將鄉村設賭茶館一律限令停閉倘該圖保有庇匿情事准予人民告發處以嚴重罰科以警刁頑而重治安 
[業户反對官價圈地]  
　　一方面在道署提起行政訴訟 
　　本年八月一日上海縣公署及滬南工巡捐局布告奉交涉員面諭在新公署附近圈地籌建公園招商承領餘地振興市面當即擬具辦法呈奉護軍使批令照准擇定於二十七保一圖圈購民田一百餘畝每畝給價五百元等因現該處業户楊曹等姓以該處向爲該民世業如果建築公園前此圈購道交兩署餘地尙多以之開闢公園儘足敷用何必由縣署以官價另外購進再由官家招商承領餘地且現在時價每畝値價二千元左右現縣署定價每畝五百元相差太鉅該業户等不甘放棄產權所有昨已聯合業主三十餘人向滬海道尹公署提起行政訴訟并呈請護軍使署懇求撤銷原定之處分云 
[旅滬鄂人電請嚴辦寗紹土案]  
　　漢口寗紹公司運土案報載僅罰二萬元了結旅滬鄂人異常憤慨茲有張華軒李怡堂等去電力爭請予嚴辦其文如下 
　　（銜略）寗紹運土案報載僅罰二萬元了結不勝驚駭此案關係禁烟前途甚巨逈非尋常烟案可比理應從嚴究辦詎可含糊了結李開銑身爲禁烟大員職責所在尤應執法以繩庶不負國家設官之意乃欲以辭職一走卸責何畏葸無能乃爾望我鄂人一致力爭以期按法嚴辦鄂人稍存羞惡之心幸勿自餒 
[執行訟費之解釋]  
　　上海地方檢察廳昨得高等檢察廳訓令對於解釋執行訟費之疑義如下㈠刑事訴訟費用負擔準則第一條規定之郵電及登報費係指訴訟進行上所必需之郵電及登報費而言其純粹爲辦公之用者不在此限㈡訴訟費用規則第十七條規定之必要費用不包括辦公之筆墨紙張被告覊押之口糧在内㈢刑事訴訟費用負擔準則第九條之規定番判廳亦應遵守㈣歸國庫負擔之刑事費用應由案件繫屬之審檢兩廳分别付出㈤刑事訟費統由檢察廳徴收但關於審判部分之費用應於徴收後轉送審判廳云 
[姚慕蓮就工巡捐局長職]  
　　新任滬南工巡捐局局長姚慕蓮奉松滬護軍使委任後訂定十五日蒞差視事已紀前報昨已届期午前十時姚局長到局早有該局附設之淞滬警察第一區總署王金山署長撥派長警站隊迎迓旣抵内廳由潘副局長並各科主任等歡迎遂由潘代局長將印信文卷移交姚局長接管任事所内部人員悉仍其舊並不更動云 
[日總領事署改建新屋]  
　　並將增司法領事官 
　　日本東京政府近已决定將上海奉天天津等四處領事館擴充範圍并增設專理司法事務之領事官現并擬將上海總領事公署另行改建昨日矢田總領事已奉到外務省是項訓令并招致有經騐之某工程師到署磋商建築計劃云云 
　　尙有本埠新聞等轉入後頁 
 
 

Page 15

 
 
第一萬八千一百二十九號;中華民國十二年 西曆一千九百二十三年八月十六號
星期四 * *本埠新聞二 
[函陳杜絶私運禁品辦法]  
　　須雇能知底藴者助關員查禁 
　　字林報昨載署名FT者投函謂鄙人於私運事曾數投函貴報一爲軍火一爲鴉片嗎啡等毒品今欣悉余所言者皆屬確實蓋以本月十日貴報所揭　大規模之鴉片公司所載其他顯著案件可爲左證也據余所得消息凡停泊揚子路日本郵船會社碼頭之船輒有碼啡十磅至二十磅運登岸上由此大公司僱用之五六人登船藏諸身止而携下每人自一磅至五磅不等至如何能逃過海關稽查員及値差巡捕之目則非余所能知也鴉片嗎啡現可自由運入上海此不言可知余爲證實所得消息是否確實計嘗遣僱員一人至附近中國藥房購得嗎啡一元並未持有醫士藥方此嗎啡余今猶收藏擬交與當道並告以詳情就余推想每月私運入滬之嗎啡其價値當有七個數位之多若不從速設法嚴禁則上海將爲嗎啡業之中心點余意搜查軍火嗎啡鴉片等物之關員巡捕私運者皆熟識之若不别僱能知底藴者協助關員巡捕查禁則恐私運無日能絶也云云 
[工部局本年公債開始發行]  
　　本年公共租界納稅人會議所通過第五條議案許工部局募債銀一百萬兩年息六厘十足收納於第年六月三十日十二月三十一日抽籖償還其債券分五千兩一千兩五百兩一百兩四種今已開始發行矣 
[兩西人擾事之科罰]  
　　文滙報云昨日午後南京路中忽起擾亂並涉及二著名西人據稱肇事原因以二西人入某旅館酒排間飲酒該肆經理不允再添遂起爭執繼以毆鬭聞是日受傷者頗衆並擊碎泰興洋行窗上玻璃嗣中印巡捕至塲兩人猶拒捕行兇移時始得就逮旋於今日捕往英警務公堂各罰二十元開釋 
[商團華隊賽射月盃揭曉]  
　　八月份給七月份獎 
　　上海萬國商團中華隊於七月二十五日在虹口射擊塲賽射七月份月盃是日所射爲練兵課第十六號靶進攻式至日昨揭算分數以特班陳如松爲第一射三十七分加到塲分三分又一班朱勵公射三十四分加至場分三分除讓分三分四又二班殷企成射三十一分加到塲分三分又三班王孝章射三十四分加到場分一分得及格分數獎聞至八月份月盃時發給獎品云 
[軍署通令驅逐潰兵]  
　　淞滬護軍署近聞浦東沿浦灘各碼頭日來到有某省之潰兵誠恐逗留其間妨礙地方安寗該處爲華洋貨棧林立之所且多碼頭匪類兵匪混合尤易滋事自應嚴行驅逐或即設法遞回原籍藉以維持秩序保衛地方治安除派令稽查員雷應春往查昨又令由淞滬警廳轉令三區警察長曾永奎迅調長警馳往調查如有潰兵抵埠着即驅逐勿令逗留云 
[工商友誼會徴求會友宣言]  
　　以惠工保商爲宗旨 
　　上海工商友誼會成立迄今已届四載舉凡工商界事業莫不互相提携從事保障聲譽卓著各埠成立分會者已有多處現該會業經會議公决徴求第四届會友並發宣言如下 
　　同人等自民八五四運動以還内見國事日非外受侵迫日甚起而組織團體以惠工保商爲宗旨謀工商實業之發達作救國救民之基礎而奔走號呼不辭勞瘁迄今四載雖無若何成績要亦　　粗具舉凡勞資之衝突經濟之侵軋社會之趨勢平民之生計無不力主和平從而調解去邪矯弊一本良心之主張曲直是非全憑輿論之公斷苟有利於國計民生雖赴湯蹈火亦所不恤總之各種應行應革之事業莫不循序進行惟茲事體大非羣策羣力不足以臻其成雖有一得之愚尙冀衆擎易舉上届辱荷各界贊助加入本會榮幸萬分茲又届第四次徴求之期經會議公决修正章程繼續徴求務請工商各界同志踴躍加入逾格補助使本會益有進步本會幸甚國家幸甚 
[上海商業市况彙錄]  
　　金融 
　　昨日銀幣早市之價爲七錢二分一釐一二五與上日相仿午市收盤價七錢二分一釐比前日小一二五中國銀行杭州運來洋二十萬元又由南京運來洋八萬元交通由杭州　來洋五萬元交通裝往漢口洋五萬元 
　　銀拆早市九分午市收盤一錢一分比前日收盤價大二分華比銀行由花旗公司裝來大條三百二十六條又大通銀行由該輪來大條四百五十五條又正金來三百零九條滙豐來八百十四條友華來二百八十八條統共各行來二千二百五十二條 
　　昨晚止各銀行及本街查倉存底現銀二千四百五十五萬兩現洋三千六百五十六萬元大條二千六百三十九條 
　　公債票 
　　昨（十五日）各項公債市况甚爲平隠市塲進出之數無所懸殊故人心似好票債因以漲多跌少金融公債現貨千元票開盤爲六十七元一角五分嗣後逐盤增高收盤六十七元八角比前日漲高七角八月期開盤六十七元四角五分嗣後因現貨堅硬是以亦隨而向上最高價到過六十八元一角收盤雖回　一角比前日巳漲起七角五分九月期結果比前日漲高六角收盤價爲六十八元三角十月期（除息）受主頗不乏人開盤六十五元二角五分收盤高至六十五元六角半整六現貨前市毫無做開迨後市始稍有交易收盤五十元零九角五分計大四角八月期進出之數並不十分活潑收盤五十元零九角比前提高三角九月期收盤五十元零八角五分與前日市價相同十月期略有買賣價由五十一元高至五十一元一角五分償還八釐因受連日漲高後之反動致收盤縮小至二十五元三角計小三角七年長期全市祗做開一盤價計四十六元比前日收盤行情縮去一角云 
　　國内匯兌 
　　上海商業儲蓄銀行國内匯兌十五日行市報告云今日京津電報未到行市未開本行滙兌仍照昨市交易保張等滙許久未動計保定爲一千零零五元唐山爲一千零零六元張家口爲一千零十元順德爲一千零十五元漢口洋例今電爲九百七十兩計每千兩合規定一千零三十三兩與昨市同洋滙漲起一元爲一千零零五元烟臺銀貼票今市價開七兩七錢半計烟估每千兩合規定一千零三十九兩二錢五分長二錢五洋滙國幣爲一千零零三元英洋因該埠釐價之降落可以不收滙水東省滙價稍見提漲計長春漲二元爲一千零十二元吉林黑龍江漲三元爲一千零十五元此外晉之太原太谷平遙等每千元一律貼費十元浙之温州蘭谿每千元貼費四元硤石貼三元海門貼三元五角其餘各滙仍如昨市云 
　　外幣 
　　昨（十五日）各項外幣市况依然平穏其原因仍不外乎各商交易無多且標金和平故也各票中去路惟老頭票略形活動價比前日漲高一釐買價爲九角六分六釐英票買九元一角八分美票計一元九角六分半荷票計七角四分港票買一元零二分四釐坡票爲一元零四分馬克計一元四角五分法票計一角二分羅卜一千元新票計二兩一錢二百五十元票買一兩三錢五元至二十五元票計七兩五百元老票成交價計三兩五錢較前日價格一無改動云 
　　金市與匯價 
　　昨日星期三大條銀來電近遠期均旨動九月份標金開盤爲三百三十九兩二錢較前日收盤好起三錢先令未開時標金買者較多所以標金爲三百三十九兩四錢先令揭曉仍係弗動斯時標金小至三百三十九兩嗣後頗呆先令等各滙市况與上日收盤相等惟東滙較緊一二五銀行賣出九月份先令價三先令零七五買進三先令零八一二五又賣出十月份價三先令零六八七五買進三先令零七五又賣出九月份美滙價七十元買進七十元零一二五又賣出十月份價六十九元八七五買進七十元又賣出九月份東滙價七錢買進六錢九分八七五又賣出十月份價七錢零一二五買進七錢標金價依然如前毫無升降價爲三百三十九兩八九錢交易極少故至十一時許標金即行收盤價爲三百三十九兩一錢但先令等市况較前價爲平銀行賣出九月份先令價三先令零六八七五買進三先令零七五賣出十月份價三先令零六二五買進三先令零六八七五又賣出九月份美匯價六十九元八七五買進七十元又賣出十月份價六十九元七五買進六十九元八七五又賣出九月份東滙價七錢零一二五買進七錢又賣出十月份價七錢零二五買進七錢零一二五午後標金開盤時平平價爲三百三十九兩二錢嗣因上午匯市收盤轉平致人心極好標金即漲至三百三十九兩九錢是時買者仍旺大連帮等亦都買進因此標金驟升至三百四十兩零八錢後爲三百四十兩零六錢收盤先令等暗盤交易並無市面云 
　　絲市 
　　昨日洋莊絲市忽又轉清緣歡美等處銷塲停滯而滬埠法滙又復放長致廠黃灰絲經交易毫無惟七里干經英倫方面略有中等貨需要計由達昌購成十担市價尙屬平定下等大經法莊雖有進意然以吃價較小故未成交惟粤莊昨有陳貨買進十担價竟較前提漲二十兩云 
　　茶市 
　　昨日洋莊茶市湖州路莊兩路之綠茶與寗州紅茶市面略形活動平水大帮昨市錦隆洋行業已開辦成交一千二百十八箱售盤二十八兩市價較前尙不十分見弱路莊綠茶總計成交一千五百八十二箱貢熙珍眉秀眉等項仍佔多數售開盤價貢熙自二百二兩至三十兩市盤極硬至高莊珍眉已由謙義洋行加上八十兩惟銷路因英法兩莊停滯市面仍未能見佳大帮成交一百三十六箱仍由怡和洋行買進售盤二十六兩較前日仍無漲縮紅茶市面依然穏固昨日寗州之貨又由杜德洋行與華茶公司購去二百零一箱售盤自二十八兩至三十三兩市價亦較前見高寗州花香成交四百七十五箱價十一兩市盤頗爲不惡 
　　呌莊 
　　昨日星期三又届英商怡和洋行有限價有不限價拍賣之期排呌之貨有羽毛羽綾嗶嘰彩呢泰西緞羽綢寗綢斜綢尺六元絨毛布市布原布漂布等貨共九十七件計四千三百零八疋拍妥四十九件計二千三百三十疋較上週多拍四件計三百三十九疋其中尙餘黑白各貨四十八件計一千九百七十八疋因限於價格致未成交本街各號及客帮之拍進者未見暢湧是以拍價亦少鮮明光彩惟羽毛寗綢嗶嘰等貨尙有佳况統扯仍平平 
[友華銀行滙市報告]  
　　昨日友華銀行滙市報告云十四日倫敦大條銀價近遠期均未動紐約銀價長至六角三分二五倫敦紐約間滙價仍爲四元五角七分今日此間匯價掛牌僅佛郎長至一千二百六十枚市况初穏定後稍平某時英鎊售價八月份三先令○八一二五九月份三先令○七五十月份三先令六八七五美金近期七十元○一二五遠期七十元收盤時照此價購入者頗多售價英磅低○六二五美金低一二五是時日金售價近期六十九兩八七五遠期七十兩銀行匯票定價英匯三先令一便士二五美滙七十一元半法滙一千三百十枚昨日倫敦銀市印度購入歐陸售出收盤市况穏定紐約市况硬售者多不肯脫手 
[縣署公約俸之新規定]  
　　分爲六級 
　　上海縣知事公署頃奉江蘇省長通令略謂内部咨開現又從新規定縣知事公署之公費及薪俸内分六級第一級歲支一萬一千六百元每月平均一千三百元第二級歲支一萬一千五百元每月平均一千一百元第三級歲支一萬一千四百元每月一千○九十五元第四級歲支一萬○二百元每月平均八百五十元第五級歲支九千三百元每月平均七百五十五元第六級歲支七千二百元每月平均六百元仰即遵照云云 
[兩浙商學協會聯席會議]  
　　兩浙商學協會旅滬總部昨晚開評幹聯席會議余瘦鶴主席討論諸事如下㈠朱蘭芳方善賡等來函請取締四明文戲案公决由本會致函各游戲塲主任勸其對於四明文戲從事取締或改良之㈡蘇浙和平協會來函邀請加入案公决本會向不與聞政治問題婉辭謝絶㈢台州發生水災案公决致函駐台支會主任請其就近調查災象彙報本會再由本會轉告旅滬同鄉設法振災㈣本會義學擴充案公决由敎育基金委員會量情酌辦㈤旅行團進行計劃案公决本星期旅行蘇州時在張宅討論云 
[兵工廠又將試砲]  
　　松滬護軍使何豐林近函淞滬警察廳略謂頃准上海兵工廠函開查本廠造成山陸等砲迭經運往西砲臺試放函請頒發布告在案茲於代造項下又造成新砲數尊擬於日内運至西砲臺試放應請頒發布告以便預爲張貼俾免人民驚疑誤會等因除令知各軍隊並頒發布告曁函復外合行令飭該廳轉飭所屬一體知照爲要云云 
[千戌友誼社職員常會紀]  
　　推派代表赴蘇浙和平協會旁聽 
　　本埠壬戌友誼社昨（十五日）下午一時在南車站文安里二號會所開職員常會到者二十二人副社長樂樹滋主席首報告上届議案并述通電各埠支社之經過次討論蘇浙和平運動進行方法交二馬路千頃堂錢君來函要求本社致函甬同鄉會取締四明文戲衆謂前次本社因閱報載甬人受花會賭博之害者頗多特函該會設法勸阻竟無隻字答覆如此次再函該會恐亦置之度外不如向錢君婉辭爲善表决通過再次蘇浙平和協會定明日下午二時假職工敎育館開成立大會本社應否派員旁聽公决推派樂樹滋　會旁聽末由主席報告黃渡支社錢申之來函畢遂振鈴散會 
[建醮勒捐之控究]  
　　閘北指江廟管廟住持松琴前因撏揑造謠言看并求財哄騙愚夫愚婦錢財爲警署訪悉示禁徴戒在案不謂駡日未久崔又故態復萌近更發起建醮驅瘟逐疫名目募化捐欵分貼醮單上書東至沈家灣南至美租界西至潭子灣北至彭王廟周圍有三四十里之廣共發捐簿四本及燈籠等派人分投寫捐自四五角起至一二三四元不等崔曾至天通庵路口通大米店勒捐若干該店主曹松林以店小本微兼之營業清淡懇其少捐崔堅執不允致起衝突經人奪下捐簿並燈籠數十盞崔不甘服糾合駐在指江廟寳山縣東南區保衛團巡長巡警等擁入該店擬捕曹松林其時門外觀者頗衆詰問爾等捕人有無公文該長警一味野蠻於是淞滬警察五區總署已據有人報告亦派長警前往將崔拘獲解署訊供判押而曹松林則投寳山縣公署禀控該巡長王乃安帶同王楊各巡警非法逮捕請求提究馮知事准詞於本月十號提訊曹投訴前情該被告抗傳不到奉諭着曹回去候示五區總署飭將在押之崔松琴及起案捐薄燈籠等申送淞滬警察廳發交司法科訊供收押昨日奉諭傳到曹松林備文飭警連同被告証物函解地檢廳辦理下午奉檢察官訊供各執判崔收押簿燈存案曹斥退候查明寳山縣案卷及補傳人證到案再訊 
[請取締新蓋草屋函]  
　　滬北工巡捐局昨致淞滬警廳函云閘北廣肇路金陵路恒通路等處江北流民任意搭蓋草棚並設圈豢猪易肇火災且碍衛生前經敝局指定胡家木橋分水廟後及寳興路長軍港北首等處爲暫時遷移地點並經函請貴廳會同布告轉飭各區署查照辦理在案茲查得交通路孔家橋路兩旁又搭蓋草棚至數百問之多新蓋者亦屬不少實屬違反禁令相應備函奉達即請貴廳長查照轉飭該管警區嚴行取締以弭隠患並希見復云云 
[私設花會之請辦]  
　　住居三泰路衖二百九十二號門牌之女子顧鳳弟因私設花會聽簡誘人賭博被包探劉永茂李子榮查見將顧女拘入捕房抄出花會字據禀明捕頭諭飭轉送公廨管押候解堂請辦 
[眞茹鎭破獲烟案]  
　　淞滬警察四區三分署前晚派警在眞茹鎭破獲私設洋烟燈吃兩處拘獲烟室主陳善福許三保烟客趙海林徐毛郎蔡阿榮張少卿周阿二等並抄獲一切烟證於昨轉解地檢廳訊辦 
 
 

Page 16

 
 
第一萬八千一百二十九號;中華民國十二年 西曆一千九百二十三年八月十六號
星期四 * *[甬學會定期改選]  
　　寗波旅滬學會成立迄今已届一年違章須舉行秋際改選茲已開會議决定二十號投票選舉新職員業已繕發通告及選舉票致各會員請於卽日起速行通信投票并闻闻改評幹制爲委員制先舉常務委員七人再由委員互選委員長一人總務文牘交際編　敎育會計各一人云云 
[天主敎徒舉行彌撤禮]  
　　昨（十五）爲天主敎四大瞻禮聖母升天之期法租界永安街天主堂於清晨八時由該堂能神父舉行彌撤大禮在敎男女信友齊赴該堂誦經旅滬法國僑商復於十時至堂隨同神父重行大彌撤典禮並奏樂唱經法總領事曁法總巡等均到堂隨同行禮法捕房加派中西越各捕前往照料一切 
[姘夫戳傷姘婦案兩起]  
　　住居法新租界愛來格路三號門牌内之婦人張老三向與銅匠某甲姘議前晚十時許不知如何甲突持利刀在寗波路墻脚下將張老三連戳數下傷及小膓等處血流如注旋由探捕等到來甲已遠颺當將老三車送仁濟醫院醫治一面回禀捕頭諭令務獲兇手到案究辦聞老二傷勢甚重恐有性命之虞云 
　　又南滙人沈羊郎前晚突至梧州路四百五十二號門牌木匠王祝山家之内室袖出利刃將王妻姚氏身體連戳五刀流血倒地五覩狀莫名其妙亟投哈爾濱捕房報告捕頭派探管宗餘前往查得姚氏向與沈姘識近來該氏又與某號巡捕發生關係被沈得悉憤氏别結新歡故挾刃而往行兇遂將氏送至同仁醫院療治沈帶入捕房禀明捕頭昨解公共公堂請究中西官略訊一過判沈押候該氏傷愈再訊 
[科罰武昌路賭攤之賭徒]  
　　虹口武昌路三元宫有一賭攤被誘入局者日必數十人近爲該管捕房副捕頭訪悉前日率同包探范德孚劉幹泉馳往拏獲賭犯四十七名大半皆係粤籍品均下流昨晨連同賭具解送公共公廨請究中西官質訊之下以若輩賭違章判各罰洋三元充公賭具鋿燬 
[行使鉛角各押半年]  
　　江北人顧大王四共同在新閘路一千二百十號門牌興康烟紙店内行使鉛質小洋被包探孔慶平曹阿三拘解公共公廨押候查究已誌前報昨經中西官提審由該店學徒到堂証明當時兩被告持鉛角來店混用情形質之兩被告供此項鉛角係向在逃之顧某購買每洋一元可買四十枚云云中西官以顧王兩人行使僞貨幣罪已成立判各押西牢半年僞角洋銷燬 
[游鳳書减輕交保]  
　　游鳳書前因坐脚車經過北四川路碾傷魏阿忠脚骨被探陳維坤拘解公共公廨判交二百元保候魏愈再訊在案茲悉游因無從覓保故仍在押捕房而魏之傷日内殊難復原是以昨由中西官將游之保數减輕一百元而本案則延期一月再訊云 
[草鞋浜出搶案後拘獲八人]  
　　滬西華租交界之處地方偏僻時有匪類出沒其間以致邇來搶案迭出日前晚間草鞋浜鄉民某姓家又被匪刦事主且遭刀傷附近戈登路捕房曾於事後派包探沈崇禮西探特葛來司在小茶館内拘獲孫兆玉陳福壽王友林桑德勝曹開米二宋麻子陳發元等八名搜出鐵梗三根電筒兩具帶回經捕頭詰得若輩皆無執業且身藏器械難保無搶竊行爲飭令一併收押昨晨解送公共公廨請究經俞讞員會同英密副領事略一質訊判押候查明展期兩禮拜再訊 
[理髮匠被人戳傷]  
　　理髮匠韓少亭前日行經雲南路與丁阿新互相掽撞詎丁野蠻成性即從身畔拔出利刃向韓之背部等處亂戳當時血流如注被包探王德標查見將韓送往醫院療治丁拘入捕房昨解公共公廨中西官質訊之下判丁押西牢九個月示儆 
[帶土斥釋搶土押儆]  
　　寗波人沈菊生前日携洋二十元向法租界購得鴉片烟土藏於身畔雇乘黃包車經過寗波路被流氓五六名攔住大肆搜刦沈即狂喊由巡捕聞警到來拿獲陳岳泉一名搜出贓土餘被逃逸該捕將陳帶入老閘捕房咋解公共公廨經中西官訊悉前情以沈不應私藏烟土姑念初次從寬斥釋烟土銷燬陳糾衆攔刦着監禁西牢三月示儆 
[科罰北海路賭窟主客]  
　　老閘捕房捕頭開立根前晚率同鄧副捕頭及繙譯唐菊生密往北海路六十一二號門牌屋内捉賭當塲拿獲賭犯四十一名連同賭具一併帶回除將開塲糾賭之徐正忠黃阿興收押外其餘賭客鍾杏生顧有昌王阿林徐子昌倪如生沈阿榮等三十九名准各存洋保出昨晨將在押之兩名解送公共公廨請究保出諸人無一到案中西官質訊之下判徐黃各罰洋一百元無力改各押西牢一月臨訊不到者着將保洋充公賭具銷燬 
[妓女請求超豁之發落]  
　　寗波女子錢連香於上年間被無賴阿寳誘拐來申賣與陳生壽作皮肉生涯旋由陳轉售與婦人李姚氏妓院内爲娼邇因時遭姚氏凌虐不堪其苦爰於前晚自投濟良所求援當由該所通知法捕房昨日將陳及姚氏傳至法公堂請訊錢連香由濟良所女士送案詰據蓮香訴明前情請求超豁質之陳生壽李姚氏供詞支吾聶讞員商之法副領事葛君判陳押西牢三個月姚氏罰洋七十五元以儆連香交濟良所帶去 
[控串騙鉅欵案之判决]  
　　陸壽山前延律師代表投法公堂控源懋洋行主莊謙如及夥計鄔友懷魏靜山陸受唐蘇康年陳墨生等串騙巨欵請求提究等語旋由捕房祗獲鄔友懷等五名莊謙如逃逸無踪解經法公堂訊供各情已誌前報昨經聶讞員會同法葛副領事商明堂諭判曰本案據原告控告被告鄔友懷等證據不足一併註銷開釋所控莊謙如詐欺取財一案准予缺席判决堂費歸原告負担 
[欠欵不歸暫拘候訴]  
　　滬南煤油業商號協和祥等五六家前被西北鄉去華鎭信昌　坊交易貨物積欠　項洋二百數十元延不照付坊中執事萬祖純避不見面欵懸無期昨日萬因事在滬與該債權等途遇重申前言催索無應遂被扭控第一區警察署聲請暫行拘留一宵即便赴法庭提起狀訴等情王署長准如所請着將萬暫留候轉送法庭歸案訊理 
[請易地建設公坑不准]  
　　滬南工巡捐局勘定在西門外斜橋迤西沿浜地點建設公坑該處店商多起反對函局要求易地建設經該局長飭路政員詳細查勘以組設公坑曾由地方人民自行請願因無相當處所故延就建設且查拱宸門外法租界方板橋地方素稱鬧市店舖如林尙能有公坑之設保况斜橋西首惟此項公坑建築工程及以後整理潔淨亦須研究妥善故所請易地建設一節碍難准行云 
[停妻再娶之控訴]  
　　邵學洪之妹邵氏本嫁與小工徐安康爲室同居引翔港附近邇來徐又娶某氏到家以致邵兄妹向之理論口角之下互相毆打邵立控五區四分署派署將徐拘送檢廳一面着原告自投檢廳候質昨午奉檢察官驗訊一遇判邵氏交伊兄領回徐收押侯查明某氏爲誰再行辦理 
[佔地控案請撤銷之照准]  
　　松滬護軍使署前據民人劉正昌呈控廖副官佔地等情一案茲因該民自知不合業已悔悟故於前日具呈軍署要求將控案撤銷昨奉何護軍使批示云呈悉旣據陳明係受人之愚現已知悔應准將控案撤銷仰即知照此批 
[麝香號呈請保護之批示]  
　　商人杜成興現須採辦麝香深恐有人作僞以假亂眞故於前日具呈松滬護軍使署請求給示保護以杜假冒等情咋奉批示云該商採辦麝香開設杜成興號旣經呈由上海縣署註册曁請淞滬警察廳頒發布告足資保護所請由本署給示之處應毋庸議仰即知照此批 
[招覓遺失樂譜]  
　　公共租界總巡捕房總稽查處昨發通告云爲查訪事照得西曆一千九百二十三年七月二十三號晚八時有中國婦人一名由克能海路乘坐黄包車往孟納拉路四百六十號而下車時包裏一件遺失在黃包車上包内有書籍及外國樂譜樂譜上有KathLeanChang及MBOlive名字如有黄包車夫將該樂譜送至巡捕房或退還孟納拉路四百六十號者必有酬謝特示 
[公共公廨訊案彙錄]  
　　昨晨公共公廨民四庭由李襄讞會同美阿副領事訊理（一）盧楚泉訴徐潤祥不將賬薄交出案原告代表台維斯律師以本案將可和解請求改期結果原告請求改期由雙方自行和解照准（二）婦人曹徐氏訴其人曹子清抛棄不顧請求離婚案原告代表高露玲律師提出兩種請求一免繳堂費二着被告先行按月津貼養費結果准暫免堂費普着被告於本案未判决以前從陰曆七月初一日起每日貼給原告贍養費洋十五元（三）同興錢莊破產案該莊債務人孫雅齋延慕思律師聲請以孫住居内地不受公堂管轄等情結果孫雅齋代表律師聲請管轄阻碍等情不准撤銷（四）慕訓公司訴王辛歧欠房租洋案結果案經原告供證明確應判令被告還洋一千六百元並堂費被告飭傳不到改提（五）戴文耀訴元祥西衣店欠貨洋案結果業經原告呈明賬據應准缺席判令被告照遠 
[誌謝]  
　　昨承郵政局惠贈「中華民國十一年郵政事務總論」一册又商務書館贈第九卷第六號「英文雜誌」及第四○九號「英語週刋」各一册又銀行週報社贈三百十一號「銀行週報」一册誌此併謝 
來函 
[科發藥房薛魯敦來函]  
　　啓者近來屢有詢問科發藥房目今經濟狀况及股票價格者因將其現在情形略爲陳述以供參考該藥房各股東其住址在股東册者均已寄去决算報告及董事報告書各一份内述公司現狀甚詳最近三年因各物市價暴跌不論何種商業均屬失敗不獨科發藥房爲然也且該藥房之股票雖市價稍跌實則未　折損今果能要本整理以三舊股更换二全新股可信公司之經濟狀况必有進步此計如獲各股東之同意而得實行一轉瞬間當能分派股息請以上年决算報告爲要據並以準備金一項抵除公司牌號信用之所値及虧損之數則公司之負債及資產可得左表之比較 
　　負債 
股本金（共８３２８股每股以六十六元又三分之二計）５５５，２００，００ 
各項日常欠欵２８２，７７８，１４ 
公司債票２１，８９０，００ 
公司債券４１２，９３８，７５ 
總計８１，２７２，８０６，８９ 
　　資產 
存銀行欵及現欵１４，４２０，１２ 
未收賬項１４０，１３２，７６ 
預付之開支及押　４，５５２，５１ 
現有存貨７７５，５５８，０３ 
地產約二十九畝１０６，７８４，７２ 
各項建築２１８，１１５，８５ 
機器生財等１１５，５１１，３３ 
哈爾濱分行之賬欵４９，８８５，４５ 
德律風股１，１９４，４４ 
總計８１，４２５，１５５，２２ 
　　茲將兩相比較可見公司資產之總數超過負債之總數計洋十五萬二千三百四十八元三角三分若以此超過之數加入股本金額下則公司股票每股可値八十五元若再加公司牌號信用及商業關係之所値每股當可得一百元有奇按照西國法律凡公司營業如有虧損時不得以公司之準備金彌補之故須另謀根本救濟之法也 
　　今果能如上述辦法以二全新股掉換每股値六十六元零三分之二之三舊股則公司决算報告之結果不特無虧且可純溢十五萬元有餘之多不必先問虧損之數若何即可逹分派股息之地步矣 
　　况自上年决算報告觀之該公司股票依然是一百元縱以公司牌號信用之所値除去而論每股亦可得八十五元之譜不論何人均可自取該决算報告以計算之 
　　綜觀其中所不可掩之事實厥惟公司負債之數超過股本總領過多是也如各股東或其他資本家再能繼續投資則所欠銀行之欵及其他債負均可一一償還且公司如有富裕之流動資本旣可多放客賬以招徠生意而公司當局辦事又不致棘手營業自可更呈發達之象至少現在所應付各債户之利息當可移付各股東矣 
　　當此時世紛亂商業不定之秋各銀行决不肯貸欵過巨此人所共知也該公司前三年經濟恐慌之象旣經安然渡過不難覓得富裕之流動資本以供推廣營業之用况爲數十年來西藥業中之老公司乎數年前該公司股息可派一分五釐之多如上述計劃果能實現則經濟必頓呈鞏固之象而立可恢復舊觀矣科發藥房薛魯敦啓 
[惠工債權團來函]  
　　逕啓者閱今日報載惠工債權團進行一節與事實不符應請更正查本團乃該行去歲倒閉無門可告之時由一般勞工儲户要求工商友誼會代爲召集債權委託代表并延聘包仁律師起訴在案近因奉諭先還四分之一除扣除律費一成又另提公費半成以償墊支雜用近因總代表胡秀三將此項公費延不交出故由公推會計召集大會胡始允交出並由墊欵者隨時往取以致羣衆大不滿意當塲將簽名之委託總代表函件銷燬並勒令將重要證據交出載期議决錄交會計保管一面致函包仁律師聲明代表脫離關係嗣後應如何進行俟羣衆推出代表再爲繼續委託日來經榮記等八十五户提議已决定辦法正擬集會公决不意胡秀三以脫離代表關係之人仍自稱代表公衆斷難承認除先行致函律師質問外合函公佈以釋羣疑凡對外一切行爲均以向來所用𨽻書圖章爲憑以免假冐招搖事關勞工禍福應懇貴報登錄來函欄内爲荷上海惠工儲蓄債權團八月十四日敬啓 
公布欄 
[江蘇高等審判廳]  
　　民庭判决王良銓與王杏林等因田畝涉訟上訴一案（判决主文）本件上訴駁斥第三審訟費由上訴人負　韓璜與黃坤泉因田畝涉訟上訴一案（判决主文）本件上訴管轄錯誤移送吳縣地方審判廳受理 
　　刑庭判决蔣懷垣爲傷害上訴一案（判决主文）原堂諭關於刑事部分撤銷蔣懷垣輕微傷害蔣趙氏之所爲處拘役四十五日未决期内覊日數准以二日折抵徒刑一日訴訟費用由蔣懷垣負擔沈小伯因詐欺取財及鴉片煙上訴一案（判决主文）原判關於沒收僞銀之部分撤銷僞銀十一錠沒收之其他部分上訴駁斥訴訟費用由沈小伯負擔陳子良因僞造公文書上訴一案（判决主文）原判撤銷陳子良無罪施子香因發掘墳墓上訴一案（判决主文）原判撤銷施子香共同發掘尊親屬墳墓損壞屍體之所爲處一等有期徒刑十年褫奪公權全部終身共同發掘小姐墳墓之所爲處四等有期徒刑二年應執行徒刑十一年并褫奪公權全部終身未决期内覊押日數准以二日折抵徒刑一日施紀香事前帮助施子香發掘墳墓損壞屍體之所爲處四等有期徒刑二年六月事前帮助施子香發掘小姐墳墓之所爲處四等有期徒刑一年應執行徒刑三年未决期内覊押日數准以二日折抵徒刑一日訴訟費用由施子香施紀香連帶負擔 
　　批示查泰縣副承審員劉振瀛久未赴任廳即撤委遺缺委任詹鳳岐署理除令縣知照外持此牌示茲委任孫增雯署儀徴縣承審員除令縣知照外特此牌示以上八月十五日 
[上海地方審判廳]  
　　刑庭主文一件尤賢及等鴉片煙一案（判决主文）尤賢及吸食鴉片煙之所爲處罰金十元如無力完納准易監禁徐宏榮吸食鴉片烟之所爲處罰金十元如無力完納准易監禁烟具等件沒收一件王永言贓盜一案（判决主文）王永言即王永生竊盜之所爲處五等有期徒刑二月一件王子林鴉片烟一案（判决主文）王子林即陳斐帮助意圖販賣收藏鴉片烟之所爲處四等有期徒刑一年併科罰金四百五十元未决覊押日數准予折抵如無力完納罰金准易賢禁烟土計重一百四十八兩沒收一件王三省鴉片烟一案（判决主文）王三省意圖販賣收藏鴉片煙之所爲處五等有期徒刑五月併科罰金二百二十元未决覊押口數准予折抵如無力完納罰金准易監禁烟土計重五十四兩沒收一件袁愼卿略誘一案（判决主文）袁愼卿略誘朱小妹之所爲處四等有期徒刑一年四月未决覊押日數准予折抵一件萬世才傷害一案（判决主文）萬世才輕微傷害人之所爲處拘役五日一件全毛毛發掘墳墓及全杏亭附帶民訴一案（判决主文）全毛毛平毁墳墓之所爲處罰金十元全杏亭附帶民訴之請求駁斥一件陳永鴉片烟一案（判决主文）陳永意圖販賣收藏鴉片烟之所爲處五等有期徒刑三月併科罰金一百元如無力完納罰金准易監禁未决覊押日數准予折抵烟土三十四兩沒收一件余阿根傷害一案（判决主文）余阿根輕微傷害人之所爲處拘役二十日未决覊押日數准予折抵一件顧阿二輕微傷害一案（判决主文）顧阿二傷害沈福康之所爲處五等有期徒刑二月未决覊押日數准予折抵一件俞家隆詐欺取財一案（判决主文）俞家隆以强暴　迫妨害人行使權利之所爲處五等有期徒刑二月未决覊押日數准予折抵以上八月十五日 
[上海地方檢察廳]  
　　牌示湯有爲狀悉靜候核辦此批朱鑑銓狀悉爾案定本月十五日午後一時偵查仰即依期來廳候訊可也此批馮鄧氏狀悉該氏如果受傷仰即來廳騐明訊辦此批朱蘭根狀悉候傳訊奪此批張履銘狀悉查不服第二審上訴本廳無此職權所請抄錄判仰候卷宗發還准抄可也此批姚福泉等狀悉仰覓安保來廳再行核辦此批一件沈榮昌狀悉案已判决應俟執行此批牟月秋狀悉前已明白批示仰即知照此批張阿毛狀悉仰即來廳候訊此批李鴻興狀悉查該犯前在公判庭供兩親均無茲訴稱有母年高顯見不實所請應毋庸議此批黃長興狀悉已於七月三十一日黃子成狀内明白批示矣仰即知照此批高沈氏狀悉仰即來廳訊明核辦此批許銀甫狀悉候送同級審判廳核辦此批顧金祥狀悉准如所請仰於本月十八日前往該隊具領可也此批劉鄧氏狀悉爾妹究在保處藏匿仰即尅日交案以憑核辦此批徐桂華狀悉旣據迭訴前來是否屬實姑候澈究此批以上八月十四日 
 
 

Page 17

 
 
第一萬八千一百二十九號;中華民國十二年 西曆一千九百二十三年八月十六號
星期四 * *本埠新聞三 
[珠粉霜附加贈品]  
　　香山路振興公司創製珠粉霜自本月起凡購賣珠粉霜一盒者一律贈送珠粉精藥水一瓶每盒售洋一元本埠分銷處甚多云 
[有息禮劵之創製]  
　　石路G字一百零九號益和裕記莊經理鮑梅舫君去夏爲拒絶輕質銀輔幣事致函錢業公會申請整頓結果各同行均贊成斯舉近又發明一徃種有息禮券可作贈送品又可作爲儲蓄欵藏期愈遠利息愈大該莊現在營業甚爲發達云 
[妙機續到之四百天鐘]  
　　北四川路二八一號妙機鐘表公司前發售德國四百天擺檯鐘一種旋即售罄復由香港分行運到一批與前無異配有玲瓏之玻璃罩可見機身全部置諸案上殊爲美觀每只售洋二十五元云 
[新到照相器具及剃刀]  
　　棋盤街商務印書館向來運售歐美名廠照相器具兼爲德國伊卡公司在華獨家經理茲又續向伊卡公司運到大小鏡箱二十餘種共數百件售價自七元起至一百八十元不等其他攝影用品如乾片軟片晒紙承影板玻琨照色鏡頭廓大鏡實體鏡暗盒皮袋三足架亦有大批運到又吉利安全剃刀茲亦由該館運到數千具發售定價每柄自一元二角五分至二元七角五分云 
[又新公司修理房屋]  
　　福州路又新公司向售呢絨洋貨疋頭現將裝修刷新於八月初間方能竣事届期再將貨物備齊放盤數日云 
[福華行運來藥料]  
　　民國路九畝地口福華西藥行近向德國各藥廠運到藥料多種如沙利先酸糖精金雞納霜奎艮片各種菓子汁以及苦杏仁油等零售批發均廉各埠來函訂購甚衆該行職員裝運頗忙云 
[沙德公司之新籌劃]  
　　美國駐華沙德烟公司自遷入福州路新屋以來營業日增所製之女影牌香烟現由華經理張君錫華籌劃一優待方法一俟就緖即將實行云 
[秋季綢緞運到多種]  
　　先施公司綢緞部秋季綢緞刻已上市内有繡花軟綢女衣料玲瓏幽雅最饒趣味又有法國印花平綢及閃色花縐二種爲初次運到之貨花色新頴合秋衣之用其餘如華絲葛鐵機紗等新鮮花色亦應有盡有定價甚廉云 
[呢帽窗簾布之新貨]  
　　抛球塲南首華彰廣洋貨號新到大批呢帽欵式甚多每件由一元八角至六元五角内有一種日晒雨淋可不變色又新樣彩花窗簾布四十八寸每碼一元五角三十一寸每碼一元一角五分云 
[「古井重波記」又將放映]  
　　下星期一···映於滬江影戲院 
　　近年我國自製影片能得時人讚美者厥有「古井重波記」一片推其原由實以藝術勝人所致而羅致之演員亦極得體如傅文豪女士之表演青春守寡敎養兒子等幕演來極自然加之玉容慘淡默默寡歡蓋顯出紅顏命薄之情景至童伶但二春則一種玲瓏活潑之神氣眞欲使人愛煞設但二春生於美國恐將爲賈克哥根之第二現聞此片已有某君認購據該公司云此片自攝成後僅印一部故某君購去後如無人向之租映則不即印製聞下星期一在虹口乍浦路之滬江影戲院開映恐係在滬開映最後之一次云 
[申江大戲院昨映新片]  
　　近日喧傳之「歐戰風流史」影片已於昨晚開映於六馬路申江大戲院未及七時往觀者已絡繹不絶迨至第二次開映時樓下皆滿坐而後至者仍不乏人是足見此片之價値此片爲著名電影導演家葛雷非士在歐戰後最得意之傑作故内中所取之演員皆極名重一時至協約軍攻擊德軍數幕演來逼眞如砲彈甫落全村盡燬等皆能使觀者咋舌聞此片演至星期日之晚止預料今晚賣座必尤盛云 
 
[著名最幼電影女伶佩佩攀蓋之小影]  
[今夏美國電影明星之避暑處]  
　　時届夏季暑氣逼人美國電影界諸明星每年届此酷熱之時多有避暑之舉茲將今年該國電影界諸明星之避暑處譯述於下 
　　惱門塔文有一志願欲至舊金山其妹康斯登塔文攝畢影片後將至東方納戴里塔文與其夫裴司開登及子至開戴立納Catalina云 
　　著名女伶普拉鼐格里至加里福尼之代兒門的DelMonte據云該伶將於該處攝一影片此後即行回家云　　阿萊司AA女伶决意於嘉里福尼家中避暑該伶於前六月中在霍萊服攝演影片現豫備歸家矣高倫麻女伶ColleenMoore與歐文氏方攝畢BrokenHoartsonBroadway一片但豫備至可洛乃杜Coronade海灘避暑矣 
　　電影界最著名之夫婦范鵬克畢福二人平日互相研究如何攝好片即於攝片之末日亦不稍輟最近於每星期日之晨必於五時起身並肩馳馬於鄰近山中蓋渠等之家乃在勃浮來山BeveryHllls也據彼等去除此處之外實無他處足以消遣也 
　　康茂生女伶BettyCombson因欲至國外攝片故實無暇避署據彼自己云乘此攝片之機會而至英國避暑爲一極便利之事故吾人於此暑期中能見之於英國之勃拉登海灘上BrightenBeach也 
　　顧綠麗女伶GloriaSwason認加里福亞山爲一良好避暑處故一俟攝畢Zaza一劇即將與其心愛者同往矣據立却迪克司RiohardDix之意今年彼避暑之處宜擇一有高山叢林與彼表同情者有卓别林一人蓋最近卓氏對於社交方面頗爲冷淡也 
　　殷格蘭氏RexImgram與其艶妻但蘭來女伶AliceTerry現在加里福尼之麻里卡地方SABTANIBUCA或游泳或馳汽車或拍網球影形不離頗稱快樂云 
　　滑稽名伶羅克與其愛妻但維斯近在加拿大山之盤天Banff地方避暑云（炤華） 
[影戲名伶馮施脫漢之自述]  
　　挨立企馮施脫漢ErichVonStroheim爲美國影戲界前輩所演影劇氏多飾奸邪之流膚色近黑骨格偉昂好着軍人裝束計到滬者有「情塲現形記」FootishWives及「義夫碑」BlindHusbnd二劇摹倣險惡之狀惟妙惟肖非常伶所能致也茲譯其自述經歷一篇以供嗜影界之資助焉 
　　馮施脫漢曰予於一九零九年行抵紐約因予幼年即即好游歷故隻身至此予腦中方充滿紐約之幻樂自信居此一載必能成一富豪不意流連數閱月未獲一業因艱於度日不得已於信勃生Simbsm之貨倉中任一小職每星期可得七元至是予始覺悟予先時所希望之百萬元等諸幻想 
　　後予每夜尙有餘晷擬更就一職以求多獲進欵自度能於酒肆中作歌乃設入一德國酒店蓋予母前曾授予德語也釋主告予曰爾今夜即登臺試演如能無訛且得來賓贊許則爾每夕可獲三元酬金予乃於是夕租得美服數襲登臺演唱自覺竭盡口舌然臺下無人歡迎歌罷肆主謂予不可復用予不敢計較即怏怏出肆付訖衣服租金則已囊空如洗離家尙有數里之遙復無顏色更乞憐於人乃沿伯威來街而行及抵勃老克林Brooklyn橋忽有偉丈夫自一門出執予衣襟向予索取錢財予懼不能答彼忽作獰笑拖予人一巨室飲予以啤酒予飲訖起身彼忽注視予所着之澳洲皮外套乃詢予衣此何不見熱予疑其用意不良急返身奪門而出疾馳過橋誤與一婦人相撞婦仆予恐途人見責又起疾奔忽有警士阻予前詢予何爲狂奔予不暇擇遂告以實情彼令予同返肇事之處幸婦人承認予爲醉人遂得免 
　　後予飄泊至西方經友人介紹爲泰合Tahoe河之救生局員予自始至終未援一命一年後予代人運馬至魯士安琪耳旣抵抵魯於售主處任養馬師自是予始有演劇之念有人敎予爲影戲予乃决意往投葛里夫遂費二個月半徒步行八英里徘徊於攝影塲卒遇約翰挨茂生JohnEmerson命予相助予正奇窘蓋已次屋租八十餘金遂許與共事後乃繼續操影戲生涯矣（宗賢） 
 
 

Page 18

 
 
第一萬八千一百二十九號;中華民國十二年 西曆一千九百二十三年八月十六號
星期四 * *[學務叢載]  
　　敎育界之各項消息會議　次 
　　嘉應五屬學生將開會嘉應五屬學生會訂於今日午後三時在霞飛路商科大學開同學大大會歡迎由美回國之陳　霖并歡送梁伯强君遊德謝奮程君遊美並預備茶點歡叙云 
　　大陸商業專校之刷新閘北寳山路大陸商業專門學校係留美學界所創辦近將校舍粉刷一新宿舍榻位悉用鐵床並添設夜校部科目甚多以便服務商業界之士得有公餘補習之機會云 
　　南洋商業學校之演講山海關路南洋高級商業學校暑期學校昨日上午請童詩聞會計師演講經濟原理閘發幽微聽者獲益甚多該校下星期擬請新由美國回國之本雪文尼亞大學銀行碩士李穀年演講云 
　　華東女中學添加學額新閘橋北首華東女子中學定於本月十九日考驗新生現報名者已達百餘人但章程規定持有證書者及外埠各學校各公團保選者得免考試按學生程度插入各級肄業故各地來函繳報名費者尚紛紛不絶由校務主任吴春波商諸校長特添備敎室擴充學額云 
　　江南公學暑期科果法租界太平橋江南公學暑期補習科將告結束成績頗佳浙江省長張暄初題贈『温良恭儉』四字爲該校校訓秋季始業定於陰曆七月十六日附設之英文夜校則較遲一星期云 
　　寰球會學校積極進行卡德路九十五號寰球中國學生會學校下學期起益復大事整頓近日報名者甚爲踴躍現尙有餘額數名云 
　　覺樵學校已定期上課閘北中州路之覺樵學校原爲粤人李鼎輝剏設今聘定譚成眞君爲英文主任現以學生日益增多除各事擴充外另添設詩書易經學一科俾各生得以後事實習以期文法斐然於十二日已開學刻定二十日上課云 
　　商務學校改組已告成閘北滿州路商務學校開辦已曆十載學生二百四十餘人本届報名者已達四十餘人原有敎室不敷應用尙須另闢敎室一所該校主任本由張君擔任今張君業已辭職另請黄滌之君擔任校務主任並添請英語敎員趙女士初級國語主任唐女士等分任敎職該校將於日内開全體職敎員會議討論改行新學制辦法及一切校務云 
　　新創萱鏡女學之内容張子服君現集同志創設萱鏡女學於東鴨綠路校舍新建佈置精密除聘請敎員外更聘徐季龍胡象美王正序等十餘人爲校董訂於九月一日開學云 
[郵信截止時間表]  
寄往地點　　　　　　火車或輪船　　平信　　　　　　　　掛號信 
威海衛烟台天津　　　阜生　　　　　今晨（十六）七時半　七時 
德國（取道各埠）　　喬定根　　　　晨十一時　　　　　　十時半 
烟台天津　　　　　　寗波　　　　　午十二時半　　　　　十二時 
青島大連　　　　　　　丸　　　　　午十二時半　　　　　十二時 
厦門　　　　　　　　凉州　　　　　午十二時半　　　　　十二時 
香港廣州（包裹）　　凉州　　　　　午十二時半　　　　　十二時 
日本　香山美國　　　丹後丸　　　　下午二時　　　　　　　一時 
香港廣州　　　　　　庇亞斯總統　　下午三時　　　　　　二時半 
馬尼刺澳洲紐絲綸　　庇亞斯總統　　下午三時　　　　　　二時半 
（取道香港） 
福州　　　　　　　　寗興　　　　　晚八時　　　　　　　七時半 
日本（取道長崎）　　長崎丸　　　　晚八時　　　　　　　七時半 
香港廣州（包裹）　　德生　　　　　晚九時　　　　　　　　九時 
汕頭　　　　　　　　德生　　　　　晚九時　　　　　　　　九時 
烟台天津　　　　　　新華　　　　　晚九時　　　　　　　　九時 
威海衛烟台天津　　　通州　　　　　晚九時　　　　　　　　九時 
[崇文會之四週紀念會]  
　　白克路三多里中國崇文會自遷新以來尊倉典禮業已呈請内部轉行直省在案本届特設崇文公學日校擴充義務學額以資振起亦詳前報昨日開四週紀念大會報告各項成績頗有可觀除恤嫠惜字施藥放生各項善舉照常辦理外擬增設夜課國學英文簿記國語專科以及函授部並辦有崇文月刋以期發展云 
[武技研究會舉行茶話會]  
　　北山西路隷隆里武技研究會因捐募基金擴充會舍前晚八時開茶話於青年會會食堂二樓以鼓勵會員努力捐募是夕會員到者十居八九主席鄭慕賢君宣佈開理由並請會員隨時努力超過所達目的次由會員陳君李君相繼發表意見並臨時舉出六幹事經理捐募事宜茶點散會該會定於今日第一次揭曉分數云 
[公共租界警務人數之統計]  
　　本年七月三十一日止公共公租界警務人員共有三千零五十六人計警官九員西人二百五十二名日人四十一名華人一千六百五十二名書記及敎授科一百四十一名雜役二百五十名云 
[酷暑狂飈中之死亡人數]  
　　公共租界之又一統計···上星期共死一百九十人八月十二日止之一星期中酷暑蒸人狂飈又發公共租界所寓外人二萬九百名共死五名内患虎列刺者三名華人八十二萬名共死一百八十五名内患虎列刺者十二名云 
[昨日之菜市]  
　　豬鷄等均已較前廉 
　　昨日南北市小菜塲猪鷄等上市較前見多故價亦廉各價如次 
北市　　　　　南市　　　　北市　　　　　　　南市 
　每斤五角　　七百八十文　甲魚每兩五十文　　三十文 
青魚每洋三斤　　　　三斤　　魚每兩六十文　　十八文 
大黄魚每兩三十文二十六文　　魚每兩五十文　　三十文 
鹹　每兩三十文　　三十文　鯽魚每兩八十文　　八十文 
　蛤每兩四十文　　四十文　烏賊魚每兩十五文　十八文 
鴨蛋每只四十五文　四十文　雄鷄每斤五角　　四角八分 
鷄蛋每只三十文　　三十文　鴨每只一元三角　一元二角 
蛤蜊每斤百六十文百二十文　白魚每兩三十文　　十六文 
辣茄每兩十五文　　　　　　青菜每斤八十文　　八十文 
江荳每斤百六十文百二十文　長荳每斤八十文　百二十文 
青蟹每斤五角　　　　四角　雞毛菜每斤八十文　六十文 
黃瓜每斤八十文　　八十文　茄子每斤七十文　　六十文 
芋艿每斤二百六十文二百八十文　菜每斤六十文　六十文 
雙白每斤四百八十文二百五十元菜每斤五十文　　五十文 
[果品市消息]  
　　近日市上所售之蘋果較前尤美其市價每擔十四元拆售每斤二角至一角六分一角二分不等零星售者每只八十文至三四十文不等云 
[赴美研究戲劇者之歡送宴]  
　　清華赴美學生余上沅君將來抵美後係進哈佛大學戲劇科肄業故余君在滬與本埠戲劇界汪仲賢歐陽予倩徐半梅諸君及愛美的劇社同志頗多接洽汪仲賢君等並於昨晚在都益處公餞余君愛美的劇作家加入者有谷劍塵王芳鎭應雲衛君等宴叙頗歡云 
[集會表]  
陽歷本月時期　　　　　地點　　　　　　　　事由 
十六日至十九日　　南市南車站路　　　普益習藝所　　展覽會 
十六日下午二時　　陸家浜職工敎育館　蘇　和平協會　成立大會 
十六日下午三時　　霞飛路商科大學　　嘉　學生會　　同學會 
[今日晴熱]  
　　月局部之雷電 
　　徐家匯天文臺昨日下午四時三十分氣象預報云天氣晴熱有局部之雷電沿海有夏季時令風太平洋颶風仍向西北進甘姆之南又有新低壓自東南而來本埠温度在下午三時前之二十四小時内最高九二二最低七三八去年今日最高九四二最低七七七 
 
 

Page 19

 
 
第一萬八千一百二十九號;中華民國十二年 西曆一千九百二十三年八月十六號
星期四 * *常識 
常談 
[中華與亞非利加之交通（一）] [  老圃]  
　　中華人知有非洲自唐人始唐書自拂箖西南度磧二千里有國曰磨隣曰勃薩其人黑而性悍地瘴無草木所謂磨隣者即非洲東岸之麻林地也Melinda所謂老勃薩者即非洲東岸之慢人撒也Mombasa此二地今在桑給巴爾Zanzibar爲英國殖民地 
　　非洲通中國自元世祖時始是時入貢者有馬八爾國有俱藍國所謂馬八爾者即今之阿比西尼亞所謂俱藍者即今之努比亞也 
　　中華人航海至非洲沿岸自明鄭和始永樂中鄭和下西洋其詳見明史鄭和本傳馬歡著瀛海勝覽備載鄭和所歷諸地今參以新圖並博羅遺書所載諸地名知鄭和航海之路自麻六甲海峽越孟加拉灣至錫蘭島又沿印度西岸入波斯灣復沿亞刺伯海岸至亞丁更溯紅海至頡達Jiddah自非洲亞比西尼亞沿岸南下過莫三鼻給海峽至馬達加斯加島邊惜由此而止不再南行若再南行則達好望角矣此事在西曆一千四百二十五年計其時距罷爾斯郎茂喬治發見好望角尙在二十三年以前 
衛生 
[人體筋肉部位淺說] [  邵德彝]  
　　人體筋肉可大别之爲二部 
　　㈠隨意筋 
　　㈡不隨意筋　　 
　　㈠隨意筋就其部位而言可别爲三類即頭筋軀幹筋及四肢筋是也頭筋之重要者約分六類前頭筋後頭筋顳顬筋咬筋眼輪匝筋及口輪匝筋屬之軀幹筋之重要者亦可分爲六類胸鎖乳頭筋大胸筋肋間筋腹筋僧帽筋及闊北筋屬之四肢筋又可分爲上肢筋及下肢筋之二部上肢筋之重要者約分六種三稜筋二頭膊筋三頭膊筋撓腕屈伸筋尺腕屈伸筋及總指屈伸筋屬之下肢筋之重要者約分七種大臀筋縫匠筋二頭股筋四頭股筋腓腸筋比目魚筋及總趾屈伸筋屬之 
　　㈡不隨意筋就其部位而言主要者如心臓血管食道胃腸膀胱輸尿管等皆是心臓爲螺旋狀筋血管爲輪狀筋食道與輸尿管各有縱筋横筋之分胃腸與膀胱各有縱筋横筋斜筋之别其配置亦互有異同也（乙種酬） 
[看護病人當注意之事實] [  耿光]  
　　余於本年五月因祖母有疾隨入醫院當看護之任於看護當注意之事項略有所得茲撮要述之 
　　㈠宜善言寬慰凡病人心理之愉悅與怫鬰恒影響於其身體如自知病易就愈則精神常寗靜而治療可早日奏功如以爲病不易痊則精神受刺激而藥餌且或難爲力余祖母初入院時聞醫生言病勢甚輕旬日之内當有起色頗自慰藉頓覺較在家時减少許多痛苦旣而醫言偶有不騐則口乾舌燥徹夜不眠斯時余百方解釋告以稍緩須臾醫言必騐且造爲種種證據以堅其信又與談賞心悅性之事使之胸襟豁然余祖母之危而復安醫藥而外余之善言寬慰實大有補助也 
　　㈡宜謝絶探病病者以精神安靜爲要而探病者來則絮絮强爲語言實足擾亂病者之精神甚或以不入耳之言來相勸勉此次余祖母病中某戚眷屬來探視謂「伯母年已七十餘人生七十古來稀有何不足如余家某人年甫四十餘去年病逝實不及伯母萬一」云云不知病者最多忌諱如此寬慰不啻促使傷感故余决計謝絶探病者即不得已亦有使久稽病室也 
　　㈢宜隨時詳記病狀以便報告醫生病症每一日而數變若不詳細記錄則醫生無所據以爲診斷之資余自隨祖母入醫院後於祖母日常狀况如飲食之種類及其分量之多寡便溺之次數及其色澤睡眠之時間體熱之增減隨時用小册記錄呈之醫士庶可有精確之診斷蓋醫院雖有看護婦然彼之視察每日間祇有一定之次數固非自加注意不可也 
　　㈣宜確守醫生囑咐無稍違背凡醫生診察愈精細者囑咐愈加煩瑣例如某物可食某物不宜食某藥之服當在食前某藥之服當在食後自服某藥至服某藥其間當距若干分鐘窗户宜半開衣褥宜潔凈尋常之人無醫學之常識厭其煩瑣而陽奉陰違者往往有之不知療病之法苟處處注意自然事半功倍切不可以爲煩冗而於醫生之言稍有違背也 
　　以上所述固甚淺近但使實心奉行則看護之職已盡矣 
（乙種酬） 
經濟 
[商業競爭之基本條件] [  義]  
　　（一）組織公司或商店應先準備充分之資本然後着手進行 
　　（二）移資本三分之一作廣告費用推銷貨品招徠顧客 
　　（三）與顧客訂期交質宜守約所以固商店之信用 
　　（四）貨物品質力求精良應思超過同業 
　　（五）帳目之記載應採用新式簿記以其有貸借兩方結算便利盈虧準確 
　　（六）商品之裝璜宜優美陳列與窗飾宜新奇 
　　（七）零售商品應採定價制并標明價格於其上便利顧客之購買 
　　（八）選擇店夥以敏捷耐勞勤愼而受過敎育者爲合格 
　　（九）商店對於夥友及學徒均宜施以相當之補習敎育及充分之職業訓練 
　　（十）接待顧客務宜周密完備（乙種酬） 
[余之時間利用語] [  禎]  
　　（一）勿爲有害於身體之事 
　　（二）必須養成保持健康之習慣 
　　（三）須常注意己之思想勿使枉費於無益 
　　（四）須常匡正自己之缺點 
　　（五）須勉學世界適用之學術 
　　（六）須選擇良善之友朋 
　　（七）須常與自己有益之人接近 
　　（八）須寧靜寡言應守秘密者須確守 
　　（九）須養記憶力 
　　（十）讀書籍聽言語須解釋精密 
　　（十一）判斷力須敏捷 
　　（十二）須知寳貴瞬息之時間（乙種酬） 
道德 
[得了一個敎訓] [  澈悟]  
　　做人是一件難事在今日新舊過渡的時候格外加倍的難因爲人的性情見解本有千差萬别所以往往甲以爲是的行爲而在乙偏說爲非現在更多新以爲是的事而在舊又以爲非留心觀察社會現狀的人大都曉得吧 
　　我是一個於新舊學說略知大義主張折中的人所以對於急進的新和過甚的舊是不大贊同的往往因此與人有新舊之爭去歲日記上因此事對對手人曾有「嗟乎果明是非又何用爭不明是非即爭又有何用」之記錄那知今年又遇有同樣更甚的爭執發生因此得了一個很深切的敎訓就是輕視對手人之人格的說話或行爲是於兩方面都有損失的我們不當自以爲是而蔑視對手人的意見我們也不當自以爲學者或有權力者而以無知無權待人我們對人應當有相當的敬禮忠恕的存心萬萬不可只知有己不知有人只知責人不知責己故此寫出來警戒自己（乙種酬） 
法制 
[訴訟應知] [  任崇德]  
　　訴訟爲人生不幸之事適逢危急之時亦不能不訴訟蓋國家設立法庭之意其宗旨在保護人民財產生命苟蒙損失或被害仍不往訴其損失將何由而賠償受寃將何由而伸雪訴訟之術甚繁得其道則受益不得其道則受虧訴訟之智識誠爲國民所當知爰不揣鄙陋介紹於社會俾知所遵循庶免受虧焉 
　　㈠臨訊不可不到被告往往畏懼而不到庭其心中以爲不到或可免究不知實大荒謬且與己大不利益蓋今非昔比一經涉訟無論原被告均須到庭辯論方能償損失而得伸雪被告不到庭法官照原告所請求即行闕席判决設或原告不到庭法官亦照被告所請求即行闕席判决理之合否情之眞僞均所不計於不到一方面實有莫大之損失故臨訊無論原被告均不可不到處免受莫大之損失訴訟者最宜注意非若前清時之可以不到致難訊而消滅於無形也 
　　㈡宣讀判决書宜注意辯論終結時刑事案宜詳細靜聽法官之宣讀切不可疏忽大意以致茫無頭緖蓋不能再聽其第二遍也若民事較易其判决書係由承發吏送至原被告二方面之家中然亦須靜心細察其詞句不可疏忽大意 
　　㈢上訴日期宜注意被告如不服法官判决照例雖可上訴然限制甚嚴刑事上訴定七日内民事上訴定二十日内逾期雖有數十萬損失之民事遭受死刑之刑事亦不能再行上訴而圖翻案故上訴日期涉訟者萬不可不注意 
　　㈣起訴不可遲延無論民刑事不欲涉訟則如欲涉訟事實發生之始即宜起訴蓋訴訟須憑證據若延不起訴致證據滅失即難得公平之裁判且刑事案件提起公訴有一定之期限更不可不注意也（乙種酬） 
敎育 
[大工廠應添設義務夜校] [  韓士元]  
　　中國舊習輕視工人故學工者多爲貧苦子弟從未稍受敎育是以工業難以發展現雖歐化東漸工業學校亦漸次創設惟中國學生多注重理論不事技術亦難應用故欲振興工業學生方面固當令其實地練習而工徒尤當施以敎育吾意敎授工徒之方法最好由工廠每月稍提出經費於工廠鄰近設一義務夜校强迫工徒每夜須上課二三小時授以普通及所學工業之智識（譬如學機械者授以機械智識學化學者授以化學智識）由工廠技師或職員中之熱心者擔任義務敎授在工廠所費無幾而工徒進步之快可知將來於工廠亦不無利益矣（乙種酬） 
雜錄 
[說明農業之利益勸同胞解甲歸田以救國] [  毅然]  
　　鄙人先亦軍人之一也茲以解甲歸田爲目前救國唯一之策特將近來身受農業與個人利益之效用略陳如左尙有農業與社會及與國家政治之效用當陸續說明願我同胞一注意焉 
　　㈠不論資本大小自己有無土地皆可經營 
　　㈡所獲利益雖不甚厚然衣食住三事總不至於無着 
　　㈢縱偶遇天災田產基業永遠存在恢復尙易决不至有一蹶不能復振之事 
　　㈣與社會上之風波危險祗有間接的影響尙無直接的利害誠屬安全之職業 
　　㈤操作雖似辛苦然勞動休息皆有定時心意間除希望豐收外别無他種憂思焦慮之事盤旋腦際精神上愉快非常 
　　　㈥居於郊原曠野之地空氣新潔草木清幽最合衛生與他界同胞所居之地絶對不同是以體常壯健（乙種酬） 
問答 
[問麥桿漂白法] [  徐迪先]  
　　用麥桿織成物品精緻耐用惜色黄不能得顧客之歡迎鄙人曾用硫黄㲶氣蒸薫毫無成效敬求科學大家將漂白法見示不勝感禱 
[問席草染色法]  
　　日本席印有彩色銷售吾國甚廣邇來國人雖已倣造然彩色極易揩去污染衣服似不能與外貨競爭鄙人試驗多次亦無效果如有碩學熱心諸君將顏料配合法披露者並望將地址見示以便通信 
 
 
 

Page 20

 
 
第一萬八千一百二十九號;中華民國十二年 西曆一千九百二十三年八月十六號
星期四 * *   
 
 

Page 21

 
 
第一萬八千一百二十九號;中華民國十二年 西曆一千九百二十三年八月十六號
星期四 * *自由談 
[一知半解] [  曙]  
　　　　英之利物浦與曼吉斯特間·有鐵道長三十六哩·爲世界鐵道之鼻祖·建於西元一八三0年· 
[夜闌曲] [  陳翠娜]  
　　觀卡爾登跳舞作 
　　仙人宫裡擒蟾蜍珍珠斷月垂流蘇雙成倚醉弄瑤瑟丁丁搗碎紅珊瑚曲闌複殿深千轉蠻鴉點地無聲軟放出情天蝶萬雙蹁躚舞影花陰亂碧城窈窕圍春風銀鉤顫雨聲玲瓏銅仙十二騎燭龍麗人笑鏡𢌞青瞳玉階一夜車如水香風夾道生芙蓉 
[蛙] [  寂寞徐生]  
　　蛙兩棲類也一名蝦墓又曰蟾蜍又曰穀犬俗稱田鷄小其聲者曰蛤大其聲者曰竈青草池塘蛙常羣棲暮色旣動鼓吹成市忽而跳踉陸上忽而游泳水中故動物學家稱之曰兩棲類嗟夫今之偉人得勢則高躋政治舞台失敗則逃竄海外其行蹝乃大類蛙然蛙能食害稻之蟲偉人則爲國家之蠧偉人之不如蛙也多矣 
　　晚蛙旣鳴謂之『蛙市』韓昌黎詩云蛙龜鳴無謂閣閣祇亂人墨子亦云蝦蟇日夜恒鳴口乾舌擘而人厭之晨鷄待旦而鳴天下皆動多言何益唯其時也今之武夫目不識丁胸無點墨而通電宣言酷類應聲之蟲其無意識而令人厭聞與蛙鳴何異 
　　昔南齊孔穉珪風韻清疎仕至都官尙書門庭之内草萊不剪中有蛙鳴或曰欲爲陳蕃乎珪曰我　此當『兩部鼓吹』何必效陳蕃王宴鳴笳造之聞羣蛙鳴曰引殆聒人耳珪曰我聽鼓吹殆不及之晏慚之蛙鳴之見愛於人當自孔穉珪始烏虖蛙也處深而求寡閣閣驕鳴非自鳴其得意也世人奔走名利唯日不足醉生夢死乃有自覺學之者唯茲蛙聲星月旣上老蛙聚鳴此猶人間之暮鼓耳孔穉珪之見愛也宜哉 
　　蛙之神䛡頗多山堂肆攷載有以蝦蟇允御膳者上忽夢綠衣數百人乞命悟其爲蝦蟇因禁捕採此雖神話或有寄託而發蓋以蛙爲護稻之蟲而其味鮮美可口爲夏令肴饌之雋品烹而食之殊匪所宜於是乃有此神話焉它若蝦蟇之蝕月杭人之祀金蛙神月中之蟾蜍荒誕無稽智識卑陋直『井蛙』之不如耳 
　　近人有詠蛙詩云『一角危樓傍水涯微茫觖月聽鳴蛙沉淪草澤車誰式冷落池塘鼓自撾蘋末水嬉梅作雨夢烟汀暗稻初花腹中多少官私事（晋惠帝在華林園聞蛙鳴問曰引鳴爲官乎爲私乎侍中賈胤對曰在官地爲官在私地爲私帝曰若官蛙可給　）訴到三更斗影斜見物興感情訖遙深錄之以爲此文之尾聲 
[神話···科學] [  UB]  
　　騰雲駕霧···氣球飛機飛艇 
　　千里眼···望遠鏡 
　　順風耳···無線電話 
　　風火輪···摩托脚踏車 
　　攝魂召魄···　　術 
　　迷魂帕···哥羅仿棉花 
　　避塵珠···電氣風扇 
　　避火珠···炭酸潑火器 
　　水遁···潛水器潛艇 
　　夜明珠···電燈乾電筒拉丢謨光 
　　洞見臟腑之神醫···X光線 
　　縮地術···飛機輪船火車 
　　右略舉數則自難免罣一漏萬還望海内學人多所增 
益 
[我的疑問] [  无貳]  
　　住在城裏的人說是鄉間好住在鄉間的人又說是城裏好究竟那裏好 
　　到了夏天說是冬天好到了冬天又說是夏天好究竟那時好 
　　讀書的時候說是就商好入了商界之後又說是讀書好究竟那樣好 
　　識字的人說是不識字好（可以省却許多煩悶）不識字的人又說是識字好究境甚麽好 
　　諸君如能解决以上四項疑問无貳敬願領敎 
[觀程郎花筵賺新劇喜其奇麗長歌紀 
[𡸁涎久矣求之不得] 之] [  李綺青漢父]  
納書楹後無佳本亂彈盡變今檀板兒女纏綿總豓情文人附會開生面花筵一曲出前明不數臨川玉茗聲偶拾過江名士語憑空搬演付歌伶近來顧曲推羅瘿傳奇搜採無遺剩己譜梨花廣異聞更爲紅拂傳眞影忽爾追尋玉鏡臺范家院本别重開敎就雪兒皆協律任憑雷大恣諧詼才人直把文爲戲不管癡郎重折齒腰鼓鼕鼕靧面來嬌鬤早識殷勤意雌雄撲搠費疑猜賺得瓊花照座來可笑僵桃偏代李不緣鴆鳥竟欺媒少年放誕窮形相登徒即是眞模樣幾被王門九錫封枉施越客千絲網儂亦當筵一老奴頷間更長白髭鬚可憐未預中興業自比紅兒也不如廣塲拍手稱奇絶掃盡稗家諸小說不學村村唱蔡邕陋他處處歌楊業程郎生小擅聰華碧玉無賺出小家皎潔自應依玉樹飄寒終不類風花瘿公亦是今康海狂懷獨有琵琶在盡反傅頭授樂工酒杯是藉澆磊塊莫嗔詞客效俳倡江左風流在劇塲絶勝渡江桃葉曲替人異代管興亡 
[說空話] [  吳徙芝]  
　　病人來就診醫生道你病得不輕呀可惜來遲了若是早幾天來診你早經好了 
　　客來造訪主人笑道來得好我正預備去看你 
　　甲乙兩人同在彩票店裏買彩票買的號數不同第二天開彩甲得了頭彩乙嘆道昨天我若拿他那張票頭彩不就是我的麽 
　　有人說王先生昨天晚上死了咦怪極了昨天早上我還看見他在街上走着咧 
　　街頭閒逛皮夾被扒手扒去了回轉家來發急道早知如此我不出去哪 
社會小說 
[人間地獄（一四三）] [  娑婆生]  
　　第五十三回書痴金屋壁滿新詩逋客桐棺秋深蕭寺 
　　一宿無話次日嘯秋起身回去已是午後趕忙打電話問柯蓮孫要約齊了同到慈光醫院去拜蘇玄曼的靈櫬誰知一問蓮孫早已出去嘯秋一人也懶得動彈蹉跎到黃昏時候到了報館問明了蓮孫纔知道蘇玄曼於昨日入殮以後照醫院規矩連夜移到斜橋大覺寺暫厝蓮孫一早已和華稚凰趙棲梧等人到大覺寺哭奠一番因尋不著嘯秋遂不及等候蓮孫便追問嘯秋昨天一夜何以沒有回去嘯秋微笑不答直到第三日嘯秋一人特爲僱了一輛馬車在靜安寺路花園裏買了一個很大的花圈到斜橋大覺寺問明也寺僧指引到一間空屋子裏去果然見一口白木棺柩安放在那裏靈同上面却有一副香爐燭臺燭臺上面燭淚縱横爐畔殘灰零落也沒有什麽素幃白幔只覺得冷清清地嘯秋將鮮花花圈安放在玄曼柩前向寺僧借了一個蒲團恭恭敬敬叩了三個頭立起來只見桐棺照眼四壁蕭條不禁悲從中來十分難受窗外兩株梧桐大樹高已出簷恰恰這時候一陣風來早將桐葉吹落了幾片沙沙作響嘯秋一想計算時日立秋已經三天難怪蕭寺風來帶些秋意對景懷人不勝搖落之感只呆呆的立在階前遲𢌞不言寺僧從角門邊走了過來笑嘻嘻的對嘯秋道這裏沒有坐處還是請到方丈那邊去略進一盞清茶罷嘯秋見那寺僧面有善氣吐屬不俗便隨着他進去到方丈室内吃了一盞茶略談了一會究竟嘯秋心中包藴着無窮辛酸懶於多說辭别了寺僧又重到蘇玄曼的柩前深深的拜了兩拜心中暗暗的歎道一棺之隔天上人間而今而後玄曼的豪情勝槪只好在夢中相見你了又在靈前立了片刻凄然而去剛走下台階忽的頭上有一件東西輕輕的打着嘯秋抬頭一看好生奇怪正是 
　　江海夢醒餘涕淚故人䠀葉送花來 
　　不知是什麽東西打着嘯秋嘯秋因何奇怪欲知後事如何且聽下回分解 
三言兩語[  鵑]  
　　津保兩派積不相能無非是爲的爭功然而幹一件事有了功然後爭方於情理上說得過去若是事旣幹不成還有甚麽功爭出來呢我瞧他們兩方越是這樣爭功曹三的事越是不會成功萬一瞎七搭八的弄成功了將來大家爭演丑表功時怕要鬧得打開頭咧呵呵 
　　景吉森先生鑒承詢二事敬答如下英國小說家羅茂氏之「黃爪」前刋Premier雜誌法國佐拉之AttackontheMill曾有人譯過名「磨坊之役」見前年之小說月報鵑白 
 
 

Page 22

 
 
第一萬八千一百二十九號;中華民國十二年 西曆一千九百二十三年八月十六號
星期四 * *   
 
