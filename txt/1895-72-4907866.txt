# 1895 - 72 - 4907866

 

Page 1

 
 
[各種新書出售] [  圖書集成局代啓]  
啓者本局代排印御纂醫宗金　大字本草綱目陳　園廿一種正續古文辭類纂正續　　應覽各國通商約章彭公案續永慶昇平後　公案王註全七家詩海瑞大紅袍以上各書在上海三洋涇橋文淵山房發兌 
[自强策續前稿]  
一曰廣游歷以開智識也中國與泰西諸國立約通商五十餘年時局旣變風氣不得不因之而變然朝野上下之間　守成見牢不可破以洋務爲不足道者比比皆是卽有一二傑出者知成法之不可泥故步之不可封將欲幡然　計以收舍短從長棄舊圖新之效而一士之諤諤終不敵盈廷之諾諾雖有良法美意終於扞格而難行溯自通商以來辦理交涉西人事事獲益中國事事喫虧此非西人之蔑視我而狎侮我也蓋由於我之辦理不善有以授人之口實　遂得而挾持其短長就外省而論南北兩洋旣以總督兼通商大臣遇有交涉得以就近籌商總督職分較尊則設洋務局選熟悉洋務之員充之各省海關道尤以能識洋情老成練達者方能勝任而關道亦必以熟悉洋務之員爲耳目如遇重大交涉則由關道上之總督由總督上之樞廷文牘往還非積以時日不能遽了蓋中國之辦事每以擔遲不　　一語横梗於胸中卽使極易了結之事而一出以盈廷聚訟則道旁築室三年不成欲期事之速了難矣西人之辦事直捷了當我苟識彼性情洞中肯綮不難以一二語了之乃彼方期於速了而我偏故意遲延純以搪塞延約爲事西人至此忍無可忍待無可待不得已而怵以危詞甚至以兵威相恫嚇於是當事者張惶失措向之所靳而弗予者至此有所忌憚雖加利奉償而不惜西人知其然故與中國辦理交涉不復拘於常格而中國遂着着落後事事受虧推原致此之由豈不以執政諸臣高談皇古以西法爲不足汸我齒頰卽偶有一二卓傑之才心知其非然齊傅楚咻勢必不敵亦終不能有所建白坐使交涉之事人享其利我受其害此有識之士所以扼腕咨嗟而不能自已也夫風氣轉移操之自上將欲洞悉外情宜選王公子弟之聰頴者赴外洋游歷與彼國名公鉅卿往還贈答察其政治考其得失而强兵富國之事凡可以資借鏡者無不詳閱而博考之期以數年游歷旣遍然後束裝回國入秉鈞衡出膺疆寄必能本平日之所考騐播爲經猷從此上行下效凡承流宣化者自無不力掃舊習動合機宜辦理交涉綽有餘裕何致爲外人所蔑視哉一曰嚴考察以儆官邪也夫國之所與立者惟民苟無民何有國堂廉高遠雖有德音未能家喻而户曉則設官以治之漢宣帝嘗曰與我共治天下者其惟良二千石乎近世親民之官莫如牧令臨其上者雖有府道藩臬督撫不過總其成而已國家旣以牧令爲親民之宮而委之以一邑之事則凡身爲牧令者應如何顧名思義孜孜以培植民生爲事民不能自養則導以蠶桑之術樹藝之方紡織之工畜牧之法務使小民終歲勤劬不徒自食其力且可養瞻其家倉廪實而知禮義衣食足而知廉恥此道得焉耳民不能自教則廣設學塾訓以立身之義處世之型務使勉爲良善不流於邪僻之一途其有犯法者則設遷善改過所以禁之教以工藝嚴以課程以所製之物售諸巿肆所得價值以大半充作公費其餘俟期滿釋放給予本人俾作營生資本彼旣知營生之術自有餬口之資則莠民亦變而爲良民又何致乞丐流離於廛巿盜賊充斥於通衢哉如是以爲牧令庶不愧司物之職今之爲牧令者吾知之矣平日隨班聽鼓盼望得一差署一缺幾若登天之難於是百計鑽營多方謀幹幸而得之則揚揚自得以爲大丈夫得意之秋也民有脂膏盍吸之民有財産嗑取之向之因鑽營而傾其貲者至此竟取償於一旦且更增倍蓰什百之利但使國賦無虧盜案不出轉瞬三年任滿同僚爲之延譽上游重其才能居然列上上考而不知一官之囊槖已充萬姓之生計盡絶無怪乎騶從尚未出境而男啼女哭之聲已接跡於四郊幾令輿中人掩耳疾走去之惟恐不速也牧令如此不知與民有何深仇夙怨不遂其生而反蹙其生也若不設法嚴懲何以儆宮邪而奠民生宜設觀風整俗使一員微服巡行每至一處卽與鄉父老共話桑麻訪問疾苦民生之休戚若何官府之政令若何一一默識而簿録之密上封章分别黜陟旨由中出疆吏不及阻請托不及施如是則貪官污吏咸怵然於雷霆之威未可觸犯相與歛氣屏息而循良之吏實心爲民亦得乘時自効吏治純則民生奠民生奠則國本固衆志成城可以禦外侮可以靖内變豈非一舉而數善備哉 
[本館接奉電音]  
　　昨由京友電傳上諭二道敬謹譯登○二月十七日奉上諭張之洞等奏前任撫臣功德在民懇准建祠一摺已故浙江巡撫崧駿前任江蘇巡撫時於該省地方利弊凡關係國計民生無不實力講求該省紳士臚陳該故撫政聲治蹟合詞呈請捐建專祠著照所請准於江蘇省城捐建專祠列入祀典由地方官春秋致祭以彰藎績該衙門知道欽此同日奉上諭張煦奏省會要缺道員開單請簡一摺山西冀甯道員缺著陳占鰲補授欽此　　　京邸雙魚ＡＢ京師訪事人云甘肅提督董軍門福祥自客歲奉調來京駐札南苑除舊部甘軍外復添募勇丁若干共成二十五營正月二十八日請帮辦軍務大臣步軍統領榮統制祿右翼總兵長總戎麟親臨永定門外沙子口閱視預在城廂南四合號盛設酒筵入座飮酒席散時已近午軍門傳令各營員帶領新舊軍士自北而南齊至校塲獻技統制及總戎大爲培奬勉令軍門勤於訓練以收拱衛之功犒賞軍士羊二百頭猪二百頭各武弁以每人賞銀五錢然後一拱而别迤邐進永定門軍門亦率所部回南苑○前報紀泰西各國駐京使臣徵兵入都保護使署兹聞此項西兵今計約有五百餘名○順天府平糶局已於去冬告止正月二十五日復開糶議定章程每日每局祇糶白米二十包每人祇准買米五斤米價較前略貴一斤約銀二分○李傅相入都後於正月二十八九二月初一等日召見初二三日乘肩輿至東交民巷各國使館不知有何機密相商○正月十九日皇上親祀祈榖壇緑營西珠汛兵凱姓奉派帳房差使十八日夜皇上先照例宿壇凱值宿壇墻外三更以後忽至昏瞀次日差竣回家竟將其妻斫斃報經司宮相　移城城憲訊明實係因瘋殺妻責革開釋○大苑縣定於二月初九日起陸續保送諸文童約三月杪示期考試○西四牌樓當街廟會輔堂會課於二月初三日課試文題知和而和詩題賦得試手東風第一篇得風字金臺書院初四日大課生文題又多能焉子聞之曰大宰知我乎詩題賦得弓調馬服得求字童文題子云吾不試詩題賦得罏火灰深到曉温得深字○二月初三日傍晚雪花錯落瓦上一白如銀初四日辰已之交天始放晴霽量之約得雪七八寸維時天氣較寒峭風刺骨遥想關外征人不知若何瑟縮也 
[相節登程]  
　　昨日天津來電云出使日本議和大臣李傅相帶同美員福斯透君及隨員多名於十九日下午 
 
 

Page 2

 
 
五　鐘時由大沽登輪往日本議和 
[遼軍情]  
　　昨接本館派赴遼瀋一帶偵訪軍情之友人來函云宋帥坐鎭營川雄師密紥倭人不敢内犯我兵亦不輕出蓋將堅守以老其師也旬日以來軍報無聞職此之故惟馬三元統領所部在二道溝遇倭探十騎我兵數百人圍之擊斃一倭一倭重傷墜馬卽伏冥誅生擒一倭僅口唇被槍子擦傷浮腫隨送宋營糧臺餘七騎飛奔逸去次日倭人數百至二道溝焚掠殺戮甚慘遷怒無辜其行徑與盜賊無異生擒之倭僅廿一歲帽上三道金邊痛哭乞憐瀝陳被倭政府逼勒困苦難堪求生不得求死不能今旣爲天兵所得是我再生之時也此後當洗心草面隨軍効力指認倭酋將功贖罪當日卽改裝剃髮與華人無異現住宋帥糧臺以待他時策用○營口同知省委范高也署理范司馬已抵營口擇二月初旬接篆○善觀察升奉天府府尹僚屬詣賀一概不見聞俟部文到日署篆有人卽當進京陛見○吳清帥駐紥田莊臺所部四十營劉峴帥奏留廿營紥棆關尚有廿營不日可到卽進攻南路各城又聞海城倭兵及輜重一切均運至大石橋金家屯等處轉運至蓋州大約爲退兵計也○章鼎臣軍門統廣武福字等營奉調進關駐防山東海豐之城子口聶功亭軍門久駐大高嶺勞苦功高亦調進關内以老湘營填紥馬麗生　　本歸聶帥統率現亦隨節進關 
[戰事補録]  
　　本館派赴天津偵訪軍務之友人函告戰事因郵遞遲滯昨日始行接到今特補録如左閱者勿哂爲明日黄花也來函云鳳凰　距津一千餘里已無電報於正月十七日克復廿八日津城始獲捷音據云係孫子揚吕道生兩軍門隨同直隷提督聶軍門收復按孫卽業經正法盛軍總統衛汝貴之左軍統領吕卽盛軍飛騎營馬隊統領現在分統此軍協同聶功亭軍門駐紥分水嶺以遏宼氛之闌入盛京者自衛正典刑而後兵將稍知愧奮故曾獲勝兩次今又克復名城或曰會辦奉天軍務唐沅圃軍門實左右之是以得奏膚功云○直隷提督聶功亭軍門與孫吕兩軍門駐紥分水嶺收復連三關所向克捷盛京之得以保全無恙軍門之力居多嗣以宼氛逼近榆關統率師干者奏明皇上擬調軍門回關防堵皇上俯如所請而宋祝三宮保又以此軍得力抗疏乞留現在皇上知盛東兵力已厚又得唐沅圃軍門獨當一面可無他虞遂降旨調功亭軍門回蘆駐紥 
[璧壘森嚴]  
　　天津信云天津英國租界歧途迭出除已堵塞外或留六尺路口以便行人而法國租界則蕩蕩平平並未以九泥塞之上月杪除通衢外所有道口概以麻包實土　與華界隔絶不通所有巿肆飭懸長各二尺五寸寛闊稱是之西字招牌一面以示區别津海關道黄花農觀察招募健勇一營除護衙署外悉數駐紥馬家口以遏游兵散勇以及土匪闌入租界是亦有備無患之意也 
[武林紀要]  
　　候補許大令國瑞在杭聽鼓歷有年所去年委辦青陽匯厘局到局後將司事巡丁盡心陶汰凡遇捐輸實支實報局欵爲之頓旺奉藩憲注册拔委一次本月趙方伯札委署理新昌縣缺大令奉札後卽由青陽匯專丁來省詣撫藩臬各憲轅謝委想局務交卸後卽當擇吉履新也○東城講舍甄别士子定章由杭州府命題考試初九日黎明陳六笙太守呼殿至講舍按名給卷赴考者約一千三百餘人限次日黎明繳齊太守命題後卽行回署及包封呈送時僅得一千一百三十八卷云○南潯鎭紳士刑部郎中龎君賚臣巨室也去臘晉省撫憲廖榖帥因息借商欵親往忠孝巷龎君住宅拜會商酌數次毫無眉目及年終辭回原籍今春二月復來與榖帥商議定妥聞諸官塲謂已允借二萬金未知確否○敷文書院由廖榖帥甄别卽委金華縣陳明府卽用縣鄭維翰王家驥　曾張介祿大挑縣范澤溥蕭逢源李思敬校閱課卷聞共取生童五百餘卷尚未出案蓋榖帥尚須親定甲乙也崇文書院由趙方伯考試委大挑縣陳鳳誥任曾培卽用縣黄大華黄福元鄭維幹候補縣錢增勳陸爾昭薛應樞評定卽於初九日出案共取生童四百四十名紫陽課卷尚未校閱也○杭垣開辦垃圾捐早録報端現於各路設立木桶盛體垃圾由地甲雇人挑除桶上書明某里某圖垃圾桶字樣挑夫身穿藍布白圖號褂上書某里地甲名姓大街店鋪均已允助挑資自一文至五文多寡不一歸地甲收取五日一次惟貧户住家弱者畏地甲之勢不敢不從强者謂願積　屋内賣與湖州鄉人蓋杭城向有湖州鄉人收取垃圾用船滿載而歸以壅田畝也雖地甲多方恐嚇不願出捐者十之八九十二日仁和錢塘兩邑尊復用白牌黏貼四言告示飭差肩負各處遊行勸人捐助大略謂設桶挑除原恐春間淑氣薰蒸臭穢之氣易致疫癘立桶之後不得任意抛棄捐助挑資所費無幾亦當樂助毋得抗違○杭州府陳六笙太守感冒春寒政體違和飭家丁詣撫院請假二日旋卽痊愈已於十四日銷假○二月十九日爲觀音大士誕辰上天竺法喜寺向由撫憲親詣拈香兹因軍書旁午廖榖帥無暇分身委臬憲聶廉訪代往拈香○乍浦協鎭楊軍門於十二日因公晉省詣撫院禀見廖榖帥約談兩點餘鐘始興辭而出聞諸官塲中人言軍門此來爲乍浦添設砤臺事因該處有土山形勢雖不甚高大然離海岸較近爲要隘之處擬添設營壘以重防務云 
[信局捲逃]  
　　漢鎭徽帮公利信局開設有年塲面雖甚闊綽實則東拉西扯已有外强中乾之勢局東葉姓平日不甚安分惟以嫖賭爲事因此聲名頓减今正開走頭班凡寄銀洋匯票者恐其中變皆以空函託之葉自知敗露忽於本月初效黄鶴之高飛正欲成行突被工役所覩葉恐爲役所窘急情孔方兄出塲調處遂脫樊籠冲霄而去並聞所帶某號綢縀一宗不知多寡竟被携去與同黨數人瓜分綢縀主人偵騎四出幾類石沈大海無從撈摸人心之險如此可歎也 
[衆擎易舉]  
　　中西各善士捐助紅十字會醫傷經費由匯豐銀行收存匯解至本月十八日爲止計共集銀二萬零一百五十二兩零六分其中由電匯至營口者計銀七千六百兩匯至烟臺者一千一百兩因日前營口電報不通須發電至横濱再行電匯營口計出電費十兩零九錢二分後由横濱匯至營口由軍綫轉匯不收電費合計已匯及所出電費共銀八千七百十兩零九錢二分現存匯豐銀行計有銀一萬一千四百四十一兩一錢四分將來需用時自可源源匯解也 
[老樹摧殘]  
　　本月十七晚狂風捲地大雨傾盆電光閃爍幾如萬道金蛇忽聞靈靂一聲震動山岳虹口迤北江灣鎭東巿有東王廟頭門外有大榆樹一株大可數圍高聳霄漢數百年物也巨霆驟震樹已劈分爲二觀者頗不乏人此不過觸引電氣耳若謂爲有毒物藏匿此則齊東野語不值識者一笑 
[嚴禁賽會聚賭]  
　　欽加運同銜特用府補用直隷州江蘇松江府上海縣正堂黄爲嚴禁事照得迎神賽會聚賭抽頭均干例禁本縣訪聞浦東一帶有吳家廳劉公廟社莊廟道王廟净水庵等處無知之徒擇期迎神出會藉此開塲聚賭情事實爲地方之害當此海防戒嚴之際各鄉保應如何聯絡民團加意巡防以期地方安靜何得興此無益有害違犯禁令之事除另行訪拿有犯必懲外合行出示嚴禁爲此示仰該處地保及各廟住持諸色人等知悉如有前項賽會聚賭情事立卽禁止倘敢不遵卽由該地保將何人爲首之處據實指名禀候提案重究該保及住持知情容隱併干實處各宜凛遵毋違特示光緒廿一年二月十八日示 
[函追船主]  
　　猪客周阿　由江北代客裝載剛　八十餘頭來滬交卸前日清晨行經陸家嘴相近浦中是時風狂浪湧周等力不能支勢將與前面之大駁船碰撞周見勢不佳急卽掉轉船身不料悮碰浦江停泊之德國益利的司兵輪之船頭致壤鐵圈等物當由兵船上人將周交水巡捕船昨日午後三點鐘時由佛繙譯到堂會訊旋由水巡捕頭霍克與包探唐寳榮將周解案請訊周供江北如皋縣人船係甯波人張二 
 
 

Page 3

 
 
在泰興縣竇長發處租得按月租洋九元小的係在張處帮夥張現因省親回籍將船托小的經理昨晨行經新關對面黄浦中適有大駁船兩隻向北行駛小的之船行甚迅速幾欲與駁船碰撞是以避讓不料悮碰德國兵船碰時似在船頭當時並未看視故不知壞及何物通刺謂所壞鐵圈據兵船上言須爾賠償洋六十元周稱小的係窮苦之人現在船上尚有三夥飯食無著實在無力賠償通刺謂爾之主人張二諒可赔償答張亦甚窮苦租船時所有押租洋三十元亦向友人處借得問駁船爾可認識否答亦不認識通刺與佛繙譯一再互商以周阿四窮苦情眞自應著船主張二來案料理遂判將周阿四暫行管押候函追張二到案再核空船一艘仍交水巡捕暫行看管 
[照斷罰銀]  
　　法界興昌里一號房屋王一生家因失慎貽害鄰居經葛同轉迭次研訊雖係無心失火究屬咎有應得著俟領到保險銀後罰銀三百兩一半充公一半給鄰居以資體卹昨日王一生投案遞禀聲稱保險行尚有疑惑不肯賠銀求恩减罰隣居鄭耀庭亦投案請給卹銀並　保險銀兩早已照赔王有意刁玩求請明察同轉以此案早經斷結無容多瀆著退出仍照前斷 
[録供候核]  
　　南巿協記米行雇船户唐坤泉並元吉泰米行雇駁船户楊寳林謝聚華裝載米包夤夜開駛經查米局巡丁見而生欵喝將該　扣住查未到局報明掛號卽是弊竇私行出口有違諭禁遂禀知委員童杏圃明府將唐坤泉等三船户移送上海縣經翁明府庭訊其詳已見前報前日據差傳到協記司帳陸景文元吉泰執事范寳榮禀解到案翁明府升座提訊陸供浦東人在協記米行爲夥三十四歲駁船户唐坤泉所裝之米是行中向客人買進並非私運出口故不到查米局報明况裝到集水碼頭卸貨就本處銷售不是賣與客帮向例不報查米局並非别項私弊明府曰爾旣向鄉户客人處買進何以有八大包打成天津包是何意見本委日前曾與查米局委員童老爺晤談詢問米包可是口上捆紥童老爺云八十四包確是口上紥住其八大包十字花捆成方包此包名爲天津包卽是出洋之用事已顯露不必置辯從實　明尚可稍從寛恕答稱八大包是法文書館之包飯作所購其飯作在英界外國牢監集水碼頭起岸裝車送往尚有數里之遥因恐中途散落是以打成方包范寳榮供本地人年三十一歲在元吉泰執事明府曰聞說爾家現爲司月董事是否答是問旣爲司月别家之事尚可向爾是　　竟不知諭旨煌煌嚴禁米麥出口濟敵制憲張大人特委陳袁兩道憲來滬駐節租界專查此事爾等豈不聞知乎乃敢輕身嘗試答稱是天津客人來行購買帶往天津銷售居民食用並非濟敵明府曰出口之後何從而知其是濟民食耶抑濟敵用耶上憲於此事雷厲風行此案道憲劉大人尚欲與陳袁兩大人會商酌奪爾行大有不便范供小行惟照巿價售賣並無私意明府曰爾有三錯旣寫報條放在船户處何以不到查米局報明先行開駛此是一條兩用之意錯一也夤夜裝貨開行往北錯二也旣奉諭禁竟敢打成天津包運上洋棧錯三也天津客人是誰可赶速交案以憑質訊現在米船泊在查米局前道憲撥兵二十名看守將來不特將米充公仍擬封行究辦答稱報條是船户失記未赴查米局報知深夜開行亦是船户擬趁潮水所致行中屢次諄囑不可終不允從實係頑梗請究船户與行中無干明府謂事已至此尚欲諉咎於船户悔之晩矣今將爾兩人押候交到天津客人並抄録供詞呈請道憲核示再行訊奪陸范一再求恩交保如逢傳訊立時投案明府謂姑念苦求允准交保候道憲批示卽行來案核斷著取的保保結呈查 
[怙惡不悛]  
　　本縣水利廳差役趙福生投縣扭控徐金元紏衆兇毆喊求訊究黄大令准子訊理倩翁明府提訊趙供本地人在水利廳署當差頭已有十年從無過犯徐金元亦在廳署爲差役祗有二年遇事招摇聲名狼藉經水利廳林老爺查悉於去年八月斥革徐自革後仍不改過依舊在外招摇疑小的禀明林老爺而斥革結成仇恨時欲毆打小的昨日在大東門内彩衣街相遇徐正成羣結黨卽將小的拖倒肆行捶擊並將衣裳撕破二件呈騐徐金元供小的亦在水利廳當差並未革役趙福生拖小的到案喊控在宅門前將小的兇毆明府曰彩衣街毆打尚屬可信爾供宅門前兇毆顯係胡說宅門前均有門皂坐守豈能任爾等打架乎况水利廳林老爺亦有信來謂已斥革將爾送案究辦爾之素不安分可知趙福生呈案之破衣二件顯是爾之兇横喝笞二百板徐叩求至再稱小的願押在此請大老爺查明小的如有劣跡甘心加倍重辦明府准將徐收所候查明有無劣跡再行核辦 
[英界公堂瑣案]  
　　包探黄四福禀稱王阿四之妻陳氏在魏啓元家爲乳傭乘間竊取主人金銀首飾交夫持至蘇州當錢十二千現由小的緝獲人贓送案請究魏啓元投案禀稱此婦由陳阿二薦至小的家可否求請追陳阿二交出當本王陳氏供蘇州人因家有急用故竊物交夫質錢使用現已知過務求大老爺念幼兒尚在襁褓從寛省釋王阿四供不知妻子竊物求爲恩鑒通刺商之佛繙譯以王陳氏行竊可惡姑念幼兒在抱從寛交官媒管押一禮拜王阿四縱妻行竊著交捕房管押六禮拜陳阿二旣爲薦保理應賠償著交當本一半六元釋放○小賊顧阿九經公堂懲辦不下數十次依然不知悛改今又至虹口戴紹卿家竊取布衣八件經包探張阿五拘獲人贓送究戴投案求請領贓顧阿九一味求恩通刺以其年紀甚輕屢辦不改殊堪深惡判令戒責二百下押候送入改過所贓還失主○包探江阿三禀稱小孩汪瑞卿在陸蓮生所開鞋店内爲學徒不知因何用巨鍊鋇住爲此拘解請究汪瑞卿供浦東人在陸處爲學徒時遭兇毆小的不堪被打故欲逃逸竟被用巨鍊鎖住今幸被包探查知送案求爲超豁陸蓮生供因汪時欲逃逸伊母舅囑小的將伊鎖住免致再逃並無别故通刺以陸不應擅用私刑姑著留候傳到汪瑞卿之母舅再行覆訊○應寳和借住王泰興客棧乘人不備竊取房中布夾被一條質錢使用報捕後由包探孔阿才拘獲人贓送究通剩訊得應寳和行竊屬實判令管押四天押送回蘇州原籍○楊立夫前因犯竊曾經遞解回籍今又來滬竊取人家水烟袋一枝由包探何瑞福拘獲人贓向詢失主不肯明言昨晨解案揚供稱原籍甯波實因無業不得已來滬如蒙恩宥定當改過自新通刺判令笞責二百板仍行遞解○十七號西捕禀稱日前見鄉人姚阿虎在黄家庫地方拆取洋人住宅樹枝本交一百四十三號華捕解至新巡捕房不料行至中途被伊脫逃現復拘獲向問當日手上之鐐銬亦已鋤壞現藏在法華姐夫家請爲訊究姚阿虎供手持批把樹葉行經黄家庫忽被西捕拘住不知身犯何罪驚極而逸鐐銬却已鋤壞通刺判將姚阿虎交捕房管押五天鐐銬取回再核○包探禀稱吳仁南向在某洋行爲種花匠現已停歇當日洋人移家時失去什物疑伊所竊解請訊究吳仁南供因向洋東索取工資屢次延宕前日又往索取忽言失物其實被誣顧探亦言竊物却無實在憑據通刺以吳仁南竊物並無實據著交保候查 
[法界公堂瑣案]  
　　泰山堂藥店主唐熙齋以妻母陳嚴氏悔婚改嫁捲逃誘匿等詞投法捕房控訴捕頭飭探將陳嚴氏拘入捕房押候堂期解訊已紀前報昨禮拜六葛同轉會同繙譯官祁理恒君升座包探將原被解案請訊唐熙齋投案遞禀訴稱憑媒聘娶陳女爲室當付過財禮洋六十元不意妻母陳嚴氏欲令其女改嫁將室人誘出並被捲去各物開單呈請究追陳嚴氏亦呈遞禀詞唐又稱小的家内本有妻室去年四月廿四日成親當時言明無分妻妾卽俗之兩頭大伊家賃居文德里小的因其嘈雜將妻遷居店内不料妻母自將面皮拉破至小的店内尋釁因此投訴捕房拘案請究陳嚴氏供當聘定時由嚴永生爲媒並未言明家内有妻小婦人以無子嗣故令其入贅爲子爲壻立有自願養　憑據不意成婚後頓悔前言當由冰上人及唐之母舅徐山成介紹每月貼洋三元前年九月初七日聘定至去年四月廿四日成親入贅婚帖筆據呈電同轉謂唐曰爾旣有成議在先不應翻悔男女居室人之大倫何致因婚姻而興獄訟陳嚴氏又呈唐熙齋出立期票洋一百元作壽　願岳父百歲之後歸于其居今亦悔議求請明察同轉謂原告開單呈請究追之金銀首飾究竟如何陳嚴氏供女婿外間虧欠甚鉅早已將此抵補欠 
 
 

Page 4

 
 
欵同轉以所控尚有不盡不實著將原被各交原保候邀到原媒及經勸人再核○王金寳年未及冠流爲匪類在途摸行人帳夾爲法包探拘入捕房解經葛同轉研訊以其年幼且有烟癮著禁押捕房半月待烟癮戒絶送入善堂留養昨命提案王金寳供烟已戒絶求恩超豁同轉問兩原籍何處供稱杭州萬安橋以故父在日曾在蘇州閶門内開近悅堂玉器作小的生於姑蘇同轉謂爾年尚幼大可有爲本委恩施格外送入善堂習業毋許貪懶墮入下流王金寳叩謝而出○包探禀稱曹順發以胠篋爲事被英包探拘入捕房解經英公堂宋老爺責懲釋出後卽至瑞福　項朱氏家竊取女皮馬甲元縐單裙穿在身上當塲拘獲解入捕房並在身畔搜出押票數張呈請鑒核曹順發供小的出身非賤以貪懶矢業流爲匪賴艱苦備嘗今已知悔此次並非有心行竊不得已而爲此同轉以其狡展著押候笞責一百板贓交項朱氏領去○仇　安禀稱在治下聞設春　銀樓王阿全來店欲買手鐲一對屢選不中乘間將鐲搶去店夥追赶當場拘獲手鐲只有一隻因將人贓　案請懲同轉　將曰晝攫物之王阿全枷號半月示衆期滿責釋起獲之手鐲一隻交失主領去○包探禀稱積竊徐永發經公堂懲辦蒙大老爺釋放著令自行回籍不准逗留不意徐仍在外間行竊前日見徐手携水烟筒一隻向護城河質鋪押錢因此拘案請究徐永發供小的蒙恩釋出本欲回籍以探夥留作眼絲拘人是以逗留不發水烟袋於正月間以虧錢五十餘文押在英界長源客棧包探禀稱竊賊俞福元蕭玉泉願作眼線當釋出時探夥親見徐與俞蕭二人同食晚餐歇夥梁星給伊小洋八角同轉命押候再核○包探禀稱積竊周隆祥向在輪船行竊昨遣夥至虹口元和輪船拘到現有失主開　呈求究追解案請訊周隆祥供向在大自鳴鐘對門新街隆源館爲夥並不犯竊同轉謂輪船竊案甚多爾無庸狡賴旣不肯實供著押候嚴比○朱志南遞禀聲稱松江烟妓姚德仙托張雲法爲中去年四月借去洋三十四元潛逃現已尋獲解案請追姚周氏供名德仙原籍松江丈夫姚德法在口借洋三十四元立有借據小婦人帮伊爲烟妓業已退清意欲另圖别業朱志南勒令仍爲烟妓小婦人不願作皮肉生涯因此不遂其意投案朦控小婦人家住松江車墩丈夫已故翁名姚二現在鄉間耕種度日同轉以此種齷龊事情敢赴公堂呈控殊屬不成事體著將姚周氏押候其翁投案領回管束朱志南斥退著向經中自行清理 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
卽日出口 
 
 

Page 9

 
 
[商踴躍]  
　　兩淮運岸各商報効軍需銀一百萬兩　　　定　登報簡兹由淮南總局脾示以三个月爲一限分四限　清卽以本年正月起准照海防例給奬並准移奬子弟計淮南連商共繳七十八萬食　岸二萬淮北各商懸繳二十萬至運岸各商有不在本城者岸繳揚缴悉聽其便連日在揚各商於初限應繳銀兩已紛紛上兌蓋此欵　經督憲張香帥馳電奏准作爲江南防海等用故各商聞此消息　踴躍非常輸將恐後也 
[射鹿得]  
　　如皋人秦某以船爲業生子二人長者年已三旬經其同伴作伐於前五年文定現居金陵南門外柴　子地力　買玩貨之桃源人金姓之女爲媳早欲迎娶屬托冰人致意無如女宅需索財禮非明珠百琲未肯　霓裳仙子下嫁鏖寰秦不得已遂　佫例作搶親之舉初七日早將舟移至南門柴園河下登岸窺視見雙扉虚掩不類有人推門而入見一七八歲之女孩知係女之姪女問姑娘何在答以睡在牀上莽漢三四人不問情由擁至房内果見女蒙被而臥不暇分辨連被裹緊搶至船上高掛蒲帆乘風逕去詎知金氏姊妹是日適與其母曁鄰人等齊赴掃帚巷同觀熱閙蓋張制軍方在製造局閱視也金處因有老姑由江北來忽患瘧疾故留一孩守門左右鄰亦均空壁而出及回家聞女孩哭訴云姑婆婆被人搶去矣問其爲誰答以不知此時金已上街賣買無從報信迨至下午冰上人來言秦宅無理取閙旣欲成就良緣總須以彩輿相迓胡無片語相告棄文用武看朱成碧將姑太太搶去姑太太有貴恙我等勸回不但不依反將我等詈駡請尊處派人勸　金宅置之不答蓋所搶者爲女之姑母已賦離鸞因老母尚在故呼爲姑娘被姪孫女悮應致爲莽男兒所搶感冒風寒又受人驚遂變傷寒症日形沈重其子爲長江提標杉板船上舵工已擬赴江甯縣控告雖經氷上人往來緩頰特恐大錯已成非三寸舌所能奉效耳 
[匯豐銀行經收紅十字會醫傷經費清單]  
　　源豐銀號助洋四元張文軒助洋二元洪德馨助洋二元利元行助洋二元姜信房助洋二元周宜晚堂助洋二元招商局助洋五元學庸堂助洋一元又記助洋一元無名氏助洋二元滋記助洋　元胡星記助洋二元蔚記助洋二元搜吉齋主人助洋二元大關助洋二元笙記助洋一元王振德　助洋一元吳春田助洋一元　記助洋一元少記助洋一元章竹臣助一元唐子脩助洋一元戴雪記助洋一元太古安功記助洋二元黄鏡緣助洋一元美益洋行助洋一元仁昌行助洋一元升源行助洋一元永康行助洋一元承豐行助洋一元源昌行助洋一元稀昇泰助洋一元老協記助洋二元洋廣公所助洋一元永興佯行助洋一元華行助洋一元無力子助洋一元洋貨公所助洋二元以上共捐助洋六十三元整 
[善若春風]  
　　啓者本月初一日蒙張衡卿大善士惠賜洋十元又月捐錢五個月計三百文又越日一文愿　寳齋一元六角黎建德堂吳保安堂梁耀臣各二元桂林　天生頴川綿力子楊靜記章陳氏德興祥各一元平陽氏榮陽氏汪俊之共一元一角平安居七角勉力子五角　漢子餘慶堂各三角餘德堂盛王氏各二角具見善士惻隱爲心　人卽以救已所當福集災除已給回照速登報端以代貧黎叩謝也[  上海虹口元濟善堂董事唐廷桂等謹啓]  
[貧病蒙庥]  
　　啓者敝堂自正月廿三至二月初三止蒙諸大善士樂助集福册捐第二次清單○敦仁堂何洋十元溧陽無名氏洋四元鄧寳翁七户合洋四元慎餘堂茅洋四元六角茅秋記茅桂國茅德麟茅玉麟曲百歲王祥李保如姚定甫阮子英九户合洋五元四角李遺經堂陳宅各洋三元菇古主人洋二元環翠山居無名氏葆綸堂項潤德堂范張春演保安吳未名永利茶號曹月防隱名氏紫陽堂徐榮春許伯衡沈梅谷方鼎園無名氏吉姓求安范元房十七户各洋一元瑞記五户合洋七角包　生五角　德堂三角無名氏王樹荃無名氏各二角中憲第丁三角錢六十文元濟堂交來無名氏洋二元又銅洋六元無名氏銅洋四元連維秀隱名氏合　一千四百八十文天水徐氏施姚氏各錢三百九文廖生堂壽少椿宛學之宛學實宛學　宛學保宛學實義源同丁松充堂丁松罟丁廷楷陳　巖陳撟中陳春台陳敦本堂慎恩軒汪錦泉章全城堂無名氏許春李鎰齋宛岩嚴周俊臣姜燮堂許昆亭胡榮甫俞小泉趙浦泉丁再之王恕堂孫承啓宛旅山册二户各錢三百六十文無名氏母錢三千六百文以上共收洋五十七元四角錢十七千四百四十文銅洋十元敝堂祗領之餘具徵○諸善長以慈祥之心地種廣大之福田普濟羣生積善餘慶將見爲仁由日錫禄自天敬登報牘奉揚令聞○滬北鐵馬路廣益善堂董事施善昌　廷桂等同謹誌 
[滬北鐵馬路廣益善堂今將正月份諸大善士樂助月捐清單開左]  
　　華彰號甲午年捐洋六元唐茂枝洋六元陳善亭洋五元戴耘萊洋四元李光琴戴綏之各三元徐棣山朱葆瑀和昌成南順記譚幹臣黄佐卿老順記七户各洋二元　瑞棠巢翰孫周蓮塘何植園張金和老悅生柳鶴亭　順記順泰行韓山　陳望生錦章源利太傅晋友徐俊良福昌十六户各洋一元源豐潤號洋一元七角五分一脣樓莊源大各洋一元二角天成洋六角梁煥南李珊記宏生隆昇天益萬有全方釆章百　順恆來源九户各洋五角恆升青蓮　慎餘堂三户各洋四角升和錦章晋昌恆茂允章啓泰恆泰亦新園保安丹會王敦本萃源成章施德豐福來洽十四户各洋三角生大恆生純泰莊恆元永瑞芝書屋林三元同慶樓曹德大楊勝祥八户各洋二角巢餘孫洋一角源通銀號錢一千八百文存濟堂錢一千五層樓錢八百文嘉綸介福裕盛和九章壽康延康晋和餘大慎餘惠泰元甡元茂衍大厚康永豐存德利亨協昇宏元寳和泰源鴻順彚康宏大正大承裕寳順升大廿八户各錢六百文同昌泰可熾各錢五伯文四海昇平樓錢四百文大章何恆昌其萃樓春園周同太謙益祥九和宏章泰八户各錢三百文元利鴻運樓金合順義成恆生義通裕翁慎記五雲日昇樓一壺春廣盛夏錫昌祝源昌十二户各錢二百文永順協成祥萬興范恆甫鄭西堂五户各錢一百文以上共收錢廿七千一百文洋七十三元三角五分又附正月份一文願捐洋一元錢二千七百七十八文謹登報章以誌徵信 
 
 
 

Page 10

 
 
   
 
 

Page 11

 
 
[光緒二十一年正月三十日京報全録]  
　　宮門抄○帮辦軍務大臣宋奏查覆成歡獲勝保案詳情摺○兼護湖督譚奏籌解雲南銅本銀兩摺○東撫李　奏恩賞貧民銀兩均匀核實散放摺○都統崇奏懲辦匪犯摺○江撫德奏查明各屬承變各員入官房屋已未完結各案摺○將軍恩奏請改奬片○將軍依　軍營置備皮衣吭喇請作正開銷片○晋撫張奏叅革已故知縣片○正月三十日禮部宗人府欽天監侍衛處值日無引見○錢應溥恩慶各假滿請安○巴克坦布請假十日○良培續假十日○禮部奏派貢院閂搜檢之王大臣派出睿王溥顧陳學棻大額駙榮惠春齡廣忠敬昌福珠禮　魁玉璋澧深耆齡舒存明秀○召見軍機崑岡○明日卯正入座吃肉○○幫辦軍務降二級留任四川提督奴才宋慶跪奏爲遵旨查覆成歡獲勝保案覈實分别詳陳仰　　聖鑒事竊奴才於光緒二十年十二月初七日在田莊臺行營承准軍機大臣字寄光緒二十年十二月初二日奉上諭前據李鴻章電奏葉志超一軍在成歡等處地方接仗獲勝當經明降諭旨將出力各員分别奬叙現在疉次有人奏叅該軍揑報勝仗所保各員且有併未在營者宋慶覆奏摺内亦云葉志超由公州退回平壤所報戰狀盡係虚揑第念聶士成等同時力戰亦未便没其微勞著宋慶將葉志超前次請奬之案確切查明其實在出力各員仍准給奬外其餘濫邀奬叙之員著卽奏明請旨撤銷以昭核實李鴻章原電著抄給閱看將此諭令知之欽此遵旨　信前來等因奴才查閱李鴻章原電七月十四日該軍行抵王京西北之金化遇倭戰剿一節查無實據惟六月二十七日成歡一戰斃倭較多出力各員自應遵旨查明以昭核實當行聶士成令其查明成歡戰剿人員據實聲復一面派員訪查去後兹據聶士成復函云稱記名提督江自康記名總兵譚清遠儘先副將馬義和儘先叅將許兆貴儘先遊擊魏家訓聶鵬程儘先都司徐兆德儘先守備王臣均係在成歡接仗異常出力之員遊擊孫禮達留防牙山倭人分兵攻牙打仗奮勇記名總兵葉王標派赴公州堵禦海口遊擊毛殿揚都司戴長榮守備解俊卿派駐天安該處爲成歡公州適中之地前後策應未曾臨敵立功稍次候選道吳學廉係派委營務處差使知府張雲錦知縣劉長英金　慈縣丞任家祜皆充當文案知縣范汝康係管銀錢所委員同知史雲係糧械局委員均在事出力等情並據去員查得吳學廉辦理葉志超軍營營務毛殿揚充行營巡捕葉王標爲葉志超遠族均未督隊戰剿難免徇情其所保文員雖在事出力並非隨隊剿賊等語奴才遵查聶士成於成歡接仗督隊戰剿復能等候潰隊帶同退回平壤及所查實在出力之提督江自康總兵譚清遠副將馮義和叅將許兆貴遊擊魏家訓聶鵬程都司徐兆德守備王臣遊擊孫禮達等以上十員籲懇天恩仍准照保給奬其吳學廉毛殿揚葉玉標旣涉徇情未免冒濫應請旨撤銷保案至戴長榮解俊卿及所保文員張雲錦劉長英金慶慈任家祜等雖在事出力究未便與親冒矢石者並邀優奬亦應先行撤銷俟軍務肅清再由原保大臣查明叙其勞續另核奬勵以昭核實而免冒濫是否有當伏候聖裁所有查明成歡出力各員詳情理合恭摺覆陳伏乞皇上聖鑒謹奏奉硃批另有旨欽此○○頭品頂戴兼護湖廣總督湖北巡撫臣譚繼洵跪奏爲湖北省籌撥本年第二批雲南銅本銀兩匯解赴滇恭摺具陳仰祈聖鑒事竊前承准軍機大臣字寄光緒二十年三月十二日奉上諭户部奏遵撥銅本銀兩一摺雲南銅本銀兩鼓鑄攸關現經户部遵旨籌撥由湖北省於二十二十一兩年應解部庫旗兵加餉項下每年撥銀五萬兩西徵洋欵改爲加放俸餉項下每年劃撥銀十萬兩著卽分年迅速籌撥不准稍有蒂欠等因欽此業經籌撥本年第一批雲南銅本銀二萬兩經本任督臣張之洞　奏明在案兹據署湖北布政使陳寳箴會同善後局司道詳稱在於本年應解部庫加放俸餉項下籌撥庫平銀二萬兩查照滇省來文於十一月十九白發交漢鎭天順祥商號匯解赴督辦雲南礦務臣唐炯行轅交收作爲第二批銅本銀兩應給匯費並卽照數給清等情詳請奏咨前來臣覆核無異除分咨外理合恭摺具陳伏乞皇上聖鑒再湖北巡撫臣係本任毋庸會銜合併陳明謹奏奉硃批户部知道欽此○○山東巡撫臣李秉衡跪奏爲恩賞貧民銀兩均匀核實散放恭摺仰祈聖鑒事竊照本年恭逢皇太后萬壽慶典　恩賞山東省貧民銀二萬兩前准户部咨令於京餉項下截留散放等因轉行遵照在案伏維推恩錫類羣倫共沐鴻慈而發政施仁從古必先無告兹查通省一百七州縣各設有養濟院普濟堂爲牧養無告窮民之所最爲情之可矜自宜恩之廣被按照各該州縣養濟院正額浮額孤貧核明銀數飭發領回與普濟堂貧民均匀攤派統於十月初一日當堂按名點騐一律核實散放分别榜示册報不假胥役之手以免侵蝕弊混委係普沾實惠無濫無遺從此淪肌浹髓咸祝聖壽之綿長鼓腹含哺共慶皇仁之浩蕩矣據藩司湯聘珍詳請具奏前來除咨部查照外理合恭摺具陳伏乞皇上聖鑒謹奏奉硃批户部知道欽此○○奴才崇禮跪奏爲陸續拿獲匪犯照常懲辦彚案具陳仰祈聖鑒事竊查口外幅員遼闊盜刦頻仍曾經前任都統宗室延煦具奏嗣後府廳州縣及旗緑練軍營汛獲犯訊辦各案每屆年終彚奏一次等因奴才檢查接管卷内自光緒十九年正月起至十二月止陸續辦結就地正法各案業經前任都統慶裕奏報在案奴才於光緒二十年十一月到任至十二月止尚無就地正法之案兹查自本年正月起截至十月止據府廳州縣先後拿獲搶刦各案盜匪共十五名或聚衆搶刦拒傷事主或騎馬持械抗拒官兵均係兇暴衆著罪不容誅亦經前任都統慶裕派員會同覆訊札飭照章就地正法未及具奏卸事奴才到任接准移交覆核無異除獲盜出力各員遵照新章分咨吏兵二部在案外所有本年續行辦結盜匪各犯緣由理合繕具清單恭呈御覽伏乞皇上聖鑒謹奏奉硃批該部知道單併發欽此○○頭品頂戴江西巡撫臣德馨跪奏爲查明江西各屬承變各員入官房屋已未完結各案循例恭摺具　仰祈聖鑒事竊照咸豐二年二月内准工部咨各省估變一切房屋應飭認眞督催據實估變遵照奏定章程以接到部文之日起著落承變之現任州縣勒限兩個月造册報部核辦其已奉部增准其亦卽限變價解司並將造報遲延及督催不力各員應議職名先行送部查議併令嗣後每年承變已未完結案件於年終奏報一次等因當經前撫臣行司轉飭遵辦並經臣節次嚴催去後兹屆年終彚奏之期據署布政使裕昆查明已未完結各案造册詳請核奏前來臣查各屬承變入官房屋逾限未結各案疉次嚴催未據詳辦除飭司查取遲延職名另行詳叅並飭各該府嚴催分别造報變解曁將清册咨送工部查核外理合循例恭摺具奏伏乞皇上聖鑒謹奏奉硃批工部知道欽此○○恩澤片再吉林邊防五年期滿經奴才會同長順彚案保奬查有六品銜候選縣主簿甘沅請以府經歷不論雙單月歸部儘先前卽選光緒十九年五月初七日海軍衙門會同吏部兵部核議分别准駁覆奏奉旨依議欽此欽遵行知在案兹據甘沅禀稱未保之先已於光緒十七年在京由縣主簿報捐縣丞祗領部照在案禀請改奬前來奴才覆查無異合無仰懇天恩俯准飭部將六品銜選用縣丞甘沅改俟選缺後以知縣儘先前卽補以示激勸除履歷咨部查照外理合附片陳明伏乞聖鑒訓示謹奏奉硃批吏部議奏欽此○○依克唐阿片再奴才所部鎭邊敵愾馬步二十二管歷隨奴才轉戰於山谷冰雪之中所著衣履單薄適值天氣嚴寒山谿跋涉該兵勇等亟應添給皮衣　喇以資禦寒而利攻戰當經奴才札飭糧餉處購辦按名發給查每皮襖一件合銀二兩　喇一雙合銀六錢　此兩項銀兩合無仰懇天恩垂憫該兵勇異常艱苦免在月餉扣抵飭部作正開銷出自逾格鴻慈是否有當奴才未敢擅便謹附片具陳伏乞聖鑒訓示謹奏奉硃批該部知道欽此○○張煦片再已故朔平府同知景斌虧短任内地租各欵銀二千八百六十三兩九錢二分七厘屢經飭催現逾二叅未據該家屬完繳以致接署之員未能接收結報自應叅追以重庫欵據布政使胡聘之具評請叅前來相應　旨將已故前任朔平府同知景斌　行革職虧短各欵銀兩勒限四個月著落該家屬如數完繳限内全完卽請開復限滿不完或完不足數再行分别叅辦除飭取應行分賠上司各職名同實虧清册咨部立案外理合附片陳明伏乞聖鑒謹奏奉硃批著照所請該部知道欽此 
 
 

Page 12

 
 
[光緒二十一年二月初一日京報全録]  
　　宮門抄○湘學政張奏請賞假回籍摺○　撫張奏請補知府摺○乂秦揀補知州摺○又奏請加恩議叙片○二月初一日○兵部太常寺太僕寺鑲黄旗值日無引見○　中堂等磨勘試卷覆命○李中堂預備○召見○吏部呈進月宮卷○兵部奏派杳齋之大臣派出懷塔布明秀桂公定公明安福珠　玉璋彭壽○召見軍機李中堂○○湖南學政翰林院編修臣張預跪奏爲叩墾入恩賞假侍親回籍並修理先塋恭摺仰祈聖鑒事竊臣於本年六月自南路回省當將通省科試一律完竣情形恭摺奏報在案臣數月來卽將任内應辦及經手未完各事件陸續辦理一俟交卸後應卽起程北上惟臣有親母迎養在任思回浙江本籍臣母年高遠涉江湖須臣親自護送又現接家信知祖父墳塋經雨坍損亟應馳歸修理相應仰懇天恩俯准賞假三個月出自逾格鴻慈實深感悚臣交卸後擬卽侍母自湘起程護送回籍赶將先塋尅日修理一俟假期屆滿卽當星馳北上恭覆恩命不敢稍事躭延所有微臣請假侍親回籍及修理先塋各緣由理合恭摺具陳伏乞皇上聖鑒謹奏奉硃批著　假三個月欽此○○頭品頂戴廣西巡撫臣張聯桂跪奏爲請補知府恭　抑祈聖鑒事竊照柳州府知府牟蔭喬於光緒二十年八月二十八日在任病故應歸八月三十日截缺所遺員缺係内地腹俸選缺先經陳請扣留外補是月併無缺項相同毋庸掣籖應卽選員請補查定例各省道府同知直隷州知州通判知州如係奉旨命往及督撫題明留於該省候補並著有勞績經該督撫保奏奉旨儘先補用遇缺卽補者均無論應題應調應選之缺俱令該督撫酌量才具擇其人地相宜悉准先儘酌量補用又道府同知直隷州知州通判酌量以候補人員請補時該省如有截取記名分發人員應先儘酌量請補如果實係人地不宜始准聲叙以各項候補人員請補等因廣西選缺知府一項上次柳州府知府玉祥告假回旗修墓係第三次出缺業經照章歸部銓選今柳州府知府牟蔭喬病故係第二輪第一次留補之缺該府統轄八屬幅員遼闊猺　錯居伏莽未靖盜案最多係繁難相兼要缺近年尤稱難治非精明幹練熟習情形長於治盜之員弗克勝任查候補知府班内截取記名分發人員祗有吳其珍一員係光緒二十年五月二十三日到省該員甫到廣西地方情形未熟實於此缺人地未宜未便遷就請補兹於候補人員内逐加遴選查有候補班前先補用知府曾毓璠現年五十一歲係江西吉安府太和縣人由例貢生於同治四年在廣西藩庫遵例報捐同知雙月選用投効來　歷經差遣因查復宣化縣糧額出力保加四品銜由部核准覆奏光緒六年九月初十日奉　旨依議欽此二年八月在京補繳監生四成實銀加捐同知本班不論雙單月選用并發廣西試用赴部騐到九月初十日經欽派王大臣騐放二十日領照起程二年十二月初二日到省旋委赴潯州幫辦善後事宜三年試用期滿甄别留省補用嗣因剿辦全州平南等處土匪出力保奏請以知府用經部核議覆奏俟補缺後以知府用光緒五年九月三十日奉旨依議欽此覆因剿平竄擾越南巨　及殲除武宣南寍等處匪徒出力保奏光緒六年三月初九日奉上諭著以知府遇缺前先補用欽此應以奉旨後五日行文按廣西照限一百日减半計算扣至光緒六年五月初四日作爲知府到省日期七年甄别留省補用因剿平鬱林州屬大股匪巢案内出力保奏請俟補缺後以道員升用於光緒九年五月十七日奉旨依議欽此十年委署太平府知府八月十二日到任因官軍援剿越南克復文淵州等城案内出力保奏十一年八月二十一日奉上諭知府曾毓璠著賞戴花翎欽此又因剿辦思恩縣屬匪峒生擒首逆地方一律肅清案内出力保加三品銜十二年三月二十一日奉旨依議欽此四月交卸太平府篆委署潯州府知府十一月二十七日到任十三年六月交卸回省委辦南寍厘務經前撫臣馬丕瑶以識裕才明能知緩急歷署太平潯州各府克盡其職委辦事件有條有理不激不隨保奏奉上諭曾毓璠著傳旨嘉勉欽此十七年委署慶遠府知府因邊防五年期滿案内出力保奏俟補缺後以道員用十八年三月十八日奉旨依議欽此是年委署泗城府知府三月初六日交卸慶遠府篆五月初九日到泗城府任因擒獲西林縣齋匪首逆陸亞隆等案内出力保奏俟歸道員班後加二品頂戴光緒十八年十二月十九日奉　硃批著照所請該部知道欽此十九年交卸泗城府篆回省查該員穩練精明實心任事以之請補柳州府知府員缺實屬人地相宜與例亦符據藩臬兩司會詳前來相應仰懇天恩俯准以該員曾毓璠補授柳州府知府俾收得人之效該員係軍務出力保舉以知府補用之員今請補缺毋庸核計叅罰如蒙俞允俟經手事竣照例給咨送部引見合併陳明謹會同兩廣總督臣李瀚章恭摺具奏伏乞皇上聖鑒訓示謹奏奉硃批吏部議奏欽此○○頭品頂戴廣西巡撫臣張聯桂跪奏爲烟瘴要缺知州需員籲懇聖恩俯准揀員升補以裨地方事竊照寍明州知州何壽萱於光緒二十年八月十三日病故應歸八月三十日截缺所遺員缺地處邊徼界逋越南現值辦理防務一切整頓撫綏尤關緊要係烟瘴衝難水土惡劣在外題調三年俸滿撤回内地候升要缺非精明幹練之員不足以資治理伏查定例烟瘴文武缺出向例調補者若有可以題升之員亦准具題升授又廣西烟瘴各缺不必計俸惟擇才優與能耐烟瘴之員卽准升調又苗疆烟瘴各缺例准該督撫擇其能耐烟瘴之員揀選調補毋庸先儘卓異人員升補又定章廣西龍勝通判甯明州知州等三十四缺出時該省如無堪調之人准以候補人員請補或以應升人員請升均比照三十四缺揀補定例一律於籍隷廣東福建湖南雲南貴州等省人員内揀選請補請升如該省無合例人員請調請補請升再行照例歸部揀補以歸畫一而免紛歧又定例廣西嗣後烟瘴苗疆缺出例應於太平泗城鎭安慶遠思恩白色歸順等五府二州㕔内先儘籍隷廣東等五省人員揀選調補如人地未宜准以别省人員揀選再人地不宜於别府州内先儘籍隷五省人員揀選倘人地又不宜始准以籍隷别省人員揀選調補各等因遵奉在案今寧明州知州一缺係烟瘴要缺在龍勝通判等三十四缺之列例應以五府二州廳内先儘籍隷五省人員揀選調補查五府二州㕔内實缺知州雖有籍隷五省及别省人員或不耐烟瘴或不熟邊情於此邊徼衝難要缺難期勝任其别府㕔州内籍隷五省及别省人員非現居要缺卽人地未宜亦無可調之員至候補知州班内籍隷五省者另補知州石鳴泉一員係由烟瘴邊缺撤回於此缺亦不相宜未便稍涉遷就又補用知州何臻祥係初任候補之員例不應補烟瘴邊缺其籍隷别省者均未引見亦與請補之例不符兹於應升班内逐加遴選查有永福縣知縣姚詩超現年五十歲係廣東廣州府番禺縣人原籍浙江山陰縣由廕生議叙縣丞報捐指分　北試用未經到省投効湖南援黔軍營攻克貴州黄茅嶺黄飄白堡等處苗巢並疏通驛路出力保奏光緒元年十一月十八日奏旨著免補本班以知縣仍留原省歸候補班前補用並賞加同知銜欽此因湖北停止分發遵照新章改指廣西六年六月初十日蒙欽派王大臣騐看領照起程七年正月十六日到省歷委署理上林縣永甯州各篆務題補永福縣知縣委令先赴署理十七年二月十三日到任是年七月二十四日奉文核准業已試署一年期滿詳請實授查該員　練精明辦事勤奮能耐　瘴以之升補太平府寍明州知州員缺實屬人地相宜據藩司黄槐森署臬司張人駭會詳前來相應仰懇天恩俯念烟瘴要　需才孔亟准以永福縣知縣姚詩超升補太平府寍明州知州員缺俾收得人之效如蒙俞允俟該員經手事竣照例給咨送部引見恭候欽定所遺永福縣知縣員缺係内地腹俸選缺廣西現有應補人員應請扣留外補俟奉准部覆冉行遴員請補至該員奉行叅罰另行造册咨送此外並無降罰住俸停升等案亦無已經咨叅未奉部覆事件合併陳明謹會同兩廣總督臣李瀚章恭摺具奏伏乞皇上聖鑒勅部核覆施行謹奏奉硃批吏部議奏欽此○○張聯桂片再花翎二品頂戴遇缺提奏道現任梧州府知府向萬録前署太平思順道篆管理關務交涉事件措置裕如首先開辦界務審定規模和翕中外本應列保惟查該員前已仰蒙天恩以○具遇缺題奏升階虚銜均已無可再保該員亦自稱不敢邀奬應否加恩以示鼓勵伏候聖　謹會同兩廣總督臣李　　　片具陳伏乞聖鑒訓示謹奏奉硃批向萬鑅著交部議叙欽此 
 
 

Page 13

 
 
[光緒二十一年二月初二日京報全録]  
　　宮門抄○誰旨一道録前○大臣文奏報回省接印日期摺○將軍恩奏恭進鱘鰉等魚摺○護湘撫王奏籌解恊甘餉銀片○又奏解交委員賠繳銀兩片○原任湘撫吳奏留營提督起服日期片○又奏調員差遣片○將軍　　奏留員差遺片○陜督楊奏揀員請補遊擊摺○二月初二日○刑部都察察院大理寺正黄旗值日無引見○恭王謝賞神肉恩克公雍和宮聽經覆○命○甘肅學政蔡金臺到京請安○崇光續假十日○掌儀司奏初七日祭奉先殿潤貝勒行禮○召見軍機蔡　臺○○奴才文興跪奏爲恭報遵旨進京祝嘏差竣回省接印日期恭摺具陳仰祈聖鑒事竊奴才於八月二十五日由奉起程十月十六日抵都仰蒙召見二次訓諭周詳跪聆之下莫名欽感事竣遵於十一月初四日陛辭後卽束裝起程十二月初十日馳抵盛京當卽恭謁福陵昭陵禮畢於十五日准盛京刑部侍郎英煦將暫署盛京禮部印鑰曁遞署盛京户部印鑰一併循例照舊章遞交前來奴才隨卽接印任事謹將到省接印任事各曰期理合恭摺具奏伏乞皇上聖鑒謹奏奉硃批知道了欽此○○奴才恩澤跪奏爲恭進鱘鰉等魚仰祈聖鑒事竊查打牲烏拉每年冬季捕打鱘鮊等魚向分二次呈進本年河氷凍結該總管雲生親督官丁前往邊外産魚處所捕獲頭次應進鱘鰉魚十尾各色魚四匣二尾於十一月二十日派員呈送前來奴才詳加查勘謹用布蓆包固飭交驍騎校國佈恩卽於十一月二十二日起程恭進合將魚尾數目敬繕清單呈覽查打牲烏拉年例應進鱘鰉魚十八尾向分兩次呈進每次九尾本年應一進魚尾現據該總管雲生呈稱因江水甚小節晚天暖至十一月十五　該總管親督官丁共開三十餘網鱘鰉各色魚尾均捕足額惟鱒魚僅獲四尾擬分頭次呈進二尾二次呈進二尾計尚缺鱘鰉魚十四毛在於吉林屬界大小江河徧覔未獲聲明督捕不力自行請旨交部議處等語可否議處恭候欽定所有該總管第二次應進鱘鰉等魚容後到齊再當呈進謹奏奉硃批已有旨毋庸議處欽此○○王廉片再准户部電飭將年前應解光緒二十一年協甘新餉三成銀四萬八千兩改解部庫等因當經轉行去後兹據湖南善後報銷總局司道詳稱自應遵照辦理惟查湘省入欵以厘金爲大宗近年商販懋遷减色而納稅亦漸形缺乏所有籌解各省協餉固已搜羅殆盡加本年募勇北征籌備行糧尤爲搜括無遺第現值海疆多事需餉孔殷祗得於萬難設法之中勉力籌措庫平銀四萬八千兩於十一月十五日如數發交蔚豐厚商號承領限於光緒二十一年正月十五日匯解到京赴户部交納以期迅速等情詳請奏咨前來臣覆核無異除繕給咨批飭發領解並分咨陜甘督臣新疆撫臣查照作收外謹會同兼護湖廣督臣譚繼洵附片具陳伏乞聖鑒謹奏奉硃批户部知道欽此○○王廉片再准管理户部三庫事務衙門咨光緒二十年八月二十三日奉上諭户部三庫奏湖南省解到京餉攙雜黑鉛請飭查究補交一摺此次部庫兌收湖南省解到京餉銀内竟有攙雜黑鉛情弊著湖南巡撫飭將短交銀兩卽行補解並查取藩司職名咨部議處一面提傳經手官吏查究懲辦嗣後各直省委解京餉銀兩均應嚴定章程務除攙雜之弊以重庫儲欽此抄録原奏並將黑鉛四個發交來員帶回湖南繳案備查並准户部咨迅將湖南解部之本年二批京餉地丁銀七萬兩内欠平銀一百五十兩卽行補解各等因均經轉行去後兹據署湖南布政使翁曾桂詳稱隨據管解京餉委員試用同知游溥候補知縣於以仁將黑鉛四錠呈騐查司庫充解京餉向係特派明幹之員會同管解委員及庫官等騐免過秤眼同釘鞘當堂取具領結存案該委員一經承領責有攸歸當兌領之際無不慎重稽察今查奉發游溥等在部庫禀詞亦稱湖南藩庫兌交銀兩之時爲衆人屬目之地不特以鉛換銀勢所不能卽銀色偶有低潮亦不敢當堂具領由湘解京長途數千里之遥行程一百餘日自入直境適遇大雨每站六七十里須行四五日或六七日不等甚至泥凝露宿車中每有前後不能兼顧之勢所有斢換銀兩不能指其處等語復札發長沙府知府趙環慶傳集該委員及經手之官吏人等嚴加究詰僉稱奉布政使何樞札令於本年四月二十四日辰刻在司庫兌交京餉眼同釘鞘委無斢换情弊惟此次黑鉛來歷該委員途中如何失於防範國帑重件豈容稍事含糊已飭令長沙府趙環慶再行嚴追案犯重予懲辦容俟訊得確情開列藩司職名另詳核議外有短交二批京餉庫平銀一百五十兩現據管解委員游溥於以仁先以賠繳前來當卽發交蔚豐厚商號匯京解赴户部衙閂交納等情詳請奏咨前來臣覆核無異除繕給咨批飭發領解外理合附片陳明伏乞聖鑒謹奏奉硃批户部知道欽此○○吳大澂片再據臣部統領武威全軍前新疆布政使魏光燾呈稱該軍分統頭品頂戴題奏提督阿克丹巴圖魯湯秀齋於光緒十七年借補甘肅新疆瑪納斯協副將十八年閠六月二十日到任是月二十八日聞訃丁親母黄氏憂經撫臣陶模奏請開缺回籍守制是年十二月初七日由新疆起程十九年六月初六日到籍見喪兹不計閏扣至二十年十月初一日服滿光燾於八月中奉旨募勇北上以該提督久歷戎行勳勤卓著商派分統前左右後等營兼帶中營可資得力該提督自以爲尚在終制期内光燾諭以時事艱難正當移孝作忠始肯奮然就道惟查該提督係曾任實缺人員現屆服滿起復例應由籍請咨赴部引見以符定制今旣派委留營帶隊應俟差竣再行照例辦理請奏咨前來臣覆查無異除咨移兵部兵科查照外理合附片陳明伏乞聖鑒謹奏奉硃批兵部知道欽此○○吳大澂片再臣拔隊出關所需軍火糧饟均須由山海關錦州節節前進應派委員分毆轉運各局查有記名副都統江甯駐防正黄旗協領成鶴才優識練久在天津製造局熟習軍械事宜擬卽調赴山海關辦理轉運局務又臣胞弟分省補用道吳大衡經直隷督臣李鴻章留在天津辦理文案擬令隨臣出關襄理營務藉資歷練從前曾國藩李鴻章督剿師宼一門兄弟併列戎行以手足爲腹心之衛較爲得力合無仰懇天恩准將成鶴吳大衡發往臣軍差委俾資臂助謹附片陳懇伏乞聖鑒訓示謹奏奉硃批著照所請該部知道欽此○○沙克都林札布片再奴才奉命統帶所部與陳湜併爲一路進剿所有行營文案營務糧餉轉運各事宜均關緊要必須得人方資襄理查有花翎副都統銜記名副都統吉林協領慶雲佐領恒山均堪以留營差遣委用以資臂助並仿照神機營章程揀擇妥員分别派委各項差使俾昭慎重兹查該協領慶雲才優識果久歷戎行奴才在吉林副都統任内該員謹慎趨公毫無貽悮堪以派充全營翼長隨同奴才商辦一切事宜所有糧餉轉運均責成該員妥爲布置又前由都統公桂祥奏准撥留奴才行營之花翎候選道開復直隷承德府知府啓紹才識敏練辦事精詳堪以暫委爲文案翼長護軍叅領銜開復副叅領榮華安詳謹飭辦事認眞堪以暫委爲糧餉核對翼長以期各專責成其餘酌留以及投効留營各該員并由奴才派委各項差使統俟命下之日再行造册咨部立案奴才因於擇留人員派差之後仍復細加考察是以具奏稍遲合併聲明所有奴才奏留人員並酌派全營翼長等項差使各緣由謹附片陳明伏乞聖鑒謹奏奉硃批著照所請該衙門知道欽此○○太子太保頭品頂戴陜甘總督臣楊昌濬跪奏爲揀員請補遊擊要缺以裨營伍恭摺仰祈聖鑒事竊臣接准部咨陜西漢中鎭屬留壩營游擊揀合例人員請補等因咨行前來臣查留壩營遊擊員缺設處南山時有簽會各匪出没其間非熟悉地方情形之員難資治理隨揀選得儘先叅將漢中城守營都司徐得林年力方强營務幹練且在漢中年久於南山一帶情形最爲熟悉以之請補斯缺洵堪勝任　與部章相符合無仰懇天恩俯念員缺緊要准以該員徐得林備補留壩營遊擊員缺可期得力如蒙俞允該員係曾經引見之員毋麗再行送部應請飭部發給實授劄付以符定制除查取該員履歷清册另咨送部外所遺都司員缺陜甘現有合例人員容臣另揀請補謹會同陜西固原提督臣雷正綰合詞恭摺具陳伏乞皇上聖鑒訓　謹奏奉硃批兵部議奏欽此 
 
 

Page 14

 
 
[光緒二十一年二月初三日京報全録]  
　　宮門抄○諭旨一　録　○漕督松奏報回任接印日期摺○桂撫張奏調補知縣摺○又奏甄别通　片○將軍裕奏　　　領送部引見片○蘇撫奎奏查明傷州關收解各欵銀　並短　情形摺○又　奏籩章考試各員片○二月初三日工部　　寺正白旗值日侍衛處引見二名吏部三十三名户部十六名禮部六名刑部六名理藩院二十一名兩翼十六名火器營四名　　漢八名恩佑假滿請　○大額駙請假五日○吳樹梅續　十日○光裕請假十日○召見軍機　麟中韋汪鳴鑾○○頭品頂　漕運總督奴才松椿　奏爲恭報奴才回任接印日期叩謝天恩仰祈聖鑒事竊奴才欽奉　論旨進京隨斑祝嘏叩覲天顔仰蒙召見訓誨周詳莫名感戴陛辭後由京前赴天津面晤李鴻章傳諭遇有查詢軍務迅卽覆奏勿得稽延李鴻章欽遵　理奴才次日卽行南下於十二月二十二日行抵清江浦二十三日准署漕臣鄧華熙將欽頒　　　督關防王命旗　　敕書　眷派委淮安府知府張球漕標中營副將松華敬謹齎送前來奴才當卽恭設香案望闕叩頭祗　　事伏念奴才忝任漕督瞬將五年於理漕治河除暴安良諸要務實力講求而地方仍未能大有起色本年江安江蘇冬漕明春仍辦河運疏濬河道　屬要圖現在海防戒嚴守禦尤應慎密至各廳工程來歲春修緊要凡本年汛水所傷之處均須逐一修齊以資捍衛奴才渥荷恩施際兹時熱多艱敢不勉竭圖報惟有矢慎矢勤與督撫臣和衷共濟將一切應辦事宜認眞經理以期仰答高厚鴻慈於萬一所有奴才回任接印日期感激下忱理合繕摺叩謝天恩伏乞皇上聖鑒再奴才經過直隷山東日見南來湘楚安徽及貴州所調各營勇絡繹於途均屬精壯强幹各該地方雨雪霑足二麥現已播種民情亦甚安謐現值封印期内奴才於拜摺開用後遵例封固合併陳明謹奏奉硃批知道了欽此○○頭品頂戴廣西巡撫臣張聯桂跪奏爲調補衝繁要缺知縣恭摺仰祈聖鑒事竊照蒼梧縣知縣汪煥墀調補遺缺前經　會同督臣李瀚章奏請以義甯縣知縣張泉請補接准部覆核與定例不符應母庸議其蒼梧縣知縣要缺應令另行照例揀選等因咨行到粤當經另行揀選以茶城縣知縣吳大椿更請調補尚未接准部覆兹吳大椿於光緒二十年九月十三日在茶城縣任病故所遺蒼梧縣知縣員缺應仍以前任知縣汪煥墀調補臨桂縣出缺日期另行遴員更補查定例調補州縣官員必歷俸三年方准揀調選授補授之員以到任之日起至具題到部之日計算已滿三年議准又定章内開更換請補之缺例應具題者卽專摺具奏等因遵奉在案查蒼梧縣知縣汪煥墀奉文准調臨桂縣知縣部中坐於光緒十九年三月二十三日行文按廣西照限一百日减半計算扣至十九年五月十三日接到部文開缺應歸五月三十日截缺所遺員缺係衝繁難兼三在外題調要缺蒼　縣係梧郡首邑界　廣東地當孔道政務紛繁一切整飭撫綏緝捕巡防均關緊要非精明幹練之員弗克勝任臣與藩臬兩司於通省實缺知縣人員内逐加遴選查有修仁縣知縣陳占書現年五十五歲貴州興義府普安縣人由恩貢生中式本省鄉試舉人註册揀選知縣投效黔營克復貞豐安南各城疏通上游驛路案内出力保奏同治十二年六月二十三日奉上諭著以知縣籖掣省分不論雙單月歸候補班前先補用並加同知銜欽此又於肅清上游削平各路堅巢勦滅下江古州丹江等處逆匪案内出力保奏准戴花翎請咨赴部投供嗣因湘南協黔捐局報捐指省廣西歸原保班次補用光緒二年閏五月初十日蒙欽派王大臣騐放領照起程八月十一日到省是年丁母憂回籍守制服闋起復五年十一月二十五日回省歷委署理河池州陸川縣各事務十五年請補修仁縣知縣奉部覆准十六年三月二十七日到任查該員樸誠耐勞辦事穩練以之請調蒼梧縣知縣實屬人地相宜歷俸已滿三年與例亦符據藩司黄槐森署臬司張人駿會詳前來相應仰懇天恩俯念員缺緊要人地相需准以修仁縣知縣陳占書調補蒼梧縣知縣於衝繁難要缺可收得人之效如蒙俞允該員係現任知縣請調知縣銜缺相當毋庸送部引見再該員任内並無降罰住俸停升等案亦無已經咨叅未奉部覆事件至所遺修仁縣知縣員缺係内地腹俸選缺廣西現有應補人員應請扣留在外俟奉准部覆再行遴員請補合併陳明謹會同兩廣總督臣李瀚章恭摺具陳伏乞皇上聖鑒飭部核覆施行謹奏奉硃批吏部議奏欽此○○張聯桂片再　准部咨同知通判等官試用期滿詳加甄别具奏等因在案兹查有試用通判馬覲顔業已試用一年期滿據藩臬兩司出具考語詳請留省補用前來臣查試用通判馬覲顔明白安詳辦事穩練應請留於廣西遇有缺出照例補用除將該員履歷送部查核外理合會同兩廣總督臣李瀚章附片陳明伏乞聖鑒訓示謹奏奉硃批吏部知道欽此○○裕祿等片再揀選恊辦内倉監督應行給咨送部引見所有光緒二十一年監督撥派滿洲正紅旂恊領裕肅接辦查協領揀選内倉監督因係一年之差並無擬陪人員如有經手未完事件均經奏請免其送部引見歷蒙恩准在案查現值辦理省防諸務該協領裕肅有經手事件未便遽易生手合無仰懇天恩俯准免其送部引見俾資得力理合附片具陳伏乞聖鑒謹奏奉硃批著照所請兵部知道欽此○○頭品頂戴江蘇巡撫奴才奎俊跪奏爲查明揚州關四口光緒十九年七月起至二十年六月底止一年期内徵收稅銀提解户部指撥京餉等欵銀兩並請將短徵銀數查照成案懇恩酌改寛免緣由恭摺仰祈聖鑒事竊照揚州關由閘應徵稅銀歷經奏明在於白塔邵伯芒稻中閘四小口徵收照例按年奏報兹據委管揚州關由閘稅務常鎭通海道吕海寰詳稱前道黄祖絡自光緒十九年七月初一日新關起至二十年二月初十卸事前一日止徵收商稅銀二萬四千四百二十八兩零又兩淮運司代徵鹽稅銀二千一百三十兩零前署道蔡鈞自二十年二月初十日到任接徵起至六月底止徵收商稅銀一萬七千二百一十一兩零又兩淮運司代徵鹽稅銀六百八十七兩零統計共收商稅銀四萬四千四百五十七兩零内除鹽稅銀兩由兩淮運司就近解充漕河總督衙門河餉外所收四口前項商稅銀四萬一千六百四十兩零連同上屆存銀一萬四千九百六十五兩零内提解内務府光緒十九年分參價銀四千兩平餘抬費銀一百三十二兩匯費銀九十九兩零又撥解奉部指撥十九年分三批京餉銀一萬兩又二十年分頭二兩批京餉銀二萬兩統共撥解銀三萬四千二百三十兩零業經分别詳請給咨起解前赴户部内務府交納奉掣批迴在案餘存銀二萬二千三百七十四兩零暫存關庫彚解光緒二十一年分京餉所有前項一年關稅遵照奏案復用紅單按户填給并無多征少解情弊核計現征之數較之上三屆稍有加增照額仍形短絀緣自江海通商以來南北大宗貨物多由洋船裝運其内地出入洋土各貨僅止零星小販絶少鉅商且一經洋商報運請有單照者沿途各關卡又止騐明放行概不重徵查鎭江關洋稅項下自光緒十九年八月第一百三十三結起至二十年九月第一百三十六結止共收子口半稅銀一十四萬六千五百餘兩是洋稅遞年增多常稅致難復額且各處巿面薰條稅課益絀上三屆短徵稅銀均經部議减免八成五厘賠繳一成五厘本局稅雖經各前道設法整頓而照額短數仍多委係時勢使然併非經徵不力若照减免八五成賠繳一五成之案實屬無力措繳詳請援照光緒八年以前成案奏懇恩施仍子寛免賠繳等情前來奴才復加查核係屬實在情形其所徵稅銀比較上三屆收數尚屬有增無㓕合無仰懇天恩俯准敕部查照該關光緒八年以前歷屆期滿部定减免賠繳成數並免議處成案辦理以示體恤除將光緒二十年六月底止一年期滿徵收稅銀比較清單咨送户部外理合恭摺具奏伏乞皇上聖鑒謹奏奉硃批户部議奏欽此○○奎俊片再現任候補州縣以上俊秀監生出身之捐納勞績兩途前准部咨行令一體考試甄别經前撫臣吳元炳兼擬月課章程奏明舉行歷將考過人員附奏在案兹查光緒二十年分據　藩司飭調未考各員陸續呈送甄别經奴才考試將候補知州王顯鉁取列一等新選蘇州府管糧通判劉朝變遇缺卽補知縣宗能述候補知縣孫傳恕翁慶麟試用知縣翁傳照均取列二等以上六員應分别飭赴新任供職留省委補除咨部查照並將未考各員績行調考外謹會同署兩江督臣張之洞附片陳明伏乞聖鑒敕部查照謹奏奉硃批吏部知道欽此 
 
