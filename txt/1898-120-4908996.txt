# 1898 - 120 - 4908996

 

Page 1

 
 
[添印白紙玉堂字彚出售] [  圖書集成局啓]  
　　本局向印玉堂字彚久已風行海內惟所印均係竹帋現在添印白紙紙張格外潔白裝訂亦極精工每部計二本碼洋三角竹番者仍碼洋二角欲購者請至三馬路申報館及申昌書畫室購取可也此佈 
[新印註釋大字本十子全書告成] [  圖書集成局代啓]  
　　諸家子書類多雜霸之術學人濡染漸開縱横　　之風明東林所選諸子中之極純正者老子莊子苟子列子管子韓非子淮南子文中子揚子鶡冠子十種刊爲十子全書以敎後學法至善也今二林齊主人覓得初印註釋善本倩本局用大號新字排印成書裝訂十六本每部實洋二元蘇州殺蔭堂上海文瑞樓蕪湖汴梁文苑山房出售 
[書湘中請開鐵路禀稿後]  
　　當粤匪擾亂之時到處猖獗曾文正創設團練湘人士因之奮袂而起者指不勝屈於是湘軍之名著天下雖由氣運之使然亦關乎人才之振興咸知湘人士之百折不回竟非他省可及卒至削平禍亂雖不盡湘軍之功而湘人之力居多焉惟通商以後西人足跡幾徧中國而未嘗越雷池一步誠以湘省風氣未開而人民皆墨守舊章厭聞變法故至今湘中無西人傳教之方亦無西人貿易之處談時務者往往嗤湘人士爲偏執而湘人士亦不顧焉聞當時某大員坐小輪回籍鄉人皆有羣起而攻之意雖墨守之見不無太過而其人心之一與堅定之操自不可及邇者英國因貸欵一事索增口岸　朝廷已允西人開埠於湖南之岳州大憲仍以湘省風氣須遲之二年再爲籌辦大抵恐湘之人民執而不化驟然開埠通商或滋事端則不可收拾故爲此緩兵之策不知能堅定者苟一旦能改絃易轍其所變法亦必有可觀自來有根柢之輩不肯隨波逐流其不欲變易也必有確實見到之處及其幡然思改亦必有確實見到之處自江建霞太史振興西學而湖南之風氣漸開矣設小輪船往來洞庭上下而湖南之風氣更開矣現更設立中西書院學堂人才之墨守舊章者至此而耳目一新觀其情形向之下肯變易者至此而惟恐變之不早易之不速初九日本報紀湘中請開鐵路禀稿足見湘人士之勇於變易所謂確有見到之處非隨波逐流者可比也禀云盧漢鐵路開辦之初當豪奏明北榦路工竣再由漢接展至粤南榦路其間經由之地或湖南或江西尚未指明地叚是原議專注北榦固明於本末先後輕重緩急之分惟近來强鄰日逼時事日非情形與昔不同則辦法自當稍異非徒南榦鐵路宜一時並舉而經由之地且必順道於湖南者中國幅𢄙廣遠南北相距萬里惟恃大海以通聲氣今海軍旣無力能興設有外變隔若異域呼應不靈必內地造有鐵路方可連爲一氣廣東財賦之區中日之役數百萬軍餉一朝而集南方有此要害未可失也初議由漢至粤繞道江西然較湖南爲遠今廣西鐵路已在龍州發端設有人由此接展入湖南境直逹漢以拊我之背則我所造江西至粤之路利權必爲所奪况西貢較香港尤近西南洋公司船之貨物羣趨便利必不肯舍近圖遠其理至明於定計道出湖南則廣西之路卽成亦祗能爲我之支路又二湘中礦產富饒運道一通銷塲極暢而由湘鄂逹粤中無大河之隔自彬州踰騎田嶺有前廣東藩司王之春所修山路甚爲平坦因而用之工程較省利益更厚觀湘人士此禀志在必行眞所謂不鳴則已一鳴驚人者也說者謂現者經費支絀卽蘆漢之路借欵尚未就緒若東建一路西建一路何來如此巨欵利權未獲而所費已不資亦非善全之道以余觀之南榦之路合三省之財力似無須將伯之助廣東籌欵較易况粤商於前議辦鐵路時自謂能多集股分願入南榦而不願入北榦湘人自平定粤匪以來富甲各省集股亦易若果同力合作吾知利益非但較蘆漢爲厚成功亦且較蘆漢爲易也現在容純甫觀察擬辦津鎭之路亦志在必行此路若成必分蘆漢之利不若粤漢之可以獨專其利也前者咸嗤湘人士風氣未開不利一開之後如此勇往其眞確有見到之處故有毅然必爲之勢吾知别省之效西法居湘省之先將來成效之覩湘省必不居别省之後卽此一禀已可見一斑矣因樂而書其後 
[叛民騷動]  
　　香港西字報云小吕宋民刻下又有騷動之勢其意欲俟美國兵　到埠時卽揭竿起事回憶前者日斯巴尼亞國朝廷曾以金資給諸叛酋令其不再謀叛今者諸叛酋不知如何購得一輪船將來恐不免仍回小吕宋煽禍也 
[葡居局外]  
　　本月初十日倫敦來電云葡萄牙國朝廷明降諭旨略謂美日之戰本國自居局外與戰事毫不相天 
[美員抵港]  
　　香港西字報云美利堅國駐小吕宋領事官因美日失和下旗而去兹已乘愛司美拉德輪船於本月初六日清晨七下鐘時抵香港矣 
[美截母船]  
　　本月初十日倫敦來電云美利堅國鐵甲船名帶勒而者截獲日斯巴尾亞國基堵商船此船容積三千一百三十二墩於十五年前製造 
[日船出口]  
　　本月初十日倫敦來電云日斯巴尼亞圃兵船鼓輪出口惟事甚機密究往何處人皆不得而知也 
[中外聨歡]  
　　營口訪事友來函云上月三十日英國駐　領事率同繙譯各員至毅軍糧臺謁見宋視三宫　宫保以禮延入欵以酒點談論逾時始興辭而出越日又有俄國官三員來營住日商福富洋行并有隨從數人聞係　辦營口至北大道鐵路以便將來與吉林至旅順幹路聨接傅聞如是未知確否 
[示禁冐教]  
　　江西訪事人來函云南昌府江訒吾太守出示通衢大致謂天主福音兩教均爲勸人行着而設本府深知其教規嚴肅善氣迎人近有不法棍徒冐充教民成酗酒賭博或挺身健訟或彼此尋釁聚衆鬥毆甚至無故生事擾害閭閻羣勢洶洶人言藉藉在該棍徒干犯刑章咎由自取而各教堂誠心行善忽被該棍徒壤其聲名不但各堂司鐸心中不樂卽本府亦代爲不平大凡眞心奉教之人斷不肯在外滋事所有在外滋事者决非眞心奉教之人現經各堂司鐸而稱此等棍徒按照堂中規矩必不收留應請地方官嚴行拿辦本府心存　隱不忍不教而誅姑先示禁務須痛改前非勉爲良善倘敢仍蹈故轍則是冥頑不靈不足愛惜一經訪聞或被告發定卽嚴拿到案盡法處治决不寛貸見者皆頌太守之辦教案盡美盡善司鐸之待教民至公至平可謂相得益彰地方受賜不淺矣 
 
 

Page 2

 
 
[續登電傳會試題名録]  
　　本月十二日爲禮闈楬曉之期本館先於十一夜由京友用加急電報飛傅掄魁諸君名姓及江浙皖卾粤五省題名録從速登報遐邇風傳未幾又接電音急譯之知係五魁名姓而報紙已經開印爰特補登今日報章想諸君子當以一覩千佛名經爲快也會元陸增煒江蘇鎭洋第二名李濤廣東第三名鄧增矱江西第四名黄鍾杰貴州第五名章廷黼浙江正欲付手民排印又接補傳江蘇安徽浙江湖北廣東諸省新貴十二名爰再録之周應昌江蘇唐毓麟江蘇鄧邦述江蘇蔣炳章江蘇方象堃安徽吳醲藻浙江林景綬浙江黄傳鼎浙江徐炳林湖北陳恩頤湖北陸乃棠廣東李韞斗廣東 
[嚴防匪類]  
　　鎭江訪事友人云道憲長久山觀察以海疆多故深恐莠民乘機滋事特於日前面商督標新兵前營吳養吾叅戎多派弁勇在洋馬路一帶嚴密巡查保護各國教堂復派洋務局水陸總巡及文武巡查委員各帶小隊多名在各西人宅邊曁各國領事署前常川彈壓似此嚴密防維匪徒當無從托足矣 
[宣南巷語]  
　　京師訪事人云有某甲者在北城屢犯夥竊之案幾於積牘如山日前遁跡中城所轄之崇禎觀胡同某娼寮經北城坊差役拘獲立卽加以刑具連所狎之妓蜂擁西去觀者如堵巷爲之塞嗣悉甲前經犯案刺有肘花今遭復獲想須從重辨理矣○某甲與某乙不知爲何在琉璃廠互毆適某西人經過見而詢之甲乙以爲西人不解華言以慢語答之西人卽以棍棒相敬地方差捕恐滋事端出爲彈壓西人怒猶未息將甲乙扭赴北城請辦○正陽門城樓較他處尤高某日夕陽西下時有數西人登樓遠眺城下乞丐結隊成羣向西人仰求濟施西人慨然解囊迭擲銀餅約有十餘枚拾取者如蝟之集西人視之以爲樂○銀元自兌收入庫後未聞有搭放之期邇來市面蕭條大錢短絀某日五城侍御在河東會館會議傳各地方錢店商人令分領銀元行使不知市面果能流通否也○去歲寳中堂府失竊金珠寳石等物價值萬金榮中堂嚴飭巡捕五營認眞查緝至今仍未破案近日內城失竊者甚衆聞榮中堂府中亦被梁上君子所算南營六汛接奉步軍統領衙門包封票令兵丁加意梭巡勒限緝拿并諭前門外各烟館不准留住閒人使宵小無從藏匿俾可易於破獲○馬家堡塔蓋席棚懸掛綵綢迎接德國親士亨利人民聞信均欲一覩盛儀是以邇日士女紛紛俱出永定門等候聞　朝廷已派禮邸及胡大京兆郊迎矣每月逢四爲崇文門花兒市集期各貨雲集擁擠非常某甲入京會試至花兒市購買草花偶不隄防被妙手空空兒竊去錢票數十吊因向官廳齟齬該班兵勇許以緝獲否則如數賠還甲怒始解○農曹向設派辦處專司各直省軍需之事嗣因滇省報銷舞弊遂歸各省各司承值自裁撤海軍衙門以來所有奏銷軍需之案由北檔房襄辦近更歸北檔房經理幾與省司無涉現又兼辦昭信股票公務紛紜大有應接不暇之勢 
[津沽近訊]  
　　天津訪事友人云法國新簡駐京公使某君帶同隨員繙譯人等於本月初二日晨坐某公司輪船入大沽登岸由唐沽乘火車入京履任○前月津郡火災迭見各水會有應接不遑之勢本月初旬西門城根某柴草廠曁鐵橋東丁姓板廠河北獅子林某果子鋪相繼失愼有生員劉國珍者爲未雨綢繆之計禀請府憲於城廂內外設立太平缸以期有備無患亦地方要事也 
[湖上餞春]  
　　杭州訪事友來函云杭報館自歸華商經理後由某君招集股分接辦嗣因資本無多不敷周轉遂於上月初旬暫行停印擬添招股本再行開張惟本埠生意蕭條銷塲不旺以是附股者未能踴躍現在將館中機器生財等項詳爲盤點擬减折若干招人頂受○西湖岳王墳前向以頑鐵鑄万俟咼張浚秦檜及檜妻王氏四囚跪於墓前藉以快人心昭炯戒粤匪之役四像被毁經前藩憲蔣果敏公重鑄外用石欄護之每屆春間鄉民進香者瞻禮岳王後必至墓前向四囚小遺或以石擊之三十年來鐵已腐爛其首均爲石擊破去年廖中丞特令重鑄并修石欄刻下業已竣工往謁岳王廟者睹忠奸之判然思好惡之有在亦可以觸目警心矣○杭地有一種無業遊民專在鄉間偷砍樹枝入城求售現當蠶市將興之際桑葉方在放青而若輩亦乘間竊取桑枝連根帶葉曳至僻靜處再行鋸斷挑運入城售於藥鋪藉得重價鄉民恨之剌骨防範甚嚴月初某夜某甲在東鄉桑園中施其故技正欲從事斧斨鄉民當塲獲住痛毆一頓擬欲送官究辦經甲再三哀求旁人亦代爲緩頰始從寛縱之使去 
[古越采風]  
　　紹興訪事人云新任紹興府熊太守起磻於三月二十二日到省本月初二日卽由藩憲惲方伯飭赴新任現在諏吉十三日接印任事○越州開設中西學堂已登前報本月某日爲春季官課之期先經學董具柬恭迓是日上午山陰縣任厚甫大令呵殿而至監董學師等各具衣冠肅入茗談片刻大令隨卽命題多士騁妍抽秘如戰士銜枚春蠶衣葉馬工枚速各擅勝塲禾到日落崦嵫各已繳卷是日文題 
古之學者論題學古入官論詩題賦得琢玉成器得成字○上月二十九日午後有大烏篷船一艘滿載磚瓦行近距城三十里之樊港正在容與中流陡起大風水入船艙頃刻沈下篙工三人搭客兩人均占滅頂有鄉人瞥見赶卽放舟援救惟一年輕搭客緊抱船篷在波浪中泛泛如鳧得以援登彼岸餘皆與波臣爲伍並聞是日脚划之失事者尤多誠數年中所僅見之風災也 
[鴛湖春漲]  
　　嘉興訪事人云月之初三日在郡文武各官聞本省糧道鄭觀察北上過境咸乘舟赴杭州塘迎迓至是夜四鼓時憲舟用小火輪船拖帶而來各官投遞手版禀安憲舟並不暫停遂恭送如禮○秀水縣金明府於迎送糧道後卽赴省垣諒有要公面禀大憲也○城內報忠埭船户某甲素喜賭博屢戰屢北其妻勸諫不聽互相口角甲忿極潛購芙蓉膏吞服直至毒發其妻始覺已無可施救矣○郡城以及四鄉育蠶者刻方日夜辛勤須至立夏節邊方知豐歉也 
[彝陵問俗]  
　　宜昌訪事人云本省所鑄龍元往歲市人多不信用現見銀色較鷹餅有過之無不及市面遂得通行從此收回利權誠中國之幸也○宜昌河下妓船引誘青年子弟失業耗財近地方官出有告示限三日內驅逐出境不准逗留於是燕燕鶯鶯皆移船往沙市矣○英國駐重慶領事官譚得樂君自入川至今已四五年近日川東道任觀察派砲船一艘由馬把戎護送來宜大約小住數日卽乘輪船至漢口○南船來米甚少以致米價陡增上等米每石需錢五千五六百文經紀小民無不雙眉緊鎖况刻下雨師久不稅駕農田無可揷秧今歲若又遇歉收則更不堪設想矣 
[漢上題襟]  
　　漢口訪事人云某洋行買辦某君居心仁恕遐邇交稱上月某日有匪類三人漝身入內竊得茶袋多件嗣爲邏者所獲人皆謂此輩冥頑不靈爲良民害宜送官敲其脛某君意極不忍謂若輩爲飢寒累耳竟免懲辦併出青錢二十千給之囑改過自新勉圖正業三人者乃慚感泣下受錢羅拜而去此盛德君子也惜訪事者未詳其姓字○漢陽大東昇雜貨店某日午刻突有考童多人因賭博起釁紛紛滋擾店主立卽知會各店鋪一律閉門乃詣府揑報失去多金府尊余堯衢太守知考童滋事本爲惡習市并虛誣詞多失實爰將爲首之童予以重懲卽傳諭各店鋪交易如常而所稱攘失之物則置不問能吏哉 
[茸城話雨]  
　　松江訪事人來書云華亭縣署對河某姓婦數年前在育嬰善堂領一女孩迄今將屆破瓜年紀矣婦性頗暴戾小有不慊往往鞭　笞鳳致小妮子嚶嚶啜泣之聲時逹户外鄰里屢勸不悛本月初六日女竟奔回善堂堅不肯還想需由堂妥爲擇配矣○近日考市將散而貢院左近　賊繁多如入無人之境亦可異矣本月初五夜大吳橋堍幕賓張姓家被賊竊去多贓楊家橋堍沈姓家同夜亦被竊去衣箱等　晨起猶見對時鐘一座抛置門首聞之客舟上人言是夜見一男子二孩撬窻入內彼時因恐結怨不敢聲張同夜華亭縣署對河袁宅亦波賊 
 
 

Page 3

 
 
徒所算竊去灰鼠女襖等件約值錢二百餘千貢院前錢茂才家亦有賊登樓竊去皮袍珠皮袍及烟具水烟袋等值亦不貲餘如小倉橋西葉姓及京貨店均有梁上君子惠顧雖皆報縣請緝然鴻飛冥冥不知何時弋獲也一城之中一夜之內見聞所及已有如此之多嘻是何故歟○南鄉文童周姓來郡赴試因其姪芹香高擷遂覊留在松疇昔之夜與無賴許某因事起釁經許招集徽人多名拳打脚踢盡情肆毆區區鷄肋何足以飽老拳旁觀見勢凶悍皆默然作壁上觀迨經罷手周已委頓在地相識之人知而不平倩人扶入華亭縣署聲控劉大令騐明傷痕纍纍遂飭退下調治一面遴派幹差提許懲辦 
[教案從嚴]  
　　兩江督憲劉峴帥通飭各州縣嗣後遇有匪徒滋擾教堂案出援照美國某欽使議定新章無分首從按名全獲地方官始免責成不能如本國盜刦等案獲犯及半卽可免叅近日上海縣黄大令已奉到札文矣 
[監司蒞滬]  
　　湖北督銷局總辦候補道志觀察鈞刻因要務蒞申上海縣黄大令聞之前往行臺拜謁昨日觀察命駕進城至縣署謝步並往各衙門投剌如禮 
[密拿匪目]  
　　山東省大刀會匪頭目某甲曾犯戮傷德國教士之案地方官嚴密查拿甲卽竄至江蘇徐州一帶由徐州道會同鎭軍一再緝拿未獲兹由南洋大臣劉制軍訪聞此匪遁跡江蘇省因通飭江蘇各州縣一體密拿近由撫憲奎樂峯中丞轉行到滬飭緝縣主黄大令立諭差捕四處密拿想此犯惡貫滿盈難逃法網也 
[諭禁獵禽] 　　 
　　欽命二品頂戴江南分巡蘇松太兵備道蔡爲出示諭禁事案於本年二月初十日接租界領袖德總領事施來函據工部局函送售賣野味示諭內開自西歴二月十六至十月十五止不准鋪户在租界售賣野雞並别樣野味自西歴三月初一至十月十五日除大小竹雞及野鴨野鵝等類准其售賣以免匱乏其餘如野鷄鵪鶉兎鹿各野味均不得入市售賣請查照局示於上海地方禁止期內圍獵等由並附西文示諭到道除先分飭江海縣英法會審委員一體示禁外合行出示曉諭爲此示仰城鄉軍民人等一體知悉爾等於禁獵期內不得違章獵取前項野味擅在城廂內外各市以及租界私行售賣致干究罰其各遵照毋違特示 
[甄别投考]  
　　本城龍門書院兹奉江海關道蔡和甫觀察示期本月十六日續行甄别令投考各生於三日前赴院報名注明籍貫造册備卷先一日呈送蓋印是日卯刻齊集道轅點名給卷考試限中刻交卷 
[解犯起程]  
　　預備解犯已紀昨報昨日清晨城守營張千戎派武弁兩員至縣會同孫王兩少尹將錢陳兩犯由獄提出帶至二堂升　點名畢卽押解起程 
[鄉婦鳴冤]  
　　前報紀上海縣黄大令蒞英界公廨相騐倒仆於同安里之某中屍身昨晨忽有二鄉婦至公廨左近天福茶樓號咷痛哭好事者見而詢之自言死者姓殷名更更年二十有二江灣迤北殷家行人向習攻銅近日來滬謀生實是被毆斃命我等係死者之姊定欲爲之伸冤好事者告以命案重情會審署無權准理爾須投上海縣署呼冤或可由黄大老爺昭雪二鄉婦乃拭涙而去 
[鄉農被刼]  
　　寳山縣人李念亭家居胡家莊附近耕耘度日家道小康近爲近處散勇所覬覦前夜更魚三躍時邀集羽黨數十人明火執仗破扉直人將諸人一一用繩捆縳然後翻箱倒篋肆息搜刼李雙眸炯炯不敢聲張至日上三竿始有人聞而解救檢點失物約計數百金卽喚同本圖地保開明失單赴寳山縣署控請飭捕嚴緝然冥冥飛鴻未識可能弋獲否 
[幾釀火災]  
　　楊樹浦瑞記紡紗　前目有小工因加油不愼致機器内火星炸裂霎時濃烟密佈紅燄上騰各小工見而大驚立卽將皮帶車曳出接上自來水管喝力灌救得應手而息僅焚去彈花機器一架餘皆無恙亦云幸矣 
[機工傷斃]  
　　滬北楊樹浦半淞園畔機器　坊小工王茂和前日工作之際偶一失愼致被機器碾去雙足登時昏暈踣地血液淋漓各小工見而大駭立卽設法延醫療治據醫生云筋骨斷絶難以再接延至夜半痛極而斃司事某甲投報楊樹浦捕房黎捕頭以事在租界之外非捕房所應管理飭十圖地保前往邀其親屬到來備棺收殮舁歸掩埋 
[成了眷屬]  
　　本邑人金雲雲山向習扇業去春田其友介紹至英界大馬路抛毬塲某扇莊爲夥月得薪水八九元頗堪餬口至八月間生意辭歇僑居南市小南門外薛家供橋左近某糖切內附近梅家弄有彭海金之甥女名阿桃者年方二八綽約多姿父母鍾愛過甚金曾委禽焉顧旅槖空空天錢難借　得已效鑽穴踰牆之事潛與之通彭微有所聞突於前晚喚其甥阿毛躡蹤入內將金拘解二十三七鋪巡防局中控請究斷局員盛雨村二尹升堂研訊阿桃之母顧彭氏供稱丈夫在日曾將阿桃許字金雲山爲室去歲夫故後小婦人並無異言惟令原媒關說酌付財禮洋一百元二尹以訂婚在先彭不應多事爰命拖下笞責顧彭氏再三求免二尹復提金雲山研訊斷令將財禮洋銀如數繳案著氏具領而以二十元斷歸彭爲撫養老母之費 
[瘋犬傷人]  
　　裏虹二新記浜有一瘋犬異常兇横行人咸畏而遠避前日有賣水菓之江北人某甲行經是處被犬噬傷左腿痛極狂呼犬始遁去甲恨之剌骨投告捕房捕頭騐得傷勢屬實飭送同仁醫院療治一面派一百六十六號華捕帶同提狗夫前往將瘋犬獲住帶回用鎗擊斃以免再行肇禍 
[上海縣署瑣案]  
　　去冬高南山控鄰居張寳林夫婦誘拐伊妻逃逸黄大令屢提訊究未有端倪前晚帮審委員李二尹提案復訊高供海門廳人在滬與張寳林同居妻張氏由張妻帶往周阿榮繭子棧做工後卽逃逸不歸自應向張追究張寳林供妻子雖同陳氏做工如何逃逸實不知情今者妻已病故可否求恩釋累周阿榮供開絲繭棧所用工人均由頭目鄧和尚照顧陳氏逃逸之事實未知悉鄧和尚供聞陳氏被散工韓耀莊拐往崇明小的無從交案叩乞開恩二尹以鄧和尙咎有難辭判責三百板與張一併還押周交的保著原被自行查緝解案再訊○龔阿虎控宋福和父子拆毁房屋等情經李二尹提訊龔供本邑東北鄉人租宋耀祥之地起造樓房四幢披屋兩間上月二十日之夜突有宋福和者帶領伊子阿關不問情由拆毁樓房兩幢屋中物件打毁無遺求究宋耀祥供與龔阿虎相符宋福和供龔所造房屋在小的祖墳之旁被伊扒平棺木掘棄無蹤向論不睬兒子故將木料拔起數株其子阿關供詞與父相同傳訊地保徐汝義供龔租宋耀祥空地造屋將地旁墳墓扒平遷棺確有其事惟此墓是否宋福和之租上遺骸年久難以查蔡李二尹判曰龔阿虎雖經扒棺遷墳宋福和理應控斷不該率子拆屋實屬肆横無忌宋福和笞責一百五址板其子阿關笞責二百五十板一併交差候飭亭耆丈明是否佔著墳地及遷棺之事禀復再核○前日本埠烟膏捐局收捐人羅蘭星扭控馬瑞興碰撞爭扭失洋等情經帮審委員李二尹提訊羅供本地人在九鋪馬弄內收得烟膏捐洋回局路遇馬瑞興迎面碰來兩相爭扭致失捐洋七圓數角求斷馬供金陵人無意中兩相碰撞並未扭毆二尹訊得羅所控無憑著將馬交保候飭差查明核斷 
[法界捕房瑣案]  
　　昨禮拜一鄭大令蒞捕房發落各案孫南昌偕伊妻孫華氏投案禀稱屋主金和尚勾引妾昭雲與潘桂生成姦藏匿虹口小屋帶去衣服首飾等物請提金和尚到案嚴辦大令命提在押之潘桂生梅彩金并昭雲到案問金和尚如何勾引昭雲成姦潘桂生矢口不承梅彩金亦稱並無其事昭雲供被南昌夫婦箠楚是以不願回去請大老爺發堂大令謂爾與梅等成姦前已供認尚欲飾詞氐賴著再鞭背 
 
 

Page 4

 
 
一百下孫南昌供此婦野性未馴求請重辦大令著還押捕房待其悔悟交南昌領回潘桂生梅彩金還押○長江輪船積竊陳阿明周小舟爲包探拘獲解經大令訊供著照原斷陳阿明枷號一個月期滿責釋周小舟著重責二百板驅逐出境不准逗留○小竊陳寳泉在途攫得草帽邊一紥爲巡捕拘獲解經大令訊供照原斷笞責五十板釋出○安慶女孩巧紅迷失路途爲巡街捕帶回捕房解經大令訊供暫留捕房候查明復核旋有英界四馬路老寳和里安慶婦人某某氏投捕房認領捕頭令覓保禀請大令核示昨日提案略訊以其母不到仍著還押○賭棍周星原爲程稻春具控騙銀二千餘兩迭經大令訊供責比勒限嚴追兹限期已滿命帶案責比周叩首求恩再寛限三日向原告商懇禀求銷案大令著還押○車夫丁成發停車十六鋪界外至租界拉客巡捕喝阻不理反以磚頭抛擲因之拘入捕房解經大令訊供枷號七日示衆胙已滿期命帶案開枷照原斷笞責二百板具改過切結開釋 
[擬創設滬上百花塜募捐啓]  
　　謹啓者聞之眞孃有墓經虎阜而徘徊蘇小留墳過錢唐而憑弔從來薄命半屬紅顔自昔美人終悲黄士馬嵬坡香銷羅襪玉鈎斜夢泠瓊花雖不若帝子衡嶷鼓瑟灑湘江之涙明妃朔漠琵琶歸青冡之魂然而舞衫歌扇之塲亦是窮民無告賸粉殘膏之感况逢吾輩有情藥店飛龍難覓回生之草金臺市駿宜尋埋骨之區惟名流别具深心在下走何辭苦口則有虞初後裔夏邑使君生鄰西子語兒來作春申寓客慨輕塵之棲弱草惜墮溷之葬羣芳朝薰百和之香暮伴一邱之貉謂滬上善堂林立凡養生送死諸事無一不備且由仁民以推之愛物華人則收豢被覊之狗西人則厲禁倒懸之禽如彼系出良家生原人種在妓也旣不得比疲癃殘疾鰥寡孤獨霑官府之仁恩而爲鴇者直不啻合檮杌饕餮渾敦窮奇鍾乾坤之戾氣生前錢樹傾城傾國之華死後幽宫敝葢敝衣之薄如斯目擊詎不神傷或者謂滬上萬户羣居五洲錯處偌大銷金之窟首憎脂夜之妖賺人閒造孽之錢宜地下風流之報豈佛子慈悲之抱可化虎狼非名媛貞烈之靈先驅狐兎而欲使李耳與韓非同傳將碔砆與美玉偕臧不已傎乎仰知南部烟花無非赤子東山女妓卽是蒼生良賤詎有懸殊存没不應異視當夫綺筵競展艶唱方喧一斛珍珠擲纒頭而爭勝千行錦繡聚蠟涙以成堆莫不享用儷於王侯指使便夫頤氣一且鐘鳴漏歇玉缺花殘嘗藥無可意之郎含飯少知心之婢子規啼血腸斷三更精衛塡波恨沈千古豈有桐棺三寸草草浮生更無麥飯一盂年年寒食此後空山翠袖誰招倩女之魂宿草紅心孰禁樵夫之采大都如此小刼堪憐念此邦不少仁人况冶遊更多貴客富倚翠偎紅之日作愁脂怨粉之思本憐香惜玉之懷爲集腋聚沙之舉或仗幹材以設局或撥餘欵以解囊乞羣公各盡所長愧僕等無能爲役事雖創立人有同心所冀源源而來多多益辦佳城可築還宜種樹成林善果能參敢說爲花造福是爲啓華亭昔不奇今不偶生來稿 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[續録會典館保案銜名單]  
　　户部學習主事徐信善請俟補主事後以直隷州知州分省補用禮部主事孔傳勳請俟截取直隷州知州得缺後在任以知府補用卽補員外郎禮部主事韓大鏞請補員外郎後以本部郎中遇缺卽補兵部候補主　胡遠燦請以本部主事無論咨留遇缺卽補並隨帶加二級記名御史兵部郎中張荀鶴請俟補御史後作爲歴俸期滿五品銜兵部候補主事楊芾請以本部主事無論咨留遇缺卽補並賞換四品頂戴候選同知兵部主事朱樑濟請以知府分省補用 
兵部候補主事陳正笏請俟補主事後以直隷州知州分省前先卽補截　知府刑部郎中杜慶元請俟補知府後在任以道員用刑部員外郎徐謙請俟補郎中後作爲歴俸期滿補用道截取知府刑部郎中陸學源請俟離知府任歸道員後賞加二品銜刑部候補員外郎吳蔭培請俟得缺後以本部郎中遇缺卽補刑部主事王金鎔請賞加四品銜四品頂戴工部主事　璜請俟得員外郎後賞加三品銜分省補用知府工部員外郎王瓘請俟知府得缺後在任以道員補用三品銜應升之缺開到在前記名御史工部員外郎楊士燮請俟升四品後賞換二品頂戴工部候補員外郎江德宣請賞加四品銜四品銜工部主事王振聲請俟補員外郎後賞換三品頂戴工部候補主事王文謨請俟補缺後作爲歴俸期滿理藩院候補員外郎熙徵请仍以本院員外郎無論滿蒙咨留遇缺卽補並賞戴花翎理藩院題署主事文哲琿俟補主事後以本院員外郎無論滿　咨留遇缺卽補　記名　關道俟得道員後加二品銜兵部郎中童德璋請俟得道員後　賞給三代二品封典在任遇缺儘先前卽選道工部員外郎魏晉楨請離任以道員分發省分歸候補班遇缺儘先前卽補截取知府得缺後以道員用前河南道御史宋承庠請俟得知府後賞加隨帶二級○漢詳校官截取知府廣西道監察御史楊崇伊請俟知府得缺後在任以道員補用並 
賞加三品銜翰林院編修叚友蘭請俟保送知府分省補缺後在任以道員用翰林院庶吉士曹汝麟請　賞加五品銜翰林院編修崔永安請以應卄之缺開列在前翰林院編修吳蔭培請俟保送知府分省補缺後在任以道員用翰林院編修吳士　請賞加侍講銜翰林院編修宗室毓隆請以應卄之缺儘先卄用户部候補郎中蔡源深請仍以本　郎中無論題選咨留　缺卽補四品銜工部主事丁象震請俟升員外郎後賞換三品頂戴記名繁缺知府吏部郎中李光宇請以道員分省補用 
此單仍未完 
[栅夫受責]  
　　南市二十三七鋪巡防局委員盛雨村二尹前晚親率地甲勇丁赴各處巡查各處巡查比至石街見是處栅門尚未落鎖廼將栅夫提詰數語喝責一百板以儆 
[上海巡局紀事]  
　　南市董家渡得月樓茶館內前日有周浦人顧品莊同李錫卿因借錢口角旋扭至二十三七鋪巡防局中請究局員盛雨村二尹提訊之下將李掌頰五十下令　給洋兩元著李具領以後不准再行滋擾○著名流氓時逹三等　日串同羽黨十餘人至蕭王廟左近突遇販　鹽之某某等　　　　住去路並出利刃百般恫嚇某某等見勢不佳亦出扁　抗拒此往彼來如臨大敵鏖戰逾時某某等以寡不　衆相　　　　　　　防局控告局員李蘭史二尹准詞卽飭捕將時等拘案解縣從重　　 
[]  
　　　　　　　　　　　　　　　　　　　　　　　　　　　前晚讞員張直剌提集質訊龔供去歲之杪因需用洋銀將白　　　　　　　　　　　　　　　　　　　　　　　　　　下尚有舒借李裕清洋二百元現有收條呈電求追李品榮供小　　去年底由李裕清話　　玉瓶卽携　葉成　　不合　　　　成交旋卽携　交還此事與小的無涉舒供白玉瓶由李裕清　在廣和洋人處與小的　干所有收條洋二百元　　　　　過此係小的開半濟藥局並行醫之藥方上圖章不足爲憑實未收過洋銀求提李裕清到案質証張直剌以李品榮尚陸　　　控勒索中金被毆之案延不了結遂判責五十板令將舒李管押候李裕清到案訊斷○前有羅溪者遣家人王升投控馮氏朱春芳等藏匿伊妾馮阿招一案經張直剌訊供馮氏等堅不肯認遂著羅自行到案質証已記前報前晚羅自投案下直剌飭提人証集訊羅供前守娶馮阿招爲妄由朱周氏卽三姐爲媒現不在申當給身價若干後因公北上妾潛回母家求究馮氏朱春芳阿招等堅不供認直剌遂到將阿招發堂擇配○馬阿大王阿富等在途爭吵由捕送案前晚經張直剌提訊馬供被王訛詐且私刑毆擊王供小的之妻被馬誘匿今在松江尋獲詢之不認反誣訛詐直剌著一併管押候查明訊斷 
[英界公堂瑣案]  
　　有羅金榮者原籍浙江寗波府屬某縣轉徙至滬旅食艱難遂花樣　新私繕某匯劃莊票一紙計銀百餘兩向計懷剛騙取洋銀一百四十圓並許以薦至某輪船充買辦之職日久事機敗露計遂投訴捕房捕頭遣包探趙銀河將羅拘獲昨晨解送公堂請究計投案聲訴前情羅供稱小的窮極無聊以致出此下策如蒙恩宥以後定當改過自新讞員張賡三直剌據情商諸薩副領事官然後判令笞責五百板管押二年期滿之後遞解回藉○吳阿四新聞報館機器房工人也前晚竊取館中印報之紙數十張經館中執事人查知送交捕房昨晨捕頭令某包探解案請辦新聞報館洋人斐禮恩　案歴訴情由吳供稱小的因貪小利以致犯竊尚乞原情直剌判令笞責一百板○包探竇如海解賊犯洪和尚至案禀稱小的查得此人竊取何羅氏家綢皮布衣服共十餘件緝獲後帶入捕房今者捕頭令送請訊辦何羅氏遣弟羅月卿代領失贓洪供稱小的係揚州府屬某邑人直剌判令笞責三百板管押三月期滿之後遞解回籍贓給還失主○包探石金榮禀稱賊犯王阿元混入鄔銀泉家圖竊經小的查獲搜其身畔帶有手槍一枝是以告知捕頭解案請訊王供稱小的係常州府屬無錫縣人手槍係無用之物偶然携帶不敢用以擊人直剌判令笞責三百板管押半年期滿之後遞解回籍○前晚張妙林王寳林二賊犯駕舟至虹口竊取劉谷卿家之煤經劉拘獲交與巡捕昨晨捕頭令解送公堂請究劉投案訴稱此處　有人竊煤務求重辦張供稱小的誤聽土言以致往竊王供稱小的竊煤該死以後不敢再犯矣直剌　令各笞責一百板張船變價充公王罰洋銀十圓○耶松船廠小工邵小生當放工時私帶銅片而出被守門之印度人拘獲送人捕房捕頭令解案請究耶松某洋人投案聲訴一切邵直認不諱叩首求恩直剌判令笞責二百板逐出租界之外○洋涇浜北工部局管理街道之魯倫投公堂禀稱今晨挑糞夫周阿大擅將糞水傾潑路旁有違租界章程送请究　周供稱小的桃糞時偶然潑出尚乞原情直剌判令笞責二百板枷號三日 
[美界捕房紀事]  
　　昨日下午有某西人乘雙輪馬車風馳電掣馳至虹口漢璧禮路將二千八百九十六號東洋車撞倒於地車夫某甲不肯干休立喚巡街印捕將馬車送入捕房據情控告捕頭以車夫將車停在馬路中間亦係咎由自取不准核辦○昨日清晨有某牛奶棚夥某甲携送牛乳數十瓶至虹口武昌路某姓家交卸行至四川路口包探石金榮查得並未領有捐照卽拘入捕房押候解送公堂核辦 
 
 

Page 10

 
 
[官報]  
　　閏三月初七日撫憲奎由瀏河看河工回學憲瞿過蘇按臨常州管帶撫　巡緝快船營叅將銜儘先遊擊任毓山山金澤鎭防次回知府王毓苹禀知奉　　　　　　調並編查鋪稅藥牙差通判許之珏禀辭赴如臯公幹盤門水關委員府經歴朱寳禾禀謝奉委調辦齊門水關差從九唐彝德禀銷瀏河工程差○初八日同知袁保　　　　局解餉來二品蔭生指分江蘇補用通判何立坦安徽人由京領咨來省禀到知縣吳熙禀知金匱任內交代算結又周濂禀銷瀏河總催工程差又　叨允禀知奉委江　　　　捕差卽辭又陸清臣禀銷軍裝局帮辦差南河候補同知羅晉恩禀辭回清江婁縣縣丞趙應珪禀謝奉飭調署靈澤縣縣丞事縣丞白埏由京服　領　省禀到准　　　　簿沈餘慶禀知交卸陽湖縣主簿回並謝飭赴任巡檢章瀾禀知押解江寗秋審人犯來省禀到管帶留防太湖水師中營儘先都司胡昌寳禀知赴宜　一帶查哨卽辭　　　　後營常州營右軍守備徐誠檀禀知帶本營中右二哨赴宜荆駐紮○初九日會辦蘇防營務處候補道錢志澄通知瀏河工竣回省督辦蘇省督銷鹽　浙江候稱道許　　　　赴瀏河公幹直隸州應祖錫禀銷解餉赴金陵回又德存由寗來禀知奉委駐蘇　貨厘捐差又錢錫晉禀辭赴寗見制憲知縣許肇基請期服假又　　禀銷催　輩　二　　　差回又宗能述由常昭公幹來 
[江西官報]  
　　候補道丁乃揚劉劉秉楨俱辦江蘇賑捐同知鄭景洙往辦九子石厘卞洪子　缷辦南康兼塘江卡回禀記大功四次黄慶雲接查江門　司葛步青禀謝軍　　　知縣章乃正往玉山公幹楊炤禀謝記大功一次王祖蔭代南昌下鄉公幹縣丞湛精往樂平催道欵王峻酌委司道首領一次又酌補上猶縣丞　　銘由京起服來江花　　　銜候補道張定國由閩往卾路過來江知縣蔡汝嘉由京解關餉回李寳權代新建下鄉相騐劉瑞林查廣潤門姚光森辦新建保甲 
[申報舘恊振所經收順直山東川東卾省江北賑捐閏三月初一至初十日止第十次清單]  
　　閏三月初一日隱名氏洋一元瀏河寳順局來程彭年助江洋二元陸可　　　　徐功甫洋一元徐黻臣洋二元何仰韓洋一元王左泉　四元○初二日不書名洋二元銅洋一元○初三日隱名氏助徐淮洋廿元梅里永義昌來修思求嚴　　　　　　洋一元○初四日黄銓卿節省壽筵資移助洋一百元電局棉力子又經募顧孫黄徐王五姓合助洋十四元四角棉力子祈故鄉疫氛早消家宅老幼安康洋四元福建樹　　　經愿洋四元浮山居士解誓愿節省日用資助徐淮振求家下老幼平安洋六元無名氏洋三元五角○初五日金壽慈前因母病許刻已痊愈愿助江北振洋五元○初六　　　　順局來盧烈西洋六元東海氏洋二元○初七日香山縣蔣鳴慶洋一百元南通州福興潤來嚴子呈求保次子彭森瀉疾速愈洋二元○初八日松江汪恊源來王硯紀　　　　　洋廿元不留名張洋十六元勉力子洋一元○初九日萊子爲母七十大壽助江北洋一百元作元七十五兩九錢和記保友平安銅洋八元洋二元埭溪　山氏　省　　　　助洋三十元以上總共收洋三百六十一元九角票元七十五兩九錢銅洋九元 
 
 
 

Page 11

 
 
   
 
 

Page 12

 
 
[光緒二十四年閏三月初四日京報全録]  
　　　　抄○諭旨六道録前○皖撫鄧奏爲刁民赴縣署索賑滋閙審明按例定擬摺○江督劉奏爲光緒二十三年江北冬漕仍由河遞籌議　理章程摺○兼川督恭奏爲川東辦賑勸捐尤爲出力各員懇恩奬勵摺○閏三月初四日户部通政司詹事府正白旗值日無引見　恩普假滿請安○湖南藩司俞康三到京請安○淮安關監督金聲請訓○榮憲續假十日○薛允升奏請開缺○召見軍機俞廉三　金聲○○頭品頂戴安徽巡撫臣鄧華熙跪奏爲刁民赴縣署索賑滋閘審明　例定擬恭摺仰祈　聖鑒事竊查太湖縣刁民余孔明等　縣署索賑滋閙一案經臣將辦理不善之該署縣魏馴奏奉諭旨交部議處並將犯卷發司審辦去後兹據安慶府知府方連軫提犯審明擬　由臬司趙爾巽勘轉前來臣提犯親審緣余孔明卽余雙印又名余樂山程偉仁卽程友三均籍隷太湖縣程偉仁於同治七年歲試考取縣學　生嗣因欠考斥革光緒二十二年五月二十日該縣蛟水爲災山洪下注深村南莊銀河薛義楊勝五保田廬墳墓均被冲壓急須修挑補種閘　被冲亦須補築災民紛紛請撫經該署縣魏馴勘明請撥銀二千兩散給被災各保作挑沙補隄各項津貼經前撫臣福潤批據藩可以庫欵支　酌撥銀五百兩飭縣親往查明被水極貧户口均匀散放以資接濟如有不敷由縣就地籌欵一面將被冲閘壩沙淤田地督飭設法挑築補種　該縣因奉撥賑銀無人請領將　欵改爲各災保津貼貧民挑沙補堤並由縣捐給廉銀三百兩統發各保首事汪文謨等具領散放以工代賑　　三年七月初四日余孔明等會　素識在逃之劉振梆余燦黄余道隆余少南余芳　薛少濤洪誥非黄登樊各道災荒難度劉振梆　稱上　　縣請發賑銀貧民未見散放諒存縣署起意官廳請領藉以活命邀余孔明等同去余孔明等允從劉振梆又添邀不識姓名十餘名一共二　餘人卽於是月初六日先後進城同到縣署大堂劉振梆等高聲乞恩請發賑銀經該縣魏馴當堂開導劉振梆余孔明等因未見賑銀按户散　　尚滯疑未肯卽走時有各處窮民聞知亦各紛紛進城求賑愈聚愈衆不知何處　民擁倒公案擠損宅門該縣與同城文武各官　　余孔　　因不見發賑仍復不散卽據該縣禀請派兵彈壓經臣批司飭委安慶府方連軫帶兵前往並經該縣捐給米糧衆人始行各散查獲余孔明　　仁解省經臣將該縣魏馴奏奉諭旨交部議處並將犯卷發審去後兹據審明擬議解勘前來臣提犯親訊據供前情不諱究詰不移安無　　查例載刁民假地方公事强行出頭聚衆至四五十人尚無開堂塞署並未毆官者爲從絞監後又斷罪無正條者援引他例比附加减定擬　　語此案余孔明等疑該縣所請賑銀尚在縣署因年荒難度聽從劉振梆等進城在縣署求放賑銀經該縣開導不散以致各處貧民閘　進　　聚愈衆擁倒公案擠損宅門殊屬不法惟該犯等求放賑銀之由實因該縣將撫恤銀兩改爲津貼挑沙補提以工代賑該犯等並未領到懷　　在縣署之故且邀往僅止二十餘人與實在刁民假地方公事强行出頭聚衆四五十人者有間遍查律例並無恰合專條自應比例量减間　　孔明卽余雙印又名余樂山程偉仁卽程友仁均合比依刁民假地方公事强行出頭聚衆四五十人尚無開堂塞署並未毆官者爲從絞監　　　量減一等擬杖一百流三千里至配折責安置據供係在逃之劉振梆爲首業經該縣訪查明確無虞避就應請先决從罪無庸監候待賢　　　　於藩司撥發庫平銀五百兩飭令親詣被災各保確查極貧户口均匀散放乃不遵照親往查辦因無人請領改爲津貼挑沙補隄之用　　　　等懷疑請領賑銀釀成事端雖訊無侵　　事究屬辦理不善業已奏叅交部議處汪文謨等領銀散放並無侵蝕均毋庸議逸犯劉愼　　　　獲日另結除供招咨部外謹葢　　　　　　皇上聖鑒　　　　　施行謹奏奉硃批刑部議奏欽此○○頭品頂戴　江　　　　　　　　　爲光緒二十三年分江北冬　　　　　　　　　　　　摺馳陳仰祈聖鑒事竊江北本屆新漕遵照部議仍辦河運經　　　　米數於光緒二十四年二月初十日會　　　　　　　　　　　　　江安糧道吳重憙詳稱江寗淮安揚州通州四府州屬實徽縣　　　　州府屬應運粟米改辦大米共該起運交倉米十三萬　　　　　石內除上年徐州海州各屬被水成災前奉電旨准留江北漕米　　　　數改折爲賑撫之用本年續奉電旨著再留江北漕一萬　俾資接濟各等因奉經欽遵辦理外實該起運米九萬三千七十餘石經　　　往江北安徽一帶產米之區照數購儲一面遴江蘇候補直隷州知州方臻喜作爲襄辦馳赴汜水等處設局將雇船兌米各事宜開前赶　　　年十二月十八日開兌限本年三月內將全幫漕船一律兌竣本屆起運米數積減照章分爲八起挨次開行實力催䟎及早抵東候汛渡　　　查治漕必先治河東省運道失治已久歴年辦理藉黄濟運雖經擇要挑溶不過權濟一時之急上屆漕船徑道大泛口濟寍開河袁口靳　　山戴廟一帶河底高仰不平異常淺澀以及渡黄入運出運人衛艱險備嘗沿途節節起剥拽磨推挽灌塘套送百計經營始無貽誤其十字　　挑年淤船易淺阻至十里鋪陶城埠口門内外淤淺更甚均均須大加挑溶方免阻滯之虞應由山東將淤墊各工赶緊疏濬一律深通各缺　　别堵築堅實以利漕行所有應辦一切事宜查照成案叅以現在情形擬具章程詳請具奏前來臣覆核無異謹繕清單恭呈御覺此外　　未盡事宜及沿途尚須設法變通之處應由該糧道隨時酌量禀請奏明辦理除飭江安糧道吳重憙嚴催各委員赶將受雇船隻　夜馳赴　　一面多添斛手將未兌米石依次埽數兌竣赶速開行沿途實力催　並咨會東河督臣山東撫臣迅將山東運道所有淤墊之處先期分飭　　興挑赶辦以免臨時阻滯外理合會同漕運督臣崧椿江蘇撫臣奎俊恭摺由驛馳陳伏乞皇上聖鑒謹　奏奉硃批户部知道　併發欽　　○○成都將軍兼署四川總督臣恭壽跪奏爲川東辦賑勸捐尤爲出力各員懇請立案照章准子保奬以示鼓勵恭摺仰祈聖　事縣　　省前因川東一帶歲歉民饑災情奇重當經前督臣鹿傳霖分派委員馳赴被災各處會同地方官觀諭紳富籌欵賑撫並於上年二月　　開辦賑捐分咨各省一體勸辦以資接濟各官紳均能實心任事勞拜不辭陸續勸集鉅資購運米榖雜糧分赴各災區源源接濟賑糶叔他卒　數百萬災民未塡溝壑地方漸就敉平嗣於上年九月間秋成轉稔糧價平　復經麗傳霖將各處賑務次第飭停並將善後及請奬一切事宜　奏交藩司裕長經理臣接署督篆後隨督同該司妥籌辦理現在善後事宜業已漸次就緒惟在事官紳於此次勸捐辦賑均能實心任事多集　資其勞勩實不可没應卽擇尤保奬以示鼓勵查光緒十九年部議勸捐辦賑章程准保升缺卄用並虛銜頂戴封興級紀等項又直隸督臣　鴻章於籌辦順直賑捐案内奏經部議准補缺後捐定應卄官階補用仍照部章每分勸賑捐銀二萬兩上下擇尤保奬一員等因　辦在　所有此次籌辦川省賑務各員與順直等省事同一律應將辦理每省賑務出力各員查照順直成案擇尤保奬其本省外省勸捐出力之員並　核計銀數每分勸銀二萬兩上下照章保奬一員仍照部議無論分案彚案一省只准請奬一次以杜冐濫等情由布政使裕長詳請先行奏　立案前來臣覆查無異合無仰懇天恩俯准將川省此次辦賑勸捐尤爲出力各只照章請予保奬以示彭舜　勵勤勞出自聖主摀　除　咨查照外理合恭摺具奏伏乞皇上聖鑒訓示謹奏奉硃批准其擇尤酌保毋許冐濫欽此 
 
