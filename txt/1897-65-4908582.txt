# 1934 - 65 - 4908582

 

Page 1

 
 
[四史復出] [  圖書集成局啓]  
　　四史者何史記前後漢書三國志是也本局疉卽數次因字跡較别家爲磊刷印較别家爲清是以購者皆爭先快覩早已消罄兹仍用潔白連吏紙重爲印出裝釘每部六十册邇來紙價昻貴稍爲酌加今定價實洋四元二角售處仍在三馬路申報舘並申昌書畫室　　　 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元二角○隨園三十六種實洋五元○刑案匯覽洋七元○景岳全書碼洋三元○沈氏尊生碼洋三元二角○資治新書碼洋一元五角○潘願福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○繪圖三國演義碼洋一元五角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熈字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大清會典碼洋一元六角○何典碼洋一角五分○六科準純六套實洋五元五角○醫門法律碼洋一元○醒世姻緣碼洋一元四角○繪芳錄碼洋一元二角○中東戰紀本末洋一元五角諸君欲購者請移玉至三馬路申昌書畫室或申報館帳房可也此佈　 
[重振海軍論]  
　　中國居亞洲之中素稱强大物産之豐人民之衆土地之廣文物之盛不特中國自恃爲富强卽海外各邦亦莫不以富强目中國乃自通商以後交涉以來所謂富强者竟不如泰西之遠甚於是談時務者或謂泰西重商戰因富而致强故中國而欲自强也宜先重商或謂泰西重兵備因强而致富故中國而欲謀富也宜先講武要知二者並行不背不能偏倚然以今日之時勢論之謀富之策固不可緩可自强之策似更急於謀富列國爭雄强鄰虎視若俄若英若法若德若美若日本無不欲思蠶食中國况爲所蠶食者已藩籬盡撤譬之如蟹螯足已爲咀嚼殆盡豈有不垂涎及於尖團者乎在中國非不盧其蠶食故練兵設防孜孜不倦且知練兵設防之僅足以靖内憂而不足以禦外侮起而倣行西法知西人之所恃者兵艦之堅器械之利教練之精於是從而購之購之不足又設局以製造之延請教習以訓練之建署以統率之謂從此可爭雄海上不虞爲鄰邦所欺侮矣不謂事甫創造而馬江一役所喪良多然收拾餘燼尚可有爲至前歲日人啓釁非但畏懼不前而且盡送於庸臣之手致一無所恃割地求和至今中國人民懷恥抱恨憤激之流且以爲有船不如無船有器不如無器與其以數百萬金錢擲諸虚牝何如撙節帑項爲長治久安之計之爲得乎爲此說者可謂知其一不知其二者矣欲圖長治久安之計必内憂不作外患不侵而後而然安能終無内憂外患之不起就目前而論外患更重於内憂一旦釁起兵輪雲集將何以應故欲策治安必先籌禦侮之策而禦侮之策不外重振海軍欲整海軍不能不再購兵艦且不能不購極堅之艦極利之械前車之覆後車之鑒前此之失雖皆歸咎於不得其人然利鈍遲速之分未始無優絀於其間失之東隅者安知不能收之桑榆耶其何能因噎廢食而不爲忘羊補牢之計也初六日本報紀南洋新加坡叻報云中國自與日本戰後君臣上下靡不以講求西法鼓舞人才預備軍械爲整頓海軍計客冬向美國定造鋼甲二艘各重四千五百墩每一下鐘行二十四海里每艘需銀二百五十萬兩以十八閱月爲期又向德國定造魚雷船四艘各重二百五十墩每一下鐘行三十二海里每艘需銀三十四萬餘兩以十三閱月爲期其欵由皇太后助之復有貸欵五百萬贮於英國俟辦有成效陸續再添約添至二十三四艘爲度俾得自成一隊不患不敷調遣執筆人閱之不禁爲之额手誰謂中國之積弱竟不可以復振哉大抵人不經閱歴不知艱難事不經創懲不知利鈍外洋鐵艦有重至一萬數千墩者各船有多至數十百艘者是以縱横海上莫敢誰何中國而不立海軍則已立則必求其備不購船械則已購則必求其精况西人製造層出不窮日新月異昨報紀倫敦有某格致士格得新法謂船在海中碰撞可以不使沉溺已製小鐵輪舟演試其法在艙内製輕氣球無事空其氣失事時卽運其電氣其船遂浮旣可施之於小舟者當不難施之於鋼艦且自無不可施之於魚雷砲艇矣此法一行則將來洪濤巨浪之中不更有恃而無恐哉以此觀之中國重整海軍何可稍緩張香帥奏疏有云今日無論如何艱難終宜復設海軍以南洋北洋閩洋粤洋各設一枝爲正辦若限於物力太鉅則南北兩枝斷不可少可謂老成之見不事因循現在雖經購辦爲數尚少苟能竭籌欵項一氣呼成則兩洋之制何難復我舊觀倘一存惜费之見不特不敷調用且恐船械不精則今日之海軍亦猶之昔日耳如此則金錢不能謂之不虚擲也至於用人則在當軸者懲前毖後則自無不當矣 
[本館接奉電音]  
　　昨日上午京師飛電傳來上諭一道硃筆一道敬謹譯登○本月初七日奉上諭山西河東道員缺著楊宗濂補授欽此同日奉硃筆瞿鴻機補授詹事府詹事欽此 
[再述巨匪解松事]  
　　逃軍吳得裕在平湖擒獲押解松郡已登初七日本報兹又接松江訪事友人來函云吳在平湖縣堂上初供姓張名得勝王明府以其游供喝責千下及旣供認明府因該犯在船中瞻敢私帶洋槍二枝田雞砲一尊火藥一箱身畔復有六門手槍利器等實屬目無法紀又飭笞二千板解松後經署婁縣姚大令研訊吳供前因犯賭發配中途脫逃回家後惟性喜賭博不敢别犯他事詰以私藏軍火則稱係拿捉之人携來與小人無涉是夜收押婁監陳太守諭令大令從嚴看管大令卽派壯快班十六名海勇四名門丁二名並請城守營曾遊戎撥兵三十二名在監外分叚嚴守聞太守尚須親提研鞫云 
[府訊命中案續述]  
　　金澤鎭汛兵沈阿二王三大串同青浦縣差丁晉卿等嚇詐已故酒肆主吳成忠一案經撫憲趙中丞委員訪確札飭松江府親提研鞫等情已登初五日報章兹又得松江訪事友人來信云本月初旬復經署婁縣姚大令提訊兩次沈阿二一味推諉堅稱在杭副爺公館中供治庖之役實未充當汛兵屍妻吳周氏及子吳愛孫同供牛肉係友人謝老忠所贈當日被小麻子沈阿二携去大令以沈堅不吐實前後叱令笞臀掌頰幾及三千下及提訊謝老忠供稱牛肉是小人送與吳某並非吳某私宰吳周氏又供成忠被逼投河實緣沈阿二王三大丁晉卿等串嚇欲索詐洋百元情急所致當時尚有吳錦祥居間關說大令以旣有是情非提到王三大吳錦祥二人質証斷難明晰惟王三大今雖在逃仍責令杭汛交案以三日爲限不得稍延吳錦祥則飭差至青浦縣移提到案再候核奪四隣所供與屍屬供詞均相符合暫予釋回至初六日下午又經提訊一切供詞容再續錄 
[吕宋捷電]  
　　吕宋來電云西歴三月八號吕宋宫兵與賊互鬥官兵奪得薛利得倫地計傷者三十人死者十 
 
 

Page 2

 
 
人至賊衆則傷亡甚多云 
[越南西簡]  
　　叻報云越南河内及東京天花流行越人傳染者頗衆匀計每日死者約有十五人有西人數名亦染是疾○東京賊匪猶未殲除故搶刦之案時尚有之正月初三日匪首馬孟帶同黨與五十名持各等快鎗潛至某鄕刼掠殺死鄕老一名居民兩名遂引衆至太原之上游距河内約四十咪之遥至初七日搶奪渡船八艘沂流而下見有護貨船卽向之攻撃彈斃舟子兩名帶水人一名護貨頭目法人渣華士亦被傷殞命當時護貨船與賊相拒鎗砲齊施惡鬥良久賊終不敵被奪回渡船七艘有越人三十名爲賊擄去者亦奪還誠幸事也○柳溪有一賭館被賊攻刦致斃賭徒四名盡掠錢銀而去日宣光居民近日甚爲驚惶因賊匪揚言將縱火焚燒屋宇也西人聞耗大爲不安嚴飭土勇晝夜巡邏以防不測 
[三韓語錄]  
　　昨日有友自朝鮮投書本館云高麗法部大臣趙君秉式議奏已故大臣金弘集鄭秉夏俞吉濬趙羲淵罪名其奏牘云議政府贊政法部大臣臣趙秉式謹奏逆魁弘集以若喬木世臣至鼎台而一自甲午以後藉外交而奪君權樹黨與而結隂謀昨年八月二十日事變弘集實首羣兇吉濬秉夏羲淵羽翼而和應以大小事務令總理大臣裁决之詔恐動威脅急講頒布專擅威福無所不至至二十一日慫惥亂兵露刃按砲密圍闔門使秉夏危言脅持请亟降廢后之诏渠與吉濬羲淵輩自製僞詔於乾清宫行閣肆然署名而頒布之當蒼黄罔措之時自持揀擇之奏本至宫内府勒請允俞至十一月十五日縱兵近密之地又使肆横兇器於闕門百方恐嚇直入臥内勒斷聖髮自八月二十日後兵圍咫尺不通水泄戕害忠良益孤主勢罪加莽操惡浮催氾矣同日兇逆秉夏以若鄙微厚被國恩濫躋卿班而交通外人行事隂兇締結逆黨設計秘譎八月二十日大行王后欲避禍機則遮路奏逹請以無避震驚乎外兵之欄入則敢欺以彼爲鎭壓我亂軍初無惡意巧設言辭猶恐其兇謀之或不遂作外兵來衛之僞詔使金唆基往傳之其和應做兇昭不可掩其亟請僞詔之頒急持斷髮之議則窮兇情節綻露無餘惡有甚於鐘巫之懷刃計尤巧於秦檜賣國矣臣竊念二賊就死之日事在蒼黄未得快行天討明正罪名此失刑之大者也自臣部將覈正罪名追施極律之意謹奏○駐劄韓京之日本領事官加藤氏頒發告示云朝鮮内地自從昨春以來暴徒擾亂以致禁止我國商民不得前往内地贸易等情在案今幸各處安靜因此開禁以後准我商民前往無碍 
[設電確音]  
　　湖北采訪友人云湘省創設電綫已紀報章兹有友人之來自三湘七澤間者言及刻下業經設局赶辦大約春去夏來之候可以消息通靈矣 
[白下火警]  
　　金陵訪事人函云漢西門外附近蘆洲某柴院前日二更後忽然失愼祝融氏大肆憑陵東衝西突鑼聲大震火燄燭天各鋪水洋龍始猶未辨起火之處大半馳至中途而回迨至魚更三躍尚覩紅光乃復不憚奔波馳往灌救歴四點鐘之久始行撲滅計燬去蘆柴千餘擔瓦屋四五間茅屋十餘間 
[蘇捕肇禍]  
　　蘇州訪事人函云盤門外青陽地自開闢通商埠以來紅男綠女相約游玩者日以萬計本月初二日有某姓女郎雇乘肩輿赴馬路閒游一新眼界巡街捕恐被馬車碰撞大聲喝阻不令前行詎轎夫不但置若罔聞竟欲以老拳奉敬捕恐寡不敵衆急吹號呌一時各捕齊集以轎夫蠻不講理各持木棍作當頭之棒喝人衆手雜適中要害登時倒地氣絕地甲以事關命案立赴元和縣署禀報李紫璈大令卽於初三日黎明傳齊仵役人等前往相騐並將該捕帶回想當照例懲辦也 
[備迎憲節]  
　　杭州訪事友人來函云新任浙江藩憲惲菘耘方伯於去臘尊陸入都陛見兹悉方伯已於正月妆旬抵京一俟津沽開凍卽附輪南下來杭履任故薇垣書吏均已准備行裝卽日赴申恭迓憲節也 
[浙省書院課題]  
　　杭州訪事友人來函云二月初二日爲三書院甄别課期撫憲廖中丞課敷文生題子曰君子和而不同至及其使人也器之賦得中和節百官進農書得書字童題子曰其然賦得律中夾鐘得鐘字藩憲丁方伯課崇文生題性猶杞柳也二句賦得幾處早鶯爭煖樹得鶯字童題君子一言以爲知賦得湖上春來似畫圖得湖字臬憲吳廉訪課紫陽生題子張問仁於孔子一章賦得魚躍龍門得門字童題如追放豚賦得種藕在满湖得湖字 
[白下官塲紀事]  
　　金陵訪事人函云九江鎭宋軍門朝儒曁統領皖省練軍韓軍門大武日前因公晉省面謁大府現聞公竣軍門等擬將遄返未便在省久留均詣督轅投刺禀辭起程赴下關官碼頭附招商輪船上駛而去○統領老湘合字營章軍門其俊統領江靖軍陳軍門有元現奉督憲劉峴帥電調來寗商辦要務已於前日抵省詣督轅禀見○銅山縣陶大令在銘亦因公務來寗晉謁大憲假寓省城某處聞大令事尚未竣須小作勾留也 
[浙江官塲紀事]  
　　杭州訪事友人來函云杭府仁和縣缺前奉藩憲丁方伯飭請補是缺之正任於潛縣蕭大令治輝先行赴任所遺於潛縣一缺以調省差委之嵊縣丁大令良翰接署丁大令於上月廿五日禀辭赴任聞擇於廿八日接印蕭大令交缷來省接任爲期當不遠矣○湖北賑捐現由藩憲丁潛生方伯在省内設局代辦所委各差錄下提調候補府周太守志靖向太守人冠收支候補同知潘司馬紀恩文案卽用縣黄大令福元候補縣顧大令際堯收發文移候補府照磨金叅軍鼎定於初三日闰局辦理○杭省舉辦冬防於去年十月起至本年正月止現届期满各委員均於二月初一日銷差保甲提調現由臬憲委候補府郭太守懷珠接辦並兼辦讞局提調太守奉札後卽於初二日到差上三叚分巡委巡檢程少尹國良接辦上五叚分巡委府照磨李叅軍兆熊接辦 
[馳馬肇事]  
　　杭州訪事友人來函云杭有某甲者住居候潮門内上月某日乘一欵叚至拱宸橋遊玩返轡時已紅日西沈歸心怱促加鞭疾駛至賣魚橋適有賣酒釀之某乙負擔而來迎面相撞避讓不及致將其擔傾翻碗盞等物均遭跌破甲飛馳欲遁乙舍擔奮力追赶適有丙丁二人前來助乙將甲及馬扣住乙扭甲不解仍經丙丁等力爲排解令甲出洋二元了結 
[宫保被拘]  
　　安慶采訪友人云有某甲者覔得廢而不用之功牌奬札暗中出集與人人之得之者任意塡入自已姓名籍貫年貌三代便可頂戴榮身甚且有持以矇混歸標者撲朔迷離幾同狡兎之雌雄莫辨同輩中因戲呼甲爲宫保甲亦遂居之不疑矣近日不知如何敗露保甲總局憲爰於上月二十六七兩日密飭局員督差拘案旋又獲其同黨乙丙兩人訊之一味游供及至施以嚴威始招認僞造是實並牽及丁戊已等人局員責令作眼線一一拘拿復搜獲僞刻功牌奬札板片聞係臬司早經訪悉先遣親信人購得功牌奬札二紙察知果僞是以密地查拿也有回教中人馬姓者素業刻字詰知板片由伊所刻遂一併下諸獄中妻兒無以爲生羣赴保甲總局痛哭求宥局憲憐之飭差用好言撫慰並賞給洋銀三圓妻兒乃悲喜交集而去 
[姬人割股]  
　　漢口采訪友人云錢姬珍珠漢皋烟柳中人以雲英待嫁之年居神女弄珠之地歌筵舞席久飲香名去春某洋行執事人熊渭卿一見傾心遽作在東之請衾裯穩抱安命宵征詠昔日青青鬥舞腰任他攀折舊枝條從今畫入齊紈上不許春風再動摇之詩覺雅操清遊非齲齒啼妝者所可齊觀等量矣不期天公善妬好事多磨熊旋如司馬相如之病痟問卜求醫百無一效姬憂心如擣憶及昔人有刳股以療 
 
 

Page 3

 
 
親疾者遂於夜深人靜焚香告天茹痛含悲袖出小鸞刀割下臂肉一片和入藥餌煎以飲之然大數難廻巫陽已至延至臘杪某夕熊竟魂赴黄泉姬至此痛不欲生立誓絕粒以殉刻雖親族再三婉勸喪禮勉成然每思遁入空門以懴生前宿孽噫姬之命洵薄姬之志誠可嘉矣爰泚筆書之以告采風問俗者 
[鐘埠晴雲]  
　　金陵訪事人云省城鍾山尊經等書院由肄業生員禀請大憲整頓章程扃門考試上月下旬署江寗府柯太守逄時牌示頭門諭各士子具結備卷赴署報名投考限於廿八日截止府上江三學考生均詣本學繕具切結呈請教諭用印復在行口街同仁裕祇鋪購辦試卷以歸劃一然後向府署禮房投交卷結當由禮書塡入名册給付卷票收執並將卷面蓋用府屯卷後一律彌封本月初二日爲兩書院甄别之期清晨柯太守禀請督憲頒出試題隨帶在身逕詣下江考棚至大堂後降輿而入維時上元縣張大令江寗縣胡大令曁三學教諭均已先到太守就官廨内稍憇片刻卽督同各員及書斗等在二門口排設公案點名給卷奈考生人數過多每院有千餘名之譜自六點鐘起至十點鐘點名始畢嗣又因東西坐號不敷桌椅亦嫌不足將鸞閣各處門扇搬拆一空支搭几案忙亂逾常太守覩此情形頗形紛擾且各生出院購物來往不停未便扃門飭令門役照常洞開及至十二點鐘時命教官入號蓋戳每卷給洋麫糕點四枚因定於下午十點鐘繳卷届時太守等陸續呵殿而回所有兩院試題照錄於下尊經文題使於四方不能專對詩題賦得鴻毛遇順風得風字鍾山文題使於四方不辱君命詩題賦得文章氣似珠得珠字 
[西山暮雨]  
　　江西訪事人云省垣育嬰公局經費不敷由南昌府江　吾太守捐廉百兩從善堂捐銀三千兩客　又得署南昌縣文芝塢明府捐廉六十兩署新建縣孟紫卿明府捐廉四十兩保赤恤婴慈幼懷少四户共捐銀二百兩愛德堂捐十兩吳三立堂捐二十元無名氏捐十元廣生堂捐十串均已存典生息永作育嬰公費將來辦理者認眞核實涓滴歸公當必有發慈悲心源源捐助者不禁爲八百孤寒馨香祝之○藩憲翁筱山方伯力持輪委章程始終一轍故鑌緣者不能肆超遷之巧潔身自好者亦無終年聽鼓之憂兹將正月輪委州縣單開後計第一插班實缺同通一人第二卽班卽用縣黄增榮第三新班候補知州邱承榮第四舊班候補縣何應逹第五卽班卽用縣楊國璋第六拔班候補縣吳忠謙第七正班試用縣兆祺第八正班候補縣張學培第九卽班卽用縣吳寳鎔○江省貧員向有度歲帮費或十六元或八元或四元分作三等專爲無差委者而設有差委者皆不得濫竽焉其無差委而不領帮費則補委小差使以資调劑向係首府總理其事去臘江訒吾太守秉公核給毫無情弊不領帮費者百餘員當卽委往各屬催解墊欵不須條子引薦亦不失信淹滯人皆謂太守力袪積弊云○夜雨翦春韭本寒儒風味近日省垣因應科考驟增萬人街巿頓形熱閙百物諸多昻貴卽至韭菜一項每斤亦須索價百文陶學士清異錄載杜頣喜食韭名爲一束金今直名副其實矣然則欲得鮭菜二十七種眞非庾郎之貧所能辦此也 
[觀察進署　]  
　　江南機器製造局總辦新簡蘇松太兵備道劉康侯觀察麒祥擇於昨日午刻入署先期由署中人鋪陳一切於十二下鐘時觀察由行轅命駕出轅經製造局馬路迤邐入城繞道太平街到署砲聲三響鼓樂喧天觀察旋卽降輿步入身穿吉服循例行祭頭儀門禮然後望闕行三跪九叩首禮畢本城文武各印員先後進署道賀觀察以禮相答當有滬南砲隊營滬軍營等各武弁督隊恭送沿途燃放鞭爆致敬觀者頗形擁擠云 
[上海官塲紀事]  
　　昨日上午前兩廣總督李制軍瀚章前臺灣巡撫邵小村中丞先後駕至天后宫側出使英義比三國大臣羅稷臣星使行轅拜會星使以禮迎入茗談良久始興辭而出星使旋卽乘坐馬車往英領事署拜拜英領事回轅午膳畢復排齊全副執事乘輿至本城道轅賀劉康侯觀察鶯遷之喜並聞星使已擇吉本月十一日附法公司輪船出洋○福山鎭總兵韓藎之軍門晉昌於昨日到滬赴道署拜賀劉康侯觀察鶯遷之喜旋至上海縣署拜會黄愛棠大令飭丁擋駕 
[委員丁祭]  
　　昨日係致祭至聖先師之期關道憲劉康侯觀察委松海防劉乙笙司馬赴文廟恭代行禮適劉司馬另有要事轉委上海縣黄愛棠大令致祭昨日本城印委各員於清晨先後赴文廟中以次行禮 
[縣示照登]  
　　上海縣正堂黄爲出示曉諭事照得捐納貢監職銜及在籍聽選人員遇有丁憂事故例應具結赴縣呈報其由貢監加捐職銜仍在應試者亦應照例呈報歴經各前縣曁本縣差查示諭在案仍恐日久隱匿致無稽考除飭聽事吏陳松協同城鄕各保甲一體查明外合行出示曉諭爲此示仰捐納貢監職銜及在籍聽選人員知悉如有前項人員丁憂事故卽着該家屬遵例備具供結分别報丁繳照交吏房經承挂號登簿呈送核轉詳咨其有服满起復者應行請咨赴選人員亦卽令其隨時呈報查核聽事司毋稍藉擾玩延干咎凛之切切特示光緒二十三年二月　日 
[法廨停訊]  
　　昨爲法捕房發落之期人適因道憲劉康侯觀察於是日鶯遷入署法讞員鄭大令須往拜賀爰飭丁知照捕頭停訊一期 
[略受虚驚]  
　　招商局中之江裕輪船昨日停泊碼頭不知何故廚房中忽然失愼時在辰刻衆水手均已起身急卽撲救僅焚去板壁一塊然在船各人已飽受虚驚矣 
[小工受傷]  
　　江北人李衡忠在楊樹浦公茂紡紗廠當小工昨晨由機器房經過猝被機輪捲住衣袖從空吊起盤旋至二週雖未至損命然已傷重不堪經人舁送同仁醫院求治未知能免性命中之虞否 
[否訊兩則]  
　　寗波人王小堂在英商茂生洋行爲管棧買辦與王光芝日事游蕩以致積欠巨資無從彌補去年私將棧中洋布二百餘件托胡梅亭抵押與履泰洋行計銀一萬零三百餘兩清還各債事爲茂生洋東查悉函告老巡捕房由麥總巡飭何瑞福秦少卿兩包探往拘並著將王光芝一併拘拿澈底根究何秦兩探奉諭往拘知胡梅亭現不在滬因將其弟胡仁良及王小堂王光芝獲住昨晨解送英公堂請屠别駕理訊茂生洋東投案供稱用王小堂爲管棧買辦不料其將存貨私抵與履泰洋行並悉此事係胡仁良之兄胡梅亭及王光芝二人經手請爲一併追究王小堂供稱爲茂生管棧買辦歴年積欠不能彌補無奈出此下策尚有银二千兩借與梅亭容函致梅亭設法了理胡仁良供此事係兄梅亭所爲小的並不知曉現在梅亭因無生理已回上虞縣原籍别駕問在上虞何處答在東門外三十里之遥地名米家集王光芝供與小堂素來交好伊等私押棧貨並不知悉實被拖累求爲察核别駕據情商之蕯副領事暫交捕记帶回押候關提胡梅亭到案覆訊○英商道逹洋行控已歇買辦張信泉虧空銀兩昨日屠别駕又傳提覆訊新買辦陳仲甫供稱帳已對過實虧銀六千五百餘兩張信泉供並不虧欠行中銀兩如果屬實亦應對明帳目主爲心服今被洋東將帳交與新買辦不能核對餘語含糊不倫别駕見張神智不清詢之差役知患痰疾遂商之蕯副領事押候傳其子張省吾到案再訊 
[英界公堂瑣案]  
　　案阿才竇如海兩包探同解廣東人周榮昌潘金堂張發亨至案禀稱三人在蘇州趁方雲卿之船來滬中途在方船中竊取英洋五千五百元報捕後經小的等往查洋銀已被打入鋪蓋中今特送案請究方雲卿供駕船度日此次有某店托帶洋銀三箱兩箱各洋五千元一箱有洋五千五百元放在頭艙中由戴生昌輪船拖帶來滬到埠後小的在艙查看箱上封條如故及至周等欲上岸他去又視封條 
 
 

Page 4

 
 
鐵環則已走動故告知戴生昌報捕送案請究質之周榮昌潘金堂張發亨同供廣東人不敢行竊求恩明察别駕以行竊巨欵人贓並獲何容抵賴判令姑念贓未竊去從寛管押一月遞解回籍○包探孔阿才解陳海清至案禀稱此人竊取韓阿賢烟館中之烟槍烟燈等件經小的拘獲起到原贓並在陳之行李中搜出明華山鳳凰山兩處忠義堂之票布三紙且其兩耳均已剪去諒非善類送案請爲重辦韓阿賢投案請領失贓質之陳海清供湖北人因流落在滬以致出此下策至所有票布係朋友暫寄之物叩求恩典别駕見票布上載有提陞總管字樣知係會匪頭目不可輕縱因著笞責二百板後送縣重立起案之贓給失主領去○抱探顧阿六禀稱竊賊李阿金前晚闖入打米局内圖竊爲局中人瞥見扭送捕房因特解案请判李阿金供常州府屬之無錫縣人一時窮迫不敢再犯求恩寛宥别駕著笞責五十板遞解回籍○前晚何錦滎闖入洋人來甫之室竊取布衣小衫等件爲包探石金榮拘獲昨晨解送公堂請訊洋人來甫投案請領失贓質之何锦榮供認行竊自知不合叩求恩宥别駕判責五十板以儆 
[賑欵彚登]  
　　謹啓者敝堂經收賑欵客歲正月初八日解湖南規銀陸千兩三月三十日解山東二千兩四月十五日解湖南三千兩以上先嚴經手另刊徵信四月初一起至十二月三十日止共收規銀一萬五千二百十六兩二錢四分五厘銅洋四百十四元大小錢各四千文合規銀八十七兩一錢八分逐月清單登明日報四月十五日解廣西規銀一千五百兩七月初五日解河南規銀二千兩又解江西二千兩九月廿五日解順直規銀二千五百兩十一月十六日解奉天規銀二千三百兩十二月初五日解江西規銀三千兩廿八日解湖北規銀二千兩共解規銀一萬五千三百兩除解凈存規銀三兩四錢二分五厘请登報章布照公鑒[  上海六馬路仁濟善堂籌賑公所制施則敬謹啓]  
[好行其德]  
　　啓者頃承厚記棧戚明軒王會東兩善士交到川東賑欵計利濟堂等四户規銀二百兩又聚羲魁等六十八户洋一千二百廿六元當卽如數拜登掣奉收照矣竊以目下災區甚廣順直需欵正殷楚北被災尤重今川東又告飢矣統籌兼顧殊費躊躇乃蒙川帮諸善士誼關桑梓情重救災同德同心首先佽助彼故鄕父老有不拜手稽首而頌仁人之賜哉所有捐户細數芳名再行彚抄登報合併附聞[  上海六馬路仁濟善堂籌賑公所制施則敬等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　　　　　　　○廣東省城傳聞報云人得氣則生氣斷則殁然人於氣斷時喉中有聲西醫科加順不言其聲在喉特言其聲在頭是可周　　　　　　　加順者著名　在也謂世人頗難决斷離魂之事惟觀人於瀕危時呻吟已寂斯時尚不得謂其氣斷當再細心聽之自然聞其　　　　　　聲無聲雖非碩　而宏然猶可聞也詩人文士每以絃斷二字比人氣絕詞甚雅飭惟余近來細心考察覺其頭顱有斷絃之聲此　　　　　　　雖不知其所以然亦　　所當然矣 
[]  
　　子成投　　衙門控告章端夫章煥文借洋圖吞由道憲札飭上海縣提集訊問前晚蔣壽林刺史升堂集訊潘子　　　　　　　火　　　夫章煥　　　　行丁酉年間章曾向小的借去洋三百餘元屢索無著曾在英公廨控追後由江西會館董事勸命　　　　　　　　　　　不首　　　　　廨差役延宕不了故投道署控告現蒙提訊求請公斷章端夫供今年二十六歲江西興安縣人與　　　　　　　　　　　潘於小的家則實有欠項乃非但不還反投道署誣控後經茶葉董事勸解令小的推情出洋一百元奈母親不允祗　　　　　　　　　　　主求爲明察章煥文供今年二十四歲實未欠潘姓銀洋求察英廨差役高寳生投案禀稱潘子成誣控小的得賄求　　　　　　　　　　訟時奉屠大老爺之諭飭小的向兩造理勸當經關照茶業董事勸令章等還洋一百元奈章端夫不肯應允以致案懸　　　　　　　　　　飭景業董事調處明白禀覆了案○陸堅控稱林伸華欠租覇住前晚蔣刺史升堂提訊陸供年三十五歲向住十六鋪　　　　　　　仲華之兄林松華開設瑞記糖行監生卽在該行爲夥不料虧本歇閉林先時曾由小的經手借銀八千餘兩由松華將房屋抵　　　　　　　　郁已交下現被仲華佔　故此控請訊斷林仲華供職員開張瑞記糖行陸監在行爲夥後因事閉歇至陸堅所控借下銀兩及劉心　　　　　　　等事職　一概不知求察刺史得供飭將劉心餘提案訊問核奪○本縣捕役前獲李國發王小妹等至案經蔣刺史　次　問已　前報前　　刺史升堂覆訊先據束鴻如供稱江北鹽城縣人年六十歲何束氏是小的之妹生女名小妹憑張隆安之母爲媒配於兒子渭玉已出茶禮洋十二元擇於去年迎娶詎被李國發將小妹誘出由胞妹信知故來滬尋訪張隆安供稱何束氏是姨母王小妹許與束　王係小的之母爲媒王小妹供稱婦人實許與李國發並未許與束渭玉何張氏供稱王小妹實係許與束渭玉况有媒人爲証何得抵賴李國發　稱王小妹自幼由父親說合給小的爲妻况有媒人現住虹口地方王小妹又稱婦人情愿隨李國發不愿隨束渭玉只求恩典刺史一一得供以王小妹顯有不是喝令掌頰二百下李國發刁狡可惡責二百板收所王小妹交官媒看管候再行覆訊核辦 
[上海巡局瑣紀]  
　　滬南洞庭山兩頭某小茶肆昨日有賭徒數人在内　五木戱喝雉呼盧毫不顧忌被十六鋪小甲夥喬芝山所見欲捉將官裏去各賭徒一鬨而散惟堂倌　金狗及店主婦周張氏無從兔脫横　　曳拘至中局李蘭史二尹審訊之下判將朱責二百板周張氏姑念女流申斥再三交保了案○徐同寳向　城内金線店爲夥去歲有滬南小橋左近開設金線店之席子山邀徐至店帮同作工刻因意見不合遽爾辭歇徐心有不甘與之口角旋扭至十六鋪中局禀控經李蘭史二尹升座訊問令席出洋一元給徐了事詎徐嘵嘵置辯不肯降心相從二尹大怒判責徐手心五十下交保完案 
[法界捕房紀事]  
　　偷兒甲乙兩人由鎭江搭安慶輪船至滬乘間竊取某搭客之　箱行李等件由探拘獲解送捕房押候究辦○新街碧雲天小烟館容留積竊小無錫小阿福并窩頓贓物甚夥昨由包探拘獲吊出各贓一併解至捕房捕頭飭押候懲責○王寳煥將妻徐氏押在龜奴沈金海所開之花烟館内爲娼嗣氏以不願淪爲下賤逃避虹口被王尋獲扭至捕房經大令訊供判提沈龜再核昨日包探已將沈龜提到捕頭着押候待質 
[英界捕房紀事]  
　　積竊王阿二曾經遞解江北某縣原籍又潛來前晚在蜜勒路第三百十六號門牌某姓户外撬門圖竊經二百七十九號華捕巡獲拘入捕房捕頭飭押查明此次间否犯竊然後解送英公堂究辦○昨晨有王德川姜秋平二人用雙馬駕駛貨車一輛裝煤若干墩有違租界定例兼又横截閔行路口致車行不便旋經某號巡街華捕拀解捕房捕頭飭押候解送英公廨訊究○昨日午後有四輪馬車一輛加鞭疾駛至百老匯路撞翻東洋車二部車夫稍受微傷惟車上坐客受傷頗重旋經五十二號印捕到來將二造一併拘送捕房 
[白門官報]  
　　藩轅牌示　　六令縣嚴義豫業已繳憑到省應卽飭赴新任○淮安城守叅將楊叅戎成松吳城營叅將趙叅戎三星饒州營叅將謝叅戎詩才湖口中　遊撃王遊戌洪陞因公來省同日禀到淮安府軍捕通判姚别駕繼衡安徽毫州汪刺史錫麟　亦來省禀到均蒙傳見 
[江督轅抄]  
　　二月初一日統領老湘合字營　其俊提左營遊撃吳炳辰管帶文字營丁大文知府王仁東　都均辭請補江寗府劉　　禀知奉到札摺行知蘇鏕貨　捐通判劉人僑到通判李覲霖聚寳門知縣羅宗灝江東門縣丞梁國鼎通濟門均銷粥廠差知縣楊覲圭奉府委查公善堂帳目○初二日沙漫洲緝私候補道丁葆元統帶安徽撫標澄清水師等營左營遊撃金國治江西知縣左秉鈞回江西均辭知府譚嗣同謝委籌防局提調鎭江營叅將鄭國祥請免騎射奉調騐看江都縣童寳善均見金陵書局候補道韋禀知書院監場鑄造銀元制錢局候補道劉禀知遵調洋匠兩名昨由滬到寗首府柯禀知扃門甄别襄辦上海機器局知府張慶勛辭知縣陳崇煌謝委轅下監印卽到差　舒霈辭赴蘇藩轅牌示江寗府江淮司巡檢員缺前以舊海防新班先用巡檢盧忠麒請補該員業經捐升知縣應行扣補輪用其次查有舊海防新班先用巡檢李大允更補　　 
[江西官報]  
　　正月初一日五鼓文武百官俱詣萬壽亭朝賀元旦令節○初三日縣丞徐方震往上猶嚴濬源往崇仁俱催墊欵何本燾調辦新喻釐卡程國鈞丁父及　籍守制署萍鄕典史錢汝爕缷事回並謝酌委一次行知○初四日署樂安縣劉至健缷事清理交代回候補府許承家開辦善後局隔方銓殷崇光俱開辦軍裝所務崔湘開辦　厘局務縣丞周　　謝咨進京姜寳綸往瑞金焦鑫往長寗俱催墊欵○初五日通判向世清拔委本班州判盧來源准委厘差饒州通判鄭同誥提前酌委俱謝行知羅培源解加江關餉回潘源往金鎔姚光運往都昌俱催墊欵石守謙往吉安贛州公幹文煥解地丁京回署袁州府余鎔因病请假回省就醫所遺該府篆委宜春縣彭履德暫行兼護李鏡　加級紀　龍燦章題補加南縣俱謝行知黄傳羲驗收紫電輪船吳蘭頣往星子勘估堤工建昌守備張文岡缷事回南昌通判閻賡良禀期服假○初六日從九王翊清往新淦　官勳重南城張雅祥往永寗柏長青往安仁鍾華嵩往上高俱催墊欵鄱陽縣李和卿准其調補應飭赴新任所遺上猶縣篆務詳委候補縣崇泰署理又定南廳董允斌安仁縣　泰龢靖安縣鄭由熈均飭赴新任署進賢縣孫浻禀到○初七日候補縣吳致修由九江來省王祖蔭由九江解關餉來省 
[陳舜詈善士募另登清單]  
　　舜雲善士自顧不遑人首捐洋五元　記氏十元獨步堂衍記懷德堂彭城郡四户各三元慶遠堂二元益記劍記敬記鑑記百忍　岱記靜記辛記　記　記晴記黄海釣徒衣谷樵夫炳記張藎誠松記惠記存厚堂三槐堂亭記鳳記炳記梧記殿記珍記善記勳記琢記星記玉記有心子秀記春記半半齋醉　侯養源精舍萬生樓　三十七户各一元秀記農記仰記如記無名氏梅記桂蔭堂　　堂通光堂楠記龍門堂世德堂十二户各五角以上五十六户共計洋七十二元　上海　巿絲業會館籌賑公所制施子英鈔錄 
 
 
 

Page 10

 
 
   
 
