# 1882 - 316 - 4903431

 

Page 1

 
 
[新書關印] [  點石齋主人啓]  
　　淵鑑類函一書爲聖祖仁皇帝所御定其書乃合藝文類聚北堂彚鈔初學記白孔六帖太平御覽文苑精華王氏玉海山堂考索萬花谷天中記諸大類書爲一部删其繁複擷其菁英又旁採歳華紀麗事類合璧事詞類奇通典類苑諸書以及子集稗編咸與蒐羅計凡四百五十卷大綱分四十四部子目多至三千餘條上至天文地理下至昆蟲草木無所不載無所不包誠紀纂之淵海而類書之巨擘也尤佳在每門首則詳釋名義總論緣起次臚典故摘對偶終以詩文隸焉故既便於詞章復有裨於考據匪特俻芸窗之流覽尤足供蓮幕之取携盖其官制之詳明郡邑之典實翩翩書記多所取裁以　尋常之四六類腋事類統編諸兎册相去奚翅霄壤至於三場條對尤爲矮屋所不可少之書原本卷帙浩繁本齋不惜重價購得古香齋殿板初印原帙如法縮印醒心悅目約於明正出書特此預告知海内名家當必以先覩爲快也 
[論琿春海參崴不設華官]  
　　一代之興必有一代之制其爲前朝遺法而相沿勿替者必其制之盡善而千萬世可以行之者也若事係本朝所創則因時制宜既無前規之可率而斟酌盡善必期後世之可遵此固不得曰向來無之一以拘執成例爲心也我朝仍前明遺法直省設兵制度一秉舊章惟因時勢攸殊畧盡變通之意如明代九邊防務較之本朝爲吃緊故正嘉以後遼東宣大增設制使繁於内地而我朝則盡删之葢明鑒於土木之禍防蒙古爲甚嚴而景祖顯祖創業滿洲駸駸乎勢日强大北門之管東道之通尤爲談邊者所留意故忽嚴忽廢或分或併洎乎末年而繁紛更甚本朝定鼎之後東服朝鮮西收回部北綏蒙古凡明代邊防所及皆屬屏藩以是甘肅增置行省而鎭撫宣撫之司廢而遼東本爲根本之地宣大歸諸直隸之屬二百年來無事特設督撫以專視師之任此事勢之異於前朝也其他如雲貴等省亦多改士歸流增置州縣治如内地者又因西南賓服前後藏雪山一帶翕然内附而暹邏緬甸越南世修職貢可爲邊外之捍禦故内地苗猺得沐興養立教之恩而漸有易俗移風之化不必歧而二之也顧因乎前明者中國長治久安之道革乎前明者本朝開疆拓土之規要之因時定制隨地異宜其勢不能一踵前代之法聖聖相承諸名臣嘉謀碩畫原不遺後人以訾議矣然則法有以時變通者雖曰事不經見不妨自今日創之而或者謂格於成例而不行嗚呼例之所得行者豈皆自古有國家者留貽至今而未之一變哉所以然者定之於開創之年與定之於守成之日有難易之分耳然其事始有於今日則其制亦得定自今日朝廷之重賴樞臣都臣者以其能濟時變也詎云能守舊例哉夫以例爲言直胥吏之分耳試思通商以後凡所增置之官與夫創行之事不必遠徵諸古也卽近而三四十年之前亦未嘗有之也然則亦何爲而於此則可於彼則否也耶前聞琿春海叅崴二處有建嚴華官之請久而未果行也後知格於部議不得允其請該處爲中俄交接之地而海參崴則屬於俄近來中俄通商皆於此二處華人商貨之往日見其多幾幾成一大埠議者謂琿春宜設知府一員海參崴則派駐領事以會俄官辦理華人事併乃聞琿春竟無設官之意而海參崴之領事亦未派往以致山東近海之游民皆在該處爲盜賊商人之有銀貨者時慮刦奪巨案疉出而無華官緝捕懲辦苟由巡捕拿獲或用鎗斃或卽釋放皆俄官爲之主而其間辦理之法頗有不洽於華人者似此情形將來商務必日减色矣前者李君金鏞奉派辦琿春各事今琿春不能設官而吉林知府上憲以李君補之已回吉林履任琿春相離較遠此後事務恐李君亦鞭長莫及也又前派往海參崴辦事之四員當時以爲必須熟悉商務之人故四員皆生意人詎到埠後與俄官會辦各事中外規矩不同竟有乘便影射大開賄賂之門者如遇訟案但有餽送卽可顚倒曲直將來獘端幾不可問此皆近日之情形而郵述於該處商旅者也夫此二埠爲中俄之接壤與滿洲之門户朝廷愼重邊防必自此始然使空如甌脫雖防堵亦何所施所以招　商賈俾成繁盛馬頭者正爲邊防起見乃商民日逐聚集而竟不設一官焉以理其事微特俄官作主事或偏袒必使商民日受俄人之虧而内地沿海之人往該處者賢愚不等卽此盜賊充斥商旅不安而無人焉以緝捕之能保今日之欣然願往者異日不又恝然舍去耶而尚欲該處成繁華富庶之境以爲邊防生色耶閣部諸公豈不知今日朝廷之意所以惓惓於籌邊者其勢固偏重東北不惜以國家發祥之地弛封禁之牧塲而招人受佃與各礦之厚利而樂與民同乃猶拘㧦焉以向不設官爲辭而使商民久受俄人之鈐轄乎前年有以上海會審委員請作經制同知缺者部議駁斥不行然如上海會審之員雖未有缺而體制固與地方衙門相若乃以東邊重地而并領事之不委噫例也而幾於爲厲矣 
[本館自己接到電音]  
　　本館於昨日接到在津友人專發電音到本館内有十月初二日諭旨三道敬謹譯登○十月初二日奉旨惲彦彬轉補翰林院侍讀陳學棻補授翰林院侍講欽此同日奉旨祥麟補授詹事府少詹事欽此同日奉上諭雲南昭通鎭總兵麟志着開缺送部引免所遺員缺着何雄輝補授欽此 
[外洋消息]  
　　法公司輪船帶來外國新聞紙言中國現在德國斯答丁之五里岡船廠定造砲船目下尚未告竣一日駐德公使李丹崖觀察親往五里岡督察船工并諭令赶造水雷船四艘限明歳上半年必須告成又言英國近擬另發水師提督座船一艘名亞得西挨思駛至中國調換現在之愛倫克兵船其船前已試演兩次華八月十七日復試演前兩次所用係挑選最高之煤人亦係操演精熟之人今次則煤用其次者人亦多用生手似乎較前兩次稍孫試演之後以情形禀知水師衙門稱爲合用查該船所用之煤三分之一英國北邊之煤三分之二則係惠立斯之煤所用諸人皆係生手而一點鐘行十一諾脫有餘進前退後亦甚便捷該船計有三千零五十一匹馬力而所用之煤一點鐘用煤三磅七兩可得一匹馬力船上機噐轉舵及放水雷一切皆係新式故水師衙門以爲可適於用也 
[德員赴高]  
　　前上海德國領事公廨繙譯官穆君麟德自交卸之後在津沽李傅相處襄辦諸事兹閱字林報云接有北邊友人來信言穆君將往高麗外務衙門辦事矣 
[輪船阻滯緣由]  
　　法公司輪船抵埠昨已列報聞該公司自上禮拜二由香港開行天色殊惡中途抛錨寄椗者三晝夜及至吳淞口外又遇大霧不能展輪復經停泊直至禮拜二早始克開行比抵滬上已在禮拜三屈指自港至滬共八日云 
 
 

Page 2

 
 
[節譯信畧]  
　　昨日字林報載有華人送去一信其大意言本埠工部局經理租界一切事務而華官尚有欲來過問者皆由工部局議事之時無華人與議之故若工部局亦請華人在董事之列則華官見之知工啊局亦有華人主意自不復過問而於洋涇浜所製各物亦不難於暢行矣按此信所言其意總在華人當在工部局董事之列然工部局應用華人爲董事與否本館今且不置一辭姑錄此以觀其後可也 
[改造鐵彈]  
　　美國新聞紙言該國現有人擬設公司用鐵鑄造砲彈式樣與鉛彈無二惟克敵制勝則較鉛彈爲尢烈諒造成之後器既精利通用必廣大也 
[鳳災又見]  
　　本館初四日報内載有吕宋風災一則毁傷屋宇人口甚多兹閱西字報知吕宋九月底時又發大風一次所失諒復不輕查該應天災層見疉出若火山開裂及地震等事類皆傷人壞物何昊天之不弔歟 
[粤東火災]  
　　粤東今年大旱各物乾燥祝融時肆其虐前月二十七日上午九點鐘時該處大南門外仰忠街某店失愼其時北風正勁頃刻燎原延燒不下千餘間各處水龍馳赴灌救而旱既太甚取水維艱無能着力有更樓一所被火燒及更夫不能逃出葬於火内樓上磚石坍下救火人役亦遭壓斃只得聽其自熄直待二更後火至蟠龍社壇前始止則已燒一日之久矣爲近來未有之災計遭灾地段自仰忠街起高第街則燒至積銀巷口止東横街燒至箭道西横街被燒過半萬福泰康等里麥欄海味等街與太平沙倉前街各處民居店屋或數十家或百餘家不等南門直燒至天字馬頭永清門城樓全燬此外小街支巷或數家或十餘家被焚者尚不及細查燒斃之人共五名受傷者則有十餘輩此就已經查確而言若婦女幼孩恐尚多罹於厄者可謂慘矣是晚該處白沙地方亦遭火警救火人役勢難兼顧因已勞勞終日力盡筋疲卽有勉强前往者而一水盈盈阻住去路只得半途回轉幸爲時未久卽滅諒不致大有損傷也聞香港於二十五日已先有妓院失愼之事舞榭歌樓付諸一炬隣右均受池魚之禍所喪亦属不貲且兩日後灾處危墻傾塌壓斃數人何粤東火患之多歟 
[萑滿不靖]  
　　近來温郡謡言四起謂台州黄金滿乘間復出較前更爲猖獗各處土匪羣起附之行路者皆觀望不前處州風氣向稱醇樸近亦有明火搶劫之案一唱而百和此嘯而彼應日前又有金滿撲城之謡陳壽山郡尊聞信卽命檢點獄犯並派兵守門次日接台郡移文言城中安堵如常惟各鄉鎭土匪時出搶掠一日之内疉報七案各土匪皆冒稱金滿以致謡傳各處人心惶惶而孰知其爲假金滿而非眞金滿也刻下時屇冬防且慮宵小竊發故陳郡尊已派員巡查矣○永嘉場漁户李振發歸州葉高郎等疉被盜刦遂赴道轅具禀請緝當經鎭道憲准詞派何把戎駕船往該處巡緝上月初八日行至泥嶴石子忝三條壟等處寂無所見把戎因思堂堂之陣正正之旗盜必見而遠颺不如假扮商船以誘之十五夜駛至烏星背洋面卽見盜船一艘匪黨十餘人上前搶刼把戎卽開槍迎敵攻擊良久盜始舍舟登岸而逸把戎亦率兵上岸分路截追不意所追之犯乃疉犯巨案之紀天成也卽前任陳友三明府會營兜拿脫逸之犯把戎見是巨盜卽竭力尾追自石子嶴越嶺數重該盜喘息未定匿於叢草中把戎卽放一槍中其右臂遂就擒餘盜則已兎脫遂將紀天成載回温郡解送鎭道憲訊鞫該盜供認不諱惟李振發等所控之案係柯河良所刦是以鎭憲復飭何把戎往三條隴地方查拿柯河良己聞風遠遁遂將柯和有柯阿統帶回管押云 
[卾省宫報]  
　　九月十九日藩憲牌示准補孝感縣亢廷鏞卽赴新任黄梅縣典史缺以試用從九王振家署理二十日又示江夏縣缺委卽補州陸佑　署理 
[文童互毆]  
　　本月初二日蘇州長元吳三縣在試院覆試文童出題後有長邑童生某甲手執烟袋在號舍搆思作文適有似曾相識之他邑童生某乙自號舍外走過見甲點首吟哦因以諧語譏之盖笑其苦思而未得前列也不料正觸所忌遂大怒非安置烟筒出號與乙爭論始而鬥口繼而鬥力互相扭打鬨動滿號環集觀看而乙友甚多羣起將甲掀倒在地拳如雨下且以手抓其面頰血流不止衆始散去甲至堂上洗面畢見血濆染衣還至己號收拾考籃卽至乙處謂乙曰我今日被爾衆打不復作文决不使爾今日帘卷卽披乙頰兩下大有背城借一之勢乙友見事難了結咸來勸解甲謂必須乙來我前對衆五叩首方能和息否則决不干休駡聲益厲鬨聞内堂試官令開門立傳甲童到内詢明原委甲堅請提乙戒斥長邑尊金明州謂今日公事爾且作文飭差將考籃等搬進内堂婉言開導給以飯食甲卽遵作文字頭牌完卷交納仍請邑尊查辦以洩此惟嘵嘵不休金明府謂爾且歸去善自養息明日爾父母進一禀到案自當照辦甲始允服邑尊又恐甲至外仍尋乙與之爭鬥乃飭書吏等于放牌時護送出門始得無事人咸謂明府之善於調停也 
[救火受誣]  
　　杭垣自夏秋以來祝融之災數月未見居民咸高枕無憂矣九月二十四日八點鐘後下城忠清巷内箋紙店後進忽然失愼火已透屋上燭霄漢幸隔壁爲某甲木作店甲見火勢已將燎原奮不顧身從墻上扒過將平屋拖翻一間火勢始殺時各處水龍之早到者已有七架竭力撲救因不成災不料事息之後該紙店中反疑某甲爲搶火之人送請某貳尹重辦某甲氣憤填胸因聚衆大言曰我以奮身救火不及顧家致被搶去箱籠一只及零星等物今幸火已撲滅而反以我爲搶火衆隣具在自有公論於是衆怒齊起爭相唾駡某貳尹見衆勢汹汹急爲調處因勸某甲回店罰令紙店出洋數十元給某甲以償其失且謝其勞也衆隣居始無售而散 
[盜犯獲案]  
　　天津新庄地方嘯聚海洋大盜不知凡幾擄人掠貨害命圖財種種罪惡不能枚舉復敢拒捕曾戕快役二人去年罪惡貫盈經天津鎭道帶兵兜拿槝其巢穴陸續拿獲案犯二十餘人審明請令正法無如若輩除新庄外蔓延甚衆且渠魁未擒目下復在海面爲行旅之害有高庄穆姓船隻被刼家中復遭滋擾馬隊統帶徐軍門邦道有弁派駐高庄聞信追拏復知會護衛營龔長楊觀察嘉善派弁跟追協緝比至京南將盜犯五人弋獲惟首犯王八卽王幗太在逃五犯解回天津審訊内有張拴一名惡跡尤著各犯上堂審訊不待用刑一鞫全伏現均收禁以侯正法云 
[租地案又訊]  
　　王金和與應文森租地涉訟一案至今未結前禮拜四又據王金和訴稱應文森所造之屋請傳案究問太守問現在已搬進否答言尚未太守問現住之房東爲誰上控之禀係何人所冩答稱房東名姓我實不知靡詞係託羅姓所冩太守着偕據稱之羅姓到案并諭法包探傳應文森到案於昨日集訊王金和稱屋中板壁堦石一概未有應文森則稱一切規模悉勝王之原屋惟堦石未備耳兩下各執一詞太守着法包探往查再核又以應文森並未查明何人之産竟於基地上建屋實屬非是着將應文森管押待拆屋後始行釋放 
[斷賠失貨]  
　　前報列俞祖培控周文彬一案兹悉於昨日訊理翁太守以正豐泰夥田錦庭報稱失去海參五百七十九斤值銀三百七十兩之謂衡情酌斷諭周文彬俞祖培各賠銀一百五十兩先爲了結俟查有海參下落再當追究俞祖培連稱貧窘不能賠償周文彬亦稱一無贓証何得賠銀太守謂若有贓證當作賊論况俞祖培既口開棧客商失貨理應照賠今有周文彬派賠一半已屬公允著卽遵斷先行具結限五日交銀周文彬尚嘵嘵置辯太守逼令於結上畫押俞祖培遵斷簽押而周文彬在已名下竟畫一圈太守怒問何得畫圈周文彬答稱不慣冩字 
 
 

Page 3

 
 
太守見其頭戴晶頂卽問是何職銜答稱同知太守着除帽罰跪既不慣冩字卽着以指印代之周文彬遵斷印左拇指於結上太守着交保限五日交銀 
[擔保銀兩]  
　　前報列宋耀金扭送陳蓮秀一案公堂原着交保無如陳蓮秀在縣署原控宋姓用去洋七萬二千元盖因十八年前法人馬義絲行之事又自認用過洋二千四百元是以昨日有瑞昌行之方炳元偕仝天泰木行夥郭小洲住居美仁里之張文波投案具保翁太守謂公堂原斷本屬交保但其間進出甚大不是他人出七萬二千元陳蓮秀須交出洋二千四百元今須保洋二千四百元始可俯准所請于繙譯官謂外國定例必須交到洋元先存公堂事畢發還翁太守卽着方炳元等出外斟酌 
[辱在泥塗]  
　　法界十六號華捕朱桂堂禀稱有在十六舖橋擺水果攤人高聲喊賣我聞而喝阻之伊卽逞强紏同兩人欲拖我過橋以致滿身泥满手亦被傷旋據擺水果攤人沈洪儒稱我在橋上設灘巡捕不許我卽移至界内不敢拉捕太守以沈及華捕身上俱有泥痕諒有爭扭之事着將沈洪儒管押三日 
[清理街道]  
　　本埠外虹橋堍下地方向被誎處居民傾棄垃圾頗碍行路每逢陰雨之時更爲不便兹由捕房禀請陳太守出示諭禁亟錄之以供衆覽會審分府示租界道路各宜清潔凡我商民弗踐垃圾任意便溺亦千禁律巡捕送案懲斥莫及 
[爭毆和息]  
　　昨報江北人母子與瞿某在虹口茶館爭毆一節兹悉瞿某赴捕房申訴經巡捕　同仁醫舘之後因所傷甚微且事涉暧昧卽經兩造友人勸息云 
[毛被剃]  
　　前日有寍人某甲至外虹口正豐街相近之剃頭店薙髮　匠偶不經意竟將甲之眉毛一併剃去甲大怒與論匠猶不肯認差致相爭毆觀者如堵某甲復紏十餘人至該店將夥匠拖矣小茶館評理後經衆勸令薙髮匠備香燭至甲家賠　事方了結云 
[馬車閙事]  
　　三茅閣橋北堍直街所停馬車甚多殊形擁擠昨日午後有二馬路某家之空馬車停於街心待雇北首復有一車自靜安寺載客而來欲過橋往南因空車在前不能過去巡捕以其停歇街心有違工部局章程卽上前驅逐不料後車已至其馬竟噬傷巡捕之肩捕忿極乃將違章馬車拖入捕房押住而前日午後白渡橋北首轉灣口有野雞馬車向東飛馳適有東洋車載一老嫗自東轉南驟不及避致被撞倒老嫗　跌　地血流滿面野雞馬車則不顧而去洋塲街道坦直而車馳　驟往往　人覺危險尤甚於蜀道也 
[偕張綏之譜弟觀電氣燈口占二絕]  
　　清芬堂最擅佳名此地偏疑不夜城莫道今宵逢月朔庭中胡月一輪生團圞擁出水晶毬異樣光明照兩眸更好助人清興處四圍菊影淡宜秋[  鹽溪雲逵氏朱家驊求是草]  
[東瀛三菊生女史]  
　　八欽仙子住蓬瀛瀹茗軒中帶笑迎我是相如久消渴瓊漿一盌不勝情黄花品格最宜秋贏得芳名齒頰留一首新詩茶七盌爲儂磨墨索風流千金曾買香山句博得鷄林姓氏通我欲贈卿無别物吟成三疉作泥鴻[  鹽溪懶雲氏甫草]  
[函請送荆門窩子溝煤鐵礦務公司招股章程]  
　　一煤礦　先行開辦也窩子溝煤礦周圍四千畝原章所載質稽約有二百萬墩尚就扦得第一層言之嗣經格致書院化騐每百分中含炭質八十七分九二英國礦務院亦經化騐相符遂推爲中外第一好煤自地頭運至上海原寍所載統計工價運費關稅股利每墩共合成本銀六兩從前上海市價每墩七兩左右有停運後美國白煤漲至十一兩有奇湖南白煤漲至八兩左右土人以土法開採每日可出煤一百墩今用西法開挖斷不止如原章所云每日百墩每墩七兩每年餘利三萬六千兩而已也惟西法必先開井程效稍遲井未成前人工亦省擬於原局購定扦外餘礦如金米觀等窿一面用土法開采俾餈工作而顧官利一面於井成後分道挖運出煤日多卽　民生計日擴而餘利亦日厚至於價買山坡應照直隸順德銅礦章程照契酌加三成以示優待一銅鐵擬漸次開采也前此金董經辦時因股本未足不用機器未能多開且以運道艱難煤行復嗾船户暗騰運價并致不敢多開遂於論工計斤給價之外擬開就地融銷之路因探得南漳銅礦此次趙董勗敬往探又得阮家山鄔家山楊兒坡等處銅礦質地均佳又得鐵坪鐵嶺袁家灣等處鐵礦曾將　石化騐係鐵二養三之質每八十分中得鐵五十六分養二十四分實係極好之二等鐵礦惟銅礦均在鐵礦之北距煤較遠似宜逐漸開采約以窩子溝之煤鎔鐵坪等處之鐵每墩成本不過九兩運費在外以上海最低鐵價計之每墩值銀十七八兩亦極合算一商股擬擴允招幾也原局股本僅招二萬兩本冀逐漸開擴以事機不順而止此次辦法既招中國礦師購用機器以開窩煤更須就煤鎔鐵以廣銷路且擬推廣銅礦斷非先集五十萬兩股本難資周轉擬仍以規銀一百兩爲一股先招五千股爲限自十月初五日起每股先收二十五兩收滿卽行截止俟奉批後再行分成陸縫牧足給付股票息摺從前舊股票摺届時換給新股票摺以恤舊商而昭平允一官本擬酌量提繳也聞前辦湖北礦務盛道臺經手扞探　礦經費皆係官本墊付前局以土法開采尚不甚賴扦探之利僅認按墩提繳制錢二萬串此次開辦卽就扦地下丰不煩再費鉅款實爲事半功倍自應仰體上憲恤商之意擬先循案繳還鍜地經費規銀一萬三千兩扺作前局認繳之數以後銷煤一墩提繳規銀一錢就地鎔鐵者銷鐵一墩提繳規銀二錢就地鎔銅者銷銅百斤約照順德礦章值百抽二之例提繳規銀二兩庶與上補官墊下恤商艱之意兩有當焉一銀錢擬責成稽核也經收股本時各商與股者卽付銀至上海之五康恆吉昇茂恆德裕大有豫元甡各莊經手到局掣給收條所收銀兩卽分丰以上各莊生息嗣後續收股銀及赢餘銀兩再行添莊分存未開辦前照莊起利開辦後按年一分起息將來得有餘利分作十分以八分歸股東二分作辦事人花紅局中開銷均宜從儉設有存局銀兩隨時付莊不准移挪岩借錢莊如有不妥卽行别存不得濫與局中銀錢出入日有日結月有月結年有年結刋單布告並擬於董事内公推一人隨時稽核一辦事擬愼選分任也礦局向由盛道臺督辦金　總辦此次循案續辦自應聽候憲裁酌量札委　督辦總辦係主持全局提網挈領之人而於入山坐辦及稽核局務銀錢兩事尤關緊要必應分職專司此次探礦之趙董勗敬於輿地製造之學均曾閱歷擬俟開辦時禀請入山坐辦以一事權其一切理財用人自歸總辦調度而上海爲銀錢總匯之區另請公正紳富六人爲董事隨時稽核以昭鄭重一礦務擬參用西法也土法開采祗在浮面地利實未能盡西法則先開直井至數十丈之深然後旁開煤路仍用民工開挖而加　器於直井之上抽不起重故無不盡之地利惟延請洋匠經費較鉅查出洋學習礦務學生池貞銓等前探金州各礦頗能領會擬與金州局合訂此項礦務學生赴　辦理至礦工首重開井亦擬先購抽不機器俟井成後再購全副機器如此次第施工庶暗中自然撙節而成本足資周轉矣一稅釐擬援案照辦也荆煤　稅前奉南北洋大臣奏准有案此次續　應請援案辦理其銅鐵等稅亦擬援照現開各礦成案辦理並請荆宜施道臺另派委員到礦監查凡遇運銷之煤鐵銅觔計數禀報庶不致有收買之嫌卽運銷各處亦免收販包稅之弊倘有底脚剩煤不合運銷就近與本地煤行一律公平交易者并可稽核時價不涉畸輕畸重把持行市之擬似於政體商情均有裨益 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年九月二十六日京報全錄]  
　　宫門抄○教職單○尚書文等泰爲請旨遵行摺○廣西撫倪奏爲循例奏明請旨摺○晉撫張奏請改奬片○將軍銘奏請留員差委片○東撫任奏調署知縣片○又奏甄别知縣夾片○九月二十六日吏部翰林院侍衛處值日無引見○景廉等覆勘試卷覆命○索布多爾札布稽查中左門覆命○翰林院代奏率端棻謝授侍講恩○恩承請假十日○吏部奏派騐看月官沠出徐桐張之萬薛允升畢道遠錫珍敬信文暺恩福○召見軍機○派出閱卷廣壽興廉○○光緒八年九月分教職單正諭安徽歙縣沈兆蓮安慶山西吉州郭世選汾州江西進賢張履祥瑞州湖南湘陰黎嗣韶衡州雲南鄧川徐元華雲南俱舉訓導告林雙城高濟清永平奉天盖平王鎭順天直沙河惲炳順天安徽含山陳錫周廬州山東長清朱學爽泰安山西太谷寍毓秀絳州陝西宜君强鴻烈同州湖北宜都喻璨烈黄州四川威遠吳晴川順慶名山何邦彦順慶俱舉山東臨淄楊鵬南濟南歳湖北當陽戴修濓德安挨廣東陽春李馨高州歳復諭直井陘李銳河間廪山西榆杜薜鍾桂平陽恩絳縣武秉衡代州恩河南桐栢厲子皋彰德恩湖南桂東劉變衡州廩山東臨淄趙善全沂州廣東海康李能馨廣州興寍司徒蒸肇慶臨高潘桂森廣州俱舉雲南富民李廷柱廣西拔復訓江蘇江甯黄來琛太倉恩福建邵武曁錫疇建安舉廣西上思　善鏞慶遠舉○○協辦大學士刑部尚書臣文煜等跪奏爲接收京控呈詞酌擬分别辦理請旨遵行事内閣抄出湖南巡撫卡寳第奏京控交審案件事涉細微及未經本省控告者飭發該道提審情重者親提審訊等因光緒八年八月初九日奉旨知道了欽此查原奏内稱京控案件小民寃抑莫伸必當爲之昭雪問官意存廻護必當子以親提立法無嫌周密至於田土錢債細故本無寃屈電情未在本省控告遽行赴京呈訴亦無慮問官廻護似宜分别辦理今查控案事件如上項細故混爭或未在本省控告此類實多一經咨交卽應將被告及証佐人等紛紛提省遠或千餘里近亦數百里川資旅費需用浩繁曠業廢時坐機坐困故凡牽連拖累莫不受害無窮仰體皇仁將咨案之事涉細微及經本省控告者飭發該管道就近親棍審明議擬咨司酌定覆核咨銷其奉旨交審事件並咨案之情節較重者仍督同臬司親提審訊以期輕重得宜恤小民苦累之情杜訟棍株連之計等因具奏抄出到部查該撫所奏各情自係矜恤無辜免受拖累之意應如所奏辦理抑臣等更有請者近來京控之多不獨湖南一省爲然如直山東河南湖北等省每年總不下百數十起其因該州縣聽斷不公令小民寃苦莫伸情急來京呈訴者固多而以口角微嫌意圖牽累揑情妄控者亦所在恒有迨經發回審明多係釁起田　錢債細故未便以偶爾牽涉之詞遽予反坐擬以答杖完結者址居八九核其情罪非特不應專咨報部亦較尋常外結之案爲輕其讞　不曰事出有因卽曰懷疑誣控甚或以爲到案卽行供明並非始終狡執千篇一律比比皆是遂致刁狡之徒明知控告重情審虚不過問擬杖責因而添砌情節任意羅織多人罔知顧忌在准理各衙門因所控均係被屈事件情詞又極廹切不得不照例接收一經發交外省傳証提人道途之跋涉公庭之守候受害已不堪言誠有如該撫所奏者竊以本應州縣自理之件紛紛提解該上司審辦非特體制不合且外省呈詞或有准有駁京控則無案不准卽無案不提刁健者仍得肆其譸張爲幻之術以陰行其傾陷良善之計是提審本欲爲民伸寃而及致爲民滋累似不如就所控呈詞中分别應收不應收杜其奸謀所全當更不少如謂禁絕太甚恐不免或有屈抑不知朝廷設官分職各有專司州縣卽或有不肖而督撫臬司均係封疆大吏萬無不爲百姓伸雪寃枉之理若不控經本省上司率行驀越赴京心目中尚有法紀耶督撫身膺疆寄臬司總持刑名區區詞訟均不能爲民伸理必待來京控訴又安用此大吏爲也臣等復恭查嘉慶二十五年上諭各省民人赴都察院呈控案件向來有奏聞者有咨回者有駁斥者嘉慶四年朕降旨不准駁斥以防壅閉係指案情重大者而言若如賈允升所奏無論案請大小不准駁斥卽不准發還則一切户婚田土錢債細事一經京控悉卽奏咨辦理亦於政體非宜國家分職大小相維若以部院衙門理及瑣屑之務則直省地方官所司何事且近來訟風日熾使奸民臆計赴京控訴必當一概准理豈不益長刁風倍增訟獄拖累株連流弊更大等因欽此臣等詳繹聖訓一切細故呈詞既不准收受則以細故越訴京控者更不應收其呈詞可知臣等公同商酌擬請旨飭下都察院及步軍統領衙門嗣後遇有京控案件須將該原告詳細審問如情詞諸多支離並未在本省督撫衙門控過其呈詞概不准接取如實有情節重大發交各省審辦之案亦祈飭下各省督撫督同臬司巡道虚衷研鞫務得確情實則立子平反虚亦照例坐罪不准以事出有因及懷疑悮控等詞曲爲遷就俾知法在必行非寔有寃情斷不敢輕爲嘗試庶刁風可少息于吏治似尚有裨益臣等爲清理訟端起見是否有當謹恭摺具奏伏乞皇太后皇上聖鑒謹奏奉旨已錄○○廣西巡撫臣倪文蔚跪奏爲總兵呈請入籍循例奏明請旨恭摺仰祈聖鑒事竊照前據遇缺題奏總兵孔憲隆呈稱原籍廣東肇慶府恩平縣人伊祖孔廣球於道光二十年遷居廣西永安州東平里古鑿邨咸豐六年置屋置田均經投稅納粮已逾二十年寄居已四十餘載田增廬墓盡在粤西原籍並無親支自應遵例呈請入於永安州寄籍作爲土著並請飭知原籍恩平縣立案子孫不准復回跨考等情經藩司轉據該府州查與納糧二十年准入寄籍之例相符取具隣里甘結加具印結由前撫臣慶裕核明咨部並咨廣東撫臣飭行孔憲隆原籍恩平縣立案其子孫不准復回跨考兹准兵部咨查定例武職官員不許在現任地方置立産業如罷職之後有因在任年久原籍並無産業宗族無可依歸不得已而請入籍任所者副將以上官該督撫奏明請旨等語遇缺題奏總兵孔憲隆請入廣西永安州寄籍未便據咨率准應令該撫秦明辦理等因咨行到粤當經飭行遵照去後兹據藩司徐廷旭轉據署平樂府知府叚紹棠署永安州知州徐桂辛查明該總兵孔憲隆未曾任過平樂府屬地方武職並非在現任地方置立産業現亦未在廣西投標候補其祖孔廣球先年遷居永安州置買田房産業投稅納糧已逾二十年原籍恩平縣並無宗族無可依歸與入籍年例相符詳請具奏前來臣覆核無異相應據情請旨俯准該總兵孔憲隆入廣西永安州寄籍作爲土著理合循例恭摺具奏伏乞皇太后皇上聖鑒勅部核覆施行謹奏軍機大臣奉旨兵部議奏欽此○○張之洞片再直隸州用四川補用知縣趙廷澍因採運賑糧出力經前撫臣曾國荃會同閻敬銘彚入買運南糧事竣擇尤酌保案内擬請俟補直隸州後以知府用奉旨該部議奏單併發欽此駁查以該員究於保年月日奉委應令詳細聲叙復經前撫臣衛榮光查明覆　仍擬照前請給奬奉旨着照所請奬勵吏部知　欽此兹准吏部咨稱奏定章程尋常勞績不准層遞預保該卝所請奬叙核與定章不符應令另核請奬等因臣查趙廷澍經閣敬銘派辦南糧適值車嬴缺乏道途阻滯該員設法挽運由皖豫以達晉疆歷　年餘備極艱辛其勞績實不可冺今查照部咨另核請奬合無仰懇天恩俯准賞給該員趙廷澍隨帶加三級以昭激勸理合附片陳明伏乞聖鑒謹奏軍機大臣奉旨吏部議奏欽此○○銘安片再吉省添設民官創辦伊始所有建置衙署修濬城池以及清丈荒地履畝行繩需用佐雜人員尤多其前次奏留佐雜六員均已分别試署新設分防各缺目下事務紛繁乏員差委查有前充文案營務荒務各局　手候選巡檢吳廣潮劉瀚蔣文清分　　省直典史彭光岐隨營當差多年均匪勤愼趨公毫無貽誤且熟悉地方情形擬將候選巡檢吳廣潮等四員一併留營差委以供驅策除咨開吏部外　關片具棟伏乞聖鑒謹奏軍機大臣奉旨吏部知道欽此○○任道鎔片再烟台海口爲福山縣所轄政務股繁且有交涉事件治理非易現任知縣曾誼辦事謹飭本年三月到任於地方一切尚無貽悮惟於此缺不甚相宜兹查有　苑繇知縣張金芝明幹有爲堪以調署所遺高苑　事務較箇卽以曾誼對調俾昭愼重據藩臬兩司查明該員各任内均無承緝案件未完錢粮有關展叅降調處分詳請具　前來除飭遵外謹附片陳明伏乞聖鑒謹奏軍機大臣奉旨知道了欽此○○任道鎔片再勞　保舉人員應於到省後予限一年察看甄别兹查有候補班　先補用知縣鄭祖傑候補知縣叚　鈞二員均係勞績保舉到省已滿一年之限例應甄别據藩臬兩司會詳前來臣詳加察看鄭祖傑才具明晰叚國鈞勤愼耐勞均堪以本班補用除履歷清册咨部查照外　附片具陳伏乞聖鑒謹 
奏軍機大臣奉旨吏部知道欽此 
 
