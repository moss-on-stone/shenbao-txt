# 1900 - 295 - 4909892

 

Page 1

 
 
[三通考輯要出書] [  圖書集成局代啓]  
　　通考苞括通志通典三通考苞括九通古今掌故海也局肆必與志典連售價貴不易購文緐不易讀山隂湯蟄先先生有三通考輯要通雅堂主人購付本局鑄印俞曲園先生序爲宏通之才從此出矣袁爽秋京堂序爲提要鈎元良工心苦一時通人咸推有用之書讐校精詳紙墨加料有識共寳分裝六十本今於二十日巳成書每部批發八元零售十二元躉售面議售書處在上海三馬路申報館申昌外埠在曩時售股票處 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[爲善最樂說]  
語云爲善最樂夫爲善何樂之有哉惟使受之者得巡其身而我心亦無不安而已矣今京師之不安亦甚矣哉自拳匪作亂各國稱兵宮闕震驚乘輿出走戈予匝地砲火喧天死者旣折頸斷頭血飛肉薄生者更流離轉徙家室蕩然旣棲息之難謀亦飢寒之交迫平日席豐履厚鼎食鐘鳴至此而百結鶉懸監縷若乞人子朝不保暮殘喘如絲嗟乎哉何天之不弔我民使同罹此意外之浩劫哉南中諸善士惻然憫之醵集多金設爲救濟濟急諸善會入都拯救務底安全留者餼之歸者贐之病者更出藥餌以療治之猶恐洋兵之疑而阻之也白諸洋員請給護照俾沿途無阻得以直達京都恐程途之不免需遲也賃定輪船鼓浪而往一日千里速於置郵嗟乎哉天雖不弔我民得諸善士以補救彌縫亦何患浩劫餘生不能出水火而登荏席哉所患者需欵浩繁非千萬金所能集事卽各省聞風興起爭惠廉泉而集腋成裘終苦心有餘而力不足於是有以書畫相佽助者有以骨董作捐輸者救濟善會諸君子恐一時難覔購主擬設彩票出售俾人皆踴躍爭先前蘇松太兵備道江海關監督蔡公和甫聞之曰此仍緩不濟急之謀也我雖握篆之日無多宦槖未能充牣然滬上有薄產在曷質之以效壤流遂於月前以房產若干椽押得洋銀六千枚以三千枚救蘇松常鎭通海各屬京官以三千枚救原籍寄籍京官交盛杏蓀京卿轉發濟急善會一時春申江上有口皆啤登之報章頌聲遍宇内或曰是好名耳是欲以洋銀六千枚博輿人之誦耳初何嘗以行善爲樂欲拯危者而使之卽安哉執筆人乃正色以告曰三代下惟恐不好名子獨不見蠅營狗苟之流乎平時民脂民膏任情朘削人有以保全令名告者則嗤之以鼻曰笑駡由他笑駡好官我自爲之噫若而人者正復不少今蔡公之好名與否我不得知惟此六千枚之善捐儘可全活千百人性命人得其實我享其名夫亦分所宜然矧蔡公之未必以此求名而人自隆以美譽哉抑蔡公之質產行善固不僅此六千枚已也自見申報登塘沽已降大雪被兵黎庶將憂凍餒交加爰又籌欵赶製新棉衣褲二千五百套計共五千件要之棘之夜以繼日刻未知告竣後撥助何處善會然其有加無已之駿惠則固出自至誠將來苟氏八龍薛家五鳳後人食報左劵可操而僕所尤爲深望者羣公袞袞未必皆嚢有餘資然苟以蔡公之心爲心膴仕者旣不吝輸貲卽宦况淸貧衣食僅堪自給而果欲及時行善則一椽半畝亦不難易錢以結善緣蔡公導其前諸君步其後衆擎易舉子惠宏敷區區六千枚特嚆矢耳抑蔡公之謙尊而光更有令人景慕者焉其致濟急會書曰某服官貴省毫無善政可對地方惟略盡微忱竊附毁家紓難之義庶幾稍釋我過望諸公鑒察此心云云似此加惠部民兼全梓誼而更措詞謙下不自居功其眞以爲善爲樂境者哉僕之論此非阿私所好蓋深願人之好善者羣以蔡公爲準則大裘廣厦遍覆哀鴻而更望蔡公之鑒及微忱不復厭發棠之請云爾 
[美廷意見]  
　　日本某日報云美國新簡駐華使臣誇痕額氏當陛辭之際伯里璽天德麥根利氏諭以華廷如欲和好重敦須責令政府懲治拳匪魁首保全和約應享之權利不使匪人再肆劫掠殃及商民汝往哉愼之愼之毋辱朕命 
[議和嚆矢]  
　　日本報云刻得京師電信内開東歴十月十七日卽華歴閏八月二十五日中國欽命議和全權大臣李使相拜會各國駐京使臣以便開議和局聞德廷之意須令中國懲處端王　　　　董福祥三人然後言歸于好按　冫　　係和文其音爲辣痕誇烏不知所指何人閱者以意會之可也 
[匪亂未平]  
　　廣州訪事友來函云惠州土匪肇亂迄今尙未敉平紳民陸續到省請兵尅日前往剿捕聞匪首區兆甲係逆犯康有爲之弟子家貲頗爲殷富以席豐履厚之人無端爲此滅族之事何其愚哉 
[流民避地]  
　　烟臺訪事友人云近由沙河子載　避難之男婦若干名口詢其因何至此則稱俄兵將至畏其殘暴故先避地圖存說者謂北省自遭俄人肆擾烟地貨物只恃東河一帶行銷今彼處復有阻滯之虞恐貿易塲中更有不堪設想者矣 
[會匪被獲]  
　　宜昌訪事友人云上月十七日湖北長楊縣差捕拿獲自立會匪八名禀求縣主移請營汛派兵四十名押解迨解至河西宜昌鎭傳弼卿鎭軍復加派兵士四十名迎護入城各犯年皆逾冠精力强壯内有一犯本姓富後攺黃姓名華廷聞係武生手下有羽黨一二千人鎭軍恐中途或有疏虞諭令格外嚴加防範及抵鎭署鎭軍傳令緊閉頭門四面派兵扼守然後鬆去刑具飭跪案前用西人攝影法各照一像以便呈請大憲騐視旋卽升座略加研詰黃匪供稱武生因與教民積不相能故串合匪徒冀藉其力以雪仇恨不意竟悮罹法網云云噫是殆所謂自作孽不可活者歟 
統帥過揚 
　　揚州訪事人云正任江西按察使總統武衛先鋒右軍陳雨人廉訪前奉李鑑堂星使調赴楊村迨鑑帥力竭捐軀士卒遂風流雲散兹者廉訪由北南下沿途招得殘卒若干名上月杪乘舟抵揚登岸拜客至運轅時兩淮運司柯遜𤲅都轉延入花廳茗談良久而别旋卽回舟揚帆向金陵進發 
[叅戎到省]  
　　姑蘇訪事友來函云正任蘇州城守營叅將曾叅戎前經兩江總督劉峴莊制軍飭回本任本月初三日叅戎捧檄至省詣各憲轅禀到涓吉初九日履新 
[酒肆抗捐]  
　　福州訪事友人來函云福州酒捐由宏豐庫商人陳桂官創議與紳士葉某禀請地方官開辦上　 
 
 

Page 2

 
 
憲已頒發告示卽日開收不料城内外酒庫二十餘家一律停止酒店五百餘家亦相率閉門罷市大小街巷散佈匿名揭帖意圖要挾長官事爲海防同知呂司馬文起所聞傳諭各酒庫執事人略謂此次烟酒捐係欽奉上諭特辦之件陳某不過舉爲領袖當兹庫欵支絀凡屬食毛踐土者理宜勉圖報効酌令每年公捐洋銀二萬元以五年爲限云云各酒商旋復具禀陳明數年來米價昻貴取利甚微且各酒店積欠甚多江河日下此番議捐之欵每大罎納捐四角中二角小一角再小五十三文非但無利可取必至貲虧本蝕等情司馬遂减至每年一萬圓酒商仍未首肯不知此捐將來能否舉辦也 
[番攤認餉]  
　　廣州訪事友來函云惠泰公司商人張永圖保商局紳士蘇觀察元緖鍾太史錫璜盧中翰紹動禀准大憲承辦廣東全省番攤經費每年認繳洋銀一百六十萬元又報効四十萬元公禮八十萬元計共二百八十萬元日前先繳二十五萬元隨設局寳華中約俟再繳二十五萬元卽可給諭開辦至于惠潮嘉三屬另有商人承認每年繳洋銀四十萬元肇慶府屬繳洋銀三萬元陽江廳屬繳洋銀五十元香山縣屬繳洋銀十三萬元其餘雖核未定然爲數當亦不少利之所在人爭趨之古人言豈欺我哉 
[盜案初訊]  
　　松江訪事友人云前者南門外打鐵橋左近薛姓被盜報經婁縣屈吉士大令勘明諭令壯捕嚴緝嗣在滬上拘獲左得勝解回研訊左盜供詞狡展大令怒飭用荆條鞭背至六百下始供稱此案由陳老五爲首小的惟在舟看守今彼等均已得贓遠逸不知所之大令飭釘鐐收禁聽候覆訊核辦 
[寍波盜案]  
　　寗波訪事人云距郡城正西二十里有地名高橋者烟戶萬家店鋪林列一大市集也本月初四日之夜突有盜匪三四百人各執刀械蠭擁而至連刼二十餘家拒傷事主三人人皆畏其兇猛不敢追捕事後各失主開具失單投鄞縣署禀報次日縣主徐蓉齋大令會同營汛親往履勘以便緝匪追贓 
[騐屍被鬨]  
　　嘉興訪事友人云日前東栅口甲乙二鄉民因索欠起釁互相扭毆經人勸解而散迨後不知如何乙忽溘然長逝乙之家屬以禍由甲始投嘉興縣署禀請伸寃縣主劉大令准詞帶同刑仵書差前往相騐仵作唱報無傷鄉民不服鬨鬧移時後經耆老出爲理喩而散大令以若輩動輙行兇法難輕恕飭差拘拿到案以便訊懲　 
[命案可疑]  
　　姑蘇訪事友來函云無錫人某甲向以販售洋廣貨爲業上月下旬某日由原籍携銀三十六元乘江北載牛船至丹陽販運火油箱及至小泊西門外護城河水關之側翌日喧傳城内某處有一屍身手足均用巨繩綑縳髪辮緊纒於頸有識者謂卽某甲時載牛船已不知何往遂經地甲報請縣主某大令詣騐飭緝兇犯照例嚴懲　 
[鹽梟猖獗]  
　　有客目常州至姑蘇者語本館訪事友云常州府屬各鄉鎭素有梟匪出没販售私鹽開塲聚賭視爲常事然從不敢於城市中橫行無忌也邇來竟有梟黨擔私鹽入城向各鋪兠售每包重六十斤須洋銀一元苟不從其請則百般騒擾紏黨尋仇各鋪畏其兇燄祗得含忍買之上月二十日有一梟船裝載私鹽三十包停泊武進縣照墻後河畔蓋將求售於附近某醬園也上燈時武進典史署長隨某甲偕差役某乙行經是處見而盤詰船中丙丁二梟卽時遁去甲乙遂令差夥看守翌晨丙丁貿然入署邀甲乙及差夥至署東某　肆啜茗至則座中梟黨約有一百數十人手執槍械謂甲乙曰旣蒙惠顧卽將此鹽售與汝等計盬三十包祗需洋銀九十元足矣言已將甲乙綑縛舁之而去臨行顧謂差夥曰汝等可回禀汝主速將洋銀九十元來西門外某處取贖差夥無奈據情禀知某少尉少尉立卽面禀縣主施大令大令謂此乃貴价自肇之禍與人無尤言已拂袖逕入少尉籌思終夜無計可施遂於翌日飭人持洋銀九十枚爲若輩壽始將甲乙贖回 
[浙省官塲紀事]  
　　杭州訪事人來函云關嶺釐捐局一差前經局憲札委候補縣丞錢二尹玉森接辦二尹奉札後卽於本月初一日禀辭赴差○邇來省中庫藏支絀出欵繁多本月初一日兩浙鹽運司世振之都轉札委候補鹽大使徐鹺尹浚章前赴上海催提松滬督銷鹽課以資接濟○撫轅收呈委員呂大令劭宗現經藩憲惲菘耘方伯委辦新市釐捐局遺差委候補同知史司馬揚善接辦已於本月初一日下札飭知矣 
[潯上官塲紀事]  
　　九江訪事友人致書本館云上月某日辦理九江江安軍營務處兼帶定字營孫詞臣觀察接奉兩江總督兼南洋通商大臣劉峴莊制軍正任江西巡撫調任江蘇巡撫松鶴齡中丞頒發鈐記一顆僚友之往賀者馬龍車水絡繹於途○上月二十四日德化縣境各鄉紳董製成德政牌數對衣冠鼓吹恭送至縣署縣主應莘臣明府謙讓再三然後受之二十八日城外商民又恭送萬民傘一頂德政牌四扇以誌去思 
[八閩瑣記]  
　　福州訪事友人來函云前報紀馬江某姓所駕洋駁船裝載現洋銀二十餘箱被盜劫去四箱計一萬七千七百元當經報請閩縣劉大令海防同知呂司馬前往勘騐飭提船主研訊某日忽有線人某甲報稱刼銀之人名牛仔帶有洋銀數千元在田鐺土娼紫釵家匿跡司馬名分别卽飭差將紫拿案訊知牛仔已於是日黎明時携銀兎脫隨將紫開釋祗將從犯犬仔獅仔並船户嚴刑訊究次日又獲到下門犬一名分别管押候訊○閩中痞棍往往三五成羣身帶利刃遇事生風某日有五顯爍者與林生生挾嫌糾集數十人手執兇械在中途蹲伏以待適有督標左營勇丁林松兒弟迎面而來詢以何事若輩欵係助林者遂揮刃刺之立時斃命現顯爍及生生均已到案侯官縣葉大令提訊數堂彼此推諉故尙未能定讞也 
[隋提秋柳]  
　　揚州訪事人云兩淮各商領運出口赴岸銷售以春秋兩季爲最多日前運憲柯遜𤲅都轉接到總辦儀棧龔觀察來函謂當此秋晴風順正各商運鹽踴躍之時現各商雖已釘買一百三四十票而商運三十餘票忽爾停運轉瞬菜市各岸需鹽甚亟似此稽延實與大局有碍應請飭局轉諭各商迅卽訂運等因因卽札飭淮南局員迅將何岸何商何年何票因何停運等情查明復奪局員奉札後遵卽派員赴圩密訪旋回稱此事實由江船董事藉稽查水脚爲名斂費把持多所要挾各商及船户心不甘服以致一律停運並接運商淸吉昌等公禀據情詳覆都轉隨卽批示略謂十二圩捆扛夫役人等爲數甚多一經停運非惟與岸銷有妨秷衆亦將何以餬口該董不顧大局瞻敢歛費把持除咨請儀棧卽將該劣董劉炳藜斥革驅逐不准在圩地逗留干預外仰卽轉飭各商販速卽領運以濟銷市刻聞局員已遵飭辦理矣○向來細柳中有例有迎霜降之舉本年九月初二日節逢霜降揚州城守營孫守戎曁方千戎於前一日黎明時督率本營隊伍齊集叅署鵠候少選袁叅戎飭舁盔鎧亭出士卒卽排成隊伍由守戎率之出東轅門經教塲運司綵衣等街停小東門出北門迤邐至大教塲演武廳行禮小憇片刻施放排槍三次旋卽拔隊入西門繞院西街出小東門松風巷回營一路戈矛映日甲仗連雲見者無不謂其步伐整齊軍威嚴肅 
[照錄弭盜章程]  
　　前日上海縣汪瑤庭大令接奉署理松江府張子虞太守弭盜告示已錄昨日報章兹將所頒章程照錄於下一各村鎭於出入總路口樹立長竿一根懸紅布大旗一面上書守望相助四字夜間於旗下懸一大燈籠亦照旗上書四字用以遠照每家各置小旗一面小燈籠一具亦皆書守望相助字樣一遇有警晝則執旗夜則持燈而出號召鄰里卽以此爲憑信一每村鎭必應公置銅鑼一具無事用以支更有警卽鳴鑼爲號一村鳴鑼四面各村一齊響應村村接續不斷盜來雖多不待捉捕必先聞聲驚走弭盜之法此爲最妙切宜照行一 
 
 

Page 3

 
 
禦盜不能徒手　邨例無軍械然果能人人協力齊心則理直氣壯尋常木棍稻叉鋤耙之類均可持以禦盜古稱制梃可撻堅甲利兵切勿以軍械不足致多餒怯又各邨鎭另宜多備繩索一聞有警卽遣强壯者數人於盜賊往來必由之地暗中埋伏將繩攔繫路口但遭絆跌便易擒獲擒獲之後便可隨手綑縛不至臨時脫逃亦捕盜便捷之法也一守者守護於邨中門户徑路必有防備也望者瞭望於邨外盜來蹤跡預先察探也每邨除各家各自留心外宜另公雇一二人專任支更守夜之役鄰邨亦必公雇有人每夜令其彼此往來互相探問如軍營會哨之法卽有盜賊窺伺亦心無隙可乘所雇之人應由邨中有力各家均匀攤派優給工資切勿吝惜小費致吃大虧一凡用兵者分則見少膈則見多鄉鄰人數亦何獨不然今果各邨各家同心合力人多勢旺衆志成城自足壯瞻氣而禦外侮此相助之妙用也爾等如知相助之益一聞有警務當爭先奮勇合力向前自不至有一家一人受害如有臨時退避袖手不顧者許卽公同送官究罰以爲有心膜視者儆一近來各處流氓梟匪拆梢訛詐拔人勒贖之事所在皆有嗟我鄉民往往束手聽命任其魚肉事後且猶畏懼報復不敢鳴官此皆勢孤力絀之故也今旣各村各家聨爲一氣如有前項情事則一呼百應卽不難憑恃衆怒挫其兇鋒是守望相助之益不獨盜賊可弭亦孱懾服氓梟匪之一法也一凡事必有提網挈領者主持其間各村應卽責成圖董首先勸辦如無圖董應由各村公舉一人以資董率并令保正從旁輔佐之村中如有阻撓違抗之人卽由圖董保正等指名禀究免誤大局目前時事多艱冬寒在邇正宵小生心覬觎之時爾等各有身家宜卽迅速舉辦切勿視爲緩圖自貽伊戚可也一人情厚薄不同禍福皆由自召嘗見鄉村富户好行其德者有之而守財歛怨者亦復不少其平日本未能聨絡鄉鄰甚或以錢財細故啓嫌生　一旦有事遂致人人坐視痛癢不關其實村中有一家被盜宵小窺破情形瞻子愈大厥後攘奪偷竊之事無論失物多少各家必有牽連而及者所謂人必先自侮而後人侮之也嗣後各富户務當以任恤睦姻爲事鄰里等亦勿存幸災樂禍之心從此盡釋怨嫌共敦親睦語云里仁爲　又曰和氣致祥各村鎭欲籌弭盜之方者盍亦先善自謀焉 
[隨侍閱圑]  
　　署理松江府知府張子虞太守在申事畢定於前晚回松上海縣汪瑤庭大令知太守行抵閔行順道查閱圑練理合追陪適别有公務遂委主簿兼理縣丞孫立幹二尹隨侍前往蓋屬員之體例宜然也 
[巨竊刺字]  
　　去年行竊提右營叅將署内巨贓之賊犯陸樹生由上海縣主汪瑤庭大令訊實詳解省憲勘訊發回收禁兹奉臬司朱竹石廉訪札行内開該犯擬定流罪央刺竊盜兩字俟部文到日卽行解赴配所等因爰委典史趙敬臣少尉於昨日升坐二堂提犯到案騐明正身飭捕役照例刺字還禁于獄 
[照會勸捐]  
　　上海縣汪瑤庭大令屢次邀請本邑各紳富到署籌勸捐欵昨日又照會各業董事盡力輸捐多多益善以便　解行在接濟軍餉等因想各董具有天良定當輸將踴躍也 
[親迎有期]  
　　江南機器製造局總辦潘芸笙觀察之喆嗣號復初者文定李傅相之姪女擇吉本月十一日親迎合卺届時門迎百輛户粲三星必有一番熱閙也 
[備迓讞員]  
　　英美租界公廨讞員翁笠漁直刺奉飭赴陽湖新任遂於前日赴省謁各大憲禀謝禀辭兹聞公幹已畢將於明日回申廨中差役等人已預備碼頭迎迓矣 
[惠及行人]  
　　美租界北浙江路一帶素無市面自去年會審公廨遷至彼處店鋪遂以次開張惟馬路雖已築成而兩旁階石未砌每逢天雨行者苦之前日工部局打樣西人至彼測量估値旋於昨日興工 
[病民得所]  
　　昨日丁阿狗楊雲卿彭雲琴張連科胡順發徐阿根等人貧病交加倒臥於路經六百四十二號五百十四號四百七十三號五百六十一號六百三十八號三百八十六號巡街捕先後送至英美租界會審公廨新任讞員張柄樞司馬諭令一併送至棲流公所妥爲醫養 
[濟急第七號公函]  
　　燕謀彜卿味春蓮甫晦若次舟莘伯仁兄大人閣下閏月二十九日肅奉第六號信附弟宣包封内遞上並十六二十四五號信諒可次第鑒及昨兩接來電敬知燕翁晦翁味翁出而援手俾此事得以妥速感仰無似雲貴四川專欵亦已先行電覆兹與匯豐滬行商妥在滬交與規元一萬零七百兩議明到京兌付公砝足銀一萬兩此間業於初三日將銀兩交付該行允卽日電匯至京到祈察收京公砝足銀一萬兩作爲東南濟急會第四批解欵轉致各省同鄉此後敝處仍當與匯豐等行婉商能匯卽匯仍祈尊處查照歴次函電與該行等商酌彼此接洽庶可陸續接濟不致遲誤江西官紳合籌銀五十兩接濟江西令省同鄉已由鄒殿書部郎携到殿翁偕黃小魯觀察到此本擬北行現已中止又六號信内滇省捐欵頃已匯到于四千八百金之外添出張學憲並廣西宦滇各官一千一百二十兩又湖南宦滇各官六百兩共規元六千五百二十兩浙江劉景帥來電募助雲貴在京文武同鄉洋二千元均已匯到又温處道王心齋觀察派其友房起賢請作爲善會司事由弟宣設法覓與護照附輪北上心齋共給與洋七百元内三百元已由房君隨帶四百元由弟宣繕與憑函到京後房君親赴尊處祗領卽祈騐信照付又弟宣昨接湖北臬台札鳳池廉訪來函並附寓京子姪銜名住址單一紙家信一封寳紋五百兩囑卽函懇設法查交謹一併附奉乞按照單開住址分别詳查轉交如所寄銀兩不敷並祈酌墊取寄收條卽由廉訪就近劃還又湘省等處託寄各函隨附銀兩其封面均已寫明以上各欵均請于業已匯奉之銀洋内按照原數分致爲荷昨袁慰帥電稱司道送閱電劄章程因在京之各省官紳商民猝遭浩劫困居望援仰荷諸大君子議設濟急善會酌量接濟囑卽設法勸助敬悉佩甚弟等亦有同志本應寛籌多寄惟東省災歉頻仍現又各處不靖官民交困籌助實甚爲難卽如前由北逃避路過缺資者弟等各自解嚢酌濟亦未他籌然此次至大至善之舉又復重以台囑焉能袖手亦不便過遲兹先由弟商同司道措備庫足銀三千兩由振局電滬捐局撥付到祈查收原諒嗣後如有可籌可勸之處容續電聞等語此項係屬統捐尙未匯到特先附聞回南各京官應放輪至塘沽迎候及到滬後如何安頓前信業經叙及現已一切料理停妥而尊電迄尙未到道路固難事緖之煩亦可想見敝處接到各處信函日有十數封弟等深恐事多或有疏忽擬此後每五日發信一次託寄信件均另開淸單分晣註明以淸眉目而免遺悮敬祈查照並祈尊處將現在辦法隨賜示知至爲盼禱再第二號信内有劃付宋養初給練二百金此本係代爲轉寄之欵養翁旣已殉節此間已將二百金送還其家中倘前信到時尊處業已劃付擬卽作爲本會公賻以爲表揚忠節之一助尊意諒亦謂然并以附及傅相前仍請代陳一切敬頌均祺愚弟盛宣懐顧肇煕任錫汾鄭官應嚴信厚龎元濟嚴作霖楊廷杲施則敬席裕福頓首九月初四日第七號敬再啓者正封函間奉九月初三來電敬悉當卽電復想蒙鑒入原議章程每人至多不得過一百金語意本極放活全賴諸公因時因地各制其宜弟等未敢遙擬第一條至少十萬金之說論現在情形似已微有把握如託庇大局早定人事别無枝節弟等竭盡心力或者集欵不止十萬金第在京如何相宜如何均沾實惠是在諸公卓識大力下風翹首曷勝拜禱米價如此亟擬購濟無如由津運京竟屬無法倘尊處能如棉衣辦法請卽電示酌購爲盼頃又接李鐵船京卿周玉山方伯電開川省向送川京官炭敬京平足銀一千今制軍囑加二千共三千擬以一千由馥解陜二千　申請公收寄京交喬君樹柟高柟陳君鍾信查收匀結川員等云該欵尙未匯到謹先附陳載頌均祺弟等再　[  上海北市業會濟急善局龎元濟施則敬鈔錄]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[幾兆焚如]  
　　前晚十一點鐘時本邑法租界八仙橋左近德順里居民某姓家遺火積薪霎時濃烟四射幾兆焚如幸經幾佑帮同施救得卽熄滅僅焚去披屋半間 
[人生朝露]  
　　前晚有某甲者至本邑法租界東新街錫發小客棧借宿昨晨在牀呻吟口吐血沬棧主見而異之設不施救已經氣絶因無屍屬報知同仁輔元堂請給棺收殮舁至義阡暫厝 
[上海縣署瑣案]  
　　車周氏控已閉東園烟館夥石壽生虧欠存項洋銀一千元前經縣主汪瑤庭大令提石研訊諭令交保限繳迄今日久不理氏投案呈催前晚大令提石覆訊石供小的實因無從籌措尙求寛限自當設法繳銀大令展限二十日著先繳一百元違干血比○久成錢莊執事郭維標控泰興米行主周雪春欠銀不還汪大令研訊之下郭供監生被周欠息銀五百七十六兩屢索無著叩乞究追周供小的實被各户拖欠所致尙求交保以便出外將帳收淸方可料理大令准之飭具限狀准二十日内一律繳淸○孫和尙控蟻媒劉寳生等誘賣伊妻孫徐氏前晚汪大令升堂研訊孫供小的係本邑人向在閔行某署治庖妻徐欽氏傭本城某姓家五月二十八日聞知被誘無蹤細加查訪始知被劉寳生黃阿妹拐去賣與姚金氏之子今姚金氏亦已到案尙求鑒核姚金氏供小婦人生有一子名金生習整容業五月由黃阿妹劉寳生爲媒出洋銀六十元娶劉氏爲媳初不知爲有夫之婦閱數日黃劉與著名蟻棍翁正南至小婦人家將媳搶去不知藏匿何處爲此投案控訴叩乞究懲姚金生所供與母相同劉寳生黃阿妹不認爲媒大令再三研詰黃阿妹始直認不諱大令喝令笞責一千三百板釘鐐收所劉暫免笞責交差收管限卽日交出徐氏違干重辦姚金氏母子均交妥實人保出 
[上海巡局紀事]  
　　前晚本邑大東門外德明里元泰錢店被梁上君子穴墻面入竊去棉布四捆寗綢馬褂一件次晨開具失單投十六鋪巡防中局報請查緝局員文斌臣二尹准之卽飭捕役勘明嚴緝○前日江南製造局砲隊營馬夫顔有德在潮惠會館前王阿四陳金松所設賭攤賭博不知因何起釁互扭至十六鋪巡防中局局員文二尹研訊之下判責陳五十板著具呈攺過切結然後交人保釋○日前賭徒沈阿二在南市王家馬頭左近擺設賭攤被局勇所見拘解十六鋪巡防南局局員陳禾亭二尹研訊之下笞責鎖示街坊昨日沈浼人赴局求保二尹飭具結交妥人保出○本月初二日之晚有梁上君子至大南門外桑園附近美國教士淸心書院内竊取大報時鐘一架及桌罩絨氈各物堂中執事人開單投二十七鋪巡防局請緝局員邱友林二尹以院前有撫標滬軍營中左哨勇丁十名駐紥何仍宵小橫行爰函致滬軍營請管帶龍葆珊遊戎查察一面飭捕嚴緝○南市董家渡大街宋仁德堂藥鋪執事人周士鴻之寡嫂某氏前年醮與蘇州胡某前夫之子壽生不務正業上日某日串同胡子竊取洋銀二百餘元而逸氏恐濳至滬上函請周拘留前日壽生果往鋪中因卽拘送二十三七鋪巡防局局員盛雨村二尹研訊之下壽生不認行竊二尹察其染病頗重令自向伊叔周士鴻服禮再行核示 
[法租界捕房紀事]  
　　輪船小工王某與同伴某甲因爭生意在船互毆甲力不能支被王推跌船艙以致頭破血流事爲巡街捕所見拘送捕房捕頭騐明傷痕令仁濟醫館療治王押候解送公堂禀請讞員杜枝園大令究辦○前晚偷兒張阿三乘德順里失火之際闌入某姓家搶取銀帳鈎一副被某包探拘獲解入捕房捕頭令押候堂期解請訊辦○偷兒某甲不知在何處竊得布數疋被某包探拘獲解入捕房捕頭令押候解送公堂禀請究辦 
[美租界捕房紀事]  
　　前日傍晚時有甲乙二日人肩荷洋槍至西華德路下海廟左近獵取飛禽適小孩張海海楊毛毛在田中遊玩鐵彈飛來撃傷足踝痛極聲嘶遽踣於地孩父張丙楊丁聞聲而出將甲乙扭交四十四號巡街捕送入捕房捕頭騐得受傷屬實令送同仁醫院醫治甲乙自願給養傷費洋銀十元從寛釋出○昨晨外虹口公和祥馬頭小工王阿三倪阿三乘放工時竊取棧中所儲水菓白米等物適爲管門人所見扭交六百四十五號巡街捕帶入捕房捕頭令押候解送公堂禀請新任讞員張柄樞司馬訊明懲辦○前晚小竊王和尙混入英界松江路某姓家竊取綢布衣服若干件携至虹口某押鋪求質適爲包探劉光震所見拘入捕房捕頭令押候解送公堂禀請究辦○昨晨積竊張阿大混入西華德路龍泉園浴堂竊取水烟袋七枝適爲園中人所見喚令四百七十二號巡街捕拘入捕房捕頭令押候解送公堂禀請訊究○昨晨小竊應阿方混入英界甬人某姓家竊取錫燭臺錫香爐等物携至虹口某押鋪求質適爲包探倪順泉所見拘入捕房捕頭令押候解送公堂禀請懲辦 
[粤垣官報]  
　　准補瓊州府吏目朱鴻文准補瓊山縣典史阮宗權均飭先赴任准補潮州府羅歴崔　儋州薄沙司巡檢徐威均飭先赴新任陽江縣知縣缺委試用行縣莊澤署理欽州直隸州員缺委候補知府盧蔚猷署理赤溪同知員缺委候補同知陳奉椿署理　 
[建業官報]  
　　閏八月二十四日督轅牌示淮揚鎭標左營參將員缺應行飭令升補是缺參將中營遊撃郎桂林先行卽赴任作爲署事遞遺淮揚　標中營遊撃員缺缺查有前署徐州城守都司副叅銜留江儘先參將蕭正倫堪以署理又提標後營太倉城汛把總李高淸病故遺缺本督部堂香有轅下戈什哈儘先把總高相仁堪以拔補本任橫濱總領事官丁憂湖北知府黃以霖金陵關稅務司韓森均見新授寗夏副都統成鶴親拜辭行户部員外郎聶濟時禀到由京來赴湖北長江厘捐總巡知府吳炳仁辭出巡瑞州營都司曾樊貴叩謝飭卽赴新任○二十五日總理兩江營務處候補道曾傅見世襲雲騎尉世職鄭登雲奉示騐看太倉城汛把總高相仁叩謝拔補江防營務處河南候補道易前廣東粤閩南奥同知黃鎭南正任南匯縣汪以誠高湻縣李普潤等均見○二十六日長江提憲黃宮保到會藩憲恩傅見候補道馬先松謝委湖北宜昌加抽川鹽釐局差三大營趙蔣王首府王兩首縣龍孫均請令速卽繳卸署海州分司杜除辰到府經歴蔣士祺禀知府檢校溤驥於二十五日辰刻病故○二十七日知州蔣如澈到交卸代理壽州來帶衡字副右營这備傅福星禀謝委均見廣西　防偵探委員兼蘆漢鐵路公司差遣候選道嚴開第由滬來銷分銷銀圓差奉蘇宮保委駐滬偵探統領權字等營王國權均到先鋒官楊秀元禀辭赴鎭不轉運局知縣李寳田禀知聞訃丁母憂江西江軍水師解餉長龍守備周春臺辭○二十八日長江提憲黃宮　會辭行儀棧鹽厘候補道襲盛際禀到統領權字等營王國權參將蕭正倫謝委署淮中營遊撃均見户部主事劉嶽雲到由京來卸署海州分司杜際辰辭千總李元縉謝委衡字後營府經歴蔣士祺叩謝奉府札委爰理府檢校太倉城汛把總高相仁叩謝拔補水雷輪船馬超羣鎭江公幹回委辦湖北宜昌加抽川鹽厘候補道馬先松辭准襲雲騎尉世職鄭登雲見 
[豫章官報]  
　　同知鄭榜詔騐收府義倉工程嚴樹聲往盧陵馬振儀往贑縣催地丁顧永煇往石城王褘第往大庚俱催地丁州判盧來源往饒州典史王德　往九江俱搢資攺指從九朱之棟禀到臨川温家司吳永年據禀患病以試用縣丞閔作樞署理彭澤馬當司陳賓琛期滿更替以儘光巡檢冉成溥署理長甯縣金福保卸事淸理交代回倪鍔往安福催地丁鄭在彜接電訃丁父憂都昌周溪司張之　外委王廷賓俱解會匪來省知府　元霖劉家蔭開碓製土藉鄭輔東解餉湖口回 
[廣益堂捐欵淸單]  
　　射過氏善士助洋十五元王程氏助洋十元楊潤芝翁交來三户石德房助洋十元陳生記助洋銀五元　松茂翁助洋一元戴生昌蘇班船助小洋一百角甬帆船公司錢崑瑜翁助洋十元聞賢記助洋二元無名氏助洋二元上虞不留名氏助洋銀五元正興元源合助洋一元刧富子五角郭善卿三角憑毛記銅洋一元又集福册洙涇鎭知悔人助洋四元[  滬北天后宮前廣益善堂司董嚴信厚施則敬朱佩珍唐榮俊葉貽鑑等謹詰]  
[託寄信件匯欵淸單]  
　　兪曲園先生川沙廳陳各寄徐花農宮庶一函各匯京松銀一百兩沈愛蒼觀察寄陳玉蒼太史一函并匯洋銀二千九百八十九元王旭莊太守寄陳玉蒼太史一函匯寄規元一千三百五十兩洋二百元姚君洪淦寄章芷操吏部一函匯寄京足銀二百兩向子振太守寄兪禱慈中　一函匯京松銀五十兩皖省江西會館寄萬本端太史楊祖蘭户都一函匯京足銀五百兩孟玉雙太史寄孟弼臣封翁一函匯寄規元二百兩甘君鎬寄甘東甫 
 
 

Page 10

 
 
兵部一函匯京足銀二百兩柳元翹大令寄順天府尹堂陳一函匯曹平銀二十兩李君宏齡寄陳孟甫吏部一函匯京足銀二百兩夏紹範大令寄夏時濟户部一函匯規銀二百零四兩八錢零鎭江道署帳房寄善君汝明函匯漕平足銀五十兩又寄存君子孚一函匯京足銀二百兩又何君尺琴寄何君叔熤一函匯京足銀二百兩京口都署寄淸君鏡如佐臣一函匯庫足銀三百兩李君雨亭寄瑞德堂李一函匯庫紋銀六十兩翟月樵寄翟宅一函匯京足銀五兩吳棣仙太史寄蔣式芬給諌一函浦袁同寅寄陳荔汀司馬一函郭榖齋觀察寄光祿寺大堂一函杭州郭寄郭君集琛彭君鴻翊一函應子守先生寄莊君耕野一函陶君雲組寄陶君世鳳一函孫君德如寄沈君吉甫一函雷君　先生寄王君月莊一亟陶君衡初寄兵部陶宅一函王升寄存大少爺一函吉君納川寄吉宅福潤田各一函[  上海北市絲業會館濟急局龎元濟施則敬謹誌]  
 
 
 

Page 11

 
 
   
 
 

Page 12

 
 
   
 
