# 1892 - 352 - 4907069

 

Page 1

 
 
[增補三層四書味根錄出售] [  點石齋曰]  
　　四書味根錄爲操觚家必備之書其中訓詁之精詳疏解之明晰久已膾炙人口惟是近時印本只有二層本齋又將四書典故覈一書補入上層作爲眉批舉凡古事之得失有足發明題旨者類多抉摘無遺講求題義者欲得驪珠所當於此加意焉今用潔白連史紙印成裝潢精雅每部價洋二元又直講感應篇每本價洋八分卽日出售躉購另議此佈 
[三百二十一號畫報告白] [  點石齋啓]  
　　廣西平樂府屬於九月十二日忽覺細雨霏霏着人衣服皆作絳色論者謂此係紅雨不知主何朕兆亦可異也他若守貞者邀天佑擲骰者　良緣探礦穴而遇人熊入東瀛而觀巨蟹蛋女有解衣之誼高僧有入定之功瘋子無知釀成奇案悍婦舉足致啓笑談及所附點石齋叢抄並中西大藥房等圖說准於初六日出售再本齋畫報自一號起至三百號止現巳補印齊全賜顧者請早購取可也此佈 
[鹽務客談] 　　 
　　鹽務名目繁多界畫周詳欵項各别最爲煩瑣余於此事向不甚明間閲陶文毅公鹽務奏稿議論極爲詳明行之自當無弊及觀曾文正奏論鹺務則似乎又有未盡周詳之處而隨時度勢因地制宜實有不可以一格拘者嘗將前人所言反覆參觀博探窮究而卒不能衷於一是故凡遇有鹽務中人或相晤談必細心詳問之以兾開我茅塞焉昨有客自漢皋來者聞余疾來相候視疾少間乃進而問之曰客固熟於鹺務者盍爲我言之客曰僕來自鄂請與子言鄂岸淮鹽歲銷十二萬引而各處分局諸員猶復虧空公欵名則謂之暢銷實則多立名目以爲費用此其故皆由上司徇情薦員以致當局者掣肘鹽與鐵皆爲古今利源而其要不外乎用人理財因地制宜事權可分而利權萬不可散此督銷者所以必須聨絡商情而尤須嚴禁委員之串攬也鄂岸諸私紛雜邊界尤滯銷因居民以食川鹽爲便而苦於食淮鹽以鹽之價較川鹽爲昻張香帥統籌全局擬欲概行川鹽以礙於淮鹽舊章且恐有妨於江淮鹽政遂以中止平心論之所謂因民之利而利之者當利民之所利非利民之所不利也况所謂私者不過貧民自行負販之流所謂官者不過解繳餉課而所繳之餉課其上充國庫者不及局用糜費之萬一何如寓官於私仿乾隆年間舊例使諸商自措運費各設界號歲繳課銀若于由行省鹽道咨解兩淮而將督銷大員改爲騐票掣鹽催課勘界等差僅予監制不司出納如此則商情易於聨絡銷法自然通便私販弗勞緝治公欵不至虧空設局養兵之費旣可以裁利權亦不至旁落淮鹽流弊至今日而已極復古法而救時弊無有急於此者浙鹽行於徽界俱已改正章程然曾文正改興票鹽以官經理實因大亂方平藉此鎭定商情使有主持並爲籌集軍餉起見今則名存而實乖變本加厲故不能以文正爲口實也余聞之瞿然而起曰鹽務之弊一至於斯乎魚鹽之利自古已然說者謂管夷吾煮海爲鹽而鹽之利始溥顧前乎此者禹貢已有鹽與絺同頁周禮形鹽以供王食可知鹽爲從古所已有特管仲佐齊收鹽之利以裕國家則自管氏始耳自是厥後凡言利諸臣必以是爲當務之急而章程愈變而愈密立法愈久而愈精至於今日似乎無毫髮遺憾矣乃法立而弊生有一利卽有一弊而民間則又以上之重視乎此且以爲與民爭利因而私販鹽臬充塞道路私鹽之價賤官鹽之價貴欲强人以趨貴而棄賤烏可得哉故吾前者曾論及此事謂如欲鹽梟之净絶私販之避跡必當除去官私名目官鹽之價從廉則購鹽而食者皆樂趨官鹽而不貪私鹽官鹽之銷塲乃可以暢旺彼私販無利可圖自必棄而不事於是乎私販不禁而自絶鹽梟不緝而自無然而官鹽之價誰肯减讓惟知雇勇派兵以緝私鹽而已試思所養之兵勇其費若何而費此巨欵以兾禁絶私梟而官鹽之價必不肯讓子乃欲令裁併官員又奚得乎故與其裁併不如變制將出鹽之地另編戶册另徵錢糧出鹽若干定糧若干亦如田地賦税一律而及其成鹽販　則悉聽民便可以不設界限而令民自爲界限可以無歸督銷而令民自相督銷卽使國家少收課銀幾何而可以减去多少鹺員節省多少鹽捕兵勇計其所省當必不止此數吾知除去開銷之外國課當有增無减也然而此說也余早以不憚苦口屢言及之而其事卒格而不行吾亦知其事之必不能行而聊存此說於天壤間而已吾子所言殆亦比物此志也夫客亦鼓掌而起長揖而去 
[閩嶠雜俎]  
　　南臺油巷下首春山錢莊開張有年生涯茂盛某日有某甲代某莊持票百數十千往換番票彼此交割清楚甫出門口卽有匪徒出其不意將票攫去甲在後緊追匪徒竭力狂奔轉入窄巷杳無蹤影甲遂報官請緝未知能珠還合浦否○冬防已屆宵小咸思竊發官憲認眞辦理飭於各叚要隘修造栅門以杜宵小往來有壽寗鋪地保膽敢陽奉陰違所造栅門於夜間尚不關鎖張笏臣廉訪以整頓保甲爲心某夕適在該鋪經過見棚門横臥在地時已更闌不禁大怒回署後飭傳該鋪保發交本經廳鈕叅軍訊問重責千下以示懲儆○南臺下横查夜委員陳少尹於某夕初鼓時率帶局勇數名先至尚書廟查視賭塲其時賭徒聞風逃避祗傳地保誥誠一番又入某姓烟館時有七八人吞雲吐霧少尹諭令及早息燈不料勇丁竟將烟具水烟筒藏入袖内店主見之大呼關門聲勢洶洶少尹恐讓事端急謂店主曰爾失物若干許卽禀明店主據實以對少尹在各勇　畔搜出各物照數交還其事始了少尹遂將烟燈交與地保而去○福州花會近日愈熾譚文帥知其貽害不淺督飭地方文武認眞拿辦前日經福州恊陳恊戎親帶兵丁上山圍拿會首早已聞風逃遁現聞城内外掛巴者不可以數計小巴中之巨擘呼爲總繳魁輔里轎館内聚集多人暗地收巴各處小巴奉爲次總繳日可收錢百餘千開銷衙費約須十千左右以故官府耳目爲其蒙蔽被保甲局委員查知督帶局勇於初二日突往圍捕匪棍從後門逃出遺下收巴小匣掛巴粉牌等委員飭勇帶回局中一面稟明提調柴蘭谷司馬立出印封數道將房屋標封入官聞者同聲稱快藉非委員不動聲色乘其不備豈能直搗巢穴哉○閩侯兩縣於本月初一日首覆文童在貢院内閩縣文題所欲與之聚之至鸇也經題龔乎水而上水井井養而不窮也詩題賦得重與細論文得文字侯官文題小子聽之清經題之子于歸宜其室家詩題一賦得雪盡馬蹄輕得輕字文童在塲咸遵約束並無毁門出外等事讀書明理固應如此 
[宿將騎箕]  
　　富都統森布蒞閩以來清廉自矢旗民稱頌不置上月晦日上燈後在書房獨坐忽向跟丁詢問是何時候答以八點半鐘統憲應之曰然時方吸淡芭菰忽將烟筒放在桌上瞑目不語卽延醫生診治據云係中風所致似此來去分明非夙根深厚不能平日善政及人是以噩耗傳來屬下軍民無同聲悼歎也 
 [ 
 
 

Page 2

 
 
[閩中火警]  
　　福州北門後街太山巷口有陳姓居焉上月二十八夜三更後不戒於火家人由黑甜鄉驚醒冐烟突出有男孩年僅十齡女孩甫數歲不及携帶葬身火穴後廳停有靈柩二具亦遭烈刦嗚呼慘矣保甲局文案及各叚委員一聞火警卽帶火兵水龍飛馳而至出力灌救回祿君在此屋前後巡繞一周幸四面皆有高墻不能越雷池一步隣人未被殃及當火熾時委員見火光中有喊救聲飭勇查覓始悉有三人因無路可行躱在墻外厠中援救出險始慶更生然亦險矣 
[鄂督閲兵]  
　　兩湖總督張香帥大簡軍實調集武昌漢陽漢口兵勇十餘營於上月二十四日齊集鄂垣二十五日由協臺先行校閲至二十六日黎明香帥排齊全副儀仗乘坐大轎至校塲閲操各兵跪迎如禮香帥旋升演武廳威儀嚴肅斯時也但見旌斾臨風于矛映日不下細柳軍容俄而傳令開操所演陣勢離奇變巧有五花八門之觀又在馬上放鎗打靶命中及遠聲若聨珠香帥顧而樂之徧賞銀牌惟有某兵放槍時誤傷旁觀者兩人一人腦漿迸裂當卽斃命一人眼珠突出雖不致死然已追踪師曠矣未幾夕陽西下遂命停操香帥呵殿而回校塲中砲聲大作各兵弁恭送如禮 
[甬江失愼]  
　　上月三十日清晨甬江方井頭裕源油行後進房屋失愼時則烟燄漫天幸各處水龍聞警馳往竭力施救始得撲滅約焚半點鐘時共燬樓房兩進 
[守貞待夫]  
　　南海縣江浦司南豐坑有徐某幼年聘定同司大仙岡陳某之女爲妻徐某年長時因家貧苦隨戚友往金山貿易初時尚有信息嗣因窮途落拓轉徙流離音問久疏年復一年不覺十載徐之雙親尋蹤問跡迄無確耗意登鬼籙去年陳某之妻亦疑徐已去世欲將該女再行許字於大山岡游姓經有成議詎該女頗明大義只知從一而終旣已許配徐郎誓不作隨風柳絮於是終日閉門飲泣適其父陳某由店中回家見女悲楚問起情由陳某不肯奪其志著女往徐守貞游聞悉亦作罷論徐某父母見女投到其志可嘉况子存亡終無實信旋用生雞代子成禮俟有的音再行商酌去年陳有一徐姓中表係三水岡頭鄉人亦往金山貿易陳遂托中表訪徐壻下落徐甲到埠後多方察訪得悉徐某現尚生存惟是抱病在牀徐甲親到探視一則念中表之情二則念同宗之誼遂出慳囊爲之盤費託人帶徐返穗前月已到香港先行付信回家再行買棹返鄉陳女聞知婿歸不啻喜從天降卽速收拾行李歸寍奔告於母家第徐回家後竟一貧如洗其岳慨然贈貲俾婿備輿迎娶聞上月十九日媚已迎女過門矣易曰女子貞不字十年乃字其陳女之謂歟 
[販布見奪]  
　　日前有鄉婦數人以所織之布携至粤垣城西打銅街布店門前發售該店以爲攙奪其利謂布行向有厘務不得私行販賣卽逐該婦他往迨至次日婦復抱布求售該店竟盡奪其布約二十匹指爲私販送交布行會館議罰婦卽糾同婦女約二十人先向該店理論隨至會館剖辯謂婦女輩祗知藉紡織度活不知有甚布厘織成則必發賣此係一定之理終歲鳴機軋軋未見官府示禁爾何突來强佔乎布行董事知該店所爲於理不順卽將布匹交還戒其自後不宜再賣而婦等皆作申申之詈焉竊謂一夫不耕或受之飢一婦不織或受之寒本良民之恒業豈能任意禁阻况此布不過數十匹卽使婦不攙賣該店能多博利益幾何其所視殊不廣矣曩聞福州亦有布商請禁紡織家賣布之說大憲以爲殊碍情理爲之妥籌善法其難乃平今粤省布商亦藉口於布厘其中交易情形可否與福州相提並論是在父母斯民者善爲體察張明示諭庶免織婦下機之嘆也 
[税項日增]  
　　小吕宋來信言該埠之商務年來日有起色所收關税亦與時俱進據關口册報西歴十一月徵收税項銀三十七萬零五百一十元比之去年十一月多徵銀一十二萬三千八百五十四元小吕宋所轄各埠是月亦加增入息八千七百七十三元其蒸蒸日上情形卽此可知梗概矣　 
[金陵官報]  
　　十月二十七日劉亮藻謝委府發審道庫張兆麟浦口巡檢殷廷植從九沈啓宇莫愁湖四位均謝委隨辦粥廠差二十八日南洋隨員候選道李經楚謝委會辦金陵洋務局差戶部主事夏時濟到由京來委署淮左營叅將提督夏勝本禀辭赴任通判羅允猷由徐州回銷海州釐捐兼土藥差卽用縣莫鎭疆辭回蘇前署撫標右營守備丁魁榜到由蘇來叩謝大閲奬賞存記遇缺酌補並禀知交卸署任縣丞劉桂芳上新河從九程秉乾南八叚二位奉委冬防差督轅牌示調署内洋水師福山鎭標左營遊擊趙廷琳病故遺缺本部堂查有轅下先鋒官叅將銜留江儘先遊擊夏延齡委署二十九日辦兩淮鹽志局候補道王定安叩謝通判劉秉銓儀鳳漢西兩門知縣黄國忠聚寳門二位禀知粥廠圍墻房屋工程竣知縣朱應江謝委署江都縣事曾家驥禀知粥廠工程竣從九姚元吉河北叚未入陳邦燦北十四叚均奉委冬防差三十日管帶奇兵中營副將張國林到見准補常熟縣朱秉成解餉由蘇來節用縣施沛林奉臬司委抽查上江等縣保甲由蘇來從九張咸康奉委儀鳳門未入項繩祖通濟門粥廠隨辦差巡檢凌瑞保禀謝奉局委北十五叚帮同巡防差通判劉人僑由州判交糧回知縣陳湧泉奉委調辦北十五叚保甲差巡檢于富之奉委河南叚冬防差上元縣典史遺缺從九王鶴齡署理川沙同知倪人涵病故遺缺候補同知陳家熊署理初一日委署江都縣朱應江赴任辦東台釐捐知縣朱文炳奉示察看回局分部郎中黄經淮由京來工部員外郎鍾裕恩由浙來通判崔貞江寗縣丞甘隆春委聚寳門外粥廠差知縣胡廷琛奉委普育堂務銷發審差知縣朱公純由蘇回華亭縣吳成周俸满咨部引見候補同知王用龢署理 
[杭諺]  
　　咸豐朝浙江巡撫帥中丞坐鎭雍容節麾生色迄今歴三十餘載鄉中父老猶艶稱之的由在籍紳士禀請崧振帥恭摺奏請在省垣建立專祠春秋致祭刻已奉旨俞允遂度地西湖孤山之麓廣化寺廢基寺頹廢有年矣基址久爲鄉民所侵佔兹得碑銘圖說按圖丈量由錢塘縣朱大令出示曉諭凡有侵佔者悉數歸還盜葬者不論遠年近年飭差督扦改葬現已披荆斬棘不轉瞬間卽百堵皆興矣○前海門鎭楊鎭軍升任福建提督例　入都陛見十月二十八日已刻由杭州武林門外下碼頭登舟崧振帥曁各憲均往月城寄請聖安恭送如禮○十月二十八日藩司劉方伯糧道也儲憲會同委定津通滬三局海運人員計滬局總辦兼會辦津通兩局候補府萬太守福康通局總辦通局會辦兼津會辦局候補府張太守濬萬津局總辦候補府郭太守式昌通局會辦瘘辦津局候補府錢太守溯時○入冬以來天時亢旱艮山門外至臨平一路河水皆涸舟行不便代理省防統領李總戎念切民艱於十月二十九日會同仁和縣伍大令赴橋司臨平等處沿海查勘約日撥出楚軍開倔斯眞功成利濟澤普萬民者也 
[以色爲餌]  
　　巴河某甲寄居漢口歴有年所不務正業性嗜烟霞久之成癖以致室如懸磬衣食難謀其婦頗有姿色不慣禦貧淪入烟花窟裏所得賣笑貲差堪自給甲甘老是鄉一項緑頭巾牢牢戴上嗣有狎客某乙見婦而悦之流連不捨後出資爲之脱籍在漢口董家巷另租房屋以爲鴛鴦雙宿可期地久天長不料甲反覆無常上月杪乘乙出外糾集同黨數人突至其處將婦搶回并將室中衣物悉數携去迨乙回來則已人財兩失惆悵多時想不免興問罪之師也 
[粥廠開杓]  
　　金陵每至冬間例必開設粥廠日前各廠鍋灶均已備齊瑞茀侯方伯親臨廠所遍視一週見水西門廠局勢狹隘恐就食者擁擠喧譁立飭總辦黄羅兩大令星夜更建擇於十一月朔日開杓 
 [ 
 
 

Page 3

 
 
[告示照登]  
　　欽加二品銜督查保甲七城街團兼辦山東振捐總局湖南卽補道唐爲出示曉諭事案准善後總局司道咨奉撫憲吳札准山東撫憲福咨開東省沿河州縣本年又遭水患災區甚廣亟應廣勸捐輸以資接濟飭卽遵照奏定章程設局開辦等因奉此兹於九月二十二日在省城設立總局通行各州縣并委行勸員紳辦理在案查湘省好善之篤甲於天下故勛業之盛亦甲於天下今聞青齊重遭水災自必踴躍輸將以救此孑遺特恐城鄉僻壤未能週知合亟出示曉諭爲此示仰諸色人等知悉凡加銜請封翎枝貢監建坊以及專摺請奬請開復原官各項皆可按月詳請奏咨解囊以救民生定臻厚報策名而登仁版更慶顯揚爲善者昌天道誠不遠也特示 
[勘河述聞]  
　　前報紀上海縣黄大令與英廨讞員蔡太守訂期勘河云云慈悉前日午後黄大令帶同書差與蔡太守及英工部局董事二人並打樣西人前往虹口勘視大令勘得是處由西華德路起卽裏虹橋至漢碧理路卽楊家灣爲止闊處恐碍氷利酌量收進狹處仍照舊式勘畢後大令與太守分道回署 
[失孩復得]  
　　高橋人某甲鋤雲犁雨一流人也有子甫五齡前日挈以來滬購買物件行至十六鋪久大碼頭在人叢中擠失甲東尋西訪蹤跡杳然正深惆悵而孩自失路後獨行踽踽至董家渡相近啼哭不已爲某乙所見盤問姓名住址孩茫然不答適甲跟尋至此相見之餘不覺轉悲爲喜再三向乙伸謝然後携子言旋 
[會訊捉賭]  
　　二十五保頭圖地保沈順和之子毛囡及夥林華卿偕巡防局勇丁至租界中捉賭肇事由捕房將林華卿等拘送公廨蔡太守訊供之下飭俟查明核辦此已列入前報昨據包探唐寳榮陸阿祥禀稱當夜被巡防局拘去之人現已傳齊並騐明劉啓鶴傷痕長約二寸許確是刀傷劉啓鶴供稱係紹興人在是處弄口開設油酒店藉權子母當夜聞吵閙聲出戶看視突被巡勇地保强拖硬曵並用刀斫傷頭顱推入河中又被拖起拉至巡防局見小的頭破血淋勒令出洋二角始得保出現求騐傷究辦湯文標王燕清陳三海等均投案申訴前情沈毛囡林華卿同供當夜捉賭局員並未在塲太守問地保沈順和曰爾禀中有委員帶爾等同去之語後接委員來信並爾夥供詞委員並未親往可見爾禀詞不實沈稱委員雖未親往亦曾派家丁同去又問爾等查夜是否常至該處答稱前次亦曾去過太守謂本分府曾親至該處逐家察訪據云從未有巡防局勇前去查夜此次禍端實爲地保所肇訊至此原差將竹牌燈臺錢板等件呈堂太守商之佩副領事謂是夜湯王等在該處小賭諒有其事旣由巡防局員懲辦應無庸議惟劉啓鶴曾否賭博究被何人用刀斫傷該地保等從前未至該處查夜忽於是晩慫恿委員前往捉賭幾釀命案理應究辦惟巡防局員來信不以本分府之言爲然應將此案原委由本分府禀請道憲核示或派别員審訊以昭公允而免口實佩副領事謂該處名吳淞路早歸捕房管理何以巡防局員竟派地保勇丁前往捉睹致肇事端請將沈華卿毛囡二人押候道憲核示定於下二禮拜五覆訊麥捕頭謂是夜肇事據巡捕報稱未到十點鐘何以委員信内有時在三更之語該處因在租界之内卽巡防局亦在租界之中也至此案如何了結俟覆訊時再錄 
[尋釁碎燈]  
　　某甲者向在虹口賭檯上賺錢性本凶悍又好作狹斜游與法界三河樓茶寮後弄十號門牌花烟館某烟妓有染因含酸起見突於前晩十點鐘時約同數人蜂擁而去手持石塊將所懸火油燈擊破霎時墮地烈焰熊熊延燒地板幸爲時尚早左右隣人聞聲齊集立時撲滅甲等乘間兎脱是眞目無法紀者矣 
[候查實在]  
　　錦盛號京貨鋪等控舟子許五盜賣火油一案其詳已列前報昨日錦盛號之宋春元等投案禀稱陳萬興京貨店主陳新官前期到案供明買過許五火油八箱今又抵賴車夫莫大前供小的與許五串通實係誣扳同轉問許五之船能裝火油若于爾失去二日餘箱豈尚不知宋稱同業五家合雇一舟火油不時上落一時不能查點旋據元明號主徐文述禀稱車夫莫大與許五本同鄉里必知許五住處現有莫大之弟莫二願爲眼線同往江北東臺縣地方謂莫大之事本與莫二不干旣係莫二自願前往准爾與伊同去若許五在江北可赴東臺縣衙門控告又將在押之陳新發莫大及舟子趙貴等三人提案覆訊陳供稱小的實未與許五交易問九月間爾將火油八箱售與寳生昌此油從何處得來供稱此油實向元利定購三十箱元利店主徐文述當囑小的經手轉售與寳生昌等家徐供陳新發來買火油先付現銀寳生昌向陳萬興購買油價甚便宜趙貴供與許五有一面之緣不知伊住在何處莫大供稱小的亦不知許五住處謂爾弟莫二可知許五住處供弟常在上海恐亦未能深知惟宋先生必知許五下落謂此爾一面之詞不能憑信莫稱徐囑小的不將眞情說出徐稱失油後難以查緝小的確有此言實則冀其將眞情說出宋稱是日公差偕莫大等至捕房時莫大各小的說若此次懲辦嗣後使爾不能作火油生意莫又稱前年二月間許五載朱姓火油八箱私下售與小東門太興祥得價洋十四元四角蔡向許五理論卽在公申點香燭服禮徐文述稱從前之事小的等知之甚詳因許五實有不合甘心服禮同轉謂前事與此案無涉不必牽涉著還押又問陳新官曰爾一日能銷火油若干供稱約可銷一箱問爾所寫火油帳簿時有時無殊覺可疑陳含糊以答同轉著管押令宋徐等查明確實聽候核辦 
[縣案彚錄]  
　　謝崇耀將趙樂氏誘拐來滬售與小東門外開花烟舘之虞亭生處爲妓其夫趙長茂向爲酒坊生意九月初四日失妻後在各處尋緝杳無蹤影旋經該氏之叔樂士吉在花烟館門首與該氏相見查問來由知謝已避匿英租界老閘地方當經樂士吉將虞謝二人扭至公堂控告蔡太守訊供之下以事關誘拐旋卽備文將謝崇耀虞亭生並趙樂氏移送上海縣訊辦並令樂士吉追趙長茂來滬自行投質前晩上海縣黄太令研訊原告均未到案趙樂氏供稱係鎭海人今年廿三歲丈夫長茂現在原籍爲酒作生涯小婦人在家以女紅佐家計每月賺青蚨五六百翼謝崇耀住處離家三里許常乘夫他出設計哄騙令小婦人來滬在廣東人家所養小孩每月可得工洋四五元不等小婦人信以爲眞於九月初四日同謝乘舟啓行於初六日抵滬謝將小婦人送往小東門外虞亭生所開花烟館内逼领接客小婦人不允屢被鞭撻祗得勉强允從共接客五六次適叔父樂士吉經過門前始得遇見由叔父將謝虞二人扭至公堂轉送案下叔父現已回家知照丈夫令其投案虞亭生供係寗波人在小東門外開設花烟館趙樂氏由謝薦來傭工並非爲妓小的每由出外不知家中事如趙樂氏有接客情事或係我妻　爲與小的不干謝供稱係鎭海人向爲小本經紀與趙樂氏住處相離不遠素來認識此次該氏自願來滬爲傭央小的同來薦往虞所開烟館内實未爲妓大令一再盤詰虞謝仍執前詞大令判將虞亭生笞責五百板謝崇耀笞責四百板分别收所聽候核辦趙樂氏交官媒看管候趙長茂等來案核奪○李吳氏向李堅生索取欠洋堅生毫無頭緒扭至十六鋪北局祝翼雲二尹以該氏索欠無憑不予准理一併斥退李吳氏不肯干休終日在堅生家中吵閙此爲前報所已紀前日兩造又扭至局中二尹當卽備函將原被送縣請訊晩間上黄大令升堂研訊李吳氏訴稱係常州人丈夫在日在吳淞開設煤炭店與堅生有戚誼伊曾在兵輪上爲水手當堅生出洋時伊父在家病故無人收殮小婦人不忍坐視出資購棺始得成殮厥後堅生之妻乘間逃逸亦由小婦人出資派人尋獲共墊洋四十餘元現在小婦人已喪所天家計日絀故向堅生索取前欵伊一味圖賴爲此扭至局中轉送案下求恩訊究李堅生卽蘭生供稱小的在南瑞兵船上當水手該氏所供均屬子虚父親逝世後由小的成殮髮妻亦未脱逃大令訊得李吳氏索取欠洋毫無証據顯見藉詞誣控本應責懲姑念婦女無知從寛免責押候備文遞解又向李蘭生申斥數語當堂開釋○楊阿 [ 
 
 

Page 4

 
 
煥之媳沈氏與其父沈梅亭及楊章秀串通一氣夤夜至阿煥家携取房中什物寄存章秀家阿煥向論不理故投爛泥渡巡防局控告已紀前報兹悉高二尹接禀後卽飭局勇往拘前日將楊章秀解至局中二尹立卽備函將章秀移送縣署請訊並令阿煥自行投質 
[英界公堂瑣案]  
　　張鏡坪控稱被朱鏡涵卽朱夢和誆去朝珠押洋五十元蔡太守訊供之下飭將朱夢和押候繳洋此已列報昨據包探顧阿六禀稱前奉大老爺著朱繳洋迄今限期已屇質店夥投案求領質本朱夢和供稱文童係嘉定縣人與張鏡坪認識自九月間起陸續被借洋四十一元求請追還童生原不應將張之朝珠典押洋銀現已備洋五十元繳案太守謂朱鏡涵誆質有據指欠無憑飭將所繳之洋給還質鋪朱管押一月如果係被張欠洋立有文據不妨另行呈控○洪仁餘訴稱開設洋廣貨店有張秀林貿貿然來以買物爲名乘間竊取銅表二枚立卽追獲交捕送案張秀林供稱貧困無聊致犯行竊蔡太守判張秀林管押十四日贓給失主領去○三十九號西捕稟稱昨見朱瑶勝駕駛馬車飛行絶跡違犯定章是以拘送案下朱瑶勝供稱馬性甚劣不能控馭並非有意飛馳蔡太守判朱瑶勝罰洋一元以示薄懲○包探唐寳榮禀稱緝獲積竊陳錦堂吊到衣物查係俞培高等三家失贓今特送案請訊俞培高毛時三李惠蓮等投案請領失贓陳錦堂供認行竊蔡太守判管押三月贓給失主分别認領 
[法捕房瑣事]  
　　昨日下午兩點半鐘法廨讞員葛同轉蒞八仙橋捕房訊問發落各案先將行竊江裕輪船水烟袋之陳阿寳帶案覆問之餘喝令掌責八十下著押候送交廣肇公所由董事安置○在北京輪船行竊之蘇培帶案覆訊供稱小的前向新裕輪船竊到水烟袋一枝押錢五百文已由包探吊到原贓惟失主已不知何往同轉謂姑念無失主認領著掌責八十下亦交廣肇公所董事送回南海縣原籍○崇明人胡增林在北京輪船竊取搭客水烟袋經包探拘拿訊押已詳前報昨又帶案判令責一百板聽候備函遞回崇明原籍 
[跋語照登]  
　　京江丹邱生以本洋十元並捐册一扣寄交本館協振所助入振需並媵以小札謂此十元係肥西書院肄業生從膏火中抽提而來江東腐儒知之卽於册尾跋數語以志傾倒諄囑登報爰照錄之江浙善氣彌綸區宇海内交　之現今順直齊豫等省水災及徒陽二縣旱荒層見疉出民將餓死數百萬哀鴻蒙貴館諸君子爲民請命縷告四方並刊送捐册隨報以行此筆甦困扶危力抵千鈞矣有嚴施諸善人爲之倡卽不可無貴館爲之翼竊念自興振以來凡祝壽生子諸敬費以及先人冥誕之經資概來移賑者多矣甚至節縮年下酒筵并中秋月餅等費以爲之者頃有某校書忘其名聞災心惻以英蚨十數番送至振局小作施濟者噫人之欲善誰不如我哉獨書院一項今作利藪浙之求志詁經蘇之正誼紫陽金陵之鍾尊及惜陰小課皆厚其膏火大吏加之培植并每次奬賞前十名尤優乃從未有作退一步想稍分一成以救飢者方且每課一人占三四卷而老生復兼應童課幾於無孔不鑽其中眞貧士藉以養家者反不得津潤不平之事一至於此卽於惜陰小課凡首擢者計獲朱提七兩可算至渥我輩能以其銀奉親甘旨藉承色笑者繄豈無人而呼朋引類恃爲秦淮狹斜之需徵逐酒食者亦頗有之今把西書院設於廬州鄉間馬埠寺之側膏火極微前茅止錄三名卽小課取第一者僅得本洋一元餘可知矣彼處諸生應課者見貴館此册竟肯慨助雖較之江浙大善人之所施猶如太倉稊米然願各省講舍諸俊彦皆如肥西之玻慳源源而來纍少成多矣記俞曲園太史題蘇垣積功堂聨云積累譬爲山得寸則寸得尺則尺功修無倖獲種豆是豆種瓜是瓜敢爲仁人誦且禱之余遊　川覽大灊紫蓬諸山之勝適聞此事不禁爲之撫掌因書於貴館恊振册後以諗來者江東腐儒偶述時光緒壬辰重陽後二日 
[上海北市絲業會館籌賑公所續解東賑往來電音照登]  
　　濟南撫憲鈞鑒潘牧民表電稱欵少難放兹與各賑所續湊規銀六千由烟解省求行局照數墊發善昌○覆電協賑公所施上中丞禀已悉奉諭潘放義振六千卽由局如數墊發委解濟南賑局○烟臺李道憲東賑續解規銀六千如嵩武軍有餉可撥求照數備抵昌○覆電絲業會館施少翁嵩餉已兌訖來欵俟到設法解匯榮○濟南姚彦翁轉送賑撫局排遞潘振翁函電悉兹續解規銀六千已電禀中丞行局墊發請照收湊放昌 
煥 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[至建圖欄]  
　　時届隆冬鷄鳴狗盜之儔寒迫飢驅益　其胠篋採囊之技所以城廂内外例有辦理冬防之學而各街補戶亦無不添雇壯丁　衛　嚴職是故也閘栅爲防虞之要着稍有疎忽則盜　乘機來去可任自如廣東臬憲額亷訪以近日盜案繁多各街栅欄宜益加　密特飭地方有司認眞查核凡有未經建栅之處飭令一律添設撥夫看守近已恪遵憲諭次第告成自月朔起添派栅夫守禀如十八洞南首　橋北首及大撻地尾桿雙桂後巷天平東約厚祥街西蓮塘街南落成街口應元書院左聖　里尾四巷大坑渠青雲里飛來廟巷口兩帽街南笞　巷丁貫巷等處或向未建栅或已建而尚未周密者一概妥爲添補定以三更　鎖非持有燈亮不准深夜放行遇有形迹可疑之人許卽擒拿解案從此鷄聲茅店隨宵漏以俱傳人跡板橋知夜遊之有禁奸徒歛跡而暴客潛蹤矣 
[上海北市絲業會館籌賑公所施少欽經收順直山東河南賑捐十月初一至初九日第三千三百六十八至七十六次清單]  
　　初一日洞庭隱名氏移諷經資助賑諸求冥福洋廿元聽濤書屋送來李錢氏上年服符病愈願許洋十元溧陽縣捕署光德堂陳保齡因病完願洋十元隱名氏遵父命求立嗣姪五元楊福安求身體康健四元○初二日無名氏由恊源莊交來洋五百元招商局嚴芝楣善士爲四少君得男蒙諸友賜儀移助由王心如兄交來洋一百元汪倪氏因病愈由惠泰莊來洋五十元無名氏還主願十　○淮安義興泰募不留名三戶各錢一百文王耀棠徐子鴻應蘭召泰源堂四戶各錢一百文無名四戶各錢一百文共十一戶合洋一元○初三日湖南稱過生存仁子合助山新泰厚來湘平銀一百兩合規元一百零五兩五錢宜興儲瀛仙募三十二戶洋廿一元安徽涇縣查松山求諸病速愈由江義和託元源莊來洋廿元思過軒十五元　臯吟槎客完願洋十元尚　堂周慕雲升記志古堂汪哲記五戶各二元　姓求病愈平安一元蘇城金鼎一元貝瑋二角蘇州鹽公堂蘇仰泉募靜觀樹本堂求平安各一元沈寳卿一元生大銅洋廿元○　四　　波衍慶堂規銀五百兩長沙百忍堂規銀四百兩錫山仲記由同康莊來洋一百元葛其鳳爲妻紀氏求病速愈洋一百元蘇城祝清善士爲内子俞氏　心血崩卽止完願求遠復元洋一百元沙布同業公分節省筵貿洋三十四四角不留名病愈酬願廿元九江祥發元募保平安氏洋十元武原述盦主人由揚州寄來十元嘉定祥泰木號節省兩次席費六元能忍氏心願五元揚州陋菴完願人五元傅其逢保病安五元傅顯謨保病安四元蘇州惲門吕氏求病速愈四元宜興儲瀛仙募伴月軒二元揚城贊化宫余少書厲斛岩　第三次楚北汝南生一元姚繩祖一元○初五日徐幹卿求病速愈由同康莊來洋二百元又徐鄒氏求合家平安洋十元劉樹人銀十兩劉桂堂洋五元林晴帆秦皆掃石山舘三戶各二元金韻石鄧宣三羅受之古越樵客仰山草堂進海堂懷永堂七戶各一元敦本堂張蘭亭各五角隱名氏十一人合洋一元五角川沙司　署五氏完願二元滸　陳紀忠二元常熟濟誠興汪　公裔孫天茫平安一元吳黄氏一元正記銅洋十四元○初六日紹城於文光求硬傷速愈洋十元隱名氏洋六元　志尚胡子衛各二元敬厚堂二元　　棠蔭書屋二元平江書屋銅洋二元○初七日積善堂傅心願洋廿元夏旬伯洋十五元嘉定祥泰成募積記三元巢祥生求病速愈二元劉增桂求吐血立愈身體康健二元　　氏二角○初八日梁溪太原杯水居士洋五十元如臯王祺求股癤速愈五元揚州省過子求事順遂五元葉瑜卿求兒病速愈　助由安慶寄來三元鑑湖居士一元○初九日　亦蒼生館募由承裕莊來鎭平二七寳銀一百零七兩五錢合規元一百十五兩六錢一分六厘朱家角潘鏡波求兒病速愈洋十元無名氏洋五元許　生移助　資求保小兒平安二元李友堂五角 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
