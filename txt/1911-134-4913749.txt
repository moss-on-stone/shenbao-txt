# 1911 - 134 - 4913749

 

Page 1

 
 
   
 
 

Page 2

 
 
   
 
 

Page 3

 
 
[宮門抄]  
　　二十二日召見内閣總協大臣順王盛宣懷文泰　端方論說 
[論江蘇諮議局與行政官衝突之影響（醒）]  
　　江蘇諮議局爲爭執預算事。議長等全體辭職。其餘各議員亦紛紛辭職。推其將來之結果。不出於挽回。卽出於解散。然行政官不讓步而卽挽回。固議員之羞。卽行政官悍然把持而竟不免解散。亦議員之辱。蓋此事起於爭執而辭職而挽回。或由解散而選舉而開會。均屬諮議局一面之紛擾。而行政官固依然無恙。仍爲全省行政之領袖也。而其未公布之預算案。仍置之不理行其個人之政見也。是則諮議局之一番紛擾不過自取其咎而已。在行政官觀之固不値一哂也。 
　　議會與政府。地方議會與地方行政官意見不同。互相爭執这之事。在今立憲諸國亦所恒見。固不足以爲怪者。第兩造之勝負。全視官民勢力之强弱以爲衡。議員勢。力强者。即有解散内。閣撤調地方長官之事。官吏勢力强者。即有解散議解之事。觀東西各國政界之波瀾。可知其官民勢力之消長。蓋卽在此。我國立憲伊始。根基未固。政府思擁護其專制之餘𦦨。人民欲發揚立憲之精神。相激相盪。正官民摶戰之起點。是亦今日仿行憲政所必經之階級也。去歲資政院彈劾軍機。毫無効果。議員已歸失敗。卽各省諮議局與督撫爭執之事件呈報資政院奏請維持者。亦鮮有効果。於是各省諮議局又歸失敗自是而後。資政院及諮議局幾若爲政府官吏之附屬物。不能别樹一幟。以與對待矣。種其因而結其果。乃有今日蘇議局與江督衝突之事發現其間。此固議員與官吏相見疆塲之鏖戰也。其影響所及。豈止江蘇而已。即他省亦與有密切之關係者。官民勢力之消長在此一舉。尙望國人其注意於斯。愼勿存隔岸觀火之見也。 
此次蘇議局與江督爭執之預算案。其是非曲直姑不深論。然常會不决而臨時會又不决。以致議長等全體辭職則其所受誣抑。必有難以告人之處。故爲此不得已之舉。在上者不察其原委。徒以違章挾制罪議長等。殊不知官吏議員苟能推誠布公和衷共事。則議員亦何至遇事挑剔。故與爲難且議員不止一人。即有少數議員推波助瀾其間。亦斷不能轉移全體之意念而同出一途。此次議長等先行請退。而各議員亦卽陸續辭職。可知事已激動公憤。其咎不在議員。而行政官實不能置身事外。也乃江督於議長等未辭職之先。以呈請資政院核奪爲藉口。於議長等旣辭職以後。又逕電請軍機代奏。挾朝旨以示恫喝。斯亦大可怪已。觀其爭執之預算案。不過學務一項。關係並不重大。情形並不糾葛。而冰炭不容之結果。竟至於此。可知彼此意見之不洽。其所由來者漸矣。不過借此而發難耳。嗚呼官民一體共維大局。徒成公文點綴之詞。其實豈有意於是哉雖然蘇議局之不幸。已成過去之事跡矣。其結果無論出於挽回。或出於解散而行政官得勝利。議員歸答敗固事無二致者也。第有此模範。各省督撫亦大可效法矣。自是而後。督撫苟與議局意見不同。則於其呈報之議案置之不理。若議員一再呈催不已。則以礙難核准。未便公布種種游移之詞敷衍之。若議員嘵嘵不休不憚煩凟。則以特開臨時會重付會議覊糜之。而於其覆議呈報之議案。一如前之手叚對付。之如此種種阻難始終不懈。務使議員怒氣塡膺。無法可施。則不待官吏之解散。而議員自必至於辭職於是商議挽回。奏請解散種種手續。紛擾其間。駒光不留。轉瞬數月。而議案擱置如故。種種設施如故。不幾令諮議局等於烏有乎。是 
 
 
 

Page 4

 
 
則此次蘇議局之衝突。不啻開各省督撫對待諮議局之方便門也。履霜堅氷勢所必至。故各省對於蘇議局之事。非可等閒視之。欲求各省諮議局有眞實之効力。不可不俣全力爭此勝負之結果。否則吾爲諮議局之前途危矣。 
來稿 
[官收商辦鐵路辦法之問題（虞虞）]  
　　恭讀諭旨。允准部議。收回商路。詳細辦法。尙待籌畫。夫鐵路之經營歸官歸商各有利弊。姑不具論。惟商辦有年之鐵路。一旦收回官辦其辦法若何。在彼財政整飭金融活潑之國家。對於完工開車。營業期滿之商路。猶尙難之况以財政困亂。民信未孚之中國。對於動工伊始虧蝕極鉅之商路乎。於是收回之辦法。關係於國計民生者大矣。不可不三思而行焉。 
　　（一）商辦鐵路向日之虧耗收回之際歸官擔任歟抑歸商損失歟 
　　今夫粤路收股及半。造路無多。川路倒賬甚鉅。參追無著湘鄂開局多年。徒資坐耗。業經明布矣。收回之辦法。將無外乎買收。又可想而知矣。顧其買收也。若按股買收歟。從前存欵侵蝕者多。是國家爲股東彌補虧累。爲董事擔任賠償也。財政上之損害亦大矣。藉曰路成之日。利將侔之然鐵路國有之理由。首在軍事上次在統一上。决不能如商辦者之唯利是營也。故線路之敷設。必視軍務徴調糧食運。輸以必要之地點。最捷之路徑而爲其聯絡運賃之規定。亦必視其負擔力及其生產費。以公平之條件低廉之賃率。而制共適宜。各國未嘗以爲國庫收入之手段焉審。若此則今日所受之損失。他日縱得彌補之亦。匪易易者矣。反是旣成之路。則買收之。未用之欵。則退顺之歟。從前之虧耗。固可不歸國家之損失。然此乃與民爭利也。各路近雖耗累。彼股東猶欲整頓。而收桑榆之效。誠如上法收爲官辦則。其望絶其累定矣。管子有言。與天下共利者。天下持之。擅天下之利者天。下謀之可。不愼哉。 
　　（二）買收以現金歟抑公債歟 
　　商路之收回姑無論其全部買收與否。其買收也。若以現金耶。則一時有臣額資金之增减。金融必至於變動。產業必因以盛衰。此各國所以用公債也。然以公債票購換路股。必政府之认用素孚。償還之年限確鑿。始克取信於民。金融上有利而無害不然。未換之先股東悉怨苦痛。旣換之後債票價格低落。甚至轉賣無需。儼同廢紙。經濟界之擾亂。將不可收拾矣我中國政府。自昭信股票以來。失信於民久矣。倘欲以債票購換路股。誠非有確實之賣收價格。豫算表。及公債償還年限計算表。不能昭信。蓋此等辦法。不外以將來營業之成績。種種之方面。豫算路股之價格。而換以相當之公債。確定償還之時期。表示無奪於民者也。今此未成之路。政府諸公有何經騐。以籌於至當。資政院諸公有何方法。以察其無妄余不能無疑焉。敢以質之諸公。 
專電 
[電一（北京）]  
　　慶邸因閱軍上諭得署名憤甚與海陸軍大臣齟齬擬再以辭職要挾 
[電二（北京）]  
　　端方奏路工重要川粤漢民情固結恐釀劇變請收回成命奉旨著速前往隨時會商各督撫謀策萬全毋負委任 
[電三（北京）]  
　　江督張人駿電奏遵旨勸告諮議局議員聽否未决請示内閣恐居解散名未覆 
[電四（北京）]  
　　寄諭粤督張鳴岐有人参張皇冐功慘戮株連多款原摺抄給閱看着按照原參明白覆奏 
[電五（北京）]  
　　攝政王諭飭郵傳部將京漢鐵路經費嚴密查明抄呈察閱並諭若再遇險務須嚴懲 
[公電（南京）]  
　　各報館鑒頃收到兩江法政學堂職員敎員學員紳雜役全體减膳助振共洋二百二十六元請代登報以揚仁風查振大臣𧜗 
緊要新聞一 
[慶賀外債成轼之大歡宴] 　　 
　　官民苦樂不均十五日度支大臣澤公設宴於萬牲園請英法德美日五國銀行借欵之代表陪賓有盛宣懷曹汝霖諸人並召有中西日各妓女侑觴一時車馬喧闐僕從如雲遊該園者路爲之塞噫息借外債近已成爲官界一致之政見不謂貴胄中之負時望如澤公者亦隨波逐靡若是耶 
[鄂人仍不肯擔任路債] 　　 
　　將以絲線扳倒石牌樓湖北京官哈漢章吳祿貞盧靜遠易迺謙等爲鄂路拒欵事摺參盛宣懷欺君殃民一節已紀前報乃目十三日呈遞後奉旨餞加毫未發生效果鄂省路事仍由郵部盛尙書一手發付爲所欲爲該京官等大 
 
 

Page 5

 
 
動公憤議於日内將路事原委及盛宣懷之罪狀繕成公啟遍告中外人士必不肯將此事輕輕放過云 
[幹路國有後之湘人] 　　 
　　尙有帮辦可做湘路公司昨接北京譚議長延闓來電云湘省幹路提歸國有現已奉旨乞即電商成都宜昌廣州漢口各公司妥籌辦法一面電部力爭一面呈請撫院代奏以圖挽回公司接電後慌恐萬分隨即復電云電悉羣情驚駭吾湘股東輸此巨欵乃有此變憂心如擣兩公務商同鄉諸公急速妥籌辦法聯章入告以動天聽公司已遵卽分電粤鄂川路並電部及請撫院再電矣一切情形乞隨時速電又電廣州漢口粤漢鐵路公司成都宜昌川漢鐵路公司云頃接京幹路國有民已奉旨等語粤漢川漢各公司輸股多在二三千萬兩少亦千數百萬股東如此熱心公益一旦生此變局所關甚大貴公司必已籌有辦法希速電知並乞隨時電商盼切 
　　度支郵傳兩部昨致湘鄂粤川各督撫電云武昌瑞制台廣東張制台成都王護院長沙楊撫台鑒洪昨日奉諭旨幹路均歸國有定爲政策所有宣統三年以前商辦幹路各案一律取銷應如何收回之詳細辦法着度支部郵傳部悉心籌畫迅速請旨辦理等因除全錄電知並行知各路公司外查川漢粤漢皆屬幹路遵旨會議收回詳細辦法尙需時日應請貴督撫知會該鐵路公司毋庸停工以免夫役分散原用員司一槪仍舊並請迅速遴派大員往該公司查明商辦已成之路及已造未成之咱各若干已用股欵若干現存材料及銀兩路若干迅速電復一面册咨以憑請旨辦理再國家收回幹路係爲國計民生兼籌明定統一辦法起見將來會議詳細辦示擬俟尊處查明帳目咨到公司實收實支款項或由部籌還悉聽商民自辦枝路及可靠礦務或一時尙無枝路礦務可辦願領國家公債股票按年保息分期歸本亦可聽便並請台端察酌情形分别電覆藉資參酌目下工程仍責成總協理及工程司辦理俟奏派督辦大臣到工并循舊案會同督撫赶辦原有之總恊理或可酌量改爲帮辦以資熟手希即轉飭遵照度支部郵傳部文印 
[廣東閙革黨之新舊聞] 　 
　　　閙得一團糟張督日昨電奏云此次亂事平後泒駐軍艦調借客兵添招勇隊撫卹居民修建衙署等善後事宜非百餘萬款不辦適際禁賭之後餉源無著除應解洋欵緊要仍勉籌通解外查四五月份關藩運三庫有應解就海軍步軍各經費曁香臘貢款崇陵工程等項共銀一百十萬兩懇准暫予緩解以便挪濟目前善後之需 
　　十四日河南戲院演劇看者異常擠擁又多短衣人物有武弁某入院偵察之大生疑懼旋往某紳家告以故疑爲與亂事有關繫求某紳電告大吏派兵防範某紳僅一笑置之武弁堅請某紳忽問曰今天是否十四答曰然某紳笑曰然則是薙髮匠造反耳汝可回去毋溷乃公事武弁始恍然大悟蓋是日爲薙髮匠休業日羣往觀劇故有此誤會云 
　　聞張督以港澳爲黨人之淵藪且該處離省最近朝發夕至終爲内地之患昨特泒魏京卿瀚吳副將敬榮會同前往面晤港澳兩督會商協緝一切辦法 
　　聞督院探得東江一帶會盜猖獗蔓延愈甚均以東莞爲巢穴復勾引巨盜首領圖謀起事亟應迅速淸搜以絶後患昨已密電秦提嚴行查辦搜捕務絶根株 
　　警務公所總務科機要股知單云頃奉憲諭臨時淸查户口前經諭飭各街鄰公約互相糾查在案現聞西關各公約情願協同委員長警前往淸查該區員警務宜証諸輿論所有紳宦舊富商家老户正經營業安分良民爲該約諸同人所公認者除詢查丁口外均無庸入内搜查如街鄰公約不甚相信或該員警等見爲形迹可疑者仍須認眞盤查以保公安而杜隱患 
　　新會駐港商團昨有函禀省憲略謂新會崖西仙洞黃冲等村有三合會匪迫人入會等情李水提據此已飛飭新會馮參將實力搜拿以免滋事 
　　鄂省運來軍械計七響快槍五十枝子彈數萬顆已由錢牧渠押解到省照數點收 
　　張督李水提出示云照得省垣亂黨早已搜捕凈盡城廂内外復經添募營勇扼要駐紮防護業巳異常周密乃連日賔住眷仍復紛紛遷徙難保非不法匪徒故意播散謠方希辕煽惑人心藉端搶掠亟應嚴行示禁毋得誤聽謠言自滋紛擾官眷人等尤不得無端遷徙致淆觀聽如有播散謠言煽惑人心者並由地方文武切實查拿究辦决不寛貸 
 
 

Page 6

 
 
[義善長大閙佛照樓] 　　 
　　呂守之鼻髮何辜鎭郡義善長銀號倒欠汕頭莊欵三萬餘金詎汕頭義善源因各埠義善源同時倒閉亦倒欠廣東海關官款三萬餘金經粤督提追故將鎭江義善長所欠之欵抵償日前粤督特委呂韻笙太守來鎭提追此欵詎義善長管事陳錫山自以已倒之店存款自有角賬可抵故一經呂委提議辦法陳卽以俟收賬抵還之言屢次搪塞呂委見其有心推諉爰函請丹徒縣文大令出差簽提到案比追陳聞風即躱避不面縣差無從尋覓呂委情急特託人四處偵探遂於昨夜在後街某妓家找獲呂委將陳邀至佛照樓旅館冀其到案和平了結不料義善長司帳及同事司役等十餘人聞信之下蜂擁至該旅館突然闖進房間意欲將陳搶回呂見來勢凶猛恐陳被其搶去乃拚命向前攘奪詎該同事等竟不分皂白將呂委拖倒痛毆幸經該旅館各夥前來救護已將呂委鼻部毆有傷　髮辮說爲扭下一支嗣經該旅館各夥極力阻拒彼等未能將陳搶回直閙至天明呂委鳴集警察原差協同巡士將兇手人犯产令看護押关室縣一面乘輿赴道轅禀訴受辱情形復據情電禀粤督未知如何了結也 
[京師近事]  
　　吏侍沈雲沛以内閣成立深恐無可位置早擬奏請開缺免致賞食原俸戀棧貽羞故乞休之意甚爲决絶昨又續假二十日自言病狀危殆萬難任職以爲將來乞休張本聞其乞休摺稿業經繕就惟須俟假滿後入遞云 
　　吉林省垣大火奉旨頒帑撫恤已見明文茲聞趙督請訓時監國又面諭該督謂粤旣遭變吉又大火有無别情殊堪憂念著於到任後妥愼撫恤并將善後情形隨時奏聞 
　　民政大臣肅邸因各省土藥禁種一事前經度支部奏請飭下民政部欽遵宣統元年二月二十四日上諭切實辦理本月十一日上諭又責成民政部迅將禁種禁吸禁運各事宜益加認眞整頓尅期辦到一律斷絶聖諭煌煌自應欽遵辦理因與左右兩侍郎磋商電飭各省巡警道民政使將各省禁烟成績造具表册咨部以憑核辦 
　　各省藩署向有户科名目專管契尾契紙所有各州縣置買田地均歸該科房發售其費半歸藩司半歸户科現已裁撤此項規費應提歸度支部撥用該部曾經咨飭各省將每年所收數目造册報部在案頃查各省尙有未曾造報者昨特電催各省迅速造具詳細淸册限期報部以憑提撥應用 
　　振貝子派充赴项賀冕專使已定期於五月初二日首途外務部十五日特於本署設筵公餞是日那中堂鄒尙書胡曹珮侍郎及左右丞均在座至八鐘始盡歡而散 
　　施肇曾將爲京奉鐵路總辦已紀前報茲聞盛大臣已派施查辦京奉鐵路事件或謂調查事畢當可到差或又謂施將爲京漢會辦因施不願住京之故姑誌所聞以俟其後 
　　去歲學部考取之游學畢業生十五日應廷試聞將來取列等第之後照例以内問中書用者因現在中卆業經裁去擬將應用中書各生改授其他對品之官 
時評（希夷） 
[其一] 　　 
　　蘇議局解散問題江蘇諮議局。續有二十一人辭職。合之前三次。已不留一人矣。是故今日江蘇之人民一無機關之人民也。猶是光緖三十四年前之江蘇而非宣統三年之江蘇也。以開通最早之江蘇。竟不得已百解散諮議局。以人民所附麗之諮議局。竟　其解散而絶不回顧。我議員可告無罪於人民矣。而人民將何法以自處。　 
　　或曰。聯合會已電請江督維持矣。然試問爭之於江督。有絲毫之效力否乎。 
　　爲今日計。各省聯合會。當竭力爭之於内閣。江蘇人民當竭力謀根本上之解决。 
[其二] 　　 
　　湘鄂爭路問題湘鄂近因幹路收歸國有。民情惶恐。各處騷動。諭飭督撫極力解勸曰朝廷自有良法。不使商民損失。嗚呼湘鄂。。可以靜候部臣之處置矣。 
　　雖然。朝廷將然何種之良法乎。如第還商民股本也。令商民購債票也。許商民築支路辦礦務也。則恐商民所受之損失。不止乎此。而商民所爭之目的。亦不僅在此。 
　　吾知部臣宏謀碩畫。必别有良策。而非小民所能窺測者。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[鄂垣三巡官大嫖院]  
　　常備倉辛酉巷十一號土娼楊玉喜乃省城花間有名者也十六日之夕有巡警巡後區第二分區區官常憲第三分區區官晏家善曁專區文案楊某同赴該娼家尋歡該娼和係巡官平昔賴持保護故招待異常殷勤比即喚到賽菊灣閔三姑潘秀各妓陪同飲酒猜拳行令之聲達於户外事爲附近某學社所庽法政學員數會所聞以該區官等身列警界有維持地方治安之責宜如何規行矩步以盡警察職務乃竟不知自愛挾妓侑酒殊失巡官之資格遂於卽晚十一點鐘赴警務公所報告當經總務科長白君曁稽查王君帶同巡警家丁二十餘人手持警務公所燈籠赴該娼家將各巡官及各妓女一併拿獲到所禀經巡憲黃觀察親自訊明立將該區官一併撤差革出警界卽收押拘留所照律懲辦其所遺二分區區官札委葉君時華接充三分區區官札委陳君學敏接充已於十八日到差 
　　另函云得勝橋常平倉隔壁某土娼年已半老專誘懷春幼女作秘密賣淫生涯所往來者多法政學堂學員及警界有差使人員因調處不善醋海生波日前某公所武漢總稽查及某區區官王葉常三人在該土娼家留宿天未破曉被法政學員邀集多人前往捉獲將三警員及各土娼一併扭送警務公所誠警察界從來未有之怪現象也 
　　又函云後區二分區區官常憲三分區區官燕嘉善同上區巡官張士翼趙振海等四人在羅啞叭巷土娼王愼家打牌爲樂王愼菴有一同鄉陳玉樹與之同居其妻唐氏年方二八丰姿美麗與常某時相往來陳見之大爲不悅時以正言開導詎唐氏倚仗王愼菴等勢力與之反抗陳因此挾忿在心往訴同鄉廪生某君時有公立法政學員及農務總會農業學堂各學生等在旁聞之悉抱不平乃偕至陳家同觀虚實揭簾而入果見唐氏在張士翼懷内打牌當將賭具烟具一並拿獲並將常憲等四人扭至警務公所是時鐘已二下竟聚集三百餘人幸差遣隊隊官胡某率同巡長巡警把住頭門力爲排解方未擁入只令爲首學生等某某六人入内對審日昨巡憲聞報大爲震怒已將常憲等撤差王愼菴陳玉樹及唐氏等一並拘留押候訊辦 
[南安請兵防堵粤匪]  
　　江西南安府陳光裕督同署大瘐縣潘之龍禀贛撫文云竊南安爲江省上游門户東粤通衢地方旣處邊隅民心又喜浮動而縣屬上鄉各隘山深林密犬牙相錯靡不與粤境毘連且處處紙棚林立廣匪卽不免出没其間勾結搶刦習以爲常地方恒受其害幸自光緖三十四年痛創之後近年尙覺安靜目下粤省實行禁賭廓淸粃政則多數賭徒生機頓絶南雄仁化等處賭棍即聚而爲匪搶刦之事時有所聞節經知府知縣派探訪查南雄州及仁化縣所屬之長江墟州田墟百順文韶狗并各處均有大股匪徒或聚衆二三百人或百餘人或肩負快鎗搶刧邨莊或徒手來往形跡可疑雖未竄入南郡屬境要不能不先事預防查庾邑上鄉各隘延長幾及百里崇屬邊境亦處處與湘粤相通綜核各處距粤匪出没之區遠則百餘里近僅數十里相距非遙防堵宜亟故迭次督縣飛移防綠營汛並飭各該鄉局紳督同原有鄉團嚴密稽查巡防曁由知縣禀報巡憲查核在案現在粤匪之勢仍不稍戢已由知府等商請二十一營張管帶炳森於本月朔日親督勇哨馳往内良五洞沙村大水口小水口竹洞吉邨河洞並崇義縣屬之文英聶都等處巡探總期愼固吾圉不令匪徒攔入邊界以兾上紓憲厪惟庚崇防兵單薄要口過多上年屢次禀蒙巡憲轉懇憲台電粤請於犁壁嶺等處撥兵扼要防守旋得復電以犁壁嶺等處不能駐兵僅允兩省防兵約期會哨了事夫舍要害而不謀巳屬緩急倒置且會哨之議亦屬空談故南郡防營與之屢次約期馳赴均屬空勞往返似此情形粤防殊不足恃倘粤匪中設有機警之徒從中勾結則庚崇邊界雖有兩營而分佈畸零其不東捕西竄顧此失彼者幾希知府縣等展轉籌維可否仰乞憲恩俯念庚崇地關緊要電飭劉統領於無可設法之中暫時抽撥勇丁數哨下郡擇要防堵藉資鎭懾 
[浙省閙米風潮最近紀]  
　　紹屬臨浦鎭米舗被鄉民搗毀各節迭誌本報茲悉山陰縣增大令至臨後由該處紳士報告日前搗毀米舗均係中天樂一帶裘家塢等處村民增大令即往各鄉彈壓勸導並勒令該族長等限交滋事各犯旋卽在裘家塢朱家塔拿獲爲首犯父裘先謨並朱队堂裘彌先等三人帶回縣署訊據裘彌先供稱當日滋事由裘順有鳴鑼爲首其原因爲米舗升斗减小故羣相搗毀並無執持槍械伊亦並未同往詢之裘先謨供稱其子順有卽馬全當時聞係在塲現已逃走等語增大令以該犯等供詞游移諭令發押看管並飭裘先謨交出其子順有到案以憑訊究 
　　山蕭二縣爲臨浦鎭閙米案通禀省憲文云本年四月十一日准臨浦鎭商務分會呈據臨浦米業乾泰行等函稱臨浦地方係山蕭分轄之 
 
 

Page 11

 
 
區民氣蠻野近因省垣閙米滋事附近天樂鄉聚衆毀壞米舗請賜牒縣轉詳頒發嚴諭以安閭閻等情分呈到縣正在函商會詳間卽於十二日據臨浦米行同源隆德成泰恒祥立成源順穗泰乾泰鴻德恒春和豐老潤昌禀報本月十二日早晨突有山邑天樂鄉之裘家塢等村多人各持器械蠭擁入市先將同源隆德成泰恒祥立成誠源順穗春乾泰等行搗毀並搬運各棧米石又將恒春鴻德和豐米店毀擄米業小受滋擾人鎭驚惶罷市環叩緝究保護並據該鎭地保暨分防縣丞分别禀移到縣當查臨浦分轄山蕭二境距山陰城一百三十里距蕭山城五十里知縣長芬聞報即於十三日早親赴該鎭勘明蕭山街同源隆等九家又恒春等三家均有搗毀形迹靑龍牌門窗桌椅床橙等物多被損失米袋亦有砍破當諭令各該行趕速修理照常開市貿易聽候移會拿辦知縣春十四早繼至會查臨浦米市各行均無高抬居奇情事伏念鄉民藉口米貴輙爲此野蠻舉動殊堪痛恨第際此米珠薪桂窮黎謀食維艱其情亦不無可憫故頑民固應嚴懲貧民亦宜量予體恤隨卽會商就地士紳勸諭米業先行酌量平價仍赶緊設法購運源源接濟至此次聚衆滋事並無主名不無就地痞棍乘機溷入而天樂鄉民實首先發端該處地屬山鄉民情夙稱强悍若不從嚴拿辦深恐接踵效尤後患不堪設想其時中路劉統領忠標已奉督隊抵臨隨復互相籌商由知縣在會同劉統領親赴該鄉之裘家塢朱家塔等村傳集紳耆族長飭令分諭各鄉民安分守業勿再滋事並責令將實在首要查明開報以憑拿辦查有裘馬全裘彌連等均係在場滋事之人裘馬全已逃逸限令其父先謨尅日尋回交案當獲裘彌連一名由知縣春帶縣俟訊取確供另文詳辦 
分類新聞 
政界 
[穀米定期禁止出口長沙]  
　　湘撫楊俊卿中丞以省城穀米日益昻貴曾迭據藩司及首府兩縣轉據全省紳民環請阻禁自應准予照辦爰於日昨電奏請於日内阻禁穀米出口當奉諭旨允准中丞卽於十二日出示宣布自出示之日起至五月初三日扣足二十一日仍准輪船裝運以会約章至内地長沙湘潭等處米船凡已裝載由蘆林潭出口者以出示後三日爲限由岳州出口者以五日爲限過期無論華洋輪船民船一槪不准裝運出口如敢故違一經查出定卽全數充公惟省内仍應流通不得藉詞阻遏致干重究 
[南雄官紳阻米過境之警電廣東]  
　　公送廣仁善堂諮議局自治會總商會平糶公所鈞鑒鶆電悉商辦存新由豫來穀米轉運到雄三百餘萬斤停泊河面紳聳州主封江不許過境刻復匿名揭帖煤匪希圖搶掠羣情洶大局岌乞即代禀大憲迅電雄州弛禁並派差勇保護出境以維商業實爲德便　雄公濟堂叩寒 
[自治會公决塡河松江]  
　　郡城中央鐘停橋南靠河濱北迄蕭王廟兩頭久經梗塞中暹有水一泓亦甚淤淺不利舟楫前經自治會公議城内棠梓橋小倉橋廣明橋旣以次塡平鐘停橋事同一例擬即將橋卸平另在臨河築一大水步以利居户嗣有人出面反對迭次郵禀地方官長及省垣督撫業奉江督張安帥特電略謂郵禀本應不理惟控關松江自治會塞河毀街有關地方公益究竟是何實情仰蘇藩司轉飭蘇籌辦處飭松府督縣秉公辦理具復云云惟聞算治會仍以開河伊邇苦無堆泥之所前日特開談話會仍公决平橋築埠即就該河爲堆泥之地不知尙有波折否 
[淸查公欵公產統限六月造報杭州]  
　　浙屬各州縣淸查公欵公產上年迭奉館部先後電催如限造報不料各牧令奉行故事玩忽因循至今半未遵辦經諮議局臨時會提出質問業奉撫院批答嚴催日前續又札飭自治籌辦處迅速通行各屬將淸查手續統限本年六月以前一律造報完竣如無特别窒碍豫先詳明者卽由該處詳候懲處 
[電知賑糧免稅期限蕪湖]  
　　蕪湖關道趙仲韜觀察前日奉撫憲朱中丞電飭略謂近接馮大世電皖北賑米雜糧免稅限期行將届滿尙須展限請先電飭遇有賑糧一律放行俾蘇民命等因查皖省賑糧奏免稅釐五個月扣至四月十五日期滿現擬電奏展期三個月以資賑濟希查照乞行知會稅務司查照 
外交 
[札飭愼重捕匪交涉吉林]  
　　長春府署接奉民政交涉兩司札開由吉至寛每逢春夏之交盜賊蠭起到處剽掠致起交涉要案如去年俄商被匪焚刧俄使要求賠償雖經迭獲正法無如彼族往往藉詞保護不力欲調兵分紥侵我主權若地方官竟以不屬管轄推諉不理迨至轉飭到省飭緝爲日已久各犯携贓遠遁盜案事出倉猝隔省尙須夁拿豈有同官一省視同秦越之理以後遇有此種案件發生應責成該處文武職官不分畛域壉緊兜拿不得以地非所屬互相推諉合亟札飭該府轉飭各兵警一體遵照 
軍界 
[省委息借軍餉已成蕪湖]  
　　皖省近因庫欵支絀新軍餉項無着皖撫朱中丞藩司聯方伯面諭鄭紀常觀察來蕪向大淸銀行借款二十萬八釐行息作十五個月期歸還以蕪湖米捐作抵茲巳議定鄭觀察於十八日偕同該銀行總辦劉蕙之部郎晋省以便簽立合同 
[撫院查獲軍裝之疑竇杭州]  
　　浙撫增中丞前接廣州警電聞有革黨濳匿省垣業經嚴　飭防範並飭本院隨從等一槪給掛徽章種種防範具詳各報二十一日晨刻轅門外有四人肩背白布包裹經過適被掛徽章六號之號房周某瞥見疑非善類上前盤詰當將包裹啓視查出各色後膛快鎗六支卽交崗警帶區轉解訊究矣 
[又有拿獲大帮匪船消息杭州]  
　　日前嘉防左翼陸師巡防第一 
 
 

Page 12

 
 
營管帶董道勝駛船至秀水縣屬某地方查見篷船一隻滿載多人形跡可疑卽加櫓追上過船見有男匪九人女婦一口搜出單響小洋鎗二桿雙響小洋鎗一桿洋燭一包當即逐一獲住訊據供稱萬永盛周才堂周長興均河南人楊淸貴陳良材施邱氏均湖北人宗印川季鳳成紀阿五均蘇州人擬至楓涇行刧作官人家等語董管帶已於昨日將匪船等一併解送統領究辦 
學務 
[府中學堂之危象揚州]  
　　揚州府中學堂之收入全持八屬串捐爲的欵自開辦以來除興化外各屬未報明實數故去歲經東台夏紳禀請札飭列入交代報銷又由堂中將歷年收數列表咨府請飭各屬赶報實數乃本年開課四月所收串捐僅一千千文而每月開支約在八百元上下無法移挪大有岌岌可危之勢惟各屬辦理奏銷時其所收之數必可查考刻已咨請嵩太守札派委員分赴各屬調取根串核對整理 
[勸學總董之昏庸戀棧者杭州]  
　　浙提學袁樹五文宗札稱現據調查學務委員函禀處屬松陽縣勸學總董吳春澤年老衰邁不常到所該的經費常年已得千餘元該總董並不將應辦之事遵章籌畫致使學務退化似此昏庸戀棧虚糜的款殊屬廢弛曠職亟應撤換所有該所開支該總董有無侵呑札縣勒令追繳外合行通飭札到該廳州縣查照新章實行辦理 
實業 
[美商調查蕪埠荳產蕪湖]  
　　美國金山省愛孟白公司日前致函蕪湖商會謂查悉貴地產荳最多辦貨出口商家名號統祈列表示下俾得彼此往來云云該商接函後即公推商董姜少廷調查以便答復 
[電令調查場鹽蕪湖]  
　　今春陰雨連綿春產不旺各塲所產之鹽不敷轉運日前運台增都轉電請續借蘆鹽以資銷運茲奉鹽政大臣來電謂該司電禀春產不旺續借東蘆十萬引濟銷等情查現届小滿正在出鹽暢旺之際可否毋庸續借飭卽查明復奪 
雜記 
[湘省搶案迭見湖南]  
　　湘省近日以來各屬刧搶之案層見迭出幾於無日無之日和有安化東鄉黃少秉家被盜刧去洋銀二千七百餘元金銀首飾數十件將黃省秉毆傷次日卽斃並將其子割去右耳懸於樑際其女及媳皆被捆縛投入水中幸爲路人所見得慶重生現已由事主禀報邑尊懸賞緝拿矣又善化縣一都之井頭坡地方袁玉亭家亦於日昨被盜十數人蜂擁入室刧去銀錢服物約値一千餘兩並將事主砍傷聞已報明邑尊簽差緝拿矣 
[婁縣令急求交卸松江]  
　　婁縣劉宣甫大令久有疾病屢屢請假近又狀類中風臥床不起聞已禀請本府戚太守委員署理業由太守據情轉詳矣 
[司事竟與委員爲難杭州]  
　　曹娥釐局巡船司事陶某人頗憨直而性喜風流自獲此事公捐私索不免取盈以致船户行販久有欲得甘心之勢陶某日在土娼阿美家閑遊爲該地痞棍所悉邀集多入前往敲詐不遂所欲硬將二人衣服褫去雙雙拴縛送往總局總辦韓委員不問情由先將陶某開除次將痞棍送巡廳辦理究以誣姦敲詐之罪該痞等心怯自願了事事後陶某因無端開除心不甘服即與韓委員爲難欲將曹局種種弊病到省宣佈委員大懼挽人轉圜享以數百金爲陶某壽以寢其事 
[飢民毆鬨案之結果武昌]  
　　高郵州姚牧前因海州飢民與鄉民互毆斃命一案業經騐訊通禀略謂此次飢民朱寳柱等前往該州東鄉一帶强索滋擾與土民互毆各有損傷以致土人于海仙因傷斃命情殊蠻橫然旣因飢民朱寳柱奪取稻草銀飾首先拒毆起釁自應按例治罪惟該犯已於受傷後因病身死請將飢民頭目何貫等遞回原籍管束云云江督以其强索滋擾恐非朱寳柱一人即以已死之朱寳柱當其重罪應否照准批飭提法司核詳矣 
淸談 
[顧問大臣與顧問員]  
　　今日之中國。親貴執政時代。即區區禁烟大臣一席亦必以親王郡王充之而我。漢大臣。則僅備。顧問而已。 
　　雖然。顧問亦豈。易得者。各國多方要挾。百始謀得。借欵顧問。我漢大臣。得與外人視同一。律。何其幸也。 
紀事 
軍界調查錄 
[不學無術]  
　　寗垣新軍步隊某標統帶某。出身侍衛。目不識丁。大袖寛袍自爲風氣。徒以與前參議某有舊。夤緣得差。參議囑之曰。若不學無術。凡屬。間接。公文。毋得。妄參已見。以招人尤。但批如詳。照轉或辦理可也。某得此法。遂奉爲金科玉律。一日上官。有行查公事。書記官請示辦法。某曰。如詳辦。理可也聞者大笑。 
[頂上圓光]  
　　科舉未廢。有冐减年齡以博一矜者陸營未裁。有冒减年齡以圖仕祿者。終不能以絲絲霜鬢强令還童也。寗垣新軍某員。先充三十三標某營督隊官。日逐下關吃鑲邊酒。因有老大之目。嗣調講武堂助敎。學術茫然。惟以拍監督之馬屁爲。事又有老鬼之稱。終升三十四標某營管帶。全標呼曰破燈罩。子前年檢閱。兩次隋馬。賠光不再。年復一年。濯濯牛山。竟成老秃今歲又逢檢。閱某力加修飾。芟去𩭹𩭹霜雪。東效西顰。可謂� 
狡。矣齊王好瑟。來此濫竽。軍國悠悠。令人愴惻。 
[十斛明珠一條生命]  
　　十斛明珠買緣珠。死作牡丹花下鬼。爲色死爲情死。古有。其人於今。爲烈。某路防營統領某在滬曾以辦公處作台基風聲遠播寗垣恐有不便。乃强制情魔。忍將野鴛鴦離異另覓香巢。卒以酸海生波。大興問罪。某受憤語外激。戞思内縈。宋玉不。爲秋悲。阮籍寗爲窮哭。奄奄牀。蓆和緩無。功泰山耶。鴻毛耶設一旦軍界而缺斯人我不知所吊。不知所慶。 
　　前有人爲某統領作傷春詞一章附錄於左 
[調寄蝶戀花]  
　　萬緒千愁心鬱結苦雨凄風雨下輕離。别滿地梨花門。掩雪。杜鵑枝上猶嗁。血一縷相思難斷絶。無計留。春莫向春。饒舌。長夜漫漫燈欲滅。　郎有。語憑誰。說 
雜錄 
[短篇小說一夕夢（續）]  
　　少年復正色告曰。子勿狂喜。前途之困厄尙多子速行。勿少緩。言未畢。天色黯淡。陰慘逼人。鬼泣。神號之聲。聞之酸鼻。余驚恐。萬狀不敢前進。少年曰。子何怯也。不見夫前途尙有一線之光明乎。余聞言。乃啓眸視之。果見黑幕之中。透出光。明一綫。余好舍。命奔赴。少年仍緩步而行。不里許。則聞人聲。嘈雜交相告。曰新内閣出。現矣。新内。閣出。現矣衆口。一聲衆聲一致。余又狂喜。少年追呼曰。子忘余言耶。子不見頃間之景象耶。前途正大可憂也余遂驚醒乃是黃梁。一夢 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[商會亦不願爲道署之賬房]  
　　商務總會上督撫禀云竊上海義善源票號虧欠倒閉一案前據號該號債主賈文富等以滬關劉道遽將該號帳簿契據產業期票股票等項提存道署並將現銀錢洋查封責成淸償豐裕官銀號所欠公欵致使各商被義善源所該直接欠項毫無着落抄呈李九臯承充豐裕銀號認保各結底稿呈請職會轉禀度支部農工商部并移懇滬道查照歷辦成案各淸各款務將義善源名下官商各欵一律公攤至豐裕欠欵應查明豐裕帳册催收歸償以淸界限等情業經職會據情禀達并移滬道查照辦核有案旋准移復仍以豐裕爲義善源號商承充總理丁維蕃又即義善源之經理所有豐裕倒欠之公欵自應責成義善源淸理交援源豐潤商號虧歇後所有源通官銀號虧欠滬關公款均由源豐潤担任淸理爲比例并於三月初六十八等日將義善源帳簿五十五本及逾限無收之票一百零一紙先後移送來會開列辦法大綱三條一先追收外欠儘抵該號及該號承充之豐裕銀號所欠滬關欵款曁維持借欵次再攤償票面及存户二提道備抵之期票摺據二種由道派員追收其往來款項請會公舉理帳員會同該號總理赶緊催收有不還者由會移廨指名提究三商會收劃往來款及廨員追劃之欵均送大淸銀行妥存按月彙報本道衙門以便儘先提還公欵各等因當經職會隨時錄文傳知而各該債主以義善源爲合肥李紳與席姓所股開豐裕爲德成典商李九臯所承充前已一再呈明斷不能援源豐潤源通爲嚴紳一人獨開者相比附况照此辦法三大綱直視商會爲道署之帳房商等尤不愿承認堅求分淸界限各歸各欵略懇禀求部院憲俯賜主持並移滬道力爭前來職會伏查羲善源倒閉至今已逾一月官商爭執相持不下辦理更形棘手惟該號自欠滬道三月底期欵實祗二萬兩而所欠商欵爲數頗巨提存道署之各項契劵係義善源債主公共之物察閱義善源各債主所呈節略及前次抄呈李九臯承充豐裕銀號各結底稿是義善源爲李紳席紳所股開豐裕爲李九臯所承充雖有李紳少數附股與義善源股東有别似不能與源豐潤源通爲嚴紳一人獨開者相提並論若不劃淸界限各理各欵竊慮自皮開端凡類乎此者皆將枝節叢生不可究詰該債主等所請義善源與豐裕各淸各款並飭該號主速出料理自係正當辦法理合據實禀陳伏乞大人俯賜鑒核批示實爲公便 
[官紳會勘新泉浜] 　　 
　　嗚呼水利嗚呼主權靜安寺迤西之新泉浜（俗名田鷄浜）係華洋交界之處近由英美工部局雇令工人將浜塡塞並置瓦筒陰溝開築馬路該處紳董見之駭甚立即公禀滬道求請照會領袖領事切實阻止劉觀察閱禀後以此事與水利主權均有關碍除照請西官查照外並飭上海縣田春亭大令道署譯員陳震東二尹會同邑紳李平書莫子經及是處董只於前日午後前往察勘各官紳先至靜安寺方丈少憇旋由地保導至是處詳勘一週以便繪圖貼說呈請觀察核奪田大令臨行時並傳諭地保嗣後　有舉動著即報縣轉禀道憲核示該地保唯唯而退並聞當官紳察勘之時靜安寺捕房亦派探目陳云忠到塲探聽一切云 
[俄屬私運華米] 　　 
　　吾欲食米販之肉外務部查悉俄屬西比利亞地方近因民食缺乏由該處洋商來華勾結米販訂立合同在内地各處收買白米私運販賣昨特電致滬道著即函囑稅司並飭屬一體嚴查禁阻毋任偷漏 
[潁州敎士報告災情]  
　　華洋義賑會昨得潁州敎士福格生君來函略謂余適由甘灣集（譯音）回頴擬多籌振欵再往散放此間甫晴二十日卽復陰雨連綿道路泥濘不堪行走跋涉百餘里無不如是星期一晚大雨如注星期二晚益復勢如傾盆刻仍毫無放晴氣象災情行見更烈城中饑民四千餘人現雖分赴郊外寄宿寺廟但新來者復擁塞街衢因病倒臥者甚衆尤以婦孺爲多其最令人觸目傷心者則爲病母轉輾呼號百小孩之偃臥其側乏食啼哭諸如此類不一而足死亡載道甚至一衢之間一夕之頃倒斃七名之多昨晚有一飢民倒臥於敎堂門首經管堂人給以麵包及茶囑其移臥他處當時勉强起立乃僅移十步遽卽倒斃大抵飢民受毒於前此時正交夏令毒疫卽便發生故死亡之數應以本月爲最現城外飢民四千人由官府放振余等則會同地方土紳另設粥廠以振城中人就食者約一千二三百人肆中食糧無不昻貴麵粉每斤六七十文米亦六十文當是至劣之貨工價每日一百八十文此僅就城區而言若鄉間則災狀之重更無論矣外人所知不若亳蒙之著者因是處非放振之中心點各處逃荒飢民較之淸江浦等處尙不叢聚而已至若遭災之慘則不亞於他處也 
[處置龍華寺地產之預籌]  
　　本邑西南鄉紳士張秀峯等因聞龍華寺僧有私留女尼老嫗過宿受戒情事公禀道縣請飭發封已誌前報茲悉張秀峯等以該寺後面有餘地一大方中有巨池約三十餘畝擬將 
 
 

Page 19

 
 
該地充公爲放生禽獸魚介之所另有蘆課地約九十餘畝亦擬禀請充公建築紫花布廠該處多數紳士大都贊成許南門外原有之放生局物多地少實不能容若在龍華分設放生局可稱有利無弊至紫花布廠尤爲創舉邇來軍警各界所製制服莫不利用此布將來營業當可發達以上二事俟全體議决後即須禀請實行云 
[反對檢疫餘聞]  
　　金福蘭張金榮應候生毛金海陸阿三等因去年檢查鼠疫時聚衆閙事並毆打差探曾經公堂訊實判各押西牢半年在案昨届期滿由捕房解廨請示判再枷號兩禮拜開釋 
[覆審濫出莊票之騙局]  
　　巨騙陳夢龍蔣根富袁海三徐炳文等串同黨羽在英法兩界内虚設永久賡裕同興泰等莊號七家濫出本票騙取華洋各商號貨物計有五十餘家爲數甚鉅以上四人業由公共公廨先後逮案昨日復訊據包探禀稱陳等同黨董愼方馬老榮翁元章業經法捕房緝獲請爲移提到案質究寳讞員商之德師副領事判陳等一併還押候移法公堂將董等三人提案於下禮拜三上午十時開特别公堂研鞫定斷 
[公廨輕視上控案件]  
　　法商利康洋行因與章永泉定購雪茄烟糾葛曾在公共公廨涉訟已經中西官會訊斷結後因章永泉不服赴道上控奉劉觀察批准照會駐滬德副領事師謀君訂期前日午後在滬城外洋務局會訊是日劉觀察與師君先後蒞局升座研訊忽據承辦是案之廨役余昌禀稱章抗傳未到請爲察核觀察勃然大怒以公廨輕視上控案件卽用電話立傳寶讞員到局面詢情形並飭查明悞公子人從嚴究辦一面商之師君改期下禮拜二午時會審 
[流氓戳傷婦人]  
　　寗波流氓吳明聰已在英租界犯案五次前日又在法租界菜市街某老虎灶内未知何故見有某氏婦在外經過吳即赶出拔出利刃連戳兩刀氏忍痛狂奔沿途喊救當由巡街捕將吳拘住送入捕房捕頭命將該氏送往醫院醫治吳則解廨訊究吳供小的並不動手實係同黨洪生所戳判吳收禁候受傷人醫愈再核 
[鎭海縣移緝盜案]  
　　本縣田大令昨接浙江鎭海縣移文略謂敝縣境内東三莊寳新洪興兩商店於三月初十夜被盜搶失巨贓當據地保周紀品獲解盜黨並阿香訊據供稱首盜□□□夥盜□□□等均於犯事後携贓逃至上海匿居租界移請貴縣飭捕嚴緝另附賞格如獲全案贓盜者賞洋五百元獲到处盜賞洋二百元夥盜每名賞洋三十元知風報信因而拿獲者减半給賞刻田大令已飭承備文移請英法兩廨曁各警局一體查緝矣 
[傅代表國爾忘家]  
　　國民會代表傅君夢豪於本月十二夜忽接家中急電母病促令火速歸里而傅君以國民會之組織正値千鈞一髮之交倘因事而歸適啓衆人之疑慮於國民會之前途殊有妨碍除先電東京另派代表來代外并作函至家安慰近十日來仍黽勉從公必俟東京瓜代者來滬始歸里一省母病云 
[榛苓學堂運動會預誌]  
　　城内東馬橋浜梨園公所曾由新舞台夏潘二名令合辦一榛苓學堂自去年舉行畢業後學生益覺發達業已增至八十餘人茲定於二十四日下午二時起開春季運動會昨日巳將入塲劵分送各界想届時必有一番熱閙也 
城内 
[道批四則]  
　　葉元　禀批案旣由府行縣查辦仰松江府轉飭靑浦縣確切查明分别究辦具報原禀抄黏附發仍繳呂子卿禀批此案前禀批縣詳審辦理迄未復到據禀前情仰上海縣即遵前批斷結詳銷毋任訟延張周氏禀批案經由廨查簿質訊核判未便藉詞圖翻惟原被各供究係如何情形姑仰會審官寳令查明錄報抄黏附發李掌全禀批此案該縣訊供情形究係如何仰上海縣迅即錄報察奪抄黏並發 
[循例開會]  
　　西北城地方自治協贊會定於今日下午二時開常會昨已通告會員假老北門廣福寺爲會所 
[道轅記事]  
　　滬軍營管帶兼道署收呈員洪　聲昨由揚州回申即赴道署銷假 
南市 
[來歷不明]  
　　南區偵探張某前日在大南門外查見東洋車夫陶洪福手持金戒一只在該處葉永盛頭繩作内向作主葉坤甫之妻即其胞妹陶氏抵洋張察得金戒係洋人之物詰其來歷言語支吾因即扭至南區盤詰陶稱在公共租界内與同業羅珍寳拉一洋人乘其酒醉捋取等語後又由探拘羅到區詰問供詞相同區長命羅暫留陶葉交保金戒存候函請公共捕房查明失主再核 
[收贓受罰]  
　　小工楊金榮前在北市蘇州河拆缷小輪竊取銅管兩枚賣於大東門外祥森泰銅作昨洋三元經公共公廨移送裁判所訊明判楊拘留候提收贓人究辦在案茲將店夥許天根提訊堅不承認判罰洋五元以三元賠還失主損失兩元充公楊戒責二百下押一星期 
[另行擇配]  
　　滬北觀音閣碼頭某煤炭店主汪靜溪之妾彭氏私逃出外昨在南市竹行弄尋見扭控裁判所汪供該氏前爲雉妓娶回後不肯隨回寗波家内私行逃出請究氏供因丈夫於去年秋間病故以致流落賣娼由汪贖身言定在滬同居今欲領回寗波是以不願判氏留堂擇配着汪具結存查 
[是否拐賣]  
　　西區七十二號巡士傅榮發落差後在西門外義弄内查知江北小工趙老四同其姘婦江袁氏招留來歷不明之八歲女兒名小海子希圖價賣當即報區拘獲一干人供出該女由葉大之妻孫氏領來爲義女當傅孫氏問明一併移解裁判所研訊孫氏供稱該孩係表姊卓王氏之女因無力撫養轉托寄名於趙老四求鑒判女暫留趙出外趕緊覓保將兩氏保回再邀女之父母到案質訊核奪 
閘北 
[復訊兇徒]  
　　三路三區姚家宅賭棍姚金奎向妻陳氏硬索银洋不遂將氏砍傷頭面頸項等處由鄰人報知崗巡將姚拘局氏送仁濟醫館療治已詳前報前日由氏父陳竹棠具禀三路分局經黃區長提訊一過判仍還押候氏傷　質訊核辦 
[局差勒索]  
　　某洋行廚司沈小和前領陳如興爲徒嗣忽逃逸由如興之母控奉三路分局黃區長傳案質訊判沈交保帮尋在案茲已逾限日久傳沈不到由局差趙鳳山將保人張建堂之子順生拘局押交前日有沈之親戚張濟川禀控局差勒索黃區長閱禀後立即飭將趙鳳山先行拘留候傳集人証解送　局訊究 
[貧婦待領]  
　　江北婦人紀傅氏因貧來滬求乞由同鄉婦人張夏氏留住在家被巡士查知疑係拐來拘送四路分局訊究判傅氏發棲流所留養待領夏氏保釋 
[尋獲逃妻]  
　　李金山之妻沈氏被殷光泰拐匿虹鎭地方前日李偕母羅氏在該處尋獲將殷及沈氏扭控巡防局移送四路分局經蕭區長訊得李住新租界戈登路判令分别還押着李赴公廨禀控 
 
 

Page 20

 
 
英租界 
[子女離心]  
　　侯松齋控妾江氏（即江金媛）捲取値洋五千元之衣飾帶同子女潜逃一案昨日由廨復訊侯投案求究訊之江氏與侯子仁金侯女仁珍供與前堂無異德襄讞商之德祜副領事以侯所控不實判令將案駐銷起案之物仍交江氏領回 
[停工惡習]  
　　福建路七十五號薙髮店主袁金奎控歇夥李惠才張則洪王阿二等來店滋擾唆使衆夥停工等情昨由捕房解廨經中西官訊明以李等不應唆衆停工姑寛各押五天以儆 
[違章拖人]  
　　雉妓李金寳王金鳳妓傭尤阿大均在馬路拉客由捕查獲昨解公堂訊明判李妓押女所七天王妓與尤各罰洋三元充公 
[是否飾詞]  
　　日商竹内丙助控萬阿福等不還車價洋七百四十五元一案前日午後由廨傅同担保人婁萬煌謝孝卿集訊原告偕証王子堅投訴前情請爲追繳訊之婁等供稱車係王子堅之物一切均與王接洽並無日商在塲嗣因工部局驗得車式不合不允給照以致車價未付孫襄讞商之日副領事西田君以婁等所供是否可靠須待澈查判均交保候函請工部局查復再核 
[撞見冤家]  
　　郭阿林曾與陳阿飛等在武昌路五百九十六號屋内聚賭並毆打一百八十二號西探逃避已久前日郭又出現被該西探在虹口撞見拘入捕房昨解公堂訊供屬實判郭押三禮拜示儆 
[學徒怨忿]  
　　三馬路瑞昌烟紙店學徒何雪亭因被店中人誣指竊洋五元於前日呑烟圖盡旋由巡捕查悉設法救愈昨送公堂審訊判何交司帳人陳子卿領回照常習業 
[無照賣酒]  
　　曲美工部局查捐西人控北山西路三十號小雜貨店主林寳發無照賣酒昨由捕房將林傳至公堂訊明奉判罰洋三元充公並着補捐照會 
[便宜拐匪]  
　　王金元之六歲甥男劉少子被王怡順與李四由蘇州串拐來滬被金元偵悉報告捕房於昨日據解公堂請究據包探禀稱該孩已由其家屬領回且原千亦未到堂求察中西官以原告不到無憑訊理判王怡順開釋將案註銷 
[婦人賴債]  
　　粤婦李蓮喜即王李氏因圖賴盧湧記借洋被控經公廨傳案過堂候訊 
[不盡不實]  
　　　婦毛周氏控龜奴陳芝義即陳阿三誘拐其外甥女陸小芬來滬在淸和坊賣娼昨由捕房將陳與女併解公堂請究據氏供陸女幼失怙恃六歲時由婦人撫養讀書至十二歲被陳誘拐來滬賣娼計有四年今始尋獲求究陸小芬供年十八歲於去年正月起賣娼毛周氏係陳之姘婦訊之陳延律師到堂辯護德襄讞與德祜副領事以其中顯有别情判陳與陸小芬均交保候查明實情於下禮拜六訊核 
[人証未齊]  
　　恆豐紗廠經理朱稚臣控姚翠樓揑信騙洋四千元一案昨經公堂復訊中西官以人証未齊判姚仍還押候補提張紹基到案再行訊核 
美租界 
[西捕調差]  
　　匯三捕房代理副捕頭四十號三道西捕昨奉卜總巡調往楊樹浦捕房辦事遺缺以一百五十號巡道西捕庖代 
[何苦性急]  
　　姚雲根昨乘五十八號電車至西華得路不待停輪一躍而下跌傷頭部由捕房車送醫院療治 
[太不文雅]  
　　朱建如昨在𨕱路向張明章購買花草論價口角互相扭毆被捕併送捕房候辦 
[索欠衝突]  
　　李阿榮與金阿才在西華得路索欠互毆由捕拘禀捕頭飭赴公廨控告 
法租界 
[流氓開賭]  
　　潮州流氓陳阿六借張阿天所開之抄麵店樓上開賭被廿三號華捕查知禀明捕頭同往該店將郭阿二張阿五劉錫榮等數人及陳張二人一併拘捕轉解公堂請訊張阿五供是該店夥友悞被拘案郭等同供在該店吃麵並不犯賭訊之陳張二人供詞支吾判陳押捕房一月張罰洋廿元充公餘人申斥釋出 
[虧欠房租]  
　　周趙我張二寳徐阿二沈和尙等因欠新瑞和房租由收租人禀奉公堂飭探一併傳案判各交人銀並保出外料理 
[欺騙鄉婦]  
　　匪徒周金桂用擲包術在途騙取鄉婦徐王氏之飾物報由捕房拘獲送廨請辦中西官以該氏不應貪小略加申斥周押捕房七天示儆 
[海上閒談]  
[滬聲之可厭]  
　　今年養個白胖好妮子明年開爿大典當薦。流丐尾隨乞錢之聲可厭。 
　　請你覅跑哉。小姐新來個進去坐坐蠻好。野鷄沿途拉客之聲可厭。 
　　一個銅板賣兩張。强勿强自家想。勿强勿要賣。拍賣沿街呌喊之聲可厭。 
　　然而更有厭者。恐怕得罪諸位。我不敢說。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
國外新聞 
[日本與錫督之感情]  
　　二十一日東京電云日皇以旭日大飾帶頭等勳章一座贈賜東三省總督錫制軍 
[北海道森林火災續聞]  
　　二十一日東京電云北海道森林大火目下仍有多處未熄計已燬町五處及燈塔兩所庫頁島及他處之電報交通均已被阻火車出没於火𦦨之中如不轉風則全境將� 
化爲灰燼 
[英美公斷約稿之評議]  
　　二十一日倫敦電云美總統塔孚脫君之公斷計畫已大受全世界之祝賀日本驻美大使内田男爵謂日本與此事必有關係惟日政府將有何舉動今尙未便宣布同日倫敦電云前任美總統羅斯佛君評論塔孚脫君之公斷約稿謂將來如有人欲使美國强納素所厭惡之移民則美國不能聽人公斷云 
[俄國重興波羅的海艦隊]  
　　二十一日倫敦電云據聖彼德堡電稱國會預算股員已採納議案撥欵在波羅的海建造戰艦四艘　　（以上譯字林報） 
[摩洛哥法軍之行動]  
　　二十一日倫敦電云據巴黎電稱馬華里愛將軍電告政府謂法國縱隊已過皮區河此去並無無線電報故數日之内必無消息云同日柏林電云法國縱隊已在摩洛哥東部小受挫傷二十二日倫敦電云巴華賽脫統制所率之縱隊行抵之處距離番士約兩日路程番士舊城聞已爲亂民占據 
[德國皇太子旅俄紀聞]  
　　二十一日栢林電云德國皇太子往省俄國外相薩薩洛夫之疾贈以鮮花一束是夜德國大使署曾開歡迎大會 
[墨西哥革黨成立政府]  
　　二十一日栢林電云據墨西哥電稱革黨領袖馬特絡將軍及前充外務部大臣之某氏業巳組成臨時政府將於半年之内舉行選舉聞革黨將以三百萬元之巨欵付與政府以償軍事費用故政府不必募債云 
[英國皇太子游德先聲]  
　　二十一日柏林電云據報載消息英國皇太子將於秋間赴德游歷 
[駐日法使告假回國]  
　　二十二日東京電云法國駐日大使桀拉特君定於明日起程由西比利亞回國秋間回任（以上譯文匯報） 
小說 
[殖民小說華僑淚（十六）]  
　　爪哇地方。地近熱帶。温暖非常。種的果木五穀。不是一年兩熟就是一年三熟。更兼鄭柱臣十分勤儉。一天到晚。都在田裡頭督看那班農夫。出產又多。用度又省十數年之内。居然被他積了無數的財產出來。在爪哇地方的華人裡頭。要算鄭柱臣是個天字第一號的巨富。就是爪哇一埠的商務裡頭。鄭柱臣也狠有些名譽。那班本地的商人。大家都痛恨這個鄭柱臣。只說他奪了本地商人的生計。恨不得要把鄭柱臣立刻赶回中國去。方才暢快。無奈這個鄭柱臣。却又是天啓其衷。商界上的事業。十分發達農办上的事業。又甚是興隆。偏偏的那班土人。有了什麽交易。大家都不去照應同種同國人的生意。偏要繞著灣兒。來照應這個大家痛恨的中國人。鄭柱臣的生意。竟不知不覺的一天好。似一天起來看官且住那班外國人的性質。比不得我們中國人。一個個都是愛國愛種的。狠有些英雄國民的氣魄見了異種的人。要來攘奪同種人的權利。就是拚了性命。也要和同胞爭上一爭的。爲什麽到了這個時候有了交易。不去照應那些同種的本國商人。却倒反照應起中國人來。那裡還算得什麽愛國算得什麽愛種。難道是在下做書的。信口開河隨筆亂抹。的不成看官們原來不知道那班外國人有一個性一無二的性質。若是平常的時候講起愛國愛種的話來。努目切齒。大聲疾呼。那一股愛國的熱誠。愛種的義氣。眞是二十四分的激烈。没有一個人趕他得上。若是遇了商業上的交易。或是什麽工界。上的機樞。只要中國人的貨物比本國人的來得便易些兒。中國人的工貲。比本國人的來得减省些兒。那不顧不得什麽呌作愛國。什麽呌作愛種。只要在自已身上有些利益。就把那一片愛國愛種的熱心。一古腦兒都抛到腦後去了。 
 
 
 

Page 27

 
 
   
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
要摺 
[江督蘇撫奏查明山陽縣民婦李胡氏一案先行分别擬結摺（續）]  
　　現訊原告李希遇父子尙堅稱張學柱扒開大門撞開堂門强姦逼命查李姓係聚族顨居地名李家莊人皆知之即以李希遇一家而論被李希遇及伊嫂氏而外又有四子四媳十餘孫男女雖非同院僅隔一矮牆時甫二更且張學柱於光緖三十四年到案時年已六十二歲老　不堪縣府堂訊人所共覩似此年逾花甲血氣旣衰之人自不致有撬門撞門公然前往强姦情事牛錫福係鄉間一蒙學敎習充過賑務鄉董李胡氏事出牛朝龍等謂其事金由張任氏吵罵所致爲息事寗人起見邀牛錫福與兩造調和未允即不與聞而訊據李希遇父子堅稱牛錫福代張學柱賣田賄佈山陽縣門丁陳榮廷勾通書差改供換結換卷等語查張學柱於光緖三十四年未出事以前僅有災區田十一畝三分七釐六毫三絲後宣統元年其妻張任氏賣去五畞二分六釐八毫歸還猪客舊欠現尙存災區田六畞一分零八毫四絲八忽田屬災區其已出賣之田每畞僅値錢三千五百文現存之田每畞不過値錢五千有零疊經札飭現署山陽縣姚榮澤查覆相符此區區之數即盡與之賄董事鄉約地保猶不足動其利小害大之心豈能遍及門丁書差爲此埋寃大弊殊覺無此情理此查訊强姦埋弊理無可信之實在情形也原奏又稱山陽縣知縣陳維藻聽信門丁陳榮廷之言反以架命賴欠責李淮四百並將李淮與李希遇管押而將該犯張學柱遽行釋放合邑大譁去歲該縣舉人孫步逵等呈請淮安府澈究適該府知府應德閎未及詳辦交代以去陳維藻深恨舉人孫步逵藉事羅織禀請奏革淮安士民大動公憤分赴省垣控訴經升任撫臣瑞澂察知情弊奏參陳維藻以府經縣丞降補一節查調署山陽縣正任淸河縣知縣陳維藻於光緖三十四年十二月初三日到山陽縣署任有家人陳榮卽陳榮廷在署未久即因母病請假遠離及引案牽涉疊經催提無獲仍嚴飭陳維藻趕緊覓提交案其當時責押屍夫李淮釋放被告張學柱不免操之過急予人口實遂致枝節橫生至孫步逵被革查原參係倚勢橫行惡迹多端陳雜藻被降原參係自恃老吏遇事偏執皆係另案於此案無涉此查訊案中牽涉之實在情形也又原奏稱此案交發審局詳訊詎局中讞員皆與陳維藻交好恐案情水落石出有礙情面因之不勒交門丁陳榮廷到案延不訊結一節查蘇州府解到發審局卷宗曾歷訊數十堂並疊次行提詳提門丁陳榮廷未到而兩造又各執一詞以致案難遽定並非無故稽延更無礙情延不訊結之理况局中讞員不下數十員斷非盡與陳維藻交好而讞員承審此等重要案件亦安肯不顧考成贍徇情面至李淮之向張學柱購買猪肉多斤查訊張任氏牛錫福等據供因光緖三十三年四月間李淮隣人戚有慶家被刧獲犯指有李希遇四子李淮同夥做案經人出爲調停息事賒肉請人酬勞等語當經飭令現署山陽縣姚榮澤檢到戚有慶家被刧案卷兩宗確有獲犯韓四供指李四勾串行刧案縣出票提辦之事是李淮因事向張學柱賒肉亦確有案據可查等情詳復前來臣等覆查此案旣經該府會同委員等訪查審訊明確李胡氏實無被張學柱强姦情事其起釁實因張學柱索計肉帳其自縊由於張任氏往向吵罵致被李姓婦女責備李胡氏不是以致李胡氏氣忿自縊身死如必罪坐所由應以張任氏之不應吵罵略示懲處惟其夫張學柱已被拖累在押病故足以相償自應從寛免其致議李胡氏並非被强姦自盡核與旌表之例未符應無庸議牛錫福訊無賄佈情事亦無庸議案已查訊明確李淮等倚恃屍親並有革舉孫步逵從中架護强辭奪理不肯自認欠帳誣姦應仍俟提到陳榮廷質訊另行擬結孫步逵係另案參革舉此案本不相涉亦仍歸另案訊辦人証暫行省釋除　法部查照外謹合詞恭摺覆陳伏乞皇上聖鑒訓示謹奏宣統三年四月初十日奉硃批該衙門知道欽此 
專件 
[遠東通信（續）]  
　　統一黨各機關報均利用美議員克拉克之演說以攻擊英政府美總統塔虎特及外務卿克羅克斯極力解釋然風潮已起英人不之信也倫敦國民雜誌總理馬克斯演說力攻其駐美大使失職兼及政府最可怪者馬氏謂此約乃英使所慫恿百成英使爲此實爲自由黨政府所授意蓋欲借此約以敗張伯倫等所主張这保護政策張氏之意久欲連合英與各屬成一關稅同盟此約適足以撓阻之云云語鋒犀利政府至爲畏避自由黨各報爲政府辨護之詞甚多其中最有價値者爲議會日報著論謂千八百五十四年至千八百六十六年間美與加原有互惠條約惜未繼續至今蓋加與美經濟關係更淺則加人欲併入美國之念更切使加美經濟關係稍深則加人視美與英無異其與美合帮之意自减殺矣此說頗有至理亦足令保黨奪氣也是時英政黨間於改革憲法外復起一絶大戰爭則此問題是也英美兩國感情因此問題亦略有所阻隔英屬各地自此約發表之敌復有搖動之勢傳聞英屬南非洲亦有與德訂互惠條約之意先是英貨入南非洲較他國貨减收關稅三分之一久之英無酬償故南非洲議院欲消去英貨减稅之條是不久英商在南非洲當增稅五十萬磅或六十萬磅然其所失尙不僅此德美商貨趁此時機可以奪盡英商之利按千九百九年南非洲入口之稅總數爲二十九兆八１ 
百零四萬二千五十六磅其中英貨占百分之五十有八德人處心積慮與英相競勢所必至加以南非洲工業尙未發達礦產最富其出口之礦產以千九百九年計之實占全出口額百分之八十現時南非洲議院方謀擴張經濟舍銷煤鐵兩礦之外别無他法德需煤鐵最切是又天然之媒介也惟最近南非洲政府聲言願增加彼所負擔之英國海軍經費是南非洲與英之感情不得謂惡然以經濟趨勢言之實有不能不取消英貨减稅之條又事理之無可如何者也 
 
 
 

Page 35

 
 
   
 
 

Page 36

 
 
   
 
