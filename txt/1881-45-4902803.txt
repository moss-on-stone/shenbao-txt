# 1881 - 45 - 4902803

 

Page 1

 
 
[點石齋印售楹聨畵幅地關價目] [  本齋主人啓]  
　　本齋於去年在泰西購得新式石印機器照印各種子盡皆與元本不差累黍且神采更覺發越所印楹聯畺幅皆爲有目共賞之件年來售出者已摺不勝屈今將印成各種并價目開列於下如蒙賜願請移玉至本舘申昌畫室爲　 
對聨○毛意香○朱岷○鮑逸卿○馮桂芬○伊秉綬○曾文正公○李中堂○倪元璐○鄭板橋○向子貞○何凌漢○李文田北魏○黄愛廬隷嘗○王夢樓○勒少仲○吳唐林○姚元之○劉繩庵○潘伯寅○陸芝祥○祁嶲藻○毛昶熙○沈經笙○胡公壽○成親王○莫匪叟小篆以上各對白紙每副洋二角色紙二角五匕裱者每副另如裱工洋二角○描金琴對未裱二角連裱三角○徐三庚八分書外國箋紙琴對三角裱成四角 
　　晝幅○琴條每堂一角五着色四角裱成另加三角五○聽琴圖立軸六分着色一角四○歲朝圖立軸六分着色一角四○人物大屏條每堂三角○四愛圖五尺條幅三角着色六角○管輅圖堂幅二角着色五角○爛柯圖堂幅二角着色五角○劉海圖堂軸二角着色三角五○縻姑仙立軸六分着色一角六○人物琴條每堂一角五着色四角裱成另加三角五○張仙送子圖立軸六分着色一角八○山水琴條每堂一角五○劉海圖立軸六分着色一角四○山水屏五分○士女四尺條幅每堂二角着色五角○翎毛花卉四尺條幅每堂兩角着色五角○和合堂幅二角着色三角五○富貴壽考圖立軸一角着色二角○富貴長春圖堂幅二角着色三角○任伯年騎驢圖立軸着色一角裱加二角五○惲壽平梅蘭竹菊琴條每堂一角裱加三角○翎毛花卉四尺屏條四張二角着色五角裱加四角五○花卉走獸五尺條幅四張本色三角着色六角裱加六角○任伯年山水總神圖本色五角着色一元裱加六角○任伯年着色秋景立軸二角裱加三角○又着色三陽開泰圖五尺堂幅三角五裱加三角五○牧牛圖八分○蓽其相山水四尺堂幅洋三角裱者洋六角○周存伯畫五尺墨水翎毛花卉條幅每堂實洋三角○又五尺着色翎毛花卉條幅每堂實洋六角其着色裱成者每堂實洋一元二○舒萍橋畵五尺墨水人物條幅每堂實洋三角○又五尺着色人物條幅每堂實洋六角其着色裱成者每堂實洋一元二角地圖○皇朝直省地輿全圖七角○計里信明圖七角五裱者一元二角○蘇屬府廳州縣全圖二角五已裱四角○蘇州坊巷圖二角五○喜峪關爲鎭迪伊犁拓本合圖五分○着色亞細亞東都地圖一元二角五裱者一元七角○上海城廂内外租界全圖三角五裱五角○代售着色西湖圖三角 
[乘機說]  
　　直方子正酒酣耳熱聞靜存子之言不禁奮袂攘臂而起曰有是哉靜存子之迂且怯也如子所言則中國無吐氣之日矣夫所謂待時而動者非其時固當待之當其時卽宜起而乘之以中國之積弱素聞前曾受侮於西人而日本亦尤而效之於是有臺灣之役維時中國内難觕靖原氣未復不欲與日人搆衅故藉威公使排解之際餌之以利以退其師而日人遂以爲中國不敢與爭可以惟所欲爲而因以琉球爲嗃矢繼復與高麗通商駸駸乎有迫逼高麗之勢此其意尚可間哉臺灣之役本藉口於爲琉球報復乃生番殺斃琉珠人則日本欲移禍於中國而自乃殄滅其宗社此其仇較之殺斃數琉珠人其輕重爲何如而且不顧其駞盾而喋喋焉猶欲以琉球素爲日本分玄之言欺人　已其實旁觀者早明若觀火也爲分支例應歸併乎何以衛俟滅邢春秋猶稱其名曲直所在固有不煩言而解者矣去年美前總統格蘭脫抵東瀛時日人之與總統言琉球事者長篇累牘悉屬遁辭總統亦深知其意第欲居中排難故不能有所偏護而以共分琉球爲言近中境者歸之於中近日境者歸之於日而琉球則仍予以彈丸之地俾得世守厥祀而日人未必允從也夫中國初非貪琉球之地不過以琉球向爲中國藩服近爲日本所逼遂成兩屬之國中國諒琉球之苦情而亦不欲與日人輕開邊釁故聽其兩屬而不之問蓋中東和約第一欵内卽載有兩國屬國各宜以禮相待不得侵占之言今日人之滅琉球其爲以禮相待乎抑侵占也否乎援引前朝之事以爲辨則和約乃同治十年所立彼時何不先爲聲明乎故言及日本之矯誣欺誑誠有令人髮指者中國之意豈眞一日忘之哉特無如伊犂舊地未曾索還俄國和議未克就緒則有不能兼顧之勢故隱忍而不發耳今日者俄人之和局已成並舊地亦復而防俄之兵方且調集俄不須防則兵當盡撤然兵甫調而忽撤未免不能合算則不如卽移此兵加於日本以爲問罪之計一轉移間事耳山海關牛庄等處之兵尚須暫留而鎭海定海江陰福山等處則不妨移動卽此數處精銳之師用以制日人之命不難矣夫日人利器莫良於刀而輪船槍炮等物則亦自維新以來始仿泰西之法而爲之其製作恐未必遠勝於中人中國此時費如許貲財購辦軍械兵艦而無所用之則亦何妨移彼就此與日人一决勝負一則可以息前時臺灣之恥一則可以振中國積弱之勢使琉球亡而復存藩邦絶而復續小邦懷中國之德大邦畏中國之力一舉而數善畢備在此時矣况日本雖曰勵精圖冶而狡焉思啓不顧禮義之所安先代之典制法度禮樂文章皆棄如弁髦人心亦頗形不服卽使競效泰西之法足以富國强兵而動不以義亦泰西所不取則於此時而以偏師直搗其境吾知必無人焉助之而所以警覺日本者在此所以振作中國者亦在此而琉球之復猶其小焉者也非然者中國泥於待時之說不自奮發以忍受日人之欺吾恐滅琉球不已必將取高麗取高麗不已又將取中國之邊境而他國覘之見中國甘受日人之侮而不一抗又將羣焉效尤漸相侵逼中國以後之事將有不堪措手者矣靜存子之言眞貽害不淺哉古人有言時哉不可失竊願爲當軸者以并刀斷之 
[日整茶務]  
　　日本基阿都信息云是處土產以茶爲最盛而出口貨物亦以茶爲大宗惟種茶與販茶者鮮能覓利蓋因其售與洋人意在速沽稍有微利卽便發賣不復知有居奇之道且貿易行中迄無成規可守故買賣之際恒多窒碍又製茶不肯講求良法雖經製過而色香味均遜於他國最可鄙者以下等之茶混入上等往往價旣訂 
 
 

Page 2

 
 
 [T>第二章成因貨物不苻致啓爭論復將原價裁減此所以利藪徒存而利權難擅也近有該處各茶商如西爾文及沙詩芝等招集同業之人相與叙議設立公司稱爲疏眞沙公司就中妥立章程俾同業者咸知信守更定製茶之法使不得以假亂眞以惡混美然後待價而沽庶免植茶及販茶者有所虧折聞章程已定業聨禀於地方官求准其設立公司矣西爾文等此舉誠可謂善於維持商務中國出口之貨亦以茶爲鉅宗而蹈日本之轍者近復不少苟有人焉而整頓之豈晨有利於商賈並有益於通商大局者哉 
[東瀛傳聞]  
　　香港報錄日本郵報云俄人現有文書移知駐紥琿春及長崎之師尅期起程前赴高麗國喇沙理輔港口蓋將取之以爲屯兵之所而便于窺伺中原也按喇沙理輔一隅與黑龍江毗連水陸通津頗擅形勢而其内則山深林密材木足備製器之需俄人久已垂涎此耗若確不惟高麗將有喪地之憂而亞洲諸國亦有所不利也又聞日本外務大臣燕那斯偕同隨員八人乘坐俄國兵船往見其水師提督日人不勝疑駭後探知是奉日廷之命前往商議事件其事計共三欵第一欵因俄將與中國議和而日本交涉中國之事欲商諸俄以期利益均沾第二欵因俄欲通商於高麗而高麗近與日本通商又向爲中朝藩服是與中東二國均有關涉故亦欲先與俄人妥議也第三欵則日本現欲向外國借貸云此耗是否確實或爲局外忖度之辭誠不可知或謂日人欲乘時舉事先行結好於俄而却假議款之說傳播於外俾人聞而滋疑遂莫測其隱情耳夫亞洲諸國實有輔車之勢日人果以倖灾樂禍爲心無論於交鄰之義有虧其所以自謀者殊未善矣 
[隨員噩耗]  
　　前隨劉雲蓀京卿出使外洋之劉鶴伯觀察諱孚翊江西南豐縣人才學兼優年力正富嗣隨李丹崖星使駐紮德國昨接外洋來信知去冬觀察因患肺癰醫治罔效病殁於伯靈京城想經李星使奏聞定必仰邀卹典然遠在數萬里重洋遽遭溘逝亦可慘矣 
[土匪近耗]  
　　前述粤東開平等縣土客互鬥經官憲札飭員弁隨同地方官彈壓解散兹聞客臘中浣是處仍不甯謐匪徒依然械鬥尋仇其挈家赴省僦居於河溪地方者甚多時近年關流離遷徙狼狽之形不堪言狀且晚稻當塲因亂無從收割以致富者成貧而貧者益形艱苦矣 
[匪徒難獲]  
　　月初廣東省城内有一匪徒身穿湖縐夾長衫大呢馬褂於三更時分踽踽獨行由西砲台而來時正春雨廉纎天色暗晦匪至某宅以手探門欲行偷竊爲更練所見前致詰問此匪面色不改答稱探候親友偶爾夜行更練見其形跡可疑尾諸其後　途問答絶無畏懼意隨至半塘乃止翌日舉以告人有識者謂此係巨匪清遠人年四十餘孔武有力雖十餘人猶難與敵因本處地方官訪緝逃避到省聞者爲之咋舌此等惡匪久漏法網實地方之憂也 
[覆舟慘耗]  
　　本月十三日保安輪船由粤垣啓程駛至黄埔海面循例停輪以便小船載客附航來港詎人多擠擁爭先恐後小船遽爾傾側舟子力難把持遂致覆溺所有男婦行李悉問水濵輪船急飭各舵工人役極力拯救而潮漲流急多被漂没無蹤僅能拯回數人據稱船中約有二十餘人旣經拯撈無及想皆與三閭大夫有緣相將把臂往游水晶宫矣此中聞有婦女數口童子數人且有婦女同罹於厄者惟變出倉猝人多未及周知故一時莫悉其詳也竊以爲輪船往來省港每到此處定必停輪片刻便客行止然輪高流急且爲時無幾各人爭先卽無意外亦屬可危若更詳定章程略爲變通稍延數刻俾得從容來去似亦事屬可行而有益於商旅者也說見循環日報 
[臨機應變]  
　　京師内東西南北中五路均設捕盜同知各一員北路同知駐紮黄村現任司馬某頗著政聲該處貧丐最多且横村民深受其累玆聞去年臘月間村中某大户有喜事乞兒坐擾大肆厥兇主人不能耐飭毆之誤斃一丐羣乞吵鬧不休主人不得已鳴於官司馬深悉本處乞兒横行狀得報後卽刻詣驗衆乞兒環跪求究司馬飭仵檢騐仵禀毆斃是實司馬大怒謂此地惡丐恒有裝死訛詐之事玆亦恐其作假喝令先杖四十再騐眞僞四十杖畢復杖一百杖完命仵再騐仵禀已死司馬向衆言曰想斃杖下矣飭事主給以棺殮銀兩完結司馬可謂有膽有識並有臨機應變之才矣 
[賭博宜禁]  
　　蘇郡自入新年各處賭博之風日盛一日始以爲新年景象喝雉呼盧亦以博彩而占時運乃日來相習成風癖此者無論上下人等多致廢時失事遂使小竊之案層見疊出有地方之責者安得不嚴行禁絶也 
[煙火致灾]  
　　揚州徐凝門外胡家庄居民約六七十户業漁者半種花者半十三日上燈之夕有少年數輩集資入城購買各色烟火回家施放以樂佳節十三夕放去一半留其半以俟元宵再放存於姚姓家書室内不意姚有戚某來賀年因路過留宿卽下榻於書室夜間吸旱烟遺火燃着花砲藥力齊發遂致燎原兼之東北風大作火勢蔓延疾捲易於拉朽摧枯一庄皆付灰燼當火盛時遥見有五光十色盤旋空際或如花木或如幡蓋人以爲火神從天而降殊不知實烟火之所致按花砲肇災每在施放之際不謂偶爾存儲竟成禍種人其尚勿以此遺興哉 
[年巿清淡]  
　　杭城風俗繁華布廛熱閙每屇歲暮無不其門如巿應接不暇去歲年巿實覺清淡不禁慨生意之難而有民窮財盡之慮也每歲肉價至年底必增至百三四十文去歲則仍每斤八十文且各店皆標紅爭賣上白米每担不過二千五六百文菜油則每担僅須八千文南貨棧中各物亦較往年公道下至一切魚腥菜蔬無不皆然是亦易於謀生矣乃去年底不惟生意較清而人情亦較爲窘迫無論居家開店無不呼難呌苦兼之塲面上借戤押抵等路亦皆不通是以世景愈窮巿面益减惟各錢莊進出洋價忽於數日内驟跌平時英洋每元可兌錢一千一百四十文近年則僅換錢一千零八十文且上下城價不一例尤屬不解幸天晴日煖經紀貧民得能稍爲活動耳 
[看燈失物]  
　　皖垣自兵燹後每歲新正人日後大南門外設龍燈一條沿街遊舞舗户居民放爆掛紅名爲接燈今歲人日後比往年格外閙熱計有龍燈五條挨門送子接燈之户十有八九足徵去歲之豐熟矣惟城内水師營相近處有某公館之幼女帶同老婢在門前看燈 
 
 

Page 3

 
 
 [T>第三章正當砲竹然轟鑼鼓競奏忽來一人將女之金耳環搶去老婢追喊不及旋經鳴保並告知巡查局員立飭丐頭查緝始將人贓送到究辦云 
[日使赴讌]  
　　日本欽使　户乘坐兵艘來滬已列前報玆悉昨午後英會審官陳寶渠太守設席署中邀請欽使及隨員船主等共十二員到署飲讌云 
[游戯傷孩]  
　　昨日午後有少壯五六輩在坭城橋浜放一大風浄兒童觀者甚多當放起時帶倒一年約七八歲之小孩右脚筋幾斷隨卽收拾風筝與線意欲逃遁豈該孩之父母已赶到扭住一人向論旋有人出爲調處給資養傷方始罷休夫春日晴和盼紙鳶之風送誠足遣興消閒乃至傷人破財亦何取也 
[掉用銅洋]  
　　租界中有一種專事掉用銅洋之人其狡計層出不窮情殊可惡昨午有某甲手持竹籃内貯錢文似購辦蔬菜至某魚攤將銅蚨二元兌錢講定洋價擺魚攤人某乙持洋至錢庄估看估得確是好洋始付甲錢甲以錢串不符不欲兌俄又稱情愿吃虧兌換遂仍兌去旋乙將洋復看審知銅質當下四處尋甲遇之於某煙餣乙回論不認豈知原錢尚在籃中被乙着見甲始莫可强辨旁觀不平一時閧動衆人齊揮老拳毆甲致頭顱被傷流血始令錢洋兩還而散 
[拆拼案餘聞]  
　　拆拼纏訟一案昨晨朱明府臨捕房發落時除將葛福嘉枷責外又傳張發祥貝明山兩人到案因兩人俱年逾花甲貝兼一目已盲故格外從寛飭各掌頰二十下諭以後不得再蹈故轍一併斥去張貝兩人叩謝而退 
[修怨擲穢]  
　　法租界新街某麫舘前日正在上巿之際突有一人携畚箕一隻内貯穢物從店外向灶上擲來店夥驀不及防以致灶鍋盌盞均蒙污穢店夥衣服亦經沾染其人擲後卽飛奔而去追之不及店中一時無可收拾姑先報明捕房但其人未獲故不知其是何姓名且因何事蓄怨致有此舉但店中之鷄魚肉及麵祇得傾棄暴殄天物其人亦惡作劇哉 
[理帳諉延]  
　　元利裕源兩布店倒閉案法公堂疊次審訊情形均經登報股東王子全經手人趙惠山兩人奉公堂送縣後先經帮審委員王别駕訊問原告德茂錢莊及經紀陳小村等八人均未到案投訴王趙兩人仍供帳目欠銀等情均沈介眉一人經手我等不知等語問官謂此均不問着覔保出外速將帳目清理嗣又無人具保故昨日午堂莫邑尊親自審究其訊供如何容再探錄 
[日本浪華客次寄懷晉卿龍游]  
　　我昔曾駐龍邱躅日日看山猶不足君今客此尚未歸秀語居然奪山緑一别星霜踰五年音書望斷眼欲穿子棲東浙我東海愛而不見心茫然書劍無成老將至兩目昏花殊苦事近來失喜告故人剪燈能冩蠅頭字秀水陳鴻誥甫稿 
[讀瘦鶴詞人三借廬詩稿敬題二律卽乞指正]  
　　灑脫本天眞飄然物外身放歌追杜牧獻策笑蘇秦蘭蕙有仙質曾有蕙生蘭生兩女弟子學詩於君瀟湘無俗塵君有瀟湘侍立圖袖中詩一卷珠玉合同珍○不少耽吟者風流獨讓君奇才驚四海君詩名播中外妙筆掃千軍秋月纏綿意春花錦繡文識荆猶未晚從此挹清芬[  隨自適齋主人思劬弟倪朝芬拜稿]  
[瘦鶴詞人騷情雅體久切儀型前因浣花仙史之介得近風充瀹茗清談不勝欽佩口占一律贈之]  
　　一肩行李滯蘇臺宜雅宜風舉世推豈肯蟲雕拘小技那堪鶚薦負良才已夘科君秋闈薦卷出安徽傳明府名炳坤房下青氈落落嗟常擁君來年尚未定館白眼悠悠感易催且向小樓同煮茗他年簪杏看君回[  隨自適齋主人稿]  
[滿庭芳題瀟湘館侍立圖呈瘦鶴詞人拍正]  
　　幻夢難忘痴痕未翦猶留些子前因紅樓舊事一點蘊情根本是蓬萊仙侣問何事誤了才人更難忍者般凄絶風雨困黄昏消魂葬花處斜陽一片寂寂芳春把愁懷遥託心字香焚鸚鵡不知人意把當日舊事重論空寫影青衫結淚無計喚眞眞[  嘯霞生未定草]  
[菩薩蠻偶塡兩調卽呈瘦鶴詞人拍正]  
　　青衫濕遍相思淚思卿好比長流水水盡自停流思卿保日休一窓新月冷怕見闌干影芳信總沈沈天涯萬里心○記從月下同分袂尋消問息如猜謎莫唱懊儂歌儂心惱更多留春春不住春去知何處好夢也無釁空帷怨夜燈[  嘯霞生遜仙初稿]  
[光緒六年十二月二十四二十五日京報全錄]  
　　宫門抄○選單○上諭一道錄前○滇撫杜奏審明定擬摺○豫撫涂奏道員到省飭赴任片○東撫周奏起解遵撥銀兩片○又奏審明辦理摺子○十二月二十四日○順王假滿請安○粤海關監督崇光請訓○董恂續假二十日○潘祖蔭續假十日○太常寺奏 
太廟親行禮節○内務府奏派分賞麅鹿派出恩承志和○召見軍機崇光○十二月二十五日治貝勒麕順各請假數日○掌儀司奏初三初七日祭奉先殿載津載瀛行禮○太常寺奏派看視牲隻派出徐桐○兵部奏派查齋派出耀年常星阿明魁托倫布阿昌阿富勒渾泰八額駙岳林○又奏派更換值年派出惇王肅王文煜額勒和布師曾文秀桂昻明安○工部奏派管理溝渠河道派出瑞聨文秀松瑔志和○禮部奏派告祭后土派出桂全程祖誥○侍衛處奏派口外賜奠派出恩明○又奏派東黄寺聽經派出繼勳錫光○光緒六年十二月分選單小亦官禮部四譯舘大使韓熙震順天繙譯學生道浙江金衢嚴道聨綬正藍廕知府貴州思南德鍾正白人知縣直隷淶水熊祖詒江蘇甲山東樂安楊濤四川甲河南寧陵高忠烈順天監江蘇寶應梁枚浙江甲縣丞浙江安吉劉錫嘏順天供江西都昌韓錦霖浙江監吏目雲南鶴慶劉昆池山東附巡檢江蘇鹽城陳世恩四川監江西龍泉唐榘卿四川監典史廣西義寧楊廷樾山東監○○雲南巡撫臣杜瑞聨跪奏爲審明疏防重犯越獄之防監兵丁人等分别定擬恭摺仰祈聖鍳事竊臣前因祿豐縣黄史楊在堃署祿豐縣知縣劉琪棻疏防盜犯陳在元等八名結夥越獄脫沈並斃禁卒更夫致外監候質人犯周起汶一併隨同逃逸當據追獲陳在元等四名 
 
 

Page 4

 
 
 [T>第四章 
尚有陳洪發等並周起汶五名在逃未獲經臣會同督臣奏叅光緒六年七月十九日奉旨這所叅疏防監犯越獄之管獄官雲南祿豐縣典史楊在堃着卽革職拿問等因欽此欽遵行司勒緝提審並先經委員前往就近會提已獲之陳在元等研訊旋據委員候補知縣劉文理會同該署祿豐縣知縣劉琪棻訊明按擬禀經批飭歸案擬辦並據該縣將看役唐春和營兵馬升刑書劉華圃解省當經飭發委審唐春和於取供後在保病故飭委昆明縣知縣鳴泰騐訊並無凌虐情弊詳批核入正案附報玆據委員雲南府知府毛慶麟審擬由藩司升泰臬司李德莪覆審詳解前來臣親提研鞫緣陳在元劉正和劉正洪王小喜並在逃之陳洪發張開沅黄洪發曹文鈺分隸四川會理雲南羅平等州劉正和劉正洪係同胞兄弟與陳在元等平素遊蕩均不務正對陳在元王小喜劉正和劉正洪與陳洪發聽從先獲正法之王小八强刦得贓拒傷事主來以仁平復張開元黄洪發因係糾擒得贓殺傷事主曾一勝身死曹汶鈺亦因搶刦得贓殺傷事主張開順平復均經該縣先後拿獲訊供禀報應候委員覆審擬辦該犯等收禁内監内籠住宿泒禁卒謝洪升陳潰看管周起汶係被控姦拐金方氏案内因該氏未獲散禁外監候質派看役唐春和管押該典史楊在堃因監中盜犯較多縣城甫經籌修尚未工竣恐有疏失移營發兵駐監防守光緒六年三月三十日夜該典史帶同刑書劉華圃詣監收封查騐各犯刑具完固收入木籠諭令防監兵丁馬升同禁卒並更夫陳小潰等小心看管巡更值宿仍帶刑書封鎖監門因署是夜風雨交作四更後雨勢愈烈致内監圍墻淋濕傾圯禁更謝洪升等赶往防護陳在元起意乘機逃走卽糾允王小喜劉正洪劉正和並在沈之陳洪發張開沅黄洪發曹汶鈺各將鐐銬扭斷扳折籠栅走出該禁卒等瞥見攏向阻拿該犯等各持拆毁栅木拒捕毆傷禁卒謝洪升顖門偏左右額角腦後陳潰頂心右耳更夫陳小潰頂心各倒地並將陳潰禀明帶監撫養之幼女陳招弟用布帶將其勒傷與謝洪升陳潰陳小潰當卽均各殞命營兵馬升驚覺趧上截拿該犯等蜂擁拒捕衆寡不敵該犯等遂與外監待質人犯周起汶一併由外監越墻逃逸經該兵丁馬升喊同外監看役唐春和報經該典史楊在堃看明轉報該署縣劉琪棻會營赶詣監所勘騐並督同該典史當將陳在元劉正洪劉正和王小喜等四名拿獲其陳洪發等並待質之周起汶共五名因縣城修未完工遂由缺口處逃出由縣將已獲之陳在元等訊供詳經委員覆審禀擬批飭歸案核辦一面將管獄有獄各官會摺奏叅叅提防監兵丁等發委審辦外監看役唐春和於取供後在保病故委騐詳批核入正案附報兹據委員雲南府知府毛慶麟審明定擬由司覆審詳解前來臣親提覆鞫據供前情不諱詰無鬆刑賄縱各情應卽議結查筆載强盜已行但得財者不分首從皆斬又例載罪囚由監内結夥反獄如有持械殺傷役卒首從各犯不論原犯罪名輕重悉照刦囚分别殺傷一例科罪又紏衆行劫在獄罪囚如有持械殺死役卒者爲首並預課助毆之伙犯俱擬斬立决梟示各等語此案陳在元王小喜劉正洪劉正和聽紏强刦得贓拒傷事主罪應斬决今復在監結夥反獄傷斃禁更實屬不法已極自應照例間擬查劉正和劉正洪係同胞弟兄事犯侵損應以凡論陳在元劉正和劉正洪王小喜均合依罪囚由監内結夥反獄不論原犯罪名輕重悉照劫囚分别殺傷一例科罪劫囚殺死役卒者斬立决梟示例擬斬立決梟示前據委員審明後當經批飭先行正法梟示營兵馬升旣經在監宿衛雖訊因陳在元等多犯擁出未能擒獲究屬疏于防範應照不應重律擬杖八十仍先於監門前枷號一月示儆滿日折實革伍外監看役唐春和訊無賄縱情弊惟不小心看管致周起汶隨同一併逃逸亦屬疏忽業已在保病故應與訊無凌虐之保户人等均毋厲議刑書劉華圃並未在監值宿惟時當風雨監墻旣不牢固未能先事查勘禀修亦屬不合應酌照不應輕律笞四十折責革役已革祿豐縣典史楊在堃職司監獄並不小心防範致在監盜犯持械毆殺禁更結伙反獄至八名之多並外監待質之犯因而乘間一併脫逃雖均係未定罪名當已拿獲四犯惟尚有罪應擬斬之陳洪發等並待質之周起汶共五名在逃未獲應仍照例留緝五年俟限滿分别有無弋獲再行從重擬辦有獄官署祿豐縣知縣劉琪棻前已奏叅革職留任現屆四個月限滿犯未全獲應照例再留任一年有無弋獲再行分别辦理該縣城垣現甫籌修尚未完上犯係由缺口逃出與越城有間所有汛弁門役邀免叅處置議逸犯飭緝獲日另結各屍棺已據飭埋除將文武疏防應議職名另行叅辦並全案供招資部外所有審明定擬緣由謹會同雲貴總督臣劉長佑恭摺覆陳伏乞皇太后皇上聖鑒勅部議覆施行謹奏軍機大臣奉旨刑部知道欽此○○涂宗瀛片再臣於本年五月初四日接准部咨内閣奉上諭河南河北道員缺着陳寶箴補授欽此等因當經欽遵轉行在案玆該道陳寶箴業已到省除檄飭赴任以專責成外相應附片陳明伏乞聖鑒謹奏軍機大臣奉旨知道了欽此○○周恒祺片再臣欽奉光緒六年十一月十四日寄諭李鴻章奏直境黄河漫口要工及應補築大隄並一切善後工程等因欽此當經欽遵飭令藩司在於新收本年地丁頂内先撥實銀四萬兩委候補知縣陳曾守迅速解往交兌下餘銀兩容再設法籌湊續行批解理合附片陳明伏乞聖鑒謹奏軍機大臣奉旨知道了欽此○○山東巡撫臣周恒祺跪奏爲審明逆倫重犯按律辦理恭摺具奏仰祈聖鑒事竊前據高唐州知州張錫綸詳報案犯王五因瘋砍傷親父王汶榜身死私埋匿報一案臣因情罪重大批司轉飭該州親身押解犯証卷宗至省由司發委濟南府審辦兹據該府黄大鶴會督候補知州楊學沂等審明擬議由司覆審解勘前來臣親提研鞫緣王五籍隸高唐州王汶榜係王五本生父王連榮係王汶榜胞叔王連榮在逃之子王汶城因無子嗣過繼王五爲子王五平日侍父孝順並無違犯素患瘋迷病症時發時愈王連榮因其並不滋事央允地保王全禮隣佑王汶漢王曰立未經報官鎖錮光緒六年正月初三日王汶榜之妻王楊氏與次子王柱先期探親外出未回是日傍晚時王五瘋病復發手執鐵斧走至王汶榜院内用鐵斧砍傷王汶榜上下唇吻右耳根倒地致擦傷右腮脥經王汶榜年甫十一歲之義女崔大間閙趨至查看見王五執持鐵斧在院内跳舞崔大卽喊同王連榮等將王五獲住通知王楊氏等回家問明情由詎王汶榜移時因傷殞命王楊氏當欲送官究辦王連榮因止王五一孫砍由瘋發無知不忍報官問罪起意私理匿報嚇禁王楊氏等不准聲揚王楊氏等隱忍不敢違抝王連榮當與在逃之胞姪卽王汶榜大功堂兄王汶汰並王汶城將王汶榜屍身私自殮理各散隣佑王汶漢等均先外出並不知情旋經該州張錫論訪聞差查 
 
 

Page 5

 
 
 [T>第五章適地保王全禮催糧回歸查知前情將王五禀送到州提訊王五目瞪口呆語無倫次騐明屍傷並將王五瘋病醫痊研訊供吐明晰詳經臣批司提省發委濟南府知府黄大鶴等審明擬議由司解勘提審據供前情不諱詰非裝瘋揑飾亦無起衅别故及在塲帮毆之人案無遁飾查律載子毆殺父者凌遲處死又例載子毆殺父之案無論是否因瘋悉照本律問擬距省在三百里内無江河阻隔者審明後卽恭請王命押赴犯事地方正法若距省在三百里以外卽在省垣正法仍將首級解回犯事地方梟示又律載父及夫爲人所殺子妻私和者杖一百徒三年又例載瘋病之人隣佑人等容隱不報致殺他人者照知人謀害他人不及阻擋首報律杖一百各等語此案王五因瘋發輒用鐵斧砍傷親父王汶榜身死實屬罪大惡極查高唐州距省雖在三百里内惟中有黄河阻隔臣於審明後當委臬司靈杰臣標中軍叅將玉秀恭請王命將王五绑赴巿曹卽行正法仍將首級解回犯事地方梟示以照烱戒王柱與王楊氏因王連榮嚇禁聲揚輒隱忍匿報實屬昧於大義惟徧查律例並無子毆殺父屍子犯母被尊長嚇禁隱忽匿報作何治罪專條自應比律問擬王柱王楊氏均應比照父及夫爲人所殺子妻私和者杖一百徒三年律各擬杖一百徒三年王柱到配折責充徒限滿報明遞籍安插王楊氏係婦女照律收贖王連榮明知王五患瘋並不報官鎖錮致釀逆論重案又復私理匿報查王汶榜係伊胞姪王五係伊嗣孫論服制較王五爲近未便照期親卑幼被殺尊長私和律科斷王連榮除私理匿報輕罪不議外應與聽囑容隱之地保王全禮隣佑王汶漢王曰立均合依瘋病之人親屬隣佑人等容隱不報致殺他人者照知人謀害他人不卽阻擋首報伏一百例擬杖一百王連榮與王曰立俱年逾八旬照例收贖與王楊氏均追銀册報王全禮王汶漢均折責發落王全禮仍革役崔大被嚇隱匿不報係年幼無知從寛免議逸犯王汶城等飭緝獲日另結除將供招咨部外理合恭摺具奏伏乞皇太后皇上聖鑒謹奏軍機大臣奉旨刑部議奏欽此 
[蘇省撫轅事宜]  
　　正月十九日儘先補用知府龔壽圖服滿回省同知劉敦義辭赴津局差代理霞澤縣程亮采辭赴任靖江縣新港司巡檢汪文藻辭赴任從九陳楷缷署崇明縣典史事回縣稅課大使徐廷英禀知換蘇差委牌示照得署崇明縣顧霄漢訪聞役私押斃命禀奉督憲批飭撤任遺缺查有請補崇明縣賈汝謙堪以飭令先行赴任 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
