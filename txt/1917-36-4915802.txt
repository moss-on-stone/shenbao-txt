# 1917 - 36 - 4915802

 

Page 1

 
 
   
 
 

Page 2

 
 
時評 
[試驗之感覺（冷）]  
　　余昨謂此次對德之事爲外交上之試驗然而試驗必有感覺假使對德交涉僅此抗議而止則試驗之感覺甚屬有限苟或不然進而至於斷絶邦交更進而至於加入戰團則第一步所受之感覺即處置國内德人問題是也 
　　夫試驗必有感覺此必然之理也感覺之有快感與痛感試驗者必能自知也今巳入試驗之門矣良否尙未知必至旣受感覺而後乃知此試驗之良否 
專電 
[北京電]  
　　昨政府接駐日章使來電内容甚秘傳聞中有報告日本對於我國此次舉動尙無何種表示熊度頗冷靜云云 
[北京電]  
　　駐日章使昨午來電報告日政府對我警告德國一舉尙無何等表示察其熊度頗爲冷靜 
[北京電]  
　　報載日本巳表示贊成熊度查日代使芳澤於昨日下午五時謁段總理其談話不僅關於此事如鄭家屯案履行及關於某處商務等之例行公事均談及並非專爲對德外交問題惟據另一消息日本得我國抗德之通知不必定須正式表示熊度而抗德之事與加入戰團係兩問題目下日本對於我國抗議德國自無反對之事云 
[北京電]  
　　協約國方面各公使於九日上午曾開會議研究美德及中國熊度問題 
[北京電]  
　　德使昨晡訪段總理接談許久謂協約國封鎖行爲亦多與德相類何獨對德抗議云云 
[北京電]  
　　昨星期公府仍開特會伍朝樞代外長國務員齊集密議外交問題德國於相當期間如無滿意答覆則我國應宣明何種熊度内容秘密 
[北京電]  
　　政府以中德國交如竟斷絶則處置境内德人自採最文明辦法爲相當待遇昨巳電各省勿得悞會且防範匪徒乘機造謠 
[北京電]  
　　昨五政團開會（一）討論 
 
 
 

Page 3

 
 
會主以國家利益爲前提相機加入（二）政學會主贊助政府（三）平社認對德抗議爲正當今後之事詳審研究（四）丙辰俱樂部任社員自由主張（五）大同俱樂部贊成政府 
[北京電]  
　　昨晚段總理私邸有會議夜深始散 
[北京電]  
　　伍廷芳銷假明日（十三）到部視事 
[北京電]  
　　政府電令京師提警兩署各省疆吏對轄境内某某國僑民及其駐艦於充分保護中務特别監視 
[北京電]  
　　公府昨開軍事繼續會議决從整頓陸海軍入手立派專員分赴各省檢閲陸軍及詳查五處兵工廠成績同時由程璧光或薩鎭冰南下另編新式艦隊 
[北京電]  
　　關於行政訴訟受理範圍之訓令司法部擬請加以解釋以防流弊而息平政院之爭議 
[北京電]  
　　吳大洲己受軍事裁判 
[北京電]  
　　報載興亞公司所得水口太平兩鑛業經農交兩部立案照准 
[北京電]  
　　今日（十二）南北統一紀念爲民國第二次舉行公府特開宴會元首躬自演説報界均出紅報明日停刋補祝 
[北京電]  
　　魯省長定吳炳湘以徐樹錚任警監 
[北京電]  
　　聞地檢廳長尹朝楨司法部巳請付懲戒 
外電 
[東京電]  
　　某處得電云德國與美國交斷絶後之輿論頗爲冷靜均料美國無宣戰之事據稱德潛航艇之對美國及他中立國船雖出於不得巳亦當斟酌出其緩和手段又瑞典瑙威及巴西等政府對德勸告之抗議德國並不回答時局如斯進展却得促進平和時機云（十二日） 
[北京電]  
　　日本代理公使芳澤氏昨日午後五時往訪段總理轉達日本政府之意謂中國對德抗議日本亦表同意且甚希望中國今後之熊度須取充分愼重之熊度中國加入協約國日本亦不反對云云段氏對此深謝日本好意謂加入協約國問題須　德國之熊度如何故現尙未决定如果决定之後再當回答又黎總統處由阪西大佐轉達日本政府之意（十二日（ 
[北京電]  
　　協約國駐京各公使前日之會議以協議處分在華德國船舶爲主聞此種之會議今後尙須時時開會關於處分公使館界内之德華銀行一事亦當續行討論（十二日） 
[東京電]  
　　比倫電云瑞西政府於九日以公文向德政府抗議謂德國之封鎖宣言實有侵害國際法上所許中立國商業上之權利雖於封鎖區域之内開一通路然於進出殊多危險此卽交戰團體互相違犯行爲之一茲應嚴重抗議云云並公表回答美國不能應美大統領勸告之意（十二日） 
[東京電]  
　　林公使於神户在火車中語人日中日親善須由日本實業家之努力蓋中國官民甚願聞實業家之議論也對華政策亦有改善之要中國議會之中有時亦有排日之决議爲供議員自身廣告之具者目下之急務在去中國之疑惑認中國之權利而增進其幸福爲第一之要義云云（十二日） 
[北京電]  
　　林公使今夜八時半入京（十二日） 
[濟南電]  
　　在省巳經張督軍檢閲之高密民軍約混成一團奉飭移駐兗州巳於本日出發移駐禹城縣德州等處之周村民軍大部奉命移駐天津馬廠兵營將各該兵嚴加訓練（十二日） 
[東京電]  
　　淸肅親王之三子及巴布札布之二子來日留學本日入京（十二日） 
[東京電]  
　　撫順電云十日午後八時半發掘大山坑内埋沒死屍中村工學士與作業隊一百五十人正在操作之際竪坑一千三百尺之處瓦斯（煤氣忽然爆發中村工學士以下職員七名中國人二十四名均遭慘死惟　原因不明因此坑之内外有種種之風説人心洶洶（十二日） 
以上東方通信社電 
[北京電]  
　　法使康悌從巴黎抵京今日午後將謁見黎總統（十二日） 
[北京電]  
　　今日爲南北統一紀念日因政局緊急取銷宴會（十二日） 
[北京電]  
　　北京日報云馮副總統昨電政府不以政府致德之牒爲然並勸政府嚴守中立（十二日）以上德文電 
戰電 
[華盛頓電]  
　　國務卿藍辛氏宣稱德國外交副大臣斯土姆君所述之言均屬不確美政府待遇德使彭斯托夫伯爵極爲周到聞美國之德領事多人奉本國政府之命赴中美或南美居住勿隨彭斯托夫伯爵回國（十日） 
[亞姆斯特丹電]  
　　柯洛業報載稱美僑及美國新聞訪員與美使桀拉特君同離柏林者甚多惟芝加哥講演報芝加哥日報紐約世界報哈士特報之代表均願留德（十日） 
[紐約電]  
　　柏林電稱美使桀拉特君與大使署隨員昨晚巳接通行券今夜啟程赴瑞士各美領事與紅十字會會員及其他辦賑之美人均奉命集於穆尼區同赴瑞京（十日） 
[亞姆斯特丹電]  
　　美國大使桀拉特君與大使署隨員及居留德國之美人共計一百十五人昨晚乘專車赴瑞士德外交部代表及其他外交人員均至車站送行（十一日） 
[紐約電]  
　　泊洛維登斯報載稱德國軍官三百員赴墨西哥京城運動興兵攻擊美國（十一日） 
[巴黎電]  
　　英國米爾勒貴族在俄京語客謂彼估計德國潛艇之數約在二百艘左右（十日） 
[紐約電]  
　　美利堅郵船公司宣稱公司中之船非由政府供給護送船或置砲與砲手决不開駛（十一日（ 
[華盛頓電]  
　　國務卿藍辛氏今日演説曰吾人今巳漸近戰爭邊際但仍望或可免此慘禍政府志在與全球各國和平相處惟須以不損國威爲度（十一日） 
[紐約電]  
　　威爾遜總統命釋放羈留美港德船之員役旦稱兩國縱不免以干戈相見亦不沒收德人之產業前四日内紐約德奥人請入美籍者共有四千七百人（十日） 
[海牙電]  
　　政府發刋白皮書内載荷蘭外交大臣與德奥公使往來之公牘荷蘭外交大臣抗議德國無限制之潛艇戰術措詞甚爲嚴厲謂荷船與荷民之損失均須由德國負責柏林荷使現代美使保護英人之利益（十日） 
[雅典電]  
　　希臘覆文威爾遜總統謂巳自請德國注意潛艇戰爭重大之影響希政府因國内之現狀未便與美聯合行動以保護中立國之航業（十一日） 
[倫敦電]  
　　柏林無線電稱秘魯因德潛艇一艘懸掛法旗在戰區外西班牙領海擊沉秘魯帆船一艘巳向德國提出抗議指爲不可恕之罪惡要求賠償損失及懲辦兇手智利答覆德國宣布慘酷潛艇戰術之公文謂德國此舉損礙非戰鬭人士古來所享之特别權利且違背智利所守之中立智利未便承認故智利於德國侵犯其權利得有權要求尊重之（十日） 
[倫敦電]  
　　下列諸船均被擊沉計英船唐特萊斯號（二一三七噸）化林薩愛特號（二六八二噸）薩克松尼安號（四八五五噸）土里洛號及維達摩亞號（六三三○噸）瑙威船松格爾夫號瑞典船伐林號（二一○七噸）又小船六艘連開列福尼亞號共計三萬二千噸（九日） 
[紐約電]  
　　聞德國巳致電美國建議彼此討論以免開戰貨船俄林斯號與羅乞斯特號星期六日開往戰區並未漆成如德國公文所開之式惟於兩側漆書ＵＳＡ三大字𢴮船主人宣稱彼等之敢遣船出發乃依賴美船航行各海之權利兩船均未携武器且不欲抗拒攻擊船中員役多屬美人其目的地乃法國波多杜美國鋼公司宣稱該公司每年所出之戰品較德國所製總數多三分之一（十一） 
[華盛頓電]  
　　普及軍事訓練議案巳提交上議院自十九歲至二十六歲之男子均須强逼爲之今由某要津探悉德國苟迫令美國用武力對待則威爾遜總統將重蒞國會但並不請准向德宣戰僅擬踐行其近今向上議院演説之言請准用相當方法保護美國人民與航海者其詳細辦法尙未討論第悉商船安置武裝與由軍艦護送二事今正在研究中（十日） 
要聞一 
[我國與世界戰局（二）飄萍]  
　　昨日（九日）我國對德提出抗議對美照覆附合而後今日（十日）尙無新發生之重要事實茲以各方面聞見拉雜記之 
　　政府於前兩日曾往探日本駐京代理公使之意見日使頗表示贊同之意故曹汝霖等亦爲主張加入者之一昨晚政府更派汪大燮往日使館説明對德抗議之情形 
　　國務院中本有中立辦事處設在該院東院昨日會議散後即奉秘書廳諭將該機關移至西院辦公因會議廳即在西院接洽較便且此處地極幽靜關防尤可以嚴密也 
　　我國之出此熊度其影響於政局將爲奚若此可注意之點聞段總理昨巳表示意旨特將改組内閣之説打消且如財政方面等閣員亦表示不欲驟行更動云 
　　聞政府接駐英及駐日斯巴尼亞與駐和各公使報告略謂德國對於歐洲各中立國均有讓步之説惟對美則熊度强硬但目下並無宣戰之表示政府昨日下午要求兩院開秘密會報告外交事宜參議院於下午一時開會自段總理以次諸閣員皆出席伍朝樞代表外交總長院秘書長張國淦亦列席先由總理報告經過之事實與出此熊度之理由次伍朝樞朗讀對德抗議及照覆美國之公文（均見昨報）參議院議員馬君武龔煥宸湯漪張我華高子和韓玉宸等均有質問似有政府應事前與國會協商之意湯漪問政府此來爲報告巳成之事實乎抑爲説明其將來對外政策之初步乎政府答純爲報告凡質問皆伍朝樞答覆段總理惟爲開場之報告餘國務員則皆不發一言此會名爲秘密不過報告新聞上所巳見之事實未及其他而衆議院情形亦同 
　　今日（十日）國務例會匆匆卽散因下午一時齊赴兩院此會略有數事報告且閣員間接洽赴兩院報告之手續尙未及其他重要議案 
　　各政派今日惟益友社開會餘如政學會則擬發起外交後援會方在接洽其他尙無動作益友社馬君武等數人頗另有所見但多數似主張巳對外發表之事實不宜再持異意惟竭誠相與補偏救弊可矣云云 
[梁章之中德國際前途觀]  
　　今者政府應付時局之第一步旣巳表示矣政府决策之前亦嘗審愼周詳博考各方面之論議因此有謂梁任公此次入京與政府之定策極有關係者茲聞梁氏語某記者云此次德國布告之潛航艇作戰新計畫實屬違背公法蹂𨈆人道危害中立國人民生命財產中國亦中立國之� 
一烏能隠忍任其施行我駐德公使旣接德政府通告我政府若置不問即同默認旣必須通牒則除抗議外更有何話可説故政府抗議之舉鄙人認爲極正當辦法德國爲吾中國平素敬愛之國此次提出抗議之後吾人深望其幡然容納弗致損及兩國國交萬一德國竟不容納則吾國之隨宜進行亦屬萬不得巳之舉至協約國方面想必樂睹吾國之加入吾國政府隨事勢之推移自不能不先求接洽就中如日本者誼屬同洲利害關係亦較密切尤應開誠布公與之協商此則今日吾國應取之根本方針萬變不離其宗者也云云 
　　昨日某鉅公就訪章士釗君詢其對於加入歐戰問題之意見章君云凡爲一事萬不可忘却己身本來之地位吾國弱國也原無力足以自存其至今日尙得列於國家之林皆食機會均等主義之賜自今以往吾國必以巳力振其國勢固爲吾人之所企圖然其所巳食之賜不得不求而更食之也亦無疑義前提旣定則凡有一時機將陷吾國於漩渦以至機會均等主義不能爲吾保障乃爲吾所必避此邏輯應有之斷案也當歐戰發生之時吾人有一普通理想謂必德意志不至全敗而後均勢不破吾國可卽於苟安不然協約國以席捲歐洲之餘力轉而解决東方問題則結果未易言矣果此種理想在前日爲不謬者今日中於感情貿然抛棄殊爲不智吾之不利德意志之全敗蓋欲其於將來會議中以兩種對抗之力維持東方現狀吾得於連鷄並棲之勢之下以圖苟活也今議吾國加入協約國是與協約國同其利害非欲陷德之開撤（德皇帝之稱）於千八百十五年拿破崙第一之地位日吾之舉動爲無意識果陷之焉則吾前日所慮人乘餘威以傾我者將不免於實現斯不亦進退失據矣乎或曰吾雖加入協約　於歐戰不必有所影響將來德之不敗仍在意中是則徒買德人之惡感以至和平會議中失去一中分和議之與國則又與於不智之甚者也此猶預計議和時之現象也然歐戰何時可了無人能言之吾國加入協約國之後且恐不至議和時期吾國情形巳不堪問蓋加入非可徒言也必負相當之義務而其義務類非吾所能勝吾不能勝必且有一國起而代勝之者平時一國對吾伸其野望無形中恒有二三國從旁瞰之因得紓其禍若干今則向之從旁瞰之者以彼一國與之同其利害得以證其所爲爲必不可之舉俱將不敢有所聲言則吾國當居何等豈堪説乎凡此皆方東方均勢之不可破一破之後必至不可收拾主加入者謂將來議和吾國取得發言權乃爲大利愚謂東方均勢不破吾即無發言權兩方爲維持其主義起其所爭亦必間接有利於吾若破矣必有一國圖獲其較大之犧牲衝鋒陷陣而前爲他國所不敢阻吾即發言亦無效力甚且彼將設法制吾使不得言又何益乎或謂愚所慮於他國無理之要求即不加入協約國恐亦難免曰是尙有國際上之名譽律足以制限幾分且吾無隙以授之亦必不肯　發若加入矣則不僅無名譽律之作用或且即以其所要求爲名譽此不可不辯也總之吾國旣生存於東方均勢主義之下此主義終當保持不可使人有破之之機會使人破之且不可何况自破以迎人須知日伺吾旁謀破此物者固大有人矣獨奈何熟視而無所覩乎云云 
 
 

Page 4

 
 
   
 
 

Page 5

 
 
[國貨展覽會一等嘉獎氣急丹立保平安]  
哮喘一症有輕重緩急之分外感内虚之别要不免乎肺系受尅氣不通暢所致大凡寒邪壅遏失於表散留於肺俞或因根源有虧腎氣不足濁隂上衝釀成痰涎窒塞肺孔呼吸不靈則哮喘氣急之病發矣如不從速醫治淹延時日愈久愈深甚至臥不安枕食不下咽口張鼻扇氣促痰鳴危苦形狀真有求生不得求死不能之憾本主人屢見斯疾惄焉如搗爲特悉心研究無間寒暑博訪周諮搜索秘傳妙方精選王道藥品親自督製歷試多人功效卓著是以發售以來久巳風行各省及外埠南洋羣島各處華僑絡續函購病愈之後來函道謝頌揚此丹奇騐絶倫幾於異口同聲早爲有耳所共聞無待本廬自述也此丹藥性和平功力偉大補肺無膩滯之虞降氣有自然之妙無論感冒風寒痰壅氣喘或腎虚火旺肺金受爍痰涎彌盛吼哮喘急及老年氣虚行動發喘壯年色傷痰咳肺痿小兒天哮痰哮寒哮水哮鹹哮風哮各症久年不愈遍醫無效者此丹服下立能平喘降氣消痰止咳輕症一瓶全愈重則一料斷根如桴應鼓百發百中誠不世之靈丹回生之秘寳慎勿藐視辜負本主人博愛濟衆之宏願也大盒價銀兩元小盒一元每料六盒收藥本五元不靈加倍罰還上海盆湯弄寗波路口崔氏瓣香廬總發行所啓分設北京觀音寺街青云閣商場○天津東北城角○長沙粮道街○杭州陳列所○南京下關大馬路○安慶軍署西○無錫北門外江隂巷内 
[茂生洋行聘馬子璋君爲火險經理]  
本行在滬經理皇后火險公司歷有數十年之久 
公積二千餘萬磅合華銀一萬六千餘萬兩荷蒙各界委保洋棧房産貨物生財衣物等火險 
無不竭誠相待今爲擴充生意起見特聘馬子璋君爲經理保費一槪克巳若蒙紳商各界惠 
顧請至四川路五十三號本行内與馬君接洽無 
任歡迎倘遇不測賠欵迅速久巳昭昭在外無庸 
敝行自述也 
[夢遺聖藥金剛百鍊丸注意假冒]  
本藥房發行遺精要品爲天下莫敵靈藥歷售三十餘年凡官紳商學各界莫不同聲譽美治愈之人不可思議咸推善治遺精無上聖藥謝函証書早經盈箱滿篋全國聞名口碑載道但華人惡習每見暢消品物必多假冒近有同業無恥混售希圖漁利以假亂真情實可恨特加松鹿商標購者注意蓋人之精華關係最重精固則强精竭則亡患有遺精更宜急起調治以衛自强本藥房家藏經驗秘寳係坐茅蓬老僧所傳保元真方一再研究始獲出奇制勝功能療治戕伐過度慾火妄動未交先洩少年誤犯手淫中年操勞失節夢遺滑精肢體虧損服後精關堅固養腎滋隂應效不爽抱此症者宜速調理却病延年每料四元半料二元小盒一元外治遺精一貼膏功效同上雙方並用偉力最速年久遺精務使内服外貼宿疾無不斷根永不復發每張七角遠埠函購郵局回件○上海三馬路大舞台對面鍊雲藥房啓 
[吳製星期戒烟丸]  
此丸戒烟第一靈○南到閩粤北天津○戒斷之人二三萬○並無一個出毛病○一料能戒五分烟癮癮大照加吞丸三天糞色黑○烟蟲烟積去干凈○七天斷癮非爲貴○十天斷丸爲奇珍○每料售洋三元○上海英界老且無胸胃并氣痛○不吐不瀉不遺精○因病上癮病不復○還能照常辦事情○垃圾橋南首厦門路源昌里内 
[大馬路石路東金陵春申樓老酒館烹飪精美座位寛廠侍應周到菜肴清潔]  
本館開設以來巳歷三十餘年之久菜肴精美侍應周到固巳遠近聞名現更大加整頓特别改良專聘南北著晚厨司烹製京蘇大菜大漢全席應時小酌各式點心及掛爐猪鴨一應俱全並于本月初八日起將各菜價一律核减各界惠臨方知言之不謬也　春申樓主人謹啓 
[患咳嗽痰喘者宜看]  
上海義商彭壽堂始創化痰止咳半夏露今因杜絶假冒推廣利濟起見凡購批代售五打以外九折十打以外八折零買無扣 
本堂秘製四寳半夏露專治傷風咳嗽飲氣喘吐血喉痛等症立效服立效有起死回生之功因此遠近爭購馳名天下海内得此回生者數以萬計僉謂無論何種藥品均無如此露之神速效妥者兹特節錄來函數則以示勿欺彭壽堂主人雅鑒僕病後尚未調理適舍親邀辦急事雪夜長征風寒飽受方抵江西即發寒熱繼而咳嗽大作氣逆且促寢食俱廢困苦難言醫藥求遍咳終不止乃蒙諸君不棄指購寳號化痰止咳半夏露三瓶服僅二次果見輕减一瓶服完病竟全愈尚多二瓶什襲而藏今春小兒驟患咳嗽加以寒熱往來亦將此露使服寒熱立退咳亦旋止愚父子受惠實深爰申謝悃并寄洋十元再購一打速付爲荷福建南台趙玉臣頓首彭壽堂諸位執事均鑒弟賤軀肥胖動輙氣喘頑痰終日不絶近日愈多每日幾吐碗許日前稍受寒邪即起傷風咳嗽頭目昏暈等症服藥調治僅有小效月初小婿來舍帶贈寳堂半夏露二瓶照單試服夙疾全消頑痰化盡行動勝常十年來無此康健矣敬呈念元祈發五料寄下藉作護身符籙無錫三里橋李鶴卿拜謝彭壽堂諸位台照僕素有血症又加痰喘每届秋冬其患更甚屢經名醫診治輙無一效近聞貴堂化痰止咳半長露聲名藉甚適友人自滬來向之細詢據云實在靈效即託郵局滙購兩瓶開寒試服清香甘和巳令人神清氣爽及二瓶告罄不但喘止咳定抑且飲食加增面目光彩身受之餘始信人言不虚也特寄報費十元將信照登以彰殊功江隂巿橋堍尤銘啓參茸龍香發四草戒烟長生丹第一靈驗每盒大洋一元四角每打十四　上海河南路七號義商彭壽堂錄只此一家並無分出乙 
[注意新式蔴紗燈泡]  
本處現有新式蔴紗燈泡出售不論燭光大小每只照新式燈泡原價另加銀五分兹將新式燈泡原價列左十六支念五支三十二支及五十支燭光每只售銀五錢一百支燭光每只售銀一兩欲購以上燈泡請至南京路四百七十一二號本處樣子房電話二千六百六十號　庽滬西人工部公局電氣處啓 
[賞格二百元捉拿倪榮堂]  
啓者倪榮堂年約六十歲面有烟容無鬚倪家兜人向在吳江縣梅堰鎮開設倪萬隆南貨店今春串同伊子倪光興吞没敝業等貨欵銀二千餘兩業巳呈准法公堂將倪光興拘押在案一面通緝倪榮堂如有人能將倪榮堂緝獲到案酬洋二百元如能通風報信因而緝獲者酬洋一百元儲欵以待决不食言　上海恒順堃和勤豐元豐姚瑞章仝啓 
[皮商賞格]  
敝會各號牛羊皮張近來復有虧短情事今特重懸賞格廣告一切人等如有查得偷竊牛羊皮張之人或查得窩藏此項贓貨之户報告到會因而緝獲者准照後列定格給賞計贓貨值銀一千兩以内者五成充賞贓貨值銀一千兩以上至二千兩者四成充賞贓貨值銀二千兩以上者概以三成充賞　上海皮商公會廣告如不欲出面者請函告敝會但能因而緝獲仍格給賞 
[新奉贈品]  
時裝美女圖 
三陽開泰萬象回春本藥房爲仰答各主顧之雅意特倩名手繪成時裝美女一幅題曰採花鍊藥圖彩色精印鮮艶絶倫自即日起凡門莊賜購各種藥品化粧品等滿洋一元贈圖一張五元以上贈二張十元以上贈四張惟新發明强種精血丸補品另訂贈例如下 
强種精血丸 
大瓶價洋一元二角半購一瓶贈圖一張小瓶價洋七角半購二瓶贈圖一張 
此丸補助腦筋添精益髓增長血液發力調經並能理肺止咳潤腸利便退熱化痰種種功效不能盡述 
上海中英大藥房謹啓 
[購服米歴司戒煙補丸利益無窮招請各埠分銷價目格外克巳]  
本藥房發售兄弟牌米歷司戒烟補丸風行海内功效神奇服此丸戒斷烟癮者不計其數因此補丸藥料俱係王道珍品藥性平和補力超羣並無嗎啡烟灰等質故能真正戒斷烟癮非巿上流行之戒烟藥只能抵癮者可比凡因腎虚陽萎咳嗽吐血心胃氣痛等病而吸烟者若服此補丸一旬之久不惟烟癮戒斷諸病若失而身體反强健異常腦力靈敏其戒烟期内仍可照常做事毫無疲倦之虞故服米歷司戒烟補丸有無窮之利益也如各埠各行號願代分銷此補丸者請即來函商訂價目格外克巳比經售他種戒烟丸有特别益也定價每瓶百粒大洋一元每打十元每包十粒售洋一角凡購一瓶者送一包批價公道本埠各烟紙店均有經售　總發行所上海浙江路日昇樓北首二百六十五六號門牌兄弟大藥房謹啓 
[中國帆布]  
三星商標天津小西關宜彰公司製造天津東馬路宜喴商行批發上海經售處二洋涇桥南人和里同順長及各五金店 
本公司自織各色防水帆布專造各式防水箱篋等品均精巧堅固其防水功用堪稱獨步屢經賽會得有獎評中國帆布刻擴展銷路凡欲代售者祈函商是荷 
[續嗣聖藥男子九醜丸]  
專治先天不足後天失調隂虧陽痿色慾過度夢遺諸虚等症服之功効立見且能壯筋骨益腦體强身體諸命門愿抱伯道之嘆上請嘗試之每瓶一元雙料二元本號遷移者口門牌念二號　廣東保太和啓 
[上海中法實業銀行開辦儲蓄存欵廣告]  
本銀行經收一種特别往來存欵名爲儲蓄存欵存儲總數每摺不能過洋五千元或規元三千五百兩正每户發給存摺一扣凡有付欵或存欵等項均須交出存摺所有出入由本行記入簽字爲憑（年息）年息長年四厘共算法如下除照往來帳二厘計算外自存欵後第二月起按每月結存最小之數再加二厘○兌滙欵項○該欵儲蓄銀洋能由本行滙至别處分行凡持存摺之人亦可在别處分行支欵惟預當由行知照北京滙至天津無須補水滙至别處分行則本銀行格外克巳當以最合宜之行情結算 
[梅雪精神]  
商標"NAXELINE　SHOW"夏士蓮雪花棉 
經售處中國各埠西藥房　縂發行上海寳威大藥行 
謹仿假冐夏士蓮雪花瓶盒仿單雖有仿造惟實感大藥行牌號不能假冒 
夏士蓮雪花之為化粧品有梅香雪白之咳一經施傅容顔嬌艶常年用之肌膚嫩白是研究科學最新之成績滋補肌膚極妙之粧品凡欲有𦠚好顔色青春氣象者毋試用假冒劣品顔面攸關切宜慎之 
將此角裁下并夏士蓮雪花空盒一只附郵票十分寄下當有别種樣品郵奉 
[JINTAN仁丹起死回生]  
　球無二常備神藥 
仁丹是健體之素 
有病服則蠲除毒氣宿疾立愈永無復發無病服則體輕氣爽補精養腦終生保健福壽無疆 
仁丹竟一小丸子有能鏖滅無量數多病菌之力靈哉！！ 
價目試服包日金五錢小包仝拾錢中包仝廿五錢大包仝五拾錢 
耑治中暑傷寒腹痛吐潟水土不服頭痛目眩精神鬱結車船昏暈 
總經理上海英租界河南路東亞公司仁丹部 
[黑獅牌靴鞋油]  
黑獅牌一靴鞋油能去污濁並能使靴鞋之皮不易破壞其物美而其價廉盍試之　經理處四馬路一號美豐洋行啓 
[亷價批發]  
本行兹欲推廣營業所售各貨格外克巳如蒙惠顧無任歡迎特各貨開列於左 
紫銅管黄銅管紫銅版黄銅版鋼版紫銅條黄銅條鋼條紫銅絲黄銅絲鋼絲鉛絲鐵絲銅釘鐵釘玻璃帆布油漆柏油各種機器油鋼製繩索小吕宋油繩各種機器以及工業建築應用五金材料又工業用藥品等本行並做兼進出口各貨 
共三洋行啓上海閔行路九十二號　電話四六八七 
 
 

Page 6

 
 
要聞二 
[中德國際問題之西訊]  
　　字林報論中　對德抗議書略謂中國之抗議德國潛艇新戰術也在協約國與中立國人民評之當莫不異口同聲曰中國此舉措置得宜洵不愧其爲大國矣抗議文義正詞嚴爲中國對外熊度之新氣象中國有此决斷出於己意美使雖請一致行動然協約國公使皆未事前預聞一年半前協約國確有誘導中國加入之舉動惟謀之不感未悉遠東時局中之特殊要素以致無功今德國聲稱將攻擊商船漫無限制於是時局一變中國未便漠視舊派人物多不主張有所舉動而靑年派則異是今之决議靑年派與有力焉今日靑年派領袖逈異於民國初年之狂妄夢想家及政治投機客彼等曾遊學外洋才識明達與西方思想政治常相接觸遂能轉移中國之世界眼光觀於致德之文即可知其新勢力雖中國維新事業尙待進行然氣象一新不獨引人注意且亦啟人希望焉時勢如斯變化奇幻將來中德果否宣戰殆不易言德國而果棄其潛艇戰術也則中德宣戰自不成爲事實惟德國恐未必舍棄其戰術而不用耳若是則德國之所爲當不出下述兩途一卽致文答覆拒絶中國之抗議一卽置之不答有一於是則中德邦交終必斷絶而駐京德使及各埠德領事終必束裝出境查潛艇横行商船受禍華人之死於此者以前爲數巳多以後尙難倖免若邦交旣絶則庚子賠欵儘可扣存以作賠償損失之地步矣（下略） 
[東報論中國不可加入戰團]  
　　二月八日大阪每日新聞云中國政府得美德絶交之消息頗爲狼狽聞卽協議中國可否加入交戰團體西洋顧問及其他有力之歐洲人復運動中國加入中政府以未得德國正式公文未作定議然正式公文不日可以到華中政府必再商其事而歐人奔走亦必較前爲烈也故中國或竟加入亦未可知茲就中日及其他聯合國之利害關係一研究之吾人往昔論中國不可爲交戰國今日猶持此説焉厥因凡五（一）德國旣宣言禁止中立國與交戰國之貿易是自陷重圍也中立國中最富且大之美國旣與德絶交故謂德國與中立國之貿易巳經杜絶亦無不可而中國者自開戰以來與德國通商旣難且遠在美德絶交後難且尤甚故若依然中立於德無所便於聯合國則不加不便是則自通商言之中國爲交戰與否殆無意義也（二）若謂中國加入交戰團能致今日中立國所不能致者乎是必不然若欲絶滅中歐同盟諸國民在華之根據或禁抑其活動或防其商工業的復活　端似有待於中國抛棄中立地位要知此數者在治平統一舉國一致之國始能行之否則危莫甚也若夫美國猶不能忽視德系美人之密謀况中國者政府不鞏固全國不統一南北新舊之思想政治家軍人士民以及一般國民罔不相反今似小康矣然議會與政府之爭依然如故外交懸案不解决如故一旦處於内外問題紛錯之旋渦中爲國内陰謀者所乘未可知也况加以與世爲敵之德人及其同盟國人之煽動乎中國内亂無日矣外而戰内有亂爲福不足爲禍有餘迨至無力自平内亂之日殃及聯合諸國人民之生命財產或且勞及日本借援以止亂焉由是觀之聯合諸國以剿滅敵國之工商業而有得不償失之結果何愚若是也（三）中國而加入戰團在聯合國仍無所得蓋戰費勁旅中國兩無有也卽若華工亦未易運送（四）中國參入戰爭之效力如是其薄弱又有内亂之虞增加聯合國之負擔與損害之慮是則以中國無意義之加入而欲出席於和平會議卽不謂爲空想豈得免利己慾望太甚之嘲此無論何人所不能忍受也（五）中國在日德交戰之際吝與日本以便宜復拒實行中日親善方針之手段然在今日無利害關係之形勢忽謂加入不顧聯合國及日本之疑難竊不解何爲出此也中國在親善方針之下時侮日本及今復有斯舉要知萬不能僥倖於他日也中國加入交戰團之事聯合國方面嘗一再誘之矣中國誤以此爲有利於對日今日或仍有此種謬見也爲日本國家之體面計爲將來之利害計日政府宜有以處也 
[水利局設筵討論時局]  
　　昨日農商總長谷鍾秀氏於水利局筵請陳烔明王寵惠汪兆銘蔡元培胡漢民程潛張孝準諸氏討論時事司法總長張耀曾氏亦在座談及吾國加入歐戰問題諸人多主張加入惟陳烔明張耀曾則頗多憂深慮遠之詞茲錄諸人主張大致如下汪君謂凡一國家有一國家之人格此次德國對於中立國之宣言專表示一種示威的運動中立各國爲維持己國之人格計皆應反對其行爲美國即本此宗旨㧞劍而起者也吾國亦中立國中之最大國家其應與美國取同一之熊度自不待論矣王君謂人多疑吾國若貿然加入歐戰即應負若干之義務及議和時或至增若干之損傷不知吾國若加入歐戰前所疑慮者固在應行討論之列然吾人試反問懷疑派一言卽吾國此次果不加入能保他日協約國一方面不以另一種方法勸吾國以加入乎又如懷疑派所設想他日將受之損傷吾國果另有一種妙法可以預先避免乎如此兩問題不能解决則當此時毅然加入外交上固尙有徐圖敏活之機會也胡君謂凡弱國之外交多立於被動之地位此次歐戰發生吾國旣因種種關係未嘗對於世界各國爲一種單獨發表意思之行動則此次問題發生吾人實以爲吾國最應愼重討論之問題蓋吾國當此時固有絶對利用機會之必要也程君謂當歐戰發生時吾國卽應有所表示如靑島本爲吾國應行收回之土地乃以當時政府别有所措意致失此絶大之機會此次德國對於中立國旣純采蔑視的熊度吾人爲振勵國家精神起見乘此加入戰爭之時竭其全力内外振刷一切此於國家前途所益固極大也陳君於此次加入歐戰問題則頗懷疑慮陳君蓋謂加入與否純視吾國之實力如何若實力充足則加入誠有極多之利益若實力不充足貿然加入則以後一舉一動皆將受他人之牽掣云云張耀曾君所見與陳君略同此外蔡元培張孝準諸君則皆主張加入説者也兩君語多未及備載 
[陜豫兩省長之來去]  
　　河南省長田文烈爲該省會議員及公民等迭次縷述在豫劣迹電請中央另簡賢能以慰衆望政府因繼任乏人暫未發表田氏亦曾自請辭職并有來京面懇之説日昨上午十時大總統特派公府重員至西車站迎迓田氏聞田氏到京後小住數日除謁總統總理外再拜晤舊友某某等或囑其改省或仍回原任均尙未定惟田氏對於豫省人民積有惡感據其隨員某君所談大半以改省爲目的至豫省長一席段總理巳物色替人俟雙方同意後再行揭示　 
　　陜西省長李根源巳定於明日（十一）赴陜並向段總理請調陸軍部機要科科長龔維疆君同往襄助一切聞李氏此行輕車減從同行不過數人另函云陜西省長李根源自任命後荏苒半年不克履任經政府設法疏通始克成行其起程日期聞巳决定該省督軍陳樹藩有電到院催令李氏迅速前往并一面致電李氏表示歡迎其致李氏之電係由國務院轉交 
[蒙警與蒙古王公]  
　　政府近以蒙匪竄擾内蒙各盟旗日形猖獗經政府電派得力軍隊防剿蒙匪旋卽潰退然蒙地遼闊蒙匪出沒無常僅恃軍隊防剿實有防不勝防之勢爲謀各盟旗永久之治安曾擬實行編練蒙警關於此項蒙警之編練迭經籌議擬卽以該盟旗原有兵額改編半數以資實用而免有另籌餉項之困難關於此計畫並擬訂期召集各盟旗王公會議商定辦法藉便進行其預擬内蒙各盟旗編練之警隊略計内蒙共分爲六盟一爲哲里木盟共編練七千八百名一爲卓索圖盟共編練五千名一爲昭烏達盟共編練八千四百名一爲錫林果勒盟共編練三千四百名一爲烏蘭察布盟共編練一千六百名一爲伊克昭盟共編練八千二百名總計共爲三萬四千四百名 
　　據政界消息大總統以關於蒙政待商之件極多特擬趁年班來京内外蒙古各王公貝勒　　齊集都門之際召開治蒙大會議以便討論改編蒙軍剿辦蒙匪撫綏蒙民擴充蒙地交通振興蒙境實業種種要政其會議日期擬於十三日或十六日舉行列席參與會議除段總理各國務員及在京各蒙古王公貝子貝勒而外尙有淸皇室宗室順王載潤載濤毓朗諸要人又聞大總統以蒙回藏各地王公貝子等遠道來京值班現届回旗之時應給川資用示優異日前曾交諭蒙藏院妥爲規定貢總裁刻巳釐訂竣事日内即可呈覆其大致數目計内蒙各旗（即察哈爾屬霍特等旗及六盟伊克明安等旗）親王一千元郡王八百元貝勒六百元貝子五百元鎭國公輔國公各四百元札薩克台吉三百元協理台吉二百元外蒙各旗（即四部落有甘肅靑海所屬各等旗）親王一千五百元郡王一千二百元貝勒貝子各八百元鎭國公輔國公各六百元札薩克台吉五百元協理台吉三百元遠邊各旗（卽科布多烏梁海塔爾巴哈台伊犁新疆阿爾泰等旗）親王二千元郡王一千六百元貝勒貝子各一千元鎭國公輔國公各八百元札薩克台吉六百元協理台吉四百元西藏各旗（卽西藏辦事長官屬札什倫布加多克唐古忒等旗）親王一千八百元郡王一千四百元貝勒貝子各一千元鎭國公輔國公各七百元札薩克台吉五百元協理台吉四百元約計此項開支達九萬餘元 
[征蒙軍撤回後之消息]  
　　去冬奉天開往東烏珠穆沁之征蒙軍因天氣嚴寒進退不便遂行撤回相傳蒙匪之本部佔據呼倫貝爾其蟠踞於索倫之支隊擬趁官軍撤退時始開活動然據最近張督軍致北京政府電觀之則於蒙匪近日情形稍異并詳述撤兵之理由其文略謂征蒙軍至東烏珠穆沁旗界偵探蒙匪之大部隊巳逃竄外蒙及哈拉哈河一帶其在外蒙者無由越境追討而在内蒙各界者自應極力進剿無如極邊嚴寒積雪沒脛步行甚艱糧𥞊亦難補給凍餒交迫巳凍死兵� 
士三十餘人馬數十匹其餘亦多受凍傷據此呈報用是電請撤還征蒙軍隊適接政府訓電謂蒙匪首領福興阿聚集餘黨勾引外人以倫城爲根據地傳檄蒙旗希圖南下令與畢督軍協商擊剿作霖亦知巴匪餘黨野心未死故此次冒嚴寒而事遠征深望早滅賊氛以防再燃然出征兵士之困難亦宜察恤是以有飭張司令暫將各隊撤還休養之事而關於防備賊匪各節則依據宿定計畫以帮統陳錫武駐紥要地又對於匪首福興阿之一隊巳與畢督軍商定辦法卽便實行作霖躬膺軍職邊防是其天職對於蒙匪應負完全責任一俟春暖即勵行進擊一面會商畢督軍以期永絶禍源掃靖邊患云云説者謂官軍畏嚴寒而撤退蒙匪則並不畏寒或且乘機以進行亦未可知嗚呼蒙禍正未有巳也 
　　江省軍政各費年來有增無減財政困難巳達極點當局雖盡力羅掘奈無米爲炊巧婦所畏近因剿辦蒙匪需欵六十萬元陸軍需欵五十萬元無處可籌除由廣信公司再刷印官帖曁銀元暫時挪墊外一面電請中央協濟一面通令各屬限五日將應解欵項送省否則定予嚴處可見受蒙匪之影響亦非細矣 
[遼源開埠譚]  
　　聞張督軍以遼源爲東蒙重鎭自籌議開埠以來中更交涉其地尤爲外人視線所集現在諸務平定擬卽宣布埠章從速開放茲將近日情形錄下遼源開埠事宜本由專員與靖知事合辦洮昌道署移駐遼源巳有成議惟因冬寒建築與遷徙爲難並因交涉未經解决一切未復原狀現在各項障碍逐漸解除聞道署至遲當於三月初間遷移所有用欵由道先行墊支並以鎭守使署爲署址道署遷後即由王道尹督飭進行遼源從前日人到境僅准旅行合辦工商事業尙不甚發達自日軍北下交涉日繁由縣署添聘交涉佐治員一人聞將於道署遷徙後卽由道尹兼任交涉署長以崇體制蓋開埠之後歐美人士亦將相携而至外交人員職位與國家體統有關故須先期籌備也開放遼源商埠不能卽時完全達到一因交通上之障碍二因交涉起後人心不穏三因經費皆有限數與年前省垣大東溝開放情形逈異聞現爲督促開放埠務進行起見將開埠重要用欵擇其急需添發以便籌備進行並與交通部接洽四鄭路工建築迅速一俟日軍撤退後卽當添練商埠警察支配領放基地建築重要巿房預定招商辦法以爲開放之最肯綮之預備 
　　頃據外報云鄭家屯交涉業經解决卽當履行奉天張督軍與政府商議道歉條件倣南京事件張勳道歉之例定於十六日偕同隨員及日本軍事顧問赴旅順一行 
[陳督軍抵粤紀]  
　　廣西督軍陳炳焜氏巳於本月七日早六時抵省船泊天字碼頭後即由陸督軍專派武衛軍帮統馬鑑堂率隊逕赴碼頭迎入督軍署陸督軍親出迎迓省中文武官員詣署謁見者甚衆陳督軍人甚和靄現在觀音山駐節是日水上警察廳亦於署前懸掛周番旗表示歡迎并聞陳督軍曾由黎總統賞給勳三位該勳位及證書經由授勳專使高佐國一併賫送來粤日前高專使代授陸督軍等勳位後曾擬赴邕轉授嗣知陳督軍來粤故未成行現在陳督軍旣巳抵粤即於七日午前十二時假座督軍署舉行授勳典禮在省官員均到道賀 
[羅戴携手後之揣測]  
　　自戴省長到成都後檢察使王鐵珊極力調停其間於是一月十五號戴即往會羅氏十六號羅亦答訪戴氏自表面觀之羅戴似巳携手矣而據内幕中人言則謂尙未十分成熟王氏日前有長電到京述川局調停得手情形然又不肯多留聞王擬於陰曆新正即須北上不知何故當戴氏之抵成都也不肯駐皇城與羅同處乃暫駐於城西南隅與川軍二師砲二團駐所相近之高等學堂後經王使力與磋商戴巳有允意擬在皇城之虹橋亭地方另闢一門不與軍署同出入而羅氏又不允將日前所佔之省署房舍退出戴乃决意不入皇城指索舊督院衙門爲省公署該衙門内所駐之滇軍第六師司令部及成都衛戍司令部由戴咨請羅督飭令遷讓羅即咨請戴氏先遷省署以便騰出地點令滇軍第六師司令部及衛戍司令部遷入皇城戴得羅咨後卽於一月二十號晚由高等學堂以電話告知政務廳長黃大　令於次早即遷二十一號戴又以電話催遷黃氏於是日促各科遷到高等學堂至二十二號始行遷畢所有滇軍第六師司令部及衛戍司令部亦於二十二號遷入皇城一俟遷畢省長公署卽由高等學堂遷至舊督院衙門此羅戴尙未融洽之一表示也羅氏於將卸兼署省長時大換各校校長委省議員之某派者接充各校長接事未及兩旬戴即到成都昨戴氏又將羅委之各校長一律更換省立第一師範委議員李開綿省立第一中學委議員高培英省立第三師範委議員吳鴻祖此等議員爲羅氏所委另一派之議員戴氏更換校長對於羅氏所委者亦未通知故各校長佯爲不知並未交代羅氏所委校長中如第一師範全體學生之解散風潮至今未息戴又委議員繼之説者皆謂必另有一番波折此又羅戴尙未融洽之一表示也然則羅戴之携手僅有其名而巳 
[鄂參員選舉訴訟將判决]  
　　鄂省當選參議員陳時（卽陳映寰）被趙光弼等以年齡不合起訴巳經高等廳公開審理一次旋由該廳依據原告人所舉各證分别函請駐日公使與北京敎育部國立法政學校（陳曾在該校肄業）及令行黃陂縣知事詳細調查現聞黃陂知事方毓桂巳首先覆到謂户口册載陳時實年三十三歲則選舉年齡巳當然合格章使敎育部兩處聞亦函復到廳尙不知内幕如何惟觀於陳時日來熊度似於勝訴巳確有把握業向法庭報告病愈催請判决刻高廳巳通知兩造定於十日公開第二次審判依外間揣測均謂是日必可判决陳獲勝訴無疑蓋有某議長等爲之帮忙王子春亦力爲之助雖趙光弼執有黃陂縣淸鄉户口底册與留日湖北學生同學錄曁陳映寰名片等項證據恐終不能敵官文書之證明也茲將原告律師向天鐘追加之意見書錄后趙光弼等控告陳時違法當選一案本律師得有確證卽時提出意見書如左查本案於十八日第一次開庭辯論被告律師請求貴廳即予判决貴審判長以案關重大且原告人訴狀曁本律師第一次所提出之意見書所舉各證廳予調查原告人與本律師均有調查證據这責本律師於是日退庭後即親赴黃陂縣公署秘密調查一次卽查得該縣署内淸鄉公所存有民國三年九月一日淸鄉底册一本内載有陳映寰年二十四歲母喻氏年七十嫂程氏年四十二妻王氏年二十一又有陳宣愷年六十六子映寛年二十一媳吳氏年二十二女一孫女一册面載明第六區挑石港自强村字樣就以上所查證據詳細研究陳時實係陳映寰所更之名蓋陳宣愷係陳時之父巳屬彰明較著者也淸鄉册内陳宣愷爲一户主映寰爲一户主宣愷之户口册内載明子名映寛此卽第一次庭訊時被告代理人所舉之第四子外號季和是也年僅二十 
 
 
 

Page 7

 
 
一歲媳吳氏女一孫女一而並未載明陳時其人本律師又查得陳時即映寰係出繼其伯母喻氏爲嗣學名映寰故　愷之户口　内並未載明陳時而僅載子名映寛者也陳時因出繼其伯母爲嗣是以單獨立户因學名映寰自以映寰爲户主故映寰之户口册内又載明母喻氏與嫂及妻以宣愷與映寰之户口册兩相對照陳時即陳映寰毫無疑義映寰之年齡民國三年僅二十四以此推算至本年僅二十七歲當選之年齡不符巳諱無可諱　之法律其當選即應無效且此項證據較其他各證爲更强蓋證據之輕重取舍必視乎出據人之有心無心是淸鄉户口册與選舉册有别如造選舉册時希圖當選者或以少報多人之恒情又與學册有别當入學之時希圖合格者報多報少又必恰與入學程度相當至於户口册則無所希圖必以實年報之由是以觀則陳時卽映寰之年齡今年僅二十七歲又無疑義據以上所述則本案眞相確定貴廳即予判决以重選政而維法紀理合提出追加言詞辯論意見書伏乞查照施行 
[紀漢臯商巿與社會狀况]  
　　漢口巿面自辛亥後移盛於租界大有日新月異之槪即以戲園一業而論從前惟怡園與漢舞臺開在英界近年英界旣增新民劇場德界復設立大舞臺而法界日界更有花鼓戲園五六家每園無日不座客擠滿現聞有人又在英界歆生路另建一最新式舞臺冀與原有各園爭勝開幕期巳不遠至華界戲園現尚有滿春愛國笑舞臺三家其生涯大不如租界各園不過漢調伶人無所托足藉此以圖團結而巳又屋頂花園一業以英界之漢大旅館樓外樓爲創首獲利最厚現亦有人繼起擬仿上海新世界繡雲天形式在歆生路建築一極大游戲場刻正積極經營聞集股至三十萬元有此資財不以之興辦實業工廠而爲此游戲營業亦可見民風之好尙習俗之日侈也 
　　華景街上年被焚燬之地因毗連租界刻巳修復較舊日境象尤爲壯觀新開立大舞臺卽爲前燬之慶安里基址故頓增繁盛該處商民求恤案本富商大老之主張誠恐不准爰以一班貧苦人打前鋒開報損失僅共三十餘萬元前由國會表决咨達政府原有允予設法酌量撫卹之説各富商正擬援案要求補報損失近聞財政部竟以恤欵難籌主咨兩院否認但大總統之意則擬按照損失給恤三成以濟民艱此所以求恤者現尙未　絶望也 
　　漢口慈善會以救孤恤貧爲宗旨所擬章程範圍極廣故蒙大總統之贊助飭部撥給京漢路餘地二千方并捐募七萬餘元由發起人蔡輔卿領回惟　　自去秋返漢至今僅在所撥路基上塡築基地預備建造極大會所至於擬辦之學校工廠養老育　殘廢各院等均未有若何舉動上年終由警廳移送該會收養之貧兒小丐多名竟以無人照管　　餒而死者蔡與會董黃某等惟時在會中祀神扶　卜問休咎日前地震之後並請神臨壇指示現又於北京招來一僧（名道心）住會照料並擔任募化漢口紳　有名人物前因蔡以慈善名義號召無不附於發起贊成之列　王子春督軍亦署銜於發起之首見此現象不無疑訝日來宣告脱離關係者頗多然蔡亦不以爲意也 
　　漢口商界團體在各商埠中堪稱團結最固全鎭之保安會共有三十六團附組保安商警者有十二團每團多則六十名最少亦三十名與官警併立於通衢大道保衛秩序頗著成績商家咸利賴之如無辛亥兵燹破壞商場現今必全鎭俱設商警矣各保安會於該管地段内商民如被非法蹂𨈆每爲力圖� 
解救故近年官廳多不敢濫施威權各會並組有一總機關名曰各團聯合會其勢力與總商會相伯仲且有勝於商會之處如聯合會現籌五萬元建築會所於六度橋不期月而集商會在後城官地籌修會所則巳籌之數年猶未觀成近恐落於聯合會後方議按帮攤派然尙不知能否達到預估八萬元之目的也 
[江北雜訊]  
　　第一混成旅旅長馬玉仁於二月六日午後晉省面陳防務情形所有日行事件委參謀長朱冏代理 
　　此間傳聞沭陽漣水毗連之邊境有土匪二三百人持械搶掠匪首爲金四水嘴黨羽 
　　聞吳大洲部下潰兵有擾亂海屬邊境消息由淸江至楊莊之十八里鐵路聞將拆毁管理員一職亦即撤銷 
[杭州快信]  
　　楊督軍政躬巳愈今日在署讌各軍官佐昨日（十一日）上午十二時童張二師長曁夏警務處長胡鹽運使等假西湖劉莊公讌楊督軍齊省長楊因病未到齊省長曁莫財廳長經陶高審檢二廳長均往與讌 
　　齊省長派秘書曹元鼎往訪沈議長定一諮詢一切並約期相見現沈以病未痊昨日回紹俟病愈來省晉謁 
　　齊省長今日（十二日）在署考試司書生高等審判廳長訓令各縣審檢所書記官須實行廻避本籍以符法制 
　　修築省道以經費太鉅前有停辦之議茲聞吳處長變更計畫擬從桐廬至蘭谿一段先行修築約需洋四十三萬餘元俟辦有成效再謀推廣全浙礦務以長興縣廣興烟煤建德縣廣利白煤辦理最有成效財政廳特飭二公司尅日解繳礦區税 
　　齊省長准平政院咨緝拿前永嘉縣知事劉强夫前平陽縣知事項霈業巳飭屬協緝 
地方通信 
[蘇州]  
　　獅子林尙未啓封潘儒巷中獅子林花園爲吳中名勝其中古蹟甚多惟因年久失修坍塌不堪民國元年間經李君出欵購買正欲雇工興修李因二次革命嫌疑致未動工並經前吳縣宗知事奉文將該園發封充公即飭該圖地保派人看守上年冬有啓封給還之説然亦迄未發表近日該園四周圍牆忽然崩陷四五丈之廣由該地保具報縣署請求派員履勘撥欵修砌不識孫知事如何辦理也 
　　選送巡長入所肄業蘇警廳長訓令各區署云查長警與人民有直接關係其執行職務旣重經驗尤貴學問現敎練所第十一班新　學警開學在卽應卽傳知各區署長就所屬巡長内挑選文理粗通辦事老成才堪造就未曾入敎練所及巡警法政各校者三名送入敎練所肄業俟修業後仍回原差所遺職務　派一等警暫行兼行其肄業期間宿食在所仍支原餉惟須遵守該所章程不得違背於星期日仍准回區照料 
[揚州]  
　　建築墾荒圩堤興華墾牧公司經理戴伯山去歲於邵伯以西一帶圈得荒田若干畝集資萬餘元築成土圩一道不料爲大水所衝前功盡棄現該公司擬乘春水未漲之　重行建築聞除將舊圩修築外並擬將圩東荒地盡行圈入全歸興華東圩其地約三十里之廣將來建築工竣卽招人墾植云 
　　誤塡税票受累日前宜陵鎭屠宰税徵收局有人宰猪十頭納税三元誤塡宰猪三頭收税三元捐票落於許某之手拍成照片昨日在縣控告周知事以該局如果有意浮收捐票必不故露破綻知爲誤寫當將該局員何某傳署略加申斥囑其挽人調停了案云 
[杭州]  
　　鍾局長來杭養疴滬寗兼滬杭甬鐵路局長鍾紫垣呈請辭職部派江紹沅暫代於昨日履新茲悉鍾局長以旣巳交卸職務即須來杭養疴故於昨日（十一日）乘坐特别快車由滬來杭當由杭站城務稽查鍾君迎往駐杭辦事處暫駐並須與姚庶務科長晤談飭將文件趕辦移交以淸手續惟江局長因事在寗尙未正式接篆局務暫由朱科長代理 
　　財廳整頓辦公鐘點財政廳辦公人員到班散班鐘點昨由莫廳長特定於今日（十二）爲始照學校辦法考勤簿外另用名牌一掛於庶務處一掛於廳長室各員每日到廳時塡簿後卽由庶務處持牌親自掛於廳長室内待散班時則向廳長室將早間所掛之牌持回庶務處原掛之處以便考察稽查 
[安慶]  
　　取消礦權之爲難懷寗縣公民方朗等以中日公司在葉家冲採鑛試錐妨害風水昨又赴省長公署呈請取消該公司鑛業權當經倪省長批示謂此案前據該縣姜紳等先後電請查禁保護業巳派委會縣前往葉家冲一帶詳查該公司在該處試錐情形及有無發掘墳墓情事呈復以憑核辦在案現尙未據復到署據稱該公司又在集賢關附近開鑛恐有種種危險不爲無見但農商部曁巳核准給有執照自非得其到山試探後確實違法證據未易取消鑛權蓋所陳第一二三條鑛例所訂均不得領作鑛區無如中央允許在先今巳失其效力第四條雖係中國習慣無如風水之説不足對外人道現在巳到第五條時期諸紳明達尤應隨時勸導愚民不可輕舉妄動一經　成交涉轉爲無理可言總之中央曁巳開放在前地方官　惟有維持補救於後如果該公司行爲顯有干犯條例本省長斷不姑容也應俟查勘委員回省呈復後再行核辦 
雜評一 
[問題（一子）]  
　　自外交上對德抗議之大問題起而國内之種種大問題轉視爲小問題而不睱措意矣 
　　憲法上孔敎之爭前所視爲大問題也而今日議員巳移其全力以討論外交問題矣各派之組織政黨前所視爲大問題也而今日政客巳轉其目光以注射於外交問題矣政局中之改組内閣前所視爲大問題也而今日當局巳表示暫置不議以專議外交問題矣關於烟禁之收買存土事前所視爲大問題也而今日國人亦巳減少其談論興味以談論外交問題矣 
　　雖然抗議爲外交上之常事抗議後而入於第二步第三步始爲重要使對德問題僅僅至抗議而止尙未成爲最大之問題也使外交上終不成爲大問題則今所視爲小問題者又將視爲大問題也 
　　是故今日問題之大小不係乎事實而係乎瞬息千變之時勢也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[李德立對於買土問題之聲明]  
　　旅滬英人李德立投函字林報曰頃閲報章知中政府巳與洋藥公所締結合同外問傳言其應聲明更正者厥有二事（一）唐君紹儀委余聲明唐君並未與聞此項買土合同亦未預知締結合同之事迨報章發表唐君始聞之與余閲報始知者正同（二）人言藉藉謂此項合同與余一九一四年所建議之辦法全相符合實則時隔二三年事變情遷殊未可相提並論也一九一四年余曾提議辦法如下（甲）存土宜由中政府按照進價收買每箱約銀五千兩（乙）中國宜發行五釐國債劵以付此欵（丙）此項鴉片應由中政府發賣專作藥品（丁）此項鴉片應存儲於中立方面由外人銀行管轄之貨棧（戊）中政府提土一箱以作藥品時即以照本議定之價銀交付銀行一面收回與銀數相等之債劵（己）中華民國全境内中外鴉片貿易應立即禁絶以上六條乃余當年之意見今日情形則完全歧異今鴉片營業僅尙餘數星期之命運一至三月底依照租界納捐西人議案上海土業即須停止而依據條約中國境内之土業亦須告終當此時日中政府絶不負討論買土合同之義務若巳届土巳垂絶之時而猶備價收買存土則誠莫大錯誤矣今報章傳載買土合同業巳簽定雖言之鑿鑿然若謂政府竟予批准則猶非余所敢知余料國會必起反對而打銷此合同也 
[談論中立前途之關係]  
　　自美德邦交問題發生以後吾國各界人士均非常注意前日民黨要人譚人鳳鄧文媛崔慶鈞潘仲蔭夏醉雄劉永　諸君特邀李鍾岳等在四馬路一枝香會讌談論吾國中立前途之種種關係至下午四時始散 
[再誌薩上將蒞滬之先聲]  
　　海軍上將薩鎭氷奉政府委任來滬調查海防事宜巳見前報茲悉薩上將日内將由南京乘坐滬寗專車到滬故昨日淞滬警廳徐廳長巳派偵緝隊通班隊士在北車站迎接至傍晚時得悉薩君須於今晨抵申云 
[各團體注意天津交涉]  
　　寗波同鄉會旅滬商帮協會華商旅滬維持會中華國貨維持會紹興同鄉會廣肇公所山東會館潮州會館湖北同鄉會蜀商公益會工商研究會反商公會江西公會等以天津老西開交涉久未解决昨日電呈大總統國務院外交伍總長參衆兩院大致謂法使代辦馬某於天津老西開一案故爲延宕僑滬法商亦曾請求駐滬法領電懇馬代辦從速和平解决乃近見報載馬代辦仍復延宕商人等以國權國土均有關係是以聯名電懇據理力爭無稍退讓云云 
[商界改用銀圓之倡議]  
　　上海縣商會副會長蘇筠尙君以滬上商界交易均按銀數往來但自民國以來政府對於納税等項槪以銀元計算問有數省商界亦援政府現行通例易用銀元免受兑換銀元之損失滬上爲通商要埠自應提倡改用銀元是以首先發起提議改用方法擬先函請南北巿錢業董事開會通過再行函請租界銀行團中外商人及各業團體等公同會議改良並擬先組織一維持會以維持行用銀元爲宗旨云 
[炸彈並未傷人]  
　　昨晚六點三十分鐘有身穿長衣頭戴西帽者二人至英租界二馬路大新街口洗淸池浴堂東隔壁長安里内將炸彈一枚從該浴堂窗口擲入惟炸力甚小僅僅損懷玻璃並未傷人旋有近處站崗巡捕聞聲而至該二人巳向東奔逃後經該捕向站於路側之小乞丐訽知二人所穿衣服並悉係從石路往北而逃卽由該捕等追至大馬路口拘獲一人囑令小乞丐爲見證帶入捕房詳加詰問後由該捕房捕頭帶同中西包探前往察勘一週而去據聞因與浴客有仇故有此舉動云 
　　又一訪函云英租界九江路一百七十五號門牌洗淸池浴堂於昨晚六時半忽有人在該浴堂後面弄内抛擲炸彈炸聲甚大幸未傷人時有六百三十五號巡捕聞聲趕來將張某一名拘獲解入捕房經捕頭略加詰問飭卽收押候解公堂請辦 
[强盜傷害包探後之戒心]  
　　虹口滙山捕房華探余炳炎於七號夜在楊樹浦路桃源里追捕圖刦耿海亭家財物之盜匪被盜拒捕開鎗擊斃由麥總巡酌給撫恤等情巳迭誌前報茲悉各捕房華探等以租界内匪徒充斥往往挾有兇器適一不愼易遭毒害故擬組織一籌備會聯合各捕房繙譯門差各輸洋五角每月可集六七十元將欵彙呈五十號西探目矮姆斯脱郎轉呈英美工部局代存銀行生息如遇不測或年老開差不能自養及患病而死身後蕭條妻兒無人贍養者於此項存欵内每月酌提津貼至死者之子力能自立之時爲止巳有多數贊成一俟具禀麥總巡核准後再行集議辦法以便實行 
[協拿盜匪供出之同黨]  
　　淞滬警察廳偵探昨至法捕房聲稱華界緝獲盜匪顧漢臣一名據顧供有同黨王國全王金鉛應寳尙等匿跡法新租界愛來裕路五十六號門牌理髮店樓上今帶顧漢臣到此請派包探前往協拿等語捕頭即飭探目沈德福包探陸海林協同前往將王國全等三人一併拘獲解入捕房經捕頭略加詰問准交來探帶去歸案訊辦 
[黃浦江中之刦案]  
　　招商局圖南輪船前日下午由漢陽運煤來滬駛至南碼頭對面漢冶萍碼頭起卸内有搭客某甲係湖南人携其妻孥抵埠後由滬北某客棧接客招接雇定杉板駁運行李時有匪徒多人雇乘杉板三艘追上駁船以搜查爲由將甲所帶竹籃（内有現洋一百五十五元面上有醃猪肉遮蓋）攫之而去甲大聲喊救由水巡隊聞聲追獲杉板船一艘上有匪徒四人惟贓洋巳被同黨接去該隊長以事關搶刧立即移解警廳司法科請爲訊究 
[盜匪供認行刦]  
　　三林塘第五區警察所日前獲解盜犯王阿榮姚俊卿周阿生三名至上海縣警察事務所請爲訊辦前日經景警佐提訊王阿榮姚俊卿供認去年二月夥刦高橋鄉某姓住户又於舊曆十二月二十八夜聽糾圖刦三林塘樓下橋陳姓家未成周阿生供認去年十月問夥刦南滙縣境中心河曹董家得贓不諱當卽收押於昨日備文派警解送地方檢察廳訊辦 
[烟酒聯合會之對内事務]  
　　全國烟酒聯合會布告各埠分會商會及各公所團體文云謹布者竊良玉自京師歸後曾將在京經過大略情形及擬改良税則辦法十條印刷布達定邀鑒及至於會務上對内事件現經賴漢濱提出七條業巳公同修正通過事關會務前途爲特刷印布達統希察核一併賜復爲荷一本會前因臨時發生組織究未完備所有名稱除上海總事務所漢口事務所外其餘各處各會應一律定名爲中國烟酒聯合會某處分會所有巳成立之分會急宜立册報告其未經分設之處急宜就商會或本業公所迅速組織以期普及總以全國脈絡貫通遇事協應爲主旨二本會及各分會應永遠存在將來請願結果後應作爲永久機關即着手進行改良土貨之方法三此次在京頗蒙全國商會聯合會呂會長及楊賴二副會長全體評議員鼎力維持氣誼相通各宜聯絡感情以收他山之助四本會擬編輯一種雜誌將各埠會中要務及各處規則良枯營業盛衰曁各種應行宣布之文件菸酒改良之方法各地貨名價目各種巿面狀况按期刷印分送以通消息而資研究月出兩册每年每份定爲六元半年四元如荷贊同請先函定集有成數卽行開辦五本會附設煙酒介紹所不論各省舊有或新出之烟酒品欲推廣行銷者均可代爲紹介六凡我烟酒兩業同胞吃用煙酒以本會範圍内之商品爲限惟萬不得巳時如調劑藥品之類視爲例外七請願案雖巳成立而改良辦法政府尙未宣布據各處來函報告公　局在此時期内一切設施頗有變本加厲之舉如何共謀對付以期急救燃眉尙祈各抒所見仍以法律爲範 
[縣商會議董認欵之踴躍]  
　　縣商會於前日開春節後第一次議會邀請各業代表各議董等到會籌議置產集欵事宜巳記昨報茲悉是日到會各議董對於此事均極贊成當場寫定捐欵者巳有多數其未到會各代表議由商會一體函請分認捐欵共擔義務 
[工商研究會臨時會紀事]  
　　邑廟後園勸業場主任張逸槎日前面商工商研究會正會長楊小川請將該會所設樓外樓之陳列所移至該場陳列所有房金電燈各費均盡義務當經楊君商請該所主任徐春榮王漢强前往察勘地址尙屬合宜定於昨晚開臨時會議决昨晚八時許各會員先後蒞止推副會長謝復初主席謝君宣言比次承勸業場張君招致鄙人深爲歡迎惟茲事行止自應共同討論現巳訂有議案六則草合同一紙應請諸君分别研究云云旋經議長王漢强起述本會旣承勸業場張君商由楊會長將陳列所移入該場陳列巳經楊君允可囑由鄙人會同徐春榮君前往察視地位似屬相當是以擬訂議案六則並草約一紙請衆討論計（第一條）先與勸業場締結條約（合同稿附）經衆分别研究後議决俟楊會長冋申再由王徐兩君前往該場締結（第二條）呈請省公署撥借南巿商品陳列所玻璃櫃并飭知該所准本所前往該所酌借各種陳列品物待本所徵集後即當送還該所經衆討論或主自行置辦或主暫借謝主席之意擬將物品產地遠者先行借陳近者自行徵集（第三條）呈請農商部通飭各縣知事限期一個月徵集縣屬出口送所陳列如有玩誤必予懲處衆以限期一月未免太促議决改爲三月（第四條）規定臨時開辦費若干（第五條）規定預算常費若干（第六條）該所經費如何籌撥以上三則全係經費問題合併討論磋議良久决將籌撥經費改爲籌劃經費所有如何支配如何籌劃須俟楊曾長返申再行决定議畢由主席言此次籌辦人員應再添舉遂經衆公推郭建侯沈卓吾徐賡華王子鈞四人爲籌辦員衆皆贊成散會時巳鐘鳴十下矣 
[總商會各科職務規則]  
　　上海總商會内部組織悉按商會法辦理各職員辦事通守規則經常會修正議决巳誌昨報茲將各科職務規則錄下書記科職務（一）本科職員專司撰擬公牘函電一切稿件並保存典籍事（二）凡關於本科各事由各職員隨時分任以均勞逸（三）每日公事隨到隨辦隨發切勿任意停頓致有耽誤（四）司書繕淸之函牘等件由本科職員校讀無訛掛由卽發（五）常會日期由本科職員輪班記事須於即日撰成議案由坐辦核定發印所有議决各案之手續亦隨議案當時辦出（六）繕校一科現巳歸併書記司書人少所有日行公牘本科職員應公同繕寫（七）考查商務利弊條議各項章程及緊要公件隨時編輯附入每期之報告（八）來往電報譯後分留底簿（九）登報告白另立草簿留底並將日期報名天數分别註明（十）本科各職員職司重要每日辦事時問依照本則第四條遵守之收掌科職務（一）公牘函件摘由每日繕掛由簿於午前送書記科核辦（二）午後巳送由簿後續到緊要公事當日提前掛送（三）文牘稿件分類立卷保存（四）各科檢查案卷隨時檢送（五）由簿内文件有應查　案者於掛由時隨卽檢送會計科職務（一）經收各業常年經費入册報告隨時登賬（二）付欵除額支外凡在十元以上須由坐辦允准百元以上須交常會議决（三）收付欵目以銀數爲本位凡元錢銀洋兑換出入皆須登記備查（四）付欵應將支取人發票證據留存備查（五）各案内公存欵目票據契券等件按照新章寄庫章程收管保存（六）各職員除月薪外不得掛宕銀錢如有徇情本科負責（七）家具什物分别繕造淸册妥善保存凡於檢點收拾庶務職員同負責任（八）每月繕造收支册一本交坐辦核閲周年結總請會計董事查勘刋刻報告（九）信差茶房厨役人等另有規則應由本科與庶務共同管束（十）本科爲一會樞機辦公時間先他科而到後他科而散庶務科職務（一）非甲乙丙三科所隸事件均歸本科各員擔任（二）本會一切廳事房屋按照庶務規則督率管理如有損壞汚穢本科負責（三）本科設立招待簿各業商人來會有事諮詢或委託事件登記簿内分别辦理接洽引導之（四）收取各業會費親自往收回交會計入賬繙譯科職務（一）洋文函件隨到隨譯候會長主裁（二）對外函件由會長具名簽發不得以繙譯個人擅行具名往來（三）洋文函件及譯稿分别保存（四）會長有對外交際隨往擔任譯務公斷處職務本處職員謹守通常辦事規則外所有本處應辦事宜按法另有辦事細則規定之華商道契處職務本處職員專司華商轉換道契事宜應守規則與書記科通守之（附則）此項職員通守規則於中華民國六年二月十日常會議决修正 
[航船上查獲私土]  
　　昨日浦江水巡隊潘隊長據水探陳榮華報告泊在久大碼頭之海鹽航船私帶未貼印花之大土六只藏在火油箱内等情當卽派警往查果在船内搜出連同船主船隻一併帶回將船主及證物併解警廳請爲核辦 
[製造局紀事三則]  
　　昨日（十二號）爲南北統一共和紀念之期製造局李總辦先期懸牌通告本局各廠工匠於是日停止工作一天辦事員司亦均休息 
　　長江張巡閲使以所部各軍置備之機關鎗步鎗手槍等械問有銹壞之件送請滬廠修配恐需時日故特商請上海製造局派撥造鎗工匠二名前往徐州修造昨李總辦巳選調槍廠工匠陳厚福等二人赴徐修製 
　　山東德州及川粤兩省軍械廠所造之軍用步鎗其鎗彈上尖頭（名曰鋼盂）向歸上海練鋼廠配造應需工料價銀照章解償茲因德州需用鋼盂由該軍廠謝總辦電請上海製造局撥解昨李總辦巳飭練鋼廠檢發鋼盂十三箱解送德州軍廠備用 
[戴税務司研究中國蠶桑之心得（二續）]  
　　照前訪查各節宜最從早開辦而以有人深知巴姓選擇之法爲第一要義設一公院以蓄無病蠶之子務剔盡有病蠶之子以免病蠶復生子並比較各種蠶有何佳處其人須熟悉養蠶之事譬如養蠶房屋飼蠶之法以及料理器具各事何者最宜始有利益可獲均須一一明悉但照巴姓之書及他書所載之法猶不足恃 
[天生錦綢緞莊照批開剪開隂厤正月十八日幕]  
本莊開設上海英大馬路集益里内特在杭省自備名機專造鐵機改良綢緞紗縐新花絲葛杭寗線春羅紡春紗以及摹本湖縐等類一應全備專做本外埠躉數批發並在明莊照批開剪值此開幕伊始價目格外克巳以廣招徠並於開幕日起凡惠顧諸君購取衣料在十元以上者本莊特備九五折優待券奉贈永久通用推贈期以一月爲限期滿截止幸勿失此機會也此白 
[頌揚名醫祝由科楊好古]  
先生精考辰州靈符祝由移法專移𤻤疽疔毒喉鵝眼翳痔漏菌管横痃隂疽流注𤻤癧痰膿管多骨皆能立時移出更奇者用破鷄代移之法專治各種勞瘵咳嗽吐血痰迷疾癲小兒痰厥驚風誤吞金銀銅鐵勞虫微菌綠痰病根皆可立時移出同人等目覩先生在滬行道年久治愈疑難雜症頗多幸先生不用藥石有益無損姑特介紹幸弗錯失壇設四馬路晝錦里新鹿鳴旅館　張浩然周語九孫伯鈞仝啓 
[感謝良濟老醫局周鳴岐大醫士治白濁血淋横症下疳剌痛真正當日立止靈驗非常]  
余酒後悮入秦樓翌日忽覺尿管剌痛白濁淋漓不休卽請中西醫士多方敷服數星期不但不見其效反日見其重便後加患血淋痛如刀割二旁倐起横痃便毒尿道腫爛乍寒乍熱飲食不進終日坐以待斃正無法間○幸蒙我友晉大洋行顧君指示二馬路天蟾舞臺斜對門○良濟局周鳴岐先生爲毒門專家獨一無二卽請包醫當立保單限余十日斷根永不復發據○先生云如逾限不好可還原洋醫金藥資不取分文當服珠黄止痛止濁丸每料一元服下一點鐘痛止而濁亦少接服立止白濁丸每料一元不到三天白濁斷根下部腫黹搽珠黄下疳散每罐一元連搽六日患處漲肉新肌立生又服横痃魚口内消丸每料二元外貼横痃立消膏每張一元内服外貼五天全消險症可畏全愈何速始知先生多蓄秘方臨診較廣果能功效如神可稱海上醫家之冠也　綢業褚炳生謹謝 
 
 

Page 11

 
 
凡飼蠶各工作亦甚關緊要蓋西國各種新巧之法尙未載於書中如以顯㣲鏡窺視蠶之病狀人皆知用然宜細明其理否則不能查明伯撇靈之病因鏡面所顯除伯撇靈之格拍司格外尙有他狀甚多如小五方形質血形質小腐質小水蟲等宜知其分别之處舊年印度國家派來之工頭係在養蠶公院巳經做工二年其人二三月問來法七八月間回印此數月内先入法國蒙伯叶城國家養蠶公院内之塾房後至里昻城考察絲院學習考察絲質又往巴土呀城義國國家養蠶公院並養蠶最盛各處及選擇蠶子處繅絲處造經處閲視該工頭頗能用心雖不通法語藉人傳達學習亦甚易故印度現巳有人在養蠶公院深知各法並知西國所用各器具何者與印度相宜今中國亦宜設法聘此一人是爲設立養蠶公院最先之事鄙意莫如速派一二人來法尙及見本年養蠶各事否則又須遲誤一年矣夫欲整頓蠶務總以實有裨益爲尙故中國整頓蠶務祇須就中國之蠶治之應由中國自行設法始得長享其利此策爲最善而亦最便故余不勸中國購用外國蠶院之子雖法義等國售賣蠶子之處甚多其子亦佳而無病若中國購用仍不免遲誤中國之事余意中國今日最宜先行試辦仍沿中國舊法飼養不過房屋器具工人俱須潔淨小心並設法購齊浙江江蘇四川山東直隸山西各省所產蠶子愈多愈妙查驗各種優劣不但養無病之蠶兼須養佳種之蠶蓋佳種費用仍與他蠶等余考察絲質之粗細柔脆輕重以定各種蠶之優劣各器具運用頗易並宜設一繅絲之處數年之後中國人旣皆知巴姓之良法則公院便可裁撤不過今日先須示以則傚開以風氣耳如中國不及早設法除此蠶瘟則中國何處蠶染此病其處蠶必盡壞與昔時法義日斯巴尼亞葡萄牙各國相同此定理也昔時中國之絲與義國之絲相敵並可使義絲價賤今則情形相反義絲轉能使中國之絲價賤義法等國絲巿日興無非善於講求之道由上各節以觀中國今日最急最要之事一係選一中國或西國年幼之人巳熟悉中國養蠶各事派往法國學習與去歲印度派來之工頭同二如前訪查蠶務各事須再推而廣之使無遺漏三宜購齊各省各種蠶子一半存在貴處一半寄來法國倘於本年養蠶之先到法尤妙夫法國里昻城爲西國貿易絲巿之巨鎭該地每年所需之絲斤以造絲貨其數頗巨甚願他國歲出之絲能旺則亦與有利益况法國所出之絲少不足用其絲質頗隹於中國何畏中國之絲往銷余非商賈者流絲之買賣尤不與余相涉但樂考察絲質一事耳按倪恩投來信之言與本税務司所擬章程意見頗爲相同然本税務司巳早計及中國整頓蠶務欲求實在裨益必先細爲查驗並逐漸講求工作功用之道倪恩投爲本税務司深所佩服除派人前往法國學習一法則無疑義外若中國設立蠶務局應先就近查明日本如何辦有成效各節再行仿照開辦蓋口本與中國最近情形亦相同也故仍冀親往口本查視一切今特請總税務司申明總理衙門准本税務司督辦講求各省蠶務事宜查前載八年之内除　絲頭糜費之值不計外上海運往外國絲斤每年總數減少二百萬斤則商人之估價歲短五百八十萬兩海關之出口正税歲短二十萬兩藩庫之釐金短五十萬兩共計每年短少六百五十萬兩若以現在所需經費較之爲數亦甚微矣蓋每歲虧短六百五十萬尙僅以由上海運往外國者計之爲江浙兩省十分中之數分如合兩省總計則虧短之數必不止此如合各省總計則虧短之數不知凡幾想各地方應知其每歲絲之歉收實數爲何如也一彼一此利害分明祗須靜候核奪無庸本税務司再三凟陳惟今日最急之務莫如預防再誤一年故巳雇用前在本關兩年養蠶之工人並令購買各種蠶子派其偕同在上海通法語之華人一名前往法國尙及見本年法國養蠶之事茲特刋印説略以期家喻户曉共保利源並將訪求養蠶各節之書再爲分散請照書内各條分别登記答覆秋季寄還以憑本考（前浙海關税務司康發達編輯）（完） 
[滬濱各校之新春消息（十一）]  
　　平民義學北四川路平民義學昨（十號）巳開學男女兩部學生百數十人來學者極形踴躍女校午後四時行開學禮由女校長鄭卓文女士致詞勉勵諸生六時散會午後七時男校行開學禮由男校長蘇愛南敎員譚子欣梁啓華致詞勗勉學生九時散會該校辦法純係義務學費雜費分文不收聞尙有餘額可補 
　　中華學校北四川路粤僑中華學校爲蘇愛南譚子欣林嶽威三君與鄭卓文女士所組織專爲維持平民義學經費起見昨巳開學男女兼收學生數十人今尙有餘額可補并聞該校特設女子手工專修科以養成女子生活技能輔助家庭生計不日即可開學 
　　同義學校法租界同義義務學校由校長陸胡雄飛女士主持迄巳三年本届春季增廣學額附設寄宿舍一所來學者愈形踴躍自本月一日開學以來初等各級學額巳滿惟新添設之生活科中尙餘十名可以插班 
[飭購黑色火藥之部令]  
　　滬杭甬路局奉交通部令開准陸軍部咨准湖北督軍咨開湖北軍儲局敬愼六庫所存本國造外國造各種黑色火藥甚多領取極少查各省修築鐵路開採礦山不一而足堓用黑色火藥亦復不少擬請特咨飭屬如需黑藥僅先由該局購領該局按照鋼藥廠原造價值出售等因咨請查酌見復到部查年開自係爲愼重軍儲推陳出新起見除咨復外爲此飭仰各該路局如有需用此項黑色火藥之處卽向該局購取可也 
[畫一車站雇傭之名稱]  
　　滬杭甬路局奉交通部令開本部直轄各路所用之雇傭如車役站役悮磅搬閘升火注油掌燈掛鈎司旗等名目旣極繁多事務亦甚繁瑣且每有事務相同而名稱互異者殊非整齊畫一之道合行令仰各該局迅將一切傭工雜役分别處所將名稱之異同事務之繁簡月薪之厚薄人數之多寡依表塡註呈候核閲限文到一月内造成送部以資查考等語昨由局長轉飭車務處遵辦 
[大條現銀之進出]  
　　昨日花旗公司輪船進口載來大條銀四十九條又東洋公司輪船出口滙豐銀行有現銀二萬五千兩運往長春 
[法公廨昨日停訊]  
　　昨日爲南北統一共和紀念日法公廨應訊各案由讞員聶君咨照法副領事德君停訊一期 
[糖雜貨客帮之咬文嚼字]  
　　旅滬糖雜貨客帮以南北兩巿糖北貨業近議取締客家欠欵取締二字含有上行下並對付不安分之意味頗爲介介昨在旅滬商帮協會開會集議共謀對付方法並以糖行向章行用雜費俱開入價内今所議新章行用雜費分别另開其中弊　甚多客帮萬難承認云 
[軍署副官長之接替]  
　　前松滬護軍使署副官長范惘　自經楊督軍保升浙江督軍署副官長後年遺護軍使署副官長一職由慮護軍使保駕張長林補充業奉馮督軍核准委任巳於前日接差視事 
[商團籌備處歡迎前會長]  
　　上海商團籌備處於前日午後假邑廟萃秀堂開會歡迎前商團公會會長葉惠鈞到者頗多二時許開會首由張樂君宣言歡迎葉前會長之意旨次讀歡迎詞葉君卽起立答謝謂我上海商團較之他埠商團開辦爲先成效卓著自癸丑年解散後至今日始得重行籌備尙望諸同志協力進行以期早日成立云云旋卽散會各籌備員繼續開常會提議徵集同志意見當經公衆議决以陰曆本月底爲限如有意見書送交籌備處以便採擇進行 
[南滙官紳履行債務]  
　　南滙縣上年迭遘風災農田棉稻朶粒無收該縣義紳願韻夔陳贊平盛晴蓀曾邀祝蘭舫顧馨一穆杼齋吳畹九四君擔保由濟宏典鼎昌典大成綢莊出名向本埠中國銀行商借洋一萬五千元年息六釐爲辦賑基礎本月十三號爲還欵之期願紳等巳聯袂來滬於昨日約同原擔保人祝顧穆吳四君曁三商號代表傅佐衡黃季蒓葉蘭林到中行將本息如數淸還其欵先期由該縣知事葉振民籌足現銀派員逕解中行核收並於晚間設筵代表南邑饑民伸謝 
[法工部局總辦逝世續紀]  
　　法工部局總辦唐登君於十號晚間在浴室内悶極氣閉遂至不醒巳誌昨報茲悉昨由局中刋就訃告通知法國及泰西各國旅滬官商人等定於今日下午成殮安葬駐滬法國官場以唐君在日辦公盡瘁除下半旗外公廨捕房亦均停止辦事一天以誌哀思 
　　據另一記員報告唐君現年三十六歲體氣素來强壯蒞滬有年始任局内大寫擢授今職上星期六下午六時半在局内浴室洗浴西崽因伺候良久不見出來推門視之人巳倒臥祗存一息當即延醫診治據云氣閉用針剌救業巳不及延至八時許逝世於昨日在局成殮定於今晨八時半在法界天主堂追行祭禮下午四時出殯由局發引將靈櫬舁送慮家灣墳山安葬 
[監獄敎練所招攷]  
　　上海縣監獄長敖振翔昨發布告云查監獄規凡看守士必經敎練後處務方有準繩所有本監看守士曾由第一班敎練畢業者居其多數然辦事不敢云百無一失而紀律上與未授敎練者似乎逈異茲本典獄長爲養成看守士完全人才以備採用起見援案呈奉高等檢察廳批准繼續在本監獄内附設敎練所一班以宏造就而備採用茲定於本月二十日起二十五日止爲報名期如有自願入所練習者查照下列章程從速來所報名准於二十七日考驗入所毌得觀望切切附看守士敎練所章程（一）宗旨以養成本監分監各級看守士之學識並授與監獄實務爲宗旨（二）學科現行監獄法規現行刑法大要現行法院編制法大要現行刑事訴訟法大要公文程式及記錄報告方法體操（戒具使用法武藝）禮式服裝及其他紀律實地練習（三）期限以三個月爲畢業（四）學額暫定三十名（五）年齡須在二十五歲以上四十歲以下身度四尺五寸以上四肢五官俱全無傳染病者（六）資格以國文粗通或曾充監獄看守士得有證書者爲合格（七）制限有右列事項之一者不得與以試驗（甲）犯過徒刑者（乙）曾充各監看守或他機關服務爲不正當事開革者（八）試驗國文算術現行刑律大要現行監獄法規大要（九）效用考試合格入所畢業後由所長咨送本監曁分監或各縣監獄以看守士任用（十）開始敎練三月一號（十一）附則所有制服槪歸本所供給惟宿膳須自理 
[張家橋增添巡警]  
　　浦束張家橋鎭季正昌布米莊於一月之間兩次被刦以致該鎭商民頗難安枕現束溝地方警察第六區黃區員以轄境内地方遼闊大有鞭長莫及之勢故特呈准景警佐領袖於昨午撥派巡警十名前赴張家橋駐紥鎭攝一面加派巡邏警一排徹夜梭巡以保治安 
[破獲浦東花會]  
　　近有賭棍忻阿生　浦東爛泥渡密設花會機關雇用陳阿林等四出誘賭事爲三區解警正得悉於昨日午後特派巡長苗鶴率警前往密拿當將忻阿生陳阿林二名拘獲抄出花會賭具多種一併帶署押候解究 
[婦人怨憤圖盡]  
　　昔爲洋貨生理之蔡某住居小西門内邇因賭博虧負將家中衣飾携出質錢備償其妻陸氏屢向勸阻不聽前晚該氏以遇人不淑頓萌短見在房懸樑自縊幸爲同居所聞將氏解下未致殞命 
[祇須靜養數天]  
　　湖州人吳菊庭前日與其妻妾口角後潛呑安神藥水圖盡旋經吳妻察悉立即雇車將吳送至仁濟醫院醫治當經醫生驗得呑服尙少祗須靜養數天卽可全愈云 
[失火罰洋]  
　　本月一號晚間閘北寳通路昌明里十一號門牌朱姓家失火事後由五區二分所牛警佐將朱傳案交保候查前日解送警廳司法科經嚴科員派探查係僕人失愼所致判朱罰洋三十元以儆疏忽 
[同鄉人不認誘拐]  
　　住居新閘路之丹陽人鄧福來近悉其媳巫氏在原籍被人拐逃正擬派人找尋前日忽據同鄉人巫和尙來滬報信謂巫氏在籍向與巫長明通姦現長明巳逃來上海於此事彼有嫌疑云云鄧遂偕同巫和尙將長明尋獲扭控四區警署經姚警正詰訊不認誘拐判解司法科訊辦 
[尋獲被人拐逃之姪媳]  
　　昨有安慶人某姓至法捕房訴稱姪媳陳氏前在原籍被人誘拐無蹤陳氏之夫即被岳家具控現押原籍官廳限交陳氏今始偵知陳氏現在小東門外法租界趙朱氏所開之花烟間内爲娼請求提究捕頭准卽派探將趙朱氏及陳氏提入捕房略加盤詰着將陳氏管押趙朱氏交保聽候公堂訊究 
[姦佔案之敗露]  
　　鹽城人商家發之妻李氏在原籍被曹立仁引誘來申賃居丁阿二家姦佔爲妻茲被商家發偵悉來滬投報該管警署飭警將曹立仁商李氏與丁阿二一併拘獲到署略詰一過解送警廳司法科訊得案關姦佔有夫之婦係屬刑事範圍遂於前日下午將一干人轉送地方廳當由檢察官提案預審判令分别收押候辦 
[雉妓硬拖行人]  
　　英租界雲南路一百四十六號門牌雉妓花雲　寗波路二百七十二號門牌雉妓王桂寶均因深夜在馬路上違章拉客由捕查見一併帶入捕房轉送公共公廨發交官媒看管候訊 
[搶匪無可抵賴]  
　　住居新北門内天主堂街之巡人林袁氏前日下午被楊德興陳桂林及在逃之桂發（綽號小太平）等在途攫取金環一對當由該管一區二分駐所巡長王之佐將楊陸兩匪拘獲抄出原贓併解警廳司法科即由　科長提案研訊林袁氏訴明在途被刦情形請求究辦並求給領贓物質之楊陳兩匪供多推諉劉科長以當場人贓並獲豈容狡賴判令分别收押候緝拿小太平到案再行訊辦原贓着令該氏具狀給領 
[拘獲擲包匪徒]  
　　匪徒楊明貴馮掌生前日午後在老北門内用擲包術騙取婦人華錢氏金耳環一對而逸該氏即投警廳報告當由該廳飭派偵緝隊士在某小茶肆内將楊馮兩匪拘獲惟贓巳無着當即解廳傳到華錢氏併送檢察廳請爲訊究 
[偵緝隊士拘獲積竊]  
　　閘北偵緝隊隊士前日緝獲積竊王永年王阿東徐雲根于雲泰四名盤詰之下吊到鐘表衣服等贓十餘件一併解科究辦 
[要求復訊之無效]  
　　周雲卿控許春山抵單不贖一案業經公共公廨訊明判决上星期被告又延代表律師投廨聲稱此案判决時公堂諭令被告如有見登到堂可以復訊今巳邀到見證請求復訊而原告代表海德禮律師到堂反對請照原斷執行中西官以被告代表律師聲請復訊毫無理由判照前斷着被告繳欵領單 
[旅館違章聚賭]  
　　福州路永興昌旅館聚賭抽頭被捕房查悉以其故違禁令於前日飭探前往查獲賭具冋禀捕頭轉稟公共公廨飭傳該旅館經理潘維生到案訊罰 
[輪船買辦追索存欵]  
　　某輪船買辦張仲明張叔季兄弟同在公共公廨具控順利號主羅佐卿不還存欵銀一千四百兩洋二千元上星期六經王襄讞與英副領事卓君傳訊據原告代表律師譯稱原告兄弟將欵存於羅處現羅將號閉歇東夥逃避僅留學徒一人請傳被告到案訊追中西官判候出單傳訊 
[追還購買洋紗之定銀]  
　　曹倚記在公共公廨呈控湯漢章不交定貨洋紗請追定銀及損失一案上星期六由廨集訊經曹之代表律師詰據曹答稱去年向被告定購洋紗立有成單三張當付定銀一千五百兩約二月底出貨詎届期被告將貨另行出售係屬違背合同應請追還定銀及損失云云訊之湯漢章亦延律師到堂代爲辯護王襄讞商之英卓副領事判被告繳還原告定銀一千五百兩本案堂費亦歸被告照章繳納 
[魔術團將赴南洋]  
　　日本大魔術家天勝娘之帥松旭齋天左及法國女技士魯　英國技士摩剌哥等男女全團在三馬路大新街民鳴遊藝社獻藝以來迄巳多日近更添排第二三本怪異世界及大魔術變變變飛人不見以及美女飛昇等惟天左巳受南洋爪哇埠某劇場之聘約期陽曆二月杪到彼獻藝現經民鳴社主再四商懇大約演至陰曆正月杪難再挽留云 
雜評二 
[金融上之改革問題（庸）]  
　　生銀之在今日自匪偏僻省分銀元不到之地鮮有用者蓋成色旣極參差秤量復多不便當然在淘汰之列也上海商界所謂　元旣以銀元折合其於錢巿中幾成虚位不特與國家統一幣制有所牴觸且以通用之銀元而折合近時所不甚行用之生銀尊爲本位亦覺無謂我國社會好保守舊習而不肯應時勢之潮流相與演進此亦一端今商界巳有倡議改革者吾望其力排困難以達改進之目的毌使最開通之上海商界而猶拘守此至無謂之習慣也 
來函 
[上海縣公署姚科員來函]  
　　敬啓者昨閲貴報本埠新聞欄内載上海縣公署會議推銷印花税辦法内有在財政科集議由該科主任姚某主席等語查是日會議係沈縣長親自主席財政科主任係章子猷先生報載事實不符想係訪事傳聞之誤應請更正以昭實在專此敬請箸安上海縣公署財政科姚鑫之啓二月十二日 
[補錄命令]  
　　二月五日大總統令任命李雁賓爲暫編貴州第一師步兵第一旅旅長慮　爲第二旅旅長袁祖銘爲步兵第一團團長胡瑛爲第三團團長何應欽爲第四團團長谷正　爲砲兵第一團團長袁光輝爲暫編貴州混成旅步兵第一團團長胡忠相爲第二團團長熊長斌爲第三團團長此令 
　　又令據湖南省長譚延　呈前署莫湘縣知事高孝煒捲欵揑報畏罪潛逃請交付懲戒並分令查封家產備抵通緝解辦等語高孝煒着交文官高等懲戒委員會依法懲戒由該管地方官查封家產備抵並着各省通緝務獲訊辦以肅官紀交内務司法財政三部查照此令 
　　又令謝天錫給予四等嘉禾章此令 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬女界歡迎美國大飛行家史女士啓] [  觀欽]  
　　月之十八十九兩日美國大飛行家史女士有蒞滬試驗飛機消息借江灣之片壤作空際之壯游誠盛事也敬維女士干雲志壯捧日心長非奔月之姮娥似散花之天女超以象外不勝西方彼美之思飛入雲端竟作天際眞人之想屏風上立熏籠上行不足喻其敏捷靈鵲爲橋靑鳥爲使固巳遜其神通空空自天下司馬公之取譬徒託空談冷冷御風行列禦寇之寓言竟成實事况值干戈綴眼烽燧驚魂當環球多事之秋正粉黛揚眉之曾飛將軍出自釵裙偉丈夫輸茲巾幗以現身説法之苦心具絶跡飛行之神技某等託體綠閨馳心碧漢縱有靈犀一點之心恨無彩鳳雙飛之翼旣不甘乎雌伏定有羡乎雄風摶扶搖者三千里高高在上之飛行家不謂夐乎遠矣叩閶闔者八九重碌碌無能之諸姊妹不知何以勉之謹啓（二） 
謎話 
　　新春多暇家君復述六才謎數十則其爲家君自製抑或射覆所得家君亦不能分别記憶爰擇尤錄寄如（眼埀靑）『對面搶白』（紫燕）射『黃鶯作對』（三單）射『一對對』皆係鴛鴦格又（門生）射『半間兒』（庶子）射『半霎兒』均巧妙可喜又（玉麒麟）射『浪子官人』蓋玉麒麟係慮俊義綽號浪子係燕靑綽號也（維其有之）射『斗起英雄膽』蓋姜維膽如斗大也（君子有酒）射『蓮臉生春』（唱徹五更天未曉）射『鷄兒早𪰧』（不智）射『無是無非』（一錢果腹）射『十分飽』（懷　）射『多應悶死』（鳳）射『悶殺沒頭鵝』均尙工切又（枼）射『把比目魚分破』蓋指䭎字而言（謝靈運春草詩）射『昨夜池塘夢繞』（醫案）射『先寫下幾句寒温序』（共登靑雲梯）射『你也赸我也赸』（腮）射『想嫦娥』（點）射『暗中禱告』（虤）射『巳過了小春時候』蓋月令十一月虎始交亦頗巧合又（逃禪）射『玉人兒何處也』（封襌）射『使君子』蓋封禪係昭烈二子之名也[  宋焜] （二） 
短篇小説 
[科學短篇一百萬金之競賽（三）] [  太常仙蝶]  
　　至禮拜四杜洛德乃携臥具而進謂此後當不復出須監視事畢乃巳而於維廉舉動尤復留意時時出表數維廉步履及其舉動乃曰君晠勝於前數人矣是不全賴於體力蓋舉動一律無少緩急其狀直同機械此中實含有科學之意味矣但其體力愈强則其試驗亦愈有味如維廉者必尙可支持一二日又曰最多二日過此必頽或至發　然維廉四日以來殊不慌亂外表雖至冷淡然其心中巳生厭倦肝火亦旺至禮拜五之夜浴時乃不耐曰此事誠惡魔所爲但我一日不死必不告餒信生汝其爲我思一良策必能使我不睡乃佳其實吾儕籌度之法巳盡唯興奮之劑不敢遽用耳其時巳歷四日夜有半墊罐之皮巳換二次地蓆亦且有穿者則另易之球中所貯巳不及一半蓋巳有六十五萬運往彼球中矣至禮拜六去成功之期巳僅兩日杜洛德乃謂眞眞之决鬭於此乃始開始以前數人而論體魄最壯者能支五日又九句鐘次則四日有半過於此者實未曾見且杜洛德有定章凡能支持四日有半者卽可贈以二百五十鎊之酬勞更逾十二點鐘者遞加然此一事吾人竟不以告維廉恐其中懈也至次日上午維廉入浴顧予曰吾實不能支矣卽心不睡肌肉亦且縮陷故此次但濯其手不沐面進食亦少球一動維廉又從事奔走而步不穏健快且亂休息時不倚桌而立即在室中四匝往來又嫌室中空氣閉塞杜洛德遂將温度降低降至四十八度則又嫌冷乃復加至六十度杜洛德此時搓手大樂以爲結果將近矣如此者可一句鐘維廉始竭力鎭定直至下次休息則又强壯如恒杜洛德曰以現狀而論維廉固巳勝前數人矣於是衆皆鼓掌以賀維廉而維廉則如未聞至十點鐘休息時始問頃間喧呶何事衆告之維廉笑曰吾亦自覺此時精神較早晨爲佳特恐平明之時又值難關耳諸君可爲預備香檳及咖啡必至萬不得巳時乃以飲予衆諾維廉軟鞋巳敝轉御革履略飲牛汁而機球又動再過三十六點鐘者大功且告成矣時杜洛德亦不甚笑語不睡亦不食全神悉注於維廉我與信生亦然滕根責任最重乃益盡力支持然亦不免磕睡夜半維廉精神忽頽步履亦軟弱而亂至三點三刻則步武愈益艱澀此間方倒錢入筒而彼端球機巳動吾與信生乃竊竊憂之恐長此以往維廉且竟入睡矣蓋當夜闌之時最難支持若更捱過一點鐘者則平旦之氣又復振矣吾與信生乃夾之而行且行且呼時以香檳咖啡飲之而其目仍屢屢自閉或竟行出地蓆之外杜洛德則大樂笑口乃無閉時信生乃作怒聲曰維廉振而氣汝不聞杜洛德笑汝耶此語出其効乃如電力維廉乃立應曰唯取葡萄一串啖之挺身前行五日以來維廉不過疲乏而心志甚淸未嘗昏暓唯有一次嫌憎冷𤍠然亦不過頃刻間� 
事過後卽愈蓋維廉者智育遠勝於人固不似前人之但持體力也至七句鐘維廉復進食則又活潑如常且向諸人道早安杜洛德乃大詫十點鐘入浴易履而鞋謂當力作至晚唯今夜夜闌之時實爲末次難關無論何法但能使其不睡者皆可用之（未完）天虚我生曰吾　至此亦且倦極思睡矧維廉哉但原書巳將告罄吾人於此亦可謂爲末次之難關矣謹援插科例以博讀者一晒 
長篇小説 
[絶塞奮椎記] [  野鶴]  
　　第十一回（三） 
　　漢平聽了霍的立將起來説道甚麽告示請給我看看凌霞便把這黃紙揭開攤在桌上這時候雨生早巳一謁告退漢平便傍桌坐下當頭一看不覺震怒原來這紙上首先寫着一行大字道有能擒到秦賊漢平送至東後街本府者立錫特奬五千元這一行之後還有許多小字道 
　　查秦賊宗樂者家第本卑聲聞尤　幼而製餅名不齒于里閭長始習書目不辨乎虚虎而使計獨工制行無檢學異犬子動賦求凰才非劉義偏解攫金窳惡萬狀匪可殫宣旣不直於淸言遂張翼以冥遯爰覯宵小緣識某公苞苴進於朱衙諛媚羾� 
之昏夜凡茲三載始得一官始也旦暮勞農春秋觴士留賓勤於投轄恤貧厚於賜袍巿野翕然目爲父母詎意匝歲遽易初懷殫力征徭假柄婣䣊孔方入　即看朱成碧而不難粲者偶逢遽輾轉反側之勿釋政猛於虎意貪逾狼馴至稚女悉墜重淵雞犬盡嬰厲網　弘之血三稔而猶碧夫己之志一往而自持流轉宦波竟未茲許猶復高軒赫赫翠蓋皇皇厥處旣寗且伸故智人之多言胡足畏也古謂淫禍亶其然乎茲者日月重甦屏藩永撒特緝逋人庸申奬格凡茲父老其毌忽諸 
漢平讀罷臉兒忽紅忽白似羞似怒氣結得打不成話兒那邊凌霞早巳洞察隠衷便也不住的批他不通説他胡講着完説道漢平兄你看這些莽東西胡鬧我們也不必管他還有一張也不如看一回罷漢平道狠好凌霞便把那一張揭開只見上面寫着道炎胃不綱胡虜竊柄中原莽莽大地冥冥華寢悉燼狼烟冠裳盡化毳俗凡我同類寧不恫心茲者天棄暴秦民思舊漢春秋大義與九世之復仇邊塞先聲定一呼而百和赳赳神駿牧於上京巍巍山河樹其赤幟行見黃龍直摀玉弩不驚懸郅支之頭置酒泉之郡萬户有壺漿之羾遺黎出水火之中一飛翀天詎非至願尙望枕戈志士擊檝雄豪翩其來歸毌我遐棄淸塵擁篲望之望之（未完） 
　　今日插畫爲『今日之敎育界每多好現象吾敢爲中國敎育前途賀』二十一字組成 
　　向夢樓君鑒足下住址未詳乞示知以便通信栩白 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之劇話 
[戲子渾名（見本報甲戍年二月十七日）]  
　　梨園子弟各擅勝場惟美人粧者尤艷冶移情俗所呼花旦是也然旦曰花旦而名應亦花名若漢班之人參葉一枝花白牡丹各等名色尙堪供人恣笑今偏於香國衣裳之外别搆一貴重名目聞之可爲解頣鄂北省垣新建丞相祠堂每届新春便堂開百尺座列肆筵而小小樓臺玲瓏鼎峙選郢中之樂部競高唱以入雲一片承平官僚喜溢篆務開後有荆州統帥眷念藎徽玉舸聯編錦帆低卸話沙巿之新班肅忠臣之遺像曲調一部名羡三台（班名三台）脚色儘多約有秦關百二而其中之鬭豓爭妍向稱爲花旦者蓋金釵十二行也所尤勝者惟二十四一千　倭貂絨通海緞四相公（俗呼花旦爲相公）更當行出色雖倚翠偎紅眞堪絶倒而顧名思義却擬非倫一時之選勝探奇管絃共鬭者每當登場一曲萬首齊回正不止跂予望之也 
尊聞閣筆記 
[爭山兩斃）見本報壬申年五月初十日）]  
　　崇慶府四會縣有山土名上鳳山縣城蘇姓者有太祖塋穴在焉旁三穴俱有骸骨葬巳多年其中一穴聽地師所云離空以疎其氣因未葬並不竪立碑記數十年相安無事近有大族姓羅者窺伺巳久私遷祖骸盜葬焉而蘇姓不知也適淸明各家上塜祭掃羅姓者亦在穴同祭蘇姓人曰爾羅姓何得拜吾祖山羅氏曰此穴是吾祖墳爾蘇姓何得冒認兩家爭執遂興獄訟羅族富而人衆蘇旗貧而人寡兩家俱有功名羅氏知其中穴未有骸骨故爲盜葬所以屢禀請官到勘恃有憑據也蘇氏見此山明是自巳一連四穴爲人所佔恨自己未有碑界憑據禀官但恃一連四穴之見似於理不能勝人不過情眞而巳經官調停兩造不息兩姓各有生員官各押其一不知蘇姓之秀才家貧敎讀糊口茲旣被押衙中書差需索定所不免始則其家并衙中尙有族人照料日久支絀且生厭焉蘇氏見事終無濟且需索不堪其苦計不如死遂生食洋烟而斃命羅氏之秀才見蘇氏巳死則其案閙大且究是佔人墳墓心有所怯遂又剄頸焉兩遺見官如此不决且押斃生員於是同出首自府而司而督憲均上控臬司見一爭山小事縣官不能調停至押斃生員先將四會縣知縣參革　在堪與家之鼓惑於世必謂此山葬之必發丁必發財貴聽之者亦以爲然然後肯盜葬在蘇氏亦以謂必發丁財貴然後爭此空穴不知方葬而興訟者大不利矣復使兩家破財廢時且巳得之徽名尙不能保試即此事而遍問途人曰此山好乎抑不好乎此山發乎抑不發乎明明此山傷丁傷財傷貴而尙爭之不巳可世人偏溺於堪與之説而終不醒也 
[吳淞巨鯉（見本報癸酉年五月十八日） 
[ ] 
　　吳淞口有捕魚船網得鯉魚一尾重一百十三斤上有銅牌綴於翅上驗視之則康熙年間革氏放生魚也一客以銀元二枚購之仍付洪流亦異聞也 
[犬捕鼠（見本報癸酉年七月初四日）]  
　　寗波江北岸裕順洋行有洋犬如夑異常神駿且能捕鼠日夕不下十數云 
文苑 
[蝶戀花申江感事（見本報壬申年五月二十四日）（揚州夢覺人）]  
　　有里兆榮並兆富近接公興都是平康路捲上珠簾開繡户美人倚立斜陽暮喝到肩輿門外住客至傳呼獻茗添玫露相對多情頻絮語空房不管旁人醋 
　　女號先生名最著愛聽彈詞閒步尋書寓引上高樓多雅趣故高身價敎人慕一種温柔饒熊度抱起琵琶半晌調絃柱唱到開篇纔幾句客來又要周旋去 
　　酒館亦分南北部海錯山珍價目懸牌註好是同興湯爆肚復新燒鴨尤其著席上微聞香澤吐賭酒猜拳豪興因花助費却萬錢忘下箸呆呆枉作周郎顧 
　　鎌鼓聲喧朝又暮脚色京都絶藝兼文武燈火自來高下布座中人滿無空處纔下肩輿爭引步不座包箱正桌　洋五少待片時無意緒紛傳呌局紅箋去 
　　滿地烟花俱不數别有淸膏金字招牌竪一榻横陳鋪設具味高偏有茶香助書閣沿街添幾處絶好堂倌都是蘇州女遞到殷勤新盥布眼溜波斜勾人住 
　　無限風光黃歇浦暮暮朝朝不惜金揮土飄泊天涯人幾許乞兒曾作豪華主不信相思眞有樹底事諸君竟被風流誤回首方知行役苦何如收拾尋歸路 
花叢談屑 
[陳麗君（見本報壬申年十一月初八日）]  
　　陳麗君吳人金閭校書居吉由巷柳眉掩月蓮臉凝渦但位置太高致乖時好幾無過而問者鴇怒以二百金賤售而之他落寞如故迎新送舊一年許而纏頭錦曾不滿百金色非不佳但啤唲一切稍不當意者紈袴子弟裙屐少年輙加以白眼鴇箠楚相加而姬不顧也無何姬病骨瘦如柴鴇屏去簪珥使與羣婢共操作不使休息而姬奄奄待斃氣如懸絲鴇以席捲姬倒置冷房中以速其死而姬巳魂遊墟墓九死一生矣適有貴客宴鴇家偵知其事急喚陪花索姬孔亟陪花者以番蚨一餅徵妓侑酒吳俗與滬異非客喚妓不得與也鴇張皇將姬灌救出見客弱熊支離然斌媚天然不以病魔減色客憐之與鴇商略遽還其原值而脱籍焉姬感激涕零伏地不起客詰其説姬曰妾風塵中閲人多矣生死人而肉白骨未有慷慨如君者君如憐妾請備婢媵以酬萬一倘委之而去火坑雖脱袵席難登妾不合時宜終委溝壑耳客以氷人自任而姬伏地如故客曰我之所以拯卿者固始願不及此也卿如有意能耐單寒僕亦何忍固拒但防有初鮮有終耳于是與姬約有給三千文柴米油鹽皆不聞問俾掛名籍末異屋而居客蓋無意於姬也姬自歸後屏去粧飾躬親操作暇則十揩營生一年除租課飯顆外尙餘二十餘千客覩而憐之適斷　膠迎爲正室象服是宜居然命婦矣 
[記楚客鬧川妓（見本報癸酉年六月二十三日）]  
　　未以飛隨彩鳳豈宜託鴆鳥之媒味是天鵝未許飽　　之腹况復巢經鳩佔旣强賦夫定情邢堪志逞狼貪遂巧行其妬寵心殊可惡法有難寛是則護花端賴金鈴而使酒難揮玉　者矣昨日公堂會審時忽有淡粧女子亭亭玉立扶婢而來行步逶遲羞顏宛轉腰如束素恍披出水之衣裙不泥金適露凌波之襪跂而望之者咸以爲個中人爲脱火坑計也及上堂呈訴始知身非吳產口操蜀音自言爲陳梅仙四川重慶府人自遭家難遂落敎坊轉徙流離由川而楚則有劉芳春者向充門子來作冶游風月場開原似鴛鴦一隊邯鄲夢遠巳經鳥兎雙馳鯉信無　蟬靈易老擇人而事易地皆然客歲來申僑寓正豐街中認枇杷之門巷問楊柳之樓台寃債難塡孽緣未斷明星有爛舊雨重來藕斷絲連旣炊羹之是進酒闌燈灺仍下榻以相留如是一年巳冷落門前車馬近來數月更難支家内米鹽爰乃抱我琵琶傍人門户聊爲倚巿遂賦移居蓋與兆榮里中之愛寶同住云本期錦博纏　箱盈金縷庶可邱謀正首浦號珠還豈知惡逞鴟鴞大有毁巢之意寃成狴犴竟爲速獄之謀醋潑筵前燄騰頂上千金索我負心人一至於斯三木從公落魄女未能免俗花殘月缺難誇石上因緣煮鶴焚琴並碎房間奩具供詞甫畢被告呈堂蒲扇棕鞋頭童齒豁觀者巳匿笑之乃謂花謝水流笑玉人是誠何　山盟海　見金夫不有其躬棄亦如遺須返我秦廷之璧取之無禁寗俾伊温氏之台統乞歸贓聽憑别字供詞各執判語尤新以公庭非龜鴇護符宜汝等歛鼠蛇伎倆　　　庫陳梅仙呈票爲憑翡翠寒衾劉芳春無由索負本是銷金之窟有往無來難期破鏡之圓散而不聚從前恩愛一筆勾銷以後前程雨分疆界判斷巳畢遵照施行兩造遂各無言而散云 
雜錄 
[牙牌詞（見本報癸酉年四月初三日）（楓伯居士）]  
　　春二二月（二五）彈罷七　琴（二三）看三三徑裹（長三）綠暗紅稀（四六）開遍連番花信（二四）兩眼望蒼冥（二六）淚點飄零（地）天南地北兩頭分（么六）聽孤鴻午夜凄淸（么五）聽孤鴻午夜凄淸（么五）第一行 
　　缺少巫山一片雲（五六）梅花帳絶塵（長五）三更三點（長三）綠窗人靜（人）祇少個雙雙厮並（長二）天涯滯客星（天）天涯滯客星（天）孤負我一點温柔半天丰韵（么六）冷落梅妻（長五）　地成孤另（地）第二行 
　　曾記得長板橋頭（長二）梅花三弄（三五）繫不住孤舟（三六）送遠人（人）送别在十里短　　（四六）何曾不軟語叮嚀（么二）他一去三年（么三）他一去三年（么三）經久無音信）四五）這荒唐可不止五分六分（五六）第三行 
　　悶得我三翻四覆難安　（三四）（此牌另放一處不用）空看那一年四季次第推行（么四） 
　　右牙牌三十二張照詞排列横看之三十張成十副花式其中三四一張置之不用將么四一張從第一行頂推置之首行第十將首行第一張取出看之仍自成副復將取出首張推置第二行二行取出之牌再推第三行推出之牌又從頭行遞推推至三十遍都副副成式亦頗有趣味之事　 
 
 
 
] ] 

Page 18

 
 
   
 
