# 1905 - 27 - 4911418

 

Page 1

 
 
[四書五經義大全] [  圖書集成局啓]  
　　坊間四書五經義汪牛充棟且互相　襲十九雷同本局有見於此特請名夙廣收古今名人經護之作彚爲一編題有未懼埃次擬補共五十七卷爲文五千餘篇類皆獨運匠心詞嚴義正本届鄰會試各題無一脫漏科塲利器無有過於此者訂十六厚本價洋嗣元八角狄購者請至上洋三馬路申報館申昌書室及各書坊均有代售 
[九通全書並校勘記發售] [  圖書集成局啓]  
　　九通一書集歴代政治之大成爲本朝掌故之淵藪本局旣用大號鉛字鑄印成書嗣以所據浙刻本魯魚亥豕訛誤滋多持延名宿赴蘇杭兩處就文瀾閣殿本及程氏家藏精抄本詳愼校讐成校勘記百餘頁原本局所以精益求精之意實以是書爲網羅政典之巨帙故不敢因陋就簡貽誤士林邇者全書己經告竣計訂三百零六册除所印股書次第發交外尚餘若干部每部售實價洋銀六十元有志經世學者請卽臨申報館購取可也 
[中國亟宜考訂交涉刑律論]  
　　中西交涉之案亟宜考訂一定之刑律本館嘗一再著爲論說冀動當軸之聽以免日後紛爭無如衮衮諸公每視爲不甚切要之圖以致遷延至今迄無成議不知此事一日不定此後交涉之案卽一日不平其尋常錢債及用人定貨一切細故一經西人控案華官必力爲伸理務償其願不顧華人之受虧姑無論矣所最難堪者人命重案華人犯之則必緝獲抵償或更加以撫恤西人犯之則西官必多方袒護巧爲諉卸從未肯按律以懲試觀前去兩年中凡華人之被西人無端戕害者若美界百老匯路恒豐皮箱店學徒周阿福之斃於藍烟囱輪船上某西人西華德路德昌成鞋店夥鎭江人應春元之斃於法兵渡船户王阿有之斃於德國庖丁别脫雉妓孟金鳳之斃於義大利國人沙勒木工學徒沈福生之斃於葡萄牙國人蘇若其已被脫逃者則諉稱無從緝拿業經禽獲者則託詞毫無佐證卽情眞罪當無可飾詞者亦必藉口解回本國懲治使華人莫得而見之惟本年九月初五日水巡捕門司踢斃米船水手晏金寳一案由兼理刑事之美總領事古衲君與陪審官兠門杜來訊明雖以華官不允剖騐無從知其致命之由然亦按照美國新修律例第五千三百四十一條在政府該管所及之處定爲殺人之罪律載凡不按律法及故意打戳傷損撃射他人致死並無仇者均作爲殺人之罪論斷令將門司監禁十八個月并作苦工似乎尙屬公允蓋門司有巡河之責當時見晏金寳所泊之船有碍往來河道故勒令移開嗣以晏誤會其意旣行又止遂拳毆足踢實則並無致死之意惟用力過重致釀此禍若按照華律亦係誤殺無論抵之條至僅監禁十八個月并作苦工者乃西律本輕之故今者阿思哥艦俄兵亞其夫因惡車夫向索車資突攫取木工鍾三羊之斧猛砍不意車夫已見機閃避而甬人周生友適至是處遂罹其殃竟至殞命是雖無殺周生友之意而實有殺車夫之心被殺者雖不同而其爲殺人則一旣係兵士應以軍法從事俄管帶誠能嚴明紀律肇禍之後立處以繯首之刑或用槍撃斃甬人尙有何辭乃輾轉羈遲不允華官會審雖迭經道憲袁海觀觀察與甬紳沈仲禮觀察諸公據理力爭槪置不顧貿然在俄領事署自開公堂判以監禁四年并作苦工寄禁法界工部局獄中以致甬人心旣不服官紳情亦難堪聚議紛紜相持不下論者莫不惡俄人之無理不知此案卽經華官會審懲儆之道亦不過如斯乃以蔑視華官坐使羣情洶洶怨憤難釋俄人此舉亦復何所取義然使中西交涉之案已有一定辦法亦何至如此爲難哉夫華律從重西律從輕當烟臺訂約之妆華官未悉此中參錯情形遽允中西人犯法各歸本國懲辦於是華人犯罪受中國重刑西人犯罪受本國輕刑中國治外法權遂因之而失曩年無錫薛叔耘侍郎嘗慨乎言之謂宜及時議定審案章程總税務司赫鷺賓宫保亦謂中西訟案宜定一通行之訊法通行之罪名力勸中國訂定條約在通商口岸設立理案衙門由各省大吏遴選幹員及外國律師各一人主其事專理中西訟事不知當事者是何意見迄未允行迨拳亂旣平吕鏡宇尙書盛杏蓀宫保與英使馬凱君在滬商訂新約亦嘗見及於此惜乎道謀築室卒於無成致令今日俄兵殺人辦理如此棘手日復一日後事更將若何竊以爲此事宜由外務部於未出事前與駐京各使臣實力籌商將各種案情與各種律法分條釐定然後由中國派駐各國使臣轉商各國政府一律允洽頒發通商各埠俾爲辦案準繩凡中西交涉之案不論華人西人咸按照新訂之律判斷庶西官不敢任情偏袒華人亦不至屈抑難伸矣急起直追時哉不可失講外交者盍熟思而審處之 
[電傳宫門抄]  
　　昨晚十二點鐘時京師友人專電告知本館云十二月二十日皇上召見軍機大臣及長庚○二十一日皇上召見軍機大臣及存琦是日並無明降上諭 
[俄亂蔓廷]  
　　華歷十二月二十日英京倫敦路透電局來電云俄國莫斯柯城同盟罷工之事匹爲激烈巡捕已將各槍砲鋪盡行封禁俄京聖彼得堡之亂事暫時略覺安謐現在哥乎奴維而拿波蘭及拉唐各處亦已罷工肇事如此愈推愈廣情形頗爲可危也 
[艦隊消息]  
　　華歷十二月二十日日本大阪來電云此間今日接得奥京維也納電信一通據謂法政府擬不准俄國波羅的艦隊駐泊法屬海面故此艦隊現已寄泊於馬逹嗄司加島法屬海面之外遣運船駛往數處置辦糧食等物蓋有八接濟之也至煤炭則亦由煤船轉運供給刻下俄政府并未有召回之信待有機會卽須前進至地中海之艦隊則方遲遲而行 
[神父傳書]  
　　華歷十二月二十日英京倫敦路透電局來電云神父加放頃刊布書信散送各兵士及一切會黨令各恊力同心將豺狼成性之俄皇蛇蜴爲心之貴旅及行同盜賊之各大臣等報仇洩憤此項書信已刊有千萬封 
 
 

Page 2

 
 
到處散布 
[中國飭俄確犯中立]  
　　華歷十二月二十日英京倫敦路透電局來電云中國已將美國海君之書囘答不認曾有違背中立之事惟俄國則確犯中國之中立有多事可證也 
[整頓海軍近聞]  
　　京師訪事人云政府擬欲每年籌欵一百萬兩整頓海軍並擬先派某軍門在烟臺審度地方以爲整頓海軍之地所有海軍章程擬卽聘外國水師官認眞教授 
[　　京師訪事人云聞政府會商兩江湖北湖南廣東福建浙江安徽等省略謂長江水師自設立以來所習操法未爲不善刻以承平日久訓練甚疎兹擬聘日本水師教習數員分赴各省悉心教練所需薪水卽由該省籌給想不日卽當電致各省矣 
[添派捐納房帮辦]  
　　京師訪事人云户部趙大司農前議以捐納房差使最優且所派司員只有八員因擬添派數員俾均利益兹聞趙司農已與各堂議定添派满漢司員十六員均爲捐納房帮辦所有應得經費除總辦二員外均著一律公攤日内卽擬出諭添派司員矣 
[擬添墾務總局] 　 
　　京師訪事人云聞有某大臣奏稱近來各省開辦墾務頗著成效並又揀派大員督辦仰見朝廷振興地利之至意惟各省墾務頭緒紛繁請於京城地方設立墾務總局由各衙門遣派妥員承辦一切開墾事宜以專責成而收實效 
[飭造游歷淸册]  
　　京師訪事人云近因出洋游歷者日益繁多雖有志可嘉然亦不能不予以限制日前樞府會議擬飭令該管各上司亟將游歷之委員教習學生以及各項官員等造具詳細清册咨送政務處以備存查 
[議裁佐雜選輪]  
　　京師訪事人云外省佐雜等官近多裁撤所剩之缺非如從前之多政府將向有吏部選輪一條與張大冡宰定議卽日裁去其原保之佐雜等官均歸外補 
[宜亂已平]  
　　漢口訪事人云日前襄陽府屬宜城縣地方軍户抗糧土匪附和大集黨羽與官爲難并有殺害哨弁情事幸襄鄖荆道立派重兵馳往彈壓得卽解散當塲拿獲首犯數名禀報到省督憲張香濤宫保立委妥員兼程前往查問起釁情形併籌善後之策聞宜城某大令辦事不善想難免參劾處分矣 
[卾省大計單]  
　　薦保官十員署鄖陽府本任襄陽府鄧嘉縝署圻州本任江夏縣陳樹屏署長陽縣本任蒲圻縣梁亨吉本任大冶縣張嘉畹署麻城縣本任黄安縣滕松監利縣劉延坦署襄陽縣本任均州汪應度布政司庫大使書鳳通城縣教諭吕承源圻水縣訓導陳慶慈不法官七員鶴峯州徐文彬浮躁蒲圻縣丞史從燦竹山縣官渡河巡棆喬蔭越俱不謹武昌縣教諭李炳黌利川縣建南巡檢郭燦章俱年老黄岡縣教諭馬笏臣荆門州學正方詠章俱有疾 
[浙臬赴都]  
　　杭州訪事人云浙江臬憲李筱雲廉訪係漢軍旗籍前曾歷任登萊靑道等缺平日留心外交政策當日俄事起曾在樞垣條陳利害切中肯綮近日樞垣中人以其言皆騐頗爲器重電召赴都聽候陛見廉訪接電之下卽禀知撫憲聶中丞定於本月十七日起程所遺篆務現届封印之際中丞擬暫緩委署所有臬轅各項例行公牘槪由杭州府宗子材太守代拆代行如有要公禀請撫藩憲核奪蓋以廉訪有月餘返浙之說故静以待之也 
[浙江農工商礦總局核定章程九條]  
　　計開一興農政近年米價騰貴豐歳尙然倘有偏災何堪設想聞東西洋之種植輙倍收於中國同此土壤造物豈有偏私其培壅耕耨之得宜不待智者知之浙江爲産米之區若不設法提倡老農何以改良查兩浙沿江沿海無糧之荒地尙多本總局當詳請撫院立案如各屬本地紳董有以新法種植者准指明地畝禀局飭縣查明試辦務宜墾牧兼施無棄土無棄材爲老農取法一講工藝泰西工藝日異月新伺我必需仿行製造利源外溢由來已久不設法挽回將有工荒之患查光緒二十四年五月間總理衙門奏定章程如有能造新器切於人生日用之需其法爲西人舊時所無者許其專利三十年或西人舊有各器而其製造之法尙未流傳中土如有能仿造其式成就可用者許其專利十年各商有能獨具心得製作翻新者以及仿造改良便於應用者准圖說呈報本總局騐明委係精良利用遵照定案詳請撫院咨送外務部子以專利年限一舉董事各業之有董事所以爲業中領袖保衞同業也近來本意盡失往往於此業漠不相關之人以勢力入爲董事於商家增出一重壓力卽增出一分剝削非惟無益而且有害各業亦何必有此一人本總局權衡事理宜由商衆公舉當咨明牙釐局札貨捐局曁仁錢兩縣自今以後各業董如有更換須由同業公舉禀局由局諭飭充當倘各業董有衆情不洽或挾私盤踞擾亂定章阻商家進步者准同業禀局斥退另舉一圑商體華商至今日時勢愈亟心志愈歧往往獨思利已各不相容以致傾軋日生大失均平主義始則網羅壟斷卒至敗壞毁傷商務之害莫此爲甚本總局於局内分設商會公所以便各業商董隨時會集考究本業之消長市廛之盈虚應如何力除積弊推廣利權以抵制洋貨之流入暢銷土貨於外洋冀决勝於商戰商以戰稱尤資圑體各貨消售價值同業務須平準畫一勿私自低昻以致彼此爭奪獲利愈微各業有不均平之事欲求申訴者准隨時至公所將事由告知局董代爲轉陳由紳士知會邀集業董評定曲直函請核辦仍以和平相處勿傷聨絡之誼章程未畢容俟再錄 
[滁州學務]  
　　蕪湖訪事人云滁州直隷州知州熊菊蓀直剌創辦學堂就城内之鐘鳴寺改爲學舍延英文算學教習各一人中文習教二人學額三十名試辦將近一載刻因奉到奏定章程擬極力推廣務期按照中學堂規則一律完全爰將城鄉各廟産澈底清查酌提數成撥充學堂經費并仿照泰西拍賣法將物産召買俾集資較易辦理不至遲延業經詳請學務處並各大憲一俟批准卽當設局開辦矣 
[揚守請假]  
　　邗江訪事人云揚州府知府余石蓀太守近以精神衰憊事多健忘據醫者謂非静養不可爰於前日具禀省憲請假就醫並乞迅賜派員庖代以重職守第不識上峯能允如所請否 
[京師客述]  
　　京師訪事人云近日京城市面盛行砂錢官鑄者絶無僅有十一月中銀價每兩易砂錢十七八千刻經地面官出示曉諭准淨錢砂錢異價購物惟不許大有懸殊目下市價分作三等一淨錢每銀一兩易京錢十三千左右次錢帖每銀一兩易京錢十四千五六百再次砂錢每銀一兩易京錢十五千有零○十月中旬宣武門外米市胡同顧某夤夜騙其繼母某氏至靑廠地方刃傷甚重隔日卽殞命逆犯在逃未獲北城憲將勇局哨弁摘頂勒緝嗣某哨弁訪悉顧係任邱縣人遂帶同局勇跟蹤而往在原籍拿獲十一月二十五日押解至京由城憲批飭送部審辦至顧因何起意殺害其母傳說不一均非確情○奉天候補道朱崧生觀察樑濟之嗣君寓前門外迤西大耳胡同十一月二十三日之 
 
 
] 

Page 3

 
 
夜庖人某甲忽用菜刀砍斃僕人某乙於臥榻之上因連證人某丙絪解北城局北城司官審訊之下甲供稱小人新購營地一方尙未付價因向素識之　火扇街德成錢店掌櫃某丁告貸銀兩丁與乙有仇囑令將乙砍死方肯借銀小人不得已遂起意行兇司官命掌頰笞臀各數百下甲矢口不移復訊之丙供稱小人與甲乙同居一室數日前甲乙因事忿爭經人勸散是夜三更後乙先熟睡甲忽自房中突出手執菜刀察其神色有異遂自後奪其刀扭之入屋見乙已死於榻上血液淋漓急喚人缚住禀知主人主人命喚附近局勇押解至案司官復嚴刑訊甲時甲已數日不飲不食奄奄垂斃司官乃不敢耽延於十一月二十九日禀明城憲解送刑部 
[漢臬客述]  
　　漢口訪事人云前報紀江漢關收支委員胡彦和大令被控兹查悉並無其事市虎之言因何而起殊可異○陳雨村者名琴軒籍隷蜀中流寓漢上不耕而食無所不爲日前忽帶同狀類文士者數輩猝往廻龍寺同興公客棧捉賭乘間攫去銅元數十串併將某茂才命責二百板勒書票據數十元約定翌午收取越日陳果貿然而至棧中人查知其僞將陳拘住禀請夏口廳馮少竹司馬訊辦○本月十二日清晨黄陂街冠英堂帽鋪因早炊失愼延燒鄰鋪一家帽鋪向禮和洋行保有火險銀一萬五千兩同益公司保有房屋險銀二千兩想尙不至於受虧也惟當火熾時搶匪甚多以致附近鄰居失物不少有捕務之責者宜豫爲防範也 
[上海官塲紀事]  
　　雲南候補知縣熊蓮順明府前奉本省大吏委解京銅若千斤赴京交納兹已事畢由京回滬趨詣道轅謁見蘇松太兵備道袁海觀觀察繼至縣署拜會縣主汪瑶庭大令大約日内卽須回省銷差矣○昨午本邑巡警北局委員汪禹臣二尹督率警察勇四十人詣縣署謁見縣主汪瑶庭大令大令諭令認眞巡緝乃卽列隊出外站街 
[七紀騙人謀殺案讞詞]  
　　騙人謀殺案前已六紀報端昨日午前十點鐘時公共租界會審公廨讞員黄耀宿司馬會同英副領事德爲門君升堂訊鞫被告所延律師愛禮司傳訊王幼庭供稱年二十七初在梵王渡聖約翰書院讀書四年後至大英新書會讀書約半年一千八百九十八年十二月至英總領事署家有妻子愛律師問爾與王金山相識否答稱相識愛律師曰爾將與王金山交涉之事一一供明王稱華歷十一月初金山來商欲在南市開設義記報關行專代客將洋紗報關運至崇明等處囑延律師爲保因向瓊司與中庸行二家言明包保一年行中所用夥友係金山主持初時並不知所雇何人後因沈根福被拿金山來托具保方知所用之夥爲沈根福林慶全等人沈自二十二號被拿後至二十五號曾托瓊司冩信請保二十三號至公廨見李探詢其何事李稱空候牌票欲至南市提沈根福隨問我南市義記報關行是爾所開否卽答以另有王姓友人所開我不過爲其繙譯並無托其將提牌註銷之事二十六號午後我在福安茶居啜茗忽有人來喚據云係李探差來囑往怡園烟館其時約一點三刻鐘遂偕金山同去見李在彼吸烟據云林慶全亦我所拿如林妻肯用銀錢可以爲其設法問須若干李云三百元我答以且往商酌卽去二十七號未至公廨二十八號至公廨見李伊云老爺保不出我倒可以設法使之出來但要現洋銀三百元我謂林妻無如許洋銀遂言明現洋銀一百元票據二百元問其如何設法伊云爾將洋銀取來當與頭目商酌如能於十二點鐘前取到更好約在三萬昌晤面至時到三萬昌李向我問洋銀帶來否答以未見林婦無從帶來再約二點鐘送來李因指陳阿妙之妻父與阿妙之妻而言曰此是原告被我捺住不然伊等要去告狀矣後九點三刻鐘至福安啜茗茶博士謂李探來尋囑爾卽去我遂至三萬昌李見我卽出我遂在身畔取出洋銀一百元交仁伊手中並未放在桌上其餘再約四點鐘送去後亦未付愛律師詰以入籍一事王稱一千九百零三年曾冩信與總領事此信係瓊司所改愛律師即以當時之信稿呈案請閱五十四號西探將王之供詞駁詞謂爾說二十六號午後李探在怡園與爾見面可知李探在南市拘拿林慶全無暇至怡園乎明係誣供且爾係辦公之人包探問爾索賄何不控告尙有别人向爾索賄否答稱無西探又將搜出之西信詰以三十號要入西籍之事王稱此信已常久矣愛律師傳訊見證人施福生供在四馬路福安茶居値堂十一月二十二日李星福來問王先生來否答伊未來午後王來因卽告知王令至三萬昌喚伊李說不來囑王自來當卽回覆後王卽不見去與不見不得而知五十四號西探問施曰爾來作證何人所使施供穆律師冩字房中人來喚愛律師謂此供問得不合泰西各國公堂有此例章如有見証人惟律師可以傳喚五十四號西探又問施曰爾與李探何時認識供已認識四年訊至此各供已畢愛律師起而陳詞曰此案承中西官審問頗費周章若將統案詳陳似覺繁瑣兹擇其緊要者述之今日所訊者爲行賄百元之事並行賄情形與行賄見証明是做成之局如照見証人所供被告並無大過且被告所供之語並無一句虚言公堂不能以原告係工部局中人信以爲實詳觀原告所供似難作准緣沈林二人有與被告相涉故現仍押諸捕房將來俟沈林之案訊明方知二案卽一案敝律師所以有王幼庭爲原告所弄之說惟現在亦不能說李探一定受賄蓋此等係常有之事卽外國公堂亦常有之查王幼庭之爲人極其體面請公堂斷定時要格外看重且在公堂所供句句實語相見平日作事甚正昨有包探索賄之說今傳問福安堂倌見証所說各節益見索賄之眞倘西探平時辦事公正斷無此種案件假如初時卽警以此種行賄之事斷不可爲卽無此事實因先無警戒之語致有此事且並將各信呈案冀壞王之聲名請觀各信中有犯法之事否總而言之王在英署辦事識洋文致有人託渠辦事卽與捕房往來亦是保人薦人之事敝律師所陳之言求公堂垂鑒念王年輕受人所騙現在王已被押多日敗壞聲名受虧不小務請公堂寛恩五十四號西探陳詞曰愛律師請公堂信王之語王供義記報關行無分爲何扫紙憑據上說是伊開此卽言語不符處二十七號稱王同王金山到本冩字房卽囑伊此等均是范黨爾不必多事伊向李探說老爺處已經說妥領事處亦說妥但我與王並無過不去之處准此案情與王過不去請堂具以斷司馬與德君互商良久著於翌日九點三刻鐘下堂諭於是中西官相約退堂 
[拿獲拐匪續志]  
　　拿獲拐匪一事已紀前日報端兹悉汕頭回電稱被拐男女孩二十六人已扣住十三人餘經妥人保出因是濟良分所董事朱葆珊曾少卿施子英席子佩汪漢溪諸君於昨日午後同詣招商總局拜謁揚杏城京卿請將男女拐匪一名以及被拐之各男女孩電至汕頭解回上海并謂當各拐匪領孩由上海登海定輪船時啼哭不止岸上觀者異而大譁詎買辦卓某並不詳查以致展輸出口難保無賄隠情事應請立子撤差以爲後來之警京卿題之並允將未經保出之男女孩十三人囑令解回滬上其男女拐匪十名則飭汕局嚴行看管不得疏虞京卿辦事光明存心慈善初不以本局買辦而略爲之袒允稱當世偉人并謂嗣後當通飭各輪船格外留心以免再有拐匪混雄船中販出口之事諸董乃各忻然道謝而退惟聞各董之意尙須商請海關税務司照香港行船例飭河泊司會同捕房於輪船出口時先行查驗始准開行想從此拐匪之蹤當可絶跡矣是誠諸董事無量功德也 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[月湖寒汛]  
　　寗波訪事人云江北岸益智學堂去年由美教士費君佩德與李紳集欵建造需費浩繁至近日始落成隨聘定中西教習考收學生六十名定於明年正月開學○鄞縣陶公山花會賭棍忻貴才自經前署鄞縣周少軒大令飭差會營拘拿在逃未獲現已目久周大令又去任遂潛返故鄉仍在船中試其伎俩事爲現任鄞縣高子勛大令所聞立卽飭差緝拿詎料忻消息靈通早已逃遁大令怒令分投掩捕務獲嚴懲○甬江棉花一項向爲商務大宗近因外洋銷路陡稀各行存貨擠擁目今市中零購每洋銀一元可得花衣五斤四兩○市中赤金自秋至今價値漸减前每兩可售洋銀五十四元者現已减至五十元蓋由俄日搆釁兵費浩繁日本盡將所儲之金兌換銀圓因此來源日旺市價漸低時屆年關恐尙未有起色也○甯郡二十四間地方翁志均家火起焚燬房屋數椽事後鄰人查悉翁屋連於管中官地曾保火險疑其有意縱火爰推紳士廖祖憲爲曾辨名控諸左營營主陳本立遊戎培深准之備文移請軒縣高子勛大令辦理○日前寗波府喻庶三太守已將考試鄞患奉鎭四邑文童全案揭曉計鄞縣首選陳濂慈谿胡哲顯奉化鄔鎭英鎮海盛在珦○前者行劫横溪大賚當鋪之盜匪陳福音等十三人由汛弁緝獲解經鄞縣高大令禀請提憲呂軍門會同寗波府喻太守訊供申詳撫憲聶仲芳中丞旋經中丞電飭寗紹台道高嶼卿觀察覆勘發縣收禁至本月初六日高大令復將各盜由獄提出一一審明禀詳省憲核辦 
[鳩兹雜爼]  
　　蕪湖訪事人云皖省大計已於前日揭曉此間官塲中人早得確實消息知蕪湖縣蕭策吾大令榮膺上考已獲卓異文武同寅咸詣縣署道賀○蕪湖開設肉鋪向有定地謂之檔脚檔脚有額數不淮私增故各屠户安分營生競競烏惟恐恒産之不保自本年將各肉鋪一律遷置菜市而屠户無所顧忌貪徒射利竟有以病猪肉售賣者現已有人具禀於巡警總局聞不日卽將示出嚴禁是亦鄭重衞生之道也○前日蕪湖中學堂舉行年終大考考畢即擇於十五日散學各生歸心似箭已紛紛束装就道矣 
[邗水冰花]  
　　揚州訪事人云揚城南門外某塘坊主生有一女於本年贅某甲爲壻月之某日忽有虎字管弁兵多人擁至坊中將甲及其友二人一併拘去旋又在城内小東門拘獲一人據聞均係鄂省劫案獲犯供出之羽黨由皮處地方官備文來此開提或又謂漢口捕役尾隨至此觀出破綻故特禀由江邑宰會營緝拿兹已由原獲之虎字弁兵將該犯等押解至犯事地方歸案訊辦矣○楊州缺口門外沙河橋左近某姓隴畔忽有男屍一具遍體傷痕倒臥血泊中上蓋浮土行旅見而大譁隨由坊保於本月初三日至地方衙門呈報想一經勘驗定可爲之昭雪也○日前揚城埂子街平馬頭北忽有一男屍身有傷痕數處經江邑宰朱明府帶同仵役往驗　實因凶手尙未拘獲特於翌日發出賞格一道黏貼通衢略謂案據埂子街地保楊春禀冬月二十五日太平馬頭北毛厠内忽有無名男屍一具身受重傷等因當經親詣勘驗委係因傷身死因無屍親飭卽殮埋標誌惟思此處地當孔道來往不絶豈無聞見之人用特縣賞示諭如有確知死者是何名氏生前因何受傷身死及受傷情形者來縣禀報一經獲凶訊實賞洋銀五十元該屍身穿藍羽紗中襖元色緊身純白布褂褲花鞋如有屍屬卽行具禀領棺領埋 
[上海縣署瑣案]  
　　前日本城邑廟内天成扇店將扇面装箱運至某輪船載送出口因未報捐由貨捐局巡丁查獲禀請局員某君函送縣署縣主汪瑶庭大令提到店主陳阿二訊究之下陳供此貨共計四箱由王姓客向小的店内躉買一箱其餘係别家之貨向羣由客報捐與店内無涉今此客不在上海小的願代爲補捐大令准之將陳交差帶往貨捐局照章補捐領貨○三十保七圖人張秀香投縣呼冤大令升堂研訊張稱小的在本鎭開一小店近日土棍張陸二人在城隍廟演戲三日勒令各店出資小的已出洋銀一元八角張等藉演戲爲名聚賭抽頭獲利甚巨因此尙欲再演兩日勒令小的再出洋銀一元七角小的不允致被毆破頭顱求恩驗究大令諭候飭差查辦○改過局函送管押期满之沈桂生到案大令研訊之下沈供小的現願改過自新决不再犯大令查得沈前犯在路攫物持刃傷人重案不允釋回嗣以哀求至再乃令兩人環保如敢再犯加等重治 
[馬路工程局紀事]  
　　前日歹人陳阿金胡安之行竊某姓家銅器棉衣等物經捕役查獲送入捕房捕頭立即轉解馬路工程局總辦翁子文太守倩襄讞委員黄衡堂二尹研訊之下判各責一百板贜存候給失主具領○龔杏林被夏阿妙劉洪郎取去皮馬褂一件質錢分用前日在途遇見扭訴捕房轉解馬路工程局二尹研訊之下判各責二百板起案一贓給龔具領○○前日總辦翁子文太守特傳書吏楊某至案諭以現在捕頭祇管捕務不准擅專詞訟之權原有之冩字房一切事務著暫行兼理嗣後民間如有口角扭毆等情許卽隨時禀明定奪○昨日江蘇海運滬局總辦吳子佩太守移文馬路工程局内開漕糧駁船向由局中給以旗號經過地方均免捐税前日突有工程局收捐人取去將豐記碼頭米船上器具逼令納捐經船户訴明特移請查明給還并諭令嗣後一律免捐總辦翁子文太守飭水巡捕頭查明核辦 
[英美等國租界公廨晚堂瑣案]  
　　職員吳煥榮控蔣慶瑞李根茂欠銀五千七百兩等情前晚襄讞委員孫耳三明府升堂研訊吳供稱蔣麙瑞在治下開設順茂洋紗號用李根茂執事今年倩職員先後移銀五千七百兩均立有筆據厥後順茂倒閉李遁跡他方無從索取今者歳聿云暮銀根緊急爲此投案請追蔣李同供小的所開順茂洋紗號當時吳亦與股惟未立合同所取之銀蝕耗殆盡尙求明鑒明府謂吳旣爲股東豈無合同之理所供尙難憑信著押候覆訊再核○前者奥商瑞嘉洋行主控盧吟泉定貨不由等情經讞員黄司馬訊供將盧交保嗣以盧逃匿無蹤牽涉保人前晚由明府提訊王立人汪瑞生錢翰聲胡涵清汪綬甫范志皞等六人同供商人等爲盧作保今盧已遠遁四處訪尋叩求寛限明府以爲時甚迫不能再緩著王立人代繳洋銀五百元汪瑞生繳二百元范志皞繳一百元均交妥人保出限一禮拜内缴清○前者恒義公司經收房租人陳子香遣抱呈陳升控王仁貴等私盤新鼎陞客棧一案經司馬訊供將王朱管押前晚明府升堂覆訊陳升禀稱此案遷延日久王並未央人理說求恩比追王供小的投開新鼎陞客棧曾出資本洋銀三百五十元應陳及王仲子共湊出貲本銀二千餘兩公舉朱司理帳目後因虧蝕遂於本年六月盤頂與人應供小的出赀尊銀一千餘兩未悉底細且盤頂時小的與子香仲子均未在塲簽字求鑒明府飭將仁貴暫交的實人保出先繳洋銀二百元給陳具領朱暫押應陳俟覆訊時投案 
[英美等國租界公堂瑣案]  
　　包探徐榮珊解王阿四至案禀稱此人誘拐金寅山家婢女梅香逃至法界報由小的獲案請卽究懲金寅山之妻王氏投案訴稱阿四係小婦人之胞弟不務正業屢來滋擾此次因借銀不遂故將婢女誘去請遞回揚州東臺縣原籍襄　委員孫耳三明府商之美總領事署繙譯官安立德君著王氏出洋銀十元給阿四爲川資隨移送上海縣署遞解回籍○車夫張阿二駕車到浦灘誤將某洋人所坐之車及衣服撞壞被二百七十六號華捕拘案認懲明府判償洋銀五十元○湯安仁張永康串竊某姓家玻璃廚被包探陳金標拘案請究明府判各責五十板○二百四十號華捕解王福祥至案禀稱此人在湖北路羣仙戯園竊取陳榮卿身畔所帶洋銀九元二角爲特拘案請辦 
 
 

Page 10

 
 
明府判責一百板○同義公執事人控錢阿三竊取獺皮一張明府判責一百板押捕房一月○秦三福由新記浜乘胡起姜所垃東洋車至楊　浦因爭車價致被凶毆由捕拘解至案明府判責五十板○歹人錢阿小竊取瞽人吳鑒光所開錦華洋貨店濜餘之招牌四扇由捕拘案請辦明府判責一百板○候掌生顧二寳串攫何紀康所帶衣包一個洋銀十八元銅元九十枚經包探拘案請辦明府判責侯二百板押三月顧一百板開釋○義商佛力控錢玉成程松卿不遺憑據等情錢程投案待質明府著暫行開釋俟再訂期會訊 
[法租界捕房紀事]  
　　昨日爲本邑法租界捕房發落案犯之期讞員陳楚生大令因應責人犯寥寥無幾諭令暫停一期○有方某者投英界捕房訴稱其妾某氏捲物而逃中有田單十二張及金銀首飾値至數萬求卽緝拿等情旋由包探拘獲詰知各贓寄存法界余子山處因卽投法界捕房恊同包探前往途處吊贓所少甚巨因將余拘入捕房押候禀覆英界捕頭○陳姓家車夫某甲行竊主人衣飾由陳投訴捕房捕因將甲拘獲交保出外限交贜物迄今逾限日久因復提入捕房押候解送公堂禀請訊辦○日前馬夫李小娘駕車不愼碰傷某洋人馬車被巡捕拘案經大令判罰洋銀十元在案昨有人將洋銀代繳捕頭告以原告未到不能開釋 
[美租界捕房紀事]  
　　昨日廣東女孩東海因迷失歸路在提籃橋一帶往來啜泣鄉人某甲見之恐入歹人之手因卽送入捕房捕頭令留待家廣認領○昨農偷兒錢阿三不知在何處竊得衣物行經西華德路適爲包探張才寶所見連贜解入捕房捕頭令押候解送公堂禀請　員黄耀宿司馬懲　○昨日偷兒劉阿林掩入兆豐路第七號洋房某西人家行竊衣服及銀質對時表等物經包探沈阿岳查獲連贓帶入捕房捕頭令押候解送公堂禀請訊究○昨日東洋車夫某甲載秦玉福至西華德路因爭車値遽肆兇毆致秦失去其帽四百四十四號巡捕見之將甲拘入捕房捕頭令押候解送公堂禀請訊究 
[上海六馬路仁濟善堂經收上海紅十字會十月初一至十一月三十日清單]  
　　初九日集容居奮棉衣褲一百套十九日陳慕萱洋十元廿五日高陽士舊棉衣一百五十八件裤四十條十一月十一日安壽黨洋十元十二日無名氏洋五十元數點梅花洋五元十五日曹鳳輝洋二十元無名氏洋三十元廿日慶餘堂洋二十元留耕堂洋二十元世德堂洋十元王湍生洋二十元郭遽夫洋十元陳雲亭求身體康健洋十四元彭年洋四元寶善洋四元吳春甫洋五元黄不名洋一元吳不名洋二元廿四日施觀察洋一百元新棉衣裤一百套廿六日朱承蕭洋十元共收洋三百四十元棉衣三百五十八件裤二百四十條 
[上海六馬路仁濟善堂籌振公所施子英經收山東各處等眼捐十一月初一日至三十日第一百廿四次清單]  
　　初一日泩龍女天花平安洋拾元十二日朱也霄洋陸拾元無不名氏孔繩記各洋拾元無名氏朱氏無名氏彭城氏各洋一元無务子無名氏各洋一元二角盡心室祈求平安洋二元十四日浙杭僧松鳳洋二拾元顧瑰氏洋二拾元顧力勤女史洋拾元史十九日裕記求　煞開通慮洋二元裕記求身體康健洋四元基記祈身體强健洋四元濂記求關煞開通洋四元廿三日朱有恆子文萃洋拾元廿八日隠名士冥資移助洋拾五元廿九日寶厚營求合家平安洋拾二元三十日勉子求合家平安洋二拾元本月分共收洋二百拾九元四角扯七二九申規元一百五十九兩九錢四分三厘連前共牧九八元拾五萬九千陸百四拾九兩六錢六分三厘除解各處賑欵外凈存元二千二百拾三兩五錢零六厘銅洋陸拾五元一角 
[德發洋行曾少卿觀察經收經十字會捐欵第十二次清單]  
　　潤州讓叟爲新家媳　育平安龍洋五百元同安意君紫綬洋三十元池君悅堂洋十元厦門生和泰洋二十元德和順洋二十元陸君小山洋二十元共收洋六百元 [Z上海萬國紅十字會同人慮啓> 
 
 
 

Page 11

 
 
營打仗出力薦陞今職於旗務尙稱熟悉惟與此缺人地不甚相宜現當辦理善後必須用當其才官無廢事庶務方能振興呼蘭情形與各城不同自應酌量繁簡揀員調補以期得力奴才等於通省恊領中逐加遴選查有呼蘭左翼人布持哈正黄旗恊領依吉斯　志趨　正辦事樸誠又查有省城右翼人通肯正黄旗公中恊領承春才具開展勤奮有爲以之調補呼蘭左右翼恊領洵堪勝任旗翼亦屬相當合無仰懇天恩俯准將布特哈協領依吉斯　與呼蘭左翼恊領德海互相調轉實與各該城地方旗務均有裨益奴才等爲因地擇人起見除咨部查照外是否有當理合恭摺具陳伏乞皇太后皇上聖鑒訓示謹奏奉硃批著照所請兵部知道欽此 
[大臣豐奏爲要犯中途被劫謹將疎防營弁據實叅處以懲玩懈摺初四日]  
　　奴才豐陞阿跪奏爲要犯中途被劫謹將疎防營弁據實叅處以懲玩懈恭摺仰祈聖鑒事竊查接管卷内光緒二十九年十二月十九日前任總兵延祉具奏拿獲盜砍紅樁界内樹株匪犯崔萬龍周景元等四名解部審曾並請旨飭下直隷總督轉飭各州縣一體嚴拿此案要犯王文海卽汪文海朱满王國正之子王朝山馮二梁子等務獲究辦等因在案嗣於本年三月初十日據署密雲縣知縣陳雄藩申稱匪犯汪文海於二月初七日到縣投案該犯供詞狡展意圖遁飾當經延祉飭令該縣嚴審具覆迄無確供奴才到任後復行催審疉據密雲縣來文該犯仍然狡避核其所供不但前後不符且移任由牽混非將朱满等弋獲難期水落石出當卽不時傳諭營弁設法緝捕旋據管帶淮軍左翼後營補用遊撃葛振全申稱營帶於十月初十日密派差弁宋學義白玉金隨帶眼綫前赴密雲縣古北口一帶嚴緝要犯朱满馮二梁子王朝山等今據該弁等回營禀稱十月二十四日訪得朱满在毛兒洞住蒙馮二梁子亦在伊家藏匿卽於未刻帶眼線密地前往毛兒洞朱满家中當場拿獲朱满馮二梁子隨卽起身傍晚行至楊家堡汛懇求留宿一夜晨起卽行並求派兵送信至雁門防所署派勇隊多名前來保護詎知該汛千總盧彤推以無人送信並不准留宿懇之至再始准在撥房住宿迨至黎明懇求派兵護送千總聲稱不敢擅調官兵以私情而論卽派兵六名同往送至二三里卽回四名約十三里行過暖泉會迤西忽來匪人二十餘名勢甚兇惡當將朱满馮二梁子劫去並將弁等護照一張快槍一杆銀洋西元一併搶去弁等隨至石匣巡檢衙門呈控並在該處訪得劫犯之人係朱祁順朱有朱祁山俱住毛兒洞聞係朱满之姪賈三遠子住南大坡金三把金四把金五把劉回子金七把兒子幾人俱住魯各莊尙有不知姓名多人一併褺明司署在案等情申請核辦前來奴才聞信之餘不勝詫異當卽勒限楊家堡千總盧彤跴蹤跟拿此案各犯一面飛飭署牆子路都司崔繼昻查明禀覆一面密派妥人暗行訪察未满等犯逃脱實在情形各去訖兹據都司崔繼昻覆稱據千總盧彤禀稱十月二十四日淮軍勇弁宋學義在毛兒洞地拿獲要犯朱满等押赴到汛千總惟恐疎脱與該兵同室看守一夜至派兵赴雁門送信一節千總因天色已晚看守犯尙覺兵單答以次日派兵遂信再所管防守汛所以兵相距十餘里不等且各派兵丁俱有專司夜間傅調不易迨至次日起程派兵六名解石　其途中回兵四名係該弁遣回僅帶兵二名行抵暖泉會迤西一里許被匪人二十餘將獲犯朱满等搶劫又暖泉會係屬提標前營所管已出千總所管之境未起程時于先暖朱會迤西本係不法之區曾已暕及于此等語禀覆前來奴才詳核該干總所禀語多支吾且與暗察密報不合不得不據實奏叅查朱满馮二梁子等係奏明飭緝之犯疉經劄飭嚴拿至今案懸一年幸經弋獲無論行過何處例須妥爲護解該千總盧彤于本汛獲得之犯應如何奮勉恊助乃當淮軍差弁宋學義押犯到汛並不卽時派兵馳赴鴈門防隊送信竟以看地兵單汛兵均距十餘里夜間不易驟調推諉塞責况該千總明知暖泉會爲不法之區卽應多派兵丁保送豈能以曾經陳及便可脫身事外且朱满住家毛兒洞係楊家堡專汛之地離汛署僅十餘里該千總平日疎懈已屬有乖職守及經淮軍緝獲後又不肯協力同心以求萬全無失反竟意存諉卸致令途中被劫咎有難辭相應請旨將楊家堡千總盧彤交部議處仍約限期緝犯限满無獲再行具叅至匪徒朱福順等竟敢聚夥明劫要犯尤徴該犯等當羽衆多目無法紀並請飭下直隷總督直隷提督轉飭文武一體嚴拿朱满馮二梁子並劫犯之朱福順等務獲歸案審辦以儆不法而靖地方除由奴才劄飭所屬關汛弁兵嚴緝此案各犯勿任漏網外謹將要犯被劫叅處疎防營弁各緣由理合恭摺具陳伏乞皇太后皇上聖鑒謹奏請旨奉硃批著照所請該部知道欽此 
[安徽巡撫誠奏爲懇恩准將該故叅將黄大道照軍營立功後積勞病故從優賜卹片初四日]  
　　誠勳片再已故花翎副將銜儘先叅將黄大道安徽蒙城縣人由難裔出身於咸豐年間以軍功遞保守備充當練長同治二年捻逆竄匪蒙城該故叅將帶勇抵禦身經百餘戰受重傷十餘處擒斬要逆數十名詎賊不得逞志悉銳環攻困以長濠堅壁城内兵餉兩細情形危急該故叅將竭力保守時閱數月始得援軍解圍嗣復轉戰淮北迭克要隘積功洊保花翎副將銜儘先叅將洎捻逆肅清因傷發請假回籍就醫光緒二十年中日之役該故叅將力疾投効威靖營隨同援軍北上厥後奉文遣散復因觸發舊傷於二十二年間在籍病故兹據蒙城縣紳士吳森等禀由該縣造具履歷册結詳請奏卹前來奴才查該故叅將黄大道於咸豐同治年間隨同官軍勦賊奮不顧身迭克要隘力保危城實屬秉性忠貞戰功卓著旣因軍務積勞觸發舊傷在籍病故自未便聽其湮沒合無仰懇天恩俯准將該故叅將黄大道照軍營立功後積勞病故例從優賜卹以彰忠盡而順輿情出自鴻施除將册結咨部查核外理合附片具陳伏乞聖鑒訓示謹奏奉硃批著照所請該部知道欽此 
[河南巡撫陳奏爲懇因俯准照擬給奬以示鼓勵片初四日]  
　　陳夔龍片再臣奏保沁河兩届安瀾尤爲出力各官紳懇恩奬叙一摺欽奉硃批該部議奏單併發欽此旋經吏部核議分别准駁於光緒三十年七月二十八日覆奏奉旨依議欽此欽遵咨行到臣查開增生李延濂請以訓導巽用定章增生附生無論何項勞績祗准保舉佐雜不准保舉教職今該員所請奬叙核與定章不符應令另核奏明請奬等因當卽轉行遵照去　兹據 
 
 

Page 12

 
 
河内縣知縣苗燮又禀稱轉據該增生李延濂請改奬以縣主簿歸部選用等情禀請具奏前來臣覆覈無異合無仰懇天恩俯准照擬給奬以示鼓勵出自逾格鴻慈除該員履歷前已彚造送部毋庸重複另咨外所有擬請改奬緣由理合附片具陳伏乞聖鑒訓示謹奏奉硃批吏部議奏欽此 
[署理兩江總督岑等奏爲收復羅城縣城勦匪迭次獲勝請將尤爲出力各員懇恩給奬以勵戎行摺初五日]  
　　頭品頂戴革職留任署理兩廣總督臣岑春煊頭品頂戴廣西巡撫臣李經羲跪奏爲收復羅城縣城剿匪迭次獲勝請將尤爲出力各員懇恩給奬以勵戎行恭摺仰祈聖鑒事竊照三防股匪於八月十四日竄踞羅城縣城飭署右江道龍濟光督營收復並於小長安一帶兩次追剿獲勝先經臣等摘要電奏聲明在事出力人員另摺請奬在案當八月初三日匪陷二防分股下竄前敵各軍被匪阻隔轉在賊後臣春煊先調在慶遠屬之濟字營馳往援剿詎兵未發而悍匪歐四白毛七等率黨二千餘圍攻羅城縣城署知縣李澤先率兵練出外防剿衆寡不敵死傷過半十四早匪由城東南隅攻入城遂失陷時龍濟光所部濟軍尙未調集卽光率兩哨及餘卒二百人星夜馳赴羅城自十五夜戰至十七辰刻始奪囘城外潘羅兩村及硯山獅子山而匪由黄金龍岸一帶來會者不下七八千人龍濟光督隊畫夜苦戰二十二三所調濟營及慶防副中營始陸續赶到二十五晚龍濟光重懸賞銀激勵將士沠齊字避鋒營扼城外鳳凰山分隊進攻西門又派前營由城東南隅進攻派濟字右營副中營慶防副中營及奏革知縣李澤督率　練由南門進四路衝突忍死而戰斃匪約三百餘人至二十六日黎明各管進抵城下龍濟光親率附生楊漢蒙錫庥奮力進攻一鼓登城遂將羅城縣城收復匪出東門奔竄小長安龍濟光卽飭李澤入城安撫百姓一面分兵尾追一面自率健卒繞出小長安之前遏匪去路臣等聞報飛飭右江營務處道員王芝祥督率成字營銘字營熙字營柳防營前進要截九月初三日各營會合濟軍在羅城融縣柳城交界之王村一帶與匪猛撲斃匪三百餘名次日復分路進攻分統成字營守備劉成貴追匪至融羅交界之牛鼻河曰溺死槍斃者共百餘人濟字營攻破小長安匪巢殲匪倍之匪勢大敗伏查龍濟光自去冬帶濟字四管由滇赴百色泗城一帶剿辦游土各匪半年以來地方漸臻静謐本年五月委署右江道篆並令添募四營先辦麙遠各屬行經河池思恩等州縣遇匪卽撃均有斬擒節經隨時奏報甫抵慶郡遂援羅城每戰必親自督陣不避艱險所部營員亦多驍勇此次苦戰旬日禀報陣亡什勇約百餘名亦足徴匪徒之狡悍攻剿之不易道員王芝祥督催各軍要截赴機亦極迅速守備劉成貴兩次攻匪衝鋒剽疾殺賊百餘極爲奮勇當此匪勢未靖兵力多疲若不將異常出力各員立請優奬無以鼓勵戎行合無仰懇天恩俯准將委署右江道統領濟字營花翎鹽運使銜貴州補用知府龍濟光免補本班以道員留於廣西補用並賞加二品頂戴附生蒙錫庥楊漢均以巡檢分省前先補用分統成字管補用守備劉成貴管帶濟字前營補用守備龍得勝均免補本班以都司儘先補用並加遊撃銜管帶濟字選鋒營千總白有祿帮帶千總白志誠均免補千總以守備儘先補用並加都司銜帮帶濟字右營把總納順洪管帶濟字副中營把總李文富均免補把總千總以守備儘先補用以上請保文武僅止九員確無冒濫除飛飭各營乘勝攻勦務期全股撲滅及查明其次出力人員及陣亡弁勇彚案奏請奬卹外所有收復羅城縣城並追剿股匪出力各員請奬各綠由謹合詞恭摺具奏伏乞皇太后皇上聖鑒訓示謹奏奉硃批著照所請該部知道欽此 
[安徽巡撫誠奏爲擬軍减徒官犯親老丁單籲懇天恩准其留養摺初五日]  
　　頭品頂戴安徽巡撫奴才誠勳跪奏爲擬軍減徒官犯親老丁單籲懇天恩准其留養恭摺具陳仰祈聖鑒事竊查已革知縣葉鴻荃前任繁昌縣任内因公挪移虧短庫銀二萬四千八百七十三兩一錢六分四釐前因屢催未繳經前撫臣奏叅監追該革員兩次續繳及查抄變價共繳銀四千九百六十兩九錢六分七釐八毫仍實虧庫銀一萬九千九百十二兩一錢九分六釐二毫經前撫臣鄧華熙於光緒二十五年十二月二十四日會奏審依挪虧庫銀一萬兩以上例擬發近邊充軍於光緒二十六年四月初三日奉准部覆勒限追繳經迭次勒追未據絲毫繳解提訊該革員據供實係家産盡絶無力完繳並據供係母老丁單無人侍奉乞子留養由司詳咨原籍查明所供並無揑飾並由該鄰及慈谿縣出具家産盡絶母老丁單印甘各結咨送到皖查該革員所虧銀兩現已三年限满實係家産盡絶無力完繳自應查照原擬罪名照例充發惟該革員親老丁單前已咨查屬實核與留養之例相符該革員前於監追限内恭逢光緒二十六年三月十二日恩詔犯係因公挪移審非入已在條欵准减之列應沽爲杖一百徒三年兹又恭逢光緒三十年正月十五日恩詔核其情罪亦在准子援免之列據布政使聨魁按察使濮子潼會詳請奏前來奴才提案核訊該革員葉鴻荃委係因公挪虧無力完繳母老丁單無人侍養再三究詰案無遁飾合無仰懇天恩俯准將已革知縣葉鴻荃所減杖徒准予援免留養出自逾格鴻慈除供招並原籍印甘各結送部查照外謹會同署兩江總督臣周馥恭摺具奏伏乞皇太后皇上聖鑒訓示謹奏奉硃批著照所請該部知道欽此 
[安徽巡撫誠奏爲大員之母五世同堂籲懇恩施以彰人瑞摺初五日]  
　　頭品頂戴安徽巡撫臣誠勳跪奏爲大員之母五世同堂籲懇恩施以彰人瑞恭摺仰祈聖鑒事竊安徽合肥縣命婦劉任氏係一品封職劉大勳之妻記名提督前河南河北鎮總兵劉盛休之母也幼依於曾祖姑及歸大勳事祖勇姑及舅姑極盡孝養克循婦職咸豐季年粤逆方櫌該命婦上承菽水之歡下有義方之教命子盛休効力戎行屢著戰績以功荐保提督補授河南河北鎭總兵虎臣建節競誇專閫之榮蛾子克家悉本折夔之訓又復深明大義秉性慈祥光緒九年及十四年皖北告災兩次助賑疉經奉到諭旨給匾建坊各在案該命婦現年九十歳有現存子二人孫址一人曾孫二十一人元孫三人親見八代五世同堂萃蕃衍於一門蔚爲人瑞衍休嘉於百世幸値時清據同鄉紳士候選道劉盛芸等開具宗圖册結呈由合肥縣知縣方水　加具看結詳請具奏前來奴才覆看得該命婦劉任氏幼嫻姆教夙秉女箴旣教孝以教忠復克勤而克儉年享大耋祜集雲礽六珈增翟茀之 
 
