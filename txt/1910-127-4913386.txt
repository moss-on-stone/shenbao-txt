# 1910 - 127 - 4913386

 

Page 1

 
 
   
 
 

Page 2

 
 
上諭 
　　監國攝政王鈐章四月初七日内閣奉 
　　上諸此次驗看之學部考騐游學畢業生吳匡時著賞給工科進士魏宸組金保康金鴻習張更生郝延鍾龔廷棟均著賞給法政科舉人欽此上諭上年據修律大臣奏進編定現行律當經諭令憲政編查館覆核奏准茲據該館及該大臣等將現行刑律黄册並按照新章修改各條繕具進呈朕詳加披覽尚屬妥恊着卽刋刻成書頒行京外一體遵守國家律令因時損益此項刑律爲改用新律之預備内外問刑各衙門務當悉心講求依法聽斷母得任意出入致滋枉縱以副朝廷愼刑恊中之至意欽此 
　　上諭前據御史胡思敬奏疆臣縱庇私人濫殺多命請飭查辦一摺當經諭令陳夔龍確查茲據查明覆奏已革文水縣知縣劉彤光於民人要求種烟旣不早爲勸遵臨時又甚張皇致釀重案業經划職著永不叙用署交城縣知縣直隷州知州徐星朗查禁敷衍坐任部民聚衆滋事着卽行革職陸軍教練處帮辦布理問銜江蘇武備畢業生夏學津鹵莾圖功誤傷多命陸軍步隊第一營管帶武備畢業生李逢春縱令所部騷擾閭閻着一幷撤差褫革山西巡撫丁寳銓兩次奏陳但就各文武官所禀情形據以入告僅將劉彤光參革而於此外辦理不善之文武概未議及亦難辭疏忽之咎丁寳銓著交部察議朝廷於禁烟一事志在必行此次該省釀亂始由於地方官之查禁不力而統兵官亦未能審愼辦理故各予以處分至於民間種烟希圖弛禁胆敢聚衆抗官此等刁風斷不可長自應嚴加懲治茲後仍着各該地方官嚴加查禁母稍懈弛該衙門知道欽此軍機大臣署名奕劻世續鹿傳霖假那桐吳郁生 
論說 
 
 
 

Page 3

 
 
[論今日變亂之源及其補救之方（四續）]  
　　（二）宜施行特别教育以開民智我國籌辦憲政。將次實行但欲得實行。憲政之利益。而冀國事日有起色。如非上下一體共致力於國事不。爲功。我國承襲專制政體。已數千年矣。今欲使人民出而參預國事。又非先使人民咸有普通知識。富於參預國事之資格不爲功。若不惟此是圖。則人民昧昧無知。徒多疑慮非特不能使其參預國事。且恐從旁阻撓。均存破壞之心。觀因舉辦徵兵。調查戸口而起暴動風潮者。可以知矣。故欲弭今日之變亂。且爲國家培植多數參與國事之人民。尤非急急提倡教育不爲功。但言教育亦難矣。溯自辛丑下詔興學。於今已將十載。其於增進國家之知識。果有成效幾何。殊無由揣知之。但吾敢斷言曰。新教育之效力與舊教育同。不過僅及於上流中流人民之十分之四而已。至下流人民。則仍未沾其分毫之利益也。但一國之中。下流人民占其多數。若僅恃少數人民之開通。而置多數人民於不顧。則何能收上下一體。同謀國是之效。且如前言國家有所設施。非特不能望其恊力。籌維。且恐愚民無端阻撓。而有破壞要政之虞也。故欲期上下之同心恊力又非施行特别教育。開通下流人民之知識不爲功蓋中小學堂。不能使下流人民盡數人學。即使多設半日學堂星期學堂夜學堂等亦有難期普及之勢。至於廣刋日報。多撰白話報等雖屬良策然因人民識字者少。且須出資購閱亦難望其暢。銷故於開通民智之道。亦無所裨夫學堂報紙爲開通民智。之要素。今旣有所爲難。不能收其大效。舍此而他求。惟有實行宣講而已矣。蓋宣講者隨地可行。旣不必如學堂上課之鄭重。又不須如購閱報紙之出資財。實輕而易舉。人皆樂就之辦法也。數年前學部頒行宣講所章程。幷審定宣講應用書籍。各屬亦有宣講所之設第敷衍塞責者多實力奉行者少。故亦未見成效。現在各屬籌辦地方自治議事會董事會。次第成立。其所規畫之政事。雖不止一端。然就其輕重緩急而論似應以廣設宣講所。實行宣講爲最要法在寛籌經費敦。聘富於學識而有口才者。分赴城鄉。隨地宣講。務將關於籌辦憲政之一切事項删其蕪雜擷其精華。擇其爲普通人民所不可不知者分門别類。愷切而道之。陳義。不可過高。設辭尤宜從俗。以冀下流人民藉此而得聽書顧曲之樂。則彼此傳揚。聽者日多。其於開通民智之道。所獲匪淺。行見開通人民後先輩出。而國事亦可賴之以收上下協謀之效。其關係豈淺鮮哉。是在各屬熱心國事者合力而共謀之可耳。苟能實力奉行。漸圖推廣。將來所獲之成效。必在學堂報紙之上也。（未完） 
來稿 
[國會請願同志會意見書（三續）]  
　　且吾國淸理財政章程。原期以三年蕆事。今期限已去其半。再歷年餘淸理告終。卽須將全國財政困窘實情。公布天下。若無國會。將憑何種機關以完公布之手續乎。倘徒云由。朝廷降旨宣布似難激發人民以急公赴義之血忱也。夫費數年淸理之。力而不能使人民洞悉其中利弊以整理國家財政。然則其淸理之宗旨安在。殊所不解。考埃及印度之亡。由於財政窮蹙。法國革命之起。由於財政紊亂。而深爲吾國前途股栗焉。竊恐遲日召集國會。時議員對於財政一事。卽將軒然波起。不復可平。况各國。監督財政之耗。或竟成爲不祥之孽乎。 
　　二曰吾國事實上有决可速開國會之理由夫吾國官僚。反對速開國會。其昌言於朝足以淆人聽聞者。有三種言論一謂資政院。與國會相似一謂人民程度不及。一謂豫備各事尚未完全。而速開國會之機爲之摧挫。似是而非不可不辯白焉。 
　　首論吾國資政院與各國國會。其性質絶不相同。或有謂此事無須剖辯者。此自名爲資政院。彼自名爲國會。一爲專制政體之議政機關。一爲立憲政體之監督機關。今日人民之所以請願速開國會者。正欲易專制政體爲立。憲政體而要求其早日實行。饜天下臣民之望。豈不知資政院與國會。截然二物者。奚辯爲。然吾國近來主持憲政之大臣所挾爲反對速開國會之論據者不有曰資政院可以代國會。乎不爲剖辯明析。轉恐足以隳要求速開國會者之心志。而淆亂吾國民之耳目。此所謂就問題而作答案也。且非徒論列兩物之異同而已。並剖辯兩物與國家相關之利害。或可使當道瞿然驚悟。而亦藉以爲鞭策。吾國民之一助焉。閱者深察下文剖辯之内容可也。（未完） 
[專電]  
[電一（北京）]  
　　浙撫增韞奏裁汰書吏改用錄事寫生後有缺出以法政學堂畢業生補充期絶弊竇並優給薪水裁免漏規惟不諳公文格式應請飭下部臣如係無心錯誤免予議處奉旨著政務處知道 
[電二（北京）]  
　　各榀臣昨奉攝政王諭詢處治漢奸趙郁卿辦法某樞臣擬請援照高某等一案定罪王以情節重大未便一再輕縱諭令嚴懲 
 
 

Page 4

 
 
[電三（北京）]  
　　張總憲昨謁慶邸力陳人民請開國會之熱忱擬將第二次請願書准代呈遞王意亦贊許 
[電四（北京）]  
　　各樞臣奉攝政王百傳皇太后懿旨邇來人民生計愈艱迭次閙事宜飭各督撫以培養民氣爲最要 
[電五（東京）]  
　　西五月十四日爲日英博覽會開會之期東京日文英文各報紙咸叙述英前皇及新皇對於日英博覽會均有特别之希望故在英國大喪之際猶得開會以表示兩皇之熱誠各該報紙尤希望該博覽會之結果爲强固其政治上之同盟增進其經濟上之關係 
[公電（太原）]  
　　各報館及各省諮議局鑒鄙人已於本日離局局事概不與聞晋議長梁善濟魚 
緊要新聞一 
[王壬秋說帖之奇闢湖南]  
　　湘省王壬秋太史以湘省此次亂事多慮及外交一憎爰擬說帖一道上之岑撫議論頗爲奇闢茲照錄如下日昨市民閧變犯上作亂新立諮議局爲士民矜式市民作亂卽議員作亂也闓運年輩長理難辭咎應請奏參責成辦理希卽補一照會以爲各省諮議之法相如云父兄之教不先子弟之率不謹責有攸歸是卽首要無庸紛紛拿辦扯入拳匪孫汶以惑觀聽也至洋行堆棧輕於院署院署被焚彼其波及焚署案結餘案盡結宜先告外部告以此事不與官吏相干無所謂保護之說如各國有詞直向議員詰責非交涉事也萬分爲難有湖南議員擔認督撫外部不必與聞惟治諮議員之罪而已如此則合於禮律並不轇轕云云聞太史另有致樞府鹿相國一函亦與此同意 
[蒙邊四子王旗擾亂原因绥遠]  
　　前紀蒙邊四子王旂擾亂一節茲接綏遠訪函云此次亂端之起因二月間歸綏道衞兵在四子王旗獲匪多名由胡道審訊該犯供有四子王旗蒙人同夥牽涉至八九十名之多胡道得供禀請將軍派兵嚴事信留守未察虛實貿然札委同知崇福帶旗兵馬隊百名以查墾爲名前往捕匪向例派兵前往蒙旗應先知照該旗以免驚疑此次竟未知照其故由於幕友陳某漏將此文未發詎官兵未到蒙界時該旗已先得信聚衆至二三百人迨兵到蒙界崇同知偵知蒙情洶洶未敢輕舉上禀請示辦法乃蒙人卽夤夜乘官兵無備爲先發制人之計開鎗擊斃官兵七名官兵亦斃蒙人二名四子王人極狡詐當卽行文將軍聲稱本蒙界邊突有冒究官兵號衣馬賊百餘人擾害蒙界槍斃蒙員本旗已飭蒙兵拒敵蓋此係亂匪必非官兵若官兵前來本旗何以將軍尚無文到云云信留守自知理屈遂不得不用架禍於人之計札委歸緩道胡孚宸前往查辦彈壓胡孚宸到時竟被蒙人圍困易裝遁逃幸免於死狼狽而歸禀見將軍乃信留守又面責其畏葸無能辦理不善胡孚宸人本忠厚又因追繳渠工曁糧價鉅欵遂至氣憤殞命幕友潘姓繼之蒙人偵知胡道已死抗拒益力而此案遂致閙大現此事已被陳御史善同奏參廷寄甘督丁衡帥查辦 
[晉省諮議局之黨爭山西]  
　　聞晋省蒲解綘霍等處學界連日紛紛開會上月二十二日幷合開全體大會公議盡逐諮議局北紳勢將暴動致受政界干涉聞省南人云該省紳界向分南北兩黨乃近年各項權利全爲省北人所得故非逐去不可諮議局長梁善濟亦係北黨此次交文之亂因其袒官南黨益有所藉口現梁已辭去局長全體議員亦有解散之說已致函各行政官矣 
[官紳對於交文兵禍之大慌恐山西]  
　　山西國會同志曾旣經改期而丁撫猶伏兵加警如防大敵者然聞其原因蓋以交文禁烟案夏學津縱兵殺斃四十餘名槍傷一百餘名搶刧三十七家姦淫十餘家丁撫意欲邀功蔽罪上奏兩交揑稱匪徒藉要求種烟爲名聚衆滋事若非及早肅淸變恐不測一面復密囑諮議局曁孟步雲等一般劣紳代爲掩飾謂並無殺傷姦搶之說不幸事爲晋省就師同鄉官所聞派張慶麟查悉實據胡侍御思敬隨又有嚴摺奏參以故是非佤明學界中人於上月二十二日開同志會時討問諮議局媚官之罪並石求丁撫昭雪民寃詎其事旋爲諮議局所聞立卽請於丁撫勒令改期以救局員危急丁撫亦知交文案大拂輿論兼之北洋查辦人員尚在省城萬一開會時有人詰問交文一事則查辦員聞之難免不告知直督奏聞於朝故急傳警道發令停止幷恐會雖改期各校學生出而質問遂復告知學司傳諭各校於二十二日星期一律上課將二十三日作爲星期並諭令二十四日國會同志會亦不准學生到塲 
[梁議長一面之言來矣山西]  
　　山西諮議局長梁善濟通告各省諮議局書云敬啓者諮議局爲吾國數千年來民權開幕之 
 
 

Page 5

 
 
始吾輩適起而肩其任指陳利弊籌計治安職務所關責無旁貸然欲達此委曲繁重之目的則非先昭信用於一般社會不可鄙人承乏敝局議長以來兢兢業業日持昭信用三字以爲鞏固基礎之不二法門蓋以信用一失則無以代表輿論而諮議局將失其効力一省諮議局之効力失恐影響所及吾全國二十一行省之諮議局處於同等地位者或因是以爲世所詬病（何必以此激各省諮議局）殊乖朝廷採取輿論之本意矣今春二月敝省交文兩縣禁烟一案事本爲行政官廳所執行特以議案係由敝局通過故爾時派員前往勸導不幸情見勢迫竟收惡果敝局同人實心恫之然爲保持禁烟大局起見亦祇急急於善後辦理而一二持異議者事前旣無意思之表示事後亦無正式之陳請徒藉口於報告不實（究竟報告實否）索瘢求疵是非顚倒數典忘祖（數何典忘何祖）節外生枝旣以報館名義加敝局以媚官殃民之罪復出其排擊手叚間接（如何間接）詆毁爾來漢滬各報變本加厲（如何變本加厲）以毫無影響之談肆口謾駡專辱鄙人諒爲諸君所共見馴致風潮所奔走告語謂此後禁烟可收回成命也以至附省首邑查出私種勒令犂毁藉非播種愆期勢必紛紛效尤若火燎原難圖滋蔓是敝省上年禁種不後於各省而今年違旨下種又先各省而發難端貽禍全國誰執其咎言念及此可爲寒心不得已商之同人堅請辭職同人等僉謂議長旣因局事而被謗則議員自負連帶之責任去留與共極表同情因人全體常駐議員辭職之舉噫懲前毖後來日大難同人等以爲諮議局代表輿論今輿請旣有異同則代表失其信用倘使忍與終古將令朝野上下羣視吾輩爲冥頑不靈近之貽誤一省地方遠之則貽羞全國代表諸君甚非民權發軔憲政進行時代之所應有而鄙人抑更有進者吾輩處生存競爭之世自當以珍重人格爲先非完全其私人格必不能完全其組織人格將何以爲立憲國民乎故竊謂頭可斷名不可汚非斤斤於名也必名存而事乃有濟也母以最高之機關徒供人民之唾駡庶人格於以養成民權可期發展是則區區辭職之義竊願爲敝省諮議局進化一階級倂願爲吾國全體諮議局作一他山之錯也伏祈同志諸君幸而教之倂請轉登貴省各報端以供有心人之研究諮議局且質之天下稍知鄙人姓各者梁善濟頓首 
　　按山西交文閙事後各報紛紛指摘諮議局梁議長謂其媚官殁民於是梁憤甚邀同各議員全體辭職並廣分印刷物此書其一也尚有辭職公布各議員書孟步雲告白書及紀實種種冗長不備載 
[政府决定治藏之政見北京]  
　　政府提議治藏政策四項已載前報茲悉吳侍郎軍機業於日前面奏監國謂現在達賴喇嘛業經廢舊立新藏務大局亦因之多所變更若仍照前議緩行辦法必致延悞亟應决定改圖急進政策以維大局聞已經監國允准故日昨由樞垣片交各部院卽於日内另行詳議核辦 
[大淸銀行報告贏利情形北京]  
　　北京大淸銀行股東會紀事已載昨報茲將該行報告本届贏利情形錄下自宣統元年正月起至年底止除去各項開銷及股本官利計京師總行凈餘利三十六萬九千一百廿六兩六錢九分天津分行凈餘利十八萬五千五百六十五兩一錢九分上海分行淨餘利十六萬三千三百八十七兩九錢三分五厘漢口分行凈餘利十九萬三千零七十一兩八錢二分四厘重慶分行凈餘利二十萬零零三百四十四兩一錢一分營口分行凈餘利九萬八千七百二十六兩四錢一分庫倫分行凈餘利九萬二千四百七十三兩一錢四分二厘奉天分行凈餘利七萬九千二百九十八兩零二分五厘張家口分行凈餘利一萬二千九百零九兩八錢四分八厘濟南分行淨餘利一萬二千六百兩零零七錢七分八釐以上十行餘利係連上届所留尾數在内又廣州開封江西福州吉林杭州六行上届因甫經開辦未經結帳今自開辦之日起至宣統元年年底止計廣州分行凈餘利七萬九千五百三十兩零七錢五分九釐開封分行凈餘利四萬六千五百七十五兩四錢南昌分行凈餘利三萬八千五百十八兩九錢二分九釐福州分行凈餘利三萬七千七百廿二兩二錢二分四釐吉林分行凈餘利二萬二千二百六十四兩七錢四分七釐杭州分行凈餘利一萬六千四百十兩零二錢六分統共十六行盈餘庫平足銀一百六十四萬八千五百二十六兩三錢七分一釐除各行留存尾數銀十二萬三千零二十六兩三錢七分一釐歸入下届餘利内分派下餘一百五十二萬五千五百兩遵照奏章先提二成公積庫平足銀三十萬零五千一百兩實餘庫平足銀一百二十二萬零四百兩按照合同提二成分給各行經恊理曁合行人等花紅銀二十四萬四千零八十兩提一成繳入事務處銀十二萬二千零四十兩此一成中分作十分以一分五釐交部作爲飯銀一分交部作爲奏派總稽查等飯銀現改派監理官二員六分爲正副監督會辦及各行總辦理監事花紅一分五釐分給事務處員司人等花紅淨餘七成庫平足銀八十五萬四千二百八十兩計官商老股四萬股每股連長年六釐官息合週年二分一釐新股六萬股餘利照老股减半每股 
 
 

Page 6

 
 
連長年六釐官息合週年一分三厘五毫共派分銀八十二萬五千兩尚餘銀二萬九千三百八十兩連同歷届派利零尾四萬五千二百零七兩二錢七分六厘共銀七萬四千四百八十七兩二錢七分六厘均存總行作爲第二公積至太原分行本届未能見盈應與甫經設立之蕪湖湖南陜西雲南等行統俟下届倂結 
[度支部飭造通用銀幣北京]  
　　度支部咨各省云查全國幣制如何預備如何推行一切方法自應詳細籌議另行奏明切實辦理惟是開局伊始幣制尚在調查而民生日用所需不可一日短缺本部前請試鑄通用銀幣原以銅幣充斥收便流通茲於調查幣制之時爲暫濟民用之計仍照前奏試鑄成色分量一如其舊作爲暫時通用之幣應將此項通用銀幣飭廠鑄造俾官民一律行用以資便利 
　　聞度支部近議現旣實行釐訂幣制惟吸收生銀一事關係最要卽須核定施行以固基本茲聞已擬訂草案三項一吸收之年限以五年或三年爲盡凈之期二吸收之處所限在部庫各藩庫或各省稅關及大淸銀行三吸收之價值由部釐訂細章嚴禁參差聞尚須與政務處各省督撫詳細參核方能决定 
[勸業會審查長須認定宗旨北京]  
　　新簡南洋勸業會審查總長楊杏城侍郎前日請訓時監國諭以此會在吾國爲創舉所有各省赴會品物良窳巧拙均須逐一詳細品題其能改良土貨仿造抵制者尤宜認定勸業宗旨優加奬勵幷諭令順道調查江北一帶饑民現狀另行奏報 
[京師近事]  
　　分科大學開學後學部各堂連日會議該學畢業奬勵辦法聞已决議將翰林部曹官階及進士出身一律取銷另改設博士俊士學士得業士諸學位以所考等第量授之聞不日卽將具奏 
　　分科大學堂校舍前由日本工程司估價須二百數十萬元旋擬先造經文兩科亦須六十餘萬唐尚書蒞任後以此時學生不多欵項又絀擬暫停止劉監督謂經文兩科恐有外國人來入學且須預備監國監視勢難中止故仍擬建築惟堂屋本定西向尚書擬改爲南向尚未决議 
　　學部藏書樓前經派定繆小山太史荃孫管理繆因江南有事且新俸月僅百餘不足供京中用度未肯應召現在學部又電催來京月俸擬加至三百金幷聞曲阜學堂監督梁星海廉該前經電辭現因該堂需人甚急亦由學部電促速來 
　　祺星貴太妃薨逝金棺已奉安吉安所茲聞内務府各堂官昨日會議恭備此次白差需欵甚鉅故擬奏請先向度支部撥銀十萬兩以資辦理　　川督趙爾巽上年曾奏請輕減川省恊欵當經臣部議駁請俟淸理外銷後再行核議茲聞該督又經電陳到部謂現在淸理財政已有端倪而川省要政需欵甚多且川藏交接各處用欵均由川省籌認財力實有不及擬請依照前請將川省應認各項協欵分别核减 
　　河南省與山東江蘇接壤向有會匪濳藏此省發兵勦捕卽行遁往他省因之積年巨匪迄難就獲自吳重憙撫豫後武事廢弛盜匪愈益横行昨政府電飭寳中丞俟赴任後迅將該省邊境會匪實力勦辦母任滋擾　　樞府近議東西各國司法衙門從無禁人觀審之例我國審判廳甫經設立尤宜准人觀審用昭裁判之大公擬請飭下法部大理院核訂觀審章程奏准施行以釋羣疑而杜流弊　 
　　前紀京張火車出軌一節茲悉上月二十七日下午一點半鐘由西直門岔道帶出運石渣空車二輛其時張家口開來票車將由西直門站開往豐台意欲將帶空車之機車赶過正道乃駛行過速閘夫不及將道閘木塞堵定以致空車二輛出軌並非票車出險刻已查明管閘之人懲辦時評 
[其一]  
　　近來松郡米糧日貴。貧民有啼饑之苦。紳富切杞人之憂。郡中著名之大善堂。盍稍出其積儲之金。創辦平糶。吾知推食救數千萬之貧民。較之以廣夏庇十數寒士。其功德奚可以道里計耶。 
[其二]  
　　江蘇諮議局爲江北饑荒事。函電交馳。殷殷勸振。此其爲民請命之意。至爲可感。近日蘇省大吏奏請截漕。諮議局代表人民。合詞申謝。尤足見各議員關心民食之殷。江蘇之松屬。生活程度本低。近者受各省饑荒之影。響而米價驟增。窮民蹙額嗟歎。官紳議辦平糶。我知松屬之議員。必更以關係親密。而皇皇然席不煖而居不安矣。爲地方省一文糜費。卽爲同胞謀一文幸福。爲地方節數千百金糜費。卽爲同胞謀數千百人幸福。松屬議員之功德。豈有涯哉。 
[其三]  
　　我聞日本號召多數。之日人來華觀中國第一次博覽會。我聞歐西各國之工商家。紛紛赴寗。瞻仰中國之勸業大會。而該會且怱怱開幕矣。我爲該會喜我尤爲該會憂。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[粤路公司選舉總協理紀事廣東]  
　　日昨粤路公司選舉總協理董事到會政界李水提陳藩台趙臬司陳勸業道劉警道王道秉恩忠中協龍叅議嚴廣府南潘兩縣股東到者三十七八（粤路股東遍各省到會只此數可爲慨歎）董事到者五人善堂行商代表到者十八人漢口代表黄培生陳炳垣二人上海代表譚潤之一人午間宣佈開票以詹天祐最得多數開至五點鐘始畢事聞有舉鄺孫謀者當報名時滿堂皆竊笑之茲將被舉二十人姓名幷權數（每百股一權）錄下詹天祐一千四百六十三權羅雨三一千一百零八權李敬寛一千零五十四種羅應庚二百五十權（另上海四萬股）黄賛廷二百一十六權（另上海四萬股）鄭官應一百五十權（另上海四萬股） 
麥巽一百五十權（另上海四萬股）張少棠四百九十五權劉錦江四百七十七權宋以梅四百四十二權徐保芝三百三十五權鄺甘泉三百一十四權羅光廷三百一十三權梁鼎芬三百一十二權唐堯佐三百零三權區幕頤二百二十二權梁如浩二百一十五權曾傳經一百八十七權林鶴琴一百五十三權郭翰臣一百四十二權 
[郵部不允截留梁誠廣東]  
　　袁督昨日致函自治會云頃准郵傳部電開據自治會陳基建等電稱粤路總理梁誠經本日大會公决電乞截留等情查粤路自開辦以來迭因股商把持競爭以致弊混百出總理雖經數易攻訐迄無已時本部正奉旨派員將歷届賬目分别澈底淸查俾水落石出情罪自有攸歸事内者固應靜候查辦事外者更不應越分妄言當此案猶未定該商等輒敢危詞惑聽聲請截留殊屬不合應卽申斥希轉傳諭該商等各守本分母許滋事切禱郵傳部艶等因希卽查照辦理爲盼 
[粤省同志會集議组織大會塲廣東]  
　　速開國會請願廣東同志會日昨假座地方自治研究社會議組織之法羅關石主席莫任衡宣佈凌子雲書記一宣布會塲規則及秩序單衆公認一舉定黄煥庭梁鎭庭關耀宗專司理搭蓋院外演說樹事一指定院外演說塲所數處合記正合兩家相連舖尾隄地榮豐順利公司鴻安棧茂豐四家相連隄地一舉定演說員杜貢石葉競生譚荔垣李少擎在院内演說宏仁演說社舉出各員分别在塲外演說幷認定演說宗旨專以要求速開國會立論不得攔入他說一幹事員會議定四月初二日十點在自治會齊集初五六連日在慈善會辦事初七早在同慶戲院辦事 
[蘇省大吏請撥防軍保護省城南京]  
　　江督蘇撫奏竊查蘇省地方瀕臨江海鹽梟會匪出没無常近年農業歉收民生尤爲困苦騷動滋事在在堪虞防務至關緊要而陸軍一協正在訓練未能調防原有巡防隊六營均散屯各屬及分紥鐵路各車站爲彈壓保衞之資分布尚覺難周調集非可立致遇有緩急竟無成營之防軍可供調遣實非思患預防之計查提督程允和所統江防軍隊十八營駐紥浦口上年九月臣人駿奏請留防並聲明隨時酌調來省更番察騐俾昭節制而成勁旅奉旨允准臣人駿欽遵辦理業已陸續調省察驗此軍本爲巡緝長江一帶地方之用現在蘇省腹地空虛臣等公同商酌擬撥步隊兩營到蘇以資鎭攝寗蘇鐵路交通浦口亦朝發夕至會操調閱均屬便利令其更番輪駐内外梭巡實足衞腹心而策首尾於大局深有裨益三月二十六日奉硃批著照所請 
[東京通信]  
[田監督老羞成怒]  
　　田監督吳炤自見中日各報宣布監督處之罪狀老羞成怒日前傳見廣東同鄉會長夏君宣言我接此差本奉張故相命令以消磨學生英氣爲目的到差以來幸逹志願今各報竟敢反對肆放流言要知田吳炤不怕罵不喜恭維各報無論如何說法我總是抱定此主義等語夏君出告學界中人莫不憤恨日來有開大會對待之說田近來亦不見學生深居簡出有使人可望不可接之態度云 
[新聞界之賣國奴]  
　　留東某生以個人資格專爲報館通信頗得粤東各報之歡迎某喜不自勝欲利用此機運動日政府請求補助以爲津貼之費聞已得日政府之許可嗚呼外人利用新聞以擴充本國之政策而吾國不肖記者竟利用本國新聞以擴張外國之勢力不意新聞界有此賣國奴 
[滿洲觀光團倦遊]  
　　滿洲觀光團到日之後日政府盡力招待以結其歡心而卒不容於中國各報又爲日報及留東學生所譏笑自知非計故該團到大阪名古屋後不復如東京之大行歡迎該團本擬在阪名多留數月現各處旣不歡迎亦復無聊准於陽歷五月二十日回國矣該團長汪洋宣言此次深得日政府之歡迎殊爲感激此後日本渡淸實業團到滿亦必盡力歡迎以答盛意云 
分類新聞 
政界 
[浙省催報儲穀之嚴厲杭州]  
　　浙屬連年荒歉民食缺乏市價飛 
 
 

Page 11

 
 
漲匮乏堪慮業經增中丞嚴飭被灾較重之杭嘉湖紹嚴五府迅速籌辦平糶一面電奏截留南漕六萬石酌量分撥惟各府州縣積存備荒米穀年例造報一次現因截漕濟糶業奉部電催由院批札藩司飭卽飛催各屬趕緊查造詳辦部限已逾萬勿片延等因到司昨經顔方伯專文飛催十一府略稱此項四柱穀數表册節次簽札頻催迄未送到實屬玩延該府所屬歷年收支實存穀數業已發册應速飭各縣查照歷年收支實存穀數限令塡報部限已逾萬難再緩奉飭前因合再飛簽嚴催各府立卽飭縣遵照節次簽札查造馳送來司立待彚轉母任再延同千嚴咎 
[浙吏籌濟民食之忙碌杭州]  
　　增中丞以本省民食爲難前曾奏請截漕四萬石奉旨允准嗣因浙省米價奇昂他省又同此艱窘深恐採買惟艱續又電奏請再截留漕米二萬石接濟平糶咋已接軍機處電傳奉旨照准然恐奸商偷運漏海出省特於日前札行杭關道從嚴查禁昨日啓觀察已照會該關稅務司並出示關前曉諭商民人等自示以後倘有奸商希圖漁利胆敢偷運漏海出省查實定卽拿究從嚴懲辦又石門糶米已撥二年千其改撥杭屬餘米二千二百石據府縣報由道加撥嘉興自爲漕運平糶兼籌並顧起見今石紳曹寳駿等復以災重米缺應較嘉邑多撥電請省憲停運倉米二千五百石顔方伯特電致嘉興英守石門高令略謂究竟該縣是否本倉起運現有存米若千能否停運不致誤漕應由府縣查明酌辦將來補運仍應責成受撥辦糶之縣紳如數交兌此時派撥多寡必須斟酌盡善免致日後推諉希卽會督官紳妥籌定議通禀察辦 
[常屬鹽斤加價之擾攘常州]  
　　鹽斤加價問題發生後各鹽商均將錢碼改成洋碼每斤致陡漲十餘文之多宜荆鄉間竟因此釀成風潮武陽士紳現函電交馳籌商一切錫金亦遍有揭帖謠言四起頗覺可慮日昨兩邑令因據各界意見卜督撫兩院電云奉浙運司頒示食鹽改用洋碼每斤暗加十一文激動公忿欲與鹽機爲難業於初三日通禀並由商會電禀在案今日各處匿名揭帖傳單集衆毁鹽棧並及商會米行學堂等語民氣囂張影響所及深爲可慮失據紳商學界陸續函禀面禀情形岌岌可危務乞據情電咨鹽政大臣暫將此案弔銷並乞先賜電飭鹽棧暫照原價售賣勿改洋碼以安民心急切上陳迅乞電示 
[奉省淸理財政之張皇奉天]  
　　奉天淸理財政局近來對於各局所預算册及三十四年决算册異常認眞緣部中定限綦嚴處分攸關不得不再三催造但該局每有自行失察徒以公文催迫往往所行文之局署在三十四年是否設立及有無預算可造均置不問而言詞之間一味嚴厲者如鐵路購地局不久卽須裁撤而財政局尚飭令造送預算如開埠局宣統元年始行成立其三十四年份之會丈局係附設於交涉司署並無專案可徵而財政局必令造送决算朝夕催促供差人員以是多患苦之 
軍界 
[調查陸軍財政局開辦詳請蘇州]  
　　蘇省調查陸軍財政局督練公所兵備處總辦袁觀察詳報開辦情形略云大部此舉無非以軍需欵目叢繁不事廓淸無以分晰利弊而圖改良原奏章程此意昭著查職局所應調查事件舉官弁兵工丁役薪餉之大金石竹木布草器服之細悉在囊括稍失精勘卽難貫澈且事屬創舉更無成規凡欵目之紏紛鈎稽不容紊亂性質之瑣屑編訂尤費經營頭緒浩繁手續極促惟查部章第十條内載各局用人編制由各該省自行斟酌妥辦是辦事入手之初自以用人爲先務職道等會同籌議亟應先設專員分任其事當此庫儲奇絀旣末敢稍事擴充虛糜公欵又未便因陋就簡貽誤事機再四籌思斟酌損益擬就辦事章程二十三條繕呈仰祈轉咨大部立案再查部章設立調查陸軍財政局所需經費准作正開銷職道按照現擬章程預算薪水及一切伙食雜費等項撙節開支每月應需銀約七百兩除總會辦兼差不支薪水每月需欵約在五百兩之譜其派員調查川資特别活支等項尚不在内擬請飭善後局從三月初十開辦起按月撥放湘平銀六百兩以資應用當經蘇撫據報已將章程咨送陸軍部立案並分飭遵照矣 
[海豐搶刦巨匪就地正法蘇州]  
　　海州海豐麵粉公司雇船由滬運來洋布及機器應用五金各件行至响水口開山地方被盜搶刧一空一案業經該州施煥派捕會營拿獲巨匪孫廷陶一名訊據供稱卽潘桃係淸帮大頭目通字班輩陸續收李佩布王彩之顧開俊潘保善等爲徒均充水陸各路頭目黨羽甚多專事販私搶刧其海豐公司之船係伊與徐玉珠等帶同徒黨往刧並迭次刧案甚多等語施直刺正在禀請懲辦間突聞該犯黨設計内欲勾通監押各犯外則以乞賑爲名煽動飢民乘機刦奪隨卽電禀各憲當奉各憲復電卽將該匪孫廷陶就地正法矣 
學務 
[學司整飭學風一斑杭州]  
　　提學司袁文宗以近來學風囂張往往因薄物細故率稱全體刋發傳單希圖鼓激全局實爲教育前途隱患特於本日牌示轅門嚴申禁令略稱各學堂管理規則載在定章各學堂皆須一律遵守無論學生何事亦應由各該堂監督堂長隨時核辦乃近公評實類匿名揭帖使其他各學堂學生亦不免同受影響實堪痛恨卽如前次陸軍小學堂因與廚役爭執一事亦竟刋發傳單分送各校希圖鼓動大衆破壞學界殊屬荒謬除移知該堂澈查曉諭外合行嚴禁爲此示仰各學堂學生一體知悉嗣後不得再有前項情事如敢故違一經查出定行照章懲罰决不姑容 
[校長維持學費計畫杭州]  
　　海寗州達材高等小學校長朱克勤等日前具呈州署以該校經費異常支絀地方公欵籌無可籌擬請於原有繭捐每包四角外加捐二角以資維持昨經張牧據情通詳層憲略稱州境學堂嬰堂及各項善舉經費自光緒二十一年起由繭商發議每收乾繭百觔酌中捐洋四角由局帶收詳奉批准有案近年來洋庄繭市日旺獲利較厚每計鮮繭百斤平價值洋五十元乾繭須以三分烘一則乾繭百斤可售洋百五十元現在辦理新政需欵浩繁擬請於本年爲始於常捐外另每担加捐洋四角以五成撥歸逹材學堂以五成撥抵巡警經費其原捐四角請仍照舊章撥濟知州非不知商務艱辛然新改進行關係憲政不得不藉資挹注等情尚未悉層憲如何准駁也 
[簡易識字學塾一律開課常州]  
　　武陽開辦簡易識字學塾前經兩邑令在武陽公學驛西兩校宣講利益並遍發廣告傳單屬紳商學界分途勸導保送茲自三月念八日起至本月初四日止六處學塾連日開課武陽兩令於每日下午五時至八時親蒞各校切實宣講並由勸學所總董各校職員申說利益頗能動聰計武陽公學冠英育志西郊周仁驛 
 
 

Page 12

 
 
西六塾每塾各三十餘人共有二百餘人 
實業 
[南洋賽會出品之阻力常州]  
　　常州物産會賽會出品因勸業會不任賠償之責不能將物品運寗曾具函向該會力爭已誌本報茲得該會覆函謂祇能盡保護之義務萬難負賠償之責任堅持不允並於初五日專電催運各出品人自聞前信後均紛紛將物品索回以免損失辦事人無可如何擬一面將物品運寗一面再向該會婉商遲則恐全數索回必無物品與賽矣 
[振興東沙島之計畫廣東]  
　　東沙島所産燐質業經運省銷售惟其間各出産品現經漁業公司推舉書記員辛同楨挈同惠州漁師羅仁初等會同委員蔡守前往該島查得地處熱度魚類繁多島内燐質極富遍地皆是掘土一二尺卽見其質厚三尺至六尺不等十餘年當採取不盡此外玳瑁龜螺壳海草鳥毛等均須用素善水性之人採之其採取玳瑁鳥毛以春夏之時爲宜螺壳海草則秋間亦可採取至冬間則從事採取燐質昨特具禀勸業道立案茲奉批云該島舊日惠州漁人每年至島捕魚願請通飭出示曉諭沿海漁船赴海捕魚以興水利等情自可照准至所請建復廟宇之處並聽民便惟該島係經官廳備價收向現正擬禀開辦如果漁船出海捕魚或因避風或有事故到島自應飭令員司妥爲招待倘須在島居住及建築等事必須禀經官廳許可方能准行以示限制而防流弊仰卽遵照 
[都魯河礦産發達黑龍江]  
　　黑龍江都魯河金礦開采最早尚在庚子以前産金未嘗不旺但歷年旣多挖採殆遍廠丁所淘金沙官金糜費而外剩金無幾去歲廠中改派總辦頗思擴充辦法業於神樹大川一帶勘出極佳之溝磧溝身頗寛深苗線亦爲闊長較舊溝勝强數倍挖金把頭蒞礦採掘每日常獲金二十餘兩少亦有十四五兩之數現在尚擬赴三姓等處招工以利進行 
[會查嚴屬礦産情形浙江]  
　　嚴屬淳安縣周令會同省委巡檢方藹玉調查縣屬考坑地方八角砂産數以及附近礦産情形繪具圖說淸摺略稱此項八角砂産於水雒山麓共有三處前係無主荒山現爲河村徐姓管領經該縣委等迭次入山履勘並附呈礦苗三種幷呈勸業道當經董季友觀察查得此項礦山旣云無主官荒何以現有徐姓管領有無證據抑係侵佔本日復札該縣委等會同紳董確切復查詳奪俾便設法開闢藉興地利 
雜記 
[參事官捺擱案結果杭州]  
　　撫院禮科參事官李中捺擱控案塗改年月一案日前助理員王連科遞禀撫憲一味卸責幷爲李參事辦誣中丞閱禀當批飭杭府核辦茲聞初四日讞局委員李汪兩令又傳王錄事將所具親供勒令改换（大約令其稍認處分）轉呈杭府而夏太尊細核尚有不妥復令加改數語當卽面呈中座擬將王錄事予以疎忽之咎李參事等大約可免牽連矣 
[司法官賄託案結果奉天]  
　　承德地方審判廳刑庭庭長曹重上年爲高起山崔祥賄託一案前經發審處審明將崔祥高起山分别判定監禁之罪惟庭長曹重與程推事長繼元經兩帥奏請交部議處現聞公署已接部文曹庭長議得革職處分程推事長罰俸一年分别札飭該員等知照 
[保案部費漲價之異聞奉天]  
　　向來保案交部議奏後應納部費若干惟此項部費素分明暗明者爲數無幾暗者殊無定額刻聞交涉司保案到部後該部因有通判職銜一員保以通判不論雙單月選用茲已來信需費四百金否則卽難核准蓋定章異常保案六品以下職銜准其照銜議叙而部費不能如願則可任意改駁可見保案之准駁不在於資格勞績是否相符全憑部費之多寡耳 
[差役挾制縣令之奇談無錫]  
　　金匱差役藉差下鄉四出騷擾日前在天援鄉敲詐袁姓後乘間調戲袁妻種種不法事爲何令所聞大加申斥藉資整頓詎該差心不甘休卽聯絡全體差役公禀邑令謂差等下鄉並無敲詐及不法之事反被袁姓毆打並言此次若不代爲申寃以後有事均不肯下鄉擬求縣主提袁到案嚴辦等語現邑令恐起差役風潮大變前旨擬卽照批提袁到案嚴究虛實但該鄉人民因此大抱不平云淸談 
[董事財運]  
　　董車者。其意在佐官以理民。職任甚重。除新團體董事外皆無俸。然而趨之若騖者何也。蓋有希望焉。 
　　董事惟恐無事耳。有事則金錢之出産。俯拾卽是。今各屬有米貴之恐慌。大吏飭所屬籌平糶矣。董事皆欣欣然有喜色。 
　　曷爲而喜也。蓋平糶一事。大足爲董事生財試略述之。 
　　平糶必購米。購米則有折扣。購米一石。實價六元也。而行家開票。則必六元半。或六元一二角。以數千萬石計之。董事之盈餘不少焉。此財運亨通者一。 
　　平糶必設局。飯食雇工之費。本極簡陋。迨事旣畢。此則月費數十金。彼則月費百餘金。酌量開支。無不如志。董事之盈餘又不少焉。此財運亨通者二。 
　　平糶必造册。孰爲貧戸。孰非貧戸。董事可以任意定。往往以少面報多。其多者。卽董事之盈餘也。此財運亨通者三。 
　　總之舊社會之董事。名無俸而。獲利必較有俸更豐。然則給以俸而可杜其弊乎。不然也。徒繼富耳。嗚呼。 
　　記者曰。如上所述平糶之弊。雖有齊天大聖之能力。不能破其奸。爲董事員益悁悁而爲小民哀也。 
探險錄 
[西藏考查記（續）]  
　　四月二十四日。武裝之藏兵。突入鄙人帳幕。查騐極嚴。雖鄙人幕前。守以巨犬。以防他人接近。藏兵亦兀然不懼。遂入鄙人幕内。鄙人於其時。隱匿箱内。僅以身免。亦云幸矣。然藏兵猶不去。查核極嚴。若必欲得鄙人甘心者。賴提調阿君。熱心調護。藏兵漸去。乃直收行裝。出朋巴州。詎復爲藏人捕送刺史衙門此時審問甚急。遂將鄙人本體發見。然藏官待鄙人。極爲鄭重。一日刺史審問云。子曾爲余誓曰。此身再不入藏地。今乃復來。曷故鄙人答云。貴國風物不禁仰慕之深。遂犯禁再來。毫無别意。刺史又云。子意可憐。余極知之。然須仍歸來路以示薄懲。此後决勿犯禁。如取再犯。就地正法。言辭甚激烈。鄙人答云。敬謝厚意。無奈鄙人意已决定。且鄙人宗教。不准復還原路。鄙人之命。是天所賦與。原無足借。如貴官言。將鄙人正法。敝國政府。决非不介意者。恐從此又生國際交涉。卽貴官亦未必不危。不知貴官曾慮及此。否刺史甚恐。且云今果由何道前進歟。鄙人答云散羅彼爾基山坡。刺史云。此路匪徒極多須行别路。鄙人答曰。旅程有期。不可改變。請簡派護兵。刺史遂准派十名。藏兵護送鄙人。安然過散羅彼爾基山坡矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[憲政編查館草定行政綱目（四續）]  
　　謹按第一項常洋各關自其性質而言純屬國家稅之收入自征稅機關而言則兼直接官治與間接官治兩級現制常關監督或特派京員充當或以督撫將軍道府兼攝海關監督則以總督或道員兼任未能一律至洋關雖各設監督而徵收之權則寄諸稅務司稅務司名義雖隷稅務大臣之下而實權尚未能統一竊謂將來整理稅制此項關稅管理之權應悉歸之度支部（將來常關應與厘局一律議廢又當别論）以厚中央政府之財力至管理機關或概由部特派官吏或仍酌委地方官吏此則因地制宜不嫌歧出惟稅制必須一概規定耳本司所掌第五第六第七項各事宜均與第一項洋關辦法以類相從其第二三四等項所舉稅目除烟酒印花稅應屬國家外應如何分别國家稅地方稅之處由本部酌核釐訂查近年以來各直省攤派賠欵及舉辦新政各費歲有增加稅源亦搜括殆盡將來整理稅法自當統籌全局可望起色（例如烟酒等項聽各省任意抽捐病商已甚而於中央財源無所裨益倘規定爲國家稅另擬辦法由中央直接經理則收入必成大宗而商民亦皆稱便他可類推）然今日各省稅捐所以名目繁多者因此項稅源非第以供地方之用也中央政府之事務旣悉委於地方其經費亦卽攤於各省則各省之多所取求勢所必至故必先分中央地方之事務次分中央地方之財政然後圖稅法之改良以厚中央之財力又留其有餘以備地方行政之需俾各種事業得以發達則稅源因之益充庶異乎支支節節而爲之者矣 
[浙江巡撫增韞代奏在籍編修邵章條陳官制摺（再續）]  
　　今宜採各國俸制原則必以有官級而授有職級者乃給俸其俸給之多寡又必以職事之繁簡爲衡擬請略仿北魏太和之制而易其品位之等差準之以爲俸給之等差蓋北魏之初不特品分正從也而每品正從之中復分上中下三級是一品乂析爲六階矣今旣廢去正從之稱自宜變通魏制由一品逮九品定爲俸給三十等以爲稱事報酬之準則惟特簡官官等一品二品凡二項但宜就同一官等之中定爲特簡官俸級六等而不必按一品二品分之請簡官官等三品四品凡二項於同一官等之中其俸給亦如之奏用官官等五品逮七品人三項於同一官等之中則定爲俸給九等其下則爲委用官官等七品逮九品亦凡三項故於同一官等之中其俸給宜並定爲九等而七品一級之中奏用官與委用官職級雖同然職任之輕重自别委用官之俸給固宜視奏用官之俸給而從殺也蓋三倍九品之數而别爲俸給二十七等又參以委用官七品一級之俸級而合以八九品各俸級故曰定俸級爲三十等是與唐代流内官三十階之制其取義固殊其取數自合顧於官級職級等差皆從其簡而此必從繁者不徒爲稱事之報酬計亦兼爲職官之激勸計也惟近來重祿之議見於私家著述曁臣丁章奏已數數及之况以體制上必需之費用職事上相當之報酬而言尤有不可不酌量更易者茲擬請於特簡官俸級六等中最優者歲給四萬兩爲率最下者以一萬五千兩爲率每級以五千遞降請簡官俸級六等中最優者以歲給一萬五千兩爲率最下者以五千兩爲率每級以二千兩遞降至於奏用官俸級九等中最優者則以歲給五千兩爲率最下者則以一千兩爲率每級以五百兩遞降委用官俸級九等中最優者則以歲給一千兩爲率最下者則以二百兩爲率每級一百兩遞降又所以必按特簡請簡奏用委用之官等而分别厘定者固期無背乎制俸之原則抑以酌量我國財政情形俸太薄則不足以彰激勸俸太厚則又何以供取求今惟明定其範圍而仍隱操其調劑凡大小一切職官其職事繁者得授同一官等較優之俸級其職事簡者得授同一官等較次之俸級資勞卓著者又得酌其同一官等之俸級而遞進之此於日本年功加俸之制及漢代加秩進祿之法殆皆有合焉又惟於本職得給以全俸其攝有他職者但得給以他職之半俸所以示限制也俸給旣定凡現在之養廉津貼薪水等項名目及京官經制之俸米咸官罷去之至於準同一官等所定之俸級以外又宜酌分爲五種曰世襲俸如皇族如外藩如世爵世職等項之當給俸者是也曰恩給俸如職官以老病退職給俸或特旨賞給全俸半俸是也曰學位俸但以庶吉士爲限所得酌給之俸是也曰特别俸如議員議長副議長又如各學堂之教員及其他之臨時職所得酌給之俸是也但此五種俸給自宜酌量變通而不得以官等所定俸級之數爲比例惟無論屬於何種俸給均宜統籌於度支部而不得由京外各衙門爲單行之規定則俸制旣歸統一等級亦歸詳明矣是關於俸級之宜釐訂者三也要而言之官級定則資格 
 
 

Page 19

 
 
咸有所統宗職級定則位置咸有所專屬俸級定則報酬咸有所準則顧三者之通義旣明而要義可舉者亦有三一曰任用宜重出身也夫受何種之任用必限何種之資格則入官之始差無冒濫近如游學生考試及將來通儒院畢業授有學位之庶吉土以逮大學高等專門學堂畢業授有學位之進士舉人乃得有受高等文官試騐之資格其合格者乃得有受高等文官任用之資格其中小各學堂畢業授有學位之貢生生員乃得有受普通文官試驗之資格其合格者乃得有受普通文官任用之資格其法律專門畢業不由高等試驗而應别爲法官登用試騐者亦如之至現在候補學習之各項官員其由舉人五貢以上出身及有高等專門各學堂畢業文憑者免其特别試騐此外皆須經特别試騐其合格者則分别其原官之高卑作爲同一官等之官級又依其試騐合格之等第而分别任用之先後其不合格者咸依原官給頂戴而擯之於任用資格之外如此則任用之源乃淸矣二曰升調宜嚴限制也蓋遷官遷職宜劃分爲二其尋常勞績及資深者但得進其同一官等之官級而職級不宜遽遷其但有資而無勞者並宜使之久於其任以責其成效而官級亦不得遽遷至有以同一之職級而更調者則必以同類之職事爲限此外皆　得輕率更調又經常職及臨時職中有但限同一之官等而不限同一之官級者於有所更調時亦如之他如向來奏調之例宜仍如其舊惟於任用時除准其自辟之官屬外其他但得以臨時職用及不限同一官級之經常職用而限於同一官級之經常職仍不得輕率調用之皆所以嚴限制而杜紛擾也（未完） 
本埠新聞 
[妒姦釀命案送縣訊辦]  
　　銅匠支長源因妒姦起釁砍傷姘婦王黄氏並砍斃皮匠吳阿毛一案昨經閘北巡警局警法科覆訊一過當卽派差解送上海縣按律嚴懲 
[小南門弔橋興工改築]  
　　本邑小南門外弔橋年失修現經總工程局路政處議將橋身放寛三分之一橋堍改平業於昨日興工先在北首支搭浮橋以便行人其東堍南首張姓老虎灶因其阻碍由局傳諭拆讓屢次違抗嗣由該業主一再禀求成全局中已准體恤改拆一間諭令趕緊拆讓再違干咎 
[縣令審訊忤逆案之明鑒]  
　　武長祿控子嵩籌不服管束昨經本縣田大令傳訊嵩壽供年二十三歲妻則聘而未娶小的有弟係繼母所出小的吸烟成癮亦知不合武供嵩壽尚犯狎邪求究大令曰子之不能得親歡者大都出于有繼母之家此中情由本縣無不洞悉姑將爾子暫押以平爾夫婦之氣但爾子非甚兇惡釋出後亦宜善爲教導不得過聽婦人之言致失自已體面遂判將嵩壽暫行管押 
[飭派差保恊緝兇手]  
　　上月間同仁輔元堂救生局巡船在陸家嘴浦面撈獲溺斃裸體男屍一具身有刀傷多處曾經帶至南馬頭報由上海縣詣騐確有致命刀傷數處形似因姦謀斃因無屍屬由堂收殮厝壇召認候再緝兇在案茲悉田大令昨復派差恊同十二圖地保趕緊緝兇務獲究辦 
[賭徒消息靈通]  
　　本縣田大令訪得虹鎭一帶常有賭徒設攤誘賭特於前日諭飭捕頭徐文多帶副役並持公文赴該處巡防局投遞迨局員周二尹率帶勇丁督同該捕等往拿各賭徒已聞風逃避矣 
[中國體操學校開會運動]  
　　中國體操學校於初七日開第五次運動會男女來賓約二千餘人其材料異常豐富兵式操中隊教練能操演散兵綫練習精神奮振尤爲特色其餘如教育的體操普通游戲應用各種亦均齊整 
城内 
[董事佔地]  
　　王鳳崗控湯藴齋恃董佔地一案昨由本縣田大令飭傳該圖地保張惠汀到案訊據供稱二百三十四號内有方單四張湯得其三其王鳳崗一張計地二分四釐確在中間今被湯　造房佔去剩出西首泥墩之地不滿二分四厘之數王姓不甘是以控告大令判令傳諭湯董速央他董理處否則提案質訊 
[田産紏葛]  
　　張月亭控杜月生不交賣地昨日由縣集訊張供杜月生前將田底賣於小的計錢三十四千文田面已先賣於杜掌掌理應小的贖出管業杜月生供田面賣錢八十兩向杜掌掌回贖被掯並非小的延岩判各退去候傳杜掌掌到案訊斷 
[拐匪刁狡]  
　　賴玉照吳老五王趙氏因串拐寡婦趙楊氏之幼子價賣分肥被控收押在案昨日由縣比追賴等仍各推諉判各遠押若不交到小孩定卽照律嚴辦 
[所托非人]  
　　浦東廿四保廿一圖寡婦紀顧氏昨同吳秉銓將趙友香扭至縣署紀顧氏禀稱去年欠繳糧賦曾將自已方單約六畝有零托吳秉銓抵借洋一百元吳轉托趙友香將單抵押豈知一去無蹤直至今日始行遇見由吳扭住送案請究田大令諭飭看管　訊 
[認償傷費]  
　　東區函解受傷婦人項唐氏及泥水匠顧金福至一路巡局訊究項唐氏供今日出外買物行經安仁橋適顧金福在屋頂修理墮下一磚致　頭額求驗顧供實出無心情願出洋醫治判給洋兩元了事 
[崗巡獲賊]  
　　大東門崗巡朱福祥查見朱阿三於夜間十點鐘時手攜銅吊形狀可疑當卽解至一路巡局訊究朱供在大東門電桿下拾來並非偷竊判責二百板拘留七天 
[都是胡閙]  
　　趙子垣與詹忠互控欠錢昨經一路巡局德正巡官訊得兩造控欠均無實據惟詹子忠借用趙子垣裱畵檯確有其事判詹每月出租洋六角一倂斥退 
[道批三則]  
　　陸友橋禀批此案已據陸晉卿續禀批縣將訊斷情形詳復察奪著俟復到核明飭遵可也王厚存禀批如禀立案此批孫直齋禀批據票情節是否屬實仰會審官寳令立卽傳齊原被一干人証秉公質訊究追以免推諉延岩切切黏抄並發 
南市 
[唆訟爭産]  
　　南翔婦人王黄氏在工程局呈控寡姪媳王徐氏覇産欺逐昨由湯裁判集訊氏供丈夫月舟故已二十餘年當因乏嗣議立姪兒慶堂爲嗣子不幸於前年夭亡今寡姪媳徐氏覇住産業竟被欺逐求究詰之王徐氏供昔年由堂伯翁主婚其時未聞有丈夫立嗣之事且據族中言及王黄氏係月舟之姘婦求請核斷裁判官以王黄氏所供與原禀不符詰其禀係何人所繕供由女婿吳耀堂所作旋據吳投案訴稱禀係隣人代繕求鑒判吳戒責一百下飭與王黄氏一倂具結斥退不得再擾 
[調查損失]  
　　程大隆正源永等花行前托范志榮雇就羅桂生羅永生沈和尚張珠泉徐海潮等各船裝運花衣至蘇州某紗廠交納不料行至黄渡鎭竟被挖竊盜賣報由巡防局起獲原贓四包解送工程局拘留在案昨日復訊羅永生一味刁狡判戒責一百下 
 
 

Page 20

 
 
與其餘各人一倂交保一面著范查明各船損失實數赶緊協同理處 
[尚有同黨]  
　　寗紹公司碼頭也探緝獲行竊狼皮一百二十張之王三巧並在大昌羊毛店起獲原贓四十二張解送工程局訊供屬實並稱與小山東小湖北等同竊判戒責二百下押兩禮拜再行補提同黨訊究起案之贓先給該公司具領 
[閘北]  
[追還頂首]  
　　龍國茶館主余春榮欠倪錫泰頂首洋四十元昨日由倪控奉巡警總局孫正裁判傳訊屬實判余還洋二十元給倪具領了案 
[不盡不實]  
　　靜安寺捕房繙譯石如林前晚帶領女子三人在川虹路行走忽與唐鏡淸碰撞口角竟致相毆由崗巡一倂拘入四路一區訊問石供該女等均係親戚姓徐現在某學堂讀書放學歸家途遇閒談是實唐供亦與該女等認識係住居南林里曾姓之女黄正巡官諭將唐暫行拘留飭石退去聽候傳訊 
[女工潑悍]  
　　繅絲女工潘朱氏謝李氏謝小妹等前日放工同坐小車行經德生里附近與某貨車相撞　女工將貨車推倒遂起衝突巡士鄒順田上前喝阻該女工亦與爲難後由隣崗巡士王正保巡邏隊巡士劉漢庭扭至四路一區經責正巡官訊明判父家屬具結領回嚴加管束王劉一巡士各記過一次以示懲戒 
[英租界]  
[西探回國]  
　　匯山捕房一百零一號西探柯克及總巡捕房管理傳提事宜之八十八號西探白來子均已禀准卜總巡給假回國遺差另選接充 
[探捕升階]  
　　總巡捕房一百五十一號西探及一百十四號一百四十四號一百五十二號一百五十九號一百七十九號等西捕九人均奉卜總巡諭各拔升爲三道頭西捕昨日分調至各捕房當差又七號三等華探何正喜四十六號試用華探葛祖元均因辦公勤愼昨奉卜總巡諭各拔升一級以示奬勵又英美捕房華捕張正巡官以四百三十一號五百九十號六百六十五號六百七十五號二等華捕四名五百十七號五百九十七號六百六十七號七百零七號三等華捕四名六百六十二號六百八十三號四等華　兩名均辦公得力諭各拔升一級 
又虹口捕房五百零一號華捕在差獲賊有功亦奉張君諭將下級升期提前三個月以示奬勵 
[斥革巡捕]  
　　美捕房九百十五號九百四十八號　華捕因看守病犯不愼以致四年押　姜雲鉅卽顧坤林乘間脫逃昨奉張正巡官諭著一倂斥革昨再究辦 
[撞壞馬車]  
　　汽車夫周龍寳前日在三馬路因司機不愼撞壞某洋人馬車被捕拘入捕房經捕頭詢明暫　請廨出單傳訊 
[深夜賣酒]  
　　雲南路薛阿二炒麵店深夜賣酒巡捕以其違章回禀捕房請廨傳究 
[疑竊無憑]  
　　北京路十六號門牌某西婦昨因失竊金鐲疑爲侍者袁金狗所竊報請捕房派探將袁拘入經捕頭詢無証據卽行斥釋 
[安插病人]  
　　許明山楊阿多因病倒臥路上由捕車送公廨禀奉内諭著送棲流所留養醫治 
美租界 
[馬車傷人]  
　　徐生林昨經黄浦路被某西婦馬車撞倒致傷足骨由該西婦喚捕給以名刺車送捕房轉送同仁醫院療治 
[圖賴工資]  
　　崑山路二十五號某西人家侍者陳東升昨投捕房控被洋東圖賴工洋不還捕頭命赴領事署控告 
[黑人倒斃]  
　　昨晨北四川路上有一無業黑種洋人因病倒臥由捕車送醫院中途氣絶當將屍體送往驗屍所由捕頭禀知該管領事候西　驗明收殮 
[司閽被毆]  
　　何坤元在漢璧禮路某里内管門昨日不知何故被江北流氓沈小元子毆打受傷迨投報捕房飭探往拿沈已不知去向矣 
[虐待妾媵]  
　　住居天　路靑雲里一百十三號之梁彭氏昨至捕房報稱伊女嫁於粤人唐林山爲妾時遭凌虐請爲查辦捕頭命赴公堂禀控 
[請緝偷兒]  
　　王光福住居梧州路一百八十三號昨至捕房報稱前晚有竊賊掘壁入内圖竊聞聲起捕被逃未獲遺下鞋瑘一雙請爲緝辦捕頭准之 
[包探拘賊]  
　　王阿寳行竊伯頓路七十五號某姓錫器被探查獲解押捕房聽候究辦法租界 
[婦人訴苦]  
　　寗波婦人任劉氏於上年私逃來滬近被本夫任阿桃尋見扭入捕房轉解公堂訊究氏稱在家時屢被翁姑凌虐是以奔出若再回去勢難保全性命求恩矜全判移送寗波鄞縣就近查明有無凌虐情事酌量辦理 
[形迹可疑]  
　　譚慶　身藏銀洋九十餘元及銀表等物在途行走巡捕以其形迹可疑拘入捕房解廨訊究譚供隨主人來申現在主人已趁輪往粤小的有友在滬軍營當差表洋均係已物求鑒判押候查明再核 
[違章罰洋]  
　　王寳生姚金蘭陳德等日前各持無印猪肉七八十斤不等在界内經遇被宰牲所西人撞見一倂拘入捕房存洋保出詎經公堂傳訊時王姚等俱不投案陳亦始于前日投稱因不知章程以致悞違判陳罰洋四元王姚所存之洋充公了案 
[竊賊行兇]  
　　王阿生行竊楊雲生牛油當塲拘獲猶敢行兇致楊稍受微傷昨日送廨請究王直認不諱判枷一月押三月 
[懲辦偷兒]  
　　朱阿福行竊白米消與張陳氏又有唐阿生金連生行竊紙扇等物一倂被捕送廨訊明屬實判朱唐等各枷一月氏罰洋一元充公 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件江蘇諮議局開會事件 
[公牘]  
[奉省江蘇同鄉官爲籌滙江北振欵致張議長函]  
　　季直先生閣下年前錫程帥交閱張安帥電以江北連年鉅災海贛沐三屬六月又遭大水其他各屬並皆歉收民窮財盡飭籌振欵等因弟等當卽分函省外各處廣爲捐募湊集小洋二千六百零四元一角漕平銀一百二十二兩其細數已隨時登載東三省日報計共折會漕平銀一千六百五十一兩現值春融正靑黄不接之時謹如數滙解台端以資振撫並希賜復肅請台安錢鑅管雲臣韓國鈞廖世經鄧邦述史善詒祁祖彝管鳳龢同頓首二月二十九日 
[張議長致奉天交涉使韓國鈞使司函]  
　　敬覆者三月十三日展誦公函並由大淸銀行滙到漕平銀一千六百五十一兩具仰關懷桑梓軫念災黎曷勝欽感當卽將尊函錄呈督院頃接安帥覆書合亟錄奉以懷　注專肅敬　祇請公安張謇頓首三月十六日 
　　敬復者雒誦來書欽遲曷已敬諗諸公關懷桑梓垂注殷拳敝局成立已來不能大有所補益用滋愧汗仍望誨言振欵一節已奉滙信另函復謝移民一事爲東省固圉大計亦爲腹地移殖艮圖果能辦到公私皆益近聞鄂省已有成議而中止在内地固以資遣爲難在東省究須行政官主持安揷事端宏大幸諸公時時留意勉督以所不及内外合力徐圖有濟不勝至願曾章及題名錄敬存規畫周詳預想能力擴張定爲吾鄉增一異彩惟望時賜教益共圖翼進不盡區區復請任安江蘇諮議局議長張謇等謹啓三月十六日 
[劄覆]  
[蘇撫劄復永遠停止彩票案]  
　　爲劄復事據諮議局呈稱復議永遠停止彩票仍分四條議决呈請察核公布等情到本部院據此　禁售彩票蘇屬旣經照准飭禁在案自應照案飭屬嚴禁至寗如何辦理及其餘各　應候督部堂主政核辦除咨請外爲此劄復諮議局查照須至劄者 
[蘇撫劄復兩淮鹽務三案]  
　　爲劄復事宣統二年三月十七日據江蘇諮議局呈稱上届議會議决兩淮鹽務三案於本年二月初一日奉督部堂撫部院會劄以鹽務事宜新章須由督辦大臣主政交局復議兹於三月十四日會議議决僉以上届議會固在未設督辦鹽政大臣以前卽此後之鹽務各事宜皆爲本省興革大政本局仍不能不議所有上届議决三案應請督部堂撫部院據情咨請督辦鹽政大臣酌核公布施行理合備文呈報爲此呈請督部堂撫部院裁奪施行等情到本縣院據此除咨請督部堂核辦外爲此劄復諮議局查照須至劄者 
[蘇撫劄復度量權衡酌改兩欵案]  
　　爲劄復事宣統二年三月十五日據江蘇諮議局呈稱上届議會議决度量權衡改制推行一案本局議請酌改兩欵業於上年十一月初四日接奉瑞升撫部院劄復照准其呈請切實聲明兩欵瑞升部院以爲尚有意見欲待磋商說明原委事由劄交復議在案茲本局於本月十二日開會復議查瑞升部院原劄所說明前一欵於暫用舊器之日卽將新器之數折合施行洵可省去中間習慣一種舊器之階級後一欵確定縮短開用新器之期皆與原議呈請之意適相脗合業經公同議决認爲可行理合補具條文呈報爲此呈請督部堂撫部院迅予公布施行再今届議决於復議條文並補一義所有行用官器當先責成官署局所而後及商店人民合倂聲明等情到本部院據此除咨議督部堂會銜飭登南洋官報公布並行蘇藩司曁農工商局遵照外爲此劄復諮議局查照須至劄者 
[記事]  
[二十七日議塲速記錄（續）]  
[宣布釐金改辦認捐進行方法案報告討論公决]  
　　右案無討論一致贊成開聯合大會 
[宣布陳士髦撤消議員辨誣案]  
　　四十八號此案仍可不必再問王視學一覽表由學堂塡明亦交省視學者 
　　議長報告提學使來文與省視學報告比較不同故審　會有詢問王視學一節 
　　識長問現在是否由諮議局行文提學使請面詢土視學見覆 
　　四十八號一覽表爲學務正式報告今不據學務正式報告而乃詢及王視學之私函似不必問 
　　五十四號議事日表謂公决旣不必問卽不必公决四十八號之意亦　當從一覽表固有多數之見證 
　　一百二號一覽表與報告書俱係正式公文交來俱可作爲依據及有兩歧則諮議局不能但憑一件故惟有依資格審查會詢問然後可以辦理 
　　七號不如徑問提學使此兩件富以何件爲證據 
　　四十八號一面詢問王視學一百尚可調取圯上小學堂中師範傳習所之一覽表 
　　五十七號詢問固係正辦但報告書係視學員隨記聞見固不能　據詢問後卽可明白 
　　四十八號報告書無期限一覽表有期限期限分淸卽可審察陳士髦之資格 
　　六十三號陳士髦各種辦學情形及地方意見何未提及而顧提出歧異之點遷延時日實所不解 
　　一百二十三號去年審查會一因圖章未齊一因一覽表未至今兩件俱到若　外愼重反令誣衊者得一緣謀之路 
　　二十二號亦以爲不必多此一問 
　　九十四號報告審查時之沿革其中尚有傳聞筆述種種歧異審查會與其受鹵莽之責寗受遲延之　使此事愼重報告而不能不提出詢問也 
　　六十三號詢問當有限制令其速覆 
　　議長問如主張用正式公文問提學使令王省視學速　者請起立大多數起立 
　　十九號局章常駐議員權限旣有可以收受請議事件此案若旣得提學使答覆卽可轉呈督撫則亦可速結衆贊成 
[宣布散會（速記錄已完）]  
 
 

Page 27

 
 
專件 
[留東江西同鄉會特派代表拒債救路意見書（節錄）]  
　　一派股之事不可行勸股之名亦不　　也派股之事由於國家之强制以商辦公司爲營利之事業决不得有　制之行爲夫人而知之也且使其人不知建路之大利大益不知借債　大害大禍吾不以熱誠告之至誠待之而强迫之以解囊脅逼之以　　此近於大盜刧客之所爲雖知拒債卽以救路爲吾人分内之事救債　以保身爲我等應行之義而不甘其名義不服其命令下不克使農夫小販發其救亡圖存之志上反使巨賈富商熄其好義急公之氣且路局當事不昭信用於一省非一朝一夕之故矣鄉閭之人祇知當事之虛糜股金召用外債徒費升斗之糈不計尺寸之效而欲藉上官之威力胥吏之需索以彼萬不信用之人萬不信用之事必欲强使之信决不可能至於不可能而復强之此今日各邑官胥借大義以漁小民假公名而敲私利民有抗不寫股者則枷鎖郎當而至囹圉擁擠而入吾等所屢見不一見屢聞不一聞者也派股之事由京官數人主持始則閔荷生力倡之繼則各京官等隨和之彼京官數人旣不肯以身作則自輸其資又欲枉分干股獨攬其權至每以數人之耳目心思操縱一省人之財産生命擅定總理顓派調查暗主借債明拒富商其所爲於我省使人没齒不忘派股其一事耳且彼等遠居京師久違鄉土安知邇年以來賦斂煩苦百貨昂貴民之畏勒捐畏强派若有甚於虎狼之吞噬盜賊之戕害者且卽以小民之悍愚不服大吏之勒捐至於以法相繩以刑相抵輾轉溝壑之狀京官不得而見也畏刑哀呼之聲京官不得而聞也故京官不知其危害而敢勇於爲之若吾等生長里閈時接鄉鄰或以暑假言旋或以新自鄉里來東目睹而耳聞之而猶助桀爲虐燃箕煮豆復主張派股此萬不可爲之事不但有傷一省人士之心且甚有阻於鐵路期成之望此派股之事不可行也（未完） 
小說 
[社會小說淸夜鐘（四十）]  
　　第十四閙陽台中宵驚俠客翻醋甕平地起風波 
　　衞秋吉。和那一班人。聽了這幾句話。一個個面面相看。做聲不得。有幾個人看了勢頭不好。悄悄的踗着脚步。先就溜下樓去。姜曉岑看着他們。微微冷笑。却對着那來的家人說道。三更半夜。驚動你們貴上。我心上狠覺不安。方才有幾個本地流氓。在這裡滋事。如今都不知到那裡去了。你回去給你們貴上請安。我改天再去面謝。就是派的差役。也用不着了。打發他們回去罷。那家人聽了。便走上一步。口中說道。旣然姜大老爺這裡没有差遣。家人就回去銷差。姜曉岑道你在這裡略等一等。我還有幾句話兒。說着。便對着胡升使個眼色。胡升會意。便連忙走進房去。一會兒的工夫。又走出來。手内拿着一個紅紙包。塞在那家人手内。那家人正要推却。姜曉岑道。今天你多有辛苦。這點兒意思。不必推辭。那家人方才又請了一個安。謝了姜曉岑。方才慢慢的走下樓去。姜曉岑等那家人走了。回過頭來。再看衞秋吉那班人時。只見已經溜掉了好幾個。只有衞秋吉同着三四個膽大些的人。還立在廂房門外。姜曉岑對他做個手勢道。你們快回去罷。難道還留在這裡。和他們把門不成。說着。不覺一笑。衞秋吉也覺得有些好笑。便也同着衆人。一同走到姜曉岑面前。齊齊的請一個安。衞秋吉口中說道今天我們實在鹵莾多蒙姜老爺格外寛容姜曉岑見他們忽然這般的恭敬起來。覺得甚是好笑。也對着他們彎一彎腰。看着他們一同走下樓去。方才自已緩緩的走到廂房門外。把門輕輕的敲了一下。口中說道。他們那些人。都給我轟掉的了。你們兩位不必驚慌。請開出門來。我有幾句話兒要說。原來那楊老八和龍夫人。正在那裡倚玉偎香。飛雲捲雨的時候。忽然聽得有人打門。龍夫人又聽得明明是衞秋吉的聲音。又夾着許多人七嘴八舌的亂嚷。只把這兩個人。嚇得個筋骨皆酥魂魄盡喪。未知後事何如。且看下文分解。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
