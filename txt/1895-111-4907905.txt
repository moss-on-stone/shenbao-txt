# 1895 - 111 - 4907905

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元○隨園三十六種洋五元○刑案匯覽洋七元○資治新書碼洋一元五角○　願　　豐朝東洋錄實洋一元三角○王益吾咸豐朝東華續錄實洋二元五角○左文襄公奏疏碼洋四元○繪圖三國濱義碼洋一元五角○駁案　　碼洋二元○明季稗史碼洋七角○明季南北略碼洋一元二角○欽定六部處分則例碼洋一元二角○補註洗寃錄碼洋六角○康煕字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大清會典碼洋一元六角○何典碼洋一角五分○六科準純六套實洋五元五角○醫門法律碼洋一元○醒世姻緣碼洋一元四角○繪芳錄碼洋一元二角諸君欲購者請移玉申報舘帳房可也此佈 
[論倭人得利不足恃]  
　　嗚呼人有彼我之分卽有屈伸之别伸者不能使屈猶屈者不能使伸時勢爲之非人力所能爭也然屈者不能常屈必有伸之之時伸者不能常伸必有屈之之時此又天地循環之道人事自然之理也苟不至極屈之時而急欲求伸必致愈伸而愈屈故安於屈者卽伸之機也常求伸者卽屈之兆也所謂滿招損謙受益盈虚消長不能强爲者也中國自通商以後在大喫虧處處受屈然非甘於受屈也中國之君臣常抱求伸之意中國之人民常存求伸之必所以二十年不惜所費自造鎗砲購輪舶欲藉器械以求伸也築砲壘設鐡路置電線欲藉形勢以求伸也立海軍設練軍欲藉將帥以求伸也又設水師武備電報各學堂以及同文館方言館等欲藉人才以求伸也以此言伸何不可伸乃求伸而卒不能伸是尚未至於極屈之時所謂否不極則泰不來也至今日而求伸於器械者乃不燬而送矣求伸於形勢者乃不守而失矣求伸於將帥者乃不戰而潰矣求伸於人才者雖未必皆用亦未見其有爲矣今日之中國可謂屈而又屈伸莫能伸之時不知屈之極卽伸之機也當日太王避狄先事之以珠玉犬馬不得免而後遷邠而卒王天下句踐臥薪嘗膽而卒沼吳此因屈而能伸也且和戎之事史不絶書原不足爲恥辱之事所異者要求未有如此之多挾制未有如此之甚允償兵費數萬萬元是亦可以已矣又欲擇地通商攘我久長之利是亦可以己矣而又不肯還我旣失之地復欲得我未失之地是亦可以己矣又欲庇護奸壬之徒歸國時不許究辦倭人亦未免求伸之太過哉夫辭臣賊子人人是而誅之而倭必庇護之者豈倭無君父之義耶無非乘我無可如何之時而作此喪心病狂之舉欲我開今日之網任彼張後日之羅倭心眞叵測哉以倭人之志驕氣盈觀之不特求伸於中國且欲求伸於天下而不知黄鵠捕爵而挾矢張弓者之已在其後乎東三省地俄所欲者也俄所欲而不取者恐不服於天下也臺灣一省英所欲者也英欲之而不取者英亦恐不服於天下也以英俄之大國尚恐不服於天下而各守疆土倭邦蕞爾之區乃欲思控制南北窺伺英俄藉中土爲假途之舉其亦不量力之甚矣且東三省而在中國俄可不防中國無侵俄之意也臺灣而在中國英可不備中國不掣英之肘也一旦爲倭人所有雖非中國之利恐亦非英俄之利也倭人亦知非英俄之敵數年之内决不爲患惟旣得此膏腴形勢之地濟以盈千累萬之巨欵直有如魚得水如虎生翼之勢今日倭之非英俄敵者安知後日英俄之非倭敵乎倭人久存此心英俄豈不料及曾聞傅相在倭議和之時由英俄國使臣居間英人深思遠慮請中國若失臺灣於英之印度不無可慮且臺灣爲南洋樞紐爲倭人所割不特中國通商利益半爲倭有且恐英之商務亦在倭人操縱之中擬請於中朝力保臺灣不得使倭人占據俄人則謂中華非爭戰之國東三省久隷版圖倭若力征經營恐開邊釁因亦阻使勿畀聞俄人已調齊兵船在中國洋面中俄未嘗開釁觀此舉動非制倭而何倭人豈不見及此惟當此縱恣之時不暇存顧忌之想見利忘害靡有戒心否則和議旣成而猶陸續添兵來華是不待智者而知之矣以此觀之倭人不特藐視中國且藐視英俄二十年步武西人大有逢蒙殺羿之意然倭豈能禦英俄哉兩國并攻如沸湯沃雪拉枯摧朽耳將見倭人無立錐之地而猶斷斷於中土之是爭是眞狼跋其前不顧其後者矣中國與之是猶以食喂豕俟其肥而賣與人食者也倭之得利其足恃哉 
[本館接奉電音]  
　　昨日午後京師飛電傳來上諭二道敬謹譯登○三月二十九日奉上諭瑞洵奏各項保舉人員請申明定例等語朝廷簡用人才全在中外大員核實保薦方可收羣策羣力之效乃近來臣工薦舉雖不乏可用之員而徇情濫保以致劣跡敗露者亦復不少殊乖以人事君之義著通諭各部院及各省督撫等嗣後保舉人才務當秉公核實不准稍涉冐濫如保舉之員有犯貪劣不職者定將原保人臣交部查取職名照例叅處以示激叙官方至意欽此○三十日奉上諭庶吉士散館著於四月十八日在保和殿考試欽此 
[議和津信]  
　　天津訪事人云中倭和議克成賠欵實係二萬萬兩臺灣開爲通商之埠並非割畀倭人惟遼東或不能保全大約須任倭人據爲外府其草約已於三月二十三日畫諾大約此後當無反覆行不知我中國將何以善其後耶 
[直督節旋]  
　　天津訪事人云署直隷總督王虁帥於三月二十三日赴大沽北塘查閲砲臺軍旅二十四日午後公旋防營隊伍嗚砲燃槍恭迓節麾如禮 
[且住爲佳]  
　　天津訪事人云德員漢納根擬挈其新夫人回國當道以漢君於大同江一役著有勞績再四慰留惟總教華軍則已另聘到三西員駐紥定武軍營次目下巳建未開之博文書院内只餘威海水師四十八矣 
[臺民義憤]  
　　傳聞中倭和約訂定後臺灣百姓咸不樂割地以畀倭人憤激之情形於詞色倘倭人果欲收取其地恐不能免於戰爭也 
[示禁匪徒]  
　　西字報接天津信云靖海縣屬多有匪徒成羣結黨其中有天地會天地雲無生母武聖教如意教名止刻下官吏恐其作亂已出示禁止矣 
[醫院述聞]  
　　烟臺紅十字會醫生陶司惠致書上海友人云此間勇丁之受傷來醫留住院内者計一百六十三人至傷勢甚輕敷治後卽去者更不可以數計住院後因傷而死者祗四人有三人兩腿俱被藥彈擊去現將痊愈可以舁返其家矣至於醫愈之人大率先後回去惟二十七人未回大都須裝假腿假臂 
[廣勇滋事]  
　　有客自袁公浦而至鎭江語於本館訪事友云日前海州因有倭兵船在彼游弋大憲特調駐紥江隂之廣字軍五營前赴該處防堵春統領爲陳軍門奉札後當卽開差由瓜洲口遵陸前進詎料行至清淮一帶各勇 
 
 

Page 2

 
 
不守紀律沿途騷擾甚至尋花問柳無所不至妓館烟寮莫不被其蹂躪卽居民鋪户亦大受纒擾上月中旬有後營勇丁數名行抵淮城卽妓館作狎邪游龜鴇見其兇悍異常且來勢過猛暗令諸校書藏諸複璧中以避春鋒女班子又接待遲延故意刺以冷語各勇不甘受侮登時怒髮衝冠各出短棍左衝右突以致粉盒脂奩抛散滿地龜鴇遂出外糾集流氓二十餘人與各勇共决一戰是晚上燈前各整槍械如臨大敵行人裹足不敢過旣而有一勇丁從路側拾取方磗一塊向流氓某甲迎面擲去甲未遑避讓致將頭顱擊破鮮血如注腦漿迸流須臾命返泉臺事爲軍門所聞赫然大怒卽飭該營管帶及各哨官馳往彈壓豈知勇等横行無忌手執利刃砍斃哨官二名什長一名軍門得信後督帶衛隊三百名親往拘拿無如後營勇丁呼嘯一聲召得同營健兒三百名與衛隊大動干戈各持洋槍互相惡戰歴一時之久槍斃後營勇丁數十名並生擒爲首者十餘名其餘各勇知事不得了紛紛逸去如黄鶴之高翔軍門遂乘舟至清江謁見漕帥面禀一切漕帥卽發令箭將爲首各勇梟首示衆一面發電至京口請馮萃亭宫保迅速到浦商辦此事宫保接電後卽於上月廿四日起節並聞繞道海州閲視防堵事宜云 
[武林官報]  
　　統領楚軍寅字營賀副戎吉祥於三月二十二日由泗安來省禀見撫憲因該處西近太湖東連廣德時有盜匪出没擬添募勁旅二百名分布要隘以資守禦中丞允如所請次日卽禀辭回防○候補縣丞張二尹紹齡隷籍滇南爲前署杭州協鎭厚甫之公子幼從副戎蕩平粤逆於營伍事宜頗稱熟悉廖中丞深重其才特委營帶楚軍水師後營蓋二尹雖係文員熟諳韜路軍政之修可預决焉○新省舉辦秋審在卽現在各屬人犯陸續解到分寄兩縣監中邑尊以監犯較多且值海氛不靖深恐疎失是以各添雇民壯二十名在監外前後防守○本年藩署辦理奏銷限正月十五以前辦清各屬地丁統限於五月初十以前解到現由趙方伯特委各員分路嚴催銜名列後○杭屬錢海寗三州縣委候補縣葉大令慶煕臨於新昌四縣委大挑縣馬大令炳奎○紹屬山會蕭諸四縣委候補縣蔣大令紹琬上餘新嵊四縣委同知過司馬仕昇○台屬臨黄二縣委候補縣吳大令叡○金屬金蘭束義四縣委候補縣徐大令致章永武湯三縣委同知王司馬念祖○街屬西龍二縣委正任松陽縣劉大令靖○温府闔屬委候補縣薛大令應樞○處屬麗縉青松遂五縣委同知張司馬臨吉雪龍最慶宣五縣委同知陳司馬懋采均於廿二廿三日下委嘉湖寗嚴四府尚未委定也○學憲徐宗師於廿四日辰刻由下馬頭登舟按臨湖州是日因府憲考試步箭故先諭教官及兩首縣不必往送也 
[操防嚴密]  
　　杭省防軍各營及撫標四營兵士刻下操防逐加嚴密每日由該營營官操演五日大閲由藩臬兩憲輪流校閲滿營旗兵每日由兩協領親自督率訓練惟精五日由吉仲帥常統制輪流親校以期純熟聞廖榖帥定於上月廿五日至大教塲合隊大操預備大小銀牌五百面以作賞號 
[石塘工竣]  
　　杭州沿海石塘爲水衝擊致多坍塌刻已修竣由塘工局提調李太守襄國查勘騐工畢禀請撫憲派員復勘廖中丞特委杭州府陳太守前往騐工太守擬於武試畢後卽日赴塘查勘也 
[湖郡取齊]  
　　浙江學政徐宗師回轅後已發文至湖州定於三月二十日取齊宗師擇於二十四日由下馬頭登舟按臨湖郡所有隨帶善役定於二十三日在署親點聞點定後卽封閉署中不得出外以杜弊端 
[杭試彚誌]  
　　杭州府試初覆出圖後於三月十六日二覆陳六笙太守於五鼓時出堂點名畢有正塲未到者十餘人紛紛求補太守諭以終覆畢後另行示期專考一塲各童始退旋卽封門各縣十名前關入花廳以杜槍代題目附後子曰民可便由之三章滿窗晴日年蠶生賦以題爲韻劍瞻琴心七律二首不限韻○運司同日覆試題目昔者有饋生魚於鄭子產二名春江花月夜賦以題爲韻賦得雨後山光滿郭青得青字五言八韻十八日出圖仁錢各招四十名商籍招六十四名十九黎明終覆仁錢題五愼子章作小講月日知共所無章作提比大陳代章作中比喜魯欲使樂正子章作後比商籍作起講四個題爲行夏之時乘殷之輅服周之冕樂則韻舞二十日圖屬補考廿二日發案仁和共取一百五十四名前列楊麟書楊鴻壽朱敏丁文煥許子立陳星煒莫宗海高鎔唐岱年翟宰身○錢塘共取一百八十七名前列沈作炎韓傳鼎翁兆麟虞尚賢儲家逹楊彭壽汪念祖梁有立施文昭馬昌麟○運司於廿三日出案共取一百六十名雷同扣考兩名前列周景鎬金克勤朱景湘項葆純韓學文吳惟聰鄭家修王家詩許致和項毓溎○文試已畢舉行武試杭府陳六笙太守定於二十二日開二因是日天色隂雨在署考旗籍仁和武童步箭畢因天時尚早接考錢塘步箭十牌廿三日辰刻太守排導至督署箭道校閲馬射請城守張都戎會校先祭馬槽行一跪三叩禮然後或座點名至申刻閲畢廿四日接閲步箭廿五日考試技勇考步箭時查出仁和武童駱某錢塘武童王某年貎不符懸牌扣考馬箭塲中亦有扣二者四人均因年貎不符令背三代亦復錯誤太守深知武童考試廪生不過循例書押責成全在業師故從寛不與深究也 
[之罘餘話]  
　　烟臺訪事人云曹州爲捻匪出没之區奸民時思竊發兹聞近復萑苻不靖未悉不致滋蔓難圖否○倭人肆擾以來小民困苦難支近又忽患牛瘟延及騾馬時方東作農家子不免隴上輟耕矣奈何 
[松試蕆事]  
　　松郡文武歲試一律於三月廿五日告竣廿六日奬賞一等生員並取進闔屬文武新生甲牌時分龍大文宗出轅赴提署譚少宫保筵宴水陸紛陳主賓欵洽至魚更初報後始興盡而近廿七日上午十一下鐘學憲排導出試院迤邐而西直逹祭江亭碼頭乘坐官舫向青浦進發松江府華婁兩縣並中左前城守諸參游以下各官均恭送如儀考棚一帶各項貿易中人亦皆收拾歸裝陸續買舟而返街頭巷尾已不復如前之擁塞矣 
[淫婦辣手]  
　　蔣莊爲華亭縣所轄境过近海濵民俗較悍有某氏婦者年逾大衍性尚輕浮膝下生有二子其長者雖早經娶婦喜頌抱孫無如該氏猶不安於室姘識某翁出入門庭毫無顧忌其長子引以爲恥不免絮語牢騒氏與翁銜之及骨本月某日伊媳歸寍後氏遂與翁商議謀斃并潛約無賴三人至夜靜更深撬開房門以白綾扼死及其次子知覺急爲喊救亦被阻遏使不得見謀斃後隨令無賴背置附近村落某河畔并搬取某姓房瓦於岸上以爲竊物毆斃地步翌辰伊媳聞耗前來察悉情由當赴縣署喊控葛明府隨卽帶同差仵等役到鄉莅　的係謀斃諭令備棺收殮一面飭差拘拿氏與翁到案再一研究氏供此子係是親生不安本分故爾致斃與某翁無涉明府大怒叱令處以重刑堅不吐實及訊諸翁亦不供認明府飭將香燒紅熏約兩乳該翁抵死不供明府暫令收押禁中再候續訊核奪 
[語兒鄉語]  
　　府考武童本定於三月廿二日因廿一日風雨大作宗太守遂於廿二日先考步箭廿三日陳設全副儀仗赴内設教塲演武廳升座考試馬箭接閲弓刀石默寫武經計七縣考童惟海平兩縣各有三十餘名其餘祗五六名或十餘名而已○廿二日有兵勇數營經過在東北門外及南堰鎭等處拘捉民船以便分裝兵勇各網船得信稍遲不及逃避盡被捉去聞此項兵勇係赴敬浦駐紥云○俗傳三月廿三日爲聖母誕辰各會館皆傳班演戱廣東會館鬥異矜奇尤爲此中巨擘城内醃臘帮在天后宫傳全騙堂文班搬演神戱兩　　　　　　　　　　蜂屯之勢城内集街前後亦雇長勝堂京班在湯家弄演戱羽葆迎風笙簧咽雨黄童白叟咸煕熙然有發臺之篆○有　　在　拿獲一犯解　嘉興縣聞卽前次戕害李汎官之兇犯劉邑尊研訊之下該犯一味狡供用刑後祇認前曾作盜餘仍支吾乃命釘　收禁旋經宗太守提至府轅 
 
 

Page 3

 
 
親鞫該犯仍照前供遂發回原縣監禁待訪查明白再行覆訊○宗太守於廿六晚乘舟用小火輪拖帶赴省謁見大憲面禀要公○北門外太平橋附近某姓家有兩女傭年輕而貎麗被近鄉甲乙兩人多方挑逗入市相遇必餌以甘言兩女傭不能自主皆被誘騙到鄉野鶩視作家雞生米竟成熟飯後經親屬訪知顚末恐不免涉訟琴堂也○完漕閙倉之邵沈文武兩生業經拘獲暫押捕廳嘉興縣劉邑尊禀明府尊並會商正副廣文據請詳省俟接奉回批再行處置 
[錄江寍信述海州事]  
　　有客自海州至金陵語諸本館訪事友云二月十九日見有倭兵艦二艘破浪而至小泊口外沿海居民甚爲惶駭羣欲爲遷徙之計其時此處並無兵勇駐紥遂任倭人駕小舟登岸遍貼告示謂我等來此購辦糧米並不殺戮兵民嗣至各米行運米數百石給以洋票數百張且囑曰以後若有我兵到此汝等以此票給騐卽可保全身家不致爲戮米行亦恐擾及旣有此票可保性命莫不喜出望外取而什襲之此信一傳居民咸願獻米求票初時城中商人知倭人已登岸均各驚惶無措繼聞倭人購米以洋票爲保家之憑有膽壯者均負米出城報時鐘甫鳴四下倭人已展輪他往負米者旣不及獻米卽至各米冼爭買洋票米行不允以致爭執吵閙異常及州官城守等聞倭后至遣勇出巡但見各米行門首擁擠喧譁細詢情由始知爲倭兵所惑遂再三開導衆皆分散後經漕憲督憲派營前往防堵民心稍定至三月初二日市上謡傳又有倭兵船數號在口外往來遊弋片刻卽去居民一聞此信便如八公山草木皆兵擾擾紛紛爭先逃遁目下見此處增兵添壘諒可無虞商民亦安堵如常 
[五馬朝天]  
　　蕪湖訪事人云署太平府鳳韻笙太守戀闕情殷禀請上游給咨送部引見福大中丞淮之札委候補府杜受臣太守恩榮接署太平府事一俟猶清和月捧檄履新鳳太守卽可交缷經手事宜航海北上矣 
[福海潮音]  
　　福州訪事人云榖雨已過茶市初興十畝茗園生涯頗盛各局卡定期三月十六日開辦以槯茶捐大憲所委各員紛紛赴鈴轅謝委○前報紀古田縣有民變之事兹聞縣主汪大令見民情洶湧廪報上游上游卽委王大令汝霖前往接辦○郭和卿司馬榮禧曾握厦防同知篆旋由上峯委充南臺稅厘局提調三月十七日爲其大公子授室請現任福防同知唐蘇亭司馬送佳兒佳婦行廟見禮卽俗所謂好命公婆也司贊者爲閩侯兩縣主戚方兩大令綺筵開處賀客盈門○某日有某甲者牽水牛一頭至屠牛塲中途牛忽跳躍舉步如飛行過大橋磕倒一衰年之婦四蹄蹴處一命嗚呼乙丙兩人亦受傷甚重誠意外之災也 
[保險賠銀]  
　　有李姓者向充某輪船買辦去年六月中倩永平保命公司保人命險其時醫生察得並無疾病不料至三月二十二日忽然身死聞家屬向公司索還銀兩公司中人卽如數付給按華人每訛傳凡保命險者死後公司中必剖腹以騐是以咸觀望不前今觀李姓並無此等事情亦可見保險之有益無損矣 
[天足會]  
　　是會何由而起乎蓋以画人憫中國婦人自幼裹足矯揉造作漸失天眞因聨合同志諸人設會以勸人莫裹也昨日午後鐘嗚四下會中人咸集於圓明園路博物院廣筵列坐各述見聞到者約共百餘人繡關　娃花團錦簇脂柔粉膩盡態極妍惟屐印弓弓從無一瘦如蓮瓣者演說之際更繪成圖畫以贈同人直至日卞醃　始次第散去 
[憲旌過滬]  
　　江南提督譚青崖軍門由松江乘坐長龍砲艇秉節赴吳淞察看防務昨日清晨道經滬上憲舟暫泊小東門本埠提右營廖楚材叅戎率領標下各弁兵列隧江干恭迎旌節 
[湘無啓行]  
　　湖南巡撫吳清卿中丞蒞滬後卽有楚材兵輪船由湖北前來停泊招商局金利源碼頭迎迓昨日午後四點鐘時中丞命駕登舟傍晚卽啓椗展輪沂江至鄂 
[琴堂讌客]  
　　本縣黄大令昨日午刻設筵於滬北彚業公所恭請江蘇督糧道吳廣函儲憲湘撫吳清卿中丞讌飲蘇松太道劉康侯觀察入座相陪冠裳畢集水陸紛陳主賓酬酢美盡東南均各盡歡而散 
[暫攝讞政] 　　 
　　委署靖江縣事法讞員葛蕃甫大令日内將交缷履新所有法捕房公事經江海關道劉觀察委鄭景溪大令清濂權代訊鞫大令奉札後定於禮拜四蒞公堂與祁繙譯會判各案 
[嚴諭牙行]  
　　欽加運同銜特用府補用直隷州調補江蘇松江府上海縣正堂黄爲查案曉諭畢案奉松滬捐厘總局憲札開境内如有無帖私開舊帖朦頂牙行押令捐請部帖倘仍任意玩延卽行由縣照章嚴究詳奉撫憲批准轉飭一體遵辦等因節經出示曉諭並諭王經紀逐一吊帖查騐在案誠恐日久玩生合行查案示諭爲此示仰諸色牙户人等一體遵照爾等須知開行必先領帖白　例禁纂嚴自示之徒如有無帖私開及舊帖朦頂之户赶緊備銀赴局捐請部帖倘敢仍前延玩一經查明定卽提案究辦將行封閉决不寛貸各宜凛遵毋違特示 
[改過新章]  
　　本城改過局覊收人犯類皆刁狡滋閙之徒與看守人役時有勃谿曉擾每延朔望稽查委員吕蘭階二尹林珍虞少尹升座按名點騐之時該犯等往往指稱失去物件欲責令看守人認賠細加盤詰一無實據知係挾嫌誣攀而此等刁風實爲可厭二尹思以除之因定章程飭書吏將各犯隨身衣囊物件當堂面同寫立簿上以便查考嗣後每遇新收人犯進所之時先照此例註明帳簿俾免揑稱安指嘵嘵不休也 
[上海縣事三則]  
　　前日有婦人嚴朱氏扭頭圖地保嚴長卿到縣訴知值日差稱嚴長卿盜賣墳地正欲繕詞具控嚴保央人婉說勸回再三排解得免訟端○金陵人柯大應在江寍縣署呈控姪女順仔被匪拐賣在上海天仙茶園伶人王三麻子家請乞關提江寍縣某邑尊前日專差來滬投文上海縣守提該女解歸訊辦黄大令准閲來文卽飭幹差薛貴恊同來差前往卽將該女柯順仔協提到縣入禀黄大令飭暫看管聽候備文交給來差解回江寍師案辦理○流氓陸和尚吉林去冬向某醬園滋事控縣提究黄大令飭差提到陸和尚懲辦枷責在案當因吉林在逃未獲姑將陸和尚枷滿釋放現據原差緝獲吉林帶縣入禀黄大令飭令看管候訊嚴究 
[英廨晚堂瑣案]  
　　三百三十九號捕送石雙寳控妻金氏不守婦道甘入下賤扭求究懲宋通刺庭訊之下石雙寳供家住蘇鄉横涇鎭向在洞庭山習學造船匠父母均已棄世自幼文定同鄉阿金卽金氏爲室於本年三月十四日完婚至十八日忽詭稱滬上尚有衣物等件囑我同來搬取小的信以爲眞旋卽趁航同來抵滬後妻子突然翻異屢欲脫逃現查得妻子曾在慶雲里等處野雞妓院買娼故而將其扭案請懲金氏供自幼隨父母來滬在慶雲里等處妓院爲傭今父母相繼逝世小婦人於二月間回籍三月十四日由丈夫迎娶過門成婚後同夫來滬搬取衣物等件餘無别情現在情願隨夫回籍通刺以旣無别情從寛免究飭將金氏交石雙寳領回管束石領妻叩謝而退○三百廿二號巡捕解送在路索欠爭吵之張王氏李廷增至廨宋通刺於前晚升堂訊究王氏供家在寳山縣鄉間丈夫向在米店爲生氏之母家現在寳善街王大吉弄内開設小客寓有隣人李廷增向氏借去洋五元迄今日久尚未歸還此次氏來滬探望母親順便向李索欠詎李非但分毫不還反敢行凶將氏毆辱現氏身懷六甲約有四個月光景被毆後時常腹痛恐有傷胎之慮爲此報捕拘案求請訊究李供本邑人向在王大吉弄内開設車寓曾向該氏借過洋五元已還利洋若干本洋二元七角尚欠洋二元三角一時無力歸還並無行凶毆辱情事求請開恩通刺以供詞各執案難定讞旣 
 
 

Page 4

 
 
據王氏供被李廷增毆傷著一併送縣騐訊核辦俄有王氏叔父某甲投案供稱此案已經小的從中理勸明白令李廷增還歸姪女王氏洋二元三角兩造均願罷訟可否求大老爺免爲送縣以省訟累通刺允之卽著王氏當堂具情願收還洋二元三角及並未受傷切結存案備查人証一併斥釋案遂結 
[美捕房瑣案]  
　　寗波人楊紀榮者向在楊樹浦第六號門牌某西人處當侍者於春間辭歇當時辛工未得給楚日前至西人處索取西人答以所存工錢實屬有之吾亦非欲圖賴奈刻下失去金練條一條計值銀七十餘兩爾可查出定然相酬楊乃查知係屋内出店名王阿才所竊遂於前日下午投報捕房捕頭立飭包探張阿五竇如海至該西人家將王阿才拘入捕房訊問原委王供係洋東新用細崽名阿良所窮捕頭得供命覊押須函至洋東將阿良拘案再行訊核○流氓混名小箍桶者前因犯案屢經究辦奈若輩本無餬口之業惟有拆梢打架则已前晚在伯頓路某氏婦家施其其狠毒百般拷詐當被詐去洋二元而氏心實不甘事後奔赴捕房控訴捕頭准詞至昨晨遣包探江阿三將小箍桶入捕房捕頭命押候送至英公廨訊究○浦東人王寳寳者著名流蕩也專以游蕩爲事遇有輕年婦女卽任意嬉謔此則最傷風化者也前日下午在沈家灣地方途遇某氏女遂上前調笑旁若無人適女隨有某嫗不禁大怒謂何處狂徒竟敢放肆若此卽奔訴捕房捕頭命喚巡街捕拘拿許卽送辦而王自知不妙已奔逃無蹤矣○江北產甲乙二小工昨日在招商局總棧碼頭工作至午第一下鐘不知緣何起釁互相角手甲一失足遂至碼頭竟致悶絶小工頭目名宗奎者間聲馳至卽將甲舁至同仁醫院求治得已漸平諒必無碍惟甲之家人不肯休罷未知該工頭如何調停○偷兒孫桂泉前晚溷至華記路三客堂左近某姓家欲施其妙伎被失主當塲察獲喚走街捕帶入捕房昨午捕頭飭包探江阿三查明曾否犯過别案再核○積竊同炳蘭破獲數次矣前晚躑躅至靶子路某洋房門首意欲圖竊經某號巡街捕拿送捕房昨午飭江探帶出稽查曾否犯竊再行訊究 
[一視同仁]  
　　盖聞積隂功者必得其祿行大德者必得其壽今蒙徐壽臣翁交來任雨泉大善士佽助敝堂施藥經費洋廿元又承申報館轉交到李泗泉林和坂翁等三十七户大善士樂助集福施藥册捐洋三十七元又承王松堂翁助施藥費洋十元敝堂拜領駿惠感戴鴻濟救貧民百病回春祝施主一路吉星爲善皆昌獲福無量附登報端藉誌樂願[  滬北鐡馬路廣益善堂董事施善昌唐廷桂等謹啓]  
敬啓者本公司自光緒十五年起至十八年止四屆結餘銀兩歷經分别提分並具禀登報刊印徴信帳略分送各在案茲查十九年分各廠及機器共得金沙一萬零一百十三兩四錢五厘五毫售見愛平銀二十三萬二千六百餘兩另收貨赢雜餘兩項愛平銀二萬七千七百餘兩統共得金價貨盈雜餘銀二十六萬零三百餘兩除支礦丁六成金價並設票官利及各廠局營薪水餉項一切公費外净結餘銀六萬零五十餘兩提一萬五十餘兩爲保險公積餘銀五萬兩作爲第五屆盈餘照章按二十成均分黑龍江軍餉六成應得銀一萬五千兩員司花紅四成應得銀一萬兩各股友餘利十成應得銀二萬五千兩計前後添招股票共九百九十股每股應分銀二十五兩尚餘銀二百五十兩仍照上四屆所餘併入下屆均分所有此屆股友餘利現已禀蒙　李傅相批准卽由津滬愛琿各分局售金項下如數分給軍餉花紅亦卽陸續分别繳發以清欵目惟十九年分金苗不甚暢旺礦丁亦較往年爲少出數稍形减色百計經營搘註艱危去冬今春漠廠下叚採得新苗脉絡寛長畫分叚落督開明𥕢不准亂掘碃眼藉圖長遠永固人心漠廠西北十餘里馬紮蘭溝添建省費機器一座得金亦與前建北溝機器相埒觀音山廠自去秋試辨苗旺脉長今夏以來無蒸日上約計年終餘利總較往屆爲優如遇時事順平無多牽制則逐漸擴充邊利大𢆟永遠不敝不惟附股諸君均沾利益卽於邊疆大局亦不無稍裨焉　光緒二十年十一月漠河礦務公司袁大化謹啓 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[闡貞表烈]  
　　九江訪事人云矢之死靡他之心嚴霜皎日結無可奈何之局碧海青表劇憐榛栗　　迥異新婚之别奈以蔦蘿旣施誓占乃字之貞露紛伶仃襲縗慘淡嗟乎雙棲先坼安用營巢一錯難成空思鑄鐡口欲言而已哽墨和淚以成　略敘梗端誌予隱痛貞女姓周氏字浣卿行居第十係江西候補縣雲耕明府文潮胞弟子彥之次女也智慧珠圓丰神冰澈幼嫺詩禮歌靜女之三章性極端凝受以宫之四教　光墜地璇磯於是有光玉色照人粉黛爲之無色德兼有四譽實無雙以是鍾愛獨偏相攸尤甚因崔盧之至戚締姑姪之良緣玉鏡爲臺笑傲温家舊例瓊琚在著好賡齊女新編許字姊壻方君曲浦之第二子重麟爲室方冀香纓無恙棲鸞鳳以和雝寳鏡常圓介鴛鴦之福祿不圖嘉耦忽遘凶矜壻於甲午年正月偶感微疴竟捐塵世玉樓遽賦悲哉長吉之韶齡珊枕空存痛甚嬰兒之薄命素知女性成貞烈誠家人暫勿揚言無如堂上愁顏多方難掩閫中私語太息時聞女睹杯中蛇影以驚心聽瓦上鴞鳴而暗卜植旙自動風影堪疑咒缽無靈淚痕遂漬旣而噩音果到女遂誓死相殉吞耳上之金環絶喉間之玉粒徒以婢媪環侍防範纂嚴晝夜堅持精誠莫遂弟旣婉言勸慰雨泣拘留伯又千里音書星馳抑譬女乃含悲聽訓矢志自明與其銜恤偷生痛胡天於此日何若晨昏代奉冀同穴於他年旣搶地以無從甘席苫而永守一言已决百折莫回不得已於四月十八日勉從所請往送于歸嗚呼女有室而男有家本是人間常事賀在門而弔在室竟成海上寃魂抱木主以呼天哭聲愴絶照麻衣而如雪身幸分明舅姑茹痛以相呼娣姒含悲而共挽兩行花燭都成慘澹之光一片笙歌盡作凄凉之調此縱心如木石亦爲生悲况乎掌上明珠能無隕涕乎所賴柏舟皦日幸成巾帼完人節操凌霜不負詩書教澤感動萬家耳目仰拜徽音頓教七尺　眉都生愧色當其七香在御百輛迎歸搢紳不約以齊來婦孺相携而感泣合邑之紅男緑女見彩輿而相戒譁言泮宫之髦士青炩煒彤管而宣昭義聞縣宰攝衣而肅拜閭閻動色以相誇萬口交傳一時盛事嗚呼生男願女果爲門上之楣植紀扶綱乃在閫中之秀已 
[英界公堂瑣案]  
　　泰興押店夥吳文儀因收押洋人所失之金表金練經包探張阿五拘解公堂判將吳文儀管押一個月並罰洋一百元等已登前報昨因期滿由包探解請發落吳供小的當夥安能受罰鉅欵尚求恩典通剌據情與薩副領事一再互商以泰興押店屢次違章况包探　屢往關照該押店置若罔聞殊爲可惡所罰之洋係儆戒店主翁銘溪遂著將吳文儀仍交巡捕房帶回押候繳到罰洋始准釋放○武伶何福安前因用演戱之木刀砍傷管衣箱之陳德芝頭顱曾經公堂判將何福安交保候陳傷痊再核昨晨由包探何瑞福將何解案禀稱現陳德芝之傷已經平復爲此解請覆訊質之何福安供實因一時憤怒以致悞傷業已痊可尚求恩典陳德芝供傷痕已愈求爲判斷通刺得供之下以何福安旣已知過卽著具改過切結存案○三百六十五號華捕禀稱小車夫張茂郎張阿扣昨以假籌至挑泥之沈祥華處混冐工錢當經沈察出與之理論竟被毆打爲此拘解請究通刺略加研詰判將張茂郎張阿扣各押一禮拜以儆○劉阿喜竊取張東生盧雲方陸阿厥等家綢布衣三件經包探張阿根緝獲人贓送請懲辦張等投案申訴前情請領失贓質之劉阿喜供認行竊惟求恩典通刺得供之下以劉阿喜行竊有贓判令管押五日以儆○劉惠如竊取張德華家綢衣二件經包探江阿三拘獲人贓解請訊究張德華投案申訴前情求請領贓質之劉惠如供廣東人實因充落滬江無資餬口不得已而行竊以後不敢再犯矣通刺得供判管押一禮拜以儆○包探陳阿九拘解遞解復來之王明到案請判王供天津人雖曾遞解現已改過况並不敢來滬此次實因送胞妹來滬卽欲回籍尚求鑒察通刺訊得王明已三次遞解未便輕恕遂判令笞責一百板仍遞回籍○包探顧阿六禀稱朱王氏陸阿二等二婦人此次由杭州燒香向滬帶有草紙數捆有李德甫手持廢捐票上前恐嚇指爲漏捐等情况租界向無捐局投捐之例是以拘解請判朱王氏陸阿二投案訴稱小婦人等所帶之草紙係供自已家用而李竟捐爲漏捐幸經包探拘解請爲訊究質之李德甫供在貨捐局當差惟向朱王氏等查詢有無别項私貨並無恐嚇情事求爲鑒察通稱得供以租界中例無收捐　將李德甫送至貨捐局請爲懲辦○包探孔阿才拘解王和通至案禀稱王專竊零星雜物屢經懲辦仍不改過今又竊人家縀鞋一雙經小的拘獲送究質之王和通供蘇州人實爲飢寒所迫不得已而爲此求爲恩典通刺得供以王和通竊物可惡判令笞責一百板以儆○包探沈金隆禀稱陳如林冐充包探向周陳氏拆梢洋四元五角適爲小的所知爲此拘解請爲懲辦周陳氏供與陳鄰居因兄子犯案陳卽向小婦人言如能用去洋若干元卽可與兒子開脫罪名及至兒子枷號五天向之理論又言已作零用等語陳如林供不敢拆梢實係用去零費叩求鑒核通刺得供以陳如林冐充探夥情殊可惡判令管押一月期滿送回寍波 
[法界捕房紀事]  
　　太古棧内連日失去白玫瑰酒三件報捕後經包探將跑灘賊小東洋拘入捕房捕頭令押候堂期解訊○嘉興幼孩劉生福隨其叔阿弟附小火輪船來滬登岸後在人叢中散失沿途彳亍　　無之巡街捕恐入匪人之手帶至捕房克捕頭令暫留候領 
[金陵官報]  
　　三月廿一日督轅文巡捕知縣金桂芳叩謝咨文○二十二日湖北候補道莊兆銘見○二十三日調署湖口鎭　　　見謝委卽辭調署提中協　　　交缷金陵營叅將事調署金陵營叅將楊福田禀知卽任事均謝委回補昨日知府朱其昌奉司委進署總辦文案○二十四日廣西　　紀堪　均辭○二十五日新授九江府尹序長由京來署句容縣孫廷　交缷回　轅牌示上元縣訓導張是保調署通州訓導所遣上元訓導卽以通州訓導張鶴年調署又署六合訓導殷殿掦期滿遺缺查有訓導劉元治署理 
[邗江官報]  
　　三月廿一日新選山東安邱縣孫大令崇禮過揚龔鹺尹爲　辭赴白塔河卡○二十二日山東候補過何觀察煥章公幹過揚丁分轉士年禀知赴省○二十三日魏司　秉樾由鄂岸來揚龔鹺尹齊　赴南掣監枰○二十四日分發大使李鹺尹振元禀到 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
