# 1908 - 6 - 4912553

 

Page 1

 
 
   
 
 

Page 2

 
 
上諭 
[十二月初二日奉]  
　　上諭乍浦副都統栢梁於同治年間投効軍營從征江蘇安徽河南山東湖北等省曾著勞績簡授副都統克勤厥職兹聞溘逝軫念殊深加恩著照副都統例賞恤任内一切處分悉予開復應得恤典該衙門查例具奏欽此 
　　旨乍浦副都統著文翰補授欽此 
論説 
[論西江與全國之關繫（酉陽）]  
　　西江緝捕權去矣。粤人起而争之矣。争之効果如何。不可知也効果不可知。遂不争而己乎。不争則國民之身命財産悉受治於緝捕權之下。緝捕權去。爲印度。爲波蘭。無復言帝國也。今請略述西江之大勢。爲國民告西江發源於雲南東界。入貴州廣西之間。名紅水江。既入廣西界。名烏泥江。東至遷江縣。又名紅水江。又東至平南縣。則名藤江。在潯州府界。合鬱江南來之水。在梧州府界。合象江桂江北來之水。於是其流始大。迤邐入廣東界。始名西江。至三水縣。合北江東江之水。始名珠江。至廣州灣入海。爲西江盡處統。計東西長四千餘里。 
　　中國大陸。分爲三帶。黃河以南長江以北。爲中帶。黃河以北至黑龍江。爲北帶。長江以南至西江。爲南帶。英人初入中國。通商粤東首先注重珠江。自道光季年。鴉片啓釁直搗長江。得五口通商之利益。於是改其注重珠。江之方針而注重長江。迄今五十餘年。長江流域。勢力膨脹。逹於逹點。乃反而經營西江。爲南界之天然界線。與長江遥爲鎖鑰。而且緬甸至雲南之鐵路。據西江之上流。九龍至廣州之鐵路。承西江之上流以西江爲灌。輸。則自雲南至廣東一气呼吸。貴州廣西。皆在其包裹之中。而後中國南。半部。悉入彼之勢力範圍。爲五口通商美滿之効果。 
　　西江緝捕權以比。例言之。則長江水師也。長江跨四川湖北江西安徽江蘇五省西江跨雲南。貴州廣東廣東四省。轄地之遼闊略同。長江水師。建議於羅澤南。謂長江千里之險。被髮逆獨據順風揚颿。一日千里。官兵自陸路追之。輙不及。惟設立水師。可以制賊死命。其後果以此成功。洋將白齊文。獻策於金陵賊營。謂宜潰圍北上。避長江水師之勢力圈。觀此則長。江水師之重要。可知即西江輯捕之重要可知。政府知重長江水師。而不。設西江水師。蓋見近而不見遠也。 
　　又以比例言之。則俄國之争黑龍江也聖祖與俄主大彼得。立尼楚布約。兩國界石。在黑龍江之北。江全爲我國之地。其後俄國屢移界石。遂劃江爲界。以江爲兩國公共之地。東自混同江口。西至貝加爾湖。縱長八千餘里。皆入俄之掌握夫俄。與我争北帶。以黑龍爲血脈。得黑龍江乃可佔。外蒙古一帶之地。英與我争南帶。以西江爲血脈。得西江乃可佔雲貴兩。 
 
 
 

Page 3

 
 
　　廣省之地。兩國侵畧方針遥遥相針。而我以中帶之地。坐困其間危乎不危。 
　　今者。英兵艦入西江矣。商船被擾。武弁被執。其代吾緝捕之効果。己明効大驗。彼若欲添設小輪緝捕没港又或添設陸兵。緝捕村墟。充外部之秘密政策。亦必奉令承教。不敢堅執彼乃以兵力翼其商力。横行四省。無求不得。設或長江有事。援此爲例要求長江緝捕權。設或他國有事。亦援此。爲列要求内地緝捕權。外部且無詞以拒之矣外部許之。國民亦許之。屏息歛足。爲列强保護國。誠幸福也。若國民尚有自立思想。不願爲外部所。稱之安分良民。其禍不堪設想願外部深長思之也。 
專電 
[電一（北京）]  
　　皖撫馮煦因奏摺内名稱錯誤傅旨申斥 
[電二（北京）]  
　　桂撫張嗚岐奏請截留賠欵赶修路電（己見前報廣西專電）奉旨著度支部議奏 
[電三（北京）]  
　　江督蘇撫電奏緩解舊漕奉旨交度支部迅速議覆按此係另一訪員所發與三十日京電略異 
[電四（北京）]  
　　駐荷欽使陸徵祥有電到京請假一月 
[電五（漢口）]  
　　旅漢粤人初二日續開大會集議争回西江緝捕權 
路欵要聞 
[袁盛與濮蘭德商議未决]  [ 
　　陸春帥近來於路事不其與聞惟有袁盛二宫保與銀公司濮蘭德常相往返晤商路事其晤商情形旁觀不得而知聞盛宫保之意擬俟稍有眉目再與英使開正式會議 
[袁尚書自願調任陸軍]  
　　袁尚書自入外部以來適遇鐵路借欵及西江捕權兩事中外政學商界函電詰責始尚自以爲是繼因迫於衆論屢向慶邸面商求代懇調缺未邀首肯適昨日召見時太后詢及整頓陸軍及籌辦海軍等事袁遂乘機自請調任陸軍部並云臣於外交無甚閲歷於陸軍則考究有年臣任陸軍實爲兩得等語太后默然未允 
[惲學士召對詳紀]  
　　二十二日學士惲毓鼎召見時面奏責任政府繼又奏陳江浙兩省代表現己到京其意以南省人心固結一片忠君愛國之忱未可遏抑而部臣迫於外交不稍變通人心漸形惶惑深慮游匪從中煽惑激成事端故不顧榮辱恪遵部電毅然來京冀可稍事變通以維大局聞臨行時竟有事不成誓不還之語伏乞皇太后俯順輿情嚴飭部臣竭力挽回非特東南之幸實大局之幸慈諭此事早己責成盛宦懷與英使竭力磋商無論如何爲難總須稍事變通以順輿情英國素敦情誼諒不致堅執云云惲遂磕頭而出 
　　按惲毓鼎十八日召見時頗有反對拒欵情事載之他報今據京函所稱二十二日召對之言與十八日大相違異究竟實清如何姑存之以觀其後 
[虞西浙路認股分會成立]  
　　紹興上虞崧鎭由紳商發起於十一月二十七日下午借袁公祠開虞西第一次浙路設股分會到者二百餘人投票公舉俞諤廷君爲正會長曹滋園君爲副會長夏季忻君爲幹事當傷認股者甚形踴躍共得八千三百六十九零股此外尚絡繹不絶云 
[金山吕巷鎭開會集股]  
　　上月十八日金山吕巷鎭金伯頴黃孟寳顧厚田馮哲齋諸君發起路股會假座善羣學堂開會商學兩界到者甚多當場認定四百餘股 
[蘇路接各處認股繳股函]  
　　（松屬路股會函）浦南集股保路會來函前認五百股後認五百設計共一千股大圑指南兩等公學函職員學生共二百八十股己繳存倉成銀行又大圑會東女塾教員續認十股經招五十股周浦同仁學校函先後認集一百廿股上海競化女師範函招到九百餘股己繳信成銀行八百五十六元上海初級小學函認招五百股現己繳信成銀行二百五十七元上海第一義務小學函招到二百五十一股現己存信成銀行二百七十三元松江張柏延函招得一百七十股己繼存價成銀行上海楊秋孫君函該招法華區五百股松江夏昕渠第二次報告先後合一千股歸人清華女校作基本金又顧華峰續認一百股夏琴孫二十股又招到七百股現存信成銀行一百十四元五角松大惠大莊四百另五元又第三次報告本會續招楓涇瑞和曲峰大典各五十股金山松隐鎭函兩次開會共集二千另五股上海勸學所函招到八百八十二股（漢口信義銀行函）十一月廿七止共收交一成股洋一千另十八元共收全交股洋五百二十四元（泰州振武支社電敝社先集二百股） 
[浙路認股報告]  
 
 

Page 4

 
 
李少瞻二百股徐愼記一百四十股來義生高筱波各二百股陸仲和許鏡華浙西初等小學堂各二十股雙林兩等學堂函報該校職員一百八十股學生八十一股外埠留學生九十七股教育分會職員三百股學界來賓暨學生父兄三百八十五股堂役二股山西茹賛臣五十股杭州大英醫學堂學生二十六股江山拒欵支會來電江山支會舉定毛咏詩爲會長認定四千股慈北化成學校宓宗皥二十股菱湖拒欵招股會第一次報告共認一千三百股興業銀行六次報告七百二十七股第一期銀己繳 
[甬屬集股處繳欵清單]  
　　王文永二十股葛永大徐賡記陳季記各十股葉炎鳳二股葉成範成璣各一股以上全繳 
　　唐品璋錢增祥各二十股李厚梯十五股嚴國州十二股俞文才沈立賢葉元志周商彛各十股振記鼎記各八股伯記子記各七股俞仁卿蘇錫鑫錢根壽周禹庭李光曦胡賡香范衡玉王錫榮玉用賓邵廷記王毅存鄭衡輔徐潤卿李芸庭姚翌侯周仲彦陳欽耀沈明康陳猗伯吳鶴籌各五股斐記康記留蔭軒益記桐記仕記燦記慕記星記儀記莘記藜記倫記各四股盛在餘姚仁言林王氏葉元庚葉善林各三股席翔麟龐鐵珊蔣品棠藩記桂記寳記金記竹娥女史清還軒主人周定甫莊引笙善記琢記介記范恆孚友記唐士記文記卓祥記各二股應榮生李銘章吳雲記王三陽費成龍章嘉謨胡開學好花月圓樓盧桂林傅德富各一股以上共計四百二十六股 
緊要新聞 
[廷寄兩總督澈查東盛和倒欠案北京]  
　　廿一日軍機處廷寄東督直督奉上諭有人奏營埠東盛和關閉官員徇庇奸商倒欠鉅欵市面可危請簡大昌澈查等語着徐世昌楊士驤確争查明據實覆奏原摺抄給閲看欽此（山） 
[陳昭常朱之榛被叅北京]  
　　某御史封奏現在預備立憲更改外省官制因各省風氣不同先由東三省直隸江蘇試辦樹之風聲該三省吏治宜如何破除積習力求整飭以巨所聞竟有粉飾如故者陳昭常人雖稳練尚非絶無借有之才緣同鄉唐紹儀介紹於徐世昌大施其鑽營之技竟爲指明秦請簡署副都統奔競者轉瞬飛騰安分者省垣坐困吏治從何起色又江蘇道員朱之榛雙目失明公牘函件均須幕僚家丁爲之宣讀弊端百出可想而知祗以朱之榛在蘇省候補多年於釐務頗爲熟悉一味苛刻商民見好上官上官見其税釐日增倚爲心復而商民能否允治積弊能否掃除不之問也東三省江蘇皆爲試行新官制省分豈容此等劣員濫跡其問應請飭下各該管官確切查明期於吏治民生兩有裨益云云當日奉旨徐世昌端方唐紹儀陳啓泰知道原摺抄給閲看（影） 
[江督奏覆上海工程局董被叅事北京]  
　　江督端午帥日前奏覆上海總工程局董被參各欵確加查訪均無其事應請免其置議廿四日奉旨知道了（忠） 
[晉藩奏陳旗丁入學授田情形北京）]  
　　山西藩司寳棻奏晉省駐防共祇千餘名現擬在省先設實業各學堂挑選年輕旂丁入堂肄業爲自立之計俟堂舍造竣再行詳擬章程奏咨辦理再晉省並無馬廠有莊田五百餘頃如授田耕種尚屬易辦合併陳明奉旨着會同貽穀認眞籌辦期收實效山　 
[桂撫電奏防匪事宜北京]  
　　桂撫張鏗帥電奏籌防桂匪情形迭記前報專電兹悉原奏内容略云桂省兵力均注意桂邊如尋常匪徒尚易撲滅近據各處探報匪數日增以河内爲總巢惟粤督電稱越匪擬先犯桂林旋窺滇蜀志不在小並聞革命黨孫逆又在南集欵數百萬從中接濟觀於越南增兵之速前二説不爲無因現在匪數己有三四千昨日峒口又到匪千餘人並軍伙三車桂邊一千八百里山路崎嶇設防非易核計兵數共約八千餘名並調黃忠立一軍前飭龍濟光招募兩營共一萬二千左右統計刻須設防之數約須六十四營以每營三百名計所少尚鉅可否懇恩俯念邊陲關繫大局飭下陸軍部轉撥直江鄂新軍二恊並配砲工匠各隊附輪來桂帮勦事平即遣歸原省或桂省從速招募田部按濟餉項統候聖裁再行軍之要不外交通越南路電四通八逹匪勢得手戰則山路艱險運兵遞信諸多不便擬即一面趕脩路電以利交通即由截留賠欵項下勳撥支用至匪意犯滇己電滇省督臣一律戒備等語（響） 
[軍人習練國際交涉北京]  
　　政府外務部會議暫借農工商部設立通譯館編輯交涉各案此書業己告成日昨陸軍部鐵尚書因亦提議及此即調取外務部國際交涉案卷擇要編輯頒發各省陸軍武備各學堂及各軍鎭令其一體嫻習以期精通戰時平時國際公法庶於軍政大有裨益云（蓋） 
[朝考優生給予出身之歧異北京]  
　　此次朝考優生仍照舊例分南卷北卷中卷南北中之中又分正考（黑甘雲等省）補考（江蘇等省）閲卷大臣原取一等八名二等十六名一等一名爲楊楷二等一名爲劉繩武因楊楷係補考優生故樞垣擬旨僅予知縣劉繩武雖係二年因係正考仍得小京官考試之事應憑文字而給予出身則論省分殊不解其故（山） 
[漢口商會開會紀事漢口]  
　　上月二十六日漢口全體 
 
 

Page 5

 
 
商界在後花樓正街開第一次大會午後各帮董及孫詢芻觀察何石萊司馬吳筱亭司馬先後蒞止三點鐘開會首由盧洪滄君報告開會宗旨略謂今日爲漢口商會第一次實行紀念諸君當思所以組織商會之故鄙人對于各商第一宜知中國今日所遇的時勢第二宜知商人今日所處的地位若論時勢今己萬分危意試思中國有名之商埠約五十餘處無一處不遍插洋旂大宗生意都被佔去常見印度滅亡其起原不過數十萬金之公司至後來竟將二百餘萬方里全入英國版圖我中國若不再講商戰恐爲第二印度也至論地位則漢口地方實是中國第一大商埠再經幾年鐵路全通將比上海更爲熱閙據此則吾人所遇時勢所處地方如此緊要今日組成商會還望諸公切實履行一須和洽商界人心二須發逹商界知識三須講求商界利弊此是本會組織之宗旨演説畢旋向上海商務總會議員朱葆三君宣讀謝詞朱葆三君答以祝詞略謂葆三爲鐵路事代表來漢適以貴會成立開會全體大會恭逢其盛深佩貴總理及各會董熱心公益漢鎭商界由是發逹誠無限量鄙人曷勝頌禱之忱云云繼由商務局總辦孫觀察演説謂官商融恊凡有公益之事可依商之主義爲之并謂先期有日本領事來請中日聨絡商會中日尚謀合力况在同胞尤當力謀公益云云嗣何石萊吳曉汀兩司馬演説官商聨絡及華洋定貨改良辦法最後由劉歆生汪炳生君次第演説五點餘鐘散會 
　　又聞商會章程原擬按條佈告請在會諸君公决嗣以時期迫促將印就草章分送商家研究後再當定期開會議决（望） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
H>第二張第二版 
[畫史]  
要件 
[預備立憲公會上民政部書]  
　　敬禀者竊敝會自奉大部立案以來朝夕孜孜勿敢懈怠前於本年七月間蒙上海瑞升道照會在滬各圑體如敝會等十二圑體内開奉兩江總督部堂端札開承准軍機處片並抄録兩廣總督部堂岑籌設外省諮議局各節原摺飭司道核議應即分别照會各圑體悉心籌議等因當由敝會等十二圑體一再會議以爲此項章程關係甚鉅非可率爾從事因公舉明習法政之士雷奮沈同芳孟昭常沈恩孚夏清貽吳馨秦瑞玠等七人爲起草嗣研究各國地方議會之性質依據法理草定諮議局章程一通又以諮議局議會與下級議會息息相通因并定廳州縣會草程一通起草完畢又經十二圑體開會逐條逐句公同恊定大致皆參照各國地方制度及天津自治局章程辦理按之學理與中國官民之體制似無不合正擬復請上海道詳復各憲適於九月十三日奉上諭令各省督撫均在省會速設諮議局愼選公正明逹紳士創辦其事即由各屬合格紳民公舉賢能作爲該局議員其各府廳縣議事會一併預爲籌畫等因欽此仰見朝廷推行憲政挈領提綱之至意亟思有所獻納而各省紳士亦同時籌辦因由江蘇紳士魏家驊等將敝會等所擬章程呈請兩江總督江蘇巡撫察核作爲江蘇諮議局並廳州縣會章程竊念十二圑體人非一省學界如江蘇教育總會商界如上海商務總會研究政治圑體如憲政研究會及敝會等皆在其中每會會員各數十百人此項章程既經多數人之公認即推而放之各省宜無不可通推行之利富不止江蘇一省伏查諮議局爲省會與廳州縣會同爲地方自治之樞紐正煩大部之藎籌此項章程應否推行是在大部而敝會遵旨預備立憲首注意於地方自治亦不敢不以芻蕘之獻稍效微忱除諮議局與資政院内外相聨應通禀資政院核奪外用敢敬謹繕呈環請察核如蒙裁可即祈飭發通行俾各省議會可早日成立憲政可早日推行不勝屏息待命之至（另有資政院書亦注重推廣各省議會其文與此大同小異不再録） 
分類新聞 
[政界]  
[高郵等五洲縣一併撤任南京]  
　　甯藩繼蓮溪方伯近忽將高郵儀徵阜甯鹽城沐陽等五州縣一併撤任高郵委慶多署理儀徵委徐清鎭代理阜甯委王紹曾署理鹽城委施瀅署理沐陽飭張恭彛回任現己懸牌飭遵（或） 
[江督函復預算决算事南京]  
　　江督爲預算决算事復度支部函略云接奉鈞函以前次部咨清理各省銷案爲預算决算之計近憲政編查館奏設統計局事實相因屬令即時清理並將應留欵項准其分别劃留爲地方行政之用不以舊例相繩其見籌慮精詳於各省財用情形均己洞悉惟江南財政自鐵大臣清查後困迫情形久爲大部所深悉現當憲政伊始百度維新會計盈虚允宜内外合一鄙人上年到任即以支應籌防兩局欵項復雜頭緒紛繁飭令歸併改設財政總局並將兩局未銷各案赶速造銷以清界限現己陸續查辦嗣准大咨又經分飭各司道局所查照單開各案赶緊造報並於督署設立清查處督同司道委員按局清理以爲預算先導兹復仰承垂教曲諒外省情形應留欵項仍准劃留開誠布公至堪佩慰自應分惟司局分案造銷以副大部總核名實整頓財政之至意（七） 
[札發各關道關字密電武昌]  
　　鄂督趙次帥前飭本署文案編訂密碼電本發給各屬州縣遵用以期秘密行事曾記本報兹次帥又以此項電本行之日久己成通行查各關道文件往來關係極重因特飭該文案再編關字密電一本令各關道收藏遇有緊要事件即用此項電本俾 
 
 

Page 11

 
 
免泄漏業己札發各關道一體遵照矣（生） 
[擬開法政講習所常州]  
　　常州商會總理惲莘芸君坐辦于瑾懷君議於明年開辦法政講習所每日分兩班以便商界中人就近肄習惲君并擔任每月籌墊洋一百元云（子） 
[詳請惡棍嚴行監察蘇州]  
　　元和縣擬嚴辦匪黨通禀各憲文云無業游結黨生事最爲地方巨害其兇惡之狀實較盜賊尤甚元邑地居省會五方雜處匪黨甚多若不遇案嚴辦勢必爲禍日烈此等棍徒除死刑以外國法皆所不懼惟監禁則視爲最苦地方旣可消其戾氣亦可以寒惡黨之膽而於近來軍流先行監禁之旨亦不大背所有省垣棍徒多係入帮如果著名惡棍擬即擇尤詳辦是否有當理合通禀飭屬一體遵辦實爲公便（禾） 
交涉 
[議結中俄設關章程洽爾濱]  
　　哈爾賓自滿洲里建設税關以來杜觀察日與各俄員磋商章程爲日己久現聞所有章程一切均經議妥故杜觀察於十一月初九日在俄領事府約請各洋官齊集攝影一紙並於是日晚在吉林交涉局備酒宴客邀請各俄員又聞海參威俄税關監督拉特慶君因會議滿洲税關己畢故於二十日由哈赴滿洲里跕公幹聞在三四日内即可旋哈旋哈之後即定日期會商舉行中國開關禮節大約在今年底中國税關可以見諸實行云 
[日商航業歸併之原因鎭江]  
　　鎭江日商麥邊輪船公司現與大阪大東等均改歸日清總公司管理惟該公司在英租界定築之躉船馬頭業經英領事迫令遷讓近雖暫借東方碼頭安設躉船究非長久之計遂决計將躉船碼頭歸併一處所有兩公司往來長江輪船抵埠時均在大坂舊有碼頭停泊業由該管領事照會鎭關道查照矣（御） 
[准賞日員寳星北京]  
　　外務部奏各國隨使人員期滿時均有賞賚兹查日本國使署參贊中島曾雄陸軍中佐稻村新六到華以來辦事允洽可否各賞二等第二寳星之處伏候聖裁旨依（北） 
軍界 
[江督改委水旱雷營管帶南京]  
　　江督端制軍撤委澄防水旱雷營管帶文札云照得澄防水旱雷營管帶黃千總以雲荒棄厥職廢弛軍紀以致營内旱雷無端轟斃兵役雖云事出無心實屬咎有應得自應立予撤差參辦以示懲儆遺缺查有三十六標教練官留德砲工大學堂畢業生吳保鍔於雷電工程等學具有心得堪以札委管帶江陰雷營兼帶鎭江雷營每月暫支薪水銀一百兩公費銀六十兩札到該員即便將江陰鎭江兩處雷營歸併江陰認眞訓練所有鎭防營雷官應即裁撤並由該管帶斟酌情形逐漸改編要塞工兵一營凡裁補弁勇添置軍裝以及教練管理各項規則應隨明禀由督練公所核辦俟全營編制改定呈候批准後再照前練兵處奏定營制餉章開支以昭畫一仍就近歸四路砲台徐鎭節制至有與師船關涉之事候咨薩軍門隨時考察要之此項兵工實與要塞相連屬平時規畫工程勤加演習臨時則造橋修堡通電置雷於陸則輔佐要塞于水則攔阻敵船所有應辦事宜至爲繁重勢難兼顧他事應即銷去三十六標教練官差遺缺查有前湖南新軍第二標標統日本士官畢業生陶澄孝堪以接委（商） 
 [P軍門出巡洋面甯波 
　　浙提吕道生軍門日昨乘新寳順兵輪出巡洋面標下各印委及練軍勇丁均在江北碼頭站班恭送（水） 
 [P孩溪鎭將設砲台鎭江 
　　鎭江焦山象山圖山各口門均係砲台重地近經測繪畢業生測得孩溪鎭地勢較以上三山尤加險要若安置砲台得法頗足爲江防鎖鑰曾繪一圖呈諸午帥聞帥意極爲嘉納己飭財政粮餉兩局勉籌巨欵以便實行現莊思誠章亮元兩觀察因奉午帥先後札委察看沿江防守暨砲台布置各事宜亦皆主持孩溪鎭亟應設備云（金） 
[委署定鎭參將甯波]  
　　前署提中參將張參戒連勝由吕軍門調署湖州恊台現該恊台業由省憲札委員缺人員補授故張參戎己卸篆回甬兹因定鎭吳吉人鎭軍親往嘉屬勦梟定海參將趙應堂參戎難資鎭壓昨由吳鎭軍禀請浙提札委張參戎調署定海參將兼理定鎭事務己奉吕道生軍門批准委用矣（涯） 
學務 
[學使考送法政預備學生蘇州]  
　　京師大學堂添設法政預備科通飭各省學司考送各學堂學生業由蘇提學司毛慶藩學使行咨松江府中學堂調考學生二十四名等情己誌前報兹悉府學堂學生應考者共十有一名於上月二十九日考試題爲曾文正公論人材疏書後三十日復試題爲諸生平生所藴蓄於中者若何將來欲康濟於斯民者若何其各稱心言之母襲人言聞此次學生考試頗蒙學使優侍獎勵云兹將考送諸生名氏録江王銓鋆丁廷康蒯晋德葉壽祥許雲慶吳濟陶學鎔陳綱黎興瑗茅承庠費源浚（如） 
[皖省師範傳習所畢業案揭曉安慶]  
　　皖省師範傳習所於上月二十日考試卒業二十七日揭曉二十八日行卒業禮是日沈子培學使親自蒞堂給發憑單兹將所取各生姓名録下理化科最優等七名盧前訓練兆林江龍光江蕃王正衡俞化鵬何維藩優等十五名雷其臨查任華唐後何治湘華宗彛徐道傅張家慶陳幹臣龍任輔舒歗潘菊延汪致祥葛鏡清葛道陞龍郁文博物科最優等一名張文煥優等八名王孝芬何天衢陳康瀛張文清王孝樞楊以深戴毓英張子沛（德） 
[女學堂行畢業禮蘇州]  
　　蘇城因果巷蘭陵女學現届畢業定期初一日行畢業禮併開游藝會先期柬邀合省女界於是日午後蒞堂參觀云（魚） 
[高等小學招考新生蘇州]  
　　元和縣高等小學堂添招新班生四十八以年在十歲以上十五歲以下之本籍子弟能作短論者爲合格以學舍狹溢並不寄宿定期十二月初九日在本校考試（禾） 
[添委官書局提調湖北]  
　　湖北官書局每年耗費六千餘元一切 
 
 

Page 12

 
 
第二張第四版 < ] 
書籍均不合用現趙次帥特添許太守炳恭爲該局提調責成整頓一切許守奉札後以該局實難整頓擬力辭不就云（生） 
實業 
[撫批鳳台縣禀陳查荒情形安慶]  
　　安徽鳳台縣馬令近將所查境内荒山荒地及一切辦理情形禀奉皖撫馮中丞批示云所陳境内八山一律嚴諭各該處地保招工開墾俾成森林沿淝兩岸廣勸諸民徧植柳株焦崗湖濱淮畏澇收穫無常擬提湖租築壩濬溝藉資蓄洩丈量印照發給原佃収領既杜私争亦增公欵均係規圖久遠事在必行該令務當矢以實心力踐其言昔龔渤海課口一榆召信臣開溝數十循吏良續史牒楊棻該令好自爲之無令古人專美於前是爲至要（孔） 
[蘇臬批飭禀控商務分會蘇州]  
　　蘇臬朱廉訪批嘉定南翔王公和等禀云地方設立商會原恐商民在困難事務可向商會伸訴由總恊理出爲維持或爲剖斷以調劑其間非必凡屬地方公事均須商會從中包攬南翔鎮挑浚河事既歷年由堂董與城紳經辦早經議有端緒擇期開辦而王維泰李樹勛輒持以該縣商務分會總辦恊理必欲争辦其事用意己非公正該管縣熊令不知細察遽循其請令與堂董合辦亦屬貿貿察閲所呈争涉案畧浚河局董與堂董意見不洽田是紳正挑浚北港就此卸肩堂董亦即禀讓商會獨辦遂使連年河捐之欵均歸王維泰之手而河工延擱至今尚未一律開浚深通以致該商等禀請催辦如果屬實河工關孫水利緊要事件如此玩違尚復成何政體仰現任嘉定縣高令迅即親詣勘明應否責成該商會王維泰李樹勛照原估中心市河及東西兩市河并南滙縣基港出口工長土方丈尺尅日開浚抑或令將所收之欵項支用帳目悉數交出仍令堂董與城紳核實開辦仍將勘明籌辦情形先行禀復并具報太倉州查考（禾） 
雜記 
[蘇撫電飭訊究運米出口常熟]  
　　滸浦口防營緝獲私運出口米船兩艘報知昭文縣張春泉大令履勘禀辦等情己誌前報兹大令奉到蘇撫電諭畧謂接徐鎭台來電滸浦查獲私販出口米船經該縣斛驗計米三百二十四石零扣留禀辦現值内地米貴民食維艱竟有奸商私運出口應提船户將奸商姓名及由何處起運前往何處嚴切根究照章罰辦等語大令當即飭提船户訊知此米係由商人毛士撰在縣城小東門外陸信茂米行購買用海船兩艘裝運出口現又飭提毛姓及陸信茂行主到案研訊究辦（齊） 
[電飭澈查上控抑勒洋價案松江]  
　　松紳廖傳書等百餘人電禀松郡七邑粮櫃抑短洋價等情己誌前報兹經蘇撫藩司兩憲隨電飭松府戚太守密查將舞弊之庫書提府澈究（公） 
　　按庫書誠不能無弊而弊豈僅在庫書 
[鐵路雇派警察生松江]  
　　滬嘉鐵路己築過小猛將廟三百日内可接至松城聞本年開車後先攬載往來貨物俟明春二月然後買粟載客現招雇警察生五十九人以程度較高者爲之領袖月薪十二元每一領袖管轄巡士六人月薪入元自滬上車站以至小赤壁採石處均己派往照料故前時所借之滬軍營巡勇將一例撤還聞所充之各領袖多庠序中人一年後酌給薪資將來可望升至巡長則月薪較豐云（本） 
[府縣祖餞雷欽使松江]  
　　出使奥國欽差雷補同星使將次起行府尊戚太守華婁張劉兩大令假座醉白池設筵公餞（木） 
通信 
[蘇路利益之預言（金山林憇南述）（續）]  
　　我江浙兩公司現築上海至杭州之路將於明年夏間全路竣工路線所經皆爲江浙最富庶之區人烟稠密貨物殷繁大宗物産如絲茶米糧木紙等類每年輸出者不可計數將來開車後便有餘利可操左劵試爲豫算則買股者自可無容疑慮本年浙公司於股東曾時佈告每里成本不及二萬元滬杭全路共長四百里約共費八百萬以三水例之適長四倍半當餘一百六十萬即以京漢北路例之亦可餘百餘萬是己有常年一分半之利也即就浙路第一段江墅證之自杭州省城南江千起至湖墅止計長四十六里於本年八月開車每日所收車費有五六百元（祇米一項每日己有二百元）明年滬杭通車路既比江墅長九倍則車費極少亦必增九倍即每日當收入五千元全年可有一百八十萬元驟聞此數幾疑其誑不知鐵路之利愈長愈厚與輪船電報之利同但觀上海至杭州輪船太至松江朱涇輪船生意大小相差幾數十倍可知每日五千元之説的非誑語矣 
　　至常年出欵照京漢每里煤費一角六分九釐每日滬杭往來約八次共行三千餘里需煤費約五百元公司局務廠務費役薪水及養路保路等一切開銷每日至多一千元連煤費共一千五百元全年共五十四萬又成本八百萬官息七厘計共五十六萬約共一百十萬元出入相抵尚有餘利七十萬照章分作二十成以五成爲公積花紅等以十五成分派股東是官息外又派得餘利六釐半將來路再展長餘利更鉅股票亦隨之增漲比諸置賣田産房屋常年不過六七釐者相去何如 
　　以上猶僅據我蘇省南路言之其利己如是尚有北路在北路自海州至河南之開封在蘇境内者計長三百二十里成本共需六百四十萬北地少河流橋梁費綦省度當不需此數又該處水道不通行路艱難咸稱不便若路成之後人必争趨獲利必較南路更優據調查者云祗食鹽一項每年運費己約有二百萬金足抵全年開銷而有餘餘如利國之鐵礦賈家汪青山泉白頭孤山各煤礦成效己著將來利益當不遜京榆去秋股東會時江北諸君己先我言之矣 
　　綜上所言皆引證確切無絲毫虚飾諸君閲過後務請三思細加核算信乎否乎若猶懷疑觀望不敢入股則余亦己盡忠告不復言矣請觀三十五年分公司帳略當知余言不謬倘此時思購股票則五元之股票必己漲至十元以外嗟何及焉松江府屬路股會印送（完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
第三張第二版 
小説 
[時事小説人面獸（念八）]  
　　但是他們不肯罷了。現今政府裏人。還要説什麽路股不足那曉得江浙。兩省。就揀那些富紳巨賈浪兒蕩婦。己經好造多少鐵路。這路股不足的。四個字。那裏能夠制伏江浙人呢。閒話少叙。言歸正傳。政府裡面。目從江浙人羣起攻訐之後。天戌豭類一班人。覺得闖了禍事。己是朿手無策。只靠方宫保一人。倔强行事。元來這方宫保。心思極其剛愎。凡是他做的事情。不但不肯認錯。并且愈同他遠抝。他愈要放出那强制的手段來。所以這江浙鐵路。他竟堅持到底。起初還説些好看的話。後來看見江浙人認股踴躍。分明這一句話。己是難不到他們。便索性拉下面皮。説舊約巴定。萬萬不能挽回。然而各省人民聲勢洶湧竟一天大似一天。先前不過罵。罵王天戌周豭類等幾個人。後來的輿論。竟漸漸歸咎到方宫保身上來。了。其時京城裏頭。忽然出了一件異事。説王天戍周豭類喻豹狼臧狻臧。祖黿五個人。同時不知去向。政府裏頭便。着各省督撫查訪那。曉得訪了。長久。杳無下落就是玉皇大帝下了通天詔。閻羅天子出了勾魂票。也尋。不出個影響來。那時小子恰巧要做一部小。説覺得這件事情來得希奇。便採他做了小説的資料一夜正想動筆。忽然做了一夢。把那五個人的。着落。調查得清清楚楚觀看得明明白白。正是 
　　欲知後日事。且看今日因 
　　要知夢中究竟如何。再聽下回分解 
本埠新聞 
[浦東鄉民閙事十三誌]  
　　江督復滬道電沁電悉此次遵照部章改編江南北各路巡防隊委用統領管帶各官皆由敝處遴員委充徐統領嘉霪撤換員弁係遵札辦理自無須移商該道惟據稱浦巡東巡仿吃緊未便易生手自係實情該四隊隊官應即暫緩交卸俟浦東事平静後再由徐統領商同該道禀候核奪 
　　滬道復巡警總局函昨展來函拜悉一一浦東華洋機廠林立本爲緊要之區此次鄉民藉端聚衆滋閙雖經解散巡防未可疏懈然地廣兵單又時值冬防實有顧此失彼之慮現己奉督憲電囑淞滬防營徐統領調兵前往上南交界張江栅一帶駐防兹荷執事酌抽巡警消防偵探各隊馳往爛泥渡洋涇鎭帮同巡緝足輔兵力之不逮曷勝感佩 
　　節録南匯縣王令禀各憲文十一月廿二日風聞二十七圖鄉民抗阻馬家浜河工打毁張江栅河工總董錢瑞璸家住宅並有另案訪提地棍龔仁甫之縣差亦被綑縛並將差船焚燬情事知縣立刻會同柘林營朱都司大斌督帶兵役馳往彈壓二十三抵鎭人己星散詢據錢董家司帳沈怡如聲稱閙事之前一日己聞張秋揚趙連城龔仁甫等在二十七圖内吃齊心酒預備阻閙河工傍晚時分適縣差恊同地保往提龔仁甫即被伊黨鳴鑼聚衆將差毒毆綑縛差船亦被燒去次早七點鐘時張秋揚龔仁甫等又鳴鑼聚衆並邀浦東流氓共千餘人分路赶來將住宅打毁幸眷屬人等得信搬避天主堂内得免遭禍等語又詣天主堂會晤錢董詢述情形並據縣差張勝李錫等面禀被毆受傷燬船各情並述地保陸同議因將役等解放亦被龔仁甫等挾嫌打燬伊家廂房板壁並什物等項驗勘實屬維時又聞上境金家橋河工總局及馬家濱河工大壩又被鄉民拆燬並打及董事姜姓等住宅尚復揚言嚇制因恩該天主堂即在錢董住宅之後錢瑞璸本係教董其眷屬人等現尚避在堂内當即商請朱都司留駐張江栅鎭彈壓保護知縣即馳往上海赴道轅面禀並懇撥兵彈壓旋晤李令詢悉上境河工局又大壩暨各董家住宅被燬情形並商辦法伏查馬家濱河工係與上邑會辦該河有益農田上境各圖業己開工極爲踴躍惟南境二十七圖董事張秋揚因業田最多先與趙連城等結黨涉訟藉口修築董家渡碼頭己廢舊案希圖阻撓迭赴縣府控告經縣批飭詳復本府嗣又會同李令能詳各憲鑒核在案乃張秋揚等爲無計可施今復煽動鄉愚滋閙實屬目無法紀亟應嚴拿首要究懲惟張江栅鎭雖經朱都司帶兵駐護然無大兵鎭懾深恐别釀禍端禀祈迅賜酌撥兵隊駐防以資鎭懾（且） 
[江督致製造局張總辦電（爲浙省訂購鎗彈事）]  
　　前馮星帥以浙中嵊匪未靖正在派兵防剿需用鎗枝子彈商請由滬局撥領隨後繳價當經照允現准星帥電稱浙需鎗一千枝子百萬粒先繳萬金餘四年繳齊如俯允即派員赴滬局領等語兹己電復照辦祈即如數撥領併將鎗彈兩項價值查開實數核計除己收萬金外下欠若干明晰電復以便轉逹星帥照議分年歸繳方東印（琴） 
[江督覆競存公學電（爲補助經費事）]  
　　競存公學電悉仍飭蘇學司設法補助督院三十印（敬） 
[洋員復來攷察軍械]  
　　陸軍部前派洋工師哈卜門君來滬攷察製造局軍械畢事回京曾紀前報兹哈君復由京來滬假寓法界密彩里飯店前昨兩日到局將所製各種鎗械并龍華火藥局所出無烟火藥均在西砲台會同張總辦及總檢查霍良順遊戎等詳加試演旋復回局攷查一切聞事畢後即須赴外洋各國調查製造新法以便回華倣行（夏） 
 
 

Page 19

 
 
[鐵板沙浮椿竣工]  
　　南匯縣禀請在鐵板沙地方設立浮樁以免海船遇險一事現經新關税司函復滬道謂前准來函飭由理船廳遵照第二百八十五號去函所附圖式妥愼辦理兹己由該廳督同工匠即在該沙轉灣之處如式安置據報工竣前來惟此項有鈴鐵浮樁雖甚堅固然遇狂風大浪難免被冲斷練移失損傷等情自應逕由該處公役地保人等隨時到廳通報以便前往收拾整理以利行船請飭南滙縣遵照辦理云云（棲） 
[平湖花行交涉案近聞]  
　　日前薩山又吉控平湖陳元興花行不交定花一案嘉興商務分會前據陳二觀呈稱上年遺失空白發票被上海新衙門書辦畢端甫所得揑塡定花勾串日本人出頭控追移請滬道飭提畢端甫解平訊辦當經梁觀察飭據公廨復稱前設書辦己改換書記生招考承充各書辦内查無其名按諸日領來函畢端甫係日商用夥陳二觀如果理直儘可來滬質業何須畏避畢端甫果係廨吏何不早爲陳明直至時逾半載發封該行始據申辯顯係飾詞誣指希圖抵制有意逞刁等情現滬道己移復嘉興商會暨杭關道轉飭平湖縣勒提該行主陳二觀解滬質訊矣（企） 
[紀家政改良會]  
　　滬南外毛家弄競化女子師範學校昨開三十三期家政講席首監學楊王震女士講主婦於衣食用品上宜略存知足心宜審量家主之才力如何進欵如何勿與富家相比較致滋債累次吳覺先女士講漢女傑鄧綏故事年考在即公議來春續開講席云（外） 
[醫會研所提議辦法]  
　　醫學研訊所各董前晚在寳安里開會提議辦法五條（二）病家延醫服藥無效或反有害者准將醫方交所開會研究由所議選與此病相當之良醫一二人往診以盡義務（二）每月初十二十晚七句鐘到寳安里會所研究先一期揭出病症一條登報聲明届期互相辦論再由西醫參考交換智識（三）既經研究之醫家所用醫方由所刋發以昭愼重（四）所中聘請諳悉藥料之人將各藥鋪售出之藥詳細考察以重民命（五）星術家推薦醫生最爲流弊擬請官禁止 
[西門外開工築路]  
　　總工程局紳董議於西門外開築馬路三條一從小菜塲直至六家浜一由井亭橋經肇家浜至高昌廟一由外城脚至滬嘉鐵路車站兹井亭橋一叚己開工興闢矣（舟） 
[滬道嚴催訊究賭棍]  
　　虹口著名賭棍蔡四良周毛二（即飯桶毛毛）賄串羽黨丁春貴到縣朦禀求保當奉李大令批駁不准在案兹爲滬道梁觀察查悉以蔡周兩犯前由道署押發到縣飭令從重訊究迄逾旬餘未據訊明詳報爰于昨日諭催大令從速訊供聽候嚴究（哲） 
[移提船塢小工]  
　　昨日虹口捕房中西探持公共公廨寳讞員三名片至製造局巡警處禀稱吳元生控張根泉行竊脚踏車一案由張供出同黨丁妙生在北洋船塢充當小工應請歸案訊辦當由劉萬祥千戎准予帶去（律） 
[閘北盜案]  
　　义袋角裕源紗廠左近某姓家於前晚一點餘鐘時突來盜匪十餘人開鎗持刀破門而入刧去洋銀衣飾等物爲數不貲昨該失主投報巡警總局當派偵探嚴行查緝務獲究辦（業） 
[迷路女孩送堂留養]  
　　上月抄有操無錫口音之女孩年約七八歲迷路啼哭由製造局廖哨弁招留數日無人具領昨特禀明張總辦送堂留養（杞） 
[同室操戈]  
　　監生陶梅與伊姪銘勳因佔地涉訟迄未理結前月十五夜銘勳與母舅孫燾等擁至陵梅家打毁房屋攫搶衣飾銀洋翌晨即由陶梅投縣禀報孫等亦以因賭啓釁等詞呈訴兹又由陶梅將始末情由投案禀陳當奉批示云此案該監生果非因賭肇事輒以地叚糾葛甚至紏人毁攫不念至親骨肉同室操戈固屬不合惟事經該監生之父陶嵩出爲理勸自應聽理和息乃纏訟不己是否孫燾等從中唆使周金生楊毛大有無助惡情事姑候飭提到案訊明分别究斷（車） 
[官事]  
　　江南提台劉光才昨晨由松來滬舟泊董家渡碼頭午後至道轅拜會前金陵西區巡官天津巡警學堂畢業生胡宗楨試用府經歷盧炳元法公堂會審委員聶榕卿前糖捐局總辦延齡鈞和兵輪管帶馬榕軒本邑城汛周監之等昨均到道禀見（軌） 
[謝書]  
　　昨承商務印書館贈中學樂典教科書一册袖珍小説中山狼一册廣智書局贈言情小説花月香城記一册董蘭舫贈王伯然先生遵言編六册合書鳴謝 
訟案 
[上海縣案]  
　　湖南任宦前寓鼎陞棧被茶房孫旺生將所挈幼婢小芹拐回崇明寄匿伊姊家中經任宦控廨派差關提又被另一茶房張阿生通風孫姊與小芹均逃避他處前日任宦飭家丁程福將張阿生扭縣喊控奉帮讞李明府升訊張抵頼不認判交差候再復審○在英界强剥行人衣服之應福生趙阿生前由公廨解縣訊發改過局收押期滿送縣判具案分結省釋（車） 
[總工程局紀事]  
　　某錢莊車夫施阿春碾傷一百十九號巡士脚骨被拘到局奉孫明府訊判施罰洋兩元爲養傷費○陸永桂夏輝吉因造船紏葛控奉訊判交管帮保出理勘○蟻媒張王氏將處女張金寳勾引與無賴朱阿堂私識由南區解局訊判氏戒責二百下金寳發堂擇配朱申斥從寛交保○曹炳生控張王氏將唐姓女傭拐賣於其花烟館由南區解案判氏押限交出再核（夜） 
巡警局紀事 
　　總局王寳氏被誣犯奸投河圖盡一案昨傅與氏口角之李柱英陳唐氏集訊見氏有傷飭自行醫治李陳交保候核○徐江郎行竊包子明東洋車押候訊究○許阿有趙德生犯賭押候究辦○乾生源昌兩家出售冐牌美孚火油留局核辦在案昨有美捕房包探沈阿炳持文禀請車回局員允俟禀請總辦示遵 
　　城内第一路一區俞才元沈潤生深夜進城與盛菊生口角擅鳴警笛聚衆兇毆經北五區巡弁帶局俞稽警笛係四馬路巡捕房發給當經局員片詢五無其事解由游正巡官訊判罰銀五兩沈盛免究○袁忠元前向沈子君租賃珠皮馬褂四件甯綢夾袍子三件到期不還避不見面昨由沈子君在途遇見將袁扭入判限三日將衣服繳案如違比追 
　　第一路四區王阿寳張六寳分贓口角被巡士查見拘局押候查明訊究○陳阿三竊同局阿六布衣等物押候訊辦 
　　第四路四區林四子陸阿二違聚賭押候訊辦 
　　浦東第二路二區王阿三竊某廠銅條由水巡捕送請究辦押候訊究○王林氏控王文行欠租判交還租金完案（衣） 
[公共公廨晚堂案]  
　　劉少坤控張王堂　頼帳銀四百兩前晚由王襄讞提訊張供前做羊毛生意挽顧廷章作保與劉往來陸續欠銀曾將敦大莊票付找不料該莊閉歇是 
 
 

Page 20

 
 
以未付求宥判押候傅保人到案再訊○劉同春控老椿記棧主楊欣謀圖吞匯票亦奉提訊劉供湖北人向在哈爾賓等處營業今年五月間由哈埠匯來票銀一千三百六十七兩零送到時適小的不在棧内里王一成經收交付於楊嗣小的須往漢口楊仍托王交付漢口大昌莊票詎到漢後大昌不認復回上海楊僅交銀六十七兩零餘銀分期在名利機收取祗有五百兩仍是期票現楊串同胡源朋圖頼情急控追訊之胡供楊生意清淡是以未付楊供匯銀先交八百兩由小的代存迨劉客回來追索即付還三百兩餘求寛限判楊胡一併押限十天繳還如違擬罪○圓通寺僧人蓮生串同地保吳琴蘭盜賣寺産得洋七千元亦奉提訊蓮生供住持老僧信如在日售買地基一方並非公産現王濟亭定欲出洋一千元贖回因該地己轉道契不允因被朦控訊之吳供與蓮生同判交保候移縣吊到卷宗再斷（戎） 
[英租界捕房事]  
　　船户方生榮前往洋涇浜生去泥船一艘值洋三百餘元昨由包探葉長亭在松江路將竊船之毛阿春拘獲帶入押候解訊○蟻媒求寳記張阿來昨在雲南路會香里圖賣江北女孩王小妹甯波女孩朱翠菊適被包探葉長亭米順查悉將朱妻方氏朱媳陳氏等一併拘入押候送廨訊究○厦門路某煤炭店主投稱被樓德輝兜收帳洋四百元逃逸請爲查緝捕頭即派包探朱阿巧緝獲究辦○符炳章欠夏雨田銀欵逃逸己久昨由包探朱阿巧將保人符少齋提人押候解訊○甯波路第一號門牌瑞生祥失竊洋銀九百餘元報請查緝捕頭派探陳金標查明禀復○普濟藥房洋人控李文李秀山收買假牌牙刷一案昨由李文遇見經賣之人投報捕房捕頭立飭包探張寳成拘押候辦○李陸氏在公廨禀控何加生拐騙縐紗一案昨由包探張寳成在九江路將何拘入押候解前○塌車夫陸永卿在河南路撞壞曾子良東洋車由捕拘入押候解訊○陳阿根洪桂喜陳嘉祥等在河南路索欠口角毆打由捕拘入各存洋保釋（衣） 
[法租界捕房事]  
　　鄧燿昌竊取法國人匯票被該洋人扭入押候解送公堂嚴究○朱德光之九歲男孩被許保生拐賣前日將許扭入押候解究○流氓陳吕安前晚在新法界攔搶行人物件由捕拘入押候訊辦○陸晉升李阿根串竊某作塲木料等物周阿雲在碼頭挖竊白糖吳亞式圖竊某姓衣服祁加興在新法法界拆取竹笆由探拘入一併押辦（舟） 
[美租界捕房事]  
　　前在嘉興路刃斃同業王阿三之兇手江北人王三海子在逃日久昨由包探緝獲押候送懲○南潯路陳阿寳花烟館烟妓王阿巧胡愛寳患毒　探拘送濟良所留養並傅陳送廨訊辦○錢毛法王阿根二匪昨在密勒路及西華得路搶取孩童項圈暨車上墊褥等物由探拘入押候解究○流氓鄧小三子胡阿八等向某氏婦拆梢不遂行兇肆毆報由包探一併拘獲押候送懲○苗阿三張五寳　衣押候解究　西 
文苑 
[祭許烈士九臯文]  
　　維丁未十一月二十五日婁縣陸瑞清謹以清酌庶羞致祭於九皋先生之靈嗚呼先生俠氣豪情推商界冠恤孤矜煢德飫儕輩自虹至泗剙建輿梁急公好義萬口蜚揚今歲初冬路欵事起江浙士民狂奔氣喘　股拒欵兆姓同聲風潮澎湃怒鯤吼鯨公曰母慌子下先着路事興亡匹夫有責爰議籌股爰勸解囊爰開大會在仁穀堂演説登壇慷慨激烈義憤塡膺熱腸寸裂兩言甫畢玉山其頽淹淹一息合座心灰舁歸寓所夜半而蘇彌留告語路欵急需身後喪葬樽節尤要一杯一勺助本業校言終目瞑浩然長逝公益而外别無枝語嗚呼先生一寒畯士而保路權仗義以死繫彼顯宦袞袞巨卿竟忌枯骨冀分杯羹肉食者鄙狗彘不若惟我國民節烈卓卓爰具不腆敬享先生綴以詩歌歌以人聲詞曰 
　　江浙爲東南之保障兮悲路亡兮國亡願犧牲一身兮歸净土於西方喚同胞共扶危局兮抵禦列强之强身雖死而殺賊兮當步武夫睢陽寢皮而食肉兮巨魁奚啻鄒汪欵集而路成兮角逐夫商戰之場繫紅利之盈餘兮貲助米業學堂羗自的之可逹兮命絶而名芳今兹敬奠椒漿兮祈先生其來饗 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
