# 1893 - 91 - 4907167

 

Page 1

 
 
[與客談繼布]  
　　有客謂余曰中國機器織布之業其殆將盛乎余曰何以言之客曰洋布之利爲外洋所獨檀著有年矣洋布之爲物也較棉布爲軟而輕以故人多便之而其價又較棉布爲廉非價廉也其幅面有二尺四寸至二尺八寸者以視棉布之　闊數寸以至一尺二三寸者裁製衣襦其少料也殊覺天淵矣人旣貪此利便洋人遂亦據此以爲利源每年以洋布　入中國而易銀錢以出者其數以百萬計可謂巨矣中國之秉鈞者欲收回利權乃創機器織布之局其先議而不成及至開機織布而中國之布購者不多當其事者惑之觀其所織之布則其幅面與外洋一律無寛窄也其色澤亦與外洋一律無黄白也其質之厚薄與外洋同而細軟過之其價值亦與外洋不相上下或稍廉焉何以銷路仍不能暢於是悉心考究知外洋之布除正稅外另運子口又有半稅乃具禀於北洋請爲奏免半稅蓋以中國所出之貨銷於中國自與洋貨有間故奏上卽蒙兪允由是商人之購運者日見增盛而布遂暢銷業日以拓今湖北又繼其後矣張香帥才大而心虚其創鐵政局也必先收羅人才以爲之用得馮敬菴司馬與郭相樵大令皆能深明製造槍砲諸事並精通算學測繪者使帮辦局務而隷於總辦蔡觀察觀察熟悉洋務精於西法且能仰體香帥之心刻刻精勤事事節儉惜所出礦鐵多有磺質不甚適用現在尚須俟蒙鐵開成之後方可合用故鐵政之局雖開尚未大興工作至於講求織布一節則香帥殊爲殫心去年先發委員至上海熟考其章程制度並究其中一切利弊必使一無罣漏諸委員亦能認眞考察廣詢博訪詳細録報去臘卽委張小唐二尹帶領學徒三十人來滬習學織布之法三十人大抵年皆十三四歳以上十七八歳　下衣帽鞋襪亦皆一式甫匝月又發學徒五十人來滬而將前此之三十人悉數調回蓋織布之事學之不難此種幼童皆係挑選而來人頗靈敏故一見卽能一學卽精嗣後聞尚需續撥更調其己能者均卽帶轉以憑回漢開織而而 
命張小唐二尹駐滬督理其事日前曾由漢局寄來織成之洋布樣子數塊持往洋布行家評估據云其布不亞於美國所製其色白其質軟且有過之無不及此時人手尚少故尚未大做將來學徒均成熟手則工程大起所出日多其稅例亦必援照上海辦法總期有便於商情然後可以有裨於國課由此觀之湖北之織布局亦必大有蒸蒸日上之勢然則中國織布一業當必更有起而應之者不誠方興而未艾乎余曰由客之言則上海之洋布將來恐不及湖北張香帥旣具此大才其於洋務西法有兼容并包之勢而其虚懷若谷從善如流不恥下問實事求是至於如此凡成大事者固賴有其才尤患在恃其才自恃其才而不屑虚心採訪則必以一得自封難期進境今香帥不自恃其才於去年則派委員訪求其章程於今年又撥學徒習學其工程其虚心好學所謂汪洋如千頃之波可以納百川而不拒具此器量又何事不可爲今而究必於織布一道則己無利不興無弊不燭則此後之日進有功豈有限量哉上海織布局則爲己成之局旣無事乎紛更將一成而不變卽使極意營謀但祗爲銷路起見而於局務工程或轉無暇顧及用人一或不愼斯弊卽由引而生恐創者轉不如因吾爲湖北之織布局喜吾又不得不更爲上海之織布局警也客曰是又不然湖北之布局今雖日見興旺而終不能及上海之局何也上海之局統歸商辦官但督理之不與聞其辦法也商人志在獲利自必時時振作刻刻經營不肯稍懈湖北之局則由官辦而無商股官塲之習氣未免太重聞織布一局派有總辦二人提調一人統共大小委員二十餘人則其開銷己不鑋矣上海無是也夫所以派此多人者在香帥自爲鄭重工程起見而此中之利弊則當局昧而旁觀淸也又豈能與上海之局比哉余曰客之言是也余當兩存其說俾上海湖北兩局更去其弊而後可以大興其利於是乎書 
[諭旨恭録]  
　　二月十三日奉旨光禄寺少卿員缺著田志肅補授欽天監左監副員缺照例將奎秀轉補所遺右監副員執着松慶補授一品廕生裕興著以文職用存福著以文職用内閣中書員缺著寛序補授分發江蘇試用道劉秉楨江蘇試用知府彭文明浙江試用知府劉鼎玉山西補用同知閻繼宗廣東補用同知沈鴻壽江蘇試用同知倪啓佑山西試用同知梁永泉山西補用直隷州知州曾永齡福建試用通判李顯誠兩淮試用鹽運判葛廷輔四川補用知縣陳炬直隷補用知縣熊紹　陜西補用知縣王應霈甘肅補用知縣王開甲湖南補用知縣周至德山西試用知縣慶禄陜西補用知縣丁偉江西試用知縣樊恭慈湖南試用知縣陳梓敬廣東試用知縣張濬雲南試用知縣楊珮楊椿林貴州試用知縣陳价俱照例發往擬補内閣中書熊濟文著准其補授俸滿福建江隂塲鹽大使婁敬山著回任奏留吏部員外郎熙彦吏部主事劉華俱准其留部工部郎中員缺著鈺寶補授工部員外郎員缺著倭勇武補授盛京戶部員外郎員缺著榮海補授欽此 
[都門雜志]  
　　兵部爲批示事職方司案呈據候補外委石廷恩呈稱係順天府州人於光緒元年二月間排入巡捕左營東便汛内食糧當差歴拔戰兵於光緒七年間拿獲盜犯出力冡奉提憲保奬以經制外委儘先卽補歴保至千總歸部卽選並賞加五品頂戴旋奉倉廠大人咨調在大通橋一帶巡查漕糧出力於漕糧完竣案内經蒙倉憲興等保奏以衞千總不論雙單月遇缺卽選並賞加四品銜於光緒十一年二月間經部核准復於光緒十三年五月間經部將所得衞十總卽選並賞加四品銜保案奏請撤銷改爲經制外委拔補奉旨依議欽此兹廷恩自奉駁後無處可歸所食糧餉於得保時隨卽開除伏思年力正强不甘廢棄情願往赴通州通永道所屬漕軍廳河營内投効當差惟所得經制外委拔補保案直省無案可循理合取具同鄕京官印結赴部呈懇將撤銷奏攺保案行知直省轉飭遵循等情到部查各省勞績人員得有官階例應自行具呈投標造册送部查核近年此項人員有赴部呈懇將保案行知本省者前經變通核准現在赴部呈懇將保案行知本省投標者紛至沓來難保無朦混情弊碍難照准應令赴省具呈投標造册送部查核與例旣符辦理亦歸一律今候補外委石廷恩呈懇將所得保案行知直隸總督轉飭遵循查與定例不符應令自行具呈投効造册送部查核○禮部示頭傳咸安宫官學候補教習林道堂景山官學候補教習陳鋆限三日内赴部騐到並携帶筆墨以備當堂填寫親供核對筆跡毋違○欽差艉部左右翼稅務監督敬賡爲房地報稅遲 
 
 

Page 2

 
 
延宜亟申明舊章會同曉諭事照得旗人置買房地隨卽赴翼投稅由翼給發印照以憑守業如有隱匿不報者或經查覺或被人告發照例追價治罪例載煌煌恪遵毋違乃報稅者寥寥無幾推原其故由於旗人於置産後吝惜微細稅課有心取巧並由稅契先行取具佐領圖結其中不無勒摺情弊且住戶人等間有不諳稅則兩翼書吏難保其無欺朦勒索致令動多逾限觀望遲延種種情形在所不免屢經張貼告示曉諭無如置産者仍然隱匿觀望至屯居旗人置買田地前經戶部奏定章程由翼稅契免其升科自應再行申明會同曉諭爲此示諭八旗滿蒙漢及屯居官軍等知悉如有置産未稅契者無論遠年近日赶卽赴翼稅契其有紅契跟隨無庸取具該旗佐領圖結本監督旣往不咎概免究懲倘仍有隱匿不報者或經查覺或被人告發定行追價治罪嚴懲不貸再查旗人近有隱匿該旗佐領姓名往赴大宛兩縣稅契者實屬乖違定例應令赶卽赴翼更正補稅倘仍故違一經查出自必從嚴究懲懍之毋違○廊房二巷某小器作夥某甲年未而立膂力方剛自恃男兒好身手動與人狠鬥尋仇一日有一丐子向乞一文錢甲不與丐堅不肯去口角之下甲順手取劈柴刀連砍其頭額肩臂傷痕歴歴血湧如潮自知無可彌縫卽奔赴坊署出首次日坊主王君帶同仵作前往騐明填寫傷格以便禀詳城憲訊懲○吏部考功司四甲閒散書吏過多其稍明公事者每終年不進署無功食禄毫不知羞至於當差勤愼之人反因資格所拘不能進步此項弊病由來久矣兹爲主稿司員李君查知傳令四甲經承將所有閒散書吏姓名開列淸單擇日當堂考試果其例案嫻熟方能拔列在前俟出有卯額挨次補缺否則令其勤奮學習以免生疎其有臨考不到者著卽開除姓名不准進署聞北直甲閒散書吏開列在單者計三十餘名擇於正月二十九二月初一兩日考試江南甲閒散書吏開列在單者未及二十人尚未擇定考試日期山東廣東兩甲閒散書吏開列在單者各二十餘人大約須在江南甲考竣後擇期面試也○本月初三日爲北城審案之期由西城移到竊賊三名菜色可憐衣不蔽體說者謂再經移送他城審訊後其餓斃也有可操其劵者噫○己故北正指揮姜君所筦出入公欵銀業經門役某姓與新任陳君文熙公同核算並無虧短其署内案件現先歸陳君接辦大約須待二月間擇期履任也○廂藍旗蒙古七甲委印務章京兼公中佐領恩霖現己病故出缺所有該佐領圖記禀由該管都統諭令印務副叅領景瑞先行暫管以俟遴員接署○右翼前鋒營印務前鋒叅領等現奉堂諭於本月初八日早在阜成門外南城根二股馬道京察右翼正黄正紅廂紅廂監四旗前鋒馬步箭以便入備軍政除傳知本翼前鋒外己知會神機營飭知各隊本翼前鋒等務於是晨赴該處預備○戶部爲片傳事俸餉處案呈所有正紅正白廂白三旗應領本年二月季兵丁甲米折色銀兩銀庫於本月初十日己初開放爲此片傳貴旗飭知承辦人員務於是日己刻以前赴庫承領 
[歐西雜志]  
　　有英國官二員於去年西歴十二月五號由印度之加樹加同赴巴馬遊歴所過程途計有六百西里俄國總戎顔那輔適駐紥巴馬二員偕往謁見欵待甚優後由巴馬行至華界華官疑受俄人指使偵探虚實立將兩員獲住所帶行李扣留不放次日加樹加之英國官接得消息當卽修函向華官申辨隨將二員保出○毛里士埠於西歴一千八百一十年初隷英國版圖迄今己逾八十餘載有曳尾泥塗之物畜之砲臺之上守臺兵見爲龎然大物不忍加害亦不知畜之者始於何時此物現尚留存重三百三十磅若昻首跂足高約二尺有奇自首至尾其殻合西度八尺五雨以兩人加於其上亦能負之而走惟雙目靑盲不能覩物有知者謂己歴年約二百餘歳世稱龜齡克永信不虚也使臧文仲再生當必視所居之蔡而爽然矣○泰西經商及製造諸事多有以婦女爲之者而以法國爲尤衆計其工藝册通國共有作工人十兆三十五萬二千人内有四兆四十一萬五千係巾幗之儔每年所得工值約有五百兆元統計國中男女所領工錢屬婦女者約三成半祗就法京而計經商之婦女己有八千餘人去年各案牘之由婦女告發者共三千餘宗巾幗多能於此可見矣○美芝加高城開賽博覽大會爭奇鬥異美不勝收有某商從鹽礦中挖取白鹽一大塊高五尺半雕鏤園林草木異獸珍禽咸稱爲寫生妙手但不知費却幾許精神耳 
[蓬島櫻雲]  
　　日本福島少佐自願單騎游歴歐洲日皇壯之特進官一級擢升陸軍中佐今者遊倦思歸將次遄返各處咸准備迎迓或設筵宴或徵詩文東京各員擬公製金牌一面鐫上頌德文一篇經井上文部大臣訂正其詞曰單騎跋窮北之野孤劍涉戈壁之鄕前人所未有後者誰能繼豈惟士林之譽抑亦邦國之光聞福島君持躬樸素此次所屬各處多有贈金以壯其行者擬回朝後建造遠征館内設學校以培養有志之士云○陽歴四月一號奉諭帝國大學總長加藤宏之准免官遺缺以專門學務局長濱尾新補授遞遺專門學務局長命文部次官牧野伸顯兼任農商務省礦山局長兼地質調查所長和田維四郎准免官遺缺以同省書記官高橋仲次補授礦山局長地質調查技師智部忠承升任地質調查所長遞遺農商務書記官著内閣書記官有賀長雄調任○神奈川縣都築郡都岡村民人高橋直詔之長子名源次郎生平放蕩不覊專與匪人爲伍父母稍加訶責卽反唇相譏陽歴三月二十五號陡起殺性慘將父母弟妹五人刃斃并將屍身煮爛以滅其蹤此梟獍之不如矣幸天網恢恢疏而不漏不日卽發覺大約須明正典刑矣 
[日本火災]  
　　陽歴三月二十八號傍晚七點鐘越五十分時日本東京神田和泉町一丁目一番地第三號地薪炭商大野平兵衞家失愼一時火勢蓬勃幾如風掃敗籜延燒下谷徒士町一丁目二長町一丁目共燬三百餘戶巿村庫下谷區裁判所衞生牛痘種綱所金比羅社藤棠爵邸悉付一炬亦世災也○又二十九號傍晚七點鐘時伊勢國民松坂家失火時適飛廉震怒虎嘯龍吟以致火燄益張頃刻延燒魚町二三四丁目中町日野町白粉町新町湊町平尾町油屋町槲屋町愛宕町等街道凡十餘條人家二千餘戶所有裁判所經察所町役塲劇塲寺院同罹是災直延至杮原村而止死者傷者血肉狼藉苛慘莫名縣官書記皆命駕而出指揮消防隊奮力施救及火息暫將當地選舉議員之事停止蓋先擬料理善後事宜也 
[械鬥記]  
　　廣東南海縣黄鼎司屬有籮行墟焉附近之紅門樓鄕杜姓及海口鄕麥姓多以織造竹籮爲業織成則載往墟中發賣每逢墟期肩竹籮入巿者相屬於道墟遂因是得名嗣見鄕人託業日多不免有鷄騖相爭之慮爰就籮式之大小分作數等兩姓名專其一毋相攙奪行之己有年矣有麥甲者邇日兼織大籮發售爲杜姓所見謂其違章攙越糾合族中數人奪去數口以洩其恨甲不敢與較暫爲隱忽歸而告諸族衆族衆皆憤不能平有自命爲好身手者謂我輩雖不曾向大羅天上織雲錦之七襄而平時眼大如箕久己視斗筲之人爲無足指數一旦與我等較量鉅細豈不聞此中大有人也於是言之者奮袂激昻聽之者隨聲附和一呼嘯聞黨與畢集直趨至杜姓羣萃之處見有竹籮陳列不問其爲大爲小爲方爲圓攫取三五以歸不啻龍頭有屬杜姓人遭此磨折卽邀集鄰鄕劉關張等姓請以詰朝相見麥姓亦邀集岑陸廖等姓願從此一袂雌雄本月初六七等日各張旗鼓厲鋒刃抬鎗砲如臨大敵轟轟之聲聞於數里外初次交閧杜姓稍挫望北飛奔被麥姓追至村前焚毁房屋無數翌日再接再厲傷斃杜姓兩人其傷而未殊者不可以僂指數初八日該管分司及地方營汛督率弓役勇丁馳往彈壓衆始爲之歛息嗣又以傷斃人命各執一詞紛紛具禀噫此豈地方之福耶 
[赤崁城外嬉春記]  
　　州縣安遇有上控案件例應逐日造册夾同原訊　　詞呈送臬轅俾有所稽查而免遺漏淡水縣署承辦此事之幕友梁某謂本署各房總散夘書約數十名每届彚造之期馳回各房查檢或吏胥出外稽延卽欲飭人傳喚而有知其卯名不知其住址者是以檢造往往遲悮不能依期送稿但此月報奉憲議定限期不容稍緩况查檢上月之案瞬届下月若此躭延雖欲依限造送豈能保無遺漏翁子文大 
 
 

Page 3

 
 
令以淸厘積案本應認眞且此項上控案件係奉大憲特飭查造更不容稍有遺漏因卽諭飭各房書吏嗣後如有承辦上控案件於發辦時務先齎赴淸積局報登事由卽帶回送稿倘敢玩忽隱漏致奉大憲飭查或由本縣查出定提該書嚴行革辦决不姑寛此不實事求是之一道也○　灣鎭標中營遊擊一缺前由葉渭泉協戎署理近由大憲奏請以某君補授業奉閩督飭赴新任協戎因將經手各務一律淸理交卸回省○臺地賭風素熾上自官幕下及肩擔背負之流莫不分道揚鑣呼盧喝雉地方官雖高懸厲禁無如相沿成習嗜之者多且兎窟狐剿備極深邃卽欲痛加薙洗亦苦門徑難尋迷龍神眞神通廣大哉○月前飛捷兵輪船由福建回臺停泊滬尾口肇奉憲諭開赴臺南澎湖一帶接萬道生王蘭亭兩鎭軍赴臺北謁見邵筱村中丞 
[緑楊城郭]  
　　正任江都縣林小溪大令之蘅奉檄回任涓吉本月初六日己時接印官紳士庶衣冠往賀相接於途想大令必能宏此遠謨以慰蒼生屬望也○新舊城粥廠向於二月間止杓今年因節令較早而甘邑及儀徵等鄕尚須接放春賑遂由官紳會議於正月晦日將瓊花觀白塔寺粥廠一律止放凡領有粥籌者將籌繳回每枝給靑蚨若干俾作小本生涯至儀徵春賑己由查賑委員許太守擇於本月初四日施放俟放畢太守卽回邗上仍在城内倉厫接放甘邑春賑○每届春令各營向有祭旗盛典卽俗所謂迎喜神也揚州營彭叅戎本定於正月二十日舉行嗣因另有要公攺期本月初六日天將破曉先由嚴守戎率同屬下千百把總外委各汛馬步三軍齊集叅署頂盔擐申候參戎升輿出轅前導除全副儀仗外有盔鎧亭敕印亭萬名傘德政牌繼以大旗洋鎗籐牌等隊第見戈矛映日劍戟凝霜步伍之整齊威儀之肅穆眞有如火如荼之觀由西轅門而入小東門經府東街迤邐出西門直抵西郊大校塲登演武廳以次行禮禮畢三軍稍憇復整隊由北門而出大東門繞行彩衣運司教塲等街進東轅門回署所過之處觀者塞巷填衢無敢喧囂可見節制之師令人望而生畏也 
[東粤官塲紀事]  
　　西關保甲局委員龍雨生司馬奉委以來於禁賭除盗諸大端靡不實力舉行地方賴以安靖現届差滿之期大憲見其措置有方檄令留辦以資熟手○廣雅書局提調王雪晴太守秉恩奉委署理肇慶府所遺書局提調差責重事繁非學問淹通者不能勝任大憲己札委候補府方柳橋太守與現署虎門廳同知王子展司馬會同辦理○廣州府李宫山太守赴部引見交卸在卽屬下紳民咸有依依不舍之意擬製牌傘等件臨歧餽送以誌勿諼○試用縣劉大令永椿奉委帮辦後瀝厘務侯大令樑奉委總辦菉蘭厘務縣丞丁二尹維翰奉委分辦江門東廠厘務各詣憲轅禀謝馳赴差次○惠潮嘉道曾藎臣觀察日前來省賀歳並禀要公旋於初七日起程回署是日由天字碼頭下船首府兩縣及四營將官均詣河干恭送 
[格致書院春季正課題目]  
　　格致書院考試肄業諸生一年統有六課春夏秋冬四季舉行謂之正課海關道憲主之春秋兩季之中舉行二次謂之特課南北洋大虑主之今逢仲春特課合肥爵相業己命題三道傳示藝林奉爲矜式春季正課當由蘇松太兵備道憲聶仲芳觀察命題計題爾道其一倉頡造字篆隷淵源揚子方言齊楚音别近自崑山顧亭林氏輯音樂五書辨五方之音字考覈綦詳泰西人語多詰屈字皆斜行而英法兩國之文字語言尤爲各國通行近譯英字入門英語集全法字入門法語進階諸書爲西學之初桄果能脗合無誤否夫不譯西字曷窺制作之精不解洋言難膺行人之選其於中西及各國文字語言之異同諸生討論有素其各條舉以對其二周官大司徒保息六以養民有賑窮恤貧之條文王發政施仁必先煢獨嗣是收養貧民有並濟堂政先堂體仁堂廣仁堂養濟院留養局名目不一總爲收養鰥寡孤獨廢疾貧民而設上海善堂林立而蒙袂乞食之徒時見於遒路蓋博施濟衆仁聖所難聞歐洲諸國亦設有養濟院教以工藝嚴其部勒濕居室别勤惰厥法若何其詳可得聞乎此二題所問皆當今之先務子語言文字爲西學之發軔救災恤貧爲王政之要圖學必探其本原苟有善政何憚取　乎遐方窮流泝源大公無我胥於此見之矣想肄業諸生旣承明問必能抒所藴蓄仰副觀察之盛心也今自出題之日爲始限至四月朔日止截逾期概不收録卷式不拘一律仍至三馬路格致書室交卷以便彚齊呈覽也 
[洞房火發]  
　　本邑龍華西南鄕塘灣晨人陳某犁雲耡雨胼胝終年克儉克勤頗堪自給二月旣望爲其子授室合卺禮畢將新人送入洞房時則窗外乳鴉啞啞啼曉新人倦而伏枕帳掩芙蓉忽燭花　裂有聲延燒牀帳轟轟烈烈鵱若燎原幸諸客尚未散歸爭先汲水以灌澆火遂熄滅不致成災然新人己額爛頭焦無復花嬌柳嚲矣 
[番佛解寃]  
　　鄕人張某家住西門外泥弄以肩輿餬其口其妻瞿氏性悍而淫蓋以牝虎而兼妖狐者也生有一女小字阿珠年己及笄頗饒姿致前由方姓作伐字於某甲家嫁杏有期標梅愁賦迎風待月冥想時縈表兄名阿金者向業成衣頗具登徒子之癖時與女目成眉語盟心叩叩對影喃喃彼方援子貢之琴此遂授宓妃之枕游蜂浪蝶居然穩抱花心矣張雖微有所聞而懾於牀頭母樂又之威不敢破其奸計去年臘月甲家迎娶成婚其時女暗結珠胎紅潮不至者數月日前忽呼腹痛宛轉牀褥旋聞綉檔中有呱呱聲其夫盤詰再三堅不肯道其實然究以羞忿交作精力暗消以致産後血崩溘然而斃斃後甲隱秘其事僞稱患病沈重函請泰水到家甫入門女倒臥血泊中懷抱嬰孩亦己僵冷不覺面如土色噤不能言正欲伺隙脫逃不料重門巳閉突飛黑索繫其頸若牽羊然氏無可置辭吳令喚原媒至一再求情升倩孔方兄爲和事老人餽以番佛一百尊始寢其事 
[烟窟稱戈]  
　　有盧花榮者自五羊城畔航海至春申江僦得虹口西華德路同順里第三十六號房屋棲梅鶴於其中夙與同鄕人瑞卿莫逆推襟送抱歡洽逾恒前日向晚五點鐘時邂逅相逢班荆道左旣而笑語之曰家有芙蓉漿藏之久矣君盍惠臨蓬畢一燈相對聊作半日神仙乎瑞卿應之曰諾乃相携至家呼吸烟霞寒暄互語不知因何不合遽動干戈瑞卿突從身畔取出利刀向盧亂剌室如斗大欲避無從以致傷及左肩血如潮湧大呼曰反了反了數年交契爾竟操刃尋仇乎鄰人聞聲齊集立將瑞卿扭獲送押美租界捕房盧則舁送同仁醫院求醫醫者騐視詳明告以須閱三禮拜始愈盧不願住院躄　而歸不知以後如何了繕也 
[會塲獲賊]  
　　淸明日會中人舁城隍神像出游道經法租界中捕頭恐觀者擁擠譁囂不免有歹人滋事因預飭通班探捕用心彈壓毋任疎虞適三逆頭華捕張湘寶見一妙手空空兒溷入人叢乘間探囊竊物遂飭包探夥某乙獲送捕房在身畔搜出期票一紙討洋銀十五元又押票三張詰訊再三堅不供竊自何處捕頭著押候解案請究 
[會景志餘]  
　　淸明之晚城隍神像游行己畢舁回邑廟當入西門時有二八女郎徙倚吊橋邊閒觀會景忽有小流氓三四輩向之調戲淫聲浪態使人難堪女父覩此情形不禁眦爲之裂上前扭住飽以老拳若　黨羽頗多突將女父圍在垓心四面攻擊正在爲難之際適保中局員蔡蓉卿二尹率勇馳至將兩造一并拘至局中聽候訊辦昨日會中人復興高采烈聲言城隍神委高昌司重復巡行午後神像由大南門至高昌廟游行各處然後進西門經道廳縣叅府復出大東門迤邐至邑厲壇晚間由壇土回廟紅男緑女觀者塞途○會過陸家浜時二班靑衣以銅練擊破人之頭額以致扭押局中此己見諸昨報矣兹悉其人在小南門外開設嫁妝店被擊之下滿頭血液模糊經人扶至巡防局呼寃局員著二班頭目交出行兇之人從重訊辦 
 
 

Page 4

 
 
[資送難民]  
　　難民訴苦己見報章上海縣黄愛棠大令由白下遄回得悉情形急赴道轅面陳一切前晚聶觀察飭傳難民到署命家丁按名賞給鷹銀一餅大令賞亦如之隨飭差役護送至招商局豐順輪船載往天津然後換舟回國 
[浦江漁唱]  
　　前日向晚南會館碼頭所泊松江夜航船將解纜矣忽篷索中斷篷遂墜下擊一客入浦幸有好善者爲之救援得以誕登彼岸○有小竊當淸明賽會時竊得一銀鈴適爲十六鋪禁地所見將贓搜出留待失主認領○騙子某甲持十六鋪地甲裘寶生名片向二十三七鋪地甲錢炳奎借衣四件經錢覷出破綻再三盤詰甲支吾以對乘間脫逃嘻地甲也而亦用名片乎宜乎騙子之藉以行騙也○本邑人李樹亭家在南巿花衣街昔年購得雛婢字之曰阿桂破瓜年紀漸解風情忽於客冬逃逸無蹤至前日始在大塲鎭某姓家尋獲遂喚三十九圖地保楊向卿楊端夫至卽行扣住前日送回滬上向之盤詰阿桂稱被鄰人朱阿心所識之婦誘出李卽向此婦理論婦自知理屈府首無言李欲解送官署請懲旋經旁人勸解令向李服禮得免於屈膝公庭○花衣街口昌園茶肆主某甲賃得榮杏園之屋竹爐煮茗以覓蠅頭積欠房租錢數十千迭次往收分文不付前日又往索取甲反口出惡言遂喚地甲言欲控官追繳地甲再三排解未知可免訟端否 
[英界公堂瑣案]  
　　李錦堂楊阿紀二人失去衣服察知袁阿春所竊投報捕房旋由包探查獲人贓於昨晨解送案下蔡太守判令管押四禮拜贓給兩失主分别認領○副捕頭禀稱查得押所中有病犯傅阿緒因送請某醫院醫生療治并派某號華捕王桂堂爲之照料不料王浦任情疏忽致犯脫逃是以將王捕送案請辦王供稱小的充當捕役經捕頭派令看管犯人稍不留神以致逃逸蔡太守判令罰去半月工資仍著赶緊緝拿逸犯○某號華捕禀稱馬車夫張長春停車山東路有碍行人是以拘案請罰張供稱小的因待坐客暫停片時不敢違章尚求恩恕蔡太守判罰洋銀二元如數充某處西醫院經費○某號華捕禀稱小的查得蔡天喜前曾犯竊今又竊取汪阿林家鐵二塊是以將人贓送案汪投案領贓蔡供稱小的係江蘇無錫縣人連次犯竊自知罪不容誅如荷施恩誓當銘泐蔡太守判令管押一月期滿遞解回籍贓給汪領去○源和洋行出店人姚定樓訴稱行中有放牛乳之竹籃被張來生竊去售與馬祥春得錢五十文是以報捕吊贓迭案張供稱小的因貧小利初次犯竊求恩肆赦没齒不忘馬供小的不知籃是竊贓是以收買蔡太守判令將張管押兩禮拜馬罰洋銀一元贓給姚領去 
[法界捕房紀事]  
　　某姓女方年二八艶冶如花寍波人某甲悅焉雨逗雲挑匪伊朝夕花間陜蝶遂效雙飛旣而憎甲鄙俚不文另與鄕人某乙有染甲因妬成忿不甘作陌路蕭郎擬將女携返四明俾得常諧伉儷女不允以致連日勃谿前日又以醋　傾翻咆哮不己左鄰家某姓惡其絮聒喚巡街捕至一并拘送捕房昨晨克捕頭向詰情由甲妄稱央媒娶女爲妻執有庚帖捕頭以兩下均非正人著押至下午始釋去○前晚有小工數人約結金利源碼頭某號巡丁至小東門外某酒肆傳杯弄琖其樂陶然蓋若輩負戴之餘素習跑難之術此次獲贓甚巨是以喜地驩天也旣而分贓不匀互相口角將巡丁拽至街上奮力痛毆適有巡街捕到來將一千人拘入捕房管押○昨日黎明時有甲乙内三人在新北門外天主堂街喧譁不己巡街捕喝阻不理一併拘入捕房克捕頭以事屬細微判令管押數點鐘時卽行開釋 
[作善降祥]  
　　昨日本館協振所承南潯雙淸室善士助賑捐洋銀四十三元又蔣槾秋等五戶助洋銀七元共計五十元由全盛信局寄下當此靑黄不接災民待哺嗷嗷得此義粟仁漿絕勝金丹玉液矣作善降祥之說古語非虚敬爇心香以代露祝 
[善愿宏施]  
　　謹啓者全亨號麥君潤齋春記棧陳君春攔皆善士也存心濟世以善爲懷溯敝堂歴年辦理各端善舉蒙兩君無不厚助洵屬樂善不倦者兹本年敝堂所募施醫贈藥一文愿復蒙麥君潤齋由三月份起每月慨助三千愿陳君春瀾每日惠助五十愿並邀貴友王蓮翁徐舜翁各助二十愿韓桂翁惠助十愿合計全年三萬六千愿交來英洋三十六元又承老泰興棧交來四川無名氏永善堂交來皖城覺遲各助全年一萬愿各惠英洋十元祗領之餘莫名欣感仰見諸大善士垂憐貧乏念切痌瘝發大愿以扶危捐巨資而救命萬民感德百病回春定下覃第凝禧三多並集虔祝褆躬介祉百禄咸宜爰誌蕪詞用申淑頌上海虹口元濟堂同人等拜啓 
[仁壽同登]  
　　昨奉繼述齋大善士樂助施醫給藥經費洋銀一百元尹靜齋大善士文郎彌月以湯餅資移賑山西洋銀四十元陳杏汀太善士五十初度以壽筵資移賑山西洋銀四十元朱經畬朱器之謝槐卿三大善士以柯金移賑山西洋銀十八元高淳不書名大善士樂助山西錢一百千文修竹山房大善士樂助山西洋銀五十元一般種福萬姓沾恩敬謝鴻慈附登鵲報上海六馬路仁濟善堂籌賑公所施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十九年二月十二日京報全録]  
　　宫門抄○發抄硃批三道○江督劉等奏查明江寗淮安等屬被災輕重情形請將應徵銀米分别蠲緩摺○湘撫吳奏揀員調補知縣摺○江督劉奏上海機器製造局第十次支用各欵核實報銷摺○二月十二日工部鴻臚寺廂黄旗值日吏部引見四十九名正黄蒙二名鑾儀衛四名○濂貝勒由西陵回京請安○大額駙假滿請安○徐樹銘等各謝調授缺恩○葆公致祭明陵請訓○常明請假十五日○工部奏派承修東西陵工程派出洪鈞裕德徐樹銘李端棻○召見軍機麟中堂志顔徐會灃○發抄李鴻章奏新授淮揚鎭藩萬才留統馬隊奉硃批着照所請兵部知道欽此○又獨石口恊陳飛熊調補中軍副將奉　　兵部議奏欽此○又察哈爾滿蒙官兵捐助耕牛立案奉硃批著照所請該衙門知道欽上○○兩江總督臣劉坤一江蘇巡撫臣查俊跪奏爲查明江甯淮安等屬光緒十八年秋禾被旱成災及被旱被淹勘不成災並抛荒田地應徵漕糧米石並折色銀兩懇恩准予分别蠲緩以紓民力恭摺仰祈聖鑒事竊准戶部咨嗣後如有奏請蠲緩漕糧者該督撫查照舊例確據情形於地丁摺外另行具摺並將各州縣區圖村莊名目分晰開單候鑾旨遵辦等因歴經循辦在案兹據江寗布政使瑞璋詳稱江寍淮安等屬本年自春徂夏亢晴日久高平田地禾苗缺雨滋培迨後得雨己遲未能霑足交秋仍復亢晴禾豆雜糧被旱受傷其濱江臨湖低窪之區又被潮水泛漲漫溢淹浸徐州海州二府州屬之銅山沛縣蕭縣邳州碭山睢寍沐陽贛榆等州縣並因東省山水下注宣洩不及低田被淹受傷收成均屬歉薄揚州府屬之甘泉縣被旱成災其餘勘不成災遵照部定章程移行該管道府州親往督飭各該州縣分别履勘明確並無飾混除江寍府屬未墾荒田同江都縣揚州衞營壘壓廢坍荒民田俟墾熟啓徵外所有揚州府屬之甘泉縣成災田地曁江寍府屬各縣己經墾熟復被歉收田畝奉旨减徵三成實徵七成漕米同淮安等屬各縣被歉田地應徵漕糧米石及攺徵折色銀兩分别蠲免緩徵等情　請具奏前來臣等伏查該州縣起運漕糧攸關天庾正供原不敢輕議蠲緩惟是賦從田出田旣失收賦卽難徵是以歴年遇有災歉請將銀米一體蠲緩均蒙竊恩旨准行且江寍淮安專屬係積歉之區今歳雨暘又未能應時以致收成减歉揚州府屬之甘泉縣又復被旱成災臣等詳加體察民情實形拮据若不量子蠲緩委係力有未浸除　水高淳安東通州海門五廳州縣並無起運漕糧又泰興縣秋成尚稱中稔照常徵收外合無仰懇天恩　准將甘泉縣被旱成災田地應徵光緒十八年漕糧照例按分蠲免剩銀勘不成災曁毘連災區例准並緩之成熟田地同上元江寍句容江浦六合等五縣己墾成熟復被歉收田地並山陽阜寍淸河桃源鹽城高郵泰州東臺江都儀徵興化寶應銅山豐縣沛縣蕭縣碭山邳州宿遷睢寍海州沐陽贑榆如臯等二十四州縣勘不成災田地應徵光緒十八年漕糧及攺徵折色銀兩緩至十九年秋成後分作二年帶徵又上元江寍句容江浦六合五縣未墾荒田同江都縣揚州衞營壘壓廢坍荒民山除墾熟啓徵外其餘坍荒田地應徵漕糧米石仍請蠲免所有各州縣漕糧令照常徵解除將送到淸摺咨部外謹合詞專摺附驛具奏並將災歉應行蠲緩漕糧各州縣區圖村莊頃畝開繕淸單恭呈御覽伏祈皇上聖鑒訓示謹奏奉上諭劉坤一奎俊奏查明江淮等屬被旱被水並抛荒田地懇請蠲緩漕糧開單呈覽一摺江蘇江寍淮安揚州等府屬上年春夏間高田被旱低　之區被水淹浸徐州府海州等屬又因山水下注田禾被淹收成均形歉薄己降旨將應徵錢糧分别蠲緩若將應徵漕糧照常徵收民力仍有未逮加恩着照所請所有甘泉縣成災田地應徵光緒十八年漕糧照例按分蠲免蠲賸及勘不成災曁毗連災區例准並緩之成熟田地同上元江寍句容江浦六合等五縣己墾成熟復被歉收田地並山陽阜　淸河桃源鹽城高郵泰州東臺江都儀徵興化寶應銅山沛縣蕭縣碭山邳州宿遷睢寍海州沐陽贑榆如臯等二十四州縣田地應徵光緒十八年漕糧及攺徵折色銀兩均著緩三十九年秋成後分作二年帶徵又上元江寍句容江浦六合五縣未墾荒田同江都縣揚州衞營壘壓廢坍荒民田除墾熟皆徵外其餘坍荒田地應徵漕糧米石均着蠲免以紓民力餘著照所議辦理該督撫卽按照單開區圖村莊頃畝詳晰刊刻朕更徧行曉諭務使實惠均霑毋任吏胥舞弊用副軫念民艱至意該部知道單併發欽此○○頭品頂戴湖南巡撫臣吳大澂跪奏爲揀員調補省會首邑要缺知縣以資治理恭摺仰祈聖鑒事竊照湖南長沙縣知縣沈錫周於光緒十八年九月初十日丁憂遺缺應以丁憂本日作爲開缺日期歸九月分截缺咨部在案查長沙縣係省會首邑衝繁難兼三要缺例應在外　選題補定例應題缺出先儘候補正途人員題補無人准以應升人員題升如實無合例堪以題升之員始准於現任人員内揀選調補又誠補州縣以上官員必於本任内歴俸三年以上方准揀選調補又現任要缺之員概不得藉詞員缺更爲緊要另行更調其有必須更調者查係由三項要缺更調四項要缺及最要之缺或由四項要缺及最要之缺更調附省首邑該員委非另有不合例事故卽行議准又首府縣缺出應令於通省正途人員内揀選調補各等因今長沙縣知縣爲省會首邑政務殷繁時有發審案件必須精明幹練之員方足以資治理南省雖有候補正途人員均與是缺人地不宜亦無合例堪以題升之員自應於現任正途人員内揀選調補臣與布政使何樞按察使王廉於通省實缺正途各員内逐加遴選查有武陵縣知縣李宗蓮年五千四歳浙江歸安縣人由廪生中式同治四年補行辛酉壬戍科本省鄕試舉人甲戍科會試中式二甲第一百二名進士引見奉旨以知縣卽用欽此簽分湖南領照起程光緒元年正月十四日到省于援黔苗疆肅淸案内保奏三年七月十八日奉旨著俟補缺後以直隸州知州歸候補班補用欽此五年題補武陵縣知縣奉准部覆六年十二月初八日到任八年勸辦直賑奏保俟知縣開缺歸直隸州後加知府銜十六年補行十五年大計保荐卓異該員心地慈祥才具開展勤於聽斷爲守兼優以之調補長沙縣知縣洵堪勝任與例亦屬相符相應奏懇天恩俯念省會首邑要缺需員准以武陵縣知縣李宗蓮調補長沙縣知縣實於治理有裨如蒙兪允該員係現任知縣請調知縣銜缺相當毋庸送部引見再該員係初次請調照例毋庸核計叅罰所遺武陵縣知縣係衝繁疲難最要缺例應在外揀選題補俟奉准部覆照例截缺揀員請補謹會同湖廣總督臣張之洞恭摺具陳伏乞皇上聖鑒勅部核覆施行謹奏奉硃批吏部議奏欽此○○頭品頂戴南洋大臣兩江總督臣劉坤一跪奏爲上海機器製造局第十次支用各欵查照成案開單核實報銷恭摺仰祈聖鑒事竊查上海機器製造局製造各項動用二成洋稅截至光緒十一年十二月底止均經分案開具淸單奏銷並咨經部覆准其併年造報各在案兹據辦理局務蘇松太道聶緝槼江蘇候補道劉麒祥等將光緒十二年十三年兩年分支用各欵悉心勾稽併年開報計上届册報存湘平銀六十四萬一千三百七十八兩六錢有奇十二十三兩年續領江海關二成洋稅庫平銀一百五萬六千一百三十七兩六錢有奇又收福建省撥還軍火價值庫平銀五萬七千六十五兩七錢又收江蘇藩司解還撥發雲南軍火價值庫平銀二千七百七十五兩共收庫平銀一百一十一萬五千九百七十八兩三錢有奇合湘平銀一百一十五萬六千四百八十八兩三錢有奇管收兩項共湘平銀一百七十九萬七千八百六十七兩有奇共用湘平銀九十蛄萬一千五百五十六兩七錢有奇實存湘平銀八十六萬六千三百一十兩三錢有奇此項存銀或係存而未用物料之價值或係造而未完各件之工料今俱照案核作銀數列存歸入下屇造報俾淸眉目其支用一　欵項均經遵照新章先行詳請咨部立案兹將收支銀數及委員司事中外工匠薪工購製軍火器具各項細數照章分造淸册詳請具奏前來伏查該機器製造諸事悉仿西法用料多係洋産工資物價均無定例支用欵項實難以常例相繩此次册開各欵詳　察　委係實用實銷毫無浮冐謹查照成案彚繕淸單恭呈御覽仰懇天恩俯准核銷以淸欵目除將册分咨總理衙門戶部兵部工部查照外所有上海機器製造局自光緒十二年起至十三年十二月底止第十案支用各欵報銷緣由謹會同北洋大臣直隸總督臣李鴻章江蘇巡撫臣奎俊恭摺具奏伏乞皇上聖鑒訓示謹奏奉硃批該部議奏單併發欽此 
 
 

Page 12

 
 
[光緒十九年二月十三日京報全録]  
　　宫門抄○諭旨一道録前○皖撫沈奏揀員更補知州摺○又奏調署知州片○軍機大臣奏充補章京片○豫撫裕奏揀員調補知縣摺○蘇撫奎奏報蘇州松滬兩厘局收支厘金數目摺○又奏甄别各員片○二月十三日内務府國子監正黄旗值日無引見○李培元假滿請安○銘公福森布各請假十日○倫貝子續假五日○常儀司奏十五日祭奉先殿瀾公行禮○召見軍機容貴敬信○○頭品頂戴安徽巡撫臣沈秉成跪奏爲揀員更補直隸州知州要缺以資治理恭摺仰祈聖鑒事竊照廣德直隷州知州何慶釗病故遺缺先經聲請扣留外補並以在任候補直隸州知州吳雲濤請補嗣准吏部咨覆以廣德直隷州知州係輪應候補班前到班該員吳雲濤係候補正班人員與例不符應毋庸議行令以特旨卽用直隸州知州更補等因咨行到皖查廣德直隸州知州何慶釗病故開缺歸光緒十八年正月分截缺係繁難中缺卽經行司遴員更補兹據布政使德壽按察使嵩崑查有發往安徽補用直隸州知州徐宗澄湛以更補會詳請奏前來臣查定例各省道府同知直隷州通判知州遇輪補升調遺病故休選缺先儘候補班前酌補一人次將候補正班酌補一人又鄭工新章内開道府以及佐雜等官無無何項所出留補選缺何項到班仍以五缺計算先用鄭工新班遇缺先二人海防新班先一人無人用鄭工新班遇缺先人員抵補至第四缺海防卽海防先分班輪用一人第一輪用海防卽人員第二輪用海防先人員海防先無人仍用海防卽人員海防卽無人用舊例銀捐遇缺先人員如無人用舊例銀捐遇缺人員再無人過班卽接用各項輪用班次一人以五缺爲一週又新海防章程内開報捐外官分發各省新海防遇缺先等項人員仍照鄭工事例跟接次數卯數分别掣簽按班銓補又海軍衙門保奏欽奉懿旨人員奏定序補班次擬請嗣後此項人員遇有選缺出時除鄭工遇缺先海防新班先新班卽舊例銀捐遇缺先遇缺不計外應俟輪用各項班次時准其先儘請補不積各項班次之缺各等語安省直隸州知州一項上次廣德直隸州缺出用至候補正班止此次出缺係在鄭工新海防章程後開補第一缺照章應先用鄭工新班遇缺先新海防遇缺先舊海防先海防卽舊例銀捐遇缺先銀捐遇缺均無人輪用各項班次應先用海軍衙門保奏欽奉懿旨人員請補查有發往安徽補用直隷州知州徐宗澄現年三十九歳浙江歸安縣人由附貢生遵籌餉例捐主事同治十二年十一月騐看簽分刑部陜西司兼貴州司行走光緒元年乙亥恩科中式順天鄕試第十七名舉人二年十一月學習期滿奏留補用歴派陜西司帮主橋正主稿督催所保送倉塲漢監督五年在河南協黔捐局攺捐不論雙單月選用知縣並加同知銜七年充本省海運紳董出力經浙江撫臣保俟選缺後以應升之缺升用八年充當北城捕盜局總辦紳董巡夜出力保加一級十三年遵鄭工例捐升直隸州知州不論雙單月選用十四年報効製造軍器銀兩經海軍衙門王大臣具奏十四年十月十四日奉懿旨徐宗澄著以直隸州知州發往安徽補用欽此十一月二十三日由吏部帶領引見奉旨著照例發往欽此二十七日領照起程十二月二十一日到省二十五日丁父憂回籍守制十七年在部就近起復領照五月二十七日回省經部核准坐十七年五月初九日行文按安省照限减半計算應扣至是年六月初七日作爲到省日期照例毋庸甄别該員心地明白辦事穩練以之更補廣德直隸州知州不積各項班次之缺實堪勝任與例亦符如蒙兪允該員由發往安徽補用直隸州知州請補直隸州知州銜缺相當毋庸送部引見除將履歴淸册咨部查核外謹會同兩江總督臣劉坤一恭摺具陳伏乞皇上聖鑒勅部議覆施行再此案係更補之缺應請照章攺爲題奏合併陳明謹奏奉硃批吏部議奏欽此○○沈秉成片再代理和州直隸州知州周心培現届期滿應卽調省另行委員接署以專責成兹查有石埭縣知縣顧懷壬精明穩練堪以調署據藩臬兩司會詳請奏前來除檄飭遵照外謹會同兩江督臣劉坤一附片具陳伏乞聖鑒謹奏奉硃批吏部知道欽此○○軍機大臣片再查軍機額外章京戶部候補主事王式曾現在請假回籍省親應添傳記名在前之内閣候補中書胡祖謙在額外行走謹奏奉旨知道了欽此○○頭品頂戴河南巡撫奴才裕寛跪奏爲揀員調補要缺知縣以裨地方恭摺仰祈聖鑒事竊照杞縣知縣鮑振鏞與現任糧儲鹽法道王維翰姻親廻避光緒十八年十月初八日奉旨坐第五日行文按照限减半應扣至十月二十七日接准部文之日爲開缺日業歸十月分截缺在案查定例知縣應調缺出於現任人員内揀選調補又調補官員任内如果承審案件承緝盜案徵解錢糧己起降調革職叅限者概不准其請調又州縣以上再調人員其前任内如有應繳罰俸銀兩必須按限逐案完繳解交藩庫專咨部報查核又奉通行州縣官卸事交代未淸者實任人員不准到任調署各等語查杞縣係衝繁難兼三要缺例應在外揀選調補必須糧明幹練之員方足以資治理奴才督同藩臬兩司在於通省現任人員内逐加遴選非現居要缺卽人地未宜惟查有調補内黄縣知縣傅橒現年五十四歳順天大興縣人祖籍浙江會稽縣由監生報捐縣丞指分河南試用同治二年六月到省剿匪出力保俟補缺後以知縣仍留河南歸候補班補用請咨捐足三缺離縣丞任以知縣仍留河南歸候補班補用請咨赴部光緒元年八月初十日經欽派大臣騐放覆奏堪以發往奉旨依議欽此九月十五日到省試看期滿甄别留省加捐本班儘先前補用歴年轉運出力先後保加同知銜俟補缺後以直隸州用並隨帶加三級管解西征軍餉無誤議叙加二級歴署伊陽永城等縣知縣十年七月題署　池縣知縣十二年三月到任試署期滿奉准實授捐戴花翎歴次恭逢恩詔加三級鄭工賑務出力保俟補直隸州後以知府用捐加知府銜歴俸期滿十七年調補内黄縣知縣奉部覆准是年十月交卸澠池縣印務尚未赴内黄縣調任現代理祥符縣知縣其前署伊陽永城及澠池等懸任内交代具己淸楚由後任結報核計正署各任並無承審案件承緝盜案徵解錢糧尚未議結有關降革處分據布政使廖壽豐按察使長禄會詳調補請澠奏前來奴才查該員傅橒才識優長有爲有守以之調補杞縣知縣實於要缺有裨惟内黄縣本係繁難二字繁要以繁調繁與例稍有未符但杞縣係衝繁難三字要缺地處衝遞事劇賦重尤爲繁要人地實在相需例得專摺陳請如蒙兪允該員係現任知縣請調知縣銜缺相當毋庸送部引見係再調人員其前署伊陽永城等縣任内罰俸各案均在光緒十五年三月十六日恭逢恩詔以前應免核計所有澠池縣任内罰俸八案共銀七十二兩九錢三分飭令如數完繳另行咨部所遺内黄縣知縣要缺係接准部覆截缺後再行揀員請補合併聲明爲此恭摺具陳伏乞皇上聖鑒訓示謹奏奉硃批吏部議奏欽此○○頭品頂戴江蘇巡撫臣奎俊跪奏爲江蘇省蘇州松滬兩厘局光緒十八年上半年收支厘金數目分繕淸單恭摺具陳仰祈聖鑒事竊各省抽收厘金欽奉上諭　令查照兩淮鹽厘章程按半年奏報一次等因業將蘇州松滬兩厘局同治八年上半年起至光緒十七年起下半年止出入各欵先後開單奏報在案兹據督辦報銷蘇州布政使鄧華熙等將蘇州松滬兩厘局光緒十八年上半年收支厘局欵目逐卡開列細數同各卡委員銜各分别造具淸册詳請具奏並據聲明本届松滬厘局並未收有土樂捐欵其蘇省厘局所收土樂捐銀遵照新章扣支一成局用其餘九成銀兩照案儘數提存聽候撥解等情前來奴才覆核無異除飭將十八年下半年出入數目依限截淸造報並將所送淸册咨送戶部查核外理合會同兩江總督臣劉坤一分繕收支淸單恭摺具陳伏乞皇上聖鑒謹奏奉硃批戶部知道單二件併發欽此○○奎俊片再現任候補州縣以上俊秀監生出身之捐納勞績兩途前准部咨行令一體考試甄别經前撫臣吳元炳兼擬月課章程奏明舉行歴將考過人員附奏在案兹查光緒十八年據蘇州藩司飭調未考各員呈送甄别計前撫臣剛毅曁臣任内先後考試得候補知縣陳香祖取列一等試用同知李前晉試用通判林步瀛試用知縣洪恩培均取列二等以上四員應照章留省委補除咨部查照並將未考各員續行調考外謹會同兩江總督臣劉坤一附片陳明伏乞聖鑒勅部查照謹奏奉硃批吏部知道欽此 
 
