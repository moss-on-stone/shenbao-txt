# 1921 - 355 - 4917550

 

Page 1

 
 
   
 
 

Page 2

 
 
   
 
 

Page 3

 
 
時評 
[南方之裁兵（冷）]  
　　北方初成内閣例有宣言余謂宣言不如以實事示人之有效也若南方今日之裁兵誠北方對之而有愧者矣 
　　我昔屢言之獨立之省與其日詛北方之腐敗與擴張未有之勢力不如就其權力之地自行其主張使人以可信今南方所爲日近此義矣先有禁賭之成績又有巿政之規模今復有裁兵之實現苟本此義前進而勿輟則不久各省必有聞風而追踪之者其結果不求聨合而自聨不必北伐而北自倒不談統一而統一自成以視日以空言聒人者不可同日語也我今觀乎南北近事而有斯感 
命令 
　　十二月二十六日大總統令敎育總長黃炎培未到任以前特任齊耀珊兼署敎育總長此令 
　　又令陳問晋給二等大綬寳光嘉禾章此令 
十二月二十七日大總統令特任董康爲大理院院長此令 
　　又令署財政次長羅鴻年呈請辭職羅鴻年准免署職此令 
　　又令任命盧學溥爲財政次長此令 
　　又令署敎育次長馬鄰翼呈請辭職馬鄰翼准免署　此令 
　　又令任命陳垣署理敎育次長此令 
國内專電 
　　北京電年關財政仍無辦法前夜政府希望銀行公會借二百萬竟無結果（二十七日下午一鐘） 
　　北京電今日張弧訪使團接洽財政之與使團有關係部分事而以鹽餘公債爲主使團無甚表示 
　　北京電昨農齊就職工商司會辦梁玉書獻媚傳各司員在大堂站班迎接各司員大譁而散 
　　北京電農次擬劉恩格陸次擬韓麟春交次擬鄭洪年蔡成勲張懷芝競督魯參謀長擬王占元均說不定（二十七日下午一鐘） 
　　北京電董康大理院長盧學溥財次陳垣敎闪令下（二十七日下午一鐘） 
　　北京電葉恭綽鮑貴卿今日就職 
　　北京電徐世章幣制總裁令己下 
　　北京電政府共負國債十五萬八千八百八十五萬一千九百六十八元計長期外債十萬萬餘短期外債一萬萬餘内國公債二萬萬餘各機關庫劵四千餘萬各銀行短期借欵八千餘萬各銀行墊欵四千餘萬（二十七日下午一鐘） 
　　北京電張弧允籌陸軍大學經費該校不至停辦（二十七日下午一鐘） 
　　北京電茂生洋行麥幾特函部索漳厦路十二月十五到期之建築厦門碼頭費十一萬餘元 
　　北京電美使照會外部本使館無線電臺之設立與使用專供本國政府之所需與中國無線電營業無所牴觸（二十七日下午一鐘） 
 
 

Page 4

 
 
北京電皖省議員丁述明鄧嘉璋等携欵來京運動召集皖同鄉今日往内部請願解散省議會並於艶日（二十九）開大會驅丁等回籍 
　　北京電吳新田電二十七團又克復鐵佛寺馬邦驛等處敵退踞城固沔縣現令十四旅攻漢中十三旅攻漢陰並攻沔縣城固 
　　北京電黑報赤塔軍由庫南下將抵叨林並在滿站設立兵站參陸處轉電黑督密查防阻 
　　北京電昨廊房撞車死十人傷三十餘係第十次津來客車與三十三次去奉貨車計毁車頭二車五節昨夕子刻通車昨特别快車今午方到（二十七日下午一鐘） 
　　天津電京奉十次通車與三十三次貨車寢（二十六）晨在廊坊落垡間互撞出險搭客傷九人司機死三人當日修理車線後照常通車 
　　天津電唐山各界於有日（二十五）開巿民大會游行萬人發電華會代表誓死勿認魯案直接交涉 
（以上二十七日下午十鐘） 
　　漢口電川卾正式議和地點卾主宜昌或巴東川主重慶或巫山現尙未定川軍唐式遵部己退集夔州唐與但懋辛均應劉湘電召赴渝會議收束軍事辦法 
　　漢口電湘訊沈鴻英尙在平江所部號四混旅一補充團實則只五六千人能作戰且餉械兩缺衆料不至牽動湘局張子武徑日赴平江親向沈軍調停可望和解並擬卽來漢赴洛向吳蕭疏通另訊沈派鄧旅長到岳與張福來商投誠仍無結果湘軍己進逼至平江附近三角涯與沈軍接觸 
　　漢口電宥午堤口下段保安會内開各團體外交聨合會到二十餘團體對外領拒絶遊行租界事决再以書面切實交涉若不可則逕行通過租界並通電各國指摘外領無理並勸租界華人一律遷居華境（以上二十七日下午九鐘） 
　　香港電美人藍辛前曾電詢伍廷芳解决南北法伍覆電開列二條件（一）取消二十一條（二）須徐世昌退職藍將伍電呈美政府并轉京政府巧日顔惠慶電伍朝樞謂伍老所提二條己辦到因取消二十一條己由施顧提華會至第二條徐亦有通電宣言等語伍隨覆電詰二十一條何日取消第二條究辦到若何程度 
　　香港電總部昨接探報派唯一裕民等艦在崖門截獲寗州輪由海防運來之烟土七萬二千兩洋鹽七萬餘斤并捕走私四十餘名一說截獲私烟百餘箱白米千餘包私鹽數百包共值一百五十餘萬 
　　香港電總部昨發第一批裁兵費共十萬餘元（以上二十七日下午六鐘） 
　　香港電國會敬日非常會到百二十餘（一）尙鎭圭提北京財部加田賦稅病民請反對議决由秘廳通電（二）魯案反對直接推五人起草交下會商决（三）財部派員答覆欠經費四月無要領 
　　香港電聞徐樹錚現寓第一師鄧鏗部外傳孫將予以總參謀 
　　香港電桂馬否認遷省署 
　　香港電孫任蔣作賓吕超孔庚石青陽陳少白爲大本營參議 
　　香港電第二次己裁兵十營内福軍三營首批費昨己發 
　　香港電孫夫人與十字會員己抵桂林（以上二十七日下午七鐘） 
　　香港電聞孫昨有電招徐樹錚往桂林徐擬舊曆年内往將由第一師派隊護送 
　　香港電梁閣成粤中咸以爲與統一有關謂梁在粤時商定以陳任兩廣總司令鄧鏗爲粤總司令馬育航任省長蘇愼初爲參謀三月内可實現（以上二十七日下午九鐘） 
　　香港電顧品珍電駐桂滇軍李友勲允先濟軍餉子彈俟出發再解 
　　香港電黃埔海軍校生請海軍某要人維持該校不逹目的則請中央收回 
　　香港電李鍾嶽昨就航政局長職 
　　香港電聞魏邦平軍旬日内可返粤惟李雄偉部則留守大湟江口 
　　香港電聞趙恒惕擬讓湘南省長　　與周震麟以緩孫北伐 
　　香港電某方消息何國樑己將百色散兵肅清（以上二十七日下午十鐘） 
交通大學無線電 
　　華盛頓電中國所提出關稅自主權之請求未爲人贊同未必邀准惟關稅或可按百徵六勢力範圍問題或將以開放門戸原則適用於各省聲明解决之但列强並不切實聲明取銷勢力範圍蓋以勢力範圍今己不存在亦無人要求之也預料日本可承認開放門戸原則適用於滿洲 
　　巴黎電法總理白里安在國會言及倫敦會議德國賠欵事謂英相喬治並未提出使法國稍有犧牲之建議又謂英法協約仍完固如初 
　　華盛頓電海軍部因經濟關係己取銷大西洋太平洋兩艦隊合操之舉 
　　末斯柯電俄災區死率日增某境内每日掩埋二百人美國俄賑會現留養幼孩八十萬人（以上二十七日到） 
特約路透太議專電 
　　二十六日華盛頓電英代表團對於潛艇問題之態度己由貝爾福氏於二十四日海軍委員會會議時說明之其言曰潛艇之作用雖與防務少有裨益然終可發生大背戰事公法與人道主義之行爲故英代表團願各國施行聨合辦法禁止潛艇之維持建造或使用法代表薩爾諾氏稱未與大會之國願否遵行在會關於潛艇之决議今殊無把握渠意潛艇廢留問題宜由與潛艇有關係之各國公决之貝爾福氏答稱潛艇爲攻具而非防具苟德國恢復其陸軍創立潛艇隊而侵犯法國則法國雖有潛艇亦復無補屆時法國唯有依賴英國抵制潛艇艦之援助耳然則法國建造大批潛艇果何爲乎凡就戰術點着眼論事者必謂法國之大造潛艇由其地勢而言固爲反對英國計也白里安氏所宣布之陸軍政策與台邦氏所宣布之海軍政策不相符合法國潛艇隊宗旨何在之問題未聞有美滿之答語大會固不能制定規則使世界盡服從之但大會苟意見一致認定潛艇爲違反文化之戰具則亦可爲將來全廢潛艇之先聲云云與會者發揮潛艇將來用途之見解彼此不一而其結果則咸知潛艇用途不加限制則勢必使各國有爭造抵制潛艇艦之趨向故各國代表現方非正式討論辦法擬召集國際會議共議此事凡有若干潛艇之小國皆將被邀與會聞召集另一大會之辦法現己籌議就緒 
　　二十七日華盛頓電日代表埴原向海軍委員會稱日代表團不能了解潛艇何以不爲有效力且屬必要之防具日本於接受五五三主力艦噸數比例之際己犧牲不少惟爲謀大會之成功起見日本準備對於潛艇接受同樣比例依此日本應得潛艇噸位五萬四千噸而非如美國所擬之三萬一千噸日本在地理上處於甚遠之地位故其潛艇無能爲害當可爲外人所共悉也 
世界路透電 
[歐洲列國會議之先導]  
　　二十四日倫敦電英相喬治氏法總理白里安氏决議任令開恩士高等會議邀有關係之國與會連美德兩國在内並派委員會草擬中歐及俄國善後事宜之偉大計畫 
　　二十七日倫敦電據確實消息白里安氏與喬治氏己於原則上議决邀勞農政府外交總長齊吉林氏次長里維諾扶氏於一九二二年初來倫敦蓋於政策之重要問題有所詢問也 
　　二十七日巴黎電白里安氏與喬治氏昨在火車站會晤互談半小時之久白即啓程赴開恩士 
[埃及騷亂續聞]  
　　二十七日開羅電昨日土著所寓之地段内發生重大騷亂當道於道中置障碍物有摩托巡邏車一輛曾開槍擊暴動者死兩人傷四人齊夫太地方亦起騷亂埃及兵開槍死一人傷兩人樸特賽續有暴動死兩人傷三人開羅政府用人多己照常供職惟各省仍有散漫之罷職舉動亞力山特里亞諸均安靜警察曾拘獲圖亂者四百人 
[新芬黨與英愛和約]  
　　二十四日倫敦電聞新芬黨國會非正式投票表决英愛和約贊成者與反對者各占五十八人餘四人態度未明 
[各國近事記]  
　　二十七日倫敦電日本商業視察團坂井氏語客謂英商招待情意優渥非其始料所及甚望英商不久亦有游歷日本之舉坂井氏又言及東西人民之社交宜更親密一事謂日本與遠東現有許多俱樂部東西人士皆得爲會員尙望英國亦有此行動云 
　　二十七日羅馬電意俄商約己於昨日簽字 
　　二十六日巴黎電外交部秘書長裴爾台洛氏因其兄爲中法實業銀行管理員之一自該銀行失敗後渠乃時受一般人士之抨擊茲復上書白里安氏辭職詞甚堅决按裴氏辭職此己爲第三次矣 
太平洋路透電 
[外電之内閣評]  
　　二十六日北京電新内閣人名己於昨晚以明令發表其中梁士詒與葉恭綽爲舊交通系張弧爲新交通系顔李黃王爲獨立派鮑齊爲奉系高爲直系以前内閣較之舊交通系得二席新交通系得一席獨立派得一席奉系無得失直系失四席吳佩孚態度未明衆意交通系之加入足减吳之勢力蓋直系今在四系組成之新内閣中須受種種約束而往日則僅奉直兩系對峙也 
[日本近事記]  
　　二十六日東京電攝政皇太子今日正式執行帝國議會開幕禮外交團及大員等與禮者甚衆太子發開會詞對於帝國政府與締約國間邦交日厚及華府大會將得圓滿之結果表示滿意又謂日本今爲世界列强之一對外責任更形增重且因國内發展之結果事務日見繁雜故帝國今處於負極大責任之地位吾人全賴忠誠國民之合作增進國家榮盛建設永遠和平發展一切文化太子末請議會議員和衷考慮豫算案及其他政府計畫議會於是宣告休會並定一月二十一日重行開會 
　　二十七日東京電聞政府反對以日幣五百萬元貨與海參崴政府 
國外要聞 
[東報對山東問題之論調]  
　　世界新聞社云山東問題之談判我國外交大失敗己爲不可掩之事實而日本輿論方且責其政府與代表之無能茲擇譯數報之論評於後以見一斑（一）讀賣新聞十二月二十一日社論云山東問題由英美調停現正由中日兩國間直接談判本報對於我政府（日本政府）對於此問題之失敗屢有論列今觀直接交涉之進行我代表又繼續失敗吾今姑不責代表而論解决此問題之法山東問題之骨髓爲鐵路與鹽田中國對於吾人之提議己答覆兩次表示不贊成合辦鐵路而願償還鐵路資本之半數於吾人如是即己承認日本於該路之資本有一半權利矣在實際上中國實己承認日本與中國合辦該路之權利吾人屢告政府應注意中國此種默認中國代表於本月初期以前即有此意若我政府與代表早經見及則藉借欵而得管理之詳細辦法當己談判解决惜我代表自始要求兩國合辦此乃顯爲中國所反對者於是華人抛棄借欵之議而堅持躉付現欵贖還鐵路據聞中國將借此欵於四國銀團中國旣向該銀團借欵即是承認該銀團此在中國不啻自缚銀團必且大樂而我日本銀行團則如休不且進退維谷耶中國又有避免四國銀團而在國内自籌欵項之說然日本不信中國有此能力果中國有此能力則日本對於該路之管理或供給工程師等事將不復有要求之權以山東鐵路歸還中國官僚武人而不取得相當管理之保證不獨不利於中國亦不利於日本及列强非先將此等問題解决則鐵路估價問題直無從說起四國協約雖己訂定關於中國問題之協定則將陷於停頓之境遠東委員會業己延會中國曾得許諾無論山東問題談判之結果若何其條件必報告全體大會取得列强之承認彼調處此事之英美代表必於大會中加以判斷若中國或日本反對大會之决議則足爲大會之累吾人深望中日兩國早日解决此事實在可行之辦法莫善於中國之原議即中國收回該路之所有權而向日本訂約借欵附以由日本供給鐵路專家等之條件深望英美代表於此點力爲斡旋也至於鹽田問題倘日本力持日本製鹽之要求中國爲國家威望計恐必反對至於鹽稅之管理日本與其他關係各國負共同管理之責此外日本所需者爲鹽之供給倘能與華人製鹽者商定此項供給則日本將無他求矣 
 
 

Page 5

 
 
   
 
 

Page 6

 
 
第二張（六） 
國外要聞二 
[美京特派記者通信（四）（伯衡）]  
　　中國漸覺失望　顧使提出關稅問題 
　　魯案竟允直接交涉　學生與國民代表質問 
　　太平洋會議開幕己逾旬日遠東問題亦漸漸震動於吾人耳鼓中老大垂病之中國遂爲與議各國所重視十一月十一日下午四時太平洋及遠東問題委員會集議時美國代表之一前上議院議員路脫氏Ｅx-Sentor　ElihuRoot頗思爲中國一助在會塲中竭力設法使各國通過對我光明態度之方針討論多時不得要刢領各國均不願有一定之主張路脫氏一番苦心盡成泡影及會議終了時雖有下例四條議案之通過然此四條者均老生常談浮泛無着前於此者己屢爲各國所承認而亦己屢爲各國所破裂者也條文如下 
　　（一）對於中國之主權獨立以及土地上行政上之完全各國均承認而尊敬之（二）對於中國最完善最不受人阻擾之自新及搆造强有力且安穏政府之機會各國均將設法使中國享受之（三）對於中國開放全國及使各國在中國工商業上有機會均等之政策各國均將竭力使中國成全之（四）對於利用現在情形要求特别權利而使各友邦國民之權利有所破壞并使該各友邦之立國有所摇動之政策各國均將遠而避之在此四條未通過之前日本代表團中之有發言權者時對人言謂中國北方之國界依長城爲限長城以外之地非中國之所有並言日本有人多之患及缺乏原料之憂滿蒙二地非由日本開放不可日本之退還山東固無疑然對於滿蒙二地則不能放手云云吾國代表團聞之深爲驚訝竭力爭辯之中國新聞記者之在此者更著論投之美報而癖之及四條通過以後美國各新聞記者相率至日本代表加藤氏處詢問滿蒙究否爲中國土地加藤　度多時乃答曰滿蒙雖爲中國之土地而日本在滿蒙經濟上之權利必須增加觀此則日本之野心可想而知矣 
　　此四條通過之翌日英國代表團言中國政府腐敗宜設立一監督財政機關庶中國外債可有清理之一日中國之鐵路亦紛擾無秩序宜由各國共同管理之並謂此四條中己含有中國承認新銀行團之意云云中國代表即竭力聲辯之法國代表在會塲中正式詢問中國代表團是否有代表全國之能力至是而中國在太議之失望己漸露其端矣 
　　惟中國代表不以是稍餒仍依施公使十一月十六日在會塲上所宣布之十大方針而進行中國代表團之意先以十大方針提出然後依此方針提出各種特别問題與各國討論中國所提出之特别問題首爲改良關稅問題由顧公使於十一月二十三日下午三時在太平洋及遠東問題委員會前發言其餘八國代表均在座顧使在發言之初力言中國所以提出此問題之原由非在要求撤換現行關稅營理制度并非有要求對於爲外債所抵押之關稅收入上有所干涉之希望繼乃述中國關稅制度歷史如下中國在一八四二年以前訂立稅則固有完全自主之權及一八四二年與英法美各國訂立條約後對於此訂立稅則之權即有一種限制受條約上種種之束縛中國僅能徵百五之稅而此百五之率全憑當年訂約時物價而定及一八五八年物價漸降中國所收入者幾不止百分之五各國深以爲非是要求將定章修改中國不　己而依之及後物價又高中國收人不足所得不及百分之五然中國仍未要求修改也至一九○二年收入更减幾不足以付庚子賠欵遂有一次之修改按一八九七年至一八九九年三年間平均之物價而衡計之至一九一二年物價又增中國又要求修改與約各國不能得同意輾轉磋商六年而後始能完事一九一八年遂更有一次之修改然所收入者仍祇及近時物價百分之三·五也 
　　顧公使將上述之歷史述畢後復力言中國有自由訂立關稅權之必要惟中國亦知此事一時不能成立故要求各國承認中國對於關稅制度之改良有三大時期之凖備最後之時期内中國即當有完全自主之權在此時期之前中國應有一最高稅率之限定而對於徵稅之各物亦當依該物之性質及用途而有區别凡此種種由公理上言之各國均當允許中國者也中國財政困難情形己至極點非有充分之收入不足以立國故第一時期内自一九二二年一月一號起各國應許中國對於關稅收足百分之十二·五此非過分之要求須請各國之承認者 
　　顧使繼又述中國不可不增加稅率之理由（一）現行稅則各國對於中國訂立關稅權有種種無謂之限制乃侵犯中國行政權各國所應自覺者也（二）現行稅則無彼此平等之對待外國貨物之進中國者收稅如是之輕中國貨物之進外國者納稅又如是之重如紙烟然日本紙烟之入中國者僅徵百分之五中國紙烟之運至日本者須付三百五十分之多此不平之甚也（三）現行稅則對於中國經濟上之發展頗多妨害（四）現行稅則無科學上之原理所有進口貨不論各物之性質均一律以百分之五納之此對於徵稅原理之不合處也（五）關稅爲各國收入大宗之一中國亦當依關稅之收入維持政府用途然依目下之收入殊微細不足以充國計也（六）現行各條約上之束缚中國要求增加稅則時須經過無數之困難如一九一二年及一九一八年然故各種條件上之束缚必須更改之（七）即中國若能收足百分之五時其收入亦不能助中國政府財政上之萬一顧公使說畢後各國均以同情之語答之最後有一中國關稅委員會之設立有以下各國代表之派定以研究此問題（美國）恩特華特Ｓenator　Ｕnderwood主席（比國）加底Ｂaronde　Oartier（英國）波登Sir　Robert　Borden（中國）顧隹鈞（法國）薩羅ＭSarrant（意國）阿爾勃底尼　SenatorAibertini（日本）　Hanihara（荷蘭）勃落克倫　Blookland（葡萄牙）法斯康細Captain　Ernesto　Vasooncellos 
　　　山東問題爲中國此次在裁减軍備及太平洋會議中最緊要之問題亦爲世界外交懸案中最緊要問題中國代表團對此問題宜如何謹愼從事乃開會後幾三星期尙未見提出所提出者初爲浮乏無際之空理如十大方針然繼則對於次要問題如各國在華郵政電政軍政等之宜改變方針等亦己連續提出而對於舉國所注目之收回山東案反置之不問吾儕民間代表及輿論代表之在華盛頓者方夙夜恐懼不知所措之際一語傳來謂中日二國間之直接父涉己商議定妥預備開始則不能不令人驚訝不己也 
　　此直接交涉之風聲傳聞於吾人耳鼓中者固不止一日矣然吾儕意想中中國此次在華代表均係外交界中之稍有才望者對於此案决不放鬆十一月三十日晚國民代表余蔣二君見政府代表時曾詢及此案各政府代表均謂彼等正待良機以提出此懸案於大會間乃翌日在遠東太平洋委員會中會長許士氏忽提議謂中日二國當首先直接開談話會以討論山東問題中國代表允之於是此間學生團譁然大怒集隊立代表團住宅前高呼質問此亦一可悲之事也 
　　許士氏報告直接交涉之佈及中日二國代表應允之當晚國民代表學生代表及輿論代表重赴政府代表團處質問應允直接交涉之理由答謂許士氏雖有勸中日二國直接交涉之提議然此於十一月三十日開會以前許士氏並未通知中國代表團謂將有此項報告因中國尙未十分應允也迨至翌日許士氏旣作此突如其來之報告日本代表即起立感謝英美二國之好意而深述願與中國代表相見以討論此懸案中國代表團見此情形並受許士氏之催促不得不作與日本同樣之表示而立應直接談話會之辦法矣政府代表團又云此次之直接談話會與直接交涉異談話時由英美二國代表中派人旁聽而將來之結果必能爲大會所通過云云此乃辦理失敗後强詞奪理之辯護語也試問談話與交涉除文字上不同外實際上有何分别英美二國代表雖在席旁聽然不發一言無仲裁之權僅恐中日二國代表有衝突時作排難解紛之人而己且將來此談話會萬一得有結果能否爲大會通過尙爲一大疑問因許士氏從未作此種報告也且日本旣得此直接談話會必將設法不使之再加入大會議程中觀測其意似己竭力使此談話會作無期之延長恐大會完畢而此案尙懸而未决也（十二月三日發） 
國内要聞 
[梁閣成後之雜訊（侃侃）]  
　　張懷芝與王占元 
　　一波三折之梁内閣至昨日始完全產出查曹錕此次由保來京本守定持冷靜態度以觀張作霖之手法如何所以見東海時唯唯諾諾見張雨亭時亦不加可否一面由吳子玉做黑臉來電反對梁氏之登台因之大費躊躇迨前日吳之代表到京則態度己變僅携有條件多欵第一條即西北疆吏不能更動請速眞除陸洪濤爲甘肅督軍其他駐紥卾陜兩省直軍軍餉援贛軍出發經費湖北省長等問題多係靳閣時所未有辦法者今欲新内閣完全承認依直軍方面計劃進行此項條欵雖不免有爲難之處然因急於解决梁閣故即完全承認之自梁閣確定後甘石橋方面即派出許多得力人員向各省駐京代表接洽求其帮忙並於梁上台後令各省督軍省長來一切實之賀電以壯聲勢聞有舊議員陳某者己連結數省代表與梁接洽其熱中可謂甚矣參陸處於二十四日午前十二時請曹張兩人在參謀部大樓讌會陪客者有王占元鮑貴卿等連主人共七人此席究竟有何意味不可預知惟聞張懷芝之意擬將借此機會向曹張兩人說說窮况懇其憐恤因此次張作霖由奉入關時曾有維持參陸部之宣言而參陸兩部派遣留學日本陸軍大學學生張復給以旅費張懷芝不能不懇切申謝惟又有一說謂張懷芝因中央之事味如雞肋决意運動山東督軍特恐張作霖通過而曹不肯通過故設此讌以爲道地也王占元以過去之兩湖巡閱使此次跟隨張作霖入京尤有特别運動據王告人則曰係向政府索欠餉然知其内幕者則謂王運動中央位置己經成熱張懷芝果督魯王可得參謀總長一席也 
[孟祿博士在北大講演（野雲）]  
　　講題爲「大學之職務」（Ｔhe　Funotion　of　the　University） 
美國大敎育家孟祿博士兩次來京迭與都門敎育界同人商榷中國實際敎育上種種辦法竟無暇爲公開的講演今日（二十四日）始應北京大學之請於午後四時在第三院大禮堂講演『大學之職務』問題博士偕北大敎授譚仲逵胡適之沈兼士等由側門入塲登講壇首由譚氏向衆作介紹詞略稱孟祿先生不僅是美國的大敎育家並且是世界的大敎育家此次遠來中國調查中國敎育狀况最注重於中等敎育因爲中等敎育介乎小學大學之間關係極其重要一方面須造成師範用以發展小學敎育一方又須提高程度爲大學之預備今日來吾們大學所欲講演者爲大學職務一種題目是蓋專就大學而言即請孟祿先生賜敎云云語畢孟祿氏就席講演由胡適之繙譯茲分項紀其演辭之要略如下（一）博士首述感謝之意並言在美己認得中國許多學生校長蔡先生原是我的朋友今日因病不能來很可惜（二）次言我們在各人職業内不相熟認的人很多但在大學内却皆是熟人不論作何國家凡屬大學學府的人皆可以熟識何以能熟識呢皆是熟人呢自有一種道理所以我今日特提出這個問題來講呌做『大學之職務』（三）博士所講大學之職務第一件大學是造成人類一種普徧的公同的關係純粹從科學上知識上得着一種「共產」我有學問我有知識可以分給人並且無損於人所以爲最普徧最公同不比宗敎政治經濟總略有不能普徧與公同的地方凡屬智識界學問界中人皆配承繼世界上人類所遺的一種公產一種富源可說是没有一件能抵得科學與知識普徧的宗敎分出派别政治分勢力消長經濟有利權得失惟有知識學問不是這樣在知識生活裏所以與别的生活不同的原故因爲特别生活有一種另的目的與動機來箝制他知識生活則否不但勲機是普徧的公同的就是結果也如此所有知識上產品如科學家所發明的東西没有不公之於世界從無有認爲一己專有的無國界無種族界不知有所謂英國法國美國科學世界的幅員眞可算最普徧了在科學知識裏面所產了的共產主義只有大學可以承繼此種財產（四）講第二職務時先叙述四百年前歐洲文化之狀况以爲從前各民族有各民族的文化至近來則混合而不分只知有歐洲科學不知有某國某國科學何以能如此混合起來是因爲有近代的科學而科學所以能發逹是因爲有大學在中國也是這樣中西文化不同是不能不承認的各取其所長以補其所短把東西文化打通成爲混合體這是大學第二個職務依個人主張在中國却不要純拿西方文化來代替中國文化最好是選擇兩方好的部分主要的部分來培養來（五）第三職務博士首言大學是一個國家最高文化機關應代表國家所採取的最高理想去宣傳他次言徵之麽史大學進化有四個階級初附屬於敎會次附屬於政府後始宣告獨立爲第三階級近又有入平民階级者則爲第四階級總之近來在學可算是出入於三四兩階級之間復言文藝復興而後經過宗敎革命大陸各國皆把大學附屬國家但如英美則仍保持其獨立態度如美國有敎會大學州立大學私立大學大學雖然不同而其任務則皆足爲造成一種公同普徧的關係與文化這却是一樣的中國近來也有各種大學界起來了現雖在胚胎時期不久定要發逹大學任務究竟做什麽可說是傳播知識愈傳播的廣傳播的遠愈好但是大學内或者也有一部分人不欲盡此種任務的這却是錯的須知世界上大人物所遺下的知識財產大學應該保存他並用以傳播於我同代之人至於除此以外的活動如政治上活動等或者認爲有趣認爲重要我也不反對不過要區别清楚了「學生的我」與「公民的」我在學校内仍應做知識學問的宣傳事業方爲正當職務且就具體說一說如關於政治法律的知識因傳播而使實際政治生活受了好影響這也是應該做的在學生時代應該有少數特殊階級去做研究工夫須將研究所得傳播到活的方面去這可算特别的一種生活（六）博士謂以前所講是遠的大的今再就切近一點說可分大學職務爲三（一）智識傳播（二）知識應用則使各種職業中人皆得着相當訓練俾職業日益進步（三）提高科學與知識程度蓋不僅宣傳他應用他還要發展他這是大學最高一種職務最後一種職務是僅限於少數人但不能因爲限於少數人就輕視他人類進化全靠這一級在大學裏這種職務雖然是少數人做但大多數人皆要從事於研究之預備使人人皆得着研究的訓練最後乃選定少數人去專門研究（七）博士最後舉一個『戰爭』的事作比喻謂社會舊習如貪鄙齷齪迷信頑固等定要與他奮鬭以謀改革此種奮鬭起來皆是大學作先鋒隊伹是大學全部雖是戰鬭員而戰線分劃却有三條專任宣傳知識的屬第一線所以要宣傳實在因爲保護自身第二線是應用知識的職業中人恰如工程輜重用以供給軍火軍需還有第三線是偵探因爲要知道敵人所在不可不有能站高的人能望遠的人此則賴於少數研究階級所以這一種做研究的人關係最重若論起酬報則以第二線人所得最優而第三線人最苦（八）復言大學雖在各國皆有而仇敵只有一個所有大學皆是聨盟的協約的我是一個老兵很歡迎諸位新兵新英雄加入戰線云云演說畢鼓掌之聲雷動聽衆極爲滿意（二十四日晚） 
[北京各部署欠薪之情形]  
　　北京財政困難逹於極點各官署除自己有收入之外交部稅務處鹽務署烟酒事務署特種財產事務局外其他各部院無處不鬧飢荒總總府積欠薪俸四個月上星期内由烟酒事務署撥到數萬元勉發九月份薪俸一個月國務院亦欠薪四個月茶役工資三個月未發上星期六領到支票一萬元當時僅發茶役工資二個月而職員薪水尙杳無信息財政部除較闊之司科能自行挪移己略有沾潤外其餘如總務廳各司科亦三個月未見分文日前曾向某銀行借得現欵八萬元又向交通銀行借得交票四萬元三成現洋七成交票發給九月份一個月薪俸内務部欠薪亦將近四個月現擬於農工銀行内酌量籌撥己略有端倪陸軍部由蔡總長向各處搜羅本月發放五成薪俸海軍李總長連日正在四處張羅欵項敎育部日前由交通部領到五萬元分配各校按之預算所差甚多經各校校長按四成之一發放至本部行政經費仍無辦法參謀部欠薪己逾二十餘月日前僅領到一萬元司法部則以驟添律師費一律收入或可藉資維持其餘如蒙藏院平政院文官懲戒委員會全國水利局等各官署欠薪七八個月或五六個月不等目下均無辦法 
[魯人之挽救青島熱]  
　　當本年六七月間山東黃河上中下三游險工迭出河務當局以欵料缺乏束手無策乃請求田兼省長指撥鹽務贏餘暫救一時之急旋經兼長照准電請中央就近截撥該時黃河下游宫家口尙未出險如中央重視山東河務准予撥付則宫家口或能搶住而利濱滿一帶人民或不至羅此浩刼乃中央藉口關係外債不准兼長留用遂致因小失大至今東省人士猶引爲恨事是鹽務項下無論有多少贏餘山東方面無論有何種正當且急要之用途不能再作截留之夢想近自華府會議備價贖路消息傳到後本團體同人雖主張無條件交還而對於籌畫欵項亦頗思極力進行即如山東鹽欵一項自民國成立而後所規定之報解中央比額數係每年三百萬元歷任鹽運司長對於此項解欵從未滿足比較原額多者年解二百五十萬元少者年解二百三四十萬元自厦溥齋來長運司不但所解之欵滿足比較原額且能超過原額以上查其超過之數去年己逹一百二十萬元今年又超過一百八十萬元所有此項收入無非我山東之民膏民脂山東人民自日本强佔膠濟路後直接間接感受痛苦故無不亟謀所以援救如以此項民膏民脂爲山東人民醫治疾苦實係名正言順毫無疑問但未知山東方面各黨派團結力何如及各界人士之熱心何如耳 
　　山東省議會爲魯案交涉特就會中組織一外交討論會與社會上之各愛國團體共同携手商榷外交事宜前日該會决議致電美國華盛頓美參議院英美法意四國大使請其速將魯案提出大會一面并電我國顧施王三全權代表請照國民主張堅持力爭茲將三電原文錄下（一）美國參議院諸公鑒魯案提交華府會議公决敝國人民一致主張不意蹉跎至今未能提出敝國人民誓死力爭素仰貴國人士義聲震於寰球對於魯案定抱不平懇祈鼎力贊助務使魯案提交大會公决以抑强權而伸公理敝國人民皆感德無旣矣山東省議會叩（二）華盛頓會議英法美意大使公鑒魯案提交大會公决敝國人民一致主張不意蹉跎至今未能提出國民激憤誓死力爭懇貴大使對於魯案作極公平之主張竭力贊助務使提交大會公决以抑强權而伸公理敝國人民感德無極矣山東省議會叩（三）華盛頓施專使顧王兩使徐唐兩代表鑒魯案關係國家存亡一般國民之主張約有三項一提交大會公决二青島鐵路無條件交還三中日密約二十一條完全取消我公代表國家務與國民一致主張戮力同心以抗强權而伸公理國民誓死爲公後盾萬勿曲徇致傷國體山東省議會叩 
　　日昨山東徐唐兩代表由華盛頓復來快信一件係與各界聨合會者其文如下山東各界聨合會諸位先生鑒前奉之函諒己入覽鄙人等十一月六日晚十二點至華盛頓住波林呑旅館次日少採買衣服等物外下午即赴中國使館施代表處接洽一切並詢對於山東問題有無具體辦法施代表答稱山東問題係此次會議重大問題之一余等己極爲注意且現在四圍空氣尙稱良好山東問題或有解决希望至具體辦法現時尙未便宣布云云鄙人等當謂山東人民對於山東問題尙有一種希望隨將希望條件鄭重叙述並將日人在柬之各種施行及各種事業之擴張經營不遺餘力之情形叙述一遍施代表謂叙述各節極中肯要請即冩明函送余處以作參考當即興辭回寓翌日即將上述各節分别列表並將東人希望另附一紙備函送於施代表處以後即詢問中國留美學生對於山東問題有無舉動當詢明史家溝地方有山東曲阜學生孔君繁　在該處組有太平洋會議後援會留學生總會長包君鳴謙組有英文報紙陜西學生王君登雲組有漢文報孔君處己函請其對於山東問題注意包王二君己當面接洽許以儘力鼓吹談及欵項問題鄙人等亦允盡力援助此鄙人等來美後辦理大槪情形也至太平洋會議開會及日人加藤演說情形中國報紙定有紀載無容贅叙惟美國報紙有日人擬將青島及附屬青島之鐵路礦山交還中國而將東三省長城以北劃歸日本爲條件之叢載會議席上究竟如何固未可知而此項叢載殊屬駭人聽聞倘若見諸事實數年後長江以北將不復爲中國所有内地若有此風說務希聨絡東三省及内部各省極力反對以作該會議之後盾是鄙人等所深望於山東同人者也用先函逹並頌公安徐樹人唐恩良上言十一月十五日 
[奉天雜訊]  
　　國聞通信社二十二日奉天通信云奉天代理省長王永江近來屢傳其行將内用昨詢之政界中人據稱此事係外間一種揣測　王氏在奉理財之得手固無論矣即政治上現以代理　長之名義而握省長之實權奉張依之不啻爲左右手搗亂頻仍之中央不但張使不捨其前往即王氏亦决不肯舍固有之權位而投人漩渦也觀此則王氏在奉權勢之熱赫可見一斑矣 
　　中俄交涉迭經兩國代表會議多次毫無端倪刻雙方因見大勢所趨有不能再事遷延之勢俄代表擬藉奉張在京之便决將會議由滿洲里移至北京討論解决赤塔代表阿格雷夫克蘭辛高魯迪次基勞農代表巴伊開斯等均於昨日過奉赴京其擬提之條件爲松黑航權交還庫恰中俄通商保護華僑中東路權蒙古債務等六問題以期與外部切實磋商早日恢復邦交美國富豪阿撤阿卡阿齊斯捷姆乘自用快走帆船航游世界業於昨日晨由日本抵奉約在城内瀏覽風景後即乘京奉車入京聞該氏在東京時頻與日本朝野往還高唱日美親善旋歷游大阪等處名勝携帶家眷並隨同侍醫極盡富豪旅行之致行裝之奢無異王侯將來游覽北京及南省各名勝道出上海仍當乘其快帆繼續漫游 
　　奉張由津晋京轉瞬己旬日矣聞使署人言張之歸期刻己預定存陽曆年底如臨時發生要事尙須遷延數日惟至遲亦不過三週問云 
[陳樹藩敗逃之汴訊]  
　　陜議會與馮玉祥 
　　頃據某方消息昨夕汴署接陜中來電内稱陳樹藩在漢南與第七師接戰兵敗刻己逃往廣元嗣經詳細調查始悉連日西路鳳岐一帶七師與陳部激戰甚烈陳軍前 
 
 

Page 7

 
 
此所佔之邠州永壽佛坪等地均爲吳軍所奪至十四日漢南以北陳軍亦即節節潰退陳氏見勢不佳除一面飭隊固守華陽城固鎭安各地外本人則於十五下午逃往廣元縣至其家屬三十餘口早於前日運往成都刻陳己派參謀高槐川往劉湘處先容另一消息則謂高　於事前護送陳氏眷屬往川陳日内亦將往成都别有活動一說陳氏業與劉存厚携手約爲兄弟共同攻陜陳氏此行係往劉存厚處非投劉湘也 
　　陜議會前次開會討論救災與烟禁兩案僉以關中連年所受苦痛半由武人厲階天災人禍相繼而至陜民己有死亡無日之痛乃馮氏繼督以後因軍餉無着許種鴉片襲前任粃政抽捐盈萬病國害民對於陜亂又無具體辦法情形日見蔓延特用議會全體名義電請北京政府查辦惟此項電文外間尙未披露未知究己實行否也聞馮氏對議會此舉意頗消極云 
[閩南之兵戰與匪禍]  
　　雲霄土壤肥活而民俗强悍皆因無敎育之故在前清時代讀書識字者寥寥無幾得一庠生即爲一鄉之長入民國後祇縣立小學一所此外無一學校飽食煖衣逸居無敎其所蓄金錢專用以購置槍械民間私鬥之事屢見不鮮粤軍陳競存佔領漳州時雲霄人民倡設聨鄉會陳競存主張放任謂「與其時相械鬥不如聨鄉結會反得和睦鄉鄰况共和國家人民有集會結社之自由未便干涉」當時僅聨合二十餘鄉厥後逐漸擴充迨粤軍興師返粤己聨合一百餘鄉時適自治潮流澎漲該聨鄉會遂設立聨鄉自治會於溪口鄉公推黃庭經爲會長黃挑選各鄉丁壯聘有軍事學識者撥赴各鄉敎練編爲民軍今年　加擴充聨合至二百餘鄉且蔓延及於詔安縣境雲霄一縣除濱海一面外其三面皆屬聨鄉自治會勢力範圍黃遂於各鄉募捐鉅欵往外洋購買製造槍枝子彈之機器在溪口鄉建設廠所延聘技師督匠製造凡該縣知事劉星萃秉承李厚基命令所設之種種苛捐一律抗拒其舊有之賦稅則照常輸納查該二百餘鄉之人口計二十餘萬丁壯亦有六萬餘人其現有槍枝合自製及購買者而計算之有兩萬餘桿以舊式之鳥槍居多而新式快槍有二千餘桿毛瑟槍有四千餘桿駐雲霄縣城之趙團長時以兵力壓迫而不敵民軍臧致平嘗派隊往攻亦不能勝今秋烟苗下種時期趙託城内紳士與聨鄉會講和勸人民栽種烟苗其烟苗稅按每畝大銀十五元北軍與　鄉會均分聨鄉會長黃庭經許之於是烟苗遍野近因王大貞來閩杳勘烟苗示諭屢頒趙團長遂督隊下鄉剷除黃庭經以其背約挑選鄉民兵與之交戰趙敗衂退回雲城即電告李厚基李派第四支隊司令榮寳興督率所部往雲霄携大砲四尊機關槍八架抵雲霄時雲霄縣知事劉星萃派大到溪口鄉欲誘黃庭經來城磋議和平條件以便將黃扣留如鄉團有變則請榮司令往剿詎料此等計劃早己被黃窺破不肯來城派各鄉領袖朱某黃某洪某等率各鄉民兵進駐於雲霄漳浦交界之盤蛇嶺以絶雲城後援本月十二日黃庭經自率大隊民兵進攻雲城榮寳興將城門緊閉登城禦敵黃部雖奮勇猛攻無如北軍居高臨下勢如建瓴大砲機關槍異常猛烈不能得手戰至日暮乃收隊回盤蛇嶺榮以該嶺地勢險峻不敢往擊次日（十三日）與趙團長率大隊至雞籠山新坡等村將房屋焚燬三十餘座鄉中老弱及婦孺擊斃五十餘人令人傷心慘目黃庭經聞訊督率大隊民兵到新坡村與之交戰榮趙又敗退回城内急電漳州請兵援助臧致平適因粤防吃緊赴省請示防粤計畫十五日由師部某參謀調派第四旅所部之張閻兩營前往詎料行至盤蛇嶺即被民軍截擊不能抵雲城暫駐漳浦以待後命自雲霄發生戰事後漳州謡言盛傳同安縣屬之自治軍葉定國將來攻漳州商人異常惶恐師部下臨時戒嚴令軍警日夜梭巡嚴密臧致平於十六日同財政部員陳向元抵厦十七日回漳適接張閻兩營不能抵雲城之報乃電調第二旋劉長勝所部駐安溪之第八團由水路開往東山由東山赴雲霄助戰十八日該第八團由安溪抵厦次日即由厦乘船往東山日内恐有一番劇戰也 
　　漳州一帶近來匪勢甚熾漳厦火車前在江東橋車站　匪攻刼近該路石美車站附近之下店社又遭匪禍該社屬於龍溪縣與同安縣轄地相毘連近日有大股土匪屯集於苧溪苧溪距同安縣轄之灌口二十餘里土匪中亦有團長營長等名目日向附近鄉民勒派軍餉各鄉民畏其兇悍均俯首從命本日十日到下店社勒派軍餉下店社原有鄉團遂出而抗拒開槍互擊匪因人數較少不敵鄉團奔回苧溪至十三夜四句鐘苧溪土匪大隊到下店社舉火焚屋鄉團起而對敵槍聲隆隆遠近皆驚戰至十四日早七句鐘鄉團不支四散逃走匪則任意刼殺焚燒中有一宅男子己逃婦女因纒足不能奔走尙在宅内見土匪舉火欲焚其宅其女跪面求饒匪開槍擊斃其母又跪而哀求復被擊斃是役也被焚屋宅二十餘座鄉團及婦女死者十餘人傷者五十餘人土匪死三人被捕二人鄉團奔至同安縣轄之灌口向北軍宋營長求援宋即派兵同鄉團前往迨北兵到社土匪己飽掠回苧溪矣鄉團請分三路進攻苧溪北兵任中路鄉團作左右翼北兵懼不敢往鄉團因家宅被焚妻子被戮憤不可遏自點丁壯千餘人奮勇前往直向苧溪進攻土匪之團長邱某親自督兵與戰戰至下午三句鐘鄉團又敗退回下店社該社人民紛紛逃避逃來厦門者數十人十四日匪首向鄉團下哀的美敦書定十七日再戰鄉團於十五日來厦乞援十六日厦門高全忠旅長派兵一團前往苧溪剿辦現正在交戰中未知能剿平否也 
[廣東總商會力爭魯案]  
　　廣東總商會爲力爭魯案事通電各省商會敎育會各團體云山東問題及二十一條欵直接則關係我國存亡間接則影響於全世界和平此次華府會議其目的在减軍備以謀全世界之和平而先於解决太平洋問題以止息各國未來紛爭乃連日警耗傳來對於上列兩要案竟拒絶我之提出太會爲會外之解决由英美力任調停夫調停云者和緩折衝之謂今英美僅允任調停己有不負正義公道責任之意青島本屬我物前爲德人租借佔領日人乘機入寇歐戰旣息我爲協約國之一自應無條件交還何言調停二十一條欵國民始終誓死反對始終未經國會通過更不能以暴行脅逼我國承認理由至正世界如尙有公誼正義亟應尅日撤消更有何調停之可言此兩事一日不能消弭亂源適足以惹起太平洋問題未來莫大之糾紛我國民一息尙存斷不肯爲强權所屈服與此次哈定總統發起大會之本旨全相違背頃大會閉會期近一髮千鈞稍縱即逝萬懇諸公共起而據理力爭事關我國生死存亡幸勿坐視陷國家於萬刼不復之境謹佈區區佇候明敎廣州總商會正會長陳廉伯副會長黃鷺塘叩皓印 
[張文生索餉中之皖人反響]  
　　旅京同鄉表示態度 
　　旅京安徽同鄉會近爲新安武軍餉事呈府院曁財政陸軍兩部文云竊查新安武軍餉項向由中央發給不在皖省軍費預算之内本年二月間經中央規定該軍餉項一百四十萬元由部省各擔七十萬元連同原有軍餉共成四百五十萬元當時省内外皖人一致否認曾由故紳周馥領銜電呈府院旋奉國務院四月元電内開皖軍費歲定五百二十萬元中央尙認籌七十萬元皖省祗認四百五十萬元目前無法再減等因各處同鄉仍以明令裁兵之後皖省反增軍餉七十萬元　反客爲主變更舊案礙難承認復於本年四月二十七日將委曲情由電呈中央又奉國務院五月元電内開此次核定皖省軍費所擬中央地方分擔數目均屬暫時計畫並非永久作爲定案在中央主旨所在惟以切實裁兵爲唯一之策將來通籌各省支配兵額自有正當解决目前權宜處置事非得己諸公愛鄉愛國同具肫誠尙希鑒諒轉致同鄉諸公等因敞會曁省内外皖人明知皖地瘠行負擔過重力不能勝惟伏讀國務院先後兩電一須仰體政府之苦衷二須保持政府之尊嚴故雖茹痛萬分亦祗得暫安缄默惟敝會保持中央威信亦深願中央自樹其威自昭其信安徽爲中央所直轄督軍受政府之指揮安徽督軍張文生宜如何檢核軍實通盤籌算遵照中央規定一百四十萬之數量爲支配以期上不悖部令下不負皖人乃安徽省長許世英前月儉日電呈府院内有新軍餉項除去年借撥二十萬四千餘元外本年自一月至十月底止共撥過六十三萬餘元本省擔任之數十個月祗應解五十八萬餘元兩比己多撥二十五萬餘元今又益以十三萬統計除應解之數外己多墊三十八萬元有奇等語又查安徽財政廳孔憲芳呈報新軍開支情形摺内除省長儉電内稱墊撥之三十八萬餘元外又於省會借支工賑鹽捐三十餘萬元而新軍隨時向各縣及各徵收機關自由截留之欵其數甚鉅尙不在内綜合前後墊借截留各欵約一百三十餘萬元是皖省於遵照院電每月暫行籌墊五萬八千餘元外截至本年十月底止張督己透支省欵七十餘萬元不特未籌歸還猶且一索再索無所底止似此情形非但蹂躪皖省抑且藐抗中央皖民懦弱無力與爭惟皖省本年水旱奇災歲收銳减虧短四百餘萬元現在各項政費己數月未發今再竭澤而漁勢必同歸於盡伏懇爲國家威信計爲皖民苦痛計飭令張督遵照前項規定不得再有需索並請指定的欵撥還張督過支之欠欵俾垂死皖民稍蘇涸轍此敝會所請求者一恭繹國務院五月元電大意雖暫令皖省籌墊七十萬元猶係一時權宜而主旨仍在裁兵張督爲中央特任軍官自應仰體意旨切實裁兵乃時閱半年遲遲不動又據許省長儉電内有上年中央規定新軍餉項數目本係專就改編說法前據錢參謀長廣漢出示改編節略擬作一師二旅計畫計需餉項二百六十萬元等語比較中央本年二月所規定新軍餉項不惟不减而且加增中央特任軍官不應違抗中央命令至於此極伏懇飭令張督遵照規定餉項切實核減以後逐漸遞裁庶符中央裁兵之初心而輕皖人無窮之擔負此敝會所請求者二皖省於籌墊七十萬元外又益以張督借支逾額七十餘萬元宜若餉糈充足而軍民可以相安乃據許省長儉電内有錢參謀長面云新軍餉七月未發等語乃近聞駐紥該軍先後領到中央餉項己近七十萬元而本省借撥又逹一百三十餘萬之多何以有七個月不發餉之理定遠縣之新軍韋發恩一營於十月二十一夜全體譁變搶刦無數損失不資國家設兵所以衛民設督軍所以治兵今兵變而督軍逍遥事外其變兵又駐在如常現在該縣中人之家亦遷徙他去其貧不能行者則無時不慄慄危懼督軍之處置不當中央之威信何存伏懇嚴飭張督將駐在定遠縣之變兵一律遣散以靖地方此敵會所請求者三張督此次率兵一營兩連入省聲言爲索餉而來綜計墊借截留各欵己過支七十餘萬更何餉之可索省垣原有陸軍不少增加新軍萬一發生衝突則糜爛地方何堪設想伏懇嚴飭張督速將帶來新軍仍回原防俾免激成他變此敝會請求者四安徽向爲服從中央命令之省敝會素具維持中央威信之心惟現在災荒徧地鉅萬饑民嗷嗷待斃民不樂生何所不至張督軍不遵中央之規定不恤百姓之艱難一味於例外索餉而索餉之後又不關發自己則親至省垣恃武要挾檢查郵電其部下軍官則各就駐地向徵收官吏勒借行政官廳無力抵抗勢惟有强取於民誅求紛擾鷄犬不寗以填溝委壑之孑遺而再施敲骨吸髓之苛政禍變之來迫於眉睫不得不懇根據成案迅電皖督張文生禁止例外要求以杜悉索飭隊回防以安人心遣散變兵以肅軍紀庶中央之威信賴以保存水火之遺黎稍寗喘息迫切上呈母任悚皇待命之至 
　　又致張文生許世英孔憲芳電云安慶張督軍許省長孔廳長鑒京津同鄉前以中央規定新安武軍歲餉一百四十萬元中央認七十萬元飭皖省分認七十萬元旣非原預算所應有亦非民力所能堪文電交馳堅持反對旋由中央復津同鄉兩電一則曰皖省分擔七十萬元係目前權宜處置並非永久定案再則曰中央惟以切實裁兵爲主旨各等因當由津同鄉通電宣佈並電請督軍省長仰體中央政策積極進行近聞本年新軍撥欵屬諸中央者計部庫二十五萬元官產變價十萬元鳳陽關三十八萬元蕪湖關五萬元合計七十八萬元照定額己有增無减而撥諸皖省者計皖財廳一百零一萬元菸酒局十五萬元印花局三萬元（以上兩欵均係應撥還地方者）又借用地方工振餘欵三十三萬元合計一百五十二萬元而新軍駐防地方紳商之借墊者尙不在此數内雖借用工振餘欵尙訂有續還契約而目前溢支之數己逹一倍以上實己將明年應墊之數支借無餘無論如何目前萬無再撥之理乃聞旌麾南指仍以索餉爲詞人民不勝惶駭皖省水旱奇災省預算應支之欵虧絀至四百七十萬元救死不暇詎有舍己從人之餘力督軍雖不干民政然與皖省誼同休戚人民雖弱亦自知保衛身家倘於創殘之餘重加敲吸恐鋌而走險不獨危及地方之治安亦必有損督軍之威信各省覆轍可爲寒心督軍深悉民艱棄顧大局務懇查照院令限制數目所有新軍餉項不再向皖省支撥以符成案而安人心再新軍本年中外撥欵合計二百三十萬元按諸規定餉額己超過三分之一不獨將士可資飽騰即裁遣之費亦當綽有餘裕乃中央裁節辦法並未遵行而新軍欠餉聞己逹七個月士卒饑困時有譁變之謡定遠之變蹂躪尤慘其他駐在地之强借商欵騷擾居民者屢有所聞以致各縣人心惶惶是不特中樞之成命等於虛文而皖人血汗所出之代價反得危險痛苦之結果誠有令人惶惑不解者督軍主持軍政白屬責有攸歸省長保衛地方亦應據理申論孔廳長誼關桑梓深悉艱難尤當痛切敷陳俾動幕府之聰聽而解皖局之危困也同人憂危主極口不擇言統希鑒諒無任感悚安徽旅京同鄉曾哿 
[蘇議員反對張弧電]  
　　上海申報館鑒頃致北京梁燕孫先生電曰聞執事組閣以張弧長財政查張前在鹽務署任内媚外殃民取消本國海船濟南塲運鹽之權爲日輪謀專利迭控有案營私舞弊詐取兩淮鹽商欵項消滅卷宗鐵證尙在如此貪詐陰賊以長財政張弧之肆毒愈甚中央之破產愈速今當組閣伊始遴選人材中國豈無相當理財家而必取此國人共棄之張弧閣命短長與國民信任息息想關請另選賢能以煥新猷國家之幸亦執事之幸也唯希鑒察江蘇省議員陳琛寢 
[南京快信]  
　　皖督張文生原定二十六日由安慶起節回蚌現聞因軍餉無着一時尙不回蚌 
　　一農風潮省廳令該校職敎員設法疏解校長盛建勲辭職省廳均批令慰留 
　　江浦東葛車站查獲私米案嚴財廳長委任重前往密查又委首書田赴泗陽縣守催交代 
　　齊王兩長昨會銜電京賀梁閣 
　　齊督擬派參謀長劉玉珂赴京謁曹張接洽要公 
　　白寳山在省月餘齊督昨面諭迅速回防以重職守 
　　周馥靈櫬昨日由津運抵浦口齊督王省長均渡江設祭吊唁今晨轉輪運回安徽原籍安葬 
　　齊督派赴揚州通州等處檢閱軍隊之第二組參謀副官聶金魁等昨日均己公畢返寧 
　　華洋義賑會派洋員畢德輝赴江北查賑軍民兩長昨通令所屬妥爲保護 
　　湯山馬路早己工竣興業公司現將由湯山至句容縣之支路興工修築則句容可以直逹南京以利行旅 
　　交部委王其蘭充津浦鐵路商貨統捐浦口分局局長昨謁軍民兩長禀知到差 
[杭州快信]  
　　浙運使蔣邦彥有升任贛省長消息繼任者爲江西　業廳長夏同龢聞蔣擬於日内北上 
　　浙江地方實業銀行收回官辦案經省議會通過後現查商股多於官股四倍（聞約一百五十萬）一時頗難支應此案將從緩議 
　　浙江國民外交大會内部渙散勢將無形消滅其原囚在中堅分子阮性存等不願出席故 
　　省敎育會今日（二十七）下午開新年懇親會幹事會 
　　高審廳長昨委蔣振書朱秉臣充本廳書記官 
　　杭州緯成公司在艮山門外史家橋添築繭廠己呈准官廳備案惟恐臭穢外揚令飭牆垣加高 
　　省會警廳巡邏第三隊長項華黻昨因病出缺另委金斌接充 
　　此間有錢綢各巨商集股五十萬元創辦日夜銀行己呈請註册備案其行址賃擇三元坊新馬路邵姓大厦 
地方通信 
[松江]  
　　童子軍職員會松江童子軍聨合會頃開職員會到會者爲張蔚丹仲箎翟華斌楊純武錢魯詹葉鼎初等茲錄議决案如下（一）决議本縣專科敎程應需游泳自由車救護救生攝影電報測量編織工程簿配十種由本會函報省聨合會查照以便定期講習（二）議决縣補助洋二百元由縣校現辦各團平均支配俟明春到會會操時按團發給如己經停辦者則將該補助欵留存本會移作公用（三）决議各團童子軍戕　應由本會派員視察每學期舉行一次惟該視察員由各團敎練員輪流擔任山本會屆時函請並酌送川資以資出發 
　　敎員要求加膳松巿小學敎員因加膳問題去函月餘仍無要領故於本日（二十七）第六次會議時復函促本巿學委吳致祥尅日答復原函如下啓者敝會自加膳問題開議以來己將月餘曾推代表趨謁台端適值公出繼於十一日開會承先生親趨玉趾允爲盡力設法足見先生之對於吾小學敎員非漠然無所動於中也但自先生允諾於今旬日間未見有若何動靜使我嗷嗷待哺之小學敎員寸衷莫慰疑寳橫生不得己再懇先生從速設法并將設法情形明白答復得免决裂敎員幸甚學務幸甚 
　　尙有地方通信二及來件轉入後頁 
雜評一 
[理財計劃（默）]  
　　國不患貧患在執政者無理財計劃借債非理財計劃也濫發紙幣非理財計劃也增稅加捐等搜括亦非理財計劃也若執此數者而自號於人曰計劃則世界之人孰不能理財者乎 
　　德國戰後經濟之窮如是其甚負擔賠欵如是其鉅德内閣之財政計劃不得己而暫時加重捐稅其國民猶能諒之然而國會委員會則極力攻擊攻府計劃之不當而對於所謂資產稅營業稅交易稅戰時利益稅及各種特别稅或主减輕或主豁免其政府亦不能不依議减豁之是蓋因搜括之禍民而不足以言理財計劃也 
　　中國雖窮較之德國如何欲求節省非無可節省者欲求關發非無可開發者質言之苟能切實整理非無可整理者也若不於切實整理中籌計劃而但因襲前内閣種種搜括方法爲計劃則其計劃安足以自豪結果又安能稍異於前内閣乎 
 
 

Page 8

 
 
地方通信 
[蘇州]  
　　絲織業商榷增價蘇州緞業雲錦公所昨接江浙絲綢機織聨合會函云「啓者本會於本月二十一日召集本埠各團體開臨時董事會討論絲價奇貴要否加價問題當經公同議决擬稿登報一面函致各綢業團體請其各自開會報告聨合會開會議决情形並請各同業於年内維持貨價萬勿再跌以維大局用特專函奉聞請即查照施行」雲錦公所接函後當即邀集同業開會議决昨己函覆聨合會略謂今日敝公所邀集同業開會討論對於貴會之登報措詞深表同情咸以本年絲荒出數較上年大爲減折以致開秤以來價目繼漲增高雖兩度加盤仍屬難數成本不意交冬以來洋商放盤廣收不論廠絲土黃白灰絲盡力搜括價目每澹增漲一二百兩不等大有一網打盡之勢我業目覩原料之番數出洋非放盤爭購則不足以維機工無如存貨積滯推銷不易甚至急於周轉竟有暗减貨盤爲飲鴆救渴之計因此進退兩難抱消極而坐使原料出洋主放棄者居多數况來年長春勢必原料不斷機工停輟實爲蘇浙兩省產綢各區莫大之隠患敝同業主張年前雖不能加價而保成本亦當互相勉勵至於來春貨盤應如何顧全大局保持血本之計準於出月初十推舉代表趨會討論恭聆兩省各埠綢商之宏論藉作南針 
　　鄉區又出刦案蘇鄉南北橋區西永昌之南麻黃橋地方顧姓家前夜二時許突有口操江北音之匪徒十餘人明火執杖破門入内肆意搜掠刼去衣服首飾等件約數千金呼嘯面去現由事主分報該管黃埭警所及縣公署派員蒞勘飭屬土緊查緝矣 
　　樂益女學游藝會護龍街樂益女子中學前日下午二時舉行游藝會各界來賓甚多會塲幾無容足之地所演節目（甲）化裝表演由自治會選取平昔事實和學藝會的成績編成『成的學校劇」共分三節（一）招待招待孟祿博士應對進退都能中節英語亦流利清楚（二）參觀孟祿博士參觀上課亦分三節（子）數學帶游戲性質極耐尋味（丑）英文取Object　Method爲平日數學情形的表演（寅）國文文藝表演根據印度故事（三）歡迎歡迎孟祿博士有博士演講國樂鋼琴合奏獨奏崑曲等（乙）餘興（一）方言演講（二）幻術（三）新式游戲（四）滑稽跳舞所演均興趣淋漓動作優美會場掌聲不絶至五時許散會 
[無錫]  
　　浸禮會慶祝耶誕紀盛本月二十五日爲耶誕令節錫邑江陰巷浸禮會特開慶祝會兩日第一日爲女賓第二日男賓茲將開會秩序錄下（一）奏樂（開會）高等科（二）全體學生唱國歌（三）吳錫榮牧師述開會詞（四）全體學生唱校歌（五）周文敏牧師代表徐叔豪君祈禱（六）全體學生唱歡迎歌（七）楊念農君之恭賀聖誕（八）全體學生唱聖誕歌（九）廉諫鐘君演講（十）王女士獨唱英文歌（十一）晏成高三小學生强旭初之英文演說（十二）新劇（古瓶案）由高等科學生化裝表演頗有精彩共有索貨嘆窮竊瓶失瓶報縣勘騐訪瓶假計探息商鬻拘獲庭判還瓶游街等十四節尤以嘆窮游街兩幕爲最大都寓勸善之意（十三）高等科之餘興（十四）高等科之奏樂散會時己七時餘矣 
[鎭江]  
　　機工要求加薪鎭江東南門一帶織綢機工爲數甚衆所得工資向例錢碼計算近來洋價增漲所得工資合之銀元爲數甚微兼以米珠薪桂機工生活愈難支持日昨該機工等邀集同行會議决定要求各機東一律加薪以維生計未知能逹目的否 
　　調查存米數目丹徒縣張知事因鎭地米價近仍日益增漲調查原因實由一般奸商私販出口或囤積居奇希圖善價若不亟行查禁殊與民食有妨昨特函請米業董事趕爲調查米巿中究竟有無奸商暗中私運及國積多數米石憲存　斷現存米粳數目共有若干及到貨多少確數並現售米價每石若干分别列表呈報來縣以憑核辦 
[揚州]  
　　河工局開評議會運河工程局二十五日開評議會討論運河防汛善後工程計劃聞是項工程約分九段需費約五十萬元其工程如下（甲）裏運河東堤（乙）裏運河西堤（丙）歸海車南新三壩（丁）洪湖大堤（戊）雙金閘（己）六塘河及鹽河（庚）蘇材格堤（辛）中運河堤（壬）民便閘 
　　自治協進會成立淮揚道區自治講習所江都學員根據京師地方自治協進會簡章組設江都地方自治協進支會二十五日下午假徐凝門街厲宅開成立會江都王知事派畢科長代表蒞會循例行開會式後當塲推舉賈公魯爲總幹事左虎孫爲評議部長　柳門爲審查部長戚素秋爲文牘周明甫爲會計 
[徐州]  
　　縣署行政會議銅山縣署昨日（二十四日）召集全縣各機關人員開縣行政會議議决事件如下（一）另議秋勘分數及减征辦法案原議五分八毫四絲因迭奉財政廳令駁須另議酌加又普减辦法蕭邑己奉令駁改爲剔征原議八二實征一節亦須另議變更經議决征五分一釐二毫六絲（二）籌補敎育經費案本年征收减成迭奉敎財兩廳長令飭籌補敎育經費希公同設法籌補經議决徵集徐屬各縣維持辦法再行酌議（三）籌議賑務案議决分四項（甲）各巿鄉就地籌欵以立基礎俟省中發欵到縣再行分配（乙）重查災民丁口注意以極貧不能存活者爲限附發調查須知一紙（丙）舉辦平糶及當牛廠注意各就地方情形籌辦先將辦理方法送縣查核（丁）推舉楊勉齋趙毅齋吳鴻才卜演來四人與黃伯雨接洽工賑辦法 
[嘉興]  
　　勸學所籌劃學欵嘉興縣立各校經常費向恃縣稅爲大宗今歲因荒災關係收成異常减色加以學產租息亦大爲短折現各校需用欵項疊向勸學所支領莫所長預計陰曆年内尙須各校經常費一千三百餘元高小生補助費一千一百餘元各國民校補助費四千五百元共須七千元左右而所中現存僅一千餘元因是焦急萬分定於日内晉謁汪知事借撥欵項藉維現狀 
　　絲巿最近價格嘉興絲巿近因滬上銷路暢旺門巿來源稀少四鄉底貨無多故價格漸見增漲最近巿價細絲每百兩八十一二元肥絲每百兩七十二三元尙屬無貨買進預料明春價格勢必再漲因此各種絲織品價亦看高 
　　抵補金定期開征十年份抵補金串據業由經造人造竣送署用印縣署定於二十八日在縣設櫃開征每石正稅三元帶征省稅八角徵收費一角三分六釐五毫共征洋三元九角三分六釐五毫自開征日起十日内赴櫃完納者每石奬給洋六分以資鼓勵昨己布告各業戸遵照矣 
來件 
[全美洲華僑華盛頓會議討論會對於北京代表團提出十條之意見]  
　　天禍華夏政象弗寗十載以來每况愈下馴使太平洋糾紛乃爲國際激衝之點列强環伺解决無由幸美總統哈定發起華盛頓减軍會議邀請中國加入討論遠東問題今己正式開幕吾國冀乘此時機不惟對日本有所伸訴且欲與各友邦掬誠相見於議席則吾國在政治經濟領土上各種權利之損失或可因此而挽回吾國在國際上不平等待遇之地位或可因此而恢復不意北京代表團自無主張徒憑芮恩施藍辛兩顧問草訂「十條」提出會議廻誦全文辭意含糊不獲綱領京代表畏難肺腑立見夫提案愛　圍一言一動外繫世界之觀瞻内關民生之菀瘁僑等慨於國愛民之忱本諸興亡有責之義心所謂危不敢不言爰就管見所及匡救「十條」之失喚醒公共輿論監督北京代表邦人君子諒必樂聞 
　　第一條「（甲）列强尊重中國領土完全及行政獨立（乙）中國亦預備不割讓或租借領土及海港與何列强」按領土完全行政獨立關係吾國内政豈容外人置喙至割地租港前清締約而成共和肇造民智日張捍衛疆圉吾儕天職京代表不曰收回青島威海衛大連旅順香港及廣州灣等而獨曰預備不割讓或租借領土及海港與何列强仍不敢斷言决不割讓或租借劈頭一聲己示人以弱矣外交云何代表云何 
　　第二條「中國因贊同門戸開放及各國享受工商業機會均等主義特預備接納及施行此主義於全國各部而無一例除外」按海禁開通列强憑凌日本倡言滿洲内蒙屬於日英國倡言長江西藏屬於英法國倡言滇黔粤桂屬於法範圍旣劃割據形成拯救國難維持和平即在打破各國勢力範圍是否一言而决京代表不此之圖乃以開放門戸及機會均等爲請且即依據國際條約列强亦僅能在吾國所謂通商口岸者營業京代表直宣言施行門戸開放主義於全國各部是何異開門揖盜將來中華一千三百餘邑之地盡爲碧眼木屐兒鼾睡之塲吾民其眞無噍類矣 
　　第三條「列强爲鞏固互相信用及維持太平洋與遠東和平起見若未先通知及給與中國機會參議則不得直接締結關於中國及該地和平之條約及換文」查日英盟約有關涉中國獨立及領土完全者則是侵犯吾國主權藍辛石井換文規定日本因中日地域毘連得享特殊利益非但義甚含混且根本與門戸政策相反又一九一七年日本與英法意俄締結之密約均未邀請吾國參議遂遭二十一條欵之勒索與山東領土之覇佔國人至今引爲大恥自巴黎和會美前總統威爾遜主張凡解决一切問題無論主權的土地的或政治的關係應以直接關係之民族自由承受此項解决爲根據不應以其他民族或國家之希冀發展圖謀便利爲根據此合乎正義協乎公理早爲世界所公認京代表雖提出「第三條」但顧名思義係祗言現在事實不追旣往條約主張國權者豈應如是乎况夫旣曰列强未先通知中國則不得直訂關於中國條約反言之即自承認列强如先通知便　得訂立關於中國的條文矣若然是直與北廷機會賣國耳 
　　第四條「列强在華所要求各種特别利益無論何種性質或根據條約均須一一宣佈否則將來槪作無效又特别利益須經宣佈審察定其性質與效力如其有效當與列强及此次會議主旨調和一致」按當此外交競尙公開之時期國際間應再無密約存　之餘地故凡列强在華所要求特别利益均須宣佈審查　定其性質與效力有此「第四條」極中肯綮但北京徐靳與日本屢結密約吾人尤宜注意因每一密約罔不連一種借欵每一借欵罔不以人民生命所依之路礦權爲抵押如一九一七年十月之吉畏鐵路借欵一九一八年二月之四鄭鐵路借欵南潯鐵路借欵與同年十冬臘三月之滿蒙路山東順濟高徐各鐵路借欵及其密約　其較著者也計在歐戰期内自一九一七年八月起至一九一八年臘月止北廷共借日債三萬二千三百二十萬元所有一切借欵及締約均未經國會通過在國法上當然不生效力其一切密約迄猶未完全揭曉雖不得悉其底藴然其有損於我國者可斷言也假京代表盡忠報國以誠感人何不先電促北廷宣布中日密約而後及於列强包庇徐靳罪己昭然故京代表人物不問賢否凡入北廷彀中者皆一邱之貉耳 
　　第五條「凡現在限制中國政治司法行政之自由行動者請即斟酌情形廢除」按二十一條欵山東判案領事法體外國郵局駐屯客軍者世界最無公理之條約亦强國對弱國最不自由之待遇也其在客體侵越他國主權固非公道其在主體因本國主權不能行使於本國全境其感不自由行動之苦痛爲何如耶故我國趁華盛頓會議急宜提議撤銷則柬隅己逝桑榆非晚乃京代表 
反謂基酌情形辦理似無實行廢除「第五條」眞意將來合浦珠還更不知在何日也（未完） 
 
 

Page 9

 
 
   
 
 

Page 10

 
 
本埠新聞 
[民國十年上海大事紀（二）]  
　　四月 
　　一日（舊曆辛酉二月二十三日）公共租界第一次抽閉妓寮實行停業 
　　三日晨滬南陸家浜口大火燬八十餘問夜新唐家弄張培芳家被搶 
　　四日納稅華人會因章程第六條工部局不能滿意特假南京路巿政廳開臨時大會决議取消新康洋行主之弟裘逹愛資拉氏宣告破產 
　　五日女子體操學校女童子軍成立 
　　六日菲律賓華僑考察敎育團抵滬 
　　十日湖北自治協會因藍天蔚身死不明電重慶各軍請爲澈究 
　　十二日海關在浦東焚燬九年十二月二十一日起至十年三月二十日止查獲之煙士十四擔四十六斤十一兩及嗎啡安安洛因等青年會全國協會新屋落成開幕夜緝私二營兵士槍斃私販吕昌芝 
　　十三日江蘇省敎育會等三團體因菲律賓頒行簿記條例須用英文西班牙文特電北京外農兩部請爲力爭美公使克蘭回京新普育堂開十週紀念會 
　　十四日納捐外人開年會 
　　十五日上海地審廳判决上海縣初選無效北京女高師畢業生四十人來滬參觀觀路局得津浦路滄州站附近發生鼠疫消息 
　　十六日澄衷學校開念週紀念會稅務所發一准免附加振捐法新租界辣斐德路鄔有江作塲看守人陸四華被人戳斃 
　　十七日夜北河南路九如廣東食物店被刦獲盜匪林炳揚李福根 
　　十九日鐵路局得河南彰德兵變消息停售豆漢路通車 
　　客票浦東花園石橋大火焚斃四人損失六萬餘元 
　　二十日楊樹浦揚州路金鍾昌押店被搶 
　　二十一日寳山縣馮知事布告砲台灣地畝禁止私售於外人 
　　二十一日荷總領事雷務君在滬逝世 
　　二十二日浦東爛泥渡熒昌火柴廠失愼損失甚巨 
　　二十四日武術會社會童子軍成立 
　　二十六日工部局發行本年公債銀與洋各一百萬 
　　二十七日富華上海分行開幕 
　　二十八日公共捕房探捕至北海路同春坊興發元記旅館捕盜盜匪開槍拒捕擊斃包探奚德安楊少亭探夥吳長發亦受傷旋由西探目開槍擊斃盜匪金見苗一名獲三名稅所令各業商人改認稅爲投標無應者 
　　二十九日浦東陸家宅橋船戸曹某家被搶刃斃事主曹某並傷曹妻軍警因勞動節及五四五七五九等紀念議决自四月三十日起至五月十日止臨時戒備 
　　三十日法新租界菜巿路怡泰押店被搶英公使艾思敦因參與匯豐新屋奠基禮是日抵滬 
　　五月 
　　一日（舊曆三月二十四日）廣理報界代表團赴京過滬國寳銀行開幕夜狄思威路裕豐押店被搶 
　　二日菲律賓抗爭簿記案代表吳克誠薛敏老首途赴美向美官商陳請一切安徽人胡鐵華至雲南路福祥里妓女吕寳珍處狎遊胡與吕妓食粥同斃 
　　三日赴美法之絲業代表丁汝霖等五人返滬巿上輕質銅圓充斥各商店及電車均拒絶不用 
　　四日萬國拒土會上海支會開年會電致國際聨盟會中代表顧維鈞與美國國會請禁運土入華 
　　五日全國道路建設協會在青年會開成立會匯豐銀行建造新屋舉行奠基禮英公使艾思敦香港總督史特白均參與行禮 
　　六日楊樹浦楊家宅居戸楊柏和楊芝生家被搶 
　　七日省敎育會等八公團聞政府秘借日欵三千萬元消息電京阻止清心女中學開六十週紀念會並行新屋落成禮聞工部局將令米店領照嘉榖堂米業公所及碾米公所均反對致函總商會請核辦夜盜匪搶刦金神父路淡井廟 
　　八日英屬四州府華僑代表廖衡酌因請願取消學校註册條例回國抵滬粤高師畢業生五十餘人來滬參觀夜虹口永祥里葉姓家被搶盜匪臨行開槍示威彈傷附近居民谷阿四斃命 
　　九日交易所股禁價狂漲錢業會議拒絶收押 
　　十一日公共工部局顧問宋漢章余日章陳光甫謝永森穆藕初五人就職各團體假座總商會開會歡送英公使艾思敦北上 
　　十二日法租界永康里高陞棧司賬台州人陳梅卿被人擄去害斃尸身發現於虹口華特路 
　　十三日交通大學滬校主任張劍心就職海關在江孚輪船上查獲烟土八箱上有川軍司令封條當獲川軍官徐建勛 
　　十五日寗波同鄉會新會所開幕美敎育家門羅博士抵滬滬杭路轉運公司爲反對浙委員驗票同盟罷運滬太長途汽車公司開創立會公共捕房查獲鄭阿二雇小車夫車運烟土公廨意領事判還之 
　　十六日李鼎新赴京就任海軍總長 
　　十七日夜北四川路東崇福里三道頭華捕周月峯家愛爾近路林則蒸家均被搶 
　　十九日黃任之自南洋回滬 
　　二十一日復旦大學舉行第七届運動會善鐘路鄉孩朱木根在浜内摸獲炸彈啓視炸裂當被炸斃並傷同伴小孩二人閩省謝翔高案内被拘學生保釋劉開祥林佑民劉友賢陳晋昌江秀清五人 
　　二十二日華僑代表余佩皇廖衡酌因學校註冊條將於六月一日實行急電外交敎育兩部及英顧公使請挽救夜虹口日水兵與美兵衝突三美兵受刀傷 
　　二十三日法公使卜柏氏在京病故駐滬法總領事等是日在天主堂開追悼會 
　　二十五日楊樹浦福寗路杜學章欲將其女另行擇配將妻陳氏殺斃 
　　二十六日工部局發表米店執照條例學生總會等三團體電美反對英日續盟萬國賽槍大會揭曉華員得奬最多夜北京人王彥成至法租界永康里老高昇棧與棧主婦之女小寳偕同服毒斃命 
　　二十八日中西女塾舉行新校舍建築禮中華職業敎育社開年會 
　　三十日第五屆遠東運動會開幕 
[民國代表余蔣兩君來電]  
　　魯案談判之停頓情形 
　　二十一條仍不得在大會討論 
　　本埠接國民代表余蔣兩君來電云中日談判不能再進行日本對於膠濟要求（一）借欵於中國（二）借欵以二十年爲期於第十五年終以後中國可有權償清全價（三）中日共管 
　　中國主特約定九月後全償買價或分十年攤還在三年終可有權全償允以日人充副總工技師但絶對不承認共管日代表不接受我代表條件以全案呈報日政府并决不允交付幾年來鐵路所收餘利日本似有兩途（一）堅執要求不稍變（二）迫令付現欵二者必擇其一若從第一項我代表將以全案呈交大會若從第二項我當備有現欵 
　　目下二十一條仍不得在大會討論然取消全案似不無希望 
[國民外交代有歸國訊]  
　　國聞通信社云聞前赴華盛頓之國民外交代表余日章博士將於來年一月五日乘俄國皇后號船回國至蔣夢　博士則尙須在美多留四星期云 
[外交大會今日開會]  
　　國聞通信社云全國國民外交大會因須討論外交上重要問題决定於今日下午二時假四馬路商界總聨合會開代表大會聞己遍發通知請各團體代表屆時蒞會又昨日該會事務所接到湖南國民外交大會對外宣言發表主張六項錄下（一）中國本協約參戰之一國凡戰後各參戰國所取得之權利及利益應均分之（二）凡各國從前有妨害中國政治與領土之完全獨立主權及經濟權之獨立者應同時解除或廢止之（三）凡足障礙遠東和平爲將來世界第二次戰爭之導火線如中日相持之山東問題及中日二十一條私約日本滿洲駐軍等問題希望各友邦於大會時以最公正最莊嚴的評判使同時根本取消或無條件歸還或廢止之並不承認日本代表於華盛頓大會之外有與中國代表直接交涉之資格（四）凡各國不正當之投資足以助長中國内亂及破壞中國金融之行爲藉爲共管機會者應制止之（五）庚子賠欵實係前清惡劣政府所致之結果民國國民不應負此債務應退還之（六）以後中國國各國國際間當以平等的互相待遇並願自動爲合理的開放中國門戸以增進人類共同之幸福與世界永久之和平 
[又一贊成國是會議者江蘇省幾會]  
　　國聞通信社云江蘇省農會茲因全國商敎聨席會徵求各界意見解决國是一案特復電贊同並舉代表二人入席其電文云全國商敎聨席會議駐滬辦事處鑒敬代電祗悉贊成省區旣過半數假定召集日期以促進行敝曾極表同情並依章推定徐瀛何潤二人爲代表謹此奉復江蘇省農會有 
[黃炎培覆梁士詒電再辭敎育總長]  
　　此次梁氏組閣推舉黃任之君出長敎育黃君以矢願肆力於職業敎育消息傳來即迭電懇辭前日又接梁氏來電促其北上茲錄復電如後北京國務總理梁燕孫先生鑒前以組閣推長敎育疊荷電徵同意業於養有兩電掬誠懇辭方期鑒及初衷忽奉電傳明令炎培願以在野之身爲職業敎育服務匹夫有志息壤在先務乞代逹下情收回成命無任感幸黃炎培感 
[滬人士注意改組濬浦局電]  
　　分電京省請爲嚴重考察 
　　本邑各紳董因濬浦局獻議改組特電呈北京府院各部請爲鄭重考察其原電云北京大總統國務院外交部内務部財政部海軍部農商部全國水利局南京齊督軍王省長鈞鑒上海濬浦局假借暫章溢出範圍干犯行政主權侵害地方公益種種舉動久爲民懟比聞獻議改組其中難保無延長窟弊之陰謀亟宜嚴重考察懲前毖後滌盪掃除毋任流毒至對外有海權關係對内有國家財政關係有地方農田水利關係更須兼籌並顧勿貽養一指失肩背之悔懇飭查明核議裁奪李鍾珏姚文枬莫錫綸李顯謨秦錫圭葵爾康劉增祥趙履福賈豐臻等叩删 
[航業消息紀要]  
　　太會代表一部分將回國大批留法華工遣回 
花旗麥輸入中國格林阿潑號改駛菲洲 
　　本埠太平洋郵船公司現得電訊美議員團所乘之帝邦號郵船己經過檀香山明日可抵舊金山聞各團員將再赴他處游覽故帝邦號須在二月内方開出至三月中抵滬云又有毫雪邦號茲亦己過檀島下月七日來滬聞有中國太會代表團之一部份委員己乘此船回國又提督公司一月十日到申之華納溪號進口亦有太會華代表團中委員若干名返滬云 
　　一月一號有留法華工一千三百名由法國遣送還華乘法郵船公司之貨輪米恩號來滬該船祗到吳淞並不進口當日卽載各華工至浦口起岸以便乘津浦車分還原籍至米恩號之來貨共有二千件云又安康號郵船二十五日由神戸開出今日可至吳淞定三十日赴法上海報裝之出口湖絲刻下己有四百餘包矣 
　　提督公司之第四號新郵船松木邦號昨日午後抵滬現泊招商局中棧由美來滬之旅客祗十餘人進口貨中有大宗花旗小麥七千五百七十一包又牛奶三千九百十九箱該輪將於明日赴香港小吕宋又有巴勃公司之蘇勒介號在此一二日中亦可從紐約到申來貨中有美國新紫銅三千四百九十七條白蠟一千零十八件其餘棉布雜貨甚多 
　　頃得可靠消息怡泰洋行之格林阿潑號Ｇlenapp爲英國格林公司最大之摩托輪有一萬四千噸之船身曾開來上海數次今該輪己將歸「愛爾笛第撥斯探公司」Ｅlder　Ｄernpster　Ｃoo使用行駛西亞菲利加洲一帶改爲搭客班之郵船矣從此以後該輪將不到滬云 
[陳樹藩代表到滬]  
　　國聞通信社消息陳樹藩之參謀長瞿壽　己由陜抵滬住一品香某號聞陳樹藩着屬己到重慶陳氏不久亦將到渝云 
[請用閩省新角洋之護軍使函]  
　　松滬何護軍使昨致上海總商會縣商會公函云逕啓者閩省新鑄角洋運滬銷行一案前准福建督軍函囑維持曾於本年九月函知錢業會館轉勸各同業一體使用旋據覆稱閩省新鑄角洋如果成色甚足當可流通惟爲免除夾帶私鑄起見應請閩督署發給護照並函知海關嚴杜夾帶等情到署復經函復福建督軍請於前項角洋運滬時給予護照並分函江海關監督公署轉致稅務司各在案茲復准福建督軍來函略開小洋運滬給發護照旣足資巿面暢銷之徵信亦以杜私鑄夾帶之流弊碩畫周詳自應照辦嗣後此間新鑄小洋運滬時有督署護照證明者應請允爲通行並轉知錢業公會一律行用等因並據福建製造局總辦劉式淵面陳前來查閩鑄小洋運滬行銷一節旣經閩督署發給護照並由本署函請江海關注意可無慮夾帶私鑄之弊其花紋成色據化騐所得亦較粤造之品爲優自可一律行使俾資暢銷相應函請貴商會轉知錢業公會並各商號一體查照通用爲荷 
[勒繳附加振捐之呼籲]  
　　展收附加賑捐一事滬上各業商羣起反對迭經商會召集會議迄未解决近日各處水卡及大碼頭南碼頭等處水陸稽查對於商船運貨過境者强欲勒繳附加賑捐即向例奉准免稅之貨品亦遭强迫勒捐任意留難現由各業商代表公函商會請即轉致稅務當局迅行令飭各處水陸分所主任於附加名義未解决以前暫照舊章辦理驗單放行切勿藉貨留難以免阻滯商貨云 
[道路建設會之大徵求]  
　　中華全國道路建設協會昨發出通告對於道路汽車工事爲大規模之徵求原文如左敬啓者本會草創伊始註册立案法律雖有根據會員增加人才雖有結合但治路養路問題異常繁重非集思廣益羣策進行萬難有濟茲特徵求各省最新測給路線圖說並海外各國長途汽車馬路之一切辦法比較而觀當以何國爲最完善長途汽車之製造何國爲最合用而又價廉物美創辦大規模之汽車工廠應籌備資本若干工程師以何國爲最相宜我國海外留學人士是否有人實習此項工程及研究汽車需用油電膠輪等之製造與一切治路必需之器料養路必需之良法等等均宜預備考求提倡自作自辦以固權利而塞漏巵本會同人用特竭誠敬告愛國士女如對於上述各事件確有專門學識經驗宏富者懇將圖畫著述說明筆記預算計畫等詳細綱目表册文件惠賜本會分别編輯登載月刋供獻五族同胞薈萃英才各盡特長互助協作一旦興工計日可成汽車所至萬象更新福國利民乃非空論而成事實世界士女文豪關於建設道路問題尤祈時賜偉論藎籌匡我不逮無任歡迎感謝無旣但涉及中外南北政治利害問題不切治路事實者恕不登錄國内外各團體如因中外南北政治問題函示本會請派代表與聞者亦懇原恕不暇答覆專此奉申國人公鑒全國道路建設協會謹啓 
[世界基督诡敎學生同盟大會訊]  
　　世界基督敎學生同盟明年四月將在我國北京舉行己誌前報茲聞籌備事宜正在積極進行北京清華大學校己允假爲會塲並代表寓宿且願竭盡照料之責各地代表均能樂處一堂共數晨夕矣大會執行部對於經濟問題非常注意按大會預算需銀三萬五千元其中三萬二千七百元己有把握世界基督敎學生同盟會長穆德博士允助美金七千元但列邦代表遠來中國集會係應中國之請中國自當於經濟問題負其全責完成其東道主人之地位故即通知穆德博士請將所許捐欵作爲西方各國多派代表之用蓋以歐洲經濟狀况大槪論之中有數國如無他國援助竟有不能派遣代表至定數者自應通融協濟俾各國均得普遍派遣代表與會近悉英國學生團體己將代表舉出一係前牛津勃來生拿士大學之霍樂君Ｒ　Ｏ　Ｈall一係前孟却大學之麥克蕾女士Ｍiss　Ｊanet　Ｍaclay一係前孟却司透大學科學院主任現任國際聨盟總秘書之甘納德君Ｍazwell　Ｇarnett仍在葛拉斯高大學得碩士學位現任該同盟世界巡視幹事之畢古倫女史Mademoiselle　Suzanne　Bidgrain將爲法國代表之一而去年在我國各處講演之霍其根博士亦將留預盛會焉交通部路政司己允大會代表得享半價購票之優待俾距京較遠之學校不致於川資一層有所困難此外己有多處極願爲各代表襄助一切黎前總統將在天津開會歡迎國外代表云 
[華商電車改設路線之擬議]  
　　因被路局干涉鋪設雙軌之故 
　　華商電氣公司電車部份現將行駛電車各路線之單軌者一律加鋪雙軌己相繼動工進行日前該公司派匠至滬杭甬車站月臺前修理分路軌道爲路局警察干涉阻止工作云係奉路局長令飭不准動工等語當由匠頭回報公司經公司總協理查得昔年公司與路局雙方訂立契約載明車站周圍電車通行後其沿車站間之電燈十五盞免繳燃費由公司擔任而設軌行車經過之鐵路地點路局允予借用現正改鋪雙軌工程進行之際該車站之軌道方在修理己遭阻止將來鋪設雙軌工程更難進行是以擬定特開臨時會議俾將車站間之路線另行改訂凡長路線由舊滬軍營往南直逹高昌廟者須改從陳家橋往南而由西門至高昌廟者亦須改從煤屑路行駛現在該公司對於該處改設路線及安設車軌一切進行手續正與工程師商榷規定云 
[交還德僑槍械之結束]  
　　未領者交德總領事轉給 
　　旅滬德僑前於遣送回國時將所有槍械軍用品等件悉行檢交松滬護軍使署收藏自中德邦交恢復後各該繳槍德僑先後稟請駐滬德國師總領事函轉江蘇特派交涉公署要求發還經許交涉員函商何護軍使准自十二月一號起至三十一號止爲發還期間並知照各該德僑於期内逕赴淞滬警察廳具領近因限期有己届尙有外埠之德僑未及來滬請領故由許交涉員商允警廳將前項未領之獵槍子彈等悉交師總領事收受轉給昨由警廳將德僑匯瑟納明德格里納霍夫門四人所有之獵槍四枝子彈二百五十餘以及零件十三件送到交署經許交涉員委洋務委員沈頌閣將前項槍彈等件乘馬車送交德師總領事檢收並取具收證備考 
[各團體今日追悼歐靈生君]  
　　今日（二十八號）午後二時華僑聨合會等各團體聨合在青年會開歐靈生追悼會昨日各團加入者甚形踴躍茲將加入追悼之團體開列如下華僑聨合會粤僑商業聨合會廣肇公所寰球中國學生會旅滬香山同鄉會上海廣東中華基督敎會華僑學生會大埔旅滬同鄉會先施公司南洋兄弟烟草公司先旋保險公司神州女學校郇光學校廣東小學校上海畜植公司 
[惟新里房客不允房東條件]  
　　聨合通信社云房客聨合總會日前接惟新里房東愛理思賬房來函囑其調停惟新里加租事并附條件三層該會當將原函轉寄惟新里房客聨合會昨接覆函堅不承認該會又據情轉覆房東茲錄其函稿於下敬啓者昨奉覆示敬悉一切承允敝總會居中調停求正當解决具見執事俯從衆志一秉大公欽佩之至當即照錄原函轉致南京路惟新里房客聨合會去後比接該會覆函稱承貴會轉致愛理思賬房來函拜誦一過僉謂該房主所糾正之三條件與當時加租通告無異所謂八折說實未照辦年内祗有月餘該房主尙斤斤然一定要增加租金其餘尙有讓步之理乎更云房客全體議决蓋章簽字是視爲挾制之具似此武斷純是一種資本家欺壓平民之口脗用賓主之感情磋商者果如是乎蓋全體房客蓋章簽名要求减少增租數目者是爲正當防衛計何得謂爲挾制請貴會再函該賬房推誠相與磋商最平穏辦法以昭大公不然敝會員等祇有合力否認其格外加租一聽社會之公判等情前來敝總會旣承台允調停一切自應述錄上項覆函專覆執事如卓見有所調解處仍望見示 
[軍隊劃分巡防區域]  
　　松滬護軍使訪聞陽曆明年元旦各團體擬游行示威惟滬地戒嚴迄未取消值此冬季防務尤爲緊要故於前日傳集各軍團長會議防護辦法並劃分巡防區域以便各擔責任當即議决龍華方面責令步兵二十九團張團長擔任巡防斜橋一帶及沿斜徐斜土等路責令混成第六旅之第一團劉團長督兵保護高昌廟及南巿一帶令第二團王團長保護其砲十團二營砲四團二管應令各兵乘馬出巡憲兵營擔任四處稽查以資輔助昨己通令遵照辦理矣 
[海軍總司令約束兵士]  
　　海軍總司令公署蔣總司令以邇來各盤應值歲各艦之開滬待修者己有多艘而各艦士兵時有請假登岸買物等事高昌廟一帶爲軍警駐紥之處各艦士兵類皆閩音彼此言語不通每易發生誤會並慮該士兵有不守規則滋擾事端等情是以除派本署稽查員廖燊王朗二員日夜巡查外現復加派海籌應瑞兩艦軍士長各一員於每晚隨帶兵士四名登岸梭巡如遇滋事兵士立即拘辦所有各艦請假登岸之士兵至晚限九時歸艦如違嚴懲昨己令行本港各艦一體知照矣 
[昨日之金融巿况]  
　　昨日仍爲西節封關之期銀拆上下午收盤皆四錢因銀行休息華商皆有用途之故一二日間諒難復小也 
　　洋釐昨日下午收盤較前日略升二毫半出口不多完全係往來家用途之故無甚關係巿面大勢仍有看小之望 
[紗花巿况之昨訊]  
　　棉紗巿面連日又轉升漲人心亦甚穏固總之陽曆年關華商方面商業尙稱安定銀拆漸鬆客帮皆有活動因預備年貨及開期交易也各交易所昨届月底交割標準停拍此屆年底有提早者上海證劵物品交易所計本月份交割棉紗三百五十包紗布交易所最多爲一千五百五十包棉紗交易所爲五十包以上三交易所交割共一千九百五十包皆係雲鶴富貴丹鳳三項牌子之紗大阪三品紗與美棉皆無電報報告本紗巿面亦稍見硬廣帮汕頭兩客帮共購辦本紗八百餘包又天津漢口江西青島牛莊野鷄等帮亦買進五百餘包日紗七百餘包印紗數十包公會小包通崇海及内地等客帮亦買三百餘包日紗印紗亦好起兩餘川帮未經出手 
 
 

Page 11

 
 
　　各廠需求原料甚亟花價極堅因是紗業中對於巿面頗抱樂觀云 
　　棉花近來交易不多各交易所標凖步漲前日己派至三十四兩以上且各紗廠需求原料甚亟高貨不多昨日南巿方面各行家共收進本花約有六萬餘斤之譜通花祗下沙花續有運到故三井等買進二千餘擔廣帮買進姚花一百包三井所買之貨三十兩零二錢五分現貨棧交下沙花身骨中次者價二十九兩廣帮所買姚花價二十七兩巿上紗價亦高故陽曆過年花價尙看高云 
[無錫米巿之報告]  
　　本埠米業昨接無錫快信謂該處近日各鄉到貨漸稀緣現值業戸收租米之候鄉人己先糶出惟銷路亦殊平常高貨糙粳本日進盤小去數分中關貨小去一角糯米平穏羊秈客秈見軟勢茲將本日售開巿價報告如下高糙粳七元七角至七元糙大子秈七元二三角至七元糙元八元至七元七八角糙客尖六元六七角糙羊尖七元至六元八角糙埠尖七元一角至六元八九角粳稻四元零五分元稻四元一角大子稻三元八角五至三元六七角 
[油類銷旺價漲]  
　　自上星期一起南巿采菽堂貿易所連日售開各種之油類交易日益暢旺據大連消息云該處豆油己漲至十二元黃豆亦漲至五元四五角不等本埠所售開各種大小簍豆油生油及大連油巿價亦高至八兩八錢至九兩二錢不等蓋因各埠來貨雖湧而銷胃極旺故有此象生油等大都爲廣帮所辦目下各種之油極形活動照此形象日後恐有續漲之勢云 
[商聨會呈請速定商標法]  
　　全國商會聨合會茲因要求公布商標備案條例並恢復商標註册局一案特呈請農商部准行其呈文云呈爲錄案呈請事竊本會本屆大會據上海總商會提出准予備案之商標宜訂一保障辦法案蘇州總商會提出請政府保護商標案其第一案稱工商界對於商標視若財產蓋欲開拓商品之銷路須藉商標之聲譽欲期造成商標之聲譽須不惜若大的犧牲與長時間的努力旣犧牲與努力之後被人侵害不得保障人非至愚焉肯樂爲故行政方面必須規訂完密的保障之法使工商界方面樂於商標信用上犧牲與努力如是則工商界出品亦得蒸蒸日上查各國之保障商標每一商標之呈請准許先經專局審查有無與前經准許之商標衝突再經規定期限的公告以便與此種商標有利害關係者可以出爲抗議若無抗議方可成立定如斯之程序則朦情賄准等弊皆可免除誠屬法良意美吾國於前清光緒三十年間曾聞一度之擬議延擱至今將二十年除見去年農商部刷印商標法草案外則無進行本年一月由本會呈請速設商標局奉批查商標法及特許法本部現正籌訂自應參照各國通例并斟酌國内工商習慣情形以期完善一俟籌訂完竣即行呈候公布施行云云仍不見實際上之進行完成無期深爲痛惜查農商部現行商標備案别無規定條約祗有取用商標者一紙呈請即可隨意批駁似非所宜亟應建議政府速將商標法草案中重要條文酌採若干條作爲商標備案條例庶工商界於無所依據中稍得依據是亦暫時救濟之一法第二案大致以保護商標一事昔年政府曾設立商標註册局嗣即裁撤應請尅日恢復各等語經大會先後討論議决將兩案一併呈請政府從速規定問標法公布施行在商標法未公布以前凡各種商標呈請備案者亦應規定一保護方法即就商標法草案中重要條文酌採若干條作爲商標備案條例以資保障而謀救濟等語爲此據案呈請謹乞鈞部鑒核准行實爲公便 
[武術會發起騎術研究團]  
　　南巿中華武衛會近由會員陳琴軒滕克勤陳勇三項康原等十餘人發起騎術研究團其綠起云竊以本會除規定之武術外而於騎術未嘗加以研究殊以爲憾同人因擬組織騎術研究團俾公餘之暇即就會内操塲實地練習藉資推廣體育且以發揮尚武精神矧吾同志素嫻武術今更益以馳骋之功將來造詣日深體育益臻完備可斷言也茲先集同志二十人爲之剏每人各輸銀五十元先行購備馬匹一俟規模粗具當再公訂徵求團員簡章云云聞加入發起者現在己有二十餘人訂定陽曆元旦午後二時在該會事務室開發起人討論會以備推舉籌備員積極進行云 
[車運進出銀洋之報告]  
　　昨日（二十七日）滬寗路大通運銀公司由夜班連運出本埠交通銀行現洋五十箱計二十五萬元至天津北京二分行又惠興義成等莊現洋三萬元均運至天津又金城銀行寳銀四箱計重一萬二千兩運至南京造幣廠 
　　滬杭甬鐵路上海南站前昨兩日由杭來滬之早快車在杭松等裝來現洋計數如下（二十六）由嘉　瑞蚨運交上海敦餘現洋二千元又松江甡源運交上海鴻賚現洋八千元又松江甡源運交上海鴻祥現洋六千元又松江信餘運交上海寳昶現洋八千元又松江銀行運交上海興業銀行現洋五千千又嘉興義康運交上海鼎盛現洋五千元又松江典業銀行運交上海慶祥現洋五千元松江典業銀行運交上海新華現洋五千元（二十七）由杭州製幣廠裝來現洋十八萬元分裝三十六箱係上海交通銀行十萬元中國銀行四萬元鹽業銀行二萬元謙祥現洋二萬元又松江信餘運交上海致祥現洋八千元又松江信餘運交上海信裕現洋三千元又松江信餘運交上海益大現洋三千元又松江甡源運交上海鴻祥現洋一萬元又松江順成運交上海順成現洋一千元又四塘平源運交上海隆泰現洋四千元以上兩日來共計運到現洋二十五萬三千元先後運抵上海南站缷車 
[魯浙水災急賑會續演劇助賑]  
　　魯浙水災急振會近因籌欵助振假座新舞台九班合演妙劇三日昨晚爲第三日觀者更爲擁擠客串寒雲之慘覩金碧艶之千金一笑等皆甚優美尤以慘覩爲佳其餘各劇如鞭蓉草之天女散花趙君玉之貴妃醉酒李春來之白水灘等亦均大有可觀醉酒一齣尤見精彩也 
[粹華製藥廠股東會紀]  
　　粹華製藥廠開幕以來將近匝月營業上頗爲發逹前日午後該廠開股東大會即在南京路總發行所樓上舉行除董事長李平書創辦人王祖德金伯淘秦潤卿葛吉卿等諸君外各股東到者七八十人計一千四百四十九權遂振鈴開會由李平書君爲主席報告開業以來經過一切情形繼遂提議推廣方法略謂營業發逹確在意中推廣之計不能須臾稍緩外埠函請設立分銷處者計有數十起當次第擇其緊要者先後設立即就本埠言一總發行所亦不敷供給應先就南巿虹口設分發行所各一處組織簡單開銷省儉其利必溥且能輔佐總發行所惟爲資金所限不敷發展遂經總議决增添股本十萬元俾資擴充當塲認足半數尙有半數公諸各界贊成本所之事業者認購會場中有某股東起而言曰本廠之有今日匪一朝一夕之功雖籌備年餘而肇端實在民國八年内並有同業因羨本廠之營業擬集資設第二廠本廠旣有此敵手不得不早爲之計設資力不足何能戰勝他人此時能多認一股即爲公司多謀一份利益衆然其說當塲即簽字認股甚爲踴躍至薄暮而散 
[神州醫藥總會之十週紀念會]  
　　神州醫藥總會昨日二時假寗波旅滬同鄉會開十週紀念會并擊行選舉會長朱少坡因事缺席公推會員劉玠爲主席（一）主席致開會詞略謂我神州醫藥總會自成立以來適屆十載所有成績如開辦醫院醫校製藥廠刊發醫藥報等等無非欲使我中醫中藥日臻發逹以救生濟世强種衛生保存國粹耳在十年前我中醫中藥固不敢自信而今日之較好成績皆會員之力也我國哲學家胡適敎育家蔡孑民兩先生向來主張鄙薄中醫今則深知中醫中藥之特長矣可見我人堅持初志努力進行總能逹到目的也次該會總幹事包識生君報告十年之事蹟畧謂最初在民國元年南京臨時政府下令取締中醫中藥全國醫藥界大爲惶駭而輿論果亦不直斯舉於是滬上醫藥界諸同志組織本會如余伯陶徐小圃朱堯臣等均係發起人及正式政府成立即呈請立案比邀許准以後同人等更於醫藥上切實研究分會逹十二省發行醫藥報日銷數千份爲救濟病家培植人才起見於是歷年創神州醫院醫校於麥根路繼即在滬南開辦滬南神州醫院在陸家浜南京路開粹華製藥廠及發行所先哲有言十年生聚十年敎訓本會在前十年可謂生聚時代而後十年中實爲敎訓工夫二十年後我知本會之成績當益爲圓滿而東方病夫之譏或可雪滌盡凈矣是則深望本會會員及全國同志之協助進行也次來賓錢瘦鐵張振遠會員王祖德湯爾和等相繼演說又次選舉又次餘興醫校國技雙簧客校跳舞（中華女子公學）化裝表演趣劇（心）正劇（最後之勝利）爲醫藥界及社會國家痛下針砭演畢己逹六時隨即分發十週紀念特刊振鈴散會 
[集會消息一束]  
　　理科敎授研究會江蘇省敎育會理科敎授研究會於二十五日在中華職業學校内該會理科實騐室開第四次職員會議到會者有章伯寅吳和士華享平錢夢渭范罕波諸君主席爲吳和土君所議事件如下一件錢君夢渭報告上月二十日第六屆工藝傳習會情形本屆共收費銀三十二元九角二分支付講師酬謝費材料費及膳費等共銀三十三元四角不足四角八分由會貼付一件主席報告顧蔭亭君捐贈本會銀一百元顧紹良君將酬謝費銀六元捐贈本會應即分别函謝一件主席報告理科叢刊第一種香妝品製造大全業經交付商務印書館承印不日即可出版次議及該會明年種種進行事宜而散 
　　女青年會女青年會上海方面學生將於正月下旬舉行常年冬令大會此會專爲夏令大會不能到會之女子而設官立私立各學校學生一體參預由湯藹霖女士主持地點在女子體育師範學校會中有聖經研究論題爲「宗敎在吾人生活中佔鼓勵服務之地位」此外並討論今日中國之工業不識字家庭生活三大問題此項常年大會今年爲第三次按記載每年到會人數必有增加第一年三十人第二年四十人今年據幹事報告各學校對此會之熱誠有加無己此會宗旨實在鼓勵聖經研究前兩屆大會之影響因赴會代表四校後或任敎授或爲地方之領袖故能佈護及於上海以外之學校上海務本女學近設有聖經研究班是即該大會工作中最顯著之證而因此可以推知該大會日漸擴展之影響矣 
　　青年會今晚（二十八）青年會智育演講會敦請美國哲學博士白騰飛先生演說「農業與國家」白博士爲今世實業大有久爲社會所欽仰欲聆宏論者男女均可參與云 
　　聖雅各校友會聖雅各學校爲長江流域著名之敎會學校歷年造就人材實不在少現聞該校校友之在滬地於新曆元旦借青年會開交誼大會屆時除聨絡感情外再有各項游藝云 
　　久記社芝罘路久記社於十九日開全體大會舉行選舉結果正社長爲錢琴東副社長爲顧錫元何家鏞總務部長爲吕守白文牘爲周劍雲趙兆廉會計爲汪成美鄔德章總務幹事爲顧舜臣郎濟藩張紹麟華麟生馮子明龔康伯交際爲任矜蘋成松年王應冬駱吉昌稽察爲許樹屏王松聲嚴裕樑余祥銘劇部主任爲鄭鷓鴣副主任爲周梓章京劇幹事爲陶有成趙馨甫新劇幹事爲馮狂聖胡雄才鼓樂幹事爲裘國樑朱棟君俱樂部主任爲童德榮副主任爲楊鍾甫俱樂幹事爲洪世昌姚光潤夏榮慶馮少江技擊幹事潘炳桂擊彈幹事譚宗榮幻術幹事洪星垣宣仲茹絲竹幹事張麗生沈金生 
[兩學校之消息]  
　　專科師範黃家闕路上海專科師範學校於昨日午前九時舉行第二屆畢業式首由校長吳夢非君報告給憑次由敎員張冥飛朱靄孫君等相繼演說末由兩級畢業生代表答辭退席後全體攝影茲錄畢業生名單於下高等師範科圖畫音樂部十五人鄭銘惠陳勵襲鳴珂陳軼凡孔憲科何笑明徐德霖陳其賡胡國錀王英耿熙徐品泉管亞魁趙貞荷許竹叢又音樂選科二人王傳爕陳鴻書圖畫手工部十六人王卹民劉應龍金鳳翥許議張廷贊龍履謙姚杰張召伯孫慶喆吳金堂王聲澗邵天錫包起李樹　覃祖芹林邦翰又圖盡選科三人單鳴琴李春城宋仁欣普通師範科共三十二人奚兆奎高業精龔謨倪紹鋤上官正李士英高廷璜倉魁五蔣棣華張潤身程品生張鴻仙以上圖畫音樂手工全習鄒湘帆蔣蕚周一元李清泉丁啟彤蔣禎任肇宏張蓮舟史際襲吳樾　以上選習圖畫音樂兩科吳煜潘占元潘藴玉姚瑶曹春非吳醇化胡正誼黃希特以上選習圖畫手工兩科趙開藩襲式之以上選習圖畫一科 
　　貧民學校南巿大南門陸家浜中道橋南首巿立貧民學校開辦迄今十三載曾辦過畢業十屆各畢業生從事工商爲數不少今該校定三十日年假特開成績展覽會内分學校成績學生成績等佐以書畫以資點綴各界如往觀覽毋須入塲劵云 
[地方欵產經理處消息]  
　　上海地方欵產經理處定於一月一日下午四時開第四次董事會按該處辦事細則第四條董事十人分爲五組每組二人輪值一月周而復始本月一日經董事會籖定先後十一年一月山第一組董事值月此後依次輪值第一組姚子讓湯藴齋第二組朱福田劉頡雲第三組陸崧侯李逖先第四組曹幹臣施安生第五組沈步瀛劉志瑜 
[滬南慈善會散於冬米]  
　　滬南慈善會每年冬季施衣施米救濟飢寒本屆新舊棉衣早經發給己有一千數百套近又置備白米數百石定於陰曆十二月初一日起每日上午發米云 
[閘北慈善團施粥之預備]  
　　本年江淮各縣遭水災最重客民之來滬謀食者不可勝數閘北慈善團每屆冬季必開施粥該團主任王彬彥君預計今歲食粥貧民較往年爲多每日煮米五石恐尙不敷散放前日己雇匠在粥廠舊址蓋造蘆棚建築粥灶　備定期開辦惟團中經費缺乏今年煤米價又昻貴除滬北工巡捐局常例按年撥助施粥費二千元之外不敷甚鉅擬尅日邀集董事部開會籌商勸募云 
[證劵物品交易所消息]  
　　上海　劵物品交易所理事會昨因東華紗廠所出十六支鴻禧棉紗計重十磅半請求加入棉紗等級表業經審查結果在標準以下遂定爲比標準品减元三兩自十一年二月份起加入等級表交割時一律通用乃由理事會通告各經紀人照行矣 
[天花漸見消滅]  
　今年入冬以來滬地天花盛行中西男女老幼患者甚夥稍一不愼生命攸關於是工部局衛生處及各醫院相繼勸種牛痘以免傳染日來此項天花己漸消滅不致蔓延矣 
[警廳招領迷路男孩]  
　　淞滬警察廳昨發招領傳單云本廳今收有男孩一名將姓名等項開列於後仰該親屬速來認領計開（姓名）張金杜（年歲）八歲（住址）鄉下人村名忘記（面貌）白面孔（衣服）頭帶青布家做圓桶帽藍條布夾襖棉襖白布開襠單褲藍條布套褲白老布襪青鞋（迷失地點）高昌廟二區派出所（迷失月日）十二月二十六日（到廳月日）十二月二十六日（留置處所）新普育堂（其他供述）因被繼母痛打逃出迷路 
[迷路男孩王福福待領]  
　　閘北四區二分所崗警前日查見迷路男孩一只帶入該所經倪署員訊問之下據供姓王名福福年八歲浦東人父名王阿毛開鞋子店等語判送交兹善團留養聽候出示招領 
[車運災民]  
　　滬杭甬鐵路昨日上午九時由杭來滬之一百零七號四等車駛至嘉興站有山東徐州等處災民三百六十餘人乘車至松江當由再行分批來滬資遣回籍昨日該路楊巡官特派巡長一名護路隊四名前往照科並經松江司令部亦派兵士來站押送至某廟内暫行安插 
[貨船途中被搶]  
　　出門船戸邢三三由滬承裝海寗德義號號客之麵粉二百包糖一百包及北貨等於前日午後由申開出駛至長十八里外浦江遼闊忽遇盜匪駕小船搶刦初言查艙旋即一躍上船用手槍禁嚇聲張搜刦現洋三十餘元麫粉二十八包而去邢不敢抗拒任其所刦昨日開回上海報告德義貨客將貨補墊足數然後開去一面報請水陸官廳緝拿贓盜 
[西崽跌斃]  
　　某甲在楊樹浦救火會某西人家爲西崽昨日下午一時許失足自樓上墜下身受重傷當由西人車送同仁醫院未及救治即斃由西人報告捕房將屍車入騐屍所候騐 
[汽車傷人二則]  
　　外虹橋塊昨日下午二時許有某號汽車駛過撞倒行人金阿生頭部等處受傷由虹口捕房五百七十一號華捕到來將汽車號碼抄錄另雇車送受傷人往同仁醫院醫治一面歸報捕頭核示 
　　又有無錫人李永生昨日下午二時餘行經四馬路遇某號汽車駛來不及避讓致遭撞倒腰腿等處受傷當由老閘捕房五百八十八號華捕到來抄錄汽車號碼另雇車送受傷人往仁濟醫院醫治 
[坍包廂壓傷看戲客]  
　　江北人紀四近在閘北胡家木橋開設震舞臺揚州班戲園所造房崖工料均極簡陋故開河至第三日該園之包廂樓忽然坍倒壓傷看客七人當由五區三分所王署員先將受傷人送同仁醫院療治一面傳到該園主紀四聽候受傷人醫治全愈再行核辦 
[負債人呑烟圖盡]  
　　向爲烟紙店生意之謝某家居本城喬浜路舊曆本月十三日憑媒聘娶魚行橋浜丁姓之女爲室成婚至今祗二星期然謝外間負債累累名債權一再逼索謝無法可施遂萌短見昨晨在家背人呑服鴉片烟希圖畢命毒發呻吟床褥經家人覺察即送南巿醫院醫治未知可能挽救否 
[投機失敗之兩人解送檢廳李少卿與陳觀春]  
　　新閘瑞昌祥米行司賬李少卿副賬陳觀春前因投機失敗虧負頗銅私將行中公賬用空數千金之鉅經該行股東兼經理裘晉祥查悉當將李陳控押　所有一星期之久無人出爲料理昨午警所將李少卿陳觀春等押送地檢廳裘亦投廳候質嗣由檢察官提訊之下判李陳收押候核 
[嘉定縣知事派警移傳要證]  
　　某甲在嘉定縣具控田單糾葛一案以住居上海法租界之張坤華爲要證日前該縣知事備文飭差來申投訴法公堂經中西官判准將證人張坤華交來差帶去質訊判畢聶讞員向來差諭曰張坤華係見證地位須當優待云 
[包探查獲帮兇人]  
　　吳長生於上月一號在北山西路糾黨向葛德昌尋仇當持利斧將葛頭頷砍傷案發被捕解由公共公廨訊供判决吳押西牢三月在案昨由包探陸連奎與西探鼐鐵績獲吳之帮凶揚州人俞阿大一名拘入匯司捕房捕頭畧詰一過諭俞收押候解公廨訊究 
[電車搭客與查票人衝突]  
　　住居虬江路之粤人鄭阿六前日在北四川路乘坐電車與電車公司六號之查票韓人崔君一衝突將崔毆傷致被鳴由七百九十一號巡街捕到來將鄭拘入捕房稟明捕頭諭飭存洋五元保出自赴公堂候訊 
[楊李兩婦獲案拐賣吳張氏之兩女拐匪]  
　　婦人吳張氏又名阿寳年二十三歲蘇州人其夫吳小弟向在原藉操舟爲生阿寳則在盆湯弄某姓家爲傭今年舊曆八月初三日阿寳出外買物中途遇見女友楊姚氏李陳氏等楊曾欠阿寳洋十元當向索取楊李即合阿寳同往取洋不料輾轉被賣於崇明地方蟻棍沈希明家其時阿寳尙未知覺及至察悉據沈聲稱己出洋六十元將爾買得等語阿寳大駭於是大肆胡閙經人報告警署將沈及阿寳拘送崇明縣公署訊供判沈監禁十五年阿竇則備文派警押送來滬投上海縣公署禀到沈知事飭將阿寳發送救濟會核示該會各董查悉前情立派探員虞占順高金林等查辦去後前日午後虞高二探在閘北永清里二弄第三家將楊姚氏李陳氏一併緝獲就近押送四區警署昨午轉送地檢廳訊辦該會亦將阿寳押解到廳稟請訊究奉諭分别收押候究 
[經理與跑街互控案之昨訊]  
　　朱維善鄭振冀己交保出外 
　　運通銀行經理韋伯卓控該行跑街朱維善司賬鄭振翼串通舞弊詐欺取財合做驃金虧負數千兩一案己由地方檢察廳訊供判押而朱鄭又投審判廳具狀反訴韋伯卓韋祿泉父子私擅逮捕詐欺取財等情奉諭於本月二十四號審理届期韋父子不到問官諭令再傳改期審訊在案茲悉此案在押檢廳之朱維善鄭振翼等在廳具狀進行略謂韋伯卓父子假警所名義詎欺取財要求追償名譽損失云云昨日奉諭將朱鄭分别交保出外自赴審廳候審而審判廳亦繼續發出傳票派吏往傳韋姓父子及牽涉證人孫梅堂陶惠民等一千人限即日來廳候審 
[湖學思控虞仲宜欠欵]  
　　湖北人胡學思前在蚌埠將本埠萬康蛋廠值價洋一萬三千餘元之蛋黃扣留嗣胡來滬被該經理人虞伸宜控由公共公廨出特别傳案訊得不屬公堂管轄判將原稟却下胡自開釋後以該蛋廠欠伊銀一萬餘兩而經理虞仲宜且將於日内入京故延甘維露律師投廨起訴請求立即飭傳虞仲宜到案交保 
[各被告交保候訊]  
　　嗬商海通洋行在公共公廨呈訴朱吉堂定貨不出請追損失貨價英金一千七百四十二鎊又英商麥美公司呈訴公益號主吳鼎三定購花邊貨到不出請追損失英金一千三百四十三鎊又黃延芳呈訴鄔烈武用空賬洋一萬零三百餘元又奚仙嵩呈訴奚鴻鑫不理擔保銀五千五百兩又奚霖生呈訴華春山圖佔基地各案業由駐廨中西包探將各被告先後傳到諭令分别交保聽候訊核 
　　尙有本埠新聞公佈欄等轉入後頁 
雜評二 
[道路協會徵求會員感言常]  
　　道路建設協會之徵求會員應者頗爲踴躍此我國交通前途之好現象也 
　　然吾有一言爲該會告者此事應注重於寳行而不僅注重於理論注重於内地各處而不注重於上海一隅故入會者而果有協助建設道路之心當分往各省各内地聨絡明逹人士發起築路如有窒碍盡力疏通而該會尤應徵求各處設立分會以期會員之遍及於内地蓋内地會員遍及築路自易着手否則此攻彼擊障碍孔多滬青汽車之半途中止其前事也吾故曰該會徵求會員當以内地爲重 
 
 

Page 12

 
 
本埠新聞二 
[鴇與妓之違章案]  
　　專查妓寮之副捕頭摩豪前日與八百二十五號三道頭華捕查至山東路一百九十一號門牌雉妓院内盤悉有妓女兩名未捐執照以該院鴇婦陳娘娘容留住居有違定章即據情稟請公廨出單飭傳陳鴇到案訊究 
　　前晚有雉妓吳大寳陳二寳夏老三在福州路上拉客被巡街捕查見以該妓等不應違章一併拘入捕房由捕頭諭各存洋五元保出着自投公廨候訊 
[王惠如開釋]  
　　王惠如被范詠春在公共公廨刑事科狀訴串騙洋二萬二千千一案王因不能遵照堂諭覔人具保故在捕房受押但此案被告除王外尙有數人迄未提獲對於案情無從證實承審中西官以徒押無益現己諭知捕房將王開釋矣 
[串竊包車]  
　　姚小三子王小四子張錦山等前日在山東路一百三十四號門牌顔料號門首串竊洪明德值洋一百二十元之包車一部當經七百八十七號華捕與包探汪竹生查見將人贓帶入捕房押候解送公堂訊辦 
[浦東之竊案]  
　　客民任得桃王永昌前晚潛赴浦東某小船廠圖竊木料未成被三區巡邏警獲解至署又沈金郎竊取熒昌火柴廠銅手爐一只當經該廠執事撞見將沈扭控三區警署以上之犯併解警廳訊辦又俞發元宗寳琛竊取英美烟公司多福牌香烟一聽經西人瞥見飭該廠巡丁拘解三區警署判姑念初犯着各罰洋十五元無洋改押十五日以儆 
[吊取失竊之大衣]  
　　總巡捕房三十二號西探目戤文司三十六號西探目煞拉文前日各失去呢大衣一件旋即查出係侍者陳姓所偷贓押於南巿某押店並己將當票售賣與人該兩西探目稟明捕頭除飭將陳姓侍者收押外並派華探婁寳生於昨投南警署請爲協助吊贓矣 
[法公廨竊案一束]  
　　三人串竊八車無賴唐學懷上月間串同李阿福李春福兩人先後在法租界竊取亨利侯震章陳洪寳徐文記崔金堂趙阿四等六戸之黃包車八輛售洋化用當由各原告報捕請緝現爲包探張鏡波偵悉前往將唐等三人一併拘獲吊出原贓帶人捕房昨解法公堂請究先由各原告相繼上堂稟明串竊情形請求重究詰之唐學懷供認爲首行竊不諱質之兩李供認帮竊是實中西官判唐押西牢兩年兩李各押六個月贓給原告分别領去 
　　摸竊儲洋皮夾竊賊王江雲日前在法租界摸竊施仁良衣袋内藏有大洋數十元之皮夾一只圖逃當爲原告察破鳴捕將王人贓並獲帶入捕房昨解法公堂請究先由原告投訴被竊情形王供認摸竊不諱中西官判王押西牢三個月贓洋交原告領去 
　　過犯竊取洋布張永慶日前至法大馬路德豐祥洋貨店内以購布爲由乘隙竊取洋布一疋當爲店夥瞥見鳴捕到來將張人贓帶入捕房昨解法公堂請究先由原告貝明忠投訴被竊情形詰之張供認行竊不諱中西官判以張前會辦過不應復犯着押西牢六個月贓給原告領去 
中華職業敎育社通訊 
　　地址上海西門外方斜路三四八號 
[籌辦職業學校出品展覽會委員會紀錄]  
　　十年十二月二十六日午後第三次開會 
　　袁俶畬章伯寅劉鐵卿葉公夐吳桓如顧蔭亭黃任之沈信卿 
　　一件黃君任之報告一發出通告除直接寄各校外並函四省敎育廳通令各校截至本日止答復應徵者共四十二所内己報告應佔面積者十六校約共四百三十英方尺允認經費者七校二請章君伯寅赴滬寗一帶及蕪湖安慶九江南昌饒州調查職校徵集出品允送出品者三十一校（己有正式報告者八校）現尙須請往浙江調查三各校運送出品免稅己經稅務處核准運單在印刷中 
　　一件章君伯寅報告調查蘇皖贛三省職業敎育情形（另有書面報告） 
　　一件顧君　亭報告家庭日新會舉辦家庭展覽會擬僣本會同時同地開會 
　　一件議决借中華職業學校職工敎育館爲會塲 
　　一件議决會期自十一年二月一日至七日即陰曆壬戍正月初五日至十一日其各校出品至遲須在舊曆年底送到 
　　一件議决籌辦進行事宜組織執行部辦理之公推章君伯寅爲主任葉君公夐爲副主任其餘執行部員隨時推請先推請賈季英劉海粟張杏娟楊白民楊立人錢夢渭倪祝華盧冶歐王志莘顔耀秋李霞圃趙師復李劍農袁儀沈廷棟潘競民楊聘漁蔣倜卿諸君開會時仍請籌辦委員並請家庭展覽會委員一併出席共同討論 
來函 
[第三次迫歸留法勤工學生團報告書]  
　　留法勤工儉學生自反對陳籙朱啓鈐中法秘密大借欵之後使館即行宣佈停止維持費勤工生因最低度維持目前之生活費絶路於是求自身根本的解决千餘勤工生始有求學運動要求里大開放之組織不意先發百零四人竟被武力迫遣歸國其餘的人因大事失敗倉惶失措覓工無路求學不得不得己懇求我國駐法公使維持目前生活預備候工轉機如是向公使懇求再四均被拒絶使館本有維持僑民責任反說出使館未欠勤工生一文的話來可想見當時勤工生被公使之深閉固拒而生活之每下愈况矣我們自感到法不易輾轉蹉跎無人維持業將兩月及至十一月初冷水麫包一佛郎或數十生丁以度朝夕矣初八日使館致電華僑協社云十一月十一號有波鐸斯郵船到中國呌我們願意者就去報名試問絶糧餓斃誰肯甘心報名回國本非志願但受金錢的壓迫與第一次被武力遺歸同被摧殘不願者也我們被金錢驅走海船上種種吃苦難以細述此次回國二十九人四川湖南籍居多四川籍占三分之二其餘係北京福建等籍到上海時都是囊之囊空目前生活尙無着落回籍更是難事勤工生顚連困苦日暮途窮呼告滬上各機聞各法　及當道諸公一爲援手也 
[廣昌祥珠號來函]  
　　謹略者茲將小號被騙詳細確情簡述於后陰曆本月初八日有一男子到號看珠鑽各物自稱周俊員訂囑約於初九上午送至閘北升順里三十八號滬寗鐵路周宅内女眷選看初九日上午號夥何培卿准約送至周宅由周俊員周秦氏招接上樓選定鑽石環牛奶珠各一對言定價洋一千三百元正因無現洋原貨封固帶回約定初十上午再行送往取洋初十上午號夥何培卿復行送往仍由周俊員周秦氏招接上樓何培卿將原封之貨交與俊員秦氏兩人翻覆閱看外有絨匣一併安置抬上秦氏囑俊員在坐椅上開皮包取洋一面要培卿冩發票包退包換字樣故意輾轉糾纒遮攔使俊員潛逸票未冩完秦氏囑培卿檢點貨物言其人己去矣培卿釋笨看貨匣内珠鑽己無矣情急查問與其理論頓變前言諉稱新房客只收定洋兩元尙未進屋不認識此人反囑培卿自去追趕該氏打開皮包内係木段泥沙報紙旣言不認識之陌路人豈能初九初十二天在樓上呼嫂嫂選評到房談價值該男女二人招接我珠客上樓何事要我開票包退包換何冩化日光天親手當面豈能推　此等共同串騙詐取行爲毫無疑義特略廣昌祥 
公布欄 
[上海地方審判廳]  
　　公示送　（全文在本廳揭示　公布）　一八三號（民一　）一件徐樹榮與楊漢臣因租屋糾葛回復一案（判决主文）本件窒碍駁回聲明　碍後訟　歸被告人負擴右仰被告人楊漢臣知照 
　　判决主文（民一庭）一件决定沈映泉與陳金氏抵欵糾莫聲請假執行一案主文本件聲請駁回一件判决桑金有與朱阿龍貨欵糾葛一案主文朱阿龍庶償還桑金有貨欵洋七十七元四角九分訟費歸朱阿龍負擔一件决定殷之明與錢桐熙欠欵　訟聲明窒碍一案主文本件聲請駁回聲請費用歸原告人負擔一件判决嚴吉甫與張阿興因欠租遷棺糾葛一案主文張阿興在　吉甫田上浮厝棺木兩只應即遷去錢吉甫其餘之請求駁回訴訟費用歸張阿興負擔一件判决合興發行所經理之陳九如與蔣文卿因貨欵糾葛一案主文蔣文卿所欠合興發行所貨銀規元二千四百三十六兩八錢五分應於本年陰曆十二月二十日以前付給該發行所經理陳九如具領訟費歸蔣文卿負擔一件判决安子元與黃同興房租糾葛一案主文黃同興應償還安子元房租洋四十八元訟費歸黃同興負擔一件判决聞仲間訴顧愉青因損害賠償一案主文原告人之請求駁回訟費歸原告人負擔一件决定閔仲誾與願偷青因損害賠償聲請再開辯論一案主文本件聲請駁回聲請訟費歸聲請人負擔▲一件决定趙福安與趙楊華等因田產糾葛控訴一案主文本件控訴駁回▲一件判决盛陳氏與陳袁氏欵項及衣飾控訴一案主文本件控訴駁回本審訟致歸控訴人負擔▲一件判决朱李氏與　椿年等爲借欵及借單沙訟控訴一案主文本件控訴駁回本審訟費　控訴人負擔▲一件决定張阿根訴曹錫根等爲婚約涉訟一案主文本件訴狀准予註銷訟費歸原告人負擔▲一件判决顧蘭記與王張氏因債務糾葛一案主文被告人應償還原告人洋三十五元二角訟費歸被告人負擔▲批示一件王保相狀領偕據由准領此批▲一件沈峻記狀領租洋並訟費由准領此批▲一件汪振　狀請傳案追繳由狀悉所請不在本案執行範　以内己於本年十月三十一日明白示知矣仰即遵照此批▲一件丁俊記狀請銷案由狀悉准予銷案此批▲一件王霖洲狀請勒令繳案由狀示候嚴追　批▲一件許朗山狀交案欵訟責由准交此批▲一件范茂江狀請銷案由狀悉業己當庭諭知矣此批▲一件曹月圓狀保韓連生由准保此批▲一件李星若狀請借據息摺糧串由准領此批▲一件王與元狀爲聲明投案誤期請求就近送逹傳禀由狀悉經本廳迭次票傳爾與王錫南均未到案業己缺席判决茲據狀稱每奉傳票由家寄至南橋均在定期之後並非故意不到以後傳票請送逵怡昌公司云云查該案旣己判决所請應毋庸議此批▲一件俞昇大學狀請傳案由狀悉查本案判决主文奚嘉祥對於陳柳堂俞昇大陳菊記張萬興之請求駁回本無執行之餘地所請傳案礙難照准此批▲一件李順興狀交案欵由准交此批以上十二月二十七日 
[淞滬警察廳]  
　　批示唐夢生批查閱來呈事屬細徽業將毛政芳即茅成發交保開釋所請應毋庸議此批▲林潔聲批據呈己悉准於交保開釋仰速帮同料理以重公欵　批▲林汝才批　呈己悉候令行五區四分駐所嚴緝行兇人張老大等務獲解辦可也此批▲婦人李楊氏批據呈己悉查本案業己令　司法科將　移送法庭訊辦着即知照此批 
 
 

Page 13

 
 
   
 
 

Page 14

 
 
　　 
自由談 
閒話 
[聖血謳歌錄（一）] [  沁]  
　　冬殘歲盡景物枯寂吾人心神亦伴此自然界而俱陷銷沉宛如風燭餘年奄奄待斃又若明燈戕滅黯淡難勝時或天重欲墮陰雨不己更覺凄凉清絶困邨百倍噫虎此幽澀之環境念人生朝露將何以自堪耶忽一日絢　之光觸吾目謳歌之聲接吾耳大西洋中波濤盡作莊嚴之舞落機山裏陰風盡化清雅之唱於斯時也宇宙頓呈生氣衆生盡是鼓舞向之銷沉枯寂者今且精神抖擻勇氣百倍均欲舉其孱弱渺小之軀陳之衆生之前寗毁其肉體灑其碧血使宇宙間滿佈友愛之空氣而扳依於正義人道之神前此歡愉奮發之日非我可敬愛之耶穌基督之誕日耶廻憶千百年前基督就義之時十字困上笑容囅然從容自若視死如歸彼豈不知生之可喜而死之可悲耶或曰留名千載之下稱頌萬人之口死固榮於生也雖然耶穌之死豈爲榮耶設有人而以干虛榮目耶穌者則厚誣之矣人生果何爲乎碌碌以終得過且過者無論矣即彼日事鑽營以謀小己之私利爲的者不論損人利己彼此利害衝突紛奔析離社會將更進於慘酷之境即個人私利果得矣而日月不居人壽幾何小己之利忽忽其窮知者惑焉故必擴其爲己之念以對社會以全社會爲我即所謂「社會我」是也欲求個人之利必先求社會之安寗蓋社會集個人而成者也苟社會不良則個人私利必不可得必有强求之者直緣木以求魚耳 
筆記 
[悼玉記（七）] [  碧梧]  
　　玉姑反寛解之曰吾嫁夫如君乃吾之福雖處境少貧要無損　閨中儷福然則何憂之有至於操持家政本婦女應盡之責又何勞之足云是殆醫者故作此言恫嚇病家他日醫有成效始足顯其本領耳君素明逹何竟爲其言所蔽吾知吾特偶感風寒不必服藥三五日當即可愈矣范生聞其言知其爲慰己而發憂心終莫能少釋而玉姑之病果日見沉重范生四出向親友貨欵延名醫診治玉姑則止之曰生死自有命豈醫者所能爲力君奚必徒擲金錢范生曰雖然人事又豈可不盡哉更嘗自誓曰玉姑病果不治者是天奪吾至愛之人吾即無復幸福可言不追隨於地下即披緇入空門不欲再處此紅塵中矣范生爲此言則其心之痛苦當爲何如耶玉姑病可十日己呈衰狀飲食不少進而熱度甚高常發囈語神志蓋己昏迷矣范生見狀心痛如刀割平昔素闢鬼神之說至此醫藥無靈亦作迷信之事求神問卜靡所不爲而玉姑病勢更劇囈語益多范生知己不可救藥乃竭其財力所能及預備衣棺兩日後玉姑忽頗清醒呼范生　堅執其手曰吾將不起矣不能白頭偕老助君終身實吾之遺憾吾死後君母過悲務宜珍重吾甚望君體質健壯則　月約風清之夜猶可來見君也君果愛吾者當永誌吾言范生心欲慰之但不能得一詞且喉間哽咽己不能成聲惟頷首應之玉姑言己即俯枕大咳咯血數口芳魂己杳矣范生大慟昏暈者再旣殮葬後仍終日昏昏如有所失偶或痛哭則聲涙俱竭嘗曰吾爲丈夫當謀所以怡疹愛妻而玉姑竟爲吾困頓而死是玉姑之死不啻吾殺之也然則吾心安得不痛吾不忍負其臨終之言故尙苟活於人世然而吾之心則己隨之死矣茲者吾不復有何希冀第待吾天年旣至則吾之魂即可往尋玉姑吾意玉姑必俟吾於黃泉路上也玉姑死後二年間范生共成悼亡詩約百餘首哀音欲絶讀之者無不涙下范生更彙爲一册題曰悼玉集視爲至寳嘗出以示人曰此均爲吾之心血所以聊報吾玉姑者此言雖簡其心則彌痛矣鳴呼傷哉 
劇談 
[京劇閑話（上）] [  半塘]  
　　清德宗朝一日内廷演芭蕉扇侯俊山之羅刹女張長保之孫行者慈瑞全之豬八戒李玉桂之唐僧（飾沙僧者談者遺忘）殆張上塲走完邊白曰有請師父照例唐僧等應聲上塲詎料玉桂偷赴他處游玩祗慈瑞全等怱忙上塲張見無唐僧慌問師父往何處去了慈答師父打齋去了以致串方說白均不圓滿南府太監覩此情狀大怒令小太監搜獲玉桂擬俟芭蕉扇演畢欲重笞玉桂幸玉桂之師哀求總管小德張爲之緩頰始免所幸太后正歇午覺不則非但玉桂受笞即南府太監亦難逃譴罪而玉桂之所以如此托大亦因小德張與之有非常關係者 
文選 
[梅公祠記（上）] [  天虛我生]  
　　梅公非梅姓也鎭海李梅塘公旣歸道山公子雲書輩即以梅塘公手創之園林奉爲祠礿烝嘗之所故其家人稱爲梅公祠地在小浹港口距縣治可五里相傳爲古海巢居元高士丁鶴年棲隠處也公於晚年築室居焉有子八人嫓美元愷詔之曰富貴如浮雲耳吾願世世子孫耕讀傳家無求於世則無往而不適榜其門曰耕餘小憩初不過五畝之地栽桑種竹疊石引泉自成野趣有堂五楹曰笠山草堂面池一水清不容唾繞池以山有亭如蓋是曰笠亭其上爲獅峯登臨放眼遠及洛珈近見蛟門環而列者山巒不可勝數彷彿置身齊魯間實則園中之山佔地不多高纔數仞而紆廻曲折邱壑萬千凡所謂靈窩跌坐虛谷參禪螺山鍊月獅峯觀湖諸勝只在此山中耳山之麓有精舍曰小嫏嬛其地幽勝乃如洞天繞而出隔水有舫齋焉榜曰水月秋槎晶窗四面吸受湖渌柳垂其媚花藏其妍玲瓏罨映實佔全園之勝故予爲笠山草堂楹聨曰收拾起雨笠烟簔且將金谷園林冩入玉豁詩草領略取高山流水好把小紅吟館比他太白書堂蓋紀實也依山而築者曰閒靜軒曰補石山房山涯有平磯如覆孟可坐而釣廻環之水通略彴而成豁杳然不知其源 
小說 
[寒林（下）] [  烟橋]  
　　大家圍了三面等他講王兒便指手晝脚的講起來從前有一隻船載了東西扯着帆順風漂去不知道過了幾日幾夜遇到了一個地方那住居的人没有什麽奇形怪狀只是言語一些不明白他們把帶來的東西賣給這地方上的店舖却只能賺得一二分利息没有像别的船上利巿因此狠是失望不想正要開船却失掉了十三歲一個船主的兒子大家驚惶起來了四下裏尋去却一些没有踪跡只恨言語不通做手勢畫圖樣給他們看他們似乎懂了但是狠冷淡不肯帮助尋覔船主哭着說一天一天過去也不是辦法若是再過了三天我們只得回去了大家也没得說盡力的尋着好容易到了第三天的晚上見他的兒子狠自在的背了一袋東西走來大家這一喜眞是形容不出趕着要問他到那裏去這許多日子他說我偶然走到一片樹林裏去心想找些好頑的東西不料遇見一個老人狠是和顔悅色把我引到了一個宫殿的所在一位帝王模樣的人問我住址姓名句句清楚不想那人和我是一國裏的人不知道怎樣來做皇帝的後來他命我去看戲却是一羣猴子在那裏胡閙... 
　　說到這裏却不說了大家正在聽得出神倐的收煞了非常乏味便齊聲催着他快說下去王兒說以下你們聽了要發怒了我不敢說大家說不發怒再也不敢發怒請說請快說王兒接着說 
　　那些猴子一個個來歡迎我我嚇了一跳禁不住喊起來了那猴子不知道誤聽了什麽口號一個個去把梨兒棗兒送到我面前引來的老人把一口袋裝滿了給我背上仍舊送我出來 
　　他指着一網籃柴枝說當時袋裏的東西和網籃裏東西差不多那樣多說着和他的弟弟拖了去了大家聽了呆證了一回只得急急去拾着樹枝樹葉那樹林裏住着烏鴉啊呀啊呀的呌似乎在那裏冷笑 
餘瀋[  瀟湘白蘋]  
　　朔風凛烈歲事將闌落木繽紛饒一種蕭條可憐之色斜陽欲暮飛鴉千百成陣歸來古木振翼咿唔寺鐘鏗然作聲炊烟四起將行又止顧盼流連絶妙一幅殘冬野景圖求之十里洋塲中不可得也 
 
 

Page 15

 
 
   
 
 

Page 16

 
 
常識 
常評 
[元旦宜一律敬禮國旗] [  漸]  
　　敬禮國旗爲國民愛國心之表示今之學校及團體固己養成此習慣矣 
　　舊時元旦不論大家小戸皆有一種快樂之表示吾謂宜即以此等快樂精神慶祝新曆之元旦而敬禮國旗尤爲種種慶祝儀式中必要之一事果一般國民均於新曆元旦日養成敬禮國旗之習慣如昔日之敬天敬祖然則國民之愛國思想必可感動於不知不覺之中 
　　今十一年之元旦將至矣吾願商店居戸無一不高揭國旗而對於國旗均行三鞠躬之敬禮 
經濟 
[商業問題之研究（續）] [  吳東初]  
　　零售業（三）店友續論 
　　（四）品格品格爲各種理想與習慣所集合之結晶表示吾人智德上之實情而引起他人之注意者謂之名譽以商業眼光審視之名譽似較品格爲重然名譽僅代表人之聞見於吾之品格者而我之爲我終必有大表白之一日是品格實較重於名譽也名譽美滿而品格惡劣乃沽名釣譽爲世所賤至如品格良善而名譽不甚顯著者人恒尊敬之近代商業漸注重於店友之品格在昔以不欠債不負約爲完人今則更進一步須各事端正方算合格稍有隠情終必敗露店主失信用同事看不起同事無信用店主黜退之交易不規矩顧客上當只一次下次即不再上鈎是近來商業道德之有進步多藉時勢之造就而名譽之雀起漸與品格之眞像相符合不可謂非商業進化之好現象也 
　　（五）誠實欺詐之於近代商業己失效用想獲優勝非始終誠實不可欺詐之爲患不論察出與否結果同一失敗設能及早敗露猶爲幸事蓋此時犯者天良未盡喪失爲患尙淺并可予以自新之機苟積時彌久所犯愈大雖假面具不爲外人揭破然犯者精神上當受相當或過甚之刑罰良因懼爲覺察必遇事防備好擬心重與人來往態度非如平常生意上之吸引力因而减少店中同事因舉止光明遞升迅速己則墮落人後所謂自欺欺人結果終歸失敗反不若誠實者之謹謹自守而獲益良多且有時並能惠及於人也（六）節省節省爲美德之一凡屬店友尤不可不加意於節省蓋不道德與欺詐之事皆由奢侈種其因近代大商店之店友動以百千店友競尙服食之奢靡其患先及於本身而浸及於商店爲勢所必然誠不可不預爲勸止也曩在支加哥城有某大部份店店友四五百人均爲時裝女子衣服麗都爭相鬭豔事爲店主覺察立召店友集會痛舉奢侈之害與節省之益次日該店特爲置備號衣命训友各領一襲此事雖見諸女店友然男店友固亦應如此也惟奢侈二字難下定義在甲爲奢侈在乙爲必需在乙爲必需在丙又爲奢侈此蓋各人之地位不同景况有差而用度各異要能量入爲出勿使入不敷出斯爲當耳 
　　（七）按時店友各有一定職司小店在店住宿太店早去晚歸如不按時到店或不準時去店致使職業範圍内應行之事停止或失當此種店友升遷固難即原有地位亦恐有動摇之虞如因公與顧客接洽更非謹守時間不可緣生意因不守時間以致失去者甚多西國商店於店友之不按時到店謂之Ｔime　Ｃutter猶滬諺所謂「時間揩油者」也於店友之不按時離店或鐘鳴即走者謂之Clock　Watcher使譯華語即「看鐘者」寓譏笑之意也 
　　（八）心得其最足以致店友之升遷者莫如於原守職司外能有獨出心裁之事發生即所謂心得是也心得之由來有出於本能者有出自實習者店友對於販賣術最需要者即爲心得而販賣術亦最能養成心得普通言之具有心得者其平日作事必盡職而更能關心於事之前後與四面八方所得之結果也心得程度之深淺即可窺見店友之毅心與觀察力如何矣 
　　（九）志氣少年店友恒多富有志氣有志氣斯於事有進步不過志氣有能逹目的者有不能逹目的者能逹者固可如願以償不能逹者而期期必欲得之未免入於奢望一途年少之人常有目空一切見異思遷者此蓋與眞有志氣者似是而實非不可不辨也 
　　（十）自信自信心有眞僞之分眞自信即孔子所謂「知之爲知之」「不知爲不知」僞自信則不知佯作爲知之無一定之宗旨確實之主張遇事游移動輒剛愎自用故眞自信能使人成功僞自信往往因之失敗 
　　（十一）服從近代商店規模大部分多自非嚴訂章程不足以資統馭如店友習於小店之自由不慣受大店之束缚則彼身於大店固不相宜而大店亦不適用於此等店友夫服從本非奴隸之義欲享眞自由必先有服從心在店友不服從公司之章程與爲國民不服從國家法律同大商店之能獲勝利者正藉羣策羣力以底於成店友旣處公司於同一管理之下自非服從不可也（店友篇完） 
衛生 
[天花之預防] [  王亦民]  
　　滬地近來發生一種極危險的病症就是天花（Ｓmallpox）患的人很多其中尤以小孩居多數成人次之老人最少危險都是一樣來勢稍爲重一些就没有法子只可看他死了可怕不可怕呢昨天看見大陸報上說西人某飯館中二個西人在二日内患天花死了還是成人呢又聞本埠復旦大學因爲患天花的很多怕他傳染己提早放寒假了照這樣看來天花一症實在危險得很所以不得不把這症的預防法略爲講一講 
　　外國有一句俗語他說「生子只算生一半必經天花方完全」這就是形容天花是極容易致人死的意思在十八世紀歐洲人死於天花的有六萬萬之多大槪這病是極易傳染當時又没有預防法任其自然所以爲害很大了至論到近日己有預防法而再被傳染或發生而死豈不很可惜麽所以我希望大家看了我的預防法之後立刻就要去實行防免禍患才好 
　　天花的預防法極簡單就是種痘一種了痘在五年内就没有危險了譬如小兒实生就和他種痘五歲之内可保不發生天花至六歲再種第二次到十一歲種第三次一個人種了三次牛痘終身就不會發生天花就是萬一發生是極輕没有危險的至於現在的成人他没有種過這三次牛痘那麽是有傳染性的是極危險要立刻去種一經發生己來不及了論起種痘的價目來是極廉的幾角錢罷了還有慈善性質的醫院像中國紅十字曾等他不要人家的錢的何樂而不爲呢現在再略講他國種痘以後的效果德國在一八七四年四月八日政府下個命令人民都要種痘第一期在一歲之内第二期在十二歲之内人民照行之後天花從此没有了一八九七年間德人共計五千四百萬人中死於天花的只有八個人種痘的效果大不大呢（乙種酬） 
道德 
[西方格言（二三三）] [  謝介子選譯]  
　　一今日美於兩明日（德意志諺） 
　　習慣之不衷於理者即爲過失（英吉利諺） 
　　幼稚之醫生當備石墓田三處（德意志諺） 
　　婦柔順轉役其夫（英吉利諺） 
　　吾惡作謊語者（白魯突斯）（Ｐlautus） 
　　地雖野曠產穫品則供人用（西瘦蘿）（Cicaro） 
　　危險愈近愈可懼（丹麥諺） 
　　事物之相宜者皆美（英吉利諺） 
　　遵道而行必得所寓（葡萄牙諺） 
　　萬事熟則易爲（英吉利諺） 
法制 
[未遂犯與中止犯之異同] [  王建中]  
　　未遂犯與中止犯有同亦有異茲由其要件上及處罰上觀察之可得同異之點如左 
　　（甲）由要件上觀察之可得同者二異者一 
　　（子）同點（一）無法定結果之發生即未有犯罪之結果也曰未遂曰中止顧名思義蓋可知矣（二）須逹到己着手或己實行之程度凡犯罪行爲必自意思表示而陰謀而預備而着手而實行着手前之狀態於刑法原則上不負責任故必至着手之程度而始成爲未遂犯或中止犯也 
　　（丑）異點未遂犯之未遂因有意外之障礙而中止犯之中止必因自己之意思 
　　（乙）由處罰上觀察之同異之點各一 
　　（子）處罰之範圍同犯罪之未遂非皆認爲罪也於刑法分則各條定之（我國刑法一七條二項）故其處罰之範圍乃有一定而中止犯準未遂犯諭（一八條）此其所以同也（丑）處罰之輕重異未遂犯之刑得減本刑一等或二等而中止犯得免除或減輕本刑此其所以異也（一七條一八條）（乙種酬） 
雜錄 
[新年消遣之改良] [  張半泓]  
　　陽曆新年快到了陰曆新年也要到了學校放寒假工廠停工商界也休息於是社會上又多了許多閒着没事做的人那些停工的朋友們一到了新年多以爲勞苦的做了一年在新年是總要尋些快活來消遣於是賭博咧看戲　逛馬路咧喝酒咧與其他等等大家興高采烈的混了一塲唉新年的幾天日子的確是吾們勞苦的應當快活的報酬但是這種好算是消遣麽不特浪廢光陰金錢且於智識上道德上是完全有損無益所以我們可以拿身心有益的事來提倡提倡能夠得着一種眞眞的快活方才不負此新年咧這就是要改良消遣的原由大慨如團賀會交誼會同樂會游藝會聚餐會等這名是己往成績最好的娱樂法並且不是人人所不能辦成的事這種眞眞的快活何苦而不爲呢小子才絀深望原諒想天下不乏高明還望創造點改良的方法投稿到常識　裏灌輸到吾們的腦筋裏這恐怕千萬人多受惠咧（乙種酬） 
 
