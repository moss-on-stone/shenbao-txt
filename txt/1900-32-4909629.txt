# 1900 - 32 - 4909629

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覧洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗冤錄碼洋六角○康熙字典碼洋二元八角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大清會典碼洋一元六角○何典碼洋一角五分○六科凖繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○中東戰紀本末一元五角○續中東戰紀七角○文學興國策二角○正續中東戰紀興國策合一部二元○時事新論六角○中國度支考一角五分○新學彚編洋八角○英興記三角半○諸君欲購者請移玉至三馬路申昌書畫室或申報館帳房可也此佈 
[論中國亟宜整頓海軍]  
　　中國北洋海軍經營十餘年費帑數千萬募壯士購利器備巨艦日增月盛璧壘一新統之以海軍提督丁汝昌而聘英將狼君副之當時人皆稱之日狼提督狼提督治軍有法號令嚴明駸駸乎有發憤爲雄之槪海内之士逖聽風聲以爲張國威摧强敵皆將於此軍有厚望焉不意甲午朝鮮之役日人稱兵入境戰艦所至風發告　了汝昌無計與抗溝率各軍東逃西竄舳艫千里飄忽無常一敗於鴨緑江再敗於劉公島卒至勢蹙時窮率衆降敵於是夙稱堅各之定　鎭遠諸鐵甲戰艦悉爲日人所有中國海軍覆亡殆盡予嘗訝英國素以海軍稱雄於時何以狼提督爲中國訓練此軍歴有年所一旦臨陣竟至一敗堕地旋有知其事者告子日此非狼提督之過也狼提督曉暢戎機己於數年前目擊軍士之懈弛漫無約束知非及時振作難收同仇敵愾之功因向丁汝昌指陳利害請爲攺圖丁汝昌不從且銜之狼提督知丁汝昌之不足與有爲也遂毅然辭職回國不數年中日事起海軍盡喪丁汝昌身敗名裂禍延至今有識者盱衡世變未嘗不歎息痛恨於丁汝昌之喪師辱國其罪固浮於己革直隷提督瘐斃刑部獄中之棄志超而更不能爲養成丁汝昌之喪師辱國者寛也何以言之丁汝昌固一海軍提督也試問當時節制之者何人乎向使早聽狼提督之言何至此哉夫費國家數十年之經營數千萬之帑項始得成此海軍乃甫及交綏卽頽敗若此虎兕出柙龜玉毁櫝　誰之過固不待智者而後知矣政府諸公慨國家之創鉅痛深而又自知財力之竭恢復之難也暫置海軍於不問旣又自以爲失計建議興復重購海天海圻海容海籌各快艦海龍海犀各雷艇及舊有之飛鷹通濟各雷艇招募精壯訓練成軍統計各項經費歲需銀一百七十餘萬　近更飭江南製造局赶造水雷二百具能儲藥彈三磅重之巨砲　十尊朝廷又納前任鎭閩將軍增留守之言飭閩浙總督許筠奄制軍在福寗三都島建造大船塢汲汲皇皇亦旣不　餘力矣不知有其船有其器有其兵而無其將則全軍皆可墨也有其將矣而統帥不得其人亦不能殺敵致果立奏膚功也今者海軍提督葉同侯軍門受聖主付畀之隆其智勇當必有遠勝丁汝昌萬萬者特擁虚名而不求實效吾不知其於摧鋒陷陣之時何如也且前者北洋海軍之有英將　提督也雖未能奏續疆塲而其一切行軍布陣之方則固爲知兵者所稱賞雖狼提督羞效下車溤婦不再作出岫之雲然苟中朝不惜高爵厚祿泰西名將願効前　者豈乏其人是在擇之審任之専庶可收晉材楚用之效耳方今陸軍旣用德國武員爲之教習攺練洋操矣而海軍曾不議及且不獨北洋爲然也南洋水師弊亦相似若徒恃一二水師提督大員歲臨校閱一次以爲是可備戰守之用也亦知今日之時勢外人之乘間抵隙以凌我者果皆藉海軍之力兵艦游弋横肆要求而我所以禦之者江海之防尤急於陸地乎夫德國素以陸軍著名者也今其議院方議倍增兵艦四歴一千八百九十九年十月十八號德皇之言日我德國　令水師强盛方足保海外利權使八年前懔遵前旨及時整頓則目今水師巳焕然可觀矣近年商務進境不能迅速職是之故今宜銳意振興以佐商力之不逮此其窺華之意巳見於言外美國水師提督三姆深亦議將海軍再加一倍以保亞細亞洲及太平洋各項利益上外若俄若法若日本雖不若英之専以水師見長而其水師亦罔不日夜講求馳情域外冀償其得尺得寸之雄圖苟與中國稍有違言電語朝傳兵船暮至往事歴歴可爲寒心倘我海軍能立自强之基不惟能遏適艦之來阻敵艦之去并可以其餘力　護出洋華商彼華商貿易重洋久苦孤立無助一聞此說必將踴躍報効力贊其成豈非當今切要之圖哉若専恃陸軍之精强能自守而不能禦敵能待人之擊而不能擊人猶人之無足不可行也竊願謀國者借箸籌之 
[本館接奉電音]  
　　昨日午前十下鐘時京師飛電傳來上諭四道敬謹譯登○正月初七日奉上諭 
大阿哥於正月二十七日申刻入學讀書欽此同日奉上諭翰林院侍講寳豐著於初八日預備召見欽此同上奉上諭陜西陜安道高賡恩著該撫傳知該員迅速來京預備召見欽此同日奉上諭榮祿奏提督力疾銷假懇恩派員會辦一摺總統武衛左軍四川提督宋慶老成宿將威望素孚前因病迭次賞假調理現據稱病體尚未痊愈精力尚可支持力疾銷假具見忠奮之忱所有武衛左軍各營仍著該提督統率認眞經理並派馬玉崑爲該軍會辦以資襄助欽此 
[法人私議]  
　　南洋新加坡阞報云法人佔據廣州灣後法國各報多錄登來札以非笑之大略謂此處如獲石田旣無土物出口又不能屯泊水師不若圖佔雲南海南或揚子江較爲得當也 
[國債述聞]  
　　南洋新加坡阞報云西人之策中國者謂中國現在所欠國債共英金四千萬磅之譜以中國固有之富而論此欵甚微然就中國政法言之則爲數亦不爲少查户部每年應籌還債欵總在洋銀一千五六百萬圓左右 
[貸欵爲難]  
　　南洋新加坡叻報云俄羅斯國庫所儲現欵僅六億餘萬金除西伯利亞鐵道費用外己無所贏餘不得己而向列國稱貸然日英法三國均有難色德國財政雖裕然自顧不暇亦難應俄人之求由此而觀俄人决難與他國以干戈從事也 
[俄人爭地]  
　　南洋新加坡叻報譯登高麗報云俄使因韓廷准將馬山浦歸日本人管理甚爲憤怒迭向政府力爭政府答以是地先己售與日本萬難攺售與俄俄使遂無策而止 
 
 

Page 2

 
 
[遠迎星傳]  
　　武昌采訪友人云去冬欽命巡閱長江大臣李鑑堂星使陛辭南下取道大梁臘月某日官塲接到電音知仙　巳抵信陽年内當可至鄂因由江夏縣陳介庵大令將行臺内外修節一新湖廣總督張香濤制軍湖北巡撫于次棠中丞則分飭戈什哈馳往迎迓聞此次星使過鄂尙有奉旨密查事件須俟事竣然後起節赴不游也 
[教吏開館]  
　　武昌訪事友人云去年湖廣總督張香濤制軍創設教吏館令鄂垣聽鼓人員一律入館肄業俾他日身膺民社簿書錢榖不致懵然無知甄别名卷業經制軍督同署潘司瞿賡甫方伯秉公校閱榜示戟轅十二月二十四日爲開館之期方伯及署臬司孟志青廉訪監督殷錢兩觀察提調劉太守先後命駕而來俄而制軍亦鳴騶戾止司道各官以次迎謁肄業諸人員亦分班登堂參見制軍面加獎勵并宣示館中一切章程自二十五日始各員入館肄業定章辰入未出不准無故請假以致荒疎至各員之在外府州縣當差者俟今正開篆後尚須逐一調考也 
[監司出缺]  
　　杭州采訪友人云正任浙江温處道升署按察使陳養源廉訪允頤樍勞成疾時發時止去冬感受風寒請假調養業己漸有起色至嘉平月二十六日之晚秉燭判事息燕稍遲及次日起牀忽目眩神昏喉間痰聲如拽鋸氣絲斷續噤不能言延醫診之云係中風之症服藥無效延至二十七日午初仙逝公子急將臬篆封固交經歴官程參軍因謨呈送撫轅禀報出缺旋於二十九日申刻大殮所遺臬司篆務劉景韓中丞以新任榮廉訪到任在卽不必另委他員因於新正初二日委兩淮鹽運司世都轉暫攝 
[局員獲譴]  
　　上海電報局總辦經蓮珊太守元善見去臘二十四日皇上硃諭爲穆宗毅皇帝立嗣因卽糾合同志聨名電逹政府求王大臣奏請皇上力疾親政勿存退位之思嗣由陳王二會辦電禀督辦電局事務之盛杏蓀京卿以太守猝發瘋狂請撤去差使回籍養疴兹有人投書本館謂太守實被馮莘垞給諫錫仁等所奏劾摺中有暗通康梁莠言亂政請立正典刑等語刻聞己有電旨寄太守浙江原籍嚴拿治罪並查抄家産入官來書之言如此爰照錄之按太守前以上海桂墅里别業創設女學公會刊印章程其序言及題眉之字皆出自康梁二逆臣手筆故給諫有此彈章歟給諫則湖南茶陵人也 
[皖撫啓行]  
　　武昌采訪友人云去臘正任四川藩司升任安徽巡撫王芍棠中丞北上覲光道經鄂渚初以歲聿云暮擬在此暫息征塵後因介弟季棠觀察筮仕維揚電請赴邗江度歲俾姜家大被同話離情爰於某日秉節東下湖廣總督張香濤制軍率同闔城文武各員詣皇華館寄請聖安禮也 
[請委代理]  
　　去臘傳聞蘇州府彦詠之太守升授直隷永定河觀察使蘇省大憲以太守方辦理清賦事宜未便遽易生手因卽奏請恩准暫留兹得蘇州訪事人手畢謂聞之官塲中人太守現有緊要之事擬向京師一行往返約須二閱月因特禀請上憲委員代理然事之確否尚不可知也 
[鹵莽獲咎]  
　　蘇州訪事人云揚州府屬東臺縣民人張文淦生有一女許字同城丁長榮爲室于歸後丁不務正業専事冶游不數年家産蕩然漸至與下流爲伍每至饔飱不給則向泰山假貸不遂其欲卽百般吵閙騷擾不休張銜之乘間置之死地迨案發到官訊實解省張忽於蘇州府堂上翻供府尊彦詠之太守研詰再三堅稱冤枉太守爰卽遴委候補知縣沈大令祖燕至東臺微服偵訪大令奉檄前往旋卽查明回省禀覆銷差略謂是案並非翁斃其婿實係妻斃其夫太守以事關弑夫重案未便姑容立卽將丁張氏提案推鞫細核供詞並無破綻後訊悉是案實係張文淦一人所爲與丁張氏毫不干涉讞旣成以大令訪案含糊禀請上憲停委數年嗣經護理江蘇巡撫陸春江中丞批准停委三年以示懲儆 
[毆官述聞]  
　　漢口訪事人云去歲冬杪漢陽府屬某縣宰下鄕征取錢糧不識因何激成衆怒以致有被毆情事邇來街談巷議傳述紛紛姑據所聞錄之確否容再續探 
[建設操塲]  
　　漢口訪事人云漢鎭武功營統領方翰卿軍門在居仁門外設一操塲地勢寛廣與鄂垣護軍營操塲規模彷彿下令勇丁一律改習洋操并延德弁充當教習似此訓練有方想可收干城之效也 
[錢店倒閉]  
　　漢口訪事人云漢鎭正街德茂錢店負欠纍纍本己外强中乾迨去歲年關緊逼周轉不靈遂爾倒閉店主及夥友皆避匿不見各債主雖登門追索亦付之無可如何而巳 
[漢口官塲紀事]  
　　漢口訪事人云漢陽縣何蔚生大令己屆瓜期將次受代上憲以大令辦事勤能飭留任一年以示獎勵所聞如是惟尙未見明文不敢信以爲實也○漢鎭保甲局委員聶福田明府别有差委所遺保甲一席須另委他員以専責成特不知上憲意屬何人刻下尚未揭曉也 
[鳩江梅汛]  
　　蕪湖訪事友人云每屆年終釐局徴收出口米捐例於封印日豁免五成俗謂之日恩卡去年是日廣潮兩帮米商裝載出口者共有八艘烟臺帮二艘統計運米十六七萬石核以新關磅秤約二十四萬擔應免之釐約八千餘金或由商家先期完納洋銳或米尙未裝投關先報總於是日將釐完納故能次第經由新關騐放潮帮所雇廣生鎭江二輪船遲至二十二日始裝運出口亦可謂通融辦理矣○自去年臘月初六日快雪時晴小本負販者流無不喜逐顔開赶趁年市不意十九日忽又彤雲密布凍雨連天二十三日之晚玉龍百道降自空中再接再厲無異梨花萬樹一白無垠二十四日黄昏時滕六君復賈其餘勇裝銀琢玉幻成世界三千夜半卽止叅差瓦縫依然黑白顯分回望大赭山色正如美人薄施脂粉淡掃修蛾蓋不過寸許耳而氣候寒甚幾於滴水成氷彼黨家銷金帳底羊羔美酒興復不淺而茅檐蔀屋食力貧民尚擬略獲蠅頭以度歲者無不眉峯雙鎖愁唤奈何矣 
[上海官塲紀事]  
　　前日松江府濮紫泉太守乘官舫來申昨日清晨卽命駕入城詣道署拜賀余晉珊觀察年禧旋又至文武各衙門投刺○日前代理上海縣篆務之戴子邁明府赴松江賀歲旋赴蘇省叩賀各大憲年禧縣署中人探知明府急欲回申與臬憲委員吳司馬其昌會訊命盜積案今明兩日騶從定可遄回爰由執事人等在馬頭預備迎迓○江蘇督糧道羅少耕儲憲定於本月初十日由蘇蒞滬縣署中人知之立飭辦差人等預備供張 
[示禁賭博]  
　　欽加鹽運使銜辦理上海保甲總巡江蘇卽補分府周爲嚴禁賭愽事照得賭博久干例禁訪聞上海城廂内外每有無知之徒開設賭塲引人入勝誤犯者輕則鬥毆滋事重則敗産傾家奸宄濳藏盜賊攘竊皆由此起現值新年較平日尤無忌憚殊堪痛恨本總巡履差伊始深恐爾等仍蹈故轍除派巡勇差甲汛捕各巡卡嚴密梭巡查拿外合先出示曉諭爲此示仰各色入等一體知悉自示之後務各守分營生切勿以身試法倘敢三五成羣仍前聚賭一經拿獲定卽照例嚴懲决不輕貸本總巡令出必行其各凛遵毋違切切特示光緒二十六年正月日 
[盜案迭出]  
　　邇者本邑南門外鄕間盜案之多幾不可以數計就本館所聞者如去冬十二月二十五日之夜二十五保十五圖宋姓家 
 
 

Page 3

 
 
突有盜黨二十餘人桀石毁門勢甚猖厥幸傭工登屋鳴鑼衆鄰聞聲畢集若輩始懼而逃去二十七日之夜盜又行劫王姓祠堂左近徐姓家刀光閃爍家中人駭極不敢聲張致被刧去衣飾若干洋銀二三百圓始揚長而去小除夕朱姓家復有盜匪破扉直八洋銀前服搜括一空迨新正初四夜又聞盜發於二十五保十二圖金姓家黨類二十餘人塗面掛鬚持刀恐嚇室中所有如取如携聞所失約值四百餘金亦云巨矣初六夜二十五保十三圖喬家宅陳姓家又以盜案告所失多至二百餘金一隅之地旬日之間緑林客竟五次逞强恣情出没其中惟金姓家獲盜二名豈此外各事主多不敢報官耶抑報官而捕役不能緝捕耶本館不得而知之矣 
[興辦民圑]  
　　本邑大南門外二十七鋪一帶地當孔道匪徒游勇易於混跡其間擾害居民深爲可慮鋪董奚元良等遂集議興辦民圑藉資保衛并編造十家保甲門牌俾匪類無從托足業己禀知巡防局員邱盛兩二尹會同辦理矣 
[研訊盜犯]  
　　前日上海縣署襄讞委員吳端甫明府飭傳盜刧案内之事主金耕春地保張鶴山并將兩盜犯帶案候訊己紀昨報前日午後明府升堂訊鞫金供小的僑居南門外十二圖放生局後向以修砌街道溝渠爲業本月初五日之夜四更後突來匪徒十餘人撞門入内刧去衣飾洋銀等物伯父金子泉大聲喊捕并奪取匪徒所持短刀以致傷及手背迨匪徒散去小的拾得所遺鐵尺二柄樹棍一條刻巳呈案次晨小的行經西門外見曹春山持物赴質察係失贓當塲擒獲送案後由捕役續獲一盜求爲究辦金子泉與地保張鶴山所供大略相同明府飭提盜犯曹春山研訊供小的籍隷湖南前曾當勇被革後無處謀生初五日途遇同鄕袁福太糾同至某處賭博小的允之行至放生局後巳有羽黨在彼計共十八人至金家行刧小的至此不得不從事後袁與小的分得衣服十件次日袁命持至西門外典質卽被事主拿獲求恩寛宥袁供小的前在砲船周哨官處當勇因事被革本月初五夜同鄕某姓糾合小的等賭博不料行至中途某姓卽命至金姓家行劫小的與曹並未入内事後僅分得衣服十件短刀鐵尺亦非小的等之物求賜恩典明府研詰至再兩人各執前供明府乃飭將起案之贓給事主具结曹袁兩盜犯一併釘鐐收押自新所候再刑訊 
[查詢盜黨]  
　　前日大南門外三官堂左近金耕春家被游勇闌入刦去洋銀衣飾等物當時卽拘獲盜黨二人解送上海縣署研訊供出黨目現在匿跡南馬頭某姓碗店樓上二十三七鋪巡防局員邱友林二尹知之爰卽傳十二圖地保顧桂榮至案諭令查詢有無其事以便會縣兠拿 
[水勇獲咎]  
　　南馬頭蕭家廠向設船廠一所凡有舊船槪往拆造以故人咸呼之爲拆船廠廠内由西人雇匠工作而令一印度人典守大門昨日午後江南外海水師吳淞營砲艇勇丁高富生偶至廠前觀望印人疑爲竊賊用言斥之高不服與之爭辯一言不合彼此扭毆印人略受傷痕當卽扭高至捕房聲訴捕頭禀知馬路工程局總辦程雨村大令提案研訊印人投案聲訴前情高供小的係崇明縣人在吳淞水師營當勇偶在船廠前行走印人卽以竊賊相誣小的未敢與之扭毆大令謂爾係營勇應知法紀何得在外與人格鬥著還押捕房候知照哨弁唐某治以應得之罪 
[探夥婪索]  
　　去歲之杪法界鄭家木橋南首大街協興昌洋鐵店主張某困事行經英界四馬路左近被妙手空空兒竊去皮夾一枚内儲坐落浦東洋涇鎭某圓田二畝有奇之單一紙及質劵兩張小洋銀十角因卽報捕請查昨日英界某包探之夥至協興昌聲稱原贓業己查獲惟需重酬洋銀若干圓方可領取張以所索過奢不允說者謂捕房之用包探原以備緝捕也包探以耳目難周分其責于夥役果能獲贓如何酌酬原有一定之理何得貿然向人婪索想捕頭聞之當必有以懲儆也 
[上海巡局瑣案]  
　　正月元旦於庭前燃放爆竹以解山臊惡鬼此本荆楚風俗也沿至今日幾於無地不然且然迎神時亦必用之殊乖本旨代理上海縣篆之戴子邁明府以此風雖仍古昔而易肇火災因函致保甲總巡周秋江司馬傳知各鋪巡防局一體認眞嚴禁故向來元日卽於枕上聞爆竹聲連綿不絶而本屆寂然前日南市倉橋浜杜順福家忽因祀神私放爆竹音響未絶卽有二十三七鋪勇丁至其門拘杜至局盛雨村二尹提訊之下杜泥首乞恩者再二尹命掌責二十下具攺過結交人保釋○昨日趙福寳投二十三七鋪巡防局控稱前晚偶至南市靑龍菴左近荒僻處突遇小流氓多人扭住肆毆並被攫去洋銀請爲提究局員邱友林二尹雖准其詞尚恐别有情節候飭二十七鋪地甲陶昇查明再核 
[英美租界公堂瑣案]  
　　洋人哈羅賃居閘北穿虹浜左近正月初五日因事出外至夜未回臥室中忽然失火當由傭婦某氏取水澆熄迨哈羅回家查檢之下失去金臂釧一雙金練一條金剛鑽約指一枚杰鼠大衣一襲乃卽投報捕房捕頭派包探顧阿六往查見細崽陳福生狀甚驚慌向之盤詰眞情畢露遂起出各贓昨晨將陳及收贓之義和銀樓主楊少卿邵義成等解案請訊哈羅帶同傭婦某氏投案讞員翁笠漁直刺向之詰究氏稱是日主人出外陳獨自在樓上熾炭於爐適旁有孩衣以致延及舉室通紅幸經小婦人所見取水澆滅不致成災事後主人回來查知所失各物約值洋銀六百餘元今旣送案特倩小婦人來此作証陳供爐内之火實係傭婦不愼所致與小的無干楊供曾出洋銀一元三角購取表墜一枚實不知是竊贓邵供出洋銀一元五角購得銀飾一事價亦並不便且求恩鑒宥直刺商之梅繙譯判將陳管押一年罰楊洋銀五十元邵從寛斥釋○包探劉日堂徐榮珊同解四百七十二號華捕金阿四到案禀稱此捕與周揚子在新閘附近賭博輸去洋銀一元力不能償遂將對時表作抵旣而至捕房誑稱表被攫取捕頭令小的查知其事且有顔阿三及六百十三號華捕願作見証是以解案請究周投案申訴前情金供此表實被攫去顔前充馬夫因事被小的拘案判罰是以挾嫌報復　求明察顔供小的並未曾供執鞭之役金何得信口胡言直刺以金犯法舞弊判令枷號一月○包探金阿三解流氓何丙照何丙元及何王氏到案禀稱伊等在楊樹浦與張仁記賭博起釁竟將張之右耳割去報捕後捕頭令小的拘獲送請訊究張投案申訴前情并稱何丙照尤爲兇惡求恩重辦何丙照供小的偶一失手致傷其耳不敢逞强何丙元何王氏同供張先動手行兇丙照怒不能遏去其一耳與小的及小婦人等無干求恩鑒核直刺判將何丙照管押半年餘人從寛斥釋○包探陸阿九禀稱賭棍羅金生用空心骰子設賭騙錢流氓陳子香李阿大王阿大蔡阿來等察知其事索詐洋銀十元正相吵閙適爲小的所見因卽一并拘獲送請究懲直刺謂若輩均非安分之徒判令各押一月○包探金阿三拘解鄕人毛金生王丙丙到案禀稱伊等與周春榮不知何故在途吵閙不休送請訊究周供小的曾向伊等租一葬地至今忽思加價致生齟齬毛王同供周所租之地尚未議明價值貿然舁棺欲瘞故與理論叩求公斷直刺著候過堂復訊○某洋婦控鄰人陸秀芳無端辱詈昨晨捕頭令包探傳案請訊洋婦投案聲訴前情陸供去年五月某日洋婦與小的之子互相毆擊致毁玻璃窓當時曾涉訟案下去冬小的之子娶妻洋婦挾嫌將陰溝塡塞水不能流故與理論生非女嬃何　漫作申申之詈求鑒直刺以事起細微不應肇訟著一併斥釋 
[美租界捕房紀事]  
　　前晚著名流氓姜林向鄕人某甲訛詐不遂糾得羽黨金祥及保榮等多人劫甲往浦東甲大聲呼救幸經旁人喝阻免遭毒手事後甲心不甘服奔投捕房聲訴捕頭允派包探拘拿以便解送公堂禀請讞員翁笠漁直刺懲辦○昨晨小竊張阿土混入裏虹口鄕思某姓家竊取布衣携之而出適爲巡街捕所見拘入捕房捕頭令押候解送公堂禀請訊究 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[試題四誌]  
　　律學書德國步倫執禮所著公法千章後掌故擬纂中興聖武記叙例格致壓水櫃視活塞面積之大小以定壓力之重輕試以算理明之性理沈眉生閒道錄書後詞章冰炭相愛賦以冰解炭全斯謂相愛爲韻廣濟黄梅文童調覆題曾文正謂漢宋之儒皆純於禮論麻城黄安文童調覆題國朝諸儒學術各有専長試臚舉而析言之蘄州文童調覆題學如鳥數飛論蘄水文童調覆題馬工枚速論羅田文童調覆題聖門重詩教論黄岡文童調覆題蕭規曹隨論國初四君子論顧亭林黄梨洲王船山胡石莊兩題聽擇武昌府合屬生員經古題經學榖梁善澶淵之投辨毛西河古文尚書冤辭書後史學趙奢閼與之勝在先據北山馬謖街亭之投則因上山列陣而敗試詳其得失姚崇請無以致任功臣論算學任何堆垛形用積較術均可化爲幾箇三角諸乘垛和較而成其法或用初二三等較則可化爲幾箇同乘不同高之三角垜或用積較根則可化爲幾箇同高不同乘之三角垛二法所得無異試證其理設有徑尺之圓木板於近周處穿去一徑寸之小圓兩圓心距四寸問重心距兩圓心各若干律學唐律所載律條半與今律不同說中國古世公法論略一書疏陋不成卷試取左傳事實增益之掌故明邱文莊勸學者多閱邸鈔論出洋學生學成宜優子保薦以竟其用說格致墨子云均髮均縣輕重而髮絶卽西人逾限卽斷之說限者界也點綫面體遞相爲界是故萬物各有一界試作說界篇兩物相攝厥名攝力昔人謂物之重力由於地之攝力然推之日星之有重力則其說不可通矣試作攝力辨性理學蔀通辨駁誤讀曹月川夜行燭書後詞章英人牛董見樹果落地遂悟地心吸力之理賦以地無吸力果必不墜爲韻工相與議技巧於官府賦以朝夕從事見異不遷爲韻護軍營冬狩記駢體氈鑪會卽席偶成不拘體韻加試武生測算首與文生算學次題同本弧通弦與正弦比若半弧正割與半徑比又若半弧正切與半弧正弦比試作圖解江夏咸寗嘉魚童生經古題經學左氏善於禮條證王引之經義述聞書後史學漢志不收圖譜獨兵書有圖四十三卷說宋康伯可中興十策書後 
 
 

Page 10

 
 
   
 
