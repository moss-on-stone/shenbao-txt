# 1917 - 160 - 4915926

 

Page 1

 
 
   
 
 

Page 2

 
 
時評 
[退一步與進一步（冷）]  
　　退一步求全即進一步爲難 
　　因內閣爲國會所反對欲求全於國會而免內閣豈知因以產出督軍團之獨立因國會爲督軍團所反對欲求全於督軍團而解散國會豈知遠以產出擁護國會之舉近以產出組織內閣之爭 
　　今試按次以審思之內閣第一事也國會第二事也督軍團第三事也及至今日內閣解矣國會散矣督軍團更未撤兵矣內閣之再組尙不能成國會之再選猶未題及督軍團之撤兵更不知在於何日是蓋所謂退一步以求全無異進一步以爲難也因之進一步以求效無殊退一步而去題愈遠也 
命令 
[六月十五日大總統令]  
　　內務次長暫行代理部務張志潭呈准貴州省長劉顯世咨貴州省會警察廳警正龔文柱聶延祜劉紫綸解江高兆煃均因事請免本職等語龔文柱聶延祜劉紫綸解江高兆煃均著免職此令 
[專電]  
　　北京電張懷芝致張勳電總理非徐則段與王（十六日下午五鐘） 
　　北京電梁士詒在津集交系設策推翻李內閣（十五日下午七鐘） 
　　北京電李經羲因魯奉陜甘皖等均來電反對又故示引退意移寓絨線胡同外間遂各依希望有徐或段王組織內閣之說實際仍在積極進行並密電各省疏通意見倪嗣冲在津張亦託其向各方緩和李又言首揆莫如王願就財政知王必不出借示謙退李或將再赴津其總理熱始終未减（十六日下午五鐘） 
　　北京電李又言須各省取消獨立再就職（十五日下午八鐘） 
　　北京電李自各派反對後聲言不就職昨已退出公府移寓通惠公司然仍秘密進行故張語人李內閣當然成立（十六日下午一鐘） 
　　北京電黎因內閣難產一切滯行甚焦灼有獻議起段先取消免職令然段必不遽現又有田文烈內閣風說（十六日下午一鐘） 
　　北京電昨有人見張勳所開閣員單首名爲勞乃宣下注內務李盛鐸擬農商李求外交交通張答不能自擇又聞鹽署長擬陶家瑤以李思浩總中行惟鈕傳善謀繼徐已久競爭甚力（十六日下午二鐘） 
　　北京電李內閣難點在閣員須由張支配李欲加入他派以調和張絶不允（十六日下午五鐘） 
　　北京電此間明政局者以南部未必實行舉兵其着眼點在於財政但北洋及淮系暗鬭益烈預料大局非一二月內可平（十六日下午五鐘） 
　　北京電江朝宗急求去並屢請速頒籌備改選令（十六日下午五鐘） 
　　北京電頃江總理請以高爾謙代伍已擬令召集國會令亦草就待發（十六日下午二鐘） 
　　北京電張勳在席間對黎發表兩種意思一優待條件訂入憲法二速下令赦帝制犯席散即在府開善後大會議决從各省 
 
 
 

Page 3

 
 
撤兵做起餘條件未討論（十六日下午一鐘） 
　　北京電張此來目的一造新閣一組憲法委會現會章已在屬草必成立後回徐（十六日下午一鐘） 
　　北京電訂憲各派有三意見（一）將已議各條根本打消由各省委員訂定組國民會議决之（二）就已决各條組國民會議修正（三）俟新國會召集仍以兩院組合完成憲法（十六日下午五鐘） 
　　北京電內務部昨已接收兩院（十六日下午五鐘） 
　　北京電內部請示應否接收兩院房屋文件指令妥爲收管（十五日下午二鐘） 
　　北京電解散國會費須現金六十萬財部有難色黎昨傳李思浩諭速籌給（十六日下午一鐘） 
　　北京電徐高兩次長辭職（十六日下午五鐘） 
　　北京電雷震春與段芝貴張鎭芳均隨張來京（十五日下午二鐘） 
　　北京電皖魯軍僅退歸一半餘尙待時局解决（十六日下午五鐘） 
　　北京電孫洪伊電曹張趙李王各督軍及張敬堯速起討賊（十六日下午五鐘） 
　　北京電聞陜西爲王飛虎首事佔領陳李均離陜津大公報載李被害尙未徵實（十六日下午五鐘） 
　　北京電元首對張宣言俟稍定决辭職張力勸阻（十六日下午五鐘） 
　　北京電美對我聯各國勸告仍積極進行（十六日下午五鐘） 
　　東京電日本滿鮮行政統一案（一）鮮鐵事務委任滿鐵經營（二）兩鐵道直接由都督府管理（三）都督兼任滿鐵總裁（四）領事受都督指揮（五）領事警察槪爲憲兵組織其結果領事任務與外務省分離改隸於都督府滿鐵委任經理法旣見前電其計算法滿鐵每年以一千二百萬元處理一切業務其收入全部須納入總督府此案實行當在關係諸法案通過於議會後 
[外埠]  
　　北京電記者今日往張勳私宅與張晤談張宅頗華美衛隊張蓬駐於屋之四周頗有軍營氣象聆張所言而可確知今之時勢誰爲主人張曰余已見總統我輩已議定調停時局之美滿辦法行將指定委員編制憲法並由每省各派員二人公同起草至於召集新國會之辦法不久亦可决定吾輩當注意選政惟無黨見之正人始可入選云云張言及選舉一層詞意非常堅决再優待清室條件未曾加入憲法張意必欲加入此亦爲張勳特别注重之一點記者詢以黎總統之命運外間謠言頗多究竟若何張切實聲明許黎在位記者告以總統有言總統與督軍舉動違法當引咎謝罪張答詞冗長而空泛略謂俟切實解决而總統已發明令承認條件後督軍將向總統說幾句客氣話記者又詢以督軍行動在張視之是否違法張答曰依照現有憲法確是違法但吾輩不承認此憲法也張旋言及督軍計畫謂督軍等仍將率兵駐津須至總統下令承認調停條件後始可撤兵回省取銷獨立否則不能也記者詢以南方起事有成功之機否張直答曰並無此事張不認有久駐京師之意謂不久即將回徐（十五日） 
　　北京電天津武人刻正指揮北京其目的所在吾人聞之愈多覺時局愈爲擾亂內閣組織雖似未經切實决定然華字報已公然表示新內閣之人物言之鑿鑿當非無因使其豫言果屬確實則一般舊黨可謂爲袁世凱之親戚故舊者莫不彈冠相慶共握大權矣內中幾無一人而非守舊派其不有烟霞癖者實居少數聞諸消息靈通方面現擬指定制憲會重擬憲法將來新憲必大減國會議員人數限制選舉手續並將大權全授諸政府此種憲法若能實行而政府諸公又爲適當人物則亦未嘗無益於中國但以吾人今日所聞之政府未必能善用此大權南省若竟承認此辦法斯則眞足令人訝異矣總之如憲法重擬則選舉勢必延緩改選之期不知在於何日徒予中國青年黨以起而抗議之端耳就事態觀之北洋派領袖不預聞此種計議彼等不信此計議便利可行且以人格如張勳者居然爲時局中頤指氣使專斷大政之人頗憤憤不平是以張勳之政府不獨必爲南方所痛惡且將激起北洋派領袖較張勳更責任者之反對也若張勳今卽知難退去而新政府之人物亦異於吾人所聞則南北之决裂或可消滅於無形張勳昨日到京挾兵偕來計北京豐台兩處約有張兵四千餘人名則保衛張勳實則威嚇北京此種舉動徒使人憤恨同聲耳當張抵京時機關鎗排列於前門一帶車站月台及各大街滿佈兵士指觸鎗機如臨大敵一英里內無人敢發嚏者恐獲罪也（十五日） 
　　北京電昨晚張勳往見總統今晨公府開會集議列席者爲張勳李經羲雷震春王士珍江朝宗夏壽康姜桂題等人李經羲雖亟願就職奈督軍等大爲反對欲仍推戴段祺瑞但段無願爲馮婦之意據北京所得消息如南方聯合以抗北方則蜀省將加入南方即湘省亦非北方所有今南方來電抗論解散國會者陸續不已聞浙省已發通電取消獨立（十五日） 
　　北京電四川查辦使王人文張習電稱蜀事已結行將返京（十五日） 
　　香港電香港晨報廣州訪函云十一日督署會議組織討逆軍及籌餉事宜陳督主席朱省長李烈鈞省會正副議長各上級軍官及商會善堂代表皆列席陳督發言謂當聯合西南諸省庶勢力雄厚方可撲滅叛督不僅可鞏固邊防已也廣州兵工廠現已加工趕造軍械惟不獨出師經費未有着落即欠餉數月亦未發給非有鉅欵無以進行且難保全現狀故擬開辦籌餉局云云朱省長贊成其言謂當竭力擁護中央保衛民國李烈鈞繼起演說謂承督軍省長相招由滬來粵現已協定討逆之謀惟望粵人努力扶助俾底於成云云與會諸人除省議會正副議長稍持異議外皆贊成請陳督設立籌餉局（十四日） 
　　廣州電解散國會之命令已增重此間形勢南方諸領袖頗有與叛督不兩立之勢一切籌備因以加速岑春煊等不久將胡漢民已抵省垣星期一日將開公民大會共籌擁護中央之策（十五日） 
　　廣州電黎總統爲强力所迫出此違法解散國會之令南方諸領袖皆謂黎在事實上已失自由此種命令未便承認籌餉局議定開辦惟無切實之宣佈大約俟陸營廷來粵後始行公佈（十四日）以上路透電 
　　北京電李經羲僅得張勳之贊助故組織內閣極感困難北京日報社論云李經羲已失政治上之活動北洋派一部亦反對李經羲而主張以徐世昌或段祺瑞爲總理（十五日） 
　　北京電順天時報云特赦帝制黨之明令不久將發表至於懲辦公府秘書等之要求業被拒絶（十五日）以上德文電 
　　廣州電廣東協議之結果决定組織北伐軍三師由朱慶澜率向湖南方面進軍但因軍費及他軍器等之關係能否尅日開㧞尙屬疑問（十六日） 
　　奉天電奉天出駐豐台軍隊已奉督軍張作霖飭作準備一經張勳通知即行撤退目下奉省尙稱平靜張勳已電張作霖取消與中央政府斷絶關係之宣言（十六日） 
　　漢口電王督軍通電警告獨立各省謂國會業已解散宜速取消獨立撤退軍隊以安人心等語（十六日） 
　　南京電康有爲赴天津督軍總參謀處昨日過寗晉謁馮副總統（十六日） 
　　北京電以天津爲根據督軍系之大部分反對李經羲內閣故張勳特於今日電倪嗣冲求其同意李經羲內閣（十六日） 
　　北京電傳聞倪嗣冲以旣逹解散國會之目的有撤退軍隊之說（十六日） 
　　東京電石井赴美大使及其隨從人等定於七月三日乘由橫濱開駛之春洋丸船首途渡美計十九日可抵舊金山勾留一兩日後赴華盛頓豫期九月歸國（十六日） 
　　東京電據德國新聞所報松昌洋行輪船東山丸（二千四百五十噸）爲德潛水艇擊沉神户松昌洋行分行曾接此電報（十六日）以上東方通信社電 
[戰電]  
　　倫敦電陸軍大臣　比貴族今日在上議院宣稱昨日敵飛機襲擊倫敦一役英兵無一死傷敵飛機無被擊落者（十四日） 
　　倫敦電薛　　貴族今日在下院宣稱彼聞美國近曾致文中國以中國發生內訌爲憂且表示速復治安之願望其全文尙未通告英國（十四日） 
　　華盛頓電國務卿藍辛氏宣稱日本各報對於美國致中國之公文苟有激剌則全因登載杜撰之文之故未幾眞確之文宣布羣疑盡釋國務部並解釋美國提出此文純出於圖助中國對抗之各黨泯除黨見合而爲一之志願云（十四日） 
　　雅典電希皇業已離京並未發生騷亂皇族由間道出發避去觀者萬人旋登一英國軍艦英法大員約拉爾氏通告希政府謂扣留於薩拉米斯之糧食將即交來且已命運載小麥玉蜀黍煤斤赴比拉曷之輪船開往目的地（十三日） 
　　巴黎電馬其頓大本營來電謂希臘齊薩萊之法馬隊已佔據特里加爾另有輕步隊一營開往伏路（十四日） 
　　俄京電政府下令凡有違抗軍令叛變逃亡不肯出戰及煽動他人效尤者均須罰充苦役剥奪公權抄没產業（十四日） 
　　倫敦電海軍部宣稱武裝商巡船亞文格號於十三日夜間在北海中魚雷沉没炸死一人餘均遇救（十五日） 
　　巴黎電本月十日止之一星期內商船駛入法國口岸者共一千零三十四艘駛出者共一千零十五艘被沉載重逾一千六百噸之船四艘不足一千六百噸之船一艘漁船三艘該星期內遇敵而免被沉之船共六艘（十五日） 
公電 
[孫武上大總統電]  
　　大總統鈞鑒見報載解散國會將以明令宣布違法作惡萬不可行須知東南各省激越非常此息果確分崩立見興師問罪總統何以卸責武不忍視共同首義之人陷於不義用作最後忠告身可死法不可違職可辭惡不可作務請下最後决心爲歷史留特别紀念爲禱孫武叩 
[杭州總商會財政廳來電]  
　　申報館鑒閱本月銑日貴報公電內載有浙江工商界錢傑等一千餘人通電稱浙江督軍省長强迫財政廳限六月內勒令解欵一百萬元浙省並無事故何以索此鉅欵云云閱之不勝駭異查敵廳並未奉軍省兩長此項命令所有應解欵項一仍舊貫敝會亦不知錢傑爲何許人所云千餘人更不知何所指此等蜚語影響所至關係甚鉅敝會未便代人受過用亟電逹即希更正爲荷杭州商務總會總理顧松慶協理王錫榮財政廳長張厚璟叩銑 
要聞一 
[李經羲之內閣前途]  
　　李經羲氏昨已偕張勳來都雖據其自言來京係作調人並非就此到任然據一般人所推測李內閣早晚必見成立昨報所載閣員銜名聞尙係前數日之計畫近又稍變動財政一席决定由李自兼或任張鎭芳參謀總長則倣今大總統督鄂時成例推馮副座遙領而邀王聘卿擔任陸軍總長李盛鐸將改任外交而以梁敦彥長交通袁乃寬改任農商薩鎭冰仍長海軍至內務一席與京師治安關係至重將屬之現代理總理江朝宗敎育等缺尙未大定此爲昨日所聞之消息至李內閣是否能即日實現此項預定之閣員是否尙有變動則現尙無從懸測也聞李到京即居總統府與元首密談甚久頗聞政界人言擬請命於張勳在京津一帶駐兵四十營以維持其未來內閣 
之威信其以張鎭芳爲財政總長聞亦與此事有關並聞政派以外具有實力之某派頗不以李爲然又有奉天陜西河南及某某等五省之此次同行稱兵者均已有電來京極端反對李氏謂其不宜組織內閣所持理由大槪謂李於各方面不甚接洽將來難收統一之效而外交方面尤乏聲望云云惟今日政治中心已屬張勳張又爲稱兵團之盟主若定武一力扶持則彼等亦祇好俯首聽命矣又聞李氏於最近數日接到匿名函件有十餘起之多皆係恐嚇之辭略謂如果不知覺悟冒昧上台定必以手鎗炸彈相對待李氏接函均一笑置之 
　　國會解散之後京中頗有一部份人欲從速選舉定期召集議會期掩蓋其解散之前愆近聞某要人之意謂國會旣已解散此時且無須急急改選一切憲政之事不妨暫行停止聽憑內閣痛痛快快幹一幹再說此在武人時代之政局固亦無足多怪也 
[張勳由津到京情形]  
　　張勳於昨日上午十時由津來京茲述其離津及到京情形如下自十二日晚張勳得元首電報知已發布解散國會命令翌日即召集定武軍各統領各參謀在寓開軍官會議磋商今後善後問題迨會議旣畢張即訪問徐世昌歡談少頃而去至昨早舊德租界之張公館門前大有車如流水馬如龍之盛况而出入者狀極忙碌迨鐘鳴十下有武裝之汽車七輛自張公館出追風逐電瞬息卽抵新站沿途警戒極嚴自日本租界交界處起至金剛橋止均有携鎗軍隊排列兩旁警護自金剛橋至新站則十步一崗一崗兩警云中州會館之所謂總參謀處昨早對於門前交叉兩面國旗表示歡迎張勳之意又新站內除普通軍警外有數百名定武軍亦列隊警戒送行者非持有張之招待劵不得入站張　乘之汽車於十時十五分抵站新任國務總理李經羲君及候補總長張鎭芳雷震春段芝貴亦先後到站十時三十分張帶同李張雷段曁護衛親兵五百名登車威風凛凛汽笛一聲直向北京去矣聞當日到站送行者有朱家　等數十人昨早京中午天津電話知張於十時三十分發車軍警兩界即加派許多軍隊及警察在東車站及前門至總統府一帶沿途嚴重警戒元首特派丁槐鈕傳善方悅魯（聞方係張最親信之人）三人到站歡迎代理國務總理江朝宗第十二師師長陳光遠警察總監吳炳湘交通次長權量財政次長李思浩楊壽枬外交次長高而謙等及其他各機關代表數十餘人均在站警駕數隊定武軍在站內巡邏並携帶赤色軍旗數面其樣式恰似劉備以成都時所用者此外又有許多便服定武軍身藏手鎗在月台中監視尤可駭者則定武軍在站中備機關鎗一架裝置實彈如臨大敵見者咸不知其用意何在二時四十五分遠見張之汽車徐徐西進公府所派之音樂隊急奏樂歡迎車到月台十餘輛客車滿載張之衛兵而張與李張雷段則坐最後之特别車中元首代表丁鈕方三君及江陳吳等先後登車向張請安其他若各部次長各機關代表不過在車外遠望顏面而已少頃張下車定武軍警戒愈嚴大聲喝令歡迎者退開不准接近甚麽次長甚麽顧問均莫敢誰何瞠目相視敢怒而不敢言皆悔何必多此一行張與歡迎者略爲致意卽乘汽車南河沿本宅疾馳而去聞其宅附近已紥有定武軍數百名正在張設軍幕以備住宿行人均避道而行不敢經過該地又聞昨日下午一時三十分起前門一帶遮斷交通者一點餘鐘東西交民巷兩頭人山人海多係爲交通斷絶不得已止步於此者且極有秩序毫無妨碍張之進路而定武　終不以行人聚集太多爲然竟以爲馬隊橫衝直撞並用馬鞭亂打行人致羣衆中有被馬蹄踢傷者有自相殘踏者其狀殊可憐而打壞皮車更不知其數迨張車過交通始恢復原狀而行人已呌苦連天矣有一外有問途人曰何共和國家尙有此怪象答曰武力時代吾儕小民固宜受此苦痛也聞元首知張由站逕回本宅急以電話促張即日入府談話張以途中疲勞擬休息一夜今日上午十時再行晉謁答之未知今日元首與張見面時其景象又何如也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[解散令下後之府院觀]  
　　昨晨自命令未發之前公府聞通宵忙碌今補述當時情形如下夏壽康秘書等於十二日下午六點後回京即趨赴公府報告張勳謂調和不得將卸責回徐各情總統謂本意係從速發表無如未有副署何隨即又請王士珍與伍廷芳磋商請其副署伍仍始終堅辭乃召步軍統領江朝宗巡警總監吳炳湘審計院長莊思緘大理院長董康以及代理部務陸軍次長張士鈺參謀總長王士珍曁烟酒事務署督辦鈕傳善七人商議辦法直至昨晨一時半始决定准伍廷芳辭總理之職而以江朝宗暫代副署解散國會之命令江亦再三推辭不敢當此重任旋經大衆謂事已至此於北京治安大有關係就請公力任其難江氏無奈始允就職副署解散國會命令但伍江代替命令仍須伍氏副署會議已到夜深始各决定副署發表命令是晚王士珍亦在場四面周旋自元首以下諸公均澈宵逹旦 
　　江朝宗自昨日任命代理國務總理昨晨九時帶同隨從四人到國務院視事並接見秘書廳辦事各員王士珍未幾亦到院茲并將國務院關於江代理總理之通告錄下爲通告事本年六月十二日奉大總統令國務總理李經羲未到任以前特任江朝宗暫行代理此令朝宗遵於本月十三日就暫行代理國務總理之職除呈報外合行通告 
　　公府秘書副長饒漢祥本爲反對解散國會之一人前晚公府會議猶主張寗可總統辭職不可解散國會及解散令發布饒以所志不行特於昨日又致函公府秘書廳某君表明意見茲將原文錄下昨日末兩道命令法律上皆無根據弟始終不敢贊成但迭蒙主座曉諭所謂我佛慈悲以身入獄弟屢陳無效只好聽之使早籌寬路何至受此苦痛乎禍之生旣不與聞其所始禍之盛更不能預測其所止廻腸盪氣憤鬱如何弟前已職現積勞成疾臥病在牀不能趨府把晤謹以奉聞 
[粵省對待時局之進一步（平生通信）]  
　　自倪張興兵後南省督軍遂有七省聯防之議粵東爲重要地位尤爲各省所注視聞滇督唐繼堯湘督譚延　曾致電粵桂兩省長官主張在廣東組織臨時政府遙戴大總統擁護共和但當道以茲事體大非可急躁尙須從詳商確最近軍署中關於聯防之計劃往來密電頻繁其中參差之點厥有兩事其一總機關設立之地點其二領袖此機關之人物此二事須待陸巡閱使東下而後决定現雖和重要人物紛紛蒞粵皆暫不表示其主張陳督秉承陸使意旨事事出以鎭靜目前粵省人物表面上觀之似分爲兩種態度一急進派一緩進派然皆以聯合西南維持共和擁護中央爲必要而進行方法則略有異同急進派主速進兵不必視調人之意見如何日前報載有粵省三路出師之計畫而李烈鈞自抵粵後尤大有主張滇軍慷慨激昂其師長張開儒已有電　四川告以粵省出師計畫電云四川叙府羅前督軍鈞鑒東微兩電諒邀青覽頃　冬電敬悉一切此間各界對於帝黨謀　極爲忿激一致主張聲討李協和先生已抵粵主張討逆尤爲堅决現正組織軍事統一機關請陸幹老主持大計連絡西南各省爲一氣不日可即分道出師我兄當與劉存厚等捐棄小嫌一致討賊尤當迅速東下直取武漢與黎輔臣互相策應開儒亦當出兵湘贛以爲犄觕順流而下然四川方面亦必寄託得人總使進可戰退可守爲妙共和存亡責在吾輩兄其有以敎我乎蜀中　　如何祈速電示張開儒青印李烈鈞抵粵後寓省長公署朱省長與之極端聯絡李對於粵省警衛軍亦欲一覘其意旨如何故於抵省後即分電各鎭守使云綮慶李鎭守使汕頭莫鎭守使廉州沈鎭守使鑒曩在粵省備荷關垂此次强藩叛國因循南來環望旌雲尙祈賜敎國危至此知諸公亦同深憤慨也李烈鈞叩省代印蓋李爲民黨鉅子而粵又爲民黨出產地凡黨要人如陳炯明馮自由輩皆與李同一意旨此主張急進者也惟陸巡使陳督軍則似屬於緩進一派以粵省連年用兵元氣大傷倉卒舉事恐欲速不逹况陸陳每次對於時事之主張均甚穩健如癸丑之役明知贛寗失敗而不加入遂保存廣西之秩序丙辰之役贊成滇黔護國軍然不急速發表必待圓滿而後行遂收奇效此番之事聞陸使尙須暫觀時變故陳督軍接篆後明知粵東人心激昻然其接見善堂商會董事時仍觀以安心營業力任維持治安故即頒發戒嚴令而又以戒嚴時代軍令必須統一省長所統轄之警衛軍旣歸督軍兼轄而駐粵滇軍亦歸陳督節制聞方聲濤所轄滇軍十營南韶連鎭署所轄一師均於本月起暫行移交軍署節制此數日前陳督所持之態度也然自接張倪等壓迫總統解散國會令下後亦已一變而爲激昂勢將與急進派一致而聯合用兵之策亦將於是乎决矣 
　　至於軍事進行自以籌餉爲第一要義現聞軍民長官以軍餉吃緊故决議設立籌餉局局長一職已委前候補道鄭榮充任副局長一職委任硝磺廠會辦楊梅賓兼充擬即日將各委任狀分送正副局長俾得早日擇地成立事機緊急亦可槪見矣 
　　九號晚七時半朱省長在署設席公讌李烈鈞陳競存馮自由曁李之隨員及省議會謝陸兩議長與各軍官各廳長共六十餘人朱省長於席間演說云鄙人乃最擁護共和最服從中央者此次政潮變起接到來電甚爲歎惜此等變亂之人（一）不學（二）無世界眼光此自取敗亡之道此回李上將來粵鄙人得其指導不少且與同人等志同道合欣喜無極而陳公競存　爲鄙人所佩服去年本欲挽留在粵親炙受敎奈因陳公屢接總統電邀北上及遊歷各省遂致不能久留今次政潮陡起即請陳公到來領敎一切今夕在座諸公皆係再造共和鉅子今番再作擁護共和之大事鄙人願隨諸君子之後而竭力捍衛共和也鄙人今與諸公痛飲一杯以爲勝利之預祝於是衆舉杯隨由李協和演說曰近日政潮之惡態日增無已鄙人昨接兩公密電邀來賤體雖有微恙亦卽如召來省今次之事實仰仗兩公之策應其如何討叛將之處自當執鞭以隨其後鄙人以爲經三次革命之後可無容再對國內興討逆之師以其帝制推翻正式總統繼任有良總統有良國會將來必有良政治不料此回竟有叛將搖動國本意欲推翻共和此等居心神人共憤鄙人到此已知督軍省長已决定征討之謀鄙人敢决吾輩必勝利以彼叛將數少而明白眞理擁護共和之人多也鄙人自問光明磊落而與今晚在座諸公同辦光明磊落之事吾輩總須同心協力一直向前務要逹擁護共和之目的（衆鼓掌）鄙人身雖病弱亦甚願聽兩公之命出師討伐也幸吾輩共勉之散席後各人隨到花洋廳暢談國事夜深乃散 
[獨立後之福建（赤水通信）]  
　　福州近日甚傳廣東進兵攻閩因之人心惶惶各懷不安之態又謠言浙軍已與北軍交戰周載揚師長亦帶兵攻閩錢米因此暴漲蓋福州之糧食多由申運至倘浙中有事則糧道已斷故人民各懷危懼咸盼此傳說之不確也至閩中軍事上情形已大更變十一旅唐國模之兵原駐漳泉各屬捕匪者自獨立議起卽漸調入厦門一帶駐防近則又漸調至上杭一帶凡與粵省潮梅交界之要道皆駐重兵此謠言李烈鈞岑春煊代兵討閩之所由來也至於浙江方面則實毫無動靜其爲謠言可知海軍總長程璧光通電擁護中央此信傳入閩中是又起海軍襲閩之傳言據軍署中要人云李厚基氏自信海軍無若何之實力不能有爲其言雖如是然於馬江長門海防要塞遣第一第二兩旅駐守增兵不已蓋已不能不防備之矣福建軍隊總計四旅步兵三旅混成一旅其平日剿防土匪猶嫌未足當茲有事各縣調遣一空於是土匪乘隙蠭起南日尤溪莆田一帶等縣幾於草木皆匪良民被其害者書不勝書日來各縣紳商來省或電致軍署請保民命者絡繹不絶李氏皆以國家多事無力顧及待稍平靜再行捕剿等語答之於是小民苦矣 
　　獨立以後財政頓緊前催各縣五月分丁漕於本月十五日前解到至今應者寥寥財政林廳長頗起恐慌刻議如各縣再不解全則一旦有事惟有挪司法行政兩種開支用於軍事林氏蓋於此事籌之熟矣軍事洶洶民事遂完全停滯又兼胡省長出走政局一亂近日民署中事完全由閩海道尹兼政務廳長王善荃代行自胡氏走後數日其在任所調委之厦門道尹鄧振璣永安知事黎瑛沙縣知事田景文邵武知事沈維光崇安知事朱侗海澄知事周逢年等或撤或辭陸續去盡 
　　胡氏去時一班紳商多欲挽留曾以此意探李氏據某參謀言李氏之所以如此者因省長本爲己有忽被奪去今特原物歸還耳衆聞而默然日前經學會長吳微鰲通誌局長陳衍等多人電致上海表示歉意且有但顧珠還之語 
　　日來謠諑旣興一班業偵探業者大得機會於是推波助澜捕風拿影故城內外人民無敢偶語者至於滬福港厦往來之輪船則尤注意刻報護法團護法軍滬粵黨人謀組機關一若已實有其事於是捕黨之聲又洋洋盈耳其實信口雌黃毫無所得也 
　　閩省鎗械子彈之乏缺盡人皆知日來雖飭洪山橋局日夕製造終不敷用月前曾派一等副官曹炳臣住滬就近與滬製造局接洽隨時購置前購山砲不免有所阻礙近又電曹設法購買子彈聞仍未妥洽今日又派劉某坐海晏赴滬勷辦一切矣 
[時局與川省滇軍（成都通信）]  
　　川省近日現象異常混沌外間雖傳有北七省獨立之信而蜀中卒不見動靜因蜀地邊僻又在大江上游儼成南北之樞紐無論何派皆可容納無論何種事變皆必與禍亂相終始如辛亥癸丑丙辰諸役皆可印證此次中央政爭川省羅劉首開其端羅係南派人人能知劉則可南可北因與羅氏衝突又不能不投入北系又因與北軍無大感情仍不敢公然贊助且省城駐有載戡所率之黔軍（戴氏態度曖昧現在處境甚窘）雖有動作亦屬難能然戴氏因外屬無欵解到內守九里三分實於事無濟已與劉氏聯絡現暫以保衛全省治安爲主昨得消息戴氏命人包船擬率兵到渝以便回黔請劉進城維持秩序省長事交張澜劉氏謙遜異常以川省大敵當前下川南有滇軍下川東亦有北軍侵入之慮恐一接事即開戰事則籌畫尤屬費手不如暫維現狀俟兩星期後再看大局如何總之川省爲南北樞紐川滇軍惡感旣結難免不有戰事茲聞滇軍於前月十九號由自流井到富順約有數百人二十號即封船由瀘縣方面去因瀘縣與隆昌永川合江諸要地接近不能不早爲準備聞滇軍前月有由自流井開往宜賓者道經白花場被斗笠岩股匪轟擊略失子彈鎗枝傷兵數十人當卽退回二十二號有滇軍自由流井陸續至富順約數千人城中各廟分紥雖無若何舉動城中婦女及富紳多已逃避自流井已紥有滇軍萬餘人紳商頗形恐懼資州所駐之滇軍聞已完全開赴榮縣威遠一帶而資中滇軍亦連日紛紛開拔向自流井方面而去沿途輜重不絶拉夫亦多其向駐資陽之滇軍則又繼續向資中進發運大砲多抬至於叙府方面滇軍到者遍駐民家其餉項一層聞由紳民暫籌四萬以支目前時局旣已大變則川滇之軍急宜消除嫌隙協力應付時局則爲西南各省所深望矣 
[時局攘擾中之鄂軍事]  
　　湖北兵力現在計有北洋第二師第二混成旅第六混成旅第九師（以上皆爲客軍）鄂軍第一師第三旅陸軍省防團兩團省會警備隊五營（以上皆爲主軍）總共在五師以上尙有駐屯鄂湘交界屬於長江上遊警備司令之第十八師及第四混成旅不歸督軍管轄然屬於主軍之第三旅省防團警備隊其官兵多係北人完全爲鄂軍者僅編制不足之第一師（師長石星川）第九師雖隸中央然係黎天才由寗帶來之江南第一師改編以其向來擁護黃陂與鄂人感情良好故歷任將軍咸以主軍視之惟出鎭鄖襄不令駐在省垣或有深意存焉此次黎總統在京坐困黎鎭守使石星川師長曾自請纓願率兵入衛經王氏以勿須兵力勸阻茲又聞黎使一人復申前請有整戈待命等語並有傳其已預備向汴出發者昨王督忽委派全省水警廳長何錫蕃中將乘兵輪急馳往襄陽與黎使接洽因是外間謠言愈甚羣謂黎將自由行動何中將於起義時曾與共事感情素篤此次奉命前往調解向該師宣布王督擁護中央維持大局之誠意以免其部屬誤會第黎石皆志在擁護總統何以石以鄂人統帶鄂軍而反寂然蓋由鄂第一師係分駐荆沙與襄河下遊鄂境長江下遊曁安陸一帶兵力散漫非如黎師屯聚鄖襄一隅足以有爲也又一說謂滇黔粵桂川湘等省有復起護國軍而粵滇川業已分路出師之信黎天才一軍實扼川陜汴與鄂交通要道王督軍遣何往商或爲自固省防計所傳黎擬舉兵勤王出於謠言亦未可知總之黎天才有無舉動尙未得見官文書徵實姑據傳聞紀之云耳 
　　至西南起兵之信則官廳已得確報湖北十六區清鄉軍隊總共有四個師團之衆清鄉期本於六月十日滿限上月秒王督恐土匪乘政潮而起曾命再展期兩月茲已於十日通令取消展期成命令各軍旅團長將分防之兵召集一處訓練聽候調遣防地則責成道尹知事迅速整理警察編練團防自行保衛王督素以維持地方秩序爲重茲忽撤回各縣防軍度必另有布置也且聞第三旅長盧金山一軍已由新堤石首移往湘境岳州臨湘一帶湘督來電詰問王督推爲吳光新所調吳爲長江警備司令鄂之沿江駐軍本有節制之權然調移則非王督同意不可或謂盧金山於上年川湘戰事湖北入湘之軍僅有該旅現盧軍入湘乃因吳蓄有野心固未可知然盧豈敢不得本省督軍命令而遽受其調遣以勢度之或係預防粵桂滇川之師取道湖南進窺中原故不能不先在湘省佔定脚步以爲可戰可守之計也茲將湖北清鄉各區軍隊駐在地列表於後藉覘湖北軍力之支配焉 
　　第一區武昌陸軍第二師師長王金鏡第三旅旅長孫傳芳及第五六團曁省防一二團與二師砲馬隊工程輜重均駐省城（以上除第六團外均未任清鄉任務） 
　　第二區漢陽夏口第六混成旅旅長王懋賞第二團團長馬金榮均駐漢口 
　　第三區孝感應山黃陂第六混成旅第一團團長劉錫廣駐孝感 
　　第四區嘉魚咸甯蒲圻第二混成旅旅長劉躍龍駐蒲圻第一團團長趙福滙駐嘉魚 
　　第五區通山崇陽通城第二混成旅第二團團長劉占標駐羊樓峒 
　　第六區江陵公安石首松滋枝江宜都湖北第一師師長石星川駐江陵第一旅第一團團長孫國安駐沙巿 
　　第七區天門沔陽潛江漢川湖北第一旅旅長朱兆態駐仙桃鎭第二團團長胡廷佐駐岳口 
　　第八區安陸雲夢應城京山湖北第二旅旅長劉佐龍第三團團長李勝美均駐安陸 
　　第九區鄂城大冶陽新黃岡圻水圻春黃安麻城陸梅廣濟羅田 
　　湖北第二旅第四團團長謝超駐黃岡 
　　第十區鍾祥荆門當陽遠安南漳陸軍第十七旅旅長冉猶龍駐鍾祥第三十三團團長顏德勝駐荆門 
　　第十一區隨縣棗陽陸軍第十七旅第三十四團團長徐源森駐隨縣 
　　第十二區鄖縣鄖西均縣房縣竹山竹谿保康陸軍第十八旅第三十五團團長孫建屏駐鄖縣 
　　第十三區襄歸光化穀城宜城第九師師長黎天才駐襄陽第十八旅旅長張聯陞駐老河口第三十六團團長趙榮華駐樊城長朱廷燦第七團團長孟昭月均駐宜昌 
　　第十五區建始恩施利川咸豐來鳳鶴峯宣恩第六混成旅第三團團長王都慶駐來鳳 
　　第十六區監利新堤峰口湖北第三旅旅長盧金山第五團團長宋大　均駐新堤（尙有馬步砲工數團因未辦清鄉不在此表） 
[楊善德陳樹藩之最近態度]  
　　楊善德齊耀珊等已取消獨立伹據浙省消息則尙未成事實聞其官場傳布謂此次獨立原以促大局之解决保地方之治安並無他意對於元首及共和國體曾宣言力主維護故僅暫時脫離而實際上絲毫無所變更名曰脫離其實與脫離以前無甚分别况與交通部依然有電往來對於大總統之命令亦從未禁止各報登載固與絶對獨立逈然不同此次國會解散後尙無正式宣布取消脫離之說者蓋因當宣布時原聲明與各省取同一行動現在各省尙無正式取消之宣告不能不稍緩時日也另一說謂楊齊等表面雖無甚動靜而當國會解散之電令到後曾一度致電天津請各省之稱兵者均即取消獨立故外間有此傳說其實單獨取消楊齊或未必見諸實行也 
　　日前所傳陜西起兵一節下文如何迄無消息茲聞浙江楊善德近尙接陳樹藩之來電一通其文曰各省督軍省長鑒定密紹帥佳電諒逹左右國會解散後期逹妥善健全內閣之目的茲將復紹帥電文附呈台覽文曰佳電敬悉今茲之役本爲國會議員浸惑元首搆造制憲擱置閣議之所致得公大力主持代表衆意以解散國會爲轉圓初步下風逖聽欽佩何如惟亟當籌及者兼旬以來已陷於無政府之境域另組內閣刻不容緩務望乘此時機愼選耆德碩學聲望魄力久爲中外深服者出而擔任組織庶對於種種善後問題不難迎刃而解並可收責任制度之實效矣我公洞矚國情諒早慮及特電奉聞卽祈明察等語特電布逹佇候明敎陳樹藩文印云云據此電文觀直接可知國會外又有一內閣問題爲獨立者所要挾而間接則知陳樹藩出走之報似尙未能徵實但楊齊同爲稱兵團之人物此電確否來自陜省亦自不能無疑問耳 
[時局緊急中之廣東水災]  
　　廣東連日各江水勢暴漲迭接各處函電告急併錄如下東江興寗來電云鵝湖堤决縣河改道災民待賑孔殷省長已疼飛飭湖循尹速撥欵五千元發交兩縣知事妥爲賑撫又石龍石灘一帶刻下經已悉成澤國依近廣九鐵路之地水深已將及二尺 
　　西江官山來函云八號西潦暴漲河清茅岡一帶水漲至三四尺有奇九號桑園河神廟公所報稱太平茅岡附近基堤經陷數尺冲裂丈餘又三水東區樂平局大海洲永安合安圍亦水溢基面二十早四點鐘崩决附近洪福園亦危急萬分三洲通訊云高明縣屬之桃竹南岸兩圍已於本月八日同時崩决又該縣屬之泰和圍古柳鄉基現亦岌岌可危此外南海之大灣鄉鼎安園勢啓崩决佛山之正埠文昌沙鷹咀沙缸瓦欄各地七八兩日水浸街道深者尙未及尺至九日下午陡漲至一尺五寸有奇十日侵晨漲至三尺爲歷年未有之速度 
　　北江聞英德韻關以上各地鄉村已於十四日淹没殆徧自十五後北潦驟漲三尺餘澎湃奔流勢不可遏英清沿路村落均已被浸而以下游高塘墟茅山村等處爲最慘漲至二尺左右沿車路一　由高塘起悉成澤國西村低窪之地亦有被浸城北禀邊村函稱十四日至今潦水陡漲丈餘敝鄉已成澤國所有禾稻魚塘等淹没一空石井十三鄉函稱該處盡成澤國大朗敎心兩鄉　寶同時冲缺花縣白　函稱潦水爲災没禾田雜糧甚多十二日連縣星子當山崩水從各山腰湧出溪河暴漲衝去房屋數百間溺斃男婦數十人田地多被淹没 
[杭州快信]  
 
 
 

Page 7

 
 
　　本省司法收入異常竭蹶高審檢兩廳長通飭各周自本月十六日起看守所民事　犯口糧槪須自備公家取銷開支 
　　六年度上期各縣應解雜糧稅欵財政廳已派委守提限月內掃數解清違則記遇勒催 
　　各縣抵補金附征水利經費奉飭留作城河市港開濬之用不許　行動支 
　　餘姚東開統捐局長已委郭鳳梧接替 
　　台屬海門營地曾經官產清理處標賣業主邵旭東　有部照楊善德氏因鞏固國防已飭鎭守使會同臨海縣一律收回給還原價外并許酌賠損失 
　　駐義倉步兵三團七連連長陶國俊昨夜巡查至大東門拿獲口操北音逃兵姬夢貞（係十三團十連兵士）押送本營訊辦 
　　胡運司原定本月二十日出巡現因梅雨纏綿擬派代表前往 
　　省會警廳自昨日起調查户口極爲嚴緊 
　　省議會議員陳素子妾錢氏謀斃大婦殺人放火巨案判决徒刑不服上訴昨已由律師李珍唐璋設法保出 
[獨立聲中之江北民生]  
　　邇日以還各省獨立之聲風起雲湧使人耳鼓震盪江北一隅盃蛇市虎雖所不免然處於馮張軍力之範圍以暫時而論自無何等直接之影響惟淮徐揚海各屬近數年來旱潦相繼民生艱苦萑苻滿地估莽滋多關心社會者靡不抱無限之悲茲略述江北民生之大槪如下 
　　洪澤湖之三河壩專以潴蓄鹽河水勢以利舟行淮北鹽運以由海州鹽場至淮陰西壩之航線最爲重要每値冬春之交河湖水涸西壩岸商醵金興築初則委託官廳經理埝盱同知視爲大宗收入而考成綦嚴亦可知其關係之重要光復以後由商派人承辦去冬今春積旱無雨曾築壩濟運惟裏下河各縣正値插秧之際各縣農會一再籲懇淮揚道尹轉請張勳商諸魯省啓放湖口閘以資灌漑經濟寧鄧道尹兩次啓放十四日節經各涵洞宣洩仍有不能普及之懅現聞各該縣人士頗以三河壩蓄水於下游田疇不無妨碍擬即要求一體啟放俾得挹注江北各縣今歲旱災爲數十年來所僅見即以淮陰一縣論縣農會長徐作霖　國楨疊據各市鄉報告以雨澤稀少二麥減收應植秋禾無從滋長懇請官府緩徵上忙俟秋成起色再行補納當請淮揚道尹轉呈省長茲左氏以該會所請事關國課應由該縣知事斟酌情形勘明核辦 
　　江北各縣游民衆多生活問題最爲困難乃近有一種傳說發見謂某省有寡婦白姓爲唯一之大地主今欲僱若干農人墾田優待一切農具飲食槪由彼擔任俟田熟以後仍由原墾者承種云云鄉人不察信以爲眞奔走相告其實毫無影響殆不肖者欲假以爲歛錢計耳然而人民謀生心切亦可見矣 
[南京快信]  
　　馮副座昨電滇黔粵桂湘五省述總統下令改組國會之苦衷請各省原諒維持大局 
　　軍署昨接湘粵二省通電不承認解散國會令並謂總統　於威嚇失其自由各省當聲罪致討川湘滇黔粵桂六省聯合推陸榮廷爲盟主昨已有正式通電來寗請馮副座擁護總統維持約法 
　　姜桂題昨由京來電請馮副座　助中央電促各省取消獨立 
　　解散國會令已下兩日軍署尙未接到各省取消獨立電甯人對此頗爲不平 
　　襄陽黎天才師長來電表示擁護中央 
　　贛督軍李純來電稱贛防吃緊已下全省戒嚴令 
　　此間昨已下特别戒嚴令軍警巡邏晝夜不息 
　　省警廳裁撤之探防隊有重行恢復說 
　　張繼昨謁馮副座即辭回滬 
　　浙督軍署參謀長趙禪昨又過寗北上 
　　連日大雨傾盆人民深爲欣慰米價每擔昨又跌落三角 
[徐州快信]  
　　張司令昨得陳李二統領來電稱所部到京者已有十三營 
　　此間謠言繁興警備更嚴昨又盛傳有人運動土匪乘張勳入京徐州空虛定某日在徐舉事張司令甚爲惶恐連日親自督隊出巡市面異常冷落 
　　城內旅館客棧每日早晚由警察盤查二次旅客無連環保者不許留住 
　　閩督軍李厚基因粵有出兵攻閩說昨來電乞兵援助張司令已將原電轉京請示張勳 
　　皖北鎭守使殷恭先已派殷廷秀赴穎毫壽州一帶招募新軍 
　　湯玉麟昨由兗州率新募之四營兵士來徐訓練 
地方通信 
[松江]  
　　組織敎員講習所奉賢縣小學共百有十所平時由學委七人輪流視察學務藉以進行現縣視學朱聲風擬於暑假期內召集各小學敎員假座縣立第二高小組織夏期講習所以期各校敎授管理之統一所有敎務擬由各學委分任 
　　更易自治委員泗涇鄉自治委員張懋祺因事辭職遺缺由縣署委李修則接充又新橋鄉自治委員兪　因　卸開浚餘　工程疊受縣令申斥該員不能容受已提出辭呈並將委狀隨呈繳縣現縣長已准如所請另委該鄉紳士錢策君接任 
　　示禁聚賭演劇近來四鄉賭風大熾而搭台演劇尤覺到處皆是人數遇多每至滋生禍事如近日天馬山附近之新鎭因江湖演劇不受水警干涉幾至釀成毆警巨禍而西三區徐惠林巡官亦於前日破獲大批賭犯人數多至二十餘人其餘類此之案亦月有數起故縣長已用警察所長名義於今日出示諭禁略稱聚博演劇實爲淫盜之媒近日四鄉此類案件　見疊出而細究原因非以地處鄉僻警所視察難周即係該處董保縱容包庇之故此後責成該董保等嚴予禁絶否則惟該董保是問 
[鎭江]  
　　苦旱中之好雨鎭江一帶患旱已久日前曾得雨約三寸鄉農稍慰迨十五號早七時天又大雨至晚始止約有六寸有餘河水亦漲尺許四鄉溝澮皆盈早晚布　插秧省却農力不少有裨農田殊非淺鮮一般農民咸各歡聲雷動 
　　江北土匪騷擾聞江北興化縣屬東鄉新橋鎭日前忽到大股土匪七八十人明火執仗肆行搶掠連刧十一家得贓甚鉅當由鄉民等鳴鑼告警集衆兜拿一面飛報團防局由團董督率團丁奮勇趕至詎該匪等竟敢開鎗迎擊旋由該團丁等在新橋南岸猛攻至二時之久匪始渡河漬散刻已呈請縣署派兵迫捕矣 
　　敎育經費支絀丹徒縣公署現在改併學區劃定校名而各市鄉國民小學多有因改用校名請領欵項者縣署以際此敎育經費異當支絀之時實無欵應付萬難准支昨已飭行各學校長知照矣 
[嘉興]  
　　農民　雨嘉興自入春以來天久不雨致河水漸　城中河道積水不滿一尺居民飲料雇人挑取每擔須洋一角鄉　尤田疇　坼際此農事方興鄉民望雨甚切至前日始得傾盆大雨　二周時之久河水陡漲三四尺一般農民莫不喜形於色 
　　組織勸學所嘉興勸學所雖經上峰一再催辦以所長一　無相當人材延至今日仍未成立前經張知事召集學界重要人物到署會議當决定莫其闌王日極二人資格相符請知事詳省核委現悉省吏以知事推薦二人殊難委任已批令知事决定後再行詳委聞勸學員係趙　　柏堅王汾等三人大約下月初當可成立矣 
[安慶]  
　　農民相慶得雨皖垣天旱不雨秧針已老農民憂之乃前日（十一）夜忽隱聲有雷聲旋即下大雨至十二早止十三夜至今日（十四）又降大雨城內外塘垣均滿人民大快鄉農更欣然色喜均隨此農田水足之時佈種秧苗將來秋收可望不至荒　矣 
　　水廳長派員出巡長江水上警察廳長程炎勳因　境遼闊查察難遇日前正擬親自出巡適接倪嗣冲頒布戒嚴命令以是未敢遽離昨特派督察長章伯衡前往長江上下遊一帶各汛地視察以考防務之勤惰 
[九江]  
　　取締私家紙幣昨日九江縣公署九江警察廳會　發出佈告略請案查取締私家紙幣辦法前經本知事會訂辦法二條其第一條開嗣後各店户一律不得再行發出新票一經查明或被舉發卽行嚴辦其第二條開原有發出花票之各舖户應卽取具連環保結如無保結者勒令收回花票停止其營業等語當即限期實行並會同九江總商會認眞查禁在案乃各商民遵照辦理者固居多數而陽奉陰違者亦屬不少似此行爲不特有違禁令抑且貽害市塵自非切實從嚴取締不足以絶根株正擬重申厲禁適准九江自治協進會函稱日前有高成昌肉店因發錢票過多無錢兌現竟爾倒閉鄉民受害不小卽請查照前次佈告實行取締並乞將無保擅自出票者勒令收回等因准此合再佈告商民一體知悉自佈之後凡曾有取具連環保結各户之花票暫准通用此外未具保結者限陽曆六月內一律收回倘届期仍未收回除勒令焚燬外並從重懲罰以維紙幣事在必行其各凛遵 
　　創辨農林學校九江中學校自民國二年停辦後其經費除每年截留四百元外餘則悉數解省去歲爲解欵届滿之期九江縣敎育會特召集五縣人士會議將中學原有之欵創辦申種農林學校推定張起權等爲代表（各縣推舉二人）禀請潯陽道尹轉呈省長准予創辦茲已經省長批准限於賜曆八月一日開學校長一職飭由道愼選吳道尹爲愼重起見特令各縣知事會同代表曁地方公正士紳公舉一人呈請加委各代表遵於本月十日假省立第三中學校會議首由管欵員王尺蓀報告每年入欵約五千元其截留之欵一千二百元經衆議作開辦費並議决九江舉定常年管欵一人外四縣逐年輪流舉出管欵一人均作爲農林學校會計庶務員同負收支責任旋於十三號假九江縣敎育會公舉校長由各縣代表投票當選者爲歐陽桂芬（彭澤人現充安徽甲種農林學校主任敎員）現已電請其回潯就職矣 
[天津]  
　　奉軍抵唐山車站奉天張作霖自宣布脫離中央關係後派兵至山海關濼縣等處甚多又派兵六十名自山海關帶來火車頭四個並開車人數名晝夜不離在唐山車站業經四日人民異常驚駭 
雜評一 
[動兵與將來之調人（一子）]  
　　前此督軍團紛紛動兵而西省寂然也今督軍團將罷兵而西南省又將動兵矣 
　　督軍團知西南省之將動兵也於是北上之軍隊不遽撤獨立不遽取消張且擬增大兵於京津間陽以示與西南抗而陰又要求總統預戒西南勿動兵其勢蓋不可能也己先動兵而責人勿動兵其不可能一總統旣無能力以止督軍團之動兵又安有能力以止西南之動兵其不可能二西南之兵旣不能止而不動則督軍已動之　必又欲罷而不罷於是兩方之接觸乃日以近 
　　於斯時也吾知必更有一調人出占中樞勢力以勸阻兩方之兵者特其調人將如張勳之調人其名而更增一重困難乎抑眞能實行其調人之責任乎此則關於將來動兵之影　甚大而非今日所能預言者爾 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[交涉員聲述馮副總統之政見]  
　　交涉員朱兆莘君近曾赴寧謁見馮副總統已於十六日下午回滬路透電社代表特往探詢馮副座之政見朱君謂彼與馮副座談話甚久副座竭力反對復辟並主張擁護黎總統調和南北國家仍當統一且將以全力斡旋使今日牽擾全國之政治問題得以按法解决云 
[滇軍已下動員令]  
　　雲南督軍唐繼堯覆滬上孫洪伊君電微齊電均奉悉護國救民責無旁貸此間出師計畫已定滇已下動員令尅日開㧞並於佳日發兩通電申明義旨軍事上仍積極進行望公毅力贊助俾速收效繼堯叩文 
[楊善德對於取消獨立之聲辨]  
　　本邑軍政各機關昨接浙江楊善德所發咸電略謂上海各報近日紛載浙省有電取消獨立並通令所屬遵照又浙軍形勢不穩浙電中央請速解决各等語查本署自奉明令後電請張紹軒督軍速電各省同時取消則有之並無逕行取消之事浙軍極稱穩靖商民亦極相安更無因浙軍不穩而電中央之事事關地方治安特此聲明以免搖惑云云 
[海軍暫停操演之原因]  
　　海軍各艦前由薩總司令通飭輪流開往象山演放魚雷以期純熟曾誌前報茲聞各艦長奉令後困適値浙省楊善德宣告脫離中央關係該省地方發生謠言深慮調艦往操或生誤會故暫停止操演云 
[總商會常會之議題]  
　　上海總商會於六月十六號（即昨日）開第十二期常會其提出議案如下（一）部令討論禁止金銀銅錢出口辦法案案奉農商部訓令准財政部咨據國務院中立辦事處所開禁止金銀銅錢出口辦法五條事關財政經濟究竟實行禁止出口之後於商業有無利害訓令本會按照條文詳加討論各就利弊所在條陳意見備供參考等因除將條文刷印先送研究外有無利弊請討論之（二）天一造棉廠人造棉法請提倡案據該廠黃洛洲君來函以仿泰西人造棉法設廠滬西出品則色白光肥柔軟堅韌較之天然棉效用尤佳檢送麻棉一包請會設法提倡並詢入會會費每年若干等語除入會應有人介紹當經函復外其人造之棉是否適用如何提倡應請公議（三）王會董一亭請推銷行名簿案商務學會以東西各國凡都邑市鎭皆有行名簿發行以資參考上海爲華洋商務總滙之區獨付闕如殊爲抱憾因集合同志彙輯成編每部原定四元現爲輔助商務起見願收回印刷工料三元凂由王會董函請推銷前來查華商行名簿本會前曾刊行徒以調查困難未經續辦茲該學會有志經辦其一切手續尙稱完備應如何推銷即請公决 
[星期六之金融調查]  
　　昨爲星期六調查各銀行曁各錢莊所存銀洋總數較前星期六（即本月九號）少存銀一百六十二萬兩洋數無甚上落大條則大半運往外洋餘均由爐坊鎔化寳銀是以已無餘存今將各行存數分列於下麥加利存銀二百六十五萬洋一百七十萬元滙豐存銀四百四十萬洋三百四十四萬正金存銀一百六十七萬洋三十七萬德華存銀六十萬洋七十萬道勝存銀一百五十五萬洋十九萬通商存銀三十五萬洋四十萬東方存銀一百二十四萬洋十二萬花旗存銀九十萬洋八十八萬華比存銀二十五萬洋三十七萬和蘭存銀四十萬洋一百二十四萬中國存銀一百五十五萬洋二百五十萬台灣存銀六十八萬洋八十三萬住友存十四萬洋三萬南北各莊存一百十萬洋二百三十五萬交通存銀十三萬洋九十四萬有利存銀三十三萬洋十萬中法存銀四十六萬洋五下萬總計存銀一千八百四十萬洋一千六百六十六萬大條無存拆票照前 
一星期之貿易狀况 
　　疋頭本星期疋頭貿易大爲活動價格亦漲星期四日元芳呌莊尤有起色買客之踴躍實所罕見各貨漲價一二兩或數錢不等最低者亦漲高二錢求其原因蓋以來源稀少存貨自昻且棉花價格近亦高起疋頭自必因之而貴將來行市有增無減故客商爭先收進若政局寗靜則疋頭貿易尤必發逹或謂日商承辦高麗定貨因日本不能出齊故托人在滬收買以致市價驟漲云 
　　棉花棉花價格逐日漲起聞日人購入甚多約在二萬九千包與三萬包之間本埠花廠頗得善價據十四日英國來電謂美國棉花收成甚薄 
　　棉紗本星期內印度棉紗價漲五兩一錢共約售出五千包 
　　絲業新絲身分甚佳出產亦多惟出口未必能較去年爲多近日銀價奇昻洋商多不進貨 
　　茶業漢口茶巿頗屬寂寥俄商因本國時局不定持觀望主義不敢多購查六大俄商共購入十萬箱較諸去年僅得半數美商購入甚少茶價雖較去年減少十兩然滙率過昻運費太貴洋商欲求獲利亦屬不易英國禁止華茶入口茲扣留英商所運茶葉若干查此茶雖在禁令未頒之前購入而運出時則在禁令已頒之後如何辦法尙須聽政府决定英商之在華辦茶者吃虧不少而中國種茶業茶者受累尤深 
　　銀市本星期銀價由三十八辨士又四分之一漲至三十九辨士又十六分之一此爲十二日之價格後未再漲銀巿求浮於供價格未必即跌也 
[籲請革除轉換道契之積弊]  
　　上海市經董陸文麓朱開甲昨呈縣公署財政廳道尹公署交涉署省公署文云爲陳請訓令縣局嚴飭各國地保截清永遠租契以便革除積弊整頓契稅事竊上邑各業户將田地售與洋商出立正契外另立一永遠租契憑地保蓋戳送交會丈局核驗做契呈道蓋印名曰道契發交洋商執業爲憑此通商以來歷有成案之辦法也惟會丈局核驗永遠租契若不問正契之成立與否即以永遠租契蓋有地保名戳爲證徑予轉契該產之是否偷竊盜賣而來均未之悉道契一發即成交涉無可挽回是地保之權太重而荒墳絶户官浜公路遂爲地販溝通盜賣殆盡詞訟紛起糾葛不清民間之苦則不可勝言而國稅之逃匿亦不知凡幾爲害地方實非淺鮮惟無從揭破其中黑幕流弊至今已非一日上午十二月十三日閘北市官中沈潤夫來上海市分辦印契處領去四百四十八號草契一紙開列坐落在二十七保北十二國德字玗九十九十一九十二九十八共四號計地九畝九分二釐九毫計價三千一百元經董因調查該圖時値地價每畝自二千元至一千二百元止斷無每畝二三百元之賤値該草契載有九畝九分二釐九毫而契價祗有三千一百元匿價在一萬元以外匿稅在六百元以上而詳准之學費二釐官中費一釐爲數亦復不少未便遽塡正契且去冬該圖地保適在接替之際該草契上並未具名官中亦未蓋戳無人負責爰將該草契一紙扣留在處擬俟該圖地保承充有人再行責成辦理方謂周詳審愼當無意外矣不謂經董拒却去後膽敢以已故該圖地保顧煥祥所賸之預用名戳出立永遠租契倒塡清光緒三十三年年月徑向會丈局轉立洋商道契局員亦不以該永遠租契已隔十年之久嚴爲拒却已屬不可思議而經董赴該局調查時又曾面告局員該地尙未成立正契應請止轉而局員充耳不聞僅喚新充地保陸祥福加一官戳於倒塡年月之永遠租契上即予轉出是地販之運動地保之故犯官中之串合與局員之含糊均係一鼻孔出氣不問可知經董以關係重大不敢專顧情而緘默不言業於二月間呈請縣知事鑒核已將新充該圖地保陸祥福斥革看管嗣並官中交保在案尙未訊結應俟此案訊結後另行呈報一面籲請省長廳長道尹交涉員訓令縣知事會丈局迅飭各圖地保將民國六年以前出立之永遠租契無論是預用官戳與非預用官戳一律作廢若今後呈轉道契須重立本年永遠租契由現年地保蓋戳負責並飭會丈局敢受永遠租契後一面函知市鄉經董分辦印契處調查是祖遺抑係購進務求的實方准轉契則從前之積弊可以掃除契稅之整頓可以有望而各巿鄉學費亦可增收於國計民生均有裨益闔邑幸甚再本年所立之永遠租契應援寳山縣例以六個月爲限凡逾六個月未轉道契者一併作爲無效合併聲明 
[新幣源源而來]  
　　上海總商會前因本埠缺乏現洋曾經呈請財政部令行江南造幣廠添鑄銀幣以維巿面在案茲悉該廠日夜加工趕製每日可出三十萬枚除以十萬元發交寗垣各銀行行用外餘多二十萬元每日由滬寗火車運送來申分交中國交通兩銀行行使是以近日滬地現洋已足敷周轉洋拆頓見平定 
　　又聞江南造幣廠昨將新鑄之中國新輔幣一萬元交滬寗火車運滬分交中國交通兩銀行領取搭用該兩行當卽派員赴站運回察其銀色與通用銀元相彷正面仍刊民國三年四字及前總統袁世凱之肖像反面上刊每二枚換一圓中間有中圓兩字下有嘉禾二顆交叉其重量並不刊明尙有一圓二角一角之新銀幣該廠亦已開鑄聞不日亦可運申 
[貨船雨中遇盜類誌]  
　　閩帮船户曹福泰由閩省裝載木板來滬日前駛至吳淞口外鴨屎沙海面因風雨甚大卽在該沙脚下椗暫停詎是晚八時許突有海盜二十餘名駕一大號寗波船前來各盜即放舢板駛近曹船冒稱海關巡查稽查私貨各執刀械蜂擁上船向曹船老大葉蘭生勒借洋一千元葉答以並無現銀遂被將葉拖至匪船勒令往贖嗣經各船夥凑得洋一百五十元向之懇求釋放各盜意猶未饜復在各船夥身畔搜去大小洋數十元並衣箱兩只白米兩擔始將葉蘭生放回携贓駕船向崇明沙脚一帶而去次日　該船户覓雇滙得豐拖駁小輪將船拖帶來滬現停泊南巿萬聚碼頭昨經葉蘭生開具失單前往吳淞報告水上警察第一廳請爲飭緝贓盜 
　　又前晚十一時許有松江縣屬後崗鎭鄉民兪嘉松等多人雇舟裝載雜糧棉花等物來滬求售駛至南黃浦夏家嘴時天降大雨忽來匪船兩艘上有匪徒十餘人各執兇器將貨舟攔住一躍而上嚇禁嚴張將各貨搬運一空復搜檢各人身畔銀洋始呼嘯揚帆而逸兪弟某與之抗拒被各匪以刀背砍傷頭面等處兪等除報告水陸各警請爲查究外昨已遄返鄉間矣 
[公廨判决龍江路盜案]  
　　匪徒王金標呂秀海因在閘北華界有非法行爲被閘北警署拿獲解送司法科訊悉該兩匪曾於五月十二號糾黨持械夥刦楊樹浦龍江路二百三十號門牌蔡杏生所開之小雜貨店內値洋九十餘元之現洋衣物當卽知照楊樹浦捕房將王呂兩匪提解公共公廨訊供收押在案昨晨復訊先由九十五號西探與華探季立仁投訴被告同黨業已聞風遠颺該店被刧原贓已在被告身畔搜出當票兩紙吊出絨衫兩件且由見證在多數囚犯中指出被告兩人確係是案盜犯請爲究辦次由事主蔡杏生禀稱是晚夜半被告等冒用捕房名義呌開大門一擁而入由王金標將我拖至樓上出視手鎗迫令交出銀洋故王之而貌尙能辨認云云又據見證劉文照投訴在電車公司爲賣票住居蔡店樓上當時呂秀海執持手鎗將我短髮扯住拖至店堂內勒交銀洋不遂致被掌頰一下我遂坐於櫃旁見被告等共有六人均執有黑色手鎗是實又據袁木生投訴與蔡同居是夜搶刦之時我已安睡聞聲驚覺見一人推門而入一手執手鎗一手執東洋電燈自稱大盜嚇禁聲張繼而又有二人入內將我與妻週身搜檢並無値錢之物旋被轚破木箱將衣服數件及檯上所置銅元五十餘枚刧去餘不知情訊之王金標供徐州人前在山東當兵於去年裁撤來滬找尋叔父張得勝此次搶刧實係在逃之胡金標爲首在小北門外茶館內會齊同往原告店舖對面之麥田內等候未幾李金標汪得勝越二等到來我與越等均不相識並未執有手鎗搶刦後祗分得銅元一百枚求宥呂秀海供河南惠州人前年來滬住居小北門華界賣花生米度日此次實由胡金標糾往搶刦同往各人除胡金標外均不相識亦未執有手鎗是實關讞員與義副領事羅君復向王呂二人詰問仍均不認執有手鎗遂判王呂兩人押候備文錄供解送護軍使署按例懲治並請於執行鎗斃之前一日送回本廨候派捕防護遊街示衆後再行送署依法處决 
[雨後坍倒舊屋]  
　　連日大雨傾盆通宵不止居家房屋之破舊者被雨浸潤危險堪虞南市陸家浜口三角街有面西樓平房十四間均已年久失修於大雨後樁脚欹側勢將傾倒當由該管一分駐所得悉誠恐坍倒釀禍特派長警傳諭各店户預爲遷避昨日下午五點鐘時大雨已停各店户正在遷移之際該處房屋忽然全數坍倒計鴻發水菓店春記鮮肉莊大興切麵店春申泰火腿店新升泰牛肉莊三興素麫館順樂樓老虎灶朱合興羊肉麫店王聚泰茶葉店聚興飯館南昌閣酒店玉記理髮店及某鞋店某水菓店等十四家幸時在白晝未致傷人當經張警佐派警查明業主詳報淞滬警察廳長查核並即派警在彼照料 
[請撥海神廟基地建築龍所]  
　　上海救火聯合會前因改良火政將全埠劃爲七區各在適中之處籌建龍所添購器具第一至第六區均已勘定惟第七區尙無相當之守茲經該會查有南巿海神廟地處適中堪以建築龍所當即呈請財政部照撥其文云竊查上海從前有舊式洋龍三十餘架不相統屬每遇火警臨場施救爭先恐後時聞衝突貽誤事機實非淺鮮向來習慣地方火警由地保鳴鑼逐段傳報每致稽延釀成巨災後有租界洋商向我南巿一帶居户攬保火險繼則譏我華界火政不修與彼營業有損迭次要求領事轉商前清滬道南巿遇有失愼許由西人救火會前來帮同施救其時上海總工程局甫經成立以主權攸關邀請各救火社聯合爲一組織救火聯合會仿照租界建築報警鐘樓並建會所平日可研究火政臨事則通力合作惟是聯合雖有機關而地段尙未劃定致往救者仍多麕集一處自拆城關路之後地勢與前不同特將原有之救火社三十餘處合併爲七區各在適中地點建築總滙龍所並向外洋添購馬拖救火引擎反帶車扶梯車等一切器具雇定專員日夜駐守以期消息靈通施救得力但建築工程購辦器具每區需銀二萬以上七區合計須銀十萬餘金經常之費每區須三千元每年又須二萬餘金公家並無補助全由地方募勸而來若再加以購地之費則財力益覺困難所有第一第二第三以上三區基地由前上海城濠官產丈放局總辦陶湘因念火政爲地方要務是以詳准大部撥給濠地三畝四分八釐三毫分别建築龍所業經完工第四第五兩區呈准上海縣知事由縣公產項下分别撥給建造第六區已承上海工巡捐局顧念火政爲興商保安巿政範圍必不可少之舉允准在竹行碼頭新塡浦灘劃撥一方以資建築惟第七區與製造局毗連且又工廠林立人烟稠密籌備火政萬不容緩一時苦無相當地點無從建築查有南巿江蘇海運局東首有海神廟廢基地一所約地八分有奇向來本係鎭安救火社儲放洋龍之所現無他用若以撥給建造上海第七區救火會之用不獨交通四逹抑且地點適中頗屬相宜况該處廢基坐落偏南在公家原爲數有限在地方則獲益良多爲敢呈請總長俯念籌備火政爲保衛地方公安起見將海 
 
 
 

Page 11

 
 
神廟廢基地准予撥給建造上海第七區救火會之用以全火政而衛地方除函江蘇全省清理官產處長轉呈外謹呈云云已奉財政部批呈悉海神廟基地値價若干能否准予撥給候令江蘇官產處查議復奪圖說姑存此批 
[報告五年度帶徵之濬浦經費]  
　　江海關自民國元年（即西曆一千九百十二年）起帶徵浚浦經費歷經照辦在案茲聞五年份（卽西一千九百十六年）全年帶徵之數已由海關分别呈報北京財政部總稅務處察核其總額如下一月份解交規元三萬五千六百八十四兩四錢九分二月份解交規元三萬零六百零六兩三錢七分三月份解交規元四萬一千七百七十兩零一錢七分六釐四月份解交規元三萬七千九百十七兩三錢三分五月份解交規元三萬四千七百七十八兩二錢四分六月份解交規元四萬二千四百二十一兩七錢五分七月份解交規元四萬二千八百零四兩五錢一分八月份解交規元四萬零一百七十二兩八錢六分九月份解交規元四萬一千八百三十二兩六錢五分十月份解交規元三萬八千四百三十一兩六錢二分十一月份解交規元四萬三千七百三十九兩零三分十二月份解交規元三萬一千六百十八兩四錢三分 
[高等師範生來滬參觀]  
　　江寗高等師範學校校長姚孟塤昨日帶領校生四十餘人乘滬寧火車抵滬換乘馬車十餘輛入城赴西城學校參觀當由該校校長導入觀覽並欵以茶點而散聞假惠中旅館暫駐尙須參觀他校云 
[第四師範學校招收新生]  
　　上海縣沈知事致各巿鄉經董曁高小學校公函云案奉江蘇省立第四師範學校（按第四師範設在南京）函開案查本校每年招收預科生一級茲届本學年終了之期亟應招收新生以爲下學年開始入學之預備現擬招收預科生五十名定於奮曆七月十五日試驗照章應由各縣保送爲此將招考簡章函送貴縣請煩飭繕多份通告各高等小學畢業生願入本校肄業者請給文飭於七月十二日以前來校並隨送保證書到署准此合行函逹仰高等小學畢業各生如有志入該校肄業者務須照章備具最近四寸照片覓妥實保證人具保證書及高小畢業證書並應納費二元於舊曆七月十二日以前親赴該校報到並先於七月六日以前持校長或經董介紹書向本公署報名以憑備文保送切勿延期自誤並附簡章請煩查照 
[城東女學開會紀事]  
　　南市生行弄城東女學訂於古曆四月二二七八九三日開十五週紀念會已預誌前報昨爲第一日於下午一時開會首由校長楊白民君報告該校十五年來之大略謂十五年以前受時局種種之剌激不欲空談革命乃犧牲一切以敎育爲己任而創辦是校成立以來雖受多種艱苦較之爲無益之事於心稍慰并述十五年經過情形末說今日開會紀念非敢存一點虛榮自滿之心實由十五年以來抱疚良多欲懺悔以前種種而希望於今後云云次音樂演奏計有十八節次演劇畢閉會已鳴鐘五下矣是日天雨來賓雖不甚多而直隸第一第二女子師範職員亦來參觀並購去學生徐亞偉楊雪瑤等所書之對聯數幅明後日天如放晴來賓當必擁擠也 
[催塡農商統計表]  
　　農商部所頒農商統計表前由縣署函送商會請爲轉發各實業工廠照塡彙送乃自商會發給各工廠後詳塡呈送者尙屬寥寥茲因六月底限期已届由縣函致商會催塡現已轉知各該實業家迅行依限詳塡送會以憑彙送 
[皖蘇各鄉繭市之報告]  
　　絲繭總公所昨接協理黃晋紳皖省大通來函謂大通華商各繭行於十四號均已停收惟洋商仍有收買然數已較前大減統計大通今届繭巿日法意三國洋莊收入最多約佔十成之六華商僅及四成前因該省宣布獨立各繭商慮有不測由法商克禮德等謁請當道設法維持允許加派軍隊一營隨時保護故各商銀貨往來並無危險 
　　又接皖省青陽分所來函謂今届青陽蠶汛繭身中平出貨亦不多現已停秤統市計共收五千餘擔 
又接繁昌分所函云該處繭巿已經停秤收入之繭貨身高低不一現正烘焙乾繭預備起運計烘成乾貨一擔約須鮮繭二百八十斤至三百斤之譜 
　　又接蘇省江陰分所來函謂本届江陰繭市貨品較往歲爲佳產額略同統計全市共收鮮繭七千餘擔日商收入最多約佔全數十分之四意商次之約佔三分華商最少不過二分而已 
[二茶行將到滬]  
　　本埠各茶棧自春茶上巿至今將近匝月前因頭茶貨身潮濕品質不佳洋莊交易諸多挑剔曾致電產茶各處採辦莊客囑將貨品烘乾以期暢銷昨日接到温州天同兩處覆電謂二茶貨身頗佳較頭茶乾而且潔約端午節前後即可裝運到滬以應市面云 
[華商註册之援引]  
　　華商桂記號擬由星加坡購運雜貨來滬照章向英總領事署請求註册嗣聞此時華商註册有停止進行之說遂呈請交涉署代爲轉逹卽經朱交涉員查照莊春成號註册成案函請英總領事准予核辦一面飭該商於日內親赴英總領事署聽候指示辦法 
[最近進口之日貨]  
　　歐戰未已舶貨來源缺乏價値昻貴故目前巿場所銷者以日本貨居多前日東洋公司船近江丸由日抵滬又　來魚翅海帶蝦米干貝等海味一千八百八十三件白糖三千八百九十五件鹹魚一千五百件魷魚五百四十七件香菌醬油醋等物四十九件參十八件藥材三十九件水果二百六十六件布疋一百七十二箱棉花一百八十四包棉紗三百零八包臘線六箱雜紙三百零八件文具二件磁器法藍器十六件料器及燈瓶等類一百三十八件鏡鐘針家用雜物一百六十九件線毯床蓆被帳三十八件帽襪等二十八件洋傘五十件化粧品八件玩具耍貨二十五件火柴二百六十五件顏料三十九件香烟咀十七件磁鈕扣十件照相具十件紡織機十七件鐵水坭九百件土質油六百三十件粗皂五百零二件油漆五十一件銅箔錫箔二十七件五金類一百三十一件電器具三十七件磨石十件 
[西人請修華界道路]  
　　北河南路華界中國公立醫院附近一帶道路年久失修近日陰雨連綿積水成渠交通尤多窒碍茲由僑居該處之西人馬士來函請交涉署轉飭該管機關速爲修築當經朱交涉員查得此事迭據該西人請爲修築何以尙未興工於是即飭工巡捐局迅速妥辦以利交通云 
[米店暗佔便宜之受罰]  
　　虹口吳淞路萬長米店主張順和怡和康米店主浦康君宏德米店主張林甫均將磅秤秤錘挖一小孔減輕重景暗佔便宜被美捕房西探目利扶司查悉禀請公共公廨出單昨將被告三人一併傳訊據中西包探投訴查得被告等所用秤錘或三十餘磅少五磅或四十磅少七磅今將挖有小孔之秤錘呈案請察旋經中西官向張等三人訊供一過以其欺騙屬實判張順和罰洋五十元浦罰十元張林甫從寬開釋並諭以後務將磅秤較凖公平交易 
[小保險公司倒閉案近聞]  
　　愛衆聯保壽險公司倒閉後由介紹人（卽保險掮客）顧玉麟等十七人至法公堂控追保費判令協理鍾安樵覔保候示嗣因無保管押捕房鍾雲生邱蓉軒兩司賑交保出外協同顧等公舉理賑員王一亭兪愼芝兩人將該公司所有賑目核算明白禀覆候核在案昨由理賑員王一亭兪愼芝投案同稱今已將該公司各項賑目結算明白具詞請察並稱該公司啓封後已失去椅子六只應請堂上將該公司所有生財迅速拍賣以抵房租中西讞員判所呈禀詞聽候察閱核辦至請求拍賣生財應即照准鍾安樵還押候再訊斷 
[英人控告欺騙之辯論]  
　　英人戤姆斯麥格而（譯音）延代表律師至公共會審公廨刑事科控稱四川路七號洋房三層樓上無領事管束西人愛孛而克次（譯音）違犯中國三百六十七條刑律將他人所有物作爲己有並將値價頗鉅之提單變價吞没等情業已由廨准詞出票發交滙山捕房派令西探將被告拘獲管押前日午後解送公堂由王崧生襄讞會同英卓副領事研訊先由原告代表律師上堂陳述案情並詰據原告戤姆斯麥格而答稱今年三月間有提貨單三紙須由俄國領事簽字方可提取我想有好友俄國人在四川路被告行內我即前往託其代辦豈知吾友已離開滬上當由被告出來接洽詢問我將此事說明被告云伊能代我至俄領署簽字卽日可取我信以爲眞即將提單三紙交於被告詎事隔數日未見將單交還當向被告詰問一味搪塞我乃至日本輪船公司詢知貨已提去至是始知受騙惟不知被告是何國籍是以投廨控請提究次由俄領事署辦事西人上堂聲明被告並非俄國籍亦從未見有人持提單來署聲請領事簽字又由日本輪船公司日本人投案證明被告携提單前來調換開單至公和祥棧房內提去皮貨四件訊之被告由代表斐斯律師到堂辯稱被告係土耳其人查四川路七號洋房內之愛白爾克次公司其牌號雖與被告名字相同然非被告開設乃係其弟惠立姆克次之產云云旋由被告上堂供稱原告將提單交我轉請俄領簽字時據稱此項貨欵急欲滙往俄國造幣廠故我將此項皮貨提出變價滙至俄國有回信爲憑詎原告忽然以我爲無領事管束將伊欺騙等詞控請公堂將我提案應請察核中西官會商之下判被告存洋一千元保出候再傳訊核奪 
[太平橋菜場定期落成]  
　　法新租界太平橋地方前經工部局董事會議决在該處設立新小菜場一所以興巿面茲該場全工告竣由法總董定於本月二十六日下午二時行落成禮業已分邀本埠官紳商界領袖届時前往參觀並備有茶點欵待云 
[攫取日本人表練金洋]  
　　青口人李大勇昨日在虹口茂海路滙山碼頭附近攫取日本人之金表金練金四開等物飛奔圖逸當由滙山捕房包探蔣阿二帮同追獲帶入捕房禀明捕頭諭飭押候解廨請究 
[欲害人反害己]  
　　嵩山路捕房某號越捕在八仙橋左近查見陸樵東手持烟膏一大缸與朱文同行上前盤問言語支吾當即拘入捕房昨解法公堂請究陸樵東供稱友人張紀賢將烟膏送至源餘福康兩家售賣民人因與張有仇正欲鳴捕拘拿詎張已情虛逃逸反將民人拘住是實訊之朱文供詞游移中西官判陸朱兩人各押十四天以儆烟膏銷燬 
[串攫金鐲案證據不足]  
　　庽居北浙江路四百八十五號門牌之揚州婦人周藍氏在公共公廨刑事科指控掮客惠文炳串同伊之姘夫徐孝孟以搬物爲由乘問攫取値洋一百五十元之金鐲等情由捕將惠拘解公共公廨訊供管押在案昨晨又經提訊原告延律師到堂代表譯訴前情並由原告仁見證時惠記投訴被告與徐串攫情形訊之被告亦延律師到堂辯護中西官以原告所控證據不足會判將案註銷被告開釋 
[仍交六百元人洋並保]  
　　芝罘路五十六號門牌住户陳其昌指控某小報館訪事徐龍（即疚朕）登報譭謗並用炸彈圖詐等情由捕將徐解至公共公廨判交六百元人洋並保候訊在案昨晨復訊先由原告代表律師上堂陳述案情訊之被告亦延律師到堂聲稱被告因無保人現尙在押請求減輕保數展期研訊中西官判徐仍交六百元人洋並保候下禮拜六再訊 
[詐欺取財之定罪]  
　　前有烟葉業商人馬貽銀控陸洪春等以僞造之湖北官錢票出售致被騙去銀洋六百六十五元當經二區警署飭警在方板橋附近將陸拘送地方審檢廳訊據陸供此項僞票由王少農取來現願將王交案嗣陸將王指交巡警解送法庭陸卽交保開釋王則由檢察廳預審明確起訴審判廳昨日午後又由堵推事官與賀檢察官開庭研訊之下以王少農詐欺取財罪已成立當庭宣判監禁三個月並追私訴洋六百六十五元 
[絲廠女工滋擾被罰]  
　　閘北楊家宅橋晋錩絲廠女工同盟罷工麕集廠外滋擾經四區姚警正親率長警到場解勸有王李氏高吳氏張李氏顏沈氏王喬氏等不服拘署收押候訊已記昨報茲悉此案昨經姚君分别提訊之下判王高張三婦各罰洋五元顏王二婦斥釋免究 
[飭警查拿流氓]  
　　淞滬警廳徐廳長近據滬城各紳士迭次函告九畝地一帶時有流氓聚集各茶肆內專向商民人等索詐凶毆請爲飭警查究以保地方治安等情徐廳長已令飭二區警署加派探警馳往查拿究辦矣 
[同黨互毆受傷]  
　　碼頭匪類袁子朝徐阿三等前因在外冒稱偵探迭向商家滋擾經警署令飭查拿在案昨午袁徐二人因賭起釁互相爭毆彼此各有損傷由警到來將袁徐二人拘送到區署員以袁徐係飭拿之犯且有傷痕諭令函送地方廳即由檢察官預審一過驗得袁徐受傷甚微判令分别收押候調查劣跡再行核辦 
[冒認祖墳之破綻]  
　　二十五保四圖地保諸芝香偕地主張軾等與王慶章同至法公堂控稱前有張秀春串同周維新成毛毛僞造坐落法新租界貝蒂鏖路墳地田單一紙售於王慶章計價洋二千五百元囑令民人前往蓋戳惟該僞單因已抵押在外故備齊本利贖出並由張秀春交出數十年糧串以致被其朦蔽現經查得該地實係張軾與根源廣淵兄弟三人之產故將張秀春等扭案請究並稱民人充當地保爲時未允今被前地保串同揑單陷害並求提究王慶章聲稱該地由周成兩人爲中保向張秀春購下共付價洋二千一百元內取一千六百元向某洋行內之金姓將單贖出後又付中費洋一百六十元立有存洋據一紙計洋四百元由地保蓋戳立契爲憑今始察悉實係張軾之產請求澈究追還地價張軾等同稱該地係商人等祖遺之產有田單契據爲憑况地上葬有祖先棺木十六具又骨　數只因向居他處故托前地保林少卿代爲完納糧糧串即寄在林處今被張秀春等串通將地盜賣私掘棺木已被抛棄須請照律懲辦詰之張秀春等供詞游移判候將單查明眞僞再行核斷在案業已查明張秀春等售與王慶章之田單實係僞造故又傳訊諸芝香投稱張秀春實名李永正請察質之張秀春供民人自幼過繼於母舅李姓後因胞兄去世故又歸宗該地前由胞兄抵押於金姓處故田單不知眞僞所葬者係民人祖先之棺木今已遷至徐家滙地方是實聶讞員諭給紙筆當堂命張書寫祖先名字呈案察閱詎所書曾祖與叔祖叔父三代之名均有亭字顯見冒充地主僞造田單詰之周維新成毛毛供稱分得中金洋一百元是實至揑造田單實前地保林鴻生一人作弊民人等實不知悉中西讞員會商之下遂判張秀春繳還王慶章原價洋二千一百元並償損失洋二百元地保諸芝香與張軾等所供僞造田單串同陷害盜掘祖墳各節改歸刑事懲辦並諭飭提林鴻生及受抵僞單之金姓王姓等到案質訊再行核奪 
[捕房出店舞弊]  
　　紹興人王成陽向在福州路總巡捕房爲出店前日因代押犯李懷元（即拒捕開鎗擊斃該捕房一千二百四十八號華捕王子明等之嫌疑犯）遞送敎使翻供之信函被華探目陳雲忠查悉禀明捕頭將王拘留昨晨解送公共公廨請究據陳探目投訴將李懷元等緝獲後迭次盤詰與擊斃王捕等案已略有頭緒詎該出店爲之代遞敎使翻供之信函李等即翻變前供事關重要須請澈究並據李懷元供稱王成陽代遞信函確有其事又據押犯夏梅堂禀稱目覩王成陽遞信於李懷元是實訊之王成陽供稱在捕房爲出店已有三年所遞押犯之信係由虹口某藥店夥囑我代送求宥兪襄讞商之日副領事林君以王罪難寬恕判押西牢一年以儆 
[女孩待屬認領]  
　　南京女孩袁金來年九歲因在陸家浜深夜徘徊啼哭由老嫗顧楊氏挈至一分駐所禀請發落當由張警佐向之詰問女呆若木鷄不知住址張警佐仍飭該嫗領去留養以待牌示召屬認領 
[洗滌衣被之嫌疑]  
　野鷄挑夫周金生之姘婦李季氏向在輪船碼頭擺設點心攤近因代某酒館夥程康林洗濯衣被周偵知疑有暗昧情事當將衣被扣留程向索不得即約龔三郎向氏面詢其故鉅又被周與其兄周三撞見指爲誘拐以致互相口角周即將程在外收得之麫碗擊毀繼由崗警到來將一干人一併帶至第一區署周指程誘拐姘婦程稱並無其事董警正以事涉嫌疑飭即備函移送地方檢察廳審核 
中華職業敎育社通訊 
[介紹手工器具]  
　　比來敎育潮流所趨多注重手工一科手工器具需用之繁可以想見但巿上猶多販售外貨漏巵甯可以以計武林鐵工廠特自製手工器具以應時勢之需要此亦挽回利權之一也該廠所製金工及木竹工用具分爲獨用與公用二種公用器具物件較大可以任意選購獨用器具則分甲組乙組丙組三種每組均用木箱裝儲又紙工及粘土石膏工總稱爲細小工亦合爲一組該廠開設浙江省杭州太平門刀茅巷水陸交通之處去函訂購卽可運送茲將其價目及件數分組列後細小工獨用器具全組十六件合計一元八角七分丙組小學校木工獨用工具全組九件合計二元四角七分五釐丙組小學校金工獨用工具全組八件合計二元五角一分乙組師範及中學校木竹工獨用工具全組十六件合計六元一角乙組師範及中學校金工獨用工具全組十二件合計四元八角一分甲組高等師範及師範學校專修科木竹工獨用工具全組三十件合計十一元三角三分五釐甲組高等師範及師範學校金工獨用工具全組二十九件合計十二元八角一分 
[恒義生花邊傳習所函]  
　　敬啓者昨閱貴報中華職業敎育社通訊欄內載調查上海巿各花邊傳習所一覽表敝廠未蒙列入故持具函報告敝處傳習所共設二處一在美租界虹口廣東街六百零六及六百零七號門牌一在南巿斜橋南路甡元里三弄隔壁敝廠並有老牌洋線白綱批發公道倘蒙各花邊廠惠購無任歡迎素仰貴報以提倡實業爲己任是以懇將來函登入通訊欄內無任感荷專此敬頌台安恒義生花邊廠傳習所謹啓六月十五日 
雜評二 
[滬人之痛苦（步陶）]  
　　滬地爲全國交通之樞紐國中任何變動恒有直接或間接之影響滬人吸收各國文明空氣較便國中任何事故發生恒能有力以辨白其眞是眞非之所在是故此次中央政潮滬上一部份軍人雖有陷於漩渦中者而一般滬人之公論要自不容磨滅惟是風聲所播巿面金融頓形緊急凡百經營半歸停頓我滬人感受於最近時局之無形痛苦正自不少矧復其機旣動乘除難已痛苦之來或且由無形而漸至有形斯則大堪注意之一事也夫六年以來滬地已歷三次恐惶吾人雅不願於驚魂甫定之餘再聞其他驚人之險語然而環顧四周其形勢之激盪果復何如耶 
　　造此惡劣之時局者其主因誠在於爲民圖福利我滬人雖感受痛苦其亦何辭無如今所鑄成之大錯乃以吾民之痛苦助長彼一部份逸出政軌者之驕橫而吾民未來之痛苦且隨以潛滋暗長而未有已嗚呼吾其如彼何哉 
來函 
[青年會來函兩則]  
　　今日（十七號）上午在本埠各禮拜堂舉行特别叙會敦請名人演說並備有音樂及種種有味秩序專爲招待各界青年往內參觀禮拜儀式並聽演說等請各界青年依時就近之敎堂禮拜如係青年會會員則請持會證蒞臨是所至盼茲將各堂開會時刻錄后思婁堂北京路十八號上午十時慕爾堂雲南路三號上午十一時陳維屏博士主講基督爲青年之模範天安堂麥家圈上午十時三十分聖彼得堂愛文義路上午十時講題（基督與青年）聖保羅堂山東路九江路角上午九時半講題（爾所讀者知之乎）救主堂狄思威路上午十時半中西書院崑山路二十號上午十時四十五分基督會堂虹口密勒路Ａ十六號下午二時半虞思才牧師演講（青年精）眞神堂蓬路九百九十六高上午十時三刻袁履登先生演講（青年魂）懷恩堂北四川路底上午十一時禧年堂兆豐路上午十時浸會堂老北門外民國路上午十一時天恩堂老北門內石駁岸上午十時福音堂城內三牌樓中上午十時思鮑堂大南門外陸家浜北岸清心中學校上午十時四十五分長老會堂閘北北河南路上午十時中華基督敎會北四川路新美華書館上午十一時凌潛夫先生主講講題（魔鬼） 
　　現値天氣不正忽寒忽熱時雨時晴最易發生疫癘本會德育演講會特定於今晚八時敦請同仁醫院醫士麥博士演說夏令衛生種種要術並有本會中學校校長朱樹翹君傳譯凡諸同志欲拒夏令之病魔不可不届時往聽藉以預防也 
[中華印石公司來函]  
　　石印石一項來自德國爲印刷要品每年漏巵基巨利權外溢誠屬可惜敝公司有鑒於此特搜集泥成各石質歷歷試騐始在河南馬武山新發見一種天然印石色純質潔易於落墨招集股本鳩工開採業已運銷數省甚受各印刷家歡迎今爲推廣國貨起見特運滬發行定價從廉以副愛用國貨諸君之熱忱敝公司設在盆湯弄致遠街福利公內素悉貴館以提倡實業爲懷用敢逹知敬請登報爲荷中華印石公司謹啓 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[中華國賦（仿阿房宮）] [  賦叩天生]  
　　專制滅共和立舊官蟄新政出四海擊壞而歌重見天日詎知其義不壹禍起蕭牆改頭換面率由舊章難產憲法無期內閣社議黨爭勢成逐鹿各抱私見推彈糾駁訑訑焉嘐嘐焉幾不知乎廬山面目逐浪興波縱橫如龍倒海插空蜿蟺如虹氣亂志昏不眂吉凶花天酒地惛惛懵懵蜂情蝶思心醉神迷一省之內一邑之間而政策不齊蠅營狗苟東竄西奔附炎趨羶暮楚朝秦搗亂破壞皆非常人挖肉補瘡辦外交也加捐增稅治內政也擲匣揮拳開閣議也擁護勸進稱民意也反抗獨立言秉公也民之幸福究不知其所在也兵連禍結民若倒懸風聲鶴唳聞則愴然離此塗炭者未悉何年周公之共和湯武之革命後世之人民作爲典型步其後者竟稱偉人一有不遂意逆施橫行神洲大陸鴻黃世族微喘苟延朝夕難期恬不知愕嗟乎億萬之人憶萬人之心也此暱於權彼則隱於私奈何以祿位爲利源國家如兒戲使國基之建浮如飄流之綠萍國會之議勢如媵妾之爭淫攬權牟利狂如吮血之饑蚊挾朋樹黨儼如巿肆之紛紜借債欠欵多於蟣蝨之處褌賄賂運動甚於覆轍之滿清使天下之民敢怒而不敢論病夫之病日見其增元氣衰萎不振從旁窺測或竟瓜分嗚呼亡中國者權利也非民也滅種者同種者非外人也嗟乎使要人不爭其權利則足以保種族種族保而中國强則旁人奚可乘間而覬覦利吾之內訌也當局者不能自明而旁觀者明旁觀雖明而無所用其明亦使旁觀而復責旁觀也（四） 
家庭常識 
　　動物血之効用鼈血黃蟮血用熱陳酒冲服極爲滋陰陰虧者（如內熱遺精之類）服之大補身體縊死者以鷄冠血滴入口內即活溺死者以鴨血飲之卽活（栩按患膈者飲生鵝血頗效） 
　　半夏末之效用如縊死溺死凍死壓死跌死謂之五絶凡五絶死者皆可以半夏爲末灑冷水作丸如豆大納入鼻中即甦心温者一日可治又治產婦暈死亦效 
　　西洋梅醬製法取已熟或半熟梅子打碎之脫去其核置釜中加水煑沸沸後傾去其酸水再加少量之水加劇熱煑爛待旣爛如糜乃加等量之白糖復煑之且煑且拌待稠韌如飴糖再少加寒天（即洋菜）及桂花米攪拌五分鐘即盛出藏之瓷鉢中待冷因寒天之凝固成山楂糕狀甘芳酸甜兼而有之夏令食之解渴生津齒頰生香云[  左丹]  
　　米麥選種法欲求豐收必先有良好之種子而後可法用一木桶盛以清水加以食鹽每斗水約加鹽四升攪之使化然後將麥或米之種子傾入速攪凡浮於水面者皆劣種可棄之取沈下者以清水漂去其鹽汁曝之留以爲種則其生長自易品質旣佳收量可豐余見本鄉農人試之成效頗著[  緝人]  
　　粘接陶瓷玻璃等器法凡瓷器及玻璃等散碎如用膠漆等料粘之則見水易化見熱易溶宜用牛乳六兩加以醋使變成乳腐用清水以蛋白調匀入內再添以極細之生石灰粉攬拌成膏以之敷於碎器兩邊對合紥緊置乾空氣中若干時再置爐上或爐中烘之待冷則連合甚堅不畏熱水與小熱 
　　試驗井水法現在天氣亢旱井水不能時時推陳出新恐生有機物當用法試之面飲庶免疫症之患其法汲井水於椀以（過錳酸鉀）少許投之用箸攪拌若該藥赤色消滅可知其水不良宜入明礬治之倘化爲赤色如葡萄酒者乃良水也該藥價甚廉儀器館購每兩儘一角零[  浮萍]  
謎話 
　　謎雖小道而吮文嚼墨非讀書具有心得者不能道隻字也蓋言寓意外得文字之化工神在個中助詞林之餘興僕素喜此每當花晨月夕聚集良朋鈎心鬭角桴鼓鼕鼕誠樂事也盍簪社諸友有詩經謎雪滿山中高士臥射乃安　寢倒履迎賓射見此粲者杲杲出日射其會如林子牙射相鼠有齒昌言射文王有聲韻目謎春意透酥胸射二腫古文謎秦孝廉射咸谷舉伯夷射得聖人之清百尺射登斯樓也衆維魚矣射其占爲有年戔射以貴下賤四子謎从射鈞是人也或爲大人或爲小人如伋去君誰與守（升冠）射（君）子思不出其位父召無諾（升冠）射（曾）子曰唯文王有聲射丈人曰四書人名謎其兄自外至射孟之反鳴金射畢戰皆一時佳搆父執陶笙如先生謎壇健將也以老子騎青牛過咸谷關射四子人名陳臻蓋以陳臻二字左右折之爲耳東至秦字字著實足推謎之上乘[  作虞]  
工業須知 
　　木屑製造酒精酒精一物用處最廣藥房雖有發售而其價値頗昻今以廢物製造甚爲簡便茲將方法譯錄如下用木屑二千啓羅格蘭姆水及鹽强水八千啓羅格蘭姆容於木槽內通以蒸氣煑沸十小時至十二時間則木之外包物悉爲融化所餘者不過木紋質此木紋質以水洗之後乾即爲製紙原料之上品其所溶化之酸液中以無水木屑計之每百分中含有二十至二十二分之葡萄糖加以白石粉温以攝氏二十四度至十二五度令其發酵即得酒精此法係奧國某氏所發明[  幻空] 按右法爲大製造若小試可改木屑爲十磅水及鹽强酸爲四十磅 
長篇小說 
[寫情小說柳暗花明錄] [  常覺小蝶天虛我生合譯]  
　　第十二章（一） 
　　此時跳舞已開乃在草場棚帳之下棚至寬適四圍幕以白帆之布且有小門可以出入鮮花　纈綴滿帳中電燈作五色奇光眩人眉睫花光人氣相氤氳致此白帆之棚帳乃類天國之祗園來賓雖多亦不覺其窄而跳舞之人則尤雙雙如穿花之蜨應琴韻而翩韆大凡女郎但具有優美之性情則無一人不愛跳舞矧薏德者天性好動琴歌尤其擅長故於是日人人心目之中但覺此牧師小女實冠羣芳但其衣香所及則有人影一羣繞之三匝其狀乃如羣蛾之撲燈雖不得接近然亦不肯遽去此中慕之者多而妬之者亦衆鮑倫夫人者其心本欲使其兩女於是夕一見其長顧乃爲薏德所奪則中心殊慍顧茜雪曰姑娘令妹近來誠美矣然吾恐其舉動之間未免····言次笑曰未免太瀟　矣茜雪微顰曰夫人言是但渠亦方出學校年齡尙稚未免好嬉吾但望其能學令媛如美梨愛棠之莊重者則佳矣夫人聞語則不禁微軒其唇蓋其二女之年齡實已倍於薏德殊爲此媼所不欲聞也故在茜雪言之無心而夫人聞之則且以爲有意相嘲乃向茜雪一望鼓其肥腮蹣跚而去時薏德適至嬌喘曰阿姊汝試以針爲我一綴吾衣綠之花邊碎矣茜雪且綴且低言曰薏德汝今夜樂哉然我望汝跳舞勿多薏德曰即多吾亦不能溢出秩序單外雖然節節有我我亦不勝其勞矣茜雪曰唯汝亦宜少事休息凡與一人勿舞二次雖然汝與荔夫非已跳舞至二次耶薏德一昻其首曰此我不能憶矣但汝何故又欲垂訓及我豈我又有過失乎茜雪猶未及答忽聞有一稔熟之聲起自身後廻眸視之則爲維廉時維廉已行近頳其雙頰曰薏德我又來矣吾在蘇格蘭得其請帖即兼程而來途中汲汲唯恐火車之出險幸哉今見汝儕矣言次尙微喘薏德則仍冷然其目光自維廉頂上越過似遠在千里之外爲維廉所最難堪者旣曰君去纔兩日耳爲一跳舞乃復奔波而來亦殊有所不値使我而爲汝寗在綠蔭别墅中安逸多矣且日來天又熱維廉曰熱吾尙不畏但汝能留其一次跳舞之力以與我者卽佳矣薏德笑曰我又非仙豈能預料汝來汝不見秩序單上亦署滿耶旣曰然我尙有方壺一闋未嘗有人汝願之乎維廉曰嗟乎吾乃獨不擅此薏德曰旣不能則亦已耳維廉亟曰然則且試之薏德汝此時非正暇乎薏德吾姊無論如何汝亦當念吾人舊時情愫許伴我舞薏德失笑曰已而人聞汝言且將疑吾人皆頭白者吾乃未聞情愫亦有新舊言次又正色曰但我告汝果跳舞者汝當勿踏我裙邊更踏者吾花邊　完全碎矣言時已離茜雪二人遂爲跳舞之潮流所捲轉入於歌海之中 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之邊訊英國擬由印度西藏造鐵路以通雲南（見本報癸酉年八月初八日）]  
　　雲南毗連西藏西藏毗連印度印度瀕海與泰西皆通故印度爲英吉利屬國咸豐年間回民作亂於滇苗民作亂於黔雲南與內地不能來往者十有數年然各省錘箔之錫非雲南之點銅不能合用故錫商均由粵東浮海至印度復從印度遵陸由西藏至雲南邊境　得點銅之錫仍由原路以逹粵東較之由粵繞道廣西以至雲南實爲便捷聞如此辦錫者亦有十餘年故今販運點銅各商不謂滇錫反謂洋錫也此路一通英商亦曾經此行走遂請於英之朝廷擬由印度經西藏至雲南界設火車鐵路九百里以便諸商往來雲南貿易此路一成英國由倫敦乘輪船以至印度由印度乘火車以至雲南邊境兩共計時祇須三十三日華人動輙自謂萬里雲南憚於前往彼此相較其遠近遲速爲何如也聞英商决計欲行此事故又往請該國朝廷速行造辦想一二年內卽可成功也雲南爲中國土產最盛之區五金之鑛隨處皆有寳石翡翠諸物亦均羅列石鹽茶葉除供一省用度外尙可販賣他處至於珍貴藥材亦難枚舉天時調和旣無酷暑又少嚴寒裘葛均可不需烟瘴之鄉爲地無幾米穀亦不昻貴蔬菓頗多肉食俱賤惟水族少難得亦有來自他處者以予足跡所歷居處日用更無有便宜於彼者今再加以英人能辨礦苗善識寶物歷來久蓄未洩之精華必能取供人世之大用未始非滇人之一大利也其事若成是於各海口之外又益一通商陸口也雲南毗連四川四川亦接西藏四川土產亦不减於雲南火車旣能滇界亦可至川邊將來川滇兩省須添設一通商大臣亦未可知夫滇蜀之在中國道途遙遠路徑崎嶇故華人欲赴其地往往畏難而止然蜀自周秦已通中原滇則唐宋以前尙爲六詔至元時始隸版圖現英人旣欲通雲南於四川乎何有愈以知火輪船火輪車之爲用實有大裨益於人事也否則英人之至雲南安能如此迅速哉以英京至粵東而計即乘輪船亦不止一月由粵東復至雲南無論水陸程途尙不止兩月今改此道路不過於印度西藏造九百里鐵路而三十三日卽至雲南邊界愈以見火輪車船之可貴也華人曷不傚而行之 
尊聞閣筆記 
[巨蛇入褲（見本報癸酉年閏六月二十三日）]  
　　秀水戚某以耕植爲業豢魚一塘夜間慮有宵小每提戈周行塘際及園林曠地不啻練役焉一夕照常巡邏至一古廟前據石小坐臥戈於傍深念大雨時行倘河流泛溢則塘魚皆縱壑蠅頭資本必付之烏有之鄉矣方忖念間倦怠偶生卽幕天席地聊爲燕息不覺驟入黑酣廟固臨溪蛤吠稻凉蟲吟樹冷無聲不備某忽從夢中醒方欲提戈再起巡警陡覺犢鼻褲中有物殊累墜隨見一物垂股際視之則蛇尾也某時毛髮森堅勉爲鎭靜暗思蛇入褲中居於胯下稍若撥動必遭其毒口乃忍以待其行旋有鄉人至見一人挺臥問曰誰也眠此某曰我也其人知爲某夜巡乃曰古有臥遊今有臥巡天下事固無獨有偶某曰吾性命在呼吸間不遑與子閒話其人聞語訝爲不類窮其故某曰蛇乘我睡熟匿我褲中其人吐舌曰此僅見事也然子不可移動彼當自去斷無以此爲家之理其人乃於相距數尺外以所持烟管敲地作聲金石鏗鏘韻殊幽勝某曰子胡爲者其人曰非爾所知俄而蛇果蠕動由褲中退出色黑白相間蓋俗所謂簸箕狹者焉某欲提戈擊之而不能舉蓋受驚手軟矣已而見蛇漸蜓近水際其人力頓厥足蛇驚竄入水某始起而行然股脛猶若不能自主云 
文苑 
[姑蘇道中雜詩（震川生）（見本報癸酉年三月二十八日）]  
　　生長烟霞不厭貧故鄉岩壑秀無倫今朝塔影崑山路一抺船頭看煞人 
　　唯亭燈火近黃昏一夕江潮長舊痕睡起耳邊滿吳語綠楊烟曉泊胥門 
　　夜夜金閶載酒游家家明月水邊樓畫船漸近簫聲細小隊銀燈下虎邱 
　　燭影銀鋪掩小門鬢香低唱泥金尊紅樓暮雨瀟瀟裏直得離人一斷魂 
　　豆綠櫻紅驟暖天時新節物上初筵故園祇是尋常味客裏嘗來倍可憐 
　　贈策常思孫子荆臨岐相左倍傷神江南好片吟詩地山水清閒夢故人 
　　馬頭零亂柳毿毿芳草遊絲跡久淹我自送春春送我各留心事與江南 
神話 
[天師拿妖（見本報癸酉年三月二十七日）]  
　　紹興之陶家堰有村人某家忽有怪異不見其形而擾殊甚主人不能堪也則禱祠之擾如故則禳解之擾亦如故且其擾也非有他故秘藏扁扃之物無端而失其所在矣中閫褻穢之物無端而出之於外矣其於人則無傷也而主人痛苦怨毒之深必欲洩此忿也因介其戚屬某太史往函請龍虎山張天師來除之天師得其聘幣慨然命駕扁舟一葉直抵越中至則僅携法官四人而已主人除舍宇設壇場天師乃研硃命筆書黃紙爲符者十餘紙屬主人遍懸之門外户內以及寢室逼庖之地無不遍并曰三日後可捉矣天師乃登壇焚檄文檄城隍神檄社公令之搜捉曰三日必獲至期則天師登壇鳴金鼓鐃動吹宣步　之唱者久復焚牒牒諸神將天師乃一手持寳劍一手疊五雷訣禹步禁咒者又久之二法官服五品服俯伏於地二法官服五品服仰伏於地先是案置二缽天師取一缽托於掌中以劍頭再三書忽見缽中現火球漸見火燄騰上高尺許焚灼幾及一時之久天師手不爲炙也是時觀者如堵牆無不奇詫旣而金鼓愈緊天師禹步蹀　忽急至案前取案上之缽大聲叱曰在是矣復急取符籙封之命法官起携之而去 
[雜錄]  
　　臁瘡及各種濕氣瘡予昔患臁瘡數月經友人授以此方五日即愈方用鮮桑白皮及潮腦猪胰子油三物捶極爛融成餅狀覆瘡上以繃帶縛之少頃則瘡必奇癢萬勿搔動極力忍之俟其癢止再換一塊仍如前法覆縛以換至瘡口內紅肉突起爲度即愈矣大約每六小時換藥一次（武子農） 
　　瘧疾採新鮮車前草約半斤搗汁和陳酒服不論單雙日及三日瘧不過兩次即漸輕而愈 
　　諸般濕毒剪建蘭葉數莖煎湯服之服至二三次其毒盡由小便泄去凡頭部面部以及身體四肢出有濕毒者照法治之無不應手而愈惟不宜多服及常服 
　　刀傷出血止血之方不一而足今有一法極其簡便於五月五日午時採取苧麻葉懸掛風簷際陰乾用時取乾苧麻葉裏於患處以線紥緊血即立止越二三日便結痂而愈並無傷痕 
　　麻毒宜避凡人不可於麻左右大小便蓋麻田毒最易傷人而火麻爲尤甚行經其旁者多屏息而過之否則一觸其毒恐致成大麻瘋云愼之愼之（擇三） 
 
 
 

Page 18

 
 
   
 
