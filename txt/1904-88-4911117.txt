# 1904 - 88 - 4911117

 

Page 1

 
 
[皇朝政典類纂全書告成] [  圖書集成局啓]  
　　是書搜采官私諸書多至八百三十餘種延請江浙名士編纂時逾兩年計成書五百卷國政朝章燦焉華備以本局新鑄大號鉛字排印先成二百卷計訂四十八本已陸續發交與股諸君前因秋試赶印後三百卷於是全書告成共訂一百二十册實價洋銀二十八元購票諸君請於七月朔起至申報館繳票取書所有各外埠經售處請將二批股洋匯滬當卽照發不誤 
[石印明通鑑出售] [  點石齋啓]  
　　論世之書莫善於通鑑顧自司馬温公正集而後至我朝單秋帆尙書作續集又祇及宋元明代尙付閥如讀史者每以爲慽當塗夏明府　有見於此爰將有明三百餘年之事跡本之正史参之稗野以至諸家紀述凡可以訂典故之得失證史傳之是非者遠紹旁搜折衷至當陠成明通鑑一書非惟讀正續二鑑者所當蟬聨而下卽彼究心明史者亦不可不以此爲考鏡之資也茲由本齋用潔白運史紙石印告成每都奘釘十二本定價洋兩元卽日出售此佈 
[論招撫梟匪林得勝沈小妹事]  
　　我觀於本報前日所載林沈招撫事竊歎松屬百姓之被害未有已時而吏治之敗壤從兹更不可救藥也何哉匪勢之蔓延不自今日始矣始而聚賭販私繼而擄人勒贖繼而强搶孀婦逼娶閨女寖至於明目張瞻横行白晝之中要皆由漸而來非真匪勢之囂張必不可懲治實乃官吏之庸弱未嘗有以懲治之也及至今日匪愈横官愈怯不得已而出此招撫之下策以爲可以苟安而不知我民從此無安枕之日矣吾誠不解當事者之何聵聵也且匪勢雖熾究皆烏合頭目旣多徒黨尤雜各存猜忌之心非盡聨爲一氣此可剿之勢一匪黨皆士著之人半有家室類多脅從一旦盬以大兵必知畏懼此可剿之勢二匪中絶少敢衝鋒陷陣之人全以敲詐爲生活與官兵相抗斷難持久此可剿之勢三匪之窮兇極惡積怨民間民之欲得而甘心者久矣剿匪之令一出必有踴躍從戎以滅此朝食爲快者此可剿之勢四顧以松屬七縣郡城及金山上海等處均有營兵駐紥旣不能防之於始又不能剿之於後一任匪類之游行自如以釀成今日之凶𦦨文武官吏緘口結舌無一敢聲言剿者誠以自全之計莫利於撫而莫不利於剿也或謂主剿之説者曾有金山蔣大令大令頗知大義以爲非剿不足以靖地方而策久安然其説不得行且見惡於上游矣上游於地方情形勢難周知必寄耳目於縣官縣官揣知上游之意欲粉飾太平務以掩飾爲得計及至無可掩飾則以苟有招撫爲得計至於招撫之後於大局若何林沈撫而餘匪又若何皆不暇計及旬日之間闔郡人士莫不知撫議之已成乃有友自浦之西南鄉來者述及擄人勒贖之事日仍數起搶孀婦劫閨女仍時有所聞又有友自浦東來者述及林沈就撫後匪類中又公推林弟爲頭目徒黨之四出劫掠如故彼蓋愈張其聲勢以恫喝官長俾皆如林沈之就撫則高官厚祿取之如寄也曩以爲匪起家者如統帶鹽捕之某某鹽捕中營之某某今以爲匪起家者又有林沈今雖未聞子以榮銜然由匪入官已有成案必至之勢也且林嘗爲鹽捕營哨官矣棄官而爲匪則其凶惡性成已可槪見今之就撫要不過虚受覊縻假使稍與事權必至官其名而匪其行地方之隠患無窮何者官之伎倆排固熟知明明爲匪尙不敢剿而更假以官名如虎忝翼矣夫治匪之策不外剿與撫旣剿之後餘黨窮蹙無歸撫之可也未嘗言剿遽爾議撫而使地方之害不以撫而减轉以撫而加是直庇匪而已撫云乎哉我不知文武官吏又將何以善其後乎假使今日之撫仍不免異日之剿則勦於今日猶有解散撲滅之機徐俟羽翼之愈招愈廣巢穴之愈結愈深而後不得已而再出於剿必有追悔靡從者矣比聞鄉之人稍有產業者咸知官吏之不可恃竟有謀集巨資以求庇於匪者若復因循勢不驅松屬之良民盡變爲匪類不止蓋不爲匪或爲官侮爲匪則反爲官庇人亦何樂而不爲匪哉或曰如子之説其勢不得不急勦然今之營兵類多與匪涌聲氣以匪剿匪反以滋害如往年杜統領之往浦東剿匪匪未受創而紳士之家先被兵劫若此則民亦不敢輕言淸剿矣然通省之内統領豈盡如杜某者乎兵丁豈盡如杜某所帶之通匪者乎苟以節制之師臨之梟其三五頭目其餘黨撲滅可也解散可也上年松屬匪勢曾延及浙之平湖平湖某大令蒞任請兵兠剿境内肅清夫平湖之匪卽今日松屬之匪彼剿之而效我勦之而不效寗有是理乎惜乎松屬官吏不爲剿匪之計而爲庇匪之計吾民將何所望於官哉所望新太守蒞任毋以撫局爲可恃以貽後日之憂毋以餘匪爲可輕罔顧目前之患雷厲風行實施其剿匪之策以救我生靈於塗炭闔郡幸甚大局幸甚 
[電傅宮門抄]  
　　昨日午後京師友人專電告知本館云二月十四日○皇上召見軍機大臣及陶褔同長彤是日並無明降上諭 
[俄兵勝日]  
　　俄國駐滬辦理軍務大臣德希路君致書本館云昨接華歴二月十四日下午一下二十五分鐘盛京來電内開十二晨俄將軍米鎭國督帶可薩克馬兵設法誘敵與戰在山嶺遇日兵一隧日兵不及乘馬俄兵卽發槍轟擊盡避入居民屋中嗣有他兵相救得以退至嘉山亦有退至某處者旣而日人又調步兵四隧馳至救援俄兵遂退是役也日兵死傷甚衆目覩日兵及戰馬紛紛墜下山岡俄亦死兵士三名傷武弁四員馬兵十二名 
[譯日電述又攻旅順事]  
　　日本東京來電云日本司令官東鄉氏電報日政府稱華歴二月十一日議定以輪船四艘堵塞旅順口門惜尙未竟全功其一船被俄國魚雷擊毁二船自行沈没戰死武弁一員水師三名是役也俄國砲火甚猛計戰畢共死一十三人日皇以戰死之弁有功於國賞以勳章二座 
[俄皇視師]  
　　德京柏林來電云俄皇尼古拉士第二擬於西歴八月由聖彼得羅堡行幸遼東視師其意　欲激勵三軍與日人共决死戰也 
 
 

Page 2

 
 
[俄帥行程]  
　　日本東京某日報云俄國新簡陸軍總統苦洛拔扥金於東歴三月二十六日行抵哈爾賓定於月杪抵遼東刻下駐守遼東之俄員已豫備行營以便節麾入駐矣 
[金州兵備]  
　　日本大阪某日報云俄人於遼之金州兵力十分完備計西岸洋頭　砲臺置有大砲二尊兵若干名楊家村砲臺置有大砲十餘尊兵二百餘名蘇家屯方在建築砲臺東岸龍王洞卽小龍洞大龍洞駐有兵一百四五十名鮑魚頭子駐有兵二三十名小平頭砲臺置有砲三尊兵號稱三百名實祗一百餘名沙窩口駐有騎兵二百名由沙窩口逹靑泥窪中間駐有兵二千名南關嶺埋有地雷若干具旅順附近大鐵山燈塔之東方在建築砲臺 
[俄人患痘]  
　　日本大阪某日報云頃得營口電音悉俄人威武奮揚聲言無論敵人用何等利器　攻略無所畏惟天時不正痘症流行民人之斃於天花者較陣亡之兵多至十倍加以軍醫匱乏食用艱難以致民不聊生其慘幾難言狀云 
[侍御彈章]  
　　前者某侍御奏參兩江總督魏午帥各欵本報業已錄登大略情形兹得天津官場友人郵示原參摺稿用亟錄之以供衆覧其摺曰奏爲疆臣徇情失察吏治窳敗兵防廢弛據實糾參恭摺仰祈聖鑒事竊維今時勢之艱風俗之敗財政之絀弊端之深其要在澄清吏治以圖振興整頓兵防以爲挽救臣訪聞江南一省吏治兵防之壤有令人髪指眦裂而不堪言者督臣魏光燾本以軍功起家邊省置之陜甘雲貴猶當廉正率屬競競自持江南物力豐盈水陸輻湊差缺多優事繁弊重冋爲仕宦馳逐爭鬥之場以左宗棠曾國荃之才名威望尙難措置裕如推其窳敗之由皆係巧宦與幕賓相結而歴任督臣之剛正無欲者亦多爲所蒙蔽蓋此等巧宦幕賓平日粗有才名金粉江山流連詩酒而大僚藉此以爲延攬風流之盛事此端一啓百弊叢生其素著操守之大僚則直以才以色中之而讒佞入矣臣所聞督臣魏光燾守優於才藩司黄建筦才優於守皆有徇情失察之處而其暗通聲氣專事欺蒙政以賄成營私舞弊則以統領鹽捕江勝等營候補道杜兪候補直隸州現在督幕賀弼雲南提督張春發爲最其餘文職如候補道沈邦憲潘汝杰兪明震候補知縣胡葆慶史式珍等鑽營結納賄買差缺武職若總兵楊金龍副將蔣雲龍金陵總砲臺官候補直隷州王世綬及劣幕任煥章督轅巡捕洪等交通圖利汲汲如狂且自杜兪統領鹽捕營專以招納梟匪爲盤踞把持之計或保爲統領或任以營官一旦長江緩急飽則噬人貽害匪淺説者江南鹽捕之杜兪與廣東之緝捕李家焯行徑相同李尙能鈎距杜以文才濟惡信不誣也臣竊痛時艱百倍　時而官場窳腐敗尤甚内而軍機外而督撫或倚内助或恃外援往往有劣跡昭著而督撫輙曰此人乃某某所保薦也而外間濫保私人政府卽明知之亦但循故事其甚者又以平時恩怨愛憎舉劾動盈章𥌚外託癉彰之公而居心行事多不可問朝廷倚任大臣務全體面原保處分已屬空言彚案糾參每無寔事猶復徇情護短瞻大妄爲誠恐激成天下奔競之風爭權之漸威褔下移所關匪細然今之方面殊嘆乏才國家元氣大傷爲治務宜安靜賞其功不如懲其過去其短乃可用其長如臣所聞兩江吏治營務之壞大半蒙蔽失察居多謹另列清單恭呈御覧擬請卽行飭交兩江總督魏光燾從嚴查辦毋得廻護以副朝廷委任之重臣有風聞言事之責不容瞻徇不敢匿誣是否有當伏乞皇太后皇上聖鑒謹奏後列清單其文甚長明日續錄 
[新艦難行]  
　　金陵訪事人云南洋所轄各兵船前以窳敗不堪經南皮張香濤宮保於權攝兩江督篆時奏請改爲運船以免廢棄迨魏午帥移節前來念及南洋防務空虚力籌補救爰亟籌公欵二百萬向日本某名廠訂製新式快艦四艘期於本年二月完工去冬午帥見俄日事亟恐有意外之虞電飭督工委員商諸廠中工帥赶緊蕆事今者戰端已啓沿江沿海防務一律戒嚴午帥因又電逹東灜責令如期駛回聽候調遣旋由委員禀覆謂四艦雖已製造完善惟日本現與俄戰深恐行經戰地必爲俄人截留請先與俄人商明方可鼓浪來華免在中途阻滯未知午帥將何以處之 
[英募華工]  
　　金陵訪事人云邇者英人於亞非利加洲南境搭浪司華列國覓得金礦由政府電致駐京公使商請中國政府照會南北洋兩大臣擬就地招集華工載往工作兩江總督兼南洋通商大臣魏午帥接到文移即通飭地方文武各官遇有英員來此招工務必妥爲保護 
[蘇州歲試五志]  
　　姑蘇訪事人云本月十一日江蘇提督學政唐春卿大宗師補考闔屬生員四書題居敬而行簡義經題敬敷五教在寛義十二日考試江震崑新四縣童生吳江四書題一日克已復禮天下歸仁焉義震澤先之勞之請益曰無倦義崑山子與人歌而善必使反之而後和之義新陽行不由徑非公事未嘗至於偃之室也義通塲經題雲從龍風虎義十三日覆試闔屬生員題爲集大成也者金聲而玉振之也義十四日考試常昭二縣童生常熟四書題入公門鞠躬如也義昭文所謂立之斯立道之斯行綏之斯來動之斯和義通塲經題子欲聞六律五聲在治忽以出納五音汝聽義 
[鄂省官塲紀事]  
　　漢口訪事人云湖北候補知府張堯臣太守現奉上憲委充漢口商務局提調已於日前捧檄到差矣○孫詞臣觀察現奉上憲札委總辦漢陽槍砲廠事宜已於本月某日詣轅禀謝擇吉到差○鄂岸淮鹽督銷局總辦兪夢丹觀察前赴日門公幹兹已事畢回局視事如常 
[蕪邑官塲紀事]  
　　蕪湖訪事人云安徽鳳陽縣彭大令現於城内某處曠地建造房屋若干椽以備振興工藝未始非新政之一端也○署無爲州知州蔣刺史師轍籍隷江寗距任所在五百里之内例應廻避已詳請上憲派員更調矣○蕪湖巡警學堂總教習任克庭二尹訓練巡兵五十二名造册送請督辦石叔冶觀察考騐優劣正月初九日觀察詣堂查點大約日内卽當派令站街矣 
[珠江春汛]  
　　廣州訪事人云去歲粤省大憲曾委員向德商禮和洋行購九響毛瑟槍一萬桿配以子碼一百五十萬顆以充軍實近已由德國載運至香港不日卽可解省驗收矣○粤省鑄錢局向禮和洋行購辦白鉛三百四十餘塊共重一萬餘斤定價每百斤需洋銀一十七圓已運至局中應用矣○去臘龍門縣某大令赴鄉辦案縱容門丁差勇任情勒索以致傷斃人命等情經縣屬紳士聨名赴省上控大憲委員查明飭即提省訊究門丁宋某業已畏罪自盡其餘滋事之差勇二十名飭提省連家人瞿升一併交南海縣署收禁候究○日前粤東省垣吳志士等在南海縣屬西樵簡村興辦組織蠶業社由縣主姚大令力贊其成并助以股本洋銀一千元聞已於正月二十四日開辦矣○新任番禺縣劉大令定於二月初二日接印視事 
[邗上瑣譚]  
　　揚州訪事人云本月十四日黎明時揚城徽州會館東首張家花園左近某姓家突然火發缺口街水龍近在咫尺首先馳到其餘各龍亦陸續臨塲竭力圍澆約片時卽已熄滅共燬草屋十三四家○淮北所銷額鹽本定三十五萬引自兵燹後每年僅銷二十九萬餘 
 
 

Page 3

 
 
引邇來銷數更絀本綱引鹽幾致不能銷售督鹽憲魏午莊制龜都此情形深慮江河日下因於去年大加整頓年終核計淮南北果皆溢銷在事各員均蒙嘉許兹聞午帥擬於今年起將淮北加增五萬引以符舊額聞已札行海分司體察情形據實禀覆說者謂北鹽每百引爲一票果爾則驟增五百票非唯釐課可以增收而應繳票本亦復不少當此庫儲支絀之際得此不無小補第不識能否如願也○署江都縣盧大令因案奉飭交卸所遺篆務經江寗藩司黄花農方伯檄委朱大令枚接署問大令於本月中旬由省起程涓吉十六日接印任事 
[上海官場紀事]  
　　浙江巡撫聶仲芳中丞派委候補同知三司馬多管解貢茶一千四百斤並内務府茶果銀五千四百餘兩入京交納昨日道經　上趨詣蘇松太兵備道轅謁見道憲袁海觀觀察繼至上海縣署拜會縣主汪瑤庭大令○前靑浦縣錢乙樓明府由蘇來滬昨日先詣道轅謁見袁觀察繼至縣署投刺縣主汪大令延入花廳茗談良久而别○前本城九畝地滬軍營管帶沈賡虞太守兹奉撫憲恩藝棠中丞派委各卡總巡昨日因公來滬趨詣道轅謁見袁觀察繼至縣署投刺拜會○日前管解銅圓委員　　　補　莫枚臣太守由蘇垣捧檄來滬拜謁各當道昨日復命駕至蘇松太兵備道轅具手版辭行前赴金陵公幹 
[日船出口]  
　　前者日本萩津洲兵船以俄國滿洲兵船停泊滬江奉命駛至吳淞密爲防察刻下滿洲兵船已將軍火卸去萩津洲因於昨日午前開駛出口 
[催造户册]  
　　向章每届冬令各州縣應將境内男女人口查明存歿增减實數分别造册詳報上憲察核去冬上海縣汪瑤庭大令以勞形案牘未及遵行兹奉江蘇藩司效述堂方伯札催大令因卽飭差傅諭闔邑各圖地保查明禀覆以憑造册申詳 
[禁設洋臺]  
　　本邑大東門外老義和南貨店欲就沿街樓外裝設洋臺投報捕房請轉禀馬路工程局發給准照總辦翁子文太守批其牘尾云據禀已悉正查核給照之際據巡捕報稱該店未領照會先行動工已屬違章且查該處街道窄狹樓面若再接出洋臺街道必爲之遮掩設遇火災尤屬可慮本局爲顧全大衆起見不能不令該店停做洋臺如但修理油漆著再禀候核給照會可也此批 
[浦東盜案]  
　　本月十三日之晚有盜匪數十人明火執仗蜂擁至浦東高橋鎭汛弁某外委家將男婦僕役悉數用繩縶縛肆行劫掠然後闌入附近晉泰昌典鋪各典夥見盜衆均帶快槍不敢聲張任其飽掠而去事後檢點所失約其萬餘金是處係上海寶山交界處想須報請兩邑宰會同勘騐矣 
[西節停訊]  
　　今日爲耶穌受難之期各西商暫停貿易江海關亦不辦公英美等國公共租界會審公廨因之停訊一天先期由讞員黄耀宿司馬咨照各捕房定於翌日早堂判事 
[英界火警]  
　　昨晚七下二刻時四馬路玉林春番菜館内失愼正在履綦雲集轟飲喧闐祝融氏忽大肆淫威乘機煽禍時適春寒風急以致火勢披猖幸救火會西人急驅皮帶車救熄而屋後小弄内烟花淵藪粉白黛綠已無不驚駭欲狂其有冐火而逃者趿履披頭真無異藥义變相矣 
[臨别贈言]  
　　上海保安保險行總理伊德君品端學粹聲望卓著爲西商中傑出之人在華有年與我華人士亦最契洽凡事多所贊助而商務往來尤賴以維持振起焉兹擢爲香港保安總行總理行將去滬各華商以海外舊交不可多得咸有戀戀意而亦無術以挽留之也昨由本埠華商十餘家公餞於虹口靶子路趙氏花園席間公請沈仲禮觀察操英語以頌觀察與伊君有舊且彼此素相傾慕者因起而致頌曰君蒞華數十年待我華人素能和好亦極公允我華人以是愛之慕之而不願聞君之去曩者我華商有不諳交涉之處萬難解剖决之於君無不藉君之一言以得直非君之有私於我華也環球公理之所在亦互市公平之道宜爾也華洋通商以來幾見有如君之正直不阿視我華商如一家者而僕所尤不能已於言者則爲開平煤礦一事上年主持礦務者因與英商合股遽被欺侮彼此爭執涉訟君爲中外商人領袖親赴天津會議發論宏正無倚無偏中外人心咸相折服現訟事雖尙未定而君落落數語藉以得力者實非淺鮮僕向承乏是局於此事知之較深故於君之將行僕等旣不能默爾無言而并不能不爲開平煤礦道謝也伊君聞之稱謝至再遂亦以頌詞相答其大旨謂華商辦事務必聨絡一氣同心同德以壹衆情雖各有各業其勢多渙要不得不竭力連合庶商情可通商務可興而勢力頓盛商權亦卽可以重大也華商行事人各一心往往散而不聚受虧之處其在斯乎噫伊君之爲此言其期望我華商之意誠非泛泛可比矣宴畢出外合座同映小影以誌鴻泥伊君現訂十九夜十點二刻起程各華商相約届時齊集浦濱英公司碼頭以鞭爆數百萬聲相送亦盛舉也按自海禁旣開彼此貿易中外輒漠不相關從未有若伊君之推誠相待有如此者於其去也宜乎諸君有殷殷挽駕之意而不盡去後之思乎 
[命案私和]  
　　前者滬北天通菴左近民人周虎保之女小妹聞鹽捕營勇丁放槍聲開門出視突被擊斃等情已登本月十三日本報兹悉此事已由管帶官浼地方董事勸解給以洋銀一百二十元作爲棺殮之費屍親遂默爾不言嗟彼弱女寃沈海底夫復何言 
[英美租界公堂會訊案]  
　　前者英婦搿來旺忒氏投本管總領事署控華人應洽興欠銀等情經英美等國公共租界讞員黄耀宿司馬接准英總領事來文卽飭將應提到會同英譯繙官翟比南君兩次訊供迭紀本報前日午後鐘嗚三點翟君命駕詣公廨會同司馬升堂原告律師瓊師聲稱此案各情及閻爾昌所供各節諒堂上已明應如已將葛闌欠欵還清何以各據仍在葛處况又有閻作証應亦有信托人緩頰是欠銀屬實務請堂上核追被告律師愛禮司起而言曰查此欵並非應所欠乃現在天津之密司坤全所借卽係應洽興所欠將曾請道契之地作抵查此地早經分售與工部局過割已久現在葛蘭已故搿來旺忒係女流安知其中曲折應前曾呈出實在憑據已可了然閻出搿來旺忒邀來所供全係子虚烏有應請堂工著原告呈出應欠銀實據方可核追瓊律師復將各情辯駁良久司馬商之翟君諭令一併退去靜候禮拜二復訊核斷 
[新書快覩]  
　　昨承廣學會總理李提摩太先生以新書三種見貽一爲進化論上溯太古下及今兹由狉榛而進文明攷核精詳不遺微末繪圖貽說一目了然箸之者爲英國泰勒君而華懦任君保羅譯以行世者也一曰大英治理印度新政考係英儒亨德偉良撰而亦任君所譯李君序中謂中華之與印度同處東方同守舊俗印惟不克自振遂入英人之手中華聖君賢相間世一出所願以印之受制於人爲戒而以英之善治屬地爲法云云語良心鄭重誠我人所當奉爲良箴者也若夫小英雄一書係泰西小説家言演以我華官話可以振頽志可以醒陲廆其中縷述母氏之劬勞佳兒之仁孝嘉言懿行可法可師置之案頭亦足與以上二書同爲鴻寳爰跋其後以答盛情　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
 
 

Page 4

 
 
   
 
 

Page 5

 
 
　　上海南京路卽英大馬路京都同德堂藥局重錄 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[局勇捉賭]  
　　邇來滬北天通菴左近九一圖鄉民倪惠卿之弟倪老七家每晚開場聚賭呼么喝六逹旦不休前晚事爲巡防局中各勇所知約同局員所雇家丁某甲前往拘拿各賭徒不及奔逃當場拘獲若干人帶訊究 
[上海縣署瑣案]  
　　寡婦王席氏與周曉文私識有年近被徐富貴等以捉姦爲名攫取物件因投縣署喊控縣主汪瑤庭大令飭差拘到徐及羽黨蔣桂之訊究之下飭將徐收押蔣暫准交人保出前日又拘到楊慶弟一名至晚升堂研訊楊供小的在舊校塲開設板箱作王席氏住在作後是夜徐等由後門入内小的並不干預且與徐等素不相識究有羽黨幾人亦未深知尙求鑒宥周供伊等確由楊所開作内闌入撬開窗檻一擁入房現在窗未釘好請派差甲往騐大令飭掌頰五十下以後不許與氏往來如違重辦楊無干省釋○丐頭顧趙氏控胞姊蘇趙氏串令其夥趙泰增獨收丐費等情前經大令訊供諭令二人各分地叚以免紛爭前日蘇趙氏又禀稱奉諭公分後自應彼此遵守弡知顧趙氏私雇阿坤等兩夥向各店冐收丐費叩求訊究大令判令將阿坤等各笞責一百板嚴諭差保帶同兩造分派地叚各自遵守如敢再違定行革究○諸翟鎭董事某君函禀流氓趙小弟陳褔堂訛詐錢文擅牽牛隻等情大令飭差提到一兩人前晚升堂研訊趙供小的故父開設油車昔年因貿易虧本盤與族人趙伯英接開結欠洋銀七十元迄今未付去臘二十四日父親逝世向索前欵依然置之不理無奈牽伊牛兩頭作抵陳供小的有袓遺地一方覓得售主族人陳桂銀稱欲購此地願出錢十二千文小的因將售主回絶延至年終桂銀忽然悔議小的情急向借洋銀三元不允是以牽伊之牛後由伊兄和尙理勸令桂銀借給洋銀三元故已將牛送還大令判令將陳責三百板與趙一併收押所中候傳趙伯英及桂銀到案質訊 
[馬路工程局瑣案]  
　　前日王洪甫扭錢六子至捕房訴稱被伊竊去烟二枝串同蕩婦楊小妺持赴某押鋪質錢瓜分使用捕頭拘獲小妺解至馬路工程局總辦翁子文太守倩襄讞委員黄衡堂二尹研訊錢供小的駕舟爲生昨在公義馬頭見鐵欄上掛有烟槍兩枝貪小取回行經十六鋪途遇小妺遂倩其持往質錢小妺供小婦人向駕划船昨日錢央質烟槍實不知係竊贜求賜恩典二尹判令將錢責一百板小妺掌頰二十下烟槍著王備本取贖○劉長桂被范小仁子擊破額角扭訴捕房轉解工程局黄二尹研訊之下劉供小的係徐州人向爲篙師昨向范姊索取秘欠小洋銀兩枚非惟無著反被掌頰以致互相扭毆今已被范擊傷叩求公斷范供小的係江北某邑人劉向小的之姊索錢無以應付遂肆行謾駡小的向斥不理是以與之互扭誤傷供額現願爲之療治二尹斷令交人保出赶緊爲劉醫治○前日魏湘明吳大發孔對發因賭互毆旋復互訴捕房捕頭令轉解工程局黄二尹向之研訊魏供監生向駕巢湖船日前吳孔至船上聚賭監生不允伊等懹恨將船上木箱内所儲洋銀五十五元取去因而情急控求究辦吳孔同供昨晚魏約小的等至伊船賭博後因賭負無錢付給反被扭案求恩明斷二尹著各具改過切結然後交人保去 
[英美租界公廨晚堂瑣案]  
　　日前有女郎張桂香者投公廨喊寃呼時關　之司馬尙權讞篆訊究之下稱年十九在新記浜北張蘭生家爲婢主人强欲作妾以實不願叩請超豁司馬飭交官媒暫行收押逾讞具黄耀宿司馬蒞任查閲接管卷定於前晚飭提覆訊廨差禀稱小的前奉諭單往詢四鄰咸稱張姓實無收婢爲妾之車緣桂香行止不端嚴加管束遂乘隙脱逃司馬研詰再三桂香俯首無語因飭還押候示○日商某甲永遠承租胡姓地八分有奇被人朦請升科另行盜賣甲遂禀請本管總領事照會蘇松太兵備道轅道憲袁海觀觀察札飭英美等國公共租界公廨讞員黄耀宿司馬訊斷前晚司馬飭差將本圖地保徐士良傳訊供稱此地本吳姓之產由吳出售與胡不知如何被尤子鈞及雷某朦請升科另行盜賣請訊値年地保陳耀舫能知底藴司馬叱令退去候傳陳保質訊核辦 
[英美租界公堂瑣案]  
　　照管西獄之第十四號印捕至英租界河南路某煤炭店購柴不知因何與店中傭人夏鰲發互毆被夏撕破號衣遂據情訴知捕頭捕頭令包探米順傳夏至案請訊襄讞委員王松丞刺史會同美總領事署繙譯官白保羅君研訊之下印捕禀訴前情夏供稱此捕來店購柴小的爲之裝車運載事畢携衣服至浦江浣濯捕阻不許出肆行毆擊小的不敢逞兇十一號印捕投案禀稱目擊十四號印捕被夏所毆刺史商之白君判將夏責一百五十板○二百三十三號華捕解流妓花銀寶王金寶王阿褔傭婦李王氏王張氏張小妺一干人至案刺史詰究之下包探王寶生禀稱伊等均在南京路沿途拉客請即究懲花等同供小婦人等實因生涯寂寞不得已而爲此求恩寛宥刺史判各罰洋銀十五元李王氏等從寛開釋○四百十二號華捕在五馬路拿獲誘人賭博之范阿德連賭具呈案請辦范供稱小的不敢賭錢不過借賭具以賣米花糖藉圖餬口而已刺史判枷示五日○一百九十七號華捕王阿松落差後乘東洋車至松江路不提防被徐榮根欔去頭上之帽當卽追獲解案請辦徐俯首無詞刺史判責一百板○包探陳錦褾解張樂四至案禀稱此人係積賊前日拿住之後查得本月十一日在蘇州路行竊曹昌標家衣飾十二日在厦門路行竊王龍生家衣飾今特吊到原贜解請訊辦刺史判責二百板發押捕房三月贜給各失主具領○包探王寳生解頑童陳阿二顧阿三至案禀稱伊等行竊勞合路陸阿根所開店中之布經陸訴知小的拘案請辦刺史判將陳責一百板顧責手心一百下 
[法租界捕房瑣案]  
　　流氓陳阿全在新北門外攫取某氏婦所抱幼孩之帽被包探拘獲解經讞員陳楚生大令訊明著重責三百板○偷兒張生全行竊太古洋行某號棧房所藏繩索陳阿全行竊招商局某號棧房所藏　袋均由包探拘獲解經大令訊供著將張責三百板陳責五百板○流氓李桂林在公館馬路攫取某甲所携之布由包探拘獲解經大令訊供著枷號十日發犯事地方示衆期滿責釋○積竊陳益蘭行竊某輪船上某客所携枕箱一口當塲追獲解奉大令訊供將原贓給還陳荷枷一月期滿責釋○張小三在蘇州閶門内表兄朱姓家竊得燭臺首飾等物來滬求售被包探拿獲解奉大令訊供著重責五百板○嘉定人張士衡以寡媳張葉氏逃至滬上匿跡虔婆曹吳氏家尋獲後又被曹吳氏縱逃控奉大令訊供押交昨日得案覆訊著將葉氏交出延干嚴比 
[美租界捕房紀事]  
　　前晚五百四十九號巡捕行經吳淞路萬陽茶樓後見一乞丐倒斃其間因卽回報捕房捕頭令地保報請某善堂備棺收殮○昨日甬江賣餳人張左良行經北四川路某學堂學生某甲向購糖食不知如何起釁突出小刀戳傷張手張忿甚據情投報捕房捕頭令包探顧褔其前往查察○昨日某商號傭人王志成曵車載貨至西華德路偶不留意將王建坤所拉東洋車撞瓖適爲四百五十四號巡捕所見一并帶入捕房捕頭姑念事出無心令償修理費若干從寬釋出 
 
 

Page 10

 
 
[皖省官報]  
　　二月初七日缷署貴池縣周榮期到霍山茶釐知縣周炳煃兩河口茶釐縣丞劉用儀均辭魏業輅知奉委解京餉知縣宋毓衡辭赴桐　公幹馬育麟王祝三縣丞陶忠沆均辭赴桐城閱卷直隸州同黄自炳到由貴池閱卷回初八日歙縣黄山司敖德元委辦毛坦廠茶厘陳學監均辭定遠厘卡同知范啓璞到候補　張其濬知奉委監修菱湖　營房工程沈釗望江蔡世信桐城直隷州判　長儒桐城均閱卷布經歴陳壽諆巡検湯之盤均由蔫湖措資回初九日缷署太湖縣訴崇貴委辦華陽釐卡知府恩諴均到孔慶晃辭赴桐城閱卷主簿龔先炳到由皖北措資回典史沈蔚知奉委接查北門城周恩元到起服來省初十日委辦八里灘茶釐知縣梁昌駿知奉臬台委兼辦保甲請補當塗縣丞朱汝傑辭赴皖南措資候補知府何彬衡到由甯國公幹回直隸州苪慶麟到由皖北辦硝回李萬基知縣陳詩萬雲松廖昌駿陳增瀾均知代首縣閱卷劉維垣到由銅陵閱卷回孔廣籍謝奉行知甄别留省補用府經祝松年奉臬辦南陵保甲典史金奉先由甯國府差遣回十一日牌示准補盱貽縣周榮期新選太湖白沙司郭秉璋均飭赴新任議叙縣丞高開基請補宿松縣丞委辦七里河茶釐巡檢吳鼎臣辭淮北牙厘局陳文　到指分安徽試用典史張煥彤到候補知州婁國華辭赴祁門公幹魏馴到由當塗提丁漕回閻恩培到解軍赴湘回杜英才辭赴上海探磺價張其濬知監修凌湖營房開工 
 
 
 

Page 11

 
 
   
 
 

Page 12

 
 
義輕財儀型足式旣爲鄉里所推重宜邀曠典以褒榮除將册結咨送部科查照外所有已故候選知府功德昭著附祀鄉賢緣由謹會同署雲貴總督臣丁振鐸貴州學政臣趙惟煕合詞恭摺會陳伏乞皇太后皇上聖鑒敕部核議謹奏奉硃批禮部議奏欽此 
署理兩廣總督岑奏爲力疾銷假摺二十三日 
頭品頂戴兵部尙書銜署理兩廣總督臣岑春煊跪奏爲微臣力疾銷假恭摺仰祈聖鑒事竊臣前因病兩次請假蒙恩賞假調理以任大責重病體難支又因電奏瀝陳懇恩開去署缺復蒙温諭未允所請本擬再行陳乞祗以國家多難宵旰焦勞何敢以一身之私屢煩聖聽當卽赶緊延醫調治今又逾月仍未就痊而俄日戰日迫一日安民固圉在在宜籌旣未卸夫仔肩敢稍寛其責任只得力疾從公暫請銷假特是多事之秋鎭撫綢繆較平時尤難百倍病餘殘息斷不能勝倘精力實難支持惟有續行籲懇天恩俯准開去署缺免滋貽誤所有微臣力疾銷假緣由謹恭摺具陳伏乞皇太后皇上聖鑒謹奏奉硃批覧奏甚慰著即認眞經理安民固圉以濟時難欽此署事兩廣總督岑等奏爲籌解匯豐銀欵磅欵等本息銀數日期摺二十三日頭品頂戴兵部尙書銜署理兩廣總督臣岑春煊廣東巡撫臣張人駿跪奏爲籌解匯豐銀欵磅欵克薩磅欵本息銀數日期恭摺具陳仰祈聖鑒事竊准户部咨光緒二十九年應還匯豐銀欵磅欵克薩磅欵本息銀兩仍照上年指撥各欵數目届期歸還等因當經轉行遵照在藩庫籌措銀一十五萬兩運庫湊足銀二十萬兩善後局提銀二十六萬兩釐務局息借銀八十五萬兩共銀一百四十六萬兩釐務局息借銀八十五萬兩共銀一百四十六萬兩分交商號源豐潤等淮至上海限於十月二十日以前解赴江海關道衙門兌收此外短解銀十四萬兩仍再設法搜羅續行補解據廣東藩運二司善後釐務兩局詳請奏咨前來臣等覆覈無異除分咨外謹合詞恭摺具陳伏乞皇太后皇上聖鑒謹奏奉硃批該部知道欽此署理兩廣總督岑等奏爲局員創辦要政積勞身故援案懇恩從優賜卹摺二十三日頭品頂戴兵部尙書銜署理兩廣總督臣岑春煊廣東巡撫臣張人駿跪奏爲局員創辦要政功效卓著積勞身故援案籲懇從優賜卹以昭激勵恭摺仰祈聖鑒事竊維廣東錢局自光緖山丑歲開辦至今已十有五年所鑄各幣除制錢停造已久銅元近年始鑄外計鑄成大小五種银元共重六千餘萬兩通行各省流及外埠歲獲盈餘二三十萬挽回利權裨益商務不獨粤省諸新政中以此爲最收成效卽各省創設銀元局亦皆函電紛馳來相取法蓋該局興事程功能得西人之良法美意而不拘其迹故能力杜弊端商民信用其經營締造實賴已故該局提調三品銜江蘇候補直隷州知州薛培榕一人之力該故員以江蘇知縣因差來粤經前督臣張之洞咨留廣東差委時値創辦錢局派令變理工程復委該局坐辦旋充提調荐保今職自錢局始開以迄今日該故員始終在事張之洞調任湖廣附片奏調復經前督臣李瀚章附片奏留今年五月尙書臣那桐以京師創立銀元局曾囑張之洞等電商調該故員以年老多病未能前往臣人駿前在漕運總督任内遵保人才曾舉該故員以應明詔抑蒙天恩交軍機處存記該故員以用心太過致成喘咳之疾數年來苦請銷差回籍前督撫臣曁司道等均以替人難得不聽其去該故員仍力疾從事未嘗少懈乃以積瘁病久遂致不起伏查已故直隷州知州薛培榕操守廉介治事精密御下甚嚴而能鼓舞羣力各盡其用該故員兼有鹽務差使每歲所入及本局年終應得之獎賞悉以分之局中辦事勤苦諸人是以該銀元鑄成廠中銀兩出入一日以萬計而自委員司事下至工匠藝徒兢兢守法無敢有絲毫染指者當該局開辦之時他省銀元局未興粤中事屬創始羣情疑阻該故員苦心籌晝力任其難自營造屋廠訂立章程以及安置機器選派員匠皆中國向未經見之事而能布置井然無不帖妥蓋其幹　之才實有大過人者而克已自治之功則尤不可及也查已故湖北補用道蔡錫勇以籌辦自强要政積勞病故經湖廣督臣張之洞奏奉上諭交部從優議卹等因欽此欽遵在案今該故員薛培榕辦理錢局多年殫心竭力具有實效能使遠近聞者羣相推服不以新法爲詬病而所定之章程均足令後之繼事者有可則效卽以盈餘而論計前後入之公家者三四百萬兩粤省度支頗資其助而該故員囊篋蕭然身歿之後子孫無以自贍尤可憫惻合無仰懇天恩俯准交部從優議卹並請飭照外國工廠給與創辦人妻子孫終身養贍金之例由廣東錢局在盈餘項下每月給該故員家屬銀一百元自明年正月起限至光緖四十年爲止以爲潔已奉公者勸出自逾格鴻施所有局員創辦要政功效卓著積勞身故援案請卹緣由謹合詞恭摺具陳伏乞皇太后皇上聖鑒訓示謹奏奉硃批著照所請該部知道欽此署理兩廣總督岑奏請職員羅士綱建立專坊摺二十三日岑春煊片再據欽州直隷州禀據都司職銜羅士綱呈稱當此時事日艱正直興學育才以爲自强之策欽地數年來水早頻仍學堂經費未易籌措士綱願効緜薄捐助銀一千兩以備興辦學堂之用查廣東興辦各學堂待欵孔亟全賴各員紳慷慨提倡始克有成今欽州職員羅士綱慨捐學堂經費一千兩洵屬深明大義不可不加之獎勵經督辦兩廣學務處道員張嗚岐會同兼署廣東布政便程儀洛詳請奏獎前來臣查官紳士民因公捐銀千兩以上者例准請旨建坊給予樂善好施字樣合無仰懇天恩俯准職員羅士綱建立專坊給予樂善好施字樣以示鼓勵謹會同廣東巡撫臣張人駿附片具陳伏乞聖鑒訓示謹奏奉硃批著照所請禮部知道欽此署理兩廣總督岑等奏爲審明革員帶勇擾民尙非有心故縱從寛遣戌摺二十三日頭品頂戴兵部尙書銜署理兩廣總督臣岑春煊廣東巡撫臣張人駿跪奏爲審明革員帶勇擾民尙非有心故縱從寛擬議遣戌恭摺仰祈聖鑒事竊查前署廣東欽州直隷州知州李家焯統帶卓勇駐防欽州紀律不嚴縱勇擾民撤任查辦派員接統尙未 
 
 

Page 13

 
 
交卸其先鋒隧竟敢潰逃李家焯藉口卸帶不能約束一任防務廢弛實屬貽誤不淺當經臣春煊會同前撫臣李興銳電致外務部代奏請將李家焯先行革職以便究辦一面咨會水師提督何長清赴欽州堵拿逃勇卽將李家焯押解回省並飭營務處委員前往確查情形以憑核辦旋奉部文光緖二十九年閏五月二十七日奉旨岑春煊等電奏悉廣東署欽州直隷州知州李家焯著卽革職究辦欽此欽遵維時提督何長清已將逃勇堵拿檄械誅其尤惡遣散其餘押解李家焯來省卽經發交廣東營務處司道會同臬司究審去後兹據營務處司道兼署布政使按察使程儀洛等詳據所派委員查得李家焯所帶卓勇大半游惰之徒習于平地不習崎嶇而欽州之匪掌蹠重繭登山越嶺如履平地匪窺兵無能肆意横行毫無畏懼兵自知所短虚張聲勢不敢剿拿于是大直那天等數十墟拜台焚殺幾無虚日其最甚者有馬尙官蘇炳元二富家比户而居守助頗嚴二月間悍匪糾衆環攻抵死不退馬蘇力盡勢危登樓大呼援救願出花紅六千元卓勇束手坐視不敢往救馬蘇二家本爲匪毁所可恨者平日紀律蕩然趨利若驁辦匪不足擾民有餘每乘匪劫之後順擄未盡財物搜取所剩牛羊凡所蹂躪靡有子遺故民間有賊過如梳兵過如　之謠而李家焯以爲卓勇在省巡緝多年尙稱得力弁勇狡結所擄於百姓者又輒以邀擊獲勝得諸匪手相紿李家焯信而不疑未嘗省察卽有訴告亦不予深究其招撫之匪首黄晚向爲埇求地方所敗旣就撫爲兵乃藉埇求人亦有從匪之故攻殺報復李家焯知之而不能制以致百姓愁怨無計以逃宼仇至其先鋒隧勇閏五月間有金記屠店相爭藉端携械逃潰幸此勇僅四十名後經堵拿辦訖當時李家焯已有交卸之信見弁勇咸懹觀望遂以不能約束爲言等情隨訊據李家焯供稱欽防毘連西省地叚綿長匪勢蔓延又値荒歉搶劫頻仍策應不暇所部卓勇多籍隷外省及廣惠各屬情形不熟未能得力招降黄晚等匪原期地方漸安詎料具别有所擾治軍無術約束不嚴實非有心縱容等語經該司道核議請從寛發往軍臺効力贖罪前來臣等查卓勇防欽不捕匪而擾民李家焯身爲統領考察不及告言不聽所撫匪首又不能約束鉗制致使百姓旣苦於匪又困於兵其偏執糊塗貽害實非淺鮮惟推究其情尙非有心故縱其潰逃之勇幸亦未滋他變且李家焯從前在省緝捕於孫文一案尙有破獲逆黨之勞應如該司道所擬從寛遣戌相應請旨將已革三品銜補用道候補知府前署欽州直隷州知州李家焯發往軍台効力贖罪以爲統兵無方者戒所有審明革員李家焯發往軍台効力贖罪以爲統兵無方者戒所有審明革員李家焯帶勇擾民尙非有心故縱從寛擬議遣戌緣由是否有當謹合詞恭摺具奏伏乞皇太后皇上聖鑒訓示謹奏奏硃批著照所請該部知道欽此署理兩廣總督岑奏請剿除積年首逆區新等懇恩優獎出力人員摺二十四日頭品頂戴兵部尙書銜署理兩廣總督臣岑春煊跪奏爲勦除積年首逆區新等情形懇恩優獎出力人員恭摺具陳仰祈聖鑒事竊查光緖二十五年七月奉上諭南海西樵等鄉賊目李昭傳贊開區新聚黨數千謀爲作亂著卽督飭拿獲辦理等因欽此先是官兵捕獲匪黨起出號褂及英義堂木戳而匪首未能就獲當時猖獗情形業經前任督臣奏報有案英義堂者卽區新所稱區新堂於二十五年受逆黨默使濳行入京謀刺大臣事旣不成改易洋裝回粤勾結匪僞立新廣東志氣軍名目語多悖逆鄉愚被其煽惑聲勢甚大嗣李昭傳贊開等於二十六年秋間先後悔罪投誠獨該逆怙惡不悛其弟區湛兇悍尤甚李傳之徒旣散該逆之勢益盛槍械精利黨與衆多拜會歛財打單搶刦商船則勒收行水農田則逼繳護費廣肇兩屬遭其蹂躪幾無虚日官兵剿拿儼然勁敵屢被拒殺迄未京擒該逆行蹤詭秘又常往來於香港澳門散布謠言搖亂人心所以爲患於粤東者已非一年前此臣自潯州回東察訪情形知該逆生長本地窟穴甚多非重兵不能扼其竄越非確綫不能得其蹤跡因嚴飭統巡水師候補道李準重貲購綫密調水陸各軍於西樵一帶遙遥扼要駐紥探知該逆擄掠歸巢確在區村遂令各軍抽隊漸漸逼近十一月十六日李準調齊粤義靖勇安勇喜字順字等營分六路進勦將近區村駐軍嚴誡兵勇進鄉不准有所滋擾一面多張告示曉以殲厥渠魁脅從罔治之義以解散其黨與於是隧官潘灼文潘斯鎧傳贊開等五鼓拔隊十七黎明入區村嚴密搜勦得其窟穴於村内陸家塘邊李準親至督剿官兵重重圍裹該逆與其死黨負嵎死守槍彈齊發我兵志在殲除四面猛擊相持三時之久該逆勢窮力竭與其黨奪路欲走官兵奮勇追撲遂生擒該逆區新及其悍黨區湛區滿區東養潘亞佑區兪等六名及其餘黨陸作等十七名當場擊斃悍黨區蔣一名餘匪乘間竄匿無蹤查點我兵死者十名受傷十三名村内百姓安堵如常該逆區新及區湛區滿身受重傷旋卽就斃據李準載屍俘賊禀報前來當令營務處查驗無異經臣飭將該逆區新及區湛區滿卽行戮屍悍黨區東養潘亞佑區兪先行斬决臬首一併懸杆示衆餘黨陸作等審訊供詞再行分别懲處死傷勇丁分别撫卹一面飭查該逆等有無家產有則抄没入官一面嚴飭包庇該逆之族鄰罰鍰贖罪以示懲儆而資充賞臣准此次李準剿除鉅逆嚴密迅速尤能無所擾累所有出力最著之員自應照異常勞績懇恩給獎庶足以資鼓勵除出力稍次者已由臣酌給外獎並提欵優加犒賞外相應請旨將統巡各江水師花翎二品頂戴軍機處存記廣東候補班前先補用道李準賞給勇號補缺後叅將試用遊擊潘灼文請免補叅將遊擊以副將留於廣東外海水師儘先補用並請賞給勇號水師提標中營拔補千總潘斯鎧請免補守備千總以都司仍留原標補用並請賞加遊擊銜拔補千總傳贊開請免補千總以守備歸廣東水師儘先補用並請賞加都司銜僅保四員確無冐濫應懇特予允准實出高厚鴻施所有剿除積年首逆區新等情形曁保獎出力人員緣由进合會同廣東巡撫臣張人駿恭摺具陳伏乞皇太后皇上聖鑒訓示謹奏奉硃批著照所請該部知道欽此署理兩廣總督岑奏請前代　思恩縣知縣補用縣丞馬　慶革職片二十四日岑春煊片再廣西吏治不振實爲致亂之本各州縣雖未必盡屬通匪殃民然往往畏匪披猖隠忍遷就因之匪亂愈甚漸成不可收拾之勢兹查得前代理思恩縣知縣補用縣丞馬褔慶於本年正月間有股匪數百人向其索助銀兩該代令竟飭地保傳鑼令居民湊集銀一千二百元遣門丁蔣祜送往該匪得銀後仍復入城逼令紳民入會拜台另有降匪傳興因包攬詞訟開設賭館該代令 
 
 

Page 14

 
 
均不敢過問閏五月底被匪闖入縣並肆行滋擾該代令亦匿不禀報其門丁蔣祜尤爲該代令所信從劣跡頗多似此庸劣無用之員實難姑容應請將前代理廣西思恩縣知縣補用縣丞馬褔慶卽行革職永不叙用並勒令將門丁蔣祜交出以憑訊究懲辦該縣尙有同城縣之典史劉應奎把總鄧明韜均有地方之責乃於匪徒滋擾这時與馬褔慶通同一氣畏縮欺朦亦屬不職應請一併革職以肅官方除咨行外謹附片奏陳伏乞聖鑒訓示謹奏奉硃批著照所請該部知道欽此 
雲貴總督丁等奏爲滇越鐵路購地設兵需費甚鉅懇恩勅部指撥的欵　滇摺二十四日 
丁振鐸林紹年跪奏爲滇越鐵路購地設兵需費甚鉅籲懇天恩敕部指撥的欵解滇以濟急需而免貽誤恭摺仰祈聖鑒事竊查滇越鐵路自光緖二十四年春間吉理默等到滇查勘後洋員卽絡繹而至均隨時委派員紳與之會勘並派弁兵保護始則勘由河口起經紅河新現河以逹蒙自又由蒙自經臨安建水通海新興呈貢等處抵省並於紅河新現河一帶索地開修小路建造棧廠醫院因原約有備地之議不能不挪欵購備交付該公司又將路綫改由南溪河以逹蒙自而蒙自以上則改由彌勒宜良一路抵省所有紅河新現河等處前購地叚大半作廢然公家已向民間購買勢難退地追價况數年來所派會勘員紳護送弁兵薪餉夫馬各項開支爲數已屬不少前因購地需費曾經前督臣崧蕃奏請先行指撥的欵銀一百萬兩經户部奏撥廣東包釐銀五十萬兩嗣因廣東包釐未成欵仍無著復經前督臣魏光燾前撫臣李經義會奏請撥的欵奉部指撥江漢關稅及四川藥釐共銀二十萬兩解滇除提還前墊欵項及現在開支外所餘無幾滇係受恊之省庫儲本極支絀加以近年教案賠欵新政繁興早已羅掘俱窮當此路章旣定交地限期又迫稍一遲延責言立至况自河口至省千餘里滇省風氣未開民情强悍在在均需設兵保護不獨地價需費甚多卽此項兵餉爲數亦鉅雖章程内載明公司每月允給津貼銀四千四百五十兩核計尙有不敷各叚委員紳管薪水夫馬之用若無的欵存　所有地價兵餉從何籌付明知内外同一拮据惟事關交涉自應互相維持據雲南鐵路局司道李紹芬等會同善後局司道詳請奏懇指撥的欵銀一百萬兩解滇以濟急需嗣後如有不敷再行續請添撥等情前來臣等覆加查核委係實在情形合無仰懇天恩飭下外務部户部指撥的欵銀一百萬兩迅速解滇以濟急需而免貽誤除咨部查照外謹合詞恭摺具陳伏乞皇太后皇上聖鑒訓示謹奏奉硃批該部議奏欽此 
雲貴總督丁奏請將建威中營管帶儘先補用千總李名淸革職片二十四日 
丁振鐸等片再行軍之要首重紀律以衛民不容有所騷擾也此次猓拤滋事耿馬士城被圍永昌府屬灣甸圑營軍功王榮奉調帶圑助剿乃以自畜騾馬三十餘頭匹駝運軍裝隨營立解耿圍並攻破賊巢卽將騾馬及軍裝餉銀留屯江邊令圑丁羅四潘三及馬夫人等看守該軍功復率隊隨攻户課等處詎建威中營管帶千總李名清見其人少輒率所部往向搶掠圑丁羅四潘三同出攔阻李名清喝令放槍致將羅四轟傷殞命潘三等畏而逃避所有甡畜餉械並被李名淸擄掠一空一經騰越鎮總兵蔡標永昌府知府石鴻韶先後禀揭前來臣等覆核屬實且該管帶恇怯無能工於趨避每當接仗之際輒藉故遠行事後復揑報勝仗多方粉飾甚則到處滋擾民夷嘖有煩言乃復縱軍擄掠紀律何存當兹整飭營伍之時似此行同匪類豈容　厠戎行相應請旨將建威中 
營管帶藍翎儘先補用千總李名清卽行革職拿案照例從嚴審辦所掠牲畜等物並飭嚴追給領以儆效尤而肅軍紀是否有當謹合詞附片陳明伏乞聖鑒訓示謹奏奉硃批著照所請該部知道欽此 
署理兩廣總督岑奏請補用遊擊梁秀春拔補把總梁如齡革職片二十四日 
岑春煊片再准署廣西提督丁槐咨稱管帶毅新副前營補用遊擊梁秀春虧短餉械畏罪潛逃應請革職通緝懲辦帮帶拔補把總梁如齡雖訊無盜賣槍械之事而知情隠諱亦有應得之咎併請革職等因前來臣覆核無異相應請旨將補用遊擊梁秀春拔補把總梁如齡一併革職並請將梁秀春通緝獲辦以肅軍律除咨行外理合附片具陳伏乞聖鑒謹奏奉硃批著照所請該部知道欽此 
署理兩廣總督岑奏爲請補鹽大使摺二埂五日 
頭品頂戴兵部尙書銜署理兩廣總督臣岑春煊跪奏爲請補鹽大使以裨塲務恭摺仰祈聖鑒事竊照廣東犬洲場鹽大使孫庭蘭捐升知縣咨部開缺遺缺在前此部選淡水場大使一次这後照例扣留外補嗣准吏部單開另行請補兩廣大洲場鹽大使捐升核准知照坐光緖二十九年九月初五日行文按廣東照限减半四十五日計算應扣至十月二十作爲開缺日期歸十月分截缺是月分鹽塲大使僅止斯缺毋庸掣簽係簡缺應卽按班序補查鹽大使補缺例應以候補委用捐納候補委用捐納候補委用議叙各一人按班挨補此内第二捐納到班如捐納無人插用捐輸仍先用捐輸先並先插用分缺先之人又定章鄭工新海防各花樣皆以五缺爲一週凡以五缺計算此一缺二缺連用新海防遇缺先三缺用海防先無人以鄭工遇缺先抵補四缺以海防卽海防先輸用無人用舊例遇缺先無人用舊例遇缺再無人過班接用各項班次一人等語廣東鹽場大使前次接用各項班次係於捐輸正班之先插用分缺先鹽大使韓　補淡水埸大使爲止今大洲場大使員缺應用新班遇缺先人員查有新班名次在先之新海防遇缺先補用鹽大使黄以勤現年四十歲係江西萍鄉縣人由文童考取詹事府供事咨送國史館當差纂辦大臣年表告成議叙以從九品雙月選用光緖十八年遵新海防例加捐鹽大使分發廣東試用是年四月十二日引見奉旨著照例發往欽此是月二十日吏部給發限照復遵新海防例捐遇缺先補用免試用起程赴粤於十九年六月十五日到省奉准吏部過班知照係十九年六月二十日行文按照限减半計算應以十九年八月初五作爲新班到省日期係免試用人員例不甄别據兩廣鹽運使信勤出具考語會同廣東布政使胡湘林擬補大洲場大使詳請具奏前來臣查新海防遇缺先鹽大使黄以勤年力强壯人頗勤明以之請補大洲場大使與例相符堪以勝任係捐納之員仍令扣滿三年再請銷去試俸相應懇恩飭部核准以裨場務除咨部查照 
 
