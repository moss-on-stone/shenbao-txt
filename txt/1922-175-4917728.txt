# 1922 - 175 - 4917728

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[遠交近攻（冷）]  
　　古者國與國之間有遠交近攻之策今於國內黨系之爭亦復如此 
　　直皖之役直皖近也而相攻奉遠也而咸交粵更遠也而當時段交孫而靳交岑粵中之孫岑又近也而又相攻而其交又遠在直皖此一證也 
　　奉直之役奉直近也而相攻粵遠也而相交粵中之孫陳近也而又相攻乃孫又交遠奉陳又交遠直此又一證也 
　　其在今日曹吳有相攻之勢府院中人則又相攻而遠交曹吳曹吳之外又有六省相交之說蓋千錯萬雜要而觀之不外此義故遠交近攻之策不去中國無寗日也 
 
 

Page 5

 
 
   
 
 

Page 6

 
 
[命令]  
　　六月三十日大總統令　任命徐永昌也為陸軍第十五混成旅步兵第二團團長此令 
　　又令　陸軍部呈皖北鎭守使署副官長程文沅因病懇　辭職應照准此令 
　　又令　陸軍部呈請任命宮恒鎧為皖北鎭守使署副官長應照准此令 
　　又令　陸軍部呈請任命戴棣齡為陸軍軍醫學校校長陳輝為敎務長應照准此令 
　　又令　柯鴻年給予二等文虎章此令 
　　又令　勞達爾給予三等寶光嘉禾章此令 
　　又令　當福元晉給四等嘉禾章此令 
　　六月二十九日大總統令　茲制定司法印紙規則公布之此令 
　　又令　茲制定司法印紙規則施行細則公布之此令 
　　又令　茲修正訴訟費用規則公布之此令 
　　又令　本年文官高等考試著暫緩舉行此令 
　　又令　任命林建章為將軍府參軍此令 
　　又令　任命周兆瑞署海軍第一艦隊司令甘聯璈署海軍第二艦隊司令此令 
　　又令　周兆瑞授為海軍少將此令 
　　又令　署財政總長董康呈京兆財政廳廳長孔昭焱呈請辭職孔昭焱准免本職此令 
　　又令　任命潘承業署京兆財政廳廳長此令 
　　又令　署財政總長兼全國菸酒事務署督辦董康呈請將安徽菸酒事務局局長廖宇春免去本職廖宇春准免本職此令 
　　又令　任命翟青松為安徽菸酒事務局局長此令 
　　又令　任命董玉墀署察哈爾都統署審判處處長此令 
　　又令　兼代內務總長張國淦呈准江蘇省長王瑚咨請將江蘇水上警察廳警正王基晏免去本職應照准此令 
　　又令　陸軍部呈准鑲白旗滿洲都統瑞豐咨請以成麟補公中佐領應照准此令 
　　六月二十八日大總統令　陸軍部呈請任命張品三為陸軍第十三師正軍械官應照准此令 
　　又令　陸軍部呈請任命胡有謨為陸軍第十三師礅兵第十三團團附應照准此令 
　　又令　陸軍部呈請任命劉俊發為烟台鎭守使署副官長應照准此令 
[國內專電]  
　　北京電　黎顏今午會談政府求進太急招羣藩反動故暫不發重要命令先從疏通南方入手顏表示要換閣員先從吾始曹旣聲明不干政當無異言曹代表來說之話又不一致黎謂然又曹代表熊炳琦言曹並不一定要換閣員仍由總理自由主持故劉夢庚所傳曹錕意思實係曹銳意思 
　　北京電　保政客草通電託長江某 
督贈吳一矢顏亦擬發一通電闢謠說明內閣實况（三十日下午三鐘） 
　　北京電　吳佩孚定一日午前三時赴鄭轉往開封保政客以固本弱枝說加曹大見效原定黎吳顏携手决時局頗受打擊（三十日三鐘） 
　　北京電　杜錫珪見黎謂曹日後來京現先派熊炳琦代陳一切 
　　北京電　昨（二十九）閣議陶立辭崇稅督劉恩源繼否决因陶任命甫下政府不願朝令夕改張國淦决將農部附屬機關二十二場長所長等實缺人員回部代以裁員 
　　北京電　津各界以曹錕通電關心敎育向曹請願撥欵助學因曹對敎育費獨苛（一日上午十一鐘） 
　　北京電　董康覆曹吳財政竭絀諒所深知康職所在義無容辭尊餉十日為期先發五十萬 
　　北京電　某督電黎裁兵宜約同曹吳各督對等辦理若此裁彼招越裁吳招結果狡黠者便利應由曹吳及各督根本覺悟否則第二次兵諫不出半年（一日上午十一鐘） 
　　北京電　五月鹽餘被銀團扣去二百八十萬兩抵川滇粵截留數尚有餘院部商稽核所轉商銀團六月項下準備金請截半數留半為政費銀團尚未允可（一日上午十一鐘） 
　　北京電　昨戍刻保來車裝奉俘官長四十餘暫收容天壇卽送回奉京奉廊房軍隊強迫開車交涉王承斌向洋員道歉完案（三十日下午三鐘） 
　　北京電　使團粵報孫尚擁有殘部廣州無政府陳未離惠魏邦平騎牆怕負責湯廷光僅佔海軍勢力一部葉舉精疲力竭赴贛各軍將退回韶關李褔林許崇智黃大偉各部將回粵佔領一部地盤非調回與陳葉開戰因廣州無政府故人民反安謐（一日上午十一鐘） 
　　北京電　贛陳蔡軍在樟樹有誤會蔡令沈鴻英向贛州進攻已抵寗岡（一日上午十一鐘） 
　　北京電　美館息海長登白及美艦隊司令特勞及隨員眷屬共十一人七月十五夜間可抵秦皇島中政府已允備專車迎其來京登白氏渴望與薩鎭冰會晤（一日上午十一鐘） 
　　北京電　美海長登白七月十六抵秦皇島政府招待援霞飛案辦 
　　北京電　魯案今日開第二部委員會王正廷勞之常陸夢熊小幡秋山大村出席議決事項（一）關於鐵路事項討議之大綱方針（二）從速提出鐵路財產目錄為會議基礎（三）由日本提出人員之履歷書以供參考（四）自條約批准後至實行移交以前除必要情形外所有一切工程及施設暫行停止以期接收時之簡易（五）因利於會務進行起見設分委員會三部甲鐵路評價委員會乙關於鐵路財政條約委員會丙鐵路移交委員會 
　　北京電　延吉公團電京韓黨襲擊頭道溝日本又進兵（三十日下午三鐘） 
　　北京電　現滿會社電交部到期債欵無負責者償還現向四洮路商議由南滿社陸續墊欵作為短期借欵（一日上午十一鐘） 
　　北京電　比使照會隴海路等各債被德人沒收者應由中國向德國交涉發還比公司不能代為交涉　　北京電　奉吉黑電政周監督電稱商人請設長途電話願年納報効費若干年後政府得贖為官辦 
　　北京電　領袖符使照會中國公布狩獵法列國在華關係有抵觸處未便通知駐華外人（一日上午十一鐘） 
　　北京電　外部電駐比公使就近派員參加比京萬國家庭敎育大會 
　　北京電　墨西哥順拿臘排華大運動華僑被拘多墨民壓迫華領出境外部向墨使提嚴重抗議 
　　北京電　參陸處派陳寶龍赴保報告辦理奉軍撤退事宜曹錕見統一難期頗存失望而天津派武人復慫恿力籌補救之策派劉夢庚謁王士珍請示辦法王謙讓未遑　　北京電　江朝宗謁黎請廢皖督及解决新安武軍黎言此事當商之內閣（三十日下午三鐘） 
　　北京電　公府懷隊武官處裁撤人員二十五人由金永炎一手主持事前未與蔭昌商酌蔭有辭職意　　北京電　許世英兩電辭職政府不挽亦不准（一日上午十一鐘） 
　　北京電　李家鏊電部催留哈學費謂否則俄房東卽逐客（一日上午十一鐘） 
　　北京電　鄧振瀛自問不敢到蘇敎育廳請高另調閒曹（一日上午十一鐘） 
　　北京電　政府訓令許沅引渡趙慶華（三十日下午三鐘） 
　　天津電　黃陂電促孫文來京詞極謙抑惟未得覆電 
　　天津電　二十六師開駐北京南苑雙方留守長官奉為李景林直為彭壽莘 
　　天津電　商會再請當道弛禁現洋錫章携洋三萬赴榆關放振 
　　天津電　張學良重練衛隊旅張作霖决計恢復二十八九全師戰鬬力（以上三十日下午十一鐘） 
　　蘭州電　學潮平息已於昨日上課 
　　蘭州電　武都文成等縣毗連川陜棒匪侵擾現籌辦保囤民團請省立案（以上二十七日下午五鐘） 
　　蘭州電　省議會第二次臨時會開幕警察全體推代表百人要求發給現金（二十九日下午二鐘） 
　　漢口電　北軍撤防開𢬌費由張福來商轉十萬元另截收岳境稅欵八萬元並責成岳陽縣知事及商會各籌借五萬元由張師出結將來於國稅下抵還 
　　漢口電　張克瑤在保領得魯軍開𢬌費二萬元 
　　漢口電　黃陂派韓賢才由京來鄂赴施南招撫潘藍 
　　漢口電　朱兆熊艷（二十九）由京回鄂謁蕭定東（一日）晚返京 
　　漢口電　前由鄂派赴湖口江犀艦陷（三十）午駛回 
　　漢口電　湘訊湘省議會將通電各省宣佈湘省自治要義又請中央勿任免湘省文武官吏同時請趙解嚴似湘人自治趨向未稍變岳州省軍能否全撤尚是問題 
　　漢口電　鄂省議會陷電京請撤駐鄂北軍（以上一日下午五鐘） 
　　漢口電　吳電湘趙須湘取消自治承認恢復法統為撤岳防條件趙派李秘書赴保接洽俟覆電到卽定奪惟岳州前線各軍定東（一日）開始撤退五日運完已由武長路局每日備專車四列第一日撤運泊羅黃沙街魯軍第一旅退駐羊樓司第二日撤運麻塘榮家灣鄂軍第四旅分駐羊樓司五里牌第三日撤運榮家灣破塘口豫軍第一旅分駐五里牌雲溪鎭第四日撤運黃沙街直軍四十九旅分駐岳州城陵磯第五日撤運黃沙街桃林寺直軍五十旅退駐岳州寇英傑奉命陷（三十）赴岳照料撤防各事（一日下午四鐘） 
　　成都電　此間但劉賴鄧同盟軍將領會議决在軍事會議後方分兵工廠存彈繼任總座劉成勳呼聲最高 
　　成都電　省會時疫流行 
　　成都電　省議員昨在公寓開會决在短期內謀恢復井瀘路歸商辦下月可開工（以上二十九日下午七鐘） 
　　香港電　陳炯明儉（二十八）電省會言由郵局寄還請任書請早推賢者主持粵局傳汪精衛回粵陷（三十）赴黃埔謁孫定東（一日）赴石龍謁陳（一日下午七鐘） 
特約路透電 
[北京政局記]  
　　一日北京電　自治研究會昨日發出通電謂吳佩孚已以國有鐵路四條借大外債董康顧維鈞均贊助此舉當局請路透電社聲明此說絕對不確顧董　切實否認此說 
　　一日北京電　據確實消息　紹會昨抵此間小作勾留後擬赴陜西就省長任 
　　一日北京電　交通部已革擬規則鼓勵華人組織航務會傳輔助　府實行改革航務制度 
[杜白林兩黨戰信]  
　　三十日倫敦電　杜白林公報稱自由邦兵士入法署時查見數處埋有地雷當即將藥線割斷昨晚八時半佔據法署者請自由邦兵士准穿制服之看護婦一名入署照料受傷人以重人道自由邦司令疑之當將看護婦導入一室盤詰之則南愛叛黨著名領袖巴立氏也乃拘留之公報又稱兵士昨行於城中時常為立於路隅着便服者所攻擊良民宜勿聚於街中致蹈危險昨日平民死者十一人傷者三十人今日臨時政府發一文告謂民軍保障民權與暴亂者相抗亂徒志在破壞英愛和約並慫恿國民向英國作旣無希望且非必要之戰事愛爾蘭被人佔據數百年國人今因和約而得收回愛爾蘭及其權利亂徒之騷擾非爭共和實召回英人耳文中又聲明臨時政府之合法目的末謂臨時政府如有所需必請國人助之 
　　三十日倫敦電　法署被炸烈焰升騰聲震全城係據守法署餘屋之亂徒所埋地雷爆裂所致自由邦兵士死傷三十人署內文卷多付諸一炬火勢尚未息署屋恐難保全聞伐勒拉氏刻在署外指揮亂黨故共抵抗範圍現已展開 
　　三十日倫敦電　據守法署餘屋之叛黨今日午後掛白旗乞降 
　　三十日倫敦電　杜白林法署之炸裂勢甚劇烈相距百碼以內之玻璃窗悉被震碎藏書室全燬文卷四散如風中殘葉數哩外尚檢得焦枯琖殘頁炸後守者猶抵抗四小時降時整隊而出以一敎士為先導共百五十人預料杜白林城內尚有變亂臨時政府公報稱叛黨領袖鄂康諾梅洛士等皆無條件受俘自由邦參謀俄康納爾少將被叛黨拘留於法署者現安然脫險 
　　一日倫敦電　各晨報載杜白林消息較抱樂觀杜白林法署房屋已與藏書室同遭火刦邱吉爾在下院稱有國家而無藏書室較有藏書室而無國家為善邱吉爾指杜白林共產黨為小魂謂臨時政府不難掃除之自由邦兵士參與攻破法署之役者共二千人聞法署叛黨未有死傷 
　　一日倫敦電　南愛臨時政府現辦理清除杜白林叛黨巢穴事宜聞被俘叛黨已勸他處叛黨勿再抵抗但薩克維爾街有大屋一所連郵局在內已被叛黨所據南愛國會本擬七月一日開幕現展至七月十五日自由邦兵士在外省剿治亂黨尚稱順利 
[德國捕獲刺客汽車主人]  
　　三十日柏林電　薩克松實業家台斯特氏已在太羅爾之哇資地方就逮因暗殺賴齊博士之兇手曾用其汽車之故 
[美總統之商船津貼演說]  
　　三十日華盛頓電　哈定總統今日在白宮宴請農業領袖即席演說謂船隻津貼案現已提交國會者乃解决國家難題之一法農家不能超立於海外商業之外欲將農家餘物運往海外則惟有美國商船是賴耳 
[上西萊西亞法德兩軍之激戰]  
　　三十日柏林電　德國自衛隊佔據上西萊西亞之興登堡鎭波蘭人抗議無效法國佔領軍乃圍攻德人彼此激戰法兵死一傷三德兵死傷各十七 
[中法實業銀行之恢復資本]  
　　三十日巴黎電　巴黎日報載稱中政府聲明中法實業銀行恢復所需之資本中政府願認之數以三分之一為限度 
 
 

Page 7

 
 
[菲島海員罷工]  
　　一日馬尼刺電　來往各島之輪船員役今日停止服務因船主減輕月薪百分之二十之故今晨覊留港內之船共三十艘外洋輪船未受影響 
　　一日馬尼刺電　各島間航務罷工已於今日午後解决各船主現正另訂薪俸新合同各輪船多照定期開行 
[各國近事記]  
　　一日江京電　樞密院今晨通過華會所訂九國協約卽由院長捧呈攝政聞七月六日攝政赴北海道之前將正式批准各條約 
　　三十日巴黎電　今日午後愛德華皇劇場演劇籌募印度支那學生經費安南王曾往觀劇 
　　三十日海牙電　俄代表里夫洛夫氏今日以一種計畫提交借欵股員會內開俄國善意後事業需金盧卜三二二四000000枚 
　　一日美國亞拉期加州諾姆電　亞孟特森氏已開始從事乘三葉飛機飛過北極之舉擬繞過斯譬資堡或北格林倫以二十四小時達其目的 
　　一日倫敦電　四月二十二日在愛爾蘭瑪克隆被俘之英軍官三人必已遇害無疑聞愛愛爾蘭共和軍曾在一樹縊殺之 
　　三十日巴黎電　丹麥太子已抵法國巴爾都 
　　二十九日倫敦電　郵務大臣宣稱愛爾蘭西南兩部郵件暫停寄遞 
　　三十日莫斯科電　勞農商務代表開會由克拉新氏主席一致决議維持政府商業專利權 
　　三十日巴黎電　大使大會議决承認立陶宛新國之原則美國不願參與此舉 
[天然珠與養珠之研究]  
　　三十日巴黎電　博物家與珠寶商不久將在巴黎集議以决定天然珍珠是否與日之養殖珠有別兩種珍珠將混置一處如遇有判別各異者則剖驗之 
交通大學無線電 
[美國之預算]  
　　華盛頓電　本届財政年度今日終止收支可相抵財政部嘉爾白氏稱一九二三年之氣象不佳下屆預算案将缺少四萬九千四百萬元財政部之最後報告數目內可發表本屆支出不足三十九萬萬元較預算減五百萬元稍有盈餘 
[美國路工罷工之開始]  
　　芝加哥電　鐵路工務局召集路工各工團領袖集議僅有三工團代表稱如工務局允聽取依照生活程度加給工資之請願　罷工通告可暫不發出工務局主任霍濮氏稱採行強迫手段無補於事鐵路工場技匠聯合會會長稱已决定明日為實行罷工之日工務局聞之遂不復籌議挽回罷工之方法旋即散會 
[探極]  
　　諾馬電　阿孟森氏前由美國出發乘孟德號往探北極日昨行抵諾馬現已起行携帶飛機一架以便中途需用 
[公電]  
　　北京交大學生來電　各報館均鑒儉電計達日來京校附屬專門部一部分學生仍不心死假造名義竊稱全體一意破壞閣議同人已屢次聲明决不承認然猶恐外間不察被其所惑原此等學生竭力反對移唐之議者實係功課淺陋習於荒唐自甘於北京污穢齷齪空氣以達其敷延時日騙取文憑之目的誠恐一旦移唐旣乏大學之程度復失遊蕩之大慾更有一部分敎職員深恐飯碗打破野雞鐘點無着乃不惜揚波鼓浪從中煽動要知遷移學生乃辦學者之權衡並非解散學校使青年無求學之地可比則安能加以摧殘敎育之罪名况改組交大之時三校學生遷移在前乃不聞有摧殘敎育之說何獨於此次耶又此部分學生常竊用全體及揑造學生會名義以淆亂一切查交大成立一年京校素無此會同人旣不承認又復屢次聲明嗣又經同人啓事不與聞反對閣議之運動後專門部亦自認其不過人數較多是直自承其竊用全體名義矛盾之處已可概見至京校本科祇有一二三四年級四級至於不倫不類之丁法戊已等班素未經大學承認其為本科故其所謂本科八班者亦為一部分惡劣分子蒙混外界之詞而已今京校業已放假同人不日回里以後如有京校全體及京校學生會之啓事運動等等同人萬不承認所望各界人士出如炬目光燭其㚥謀為我學界除敗類為我青年成人格豈特交大之幸乃全國敎育界之幸也京校本科一二三四年級全體學生同叩卅 
　　蘇議員陶達等電　（一）各報館均鑒頃致北京大總統國務院電文曰北京大總統國務院均鑒韓省長國鈞奉令調蘇有日蒞任無期報紙喧呶幾成僵勢竊謂韓旣調蘇則吾蘇萬衆一心蘇人治蘇之願已達此時無論政府若何吹瞻顧覬覦者若何把持總不能舍去蘇人而別開生面鈞座鼎新伊始固應獨斷乾綱莘賢合力擁公尤應顧全信用何忍於刷新法紀之時再蹈政令不出國門之誚乞迅電韓國鈞即日遵令履任以息浮言未始非維持法令尊重民意之一端也願鈞座圖之江蘇省議員陶達馬甲柬叩卅（二）申報館轉各報館鑒頃致海安韓省長電文曰海安韓省長鑒奉函悉仍寓辭意頗滋焦惑公為個人計魯可辭蘇亦可辭為蘇省計魯可辭而蘇决不可辭蘇人治蘇萬衆呼籲數載今幸會逢其適如願以償倘公再遲徊必生支節坐誤時會誰負責成除電請中央轉催外乞速蒞任幸勿猶豫陶達馬甲東叩東 
國外要聞 
[德國特約通信（王光祈五月七日）]  
　　　　　　　日諾瓦會議中之俄國問題 
　　按此篇當排在日諾瓦會議中俄國問題第三篇之下因收到較後故補錄之 
　　此篇通信係記者關於俄國問題之第四次通信也前三次通信係報告協約國專門家對於俄國問題之根本主張及其辦法卽所謂（協約國專門家倫敦條陳）亦即此次日諾瓦會議所據以為討論之基礎材料也此次通信則綜述開會以來迄於今日（五月七日）關於俄國問題討論之經過情形至於雙方爭持之要點則此後另有詳函專論 
　　關於俄國問題之討論自開會以迄於今日可以分為四期叙述 
　　第一期四月十一日（即開會之次日）政治委員會開會英相喬治臨時動議先時（協約國專門家倫敦條陳）分布各代表以便各代表先行審閱　後加以詳細討論其時俄國代表亦在場中是為俄國方面正式接閱協約國對俄意見之始惟當時俄國代表齊吉林在場宣言謂彼對於此項條陳之內容並未深悉前此僅在報上得窺一二故此後尚須切實研究云云後來俄國代表方面迭開會議僉以為條陳中所謂（俄債委員會）之組織與干涉俄國司法各條有傷俄國主權不能承認又償還戰時債務一節俄國代表亦堅持不允此外關於承認戰前債務一節俄國代表Krassin頗有承認之意惟其他俄國代表齊吉林與Litwinow兩人則又主張要求法國賠償KoltschakDenikinSudenitschWrangel諸役費用以為對抗之計蓋以上諸役俄國方面認為應由法國負責果爾則法國反將變成俄國之債務者至於俄國今後之保證問題退回外國私有權問題亦復互相爭持未得結果英國代表方面則主張調停一面由俄國方面承認倫敦條陳討論基礎一面由協約國另提關於司法問題之建議以為交換條件此為第一期討論時之情形 
　　第二期四月十五日英相喬治致俄國代表一文其內容如下（一）協約國拒絕俄國所提出要求協約負責問題之請求（二）為顧　俄國經濟困難情形起見協約國顧將俄國戰時債務及其利息酌量減輕（三）蘇維埃政府須承認下列兩點（A)俄國對於外國之財政義務（B）退向外國之私有權或賠償其損害云云俄國方面接到此項公文後於四月二十日用俄國代表齊吉林名義覆英相喬治一函其大意略謂俄國願接受來文所示三點惟附以兩種條件（一）協約國須將戰時債務及其利息加以減輕（二）俄國須得列強相當之經濟接濟使其能於最短期間突出難關至於退向外國私有權一節俄國政府可允許已被收歸國有各物之原主對於該物仍享有使用之權如不得已時亦願給以相當補償其辦法或由直接商榷或由他種談判均可於此次會議中討論又俄國政府現已决定一日不得列強正式承認即一日不能擔任戰前債務云云函中對於希望外國經濟上之接濟尤再三申言認為重修俄國之先决條件足見俄國待賑之情如何急迫矣惟當此齊吉林回覆英相公文之時忽發生一種意外波瀾即俄國代表團同時亦遞一公文於日諾瓦會議之秘書長其內容如下（一）各國主權應該互相尊重關於所有權制度經濟制度行政制度各問題應各照本國固有之原則處理（二）對於在俄從事事業之外人權利加以法律上行政上之保證（三）對於外國人之債務及損害賠償應適用交互原則云云就此項公文意義而論不但與開恩斯會議之議决抵觸而且對於同時齊吉林答覆英相公文之主張亦不啻根本取消於是協約國大驚法國代表認為情形嚴重卽聲明非得本國政府之新訓令不能表示意見會議前途因而大呈黯淡之象未幾由俄國代表Rakowski致函政治委員會首席自行聲明代表團所遞之公文係起草於齊吉林答覆英相公文之前現在宜以齊吉林之公函為準一場風波始告了結說者謂俄國代表同時發出兩種主張相異之公文以代表團唱花臉以齊吉林作調入全係一種試探手段云云此為第二期討論時之情形較之第一期已略有進步矣 
　　第三期四月二十四日俄國代表團復向專門家委員會提出一種建議俄國政府除受外國經濟接濟及列強正式承認外並要求（一）完全取消戰時債務（二）他種債務展期三十年（三）已被收歸國有之各物不能退回或賠償（四）英法須將前此俄國舊政府在英法銀行之存欵移交於俄國（五）協約國得以其資本參與國家股份公司惟私人股份公司則不准其組織云云觀此則俄國代表團此種強硬態度　不免回復第一期之舊則與第二期中齊吉林公函之妥協主張亦復大相出入因此法國代表鑒於俄國代表態度之捉摸不定乃主張將會議延期先謀各團對俄意見之一致並限制俄國代表不得參與此項討論云云於是俄國問題又由第三期而轉入第四期矣第四期自俄國代表見屏於討論以外之後各國擬先將各項條件協定然後再用最後通牒形式交付俄國其協定之條件如下（一）俄國須價還戰時債務惟顧慮俄國現時經濟情形得酌量減輕（二）俄國須償還戰前債務惟准其展緩償期（三）確定一切損害賠償（四）完全退還一切外國私有權以上四種即作為各國對俄問題之基本條件由此種條件擴張而為五月二日各國共同致俄之公文此項公文之內容除包含上述各問題外復加入禁止蘇維埃政府施行宣傳政策等條惟此項公文關於退還外國私有權一條各專門家主張如果俄國法律不許退還則准其用賠償方法以代之云云因此比國代表不大滿意對於此項公文拒絕簽字同時法國代表亦因贊助比國主張之故拒絕簽字故五月二日各國致俄之公文無比法二國之名也此項公文之遞交俄國未用最後通牒形式蓋欲使俄國代表仍有自由商量之餘地以免會議絕裂之危險俄國對於此項公文之答覆大約數日內或可發表此為第四期討論俄國問題之情形 
　　在此第四期中俄國代表旣見屏於討論之外於是乃由俄國代表齊吉林致函　　主席質問何日政治委員會始能正式開會并謂各國置彼四月二十日之函（按即第二期中齊吉林承認英相公文三種條件之函）於不顧而會議進行又長此停頓是無異對於彼之提議不加採納則此後俄國代表團將仍採其原有態度（按即第一期與第三期中之強硬態度）不復為彼之四月二十日公函所束縛云云吾人於此便知俄國代表之態度又漸趨強硬並第二期中曇花一現之齊吉林妥協公函亦復由齊吉林自身將其推翻矣 
[日本决撤東俄駐兵之經過]  
　　日本政府定撤退西伯利亞駐兵二十四日下午五時日本外務省並将决定撤兵情形　表謂本年十月底止當將沿海省駐兵全部撤退僑民之保護則當臨機處置等語其所以决定急行撤兵之經過頗有　紀者爰據所知略誌於次　日本派兵駐紥西伯利亞始於民國七年日本寺內閣時代當時係與各國共同出兵其後中美各國已將軍隊撤退日本依舊不撤藉口東俄政情尚未安定遷延至今前後六載因而外受各國之非難內遭輿論之抨擊至原內閣時代遂與赤塔政府在大連開一會議蓋欲取得撤兵口實並取得東俄利權也當時赤塔政府亦欲在大連會議席上要求日本撤兵故對於大連會議屬望頗殷不圖會議經八閱月日本於撤兵一事始終未能痛快實行及會議將告成立忽又提出秘密要求三項以為撤兵之交換條件赤塔方面不能承認會議遂以破裂而日本於撤兵之事亦藉口不即實行是時適日諾瓦會議開會俄方面又欲要求日本撤兵并極力攻擊日本有侵略東俄之野心而日諾瓦會議卒亦未能議及此事而閉會今海牙會議雖已開幕然於政治問題已宣明不討論遠東問題之解决機會行見不能得之於海牙會議長此遷延固非東俄之福豈亦日本之利日本為避世界攻擊起見屢欲取得適當機會而撤兵固其宜也返視赤塔方面自大連會議破裂後當時之代表彼得羅夫因備受日本　弄　對於日本撤兵之事已表明始終不能信任赤塔政府為明眞相起見於是更派安德諾夫為代表親往日本調查及安氏歸國其所報告之事均與彼氏之言有出入而所得各方面報告亦謂日本有撤兵之誠意並謂日本政府現已內外受困有不能不撤兵之勢其在大連會議席上不過欲取得保障並非無意撤兵於是赤塔政府亦感有與日本訂結協定之必要五月下旬乃更派安德諾夫赴日對日本政府表示希望再開大連會議之　並謂日本如有撤兵之誠意則前次大連會議議定之最後基本協定案赤塔方面亦可承認當時之高橋內閣接到此項消息原擬實行撤兵嗣以內閣本身不定旋至瓦解遂未見諸施行及加藤氏繼任組閣因彼曾為華府會議代表與美國國務卿休士氏又有事先之諒解故其對外方針宣言中卽有撤兵之一項尋將此事提出閣議討論亦大體决定惟因撤兵後西伯利亞日本僑民生命財產之安全及投資事業之保障與乎廟街事件之解决等不得不與赤塔政府為確實之協定故須先將此等問題决定後始能實施今旣將此等問題議有辦法故二十三日之閣議遂完全决定二十四日之外交調查會亦一致承認查日本政府二十三日之閣議內容係决定自動的撤兵撤兵方法則務宜從速將現駐海參崴之第八師先行撤回其在最前線之第九師則由斯巴斯卡亞方面以至尼古來斯克拉斯托利諾依及司蒂安等地逐漸將守備區域縮小而集中於海參崴最後留第十聯隊於崴埠其餘則先撤退現陸軍省旣將一切準備辦妥將來撤兵時當卽僱用輪船裝運兵士此層當無問題惟自出兵以來在東俄各處戰役所沒收之軍械子彈甚多頗難處置曩曾將其一部分運回廣島不幸爆炸故不敢再行運回日本但若在海參崴爆炸又有危及人民生命及建築物之虞且恐仍歸韓黨及敵人之手故迄今尚無妥當辦法至於廟街事件前在大連會議時已曾將　分離辦理今即再與赤塔交涉恐亦不易解决而該地之僑民保障問題則惟有暫託崴埠領事館辦理且海參崴港內尚有軍艦橋立在其餘各種善後只要赤塔政府有誠意亦不難解决此時祇可先行撤兵至於撤兵時期總以結冰期以前為宜故擬於七月間再與赤塔政府開交涉以便結束一切事件但撤兵旣决定自動的實行亦自有先行决定時期之必要查海參崴港之結冰期在十一月而軍隊第八師第九師及特務機關憲兵隊等合計約二萬人若以商船搬運則需一月餘之期故無論如何撤兵着手之期必須自八九月起於是决定於十月底目為撤盡之限期而撤兵經費則預算為一千萬元云 
國內要聞 
[直奉撤兵停戰之近訊]  
　　直奉兩軍之撤退及留守據實際調查其情形如下（甲）直軍方成在最前方不陸軍第二十三師全部第三師第六旅旅長楊清臣所部又騎砲團長張琢　　毓昌所部及十三混成旅旅長董政國全部十四混成旅已故十五師彭壽莘全部連日京奉道上運回兵車為第二十三師十三混成旅及中央第四混成旅張錫元所部分別運往保定察哈爾廊坊駐紥直軍照原簽調和條約駐紥以彭壽莘為留守司令官留守軍隊為十五師全部第三師第二十四師各一旅為永遠留守軍隊（乙）奉軍方面在最前方為張學良李景林所部奉軍原設六路司令退　後編為三路第一路為張學良和約前駐紥由山海關石門寨迤西三十里起接朝陽府防線第二路為李景林和約前駐紥由海岸起接第一路防線礁山百草山石門寨二郞廟及山海關之南均為李景林之防區第三路為張作相防區接第一路為救援熱河主力軍此次和約已撤退者為張學良張作相兩部奉張亦派李景林為留守司令官所部四十餘營分駐榆關北長城以外　　又自王占元宋小濓奉命監視奉直撤兵復赴奉與張作霖接洽一切後直奉雙方已遵照停戰條約實行撤兵茲將近日奉直兩方致王宋沁電錄誌如下一張作霖沁電）北京王上將軍子春兄宋督辦梅兄鑒有二電敬悉查奉軍在勢境者汲師已撤至奉境新立屯齊張湯各旅亦均撤出熱境前所及九門口各隊閼旅亦經撤退後防亦撤退一部分惟輕重甚多車路不免擁擠前方各隊現正計畫陸續撤退並設法疏通車路以期先開客車恢復交通期副尊囑至京榆客車不知何時通行此間未間接洽並以附聞盼覆張作霖沁（二十七）印（曹吳沁電）北京王上將軍宋督辦均鑒有電敬悉老成謀國蓋慮周詳企念賢勞至深佩仰現已令前方各軍隊尅日撤防各回原駐地　其灤河以西酌留少數部隊維持地方以證和平之眞誠而謀永久之寗息知關厪注特此奉聞曹錕吳佩孚沁印 
　　直奉兩軍所訂之撤兵條約各方面紀載各有不同茲從某方面覓得該條約原文特照錄如左（一）直奉兩軍為維持大局統一國家之目的雙方同意罷兵（二）奉軍之撤收係撤去直境直軍亦不得入奉境一部（三）於民國十一年六月十八日早九時至午後一時南路有前進之處撤收之（四）於民國十一年六月十九日早六時起奉軍撤收南方面之部隊但直軍須限於奉軍撤收時之前一點鐘南路路方面之部隊集合於陣地後方相當之地點（五）於民國十一年六月二十日早六時起奉軍撤收北路之部隊直軍之動作亦與第四條同（六）奉軍兩路自撤收日起在三日內撤收完了（七）在奉軍撤收未完之前直軍亦不得有軍事上之行動（八）雙方自簽字後若某方部隊有不本此規定而自由行動者則此方之簽字人員須負完全責任（附記）（一）直奉兩軍所佔之線以二郞廟裹峪為中交線此線以南為南路此線以北為北路（二）自簽字後雙方均須嚴禁射擊倘有違犯者卽以該管官長是問而處以嚴重之懲辦奉軍全權代表孫烈臣簽字張學良簽字直軍全權代表王承斌簽字楊壽新簽字中華民國十一年六月十七日訂 
 
 

Page 8

 
 
   
 
 

Page 9

 
 
   
 
 

Page 10

 
 
國內要聞二 
[北京通信（靜觀）]  
　　　　旅京蘇人續議省長問題　　發表拒鄧之文章 
　　今日（二十九日）上午九時江蘇旅京同鄉會幹事召集臨時緊要會議首由吳君報告本省某某等五人來函（略稱韓紫石被命長蘇實達數年來蘇人治蘇目的惟省議會議員中有最少數人倡反對之論且某部現正暗中醞釀頗有接近軍閥之嫌應請旅京同鄉提出討論設法援助）同人討論後僉謂函中所謂某部究係何指吾們不可不加注意許君謂前次本會有人提議主張用少壯政治家長蘇但星期日開會已將此議取銷大家皆知道此時不能不承認韓紫石應速討論辦法催促韓君到任丁君謂我們此時所以不能再反對韓紫石其間有幾種比較一韓紫石比王鐵珊較能幹二比 
軍閥所薦之省長較可放心三比督軍兼省長更好得多吾們此時固不必一定說歡迎他但是幾句根本的說切不可不說一說如某部果有接近軍閥之事實吾們當然要加以反對繼之者有沈君瀝述某方面種種野心嗣復由國會議員吳君報告往見總理顏駿人情形又有王陳諸君報告保定吳子玉與在京魯人最近對於魯長及韓氏之態度與辦法據其所言則知現在確有兩種令人可駭異之事實（一）日前吳子玉在保接到齊燮元嚴詰之電卽趕派代表兩人到寗一面晤齊申述中央命令不難取銷一面晤王鐵珊囑其暫勿交卸同時分付魯人速請政府收回成命以便仍請韓氏到魯（二）旅京魯人昨日在曲某宅內集議議定仍請韓氏到魯其是否受人指揮此時南不敢說定今日聞已推定代表十二人赴府院兩方請願此兩事確為兩人所報告而內幕情形居然若合符節曾有某魯人向某蘇人言君等何必喧嚷韓紫老行將來吾山東矣在場之人旣聞以上諸說乃詳加討論由孫君提出辦法數條（一）應電致南京某部嚴詰其有無勾結軍閥之事實（二）通電全省各法團申明蘇人治蘇之本旨並速催韓氏到任之主張（三）準備繼任人物並謂此時關係異常重要韓如不能到任必定造成三種局面（一）王鐵珊照常不動（二）王動由齊氏薦人繼任（三）齊自兼省長三者中後二者危險尤甚今欲免除上列危險非趕緊設法不可張君贊成通電全省各法團而不贊成預備繼任人物且不贊成電詰某部一時和附張說者頗多張言此時應力催韓氏到任並應為之排除種種障碍一時相繼發言者頗多大都主張通電全省法團應嚴重聲明絕對不能承受軍閥所利用之省長如有勾結軍閥供其利用者應認為全省公敵情詞激越結果議定四種辦法（一）請由國會議員到府院兩方接洽旣須向黃陂請願催韓氏到任並須再聞顏駿人已否致電海安已否派人赴江蘇（二）由會內舉代表分赴府院被推定者有丁慕韓徐國俊莊思緘陳殿伯四人（三）致電江蘇全省各法團電稿撰就用快郵代電分寄各縣當場推定孫顧雨君起草（四）　電韓氏催其迅速赴任起稿人亦推定孫顧雨君擔任電稿當場擬就經衆公决即交由庶務股拍發電文如次（海安韓紫石省長鑒有電計達蘇人治蘇爭持累年公之進退關係全省幸迅就職免使愛我者惜忌我者快省民愛護省治當一致為公後盾江蘇旅京同鄉會艷）省長問題討論旣畢復由丁君報告在南方數月與蘇齊浙盧接洽經過情形其歸結之點（一）不要認錯裁兵題目以為駐蘇軍隊多屬國軍本無庸駐防蘇境應要求退出蘇省（二）我們蘇人應該做一點運動工夫不要待各省運動成功希冀收便宜之利並言此項運動仍屬和平運動因提出辦法五條（一）聯絡有防軍之各省旅京人士協同運動（二）由國會議員聯絡有防軍之各省議員在國會內提議（三）由省會發動聯絡各法團一致進行（四）由本省各法團派代表到北京請願（五）由本省商學界到處講演時已十二時半經衆議定下星期日開會時論再分別進行遂散會 
　　此次政府任命鄧振瀛為江蘇敎育廳長蘇省旅京人士聞之大　日前曾在省館開會一次一致表示反對認為政府此等舉動直是污辱江蘇當時議定辦法日來已分次辦竣茲分別錄之如下（一）呈請收回成命文竊讀本月二十二日明令以鄧振瀛為江蘇敎育廳長江蘇旅京人士以鄧姓名里實不詳學問經歷不著羣相駭怪昨見江蘇省敎育會來電始悉梗槪伏查江蘇為東南文物之藪非學識聲望超邁流俗者不足應敎廳之選况讀二十七日明令浙江敎育廳長實簡浙人已打破迴避本籍之習蘇雖乏材何至以闒冗不堪者充數惟有仰懇收回成命另簡賢能除另呈國務院敎育總長外為此呈請大總統俯徇民意以維蘇省敎育實為公便江蘇旅京同鄉會（二）致蘇省敎育會電江蘇敎育會諸君公鑒閱報見貴會反對鄧振瀛長敎廳一電與本會二十五日議决案不謀而合政府用人如此實蔑視江蘇敎育污衊江蘇人格浙敎廳已任馬君叙倫比鄰相較益難自解本會已呈請府院部收回成命另簡賢能並逕函鄧勸辭希一致堅持到底務達目的迺已江蘇旅京同鄉會宥（三）致鄧振瀛勸其辭退函斯安先生足下讀政府公報知足下近承簡命長敎敝鄉適從何來遽集於此敝會同人罔不駭愕足下之於敎育研究如何經歷如何孰無自知之明何待外人喋喋若悠悠之口挾倡六博肆口議評敝會亦不敢摭風聞為事實也總之壞地自慚偪仄旣不足辱高車文化甫在萌芽尤不堪承尊範方今破格用人因材器使繭絲有績苜蓿非甘幸鑒輿情勿勞車轍彼此實交利焉順頌旅安江蘇旅京同鄉會啓 
[北京政局之外訊]  
　　大陸報三十日北京電云黎總統派專員赴保定請曹錕即來京解决內閣難題並請吳佩孚勿回洛陽曹電覆黎 
總統謂彼不願干預政治如有人在京干政非彼所許董康因曹錕要求軍費五十萬元已提出辭職書王克敏有繼董說 
　　東方通訊社三十日北京電云曩受黎元洪命赴保與曹吳商議南北統一。廢督裁兵。及維持內閣等重大問題之杜錫珪已於昨晚回京今日謁見黃陂報告赴保後之結果據杜所述對於以上諸問題之商議似不得何等要領雖力勸曹吳二氏來京而曹之回答旣不得要領吳亦答稱業經通電不干涉政治無來京之必要且已準備一切預定於三十日晚啓程返洛云 
[交通部將設查賬委員會]  
　　交通部為清查債務及各項欵目起見近决在本部附設查賬委員會該會簡章業經參事廳會商簽訂完妥卽日由部公布內容如次（一）本部為清查所有債務及各項欵目起見設立查賬委員會（二）委員會設委員長一員副委員長一員由本部呈請大總統派充委員長遇事故不能到會時由副委員長代行其職務（三）委員長副委員長秉承總次長之命綜理一切會務遇有需要時並會同各該主管司司長接洽辦理）四（委員會設委員若干員由委員長對下列各員內妥愼遴選呈請總長派充一部內各廳司人員二部外各局處人員三曾任部局　務人員四具有會計學術經騐人員（五）委員分為專任普通二種承上官之命分別處理審查及調查各項會務（六）本部為綜核名實起見函請審計院酌派審計官一員協審官及核算官各二員常期到會協助辦理（七）委員會於審查案件有疑義者得請部局主管人員到會陳述或以書面答復（八）所有各廳司局之卷宗簿據表册欵項得由會隨時調騐以便審查（九）凡有應行清查案件由委員長指定專任委員一人或數人先行審查擬具意見書交由審計院人員覆查再行集會議决呈候總長核簿辦理所有會內人員對於未布案件均負有守秘密之責任（十）委員會置事務若干員由委員長就部員或局員中遴選呈請總長派充承上官之命分別辦理文牘庶務各項事務所有繕寫等事項應由各廳司內酌調雇員兼充會中書記（十一）委員會辦事細則另定之（十二）本簡章自公布日施行如有未盡事宜得隨時提出修正 
[田中玉着手裁兵]  
　　魯省當奉直戰爭之時張宗昌圖謀擾魯田中玉以魯省兵單曾添募新軍充實兵額然自戰事終熄匪亂略平黃陂復位先之以裁兵廢督之魚電田氏卽表贊成並派代表來京接洽最近則已訓令山東各師旅限於六月底一律裁撤新募之補額軍隊并飭主管官廳停止發給此項募補兵費聞可省七萬六千元田氏此舉似對於裁兵尚有實行之意茲覓得其訓令如下為訓令事案查前奉國務院電開准新疆楊省長電稱奉寒電敬悉裁兵一節已先後裁去二十九營此外如有可裁之兵仍擬痛加裁汰等因事關裁兵該省均已次第籌辦同觀厥成想亦抱此宗旨用特奉達等因奉此當卽電覆國務院自民國八年底任於九年起實行减縮軍隊計每年節省軍費三百餘萬元魯省萑苻未靖地闊兵單現在實無可再裁等情茲准外交部感電內開政府為籌備履行太會條約及議决案起見特設太平洋會議善後委員會查裁兵案件各國注意亦為太會議决案之一惟事關甚鉅本會另行分股詳細研究我公職掌戎機蓋籌素佩對於裁兵計畫尚祈示以卓見等因准此已電復外交部魯省軍費自九年起節實議減歲省三百餘萬元現當黨匪勾結又値膠濟接防地闊兵單刻下勢難再减一俟時局稍定仍可酌量裁汰等情各在案惟查各師旅前因魯省時局不靖請募補兵額以厚兵力當卽令行暫予照准其餉暫由曠欵項下挪支俟地方平靖仍應遵照預算裁減以符定案現地方已漸趨平靜十一預算雖不能再行核減亦未便再行追加所有五師四十七旅第四旅此次募補兵額卽時一律裁減發給六月分餉欵另給一個月恩餉作為回籍川資以示體恤除分行並將應給數目抄單隨發外合行令仰該師旅廳卽便遵照可也此令 
[魯案中日委員會會議紀]  
　　魯案協定細目中日聯合委員會之第一部委員會議定於昨日（二十九）開第一次會我國方面之委員長王正廷及委員唐在章徐東藩先期在外交部大樓等候及九時日本委員長小幡公使及秋山出淵兩委員亦到隨即入席開議當時兩方佐理員均未出席祇有書記四人。速記兩人。事務員兩人在旁開會後首由王正廷委員長起立致詞略謂魯案大綱已在華盛頓會議義定現當開誠協議一切細目惟為迅圖解决起見希望日本方面束將對於各問題之意見一次提出其中較為簡單容易解决者即由委員會磋商决定之其較為複雜並須調查研究者則交與助理員組織分委員會討論之俟作成報告書再提出委員會會議决定在此調查研究期中委員會即可討論容易解决之問題則交涉之進行自可較為迅速此種辦法兩方完全同意惟是時兩方均未準備就緒不能即時提出意見（據日人方面消息日本之意見在下星期一以前萬不能準備完竣）一般問 
題無從開議乃就最簡單最無可爭執之青島海關問題加以討論青島海關本為我國海關之一部應由我國管理惟因一九一五年中日所訂之青島海關臨時合同規定日本繼承原為德國享有之權利致與其他各關分離現在按照華會山東條約之規定該項臨時合同已經銷滅故决定俟山東第約實施之日起完全歸中國管理山東條約第三條所規定（青島海關之用人應考慮青島商業之情形）及（得用日本文）中國委員卽訓令總稅務司照辦至從前德國管理時隸屬於海關之一部分碼頭及倉庫日本會以之隸屬於膠濟鐵路中國委員要求仍與鐵路劃分於討論公產時解决之日本委員表示同意遂决定青島之一切碼頭倉庫均歸第一部委員討論又日本委員謂根據青島中外居民一致之意見希望維持從前自由區域制度或設定保稅倉庫區域之制我國委員允予攷量會議至此即散會時已十二時半矣 
[長沙通信（萍）]  
　　　　　　　湘政府懲戒陳嘉祐之醞釀 
　　湘軍第六混成旅長陳嘉祐本係譚派人物自孫中山任命周震麟為湖南勞軍使後陳周互相結納是為陳氏投孫之始其後占住防區擅委人員提用稅欵招兵集匪皆為趙炎午所不能堪惟陳與衡陽鎭守使謝國光交厚且其防區逼近粵邊省軍勢力不及祇好聽其所為而已 
　　上月陳氏通電力底湘政府任用政學系及省議會組織之違法趙氏不復能忍即欲撤去幸經宋魯兩師長。及衡陽謝鎭守使。去電斥責陳之不當且勸其服罪了事 
陳始隨風轉舵聲述並無其他意見趙亦抱定多一事不如少一事之主意不加深究惟本月陳忽奉孫中山令不俟湘政府同意率兵攻贛該區各邑被提軍餉甚鉅知事紛紛訴苦人民紛紛告急因是省政府與陳加上屋惡感其所以未至决裂者蓋恐孫中山攻贛得手陳氏假其威力以自全耳 
　　乃不意中山在粵漸露失敗之徵陳旅在贛西之戰事亦不得利陳乃悄悄收兵退回郴州茶縣攸縣一帶若無其事然者趙見此狀以撤陳時機已至乃召集軍官會議擬予陳氏以嚴厲之處分如陳再有抗命行動即以武力壓迫之連日省軍開往攸醴即此問題更聞懲戒令未下以先將由省議會提案質問（省議會對於陳旅舉動質問兩次一問其奉何人命令攻贛致失湘省中立之本旨一問其勒征巨欵以充軍餉省當局何以視若無睹）並根據湘南人民之呼龥（湘南陳旅防區以內之十三縣人民屢呈當道謂陳氏私自招兵匪勢因以日熾又屢派人民捐欵人民受苦不堪云云）以證實陳旅罪惡使之無可置辦 
　　陳旅旣為譚派且與謝使交厚則譚派與謝使之態度自可注意聞譚派諸將領因趙氏北聯直南聯陳之主張已經勝利不能不表示屈服謝則善觀風色必不助陳省政府見此情形始敢放膽為之然此事尚胡醞釀中結果如何且看下回分解 
　　另一通訊云湘軍第六混成旅長陳嘉祐所部會正式開入江西參加北伐現在贛省戰事旣有和平解决之望北伐已不成問題而湘議會又以照憲法規定對外宣戰須得本會之同意乃陳部對鄰省宣戰竟使議會坐　中而不知政府措施未免任意義員朱侶雲曾提出質問限期等答覆趙氏遂特致陳旅一電令即撤回頃聞陳已遵將入贛之軍撤回湘省其第二十團譚蒙所部業已恢復舊日名稱近駐攸縣矣 
[湘議會待决中之兩問題]  
　　　　　　　　少憲請願與岳州撤防 
　　旅京湘紳熊希齡劉揆一馬鄰翼郭宗熙等昨聯電趙總司令及省議會略謂政府有將湘憲咨交國會採作地方� 
制度之意此為湘憲生死關頭未可稍為忽略現經擬� 
定辦法希即採擇施行（一）由省議會與各法團公團推舉代表於國會開會時向其請願務於完成憲法時採用聯邦制（二）請省議會通電表同情於聯邦制之川滇黔粵桂浙鄂各省請一致向國會請願俾厚實力聞湘議會對此已定於日內開會協議 
　　岳州撤防案現在已將實行關於撤防事宜雙方均有亟需協議之點蕭耀南昨日來電謂已派參謀長振聯棻赴岳顧問朱兆熊來省就商一切到時請賜接洽云云趙氏則已派鄒禮赴保定江雋赴鄂接洽撤防事宜並聞張福來已經電　湘路局從二十六日起於開車下駛時每日加掛廠車二輛專送在岳之各軍官佐士兵夫眷屬赴鄂各該眷屬等　三日內一律離岳惟湘議會對此不承認劃岳州為中立區域蓋以岳州原屬湘省自治領區應完全收歸湘省管轄也聞已决定於日內請首長出席該會協議會討論此事 
[馮玉祥新式之求雨]  
　　　　　　　　敎會軍人共同祈禱 
　　河南天久不雨勢將礙及民食馮督乃請本地各敎會於前昨兩日分頭禱雨令晨（六月二十七日）六時且召集男女敎友八百餘人十一師官兵約萬人舉行公共求雨禮拜於演武廳秩序如下（一）閱兵（二）奏國樂（三）唱國歌（四）徐仙圃讀經（五）張之江旅長報告禮拜宗旨以認罪祈禱為要（六）唱前往基督雄師之詩（七）普立德講道謂人若有堅信之祈禱必得非常之效果（八）朗誦求雨禱文（九）普唱天之下萬國萬民之詩（十）軍民五人口慶祈禱（十一）馮督祈禱曰（上帝至公凡所降災皆因人罪所致吾人毫無怨天之意我馮玉祥有罪理當受災切勿累及良民豫人有罪罪在馮玉祥一人我雖粉骨碎身貶入地獄亦分所應爾且仍歡欣快樂以謝上帝云云）聞者多為下淚（十二）浦化人祝福（十三）奏樂散會逾二時許即雷雨交作稍潤田禾焉 
[外報紀贛省近狀] 　　 
　　星報二十七日南昌通訊云贛軍懷司令岳兆麟此次約束潰兵俾吉安南昌獲免搶刦厥功甚偉岳氏刻在南昌籌欵俾發三個月欠餉及撫恤傷兵與陳亡者之家屬日前陳光遠靳不發餉遂致岳氏陷於窘境岳氏亦謂陳氏使其為（代罪之羊）按岳氏自贛州行退前曾三次接奉退兵之令據述當時軍糧已竭兵士皆煑草充饑李烈鈞有四萬人渠僅一萬有奇今引回者剩七千人死傷之數據岳氏言約四千人但外間多謂實在七千人以上迨其末次退兵時軍中子彈每人僅餘四十發當岳氏行至吉安方布置防務突聞軍中譁變亂兵節節後退乃急往南昌擬與陳督面商撫輯辦法記陳不待其至先已出走時各軍官亦議步陳氏後塵而岳氏毅然折回前方與亂兵遇於吉安南之六十里極力撫循懇其保全民命允即籌發欠餉亂兵始從其言乃重歸本隊岳氏猶恐復生他變乃將其分為小隊散駐各縣一場恐慌至是始克奠定數日前傳聞吉安當鋪五所被搶但據最近報告該處被搶者僅此五家而已此外沿路小鎭偶在刦掠皆土匪及逃兵所為至縣城尚無遭焚掠者但該軍運命刻下尚未可謂决定蔡　勳或將其併入第一師亦未可知聞商會中某書記言蔡氏已令同此間各公團電京請飭在途中之四萬人中止來贛而贛省南北兩軍子彈俱極缺乏亦不能再戰故贛氏多料戰事業已告終今蔡氏地位日益鞏固新省長謝遠涵雖經南北兩政府任命恐難進省履任省長一席刻由何　德護理將來或竟屬之何氏亦未可知 
[川學潮之枝節愈多]  
　　川省會垣公立各校敎職員等停課抗爭敎育經費獨立激起學生全體游街表示態度並到各機關請願日前在省議會熊議長宅被辱復在省會旁聽被暴徒兇打情形迭紀前報事後又生枝節熊㠏謂其家係學生所毀並指為高師職員賀伯中王右木等所指使學生則謂省會暴動之事為熊㠏所指使且有當場所獲暴徒口供為憑此場是非一時無從了結此外更有枝節外之枝節因學生游行之日有人發散一種社會主義青年團傳單並一種馬克斯讀書會傳單大意鼓吹社會主義其實並非敎職員聯合會學生聯合會所為且此兩名目事前並無人知而政界中人則張皇失措以為此次學生團體一鬧再鬧必有秘密團體之結合日前因公開會竟有人向衛戍司令劉成勛前陳述此事請其出示禁止查究意在牽入學潮迎合熊意也日前街面又紛紛粘貼熊㠏與賀伯中之辯白書又發現無名氏攻擊敎職員聯合會主動數人之傳單近又有自稱學生家庭名義攻擊賀伯中王右木等之傳單連篇累牘各說其說無暇代為傳佈茲將學生聯合會對於此次事件之公文照錄如下（學生會呈成都地檢廳文）為受唆逞兇重傷學生當場扭獲送請驗查并請究辦事省城各校現因學欵無著敎職員一律罷課力爭敎育經費獨立各校學生於本月十日整隊向省議會請願請求通過肉稅為敎育經費案俾學生得繼續求學曾經熊議長　岩允於本月十二日開大會决議殊是日學生到會熊議長故意不到　有議員四十餘署名蓋章擔保十三日再開大會并請旁聽及至十三日學生聯合會齊往省議會旁聽是日到會議員三十餘人正値協商解决此次問題學生等俱在場外旁聽秩序并然不圖省議會二門外突然發現暴徒數十人手執棍棒分頭向旁聽學生痛擊學生均赤手空拳無法抵禦城防司令派來徒手士兵彈壓亦無效嗣後救援學生到時當在二門內扭獲兇手郭明星滕其九王省三鍾清榮等暴徒四名後又獲藍星五唐洪順二名立刻詢問自稱為熊小岩唆使各兇手供出後卽請城防司令派來武裝士兵一隊拿獲回校後清查各學校受重傷學生黃乃乾等二十一名內有數名有生命之虞名單粘附均經舁入法國醫院及其他醫院調治查議會為尊嚴機關皆有暴徒逞兇兇手往來追擊　道極熟證以兇手口稱確係熊小岩唆使是以將各兇犯扭送鈞廳懇予依法究辦并請派員檢查受傷學生嚴緝逃犯并嚴究主使之人以伸法紀而維敎育　沾德便（當場扭獲之兇手藍星五自認是抬朱科長的大班熊議長的大班李清武在桂王橋與我說熊議長的屋屋被別個打了約我到省議會去有要事要請大家帮忙打學生并言熊公命令若能打傷一名五十打死者一百元打死某部議員者二百元若被學生抵禦受傷者五十元死者百元如被擒獲我有法子立要放出來的勿恐其餘兇手供詞從略）受傷學生名單如下受重傷者計南城小學校黃乃乾面部重傷農業學校張潮鎧腰傷國學學校勾永全腰傷工業學校胡篤生後腦傷省立第一中學校程源　手傷周爾康手傷葉平面傷甲程工業學校唐尚偉背傷成都聯合中學校孫關遠頭背傷儲才中學校羅愷背傷楊瑞芝頭部七傷左手二傷左膀背心受內傷甚重足心一傷腰部一傷高師附屬小學校嚴漢昭腰部重傷樊遠明腰背腿各部傷重現在不能行走曾昭明腰部重傷楊光森胸部午傷朱德洪背傷羅國昌手傷張光瀛手傷高師附屬中學校張瀚重傷宋大儒重傷蕭宗樸重傷高師學校廖其洸刺刀傷七處危在旦夕陳德光重傷（學生會呈省署文）呈為押扣代表並自毀雜器嫁禍學生請予究辦事省城各校現因學欵無着敎職員一致罷課力爭敎育經費獨立各校學生於本月十日整隊向省議會請願求通過肉稅為敎育經費案俾學生得繼續上課曾經議長熊小岩允於本月十二日開大會决議并請學生旁聽及是日各校學生遵照前約特往旁聽而議員到會者已有四十餘人繼續來者不少可希望開會惟反對敎育經費屬 
 
 

Page 11

 
 
　　立之熊小岩借故不到希圖拖延學生等乃派代表八人前往請求到會殊小岩不惟不允到會並請警士多人押扣八代表同人等聞耗急往質問并請釋放八代表小岩自知理曲潛逃並命轎夫將屋內器物損壞希圖嫁禍學生同人等問代表何在有一女婢言已為熊公與伊家徒由後門押去不知何往惟尚見押學生之警士尚在小岩客廳內直立常卽詢問副官略任伊屋內收尋并請副官將學生等一一解衣檢查除所有像片十一張草條一張以證明確在熊公館由副官登記外並無絲毫夾帶副官簽押可證隨　整隊回各校在學生等依法請求議長到會何得押扣且自毀雜器是何居心茲特懇請押令小岩立交出八代表並請依法重辦以伸士氣 
[川軍內訌之眞相（二）（春）]  
　　欲知川亂將來之結果不可不先知川軍現在各派之實 
力統計全川軍隊不下二十餘師大槪可區別之為三大派三小派各派中又自成大小派三大派者何卽第一軍第二軍第三軍是已三小派者何即鄧錫侯賴心輝陳遐齡是已但懋辛為第一軍軍長所轉喻培棣第一師何光烈第五師余際唐第六師張沖第二混成旅鄭經武林宓兩獨立旅熊兌武實為第一軍之領袖楊森為第二軍軍長所轄唐式　第二師潘文華第四師楊森自兼第九師劉文輝第一混成旅李樹勳第三混成旅袁彬第四混成旅王陵基第六混成旅新編楊春芳湯子模兩獨立派劉湘實為第二軍之領袖劉成勳為第三軍軍長所轄陳國棟第七師陳洪範第八師張成孝第五混成旅藍世鉦第七混成旅劉成勳卽為第三軍之領袖此川軍三大派也第三師長鄧錫侯所轄田頌堯第八混成旅劉斌第九混成旅邊防軍司令賴心輝所轄約三旅川邊鎭守使陳遐齡所轄共四旅兩獨立團此川軍三小派也此外尚有守中立之駐川國軍唐廷牧第二十二師綜上觀之四川一隅軍隊不可謂不多矣第一軍防地在川東北第二軍防地在川東南第三軍防地在川西鄧錫侯防地由順慶巴中而袤延成都賴心輝防地在綿陽廣漢陳遐齡防地在寗雅卭三府以防區論第二軍形勢上較占優勝以實力論第二軍人才戰略器械超越他軍而鄧錫侯但懋辛兩軍次之若劉成勳一軍直不堪一戰者也至於民心之傾嚮以熊克武但懋辛陰謀挑撥極意釀亂川人痛惡之劉成勳雙方討好幕四朝三亦為川人所不滿現在川人較為信仰者惟劉湘楊森兩氏而已 
　　此次川軍內訌主動者為熊克武最初附和者為劉成勳鄧錫侯賴心輝持正論者為楊森陳遐齡各法團及軍實審查會熊但造意在推倒劉湘結果適所以造成鄧錫侯此何以故因鄧本劉存厚同黨為人巧滑幹練其部下亦有能戰名當滇軍退出川境熊但驅逐劉存厚還陜鄧田劉力不能支勢非全數離川不可幸劉湘楊森仗義執言謂同屬川軍不宜煎迫過甚熊但不得已乃劉巴中二三縣最瘠苦之區為鄧田劉一師兩旅之防區所以鄧軍感激第二軍之楊劉而深致𢜩於第一軍之熊但� 
熊克武此次擬推倒劉湘認定非聯絡劉成勳鄧錫侯賴心輝不為功劉賴防區較大祗鄧軍局促可憐乃以讓防地一說餌之鄧滿口答應附和倒劉第一次順慶會議但熊卽讓順慶五縣於鄧軍第二次綏定會議劉成勳允讓成都一部分防區於鄧卽開火對劉湘作戰成都兵工廠本第二軍楊森部王正鈞一旅駐守劉成勳一面對王旅準備作戰一面約鄧軍來省協助劉湘及楊森不願無故啓　蹂躪桑梓　飛讓王旅退出省城開回內江其時但懋辛軍開赴梁山萬縣向第二軍作戰　非劉湘楊森避讓斯時之川亂正不知何如矣鄧錫侯軍隊東防區擴充順慶西防線展至成都抵省後卽發表宣言大槪謂一三兩軍倒劉本非川民公意現劉湘辭職目標早已不存各軍同係川人豈可自禍鄉里其言論反似表同情於劉湘與楊森適陳遐齡兵進駐卭州劉成勳有所憚面不敢妄動於是熊克武爭總司令不得而反失去順慶數縣之防地頗形懊喪現已潛回井研原籍劉成勳爭省長無效反讓成都一部分防區於他人故亦無甚興趣擬不就各軍聯合辦事處正處長惟鄧錫侯等以倒劉之人一變而為擁劉之人豈眞所謂軍人而擅政客手腕者耶政變誠不易捉摸矣 
　　現在四川各法團及各軍代表正力謀開一軍事會議堅挽劉湘復職蓋以此時勿論何人登台立卽引起戰禍非劉湘復職現狀終不易維持資州會議卽討論劉湘復職手續惟劉湘肯復職與否實一最大問題蓋劉湘辭職不盡由於一三兩軍之壓迫其最大原因為辦事製肘例如各防區師旅長擅撤委知事財政權無法統一所委政務廳長及西川道尹以武人干涉不能履新各軍預徵錢糧至民國十三四年省公署無權過問撤消各軍保商所之擾民各軍反抗指為無理干涉劃撥肉稅使敎育經費獨立而各軍覇收不交致成都各校罷課釀成絕大風潮四川省議會自熊克武改選後卽為某係所盤據製造省憲清理路欵皆該會搗亂之資劉湘氏親嘗種種痛苦所以决心辭去刻各法團各將領正般殷勸挽舍此又別無補救方法但視資州會議如何解决耳 
　　川人之意以為國會恢復護法已不成問題西南宜連合一致要求中央宣布聯省自治以預防北方中央集權或武力專制之流弊聯省制度宣布後西南取消自主南北卽可統一然後由中央任命劉湘為四川省長并派楊森督辦全川裁兵剿匪事宜然能否達其目的則未可知也 
[川中烟禁之廢弛]  
　　字林報十日雅州通訊云記者乘輪入川初駛入峽夜間停泊某小村前卽有一漁舟前來外表似售糧菓酒類者實則一河中之燕子窠及傍輪船後船中華客水手茶役等即紛紛下舟過癮翌日夜間更有兩舟前來一如前狀自此航行愈西則吸鴉片者愈無顧忌如重慶瀘州叙州嘉定淮州一帶鴉片竟能公然出售自由抽吸且路程愈西則鴉片價値愈廉市間亦愈充斥當經記者查詢始知此項毒藥皆係川邊及藏境士人所種每年產額甚鉅由滇商向基購買或經滇境或沿楊子江運往他埠據稱宜昌商人每月報效軍隊二十萬元俾准偷運過境云 
[粵省恐慌之現象（平）]  
　　粵省入於無政府狀態已十餘日矣孫中山未去陳炯明不敢來此次之事能發而不能收不知如何解决孫中山現仍處兵艦中黃埔設有總統辦事處並在舊陸軍小學標貼大元帥大本營辦事處聞姚雨玉帶有衛隊約千人左右在此護衛並已招得黃埔附近土匪曾懸花紅一萬元捕而不得徐樹榮為統領徐為陸軍畢業生近年入山為匪其名甚噪此番徐樹榮嘯聚同類均自帶槍械在黃埔附近一帶諸山均埋有地雷聞有村農不愼誤入防地斃命者二人而在該地奔走最力者則為陳策因聚集多兵在此糧食每虞不繼山陳策帶領實璧艦前日截得由港運省之米船兩艘該米約値十六萬元此事發生有兩說一謂陳策以此供中山衛隊糧食一謂借此截繼粵軍糧食因該兩船係某商代粵軍所辦米糧 
也然此事發生粵中商人震驚不淺故二十六號由英美領事偕同各界代表往見孫中山請其體念商民艱苦勿為已甚至陳炯明現仍居於惠州不敢上省省長一職前日省議會開會仍推𠋜舉陳炯明擔任由陸孟飛等携請任書親到惠州勸駕陳雖將請任書接受但因孫不去不敢徑然上省於是苦勸魏邦平暫代省長聞有議員數人曾親謁魏氏勸駕魏對諸議員仍表示不就並謂此次之事弄至不可收拾若陳競存早日上省猶有一線希望倘再遲延不知弄至如何地步余决不敢擔此重任言下似大有感慨至於省城狀况近日滿目悽涼商店依然　門不敢營業昨今兩日並且紛將貴重貨物搬出城外若大禍之將至者此其故難因兵船曾經開砲然實由於有極多似軍隊似土匪之打家𠫳舍強硬奪取貨物足令商人寒膽近雖編有巡查隊在街遊行若　稍為歛跡然強脅之事仍有不免故雖極繁盛之街市商店仍不敢開門或稱東家算賬停止交易或稱貨物搬遷或稱貨已刦盡形形式式無所不有卽如先施大新兩公司現亦不敢開門其他可知矣此種景象令人望而寒心至於省外則民軍四起香山順德新會台山開平聞皆有獨立景象紛紛截留錢糧自行募集軍隊將來其勢大盛恐又將有別舉動矣其在北伐軍目前尚未班師韶州有大戰事發生然粵軍大兵屯聚北江北伐軍未必經此頗聞有從贛邊窺伺東江之說故粵軍又紛調重兵到河源堵截又聞孫派得鄰省之助又有由閩邊進行從蕉嶺縣境以窺伺東江者故洪兆麟又已派兵往蕉嶺以謀截擊總之交兵之地點甚多紛紛擾擾决非能速收拾也 
[伍秩庸博士一殯葬紀]  
　　伍秩庸博士於二十三日上午一時許病故於廣東公醫院中外人士聞此噩耗罔不同深悼惜二十四日為伍博士出殯之期茲將一切詳情分誌如下（一）行入殮禮伍博士係病終於百子罔公醫院二十三日十二時假公醫院禮堂行入殮禮行禮時有英美法日各國領帶及西人朋友與各機關職員各界人士到場觀禮者不下數百人時伍博士屍台位於禮堂之左邊棺在其右着西式禮服皮鞋面形青淡色並無遮掩任人參觀時有西人携帶活動電影機二架及各影相店爭撮其影入殮時先由宣佈員林子豐君宣佈行禮秩序（一）奏樂（二） 
來賓向伍博士屍台環行一週（三）家族對之行三鞠躬禮（四）奏樂（五）來賓對之行三鞠躬禮（六）請牧師與基督敎徒念經與唱詩（七）入殮（由家族扶之入棺）事畢由英國領事演說大意謂此次因猝然政變伍老博士憂慮成病而終殊為可惜願今後中國事由中國人好自為之（八）奏樂（九）家族再對之行三鞠躬禮旋由宣佈員請來賓於禮堂中讓出小路一條將棺木扶至馬車上其遣像一個則置於汽車上并用生花佈置頗屬莊嚴（二）出殯行入殮禮畢時已一鐘遂由公醫院起行先由第一師軍隊前導次由南海縣警備隊與警察游擊隊沿途護送各界往執紼者不下數百人別有機器工人四百餘人特來送殯家族及孝子梯雲扶杖而送狀極凄涼道經大東門入惠愛東路環永漢北路雙門底天字碼頭沿途圍觀者甚衆至天字碼頭時改乘大輪渡往南石頭計是日由天字碼頭往南石頭時有輪渡六隻一係安置伍博士之棺一係招待家族親友其餘四隻為招待來賓并用小汽輪拖渡前往及抵岸時已三時半矣（三）火葬南石頭位於車尾砲臺之左岸其地係由日本人所經營狀似小公園公園之旁有一小亭及拖渡抵岸時計有八人將棺扶之上岸位於該小亭之中間各中外親友送之花圈均陳列於此其時別用國旂一面蓋其上并位伍博士遺像於棺上又由宣佈員聲言家族請右立來賓請左立先由家族對棺行三鞠躬禮次由來賓對棺行三鞠躬禮再次家族與來賓對立行一鞠躬禮時有西人與日人多人到場參觀行禮畢宣佈員復對衆言左邊有一火爐卽伍博士火葬之處請諸君先往參觀來賓聞言均爭先觀覽該火爐係用磚築成狀似長方形三邊環以圍墻并有用磚築成之高烟筒一個該火爐前面有一鐵門中間築成一棺形別有鐵板一塊火爐之一邊有入煤之小鐵窗數個一邊係起火之處來賓參觀畢時已下午四句二十分鐘矣隨由大門將棺扶之至該火爐內由孝子梯雲親手緊鎖并親手舉起火禮來賓遂相率散歸 
　　另一消息云此次伍老博士因時局感觸致憂勞成疾遽於二十三日溘然長逝其遺骸於次日正午十二時入殮伍朝樞伍夫人曁其女眷親屬均親視　殮外　則有英美兩領事美國砲艦船主各敎會學校牧師等本省則有粵軍葉總指揮代表魏邦平吳飛第一師軍樂隊南番兩縣長各機關職員新聞記者廣東總工會機器總會佛敎總會憲兵游擊隊等均赴院吊唁伍博士素好潔凈故是日殮手均由公醫院男女看護生親自洗殮非常潔凈殮畢由治喪者導各來賓環繞伍博士遺骸一週旋由英領事當衆操英語演說大意謂伍故博士為中國當代不可多得之人物久為中外所欽仰不謂因此 
次時局致憂勞成疾病歿於此殊為中國惜吾人亦非常扼腕言時似有無限悲悼意男女來賓均表示一種悲切態度伍氏親屬更悲咽不能成聲佛敎總會兩僧人斯時亦俯首合什喃喃作禮語英領事演說畢遂由牧師起立祈禱繼歌詩是時已二句鐘卽宣佈發引伍博士靈櫬係用西式黑棺馬車四週綴以時花其發引秩序（一）生花橫額內綴有（伍博士出殯）五字先行（二）第一師軍樂隊（三）憲兵粵軍（四）公安局警察游擊隊（五）南番兩縣游擊隊（六）機器總會工人（七）來賓執紼者（八）花亭內盛島金塔一個外用黃紫壇木箱為之夾藏聞該塔乃乾隆島金五彩價値不貲該塔係於火葬後用以存藏灰金之用（九）孝眷親屬（十）伍博士靈柩柩前於車兩旁各擊黑紗一條長約十丈餘以便來賓執紼（十一）孝女眷親屬（十二）各來賓汽車手車計是日來賓共約數百人以外賓男女為最多由百子崗發行入東門惠愛東路永漢中路永漢南路至天字碼頭沿途汽輛延長如長龍一般兩旁夾道觀者萬頭攢動衆見伍博士靈柩至皆肅然致敬似含有無限悼惜之意迨靈柩抵碼頭時由敎士數人親將棺移下河頭船內（該船滿懸生花專為載伍博士靈柩之用）斯時軍樂大作衆來賓亦隨同下各紫洞艇至三時卽拖運至南石頭舉行火葬查是日執行火葬者係西堤岳陽堂日本人清心君先期由伍公治喪事務處延請者直至下午七時始火葬完畢來賓見者多潛然淚下鳴呼哀哉 
[皖垣近事]  
　　皖省政務處長一席自王源瀚赴京參與舊國會召集後遷延至今始經許省長電請以阮忠植調任日昨已奉明令阮氏即於二十八日下午四句鐘赴省署就職惟未就職以前即有公團份子錢芾棠等在地檢廳告訴阮忠植身犯烟禁請求法庭調騐聞法庭有傳訊之說尚不知如何解决也 
　　大通濱臨長江商務頗稱繁盛該鎭警察局長王佛庭任事有年地方感情尚洽頃聞警務處長王善荃將王調任屯溪警察局長以該處會計劉某接充大通警局長原任屯溪警局長侯懷遠調省任以警務處諮議業均發給委狀矣 
　　財政廳日前改委段啓緒充蕪湖米捐局局長現在段新局長尚未赴蕪不料蕪湖方面得此消息米業各業董提議反對昨由湯玉泉等電呈省署大致以前局長寗文鈞在蕪數年商民愛戴且為省政府借欵償還公債懇請收回成命飭令段局長暫緩到差許省長接電後當即電覆略謂公債自有公家歸還一人更調與公債無涉所請碍難照准 
　　皖省六二學潮被殺學生姜高琦前經學校聯合會學生總會議决中等以上學校學生每人撫　洋五角小學學生每人撫　洋二角敎職員每人撫　洋二元至五元由各校會計代收移為建造高琦碑亭曁修墓等用昨日姜案委員會諸人在省敎育會開會討論建造碑亭各事議定除催各學校速將撫　捐欵繳齊外碑文請孫希文起稿至於訴訟進行再狀催江西法院依法緝兇辦理 
　　旅省壽縣同鄉以該縣此次摻遭兵變縣知事程艦會同地方財政局來電　云商店被搶三十七家居民被波及語多廻護特於日昨齊集警察協會開會議决對於兵變事宜聯合皖北各同鄉作大規模之運動務達裁兵目的當擬電稿因皖電局有人檢查推孟芸生赴九江拍發并推代表回縣調查兵變損失眞相復公推代表史蘊璞孫養臞等赴省署質問省長是日許省長辭以病未見　約改期再往 
[南京快信]  
　　內務部以各縣行政經費多有逾出定數現當財政緊迫各機關裁員裁薪特按照事務繁簡重行改訂公為六級（一）歲支一萬五千六百元（二）一萬三千二百元（三）一萬一千三百元（四）一萬零二百元（五）九千元（六）七千二百元 
　　王廷楨啣吳佩孚命赴海安促韓紫石赴魯長任韓堅决辭謝王昨卽返寗住下關韓世昌宅王省長今午在省署設宴欵待齊督曁各機關長官均陪席 
　　高毓浵昨由海安返寗復命據云韓紫石决不就職 
　　省議會在省議員尚祇六十餘人日內仍難開議 
　　交部電南京電局略云近各省假借公團名義任意發電干涉政局亟應從嚴取締嗣後對於團體發電必須詳列姓名不得以公團等籠統名義肆行攻訐否則一律扣發 
　　本省公團紳民一致反對新任敎育廳長鄧振瀛兩長昨亦電京阻鄧來蘇 
　　各稅所藉口本年水災多有比較不足三四成者嚴財應長擬大加更動以資整頓 
　　內務部派警政司行走盧宗呂來蘇考查警務 
　　省署昨通令各縣知事催辦縣自治講習所統限八月一日以前一律成立 
　　蘇省水災義振會漣水灌雲東海述陽振務主任唐宗郭已將四縣振務辦理結束昨赴京就僑務局參事 
[杭州快信]  
　　財政部電催解協欵省署令廳核議聞陳廳長以年來財政支絀實無餘欵可以協濟惟有俟政局平定後設法籌解 
　　杭總商會定二日下午召集錢業領袖及中小同行會議平定銅元換價及切實取締販運方法擬以每銀一元換價漲落不得過三十文 
　　江浙敎育協進會昨函浙反對代理敎廳長朱國楨臚陳前辦威坪蘭溪各捐局劣跡經省議會質問在案誓不承認請一致聲討 
　　農事試騐場林科主任鄭畦調充甲種森林校長省貧兒院長胡宗城調充商品陳列館長不日將成事實 
　　甲種蠶業學校明日（二日）舉行畢業式三日續開經濟公開委員會修正各組辦事細則 
　　外海水警廳永靖兵艦　朽不堪行駛徒糜煤餉以致海盜猖獗迭經商民電控省署已令來廳長詳確查復以憑核辦 
　　各米商所領赴溫採米護照均逾限定日期致元昌等行之米假道上海運杭時被稅關扣留現由省公署核准展限三十五天電咨蘇省長請飭各關局知照 
　　司法部令浙黃岩淫婦侯陳氏經總檢察廳呈請决定死刑今日（一日）上午九時在第一監獄執行絞斃 
　　武林門城垣因被霉雨所浸昨夜坍塌七丈有奇交通阻塞行人須繞道洗馬橋等處幸未傷人 
地方通信 
[南通]  
　　化騐處主任辭職　張嗇菴前以本縣工業漸興需用化學試騐者甚多爰設立工業化騐處聘德人羅德偉博士為主任數年來提煉棉油硬油等類並代規劃天生港電廠曹達廠化騐室等成績昭著茲聞博士另有他就張堅留不獲已准予辭職矣 
　大明公司被駁　前有某商集股五萬元組辦姜堰大明電燈公司曾呈請實業廳備案昨聞該廳奉省署批令略云堰所設以姜華電燈公司資本確實紳界亦均承認所有大明公司請予立案若不准行以免糾葛嗣後如再具呈到廳無庸核轉 
　　尚有地方通信及不件轉入後頁 
 
 

Page 12

 
 
地方通信二 
[松江]  
　　學校經濟公開之方法　縣立一高主任敎員王子厚倡議學校經濟公開提理由八項請縣敎育行政人員會提議各情曾誌前報昨王君又將公開方法條陳勸學所長縣視學員及縣署三科主任三人請予一併提交下次敎育行政人員會議决執行茲紀其所擬公開方法如下（一）每學年度開始學校編制預算應由各本校敎員協商定之（二）關於經費之出納及記賬應由各本校敎員公推三人分任之如（甲）專司出入則銀錢保管應負全責（乙）專司支出則應用應省善為規劃（丙）專司簿記每週由甲乙交到出納賬後一一分別登記隨即公布（三）每月末日（或每四週之末日）應由（丙）編造前月分决算書經各敎員瀏覺後向乙檢取回單發票向甲檢閱存根點查現存欵項審核旣定然後公布（四）各本校預算書决算書應按期呈請勸學所審核並隨時檢查（五）各本校决算書應按期印刷分配於各本校敎員（六）本章則如未盡事宜應隨時增訂之 
　　縣商會開會紀　松江縣商會為縣警所擅將警鋪捐改收小洋事於三十號下午三時在該會議事廳召集會董會議到者二十餘人推倪質衾為主席當提出警所來函請將警鋪各捐向以錢串計算者一律改不小洋繳納云云議决由會函知縣署以房捐初係攤認庚子賠欵全省一律現在他縣早已取消松縣不能獨異云云是房捐已根本打銷更為改收小洋之必要次討論商民應負警捐經衆公决略謂本邑　辦鄉防商民認捐頗輕自改設警察後旣開支地方行政費復向市民征收警捐房捐茶捐客棧捐馬捐車捐轎捐船照捐地場捐水巡捐等此外更有罰欵收入較諸鄉防加重不啻倍蓗而緝務又腐敗若此崗位又愈减愈少警所來函謂不數支配云云究竟上開十一項收入捐欵是否足敷洋理市警應由會函警所質問請其明折公布再將上述兩决議案印發本城各商號知照次由張省三等臨時動議謂本市路燈近將毀壞者停止修點吾市民旣以市有公地讓於該公司堅立燈桿則關係全市路燈應由該公司蓋其義務不能任其减少黑暗究應如何督促請公决等語旋卽表决由本會全體會董聯名函致市公所請其轉知電燈公司從速修理至馬路一部分路燈亦已久不燃點聞係警所承辦應由會函致警所質問再次提議本年夏季應否循例設局施醫議决仍照成案辦理散會時已鐘嗚五下矣 
[蘇州]  
　　盜犯歸案訊辦　天庫前楊姓家盜刦一案經偵探隊先後緝獲盜匪吳根壽薛洪秀王盤根等三名並吊到原贓衣服十六件現洋六元由警廳司法科提訊後於昨日下午四時備文派騎巡保安各隊押解吳縣公署歸案訊辦 
　　陸謝兩電局長對調　蘇州電報局長陸守墨近奉部令與滸浦電報局長謝正叔對調前傳陸守墨撤差之說並非事實現謝局長已於前日來蘇接事陸君交代後亦於昨日赴滸浦蒞新矣 
　　八高畢業式預紀　葑門外周莊鎭縣立第八高等小學校學生異常發達本年暑假為第二届畢業之期特由該校沈校長定期本月九日上午舉行畢業式想届期觀禮者必甚衆也 
　　開辦平糶槪况　蘇市東南西北閶五區平糶已於舊曆本月初三日開辦聞米色以北區為最佳西區次之東南閶三區又次之糶價定銅元十二枚一升與市價僅差銅元一枚而一般貧民之爭先往糶被人踐踏或失履遣叙者日有所聞又如住居王天井巷某甲及城外某木作學徒携餞糶米空手回來其怪狀更不堪卒述然貧民苦矣 
　　蘇商會改選前手續　蘇州總商會應天笙蘇稼伙兩會長以改選在即非先開會討論徵求同意不可特於一日下午二時召集各會董蒞會公同討論改選應行手續俾便定期舉行云 
[常州]  
　　議定夏繭價格　武進繭業公所為規定夏繭價格問題昨日通函各繭行略謂民國以來每屆夏繭獲利者少揆厥原因皆由同業自想競爭不顧成本各自放假所致上年春繭尚有驟漲二百兩之一日夏繭則因繅絲折大市面終在九百斤左右以致價値不上百兩虧耗之鉅未有一行幸免同業所感痛苦實非淺鮮現在夏繭將次登場同業等請求治標方法惟有劃齊價値每担不得過五十元次貨薄皮採嫩爛繭一律拒絕不收是為至要今庚春繭幸有微利可圖而夏繭育戶雖多觀成尚無切實把握若再各自為謀勢必仍蹈歷年覆轍則夏繭業恐無振興之希望矣云云 
　　醫院開　自來井　武進醫院已籌有鉅欵不日重建全院房屋院長芮眞儒特聘美國工程師偉脫爾來常先行規劃自來而井泉偉脫爾前日帶同翻譯曁工徒二十餘人到常勘定　井地點在舊陽署第四進後園西北角　深約五十丈須兩月完工工費約五千餘金開　所用之機器鐵管等件亦已運常昨日（一日）已配搭機件實行動工矣 
[揚州]  
　　勸韓長魯之經過　吳佩孚電勸韓國鈞云海安韓紫石鑒奉悉高賢之言殊非鄙懷所望時而可仕兼　天下可也若其不然鄉邦亦　　可施之政今黃陂　位天下更始可以出而仕矣義務之言願擴而充炎以慰魯人王君（卽廷楨）之誠當能面達同屬民國何判蘇魯祈勿固辭以重原議吳佩孚勘並悉吳等派往海安勸駕之王廷楨等已於上月二十九日上午過揚回北維時某軍官欲探個中消息謁王詢問瀕末據云韓氏絕不出山此番徒勞往返云云 
　　預借典稅三年　江都縣公署奉財廳訓令云本廳前以財政支絀應付各費為難當經函請全省典業公會仿照息借冬漕辦法從十一年至十三年止預借典稅三年茲准函復議决三年利息均須坐扣並推代表姚滌源聲明繳欵凡隸寗蘇屬各縣典當請令各典商趕　稅欵依限繳由寗垣全省典業公會兌收𢑥解等情特分令失長齡等各典遵照矣 
　　沈勸學所長得獎　勸學所長沈同文熱心辦學對於國語敎育指導尤力現由敎育部給予獎章以昭激勸已由縣公署知照該所長向部領取矣 
[清江]  
　　鉗口壩兵匪互鬬　淮陰鉗口壩前以伏汎在即正在糾工趕辦曾一度為匪人滋擾茲於上月二十四下午九句鐘時又有土匪數十人各持快槍希圖搶刦工欵及各衛兵槍械幸為隊長察覺先事預備一面並派探刺聽消息乃該探出發未遠即有匪人狙擊一槍幸未命中該探遂滾臥以遁而兵匪亦即交鋒當時除衛隊外更有縣署警備隊地方保衛團等加入戰至數時匪始遁去刻各工　已來浦報告王叔相總辦請示辦理矣 
　　獲訊搶刦朱集匪犯　二十六日下午淮陰縣警備隊長王振鵬由北鄉歸來隨帶匪人五名當晚過堂中有巨匪朱達銀之姪朱鵬九一名另有二匪係丁姓據一丁匪供稱曾分得贓洋二十元直認不諱餘匪僅供年廿五歲在家為農云云朱知事因天晚隨收押聽候提辦 
[徐州]  
　　甲師畢業式　銅山縣立甲種師範講習所開辦已有二年上月二十九日舉行第一次畢業式計畢業學員六十四人曹縣知事因事往睢當由第三科科長王純柏代 
表前往並有縣視學張明新學務委員李運周及高小國民校長等數十人首先由該所敎取員顧子揚等率領學生向國旗校旗行禮次卽發給證書職敎員並來賓等均有訓詞至下午五時許始散 
　　關東紅糧之早熟　此次徐地雹災各項糧食種子間 
有缺乏農人遂購關東運來之紅糧作種收麥時均已放穗日內卽可收穫矣 
[嘉興]  
　　函請改造橋樑　東門外之煕春橋年久失修坍　不堪現該橋東半段已被霉雨衝坍磚石瓦礫坍入河中行舟亦多阻滯橋面雖尚可行人然已危險異常該處耆紳吳陳諸君查得該橋係在浙路公司範圍內故擬函請車站站長曁自治辦公處會勘尅日建造以便行人 
[寧波]  
　　暑期敎育講習會　浙江省立第四師範學校小學敎育共進會鄞縣敎育會明學會等四團體因鑒於設計敎育在今日小學敎育界中大有研究之價値特發起辦一暑期敎育講習會聘請吳研因。楊衛玉。郭智方。及其他敎育家多人講授設計敎育法及智力測騐法以四校舍為會所前日在四師附小開一談話會議决由附小。星蔭毓德。孤兒院等四校學生內認編若十級先事訓練俾開會後得供聽講員實習之用聽講員額本定一百二十名刻下報名者已有二百人之多可謂踴躍矣 
[湖州]  
　　廳委守提繭捐　浙江財政廳以繭捐急待應用特令 
委本廳收發員陳維卓馳赴吳興長興兩繭捐局守提征存捐欵聞陳委昨已到湖一俟吳興接洽後即往長興守提以資𢑥解 
來函 
[張一麐來函]  
　　逕逕者鄙人因濟南開中華敎育改進社大會於今日附滬寗車北上車中見貴報地方新聞蘇州欄內有鄙人奉黃陂電召等語實係訛傳敝處並未接有此項來電理合聲明請貴報登入來函一門以錫誤會　　　　張一麐謹啓（三十號南京） 
雜評一 
[能發之人（默）]  
　　粵人憂陳炯明對於粵局能發而不能收吾則謂此種能發不能收之局面不僅南方為然即今日之北方亦何嘗不成此種局面耶在未發之前放膽進行旣不能預定有收束之把握而旣發之後又多意外之變化重疊之阻礙其不能如我意以收束之此固在情理之中也惟處此發而不能收之際或不畏環境之困難而仍一意急進則其結果必將愈弄而愈僵或鑒於環境之困難而卽趨於消極則其結果亦將身敗而名裂故此二者皆非能發能收者之所為也能發能收者不躁進亦不輕退不以順利而志高亦不以挫逆而氣沮吾有以觀今之能發之人之手段矣 
 
 

Page 13

 
 
本埠新聞 
[工商界之裁兵大會議]  
　　　　　　　　議决組裁兵促進會 
　　工商研究會。國貨維持會。花邊聯合會。江浙絲綢機織聯合會。旅滬商帮協會。全國工商協會。粵僑商業聯合會。華僑聯合會等八團體發起裁兵聯席會議昨日下午三時假總商會議事廳開會討論列席者共二十餘團體代表如楊小川李登輝交涉公署吳君及馬樹周吳山等四十餘人公推工商研究會會長楊小川主席先由馬樹周報告開會宗旨略謂本會之組織以督促裁兵為惟一之目標蓋我國兵不能裁以致國弱民貧而工商界首遭其害故欲謀工商業之發達須從裁兵着手使一般無用之兵養成有用之工商今日旣承熱心諸君惠然肯來敝會同人無任欽佩務請各抒商見為工商界謀幸福云云次主席起謂吾國自民國以來工商一途殊無進步之可言所以不能發展者其弊資雖屬國家之腐敗然吾人民亦不能辭其咎同人等有鑒於斯組織本會務求工商業之發展但工商之能否發展全視兵之能否裁撤為轉移今政府及督軍旣於裁兵問題呼聲甚高果能實行未始非吾工商界之幸本會可乘此時間督促其裁兵並設法使其為工或為商則國事前途亦可放一線之曙光云云繼由吳山沈卓吾等相繼說明提案沈之議案分三部（一）裁兵之手續（二）裁兵之安插（三）兵額之限制內地不能駐兵地方治安就地招土著敎練為警察每項下各有子目吳之提案與之相似當時林炎夫建議通電政府與各省督軍省長及人民團體時卽有江北自治協會代表嚴伯威起立反對謂北方現無政府至此會衆略有誤會而廣肇公所及紙業公會代表馮少山起言廢督裁兵早經建議但對今日議場所議通電及聯合各團組織裁兵促進會因意見不合聲明對於議决案不負責惟本良心主張滬上各界應就滬先行着手主張廢除護軍使及駐留之客兵旋經逃卓吾吳山等先後發言請主席表决沈又言希望林君所提之裁兵通電除去政府專向各省說話并希望到會各團體代表認裁兵問題有無聯合討論之必要對合組裁兵促進會亦望付一表决復經會衆計論通電改為裁兵宣言由主席提出此二案分次表决多數通過當推定李登輝馬樹周吳山卓健伯伍雲霞沈卓吾為起草員定於下午七時半在泗涇路工商研究會會義起草宣言并會章云 
[法郵船公司添造之新輪]  
　　法蘭西郵船公司在歐戰後航業於去年及今歲添設及改造之德國商船頗多除上海航線內已加入盎高爾。盎奇司。亞薄士。香巴特。安瑞合里杜等五輪驟增六萬八千噸之運量外其所添建之新郵船尚有下列之各輪（船　　　　　　　　　　　　　　名）　(噸　　位) 
亞拉密司Aramis　　　　　　　　　二四000 
安得溪尼埃Andre-Chenicr　　九000　 
安庭亞河司Antinous　　　　　　一三五00 
安得羅米第Andrcmede　　　　　一三000 
將軍實起西尼G.Duchesne　　　一二五00 
臘麥定Lamartine　　　　　　　　九五00 
麥里巧極倫尼M.Gallieni　　　一四000 
配立洛的Pierre-Lsti　　　　　九五00 
其中亞拉密司號一輪船身已完全竣工祇俟客位配齊即可駛來故明年二月中便可安抵上海此輪為中法班內第一艘大船間有一等艙一百零一間二等艙一百十六間三等艙一百間統艙尤多可裝二萬零三百噸凈貨至於配立洛的號與安得溪尼埃各郵船刻已在意大利法國之中歐洲各部行駛云 
[再誌華絲運歐水脚之增加]  
　　運歐華絲加價已誌昨報茲又查悉其運往下列各埠之水脚亦已變動爰再查報如次 
（地　　名）　　　　（今　價）　（原　價）　（加數） 
　　　　　　　　　　　　　　　　　　　　　　　錢 
亞歷山杜泰　　白絲　一五。六0　一四。九五　　六五 
　　　　　　　黃絲　一二。六0　一二。0五　　五五 
亞歷山杜里亞　白絲　一三。二0　一二。六五　　五五 
　　　　　　　黃絲　一0。五0　一0。0五　　四五 
蘇　彝　士　　白絲　一二。00　一一。五0　　五0 
　　　　　　　黃絲　　九。三0　　八。九0　　四0 
渡　　　賽　　白絲　一二。00　一一。五0　　五0 
　　　　　　　黃絲　　九。三0　　八。九0　　四0 
[航業消息瑣記]  
　　昨日由東洋來申之留學生計有周夢熊。冷耿光。洪彥章等據云此次各生之歸國者多官費學生因政府久不匯欵前往致不能久留東瀛祗得輟學返華云 
　　大英郵船公司接倫敦電云現該公司决定調行駛新金山及澳大利亞班之大郵船摩麗亞號輪計一萬一千噸於十月十三號開始航運來華該公司以後將於遠東綫內純用萬噸以上之大郵船云 
　　太古公司之德安。鎭安。臨安。號三輪前行上海者令則改行香港梧州及往曼谷班現定香港往梧州頭等售三十五元往來為五十五元三等為六元二等為十五元云 
[茶業請求續免茶稅之先聲]  
　　年來茶業失敗茶商困苦已臻極點而政府徵稅綦重擔負為難前經茶業會館總董陳兆壽君呈准政府免收出口全稅减收內地半稅三年以來茶業賴以維持茲聞陳君鑒於茶業之不振而免稅之期行將告滿（本年十月十號為止）非再呈請政府績免出口全稅減收內地半稅以輕茶商之擔負則茶業前途不特無發展希望抑且愈趨愈下故擬聯合各帮茶商要求政府續免出口全稅减收內地半稅以挽救此岌岌可危之茶業云 
[昨日之外幣市况]  
　　昨日（一日）各種外幣自前日疲落後昨日反呈穩定之象但交易仍屬沉悶兼以昨日為半年給賬之期各銀行一律休息以是市面益形蕭條據錢業做開各票價格僅英金票買價遞加五分為七元八角五分賣價漲一角為七元九角五分花旗票縮一分買價為一元七角四分羅卜千元新票仍買三兩五錢二百五十票買九錢五分五百元票十一兩五元至二十五元票買八兩五錢馬克買五釐二毫半法郞買一角四分六新加坡買八角七分香港票買一元零一分半老期票買八角四分半荷蘭票買六角三分半均與前日市價相同就今日市面觀之各票非待銀行開關後市况一時難望起色也 
[一週間之金融調查]  
　　進出口銀洋　本星期來現洋進出甚稀無錫南京蘇州等處均未運來祗有漢口來銀一百萬兩杭州來洋十萬元嘉興來洋六萬元而匯豐麥加利等各銀行外洋大條亦未運到廣帮去香港大條六百三十五條又銀爐化實紋五百零四條星期二無進出昨日（星期六）因洋商各銀行半年結賬之期故亦無進出茲將四日內進出細數抄錄如下（星期一）匯豐銀行漢口來銀五十萬兩（星期三）麥加利銀行由廣帮託裝香港大條二百五十五條匯豐銀行漢口來銀五十萬兩（星期四）匯豐銀行廣帮託裝至香港大條三百八十條中國銀行杭州來洋十萬元（星期五）中國銀行嘉興來洋六萬元 
　　洋釐　本週星期二洋釐收市價七錢一分四釐三毫七忽半為此週內最小之價因各外埠是日運回之洋頗多星期三四五則漲落無幾迨昨日星期六早市購現洋者頗衆所以最高價漲至七錢一分七釐二毫半蓋因昨今明三日為銀行家半年結束封關是以各號家都購進現洋以備用然午市略軟二毫半收盤為七錢一分七釐云 
　　銀拆　因本週大條少到所以自星期一來頗為堅俏計星期三早市最高漲至三錢八分星期四仍未寬鬆星期五收市則略跌為二錢至昨日星期六收市最小始鬆至一錢 
　　匯率　此一週中大條銀自星期三長二五後迄未改動各國匯兌英磅星期一至星期四為三先令六辦士半均不動至星期五始放長半辦士星期六仍為三先令七辦士其餘統計印度長二羅比又四分之一法匯長二十個法郞美金大一元二角五分香港大五錢日金小七錢五分嗬囒大二盾又二分之一新加坡小七錢五分俄匯大一萬羅卜德匯大十個馬克銀行交易不多云 
　　絲交　星期一一百四十五包扯價八百七十五兩共値銀十二萬四千二百六十五兩星期二一百六十包扯價一千零八十五兩共値銀十七萬三千六百兩星期四三十包扯價九百七十六兩共値銀二萬九千二百八十兩星期五一百六十包扯價九百八十二兩共値銀十五萬七千一百二十兩星期三與星期六未有交易統計本週共成交絲四百九十五包値銀四十八萬四千二百六十五兩云 
　　標金　此一星期中金價最高與最底相差八兩有餘計星期一開盤為二百九十七兩最高漲至二百九十八兩星期二大條銀英磅掛牌俱未改動故金價殊為平穩星期三祇大條長二五標金升降亦有限星期四平平星期五先令長半辦士金價由二百九十五兩五錢小至二百九十二兩星期六祇上午半日市面且係銀行封關期內故交易寥寥惟市面則軟收盤跌至二百九十兩云 
[一週間各銀行交易之調查]  
　　（星期一）道勝銀行結出七月份東匯二十五萬元價六錢一分至六一一二五正金銀行結進本月份大連匯票二十萬元價六零六二五台灣銀行結進七八月份大連匯票七十萬元價六零八七五至六零半麥加利銀行結進八月份先令一萬鎊價三先令六辦士九三七五三井銀行結進七八月份大連匯票二十萬元價六零七五至六零八一二五運通銀行結出七八月份先令一萬鎊價三先令六辦士八七五住友銀行結進六七月份大連匯票三十萬元價六零六二五至六零八七五大通銀行結進七八月份東匯六十萬元價六錢一分至六錢一分八七五朝鮮銀行結進七月份大連匯票十萬元價六零六二五友華銀行結進八月份先令五千鎊價三先令七辦士又進八月份美匯二萬五千元價七十八元七五華比銀行結進七月份東匯五萬元價六零六二五（星期二）大通銀行進八月份美匯五萬元價七十九元二五安達銀行進八月份先令五千鎊價三先令七辦士又進七月份香匯十萬元價七十三兩三七五台灣銀行結進七月份大連匯票二十萬元價六零六二五運通銀行結進八月份先令二萬五千鎊價三先令七辦士又結出八月份美匯二萬五千元價七十八元七五友華銀行結出七月份香匯十萬元價七十三兩七五（星期三）道勝銀行結出七月份先令一萬鎊價三先令六辦士八七五大通銀行結出七八月份東匯二十萬元價六零六二五華比銀行結出九月份先令一萬五千鎊價三先令七辦士又出八月份東匯五萬元價六零七五（星期四）麥加得銀行結進八月份先令一萬鎊價三先令七辦士三井銀行結出八月份東匯五萬元價六0六二五又結進七月份大連匯票五萬元價六零六二五（星期五）正金銀行結進七月份大連匯票二十萬元價六零七五麥加利銀行結進九月份先令二萬五千鎊價三先令七辦士一二五至三先令六辦士一八七五安達銀行結進九月份先令五千鎊價三先令七辦士二五華比銀行結進八月份先令五千鎊價三先令七辦士二五三井銀行結出八月份東匯五萬元價六零一二五大通銀行結進九月份美匯二萬五千元價七十九元半又結進八月份美匯二萬五千元價七十九元六角二分半又結進先令五千鎊價三先令七辦士二五朝鮮銀行結進八月份東匯二十萬元價五錢九分半又結出八月份先令五千鎊價三先令七辦士一二五 
[無錫夏蠶將開秤]  
　　閘北大來緒昌協和等絲廠昨接無錫繭業公所來信報稱今庚夏蠶育者售於曩昔妯蟻時固稱平穩三眠開葉後因天時不正霉雨連綿過溫度不調致生變端桑葉價目每擔自五千餘文跌至每擔六七百文現大帮亦經上簇不日鮮繭可登場各繭行議定繭價開盤每擔四十五元左右早帮繭行定於本月初八日開秤申地各絲廠已派員赴錫收買云云 
[車糖市面疲呆]  
　車糖自端節以來均係零星銷路市面疲呆客帮辦貨亦都觀望故市價步步跌小惟糖廠年有添設東洋糖廠本年新開者有四五家與他廠競爭營業故來貨不少近來現貨銷路更少行家以車糖到貨湧旺各棧存底甚厚各處客帮前辦之貨尚未運去故無心運貨期貨交易最好昨日東洋車糖復和裕廠開出六千包開十一元八角八九兩月橫濱廠亦開出二千包市價甚廉故現貨開盤亦隨小荷蘭糖近來因輪舶稀少到貨甚乏然開價亦小五溫開十兩荷蘭白六兩四錢華糖市上貨少價能立足據該業中人云市面一時難以轉機後盤尚須看小俟八月間中秋月餅上市各處銷路活動各棧存底出通市面方可轉機云 
[茹粉價格看漲]  
　　茹粉一物夏令銷路最暢近來正値出銷各處客帮購辦者日旺惜閩省來貨不如往年之多該處製粉工人因成本甚高難以獲利故有改做他業者調查其來貨比往年少去十之二三銷路增多故市價頗為堅昂現高貨開六兩五錢購者無多數可得雜牌六兩二錢行家以手貨不多况本年機會難得不肯輕開故市價尚須看好云 
[在滬國會議員今日開會]  
　　　　　　　　提議組織法統維持會 
　　國聞通信社云舊國會議員在滬者前後約六十餘人現定於今日下午二時在愷自邇路通訊處開會討論國會本身問題據某議員云北京標榜之法統問題所恢復者乃係偽法統眞正法統當以西南護法者為準現同人擬在滬組織一法統維持會以示眞赝此項議案即於今日提出討論云 
[蔣拯電催杜錫珪蒞任]  
　　　　　　　　　因欠餉待發之故 
　　海軍總司令蔣拯以海軍部因經費支絀積欠軍餉有七個月之多政府所許每月由鹽餘項下提議海軍餉欵四十萬元又不能如期撥付曾經電請財政部於每月應撥海軍餉欵由上海各銀行劃付財部未能照辦因此蔣總司令對於軍餉一項籌塡挪借羅掘俱窮本月份又届發餉之期各艦隊催欵甚急蔣總司令以無米之炊應付為難再三籌思惟有電催新任杜總司令到滬接任俾舒窮困而杜氏因知海軍欠餉已巨非有大宗欵項不能故在京守待財政部現欵撥到方允接任是以杜氏履任之期一時難定蔣氏則因度日如年昨又拍電到京催促杜氏蒞任云 
[黎黃陂覆蘇紳電]  
　　　　　　　請電催韓紫若履任之答覆 
　　蘇省士紳段少滄黃伯雨王丹揆沈信卿黃任之馬雋卿方唯一錢強齊徐果人榮德生張孝若張繼高朱德軒等十三人為新任韓紫若省長尚在據謙至今未見到任於上月二十六日特電請府院迅電韓省長卽日就任茲接黎 
黃陂覆電職下　上海段少滄先生并轉黃王沈黃馬方錢徐榮張張朱諸先生公鑒寢電悉已交院電達矣特復元洪卅印 
[任局長辭職之原因]  
　　滬寗滬杭甬兩路管理局長任筱珊辭職已見報端茲悉辭職原因以該路所欠英國銀團到期息注五十餘萬交部乏欵支配屢約屢誤任氏以國家信用所關面子太下不去故於上次在京時即向高總長辭職雖經高氏慰留允予從長計議但部欵拮据仍難籌措以清宿債故特提出正式辭職云 
[討論贖路方法之一主張]  
　　　　　　　　由各省商會擔任募欵 
　　有月前會稽道尹劉邦驥致函贖路委員會會長余日章云逕陳者此次相見與聞救亡四大要政一日收回治外法權二日改政稅則三日取銷二十一條四日贖回膠濟鐵路前三項皆可以文人學士折衝樽俎　旋壇坫根據法理而言之惟第四項則非有金錢不足以濟事承示贖路備金辦法以鄙意度之恐無確實把握一則一時熱忱難以持久二則團結力散期會難必三則日期延長事變可慮四則股份零星難以𢑥整有此四難遂生二義一則事體重大當取實力主義一閧之市一時高興認股者如牛毛繳股者如麟角危險所及貽笑環球二則事關救亡當取強迫主義三五小股手續繁重非比慈善事業可以隨意輸將稍不整齊人不我待鄙意本此四難厲行二義竊以全國二十二行省之力合籌三千萬之巨欵當不甚難請為足下陳之夫此番贖路之槪算為三千萬若遲至五年之後則日人於此五年之中又不知如何中擴充勢力迨五年期滿恐其數或不止三千萬殊可慮也若以全國人民通力合作則亦不過三千萬耳姑妄為處分以一千萬屬之華僑以二千萬分派二十二行省由全國總商會𢑥總責成各地方商會分途徵集則每省不過百萬內外每省商會不下百處內外酌量地方繁簡口岸大小量分三等則每商會不過萬元內外紡歸各地方商會經手收入先行發給收條刻期交上海總商會換給股票其無商會地方一槪勿庸徵集以為限制統限三個月內一律交清則不出五個月當可全數收齊即以此欵與日本直接交涉內外齊心一鼓作氣庶乎五年以後之危險可免而一經入手即可獲利安用儲金會之曠日持久為哉况乎我國人心理對於儲金二字非觀為玩物即視為畏途視為玩物者學校工廠之熱血膨脹開會游行搖旗演說無所不至然核其成數每人不過數元而已若分次繳納則後難為繼矣視為畏途者則富商大賈對於救國儲金新華儲金種種儲金皆漫無結果求一主名之人控告而不可得故談及儲金二字鮮有不畏若蛇蝎者此次贖路存亡在乎眉睫利害皎若列星誠得總商人招集全國商會分途擔任諸各商會對於各該地方世族大家富商大賈強迫指派違者由地方自治會各團體公斷之以每一商會擔任區區萬元內外之欵當不甚難况以三千萬元之本每年可獲四百萬元之利其利率約在一分三釐以上較之儲金六釐利息一倍有奇又何憚而不為哉至於股票大小鄙意以為每股不可省於百元假令為人民者百元之資尚不能投則其人之能力與經濟亦可想見此種實業誠非無能力無經濟之人所能擔任也至於期限以一次交清為宜此次交涉乃民氣關係假令分次繳納則日人將掩鼻而笑矣愚謬之見是否有當即希介紹於上海總會與全國賢豪長者一討論之 
[閘北水電廠命運之預測]  
　　國聞通信社云上海閘北水電廠係江蘇省有營業之一歷處贏餘亦為省有營業之冠蓋該廠與南京電燈廠比較尚能獲利同為省營業之精華近聞某國人欲擴張閘北勢力垂涎該廠與某洋行買辦沈某並勾結某廠長計圖侵奪現該廠最近提出辦法二種（一）擴充營業請加資本三百萬元（二）招商承辦蓋明知省欵支絀藉請加資本問題得招商承辦歸結自省署將此辦法咨省議會交議後沈某即親赴南京大肆運動聞已有把握日內如開大會即可通過云 
[昨日又有食米車運赴杭]  
　　滬杭甬鐵路日暉港車站近兩星期間逐日裝運食米往拱宸橋已達四萬餘石已誌昨報昨日）一號（由該站裝出食米十車計三千石於下午十時許裝由滬開杭之一百二十號夜貨車運往拱宸橋車站卸車 
[團長赴楓發餉]  
　　陸軍混成旅第一團團長劉永勝携帶餉欵於昨日（一號）上午九時零五分乘坐滬杭甬鐵路之一百六號二三四等慢車前往楓涇第一團第三營點名發餉擬於今日（二號）乘坐由杭來二三四等慢車返滬 
 
 

Page 14

 
 
[暑期內之鼓吹贖路保儲金]  
　　上海縣勸學所昨致各區學務委員公函云逕啓者頃准江蘇省敎育會函開　贖膠濟鐵路一案自贖路儲金開始以來學校方面第一期儲金業已結束成績極佳其他各界雖亦不乏聞風興起者顧不如敎育界之踴躍此或因各界對於此案之經過未盡明瞭故有觀望不前之現象則我敎育同人允宜盡力宣傳鼓吹早促厥成現在學校即將暑假敎職員學生散歸鄉里請其擔任此項職務必有鉅大之影響除分　本省各中等以上學校請通知學生於暑假期內力為宣傳並鼓吹贖路儲金外合亟函達貴所即請通告本邑各學校敎職員於暑期內設法籌募儲金並擔任宣傳職務庶幾分途並進收效益宏事關國家命脈外交信用請照辦為幸等因准此相應函達卽希貴委員轉致本區內各校敎員一體查照 
[淞埠局職員會議紀]  
　　昨日吳淞商埠局於午後二時開職員會議金坐辦主席議案計有九件第一案擬與市政籌備處合組一委員會將開埠計劃分門別類公同議訂編製成書以便依據進行本局應先提出草案議定計劃大綱分別預備當經議决吳淞開埠計劃書編纂目次分序論。埠界。法院。工程。經費。結論。等六大目由局各員分擔編纂當場認定並議設臨時編纂處於會議廳儘一月內編峻成書第二案提議徵集登記土地規則意見議决此項規則依據公布自關商埠章程規定事項辦理係商埠行政之一種與新頒不動產條例不相抵觸應採取册單局意見酌改條文再行送由市政籌備處召集有關係各市鄉公同復議　第三案提議單擬築路收地規則酌量修改復議决送交市政籌備處公同討論再行分咨部省備案施行其餘各案討論歷時良久容再績誌 
[慶祝再造共和之紀念]  
　　滬寗滬杭甬兩路管理局昨奉交通部電云准內務部咨開本月三日為馬廠首義再造共和紀念各機關應停止辦公一天藉伸慶祝等因當經任筱珊局長通飭所屬遵照辦理酌留幹員接洽要公外並飭各車站一律懸旗誌慶 
[預備慶祝美國共和紀念]  
　　江蘇特派交涉公署近接駐滬美總領事函略謂七月四號為本國共和紀念日除通告僑民同伸慶祝外並於是日在署招待杰賓云云許交涉員業已轉函各機關一體查照官廳方面自當依照曩例有所表示而商界團體亦多有預備慶祝者茲分誌如左　　商總聯會　貴州路各路商界總聯合會前日查照成例通告各路分會届時一律懸掛中美國徽以表國民外交之意 
　　浙江路商聯會　該會總幹事孫鏡湖除遵照總會辦法外擬偕代表二人親往美總領事署道賀中國工會之辦法與浙江路同届時由陳國樑代表前往伸賀 
　　漢口路之傳單　漢口路商界聯合會昨印發傳單云敬啓者本月四日為美國共和紀念之慶吾人國際友誼與美商日益親善而美領克銀漢君虛懷接物對於華人又臻異常篤愛當世盛典我華商亟應表示誠意以聯邦交届時一律懸旗致敬本會會長呂靜齊因公外出特請張秉鑫先生代表全體親往道賀特此知照漢口路兩界聯合會啓 
[法公董局之預防車輛肇禍]  
　　上海泰晤士報云日前法租界公董局開會時討論交通事務菱總巡指陳車輛肇禍案大都由於華人不謹愼所致擬於電車上及租界內各公共地方與鬧市中遍貼傳單警告路人並擬用影片映演街衢間之危險等情當由會中將發貼傳單一層通過並囑總巡嚴密注意街衢中各項車輛行駛情形而福特汽車公司亦奉有警告倘嗣後駛行汽車而不將減低公董局將令其停業云 
[函請查究重載車通過新大橋]  
　　滬北工巡捐局局長近以新閘橋新大橋橋面經過重車頗多危險昨特致函警察四區二分署請其飭警嚴加查禁函略云查新閘橋新大橋阻止重車經敝局揭示並函知貴分署查照辦理在案茲於本日午後一時許在新大橋見有五二0四號汽車滿載麵粉經過該橋由北而南北堍崗警兩名熟視無覩殊非盡職之道將來遇有意外誰負其責事關路政相應函達請煩貴分署嚴行查究以免效尤而防危險云云 
[中西女塾畢業生赴美留學]  
　　　　　　　　張菊貞女士等三人 
　　今日（七月二日）提督輪船公司之梅得森總統號由滬赴美乘客之中有中西女塾職員透特爾女士（Miss　LT.Tuttle)者係請得一年之假期回美此行並偕有中西女塾畢業生三人兩人均姓俞其一則為張菊貞女士係美豐銀行買辦張君杏村之女此次赴美擬在北加羅林那（North　Carolina）州學醫十年乃歸國 
[破獲私鑄銅圓案之近訊]  
　　西鄉七寶鎭某當鋪之房屋係本邑虹橋鎭因私鑄銅元送押軍署趙登鰲之產現虹橋一帶趙之業產早經官廳分別發封日來七寶鎭當典房產外間謠言亦將查封其實不確而鄉民不察連日到典贖物者頗多至已押軍署趙登鰲之僕人某甲並虹橋之地保二名前日已先行保釋出外矣 
[公廨續審犯案纍纍之盜匪]  
　　搶刦三十餘戶。並開槍擊斃茂安之大批盜匪王寶生（即蘇州阿榮）。張子卿。陳長順。陳阿三。張阿二。王阿福。王阿二。倪阿福。毛阿富。丁阿三。張阿六。王阿郞。盛桃桃。秦毛狗。秦小其。楊維成。朱新發。嚴金桃。毛川郞。婦人朱林氏等經匯司捕房先後獲解公共公廨訊供情形迭誌本報前日午後中西包探傳同前次不及上堂證明之各事主將王等各犯解廨由張襄讞會同英米副領事升座續審首由事主黃品三上堂證明本年三月十九號在北山西路被刦藥丸現憶經捕房吊出贓物認明屬實王萬昌證明前年十月二十五號夜被盜闖入天津廟弄伊之家內刦去金鐲鑽戒旋據華探目金福壽包探陸連奎禀稱查得新昌絲廠運送現洋經過康腦脫路被盜刦去四千元一案係由王阿郞王寶生糾黨雇乘汽車往搶該汽車夫沈阿土來已解往護軍使署至大通轉運公司所派出店錢茂安運送現洋經過北河南路被刦一案係王寶生等糾黨所為其所駕之汽車三千二百十三號由秦毛狗司機當時將汽車號碼末尾之（三）字用黑紙貼住使人認為三二一號現在與搶之被告均已在捕房招認錄有供單並由新昌代表蔡鴻紀。大通代表王旭甫。相繼上堂證明被刦數目及盜匪開槍擊斃錢茂安各節質之王寶生供稱前年十一月間搶刦新昌現洋四千二百元係由王阿郞通知我糾同盛桃桃蔡寶根嚴鑫桃及在逃之吳金生雇乘沈阿土之汽車開往康腦脫路手槍兩枝由我發給搶得一箱裝入洗車駛往霞飛路六百零四號洋房內大司務吳金生室中分為十股每股得洋三百五十元。小洋一百二十角我一人獨得三股將贓携至英租界和豐旅館十六號房間住居以便聽信沈阿土被捕我已知悉至北河南路搶刦大通所運之現洋亦係我與嚴金桃王阿福等所為前年天津廟弄之搶案與我同往者有嚴金桃張阿六蔡寶根及在逃之吳金生榮根等手槍亦係我發給等語堂上即向王所供同去搶刦之人逐一詰問是否屬實該盜等均承認捕房所錄供單係伊等所供是實並由朱斯芾羅傑聖文等律師由盛桃桃秦毛狗張阿六等分別委任到庭辯護因時已暮餘盜不及審訊官諭分別還押展期續訊 
[建築中之大旅館（亦名卡爾登）]  
　　星報云昨日本埠卡爾登西飯店有限公司開股東年會時報告在靜安寺路跑馬場對面建一大旅館之計劃該旅館亦名卡爾登內設極大之跳舞室。食堂。彈子房並附有屋頂花園及戲館等規模其宏跳舞室能容三千人� 
聞建築工程業已開始並預定於明年五月一日竣工云 
[旅滬松人贊成學校經濟公開]  
　　旅滬松人郁志傑則孝庵魯雲爾等聞松江第一高校主任提議學校經濟公開極端造贊成昨特發出快郵云松江縣公署敎育會勸學所轉各學校各機關均鑒頃閱報載謹悉第一高校主任提議學校經濟公開一案同人聞之無任欽佩查松地敎育之不能發展者其原因雖係人才缺乏經濟困難殊不知人才之所以缺乏經濟之所以困難者其惟一之弊　即屬經濟之不能公聞耳如案中第五條之論（經濟之不分開往往有少數人視為利蔽旣得之者患失之未得之者思得之於是神聖事業變為市井行為而校務日非）足見松地之敎育不之不能進步者未始非經濟之不能公開所致也故欲謀敎育之發展須以經濟之能否公開為轉移令旣有經濟公開之提議是動機已至萬不能輕易錯過敢希諸君繼續討論一致進行 
[成衣業感戴商會兩長之表示]  
　　　　　　　　公送衣被萬家之匾額 
　　上年工部局頒發取締西成衣業條例本埠成衣同業頗恐慌嗣請總商會會長聶雲台秦潤卿諸君出任調停向工部局一再磋商得蒙工部局允准除每半年納捐兩元外槪與未曾頒發條例前無異該業遂得照常生理該同業等因感謝聶秦兩會長之熱忱特製（衣被萬家）匾額一方昨日上午由北長生公所及三蕊堂全體董事恭送至總商會懸掛當由聶會長等迎入禮堂該業代表董事相繼致感辭畢並全體行一鞠躬禮聶會長等再三謙謝並接入會客室茶點暢談片時而回 
[警察應注意之各項清潔事務]  
　　江蘇淞滬警察廳訓令各區署所隊云案據滅除蚊蠅會函送職員常會討論滅除蚊蠅應行注意之各項清潔問題三十一條要求設法分別辦理等情據此查其中十六條係屬於工巡捐局範圍除分函滬南北工巡捐局查照外所有關於警察廳行取締各條合行令仰該署長員遵照飭屬認眞取締分別罰辦切切此令抄發警察應行注意各項清潔問題十五條（垃圾問題）一布告居民人等不得堆積物件於出入之場所一居戶傾棄垃圾之定時一頑童倒翻垃圾之科罰一崗警對於觸犯衛生規則之忠告與警戒（糞溺問題）一編列糞缸號數以便考查一加記下毒糞缺後之符號一定期分段下毒糞缺一取締籬內糞缸一取締空場及沿途之便溺一注意糞車傾棄糞水一崗警對於糞溺之警戒一隨意糞溺之罰則（積水及污溝問題）一對於陰井深溝各處連下殺蚊之油一對於菜園或籬笆內之積污臟水速行設法勸告清除一對於居戶積水如荷花缸太平缸等速勸告購蓄魚類或下油 
　　附滅除蚊蠅衛生警察考勤規則一滅除蚊蠅衛生警察服務勤惰由衛生科長會同該管署長署員及事務所主任隨時考查每至兩月會呈廳長核辦一次一獎勵量事之輕重分獎諭獎金記功記名提升四種一懲戒量事之輕重分訓斥記過降等撤差四種一合於下列各事項之一者得予獎勵（甲）對於議定辦法能悉心研究切實奉行者（乙）勤愼將事始終不惰者（丙）在該管區城內辦理確有成效者（丁）對於界內居民能和平勸導使其自行撲滅者（戊）會議時建議事項足資採取者一有下列事項炎一者應予懲戒（子）不服指揮違抗命令者（丑）對於討論事項漫不經心者（寅遇事敷衍不能實力） 
奉行者（卯）在本管區內辦理毫無面成績者（辰）會議無故缺席至三次以上者但聲明事由先期請假者不在此限 
[各學校消息彙紀]  
　　同濟大學　同濟大學醫科係德人烊降博士所創辦迄今已十五年第九届畢業考試本應於去歲舉行旋因歐戰中該級會經停課故延至今夏始得修業期滿前月六日該校敎務長伯德博士敎授博羅博士等十餘人分班摟科考試依德國大學制須考一十四科每科均有品試筆試及臨訂考試故於三十日始行考竣定本月三日給憑茲將本屆畢業者依年齡列次於後徐明哲谷鏡　朱仁芳褚通爵順祖仁曾立業梁伯強許重五顧實　陳元喜祝君儼 
　　大同醫院　南車站路在同醫院於六月三十日下午二時舉行畢業式授畢業證書者普通科為昊學敏顧靜徵胡六英顧殺嘉（以上均女生）　　　陸斌過錫炯丁文沼張恩培等九人英文專修科為胡血書若（女生）雷學樂陸昌齡等三人數進專修科為陳昌祖陳嶽生二人其順序如下首由院長報告本學年經過情形次來賓馬湘伯章太炎二先生相繼演說章先生講研究國學之大要並言為學重在自修條分縷析語極切實馬先生則提出尚志二字言求學即為達其志之預備立志不定預備不充皆不足言學而自立設喻印證莊諧並出聽者無不動容次由馬湘伯先生給憑職敎員致勉詞院友會致頌詞畢業生答詞禮畢攝影散會並聞先一日午後六時本屆畢業生舉行友成典禮表演新劇魔術跳舞等云 
　　承天學校　沈家灣承天英華學校於上月二十七時號舉行第八屆中華畢業禮昨日上午舉行暑假偉業禮全體向國旗三鞠躬校長周志禹君致調辭斐英女士給日夜校獎品及獎憑末由周校長報告下學期定九月十五號開學茲將本屆畢業生姓名列後中學英文科。齊博緣周寅昌梁志芳汪恕張賡福萬庭榮蔣之英潘覺民承經王時蔡梁秉樞鄭冠兆張吉　吳安峰羅培宗黃宏煮徐大雄陶邵晉莊鍾鄧秉石中學中文科。周宏造蒙景星馮士璋沈俊卿周育仁夏崇賢王慶惠夜學科程文蔚 
　　愛羣女學　本埠蓬萊路愛羣女學係　袁希澔女士所創辦迄已十週成績頗著茲聞該校前日校務會議决擬於下學期添設　業科一班課程方面主重刺繡及各種小工藝等並擬另設星期職業補習班俾一般年長失學之人與以求學之機會而增謀生之能力原有之商業預科亦擬大加擴充添設本科俾鴻造就而植女子商業發展之基云 
　　廣肇公學　北四川路清雲里廣肇公學小學生圖畫展覽會昨在該校舉行此次所陳列者分寫生圖案及自由盡三種及敎員張毅漢作品約有四百幅左右均饒有趣味之作展霓時間由上午九時起至下午六時止不收入場券歡迎各界參觀及批評云 
　　青年會商業日夜校　四川路青年會夜校於六月三十日八時舉行休業禮七月一日上午十時又為該會日校休業茲將日夜校畢業生姓氏錄下簿記。翁培雍周培德章翰聲縮寫。程百行錢鵬張炳煜陳性墀張師翰打字。陳立標（以上夜校）英文商科。徐通海張煜煒韓洪洲張培繭王壽田張煜劉陳德昭韓成美葉安國高慶熊李大宸施學詔英文文科董芝眉謝組級余灼經鄒禹烈楊市慶胡鐵吾梁蔭佳國文科。徐錫豹林開第祝鑫劉茘生謝組級董芝眉張明煒楊市慶林斯春丁遂棟王宗瀅吳發來葉安國陳德昭張煜劉王壽田高慶蕭迪（以上日校） 
　　培立學校　聖彼得堂境立學校於六月三十日上午十時行第七届畢業典禮其秩序（一）唱詩（二）鍾可託牧師祈禱（三）周夢賢校長報告（四）瞿同慶君演說（五）、發文憑（六）給獎品（七）鍾可託牧師訓辭（八）校歌（九）散會本届畢業生共十二人第一名為丁士康計得獎品者為丁士良丁嚴訓陳世央三人云　　勤業女師　西門勤業女子師範學校定七月五日假九畝地新舞臺舉行游藝會昨日組織游藝會委員會討論進行方法推定游藝管理交際文牘會計五股游藝沈淑清鄭介誠馬愼餘管理陳琢如屠冰如文　胡華因吳山孫楚雲會計陳玉李夫人交際王立明沈卓吾勝圭陳維新鄭效伯等該橠除請上海著名各團體表演游藝及特請南通歐陽予倩演黛玉焚稿人面桃花兩劇外又請鄭介誠敎練學生演有趣味之新劇一本名為（一個覺悟的青年）聞購券定座者憶絡繹不絕其代售券處為一品香大束先施等各大商號云 
[聯華銀行開幕]  
　　昨日為香港聯華銀行滬行開幕之日該行行址在黃浦灘一號亞細亞公司之房產外觀壯嚴內部軒敞是日各界到者甚衆政界如何護軍使許交涉員各派代表商界如盛竹書傳筱庵高翰卿袁近初嚴成德韋綠泉陳子塤樓恂如等均親臨致賀該行董事長盛澤承滬行參事長郭標等均殷勤招待賓主盡歡聞行內組織悉採用歐西最新之法行中重要人員俱係留學鉅子對於營業方面務求實在將來之發達可預期云 
[關讞員請假兩月]  
　　公共租界會審公廨正會審官關綱之君近以讞務辛勞政躬稍有不豫茲値暑假之時業於本月一號起請假兩個月赴四鄉遊� 
覽以資休養其正會審官職務由本廨會審官俞奠孫君兼代云大陸報云公共租界新署正會審官關君近因病告假兩月調養由七月一號起俞讞員奠蓀代理為正會審官查俞君前肄業於江蘇官立法政學堂獲得優等文憑民國元年任上海南市審判廳監督推事三年裁撤同年八月間受會審公廨會審官之職原籍浙江紹興現年四十六歲曾迭得各國政府頒賜寶星勳章及司法部一等金質獬豸章最近又經總統頒給二等大綬寶光嘉禾章俞君旣有此數年會審官之經騐通知其對於中政府改良司法制度上當必有重要之供獻蓋似俞君之人才中國若能多得則改良司灶進行上之困難雖未必即完全消除但必能減輕不少也 
[久記社游藝會紀]  
　　芝罘路久記社為義務學校及暑期送診籌欵事特於六月三十號晚假座九畝地新舞臺開游藝會來賓約三千餘人由該社社員一一招待並分發會場特刊一紙節自如該社社員之京劇又有該社所辦義務學校學生之堆羅漢表演者皆八九齡童子活潑可愛後以座位不敷另加台座但仍形擁擠云 
[閘北之兩慈善機關]  
　　閘北中華新路普善山莊常年舉辦掩埋無主屍骸及義學施醫等諸善舉歷年已久成績優美現經滬北工巡捐局將該路改名為普善路以資表揚其在新民路之西醫院延張定安醫士為主任按日就診之貧民內外兩科常有三四百號之多每屆夏秋兼治時疫去年起院中一應經費由奚　衛獨力擔負刻聞該院定於陰曆本月十一日起遵照常例開治時疫凡患急痧症者無分畫夜隨到隨醫症重者須留院施注射術療治故院中備有病室異常週到云 
[青年會今晚之演講]  
　　探險家李文思敦為當時勞動大家富於冒險性家貧恬澹博學深思身為平民而事業涉於政治及壯年離英倫繁華之區至非洲無人之境辛苦艱危獲游非洲全境探得難多利亞大瀑布沙勒爾湖等處並以基督福音開化土人信仰者極衆李公事蹟於國家社會人民事業學術裨益匪淺可為近世青年之模範本埠青年會德育演講會因訂於七月二日九日十六日二十三日三十日等五星期晚八時敦基督公學王校長煥章到會演講李公遣事今晚為演講之第一期各界男女凡欲曠胸懷而增學識者幸勿失此良機云 
[諦閑開講彌陀經]  
　　海寗路錫金公所內世界佛敎居士林禮請上座導師諦閑老法師來申日昨為開講佛說阿彌陀經之期到者如程支樓王一亭關綱之狄楚青嚴直方李雲書曁章太炎夫人許交涉使夫人關會審夫人等七百餘人午後四時由林長五與楫氏報告開講儀式畢即請法師登座演講如來聖理七時餘始共同念佛聞各廳衆皆歡喜信受頂禮而退云 
[聯益善會注意公衆衛生]  
　　虹口胡家木橋香烟橋路上海平益善會因注意公衆衛事致函於滬北工巡捐局許局長云（上畧）敬啓者敝會於陽曆七月一日起雇用清潔夫數名灑掃道路並備辟疫藥水逐在華界胡家木橋一帶以及閘北各區域從事洗灌消除穢氣該夫役等雖有本會號衣為記恐無千者發生誤會阻碍進行用特函陳務懇佈告俾衆週知云云茲該會接許局長覆函云逕復者展誦台函敬悉有胡家木橋一帶雇役清道並以避疫藥水消除穢濁足徵普濟為懷於公衆衛生造福量除函知五區三分所並飭衛生處轉知各分叚認明號衣隨時接洽可也云云 
[縣署啟征上忙之諭話]  
　　昨日為上海縣公署啓徵民國十一年上忙之期沈知事特飭催征吏傳集各圖地保於午後二時到署諭話大致謂上年水災秋收歡簿本年忙糧奉准九折折收仍限三卯如數繳清不得延誤 
各保均唯唯遵諭而退　　 
　　尚有本埠新等轉入後面 
雜評二 
[工商界之裁兵會（訥）]  
　　為兵多而籌養活兵之費則涌不濫增捐稅為兵多而釀兵爭之禍則不能不影響市面故兵多之禍工商界首受之而裁兵運動之成否工商界之關係為最切也今之各省督軍雖未必塡有裁兵之心然亦不敢顯然倡不裁之論各團體茍能動之以誠責之以義曉之以利害彼強有力之督軍即欲不裁亦終難抗此人心一致之大勢惟工商界所當預為注意者一旦實行裁兵之後應早籌自術之實力以為保護工商業之替代蓋今日無論何事皆須自身先有實力有實力而後一方面可以不依賴人而自保一方面可以拒人之壓迫而得自由發展此運動裁兵之工商界所亟應奮起自决者也 
 
 

Page 15

 
 
本埠新聞二 
[江淮旅滬同鄉會明日徵求閉幕]  
　　江淮旅滬同鄉會定於昨晚七時假三馬路慕爾堂行徵求會行閉幕式一切現已佈置安適其秩序為（一）搖鈴開會（二）公推主席（三）主席祝詞（四）報告分數（五）來賓演說游藝則有跳　官滑稽拳術滑稽跳舞催眠術灘　拉戲等十餘項想届時必有番熱鬧也 
[募欵興修董家渡碼頭]  
　　滬南董家渡碼頭為浦東西各行號及船隻等運貨上落往返必經之所現因該碼頭年久失修椿木朽壞人民往返貨色駁運俱感不便現由該處地方商業中人發起　資興修常經估計工料洋八千元之譜特向各處商家籌募得二千餘元所缺尚鉅故已函至上海縣商會請輕向各業商設法勸募以便集欵興修動云 
[協濟醫院開幕]  
　　民生協濟會為救濟貧病起見設立協濟醫院於貴州路六十九號內容現已組織完備擔任醫務者內科為秦子和兆蟄庵兩醫士婦幼兩科為饒少鴻醫士外科為王秉鈞醫士業於七月一日開幕對於貧病施診給藥不取分文是日到院就診者已不乏人聞尚擬逐漸擴充添聘著名西醫以期普及云 
[時役醫院開幕]  
　　昨日下午三時西藏路上海時疫醫院行開幕禮醫界前往參觀者頗衆由院長史量才朱葆三寶耀庭殷勤招待并備茶點欵客云 
[地貨行兼稱榮蔬之批駁]  
　　滬南工巡捐局前據朱鼎順呈稱在西鄉徐家匯附近開設地貨牙行兼在露天過稱菜蔬請求發給執照等情茲由姚局長批示云查牙行登錄稅定章菜蔬與地貨兩項不能併設一行地貨係賃屋開行終朝營業菜蔬則為露天過稱限有時刻凡領有地貨行憑證者即不能兼貿菜蔬倘或違章准同業禀究所以明定限制而杜爭端曾經本局於民國四年八月間與上海縣公署會商規定并布告在案今該民所呈財政廳登錄憑證係屬開設地貨牙行並非露天過秤菜蔬本局無發給是項執照之先例仰即前赴縣公署呈請核辦可也憑證布告發還 
[公記地產公司控中外信托案]  
　　公記地產公司前延律師代表投法公堂控中外信托公司清理處一案現經中西官核准於昨日傳訊被告不到原告律師聲稱被告旣不到案應請堂上准將生財假扣押傳到被告再核中西官判准如原告律師所請辦理 
[水警招認空船]  
　　駐滬水警第三隊王隊長自奉軍署令飭戒嚴以來每夜必出巡查前晚查至裡日暉港河道見有灘船一艘檢查船內祗有衣物等件且有竊賊所用器具存留而無一人在船立將該船暫行扣留一面出示招認如有船只被竊者准予來隊認領並飭偵查該船之來歷以便深究 
[功鹽給賞加價之照准]  
　　蘇屬緝私統領部前據緝私第一團第四營營長榮道三呈稱鹽商鑒於板戶生計維艱自本年四月一日起板戶繳鹽按照原價每斤增加錢二文惟功鹽價格並未敍及可否援照增加一案呈請核示前來當經轉令蘇五屬鹽商公會核議去後茲據該公會呈稱查功鹽給賞原屬鼓勵兵士對於緝務不致懈怠起見並不以收價之增减定功賞之高下歷來辦理每每小於厫中收價誠恐功賞過高即有買鹽繳功之弊前清時功賞原祗四文（按斤數計算）自民國以來各鹽商為激勵認眞查緝起見始有十文之案惟松場板戶習慣漏私並不以繳功為重如果緝私各營認眞查緝官收未始不可收效今因洋價是長為鼓勵勤能計每斤以十二文給賞事屬可行所　各營士兵益奮勉於緝務或可略有裨益緣奉飭議前因理合查案核議呈復察核等情現由石統領業將該公會議復各節轉呈松江運副核准照辦故於前日通令所屬各緝私營關照辦理矣 
[法租界烟兌業恢復衆和社之發起]  
　　法租界烟兌同業擬恢復烟兌衆和社假法租界商業聯合會為籌備處由新康號主葉貺辰與同業公和祥大成永順裕興大義成祥愼昌順豐祥仁昌承陳萬豐錕泰泳恒興恒生祥等四十家為發起昨日該籌備處發出通告云竊本埠烟兌同業英美租界以及南市滬西閘北紛紛恢復烟兌同業衆和社業經將貨物價目印發傳單票準劃一價格頗見成效吾法租界同是烟兌同業亦應亟起組織庶歸一律爰擬在租界內邀集同業四十餘家作為發起並擬加訂日期遍邀界內全體同業開會討論務使烟兌價目整齊嚴定規則一而另訂簡章呈請官廳立案以期遵守而垂永久云 
[船戶在龍華灣遇盜]  
　　劉和生船承裝坤記號苧蔴一百捆車糖二百包開往松江金山交卸前晚駛在南黃浦龍華灣南首突遇小劃船兩艘攔住去路盜匪八九人手執鐵錕大刀蜂擁上船劉稍與抗拒被盜用刀擊傷頭額及手臂各船不敢與較任其所為至船艙內搜索刦去洋三十元及衣服等一洪而逃劉船開回上海報告坤記號劉受傷甚重由船夥送至紅十字會醫院醫治一面開單報請官嚴緝拿賊盜 
[歡送孫宗賢女士紀]  
　　上海主日學校推行會前日下午七句鐘假座東亞菜館歡送名譽會員晏摩士女校校長美人孫宗賢女士會場由幹事石叔授君佈置一切男女會員到者甚衆（一）大衆直立唱詩禱（二）第一校 
主理陳立美君主席略謂孫女士在　　倡敎育改良社會造福於我中華人民非淺（三）會長陳哲祥君致歡送詞（四）孫女士答詞（五）會長贈孫女士國旗一方銀質徽章一枚（六）職員謝炳炎林樂生杜希彭石叔授諸君次第演說大部勉勵之詞（七）唱國歌（八）祝福（十）散會時已夜分矣 
[安徽濟安副券開獎紀]  
　　昨日第四期安徽濟安工賑副券開獎之期在丁門方浜橋共和影戲院舉行開出五大獎號碼及經銷各票號如下頭獎一千一百零八號杭州大吉祥二獎二萬三千零零五號蕪湖分局三獎一千三百二十號杭州仁裕四獎三萬三千六百二十號停放義利源又二萬一千二百五十九號漢口振華五獎三萬七千四百四十四號常熟昶記又二萬八千九百十九號松江廣源祥 
[比隣因取水而衝突]  
　　曹家橋附近合盛里住戶收字紙人張明月之妻馬氏昨日在自來水龍頭上取水與隣人閻洪奎爭執冲突事為明月所知以閻不應欺侮其妻糾合多人將閻歐打受傷由警到來將張夫婦與閻一併拘入二隔二分所當因閻受傷極重諭令先送新普育堂醫治張明月夫婦函送地檢廳訊辦 
[船史內簿摺印花亦須檢查]  
　　今界夏季印花掊大檢查已在南市一區一分駐所境內繼續向各商鋪挨戶檢查浦江內各項船隻所用之賑簿摺子等亦須檢查已由淞滬警察廳長徐國樑令浦江水巡隊潘隊長循例舉行故連日以來撥派巡官帶同隊士等乘坐杉板向浦江內所泊各項大小商船逐一分別檢查一經查出違法情事即將簿摺等帶隊存候照章傳罰云 
[孀婦猝斃之請驗]  
　　孀婦　桂根年三十八㞤本地人向往常熟地方陳徐氏家近由該氏伴同來滬省親假寓英界大馬路石路口通裕棧內祇有二天忽患急症由茶房朱阿狗送醫院求治醫士不收在途氣絕身死朱將屍體拋於閘北江淮公所空地上為警查見上前將朱及該氏拘送四區警署杜署長諭令暫押一面飭寶邑關二圖地保談杏林投上海地檢廳報請騐究 
[新普育堂病人猝斃數名]  
　　昨日本埠天時驟然酷熱致新普育堂病房內半日之中連斃揚州人周小　子江北人王采大山東人李德生等數名但此等病人因無家屬均由善堂給椬收殮 
[大碼頭之無名男屍]  
　　昨午十六鋪地甲投地檢廳報稱本日上午九時許大碼頭煤　鐵梗上發現一無名男屍年約五十歲左右身穿　竹布長衫身畔衣袋中有大洋三元小洋十二角藥方三張書信二封一封信上書安徽旌德呂能珍號冠儒由明光悅來分公司寄上海曹家渡天興館胞兄呂玉山（即呂能瑾）收另一封為揚州探花巷口本宅母寄子呂玉山收等字樣為此檢呈并請騐究車檢察長立委楊檢察官等前往騐明該屍周身無傷委係因病而死塡明屍格令由善堂棺殮廳候示召家屬來案認領 
[控告借單不還之傳訊]  
　　胡學靜前延巴和律師代表投法公堂控李士林借單不還求追一案昨又傳訊先由見證談根榮之妻某氏聲稱婦人丈夫於光緒二十七年間向周木全買下地皮三人分二釐五毫該地與原被告之地相連婦人向來知悉今涉訟之地確係胡姓之產惟房屋向由李士林住居究係內情如何不得而知周厚德由蔡某代到稱周厚德有事至杭州故未到案惟田單均已帶來呈案請察餘不知情吳少梅稱民人與原告係屬親戚民國八年間被告李士林挽民人轉向原學靜之母借此田單抵押得資安葬其父兄確由民人在場目見原告之母給與李士林是實繼由被告郭蘭克律師稱原告前將地皮售與周厚德時在據上明西至李姓界云云即能證明確係被告之產等語原告聲稱聲據上所載之李姓實係另有其人請察中西官判退去聽候下堂諭飭遵 
[西人控追李孟章舊欠]  
　　李孟章昔年因不還所欠西洋人開特爾之債被控經公共公廨判决償還一萬七千元其時李以無力償還故袛還過二千元餘欠公廨準其交五千元鋪保出外料理詎李自保譯後即置債務於不願去秋投巨資於環球交易所獲得籌備副主任之頭銜惜投機事業幻若曇花致未得良好結果近為該債權西人查悉以李旣營交易所事業當有資財向之所謂無力還債顯係有意圖賴因具禀公廨請求傳追日昨已將李傳案著交八千元鋪保並予原告以一個月期限備其調查李之財產聽候枋辦 
[俄婦服毒自盡]  
　　美租界靶子路七十八號門牌西旅館內之寓客俄國婦人某氏近因經濟問題於上月二十九號服毒圖盡當由該旅館主任報告虹口捕房派八十號西探目利扶斯往將該狐婦車送公濟醫院因毒發已甚不及施救延至昨晨斃命由院通知捕房報告駐滬領袖總領事署特派俄員儀萬福氏會同英公廨張襄　於午刻蒞院檢騐得該俄婦委係生前自行服毒身死遂塡明屍格升　　問先據西探目利扶斯投稱得報後往將該俄婦送院醫治當在其臥床內檢得死者遺書一通遞交其姊大意謂我病不起死後請你將財產及當票代為保存交給父母收領云云並據該旅館主任俄人投訴前情經張儀兩　得供磋商之下判着屍屬具結領屍棺殮 
[魚販控陳玉山等行兇之訊判]  
　　　　　　　陳玉山罰五十元　　孫幾喜押四月 
　　寧波魚販孫生財孫才生孫生利等在公共公廨刑事科狀訴陳玉山孫雙喜於四月七號在愛爾近路小菜場糾衆行兇歐傷一案訊供情形迭誌前報前日午後繼續開庭由兩造律師辯論終結開識員即與英包副領事退入休息室祥核全案人證供詞旋復升座宣判着陳玉山罰洋五十元孫雙喜係逐出租界之過犯不應潛回滋事監禁西年四月期滿仍着驅逐出境不准逗留 
[五星啤酒繼續免稅五年]  
　　北京華商雙合盛廠創製之五星牌啤酒發行各埠泳流銷海外前經家商部註册稅務司核准免稅五年在案現已期滿復由農商部提出病入閣議以該出品完全國產製法精良高出舶來品之上故再繼續免稅五年以示鼓勵聞該廠之酒純用就近玉泉山之水所製故質地純潔極受中外社會歡迎云 
[汽車傷人兩則]  
　　海寗人譚心照昨日上午十時許行經南京路被某號汽車拉倒碾傷腿足由老閘捕房一百八十八號印捕到來抄錄汽車號碼另雇車送受傷人往仁濟醫院醫治旋即持傷狀單呈報捕頭候示又昨日上午十一時許某號汽車駛經浦灘撞倒山東人楊志倫首肩胸背等處受傷由老巡捕房一千四百七十八號華捕瞥見前來雇人力車送往仁濟醫院醫治一面將汽車號碼抄錄呈報捕頭請究 
[掮包小工毆傷巡警]  
　　前日傍晚六時許浦東太古公司碼頭有湖北帮掮包小工數十人放工出外行經棧房門附近被駐棧三區守望警王書亭上前檢查該小工等不服圍聚抵抗致將王警頸部毆傷當經巡官王嘉安 
飭警將滋事之小工張國順管金有陳博雲佘少亭謝四財劉仲孚黃起家一併拘解三區警署昨經曾署長逐研訊若輩供詞推諉堅不承認歐打巡警旋經傳到受傷巡警當案對質指認張國順管金有二人係動手搶奪警笛者其餘不能記憶等語曾君判將該警送院醫治張國順管金有押解警廳訊辨陳博雲等五名交保省釋 
[身畔金飾之來歷不明]  
　　浦東三區巡警馬炎之等於昨日黎明二時許巡　行經東洋公司棧房附近盤獲形跡可疑之溫州人沈阿清一名並在沈身畔抄出金鐲一付金戒一只金圈一付帶署昨經會署長訊據沈供稱現住陸家嘴五福衖三十六號二房東王姓家內此項金飾係我母親等語當經飭警前往調查不實判將沈押候查明核辦 
[失業人投浦圖盡]  
　　前晚九時許有廣東人王年乘浦東爛泥渡渡船過浦駛至中流王忽躍入浦中圖盡當經渡夫救起送交崗警帶至三區警署昨經曾長記王供稱年二十歲前在虹口友人處為夥業已停歇無路謀生不得已投浦自盡等語曾君判將王押送警廳發落 
[欠欵限七天理清]  
　　布廠主宋邦樹昨投法公堂控稱前有沈惠卿毛宗堯兩人前來向商人廠中賒去布若干疋被沈等私行質當化用後由商人得悉向論沈等祗將當票交還被虧欠一百數十元毛虧欠四百四十三元向索不理故投案求追今將證據呈察詰之沈毛兩人供認虧欠惟並無如此之多中西官判沈交二百元人委銀並保毛交五百元人銀並保出外限七天理清 
[子竊父物押兩月]  
　　范慶記前投法捕房聲稱兒子范來英私竊金戒數只現洋數十元逃逸請求查緝現由包探將范來英及其姘婦吳瞿氏連同原贓一併帶入捕房昨解法公堂請究原告由范善卿代到投訴前情並稱原告實因年邁故不能到案詰之范來英供認行竊後將金戒給與姘婦吳瞿氏是實質之吳瞿氏供與范姘識已久此項金戒實不知是竊來中西官判范來英押西牢二個月瞿氏無干開釋贓給原告領去 
[誌謝]  
　　昨承中華圖書館惠贈（考證三國演義）一書字體清朗考證內容落筆尤非等閒讀此如兼讀陳壽正史能添歷史之智識又承贈第一六八期（禮拜六）兩册承中華書局惠贈第十一卷十一期（敎育界）曁第一六四期（英文週報）各一册又承十日定期旬刊社惠贈第一期（十日）一册誌此併謝 
中華職業敎育社通訊 
　　　　　住址　上海西門外方斜路三四八號 
[中國鐵路職工敎育]  
　　鐵路為國家命脈故鐵路職工實佔勞動界重要地位使無相當之知能道德必致妨及鐵路業務之發達我國交通當局有鑒於此於去年一月就交通部設立鐵路職工敎育籌備處本年五月改組為鐵路職工敎育委員會先就津浦。京漢。漢奉。京綏職工較多之四路開設職工學校十二所講演所四十所工人入學者不但唐山長辛店站擁擠非常即浦鎭濟南等站每校亦有四五六百名之多需要之股於此可見該委員會又師資難得於籌備之初同時開辦職工敎育補習會招集師範及專門學校畢業者九十六人授以職工敎育大要職工心理學大要鐵路大要職工衛生學等科凡歷四星期期滿甄別得合格者六十九人即以半數以上之學員派赴各校擔任敎授其餘留會辦理講演出版等務講演四路各設一團按站招擅權職工為臨時之訓話出版則輯行旬刊一種分給各路工人閱覽凡此均所以補學校職工敎育之不及本社認此種辦法極為切要且亦是根本上解决勞工問題之最好方法也 
公布欄 
[江蘇高等審判廳]  
　　批示　高繼榷狀一件為包玉成控訴案委任律師辯護由狀人並非本案被控訴人所請委任律師蕭祺辯護之處應毋庸議此批　祝　城　呈為請求恢復崇明外沙初級廳由狀悉查本廳前擬酌擇緊要處所改組縣司法公署因籌費維艱已從緩舉辦並未奉有部令規復初級廳來呈恐係誤會所請鑒毋庸議此批（以上六月二十九號） 
[江蘇高等檢察廳]  
　　批示　張綿山狀悉案已發還兩父如果有病仰即逕向原縣訴請依法核辦所請由廳轉令暫緩執行之處未便照准此批　方賡狀悉查本案業經令縣調鄭俟卷宗到廳再行核奪此批　丁細籌等狀悉查此案前憶於李師綱控訴狀內批准調卷應俟卷到後一併查核辦理此批　周國明談本立狀悉　同級應移卷過廳再行核奪此批　陸姚氏兩狀均悉姑准調卷核奪此批（以上六月二十八號） 
　　批示　鄭景清狀及抄件均悉此案卷宗已據江陰縣呈送到廳仰　轉呈總檢察廳核辦此批　朱連瑞等狀悉案已批准調卷應俟卷到院再行依法送審核辦此批　沈學文謝股臣狀悉准予上告候同級審判廳移卷過廳即行發給判詞仰即知照此批　談玉先狀悉據稱各節係屬聲請再議事件姑候調卷核奪此批　王大勳狀悉候送同級審判廳此批　張欣生狀悉候送同級審判廳核辦此批　　宗　錢　朱華　家　　　　　地新呈繳　　律師　會印花等費由呈及通知書均悉已瘵　書等費涵　司法部核轉矣通知書暫存仰即知　此批　張屬氏同子　　呈請飭江都縣連發該故夫張　　卹金由是悉據稱該故夫張慕　卹金該縣知事迄令尚未照發請求令縣速發等情查此案前已令知江都縣知事遵照辦理在　據呈前情仰逕向該縣公署呈催速發可也此批（以上七月一號） 
　　布告　為布告事得天縣開設地方廳正在積極籌備應用法警自應照章招定茲查呈請錄用莊彥等雖據呈騐　證在案惟投効人數過多而訂定名額有限本廳應為愼重用人昭未大公起見定於七月九日上午八時在本廳當場考試分別錄用仰該呈經批示廳候錄用各名於六七兩日畢交四寸相片一張俟至試期親携筆硯憑證到場聽候面試愼毋自誤切切此布中華民國十一年六月三十日高等檢察長許受衡 
　　布告　為布告事照得署天將屆本廳勤務時間應即照章普通自七月一日起至八月末日止以上午八時半至十二時為辦公時間除通諭遵照外合行布告仰訴訟當事人等一體知照此布中華民國十一年六月三十日高等檢察長許受衡（以上六月三十號） 
[上海地方審判廳]  
　　批示　一件沈其貴狀請執行由狀悉案經訪億當庭自願和解應俟柏成玉届期不肯撥付再來聲請執行至所請飭傳柏成愷到案責令遵期交欵一節尤屬不在本案和解範圍以內着併知照此批　一件葛承芳狀請執行由狀悉候派吏執行此批　一件李叔和等狀領賬簿由准領此批　一件李叔和等狀交調查費由准交此批　一件願鳴　等狀請給領由狀悉已嚴限該敗訴人沈蔡正等設法具交矣此批　一件沈觀舜狀請執行由狀悉候派吏執行此批　一件楊連記狀領案欵由准領此批　一件沈觀舜狀請給領由狀悉准予來廳繳證其領此批　一件陶志宏狀請照判執行由狀悉候派吏執行此批　一件邱錦雲狀請銷案由狀悉准予銷案此批　一件徐心照等狀領證件由准領此批　一件丁良仙狀領案欵由准領此批　一件陳煒記狀為聲明免予扣押堆星物件由據狀已悉此批　一件郭晋英狀交票　由准交此批　（以上六月二十九日） 
　　判决主文　（民二庭）一件判决丁春濤訴王亮卿租房糾葛一案（主文）王亮卿應償還丁春濤房租洋一千二百元小租洋二十四元丁春濤其餘之請求駁回訟費丁春濤負擔五分之二王亮卿負擔五分之三　一件判决蔡秉潘與徐繼云內抵欵涉訟控訴一案（主文）原判撤銷被控訴人在第一審之請求駁回本案訟費由被主訴人負擔　一件判决黃志仁與吳成榮因債務糾葛控告一案（主文）本件控訴駁回本審訟費歸控訴人負擔　一件决定唐實卿與林修良因租屋涉訟一案（主文）本件控訴准予註銷本審訟費由控訴人負擔　一件决定拉秀川與陸子青因遷　糾葛控訴一案（主文）本件控訴駁回　（簡易庭）一件判决炎郁周訴王子英佃租糾葛一案（主文）原告人之請求駁回訟費歸原告人負擔　一件判决王裕祥訴王維峰欵項糾葛一案（主文）王繼峰應償還王裕祥會欵洋七十八元王裕祥其餘� 
之請求駁回訟費兩造各半負擔　一件判决趙業炳爾訴常規等債務糾葛一案（主文）常恒應償還趙炳南洋二百元趙炳南對於周學文之請求准予註　本案訴訟費用歸常恒負擔　一件判决李省三興紙箔認捐處（　紙箔稅代征事務所）扣押宣紙涉訟一案（主文）本件訴訟不合法駁回訟費歸原告負擔　一件判决欠欵　訴范葉梅會欵糾葛一案（主文）范集梅應償還吳秋生會欵洋九十五元訟費歸范葉梅負擔　一件判决王阿堂訴鄒周氏等債務糾葛一案（主文）鄒周氏照償還王阿堂洋六十元王阿堂對於高阿榮之請求駁回本案訟費歸鄔周氏負擔　一件判决魯乃幹訴丁祥秦保證債務糾葛一案（主文）原告人之請求駁回訟費歸原告人負擔　一件判决沈蔭堂訴宜廷榮股欵糾葛一案（主文）宜廷榮應償還沈蔭堂股欵洋二百五十元訟費歸宜廷榮負擔　一件判决金子　訴方阿土租屋糾葛一案（主文）原告人之請求駁回訟費歸原告人負擔　一件判决聞六笙與黃守成保證債務　明窒碍一案（主文）本件窒碍駁回聲明窒礙以後訟費併歸被告負擔本判决宣示假執行 
　　批示　一件朱純甫狀請傳迫由狀悉仰即來案　諭此批　一件蘇阿坤狀請改訴二作由狀悉業已當庭諭知矣此批　一件沈覲舜狀領房票由准領此批　一件祝友三状請將潘樹生部分註銷姚金生部分暫緩執行由據狀已悉此批　一件王桂發狀請執行由狀悉准予傳追此批　一件朱純甫狀委劉想律師代理由委任狀悉此批　一件　復生狀請勒令交保由狀悉已當庭諭知矣此批　一件僧郞靜狀交案欵由准交此批　一件凌月季狀請函廨協提由狀悉候再函廨協提此批　一件黃子觀狀請銷案由狀悉准予和解完案此批　一件儲裕祥等狀請給領由狀悉候傳案讀追此批　一件魯錢氏狀請照判執行由狀悉准予傳追此批　一件黃子芹等狀交假扣押費由准交此批　一件周學海狀請交保由狀悉已當　明白諭知矣此批　一件夏岐森狀交案欵由准交此批　一件徐翰卿狀請將案欵暫留勿給由狀悉着即來廳候諭此批　一件張瑞華狀請依法執行由狀悉候派吏執有此批　一件徐翰卿狀交案欵由准交此批　（以上六月三十日） 
　　判决主文　（簡易庭）一件裁决楊炳聲請受理一案（主文）本件　請照准　一件裁决金子習聲請假扣押一案（主文）本件聲請駁𡇱� 
聲請人負擔 
　　批示　一件張鳳翔狀　辯明原告起訴由狀悉查該民呈遞訴狀係辯訴性質毋庸繳納反訴訟費日業經和解　印紙費洋九元應予發還仰　知照此批　一件張鍾麟狀請執行由狀悉候飭史照判執行此批　一件朱大森狀請銷案由狀悉准予樂樂存案賬簿並　來廳具領此批　一件王榮記狀請執行由狀悉着即來案候諭此批　一件張炳奎狀交訟費由准交此批　一件周樹記狀請銷案由狀悉准予銷案所有該民前交慮科單曁抵押據各一紙並准發給殷海大具領此批　一件徐錦田狀請照判執行由准予傳追此批（以上七月一日） 
 
 

Page 16

 
 
   
 
 

Page 17

 
 
   
 
 

Page 18

 
 
自由談家庭刊週第四十四期 
[家庭與學校（上）] [  厚生]  
　　家庭與學校這個月。。我寫在稿紙上。。也不知道經過了多少時間。。都沒有動手。。一則因為學校與家庭的關係。。極甚密切。。二則因為這個題目的範圍太大。難於著筆。。所以因循至信。。才拿這個題目出來。。和讀者諸君討論討論。。 
　　我以家庭和學校的關係。。就和船上的舵。鳥身上的尾子。。差不多。。鳥有尾子。。船有舵的時會。。他才能旋轉自如。。不致有意外的危險發生若是但有家庭而無學校。。那末家庭間的文野。。可想而知。。我恐怕舊時知有母而不知有父的情形。。將要復見了。。所以我們可以知道一個學校的責任。。有轉移習俗的魔力。。指導家庭的義務。。而家庭內。。有顧問學校的權利。。聯絡學校的必需。。我舊時常看見許多鄉村間的塾師。。除有事的時會。就和莊上的些假作斯文的朋友。。談長說短。。那些朋友。。也就自嗚得意。。以為得和本莊上的先生。。能夠高談闊論。。實是出人頭地。。而村莊上面的人。。對於這班假作斯文的朋友。。自然表示一種尊敬之心。。所以塾師有了什麼意思。。祗要和這幾個假作斯文的朋友們說及。。恐怕沒有不成功的。。恐怕沒有不通行的。。由這樣看來我們可以知道塾師。。對於村莊上假作斯文的領袖者。。切切不可疎遠。。但是我看現在一般辦學校的敎師們。。在村莊上辦學校。。常常拿起官僚式的牌子。。 [高村莊上的人。。如同鹿豕一般。。他的眼睛。。在有高出於頭頂的樣子。。　甚有那學校的門首。。掛起（學校重地。。閑人莫入）的招牌。。儼然是把學校。。當着府衙般的尊嚴。。所以我每看一般村莊上的幾位假作斯文的領袖者。。就公然的堅起宣戰的旗幟。。百般的詆毀洋學堂。。（鄉人多呼學校為洋學堂）說洋學堂裹都是念的洋書。。說的洋話。。寫的洋字。。沒事的時候。。還唱什麼洋小曲。。學什麼得脚瘟的洋操。。直說得滿村上的人。。天花亂墜。。寗可拿幾串錢去請一位（曰撇子）的塾師。。他們都不肯把子弟送到學校內去。。可是現今取締私塾的號令漸嚴。。私塾的大漳。。雖有的閉歇。。然而村莊上的人。。對於學校。。始終是抱着懷疑的態度。。不可思議的思想。。試問以負有指導社會。。改進社會的責任的學校怎能對於社會上各家庭間的家長。。村莊上的父老如此的隔閡呢。。况且小學校敎師。。并非是至尊無儕的神聖。。怎能和各家庭如許的判若秦晋呢。。還有最不思議的。。就是中等學校。。和高等學校裹。。對於在校學生的家長。。時常存有鄙視之心。。記得我有一次到某中等學校去會朋友。。那朋友抱着感慨深長的樣子。。指着門房裹和僕役共食的老者。。向我說道。。（唉。。現在學校內的辦事人。。不堪聞問了。。這老者就是我們校裹同學的家長。。現在那同學的。。不幸短命而死。。校內拍電報敎他來收殮的。。那知道學校辦事人。。見他為人忠厚。。也就置之不理。。任其悲傷哭泣。。如今竟敎他和校役一齊兒吃飯。。豈不是笑話嗎。。 
[限制生育問題之我見] [  姚羣歐]  
　　山額夫人來華提倡限制生育主義。。其說頗風動一時。。一般青年心目中。。無不有節育二字之印像。。蓋人羣生育。。日增其額。。溫不限制。。世誠虞人滿之患。。　而子女太多。。家庭之負擔亦重大。。根本解决。。不可不關發夫人之說。。提倡正當的限制。。（一）禁止早婚。。庶所生子女。。不致孱弱。。（一）禁止殘廢疾病者結婚。。庶癆瘵等等病根。。不致遺傳兒女。。（一）節淫慾。。庶不致多兒女之累。。右提三項。。前二基，　為絕對限制的。。末項為相對限制的。。惟社會恒情。。向以子孫蟄蟄。。瓜瓞綿綿。。為無上吉慶。。父母為兒女完姻。。以生男育女。。含飴弄孫。。為惟一之目的。。若為單傳子。。尤必提早結婚。。或更納𫑸室。。數不絕　　。。身體　傷。。反　不計。。宜終生抱伯道之恨。。或竟育而不舉。。求星問卜。。　怨天尤人。。是病不知限制耳。。至墜胎溺女等。。種種慘無人道之舉。。亦不能引夫人限制之說。。以掩飾罪惡。。過猶不及。。幸提倡者注意焉。。 
[破家記（上）] [  張碧梧]  
　　名雖各不相擾。。伹兒輩之時時爭鬧。。僕婢之搬弄調唆。。均在所不免。。初猶各方諒解。。久漸積不相能。。於是此巨屋中。。頓成為是非之窟。。而詬誶之聲。亦時聞於堂外。。再久之。。兄弟妯娌。。直互視為仇宼。。劃為五區。。各不相通。。各有私出入。。嗟夫。。堂堂夏屋。。乃頓呈分崩之象矣。。而最可嗟歎者。。如廳堂花園等仍係公有者。。則我推彼諉。。莫肯少加修飾。。任其日灸雨淋。。塵封蛛網。。累年以後。。粉壁朱欄。。漸致剝蝕。。想當錫恩在日杯酒留連。。新詩唱和時。。殊不勝有今昔之感矣。。巽卿之長史。。早年已物故。。遺一子。。甚愚騃。。增其母尚精明。。力能處理其財產。。然祇能坐而食。。而無生利之方。。產雖豐。。恐終有告罄之日也。。二兄嗜古玩董。。其書室中。。彝鼎國書。。瑯玡滿架。。業骨董業者。。日奔走其門。。持瓶碗碑帖求售。。二見有當意者。。千金所不惜。。必購為已有。。顧無鑒別之能。。往往出重價而得赝品。。二雖常受人紿。。而嗜之之心。。並不少减。。十年之間。。財產傾於此中者。。數頗非尠。。嗣有持一黑色瓦瓶。。登門求善價而售者。。謂瓶為漢代物。。雖非希世之寶。。亦為罕有之珍。。索價故甚奢。。初猶不信。。嗣有門下客力述此瓶之寶貴。。並謂若携至滬上。。幸遇識主者。。雖昂價至幾千金。。亦甚易脫售。。二方信以為實。。必欲得之而後快。。論價亙數日之久。。方以八百金易致之。。二樂甚。。意謂獲一異寶矣。。三日後。。即携瓶赴滬。。海上骨董業中。。二素多相識。。乃託為品題。。乃經人熟察後。。斷為極尋常之瓦瓶。。斑駁之古色。。俱偽製。。論其價値。。數百文足已二聞言。。大塔裘。。擲瓶於地。。立成碎片。。改興地歸來。。思嚴質門下客。。但此門下客自二往滬後。。即查如黃鶴。。二至是始悟其與售瓶者。。乃狼狽為奸者。。一時憤悵。。乃染微疾。。病中飲食復不愼。。勢日加劇。。纏綿床第。。約一閱月。。遂拋棄所有古器。。撒手西歸矣。。二祇生一女。。而巽卿已誕兩兒。。當然由其子承祀。。巽卿乃復獲此意外家財。。樂甚。。嘗自思曰。。吾所獲者。。名為兩份而暗中之吞沒。。當亦不下此數。。是吾已獨得其四。。雖云天方相吾獨厚。。然亦吾善有吾才。。始克臻此。。茲者。。吾當更善用吾財。。遞升吾之官職。。吾父死而有靈。。當亦含笑於地下矣。。巽卿旣抱此志願。。旋即積極進行。。巽卿旣不惜多金。。奚有不諧者。乃躐等而上。。居然皇皇道員。。且加二品銜矣。。第巽卿為此。。特為虛榮心所驅使。。僅欲擁此空頭銜。。岸行鄉當。。非思借居官獵金錢也。。故奉到官照後。。旣未引見。。亦未到省。。惟日伏於精室中。。從烟霞客游。。嘗謂短楊橫陳。。吞雲吐霧。。不較公堂危坐。。差役吆喝恬適萬萬倍乎。。吾茲博得道員之名。。斯願已足。。他非所求。。惟冀罌粟之花。。年年盛放。。括其濃漿。。供吾吞吐可矣。。 
[代表舊式婚姻的歌謠] [  跌]  
　　未定親。。急煞人。。 
　　定了親。。放寬心。。 
　　討了親。。累不清。。 
　　這支歌謠。。很可以代表舊式婚姻的開始結底。。 
　　（一）可以看出少年血氣未定。。不過一時性慾的衝動罷了。。有什麼愛情可言呢。。 
　　（二）中國女子一向依賴別人。。不能自謀獨立。。一到夫家。。就落得（累不清）這名話。。 
　　所以現在為家長的。。對於子女婚姻應當祥愼考慮。。而立於監督地位。。不要糊裹糊塗失卻子女的一生幸福。。最要緊的就是先要顧到子女能否有獨立的本領。。 
[霉夏之家庭] [  曹文海]  
　　時已入霉邇日霪雨綿綿。。乍寒乍熱。。人身最易患病。。對於子女衣服。。當時加督察。。偶一不愼。。則病且接踵至矣。。 
　　霉時氣候。。多含潮濕之性。。百物生霉。。箱籃中所儲衣服。。亦受濕生霉。。待天晴時。。宜速取出刷晒。。否則霉跡沾衣。。腐爛成廢。。晒後藏箱中。。即置樟腦丸數粒。。霉時氣候潮濕。。牀鋪間多蚤蟲。。此類蟲多出於鼠蛇之身。。其毒甚烈。。嘗見鄉間無識男女。。每捕獲此種蟲後。。不知其毒。。納入品中。。及毒發。。悮傷生命有之。。願識者勸導若輩。。獲蟲宜將指甲壓斃。。用水洗手。。可勿入口也 
　　夏令多臭蟲。。夜恒擾人產得安睡。。其藏身之所。。多在牀鋪蚊帳間。。家庭中歸婦女。。多以燈火捕捉。。偶不謹愼。。易釀火災。。欲除狊蟲。。將蚊帳取下。。用沸水泡洗。。牀鋪拆開。。灌以火油。。更有簡便之法。。，中用稍厚之白紙。。塗以郎糖汁。。置之有蟻處。。蟻得糖味立集。。卽以紙移於牀鋪之上。。蟻即可連臭蟲之子啣盡。。誠良法也。。 
　　夏令易患痧症。。及霍亂吐瀉等病。。鄉間不及醫治。。家庭中宜置十滴藥水以備急用。。更備臭藥水消毒藥水等。。遍洒牆角屋隅。。辟除穢氣。。每日之掃除。。尤不可忽焉。。 
[徐老太的三個媳婦] [  恂齊]  
　　我的隔鄰徐老太太。。是個著名的雌老虎。。十年前。。他的婆婆。。是被他活活地氣死。。他現在居然大模大樣。。做起人家婆婆來了。。可是他的本領。。卻較他的婆婆。。高強得萬倍。。他手下的三個媳婦非但被他收得服服貼貼。。並且一輩子喜怒哀樂。。都是隨着臉上轉的。。假使他的臉上是喜了。。那麼大家融融洩洩。。過一些快活的日子。。假使是怒了。。那魔全個不留心。。就要攪得一個翻天覆地。。但是他的三個媳婦。。下不是好惹的。。面子上雖沒有什麼不服從的表示。。暗地裹卻深謀遠慮。。想和他大决裂了。。我同在約略將這三個媳婦分說一下。。 
　　大媳婦是個洞庭山人。。什麼閨門禮訓啊。。三從四德啊。。洞庭山人是素來講究的。。所以徐老太和大媳婦的感情極好。。不過有時候。。動了他太歲頭上的土。。也要鬧罵個不了。。 
　　二媳婦是個富家婢女收作女兒的。。奢縱侈逸。。嬌養成慣。。御夫之術。。比從前徐老太的御夫。。更勝一籌。。但是徐老太自有本領。。將這位二媳婦收得首縮頭縮脚。。不敢則聲。。 
　　三媳婦是個文明女學生。。和席老太的三兒子是自由結婚的。。隨身嫁過來的東西只有那張棄之可惜時望之無用的畢業文憑。。徐老太一見心下大不滿意。。居常沒有事的時候。。總是拿他作鬧罵的消遣品。。但是三媳婦。。也會染着解放自由的時髦流行毒。。現在被徐老太這樣的鬧罵和壓制。。敎他如何能夠消受呢。。所以不到半年。。就提出條件。。敎夫壻另闢小家庭。。 
　　三媳婦去了。。徐老太鬧罵的消遣品。。也沒有了。。於是想拿二媳婦做後補。。可是二媳婦是怎樣的人啊。。你若鬧提過分了。。他也不給你好顏色看的。。有一天正在鬧罵的時候。。他就一部車子。。奔到娘家。。放了馬車過來。。接他的丈夫去。。永遠住在娘家了。。 
　　大媳婦一看風頭不好。。就在枕兒上叮囑丈夫。。要和徐老太分家。。徐老太一想不好。。假使一分家。。又要大受其累了。。到不如拿了錢。。去運動他們。。還是安安穩穩的另水一個門戶罷了。。 
　　徐老太的雌考慮脾氣是常要發的。。現在他的三個媳婦都已不在眼前。。無從發作了。。於是這些婢僕當災。。三天五天。。常常鬧罵得一個不亦樂乎。。 
　　有一天徐老太生病了。。病在床上。。忽然想起三個媳婦來了。。立刻差了婢僕。。分頭去請。。不料三個婢僕。。都是回來說。。少奶奶此刻沒有空兒。。待你老太太病好些。。再來拜望。。 
 
 
 

Page 19

 
 
   
 
 

Page 20

 
 
   
 
 

Page 21

 
 
申報星期增刊 
[國內一週大事紀略] [  效樂]  
　　本星期中。國事殊無良好之發展。各方面皆外為紛飾之詞。內有渙散之實。茲請分述之。 
　　首都之政局　黃陂無堅強之意志。而好標高義。近日其左右鄂人之爭權。梢見寗靜。饒漢祥回京。但仍不能公然就秘書長之職。內閣大約於國會未開會前。可無更動。高董受人攻擊。本有不安於位之徵。大約因吳大將軍之保護。尚無妨礙。但中央威信仍日益喪失。濫發更動省長之命令。而無一能到任。軍閥干政。毫不可掩。高恩洪口啣天憲橫厲無前。植黨營私。於今為烈。因曹錕一電而撥交敎育經費。八校同人尚得一充枵腹。孫丹林以內次之職而兼公府秘書與國務院秘書廳帮辦。誠足空前。前眥國會議員抨擊內閣。已由兩院議長解釋其為個人行動。總之八月一日以前。現內閣或可支持也。書至此。又聞人閣不日定有部分改組。董高難免下臺。而保曹嫡系人物或將加入一二。故誌之以觀其後。 
　　廣東方面　孫陳兩主仍相持不下。伍老逝世。各方哀悼。陳部將領似略有悔禍之表徵。海軍之湯廷光會與陳系諸人連銜請孫文下野。孫自謂可向國會辭職。但决不能屢武人所迫。但數日前曾提出下野條件。與對方磋商。未能就緒。現仍於黃埔方面設總統府。調回北伐兵隊。又招募民軍。結局未預斜。兩方內部又不免發生意見。陳部軍隊紀律不修。白書淫掠。人民疾首。大約孫文未嘗不可下野。但不宜對之威逼。即陳部魏邦平亦謂應與體面。而北京方面有人建議孫文人格萬全。功在天壞。　不與之羞意協商。統一終無可望。然北京政府尚未有取消孫文通緝令之表示也。 
　　國會現勢　日前參議院長王家襄報告。預計可來京之議員。已達全數四分三以上。對於正式開會。自可無虞。大約在粵議員除孫文嫡派外。經此番之難。多已狼狠不堪。逃來上海。日前在滬議員某電京請欵救窘。聞北京方面已立匯巨欵。優備蒲輪安車。大約連翩北上之日不遠矣。 
　　統一問題　近來各方之所號召皆曰統一。但皆同床各夢。隔閡甚多。黃陂對於南方人物。仍時來謙禮之詞。希望達其名流會議之目的。吳子玉之對南。抱定與實力派携手之故智。與陳炯明消息時通。對於川滇亦徵求意見。日來岳州撤防之聲似瘵實現。但對於江西仍不肯放鬆。浙盧仍自行其是。張作霖但肯停戰撤兵不肯受中央之任命。凡此皆大費調停。目下傾向統一者多主張取聯省自治之式。南方之取消獨立。亦皆以此為條件。但吳子玉第以（藩鎭瓜分）批評聯省自治。頃吳已宣言回洛。）奉職治軍。（將來統一之造成。正不知由何方式也。 
　　曹吳關係。　近日最不幸之聲。殆為曹吳之發生意見乎。吾人固非有所信仰於軍閥。願為之禳災。但證之年來之歷史。因軍閥之失和。面呈國步之艱難日甚一日。故不得不深望國內羣英稍稍為人民計耳。大約曹吳之隔閡。多由政客之挑播。失意官僚固幸𢻟� 
於曹錕之忠厚。獨任指揮。不稍為地。依勢得位者又動有所偏，遂造成此種惡空氣耳。然吳子玉今日回洛之通電。固口口聲聲秉承仲帥之意旨也。 
　　此外財政問題亦極難應付。董康决意繼發九六公債。并欲改慶換面擴充至一萬二千萬。又擬於財政委員會上。提議實行裁釐擴充印花稅運動外債減息等政策。但不知能否實行。高恩洪方面借債押路之聲稍稍歛跡。各省之請欵者財董皆虛與委蛇。但不知有無偏袒。魯案細目審定會已正式開於北京。但王正廷又以用人失愼辦事敷闊。見責於魯民。就此大勢觀之。中央政局之變更。或終於不免也。 
[世界一週大事紀略] [  通一]  
　　海牙會議　日諾瓦之經濟會議因英法權利相衝見 
意分歧毫無結果而散。惟歐洲大局亟須加以整理。現在樽俎間利權之爭不可延長之以釀成二次大戰。歐注洲旣同此心理乃决定集日諾瓦會議中之各國於海牙繼續討論。其主旨仍當為解决俄德之經濟問題。英俄意比等之代表業已派定。美國雖被召仍拒絕參加。蓋猶以其為純粹之歐洲事件也。 
　　愛爾蘭問題　今年正月間杜白林議會接受自由邦條約。承認愛爾蘭為大不烈顚之一部份後。醉心於創設獨立共和國家者仍事奮鬬冀逐其初衷。故今日之愛爾蘭問題非愛爾蘭與大不列顚政府間之爭實乃贊成自由邦派與主張創設獨立共和國家派間之爭也。大不列顚政府為批准自由邦約者自將濟助自由派以推倒共和派。惟現尚持旁觀態度。自由邦派現有臨時政府在杜白林。共和派則據司法署以指揮軍隊。村週間所接電音大半為兩派間之戰爭消息。共和派首領伐勒拉英愛和約未成前之愛爾蘭共和國之總統也。其所率之共和軍殊能力戰。然終恐非自由派之敵。蓋愛地人民頗有壓亂求安之意。歷代所爭者祗願建設自由邦固未嘗有離英而獨立之奢望。今目的已達得壟而又望蜀徒自殘耳。英國下院為愛事日有討論。若南愛臨時政府不能於短時期間平息禍亂英政府終必出而干涉。現則兩派正在激戰中。據三十日杜白林電法署已被下。共和現正求人民之援助云。 
　　菲列濱獨立運動　菲島請願團謁哈定總統。哈定告以菲島獨立之時機尚未至。美國雖未許菲島獨立。然决不施退化政策。請願團現候菲島議會之訓令而定行止。哈定言外頗露使菲島擴張自治權之意。伍特將軍將否召集議會特別會議使其對請願發一訓令亦未决。請願團領袖亦未有函電致前參院議長請求訓令。菲島獨立於世界大局未定之前恐難現實也。 
　　德國外交總長補腎刺　德國外交總長賴齊諾氏前為德意志電氣公司總理。上年被任為善後總長。今內閣成改長外交。拉氏雄於資而又遽於學。生平崇拜社會主義反對資本主義頗力。著述甚富刊有全集行也。世屆日諾瓦會議氏為德之總代表與蘇俄締結拉巴洛條約全歐為這驚愕然國內輿廖有因此攻訐之者。氏又主張德國當竭力履行凡氽賽和約。被刺或由此。德國內閣刻正在風雨飄搖之中今有此變恐將因以傾覆。　德國年來整理稍就緒對外復能有所發展。若因拉之死而重逢變亂吾為之惜。兇徒現又獲得五人。英相喬治得賴氏死耗甚為悼惜。謂歐洲失一最優之人才云。 
　　英國韋爾森上將被刺　韋氏為英國參謀大臣。一九一狼年充戰時內閣閣員。南非之役頗著勳績。歐戰中充費蘭巨元帥之副參謀長。一九一七年為凡爾賽戰事會議之英國代表。氏極為法國福煦上將所器重。其死耗傳佈後英國下院為之惶震。喬治悲哀尤甚。韋氏亦嘗為下院議員。故議院為之特別倚會以誌哀悼。喪葬典 
禮備極隆盛。兇徒當場生獲二人事出後論者咸謂韋之死與愛爾蘭事有關。惟經調查後並無確實之左證可得也。 
[北巖爵士抨擊日人之反響] [  效樂]  
　　英國泰晤士報主人北巖爵士近球環游世界。而久留於遠東。日華人士盡地主之誼。欵待逾恒。而日本尤加以國士之禮。乃北巖翩然返斾。以德為仇。對於日人行動。大事譏議評。近且為汝南之晨鷄。高標（監視日本）之幟。日人固已疾首蹙額。骨鯁在喉。無法自吐矣。乃本月遠東特報Far　Eastern　Review　。戴其主筆美人李君G.Bronson　Rea之文。大肆反唇之譏。標題為（監視北巖）Warch　Northclirre.。詞長氣壯銳不可當。即日人之自為言。恐猶有不及。茲譯其大略以示讀者。蓋此為國際上重要之辨論。篇中敷陳事實。發覆抉隱。亦留心遠東問題者所不可不知。但其淆亂是非。挑撥播弄之處。明眼者自能見及。吾所異者。篇中以北巖指日本賄買新聞。巖加質問。若必欲北巖條舉被賄人名而後已者。乃不知李君以美人而護愛日本如此。觀其言之懇切。幾若已身果為（神武天皇）之後裔。而對於美國反稍有不敬之詞果何所愛於日人。而擴然大公至於如是耶。 
　　世人多謂日本之黷武主義。蓋出自先天之本能。觀其國民之好勇輕生。或誠島民之特點。曾見美人格利孫Gleason論日人武力主義之由來。言尤中肯。（文載本月八日日本英文廣告報。題為華盛頓日本）。曰（欲解釋此主義之由來。（但非欲有所饒恕。）吾人必先記取日本所最初接觸於泰西諸國者。乃泰西諸國之武力主義耳。此番德川公爵曾昭告吾人於華會代表期間。謂當日本與外國開始邦交時。其所愛最深之惟一印象。即武力主義之　　（日內瓦會議共有三十四國之代表出席。俄德　　亦與焉。重要份子為英法俄德意。討論之主旨　　為歐洲之經濟善後問題。爭論月餘毫無結　　果。今擬於海牙繼續討論之。 
威要。來自南海面之船為戰船。來自美國者亦為戰船。來自俄國者亦為戰船。目觸心驚。覺世界中惟武力為最有價値。在日人眼中觀之。武力主義即足代表外國。盡二而一一而二者也。德川誠善辯矣。但彼何不繼續一言。謂自日本未加入世界強國之林之前數年。白種人已吞得一千三介餘萬方英里之領土。如此則日本同豈不更可視泰西之愛國主義不僅作土地之愛。而實為多多益善之土地癖乎。） 
　　凡此所引。無不振振有辭。各不相讓。世不乏明見事理無宣傳作用之評論家。予不欲多贅。世界方有和平之曙光。而向來高談人道監察他人者固已受世界之敬仰其所成就者雖不必盡無間然亦已受一般之歌頌所望者羣踐其言不事隱詐不薄已而厚人不嚴此而忽彼世固無終古不發之覆也行百里者半九十諸公其勉之哉（以下譯李君文） 
　　吾人對於近來北嚴爵士在英國大試其身手於反對日本之運動殊難測其義底蘊正當華會告終而向來太平洋上逆詐懷仇之空氣掃清之後忽來此種運動則此泰晤士報之主人似已决意鼓起英民心理使承擔美國所已謝除之任務矣 
　　天幸世人　在此番華盛頓會議日美兩國公然交換意見而免去戰爭使全世界皆暸然於日本對亞洲大陸之政策眞相但日人口頭之詞是否不足信當其尚無充分時間實踐其言之前其國家之信用是否可加以疑慮而一般向為仇日運動之原動者豈已令北巖拜其下風為之鼓噪暴日本之短於英人之前而促使英人以白眼加其向日之盟友冀如前此波輩執一方面之證據幾乎播成日美戰爭之效果乎此種仇日之播弄現已在美國大受非難美人將毫不參加且聞在其政府似將從事正式查究以使此心懷詭計擾亂太平洋之後幕人物水落石出但北巖先生固方以毒烈之態度力任美國向者一班狂熱者流所已不屑之事其足以為盛名之累毫不顧也 
日本陸軍為自衛計 
　　（日本於國同內外保有此巨大之海陸軍為何目的乎）北巖對此問題有一自視為滿意之答復（欲管領中國耳）其實北巖末答此問之很不錯理應略讀遠東歷史而不宜見餌於一般好為　間者之釣鉤也彼應知日本之保有巨大軍額亦與其本國執意保有全球最大之海軍為同一原因與法國之保有全歐最大之陸軍義大利之拒絕裁兵法國之要求保有相當之海底軍力及所有眞正人類之國家自不可記憶之古初即保有大量海陸軍而將繼續保有直至人類一旦斷去戰鬫之本能之日為止皆此物此專耳日本之巨大軍額為國防起見豈有他哉 
　　然則其所為防衛者對於何人乎此與協約諸國欲保存完固之戰鬬力於歐洲理無二致不過協約國乃畏戄德國而日本正監視俄國耳 
吾人讀一班預為協約國辯護之論調謂其保留兵力防德人復仇實為正當而一面日本之取同樣行動備俄人萬一之反攻則笑罵不已者不禁作三日嘔此乃最矯揉作偽之言永為英美新聞事業上白圭之玷要之凡於英國有利於法國有利於義國有利者即於日本有利日本之故敵將繼長增多將以彼之四對此之一倘日本鼾然高臥靜聽和平論者之高調則其國之不國為日可數類此者英國茍一旦低减其海上覇權則其泱泱大國之榮光亦將變為過去之歷史矣 
　　目下北巖爵士想已抱定此世界共同之心理深信日本之武裝純然以征復中國為目的但彼意有所偏遂忘却中國之柔弱曾令俄人得假道之機以侵日本彼實心血來潮忽動友愛中國之念而忽視二十二年前引起一切遠東問題之根本動因蓋此動因幾乎使俄國大逞其欲道於其愚黯可欺之友國以直達印度彼不能見及一九0五年之日俄戰爭非僅於日本為生死攸關而實於英國之存亡大有影響當倘俄竟獲勝其軍隊不難穿入中國西部突入西藏越過喜馬拉雅山而及於印度英國之執筆家為何自閉其聰明於此等事實而否認日本往日之地位乎日本豈非曾因俄人有復仇之心重賦其民嚴為自衛又兼為英人衛乎俄人豈非會割取蒙古於中國意將侵襲日本在滿洲之地位乎俄人又豈非曾密築軍用鐵道自波哈拉Bokhara直至阿富汗邊境乎由是觀之日本何必取消其國家生存上惟一之保障以逢迎一般恕已責人者之高調哉 
失勢之　言 
　　北巖爵士所執以自豪者用即十年來人用以恐嚇中國而現將消滅之　言（汝若不自力日本將攫取之矣）此種相驚伯有之謠固曾達其詭計之目的但至今日已失其勢吾人於上月曾指出日本人民已飽受此種宣傳之激刺而羣衆心理將對於其本國任何更進之企圖使其本國萬類（中國之保安巡警）者皆决然反對北巖或又不知會有兩番當中國內亂甚急危及華北外人生命財產時日本駐華公使曾受他國公使之請求調遣日兵來華保護此種情事斷不能再見自茲以往如日人怡然退處則其他強國將得機表示其所謂眞正之友誼於必要時自派軍隊來華保護其國人之生命財產矣 
　　假若北巖爵士之問題答案為（日本之保有巨大陸軍者乃預備應隨時之急需盡其人道上義務以任英美或他國兵力所不及之事）吾記取上節所言之事實且須知中國現時情形難免不再發生此種現象則屆時北巖爵士否以事實公然表示而明語其國人應派十萬雄兵或更多之數前往中國以妥護其本國之利益乎抑將回返於其舊日之講壇再求助於其（忠誠之盟友）乎彼不能自相矛盾故亦迄未以日本將永不為外有在中國任保安巡警之役召告英人倘一旦中國不能自保秩序引起干涉而日人眞抱上述之政策則屆時北巖或將能為其國民解釋此保護在華利益之事基軍事上耗費犧牲之大也 
　　北巖近又大呼（防視日本）倘若吾人易位以思日本領有世界上最大之報紙以類此問題加諸英國之海軍而亦警告讀者曰（防視英國）北巖願承認英國應受防視乎英人豈非當他人不備之時捷足布置於印度之邊境深溝高壘占取米索波太米亞宰割波斯之要害而強將赫甲茲Hedjay包入其保衛範轉乎又英人對於西藏豈曾絲毫鬆懈對於有關其帝國之任何微末之占豈曾絲毫忽視乎日本在彼時對於英人之為自身利益防俄人之恢復反攻豈會高呼（監視英國）乎吾不知日人因防備同一之禍而獨被譏訕其意義究何居也 
日本究合理否 
　　然則日本為自防而保有巨大陸軍究正當否何人能對於日本　之必要為最當之判决乎最近俄德之聯合公然輕侮日諾亞會議其意義何人能測　乎吾人豈不追憶前年美國星期六晚報所載德國橋務委員所陳述者乎西比利亞將定為德國移民之域阿爾泰山將為俄德兩國金銅鐵礦之儲藏室因此彼二國或不免重啓一全世界之戰爭凡此諸言豈非漸為事實所證明乎蒙古豈非重為革命政府所得而受其蘇維埃顧問所指導乎外人財產豈非供其犧牲而營業被毀相率逃亡乎凡所施為豈非絕對趨向於其所固定之計畫而因此日本將不免擔任華人所不能盡之責任從事一生死關頭之奮鬥乎今姑轉而觀歐洲目前歐洲各種現象皆似為俄德新結合之效果法國正嚴意自衛以備此未來之患波蘭位於兩大之間勢成俎上之骨茍波蘭瓦解則法國失其友助而獨抗此新結合當此之時最能從俄人之後牽掣之者為英國軍隊乎抑為日本軍隊乎由此等地位與事勢觀之誰復有此權利反對日本之巨大軍力乎北巖近論雖足傷日人之心然日人仗義勇為之精神心依然不改將永遠友愛其與國盡其能力應付急需以實踐凡爾塞之條約也當此歐人尚丁厄運之時對於日人豈可懷疑乎 
能保障中國領土之安全者何人乎 
　最近日本政府文武妝局正式通過一項决議謂日本必先事綢繆擴張其與鄰近地方之關係以取得充分原料供給之保證則遇有戰爭時方可以有恃而無恐泰晤士報聞之遂視為誤解華會結果之表徵而確信日本將發展其與中國之經濟關係開拓中國富源以賠償華盛頓會議所加於其海軍上之約束換言之北巖又大呼（防視日本）耳整形不知其對於他人在歐洲之發展在中亞細亞之發展足使日本日夜焦勞以備蘇維埃之蔓延者何不大呼防視乎試問負維持蒙古現狀之責任者為何人乎無論如何英美軍隊斷不能逕來亞洲東岸以保障中國領土安全而實行新銀行團視蒙古為中國重要部分之原則也然則負此任者為何人乎若果英美法諸國皆不足依賴以防止庫倫方面之隱患而無力之中國又不能自保領土之安全則捍此危局者為何人乎吾人豈敢以逆詐之心斷定泰晤士報實先贊同俄國在中亞細亞之橫行贊同其強作蒙古主人贊同其與德人之秘密計畫贊同其從蒙古方面侵日本在滿洲之地位乎除非北巖能與吾人以較佳之自解則其欲使日本見厭於世界而欲將世人對俄德之注意轉移於日本固不可諱也一旦德國化之俄國眞得手於蒙古北巖將見其本國因保衛印度而取如何之行動届時吾人斷不疑此種行動有反於英國向來之信用也吾人殊了解北巖對中國之同情及其對於取消英日聯盟之努力乃日人因生死關係而取自衛方法竟不能得其原諒其故何居總之凡此孤絕日本斷其同情斷其援助之種種企圖影響誠不為小然世間明眼人亦自不難別之也 
　　北巖又告其讀者（須牢記二十一條要求）又將該要求條舉靡遺責日本不應乘英人忙於歐戰之時威逼中國其實日本已在華盛頓會議放棄所有已得之利益興高采遼東半島之租借權耳北嚴當此時猶舊事重提興高采烈殊不知其意之所在彼豈欲促人注意於日本之保留旅順遠東乎若然吾願請北巖一讀貝爾福在華會所宣 
 
 

Page 22

 
 
有英人不能放棄兒　之理由貝君之言成能於遠東問題上與北巖以大量敎訓也（未完） 
[中國之內國公債（續）] [  通一譯]  
　　　　　　經濟討論處原稿 
　　一九二一年三月間政府會同銀行團訂一整理舊有公債之辦法當是時元年與八年公債祇値票面價格之百分之二十多種債券均到期未付甚有拖欠至數年之久者例如軍需化債按原定條例應於一九一七年完全清償五年公債當於一九一九年告結束愛國公債至一九二0年滿期元年公債應處一九一七年起按期還本然政府轉再延宕未嘗按期清償卽前此按約履行之各債亦宜先為籌措是敏俾可按期還本此皆與政府信用全國金融極有關係亟宜加以整理者也整理時多種債券可折價收回蓋其初未嘗照票發售執券者並無照票面卽得清償之希望故斷不以此為不公允也 
　　政府有鑑於此乃發行整理債券二種以收贖舊券百元之元處公債可換四十元之新六釐整理公債百元之八年公債可換四十元之新七釐整理公債元看作主年百元公債袛値二十元左右是以舊券易新券者所得之値可倍於其原有者同進政府應付舊券之債務可望低六折擔保品為未經抵押之常海關餘若不敷則以鹽餘及烟酒稅充之每年撥鹽餘一四。000。000元及烟酒稅一0。000。000元作是用依此辦法積欠漸清每年移撥之擔保亦隨之減少若烟酒歲入有所不敷則交通部撥其各路之盈餘以補償之 
　　二債總額照元八兩債未償之數規定之元年公債拖欠之數為一三五。九八0。五七0元八年公債未清之數為三四。000。000元故新六釐整理為五四。三九二。二二八元新七釐整理為一三。六00。000元余兩債發於銀行作債欵擔保及付諸政機關代現金者尚未計入政府為整理此兩項債起見另舉六釐七釐兩債前者定額二五。六00。000元後者八。八00。000元前兩債自一九二一年起分十年清償後兩債在此十年中祇付利息還本則自一九三一年始至一九三五年一律清償 
　　同時復元曲定愛國公債未次還本當照票面七折結算未清之軍需公債三。三七一。一五0元自一九二一年分四期拔還五年公債則延至一九二六年清償七年長期照一九一八年之規定清理之愛國軍需五年及七年長期各債整理之資金悉與新整理公債同未經抵押之常海關稅餘鹽餘及烟酒稅是也若不敷則以政府各路盈集群補償之 
　　三年四年七年短期及金融整理各債未例入上述整理範圍之內三四年公債後復得取銷之德奧賠欵　擔保七年短期已得緩付之賠欵作抵金融整理之擔保品為關餘是皆確實崦穩固到期定無延宕之虞無整理之必要也四年公債及七年短期公債可於一九二三年完全清償三年化債至一九二五年亦可結束此三債所餘之擔保資金諸債已經清償之後可移作應付五年公債之用五年公債照新計劃可於一九二八年告終是年後其所遺之擔保資金復可移作清理七年長期之用換言之一債告終之後其所遺之擔保金卽可移以整理他債照此辦法各債皆可次第結束同時政府應付之本金可自三一五。000。000元减至二四二。000。000元利息自三九。七00。000元减至二四。000。000元 
　　總稅務司對於此整理計劃中所舉各債雖允為督察然其職任心不若對三年四年及七年短期各債之大此三債之抵押資金向用以應付外債今雖移作內債之擔保品其維護債權之觀念一如往昔茍有不按約履行之處彼自將出而阻遏至若他債或逆其意志而發行或當其創設之時彼與中政府內債尚未有正式關係職任觀念自較為淡薄焉然旣允為之整理不可完全不負責彼定亦將盡其力之所能及以保護執券者之利益也此為總稅務司對於各債責任自定之界限而亦得財政部之諒解者也雖然三年四年及七年短期各債溢出原定總額甚鉅三年公使浮發一九六000元四年公債三。二七一。五九0元七年短期八九0。000元共四。三五七。五九0元總稅務司祇對原定額負責溢出之數自與彼不涉財政部宣稱對於溢額債券負清償之責並以新鹽餘券募得之欵充作是用此欵不可得則另籌之此等欵項無把握故溢　額債券之信用遠遜於原發者名由同實則異也 
　　整理計劃因籌備周密擔保確切竟告成功政府得隴望蜀於一九二一年復發一債是為十年公債定額三0。000。000元利息八釐半年一付初二年祇付利息自第三年起還本以十年為期全數清償　金為郵政收入每年四00。000元津浦路釐金歲入一。二00。000元北京左右翼稅歲入一。二00。000元及印花稅歲收約一。二00。000元與二。000。000元之間八折發售以使利息變為一分政府雖萬分遷就而全國反對之甚力卒未實行 
　　十年公債不得發行之原因甚為衆多其犖犖者厥有三端（一）整理六七釐先後四債皆為救濟錢市增進政府財政狀况舉十年公債之效果則適與之相反（二）上述四債之擔保品為鹽鹽餘及關餘與十年公債之擔保品較實有天壤之別（三）此四債為周自齊任期內所發銀行對周之信用頗厚十年公債之妊在其辭職之後銀行界對於代理財政總長之信用極弱故十年公債為銀行公會所竭力反對 
　　今年初政府組織新閣梁士詒為總理張弧長財政新閣擬發行一鹽餘公債總額九六。000。000元以之應付一切以鹽餘為擔保之短期債務故九六公債亦為整公債之一數年以來政府所積短期債欵約一0四。000。000元大半尚未清償各債以公債國庫券國有業產等為擔保債權人對於此等擔保品本不滿意惟與債務人得一種諒解以為茍各種提保品不足或無着時可撥鹽餘以應付之鹽餘為政府最可恃財源之一直與關餘相埒然為數究屬有限以其為擔保而抵借之欵早溢出其可餘之額且鹽餘已劃為多種國庫券有整理公債之基金一九二0年政府所得直正之鹽餘四0。000。000元一九二一年四二。000。000元本年初三個月共一一四四五。000元蓋所鹽餘之能移之以付短期債欵者為數頗微也政府之債權人覺鹽餘之危險乃組織一鹽餘債權團議决是後不再以鹽餘作抵借欵於政府同時並要求政府以鹽餘為擔保發一長期公債以清理積欠本國銀行界見外國債權人借欵於中政府以鹽餘為擔保者其應得利息於鹽欵未交中政府之前得先行扣除（每月平均一八。000。000元）今提出此項要求極為公允本年政府須付中外債人之欵每月約需七。000。000元全年計算當在八四。000。000元左右不先事籌措政府之信用債權者利益將大受影響故兩方面皆願設法以整理之 
　　九六公債之動議復有一原因焉修改稅則為華會决案之一中國銀行界組織鹽餘債權團在得中國關稅將按照現在特價切實値百抽五之消息之後稅則修改後關稅民入每年可增一八。000。000元政府將藉此項增收舉一新債為勢所必有之事舊債權人自有要求以此期望中之增加應付舊債之權利故政府與鹽餘債權團訂一合同中謂此整理公倒賠每一年之基金當用鹽餘是後以稅則個性後之所增收之關餘為基金惟對關餘是後以稅則修改後之所增收之關集群為基金惟對關餘舊債權人之權利當不為此條所侵奪云云 
　　鹽集群公債定額為九六。000。000元（故人亦稱之為九六公債。）分千元百元十元三種利息八釐九折出售每的於正月三十一日七月三十一日發息兩次發行半年後開始拔本七年內清償第一年撥鹽餘一二。000。000元作還本之準備金此後六年每年撥一一0。000。000元大部當仰給於增益之關稅發行鹽餘公債之消息傳出後反對之聲蜂起商界以為國家將多一莫大之擔負多數人民則嫌其條例之不妥以為銀行界可有大利獲而舊債券將受根本動搖政府中人反對此舉亦頗不乏其人中以司法總長董康爭之尤力彼組織一短期債欵檢查委員會以澈底檢查財政部之賬目 
　　外人償權方面亦有反對舉此舉者蓋照原定支配華所得之數較外人為大按習慣每發一新債外時彼須有債權人之利益常得確切之保障故九六發行彼須時同樣之擔保於是重行支配外國債權人得債券三九。000。000元本國債權人得券四九。四00。000元某餘七。六00。。000元之債券歸政府自用此已被張弧盡行銷耗外人所得者以九折核算可得三五000。000元照現在匯兌平可典外債相抵矣不以鹽餘為擔保之債務應否均沾其利益亦為九六公債之難題按理而論此項利益應由以鹽餘為擔保之債務獨享否則普通債權人將得鹽餘之特惠矣然多數銀行旣為鹽餘擔保之債權人亦為普通債務之債權人若普通債務延宕而不理難免破產之虞中交兩行為顧全大局起見自願犧牲其對於鹽餘僅權利之一部以整理普通債務查債委員會對亽此種辦法已知以承認 
　　鹽餘債券已印竣千元者七萬張百元者二百五十五萬張十元者五萬張業已撥作用途者八。一00。000元七。六00。000。000元由張弧付軍政費五00。000元付司法界薪金除此而外截止五月三十一日尚未聞有出售或撥用者 
　　民國政府所發公債除上述十四種外尚小公債三皆以二三年為期一為內務之振災公債二為交通部之車輛公債三為農商部之實業有獎券振災公債定額四。000。000元利息七釐以釐金及常關之一成附捐為各擔保二年為期利息已發過三期車輛公債利息八釐九五折出售承包銀團復得回扣一分第一年祗付利息第二年起每半年還本一次以京漢路盈餘為擔保而本金則可於京漢京通綏津浦滬杭甬四路之盈餘內撥付之實業獎券為籌集農商銀行資本而創該銀行之業務為開闢煤礦鐵等礦及建設絲棉茶糖等廠總額於一九一五年間規定為二0。000。000元分四次發行一九二0年初發行第一次五。000。000元第一次開彩時祇銷其一小部第二次發六00。000元獎金自百分之三十二增至四十未中彩之券俟銀行及礦成立時可換其股票此項債券至今未見暢銷 
　　除上述長期短期各債而外政府復與各銀行訂臨時借欵多種此項債務可分為三類國庫券特別國庫券及證券是也大都皆定期還本然政府常形拮据到期每不照付現有定期庫券定期有利庫券鹽餘證券烟酒稅證券崇文門證券交通部證券上海造幣證券等其總額年期票面價格等都不相同未清償之確數無從調查 
　　總觀上述可知一公債之成功與否查以三要素推測之（一）中央政府穩固之程度及其之範圍（二）擔保品之良　（三）財政當局之信用三年四年七年各債成績之優美第一要素之功要也三四年及七年短期至今為人民所重視者第二要素之力也六七釐整理公使之得暢銷者有恃夫第三要素也舉一債茍三者之中有一二不堅強該債將終歸失敗 
　　總觀上述吾人亦可知政府舉債以預支新財源或舊財源上之新增益已成習慣例如元年公債以未來印花稅及契稅為擔保五年公債以新創煙酒稅作抵七年公債耤取銷之賠欵以募集鹽餘公債則以改則後增稅為依據是也故此後若有新財源可期望政府必有一新公債發行可斷言也 
[中華民國十年通商海關各口全年貿易總論（續）]  
　　按照關册所載白繅由上年之三萬二千一百六十四擔增至四萬八千七百五十擔五金類有充分之增加外國煤斤運進多出八萬九千噸煤油則多六百萬加倫洋貨疋辜頭亦盛　礦砂。桂枝。桂皮等以缺乏國外市場之援助大為跌落但扇子。火柴。菸葉。則俱有進步而內亂頻仍互相釘戮兩廣貿易深受其殃本年之特出事端為孫中山由非常國會於四月七日瘵為總統五月五日始行就職是日即為公共假期江門。拱北。本年均稱如意而西江之三水。梧州。南寧等口貿易狀况則以軍政兩界局面之不靖被累甚重惟由梧州運出錳礦砂其數量未可忽之蒙自以錫為大宗出口貨無如本年雲南錫市生氣毫無皆由銷路缺少價格低落加以在國外市場之上海峽產錫與之競爭故此項貨特由蒙運出繼續退縮據稱雲南之簡舊礦地按其通當提煉量刻已减少未硝山羊皮貿易復興出口計有七十一萬四千九百二十二張上年祗有三十一萬三千九百三十張然以之比較前年仍覺不敵遠甚騰越關所紀進口貨價减縮係因棉紗曁棉花價格低落但出口貨之增進殊堪重視其故多由於出口川絲之澎漲 
　　稅課　本年徵收共關平銀五千九百萬七千一百二 
 
 

Page 23

 
 
十九兩若將本本年三月一日起所收之附徵賑捐四百五十四萬四千四百八十五兩不計在內則為五千四百四十六萬二千六百四十四兩以較上年空前之數猶多出四百六十四萬二千七百五十九兩但本年英國平均匯率由上年六先令九辦士半跌至三先令十一辦士零十六分之七以此計算統其徵收之數除去附徵振捐衹合英國金鎊一千七十六萬四千八百八十二鎊以視上年約少六百十五萬三千一百二十鎊際此大都視為貿易到疲之年度而稅收之鉅批為從來所未有偶或覩之將以為事逾常軌然又非難於索解者觀於中國與有商務關係之各國其間匯率之跌落即以銀合金之謂可以槪見如本年關平銀一兩之平均價値簡言之僅得上年之半設以金鎊某數合成銀兩本年可得上年之倍貨物之銀兩價値高其從價稅之徵收自必因而加鉅故與上提同數之金鎊價値本年徵收當及倍蓰由此推之進口貨物之金鎊價値從無更變而稅收上之增减有鉅大之差異者誠非不能及之事似此情形而欲求中國貿易日見發達自以確定匯率為要圖而確定匯率又必自改良幣制始除匯率低落而外進口正稅增加之其他原因則為存關貨物之起出曁往年向外洋所定各貨陸續大宗運到按海關稅收類別在上述統其加增之四百六十萬兩內進口正稅佔三百四十萬兩妯口正稅佔一百萬兩船鈔薄有增進惟復進口稅則减少十五成两细察统共税收数内各口所得成数頗饒興味試觀洋文後列之第二圖以有總册內各表可見各口岸中多有充分之發展如天津多一百八十萬兩統共稅收佔各口總數百分一一。六六上海則多二百七十萬兩自屬首屈一指統共稅收佔各口總數百分之三六。四六 
　　（一）外洋貿易　値此異常艱難之日貨價表內所具之要點別有興致貨價凈數金銀不計在內共値關平銀十五萬七百三十七萬七千九百七十六兩上年十在萬三百八十七萬一千五百三十兩本年出口貨計値六萬一百二十五萬五千五百三十七兩進口貨九萬六百十二萬二千四百三十九兩上年出口貨計値五萬四千一百六十三萬一千三百兩進口貨七萬六千二百二十五萬二百三十兩出口貨多五千九百六十萬兩進口貨多一萬四千三百九十萬兩各種貨物之價當於後段進口貿易內更為詳述由以上所列各數觀之可知進出口貨之比對於中國尤為不來利本年入超之數較上年加多八千四百三十萬兩計至年底總共入超為三萬四百八十六萬六千九百二兩若以金銀及團幣一併計入則將近三萬二千一百萬兩下表所載之數係民國二年及九年十年此三年間與中國通商主要各國之進出口貨價就該表之內並可見貿易比參其於中國不利之數各國分佔多寡 
　　外洋貿易分別方向表（表內各數以關平銀一千兩為單位） 
　　　　　　　　　　　　輸入貨價　　　輸出貨價　　　民國二年　　　民國九年　　民國十年 
地　　方　　　　民國二年　　　　民國九年　　　　民國十年　　　民國二年　　　　　民國九年　　　　民國十年　　　　入超　　　　　　出超　　　　　入超　　　　　　出超　　　　　入超　　　　　　出超　　　 
香　　港　　　　一七一。六四六　一一八。一一三　二一。一三八　　二七。一二五　　一五六。四六二　一五二。八七五　一六。三八0　　　　　　　　　一五。五四0　　　　　　　　　七0。九九二　　 
澳　　門　　　　六。五九六　　　九。八三九　　　一八。一六八　　四。九五二　　　一。七　七　　　五。七五五　　　一。六三七　　　　　　　　　　五。0九四　　　　　　　　　　一二。三九八　　 
新嘉坡等處　　　八。九　　　　　七人。八0三　　八。00二　　　七。五五三　　　一六。四三九　　一九。四六一　　一。一六四　　　　　　　　　　　　　　　　　　九。0八三　　　　　　　　　　一一。七五0 
爪哇等處　　　　六。八六七　　　一0。五六五　　一二。八八七　　二。六0五　　　四。0二七　　　七。九一九　　　三。七一二　　　　　　　　　　六。二七二　　　　　　　　　　　　　　　　　　 
印　　國　　　　四八。二九二　　三二。四九四　　三五。三八0　　六。一九0　　　八。七五八　　　九。七三九　　　四一。八四七　　　　　　　　　二三。一四三　　　　　　　　　四。五八八　　　 
英　　國　　　　九六。九一一　　一三一。七二0　一四九。九三六　一六。三四六　　四五。八0五　　二0。九一四　　八0。二五四　　　　　　　　　八四。一六一　　　　　　　　　二五。五七一　　 
德　　國　　　　二八。　三　　　五。四一八　　　一三。五四九　　一七。0二五　　一。七六一　　　六。七七四　　　一一。一一五　　　　　　　　　三。五九二　　　　　　　　　　二八。二二三　　 
和　　國　　　　一四二四　　　　三。七四七　　　四。五0五　　　八。六九二　　　一0。五六五　　七。三九六　　　　　　　　　　　七。二八四　　　　　　　　　　六。九0五　　六。三六九　　　二。九三八 
比　　國　　　　一二。八二一　　四。九七0　　　一0。六四一　　六。五　六　　　三。二七四　　　一。四三九　　　九二五五　　　　　　　　　　　一。六七0　　　　　　　　　　　　　　　　　　 
法　　國　　　　四。二九九　　　四。八七九　　　九。六三九　　　八0。七五0　　二一。0一六　　二三。九四五　　　　　　　　　　三五。五二六　　　　　　　　　一六。二九四　九。一八五　　　一四。五0三 
義　　國　　　　六六四　　　　　三四二　　　　　一。二六三　　　八。三一八　　　五。五一八　　　四。一三一　　　　　　　　　　　七。六八六　　　　　　　　　　五。二0六　　　　　　　　　　二。八七九 
俄國及西比利亞　二二。一五　　　九。六二五　　　八。七六0　　　四一。九二二　　一四。四八一　　二二。八六五　　　　　　　　　　二五。一二八　　　　　　　　　一六。八四七　　　　　　　　　一八。三七五 
朝　　鮮　　　　三。　二七　　　一0。三一四　　一一。九五五　　六。八一三　　　二三。五四六　　一五。0九七　　五二。四七四　　四。八九六　　　　　　　　　　一四。七四0　　　　　　　　　七。二五0 
日本台灣　　　　一一九。　　七　二二九。一八六　二一0。三五九　六五。　四四　　一四一。九二八　一七二。一一一　一。二0六　　　　　　　　　　七九。三一六　　　　　　　　　三一。九五三　　 
坎拿　大　　　　一。八六六　　　二0。一八二　　一一。八0八　　六五二　　　　　一。0三九　　　一。一四六　　　　　　　　　　　　　　　　　　一九。一一四　　　　　　　　　一0。五五四　　 
英國及檀香山　　三五。四二七　　一四三。一九九　一七四。七九0　三七。六六0　　六七。一一二　　八九。五四二　　　　　　　　　　二。四四五　　七九。一六八　　　　　　　　　八四。七四0　　 
其他各處　　　　一三。二八三　　一六。四0四　　一九。二一九　　一一。六一七　　三五。二六四　　三0。一一六　　一。五七五　　　　　　　　　　　　　　　　　　二一。三八八　　　　　　　　　一二。0一一 
統　　共　　　　五八六。二九0　七九九。九七0　九四二。八五0　四0二。三0五　五四一。六三一　六0一。二五五　二五0。四二0　八三。五六三　三一一。0八二　九0。四六三　三七四。五七五　六九。七0八 
除去復進口　　　一六。一二八　　三七。七一0　　二六。七二八　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
統共凈數　　　　八七0。一一六　七六二。二五0　九0六。一二二　一0二。三0五　五四一。六一一　六0一。二五五　一六六。八五七　　　　　　　　二二0。六一九　　　　　　　　三0四。八六七　 
　　考查上表內所載於以見本年由英國輸入之進口貨加增甚鉅較上年多一千八百二十萬兩往恐嚇之出口貨則減少一千四百九十萬兩日本進口貨減去一千八百八十萬兩而往日本之出口貨則增進三千二十萬兩惟對美之進出口貨甚貨價均見加鉅進口貨增多三千二百六十萬兩出口貨增多二千二百四十萬兩又德國貨之恢復蔚然大觀進口貨由上年之五百四十萬兩增至一千三百三十萬兩往德之出口貨亦由一百八十萬兩增至六百八十萬兩願研究上列各數者勿忘近年關平銀合金金之平均價値上落差異茲試以某國與中國之貿易關係而言如以銀兩價値申合該國之幣則所得得結果或且完全不同此說即於本論凡根據價値之處所有論斷亦適用之更當記及比對上年所述關於入超之統計報告如上表所載僅為國際貿易中之可見者即如欵項金銀質物等其出入有非海關所能過問者均無紀載故無形貿易確有幾何目下莫能估計又如航務上所獲之利保險費華僑匯欵等茲再將中國人口每人所佔洋貨貿易貨價若干試為表列於下惟人口多少調查之數刻尚缺如縱有之亦不足恃故下列之三年間核算仍以四萬萬之數為標準此數槪為貢人所承認者　 
　　每人所佔洋貨貿易表 
　　　　　　　進口貨關平銀　　　　　　出口貨關平銀　　　　　　統共關平銀 
光緒二十七年　二六八。三0二。九一八　一六九。六五六。七五七　四　七。九五九。六七五 
宣統三年　　　四七一。五0三。九四三　三七七。三三八。一六六　八四八。八四二。一0九 
民國十年　　　九0六。一二二。四三九　六0一。二五五。三三七　一。五0七。五七七。九七六 
　　　　　　　進口貨每人佔關平銀　出口貨每人佔關平銀　統共每人占關平銀　關平銀一兩之平均匯價　　　　統共貨兩申合英金每人所佔之數 
光緒二十七年　0。六七　　　　　　0。四二　　　　　　一。0九　　　　　二先令十一辦士零十六分之九　三先令二辦士零十六分之十五　　　　　 
宣統三年　　　一。一八　　　　　　0。九四　　　　　　二。一二　　　　　二先令八辦零四分之一　　　　五先令八辦士零十六分之七 
民國十年　　　二。二七　　　　　　一。五0　　　　　　三。七七　　　　　三先令十一辦士零十六分之七　十四先令十辦士零四分之三　　　　　 
本年中國人口每人平均所佔之數為十五先令方之以下十一月十二日經濟報所登之各國表為數極其微末然上表所載三年間之比較進步之速殊為顯異足見中國之洋貿易一得環境之佳具有偉大發展之能力 
　　民國元年各國人口每人所佔洋貿易表 
　　　　傍　　先令　辦士　　　　　鎊　先令　辦士 
和　國　九0　一六　六　　義　國　七　八　　四 
比　國　六七　一五　0　　羅　國　六　一九　四 
瑞士國　三五　一七　六　　葡　國　六　九　　八 
丹　國　二九　一五　一　　奧　國　五　四　　四 
英　國　二九　一0　六　　希臘國　四　八　　一一 
法　國　一九　五　　八　　白　國　四　五　　三 
　威國　一九　二　　一　　布　國　三　一0　0 
瑞典國　一五　五　　一0　塞　國　二　一0　八 
德　國　一五　四　　九　　俄　國　一　一三　四　 
本年進口洋貨凈數上段已有記述計値關平銀九萬六百十二萬二千四百三十九兩如以本年平均匯率每關平銀一兩値三先令十一辦士零十六分之七申合金鎊為一萬七千九百十萬七百六十三鎊銀兩價値較上年多一萬四千三百八十七萬二千二百九兩惟金鎊價値因本提匯兌低落與上年比較則少七千九百七十四萬六千七百十一鎊以上所述關於中國匯兌之變幻莫測因而發生𠌈逾常狀態於以證實之若以銀兩價値之加鉅而遽斷定本年進口洋貨貿易為有利顯見放本之豐厚此種論調殊不穩妥實則多數進口華洋商人自上年之危機發生以後本年仍然負累以此情形則商號中多小心翼翼以為自存之要著上述本年洋貨進口除前所謂利益之外尚有令人發生錯誤印象之趨勢此事於記述貨價時似宜更為坐實之即如進口貨之鎊値跌去八千萬鎊之譜不獨由於貨量減少亦由於主要產區價格一致低落以中國現行計算貿易增進之法係根據進出口貨價而定查此法與世界多數各國相同然目前價格起落甚鉅欲於指定時期內測度貿易進步如何不能準確無訛而根據貨量以為比對較為可靠但目下許多貨量尚無紀載若於貨價之外加上貨量總數其事又屬不可緣有數種貨物之數量單位係由各種貿易曁各種工業之習慣上而定除法國顯以貨量為貿易之統計外其世界多數各國則僅以每年貨 
價為準衡查中國貨價係根據近期通告之公定平均價格核算得來回述本年洋貨貿易合金鎊價值値之减少應於特價跌落為之計及按上年特價跌落至關重要亦應鑒及戰後價格其高漲之度實屬罕有茲欲得較確之比對特列一表上年與本年進口貨價係以民國二年同樣貨物之平均價格核算所得 
　　由外洋直接運進之洋貨　　　（以關平銀一千兩為單位） 
　　　　　　　　　　　　報告價値　民國九年根據民國二年平均價値　民國十年根據民國二年平均價値 
　　　　　　　　　　　民國二年　　　　民國九年　　　　民國十年　　　　核算所得之價値　核算所得之價値 
棉貨類　　　共計價値　一八二。四二0　二四六。八一三　二0八。六六三　一二七。九二0　一0五。一一0 
呢絨類　　　共計價値　四。八八0　　　四。七九一　　　七。四0八　　　二。二五二　　　二。五八八 
五金及礦石類共計價値　二九。一五六　　六一。五七二　　六0。0七七　　五一。一九九　　四二。二七一 
雜貨類　　　探登價値　一八0。二六0　二六一。五四五　三五六。二七九　一五余。0二六　二三三。三三六 
共　　　　　　　　計　三九六。七一六　五七四。七二五　六三二。四七　　三三九。三九七　三八三。三0五 
 
 

Page 24

 
 
   
 
