# 1890 - 69 - 4906070

 

Page 1

 
 
[新印分類尺牘出售] [  申報舘啓]  
　　尺牘雖小道然蓮幕中人爲逹官顯者捉刀必胸有積軸腕有好筆方能指揮如意咳吐成珠意則不亢不卑詞則不支不蔓江都王蕊仙先生緝有分類尺牘備覽其中多係名人手筆千狐之腋合成一裘洵足使童蒙拾其香草飽學資其沾漑本舘特用新鉛排印每部十四本價洋八角卽日出售賜顧者仍照曩例 
[賑物求售] [  申報館協振所啓]  
　　本舘開辦賑捐以來蒙海内諸同仁捐助各種貴物早已製成彩票將次售完矣兹又承陸續助下廣東譚寶宦齋婦科調經白帶丸十料又立止九種心胃氣痛藥五料吳鐵山繪扇面　葉又大小堂幅六軸東萊左氏博議二部張善夫畫屏條一堂鄧石如隸書屏條十二軸吳都法乘一部荼晶眼鏡二副石印小耕石齋畫講廿部未及編入彩物之中是以另行求售諸君子有情殷匡救者請臨本舘選購庶幾裘成集腋飢民得早慶來蘇乎 
[南洋沿海水師歸并海軍議] [  周友勝稿]  
　　浙東武夫曰嗟乎自古迄今人心豈可測料哉當今之勢西北邊陲實爲急務東南海防尤加重焉夫中國初創招商輪船嗣是而電緣鐵務機器接踵而興今又始創海軍實千古未有之局當事者以洋面遼遠故有南北之分籌畫全局竭力經營朝廷特简專閫新設北洋提督以及鎭將備弁悉照標營體制足見聖明洞鑒用意海疆各大憲籌議設防至周且密無不盡善盡美第思南洋遼闊毗連江浙閩粤數省各海口連年添建砲臺必與兵輪相輔而行其兵輪行駛首先需煤煤產之於山沿海内地各處產煤之區儘可援　開平基隆湖北開礦章程擇其旺者就地設局開挖運至各口源源接濟庶免臨事有缺乏之虞查南洋兵輪僅數艘雖船堅砲利惜乎洋面廣闊不敷守禦遇事調遣必須咨商而後駛行留心時務者當如何處置指揮决策以適其宜萬一海防有警兵輪不能自主俟督撫展轉咨商南洋大臣成船政大臣　返運悞以致失算悔之何及昔年　江之戰皆爲展轉　商致失機宜繼而鎭海一役幸邀朝廷威福兼得主將多謀臨陣决策出奇制勝萬軍一心得以取勝斯時也勝親臨戎行從事其間見其沿海水師以及紅單釣艇等船勢雖臨陣衝鋒徒是每年耗費餉頂而已目今之計不若將沿海水師及紅單釣艇悉數裁撤歸并南洋海軍應如何而置之處援照北洋章程辦理添設提督一員總兵二員提督居其中總兵左之右之各司專責或者謂新添各缺未免糜費過多則不如將厦門水師提督攺爲南洋提督移駐臺彎將臺灣總兵攺爲提督軍副將綜理南洋事宜中軍副　以下又設一中　城守都司以循舊制又將廣東雷瓊鎭攺爲南洋閩粤左翼總兵又將浙江定海鎭攺爲南洋江浙右翼總兵春夏秋冬兩鎭各會哨一次上海廣東各設提督行臺一所每處駐紥四箇月週歴巡閲方爲愼重洋務凡屬南洋省分沿海水師各鎭恊以下並沿海　砲臺統歸提督節制以一事權升降調補以及軍政甄别悉歸提督主之然援咨商南洋大臣會銜核奏此議若行與庫款餉項兩無窒碍若僅恃紅單釣艇等船捕盗且恐無濟何况臨陣對敵乎想各當道有心時務者當不以區區之言爲回漢也回憶當年馬江之役紅單釣艇被砲擊毁一空此乃歴歴在人耳目者若以捕盜爲詞何妨仍在攺設海軍各褾營下另添小兵輪駕駛便捷則盜賊更不敢聲張從此海國昇平往來海道商賈定可商枕無憂也至於中國水師目今尚不及泰西各國勝常觀西國水操兵輪駛往大洋深處將物浮之於水或沉之於淵然後令水兵躍入奪取以入水能久者爲優等有首先下者有足先下者有橫臥而下者有側身而下者種種技倆運用不窮雖風狂浪駭之中無巽於水鳥飛鳧之集隨波逐浪毫無顧忌之思而我中國水師不但不能出洋訓練且每逢大閲必先將外　水師各營及紅單釣艇等船調入内江侔潮平時始演各種陣式試問臨陣對敵能否約敵人俟其潮平再戰乎倘風狂浪大能否約敵人俟其風平浪靜再戰乎旣不能緩約片刻卽此等水師船隻其爲無用之甚也明矣莫若攺兹更張及早圖謀將此項船隻統行裁去兵丁歸入海軍南洋提鎭標下以收實效將老弱者汰革另募沿海漁家少壯子弟充補足額認眞操練務使有勇知方人人精於行船針盤風潮沙線礁磯水性無不瞭如指掌無論何人均能駕駛學到如此雖未駕乎泰西之上　足與之並駕而齊驅若能一一舉辦實爲慮遠謀深萬全之策况沿海水師亟宜設法補救荀非諳練時勢深悉沿海淸形者未免中多疑慮欲舉而不敢行勝通盤籌畫若能攺歸南洋海軍庶可聨絡一氣砲臺兵輪相輔而行須將前項裁去各船攺爲兵輪快蟹無事可以經營有事足應調遣每年駕駛江洋往泰西諸國各島嶼游歴一次使其熟識各洋面潮汛沙線深淺情形并可以壯中國聲威保護中國商民豈非一舉而數善備乎﨣赳之士妄叅未議質諸高明以爲然否 
[上相入覲]  
　　昨得天津來電知李傅相於二十五日啓節晉都入覲天顔云 
[京師火警]  
　　初十日十點鐘京師正陽門外打磨廠西口内北孝順胡同北口外稍東某煤鋪因烹飪遺火陡兆焚如頃刻烟燄冲天各水會先後趨至竭力灌救旋卽撲滅計焚去房屋七八間比隣雖未延及而經人拆毁及爲火烘焦者有二三處事後經官將煤鋪掌櫃鎖去訊辦當火熾時觀者霧聚雲屯有十餘齡幼孩被衆擠倒手足踏傷數處幸水會人赶爲扶起送出人叢外否則不免踏斃矣 
[瀛洲淑景]  
　　神機營每歲春秋二季　撥馬步一半入苑駐操兹値春令本應於二月内請期移操適逢皇上恭奉皇太后於閏二月望啓鑾祇謁東陵未便如期撥隊致京城練軍稍形單薄現經王大臣商議擬將本年春季撥隊展緩至閏二月二十五日入苑奏奉硃旨依議欽此所撥官兵自入苑日起照駐苑章程加給口分以示體恤此　所撥係左翼右翼五處馬隊左驍馬隊内火馬隊震字骏字驤子馬隊精字鋭字洋槍　隊左右翼幼丁隊格林礮隊八漢　槍步隊中營親軍技藝小隊也○内總管李蓮英口傳奉皇太后懿旨着於二月初十日挑看女子欽此當經敬事房行知内務府包衣三旂傅令各佐領下各户應備挑看女子卽於初九日酉時在地安門内東沙灘會齊排車繞由西三座門帶入福華門以便帶進南海預備挑看計本年三旗人挑之女子有一百八人云○内務府正黃旂護軍統領於本月初十辰時在地安門内五龍亭正黃旗待衛教塲京察本旗各佐領下藍翎長護軍等馬步箭已由該旗印 
 
 

Page 2

 
 
房傳令應行京察　等於是日各備弓箭　候考察○神機營右龔五處馬隊管帶記名副都統左翼前鋒印務參領阿爲咨報事前因本隊兵榮珖承龔騎都尉應否留營當請總理營務處核示旋准行查該隊兵平日差　如何等因查該隊兵自去年六月　補本隊隊兵在營半載有餘於一切差操無空無　其應否　營之處仍由貴處核辦示遵可也○宣武門内安福胡同曹某家於本月初六日夜三更時被賊越墻進院挖開牆壁竊取衣服首飾適小兒啼哭曹親燃燈哺乳見室中物件散亂知有賊將曹瑍起見墻壁成一孔立卽開門追覓已無蹝跡惟牗下遺自來火一盒檢查所失物件約値五六十金赶報本地面官次日步軍校經騐許爲查緝曹言所失物件不甚緊要維昨日友人娶室我在大街估衣鋪代賈白風皮褂一件亦被偷去有傷顔面若三日查緝不着卽當禀明福中堂步軍校再四央説許向估衣鋪説明令其不來索物曹始允之然鳴飛冥冥　知果能緝獲否也○兵部爲咨行事本年二月間皇上恭奉皇太后祇謁東陵所有各旗營都統前鋒護軍統領何人隨扈何人留京其留京之人係何旗分万兼充何項差使相應咨行各旗營逐一查明卽日咨狷本部以憑奏署印　○奎星齋大宗伯仙逝已録前報兹聞上賞陀羅經被頒送宗伯府第已逾接三之期只得於柩前　化至一切飾終典禮已見邸抄兹不贅述景運門檔房爲知照事此次東陵圍差例於八旂護軍叅領點派數員爲阿卜章京沿途管理行營事宜爲此知照八旗護軍營卽將本營護軍　領十四員銜名繕寫手摺一分務於三日内咨送本檔房以便呈請管營大臣　尚長三堂點派○皇上　陵行圍例由内閣學士滿員中奏派一員恭請御寳隨扈　定章也本年閏二月間皇上恭奉皇太后祗謁東陵經内閣開列同閣學士銜名奏派請寳奉硃筆圈出内閣學士兼禮部侍郎銜鳳鳴钦此 
[寗郡春雪]  
　　寍郡天氣前已節次録報兹於二十三晚陰雲密布四鼓時瓦上淅𤁋有聲次日則六　花飛紛紜空際至上午始止二十五日雖露日光然寒氣逼人無異隆冬景象天時不正攝生者所宜加意自珍也 
[從寛枷號]  
　　二十日有鎭海附生吳廷舉以私函投遞學憲之家人郁某一案已將斥革牌示録入前報兹聞提調官訊供之後將情面禀學憲所有牌示仍録如下頃據提調官面禀鎭海縣革生吳廷舉飾詞詭辦無如細騐試卷筆跡與私函實在相符萬難遁飾姑念得調官代爲緩頰從寛枷號示衆以爲招摇撞騙者戒諸童以後切勿爲人所愚塲中但有隹文自然入彀愼勿誤罹法網也懍之二月二十二日給 
[院試寗屬題]  
　　七學生府學子曰人而不仁至大哉問鄞縣子謂南容合下一章慈谿子曰賜也爾愛其羊合下一章奉化子曰道不行至問子路仁乎子曰不知也鎭海子曰周監於二代二章象山棖也慾焉得剛合下一章定海子語魯太師二章策問春秋之學公榖與左氏並行三傳同異若何公榖是否出於一手詩賦得史官書瑞奏年豐得年字五言六韻○闔屬童經古題經解鄭君注經甚愼試條舉其説貞正解敷貢解明昭解弱寡解左氏義深君父説時格解賦得折五鹿角得春字五言八韵古學屈原作離騒賦以攝　孟陬庚寅以降爲韻賦得鈎簾宿篤起得鈎子五言八韻經古續出題鄭君箋詩善言心性説朱子説經多據説文攷克德説擬輯兩浙詞人小傳啓春秋釋例跋孝經爲六藝總會説漢申屠蟠論兩淅名臣贊兩淅名賢贊均加駢體序隸字加注至少十首春日醉起言志五古仲春舟行見桃花七律登補陀山放歌○算學設同弦之兩句股形有兩股有兩句較求弦與兩句其法若何并爲圖　証之今有數一百六十求分作四分其第一分以三加之其第二分以三减之其第三分以三乘之其第四分以三約之則其和其較其積其分無不一一相等求其名分之數若何數出於圓方論賦得平矩以正繩得平字五言八韵○性理論主靜説明儒學案跋賦得懲忿窒欲得心字五言八韵○童正塲題慈谿可使高於岑樓金象山今之事君者曰定海我能爲君約與國戰必克今之所謂良臣通塲次題其所厚者薄二句通塲詩題賦得長嘯宇宙間得長字五言六韻 
[天花不利]  
　　揚州訪事人云春寒料峭冷過三冬斗室圍爐貂裘無煖小孩之患痘症者十殤八九據醫者云天時過冷痘毒不能透逹之敌也亦可憫已 
[襄垣春色]  
　　新任蕪湖縣王玉如大令下車後於地方諸事無不悉心整頓民間詞訟隨到隨審隨審隨結又慮差役或有婪索特設木櫃於大堂准民間具詞投入不費分文一時有吏立氷上人行鏡中之頌邇來大令復訪聞著名靑皮綽號通城　九千歲等共十七名無惡不作久逃法網特飭差役嚴密查拿並出示通衢無論軍民人等有能拿獲送案者給以重賞必期肅淸地方而後已良莠　除嘉禾自植大令誠不愧賢父母哉○蕪湖今年上忙地丁錢糧以及上年未完各雜欵經王玉如明府於十七日設櫃開徵想食毛踐土者仰體賢長官催科政拙當必輸將恐後也○江浙水災朝廷特開捐例頒行各直省蕪湖縣向就署中辦理現在王玉如明府以局設衙署恐捐牛觀望不前特另設一局於上水門外俾有志顯楊者便於赴納自當格外踴躍也○粤商之來蕪購米向由各行棧代爲成交抽取用費兹聞各行棧公議欲每石加抽銀一厘許而米商大都不願蓋一狐之腋雖微而積聚可以成裘卽如上年建造廣肇公所用銀約八九千兩亦皆由米石抽來數月之間成此鉅欵米市之盛於此可見聞此次抽用之説已等諸虎頭蛇尾云○江水初添河豚正上事口腹者喜其滋味濃厚一若太牢所不及然烹調不得法食下卽有性命之虞故諺有油昏血毒子脹人之戒日前河南有某甲食指遽動購得數尾呼朋引類相與大嚼詎不諳烹飪之法連皮帶子模糊同煮食後不數時三人同呼腹痛氣脹而斃以朶頤之故致等性命於鴻毛饕餮者可以爲鑒○洋商由内地垙買鷄鳴毛不肖行販往往攙雜泥土希圖重秤此積斃也道憲成觀　接准上海道咨稱洋商因此多所藉口遂飭蕪湖縣王明府示諭各行販嗣後務絶前弊而雇用女工揀毛尤須擇年老端正者不得仍前招用少女致貽穢聲蓋因蕪地近來各毛號所用女工淫褻情形較之他埠揀茶者尤覺變本加厲賢令尹接篆甫　餘卽訪悉地方利斃瞭如指掌保全多少貧家名節誠莫大之善政也○長江各輪船過無例須將裝貨關單登岸詣洋關拆騐蓋戳而後關行近日各輪船貶價爭先快駛抵埠時洋關西官皆預帶鈐戳不待裝卸畢卽就船中加蓋放行俾爭此一刻光陰然搭客赶附不及多有躑躅江濵臨流浩歎者 
[鷲𥵝叢談]  
　　杭垣駐防某旗甲乙兩人日前下午散步出營至薦橋行沽甕開緑螘杯溢鵝黃酒至半酣非笑非嘲各有怒容旋至凌木梳巷口甲袖馬刀一把立街心拔刀亂舞乙曰通衢要道安得持兇器甲聞言卽扭住乙辦當面斫三刀鮮血淋𤁋如亂點桃花灑徧衫袖乙不發一言祗曰罷罷掩面避去甲亦旋遁旁觀鵠立路旁不解其故後聞乙至某藥鋪乞刀傷藥因受傷頗重經風後頭面俱腫不能行走倩人攙扶歸營未知能免性命之憂否○杭城每交冬令易遭回禄盖因房屋分間非板卽篾至於大街店鋪過街雨棚蟬聨不斷一經風燥易於引火前經浙撫梅中丞出示嚴禁更有搭篷擺攤者去年鄉試時崧振帥亦曾禁止然此風究難盡絶目下竟有以棚改造披屋者街衢稍有空曠處或一椽或椽半地甲從中激利每年或二百文或三百文不知街道狹窄旣不便於行人衡宇相接益難防失火燭爲民父母者當必有以禁止也○杭俗二三月間孩提之未出痘者必延醫下苗名曰花兒先生去年冬雪罕見火症甚多以致痘苗不能純正一家出痘四處傳染愈推愈廣天花甚行有已結痂而變症者有未結痂而變症者十傷七八慘不可聞保嬰牛痘各處設局而人則舍易就難聽信醫生種牛痘後必復出之説因而遷延誤 
 
 

Page 3

 
 
事者比皆是可見積習之難換也 
[鄱湖大閲]  
　　本月望前湖口總鎭丁燕山鎭軍撽調饒州吳城湖口三營水師各戰艦停泊石鐘山畔靜候長江水師提督李與吾宫保按臨巡閲十七日宫保乘登瀛兵輪船駛抵湖口鎭軍率同三營營哨官弁投遞子版恭迎宫保傳　後隨廾坐演武廳公案副叅遊守及湖口縣分左右鵠立三營舢板戰艦排列若雁翅然某弁升階跪請發令卽聞角聲嗚嗚然帶隊官黎守戎受田等督率各戰船飛槳至江心操演各陣一時礮聲鼓聲角聲鉦聲與江上濤聲相應答其陣勢之陰陽變化開合離奇五花八門幾令人不可思議宫保喜形於色隨飭千把等弁鳴槍打靶連中三鎗者均記大功一次中一二鎗者傳至案前訓示方略有十餘員三鎗俱落空宫保大爲震怒各責軍棍八十下以懲平日怠玩之愆次日卽換坐長龍船赴章江會同巡撫部院德大中丞拜摺入告云 
[袁江小録]  
　　屠明府于役袁浦歴有年所凡地棍之著名者無不心焉識之兹蒞淸河之任爰出夾袋中人物標列告示寛其旣往儆其將來苦口婆心無非欲爲地方除害耳○十三日午後閘口南岸某姓家失愼幸經各水龍馳往灌救得卽熄滅止焚去草屋數間○松帥蒞任之初輙思赴高寳一帶查看堤工河道因公事未果兹定於二十六日出轅云○浙江副主考陳伯商太史於十二日過浦遵陸北上恭覆恩命 
[袁江官報]  
　　刑部郎中吳秋帆正郎自安徽籍起服赴都於二十二日過浦候補中書方臻喜奉漕憲委辦理文案事務候補知縣常英奉漕憲調委仙女鎭厘捐其楊庄厘捐委候補同知項晉釗辦理候補同知金鎔奉漕憲委辦衆興厘捐候補鹽經歴朱則衣奉漕憲委辦車橋厘捐候補閘官王治安奉漕憲調委石碼頭圩門稽查基八叚保甲委候補縣丞孫德保接辦候補縣丞汪綍奉漕憲委經收呈詞正任埝盱同知蔡鎭奉漕憲委徵收寳應湖租差事 
[雲間春信]  
　　茸城藥肆遺火一事前已録報甫逾旬日該藥肆臥房忽又火起其光熊熊幸經對門某店夥見之奔往看視係由蚊帪延燒被褥七手八脚幸卽救熄藥肆中人再三查察不知此火從何而起好事者謂係狐仙戯弄所致殊不足信惟店主以禍起無因不得不預爲祈禱願出厚資并乞各店相助爲理擬於二十八至三十日在火神廟虔設醮壇以冀弭患於未然云○西門外錢涇橋丁某不務正業開設烟寮月前經婁縣張邑尊諭令閉歇一日丁在茶園中與某乙口角甚至用武將乙腎囊捻傷倒臥于地有王某見之代抱不平將乙拘住訴諸地保嗣因丁願出醫藥之資爲乙救治其事始寢○南門外打鐵橋丁某性嗜摴蒱常以聚賭抽頭藉充囊槖献歲以來喝雉呼盧昕宵無間該圖差役某甲以事干例禁將丁解入婁縣張邑尊訊究之下笞責千板立飭幹役前往封釘其門以爲聚賭者儆 
[彝陵瑣誌]  
　　宜昌城廂内外有種無業流民動輒在外滋事招搖撞騙拐販人口無惡不作謂之皮家日前經東湖縣詢知各皮家姓名出示訪拿不數日在中水門外拘獲郭姓綽號掃地王解縣後經縣尊訊問該犯供認不諱當責小板三千大板二千掌嘴二百脚棒二百監禁西卡候申詳上憲再行擬罪此次嚴辦後各皮家無不聞風戰慄榜上有名者俱已遠避矣○近聞有某商家在上海新造輪船一艘名曰保華不日來宜裝載貨物從此彝陵漢水客貨往來更形便利矣○去歲宜昌各鋪生意未能獲利今年多有歇業者惟土鋪烟室日盛一日較往年多開數家此外惟工匠一項日日忙迫南門外洋碪頭修造洋房畚揙雲興南關外鋪面亦皆除舊更新美輪美奐故以工作餬口者無不利市三倍也 
[京江春浪]  
　　鎭江城内蘇某者有一妹年已及笄尚未字人性喜皈依三寳頗厭塵世繁華近來奉佛愈謹欲效蘇晉之長齋蘇勸之曰妹正靑春豈可枯坐蒲團誤却前程錦片又請親族中之年長者再三勸解女不得已爲之開齋蘇甚喜本月望日女欲往小教塲近處某尼菴進香蘇　之禁不料女進香歸來性情大變搥檯拍凳肆意喧譁且欲自尋短見蘇多方撫慰女若勿聞也者蘇因此氣忿成病延醫服藥效騐毫無竟於前日溘然長逝其妻謂夫之死實因小姑而起小姑之胡閙實由某尼而起必得某尼而甘心方洩此恨親族聞之皆以爲然遂同往某尼菴七手八脚將菴中所有搗毁一空幸某尼聞知消息早已躱避免遭毒手寃寃相報何時得了菩薩見之固當眉皺○二月十九日相傳爲觀音大士誔辰京口南門外觀音山是日杳市頗盛村姬里嫗稚子衰翁棒香携燭至蓮花座下膜拜者奚啻恒河沙數日間陰雲四布未放晴曦晚間四鄉舉行燈會鬥異矜奇都來朝山進杳銀花火樹照耀通宵游人雜沓恍入恒春國裏他處香市無此熱閙也○前日有一小舟載客北渡駛行不遠忽爲狂風吹覆在船三人同占滅頂幸經救生船赶往撈救方得同慶更生當此春寒徹骨雖未溺死亦幾凍死出門之難有如是哉 
[五羊紀勝]  
　　粤東訪事人云新授湖北布政使鄧方伯華熙客冬交卸雲南臬篆後順道回珂鄉旣抵省垣卽謁見當道各大憲大憲亦依次回拜一時衣冠滿座車馬塡門宗族交遊大增光寵至日前方起程北上入京　陛見然後赴鄂履新云○目下粤垣闈姓大憲准公和瑞成兩商人接辦限期於某日先繳餉銀二十萬到期該商未能如數遵繳遂由善後局憲委幹員二人前往催取并聞本届會試闈姓早經舊商開辦現亦　新商經理舊商因將所收銀兩一律發還云○本月初十日廣州府李宫山太守會同番禺縣楊大令親詣白雲山龍王廟拈香蓋爲民祈福也○　有無頼輩在河南金花廟設局誘賭一時喜作牧猪奴戯者蜂屯蟻聚熱閙非常一日有營勇向索陋規賭徒靳而弗子以致互相口角毆鬥不休營勇勢不能支受傷甚衆事爲營官訪悉赫然震怒立卽移縣將賭館查封提到勇丁枷責示衆見者咸服其軍令之嚴○某日明營勇在北校塲操演抬槍一勇因用藥過多鎗管炸裂火傷頭面鮮血淋漓當卽舁回營中延醫調治未知有性命之虞否也道家相傳二月十三日洪聖神誕辰先一日東關洪聖廟司事奉神像出遊儀仗斬新規模整肅適値風和日麗天朗氣淸是以遠近人家爭先快報萬人空巷競鬥新妝古時長安水邊三月三日恐亦非必有此繁盛情形也 
[吳中近事]  
　　蘇撫剛子良中丞親往温草浜勘視河工已列前報兹聞憲舟過時自營官以次親執手版跪接沿途水陸等施放排鎗恭接憲駕一時山鳴谷應隆隆不絶憲艙玻璃致被震碎十九日薄暮回抵蘇城闔城文武次第出接恭請憲安中丞隨舍舟登陸排道進城拜客畢卽回轅○訟棍衙蠧最爲地方之害而徐通淮廣爲尤甚與奉剛中丞札飭各府州縣密拿嚴訪務使根株盡絶以安閭閻一面張貼憲示苦口婆心再三勸誡若輩當稍斂跡矣○朱信大鄒雲亭乃蠡币土棍以聚賭抽　爲生計入其彀中者小則傾家大且喪命貽害胡底現經吳縣凌邑尊密拿到案笞臀千餘並荷極大重枷眼攺過日釋放又有一僧人亦枷示頭門法衣破碎形容憔悴枷面判云不守淸規揑辭妄報亦限一月釋放○西城橋有孫某者纨袴少年舉趾輕浮於星月上時聚數惡少共放風筝懸燈無數凌邑尊見之卽命從人諭以風乾日燥之時萬一火星爆開貽患甚巨詎數惡少誤爲搶風筝者蜂擁而上爭脚並施該差受一番痛毆至邑尊處哭愬邑尊大怒卽飭通班差役將惡少提到當經掌頰八十且欲枷示嗣有人代求寛恕現已釋放矣○王樹芬明府往弔藻安程紳之喪　經臨頓路小石暉橋轎扛忽然折斷幸扶轎者留心不致受驚旋卽假轎回衙薄責轎役以儆疎忽○蘇鄉水災以太湖邊爲最重香山各村去歲晴霽後鄉人入水割稻水毒侵入骨髓加以今春嚴寒氣候不正鄉農抱病甚多死亡不少爲壽器生涯者竟有應接不暇之勢安得晴光大放暖意徐烘俾茅檐蔀屋中人咸出水火而登袵席也 
[墮馬無恙]  
　　前報列賽馬之某西人因跳浜墜地受傷甚重云云兹悉該西人籍隸法國曾至法病房醫治現將痊愈可保無碍矣 
 
 

Page 4

 
 
[馬車互撞]  
　　前日將晚時有鋼絲馬車從英租界大馬路向西至坭城橋適有轎式馬車由西而東兩相碰撞鋼絲車大受損傷轎車並無大損當由馬夫知照行主酌量賠修云 
[縣案彚録]  
　　前日有曾周氏挈子桂生投縣控稱媳婦錢氏因口角擅回母家冋領被阻叩求提究昨日經裴邑尊升堂　訊周氏伸訴前情錢炳炳稱女兒雖曾回來經宿卽回夫家並無羁阻情事叩求察張老玉稱小的並不干涉實遭拖累邑尊飭將錢張二人一併管押着交該氏到案訊辦○鄔渭山扭控曾阿二虧欠銀洋向索圖賴叩求究追裴邑尊　堂質訊之下飭將曾交差令鄔將簿呈案聽候訊核 
[驅逐惡僧]  
　　三百十四號華捕見僧人悦生頭髮蓬鬆套以金篐痴如顚向店鋪化緣若不給錢彼便糾纒不去當經該捕拘至捕房巡捕頭命送英公廨蔡太守　差驅逐出境不准逗留 
[法界捕房記事]  
　　數日前有某甲者　小烟舘過癮趁堂倌不留神之際竊取錫茶壺藏匿褲襠僞爲小便也者乘間兎脱久又久堂倌見甲不回仔細檢查茶壺已不知夫向四出尋訪蹝影全無至前日始遇甲於途扭而向索口角不休巡街捕問知將甲帶至捕房備捕頭　明原委着押候解請葛同轉研究○前晚有一年老人在路旁小便某華捕見而斥逐具人卽與捕爭毆致被扯破號衣捕忿甚拉老人入捕房訴明情節捕頭　路上小便有違租界章程雖曰出自無知亦不應將該捕號衣扯破遂着押候解請訊辦○前日積竊某甲潜上宜昌輪船竊取某客搭連袋一口客知覺高聲呼捕甲懼棄物而逃奔至碼頭旁經某包探拿獲失主以時將起椗不願同至捕房包探查得甲本係著名積竊經公堂懲辦有案可稽據情訴諸捕頭押候解案請究 
[救人須救徹]  
　　閲山東告災書刻下春氣正生野無靑草爲飢民食盡矣死亡流徙傷心慘目嗚呼何天心不厭禍人刼之甚也災無了期欲絶子遺也眼無息日説項厭聽也上年江浙水災南中善士桑梓爲懷不得已舍遠救親因而山東益加苦矣親疎固　人情輕重何如得當同居載覆同一生靈江浙雖苦災尚不致死亡枕藉山東之災連患十有三年飢死者不下萬千計今日　有子遺以慷秕草根充飢其苦何堪設想待斃之民望眼如天有眼則　無眼則死海内仁人痌潨在抱莫不以救人　急協賑君子利濟存總是天下爲一家救人須救徹惟望有德之士發菩提心行慷慨事生逢此際造福無窮千文能救一命大户可大行小户可小助原知時事皆難苟能以節用愛人其功德更無涯量矣 
江南留心時事人來稿 
[勸賑孔殷如響斯懸]  
　　接奉安徽撫憲沈仲復中丞函渥蒙俯勸得宿松縣邑尊助浙賑漕紋一百兩合規元一百零七兩四錢仍託信孚莊友匯來委解拯濟榮懷胞與不忘故土艱難救困指陳屢動屬僚隱惻夙敦鄉誼並示官箴在　德者固踴躍　先而霑患者尤感銘弗置矣問焉而以言其受　也如　中丞其有焉 
[東賑源來]  
　　邇查山東災况尚未就安齊東濵州一帶三　餘州縣地處下游受災尤重至今　仲農民因貧失業待賑殊殷有有鉅欸遥頒曷救災裘於萬一兹蒙粤東愛育善堂匯來山東賑捐第八批期票規銀一千四百四十兩由招商滬局交來拜領之餘不勝欽感去秋山東蘇浙先後罹殃而愛育善堂救災恤隣不遺飭力源源接濟爲數實屬不貲數十萬之生靈戴德爲何如也謹代災黎泥首以謝上海四馬路高易籌賑同人陳德薰等戰 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[贈錘厚山先生卽奉酬見賜令兇德籋雲書屋詩集並謝見惠楹聨及大作]  
　　牙琴曲結新知海上　欣遇子期梅蕚催妝賡雅什客冬小兒完姻承題催妝佳作棗梨壽世荷先施蒙以尊甫舊刊大集見贈交聨萍水情偏篤誼感瓊琚報尚遲記取小樓春雨夜與者剪燭細敲詩○贈楊雲樵軍門兼謝見惠楹聨將軍舉竟是英雄大定猶能説戰功早有絲綸邀北闕尚懷衣鉢受南豐君受知於曾文正公保舉提督軍門殷勤投刺高軒過左右逢源下筆工君善左右睕書法承惠楹帖獨悵九霄鵬翮遠至今雲樹繋離衷○題張玉田松鶴伴琴圖塵寰何處覍知音莫怪昭文不鼓琴陶令撫松完傲骨逋仙調鶴寄閒心生涯自得安絃樂餘事還應放筆呤未許披圖勞想像詞宗姓字説而今宋詞人　炎字玉田君姓字適與相符○題方園補讀圖讀書休恨十年遲好學何曾亟失時朝暮習勤陶侃甓典墳篤志仲舒帷和羹事晚梅爲友解籜心虚竹可師畢竟功夫非小補鄴俟架上早紛披 
[申報舘江浙恊賑所二月廿一至廿五日止經收第二十八次淸單]  
　　廿一日李金聲壽筵移賑洋九元虚對洋乙元八洋四元章齊在二六文廿兩合九八規元廿一兩二錢六分余厘無名氏洋三元無名氏洋二元仁記洋三元銅洋四元陶鳳小姖皆爲母女之病祈保全愈康泰平安洋廿元求病愈十元北京申昌來華蕚堂陳銀十兩戚肇杰洋一元江西悔過愼災者洋十元○廿二日售去光世堂廖助下硯臺一方洋三元售去朱夢廬助仙鶴牡丹中堂洋六元江西守愚氏洋一百元吳鐵山洋三角江陰鹽棧心田氏洋五元張秀峰黃伯咸洋一元金仲揄鮑溶江洋一元張榮生張海壽洋一元金翰臣洋一元○三日汪少記洋二元曾琴石洋一元三角六分莊作舟洋一元三角六分毛欽記洋五角無名氏洋三角六分敬善堂洋三角六分李鎰記洋三角六分遂初記洋一元五角無名氏洋一元二角○廿四日趙蔭棠日本花洋六元三角八分不書名日本花洋三元六角二分王姓洋十元平心子洋一元○廿五日恆震竹尹山房成茂順交來洋二百元施繼堯洋十元○總共收英洋四百另六元七角日本花洋十元銅洋四元虚對開洋一元九八元三十一兩二錢六分八厘 
[上海四馬路高易公舘内籌賑所陳詠南經收江蘇浙江山東初一至初十日第一百四十九次賑欵淸單]  
　　初一日郭姓求平安洋四元○峰記林記贄記鳳記各洋半元共洋二元○富川晋泰號募玉樹長春堂洋二元○無名氏一元二角陳留氏竹隱心菴各一元石雲氏半元無名氏二角共洋四元常熟靖方廬半元○杭城怡怡室石壽山房各一元墨花軒駐春草堂各半元承墨堂一千五百文疏鹿呑室五百文沈福林三百五十文白石方沈小各三百文金大黃春泉各一百五十文素茂二百百文共捐洋三元錢三六百五十文合洋三元另五百六十文○文星奎星財神拾蒲老人菊叟松竹友花王鷺朋燕友雲鶴道人露珠仙子石老蟹翁壽星倚紅生貼翠生種菜老人種蕉主人一粟生植竹使者倚桐主人賞荷主人愛蓮山人力恩主人品玉惜花生惜紅生惜陰生各一元共洋三十元○初二日九江太古行募黎永慶堂洋七元西子之三元○南昌蔚長厚寶號募繼志堂洋八元求免災難人洋六元乾大信德大信盧正求病速愈人各洋四元聘臣氏慶餘氏各二元共捐洋三十四元○九江祥發元募無名氏洋八元無名氏洋三元○初三日隆棧寶號交來漢口劉源典三元九角李丙興二元無名氏一角共洋六元鎭江廣裕和鍋號募無名氏一元無名氏半元無名氏三角守紅堂二角共洋二元源開莊交來省間費錢五百文求母身健四百文養性居無力量力不從無名氏各二百文不書名心願省茶資求得彩戒賭人各一百文合洋二元錢二百文吳松無名氏四百文○初四日吳楚棠秦禄卿各一元聞過氏養安居各半元倚竹生歐陽徴各四角均記三角田奎和琴心劍膽生忍尊居士無力子各二角無名氏一角共洋五元○漢口和興發竇號募陳藴石洋四十元蒋銘三十元淮安王務本堂洋二元張英臣銅洋四元皖恆虚白齋主人二元○初五日懷愼堂劉記文各二元劉南記沈懷記方御記各一元共洋七元方昌橋二角劉振庭方垣之邵祖蔭各一角共半元除害氏銅洋十元曹娥鎭敬其事居銅洋四元○初六日積善堂積慶堂積德堂各一千文寶厚堂寶善堂寶元堂寶經堂寳仁堂寶心堂寶誠堂寶義堂寶　堂寶智堂寶信堂寶德堂寶和堂寶貞堂寶亨堂各四百文唐吳王周朱薛徐張夏李方王呂葉呂祝各三百文共捐錢十三千八百文合洋十二元一角五分朱涇高平如翁募請獻後裔文正家聲各一元朱涇大成典募一元王日助初三元汪福幼正月二月份助洋二許記四角分○崑山隱名氏一元○初七日江西吳哲　募吳乾三無名氏各洋一元吳漁影一千文銘槐軒昑舘吳哲懷無名氏各錢五百無名氏錢三星衢吳硯耕待月軒怡餘軒署庭濳確居士各錢二百無名氏有章吳小齡吳衍善與善坤善小松光照各錢一百共捐洋二元錢五千三百文合洋五元陳祥滋笠修理無名氏同善記王孝房各一元共洋五元○福州鄭二元泰安棧一元○不知名三元姚一元福建張司馬賀儀移賑六元芳園葉龍募金姓張姓善手各三角徐善心丁上卿周學文葉士茂潘寶璯談士元虞豐村周桂楷昆仲曹榮坤范姓各二角丁甫卿張三寶顧雲卿葉裕卿無名氏福藍馬奇榮邱善黃元生王阿五張錫黃明乾葉良卿王先桂周子元徐善心李善長馮忠善各一角共洋五元浙江龍遊安成洋二元九江汪煥卿榮順同人各一元漢口日生行朱瑞龍募袁懋朱梅卿董隆裕周兆喜江兆恆各一元陸世作五角共洋五元五角盤記交來漢口太古渝募無名氏恆益公德生義興發永益興號德豐玉同福成泰昌恆泰公行各四千文太順益聚興仁普源公同盛和裕興仁裕生祥同生合同德豐馮集三義茂和義生厚趙鳳祥葉道菴無名氏順昌號各錢二千元興長魁成隆仁和長謝意泰裕興長恊成和裕和恆杭善居各錢一千共捐錢七十四千文合文四十九兩二錢五分伸規元五十兩七錢七分○初八日查氏求病愈三元嚴晋記淸泉居士各五角陳新記三角王鍚記白連記吳不留名張子恩陳本橋邱實生不書名各二角不知名一角共洋三元衢州鹽公堂銅洋二元無名氏張二元漂陽寶隆莊募不書名一元三省堂四元求免災三元平湖乾益昌號募沈楊氏四元西塘小留村民家雲樓各三角不留名小樓氏各二角共洋一元○初九日招商局來廣東愛育善堂第七批浙賑規元一千四百四十兩無名氏銅洋一元○初十日鮑守同四元吳朗珊一元南尋東卡募勉力士蘇船楊各錢五笞嘉興楊錢八百文蘇杭曹戴楊三户九百文湖州杭施沈二户六伯文黎里杭船吳陸二户錢四伯震川杭范錢三伯盛川杭李二户六伯平望宋震澤杭方各錢二伯共捐錢五千文合洋五元裕康行劉崇讓堂各二元共洋四元○以上總共收規元一千四伯九十兩七錢七分英洋二伯　十六元一角銅洋廿一元錢一千一伯六十文 
 
 

Page 10

 
 
   
 
 

Page 11

 
 
   
 
 

Page 12

 
 
   
 
