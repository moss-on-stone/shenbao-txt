# 1904 - 8 - 4911037

 

Page 1

 
 
[分類歴代通鑑輯覽售歸本局啓] [  圖書集成局白]  
　　分類歴代通鑑輯覽現己歸併本局出售業經禀請英領事署存案禁止翻印並易名混售等事如有書肆中人膽敢翻板發售定卽禀提嚴究按是書係取御批通鑑輯覽析爲六十三類條分件繫依類相從而殿之以歴代亂世羣雄歴代治亂興亡鏡二卷故爲卷六十有五觸長引伸最便繙閱價目如前批發克己欲購者請移玉申報館選取可也此佈 
[新印大字遼金元三史出版] [  點石齋啓]  
　　遼金元三史爲近時極要之書大小試塲命題皆兼及三史局　繁重價值又昂海中寒儒每苦力難購置且三史中地名人之類率皆螯牙佶屈記憶難清臨時若不檢查卽素經流覽者亦往往有差舛之虞貽悞匪淺此書最宜付之石印以便取携而竟無人計及於此今始由本齋用影石法縮印選取頂上紙墨故能字跡明顯朗若列眉平日用功旣屬不費目力而携帶則尤極相宜裝訂廿八冊價極克已祗收回工本洋銀四元八角欲購者請臨英大馬路本齋三馬路申報館申昌及各書坊購取 
[保商說]  
　　中國古時但知抑商賤商而已固無所謂保商也詩書所記史册所載有惡專利而重征者有恐逐末而嚴禁者其商人之起居服御尤特立科條不得與搢紳士大夫伍蓋中國數千年來在上者大率主持重本抑末之說故商賈中人皆　爲賤務抑勒摧殘之且不暇更何有於經營貿易之事爲之維持而保護哉本朝自與泰西各國通商見西人之來我中國者於商務一事皆力爭上遊貲本不足則國家貸欵以扶持之貨物易滯則國家輕稅以流通之所至之處旣有領事以爲保衞又派兵船以壯聲威凡有關商務之事無不以全力相爭故商人能遇事裕如而貿易遂蒸蒸日上環顧吾國諸商人雖亦有善於經營商業中可以獨樹一幟然終覺彼聚而我散彼衆而我寡兩兩相較盛衰遽分嗚呼處此商戰之世而猶持從前重本抑末之舊說亦何怪商情日衰國勢日弱哉近數年來朝廷深知其弊於是屢降保商之諭近且京師增設商部簡派親貴以綜其成各省又設立商務局凡商情之不能上達者商務之或有窒礙者皆得赴局呈訴其意未嘗不欲通官商之隔閡以力返從前抑商之積習然商局之設已歴數年商部之立又及半載部臣則商之疆吏疆吏則責之有司函牘紛紜咨移重疉辦事之勤可謂至矣然起而詢諸貿易之塲官商隔膜依然從未得絲毫之裨益推原其故經商一事細微曲折學問甚深各國商部人員皆由商業學堂出身故於其間情形最爲明晰一旦事權在手自然洞中窽要措置得直今中國商部之名雖與之相同然自尙侍以至司員何嘗皆留心於貨殖但能筆屬嫻雅議論明通巳足爲此中之上選其他之濫竽充數一無所知者更無論矣况乎所處之地旣尊商民又素不浹洽卽有疾苦其何能知　者某侍郎之在滬奉召入都也亦嘗廣登告白邀集各業商　令各　條陳藉　　　然聞有入謁者侍郎氣燄甚盛訑訑之　音顔色拒人於千里之外夫某侍郎曾遊歴外洋且　賠西律宜能參酌各　情形見之施行矣乃一入中國官塲依然頤指而氣使所謂習俗移人賢者不免彼向未嘗有所閱歴者夫亦更無論哉至於各省所設商務局主之者皆係監司大員其司案牘供差遣之流大半係同　州縣之聽鼓多年者百計鑽刺謀得此　但知一入局中卽可濫支薪水於應辦公事非特茫無所知抑且不暇計及間有因關涉商務而前往請托者必係商而已近於官若果係闤闠中人雖有萬分爲難之事安敢貿然向之申訴卽申訴矣彼堂高廉遠者安能俯察下情一言以爲之剖决往往有一事焉在外尙可料理一經商局而轉致層層勒索受累不堪者是則局雖設非特不能保商且將病商夫亦何必多此一舉以耗費無窮之公欵哉嗟乎各國之於商人雖越國過都遠在數萬里外猶以國家全力爲之護持中國非特不能保護在外之商人即此本國商民猶難免時有抑勒摧殘之事然則雖日言保商亦何益之有哉徒多此文移之往來而已矣 
[本館接奉電音]  
　　昨日午後七點餘鐘時京師飛電傳來上諭一道敬謹譯登○十一月十九日内閣抄奉上諭柯逢時奏參劾文武劣員各摺片廣西撫標中軍參將關作棟性情貪黷恣意妄爲候補千總劉安邦寡廉鮮恥黄大勝頂冐鑽營均著革職永不叙用試用副將宋長泰管帶衛隊漫無紀律並有朦領旗幟號衣銀兩情事留粤補用都司李遇春管帶水師缺額甚多收受賄峈著一併革職永不叙用並不准投營効力署西陵州候補同知直隸州陳謨性情貪鄙與劣紳狼狽爲奸署龍州同知試用知州兪紹保聲名狼藉署桂平縣候補知縣華照行同無賴候補知縣方丹陽辦理釐金縱容丁役留難需索試用知縣姚肇樞工于鑽營操守難信均著革職永不叙用横州知州吳玉堂猥瑣不堪難勝劇要著開缺另補欽此 
[電傳宫門抄]  
　　昨日午後七點餘鐘時京師友人專電告知本館云十一月十九日皇上召見軍機大臣及胡燏棻 
[桂匪近信]  
　　聞之廣西友人云十月二十四日駐守隆安之綏遠軍副中營調往慶遠行至丁當墟與閉雲培之黨相遇勇祇三百餘名匪黨倍之鏖戰竟日匪黨死傷甚多以致力不能支各自逃竄聞閉已斃於亂槍之中未知確否是夜各勇深入搜捕無奈山洞巖穴面面皆通匪黨一入其中不僅如狡兎之有三窟故散匿以後卽蹤跡杳然督辦邊防之鄭蘇龕京卿以邊地遼闊武建八營不敷調遣擬委徐太守往鄂再招四營督憲岑雲帥則以鄂省軍土不服水土不如就地取材新募勇丁不若曾經百戰之勁卒故將陸分統榮廷所部五營撥入邊防俾資堵禦其太鎭兩府則責成衡軍剿洗 
[護軍調防]  
　　武昌訪事人云日前兼督端午帥接張香濤宫保由京來電内開俄日將有戰事請飭護軍營准 
 
 

Page 2

 
 
備行裝不日將調至東三省駐紥藉資防堵午帥卽飭護軍統領張虎臣軍門遵照辦理 
[粤督岑雲帥查明貪汚殘忍各員奏片]  
　　再臣前據連平州闔邑紳耆聨名控告該州知州徐仁傑貪汚殘忍十欵當經檄委候補知州華承謨前往按欵密查兹據查復禀稱原控十欵均係實情尤以辦理鬭斃周夢蘭及餓斃監犯謝新發抵屍兩案爲最重先是光緒二十七年九月州屬内莞鄉民周夢彪誣告周陳鎖盜去田榖送案責懲旋經釋放卽　周亞昭周亞卓糾衆鬥斃周夢蘭一名徐仁傑派勇前往緝兇該鄉抗不交出徐仁傑親往圍捕焚去房屋四十餘間將周陳銷周亞喜周如祥周亞三周亞燦周慶昌謝亞金周亞義藍亞德周日煌周秋香共十一人先後拿獲正法以盜案通禀其實此中並無正兇除周日煌藍亞德本係劫匪外其餘諸人詢諸屍親亦以爲寃此辦理鬥斃周夢蘭一案之大略也該州獄内有毆斃周房裕之兇犯同周尊彝已定絞監候秋後處决矣本年正月初三日該犯越獄逃走該州幕反完柱臣係該州吏目甘怡之婿欲顧全甘怡功名遂商明徐仁傑匿不申報該吏目甘怡並將訊未定供之犯謝新發絶食餓斃抵作周尊彝屍身由徐仁傑通報此餓斃監犯抵屍一案之大略也此外串同幕友完柱臣僚屬甘怡王守澤吳景賢劣紳黄筱山門丁李蘭溪等苛罰平民勒索陋規侵蝕罰欵不一而足吏治至此民氣何能不鬱盜賊安得不多相應請旨將署連平州事候補直隸州知州徐仁傑前署連平州吏目夜護司巡檢甘怡代理上坪司巡檢試用從九王宗澤署理長吉里司巡檢試用從九吳景賢一併革職永不叙用徐仁傑甘怡情節尤重並發往新絓充當苦差以爲草菅民命殘忍貪汙者戒其幕友劣紳門丁等已由臣提省分别懲辦逸匪周尊彝亦經通飭緝拿監犯身故照例須由鄰封相騐結報此案餓斃他犯抵屍該鄰封竟扶同出結其咎甚重惟廣東鄰封相驗一事久成具文僅寄一結並不到騐匪匪今斯今各屬皆是可否暫將此次鄰封州縣及失察各上司職名邀免查叅以後由臣申明定例從嚴稽核之處伏候聖裁所有查明貪汙殘忍各員緣　謹會同廣東巡撫臣張人駿附片具奏伏乞聖鑒謹奏奉硃批另有旨欽此 
[仕學程材]  
　　武昌訪事人云本月初九日兼督端午帥親臨仕學院考試新到省之同通州縣佐雜各官共計一百五十餘員題爲俄日强弱論想各員中不乏識時俊傑必能按切形勢暢抒所見以邀大帥之賞音也 
[撫軍求雪]  
　　蘇州訪事人云日前府尊許子原太守以雨雪愆期率同長元吳三縣主在郡城隍廟及關帝廟設壇祈雪閱數日迄未上格天心撫憲恩藝棠大中丞　然憂之爰於本月十六日起親率藩臬兩司詣壇虔禱併延僧道各十餘名誦經禮懴不知蒼蒼者能鑒此誠意大霈祥霙否也 
[會匪成禽]  
　　蘇州訪事人云本月中旬某日省中飛划右營總巡兼中領哨陳少鵬游戎長春會同前領哨吕恊弼都戎恒清在閶門外馬路中某妓院緝獲哥老會匪首彭春林一名當在身畔搜出摺子一扣詳列匪黨姓名不下百餘輩及禁物數件解經營主黄子香副戎略詰口供移送吳縣署請辦聞彭年三十餘湖南湘鄉縣人自上月某日來蘇至某妓院深匿不出已歴二旬有七日來時有快船一艘舟中十餘人皆强有力者來往無常每三四日抵蘇一次至則必有洋銀餽献當擒獲時此稍適於前一日駛往他處得被兎脫亦幸事也 
[鎭軍晉省]  
　　杭州訪事人云調署温州鎭總兵正任海門鎭總兵余鼎臣鎮軍朝貴接篆後卽出洋查哨校閱各營本月十二日順道來省謁見撫憲聶仲芳大中丞禀商防務良久始退次日中丞隨往答拜并在署中設筵欵之以聨寅誼 
[都轉回揚]  
　　揚州訪事人云兩淮運司恩新甫都轉由金陵起程轉赴蘇垣慶祝江蘇巡撫恩藝棠中丞壽誕事畢卽於月之十二日鼓棹回揚下椗後即命輿排導回轅屬下各員均往請安禀見 
[軍節回轅]  
　　松江訪事人云江南提督李壽亭軍門於本月十四日下午由吳淞防次秉節回松標下四營將備及千把員弁由中軍張冠庭參戎率領至南門外大　涇馬頭恊同正副二營巡警隊恭迎如禮軍門登岸卽排導回節轅 
[勁旅來松]  
　　松江訪事人云江陰自强軍向由江南提督李壽亭軍門統帶自經上峯調往山左僅剩護衛親軍小隊一百名刻經軍門札調來松本月十四日抵郡隨運到修理槍砲之機器一架當詣城南世英堂關聖宫小駐 
[大帥驗工]  
　　武昌訪事人云中和門外新修保安火藥庫自開工以來迄今已五閱月驼始告竣禀知兼督端午帥特於日前親蒞此廠驗收工程以昭愼重 
[喬裝偕遁]  
　　揚州訪事人云日前更魚初躍時營弁某君督勇出巡行至大儒坊一帶見有少年六人分起而行前行之三少年衣服麗都面目嬌好而姗姗步履不似昂藏七尺之軀不勝疑異上前盤詰果察出破綻皆係花木蘭一流人隨喝令巡勇將男女六名口一併拘獲送交甘泉縣署訊辦翌晨縣主沈大令升堂提訊甲乙丙三男子供認與女郎相識有日恐春光漏洩因各將所私誘出約定當晚同至某處止宿一宵詰朝出城附小輪船南渡不料突被弋獲云云大令得供喝將甲乙丙各笞一千餘板分别覊禁三女郎中有一口卽交其父當堂領去蓋以女父係貿易中人故大令格外矜全不予深究其二女皆僅十餘齡暫交官媒看管候再訊核 
[巨鋪虧倒]  
　　鎭江訪事人云邇來鎭郡市面異常蕭索姚一灣福懋祥北貨號因銀根緊迫周轉不靈竟於本月十六日倒閉聞虧欠各莊约有六七萬金之譜各債主聞信立將鋪中餘貨搬取一空不知作何了結也 
[古潤官塲紀事]  
　　鎭江訪事人云江南全省提督兼南洋兵輪船總統李壽亭軍門前赴金陵謁見兩江總督兼南洋通商大臣魏午帥籌商防務事畢卽於本月十一日乘南琛兵艦道出京口下椗江心鎮城文武各官均登舟投刺軍門接見有差有頃卽展輪東下○南洋續備新湘全軍統領錢琴齋觀察現奉上憲檄飭調辦金陵陸師學堂事宜觀察遂將新湘軍事務交卸清楚卽赴各當道處辭行旋於本月十二日乘某輪船上駛赴金陵任事○稽查江北鹽城私運米糧出口之薛次申觀察赴金陵公畢於本月十一日乘舟過鎭拜會各當道小作勾留卽於十三日揚帆北渡遄回鹽城差次○常鎮通海兵備道兼鎭江關監督郭月樓觀察以時屆隆冬所屬各州縣山嶺綿亘伏莽繁多曾通飭城鄉市鎭一律舉辦保甲以資捍衛而備不虞嗣恐各地方官未能一律遵行特於日前札委轅下聽鼓佐雜數員分詣各處嚴密訪查果能身體力行四境安謐必予申詳保奬其視若具文者亦必記過詳參誠綏靖地方實事求是之道也○駐防清江之南洋常備左軍總統正任雲南提督張蘭陔軍門前赴金陵謁見兩江總督兼南洋通商大臣魏午莊制軍籌商防務事畢卽於本月十四日乘某輪船抵京口小駐戎旌並拜會各當道翌晨換乘官舫揚帆北渡遄回袁公浦瀕行鎮城文武各官均赴江干恭送○新委南洋續備新湘全軍統領徐瀚臣軍門接統營務後於本月十六日由東碼頭乘官舫赴圌山都天廟各處查勘砲臺小作勾留卽回防次○署理溧陽縣胡大令保聨現屇期滿交卸篆務後於本月十四日乘舟來鎭謁 
 
 

Page 3

 
 
見道府各憲禀陳一切翌日附某輪船由滬折赴姑蘇禀見大憲 
[浙省官塲紀事]  
　　杭州訪事人云錢塘縣鄭瀚生大令以現届徵收冬漕之際特於本月十一日帶同糧書差役及長夫等至倉厫致祭仁和縣則定於十五日舉行蓋以縣主蕭藴齋明府於十二日爲女置備于歸之事故暫行展緩也○日前寗紹台道惠樹滋觀察以甯防各軍需餉孔亟派委候補縣丞程二尹椿赴省請領當經藩憲翁方伯札庫照撥已於初七日禀辭回甬矣○本月初八日部選乍浦理事同知柏司馬棟領憑　省禀見各大憲旋因途次感受風寒請假調養大約尙須緩日方可履新也 
[神京近事]  
　　京師訪事人云東四牌樓恒和錢店前因周轉不靈暫行閉歇以便陸續清理現已在後門外帽兒胡同廟内將值銀五兩以内之小票如壧收兌事畢續收五兩以外至十兩之票均按十成現銀給發並無折扣俟各欵理楚卽須重議開張也○商部前次考取之司員現經傳入署中辦事者已有十四員惟皆由堂官任意傳補並非按照原考名次誠不知其是何用心也○肅邸所設工巡局原議兼理詞訟嗣因積案太多讞員不遑清理因擬停收呈詞三月民間如有應控案件暫由步軍統領衙門訊判俟限滿再行核奪○自軍機大臣面奉諭旨所有在京大小官員不准在外挾妓飲酒微服冶遊違者一律懲革等因隨卽轉諭内外城各地方官各於所轄境内嚴查妓館娼寮以及小班唱曲之類槪行驅逐禁止誠整肅官常正本清源之道也 
[吳江楓冷]  
　　蘇州訪事人云前太湖留防中營現經上憲札飭攺爲飛划右營專司緝捕事務而以黄子香副戎管帶責令勤加訓練近已將次成軍因由副戎禀請上憲札調浙江陳遊戎長春來蘇委當中領哨兼營務總巡遊戎到差後卽將營務認眞整頓冀收緝匪之功○有王桂者著名無賴也近日夤緣至北路警察總局當差役作威倚勢魚肉善良人皆望而側目近又强佔某孀婦爲室婦翁某甲向之理論反被兇毆甲变無可如何事後王藉口料理此事向各鋪戶强貸洋銀謂須足三百金之數以饜甲慾實圖飽厥私囊有某皮坊某雜貨店等四鋪主未能如願以償致觸其怒悉被拘至局中誣爲賭棍禀請總巡李明府究辦幸明府廉得其情立將四鋪主開釋一面飭親信人查明各種劣跡以憑　律重懲然受累者已不可勝計矣 
[漢水冰紋]  
　　漢口訪事友人云漢上議設勸工所擇地喬口左近嗣以經費不足未能尅期開辦一切事宜現經當道力籌挹注之方已有成議大約此舉可免敗於垂成矣○漢口自入冬以來雨澤甚稀四野農人咸深觖望地方官爲民請命因於本月初七日起設壇祈禱冀沛甘霖 
[吳山眺雪]  
　　杭州訪事人云本月初十日之晚浙省長慶街五老巷口某箔坊甲乙二夥沽飲於某酒家因與同業某丙一言不合恣意痛毆受傷甚重旋經人將丙舁入坊中未及天明卽己殞命甲乙二兇手避匿無蹤當由坊主喚地保投縣禀請相驗○邇來杭地銀價日短錢價日昂居民持洋銀入市兌錢幾至束手無策卽購物每一元亦祗值九百十文龍銀抑勒尤甚市儈把持如此民困其何日克蘇乎 
[浚河展期]  
　　本邑南市薛家浜迤西至小南門外小閘橋一帶河道久未疏鑿淤塞不通前經二十三七鋪各叚董禀請蘇松太兵備道袁海觀觀察派撥營兵開濬觀察飭知上海縣主汪瑤庭大令會同各董履勘明確本定於十一月間開工兹值天氣嚴寒施工不易爰展期明年開辦先行照會同仁輔元堂董事在各處分明地叚每叚釘立木樁以爲標幟 
[禀籌學費]  
　　前者本邑浦東爛泥渡鎭董潘步靑趙懋宗等在鎭開設蒙養學堂曾禀准上海縣汪瑤庭大令出示曉諭邇來各董以堂中需欵浩繁難以籌措又具禀縣署請爲核示大令飭各董就地設法籌捐以濟公用 
[訓練勇丁]  
　　駐紥本邑南市之滬軍奇兵各營管帶近奉上憲札飭將營兵隨時認眞訓練毋任游惰等因以故日來各管帶會同哨弁於每日午前就營旁隙地操演陣式以期純熟 
[環控賭棍]  
　　著名流氓著號蔴皮阿法糾集羽黨分佈英租界河南路卽三茅閣橋迤西一帶擺設賭攤誘人入局或屆深夜更攫取路人什物受其害者指不勝屈邇經是處店鋪三十八家聨名投工部局呈控捕頭卽飭包探徐阿華訪拿適車夫王莫公被蔴皮阿法之羽黨張秋壽攫去布疋徐探先將張拘解公堂質之張供小的攫得什物均交與頭目蔴皮阿法求恩寛宥襄讞委員王松丞刺史商之美代總領事兼繙譯官白保羅君判張笞責二百板荷校十天仍飭探捕拿蔴皮阿法到案訊辦贓給王領去 
[報請騐屍]  
　　昨午二十七保五圖地保顧榮堂投上海縣報稱圖内陳涇廟附近某姓空屋内有一無名男屍自縊身死查無屍屬報請詣騐縣主汪瑤庭大令據報卽飭往備屍塲於午後四下鐘帶同書役人等前往相騐 
[新界火警]  
　　前晚十二點鐘時新租界墳山路五十二號門牌某姓家不戒於火致兆焚如幸經救火會西人急驅皮帶車馳往竭力施救當卽熄滅祗焚去房屋一間鄰居未遭殃及亦云幸矣 
[上海縣署瑣案]  
　　本城巡防中局函送龔趙氏趙和尙王阿生三人到縣前晚縣主汪瑤庭大令升堂研訊龔趙氏供婦人係嘉定縣趙家宅人丈夫龔根明素無恒業婦人因貧難度日於前年來滬在法租界某姓家爲傭旋與庖人范阿狗私識生有一子今范在某號爲出店婦人在城内唐家弄楊公館爲乳媪詎昨有母族遠房兄名和尙者糾同王阿生等五人至楊公館肆行滋閙又至范之家内搬去物件將婦人小孩抱去聲稱賄以洋銀一百元始能了事否則送官究辦婦人情急告知地甲投控巡局轉送至案求鑒趙供在嘉定耕田度日龔根明自失妻趙氏後托小的偵緝無蹤今聞匿於滬江龔給尋費洋銀十二元托小的來滬尋訪小的遂同王阿生等來申查知趙氏與范阿狗私識住居唐家弄生有小孩入内尋獲當將范拘解來案中途被范之黨羽刦去僅將趙氏送悞小孩寄在西門内金姓家並無搬取物件之事求鑒王阿生供與趙和尙同住一宅由趙邀小的帮同尋訪龔趙氏並未搬物滋閙叩求施恩二鋪地甲沙振供趙和尙本係流氓伊等曾至楊公館藉端滋詐范阿狗刻已避匿大令判龔趙氏發堂留養候移傳伊夫龔根明來案訊核趙和尙暫行收押王阿生從寛釋放並提范到案究懲○瞿彝卿開設信和米店由嚴雪山薦其姪培蘭在店爲夥串同米客郭勝祥盜賣店内存米一百石並私收放出帳欵一千餘元前經控奉汪大令提訊判收押所著雪山府培蘭房屋變賣料理今因逾限已久前晚提案嚴追嚴雪山供小的前奉諭飭將培蘭住屋售去稽延迄今甫有買主惟此屋係在鄉間須約期同往　視如果合意卽可立契收價求再展限十天繳銀嚴培蘭供所收帳洋八百元今將變産歸還惟米價係郭經手賣去小的無力賠繳求恩减斷郭供小的實無力措繳求恩寛免大令著將郭笞責一百板判嚴郭兩人各繳米洋二百元諭雪山再限十日繳洋八百元勿得再延 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
　　十一日廿五日出口船禮拜二 
　　搿林老居輪船　開往長崎神户横濱　泰行 
横濱丸　又　早天明時開往長崎神户等埠式會　 
啡拉脱　又　開往神户　裕和公華綸行 
 
 

Page 9

 
 
[委運北鹽]  
　　揚州訪事人云本月十二日兩淮運司恩新甫都轉接准鹽局總辦蒯觀察來文催運北鹽儲圩濟銷等情遂將戊戌春綱新增三千引提前派委赴清江領運一面札飭淮南局員知照皖岸承運各商一體遵辦 
[揚郡巡警]  
　　揚州訪事人云揚郡警察兵已由管帶某君就皖北等處招到三百名暫駐便益門外北來寺中每日由教習授以德國操法本月十六日由管帶某君帶領來城巡行各街一周仍出城歸伍　候上游擇期開辦 
[示定船章]  
　　厦門友人來函云各國沿江沿海内河祇准本國人民經營貿易他國船隻則只能來往通商口岸此爲保衛本國人民生計起見固萬國所同然者也近來厦門一帶多有華船懸掛洋旗往來内地各船戶有未知所訂章程應如何辦理者特由關上稅務司某君開列各條出示曉諭一凡船戶如係入籍外國而在該國地方官衙門領有船牌者該船卽屬洋船應遵洋船之例辦理一凡洋船若日本之華式船隻須於中央船桅由頂以下六尺周圍以赤色彩鉛包裹船尾釘船名板梁上書明執照號數及所載擔數以爲區别否則顯係有意影射應行從重罰辦　一凡洋船只准往來通商口岸如福州汕頭厦門等處斷不能往條約不准貿易地方如泉州石碼銅山金門等處違者將船貨罰充入官一凡洋船到厦門應立將船牌繳領事官公署並繕備總貨單不得先自開艙違者罰銀五百圓一凡洋船起卸貨物只准自日出起至日落止禮拜等日及黑夜若無特准專單不得起卸貨物違者將貨物罰充入官一凡洋船其國旗掛於船尾行旗可懸於船　若有華船妄用洋旗者卽將該船罰充入官以上上條遵照約章辦理洋船所應遵守者洋船應有某國船牌民船應有中國船牌無牌者卽無國之船如有華洋兩牌者卽係影射均屬違章應罰 
[除惡務盡]  
　　杭州訪事人云浙省艮山門外莧橋一帶匪徒甚衆時肇事端甚至沿途强奪資財掠取衣物雖飭差役從嚴查緝迄未成禽仁和縣蕭藴齋大令聞而惡之爰購得眼線一面禀請統領李鳴九觀察撥出營勇會同往拿本月初七日觀察命吳副戎忠選帶領勇丁若干名隨大令所帶差役馳至彼處當塲擒獲三名帶回縣署釘鐐收禁聽候訊懲 
[浦東巡局紀事]  
　　前日崇明縣人朱鳳山扭陳三郎徐海發至浦東保甲總巡局控稱小揣媒文定某姓女爲室正擬擇吉完娶突被陳徐從中霸阻求恩訊究總巡謝岳松明府研訊之下判陳徐二人各責二百板爲多事者儆○夫頭孫瑞華投浦東保甲總巡局控駁船戶三喜等多人無端將小的所雇船夥張阿海毆傷求提訊究總巡謝明府飭傳三喜研訊據供小的之船被張撞毁向論口角致起爭端尙乞鑒原明府斷令張將船賠修著三喜延醫爲張療治各具遵斷切結完案○本邑浦東保甲總巡謝岳松明府以時届隆冬風乾物燥火燭堪虞因於前日出示曉諭居民加意防範 
[英美租界公廨晚堂案]  
　　靖江人吳輔仁扭劉鼎甫至英美等國公共租界會審公堂喊寃前日午後讞員鄧鳴謙司馬升堂提訊吳供前由靖江携銀二千兩來滬向德順元洋紗號股東劉鼎甫購取洋紗四十件曾經付過現銀一千一百五十兩由劉轉交與謝順昌收取迨向出貨一味誘約兹竟將號閉歇意圖吞没爲特扭案求究質之劉供小的曾出股銀二百五十兩與謝順昌蔡萬元等合開德順元洋紗號吳輔仁貨價係轉交謝姓所收求察旋有蔡萬元投案供稱今年六月間與劉謝等訂立合同股開洋紗號小的曾出股銀二百五十兩未及數月店卽閉歇求鑒司馬核供判劉押候提謝姓到案再行復訊核追○中西譯書會闕念喬控積山喬記書局沈東喬翻印新政應試必讀等情讞員鄧司馬派包探張寶成將沈拘案因沈身藏手槍奉中西官判罰洋銀五十元充公昨沈遵諭繳到洋銀由捕房飭探將沈送廨亦奉司馬提訊闕念喬供新政應試必讀一書曾禀請前讞員孫公祖出示禁止翻印乃積山喬記沈東喬有意翻印出售務請究懲質之沈供此書係平江公所司事金姓囑印因原告曾欠小的書局銀五百餘兩作此先發制人之計求察旋有吳介堂供在積山書局執事書係金姓囑印求鑒司馬以供詞各執判沈交保俟查明實情再行復訊核奪 
[英美租界公堂瑣案]  
　　小竊史云喬竊取怡盛洋貨號花布數丈報由包探趙銀河獲案請懲襄讞委員王松丞刺史商之美總領事署繙譯官白保羅君判責二百板贓給失主具領○兪阿生掩入朱星福家行竊皮馬褂一件報由包探趙銀河獲案請懲刺史判責二百板枷號七天○周阿五濳至王阿福家竊取東洋車上銅皮等物報由包探倪順泉獲案請懲刺史判責二百板押捕房十天○徐桂生先後掩入馮玉水等七家行竊衣服烟袋等物報由包探陳云忠獲案請懲刺史判責二百板發押捕房三月○過犯趙順泰前經懲辦有案兹又行竊李雨亭家衣服爲包探陳云忠獲案請懲刺史判發押捕房半年 
[法租界捕房紀事]  
　　恒裕昌洋貨店主曹啓元前控萬昌泰報關行巳故執事孔和堂代報關稅銀一百四十五兩後因貨物退去應將原銀交還當時祗還銀五十兩尙少九十五兩孔因病身故其接手之邵杏生意圖悔賴求提追給等情經大令訊供邵呈遞帳簿聲稱此項稅銀早已付給曹又借去銀五十兩飭出店司送去有恒裕昌回單爲憑前因向索此欵曹反挾嫌誣控求請追給大令以兩造供詞各執且曹所控並無確據一并斥退著呈遞簿據再行核辦○潮帮陳義和行主鄭饒清虧欠各莊巨欵潛行倒閉經債主將伊妾陳氏扭案請追奉大令訊供判交的保尋鄭到案訊究一面將其店房住宅先行柏賣兹賣得銀一千三百餘兩著存候分别給償○婦人兪湯氏控同居之蔡張氏藏匿五齡女孩奉大令訊供押候追比昨日兪湯氏投案求追大令命提復訊蔡張氏一味支吾判責手心一百下還押候再嚴比○船夥陳金狗行竊楊掌林船上油布棉被等物控奉大令訊供判將原贓給還失主昨日提陳到案著重責三百板斥釋○偷兒陳陳寍爲包探拘獲搜出　匙當票等物解奉大令訊供著重責四百板開釋 
[美租界捕房紀事]  
　　前日傍晚時日本人某甲扭東洋車夫王見桃至捕房内控稱因乘脚踏車行經百老匯路被王所曳之車撞斷車輪請爲究辦捕頭詢得兩造各有不合令甲自投會審公廨具控○前日崑山路第十一號洋房侍者陳阿金因撞壞洋東之寫字檯由洋東函致捕房捕頭令包探陳洪德將陳拘入捕房押候查明再行核辦○前晚偷兒周阿五在某處竊得銅梗數條携之而逸爲包探劉阿炳查獲連贜帶入捕房捕頭命押候解送公堂禀請讞員鄧鳴謙司馬訊辦○前日小工王小友在招商局新豐輪船上竊取銅釘十一枚售與虹口老街合順銅作内昨經包探顧福其查知將王拘獲吊出原贓帶入捕房押解公堂禀請懲辦○昨日午後倪召左投捕房内控稱在靶子路五十四號洋房内爲包車夫昨晚領得工貲若干行經吳淞路被流氓盛元華王孟江二人軋至是處小烟館内强行詐去洋銀五枚心實不甘請爲究辦捕頭令包探前往查明再核 
 
 

Page 10

 
 
[蘇垣官報]  
　　十一月初十日蘇松太道袁到同知王秉璋禀謝飭知廿四年分海運案内蒙保補缺後以知府用委署無錫縣鄭籛禀銷中西學堂中學敎習差　　　城縣張祖綸禀辭回甯知縣萬銘璋上海范襄元和金匱縣丞王嘉熙吳江震澤均禀知奉儲憲委催提漕項差卽辭許恩榮禀謝飭知廿四年分海　案内蒙保補缺後以知縣仍　原省補用十一日三首縣均禀知今日再覆文童同知　宗羲禀知由海門公幹回新任奉賢縣郭溧陽縣盧無錫縣鄭均禀辭赴任分發江蘇補用直隸州知州張有　浙江人由京領照來省禀到通判丁方榖溧陽知州黎明長洲無錫知縣邵聞洛靑浦府經歴兪訓恭丹徙主簿葉葆齡陽湖均禀知奉儲憲委催提漕項差卽辭知縣周之　由甯見制憲回李嶽蘅昨日禀知奉撫憲傳寫履歴瑞成禀謝奉委赴江北公幹卽辭顧秉鈞禀知丁母憂巡檢沈金聲　知奉飭分常差遣卽辭吳藩禀辭赴甯見制憲上海　捐局委員候補知縣朱賡日專丁來省禀謝飭知前辦瀏河釐局春夏兩季比較連盈蒙記大功二次十二日藩轅牌示照得松江府海防同知劉元楷撤省遺缺查有候補同知黄琪堪以酌委署理首府三首縣均禀知在郡廟設壇求雲候補道唐郁華由滬來胡炳垣辭行赴都引見長洲縣蘇吳縣李均禀知隨同劉觀察下卿查勘石礦知縣單希曾　謝飭知廿四年分海運案内蒙保補缺後以直隸州知州留原省　用周慶賢禀謝飭知奉晉賑捐案内保歸議叙本班儘先補用奉部覆准並辭回常熟沙洲差次　毓芳由甯來向榮禀辭赴見制憲縣丞羅鴻賓由上海清道局差次來花翎雲騎尉江蘇候補縣丞邵良騤浙江人由京領照來省禀到福山總鎭丁華容到十三日知縣　心沂由上海綢捐南局專丁來省禀謝飭知前辦布捐局比較有盈蒙記常功大功各一次邵聞洛禀謝奉委赴淮安守提京控人証差周慶瑩禀知奉儲憲委提吳縣崑山漕項差卽辭吳　彦　甯見制憲回縣丞沈丁文禀謝奉委調辦金壇縣保甲卽辭委署新陽縣典史王起鑾禀辭赴任十四日長洲縣蘇吳縣李均禀知隨同劉觀察下鄉查勘石礦回直隸州王史由滬公幹回知縣羅治霖由甯來許應奎直州判沈聞喜均禀謝期滿甄别奉飭照例補用縣丞陳儔禀謝奉委江陰釐局由司員差卽辭從九龔鑅由揚州來知縣單希瘟禀報聞　丁母憂十五日候補道　中立辭行三首縣均禀知本日在署試考末覆文童通判劉文澍禀謝飭知徒陽河工案内蒙保補缺後以同知直隸州用知縣　元溥禀謝飭知拿獲私　誘拐重案蒙給予記大功二次邵聞洛禀辭赴淮安公幹趙家荃禀知奉儲憲委提嘉定漕項差卽辭府經歴吳　由上海貨捐局　丁來省禀謝飭知廿四年分海運案内蒙保補缺後以知縣仍留原省補用縣丞葉承霖禀謝委署丹陽縣主簿事典史王度由甯見制憲回 
[金陵官報]  
 
　　十一月初三日江南提憲李軍門會翰林院庶吉士王鴻翔到會知縣陳沆謝委　捐局文　　到差甘肅知縣趙樹棠由京來禮部祠祭司帮印　外郎候補知府舒隆阿由京來知縣黄樹琦禀謝飭司註册賀家保奉司赴滬公幹初四日長江提台程到會新授淮揚鎭馬禀謝飭知知縣曾廣　禀知隨劉觀察赴五河都　黄春　湖南來初五日文武各官均禀賀湖北候補道魏允恭到見直隸州李傳蔭辭解餉赴蘇通判湯官賢謝委厘捐局差遣知縣劉廷鳳奉飭仍回派辦處文案即到差游錫龍辭回滬採訪工藝事宜初六日江南提台李軍門會辭行候補道羅仰經錢炘知縣周用成李瑞懋任迺霽均奉示察看新授淮揚鎭馬辭安徽候補道穆崇濱廣東來翰林院庶　士郭立田到會由京來分統護軍營徐萬福到見謝委接統新湘五旂南琛兵船史建中赴上海修船並送李軍門策電蚊船黄炳全赴滬溧水縣李雋澄波輪船王金相送　防局提調勘沿江砲台縣丞楊文秉巡檢方運鈞均奉示寫履歴初七日兼署將軍都統奎會總統楊統領武衞新軍魏榮斌禀知接奉關防傳見候補道張全城叩謝甄别加考請假赴江北措資通判徐敦業由蘇來知縣程慶明赴滬公幹初八日分省候補道胡琪由滬來候選訓導易　蘭湖南來鹽大使郭步瀛黄昌溥羅其肇均由揚來 
[皖省官報]  
　　十一月初九日委解頭批京棕典史汪景鴻二批京棕巡檢姚源均到因天津封河候補同知丁繼瑞謝奉行知請補徽州府同知直隸州判蔡戀楨由皖南措資咽巡檢張崇孝到起服來省典史世清辭回淮北差遣初十日委辦長沙電報局直隸州王　善辭六安釐卡知縣　臨正卸代理建平縣陳寳卸署宿州時村司王　正均到知縣陳星海委解京餉陳澍由京引見回十一日卸代理六安州和尙灘司張德培到候補知州　國華謝奉行知歴結南洋船敎各案賞給勞績一次劉蘇到由皖南措資回知縣王清濤辭委解邊防經費銀赴京縣丞陶忠沈謝超委一次十二日新科翰林班吉本到旂人卸署潁州府　判周煥奎到知縣左運煃而試陳采蘭辭赴上海收解本省賑捐銀　魏業鏞辭赴皖北措資張其濬巡檢　鳳翔均謝奉行知甄别留省補用縣丞熊必壽知奉蕪湖米捐局委赴鎭江探米市十三日江南採辦積榖江蘇候補知縣符振庠到直隸人委辦皖南土藥統捐分局請補懐遠　河司沈瑞圖辭皖北溜清口稅務縣丞湯　　到　分安徽試用縣丞梁藻業到廣東人候補知縣梁昌駿辭奉臬台委赴廬江公幹知府吳震謝奉行知過班註册 
 
 
 

Page 11

 
 
   
 
 

Page 12

 
 
十七年攺綱歸所迄今幾百年之久商閱數傳官經多任中　兵燹引地蹂躪展限减餉所在多有承平之後雖亦多方彌補無非東挪西湊上顧奏銷近年捐欵日增商力日敝引鹽愈貴私鹽愈多官商以食弊爲故常梟販以洋界爲淵藪私船回關則重運鹽貨商船赴埠則夾帶灌包自場員以至緝私廠卡自衙署以至挑運船足凡有干涉莫不染指以致官引爲私衝占銷數日形短絀積欠餉雜爲數甚鉅請减引餉之案比比皆是誠恐日久寛縱且將失固有之利源欲求窮變通久之方不得不籌因時制宜之策查現任運司信勤忠亮爲心鹽務是其專責甫經到任無所用其　護兼署藩司程儀洛素有綜核之才前在兩淮運司任内整頓鹽法成效昭著江西委用道何作照任事實心條理精密且其籍隸廣東於鹽務甚爲熟悉該員經署江西撫臣夏　調往辦理官銀錢局臣與夏旹再四電商暫行調粤擬卽飭令該司道等設局清查俟將一切利弊查明或仿兩淮督銷辦法或照四川官運成案或先攺辦數處或並全綱統攺總期裕帑而不病商爲粤中增一鉅欵惟是自來整頓鹽務莫不謗議繁興如陶澍之在兩淮丁寶楨之在四川方其整頓之初内之則爲臺諫糾彈外之則爲官商痛詈况臣萬萬不及丁　楨陶澍將來之爲怨府自在意中惟賴聖明主持庶有　與樂成之一日除將清查整頓情形隨時奏報外所有粤鹽積弊甚深現擬設局清查各緣由理合恭摺具奏伏乞皇太后皇上聖鑒訓示謹奏奉硃批卽著認眞整頓以裕餉源欽此 
[署兩廣總督岑奏四川遇缺簡放總兵留粤差委片二十二日]  
　　岑春煊片再兩粤營務廢弛已久現圖整頓先賴得人兹查有四川遇缺簡放總兵何友山樸誠勇敢久歴戎行臣前已電商四川督臣錫良調令來粤差委業據何友山遵調到粤合無仰懇天恩俯准將四川遇缺簡放總兵何友山留粤委用以資得力之處出自逾格鴻施除咨行外謹附片陳請伏乞聖鑒謹奏奉硃批著照所請兵部知道欽此 
[署閩浙總督李奏報接印任事日期摺二十三日]  
　　署理閩浙總督江西巡撫臣李興銳跪奏爲恭報微臣接印任事日期叩謝天恩仰祈聖鑒事竊臣猥以菲材渥承恩命署理閩浙總督遵卽交卸廣東巡撫由粤杭海星馳抵閩兹於光緒二十九年十月初四日准兼署督臣崇善將閩浙總督兼管福建巡撫關防福建鹽政印信並王命旗牌文卷等項委員齎送前來臣恭設香案望闕叩頭祗領任事伏念閩浙爲沿海要區轄疆遼闊政務殷繁當此時局艱難非經武無以自强非理財無以濟用而修内政以端治本講外交以睦强鄰細目宏綱胥關治忽如臣檮昧深懼弗勝惟有殫竭愚忱遇事與福州將軍及浙江撫臣和衷商辦以冀仰答高厚鴻慈於萬一所有微臣感激下忱謹繕摺叩謝天恩伏乞皇太后皇上聖鑒謹奏奉硃批知道了欽此 
[陜甘總督崧奏揀員請補叅將要缺摺二十三日]  
　　頭品頂戴陜甘總督奴才崧蕃跪奏爲揀員請補叅將要缺以裨營伍恭摺仰祈聖鑒事竊奴才接准兵部咨開肅州鎮屬河州營叅將員缺按照新章係題補第一輪第一缺輪用儘先人員應令揀員請補等因准此奴才查有特旨留陜甘儘先補用叅將林太清年力强壯辦事認眞堪以請補合無仰懇天恩俯准以該員林太清補授河州營叅將員缺實屬人地相宜如蒙兪允該員係護衞出力曾經引見之員應請飭部發給實授劄付以符定制除飭取履歴送部外謹會同署陜甘提臣張永清合詞恭摺具奏伏乞皇太后皇上聖鑒飭部核覆施行謹奏奉硃批兵部議奏欽此 
[署江西巡撫夏奏知縣丁憂開缺回籍守制摺二十三日]  
　　頭品頂戴署理江西巡撫陜西布政使臣夏旹跪奏爲知縣丁憂開缺恭摺具陳仰祈聖鑒事竊臣據署布政使陳慶滋詳據准補大庾縣知縣胡濬禀請係安徽桐城縣人由監生報捐縣丞指分浙江試用因海運出力保俟補缺後以知縣用遵例報捐免補本班以知縣攺指江西試用加捐遇缺先補用光緒二十七年十一月二十九日到省奏補大庾縣知縣經部覆准尙未赴任兹於二十九年三月十四日接到家信知嗣母汪氏於二月二十五日在籍病故例應丁憂卽於三月十六日起程回籍等情由司詳請具奏開缺前來臣覆查無異應准其回籍守制除分咨外理合恭摺具陳伏乞皇太后皇上聖鑒勅部查照施行至所遺大庾縣知縣係衝繁二項相兼中缺應請照例歸部銓選合併陳明謹奏奉硃批吏部知道欽此 
[署江西巡撫夏奏知府丁憂開缺摺二十三日]  
　　頭品頂戴署理江西巡撫陜西布政使臣夏旹跪奏爲知府丁憂開缺恭摺具陳仰祈聖鑒事竊臣據署布政使陳慶滋詳據建昌府知府何剛德申稱係福建閩縣人由進士以主事簽分吏部補授文選司主事升考功司員外郎補授騐封司郎中調充考功司掌印京察一等奉旨記名以道府用俸滿截取引見奉旨照例用光緒二十一年五月二十一日奉旨補授今職領憑起程于是年八月二十二日到任兹有生母李氏迎養在署於光緒二十九年九月初十日在署病故係屬親子例應丁憂等情由司詳請具奏開缺前來臣覆查無異應准其回籍守制除分咨外理合恭摺具陳伏乞皇太后皇上聖鑒勅部查照施行至所遺建昌府知府係繁疲難三項相兼要缺應由部請旨間放合併陳明謹奏奉硃批吏部知道欽此 
[署江西巡撫夏奏請留道員辦理警察事宜片二十三日]  
　　夏旹片再江西試用道周學銘經前護撫臣柯逢時奏調隨赴廣西差遣委用奉旨允准臣蒞任時該道尙未起程暫留總辦警察事宜伏查周學銘曾任四川蓬溪江津等縣知縣愛民勤政卓著循聲臣久官蜀省知之頗稔嗣該道攺官江右總辦派辦各處事務總核庶政擘畫精詳洊署臬司亦能稱職於江省情形熟悉實爲不可多得之員現聞廣西軍務稍平合無仰懇天恩免其調往仍留江西差委補用以資臂助出自逾格鴻慈謹附片具陳伏乞聖鑒訓示謹奏奉硃批著照所請欽此 
[署江西巡撫夏奏互調縣丞員缺片二十三日]  
 
