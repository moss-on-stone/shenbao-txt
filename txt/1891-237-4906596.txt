# 1891 - 237 - 4906596

 

Page 1

 
 
[夏季諭旨恭印告成] [  申報館啓]  
　　本舘除將電傋及邸抄諭旨恭録報端外又按四季彚印成帙　綸　昭垂薄海臣民咸得整襟莊誦十七年夏季諭旨已印成每本碼洋四分請向申報舘申昌書室外埠申昌及經售申報人購取此佈 
[新印東池草堂牘出售] [  申報舘啓]  
東池草堂尺牘係會稽謝帆　先生所著先生以軼羣絶類之才平揖公卿展抒素抱名動一時是編特緖餘耳烏足以窺全豹然其中清言霏玉好語如珠有根柢有性靈有抱負非洗目上池水者不能道隻字特以新鉛排印公諸同好卽日出書每部碼洋八分請向申報舘帳房本埠申昌外埠申昌及經售申報人購閲可也此佈 
[論迎龍敝俗]  
　　周禮方相氏掌儺黄金四目執戈戟以逐疫鬼説者爲此蓋古聖王以神道設教且使百姓去其疑抱弗致以杯弓蛇影自誤誤人而後人誤會其意遂以爲眞有疫鬼眞可驅除卽如水旱之災禱祀之禮古今不廢然桑林六事祗以自責而甘霖應之斷屠設壇之舉已爲着迹然民可使由不可使知可以使知者不過此迹象之可見者也有災而官不爲之祈禳則民多怨咨卽此設壇誦經斷屠祈禱等事官必着意爲之而後民間口碑皆曰官之愛民如此此正在上者之妙用而非眞以此爲良法也蘇俗向信鬼神吳下阿婆佞佛者十居其九且尤易惑於祈禳等事凡人有病不卽請醫而先招看香頭之老嫗祝之胡言亂語謂某鬼作祟當以某法禳之則咸信之如神明約計招看香頭者至家其值則較時髦醫生爲廉而其所鋪排耗費竟有十倍於醫藥之費而不止者而病卒以增劇時日躭延竟以不起者亦間有之而蘇人不之悟也其信懸虚也如是又何怪求雨禳疫者之爭賽龍燈也龍能致水人皆知之然眞龍則可以致雨豈有僞爲之龍而亦可以致雨者是兒戲視之也古人求雨有作土龍之法然已去古甚遠第以意揆之則土爲龍形而曝之烈日中兾眞龍見而憐及同類或下雨以潤之竊恐龍而有知亦未必受人之欺又有以蜥蜴置甕中使小兒繞甕擊之云亦足以致雨此等事古人相傳甚多亦有試之而騐者然要不過從宜從俗當爲則爲其爲也者未必其果信焉者也至於糊紙以爲龍燈或以布或以絹彩畫鮮明龍腹中每叚皆可燃燭而腹下矗以竹梢多者或十餘叚少者亦七八叚人執竹梢爭先搶攘以出龍腹中燭光燦爛以穿走於大街小巷中以爲若此可以致雨雨降而疫氣亦除一人倡之衆人和之若以爲其言之出於金科玉律也者而不知此等妄作實惟無知愚民爲之且不僅愚民已也桀黠者流并將以此等邪説騙誘愚夫愚婦使之各出資財共襄其事而若輩乃得從中染指蓋此等首事之人大都街巿上游手無藉者爲之有身家有事業者决不肯爲亦無暇爲此也且此等事若輩本所優爲亦所樂爲故今日東巷賽燈明日西巷亦踵其後其初意固曰爲求雨也爲禳疫也至是而初意全失此爭彼賽門勝誇强正不知其所爲何事甚至於有搶奪龍燈而肇禍釀事者彼昏不知何竟憒憒若此因求雨禳疫而迎龍燈已誤矣以迎龍燈之故而致釀釁端則一誤再誤而彼且不自知其誤也其賽龍燈也以爲是求雨禳疫之成法父老流傳以至於今者也其搶奪龍燈則以爲各爭意氣夫孰肯卑以下人此種見解愚人皆有之而蘇俗爲更甚此惠司馬所以深惡而嚴懲之也夫迎龍燈者無非借此爲名醵錢肥私此等人本非安分之徒搶龍者又係無賴之輩不過以舊仇新恨或有所忌嫉所以出此亦並非安分之人此次惠司馬飭將肇事較重之六人重責而枷示之並傳諭地保令遍告諸人此後不得再賽龍燈吾知自此之後龍燈不興而癘疫亦可漸息矣司馬但諭令不准再賽龍燈並不告以龍燈不無益此正民可使由不可使知之意人見龍燈肇禍而禁則禁之固其所也若諄諄然諭以鬼戲之無補於求雨逐疫則且譁然起而辯之徒費唇舌無所用之故不如但申其禁令之爲愈也雖然此等迎燈賽會之舉豈獨蘇垣一處爲然其肇禍滋事有更甚於蘇垣者惜竊惠司馬其人爲之一挽其頺風一革其敝俗也豈不大可慨哉 
[螭㘭珥筆]  
　　前報登楊子洪一案共獲十二人由南營西珠巿汛解交提者審訊兹悉十二人中有一邢姓係宣武門大街富豐當鋪掌櫃初楊子洪假冐武職　賒太栅欄聚古積古兩鋪玉器玩物携注琉璃廠寳珍文玩鋪内押銀百餘兩與保安寺和尚分用旋由曾都戎撥派弁兵帶領楊子洪前往將玉器玩物悉數起出至所騙西河沿天成皮貨店内皮貨由楊携往富豐當鋪當銀百餘兩獨自花用亦經曾都戎派弁　往起贓掌櫃邢某答以騙賒貨物非賊贓可比理宜將本利銀兩付足然後贖取且典當時亦有鋪家擔保云云弁等歸禀曾都戎持禀大金吾三堂憲諭飭將邢某帶案與楊子洪等一倂解交提署審訊現聞邢某已得交保出外所當皮貨業已如數交出矣○有田某者在留守衛地方開設妓院一頂緑頭巾甘心戴上初十晚出妓院門行未數武突遇一人敝衣垢面上前扭住復有一人年約三十餘持利刃自後砍之渾自受傷四十餘處中副捕役聞信立將行凶之二人拘獲解交副署聽候審訊有知其事者謂此二人原係乞丐夜宿正陽門大街草巿小店内白畫赴各妓院唱蓮花落乞得杖頭錢以供一飽田某厭其頻來纒擾奮拳毆之二人由是銜恨遂以白刃尋仇怨毒之於人甚矣哉○東三省委員某入京請領火藥工部劄飭右安門内火藥周如數放給並知照順天府署傳派驘馬巿大街三元軍廠備雇二套大車三十乘以便裝載委員領訖立卽押解赴東○青梅居羊肉麫店前將喫白食之王某等四人送中東衙署各予懲責嗣由中城侍御拷訊兩次令四人均匀攤付每人應付京蚨廿一串劉某當堂交訖先行取保王某等三人待下次城期如不呈交卽由坊帶城枷責示衆旣喫了便宜飯更贈以獨卓酒處置老饕非此法不可○寳勝和班武旦名小銀者往邀十三旦於十一日由張家口束裝人亦憇息兩日於十四日附入寳勝和班在肉巿廣和樓内演新安驛一齣觀者如雲幾無陷地選色循聲固有同好耶○某甲者夙以攘雞爲事一夕西珠巿汛弁兵巡至棉花頭巷見甲踽踽獨行立時扭獲搜出撬門刀解汛審辦當堂供認行竊二次俱係破舊衣片值錢無幾業經行路人買去無從起贓西珠汛官當飭書識抄録供詞以備解送提者核審 
[九龍錫礦]  
　　香港遞來信息云港商連卡刺佛公司西人甸臣曁地學會人員士加治利現承批九龍錫礦一所坐落九龍地臂其所出之錫爲從來錫礦所罕有昨經甸臣及士加治利邀請旅港西人同往察看始知其信而有徵 
 
 

Page 2

 
 
先是甸臣僦寓九龍與士加治利爲鄰前十月間甸臣偶出閒行瞥覩該處似有礦脉隨卽檢回試煉繼與士加治利晤譚及此并取礦苗互相質證後又偕往勘視深信其爲菁華鍾毓之地於是陸續取回傾煎不下百次所得之錫允稱上品當卽具禀港官求將此地批發旋經派委工務官會勘禀覆核與該處無礙然後俯如所請現由兩人承批并購備機器等件不日興工採挖聞兩西人立意自備資本不允外人入股盖以其易於舉辦而利賴甚饒也旅港西人回述情形據云其所批之地有小山　峙中夾曠地一坵西人燒鎗會向皆到此操演與九龍船廠相距匪遥異日開工不須多費機器至於瓦石荆榛等物歴年爲風雨所掃蕩亦不必耗費人力山之四隅均有礦苗豁露其肪絡穿透甚深内有山坑被雨水冲刷成路是日由山面俯瞰見其礦苗深約二百尺極寛處約有二三尺查英國干呢士錫礦所露之苗其寛不過三寸便足開礦费用今乃十倍其數其爲利之溥可知也西人又云該山面之礦質現有數千墩不煩挖掘自可取以傾煎坑内之礦則拾起洗淨便可付之洪爐是日目擊兩人如法洗煉又着令旅港西人於各礦質中擇其至下者以爲試騐計每百墩得淨錫二十九墩以之銷鎔每百墩得淨錫六十墩據云此地不獨產錫卽銅鐵銀及金類亦屬不少此地向多人蹤來往皆不知其爲貨財所聚而兩西人一旦遇之豈天地之精華故留以有待乎 
[重犯提省]  
　　香港素爲盜賊逋逃淵藪蓋以爲中國追捕之所不及而苟藉輪船之便入内地以圖刼掠朝發可夕至也且案發後卽可航海而至外洋故渠魁巨憝多嘯聚於此西人初尚不以爲意且狃於西例或保護之迨去年南澳輪船被刦案發西人遂加意防範前後在港拿獲重犯解省正法者已不乏人或有省中大憲委員移文往港緝獲者或有洋官派兵拿獲者匪黨始如城狐社鼠驟失憑依焉兹有著名要犯崔亞登卽崔貴區亞寅混名發瘋仔兩匪皆省憲重懸賞格購緝而在逃者也日前在港被獲覊禁　官獄中粤憲派委督標候補遊擊鄒遊戎往港提兩重犯去月解到省中兩匪俱三十餘歲身穿雲紗新衣其軀雄偉而具兇悍之狀兩目炯炯有賊氣且鐐角牢鎖毫無懼色方由輪船登岸卽沿途以撤頂轎舁之而引鐵索於轎外兵丁傍轎執而隨行復以麻繩貫其髮辫牢縳於轎扛前後兵丁排列槍刃由河傍起解進城至督轅禀報聽候發落 
[鄞江紀事]  
　　寗波南門外石碶某姓嫗年四十餘早失所天僅生一子年甫成童母子二人相依爲命日前嫗因事出外留子看守門户子以天氣炎熱出與諸童輩在河洗浴解衣磅礴泳之游之無如不諳水性方學澡身遽占滅頂比嫗歸來不見其子覓之河千則已隨玉穴瓊岑湧入水晶官裏迨至白鷺濤回踵魚尾而浮起則按之已殭其母見屍大慟遂縱身躍入河中不欲蜉蝣人世幸該處鄰人瞭見急與援救先救某嫗次撈其子一生一死見者莫不心酸 
[賊跡可疑]  
　　前夜寗城三角地某姓家正入睡鄉忽被妙手空空兒攔入失去衣服等件頗多當晚並不知覺比至天明見門户未啓墻壁未穿惟沿街樓窓二扇不知何時洞開始疑賊由窓而入由窓而出也但樓窓離地甚高傍無扶梯又無攀援之處非有飛檐走壁之技者屐齒斷難夢到居家者可不加意防範乎 
[上海縣袁明府致日本總領事鶴原君書]  
　　逕啓者日民福原尾本等將華民沈關福砍戳斃命一案曾經本縣會同貴總領事歴訊十六堂已得端倪昨又赴貴署會議承示此案應辦重罪兩人其餘三人不足擬罪於定案後卽須開釋而究竟如何定罪判語並未預先給看在貴總領事以爲無辦重罪之權仍須將犯解回長崎定案第查兩國交涉案件應照脩好條規會同辦理其第十三條規内載明兩國民人如有拿獲到案者在各口由地方官會同理事官審辦並未載有解回長崎定案之語且所謂審辦者原指審供辦罪而言貴總領事所云第十三條内載勾結强徒爲盜爲匪或濳入内地放火殺人搶刦字樣必須承上文一氣貫串者方能查照此條辦理要知約文簡括原係類舉各項罪名以便臨時摘用祗須犯有一事卽可援辦洵如所言試問設有獨自殺人及殺人而不放火放火而不搶刦者不幾無約可引乎又貴總領事所指此案須照第八條約規辦理查此條約專定財產詞訟而與殺人案件毫不相干卽以此第八條而論亦須照會地方官會同公平訊斷是錢债細事尚須會斷豈有殺人重案反不查照約規會同審辦之理貴總領事又謂前有辦過日人福本誠砍死華人許春甫一案曾送長崎辦理可以援引但許　雨本一賊犯係由巡捕房放出又復行竊福本誠物件而且逞兇拒捕被其砍傷斃命是爲擅殺罪人情節甚輕較之福原等胆敢在城内持刀砍斃平民案情大相懸殊固難相提並論且查許春甫之案曾經南洋大臣批駁亦因與約不符萬難照辦仍令將福本誠解回上海定擬豈能援以爲據凡有可以援証者必須兩國均已允准始得謂之成案始能援引况此案當日並未與本國大臣商允定議以致案懸至今尚未擬結查此案尾本福原奈良崎先將沈關福羣毆又復持刀砍戳沈關福因傷斃命情由緣五月二十七日夜尾本福原奈良崎三人送其友宮其村上出城至城轉回道經沈關福門前沈關福家所畜之犬聞有皮鞋聲響因之亂吠尾本等轉身尋衅正欲入門卽經沈關福之妻沈張氏出立門口攔阻不令進内尾本先用手拿拐杖打傷沈張氏右臂膞復又擊其頂心喊痛坐地沈張氏之子沈阿巧因聞其母喊聲趨出解勸當被奈良崎拉至街心與尾本等合羣亂毆維時乘凉街隣約有二三十人先後集看間出數人理勸亦被尾本等毆打受傷致相互毆尾本扭住沈阿巧往南而走沈阿巧掙不脱身嗣聞北首人聲漸近旋各釋手尾本福原與奈良崎三人均回馮寓當時人旣各散事已了息若無挾恨致死之心應必安居寓中不致復出乃於解散之後又各分持洋刀奔出尋追情勢洶洶殺機已露且查尾本供内有云歸寓内説就預備起來又云我與福原奈良崎説大家總須預備此必具有殺人之心而後作此商謀之語又查尾本供詞有赶狗追我之家我認得一係廣福寺之木作及木作對門之家並説從前亦有狗追之時二十七日赶狗追我我想卽是從前之人察核所供則尾本等之與沈關福挾有夙怨已可概見况打狗起釁卽在沈家而被砍戳斃命者又是沈關福其爲尋讐報復更屬顯然當時各自持刀復行赶出早存殺人之心矣福原拿得雕成竹式内藏洋刀之拐杖尾本亦帶洋刀赶忙復出奔至馮寓東首街燈之下卽將沈關福用刀迭砍立時斃命報經本縣於二十八　會同蔡太守與貴總領事及貴國醫生當塲騐明沈關福致命頂心有刀砍傷一處骨損致命左額角有排連刀傷三處深俱牴骨致命右額角有排連刀傷三處深俱透骨骨均損不致命兩肩甲各有木器傷一處兩手食指各有刀傷一處不致命左肋有木器傷一處致命腦後有刀戳傷一處骨損不致命左後肋有刀傷一處深二分以上各傷均皮破血污騐畢屍傷彼此塡格核對各執一紙且將起獲大小兇刀查對屍傷相符並據福原認明大刀係伊之物尾本認明尖刀係伊之物且經查騐大小兩刀均有血跡所起尾本等身穿換下之衣褲腰裙血痕顯然衆供如騐兇具俱在案已確鑿可憑要之此案尾本等如於赶狗爭毆之後或因沈關福等追入馮寓門内仍向尋閙則尾本等之持刀抵禦傷痕無多尚可謂之鬥殺若有致命重傷又係深重則是有心故殺而非鬥矣兹查尾本等已早旋寓並無一人追赶入門而尾本等於回馮寓之後商同預備持刀續出追至馮寓東首街燈之下一遇沈關福卽將亂砍查騐屍傷均係金刃且多致命之處内有右額角三處深俱透骨右額角腦後兩傷骨損跡其下手情形甚爲狠毒是被謀殺斃命毫無疑義查閲貴總領事豫審堂斷内稱福原尾本兩人將沈關福毆打致死証以豫審各供詞及各物并字據等件衆証昭然確有可據等語具徵貴總領事秉公持論証據兩全惟内叙福原到了轉灣角與馮家中間地方街燈近處與尾本二人各以有刀之杖及刀與沈關福爭鬥受了重傷兩處一在右前頭隆裁至額頭縫裁一在右顳顬邵至後頭部又有顱頂骨蓋骨縫處部重創一處復有身體上創傷多處沈關福受傷之後福原尾本退歸馮家 
 
 

Page 3

 
 
該二人自起先爭鬪之時至此時止又云是福原尾本二人將沈　福毆打創傷因而致死也如此判定則與本縣會騐會審　形大相逕庭案中切要之處尚有漏而未叙再尾本殺人入室之後仍欲再出殺害經馮昭煒勸止之時尾本尚説再要出去收拾他們馮夷吾亦供明尾本曾説殺人者償命福原所持之刀經馮女奪下同時行兇案中正犯無疑奈良崎雖無証見供明而衣褲血　若不在塲帮兇血從何而來况奈良崎供明所受之傷不重血出不流則奈良崎衣褲之血可爲幫毆沈關福之明証嗣後敢持洋鎗出外施放均屬不法之徒亦當擬罪方爲公允兩國辦案律例雖有不同而起釁及行兇先後情節輕重必有一定不易之理審供辦罪亦必合明先後情節輕重方能斟酌判斷俾免枉縱本縣職司鞫獄舉凡斬絞軍流等罪無不先行定擬再行解勘此案旣經會何貴總領事審訊多堂自應遵約仍由本縣與貴總領事會同審辦在滬定凝再行解回長崎照擬結案如或貴總領事碍於政令不能定罪殊不知政令者乃貴國一國之政令而現行條規則係二國欽差全權大臣遵奉　諭旨公同會議訂定畫押復奉有二國御筆批准互換邗刻通行實爲二國公例可見當日定議如此愼重正欲俟彼此官民咸知遵守也修好條規旣奉二國御筆批定互換則辦二國交涉之案自應恪遵條規與專辦一國之案可從一國政令便宜行事者不同倘舍條規而從政令設將來我國遇有交涉公事亦欲援照我國政令辦理貴總領事其能轉請貴國大臣允我照行乎况此案福原尾本等在此會訊証佐具在猶欲强詞飾辨若遽解回長崎則遠隔大洋屍親案証人等均係苦貧食力之人勢難偕往旁無質証該犯等更得肆其狡而貴國裁判所未經目覩沈關福砍傷之慘及會訊福原等狡展之供難保不爲一面之詞致被兎脱前次許春甫一案貴前總領事在滬擬定重罪後解長崎遽由裁判議釋此卽明証現在福原尾本兩犯雖經貴總領事擬照貴國刑法擬以重罪恐一經解回長崎又將寛縱以謀殺重案且在城内更與别案不同若竟徒托空言致令死者含免莫伸將何以上昭國憲下協輿情貴總領事榮任滬上中外仰觀本縣旣與共事一方尤有保護商民之責人命至重若辦理稍涉草率不足以折服人心大局攸關不得不加意審愼和衷商辦以期共守條規力持公道區區之忱諒邀洞察查閲貴總領事抄示豫審堂諭本查與此案情節尚有未符應請將福原尾本奈良崎三犯仍覊押上海再行訂期會同擬辦俾成信讞是爲至要合泐縷布祈卽示復順頌日祉○逕啓者接奉賜函據福原尾本禀稱遺失帽子一頂手槍一桿地國一頁白色纔紗腰帶一條帳簿一本小洋六十七十仙餘等語當卽飭差查復據稱帽子等件當日故未看見查敝縣差役奉辦公事從不敢私取物件不知尾本福原自行遺失何處事隔多日無從查交至起獲之刀杖手槍及奈良崎荒川忠昭犯供等件容俟將案擬定再行送奉用特奉復並附上豫審堂諭一本仍祈示期會擬更正爲要順頌日祉○再啓者馮夷吾代寫荒川忠昭供詞一紙前由本縣面交貴總領事抄録請卽將原本送還本縣以便自　抄録一分容再與奈良崎等親筆所書供詞一倂送上可也 
[西員謁道]  
　　法總領事華格臬君昨晨隨同西繙譯官乘坐緑呢大轎副捕頭謝德諾戎服備刀督同華捕數十名扶轎進城至道轅拜會聶仲芳觀察面談公事 
[雷雨紀聞]  
　　立秋後天氣不常有時輕羅細葛瑟縮生寒有時袒裼裸裎猶增煩惱連日𩆵𩆵燮爕銅姑石媎不憚煩勞杜少陵句云　能補天漏　誦之餘不啻寫我心中所欲言也昨日法界大自鳴鐘西首三河樓茶寮後面之花烟間年久失修遭豐隆君轟然一振披屋一椽　時坍塌猶幸室中無人野閒花未遭摧折○道轅左近某姓家擊毁板門木窓浦中某猪船桅杆亦遭擊斷○又虹口三元宮相近新開馬路邊有某姓新造房屋工人雲集畚挶齊施午後二點鐘急雨傾盆工人避入屋中繼聞霹靂大震將新房子之角打去幸未傷人來觀之人如山如海云 
[異境别開]  
　　滬上飛龍島添設行樂圈已登告白於本報後幅兹有親歴其境飽覽風光者見是處基址寛闊其圈以木製成中設軸　運以機器設管引地火其機一動圈卽盤旋不已圈之上陳設椅位以便游人列坐其上覆以席篷可蔽霖雨今日爲發軔之始及時行樂者盍聨　往游藉遣雅興乎 
[無端打降]  
　　英租界廣西路前日有四五人在途互毆固結不解打作一團内有某甲稍覺受虧卽經其妻前來解勸亦被毆打致失去首飾等伻旋經甲與妻投報捕房捕頭以報失之物並無憑據不理甲與妻遂怏怏而去 
[覆訊印書案]  
　　袖海山房吳渭濵控寳華書局包丹書欠洋一案定於昨日覆審午後四點鐘時葛同轉莅公廨吳渭濵包丹書同至案下同轉卽問曰爾等之事屢由中人代爲料理今日可有中人同來包丹書稱事未允洽以致中人不來問包探王榮培曰是日爾亦在塲見中人如何説法禀稱一切帳目當塲核對明白惟包尚有白頁並印書石等已被吳取去不在帳中須令吳檢還間其餘帳目尚有不符否包探稱另有已成未用之照　稿廿餘元尚未對實吳稱照稿並無如許之多萬難照算包稱已成之件生員已照付洋元謂此欵爾等須各認一半吳稱包將書局中機器托監生作中抵押與張松記處計洋一千元言明中費洋四十元按月一分半起息事成之後中費洋由包收入帳上當立收條爲憑尚有二個月利息洋三十元伊在後翻悔不肯認帳同轉問包探此欵中人如何説法禀稱中人説及須令包照付包卽稱借洋一千元代袖海印書利及中費務請减去同轉曰爾有本錢方可承印書籍借人之洋理應付利包稱所借之洋祗收期票陸續買紙作價謂票能通用卽是銀洋豈可不算包探禀吳付包洋廿六元包已立有收條惟帳上並無此欵謂旣立收條不能抵賴包稱每向吳借洋須先立收條另索酬費吳稱包所言盡屬子虚不可聽信同轉謂吳曰包交爾收條目下可以繳銷吳倩人將收條檢到禀稱另有抵押據洋一千元因欵項未了未便檢呈同轉謂爾帳上另有湘軍記一欵係在交易之先不能混入案中着另行理算包探禀照斷包丹書應找吳洋一百廿九元八角三分七厘吳稱與包承訂價本係五厘二毫合同上所寫之六厘半求恩斷令扯算但敝東吃虧甚鉅務求恩鑒同轉曰此乃憑中理勸各無異言爾亦不甚吃虧吳稱包印書逾期已久所出之書字跡糊塗有碍銷路照合同應罰洋一千五百元因包光景艱難監生情願免罰待包之意已不薄矣同轉曰照此辦理實爲公允卽問包曰爾應找吳洋一百廿九元八角三分七厘如何歸還包稱一則無錢二則合算帳目並不欠洋吳尚應找還生員銀洋且印書亦由吳再三敦請並非兠攬同轉謂爾非幼稚不應出此語吳稱包尚將已閉錢莊之期票付下以圖搪塞此票尚在監生處復問包曰如何交洋答稱三萬選書尚餘歹片甚多現抵押與别人計洋一百元若售去可值洋二百餘元請令吳收貨付洋吳稱好片尚不合用何况歹片况此片係包丹書偷印包探禀前經包丹書請夏鬱芝理勸夏願貼包洋五十元包如肯應允卽可了事同轉謂包曰爾不聽好言着押交銀洋包稱生員之妻患病心緖不安且欲回省應試謂爾欲以應試二字推諉耶着帶卜管押謂吳曰旣經中人理勸有歹片作價卽可完案矣答稱恐夏鬱芝目下不肯照前議監生尚有東家尚須商定請示同轉着包丹書函懇夏鬱芝諭令吳明日到堂具結完案 
[縣案彚録]  
　　黄阿三控稱梅林氏小楊等將妻藏匿一案前晚袁大令升堂集訊黄投案訴稱前年小的出洋數百元娶花烟館妓女貴林爲室邇忽逃逸徧緝無蹤旋在法界興聖街花烟館内尋見欲往領歸被梅林氏並伊姘夫小楊覇阻今已逮案求恩　斷梅林氏供小婦人並未開設花烟館貴林亦未賣娼小婦人與小楊相識多年黄專以拆梢爲事求恩明察小楊供與略同徐瀛章供嘉定人現爲京貨生意貴林係小的之妻不知黄爲何來案誣控貴林供小婦人之夫實係徐瀛章黄因拆梢不遂砌詞誣控大令得供以兩造均係無恥之徒判將梅林氏懲責該 
 
 

Page 4

 
 
氏一再求恩大令着將兩造分别交差聽候查明覆訊○洋涇鎭寡婦薛陳氏控馬雲洲黄貴增等誣指侄兒與寡媳張氏有姦攫去錢洋衣服一案袁大令提訊之下判將馬黄二人笞責枷號已紀前報前日馬黄二人枷期已滿晚堂由帮審委員宋二尹提訊馬黄同供小的現已知悔叩求恩宥二尹卽着開枷分别交差候傳原告到案再行發落○徐虎寳誣控陳裕發等二十四人結盟拜會一案袁大令訊悉情由判令枷號在案昨日午後三點鐘由宋二尹研訊問徐曰爾控結拜有無証據答稱小的實係誣控因陳毆打董事之手該董令小的投案控告現求恩典二尹卽着疎枷命拖下笞責三百板並着具誣告切結始准開釋○楊錫槎控侄伯珍紏人搬物案内之竺陶濤卽祝濤濤由差補提到案候訊已見昨報昨日三點鐘時宋二尹飭提至案謂此案已由袁大老爺訪聞明確爾須從直供明祝供本邑人今年廿九歲現在引翔港開雜貨店此事實與小的無千二尹曰不妨直説祝供本月十四日晨楊伯珍令小的代雇小工五人詢問何事伊稱搬運磨坊生財實不知搬伊叔之物二尹問爾與伯珍相見在店中抑在路上姚少雲曾否同來令爾僱人可曾雇去答稱不知二尹大怒喝跪大練祝始供求訊管押之姚少雲終知究竟二尹命原差將練擲在案下謂若不供出當卽動刑祝遂供小的與伯珍會面在於巿上姚少雲亦同來餘不知情二尹卽着具結還所候核○周阿可控堂妹阿娥遭王媽媽誘匿馬王氏家一案已見昨報前日晚堂袁大令提訊周訴稱廣東人向爲小本生意去冬父親逝世今年三月間阿娥忽然不見後悉由王媽媽誘拐現求訊究王媽媽供稱阿娥與小婦人無千求請鑒察馬王氏供稱本年五月間憑媒娶阿娥爲媳不知其中有此葛藤大令判將王媽媽交官媒餘人斥退候查明再訊 
[英界公堂瑣案]  
　　一百五十四號華捕禀稱馬車夫吳紀生駕車在南京路疾馳而過有違定章拘案請究吳紀生供在日昇馬車行爲夥蔡太守判罰洋五元充公○一百九十七號華捕稱江月亭闖入戲館看白戲攔阻不服扭案請懲蔡太守判界江洋半元以儆○二百三十三號巡捕稱李阿海潛將鋸匠林文樹之鋸子竊去拘案請究蔡太守判押五天○包探沈金龍稱李金裕偷竊趙根福紡綢褲一條質錢使用經小的吊到原贓送案請究李俯首無詞趙稱李自偷小的褲子後央伊妹出來關説并將褲子當本交還請寛恕免懲蔡太守姑念李係生意中人旣經原告代求着卽釋放並着嗣後不得再做偷兒致千咎戾○一百二十七號華捕稱顧阿金手拉東洋車在九江口轉灣時忽然將車翻倒致將坐車人徐秀福壓慯脚骨已送醫院據醫生云須五十天方可痊愈質之顧阿金供徐夫妻二人各坐一車伊妻之車在前由虹口三官堂車至二馬路徐忽由車中跳出以致車翻壓傷脚骨是伊自不小心蔡太守着將顧阿金派差押至醫院詢翻車情形核斷○二百六十六號巡捕稱王阿得倒懸活鷄四頭於車扛行走西人囑其置於車内王不依有違工部局定章拘案請究蔡太守謂爾等在界内攬載生意理應明晰一切定章王稱實未知悉隨判押三天以儆○二百六十二號華捕稱住居寗波路之何似東深夜焚燒紙錠有違定章小的前去知照何非但不伏喝令轎班多人將小的扭打小的當卽吹動號呌迨至七十九號印捕前來帮同獲住時小的號衣已被扯碎失去對時表一隻值洋五元六角請究何供是日係舉行蘭盆會理應焚燒錠吊該捕前來拘捉時有轎班多人前來解勸並未將伊毆打蔡太守得供後着何償還該捕失表洋五元六角何稱當時並未毆打何有失表之事富副領事謂如不遵斷卽押候俟傳該印捕對質何始遵斷償洋完結○包探陸阿祥正阿二同稱積賊陳阿炳屢次犯案昨　途　獲住認竊廣百宋齋陳性初德記號胡阿福四家之物其贓物已售與龔阿尚有質票數十張據云竊自鎭江者蔡太守訊得龔阿福愼收賊贓飭押候待查陳阿炳遞回原籍起案之書手爐夾馬褂各等物分别給領○二十五號巡補稱葉阿標在公和祥碼頭竊馬脚鐵蔡太守别　第三天○洋人惠來稱楊阿和來偷竊銅器去而復來又圖行竊别物拘住請究楊抵賴不認蔡太守判押七天○包探王阿二稱住居江西路○　菊軒報失十一歲之婢女被鄰居馮進發藏　爲此拘案潘稱該婢於五月間被拐刻訪聞的確爲此控案求請追究馮進發供潘姓　　　五月聞被伊主人痛打不堪　至小的家内不肯出去小的問渠肯做養媳否該婢稱願意經小的送往浦東楊家鎭某姓家祗受謝儀洋　元蔡太守謂馮曰旣知該婢係由潘姓逃出理應送還何得送至浦東實屬不合隨派差同往楊家鎭領回婢女再行核斷 
[更正]  
　　廿六日法公堂瑣案有老椿記客棧倒閉一事乃小東門之老春記非英界椿記也悮加木旁合亟辨正 
[文報局停收賑捐改各公所收解啓]  
　　敬啓者敝所自代司收解賑捐以來已閲八載現在順直各屬災賑告竣山東多年水患　　通　　　導流入海則高樂博壽等邑災害靡有窮期故目前以工代賑尤爲當務之急敝所同人理應相助成功惟或養疴旋里或從公他　祗　　節仁　堂絲業會館申報館高易公館四　經收敝所卽於七月底裁撤停止一俟編邗徵信録成再行分呈公鑒遠道善長設有已募未集已　未解之欵請逕寄上海六馬路仁濟善堂等處歸倂收解俾東省尾閭暢遂饑黎又安賑務得有患肩之日是則各公所同人所禱祀以求之者也 
[湖山入畫]  
　　杭之西湖久推名勝騷人墨客抱看山癖者每勞夢想光繪屢主善以西法攝影近作西泠之游選勝尋幽搜巖採穴名區勝蹟盡入畫圖歸後以所印諸幀　示山色湖光宛然在目亭臺竹樹若遠若近仿彿蘇公隄畔載酒停橈推篷聽雨時也音宗少文繪山水於四壁　絃動　欲令衆山皆督使見此圖悠然神往穆然情移嘗當更何如耶 
[謝嘉貺]  
　　集句以王　香雪集爲最富然詩也非詞也集句爲詞則東坡山谷半山及朱竹　柴次山皆有之然所集者仍多詩句　萬　　　橙呈集古人之詞以　萹顧亦不多見績谿　詩圃先生獨出心裁集詞爲詞多至數百闋名曰麝塵蓮寸集語語如自已出誠洋洋乎大　　　　　以一册　寄見示拜讀之下不勝欽服爰竊數語於簡末以鳴佩忱[  古越高昌寒食生拜手]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江西官報]  
　　知縣潘尚志黄廷輔俱禀謝拔委一次行知通判祁承瀛委往南康縣公幹縣丞狄如椿接查惠内保甲未入米述曾接查永和門府照吳言書接查順化門按知朱濟美知事貴林監印監卷府經鄭守曾管理水視巡檢李雋才管理醫務准補永豐沙溪司何家謨飭赴新任户部主事呂道象回德化籍劉先甲徐垚麟俱加一級紀録二次巡檢楊慶昇由籍起服來江譚第雲接查章江門指分從九繆干華繳照係順天人新選南豐典史鍾道全禀到係湖南人 
[誼出兩全]  
　　協同慶號爲近鄰失愼幸獲平安蒙諸親友出力理合酬謝恐有不周之處特將該資洋五十元助振委解山東天意可回沐神靈之呵護羣情悉洽恤人困以維持其敦誼於兩全者亦匡災之一策也[  上海北巿絲業會館籌振公所施善昌謹誌]  
[捐藥兩誌]  
　　謹啓者昨日奉到本埠大同號交來洋十五元九角錢一百十五文因寳善街中境中元公醮餘欵移助山東賑濟又吳應琳仁翁交來救危保安丹念瓶計五百服係粤柬黄玉泉大善士精叅醫理不惜貴品選料配合專治風寒霍亂痧症助敝堂施送云云餘欵救災爲災民再造身家妙藥濟世與斯世共登仁壽祗領之下莫名欽佩請登報章謹申謝悃[  上海六馬路仁濟善堂董事施善昌等謹誌]  
 
 
 

Page 10

 
 
   
 
