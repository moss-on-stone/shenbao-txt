# 1894 - 39 - 4907474

 

Page 1

 
 
[珍物助賑] [  申報館恊賑所謹啓]  
　　本館恊賑所承遠近善士　下珍物囑爲變價以充賑欵今將各物臚列於下古銅大香爐二十元翠玉鐲一雙言洋　元米南宫手卷　澹游山水一幅朱　珊帖一部董其昌帖一部木板四庫全書總目一部計一百二十本戴醇士西溪松蔭圖手卷一軸羅將希世之珍與火齊木難而鬥異藉作拯災之舉俾困鱗嗷雁以同蘇當亦諸君子所踴躍歡欣解囊不吝者乎如蒙購取請移玉本館帳房爲盼 
[增廣華英字典出售] [  三馬路甲昌書畫室啓]  
　　增廣華英字典一書爲粤東鄺容階司馬所輯其中縷析條分便於檢閱較初印本更爲美備誠牖人之寳筏度世之金針也爰付剞劂以廣流傳每部訂成二本碼洋六角欲購者請至本埠三馬路申昌書畫室曁外埠申昌售申報人購取爲盼此佈 
[新年節費以助賑說]  
　　古語有云一年之計在於春謂之新春者年年皆有春年年皆如新也古時歲晚務閒則烹羊炰羔相與宴飲爲樂而今時則多移之於新春故新春數日間店鋪未開閉門消　者有之招邀戚友共晉春酒者有之詩云爲此春酒以介眉壽盖古昔亦有行之者昨有友人談及謂上海風氣之富麗豪華實有冠絶於天下者今年新正元旦天宇晴明麗日生華顯然昇平景象而街上往來賀年之輿轎頗不多見惟下午乘坐馬車者幾於轂爲之擊其呼朋嘯侣者固多多而高坐車中招摇過市者亦正不乏開正數日馬車之價昂於平日者幾倍而街上馳騁者乃元旦卽已如此之盛不亦豪乎初二日天街雨潤路滑如油行人多不能出馬車亦爲之阻興至初三日晴明則其盛更甚於元旦初四日雖陰醫而遊人不絶於途初五則俗所謂接路頭之日休息者多天又微雨然馬車之往來於靜安寺一帶遊騁於張園愚園者則仍絡繹也至於請春酒者則近日來漸覺繁多或在酒館盛設數席或在寓所邀集親朋其在妓寮吃頭臺酒者則其闊尢甚若夫開果盤者則所見更不可以數計往年願爲十六大少爺者今年多嘗太極圖滋味一似區區十數元不足輕重也者其豪華之氣象獨不可以見時世之豐盈哉誠以去年上海市面尙稱平穩日項生意獲利者多虧折者少夫是以手面漸見其闊此其間盖亦有動乎自然不能勉强者顧竊以爲順直近畿災祲未澹賑捐籌欵殊苦爲難何不移此糜費之貲財以活災黎之性命假如乘坐馬車則每人所需者約數元開一果盤每人所費又十數元請一春酒每人所費者且數十元多者竟有費至數百元又有戲館中包一廳以綵觴候教者並有以貓兒戲娱賓者則又踵事而增華其費更不可以僂指計一念及北直災民嗷嗷待哺欲求一頓飽飯熱粥而不可得欲求一件破絮牛衣而不可得欲求一間茅屋席棚而不可得欲求子女圑圓同受凍餒而不可得當未有不惻然動念者去年李少眉先生購去本館協賑所伽楠朝珠一掛其來信謂不必計值但期有裨於災區此誠仁人之言今上海之奢華如此而新年絶無一人慨然顧及災區苦况節省所費以爲助賑之資豈以無人焉爲之顯揭其端故冥焉　覺乎夫人生貴乎及時行樂當亦不能强以抑之然不求其全移所費以助振但勸其稍節所費以助振則亦未怫乎人情也假如一正月間須坐馬車十次者少坐二三次節其資以助賑開果盤需用洋二十元者或用十六元當用十六元者或用十二元略節其資以助賑春酒之費則所節更多試思一簋之食可以活數人一席之資可以活數十人一人所需用春酒之費竟有可以活數百人以前者賑友言及一洋可以延一災黎一月之命如此計算則上海新正所費之欵積散成聚當可拯濟災黎數以萬計卽所節省十中之一所活者亦以千計昔人云爲善最樂然則所謂及時行樂者正貴乎及時行善也知爲善之樂於是乎行樂時亦卽爲善而善氣之所凝天心將不難因之而轉此一說也不亦是以爲富貴中人作芻蕘之獻哉余聞之不禁悠然以思肅然以敬曰善哉言乎以爲善爲樂樂之至也以行樂爲善善之至也善之中有樂卽樂之中有善爲善與行樂固有合同而化者彼謂爲善行樂不容並立者其說非矣今歲恰值皇太后六旬萬壽行　施惠卽所以上體皇仁行樂及時亦所以同孚衆志正不必謂輟其所以行樂者而易之以爲善也卽行樂中亦未嘗不可以爲善善愈隆斯樂愈甚樂無盡斯善無窮所謂一年之計在於春此其時矣 
[西電譯登]  
　　初五日倫敦發來電報云法國有一枝兵在阿非利加定伯都地方正在安睡時忽被阿非利加土人攻擊各兵均在夢中驚起且禦且遁有兵官十一人兵六十八名杳無蹤跡未知被土人傷損抑係倉皇失路且俟續聞 
[蘇臺官轍]  
　　原任蘇州府王太守仁堪於去年十月二十日因病出缺當經上憲遴委林太守文炳署理兹於去臘二十八日經江蘇藩憲鄧方伯牌示云照得准補蘇州府知府王仁堪病故遺缺應遵旨揀員調補查有徐州府知府桂中行堪以請調○溧陽縣楊大令家騵履任以來勵精圖治近以政體違和遂飭家丁詣憲轅請委代理斾於大除夕經藩轅牌示以准補昭文縣知縣沈大令熙廷堪委暫行代理 
[姑蘇火警]  
　　去臘廿九夜黄昏後蘇州閶門内挑花橋堍某雜貨鋪不戒於火時警鑼亂嗚各叚水龍如飛而至相與吸水狂噴是處與總捕署逼近劉少峯司馬帶同捕勇多名首先往救俄而蘇州府林太守長元吳三縣宰以及保甲總巡等文武官員次第到塲彈壓但見回祿神東衝西突怒不可遏幸各水龍灌救得力且爲時尙早施救者尙易從事閱一時許赤熛漸熄是役計焚去房屋十餘間究其起火之由咸謂該雜貨鋪因作晚餐遺火積薪中致肇此禍云 
[駢首市曹]  
　　青浦刦絲案内盜首董大洪由李軍門覔線購拿拘解臬轅經陳廉訪督同青浦縣錢大令發審委員王大令等屢次研訊供認不諱其詳細情形已登去歲報章兹悉董在臬司堂上畫供後旋卽解撫過堂撫憲奎大中丞以董罪惡貫盈未可暫稽顯戮遂於去臘二十五日午刻恭請王命委吳縣凌大令監斬解赴北市大校塲處决並派委員將首級解至青浦懸杆示衆○是日接到刑部釘封文書在司監内提出男女犯各一仍由吳縣堂上綁赴大校塲斬首女犯則凌遲處死聞該女犯胡朱氏年僅二十餘係江都縣人前年與該男犯通姦商同謀斃親夫處以極刑誰曰不宜 
[松郡火警]  
　　茸城西郊錢涇橋弄某姓浴堂平日生涯茂盛座客常盈去臘二十五日夜深後忽見礱糠堆中黑烟捲地赤焰衝霄多方灌救僅焚去柴房一間不至殃及池魚尙稱幸事又本月初四夜魚列四躍西門外大街同　 
 
 

Page 2

 
 
康藥鋪貨房失愼幸夥伴衆我竭力施救得以奏功僅焚去瓦屋兩楹拆壞一間燬失貨物約值數十金查起火之由緣是夜接待財神燃放爆竹遺火藥草中致兆此禍爆竹最爲引火寄語居家鋪户愼毋輕易施放哉○　　　　　　　　 
[船户傷斃]  
　　松郡西鄉新浜地方爲婁縣金山交界之處有某甲者專以泛舟渡客爲事一日放乎中流正欵乃一聲烟波無際忽有蘆墟船一艘突與碰撞甲向之理論蘆墟船户某乙素性倔强致生蠻觸之爭足踢拳毆相持不下旋經同舟者爲之勸解始各釋手未幾乙忽染患寒熱呼號宛轉痛楚難堪載送到家勢漸沈重遽於去臘二十九日名登鬼籙其妻子以乙死於非命倩人繕就呈詞奔赴婁署喊控張邑尊隨於除夕三鼓時輕車减從督率仵役等道出西關逕抵倉城南門檢騐仵作再三檢騐見乙屍胸次只有重傷而血迹斕斑確係死後裝揑邑尊又親自細騐當卽諭飭地保妥爲收殮一面移咨金山縣署關提渡船户某甲到案候訊想温犀燭處虛實不難立判也 
[天南春信]  
　　廣東省垣訪事人云交卸雷瓊道朱亮生觀察之女公子許字兩廣總督李筱帥之三公子爲繼室諏吉去歲嘉平十三日完姻觀察預期將奩物送往督轅大小凡數百擡火齊木難珊瑚琥珀五光十色無美不陳路旁觀者咸嘖嘖稱羡不置屆期李公子由督轅排道往觀察公館行親迎禮一時僚屬搢紳紛紛道賀車闐馬溢爛其如雲有候補縣周大令經櫆因赴喜筵將翎頂放肩輿中一瞬息忽被歹人竊去亦奇聞也○光祿寺卿黎召文京卿兆棠由科甲出身歴任監司曾充福建船政大臣嗣以體弱養疴里第優游林下已十餘年去臘十一日爲覽揆之辰僚友親朋齊來視嘏午刻京卿略有倦意入内假寐久之聲息全無呼之不應近前撫視已身如冰冷泉下魂歸矣於是舉室驚惶莫知所措衣冠上客陸續散歸○省中鼓鑄機器各局自臘月十五日起一律停工俾各工人得以回家度歲至正月十五日再開工○每屆年終候補貧員例得度歲銀兩去臘藩司成竹銘方伯以現在庫儲支絀存欵無多札飭廣州府張太守查明各員實係貧苦者方許報名領取如景况尙能自給而亦靦然冐領一經察覺卽將該員及出結之同鄉官記過停委○鼓鑄錢銀局開辦以來遠近流通四民稱便年終核計進支數目皆有贏餘督撫兩憲以局中大小各委員辦事實心不無微勞足錄遂飭下藩司各給予大功一次以示奬勵○廣勝軍分紥西關各處一日有軍士某甲出市購物店中人向換私錢致起釁端竟將其人擊傷鮮血淋漓呼痛不已營官聞之赫然震怒立提甲至枷責示警 
[宜昌近事]  
　　本館派在宜昌訪事人來函云新任宜昌鎭傅鎭軍廷臣前已傳電云某日乘彝陵輪船抵任各營弁勇丁遂卽列隊江干迎迓至臘月十八日午刻彝陵始抵埠頭砲船升砲數聲岸上槍隊卽燃放洋槍以應鎭軍旋乘輿入公館示期二十日接印任事○前者湖北巡撫譚大中丞奉　旨入川查案行至某處小立船頭見各船堆有乾菜廣貨棉紗諸物詢其所自來從人答以船户乘便帶入川中者中丞立傳巡捕官概行搬運上岸不准私帶一絲半粟并將自己坐船親加搜檢有違禁夾帶者發巡捕官重責小板二百下以儆衆船户聞之咸不寒而慄○入冬以後盼雪孔殷嘉平望後漸變陰寒十八日午刻略下雪花入夜遂萬斛銀砂普天灑遍十九夜雪止而雨下二十日午後小雨廉纎沾衣欲濕鋪夥之下鄉收帳者履聲清脆相接於途農人則咸歌要宜麥見三白之謡深望滕六君再筮肯適我也○河西人某甲在城河街設肆作小貿易其貲本稱貸於友利權子母周轉維艱去冬某日友相索還甲婉言求緩無奈友近况亦甚拮据刻不容寛致與甲兩相鬥毆友力大如牛將甲頭顱擊破甲怒甚言欲訟諸公庭後經人排解再三以杯酒釋其紛擾○宜昌素産板炭販者盛以竹簍裝運至漢皋近有貨捐局員蔡君面見洋關稅務司告以不准輪船代運稅務司允之 
[倒店彙誌]  
　　去歲蘇州市面尙稱平穩往年至十二月間大行小鋪之倒帳者幾有銅山西傾洛鐘東應之勢去臘倒閉者僅有三家一爲胥門外某鹽貨鋪虧倒洋二千元一爲閶門内某絲行亦虧二千元之譜一爲某綢莊虧倒三千餘元該綢莊當卽央人調處議定六成折償受虧之家均經首肯現已一一歸楚矣惟絲行與鹽貨鋪尙未知如何了結耳 
[游戎德澤]  
　　松郡提標城守營曾游戎蒞任有年政聲卓著除尋常操演外每屇隆冬時節恐有宵小竊發游戎不辭勞瘁披星戴月　密稽查又於歲暮時隨帶僕從數人親歴小街僻巷見有極貧之户酌給青蚨數百翼不等並在凈土橋關帝廟壽嗣雙延局於發給孤貧口糧外復加惠米石十餘擔以濟窮黎此誠好行其德者宜小民之口碑載道也 
[潯江新語]  
　　去臘廿八日黎明九江府邵傅巖太守德化縣薛俊甫明府捕廳朱明齋少尉率領書差人等出郊迎春太守等均坐顯轎中衣冠整肅前導執事銜牌及萬民牌傘簇擁徐行由正街進西門然後回衙一路觀者如堵蓋循古禮也○九江關道誠果泉觀察卸署九江總鎭何采臣軍門均赴金陵祝劉峴帥壽辰本館已紀之矣兹聞觀察於去臘廿六日附江孚輪船回潯軍門於廿七日附安慶輪船抵潯屬下文武各員俱至江千恭迓如儀軍門旋於廿八日揚帆就道送行者頗形濟濟廿八日爲誠觀察嶽降之辰赴轅祝嘏者絡繹於途所餽禮儀一概璧謝○新任九江總鎭周德泉軍門赴金陵謁見制府然後回潯接印此已列報兹聞軍門履任後連日行香拜客巡閱各營異常忙碌旋於廿四五六七等日盛設筵席邀請文武各官及蓮幕中人地方紳士赴宴酬酢盡歡始各分散 
[渝城春信]  
　　渝城賭博之風甚熾經府縣嚴密查辦若輩稍知歛迹去冬以日久玩主仍在鄉間木洞司等處開局聚賭耿鶴峯大令於十二月初六日親往查拿無如路隔百里鞭長莫及迨行抵該處各賭徒已聞風先遁矣○臘八日釋迦弟子相率至華岩寺報恩寺等處受戒用艾九圑炙於圓光光頂上以爲一經受戒必叅上上乘故雖痛苦難堪攢眉墮涙曾不稍悔其愚眞不可及○西人立某前在火嶺灣乘凉被竊金表等物去冬由縣將賊緝獲裝入站籠抬至海棠溪一帶示衆其原贓則送交西人具領又杜某在干斯門失銀一千二百兩該賊亦在遂寧縣拘獲捕務整頓於此可見○江北廳吳司馬之夫人於去歲冬月初旬壽終便於臘底諏吉出殯○胡萬昌信局於去年十一月下浣由宜昌郵寄各物行至江北所屬地方被盜行刦該局卽赴廳署禀報簽差嚴拿○福音堂某教士在資生源號匯兌銀兩出票收執教士偶然將票遺失遂向前途說明作爲廢紙 
[捐廉奬孝]  
　　本館派往蕪湖訪事人云南鄉距城七十里有陶孝子焉生而純孝不假緣飾親在則承歡恐後親死廬墓不歸適值水災陽侯鼓浪孝子哀號繞墓誓與親櫬相浮沈水爲之消龍口得合事聞於朝得旨旌表並由縣學訓導王廣文捐廉立碑俾苦節永留天壤關道袁觀察聞孝子事不禁穆然神往願一覿面而孝子係耕雲犁雨者生平絶未一見長官面幾如泄柳之閉門觀察乃以廉俸二十金交蕪湖縣王邑尊命人齎送其家以爲之奬聞孝子於七八歲時卽以漁樵養其母及長遇赭冠之亂負母入山已則七日不食而其母甘旨獨無所缺是非得天獨厚孝思由血性中流出者歟觀察又查悉孝子奉旨旌表時尙有部頒建坊銀三十兩存諸官庫因擬再捐鶴俸建立牌坊云 
[皖省衢歌]  
　　本館訪事人由安慶致書云邇來到有男婦災民數十人向各鋪户乞取錢文以資餬口詢之或河南人或山東人類皆鵠面鳩形慘不忍睹善局給以蘆扉令在北門外隙地棲身○前報紀太平局善士向各當道諸殷户募捐鉅欵購米存於倉屋以備年終施濟貧民至臘尾春頭沿街遍黏帖字謂凡經查過之户給有人數票一紙務於本月二十一二三日各帶原票赴文昌宫換票向萬億倉領米貧人聞之幾於歡聲雷動 
 
 

Page 3

 
 
[設計陷人]  
　　寧郡雪竇廟前有許坤載者因聞甬江裕興昌信局招船遂同舊友甲乙等往盤議明頂費五百元數雖議定而洋尙未繳許又設計面許甲乙等在局襄辦而局務司帳統歸許一人經手公同寫立議單許卽將甲乙等所出押櫃洋二百數十元歸裕興昌爲　　之費遂於嘉平上浣開設櫃料許早存吞没之意妄將各客來往銀信私拆迨各客追查自知無可彌縫又將滾存清簿塗改拆釘欲盖彌　破綻不一自知無毅見人遂避匿家中越數日各客追逼愈緊衆夥不得已陪領各客同往許家許用先發制人之計袖藏廚刀一面雇健夫多人以待動靜見衆果來追索遂將刀自砍頭顱衆人將刀奪下急延傷科醫治幸止皮傷不致殞命許之家屬喝令健夫將衆扭交地保看管衆人心不能甘赴縣喊控不知楊在令作何訊辦也 
[偷兒刎頸]  
　　本館嘉興訪事人投書云新塍鎭居民某甲之妻一病而亡收殮入棺衣衾華美從姪某乙無賴也是日目覩喪儀不覺利心頓起夤夜至殯所撬開棺蓋將屍缚在樹上褫其衣服首飾挾之而逃次晨甲故劍情深手携冥錢往化見此情狀驚駭欲犯急出追尋毫無蹤跡及至某當鋪乙適將衣飾付質乃卽拘住拽之出門行經某飯店前乙自知罪不容辭搶取廚刀刎頸急救之已斃矣甲矣持原物回而市棺往殮其屍 
[兵艦行蹤]  
　　去臘十七日北洋鎭遠定遠來遠經遠濟遠等五兵輪駛至厦門口砲臺外停泊兩日於十九早展輪赴香港聞擬會同粤海水師廣甲廣乙等各兵船往安南粤西洋面會哨藉以耀武揚威然後再回廣東度歲俟過新正初六日李制軍壽辰卽分赴檳榔嶼吕宋新加坡各處遊歴至二三月間始回北洋云 
[厦門苦旱]  
　　厦門地方去歲秋間異常亢旱農民望澤甚於嬰兒之望乳同安一帶鄉間皆以種植鶯粟爲生計向來於臘月收取早漿兹因亢旱已久烟蕊露苗未見滋長根株僅高尺餘大半枯萎若再無雨澤今春必然失收漿價必昂地方官以糧價並未增漲况本地食米以外洋進口者爲大宗不必以旱乾爲慮故未禁屠祈雨云 
[鷺島晴波]  
　　水師右營遊擊蕭遊戎因病出缺經上憲委陳守戎紹勳代理兹由督憲牌示委胡叅戎得超來厦署理業於嘉平十七日由省乘輪到厦接篆任事陳守戎仍回湄州守備本任○稅厘提調陳鈞石司馬與東冲厘局總辦對調兹聞東冲總辦游太守已附輪抵厦擇於嘉平廿一日到局接辦至代辦稅厘提調賴灼山司馬仍回鼓浪嶼辦理通商事務胡君禮元仍充舌人之任○石埕街忍心堂西藥店李揷來悮以砒信白藥醫斃劉姓婦一案經屍親邀集衆董赴廳署禀請究辦並驅回同安原籍不得再在厦門逗遛免致草菅民命廰憲俯准所請已批示曉諭矣 
[友誼可風]  
　　南海某甲談者忘其姓氏品質純厚遇事不苟操計然術有長者風某大紳至交也紳當爲諸生時悲賦離鸞神傷奉倩見媵婢某氏賦性温柔因愛屋及烏欲置諸金釵之列婢深知大義泣謂曰旣何垂青乞全終始幸勿圑扇秋捐中道見棄紳許之事爲太夫人所知以婢學夫人大爲門户之玷弗爲許可無如蔲已含葩梅將結子紳事母至孝不敢以聞欲寄諸外室而戚友中無可付托著以甲素稱知己遂以情告請代爲保全甲慨然允諾命遷至其家事之如嫂旣而紳戰捷南宫榮膺館選衣錦而歸時呱呱者已免於懷矣感甲之德厚加饋贈甲却而弗受先是紳旣托婢於甲有向太夫人饒舌者太夫人傳甲詰問甲恐珠殘玉碎不肯直承及紳旣貴命婢挈子晉謁太夫人太夫人以木已成舟無可如何使居偏室以甲隱諱前事嚴加斥責甲亦俯首甘受人咸服甲之仗義焉 
[議設織局]  
　　西報言香港現有華商禀　港督欲在香港之南深水灣處領地一叚起造織布局或曰建設製造局說者謂若在港北尤勝港南因北邊如銅羅灣等處地叚甚多上水又易云 
[西事類編]  
　　上月十一日西班牙馬棣列城來電言意大利國之亂尙未安靜且日甚一日教王見此情形恐惟不測之　　以早定大計若亂黨再加猖狂則遷往西班牙以避之○來電又言德廷議立條欵抽收烟葉稅早經交議例院商酌一俟議定卽當頒行○倫敦來電言有英國水師一隊在檀香山登岸保守英使衙署以防不測檀國前者被擯之女主現已如美廷所約允復舊位惟目下代理政務之人不肯　讓須費一番調停也○英國駐日本欽使符理沙前經請假回國現在假期已滿擬附下次郵船東來回東京故任○英國新簡駐新加坡總督美遮路擬附下次法國郵船赴新任○法國駐東方水師提督曉文任滿辭職回國法廷特委刁沛士代之聞刁君擬附下次法國郵船赴西貢接篆并統領各戰船 
[神奈嬉春]  
　　日本宫内省第一號告示今年天皇皇后兩陛下御結婚期滿二十五年例應舉行祝儀本省奉旨仰出擇於三月九號行禮宫内大臣子爵土方久元示○日本各地方官向歸内務省管轄兹井上内務大臣客臘衆議院奉命解散後應再由各府縣人民推選議員入院議事但民各爲一黨每以偏私之見釀禍端因於本月初發電召各地方官及警察署長入京領訓二十三日總理大臣伊藤伯爵招各府縣知事赴官邸晚餐席間演說云余今夕得諸君枉駕不勝欣幸緣今回衆議院以奉命解散而結果現在臨時舉行總選舉所以主務大臣特召集諸君授之以訓令余乘此好機會得與諸君同席但望諸君惠來之意則以攸關政治上大要今值選舉議員之際願公平嚴正毋使黨派夤緣國家金錢浪費俾良民不致困窘地方不致騷擾戒愼在前以冀圓滿於後至爲切望諸君其堅守記臆之幸甚所以恭奉三杯酒祝諸君健康各知事咸諾諾拜受謁歡而散○日本各地人民凡擅一長一技者必以時集同類藉以資琢磨而期藝術日精上月二十七日午後一點鐘時美術協會開繪畫研究會會首佐野子爵及幹事鈴木首先到會繼以會員及畫一五十人是日所命畫題一曰梅邊雪一曰梅花繞徑各人共繪二十三禎由會中評定佐野子隨贈以賞牌及酒盃等物計首列者爲棲谷女史畫梅花書樓於佐久間第二爲小堀鞆音畫桃園結圖第三爲村田香俗畫孤山放鶴調硃殺粉各具風流又定於二月十七號大開總會是日有栖川親王爲總裁親自臨會各人所繪皆署以欵限午後五點鐘時會散斷上野公園所設大日本園藝品評會近來所出花木甚多殆有一萬三千餘種計盆栽之梅近二千松二千五百自舊冬迄今售得之銀有二千五百圓有奇今更添植盆梅以博名流賞鑒又水仙花來自中國通商各口售者甚多去冬十一月横濵著名植木商念其花雅若運至美洲必能獲利因向華商定購四千數百本横濵神户搜索殆遍價爲之昂○正月十六號丹波北桑由郡黑村獵户十一人捕獲野猪一頭視之腹生六足亦一奇也 
[關道赴蘇]  
　　關道憲聶觀察於昨晚命駕出城乘坐官舫以小火輪拖帶駛赴麋臺鹿苑間叩賀各大憲新禧 
[同赴蘇垣]  
　　提右營廖楚才叅戎赴松賀年已記本報兹悉叅戎在滬時探悉江南提督譚青岸軍門至鬥富浜乘舟赴蘇各官於昨今二日在蘇圑拜是以叅戎遂至鬥富浜謁見軍門同往蘇省 
[滬南瑣錄]  
　　有李金標者自稱鏢師係京都人此次由杭州來滬前昨二日在城内虹橋三牌樓一帶向各店鋪强索錢文不穿衣服每店若無百文發給不肯舍而之他如發給稍遲李卽將櫃檯毆擊聲勢汹汹闤闠中無不側目也○前日清晨滬城石皮弄内杜家墳山地有一女 
 
 

Page 4

 
 
孩面帶傷痕雙足不能站起失聲啼哭有人向之詢問孩稱今年六歲餘語含糊當經好事者告知八鋪地甲將孩領往善堂暫行留養○本城九鋪地甲現由李升卽李春溪接充其弟李某素有瘋病時發時愈前日舊病復發持刀亂舞適春溪自外歸家並不隄防被弟持刀刺來避讓不及致傷厥腿血流不止當經諸人上前奪下一面倩醫療治未識可保無碍否 
[賭輸自盡]  
　　滬南十六鋪橋南首公昇水果行係寗人李遠明所開行中有學徒某甲與李有桑梓情今正初三日閒暇無事遂赴賭塲遣興不料五木無靈所帶之錢悉數輸罄該徒回行後輾國尋思不肯戞然中止遂在帳箱内竊取洋十二元再往賭塲作背城借一之舉詎料又輸洋五六元該徒不昨已狼狽而歸其時行中未知覺次晨始經行主查知向衆徒盤問惟甲神色有異搜其身畔尙存洋一半甲羞忿難堪竟於晚間出外私購洋烟吞服前日清晨李查悉前情急爲施救無如受毒已深難覓返魂之術不久卽魂歸地府李急發電信赴甬催令家屬來滬料理棺殮延至昨晨屍親尙不見到停屋在室未知如何了局也 
[訟棍交保]  
　　訟棍秦冬餘因鄉人孫寳春向伊姪秦杏屏購買假照事遂投縣誣控顧關琛紏衆攫物去歲底經黄大令覆訊冬餘求恩交保大令不准諭以須俟禀詳道憲核示至除夕大令升堂研訊杏屏及胡銀泉同供小的等實係初次悮犯嗣後情願改過大令以秦胡串造僞照有違禁令旣已訊明未便姑容判令各笞四百板胡還所杏屏本應收禁亦著改收所中俟新正初十日後一併帶案分别枷號冬餘供稱文生自七月間到案以來並未回家時值歲暮可否交保供畢叩頭如搗蒜大令曰姑念苦求准交的實之人具保俟新春再核 
[求釋不准]  
　　英界棋盤街萬倍利吕宋票店被王炳奎縱火焚燒一案經黄大令從寛發落著罰洋五十元限去年底交案人則枷號至除夕大令自外回署王父某甲攔輿呈洋連前共五十元請將兒子釋放大令不准著將洋存候給償巡捕至交保一節須俟開印後商之領事再行核示 
[馬車傷人]  
　　昨日下午三點鐘時有一馬車由垃圾大橋直下向南行經點石齋門外適有本邑人某甲自南而北致被撞跌於路身上受傷旋由巡街捕拘獲馬夫解至捕房暫押甲則舁送仁濟醫院求醫 
[善緣廣結]  
　　本館協振所昨承吳述祖善士祈病速愈助振洋二十元愼修堂還愿助振洋十元見圖如愿四氏子助洋十元朱麗泉助洋十二元際此寒勒梅心春回柳眼正及時行樂之時也諸君子節行樂之貲作振飢之舉此其意量襟期誠有加人一等者矣除掣奉收條外合綴數語以誌欽佩 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[船户竊銀]  
　　嘉定人嚴山林販運京貨往蘇州以牟什一之利去歲之杪乘舟回滬帶有洋銀二百餘元時則歲暮闌珊因刺舟大碼頭南首浦灘以俟新年再圖營運新正初五日登岸購點心行至半途憶及身畔分文未帶遂折回舟次開箱取小洋銀數角旋仍登岸舟子某甲見財起意俟嚴去後私將箱鎖掭并竊取洋銀二十元照式扃閉嚴行至某處路逢故友相約至某戲園聽歌子夜回船並不見甲心竊異之檢點各物則甲之鋪蓋亦已移去疑益甚開箱查視則洋蚨已不翼而飛急告知船主人責令賠補船主人允以回蘇州尋甲特未知果能緝獲否也 
[南市遺珠]  
　　划船户小毛頭昨與友人福郎等至利川碼頭小茶肆中擲骰賭錢不知如何口角一言不合各奮老拳小毛頭力不能支致被福郎將板凳擲破額角正在紛紛擾擾適其母至欲將福郎扭赴巡防局請懲福郎自知理屈詞窮再四哀求願備香燭服禮小毛頭弗允索洋銀一元爲養傷費福郎無奈將身上馬褂及縐紗套褲質小洋銀八角給之始得無事○崇明人某甲向在滬上當小車夫僑寓葉家弄王狗車寓内前晚忽腹痛欲洩遂奔至比鄰聚興香作門前大便適香作夥拔關而出見其所爲突扭住拳毆并偪令將糞舐凈甲不依以致互相扭結後經旁人咸出解勸令甲用水冲去再具香燭負荆香作夥首爲之肯 
[英界公堂紀事]  
　　前夜有天仙部伶人陸德海飲酒過醉沿途胡閙不堪滿口京腔向人詬詈被一百九十六號華捕拘至捕房捕頭命暫行覊押陸伶大聲忽發幾如天半驚雷捕頭怒命一百九十九號華捕移送公廨旣至陸伶向差役告以被捕擊傷頭顱並失去衣袋中洋銀二元差役見其頭顱果已受傷據情禀明宋二尹二尹飭送仁濟醫院求醫陸伶堅不願往二尹飭交園主人收管○瘋子金順興口操滬音年約十有七八沿街吵閙意態昏迷三百四十六號華捕見之帶至捕房捕頭命送公廨其父金阿錦聞而奔至哀求領回禁錮醫治宋二尹准如所請諭以不得再任出外滋事○殷雲全韓二良二人貧病交攻僵臥於路先後由巡街捕舁至捕房移送公廨宋二尹飭送請棲流公所司事留養醫治挨病痊再行安置○ 
[法界捕房紀事]  
　　本邑大東門外大碼頭大街某土行畜有婢女兩口年皆十餘齡前日被女傭某氏誘出行至十六鋪左近倐忽散失悵悵無之爲巡街捕見之帶入捕房請捕頭安揷捕頭轉解大自鳴鐘捕房翌晨克捕頭詢悉情由飭探咨照鄭洽記主人認明無悮捕頭謂今日不准領去須押候堂期解請讞員訊究○小東門外戲舘街某花烟館男女龜奴八人及烟娼二口圑聚抺牌喧嚷之聲達於户外某號西捕巡路至此以其不應深夜賭博有違租界章程一併解送捕房翌晨克捕頭判令罰洋銀二元卽日開釋賭具存候銷毁○某洋行細崽某甲挈所眷烟娼在公館馬路福馨樓啜茗有流氓數輩互相嘲謔細崽惡之遂相爭鬥將茶肆中盌盞烟袋任情擊毁事爲巡街捕所見拘入捕房捕頭著每人罰錢一百文作賠修之費 
[美界捕房紀事]  
　　本邑人阿二誘得自來水橋北堍薰德里某粤婦家雛婢繡英借外虹橋陳泰小客寓爲棲鸞之所爲包探江承三偵悉拘而搜檢見身畔有洋銀數元遂帶至粤婦家令其辨認據云繡英逃出時竊去金挖耳簪一支皮馬褂二件熟羅長衫一件江探向之詰問直認質於法界某小押鋪隨將二人解赴捕房捕頭令押候解送公堂請代理讞員宋二尹判斷○乍浦路六十六號屋内西洋人壳士登赴捕房控稱江北人黄順口竊去東洋車一輛有車夫張阿福爲証黎副捕頭立飭包探江阿三拘獲人贓黄稱向張索欠屢索不付故取其車捕頭令押候解赴公堂請究○江北人楊東來赴捕房控稱友人曹天順竊去皮馬褂一件捕頭飭某包探拘獲搜其身畔有金對時表一枚詰其來由據云亦從友人處竊得捕頭飭卽管押一面知照失主來領○江北人吳和尙流落滬江前晚兩目灼灼然賊形畢露東張西望意圖順手牽羊包探張阿五見之當卽拘解捕房捕頭以其屢經犯案令押候解赴公堂請宋二尹訊究想二尹雖五日京兆亦必悉心判斷决不一味含糊也 
[恭賀新禧]  
　　甲第平安午風解阜鴻來鴈往藉通舊日之忱燕語鶯啼又報新年之喜恭維海内外　大善長大人履端篤祜泰始延釐袍笏神仙心簡　九重之眷經營貨殖腰纏羅百萬之珍德曜常明善人是富引詹吉宇曷罄頌忱同人等謬襄善舉幾閱韶華賑務頻年仰仗萬家生佛慈雲在望虔通一瓣心香敬肅蕪詞聊申慕悃恭賀歲禧祗　春安維欷公鑒[  上海六馬路仁濟善堂董事施善昌等拜手謹啓]  
[寸心千里]  
　　久依仁子時　蟻忱　侍鈞顔倍深鵠踐茲際春回繡甸翹瞻瑞靄華堂恭維諸善長大人鼎座凝　履端篤祜鴻猷大展欣逢盛世風雲駮惠覃敷蔚作熙朝霖兩應三陽而啓泰順四序以延釐紀人壽與年豐椒花頌獻仗國恩爲家慶柏酒歡斟芳範遥欽棻鋪靡盡廷桂等騎陰虛　蚊負滋虞創設諸端幸荷福暉普照裁成萬類還祈愷澤常流　鳳律其又更情殷燕賀帳鷗程之迨隔迹阻鳬趨專肅寸緘恭叩崇　敬請德安伏乞慈鑒[  上海虹口元濟善堂董事唐廷桂等頓]  
[上海虹口元濟善堂經收十一十二月兩月份一文愿常捐清單]  
　　麥桂潤堂一百愿十一十二月份錢六千文源澹號五十愿三千文謝鑑記三十愿一千八百文梁日三廿五愿一千五百文鄭程先九章號禮和帳房三户各廿愿各一千二百文賴仁新一十六愿九百六十文華榮和永義源怡珍居戚益齋湯鴻賓小舫主人巢子餘巢潘氏錢記延壽堂潤德堂十一户各十愿各六百文至義居六愿三百六十文廣和記致寳長洗亮光三户各七愿各四百二十文華榮昌殷茂庭殷守泰殷守源殷許氏殷恆懷讓德堂湯雲亭張令誥九户各五愿各三百文裕祥莊三愿一百八十文靜慮居守拙子湧幢氏無名氏四户各二愿各一百二十文錢紀堂孔匯生守岡子陳　齋樹春岐峰少筱守菴家慶吳氏王氏邱氏沈氏錫媚玉媚蔣嬛淑貞十七户各一愿各六十文○吳春池十十一十二月洋三元吳敬堂洋一元五角杏花棧九月至十二月一元二角○洽盛恆十十一十二月三百文陳鴈記五十愿十十一十二月四千五百文王岐記三十愿二千七百文何日葵鄭梅庭裕泰　玉禮堂四户各五願各四百五十文　喇帳房四愿三百六十文梁輝堂王尊勤何麗初洗涇珊禮發押許盛增源遠堂靜怡軒傳八户各三愿各二百七十文孫元振張季園黄敬全譚始端衆及康　　秀堂陳六户各二愿各一百八十文江蓉生胡玉如福昌號三户各一愿九月至十二月各一百廿文○全亨號二十愿七月至十二月三千六百文麥卓然麥林氏麥永康陳　子麥篆丹始平子　西子范陽子丹陽子九户各七愿各一千二百六十文○以上共收大錢五十八千零五十文英洋五元七角合併聲明 
[上海虹口元濟善堂施醫給藥一文愿第十二次清單並附施藥欵]  
　　韋陳氏十一十二月份洋二元無力氏一元惠奉　來翠姑女史阿姑女史陳奶奶李奶奶玉姑女史五户各洋一元福林成茂黄芝堂二户合洋七角五分錢五文鄭梁氏四角○岐易和　銅洋六元○以上共收英洋五元一角五分銅洋六元錢五文○又經收施藥欵○高君任輿募麥永和助洋二十元利亨莊全亨號麥義民三户各十元有心人助七元三角麥尹羲民募義泰昌義成號同義成三户各五元春華泰三元瑞成錦陳捕臣二户各二元　君　泉募蕭怡和同善堂周全益三户各五元○以上兩欵合收英洋九十九元四角五分銅洋六元錢五文合併聲明 
[上海虹口元濟善堂施粥捐欵第五次清單]  
　　禮和帳房助英洋三十元何碧山翁經募洋貨公所振華堂助洋二十元葉宇翁交來曉川勉力子保合家康泰葉張氏求保産育平安二户各十元黄薰南翁經募無名氏洋十元高任與善士募利亨莊麥桂潤堂全亨號麥義民人良社五户各十元瑞生祥肖齋氏謙祥益瑞林祥同義成甘輪臣李　記七户各五元精勒書室洋四元四角麥培德堂求保全家平安鄭朱氏二次求保身體平安鄂垣保宅平安人三户各四元廣祥號勉力子二户各三元無民氏　何氏永泰棧　泰昌恆祥號五户各二元隱名氏愷悌堂怡珍居棉力子龍餘記鄭俊臣長和號震亨號勉力子九户各一元勿藥子五角吳姓二角晋元質銅洋五元宏大錢莊來無名氏助白米六石豐裕行來趙馥疇助白米三石陳春　助白米六石江馥助白米二石徐舜記二石○以上　時英洋二百零七元一角銅洋五元白米一十九石合併聲明 
 
 
 

Page 10

 
 
   
 
