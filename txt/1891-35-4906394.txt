# 1891 - 35 - 4906394

 

Page 1

 
 
[集腋社張二次協彩票]  
　　本舘籌辦振務以來歴蒙諸君子慨捐珍　擔　　目養不　收曾於者間製爲夥票一千二百張售錢助振窮黎受惠銘感同深兹者順　　東沈災未澹又蒙遠近善士以書畫衣服珍寶陸繽頒來令而計之　值洋蚨七百餘翼祗以災區需欵萬不容遲遂復製成彩票五百張將各物誘作洋五百元計得彩者有二百張之多將彩物分别重經悉心配搭頭彩值洋一百四十元二彩值洋八十元三彩值洋六十元其餘俱注明　單登副本月初一十五日附張上一俟定　開彩當再登報　明每張仍售洋一元諸君子善與人同請臨本舘帳房或交信扃購取可也肅此佈聞伏　德　 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[第二百五十一號畫報告白] [  點石齋啓]  
　　曾忠襄公之薨於位也朝廷飾終典禮備極優崇繼復賜祭一壇諭令江寗將軍恭代致祭本齋謹繪爲圖聊代薄海臣民同聲一哭他若賢令之妙判解頤貞女之至誠相感小孩服烟霞而畢命人子咏凱風而傷心脚踏車之善御堪矜火輪船之被焚甚慘滬上有小流氓之爲患桂林有愈瘵疾之奇魚事旣新頴絕倫圖亦精妙無匹後仍附閨媛圖說及山水人物兩畫譜准於二十六日出售此佈 
[種蔗製糖說]  
　　中國之有糖由來久矣書稱稼穡作甘禮稱甘受和意者成周之時卽有飴餳以爲餅餌乎顧製糖必用甘蔗從未有以他物製成者獨泰西則不然攷之英國工藝書略謂全國每年需糖一千萬擔然苦於氣候寒冷甘蔗不能繁生乃購自印度葛羅巴等處其始呼爲印度鹽有醫生取以爲藥材謂人當發熱時含於口中熱卽可退復乃漸漸用以和飲饌茶及加非之内無糖卽不可下咽洎某年英法交爭英人靳不將糖售與法人全國幾無從得食法廷乃下令有能思得製糖新法者受上賞化學士遂心裁各出有以紅蘿蔔製者有以木屑製者有以碎布製者究之木屑碎布俱不得宜惟紅羅蔔所製之糖最爲佳妙是以風行各處咸以紅蘿蔔代甘蔗可不煩購自他邦矣英人梅威令精於化學以醫術游中華任臺灣海關醫官昔年曾率高足四人航海至申江就工部局園中試演救治臨陣受傷兵士手法靈捷冠絕一時總醫生某君賞之各給行醫証紙近見臺灣甘蔗製糖之法實勝泰西因於暇時箸爲論說一篇倩署理臺灣海關稅務司白萊喜譯作華文洋洋數萬言首述烹鍊之法次陳種蔗榨汁之法終則爲機器製造之法繪圖助說詳盡無遺其大旨謂糖爲食物之最不特味可適口且更足以養生糖内有三物在焉一爲炭二爲空氣三亦氣可與空氣合作水謂之輕氣亦曰養氣顧同一含炭與空氣養氣然亦分爲二等能結晶者爲上等佳糖不能結晶者次之上等糖中含炭十二分輕氣二十二分養氣十一分次者炭六分輕氣十二分養氣六分此非精於化學之人不能條分而縷析之也至甘蔗爲草類中極大之物不能結子卽結成亦不能用以栽種去年英人有以甘蔗子試種者間或萌芽將來如能思得種子之方獲益定必不淺查甘蔗種在平陽島嶼者可高十二英尺至十四英尺圍六寸節長八九寸惟中國所種祗能高十二英尺圍三寸節長六寸至八寸若印度所種則不過一寸及一寸之半臺灣所種若不小心培植較印度尤小然其味極甜其汁極多可以製上等結晶糖云種時最宜於雨旱則必須灌溉然種至二三月後雨水太多亦易浸壞必使蔗中水氣散出蔗汁方濃性畏霜倘被霜壓亂出汁小孔必致消溶蔗汁變爲下等之糖抑甘蔗如人然但人則行走自如此處不宜卽可移之他處物則不能移易是以種時須先擇土地之佳者必得饒沃之區方能暢茂盖蔗在土内必藉土力以發生土力不肥則須用熼水培壅中國老農最明此理大約種蔗略同於種菜種菜者時時澆以糞水獨種蔗者初尙澆水及長大卽委而不顧無怪乾溼不得其道不易長成也平地係細沙漲成沙之性難生各物若用泥相拌乃可發生緣泥巳有生物在内也又嘗攷之甘蔗中最要之物謂之淡氣淡氣者出自地氣之内地氣卽屬養氣養氣太厲則須淡氣以冲之如服藥然藥味太濃則劑之以水也以上蓋論種蔗之法雖撮其大略亦足見其體騐入微己其論製糖也先用機器榨取其甜汁初有人製成一器如人頭然將蔗送入口内用木桿榨之汁卽滴瀝而下嗣是日新月異改換形模然皆不出榨之一法以觀華人之放入臼中杵爛者其靈鈍實天壞相懸矣榨時每蔗百斤除汁之外祗剩蔗稿十斤惟機器壓力須極平匀倘有絲毫畸重畸輕則庶卽不能榨乾出汁必致减少竊謂糖一用物耳得之固可以和味不得亦屬不妨而梅君己刻意講求孜孜不倦如此此其邃精化學蓋己略見一斑使由是推之則理乃愈闡愈精道亦愈推愈廣于變萬化運用不窮六合精華且將盡洩豈第一糖而己哉抑嘗徵諸海關册中中國出口之貨絲茶二者之外以糖爲大宗每年所收稅銀實稱巨欵近而日本遠而歐美各邦凡白糖紅糖氷糖每年所銷約以百萬擔計所惜製法不甚精美是以須另行烹鍊方能潔臼如雪可供飲食之需使倣梅君之去製成精益求精美益加美不特販者獲利可操左劵卽國家厘稅亦必倍之其爲益也豈淺鮮哉 
[本舘接奉電音]  
　　昨由京友電傳諭旨四道敬謹譯登○十二月二十四日奉上諭胡聘之己補授順天府府尹所有監放粥廠差使着改派祥霖前往散放欽此同日奉上諭卞寶第奏知府與藩司姻親例應廻避開單請旨簡員對調一摺福建臺灣臺北府知府着吉昌調補雷其逹着調福建漳州府知府欽此同日奉上諭廣東瓊州鎭總兵員缺着滕嗣林補授欽此同日奉旨正白旗滿洲副都統着巴克坦布調補廂紅旗滿洲副都統着色楞厄調補正黄旗蒙古副都統着恩燾補授欽此 
[皇都餞臘]  
　　吏部爲示傳事所有擬補盛京戶部筆帖式寶麟吉林阿勒楚阿勒楚喀副都統衙門銀庫九品筆帖式景珪等二員又擬補内閣中書陸嘉晉周鈞等二員相應示傳該員等於本月初九日丑刻穿紅靑褂　帶補掛靑褂並佩帶荷包手巾赴西苑門外六項公所内吏部公所書到伺候帶領引見知排班時不到定將緑頭籖撤下再該員等於初七日午刻衣冠赴部演習口背履歴毋得自悮○内閣供事沈錫墉謹禀所有次年正月初一日元旦令節皇上恭上皇太后慶賀表文定於十二月十五日辰時鈐用皇帝尊親之寶例應由内閣學士監視以昭愼重爲此謹請太人屇時赴閣監視用寶謹禀○太常寺總理崑筱峯大宗伯壽克左三典常定於本月初七日午刻在署舉辦辛卯年京察過堂註考咨部覈辦己傳知滿漢寺丞典簿博士司庫庫使讀祝官贊禮郎筆帖式協律郎司樂曁候補寺丞典簿 
 
 

Page 2

 
 
博士額外讀祝官贊禮郎以及壇廟奉祀祀丞署正署丞委署丞並四五六品壇官廟官均於是日午刻以前進署伺候過堂以憑註考毋悮○吏部示傳所有俸滿西城正指揮汪長康保舉山西候補鹽大使劉寶昌等二員又光緒十六年十一月分分發道崔鴻鼎等十八員本部定於本月初八日帶領引見相應傳令該各員於前一日在内城左近歇宿是日五鼓赴西苑門外六項公所内吏部公所書到伺候帶領引見如點名不到撤去引見是日穿天靑褂備帶補掛靑掛並佩帶飄帶荷包手巾再該各員是否原任現任一二品大員子孫抑或現任一二品大員兄弟卽行赴部呈報以憑註寫勿悮特示○刑部於初七早八點鐘由獄提出四川司承審明火行刦斬决案彵三名山西司承審搶奪官項逾貫絞决首犯一名當堂點名立爲綁縛由南門扶出裝入囚車每犯一車内有一役扶後外有二役把守車門並由巡捕左營調派官兵二十餘人沿途護行該盜犯於車内顧盼自如狂歌不巳絞犯面己改色戰兢縮首由刑部街迤邐出宣武門至瑞露居捨酒處歌者飽飲醇醪畏者酒不下咽及至法塲先將各犯覊入因棚俟駕帖捧到方按犯行刑○吏部爲出示曉諭事查定例盛京戶部司庫例應先儘京察一等人員人數較少如有應行廻避者應令派出之人自行廻避由毋庸廻避之大臣揀選倘有徇隱照例分别議處等語今出有盛京戶部司庫一缺各衙門應揀人員如欽派之大臣内有祖孫父子伯叔兄弟母之父及兄弟妻之父及兄弟己之女壻嫡甥應照例由欽派之大臣自行廻避由毋庸廻避之大臣揀選相應出示曉諭○吏部爲曉諭事查定例各項揀選正陪並應行揀補京外各缺以及揀選委用人員俱由吏部將滿漢大學士九卿職名開列奏請欽派揀選如各項人員足敷揀選欽派大臣内有與應行挑選之員係屬祖孫父子胞伯叔兄弟外姻親屬中母之父及兄弟妻之父及兄弟己之女壻嫡甥俱令赴挑人員於臨時呈明廻避將該員扣除不准揀選等語今揀選熱河州縣等官如赴挑人員内應行廻避之處卽行呈明相應出示曉諭毋違○伊犁所屬吐爾扈特親王布彦綽克圖於九月間病故由該牧報經伊犁將軍除所遺吐爾扈特親王應以伊子布彦蒙軍承襲汗爵應將譜結另行分别奏咨辦理外查道光年間奏明例章伊塔各屬牧旗親郡王貝勒貝子公病故應行賜奠卽由該將軍奏頒祭文發到時卽由該將軍等擬派一員照備羊酒就近赴該牧賜祭等語今吐爾扈特親王布彦綽克圖病故照例往祭應請飭下理藩院撰擬祭文一道馳驛頒發以便派員賜祭等情經署將軍富勒銘額分摺馳奏於十二月初五日奉硃批　衙門知道欽此○吉林將軍委員呈進續採葠枝用黄綾錦匣分裝二匣包固上黏印封内計大枝葠八苗小枝十二苗均係上品共重九兩數錢該委員業齎入京於初六晨報明東華門進内赴總管内務府堂上投咨交納進呈上用云○總理各國事務衙門考取章京一事己將取中各員詳録前報兹經總署各堂將擬取本署章京於初八晨帶領引見恭候欽定本日奉硃筆圈出劉奉璋繆祐孫吳品珩陳鴻綬方孝傑沈曾植周儒臣傅嘉年朱樑濟周鈞鄒嘉來徐承焜熊潤南楊保彞陳夔龍李淸芬陳瀏趙以煃王昌年凌萬銘霍翔王榮先蔡秉瀚吳蔭培汪嘉棠李子榮李岳瑞吳筠孫雷補同陳本仁均著記名以總理各國事務衙門章京補用欽此○戶部爲片行事所有八旗各營叅領副叅領應得本年養廉銀兩本部遵照光緒七年奏准成案按照二成開放實銀核稽各旗營行領印册數目相符移付照放現准銀庫付稱於本月十二日開放爲此片行各旂營派員於是日辰刻赴庫請領可也○方略館示傳吏部送到漢謄録官李志昌知悉於本月十四日親身赴館騐到毋違特示 
[臺疆雜誌]  
　　臺灣歴年剿撫生番所有請奬武職出力員弁嗣因接准部議飭將此案所保武職各員按照所保文職分别異常尋常勞積並將所請越級之劉朝焯等六十八員另行核奬等因劉爵宫保以臺灣歴年剿撫生番大小百　戰　弁兵勇不下二萬人時逾五年彚案六次奏請内奬武職只此三百三十餘員委屬一體異常出力惟兵部旣比照文職飭令分别異常尋常勞績自應於無可區别之中量爲分别以符部章刻下己將前保各員弁按照勞讀酌擬奬叙其劉朝焯等六十八員並遵照部議另行核奬一併繕具淸單謹擬會同閩督卞頌臣制軍帮辦全臺撫墾林時甫星使列銜出奏云臺北至基隆一帶鐵路前因五六堵地方稍有損塌當經在事委員趕緊督工修理刻己一律告竣月之初三日業由臺北通至杆子口地方再　數日當可直逹基隆矣○男女相悅或芍或蘭互相贈答此溱洧所不諱不料今日竟有效紅拂之累騎而逃者先是福建有一某姓者僑寓臺北大稻埕地方某武人以武職投效得筦某局庫籥恃其巧於伺應所用之人亦未免尚文而少質今冬忽移居艋舺上月下旬日將落一另一女各坐東洋車並駕齊驅纔至沿河將上船詎迎面一人大呼曰爾何往蓋此人因與車上之男子相識今偶見不得不作寒喧語耳不料作賊心虚男子見間便慌急無措下車從巷内竄去女見男己遁便呆立若木雞詢之亦不作聲問者曰頃竄之男子乃某公館長隨爾何人而與之一路同行今更窮蹙若是女仍不答惟車夫稱兩人均由某公舘出外乘我車約到沿河各給錢六十文今路己行其　合綸我四十文女舉空囊示之車夫逼索益急女不得己只得仍坐其車而回揆其情狀其爲串逃無疑也 
[厦門餞臘]  
　　某氏媪代某銀店掮賣眞珠數顆適當西人賽馬游騎如雲媪忽動游興逐隊往觀及興盡回來眞珠己不知遺失何方此珠值價一百廿餘元愁急萬分徧尋無着疑係放在衣襟袋中往看跑馬時脫換新衣未曾揀出或爲養媳取去將媳拷打亦無着落媳之父亦以掮賣珠寶爲業聞媪疑其女偷竊心有不甘卽託人代媪訪間眞珠下落有某甲者居處與媪相離不遠一日行過媪門在齷龊堆中拾得帋包一個蘭看則係眞珠三粒持往各銀樓首飾店求售各店肯出價五六十元至七八十元不等後至某號店東曾聞媪失珠疑媳偷竊之事幾釀人命卽告知某甲並詢甲之眞珠由何處携來售賣甲卽告知係在某處拾得並云媪亦家苦失却眞珠無力賠償將來恐不免有性命之虞吾得此意外之財沾潤些須亦算交運發財然送還失主索取酬勞竊恐未能如願送將珠典洋三四十元將票送請店東交還失主詭稱此票　洋買得現擬售洋五元在店康與甲原是好意媳父探悉此事卽令某乙往報某媪陳說原委命其備本取贖孰料媪竟挽出某武弁帶兵數人往某店東處根究售票之人誣指伊等偷竊串售勒令根交未知如何了結也○前報紀蔴竈地方被匪搶刦銀兩一案經廳署購綫訪獲小船上人林某研訊據供此案乃小船上人裝載盜匪至五通渡然後舍舟而陸想一經訊實自必按律懲辦也捐例開而仕途濫熱中之士皆思繫綬彈冠以博一時榮顯而不知宦海浮沈欲進不能欲退不得正有不勝其苦者吳友仁叅軍名鼎浙江台州人以巡檢指分福建試用前經捧檄到厦歴委各卡厘局委員操守淸廉交卸以後囊無餘資渡臺投效未能如願秋間復奉省委港仔口卡厘局到差不數月其夫人一病不起貧無以殮衣衾棺木皆由同寅爲之資助遺下小兒女三四人啼飢號寒情形甚慘嗣忽奉札開去差使由是宦况益窘西風吹人禦寒無具黄仲則詩云全家都在西風裏九月寒衣未剪裁直可爲吳君寫照吳春泉觀察訪悉情狀憫其淸貧擬委一保甲差以資調劑孰意磨蝎臨宫委札未頒修文遽召竟於初六日一病嗚呼傷哉身後蕭條别無長物同寅中之好善者爲之料理後事死者己矣雛兒弱女數口煢煢何以爲生撫孤存幼是所望於有始有終之君子○淡水茶巿如年内未能售出一過新年卽目爲陳茶西商無復過而間者業某之華商鑒此前車每屆冬季運茶到厦無不從速求售今冬到厦之茶過多西商故意抑勒價值華商因折本太甚不肯遽售因此聚集更多約存四五萬箱年關在邇銀根緊迫有某茶商資本富是做本地山茶頗獲利息情願減價每百斤折耗八九元竟將所存之茶數千担躉售與水陸洋行在某商折此一萬數千金無甚關碍然則茶商資本有限未免爲之拖累西商見水陸行購此便宜之茶未免心動益復抑勒價值華商如不於年内售淸開正卽作爲舊茶折耗更大若於此時售去 
 
 

Page 3

 
 
虧折亦復不少眞有進退維谷之勢本年淡厦茶商虧折血本約計四十餘萬元之多明年更不知何以支持也○泉郊李姓倚勢作惡經道憲訪查招告嗣經闔厦紳耆聯名具禀以李在厦作惡殃民禀請按律懲辦驅逐出境以安地方道憲業己據禀詳明省憲察辦李聞之情虚懼罪竟於十五日附輪逃赴汕頭暫避未知能終逃法網否也○泉障風俗酷信風水之說凡棺木己葬者必於數年後將墳掘開揀取骸骨用罈裝盛名爲金斗以其便於移葬且免爲白蟻所蝕也甚有一年之中遷徙數處者然開墳揀骨皆有定期春季則淸明前後三日冬季則大寒節不計時日之冲犯餘日則須選擇吉期始能動土今冬有鄕婦來厦揀其夫骨暫用布袋盛貯方擬携回鄕間再用金斗盛瘞携至山仔頂某親串家叙話將骨放在門外對面有某姓僕媪見此包袱疑爲衣的携之而去藏於主人床下迨鄕婦叙話旣異從容出門則包袱己失所在情急痛哭街鄰咸謂被偷兒携取矣某姓主婦忽見床下有一包袱令婢開視則人頭骸骨也大驚失色卽命僕媪携出交還鄕婦並延羽士到家唪咒解除穢氣而將僕媪辭歇在媪不過偶萌貪念遂致弄巧成拙貪字之點畫形象甚近乎貧信哉是言也○某甲以種圃爲生前兩年子媳相繼去世遺一孫年僅十二祖孫二人相依活命甲出門種植皆携孫同往常將大門鎖閉月之上旬因售去猪一頭得洋十數元十二日午間甲因家中忌中往城内買魚肉采蔬回開門入内見其孫己倒臥地土鮮血滿地檢視則小孩頭面己被人用刀刴傷數處腦漿併出氣絕侈時甲痛不欲生經鄰佑勸止當卽報官勘騐經厦防廳往騐填格飭緝兇手履勘形跡係由後屋越墻而入並於房門旁挖一洞意欲伸手入内開門緣房門經甲倒鎖故未挖開揀查售猪之銀並未竊取說者謂甲售猪得銀取被熟識人所見欲肆偷竊探得甲己外出孫必偕行遂越墻而入内不料被伊孫所見一時忿恨故殺之以滅口實其然乎 
[袁江雜録]  
　　本月十七日淸晨得雪寸許農家子咸鼓掌歡笑慶來歳二麥之豐收云○貧員病殁本有扶柩之資乃日久弊生冒領者有之濫領者有之雖曰善政實屬漏巵漕憲現劄善後局一律行止矣○油價近日又貴每担加錢八百文蓋因落苞生價漲故也○某甲患哮喘向西藥鋪購藥水飲之店夥謂爾如能受補則可服否恐爲害甲初服則吐繼服吐更甚猶不忍捨其餘瀝一吸而盡嘔至血出嗚呼斃矣豈非自作孽歟○甲兒與乙兒嬉戲忽惱怒互毆丙兒勸解甲兒歸以丙見欺告其兄兄約十數巨漢尋丙曁乙之妻女痛毆之乙家扭住一二人不知如何了結○署淸河縣特大令秀奉大憲飭回山陽本任所遺淸河縣缺另委崇樸嚴大令署理 
[相騐失輿]  
　　日前漢口三義殿左右有甲乙兩人鬥毆爭勝乙力不能勝略受皮傷相與口角乙亦理曲一時氣忿服紫霞膏畢命親族人等咸抱不平當卽鳴保報案漢陽縣朱明府新丁母憂委黄二尹帶同書差刑仵諸人赴漢騐得並無傷痕當擬飭令具結棺殮屍親等咸聲言被傷自盡吞烟殞命堅不甘服擬卽上控因而雖經棺殮猶未封口仍停柩廠旁二尹見不遵判斷亦擬回衙詎乘輿己被屍親抬藏别處只得徒步而歸云 
[竊案傳疑]  
　　甯波日來竊案疉出其能破獲者十無二三西門内錢萬興糖坊間壁又有錢萬興米店盖一家而開兩店者糖坊平日專向換糖擔收買舊貨雜物換糖者良莠不齊難保無贓物夾雜其中一日有人路過米店門首口稱足力不支入内少憇見桌上有錫酒壺一把心疑此壺酷肖家内之物遂拾酒壺細視壺底刻有徐管房記號是人遂罰我家失竊正無頭緒不料贓在此地遂望望然去之少頃有年約六十左右之人乘轎前來後跟地保捕快多人登門　贓來往行人不知何事站立觀看圍如堵墻有人詢問底細據云老者係鹽倉門内報德觀前廪貢生捐納同知兼入西教之徐某也日前被賊竊去衣箱數口箱内有小箱一口藏有同知捐照一紙金簪一枝止在報捕追贓不料酒壺在此則其餘贓物亦必在此該店則稱今日早上有買客來糴黄豆三手因錢不敷曹將酒壺存放不知何故而遭此不白之寃徐某不由分說遂將洒壺拿去以作憑証越日卽有差牌到店不知作何了結又傳聞西門外後馬地方林三寶平日收買鷄鵝毛年來大獲厚利家頗豐足本月十七日上午有似鄕人模樣者肩挑籮担口稱有毛數担由航船寄載特來求銷囑將此担暫寄待毛挑到一同來取林諾之此人一去不返林某亦不檢視担中何物延至下午忽有地保捕役多人蜂擁而來在担内搜出小箱一口内藏同知捐照聞卽徐某被竊之物聲稱贓物旣在窩贓通賊己無疑義林某有口難分捕保等人亦不由伊分說卽將小箱並捐照拿去刻聞錢萬興央同街鄰聯名具禀到縣力曰其寃然此事議論紛紛或云徐與錢林兩家素有仇隙故意栽贓誣扳或云錢與換糖者交易林與收兌鷄毛者交易難保不通同竊賊但事旣經官孰虚孰實孰是孰非一經訊鞫當不難水落石出也 
[粤東官報]  
　　藩轅牌示新選靈山縣林鑑中准補鶴山縣張定權合浦縣高仰司巡檢孫光裕均飭赴新任四會縣缺委新選會同縣陳志哲署海豐縣缺委試用縣鄒兆麟署平遠縣缺委試用縣毛昌善署鎭平縣缺委試用縣續芳署石城縣蔡廷　飭赴新任 
[上海求志書院庚寅夏季案]  
　　經學超等六名孫同康　錢文霈　錢汝霖　胡同類　殷松年　湯鞠榮　特等六名　吳拱辰　潘　任　汪開祉　汪福森　周邦幹　朱逢甲　一等六名　備取二名　不取十二名○史學超等六名　朱樹人　孫國楨　汪開祉　汪福森　孫同康　沈維黼　特等六名　朱逢甲　許廷銓　徐鍾瀛　李鼎頤　韓善徵　許承棨　一等四名　不取五名○掌故超等六名　汪開祉　朱逢中　孫國楨　陳慶斗　李鼎頤　劉佐宸　特等四名　陸士奎　錢文霈　蕭　鑾　王念君　不取五名○算學超等四名　支寶枏　崔朝慶　蘇兆奎　陳公恕　特等一名　程之驥　一等二名○輿地超等六名　王廷材　鍾允逹　汪開祉　汪福森　王延鼎　費丕揚　特等六名　鄒壽祺　張仁安　蔣同寶　吳兆麒　嚴祥彬　吳佐淸　一等十二名　不取二名○詞章超等四名　王英冕　殷松年　季光鏡　王廷採　特等三名　湯鞠榮　許承棨　許玉庚　一等三名　備取二名　不取二名 
[碰船肇禍]  
　　前日有人雇連陞輪船往蘇　往蘇出至晚間八點鐘時行至閔行浦面忽有常熟为船　面駛來輪船卽放氣筒以告不料米船迅急不能轉舵以致互相碰撞立時沈没浦中小輪舵工及米船水手皆己落水至今屍身無着遂有小輪船主投縣具報相陸大令一經訊鞫自能無枉無偏也 
[上海縣署瑣案]  
　　滬南永恒米行倒閉後有某店主沈姓糾領船戶沈海榮柱阿元沈增士沈掌發顧小章等至永恒另設之同泰棧中搬取存貨陸邑尊帶同差役前往彈壓一併帶回候訊此己登諸前昨兩報者也前日傍晚邑尊飭提訊究海榮供稱有蔣姓雇小的之船裝載棉花八十包桂供稱小的係浦東人有趙錫卿雇船裝棉花一百包增士供稱小的係唐橋人是日有人雇船裝荳油四十簍掌發供稱小的係浦東十六圖人昨日下午趙雇船裝棉花一百四十包顧供稱小的亦裝荳油二十四簍邑尊謂增士曰昨日本縣商爾喝阻爾爲何不依增士俯首求恩邑尊着笞一百板又提沈及王直甫　案謂本縣業己訪明由爾等爲自糾同白餘人至棧中搬貨卽使爾有棧單亦應依理而行現在本縣查得棧中共有荳油一千七百餘蔞及花米等物昨日爾等共取荳油若干簍沈供稱因永恒倒閉職員於同泰棧中存有各貨昨日前往探望見多人在彼取貨因此糾同十餘人取得荳油六日簍左右土供稱同泰棧内共存荳油二百九十五簍昨日取得八十四簍邑尊謂現在核算尚少一 
 
 

Page 4

 
 
千簍之譜着爾查明禀覆隨有丁昌元之林止棟長豐之胡炳華恒合之徐米生投案訴稱棧中亦存各貨邑尊着退去候示海榮等五人從寛開釋○余繆氏投臬轅控前妻之子徐桂卿覇佔産業臬憲准詞行府札縣提訊　邑尊斷令桂卿給該氏洋一百五十元及本城東馬橋房屋一所昨日下午升堂覆訊桂卿遵斷將洋如數繳案並呈房契邑尊當堂給該氏具領 
[英界公堂瑣案]  
　　包探秦少卿禀稱裕康洋行主人哈味報失絨單茶壺及零物若干經小的查明係細崽胡協生所竊起到絨單零物惟茶壺無着胡前在某處洋酒店爲傭亦曾犯竊哈味申訴前情請爲懲辦胡供認行竊惟稱並無茶壺蔡太守判令管押兩月贓給該西人領去○王三順訴稱小的與馬連生爲鄰馬被母鎖閉空房後經逃脫小的家卽失去棉被二條查察情形係馬行竊是以報捕拘案請賜訉追馬供稱母親以小的吸食洋烟鎖我空屋及脫逃時曾取自己棉被一條質錢使用並未向王家行竊句探顧阿六禀稱小的曾往查看王馬雖係鄰居並無壁洞且馬於二十日脫逃王之棉被於廿二日失竊蔡太守以王控竊無憑不子准理筋將馬　候知照其母領回管束○一百六十四號華捕禀稱小的於巡街時見鄔阿元闖入人家圖竊因卽拘獲解至捕房由某包探查明另犯竊　是以吊贓送辦包探何瑞福禀稱小的查得鄔曾竊陳阿富等三家布衣零物今己分别吊贓傳失主至案陳及祝耀亭王升各報失竊請爲領贓鄔供稱小的係甯波人年十八歳行竊該死乞賜恩寛蔡太守謂爾疉犯行竊本應重辦姑念年幼格外從寛遂判令責手心一百下以示薄懲贓給各失主分别認領○方阿福訴稱小的失去布衣疑被王寶元所竊因之報捕拘案請追王供稱小的並不行竊乞恩明鑒蔡太守謂方疑竊無憑姑飭將王交保○包探　　三禀稱西洋人禮容不地荷控張阿生竊衣二件小的查無証據姑將張解案請追西洋人並不投到張供稱西洋人失竊之事小的並不知情蔡太守謂該西洋人指竊無憑臨審不到卽將張開釋○王世泰訴稱家中失竊衣服報由捕房查知錢仁美行竊吊到原贓送案錢竊認求恩捕頭稱錢係積竊蔡太守判令笞責一百板管押一月贓給王領去 
[法界公堂瑣案]  
　　法讞員葛藩甫同轉因公赴金陵謁見沈制軍於前日乘鈞和兵艦回滬昨晨十點鐘時偕繙譯官祁理恒君蒞公堂訊案○蘇州人李顧氏朱阿梅投案由氏訴稱小婦人托同居縫工易春林製天靑縀面披風被易典錢屢索不還請將押票追出朱訴稱小的有覆染元色縐紗袍片及絨衫料囑易製成延久不還原物是以來案請追同轉問易曰爾將人家囑製之衣擅自典押是何道理易供稱伊等衣物被夥友某甲竊去如果追尋不着小的情願賠償包探土榮培　稱今日小的在易身畔搜出押票數帋内有一紙質錢一千三百文確係天靑縀同轉將易覆訊易始供稱確由妻子典押求大老爺寛宥同轉將給李顧氏領去易交朱帶去檢取物件若無原物則賠洋四元八角○包探土榮培禀稱昨日小的拘到行竊益昌錢莊之竊賊江　　費阿狗起到益昌所失　洋八十枚錢十千餘文碎銀一小包及鐵鑿兩柄火紙若干益昌莊陳云梅和明洋行收租人沈九思訴稱江居英界和勇洋行鳳臨里内尚欠房租洋四元葛同轉問江所住屋中諒　什物答稱屋中有木牀一張及舊椅凳數件塞板一堂同轉謂可儘數拍賣抵償房租倘有餘錢須繳公解隨訊江曰　如何至益昌錢店行竊包探禀稱江費兩人由益昌隔壁空屋内挖墻而入將錢洋行竊一空旋將錢八千餘包在棉祅内藏諸遠處空屋中復至法界啜粥小的見其　跡可疑查知此案當將空屋内鐵包起至照原告所開失單一無錯悮但江阿福因竊餘慶里方氏家箱物甚多久匿未獲前晚捉到江認竊不諱又吊到方李氏前失之京貨首飾方李氏訴請給還同轉詰究餘物江供稱餘物均被胞弟取去矣同轉遂將起到各贓給領兩賊押候比究○鳳陽女郭譚氏偕妹郭金玉訴稱小婦人等被車夫王阿生攫去銀簪將人拘獲簪己抛入河中求賜追究葛同轉間搶簪時有人目見否答稱有巡衞捕帮同追獲王俯首無詞同轉著押候笞責二百板○通事稱小竊陳阿福不知從何處竊得未完工之绸棉祅一件經某號巡捕阿押今持送案請究葛同轉判令押候掌頰五十下衣存捕房待失主具領○備捕頭稱王阿仁屢次犯竊前日又往某處碼頭竊得蘇木送案請懲葛同轉姑念土有足疾略從寛宥判令笞責一百板以儆○包探郁庭湘禀稱陶阿春趙雙喜在英界麥家圈對面花攤口竊得水仙花一盆行至法界經小的拘獲人贓　案請究陶趙同供稱賣花人將水仙花遺落在後小的等不敢行竊葛同轉曰今日若不儆戒恐將來胆氣愈豪矣遂判令押候將陶笞責一白板趙笞責八十板○某包探禀稱寶興里一帶房屋直通後邊新屋四面皆有小弄毫無攔阻以致宵小易於匿跡邇來失竊之事層見疉出前晚又有積竊李雲亭潛入東寶興里見蒙師某先生扃門而出卽扭鎖入内竊去縀面珠皮馬褂一件藏匿小姻館中適被捕班夥某甲因他案查贓將馬褂吊去今特連人送案請懲李供稱本年五月小的因竊案判責及恩釋後往松江數月今因過路適乏川資以致行竊葛同轉着押候笞責三百板補提窩贓人再核○通事稱通州輪船包飯人章阿坤被水手胡鑑根欠飯錢三十餘千日久不還米店中向章索米　　着恐章侵用向胡索取胡云以洋巳轉託徐世範經手付章以致互相口角經巡街捕拘案請究曷同轉訊之兩造供詞不符着　胡交保出外自行料理○祥順木器店主王曉芳請追靜芳閣烟館主黄少齋所欠借欵洋二百元房租一百八十元黄投案訴稱借洋二百元求寛限至二十八日繳案房租須除扣許貼之遷費洋一百元其餘八十元巳經中人王祝卿朱愼卿理處各認一半今日可繳洋四十元葛同轉着將王朱傳案訊得所供相同并云有吳姓在塲理勸原告稱數月前令黄遷移確曾許過貼洋一百元目下遷延數月從中受虧不少不願再償矣岡轉將黄交原人保出赶緊料理○乳嫗謝高氏行竊主婦沈朱氏之金飾昨晨謝高氏偕薦頭金顧氏投案訴稱沈朱氏探失首飾約值洋四十元今巳說明賠償一半合洋二十元請將姘夫王老春開釋沈朱氏訴稱此事請銷案可也葛同轉謂謝高氏曰傭工之人可以犯竊乎此事本應重辦姑念時己歳闌且原告來求豁免姑准從寛銷案○錢馬氏訴稱前蒙宋　老爺斷令繳出孫女三寶身價洋三十元業經遵斷繳足務請將孫女給領葛同轉謂此案由爾壻劉丕喃從中阻擋若欲領爾孫女須劉同來錢馬氏遂退去○石樹珊訴稱蔣沈氏己將益泰烟館出租與人收得頂百洋六百餘元應將所欠房租並借欵理還蔣沈氏供稱小婦人收到之洋大半還各移存項石所控光緒十年之前及目今借欵查借洋之票確是十年前之事以前所借實無其事今將十年前所立筆據檢呈葛同轉將筆據存案諭以俟查明核究 
[招認屍棺]  
　　不知姓名人十二月二十日晚路過寶山縣大塲報寓歇宿己經患病言語不淸延醫進藥無效於二十一日身故報堂棺殮暫厝義塜年約四十左右　船身中面黄無鬚身穿藍布棉祅絨布裏元布棉褂藍布夾褲藍布褲帶白竹布夾襯黑布套褲元羽縀棉鞋三根辮線無知衫頭帶毡耳帽連耳藍布小破褡褳内有八開七箇皮袋一箇内有發票票上書金元生寶舟王老大張如春字樣並有紅字上洋大東門外新關北首鮑萬生王家碼頭中巿張元茂大東門外大街中巿仁和洋貨各發票請登報章俾各寶號見之或素來相識通知該屍親速至大塲堂内認領棺木不取分文免得抛骨異鄕幽魂飲恨則貴舘之德莫大也此啓[  大塲同仁留嬰堂白滬北仁濟善堂代啓]  
[惠捐鳴謝]  
　　謹啓者敝堂開辦施粥以來正值籌欵維艱荷蒙洋貨公所善士賜助英洋三十元當卽拜登入册掣奉收單致逹敝同人銘感無旣足見推解情殷不分畛域謹代貧黎虔甲叩謝作善降祥可爲貴公所預頌也伏望富紳巨商善十仁人聞風興起惠助源源俾　接濟是所盼禱餘俟彚登淸單以供衆覽[  虹口白大橋北首元濟堂同人等拜啓]  
 
 

Page 5

 
 
[揚州同善堂經辦丹徒洲賑平糶收支淸單]  
　　何樹德堂二百元徐友松謝繼祖嚴佑手三戶各一百元校書堂丁杭氏愼餘堂李三戶各五十元陸錦手無名氏各六十元淸軍堂蕭繼美堂厚生莊三戶各三十元鄭尚琴求合宅平安三十元式義堂湘春堂陳藹吉堂無名氏魏樹德堂福祥莊日昇記蔚豐厚記承咨堂無名氏立生莊戴質記十二戶各二十元李鶴徽子蕃記霞峰記共五十元梁聚泰裕通和一得居三戶各十五元敦睦堂歐陽十三元鄭肖琴趙蔭侯共二十三元濟泰成記勃海　胡二美堂辰和謙朱九思堂朱雲谷堂鄧承德堂厚德堂盧大昌　鴻泰玉其相聚盛莊尹劍記十三戶各十元龍川堂銀八兩蔭名氏胡楚記無名氏三戶各八元榮茂恆周應霓協康　李泳記李　記五戶各五元留鑑堂朱四元怡燕堂劉遺硯堂包各二元怡怡堂五元無名氏陸煥記無名氏三戶各一元四知堂三元日昇記一元朱詢氏銅洋二元隱名氏足西錢八十五千統帶南字營李軍門湘平銀九十兩嚴佑記銀一百五十兩朱明記元麥五十担合銀八十一兩六錢六分無石氏六錢六分義記銀四兩三錢陳國記銀七兩四錢八分五勤　堂承澤堂各銀二十兩葉翰手銀三十一兩五錢壽手銀五兩一錢一分七朱愼餘堂銀十五兩和豐厚足錢十九千六百文金元杰足錢四百九十文蘇州源康恆記經募四十五元鎭江於百川一百二十元泰源永晋源元和鎭源恊和五寶莊各十元吉盆豐二十元同德昌記福和各六元森裕六元同生厚咸泰各三元乾和五元淸江廣源三元鹽城震　莊經募足大錢二十千文裕新經募九千九百六十文姜念元德莊經募二十元同泰二元德厚募七元瑞元莊募七元東台震記莊經墓足錢十千文姜念裕隆莊募十九元鹽城晋豐莊慕足錢十八千二十七文仙鎭元康莊募十元高郵永康莊募銀一兩三錢七分二恆吉莊募銀一兩三錢七分四厘恆遠松記五十三元無名氏九百五十文無名氏金飾一兩另五厘合銀十九兩六錢四百八十九號册一元○共收銀四百五十六兩六分八厘内有湘平銀九十兩應照揚平小二兩一錢八分共收足錢一百六十四千二十一文合銀一百十一兩五錢八分四厘共收英洋一千八百四十五元銅洋二元合銀一千二百六十二兩七錢七分二厘統計共收曹寶一千八百二十八兩二錢四分四厘正○共進原　米一千五百三十六担三斗三升計成本錢二萬四千八百六十千六百七文合卸洲計七千六百三十三担三斗一升七合除糶另耗合米一百五十七担一斗一升二合實糶出洲米七千四百七十六担二斗五合收回米價錢二萬三千七百七十四千三百三十三文又進洲元麥五百担二斗四升八合計成本錢一千一百八十一千八百二十九文隙另糶耗合元麥十二担二斗六升實糶出元麥四百八十七担九斗八升八合收回麥價錢一十五一十千另九十一文一支水旱運脚錢四百七十九千七百十五文一支川費等錢三十二千一百七十六文一支磨粗另　虧耗錢五十四千五百九十三文一支量升打雜辛上等錢三十二千八百二十二文一支雜用傢具等錢一百二十三千九百八十四文一　局用伙食等錢二百九十五千三百二十六文一支司事月費酬勞錢七十二千八百九十五文一支逐日少串錢二十五千九百五十九除收回米麥價不敷錢二千三百三十四千四百八十二合銀一千五百九十六兩八分正 
[鎭江打索街集泰和代收順直山東賑捐冬月淸單]  
　　張貫之翁壽儀移助洋四元張亷泉大令木器變價移助錢一千九百文早年豫賑彩票未取翡翠鐲變價洋四元徐煥章代弟求跌傷愈錢三百文程秉之翁洋六元何相記洋四元○元和莊募西壩濟昌洋六元淸記棧募上海廣源洋四元愼和祥洋三元同發昌洋二元廣和興洋三元司徒源記洋二元廣永誠洋三元均泰洋一元求德洋一元惠泰洋一元許和豐洋一元聚安洋一元李蓮弼翁錢五百文杭州兪德甫銅洋一元又無名氏洋五元五角鹽城和豐募培德堂洋五十元春手募無名氏二兩寶五十兩袁心榖太史金壇募十戶湯晉雲洋一元　豐泉洋一元張丁公一元朱春亭洋四元徐聘三洋一元包紫珊洋一元張魚溪洋一元夏仲揚一元孫酉生一元張谷伯一元嚴佑之翁少君雲樵入泮賀儀移助張貫之翁四元戴貢之翁一元陸馨吾翁二元張　昌二元柳少雲翁二元陶小軒翁一元吳秉乾翁一元干伯川翁一元張敬甫翁柳足三洋一元泰源永一元福和一元同泰行一元厚生泰號一元姚彦嘉翁吳異儀翁洋一元元和一元恆吉三三百文信大昌三百文魏黼廷翁三百文裕隆四百文林永興三百渠源五伯文裕泰典二百文同泰豐二百文震記二百文王錫仁翁三　文金肇周翁五百文高德源藍永泰六百文森泰二百文王恆聚二伯文盧大昌三百文德泰鴻記錢三百文恆泰隆錢二百文許洪源錢四百文巽昌祥錢二百文方正發錢三百文義盛協錢二百文存仁堂錢二百文震泰錢三百文振　錢二百文乾和仁錢二百文官鹽棧錢三百吕翰卿翁錢三百文周桂齋翁錢二百文胡錦亭翁錢三百文寶興錢五百文聚原佩錢二百文匪立泰錢二百文永昌泰錢二百文公發錢二百文童蕊齋翁錢二百文祥泰典錢二百文裕康鐵二百文謙益恆錢四百文湯敬之翁錢二百裕源錢二百文運昌隆錢二百文高燦順錢二百文生茂豫錢二文萬恆昌錢三百文陳佩元翁錢二伯文元亨利錢二百文春生祥錢二百文慶生昌錢二百文鄭仁裕錢三伯文和永祥錢二伯文方東泰錢三百文張炳文翁錢三百文王庭芳翁錢二百文乾源錢二伯文全裕錢三伯文晋源錢四伯文太昌裕錢二伯文吕伯　翁錢二伯文源森　錢三伯文致昌和錢二伯文元昇泰錢二伯文忠裕典錢二伯文萬順昌錢三伯文永泰憾錢二伯文湧典裕錢二伯文談湧茂錢二伯文廣成和錢三伯文德成昌錢二伯文和豐錢四伯文林茂松錢三伯徐子俊翁錢四伯興記錢三伯崔曲江錢三伯卞吉雲翁錢五伯乾和錢三伯衡義錢四伯順記木行錢三伯信義和木行錢三百文厚記木行錢四百文袁愼之翁錢二伯文 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
