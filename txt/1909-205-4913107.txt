# 1909 - 205 - 4913107

 

Page 1

 
 
   
 
 

Page 2

 
 
上諭 
　　六月十五日奉上諭本日引見之辦學期滿翰林院庶吉士張琴著授職編修欽此軍機　大臣署名奕劻世續張之洞假鹿傳霖那桐差諭說 
　　 
[論普通教育上二大問題] （再續）二日普通教育上義務年限問題。　吾國言教育者。恒曰普及。曰普及。然亦思普及之理由。關於何種之教育乎。故事。最初教育各國皆通行之。名曰義務教育。義務云者。國中及歲之童子。不論何人。皆宜入學。父母或溺愛。不令子弟入學校者。國家可援法令以強迫之。故亦謂之強迫教育。東西各國。凡覘其國之文化者。往往執義務年限之長短。以定國民教育之程序。其義務年限長者。其國民程度必高尚。其義務年限短者。其國民程度必幼稚。事理昭然。無足怪者。以故各國教育家。恒考究其普及之方。以爲統一國民之基礎。蓋普通教育。既事普及。則人人學問智識皆統於一個人之進步。實即國民之進步。茍欲造就國民之價值。必不可不先造就個人之價　。積數人而成家。積數家而成鄉。積數鄉而成國。如身體然。五官百骸。於心俱有密切之關係。茍官骸有一體之不適。則其害即深中於乃心。此可見個人之於國。家其關係者大。矣雖然義務之年限。斷非可以一概論也。有關於學童之心身者。人身之感觸。先發動於神經。自腦髓而傳至脊髓。以遍布於五官百骸。吾人身體強莊。則精神必健全。必愉快活潑。其動作也必長久耐勞。身體茍或哀弱。則精神必疲軟。其動作亦必不能持久。教育者首當相其程度。施以限制。此其一也。有關於父兄之經濟者。一國之中。教育之程途。恒國民貧富以 
 
 
 

Page 3

 
 
爲差。其生計發達而裕於經濟者。其義務之年限宜於延長。其生計狹隘而困於經濟者。其義務之年限宜於短促。世界愈進步。生存愈難。居今日而言教育。往往詳察其父兄資產。以爲兒童修學之標準。此又其一也。教育者執此二說而會通之。而後義務之年限以定。世界各國教育之發達無過於德。其與德頡頏者曰法曰英美則崛起於新大陸。而教育之狀況。雖未必過於德法英。然近日氣象頗有蒸蒸日上之勢。若夫日本則起自近今。經歐風美雨之灌輸。以奮發其所爲天下雄。蓋汲汲焉渡歐西之文明。以灌輸於東亞。爲亞洲言文化者所必及焉。試舉五國之義務教育年限。縷析陳之如左。　甲德國　德國自六歲起人小學校。曰普通教育。八年卒業。再入各項　補習學校。受補習教育。或二年或三年不等。其有志於中等以上教育　者。則不入小學校。自六歲起。即入中學之預備科。曰國民教育。三年卒　業。或進實科中學校。或進文科中學校。或進實科的文科中學校。或進　高等實科中學校。其修業年限。則自六年至九年不等。　乙法國　法國自六歲起入初等小學校。八年卒業。再進補習科。或一　年程或二年程不等。茍不入補習科者。則另入高等小學校。修業二年　程或三年程不等。其有志於中等以上教育者。則如德例。不入初等小　學校。自六歲起。入豫備科。三年卒業。再入初等科。三年卒業。然後。進七　年程之古學部。或六年程之近世語學部。　丙英國　英國自七歲起至十四歲。止曰義務。教育國民及歲時不論　貧富皆當入此等學校。以受普及之教育。其有志於中等以上教育者。　則不入此等學校。自七歲起。即入預備科。六年卒業。進中學校分三級　其預備完全者入一等級。三年卒業。否則入二等級。四年卒業。其預備　未完全者。則入三等級。三等級制度近小學校。六年卒業。（未完）來稿 
　　 
[上海粵路股東共濟會致廣東粵路股東共濟會書] （論粵路公司改良問題）廣東粵路股東共濟會均鑒。敬啟者。我公司之無人也久矣。自金董撤退後。餘董皆不問事。而總協理又相繼辭職。百事俱廢。一公司之機括。幾於中斷。工程濡滯不進。而開支如故。此皆執事諸人之罪。我全體股東所當疾首相告者也。敝會相隔遙遠。雖鞭之長。不及馬腹。貴會所處。形勢較便。聞七月二日將開股東大會。關係至重。吾二會皆當先事研究。非漫無准備。一閧而集。一閧而散。遂可以集事也。今我股東所應研究者二事。請與貴會熟籌之。一爲選舉問題。自昔論者。皆深惡痛絕於鄺師金董。而於總理則猶有恕。辭今金董去而鄺師固無恙。也築路一百餘一百餘。裡費銀一千萬。元聞者。無不駭愕。當聽之耶否耶。金鄺之罪。應否歸獄於總理。　中自有公論。今總理既辭職矣。當許之耶否耶。梁公高蹈之風。非縶維可以永夕。鄺師人言藉藉。雖戀機亦復何心。至於董事。在外國謂之取締役。責任綦重。亦斷無公然不問事之理袞袞。諸公。當改絃而更張之耶否耶。工程師之進退。爲總協理董事權限以內之事。我股東當間接而責之總協理董事。茲旦勿論。總協理董事之選舉。則我股東直接行使之權利。豈能無所容心。此選舉之應先研究者一也。一爲改章問題。選舉之結果。在於得人。孰爲總理。孰爲協理孰爲董事。勝任而愉快者安在。則物色難盤踞者運動者。又復遠搜股票。近　朋儕。以期爭勝。衆股東散處四方。又豈能必其選舉之有效。回手續難。選舉之效果。既未可恃。我股東之所以保信用而維　公司於不敝者。惟在章程。公司之章程。猶國家之法律也。立憲國以法治。不以人治。使我公司能守法。或猶勝於得人。故章程之精意。在監督有方。任何。人爲總協理。任何人爲董事。皆不能越監督之範圍。而逞其把持勾結營私舞弊之故智。則公司有望矣。蓋總協理董事。對於公司業務。有提出豫算聽候決算之責。發見弊賣。有損害賠償之責。又立監沓員以監查之監查不如法。則與總協理董事有連帶之責。此皆章程中所宜規定者。又總協理董事被選舉之資格。薪水之數員舊章大背法理。至可駭笑。亦當一一改正。夫依據法理。屬爲草稿。乃起草員之事而持之有故。期在必行。則我股東。之特權也。此改章之應先研究者二也。由前之說。則當物色人才。由後之說。則當研求法律。要之因上二事之研究。又有應豫備者二事。貴會力能爲之。而亦義不容辭者也。一當收集小股東聯爲一氣。查我公司向以滿二千股者爲大股東。有大股東會。不滿二千股者爲小股東。則望塵不及　。然統計股份。所謂大股東者。僅百數十萬股。而小股東乃多至六百數十萬股。此六百數十萬股。誰不愛。其資本。同舟則思共濟。琿固宜然。故爲貴會計。宜再豋報。號召零星小股。咸來入會。並宜通告香港暨南洋各股東。使同心協力研究吾　之所應研究者。庶幾其有濟也。此應豫備者一。一當設商法講習所。由貴會擇定場所。招邀股東。訂期演說。使人人皆知公司利害。與我股東有共同之關係。若選舉若改章。皆當共相討論。期於有效。庶不至成一閧之市。致爲盤踞把持者所匿笑。此應豫備者二。總之吾二會爲四千萬元之公司腐敗可惜。八百萬股之股東葸茶可憐因合謀補救。其能否達此目的。則視吾股東之能力。能力之增進。在乎誘掖。是惟吾黨之　矣。另封去商法調查案淺說一冊。其中股份公司一篇。大可爲講演之資料。如嫌其太高。則孟君宣講書公司說一篇。得善講演 
 
 

Page 4

 
 
者觸類而伸之。亦可用也。粵中來信。皆言查賬員有暖昧情事。將控之中央幕府。愚以爲不可輕發。發則必中。修正章程起草員。已舉定。昨已專函奉告。諸君皆深於商法學者。將來呈請政府立案。必報可蓋我以法理勝。則顚撲不破。除反對黨之外。無不歡迎也。書不盡言。惟冀答照。 
[專電]  
電一（北京）端午帥奏津浦鐵路應築活橋奉　硃批著呂海寰孫寶琦商同該省督撫妥爲辦理電二（北京）端午帥擬十八日請訓赴直督任電三（北京）張相國續假十日電四（北京）張勳擬月底赴奉不請訓電五（東京）韓國皇帝於陽歷七月三十一日宣言廢止陸軍省電六（東京）韓國大同江大水人畜死傷甚多豫算鴨綠江材木損失約十萬元電七（東京）大阪大火燒燬房屋一千戶電八（東京）日本政府設立軍事空中飛行器研究會歸海陸兩軍管理公電（廣州）各報館鑒總商會集議張太僕弼士擔認集股五十萬元辦出品會所緊要新聞一 
　　 
[實錄館擇定開館日期] 北京　　○光緒政要實錄館各提調現已將開館事宜籌備完善呈由總裁核定知照禮部恭查列聖實錄館開館之成例核訂禮節知照欽天監擇定本月二十六日卯刻。該館開館之期。該館監修世總裁昨已點派內閣侍讀長紹等四員爲滿收掌官。多仁等兩中書爲蒙收掌官。侍讀殷濟等四員爲漢收掌官。並諭各員每晨到館各專書成　　 
[肅邸申斥請保各員之無恥] 北京　　○本年三月間德宗景皇帝梓宮奉移山陵所有民政部。及內外城總廳。人員不無微勞該部因亦照章請獎惟請獎各員。所望過奢過奢。肅邸頗爲不悅。日昨發出堂諭略云奉移之差爲臣子應盡責任朝廷給獎已屬格外施恩而在差各員。或自擬優保。驟躐數級。或遮道牽衣。紛擾不已。豈復尚有廉恥。殊堪痛限。　　 
[外人爭論江孜亞東警權之原因] 北京　　○駐藏大臣聯豫溫宗堯前因江孜亞東。設立巡警被某國出爲干預會經電奏現又有電到京謂近已蹉商就緒並非某國擅欲千預。實因局員未悉情形。思欲干涉彼之警權故彼亦出而力爭。現已彼此和平商妥矣。　　 
[徐尚書擬開蓮花島爲不凍港] 北京　　○郵傳部徐尚書前在東督任內以東省商務漸次發達惟入冬後營口結冰。卽行封鎖。致商人不得不假道大連。一切權利。爲日人所獨攬。殊於我國商務有碍會在錦州灣勘有蓮花島。入冬不凍。堪以闢爲商港。停駛船隻當時因亟須去任未及切實籌畫刻擬俟東督錫清帥來京與之商議。以期實行　　 
[官民未除螧好者注意] 北京　　○聞禁煙大臣近已查得京外大員沾染嗜好者數十員。即將陸續調驗。並聞此次調驗法。另有新童。與前次迥不相同。惟先期不能宣布。恐應驗各員。預思籌備。故　內容未能探悉民政部近咨各省。云地方官禁煙章程內十三四五條製備藥品編制書報檢查煙九事宜爲禁煙最要之問題亟應督飭切實辦理現當嚴禁之際各屬無力貧民自應查明由官發給九藥。免其繳費一面推廣戒煙會社。編發書報。實力勸導一面嚴行稽核各店所售九藥。以杜　雜　啡等弊。以重衛生 
[籌辦海軍種種] 北京海軍大臣責任。有劃分內外之說。其大略情形以洵貝勒駐內。担任設署籌欵。薩軍門駐外。担任築港購艦。爲內外聯絡一氣之計畫至近日外間喧傳薩鎭冰軍門留京一節。寔係不確。海軍大臣海貝勒日前曾會商某邸以現在海軍處既已獨立其海軍正使一缺。不便入懸。擬請簡員補授或以譚學衡。升補以專責成而資籌備聞某邸亦頗以爲然云洵貝勒等因辦事需欵日前特請先撥經費六萬兩以資辦公洵貝勒　軍門擬暫在西城　　作為辦事　　一切局面　　　事銷張　　 
[京師近事]  
　赴日專使振貝子囘國後奉　旨著在內廷　走已見明論聞官塲人云此次振貝　內廷行走之責任。係每日進內。聽候　起並在軍機處幫閱奏章摺件。學習一切政務　陸軍部各堂以近來革黨每私入內地勾誘軍界意存　惑。特通飭各 
 
 

Page 5

 
 
省凡招。練新軍務官嚴責保證人及招募委員。詳查底蘊。方可收錄。以免革黨混跡而昭愼重　學部前經奏明將從前科舉時之舉人拔貢優貢。遴選根柢素深確無嗜好者送入經科大學。肄業茲聞學部現在檢查各省送到者僅河南保送八名。故又電催各省。務於本年八月底一律保送到部。勿　違延　聞政界人云河南巡撫吳仲帥病體未痊又因屢被言官彈劾。復於昨日電致政府力請乞休。　禮部溥玉岑尚書日前在署會商各堂謂國家之典禮聯係　淺擬籌定欵項奏設典禮學堂候畢業後歸本部提升。各堂均亦稱善聞不久卽可奏請實行　順屬東霸地方日前忽罹水災被煙者。有三十餘里之遙。其發水原因係連日大雨白溝河泛濫潰堤。故上下游均遭不幸云　此次振貝子奉命赴日本申謝深蒙日皇優禮接待。并致電我　皇上答謝盛意表明　國邦交之輯睦故樞臣日前奉諭。飭外務部擬電復謝。　學部以前年所簡放之各省提學使。現屆三年期滿。照章應甄別一次以便開缺者奏請開缺。實授者奏請實授。聞其中必須開缺者一爲浙江提學司支恒榮一爲陝西提學使錫桐一爲甘肅提學使陳會佑　度支部以各省囚田原以供囚食之用亟應將實數若干查明報部以憑查核等情前會咨行各省遵辦在案近查各省造報者尚屬寥並查湖北省囚田實數。前于奏銷時會經咨請飭查。隨案報部現經該督奏銷本屆囚田食又未聲明昨特咨行各省查照著於下屆奏報之時迅速飭司查明實數若干坐落何所一併詳細咨明毌再延誤　京師現在實行禁賭。然勢力所及只酒館茶樓飯莊妓寮。而住戶及像姑下處則不與焉或云禁止住戶實難稽查像姑下處固爲賭博之藪。其性質亦與住戶相等禁止亦難。故此次告示尚未提及云　已革當塗縣知縣郭繼泰之妻王氏以伊夫被屈心有不甘赴都察院呈控。奉批云呈悉候咨安徽巡撫查訊速結實究虛坐。以彰法紀　張相國自蒙賞假延醫診治迄今水瀉仍未少止。二公子君立憂慮異常現擬電請御醫曹元恒呂用賓二君來京設法診視　已革郵傳部尚書陳壁之夫人。日前在京病故聞陳尚書之二公子農工商部主事陳緘在京辦理喪事其大公子江蘇候補道陳綸現已由蘇來京　度支部各堂日前會議以日人近在高麗擴充銀行事業。志在操縱高麗全國之財政并聞日政府欲與韓政府訂約。嗣後韓國借欵須向日本銀行。息借因擬籌措欵項在漢城釜山二處設立大清銀行并附設儲蓄銀行。二所派遣精於財政之員赴韓總司其事以兾與日人均霑利益而握韓國之金融機關云　欽使大臣楊晟因欠沈慕貞女士銀八千兩在地方審判廳控告案懸未結茲聞審判廳廳丞爲之調停令楊備欵歸還以免。沈女士上控楊大臣已允遵辦此案將結　會議政務處日前咨行法部以前次由本處封交核議未定之司法權限及各省臬司直接法部之獨立權限各草案。相應速行詳加核議。以便再由本部及憲政館覆議以爲將來司法獨立之預備　政府因現在各省選舉事宜已經陸續畢事惟事屬創舉恐當選各員未必皆得完全之資格。以致有侵越地方官權限。及欺抑商民之處。擬由憲政館詳訂規章於九月諮議局成立之前宣布以便遵守　政府初議將琿春一城仿照廣東香洲辦法作爲商闢埠頭一切事務悉歸商辦近以廣東風氣開通較早華商集股較易琿春似非其比若一委諸商人必致開埠無日因議將開埠經費以及築路建屋等。均歸官商合辦。 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
　　 
[中葡劃界第二次談話] 廣東　　○中國勘界大臣高而謙。與葡國劃界委員馬沙鐸於上月二十八日開議界務已誌前報本月初一日。高馬兩君又在香港某領事舊宅會晤馬君祇帶副委洗君及隨員一人高君祇帶周守及委員一人先由高君詳述此次開議交涉。及歷由粵督接據前山廳丞查報佔越界限。又屢由外部與葡使交涉各大意。馬君亦詳陳在葡京得接葡使澳督種種信息。及特奉欽派來華和平妥商各情。隨即由高君將前澳界圖內所有被佔陸界。被佔水界及被佔羣島經營事業。某處由何時被佔某處在何時已開交涉及歷次粵督查勘交涉事宜以及去處灣。仔漁船某處地鈔。各事均一一指出提明馬君如何覆答尚未探知惟聞已由馬君詢問應行如何分劃。當由高君訂明。先清陸路界限。然後再及水界。並將中國與葡國原定陸路界約及中國在陸路各處所建關閘如何由葡人越佔如何由地方爭抗如何由粵督交涉以及關於陸界上種種證據逐一提出。即聲明應先在陸界上清劃數事聞馬君對於澳界談述一般形勢亦暸如指掌至於高君所指事項約須俟下期研究覆答云　　 
[李德順等看管之詳誌] 天津　　○李德順於本月初三日偕同伊妻。（係洋人）赴秦王島避暑。初四日由呂督辦來文將其調回初五日到津初六日針李及收支員張仲金交藩臬看管。又永壽恒。及洪泰號李蓮溪錢澤農三人。發交天津縣看管。尚有錢某一人現往山東尚未調回。　　 
[濛江韓僑之大概情形] 奉天　　○濛江接連韓境數十年前即有零星韓民越境租種華民地畝自去歲李範允事起。日人防範韓民無微不至。韓民不勝其苦大半由溫貴海口偷人我內地。以謀生計。延邊一帶雖有兵阻止。而紛至沓來不特防不勝防設限制太嚴亦未免別生枝節是以濛江　屬之松花江上游。及頭道江東西兩岸。並大小湯河一帶。旅居韓民約有三百餘戶。大小男女。不下千二百餘人有已變爲華裝者。有仍著本國裝者。有華裝而不薙髪者。有女爲華裝。而男仍本國裝者。其心雖不可測就目前而論頗覺安分守已無不法之行爲與我民相處亦尚敦睦誼云　　 
[鄂督湘撫電奏水災情形] 長沙　　○鄂督陳制軍湘撫岑中丞致北京軍機處電云竊照灃州自四月望起陰雨不止河水暴漲五月十六七等日大雨如注上游山水建瓴直下較上年尤大數尺爲從前所未有致將蔡家南民等垸堤沖潰。統計闔州堤垸。十潰其九。淹斃人口甚多。該州所屬之安鄉縣。常德府屬之武陵龍陽等縣。岳州府屬沿湖一帶堤垸。亦多漫潰。現幸天已晴霽民情安謐據該府州先後電禀前來查灃州等處上年被災之處元氣未復今又驟遭水灾亟應妥籌賑撫春蓂現已飭司發給省倉榖石並委員携帶銀錢分往會同各地方官查明妥爲撫卹俾災民不致失所除俟禀報詳細情形另行具奏外敬乞代奏夔龍春蓂叩　　 
[西報譯要]  
○安奉鐵路交涉續行開議　字林報載十四日東京電云安奉鐵路重築問題。已在奉天續行開。議聞中國已將該路巡警五百名增至一千名。○俄國展期徵收海參威人頭稅　文滙報載十四日北京電云俄國政府因海參威華人反對人頭稅之制。已許華人展期明年實行。分類新聞 
政界 
　　 
[撫署會議廳續行開議] 蘇州　　○蘇撫署憲政會議廳現經瑞中丞另定新章每逢星期五爲常會之期定於六月十四日續開第一次會議並酌定各員於上午九鐘齊集至十二鐘散會　　 
[上元籌建監獄習藝所] 蘇州　　○上元縣高大令以奉飭改良監獄並建設罪犯習藝所等因業經勘定縣署大堂西偏有空地一方督匠劃界擬造男監十二間女監五間即在其中兼造習藝所並講堂倉庫賬房看役所廚房及分別男女浴室養病所一切各房房共三十八間並四周圍墻一道詳細繪圖估得統共工料銀六千六百六兩四分五釐可否請由藩庫或官錢局財政局暫行撥借銀五千兩以便先行開工不足之數由縣設法籌補所有撥借銀兩本有前縣禀明金川門外地價專指改良監獄之用俟各戶繳價收有成數再行解還倘再不敷另有城北基地由縣勘丈給民繳價承領卽以此項價銀抵補等情昨已通禀請示矣　　 
[咨請查禁銅元抑勒情形] 安徽　　○皖撫頃准兩江盬院咨覆文稱皖屬眙盱縣盬店王裕盛等前以鹽卡抑勒銅元商民困累若非嚴行示禁不足以維商政當即札飭准運司轉飭行各卡遵照部章征收加價錢文此外有無抑勒情弊應即查明分別禁除辦理以卹商艱　　 
[兩淮清理財政辦法] 楊州　　○江寗財政局咨淮運司吳都轉云查度支部奏定清理財政章程第二條清理財政有稽核全省出入收支方法調查該省一切沿革利弊所有寗屬各署局應造各項欵目清冊均經 
 
 

Page 11

 
 
分別咨行催辦在案惟此次清理宗旨爲預備全國預算之基礎一省之中署局林立經費增減既時有變更按季彙編即月有參錯若僅憑冊報未悉源流固甚礙於鈎稽亦重煩夫文牘所有鹽務各署局卡於該管項下遇增支之欵無論　支活支應請隨時先行報告敞局以憑稽考俾此時彙造季報不至重費調查於預算亦易措手除咨行外請煩轉飭所屬一體遵照又第二次移吳都轉云淮鹽產地二十三塲按綱配運行銷鄂湘西皖及江寗淮南北各岸所有按引完納正課雜課釐金經費規費新舊各岸加價一切雜捐各塲應征折設又各塲草價桶價牌價及所有淮南北各塲岸一切科則章程並陋規私價應由經管各衙門局卡將淮南北各項章程詳細錄送本局以便審覆編輯有所依據免致往返調查稽延時日移請貴司飭屬各分司塲員各監掣各局卡一體遵辦交涉 
　　 
[俄人對於松花江北之經營] 黑龍江　　○松花江北馬家船口前經李品三觀察組織製糖公司招股開辦不料俄人恐該糖廠將來發達哈埠各商皆移於江北致使哈埠處懸遂藉口該糖廠在鐵路界內屢次阻撓工作雖經商請鐵路公司在案日昨又來俄兵數人力行禁阻情勢洶洶若不設法挽救於吾國遠東實業前途不堪設想該公司日昨禀請江撫與鐵路公司切實交涉以重實業學務 
　　 
[蘇省高等學堂畢業詳情] 蘇州　　○蘇省高等舉堂正科畢業業經瑞中丞樊宗師蒞堂分門考試自五月十一日起至二十六日始行考畢在案近日各科分數皆已核定英文及外國地理歷史皆沈昀第一物理化學皆蔣奎第一法文則吳鳳樓第一法文地理歷史皆朱文　第一中文四門皆提學親閱考試之日終日堂皇監視考規極爲嚴肅劉魯曾吳一鶴各占兩門第一提學甚爲激賞茲將院司所命中文四題錄後　國文題　政莫先於從民之所好除民之所惡論　畢業加試第二國文題　擬會文正公五箴（并序）立志　居敬　主靜　謹言　有恒　經學題　孔子志在春秋行在孝經論　倫理題　程伊川先生在講筵每當進講時必宿齊預戒潛思存誠冀以感動上意而其爲說於文義之外反復推明論實業 
　　 
[綏化圜法轉機之原因] 黑龍江　　○綏化自光緒三十三年秋始商家花貼漸出二八搭用銀元價由兩吊三頓漲至兩吊八百文銀行亦漲至四吊三四百文三十四年春花貼盛行元價又漲迨至冬季則市貼充斥城鄉別無他幣銀行每兩六吊七八百文銀元每元四吊二百文銅元每榨四十二文官貼利加至二十八吊商家任意出貼買糧土貨以空紙換實貨運往他處換得實銀錢囘而本帖仍帖到付帖不付一文錢民間用官帖非加利買不可用現銀照行須加錢一吊有餘買一兩實銀得用市帖七吊五六百文用銀元銅元俱得加利買故以向來之銀市全城而竟成紙片空飛世界錢法之壞今春已達極點楊太守三令五申力持收囘市帖宗旨至五月間花帖始將收盡錢法遂大有轉機官帖銀元銅元龍元票流行市面亦不虞缺乏現在官帖無利銀行跌至六吊二百文銀元龍元票價落至三吊八百文銅枚三十四文花帖則寂無所見矣　　 
[粵人擬造飛船之計畫] 廣東　　○廣東開平縣華橋余植卿擬造飛船禀奉勸業道批示謂前據余紳乾耀代呈飛船圖說前來本道當以製造飛船理法精微該監生既稱出洋數年研究頗有心得茲願擔任費用以資一試想自確有把握殊堪嘉尚余紳所議試騐如可合用請爲詳咨獎勵自可照准即經函飭轉致遵照在案現呈業已自行備籌欵項准於六月晉省開工仰卽妥愼構造務底於成期足比美外洋是爲至要　　 
[召伯商會選舉總董業董情形] 楊州　　○楊屬召伯鎭商會成立以來將及二載尚形發達該會董事係丁君玉堦五月底又屆第三次選舉時期由書記分佈傳單訂于廿六日午後開會是日闔鎭商界赴會者約二百餘人首由丁君宣布告退宗旨商界以丁君辦事公允極力挽留丁君復行力辭正兩方面相持未決時當由張君鶴第發表意見以曩日召伯商會開辦之時諸多缺點機關亦不完全今日扼要辦法宜注意公舉業董整頓會章將來辦事庶有綱領不若從前茫無頭緒云衆替成因時已晚改訂明日續議至第二日午後各業復齊集商會照昨日所議辦理由各業公舉業董總董一席仍公推丁君接任另添舉協理一名支付薪水常川駐會專收商界發生一切事件以備轉告總董核議雜記 
　　 
[沅湘籌辦水荒彙誌] 湖南　　○灃州自五月十六七等日大雨如注河水暴漲致將蔡家等垸堤衝潰淹斃人口甚多當由岑撫飭司局發省榖二萬石並委員携帶銀錢馳往會同該州妥爲平糶撫恤旋據岳常灃道電禀災區較廣二萬石之榖恐尚不敷即飭灃州迅將勘明被淹田廬溺斃人口數目詳細禀報查核一面遵照前今電批各節會同委員查明極貧次貧各戶分別妥爲振撫務令實惠均沾毌任稍滋弊混是爲至要　南洲廳市米價每石漲至七千文爲從來所未有積榖祇千餘石陸續糶盡現在華（華容）安（安鄉）武（武陵）龍（龍陽）沅（沅陵）五邑屬均遭水患難保不無外來饑民藉口滋擾由舒別駕乞發省倉榖五千石請速委員解廳接濟等情業經岑撫批准飭撥札委陳大令濂解赴該廳以資振糶並飭飛翰水師營楊統領撥派　板護送及轉飭水師各管帶前往妥爲照料毌任滋事　岳州府從注滋口至郡沿湖堤垸十潰八九華邑正青黃不接米榖已馨南鄉尤形饑饉近鄰莫糴遠運無資由魏太守電請借省倉榖二千石俾濟鴻嗷當奉岑撫電復該守即飭縣備文諭紳來省具領運回趕辦平糶並勸紳富集資赴產榖處所採運糶賣暨令將沿湖潰堤情形勘明禀報　安鄉縣本年自四月中旬起大雨時行荊灃二水同時泛漲致圍城等官垸並列子溪民垸等處悉被淹沒現該令將上年領存省榖分別撥借平糶並諭飭紳富前赴鄰邑採辦榖米運回接濟由岑撫札飭布政使會同青後局飭匠妥爲經理一面督率農業人等趕緊設法疏消乘時補種俟秋後勘明被淹輕重情形是否成灾據實禀 
 
 

Page 12

 
 
辦　又選鋒水師楊統領撥派第三號舢板周哨弁隨同鄧委員前赴湘陰縣放振彈壓災民並派第四號舢板蔡哨弁隨同彭委員護解銅元至安鄉放振均於初五日起程聞省倉榖現已發出五萬餘石分赴各災區以資急振目前尚源源接發至由各處採買之榖米尚不計其數云　　 
[查明淮北三塲水災情形] 楊州　　○淮北板中臨三塲前月積雨成災沖毀鹽引已記前報茲悉三塲大使電禀吳都轉云揚州運憲鈞鑒奉電飭查明三塲灶丁被水情形督商撫卹正在查復間旋又奉電轉護院電恐商力未逮如有需振或辦平糶應轉飭李運判酌籌官欵實力舉辦即望酌辦撫卹情形電復核辦等因查此次霪雨成災商灶創深痛鉅前禀情形尚非揑飾當即傳集各商設法籌撫據稱撫卹灶丁固爲急務池灘沖毀尤待興修用欵綦繁萬分支絀查淮北向有鹽義倉販捐積榖銀雨存儲分署專爲濟灶而設計已三綱未經動用應請速飭發給發救燃眉至購買灶粮修理池灘在在需欵應請酌借庫欵按照正綱每引一錢歸駁價項下繳還惟新舖各灘勢處下游受災尤甚餘鹽雖幸保全而捆運尚需時日灶宛在水中困苦情形不堪言狀倉榖沾潤式微商力復成弩末應請在濟南餘鹽項下照試辦三十萬引按引酌借一錢一俟開運卽當繳還既免官欵之蹈虛且免各灶之失所大使等察核商情向已困苦又遇奇災誠如憲慮力有禾逮所請　事尚屬保挽危局起見蓋灶粮由商給發無需平糶之煩各商乃衆灶所憑本有恤振之任雇灶必先雇商卹商即以恤灶可否乞恩俯准大局幸甚三塲大使叩　　 
[嘉防文案威逼書記斃命之詳情] 嘉興　　○嘉防營書記凌君培呑煙斃命一案時秀水縣秦大令因公晉省經英太守札委嘉興縣胡大令相騐查覆詳報一面飭將傳壽彝發押在案嗣據在嘉武陽同鄉等聯名禀稱職等同裡浙江候補縣丞凌嘉宜於去年來禾在徐統領營中辦理書記近因省委密查事件遂與同事不睦屢欲辭館承徐統領慰留本已無事詎統領二十六日晉省二十七日即據凌嘉宜徧告同人以昨夜大受威逼幾有性命之憂萬一不測代求伸寃等語職等再三勸慰始行回營不料二十八日早即據營中通告凌嘉宜亍二十七日夜服毒延至今晨身死等因當由嘉興縣帶領刑仵親詣嘉防營內適屍弟職員凌嘉樂得電抵營卽出具切結求請免騐經該縣親詣屍所相視凌故員面色青黑發變口微開有血水流出指甲肚腹均青黑色委係身前吞服鴉片毒發身死飭即自行棺殮隨訊據屍弟職　凌嘉樂供本年五月二十八日職員在家接營中兩電　卽乘輪來禾親往統領營內不料係屬服毒身死當向家僕　根保盤問稱係因氣忿吞服鴉片煙各情隨查得家兄汗衫一件有呼寃筆跡職員已將汗衫赴府及秀水縣禀報現既死於非命不忍屍身再遭相騐之苦情願自行棺殮據家人唐根保供本年四月間因聞有省委密查營中事件文案師爺傳壽彝差宮劉至廷偵探朱漢山並另有在營的賈紹廷誤聽人言疑家主說仙們壞話傳師爺前在寄園茶館內遇見家主大肆辱罵向管後他們商量架害家主定要聯名赴省禀控百般嚇逼有人到家主房內閒談傳壽彝就來罵阻二十六日統領晉省夜間忽聞家主吼罵稱傳壽彝等你們定要弄死我的話傳壽彝又來大罵一塲家主於二十七日早出外去了至晚九點鐘囘來云未吃飯小的弄飯與吃到房睡息四更後忽聞啼哭小的走進家主臥房見家主兩手挖胸口內墨黑小的曉得家主前戒洋煙剩有煙膏五六錢煙灰一二兩把煙缸查看全吃了小的喊呌傳壽彝得知進房還罵家主何必故作疾樣想嚇何人的話家主向傳壽彝跪求說總是我錯傳壽彝就憤憤出去小的隨設法挽救到二十八日清早氣絕各等供即由該縣禀請本府密提審辦並將奉委相視訊供緣田備文通詳各憲察核云清談 
　　 
[蘇州小學堂教員得拔之平均] （映簾）蘇州官私各小學。最著名者有五。曰長洲也。 
元和也。吳縣也。師範附屬也。初等實業也。優美之名譽。嘖嘖爲教育界所稱道。以五校學生程度之相等也。本屆考試優拔。五校教員之應試者。實　有徒前日拔貢發榜則。長校歷史教　　家元入選。元校習字教員陳定求。入選。吳校經學教員王澤永入選。師範附屬修身教員盧文炳入選。初等實業國文教員包慶章入選。噫盛矣。說者謂此五校者。學生之程度既相等。則教員之學力亦必相等。今五校教員之得選拔者五人。不可謂非平均之道也。雖然。一二日內。尚有優榜之發現。吾知此五梭教員之聯衭面上者。必更大有人在。雜箸 
　　 
[游西園記] 來稿滬城之西有西園。拓地不過數畝。而有池。有石。有花木。有曠地。有曲廊。布置頗不俗。游其中者。幾不知。有塵囂之世焉。當是園之創始也。有多數士紳。慨滬南人烟之稠密。空氣之污穢。欲組織一公園。任人游玩。於是鳩資本。庀工村。經之營之。以底於成。故創是園者。不專爲牟利之目的。面兼有公衆衛生之事業焉。余夢是　之幽靜也。每於　悶無事之　。輙至其地以自遣。至則往往流運不忍去。前日之夜。暑氣　蒸。揮汗如雨。蜷伏斗室。愁悵無聊。而仰視天空。月白如畫。因語友人曰。如此良夜。盍出游乎。友人曰。將安往。余曰。頃聞人言。斜僑西園。亦通宵達旦。借避暑之名。爲誨淫之地。曷弗　車往以觀察其梗概可乎。友人曰諾。遂連袂偕行。抵其門則見五色電光。燦爛　目。日輛車馬。充塞於途。八共內。則曠地之上。廣廈之中。有所謂戲法者。有所謂灘簧者。有所謂影戲者。更迭演唱。圍而觀者。如水之赴壑。如蟻之附　。男女雜沓。羣相聚處。儔人之中。有時聞譯然喧笑聲。有時聞絮絮私語聲。而少年美女子。爲學生裝束。而雜厠其間者。頗不乏人。於是輕浮　子。三五成羣。遂接迹於其後。謔浪笑傲。無所願忌。余見而異之曰。傷風敗俗。藏垢納污之地。孰有過於夜花園哉。夫滬上之夜花園。亦多矣若留園。若避暑園。若余村園。類皆不肖之徒。專爲牟利計。遂百出其方法以取悅於人。於是種種暖昧之行爲。齷齪之情狀。幾有言之不忍言。而書之不勝書者。彼不肖園主。亦知是等花園之傷風敗俗。恐地方官吏之干涉也。於是借外人爲護符。而地方官吏亦以其有外人庇護也。遂裝　　　。如不偶然。而不一顧問。斯固不足論矣。至於西園。其創辦者爲何人。固多數紳　集資合併之公司也。其所處者爲何地。乃總工程局管轄之區域也。而乃亦俾夜作畫。　靡靡之音。及一切　心志導姦淫之方法。以招徠游人焉。我不知主持西圍者。縱不爲西園名譽計。獨不。爲風俗計乎。雖然。主持是園者。利令智昏。不足深　。而地方自治團體之士紳。何亦寂然無所聞乎。以地方自治團體權力之所及。而狂　其壞人心改風俗。至於如是我竊爲諸紳羞之。故我就目之所見以諭其弊害之所在記於篇。爲西園股東　。並爲主持地方自治諸紳告。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[各省籌辦諮議局]  
　　初選舉開票　廣東鶴山選舉合格人數二千一百五十五人實到投票者共一千一百三十五人當選者十三人姓名列下　李炳乾　易學清　馮侃乾　易鑑邦　呂翔　馮菼材　李文輝　胡景銓　馮子湘　胡榮增　馬祚駒莫宣猷　李鶴倫鐃平初選舉投票經龍監督劃分五區投票者實到六百六十七名被選人姓名列下　詹樹聲　廖鶴州　黃德潛　許道生　林煥青　張贊和　林照軒　楊遜揭陽分八區票數三千三百二十三除廢票五百二十二實票二千八百零一照章選二十七名外另選候補十五名以備挨補姓名錄下　林堉　林秉謙　陳乃動　吳派霖　劉宗堯　吳精秀　袁遇新　曾畬經　林崇基　陳慶達　會景沂　陳建英　周士　溫業盛　鄭承先周南　吳克玉　劉春宜　黃瑤藻　吳遜榮　蔡廷珍　吳作霖　袁澤霖　林壽坤　張寶璜　江汝舟　曾作舟（候補十五名）許其昌曾寗各區投票匭由各管理員齊繳到縣在縣署大堂開票姓名列下張守愚　方爾鈞　黃國鈞　賴耀　陳昌明　許掄魁（候補六名）方宗勳　許人鳳　莊景賢　張振華　林家春　方廷珍　　 
[分配初選當選人名額]  
　河南　（許州）許州直隸州屬有選舉權者共七千七百三十五人出議員五名當選人十倍之出五十名經當道分配本州選舉人一千八百七十四名出當選人十二名餘二十六名臨頴一千零二十八名出六名餘一百二十四名襄城二千零四十名出十三名餘三十八名長葛一千五百六十二名出十名餘二十二名郾城一千二百三十一名出七名餘一百五十三名以上共出當選人四十八名尚餘二名則分配於零數較多之郾城臨頴二縣各一名合成五十名　　 
[瑣聞]  
　廣東長樂劃分五區定期六月初一日投票已誌前報茲聞第　區四樓二約選民共三百人是日初選監督王令及司選各員均於八點鐘齊集南城外警局投票所時有生員郭宗淑黃獻墀等正入塲投票見七令宣布選塲規則有（當選數內復有品行悖謬嗜好未除者仍由監督隨時剔除以重選政）等語甚爲疑怪向司選員鍾兆文詰以選民資格經派員調查然後入冊何以當選數內復有此等人格尚須剔除余恐此條爲任意翻覆地步有啟人疑惑煩代禀王公祖明示鍾即以此言面禀王令答此事係照部章辦理郭曰如果照章辦理則此仍由監督隨時剔除一條當要刪去以釋羣疑否則余不敢冒昧投票爲人愚弄鍾復以其言禀知王令王令憤曰此條斷不能刪去如彼不服儘可到籌辦處呈控云云其時選民齊集極形擁擠郭聞之遂大言曰如此直專制選舉耳余胡投票爲拂袖徑去各選民見此情形多有退回不入投票者或有他人代投者至晚查核投票數僅一百八十餘人王令示諭投票所門首准各選民有未投票者明日八點鐘起至十二點鐘補行投票聞初二日到所補投者僅有數人　又聞郭黃等於前次城自治選舉占票多數後爲王令抑置少數之下此次又見其規則如此故有此申論云本埠新聞 
　　 
[滬道覆法領事函] （力爭釐捐主權）接展來函以徐家滙路釐金紗捐一事光緒三十三年十二月經　總領事函復前道以徐家滙馬路議歸公董局經管所有釐卡人員未便收捐等語在案將從未准在徐家滙路收捐成案函請查照等因到道食徐家滙路前於光緒二十六年九月間經余前升道照會貴前總領事白議定此路巡丁及沿途貨卡民產並經過兵勇及民間婚喪等事仍歸中國照常管理行走應用公董局查車巡捕除查漏捐車輛壞路損樹陰工違章等情隨時拘送公堂訊辦外其餘一切民情仍由中國巡局查核究辦　因嗣接貴前總領事白來函亦認明釐卡巡丁中國行路兵勇及民間婚喪事件仍照常在此路應用公董局巡捕只管車輛有民間犯法者歸中國巡局究辦在案所謂釐卡巡丁照常在此路應用者卽係照常收捐之鐵板注腳所謂公董局巡捕只管車輛者又係明言車輛外非所應管權限均極分明此次紗捐巡丁飭令老公茂紗店完捐係分丙之事盧家灣巡捕代爲押運關卡漏捐係屬違章恃蠻理應飭令勿再乾預至貴前總領事喇所云未便收捐者係一已之私言梁前道未當承認有三十四年二月十六日末次復函詳晣告明可以復按況余前升道與貴前總領事白議定章程南洋大臣委員福君開森居間商理允洽仲人具在可查可考未可徒以空言爭執也准函前因相應　復卽祈貴總領事查明原案並先今道函飭令捕房務照定章辦理勿再干預仍希見復　　 
[官紳下鄉巡閱詳紀]  
　　○十三日清晨八時邑紳董姚子讓謝酉山莫子經朱福田諸君先後至救生局會集候本縣田大令暨一路巡官游明府到來同乘小輪渡浦會同浦東總巡局二路巡官沈明府及鄉董劉頡雲察看火油池一帶客民住居情形往東查勘洋經東西兩鎭路工計共四百餘丈內有張唐兩姓地上建有草屋一間竹笆數尺違礙路工大令論飭遷讓旋至洋涇小學堂略坐片刻卽往鎭東履勘路工并勘已浚西親塘河工由帝敕庵分防營鄒哨弁延入暫憩既即轉至寺前閱視河工及橋梁工程迤邐而東至五十圖內東溝地方查勘被南滙柘林營都司售去之砲台基址後坐小艇渡至塘工局察看新建局所營房並傳諭二十二保各圖地保即在塘工局諭話旋卽午膳在座者爲浦東各紳士既畢由營兵排隊文武官紳同攝一影旋往上實交界察看浚浦局塡泥工程迨至二十九圖地方已鳴鐘五下忽有該圖鄉民陳蔭等男婦 
 
 

Page 19

 
 
大小數十人執香跪求大令詢問何故陳等供稱損害民田請爲查究是時卽由該圖地保陳奎用禀稱前於四月間因王松雲塡泥損害已由塘工局董酌償每畝洋四元共發給楊鳳山等十三戶計洋一百七十餘元均由楊曉峯楊輛良過付出立收條爲憑惟有陳姓三四家不願領洋大令遂善言開導陳等不肯散去大令擬欲豋舟猶被各鄉人扳住轎扛後由浚浦局某洋人出爲呼喝各人始散及啓輪返滬已黃昏時候矣　　 
[各業對於寗紹輪船之感情]  
　　○寗紹商輪公司因北京輪船減收水腳昨日邀請各業各客家在四明公所商議應否照減水腳各業領袖到者百餘人僉謂北京輪船之價無論跌到如何寗紹水腳毌須照減所有各業貨物仍裝寗紹議決後各業均簽允而散　　 
[給發吸煙牌照]  
　　○蘇省禁煙公所頒發之吸煙牌照南市總工程局及南區均於今日開給自午後一時起至六時止煙民前往頒照者如有去年報名之掛號單必須携帶驗明若無此項號單亦能頒照聞西區亦將於日內開辦發給矣　　 
[洋商索償虧損]  
　　○我國實行禁煙之後即有本埠潮幫土業商人偕洋商新老沙遜同至江寗省城設立和衆公棧認繳捐欵專賣洋土現護督樊雲帥以該棧違章開設立飭上元江寗兩縣將棧封閉各洋商聞信後以該棧損失虧耗爲數甚巨昨已禀請領事向華宮交涉索賠矣　　 
[滙中無線電報將次拆除]  
　　○文滙報云聞中國電報局現已預備騐收滙中旅館所設之無線電報應用各器將以改設於招商局之後中國電報局內　　 
[美國兇犯禁錮二年]  
　　○前在煙台毆斃華人宮慶之美國兇犯瓊司刻經美按察司審實判定禁錮二年准於下禮拜三解往美國山福郎西司谷崑監獄禁　　 
[華人開設夜花園之隱戤]  
　　○滬道蔡觀察以現有奸商開設花園通宵達旦殊於風化有碍會請領事禁阻不允是以特飭上海縣訪查究竟園主是否華人所設之處是否華界飭卽查復去後茲本縣田大令已據差役查明余村園開在本邑二十八保五圖法華鎭實業學堂對面福開森路係由華人汪耀山所開賄串洋商喬納出面領有法工部局執照避暑園設在本邑二十七保二圖地方園主係華人顧心堂串出洋人嘉德塞掛名開設亦有法工部局執照兩園均有安南巡捕守門以致未便查禁惟地屬華界該商等竟敢依仗外人勢力開設花園不但風化有關且與主權有礙因於前日禀復滬道請致法總領事飭令工部局迅將所給執照吊銷並將汪顧二商送交華官訊明究辦　　 
[候補道欺騙妓女]  
　　○自稱湖北候補道之華正榮控清和坊妓女林香玉索詐洋三百元昨由捕房解送公共公堂研訊林妓偕見證婦人張老大投供華稱係湖北候補道業已得缺將次到任令將林香玉牌子除去隨其作妾言明代還各債故被欠去和酒等費並不向其索取後見形跡可疑催還各債華竟一味延約前　與張老大向伊索取反被誣控求察訊之華供甚含糊中西官以兩造均有不合一併斥退不理　　 
[代統改爲總統]  
　　○浙西內外水陸鹽捕等營前由陳前撫會同江督浙撫札委汪觀察瑞闓代統在案茲聞蘇撫瑞莘帥以汪觀察代統迄今已逾兩月應卽銷去代統字樣改爲總統以專責成業已商准浙撫札行汪觀察知照矣　　 
[永年保險公司之發達]  
　　○永年人壽保險公司於十一年前在上開辦其時規模甚狹今則爲財政上最大建設之一矣查報告中所載產海業總數在本年三月三十一號已有銀五百三十三萬五千八百六十七兩今悉已有五百五十餘萬兩該公司能積如是之鉅欵皆爲保壽者之利而歷年付與保壽者之賺利及其家屬之賠欵亦逾銀二百萬兩且該公司所交接者幾全爲華人付與保壽者之欵九成統歸華人公司各事均由中西董事協謀商辦而所有欵項盡存中國大半借與寓居上海之華人以管事業是以該公司在中國所已受之資助亦屬應得而其成效必能使一萬五千之保壽者快於心也推其所以得此成效之故則因自開辦至今該公司以極省之費由長於閱歷之人管理蓋管理壽險公司之事非深於閱歷及教練者罕能優爲之不特應曉通常財政之理而死亡統計之學以及數術亦應深知並須廣有醫學之閱歷能決百病關碍生命之緩急茍一公司無如是學問及閱歷之人爲之管理則如是之成效不能企及焉至該公司之簿冊賬目由保壽者在年會時公舉查賬員按月查對永無間斷凡保壽者至該總公司極蒙優待而所有關於公司事業及尋常壽險各事如有所詢該公司樂於荅復茲聞其第十一年之華文報告書刻已印就凡向上海該總公司索取者必隨時送閱云 
[城內]  
　又須求雨○本縣西鄉農民因日久不雨田中　涸不能播種花稻小熟亦乾枯淨盡近日札成草龍到各社廟求雨耆民鄉董亦相率具禀到縣請爲求雨　命案翻供○昨日午刻滬道蔡觀察親自坐堂提勘大倉州申解徐徐氏與姦夫邱茂福勒斃本夫錢春泉一案徐徐氏與邱茂福均各呼寃翻供不認觀察命仍發交上海縣寄禁俟備文發回該州復訊　道批二則○高鳳祥禀批此項單田既由縣訊係應朝綱先行私抵換契後由應春生再行加押銀兩自應候縣限交應春生質訊究追不必遽行越凟抄黏姑附　邊雲禧禀批候移請商務總會查明逮爲調停毌遽涉訟杪件附 
[南市]  
　定期開會○南洋勸業會上海出品所推定職員假總工程局後廳樓上爲事務所會誌前報　定於十六日下午三時開職員會集議一切　發還公債○昨爲總工程局發還第一次第五批公債票銀兩之期先時布告谷商凡有此項公債票者請即持票到局核對照付　重申禁令○總工程局警務長昨出條論云仰各巡士知悉凡落差之後不得擅著　裝屢次查出記過惟新補巡士恐未周知故特重申禁令如落差後戴警字帽或穿警衣警褲皮鞋者記大過一次其各凜遵　賣罰巡士○南區巡羅隊之八十八號巡士翁子源因向挑碗担之管廣興索取碗茶壺一把管不允給遽於翌日約同一百九十八號巡士熊兆周尋至四陸家浜海潮寺與管遇見跟至茶舘弄口大起衝突已誌前報茲由警備長查明兩巡士確有不合一併斥革送至工程局訊究詎熊一朱恃強挺撞狡賴判戒責一百五十下押交學費翁子源姑念哀求免究著罰洋四元以三元給管賠債碎物以一元賠補巡士警裝各具遵給完案 
[閘北]  
　串賣婦女○劉張氏投三路一區控被已革巡士景琪串同清潔局挑糞夫徐阿三誘至鄉間價賣與某鄉民請爲究辦當經德正巡官提到該革巡解送總局昨由汪裁判研 
 
 

Page 20

 
 
訊判暫交妥保候提徐阿三質訊核辦　仍須收押○朱芝祥包租沈玉蘭房屋欠繳房租百餘元私將房屋抵押於王煥文經四路一區巡官將朱收押後嗣朱央人保出延不清理沈王等復投總局禀控昨經汪裁判提訊朱供詞支吾判押候查辦　開釋被告○薦頭王朱氏被朱芝亭扯至四路一區控稱被伊所薦王姓傭婦捲竊珠飾一案昨日由黃正巡官查得被告住居租界且病勢甚重未便久押即著地保傳朱質訊判將該氏開釋着朱自投捕房控告　歇夥被疑○吳玉生疑歇夥倪才榮竊取鈔票四十五元現洋三元扭控四路一區經黃正巡官質訊供詞各執判暫行拘押候核　訛詐寡婦○寡婦周顧氏扭朱林生至四路一區控朱藉竭訛詐經黃正巡官提訊判朱責三百板驅逐出境　私刑弔打○開車寓之張國夫被顧耀炳積欠車租不還將顧私刑吊打昨被四路一區巡士查獲解局收押候訊　　 
[英租界]  
　譯員患病○昨日禮拜六係德領事堂期德副領事師君偕裴繙譯官同蒞公廨裴君與王襄讞同至樓上審訊華正榮潘有封等各案詎裴君忽然患病即行退堂所有解到未訊各案帶至樓上由寶讞員與師君訊理　逆子　母○周招生將伊母曹氏兇毆受傷由隣婦顧曹氏等報捕將周拘入捕房昨解公堂訊供屬實中西官以周不法已極判押捕房四月　訟棍刁狡○潘有封控揚州訟棍陶幼蟾奸拐伊妾謝氏一案經公堂復訊陶與謝氏供仍刁狡判仍分別還　候下禮拜六再訊　縱火圖害○甬婦洪祝氏控周阿三縱火圖害等情昨由捕房解廨訊實判周押三月　冒名收洋○周永茂因冒何永昌之名收洋六十四元昨由捕房解廨訊不承認判周押候查明再核　失火罰錢○虹口源昌路德綸紙煙公司前夜失愼已紀本報昨由捕房將該公司用人余大阿福余小阿福弟兄及呂夏良解廨訊究先由中西探禀明起火可疑情形訊之余呂等三人均稱不知如何起火迨覺察後取水灌救已不可收拾旋由該公司經理彭叙伍投稱實因余等三人不愼肇禍中西官以雖無縱火實據疏忽之咎無可推辭判罰洋一百元充公並著分給被灾各隣洋一百五十元了案　解散花團○羣玉樓　月樓兩粵妓院容留幼妓周玉寶林阿囡由捕查明將妓女譚大福梁彩玉梁秋桂陳老四李蘭桂洪桂鳳李葉喬林仔仔及鴇婦陳大姑胡瑞億一併掏解公堂分別收押在案昨日復訊陳鴇延聖文律師胡鴇延博文律師上堂辯護中西官以該鴇等不應買良爲娼並留幼妓應客判陳搗押女所三月胡鴇押候查辦周寶玉林阿囡二幼妓發幼女所留養林仔仔交其父林元輝具結領回譚大福等七妓一併發濟良所照章擇配　　 
[美租界]  
　電車傷人○吳雲卿於前日下午行經北四川路被十四號電車撞倒跌傷頭額由捕車送同仁醫院醫治候再查核　醉漢毆人○俄人鄧寶前晚在鴨綠路恃醉毆人由捕拘解俄署判罰洋三元以儆　鄉婦野心○陳阿連之妻朱氏在滬幫傭多年　被其夫尋見因該氏不肯回鄉遂扭至捕房捕頭飭氏隨夫回去如敢不遵送究　欠租封屋○住居華記路六百零二零五號之楊許二姓各欠租洋數十元昨被房主控准公廨派差協探將屋發封　沿途互毆○王咸炳昨與李阿貴在元芳路尋　互毆由捕一併拘人捕房押候查明解廨究辦　勿再爲娼○濟良所昨解妓女章蔣氏到廨禀請復訊判交其夫章阿元具領以後不准再令爲娼　　 
[法租界]  
　拐匪翻供○拐匪崇明阿福即施阿福串通王朱氏誘拐張陸氏之男孩及張戴氏之女孩經公堂訊明王朱氏之男孩賣於粵人王祖成張戴氏之女孩業已交案判王祖成交保施王兩匪押候交出朱孩再行訊辦在案詎施王兩匪見王祖成已經保出遂亦　供挺押不交晶懷馬以公堂不便刑訊隨即送縣並復著保將王祖成交案移縣備買　一朱狡賴○朱金氏控劉和尚誘拐女孩巧雲一案前日由廨復訊原告仍偕女子夏阿毛隣婦潘李氏投案質證劉仍逞刁不認旋據包探稱劉在捕房供明實由應小六子所拐聶司馬遂問應小六子現匿何處劉供不知判還押候再訊核　何時質訊○新北門外蔡天豐舊貨珠飾店日前收得甲乙兩西人在杭州所竊陸春源珠寶店珍珠兩粒出價洋一百元當由失主丁松生訪寶投報捕房解廨父保在案昨日蔡延栢律師代爲辯護中西官以此案須俟該西人到案方可質訊命兩造　去候示　尚有二年○過犯趙龍生疊在英法兩界犯案纍纍經法廨拘獲判押一年期滿後再送英廨監禁二年茲已滿期於前日解案請示旋有虹口捕房包探邊槐州投廨請將該犯給予帶回照斷錮禁中西官准之小說 
　　 
[美人虹] [  英勞倫斯著] 瘦狷譯意（十八）書畢。巴拿馬名刺塡地址訖。授亨利令送。問何時可達。亨利曰由此至彼。僅需五分鐘耳。若假我二十分鐘者。吾能持覆函返矣。梅黛嶺甚喜。屬其立即前往。日影移磚。一瞬若矢。俄距亨利行時。二十分鐘矣。俄又二十五分矣。傳書鴻杳。望斷天涯。地址誤乎。名刺固在。時計停乎。針行有聲。感駒光之去迅恨驛使之來遲。回思有家若寄。命薄於羅。覺塵海茫茫。此身竟無歸宿之所。所恃有一線之希望。悉繋於佛憨一身而。覆函又杳不可得。則不禁沉沉大痛。既覩時計已及三十五分。乃携貯彈之手鎗。啟門獨行。甫履閾。埒根闖然入。覩梅黛嶺行色匆匆。急叩問所以。梅黛嶺曰汝詐洩矣。吾何爲覊留此間。語已。奪門欲行。埒根急以臂阻之。爭持間。鎗機驟發。埒根砰然仆地。梅黛嶺覩之。疑爲已死。駭極而暈。相將俱仆。仆時。亨利返矣。豋樓見之。急馳下迎佛憨來視疾。佛憨細審病情。知埒根彈傷於臂。不久即愈。梅黛嶺則氣血交損。腦線被創。爲勢甚劇。乃屬亨利更喚一醫生治埒根。而已則悉心救治梅黛嶺。夜深時。埒根業能強步。而梅黛嶺仍錯錯未醒。佛憨乃熟商埒根。另雇一看護婦來。助之治病。埒根允之。實則無意受傷。心中恨梅黛嶺不置。翌日。乃往候楷羅。約同至倍梨。楷羅見埒根臂傷。窮詰其故。埒根詭辭對之。返室後。部署行裝。趨謂佛憨及亨利曰。以病者煩汝二人。好爲之毌忽。語已。遂行。回思安索遺產。果不傳於梅黛嶺而傳他人。已頓違其奢望。今更爲此無端之暴動。則不禁銜恨刺骨。繼思及梅黛嶺平日待彼之情形。覺斌媚移情。溫柔　魄。有非楷羅等所可比儗者。則又一縷餘情。躍躍作死灰塵之燃。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
　　 
[補錄開缺甘督升允痛詆新政摺] （續）學務者國家與風俗隆污之關鍵也自停科舉開學堂以來合京師及各省算之　費以千萬計閱時已八九年成效未睹而學生囂陵之習挾制官長干犯名義時有所聞東南風氣最先弊亦最著通西學者不過能充繙譯買辦精格致者不過可爲藝士工師其邪僻而無所長者乃至勾結匪徒倡言無忌平權革命並出其途此教育失序重末輕本之所致也四子五經束之高閣乃列英日語文爲普通科學雖外人亦譏我爲喪其所寶也孔子曰惟孝友於兄弟施於有政是亦爲政有子曰其爲人也孝弟而好犯上者鮮矣不好犯上而好作亂者未之有也孟子曰人人親其親長其長而天下平按孝友親親長長是弟子分內事也施於有政及天下平是弟子分外事也今之學生多置孝友親長於弗顧乃亟亟焉以冀爲政而平天下坐此病者十人而九不自知其已墮入犯上作亂地步也藝通測算歸而薄其父兄語解侏　出則易其服色後生如此進境可知學程不改後患方大奴才所謂宜詳加斟酌者此其二軍隊者國家與地方安危之左券也改練新軍意在建威銷萌聞成效素著之江鄂奉直等省亦僅衣帽步伐整齊可觀居平衛生潔淨自喜此兵家之所忌非所宜也上年安徽兵變盡屬新軍其首惡且係武備畢業學生江南徵兵亦有與巡警衝突情事流弊至此可爲寒心近聞陸軍部採中央集權之說意欲將各省自鎭統以下司務長以上皆由部中選卒業學生充之以收統一之效果爾則頭目不勝其煩而四肢痿痺無用矣夫中央猶太極也合言之則以京師爲中央分言之則各省以省會爲中央猶之物物各具一太極也譬諸一身京師其頭目各省則四肢也方今非有外重之弊督撫所練之兵無不聽部臣調遣部臣所派之卒或將抗督撫命令其勢然也推之度支部之於財政學部之於學堂法部之於刑案以及民政郵傳等部類皆欲收統一之權夫此時何時也非彼所謂立憲時代乎君尚讓權於民而部臣則欲集權而專制之孤上之勢削旁之柄此何理也諒該部臣亦慮未及此不過奉日本新名詞爲圭臬而爲其所誤耳奴才所謂宜詳加斟酌者此其三刑律者國家與民人修省之木鐸也近時修訂法律大臣所擬民刑訴訟法及刑律總分草案大致改重從輕即俗吏與刑幕所稱救生不救死之說原不值識者一噱業經先後分別簽注咨覆在案獨其自謂欲收回治外法權則尤不得不辯中西種族不同故刑法輕重互異歐美各國交涉視其足之所履歸其地方審判我誠有以自強外人之在中國者不難就我範圍否則刑法雖輕彼終不能視爲平等而徒破壞歷代執行列聖鑒定之律例爲作奸犯科之輩　示愷悌甚非謂也又罰鍰一事雖見尚書而不可行於今日蓋民財窮盡反輕貴而重罰官吏貪酷復因緣而爲奸益使富者得藉以橫行貪者終莫由自贖所謂廷尉天下之平固如是乎而況奸究接迹盜賊充斥既昧刑亂用重之義終啟水懦民玩之虞奴才所謂宜詳加斟酌者此其四總之憲政果行雖有暴主不能虐民此其利也然有聖君轉至不能澤民何則無負擔無責任拘攣於法宮高拱之中莫由屈伸也西人嘗謂中國之事壞在吏與例所論當矣顧憲法之於例有何異同而議員之結黨試較吏之盤踞把持者其禍孰烈不待智者而後知也夫憲政之不可行固非奴才一人之私言也往者內閣學士文海會言之矣然猶曰頑固未化也上年考查憲政大臣侍郎於式枚亦言之矣然猶曰界乎新舊之間也日本法政大家如寺尾亨島田俊雄中村進午輩其所論中國立憲問題亦莫不以爲危險而若或怵之其有慫恿而歡迎者類皆詼詭其詞非逞其狡獪即涉於游戲非篤論也名醫之治疾也猛烈之劑或出尋常擬議之外甚至有以毒攻毒而竟用砒霜者未嘗不自信其術之獨神然而孝子終逡巡卻顧而不敢進於其親者何耶夫豈不欲疾之速瘳乎誠不忍以親之死生供醫者之試騐也奴才區區欵誠亦類是已夫以近日浮薄少年之無知與一班留學生之不更事而遽以請願之書主持朝局謂不如此不足以救亡豈非天下之大疑乎伏願我皇上乾綱獨斷勿嘗未達之藥而輕聽浮薄不更事者之言致爲海外著述家所匿笑天下幸甚臣民幸甚奴才誠憂之深故不覺其詞之複非沽直言敢誎之名竊附責難陳善之義悚懼迫切不知所云謹繕摺具奏伏乞聖鑒謹奏　　國外新聞 
　　日本外務部大臣回國　○十四日東京電云日本外務部大臣小村伯爵已於今日下午回抵東京　　美國稅則議案議結　○十四日倫敦電云華盛頓電稱美國上下兩議院已派專員會同簽定稅則議案並准照美總統塔孕脫之請將手套木料從輕徵稅皮革一項則免予徵稅　　飛船家下書賽駛　○十四日紐約電云法人勃萊裡哇脫君（即）近乘飛船飛越英倫海峽者）現下書邀美國飛船家賴愛脫昆仲在西脫爾賽駛飛船定以美金二萬五千圓爲角勝之獎金　　西班牙內訌續聞　○十四日倫敦電云現據西京美特裡官塲投稱巴塞洛那之亂黨大股經騎隊驅至一隅復經砲隊壞攻因勢窘投誠是役亂黨受創頗甚現惟有鄰鎭小股倔強未服　西京會有兵民　集西皇阿爾方沙宮外示威抵制戰事　西京官塲雖多慰言然國民對於摩事之結果皆存悲觀　　西後藉游避亂　○十五日倫敦電云西班牙皇後維多利亞皇太后克利斯的那現出游法國邊界培伊盎聞將視內訌情形以定寓期之久長惟後等均已戒備一切　　西摩戰事七誌　○十四日栢靈電云摩洛哥開培爾斯省之軍現亦進攻米里那西軍　同日倫敦電云米里那情形異常危急該地西軍統帥馬里拉已請政府添兵七萬五千名馳往援戰　　法政府整頓海軍　○十五日倫敦電云法政府決議將管理海軍大員大加調動不日將簡新員多人統御各艦隊　　英艦游弋地中海　○十四日栢靈電云現有英國艦隊枝隊游弋葡京里斯本及其勃萊脫之間 
 
 

Page 27

 
 
   
 
 

Page 28

 
 
   
 
