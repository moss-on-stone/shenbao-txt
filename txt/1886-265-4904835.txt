# 1886 - 265 - 4904835

 

Page 1

 
 
[新印道聽塗說出售] [  申報舘主人啓]  
　　道聽塗說十二卷係涇縣潘煒漁先生所著先生才高學博足跡半天下惜無所遇平生著作等身俱未授梓兵燹後復多散軼近從其猶子處覔得是稿亟付手民聊以爲吉光片羽云爾排印旣竣都爲六册準自今日起出售每部價洋三角正售處照舊 
[開印石印雲程必備] 點石齋主人代啓 
　　自石印之法行各家選印大小題文往往博採廣搜以多爲貴誠盛舉焉然博而雜何如約而精蕉綠軒主人藏有名輩窗稿及近時試藝千篇同人慕而讀之果皆詞意輕靈理法　密而題之纖巧偏全截搭凡足以窮手法者則又無不備誠小試穿楊絶技豈可聽其湮没視同覆瓿手爰商付石印以供同好然文藝而外古學爲尙故復精選近特舘閣賦百餘篇分韵試帖四百首重編分類文料初二集二本額之曰雲程必備至選校之精當紙墨之晶瑩大雅自能鑒别無俟贅陳分訂十本用綢匣裝池每部價洋一元八角徑寸明珠精雅罕匹定於九月内出書倘蒙惠顧祈向滬上各書坊曁南北申昌如躉售希至申報舘帳房及鎭江申昌書畫室面議價更從廉此佈 
[八十九號舊報出售] [  點石齋主人啓]  
　　各省遣散營勇除得歸故土外流爲匪盜者紛紛不一而足日前本埠英界包探拿獲二人身畔搜出會匪憑據刻縣訊雖無確供然非安分良民巳可概見圖之以告整飭地方者報首仍列告白一紙後附淞隱漫錄圖說一則准於二十六日出售此布 
[加價招股石印佩文韻府告白] [  點石齋主人代啓]  
啓者本齋代晉記招印佩文韻府一書業己出有樣張傳觀四處前議招股每股出洋十六元先惠四元成書日繳洋十二元取書一部等語均詳前報第一條告白想薄海士林均經洞鑒現在股票所存不及千部是以准於廿一日起加價每股出洋二十元仍先惠四元餘俟成書日繳洋十六元取書一部異日期滿股足來售此書者每部須實洋三十元願附股者請逕寄上海點石齋南局帳房代收○揚州元亨利錢莊○天津針巿街恆　里源豐潤匯票莊○京都煤巿街興隆店内源豐潤匯票莊○漢口郭家巷復源盛紙號均可代售如願躉買准至上洋大馬路集賢里天保棧内長順晉號面議此佈 
[石印歴代賦彚出售] [  點石齋主人啓]  
　　是書係康熙年間陳宫詹元龍奉旨編輯者上起周末下訖明季所有古賦律賦無不採入分正續補遺逸句一百八十二卷賦共五千餘首　　浩繁兵燹後鮮存完璧茲雙梧書屋主人將家藏舊本並假到桐城方氏藏本託本齋石印是編搜羅極富選擇至精校對則絲毫不爽墨跡則　　得中準於月杪出書分訂十六本價洋十元古學家亟宜家置一編如有躉售者請速　本齋帳房面議價當格外從廉因工本甚大所印無多惠　者勿爲捷足先得也此佈 
[軍火宜儲善地說]  
　　近日地亞士洋行有銅冒炸裂致傷工人三名其二人現巳次第告斃尙有一人傷勢亦重刻下未識得保性命否甚矣軍火之不可不愼而藏之當求善地也夫地亞士洋行專以售軍火爲業則行中所儲以待售之軍火當必不少忽焉激動致遭不測此固意中事耳該行設於租界固居人薈萃之區也軍火等物藏於行中無異於藏在人叢中也此次銅冒炸裂外間議論紛紛不一有謂係該工人等將廢　銅冒鑿取銅皮以致炸者有謂已有數銅冒剥開取出火藥放于一堆嗣有一稍大者剥之不動乃以釘撬取偶一不愼火星濺入遂成此禍然聞炸裂之處其屋上已洞穿一穴窗上鐵楞亦多損壞則必非一銅冒之力所能及此或者起火則由於一銅冒而延及他物以致突然上擊忽爾横飛譬諸開花砲砉然炸碎無能趨避故該工人等有手指飛去者有背肉焦爛者其禍之烈乃至於如是並聞該行隣屋亦有碎銅壞鐵飛入其室幸而不至傷人否則眞所謂旡妄之災矣夫租界地方鱗次櫛比人烟稠密火标之嚴亦倍於他處硝磺之有厲禁不必言矣滬上地方無論居家店鋪大都點火油者居多而火油之爲物着火卽燃或懸燈下墜或燈翻油溢如水之流流至何處卽着至何處潑之以水泛濫愈甚最易致兆焚如以故工部局定有章程凡店鋪出售火油者其店有存油立有限制不得逾額設有額外多存者一經巡捕查出照章判罰决無寛貸定例之嚴如此無非爲預防火災貽害地方起見其火油棧房則必遠在浦東當四無居人之處其立法之盡善盡美可謂毫髮無遺憾矣而獨至於租界各洋行售賣軍火則不聞妥定章程此何以故夫火藥之爲物也其力較之火油有過之無不及工部局旣因防火而不准洋貨店多存火油又於租界中或當新年或遇喜事凡有燃放爆竹者亦必拘送捕房請官判罰前數年新正五日之内尙稍寛其禁至近年則此禁愈嚴雖在除夕元旦諸佳節倘有放爆情事亦必拘拿豈爆竹之爲害乃烈於軍火乎一雞心彈也小者數兩重　數磅尤重者則數十磅數百磅其中實藥幾許其外又皆包以銅鐵鉛一經觸動立卽炸開轟然一聲鉛鐵横飛中人身非傷卽斃且每一售賣軍火之行其所儲藥彈銅冐等物必不甚少或一二彈炸烈鉛鐵所射互相擊撞可使所有軍火一齊盡着雖有水龍藥龍不但救之不及而且横飛鐵砲人不敢近惟有各顧身命奔避不遑并不能坐視其延燒又安能爭先撲滅此其禍患之大百倍於爆竹十倍於火油而謂可不必爲之妥籌善策乎夫所謂善策者無他亦惟不使以害人之物近乎人而巳中國各處置辦軍火研煉火藥皆在人所不到之處卽外洋各國其藏貯軍火之所或在砲臺之下或在曠地空屋之中專有一儲軍火地方勿使人得以近之此正未雨綢繆之至計也自今請租界售賣軍火之各行妥籌一僻靜之地安置各項砲彈銅冒等一切軍火而但留一二樣子於行中仍須嚴密藏放勿使行中諸人得以隨意玩弄倘有來購者取樣示之如其合意則議定後向藏貯之所點數付給亦甚便捷不得仍蹈前轍以致有意外之禍如此則寓居租界諸人亦可以稍免驚惶少傷性命倘各行而仍置諸不問視軍火如兒戲則工部局亦可援火油之例以治之明訂章程嚴定限制一處行家止准留若干樣子以備購者選擇倘有逾限亦如火油逾額之例罰之此亦顧全人命保衞地方之要務也且此次地亞士行幸係西人所開之行耳其所傷所斃者幸係中國之人耳設如該行而爲華人所開則苟有彈炸傷人穿屋壞窗飛入鄰家之事必且咸爲之不平設如藥彈炸傷及告斃之人均係西人則必將索償勒卹勢將視爲大事矣雖然該行主人現聞慨給該死者棺殮撫卹銀若干傷者亦有養傷之費而軍火之被燬房屋之被壞當修理者又不在此數訃所費亦旣不貲而彼死傷之家遭此不測之災其慘怛何可言狀何如早爲之所作有備無患之計之爲得也芻蕘之献諒亦首爲之肯爾 
[上諭恭錄]  
　　八月二十五日奉上諭順天府奏請賞普濟堂等處及廣仁堂米石各一摺本年雨水較多畿 
 
 

Page 2

 
 
輔一帶秋收歉薄貧民生計維艱所有普濟堂功德林兩處恩賞小米三百石加賞小米五百石及廣仁堂恩賞小米三百石均着照例賞給另片奏請賞給蘆溝橋粥廠及資善堂煖廠米石各等語加恩着照所請賞給蘆溝橋粥廠粟米四百石資善堂煖廠粟米三百石以　窮黎餘依議欽此同日奉旨此案着交張曜督同　司親提人証卷宗秉公研訊確情按律定擬具奏原告民人高登第該部照例解往備質欽此 
[本館接奉電音]  
　　昨午接到在京訪事人來電有八月三十日御旨一道敬謹譯登○八月三十日奉旨徐致祥補授通政使司副使欽此 
[崎陽消息]  
　　前報有定遠鎭遠二船不日到崎之說後知到者係南洋之南瑞北洋之濟遠由丁軍門帶領於上月廿四日十點鐘抵崎軍門卽登岸至理事府晤蔡君問近日會辦之事并告以傅相如何分付彼此慰勞之餘復偕候狀師担文所談之事外人皆不得知惟聞軍門當俟此事了結後纔往他港云○英人担文君與羅君誠伯自中國派遣到崎暫住大浦外國飯店現奉欽憲以担君爲會辦　事委員羅君爲會辦文案官須俟事畢回申尙多時日遂另借梅香崎町法人居住旁屋兩間爲公館以便官塲出入訂以四月爲期每月費房金二十元○上月廿四日本報載日人所延狀師克爾沃與出浦奉政府命回亦想或别有要事或謂克爾沃見此事斷難擔任且强詞奪理非其所長不若於事未決裂之前見機引去之爲愈也果如是克君亦賢矣○兩國官員會辦此事業經十次而自克爾沃一去日官似憂從中來後之會員又未來崎大約日人於比事斷無不認罪之理惟中國着其如何賠償服禮又將遲回推卸誠以日人固淵乎莫測也○前受傷未愈之水手自兵輪去後仍在兩處醫院養傷刻下在英醫院中者己獲痊愈惟日醫院中尙有數名未經全愈下次兵輪回國定可概行帶歸而近日新到之兩兵輪經車門嚴口約束卽禮拜日亦不准兵丁上岸軍門登岸時僅帶學生數名輪流隨侍故到已數日並不見一水手軍門則住在南瑞船上云○長崎亦有聖廟相傳建自日人而華人之爲通事者祭之特不能如中國之按時行釋菜禮耳自中國派理事駐劄始命商人於春秋致祭現蔡理事以名孝廉現宰官身於祀事尤恪恭今屆上丁適以辦理水手之事日不暇給遂緩至二十七日始行襄事是日狂風大雨幾乎不能行禮後幸雨稍殺蔡君商於各執事簡節禮儀誠意以畢事 
[日下紀聞]  
　　閱兵大臣定於上月二十一日在兩黄旗敎塲閱看八旗滿蒙漢二十四固山驍騎槍營抬槍鳥槍練兵合操務於是日五鼓分出安定德勝二門齊集該教場○皇太后諭充前圈　所選秀女三十餘人於八月二十一日進内預備覆看卽着各該旗傳知於二十日申刻齊集地安門内東沙灘排車以備寅刻神武門開時帶入選看又奉皇太后懿旨此次覆選各秀女加恩　庸冠帶均着梳頭欽此○皇上擬於九月十七日駕幸南苑大閱神機營馬步各聠練兵各項槍砲操演刻已傳知軍機王大臣會商醇邸妥議覆奏矣○上月二十日肅王在府中演劇邀請日前祝嘏之諸戚友一時車馬盈門異常熱鬧○上月十八日禮邸前赴外火器營開放該營八月分弁兵應領甲米至十九日夕陽在山時始返○禮部咨行各衙門稱准欽天監咨到選擇封日開印吉期請旨圈定等因具奏奉硃筆圈出光緒十二年十二月二十日已時封印光緒十三年正月二十一日午時開印欽此欽遵相應咨行各衙門一體遵照○上月二十二日内廷廣儲司銀庫補放内務府三旗護軍營弁兵恭備海差賞銀二百兩因十七日未克放竣故於是日找放其餘月例各項放欵均未支發○八月二十夜内城西四牌樓金蘭齋餑餑鋪失愼焚燬房屋三椽屋中貯有白油香油各數大缸幸未然着否則更不堪設想矣○中秋夜初更時突有一人奔赴前門外打磨廠南城坊署訴稱有數人闖入家中手持利刃强索銀錢乞速派差拿捉坊官聞之親率幹役多人前往比至其家並無蹤影惟二男子與青年婦女三五人或坐或臥履舄交錯艷妝濃抺頗不類良家女子坊官問何人持刀詐索則訴者已查不知所之矣坊官怒甚喝役將男女帶回立卽升堂究訊諸人皆默默無言坊官知是青樓乃喝役各批頰二十下將二男子押禁婦女交穩婆管束復令官役搜拿喊告人傳言喊告者向在該妓館爲傭被二男子唆使鴇母逐去懷恨於心是以出首云○順屬各州縣被水災民結隊入京至順天府署哀求撫卹尹憲將仿照成案每名給銀一二兩委員護送回籍○八月中旬某日崇文門外茶食胡同許姓因壽誕邀集親朋喚瞽者唱盲詞欵客三更後瞽將去向許乞賞許吝而不予瞽不滿於中語涉誚讓以致爭吵許被瞽所傷因赴南城坊署涉訟坊官訊問得實怒瞽者狠毒判令重笞荷校 
[析津官塲事宜]  
　　新任湖北巡撫奎中丞斌於八月廿四日到津行臺在浙江粮道公舘茶座在寳昌棧○朝鮮現派李君應浚徐君相雨恭齎咨文來津隨駐津督理通商事務之朴君齊純禀見傅相想爲前事剖晰嫌疑也 
[拐犯站斃]  
　　元和縣拐犯陳老二卽朱茂光又名陳錦溪陳福山張蘭亨歴次誘拐良家子女曾經破獲發邊遠充軍遇赦釋回兹復怙惡不悛　次犯案六月二十六日復誘拐元邑江阿巧之子女江三寳江銀寳旋被擒獲程序東明府訊得實情飭將該犯因諸立籠置之閶門外渡僧橋觀者甚多有因擁擠失足落水者遂於上月廿九日移至元妙觀山門示衆並將所犯拐案開列牌示晝夜飭差看守不准私與飮食詎該犯逢人唾駡尙未悔罪因將墊脚之板撤夫自午至未便奄奄欲斃此八月三十日事也 
[道憲告示]  
　　欽加二品銜江南分巡蘇松太道龔爲關防詐僞事照得法網綦嚴宜家喻而户曉人心叵測須杜漸以防微上海地方華洋雜處良莠不齊時有僞託官長親朋招搖生事設計詐騙兹本道恭膺簡命調任申江職重監司政嚴功令事無鉅細悉本親裁從　聽信人言使于公事惟曩日南北從公往來甯滬熟悉甚多誠恐有種不肖之徒聽悉本道家世交際或假充官親幕友等項名目依草附木　外招搖撞騙爾等愚民受其播弄墮其術中尙不自覺大爲地方之害亟應預爲佈告以杜詐僞而肅法紀除明查暗訪並飭屬一體密拿嚴辦外令行剴切曉諭爲此示仰道屬軍民商賈人等一體知悉自示之後爾等各宜安分守法如遇有冐稱本道親戚族友家丁等輩因事招搖希圖撞騙許卽扭送來轅或請就近地方官轉解一面指名呈告以憑親訊究辦倘有受愚請託或勾串生事一經發覺立提併究按例重懲決不寛貸其各凛遵毋違特示 
[清恙告瘳]  
　　法會審委員翁子文太守前因政體違和遂赴道轅請假時湯小秋觀察方攝道篆以公堂案牘未便久稽因委葛蕃甫同轉暫行代理今太守假期已滿清恙漸痊龔觀察因飭仍至公堂照常會讞昨日堂期捕房所解各案俱由太守判斷云 
[淞南雜摭]  
　　昨報列公差送縣一事　事由江北人沈萬新赴英公堂控妻女被某甲誘匿向之認領有徐振才出頭覇阻云云蔡太守飭差張吉往提張先將徐拘押旋張夥羅錦榮帶徐至茶寮盤詰甲之下落當有徐之表兄馬某到來閒談徐竟乘間逃逸羅遂將馬管押後徐至沈處辱駡沈投案申訴情形太守大怒查得該差提徐私押三日忽又帶在茶　顯見另有别情當將羅　笞攆逐張亦斥革馬則開釋張屢次求恩賞充不准意欲令羅緝徐到案將功贖罪而羅竟避匿無蹤日前在法界南誠信遇之扭至捕房着同投本官衙門請判　　路上又爭扭至英捕房解案後太守備文送縣核辦縣署帮審委員王鴈臣司馬庭訊之下張羅各訴前因司馬叱張使退限十日内獲徐解候歸案辦理○申江妓藪也珠簾十里粉黛如雲妓皆倚無賴爲護符無賴亦藉妓爲生活花間波浪竟有異想天開者斯亦足騐世風之日下也某君慕花月春江之勝來滬僑寓博經里前日忽有數年前相識之妓紏合流氓登門滋詐妄謂前曾納爲簉室今竟以陌路視之某君不堪其擾挽人調處許給洋數十 
 
 

Page 3

 
 
元方得了事噫此又風月塲中拆梢之新樣也　作狎邪遊者尙其愼旃 
[追繳洋元]  
　　前月英界寳和里某氏婦至法界大巡捕房對面德泰烟舘挑買烟膏有某甲自稱爲氏之本夫謂氏前曾席捲　逃今始到申尋見隨扭氏入捕房俄頃氏卽經人保去次日甲並不投案請訊事遂稽延旋由前開小遊僊烟館之二阿姊久居法界管閒事之毛桂松程丹山等調停由氏出洋若干令夫出立退婚筆據事經包探所知禀明巡捕頭將毛程兩人拘到中途程在身畔取紙一團抛擲洋涇浜内時適潮落包探得以下河拾起向火烘乾詳視均係禀帖底稿昨日堂期捕房將毛程兩人解案其在毛身畔搜出之洋十六元銅洋一元程身畔搜出之洋四元銅洋一元小洋五角筆袋烟盒各一均由包探齎呈翁太守閱過詰問姓名毛稱名桂松程稱係唐錦山太守問爾等作何事業毛稱前開飯店現在賦閒程稱前業皮貨現在訓蒙太守謂程　爾前曾在徐才林飯店託伊盖戳保唆吏徐夏氏認女案内之李嘉醫往傳不到其人何往答稱現在租界中可以交到太守謂此事今尙暫擱惟問爾等今日爲何被拘毛初稱不知太守謂爾等自已所爲之事豈竟不知明日先責爾糊塗然後訊理本案程毛始供稱此事係二阿姊來文先是蘇州人陳德成娶妻沈氏名二寳與林姓私識所有錢財經林用罄無以過日私　捲逃在會香里租有房屋二阿姊聞知此事卽通信與陳來滬尋到旋卽由二阿姊託程調停着伊母女兩人出洋二百四十元交陳由陳出立退婚筆據太守謂程曰退婚據諒是爾冩爾等得洋若干程稱伊自已寫成毛稱每洋百元陳得七十元太守謂現照二百四十元算扣下洋七十二元如何分法答稱三人均分我等兩人分得四十二元六角零星用去洋二元其時二阿姊爲李寳昌之事由公堂送縣押在官媒家不能出外故託小東門醫生蔣道根介紹事後取去洋六元蔣阿大亦用過十元其餘約有六十二元均二阿姊取去太守謂爾等現須先將洋元繳齊再核毛程均稱求賜交保方能措洋太守謂不必保出旣有人分錢自有人帮爾等辦事又問程此等紙張可是爾寫答稱不是我不能舉筆太守謂爾筆袋帶在身邊不必客氣替人寫一張得錢若干程稱二百文太守謂照算也有二元光景着將毛程兩人帶回管押俟繳到洋元核斷并着包探將二阿姊傳案 
[研訊誘逃]  
　　朱阮氏投上海縣控稱家居浦東高家行媳婦王氏於本年六須中逸去至前日始悉被朱彩觀徐阿才誘匿滬上叩請飭提訊究莫邑尊簽差提集一干人於前日請帮審委員李司馬升堂研訊朱阮氏投案伸訴前因王氏供稱夫故無依傭工於外並木私逃朱徐同供不敢誘拐實遭誣訴阮氏稱王氏生有一孩現在由朱抱匿旣是傭工滬上試問孩從何來司馬轉詰王氏依然一味支吾司馬着掌頰二十下詰其究從何人出外孩在何處該氏供稱三月中與徐有私後由朱誘出寄居城中蕭姓家數日不料朱竟一去不回致積欠蕭處飯資二千數百文無奈信追徐來將田單作抵孩由徐抱回司馬復语徐朱兩人仍彼此推諉司馬飭將王氏交姑阮氏領回管束徐朱押候復訊核辦 
[集証再訊]  
　　昨報列諭集人証一案兹聞馬車頭陳紀榮實名陳紀順管押在英公堂係爲别案並非該洋東所控馬車行名順泰開在虹口地方因該洋東係法人故投法公廨控告法繙譯官祁君商同翁太守於昨午二點鐘覆訊陳紀順仍由英廨差役送到并由陳邀同發昌修馬車店夥張蓮生到案候質翁太守詰之陳紀順據供馬車行本係德人所開去年七月間德人爲行中乏錢向我借洋二百元立有憑據至今年四月間德人病故有法人倍而堯接開知我有洋二百元可向德領事署領取隨向我撮借謂俟法公司輪船到滬卽可還洋總在三個月間我因在伊行中辦事故即應允由倍而堯出立西字借據交我我不識西字不知伊於據上竟寫六個月歸還嗣於中歴七月初我因事管押新衙門伊行中另換總頭陳炳邦現在洋東告我欠洋但伊尙欠我洋二百元另有一票代付發昌修車洋四十四元又五月份結欠洋二十七元六角均有西字票據另有六七兩月代墊洋一百三十三元五角開有細帳昨已呈案翁太守將各帳及禀詞閱畢商請祁繙譯宫轉詰倍而堯據稱陳所開帳實不相符况發昌之洋未付西歴六月間應給陳洋三十元陳又不收至馬車行從西歴五月十六號起至七月二十八號卽中歴六月二十七日爲止故中七月間陳已停歇所有開銷不能算數翁太守詰之陳紀順據供六月間洋東並不給我洋三十元至發昌之洋現在張蓮生在此請爲詰問翁太守訊之張據供順泰之車共修四輛一輛修費四十四元其洋已由紀順付我後又有二輛修費洋一百十元一輛計洋二十八元另有小件修費洋四元九角共計洋一百四十二元九角曾往收取由該洋東先交我洋五十元在後伊行經手陳炳邦付我洋兩次共七十元除收現尙欠洋二十二元九角故往索取並非索四十四元一欵翁太守詰以收洋可有憑據答稱我等出發票往收並無别據問其有收條否答稱無有太守卽請祁君轉諭該洋人現已對明四十四元之欵發昌已收可由該洋人照付與陳至恐日後轇轕卽著發昌出收條與該洋人可也祁君然之倍而堯亦遵照太守謂現在二百元四十四元三十七元六角三欵均已對明洋人亦認惟不曾到期耳現在該洋人控陳紀順爲何事祁君詰之倍而堯據供行中馬匹共二十二匹按月每匹料食洋四圓應洋八十八圓而西五月間祗半个月祗須四十四圓陳簿上寫四十人圓五角再有馬夫一名應給工洋一圓陳簿上寫一圓五角似此結算西五月不符洋五十七圓六角六月不符洋六十四圓八角七月不符洋五十二圓四角再馬車捐照會按月十五圓五角而五月分簿上祇開七圓七角半尙有半月洋圓向何人去收祁君轉達翁太守卽詰陳紀順據稱五月間收下各帳不敷開銷由我墊洋三十七元六角卽有西字據經洋東簽字我如何反能用空至五月上半月捐是德國人經手德人病故應向德署照收故不付帳旋據陳夥沈阿順稱自陳管押英公廨後洋東請精通法國語言文字之人與我對帳已經對明總要我賠洋二十元三十二元四角伊親寫字與我今己呈騐如何又虧伊洋一百七十四元有零翁太守又詰爾等西字簿是何人所寫其人何在陳沈兩人共稱託人代寫可以邀到其時張蓮生已將收條取到呈案翁太守謂爾等轇轕太多一時恐難明白着兩造各將不符之處簽出於禮拜四午後二點鐘冉訊衆人遵照欲退適對帳之宣和卿到案據供西人託我算帳結明由沈陳賠洋五十二元四角倍而堯蜾出筆據交彼太守請祁君訊之該洋人不認出據宣又稱此洋人實屬無賴伊前用我爲夥被賴一个月工資請追太守謂此是别案如欲控告着另具禀帖投追陳紀順仍交英署差役帶去 
[法界公堂瑣案]  
　　包探解廖瑞仁至案禀稱昨日八仙橋捕房西捕在途巡緝伊等三人操英語詈之因之拘押廖供爲鞋底作生意昨日酒醉不知西捕在後以故偶然嘲笑太守謂實屬不安本分本應懲責今姑從寛管押三日以敬○昨報列華捕在鄭家木橋被賭徒毆擊旋拘到沈阿才卽李阿壽一案翁太守以沈供在張二泉家作工因飭傳張到案昨日張呈保單願爲沈保太守問爾所保是大阿壽抑小阿壽答稱是大阿壽太守謂本分府早知賭徒中有大小阿壽二人爾旣來保本當連爾押起今姑寛恕可卽好好回家張喪氣垂頭而退 
[姻叔袁翔甫大令以本年九月六六旬初度首倡一律爲壽錄請教政並乞諸大吟壇玉和]  
　　九秋六日正懸弧扶杖稱觥樂有餘頭上茱萸壽者相門前楊柳雅人居周游渤海資新識笑指倉山剩舊廬宦况浮沈安足道盛名傳世待何如姻愚姪高昌寒食生桂笙何鏞冉拜 
[訪桂馨里陸斐卿詞史口示高昌寒食生]  
　　未是卿痴是我迂暫從金谷覓歡娱不知香陣粉圍裏有此狂奴才生也無北條鷗所稿 
[卽席和北條原韵]  
　　休從芳窟話倪迂香暗梅花儘足娱爲問小孤山下客銷魂眞箇許還無[  高昌寒食生信筆]  
[蘇省撫轅抄]  
　　二十六日新任蘇州織造奉曾到蘇是日進署接篆候補同知胡秉鈺銷松滬釐局解餉差並禀知丁父憂候補知州陶甄服闋回省禀到委署無錫縣陳鳳儀禀知軍裝局盤交清楚卽辭赴任縣丞王祖培謝委署婁縣主簿事蘇州城守叅將劉於九月初七日督辦松滬釐局候補道蘇元瑞於九月十一日均壽辰家人禀報江蘇候補縣丞郭濟堂於八月二十六日卯時在蘇寓病故○二十七日撫轅牌示於九月初一日換戴暖帽四品銜候補班前先補用同知周文煦服闋　都騐放回省禀到 
 
 

Page 4

 
 
　　天仙茶園 
　　九月初二日演 
　　龍虎庠摘纓會閙海迴籠鴿拆書狀元譜淮安府佳期打扛子六月雪 
　　九月初二夜演 
　　牡丹亭回荆州豪傑居新倂文武新戲全本僧道無緣大香山 
　　老丹桂茶園 
　　九月初二日演 
　　沙陀國南陽關武擋山虹霓關銀大缸百草山黄金台大表功 
　　九月初二夜演 
　　鍘包勉滾釘板九更天雙泗洲黄鶴樓全本狗奶報 
　　留春園 
　　九月初二日演 
　　辭朝小八扯桑園會寳連燈九花洞打嚴嵩打城隍蝴蝶盃 
　　九月初二夜演 
　　御菓園蓮花湖打櫻桃貴妃醉酒天水關孝感天六殿雙獅鬥 
　　詠霓茶園 
　　九月初二日演 
　　渭水河下河東瞎子算命捉放曹舉鼎觀畫遊龍戲鳳英雄義沙陀國連營寨 
　　九月初二夜演 
　　雙龍會祭寳塔蝴蝶盃献佛山二進宫一等名角一汪水雙投山落馬湖玉堂起解京遇緣 
　　天仙茶園告白 
　　敬啓者本園特請京都内城府初次新到頭等名角小雙喜小桂福等准於八月三十夜起演新戲十八扯是日請諸公早降 
　　頭等名角登臺 
　　敬啓者本園特請山陜京都内城府初次新到第一等名角一汪水謹擇於九月初二夜登臺准演富貴圖風兩無阻務請諸公早降賞鑒是荷特再登報佈聞詠電茶園告白 
　　禮拜三拍賣 
　　啓者准於初二日兩點鐘在仁記棧拍賣八四７５獅箭布七磅頭二號彩機洋標十四磅龍粗斜紅星莊羽布附拍本行馬箭鴿牌紅嘰色羽色等貨此佈麥葛林行啓 
　　禮拜三拍賣 
　　啓者於九月初二日十點半鐘在彌羅洋行内拍賣金鋼鑽洋磁花顯尾鏡銀表匙洋眼鏡香肥皂洋叫炮洋剪刀紅手蝕自來燈鐘亮廚窗等餘物不計欲意者請至面拍此佈魯意師摩 
　　禮拜三拍賣 
　　茲于初二日兩點鐘在董家渡旗昌棧房拍賣水晶牌油二萬二千箱其貨稍有油漬如貴客欲買者屆時請至該棧面拍可也此佈壳件行啓 
　　禮拜三拍賣 
　　於初二日十一點鐘拍賣各色油漆黑凡立水猪毛大小茄門釘匣頭香皂十八條黄皂廿條英皂什物不計此佈永發啓 
　　禮拜三拍賣 
　　啓者於今日兩點半在老寧波碼頭頭棧拍賣火爐磚一萬塊如合意者請至面拍可也此佈九月初二成大行啓 
　　禮拜三拍賣 
　　准于禮拜三十點半鐘在虹口巡捕房東面住宅内拍賣大飱間書樓房間廚房内家具什物不計隆茂行啓 
　　禮拜三拍賣 
　　本行於初二日十點半鐘拍賣黄龍人馬各色羽二四六磅黑龍星標二四藍茶瓶Ｘ紅茶瓶紅孔誉標廿六紅瓶Ｘ標六磅英蛇布七磅紅瓶布八四黑瓶ＸＸ藍葵花藍瓶三Ｄ藍雙瓶９９藍雙茶瓶布十磅三號市漂布二磅官牌紅布四磅官牌紅標等貨此佈怡和洋行告白 
　　禮拜三拍賣 
　　茲于初二日十點半鐘在公和祥棧拍賣馬脚鐵車邊鐵禮拜鐵剪口鐵爐鐵板練條圓釘魚鐵共約五千餘担各貴商欲意者至期臨該棧面拍可也九月初一日新茂行啓 
　　輪船出賣 
　　茲者今有新造輪船一隻船名飛龍該輪長九丈闊一丈八尺吃水四尺一點鐘可走十二買路船内機器槓具極其堅固其價格外公道倘貴仕商欲買者請至本行面議可也此佈馬立師洋行啓 
　　禮拜三拍賣 
　　准於禮拜三初二日兩點半鐘在順泰碼頭拍賣紅白糖氷糖如合意者早赴該處面拍此佈魯意師摩告白 
　　禮拜四拍賣 
　　準于初三日在西棋盤街林福堂拍賣房間生財木器等物一應俱全凡貴客欲拍隨帶定銀不悞此佈聞房東啓 
　　禮拜四拍賣 
　　啓者於禮拜四十點半鐘卽華九月初四日在本行拍賣外國頂大做簿綿紙幷藍雙開夫四格紙白四格紙又印字紙各色顔料紙如欲購者來行面拍可也此佈隆茂啓 
　　禮拜四拍賣 
　　啓者九月初三日禮拜四十點半鐘拍賣路燈船牌羽毛人舘小呢　色嗶嘰船牌人虎九佬色羽綾十一磅彩三元銀洋錢十磅十二彩人鎗十磅紅四美紅三元紅人鎗藍人鎗銀洋錢九磅十二花邊藍獅九磅銀洋錢市布八磅四銀洋錢藍碼頭五子登科紅三元紅四美彩人鎗藍三元藍四美藍人鎗洋房雙人二千號雙人七磅藍三元藍四美藍人鎗六磅藍三元雙人原布八磅彩三元雙Ｘ眞飛鳥花邊藍獅七磅雙Ｘ眞飛島花邊藍獅彩人鎗紅三元藍三元藍人鎗挺市洋標十五磅老人頭十四磅雲獅冲花旗粗布十二磅單雙松鼠人鎗冲花旗市布金三元洋棉紗八磅雙松鼠孔雀細斜紋十五磅砲鹿十四磅飛龍人鎗老人頭冲花旗斜紋綠金三元白竹布金星白金三元七十二線紅二喬紅雙路燈毛光市漂布六十四線藍雙路燈二千號洋房毛光漂布等貨此佈八月廿九日元芳洋行啓 
　　禮拜四拍賣 
　　於初三日十點半鐘在大橋下德公舘拍賣房間木器廚房間什物各色花草等不計此佈永發啓 
　　禮拜六拍賣 
　　於初五日十一點鐘拍賣十六號至三十二號黄銅皮八十戧箱如欲意者請至本行面拍可也此佈永發啓 
　　袖珍十三經集字 
　　是書爲童蒙之所必用久已風行海内惜板皆漫患今集翰苑分書重爲編訂增注用上白紙刷印每洋二角寄上洋文玉山房並各書坊 
　　必發票减價 
　　十月票全張五元八角半張照算條六角五分賜顧請至四馬路口老巡捕房老巡捕房南首 
　　專收彩票 
　　本號開在吕宋香港上海並無枝分别埠專運售吕宋票逐月批發並吕宋烟門庄零售價照大市來信買者原局回件上海廣揚興行啓 
　　美華樓告白 
　　啓者四馬路樂也樓書舘前東不願開張是九月朔日情愿盤與美華樓開張倘有一應押包限三日内取贖前東往來各項帳目與本樓不涉 
　　條頭六角二分 
　　英十月份票全張五元八角半張照算外埠來信指明上洋寶善街中○必得利行 
　　尋狗 
　　三十晚七點鐘走失獅子雄狗一隻身長尺六七寸高七八寸灰毛大耳頸有白點一塊如有人送至華衆會謝洋兩元 
　　失票 
　　今遺失慶泰和劃付劉啓記第七十六號九月十五期票洋十一元已向前途説明作爲廢帋望各寳號切勿收用劉啓記具 
　　輪船招商總局告白 
　　本局准於重陽後改派江表輪船往來寧波温州上海每月三次客貨水脚照章收算特此佈聞 
　　新刻書信要語 
　　是書採取行家商號近時往來四時通候荐託貿易答覆以及家書男女黨族交接稱呼時令奉肅拜啓套語婚喪喜慶新年拜啓書札規格估看銀洋秘法論洋要决無不網羅畢俻商家必有之書每部四本三角半寄上海味三堂及各書坊售 
　　書籍减價 
　　原板錢文端香樹齋詩文全集計廿四本白六元竹四元甘泉鄉人稿白一元半竹一元現俱八折二馬路千頃堂南晝錦朱德生痧藥店寄售 
　　拍賣火輪船 
　　啓者本行有火輪船一隻名英葛巴大約可裝一萬担之數其船已停廣隆棧對門現定於九月十六日兩點鐘卽英十月十三號在本行拍賣如各寳號欲拍者屆時請來本行寫字房拍定可也此佈會德豐行啓 
　　寶豐公司收回售票 
　　本公司所售英十月份新章發財票是因别家查禁恐涇渭難分故亦隨卽停止貴客買去之票無論本埠外埠務祈在開彩前三日退還卽將原洋奉璧以昭誠信如逾期不退還一概作爲廢紙特此聲明 
　　召盤 
　　大方棧因欠本行租銀主避匿不見今將該棧關閉所有一切生財傢伙如有新主欲盤至本租帳房面議以九月初十止血無盤主擇日拍賣以抵房租特此佈聞老沙遜啓 
　　外國新到 
　　本公司由外洋運到灰色黑色礬石邊大小自鳴鐘風雨表雙眼單眼千里鏡電氣燈各式大小火油燈打樣畫圖用機器批南針日規各色大小玻璃花瓶英國木尺大小鋸子髮剪象牙筆杆等其餘奇巧異物不能細載行情格外公道此佈上海福利公司啓 
　　校刊括地志並補遺 
　　唐魏王泰括地志一書亦爲淵如先生輯刻岱南閣叢書一種版已久毁世尠收藏茲幸搜得舊本因重檢所采原書悉心校刻所有訂訛補闕寶於是書有功詳陳君跋語中茲已刻竣印行留心地理之學者亦將得所攷證焉取價白紙洋一元上洋江左書林掃葉山房發售吳縣朱槐廬識 
　　叢書寄售 
　　會稽趙撝叔先生之謙博極古今兼精金石著作等身其所　千七百二十九鶴齋叢書允膾炙人口今其哲嗣武子世兄携來滬上托太古昌記寄售每部廿四本收回工本洋四元正惟所携不多欲先睹爲快者幸早向購取也此佈高昌寒食生啓 
　　發賣 
　　本厰有　强水發　該價可林外克已　買者請至三馬路大禮拜堂南首申報舘間壁申昌者書室可也此佈江蘇　水厰啓 
 
 

Page 5

 
 
　　三彩誌喜 
　　本行向售吕宋發財票歴經多年誠實不欺四遠馳名屢獲大彩多多無算外埠函購原班回件概不失信英九月份三彩中票係二萬一千八百廿四號又是本行出售半張售與本埠大昌棧内泰記號又半張分　售與王姓現售英十月份票如欲光顧者請爲速來購取并收兌彩票格外公道惟變通新章小票一概不售此佈漢口華記洋行啓 
　　新校刊宋本小字說文 
　　陽湖係淵如先生以顧十里影宋鈔本說文解字精校刻之曾爲海内珍重幾與黄氏士禮居諸刻紙貴一時自經兵燹版已遺失茲復重爲校刋更求精通是學者再三覆勘不厭精詳以期得與孫氏原刻無甚差殊茲已告竣敢質諸海内通儒取價洋一元寄存蘇申掃葉山房並江左書林發售吳縣朱槐廬識 
　　請辨眞僞 
　　啓者本厰所造燧昌各花牌自來火皆用上等藥料如遇潮天亦可無碍早今遠近馳名遞來有射利之徒在東洋製造次貨仿用本厰匣子惟匣面上篆文字模糊影射將低貨混售有損本厰招牌是經具控公堂已甲申年于十一月三十日以會審憲提訊卽將僞貨充公在案但難保不違諭運來用者未能分辦以致貽誤故將本廠匣上牌號列祈各貴客察之是幸特此佈聞遂昌局啓 
　　洋肥皂出售 
　　啓者本厰所製洋肥皂其料均用上等與外洋來者每磅可抵磅半之用每箱十二條重二十八磅今由三馬路禮拜堂南面申報舘間壁申昌書畫室零躉出售定價甚廣如欲躉買可另議格外公道也此佈江蘇藥水廠啓 
　　發賣 
　　本厰自製之　强水已遐邇　名如貴客欲包買每月數百瓶及數千瓶皆可欲意者請　三馬路大禮　堂南面申報　間壁申昌　　室議訂可也此佈江蘇藥水　 
　　英十月票出售 
　　本行由吕宋分設來申開張有年專辦按月吕宋票批發門售均可並售吕宋烟兼收彩票格外公道諸公光顧函購指明投交當班回件上洋四馬路 
　　逐月吕宋票 
　　自往吕宋國運來發財票頂陳吕宋烟發行門庄零售照市公道專收彩票克己遠客信購指明上洋英二馬路口原班奉上不悞廣泰祥啓 
　　立止小腸氣藥 
　　平安散專治疝氣俗名小腸氣服藥後竟平安倘所有此症者儘可備帶隨身以防驟之患或便出門車舟之用每瓶計洋五角在上洋仁濟醫舘南榮錦里對門錦泰仁布號一家出售三鑫堂啓 
　　揚名 
　　家慈年逾六旬前患心痛吸食鴉片繼逐上癮迨今年高氣弱爲害日深屢閱報章得悉申浦英祖界北市詹家園誠德堂大藥寶號發兌發四戒烟膏斯膏可以代烟鎗上燈吸一能戒烟兼能益人姑往購試果隱效驗銘感大德登報揚名五品銜山西候補府經歴丁維昌拜書 
　　洋酒出售 
　　本行今有頂上巴得温酒爲四葛酒出售其酒甚佳價亦相宜如賜顧者請來面議可也此佈天福洋行啓 
　　十月票出售 
　　自運吕宋票全張半張分條照市收兌紅票克已紳商賜顧原班回件上海棋盤街中 
　　新到金剛鑽 
　　啓者本行今有新到金剛鑽其貨愼佳價士商賜顧者請來本行面訊可也天福洋行啓 
　　棉花藥 
　　本廠有硝藥水及强荷水合於製造棉花藥之用者平常所用可用者略有分别各貴官欲辦者請至新閘大王廟對岸本廠面議可也此佈蘇藥水廠啓 
　　石印小題宗海 
　　是書選文八千首與文藪珠華等無一題一藝之雷同屢蒙購閱諸君貽書褒美計十六本價六元五角上海二洋涇橋法馬路文匯舘發售 
　　十月份專售大票 
　　本公司英九月份新章票售出頭二三彩得主姓名另列報章其餘小彩候號單到日照章立卽付洋英十月份新章停售售出之票開彩前准可退回還洋以照信重以免後論現售英十月份大票全張半張分條價照大市批拆比衆公道收兌紅票格外克已遠處託局寄購卽班回件惠顧指明上洋棋盤街北首認明本公司牌號庶不致悞 
　　易夥聲明 
　　啓者何慶雲經於本年六月辭職不在本號僱工嗣後倘他與各寳號交易貨物銀兩一概爲經手是問與本號無涉現本號司事係劉搢廷馮仙槎兩位如有彼此貨物銀兩數目來往等件須要劉搢廷或馮仙槎的筆簽字方爲實事特此佈聞光緒十二年七月吉日上洋高隆泰謹白 
　　傳名 
　　僕幼年染烟癖母夫人置林文忠公丸藥令戒惟性甚好烟每日當母面服丸後仍私出吸烟久之非丸與烟並食則不過癮遂從此無藥能戒之深自悔恨今友人因自用詹試德堂三杳戒烟膏得以斷癮遂勸予戒且購三香膏見送用之半月而癮小至一月丸與烟並戒盡矣以三十多年不能戒之老癮而竟戒書此爲予誌喜爲詹氏傳名更爲世勸禾中復甦子啓 
　　聯發土棧 
　　本號開設上洋寳善街口揀選大小洋藥照箱批發提庄監製淸膏每洋一兩四陳膏完灰二兩四公膏二兩六冷籠二兩八熱籠三兩三小膏三兩三平頭外加比前格外公道仕商光顧請移玉步 
　　頭彩三萬元 
　　本行香港分設運售吕宋票吕宋烟批發今售十月票分裁均可紅票升足兌 
現信購至上洋寳善街中 
　　董合興告白 
　　本號典當典衣粗細皮貨綢棉夾單衣揀選重料加工定做新衣各色布衣等向來照行情賣現今情原另售照本减價新開河城河浜向來衣店俱有額價上落但我號新立章程五月初一日起照碼洋串七折劃一眞不二價誠信無欺諸君欲買便宜衣服者請速來吉祥街口河浜上西首購買 
　　廣惠和 
　　英七月份吕宋票頭彩第四千六百八十七號二彩第二萬六千六百三十號三彩第五千零五十四號其頭彩由本行拆與同業同福來洋行二彩由本行售與杭州德記轉與高駿甫翁所得現售十月份票全張六元半張三元並收紅票格外公道此佈上洋棋盤街廣惠和啓 
　　寄售避邪圓香 
　　京都鳩居堂監製避邪圓香淸芬馥郁佩之衣裏可避瘟疫痧脹等症屢經神騐頃聞滬上偶有痧症流行因在本藥房寄售此香以資濟世每塊價洋一角另有淸香固齒探牙粉每匣價錢五十文諸君光顧者請認明上海英界河南路老巡捕房對門東瀛仙傳招牌庶不致悞此佈樂善堂藥房謹啓 
　　命相第一 
　　余春遊申湖北上任久聞實　街佛照　京都慈松半類僧命相如神請判終身僧斷余官星面　現掌大權五十日高昇直决　疑今果皆騐登報湯名序初譚均培 
　　新安 
　　本棧向開在蘇閭舒巷分設王樞密巷口乾吉板棧又分申江新北門外興聖街專運婺源老結圓心壽板器四川紫楠桫枋發客倘蒙賜顧祈認明三處交易不悞本棧主人謹白 
　　三十經對聯大成 
　　天地宇宙間莫不有對偶是書集十三經成語數千聯自日月星辰草木鳥獸朝覲會同軍旅田役等共成三百餘類不獨文人學士詩賦文軍中用之典雅卽家塾孺子欲爲詩作對者讀之覺十三經之文彩精華具於一心也每部五角○四書對聯一角○詩法舉要兩角○經史問答六角○歴代職官表六角○國朝名人傳略四斛○五經字考兩角四馬路文海堂啓 
　　新刻秘本痬科捷徑 
　　婁江時靜山先生輯先生邃于醫而痬科尤濳心研究是編彚集諸書輯成歌方潘偉如中丞序中言論病明括用藥精審幷附瘡瘍全圖按部標穴歴歴可數實爲醫家必要之書每部洋五角法馬路東萬選樓啓 
　　新刻增補騐方新編續編 
　　此書盛行已久前刻不無糢糊近得增補本因爲重刻詳細校對印訂精工客外居家均宜備覽每部價洋七角如用夾板加洋一角躉買另議此佈上海法大馬路還讀樓發兌 
　　豐和九月號單已到 
　　英九月號單已到查本行售出五彩兩半張其餘中彩甚多姓名不及細登○今售十月票開期九月初十日請早購票爲幸○指明上洋棋盤街北首長豐綢莊對門便是 
　　英十月票 
　　全張分條價照大市信購原班卽奉 
　　大英公司英十月份票出售 
　　本公司自向吕宋專運發財票出售現售英十月份票全張六元半張三元分條七角頭彩得洋三萬元二彩一萬二千元三彩五千元其餘小彩另刋仿單隨票附送准於華九月初十日在吕宋開彩遠處函購認明本號圖記庶不致悞天源發記大寶來大有恆大吉昌老泳記 
 
 

Page 6

 
 
　　家藏初印舊書 
　　陳板字典卅六元孔戴遺書六十四元岱南閣叢書六十四元放大五禮通考附讀禮五十六元浙江通志五十六元觀我生室彚稿廿四元顧氏音學五書十四元墨池編附印典十元鈐山堂集六元有懷堂集六元蘇氏印譜五元燕禧堂五種八元六藝堂詩禮七編十元王註李太白五元女仙外史四元格致鏡原八元足本初有學集卅六元兩浙輶　錄正續廿元十六國春秋十二元遂初堂精刻類音八元池北偶談五元經義攷連夾板十八元文徵明　田集五元輟耕錄二元精抄大六壬課鈐十六元是書並附占驗晁公武　齋讀書内詳載考據識者鑒之三才圖會五十六元秦漢印譜廿元太乙舟文集四元五燈會元十二元群書疑辨二元千家註杜詩五元杜詩提要三元古唐詩歸四元練川十二家詩四元籌海圖篇十二元愼修堂集五元以上原板初印其餘繁多不及盡載賞鑒者請至上海二馬路千頃堂購閱可也 
　　皮箱仝業啓　 
　　吾皮箱一叢雖係手藝例入富貴賣買求利艱難惟工本禮因取回今有無知者盡至不顧身本任意减價其虧耗太甚究非上策爲此邀集同業商與九月朔日爲始每洋一元加漲一角不准攪亂須保工本爲上今在邑廟伯府神前清音全堂並登報聲明貴客光顧一律而行不負公議近來到貨叅差更加暗耗耳 
　　原板諸葛武侯金錢神數 
　　是書先主出師武侯遂在馬上用金錢五枚占之答曰吉凶禍福一目了然附易經闡微每部兩本洋兩角半新出上海品艶百花圖是書有詩有畫鶯花閙三月良辰寫意寫情金粉麗六朝艶品洵是妓家顔色固然絶代繁華洋兩角寄上海四馬路萬卷樓啓 
　　對號兌洋 
　　英九月對號單已到查本公司各號售出大小等彩除遠處函報外其餘速來對號兌洋爲盼此佈吕商廣惠和天祥同得利天成立發必得同啓 
　　出賣木匠器具 
　　啓者今有上等外國木匠器具傢伙全付貴客欲買者價亦相宜請至本行面議可也虹口軋嚕呌貨行啓 
　　賽仙掃毒丸 
　　王雲泉醫科祖傳異術到今無悞專治另婦楊梅各種結毒或有前醫悞服巴藥宿毒留滯復發艱難痼疾凡服此丸一應除無不愈謹保勿染妻毒後嗣子癲每匣洋二元○五色白濁立止丸每匣洋五角○另有立除各種痔瘡管　必愈靈異到消丹丸每料洋一元登報計分三種丸藥靈應相宜神效無窮倘若虛稱存心自有天知至於發兌各詳仿單寓英大馬路老新衙門圍墻背後第二石庫門便是 
　　著易堂售書處 
　　皇朝三通四十元建炎以來繫年要錄二十元郝氏爾雅義疏五元說文部目一角半段氏說文撰要一元四王箋禮記三元王箋儀禮二元五王箋公羊三元天下郡國利病書方輿紀要二十元以下白紙左通補釋四元石笥山房集二元樊榭山房集二元家語疏證三角連子居詞三角文字蒙求三角欲購者請至上洋棋盤街本坊可也 
　　還晴丹 
　　本堂秘製此丹馳名久遠無論男婦老幼諸般目疾應效如神每大瓶兩角半小瓶一角寄吉祥街錦潤堂四馬路大吉樓扇號發兌乙誠志堂啓 
　　新到秋季搢紳 
　　文武八角秃文六角蔡中郎全集十二元袖珍韻府羣玉一元四角經字駢體一元二角上洋五馬路文玉山房啓 
　　江蘇松屬考卷 
　　王大宗師所取松郡考卷並詩賦雜作用活字擺印白紙每部洋一角二分寄棋盤街北首寶文閣及各書坊 
　　號單己到 
　　英九月份號單己到查各行得彩甚多望得彩諸君速來兌洋特此咨照億中發記大吉昌老泳記大有恆大寳來天源 
　　英十月票 
　　全張六元半張三元分條七角遠客函購原班回件上海棋盤街北首本行信封有恭喜圖爲記萬利行啓 
　　知照領彩洋 
　　本公司售出九月份變通新章票前登頭二大彩得主早已登報聲明矣○八月廿九日接得吕宋九月對號單已到本公司售出新章票着彩甚多遠處託原局寄對號信關照如有着彩卽速寄來對號驗票立卽兌洋童叟無欺以昭本公司誠實秉公也○今售英十月新章票全張十號不同售洋二元每號售洋二角一切章程登明報首祈閱之來信指明上洋棋盤街北首認明本公司招牌 
　　寄園老號淸公膏 
　　本號開設上洋老北門外西棋盤街十有餘年向售各種烟膏已承諸紳商延知貨眞價實童叟無欺現因同業林立故又格外克己承蒙賜顧請認明招牌庶不致悞計開福字宿膏每洋一兩二錢祿字淸膏一兩四錢壽字陳膏二兩二錢公膏二兩四錢熱籠不售陳淸膏外還灰六成 
　　中園烟膏價目 
　　本號開設上洋小東門外裏洋行街精製各種烟膏向蒙紳商稱美本號精益求精卽日久毫無底脚倘蒙賜顧認明本號招牌庶不致悞計開宿膏每洋一兩二錢淸膏一兩四錢陳膏二兩二錢公膏二兩四錢冷籠二兩六錢熱籠不賣除宿淸膏外還灰六成 
　　代柬速客 
　　僕以道光丁亥九月六日建生今屆周甲初度凡舊好新知萃集海上者願聯一日之歡以酬頻年之誼爰藉是日假泰和館薄具芳醪敬延高躅榮邀一顧幸慰三生非敢擬北海樽開集羣仙而介壽恰喜值東籬花绽先佳節而娛寶此啓初六日已刻中餐酉刻晚餐不具柬不再速並謝衣冠兼辭儀物倉山　主袁祖志拜訂 
　　聲明廣藍竹布正店 
　　本莊在廣東汕頭埠開創有年親自督染廣藍竹布立崑記提尖崑廣崑裕崑記美景崑則崑財崑恆崑足等牌貨莊頂眞工無苟且遠近馳名自光緒九年分設申江英大馬路靑陽里口開張近有不肖之徒將低貨假冐本莊牌子希圖射利悞客不淺茲特聲明凡貴客賜顧者請至申江英大馬路靑陽里口鄺昌崑記本莊面酌庶不有悞廣昌崑記主人謹啓 
　　恒濟局 
　　本屬合製鎗上戒烟藥心出奇方功效如神凡服藥烟三日其癮可除大半如食烟錢餘者服藥五錢可以除鎗烟癮深大者十日定能戒絶欲戒者卽移玉來局包戒爲盻外埠未便來局可函至上洋打狗橋北大街姜衍澤堂對門本局原班寄奉計元號拌烟藥每兩價洋二元新製二號藥每兩價洋一元用法細詳仿單倘蒙關顧須認明坐落仿單藥瓶庶不致悞粤鍾洪南啓 
　　繙譯公務處 
　　本處專辦繙譯華洋文字及公文信札合同契據幷　　交涉語言其價棧亷賜顧者祈至大馬路鴻仁里面議可也 
　　旗昌軍火公司告 
　　本行通商以來卽在各國埠頭設立分行已六七十年疉奉北洋大臣李傳相札委經理採辦事並蒙督辦軍務左侯相及間浙總督楊部堂委辦外洋軍火等因茲不惜重資特請外洋名厰精於機器製造船械之人承辦各項前後膛槍炮鐵甲炮臺各樣鐵甲鋼快水雷等船以及造船炮鎗彈鐵路開礦挖河種田紙糖綢布電燈等應用機器又造粗細火藥棉花炸藥硝磺拉火銅帽子捲軋銅鐵鎔練五金與製造局需用各材料各機　無不皆備如蒙賜顧讀至本行軍火處看圖議價價必核實貨必道地袪除一切情弊並能尅期辦到因本行各口有行航海有船辦運較易故也此佈 
　　芸緗閣書籍出售 
　　新增刑案匯覽十六元秋審成案三元說帖類編二元四角攷史拾遺一元二角隷蕚山舘詩帖六角十家名文稿三角先自事略補編二角硃批禹貢要註二角半易筋經一角洗　寶鑑一角半成親王書法三角陸研北大字三角水密桃譜一角半酒令牌譜二角牙牌新譜一角尺　新裁二角救急方一角格物新偏一角八冶遊便覽二角海上竹支詞一角洪北江詩話二角攷古新編五角估銀要書一角五生生神數一角金錢神數一角 
　　高麗參减價 
　　自在高麗年久專辦老山别　大小參尾其價照市八折仕商賜顧格外克己請至上海二洋涇橋萬和里廣大號啓 
　　救火藥水出售 
　　啓者今有哈斯答救火藥水托本公司寄售其藥水無論男女老幼均可使用其水沾染衣服或貨物之上並無損壞瓶上有餓絲鈎子可以懸挂無論帳房棧房内室船上各處咸宜取携甚便用此藥水可以保全無數銀貨性命所費者小所全者大假如起火之時取藥水數瓶攅入火中立卽熄滅每箱計藥水十二瓶其價每箱洋十六元購此藥水切須留意勿購僞物本公司所售之藥水瓶係藍色瓶上有星一顆塞口堅固塗以石灰藏之水久不致損失此種藥水惟本公司一處寄售此外並無分售賜顧者須認明瓶上之一顆星勿悞此佈上海福利公司啓 
　　號單已到請兌現洋 
　　英九月分號單已到查本行售出四彩一張半售與京都順治門外大街衚衕沈君韻笙半張分條售去又五彩兩張一其半售於無錫孫鳴記半永和信局分條代售一在南京城内水西門張公舘所得其餘小彩售去頗多未便細錄並售十月票每張六元分半均可條頭七角○上洋大有恆行啓 
　　英十月份票 
　　全張六元半張三元裁條七角遠客寄購祈指明上洋抛球塲騐明信封五字爲記不悞 
　　萬利永出出售十月份票 
　　本行自運吕宋票頂陳吕宋烟發售數年承遠近貴客信買者衆全張六元半張分條照市遠處函寄當班回件賜顧者至四馬路中 
　　起首吕宋票老行 
　　本英商起首運售吕宋票已歷多年今售十月票分裁均可紅票加升棋盤街北 
 
 

Page 7

 
 
　　大吕宋公司英十月份票出售 
　　英十月份票全張六元半張三元分條七角頭彩得洋三萬元二彩一萬二千元三彩五千元其餘得彩另列章程隨票附送開期華歴九月初十日在吕宋開彩卽晚有電報到申如得彩欲隱名者悉聽其便遠處寄買務祈指明吕商公司牌號並乞騐明各號信式回件圖章是要此啓大吕宋公司分設各洋行列後廣惠和天生立發天成必得天祥同得利 
　　石印加批味根錄 
　　是書爲講義善本故海内風行家弦戸誦本局不惜工貲精抄詳校楮墨印訂務極精工行疏字大爽目異常較他處印本更毫髮無憾每部訂六本價洋兩元躉售從亷到局面議積山局啓 
　　石印詩中畫寄售 
　　馬鏡江先生畫向雄海上今歸道山以其遺墨詩中畫石印成帙其用筆如歐率更書無一弱筆洵近日畵中之良史也每函洋兩元在上海天保棧寄售 
　　雙龍洋行聲明　 
　　啓者本號主人向來同在美記洋行執業現在自在六馬路廿三號門牌開設鐘表行代客修理時辰表及各種鐘表行船傢伙眼鏡一切等件其價格外公道此佈 
　　石印牙牌數 
　　積山書局掃葉山房千頃堂寶文閣集賢里天保棧淸河里朱卜年痧藥店均有寄售每部二角如欲躉售格外便宜 
　　十月票出售 
　　自運吕宋票全張半張分條照市收兌紅票克已紳商賜願原班回件上海棋盤街中 
　　石印增廣串珠發售 
　　此畫以串珠作底另搜羅各窺史典故彚成一集縮作南小本每部價洋一元二角三馬路慶和里致升恆啓 
　　十月票出售 
　　全張六元半張三元分條七角如蒙賜回件　壳不用招財童子今改用精刻千字文一首爲記 
　　咨照領彩 
　　英九月對號單已到購票諸君請來取閱所有得大閱所有得大小彩者遠處除函報外均祈速來取洋茲售英十月份票萬寶來老廣豐新廣豐萬福來仝啓 
　　四鞭壯陽種子丸 
　　世人皆知飲三鞭酒可以壯元陽扶相火而不知鹿鞭驢鞭海狗鞭之外尤有馬鞭之爲用更神緣夫馬足日行千里馬性徹夜不眠神壯而長力强而勁故取其鞭以配藥較之鹿驢等物不啻百倍其功余友陸君少時色慾過度精血兩虚未老先衰艱於子息曾經屢服三鞭酒雖稍見效卒亦無功後年逾五十遊幕到閩搜求得四鞭壯陽之方専以馬鞭爲重配入三鞭助以和平藥物不用燥熱之品泡製成丸服食數年連生二子一女壬午端陽同席出方見示余不敢自私因而照方單藥配合監製務祈公之於世庶使求嗣者皆無遺憾焉此丸専治眞陽虧損相火衰弱腰膝酸軟腎冷精稀及遺精夜溺或陽痿不舉或舉而不堅多服此丸并可延年益壽每兩取回工本洋二角非同射利不過取以便人云分設上洋棋盤街北首廣延春閣 
　　生生堂佈告 
　　唐家立招牌爲業客商認招牌爲憑今本堂衖口法界大馬路中市有甡甡堂一店字異音同希圖淆混遠處交局寄買須屬認明本堂老招牌庶不致悞 
　　憇園烟膏 
　　本號開設上洋打狗橋北堍自製各種烟膏格外克己消售清膏每元一兩三錢陳膏還灰每元一兩九錢公膏二兩二錢冷　二兩五錢熱籠三兩二錢平頭另加賜顧者祈認明招牌不悞 
　　金雲門璇璣圖卷 
　　此卷倣蘇蕙璇璣圖式代爲趙陽臺作一千五百餘字中　有詩歌萬七千餘首五花八門洵稱傑搆又請張志瀛繪陽臺小像連綴石印裱成横幅每幅實洋三角寄售掃葉山房幷各書坊 
　　治喘斷根九製蒼术丸 
　　余見世之治哮喘者按症擬方暫愈則易斷根爲難何也見喘治喘寶脾燥濕僅治其標究未深知其本綠夫痰飲停蓄日積月累留匿於中結成窼臼外無所觸伏而不洩一遇外寒牽動内積發作遂致肺覈壅塞中氣隔絶甚至手足無力呼吸難通此喘之所致實水之爲累也明矣當其喘作胸痛便急面赤服藥無靈遍投以寒熱温凉諸藥格格不入從權治之惟有設法大吐乃得稍安可知治喘以先治水必使水之審消然後喘之患息余少年常患此病屢醫不能斷根後遍覽諸書搜得九製蒼术丸一方如法製服其病若失原此丸之用法在倍土制水土旺而水自無權專治其源自然脾土健運痰飲濳消哮喘之病永無復作但王道無近效必當喘未發作之前預爲服食由漸乃可奏功若臨喘服之無濟也服丸多少視乎症之重輕隨時服之輕則二錢重則三錢自見奇騐竊見哮喘之苦人甚矣余經見效不敢自私用製此丸公之於衆亦欲使斯世同歸方便云爾每兩價洋角半廣東邇遐蠟丸號分設上洋英老巡捕房對門○另有暫治喘洋金花每兩錢五十文 
　　新出銅版小題文藪二集 
　　是書在日本精刻銅板自到東京專誠校對覆之再三毫髮無憾兩易寒暑今始告竣得足女四千均選窗稿書院又與珍珠船文府避凈雷同墨色字影更覺顯亮板口格式悉照初集以副湊合仍訂六本價洋四元如躉批格外减讓上海棋盤街文瑞樓啓 
　　鉛版新書發售 
　　數學啓蒙六角增補英話注解二角英字指南二元英字入門五角朝鮮竹枝詞一角馮雪樵經解三元黄宗師江左校士錄五角王大宗師全槁一角又熟課一角八又松屬考卷一角二此外尚有銅版石印各種名目繁多不及細載備刻仿單以便選購上洋著易堂啓 
　　召租 
　　現有洋平房一所工部局第四百廿五號門牌在四川路二洋涇橋北首如合意者至臨平東里本帳房領看定見可也地亞士行經租帳房白 
　　廣東梁愷悌堂馳名丸藥略列 
　　小兒回春丹 
　　專治小兒急驚風發搐天吊傷風咳嗽哮喘嘔吐夜啼寒熱往來瘧疾痢疾撮口臍風與及一切疑難雜症書所未載醫所未識者皆能治之五粒頭每丸錢一百廿文三粒頭每丸錢八十六文　　參茸戒煙丸 
　　此丸靈效如神可以包戒一服此丸立能將烟具藏起戒時毫無難過戒後永不生病每兩錢三百文雙料一千二百文 
　　神效活絡丸 
　　專治風濕骨痛筋脉拘攣半身不遂難於動履腿膝浮腫中風癰瘓口眼歪斜頭頸强直俯仰不能等症每盒十丸錢三百文 
　　追風如意膏 
　　專帖一切風濕骨節作痛手足麻木左癱右瘓跌打損傷長寒瘧疾小兒肚瀉臍風等症大帖錢一百文小帖錢五十文 
　　燕窩肥兒糕 
　　此糕用燕窩爲君加以米粉及各上藥製成大人常食開胃健脾小兒能去五疳積滯有病治病無病肥兒每包錢一百廿文　　化痰止咳丸 
　　凡男婦氣血虛弱飲食所進積而成痰咳嗽不止或風寒傷肺而成咳者無論寒咳熱咳均能治之每丸錢一百廿文　　附桂大仙丸 
昔有雲南周富翁年高無嗣遇赤脚大仙授以是方麟祥五兆虺夢兩占專治男子頭眩耳鳴眼花腰軟自汗盜汗遺精陽舉不堅婦人子宫久冷崩帶經水不調久不受孕每兩錢一百廿文　　枸札桑椹酒 
　　此酒滋腎益氣生精助陽强筋健骨袪風明目利便消渴利五臟關節安魂鎭神常飲烏鬚黑髮益壽延年每瓶錢二百四十文外有參茸衞生丸參茸白鳳丸寗坤丸蘇合丸小兒疳積散心氣止痛丸跌打丸立止牙痛散頑癬藥華陀愈瘧丹三鞭鹿茸酒痢症丸人參再造丸午時茶癰疽拔毒膏龜鹿滋腎丸發兌上海棋盤街北首梁愷悌堂啓○○一分寄江西省城磨子巷羅春臺號○○安慶小南門内羅春臺號○○九江廣泰源洋貨店○○湖州府城泰和坊申昌書畫室内發兌 
　　屈臣氏 
　　嫩容玉液 
　　皎如玉樹臨風前 
　　凡人本來面目有好有醜惟容色可以修好也無如難得其妙法以修之故當北風撲面更易老人顔色本藥房因考究最滋潤之物配入妙藥製成此玉液香逾玫瑰令人搽之光潤玉顔嫩滑肌膚其用法宜於臨睡時以些少匀於面上令其自乾俟早起盥洗覽鏡自照倍覺光昌所有麻瘋斑點晦氣除去凍瘃爆拆等患無虞誠嫩容第一妙藥也諸君光顧請認禀准用龍麟伴塔爲記庶不有誤每大罇價一大員小半員正上海大馬路屈臣氏大藥房謹啓 
　　闊門縐布 
　　縐布之需春夏秋冬四時皆宜價祗布值看若素縐更兼受用耐久且本機意圖久遠兩冀廣銷所以售價格外克已三丈六尺闊一尺三實洋一元二角半託上海福瀛書局之門庄代售此佈 
　　永祥豐壽器號 
　　本號專辦隂沉香楠桫枋獨幅壽板婺源圓心善器俱全蒙 
仕商賜顧請至三馬路石路西德潤里石庫門便是 
　　婦人白帶丸 
　　婦人白帶十有七八若不早治百病叢生凡氣血已衰患者立能變生諸病若年輕壯婦患者雖不立見其害故以任其日積月久因此經脈漸至不調氣血日見衰弱面黄肌瘦腹中脹滿煩熱氣悶其害之甚筆艱盡述以致不能生育者更爲可側本堂家藏婦科白帶藥一方且遍究諸名家婦科醫論方敢採藥如法製成公於壽世眞可藥到病除種子第一良方也巳經歷年銷售久蒙四海賜顧購服者皆云果然止帶極速大有神奇之妙故年來購者日衆本堂斷不敢自居爲奇藥價分兩照前始終不二凡病輕者服二三盒全愈重者六七盒除根每盒一元送價目附良方書一本今有十七頁此佈上洋英老巡捕房斜對門中和里内廣東詹誠德藥房啓 
　　新刻尺牘增注通問便集 
　　南窗侍者輯尺牘初端分門别類盡善盡美又有通問便集一書係　古今名人尺牘中詞旬清新典實淵雅者輯成此編仍分門類通世故遺寒暄皆易取法幷路難解之典分韵彚注列於卷首俾　者一目了色每部價洋五角上海法大馬路還讀　發兌 
 
 

Page 8

 
 
　　湖南新到 
　　祝由科白水神符專治諸般疑難怪症内症符到病愈外症不用刀針卽將移去當面奏效倘承惠顧到壇自備香燭隨到號金一百六十八相邀到府醫治醫金面議寓二馬路石路口復順興棧内 
　　火酒批發 
　　本號專辦老牌火酒兼售火爐器具一應俱全倘蒙賜顧誠實無欺外埠信購原班回件上海三洋涇橋北塊沿河 
　　誠實不欺 
　　余上月寄洋一元託局購到得利公司新章票五號今接該號來書知着二彩得洋四百元尚有四號俟對單寄到自當赴滬面領特先寄登申報以昭誠實無錫楊松亭白 
　　吕商萬有利 
　　英十月份票全張六元半三元分條七角信購指明上海棋盤街北首 
　　沙船出售 
　　今有沙船壹只如有貴客欲意者其價相宜可裝九百廿担正担討開入價銀壹千二百兩外加中金修理不入内是日初二開工如其要者預先咨照約期交易請至十六鋪南老太平衖問周靜記 
　　請得頭彩三萬元 
　　英十月票全張六元半張三元條頭七角收兌紅票加升信購指明上洋棋盤街北 
　　新到各貨 
　　新到各種煤炭以及細巧磁器大小花瓶茶壺茶盃酒盃銅燈頭各色皮紙各種紅銅各樣海貨等物貴客欲買者請至本行面議其價格外公道均可零拆特此佈聞三井洋行告白 
　　英十月發財票出售 
　　全張六元半張三元分條七角惠顧驗明本行回件國記　不致悞抛球塲鴻運來二馬路必中行仝啓 
　　三鞭壯陽種子丸 
　　參茸婦科　　丸 
　　凡人身之强弱不外乎隂陽眞隂固不宜虧元陽尤不可捐故欲固本必先壯陽本舘創製此丸用鹿鞭驢鞭及海狥腎爲君佐以參茸配合上藥鞭卽陽具以陽補陽故能壯陽功用更攄取山海靈物助水火元神藉補先天克培中土使老爲少反弱爲强此眞壽世之良方無愧回天之勝術如遇精元虛損色慾過傷陽事不堅氣不納腎夜便頻多耳嗚眼花等症早晚每服三錢淡鹽湯送下不燥不烈無倚無偏由漸而入自堪益腎添精服之旣常又能提神養氣健體延齡培元種子取效如神每兩洋二角另秘製調經毓麟丸專治婦人久不受孕月經不調赤白帶下咳嗽潮熱胎前産後諸症服之無不奏效每丸二角半小丸每兩洋五角欲廣嗣者男服三鞭女服毓麟則男精壯而女經調隂陽旣濟功效更速一索定徵蘭夢雖老翁亦能廣嗣焉此二丸家傳秘方用藥精良與諸家迥别的確應騐倘如不　將别家者比較一試便見高下廣東鹿芝舘分設上洋老巡捕房斜對門 
　　機器軍械出售 
　　啓者本行在滬專辦軍械歴有年矣屢蒙各省各局委辦一切貨價無不相宜近來英國獲造之法比前更虧精巧今有新式銅鐵大砲來福洋鎗大小銅帳粗細火藥挖河機器大小各種俱全倘蒙貴客紳應需各種各式新至小行視　面議價目格外公道特此佈聞光緒十三年六月日地亞士行啓 
　　看書卽知戒烟法 
　　此書蒙克王爺賜章鑒定倉塲督憲宗室鍾曁上海道憲沈賜序最奇者服藥後腸中漬滯烟油悉由毛孔而出故能除心癮愈百病增飲食豐容顔冬月手足不冷夏天身體不熱鬚髮竟可轉黑旣痿復能種子每兩價銀一兩每癮一錢服丸三兩除根惟藥丸無凸凹形卽係假冒藥另有狐騷臭藥每料一元三日除根雀斑藥半元十日退清髮秃藥六角半月重生淋漓癬藥等二角瘧痢瀉目疾等藥一角賜顧者送書一本上海只此一家金陵另有一鋪其餘省城各碼頭並無分鋪上海北門外吉祥街如意衖金陵城内土街口生生堂同啓 
　　愛的生電氣燈告白 
　　啓者本行今有愛的生所製之電燈出售其燈有各樣用處或醫生或牙科或各樣格致處均可點用其燈上機器一切俱全如街上店鋪戲園彈子房各房屋要用可來面議以便開價此衞光緒十二年二月十四日代理愛的生電氣燈公司人豐泰洋行啓 
　　兩得其益 
　　本行在申歴已年久凡殷實巨家共稱莫逆屋地進出皆託本行如貴仕商有房屋地基買賣者本行俱能代辦神速週到其時價無不如業主之願也屋地貨物欲做押欵本行格外公道甲祥福洋行白 
　　英十月票已到 
　　本行專售吕宋發財票全張六元半張三元條頭七角信購原班回件上洋同芳居間璧吕商恊記行啓 
　　重刊遵生八牋 
　　前明高深甫生先清閑富貴陸地神仙著有遵生八牋一書自起居頤養以及日用服食調攝藥餌評騭書畫精制晶玉章法辯别眞僞古帖種花養魚等類莫不詳俻並載經騐良方製煉丹丸要訣誠攝生之秘笈怡情之鴻篇也鍾伯敬先生爲之重訂原板久佚今覓得初印善本重爲校刋每部十六本定價三元六角寄上海千頃堂以及各書坊發售 
　　硃批增註知愧軒尺牘 
　　生意尺牘不下數十百種而三百六十行有一行有一信者從來未有是醫將三百六十行信札分列十六門附各行拜賀年節及婦喪喜騐等信特詳加註釋　增劃原文較之大衆尺　更覺新鮮而時路每部洋六角○硃批筆耕齋尺牘兩角四馬路文海堂啓 
　　脫離苦海 
　　余受洋烟之累久矣屢思戒絶苦乏良方前閱申報有武牀胡氏揚名之積善堂戒烟膏可裝在鎗上吸食頗有靈騐遂往購服之半月後果然面轉紅潤而烟癮盡除矣故遂代爲登報揚名如諸君欲戒烟者祈向申北老旗昌後廣肇公所東首鼎生綢號内買之試吸數天便知奇騐並非虛語耳倘各外埠欲買者祈托各信局可也泰康茶棧許竹笙啓 
　　兪蔭甫太史誤字辯正 
　　字畵之辯與字音之辯在毫厘間耳偶一大意無不貽笑大方此不特生意中人有之卽讀書者亦在所不免是書將以訛傳訛及似是而非等字逐一　而出之　啓學之要書洋二角寄四馬路文宜書局代售　　英九月新章票咨照兌洋 
　　本公司英九月份新章票頭二三彩得主姓名已列前報早經兌訖其餘小彩對號單已到售出之票得彩甚多望得彩諸君速來照章兌洋遠處買票號單信已寄呈查核如有得彩將票寄擲立卽兌奉現洋現售十月份大票全張半張分條價照大市上洋棋盤街北首吕商匯利公司票行啓 
　　四五彩誌喜 
　　英九月對號單已到查得本行售出四彩二張五彩一張今將列登第一萬六千二百五十九號半張售與本埠全興公棧鄧翁又半張售與豐順船合得洋一千元又第二萬零九百九十八號半張售與發昌鐵號高翁又半張分條售出麥婁馬嚴王五翁合得洋一千元又五彩一張第二萬六千七百零七號半張售與本埠源恆隆錢翁又半張售出天津府署東首任家胡同口酈趯堂合得洋五百元其餘各彩繁多恕不細詳特此誌喜廣豐新行謹啓 
　　義豐烟膏店 
　　本店開設上洋老北門外城河浜精製淸膏每洋一兩三錢陳膏還灰二兩二錢公膏每洋二兩六錢冷籠每洋三兩熱籠每洋三兩三錢小土膏每洋二兩五錢平頭外加比衆公道凡仕商賜顧者請認本號招牌不誤 
　　招商局中北棧 
　　啓者無論絲茶洋布煤　及一切什貨存在本棧均可抵　銀兩以五百兩至五萬兩止利息亦格外公道如合意者請至經理人密而登面議可也 
　　九月初一日錢洋並匯銀票行情列左 
新會劃收市七錢三分四厘二五 
本洋八錢五分 
銀拆收市二錢 
洋拆五分 
洋找頭七錢三分七厘 
錢找頭一千零五十文 
卡錢一伯四十五千文 
衣牌一千零九十文 
銀行現銀票四先令五辨士二五 
六個月期票四先令六辨士半 
又四個月期票四先令六辨士二五 
商人票六個月期四先令六辨士三八 
又四個月期票四先令六辨士一八 
　　九月初一日進口船禮拜二 
江表輪船由寧波招商局 
江孚又由長江招商局 
海晏又由天津招商局 
淡水又由牛庄太古公司 
飛龍又由天津太古公司 
福山又由香港怡和行 
南陞又由福州怡和行 
　　初二日出口船禮拜三 
永寧輪船往寗波温州招商局 
海晏又往烟台天津招商局 
西多又上午十點鐘往長崎琿春禪臣啓 
宜昌又下午三點半往寗波太古公司 
元和又晚往長江怡和啓 
福山又上午十一點鐘往香港省城怡和啓 
北直利又晚往夏門汕頭怡和啓 
　　初三日出口船禮拜四 
波利謙也輪船晚往香港禪臣啓 
厦門又晚往香港省城禪臣啓 
華利又往長江等處麥邊啓 
武昌又晚往烟台天津太古公司 
江表又下午往寗波招商局 
江孚又往長江招商局 
南陞又晚往福州怡和啓 
　　初四日出口船禮拜五 
托局麥魯輪船正午十二點鐘往東洋等埠三菱公司 
吉星又晚往香港粤省怡和啓 
安慶又晚往長江太古公司 
飛龍又晚往牛庄太古公司 
華安又晚往漢口華友啓 
　　初五日出口船禮拜六 
永淸輪船往香港省城招商局 
　　初八日出口船禮拜二 
富順初八日出口船禮拜二輪船往香港省城招商局 
 
 

Page 9

 
 
[奉題滄海遺珠錄呈小藍田侍者郢政] 一卷新詞一串珠百花香廟戱清娱杜陵才調詩成集畢卓豪情酒滿壺過眼烟雲濃淡異關心滄海古今殊　人幸地　控驪客賞識丰神絶世無[  奉賢九畹居士唐蘭卿初稿]  
[上海三馬路與昌絲棧陳竹坪經募山東直隸賑捐八月廿八日第四百另五次清單] 無錫達源莊續交來　孫氏助洋一百元顧鏡秋洋五十元以上二户共來一百五十元由本埠德裕錢莊　來○本埠花衣街中巿王大昌布號交來綺藻堂助直隷洋廿元○杭州江干　厘捐分　寄來海昌王秋谷善士爲媳婦難産竟有子母均危之勢許愿助賑果獲神佑移賑洋十元由永和局交來○蘇州有心無力子助香爐一隻又募三省堂諸同人日用移賑洋十元由通裕局來○本埠頤壽堂林洋十元花南硯北室節省醫藥資求病速愈許愿以作　餅移賑洋二元和記洋一元無名氏銅洋一元○京口怡順洋行交來隱名氏洋二元由　昌祥信局寄來○杭州沈啓楣求寒熱病速愈許願洋一元由卾記綢莊寄來○杭州勉力學好人洋一元又募張海槎銅洋一元由全盛信局來○前六月廿八日浙紹陳嘉猷善士白玉扇壓一個計售見洋四元○本日共收英洋二百十一元銅洋二元古銅香爐一只合併聲明 
[上海北巿絲業會舘核奬籌賑公所施少欽經收山東順直賑捐八月十九二十日第一千一百十三四次清單] 豫南慕游人募由河南督學署中寄託　昇昌號來汴平銀十一兩兌見九八規銀十一兩八錢二分茂苑懷德堂張門孫氏祈保平安由廣義號來九八規銀五十兩南京無名氏求父諸恙速愈益壽延年洋一百元徐銘馥求女孩兒病速痊一百元求平安還願人二十元嚴國壽求病速痊十元黄心恆求子瘧疾速愈由珠家角萬松記號寄全盛局來十元祝親平安人因鄰居失愼許賑得安還願由揚州全泰洽局來十元恆椿絲行明記絲行節省中秋酒筵費由永達仁棧交來十元仁和吳倬章爲父病求速愈十元楊還讀還願由瀏河官鹽局楊式甫寄寳順局來十元少陵後裔爲令郎　歲酒筵助賑由江陰都梁山樵寄全盛局來八元仁和聞逸山求自病卽痊六元飼鶴軒主人求求子病速痊由湖州全盛局來四元滋生木行以本境燃口餘資移助一元八角無名氏一同春五角錢三百文無力子因患痢疾并發寒熱暗　卽　還愿由鎭江莊瑞清來五角錢永順由揚州全昌仁局來銅洋九元滋生木行銅洋六元馮聚記銅洋一元○平湖當湖同人集勸募春園草廬洋五十元楊悅順十二元宏農仁宜十元東甡祿十元宏農人惠四元西悅順四元宏農人增三元不留名俞二元西甡祿二元張居敂一元王智安一元裕盛豐一元共十二户由同裕典代寄全盛局來洋一百元○蘇省義記恆號經募一萬四千二百五十五號救灾圖同字一次册月記洋二元不書名一元閔蓮堂半元余生氏錢三百二十文三壽子普度移助二百文共五户由寳順局來洋四元以上十九日○杭州錢塘多病人現添患食來保速痊由杭州衡源莊寄託恊源莊來洋一百元香港郭昌儀堂由招商局來三十元蘭記二十元吳友如十元粤東潘　祥爲母八十五歲壽筵資移助由香港安泰保險公司寄致遠輪船來十元陳蔣氏求保病速愈六元天和燭號小貨得利移助由崑山老正大局來六元雲間寄盧將中秋資移助四元鄭雲卿由硤石全盛局來三元吳捷元求保身體平安二元吳門愧無寸補氏由蘇州全盛局來二元鶴和朱氏保佑闔家平安二元浦東昌記二元久恩氏一元又求妻病速愈一元徐子恭一元王　晉還心　由松江張永盛寄全盛局來一元陳招弟按月捐助祈保平安由杭城后誥巷陳寄永和局來一元山東東阿誠心感激人病愈還願由浙寍積谷局託金陵江義和號來本洋十元○戴紹先因病愈還願洋二元敦禮堂戴求保闔宅平安洋二元二由户浙甌海安所城佳承主人寄福潤局來四元○蘇福來康節省月餅費一元丁松年求長女病體卽愈一元二户由蘇州老正大局來洋二元○王店局同人節省中秋酒席資移助洋五元壽萱主人　慈親錫　三元二户由王店全盛局來洋八元○常熟城外代募人丁子延孫伯涵募龐錫年求予病速愈二元改過人錢四百六十文二户由常熟寳順局來洋二元錢四百六十文以上二十日 
　　重印原榻磚塔銘出售點石齋主人啓 
　　大唐王居士磚塔銘字在歐褚之間久已爲世所寳貴惟近今此碑已碎成七塊幷合慕榻缺筆過多此本所碎止有一角知係初榻　本本齋用石印法照以上石其筆與原榻絲毫不爽足爲翰墨家珍賞茲已工竣卽日由本埠各申昌出售每本收回工本洋二角正如欲躉買請向怡豐洋貨號面議可也此布 
　　上洋得利公司接售英十月份吕宋票變通新章 
　　吕宋發財票設立多年原俻善舉起已信實秉公並無欺獘向有定章辦理中外咸知因近年消路更廣號額步加至三萬號着彩不易本公司變通新章將吕宋票號碼三萬號倂立三千張每張十號不同號售英洋二元半張五號售英洋一元分條一號售洋二角而便於買客易於得彩之意也○本公司創于英九月份變通票起頭月售出頭二大彩其得主早已聲明報章告白○茲有英九月份電報早定于八月初十日可到因吕宋開彩機器損壞待修好故改期至八月十九日下午接到九月份頭彩第二萬八千八百廿八號○二彩二萬二千四百廿七號此兩號碼均是本公司售與紹城劉子淸無錫楊松亭兩處共得洋一千四百元得主之鴻運以昭本公司信實也其餘着彩待九月份吕宋號單到申照章卽兌彩洋童叟無欺遠處託原局寄去關照領洋○今本公司新創起初快售頭二大彩可稱財臨旺地可喜可賀矣現售英十月份新章票每張十號不同售英洋二元半張五號售洋一元每號售洋二角開期華九月初十日電報三大彩號碼到申對單約遲兩禮拜可到仍照向例對單到申着彩立卽付洋無悞○外埠並無分店○亦無截售收回等情○及在外拦消如有隱戤招牌與本公司無涉如蒙賜顧者請至上洋棋盤街北首本公司招牌遠處來信指明本公司牌號便是庶不致悞特此佈告 
　　廣東詹誠德堂 
　　人參一物價值昂貴功力較速欲試其功則與虛人服之立龍見效　堂主人家藏補血生精丸一方不惜工本修合公於壽　眞可轉老還童功能種子益書　衞生之靈丹也夫人受天地之氣所得而生者精血也精血一瘕諸病並起或傷於酒色或年屆衰老若服此丸不問虛弱投之自然氣血充足精力强健若年屆衰老久久服之精力無異少年雖老翁亦能種子若壯年久久服之將來高書不可限量此丸之功效筆難細述服之者莫不　爲無價之金丹也請嘗試之方知奇效每兩價銀四兩二錢半躉買念兩價洋一百零六元賜顧者務認明本堂招牌庶不致誤 
上洋英老巡捕房斜對門中和里内詹誠德堂啓 
　　江左書林發兌書籍 
　　本坊雖云創始　輯　史子集讐校有用各書必以料重工精印行海内並由同文局點石齋縮印石照以及銅板鉛字等書博採旁搜精華略備且上自京設　　下逮閩廣楚豫通　無閒苟爲宇内所有之書咸力致以應宦紳貴客需用古今書　舊本亦搜羅甚富價亷物美定蒙捕　君子所賞鑒焉爰備書目一册以憑選擇近則親自撿購遠則郵筒轉遞價歸一律以誌不欺惟近時新刻日增月盛名目甚繁不及全載幷請　之上海四馬路英老巡捕房南首江左書林主人識 
　　格致書室 
　　本書室專售製造總局益智書會同文舘博濟局等處所著天文地理機藝算法醫化地礦光熱聲電動植各學之書並各圖畵與格致彚編及格致器料凡賜顧或寄售或託辦各種書器或問格致理法者均可移玉面談上海三馬路格致書室謹白 
益智書會同文舘博濟局等處所著天文地理機藝算法醫化地礦光熱聲電動植各學之書並各圖畫與格致彙編及格致器料凡賜顧或寄售或託辦各種書器或問格致理法者均可移玉面談上海三馬路格致書室謹白 
　　新刻估看銀洋圖論 
　　是書專論銀之眞僞洋之好歹必聽其聲須察其色新增各色銀洋圖樣較大概看洋之書更爲顯明洵各號行家及初學者必須置之一編每本足大錢一百四十文寄上海文宜書局萬卷樓法馬路還讀樓書坊發售 
　　新刻銅板詩韵扇面 
　　裱成十六方白綿紙扇面平上去入五聲全刻於半面每張二角躉發面議上海法馬路西雙鳳樓東首興昌里内東壁山房並抛球塲掃葉山房 
　　英北商人保險公司 
　　啓者本公司代各華商貴客保火險或保房屋或保貨物其價格外公道以前本公司所保房腿貨物等件有遭燬者一切均已照數賠償可知保火險一節最爲有益一經保險給有保險單雖經燬壞仍得賠還此事爲保護之要着有欲保者請至本公司面議可也本公司上海代理人旗昌洋行啓 
　　逐月批發 
　　新遷上洋英巡捕房對門自運吕宋票及吕宋烟批發兼零沽專收紅票英十月份票全張半張分條均照市價遠客信購當班回件兼售廣東蠟丸馮了性藥酒漢口水烟袋 
　　頭彩誌禧 
　　英七月份票頭彩連下附彩俱由本行售出均經登報聲明今售英十月票全張六元半張三元分條足洋七角躉拆公道專收彩票克己外埠函購指明上洋棋盤街原班回件 
　　果然得錦標 
　　自運逐月吕宋出售全張六元半張三元分條七角收兌紅票格外克已遠處來信至棋盤街北首原局回件不悞兼售石印各種書藉俱全此佈 
　　同　福利 
　　本行逕向吕宋　售十月份票價　大市批發公道紅票升足信購者認明上洋棋盤街 
　　新增宦鄉要則 
　　是書紀敬恭　字樣章奏禀啓品級稱呼婚喪帖式曁新增緘憑徼文札飭申封等二十餘條每部二角半白紙三角半　上海四馬路文宜書局及各書坊發售 
　　屈臣氏存心濟世 
　　售藥貨眞價實 
　　兹將各欵靈驗膏丹丸散藥油藥酒藥水藥餅藥冰香油香水次第登報○諸尊光顧請認每藥封口有龍麟件塔爲記别人不得冒效庶免有悮各省各埠○貴客信購必托原班回件得以了事斷無延悮躉賣務照價亷讓可見人心濟世也計開嫩容玉液清香洗牙水暈洩平安藥水南薑露三隂瘧疾丸百補鐵酒戒烟藥餅戒烟藥丸戒烟精粉小兒代乳粉洋胭脂粉淡紅玫瑰葉乾粉花露香粉疳積花塔餅跌打内外各症紅藥酒肉精酒清香洋橙酒鷄喉藥水回魚口無名腫毒藥水隂虛潮熱藥水哮喘嘴咳藥水開胃消食百補藥酒噎食消滯藥水薄荷精極品檀香油花露油桂花香味紅口唇膏頂上雙料正薄荷油補氣補血丸毒死各虱惡虫藥散脫鬚髮藥散風痰濕症散光明眼藥散化痰止咳藥水婦人虛損白帶藥水十全大補種子藥水除點去眼藥水遺精洩夢藥水風癱半身不遂藥水傷風咳嗽喉痛藥水玫瑰香油膏肥壯身體藥油浸疳藥水精脫油膩藥水發冷藥水回頸　各症藥水培補小兒氣血藥水暗瘡雀斑白食藥水隆多手足爆拆香水拔毒藥膏刀傷膏藥尚有無數藥料容後續登上海英大馬路屈臣氏大藥房謹啓 
　　重校刊先正事略 
　　平江李元度先生輯久已風行海内措原版漫患翻刻殊多魯亥今四明方氏重爲　寫精　　校精詳點晝規正視原本有過無不及矣仿知不足齋本式用上白紙刷印幷有花梨木夾板每部價洋四元五角購取者祈向上海各書坊可也五馬路文玉山房啓 
　　白藥精粉批發 
　　蓋聞人參補氣自古奉爲靈丹而外國精粉戒烟目今誠爲至寶性可制烟洗肝腸之滓積英國麥花醫生所製乃爲天下無雙本堂由英國運來歴有年所屢試屢騐己經名揚四海矣如能原瓶購買價可格外公道零買每洋七十包遠地寄買原班奉繳該粉與諸人藥房無異存心濟世服者自知効騐幸勿爲浮言所惑上洋三馬路鄭　蘭啓 
 
 

Page 10

 
 
　　同文石印佩文韵府招股 
　　本庄定印同文書局佩文韵府一書早經登報茲特議招股新章凡預定者每部先收洋四元掣發收票准本年十月内成書携票向經售處找洋念元取書一部如欲定購請至棋盤街本莊及各埠代售處均可惟前經各戸認定之書其價不無叅差今悉照新章定價取書換給收票俾歸一律但所售股票限一千部爲額滿額後仍照同文仿單每部洋四十四元發兌此佈上海抱芳閣啓 
　　頭彩三萬元 
　　本行香港分設運售吕宋票吕宋烟批發今售十月票分裁均可紅票升足兌 
現信購至上洋寳善街中 
　　輪船往東洋等埠 
　　啓者本行托局麥魯輪船船主名允於禮拜五卽九 
月初四正午十二點鐘開往長崎西門舍革神戸横濱等埠小包收至初三正午十二點鐘爲止搭客出至開船之日上午十一 
點鐘爲止在船買原須照定 
價加十分之一如各寳號裝貨搭客者請至本行訂定可也此佈八月廿九日三菱公司啓 
　　萬寶源 
　　電報英九月頭彩二萬八千八百廿八二彩二萬二千四百念七三彩二萬一千八百念四其三彩由本號售與墨和里蔣公舘楊洪濤先生經手售於漢鎭華記洋行所得今售十月票 
　　西門町坭出售 
　　啓者本行現經久馳美名之卜而哈姆轉泥公司特託所有該公司之鐵水泥卽英語所謂巴德蘭西門町在中國各口消售者均歸本行經理該公司所造之泥貨眞價亷倘貴客欲購者請至本行面議旗昌洋行啓 
　　泰和館佈 
　　本館翻造房屋現已工竣一律更新客座寛暢裝璜時式承辦滿漢筵席掛爐猪鴨按時小酌格外道地以圖四遠馳名選定八月廿七日復移原處先行交易擇于九月初三日開張特此登報佈告 
　　請認眞僞 
　　啓者本行精製上好肥皂業經禀准用椰樹牌印别人不得冐效近有無恥之徒照敢將低貨冐冲箱外竟印本行字樣如查出定必禀官追究買者必須認明籍外横頭有椰樹牌印樹脚番字無訛以免魚目混珠本行兼造頂上自來火各色洋貨俱全只在上洋虹口華昌茶號發售幷無分寄别家特此告白諸尊光顯價值格外公道鳴隆行啓 
　　鳴隆洋行告白　 
　　本行自運各色肥皂發行已蒙士商購辦四遠馳名今自監工榜製上等各牌自來火運申發售其貨無論隂雨潮濕不壞士商賜顧請認本行鳴隆招牌庶不致誤庽上海虹口華昌荼號交易 
　　始創龍涎斷根哮喘丸 
　　凡患哮喘每服十四粒喘則立止　簽再服數次斷根每紙錢三百文並有雙料畔　洋金花裝在烟　作烟呼吸　則立止每包錢一伯文一分寄丸江廣泰源洋貨店○江西省城　子　　春　○安慶小南門内　春　號○湖州府城泰和坊申昌者數室發兌棋盤街北首梁愷悌啓 
　　石印小題文藪二集出售 
　　文藪初集久爲士林稱賞是編選擇尤精凡與宗黄等集無一　重雜以求美備業已出售仍照原價如蒙光顧請至上海後馬路義隆棧乾記衖蔣同泰綢莊陳家木橋電報總局法馬路和昌成洋行幕售格外克己初集售處如上 
　　石印各種書籍 
　　精選石印同文　本汲古間文選五元重印大題文用十二元經藝安括八元叚註說文三元五經合纂十元如欲購取零躉請來面議格外公道在上海集賢里天保機長順晉誠啓 
　　招攬生意 
　　啓者今有　製機器師一切機務無不嫻熟現願受人延請在各機器厰執事如有欲請者祈爲信致機師交與本舘轉交可也此佈 
　　石印書畫機器出售 
　　啓者英國名厰　士秋　專製各機石書畫機器工精料堅　巧無四句托小行在中國經理專辦　承同文等各書局定購俱各合式無悞現在該厰製造甚　新出汽機印　可裝置煤氣火力一日能印七千餘張較之　式不　事半工倍所有印書油墨照相藥一切應需之物均可　時定寄限期到貨倘荷什商賜顧請至小行面議可也寓上海外洋涇橋北堍大英醫院内麥利洋行謹啓 
　　屈臣氏大藥房 
　　精製廣東蠟丸發售 
　　謹將本局各甘露午時荼欵膏丹丸散歡喜添丁丸藥酒等項略參茸白鳳丸列於左計開安胎益母丸參茸衞生丸迫風蘇合丸定志寧神丸袪風活絡丸小兒回春丹萬應神絀茶寧坤　寶丸琥珀抱龍丸萬應紅靈丹袪風濕壯筋萬應痧氣丸骨酒如意油婦科三多丸丸藥太多未跌打接嗣丸能盡錄謹白　　三點老泳記 
　　發財票風行中國以來本行由吕宋分設上洋起首第一家老行售出大彩不勝枚舉是以名馳中外現因滬上店號林立兼有外埠混　招牌假冐圖章弊實百出惟本行並無分枝亦無在外拌售故特聲明賜顧者　至四馬路中市遠處信購回件騐明信封有官爲記庶不致悞 
　　保德蘭四門町泥出售 
　　才倍惡齊利脫喃勃勒特四之四門町較别種均高久已馳名今運銷中國如欲購或定辦者請移玉來行面議可也經手中國各處義記洋行啓 
　　東洋香肥皂 
　　專治一切油膩及臉上烟黑氣擦之可皮膚滑潤每匣四塊計大錢一百四十每逢禮拜三六登報寄在上洋打狗橋北永昌順布號寳善街中錦潤堂扇店二家出售錦香室啓 
　　石印古學備體鴻裁出售 
　　是書十七　爲范屬二先正所編其中所載精選古今序論銘贊以及詞曲歌頌無體不備又於每體之首加以解所作之法洵近時罕覯之珍也今石印告成分裝四本字樣放大便於閱目定價洋一元五角凡學古鴻儒祈來速購爲盻寄售在上海五馬路文玉山房及各書坊四明竹春齋啓 
　　聲明眞東洋蘭花香肥皂 
　　事治一切油膩並减上烟色黑氣而奇香　鼻以之餽送親友亦覺玲瓏可愛擦之可皮膚滑潤每匣四塊計大錢一百四十文每逢禮拜三六登報仍在上洋仁濟醫舘南首榮錦里對門大豐店基錦泰仁布號一家出售餘者皆非日本錦蘭香啓 
　　十八省府州廳縣異名錄 
　　百衲琴聯句 
　　州縣異名錄如上海縣别名曰滬瀆寧波府别名曰四明之類是書名省府州廳縣别名無不備載洋兩角○百衲琴聯句係長洲秦膚兩茂才所譔以兩物之絶不相類者鈎心已角結譔成聯又名分詠體展閱一過頗覺新巧洋兩角○管可壽齋尺牘三角在上洋文宜書局掃葉山房各書坊出售　　精較石印小搭珠華出售 
　　珠華一書誠小題之正鵠小試之金丹自癸未迄今爲藝林所共賞矣第日久字頗模糊茲較訂重付石印準於是月廿三日出售定價洋一元六角欲購者至上海書坊各省申昌均有寄售如躉買者可到本號面議可也二洋涇橋同泰號 
　　新裁採新尺牘 
　　是書搜括近時士商四時通候荐託貿易弔喪賀喜及三教等札别類分門逐一每書問答與彼衆尺牘不同耳倘諸君見之一目了然也採新二角半尺牘要覽一角半戒悶香艶集二角四馬路萬卷樓城内寳順堂啓 
　　廣東梁四遠堂男婦科藥 
　　男科固精廣嗣丸○專治男子腎虧無嗣陽事不舉陽舉不堅陽舉卽洩小解過多久年白濁夢裏遺精頭昏目眩耳鳴耳聾腰疼骨痛手足無力精神短少怔忡健忘自汗盜汗便後遺滴膀胱疝氣所有男子諸虛百損等症服之俱有奇效每罐四兩價洋一元○婦科調經保育丸○專治婦人血氣虛弱月事先期月事後期月事無期月事腰痛閉經不通赤白帶下白淫經期腹痛虛寒不孕血龜血塊血山崩漏脚酸腰痛頭目眩暈胸　痞塊嗝逆吐酸過身骨痛不思飲食心氣疼痛胎動欲墮催生保産臨産艱辛産後虛弱産後發冷産後泄瀉産後肚痛産後脚痛惡露不止子腸下陷産門不閉乳汁不通産後頭暈産後咳嗽産後氣嚙以上各症本堂另有仿單照加藥引開服每盒十粒價洋一元外有各項蠟丸小丸名目甚多不容細錄但所有丸散膏丹俱仿古方揀選地道上藥幷不苟且欺人如蒙賜顧至上洋萬勝祥吕宋票莊一寄江西羅春臺號發兌 
　　保險讓價 
　　本行保險房屋及洋棧房貨物向歴有年蒙諸君光顧今將保價格外公道如有貴商欲保請至本行面議可也公平洋行啓 
　　鴻福齊來 
　　小行售出英八月份頭彩附彩俱詳前報現售十月票分裁價照大市紳富信購原班回件紅票升足兌現　　八月三十日上海各茶市行情列左 
　　生源行 
　　森隆元三百六十四箱廿五兩 
　　和又又一百七十箱廿三二五 
　　裕昌又州二百十七箱廿兩零七五 
　　怡和行 
　　蘭香平水五百三十二箱廿三兩七五 
　　桂葆又又四百廿六箱廿兩 
　　恊隆行 
　　信和元三百三十七箱廿三七五 
　　吉字平水三百三十二箱廿三兩 
　　寶和行 
　　芳記平水四百四十八十四兩二五 
 
 

Page 11

 
 
[光緒十二年八月二十四日京報全錄]  
　　宫門抄○總兵鄧奏爲恭報出洋督緝日期摺子○將軍希奏爲審明定擬摺子○晉撫剛奏請叅革文武各員片○閩督楊等奏請調補　缺知縣摺子○將軍慶奏請尙膳人缺摺子○八月十四日兵部太常寺太僕寺侍衞處値日無引見○豫王等考試武舉覆命○恩公致祭白龍潭回京請安○河南藩司劉瑞祺到京請安○前任雲南學政丁立幹到京請安○記名總兵滕家洪謝恩○召見軍機劉瑞祺○崇文門呈進冬笋○○頭品頂戴廣東碣石鎭水帥總兵振勇巴圖魯奴才鄧萬林跪奏爲恭報奴才出洋督緝　仰祈聖鑒事竊於道光二十三年十一月初七日欽奉上諭嗣後沿海水師各提鎭署於每歲出洋時具奏一次俟出洋往返事畢卽將洋面如何情形據實具奏其時因公不能出洋卽着自行奏明均令咨禀該省總　以憑查核等因欽此伏查廣東碣石鎭屬洋巡内分上下兩班每年自正月初一日起至六月底止輪値奴才轄屬平海叅將上班統巡自七月初一日起至十二月底止輪値奴才下班統巡兹下班洋巡臨屆奴才遵於七月初一日赴洋接管兵船督率中左右平海四營値巡將備兵民船隻在於上下交界洋面往夾梭巡加意督緝務期海洋綏靖盜戢民安以仰副聖主愼重海疆之至意除將出洋督緝日期呈報兩廣督臣查核仍俟洋巡班滿另將歴過洋面情形據實奏報外所有奴才出洋督缉日期理合恭摺具奏伏乞皇太后皇上聖鑒謹奏軍機大臣奉旨知道了欽此○○奴才希元跪奏爲審明隊官將挾嫌誣盜原告非毆打斃命按律定擬恭摺仰祈聖鑒事竊查前據全營翼長二品頂戴花翎協領吉陞阿　稱吉林練隊委參領花翎儘先驍騎校慶貴因將挾謙誣盜原告在廣鞭責致傷　風身死等情當經奴才奏叅奉旨晵貴着先行革職　案審辦該部知道欽此欽遵奴才卽將一干犯証提省發交清訟局現改發審局局員委用知府同勲等審明擬議由吉林分巡道豐伸泰勘轉前來奴才親提覆審緣已革委叅領慶貴係滿洲止　旗恩祥佐領下披甲同　八年在甘肅軍營效力經欽差大臣穆圖善奏何花翎儘先驍騎校於光緒元年八月遣撤回省派充委叅領帶管練隊在四合城街駐紥巡緝盜賊已死民人任廣素性暴躁其妻任所氏平日稍有不是輒向打駡光緒十年三月二十七日早任所氏因做飯稍遲又被任廣　打受氣莫釋卽回母家向其堂兄所振剛哭訴所振剛因任廣時常欺辱任所氏卽帶領　子所成德胞姪　新德並領回任所氏往向任廣理論任廣並未言語卽出門去所　剛等因見天色己晚被任廣之弟任玉並任所氏留家住歇詐任廣因挾所　剛爲其妻任所氏被打理論之嫌出門之後是夜四更時分奔至四合城街駐紥練隊誣報所振剛等爲盜强搶已革委叅　慶貴信　爲眞卽帶隊連夜前往捕拿於二十八日早至任廣家内將所振剛所成德所新德三人拿獲　同查問據所振剛訴明前情任廣狡辯亦卽承認挾嫌誣盜　實已革委叅　慶貴因任廣平憑　誣盜有干法紀正擬將其送省究辦卽有本街與任廣素識之商人馮　石太前往保求　　慶　隨喝令兵丁英春　用木鞭竿將任廣兩腿責打五十下交馮安等保出並將所振剛等釋回至四月初二日馮安等因　廣兩腿受傷自已抓破傷口進　沈重將任廣送回練隊不敢承保慶貴給其醫治罔效是夜二更時分任廣卽因傷受風殞命報明翼長轉報札委前署　都　廳同勲騐訊禀經　該委叅領慶貴奏叅革職歸案審辦當將全案人証提　發交清　局現改發審局審訊明確解由吉　道勘轉前來隨卽親提覆鞫據各供晰前情不諱究詰不移案無遁飾查律載監臨官因公事非　毆打人致死者杖一百徒三年其聽使卜手之人各减一等又斷罪無　條援引他律比附定擬各等語此案已革委叅領慶貴因民任廣挾嫌　報所振剛等爲盜一案　商人馮安等保求責釋旣不送省究辦又不就近移送伯都　廳審理輒令兵丁英春鞭貴保釋以致任廣因被鞭責受傷後自已抓破結　　口越　受風身死雖係　法斷罰第無應訊之責違例刑貴卽與非法毆打無異惟查律載並無捕盜員弁擅責斃命　何治罪專條自應比律問擬已革委叅領慶貴應請比照監臨官因公事非法毆打人至死者杖一百徒三年律擬杖一百徒三年　例追理彝　一十　給屍親具領係屬職官應發往軍台効力贖罪事犯到官在光緒十一年正月初四日恭逢恩旨以前慶貴係比照監臨官因公事非法毆打致死擬徒不在條欵不准援减之列係職官應否减等恭候欽定英春聽從下手鞭責卽　爲從應于慶貴滿徒上減一等擬杖九十徒二年半事犯到官亦在恩旨以前係聽從用刑斃命事不由已應准減　杖一百拆　發落馮安石太訊與任廣交奸一時冒昧保求情有可原請免置議所振剛等並無爲　　　　　庸議任　挾嫌誣盜　干律擬業已被責身　亦毋　議無干省釋屍槽飭　領埋　器木鞭竿解騐發回存庫備查除將全案供招咨送刑部查核外所　審明此案按律定擬　由是否有當理合恭摺具奏伏乞皇太后皇上聖鑒勅部核覆施行謹奏軍機大臣奉旨刑部議奏欽此○○　毅片再臣前於五月間奏報出省閱伍摺内聲明此次校閱營伍兼查地方吏治得失如有　劣不職文武各員　時叅劾在案兹查有裁缺都司署　武營都司桂礬任性妄爲玩　營務調署武縣知縣神　縣知縣汪澍縱蠧索詐聲名狼籍署　峙　知縣候補知縣許應　辦事　頇糊塗錯謬未便稍事姑容相應請旨將裁缺　司現署甯武營都司桂馨調署甯武縣知縣神池縣知縣汪樹　煩峙縣知縣候補知縣許應　均卽行革職以　戎政而飭　方至所遺紳池縣知縣員缺晉省現有應補人員應請扣留　補理合附片陳　伏乞聖鑒謹奏軍機大臣奉旨已錄○○頭品頂戴革職留任閩浙總督兼管福建巡撫臣楊昌濬帮辦臺灣防務福　巡撫一等男臣劉銘傳跪奏爲互調要　知縣以資治理恭摺奏祈聖鑒事竊調補台灣台北府屬之淡水縣知縣張景　於光緒十年四月奏文到任該員講求　治勸滇從公應辦地方事宜尙　措置得當惟因水土不服迭次患病捉據請　内渡醫治現當台地創議改設行省之際淡水爲台北府附郡首邑政務紛煩該員前在任内係因水土不服患病來省現雖痊愈未便仍令冋任供職應請查照成案遴員對調俾資治理各得其宜臣等督同藩臬兩司於通省寔缺知縣内逐加遴選查有本任晋江縣知縣汪興　年四十三歲安徽寗國府　　縣人由監生報捐縣丞分發福建分缺簡用同治三年領照到省　同堵剿甘肅河狄東竄回匪各處出力彚案保舉同治七年　月初六日奉上諭着免　本班以知縣仍留福建儘先卽補並加同知銜欽此引見領照回省委署長樂縣前辦甘捐恊餉出　力保候補缺後以同知用　補松溪調補侯官霞浦連江等縣篆考試取列二等准調晉江縣光緒十年四月初一日到任調署澎湖通判未經赴任留台差遺該員汪興褘年强才裕明治有爲在閩年久熟悉海疆風十民情以之調補淡水　實屬人地相宜其所遣晉江縣知縣亦係内地衝煩疲　要缺非精明幹練之員弗克勝任查有本任淡水縣知縣張景祁年四十九歲浙江杭州府錢塘縣人由拔　中式同治四年補行辛酉壬戌料本省鄉試舉人甲戌會試中式進士引見奉旨改爲庶吉士欽此派充　史館恊　復派充武英　協修散館以知縣卽用選授武平縣知縣領憑到省委署福安縣調署仙遊縣飭赴武平縣　　復調　復安縣准調淡水縣光緒十年四月十六日奉文到任該員品正才良辦事穩到以之調補晉江縣知縣人地亦屬相宜該　汪興褘係由實缺松溪縣　補晉江縣今請調補淡水縣係　再調張景祁係由實缺武平縣調補淡水縣今請　調晉江縣亦係再調人員該二員俱　完繳初調以前任内　俸銀兩查汪興褘准調晉江縣係光緒九年六月十九日奉文核准張景祁准調淡水縣係光緒十年正月初四日奉文　准所有應　前項罰俸銀兩均在光緒十年十月十一日欽奉恩詔豁免以前毋庸飭令完繳合無仰　天恩　念濟疆要缺知縣准將晉江縣知縣汪興褘調補淡水縣知縣所遺晉江縣知縣要缺卽以淡水縣知縣張景祁互相調補於地方吏治均有裨益如蒙俞允該員等均係現住知縣互調知縣銜缺相當毋庸送部引見並免核計叅罰據福建藩臬兩司會詳前來臣等謹　詞　摺具陳伏乞皇太后皇上聖鑒勅部　　施行謹奏軍機大臣奉旨吏部議奏欽此○○奴才慶裕跪奏爲尙膳人出缺揀選奏　恭摺具奏仰祈聖鑒事竊查嘉慶五年六月二十一日欽奉諭旨所有送京引見之茶膳香燈拜　阿等俱係微末之　道路遙　往返不無縻費嗣後遇有缺出着交該管大臣揀選奏補不必送京引見以示體恤等因欽此欽遵在案今昭陸尙膳人烏爾恭寳所出一缺奴才據選得正黄旗四達色佐領下食餉拜唐阿永成平日當差尙稱勤愼堪以奏補 
理合恭摺奏聞伏乞皇太后皇上聖鑒謹奏軍機大臣奉旨着照所請該衙門知道欽此 
 
 

Page 12

 
 
[光緒十二年八月二十五日京報全錄]  
　　宫門抄○諭旨四道錄前○分選單○豫撫邊奏爲殺死一家二命重犯照例定擬摺○又奏爲調補要缺道員摺○大臣明奏爲派委根餉處承辦　京片○又奏爲委署通判片○雲督岑奏爲總兵暫回本任片○豫撫邊奏州縣催科勤奮擬請奬叙摺○將軍慶奏城守尉期滿代請陛見摺○大臣文奏移交印鑰日期摺○八月二十五日刑部都察院大理寺廂黄旗値日無引見○肅王請假十日○内閣奏派騐放之王大臣派出怡　麟書沈秉成徐樹銘○侍衞處奏派演砲之侍衞派出奈　王岳林成公載瀾賡音布德峯崇蘭啓瑞○召見軍機醇王○光緒十二年八月分選單小京官中書科中書曾紀壽附道廣東肇陽羅孔憲瑴甲知縣福建長樂陳受頤甲廣東臨高張延供山西神池于岱霖附府經江西南康鄭自敦附縣丞江西豐城張懷　監通照磨江西臨江金振聲監吏目雲南新興唐愈文童江蘇泰州劉盛霖監巡檢江西鄱陽劉景浩監　江蘇清河姚　琦監 
典史江西南豐劉炳南監廣東長樂趙世仁監甘肅平凉王同昌監○○頭品頂戴湖南巡撫臣卞寳第跪奏爲審明殺死一家二命重犯照例定擬恭摺具陳仰祈聖鑒事竊據桑植知縣游本懷禀報該縣民人王積義拒殺田王氏田大述一家二命身死一案當經臣批飭臬司督飭該府縣詳細研訊去後兹據永順府知府張曾敭督同該縣審明議擬由臬司崧蕃覆審勘解前來臣因力疾銷假步履尙未如常札委署藩司崔穆之提訊研鞫供　原招相符臣覆加相着緣王積義　隷該縣素性兇横先未爲匪與田王氏及其夫姪田大述均無嫌隙光緒十一年七月初二日王積義路過田王氏門首見有耕牛牧放草坪無人看管起意偷竊當卽將牛牽回至晚田王氏牧牛不見喚回夫姪田大述並雇工尙光周連日四處訪尋初五日下午尋至萬民崗地方撞見王積義牽牛出賣認係被竊原牛上前索還王積義狡賴不認田王氏聲稱控官究治王積義以到官亦不畏懼之言回答尙光周遂將王積義揪扭同行至附近張家村山邊時已傍晚王積義意欲脫逃赶急前行田王氏田大述落後嗣尙光周緊扭不放王積義不能脫身拔出身帶短刀砍傷尙光周腦後尙光周負痛大聲喊救並鬆手奪刀王積義閃身用刀砍傷尙光周左耳根接連項頸倒地田王氏田大述均各赶上王積義恐被捉獲起意一併殺死以便逃逸當卽折回舉刀向田王氏撲砍致傷其頂心偏左接連左額角倒地磕傷其左肩甲左䏩膞接連左𦚼䐐田大述撲向揪扭王積義用刀砍傷其左眼角接連左腮脥左耳根倒地田　述在地滾駡王積義復用刀連砍致傷其太陽穴接連腦後頂心偏左連　門左經該處保正田公正聞閙趨視因　王積義情狀兇惡隨喚同王茂林赶攏將王積義捉獲送縣並據屍子田大有具報騐傷飭醫詎田大述延至十五日田王氏延至十六日均各因傷殞命報保該縣詣騐訊供通詳批司飭審兹據該縣游本懷查騐尙光周傷已平復提犯審擬由府司覆審招解提訊犯供前情不諱詰無另犯窩夥竊劫不法别案查例載殺一家非死罪二人擬斬立决梟示酌斷財産一半給被殺之家養贍等語此案王積義因將竊得田王氏家耕牛出賣被田王氏等扭獲送官該犯中途起意脫逃輒敢將田王氏之雇工尙光周行兇拒傷復將田王氏及其夫姪田大述一併殺斃寔屬兇惡查竊賊拒殺事主罪止斬决今殺一家二　自應從重　擬王積義除刀傷尙光周平復及盜牛一隻各輕罪不議外合依殺一家非死罪二人擬斬立決梟示例擬斬立决梟示照例先行剌字仍着追財産一半給死屬田大有等具領王積義父故無兄失查爲匪之牌保查傳責革田公正王茂林均救阻不及應毋庸議除將全案供招咨部外理合將訊明定擬緣由恭摺具陳伏乞皇太后皇上聖鑒勅部核覆施行謹奏軍機大臣奉旨刑部速議具奏欽此○○頭品頂戴河南巡撫臣邊寳泉跪奏爲調　　缺道員以資治理恭摺仰祈聖鑒事竊　南汝光道賈致恩　授爾淮鹽運使應以光緒十二年五月初十日奉旨後五日按限减半計算扣至五月二十日作爲開缺日期歸　月分截缺查奏定章和内開咸豐八年十二月初四日奉上諭南汝光道一缺准其改爲由外調補並加兵備銜所遺之缺例應請　者仍請旨簡放　選者仍歸部選等因欽此歴經遵照在案該道營轄二府一州界連三省地方遼闊政務殷煩控制巡防在在均關緊要必須幹練之員方足以　治理兹於通省遵員内詳加遴選查有陜汝道耆紳現年三十七歲廂黄旗滿洲官學生由謄錄官議叙筆帖式同治六年以主事簽分工部十一年加四品銜光緒元年賞戴花翎二年升補屯田司員外郎七年升補水師　中在任以道員卽選俟選缺後加二品銜九年八月簽升河南河陜汝道十年二月十三日到任臣查該員耆紳年强才裕振作有爲以之調補南汝光道人地實在相宜歴俸未滿例准捐免據署藩臬兩司會詳前來合無仰懇天恩准以河陜汝道耆紳調補南汝光道如蒙俞　該員係現任道員調補道缺毋庸　部引見且係初調人員例免核計叅罰所遺河陜汝道選缺照章歸部銓選理合恭摺具陳伏乞 
皇太后皇上聖鑒訓示謹奏軍機大臣奉旨吏部議奏欽此○○明　片再查塔城糧餉處承辦章京經前任叅贊大臣錫綸派委京城正藍旗蒙古候補佐領祥海暫充上年錫綸赴任伊犁時因前任歴年軍餉各項欵目煩多設立核銷處逐欵清厘並派祥海同辦核銷事宜奴才任内收發軍餉一切事務紛煩該員兼顧不遑誠恐貽悮禀請姑寛差使俾得專司清理前任積年餉帳等情據　奴才復查該員經手前任餉事責無旁貸若再承辦奴才任内糧餉事件不免顧此失彼遂札飭該員卽歸核銷處一手清釐前　餉帳以專責成所遣糧餉處承辦章京奴才改委糧餉處委員内務府正白旗護軍叅領儘先補用護軍校松慶暫行署理並派糧餉處筆帖式卽補驍騎校溥淵幫同辦理謹附片具陳伏乞聖鑒謹奏軍機大臣奉旨知道了欽此○○明春片再查前署塔爾巴哈台糧餉理事通判毛鳴珊於上年十月内以署事期滿詳請交卸當經前任叅賛大臣錫綸批准另委花翎同知銜分省補用知縣王嚴昱代理通判印務該員自代理以來清查户口整頓保甲商賈漸集地方日有起色奴才留心察看該員才具精明幹練有爲堪以改委署理以專責成除給委並咨新疆巡撫臣外理合附片具陳伏乞聖鑒謹奏軍機大臣奉旨該部知道欽此○○岑毓英片再雲南鶴麗鎭總兵朱洪章前經奏委署理騰越鎭缺現經交卸其前奏委署鶴麗鎭總兵楊國發又因病調治未痊難赴署任亟應飭令朱洪章仍回鶴麗鎭本任以重職守除檄行遵照外謹附片具陳伏乞聖鑒謹奏軍機大臣奉旨兵部知道欽此○○頭品頂戴河南巡撫臣邊寳泉跪奏爲州縣催科勸奮擬請照例分别奬叙以昭激勸恭摺仰祈聖鑒事竊查豫省餉項煩多司庫支絀　虞出入不敷全賴各州縣正賦無虧以資挹注臣督飭司道嚴催征解察其勤惰分别勸懲業將完不足數者於奏銷案内開報隨叅顧罰在必行而賞尤須信所有催科得力之汝州直隷州知州潘鍾瀚等十一員現據布政使許褘署粮儲道衞桂森查明催征年分銀數開單詳請奏　前來臣查潘鍾瀚等於督催經征錢糧或連年掃數或限内全完催科均屬認眞照例得邀議叙可否仰懇天恩勅部核明給奬以昭激勸之處出自逾格鴻慈所有　省州縣催科勤奮擬請奬叙緣由理合敬繕清單恭呈御覽伏乞皇太后皇上聖鑒訓示謹奏軍機大臣奉旨着照所請該部知道單併發欽此○○奴才慶裕濟祿跪奏爲城守尉到任三年期滿恭摺代請陛見仰祈聖鑒事竊照前准軍機大臣字寄道光十二年正月初七日奉上諭昨降旨將各省將軍都統等員奏請年班進京之例停止均於到任之日起扣滿三年奏請陛見惟盛京城守尉察哈爾總管例不奏事着于到任三年後由該將軍都統代爲奏請陛見將此各諭令知之欽此欽遵在案兹據鳳凰城城守尉宗室靈熙詳稱荷　聖恩補放鳳凰城城守尉於光緒九年十月十五日到任連閏扣至十二年十月十五日三年期滿理宜循例赴京恭覲天顔敬聆聖訓詳請代奏前來奴才等覆查該員到任日期實係已滿三年理合循例　摺代爲奏請陛見伏乞皇太后皇上聖鑒訓示遵行謹奏軍機大臣奉旨靈熙着庸毋來見欽此○○奴才文緒跪奏爲奴才被議降調謹將移交印鑰日期恭摺仰祈聖鑒事竊奴才前以宿疾糾纒恐誤要公曾經瀝陳開缺回旗調理白發摺後奴才病勢加重擬卽移交副都統祿彭　行護理仰蒙鴻慈俯准開缺當於叩謝天恩摺内聲明力疾支持俟署將軍恭　到任交代卽行回旗兹准兵部咨稱以吉林查辦案内蒙恩原宥僅予降調不加重譴感激莫名伏查該署將　迄今尙無起程准期奴才　事被議例　離任隨於七月十一日委派兵司協領常明將將軍印鑰應行交代一切事宜均交副都統祿彭暫爲護理奴才宿疾未減又染時疫轉變痢疾勢甚增劇一俟病體漸輕卽行緩程就道扶疾回旗調理則久病殘軀得以緩正首邱皆出自天恩所賜所有奴才被議降調移交印鑰緣由理合恭摺具奏伏乞皇太后皇上聖鑒謹奏軍機大臣奉旨知道了欽此 
 
 

Page 13

 
 
[光緒十二年八月二十六日京報全錄]  
　　宫門抄○大臣祿奏請補主事摺○直督李奏添撥銀兩修築東明河堤片○漕督盧奏曾商運河所有衙門公事委道員代拆代行片○又奏增採柴束情形片○粤督張奏沙田請頒部照摺○八月二十六日工部鴻臚寺正黄旗値日無引見○陳綿續假十五日○兵部奏捎演放水師砲位之大臣派出載津色楞額○工部奏派查勘泰陵工程之大臣派出清安○吏部奏派騐看月官之大臣派出徐桐畢道遠奎　　世長　善耀年清字寳昌札拉豐阿烏純嘏趙時熙息霖王賡榮慶綿謝祖源英樸○召見軍機○○奴才祿彭跪奏爲遵照定章請補主事員缺恭摺仰祈聖鑒事竊奴才衙門管檔主事春山緣事降級調用所出主事一缺有專司之貴自應按班請補以資辦公查前於同治十三年二月准吏部咨開議奏黑龍江管擋銀庫理刑　事缺出各積各缺先用勞績一人再由該將軍將本處應升人員揀選升補一人相間輪用等因在案兹查奉准部議後此次所出管檔主事一缺係初次出缺應歸勞績班次序補查有卽補主事管理茂興等站站官英壽前因搜捕巴彦蘇蘇青黑兩山盜匪案内出力經調任江甯將軍豐紳保奏以本省管檔銀庫主事缺出儘先奏補經部議准歸於勞績班内序補該員請咨赴部引見經欽派土大臣騐放英壽堰以照例用於光緒九年十月初一日覆奏奉旨依議欽此又於十年四月准吏部咨開議奏署黑龍江將軍文緒等保奏剿辦呼蘭盜匪案内候補主事英壽請補缺後仍以本省主事無論班次行補用核與章程不符應改爲仍以本省主事儘先卽補奉旨依議欽此查該員出差嶺勤辦事穩練今春山所出管擋主事之缺按照班次核與請補章程相符相應請旨將管檔主事一缺卽以英壽補用如蒙俞允惟該員已經引見毋庸再行送部除將履歴咨部外理合恭摺具奏伏乞皇太后皇上聖鑒謹奏軍機大臣奉旨吏部議奏欽此○○李鴻章片再據署大順廣道張紹華詳稱東明黄河南堤地勢北高南下大溜愈南沿隄皆成巨陯迥非從前情形　比上年預估今屆歲修工程奉飭竭力核减遂將稍可從緩之處概行剔除其當冲要寕必須修防者僅估銀三千五百餘兩當卽購備各項料物分别修培儲防查本屇凌校兩汛掃段頻　蟄動均經逐一加鑲夏至以後黄流節次泛張洶湧異常上汎李連莊二三堡之圈堤六七堡柳壩九堡之順水壩中汛高村十四五堡之頭二道排壩十七保之老北壩下汛十一堡之劉　順水壩掃　迎溜紛紛蟄陷赶緊分投搶護乃水勢連日有長無落埽叚隨鑲隨蟄所賴員弁兵夫踴躍用命謁數日之力凡預估　叚一律搶辦平穩惟六月二十八及七月初七等日　汎十六　堡忽成預冲該　舊掃數十段原係光緒七年鑲做歴年緩修久未著溜不期對岸挺山新灘大溜擁注先則頭掃至下掃迭次陡蟄入水　十掃　下節節復潰繼則十一掃至四十五掃全行沈失壩基潰塌凈盡刷去堤蟄一百九十餘丈寛四五六尺又上汛二三堡向有南北小堤兩道北小堤舊鑲防風掃七段南小堤無掃本係平工乃河形改變防岸亦生大灘逼溜側臥將北小堪舊掃七叚陡蟄入水刷去隄帮六十餘丈寛八九尺至一丈南小堤亦貴幫八丈寛五六尺以上皆不在預估歲　之内而工程萬緊情形岌岌幾至不守不得不赶速搶辦遂於十汛南北小隄添掃十五叚掃前水深二丈七八尺並於中汛十六七堡添掃三十五段埽前水深二丈二三尺至二丈七八尺計共添掃五十叚佔需稭料一百五十六　束合銀二萬九千二百　兩麻繩柳扞連加　民夫合銀一萬四千一百餘兩統計需銀四萬三千二百餘兩委係另案新險歲欵備料皆已用罄應請照案添撥等情據　大名河工同知孔慶篤詳由該道張紹華查騐明確轉報前來臣查近年東明黄河南堤因山東下游河身淤阻下壅則上易潰防守備極　難工程亦極煩重今屇歲欵　雖嚴切核减僅准用銀七萬三千餘兩乃伏秋汛内水勢南趨嚙堤蟄掃盛漲日增無工處所新險迭出實不得不添掃　及時搶辦力保危堤免致惜小誤大所請添撥銀四萬三千二百餘兩經臣逐加查核並無浮冒已飭十藩司及大名釐金項下設法湊撥濟用仍嚴飭該道　認眞經理如能節省卽留爲下屇工需不准本工員弁絲毫弊混此次添撥銀兩應俟汛務完竣核實　數查照豫省章程另案造册報銷不與歲欵牽併以清界限理合附片具陳伏乞聖鑒飭部查照謹奏軍機大臣奉旨户部　道欽此○○盧士杰片再蘇漕增辦河運臣先與新撫臣崧駿在浦會商其治河運米事宜有必須與督臣籌畫者前因汎防緊要未克前往現　水勢漸消各工平穩臣於七月二十七日自浦起程前往江寗與督臣曾國荃面商一切並看下游河道工程所有臣衙門日行公事札委淮揚海道王加敏代拆代行其緊要事件仍封送臣行次辦理謹附片陳明伏乞聖鑒謹奏軍機大臣奉旨知道了欽此○○盧士杰片再葦蕩左右二營增採柴束原定章　每年將青柴長發情形由該管詳請具奏如有未早虫傷隨時聲明歴　循辦在案兹據淮揚海道王加敏禀稱左營出河汛前歲鹽潮涭漫滷氣尙未全消上年遭霜柴根受損去春今冬少雪缺　　長稀疏舆難敷額其南北二汛因上冬雨雪甚少蕩地乾涸蘆根枯損今春得雨又遲長發不茂繼又編生蝕虫難　續發兩汛情形相同將來圍　必雜足額右營三汛因潮漫後滷氣未能退盡　冬雨雪稀少今春炕旱生虫卑　之　産長不茂高阜之區更形矮茸亦恐未能足敷額數各等情前來臣覆查　異除飭令霜後儘蕩　估據實具報外理合附片陳明伏乞聖鑒謹奏軍機大臣奉旨核部知道欽此○○兩廣總督兼署廣東巡撫臣張之洞跪奏爲請頺沙田部照仰祈聖鑒　竊臣前欽奉上諭沙　升科一事正賦攸關豈容奸民蔽匿迭經户部奏　辦理着該督撫督飭所屬查明已升科若于畝未升科若干畝卽將未經升科之沙　迅卽確查安辦等因欽此當卽恭錄欽遵督飭司局籌議辦理近准户部咨現擬改辦升科誠爲正本清源之計粤省地居濵海沙坦較寛此項退水之　素稱膏沃獲利旣重流獘滋　是在妥議章程豫定期限嚴稽匿稅愼選賢員切　宜果能　　認眞自必立　成效况仿照山西豐甯馬廠放案辦理更當確有把握萬不至若從前之因難中止務項妥速籌辦勿涉因循等因復經轉行飭辦兹據廣　布政　高　基會局沙田局句道詳稱粤省沙田以廣州府屬香山爲最多順德新會東莞次翻禺南　又久　潮州　屬海　揭潮　　澄海等縣爲數有限自嘉慶二十三年查辦升科　後所　新沙溢　斥鹵成熟雖迭經報查　丈令照例升科　以未經部覆核定未能入額徧徵各業户坐擁膏腴仍完斥鹵輕　則至沙田畝　溯查嘉慶十三年奏　已查辦奏准升科者五千三百餘頃引項名爲額數咸豐三年　田變價案内除由官長虚稅人承　五百餘頃外實則升糧者一千四百餘頃同治　　等年清丈案内查出溢坦繳息升科者五百餘頃光緒七年補升案内查出斥鹵成熟應按則補升者四千餘頃　各項皆爲新沙此外近來新　溢　自當不少但經呈報勘丈無從懸擬合計老沙新沙有案可稽者共計一萬一千三百餘頃至同治年間清丈案内奏報沙田萬九千餘頃查與司案縣　皆不相符似係舛誤無關收息銀數出入應俟查明致誤之由另行辦理惟查老沙沙皆未請給部照民間但憑墾單縣照司照管業其間或有遺失或經典售影射侵佔啓爭受累均所不免此次擬請除原額民田外　論老沙新沙一律換給部照其每户田不及一頃者以一户爲一照其一户過一頃者以一頃爲一照如數頃數十頃之外尙有尾零數十畝亦儘數塡給一照以便買賣分析老沙無廉　丈按册核給新沙清丈　確立時塡給嗣後民間買賣過割以　爲憑仍詳加查勘分别上則中則科起征永遠免其攤派捐籌此次繳息定則俱較舊章酌量從寛庶國課漸充民情亦順現已詳察　情酌擬章程一面遴員設局延商公正大　出示開辦惟必須頒發户部空白執照隨時塡給方期鼓舞其照式由粤省酌擬咨部核定刊發詳　具奏前　臣查廣東查辦　田之案自道光二十四年以來已不下五六次或溢坦歸屯或屯田變價或斥鹵補升或呈報溢坦或海防沙捐查勘累年籌捐多次惟始終未　部照未編賦額以故清如不清丈如不丈不能取信于民由來已久此次遵旨清丈升科必須部照隨丈隨給便各沙户曉然于此舉實爲便民安業一勞未逸之計執有此紙以後或買賣或管業氷息訟爭更無派累自可踴躍趨公一　澄清查臣前在山　巡撫任内勘辦豐寗官荒馬廠卽係奏准頒發空部照隨丈隨給一時租户耕氓　不爭先引勘惟恐清丈委員到來之晚事理相同民情可見竊聞直隷奉天等處丈勘荒地辦法略同此次部咨旣准仿照山西豐甯馬廠成案催令　辦相應援　奏請卽委　赴部領辦此項部照回粤以期妥速合無仰懇天恩勅部迅速頒發空白沙田執照一萬張交委員領回俾得及早勘辦一　辦有成數隨時咨報實于清賦便民　有裨益除清丈升科詳細章程續行奏咨外所有請發沙田空白部照緣由理合繕摺具奏再廣東巡撫係臣兼署毋庸會銜合并聲明伏乞皇太后皇上聖鑒訓示謹奏軍機大奉旨着部照所請户部知道欽此　 
 
 

Page 14

 
 
[英界公堂瑣案]  
　　公和祥棧房管碼頭西人訴稱失去千里鏡報捕查無下落兹由黄　春在費寳和購得的係失贓因又知　捕房拘案請訊千里鏡呈閱黄供洋東失竊索賠因至各處尋買現在費處出洋四元買此千里鏡交與洋東的係原贓請究來歴費供向開拍賣行並不知千里鏡是竊贓黄稱洋東失竊時惟寫帳之潮州先生在室蔡太守商之易繙譯俟傳潮州人到案再訊○某西人訴稱有洋琴一具交華人王定海所開祥興鋪中修理　明價洋十四元豈知脩竣依舊不靈與論支吾報捕傳案正供洋人交修之琴寳已修好詎洋人尙嫌不佳逐日到來吵閙蔡太守商之易繙譯判王交還西人洋十四元着　西人另交他人修理　造均遵斷而退○寳山武生孫芝亭訴稱王徐氏邀我與友人周嘉林至家鬥挖花牌卽有王富生言是該氏之夫指爲闖竊旋　陸阿九拉至萃芳園烟館勒出洋四元爲此報捕拘案周供與同吳宋氏供與土徐氏同居氏竟指我引孫到家其實王徐氏私識多人此　並非由我　衅王徐氏供丈夫十富生在德和洋行爲管事同看夜　回家　門鎖已扭落孫周等皆在房中故與理論陸供在楊萬　棧爲茶房是夜在烟館吸烟王徐氏言富生被孫等歐傷後由該氏報捕詎孫誣我勒洋蔡太守以是案情節枝離押候覆訊俄王富生偕母王李氏投案各訴前因并請騐傷原差　茂禀稱伊等到署候訊自相理論實由吳宋　邀　　到家適遇丈夫歸來一時情急扭落同居王徐氏房門之鎖令孫等坐在房中少選土徐氏偕富生回來見而肇衅致王受傷太守問王李氏爾子富生與王徐氏是否明媒正娶答稱乃自行相識與之同處太守謂此事本分府已得其情且問陸何得干預陸供在烟舘時由文蘭來告以兄弟遭孫毆擊我隨口言如是可訴捕房致被　累太守問文蘭是誰兄弟是誰答　文蘭卽王徐氏兄弟卽富牛太守謂王徐氏旣有芳名必非良家女子然旣該富生爲夫何又稱是兄弟　稱我與富生相識素以弟兄稱呼文蘭言我弟亦遭孫毆太守　照此情形除王母李氏無干外其餘人訨均應懲辦惟富生旣已受傷姑　深究孫旣是　生應知理法　論吳宋氏王徐氏邀去咎均　辭今姑格　從　可償富生養傷之費否則　　請懲孫稱謹遵斷太守以陸多事　具嗣後安分如再插　擾事　甘究辦切　王徐氏稱　等在外揚言尙　行兇太守嚴加申斥　富　受傷己有一母　堂與爾無于爾乃王之何人胆敢嘵嘵置辨捕房解送時言陸　同爾等勒索孫洋四元　已明原委尙不知恩典乎該氏始叩頭稱謝完案○王福生岳林訴稱我等駕駛駁船被張洪根持稿戳壞與論逞蠻故報捕拘張及船夥楊富春請　張供稱斯時潮溜甚急不得不撑篙不料伊竟謾詈故　爭執　敢行兇楊供　同蔡太守問王首先滋事者誰答稱張太守判張管押三天以示薄懲○葉阿毛訴稱竊　服十五件據由捕房緝獲人贓送案請究麥總巡稱沈阿桂係積竊請爲重辦蔡太守判笞沈百　管押兩月贓交葉領○包探秦少卿禀稱昨見宋阿金手持銅盆銅銚盤問來源　在城内竊得宋供認在城内竊來蔡太守謂旣在城中竊應將人贓　以便傳失主認領 
[上海絲業會館賑公所接直隷告災求賑書]  
　　少欽大善長大人閣下忝叨素愛恕不浮言今秋直隷水灾異常之重　坻武清香河等縣爲尤甚老米店青龍灣河西務蔡村火燒屯磚廠各處連次決口動輒數十里無數村莊盡爲澤國弟等親往目擊情形秋禾淹没　粒無收聞各口漫決時勢如倒海排山廬舍牲畜資粮器皿一齊冲没家有木盆斗筏者幸逃性命水　浮出屍身到處皆有多係壓死淹死之人可　之至前曾舟至柳行等處百數十村極目汪洋不見房屋惟相距數里或數十里　柳樹枝頭搖漾　面知係舊日村落也間有土阜孤墳　星露宿老病者奄奄待斃强壯者　取水　爛禾藉以充飢據五六十歲人皆云未見如此　災卽光緒九年之水尙低三尺昨又聞永平府可以行　郡署地勢甚高亦被冲塌他可知矣傳相已專摺矣聞截　發帑各大憲亦多方設法憂勞萬分惟是灾廣米少家分升合猶難徧給輾轉飯羸終塡溝壑閣下飢溺爲懷天　共仰務求潣念奇灾力爲援手或　濟　項或廣爲勸募多助若干之銀卽多救若十之命賜奇招商津局　花翁　下專濟寳武等邑之用或解交籌賑總局轉發均無不可　乞從早從速則無數災黎　慶更生感檄鴻慈不獨身受臨紙焚香望　九叩百拜以待之肅　恭　德安鵠候　音小弟　培章成義王屋頓首○再現在弟等已領到官　邀同袁君敬生徐君贊廷侯君駿甫費　省三蔣君淦文卽日先赴極重極苦　先行撫卹一面分投勸捐惟此　籌欵綦難端盼雲霓賜弟等明知南中近來巿面清淡籌欵不易諸君子頻　勸募分發各省災區卽如東省黄水爲惠業經數稔振翁佑　茹翁諸公先後撫卹災黎　　仁人之賜疉則次籌捐搜羅殆盡竭蹶之情勢成弩　可以想見弟等本不敢作無厭之求但目覩奇災不　緘默故不禁大聲疾　爲人　命哀求仁人君子大發慈　將畿輔之重飢滋之深交相勸勉慨解義囊於無可籌維之中而籌維之欵無定數多多益善弟等當按户履勘親查親放務求實濟斷不敢絲毫糜費以仰副諸公勸募之苦心如蒙惠濟巨欵請派孰悉賑務之友一二位來津帮同散放尤深感盼弟等再叩○前詢令郎子英兄山求得恙回申皆由歴年放賑勞心勞力所致近悉已愈吉人天相不卜可知聞子英兄有北上之意擬請先於東　欵内酌撥若干由子英兄帶津弟面先赴揚村候駕蒞卽請函知弟再回津向商一切倘子英兄能會同辦理尤爲灾區之幸弟當禀明傅相敦請也弟培又頓首○附啓者　誦公灄知寳坻等縣被灾綦重待賑孔殷因屬善昌在東　欵内酌撥若干藉資接濟躊躇至再莫展一籌撥則東賑更形不足否則畿輔之重飢溺之深又萬不能坐視爲特登報叩求　省仁人大發慈悲從速捐助俾兩省灾黎不至終塡溝壑善昌亦不至有顧此失彼之虞感甚禱甚子英四小兒本定於月底北上當　渠邀友帮同散放以仰副諸君子樂善之忱謹　布聞伏祈公鑒[  教弟施善昌拜啓]  
[悶雨]  
　　斜照倐已暝遠林　霧生鷓鴣碲不盡鴻鴈度無聲野闊雲低擁山空雨亂鳴探幽阻清興孤坐若爲情秋氣逼總紙蕭條已不勝關河　客夢風雨讀書燈未有甭於鶴可能閒似僧遠游空自好洽落舊親　庭草秋猶緑池荷葉漸枯仙槎渺河漢風味到蒓鱸對鏡愁雙鬢抱書愧腐儒路難行不得我馬亦踟躇浦樹層層暗山筠處處連辭家猶昨日息影更何年月落燈昏後風凄雨晦天興來歌一曲愁思溢毫顚[  海昌味閒主人就正草]  
[秋日舟次步味閒主人原韻]  
　　僕僕風塵裏伊誰惜此生征程覊客夢凉雨作秋聲蘆秃鴈愁宿柳疏蟬懶鳴遙憐知已者未免動離情徹夜蛩聲急凄聽感　勝功名慙壯歲心事訴孤燈高志羡飛鳥逸清猶老僧蓬牕燒短燭唱和藉　朋身外無多好勤耕硯不枯神仙猶愧蠧風味　嘗鱸未有儲奇　焉能冠衆儒秋光容易老搔首只踟躇回思北行日瘴雨蠻烟連春夢幻三月秋風又一年文章慚老我窮達洵由天且酌黄花酒醉來喜欲顚[  丙戌仲秋海昌龍山樵子聲初氏未是草]  
[得家書感成一律]  
　　一鴈來雲外慈親書到時平安開札喜景况怕人知孤子離鄉早貧家得婦遲米鹽七件事累母費愁思○秋夜有感天涯游子意此際涙潛吞旅館爲家室孤燈當弟昆星辰舒望眼風露冷詩魂料得親今夕思兒正倚門凉風天末起懷友暮雲隈客路驚秋早音書盼鴈來服萍　歲感落木此心哀今夜西湖月笙歌幾棹回[  西湖花隱楊槐卿季氏稿於春申浦上]  
[用倚糽吟客原韻以贈顧蘭英詞史錄請霧裏看花客政刊並博倚紅吟客惜紅生同粲]  
　　愧無艷　漫尋春同是天涯淪落人倚紅吟客　闈　罷有重經清和坊感舊二首余讀之慨然誰說文園　渴疾猶如畫廟喚眞眞○燈前月下偶相親描寫丰姿筆下春新値捧顰香到骨一分清瘦似詩人　詞史工愁善病余曾　玉憐香[  皆山樓主人待定稿]  
[秋柳]  
　　露珠凉沁不勝秋廿四紅橋感舊游金屋夢遙詞客病玉關寒早美人愁鴈鳴冷月平沙外馬立斜陽古渡頭　話三眠復三起當年張緒最風流[  吳縣获牀舊主舊草]  
[金才香校書]  
　　余浮沈滬北將八閱月曾無買笑之金偏得探花之趣於所謂申江十美亦艷而睨之雖其中儘有佳麗然私所好而攙入者或亦不免前夕友人邀余往西棋盤街復順堂訪金才香校書余以按圖索驥尙少空羣每下愈况詎來全美却之友人笑之以鼻曰子雅人乃亦以衆見爲定評耶夫名花有何位置一經强有力者之稱許則身價卽增不必美如西子也不必才比薛濤也而人巳薛濤而西子之矣君眞以登場献技爲高出尋常萬萬乎則坐井觀天以蠡測海二語殆足以移贈矣余頷之遂　步以往甫登樓見有寒簾以迎者明眸善睞容光照人朋不豐而玉膩貌不飾而花嬌因詢之友曰此卽金才香乎何其麗也友曰然子以爲姝恐閱歴廣不足當一盼也余爽然者久之强應曰余非盲於目而盲于心曩謂此中位置乃彼姝自視其色藝之高下以爲等差故每及東西棋盤輒若齒冷今乃知美人之美名士之名大抵自爲炫鬻居之不疑一二耳食者流復從而標楞之而向之徒以美名驕人者并自忘其醜自汨其實焉以視不巿美不沽名而　完太　者　啻霄壤哉余遇才香余不爲才香惜余轉爲巿美沽名者惜適雙古罌齋主人成四維句將贈才香爰綴　言以弁其首且箴心盲若云序也則不惟不敢亦不暇[  倚翠生識]  
老去拚將綺習删蘭成蹤跡滯江關忽教勾起清狂興祇在回眸一知間曲曲闌干小小房自然幽雅冠羣芳東風一例須擡舉儘許梅花聘海棠十年巳覺司勲夢一顧還牽倩女情徧讀申江花月譜遺珠恨未記卿卿阿誰青眼迥超群訪豔重將甲乙分始信天然入圖畫不須粉膩與蘭薰[  雙古罌齋主人稿]  
 
