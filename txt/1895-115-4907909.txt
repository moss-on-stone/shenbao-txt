# 1895 - 115 - 4907909

 

Page 1

 
 
[日本學校步武泰西]  
　　人才出於學校人才之盛衰國家之强弱繋焉日本與中華本爲同文之國所藏典籍多中國古帙人士多習漢學文詞詩賦卓卓可稱自維新變法以來舊時學徒書本悉遭毁棄古法蕩然無存所設大中小三等書院盡仿西制書院一切事宜悉歸文部管轄定倒幼孩自八歲至十四歲須一律入學違者罰其父母今爲按類稽之全國大小書院共有三萬餘所有官立者有民立者其學舍廣狹生徒多寡各有不同而章程則大略相似以東京大學院考之其一爲理化學　程三年卒業一教育二倫理三英語四機器化學五礦産地質六植物七動物八生理九農業十畫圖十一音樂十二體操其二爲文學課程三年卒業一教育二倫理三國語漢文四英語五地理歴代史記六理財七音樂八體操其女學院課程則以四年爲期一倫理二教育三國語漢文四英語五數學簿記六地理歴代史記七博物八物理化學九家政十畫圖十一音樂十二體操此日本男女書院之大略也自小學以至大學所習課程率皆如是惟精粗有别深淺攸分爲不同耳日本大小各學無有不習英文無有不練兵者練兵一科歸入體操體操者每日運動手足以振作其筋力也初爲養身而設今本是以練兵因勢利導易於奮發練兵時各生咸手執洋鎗由教師教以離合進退之法步代井然可觀女學院則有體操而無練兵夫女子當以柔順爲主日事體操則身强力大不知何所取意豈慕秦俗之强悍欲使女子知兵而有小戎駟驖之風歟此外若醫學律學等院各有專設而商學院則教子弟之習商者課程爲國詞漢文英語　記書法信札算術地理各國史記等學務使熟諳本國外國情形以便學成爲商可以振興商務考日本自設工藝學堂至今僅十有八年大學院之創立亦不過十年其所造就之人才由學塾而升入學院者已形濟濟大學院中董理之人皆係貴宦爵紳更有數西人贊襄其間訓導有方人材輩出曾幾何時而日本於工藝之事已無不造其精微假以歲月造詣益深當不難與泰四各國並駕齊驅是非建學設教之功烏足以致此哉夫地球四大洲自中國而外其書院制度如英法俄德美五大國皆可得而言焉此外若奥國瑞士荷蘭西班牙比利時等國亦能留意文教有志擴充要其規制大略相似而其餘諸小國文教未盛制度未備等諸自檜以下可也竊按歐美各國英以財賦稱雄法以甲兵爭霸若德若俄若美皆勢鈞力敵地醜德齊此五國者其文學技藝高出列國之上所由來者久矣日本步武西法以來亦能馴致富强趾高氣揚漸不可長而以近日言之歐洲書院以德國爲最盛人才之出於書院者亦以德國爲最多蓋其國之制無地無學無事非學無人不學鄉則有鄉塾郡則有郡學其國境内無論在邑在野無不爲之立學文則有仕學院武則有武學院農則有農政院工則有技藝院商則有通商院四民之業無不有學其他欲爲師者則有師道院欲傳教者則有宣道院又如格物院船政院丹青院律學院凡有一事必有一專學以教之雖欲不精不可得矣男固有學而女亦有學平人固有學而疲　殘疾聾瞽瘖啞無不有學孤子無父母者童子有罪者皆設一學以收教之且其國之功令八歲以上不入學者罪其父母故食德之毛踐德之土必入德之學矣德國書院如此其多教化如此其備宜乎人才傑出方興未艾而高執歐洲之牛耳也夫無地無學則朝出侍函丈夕歸修定省而負笈遠遊千里思親之患可以免矣無事無學則今日之所學即異日之所行而所習非所用所用非所習之弊可無慮矣夫質猶田畝而學猶開墾也雖有膏腴不墾則荒雖有才良不學則廢國無不墾之地則粟米不可勝食國無不學之人則賢才不可勝用文則化民成俗武則有勇知方效命乎疆塲之間折衝乎樽俎之上以之宣猷内地則和衆豐財尊賢育德以之出使殊方則睦鄰柔遠講信修好言乎其常則輯境安民保邦定國言乎其變則禦災捍患敵愾同仇外絶其覬觎不爲强粼所輕視内弭其間隙不貽君父以隠憂國家之安危繋乎人才人才之盛衰由乎學校今中國而欲教育人才宜以設立學校始學校之興宜仿西法今日者亟宜力圖整頓變法自强學校既盛自不至借材異域嗚呼事勢至今日可不汲汲焉講求造就人才之道以抗衡乎泰西諸大國哉 
[諭旨恭錄]  
　　三月廿六日奉旨光祿寺少卿員缺着薄興補授廕生信恕世魁熙徵成棫俱以文職用截取御史管廷獻郎中張海鵬何剛德俱照例用主事張懋澄着交部記名以直隸州知州用保舉山西候補知府豫臨着照例用欽此 
[臺變電音]  
　　昨日厦門西人來電云接淡水信知駐守此處之華兵大爲滋閙將統領及武員十餘人戕害泊在此處之德國兵船調兵三十餘人登岸保衞西商又有英兵艦一艘駛至至晚間十點鐘逾四十八分時本館又接臺灣專電譯其大略云昨日撫署兵變中軍官方君被戕省垣城門堅閉迨楊帥揮勇救護叛兵始解散目下澎湖鎭周鎭軍澎湖廳陳司馬皆拘押以待奏叅若是則臺地已紛紛擾亂固不第淡水一邑有脫巾譁噪之虞矣至於一切細情且俟一二日間接得訪事人來函再錄 
[倭人無禮]  
　　昨有海宴輪船上人言及前者李傅相乘海宴輪船赴倭邦其叅贊隨員等人另乘禮裕輪船既至马關倭人雖僞示謙恭然傳相一入行轅即多方禁錮泊船之處巡捕巡察如梭船上人欲入巿購取零星須向巡捕言明方准上岸然必以一捕尾隨其後不許任意游行途中遇彼國所謂壯士之流多方詬詈巡捕一若弗聞也者至傅相與倭相伊藤氏商議一切事情船上人不得聞其崖略云 
[編設漁團]  
　　臺灣信云基隆濱臨大海常有各種小船及杉板瓜艇皆籍捕魚爲業平時商輪出入雇之以爲引港前經基隆撫民分府方樾亭太尊訂立章程將此等漁船委員逐一查明所有船隻若干罟　漁户若干每户男女丁口若干飭令造册編伍無事仍安本業有事則調入内港既免良莠不齊滋生事端復免爲敵所用惟平日應須酌給口糧暨一切辦理章程禀請撫憲批示緣由奉批所議辦法甚善並應令該團長等一見敵船即飛報就近勇營官署准給賞項希布政司轉飭遵辦並飭全臺各廳縣一體遵照辦理因地制宜酌擬張貼曉諭務使防營不及之港口有人報警得以調隊馳援惟此等事總須經理認眞否則紙上空談絶無裨益也此繳 
[滬尾軍容]  
　　前授湖北鄖陽總鎭綦德忠軍門高會湘楚上將勇略兼優歴授長江上下諸要缺爲各大憲所倚重去夏中日事起奉前撫憲邵大中丞委統滬尾防軍砲隊等營到防後深恐有負憲恩力矯營中一切積弊爲人尚梗直而少依阿因公與某總統不合辭差晉郡思赴北洋前敵一抒大丈夫殺敵致果之氣署臺撫唐中丞挽留未行乃 
 
 

Page 2

 
 
澎湖失守以後臺北警信頻傳適某總統又以素恙瀕危請假赴郡就醫中丞將所遺各軍檄飭軍門分統軍門激昻慷慨謂臣子以身許國從事疆塲以馬革裹屍爲幸當此時事多艱人方引避之不遑我則怡然樂就檄下之日立刻禀辭抵防接受關防後傳齊營中將弁嚴申軍令訂明賞罰不數日間壁疉重新旌旗煥彩不似灞上棘門之儼同兒戲長城之倚將於是乎望之 
[趕造利器]  
　　廣東水師提督鄭心泉軍門於攻敵之法考究精詳查得外國洋槍雖佳仍不若中國擡槍之堅利爰　兩院憲熟商籌撥欵項赶製一萬枝以備禦敵之用當蒙兩院憲許可軍門遂札委幹員在河南白鶴洲設立工廠庀材雇匠刻日興工矣 
[售鎗被獲]  
　　漢口土壋地當黄孝之衝所設客寓皆供商客棲宿此往彼來甚形熱閙前日忽有湖南客三人在同生　寓小住忽被官府訪拿當在棧中起出洋鎗三枝手槍一枝詰問因何帶此違禁之物若輩答以帶此出售官府恐有别情將若輩帶回將送至武日臬署審訊者何定讞容俟續聞 
[停工類誌]  
　　漢上所出之布染色踹光分爲二途皂布染色則歸染坊踹光則歸踹坊向例漢上踹坊有文武二帮文帮向支工錢皆係官板制錢武帮向用紅錢近因各店交錢毛雜相攙不堪使用各踹司皆停工不踹欲效文帮概用制錢各店號不允各踹司遂相約停工店中既無布售色布堆積若山無計日施遂請同帮人向各踹坊婉商許以紅錢典錢各半踹工猶嘵嘵不已刻雖稍稍開工但不知將來尚有變動否耳○鄂省鐵政局開創以來規模宏大燒煉鋼鐵日見推廣大有蒸蒸日上之勢製造各匠除洋匠外多係粤東及寗波上海等處人近日不知因何口角竟至停工鄂撫譚大中丞即派委員過漢清查並以善言撫慰各匠渙然冰釋於是工作如常 
[創辦竈團]  
　　客有從下河而抵維揚者據言陸春江觀察奉張香帥檄赴下河東臺一帶舉辦民團以資保衞觀察抵東後拜會地方印委各官並晤商本處紳耆察看情形相度地勢以東臺興化等邑似宜創辦灶團令灶户報名入伍灶户者即煎鹽之人蓋兩淮泰屬所轄南北十一塲皆隸兩縣境内濱海黎民窮苦萬狀類皆不事耕耨緣遍地斥滷種榖不甚相宜是以不論男婦自少而壯咸以煮海爲生得鹽即運載至場售與垣商然起火開煎以及煎成止火皆有限制由灶董灶長管轄統十一塲灶户計之何止數萬人陸觀察查悉原委因思此等灶户煎鹽時儘多暇日且於海濱港汣歧途自幼熟習既爲土著自能衆志成城性又能耐苦似較漁團尤爲得力遂會同地方官暨該管分司責成灶董傳諭灶長令各將名下灶户剔除老弱婦孺其餘灶丁悉令報名入册編爲灶團平時仍各安生業遇有警報一聲號召即齊集聽令並於止火停煎日每團遴派教師一人教習槍砲等技當此鹽務銷塲不甚暢旺各灶户正在左支右絀之時聞此消息靡不樂於從事踴躍非常聞觀察已禀准上憲妥議章程設局開辦矣不煩籌餉而已得勁旅數萬觀察之長才卓識因地制宜誠加人一等哉 
[提回存欵]  
　　金陵善後局甞於昔年撙節度支積成銀六萬兩禀准大憲發交兩准運司轉飭淮南總局發商生息其時適鹽務銷路疲滯通泰兩屬塲商積鹽不銷徒擱成本灶户運鹽來垣幾至無力收買局員矜恤商情遂禀明上憲即將此項存欵攤借各塲商人名曰濟收銀兩按年行息分限償還俟前擋還清方可再借後擋所有息銀逐年解歸省局歴辦在案兹由善後局以海疆有事需用浩繁移請運憲江都轉擬將此欵本銀全數收回以應急需都轉立即轉飭淮南局員遵辦據聞局員奉文後頗費躊躇緣此欵本由各商先後領借按限償還若欲一時歸楚何能立集不得已遂先將繳還存局之银先批解一面迅催各商赶急設法措繳刻已懸示局門諭飭遵照矣 
[勸捐續述]  
　　蕪湖所奉部咨勸辦各項捐輸以濟急餉大憲原委候補知府楊若臣太守恊同地方官盡力勸辦兹悉太守已於三月下浣由大通轉斾出蕪假江口米業公所爲辦公之所連日晋謁道憲拜會寅僚並富紳巨賈孜孜然以集腋成裘爲念聞邑尊所勸合巿各商公派認捐銀二萬兩内錢帮祗認捐三千兩頗不滿意蓋以錢莊爲各業之冠出此區區恐不足以服大衆之心因勸令恪遵五千兩之數其餘各業亦略有增損是以捐數尚不止二萬也又查憲諭煌煌原許按照新章聽人指請奬給實官虚銜封典雖屬急公奉上實爲名利雙收哉各商皆不於貨價加漲分文 
[金陵火警]  
　　江寍藩署後面圍牆外有土阜駐紥巡勇護守藩署庫房巡勇所居本是草房本月初一日午後火夫偶不經心遺火積薪以致紅光直透烈焰横飛幸江寍縣趙大令及保甲局督率各水龍如飛而至分投救護盡力澆灌得以將火撲滅雖未釀成大災然一炬可憐已成焦土矣 
[潤州火警]  
　　鎭江訪事人云本月初二夜山巷南首陳姓踞坐牀上呼吸水烟將烟灰吹入榻下衣箱餘燼未消失於覺察時交三鼓火忽上炎燃著牀沿延及帳幔迨從睡夢中驚醒則已烟霧迷漫急躍出帳中疾聲呼救四鄰聞之各持水桶前來澆灌無如取水不易人力難施以致火勢披猖一刹那即冐穿屋頂時適北風大作處嘯龍吟萬隊火鴉半空盤舞既而延至東首孫姓宅太記油酒店王姓豆腐店生昌木作復折而至南街焚去張姓草屋此處竹籬茅舍密比如鱗吳回氏得以大肆淫威摧朽拉枯有頃驛卒馳往各衙門報警鄭叅戎國祥周錦堂都戎焦守戎安邦會同保甲總辦劉照青明府丹徒縣王伯芳大令暨各叚保甲巡查委員臨塲彈壓寳蓋山新兵營勇亦聞警而至汲塘水以澆城内外各善堂水龍道署天主堂各洋龍亦紛紛麕集火塲爭相施救而火已焚至譚德和點心店風忽轉而自東南方至由是白衣菴後轉灣出街之巷亦如風掃殘籜一捲無餘幸營勇拆去茅屋數椽天主堂西人更潑以滅火藥水視融氏始稍稍却退不復跋扈飛楊詎料不旋踵間羊角風又突然而起火毬滾滾到處延燒各洋龍竭力以噴而炎威仍不稍殺約焚三點鐘之久始漸告衰是役也共焚去草屋六七十家瓦屋十餘家拆毁十五椽誠巨災也有戴姓者坐擁良田素勤耕耨當火熾時驀從黑甜鄉驚躍而起逃出重門猛憶有一幼孩尚臥牀上急返身入内則已濃烟密布無路可奔輾轉呼號葬諸火窟次日從瓦礫中扒出見肢體零落縮小如炭毬慘目傷心莫此爲甚矣有某小竊闖入某姓家搶取衣箱經某巡勇所見立即扭住禀報某哨官小竊叩頭如搗蒜哨官飭勇當街棍責三百下始釋之去張姓見火勢猖狂恐遭波累急携牀帳被褥而出被匪人刦去棉被一條事後常鎭道吕觀察目覩災民呼號痛哭一身之外長物全無即飭親信家丁詳細查明如實在被災者每户給以洋蚨二翼好行其德聞者頌之 
[茅龍更衣]  
　　杭垣闊板橋北岸某尼菴後墻茅屋三椽係種菜傭某甲棲梅鶴於其中上月二十七日午後甲子年僅六齡取洋火匣玩弄不料將火柴刮量擲壁間所披之草上霎時濃烟滿屋烈燄冲霄一座茅龍化爲灰燼及水龍馳救而火勢已殺矣 
[散勇釀禍]  
　　有吳姓武員奉臺灣大憲札委來粤招募營勇經已招募足數駐紥於東校塲外昨日吳弁復將各勇挑選凡懦弱者慨令遣散各勇謂我等皆來自遠方如不收用須給以盤費俾得言歸鄉里吳弁靳不肯給各勇遂譁噪羣間吳弁爲難吳弁急施放洋鎗意欲將其嚇退不料鎗彈所發竟打斃兩人各勇益覺不服立舁死者至撫署鳴寃撫憲馬大中丞慰以好言飭令發交番禺縣審辦當其譁噪之時東關及城内地方亦爲之震動幸各勇未有軍械尚不致爲害而保甲局委員及四營將官等均皆帶隊齊出彈壓矣語曰招勇易散勇難不誠然哉 
[湘撫抵寗]  
　　金陵訪事人云湖南巡撫吳清卿中丞於上月三十日由滬乘楚材兵輪順流而上逕赴白門是日首府李太尊上元縣陳大令江寗縣趙大令以及候補人員預詣旱西門接官廳恭候至鐘鳴十二下憲舟已抵碼頭督捕營暨城守營兵弁均列隊江千开砲致敬各官 
 
 

Page 3

 
 
登舟呈遞手版中丞一一接見閱片刻即鳴騶登岸乘坐緑呢大轎排道入城至奇望街行臺小駐聞中丞俟晤香帥即回湖南本任云 
[閩中患疫]  
　　福州訪事人云客有從鳳崗里鄉來省者言及鄉中時疫盛行死亡相繼有一家而連斃數命者吁慘矣○某日省垣西門街某甲家偶見死鼠感觸其氣當即染疫而亡某日通商局丁役亦掃出死鼠數十頭好事者爰遍黏告白略云去年廣東疫症亦因死鼠而起請各家如遇死鼠即當收埋勿任抛擲街面致人傳染一時見者大驚小怪無不思先事防維云 
[匪徒盜骨]  
　　杭垣艮山門至清泰門近城鄉間隙地停置棺木暮春以來屢被匪徒開棺盜骨男屍則取頭頂枕骨女屍則取陰門蓋骨雖報縣請捕無一破案者而鄉民則戒備甚嚴某日太平門外離城半里許魚更三躍忽見燈光閃閃乍明乍滅適該處村落中演唱花鼓調屬散人歸知爲盜棺者卽鳴鑼聚衆追捕各持棍棒及高照火把光燄冲霄人聲沸騰城上防勇從夢中驚覺憑樓瞭望茫然不解又不敢墜城而下僅在堞樓旁施放空鎗以助聲威鄰近之清泰門及艮山門一帶防勇聞聲而至掌號鳴砲隆隆然振動山岳城廂之東門隅居民聞警疑是倭奴攻城相顧失色婦女間有啼哭者初西人某領事慕西湖之形勝約十餘人由下河乘小輪舶而來仁和錢塘兩邑尊恐小民無知悞爲日人先出示曉諭而匪徒乘機揑造謡言故聞砲聲竟信以爲眞愈覺張皇及曉鄉人獲住盜骨者兩人送縣究辦而人心始定聞盜骨者係廣東人取以合迷樂者也若何定讞俟後續錄 
[米價迭增]  
　　粤省近因旱象將成有秋難望米賈遂壟斷居奇迭將米價增漲每米一升日增價錢二文凡貧民數米而炊者莫不愁眉雙鎖云 
[寍波盜案]  
　　寍波南鄉俞家宅有俞某者家頗饒裕在上海開設沙遜土行其家陳設華麗致盜垂涎三月二十六夜有盜匪多人明火執仗用石撞門而入傭工二人聞聲驚起喊捕一被刀傷額角一被手足綑縳懸於門外大樹下其家婦孺居多畏縮如蝟不敢聲張墻外餘屋出租爲小木作雖有木匠多名亦無敢一人出外兠拿任其入户穿房傾筐倒篋刼去金鐲一對金戒五枚珠子銀飾甚夥衣箱八隻呼哨而去次日俞之長子俞濟川一面赴縣請勘一面電知其父聞所失約值三千金邑尊楊大令因廿九日甄别鄮山書院之期故委捕廳翁少尉下鄉勘騐情形回署後經楊大令飭捕四路跴緝未知得能破獲否也 
[書院甄别]  
　　寍城鄮山書院肄業生童每年甄别一次今年經邑尊楊大令定於三月二十九日在校士館扃門考試題目錄下生　交鄰國有道乎孟子曰有童子不通功易事至子如通之詩題賦得眠琴緑陰得陰字 
[東粤官塲紀事]  
　　廣州訪事人云番攤賭博例禁綦嚴前因籌辦海防遂將此項陋規提出四成作爲經費歴年皆由已革中恊楊安典已革廣恊黄金福二人經理兹馬玉山中丞丕瑶查得楊黄藉端漁利盡入私嚢遂於奉旨褫職後勒令每人繳出銀十萬兩以濟餉需二人不敢抗違已如數呈繳矣○去年李宫保曾委某員赴安徽招募准勇數千名藉資守禦自聞倭奴侵犯之信即調令駐守漁珠包臺兹馬中丞查得此項勇丁大半老期殘廢實不能用以禦敵爰擬概行遣散以節餉需至漁珠砲臺仍歸鄭心泉軍門所部安勇防守俾事權專一呼應較靈○新授廣東臬司張廉訪人駿由廣西交卸道篆起程於三月二十二日到省在運司行臺小駐襜帷擬入都陛見然後履新大約俟有便船即首途北上矣 
[公無渡河]  
　　漢口訪事人云襄河春水徒曾平提拍岸連日疉接襄電大略言山水驟漲五六尺文武各官因急飭差保荷牌示諭沿江沿河各船户思患預防庶免臨時倉卒各船户遂起碇移船以避此三月上浣事也至十五日水至漢皋奔騰下注各船幸保無事惟龍王廟碼頭水勢横衝而出幾疑飛將軍從天而下長年三老相與惴惴於心十六日辰刻有一駁貨船裝桐油一百餘筆甫至招商局碼頭船被　　　　　赴水次旋得紅船援救不致傾生而桐油已查無蹤影矣同時又衝翻藥材駁船一艘貨物失去大半所餘者皆從水中撈起舁至藥王殿戲塲晾曬又有八人自漢口喚舟渡至鄂垣中流駭浪猝至無可支持　有紅船駛至江心得以救起四人餘均慘斃集稼嘴碼頭泊有空擺江船二艘急水衝斷纜索淌流江心被小划船帶去說者謂襄河兩岸過於逼窄以故洪濤滾滾其勢益爲潺急往往翻江倒映一發難收苟無電報飛傳則驀地災生當更不堪設想矣孰謂西法之無用哉 
[潯江雜志]  
　　九江訪事人云府屬五縣武童先後舉行縣試刻已報竣崔蘭嶼太守爰擇於三月二十六日府試有張姓幼孩甫十四齡由馬道中飛奔遽被某童之馬磕仆傷勢甚重一息奄奄不知能保全性命否○九江鎭總兵周德泉鎭軍見官山義塚多有被馬匹踏平甚至骸骨暴露者乃飭飛虎新勁兩營勇挑土培修體仁堂紳董鄭癯仙史簡書羅藎臣李鬯元趙晴川諸人亦雇工將江邊無主之棺檢骨以瘞○連歲茶商折本惟本年稍有轉機刻已開設二十家然山價甚昻且議增厘稅恐未必能穏握利權也○閩客之商於潯上者度地九華門外建造會館奉祀天后聖母冀保客路平安三月二十三日俗傳聖母誕期各紳商設席肆筵以伸慶祝并召名優演劇丁歌甲舞其樂無涯 
[粤海濤聲]  
　　统帶城廂巡防營李芷香大令家焯近聞有撤委之信所遺營勇擬另札卸連平州田剌史明曜接管但未見明文未知是否也○近因謡說相傳謂倭奴不日來犯人心惶惑遷徙紛紛巿上雖貿易如常而各銀號皆有收無放故銀根日見短絀凡握算持籌者皆不免愁眉雙鎖矣○連日有營弁奉上憲之命在沿海地方向各蛋户購買舊船要船身廣闊能載數百擔重者方爲合用無論新舊皆厚給價值聞此項船隻係代劉淵亭軍門所買者不日即當解往臺灣矣○前日有貨船一艘由北江駛來行至石門海口爲風浪所撼頓遭沈溺船中男女共十餘人均入於水幸得他船拯救得慶生還惟貨物則盡付東流所失已不貲矣惜哉 
[馳馬傷人]  
　　松江訪事人云松郡爲提督駐節之地緑營如櫛豢馬較多每有少年好事之流賃以出游以致肇禂迭經營縣會銜出示厲禁高懸而若輩終視若弁髦不知歛戢有王某者年逾弱冠性好嬉游上月初五午後策騎赴西門比至黑魚弄縱轡疾馳適某姓老翁某店學徒躑躅途間不及避讓馬蹄過處踢仆於途老翁額角受傷店徒亦傷及手臂王知事不得了速加鞭策飛駛脫逃有識得廬山眞面者爲之道其姓氏里居乃倩人舁往大興問罪之師想財可通神不難彌縫其事也 
[裁撤民團]  
　　天津訪事人云津郡民團亦曰鋪勇去冬開辦以來雖曰保衞閭閻然所需口糧及芯紅紙張油蠟等資開甯甚巨悉由紳富自備官吏並不開支現以和議已成爰擬四月初五日裁撤 
[提憲回松]  
　　江南提督譚青崖軍門日前由茸城來滬往吳淞察看防務均紀前報兹悉軍門於昨日黎明從吳淞回滬遄返松江本埠提右營叅將廖楚材叅戎率領標下弁兵前詣小東門集水碼頭列隊鳴鎗恭送如禮 
[局總履新]  
　　本城保甲總巡兼理縣署發審翁翌漁明府日前奉督憲張香帥委署江寍縣缺已綴前報明府接悉電音後赴道轅禀陳辭差現經劉觀察檄委會丈局總辦夏芝蓀明府輔咸接辦保甲總巡夏明府奉檄後即於前日詣道轅謝委定於今日到局接差視事局差人等即詣會丈局叩賀翁明府移交局務後擬於初八日赴金陵督轅謝委擇吉履新云 
[西員出殯]  
　　日斯巴尼亚兵船名烏魯阿者泊在黄歇浦中爲時已久兵船上之管駕官因患疾病至公濟醫院療治不克奏效遽賦仙 
 
 

Page 4

 
 
游於昨日下午四點半鐘出殯西商團兵及樂部皆在公濟醫院前會齊又有意俄英美各國兵船均調兵登岸執紼相送本船之水兵在後跟隨出醫院向東至大橋由黄浦灘進法租界至外國墳山安葬滬上各國領事署均下半旗以誌哀悼本兵船放砲爲禮其時中西人之往觀者頗形擁擠云 
[捲逃被獲]  
　　寍波人徐姓之媳年華風信丰致嫣然向住八仙橋西首與同鄉人虞生壽列屋而居上月廿一日徐氏之媳忽挾資捲逃偵騎四出蹤跡杳然虞許以珠還合浦須酬洋五十翼徐姓一聞此語心知有異訴知地保將虞拘入局中盤詰之下始知爲虞誘匿寗波之後山北即帶領多人尋至該處將女緝獲昨已領回禀知局員候解案訊問 
[小蘭竊蘭]  
　　八仙橋浜西姜小賢牛作主之叔名小蘭似有瘋病前晚至吳小弟所開之義豐烟館竊取蘭花四盆爲汛捕大阿連之夥拘獲人贓解入巡防局經孫二尹訊問姜供此花值銀五百兩實爲希世之珍由浦東某姓家竊來由失主投局訴明即飭捕夥帶領至失主家指認無訛准子具領姜本當重究姑念有病交牛作主姜小賢領回醫治 
[撞船薄罰]  
　　某洋行有游船一艘泊於虹口港外前日下午有山東帮沙船駛近是處突將游船撞損游船上人將沙船舵工王裕元扭住喚水巡捕至勒令罰銀餅三枚給子游船爲修理之費其事遂寢 
[停屍不殮]  
　　某甲不知保許人在英大馬路一新園弄第二百四十九號屋内開設小烟館曾與浦東人某孀婦姘識邇者孀婦患病沈重甲遂倩人舁送回家家中人以婦有玷家聲拒而弗納舁者不得已仍送回烟館至初一日溘然而逝迄今仍挺臥牀上左右鄰以天時炎熱未免屍氣薰蒸囑甲從速收殮甲以尚須俟屍親來滬對鄰人遂告知巡街華捕將甲拘入捕房捕頭令速即棺殮舁去中唯唯從之 
[蒿里聞歌]  
　　某甲者年约四十餘衣服藍縷前晚至美界漢璧禮路倒臥於地至二下鐘時一百九十八號華捕巡至此處意欲驅逐寂然不動撫之己僵遂報捕房至昨晨捕頭飭傳二圖地保奚坤寳查明並無屍屬想係乞丐無疑乃備棺收殮舁至義塚掩埋 
[開局施醫]  
　　謹啓者敝堂訂於四月初四日開局辦理施醫以療貧病循照舊章每逢雙日送診按方贈藥特請内外專科按期悉心診治以冀藥到回春内科則請徐君玉山唐君子耘李君錫田唐君志伊沈君少庾外科則請郭君善卿倘有沈重病症不能到堂就診者准著人來堂掛號即請醫士前往診視仍按方給藥所有醫金車費皆由敝堂開銷例不受病家分文兹本年照舊在潤德堂藥店發樂並虔製萬應靈丹七液丹純陽正氣丸分送今因定期施醫第恐遐邇未知特此布告[  上海虹口元濟善堂謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[縣事彚錄]  
　　妓女花如玉前晚乘輿進城投縣署喊禀請准從良值日差查詢原委據稱在滬北四馬路西薈方里王錫榮所開妓院内爲娼本意不願爲比下賤决計從良被玉强勒覇阻不能遽出火坑求請縣尊大老爺作主該差據情入禀内者　　合　　　管候訊核奪○蟻棍李麻子前　拐賣榮三林之妻榮偵騎四出未得音耗前晚李在滬北胡家宅地方被榮查悉出其不意雇人利李綑縳先雇馬車等候掀入車中如飛駛過租界擁進新北門投縣署喊控值日差詢問之下兩造各執一詞該差即將兩造情詞入禀内署奉　大令飭令看　聽候訊明究辦○前日李錦榮扭送熊玉珊到縣聲稱熊糾同流氓圍住小的互毆身畔藏帶銀洋若千元被打之下遺矢一空並被毆傷數處求請縣主大老爺騐傷究追嚴辦熊玉珊嘵嘵置辨值日差據情禀知黄大令奉飭看管聽候堂訊騐傷究辦○縣捕柴樛在滬　　閘　獲私販人口之匪徒顧三劉二兩名逕解進城禀請縣尊黄大令訊辦奉飭小心看管聽候訊究○無錫人朱阿福朱阿朝昆季也由無錫撑馬糖木來申　　運局交卸前日抵埠停泊碼頭卸米被本地帮碼頭船户楊金生錢錦元爭奪碼頭停船致啓釁端朱阿朝被楊等將米袋擲去趺在船頭致下須等處磕傷鮮血淋漓訴知海運局經總辦譚少柳太守飭將楊金生錢錦元受傷之朱阿朝並朱兄阿福一併送請上海縣　訊究辦到縣後　大令飭差看管候騐傷訊明究辦 
[英廨晚堂瑣案]  
　　陳沈氏扭控姘夫張寳林至案訴稱故夫所生女孩被張賣去請即訊追前晚宋通剌升堂推鞫陳沈氏訴稱丈夫陳仁泰棄世有年遺下女孩一口小婦人素藉針　度日張在某洋人處治庖屢屢甘言哄誘小婦人年幼無知不合與之姘識迄今四載張忽失業閒居日與無賴爲儔小婦人遂不與來往日前張突至家内欲將女孩價賣是以扭控案下今奉質訊伏乞嚴懲張供稱小的向在某洋人宅中當廚役與氏姘識歴四年矣邇者氏忽棄舊憐新另與某甲有染小的雖曾向之理論並未賣伊女孩通剌著各具切結改過自新如違重究兩造皆叩首而去○馬俞氏控金邢氏欠銀不還前晚通剌飭提訊間馬俞氏訴稱小婦人年四十歲丈夫逝世已歴十年遺下一子年十七歲小婦人素藉傭工餬口與金邢氏素識某年以金匱縣田單一紙向小婦人抵借洋銀二百圓迄今分文未付邇者兒子長大將婚故於前日向之催索乃金邢氏始終延約且出言不遜不得已控乞究追金邢氏供稱小婦人蘇州府長洲縣人所欠馬俞氏洋銀二百圓及代無錫人唐姓所借已付過利錢若干今唐隨某洋人出洋未返是以代爲約緩容函追來滬料理通剌判令交人保出按月拔還五圓餘俟唐來滬料理 
[英界公堂紀事]  
　　沈祖榮者向爲某書局執事前日扭曹雲生至公廨訴稱被欠洋銀若干向索無著曹稱小的之妻被沈勒住宋通剌未及判斷即有人從中排解將案求銷○唐阿隆扭陳引生至案訴稱妻子某氏忽於前日失去查知被陳誘匿請即訊追通剌著看管候核○一百零八號華捕解周汪氏王增福及芙蓉等人到案禀稱伊等在途吵閙請即訊懲周汪氏供稱家有婢女小字芙蓉不知如何失去迨至遣人訪尋知被王拐匿故喚捕拘案請懲通剌諭令周汪氏明白補詞靜候訊奪○一百零八號華捕解野雞流介王阿寳至案禀稱小的巡路時見此倡拖曳狎客廉恥全無通剌著交官媒看管聽候早堂會訊 
[美捕房瑣事]  
　　蘇州路吳淞路轉角處某水果行飯司某昨午後三點鐘時舉巨斧就門首劈樹柴四百三十號華捕告以路旁不准劈柴恐礙行人某不服與捕爲難捕遂拘入捕房候核○江北人楊扣郎住居楊樹浦織布局附近其妻某氏不安於室與布局内工役寍人林阿生結露水緣暗去明來已非一夕楊固未之知也而氏顧慮頗週恐一旦春光漏洩難以見人不如預作地步遂與林相約雙雙遁去楊尚懵然不覺有友某甲將情告知楊始恍然偕甲追尋前日下午遇諸華記路仇人相見分外眼明立即扭住經包探江阿三至拘送捕房楊歴訴前情捕頭　爾指姦尚無實據命江探送至英公廨請讞員訊核○崇明人王阿寳前晚至北河南路某姓門首欲施胠篋技倆經夜差華捕拿送捕房押至　晨捕頭遣包探江阿三帶出查核旋查明共犯五案竊取銅錫器具無算捕頭命押候吊齊原贓解送英公堂究辦 
[申報舘協振所經收奉天烟台營次施醫賑捐三月初一日至三月三十日止第三次清單]  
　　三月初一日完守枝周桂香毛小文許繼忠何在聲孫有泉無名氏周子記張阿　計九户各助洋二角邵信昌錢義元葛春生周伯華李有振鄭鴻才黄廷榮杜金山計八户各助洋一角無名氏銅洋一元翁慰郛湘平銀廿兩合規元廿一兩一錢永義祖來無力人洋二元定海福潤局來余鼎臣洋十元張偉卿洋一元楊汝霖洋一元泰興老恊興來鄉里人洋一元○初二日蘇州藴輝室來文武巡捕廳洋二元杭州福潤來延陵有心無力子洋一元杭州衞記來仁和係沈氏洋四元翁智記洋四十元南京太古晋來不辰生爲忘弟祈求冥福洋二元蘇州通裕來不留名洋十元無名氏洋一元隠名氏洋一元○初三日陳　莊大令老太太洋二伯元○初四日蛟川陳洋五元萬順洋一元　州老正大來有心力不足人求女兒病體速愈洋五元○初五日章吕氏洋二元隠名氏洋一元○初六日古棠潘諫草堂洋六元仁和長洋卅元元與長洋卅元寳善堂洋五元寳善堂洋一元○初七日新滕林仁記來屠齊賢堂洋十五元永義昶來順記號小洋一元無錫通裕來梁溪閱報人洋卅元○初八日鎭江老福興來性齋主人洋二元○初九日金雨蓮洋十二元初氏洋五元桐城老福　來裕泰號葉敦厚堂洋一元遇蓀常如亦安本尖一元兌見洋一元一角無名氏銅洋三元省吾居洋十元○初十日蘇州全盛來汪氏洋一元元芳銅洋五元會昌居洋二十元維善居吳洋卅元○十一日不留名洋五元溪陽退思齋主人洋一百元無名氏求病亢洋一元不留名徐求病即愈洋五角不書名徐求瘡即痊洋五角無名氏銅洋六元玲瓏仙舘銅洋一元黄馮氏小洋二元○十二日江西全泰盛來吳裕坤洋七元無名氏銅洋一元○十三日仁濟堂九八元一千兩泉唐人爲亡妻吳氏資冥福洋四元仁和人爲亡女資冥福洋十元蘇州鴻源局來李質記曾毓記各助洋十元倪少記洋二元黄幼記洋一元李式記代捐洋十二元○十四日朱顧氏承德堂各助洋十元○十五日周炳生遞來鮑公舘洋十四元無名氏洋三元○十六日求目病全愈人紋銀一兩一錢兌洋一元五角五分○十七日楊姓銅洋一元○十八日寗波廣大局來朱琴軒洋三元鄭浩如洋二元鄒少塘洋五元過永保洋一元鄒師萊韓守靜殷友橋蔣松茂陳昌才袁邵雲金崑山計七户各洋二元邱百林回紹成各助洋一元不留名洋十元○十九日常　致大來張守忍洋十元馮如玉洋二元五角蘇州全盛來黄斐亭味根堂章金氏各助洋一元寳叻豐源號經募各善士廿七户洋四十元零四角鎭江胡萬昌來周愛蓮洋一元○二十日漢口老福興來四明鈞氏求小兒足生力洋十元○廿一日江左漢記來漢口鼎盛行同泰源行鴻昌行怡昌恆義昌甡饒體仁張子銘黄廣壽全思缺張更生計十户各助洋一元如臯全　盛來洪虹浦洋五元○廿四日無名氏洋一元小布售洋元福潤來荻岡同人善士十四户洋六元揚州億大來求女病愈人洋四元○廿五日順泰誠遞來早寗王子清洋十元億中洋一元○廿六日香港文裕堂交來徐眞甫香　票洋十元兌見九元七角順發棧房洋二角○廿七日再生三十元○廿九日慈東棠陰舊屋洋一元○卅日荻岡福潤來湖州願博濟　經募各善士十五户洋五元銅洋一元以上總共收洋八佰八十五元一仍五分九八元一千　廿一兩一錢銅洋十九元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十一年三月二十六日京報全錄]  
宫門抄○諭旨五道錄前○教職單○給諫德等奏查明坊官被叅情形摺○又奏請開復副指揮摘頂處分片○閩督譚奏　交卸將軍印信並閩海關關防日期摺○新撫陶奏盤查各庫存銀摺○川督劉奏官員報效軍餉摺○又奏家員進呈貢物緣由片○江撫德奏委辦糧臺營務片○大學士福奏仍請開缺調理摺○護湘撫王奏留秋授臬可暫　　任片○三月二十六日户部　　　　　府廂日旗值日無引見○貴州巡撫德壽到京請安並因伊子轉補銀庫　中謝恩○前四川總兵夏毓秀到京請　　　　　奏派保和殿監試之大臣派出頭班辨貝勒福森布鍾秀崇蘭榮斌○二班濂貝革霍倫泰文啓松壽榮　○召見軍機德壽夏毓秀○光緒二十一年三月分教職單正諭順天昌平李純青廣平廪直隸曲周張以功天津廪江蘇吳縣　重威常州湖北公安亢長青襄陽廣西養利姚善鏞慶陽上林劉卓人潯州四川冕寍劉堃成都俱舉西昌王文燮眉州或山西臨汾　煥章汾州歲湖北棗陽柳麟材武昌禀訓導奉天康平孫紹宗保定拔順天三河賀爾恒深州歲密雲蘇楙宗河間江蘇宿遷袁鼎　揚州安徽五河焦家松寗國山東平陰鄒染卿萊州河南嵩縣高攀桂許州浙江宣平包祖蔭杭州廣東清遠區榮清肇慶四川資陽　愼修眉州俱舉福建寍洋林慶增福州歲復諭安徽英山張際昌頴州望江孫仰嶧頴州宿松萬來復鳳陽山東商　趙作梅登州　江奉化高崧臣湖州俱廪江西會昌秦鼎升南康舉湖南常寗鄧内明桂陽拔廣西荔浦農春元鎭安附復訓直隸大名王景三順天山東蘭山郭學濂登州陜西鳳翔賈士林西安湖北棗陽張開南武昌襄陽左質謙德安俱　廣西太平梁佐清潯州附雲南景東高　和臨安舉貴州松桃謝顯模大定舉○○巡視東城禮科掌印給事中臣宗室德本掌江南道監察御史臣張仲炘跪奏爲坊官被叅查無實在劣蹟應否革職審究請旨遵行恭摺仰祈聖鑒事竊臣城准軍機大臣字寄光緒二十一年二月十六日奉上諭御史鍾德祥奏京師内外城地面棍徒衆多請飭拿辦一摺棍徒糾衆搶刼最爲地方之害著步軍統領衙門順天府五城御史按照摺内所指各犯確切訪查若果實係著名匪徒即行拿獲送交刑部懲辦以安良善原摺均着摘鈔給與閱看將此各諭令知之欽此遵查原摺内所指之永定門外蕭家村蕭松亭即係臣城差委吏目蕭光矅該員於本年正月新揀到城爲日甚淺賢否不得而知既據原叅列入棍徒自應遵旨確切訪查期無枉縱臣等派員四處探聽命稱該員向開設香臘　面生理尚無劣蹟可指亦未經人控告惟去年曾干預其　某分産之事恐其中不無左袒然與原摺所稱嚇詐平民魚肉商市等語亦不相符此外有無例案無從知悉其居之蕭家村係南城地面經南城御史商請由臣城辦理除已飭正指揮將該員傳喚送部訊辦外其應否暫行革職之處相應請旨遵行謹恭摺具陳伏乞皇上聖鑒謹奏奉旨已錄○○東城御史德本等片再差委副指揮沈銘新原係臣城副指揮實缺經前巡　御史恩漙等以疏防竊案奏請摘去頂戴復於次年以人地不宜開缺留城差委旋派辦練勇局務該員深知愧奮破獲竊案匪徒多　並拿獲隣境斬梟首夥盜犯趙二等兩案疉由御史恩漙等請開復摘頂處分均經吏部核駁查該員自摘頂後即行撤任並未留同恊緝獲犯無期又開缺之時遺漏聲叙另補另選字樣以致既無頂戴復無補選之途與革職人員無所區别去年臣等復派充團防管帶該員不辭勞瘁於巡緝操練認眞講求實屬異常得力若聽其上進無期實不足以資鼓勵且開缺原奏亦稱其人尚謹飭尚非不可造就之才合無仰懇天恩俯准將臣城差委副指揮沈銘新開復摘頂處分並咨部另選之處出自逾格鴻慈臣等爲鼓勵人才起見是否有當伏乞聖鑒謹奏奉旨已錄○○頭品頂戴閩浙總督臣譚鍾麟跪奏爲恭報微臣交卸福州將軍印信並閩海關關防日期恭摺仰祈聖鑒事竊臣於上年七月間欽奉諭旨福州將軍著譚鍾麟暫行兼署欽此當將接印日期恭摺奏報在案嗣准兵部咨光緒二十年八月十九日奉旨福州將軍著慶裕補授欽此兹新任福州將軍臣慶裕於本年二月十四日抵閩臣即於十七日差委左司協領平慶等將將軍印信閩海關關防暨勅書令箭文卷等項齎交將軍臣慶裕接受任事臣即於是日卸事所有　臣交卸福州將軍印信閩海關關防日期謹缮摺奏報伏乞皇上聖鑒謹奏奉硃批知道了欽此○○頭品頂戴甘肅新　巡撫臣陶模跪奏爲新疆各庫提存銀兩遵照部議於光緒二十年年終盤查實在數目缮具清單恭摺仰祈聖鑒事竊新疆自光緒十四年起部議於應分新餉内提存銀兩飭令分存司庫伊塔道庫塔城同知庫並令年終盤查奏報一次於上年十二月十九日　明伊塔道庫十四十五兩年應存銀兩未准前伊犁將軍色楞額交出塔城同知庫現存銀八萬六千餘兩其餘均飭儲司庫等因在案旋於十二月二十七八等日臣親赴司庫逐一盤查均係實儲在庫並無挪移虧短諸弊除塔城所存銀兩飭由藩司嚴飭該同知妥爲經理外所有光緒二十年年終盤查提存實在得數謹繕清單恭摺具奏伏乞皇上聖鑒謹奏奉硃批户部知道單併發欽此○○開缺四川總督臣　秉璋跪奏爲遵照部咨官員効軍餉恭摺仰祈聖鑒事案准部咨議覆翰林院編修張百熙奏陳籌餉章程有一二三品大員竭力捐輸一條又議覆兩江督臣劉坤一奏陳籌餉章程亦有官　　誠報効一條奏奉諭旨先後咨會到臣當即轉行在案兹與成都將軍副都統暨可道等公同商酌各自量力報效共湊集銀五萬兩暫寄藩庫收存聽候部撥涓滴微忱稍盡緜薄均不敢仰邀議叙所有遵照部咨官員報效軍餉　由除咨軍機處户部查核外理合缮具報效銜名銀數清單恭摺其陳伏乞皇上聖鑒謹奏奉硃批户部覈議具奏單併發欽此○○劉委璋片再查察木多各呼圖克圖向係間五年進貢一次兹據察木多烛員李光熒會同營員申報據各呼圖克圖具禀已將貢物敬謹備齊選派堪布等於光緒二十年八月十三日自察木多起程起京等情當即飛飭口内外沿途驛站妥爲照料迎護除俟該堪布行抵成都派員領送北上外謹會同成都將軍臣恭壽合詞附片陳明伏乞聖鑒謹奏奉硃批知道了欽此○○德馨片再江西剛字古字等營奉調北上援剿所有該營月餉行糧皮衣等項前經臣設立後路糧台札委江西候補道惲祖祁辦理並委江西試用道涂椿年辦理營務處業經奏報在案昨接署兩江總督臣張之洞來電擬奏調惲道祖祁前赴江南差委所遺北上援車駐津後路糧台事務自應遴　接辦以專責成兹查有江西遇缺儘先題奏道將松齡精明幹練辦事實心堪以委令北上接辦又徐椿年因病請假所遺營務處事務查有江西候補知府陸錫康才具開　明練有爲堪以委令接辦除分檄飭遵外謹會同署兩江督臣張之洞附片陳明伏乞聖鑒謹奏奉硃批知道了欽此○○奴才宗室福锟跪奏爲假期又滿病尚未痊仍懇天恩俯准開缺調理恭摺仰祈聖鑒事　奴才前因感受風寒猝患痰疾蒙恩賞假數次嗣因病仍未痊於正月初三日奏請開缺本日奉上諭福錕奏假期屆滿病仍未痊懇請開缺一摺福錕著賞假兩個月毋庸開缺欽此奴才跪聆之下感悚莫名當經具摺叩謝天恩遵即延醫調治月餘以來已覺語言清爽步履雖未如常而行走漸能自持本擬兩月假滿即可銷假當差乃徒於二月二十日又復感受風寒牽動前患　疾以致語言蹇澁精社恍惚步履維艱動轉須人扶掖奴才病勢若此焦急萬分誠恐一時未易就痊職守實難久曠况兩月假期又滿曷敢再行瀆請輾轉思維惟有據實陳明仍懇天恩俯准聞缺俾得奴才安心調治一俟就痊即當泥首宫門求賞差使斷不敢稍躭安逸自外生成所有奴才因病仍請開缺緣由謹專摺具奏請旨○○王廉片再准吏部咨光緒二十年十二月十三日奉上諭江西按察使著翁曾桂補授欽此當經欽遵行知該司具摺謝恩籲請陛見祗候諭旨遵行查翁曾桂二十年十二月十九日交卸湖南藩司署篆臣以該司自署藩篆以來籌餉事宜盡心綜理條目紛繁尚多經手未完事件奏請暫留省垣便辦善後厘　各局務　案兹家簡放江西按察使應飭該司將經手事件赶緊清理俟有頭緒再行起程謹附片陳明伏乞聖鑒謹奏奉硃批知道了欽此 
 
 

Page 14

 
 
[光绪二十一年三月二十七日京報全錄]  
　　宫門抄○諭旨二道錄前○川督劉奏審明教匪按例定擬摺○豫撫劉奏甄别各員片○又奏考試正佐各員摺○三月二十七日禮部宗人府欽天監廂紅旗值日無引見○熙貝勒椿壽吉恒各假滿請安○溥興謝授光祿寺少卿恩○德安謝後卓欽侍衞恩○信　因堂束以文職用謝恩○文治因伊子以文職用謝恩○候補知府豫　謝恩○壽耆請假十日成公續假十日　宫廷獻何剛　張海鵬各預備召見○禮部奏派覆勘試卷派出長萃陳學棻李端菜鳳鳴王鳴鑾裕德徐　　　○召見軍機管廷獻向剛德張海鵬○○開缺四川總督臣劉秉璋跪奏爲審明秀山縣姚復乾文子供認習教滋事燒殺多命抗拒官兵按例定擬恭摺具陳仰祈聖鑒事案查光緒二十年九月初八日准欽差裕德廖壽恒咨奉命查辦秀山縣教匪約期滋事經文武各官會營剿捕已將首要各匪悉數斬擒餘匪解散一案據有人奏稱州縣妄殺平民飾禀邀功等情與原奏情形不同奉旨交查當經於途次密札派委重慶府知府王遵文親往該縣詳細確查此案姚復乾等之謀爲不軌係屬傳言惟其習教授徒左道惑衆已屬確有証據尤敢挾仇燒殺謝明春等家房屋並燒殺謝明春一家四命砍傷一入攖寨踞守被拿抗拒率衆迎敵官兵實屬惡迹照著將案卷人證解送前來現經再三提訊姚復乾等供詞狡展始終未據承認當即查交臬司將此案解到應訊之案犯人證逐一詳加　　務得確情於明明後仍俟奉到諭旨遵照辦理等因嗣於十二月二十三日復准欽差咨送原奏並奏覆内稱查　縣王　　　所屬團保禀報有傳習邪教聚衆燒燬情事立即分派兵勇馳往兠拿辦理尚無不含姚復乾等傳習邪教尋仇燒殺前據該　　　　　正法經督臣批准該犯情罪較酋教匪劉廷玉爲重劉廷玉已經正法秀山距省較遠該縣未及奉文交卸適臣等札委重　府　　王遵文往查申解來省迭次研訊該犯自知身罹重辟多方狡展始終並未承認熬審尚需時日現謝田氏供詞亦稍有前後互　　處案内人證不齊往返傳提動需兩月之久查該犯等習邪教畫符咒各使人瘋顚跳舞並以殺斃燒燬致釀巨禍未便以禀經提省任令狡避日由臣等札飭臬司　傳番訊俟訊明後詳由督臣奏明辦理等因又准部咨光緒二十年九月三十日奉上諭前據御史鍾德詳奏四川誤　百姓浪奏無實各摺當經諭令裕德廖壽恒確查具奏兹據查明奏覆秀山縣知縣王壽松於所屬團保禀報有傳習邪教聚衆燒殺情事立即派兵馳往兠拿尚無不合餘著　所　辦理欽此欽遵轉行嗣據按察使文光將此案姚復乾姚紹得二犯遵照委扎先經隔别研訊繼復提同環質各供如一核與重慶府知府王遵文原查無異等情重大後經批飭司道提犯會審以昭愼重兹據布政使王毓藻按察使文光鹽茶道張元普署成綿龍茂道張華奎審明會詳解勘前來臣親提研鞫緣姚復乾姚紹得父子籍隸該縣與謝明春田萬芳因訟成仇姚復乾等世居插壁嶺地方險要素習鐙花教交結匪類每年二月十九六月十九九月十九等日會集拜鐙上表與巫師毛老司交好光緒二十年正月間毛老司借酬神爲名常在姚復乾家演習法術以符水飲人能令瘋顚笑舞稱係降神附體能避槍砲姚姓人等並其匪黨羣飲符水瘋顚愈多發顚時無論男女唱歌跳舞持械喊殺附近居民羣相驚該因有姚姓神反之謡紛紛搬避祗譚榮沛楊通壽張閏言三犯恐致瘋顚不飲符水謝明春指控姚復乾等邪教滋事田萬芳亦赴縣具禀均差換不案二月十八日謝明春與子謝長才出外赶塲姚復乾等恨謝明春控告之嫌邀同譚榮沛楊通壽張閏言與各匪等前往燒殺報仇譚榮沛等畏懼僞允走出大門託故落後各自逃回姚復乾父子率領瘋顚男婦多人執持刀械前往將謝明春之母謝向氏幼姪謝長連幼孫女謝二妹幼姪孫女謝春秀一併殺斃姚紹得並將謝明春之弟婦謝田氏左手腕砍傷謝田氏跑逃得脫姚復乾等放火燒燬謝明春房屋將各屍丢火燒傷復率衆至田萬芳家燒殺田萬芳家人口先已知覺均由後門逃避姚復乾等又放火將田萬芳家房屋燒燬謝明春等赴縣報案該縣王壽松聞報帶領人役馳往宋農塲駐劄擬就告示札諭派書差肖開科蔡發先後持往開導姚復乾等自知身犯重罪並不投首聚衆抗拒王壽松緘致武營分帶兵勇並調集團丁兠拿二十三日午後姚復乾等率領瘋顚男婦多人執持刀械手畫足跳直撲下嶺壽字營管帶副將羅昌和率隊前禦親放槍砲轟斃夥匪四名姚復乾等見法術不靈退回嶺上拒守二十四日兵勇團練分路進逼格斃巫師毛老司等二十餘名焚其巢穴併將姚復乾姚紹得拿獲解縣訊供禀報檄委石砫廳同知劉廷恕馳往會縣審訊姚復乾姚紹得供認習教降神挾仇燒殺多命聚衆抗拒官兵不諱禀經批准將姚復乾姚紹得就地正法該縣尚未奉批適重慶府王遵文奉欽差密委馳往查勘審訊將犯證解省提訊該犯姚復乾等供詞狡展蒙欽差札發臬司審訊該司提同人證四面環質該犯姚復乾等無從狡賴各供認前情不諱　經臣批飭司道會提訊明解勘前來臣提犯親鞫無異案無遁飾查例載傳摺邪教習念荒燒不經咒語拜師傳徒惑衆者爲首擬絞立决又律載師巫假降邪神畫符咒水燒香集衆煽惑人民爲首者絞監候爲從杖一百流三千里又殺一家非死罪三人者爲首之人凌遲處死財産斷付死者之家妻子流二千里爲從加功者斬又例載殺一家非死罪三四命以上者兇犯依律凌遲處死兇犯之子同謀加功仍照本律定擬又例載懷挾私仇放火燒燬房屋因而殺人及焚壓人死者爲首擬斬立决爲從擬絞監候又律載謀叛但共謀者不分首從皆斬妻妾子女給付功臣之家爲奴財産並入官各等語此案姚復乾姚紹得父子傳習燈花邪教與毛老司以符水降神使瘋顚喊殺率衆赴有讐之謝明春家殺斃一家老幼四命放火燒燬房屋屍身並將謝田氏砍傷復赴有讐之田萬芳家放火燒燬房屋經縣親赴選派書差執持示諭前往開導仍不投首迨調兵勇團練圍拿瞻敢率黨迎敵抗拒官兵自應按律問擬姚復乾除邪教降神放火燒人房屋謀叛均罪止斬絞各輕罪不議外合依殺一家非死罪三四命以上者兇犯依律凌遲處死例擬凌遲處死姚紹得亦除邪教降神放火燒人房屋刃傷人各輕罪不議外其聽從伊父姚復乾殺一家非死罪三四命以上同謀加功併共謀拒敵官兵均罪應斬决二罪相等自應從一科斷姚紹得合依謀殺一家三四命以上兇犯之子同謀加功仍照本律定擬例爲從加功者斬律擬斬立决該犯兩犯斬决應照例加擬臬示該犯等均應於審明後先行正法因欽差覆奏係令詳請奏明辦理故未先行正法該犯等家屬均於兵勇　綀進捕時格斃於死姚紹得之妾謝氏贏病已久看管經年現成癱瘓可否免其緣坐財産已由地方官查明分給被害之家謝田氏供歸劃一傷已平復其　概係膂從已由縣分别保釋均毋庸議譚榮沛一名於審明後病故由該司另詳辦理除將全案供招咨部外所有審擬緣由是否允恊理合恭摺具奏伏乞皇上聖鑒敕部核覆施行謹奏奉硃批刑部速議具奏欽此○○劉樹堂片再查勞績保歸候補班人員無論何項出身到省一年後詳加甄别歴經遵照辦理在案兹查開封府鹽捕同知在任候補知府葉世椿候補知府王善澤河南府通判在任候補同知汪坦信陽州州判在任候補知縣張瑜沿河候補知縣鍾樹森候補知縣孔慶筠康占魁任玉田均試　一年期滿據藩臬兩司會詳請奏前來臣逐一詳加察看該員葉世椿才具穏練王善澤誠　安詳汪坦才具優長　瑜年强才明鍾樹森循分任事孔慶筠才具明敏康占魁任事實心任玉田心地樸誠均堪以原銜分别煩簡缺出照例補用除履歴咨部外理合附片具陳伏乞聖鑒謹奏奉硃批吏部知道欽此○○頭品頂戴河南巡撫臣劉樹堂跪奏爲遵章考試正佐各員彚定等第恭摺仰祈聖鑒事竊查豫省奏定章程凡由俊秀監生損納勞績兩項出身之府廳以至佐雜應行考試人員每月將繳照到省者考試一次遵照部章州縣以上試論一道視其於治理是否通曉佐雜等官先試告示判語如理未能明通仍於繕寫履歴中考其字畫詞以字義分别列等存記半年彚奏歴經循辦在案今查光緒二十年下半年報考知縣一員佐雜二十二員經臣隨時嚴密扃試詳閱試論文義明順尚識治理繕寫履歴各員字畫無訛字義亦能通曉將試卷發司存記計列二等者七員三等者十六員並無應列四等及不堪列等之員現屆半年彚奏之期據署布政使桂霖列册詳請奏咨前來臣覆核無異除將考過各員照章署補並册咨部外理合恭摺具陳伏乞皇上聖鑒謹奏奉硃批吏部知道欽此 
 
