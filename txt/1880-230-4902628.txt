# 1880 - 230 - 4902628

 

Page 1

 
 
[石印條幅楹聯出售] [  點石齋啓]  
　　元和沈共之茂才錦垣素工小篆名重一聘茲特以小篆霄聖主得賢　　作爲條幅四紙就點石齋印行每堂價洋二角五分　裱者每堂另加四角五分○毛意杳先生檻帖本齋曾仿印行世人爭購之近又得其行書條幅一堂今已印竣每堂價洋三角五分　裱者每堂另加四角五分○莫眲叟先生友芝卽今上海絲莫善徵明府之金見也書名九重於時本齋曾印其條幅問世今又印成小篆七字檀聯白紙每副二角色紙二角五分裱者另加二角以上均仍在申報館申昌書耋室出售 
[上海城廂內外租界仐圖出售] [  點石齋告白]  
　　上海爲漢商重鎭名聞四洲而書本之圖甚罕今本齋以照相石印之法印成一團一切地名水道悉戰　上卽日在申報館申昌書耋室出售每需價準三角五分裱者共洋五角欲臥游者請購斯圖 
[辨哀的美敦書之信息]  
　　前日本報譯登晋源報謂三日之前外洋有電報郵來上海囑卽轉遞北京報中詞句冘長聞係俄之哀的美敦書也又聞北京赫總說司先接兩電報語亦冘長爲倫敦經手人先通哀的美敦書中之緊要關鍵云云總意此事未必確實也前接電報知出使俄國之曾襲侯甫於西八月六號卽中七月初一日前涖俄京而京報鈔發有初七日欽奉　諭旨將崇厚加恩開釋之事　諭中亦云茲據曾紀澤電報現在商辦一切懇爲代奏施恩葢此電報正曾侯到俄京後察知俄人之意以不釋崇厚不議事且曾使到俄正爲商議還地一事而前之使臣待罪請室似於樽俎之間有失體面故爲俄人計旣不能不赦崇厚卽爲曾俟計亦不得不赦崇厚也此　諭旨傳遞至俄雖亦由總署發出以電報至俄不必有　時日而曾侯在俄接　雖之後如何致意於俄又如何與俄商量自必非一二日間可以就緒者何以俄遽發此哀的美敦書也晉源報謂此電報在三日之前則當係華歷之十一二日間而　諭旨係初七日所奉其間相去不過三日須俟此　諭到俄然後曾侯以赦罪崇厚之意達於俄國外部大臣由是謁見往來又必有一番晉接迨禮行已畢而後興言動問將往復商議意見不合始以决戰不合爲詞兩相復絕則曾侯乃自行陳奏而俄國諸臣亦將盈廷聚議商定哀的美敦書中之言始行傳諸電報發來中國種種情節决非二三日內可以定見今據所云是率然一商遽爾意見相左譬如民間兩家爭執以先禮後兵之意行之一意不合輙相反面也然民間爭訟之事則可而　國家安危之故則不可以和戰交關之事不惜重派使臣齎書以往而又鄭重審愼簡使半年甫能行抵其國願以一二日之晤言不能相合遂拼一戰以與之絕微特曾俟計不出此卽俄人亦不知是之內凶暴粗躁也然則此哀的美敦書者果何爲而來耶夫哀的美敦乃是英語諸國亦通稱其名泰西諸國凡遇兩國失和將及於戰則通此書於敵國可以一言而决從違書中所要求者必逞我一人之見使其必不肯從必不能已於戰雖日以決從違然違者十九而有餘從者十一而不足故此書旣發而戰事已必不可免俄卽喜功好大戰有成心而至發書時亦未肯率易橫謅至於如此之速况兩意不合俄旣發書曾侯亦應拜摺何以此書已由電報詳述之而奏摺不由電報略言之乎以是知西報所述爲西人揣測之詞也蓋電音簡略而今有冘詞誠有異於尋遂指以爲哀的美敦　也吾竊謂俄有此書可以轉達中國且由倫敦而來則曾侯未嘗不可由倫敦先致與俄决絕之語哀的美敦書而來中國達北京曾侯之奏亦來中國達北京矣乃據晉源謂此信尚在三日之前而以今計之則已有五六日曾侯之信何以寂無所聞也前日譯登此報題之日軍書旁午似俄事十分可危昨錄新疆安堵謠傳實二則乃知邊鄙之地照常安靖卽其國都中亦未必有張皇欲戰之象雖印度來信所述依賚司書中之語尚在西七月中旬且僅知新疆之事而未悉俄國之事而俄報所辨華兵屢敗俄帥之說或者俄人深自諱飾未必可爲决不交戰之名徵而謂使臣到俄未及十日商議各事僅止三日其决裂情狀已至於此吾終未必信之也 
[香信照當]  
　　○前報吳縣高邑尊發封穹窿道院及七子山僧寺旋由該僧道轉求當道緩頰各予旁門出入惟七子山僧寺供奉三官大帝正當七月之交各處香客蜂屯蟻聚不召自來並且澈夜通宵來往燈燭火把正與元夕張燈一般熱鬧他如蘭槳桂棹駿馬筍與亦絡繹不絕蓋自初一至於十五日半月之間所費之香蠟楮帛轎馬舟船各價誠不可以數計也 
[畏罪自戕]  
　　○鄂垣內山南街某木作坊主人家卽居於坊內有一妻一女一徒如遇有大買賣則招散工幫助其女貌亦娟好徒更聰慧可人意以故向時主人謂徒曰我一生惟此弱息尚未擇配汝如能用心經理我日後卽以女妻之作半子之靠汝意云何徒唯唯由是益勤奮逢人輙道其事是月初二日該徒忽聞甲爽前言欲將女年庚央媒另許別人徒乃怏怏若有所失愈思愈恨愈恨愈忿向晚則先自登樓就寢夜將半徒乃一手爇燭一手持刀啓關下樓先至女室就榻砍女臂數刀女驚喊救命其父卽燃燈出視該徒復　刃焉徒見主人死隨自引刀剖腹腸迸倒地當經街驎知照保甲稟縣騐看江夏熊邑尊騐後飭各殮各屍次騐主人女雖傷重而尚不至殞命着迅卽延醫 
 
 

Page 2

 
 
診治云 
[人口不安]  
　　○本年鄂省天氣抑鬱不暢前月二十六七等日忽而酷熱二十八日天又驟凉二十九日以後復改而大熱寒暑針升至九十餘度鎭中人口不安且有起病不及周時卽行斃命者衛生者所宜加之意也 
[裁半俸]  
　　○江西候補武員自劉制軍撫江始無論有差無差悉按品秩酌給半俸其欵則於釐金項下開支當時人數旣少抽收復旺誠不覺其繁費近來投標者日增月盛而釐金又漸减色未免支絀現聞署藩憲沈方伯急議裁去惟中丞尚未允行然自四月以來已停止未發矣 
[火災未息]  
　　○本月初四日將晚杭垣下城有玉橋大街某姓小米店忽於樓中失火一時人聲鼎沸隣近各店爭先關門直關至竹竿巷口爲止觀橋一帶驚亂尤甚已有紛紛搬動者幸其時有二聖廟之水龍方因修好正在有玉橋上演試遂得乘便澆滅否則必至燎原也 
[強娶室女]  
　　○杭垣有絡絲作場亦猶百工之有肆也凡貧家婦女之習此技者或因家中器具未備或因絲行無人作保無從領絲甚有因家中孤寂不若作塲之羣處有伴故咸樂就之每日朝往夕歸其工資按日給付從不蒂欠其間有垂髫者有及笄者有蓬　而椎髫者老少妍媸不一而足而閨女之從而學習者尤衆焉城東某姓老嫗以絲業起家漸致中人之產膝有三子伯仲皆以授室惟幼子則年僅及冠依母而居憐愛尤甚嫗以三子皆能世其業因自其機杼不復爲他人作嫁衣裳數年以來添置長機十餘張命伯仲二子分理其事嫗則於家中另聞一室以爲絡絲作塲日夕督責而管領之時作場內有某姓一女年正破瓜貌尤端秀而靈心妙手紡織尤佳較之他人常事半而功倍嫗愛慕殊甚思爲窈窕之求訪之里人奈紅絲早已繋人不能作鸞箆之奪近似女于歸有期嫗愈思愈惜愈妬愈恨因思爲捷足先登之計事雖非理拼以重金償補何事不了於是放膽直行肆無顧忌先期與幼子言明暗將洞房收拾預備花燭酒菓之儀嫗則仍在作塲日與諸婦女抽絲乙乙前月十八日女工罷欲歸嫗冉四固留托言今夕宴賓邀女作陪且令同伴者先返使告其母勿念嫗引女偏歷房廊始達內室室中則綺筵高張卽有數女伴遜女入席強以上坐席中觥籌交錯爭爲把琖女雖再三苦辭已不免芙蓉半醉席終後嫗復引女至一寢室室內鋪設整齊有二婦笑迎而起呼以小姐稱以恭喜女羞不能答一婦請女端坐以雙手扶其首一婦手携鑷具爲女作點額之妝女驚急欲起奈身爲兩婦按定無力撑拒不及片時而雙鬢已如新月矣女始而驚繼而羞終而急不禁涕泗交橫恨欲覓死奈彼處人多手衆有爲之挽髻者有爲人着衣者有爲之易履而繋裙者一時身不由主任其簸弄待字閨娃忽作畫眉新婦粧罷卽有多人簇擁登堂堂上燈燭交輝氍毺貼地卽有人扶一少年與女交拜行禮卽有細樂送入洞房凡坐床撒帳卸冠合巹等禮無不畢備女唯吞聲飲泣而已迫夜深新郎入房更不知若何情景次早嫗選能言之士兩人同至女家細言其事蓋一以負請罪之荊一以執伐薪之斧也乃其母聞之驚如天打哭不成聲誓以性命相拼賴衆人暫爲勸住現在或和或訟尚不知作何結局云 
[公祭孝子]  
　　○會稽王子詒茂才具孝行已登入四月十六日報內茲聞五月念四日爲孝子終七之期甬郡宗太守率僚屬公祭於月湖泉樂亭是　官紳不期而會弔者百有餘人挽詩輓聯各門心裁宗太守自書挽聯幷撰王孝子碑銘一篇語最沈痛將伐巨石勒文於湖次又於月湖書院課期以王孝子誄命題一時名作如林太守覽孝子遺筆欽慕悲感擬一一爲之勒石且搜其詩文刻成王孝子遺草一書現已由紳士公稟詳請　旌表一俟奉到　諭旨甬上官紳將建立王孝子專祠於月湖以爲十洲掌故於以見賢太守之闡幽光發潜德與甬郡紳士之表章寓賢相得益彰也 
[訪拿土娼]  
　　○松郡向有土娼諺所謂私門頭也昨聞華婁兩縣接奉上憲密札飭將土娼黑奏女水仙花等七八嚴拿究辦娼等得聞是信紛紛潛逃惟婁邑尊茅明府必欲提水仙花到案謂何以獨檀美名旣至公堂問官卽詰以得稱水仙花之故答以爲外人綽號官謂豈有女子而有綽號者掌責四十逐而出諸境云 
[虹口失火]  
　　○前夜三點半鐘本埠虹口大橋東首同和洋行對門之西國酒店失火霎時冒穿屋頂延及東隣及諸洋龍集至救息計已焚去酒店及紅帮成衣店並燒斃一學徒總共門面七幢後進八幢俱遭回祿云 
[虛舟死人]  
　　○本埠沙船皆泊南浦昨日豐泰確頭外停泊之沙船帮見有小船一隻隨流而至似係虛舟雖褊心人亦不怒也然見其將入船搖恐有不測大聲呼之使退若無聞者沙船水手卽下舢板查視見艙中僅一男屍僵臥卽繋船通知商船會館轉報善堂因未悉其因何斃命不便卽行收殮着甲報縣請騐已有林姓婦人詣訴攔騐稱死者係伊之姨甥祇剩一身在滬發痧身死云云莫邑尊准如所請着具收殮領棺切結備案在舟物件亦着具結領囘云 
[獲賊割耳]  
　　○廣肇山莊循例盛設　壇其各情形已列昨報十六夜仍遊人如蟻而宵小輩卽乘間攫物聞被獲住搶小孩手鐲者三人當將一人割去右耳釋去餘二賊綁晒至昨午始行釋放云 
[關提地痞]  
　　○洋藥局巡丁在虹口北鄉被人獲住毆打並　奪去腰牌已列前報茲由巡丁目知照該處地保查得拒捕之人係在寶山縣境大通庵地方開烟館之王慶實已稟明局員請上海縣備文至寶山縣移提訊究云 
[補註]  
　　○十五日報登黃梅縣署大堂被雷震壞屋桷馬明府之公子爲電氣攝至庭中云云此係九江客所述究竟確否尚俟訪明再叙並聞馬明府人極誠實署中雜務均由其公子主持或有挾怨者故作危詞亦未可知也 
 
 

Page 3

 
 
[石塘臥病以詩慰問]  
　　○有客才如不羈馬目前誰是知音者故鄉遙指浙之東鏡湖風月甲天下一朝拋卻好家居囊中檢點有方書嗟哉　口每不足用以活人則有餘貧來易短英雄氣二竪逼人殊無謂可憐一樣踞愁城恨少好語來想慰訂交海上相見晚不專浮華多勸啃草草兩家根帝無置身荊棘雖安穩憔悴相如偏善病驅使草木翻無柄多憂聞道最傷人願君磨得心如鏡膝下蘭芽大有造頭角嶄然期遠到詩書著意好栽培勝我伯道窮無告男兒愛惜七尺軀莫偕阮籍哭窮途舟經波浪曾嘗險路歷崎嶇不倩扶我輩粗識之無字那肯低頭學娬媚興到高歌動鬼神狂來大呌驚魑魅有時招我話心曲娓娓淸談能絕俗寒儒偏具解推懷至性猶將友愛篤不羡腰纏十萬貫過眼當作烟雲看勞勞安得入山林矯矯何曾立崖岸佛經動說壽者相亟早除此枯槁狀飄蓬那計客無歸頤養應教老益壯石塘石塘貧病連牢騷同是值中年勸君更欲先自勸無聊我亦石憂煎[  白門程仲承稿]  
[光緒六年七月初八日警報全錄]  
　　宮門抄○發抄　旨五道○護蘇撫譚　奏審明定擬摺子○浙撫譚　奏循案酌保塘工人員摺子○將軍穆　奏交卸印務日期摺子○浙撫譚　奏查明另請改獎夾片○湘撫李　奏調員回省日期夾片○滇撫杜　奏准補提舉知縣各飭赴任夾片○七月初八日兵部太當寺太僕寺正白旗隻日無引　見○恭王謝當袍褂料　恩○關防衙門奏十五日　大高殿拜表　王行禮○召見軍機　○發抄　李瀚章等奏請以保康令能鑾調補鐘祥令奉　旨史部議奏欽此○又查明被害知縣張翌請優邮奉　旨着照所請該部知道欽此○又襄陽縣民婦張謝氏京控審擬奉　旨刑部議奏欽此○又請以張慧謙補施南都司奉　旨兵部議奏欽此○又奏叅都司張明順革職奉　旨着照所請兵部知道欽此　○○護理江蘇巡撫布政使臣譚鈞培跪　奏爲審明因姦殺死一家母女二命重犯按例定擬恭摺奏祈　聖鑒事竊據前高郵州知州姚得彰詳報州民夏煊因與無服族姊孫夏氏通姦被孫夏氏之女孫跟弟仔窺破將孫跟弟仔殺死滅口因孫夏氏不依又將孫夏氏殺死一案騐明獲犯訊認不諱塡格錄供通詳經正任撫臣吳元炳批司轉飭確審擬解姚得彰因另案叅革卸事據現署知州金元烺提犯審擬解府翻供先後發委江都甘泉實應等縣訊明由府解司提訊供仍游移委據長洲縣審解犯供復翻飭委蘇州府行提人託到省質明解經署臬司薛書常審擬解勘聲明死係一家母女二命應請援照刑部議定條款專摺具奏等情前來臣親提研鞫緣夏煊籍隸高郵州已死孫夏氏係夏煊無服族姊嫁與孫再文爲妻生女孫跟弟仔夏煊與孫再文夫婦素無嫌隙因係親戚時相往來同治十年不記月日夏煊至孫再文家閑談適孫再文出外孫跟　仔亦赴街游玩夏煊與孫夏氏調戲成姦後非一次從未給過錢物孫再文與孫距弟仔均不知情光緒四年二月間孫冉文租陳傅氏西邊房屋挈眷移居夏煊曾往　忙嗣後復往數次九月間孫冉文赴淸江生理夏煊又往孫夏氏家探望送給梳頭油香皂孫夏氏以伊夫外出囑令常茲照看經隣婦陳傅氏日擊因其情甚親疑有不端十一月二十二日夜更餘時分夏煊飲入醉鄉行至孫夏氏家見門已閉卽在墻外呌喚孫夏氏開門放進夏煊同至中間堂屋坐談陳傅氏聞夏煊聲音當在間壁查問孫夏氏捏稱聞外邊犬吠是以出看陳傅氏亦料有私情因思事不于已未便喝破夏煊欲與孫夏氏續姦孫夏氏以孫跟弟仔尚未睡熟命在堂屋守待自進房內解衣就寢並向孫跟弟仔捏稱腹痛嘱往廚房燒茶孫跟弟仔起身携燈走出夏煊會意進房與孫夏氏姦宿時孫孫跟弟仔回房携取茶壺撞破忿稱夏煊無理俟父回家欲告知不依孫夏氏令夏煊出向孫跟弟仔騙囑隱瞞夏煊走至廚屋先用甘言哄騙並許買送飾物　勿聲揚孫跟弟仔混罵夏煊氣忿一時酒後性起又恐姦情敗露日後孫再文囘歸必不甘休起意致死滅口卽拔身帶小刀連戳傷孫跟弟仔左耳根左腮脥孫跟弟仔喊呌一聲夏煊又用力戳傷其咽喉倒地身死夏煊携刀進房孫夏氏已聽聞孫跟弟仔喊聲查詢夏煊告述前情孫夏氏卽啼哭不休當時披衣坐起欲與夏煊拼命夏煊情急起意一併殺死趕近牀前將孫夏氏按倒用刀連戳傷其胸膛孫夏氏用手抵格致劃傷左手腕右肋孫夏氏猶在牀掙扎夏煊復戳傷其咽喉右氣絕殞命夏煊又因畏罪當將孫夏氏家箱鎖扭斷取出衣服散棄門外地上裝點被盜殺死形狀逃回家內次早有拾糞兒童見大門已開門外還有衣服喊經陳傅氏趨視信知屍　夏　榮看明投約報驗獲犯訊詳擬解審供不諱　 
 
 

Page 4

 
 
　起衅别故及同謀加功之人矢口不移　無遁飾查例殺一家非死罪二人者擬斬立決枭示等語此案夏煊因與無服族姊孫夏　通姦被孫夏氏之女孫跟弟仔窺破央　隱瞞未允輒將孫跟弟仔殺死滅口因孫夏氏不依又戳傷孫夏氏身死實屬隱惡兇殘自應按律問擬夏煊除與無服族姊通姦輕罪不議外和依殺一家非死罪二人斬立決枭示例擬斬立決枭示照例刺字查明該犯名下財產照例酌斷一半給付屍屬具領孫夏氏與無服族弟夏煊通姦本干例擬業已身死應毋庸議陳傅氏聞夏煊寅夜至孫夏氏家中疑有姦私因孫夏氏託詞掩飾未便喝破情尚可原孫冉文於伊妻孫夏氏與夏煊通姦訊不知情均免置議屍棺飭理兇刀血衣　結銷毀除供招咨部外　會同署兩江總督臣吳元炳恭摺具奏伏乞　皇太后　皇上聖鑒勒部核覆施行謹　奏軍機大臣奉　旨刑部速議具奉欽此　○○頭品甫戴浙江巡撫臣謹鐘　跪　奏爲循案酌保辦理東搪念汛中　二限塘工尤爲出力員弁謹　淸單恭摺奏祈　聖鑒事卷查前　臣梅啓照奏報辦理東塘念汛大口門建復二限石塘工程一律完竣日期摺內附片陳明請將在事大小各員擇尤酌保以示鼓勵欽奉　諭旨着准其擇尤酌保毋許冒濫欽此欽遵行據塘工總局司道曾同查明此案建復東塘念汛二限魚鱗石塘六百二十丈　係坐當東南兩潮匯激之區地勢低窪最關緊要一律添用鐵銷鐵笋並加　二層石塘其辦理情形較之初限工程尤爲周密至於採辦木石各料以及　鑒安砌一切做法均屬精益求精是以閱時稍久計自光緒三年八月開辦起至五年四月完工所有在事大小各員　均能不辭勞瘁實心實力認眞經理工竣以來歷經大汛塘身屹然穩固足寶抵禦民舍田產藉以保衛不無徵勞　錄由該局司道會用酌核擇其尤爲出力者開摺呈請酌保等情在案臣查辦理東塘念汛中段大口門二限石塘在工各員爲時兩年之久　風沐雨寒暑無問實屬始終勤奮除出力稍次各員由外給獎並擬保千把總武職循例咨部核辦外謹將尤爲出力各員先行繕具淸單恭呈　御覽合無仰懇　天恩俯准獎勵以昭激勸　會同閩總督臣何璟恭摺具陳伏乞　皇太后　皇上聖鑒訓示謹　奏軍機大臣奉　旨該部謹奏單片倂發欽此　○○奴才穆騰阿跪　奏爲恭報奴才交卸印務日期仰靳　聖鑒事竊奴才准兵部咨奉　上諭鑲黃旂蒙古都統着穆阿補授仍管理神機營事務所遺江寗將軍着希元調補等因欽此當卽恭摺叩謝　天恩茲希元業已行抵江寗奴才旋於六月初七日飭委印務協領金呂等將江寗將軍印務及一切文案卷宗勘合火牌令箭齊交希元收受訖當卽束裝　程入都所有奴才交卸印務日期謹恭摺具奏伏乞　皇太后　皇上聖鑒謹　　奏軍機大臣奉　旨知道了欽此　○○譚鐘麟片　再前撫臣梅啓照奏保辦竣東塘念汛東西兩頭暨中段初限石塘等工尤爲出力各員一案接准吏兵二部咨開海防營受備蔡興邦請加三品銜與定章不符候補縣丞康達兼請補缺後以知縣用係屬重複均應另核奏明請吳補照同知周兆蓉請俟補缺後以知府用補用知縣程熙增請俟補缺後以同知用查所叙官階均與部册不符是否另有保案抑係遵例報捐應令查明覆奏再行核辦候補府經歷　其絲請給予祖父母父母五品　封典核興定章未符應令按照該員本職另行奏請各等因行據塘工總局司道曾詳稱伏查定章外官著有勞績准照升銜奏請　封典候補府經歷　其絲前於克復杭州省城案內保加五品生銜應仍請給予該員祖父母每五品　封與補用知縣程熙增已准補安吉縣縣丞係在任候補知縣應請仍准俟補知縣後以同知用其餘各員旣係格於定章或係重　應請將補用同知候補知縣周兆蓉改加隨帶三級補用知縣候補縣丞康達兼改獎俟得知縣離縣丞後加鹽提舉銜海防營守備蔡興邦改獎以郡司在任候補等　詳情具奏前來臣復核無異謹附片具奏伏乞　聖鑒勒部核覆施行謹　奏軍機大臣奉　旨覽欽此　○○李明　片　再湖南補用知府麻雜緒於光緒四年經前山東巡撫臣文格奏調赴東差遣臣於上年十月到任後因聞該員在東現無經手緊要事件而湘省委用需才常經附片奏請仍調旋員回湘奉　旨允　遵卽備文咨調去後茲准山東撫臣周　褀給咨該同於四月二十七日回省具稟繳咨前來除咨吏部查照外理合附片陳明伏乞　聖鑒謹奏軍機大臣奉　旨知道了欽此　○○杜瑞聯片　再准補白鹽井提　鄭永齡惟補水善縣知縣安寶宸均應各飭赴任以重職守又署寶寍縣知縣熊符夢因案撤任留緝遺缺查有卽用知縣項聯晋年壯才明堪以　理據藩臬兩司　法道先後會詳前來除分檄飾遵外護會同雲貴總督臣劉長佑附片具陳伏乞　聖鑒謹　奏軍機大臣奉　旨吏部知道欽此 
[浙省撫事宜]  
　　○七月十一日署杭嘉湖道吳差人稟知交卸署篆杭嘉湖道豐稟謝步並稟受事　安　五品御補用縣薛受采由京騐放來省稟到　候選縣彭循蕘由湖南來浙稟安　試用巡檢姚善驛丞鄒啓元俱由京騐看來省稟到　守備葉祖　蔭由京引見回省稟到　○十二日委　處州府蕭書稟知藩司　署稟謝叩見　候補附張鑑南稟辭回餘姚陳熾森由津局囘省　到　銷海　差　同知俞祥麟稟知軍需局委騐敗三潭印月工程差　典史胡邦動由京騐看來省稟到 
[蘇省撫轅事宜]  
　　○七月十五日前江陰縣李文耀稟知交卸回省　候選同知果毅巴圖魯僧泗溪阿稟知道於七月十六日開田關防 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
