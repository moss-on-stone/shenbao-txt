# 1912 - 216 - 4914181

 

Page 1

 
 
評論 
[省官制草案修正事項之討論（二）（警眼）]  
　　總監撤銷省議會議决之法案權原案有總監可以撤銷省議會議决之法案一條此次修正擬即删去以縮小總監之權限伸張省議會之勢力此最爲吾人之所贊同也試言其理行政部拒絕其立法部議决之法案惟君主之對於國會與總統之對於國會偶一行之如德日及美等國是也國以下之行政區域則無有是例惟美國州長亦有拒絕之法部議决案之權然美國之州名州而實國也彼自各殖民地相合而成故今日結合爲美之州猶有昔日殖民地各自獨立之風焉國體曰合衆政治曰聨邦皆以一州爲一國之明證也惟其爲國故頗懼位於其上之聨邦時加干涉而惟取行政部與立法部互相箝制之主義焉此美國卅長所經有拒否州會議决案之權也蓋美國純採三權分立主義行政立法司法勢力均等而統率之者厥惟憲法不特恐行政部勢力之膨脹而有藉乎立法部之箝制亦恐立法部勢力之擴張而以行政部箝制之也美國之聨邦如是各州亦無不如是州長拒否權之發生蓋即導源於此 
吾國省之二級固不純同於日本之府縣然亦决非美国之州所可比儗於是行政部之行政權立法部之立法權均不能拘泥一國之成例而不能不有所變通前淸之例规定諮議局與督撫之權限凡諮議局議决之案督撫不以爲然者則交局覆議覆議之後仍有所未恊此則有待於上級機關之評判於是資政院之作用見矣總監撤銷議决之權大於督撫之交局覆議而撤銷之結果乃无待上級機關之判决此時論所以致疑於總監權限之過大而修正案縮小之非不當也竊以爲總監與省議會之關係前淸之例非不可以酌採所當變通之者其評判之權不當留諸上級之立法機關而當移之司法機關蓋立法機關多因感情之作用以爲評判而司法機關則純依法律之規定以爲評判其當否吾知其必有以異矣考之美制諸州立法部議决之案旣經州長拒否仍得由立法部以特定之多數通過視爲有效與大總統拒否聨邦議會之議案無以異也此亦一解决立法部與行政部衝突之方法總監撤銷之權實重於州長之拒否議案吾國省制爲國以下之行政區域主持其上者尙有國家之機關在焉一省之間果須行政部與立法部之互相箝制與行政部以取銷立法部議决之權力否也行政部之權力過大不特有侵蝕立法部權限之虞恐亦啓地方分權之漸焉惟省議會議决案爲總監所不同意者亦决不能免宜如何變通辦理如記者所云或亦不無足以爲參考之一助歟 
要件 
[衆議院議員選舉法（續）]  
　　第二編各省議員之選舉　　第一章選舉區劃及辦理選舉人員　　第一節選舉區劃 
　　第十條初選舉以縣爲選舉區各以所轄地方爲境界 
 
 
 

Page 2

 
 
　　地方行政區劃及其名稱未敷正以前左列各區劃均以縣論（一）府直隷廳州之直轄地方（二）廳及州 
第十一條覆選舉合若干初選區爲選舉區其區劃別以表定之 
第十二條行政區劃之境界有變更時選舉區一併變更但原選議員不失其職第二節辦理選舉人員第十三條各省設選舉總監督以該省行政長官充之監督全省選舉事宜 
第十四條初選區設初選監督以各該區之行政長官充之監督初選舉一切事宜初選監督各以本署爲辦理選舉事務所 
第十五條覆選區設覆選監督於初選明日三個月以前由選舉總監督委任監督覆選舉一切事宜覆選監督駐在地由選舉總監督定之 
第十六條初選覆選均設投票管理員監察員開票管理員監察員各若干名由初選監督覆選監督分別委任但監察員應以本區選舉人爲限 
第十七條投票管理員職務如左（一）掌投票所啓閉（二）决定投票之應否收受（三）掌投票匭投票簿投票紙及選舉人名冊（四）保持投票所秩序（五）其他本法所定屬於投票管理員職務之事項第十八條開票管理員職務如左（一）掌開票所啓閉（二）淸算投票數目（三）檢查投票紙眞僞（四）决定投票之是否合法（五）保存選舉票（六）保持開票所秩序（七）其他本法所定屬於開票管理員職務之事項 
第十九條投票監察員開票監察監員各視管理員辦理投票開票事宜監察員如與管理員意見不同時得呈明選舉監督决定第二十條凡辦理選舉人員均爲名譽職但得酌給公費 
第二章初選舉第一節投票區第二十一條初選監督應按照地方情形分劃本條區域爲若干投票區第二十二條投票區應於初選期六十日以前由初選監督籌定呈報覆選監督核定後轉報總監督 
第二節選舉人名冊第二十三條初選監督應就本管區域內分派調查委員按照選舉資格調查合格者造具選舉人名冊調查員辦事細則由初選監督定之 
第二十四條選舉人名冊應載　舉人姓名年歲籍貫住址住居年限及左列第一疑或第二疑事項（一）年納直接稅之數或不動產價格之數（二）某種學校畢業或與某種學校畢業相當之資格 
第二十五條選舉人名冊應於初選期六十日以前一律告成由初選監督分別呈報覆選監督及總監督 
第二十六條初選監督應按各投票區分造選舉人名冊於選舉期六十日以前頒發各投票所宣示衆 
第二十七條宣示選舉人名冊以五日爲期如本人以爲錯誤遺漏得於宣示期內取具証憑呈請初選監督更正前項呈請更正初選監督應自收呈之日起五日以內判定之 
第二十八條宣示期滿即爲確定不得再請更正其由初選監督判定更正者應更正選舉人名冊補報覆選監督及總監督 
第二十九條選舉人名冊確定後應分存各投票所及開票所并由總監督呈報選舉人總數於內務部（未完） 
專電 
北京電滇南志士閔爲人將英人在片馬之種種設施及黃子和事略彙集十巨冊携至京中送請參議院據理力爭該院已轉送政府作爲交涉之考證 
北京電外交部屢接駐俄代表密電告法國總理卜蔭溪此次赴俄與中國頗有關係 
北京電外交部因駐劄各國使館經費近均徑電國務院詰領無從稽核巳商准國務總理嗣後凡有關於此事之來電抄送備案 
北京電陸總理因每日總統命令須遲至晚間八句鐘始交印鑄局刋印發佈時己在夜半與前淸交旨同一腐昨已商准大總統改於上午十二點交下署名刋佈並電傳各省 
廣東電胡都督接各省都督覆電多數贊成選派代表附列國務會議旁聽席對於本省事陳述意見不加於表决之數卽推胡都督與江西李都督主稿聨名人告 
南京電廣軍第二十二圑輺重隊等於前日乘鐵甲艦開回原籍南京電南京禁烟事宜經羅局長呈准程都以民國元年十二月爲凈盡之期 
特約路透電 
北京電叅議院今日討論一讀議案（一）行政制議案此實與一命令無異使地方官對於足以擾亂公衆治安之不規則舉動施行禁令較之目下更可自主（二）警察制議案內明白規定准警察拘捕犯擾亂公衆治安之罪人各規則自宣示淫畵起至製造軍械炸藥或運送爲止（三）規定警察携帶鎗械案准照從前辦法平時用木棒有 
急事之時則可用力或來福槍以阻罪犯脫或藉以拘捕罪犯（四）禁止令法律議案案內特別叙明無論何人不准濫用言論自由以反對個人或一圑體地方官及警察當於民情擾攘之際出示誥誡民人或汎論或指明其人如不遵命令則可拘捕犯罪之人照律懲辦 
北京電據西安來電聲稱近有宗社黨十三人行抵該處密謀作亂傾覆袁總統及中華民國該省都督己拘獲八人卽置典刑餘四人逃逸無蹝 
北京電政府不日將發行革命紀念郵票二種一種印袁巨凱肖像周圍綴以高梁葉花紋以表其定功北方之意一種印孫中山肖像周圍綴以稻葉花紋以表其建業南方之意其餘普通所用者則印一中國地圖 
北京電據伊犂電稱軍械局總辦羅盤章（譯音）深憤外債合同條件之苛嚴特向公衆演說外債之害政府因需疑孔急進退維谷言辭痛切聽者皆爲激發發起人當即捐集銀四萬兩匯濟政府按伊犂向稱貧瘠竟能叱嗟交集巨疑誠可稱道也 
漢口電漢口華商於英文報紙登載廣告謂招商局如果售出無論購者爲華人或外人而彼等前向該局要求賠償損失之銀一百二十萬兩仍須向該局追索此數實抵上年九月間存於該局棧房之貨價當時該局不准存者將貨由棧內移運他處致淸軍大焚漢口時各貨悉會一炬該局實應賠償貨價云 
東京電桂太郎公爵已簡爲侍從長及掌重官葢德大寺公爵業巳辭職故也 
東京電外間傳稱美政府已派國務總理諾克司君爲赴日專使參列明治天皇大葬禮諾氏抵日後尙將乘機發展外交使命云云日本外務省極爲反對此說謂美國總統不久將行更易此種外交使命全無正當理由云 
東京電昨夜（十二日）皇族中人聚集宮內舉行最後之哭臨禮皇之梓宮今晨舉行荘嚴之禮後己移入正殿至九月十三日奉移至京都桃山大葬現日間由掌禮圑看護夜間由元老院各大臣大動位各臣及其餘各大員看護譯電 
北京電此間有數政黨不日即須歸併改名國民黨該黨政綱有聨合各省實行自治融和五族各條 
北京電借疑復活一說已成無望 
化台違電意國巡洋艦兩艘於七月廿六號向呵特逹（近紅海）以外各軍營用砲猛擊當時有軍械局兩處頓時爆發延燒至兩小時之久統計損失不下十萬八千金榜之譜 
君士坦丁電土國加利波里地方今日（十二號）又地震三次有旅舘一所已被焚毀 
栢林電德皇因土國地震傷人至千名之多特致電土皇慰問 
倫敦電法國務總理龐氏抵俄京後各處設筵疑待頗有應接不暇之勢龐氏與俄首相高氏外相蕯氏談話良久並承俄皇疑以茶點駐紮克拉斯瑙西羅地方之兵士六萬人舉行大操龐氏亦前往參觀 
倫敦電土國己與蒙梯尼格羅國在兩國交界地方開戰土之援軍已到 
倫敦電摩洛哥國皇摩拉海斐讓位於其第摩拉修奢不日擬赴佛基地方養疴 
東京電明治皇帝宮奉安時鹵簿次序巳於日本官報特別增刋內宣布新皇並不參列將任大員爲代表鹵簿中有國會議員縣議會議長東京巿長東京巿政局議員外國外交人等警察乘巨車殿後隨行警務總長行於警察長之中並有海陸軍士官各十員侍從三員在御輛前後護衛除殿後之警察外餘人一律步行禁衛軍師圑除有二大隊派往桃山參列葬禮外餘均編作禮隊並加入橫須賀海軍旅圑一部分第一師圑全體及橫須賀海軍旅圑代表其餘海陸兩軍將會同東京海陸軍學校敎習學生站街彈壓 
要聞一 
[各國承認問題濡滯之眞相]  
　　參議院其眞罪魁禍首矣各國承認民國問題當唐內閣未解散之前各國以參議院對於政府之措施頗有維持之意即如借疑等問題參議院并未表示反對故各國對於承認民國一事亦曾有提先之議嗣因內閣解散國家陷於無政府之狀態者月有餘日參議院終日以黨見衝突各國多謂中國無組織政府之能力故關於承認問題亦橫生阻力昨據外交界人云若無此次內閣更迭問題承認一節現時或已辦到 
亦未可知並聞政府又電致駐各國代表令其向各駐在國之政府繼續要求提早承認矣 
[參議院討論服制紀詳]  
　　毛織絲織問題長袍馬褂問題 
初六日叅議院計論服制案接議第二條議長謂此條毛織絲織各品上次會議未能議决究以何者爲宜請討論汪榮寶謂大禮服旣用絲織品常禮服亦宜用絲織旣可保存國貨又可杜絕漏巵但毛織品亦不可廢不過中國毛織品並未發逹發逹之後用之未晚谷鍾秀謂立法範圍不可過狹大禮服旣用絲織品常禮服毛織品絲織品均不可廢將來中國創設毛織公司用者自多毛織品可歸於附則內議長謂大禮服常禮服究否用毛織絲織可否照谷議員之說表决衆贊成議長遂以谷説付表決起立者五十六人多数張華澜謂禮服常服旣表决用絲織品然棉織品麻織品是否作廢如作廢冬季禮服用絲織品夏季禮服應用何品議長付表決謂贊成廢去麻織棉織者起立多數第二條第三條單純用絲織口品之問題遂決遂接議第二項有反對長袍馬褂之顔色者有贊成審查案者衆論紛如毫無結果遂散會初八日參議院又接議服制案議長謂服制案内第三條第一項如贊成政府頒布之圖式者請起立少數議長又謂贊成半禮式者起立者五十九人多數第二項江辛謂馬褂一層本員主張删去只穿藍袍曹玉德謂常禮服宜取其適用社會之習慣大襟馬褂爲用之物不必拘定對襟張華澜反對用褂爲常禮服曾有翼又反對張説徐傅霖謂用大禮服時少常禮服時多禮服必用西式常禮服卽可隨意旣於經濟上無影響又可合乎社會習慣不必再作爭執江辛亦反對用馬褂又有主張改馬褂爲短褂者時巳十二時議長宣告展會五分鐘遂付表决謂贊成不用馬褂者舉手少數又以改馬褂爲短褂者付表决多數又以第二條第二項全項付表决多數遂散會 
[孫黄北上問題種種]  
此次孫黄兩君來京袁總统擬於府中特設最高顧問一席敦請孫中山就任共圖維繫大局之策又以西北邊氛日惡擬請黃克强勉强一行擔任西北經略使之職以底平蒙藏云 
孫黄二君行將到京大總统特將現時内政外交諸問題彙編成册以備與孫黄二君會商辦法聞其内政主要者係維持現狀解决借疑治兵諸事其外交主要者係關於滿蒙西藏最近之交涉及要求各國承認民國辦法等事一說大總統此次欲與孫黃籌商事件大致如左（一）籌商組織正式政府進行事宜（二）維持蒙藏辦法（三）提倡國內外救國捐（四）消納軍隊辦法 
[討論軍民分治會將次發現]  
　　大總統以軍民分治一事各都督極力反對恐遽行改革釀成變端昨電武昌黎副總統請其將軍民分治辦法及效驗詳細說明派員來京報告並一面在總統府組織軍民分治討論會電致各省於民事軍事確有經驗者酌保一二員來京討論一切以便正式政府成立實行軍民分治云 
[胡漢民力爭軍民分治]  
　　粵都督胡漢民力爭軍民不宜分治首於江日通電各都督程都督領銜電陳程都督當以緩行手續各有不同主張由粵吏聨銜逕電中央辦理茲綠原電如左萬急南京南昌奉天吉林太原長沙福州桂林各都督鈞鑒爭廢軍民分治一事迭荷各都督電約主稿不揣固陋謹擬成稿文如下北京袁總統國務院參議院鑒軍民分治之驟難實行前經德全等先後迭電敷陳未邀允准邇聞國務院將有省官制案之發表乃以採軍民分治爲本則事機迫切不能復待謹再合詞陳請爲我大總統曁參議院諸公詳切言之軍民分治在承平時代洵屬至善之規無可非議但按之各省目下情形則有驟難奉行者蓋欲行軍居分治有先後須籌辦者三事一非劃定國稅地方稅其國稅收入足供軍餉全額之支出不能行軍民分治二非地方警察普及全國且辦有成效不能行軍民分治三非國基大定宗社黨無從煽發不宜行軍民分治所謂非劃定國稅地方稅其國稅力足負擔軍餉全額不能行軍民分治者何也軍興而後兵餉銳增就各省情形言之兵餉一宗多者至占全支出十之八少亦占十之六七兵餉如是其浩繁而各省都督猶能勉爲支柱者則以財政軍政統屬於一人遂得以審度時勢酌劑盈虛爲挹彼注茲之計若使二者分立操財政者或不知領軍之困難操軍政者或不計財政之支絀偶或接濟不及兵譁卒潰變在目前是欲求治而反使亂當非改制者之初心也所謂非地方警察普及全國且辦有成效不能行軍民分治者何也現在各省秩序未復伏莽尙多治盜本屬民政範圍但地方警察敷設未周則不得不借助於軍隊此亦須以軍政民政 
 
 
 

Page 3

 
 
統於一人方易收指臂之用若二者分立稍相牽掣卽不能迅赴戎機當此千鈞一髪少縱卽逝之時豈宜啓此牽掣遷延之漸應俟將來地方警察普及全國辦有良好之成績使警察足以治內軍隊專以對外彼時乃行軍民分治未爲遲也所謂非國基大定宗社黨無從煽發不宜事民分治者何也法國大革命歷數十年皇黨猶伺隙思逞葡萄牙革命後時聞皇黨之煽動民國新立其不免有宗社黨者來勢所必然也此輩尋人之瑕伺隙而動尤好勾結軍隊我若軍民合治執政者之伺察易周則防範亦易爲力若二者分立掌軍者將以警探諉諸民事理民者或明知軍隊受勾結而無如何姑息因循寢成大患晚淸之季各軍隊多被民黨所勾結皆由於此所宜引爲鑒戒者也凡此三者皆今日不能驟行軍民分治之實在情形若謂省官制中有各省之有特別原因者不在此限一語具此伸縮力不妨立予施行不知國家立一制度與其不能行於各省或僅能行於少數之省分以自壞其統一自墜其威嚴則何如未定制以前酌定完善制度使能通行各省之爲愈方國內秩序未復外患駸駸見逼非內外互相維繫誠不易挽此危機而其維繫之方在中央宜審愼事勢勿輕立窒碍難行之制度各省宜以扶植中央住用爲主勉使令出維行斷不可輕事紛更致階禍亂軍民分治之制旣經多數省分見爲難行應請撤銷前案改定善制旣足示內外相見以誠併以徵從善如流之雅裨益民國誠非淺鮮惟我總統理曁參議院諸公實圖利之卽希察閱削正並請程都督譯發爲幸粵都督胡漢民叩江印 
[規定軍事區域之試辦地]  
　　江皖魯豫四省邊界問題程周栢張四都督昨日致大總統國務院參謀部電云民國初造建設萬端具世界之眼光定全國之計畫編制圑隊難緩須臾溯自軍興以還擴張武備風䬝雲舉一倡萬應迨至戰事告終歸納無地不籌遠大之策寗免自焚之憂德全等添領節麾听夕祇懼曠瞻宇內近囑疆封竊以江皖魯豫壤地毗連其人雄傑習于攻鬥其地廣袤便于馳驅漢唐宋明中原禍亂往往由此而起誠天然軍事之區域也滿淸時代就餉養兵責諸各省不知分配要隘識者譏之茲値政府統一正宜振刷新猷滌除舊習况乃軍民分治籌劃區域之說已成一般通論計日推行何若趁此時禨將江北之淮徐海皖北之頴鳳山東之曹兗沂河南之歸陳劃定爲一軍事區域宅相地勢分配十餘師圑而有餘其南北現存軍隊何者宜併何者宜裁嚴訂專章實行編制編制旣備移駐其間內地省會行政之區儘可以警察之力維持治安不必多留軍隊以與社會接觸耆其精銳專注國防權限分明百無一弊且也鐵道語則津浦貫其中京漢亘其右語航路則左據淮海南倚長江平居無事鎭懾風雲一旦徵調瞬息千里如是令南北爲一治祛省域之鐲見中原之氣勢自雄全國之隠患悉泯矣軍事規定四民復業體察地方之利弊推求實事之本原水火衽席庶有薪望惟茲事體大必須主自中央可否大總統博采蒭提交院議如爲可行請由陸軍部先擇四省適中地點設立籌劃軍事區域機關部從事測繪建築一切事宜此外沿邊海及腹地重鎭并應由陸軍部通籌全局同時規劃緬百年之大計敷當世之要圖奠此中原進籌蒙藏德全等不才敢不執鞭以從北望神馳不勝翹企 
[軍民分治問題之大保障]  
　　軍民分治問題各都督齗齗加爭昨由共和建設討論會電致北京大總統國務院一通懇請主持力謀分治茲亟錄原電如下北京大總統國務院鈞鑒民事不修無以爲國軍民分治非僅建國良謨蓋亦救亡要策各省都督多以時期未至齗齗相爭其所持理由不外曰大局初定伏莽堪虞事權不專動我掣肘也不知都督兼理民政尙可綏靖地方豈有專治軍書反不能㪙平內亂至於和衷共濟存乎其人茍能矢以忠誠自不虞其牽制况今日治不完即由於内政無專資各省長官但明軍事而不講民政甚至百里之宰椎埋充數一丁不諳授以簡牘民困於下呼籲不聞蒼莽前途念之汗下於此非得諳練通逹深明治體之才俾專民事不問閫外不足以重職司而策能力在各都督以爲軍民分治宜俟諸恢復秩序之時實則軍民不分秩序恐無恢復之望吾國今日稍知政治原理者無不以亟謀統一爲前提然軍民一日不分治則政治一日不統一政治一日不統一將民事一日不理民困一日不舒民亂一日不靖蕭墻伏蘖外患交乘大局不堪設想　以法理論軍民以分治爲宜以今日時勢論軍民尤以分治爲宜履霜堅冰存亡呼吸應請大總统國務員毅然决然拯我民於水火而出之毋爲議者所惑民國幸甚 
淸談（萍桴 
軍民分治問題誠哉不易之良規救時之實筏也而或以爲窒碍難街行者是非狃於故常即斤斤焉擁權以自重耳 
記者曰天下無不難之事要惟在持精心果力以行之耳不然坦途之中何必無荊棘險巘之地公然以僥倖見爲安而危機己伏見爲危而周道如砥若必藉逆億者之管窺蠡測鮮有不見其失當者 
鳴呼彼各都督之齗齗爭論亦何以異於是 
小說 
[無名罪人（六十八）（無名）]  
　　黑兒道這爲什麼緣故克路侯爵道據我們想來無名罪人不肯說出眞姓名的緣故必然爲着情婦但是他旣不肯說了出來那裁判官卻又不認他爲情婦說是他從前曾經犯罪的重犯我便尋出了眞犯來敎我何從證明愛姑聽了這話想了一想說道這卻不難那無名罪人的情人他雖不肯自已說出我卻能替他說來他的情人不是別個便是我我當初未嫁人我甚愛他他也甚愛我只因我父親之故不能和他結婚繞有今日這般的寃孽但是他所以不肯說出眞名姓的緣故也不只爲着我一人併爲他妹了的名譽以及他自已家門的名譽倘若他只爲我一人的缘故我早自已立了出來證明了他的來厯替他分辯這件寃獄了愛姑說到此處停了一停又接着說道我爲和他妹子的名譽也有關係我不能一人作主貿然出首因此我於今日早上去看他妹子商量這事我和你方綫在那勃兒街遇見便是這個時候克路侯爵驚問道他妹子也在那慈善工場裏麼愛姑道我卻忘了沒有向你們說明你們原來還沒知道的克路侯爵道我們那裏知道他的妹了是甚麼人愛姑道那慈善工塲裏的冰心姑娘便是他妹于　路候　不覺跳了起來道那冰心姑娘便是無名罪人的妹了麼 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[藏軍進據克藏布江]  
　　總統府連接西藏鍾長官急電兩封一稱藏番五千餘人現巳佔據克藏布江一稱拉薩華人多被藏番慘雡大總統接閱後特急電尹司令飭其先行迅攻拉薩以免軍心換散而杜外人埀涎 
[石砫廳大水紀詳]  
四川石砫廳議事會報告都督文云七月八號黎明時倐然洪水撼城波濤滾滾平地水深數丈蟒起蛟騰穿城而過由棉花壩至上中下老柴巿壩七星橋並錦雲街南門口財神廟文廟衙門口各街扯去民房千餘間淹斃男女千餘人損失財產無算街巷變爲溝渠巿井變爲沙漠其沿河一帶如東路距域五里之石橋鯉塘壩龍嘴三十里之大河嘴四十里之磨角壩百二十里之中壩塲百五十里之官田壩北路距城六十里之油榨房百二十里之土車壩百八十里之王家壩等數十處坍頹屋宇崩塌田地毀壤稼穡亦不可勝計此下邑歷來未有之奇災傷心慘目不堪言狀等語查該廳前遭李志焚掠民房已去其半今被洪水橫流民舍又去其半言念及此不勝悼惻 
[川商急公好義]  
四川商民陳德禧呈都督文云具報捐商民劉德禧年六十八歲現住皇城皮房前街行第三號爲變產報捐以抒國難事緣民係德陽縣黃許鎭人幼而家寒中年作賈蓉城歷苦三十餘年値買田地三十餘畝在前計畫除養老地黃許鎭十七畝半外餘二十餘畝以爲膝下三子基本地近因募捐事急深知民國初立萬端待理邊務日迫外債乘逼禍端一發國且不保何以家爲民年近七旬目擊時難恨不能效微軀以獻同胞再四思維與三子商議僅將已下所有黃許鎭養膳地從廉變賣將所入之數㮣作報捐庶民國兩存俾民略盡國民分子之責爲此謹將契紙一張叩呈麾下或可容民來麾面繳或派員同民到家點賣區區忱悃實由父子議决倘蒙伏查不勝欣幸军政府都督批該商家僅小康耄而好義願將養膳地十七畝半㮣作國民捐愛國熱忱實非尋常可比圜闠中有此善士不特增商界之光榮洵足風勵末俗爲國民矜式本都督良深欽佩亟登報章以旌義舉至此項契紙應即由該商逕繳省城國民捐總經理處核明辦理此批 
[貴州議借外債]  
　　貴州都督咨省議會文云案據財政司呈稱爲瀝陳財政困難懇請設法補苴事竊維源遠之水其流始長無米之炊雖巧無補是以虞書有利用厚生之訓大學著生食爲用之經自來富國足民不外量入爲出未有徒奮空掌而可侈談經濟也黔本瘠區一省所入不敷甚鉅不得不仰賴鄰省前淸時統計出入歲虧百數十萬其時尙有鹽稅烟釐及四川恊餉源源接濟反正後鄰恊不至丁糧釐稅大半無着自二次改革蒙都督維持於上本司等贊畫於下文告頻仍各屬漸有批解而求過於供涓涓之入不足敷撥補之餉計自去年九月十四反正之日起至本年十二月底止共收銀七萬八千四百五十六兩支銀七十四萬六千七百四十四兩兩抵不敷銀六十六萬八千二百八十八兩二次改革後自民國元年二月十八自卽陰曆壬子年正月初一日起至陽曆六月底即陰曆四月十六日止共收銀六萬七千四百九十七兩二錢四分七釐支銀五十六萬零七百四十二兩一分八釐兩抵不敷銀四十九萬三千二百四十四兩七錢七分一釐二共不敷銀九十萬六千五百三十三兩三錢二分九釐除将庫存銀二十五萬四千九百九十九兩四錢四分二釐及司中撥借滇疑四萬八千五百八十四兩零二分二釐息借商疑銀十五萬九千兩支抵外尙不敷銀六十九萬八千九百四十九兩三錢零七釐係由銀行暫向紳商息借應付出入相衡虧短奚啻十倍此就己往之數而言也目前興義府糧稅巳准全數撥充安義鎭軍餉黎平古州三江丙妹等屬又奉令飭解歸古州鎭撥發而巡按使又請將銅仁府下游所屬糧稅就近撥用自是以後糧稅紛紛撥解則省中收數更須减縮然軍政民政支數仍同而尤以軍費爲最要省城及各路防緣各軍每月應發必在十萬兩左右目前情形不特籌措無法亦且羅掘俱窮赤手空拳危迫萬狀餉需旣無以應付譁變卽禍在眉睫本司等一身利害固不足計其如黔中七百萬生命何本司等忝握度支責無旁貸奈點金乏術仰屋徒䁟再四籌思時深悚懼有謂各省國民捐甚形踴躍未始小可救貧然以貴州財力此時殊無把握斷難借此療飢計惟有仍築債臺另籌借助或息借於國內或息借於國外尙可救濟目前議者以外債易起交涉有一髪全身之害但本司等愚慮所及於息借外疑與各國商人交涉仍屬商業性質但取信用無妨國際如果辦理得法操縱仍屬在我素仰都督藎籌碩畫覩此危局必能熟權利害指示機宜庶本司等得以禀承辦理不致貽誤大局轉危爲安在此一舉愚昧之見是否可行理合具文呈請衡奪轉咨省議會核議具覆飭遵等情據此本都督覆查所呈各節自係實在情形相應備文轉咨爲此合咨貴會迅賜查照核議以濟財政而維時局希即見覆是爲切盼 
[駐蕪江蘇米捐局開征]  
　　江蘇都督電云蕪湖江蘇米捐局李陳同鑒財政司案呈來摺閱悉江蘇駐蕪米捐旣與稅務司切實籌商訂於陽曆八月六號實行開收何以湯董又請緩至九月十一號開辦一再遷延損失巨疑未免有負委任查蘇皖壤地相接現在寗垣軍隊需餉危急萬狀寗危皖亦不能獨安各米商應亦深明此義竭力輸將姑准寬限一星期即於八月十三日開征並准將囗收之平糶功德銀一分五釐量予蠲免以示體䘏其米捐正項及雜粮捐數仍照向章抽收應卽商請蕪關稅司恊力輔助嗣後如無完納蘇捐實據即遵總稅務司電令槪不给單放行仍由該局長先期通告各米商一體遵照開辦情形隨時具報都督程佳印 
[皖省司法籌備處之把持]  
　　安徽司法籌備處業經成立前處長曹君樹培因不善籠絡卒被司法協會諸會員設計推翻柏都督即委任司法恊會會長李君國棣爲處長該會會員自李君爲處長後綜攬利權分據要津所有處內各科長科員以及椽史書記等職均不欲令外界挿足無如能力薄弱均難稱職近日在辦公廳所擬批稿往往欠通甚有書寫別字者姑略舉一二已足令人捧腹如某科長以恢復之恢字誤作灰字某科員以徇情之徇字誤作尋字諸如此類指不勝屈乃該會員等不知自愧反以排外爲能事李處長恐貽外人笑柄爰與該會員商議改用熟手數人以免貽笑大方詎伊等仍極端反抗堅持到底云 
[南京近聞錄]  
　　國務院致程都督電云南京程都督鑒奉大總統令齋電悉省議會議員選舉法草案已擬就不日當可議决應展緩會期靜候此項法令頒布後共行遵照辦理等因合電違國務院眞印 
日前孫中山電致程都督請以南京交涉局長温秉忠君隨行北上以一月爲期事竣仍回原差當經程都督電復准行并飭温秉忠刻日赴滬與孫中山接洽一切聞交涉局事尙須委員代理刁安仁一案由蘇州提法司審訊日久未共决巳歷載前報茲程都督接到參謀陸軍兩部電開奉大總统令刁安仁一案着即　歸中央辦理所有在案証據曁刁安仁等仰卽一併迅解來京　部秉公訊辦等因開程都督巳電飭蘇提法司遵照辦理矣 
日前黎副總统派員至寗運取去年寄存之野砲寗稅關以案奉部電爲言扣不放行程都督以内地轉運軍械與購自外洋進口者迥別若同需部照或電命不獨此省與彼彼省之軍隊無交通餘地卽同省軍隊亦往來窒碍且現在駐寗軍隊尙多開回源籍時往往携有軍械事事請命延誤事機實大務望體查情形迅電各關交通辦理等因去電陸軍部茲准總務咨凡各省駐寗軍隊運回軍械應由各關查驗江蘇都督護照一律放行俟軍事大定仍照向寧辦理 
江寗製造局前由上海製造局撥交無烟火藥一千磅製造槍彈茲將用罄倘無接濟勢必停工而員役工薪仍須支付日來事變不常各項槍彈尤須多備前由上海製造局代寗局訂購之無烟火藥五千磅爲日已久尙未交到故日昨程都督會電上海製造局速爲代催以資工作 
本月六號駐寗第七師第二十五圑之第一營一連二排排長缺當日忽有二人同時到差之事嗣經切實調查知此缺出後一營管帶陶冶民曾保陸軍畢業生某君充補在案尙未經師司令部考驗委任其時另有一營之第三連二排一缺盧懸日久亦經陶管帶保薦陳滇靑充當當經師司令部參謀處傳考陳不敢應試由人代庖居然錄取下委任狀時護塡爲一連二排陳某知巳考取竟親往師司令部領取委狀於六號下午到差不料代庖之人巳於是日上午便衣蒞新兩人相遇彼此詢問官階始而相訝　而相辦終而相毆該連連長錢卓倫君亦頗爲驚異以爲管帶曾保某君未嘗有陳某及他代庖之人何以有此奇異之事當將兩人一併管押待查嗣經師司令部聞報飭令一併取消嚴行追訊以肅軍紀該營長陶某濫保非人着記大遇二次以示薄懲 
[蘇城各社會近訊]  
　　靑年志願圑立案蘇城去年光復以後除原有商圑梭巡保衛名各處均辦巷圑分投梭巡以資聨絡本年事平撤防各巷圑大半改編爲商圑支部故商圑逐漸發逹已由一二三四部推廣至五六七八九部惟第九部商圑原係臨頓路巷圑改編當時圑員頗多反對商圑即圑長汪荃台陸兩安丁春之等亦誓不贊成改名九部故除願改商圑之操員正名爲第九部報明商圑公會聨絡一氣外其餘圑員即别樹一幟名爲靑年志願圑刻由圑員汪君等擬訂章程具呈報明立案矣 
維持國貨會公電蘇州國貨維持會支部主任王兆祥杭祖良等致北京參議院電云制服一案請注重絲織以全工商生命並乞早日議决爲盼又蘇州商務總會亦於昨日電致北京中華維持國貨會代表吕葆君文曰服制一案現已審查付議全國工商民命所關切盼設法請求注重純用絲織及棉蔴品以重國貨而維實業 
[雲間近事紀聞]  
　　張鹽政總長以前嘉湖統領震澤徐梅峯君綽有將才商之程都督委充鹽捕統領先募一營及江浙交界處小巡一隊計船二十隻統歸徐君節制暫駐閔行以爲規復鹽捕五營張本惟徐君以此中爲難情形不可殫述特將委任狀繳還聞都督以人才難得擬仍電促任事云 
奉賢東門外瀕臨海濱向有蕩田千數百畝該處張楊兩姓互爭己久迄未解決近又借陳公祠改組學堂爲名突起爭端兩造各糾衆持械奮鬭各斃一人地保蔡渭泉兩耳俱被咬脫報由檢察廳派員蒞騐緝兇訊辦現聞張姓所僱龍姓兩棍徒已被拿案矣 
[俄人在新之交涉]  
　　寗遠電云伊楊馮總長鑒俄逃哈倚勢種種不法與俄領事嚴重交涉數次渠以逃哈散居各山此驅彼來且不中不俄法律無所施束一遇案件兩相棘手實非完善辦法渠昨電七河巡撫并通示南北各山凡俄國逃哈限兩星期一律搬回俄境外過期不搬則槪歸中國管束不得再認俄籍正式公文不日來司請呈都督並通知薩處預籌收束之法爲禱彤叩精河地方於日前忽有俄國旅行三十人由西而來內武員一員俄兵二名俄纒兵六名俱帶槍刀馬匹並行李車二輛聞係奉命查該國旅華商業支隊長因無俄領事照會又未奉廣都督公文一面留住精城一面致電外交司謂我軍連日凱旋沿途不絕凡俄人入國若不預先行知不能担任保護云 
[浙江又出暗殺案]  
　　杭州陸軍講武堂堂長虞廷於十二日晚九句鐘在大并巷聚豐園讌畢登輿未及數武突來匪徒一人將轎攔住卽出快鎗連擊數嚮虞君登即氣絕并誤傷近處剪刀店之女彈穿面部該匪卽往前奔逃其時站崗巡士聞警追捕該匪將槍拋擲上后巿街巷口仍未捕獲事後該處一帶不准行人來往餘俟探明再誌 
[紹興毋須添練水師]  
　　紹興匪勢日盛前日　縣北鄕商董屠振黃等聨合全邑士庶公請前先鋒圑長張君伯岐轉呈都督要求創辦民圑水師以孤匪勢且輔兵力所不及聞蔣都督以　縣境內駐有陸路防營足資捍衛若因水道無兵應令紹河水師酌撥師船移紮扼要港汉或足以寒匪膽値此時難孔亟財政困難軍隊有减無增添練水師碍難照准等情批令該圑長轉飭各鄕紳董外並電飭紹河管帶何悲夫君查明各該屬匪蹝嚴密剿辦矣 
[豫代表不日進京]  
　　河南張都督自接到大總統每省各派代表三人進京命令後當派秘書杜嚴陸軍標統王鈺錦粮科長高積昂三人充當是職除加給委任狀外並飭該員等尅日赴京聽候諮詢聞該員等不日卽須束装就道矣 
[汝河漫溢情形]  
汝河爲淮運分支之河道歷届夏令無不盛漲而以令年爲尤甚日昨得汝寗府確切消息七月下浣汝寗迤南之汝南埠一带水勢大漲其下游各地如新蔡等处水泛堤低勢甚危險七月二十六號六灣地方之河堤忽漫溢一叚幸該處趕緊堵塞未肇大患云 
[直隸曹藩司去職之原因]  
　　直隸藩司曹銳於八月初三日五鐘將印信並辭職書交與都督不俟回答毅然引去其舉動令人可該茲探其確實原因如下（一）因張錫鑾未經省會通過擅電中央政府每月接濟疑項十二萬兩而直隸出款之源一爲財政總匯處一爲運庫一爲藩庫藩庫向稱空虛焉能擔任如此巨疑故張錫鑾提此議時曹即力爭奈張執意不從將來若不能如數接以致濟獲罪中央藩司適當其衝故遂决意辭職（一）因財政统一辦法擬裁藩庫運統歸統財政總匯處辦理原係曹君所提出令此意雖行而以兪泰初爲坐辦兪在山西曾吞官欵數十萬被晉撫參革在案以此人總握財權其吞蝕舞弊自在意中是欲整理財政反以紊亂財政也且曹君之意原欲由省會公舉幹員商辦都督不允遽有兪泰初之委派而曹遂不安其位矣（一）因掛牌州縣陳樹楷等六人出於曹之單獨行爲張鍚鑾意大不樂見曹之後甚爲責備曹旣與張督之用意相反若不辭職亦將被斥故不若潔身先去之爲愈（一）因曹君履新之時曾由直隸同人約法兩條一則官吏須參用本省人二財政須力謀統一曹君應允到任後即極力實行辦到則爲之不能辦到鹽辭之今兩問題均向張錫鑾梗阻故履踐前言而去 
[龍沙自撤藩籬]  
　　黑龍江函云該省西北邊界與俄之薩拜爾省毗連以額爾古訥河爲界延長千里餘我國於額爾古訥河右岸分設卡二十二處每卡設卡官一員卡兵三四十名不等專辦屯墾交涉並招商移民以爲實行殖邊之計去年呼倫廳臚濱府各蒙旗相繼獨立迫逐華官如額爾古訥河中流各卡離臚濱府較近風聲鶴唳逃散一空賴有上流珠爾干河總卡官趙君招集遊民並舊有卡兵計有五百餘人編爲遊緝隊從事防守以故沿邊各卡之房屋器具並分界鄂博土堆藉以保全現省署以財政異常困難而臚倫蒙旗之獨立迄未取消當將各卡所存之兵發給恩餉一個月全行遣散並聞俄人於遣散卡兵後即越界牧放牲畜開墾荒地並將舊有卡房鄂博一律毀棄噫藩籬盡撤門戶洞開恐不僅興安嶺外非復我有矣 
[江西軍警界近况]  
　　警監辭職警視廳總鹽吳照軒君由副鹽升任以來整頓警務頗爲認眞近因接到中央警察恊會來電組織贛省分部秉承都督預備將此間原有警察協進會（巡警學堂畢業生組織）及警察學會（高等巡警學堂畢業生組織）歸併開辦以冀融洽意見消滅暗潮詎料警察恊進會先去進字電報成立再欲學會併入以致學會人員不肯附屬極力反對驟分黨派大閙風潮吳警監省親囘職覩此激烈情形恐釀大禍勢難收拾特於八月八號上呈辭職並墾李督撥給官費咨送美國留學以期深造而資趨避 
歡迎歸師駐鄂三標兵士現經統帶李作舟拔隊回省於六號傍晚抵岸經李督派員出城慰勞並諭暫駐德外銅元廠以示優待復又佈告各機關及商戶於八號一律升懸國旗以表歡忱 
 
 
 

Page 7

 
 
本埠新聞 
[維持招商局研究大會紀事]  
　　招商局各股東昨與　上各圑體假座四川路靑年會開維持招商局研究大會午後二時各股東各圑體以及男女來賓先後蒞會約有五百餘人首由孫鐵舟君報告開會宗旨並謂劉學訽串賣航業業巳取消現在維持伊始諸君宜一致進行惟維持會長伍廷芳刻尙未到不知何故昨日鄙人曾至伍君寓所伍君云組織新公司曾在張園開會經各股東通過現劉學詢之事已經取消設股東中另有大資本家能否另組新公司鄙人告以未便擅專請君明日早臨會場當衆發表伍君亦深然其說乃今日不見伍君到來實難索解次由傳小庵君發言鄙人曾被舉爲招商局查賬員局中董事會所議之事多秘密不宣故不知其奧妙現劉學詢之事己經取消所有各輪船更換買辦須俟報告後由維持會派人詢查確有劣跡者始能更易言畢周君壽田登檯宣言略謂此次固結圑體原爲大局起見各股東雖有血本其關係尙小萬一中國航權喪失則商業樞紐悉歸外人掌握遇有兵事則外人尤應守中立何能載運兵士其關繫何等重大至於經手人是否漁利自有公論次由舒蕙楨女士登檯宣言謂刻到會所接有傳單（傳單附錄於後）內載不認董事卽不認股東然董事可以取消股東豈有取消之理須知董事係股東委托豈能並論且傳單列名者均用某記字様似非正當之公布次由藍瑞芬君宣言謂招商局事由舒女士登報通告後竟無人過問迨由鄙人與孫鐵舟君發起邀同各圑體開會挽救外面尤頗有煩言謂我大同社受招商局運動不知發起此會經費非常困難皆由鄙人一人籌墊聞此謠諑令人灰心試問此後公益事尙能辦否要知各圑體所爭者非爭招商局權利乃爭中國航路主權現目的已逹以後如何維持全賴股東大力因股東係執行機關各圑體處於監督地位也斷由招商局董事施子英唐鳳墀施錄生陳輝廷諸君登檯據施子英報告云今日代表招商局全體執事到會所有招商局二千餘萬之產業平心而論不爲不發逹或猶謂之腐敗未足深信現在劉學詢之事業已取消股東爲保全航路主權起見深堪欽佩惟組織新公司一節經董事會登報後第二日劉學詢即來包攬一切當經磋商所有產業須澈查明白不能含糊從事後北京來電阻止出售招商局董事會已經取消即由各圑體出爲維持全體股東均感激之至夫民國大定路權擴張何愁招商局之不能復興言畢即舉定傳小庵爲招商局股東維持會會長孫鐵舟君爲圑體維持會會長大衆贊成復議定以華興保險公司樓上爲股東維持會事務所圑體維持會事務所仍設在四馬路東亞大同社交通部衆亦贊成遂散會 
傳單招商局股東同人均鑒查商律第七十二條董事不妥衆股東可於會議時决議開除頃閲報登董事會佈告書本月四日該經理唐德熙陳猷施亦爵等（公函邀請董事竪日蒞會開特別談判一聲言己取通商銀行股票四萬兩分派該司事人等上年之酬勞上年股東虧本六十八萬餘兩而典守財政者不特董事議决卽擅取鉅疑作爲花紅一聲言歴年產業漲價之公積項下要取一成花紅計銀九十七萬餘兩迨董事到局該經理等預伏百數十人閉門逼脅竟敢蜂擁攢擊以董事被敺被困禁錮多時逼令董事簽名承認後經探捕到場始各紛散等語）聞之令人髪指近覺登報全體辦事人不承認董事又冒名董司以爲影射不知司事人不承認董事即不承認股東按之商律大相違背所損股東權利非細推而言之將來公司產衆可以任辦事人據爲己有股票直等諸廢紙耳影響所及凡屬公司營業股東能不寒心應由董事會請開股東大會决議再伍秩庸君因遭横逆辭退董事亦於商律不合我股東亟應慰留並以大義責之不能任其引退也公司如有改革權在股東應由大衆股東决之政府祗力任維持若非轉授航權於外人則我招商局乃完全商辦之公司雖專制時代亦不能妄行干預凡我股東幸勿自棄權利是所切盼股東林安源鄭愼記鄭日新陳文炳梁統華頌記肅㨗鰲敦禮堂張士記張祿記林杜氏余暢記余驍敬錢筠記余禮記軒記福記鄧亦文義記積厚堂積後堂脩記百福記鈺記葉樹動兪敬義凌號合記恰記等同叩 
[袁總統注意航路主權]  
　　粵人劉學詢暗將招商局船產賣與外人致起絕大風潮詳情屢紀本報茲自各圑體電逹北京政府後袁大總統以此事關繫中國航路主權特派高等參議蔡廷幹率同精於商業之司員數人尅期南下妥籌善後各股東聞之大爲忻慰業己將該局以前如何失敗此後如何補救諸大端詳具說帖預備届時呈請蔡君研究 
[滬軍營勦匪情形]  
　　川沙奚家碼頭土梟楊義昌等迭與張江柵客梟曾大榮等爭奪私鹽秤手屢次械鬥曾由蘇都督電飭滬防李統領轉令滬軍營管帶率兵一百名馳往勦捕在案茲悉該營管帶卽於九號淸晨帶兵馳往川沙謁見民政長遵即同往奚家碼頭四面圍拿詎該土梟等己聞風遠颺餘黨亦均避匿當由楊管帶傳詢地保指引楊義昌秤私之草棚即行縱火焚燬並將梟黨唐寅生之房屋二間發封候飭探密拿楊義昌唐寅生等到案訊究旋即留兵駐紥奚家碼頭附近之合慶鎭地方一面派探暗赴奚家碼頭秘密偵探梟匪縱跡嗣於十號復由楊管帶至張江棚鎭一帶查緝客梟曾大榮老王和小王和等曾等亦已潛逸祇獲匪船二艘內有私鹽二十餘包現楊管帶已將往勦各情稟報李統領轉復程都督查核矣 
又聞川沙民政長以兵來匪散兵去匪聚係梟黨之慣技特向滬軍營楊管帶商請撥兵四棚常駐川沙城內昨楊管帶己允如所請抽撥兵士四棚並派二隊隊官何篤臣隊務長劉瑞林定於本月十四號馳往川沙常川駐紥 
[財政部維持北方民食]  
　　蘇都督近接國務院電開准財政部咨開本部所管南漕每年由江浙兩省運京漕米一百萬石現在國體已更自當廢止官俸旗餉亦擬改章折發但京師爲都會重地人口繁多倉儲巳將告罄巿面米價日增若不先爲設法維持深恐來源缺少有損民食擬請通電產米各省都督曉諭准京外各米商自由運米到京以濟民食等因爲此電知貴都督查照辦理並曉諭各該商一體遵照等語程都督接電後己令行上海民政總長照辦惟南省米價至今未平此事殊多爲難不知李總長將如何辦理也 
[再紀和尙廟董之衝突]  
　　虹口圓通寺僧人悟一實生控王秋屏竊洋行兇一案昨經公共公堂集訊原告延德雷司律師上堂聲稱曾被王盜賣廟產七畝有零早經訴訟有案茲王又硬舉寄紅和尙來廟爲住持訴知靜安寺住持僧眞生向之理論反被兇毆並乘間扭琑竊洋四十五元及租契一紙查佛敎公會曾將定章通告地方紳董保護王不應用此强硬手段請究訊之王延律師葛福來辯稱王係廟董應有管理廟產之權判王交原保候函致佛敎公會查明該寺住持更替情形俟復到再核 
[調查分防軍隊]  
　　滬上各軍隊由江蘇都督委令解君逐一點騐迭誌前報茲悉解君復奉蘇都督令將分防各鄕鎭之軍隊實地調查故與滬防全軍李統領議定於十三號調查黃浦江一帶軍隊十四號調查製造局高昌廟一帶軍隊十五號調查浦東及周浦一帶軍隊均於前日先期分令各營軍轉飭所部各於駐紥處所候點無庸調集一處惟各兵士之花名冊須由營長預備候點騐員到塲面呈以便按冊查點 
[光復軍騎兵騷擾]  
　　前晚有一光復軍騎兵身穿短衣便服在新大橋路游行䦸入陸軍第二混成旅十七圑一營第三連連長胡炳炎家內胡向詰問該兵士不服致起衝突當由崗巡拘送八區忽來騎兵多人將該兵士奪去復至胡處欲圖報復爲胡手下兵士得悉前往保護各騎兵始各散去旋爲光復軍統領李徵五所知卽偕騎兵張圑長及二旅旅長陳漢欽親往調查一營營長曾振卿亦據情呈報李統領請爲核示 
[商定塡河辦法]  
　　本邑拆城後所有城河浜亦須一律塡平惟小東門至四門一叚係與法界毗連須與法領事互相商議茲悉民政長吳懐疚君業己與法總領事喇君磋商妥洽故於昨日由喇君委副領事李畢利君偕同譯員徐仁才親詣民政署與吳君互商塡築辦法聞已當塲簽字即日興工 
[緝獲虧空餉銀之庶務員]  
　　駐紥閘北之光復軍第三連庶務員許蓉因虧空餉銀一千餘元逃逸業巳由該連兵士緝獲解奉張圑長訊明於前日押送司令部執法官處聽候覆記訊懲治 
[書記生技癢]  
　　誓務長穆君據書記黃哲夫禀云竊當今時代文武雖云並重然茍能操高卓之武藝者似猶當出文之右也至欲求武藝之高卓必自講求操法始欲求操法之完備必自研究槍學始槍學之妙無窮而要以打靶爲練習之的否則槍操雖熟一旦施諸實用難期發皆命中則有槍與無槍等此則深可嘆惜者也書記自幼時在小學中僅習基本敎練迨肄業於中國體操學校之後則自個人敎練至大隊敎練逐一學習後入巡警學堂亦復儒重體育加意研究故於去夏應試檢定體操敎員亦曾繳倖獲取是於體育一門無論其兵式與否均略具門徑惟打靶雖嘗學習而今拋荒其半矣但以素好所在詎忍以前所學者盡付於東流乎今自供職以來終日埋頭莫由用武每繕寫打靶章程心竊羨之仰見警務長尙武精神以身作則聞風興起不禁怦然値此四方多故之秋司警務者尤以保衛公安排除危害爲巳任不有平時之練習何能禦梅於臨時况實地演習愈習愈精非獨所學不致拋荒且可使精神日益活潑槍法日益嫻熟於學業上身懸上均有極大關係書記情殷試演願切追隨倘蒙不棄葑菲俯准補入丙班每星期六黎明即起赴南區練習於服務時間並無關碍臨禀神馳伏乞警務長察核照准則無任成禱 
穆警務長批示云禀悉上馬殺賊下馬作露布本是男兒快事且策動警部人員尤以文武兼資爲合格本警務長身先演習近復捐資賭彩原欲收善射決拾之功該生旣情殷試演又何　加以拒絕惟打靶章程必須身着警装且特限於外區之上级未便通融致無限制尙當徐爲設法或能逹該生之目的也 
[匪徒拒捕傷人]  
　　西門外裹日暉港附近有李桂華者向以耕種爲業並看管水爈公所房屋家有餘屋租與陳桂林夫婦居住陳在該處開小雜貨店其妻傳氏每日爲駐紥左近之滬防第一隊洗衣因此附近匪徒肄其巳有積蓄於前晚二時挖洞入內行竊誤　至李桂華臥房李卽驚起喊救陳夫婦亦帮同聲喊於是門外各匪一擁而入先將該氏耳上金　一副銀押髪一支一併㩴下復入臥房搶去銅元四五千大洋十餘元小洋十餘角布衣六件各匪始揚長而去李陳心不能甘上前追捕被各匪用刀砍傷李受傷最重登時倒斃於田中陳則肩背受傷後由第一隊防兵聞警分投追拿在日暉橋㻊小茶肆中拘獲瞿民壽陳阿文顧銀生曹阿法顧阿金李菊壽秦阿毛等七名解回營中轉解司令部訊辦昨晨尸親協同甘七保十五保地保宋森茂投地方檢察廳請爲詣騐午後張廳長委潘檢察官吳檢驗吏等前往該處驗得己死李桂華胸前並後背各受刀傷一處胸前一刀深約寸許實係致命驗墾諭令尸屬自行棺殮陳桂林帶回廳署聽候驗傷而該營所獲之瞿等七犯則由滬防全軍李統領諭令一併解送檢察廳收押候訊 
[巡捕亦勒索陋規耶]  
　　同興酒店主劉啓福控六百二十曰號倫公堂華捕趙順發勒詐保費等情昨經公堂傳訊劉偕見証王阿四投訴爲陸王氏作保被趙捕在交保聞內索去保費洋二元事後查得現在署中差役裁汰此等陋規早巳革除該華捕索取保費殊違捕房定例是以控究並據唐立鈞投訴劉告發後趙捕曾央代向原告商勸情愿還洋訊之趙捕供稱實因陸王氏等欲硬令我兒至捕房作証爲氏剖白曾經理斥因被挾嫌誣控並由一百六十四號一千另十四號兩華捕上堂証明是日趙捕並未到過交保間關讞員商之美領海君判趙捕交捕房帶去候查明於禮拜四訊核 
[三誌僞土抵疑之牽累]  
　　徐時因將土八箱向沈茂坤抵銀一萬六千兩逃逸經沈控奉公廨將牽涉之邱吉慶顧蘭廷傳案訊供交保在案前日午後由廨復訊原告代表沃沛律師上堂請追訊之邱延德雷斯聖文兩律師顧延費信惇律師辯稱此項抵疑係在逃之徐時春與原告直接與邱顧二人均無關繫應請將案註銷關讞員商之英領翰君以邱無于開釋顧仍交原保候復訊核奪 
[新笑林報被封]  
　　新笑林報主筆劉東軒控錢玉齋等在留園夜花園硬借行兇毆傷眼角及鼻孔等情昨由捕房將被告傳至公廨請究劉偕錢志文等投訴前情訊據被告供稱實因劉索詐洋三十元不遂任意登報損人名譽向之理論並不行兇旋將該報所載各節呈案請察關讞員商之美海副領事以劉不應藉端索詐毀人名譽且該報前已懲罰有案遂判將該報館發封劉押兩禮拜以儆錢玉齋開釋 
[少年保國會之急進]  
　　五族少年保國會於十一號在四明所開特別大會首由正會長周壽田君宣佈開會宗旨次由副會長顧維淮君演說籌集經費開辦體操研究實業吾少年保全國當民强之要點及翼通圑張吾軍來賓梅竹慮趙立夫徐棠會員管耿榮范更新諸君相繼演說拍掌如雷翼進圑及全體會員簽字認款報告總部至　鳴五下散會 
[土梟刦奪差船]  
　　川沙廳粮差張俊英於本月八號乘坐民船下鄕催糧駛至大灣鎭附近之小港内突被土梟楊義昌等多人持械威嚇將船奪去並將所取之糧銀搜刮一空業由該　民政長備文報告蘇都督一面商請　軍營楊管帶派兵緝務獲嚴辦 
[大總統慰藉胡瑛]  
　　國務院於八月九號致胡屯墾使電云奉大總統令陽電悉遣散軍隊令肅民安足徵碩畫望雲心切將母南行純孝之懐足風民國所望定省事竣早日北回政局難危共謀支拄盼甚關防己電曲參議銷燬矣等因合電知照 
[民國新聞內部]  
　　昨日午刻民國新聞　股東大會集議重要事件並推舉職員與會者有黃克强蔡子民徐周卿吳稚暉陳陶怡陳楚楠連雅堂呂天民陳泉卿陶望潮鄧恢宇等二十餘人首由總經理坛告收支欵項次公推蔡子民君爲社長次組織董事會並　商進行方法次公舉呂天民君爲南洋募股代表其所遺總編緝一席亦推壮長兼任迨散會己古下鐘矣 
瑣聞 
[城內]  
　　民長政批示○水爐業商民陳秉隆等禀批此案先據該業代表潘可尙徐愼卿禀請遷　領單當經批飭須經同業公議在案茲據該商民等會同稟復稱於六月十五十八念一日先後在南巿水爈學堂及邑廟桂花廳開會三次衆議僉同推定潘可尙爲主任陳秉隆爲辦事隨同辦理購地遷葬事宜事有端倪仍須報告同業各項開支由衆酌擬數目以免濫費等情所議殊屬周妥應卽照准該商民等須知易地遷塜乃萬不得已之衆事關大衆必須遇事秉公鄭重執行出入疑目事發應有預算事後應有報告經衆公閱分別備案核銷母得稱有含混致蹈爭疑互控之擾輙應即責成該業潘可尙徐愼卿陳秉隆等妥愼規畫隨時具報除移坐審判廳備案外所請給領存庫田單二紙仰卽補禀狀逕投地方審判廳請領可也三林鄕公民陳　耀禀批悉匿名揭帖本不作爲有效旣經議長知照該公民何不隨條聲辯但請調查至所稱知照各公民不必再舉究竟有無其事候照會該議長查復惟沙影刁風自不可長候一併知照該鄕董隨時查察禁約可見 
[南巿]  
　　槍傷殞命○滬南錦記雞行主馬錫如在浦東政賬行至陸家渡突遇匪徒用手槍轟繫受傷舁赴上海醫院醫治巳紀昨報茲悉馬因傷重己於前日夜半斃命昨由屍屬報告地方檢察廳午後一時檢察員帶同檢驗吏及司法巡警蒞院驗明死者共受鎗傷五處其受傷之面頰項下乳脇等處均屬要害馬年三十九歲東台縣人當命屬人收殮候緝凶手究辦 
追獲流氓○周浦流氓陳阿新與該處鞋匠沈阿韋口角互　受傷陳即逃至滬上由該處地保王榮堂報明警區追至董家渡宋天年之航船見其狙伏正欲拘拿又被脫逃迨追至南門外始由巡士獲住解至南區暫留昨日由該處警局備文來區提回矣思患預防○承辦西區中區淸潔之荘泉生現將所製挑糞銅牌呈由巿政廳由總董移至警務公所及中區西區存候驗看開巳定期不日開挑惟總董因恐再起衝突諭令將各鄕人名姓開報查考 
粵人搶洋○昨有甲乙丙丁四粵人至通泰錢荘兌洋聞入櫃內搶去洋六十三元追獲洗新一名解至裁判所訊無實供判押候查究起案之洋給該店具領 
[閘北]  
　　勒交媒証○木匠顧良月奸拐甬人毛順榮之媳蔣氏前日經顧尋見將顧與蔣氏扭至一區轉解裁判所昨由孫所長提訊原告偕堂弟毛阿順投訴伊媳己逃失四年兒子業己病故現經友人張連生在源昌里尋獲據稱己嫁與木匠請爲訊究訊之蔣氏供被王友才拐往鎭海價賣於顧得洋一百六十四元顾供與氏相同所長判顧交保蔣氏管押限交媒証到案再核　 
誘匿婦人○杜阿福偕証王德生控成衣匠陳子舟以引荐伊妻袁氏揀苶葉爲由誘匿等情昨經孫所長提訊不認判陳交偵探隊看管候查 
[英租界]  
　　屢次違章○新閘愛文義路李　莊家之女傭前將　穢傾於馬路曾經公堂訊詞詎事甫數日又將垃圾傾倒通衙復經工部局衞生西人查見禀廨飭傳这主無着即由僕人認詞二元了事原告自誤○同里鎭人任傳燕控未婚妻陳氏私逃來滬改名鏡花閣賣娼與秦培基姘識潜匿一案前日午後復經公廨王裹　與觀審之比愛副領事研訊陳氏與秦延律師梅吉言上堂辯護中西官以原告屢次堂訊不到用無的實証據遂判將案註銷陳氏與秦一併開釋 
責成保人○姚順卿控殷菊亭不還偕洋一百五十元前日午後由廨復訊因被告保出未到着保交案候訊 
不甘下賤○濟良所昨解幼女陳秀金張冬妹到廨請示訊據陳女供年十六歲杭州人由母押於三馬路福康里陳姣弟妓院内得料一百元立據兩年因不愿爲娼投所張女供年十四歲寗波人亦被母賣與某妓院内得洋七十元現在虹口搗婦小房子内恐被逼娼逃出王裹　商之美强副領事判兩女併留濟良所候補傳人証再訊 
私刑弔打○周鹤明因竊南京路四百零四號朱春堂家値洋四十元之綢衣當被捉獲詎宋與熊榮生將周私行吊打經捕房查悉昨將三人併解公堂訊明中西官以宋熊私刑吊打殊違定章着罰洋二十元充公周押兩月示儆 
又是一堂○　婦林要氏控陳市水　使妓女十二樓捲取値洋四百餘元金飾逃往漢口一案昨晟由廨復訊林籌楷証大姐阿五寳等投訴前情訊之陳延律師辯護判陳仍原保候禮拜四再訊核斷 
補傳人証○　四大控沈永法以合做醬渣生意爲由騙去洋五十元一案昨由捕房將沈拘解公堂訊據沈供實孫沈春桂與楊交接判存洋五十元交保候補傳人証到案再訊 
訊明拐案○李德標控冀南良徐李氏江陳氏串拐六歲男孩煥珍由廨訊判龍等分别押交在案昨經中西官復訊明晰以江陳氏無干開釋徐李氏押女所半年關押三月如能將孩交出在予滅罪 
虧空帳欵○奥商彙嘉洋行控買辯劉叙倘虧空帳銀五百餘兩昨經公堂傳案判劉交人銀並保候照會奥領於禮拜四會誤情急投河○寓居廣東路新豐旅館内之甬人張惠生因被該棧帳房顧寅生呑没存洋四十元乏資冋籍致張投河罰盡由捕救起帶入捕房於昨日傳同顧寅生併解公堂請究據張供前在　　 
黑龍江聖務公司爲司事於民軍起義時來滬寓居該棧近向友人張小寳借洋三十元陳義茂偕洋十五元用去五元其餘寄與該棧帳房向取不認情極投河是實訊之顾寅生供稱原去　存照片並未存洋請察旋據張友陳義茂証明向其代貨情形中西官會商之下判張開釋顧交保候傳見証到堂質明再核 
[美租界]  
　　醉漢落水○前晚有一美國水手飲酒大醉奔赴斐倫路浜投河覔死由西捕雇人援起送公濟醫院醫治旋由該管長帶同艦中核奪 
幸未燎原○舟山路七十九號某姓家前晚　　火油燈幾議回祿由救火會聞警往救已經熄滅又北兆豐路西羅家淇錢和尙家亦曾失火當卽撲滅 
失竊報捕○西華得路二千七百四十一號陳正聲家前晚失竊考籃一只內有値洋二千餘元之首飾等物又蓬路一百八十一號于姓失竊鈔票八百餘元均報捕房請緝 
車夫何柱○王水林昨報捕房云搭襄陽丸來滬雇小車裝載行李雜物中途脫逃請爲查緝捕頭准之 
[法租界]  
　　律師違行○律師蒲石前日因有要事取道西伯里雅鐵路前 
 
 

Page 8

 
 
[吳製星期戒烟丸]  
此丸戒煙第一靈○南到溫州北天津○戒斷之人二三萬○並無一　出毛病○七日斷癮非為貴○十天斷丸為奇珍○吞丸三天　色黑○煙蟲煙積去乾淨○且無胸胃並氣痛○不吐不瀉不遺精○因病上癮病不復○還能照堂辦事情 
一料能戒日吸一錢三分煙癮　大遞加每料售洋二元批價格外從廉庽上海老垃圾橋貽德里　硝磺局內 
[（眼界一開）]  
四馬路春周得意樓早茶世文送看日沒晚茶　花滿座又有新到行眾　均令人自迷五色世界一新　慕盧逸 
[（鳴謝佳品） 
華興公司現家園製燕窩糖精中外知名家慈素咳喘因試用一匣藥能對症宿疾全清符刊鳴謝　效鳥廣告 
[（包愈斷根）心胃氣痛藥]  
此藥見效極速無論何種心肝胃氣痛及遠年難治之頑症雖痛到十分辛苦一服此藥馬上止痛止後包愈斷根永不再發大瓶一元中半元小二角半 
上海拋球場北首杏林軒啓 
[（廉價出售）]  
今有宋磁觀香一尊此貂大掛兩件海建馬掛一件杪　　木三付廉價出售合　者請至四馬路大共和報館與會計利沈瑞山先生接洽可也 
[遺失莊票]  
小行遺失鴻勝莊票七月初六期　元壹百零八兩四錢八分第一萬零六百六十二號已賂該莊　照作為廢紙望中外各寶莊　切勿收用特此聲明　陰歷六月三十日　萬順豐行告白 
[益康洋貨號遷移廣告]  
本號擇於陰歷七月初二日遷移在後馬路絲業會館後面寗波路安定裏面如有信扎等件即送該處接洽可也 
[商辦華豐機器碾米股份有限公司招股開辦章程廣告]  
一本公司定名華豐機器碾米股分有限公司按照有限公司章程辦理二本公司廠　係雅定英租界蘇州河新閘橋南西　慶東朝西二層樓洋式棧房一所設廠屋棧房購　機器用電力碾　即以該　為　業之所三本公司營業　　內埠各　　業便利米客係承包客家委　之米兼碾稻　及棧客貨並可隨時採辦各米設發行所　宜　易分利益於同業以冀推廣生業　張利源四本公司宗旨剔　米質研究良法推廣銷路振興商業說　平價零　民生商業兩有　益為完旨五本公司擬集股本錢洋二萬元分二千股每股銀洋十元一期　足定期陽歷八月一號即陰歷六月十九日為始開收　疑之期務祈屆期照　收到股洋　給收據　足二萬元期行數止俟印齊股票息摺咨照更換六本公司先由發起人集成股本銀洋一萬四千元先行開辦倘餘六千元計六　股招集零股以為利　　及七股本官利週年一分收到股洋次日起惠八紅利作十六份分派以四分為公積金以一份為劃辦人酬勞以一份為總　業事查賬員花紅以一份為經理辦事人花紅以一份為報效力公家暨充善舉其餘八份各股東分派九由發起人公鑒王丹　先生為　　　請擔任辦事董事　亞　先生　　三先生胡伯康先生張茂德先生無錫蔡　三先生　明王壽銘先生股友　先生總經　張　　先生十本公司俟股　收疑收足之後定期開股東會由一百股以上之股東內選　　董六位由五十股以上之股東內　　查服員二位十五本公司營業事務所在美租界北福建路六百零七八　　　　號內十六公司初創事務所　租費未開　前辦事各人薪水均　義務節省開支而重股本十七本公司商辦均集華人股份十八所有辦事　　　　條隨時公議決定施行○預　　出　頂衣一　股疑購辦碾來機器　內生財器具約　洋三千元開支欵常年官利房　損項辛　福食　項預備添　另件統年其約開支洋八千八百元三收入欵一碾米出數樣六部每日每部約出六十　常年作八個月計　共碾米八萬六千四百石除電費脚力篩工每石約餘洋一角共約收碾米費除洋八千六　四十元四　業　數資本分配購辦米機生財器具計洋三千元糊本除去一尚餘活本洋一萬七千元連　　碾白米　售每月約箱五千石常年作八個月計算共銷四萬石統扯每石約餘洋一角五分共約收　業進數洋六千元出入兩抵約凈餘洋五千八百四十元棧租收　尚不在內○如欲取閱集股章程向各發起人處各經招股處及外埠當　　公和來行無錫　源生來行青浦莊德茂來行松江洽源泰來行張　　茂來行閔巷吳彚昌米行問浦義茂昇胡三省米行　　箱昌　米行平　豐泰米行○總收股　華豐碾米　事務所代收股　老　橋北　　米號北市信成銀行紫來街同福昌提莊南市萬隆米行專毛家弄　昌當　家渡　頭新長和　船公司城內彩衣　　泰衣莊　教　元　米號三牌樓萬　衆米號西門外蘇省　路公司無鍚信成銀行蘇州王丹　先生　明富民街王壽銘先生　友先生南　河朝陽輪船公司接洽可也○招股創辦董事王　　王　　胡太　陽　　　　　蔡　三汪安三陳炳奎殷潔甫　子英　祝三薛　如　　安　　厂　　廷黃府六　　一張茂　胡伯康張景○總董王丹挨總經理張景星仝啓 
[遺失莊票]  
小行遺失鴻勝莊票七月初六期　元壹百零八兩四錢八分第一萬零六百六十二號已賂該莊　照作為廢紙望中外各寶莊　切勿收用特此聲明　陰歷六月三十日　萬順豐行告白 
[益康洋貨號遷移廣告]  
本號擇於陰歷七月初二日遷移在後馬路絲業會館後面寗波路安定裏面如有信扎等件即送該處接洽可也 
[聲明歇退舞弊司事]  
　　本公所司事陳義山發司扞量凡　貨到埠歸伊查騐初尚奉公守法不料熟能生巧按更大不規則勾串貪小船戶以多報少　至私　　章向裕康莊私收票銀三十二兩四　又挪用公所收欵二百餘元刻經董事查出弊端種確實可　業於五月端節　　將陳義山　退並經公議將其行李衣箱當衆點　充公變賣賠償公所正疑　　恐該可事雖已辭　故智未泯仍舊在外以假　章　挪西借　各　寶號切勿受　如　有以上　即係　自　　與本公所無涉勿謂不預先關照也　上海盜業公所廣告 
[永年人壽保險公司廣告]  
本公司特仿香港新訂法律承保壽險一英商之保壽公司也○兼承保各種人壽幼童備蓄險年付險費既徽且省凡年在三十歲之人保千兩險銀者平均計每日所出祗銀七分擔認保欵總數（結至西一千九百十二年三月三十一號）銀三千一百五十三尤五千九百六十一兩進欵總數三百零四尤六千零四十兩一錢六分 
總公司在上海廣東路十號并於亞洲各大埠均設分公司威代理店 
[聲明]  
不肖子羅長初在申不務進業受人煽　以致終日賭　遊　故特登報奉告諸親　友如有銀洋貨物上落等情與愚不涉恐未遇不涉恐未遇知故特佈告 
羅紀良告白 
[（眼界一開）]  
四馬路春周得意樓早茶世文送看日沒晚茶　花滿座又有新到行眾　均令人自迷五色世界一新　慕盧逸 
[（鳴謝佳品）]  
華興公司現　　家園　製燕窩糖精中外知名家慈素咳喘因試用一匣藥能對症宿疾全清符刊　鳴謝　效鳥廣告 
[捉逃拿移酬格]  
鄙人等於今夏與鏡江人邵　芳卽邵四發在十六舖股開從廉小　莊即由邵充經理詎邵於六月念六日　店中現欵千元左右　逃無蹤除禀　租界官署辑拿外如有人将邵　扭来前或送官寗者酬洋五十元通　　　因而拿　　酬洋念五　　欵以等决不食言 
商　　啓 
[遺失提單聲明作廢]  
茲遺失六月念七　興進口清豆一　　　　三十六包十一　　　　青豆八十六包十四　　號　豆六十六包三號日　黑豆一百六十八包十三號　黑豆五十二包又買　　　十八　　　黃豆九十四包共計六票豆五百零三包因　友在途遺失今已咨　　豐行及劉祝記並　商　樓　出遺失之六票棧　　廢票各寶號莊切勿受欺特登申報聲明 
萬　啓 
[登錄商標清快丸]  
謹防假冒 
本商牌　　三十年五月日稟　　　　府　　註　平發病快活身肝虔慘　　　　　丸　　　　　　　　　　　 
雖現無病之人　上　　　　出遊行　　　說　　　　　　　　訪人請客　時疫難行等時宜須撈帶此　　　　亦不可離左右也 
噢酒　　　之前後　　　用此　　一二　即　　　　　　　　　　　　　矣 
清愉丸藥產自　漏仙丹再出萬物皆寧雅　珍席味補茶陽盛大堂製鑒選旣精試將治症概畧陳明山嵐瘴氣防遇未防耑治吐瀉胃疼胃風精神　結心思恍惚感冒時邪惡疫流行船車眩暈痰咳吞酸氣逆胸痛其他諸般行旅居家必備必齋老幼另婦常脹此丸價值公平　驗恢宏 
名聲　　似於雷　現粒一　口　同聲座臥舟卑刻　　　　　　急趨死回生白赤痢痧即時復平　　昏迷立刻解醒目眩頭重昏倒率中　滯　　　　難融　心　此廣　　清水土不和傷　中　用法　　　試萬　酷寒炎暑當貯須携驅邪避瘟心身共安請為購服却病延齡 
價目　大匣（一千二百　　優　無　）洋一元二角 
小匣（五百七十　　又　又）洋六角 
大包（二百二十粒附　　　）洋三角 
中包（一百零五粒）洋一角二分 
小包（五十粒）洋六分 
　瓶（二百粒）洋式角五分 
[孟淵旅社經售滬寗滬杭車票各口船票廣告]  
敬告者大凡　旅起程　免因　　促鄧赴車站輪馮既為開駛時刻所迫又屬客衆　擠　有不及　票之勢此誤實非淺　木社　　於此　設經售南北火軍票各口輪船票並非牟利實便行　　先　票利使起見○又經售各　　　行號上等貨　均皆訂立特別廉價之合同凡欲購辦須向本社陳列所　　貨　　一交易或給樣與主容自向彼　　接洽此亦利便遠各不致受　　　欺虧也○至本社參　中西自行　造　　三層洋房內外佈　陳設器具無吳不　　售中西大　名酒西點　　零拆一　俱全較中國各埠諸火客棧旅舘大有天少之別所有內容特　　良之　則歷　各報聲明　蒙各界　惠顧　君許可　不　　　　　佈告 
[急救痧疫第一藥國民寶丹出現]  
本藥房主人　於丙申　夏秋間　南洋各埠　行鼠疫瘟疫觸目慘甚流行及於廣東福建浙江煙吧等處滬上亦有塵螺子午等痧癥患者子費午死危險萬分本主人因聚集諸名醫藥究多時邕得是萬均用中國道地貴重藥品修合而成豐煉得法專治夏秋一切暑痧時疫險癥試驗多人　效無比無不讚美是丹起死回生之聖藥也可知是丹醫　痧癥疫諸真有　均病除之妙無論　螺等何種險癥將此吞服二三分立能轉危為安居家者宜星預　豐少功多幸勿以切身之事莫然置之也每盒洋一角五分每打洋一元五角上海五馬路廣濟祥總發行所上海盆　吾　僑華泰德記大　馬經中華厚安藥房謹啓 
[如意丸善治色癆]  
上海河南路彭壽堂錄　鄙人天賦廳薄特為　情色界年甫十六業已授室而血氣未定情賣早　旦旦面伐殆無虛夕然積氣銷　相火愈炎事後每　　　異當氣短心　胃呆食　葐　怯之根已　伏於床第間矣獪以年方壯盛情不自禁加之性好　不喜粘寂　　敗　迭徵精　滑　不收　　　而不舉　則氣　臥則骨　奄奄病態支坐　起久之而咳嗽　痰　鮮血　　遠　　　而形神　失於是　懷失　　藥亂投繼延數月不見起色醫生曰此　病已入　　例在不治祇期帶疾以延餘年耳鄙人　之　然亦無可奈何　戚友多人每為之計問　訪　念茲在茲一日外姑探病來舍携有彭壽堂字號丸藥一包拆視之則補血生精如意丸也滋　之曰放　服此藥　　當繼購不還　年少　質不止此丸能　周身之應能生後天之精扶敝起　　盤有　省精血一旺氣分目舒力量亦　增　周身運　暢　百　不治而自消　乎血能生　精能生氣氣盛則身鳥得而不強我之所開書此悉　　經服是　　之所曾也茲贈爾兩歲姑試服之兩瓶服完必有奇騐然後　　續購可也鄙人受之不　照單服下起　學步於室中數　即就枕妥　無恙明白仍照單三服服後必運掉片時便其藥性　化散布各經絡各穴道每日如此不增減不間斷將及一月便覺　　而氣願喇止而痰　食則健　多味眠則安寢達旦家人皆欣喜過望勸僕專服此丸兩儲　固已逐一消除　今連服半年有餘而賤體完全復元不　少年資格一如我外姑往日之言房下更又喜占熊夢然則　　曰　　廠福實病難醫省并確　也茍有妙藥天下安有不可治之病　謹遞此以謝　高郵東關外范景文頓上 
[駐滬廣東官司銀號第三次廣告]  
前於五月朔六月朔兩次登報凡存有敝號上海鷹元鈔票者務請即來兌現至今票未收齊特再展期一月仍在北京路浙江銀行代付準七月底截止如再逾期卽須赴廣州兌取合併聲明 
[永昌洋行　　念二年之白蘭地酒]  
本行現出售最陳白蘭地酒已有念二年之久凡會嘗試者無不稱譽如蒙冊賜顧者請認明瓶上有JULESGILSON＆CO以免魚目混珠此佈 
[第一總統牌　精神丸]  
　　　　　　　　　　　　　　　　　　　　 
武昌　中會議員　北財　司　　田君　候肖像 
中法大藥房主人　　前　　　　貴藥房新發　之精神丸　披　功效錄　　　　必有神效非等　　鄙人自革命事業　　從事鄂垣奔波半　　　　　衣免疲精勞神　　　　以　習　躬　建設時代　　一　之長准不　　心思才力為民　謀幸　　當此于齣一髪之際凡我國民與有　任自應振　精神併力維持俾國事　　　備而歸人馳　半生　　險陰　精　治往往神經用事心力四事消　年來精神頗覺　敗　　壯志　伸今半購服貴藥房精神丸會不　辰居然精神來　動作較勝　　既佩　　藥房良藥　　之功又私自幸精神強問循益以往庶　為國民前途　　　天　　　數以千計　以表　　　藥房主人杏林之芳烈且為我同胞杏如有進　　關於民國　精力神　咸有宋　者其　於此精神丸加之意焉專此　佈即請　　安　田民　　　 
陸軍　軍　　醫學士　張修爵君介紹精神丸書 
精神丸者　內容皆新藥　　外親亦製作精良　有價格之補品也 
精神丸者　無　粉等粗劣之質亦無嗎啡等猛毒之品　有信用之補品也 
精神丸者　滋補而不　滯與齊而不燥烈　有特效之補品也 
精神丸乃一種補　養腦健胃之強壯劑維也納大學病院常用之良方今中法大藥房主和既治此劑以餉國人而以鑒定之　屬之於余余友人中時有馳國相詢者用　數語以為紹介如左　購大瓶一瓶贈送小瓶六瓶 
價目　大瓶五元每打五十元　中瓶一元每打十元　小瓶二角每打二元 
總發行所上海三馬路中法大藥房　各省分鋪及各大藥房均有發售 
[漢口王盈豐煙袋號]  
世人之有瞽目摺天有日月也眼自有病則近不能監察　不能瞻眺久而不治　將淹為殘廢人矣本藥房竭數十年心血始得此中外奇方名曰光明眼藥能統治眼科七十二症縱使遠年不愈瞳人生　白星白珠紅眼　皮卡痛如刀割或痛不可忍以及痘後日疾只須將此藥日點三次雖　目亦能豁然開朗　千古不傳之秘寳也每瓶洋一元○又秘藏良方精製醫目還明丸每盒洋一元料六盒洋五元雙方並用功效神速　上海三馬路西市鼎豐里內鍊雲藥房 
[白濁香甜露]  
此露治五淋白濁真如仙丹一般靈效具極清甜可口如溺管十分刺痛撒尿不出痛苦到要命一服此露立即科水止痛即愈每瓶三角上海拋球場北首杏林軒啓 
[全昌新出精造玲便眼鏡]  
本廠創辦自造眼鏡來以十有餘年挽回利　日日改良精造各種研究完全離鼻眼鏡十有餘種可免壓鼻鈎耳之　別出心裁想出　種妙法環球第一無有不合諸君而部大小種種舒服愛之不釋並經高明光學醫生考驗養目格致晶片黑白藍綠廣近光老光平光等片無論年老年輕有患目光不凖者俱能照配合光保護目力配換鏡片有光線表較凖度數絲毫無差其價格外克已以　推廣茲　易服改　　　　石珠寶弱翠各種金銀首飾等類無色不有一切全備定貨迅速各種首飾眼鏡均用本金足赤煉就如有不合仍可兌換非徒牟利實欲推廣上貨想熱心同胞必樂顧焉 
上海二馬路西口跑馬廳分設申蘇州　門外 
電話一七零四 
[吉地出售]  
吉地一方坐　在派克路計地七分之數最合造住宅之用如有顧買者請問華比銀行帳房訂購可也 
[德商世包公司廣告]  
謹啓者本公司專做特別五色花紋粗細水門汀自運愈　上等大理石中　白石青　五色花紋石係初次裝運來華者一經打磨光滑無比并有各色花草人物玻璃在滬售　以來久　　各界推許良以特美價廉所致且購買本公司各色物品如五色水門汀本公司可以派人代做五色花紋大理石等本公司可以派人代　獪為非常便宜近來創　洋房府第及製造浴盆面湯　以及嵌　坑榻茶　　　不向本公司購買以上物品茲定陽歷七月二十七號　張氏味　園開中華寶　　合會品物研究會將以上品物陳列於該會六十二號樣子問內如蒙各界賜顧欲先看樣者請　　該會閱看或　賂靜安寺　外國坆山對　本公司樣子間虹口西華德路四十一號本公司寫字間　樣面議可也 
[麥液酒]  
製以清麥　味如甘體　健體開胃　四昌皆宜 
麥液酒係選最上等之麥芽及花草布用特別格致之法提煉其精　護而成其內　含極輕之酒精（約百分之一分半）體虛有病者飲之最相宜凡為有患癆傷血枯等症者醫士每啁病人常飲此酒以求復原誠以此酒含有滋補之成分甚多故也凡習練遊戲各術飲此最可壯體而當炎夏之季患傷風之症者此酒實可爽快心神如能常飲不輟且可免賜腹之患此酒甜未顏色均得諸天然不假人為亦無化學之存留質此酒毫不逆味雖多飲而不致醉亦無種種使身體不安諸弊常量飲之每日可二三瓶　購六打價洋十四元打價目二元六角　上海總經理處南京路三十七號科發大藥房 
[餘姚臨山兪氏修譜廣告]  
竊我俞氏自明季景泰間始祖諱長瑞公由新昌告密在餘姚之臨山衛爾時衛城一族丁口緊盛後因倭亂散處四方原譜遺失迨有至前清熙問五世視元伯瑞伯二公修葺之未幾道咸年間洪楊起　又遭兵火譜復殘缺今已閱六十餘載擬續修譜系如我兪氏子鼻遷居　方者　即開明諱號配聚生卒慕宅速來臨山衛城內本宗祠報告可焉如函寄餘姚臨山街槐德堂藥材兪月川或寄上海北市吉祥里公升泰兪子巖以陰曆九月底為止　餘姚臨山兪氏族房啓　內 
[新到金冠牌皮酒]  
啓者本行新近運到金冠版皮酒此酒為日本有名廠家所造色香味三美俱全為寰球各國貴紳諸君子推為衛生妙品方今　中華民國民智發達衛生日益進步是以本行不惜重資加偶定造敢以貢獻歡迎如蒙　賜顧零躉批發無不格外克已總批發處虹口昌昇泰號德律風 
上海大倉洋行啓 
[疾毒社忠告戒煙良法]  
雪垢丹者係本社會　陳醒奮朱劍寒陳侶竹諸君學士統中西醫　　而成所以功效神妙確非尋常代煙低癮之藥能及萬一切由本社派人演講吸煙之　到處送服連　　一帶每月戒除各至六百餘人有冊可稽成效卓著祇因成本既巨力難普及吸煙之人每然在穀滿欲夙願未遂富形抱疚至本屆集取眾意義設公司於上海酌收成本以冀普及使有志待戒之士不致將大好精神消耗於孤燈毒霧之中兌值時鄧世　我一胞豈可寗被鴉片之束縛放棄自由為之身計有不煙不疾首痛心戒之　早若為一家計子孫計更不能不醒此　夢無我祖國之恥其惟我有志同　乎若仍飲鳩止渴有良藥而不戒試問諸君將何以對天下說不得已大聲疾喚以盡同人之職務聊當之界之晨鐘愚直得言幸垂鑒察焉雪垢丹收價每張一元能戒除老癮一錢五分且　吸煙時尤為舒服每打十元　包每袋大洋三角每箱四十袋十元　總經理上海中旺弄鳳鳴里底夏新公司電話二一一七號　南洋爪哇里　疾毒社同人公啓 
[中國紅十字會會員捐戶诸公鑒]  
本會定陽歷九月十五號開第一次全體會員大會選舉常議員會長理事等惟會員及各分會代招之會員散處四方 
有未將住址及介紹書見示者乞速將　照號碼及現住地名速示以便刊入會員題名錄又捐疑諸君數目不同見識廿五元以上者　本屆　事會認可一律認為會員紅會為世界的慈善事業萬國推重一　入會尊榮無比況既荷熱心捐助務乞補足廿五元並將眞姓名住址見示至　　盼又　章程十七　獨捐千　以上經募五千元以上　　為名譽會員十八條　捐二百元　上經募千元以上　推廣為特別會員凡經理收捐招致會員諸君　　經慕捐欵徵集會員各若干函示以便造　於大會後一律正式推舉事關　人　　 
幸勿放棄至　天津路八十號紅十字會事務所啓 
[儒醫陸永侯留滬]  
太倉陸永侯先生研究譜學尤精　　宦粵二十餘年凡同鄉親友以及被　人士因病請診者無不應手奏效久已名噪　東云秋光復後由粵回里今來　上同人等因即商請先生發備濟世並為之酌定診例現寓南市太平里安康旅館每日午前九點　起門診下午二點　後出診特此佈告　李平書　虞洽卿　余伯陶　曹南生　吳穎芝　汪子淵　席子佩　汪　　　程贊甫　顧廣和　　伊臣　施笠仙　同啓]  
 
 

Page 9

 
 
自由談 
游戲文章 
[土地上城隍書] [  蝶仙]  
　　城隍先生閣下前者趨謁崇階適値政躬違和末由上逹下情深以爲憾敬禀者自民國成立以後陽世名稱如老爺大人之類均經銷滅凡我陰曹亦應一律改良用表陰陽一體之同情此後公私文牘往來應用何等名稱最爲適宜統祈鈞示以便祇遵無任盼切待望之至肅此上禀敬請勳安治下土地稽首頓首上禀 
[控惡蚊狀] [  毒]  
　　具狀人脂膏籍貫黑暗世界酷熱縣受苦鄕人氏爲惡蚊肆毒殘噬肌骸乞速賜驅除以警兇橫而安睡界事竊脂膏自熱血部降生而後祖籍隷酷熱縣中家居受苦鄕內雅愛性天之安適怕遭物外之㩴殘是以睡界棲遲相安靡異詎料近月以來陡有惡蚊肆虐植黨欺凌始焉轟轟煽動驚徹四隅坐不成眠久滋攬擾繼則乘人不覺口舌交攻旣善鑽營復行剝啄脂膏地介弱質以致身無完膚血痕被席似此烈熱慘苦之塲而遭彼吸體剝膚之痛又復深入內閣把持藏府種種惡狀罄筆難書脂膏再四思維如蚊等不惟有害於衛生之調養抑且有碍於睡界之和平縱欲隠忍吞聲竊恐飽噬不饜聚黨愈多流毒伊於胡底爲此瀝情上訴想大王以保民爲前提以安睡爲宗旨雖値黑暗世界亦豈容藐兹蚊等摧殘他人之飢膚飽供一已之咀嚼使破壞睡界草菅人命而不惜乞俯諒下情或委蒲扇力士以逐此醜類或舉烽火狼烟以驅其黨羽庶脂膏等隠患可除痛寃可雪則蚊毒咸消旣足以護衛生調養之功亦足以保睡界和平之局誅暴安良實爲德便爲此切赴睡魔大王殿前伏乞施行感沐靡旣公民脂膏謹狀 
[新唐詩] [  虎痴]  
　　有辮離家無辮回頭顱如故鬟毛衰老妻相見不相識笑問僧從何處來 
獨在異鄕爲異客每逢佳節倍思妻遙知阿嫂登高處秋水將穿只望倪 
靑樓少妓不知悲夜夜留郞學畫眉忽見頭巾楊柳勾悔敎夫婿做鳥龜可憐細草洞邊生上有黃　水始鳴紅湖白帶晚來濕夜度無人舟自橫 
海外奇談 
[利泮油畫之價値] [  虎癡]  
　　油畫聖手利泮係英國人名聞挹士所繪油畫價値最鉅倫敦之古斯地拍賣肆中去年懸有利泮油畫一軸爲英國名婦委靈鄭之小影拍賣時竟有人願出十一萬六千五百金購去嗣經有人調查謂自有油畫以來以此軸之價値爲最鉅云 
[假鼻] [  頌斌]  
　　法國有一議員名阿而都者孛蘆三爾地方人也當其幼時鼻上患一毒瘡請醫生割去之而另以橡皮裝一假鼻䐇合光潤與眞鼻無異不知者從不識其爲假鼻也上月二十六號巴黎廳議事阿而都君亦在出席演說說至警策處手舞足蹈大有旁若無人之慨而不自知其假鼻己墜落於地彼仍發揮其所持之理由振動其感人之聲浪一時全廳人員及旁聽婦女等爲之大笑不止彼始報然退席　 
尊聞閣詞選 
[感時用瘦蝶瘴韻] [  天民]  
　　說士緃橫舌廣長可能世宙轉和康秦　十上終無用囑有干時脫穎囊 
卅變滄桑百威眞放翁無奈亂離身劇憐詩酒牢騷態同是天涯零落人 
漫漫永夜隱憂長欲寫騷愁借杜康一自北庭都護設黃金百萬擁私囊 
黨派紛爭太認眞共和貽誤自由身要知多少新人物都是勾掆隊裹人 
太傳年來愁緒長閑評風月入平康千金一擲尋常事潮笑豪華徑阮囊 
小檕吾廳愛　眞屏除盧俗寄閑身蒼茫烟雨吳淞路只有披縮帶笠人 
臥薪嘗膽計深長一旅中興夏少康自古維新眞鉅子身經磨拆智成囊 
赤松黃石去全厲終古英雄類保身得失寸心知也未蒼生厲望在斯人 
林泉點綴景舒長往事凄凉說靖康趙宋湖山悲覆水飄然舉劍一詩囊 
老帶荘襟結綴眞靜衆妙　鑑湖身世聞倘有桃源洞避亂願邊秦漢人 
愧無才學　文長七尺錫藏頗健康剩有殘編堪送老挑撜夜讀理書囊 
衆曁雲囿派　與放懐今古等　身故怒　　　歸好錢價吟風弄月人 
知巳天涯恨轉長一樽慙愧對韓康淸携梅鶴無他物檢點詩　貯錦囊 
互識廬山而目眞何線驥尾附吟身郵簡絡釋新時本海內知名有幾人 
滑稽談 
[集四書] [  虎痴]  
　　兩秀才結習未忘平時之乎者也不去口遇一事必作破承誌之一日甲方如厠呼乙曰來予與爾言乙乃掩鼻側立若不勝其臭惡也者甲因集四書句作破承曰睨而視之將以求食也乙惡其誚已即應聲曰夫膝若是大乎則吾進退豈不綽綽然有餘裕哉 
[折一字]  
　　宋陳亞性滑稽嘗與蔡君謨會於金山僧舍君謨嘲之曰陳亞有心終是惡亞應聲答曰蔡襄無口便成衰亞又自爲亞字謎曰若敎有口便啞且要無心作惡中間全沒肚腸外面任生棱角妙語解頣滑稽之雄 
揮扇閒談[  虎痴]  
[不知趣]  
　　擾貧家飯菜不知趣硬借新衣穿不知趣　　 
污壤人書籍不知趣鬧新房不休不知趣問人機密事不知趣碰和生客來不知趣 
戲劇指南[  健兒]  
　　八義圖一劇程嬰告發後屠岸賈拿住杵臼使程嬰舉鞭擊之嬰一手執鞭一手作暗遞啞謎狀恐其因此激怒供出實情也然二人定計之時杵臼巳誓死救孤死且不懼豈有怒嬰之理况堂上屠之爪牙甚多倘被窺破機關事反决裂 
健兒謂嬰之爲人精細忠誠决不肯稍露破綻鬚生此一舉手殊屬多此一舉 
三擊掌算糧登殿等戲去王允者例用掃邊老生夫王允以資格論人欺貧重富逼女改嫁其設心與乃壻魏虎相類豈可以生飾之 
健兒謂飾王允之角色須用三花面與宇宙瘋中之趙高同一角色似較近理奪小沛一劇呂布白口中有（劉使君異日得志毋忘我呂奉先今日轅門射戟之功耳）一耳字用得生硬而不合語氣 
健兒謂耳字不如改也字似較通順 
伐子都一劇去子都者類用武生虹霓關一劇去王伯黨者多用武小生夫子都爲鄭之公族大夫其先人曾掛帥似係公子王伯黨落草瓦崗英雄蓋世而欠文采風流 
健兒謂兩劇中須互易角色彼此眞相悉合 
小說 
[夜花園之密語] [  慣時]  
　　夏日炎炎晚餐旣罷忙穿長衫執扇子一步步的至馬路上來見一個美男子穿西裝執手棒與一女子携手同行輕輕細語余尾之竊聞女子曰何不往夜花園一遊以觀晚景男子曰甚好甚好於是二人坐電車而往余亦坐電車蹝跡之無何二人下車余又尾之直入花園園中人山入海遊客如　彼二人轉過東首林側僻静處揀了一張長靠椅一同坐下兩人細語噥噥狠是投機余立於林中細聽聽到入神之際忽一人拍余肩曰君何來余急處之蓋友人也余告以故友曰此某校敎員與女學生在此研究生理學君何異之君豈不知吾國日進文明耶余頷之乃與友人乘車而返 
[茶酒店之閒客] [  瀑石]  
　　趙一錢二孫三李四周五吳六鄭七王八等朋友約十餘人家道各不豐而又各無職業 
每日非趙一錢二看孫三李四即周五吳六訪鄭七王八彼此往來幾無一日不相見也 
日久忽又於某茶店爲聚集之所 
茶店之便甚多一友朋均能圑聚二有事即可商議不必多端尋訪三謔浪笑傲不如家中㧦束四新聞奇事得諸茶店者最多各友旣得茶店之樂每日上午必一聚謂之吃早茶聚後所談無非各弄小慧互相譏趣無一言及於義者 
日旣中各散歸午餐午餐畢家中略略休息休息後又至一異地之茶店趙一錢二孫三李四等又陸積至所談又與上午無所異 
夕陽將落各人又吃酒去 
吃酒弗至大菜館京菜館必至小酒店中因小酒店費省而大菜舘京菜舘費多也 
旣至小酒店各酒一壸豆一盆循循而咀之醉顏稍酡卽行散歸 
飮酒不令醉不㺓拳非諸人之酒德佳也慮一踰範圍則酒費過巨無人能做此東道也 
以上者各人按時上班嚴厲之課程也 
今日如此明日如此今月如此下月如此雖風雖雨雖嚴寒雪凍勿輟也 
顧諸人每日所費雖不多而家中無所收入景况日益不支 
各人憂心如焚仰屋興嗟非至茶店圑聚縱談不能解此悶也非至酒店飮酒不能樂也 
乃愈不得不日日至茶店酒店而酒店茶店乃愈日日見各人之蹝迹 
嘻此社會愈窮而茶酒店愈益發逹之原因也 
 
 
 

Page 10

 
 
   
 
