# 1915 - 142 - 4915192

 

Page 1

 
 
   
 
 

Page 2

 
 
時評　 
[我之救國談（三）（冷）]  
　　兵械費三者雖均爲救國之要端然余謂國民之知識旣備則當國家危急之時犠牲生命犧牲財產决非難事故兵而不足費而不足尚可倉猝求之若械斷非一時倉猝所能求者故今日救急之道三者之中於械爲尤急苟非自有製械之廠决不能用之而不竭苟非自有製械之家决不能與人爭勝而有獨長之處故今日所急之又急者設製械廠其一也培養製械之人才其二也先集國中可省之欵可用之人專注於此一事盡國人全力以赴之此我所謂救國之第一步也 
[命令]  
　　五月二十八日大總統策令石振聲何偑容給予二等文虎章丁搏霄孫傅芳給予三等文虎章穆恩棠給予四等文虎章馮相榮給予三等文虎章此令 
又令任命嵩靈爲鑲紅旗漢軍副都統此令　 
五月二十八日大總統申令内務司法兩部呈准文官高等懲戒委員會議决黑龍江通河縣知事福平安兩次疎脫監犯交付懲戒一案依知事懲戒條例應受免官處分等語福平安着卽行解職以示懲儆此令 
又令内務司法兩部呈准文官高等懲戒委員會議决陜西醴泉縣知事賈纘緖疎脫監犯交付懲戒一案依知事懲戒條例應受降等處分等語賈纘緖着照所議即行降等以儆疎忽此令 
又令内務司法兩部呈准文官高等懲戒委員會議决陜西洵陽縣知事焦丙繹疏脫監犯勒限未獲一案依照知事懲戒條例應受降等處分等語焦丙繹著照所議即行降等以儆疏忽此令又令内務司法兩部會呈准文官高等懲戒委員會議决江西泰和縣知事兼管獄員胡德修疏脫監犯一案依照知事懲戒條例應受降等處分等語胡德修著照所議卽行降等以儆疏忽此令 
又令内務司法兩部呈准文官高等懲戒委員會議决卸署雲南廣南縣知事蔣松華延擱命盜重案及疏脫監犯交付懲戒一案依知事懲戒條例應受　職處分等語蔣松華著照所議即行禠職以示懲儆此令　 
[專電]  
　　北京電濮陽決口六處徐世光將自請免官決不諾昨特撥欵三十萬 
　　北京電財政部呈准舊欠上海廣潮帮商欵分期償還給發庫劵以昭大信 
　　北京電京津泰晤士報論北京救國儲金會兩次開會各事均按照秩序日本警告謂爲不謹愼之舉動實屬不當儲金甚踴躍云云 
　　北京電季雨霖自首 
　　徐州電河南虞城縣警備隊下鄉巡查在縣東南葛莊塞突遇外來賊匪二百餘名當經開槍迎撃該匪恃衆抗拒兇悍異常陣亡隊兵五名傷三名繼由毅軍派兵星夜疾馳往𠞰匪巳聞風� 
先颺當即跟蹤力追二十一日馳抵蘇省碭山境内正屯地方匪衆正在該屯盤踞見官軍追到膽敢列陣拒敵經毅軍迎頭痛剿陣斃匪首韓永光曁悍匪五六十名斬首三十餘名生擒二十餘名巡防二十二營任管帶企良陣亡毅軍二營右哨官張熙臣受傷甚重日内尙在追𠞰� 
　　廣州電廣東龍將軍爲整頓軍隊起見仿照中央籌立模範圑派陸軍中將龍裕光爲團長其官長於各軍隊挑選最優之員其兵士則皆講習所卒業者也將來成效當有可觀 
[譯電]  
　　北京電駐京美使林苪士博士將於兩星期内回國袁總統大約將派章宗祥赴日調換中日條約東京商會擬設一銀行發達中日商業定資本五十兆圓（二十九日） 
[戰電（英人路透電）]  
倫敦電土政府發出通牒致各中立國謂英法在埃及有與土國爲難之行動故土國决計施行戰事於蘇彝士運河苟中立國船隻貨物因此而受損失則負其責者當爲英法云此牒顯有土國將以潛艇在蘇彝士運河作戰之意（二十八日） 
　　羅馬電公報謂二十四日考錫尼與巴勒特兩口岸曾有海戰其結果爲奥魚雷艇一驅逐艦三斥候艦一悉受重損並死多人意驅逐艦一艘追撃奥驅逐艦時爲奥艦四艘所攻撃意艦彈藥巳罄又爲火焚艦長遂下沉船之命艦員由意人救起者九人奥人救起三十五人二十七日意飛機一架向停泊塞比尼柯之奥驅逐艦數艘擲落炸彈（二十八日） 
羅馬電公報謂意軍在台洛爾與特蘭狄洛邊界巳行至伊特洛湖與迦達湖並至兩湖中間之地勢險惡境内各鎭居民皆歡迎意軍並表示傾向意國之忱意軍亞爾伯山兵在加里亞邊界仍獲勝利並俘敵兵意軍巳據格拉杜鎭居民異常歡忭意國飛船隊轟毁特萊斯特至拉伯萊錫那之鐵路一部分（二十八日） 
巴黎電今日午後公報宣稱我軍復在安格勒撃退回攻之敵軍我軍仍在聖拉才勒之亞白蘭續取攻勢巳獲完全勝利占據營地外之房屋若干所内有設防之長老會一且占據亞白蘭東面之凹路我軍固守所得之地並重創敵軍法軍於拂曉時東趨沙歇獲德軍防禦工程一所敵軍激戰之後大敗而退昨晚共俘敵兵四百餘人獲快砲十二尊我軍且於一防禦工程内俘敵兵若干惟尙未查明其數我軍在泊萊特叢林得有進步俘敵兵若干今晚公報宣稱英軍在拉巴塞方面得有進步敵軍在安格勒方面於二十四小時内猛力回攻七次均失利安格勒與亞拉間全陣線終日砲戰甚烈我軍固守各陣地（二十八日） 
　　倫敦電英軍大本營觀戰員報稱本星期杪德軍死傷甚衆拉巴塞浴室落下大砲彈一枚死傷德軍官三十員普魯斯第五十七步兵聨隊三千人十六十七兩日失二千四百人敵軍戰壕中之煤氣管曾爲法軍砲彈撃碎其一德軍乃自中煤氣現言英軍砲彈亦獲此效果（二十八日） 
　　倫敦電據前敵來報德兵不恤犧牲在蘭斯及斯台斯特拉特間奮力進攻其志則在奪取加萊六○山仍在英軍之手惟該地曾經英軍及德軍各埋地雷炸之兩軍且迭爲賓主互相攻撃故巳不復成一小山惟餘亂石一堆及巨孔而巳該地之得失雖無價値可言然德兵仍力圖奪之星期一日德軍在聖台洛瓦附近發出三種濃厚之煤氣繼乃密集進攻甚爲劇烈英軍聽令遁至所守戰濠百碼以内乃齊發麥肯沁炮撃之德軍不及退走死者甚衆積屍高可六尺英軍現於此取守勢惟巳在拉巴塞南面扇形地向前進攻該地德軍防禦工程異常縝密且有電燈照耀陣地（二十八日） 
倫敦電北法晨報訪員謂英軍砲隊成績甚佳前敵之巨砲彈雖所需日多然無缺乏虞某某數界解釋此事全屬失實英軍曾炸毁敵軍固體及鋼板所獲之戰壕取路而進有英兵數人中煤氣而倒曾爲德兵以槍刺刺之（二十八日）　 
亞姆斯特丹電柏林公報承認加里西亞之俄軍巳在錫尼亞伐將德奥軍逐過桑河德軍有砲若干尊不及携走（二十八日） 
　　彼得格勒電公報謂俄軍在阿塞爾位勤省狄爾曼與凡恩境内撃退土軍並占據烏魯米亞俄軍在美里亞斯特南面撃退古爾軍隊（二十八） 
彼得格勒電公報稱土潛艇撃沉俄國戰艦之說不確俄艦在黑海從無被敵轟沉或撃毁之事（二十八日）　 
亞姆斯特丹電德首相在國會中痛詆意國謂意國爲協約國所威嚇且受賄賂並斥意國執政者之無信實不顧條約義務議員聞首相詈罵意國之言掌聲雷動其狀若狂亦可見德人對於意國加入戰局之旣怒且畏矣（二十八日） 
　　倫敦電爲德潛艇撃損之美國輪船勒伯拉斯堪號巳入利物浦船塢修理（二十八日）　 
　　倫敦電香港電滙英金四千五百磅與海外俱樂部購飛機兩架以助飛行圑（二十八日） 
巴黎電攻撃魯物特維夏方之飛機均安然飛回惟有一架在該地附近爲德軍撃落艇中曾起火聞係飛行家自行焚之（二十八日） 
巴黎電法國來往大西洋之郵船香巴業號在聖拉才勒外觸礁受創甚重搭客均遇救續電云香巴業號觸礁中部碎裂不免沉失（二十八日）倫敦電航業界聲稱格拉斯哥之亞其里希爾號輪船爲潛艇所攻發無線電求救續電亞其里希爾號己安抵此間（二十八日） 
　　倫敦電洛伊特公司宣稱大阪郵船會社之馬來丸（四五一五噸）由倫敦開出在亞爾其里亞海濱外撞沉由上海開赴倫敦之約瓦太丸（譯音）四三六○噸由大連裝大豆赴英）船中之人均遇救馬來丸艦首受損須稍修理（二十八日）　　倫敦電蘭加希爾棉廠之主人因梳刷房工人要求戰時紅利恐將同盟輟業織工會社今亦附和提出同式要求（二十七日） 
[東方通信社電（日本人組織）]  
　　東京電政友會本日開代議士會决定提議對中外交問題彈劾政府案並減稅二千萬元案（二十九日） 
　　東京電前台灣總督佐久間陸軍大將蒙叙勳一等並賜年金一千五百元又一時賜金三萬元（二十九日） 
　　東京電日皇定於來月三日午前由東京驛啓蹕臨幸橫須賀軍港校閱新造之戰　艦（二十九日） 
要聞一 
[法人勉勵聨軍堅持作戰]  
字林報四月二十三日巴黎通訊云法國拉斯台里氏前爲財政部審查員近論法國未獲大勝遽爾言和將來財政必生困難結果其言頗爲警關大旨謂假令戰局以一年爲限期則在此一年中法國戰費當達英金七百二十兆鎊而英俄德諸國戰費較之法國尙有增無減他日各交戰國如何分擔此宗巨欵須視德國軍力是否毁滅而定假令德國僅讓土法比土地而不賠償戰費法國於現有國債一千二百四十兆鎊之上加以 
 
 
 

Page 3

 
 
　　七百二十兆鎊之戰費按目下利率五厘　算法國每年所付之利息當爲英金四十兆鎊再法國不獨每年須付息金四十兆鎊且須籌集較前更鉅之軍備經費以防德國報復蓋德國勉强媾和勢必寐不安席食不甘味練兵鑄械重整旗鼓以求一逞而始快也故勝負未大决而媾和者乃暫時之和局目前之戰事雖了而將來之戰機巳伏凡與此戰有關係之各國於媾和之後仍必揮金銀如泥土佈置一切以備將來之戰爭苟修文偃武不作未雨綢繆之計則他日國破家亡之慘終難倖免是以此次戰後法國常年額外用度當去八十兆鎊不遠固不止息金四十兆鎊巳也法人繳稅之擔負今巳甚重然此八十兆鎊之巨欵實爲不可缺少之要需政府勢必設法籌之現有捐稅必加倍徵收專利事業必另有發生公共新政必一律不作至於社會之改良經濟之發展則必視爲緩圖國勢如此欲求不陷於危境其可得乎今欲避此危境厥有一法其法維何即繼續作戰直至德國失敗聨軍得以强迫德國減輕海陸軍備而後始巳是也開戰前德國軍備經費除聨邦不計外爲一千六百七十三兆馬克今若減去其經費之半數或四分之三則歐洲和平之前途始可保全否則無望也德國可以其減去之數移作賠償聨軍戰費之一部份而協約國旣削減德國軍備亦可減輕自己之兵力於是武　和平之重負可以釋矣顧此種結果非聨軍獲有完全之大勝利則不可得者大捷未奏和議巳成則軍事與財政胥蒙其害壯士之腥血未乾吾人豈可遽釋報仇之念數萬生靈痛漕茶毒一片土地慘蹂　此仇此恨安可無充足之報復乎聨軍爲自巳計爲文明計安可背其作戰之本意而不始終堅持再接再厲以獲最後之大勝利乎 
[意大利之續備兵]  
華德日報曰當今時代一國人民不特未有全求生活於國境之内者且多逗遛於異邦焉此誠於今交戰各國需人正殷之際大有損害者也當初開戰英國大爲欣幸者緣有德國續備兵十萬人不能歸國也卽就所被阻留於美之續備兵而論巳大有利於英國縱令英國能得大勝亦未必能除如是其多之敵人而在德國苟非國内富有血氣方剛年力正强之少年足數續備軍之需則亦早覺有上此項續備軍人缺乏之忠而德國無此十萬人亦足有兵力以應東西戰地之需矣　 
吾德之續備軍人　留外國者旣有如是之多　　國亦必不少然則試問意大利又當如何也據日前德文電稱由瑞士歸國之意大利續備軍人巳公然反對出發動員矣即僑居他國意大利續備軍人中之輿論亦不以開戰爲然而尤以僑居美國之意人反對戰事爲最甚焉惟其國内則有羅馬可以釀成戰事蓋其各省皆惟羅馬之進退是望苟有羅馬人登高一呼則其他必隨之應聲曰戰出而在外國之意大利人則持冷靜之態度思維再再然後方可謹愼而定其行止絕非其國内專尙客氣者所可同日而語此吾人亦可見之於遠東意人者也若論美國之意大利報界不欲開戰則大有關係重要之憑證焉月前在美國所出之報紙多載有減輕人類之患難而保其性命勿助而殱滅之倡議反對美國供給三協約國軍火其下具名者共有四百十八人皆各報之出版家若就其國籍而考察之則更大有關係焉其中計有代表意大利報紙簽名者一百十三人此誠屬駭人聽聞之事實而其次則有猶太報紙之代表五十二人波蘭四十四人瑞典三十五人匈牙利二十六人和蘭十六人斯洛文十四人西班牙十四人諾威十三人芬蘭十二人倍門九人希臘九人里陶九人路呑八人俄國七人克洛亞屯七人法國六人及其他各國十二人兼三十六家報紙據稱美國之德國報紙於此倡議則因遠嫌故意退後是以未之聨名而他交戰國人一同具名者蓋視戰期愈短則與其祖國愈有利益也至於中立國人之簽名則恐戰事一延長難保其祖國不墜入戰爭漩禍並甚反對其祖國加入戰局此顯然易見者而今北美合衆國内之意大利報紙一百十三名代表旣以此意見灌輸其國人則僑居其地之意人亦必同有此觀感而無疑可斷言也 
現在僑居美國之意人數甚衆大抵年力富强向　續備軍籍而其所以渡海至美者以較在其本國新水多巨可以迅得多金然後回國即可坐享淸福也每年意僑必寄交其家屬以赡養必需之欵卽其所蓄亦照例寄回意大利於是可見其所擔負國民之幸福非淺矣爾今使此項意僑即停其有厚薪之工而速歸國加入其所不欲之戰局非特其本身即其家屬亦必不願有飢饉之患而况其未來之希望又被毁壞乎凡在美國見有意人而曾與之談論者即知其思欲回國一戰者絕少矣不特此也而且多有凡在美有二十年之久者不欲回國受過重之壓制故多招其家屬外來永居於美現在美國之意僑巳有百萬多居於有工廠之地方此外則候其時再歸而意大利則因是失却續備軍人甚多此項軍人較在其國内者飲食旣作復多强壯有力總之意大利之兵力實有幾何必有時可見至於紙上之兵數如前日本報所載者則絕不能得也 
[敎育會聨合會表决之議案（四）（遠生寄）]  
　　一擬將義務敎育列入憲法陳請書（建議） 
　　按此件巳早見本報二十二日要聞欄内故不複載　　一軍國民敎育施行方法案（建議） 
查敎育部令頒布敎育宗旨注重軍國民敎育近又讀大總統發交敎育部敎育綱要内有尙武一項是皆鑒於世界之趨勢非　除文弱之積習不足以拯危亡而躋强盛今謹將關於軍國民敎育之施行方法分敎授訓練爲兩大綱如左 
一（關於敎授者（甲）小學校學生宜注重作戰之游戲（乙）各學校應添授中國舊有武技此項敎員於各師範學校養成之（丙）各學校敎科書宜揭舉古今尙武之人物及關於國恥之事特别指示提醒之（丁）各學校樂歌宜選授雄武之詞曲以激厲其志氣（戊）師範學校及各中等學校之體操學科時間内於最後學年加授軍事學大要此項敎本由敎育部會商陸軍部編訂頒行（巳）師範學校中學校之兵式鎗操最後學年宜實行射撃（庚）中等學校以上體操敎授應取　格鍜鍊主義時行野外演習（辛）各科敎授應隨時與軍國民主義有關係之材料相聨絡輪人武勇之精神（壬）遇有特别材料與本主義有重大之關係者應於敎授時間内或特設時間講授之 
（二）關於訓練者（甲）小學校學生宜養成軍國民之性質及軍人之志趣（乙）中等學校學生宜具有軍人常識並充當兵役之能力（丙）各學校須注意學生體格檢查（丁）高等小學以上學生應一律穿制服（戊）高等小學以上校内管理參用軍校規則（己）各學校應養成勤勞之習慣如洗掃整理設備等均須督率學生之圑體或個人營爲之（庚）各學校内應規定禮儀作法之形式以嚴正爲準敎員學生一律遵守養成健齊之校風（辛）各學校應養成粗衣淡食之習慣勉行忍耐寒暑之操作并獎勵海水浴或冷水浴（壬）各學校宜由職敎員率同學生勵行各種運動遊技（癸）各學校宜特設體育會（子）各學校應搜集或製作國恥紀念物特表彰之以促警省（但我國國恥衆多不可漫無區别敎育上須以國家將來利害爲前提分别注重）（丑）各學校應常招請陸海軍人員講演軍事常職及國恥戰役諸事蹟（寅）學校應表彰歷代武士之遺像時講述其功績 
[雜評一天災人禍（無名）]  
外患稍安即遇天災此中國之常事也此次中日之約旣定而河又决口正其例也古人有外患興邦天災自省之義而近來之中國每遇之而視若無賭斯亦古今人之不相及矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二　 
[中日新約之正文]  
　　中日新約昨日（二十五）己簽字惟尙須先交參政院然後發表今先錄正約全文如下 
　　關於山東省之條約大中華民國大總統閣下大日本國大皇帝陛下爲維持極東全局之平和並期將現在兩國友好善鄰之關係益加鞏固起見决定締結條約爲此大中華民國大總統閣下任命中卿一等嘉禾勳章外交　長陸徵祥大日本國大皇帝陛下任命特命全權公使從四位勳二等日置益爲全權委員各全權委員互云其全櫃委任狀認爲良好妥當　定條項如左 
第一條中國政府允諾日後日本國政府向德國政府協定之所有德國關於山東省依據條約或其他關係對於中國享有一切權利利益讓與等項處分槪行承認 
第二條中國政府允諾自行建造由烟台或龍口接連於膠濟路線之鐵路如德國抛棄烟　鐵路借欵權之時可向日本資本家商議借欵 
第三條中國政府允諾爲外國人居住貿易起見從速自開山東省内合宜地方爲商埠 
第四條本條約由蓋印之日起即生效力本條約應由大中華民國大總統閣下大日本國大皇帝陛下批准其批准　從速在東京互換爲此兩國全權委員繕成中之日本文各二分彼此於此約内簽名蓋印以昭信守 
中華民國四年月日日本大正四年月日作於北京 
　　日本公使擬交照會爲會事本公使以帝國政府名養對貴國政府聲明日本國政府於現下之戰役終結後膠洲　租借地全然歸日本國自由處分之時於左開條件之下將該租借地交還中國（一）以膠洲灣全部開放爲商港（二）在日本國政府指定之地區設置日本專管租界（三）如列國希望共同租界可另行設置（四）此外關於德國之營造物及財產之處分並其他之條件手續等於實行交還之先日本國政府與中國政府應行協定相應照會卽希查照須至照會者 
　　關於南滿洲及東部内蒙古之條約大中華民國大總統閣下及大日本國大皇帝陛下爲發展在南滿洲及東部内蒙古兩國間之經濟關係起見决定締結條約爲此大中華民國大總統閣下任命中卿一等嘉禾章外交總長陸徵祥大日本國大皇帝陛下任命特任全權公使從四位動二等日置益爲全權委員各全權委　互示全權委任狀認爲良好妥當議定條項如左 
第一條兩締約國約定將旅順大連租界期限並南滿洲及安奉兩鐵路之期限均展至九十九年爲期 
第二條日本國臣民在南滿洲爲蓋造商工業應用之房廠或爲經營農業得商租其需用地畝 
第三條日本國臣民得在南滿洲任便居住往來並經營商工業等一切生意 
第四條如有日本國臣民及中國臣民願在東部内蒙古合辦農業及附隨工業時中國政府可允准之 
第五條前三條所載之日本國臣民除須將照例所領之護照向地方官註册外應服從中國警察及課稅民刑訴訟日本 
國臣民爲被告時歸日本國領事官又中國人民爲被告時歸中國官審判彼此均得派員旁聽但關於土地之日本臣民與中國臣民之民事訴訟按照中國法律及地方習慣由兩國派員共同　判　 
第六條中國政府允諾爲外國人居住貿易起見從速自開東部内蒙古合宜地方爲商埠 
第七條中國政府允諾以向來申國與各外國資本家所訂之鐵路借欵合同規定事項爲標準速行從根本上改訂吉長鐵路借欵合同將來中國政府關於鐵路借欵事項將較現在各鐵路借欵合同爲有利之條件給與外國資本家時依日本國之希望再行改訂前項合同 
第八條關於東三省中日現行各條約除本條約另有規定外一槪仍照舊施行 
第九條本條約由蓋印之日起卽生效力本條約應由大中華民國大總統閣下大日本國大皇帝陛下承准其批准　從速在東京互換爲此兩國全權委員議成中文日本文各二分彼此於此約内簽名蓋印以昭信守 
中華民國四年月日日本大正四年月日 
[協約互換後之各方觀察]  
新約簽字之手續中日正約因兩方於條文字句有所爭執至二十五日下午三時始得正式簽字其約文總名曰中日互換約其種類則分二種一曰關於山東之條約一曰關於南滿東蒙之條約是爲正約全文其中關於山東方面者共爲四條滿蒙方而者共爲八條其餘均以公文交換不載入正約聞此項交換之公文共有十三件簽字後外交總長巳呈報總統日本公使亦電告日本政府兩國將約定日期同時爲正式之宣布又聞外交總次長將於今日出席於參政院報告交涉經過情形及正約内容 
　　日俄之東蒙協議觀今日所發表之交換正約東蒙之利益我國雖多損失然軍事上之價値尙無可言者據聞俄國以東蒙苟爲日本所獨佔則俄國即在外蒙能扶殖若干之勢力亦甚危險以東蒙之形勢如扇柄外蒙之形勢如扇面日本旣握扇柄則處處可侵入扇面俄國當疲於奔命故事前即聞俄國有警告之說近則北京俄駐使竟派書記官回國報告情形聞俄都之日使與俄外部關於東蒙事巳開協議並有召極東總督回俄備詢問之事俄國旣知是注重東蒙不知中國亦曾電俄京駐使探悉其外交情形與會議之内容否 
　　政府之救亡政策政府因湯總長辭職極意挽留並准撥約法會議餘欵充敎育經費茲查約法會議欵係由民國三年編制四年預算時巳將此欵列入每月五萬元全年六十萬元總統業於前日批交財政敎育兩部備案實行並聞前日湯總長謁見總統時談及此項總統面諭湯總長云今後救亡攻策普及敎育最爲重要所撥約法會議欵項巳令財政部照辦財政部若一時支絀不能照辦時余必將各省每月解欵項下籌撥五萬元以供擴充敎育經費觀此則政府對於敎育積極進行之心巳可見矣 
　　日人之調和感情日本此次乘歐洲戰之時以强力　取吾國權利吾國人民旣受此萬分之屈辱因而　激不平亦固其所而日本方面頗有一部分人力主調和兩國人民之感情前有中日兩國合辦賽會之說茲悉此說愈唱愈高將來或成事實其開會地點當在神戶又天津日本軍官以中日交涉雖巳和平了結而中國方面對於日本不免懷有惡感日前特大開宴會宴請中國政界重要人物聞是日與宴者有天津警察廳長及特派交涉員等惟巡按使與財政廳長　經東請而以職務所霸均辭而未赴 
[張許兩使同電紏彈曹汝霖]  
張巡閱使電長江巡閱使勳昨自湖口通電各 
省云自中日交涉案談判結朿後勳爲之痛　憤恨者累日以爲此次交涉即除去第五號我國巳損失莫大之利權實海通以來所未有之奇辱乃外交次長曹汝霖竟徇日使之請求不請大總統之訓示不待陸總長之意旨竟將第五項之要求加註日後協商四字京中人士莫不悲痛呼號認此四字爲致命之傷勳是時適値出京抵漢口後道路紛傳未敢遽以爲信不料昨讀陸總長通電各省剖白外交困難情形竟有曹次長誤簽四字益費躊躇之語足證道路傳聞之非虚曹賊賣國之確鑿矣查曹本一無識之徒前曾學日本前淸官至外部侍郎對於辦理二辰丸一案其甘心媚外罪跡己昭著天下事經都察院全體糾參在案今日之事較二辰丸尤甚乃肅政史及各省長官噤若寒蟬未聞一伸其罪不知是何居心無怪日詈我國官民爲亡國種子可不痛哉竊謂此種賣國巨奸　不容其生存斯世勳誓與之不兩立除電大總統即口宣布曹賊越職侵權誤國害民之罪明正典刑以謝天下誠恐一人言輕不足以喩國人皆曰可殺之旨特表示意見應請各省將軍巡按使聨同指攻曹賊罪惡俾中央决意執行 
　　許巡按使電福建巡按使許世英昨通電各省略謂此次中日交涉日使巳允將第五號擱置乃外交次長曹汝霖竟敢於談判協定之後親在日使館從外人恫嚇威迫之言將第五號加簽日後協商數字是直將第五號全行承認喪心病狂莫此爲甚現閩中輿情悲憤塡膺咸謂中華民國實由曹氏斷送食肉寢皮不足以蔽辜世英以爲暫氏之在外部位不過次長上有元首次有總長何故不待請訓竟將最酷烈之條件一語承諾似宜呈請大總統立將曹氏飭下有司治以相當之罪以快人心一面請陸總長設法補救以拯危亡世英本一隅之吏雖有救國之心恐無挽回之力且人微言輕或不足以動中央俯聽特通電各省將軍巡按使請各電中央共持此意庶希補救於萬一固非與曹氏爲難實中華莫大之幸 
[山東之中日消息懷瑾通信]  
　　遺老烟商之媚外文章中日交涉解决後靑烏日人歡忻相慶寓靑（似官非官似商非商之遺老如吳口生王口生李德順李涵淸傳炳昭張餘三隨熙麟趙晦姜東陽等九人忽於日前製就錦屏納以頌禱楹聨鼓樂喧聞衣冠整肅恭送至日軍各署不啻前淸送德政牌情景内有送李村軍政署長多賀宗之一聨曰（爵德兼優名　異域恩威並用澤被華夏）口吻幾忘巳爲中華民國之人而一般靑烏鴉片專賣局股東高子安陳錦山陳克鍊劉子山蘇劻臣王景盛朱紫興梁作銘等八人亦從而彷效變本加厲紏籌巨欵更製鍍金銀屏一對配以他珍並嘉酒二箱亦鼓樂送至日署聨曰坐鎭海濱澤流墨水名高山嶽威震　峰於是各商民均相送禮各日軍長官一一嘉納無不照單全收目之爲順民美之曰感情深厚亦可謂自外生成者也 
濟南日人開辦商用無線電站商埠緯二路日軍於去冬植立無線電台幾經交涉終以軍用爲詞中日交涉中更挖濠溝疊沙袋設機關砲派日兵站崗近更於昨日動工另建商用無線電台一座與軍用無線電站東西相對而立限三天完工各種材料巳早運到並聞凡中日商人如欲發明密商電至中日通商各埠者每字取價甚廉明碼每字五分密　加倍取收云 
　　日本運到衣二中隊靑鳥昨晚由軍司令部副官飯田大尉運到夏季黃布新軍衣二中隊所用約二百套示令六月一日更換然則此後濟南方面駐防軍當至多不過二中隊矣 
[山東即膠方面之馬賊懷瑤通信] 　 
本月十六晚九時膠州王臺村附近忽由租界紅石崖海岸開來帆船三艘滿裝馬賊軍火計有一百四十名之多由吳佐洲部下馬賊首領薄子明黎天鑒二人率領蜂擁而來正在圖掠該村之際幸第五師駐膠防軍一連聞知馳救竟敢拒捕鎗彈各如雨下互撃至五小時之久此役計馬賊死三名傷十餘名獲十餘名賊首左肩中彈而倒乃相率向租界方面逃退正擬窮追適有日軍大川憲兵上等兵及西畑伍長等七日兵前來詢問原委迨說明後匪巳乘機兎脫矣檢查沿途　　抛棄鎗械甚夥均日本式乃將所獲馬賊先解行營預訊均稱屬大連吳佐洲部下於本月十四日辰午前四時從靑鳥小港啟艇午後七時抵大石頭方面上陸步行至王台西方山中廟内休憇一日又在紅石崖山中露宿一宵等語並供出膠州西盛棧尙有危險品運藏等語立即往搜果獲手鎗七十餘支子彈一大包賊黨巳預逃未獲不日解省懲辦並向日軍交涉引渡餘匪矣 
[廣東學界開國恥紀念大會]  
昨午廣州全體學界假座述善中學校開國恥紀念大會到會者各校學員及各團體代表數百人警察廳派鄧辟强門安朝及陳區長到會監視一點鐘開會公推徐君勉主席先由原頌周君宣布開會理由次由主席申明本日開會宗旨及陳述中國自前淸道咸至今交涉失敗情形以比次日本要求最無公理現在大錯巳成無可挽救除社會現在籌辦各事如振興國貨救　儲金兩項各自實行外今就學界所當厲行者（一）在通習兵式操二在聨合全國學界要求政府增加敎育經費并歷引各國致强之點無非根本敎育吾國學生向來文弱何以雪恥至敎育經費國家應負責任徒以政費不敷致將此項根本經費裁減幾盡豈不大謬似宜趁今日提倡進行乃有着實雪恥之希望云云說至痛快處座中無不鼓掌次何劍吾君演說大意以今日國恥實出日人之賜其最後通牒曰覺書我國同人　然不覺而待人覺寗不愧死吾粤社會現狀當以一恥字覺之恥在心應耳提而面命之也其着手處（一）在講學并解釋講學中實在力　非徒從事各科學術中（二）在體育發達即贊同主席普習兵操之說因陳述粤省現在組織之兒　體育促進會及廣州體育比賽會均爲學界所應合力推行者現擬聨絡各校此後於星期日率學生會合操演又國勢調查亦學界中所有事應另設一會云云演說中所徵引事實至朝鮮亡國慘狀以爲朝鮮人不能自治有以取之實爲世界之罪人願吾人以朝鮮爲鑒云云次張敬銘君演說以日本人謂吾國無五分鐘熱力發揮策勵國人增長熱力手段次羅某演說二辰丸故事謂今美洲僑商力行不懈願各矢毅力以雪斯恥次蔡日樓演說　國恥歌及童話均與雪恥大有關係者演畢主席對於諸說均表示贊同且曰諸君曾關吳夫差之言矣僕今且易之曰國民汝忘日人之亡吾國乎此語當可永久誦之也諸君若不忘即斯會可謂之自强會否則當名爲追悼會耳衆皆涕泣旋請衆提出紀念辦法以次如下（一）用白油黑板上書五月七日國恥六字（二）國文敎員多出激發國恥題目（三）圖　敎員多寫國恥紀念品物（以上原頌周提出衆贊成）（四）設世界大勢調查會（何劍吾提出衆贊成）並定下星期再邀各界多派代表到會討論進行方法茶會乃散時巳五點三十分矣 
[湘省之民氣激昻]  
　　請纓湘省各屬官民近日電致湯劉二省長及中央政府請廢約主戰自願効命疆場捐助軍餉者絡繹不絕特爲　錄如下（甲）官吏湘西鎭守使田應璜第六區守備隊司令望雲亭芷江知事傅良弼水警第二署署長陳澤民（乙）人民安化張國屏自備軍餉募綀敢死隊一營願爲前驅並破產擔任戰費二萬元寳慶魏澤淸願自練决死隊並捐餉十萬元醴陵何化時願募湘軍一師先赴前敵新寗李國權願捐軍餉十二萬元並自當兵 
退學湘省留日學生圑全體學生昨致電劉省使其文曰日人酷虐舉國同憤生等現全體退學願轉留美國請即備文轉送並仍給官費原額不敷之數生等自擔不勝迫切待命之至 
　　斷指津市紳學商界人士於本月十六號在該縣敎育會内開國恥大會到者近二千人上午十時開會各會員痛哭陳詞情極憤激下午五時始行散會當場斷指血書者七人斷指誓仇者五人當將血書印刷函請長沙商會查照傳佈以期感　人心茲將斷指人姓名誌一（甲）　指血　者徐明溓書誓雪國恥四字陳超書救國二字馬繼明書勿忘國恥四字張開芳涂明哲李文德三人各書誓不忘恥四字胡景福書儲金救危四字（乙）斷指誓仇者范文斗曹溓錢綸文何國樑朱炳文 
　　墮城本月十八號有一衣服麗都之二十許少年在天心閣城牆上演說極言中日交涉之殘酷亡國之慘禍痛哭流涕涙竭聲嘶聞者亦俱涙下說至極沉痛處該少年忽將身一躍跌於城牆之下大衆馳往驗視幸祗跌傷右腿經其同伴一人前來僱用肓輿送至醫院調治據同伴聲稱此人爲楊紹祖住司馬　第一中學畢業生云 
　　知恥省城　智學校同學國恥會於十八日下午開第一次常會討論一切進行事宜當經議决各事如下（一）函請各報館雜誌社於其報名上加刋勿忘國恥四字（二）函請各帮商董勸告各店舗以後包貨物之紙及招牌上加書勿忘國恥四字（三）函請各戲園於戲單上加刋此四字（四）函請紙業製造此四字之信封信箋及課本（五函請商務中華等大書局以後各種敎科書籍俱於書面上加印此四字（六）函請各學校牌及旗幟上俱加書此四字以期觸目　心 
　　最近疆吏調更消息 
　　各省疆吏一部變動之風說閧傳巳久惟因在中日交涉緊追疆圻戰務關係重要故一時未能見諸事實現在交涉事件巳告一段落於是此種疆吏更調之消息漸由風傳時代而入於實現之時代至其所以變更之原因從表面上究其所以由來之故則屈指計之可得數種之因果焉第一由中央政局言自財農總長對調後財政一席之人物題久爲輿論視線之所集一龔兩張皆爲本問題中最有關係之人物而張小松外放之論開於一二月前巳遙遙搖曳而來第二就湖南言湘中劉巡按使以年衰力竭久有乞休之呈請第三就直隷言朱巡按使前以乞假葬親呈請於政府以交涉緊急故而中止以上三項原因爲搆成此次更調之表象而魯豫諸省皆處於被動之地位者也昨日政府命令准湖南劉巡按使之呈請而以陶思澄繼任其後巳見策命其餘各省雖未發表然一二日内亦必實現其結果張壽齡氏將出任河南巡按使而以龔心湛氏繼爲財政次長直隸朱巡按使將准其乞假則調蔡子賡氏繼任直隸巡按而以田文烈氏調任山東皆日内更調内幕之眞象或有謂田文烈氏調任直隸者姑誌以覘其後 
[地方通信蘇州]  
火車軋斃鄉民前夜南京開駛來蘇快車行至滸墅關八都十三境内軋斃鄉里無名男子一人　一右手現巳由該處警區報縣請驗孫知事卽派承審員陳慶垓帶同檢驗吏前往矣派兵艦遊弋河面洞庭東西山繭行巳近開市日前上海繭業董事具禀蘇常道尹及水警廳請派兵保護水警廳長趙會　昨日派（江安）兵艦出發洞庭一帶湖面游弋矣 
派員調查署長水警二廳第三專署第四分署王葆成日咋來城禀撤一等巡官陳健卿自主補一巡士違犯定章陳巡官不服咋日由常熟來蘇赴二廳控告王署長尅扣軍餉呑没兵額趙廳長閱禀後巳派員前往調查矣 
[松江]  
　　捲土重來前淸季年松江錢業若正和惠大通源裕泰相繼倒閉金融恐慌特甚松人之錢被倒者合計數十萬其結局無一莊案能了紏訟多年股東皆逍遙事外存戶皆瞠目而視無可奈何光復後杜富翁開設裕豐錢莊　三閱月資本蕩然　矣錢業信用　落至此巳極近有施某復來松開設錢莊聞不日將開張查施君前淸曾集資開過某某土錢店以力不支閉歇今則捲土重來論者希望其不蹈前　云 
 
 
 

Page 7

 
 
　　泗涇警政之腐敗泗涇鄉公民王國　等禀松江縣知事文云竊維地方設　警區所以保衛治安防遇匪盜辦理警政省自宜淬厲精神奪動職務上以副國家設警保安之　下以慰人民　捐望治之心乃查本鄉所設第八分區之巡警殊覺大相剌謬而其腐敗情形有不可枚舉者如查護煙土而私自吞没也任情　罰而藉名證金也竊案　呆而人贜從未破獲也巡士站崗之時三五成羣不問崗位坐行無定罔顧警規退崗之後或則狂遊街市私吸洋烟或則拍案呌　聲達戶外種種腐敗久巳輿論沸鷹其尤甚者如上月間有巡士三人不穿制服深夜入馬丸成家假查烟爲名倒　翻箱任意搜索卒以其黑暗之行爲演成敲詐銀洋之案件業經前縣長提齊人證判决在案此固彰彰在人耳目者也夫取締吸烟本爲警區之天職而假公騒擾實爲警界之　名循此以往將有不堪設想者且本鄉　費出自房茶兩捐人民之樂輸原期保　之得力乃腐敗若此地方曷貴有巡警恐於將來捐欵之徵收轉多障碍國　等爲桑梓治安起見未敢知而不言蓋即此平日職務之廢弛巡士舉　之悖謬其敗壞警章於　冥之中者巳復不少况再加之以假公濟私任情敲詐之惡習辦理不善　以有加若不嚴切整飭另選賢能瞻顧前途隱憂曷極用敢不揣冐昧　將本鄉巡警腐敗狀况據實敷陳懇祈嚴密調查切實整頓以安民生而維警政地方幸甚 
[鎭江]  
　　函請會查寳晉洲丹徒寳晉洲田坐在揚中縣境内前淸時由學官會同院　枊預生徵收洲租以充縣敎育經費自改革後曾由縣公署派員往徵値揚中因分成數爭執經前于縣知事請省派委調和徒揚交涉由省委單葆楨設　改　徵爲經徵期與揚中聨爲一氣茲聞省會撤銷竇樂徵租局委現由揚中縣派委徵收等因咋由丹徒市敎育會正會長李炳麟副會長嚴良輔函請丹徒欵產經理處詳請章縣知事以寳晉洲田雖在揚中主權實爲丹徒所有揚中縱暫分徒縣之敎育費似不能奪丹徒欵之所有權以致反客爲主請轉詳巡按使財政廳廳請將寳晉洲租由徒縣派員會同揚中縣徵收以省浮費至單委交代帳目之時亦應由縣派員約董事會同揚中稽查租簿以資核實云云中學爲南濡洲灘之省批省立第六中學爲詳請赴局繳納南濡　灘價不收一節經巡按使公署批示云南濡洲爲該　原報灘地自無由承佃人代爲繳價之理前據沙田局謂請飭校繳價未奉批示遽收受陸膏等以個人名養繳納之價欵誠如來詳手續諸多末合但此案迭經本使飭由沙田局會同各縣淸釐各該文牘登之公報該校何毫無聞見聽該承佃人等率行到場預議事前亦未免放棄惟學欵攸關自應查照前批責成該局迅將陸膏等繳價如數發還追回局據免致别生权節該校應繳灘價無庸繳由本公署轉發藉省周折應仍由校逕向該局繳納淸楚製取印收承領執業以符原案巳飭行該局遵照辦理矣仰即知照 
[揚州]  
　　演唱新劇儲金揚城通俗新劇團全體社員擬假大舞　舊址扮演新劇每日所得戲資悉數交與中國銀行作爲儲金業經事務所核准出示保護並飭該管警區派警彈壓以免生事現巳　定本月二十一日開演 
　　　　會長未定縣敎育會會長焦輔臣在京就事所遺會長一缺學界　傳有葉貽榖謀充斯職其實葉君　任師範敎員無暇問此將來會長一席當歸之林君作霖云 
知事捕煌紀縣公署人云縣知事日咋因朿鄉各處發生跳蝗深恐　　各員與各地　事督捕不力恃爲親往各鄉　察俾各　　撲　 
[杭州]  
　　　校實行軍國民敎育吾浙軍國民敎育會前由甲種農校學生在第一師範　校開勤用國貨同志會時發起舉行提出辦法當時雖經各校代表極表同情旋因時間短促尙朱議决今悉　校學生自師校回校後卽議定簡章開成立會選舉職員定名曰浙江農　學校軍國民敎育會每週除規定體操時問外於星期三星期六早晨五時至六時半操練一次（倘多數會員意欲練習　則可請求敎師練習之） 
[江西]  
　　贛垣破獲黨人機開案江西破獲黨人一案巳誌前報茲警廳巳將全案情形兩禀當局並聞該黨人等原定計畫籍辦慈善事業之名分布捐册在外籌欵擬設博濟　院一所由滬購運藥料來贛製造炸彈劃分贛東贛南贛西贛北四大區早巳派人授以各區僞　擔任運　軍隊約期起事云 
[安慶]  
軍政界提倡儲金皖省救國儲金巳於日前開成立大會各界蒞會認捐者甚形踴躍韓巡按亦竭力提倡先認捐數百元交中國銀行收儲財政廳及道尹以次各長官亦均紛起認繳將軍駐紥蚌埠督辦工振遂由軍署參謀長李玉麟代表在該署演說語　沈痛各職員均願以本月薪金悉數充作儲金 
米船扣留復放皖屬繁昌銅陵兩縣向爲出米之區因當道有迭次禁止私運之佈告以故該紳商阻住不准外運本省米　不能流通荒象迭見於是又經韓使通飭該縣等迅即弛開米禁並令　導囤戶從速出　接濟惟不得私運出省聞咋有浙江振飢米船遇境被該處商民扣留旋查該船持有本省護照當飭驗明放行矣 
[山東]  
　　商船　風沉溺多人山東壽光縣罔羊角溝爲内海帆船往來要道陰本月初該埠颺風大作海浪翻空適有運糧帆船五艘駛過狂　忽起内有一艘因裝貨過重不易旋轉正在回舵之際突積巨浪捲去船内男女三十五人同時並　魚　近日該處打撈屍體巳撈起十七名餘則不知去向矣 
[來函黃興等來函]  
海外黨人黃興等來函略云歐戰發生波及東亞神州値多事之會中華切瞻順之衷興等身託異　念　祖邦感切時局數有陳言茲以交涉結果懲前慮後憂忠尤深特往返電商同人發表意見以寄棲異國發電之權操之在人卒未克如願電達深爲浩歎此中苦衷前巳由電略陳今特將電文并函呈上到日請即登載貴報實爲至禱等語其電文云上海時事新報申報時報新聞報神州日報大共和日報並轉北京國民公報亞細亞日報北京日報國權報大國民日報國華報民視報黃鐘日報曁國内各報館鑒警報飛傳外交失敗喪權躉國勝淸未聞遠適異國昔人所悲况復聞此更增愴怛往者交涉方起謠諑紛騰輿論責望黨人一致對外俾政府專其心志盡力折　興等去國以還於國政夙巳心腐徒以時機迫切不　引嫌亦遂電約同人表　素志乃當此舉國聽命内　盡熄之時政府膺四億同胞付託之重一味屈讓罔識其他條約旣成國命以絕國人試平心論之舉國之血涙灑向此次交涉之前者幾何則與等所以嘆息痛恨於海外當爲國人所共諒夫弱國無外交此義誰不知之特吾國現勢能否自存固視吾實力若何而尤託庇於列强互制之局今歐戰雖殷而均勢尙在勢禁形格疇則甘居禍首乘間者長顧却慮自計將來於其時勢所許因巳盡量攫去此外所布本屬疑兵苟我國當局决然毅然毫不内荏外刧强憐瞻願大局之心内示國民相與死守之槪彼國鑒於　端過大收攝無從哀的美數未必　發　而背城借一有死無他神武猶存守國何謂國人義　租稅立干城以備緩急者豈其所能僅止對内故今茲結果實由吾國自始無死拒之心而當局尤有不能死拒之勢外人審此恫喝以乘至不擬吾於困獸　獲之倫其所以然則一國政權集諸一人之身與吾接者祗見一人不見國民人以一國而敵一人吾則反之夫以十五世紀或足僅成之政體施諸今日羣力角逐民族競爭之秋宜夫啓人狡謀紛臨國我凡此一人所愛惜顧虚唯恐或失者彼皆資爲刧持以　取吾諸父兄弟共有永責之土地財產而不患其不承語豈過情事有必至後　之來正未艾耳迨失敗旣成而此一人　　國弱以云國弱蓋亦久矣我先烈所爲流血喪元我國人所爲備歷艱苦僅乃奪取一人政柄公諸全國者其主旨固即　救弱意謂資以羣肩力以集厚國由民建民爭衛國一旦有事將不復如甲午庚子之役外人誚吾以直隷一省之衆數人一國乃至數國之師改革之初操切誠所不免興等與聞政事叢過尤多然政治旣得正軌運用之道恒能由疏而精由拙而巧護持苟力圓滿自臻誠不意强者乘便不少愛惜多方激變以圓翻覆改竄民憲放逐議員一國之權由巳壟斷兩年以來一人政治嘆觀止矣惟權力旣專責任斯在果彼負此責任國力因而發揚否亦國基差足自保國人縱喪其自由尙非無所爲而爲之昔拿破崙治法而法人甘之在乎懲英縣普克林威爾治英而英人許之在乎聨法創西武力外競實乃專制僅有之根據自非爾者歷史所調尙無誰氏之子敢爾子智自雄誠以衆怒不可徒犯國强而後巳强也獨在吾邦竟違史例一方對民力肩保國之任一方不戰而作城下之盟責備之來輒藉詞曰國弱國弱不知等一國弱一國而與人遇與一人以此而與人遇所生效力斷然不同縱令有同亦足立證一人政治毫無裨於國家實際一語破的何說之辭要之凡國有民即自有力凡民有力即可圖强惟不許國人　與政治於平時斯末由以練達其本能而禦侮於旦夕有力自毁是曰大愚政治自殺迄今益見嗚呼往事巳矣來日大難更不猛省其何能淑夫一國之危待救於一人孰若自救之可恃民力不伸於内尙何對外之足云凡茲所言初無關於革命自來政治革命豈必以流血爲期公等外顧世界大勢内審吾國政情幸於和平進步之中力求排寡伸多之治興等海隅逖聽死有餘欣不然獨夫之國豈能久存匹夫暮義何處不勉興等眷念祖國悲來塡腐今日蓋有不忍爲父老兄弟盡畢其詞者矣倘不以爲有罪而省覽焉吾國幸甚黃興陳烔明李烈鈞鈕永建柏文蔚林虎　克武冷　張孝準耿毅章梓程子楷陳强龔振鵬趙正平程濳李根源等馬 
雜評二（默） 
[我國人自問如何]  
　　日本警告我當局謂我國民有不謹愼之舉動當局據以告誡我國民謂切不可徒逞　氣任意浮　一若國民實有不謹愼之舉勳者嗟夫我國人自問亦可謂謹愼之至矣當日本要求之來我國人一聽當局處置不稍加牽製自謂謹愼也迨日本索得權利而去我國人亦惟飲泣呑聲痛自怨艾自謂謹愼也政府曰集會結社母許涉及外交我民即不涉外交僅僅言國貨僅　言儲金自謂謹愼又謹愼也然而仍不見諒於日人并不見諒於政府我國民亦可謂窮無可告者矣 
夫此商會之痛電公園之演說而即目爲不謹愼則我國民之不謹愼尙多非特國民之一言一動皆可目爲不謹愼卽彼官界如肅政史之痛上救國條陳亦可謂之不謹愼也馮段兩將軍之主戰電亦可謂之不謹愼也今日張許兩使之彈劾曹汝霖請明正其罪更可謂之不謹愼也 
然則如日人意將如何而始謹愼耶必如靑島遺老烟商之舉動頌德政貢諛詞獻　物（見本日要聞二）而後謂之謹愼耶嗚呼噫嘻 
吾爲此言非謂我民可以不謹愼也謂夫政府如此謹愼而尙不能免哀的美敦之一嚇則我國民無論如何謹愼總無以解目人之疑亦惟有自盡我謹愼之道可耳他非計焉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[紀也是園官紳之茶話會]  
鄭鎭守使楊道尹因中日交涉和平解决巳經訂約簽字特定本月二十九日邀集本邑政紳商學各界在城内也是園開茶話會宣布中央致府辦埋交涉情形並謀此後自强辦法情形兩誌前報昨爲開會之期先期由縣知事飭令公欵公產處經理丁　　將會場各事籌備就緖會場内外由淞滬警察廳地方警察所各派警察八名彈壓保護各官紳於午後一时卽陸續　止約共到一百二三十人政界如鄭鎭守使楊道尹咸旅長沈知事檢察廳林廳長淞滬警察廳徐廳長工巡捐局朱局長等紳商學界如伍廷芳王文典姚子讓莫子經穆杼　　吳懷疚朱葆三陸伯鴻顧　一蘇筠尙張逸槎趙芹波威連　等皆與焉招待來賓各官署皆派有人鎭署爲　謀長趙聨璜副官元杏樵劉化仁秘書杜梅叔道署爲財政科長卓　如交際科長陳震東道視學余芷江縣署爲繙譯黃輯虞第三科長李頌唐第四移長張鐵民第二科科員姚鑫之李　欽各賓蒞會先在二門内簽名乃由招待員恭迓入内至湛華堂休　三時賓王畢集遂在淸遠堂振鈴開會鄭鎭守使楊道尹主席各來賓分别就座彼此略用茗點經鄭鎭守使起立聲明今日開會宗旨並請楊道尹報告政府與日本交涉經過情形楊道尹乃將交涉情形詳述一過（大致與日來報載外交部陸總長通電略同）並謂此次中日交涉政府所允日本要求各條均巳歷來巳成之損失現在不過實際上之承認至關係主權　體如財政軍火諸問題巳由日本完全自行删除誠恐紳民未悉内容故特述明　委俾免誤會次由伍廷芳演說其大旨謂我國力　自强當從忍耐二字入手甲午之役日本受俄德各國之干涉將遼東半島歸還於我僅取賠欵亦國力有不敵　以忍耐出之其後卒能於滿洲一役戰勝强俄今復佔奪靑島驅逐德人得快其報復前車不遠後事之師我國人其共圖之次由穆紓齋演說其主張以普及敎育及振興實業爲自强之根本再次則王文典演說略述游歷小呂宋一切情形入後則要求鄭鎭守使楊道尹共請政府速復自治俾人人有自治之能力次要求按月集合紳商學界討論應興應革事宜使無隔圖鄭使等許之時巳四點五十分鐘乃興辭散會 
[解散開會後之禁造謠言]  
　　中日交涉業巳和平解决而一般熱心之士迭次集衆擬在本城九畝地開會籌商對付方法經鄭鎭守使徐　長縣知事到場開導一律解散一面分派陸軍到處彈壓各情屢誌前報茲因事巳平靜彈壓陸軍業由鎭守使諭令一併歸隊惟徐警廳長深恐再有人在城廂一帶茶坊酒肆妄談政事揑造謠言故於前日起伤派巡邏隊分赴各處巡查如見造言惑衆者立拿解究沈知事亦派地方警察所各偵探等帮同查緝以保治安 
[交涉解决後之防亂電]  
　　自中日交涉解决後本埠軍警各機關接奉中央電文甚夥茲　又轉奉統率辦事處徑電開據上海探報亂黨密謀藉口交涉失敗搆謀内亂因人少不能起事意在假託名義藉端號召　通　格外注意嚴防等語查中日協商條件業經和平解决無碍主權商不容奸　徒　端煽　務望密飭地方文武切實防範尤以妥派偵探隨時密查爲要云云 
[第二師範學校十週紀念會續紀]  
　　尙文路省立第二師範學校於二十八二十九三十日開十週紀念會詳情　紀前報昨日爲開會之第二日男女來賓到者尤衆記者亦　　在覩入門先觀自習室見各種裝扮一如咋報所載而尤以其中奴隸鄉一室最足令人怵目警心　室中紥有印度裝束等四人有臥地似死者有坐而支頤者均作亡國奴埀頭喪氣之狀外間紥成一門上列一　爲奴隷鄉三字兩旁列有一聨爲痛我彼蒼莫訴勸君此地休來十二字語氣悲憤我國人觀之當作何感想餘如成績展覽室之動植礦標本及販賣部之字畫書籍等均有可觀聞此兩日中販賣售出之書畫牙粉花露水等巳達數百金此項物品均係該校職員學生所製售資悉充救國儲金其熱心尤爲難得該會過今日後即當閉幕留心敎育者不可不一往觀之也 
[麥倫書院運動會之成績]  
　　虹口麥倫書院於昨日下午一時半在本院　場舉行運動會來賓約有八百餘人各學校　場參觀者有澄衷務商淸心諸中學及麥倫女學運動諸生分作大小兩班皆甚奮勇可觀茲記　秩序如下五十碼賽跑小班第一李永太時七秒第二曾賢佳第三吳玉林百碼競走（大班）第一楊松華時十二秒第二翁錦鄉第三朱瑞華（小班第一楊振時十三秒第二曾賢佳第三王榮欽一英里賽跑（大班）第一尤文奎時五分五秒五份之四第二兪繼恩第三姚文炳撑篙跳（大班）第一人翁錦鄉高八尺半第二翁守仁第三葉良鈺（小班）第一金保羅高六尺四寸第二沈仲山第三李華荃二百二十碼競走（大班第一翁錦鄉時二十七秒第二楊松華第三沈永保高跳（大班）第一翁錦鄉高四尺七寸第二葉良鈺第三楊松華（小班）第一金保羅高四尺二寸第二李永太第三王榮欽半英里賽跳（小班）第一王榮欽時二秒第二王淸漣第三張啟東一百二十碼低攔競走（大班）第一尤文奎時十八秒第二楊松華第三沈永保擲八磅鐵球（大班）第一朱桐遠二十八尺半第二馬雲飛第三翁錦鄉遠跳（大班）第一翁錦鄉遠十五尺十一寸五份之三第二尤文奎第三徐錦炳（小班）第一曾賢佳遠十二尺八寸第二沈仲山第三李永太四百四十碼競走（大班）第一翁錦鄉時一分六秒第二尤文奎第三沈永保（小班）第一曾賢佳時一分十七秒三份之二第二李永太第三張啟東番芋賽跑（小班）第一李永太第二曾賢佳第三李華荃雙網球沈叔養陳裕乾與鄧邦　沈兆潤比賽其結果爲沈叔養陳裕乾勝綜上以觀大　生之成績最優者爲翁錦鄉總分得十七分小班生之成績最優者爲曾賢佳總分得十二份照例由校長分别給獎而散 
[預誌縣敎育會第二次小學成績展覽會]  
　　上海縣敎育會擬開第二次小學校成績展覽會茲特訂定籌備辦法八條列左一徵集成績品種類（國文作文習字算術）演章簿記手工）裁縫）（國畫）此外如成績品之寫眞學生自製之理科採集品及關於農商業之成績亦得送會陳列二成績品務送兒童眞本（例如國文不宜送淸書）以本學年内平日製成爲限（例如國文宜送平日課作）無取臨時特製三成績品均須標明學校年级兒童年齡敎室成績成課餘成績習字圖畫並須標明製法（例如或臨或摹或其他）另附標　照塡如不敷時得隨時函索四送來成績不宜將各種合并裝訂（國文算術習字不宜合裝一本）以使陳列時分别高小初小及各學科排列之五本會推定專員收受所徵成績品並訂收受時間以便接洽務於六月二十日二十一日二十二日内送達也是園本會事務所六開會展覽日期以六月二十六日始二十八日止内二十六日二十七日爲男賓展覽期二十八日爲女賓展覽期均憑展覽劵入場七二十九日專備各校敎職員從容研究祗須簽名證明無庸入場劵以示區别八每日展覽均上午九時起十一時三十分止下午一時起五時止 
[商務印書館股東會紀事]  
商務印書館有限公司於昨日二十九日）下午三時假愛而近路紗業公所開股東大會到會者四百二十一八統計一萬四千八百八十七權茲將會場情形紀錄如下（一）搖鈴開會公推伍廷芳君爲議長（二）董事報告由張菊生君報告摘要錄下（甲）財產目錄貸價對照表均詳結彩淸册中業巳印刷交各股東察閱（乙）民國三年營業總數二百六十餘萬元餘利三十六萬餘元除公積花紅外股東應得官餘利一分五釐丙）本公司因外股全數收回於三年七八九月間舉行紀念贈送書劵共値七萬餘元雖稍糜費於名譽上頗有關係（丁）總發行所自建四層洋房總面積約三十萬餘方尺近因營業發達又於右側交通路添租房屋四幢爲陳列所之用戊）本公司咋今兩年新添分館支店十二處現共計有四十處（巳）印刷所添購大照相鏡廣三十三寸長四十四寸爲世界第二之大照相　大幅圖畫可以全幅攝影落石又電鍍銅版三色版五彩版等亦亦日漸發達（庚）印刷所添購美國新式膠版機每小時可印四千張且能以堅硬粗糙之紙印成精美圖畫實爲東方所創見近日承印政府有價票據用此機印刷旣可迅速應用又可杜假冐之弊（辛）製造廠自製印刷機器理化器具博物標本人體模型各種文具共計二千餘種足供愛好國貨者之應用（壬）印刷製造廠原有地基三十四畝餘現因各項推廣漸有不足應用之勢本年又於廠後增購地基十畝餘合成四十五畝餘（癸）本館於戊申年設立辭典部編輯辭源費時人載近巳脫稿全書三千餘頁又擬印四部舉要計萬餘卷高約百尺以上二書可稱本館編輯上最大之事業（三）提議事件董事會提議添舉董事四人共爲十一人全體　成（四）股東投票股東投票　舉董事及　察人由股東公推四人堅視開　　票當　之攝晚如下（　事伍廷芳鄭孝胥印有模高　池張元濟張　葉景葵鮑咸昌黃遠庸　鍚庚張　芬監察）張國傑王亨統吳麟　（五）閉會 
[龍華火藥廠失愼]  
　　龍華鎭地方向由江南製造局設有分局一所專造快槍子彈曁火藥等品前日（二十八號）夜半十二點鐘時火藥廠房内忽然失火當爲駐　龍華之步兵十五圑團長吳長植君聞悉以藥房失愼事關重大立即派令各營兵士急往施救當即撲滅焚燬儲藥房四間幸未傷及人口其起火原因外間傳聞係由前日天氣甚熱藥性　烈自燃所致鄭鎭守使特於昨晨派員馳往龍華調查究竟因何轟炸着即詳細查復云 
[開訊寄頓盜贓之牽涉]  
盜匪曹金臣姜道維張連蘇王阿桂顧漢明季阿三施小連王聚道（即通州阿二（等因於三有十五號夜持械夥刦新閘派克路七百六十六號門牌許松春家値洋五千餘元之金珠飾物逃逸嗣經新閘捕房先將顧漢明季阿三施小連緝獲　由匯四捕房探目馬阿美等偵悉曹等五盜避居太倉北門外往將曹等五盜一併移提來滬詰悉盜匪王聚道（即通州阿二）將値洋四千餘元之飾物寄與七浦路二百六十三號門牌劉公館交由劉姓傭婦姚王氏轉交劉妻葉氏代藏卽帶同該盜至劉公館吊出原贜並將姚王氏一併拘解公共公廨禀奉中西　員論將曹等各盜與姚王氏分别押候補提人證再核在案茲悉前日由匯四捕房西探祁文司協同華探目馬阿美等往提劉某因劉巳往漢口即有任鍚文者向該西探行賄洋一百五十元求爲成全該西探以任不應行賄阻止辦公遂將任與劉妻劉葉氏一併帶入捕房分别拘留咋晨連同在押各盜與姚王氏押解公共公廨請究先由捕房代表牛門律師上堂　稱被告劉葉氏犯有三罪（一）窩藏盜賊（二）呑没贜物甚多（三行賄西探應請澈究惟研訊此案爲時甚久請爲另開特别公堂俾可詳細研究　由劉葉氏延律師到堂辯稱劉葉氏之夫現往漢口此案旣另行訂訊應准被告交保候示且甬商朱葆三亦願爲被告擔保云云訊之行賄人任鍚文亦延律師投稱被告行賄西探欲求勿拘劉葉氏與盜案並無關係較之劉葉氏情罪較輕應准交尋當保人等語關讞員核供商之德領師君判劉葉氏交三千元任鍚文交五百元人洋並保曹等各盜與姚王氏仍分别押候訂期開特别刑庭研鞫 
[被盜牽涉之名同姓異]  
陳大德子因被巳經解往鎭守使署訊實鎗斃之盜匪項明才等供内牽涉由捕將陳獲解公共公廨訊送鎭守使署訊究在案茲悉迭經軍法科訊得項明才所供係林大德子並非陳大德子且陳曾充眼線帮助捕房捕盜確無不法行爲判陳交保因陳無人具保故復將陳送回公廨於昨帶案請示先由中西包探投案訴明前情中西官會商之下判陳交妥保開釋諭後安分 
P>晚間聚衆游行之疑竇 
　　前晚九點餘時法捕房據巡街捕報告稱有操北方口音者數十人均身穿竹布長衫在前新街一帶游行恐係匪類結黨搶物等語捕頭立飭包探往杏並非搶刦實係械鬭亦屬有碍治安即派各探捕分頭拘拿共獲二十二人解入捕房内有數人身畔藏有鐵鏟劈柴刀木棍等物並無手鎗危險品物捕頭向某甲等詰訊均供係某姓來邀我等至某處等候不知何事云云奉論一併管押查明有無犯事再核 
[救國儲金紀要]  
　　第四十四日之收數咋日（二十九日星期六）爲上海關收儲金之第四十四計中國銀行銀洋一千三百十元又交通銀行收受儲金之第十八日計收銀洋三千零四十六元兩共計收洋四千三百五十六元連前共計巳收到銀洋六十萬零三千四百六十四元銀三千一百九十二兩一　分八釐 
　　漢簧助儲之發起昨日儲金圑接淞鎭郵務支局何寳書信函略謂敝處稅關人員擬邀請姑蘇歌曲淸客蔣寳山諸人曁灘簧家林步靑等來淞各盡義務三天所收入場劵資悉數撥充儲金一切費用由發起人攤認云 
　　外埠學校之儲金松江縣立第二高等小學校同人開單致函儲金圑存記該校各職敎員及各學生積儲洋六十四元巳在中國銀收掣收又靑浦縣屬朱家角蔡一隅獨力捐創之一隅小學校中職敎員除分認及減膳外又以儲金事時向學生演講學生大感動即六七齡之初　生亦知節餅餌之費以移作儲金聞現巳集得三十餘元連敎員所認及減膳所得者合成百元交中國銀行存儲矣本埠儲金之存記日昨海昌公所開單投報儲金圑存記代收繳儲計共洋二百元又磁業公所各號滙儲洋二百元又約翰大學學生張紹載日昨亦投函儲金圑請存記儲洋三十元謂該欵係家庭節省因病酬神之費並靜芳愛雨二姊所凑成者云 
[小船中查獲手鎗子彈]  
　　北新涇警局前日在該鎭市悄河中小船内查獲形跡可疑之王總慶一名抄出手鎗一支子彈二粒當即解送司法科派員提訊據王供稱安東縣人向住八仙橋地方爲泥水匠此項手鎗並子彈五十粒爲小民表親郭金龍所托帶當巡警捕拿時小民情急暗將子彈四十八顆抛入河中故起獲祇有二粒呈案求恩明察問官得供以案關刑事判將王德慶連同鎗彈於昨日午後函解地方檢察廳訊辦　 
[製造分局添造槍彈]  
　　龍華製造分局内附設之鎗彈廠逐日製造新毛瑟鎗需用之七米立九口徑鎗彈及日本三十八年式之六米立五口徑鎗彈並仿造奥國式之六米立口徑鎗彈曾由陸軍部定章限令每日必須造成各種鎗彈三萬五千顯近因國防軍隊需用鎗彈浩繁該廠每日造成之數預算尚屬不敷軍用故由陸軍部命令製造局務須每日造成鎗彈六萬顯按照原定數目每日增加二萬五千顆如此赶造方敷軍用昨聞製造局鄭總辦巳允照辦定於六月一號起實行云 
[馬俊甫不准省釋]  
　　前中央駐濃偵探陸軍少將銜米占元於去年被人抛擲炸彈圖　一案前經緝獲馬有山俊甫等解經上海鎭守使署訊明分　懲辦在案茲有馬俊甫之母馬張氏具禀　守使署請求釋放　子馬俊甫免予押辦鄭鎭守使　禀後以馬俊甫前巳供認帮　炸米少將未遂不贛判决徒刑六個月係屬從輕懲辦所請明釋實難照准昨巳批示申斥矣 
[黨人自首之咨詢]  
　　皖省革命黨人張鴻恩遵照袁總統赦令於前Ｈ親投上海鎭守使署自首要求給發免罪證書鄭鐵守使以該黨人張鴻恩　舉安徽軍巡兩使通緝有案究竟有無肇害謀亂劣跡能否免罪木署未便擅專故於昨日據情咨請安徽將軍及巡按使查明核　 
[漢冶萍公司添聘顧問]  
　　漢冶萍公司前日開股東大會詳情巳紀前報茲悉該公司董　會以漢冾萍公司總事務所設在上海凡遇應興應革事宜深　鞕長莫及特開董事會提議以現任湖北實業司長江　丹君因公覊滬遂公舉爲漢　萍公司顧問巳於日前公致聘請書江君即於昨日首途回卾矣 
[尙賢堂今日演說佛敎]  
　　法租界寳昌路賢堂之敎務聨合會由來巳久今日下午四時聞仍由李佳白博士演說外人所以贊成佛敎之理由研究佛學者盍往聽之 
[商品陳列所詳請展覽會物品留所陳列]  
　　江蘇省立第一商品陳列所所長杜福　前詳巡按使文云爲遵批詳請展覽會物品留所陳列事竊查本所於本年二月詳請飭催各縣協同商會迅徴物品送所陳列一案奉批據詳巳悉現巳辦理江蘇省地方物品展覽會正在飭縣荐舉委員徵集物品　會陳列該所添徵物品可俟展覽會畢發還物品時商勸各出品人　留物品以　該所陳列可也等因奉此查展覽會一再展期現巳定於本月十六日開會三十一日閉會各縣送達物品者巳過半數所長查閱各處物品雖未盡美備然於各地之土宜特產堪資貿易者亦復蒐集維勤　然並列伏查本所自　滬改相後於去歲十一月十二月間迭經前季所長曁所長詳請通飭各屬選送物品陳列乃各屬經數閱月之時間奉一再番之飭催除海門縣曁第七工場函送物品到所外迄未有應者所長以渥　委任不敢不勉爲其難不得巳在上海一隅就地徴集舌敝口　智盡能索迄於三月五日始得開幕惟查本所之主旨原期彚集全省之商品上海一地雖間有各縣商號之批莊然爲數亦僅究嫌偏而不舉且本所物品以蘇所舊存者居其大半數陳陳相因旣不足以起企業之觀摩又不足以示競爭之進步除舊布新允爲急務本應續請飭催各屬徵求調送惟遵奉前批旣可因利便之勢又可省手續之煩擬請於閉會後由本所將展覽會物品除敎育文藝社會經濟三類外普通選擇合於陳列之品物酌爲留所陳列由本所將該出品人原在展覽會所具之出品願書目錄書等提留照塡本所收據俟各該縣商會領回物品時交由該商會發交出品人收執並將留所物品淸單咨由各縣轉行各商會查照其有願作寄售品者得由該出品人聲明改換收據並發給貨摺惟展覽會開會期短應請將本所詳擬辦法迅賜通飭各縣轉行商會傳知一體遵照其省立各工廠出品卽悉數移交本所寄售並請分别飭知如此一轉移間各屬旣免取送之困煩本所復收徵集之效果展覽告成卽爲陳列之讓渡遞嬗相仍公務滋便所有遵批詳請展覽會物品留所陳列緣由理合詳請　核批示祇遵謹詳嗣奉巡按使齊批示云詳悉所擬辦法尚屬簡捷巳分飭各道尹行縣傳知商會並各工場查照矣仰卽知照此批 
[查緝三十六個黨]  
十六舗寗紹碼頭大達碼頭並浦東沿灘各碼頭時有三十六個黨匪類俟商旅在輪船上落之際攫取物件幾於日有數起大爲商民之害曾經被害人謝保昌等先後控經地方　查獲黨匪訊辦在案然此風至今未息搶奪之案時有所聞茲經地方廳林檢察長以該匪黨一日不除則來往客商一日不安殊非地方之福除飭派法警往查爲首匪徒到案嚴懲外前日又函請淞滬警廳轉飭第一區警署探警　同協緝矣　 
[照顧行旅之白話告示]  
淞滬警應徐廳長以本埠爲華洋互市之區人烟稠密旅客行商經過者每多被竊匪暗竊銀錢衣物報緝後又不能立時破案實屬有客行旅爰特撰發白話告示分飭各區署張貼通衢共示云爲佈告事照得這上海地方關係幾省的交通要道行商旅客來往的是很多的乃近來有種竊賊借拉黃包車爲由每每　竊乘　 
 
 
 

Page 11

 
 
客的行李物件　等案件日見其多　然失主一經　告本應無不立時追緝但使原物追回旅客　　行期巳經受累不淺總不如小心防備使其無從倫竊的好本應查此等倫竊的手殷不外趁乘客坐車進行的時候預允串過他人在事後將物件竊去最　惡的有一般車夫並不有執照任意兜　生意到了途中交界的地方又倒換車輛乘道　時候七手八脚將乘客的行李物件　取偷竊還有乘機偷竊銀洋要物　車逃走的奇奇怪怪無所不有稍懂事的客人尙曉得記明車號或　住車央鳴交　警或有初出門的客商見有因失物無多忍氣呑　自　侮氣的本應有保護地方的責任　不容有　等惡風氣所以屢次躉法　辦又派有偵探在外面查緝這個事體惟上海地方甚大誠恐有查察不周的時候爲此做出白話告示俾一般往來旅客多晚得各人自巳留心不致疏忽最要緊的就是雇車的時候須要　明有無目的地點執照上車之後要記得這車上的號數號衣上公司的名稱其次中途不許車夫换車必不得己也要呌他走到有巡警或巡捕的地方再可更换隨身所帶行李銀錢要物總要放在面前旣不可脫手又不可放在身後車　上致失落之後車夫推諉說背後不能看見一般旅客祗要人人留心這班壞人也就没法可想了以上是旅客所應該曉得的至於車夫人等現在你們的弊病本廳是查得淸淸楚楚嗣後再有乘機偷竊客人行李或致坐車客人有失物等事是所拉的車夫没有不串通的定要從嚴懲辦就是逃走了也要勒令公司中大小包頭交出到案如果公司不交除拿他的車子充公賠償外還要禁止通行你們想想有僥倖的道理嗎自經此次佈告之後總望旅客人人注意車夫　面洗心如仍有這種事體不惜以身試法本廳惟有嚴厲執行那就後悔巳經遲了 
[烟土官賣後之閘北烟禁]  
　　五區警署探警前日在滬寗火車站查獲私帶無印花烟土之陳阿三張毓成二名抄獲土各一小包又四區一分署查獲烟犯顧　仁一名抄獲烟灰十三兩八錢一併移送檢察分庭預訊還押聽候訴公判 
[流氓搶攫烟土]  
　　鄉人唐炳奎昨在法租界小東門外某土行購得烟土三包蓋有新印花稅行經南市華界被無賴吳合舟冐稱偵探强行訛詐不逐唐即回至該行正欲述明主料吳竟乘機强攫土藥一包飛步奔逃經行夥楊阿土鳴捕追獲人贜即由法捕頭問明事在南市飭送第一區警察署旋察得吳屢犯冐探訛詐怙惡不悛命送警　司法科訊究 
[匪類攫飾之定罪]  
　　匪徒王小和尙因與在逃之小奉化於五月十一號由寗波乘新北京輪船來滬在艙中用迷藥將同船婦人王沈氏史王氏等迷倒圖姦未成遂持取王沈氏之金式逃逸嗣經王沈氏遇見王匪　捕拘解公共公廨訊供押查在案昨經中西官復訊屬寳判王小和尙押西牢半年示儆又匪類洪阿寳陳根生王阿三趙阿大因在康腦脫路浙江路等處攫取未沈氏吳兪氏等金挖耳由探將洪等四人拿獲昨晨押解公共公廨研訊屬實判洪等各押西牢九月期滿分别遞回原籍 
[電車撞斃郵局檢查員]  
　　郵政局稽查員金如紀於前晚八時許乘自由車至北四川路隨一百七十五號電車向南而行適有一百七十三號電車迎面而來不及避讓被攫倒地碾傷頭部甚重當由巡街捕到來將受傷人車入捕房飭送同仁醫院不及醫治氣絕而死將屍車送驗屍所咋日上午公共公廨中西官蒞所驗明委係因傷致命即據電車司機人孫周慶投案供稱是晚開車至該處死者在車後欲向車前穿過致被攫斃判着屍妻金吳氏先行具結收殮聽候核辦 
[泥水匠自縊身死]  
　　泥水匠張子堂向往美界七浦路七百二十七號屋内於前晚不知何故自縊身死由捕房將屍體車入斐倫路驗屍所候驗嗣有屍妻張董氏投請免驗自行棺殮捕頭准之　 
[惡姑虐媳斃命之懲儆]  
　　新閘成都路六百九十八號門牌婦人盧屈氏因將養媳　阿毛　虐斃命業經捕房將氏拘解公共公廨訊押候究在案昨晨由　復訊屬實判屈氏押女所五年期滿再核 
[串同捲逃之被獲]  
　　住居虹口　克登路一百五十四號門牌之　人李某之妾李陸氏乘李因事回籍於前　串同朱東林王桂林婦人沈林氏　取　洋一千　元之衣飾偕姘夫沈發來逃逸經傭婦劉秀英通知李某之弟李銀　報請捕房飭探將朱王兩人與沈林氏一併拘押昨解公共公廨請究先由見澄劉秀英上堂證明被告等串同　逃情形　由中西包探禀稱原告巳由其弟函囑來滬大約明後日可到等語聶襄讞核供商之德領裴君判被告仍分别押候補傳人證再訊 
[途中見逃妻]  
　　住居南市董家渡内梅家弄之成衣匠胡阿根其妻邵氏於陰　本月初七日私逃無蹤昨日胡在途撞見邵氏與　水菓之余根　同行胡即上前指余爲誘拐將余痛毆旋由崗警見而將兩造拘至一分署經署員詰問余不認誘拐氏供年二十歲本地人因遭丈夫虐待是以往親戚家暫住等語署員飭一併送警廳司法科訊究 
[冐名誑借案之辯論]  
　　沈笠江在審判分庭訴任叔坪借律師安德臣名義誑借洋五百七十一元一案前日經孫推事開庭辯論原告延金鴻翔律師爲代表被告亦延秦聨奎律師代爲辯護兩造律師互辯之下問官宣諭辯論終聽候宣布判詞 
[判决晋泰昌烟莊失火案]  
　　法租界民國路泰新里内晉泰昌烟莊起火一案昨由捕房飭傳莊主徐揚齋等到法公堂請訊徐稱莊開八年保有火險銀四千兩各莊夥等公保二千兩莊中資本實有七八千金實屬受虧不小當時起火商人因事出外故不知詳細司帳胡敬光陳雅琴陳輝生等同供是晚八時商人等均在樓下後見樓上有火當即上樓施救巳經不及如何起火須問學徒王吉慶質之王吉慶供是晚由我上樓燃洋風爐煑物因事下樓諒係風爐之火延及什物所致中西官據捕房查明報告失火屬實遂判照章罰銀六百兩王吉慶雖出無心不愼之咎難辭罰洋三元充公完案 
[公共公堂瑣案]  
　　無賴聚賭無賴陳森林因賃居北西藏路一百七十二號門牌王士財之餘屋私設總會聚賭抽頭經人函告捕房派探往將陳王二人拘押昨晨解奉公共公廨訊明判陳罰洋五元充公王從寛開釋 
　　失愼未成東唐家弄八百九十號門牌居人陳祥林家前日遺火積薪幾兆焚如幸即澆息事爲捕房得悉派探前往查得實係多堆稻草所致有違工部局定章且查陳與比鄰趙敬軒家保有火險其情不無可疑禀請公廨出單曾於昨日將陳趙二人傳至公堂訊明判各罰洋五元充公 
　　設榻售烟顧龍標因在海寗路一千一百零四號門牌私設烟榻售烟被捕房查悉前日派探往查屬實當將顧與烟客賈榮生張國生連同烟具一併帶人捕房昨解公堂訊供屬實判顧罰洋十元賈張各罰洋二元一併充公烟具銷燬 
　　冐名騙洋裕源祥號控巳歇學徒朱素懷將該號交船戶所寄現洋五百元冒名騙去等情昨由捕房將朱獲解公堂研訊屬實判朱押限七天繳洋再核 
[米商出殯之路由]  
　　南市荳市街周義記米行主周理卿君於日前因病身故定於今日（三十日午問出殯聞周君係米業巨商親友甚多故送唁者頗盛其路由係自小南門外小閘橋堍住宅發引向東過小九華至王家嘴角轉北過小橋望東由花衣街朝南出萬裕碼頭走裏馬路向北進新碼頭過荳市街出大碼頭轉灣向北老馬路由十六舗轉洋行街新開河至民國路迤西至斜橋進晋安會舘停柩 
[組織銀行俱樂部]  
　　吾國社會通病往往抛棄有用光陰專從事於冾遊賭博卽有爲消遣計而設立總會其性質逈與西人炎總會不同無非羣聚賭博或招妓飲酒而巳於商業一道絕無裨益且無裨於衛生殊可壓也茲有中國銀行宋　草君提議组織一銀行俱樂部力　此弊完全倣效西人之俱樂部爲種種有益之消遣旣節糜費又得眞樂推而行之亦足爲改良社會之一端矣 
[雜評三病後之常態（訥）]  
　　凡人大病之後必屬及從前守身之不愼侮我何不自愛而　喪也悔飲食之不節也悔種種衛生之道不講也於是自　曰而今而後必戒嫖必戒酒必戒一切無益於身之嗜好然而病愈未幾其身復原未幾而故態又復　痛苦亦全忘矣 
今日我國人瞑心遊目悔從前不應内訌思議會思自治思種種推翻之政治一切舊事都到眼前蓋病後之常能也 
[來件]  
　　福州閩侯府管轄靑舗傅築兩鄉械鬭慨言（遊閩客）余自福淸縣赴閩道經大義鄉聞砲聲隆隆疑而詢諸父老始知靑舗傳築兩鄉各以千餘人鎗械相摶其事之顚末父老言甚詳因記之 
　　靑舗傳築兩鄉各有三四千家以農爲業兩鄉相距約七里鄉前後腴沃之田數萬頃閩所稱爲大滿洋也靑舗田抵傅築前以溪爲界悉賴溪水以資灌漑失此則旱靑舗每値豐年年供城鎭之米數十萬石閩垣糧食半倚賴焉若今因械鬥而輟耕則省垣米價飛騰貧民因而受困可斷言矣此次兩鄉械鬥因爭水利而起兩鄉素不相能傅築人不顧鄰鄉利害竟斷絕靑舗之水利以制其死命去年十月即巳啓釁入春以來靑舗人因無涓滴之水以供耕作忿然而起與之抗爭至罄其所有以購鎗械力與决戰兩鄉各有死亡而傅築人爲多或云以傅築蠻橫無理固宜失敗且該鄉常有匪棍擄人勒贖之事素爲七里鎭各鄉所切齒也前數十年當道以該鎭各鄉時有械鬥特設保甲以彈壓之保甲局距大滿洋僅三里而此事搆釁巳閱數月事前旣未聞出而防範及釀成巨禍亦復置若罔聞斯眞奇事迨戰事旣畢又以命案興訟相傳將有官兵剿鄉之說以致富而膽小者紛紛遷徒夫剿鄉雖未必實行第軍隊臨鄉勢必盡情搜刮鷄犬亦將不寗而胥吏復乘機施其伎倆將見富者蕩產傾家貧者死亡餓殍豈不哀哉嗟乎時局大難人心幾死閩人之無恥者且入外籍以資保護彼小民何知坐視良由蕪棄不得巳則忿而思逞當道者亦能爲之籌善後之策勿徒以頑民聚鬥視之而蹈爲淵毆魚之覆轍歟 
[來函製造局來函]  
　　敬啓者敝局無烟藥厰歷年製造剔出成績不足之藥積有數千磅每届夏令方驗提報廢乃昨日天氣暴熱夜間風露外逼餘熱内侵屋中致該藥　蒸　性自燃幸爲剔出成績不足之藥故未炸裂亦未傷人及延燒他屋僅焚去儲藥平屋四間現查明實係鬱蒸變性自燃本日各廠開工如常誠恐傅聞失實特此奉聞陸軍部上海製造局啓五月二十九日 
[同仁輔元堂來函]  
　　逕啓者敝堂救生局在黃浦中撈來男屍一口年約二十餘歲黑洋布夾　白洋布短衫褲黑布鞋白洋布襪和尙頭日記一本觀其語意似在提籃橋絲廠中監工與揚州傅君有甥舅之誼者如有親族乞即來堂查明領棺可也上海同仁輔元堂啓 
[儲金圑來函]  
　　謹啓者日昨抄呈儲金稿内有新淸和情遇校書與商圑某君互勸各出共有百餘元漏去共有二字再沁颺校書慨儲洋五十元誤刋爲五千元亟應備函申請更正以昭核實中華救國儲圑金總事務所謹啓 
[王李氏來函]  
　　敬啓者閱五月二十號貴報本埠新聞欄内有失主　阻房產一則牽涉洪君偶撨等語閱之不勝該異氏與楊姓涉訟曾懇洪君偶樵理勸惟楊姓恃蠻不服實與洪君無涉洪君係小兒之受業夫子豈可壞其名譽爲特走筆奉聞請貴報更正是爲至　王李氏同子鎭壽敬上五月二十三號 
人之有雙目猶天之有日月也眼目有病則近不能察鑒遠不能膽眺久而不治勢將淹爲廢人矣本藥房竭數十年心血始得此靈效奇方名曰光明眼藥能統治眼部七十二症無論遠年不愈謹人生醫白星白珠紅眼爛皮或痛如刀割或癢不可忍以及痘後目疾只須將此藥日點三次雖瞽目亦能豁然開朗眞千古不傳之秘寳也每瓶一元 
又秘製一靈驗瞽目還明丸功效同上每盒一元每料六盒洋五元若能雙方並用見效更速　上海三馬路大舞台對面鍊雲藥房發售 
[信義公司收買各種股票證劵]  
本號備有現洋收賣蘇浙路股及各種公債證劵價目格外公道　諸君光顧請臨英大馬路第一行台面洽可也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[此後之國家] [  蔡選靑]  
　　十年生　十年於訓勾殘有臥薪　膽之苦心終能式怒蛙而作士氣越之所以沼吳也吾寗鬭智而不　力沛公雖數敗於項羽甘受屈辱而垓下一戰成功漢之所以减楚也自來英賢崛起智深勇沈其作用洵非常人所能測更非常人所能爲東坡之論留侯曰且夫有報人之志而不能下人者是匹夫之剛也至哉言乎然此在羣雄併峙未能立國之時則可耳莊子所謂虚而與之委 
蛇者如先生之與曹操呂布唐高祖之與李密且卑詞推獎以驕其志宋太祖之臣事柴氏明太祖之依郭子興劉福通輩皆是也否則難免損威辱國之譏矣嘗考武侯學　非僅爲漢代有數人物實爲三代下有數人物其後出師表有不伐賊王業亦亡惟坐而待亡孰與伐之云云以武侯偉略豈不知審時度勢而猶輕於一發哉蓋以受先帝付託之重當與國爲存亡成敗利鈍非所計也宋代澶淵一役萊公雖蒙孤注之讒而契丹請盟實賴其膽識俱備非徒誇北門坐鎭之功也靖康之禍至搜括娼優財物以獻金人奸侒遂力持和議終宋之世未能復振對鏡參觀往事昭然可黨前鑒茲者中日交涉業經和平解决孟子所謂以大事小樂天者也豈非全國人民之幸福哉或者謂此次交涉終了於權利上不無損失夫能戰而後能守亦惟能戰而後能和倘戰守俱無把握日惟希冀於和以苟安則和必有傷國體有損主權然而古今時勢不同政體不同即措施亦不能强同政府固有難言之苦衷未必無最後之對付勵精圖治發奮爲雄斯勾踐沛公或即爲後事之師則屈於今日未始不可伸於他日損失於一時未始不可取儻於異時也大巧若拙大智若　當軸諸公恐非草野書生所能窺其萬一者吾且觀此後之國家 
[膛玉亭] [  友]  
　　淸光緖十年法陷越南北寗法海軍統帥孤拔率艦攻台　不利進　福州窺馬江我軍炮斃孤拔馬江要塞毁軍械兵艦盡爲法體明年法闖進鎭南關我軍猛撃法人敗我軍乘勢克諒山以大捷聞是役也人皆曰提督馮子材之功殊不知其中實大有人在伊何人　其姓玉亭其名州產少孤貧毫放不　好讀書以貧故　而業商養母以孝聞逾年母死孝思純篤抑抑無聊念軍人山河爲室天地爲家　　風流其樂　極棄商投馮軍麾下初爲小卒旋擢百總諒山之役　有力焉法軍參謀某多智謀有幹略勇敢善戰子材忌之募剌客謀陰傷之玉亭欣然願往跛其足敝其衣日乞法營左右法人不察會軍中缺伙夫招華人貧苦者充之玉亭乘隙往法人不疑納之人營三月懹椎枕刃以待荆軻抱負未　去懹一夕　戰某　贊督隊玉亭聞而濳尾之至郊野出手搶轟然一聲斃某參贊玉亭被執法軍官鞫訊玉亭面無戃色　慨陳曰子華人也與參贊本無陳所以出此者爲祖國耳　軍屢獲勝計　悉出自某參贊今參贊死軍氣不免稍殺法軍官曰爾從戎久如以華軍秘密告我可貸汝死曰我知有　不知有身死非我懼鼎鑊斧鉞任加吾身洩渥軍機敬謝不遑法官知不可强命斃之臨刑時玉亭面色如恒引頸向南點首者再含笑而逝參贊死法軍紛亂者屢日我軍一攻而潰再進而逃規復諒山飲水思源非滕玉亭挾必死之心行荆聶之志某參贊不死法軍敗　　 
未可必我軍亦安得克諒山以捷聞也 
游戲文章 
[國恥紀念法之種] [  臣朔]  
　　（一）化妆品中裝胭脂水之瓶塞下端可刋一圓印仿中華民國國之圖字體裁改或字爲恥字範而圓之印諸美人粉頰上雙渦之中必惹一般人注意但鹹水妹不適用之　　 
（二）前項圓印可於小兒頭上及頰上印成品字形但細　不適用之 
（三前項圓印無論男女老幼均可印之兩太陽穴上以當頭風膏藥但官吏不適用之 
（四）前項圓印可以印之妆鏡之上庶幾觸目警心不致或忘但官廳上之着衣鏡不適用之 
（五）前項圓印可以放大以橡皮爲之印諸銀錢不上但爲行賄用者不適用之 
（六）前項圓印可以縮小以鉛爲之遇有一個圈兒圈到底之文字卽可以代作圈點但抄襲家不適用之續（覺迷） 
（七）前項圓印無論男女老幼均可隨身携帶以代印信之用但出賣地皮與洋商時不適用之 
（八）前項圓印可以印之結婚證書之上庶寓勾踐生聚之意但討小老婆不適用之 
[粤贛蘇三省癮君子上當道禀] [  東埜]  
　　我同志苦烟禁久呑雲吐霧者罰私行夾帶者查禁每嗟吁咦涕面相謂曰安得一日者禁網大開形圑圑如富家翁之面之土色黑黑如大官員之心之膏潤枯腸而膏　吻乎縮頸伸頭望眼幾穿東隅旣失桑榆竟收撥靑天而見雲霧登黑籍而夢維浮烟膏官賣巳暢行於珠江贛水之濱與夫虎邱之隈於是六街喊賣一榻橫陳軍警保護印花盛行官遵外洋條約竭其搜括之能事民奉上司訓令舒其呼吸之精神旣公私之兩便又何事禀牘之紛紛哉然而工欲善其事必先利其器者聖人之訓也囫圇呑棗不下咽者又常人之所知也是以善吸雪茄者必用蜜臘嘴善嗅鼻烟者必貯白玉　善飲白蘭地威司格香賓皮酒者必盛玻璃杯而善抽鴉片烟者必備烟槍烟燈烟籖烟盤之屬也某等盤桓牀　嘯傲烟霞吸來民脂民膏縱不及上官之肥碩對此一燈一榻久巳成傲骨之支撑平時賓朋雜沓妻拏晤對旣灌黃湯更進黑飯購必來路貨挑必廣誠信　必期其陳槍所貴乎老鳥木爲桿象牙鑲嘴紫泥斗白銅艦方謂吃飯家私永隨身畔傅家令實不離手中乃當前淸末葉民國初元警吏故事搜查民間不敢藏匿舉累代家藏鎗艦燈籖之屬一掃而空循至今日短笛無腔美牧童於牛背　燈欲炧警内子於雞鳴祗緣妙手空空遂致　涎滴滴雖有冷籠陳膏祗作望梅畫餅豈不傷哉爲此伏枕陳情揮涕作　籲請將前時没入之烟具發還或將大老爺姨太太所備者暫時借用俾得上口免致失癮某等生當啣鎗死亦結燈花以報也謹禀 
批來禀烟雲滿紙事極可憫而情無可原須知我國收不完者稅而死不盡者民此回弛禁不過欲推廣印花銷淸積土有寓禁於賣之意所有今明兩歲應銷洋土一萬五千箱着爾等全數購買生呑下去死一个乾凈庶幾廢人廢物同歸於盡豈不妙哉所請借用烟具一事本官與姨太一日不能離手着毌庸議此批 
筆記 
[西戍途中日記（二十九續）] [  桐城劉雨沛]  
　　七月初四日乘馬自東樂出發路窪如溝行數里漸平二十里夾字墩市民數十家又十里古城子午餐換馬古城亦名仁壽驛屬張掖又二十里二十里舗綠樹蓊叢田疇肥沃鷄鳴犬呔有江南風此唐陳子昻所以云涼州歲食六萬斛甘州歲積四十萬斛廣粟多戶倉庚豐衍瓜肅以西皆仰其餫一旬不往人皆枵饑河西之命係於甘州也又二十里甘州城住甘州治張掖漢以前爲月氏國後爲匈奴所據武帝太和元年始開張掖等郡以斷匈奴右臂其地北臨蒙古背負長城南憑雪山俯視靑海竇融張實李軌嘗先後據此蓋甘州足兵足食河西咽喉地也現提督駐此以總諸州計畫未嘗不當惟綠營疲弱有名無實耳 
七月初五日出甘州西門西北行經五里墩過黑水河至二十里舗飲茶二十里舗亦名崖子堡黑水河發源於祁連山與白水河會而北流潴於居延澤即禹貢之弱水居延澤即古流沙黑河河幅十五里河底砂石河水雖未滿而深没車輪者亦有數道車之通過甚不易幸官派水夫牛車常駐導渡牛車輪大故易於過水 
過河登岸數里即是沙邱車之上下難若登天拉車之馬數步一停沙邱旁有古　四相傳隋韓世龍鎭守黑水國駐此去後其壘一夕爲風沙所掩遂成沙山又行十里瞭望壕過河水深没脛泥滯車輪亦黑水之支流也又十里沙井堡宿欲夜行二十里以馬疲而止 
小說 
家庭小說 
[嫣紅刧] [  常覺小蝶合譯　天虛我生潤文]  
　　其時餐室之中獨哈勃克與密斯脫特雅尙留小安東尼亦復至哈勃克以其父不令再啜酒遂取其冠自去小安東尼見室中無人乃併其膽力言曰父吾邇來實有一不能巳之事故○○特雅時方以玻杯就燈映杯中酒色聞語詫曰安東尼汝何謂耶安東尼曰即吾亦不自知我窘其必須汝允爲吾助乃始可耳著者曰稱父曰汝密斯脫特雅之家敎可以知矣特雅益詫曰安東尼汝又舉債耶汝試思吾月給汝者亦不爲不豐而汝尙負欠纍纍今汝之年猶未弱冠巳是如此更長者且破吾產矣安東尼汝究負幾許耶安東尼嚶聲曰二百鎊也特雅曰二百鎊耶汝用誠不資未數月前吾不嘗巳爲汝償二百鎊乎安東尼曰知之特今又窘甚必吾父再助我乃可蓋此次之債實與好克司同署債劵准於日内歸償今好克司之欵己淸而吾獨未特雅曰然則汝二人直可謂難兄而難弟蓋天下最危險之事實莫過於署立債契吾幼時雖亦舉債特未嘗署契簽名故六七年中而債仍弗償以無簽字債主亦無可如何安東尼曰特好克司亦嘗○○特雅曰咄汝何能與彼較彼富又爲貴爵雖積欠萬金亦可無慮唯汝則有弱弟無論哈勃克之長巳將與汝相等即喬治諸人亦且成人設人人而效尤汝者則吾家不且毁耶旣而又曰姑恕汝一次明日可來事務所中向會計取二百鎊支票但此後敢再如此者則吾必不子汝矣言次自出安東尼獨徘徊不即去倚其身於長窗以足擱之窗檻仰視天上微雲起爲羅皺哈勃克忽躍至呼其兄曰安東尼老安東尼在乎安東尼曰否當巳赴會客之室待好克司至哈勃克曰然則殊可厭蓋予將向之索二十五先令也安東尼曰二十五先令汝需此何爲哈勃克曰向馬葛購釣竿耳安東尼詫曰一釣竿乃需二十五先令得無昻乎哈勃克曰咄汝何知吾則以爲廉耳先者吾尙懼馬葛未肯賣今幸允我我正欣喜之不暇而汝乃謂之昻安東尼曰汝非巳有釣竿十二歟何必再需此哈勃克曰否否果得馬葛之竿者此十二支直可謂之廢物 
奇情小說 
[秘密汽車] [  東埜譯]  
第一章（續） 
某天晚上勃立南和滕逹兩人在奥斯佛大學中夜膳巳畢聚在餐堂後面一間休憇室裏抵掌談心滕達先開口道勃立南我現在心裏所企望的只有兩件事一件是企業一件是企業之中須帶着些遊戲的性質我年紀巳經長大須得自巳撐家立業雖然資本有限然而方針巳經認定了做律師呢法庭之上巳經人多　　　 
於　還有些六個月畢業的法政學生借來一紙文憑巳把大律師的招牌張掛出來我羞與噲等伍决計不做然則充敎士當醫生却又呆呆的一件生活辛苦有餘遊戲不足和我性格不合倘然投身金融界裏自巳没有雄厚的資本依人作嫁我更不喜歡我住在學堂裏己經受過多年敎育了若再繼續下去將來卡片之上名字底下怕不赫赫然注出ＢＡ二字的頭銜然而切實細按起來虚名無補實際不能把他當一件行業用的我住在這裏好幾年了有一件事體獲益非淺便是認識了許多名公鉅卿富商大賈將來關係我的企業不小呢勃立南笑道你說出話來總是叨叨絮絮旋開水管似的說了一長篇的話依然不曾指出你的方針來呀滕達也笑道你又是霹靈火這般性急我現在說到題目上了你曉得我狠喜歡研究機器學倘然我的家屬不定要捉住我在大學堂裏畢業做什磨博士學士的我就做一個機 
械工程師也不枉爲人一世我要循序漸進得着大中小學各等文憑己經晚了受大公司雇用我又不喜歡人生在世辦一件實業須由我指揮他人不任他人來指揮我方合頂天立地好男兒的身分我最喜歡研究機器學而機器之中又最喜歡研究磨托機你是曉得的我於磨托機一門自信大有心得那磨托車如何構造如何改良便無消顧慮得勃立南道聽你口氣像要到大磨托工廠中去練習一番不慣蟄居在奥斯佛大學中了 
 
 
 

Page 15

 
 
   
 
 

Page 16

 
 
   
 
 

Page 17

 
 
申報第五張 
[中華民國四年]  
　　西曆一千九百十五年五月三十號星期日 
　　舊曆乙卯四月十七日共五張 
[救國儲金二補錄五月十一日中國銀行收款淸單（再）（續）] 　 
　　第二百五十一册一號至一百號 
申泰號四元張懋德一百元盛耕堂二元柴阿香劉阿昇二元孔　玖五元夏杏林二元夏志翔二元楊傳生三元龔伯銘五元薛善臣二元周聨卿二元兪維文一元章曉亭二十元胡潤甫二元嚴益齋二元王雲卿二元吳毓峰四十元邵聨水五元程聲飛五元程旭初二元范渠甫六元馬景欽四十元吳厚生一元柳長友一元程　生三十元吳竹卿六元范經生五元金理章一元兪少雲五元吳圭如十元楊女士十元楊森寳二元德興泰七元恒康七元同慶豐七元　大昌七元葉萬成七元恒豐七元水豐昌七元增泰祥七元福泰七元恒和七元乾和祥七元永豐七元永豐祥七元恒豐川七元老人生七元裕生和七元三和新七元沈其昌七元萬裕七元德隆昌七元陸增祥一元農汝惠一元　忍和尙一元眞實和尙一元淸月和尙二元性慧和尙一元昱齋和尙一元淸潔和尙一元樹林和尙一元妙相和尙一元傳法和尙一元聨惠和尙一元德明和尙一元覺永和尙一元從雲和尙一元朗眞和尙一元仰西當家和尙二十元仁安和尙一元靜　和尙一元先證和尙一元眞空當家和尙三十元永淨和尙一元宜興私立明誠女學校三十元卞起華一元徐履榮一元趙紀三一元王武淮一元韓靑宰一元王長裕一元毛志章一元孫元泉一元楊貴小一元楊萬朝一元趙意春一元顧利祥一元唐有道一元李大元一元徐榮孝一元黃　生一元參昌社同人十二元謝景涵二百元袁志莊一百元謝慶長一元袁寅康二元謝壽諼堂二百五十元袁貫初五元謝莘如二百五十元宋紹言五元 
[第二百五十二册一號至八十一號]  
　雨辰二元張繼鏞一元金根記二元范鳳山一元王文獻二元袁筱泉五元王阿慈一元翁謁富二元朱益棠二元張鴻源二元高桂題二元郁瑞慶一元舒華熙二元徐如興一元王阿林二元汪謁品一元南通州電報局員司電生等十元潘賜炳一元陳謁應一元周筱娘一元鄒愼生十元徐永釗五元成豐七元老　大七元德順和七元恒利七元高生大七元兪廷標十元葛正乾五元寳彰七元順豐祥七元協豐七元裕康七元瑞生昌七元戚鑑記十元經子蘭三元沈廷梅六元翁文瀾三元趙鏡涵五元丁滋華六元陸　章四元周桂生二元華松泉一元學徒張秀記一元陳金海一元張喬春張喬福合一元姚子棠二元張　堂三元應乾和尙一百元禪定和尙十元微軍和尙二元澤明和尙滿性和尙珍祥和尙合一元戒律和尙一元桂山和尙定眞　尙合一元道一和尙一元蓮座和尙一元阿六家除合一元空性和尙一元小林金寳小安昌木合一元妙蓮庵二　徐金阿德小喜合一元大林三元合一元廣修庵二元孔兆朱小合一元大華寗波合一元正法和尙一元蓮松和尙一元坤地和尙一元月白和尙一元吉安和尙一元德明和尙一元行證和尙二元佛舟和尙一元祥開和尙一元集賢會五十元吳登瀛五百元韓莘樵一元瞿成卿五元宋立峰五元宋連鑫五元春宵樓名妓十元 
[第二百五十三册一號至一百號]  
徐義章一元奉賢縣立第一等學校學生二元董鴻臯十元顧士魁四元　文　學生二元女學生顧惠珍二元黃書堂一元沈瑞和二元匡　洲一元同豐莊一百元裴雲卿五元楊盤如二元王誦莊二元嵇阿芬一元梁炳仁一元通海　牧公司一百元方占奎一元馬月寳一元 
錢遂之一百四十元麥啓華三元麥文瀾三元鄭沛豐五元楊棟財三元何祥槐一元何慶一元謝偉藩五元陳瑞卿二元孫少山一元章允保一元劉貴保一元張惠生五元奚坤賢二元戴茂林五元鄒雲台五元沈文惠二元錦記衣莊十五元幼童陶巧生二元學徒張金林一元閱永達二元陶女士五元學徒顧永寳一元宋金才二元陶蕊仙女士三元學徒孫全根一元顧永法二元勤康七元萬豐七元萬春七元協和祥七元匯康七元受和七元萊昌申七元瑞生齋七元德大全裕記七元元豐七元長豐盛七元華豐七元老元昌七元德大生七元　巽和七元隆昌七元興大七元順大永七元盈餘七元萬茂興七元元豐泰七元協和七元晉元昌七元新協成興七
元三和興七元萬生盈七元萬裕昌七元同和公七元華興泰七元萃馨七元恊和盛七元昇昌永七元德勝泰七元義成七元昇陽泰七元鼎昌七元祥源昌七元泰興七元萬春新七元永生和七元通和七元日新七元益泰祥七元祥餘七元北乾元七元協茂源七元復康七元泰豐盛七元泰興棧七元裕康七元鉅豐祥七元邵同裕七元公成七元元豐盛七元天成泰七元 
[第二百五土四册一號至八十九號]  
譚經女學生五元譚劍女學生五元施博女學生五元陳子衡一元章功奎一元曹厚田五元婁司一元范兆春三十元李家生六元沈子飛五元程瑞芳一元馬福之 
一元黃本初一元程養然六元王明峰六元范岳生二元楊漢杰一元程祿卿二十元孟佩蒼六元吳星槎四元何秋士十元養正幼稚園諸學生幼稚生節省果餅玩具等費三元周以本五元王賡陶十元方叔勤十元王曉湘五元張秋元五元王泮林二元邱月華一元毛慶三一元王維善一元金壽根一元沈炎福一元陳嘉法一元貝慶綏一元曾仕少五元孫經守一元宋祖綬二元沈南沙一元劉讓吾二元載蔭樵一元龍可侯一元方遜之一元龍鏡涵一元龍蔡氏二元龍章氏二元蔡李氏二元李樟十元李棣十元費廷楣二元張行　一元楊長福二元周樟水二元精益眼鏡公司四百元自治儉德會二元陶　初五元許笙甫一元女孩曹木蘭一元十四一元德仁一元全福一元元定一元周二一元挂松一元大榮一元炳雲一元官元一元月照一元瑞智各尙一元脫穎和尙二元解本和尙一元淨蓮和尙一元蓮風和尙一元眞定和尙一元莊少卿二十元湯冬亭二十元唐秀英女士月薪二元張子春月薪四元鄭大表月薪二元許鏡宇月薪二十二元姜連生月薪二十元陳仲華月薪二十元沈竹臣月薪四十五元鄭鐘漢月薪三十五元戴玉林月薪十五元徐乾麟一元徐乾麟一元徐乾麟一元蒙自學堂各學生一元 
[第二百五十五册一號至七十一號]  
　　志生昌七元協和興七元德昌七元乾昌和七元德茂源七元裕昌隆七元德生昌七元大昌七元大昌安七元同昌泰七元增裕春七元永其祥七元治興七元德豐泰七元裕太源七元乾元新七元榮盛七元福泰 
七元益　七元長興森七元乾大生七元淨土菴懸開和尙二十元嘉興精嚴寺仁和和尙十元大佛廠海月和尙十元靑龍菴慧根和尙十元大悲菴懷品和尙五元靜室菴本住二元黃菩菴二元梵音菴二元興善菴二元長生菴二元雲居菴二元靈山禪院筱月和尙十元李有靑一元錢祖怡一元劉忠義一元吳桂生一元陳金壽一元丁宗堂一元曹阿奎一元諸進生一元兪海良一元 
譚金榮一元金阿芳一元張介春二元陸元發一元毛培長張金根一元江月明陳厚嘉一元謝蓉洲二元李榮寳一元徐生佩張連順一元徐廷榮洪生楚一元徐佩珍 
二元潘正魁一元鄭如茂潘漢賦一元郭嘉林二元岑寳傳二元匡仁寳一元李秀章李開壽一元宮朗仙二元胡錦香二元滕沐湘孫桂堂一元陳阿徐顧梧生一元蘇鶴鳴一元周陶然二元張浣芬女士月薪五十元賀惠霖月薪四元賀全興月薪一元毛銀峰月薪十五元糜其訓月薪十元車夫阿二月薪三元 
[第二百五十六册一號至三十四號]  
　　方隆興五百元葉澄淮十元陳榮甫二十元姚紹城二元張維邦一元包　峰一百元錢玉珍一元卞起夫一元張令貴一元歐忠華一元王家成一元劉仁卿二元李景順一元夏榮禎一元陳永彬一元向榮甫一元陳天順一元王順根一元邵茂遠一元陸昇發一元楊德鳳一元朱宏遠一元李漢卿一元洪善長二元秦寳慶一元左財神一元王昭福二元鄭九雷月薪四元沈阿岳又五元魏敖齊又六元蘇連生又六元郭少卿又四元車夫阿根三元車夫阿福一元 
[第二百五十七册一號至四號]  
　　鄔仁甫一元江昌龍一元李子衡二元水仁卿二元 
[第二百五十八册一號至十五號]  
　　李　　十元陳組英一元楊紹震二元鄔瑞臣二元鄔雲仙二元陳長甫孫永泉一元陳何氏何德星一元（以下均係月薪）陳君華七元鄭百齡五元陳九香十八元王　偉四元方和定陳善正一元陳恭安二十元賀賢淡十二元李何氏一元 
五月十一日共收儲金銀元七千七百七十八元銀一百六十四兩七錢連前二十七日共許巳收儲金銀元四十二萬三千零十一元銀二千二百六十八兩七錢中國銀行謹啓 
[國貨調查此來稿擁積容俟陸續登出粉廠之調查]  
　　麵粉一項爲民食之大宗其銷數之廣與米糧並行華人設廠製造以中國小麥製成實爲純粹國貨惟社會多以洋麵目之殊爲舛誤當此提倡國貨之時不可不爲之辨明爰將調查所得之本外埠華商所設之機器麵粉廠及其牌名列表於下以免社會之混稱本埠廠名牌名外埠地名廠名牌名阜豐脚踏車漢口裕隆雙鳳中興日月漢口金龍雙麒麟福新總廠寳星漢口和豐火車頭福新分廠福壽蕪湖益新飛　豐裕雙龍鎭江合興單麒麟立大天字淸江大豐和合申大雙馬通州復新旭日信昌老虎泰州泰來祿三羊裕新金鼎無鍚華興兵船華興火車無鍚華興民船大有犀牛無鍚九豐山鹿華豐麥根無鍚惠元劉海鄭　和飛艇無鍚泰隆　球元豐飛車 
 
 
 

Page 18

 
 
   
 
