# 1885 - 324 - 4904536

 

Page 1

 
 
[古今圖書集成告白] [  申報舘點石齋主人啓]  
　　本齋開印古今圖書集成一書所應收第二次銀五十兩曾經一再展限盖因是書前此掛號之時多有邊省遠處之人誠恐尚未周知用特寛以時日兹再與諸君約準以本年臘盡爲度務期從速寄交倘再逾期卽使補寄本齋亦不再收將來出書之日亦不得因前有收據藉口繳銀索書勿謂言之不早也倘有年内續寄銀兩當將股單上所列之號數姓名開明寄示其有由漢口掛號者仍就近繳於漢口信和洋行本齋俻有空白收據不難掣取也此布 
[順天江南浙江江西四省闈墨出售] [  申報舘主人啓]  
　　本科順天江南浙江江西四省闈墨本舘業經先後排印校對無訛紙張潔白頗爲士林珍賞定價順天闈墨洋七分江　八分浙江江西均七分售處仍照曩例揣摩風氣者所宜先暏爲快也 
[五十八號畫報出售] [  申報舘主人啓]  
　　前者高麗禍起蕭墻由中朝發兵勘定大院君旅居保定數載於兹今奉恩命釋令歸國自啓行以迄抵埠層層護送處處將迎字小之恩無微不至亟圖之以供衆覽報首畵譜兩圖仍係羅漢爲任君阜長所繪後附淞隱漫錄圖說一則准於十六日出售此布 
[論近日劫盜之多] [  山隂述蕺子稿]  
　　近來法事巳弭人皆以爲天下從此太平不必再爲無病之呻獨有憂深思遠之士蒿目時艱盱衡當世不禁大聲疾呼曰事急矣盜賊横矣撫綏乏術矣伊於胡底矣聞者或且嗤然笑之以鼻而不知其中有至理焉水之來也衝决數縣　舍蕩平田禾盡淹爲災於民者大矣災則盜之由也而今之所以爲盜者非由於水災也旱之虐也赤地數百里溝劣佽龜文大河成深谷草木枯死魚鱉不生水陸之産皆絶爲災於民者亦大矣災則盜之由也而今之所以爲盜者非由於旱灾也政酷乎令急乎是激而爲盜者也今者政亦已寛矣令亦已緩矣盜之多非爲此也西北之民性多强東南之民性多弱所以爲盜者由於性之强也乃今之盜非盡西北之民也古云大兵之後必有大災今者大兵之後乃有盜賊不亦異乎且吾聞盜之行劫也必於夜恐官役之知事主之防也故報奏者皆曰明火執杖今則白畫亦敢打劫而毫無　憚孤客夜行盜之所利也窮鄉僻壤盜之所聚也今則稠人廣衆之中商賈業集之地亦有露亦相向者且出處無嘗詭計百出其刼之也必先脅事主使不得聲張及其慾壑已盈腰縺已足則鳥獸散一轉瞬而蹤跡皆無卽投告有司一時亦難遽獲而良民之受害者更無窮矣本館有聞必錄凡有盜刼之事無不書之以使人警戒近又有揚州无女鎭盜　之事其中細情已列前報吾獨怪其設計何其巧也其起事也疾如風應如響令人無所措手其逃遁也如雲收如霧　令人追躡不及計不亦巧乎前者粤東有盜劫之事其去也放爆竹數千以亂其追呼之聲皆所謂賊有賊智者也然　粤之事其一端耳盜賊之竊發無地不有無處不聞今年各處水旱之荒災黎遍地幸而國家撥餉各善士極力賑濟各處災民始不肇事然遊閒失業之人多於災民數倍内顧而可戀外觀有可圖以血氣方剛之人存抑鬱莫伸之氣有不知其凡幾盜賊安得不多哉不有遊勇乎昔者海疆有事額兵不足設爲招兵之舉選天下年强力壯之人以之壯軍威實卒乘一令出而萬人雲集計非不善也而孰知招之甚易遣之實難葢軍旅之事古人比之矛頭淅米劍頭炊具　也如是天下之人苟有家可守有業可安孰肯棄其家捨其業而從事於槍林砲雨之中其一呼而至者皆其家無可歸身無恒業之人也平素旣貧無所藉庶幾於此可得一際遇以自求温飽耳豈眞激於義憤欲爲國家捍患而應募哉今者法事旣平海氛已靖國家不能虚　餉項以養如許閒人故給以川資盡行撤遣所給川資能有幾何每人諒不過數兩及十數兩而止此輩雖家無擔石然素性每多豪爽遇食則呼朋共㗖遇酒則嘯侣交酬數兩川資安足供其揮霍及至杖頭錢盡覆内金空欲歸則故鄉何在欲住則旅食何來且鋤雲犁雨平時本苦其辛勤舞棒撚愼近日略知夫一二貨物陳于市羡他人金積如山飢寒迫于身念一己貧病如鬼挺而走險亦意中事耳故法事旣平而外患雖消内憂未解者正慮夫遊勇之流爲盜也然遊勇亦其一端耳販私者持械執杖抗拒官兵名之曰私梟私梟者其初非梟也皆遊閒失業之人也有鹽可販卽爲販私之梟無鹽可販卽爲行刼之盜此販私之流爲盜者也近者洋烟加税私土之禁極爲嚴密絶天下之獘竇裕國家之帑項禁之固然極當然亦須另設新法聞近者販私土之人無不成羣結黨欲以逞倫漏之私甚者且縳巡丁而毆之若不預爲設法則亦將如販私鹽之漸變爲私梟且洋藥旣加税販土之人苦於無利可獲不得已而爲私販然何不舍此而他就豈販私土外遂無業可圖耶諒販之者亦遊閒失業之人故愍不畏死不惜以身試法耳雖近者尚不如遊勇私梟之甚然毆巡丁漏捐税非刼盜抗兵之漸乎有此三者盜賊安得不多哉然盜賊多矣其亦有弭盜方乎古之治病者曰緩則治其本急則治其標分緩急之勢明標本之宜則所望於賢有司之實心任事者 
[本館接奉電音]  
　　昨日上午九點四十五分時本舘在京訪事人由電飛傳本月十九日上諭五道敬謹譁登○十月十九日奉上諭前據劉銘傳奏叅臺灣道劉璈貪汚狡詐劣跡多端當將該員革職拿問並將任所原籍資産一并查抄特派錫珍衛榮光馳往查辦兹據查明覆奏　案劉璈被叅鹽務礦務營私舞弊各節經錫珍等傳集人証詳核卷宗雖多辦理不善尚無侵吞虧短通同作弊情事惟於所部各營空額經已革提督高登玉繳人道者銀一萬一千六百餘兩又將夫價銀兩扣存帳房四千五百餘兩據供留作賞需並無詳報案據又於其子劉　南招募船價浮冒銀一萬兩零該革道以監司大員總理營務輒敢虚支鉅欵任意浮銷律以監守自盜罪無可辭己革臺灣道劉璈者照所擬斬監候卽由該督撫派員解交刑部監禁其應繳之欵除抄産備抵外餘着勒限追完照例辦理至摺内所奏　樹華供稱送給洋銀一萬兩張棁是否轉給劉璈伊不知曉及王青雲等所供洋藥釐金每年交給道署規費銀二萬七千元九十兩年輾轉撥還撥給等語聲叙殊未明晣豈得以事無左訕免置勿論着刑部於全案供招解到時再將以上兩欵詳細查明具奏已革提督高登玉明知劉璈虚報夫數輙代出印領扣繳多贓實屬朋比爲奸着從里發日軍臺効力贖罪已革同知胡培滋管理支應於劉璈虚報慕勇船價等情毫無覺察明知夫餉浮冒又不據實舉發實屬知情徇隱 
 
 

Page 2

 
 
業經革職着永不叙用仍驅逐回籍不准逗留副將張福勝在臺年久聲名平常着卽行革職知府劉濟南素行不檢物議滋多着一并革職餘着照所議辦理該部知道欽此同日奉上諭前任兩江總督李宗羲由州縣洊擢封圻勛勞夙著前經降旨賜卹兹據彭玉麟奏稱李宗羲内行純篤箭概昭然並臚陳該故員生平事蹟請宣付史舘等語着照所請將李宗羲歴官政蹟事實宣付國史舘立傳以彰盡績該衙門知道欽此同日奉上諭太常寺少卿徐致祥奏山東河患日深請急籌興修一摺據稱東省河工頻歳潰决亟宜併力疏導集欵濟用並　移河道總督於山東周歴審度以專責成等語着該部妥議具奏所請飭保通曉河務人員以期集思廣益不爲無見着京外各大員據實保舉用備器使欽此同日奉上諭御史金夀松奏吏部選章未能悉恊請飭酌量變通一摺着吏部議奏欽此同日奉上諭太常寺少卿徐致祥奏順天鄉試貢院號舍請准增添等語順天鄉試應考人數衆多號舍不敷着加恩酌予添建以遂多士觀光之願卽由順天府會同各該部查勘奏明辦理欽此 
[賽兵敗績]  
　　十八日倫敦發來電報云賽爾維雅之兵近忽大敗業巳紛紛退去矣按前此電報言賽爾維雅得勝繼而云賽兵敗北嗣又言蒲而加里亞之回亭被砲轟燬今則又云賽兵大敗而退幾疑電音之反覆兹查得賽兵往攻分兵兩路一路往西南攻拉多米地方奪取其地是一勝也後經蒲王親自督師奮力抵禦賽兵遂以不支死傷至三千人之多是一敗也回亭在蒲之東北賽兵西南一路雖敗而東北一路則仍奮勇進攻用開花砲仰攻燬其城垣是一勝也至十八又得賽兵敗信則意者蒲王旣退西南一路賽兵卽由西南以趨東北乘勢禦敵賽兵仍不能支故有此敗紛紛退去然則蒲王之能軍於此可見一斑矣 
[吕宋大火]  
　　本月初一日小吕宋之意祿意祿地方忽遭回祿焚去行棧數家當火初起時人有知之者赶卽撲救乃棧門一開而烟氣突出人不能近風卽由門入一經鼓盪勢成燎原前後左右多被殁及　焚共計有二十萬元之多幸皆保險想可照賠匯豐銀行亦遭一炬惟暢簿書信票件盡　搬出其庫内所存計二十五萬元以石庫鞏固鐵箱結實絲毫無損直至初三日始獲息焰亦可謂巨災矣 
[吕宋地震]  
　　小吕宋地方于初十晚十一點半鐘時突然地震其勢猛烈未震之先地中巳聞響聲震後響聲尚未遽止居人皆從睡夢中驚醒幸尚未傷人損物而受驚不小矣 
[是皇晏駕]  
　　昨日接到倫敦電音云日斯巴尼亞國皇近忽晏駕其細情尚未詳悉容俟續聞 
[成敗論人]  
　　已革臺灣道劉蘭舟解省交府經廳看管候旨定罪臺南寓所業已查抄瀛眷幾無棲身之所前日爹利士輪船由臺灣府至廈門瀛卷三十餘人卽搭該船至廈暫住三仙客舘以待搭輪至上海再回湘中向者臺灣人云劉觀察前任浙江台州府時剿除匪黨以殺爲威其中未必無枉戮之人以故當時有可憐多少生民血换得璈頭一點紅之句此次削職籍産或有天理存乎其間曷關乎人事余諎是說也未免以成敗論人 
[請賞將士]  
　　劉省三爵帥奏保滬尾基隆有功將士懇恩奬勵當奉軍機大臣字寄光緒十一年八月十九日奉上諭劉銘傳等奏遵保基滬獲勝立功將士并歴次戰守尤爲出力之援軍練軍轉運員弁官紳并案開單請奬一摺軍營保奬人員必須打仗獲勝或扼守要隘等項實在著有勞績方足膺懋賞而昭激勸此次單開除滬尾接仗出力各員弁應　予奬勵外其王詩正一軍前經臨敵失利吳鴻源一軍留守中路并無戰功該撫等一併彚保其餘名營何項出力亦未詳細聲明是開報旣屬籠統保奬復多濫冒殊非覈實之道著劉銘傳會商孫開華將單開員數及所請奬叙嚴行裁汰悉心核定分晰開單據實具奏爵帥接奉後以諸將士冒險渡臺接仗獲勝均屬著有勞勩仍行奏懇天恩照前摺奬勵業於本月初旬拜發矣 
[鱸鄉冬景]  
　　松郡冬防局向設華邑節孝祠中今歳遷入華署前惜字局雇募巡勇十餘名徹夜梭巡以防盜竊○橙子廟在華奉毗連之處窮鄉僻壞官憲之耳目難周賭徒遂匿迹其間以花骨頭罔利呼么喝六竟日不休盖覷四鄉稻熟之時農民糶米得錢可供一擲故益覺興高采烈甘犯王章也然無識愚民腰纒旣罄抗欠糧租流爲盜賊大半實由此濫觴有民社之責者可不厲禁嚴申歟○青浦近設官斛行取名田家樂勒令鄉民購買計工本每具止需青蚨二千翼而售價倍之事爲青邑尊所知恐煽惑鄉愚釀成霸租情事因卽飭役發封防患未然邑尊之識量誠高人一等矣○邇來天氣晴明鄉農正可得時礱米然大半爲游言所中不肯赶緊納租卽有一二良佃運米來倉者反被四鄉頑棍搶奪一空婁邑十四圖諸處此風尤熾轉瞬冬漕在卽而糧從租出有不因之延誤者乎目下衆議沸騰皆以某生爲怨府議欲連名上控云 
[蕪湖霜信]  
　　李與吾軍門於初八日乘登瀛洲兵輪至太平府在提署小駐卽赴金陵與曾爵帥會商事件再赴福建襄辦水軍○本屇輪閱蕪湖營水操署游擊彭迪菴遊戎禀請李軍門發令軍門因急欲赴閩傳諭免操○陳軍門由立瀛眷僑寓蕪湖西門城内鐵鎖巷口近悉軍門署福建漳州鎭篆務吉語傳來親朋畢集眞有冠蓋如雲之盛聞夫人亦將遄赴閩嶠云○各路防營奉旨凱撤陸續南歸難保不逗遛生事吳子健中丞特飭各屬認眞稽查並頒告示朂以安分歸農否則按軍法懲辦○梁小若觀察前日臨中江書院見院中什物多有殘缺者因諭李仁山蔽雨蒼兩廣文嗣後須督率住院生童實心檢點以昭愼重○秋間瘟疫盛行居民惑於成例默禱神祗自交冬令疫氣漸消邇日城廂内外居民先後　資延羽士建醮酬神頗形熱閙也 
[皖中近事]  
　　江西贑州鎭王總戎得勝九江鎭丁總戎義方於初六日過皖船泊西門外安慶水師協柳協戎金元督率弁兵在江干迎接吳中丞以下亦均出城拜會兩總戎隨於初七日解維赴金陵○某甲以行伍起家性傲而很居常無事輙呼龍泉爲知巳近以撤差　屋程公祠相近書空咄咄每步殷深源之後鹿其妻亦有賢德買淮北人爲使女年十二矣夫婦恒痛打之每當夜靜時輒問號救聲鄰右無不切齒初七日使女死甲倩土工二名將後墻打穿一洞將屍拖出蓋將藳葬焉衆往視之傷痕徧體且僅裹以草席於是衆情洶洶以甲撻婢致死理所難容閧然入室將所陳各物肆意搗毁無異落花片片甲至此如甕中之鼈縮首不敢出甲　乃向衆乞哀允爲婢置俻衣棺衆乃退夫人不幸而鬻爲奴婢有人心者正宜憐之惜之何忍詈之撻之此婢之爲甲撻死與否固不可知然至鄰里咸動公忿則其平日之所爲可想見矣○近有散勇竄伏六安州中在離城數十里之各鄉鎭横行刼掠日前皖北某營弁領餉回營道經該處亦被刼去聞當事者臥病經年所有公事悉賴某大令佐理有宏農成瑨之風盜黨知之故益肆行無忌焉○左文襄公勛名冠宇内德澤在人心前奉恩旨准在立功地方建立專祠以崇報饗人憲遂委安慶府經歴楊君搆堂在近聖街購地一區以便擇日興工○太平府屬之當塗縣泗州屬之五河縣今夏均患水災顆粒無收水退之後又以沙泥積壓不能卽行開墾大憲憫之先後委員查勘除緩征丁漕外分别撫卹毋使轉徙他方故此二邑災民咸謂歳則厄我而官實活我也○錢少雲明府七月中由廬江縣任奉調首邑尚未卸篆而廬江出有盜案迨接首邑篆務又不能兼顧本任盜案以致數月未破事主具詞上控大憲遂飭明府摘頂坐緝因公受累可見作宦之難 
[竹西叢說]  
　　本月十三日爲嫁娶吉期此賦桃夭彼歌梅摽花燈彩轎交錯通衢安樂巷某姓家正爲其子完姻日晡時新人花轎登堂 
 
 

Page 3

 
 
鼓樂喧天觀者如堵揚俗彩輿至夫家不卽啓簾謂之悶性時有甲乙兩少年急欲覩盧山眞面竟將輿幔掀開轎頂除下肄情羅唣令人不堪某姓始猶好言勸阻繼見其無禮太甚遂怒不可遏立飭將甲乙拘送保甲局請懲周明府略訊數語各予笞責並令其荷校遊街以示烟戒其枷上封條一書滋閙喜事一書喜事滋閙云嘗見人家喜筵往往喧賓奪主擠擁譁呶此獨以獨桌欵之某之待甲乙誠不可謂不多情矣哈哈○現屆下忙開征江都謝邑尊特出示曉論定限减價征收略云本縣錢糧本定每石五千五百文現定限自十月初二起至十一月初二日止每石减收五百文十一月初二以後至年終止仍照收五千五百文如至年外則再加五百文業巳禀明照辦在案云查今歳年榖尚稱中稔又經如此减收想各花户定能激發天良爭先完納也○北風其凉砭肌生粟游民之不得已而爲梁上君子者在所不免正不啻如李涉之相逢不用相廻避世上於今半是君也升江地藏菴左念佛堂後某姓家每至夜闌人靜輙聞屋瓦上悉率有聲移時卽有斷磚碎石從空擲下如是者數夜始猶疑爲鄰童嬉戲不之備也繼至各家詢問皆云不知某始駭異疑仙疑鬼傳說紛紜嘻愚矣此必梁上君子下手不得故以此相試欲其見慣司空懈於防範耳疑神見怪不適中其詭計哉 
[西報譯登]  
　　晉源報言總理衙門現經擬定所有一切釐捐如洋藥及各貨等皆不在西商租界内抽取行將札飭上海道遵辦惟西官須帮同華官禁止私販也 
[木生火]  
　　前晚九點鐘滬南王家碼頭外灘天泰木行所堆木料猝然火起一時紅烟羃地紫燄衝霄地甲鳴金報警木商公所洋龍近在咫尺首先赶到俄而錢業公所保安會及董家渡天主堂等處各洋龍奔馳而至竭力澆灌至十點半鐘時始　撲滅計焚去木料兩幢約三百餘根聞起火之由係某江北船上人在該處焚化冥鏹延燒木堆而木性又最引火致成燎原之勢幸四面空曠尚未殃及居隣誠不幸中之幸也 
[硬漢]  
　　蜜波人陳瑞林控袁松林積欠房租至法公堂請追陳立而不跪且悍然曰此膝不屈於人久矣翁太守謂公堂之上王法所在旣有事到案何可不跪陳乃跪旋卽起立謂我係有功名人太守間是何職銜答稱五品太守問何不頂帽上堂陳稱難道掛朝珠見爾耶我亦不要房租總算白屈了兩膝言至此竟欲出外太守將伊喝住陳又出言挺撞太守謂其目無法紀着將陳瑞林交捕管押并命法包探前任吊照以待嚴懲所追房租着將帳取呈再爲核追袁松林交保昔陶淵明不爲五斗米折腰舉世目爲高人今陳亦不以房租屈膝豈不自以爲硬漢然官法如爐旣到公庭安知硬漢不鑾而爲軟漢陳事後思之必當喟然曰淵明悮我 
[拐犯送縣]  
　　前報列吉祥街善善飯店夥之子被阿道誘出經福建人陳阿榮賣去一案阿道早經送縣嗣經法包探將陳阿榮拘獲亦歸縣辦理陳阿榮在縣署又供出實係陳阿典拐賣前日法包探嚴頌眉在八仙橋左近將陳阿典拘到昨解公堂翁太守詰問之下據供是陳阿榮賣與船上蕭姓已將四月得洋十七元旋據莫邑尊飭差到案請將陳阿典歸案質對翁太守准如所請卽囑來差回禀本官不得釋放 
[拐孩類誌]  
　　法包探孫寳生前跪在太古碼頭漢口輪船上查獲男孩二名年約五六歳詰之領孩之人稱是買來因將三人併兩孩拘進捕房又在别艙見兩小孩一男一女係兩人所領詰問之下據稱　表兄之子囑伊帶回廣東該包探以近來拐案疉出亦將其人及兩小孩拘進昨解公堂據李子範稱嘉應州人表兄王文三在安徽城内四牌樓地方開慶昌祥土店男孩是表兄之子今年八歳女孩領作養媳因表兄之父在廣東時時想念孫兒故表兄託我送去翁太守問表兄之妻現在何處答稱去年三月内去世翁太守見兩小孩尚穿紅鞋紅衣隨誥母死何不帶孝答稱在輪船上不便太守謂輪船上帶孝有何不便李一味支吾太守卽問兩小兒據孩稱今年八歳父母俱死餘不知曉旋據新化門外成太昌烟館夥鍾光仁投案具保翁太守將李子範准其保去兩小孩送城中善堂暫寄俟其父來具領又訊張明海郭順陳阿鼎三人張供今年三十八歳兩小孩從南潯鄉下買來六歳者係郭松之妻託買四歳者名阿二是我所買有紅紙買契爲據父母中人均在鄉間可以查問郭是陳店夥陳在後新街開烟間因送孩往輪船均被拘拿翁太守着將陳阿鼎交保郭張兩人管押兩小孩亦送善堂暫寄 
[牽連免究]  
　　秋間滬北乾豐米店主郭芝山向松盛等三米行購米欠錢由各米行妄登告白于他報牽涉開濟兵輪管帶徐君徐君以此事與該船實如風馬牛之不相及因卽函請縣中查辦本館循有聞必錄之例當卽列諸報端兹聞郭挽友向徐君說項徐君刻巳允從免予　究惟郭所欠各行銀洋尚須設法理楚云 
[緝私無據]  
　　洋藥局巡丁郭安等赴本邑二十三保六圖沈家巷蔡隆順布米店查緝漏捐私土被店主蔡湘舟糾黨拒傷巡丁回禀局中局員諭令投縣禀請驗傷提究等事前已備細錄登莫邑尊准卽飭提去後前日該處地保姚旭初先將帮兇之邱錦堂拘解到縣下午莫邑尊升堂提訊巡丁禀稱日前小的等訪悉蔡專在滬北買私土販往各處銷售因卽帶夥往查詎蔡非但不服反糾集邱錦堂等多人抗拒以致小的受傷邑尊謂爾等可曾拘到漏私贓証答稱私土巳被知風匿起惟獲到私土壳一箱當交該處地保收管邑尊提邱詰問邱稱小的前曾購販私土現已安分營生借住張永順烟膏店内蔡姓抗拒巡丁之事小的實不相干邑尊傳地保至案問伊等毆鬥事情爾知因何起釁是否係緝私起見答稱該巡丁等來鄉向小的言蔡隆順有藏匿私土等事囑令前往拘拿小的恐釀事端向之阻止巡丁不允前往擅拘致肇此禍邑尊問該巡丁有無土壳一箱交爾收管答稱無有邑尊復問郭曰現據地保稱並無土殻交伊收管想其中尚有别情爾等前往緝私究聽何人指使答稱有友前來報信是以前去拘拿邑尊謂爾等旣往緝私何以並無証據旣稱有人報信須將報信人交到再行核訊隨著將邱管押郭斥退 
[讞員庖代]  
　　昨日九點鐘時縣署帮審委員王雁臣司馬駕蒞英公堂與美繙譯易孟士君會判捕房移解之案所有斷定笞責荷校各犯卽於午膳後升堂發落隨回縣署辦公 
[英界公堂瑣案]  
　　包探康阿順禀稱大馬路大德祥洋貨舖夥王鶴輝將喻文臺等交捕言前日喻等至伊鋪買呢布等件被竊元色羽縀一端今日喻等仍以辦呢布爲名再四掉换乘間又竊灰色呢藏在袖中當卽搜獲云云及帶喻至捕房捕頭派小的偕喻至寓中搜其箱篋見箱内果有元色羽縀并有布疋水烟袋甚多王申訴前因并稱喻等共來三人假買貨爲名乘間竊物幸得人贓並獲送案請懲喻供湖北黄陂縣人向在營中屢立戰功保至副將前在陜西蒙撫憲委署叅將委札尚在今挈姪友順兒聞法來申昨至該舖購辦呢料未成驀被誣竊具元色羽縀由姪在杭州購辦擕來友順供元色羽縀三丈有奇在杭買來欲製馬褂馬甲等件聞法供與文臺相同王司馬見文臺果有委札及一切保札并有凉暖帽各大帽上裝紅頂花翎飭一併送縣核辦并著王投縣候質領贓○賈阿二訴稱失竊衣服十件報由包探緝獲人贓送案除起到各衣外尚少夏布衣服三件包探禀稱賈報失後由小的緝獲竊犯張阿狗搜出押票吊贓據失主言贓尚未齊該竊居邵王氏家因將該氏一併送案張供認竊衣典押其錢刻已用罄原贓已齊至與該氏同居是實然並未另有夏布衣服寄存邵王氏供與張同居不知其犯竊更不寄贓押鋪夥呈票請追押本王司馬判張笞自棷枷號二十天命賈給償押舖半本邵王氏　無寄贓情事無干省釋○副捕頭禀稱何春華因案判押捕房八月今祗半載患病日重爲特送案請爲安揷何供前因犯事發押目今病重求恩寛恕王司馬飭覔保出外醫治設無保人則送棲流公所留養俟療痊後資遣回籍 
 
 

Page 4

 
 
[南徐舟夜]  
　　美人隔秋水言念何時休落日况聞鴈西風怕倚樓咅書渺雲漢燈火悵孤舟薄飮不成醉蘧然物外遊客夢已飛越客身空自閒可憐千里月常照六朝山秋景澹如此江流去不還詩成難割愛留待異時删○維揚秋感看花重到廣陵游不負平原十日留佳節易增孤客感凉風先作十分秋信陵心事憑誰識杜牧情懷不自由却笑閒身似明月可憐無賴在揚州記從香國夢遊仙回首西風又隔年紅豆抛殘金縷曲畫樓深鎖緑楊煙好邀月色成三影恐被花枝笑獨眼别有會心難索解小家碧玉最堪憐[  乙酉九秋藏鋒逸史初稿]  
[輓葛隱耕孝廉仍用其癸未赴都留别韻]  
　　佳章惠我總清新恭訂忘年三閱春青史恰期標政績君以知縣候選蒼天何遽奪詩人水山一曲無知已風雨重陽倍愴神兩字蘭言曾入室癸未秋始謁君於蘭言齋公所再來怕誤雪泥因○啼鶯回首恨偏新黄歇江頭共餞春盟訂風騷憑作主曲翻秋燕寄懷人客歳游滬見示餞春徵絶只記杜陵别有傷懷處訴與啼鶯總不知一韻嗣作南梁詩課君與焉賦秋燕曲寄託遥深一時傳誦一枝一筆驚江陸萬卷高歌泣鬼神太息騎鯨長去後河魚天鴈總無因[  雲逵朱家驊草]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江西官報]  
　　藩憲牌示新選九江府經歴黄維恩現巳到省應行飭赴新任正任貴溪縣典史黄啓元應行飭回本任新選雩都縣徐殿臣業已到省應行飭赴新任浙江候補府陳乃乾禀辭往禍建候補縣萬世毓委解地丁銀進京彭瑞麟辦理吳城下卡何咸德辦理吳城上卡俱牙釐局札委候補縣薛銓解九江關餉進京回禀到並就近起服 
[邗江官報]  
　　楊子穆觀察于十月十三日抵揚○同日湖北鍾守戎培基解餉銀來單鹺尹庭闌委四浦挈騐差○十四日湖口鎭丁總戎義方過揚海州分司項分轉赴省公幹新任餘四場陳鹺尹大謨禀謝赴任○十五日程鹺尹廷夑委解南京餉倪鹺尹瑛委解蘇州餉均起程 
[乙酉九秋有金沙之行留别松陵官廨]  
　　書劍飄零客思濃雪泥鴻小記游蹤衙齋久住難爲别幾度婆娑鴨脚松聽治前有鴨脚松一樹數十年舊物也○重游京江寄泌芳仙史海上扁舟此地記曾經秋風不可聽四海朋簪重會合六朝金粉惜飄零金焦山色青如昨日夜濤聲去不停獨立江頭增客感瓜洲漁火淡於星[  飯顆山樵初稿]  
[輓李芋仙先生]  
　　修文天遽召耆英哭殺風流阮步兵余性痴狂蒙以步兵相况詞客千秋憐絶代美人再世訂芳盟松楸未遂生前願公嘗願殁葬申園之側梨　爭傳死後名我欲招魂向何處夕陽衰草不勝情余從秣陵來無從弔奠殊深悵惘萬里還家骨未寒祗餘書卷壓歸鞍清風斜日吳江冷丹旐西風蜀道難三峽啼猿雙淚落九霄孤雁一聲殘遥知黄浦灘前月廬有詩魂夜夜看藏鋒逸史未定草 
[上海三馬路與昌絲棧陳竹坪經募兩廣山東江寧沙洲賑捐棉衣十月十七日第一百三十二次清單]  
　　蘇湖記指助沙洲規銀二百兩○杭州鐵線巷王以約堂善士振劵與字一百四十七册仁和肄芸室洋一百元王乙公洋二元以上二户共來洋一百零二元○戴潤記經募昌字五百八十八册存記心記平記和記順記五户各紋銀一兩兵合見規銀五兩三錢六分五厘○揚州毛聘臣善士經募昌字一千二百六十五册生昌信廖義仁仁昌厚三户各洋十元信義生裕大仁大昌永三户各洋六元七聘臣軒記承澤堂生吉祥四户各洋四元安記趙洋三元無名氏熊中珍胡瑞亭瑞昌信安永豐春祥茂六户各洋兩元退思堂洋一元以上十八户共來洋八十元○南誠信烟號十月初一日至十五日止余捐汁十二元眠雲閣茶捐洋五元○漢口丁仲南善士經募萬盛錢二千七百文船户乾泰豐秀昌恭汪惠衡允大福衛源大興厚馮義泰爲正太張大順彭大興德邵福太馮慶太胡益美鴻吉誠乾元正義茂仁羅永泰十八户各錢一千文以上十九户共來洋十八元○蘇州馬位之洋一元又續募張夀仁朱立橒束少韓孫容官孟河不書名五户各洋五角以上六户共來洋三元五角○南錦潤堂實號續募孫鴻夀洋九元劉瀛記毛竹霖二户各洋二元曹文田毛樂山無名氏閔運春盛竹卿五户各洋一元以上八户共來洋十四元○天祥洋行交來西河氏直隷棉衣捐洋十元○楊效章楊曉章二户合助江寧洋一元銅洋一元畢安福臧祿夀二户各助江寧洋一元無名氏小洋三角○南誠信第五次桶捐及堂倌小帳并各攤頭油火錢二千七百八十文○蘇不書名助新小棉衣棉褲抱裙共計三十件○本日共收規銀二百零五兩三錢六分五厘英洋二百四十七元銅洋一元虚封洋一個小洋三角錢二千七百八十文小棉衣褲抱裙共三十件合并聲明 
[上海三馬路與昌絲棧陳竹坪經募兩廣山東江寧沙洲賑捐棉衣十月十八日第一百三十三次清單]  
　　李麗川先生交來如臯同仁氏經募昌字一千三百三十二册頤園夀主洋一百元沙逢吉無名氏二户各洋十元劉漢臣洋四元無名氏宗如盛四印堂沙平齋墨稼堂舍利子六户各洋兩元註體堂陸橋税　世德堂松貞堂吳明士隱名士買松齡王國安白萬魁沙夀卿沙祥麟某名氏潔玉堂周子善孫生陽吳明壬不留名十七户各洋一元孫一琴錢一千一百二十文張文泰博經堂愛蓮堂王石渠四户各錢八百文無名氏錢七百十文石黄氏刻經局爲兆氏裕後堂存仁堂種德堂遺安堂福太存厚堂寶書堂巳絲堂犖爲氏無名氏勤讀忏樂耕堂葛佩華十六户各錢四百文心愿堂如巳堂二户各錢三百文沈了發碧山堂朱永源黄祥衛益友堂芽在寬無名氏孫朗軒徐吉天貝克恆黄祥珍藍魁富周在軫季錦城百尺樓根心堂無名氏善善堂十八户各錢二百文以上十九户共來洋一百六十七元○蘇州篁村叔子朝昱爲迎養慈幃祈默眷舟船安穩風浪無驚完愿洋十元○洋貨公所交來書畫助賑洋十一元又小洋三十七角又錢二千六百九十文○春生鑑寳號交來施章如善士硜募江寧昌字二百九册不留名錢五千九百文吳張陳三衣客錢二千文不留名錢一千四百文不留名兩户各洋一元不留名錢一千文來鶴堂錢八百文以上七户共來洋十二元○默求子祈病卽愈大場吳興氏兩户各洋五元曹耕記求平安洋二元武林綿力子爲患腿毒求卽愈洋一元　蘇黄埭鎭周啓泰布寶號經募周烊錢九百文薛培之岳枚臣一户各錢六百文姜蓮德周蓮法朱靜蓮王杏園四齡童子瑞徵堂胡雲卿姚心孚史龍卿陳鴻卿吳有春敦依堂嚴松林義德堂清芬堂十五户各錢三百文以上十八户共來洋六元○楊雨銅洋兩元○本日共收英洋二百十九元銅洋二元小洋三十七角錢二千六百九十文合并申明 
[上海絲業會舘籌賑公所施少欽經收兩廣水災賑捐十月初七八九十十一日第一百卅卅一卅二次清單]  
　　南潯穎園主人助廣東十元廣西十元另助沙洲十元靖江署來中州任氏子助廣西二元廣東一元又五柳堂助廣西二元廣東一元又王克君廣西一元廣東一元又念分人助錢四千文又無名氏錢二千文以上五户尚有助山東另登在山東清單上以上初七日○福建李藹如由恊同慶號來二七番平銀六十八兩三錢二分卽合來規銀六十九兩九錢九分沈繩甫番平銀廿九兩二錢八分卽合來規銀二十兩蔚長厚號交來福建汪興褘公助廣西規銀四十兩金陵郭家巷楊筠善士由巨豐莊來洋五十元尚有洋助山東另登山東清單上漢口不留名由盤記同順祥來求保赤子平安助廣西洋三十元又廣東廿元又沿江廿元孫谿逸士以醫藥資指助沙洲洋三十元敦本堂梁助兩廣五元又助江寗五元長興莫釐花甲老翁蔡小谷以年例母難日買鱗放生資移助洋三元蘇州致和莊經募德本堂洋二元德泰豐二元天成亨二元無名氏錢八百文性和義六百五十文東陽六百文三茂祥六百文三樂堂五百四十文吳恆和五百四十文乾大五百文生大三百文以上八户合來洋四元以上初八日○樂善主人由票號來病愈完愿洋二百元源昌莊洋一元郭安甫兄交來蘇州汪夀軒募滌穢生新棉衣五十件棉褲五十條葉瑜唧求子斌官臂恙卽愈洋十元張耕畬棧願將開倉酒席資移助洋十五元揚城補元氏代福海氏寄來助沙洲洋二元無名氏自助來花洋四元無名氏洋一元方振記張氏妙蓮助江寗原與棉衣四百件又朱氏福慶助沙洲二百件又兪氏寶全助沙洲一百五十件以上初九十日○京都同人由源豐潤來助鎭江江寧京平銀二百兩又助江隂靖江沙洲京平銀二百兩共批申規銀四百十一兩二錢知非子助沙洲洋五十元求安子萬十元逸名氏書潤五元陳小村二元凌星記五元以上各户尚有洋助山東另登在山東清單上漢口陶君輔經募由同康莊來求體健家安洋三十元又求先慈冥福廿元蔣翰臣十元張炘堂二元不書名二元無名氏二元悔過子一元不登名一元以上均助江寧沙洲方振記方祖根劻沙洲原與棉衣二百件翁氏佛緣四百件兪氏寶全二百五十件以上十一日 
[上海北市絲業會館核將籌賑公所施少欽經收山東賑捐十月初十十一日第八百三十二三次清單]  
　　朱煦庭以新得孫男承親友寵錫隆儀謹移助賑捐代親友造福併求小孩消灾四十元周鄭氏因身體虚弱保康强二十元江蘇無名氏十六元神自知病愈完愿五元秦監周求次子嘉祿患病卽愈四元滬城再蘇子四元童善士兩元陳焯庭兩元又銅洋兩元林秋山一元陶逢庚求喝咳喉痛卽愈一元○貝鑒南求病速愈二十元由全盛局來徐智和求本年諸事順逐流年小欠化吉十元由無錫通裕局來蘇西花橋巷秦代寄吳頴芝孝廉四元孫漝山兩元由坦直橋莊南書屋來雙林品泉氏求得彩二角由豐和票號來求三疾愈生儀禮韻言兩本試律大觀一部銅洋一元由姚潤東來○江裕船交來張子密代燕貽堂助洋十八元湖北徐潤生助次洋十四元○神自知病愈完愿指助沙洲五元以上初十日○各善士不留名九八規銀一千兩江西吳城鎭不留名九八規銀五十兩禮部周集募京平銀十五兩○知非子洋五十元程鏡如求病卽愈十元葉瑜卿求子斌官臂恙卽痊十元孫郁蘭病愈完痊五元江西幕遊人以病後謝神戲資及調補藥費移助四元揚州悔悟居士以書院膏火餘資求消過除病三元童東生求病卽愈兩元楓涇河廳署續募來陳留蓮仙女史兩元又銅洋一元海陽師古堂程以六五夀酒資移助並勸同志一元○兪子晋集募富貴源頭同字二次二千七百四十五號册計十五户合來銀二兩洋廿九元○泰亨源銀爐經募萬仁夑謙益堂夑求全家安三户各五元天涯淪落人二元余耀庭秦福泰棉力子三山堂張登選宋萬田敬求全家安錫求平安湧求諸如意省食子一息尚存愛錢如命張玉堂何魯生十四户各一元許其令李姓子劉鉟劉漢洲袁藎臣唐金星六户各半元無名氏無名氏無名氏無名氏無名氏無名氏無名氏無名氏無名氏無名氏十户各五百文以上三十四户共合來洋三十四元錢五千文以上十一日 
[鎭江電報局代收粤賑九月分清單]  
　　清江電報局來陳栢亭募無名氏二十元沙溝厘局委員吳八千同升典怡昌典各十五千張元章六千盧隆昌四千奎昌日升阜康共四千恆泰三千吕永豐隆源長宿汛總廳陳三户各二千義昌和一千五百元和號宣盛二户各一千閻東堂八百義泰行六百大升恆黄峻齋允大三户各五百無名氏四百五十生大四百恊順店姚源盛趙順泰三户各三百泰昌元泰恆益瑞茂振泰德順祥泰元順泰廣大昌公順典同泰恆昌永大昌永利十四户各二百以上共來爛板洋四十三元　二錢五分五厘○又募江建勳一元吳聚和五百仲人和益泰和裕成裕昌泰昌義源管培堂七户各二百義茂一百五十裕泰和談廣生談義泰劉鉅泰戴鉅興陶義豐張萬源張萬金堂郭祥興順太正大瑞生沈鶴松朱萬聖十四户各一百振茂一百五十萬泰長春堂郭尚聖乾泰昌乾泰慶心泰福泰永順王復源九户各五十○又慕承業堂六元施惟　堂周急堂各二元吕述園啓盛號雨村居士舫中生存養齋兼善堂六户各一元好子齋二元耿兆瓍二十千耿兆璽十千程培賢讓賢十千哦松居士八千務本堂吳樹業堂武三省堂三户各五千無名氏六十公善堂周聚齋不書名忠懿堂四户各四千金善慶堂三千趙嘉彀堂陳果善張蔭本無名氏不書名和泰合萃升號清蔭軒不書名恆盛號孫樂善堂陳書慶堂無名氏金奏平王豫章不書名觀省堂十七户各二千慕善子徐準齋江濟美吳三讓吕長卿善心人又新堂永利號夏源號吳灌圃堂黄盛德堂敦善堂郝甫記無名氏吕復振堂鄢以禮徐裕如堂張薪傳汪立德堂楊充裕堂李毅齋陳藎臣唐占元唐瑞臻費匯川巢元吉施成巳巢慶海晏增高二十九户各一千○又募桂芬書屋養記鮑雲記集雲三房四户各十千竹隂軒和記各五千財神會四千三友和信記各三千○又清河縣募公濟典三十千樂善堂二十千愛育堂養心堂各十千慶餘堂留餘堂各八千九思堂四知堂承德堂承志堂積厚堂懷德堂六户各六千廣源號億源號各五千五百東海郡太原郡汝南郡心應堂四户各五千瑞和號務本堂逐初堂三户名四千鞋店油店各三千鉅源號宜興號德興號慶春茂湧發祥方乾茂廣成號隆昌號晋泰號程正泰裕成號湧茂號十二户各一千同義號同源號各一千五百○又青口厘局募高郵州甘泉縣江都縣二户各二十元徐彦記五千程視記四千恆太棧龍萬順和茂號萬春萃記廣記號五户各三千李挺三龔守廉戴輔臣洪譁餘四户各二千五百萬耀記張遜卿恆太宋船客三户各二十萬賓記周恆盛恊利號二户各一千○又板閘汛募眷元九盛祥茂號三户各五百正義慶太隆順裕和泰聚興恊茂振興金記恊玉祥泰三義太乾昌元和號十三户各二百春太和大豫興聚源齋鼎元齋祥源大佐號盧萬年堂周萬興號恊户各一百復興五十○又李漩　募四元李清如三元枼星階二元公昌號一元周季相十千高澗厘局順湖集公各三十十二堡鹽下信源號各一千致和號八百聚興號六百周閘口恆豐號　和號德源號森懋五户各五百同豐號丁同和福盛謝元昌四户各四百正興號萬源坊源興慶春坊吳廣和劉仁昌張隆盛七户各三百大順店韓裕和各二百○又寶應縣何又恆升典汜水鎭五總各店四户各十元苪顯卿五元錢湛廷錢貢三各四元代理槐樓司巡檢謝三元五角錢景庭錢素廷華補園三户各二元成槐蔭一元汜水厘　分局二元趙實奔汜水官鹽分棧萬夀寺成誦之苪達夫華哲甫六户各一千銘軍糧台盛軍後路糧台各四千許煊之五百芮秋農洪貫之華金聲宋玉堂成仁太五户各四百種德堂水○軒王松風山人三户各三百樹滋堂官梅閣主不留名無名氏紫陽書屋留心人無名氏盡心子棉力子無名氏有心無力人邁德堂無名氏慨世子梅邊笛客十五户各二百不留名又昭遠堂燕貽堂無名氏四户各一百○又射與琅玡郡姓氏二十元以上共來二七寶銀一百八十五兩七錢三分五厘英洋四百五十五元○鄭尘軒募京口楊金選一元○大共收一七寶一百八十五兩七錢三分五厘英洋四百五十六元除將前月墊解七元歸欵外以四百四十九元以六九五合銀三百十二兩五分五厘現解滬局第九批一七寶銀五百兩仍墊銀二兩二錢一分 
 
 

Page 10

 
 
   
 
 

Page 11

 
 
[光奏十一年十月二日京報全錄]  
　　宫門抄○上諭兩道錄前○楚督裕等奏叅管獄有獄各官摺子○直督李奏報回抵天津日期夾片○江督曾奏請旌表夾片○鄂撫彭奏病請假期並預陳武闈試事緣由夾片○直督李奏請酌奬河工人員摺子○學政瞿奏爲預行陳明夾片○將軍慶奏請分别奬叙摺子○又奏請仍照原保奬勵夾片○十月十二日刑部都察院大理寺正黄旗值日無引見○肅王等場差完竣覆命○召見軍機○○頭品頂戴署湖廣總督臣裕祿頭品頂戴湖北巡撫臣彭祖賢跪奏爲司監覊禁命案人犯在獄自盡請旨將疏防之管獄有獄各官照例議處恭摺仰祈聖鑒事竊據湖北按察使黄彭年詳報光緒十一年八月初三日據署按察司司獄曾傳祿禀據禁卒張寛報稱司監奉發收禁長陽縣犯人田萬青是月初一日染患疫邪病症曾經報蒙撥醫調治初三日午後該犯赴厠出恭張寛等候多時未見出厠卽往察看詎該犯乘間潛仕獄神祠側木枋上用纒頭布帕自縊身死該禁卒急喊禁卒曾明赶同解救無及報經該司獄親往看明禀請委驗等情報經該司扎飭江夏縣知縣羅緗前詣查勘騐明出萬青實係自縊身死並無别故提訊刑禁人等據供委由一時疏忽並無凌虐鬆刑情弊塡格錄供詳報查該犯田萬青係長陽縣人因戳傷無服族姪田世義身死由宜昌府知府存厚審依鬥殺律問擬絞監候招解到司覆審無異發交司監收禁聽候解勘之犯該署司獄應如何督率刑禁小心看管乃疏於防範致犯乘間在獄自盡咎無可辭至刑禁人等雖據供無鬆刑凌虐情弊亦恐尚有不實不盡應將該署司獄先行撤任詳請分别奏叅審辦並請將該司照例議處等情具詳請奏前來臣等覆查該署司獄曾傳祿於司監收禁罪應絞候重犯並不小心看守致令乘間自盡實非尋常疏忽可比該臬司黄彭年係有獄官失於防範亦有疏忽之咎相應據實奏叅請旨將此案管獄官署湖北按察司司獄分缺間用巡檢曾傳祿有獄官湖北按察使黄彭年勅部分别照例議處以示懲儆除飭武昌府知府提集嚴訊究明刑禁人等有無鬆刑凌虐情弊分别擬辦所有監犯自盡請將管獄有獄各官照例議處緣由謹合詞恭摺具陳伏乞皇太后皇上聖鑒訓示謹奏軍機大臣奉旨曾傳祿黄彭年均着交部分别照例議處餘依議欽此○○李鴻章片再臣入都陛見迭蒙皇太后皇上召對五次跪聆聖訓周詳勉勵備至欽感莫名陛辭後於九月十六日行抵天津赶將月來積牘逐絀清厘其餘一切應辦事宜仰蒙指授機要深幸得所禀承容臣次第籌畫隨時奏報理合附片具陳伏乞聖鑒謹奏軍機大臣奉旨知道了欽此○○曾國荃片再據江蘇候補道郜雲鵠等禀稱安徽合肥縣巳故副將張景星之妻彭氏年十六歸於景星同治初年景星隨同胞兄提督張景春勦辦捻股迭受重傷於同治九年傷發身故時氏尚在青年誓以身殉水漿不入口者五日家人勉以留事翁姑之義始收淚受命逾年姑病篤該氏百計調護至割臂肉和藥以進病乃痊自是事姑彌篤葢先意承志二十餘年如一日焉先是直隸督臣李鴻章以景星死事聞於朝得旨賜祭葬予世職氏聞之喜謂家人曰今而後吾夫不死矣展拜木主痛極而愉然目是思慮傷神漸形羸弱至光緒十一年以疾終年四十三歳該道等誼屬同鄉見聞確鑿不忍聽具湮没查造事實册結禀懇具奏前來臣查他省節孝婦女歴經前督臣等及臣奏奉諭旨旌表有案今張彭氏節孝兼全事同一律合無仰懇天恩俯准勅部照例旌表以維風化而慰幽魂除將事實册結咨移部科查核外謹附片陳請伏乞聖鑒訓示謹奏軍機大臣奉旨張彭氏着准其旌表禮部知道欽此○○彭祖賢片再本屆乙酉科湖北鄉試頭二三場曁繙譯塲均稱靜謐現經恭疏具陳上紓慈厪惟臣前在闈中因感受時疫頓患泄痢現雖略見輕減而精神委憊實甚據醫家云脾隂未復必須靜心調養方易就痊而地方公事及接見僚屬仕在均關緊要何敢一日曠廢函四思維惟有仰懇天恩俯准賞假一个月俾得安心調理一俟病勢稍愈卽當勉力趨公决不敢少耽安逸自外生成但武闈相距僅止月餘如屆時臣病業巳醫治痊愈自當奏明銷假照常辦理設竟病體不能支持可否將武闈校閱騎射技藝等事由臣咨請督臣就近代辦惟督臣現未服闋例不應與朝服筵宴典禮並由臣照例飭委藩司代行之處伏乞訓示祗遵臣不勝感悚屏營之至所有微臣因感受時疫現患泄痢懇恩賞假並預陳武闈試事緣由理合附片具奏伏乞聖鑒訓示謹奏軍機大臣奉旨彭祖賢着賞假一個月餘照所請行欽此○○大學士直隷總督一等伯臣李鴻章跪奏爲永定河伏秋大汛搶護平穩獲慶安瀾並遵章酌保出力人員恭摺仰祈聖鑒事竊本屆永定河凌汎安瀾前經奏報卽飭該河道將伏秋大汎事宜妥籌布置督率員弁親駐河干加謹防護節據署河道檀崖禀稱伏秋汛内連次大雨加以上游山水奔騰匯注河流漲至十餘次深至一丈數尺大溜洶湧趨　靡定或挺生河嘴逼溜頂冲兩岸險工林立蘆溝司南岸之七號南上之七號南中之十號十一號南下之十三號南二之十六號南三之六號南四之三四號十二三號十八號南五之五六號十七號南六之十六號南七之十九二十號南八上之五六號十三號北上之頭二三號九十十一號北中之十二號北三之十一二號北四上之二號北五之十一號北六之六七號北七之六號皆埽叚蟄陷雖卽加工廂做而水勢搜根淘底隨廂隨蟄冲刷老坎潰動壩基情形十分危險均經該河道督率文武負弁　分雨夜相機搶辦或接做新埽帮寛堤壩或捲由掛柳及用蔴袋裝土沉護其料物不敷之處立飭上下隣汛協濟一面啓放閘壩分洩幸人心踴躍得以保護平穩河流順軌盧溝橋現存底水六尺二寸伏秋大汛俱獲安瀾禀報前來臣查永定河兩堤純沙中洪淤墊每屆汛漲卽虞潰漫本年伏秋汛内經該河道督同工員履危蹈險設法搶辦竭數月之力全工一律平穩沿河州縣胥免昏墊之苦堪以仰慰聖懷定章防汛人員兩屆保奬一次上屆安瀾僅奏明存記本屆應行彚保所有署永定河道候補道檀崖督防認眞尤能撙節經費擬請賞加二品銜其餘各員擇尤開單仰懇天恩俯准照擬給奬以示鼓勵理合恭摺具陳伏乞皇太后皇上聖鑒訓示謹奏軍機大臣奉旨該部議奏單併發欽此○○瞿鴻禨片再前任學臣所取九府拔生及臣所取本屆優生卽與撫臣定期分别會考臣俟文闈放榜後錄送武場事畢出省按試衢州嚴州兩府補行科考合併附陳伏乞聖鑒謹奏軍機大臣奉旨知道了欽此○○奴才慶裕跪奏爲查照部咨謹將拿獲馬賊出力各員分别照奬攺奬籲懇天恩准令援案奬叙恭摺具陳仰祈聖鑒事竊奴才前因奉省拿獲馬賊之案統計四年以來擒獲首要各犯至六百六十餘名之多謹將歴年尤爲出力各員彚案酌核繕單奏請奬勵現准吏部咨考令將何員拿獲幾名查明聲覆再行核辦其與例未符各員著另核請奬等語除將未能合例各員酌加更正繕具清單恭呈御鑒外伏查奉省馬賊猖獗歴有年所近年雖迭加痛剿仍不免乘間竊發其著名巨盜聚衆横行焚劫抗拒亦所時有該員等不辭艱險實力搜剿歴年擒獲首要巨盜誤明斬梟者每屆年底均開單咨報有案核計每員拿獲巨盜均在五六名以上實屬異常出力允宜酌加奬叙况武職各員均照原保官階援案核准而同一斬擒要犯之員應昭激勸惟有仰懇天恩准將拿獲馬賊各文員一併援照奉省歴次成案核給獎叙俾該員等益加奮勉實於根本重地大有裨益奴才爲鼓勵人材起見是否有當伏乞皇太后皇上聖鑒訓示謹奏軍機大臣奉旨該部議奏單一件片二件併發欽此○○慶裕片再奴才前因奉省各員歴年拿獲馬賊著有勞績擇其尤爲出力者奏請奬勵謹將新民廳同知福培同知銜承德縣知縣談廣慶同知銜懷德縣知縣章樾懇請賞戴花翎候補同知寛甸縣知縣姚鎔北河試用縣丞李文華候選從九品周興岐均請賞戴藍翎現准吏部咨稱拿護馬賊不准請奬翎枝應令另核奏請奬叙等語查奉省拿獲馬賊向准比照軍功給奬原以根本重地較他省尤爲緊要且地方遼闊馬賊出没靡常緝捕最爲當務之急該員等歴年以來拿獲著名巨盜罪至斬梟之首要各犯積至六七十名之多較之軍務實覺異常出力若非破格優奬實不足以昭激勸又查奉行章程内載地方官拿獲著名巨盜二三名或罪應斬决斬梟十名以上者准該督撫核實保舉或酌給翎枝等語該員所請翎枝實與章程相符合無仰懇天恩准將新民廳同知福培等三員仍照原保賞戴花翎候補同知寛甸縣知縣姚鎔等三員仍照原保賞戴藍翎以示破格鼓勵出自逾格鴻慈奴才爲除盜安民起見是否有當謹附片具陳伏乞聖鑒訓示謹奏軍機大臣奉旨覽欽此 
 
 

Page 12

 
 
[光緒十一年十月十三日京報全錄]  
　　宫門抄○諭旨六道錄前○發抄旨五道○河督成奏河工奇險現督赶辦緣由摺○豫撫孫奏請頒封號匾額摺○浙撫劉奏特叅各員片○江督曾奏請借補遊擊片○滇撫張奏循例陳明片○又奏酌派鄉試房考緣由摺○豫撫孫奏請委署知府片○皖學政徐奏請回籍修墓摺○江督曾奏總兵報丁開缺回籍片○十月十三日工部鴻臚寺正白旂值日無引見○趙佑震假滿請安○恩全請假數日○召見軍機○發抄文緒奏病請賞假奉旨文緒着賞假二月黑龍江將軍着祿彭護理欽此○又奏馬步練軍領過一半口分馬乾並置買砲車火藥等項用欵奉旨該部知道欽此○張之洞奏解河工銀兩奉旨該部知道欽此陳學棻等奏題紙錯悮自行檢舉奉旨陳學棻張鼎華均着交部議處欽此○馮光遹奏代辦文闈監臨完竣奉旨知道了欽此○○頭品頂戴河東河道總督奴才覺羅成孚跪奏爲北岸祥河廳十五六堡河灣頂注工程迭險現督道廳竭力搶護兾保無虞恭摺由驛馳陳仰祈聖鑒事竊奴才前將節交寒露兩岸各工修守漸臻穩定並祥河廳十五六堡險工緊要情形繕摺陳奏後當卽渡河馳抵該廳工次察看秋水方盛河心淤灘挺峙束溜頂冲直趨十五堡挑壩及十六堡埽靠二壩空擋以至西五壩一帶片段甚長巨浪掀騰疾如奔馬致節次補廂之帚復又紛紛匯蟄並十六堡空擋堤身又塌裂長二十餘丈寛一丈餘尺與前匯塌之三四等壩堤頂均形狹窄奴才目覩艱危不寒而慄連夜加集人夫並添調隣汛兵丁來工帮同力作正雜各料搶辦多日皆虞缺乏稭料放價招徠尚易集事其麻纜綺橜各項一時赶辦不及分飭南北就近各廳恊撥接濟星夜運工一面催司迅撥銀兩俾資撒手赶辦旬餘以來晝夜分投赶搶埽則隨廂隨蟄堤則連環匯塌全河堆注始終未稍外移且值秋水搜淘力勁河底日見加深埽前水勢自二三丈至五丈餘尺不等此加彼蟄幾至策應不遑現將應鑲應補各埽竭力盤壓一面抛築石壩以資捍衛大致雖有端倪而溜力猛悍尚難悉臻穩定奴才惟有殫竭血忱不避艱險督令在工文武員弁毋遺餘力迅速認眞妥辦兾全大局力保無虞斷不敢以時屆霜清稍涉大意仍嚴核錢糧不任稍有糜費以重工欵所有祥河廳工程奇險現督赶緊搶辦緣由理合恭摺馳陳伏乞皇太后皇上聖鑒至此外各廳河勢惟南岸上中兩廳仍形吃緊工作尚難停緩其餘各工現俱平穩合併聲明謹奏軍機大臣奉旨知道了卽着督飭在工員弁將奇險各工竭力搶護以保無虞餘依議欽此○○護理河南巡撫布政使臣孫鳳翔跪奏爲鹿邑等縣神靈昭應功德在民籲懇勅加封號匾額以答靈貺而順輿情恭摺奏祈聖鑒事竊據鹿邑縣舉人張履中等聨名呈稱該縣城隍神素著靈應自咸豐三年粤匪竄擾宋郡皖捻接踵蠭起每當緊急之時忽賊人相顧驚愕城圍立解後據逃出難民云圍城時每見城上有神燈無數上書城隍大字賊知神助往往寅夜逃遁迨光緒三四年間久旱爲灾官紳竭誠步禱得以轉歉爲豐本年夏間亢旱異常該縣知縣設壇祈禱立沛甘霖紳民咸深感頌籲懇轉請封號匾額等情又據汲縣紳士候選道高得善等呈稱汲邑民貧土瘠地多沙鹻本年春夏雨澤缺少屢遇狂風晚秋未能播種經該縣官紳於五月初一日起設壇步禱關帝城隍龍神等廟忽然隂雲密布大雨如注溝澮皆盈早秋勃然暢發晚秋一體播種農民歡忭立兆豐年籲請欽頒匾額等情又據太康縣紳士劉丕吉等呈稱該縣城内城隍廟靈應常昭同治年間髮捻交訌屢攻縣城官紳竭力守禦每遇危急之際輒蒙顯應得以轉危安光緒六七年間雨澤愆期官紳竭誠祈禱雨輙隨之遂得轉歉爲豐或遇盜賊竊發經地方官詣廟默禱往往首夥全獲聲靈赫濯實能保衛斯民籲懇勅頒匾額封號等情均由布政使轉據該府縣禀陳具詳請奏前來臣查廟祀正神實能捍災禦患有功德於民者例得據情奏請歴經辦理有案今鹿邑等縣神靈昭應允爲功在民生合無仰懇天恩勅頒汲縣城隍關帝龍神廟匾額各一方鹿邑太康兩縣城隍並懇勅加封號仍各頒匾額一面以答神庥而順輿情爲此恭　具奏伏乞皇太后皇上聖鑒謹奏奉旨已錄○○臣劉秉璋跪奏再臣前將庸劣不職各員分次叅劾奉旨欽遵在案兹查有嘉善縣知縣胡文淵人尚謹飭惟於賦重煩難之地不甚相宜又奉化縣知縣紀明陵才欠敏决不勝疲難之缺又候補知州何慶湘行爲不謹瑞安縣縣丞延秀擅受差擾開化縣縣丞陳鵬聲名平常以上各員自應分别懲處相應請旨將嘉善縣知縣胡文淵開缺留省遇有相當缺出酌量補用奉化縣知縣紀明陵開缺留省以無字簡缺另行補用候補知州何慶湘瑞安縣縣丞延秀開化縣縣丞陳鵬一併革職以重地方而資整飭所遺各缺浙省現有應補人員應請扣留外補合併陳明謹會同閩浙督臣楊昌濬附片陳請伏乞聖鑒謹奏奉旨巳錄○○曾國荃片再漕標中軍副將員缺前經臣奏請以兩江儘先副將淮揚鎭標中營遊擊田恩來儘先叅將陳懷中遞行請補借補旋准部咨是缺副將業經由部擬以該員田思來補授行令給咨送部引見等因當經轉行遵照去後惟該員現在管帶得勝營駐紥海州邊界昆連海口巡緝認眞迭獲私梟實屬卓著成效嗣又飭令兼顧四食岸緝務分派旱隊周歴佈置正在吃緊之際未便遽易生手合無仰懇天恩俯准田恩來暫緩赴部引見仍勅部頒給署札俾得先開底缺一俟情形稍鬆卽行飭令請咨赴部以符定制所遺淮揚鎭中營遊擊員缺並懇天恩准照前案以儘先叅將陳懷中借補以收人地相宜之效如蒙兪允俟部覆至日再行飭令陳懷中請咨赴部引見恭候欽定謹會同漕運督臣崧駿附片具陳伏乞聖鑒訓示再該員陳懷中履歴業於前摺内聲叙此次應請邀免重叙合併聲明謹奏軍機大臣奉旨着照所請兵部知道缺此○○張凱嵩片再臣於八月初六日循例入闈監臨本屇士子踴躍觀光數至三千四百餘名經臣關防嚴密節次親歴各號督率稽查並例給士子食物亦俱眼同散放一律鮮潔場規均極安靜所有三塲試卷業經督飭各員詳愼經理解交内簾仍留提調監試二道小心住守隨時防範並飭臣標中軍官駐札貢院門外以資彈壓臣於二十二日出闈回署辦事除恭疏題報外理合附片陳明伏乞聖鑒謹奏軍機大臣奉旨知道了欽此○○雲南巡撫臣張凱嵩跪奏爲鄉試房考實缺州縣不敷分派叅用候補人員恭摺仰祈聖鑒事竊查科塲條例直省鄉試所需内外簾官應於正途出身之實缺州縣内調取如一時考選不敷准於卽用候補各員中遴選叅用等因歴經遵辦在案本年乙酉科雲南鄉試正值邊防散勇之時邊境及大道各屬全賴實缺人員孰悉情形彈壓嵇查庶免貽悮經臣循照向例酌調並叅以候補各員嚴密扃試擇其文理優長並平日居官勤愼者始派内簾分核其餘各縣分派外簾執事計内簾官八員内係以實缺師宗縣知縣李鴻楷俸滿甯洱縣知縣許維樑元謀縣知縣傅炳墀叅用候補之補用同知朱毓崧卽用知縣龔化龍試用知縣張銓試用知縣王衍謙補用知縣樂理瑩派充臣復飭再三務當矢愼矢公盡心校閱俾各呈荐佳卷無稍屈抑眞才以期仰副聖主籲俊求實之至意所有酌派鄉試房考緣由謹循例專摺具奏伏乞皇太后皇上聖鑒謹奏軍機大臣奉旨知道了欽此○○孫鳳翔片再開封府知府鞠捷昌奉旨補授開歸陳許道所遺開封府知府印務應卽遴員接署以專責成查鞠捷昌前次委署開歸道時該府遺缺委令候補知府李國和先行代理經臣奏明在案兹據署布政使許振褘署按察使賈致恩以李國和代理斯缺措置裕如詳請攺爲署理前來臣查李國和穩練老成講求吏治以之署理開封府知府洵堪勝任除批飭檄遵外謹附片陳明伏乞聖鑒謹奏軍機大臣奉旨吏部知道欽此○○安徽學政臣徐郙跪奏爲微臣交卸在卽籲懇賞假回籍修墓事竊臣接准吏部立咨八月初一日内閣奉上諭安徽學政着貴恒去欽此臣應俟新任學臣到日交卸入都伏念臣籍隸江蘇嘉定縣自光緒元年丁本生母憂回籍三年服闋入都供職迄今已閱八年遥望松楸不勝繫戀近接家鄉來書因本年雨水過多祖塋亦應修葺可否籲懇天恩賞假三月於交卸後就近回籍修墓一俟假滿卽行回京供職不敢稍事嵇延所有微臣請假緣由理合恭摺具陳伏乞皇太后皇上聖鑒謹奏軍機大臣奉旨着賞假三個月欽此○○曾國荃片再據統領新湘濟字等營記名提督四川川北鎭總兵陳濟清禀稱本年八月十七日在圖山關營次接到家信知親父立芳於八月初五日在籍病故總兵係屬長子例應丁憂禀請具奏開缺回籍等情前來臣查該總兵陳濟清前奉上諭派赴兩江交臣差遣旋經委統新湘濟字等營正在分别議撤尚未一律蕆事現旣丁憂自應遵例開缺回籍除飭令將遣撤事宜督飭　營哨妥速辦理俟事竣再行回籍外所有該總兵丁憂禀請開缺回籍緣由理合附片陳明伏乞聖鑒謹奏軍機大臣奉旨知道了欽此 
 
