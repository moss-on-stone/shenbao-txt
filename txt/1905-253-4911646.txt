# 1905 - 253 - 4911646

 

Page 1

 
 
   
 
 

Page 2

 
 
[電傳上諭]  
　　十九日奉 
上諭戴鴻慈現在出差戶部右侍郎著陳璧署理唐文冶著署理商　部左侍郎欽此　同日奉 
上諭山西河東道員缺著陳際唐補授欽此 
[電傳宫門抄]  
　　八月十九日　召見軍機　澤公 
[五續滬甯鐵路條議]  
一曰撥欵以减輕借欵也此路所訂之合同種種利權之喪失卽無非由借欵而起故借欵多則江蘇之民受虧亦愈多借欵少則汪蘇之民受虧亦愈少亦自然之理也惟减輕借欵之法欲贖回小票乎則照第二十欵所載（借欵小票若於十二年半之前取贖則每百加二釐半每票面所寫價一百磅須交一百零一磅半）以一百零二磅半購贖其九十磅實價之小　我之虧損己不少矣欲白購小票乎則照第五欵所載（第二次以及下餘各項小票將發售之時倘督辦大臣預先告知銀公司中國人民願購買小票若干銀公司應照數留與華人小票若干張照在倫敦發售者一律章程　值售賣）夫公司之小票當發售時價值之低昂不可定惟如此抵保確實之鐵路其付息又照虚數百磅常年五釐則其小票借欵之價或在一百以外亦未可知如此則我出百餘磅而路工祗得九十磅之用其十分之一空爲公司折扣之利而已况小票雖爲找人所買其總數五分之一餘利憑票仍須付於銀公司是找出百餘磅之價而彼坐收三十餘磅之利也故贖回小票與自購小票二者雖皆爲合同上所承認　則暗中之虧損不少矣欲免受損之過甚其惟撥欵一法乎按合同第五欵又云（其第二次以及下餘各次小票於未發售之前銀公司須預先知照中國駐英大臣俾中國國家遇有欵項可以撥交總公司歸入鐵路帳内與售賣小票之借欵一律支用如中國國家均果有撥欵則三百二十五萬磅之數卽照撥欵若干扣减）是前中國自有撥欵能多撥一百磅可免公司扣利三十餘磅之糜費即爲江蘇之民减少三十餘磅之負債是應請本省督撫量撥公欵以挽回其利權此外各縣積穀之存欵生息者合通省計之當不下二三百萬皆可提撥總公司歸入滬寗鐵路帳内支用仍以公司所付之利分還各縣積存遇應用是欵之時其公司借欵之股票亦可中售濟用與現銀無殊如此則借欵可扣减若干而漏巵自少此亦挽囘利權之一法也仍未完 
[貴州學界致曾少卿電]  
　　（爲抵制美約事） 
商會曾鑒實行抵制海内同情敝處亦照辦此係國民合羣基礎鄙見亟宜趁此提醒各處商帮組織大小商會聯訂規則互相扶助遇事维持以固團體而杜流弊全在大力提倡國民幸甚黔省學界董壽慈等公叩　按此電係十二日八點鐘在黔所發直至十八日午後十點鐘始送到中國公事向來如此原不足怪第電報爲新政之一端玩泄已有如此者然則將來新政卽次第舉行而事事玩泄一如故様國民團結於下公事玩泄於十天下喚醒矣其如此公事何哉（南） 
[四明同鄉會傳單]  
　　疏通也印花也美貨鋪　賤售也皆破敗抵制美約之舉也我國民抱堅忍不用之主義必首明種種浮言跛行固同胞愛國保種之團體爰定於二十日午後二時在四明公所開第五次特别大會届期請准時蒞止共謀進步是盼 
[函述日本反對媾和之亂象東京]  
　　日本國民以媾的屈辱憤不能平君起反對本報已迭紀其事兹得東京友人來書云十二日日民以賠欵不償將來何以免稅還債早稻田日本學生蠭起開會聚數萬人遂有警察干涉勒令解散兩不相能以致奮鬥當夜燒去大小警察署殆盡當奉敕令設衛戍總督東京戒嚴并焚桂内相小屋數間派出所一百八十所電車十餘座一日爲之　絶現晨六時開行午後四時相戒停歇各橋梁官邸軍站均有憲兵守駐夜間不能行走且拆毁教堂擅擊外人更聲言焚内務外部二省清國留學生會館謡言四起議和大臣小村男爵回國恐尚有不測之虞耳聞外人恐僑民受困已有保護之明文矣（蓉） 
[電告日俄交還東三省北京]  
　　初十日外部接東省來電云日俄和議己定所有日俄在三省兵隊一律撤退其地方權利交還中國日伯兩國皆不干預惟東清鐵路須中國自行贖國以爲日本兵費等語聞外部接得此電後又接日俄兩國照會所云亦大略相同惟交還東省尙未定期刻已先行奏明　兩宫矣（月） 
[日本擬定律派員監督留學生東京]  
　　中國學生之留學日本者日漸增多聞日政府擬設監督一人并新定律二十條以爲禁遏地步留學生聞之在詢公使公使謂如有其事以力爭之不勝則與君　偕回云云（容） 
[奉天改設學政之原因錦州]  
　　趙次帥前奏謂新定學務章程内開日本各處皆有視學官正與學政名義相合各省學政卽令會同督撫考察全省學課計東三省共六十餘州縣中小學堂亟待興舉必須提挈有人乃可日起有功擬請　旨將奉天府丞一缺即行裁撤另設奉天學政一員兼管吉江兩省學務等語故奉　上諭允准 
[商部向盛宫保籌欵北京]  
　　振貝子因整理部務在在需欵前日面晤盛宫保詳談部務謂當此庫欵支絀之時不便請欵可否由尊處代籌六十萬兩聞盛宫保亦以籌欵艱維萬難遵命却之（月） 
[議准裁撤駐口主事差缺京師]  
　　吏部會同政 
 
 
 

Page 3

 
 
務處核議太僕奏請裁撤派駐各口主事及各差缺以節糜費而重名實並將書吏槪行裁撤一摺查係因時制宜自應准如所請己於日前覆奉　旨依議矣（帝） 
[高凌霨謀充漢口籌餉局武昌]  
　　漢口籌餉局係著名優差每年盈羡約有三萬金專辦委員楊太守汝康差派出洋銀　局副提調高司馬凌霨聞此消息卽密遞手摺力求量移並言如蒙調委該局當極力整頓歲增餉項若干聞當道頗爲所制云（字） 
[豫撫電請簡放城守尉河南]  
　　日前豫撫陳小帥電致京師云正月間奏參城守尉志明請簡賢員來豫任事奉　硃批著照所請欽此迄今未蒙簡放有人擬請鈞處請　旨迅賜簡放以重旗務（生） 
[議改教職爲學監北京]  
　　科舉停止後省敎職俱係間冗政府　將以各省學堂監位置此項人員云（盈） 
[蘇省藩臬被参原因蘇州]  
　　江蘇藩憲效述堂方伯被叅原因聞係庇護楊壽之當五銅錢及丹徒閙漕等案署臬司朱竹石廉訪則因包庇家丁及某某等案爲鐵良列欵奏劾方伯奉上諭開缺其故在北（首） 
[鄂督焦愁財政兩大端武昌]  
　　鄂省近來財政最形困難者一自改　統捐後較之從前釐金收數大絀開辦三月約短三十萬金又籖捐彩票銷塲阻滯每月約有存票五六千張無從發售張宫保於此兩端昕夕焦愁苦無良策　按此兩端乃湖北己形之財政困象尙有銀元餘利一大宗照目下武漢銀價飛漲作比例大約年終餘利不能及去歲之半再加練兵處酌提五十萬其餘利幾無有矣一切新政將何措辦（文） 
[電請委員考察商情辦法江西]  
　　贑撫胡中丞昨准江督周制軍電開　准出使俄國大臣來電日俄議和擬將東三省還我中國　開商埠江西米穀稅重有礙商情請即委員考察情形來轅面陳辦法中丞覆電尊意甚是卽札司委員考察來　面禀（可） 
[趕解新案賠欵江西]  
　　贑省奉撥攤還新案賠欵本年八月分應解第九期銀十一萬六千六百六十六兩六分七釐内存浙運司匯存滬關浙鹽加價銀一千三百九十二兩四錢二分又除駐浙勸捐委員翁守匯存滬號江西振捐銀二千一百五十二兩九錢一分九釐外兹田藩庫籌出銀十一萬三千一百二十一兩二錢六分八釐又關平補水銀一千九百十六兩八錢三分二釐又匯費九百二十兩三錢五釐已於六月二十八日堂期放出准於七月十一日起匯二十七日赶解到江海關道衙門交收（器） 
[送各公使節禮北京]  
　　近聞　皇太后諭慶親王將駐京各國公使館　隨及武員等開列清單各送中秋月餅四盒桂花四盆已由慶邸轉飭外部分送矣（閏） 
[閩商受厦門亂事之影響福州]  
　　厦門常關滋事一時尙未敉平閩中各商販辦貨件赴香港厦門一帶銷售目下暫爲停止而在港厦各莊販亦以地方擾亂己甚不復前往購運各物故近日往來厦港各輪甚覺稀少日前福防廳吕太尊會同候補道龔觀察赴厦赶辦此案以冀維持商務刻下尙未到省銷差（尺） 
[從優撫卹傷亡新徵兵辦法鎭江]  
　　駐鎭徵兵總局委員陶駿保及莊諤二君接奉兩江督練公所兵備處諭稱十一日夜風雨大作徵兵所駐之城隍廟西樓忽然傾倒壓斃新兵三名傷者　十餘人聞之莫名傷悼至未經傷損之兵來自田間驟遭驚慘咸在可矜可嘉之列本應親至弔慰因公無暇特命第一標軍械官茅迺封偕同軍醫赴鎭調查並代爲撫諭所有亡兵應加撫卹己飭徵兵官會同府縣訪明死者家屬有無親生父母妻子報明聽候辦理其撫卹辦法五條另開於後　一查明本身家屬從豐酌給撫卹銀兩　一查明本身子弟按其年齡程度設法送入陸軍學堂及地方蒙養小學堂或送入工藝廠肄業以期成立　一祭葬之禮飭由茅委員會同徵兵官妥商合宜辦法以示榮異　一死者三人應由公家購買墳地爲之塋葬並立碑石誌文以資表彰仍查明如無功名即禀請督憲追給八九品功牌　一死者姓名應列入本標歴史永誌不忘（此） 
[徐侍郎不預閱操北京]  
　　徐菊人侍郎奉使出洋而秋後大操尙須前往本報前紀先到日本折回閱畢再行西航兹悉徐己安排出洋不預閱操之事至大操時仍係袁鐵兩公爲監操大臣行軍司　事宜則以各鎭統制分任前報所登左右二軍帥之說蓋不確也（日） 
[練兵處嚴責粤吏增認軍餉廣東]  
　　練兵處前因招練新軍每年需欵千數百萬派令各省切實認解廣東己復奏認解二十萬兩兹悉練兵處以廣東素稱豐腴之地物力較他省稍勝請責成疆吏每年　足八十萬兩解京如解不足額卽將藩司指名　叅粤省大吏己接到練兵處覆電矣（堂） 
[續紀梟匪拒斃管帶哨弁情形蘇州]  
　　初七日浙省雙林鎭梟匪捐斃管帶哨弁己紀前日報端現由太湖水師歐陽子林禀報各憲略謂此事前已禀知在案頃又探得是日被光蛋拒斃四安旗官成管帶一員領哨哨弁數員勇工二十餘名光蛋死者十數名初十日光蛋復至雙林鎭打撈軍裝將營勇首級携入該鎭　鋪勒索一千元復將該鎭釐卡盡行搶劫所有浙省駐防砲船軍械一槪奪去云云上憲得報後遣管帶飛划水師右營鍾堯階大令由太湖常昭一帶出巡回省上憲即令帶隊至江浙交界嚴密防備勿竄入蘇境大令遂　十七日帶領師船禀辭就道（榮） 
[顧問官禀控革令蘇州]  
　　商部三等顧問官總理錫金商會周廷弼等十餘人赴蘇撫轅禀控已革廣東遂溪縣華承 
 
 

Page 4

 
 
謨横行不法鄉里受害求查案飭提等情奉陸中丞批云查已革廣東遂溪縣華承謨被控婪吞各欵不候會算擅行回藉前准兩廣督部堂岑咨請查傳解粤飭據錫金二縣查復該革令被議回藉旋卽携眷前往北洋投効未回詳情效前護院咨復在案兹閱來禀則該革令似己回藉究竟是否屬實自應飭令照案查傳批飭錫金二縣查傳該革令華承謨到　詳請派員押解赴粤審辦（業） 
[恊記石屑案牽涉典董蘇州]  
　　寗商協記石屑行劉蓮塘上控周仁山等一案日昨由蘇州府許太守督同讞局委員提訊曹澐即小賡供詞仍多狡避惟牽涉蘇城典當董事潘紳現己由許太守　會潘紳查復核辦矣（榮） 
[侍奏請簡派會辦鐵路大員摺]  
奏爲路政重要分任需才懇　恩簡派會辦大員藉資助理恭摺具陳仰祈　聖鑒事竊查光緒二十二年七月前直隷總督臣王文韶湖廣總督臣張之洞會陳蘆漢鐵路商辦難成祇　暫借洋債造路之一策奏奉　諭旨設立鐵路總公司飭臣實力舉辦以一事權等因欽此臣受　恩命以來夙夜兢兢因商股不可恃乃借資於洋債因列强多要索乃謀及於比人其間端緒之繁籌措之艱工築之鉅上秉　聖謨下與各疆臣通力合作堅忍奮發要於必成蓋鐵路爲新政大端蘆漢實南北關鍵雖以庚子之亂匪　首先燬路而撫輯洋員收復籌欵分道趲修不稍停輟歴年以來各國　攬路工總理衙門外務部以中國造路業派專員飭由總公司相機因應粤漢正太滬寗汴洛　清各路合同以次奉　旨批准即臣另案奏惟目辦之萍潭運煤枝路亦關漢廠冶鍊根本或甫經開辦或將次竣役工務　爲繁頤臣此次由鄂到京查勘蘆漢幹路限定十月内全路通車所有編列行車畫一章程稽核南北商貨出入考訂常年養修經費均須規畫久遠爲拔本收路之計臣職守攸歸斷不敢絲毫諉卸惟念正太鐵路由正定至平潭一叚已先開造石工尤屬艱難滬寗鐵路由上海　無錫一叚購地己　築路尙能迅速而附屬蘆漢至枝路汴洛正在赶造道清派員收回華洋交際皆爲利權所關未成之路固不容一刻放鬆人成之路亦當始終勒緊以臣輇材處此白端待理之秋實深　此失彼之懼再四熟籌惟有籲懇　天恩俯念南北各路均屬重要　即遴派明幹大員二人一駐京城會辦蘆漢　路一駐上海會辦滬寗鐵路庶可分道稽查與臣　助爲理臣仍應提挈綱領合力經營斷不收以分任有人稍寛督　以仰副　朝廷銳意自强先後觀成之至意所有歴陳路政緣由謹恭摺具陳伏乞　皇太后　皇上聖鑒訓示謹奏（劍） 
[施子英勘災放振書]  
　　諸位善長大人閣下十六發一函請添邀善友并運米五百石進滧　日振干滧等處想蒙鑒入追現到六滧向化鎭折赴趙公程以北查勘災情秋禾顆粒無收亟應杜緊散　惟地方遼闊人手不敷只能添邀就地公正紳士分别會同查給惟查十滧口已漸淤塞且大洋風浪極險不敢冒昧持泐飛布即祈查照改運六七滧　各三百石（在布鎭東面二百里）以便就地給領至盼至小黑沙等處亦被災更生（小黑沙即南北連珠沙）毗連惠安沙楊家沙日盈沙情形相同　議運米六百石不知己否多請善友往放萬分怗念災民零星散處查振友人非多不辦振票并須另帶同來兩友　難兼顧也（後略）（南） 
[吳志和赴沙散振記]  
　　十三日九句鐘偕楊彬甫兄乘新寗輪船往崇明一帶傍晚七句鐘到協安沙三光鎭停輪即據該鎭董倪君秉彝道友前來接洽稱本沙離城五十餘里淹没三圩約死六百餘人生存尙有二千數百人當卽撥米一百五十石喚余華生船裝米七十石謝杏芝船裝米八十石並派姚桂生謝蘭洲一人分往押駁到沙隨帶米票二百張小洋一百角銅元二百枚蘆扉四　會同鎭董　董散放　十四日早五句鐘偕楊彬南兄登岸往見倪董又知距恊安沙之東六七里有平安沙再東六七里有保定沙均罹浩劫雖經二沙董事平糶濟貧究因災巨地廣未免向隅爰亦撥米一百七十石請倪董帶同姚桂生謝蘭洲二人　往　戶酌放布置己妥七句鐘回船啓輪至二點鐘　南連珠沙（一名小黑沙）據地保范光遠聲稱遭劫淹斃約二千餘　生存苦戶有四五百家港口離永昌鎭十里　經該沙董事滋德莊主朱品彰兄派友宋月亭督同上海同去之司事顧士生錢允清嚴藴齋張子祥四人沿灘一帶查造清册直至闊背沙止知有五百餘家三千餘人　十五日早撥米四百六十二石五斗駁上該沙當與楊彬甫兄同至滋德莊點交並付大洋八十元大錢一百千小洋一千角蘆扉一千張玉雪丹一匣痧藥一包飯皮四袋蘿卜兩包生薑兩包饅頭兩包即令顧士生錢允清嚴藴齋張子祥在莊帮同照料二下鐘回船即鼓輪赴新港又沿　探聽被災之區知尙有惠安楊家等沙受災更重無人施振因該處非巨輪不能穏渡急切無從設法祇得暫行折回再行計議　十六早上午十句鐘至吳松將餘剩船中之扁担泥籃毛竹落麻蘿卜飯滯玉雪　大錢銅元統　交存吳淞救生局留備明日派友領往横沙散放布置旣定卽行展輪回滬抵埠時方鐘鳴二下（南） 
[意王安慰地震處人民]  
　　十七日倫敦電云意大利國　仍有地震各處安慰村民昨日復有地震數次譯字林報 
[挪瑞交涉]  
　　字　報接十七日倫敦路透電云駐　典及卡爾　坦之挪威訪事云現在該　頗有亂機　交匯報接十八日倫　路透電云挪威與瑞典之會議現正有進　已兩國於此次會議約佔重要之地位惟並不從中加以判斷北極探險員納森博十現任挪威之代表瑞典欽使則與各公使館交通甚密云　 
[贈書誌謝]  
　　商務印書館昨贈小學國文敎科書第六册小學修身教科書第二册所列文字各繫圖說最足鼓動兒童之興味又贈新譯環瀛誌險一册并四十一四十二兩期繡像小說事跡新奇譯筆條鬯均小說界之極有價值者瀏　一周合併道謝（望） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[條陳警察改良蘇州]  
　　警察總辦章百川副戎近擬改良警察章程數則禀請撫憲核示内有站街捕守夜不如改令巡夜庶偏僻小巷得以保護又老弱巡捕似應裁汰即以工食改作巡夜經费云云未識春帥如何辦理（首） 
[行例災南京]  
　　寗郡向有例災官吏視爲利藪今歲各縣山圩田稻均異常豐稔各縣戶吏圖差仍照例勾出土豪紛紛投縣報灾縣令亦竟准災若干分釐上詳司道本府司道本府又不加駁斥目下江寗府屬已派有委員分投各縣查勘秋災矣（平） 
[發給警察總辦關防蘇州]  
　　蘇省警察總辦而歸蘇州府兼理現撫憲陸春帥另委章百川副戎爲警察總辦副戎到差後以一應公牘往來　用關防鈐記因禀請春帥給發當蒙春帥批飭善後局刊刻本質關防一類發給應用（伏） 
[淮鹽總棧會辦更易揚州]  
　　十二圩淮鹽總棧前經督鹽憲忝委陜西候補道汪觀察廷棟會辦棧務觀察到棧未久復赴省垣禀退經玉帥准即檄委徐觀察乃昌接辦而汪則另委别項要差云（草） 
[蘇垣官事蘇州]  
　　臬署監印一役現經朱廉訪札委候補巡檢劉少尹騫接辦己於初七日到差○蘇省改過局和局楊少尉現届差滿經臬憲朱廉訪另委候補縣丞鍾二尹瑞堯接辦（愛） 
[滬江官事]  
　　江蘇候補道勛觀察齡由京來申昨至道縣兩署辭行赴甯○太鎭二叚警察委員楊菊泉二尹澍霖分發補用縣丞林二尹建樞昨均因公到縣禀謁（近） 
[保甲總巡辭差]  
　　滬城保甲總巡朱森庭明府近因警察將歸紳董經辦故有禀道辭差之說（近） 
[工程局總局辦辭差]  
　　南巿工程局總辦翁子太守近因多病不克兼顧故禀請道憲袁觀察派委接辦（近） 
[密飭查辦光蛋]  
　　上海道袁觀察近日訪聞奉南各縣境内有王棍勾串外來光蛋聚衆擾民情事密札各該縣核名查拿解辦（近） 
[諭縣和衷辦振]  
　　上海道袁觀察訪得本埠義紳派往崇寳沙一帶之散振司事有被寳山縣拘責情事故特諭知縣令王緯辰嗣後務當和衷辦事勿稍大意干咎（近） 
[路燈不明]  
　　滬城各街道之路燈近來每交深晚黑暗無光行者咸爲不便時有傾跌之虞故擬訴知董事函請總局整頓（近） 
[同仁醫院修竣]  
　　虹口同仁醫院前因修理房屋暫停門診現在業經竣工故於昨日起照章施診（古） 
[保險行創保特别潮險]  
　　本月初三日風潮大作本埠各棧號浸濕貨物不計其數近來巿間謡傳十七十八尙有大潮商家因是咸有戒心聞有某保險行特創添保風潮貨物潮濕之險近數日内保者甚多並聞某洋棧有保二十萬金之說此誠保險之别開生面者也（見） 
[禀請移拿夥竊]  
　　本年元理公共租界晏芝路第十石號洋房大餐間失竊外國銀器計值銀三千五百兩由洋人投報新閘捕房查緝於是月十三日經探錢少蘭將該行管事閔進財並傭人秦少卿送廨請究由前讞員黄耀宿司馬訊得並無實據諭著交保查核在案邇經包探張天林訪聞法租界包探拿　竊賊係此案正　禀明捕頭索回詰得贜銷蘇州並有同黨在杭州帶處張句探故於前日禀請讞員關司馬出具移文前赴蕪杭等處嚴拿餘黨並吊齊原載禀覆核　（見） 
[口角輕生]  
　　鎭江人秦某聘魏姓之女林弟爲室尙未過門前日因家事與弟口角林第私購洋烟吞服迨至毒發呻吟施救不及而斃事爲未婚夫知悉以威逼斃命爲詞投報法界捕房捕頭飭傳女父魏符明到案供訴前情並據包探查明委係口角自盡並無别情捕頭飭魏具自行棺殮切結完案（此） 
[上海縣案]  
　　警察北局前日函解楊楨祥楊榮升到縣經汪大令訊質楨祥供在通源彩票店爲夥楊榮升來購江南票兩條議　不合出一浙江票囑對曾否中彩後查江南票内失去兩條向詢爭諭巡士到來拘局在榮升身畔搜出失票並洋上元求察榮升供台灣人向購江南票一手付洋一手執票詎被店夥誣竊巡士不問虚實拘局解案求恩明察大令以楨祥不合判將江南票兩條領去其洋四元交榮升具領巡士多事斥退○戳傷陶阿三斃命之俞愛山亦奉大令提訊俞供嚴家橋人在嚴阿榮船上爲夥船在廠中修理木匠陶阿三擅取船上長凳小的往奪陶糾同伴三人毆打事後心有不某尋到茶館奪凳陶復行兇小的憤極拾地上鐵鑿戳伊後背一下陶欲回身還毆小的復向胸前猛戳是實大令判釘鐐收再候再覆訊○張成罄因子德金違忤鳴局送縣訊問德金供住高昌廟左近不敢忤逆大令判戒責一百下押改過所兩月察核○養媳奚鳳金落水身死一案大令恐有别情昨　其姑唐朱氏訊究供鳳金目行失足落水致死無誤大令候再查奪（近） 
[局事彚志]  
　　陳朗卿扭姚永堦至滬南工程局控被積欠往來銀一千數百兩求追帮審黄二尹以事關錢債飭差函送上海縣訊奪○仁豐木行前日商請該業董事函致工程局略謂　安木船新雇舵工恐接管時前舵工不　船中各物交出請　水巡到船押令交卸等情總　翁太守准之○小船帮流氓陸和卿王阿倫耿林予等前晚在新馬頭協順館因惠帳與該店夥尋釁搗毁什物適華捕巡見將陸等一併拘入工程局候訊○小販徐阿坤積欠南巿寳成水菓行貨洋三十餘元前日行夥戎阿奎向索支吾扭入工程局請追奉飭押候解訊○南馬頭流氓張才寳宋壽康前日向砌街匠吳仁生拆稍不遂兇毆受傷吳母即投二十三七鋪巡局喊控由汪二尹立飭甲勇將張宋拘獲研訊張等供認詐洋二元情願交還二尹判從寛一併斥退（欣） 
[英美公廨晚堂案]  
　　寡婦蔡許氏控新閘周隆昌爐坊主周艮發圖賴借洋前晚奉關司馬研訊氏供南京人周良發係異姓之姪光緒二十八年緣伊聯姻開店先後梚伊叔周行德借　洋四百元立有摺據去秋良發犯案押入西牢本利無著冬間押滿釋出避匿金陵前月途遇於新閩醬園弄邀至長春樓向索一味圖賴爲此投請究追質之周良發供此項欠欵是叔父行德之事亦未立摺乃前日在長春樓紏人將小的兇毆求鑒司馬得供以蔡許　所呈摺據不足憑信艮發被毆受傷屬實判該氏具安分結完案○開平礦務公司控承厚生不付媒價奉訊將承押追在案近因承在押所時招親友入内爲關司馬知悉於前晚飭提至案一再　斥姑念欠欵已經繳楚判令從寛具結開釋○和商和昌洋行控華民孫丙奎吞用客欵亦奉訊判押繳在案前晚司馬又飭提案追比孫供己央親友竭力　處求恩展限丙著還押限令赶速措繳（見） 
[公共公廨紀事]  
　　日前英人廨關司馬接英德副領事照會内開據該國商人比爾雀控華民方鎭記租屋轇葛請爲提案訂訊等因當即飭差往傳被告訂於禮拜三　後會訊○英商壳　洋行控倫章造紙公司朱培初欵項轇葛一案由　員關司馬照請英德 
 
 

Page 10

 
 
領事曁原告所延愛禮司被告所延費烈兩律師於禮拜二下午三點鐘在本廨集議此案辦法（見） 
[英租界捕房事]  
　　積竊陳桂福犯案纍纍屢經公堂懲辦遞籍日前重復來滬行竊茶烟館客棧等五六家爲包探竇如海拿獲起齊原贜拘入捕房押候解送公　究辦○對買賊某甲前日在南京路某洋廣貨店乘間竊物爲該店拘交包探徐申慶帶入捕房押候解辦（見） 
[法租界捕房事]  
　　法商時泰洋行主人控田益卿賀茂生合做買辦墊限不足行遂閉歇求追虧本銀兩奉中西官會判償洋二千七　元除墊欵外再繳洋三百餘元及經手叫貨帳欵洋二百餘元勒限清繳在案今己逾限前日洋東投案求追大令飭傳田賀到案管押捕房解堂訊究○流氓李阿桂等十八人向充馬頭船夥因事斥退立有合盟簿子每禮拜各出小洋二角存於吉祥街恒昌客棧主蔡祥林處以備與人拆梢鬥毆醫傷之費前日李向船戶李小生拆梢被拘到案陳大令判　二百板昨日包探又將蔡與同黨四人一并拘入捕房捕頭命分别管押解堂研訊○昨有甲乙二流氓至鄭家木橋某雞鴨行强搶活雞數隻行主投報捕房捕頭飭探拘獲押候堂期解訊（處） 
[美租界捕房事]  
　　鄭阿四前晚在天潼路竊朱壽全客棧内布被二條由捕拘入捕房押候解辦○某西人飲酒過醉在百老匯路凶毆行人由一百七十一號印捕拘入捕房押候送該管領事署訊辦○沈阿生竊海寗路陳永　家綢布衣服十餘件由探倪仁全拘入捕房押　送辦○天潼路隨園烟間迭次犯賭由捕頭傳罰不悛昨經兵房函廨出單飭探顧福其將該園主王　貞傳到送廨請訊○　老匯路第一千一百念九號某總會内亦　紏人聚賭情事昨由捕頭請廨出單飭探倪仁全將該會主何阿饒傳廨訊奪（古） 
[補脫]  
　　昨報來函類中周仁壽係爲人誣控私鑄銅籌並非控其私鑄銅元校時脫落一非字爰爲補正於此 
[乞施棉衣]  
　　各沙被災業由各善士曁敝會賑放食糧聊解眉急惟災黎禦塞之具已被漂失轉瞬秋盡冬來挾纊之施迫不及待本會擬給棉衣以爲綢繆未雨之計但各沙人口現存者尙有二萬斷非區區之力所能辦到所望諸大善士各將奮存衣服不拘棉夾量予施助本會情願代放除　欵另製新衣搭放外合先廣告　上寳義務善會同人謹啓 
[小東門内募棺善會捐欵清單]  
　　八月初三夜風潮沿海奇災死者飄流屍骸暴露傷心慘目同人等心焉憫之勸慕解囊相助籌辦施棺一百十七具於八月初六日趕運浦東高橋鎭託舊董程君卓夫經辦一切僱船僱工裝棺至沿海邊及崇寳鴨窩等沙處掠看撈殮浮尸妥放繼見浦東流棺仰覆盈河塞道各鄉村奥無處無之業等又勉籌經費又託程君禀官傳甲報明僱工打撈安插義塜待主承認無如棺多費鉅獨木難支其無主者必須　地爲塜安放伏望仁心善士解囊襄助再行籌辦善後事宜不使顧此失彼蔭靈向隅是所厚望也今將各善士台銜列左　崇德堂厲助洋一百元積善堂朱洋一百元紀勤夫洋一百元李宴園洋一百元梁東昇洋一百元公昇行洋五十元義源德洋四十元江鴻昌洋三十元林榮卿洋廿元蔡世豐洋廿元黄梅卿洋廿元陳安彬洋廿元張葆源洋十元張仁中洋十元李介和洋廿元尤倍生洋十元子光斗洋廿元余吉甫洋五元張阿木洋二元張長福洋五元王國元洋五元魏庭蓉洋十元汕頭炳昌號洋廿元古義字永昌堂洋廿元 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
