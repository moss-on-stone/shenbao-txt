# 1889 - 283 - 4905925

 

Page 1

 
 
[己丑浙江闈墨告成] [  申報館啓]  
　　六橋三竺靈秀所鍾士生其間者類皆頴異出群獨擅畫日掞天之藻湖山間氣有自來也本年恩科鄉試李陳兩主司所刋闈墨理法兼到才力俱優雖濃淡淸奇不拘一格而要皆錚錚佼佼迥殊塗附以爲工者本舘覔得聚奎堂原本亟用雪白連史紙排印成編首冠典試同考銜名及新貴題名全錄後則附以試帖若干刻已裝訂齊全定於九月二十二日出售每本碼洋六分諸君子有欲奇文共賞者其盍家置一編乎售處本埠歸本舘帳房申昌書室外埠則請向各申昌各售報人購取 
[東三省邊防議] [  申報館啓]  
嘗考俄羅斯國邊境與中國毗連俄境由歐洲而亞洲其地綿亘新疆蒙古黑龍江之北吉林之東長約萬餘里左窺高麗右耽蒙古而中國東三省尤爲逼近俄嘗以兵數萬軍於吉林界外外以震動朝鮮內實覬覦遼地又築鐵路以通車又取日本之唐太島以鑄器屯兵殆駸駸乎馳域外之觀矣盖俄未得志於歐洲勢必求逞於亞洲而亞洲琿春之地久已爲俄所據則中國東三省之邊防不當豫爲措置乎防之之道若何在海口當練水車在邊界當屯陸軍人皆知之矣今北洋海軍已成規制嚴整可以兼顧各海口水師一節似無庸議惟東三省舊兵向稱勁旅共計兵四萬二千二百有奇曩所藉以征討四方者也道光中葉盛京吉林黑龍江三將軍駐防額兵尙存三萬五千四百有奇近因軍政廢弛屢遣重臣往加整頓壁壘一新誠能日加訓練於騎射舊技外精習西人火器則不煩再爲召募兵已足用卽有不足邊地風氣雄健人人能戰惟恃主將之得人耳若夫餉防缺乏食欲充饒則其策莫善於屯田陳黃中邊防議極言八旂屯牧之利其說固班班可考也雖然兵足矣食足矣而邊事軍情尤不可不速於傳遞也彼此應援尤不可不捷於呼吸也是貴創造鐵路以濟之近日封疆大臣鐵路奏稿中必議及於東三省邊防者夫亦豈無意哉蓋見夫俄國西卑利亞之鐵路今已通至彼得羅堡我無鐵路以通之將彼則往來便捷而我則道路阻隔勝敗之機不待用兵而知之矣况口外遼廓之區築路較內地爲易今應由天津出山海關開至黑龍江爲一路又開至吉林之寗古塔爲一路俾內地人民商賈往彼甚便斯膏腴日闢貨物日集而邊儲亦日充一旦有事運餉糈載兵士裝器械指日可到而水路又有輪舟捷於策應則內地之兵皆足備東三省調用而有何俄羅斯之足患乎然我謂東三省邊防之難不難在練水軍　防海口也難在不啓俄人之釁而先有以制俄不難在造鐵路以通陸軍也難在能悉俄人之長而常有以自固夫俄自畫疆遣使以來世脩和好木墮前盟固未可外示之隙以挑其怒也故欲議邊防當先與俄相親俾內有以結其歡外無所招其忌而後宣揚威德愼固邊防凡近俄界者防守之要一切先從容整頓軍營態壘煥然森然又於俄界互巿之處設領事以護之而卽藉以伺察彼國軍事設書塾以肄習俄之語而文字而備他日之用更任工商往學且各藝於國中其藝成而歸者有賞然後考其輿圖物產稔其山川道里察其國政人心明其風土俗尙此數者似無關於東三省邊防然能深也遠慮於無事　悉寓防制之意斯能於有事時無乖調度之方試觀康熙二十八年俄與中國在黑龍江分疆界後志在吞幷國勢日强近復取漠北之地收其皮鑛之利固欲恃兵勢以力爭經營也久矣其取基華霍罕卽不能恝然於天山南北之徵其與日本易島卽不能恝然於高麗幷不能恝然於東三省之兆猶幸東三省兵騎射素甲於天下今卽不能如當日之强盛然而固勁之風夫固未嘗稍替也苟能精中西之長技成滿漢之强軍而又有輪船以輔陸兵鐵路以通接濟加以屯田者能善自爲備出洋者能善覘其情如是而猶謂邊防之爲虛設也必不然也又况東三省爲王業肇基中國根本之地東西相距五千餘里南北相距二千餘里內設五都侍郞奉天府尹府丞外設三將軍十一副都統則中國之重視此地也可知重視之而不籌所以安全之可乎詩有之曰徹彼桑土綢繆牖戶今此下民或敢侮予孔子曰爲此詩者其知道乎能治其國家誰敢侮之吾願舉以爲當今籌東三省邊防者告也 
[諭旨恭錄]  
　　九月十二日奉上諭巡視西城御史富亮等奏棍徒藐法咆哮毀壞衙署請交部審辦一摺本月初六日有常太因與白姓等口角自稱覺羅赴西城副指揮署喊告當經傳訊胆敢大肆咆哮並有推翻公案毁壞門窓情事實屬目無法紀着交刑部提案嚴行審訊照例懲辦欽此○十三日奉旨廕生伊勒哈春德斌恩福俱着以侍衛用徐培芝孫傳楘徐楨祥徐敬立高楷俱着內用徐士英葉長綬周衍祜林世燾俱着外用兵科給事中員缺着鈺昌補授俸滿廣西平樂府通判顧景璐着回任分發江蘇道魯伯陽江西道馮芳植江蘇道聶緝槼雲南知府蔣實英湖南知府周聨慶直同知蔣壽齡吉林同知玉堃南河同知汪相龍江西同知崇熙直隸直隸州知州鄧葆華山東通判楊益年江蘇知縣朱佩馨山東知縣陳禮森安徽知縣劉瀛兩浙鹽大使劉人熙山西知縣王金鑰廣東鹽大使許崇貴河南知縣趙光第山東鹽大使凌錫社俱照例發往保舉湖南知府張鴻順着照例用開復直候補知縣方汝嘉江蘇候補知縣陸冠瀛唐德峻帥遠煒俱准其開復原官仍發原省照例用工部郞中員缺着嵩連補授盛京工部本處郞中員缺着錫臨泰補授昌陵工部主事員缺着圖塔布補授欽此同日太常寺題十月初一日孟冬時享太廟奉旨朕親詣行禮東廡遣榮頤西廡遣黃永安各分獻欽此同日又題十月初十日慈禧端佑康頣昭豫莊誠壽恭欽獻皇太后萬壽聖節祭太廟後殿奉旨遣載勛行禮欽此○十五日奉硃筆遣寥壽恒爲正考官汪鳴鑾爲副考官欽此同日奉硃筆內簾監試着英樸何福堃去欽此同日奉硃筆這塲內彈壓着副都統容山去欽此同日奉硃筆這收掌試卷着張鴻謨劉淸華去欽此同日奉硃筆知武舉着白桓去欽此 
[本館接奉電音]  
　　昨由京友電傳上諭一道敬謹譯登○九月二十日奉上諭楊昌溶奏鄉試塡榜紅號錯誤據實檢舉一摺據稱甘肅本科文闈鄉試取中第六名硃卷係殿字五十八號塡榜時誤將殿字五十號落卷張晟姓名塡寫以致硃墨不符請將取中第六硃墨各卷送部查對姓名更正並將考官等議處等語掄才大典宜如何愼重將事乃該考官等於拆封塡榜時並不認眞核對致有舛錯殊屬疎忽所有誤行塡寫之張晟一名着卽行扣除並着禮部將原中第六名硃墨各卷查對姓名更正甘肅正考官陳兆文監臨楊昌濬均着交部議處提調監試等官着該部查 
 
 

Page 2

 
 
取職名一併議處欽此 
[京師紀事]  
　　福大協揆奏添步營額缺已奉旨父該部議奏兹聞所請添設者因駐蹕南海西苑門外添建偏吉官廳請添步軍校二缺委步軍校二缺仍在彼常作川住班皇城內廂藍滿專缺惟八旗漢軍向例二旗設虛銜委軍校一缺六品領催一缺每一旗設七品領催二缺擬照蒙古缺額例再添設漢軍每二旗虛銜委步軍校一缺六品領催一缺每一旗七品領催二缺作爲永遠額缺以敷分撥刻經武選可酌核例章酌度時宜擬照所請議覆不日禀堂酌奪云○神機營機器局所造水雷等礮近已移往南苑於初十日申刻在羊腸河三閘演放由駐苑管營各堂在閱先期閘板全行放落畜積河水以便演放○吉林廂藍旗出有驍騎校一缺經該處將軍揀得藍翎五品銜陞用驍騎校領催全壽擬止領催台林擬陪當卽給發咨文交由該止陪齎赴京旗投遞以憑由該旗都統帶領引見兹經該旗摺房黏槁禀堂一俟恩相國武闈事竣再行訂期考騐○神機營馬步各隊例於春秋兩季經閱兵大臣分日在南苑閱操刻中閱兵大臣訂於本月十七十八十九日赴苑閱兵經總理營務處分檄馬步各隊一體頂備其在京之八漢排槍隊左右幼丁隊八漢自來火礮隊精字銳字洋槍步隊卽於本月十六日拔隊入苑預備閱兵二十日拔隊回京在苑駐操五日各隊官兵按照駐苑章程按日加給口分銀以示體恤○陜西巡撫委員管解京餉銀十萬兩於十一日到部當赴陜西司投納文批並雇夫將餉鞘扛入部署堂內由原解兵役在彼看守以俟劈鞘交庫然銀庫尙未訂期兌收云○崇文門監督委員恭齎衛河銀魚數十條呈進大內先以十餘條分交內監於奉先殿太廟列祖列后前供奉其餘交御膳房○宣武門內安福胡同東口蕭某於本月初四日移居本巷西口屋內一切物件尙未安置妥協是夕三鼓後突有妙手空空兒潛入其室偷去磁瓶首飾衣服等物越墻逃逸次晨蕭等知覺計所失約値京蚨三百餘十當具失單報知廂藍漢官廳步軍騐明行竊屬實允爲赶緊查緝未卜能否弋獲也 
[已丑恩科順天鄉試官板題名全錄] 　 
　　安文瀾直定州　馬長豐江蘇上元　金兆蕃浙江秀水　郭育才山東濰縣　杜含光直贊皇　郝繼貞直隸任邱　王　福廂白滿洲李金球廣東廣州　周馨洋湖南長沙　張景耀直隸保定　李　安江蘇通州　劉學誠江蘇長洲　周式度山東萊州　邢夢春直定州謝鴻舉湖北襄陽　盧鴻泰直順德　王廷瑜直天津　慶　仁正白漢軍　楊鳳藻直天津　陳彝範湖南衡山　韓福慶湖北應山張　堅江蘇上海　曾　鑑四川成都　王　濳直新城　張祖甄直寳坻　趙星垣四川新寗　楊家騊浙江寗波　張守源直南皮吳思瓌四川酉陽　吳立達湖北江夏　汪　馨順天宛平　晨　鈞廂紅滿洲　染炳章廣東順德　董受祺江蘇長洲　商廷修正白漢軍張敬熙順天大興　書　奎廂紅滿洲　丁榮恩山東黃縣　莊維藩順天大興　周宗彬浙江紹興　方　圭江西武寗　楊壽樞順天宛平何寳璜廣東廣州　劉致淸直隸宣化　李光蘭直隸高陽　謝晉勳廣東高要　沈宗嶙廣東番禺　周寳淸四川成都　楊月村直隸鹽山袁鳳書廣東廣州　楊寳山直隸博野　湯復蓀江蘇松江　張　懋直隸南皮　沈宗疇廣東廣州　王鳳仁直隸易州　長　發正黃蒙古董鴻熙直隸大名　易顯珩四川重慶　袁大殷江蘇華亭　楊杏林直鹽山　朱勵志江蘇揚州　顧　瑗河南開封　梁聨芳廣東廣州王景濤直通州　李鶚聨山東安邱　尹廷颺四川酉陽　阮榮樞安徽廬州　霖　源正黃漢軍　辛恒祜直隸易州　張國楨直遵化王孝銘直定州　張　輅浙江錢塘　甘大璋四川遂寍　陳棣堂直任邱　葉爾愷浙江仁和　程　龢江蘇松江　陳家聲山東萊州張　彬直南皮　李梁生安徽太平　吳　璋奉天鐵嶺　熙　彥正白滿洲　劉　瀚江蘇武進　龔心銘安徽合服　丁寳相直隸南宮崇　勳正黃滿洲　齊耀珊奉天吉林　王慶垣順天通州　李玉樟直太廣　萬啓釗直永平　徐宗溥浙江仁和　甘秉公四川雲陽德　壽廂白滿洲　鄭輔東安徽安慶　黃秉湘四川永州　梁國瑞廣東嘉應　呂懋光江蘇長洲　承　祜廂藍漢軍　鄒愼言山東東昌范迪襄湖北武昌　鄒鼎光直大興　王鶴齡湖北施南　施沛霖廂黃漢軍　王承烈直永平　何　澄直太廣　雙　泰廂黃滿洲張文煥直定興　程芹香直深州　聨　綱止藍滿洲　杜國勳直河間　陳乂新湖南長沙　吳錫恩直撫寍　劉雲鵬直寗河楊　庚江蘇金匱　周覲光廣東東莞　何之鎔直鹽山　謝國南湖南興寍　丁孝虎奉天　　　張志嘉直深州　湯嗣衡浙江寍波鍾　毓廣東廣州　維　康廂黃漢軍　周謙徽直昌平　張振德廣東廣州　徐　棠山東濟南　銘　廉正白漢軍　邊守愚直任邱范裕章直定州　王三讓直永平　鍾葆珩廣東廣州　于鳳閣直南宮　王　枋直隸薊州　陳爲楫直永平　譚寳晉浙江紹興何　沂廣東　州　張　煜直遵化　鄭錫光福建閩縣　吳廷錫江蘇江寍　顧　珽河南開封　李鴻春直遵化　達　三廂白滿洲潘壬琠直鹽山　羅慶榮廣東廣州　德　彬廂曰滿洲　恩　豐廂黃滿洲　馬廷弼山東靑州　李文詔廣西武宜　敬傳璧四川雲陽吳家珍江蘇江寗　周士杰直大興　王茂其四川資州　彥廷佐廣東廣州　王曾禮直隸永平　張懐信直隸保定　雙　全廂黃漢軍劉玉輝直隸饒陽　張書仲直保定　李鳴鶴廣東潮州　凌　喜正廣滿洲　牛國楨直覇州　鹿興世直定興　邵福淸江蘇常熟陳鏡淸江西石城　續　緜廂紅滿洲　錫　鐸廂紅滿洲　鄭篤祺直隸兾州　王兆泰直天津　德　麟廂白滿洲　崔　棟直隸撫寗韓章銘江蘇元和　濮賢恆江蘇溧水　尹化成直博野　馮士傑直定州　寳　豐正白漢軍　王矞藻直隸献縣　周　雲山東東阿宗翰潘直隸懐安　穆津泰正白蒙古　張雲鴻直文安　盧　煜直定州　梁　楷直隸宛平　侯維鵬直吳橋　顧志文直淸河張保良直東光　黃士俊貴州貴陽　張思澤廣東順德　彭文翰直隸献縣　唐炳麟湖南芷江　黎鶴臯廣東東莞　劉　壽直天津景　卿止紅滿洲　孫藎卿山東平度　殷維城直高陽　萬祖恕湖南沅州　宋文濵直隸天津　羅　海廣東乳源　高玉森直灤州陳桂生直天津　朱壽年廣東新會　王恩彤直天津　鍾　俊止紅滿洲　劉晋庚直隸昌平　何聲煥安徽望江　姚日焜直靑縣趙蘭田奉天鐵嶺　賈　栩江西高安　姜良材江蘇六合　廉　棨直寗河　弭宗奭山東歴城　史履晋直樂亭　杜春元直永平嚴秉楨直武倩　倪宏謀直大興　魏遐齡直束鹿　張淑潼直河間　朱鍾濬直隸宛平　陳文海廣東順德　潘曾綬直隸定興齊尙之直隸遵化　楊景第直遵化　譚燮堯廣東廣州　成　沂正黃漢軍　劉德光直隸靑縣　王賡廷直永平　曹　穗廣西 
文　乾正黃漢軍　桐　蔭正白蒙古　張炳勳直定州　王景源直隸河間　齊恩毓奉天錦州　福　齡廂黃漢軍　翟　廷安徽寍國呂　植直隸良鄉　邵建中直隸寗河　明　壽廂黃蒙古　王宗禹順天宛平　張好生直宣化　盧生寅河南懐安　岳鍾秀直隸靖海尹佐湯奉天承德　于鳳鳴直南宮　慶　春廂藍滿洲　胡之冕奉天承德　書　元廂白滿洲　汪應度江蘇長洲　張鳳翰直隸豐潤梁冶安直獲鹿　廉　傑廂監漢軍　鄭廷柱奉天錦縣　李鍾靈直宣化　劉汝驥直靜海　劉茂槐直隸玉田　張光鼐奉天吉林閻鳳閣直高陽　高園南直隸天津　田　智山東萊州　王琴堂直邯鄲　任桂芬直蠡縣　李榮紳直隸正定　喬　木直隸南宮胡秉鑾直隸通州　牛韞常直隸廣昌　祝嘉麗河南固始　田毓藻直隸天津　鄭經宇直玉田　吳應奎廣東香山　馬　湘直天津趙萬元直隸天津　朱楷之直隸永淸　李義田正白漢軍　李壽芬直隸天津　王耿昌直隸寳坻　紀　堪直献縣　林秀山直河間 
 
 

Page 3

 
 
黃　荃直高陽　籍忠党直任邱　鄭化辰直隸棗强　李夢花直隸昌黎　王　龍直隸蔚州　興　廉廂黃蒙古　袁　澍直灤州鍾　毓止白蒙古　劉　桐廂監漢軍　柴樂天直遷安　奎　明廂紅滿洲　高奎照直交河　霍翰章廣東南海　王廷棟直深州劉廷珍直隸高陽　倪星垣直隸献縣　謝　琪直隸淸苑　岳　溥正藍滿洲　劉鳳翰直隸天津　方守謙直武甯　煜　輝廂監滿洲常壽泉順天承淸　張聨昌直蔚州　劉　春直隸滄洲　申　福正白滿洲　廣　潤正紅滿洲　翟殿圖直隸河間　王六德直隸高陽丁九府直隸承德　文　俊廂黃滿洲　萬　程正黃漢軍　韓師韓直深州　聶寳琛順天大興　孟雲模直隸交河　興　亮廂白蒙古鄭向南直寗海　張垣祜直三河　畢培基直涿州　孟繼奎奉天錦州　梁秉𨫎直昌平　唐天錫直隸磁州　王守恂直隸天津柏　森廂黃滿洲　魯毓芹直隸豐潤　延　祺正白漢軍　李培元直淸苑　靳寳忠直隸香河　張靑鑑直安平　王承縉直武淸鍾　瑛正白蒙古　愼　修廂紅滿洲　張　壽直献縣　崇　啓正藍滿洲　張九經直順德　趙炳曦直隸元氏　李禮牛直廣昌萬　策正黃漢軍　佛勤混正白滿洲　張自省直鉅野　殷海樹直蠡縣　鸞　翔廂藍滿洲　西　林正白蒙古　紀海蔭直建昌王企祥直隸易州　胡湛然直隸蠡縣　王珍璐直交河　恒　孚廂白滿洲　臧耀辰奉天錦縣　路由義直朝陽　高攀桂直隸豐潤 
[副榜]  
周秉忠廣東儋州　李潤之直鹽山　鍾慶麟廣東南海　張淑倫直河間　黃大壎江西石城　王金綬直隸涿州　劉典三直滄州畢東藩順天宛平　賈恩紱直鹽山　林世燾廣西賀縣　陳　瀏江蘇江浦　符　鑫湖南湘潭　嚴政臣廣東順德　陳福騏浙江山陰杜翰潘四川萬縣　陳元楨廣東長樂　王鍾琦直寗晉　張若瑾直新城　劉瀛臣直昌黎　朱楹之順天永淸　何彥昇江蘇江陰王作賓直遵化　全　廣正藍滿洲　平步隆順天大興　朱世曾直隸靜海　賀家駿直文安　張曾治直昌黎　文　鐸廂藍滿洲王廷藹直隸元氏　王樹善江蘇上海　吳傳滕安徽懐寗　鄭炳勛廣東香山　張葆衡直滄州　徐寶珩直隸覇州　王潄芳廂藍漢軍汪　欒直盧龍　周之德順天大興　韓　李直隸衡水　靳洪辭直隸　　　李紹曾直隸灤州　吳日彰順天宛平　寳　錕正黃漢軍高　繹直天津　李如棠奉天　　　治　絲正黃滿洲　忠　謀正藍滿洲　馬　湘直隸南宮　徐景賢直隸天津　庚　夔廂白蒙古 
[焚如死如]  
　　前報紀京師前門外西珠市口某車鋪失愼情由兹聞當火起時鋪　竟苑身烈燄中後院有一鑷工是時亦被焚灼經水會中人所見奮勇負出幸得不死然已皮肉血爛慘不忍觀矣醫潦至今尙未見效據醫者云恐難免性命之憂至鋪主　屍則已由本地面中正司官相騐後當卽相殮瘞埋云 
[雨中送別]  
　　湖南巡撫邵筱村中丞本擬乘招商局之江裕輪船啓行茲已改乘祥雲兵艦昨日下午二點鐘時中丞由天后宮旁行臺起節至法租界招商局金利源碼頭下船上海縣裴邑尊於午刻至英公廨會同蔡太守先到行轅謁見然後送至江十海關道龔觀察松海防劉司馬提右營陳叅戎蘇松太滬軍營均在舟次恭送雨絲風片烟波畫船當不勝離別之感矣 
[限遷木植]  
　　包探張松樵　英公堂稱巡捕頭查得蘇州河內有許多木植堆積有碍河道派小的查得所存木植鴻泰木行最多尙有隆泰恒泰裕泰等共四家今傳該行執事人到案候示蔡太守諭各人曰蘇州河開濬未久如兩旁堆積木牌勢必淤塞今旣由捕房查明爾等急應將大　遷栘不得冉放河面各人同稱所有木植暫存河面向工部局領有照會本欲起岸因連日天雨工人不能搬運　致暫遲求恩寬限搬移巡捕頭禀工部局所給照會祗准本日起岸不許過夜現在許多木植存在河面已一月之久太守諭限七日將河面木植盡行起岸違干咎戾 
[斷隨本夫]  
　　充當西人馬夫之津人蔣文溪控被張寳生散石灰持刀行兇致傷頭面等處　巡捕頭查得蔣與張寳生因吃醋起釁蔡太守飭差提到張寳生及蔡楊氏等到案冉訊已列前報昨由差同包探唐寳榮提到張寳生及該氏幷氏之子阿一請訊蔣文溪申訴前情幷稱打失時辰表銀洋張寳生供浦東人充當馬夫與蔡楊氏姘識十餘年生有三子住居阜康里樓上係津人韓二所居韓與蔣相識時常來往後在我處貼飯未滿一月撞見氏與蔣眉來眼去防有不端事不許蔣再到我家嗣後回家又見蔣與氏閒詁我駡該氏蔣卽持樹柴打我及次晚歸家見氏與蔣橫臥在床不覺忿極將蔣及氏毆打床頂有石灰碰下我確受虧蚊帳上有血跡不料被伊誣控我欲持蚊帳呈騐早被該氏將血跡洗去蔡楊氏供本邑人原有丈夫因窮苦與張姘識生有三子張連年失業衣物典押已盡蔣係張之友人並無姦情蔣稱並未與氏通姦太守謂該氏淫蕩不問可知蔣文溪雖受刀傷咎由自取張寳生與氏旣非結髮豈容持刀傷人均屬非是問該氏本夫何在答稱被張驅逐現可找尋太守判罰張寳生洋六元給蔣養傷蔣所控失去時辰表銀洋無憑不准究追諭蔣張均不得冉至該氏處該氏本當責懲姑念幼子尙在襁褓從寬着隨本夫回去如再遊蕩定十重辦 
[英界公堂瑣案]  
　　源昌烟店主陳子雲報失水烟棧單一紙計四箱報由捕房包探顧阿六拘獲蔣覺先供稱一箱已賣去一箱寄往松江托售尙存二箱由包探起到一箱及賣　徐樹生之一箱解由蔡太守訊供判將蔣管押令繳到水烟一箱冉訊已列前報昨又覆訊陳子雲申訴前情徐樹干稱不知來歴不明出價洋廿五元已蒙先給洋七元半尙少十七元半請爲追償蔣　先仍執前詞稱並非行竊實係向陳商借尙有一箱卽可繳案容措辦銀洋料理徐樹生之欵包探顧阿六禀拘蔣至捕房業已認明竊單太守謂蔣在陳店中帳簿內竊取棧單提貨價賣何謂商借押令赶緊措洋還徐再繳氷烟一箱候示○包探顧阿六稱劉子文投捕房訴在洋涇浜小木橋頭突被魏杏生毆打脚骨等處受傷幷失時辰表拘獲魏杏生查得該處並無打架事惟劉魏二人在法租界蘭芳里花烟館內吃醋爭毆今特送案請訊劉子文申訴前情請爲騐傷究辦魏杏生供本邑人賣點心餬口另有人在花烟館玩耍劉與吃醋爭毆我在旁被劉誣指行兇其實我不干涉劉又稱並無其事蔡太守謂魏杏生所訴本難　信隨問劉因何遭魏毆打劉稱不知太守謂豈有平空梜怨之理飭將魏杏生暫押飭該包探往法租界查明起釁緣由再行訊辦○華捕稱在小菜塲見邵忠義將紀陳氏毆打爲此拘案請究該氏稱蘇鄉人販賣鹹魚突有擺攤之邵忠義到我攤上取魚四條指爲伊之失贓然鹹魚攤共有四五處鹹魚亦非獨有之物與之理論被伊打失銀耳環値洋一元半請爲追償卲忠義供寗波人擺設鹹魚攤有買客見該氏竊我鹹魚四條故向索還不敢逞蠻該氏稱買客何在何不前來質証該捕稱邵素來兇橫常與人打架蔡太守判罰卲忠義洋一元給償該氏○華捕稱今晨見倪阿生從周方保所開小烟館內走出携有洋烟筒烟灰缸銀洋等件情狀慌張盤詰情形言語又極支吾知照店主周方保查點之下始知被竊今將人贓送案周方保稱潮州人開設烟館倪阿生以前時來吸烟近忽不到不料　潛肆偷竊幸被巡捕阻獲人贓倪阿生供與周方保是老主顧因有急需私取物件蔡太守判倪阿生發捕房管押一月贓交周力保領去○一百九十九號華捕稱昨見王小娘馬房門前繫馬五六頭有碍道路爲比拘案請罰王小娘供寗波人卸車後暫時繫馬及華捕來業已牽開該捕尙將我亂打蔡太守問捕頭知該捕打王否答稱王到捕房時並不言明遭毆太守謂王小娘旣不言明遭毆可置不究繫馬照違章判罰銀洋半元撥充西醫院經費 
[法界公堂瑣案]  
　　通事禀稱昨日戴阿才郁金壽二人在新橋堍某烟館中爭閙巡捕聞之拘拿解案郁供稱戴曾欠小的洋銀一元索 
 
 

Page 4

 
 
令歸還以致互相爭論戴供稱小的確曾欠郁洋銀情願歸還叩求鑒宥包探又將紙牌呈案禀稱方巡捕拘獲二人時見該烟館有　賭具因卽一併取回葛同轉限戴於七天內將洋還郁紙牌銷毁兩造各叩謝而退○中園烟館司帳人王梅卿訴稱昨日有李桂林者呼令堂倌開燈吐霧吞雲歴時許久乘間竊去烟槍一支旣又往酒肆行沽酒保向之索錢拉其衣服槍在懐中墜下騐係中園失贓因來告知將李交捕送案李供稱小的係本地人偶因酒醉無心犯竊尙乞施恩曷同轉判令管押十五天烟槍交王領去○寗波人江春廷訴稱小的於本月初四日中湖北漢口鎭　江裕輪船來滬有洋三十七元置之竹籃內初七日駛過通州時將籃放在枕邊和衣而睡恍惚有人入房驚醒視之則船上茶房也而竹籃已不知去向至次日檢點物件又失錢數百文及小洋數角綢衫一件當卽告知買辦買辦疑係茶房薛阿春所竊且云曾見薛坐於箱上因於登岸後扭薛入捕房今特送案請究薛供稱小的係姑蘇人年十九歲曾在招商局大寫西人處當差數載後蒙大寫荐至外洋某輪船小的以外洋風浪滔天未免心悸因懇令調至江裕輪船曾三次往來漢口江之箱上確曾小坐然並非行竊也葛同轉謂江曰爾自不小心致有此事且失物在初八日何以至今始來案乎姑將薛暫行管押以候嚴訊核辦可也諭畢揮令退去○同順祥牛皮仃主婦周楊氏偕行夥蔡春田遞禀訴稱小婦人於光緒十二年遣蔡往如臯托協同和行主定買祝有慶牛皮牛膠等貨定銀早經付去貨則延不交來延至於今毫無頭緒昨日途遇祝之胞兄有蓮是以扭案請究定貨單附呈察閱有蓮遞禀聲稱光緒十二年胞弟有慶販貨　如臯銷售當經協同和行主吳姓定購牛皮牛膠各十担議定價目銀貨兩交後因定單尙未收回曾向行主索取收條以爲憑信此次小的來滬有慶將收條交下囑向蔡換取定單前日遇蔡於途不料具竟設心不良扭案朦控求將原被一併移解如臯俾得水落石出葛同轉以兩造所訴各有　實姑着交保出外函請協同和行主及有慶來滬　憑核辦稟帖發還○有顧愛仁者素操謝石之術日惟恃一筆一墨指大畫地藉博饗飱雖係儒林外史中丁言志一流人而絶口不談詩其品尙爲可取昨日遞稟訴　兒子鏡圓曾習玉工近竟游手好閒在家坐食且時向小的索錢昨日小的不依鏡圓竟手持菜刀作欲砍之勢並將自已頸　砍傷實屬忤逆異常是以送請懲治菜刀呈求電閱鏡圓供稱小的年二十三歲自怨命窮　尋短見不敢向父行凶葛同轉顧教子無方大爲申斥判將鏡圓笞責二百板管押一月俟知悔悟再行核辦菜刀給顧領回 
[招領屍棺]  
　　同仁輔元分局來函云十九日黎明時法包探郁廷湘報稱老北門外西吊橋北堍有一路斃屍骸當經本堂司事前往騐得該屍年約五十餘歲鬚髮微白身穿黑布棉馬中黑布棉襖監布單褲二條黑腰兜秃頭赤脚著凉蒲鞋當卽備棺收殮送埋義塚如有親屬來堂認領可也 
[議辦浙賑]  
　　滬上各公所自疉按浙省　民告災乞賑書函後已公議籌辦浙江恊賑因放賑諸君皆遠在奉東兩省一時未能從速除公禀北洋李傅相並函商東海關盛道台請分調在奉楊君殿臣在東經君培卿隨帶熟手同人迅卽南返大約總須十月上中旬方可先後抵滬今先請金苕人觀奈前赴杭垣面見大憲並與同善堂　君松生等諸紳商議辦法面刊印捐册發棠乞募俟捐册印出卽行隨報呈送茲將募啓錄後○勸募浙賑啓　敬啓者敝同人自經收各省協賑以來吾浙好善君子當豫晉之災踴躍集募盡力不遺嗣因歴年太久稍遜於前今秋浙江各屬蛟水爲害故鄉父老紛紛函至同人等以江浙素稱財賦之邦若本省紳當同心協力諒可濟事且浙人好施樂善夙著聲聞似不必煩　山之助而分東振之餘　故遲遲未敢定議謙　浙　乃迭接圡壞海寍富陽嘉湖寗紹等處告災之書及省垣同人乞賑詳函並閱邸抄崧大中丞奏陳兩浙被災情形摺連日均見報紙據此情形竟有岌岌不可終日之勢實非本省一隅之力所能全濟同人等見聞旣確不得不作將伯之呼用特布告海內仁人善長同鄉服官達人務念浙省各屬　遭奇厄死者己矣生者無衣無食轉瞬秋盡冬臨啼飢號寒慘狀不堪罄述伏望大發慈悲早予援手俾十　郡劫餘災黎得慶臾生浙民幸甚同人幸甚近日天氣猶未晴霽重陰積晦亘晝連宵雨勢水氣恐不止千里同風想隣近各省亦未免同此惴惴但能救人之災天道還自來不爽如蒙　助振捐請交上海高易公館絲業曾館文報局仁濟堂各協振公所一體代收彚解當擊奉收票按旬登報以昭信實謹繥募册呈乞公鑒[  上海協賑各公所同人謹啓]  
[蘇省撫轅抄]  
　　十四日楊溥稟辭奉委解京餉赴都巡檢丁憲顏稟知交御代理長洲縣吳塔司巡檢事回○十五日候補縣姚詩聲常昭海口厘局來並謝奉到飭知讞局結案勞績給予奬屬班前先委署一次○十六日從九錢錫章稟銷稽查蘇城絲捐差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　兪君達夫山陰佳士爲任伯年先生高足繪事得其衣鉢近自西泠返滬枉顧寓齋承賜法繪顏汗拜受媿無以報爰賦七律一章奉贈幷 
[請夢畹生大吟壇斧政]  
　　何幸重教聚一方春申江上返行裝鶯花南國懐堪遣山水西湖夢豈忘落筆直追吳道子添毫不讓顧長康謝君妙繪頻持贈留作家珍什襲藏[  西脊山人秦雲稿]  
[訪林桂寳詞史話舊歸後接家阮手札囑赴浦南忽促賦此以誌鴻爪錄呈高昌寒食生夢畹生惜紅生倚琴生政誨]  
　　林下丰資迥絶羣相逢猶記酒初醺桂花淸夢三更月寳髻濃妝一叚雲別後情懐增惓戀重來慰間更慇懃明朝又泛申南棹舊恨新愁兩不分[  攀桂軒主太憨初脫稿]  
[旅夜偶吟卽請夢畹生正之]  
　　獨坐過皆黃愁懐付醉鄉雲山千里隔風雨一燈凉遠寺疎鐘映長街柝擊忙秋來詩思健桂子待飄香○秋興容易梧桐又報秋凉風拂面暑全收迢迢雁影增詩景忽忽駒光動客愁紅葉飄飄飛曲徑白雲愛逮罩孤舟寒衣未熨將窓閉不許西風上小樓○秦淮河亭小飮赴徐君聞韶招也韶華容易又秋風勝覽秦淮百慮空打棹船行明鏡裏憑欄人在畫圖中萬家燈火東西接十里珠簾點綴工拋撇覊愁頻痛飮歸途携手暮烟籠○白閂旅館偶成觀光兩度白閂愁旅館閒吟藉解愁聊逐萍蹤遊遨愜敢期蕊榜姓名留湖山對酒成新咏風雨催詩憶舊遊謂夢畹一棹秦淮憑痛飮河山勝景彩毫收[  鶴沙浮槎仙吏郁周張文彬稿於白閂旅次]  
　　上海四馬路文報局內恊賑公所經收山東奉天賑捐六月下旬淸單廿一日常州新盛恆莊經交靜記英洋一百元署安徽來安正堂張捐募洋四十八元高郵武廟賑所丁鏡齋翁募極貧生力减一年食用移賑十二元張公舘來秦郵客四元顧昆海一千黃迪雲湘西居士兩戶各五百以上共收英洋十八元合肥多林主人本洋三元張惠承翁來雲鍾馬車行洋五元銅洋十二元又來姚陳氏求資冥福三元杭州湯述聲翁二元嘉興恆潤號來沈源善士洋三元銅洋七元蘇城古松堂參號來松蔭山房主人爲幼子求病愈十元海昌周希袁募毓朱子內外長幼皆得安吉二元景南居士潤筆移賑祈人口淸健乙元公俊義一元○本日共收英洋一伯九十三元本洋三元銅洋十九元合幷聲明 
[上海四馬路文報局內恊賑公所經收山東奉天賑捐六月下旬淸單]  
　　念二日中國出使新嘉坡總領事左子興都轉經募規元一萬零五十兩實應朱子兄來安撫憲陳助實應湖西捐移欵曹平銀六十九兩四錢六分合計洋一百元又凌照普助寶應湖乾捐移助洋十元又居壽卿善士三元本埠天順祥號來雲南臬署鄧從善堂募交雲平銀一百八十兩申合規元一百九十兩零零八分細戶業巳另登矣餘姚鹽棧范來劍生募各善士四十戶洋四元本埠萃泰銀盧來湘東逸民因姪科患病愈十元又來爲大衆免災十元蕪湖無名氏募楊正大六元胡惠時四元章柳亭張煦齋南戶各三元孫承韋楊省三德泰茶莊三戶各二元蘇承軒本洋一元楊守和陳宜卿兩戶各一元以上共收英洋念二元本洋一元銅洋二元武穴椿茂號來田廣昌一元本埠華金氏求病愈一元○本日共收規兀一萬另七百四十五兩另八分英洋一伯六十一元本洋一元同洋二元合幷申明 
[鎭江電局代收揚州崇善堂楊雲巢先生經募東賑鍋巴第二次八月二十二日至九月十五日淸單]  
　　童公舘述庭十二斤八兩程蘭兄四斤四兩張公舘午橋三十九斤徐府星槎十二斤十四兩吉府七斤八兩金府十九斤沙北馬玉堂十一斤邵府三十三斤義和信七斤八劉府甸候九斤八李府一斤八劉健庵七斤棲留所七十八斤又草盧乾餅一千一百二十斤○大共收鍋巴二百四十二斤十兩草盧餅一千一百二十斤共裝八包重一千三百六十斤九月十七日由鎭江招商局寄上海文報局轉寄災區交查賑諸君㪚放合幷聲明 
 
 
 

Page 10

 
 
   
 
 

Page 11

 
 
[光緒十五年九月十二日京報全錄]  
　　宮門抄○諭旨一道錄前○發抄硃批四道○尙書潘等奏請賞給米石摺○又奏請賞給米石摺○順天府奏請賞給米石片○閩督卞○奏揀員升補同知摺○又　奏爲匯解各欵京餉銀兩摺○江撫德　奏爲遵報委署各員片○川督劉　奏遵將鄭工新例收捐銀數造册請奬摺○九月十二日吏部翰林院廂藍旗値日吏部引見六十二名正黃滿十七名廂紅蒙二名○慶王等蘆溝橋演放砲位覆　命○恩公良伯各假滿請安○召見軍機曾紀澤麟書海緒○現換棉袍褂○發抄　李瀚章奏查明兩屆安瀾出力之同知王錫元等請奬奉硃批該部議奏單二件併發欽此○又徐州道叚喆等請從優議叙奏　硃批叚喆等均着交部從優議叙欽此○張亨嘉奏歲試長寳衡永四府並接考遺才奉硃批知道了欽此○又請將郴桂二州暫　歲科連考奉硃批着照所請禮部知道欽此○○臣潘祖蔭臣高萬鵬跪奏爲循案懇恩賞給米石以惠窮黎恭摺具陳仰祈聖鑒事竊照廣安門普濟堂收養貧民向於十月十五日開堂起至次年淸明節放堂止每年蒙恩賞小米三百石同治五年七月臣衙門因收養人數衆多米不敷用會同五城御史奏請加賞小米五百石奉旨允准欽遵具領並分結功德林一百五十石施放在案臣等伏查當此連年災歉元氣未復貧民生計維艱來廠就食人數必不能少所有普濟堂功德林兩處粥廠應請援照八年以前各屆成案仍提前一個月自九月十五日開放起至來年淸明後再行展放一個月而止核與歴屆成案展限兩月之期相符仍察看開廠以後如就食人數過多不敷支放或來春放展限滿應否續行展限再行會同監放御史隨時奏聞所有每年恩賞小米三百石並奏請加賞小米五百石一併仰懇天恩照案賞給俟命下之日臣等循照舊章於普濟堂功德林等處按數分派委員陸續關領認眞散放俾貧氓早資果腹以廣恩施是否有當理合恭摺具陳伏乞皇上聖鑒謹奏請旨奉旨已錄○○臣潘祖蔭臣高萬鵬跪 
奏爲城內新建廣仁堂收養童幼婦女照案籲懇恩賞米石以濟窮黎恭摺仰祈聖鑒事竊臣衙門前於光緒七年據紳士翰林院編修袁善朱百遂刑部郞中馮光勛兵部員外郞季邦楨等呈請仿照天津廣仁堂辦法在廣安門內爛麫胡同購屋建立廣仁堂一所收養無依童幼分設義學延師課讀其資蠢愚者另教工藝以備日久資生其衣履等事由堂供給又京師舊有敬節會於婦女靑年守節查明按月给費其翁姑子女亦各照加分數由堂量撥經大學士直總督李鴻章籌貼屋價並經前兼管府尹臣童華前府尹臣游百川援案籲懇天恩每年賞給小米三百石以濟貧困　垂久遠仰蒙兪允照撥又於光緒八年推廣辦理於順天各屬分設義塾及工藝紡織等所以直總督原撥寍河四厘善捐耑作京師廣仁堂中支用尙恐不繼復請增撥船捐以資各屬分設義塾等因奉旨依議欽此凡茲窮黎莫不仰沐天恩同資教養續經奏明由臣等及直總督隨時稽查除由經辦各紳照料稽查外並酌派臣衙門經歴于文光同稽出納以期周密今屆計自上年奏請恩賞米石已周一年擬請照案仰懇天恩賞給小米三百石以濟堂中按口授食之需俟奉旨後卽照成案咨部具領所有京師廣仁堂請發米石隊由理合恭摺具陳伏乞皇上聖鑒訓示遵行謹 
奏奉旨已錄○○順天府片再查西城官紳捐資在廣安門內大街建立資善堂內設煖廠收養貧民前經西城御史奏明自光緒三年起每年冬間奏懇恩賞粥米三百石由臣等於奏領普濟堂米石時附片請領等因奉旨允准欽遵在案更屆具奏領米之期自應照案辦理所有光緒十五年分粟米三百石擬請飭部一併發給俟命下之日臣等知照西城御史派員會紳具領所需各項經費仍由該城官紳自行籌辦以濟窮黎理合附片具陳伏乞聖鑒謹奏奉旨已錄○○頭品頂戴閩浙總督臣卞寳第跪奏爲海疆同知員缺緊要揀員升補以資治理恭摺仰祈聖鑒事竊查署臺南府知府本任福州府福防同知羅大佑於光緒十五年四月初七日在署任病故照例以病故日作爲出缺日期歸四月分截缺所遺福州府福防同知係冲煩難要缺例應在外揀補該同知分駐南台有緝匪查船之責且附近省會時有委審案件又兼辦理通商華洋雜處必須通達大體熟悉洋務民情之員方克勝任臣督同藩臬兩司於閩省候補垷任同知人員內逐加遴選非現在要缺卽人地未宜一時實難其選惟查有卓異例准先儘升用莆田縣知縣徐承禧年五十五歲江蘇六合縣監生由議叙縣丞加捐布政使司經歴指分福建補用到省後因廻避親父改指浙江尙未領咨旋丁父憂於剿辦首陽會匪出力案內保舉以知縣遇缺卽補服闋奏准仍留福建補用赴部引　見同治九年八月回省遵例加捐本班儘先補用歴署平潭同知光澤連江長樂等縣准補福安縣調署古田縣調補莆田縣知縣光緒十二年正月十八日到任是年大計卓異薦舉奉部覆准卓異加一級註册在任候升因團防出力案內保舉以直隸州用復於捕獲海盜案內出力保舉請俟補缺後以知府在任候補十四年十一月二十三日奉旨依議欽此該員精明强幹歴任沿海要缺於海疆風土及洋務情形極爲熟悉以之升補福州府福防同知洵屬人地相直與例亦符合無仰懇天恩俯念海疆員缺緊要准以卓異候升莆田縣知縣徐承禧升補福州府福防同知於地方不無裨益如蒙兪允俟准到部覆再行給咨赴部引見該員係由福安縣調補莆田縣今請升補福州府福防同知係屬初廾人員毋庸核計叅罰所遺莆田縣調缺應請留閩俟准部覆再行揀員調補據福建藩司張夢元署臬司聨興會詳前來除咨部查照外臣謹恭摺具奏伏乞皇上聖鑒勅部議覆施行謹奏奉硃批吏部議奏欽此○○頭品頂戴閩浙總督臣卞寳第跪奏爲匯解各欵京餉銀兩恭摺仰祈聖鑒事竊照光緒十五年分部撥內務府茶稅京餉銀五萬兩戶部茶稅京餉銀二十萬兩洋藥厘金銀五萬兩固本京餉每月五千兩當飭司局籌解先已籌備內務府茶稅銀二萬兩戶部茶稅銀三萬兩固本京餉銀三萬兩委令候補知縣張鴻書補用知縣候補府經歴陳寔先後督商匯解赴京投納經臣餐奏在案茲再籌解內務府茶稅銀一萬兩戶部茶稅銀二萬兩洋藥厘金銀一萬兩固本銀一萬兩諭令號商墊匯進京仍飭前解內務府茶稅各欵京餉委員陳寔督同投納上兌仍俟報到上庫日期再行由閩提欵發還據福建善後稅厘兩局司道具詳前來除分咨查照外臣謹恭摺具陳伏乞皇上聖鑒謹奏奉 
硃　該衙門知道欽此○○德馨片再案准吏部咨欽奉上諭嗣後各省州縣無論奏調委署代理着每屆三月彚奏一次等因欽此轉行欽遵在案茲據布政使方汝翼詳稱光緒十五年春季分委署代理知縣印務所有候補知縣姚學濂委署南城縣知縣建昌府經歴張文濂委代廣昌縣知縣候補知縣鍾體志委署新喩縣知縣黃傳羲署湖口縣知縣試用知縣周文潮委署新建縣知縣卽用知縣陳熙敬委署永豐縣知縣補用知縣李寳權委代泰和縣知縣南昌府同知蔡世俊委署金谿縣知縣教習知縣汪　濰委署崇仁縣知縣試用知縣王濟中委署廣昌縣知縣瑞昌縣知縣洪汝濂調署德興縣知縣補用知縣朱盛猷委代會昌縣知縣補用知縣慶錫庚委署瑞金縣知縣以上共計十四員造册詳請具奏前來臣覆核無異除淸册咨部外理合附片具陳伏乞聖鑒謹奏奉硃批吏部知道欽此○○頭品頂戴四川總督臣劉秉璋跪奏爲遵將鄭工新例十七次收捐銀數造册請奬恭摺仰祈聖鑒事竊查鄭工新例前於光緒十三年十二月初二日開局起已將初次至十六次收捐銀數曁捐生姓名年貌籍貫三代分起造册先後奏咨在案兹據布政使崧蕃詳稱自光緒十五年五月二十一日起至六月二十日止屆滿一月共收文監生八名武監生四名從九品職銜二名監貢生一名實收庫平銀七百七十兩戶部飯食銀十一兩五錢五分照費銀三兩國子監飯食銀十二兩照費銀二兩四錢除將收捐銀兩存庫備發並將部監飯照銀兩存儲搭解外所有十七次鄭工捐欵造具各捐生年貌籍貫三代淸册詳請奏咨前來臣覆查此次收捐銀數核與鄭工新例相符合無仰懇天恩勅部迅予核議給奬頒發執照來川以便給發用昭激勸除將副實收淸册分咨部監外所有鄭工十七次收捐緣由理合恭摺具奏伏乞皇上聖鑒訓示謹奏奉硃批該部議奏欽此 
 
 

Page 12

 
 
[光緒十五年九月十三日京報全錄] 　 
　　宮門抄○諭旨七道錄前○發抄硃批五道○陜督楊奏知州因公降調援引恩詔奏明請旨定奪摺○又一奏籌撥軍火緣由片○江撫德奏請奬叙摺○閩督卞奏甄別各員片○將軍定等奏奉天秋收豐稔擬將糧石照案弛禁一律開運摺○䕶蘇撫黃奏辦理賑捐情形片○順天府奏請賞給米石片○九月十三日戶部通政司詹事府八旗兩翼値日無引見○福中堂黃體芳各假滿請安○恩慶續假二十日○召見軍機續昌崇禮德慶○發抄馬丕瑤奏護理廣西撫篆謝○恩奉硃批知道了欽此○張聨桂奏謝署廣西藩篆恩奉硃批知道了欽此○秦煥奏謝署臬篆恩奉○硃批知道了欽此○額爾慶額奏掌獲會匪正法奏硃批知道了欽此○又記名提督耿士才等留疆補用奉硃批着照所請兵部知道欽此○○太子少保頭品頂戴陜甘總督臣楊昌濬跪奏爲直州知州因公降調援引恩詔奏明請旨定奪恭摺仰祈聖鑒事竊前奉部咨本年三月恭逢恩詔內開凡有因公降調處分准將獲咎案由叙明各督撫奏明辦理等因當經通行遵照去後兹據甘肅藩司譚繼洵署臬司雅爾佳納會詳據甘肅儘先補用直州知州降調通判覺羅安振禀稱現年五十二歲係正黃旗四甲瑞麟佐領下監生由捐納筆帖式加捐直州知州指省分發甘肅試用嗣因城防出力保以直州知州本班儘先補用同治九年丁憂回旗奔喪服滿起復由部領照赴甘因沿途感冒風寒及風雨阻滯十三年正月十九日到省奉准部文以到省遲延五月以上議以降二級調用以通判註册銓選兹旣欽奉恩詔查辦廢員理合禀乞轉請開復等情由司會詳前來臣查該員安振因領照到省逾限五月以上部議降二級調用自與居官不職降革叅劾者有間例得援引恩詔奏明辦理且該員前署靜寍州知州辦理一切悉臻妥協實屬材堪有用可否准予開復降級處分恭候聖裁謹恭摺具陳伏乞皇上聖鑒訓示謹奏奉硃批着照所請吏部知道欽此○○楊昌濬片再臣准軍機大臣字寄光緒十五年二月二十七日奉上諭鍾泰奏請調砲械以備操防一摺據稱寍夏滿營向無新式槍砲附近無從購辦旂營無欵可籌請就近由陜甘總督撥給陸戰洋炮數尊洋槍一千杆配齊子藥運解到營等語卽着該督酌量籌撥俾資應用將此諭令知之欽此遵旨寄信到臣竊查甘省關內肅淸之後並未添買近年新式軍火局存槍礮無多均係撤營時收繳舊器隨時修整勉供防練營旗操防之用臣今年二月到任後迭欠與司道籌商設法採購以欵項支絀尙未定議今鍾泰擬於寍夏滿營內挑選精壯實爲整頓邊防起見所請槍砲自應欽遵酌量籌撥並經該將軍先後委員請領前來當飭營務處提撥前膛銅炮四尊來福洋槍五百杆配合圓鐵彈子二百顆土洋藥二千斤土藥六千斤大洋火二十五萬顆點交委員領運回營以資操防所有遵旨籌撥寍夏滿營軍火緣由謹附片陳明伏乞聖鑒謹奏奉硃批兵部知道欽此○○頭品頂戴江西巡撫臣德馨跪奏爲江西勸辦豫省鄭工捐輸第十九次開單懇恩奬叙以昭激勸恭摺仰祈聖鑒事竊案准戶部咨議覆御史周天霖等奏豫省河工需欵緊急請開鄭工捐例一摺光緒十三年九月二十八日奏奉旨依議欽此計原奏內開鄭工新例收捐照初開海防事例辦法各直省藩庫准其一律收捐隨發實收分次造册按月送部核辦所收捐銀專欵存儲聽候部提外省以接到部文之日起定限一年扣去封印日期限滿卽行停止又准部咨鄭工捐例展限一年各等因先後行知到臣均經轉行遵照辦理將光緒十三年十二月初一日開局收捐之日起截至十五年五月底止共收捐銀一十四萬四百一十五兩九錢列爲十八次經臣分別奏咨奬叙並准戶部咨酌撥山東挑挖河淤並黃河兩岸堤埝應准加培及河南鄭工用欵五次共動解銀一十一萬四千三百五十二兩三錢先後交商匯兌並委員搭解交收各在案兹據藩司方汝翼詳稱自光緒十五年六月初一日起截至是月月底止收捐實官職銜貢監等項共三十六名按照定章分別减成共收實銀三千四百五十五兩二錢悉存藩庫聽候撥用除分別塡發實收給領外將各捐生姓名年貌籍貫履歴三代造具淸册列作第十九次詳請奏咨奬叙並請將副實收咨送戶部塡發執照來江轉給等情前來臣覆加查核該捐生所捐銀數及請叙實官職銜貢監等項與例章均屬相符合無仰懇天恩俯准分別奬叙以昭激勸除將淸册副實收送部外理合恭摺具陳並繕淸單敬呈御覽伏乞皇上聖鑒勅部覆核施行謹奏奉硃批該部議奏單併發欽此○○卞寳第片再查捐納分發各員應以到省之日起試用一年詳加察看出具切實考語分別補用又拔貢教職等項知縣是否能勝民社之任均應扣滿二年甄別歴辦在案兹福建試用通判丁恭壽拔貢試用知縣姚惟寅顧芹先後試看期滿俱應照例甄別據福建藩臬兩司會詳前來查該員丁恭壽老成練達堪以通判留閩姚惟寅年强才裕顧芹穩練有爲均堪以知縣留閩分別按班序補除將各該員履歴咨部外臣謹附片具陳伏乞聖鑒謹奏奉硃批吏部知道欽此○○奴才定安濟祿裕長跪奏爲奉天秋收豐稔擬將糧石照案弛禁一律開運以資周轉而裕餉糈恭摺仰祈聖鑒事竊查奉省去年秋水爲災民間乏食經前將軍慶裕會同奴才濟祿裕長奏明高粱粟米二項暫行禁止出口以重民食其餘各項雜粮依常販運並聲明今年六七月間如果年景豐稔再行奏請開運本年春間因山東直奏請接濟暫准錦州高粱粟米弛禁出口續奉 
諭旨停運復於覆奏內聲明俟秋收時察看酌辦在案兹查六月以來雨暘時若百榖順成飭查省南東北各城一律普收堪稱大有現在新糧逐漸入巿糧價跌落每斗至東錢二串文比較春間巿價長落相去一倍確係豐收景象此皆仰賴皇仁遠被太和翔洽得慶豐年旣爲災黎幸其再生而於餉課來源固可無虞竭蹶奴才等公同商酌自應查照原案奏明一律開運俾商民金榖得以周轉流通卽於厘稅船規均有裨益除通飭遵照外謹合詞恭摺陳明伏乞皇上聖鑒訓示再省西錦州糧石能否開運應俟查覆核辦合併陳明謹奏奉硃批知道了欽此○○黃彭年片再上年常鎭各屬旱災募捐賑欵爲數甚鉅曾經奏明俟事竣後分別給奬奉 
旨允准在案竊查此次賑務自開辦之日起至本年截數具詳之日止除奉撥公欵銀曁陜甘協借銀共十九萬八千十四兩零外其餘勸募輸助外省本省各欵曁就地籌捐銀洋錢米榖等項統共合銀三十六萬餘兩除陸續由省局支發並就地隨時撥用均經實用實銷外現在司庫實存銀十二萬八千五百十二兩零洋五萬二千四百十四元零此項賑捐餘欵經臣奏明作爲興修水利之用應卽專欵存儲不准挪移其捐數較多應行奬叙各官紳除兩江督臣曾國荃捐銀一千四百兩前撫臣崧駿曁臣彭年各捐銀二千兩雲南撫臣譚鈞培集捐銀五千兩貴州撫臣潘霨蘇州織造文琳督糧道景星長洲縣知縣王樹芬各捐銀一千兩候補道丁兆基蘇州府知府魁元刑部候補員外郞渠源須各捐銀五百兩均不敢仰邀議叙外其餘應將各戶謹照部示查取履歴造册咨送兩江督臣彚齊核辦現已辦過四次核奬訂銀十五萬一千二百兩有奇尚有陸續請奬之欵業經飭屬赶緊造册內有零星湊集不敷請奬者槪予芟除另刻徵信册頒發查照以期收支核實欵目相符由賑務局司道分別會詳前來臣覆查無異理合附片具陳伏乞聖鑒謹奏奉硃批知道了欽此○○順天府片再查畿西蘆溝橋地方地瘠民貧光緒二年奏請添設粥廠摺內聲明仿照普濟堂及通州王恕園等處於每年秋冬時體察情形辦理奉旨允准前據西路廳同知鄒在人陸續倡捐成本共銀八百兩發給涿州良鄉房山三州縣交當典生息所得利銀作爲開廠經費又據前通永道英良詳明按年由捐解地租內撥銀一萬兩臣衙門籌發銀五十兩以資添助均經奏明自光緒三年起按年奏蒙恩賞米石設廠放粥以贍窮黎在案兹據西路同知李天錫禀稱察看本年情形貧民生計仍艱擬請在蘆溝橋地方循舊設廠撥米四百石於十月初一日起查照成案每日煮粥散放至來年三月底停止請援案具奏等情前來臣等覆加查核無異相應奏懇聖恩賞給粟米四百石飭部撥發由臣等飭令該同知督率紳士赴倉領運至廠妥爲煮放核實經理以惠貧民而廣皇仁理合附片具陳伏乞聖鑒訓示謹奏奉旨已錄 
 
 

Page 13

 
 
[光緒十五年九月十四日京報全錄]  
　　宮門抄○諭旨一道錄前○發抄硃批五道○蘇撫黃奏審明定擬摺○又奏查明案情片○江撫德奏委署知府片○九月十四日禮部宗人府欽天監侍衛處値日無引見○徐中堂等塲差完竣覆命○恩中堂等武塲完竣覆命○　貝勒等各謝調授缺恩○徐中堂因伊孫賞廕生謝恩○孫家鼐等因伊子賞廕生謝恩○克侯假滿請安○黑龍江副都統祿彭到京請 
安○道府魯伯陽等謝恩○禮部奏派成貴妃神牌前行禮派出奎潤霍穆歡○召見軍機徐中堂恩中堂祿彭嵩申○發抄 
李瀚章奏交卸日期奉硃批知道了欽此○又淸淮善後收支各欵報銷奉硃批該部知道單併發欽此○徐文達奏謝署漕督篆務奉硃批知道了欽此○定安等奏上年東邊練軍支過餉乾銀數奉硃批該部知道欽此○又上年徵收地糧稅厘開支兵餉奉 
[硃批該部知道欽此]  
　　護理江蘇巡撫布政使臣黃彭年跪奏爲遵旨審明常熟縣民薛大因姦圖娶不遂故殺小功兄妻薛周氏身死一案按例定擬薛摺具陳仰祈聖鑒事竊查案准湖廣督臣裕祿咨遵旨查明常熟縣知縣李福沂等被叅各欵據實覆陳一摺現准兵部火票遞到吏部咨開內閣抄出光緒十三年十月二十一日奉上諭前因御史金壽松奏叅當經諭令裕祿確查具奏茲據查明覆奏常熟縣知縣李福沂着卽行革職到常熟縣薛周氏一案罪名出入縣殊着崧駿督同臬司詳加覆訊務得確情以成信讞土胡氏一案應由江蘇臬司調集原卷查核如有　斷情獘再行從嚴叅辦欽此到部欽遵辦理等因當經前撫臣崧駿札飭臬司將薛周氏一案行提人卷至省發府確訊究辦未到調任浙撫卸事經臣護理後催飭審解兹據蘇州府知府魁元督同長洲縣知縣王樹棻元和縣知縣程其　吳縣知縣馬海曙訊明由署臬司朱之榛覆審議擬解勘前來臣親提硏鞫緣薛大籍常熟縣編賣竹器爲業已死薛周氏之夫薛雙茂係薛大之小功服兄分居各度薛雙茂亦竹匠手藝薛大與薛周氏素睦無嫌光緒九年間薛雙茂病故薛周氏因其子薛昇等年俱幼小央令薛大教習其業常相往來是年不記月日薛大乘間與薛周氏調戲成姦後非一次薛周氏之姑薛王氏與薛昇等均不知情薛周氏家用不給向薛大陸續借錢四十餘千文不記確數薛大因與姦好未嘗向索嗣經薛周氏之分居夫弟薛根其查知姦情私向薛王氏等告述均以事關顏面隱忍未較十二年二月間薛大慮及年大未婚欲娶薛周氏爲室先與薛周氏私相商允深恐薛王氏等從中阻撓央經地保王錦堂前向薛王氏等探詢口氣順便媒說薛王氏與薛根其等俱不依允薛昇亦向薛周氏竭力勸阻薛周氏改悔中止薛之聞知心恨薛周氏反覆無情往向薛周氏理論並以旣不願嫁須將借錢立時歸還之言向其挾制互相爭閙卽經薛昇勸散六月二十六日薛大肩挑竹器貨擔由福山鎭回歸飮入醉鄉中午時分途經　涇濵地方瞥見薛周氏在地芟削棉花薛大將擔停歇四顧無人又向薛周氏根詢究竟願否攺嫁並向逼索前欠薛周氏嗔斥薛大回詈薛周氏攏前撲毆被薛大乘勢一推仰跌倒地薛周氏辱罵聲稱欲與薛大拚命正欲起身薛大見其來勢兇狼又因悔嫁心懐忿恨一時麴糵迷心頓起殺機卽在擔內携取劈竹砟刀攏將薛周氏按倒在地用刀砍其咽喉立時殞命薛大撩刀逃避經屍子薛昇查見屍身投保報經已革常熟縣知縣李福沂帶仵顧椿詣騐顧椿誤會傷痕喝報自刎斃命獲犯訊詳批飭覆審將犯薛大依威逼擬杖加枷淸結因核案情未確正在駁審間卽經御史金壽松奏奉諭旨飭交前署督臣裕祿覆查奏請交審行提人卷發委府司審明議擬解勘據各供悉前情復提仵作案犯究詰確鑿實係被殺供明原騐屍手彎曲委因護傷所致矢口不移案無遁飾查例載先經和姦後因別故拒絶致將被姦之人殺死者仍照謀故殺本律定擬又律載故殺者斬監候又檢騐不實吏典杖八十仵作罪亦如之各等語此案薛大因與小功堂兄之妻薛周氏通姦私訂嫁娶嗣經屍姑薛王氏等勸阻薛周氏改悔中止該犯以求娶未遂途遇爭吵用刀故殺薛周氏身死自應按律問擬薛大除與小功兄妻通姦例止充軍輕罪不議外合依故殺者斬監候律擬斬監候秋後處决先行剌字事犯雖在光緒十五年三月十六日恭逢恩詔以前情罪較重毋庸查辦仵作顧椿並不細心檢騐於被殺之案誤報自戕以致死罪失减滿杖雖訊係誤會並無得賄聽囑揑報情事第率忽之咎難辭若依失出律減囚五等未放又减一等例於恭大斬罪上遞减爲杖六十徒一年當折杖一百二十除薛大已得滿杖外坐以剩杖二十未免輕縱顧椿應仍依檢驗不實吏典杖八十仵作罪亦如之律擬杖八十酌加枷號一個月地保王錦堂係在官人役親屬爲婚輒敢聽囑媒合事雖未成究屬非是應酌照不應重律擬杖八十事在○赦前均予援免仍各革役薛周氏先與夫之小功服弟通姦本于律擬業已被殺身死應毋庸議已革常熟縣知縣李福沂於人命案件不知細心檢騐以致死罪失出實屬荒謬業經革職且已病故亦毋庸議薛周氏所欠薛大錢文身死勿徵屍棺飭埋兇器砟刀案結銷毁除供招咨部並將王胡氏一案另行附片具奏外所有審明定擬緣由謹會同兩江總督臣曾國荃恭摺具陳伏乞皇上聖鑒勅部議覆施行謹奏奉 
硃批刑部議奏欽此○○黃彭年片再查常熟縣孀婦王胡氏呈稱夫弟王信孚圖佔房屋一案因與常熟縣知縣李福沂叅案相涉經前署督臣裕祿奏奉諭旨由司調集原卷查核如有枉斷情獘再行從嚴叅辦等因欽此經前撫臣崧駿札行臬司欽遵查辦去後兹據調卷查明王胡氏因何自盡未據屍親報案無憑察核復委候補知縣朱家懐會同署常熟縣知縣郭元昌訊取供結詳由署臬司朱之榛核議具詳前來臣復加查核緣王胡氏之故翁土憲正生有三子長王少伯早故次王蔭侯卽王胡氏之夫三候選州同王恩釗卽王信孚其父遺有上下樓房十二間東西側廂樓房四間經親族議定三股均分將靠東及中間上下樓房八間東側廂樓房二間撥給王少伯之妻王吳氏與王蔭侯同居其靠西上下樓房四間西側廂樓房二間分給王信孚居住當時未立撥據嗣王吳氏因債欠無償商同夫弟王蔭侯將伊兩房分受房屋典與沈姓居住得價均分王蔭侯旋卽物故遺妻王胡氏同子王洪寳孀居苦守光緒十二年九月十四日王信孚爲子王承霖完姻向王胡氏借用出典正間並將板壁擅自移進王胡氏向理不依致相口角涉訟該前縣李福沂因其事甚細微批令邀同親族理處惟時沈姓以此屋業已爭訟不願再居與王吳氏王胡氏兩人商允將屋轉典與曹姓又經親族議以提出王胡氏名下正中四間歸併與王信孚居住王信孚因價大無力尙未應允詎王胡氏於十二月初五日乘王信孚外出卽邀同母舅湯坤等取其囤米二十石出糶得洋四十三元藉稱作爲屋價又致彼此一再控訴當經李福沂傳集人證訊悉前情王信孚僅止向借房屋移動板壁並無欺孀圖佔情事卽經諭令王信孚歸併此屋而王信孚本因力量不及未經允許且現已轉典曹姓不欲歸併當以王胡氏擅取囤米藉作房價念係女流事由親族湯坤等從中唆聳以致王胡氏嫂叔不和當將該親戚湯坤並族長王芝亭量予掌責斷令王信孚推念寡嫂免追失米併將前借房屋卽日搬遷以後各敦和好不准湯坤與爲王胡氏作抱之湯錦榮再預王姓之事取具該兩造遵結完案而王胡氏卽於十三年三月初一日自縊身死當時隣佑人等不知其中實情誤以爲王胡氏於甫經結案之後遽爾輕生必由縣斷不公所致於是紛紛私議以訛傳訛現據調卷查明李福沂於此案尙無偏私枉斷因王胡氏自盡一節未據屍親報案當委候補知縣朱家懐會同現署縣郭元昌傳集王信孚及王胡氏之子王洪寳到案訊明王胡氏實因王洪寳幼患癱廢醫治不愈深恐日後無靠一時愁急莫釋以致自縊身死當時該屍親因不忍屍遭翻騐致未禀報委非因案自盡亦無另有別項情弊訪查相同此案王胡氏自縊身死一節旣據該縣委查訊明確委因愁急其子王洪寳癱廢難愈所致核與控案無干該前縣李福沂承審此案亦無偏私枉斷情事業已革職病故應毋庸議除咨部查照外謹會同兩江督臣曾國荃合詞附陳伏乞聖鑒訓示謹奏奉硃批刑部知道欽此○○德馨片再饒州府知府恒裕病故臣另行恭疏具題所有該府印務應卽遴員接署查有臨江府知府王之藩精明幹練堪以調署其臨江府印務查有候補知府汪世澤老成練達堪以署理據布政吏方汝翼會同按察使瑞璋具詳前來除分檄飭遵外謹會同兩江總督臣曾國荃附片陳明伏乞聖鑒謹奏奉硃批吏部知道欽此 
 
 

Page 14

 
 
[光緒十五年九月十五日京報全錄]  
　　宮門抄○諭旨五道錄前○發抄硃批五道○江撫德奏審明懲辦摺○閩督卞奏爲遴補沿海水師叅將摺○又奏請准建坊片○又奏飭臬司道員各赴本任片○又奏請給還同知頂戴片○九月十五日兵部太常寺太僕寺廂黃旂値日無引見○嵩甲謝充會典館副總裁恩○熙敬謝授總憲恩○雲南按察使岑毓寳請訓○芬車因伊子賞侍衛謝恩○兵部奏派磨勘武舉之大臣派出福中堂曾紀澤續昌○又奏派護宴之大臣派出長春○召見軍機徐用儀白桓岑毓寳○發抄陳彝奏本年漕糧援案仍請折徵奉硃批着照所請該部知道欽此○又已故記名提督徐登善附祀英翰專祠奉硃批着照所請該部知道欽此○沈秉成奏接授安徽撫篆日期謝恩奉硃批知道了欽此○馬丕瑤奏試用牧謝珩期滿甄別奉硃批吏部知道欽此○又臬司張聨桂等署理藩篆各缺奉硃批吏部知道欽此○○頭品頂戴江西巡撫臣德馨跪奏爲拿獲會匪分別審明懲辦恭摺具陳仰祈聖鑒事竊臣前因江西省各屬拿獲哥老會匪分飭各該府確審察辦業將辦理情形附片奏報在案兹於本年七月初一日齎回原片欽奉硃批知道了卽着飭屬嚴拿在逃各匪犯務獲究辦以靖地方餘依議欽此當卽欽遵轉飭各屬遵辦並先據吉安府知府許道培督同署廬陵縣知縣蕭雲釐會營簽差兵役將獲犯胡靑雲吳金海李華潰朱林芳卽朱隆四名同起獲僞印票布匪據押解到省卽經臣發委南昌府知府崔國榜確訊禀辦嗣據該府審明解由臬司瑞璋覆審轉解前來臣親提各犯研鞫據匪犯胡靑雲供廬陵縣人先在各營當勇被革出營在外游蕩與已獲匪首羅洪章胡得潰卽徐潰生並在逃之雷啓雲田淙有廖春發李正東等投入哥老會多年曾經管理僞印數目並升授當家僞職散賣僞票邀人入會已至四十餘名待軍裝火藥辦齊寔要起事不料被剛字營等拿獲解審據吳金海供南昌縣人亦係游勇入會提升黑旗輾轉勾結賣票邀人入會至五十餘名傳授口號暗記都等約期起事又據李華潰供湖南邵陽縣人先在各營當勇因事革退遇已獲匪首羅洪章等並城逃蕭玉潰等邀入哥老會分受僞票起意邀人起事並令伊赴各處往來送信知會匪黨有無備辦軍裝約期八月內起事至買有僞票者不殺無票者卽殺伊於本年五月初一日濳至吉安初二日卽被剛字營盤獲等供訊之朱林芳卽朱隆供廬陵縣人年二十二歲向開紙店生理實被胡靑雲等誘脅出錢買票入會誤寄僞印並無商謀爲逆情事等語又接據南安府知府周浩禀稱拿獲羅洪章一犯奉飭就近審明禀辦以免長途解審疏脫堪虞並提訊該匪犯羅洪章供稱泰和縣人自幼被髮逆擄去爲匪逃出後卽投入四川達字營當勇嗣經遣散與僞管理五嶽山已獲匪首胡得潰僞管理普雲山在逃頭目蕭玉潰等結會開山推伊爲正龍頭取名洪旗山又號崑崙山雕刻木印木戳與胡靑雲吳金海李華潰等佈散邀人議俟各處辦齊軍裝聽候管理東南山在逃匪目李添潰約會起事又據袁州府知府賈孝珍禀提胡得潰卽徐潰生供向係當勇被革出營聽邀入會經已獲匪首羅洪章在逃匪首歐雲華等派伊爲袁州府萍鄉縣頭目傳授口號並散賣僞印票布多張約俟起事邀人接應不料被縣營查獲各等供禀請核辦前來臣以該匪犯胡靑雲吳金海李華潰羅洪章胡得潰卽徐潰生均係軍營散革游勇不思安分守法胆敢結爲哥老會匪散賣僞印布票輾轉招人謀爲不軌冀圖約期起事實屬情同叛逆情罪重大均未便稍稽顯戮臣於審明核定後卽分別批飭電飭將各該犯胡靑雲吳金海李華潰羅洪章胡得潰卽徐潰生均綑綁押赴市曹處斬各傳首犯事地方懸竿示衆以昭炯戒而靖地方其朱林芳卽朱隆訊係年輕無知被匪誘買僞票誤寄僞印尙無商謀不法等事情節稍輕應另照例擬辦又親兵營營官補用總兵周有才等會同縣營拿獲匪犯王正林卽王添佑劉仁和卽劉榮華譚保田劉玉潰劉經喜張炳和六名據委審衙門南昌府禀稱訊係聽從被拿畏罪鳬水逃走溺斃之匪首黎國楨卽黎國珍甫邀入會尙未輾轉紏人散賣僞票卽被拿獲等情是否藉黎國楨已死恃無質證狡供避就卽飭南昌府訊取確供相騐黎國楨溺斃情形另詳照例擬議辦理至此案該犯等結會爲匪濳謀起事尙在未行卽經該府縣營汎拿獲首要多名懲辦地方不致被擾拿辦尙屬妥速失察處分應請免議其管帶剛字管記名提督申道發首先拿獲斬梟匪犯胡靑雲吳金海李華潰三名管帶親兵營補用總兵周有才親往廣信一帶密拿跟蹤追捕溺斃著名匪首黎國楨卽黎國珍一名緝獲餘匪王正林等六名解省審辦又南安府知府周浩一聞匪首羅洪章潜匿隣境廣東南雄州地方卽不動聲色漏夜親往查拿卽行拿獲審明懲辦使積年匪渠不致漏網遠颺均屬勇敢有爲拿辦尤爲出力地方賴以安靜合無仰懇天恩俯准將頭品頂戴記名提督申道發花翎儘先補用總兵周有才均交部從優議敘額特赫恩巴圖魯南安府知府周浩以道員在任卽補俾昭激勸而勵將來出自逾格鴻施除再分別咨緝嚴拿在逃各匪犯按名務獲究辦並將各該員履歴開單咨送吏兵二部外所有江西省拿獲會匪分別審明懲辦緣由謹會同兩江總督臣曾國荃恭摺具陳伏乞皇上聖鑒謹奏奉硃批該部議奏欽此○○頭品頂戴閩浙總督臣卞寳第跪奏爲遴員請補沿海水師叅將要缺恭摺仰祈聖鑒事竊閩浙督標水師營叅將余致廷陞補海壇協副將所遺該叅將員缺係外海水師題補之缺准到部咨應用應升人員行令揀選請補等因先經前督臣楊昌濬以俸滿閩粵南澳鎭標左營遊擊吳文龍奏請升補旋准兵部咨查吳文龍係福建人應行廻避該省現有歴俸已滿籍他省應升之員行令另揀合例人員請補等因復經臣以閩省應升班內籍他省各員非現有事故卽與是缺難期勝任專摺聲明奏請以裁缺台灣水師協副將李思經借補兹准兵部咨核覆查李思經係裁缺副將應俟有水師副將缺出酌量請補不入輪缺計算今請借補叅將核與例章不符亦無辦過似此成案所請碍難核准應令另揀應升人員請補以符定制等因前來臣隨遵照部咨在於閩省現任水師遊擊內遴選合例人員惟查有福建水師提標後營遊擊梁汝魁六十二歲廣東順德縣人由勇目隨軍剿匪著績遞保花翎儘先遊擊同治六年間奏准補授海壇鎭標左營遊擊給咨引見領劄回閩飭赴新任供職續經題准調補福建水師提標後營遊擊於光緒二年四月內調營任事至光緒七年間歴俸屆滿給咨送部經欽派王大臣騐放請旨照例回任於六月二十一日覆奏奉旨依議欽此承領騐票旋省飭回本任該員資俸最深諳悉水務任內並無違碍事故歴俸早已屆滿　之請補是缺叅將尙堪勝任合無仰懇天恩俯念臣標水師營叅將員缺緊要准以水師提標後營遊擊梁汝魁補授庶於例章相符如蒙兪允容俟部覆到日卽行給咨送部引見恭候欽定除飭取履歴另行咨部其所遺水師提標後營遊擊員缺俟接到部覆照章遴員請補外臣謹會同福建水師提督臣彭楚漢合詞恭摺具陳伏乞皇上聖鑒勅部議覆施行謹奏奉硃批兵部議奏欽此○○卞寳第片再查士民人等捐資贍族助賑荒歉其銀至千兩以上例得奏請建坊兹據晉江縣捐職道員楊廷琪遵故父二品封職楊啓善故母二品命婦丁氏遺命捐賑銀一千兩匯解赴豫賑濟又連城縣二品封職羅炤致在鄉捐置田畝建設義學又另籌生息施濟貧寒核計所捐銀數在三千餘兩據連城縣知縣狄炳燾造册取結詳送由福建藩司張夢元曁善後局司道核明詳請奏准分別建坊前來臣查晋江縣捐職道員楊廷珙善承先志勉力捐賑連城縣二品封職羅炤致培養後來盡心周恤均屬深明大義核其捐數與建坊定例相符合無仰懇天恩俯准晉江縣捐職道員楊廷琪爲故父二品封職楊啓善故母二品命婦丁氏並准連城縣二品封職羅炤致各在原籍照例自行建坊給予藥善好施字樣以資觀感除咨部外謹附片陳請伏乞聖鑒訓示謹奏奉硃批着照所請禮部知道欽此○○卞寳第片 
再福建臬司奎俊入都　陛見於本年七月初十日旋閩當卽飭回本任又新授福建鹽法道龍錫慶亦於七月初十日到省繳憑後飭赴新任各專責成理合附片具陳伏乞聖鑒謹奏奉硃批知道了欽此○○卞寳第片再同知丁惠深前署厦防同知任內短交徵存光緒十一年地丁銀九十三兩零外給雜捐銀三百九十四兩零屢催罔解當經前督臣彚案附片奏叅摘頂限追欽奉　旨允准叅錄遵照在案兹據福建藩司督糧道會詳該員丁惠深將所短銀兩照數解淸尙知愧奮請將原叅摘頂給還等情前來想應請 
旨俯准前署廈防同知試用同知丁惠深賞還頂戴以資觀感除咨部外謹附片具存伏乞聖鑒訓示謹奏奉硃批該部知道欽此 
 
