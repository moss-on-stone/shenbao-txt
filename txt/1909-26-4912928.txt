# 1909 - 26 - 4912928

 

Page 1

 
 
   
 
 

Page 2

 
 
代論 
 
　　敝國於光緒三十二年八月初三日奉旨禁烟以十年爲限。現在據部中調查。各省土藥。均已减種有效。江南境内减十之八。山西雲南福建安徽河南黑龍江諸省。均先後奏報。限至本年之冬。一律禁種在案。至各省紳商。尤多提倡勸誡之舉。即如福建之去毒杜。辦理極有成效。就目前情形。及敝國輿論觀之似不必待至十年。已有可以一律禁絶之希望。今日。幸逢萬國禁烟盛會。本大臣奉。命獲與此會。此會之慈善文明。固爲萬。國所公認。而敝國全國人民。對於此會。尤爲佩服感激。其歡迎鼓舞之意。有不可以言語形容者。今本大臣當敬代本國政府及全國人民。先謝美國國家之發起。次謝各國政府之贊成。 
　　本大臣竊有代表全國之意見。願以敬陳於本會者。竊謂本會純以道德思想爲主。欲去世界人類之毒害。旣爲列國所公認。則一切國際種族之界限。理應一律融化。以獨伸本會慈善文明之宗旨。然禁烟而不專賣。則人數無可調查。卽政令權力。無可設施。偉哉英使頭等參贊李智君之言曰。中國禁烟苟不專賣。必難實行。必難達其目的。本大臣深佩其卓見。而又重感其𤍽心。所慮者。販土商人。藉口往年條約。以爲有妨權利。出而相阻。使中國之專賣不能行。而禁烟之目的不能達。目下各屬辦理禁烟之法。如台灣越南非律賓瓜哇等處。皆以專賣爲政策。然禁烟日有進步。則國家用費。必日形减少。其中難保無因籌欵之難。遂致延長其截止之期限。始則收禁烟之虚譽。而終不受財權之損失。是不但　英國政府首先相助之誠。不相符合。而又負美國政府提倡此會盛舉。且無。以証明各國。 
 
 
 

Page 3

 
 
　　政府贊助此會之同意誠爲可惜。本大臣所望於本會。亟爲研究者。此其一也。 
敝國禁烟。初以十年爲期。然近來各省减種。已有一二年内即行禁絶。銷膏之數。亦有驟减過半。將來敝國土藥。必能在十年限内禁絶。敝國之土藥旣絶。洋藥自必停止入口。則敝國國民之前途。實爲可賀。而此可賀之前途。實英國政府相助之力。與美國政府倡會之力也。再禁烟政策。往往有關於條約。如能放條約中有礙於禁烟政策者。特予變通。以成此莫大之善舉。則尤爲敝國政府之幸。敝國國民之幸。本大臣所望於本會。亟爲研究者。又其一也。 
　　總之本會旣以禁烟爲主義。目以縮短年限。早日禁絶。爲世界之幸福。萬不至含國際種族之界限。以生交涉之困難。而妨礙禁烟之政策。何也。今日到會諸名公。均係各大國妙選有道德有名望之偉人。决不肯自拂本會慈善文明應盡之義務。故本大臣首先表明敝國政府人民决計實行。毫無退避之同意。至將來實行辦法。亦不外禁種禁賣禁吸數條。惟恐執行禁烟之法令。或有與約章牴牾之處望本會預先詳細調查。以免他日之誤會。以上所論。未知能否邀本會各國名公之贊成。本大臣謹當虚心領敎。望諸公有以正之幸甚幸甚 
專電 
[電一（北京）]  
　　皇太后傳諭先帝樟宮奉安時攝政王及各樞臣不必赴陵照常辦事 
[電二（北京）]  
　　攝政王對於徐世昌之奏請開缺甚爲游移經世庇兩中堂力陳東事緊要始定免其開缺批由樞垣擬進復經攝政王大加删改 
[電三（北京）]  
　　優給督撫公費一事擬俟清理財政後再行酌議 
[電四（北京）]  
慶邸腰疼稍愈已銷假 
緊要新聞 
[詳紀萬國禁烟大會行開幕禮]  
　　昨日本埠舉行萬國禁烟大會典禮會塲居中設一棹爲中國代表江督端午帥曁瑞藩台蔡道台之席左面列席爲中西報館記者右面列席爲各省所派官紳其對面爲各國所派代表會員之席上午十一時開會各國所派代表會員曁中西各報記者及各省與禁烟有關係之官紳相繼蒞止最後端午帥命駕蒞臨中西各官紳皆起立午帥入内居中立請在會諸人坐則皆坐先撮一影午帥乃起立言曰本代表奉本國皇帝攝政王命致謝大美國大總統發起禁烟之盛情并致謝與會各友邦政府贊成禁烟之美意請美國代表曁各國代表轉達政府言畢復坐坐片刻復起而宣讀演說詞文極肯切讀畢由繙譯再用英文宣讀各國代表會員均甚歡迎旋有某國領事起而宣述意見由譯員譯告午帥時閉會之期已至即由招待員宣言開幕禮舉行已畢非本會會員請退乃散會午後七點三十分中國部派各專員邀請各國代表開談話會於匯中客舘中西官紳到者約百人劉徐唐吳四專員爲主席午帥派温藎臣觀察爲代表陪座酒數巡温觀察起立宣讀洋文頌詞略謂各國代表不遠千里降臨敝國謀除世界之大害不勝欣幸祝貴代表身體之健康及貴國百姓之安寗各代表亦起立致謝旋復撮一影而散時已八時半矣聞端午帥已將今日開會情形電請軍機處代奏 
　　附譯西報云是日十句鐘開禁烟會各國專員先後至匯中旅館未幾有中國馬巡一隊印度馬巡一隊先至其後則長車如水魚貫而來馬巡即列隊旅館門首恭立以迎午帥一時各官紛紛下車齊入旅館午帥則長髮便服侍以執刀護勇兩名卽乘坐升梯至旅館第五會層所是時各國代表均已叢集且有中外來賓甚衆咸鵠候午帥節駕午帥旣至皆各出座歡迎堂内上設高臺爲議長席旁列小案爲各國代表席演壇正中壁上高懸中美國徽沿壁並分懸各國國旗乃拈鬪以定坐位俾免等次之爭鐘鳴十一句乃各按位入座華官蒞會者除端午帥蘇藩滬道外尙有浙江王豐鎬道台福建林炳章京卿湖北陸道台及各省代表等員兹將各國會員名單錄左 
　　中國代表大臣端方專員劉玉麟唐國安徐華清瑞澂蔡乃煌襄理委員茄地萊謙爾末斯吳葆諴 
英國專員克萊門的斯密斯化西君金勃倫叶脫蘭特腦襄理委 
 
 

Page 4

 
 
員克萊門的排恩斯 
美國專員勃倫脫爾拉愛脫丁嘉立 
法國專員巨籟達勃納里厄康里倫 
德國專員賴斯納裴里區 
日本專員宮岡田原高木 
荷蘭專員巨恩威脫姆 
波斯專員李齊甫 
俄國專員闊雷明 
暹邏專員森脫高珊梅里脫 
　　坐甫定午帥起讀開會頌詞各國代表咸默然靜坐惟讀及御名之際均起立致敬讀畢即有法國總領事巨籟達起立操法語向午帥申稱上年已有明詔以法文爲外交正文故會中應請仍用法文爲是其言甫畢俄國總領事闊雷明君亦起立申述此請當由繙譯譯告午帥聞此議已經駁退時將正午午帥等遂相率離座出室惟各國專員仍各據案密商各事美國專員勃倫脫主敎業經會中推爲議長茄來稅務司及法員傑脫君已舉爲書記員議至十二點半鐘時即行休議今日下午兩句鐘再行開議并聞今夜由美國專員敦請各國專員集宴 
[朱給諫奏請清釐蠲緩積弊北京]  
　　給事中朱顯 
廷具奏云竊維我朝二百餘年凡遇災荒一經封疆大吏羅列上陳無不恩施立沛蠲免蠲緩歲不絶書甚盛事也無如積久弊生張貼膡黄遲早無定緩片遞緩轇轕不清其已輸在官者流抵次年正賦不肖之官吏尤往往不能照辦即如今歲各省水旱偏災不一而足奉到恩旨已十一月十二月矣各州縣錢糧約十完八九被災較重之區已不能概不完納被灾較輕之處則不免依舊征收倘已輸者不能流抵無論銀米多寡雖非加賦確係重征殊非我皇上體恤民艱之至意况本年之正供或緩至次年或緩至再次年每年帶征三分帶征二分雖謄黄所註條分縷析而官非一任事非一時緩徵遞緩之數閭巷未能預知一聞胥吏追呼無不隠忍完納及明白曉示已輸在官者爲數不少孰敢執謄黄所註各條一一與官府清算此等積弊無省無之擬請旨飭下直省各督無每於奉到恩旨後速飭藩司電知各州縣張貼謄黄刻不容緩稍有延擱立卽撤參其蠲緩分數與帶徵分數均於串票内註明並將串票之板年年翻刻不得賴删印不眞任意朦混其輸在官者准其流抵次年正賦如某州某縣次年依舊催徵一經查出立卽究辦 
[光緒政要奏請派員編纂北京]  
　　憲政編查館具奏云臣館前經奏准編輯光緒政要並聲明派館員兼辦在案現政要一書業於五月間開辦應將纂輯各員奏明立案以示責成查有舘員吳廷變堪以派令兼充總纂華世奎堪以兼令會同辦理易貞劉榖孫堪以兼充總校陳毅伍銓萃堪以兼充纂修胡大勛朱國楨張志潜夏道炳于寶軒堪以兼充協修并派軍機處幇領班四品章京胡彤恩趙廷珍充幇總校統飭遵照奏案調檢檔卷分門别類迅爲纂辦以裨典制 
學部奏定學生升學卒業年限 
[高等學堂豫科學生酌定升學年限]  
　　學部於去臘其奏云本年四月初六日臣部奏准各項學堂停止招考及考選詳細辦法章程内開高等學堂大學豫科自本年六月爲始不准招考未經各中等學堂畢業之學生並不得於高等學堂再設預科及正齋備齋正班備班各項名目等語當經臣部行知各省欽遵辦理在案各省高等學堂目本年六月以後自不得再行招考未經中等學堂畢業之學生入堂肄業亦不得再設預科各項名目惟原在高等預科未畢業之學生似宜明定辦法庶各有所遵守查從前高等學堂辦法大概遵照高等學堂考錄入學章程設立預科招取中學有根柢之學生入堂補習其畢業期限或一年二三年不等現時高等學堂旣非中等學堂畢業生不能升入此項未畢業之學生應否仍舊辦理尙無定議臣等以爲各省所設高等預科原係遵章辦理自不得以新章之年限相繩致令年長諸生延期太久惟現時高等學堂升學程度旣經限制其原定預科修業僅一二年者學力太覺参差亦非實事求是之道臣等公同商酌各省高等學堂在本年六月以前所設　等預科現在尙未畢業之學生曾經報部有案者如原定修業限期不滿三年應一律展至三年准其升學不給奬勵其有改爲中學拔照中學堂課程敎授者肄業時期准其接續計算五年届滿照章考試分别給奬如此酌中定議庶各省原辦預科可免解散之虞高等學堂辦法亦可漸歸於畫一如蒙俞允即由臣部通行各省遵照辦理 
[中學畢業請奬須滿五年]  
　　又片云奏定學堂章程中學堂係五年畢業現在各省所設中學堂或援光緒二十七年山東巡撫奏定成案四年畢業或援各省督撫奏定專案酌减年限畢業請奬迄不一致在創辦學務之時原可酌量變通臣部核議福建河南廣東等省高等學堂預科比照中學堂畢業奬案因其學生入堂年月在奏定學堂章程未經頒行之前亦即分别議准現在奏章頒布已及五年所有京外中學堂無論官立 
 
 

Page 5

 
 
公立私立並無論學生何時入堂截至本年年終爲止均應恪遵定章扣滿五年課程一律完全始准畢業請奬不得復援各省變通辦理之案以期畫一經此次奏明之後各省均應遵章多設中學堂認眞辦理其各省所設中等實業學堂初級師範學堂及他項比照中學堂辦理之學堂亦應各遵定章所載課程敎授滿足年限始准畢業請奬 
京師近事 
　　朗貝勒擬將提署監獄大加改良業已飭由司員將該署改良監獄章程詳加增訂叅酌完善定於二月内實行 
　　陸軍部議决於本年春間再派測繪官數員帶領通悉測繪之陸軍學員數十員前赴内外蒙古詳繪輿圖以便行軍 
　　前土藥統稅大臣程儀洛京堂禀由浙撫奏請改爲程慶霖以避御名業已奉旨允准由軍機處行知增撫轉知程京堂遵照 
　　政府議定嗣後各省督撫無論署任實授自到任後三個月卽將全省所有積儲倉榖詳細稽查列表造册先行報部以憑隨時核辦 
　　德宗景皇帝碑文現已由翰林院敬謹撰就一俟呈請攝政王鑒定後即須送往崇陵書丹鐫刻 
　　陸軍部鐵尙書飭令軍諮處馮正使與軍政司科長檢查各省陸軍成鎭日期按照次序詳細列表務於開印以前一律造齊預備呈請攝政王鑒核 
　　皇上登極恩詔内有在京四品以上文官均廕一子入監讀書等語現吏部已通咨各衙門請卽查報以便彚奏 
　　度支部澤尙書與各員議定於本年起所有各處俸餉均發給一兩重之新銀幣其舊有之十錢二分銀幣截止發放以歸劃一 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[蕪湖路礦公會致各處函（爲鐵路借欵事）]  
　　北京安慶南京路礦公會諸公台鑒鐵路借欵一節上海來人紛紛傳說的係間接洋欵敝處於初六日公擬辦法三條電商昧西觀察請其酌核電復惟至今未奉覆電更屬可疑此事關係全皖命脈萬不可不愼之於始銅官山一案可爲殷鑒與其事後補救曷若先事防維務祈貴會合力維持持無令吾皖蘇杭甬之續也則大局幸甚耑肅敬叩公安并希賜覆爲盼蕪湖路礦公會謹啟初八日 
[粤省破獲約期起事之會黨廣東]  
　　去臘陽山縣著匪梁北水等在曰蓮糾黨分途竄擾廣西之懷集鳳岡洽水等處掠刦財物搶榖男女幸得團丁圍撃少挫其鋒當塲擒獲著匪十餘名解縣訊辦供認經已函約乳源之革黨及英德清遠連州等處匪黨約有二三千人擬在白蓮約期起事鎗械則有梁余二匪儲備接濟已有洋鎗數百杆梁匪名剌刋有左龍右鳳圖記刻經陽山懷集兩縣地方文武將匪勢情形馳電粤督而鳳岡紳耆則以該匪連刦三十餘村殺斃事主多命雖經圖丁與匪迭次接仗撃斃匪黨多名並將所擒生匪解官訊辦然匪勢尙衆團丁單弱不敵且營縣辦理玩縱兼有梁姓何姓劣紳從中包庇匪燄益猖呈請省憲撥營進剿嚴飭文武認眞辦理故當道刻已飛飭南韶連吳鎭督率地方文武防營會同各團迅速進兵剿辦 
西報譯要 
[廣東大火慘聞]  
　　字林報載初十日香港電云廣東大沙頭之花船於星期六夜失愼全遭火燬罹災者約三百餘人 
[越南總督自盡]  
　　文匯報載十一日倫敦電云西貢電稱法國越南總督彭厄爾君自盡聞係患神經病之故 
分類新聞政界 
[法政學員之見解浙江]  
　　日前浙江政畢業紳班全體學員禀浙撫文云近聞各縣多漠視新政或竭力阻擾或因循敷衍甚至如臨安縣蕭令毆官辱紳浦江縣李令阻擾學務海寗縣辦理選舉全用壓力以感情之有無爲選舉之去取此爲近日之最著者也由此觀之紳等雖有心圖報而奈力不從心何爲今之計莫若嚴選州縣之諳於法政者或出洋畢業或本省畢業無論同通州縣鹽務佐貳按日分班傳轅收呈訊案擬批則文理才識不難立見然後擇其精明强幹熟悉公事者畀權縣篆若文理優長而才識庸陋或才具開展而文理欠佳者則分别委辦新政差使以資歷練夫如是則有二善焉一則提倡新政聽鼓者不致視法政學堂爲畏途而量才器使各員亦知感奮一則因才錄用悉得其當而於地方實有裨益然此次畢業官班間有嗜好甚深者如劉承均鮑湛馬建勳陳鴻文劉可均凌璧等縱蒙錄取似應勒限戒斷方予委署以符奏章而正風俗而或謂官班州縣畢業者本屬無幾若又如此嚴擇能得幾何竊謂七十二州縣全換誠難且無此政體惟有於外府各首縣委署一人則各縣皆可就近諮詢且温處台州風氣未開尤須官爲提倡若同通州縣不敷委署即鹽務及佐貳與縣令品級相當或報或捐有知縣升階者均可委之代理與其借材異地何若精選本省人員况當此百政維新破格用人之際但求於事有濟何拘拘於資格再鹽塲大使如鳴鹤金山東江錢清石堰等處兼理民情詞訟竈民沙民均有選舉權應請飭運司一律擇委法政人員以資襄理而裨地方旋奉增固帥批云據禀已悉所陳各節不爲無見仰布政司會同鹽運司迅速核議詳奪至所稱法政畢業官學員劉承均等六員嗜好甚深是否屬實並即由司移會禁烟公所查明復奪 
[杭城添招巡士杭州]  
　　杭州巡警因庫欵支絀人數不多岡位每慮不敷現惲觀察已禀商中丞擬即添招二百名於本月十八日起派頭班畢業生分期考騐一俟足額先傳八十名入所敎練以三個月爲期其餘百二十名分撥各區暫行服務待前班畢業以次入所服務期内仍給每名每月七元二角並酌定資格四條一粗知文字二年自二十五歲以上三十五歲以下三身量須滿四尺八寸四無各種嗜好語言清朗現已出示曉諭矣 
[鄂省試辦禁烟憑照武昌]  
　　鄂省土膏營業牌照及購烟牌照業經禁烟公所司道巡警道會訂章程五十四條詳請督院奏咨立案當經陳小帥將章程不妥之處量爲删改飭令禁烟公所會同巡警道出示曉諭一面刋辦各項憑照切實舉行並具摺奏請飭部立案俟試辦數月再將細則送部 
[擬議烟民牌照格式寗波]  
　　定海屬禁烟局已有頭緒不久即行開辦惟民間之吸烟者務須設法限制爰擬議烟民牌照辦法先從調查吸烟人數入手有癮之人須先赴局報明每日吸烟若干給予牌照如無照者不准售食現正磋商章程 
交涉 
[外部商禁洋商偷稅鎭江]  
　　鎭關道劉觀察奉江督札開准外務部咨近與各公使磋商謂各省每有洋商入内地運買土貨聽信中國奸商勾串不赴海關承領三聯報單希圖偷稅未免有違約章請即轉飭各該國領事務請嚴禁洋商偷稅此後如有前項情事一經查出應照海關例處罰以免臨時藉口而重捐務劉觀察已奉札遵照矣 
 
 

Page 11

 
 
[飭屬保護洋商游歷寗波]  
　　甬道梁觀察日前接准駐甬英領事函開兹有本國商人披愛生一名由寗波赴浙江全省游歷繕就護照一紙送請蓋印移還給執等因當卽轉飭所屬一體保護 
學務 
[鎭守意半日學堂鎭江]  
　　鎭江府承瑞卿太守以鎭郡游民太多固由生計維艱亦屬敎育上尙多缺點將與各紳董籌商擬於城内多 
務諸紳擬就辦法以待核定 
[西塘天足分會成立浙江]  
　　嘉善西塘鎭於去冬十二月二十七日下午二時假座聖堂開天足成立會到者約四百餘人首由周君國香宣佈宗旨次由郁君愼廉通告會中简章次由陳君菊如報告已入會名數（計四十八）次由程君仲雲郡君攸亭演說纒足之害不纒足之益臨時簽名十餘人公推吳君夢嘉爲主會周君國香爲副主會郁君佐皋郁君愼廉爲幹事員李君彝士爲書記員决定育德女校爲事務所經費由各熱心會員酌任散會時已鐘鳴五下矣 
[追悼女學敎員常州] 　　 
　　　常郡半園女學校敎員周君閏蓀熱心敎育去歲因積勞成疾旋即逝世日昨學界中人特在營田廟開追悼會到者六十餘人由徐鏡澄蘇少禾演說并述周君生平行略來賓贈送輓聯祭文甚多頗極一時之盛 
實業 
[蕪湖錢業盈餘計數蕪湖]  
　　蕪湖錢業不下數十家去年盈餘較前歲約僅六折商業之衰落於此可見兹將各莊盈餘錄下永康一萬兩恊成一萬七千厚生九千德大八千寳善長三萬二千晋泰八千恒泰一萬四千利亨一萬四千裕大八千裕源成一萬六千同和一萬四千同茂一萬七千瑞和八千泰生一萬八千和大二萬兩泰康一萬七千恒康九千同慶一萬六千萬祥八千 
[農工商部催查棉種類蘇州]  
　　蘇省商務總會昨奉農工商部札飭略謂各省棉花種類種植成法去年通飭詳細考查分别採擇編集圖說具復在案事近一載各處復到者尙屬寥寥現在本部即擬編集 
　　說釐訂程亟待各處查復到部以便廣爲搜輯尅日成書究竟該省各屬地方種植棉花以何處爲最多以何地爲最良所織紗布以何處爲最廣以何項製品爲最優以及播種之法收獲之數種類之多寡工料之良窳並各該處紳商有無設立此項公司有無著述此項專書均應詳細調查以憑比較而資採擇合再札催該商會等卽便遵照詳查禀復 
[造紙公司將次開辦鎭江]  
　　鎭紳尹壽人觀察前因組織造紙公司特在甘露寺迤東建造廠屋一所現已落成定於二月間開辦並擬附設藝徒學堂以便招生學習造紙及各種藝術 
[商業疲滯之一班蘇州]  
　　蘇城紗緞一業向爲土産貿易大宗惟去年各莊等獨做緞機者居多虧本如源昌盛隆章吳順昶等莊均因虧累倒閉廣裕興亦因虧收歇餘則兼做紗機者可以稍獲盈餘他若綢緞京緞兩業僅敷開銷聞瑞興京緞莊因此收歇至洋貨一業均皆虧耗今年該業恒春永大祥瑞昌等舖均已决計收歇其餘絲經兩行亦甚平常亦可見去歲蘇州商業疲玩之一班矣 
[吉林煤礦發見吉林]  
　　吉省居户向以木柈作燒柴近因愈砍愈遠運費頓增木植亦較往昔爲貴兹聞民人高某探得城北七十里地煤質一處寛長各數十丈煤質亦隹如能開挖足敷近城民間燒用距省旣近則價值自廉禀請礦政調查局開辦聞已奉批飭候派員查勘有無窒碍再行發照開採 
[大清銀行開設分號漢口]  
　　漢口大清銀行總辦盧觀察因湖北宜昌府城亦通商口岸市面頗稱繁盛時有匯兌等事擬在宜埠開辦分號一區特禀請度支部核示現已批准並頒給漢口大清銀行宜昌分號鈐記一顆飭即妥派員司前往經營 
[吉林黄烟之消塲吉林]  
　　黄烟一物爲吉林特産其質甚隹一加製造便成上品前韓君登舉等創辦烟草公司原爲改良物品挽回利權起見近有美商乘冬令烟草上市之際不惜重資廣爲收買而業此者均樂於輸出云 
雜記 
[天台匪警告急浙江]  
　　天台紳學界施駿范銓等初六日急電各大憲云天台縣坡塘莊有匪首徐亦楷徐之升等糾衆臨城擄掠田園其勢凶勇請迅派新軍大隊火速來台彈壓保護增中丞接電即發急電致各防曹世華統領酌帶精銳就近星夜馳援勿任蔓延 
[籌賑意國大災浙江]  
　　浙撫去臘接江督電云頃准外部電以意大利南境地震爲灾奉旨助賑銀五萬兩交由駐京意使匯寄等因查近來中國每遇巨災外國往往有恊助施振之舉此次意境災情甚重擬由沿江沿海各省再合籌五萬金請旨交寄以盡救災卹鄰之誼如荷許可即請酌定籌助若干電示彚辦等因到院准此當將原電交司查閱旋據禀復藩庫認籌三千兩運庫認籌二千兩合成五千金因年關匯兌不通請電午帥先行彚墊開正詳咨匯寗歸欵 
[馬路基地換給執照蘇州]  
　　蘇省農工商局以閶胥盤門外馬路兩旁餘地先經設立勘丈公所凡有紳商人等執持契據赴所勘丈者皆經公所查丈造册送局給照在案惟馬路之闢由盤而胥而閶其中當有枝路横路之别並非一時舉辦難保無先已呈契給照後始闢爲馬路或逕爲馬路衝破者則照上所填四址畝分勢必與現業情勢不同殊不足以昭劃一兹已由局照會勘丈公所紳董傳諭紳商人等如有所執以前印照與現業基地不符者准其聲明源委隨時赴局換填執照俾昭核實 
[汴匪姬天順之歷史河南]  
　　河南此次舞陽縣所獲仁義會首姬天順已解至開封疊經府縣曁各委員嚴訊據姬天順供小的本是舞陽 
 
 

Page 12

 
 
縣北五度人向在家中遊蕩度日二十五年曾在北五度保甲局當差五年並無同胞兄弟亦無父母三十二年入仁義會是趙鵬飛的徒弟當時入會乃是老八查花後又升爲老五紅旗三十三年在舞陽開堂兩次第一次收徒弟五人第二次收徒弟七人三十三年十月又升小的爲老大心腹今年到省兩次認識于化龍牛明德曾在鹤鳴園同桌吃飯同桌約有于化龍牛明德王師爺王姓劉金明五人連小的六個當時于化龍與小的說十二月可以起反叫小的到汝湯呌人小的亦不知道起反是何事後說陳留有兄弟一百多人汝陽有數百人皆可以用小的住省兩天就回去了至開堂之時是小的殺鷄吃的是血酒當時跪下說大哥在上以後如有三心二意死在刀箭之下小的今日知做錯了求恩典是實以上所供乃苗大令所訊刻下吳仲帥恐有不實仍飭再爲鞫審 
[通飭嚴收蝗子蘇州]  
　　蘇撫陳伯帥於去年歲杪通飭淮徐海各道府州電云本年江北蝗患雖經嚴飭收捕幸免成災然生蝗過蝗之處境地綿長遺子必多在地今冬雪澤尙稀春前能否渥霈祥　尙不可知亟應力盡人事前據徐州田守擬有挖掘蝻子章程當經分飭司道轉飭各屬一體叅醉仿辦迄今並無一處禀報籌辦情形未免玩忽此爲來年歲事豐歉所關不能不綢繆未雨希卽飛飭所屬迅速認眞辦理以銷鉅患倘視同具文來春何處出有蝗蝻定將該地方官從嚴叅辦以謝百姓勿謂言之不預也 
[蘇撫電復浙漕未便免捐蘇州]  
　　蘇撫陳中丞接浙撫增固帥來電以歲底據海鹽電禀稱蘇省汆來廟卡遽將浙省運滬倉兌漕米誤照採買新章扣留勒令報捐懇電蘇省大吏迅飭該卡驗免放行等因希即飭局電知各卡仍憑浙糧道護照驗放免誤漕運旋經伯帥復電云敝處前因各省來蘇採買米糧經過釐卡多有影射夾帶等弊卽經議定以後無論軍漕振米均仍照章繳釐惟奉准免釐者隨後仍由厘卡轉解總局如數解還各省已於去冬十三日咨明尊處查照如此辦理於買米省分無絲毫虧損而蘇省釐務可免種種弊端務祈速飭遵辦具紉公益 
[督帥親奠張學使常州]  
　　奉天提學使張筱圃病殁任靈櫬業已回籍曰昨端午帥因公過常特親臨崇勝寺弔奠張學使奠畢即乘原車由常抵蘇 
[旗兵兇悍浙江]  
　　杭城豐樂橋某糊食店主婦素行不端與比鄰柴店主某甲有染已非一日近來又與旗丁貴海結不解緣初四下午貴海又與婦調笑爲柴店某甲所見互相口角不料貴海早已預備邀集同類二十餘人各持小刀蜂擁尋仇毆傷某甲站岡巡士見聲勢汹汹恐釀禍端極力爲之排解勒令某甲向貴海服禮其事始寢 
[紀小輪沉没事湖南]  
　　去臘十二日昌泰小輪由漢口開行來湘路經岳州天色已晚停泊港内船主船工皆登岸二更後有酒划來此搭客因天氣甚寒羣起爭搭致船身欹侧遽爾傾覆該輪共載六十餘人半遭溺斃惟棚上搭客十餘人大聲狂呼適有傍近米船急往施救得以全活維時工程　察各局救生船均未聞知次早始得知悉岳關稅務司洋員於幸獲撈救之人各給川資令其歸里而談埠之小划多往撈取財物並不救人太古公司徐陳兩君創議打撈屍身購備棺木並拍攝影片令各屍親前往認領 
[搶刦鹽棧梟匪正法鎭江]  
　　通州石莊搶毁官鹽棧之匪首朱雨前由淮南北緝私營統領李本清軍門會同州營拿獲電禀江督請示辦法已奉電飭訊明後即就地正法母庸解省清談 
[今年士子之投機事業]  
　　商界中有投機事業。極危險之事業也。何以故。以勝則獲利固豐。敗亦失利甚巨。故稍知經濟學者鮮爲之。乃不謂今年土子。從事於投機事業反不少。 
　　一般維新派。有充小學敎員。有在學堂肄業。而冀爲諮議局議員者。因定章不得有被選權。於是或辭敎席。或願退學。專用力於運動之一途。 
　　一般守舊派。雖任學堂敎務。而冀得職官得優拔者。因奏定疏通舊學出　。學堂中人。不得與試。於是辭退學堂職務。專用力於讀文寫字之中。 
顧將來之能爲議員與否。能得優拔職官與否。固不可必。而現在之職業權利。放棄已不少矣。豈非投機事業而何。 
北京名勝之七 
小說 
[潘傑小史英國梅特撰著泖浦四郎信澤]  
（一）白玫瑰（續） 
夫人問曰球事次第畢乎。奇南安往 
　　潘傑曰。母親。一二杪中。必將歸家。彼見郵夫至走往迎之。顧我不解。彼何以若此急遽也。及得書而返。步行殊緩女以手招之。彼仍如故殊不可解。 
　　其母答曰。彼亦知學生將至。素不若是恝置。即有緊迫之事。彼亦必待。不他　。 
　　潘傑語其母曰學生將至。母親母他往。潘傑語其母時。以手挽其母之。臂相挈徐行。行不及數步而奇南至。 
　　奇南身素瘠弱。而目黧黑。碧眼黄髮。重唇裂齒。待物誠懇人咸。　任之如左右手。顧容貌陋劣人咸陋之。 
潘傑語其姊曰。子歸甚善。。有函件乎 
奇南答曰。祇有一函。寄諸我耳 
　潘傑曰。俟我觀之。奇南即以書示潘傑。傑曰。一外國書。是何人所庽耶。 
奇南曰。大約係弗侖痕所庽。 
　　宛南夫人聞之驚語曰。弗命痕。何幸得此。彼已歸乎。余與彼不通音問。兩年於兹。而洎彼去國之年迄今十有五載矣。不知爾與弗侖痕頻通書否。 
　　奇南並不回答。僅以手中函一舉。以表是函即爲彼所庽者。 
　　潘傑曰。若人余甚慕之。恨不獲一見。異地託跡。必廣見聞。水陸長途。有無危險。彼書中有異聞乎。 
 
 

Page 13

 
 
   
 
 

Page 14

 
 
[聲明]  
錦豐瑞洋布號旣於今年正月初全體盤替與　錦豐宣號管業是後一切均歸新東經理槩與售東無涉特此申明　宣錦豐白 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
官長設立 
[新疆]  
　　去臘十二月二十二日憲政編查舘接新疆巡撫電云删電敬悉前准貴館咨奉諭旨統限一年一律將諮議局辦齊並頒發諮議局曁選舉章程等因准此業經嚴飭遵辦在案惟查諮議局章程要在選舉之員重在土著新疆地處偏陲種類龐雜一切逈殊内地選舉一事尤爲甚難如土爾扈特布魯特哈薩克諸部落以游牧爲生家無恒産而又自爲風氣自爲語言不能行選舉者無論矣即就北路各屬論之土著少而客藉多客藉之中文漢民少而回民多族類各殊性情隔閡兼之此種門氂大半商賈及下苦謀生之人來去無常有今歲居此明年即棄而之他者加以地屬遐荒人不識字自設提學使以來雖極力勸導入學者不過五六千分之一且多係童蒙微特有被選之資格者無幾即有選舉之資格者亦無幾南路悉爲纒回語文皆異現設學堂公家出費然非强迫不可執此生獠野蠻驤語以選舉皆茫然不解其何故惟此等要政事在必行又不可操之過急擬照東西各國治邊疆屬地特别之法如英德諸國之治阿非利加日本之治北海沖繩諸政現奉部飭改諮議局爲諮議局籌辦處擬先籌辦培植議員之法於省城中學堂添課法制一門並飭各地方官於宣講所將自治之書籍章程隨時宣講以開民智至於選舉議事各事宜則期以四五年後學堂畢業民智漸開人格漸高再行次第籌辦等情據三司等詳覆前來本部院詳加考核均屬實在業於本年五月設立諮議局籌辦處謹先將回民大概情形咨呈在案合肅電覆伏乞鑒核聯魁叩效 
[廣東]  
　　廣東諮議局籌辦處定於本月初九日開幕由藩憲在米耗項内先撥開辦費五千兩以備應用其總理恊理議紳各員除已派定外尙擬添派紳士數人聞梁節庵廉訪亦在續派之内 
[江蘇蘇屬]  
　　法蘇蘇屬籌辦處札各縣云照得諮議局議員選舉章程第三十六條内開投票所辦事細則由初選監督擬訂呈請複選監督核定施行等語兹本處恐各屬所擬辦法紛歧且需複選監督核定有需時日不如由處酌定畫一章程通飭照辦爲妥用將投票所及開票所辦事綱則一併擬定俾免歧悮除呈報撫憲外合亟札發札到該縣卽便遵照分别辦理母違又籌辦處選舉科科長楊廷棟去年因事不慊於撫院各情略紀前報兹悉熊觀察以楊君人品學問衆所共知且當時由職道嘱令擬稿若謂其侵越文牘權限則咎在職道應先撤去職道差務今楊已卸差若職道戀棧不捨是直無廉恥之心業於去臘小除夕摘叙原由上禀撫憲辭差當經陳中丞温諭慰留並以楊旣品學兼優應令照舊供差故日前熊觀察函招楊君來蘇勸其照常襄助爲理楊當時力辭不赴遂覆函貴處謂如有事見委自應知無不言因對於舊日長官亦有一日之感情對於梓桑公益本有應盡之義務至於照舊供差一節此係長官命令所在且路議局爲何等重大要事豈得出爾反爾就此翻案云云 
官長調查 
[山西（續）]  
　　至對於各屬之陸續籌辦情形除通飭設立自治講習所宜講所爲初選舉之預備外宜先舉辦者首在調查選舉資格選舉資格共分五預而又有不得有選舉及被選舉權之八項停止選舉及被選舉權之五項有選舉權而停止被選舉權之一項條文煩密各屬事經初創　或未周於是發各屬調查選舉人名表式調查須知調查手續使調查有所依據自不覺爲煩難又慮各屬調查襄辦無人或有人而多退葸之意於是發各屬勸學所敎育會高等小學堂公文促其相助爲理實行地方應盡之義務而初選舉告示不速行張貼人民猶未知選舉之重要亟須速辦也於是擬定告示草式分發各屬使斟酌變通廣行張貼俾初選各節早注重於人民之心目而臨時不致有誤然選舉期限清單不爲擬定辦理各項或前或後具報叅差殊有碍初選複選之盛舉於是擬定期限清單分發各屬使歸一律並藉以覘其辦理之勤惰此籌辦選舉調查與定明選舉期限之大概情形也自調查選舉之後即登記選舉之時登記旣舉而投票開票之規則投票紙投票匭得數清單初選當選人執照之定式種種要項原應初複選監督按照定章自行調製本處全爲便利各屬起見將選舉人名册式並以上各種概行擬定一以免調製斟酌之紛煩一以期辦理進行之迅速而各屬準此頒行亦不至有扞格之患矣此籌辦選舉前後應用各件之大概情形也雖然有治法不可無治人在官督尤賴有紳辦綜計晉省開通之處固多其官紳堅守舊習淡於地方觀念者亦間有之若不派員催辦一隅之累牽及全局非選舉實行時代之所宜有也而派員分赴各屬往來住居之費又屬不資取諸民間已有罄瓶之告移從帑藏更屬無米之炊於是極力籌計詢謀僉同咸願分任義務在籍催辦每有以一人而兼催數處者公益担當倍見發達數日之間遂得各屬催辦員九十六人而各屬調查選舉講習自治等事亦得於年内一律告成不致廷緩此籌辦各屬分派催辦員之大概情形也現各屬正在催辦中而關於選舉資格解釋之疑義又不可不速爲電詢俾免調查之時悮於附會故前此於章程内疑義各要件自得復電當即刷印多張分發各屬並將各省電詢電復之件一併摘錄通飭遵辦庶各屬可少往來質問之難而得據實以爲登記再複選事宜雖在初選後然舉辦之初亦應預籌妥善查晋省全境惟歸化綏遠十三廳僻在北方占地面積極爲遼闊人民少而散處又皆係直隸廳無屬縣者若遵照定章直隷廳無屬縣以附近之府爲複選區則附近之府若大同朔平遠或距千餘里近亦數百里往來困難久在意計之中且十三廳舊歸歸綏道統轄使舍習慣之上級官廳而附於疏遠之二府準諸情勢均爲未洽惟定章無以道爲複選監督之明文此節辦理甚費躊躇因特詳請憲台准爲變逃札知歸綏道使之担任十三廳複選監督事宜從此舉行複選問題諒無難於著手矣而本省駐防專額議員又宜從速核定俾於本省初複選舉時一律舉辦也 
 
 

Page 19

 
 
查晋省駐防祗太原二旗尙歸憲台節制餘若歸化綏遠右衛等處皆歸將軍副都統及右衛城守尉管轄而其地則皆屬晋境似此項專額議員亦應歸晋省辦理惟三處相距非邇文移商槯不免略費時日耳此又因時因地籌辦之大概情形也綜上所述由開局起至於催辦選舉並選舉人名册不日告成一切情形固已略具規樓雖　觀各屬之民風有捐助鉅金設立請習所者有不受薪金甘任敎員調查員者即在明　法政之地方行政官亦有每日於政事之暇自任講習二三小時者風聲所樹似較前大有進步究恐各屬聞見不同辦法尙難盡合本處謹當隨時呈請訓示督率籌辦各紳員不憚煩勞實事研究並分飭各屬俄辦員以及行政官廳一律切實遵辦母得有違期限政悮憲政之初基所有籌辦半年以來情形理合檢同各項章程備文具申懇求俯賜鑒核轉咨憲政調查館資政院查准備案爲此具申呈乞照詳施行 
本埠新聞 
[江督保全主權之籌備]  
　　江督端午帥查悉英美工部局擬在又袋角一帶添築馬路並須推廣租界昨特面諭滬道蔡觀察檢查禁止推廣租界卷宗迅即送核以便商請領袖領事禁阻興工 
[江督注重實業之攷察]  
　　萬國禁烟大會中國代江督端午帥昨至滙中旅舘開會後即於午刻乘坐馬車至英租界福州路中國品物陳列所察閱一週今日午後尙須至南市　看中國圖書公司房屋預備改設工科大學並聞總工程局各薰事擬邀請午帥順便至該局及上海醫院察看一切又聞午帥擬於十三日上午乘車回寗 
[江督隨帶幕友之名單]  
　　潘季儒景樸孫陳堯圃沈勉士劉卓東高幼農曾孟樸舒質夫章式之瑞新甫程洛庵陳蘭薰瑞囗囗重同甫黄仲芳曾思侯余東屏姚子穆宗子戴孫秋帆費子怡費督章温藎臣曾子安洪述許奭召南 
[定期歡迎禁烟會代表]  
　　中國靑年會定於十三夜八時半歡迎萬國禁烟會各國代表昨已通知各會員届時前往共預盛會 
[沙船裝載私鹽]  
　　淞口浙西外海緝私營鮑統領前日督率師船巡至小黑沙相近遇見江北𣳮四兩幇沙船十餘艘慌忙行駛形跡可疑遂命陳何沈三端弁張帆追赶旋即追獲九艘上船查驗果有鹽斤當將鹽船帶進淞口逐一檢點約有三千餘担鮑統領當即電禀蘇藩核辦 
[選舉學員]  
　　本邑勸學所正副議董於去冬重行選舉正董仍舉姚文枬副董舉劉增祥縣視學員舉李宗鄴現已禀請縣令轉詳蘇提學司查照備案至前副議董顧丹泉現舉爲官契局總監督業已到局辦事 
[頒發膏店新照]  
　　蘇省膏捐總局以政務處奏定章程不准續關膏店是以重頒新照調回舊照以防弊混所有績開之户一概不給昨已將新照札發到縣派差分投各處調換矣 
[批准發封房屋]  
　　楊子京虧欠信大莊票銀一萬四千兩曾奉公堂判限一月清還在案兹楊飾詞保出逾限不理復由信大莊禀陳滬道請將坐落美界文昌閣地方之住宅發封備抵現蔡觀察已准如所請飭　照辦 
[德副領事逝世]  
　　駐滬德副領事馬克林華近因肺腑患病在美界北四川路公濟醫院醫治延至昨晨病竟不起定於今晨十一點三十分　大殮公堂寳讞員聞計卽前往吊唁 
城内 
　　催造表册○江寗藩司樊方伯　奉憲政 
編查舘咨行考驗外官章程第三條内載當差人員造具表册年終彚總咨部查核辦理等因當由寗蘇會議外辦章程判印成本分送各處遵辦兹因未准送到爰又移請滬道蔡觀察於昨日出示曉諭各該員等遵照定章造具表册二　送道加批考語轉詳察核　　知法犯法○浦東二路三區巡士汪錦棠因犯誘姦奏件由閘北巡警總局提案枷貫昨又解至城内一路警局著再枷號示衆以爲知法犯法者儆 
　　押犯病斃○課斃印人案内牽涉之施道士與伊妻朱氏子四海由縣収押在案現施與朱氏均因患病發堂醫治前晚施道士在堂身死當由堂董　知本縣李大令札委水利鹿孫少尹往　委係因病身死諭飭施朱氏具結領棺埋葬 
　　官事○松江府戚揚蘇州府何剛德 
　　鎭洋縣萬恩元華亭縣張　翔崇明縣何希曾候補知府莫枚前匯營游　馬得勝均　道禀見 
[南市]  
　　勒令補捐○法租界洋行街福裕泰海味行某　將海参一包送至城内被貨捐局司事鄧譯汝截住責令補捐工同至小東門外適輿該行執事葉鳳林遇見口角扭敺旋由　十拘至工程局諭飭認繳厘捐了事 
　　尋獲逃媳○松江人王桂林與池友田來滬尋見逃媳沈小妹住於郎家橋沈劉氏家囑令回去突被沈劉氏之姘夫王介堂（係 
東區巡士）及沈聚和等阻止口角旋由巡土拘住解至南區移送工程局訊究判小妹戒責一百下交翁領回管東王介堂斥革卯名與沈　氐一併押候傳到二房東究辦 
形遂可擬○導署一號探夥在大　輸步碼頭查見朱金梅與高　及夏張氏張衆　等开迹可疑當即拘送崇明同鄉會轉解總工程局訊究據供同往崇明討矢並無别情　交妥保開釋 
[閘]  
　　挺董巡官○四路四區巡士陳東山請假出外　設賭擡前日　　銷假經鐵副巡官嚴詞詰責詎陳狡賴不認出言挺撞旋即解至一區暫押拘留所候訊實轉解總局核辦　　拐匪到案○木匠唐雨衆拐匿孫和煦之女小蓮子案昨由串拐之吳沈氏將唐交案押候訊究 
[英租界]  
　　收員欵○某洋人遺抱陶善鐘控費全寳私收貨洋昨晨由探將費解至公堂押候禮拜六會訊 
　　拆梢銀洋○山東婦人陳　氏控史錦生拆梢洋三十六元由　將史查獲解送公堂　明憎實判押捕房兩月 
　　姦佔婦女○李春發姦佔　　水手倪金發之妻王氏由倪報知捕房將李查獲昨解公堂　究李供認不　判押一月 
　　私售洋烟○劉文中私售燈吃由捕查獲解廨請究判從寛罰洋十元充公 
　　何堪勝任○電車司機人龔裕生在車　睡適被西捕查見回報捕房飭探將龔傳至公廨中西官以龔漫不緩心實屬可恶判　洋十元充公 
　　不說搶洋○吳阿實搶取俞大木洋銀一百元報捕查獲解廨請究中西官困吳不永認判押候查明再訊 
　　養子不敎○頑董張三和秦其法串竊陳金海錫器由探查獲解廨請究判交差看管候查傳該孫父母東案再核 
 
 

Page 20

 
 
　　呆若木難○楊　浦捕房昨將迷路之某女孩送　經中西官盤詰再二默無一言判送棲流所留養候懸牌召領 
　　馬夫收押○朱姓舗人王阿四被馬夫小概鎚　阿根用刀戳傷已誌昨報昨經公堂訊明屬實　兩馬矣各押捕房丹 
　　洋行失竊○　阿揚　大羅法行皮貨由探　獲解　請究中西官訊知鄔係過犯判押西章一　期滿逐出 
　　屢成不悛○梁阿貞偕見証黄阿章控過　鍾德　與陳三寳串竊皮　出探將二人一併查獲解　請究中西官以經　次犯案判押西牢一年　　一月　編一併遂出 
[美租界]  
　　鼠輩何多○工　局西醫防範鼠疫歷詳前報茲悉自去冬起至西歷正月三十一號止其在醫院焚化鼠子計五千零四十五頭　　小工觸電○斐倫路電燈公司小工朱阿米昨在北四川路修理電　觸電身死由捕將尸遂入捕房轉送諭尸所傳　工頭查明家屬收殮 
　　投河圖盡○蜜勒路李阿根昨忽奔至禮查路碼頭投河　盡由捕援起帶入捕房旋由李母領回管束 
粤妓肆潑○賣花傭施阿金昨在鴨綠路向粤妓張阿妹索取花資無着反被毆打旋即報由捕房飭探查辦 
　　茶舘欠租○華記路吳阿二茶肆積欠房金甚鉅昨由經租西人捕入捕房捕頭飭即清理如違　廨訊究 
[法租界]  
　　串竊布疋○葉守良通同李　抑李小三子串竊趙永喬家土布九十餘疋售於張宣堂由　報知　房一併拘解公堂訊究葉供爲首串竊求恩寛有判葉枷一月押二日小三子押一月李晉坤押十四天張宣堂姑念　已交出從寛開釋贓交失主領還 
　　私相授受○方李氏之婢女良　私將棉衣鞋子　物送於陸阿弟旋被李氏章知報捕一併拘廨　究判夏雲被堂擇配陸阿弟不應私相授判　洋十元兌公 
　　兜售移票○王金生前日　安徽副票售於吳西人適被包探　見拘入捕房昨解公堂請究判前洋十元押候　洋　釋 
　　緝獲逃犯○高阿大前因犯案經公堂判押捕房一年鉅押至半月高即掘洞逃出前日復由包探緝獲解廨　究判枷示一月再照原　加押三月 
　　仍宋脫累○揚兆華私竊源昌烟紙　洋二百餘元逃圖崇明原竊經公堂飭將其弟兆林暫押在案昨將兆華關提到滬判令收禁兆林開釋出外限於一月内幇同料理追還房租○田王氏虧欠新沙遜江行房租三月計洋二十一元昨由公堂傳訊氏供兒子已往安徽措資科理求恩寛限判限十四天還清 
國外新聞 
[西班牙地震傳聞]  
　　初九日華盛頓電云據倫敦電稱西班牙東南區及摩洛哥境之一部分均有地震排西倫拉口岸聞爲巨浪所毁 
[近理大變局八十五誌] 　 
　　初九日倫敦電云路透電報代理人得有消息謂英政府近照會土爾其布勒嘠利亞兩國警戒駐軍邊陲之危險且謂兩國果能和衷締約英政　當深表同情而各國政府亦必同具此意七京君土坦丁電稱茲接布京蘇菲亞確實消患布政府所持之態度殊爲强項土爾其索賠之欵止多不得過八十二兆法郎並申言土政府若延宕不即照此允結則布政府將别籌自衛之策初九日柏靈電云布政府　以公牒通告駐布各國公使請令土爾其從卑承認布國獨立不則布國將自行設法以脫一切職守以故各國均將出而調停大約　須力助土政府向布索購一百兆法郎俾此串早日可了 
[俄簡商務大臣]  
　　初十日倫敦電云俄政府已簡田姆里齊失君爲商務大臣按氏爲俄國銀行家前於發達英俄商業頗著聲聞今簡此作商界之獲益未可量也 
[英教徒禱除烟害]  
　　初九日倫敦電云倫敦敎會生敎自同非國敎各大臣及蘇格蘭敎會領袖各員簽名上書請於上海萬國禁烟會開會期内委派特别祈禱員求告上天剗絶烟害 
小說 
[害場小說衣冠影（二十二）]  
　　第七回逢狹路議破機關圖宗祠大開談判 
且說金士明和曇花下了一盤圍　曇花只輸半子。金士明大喜。便天天到白龍菴去和曇花下　。漸漸的兩個人就成了棧友。這一天金士明吃過了飯。踱到白龍菴去。要和曇花下棋。正礦著金三　勞面出來。曇花在後面恭恭敬敬的送他出去。金三緘拾起頭來。見了金士明。便站在一旁。叫了一聲二叔。金士明只點一點頭。也不和他　話。便一把拉住了曇花道。我們下棋去。曇花道。你等我送了這位金少爺出去。再來和你下棋。金三緘聽了。便立住了脚道。大和尙不要送罷。曇花慌忙說道。少爺不必客氣。這歲步路兒值什麽。說著。一直送到山門外面。方才回轉身來。招呼了金士明。一同進去。金士明心中暗想。這個秃驢。是勢裡不過的。怎麽他見 
見金三緘叫他二叔。便問他道這位金少爺。和你是一家麽。金士明暗想我和他來往了幾個月。他也不曾開口叫過我一聲老爺。如今這個竊小厮。他倒口口聲聲的呌起他少爺來。眞是奇怪。便不覺啐了一口道。什麽少爺一個不成材料的小厮罷了。他還算是我的族姪呢。雲花聽了。不覺詫異道。你不要看輕了你們這位姪少爺他年紀雖小。倒是狠有根基的人家。並且這樣小小的年紀。就和縣裡陳大者爺狠有交情。你還没有知道。這位陳大老爺和我也是熟落不過的。不多幾天之前。陳大老爺還親筆寫信給我。託我好好的招呼他們老太諭的靈柩。你旣然和他們是本家。爲什麽倒不知道這件事兒呢金士阻聽得曇花的話兒。來得希奇古怪。張署兩個眼晴。封他說道。你今天好好的。怎麽說這許多夢話。連一點影兒都没有他那裡認得什麽陳大　爺。又那裡有寫信給你的事情。家裏弱得淌屎。連一天三願飯都打算。不上來。你還要這樣的馬結他。像他這樣的黄毛小厮。都曾認得起縣大考爺來。那挑葱担糞的。也好和縣大。老爺認親戚去了。你不要上了這個小厮的當罷。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
