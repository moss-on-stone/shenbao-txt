# 1902 - 191 - 4910503

 

Page 1

 
 
[晉撫岑大中丞奏明中西合辦大學堂摺]  
　　頭品頂戴兵部尚書銜山西巡撫臣岑春煊跪奏爲晉省擬將耶穌教案賠欵另立之學堂歸併大學堂作爲西學專齋以收主權而宏教育恭摺具陳仰祈聖鑒事竊晉省自拳匪仇教釀成鉅案聯軍壓境全省岌岌臣上年調任之如疉准全權大臣来電令速結教案以紓兵禍當查耶穌教被殺教士一百五十餘命被燬教堂醫院七十餘所而教士無一在晉者無從商辦素聞駐滬耶穌教總教士英人李提摩太辦事和平在華最久平日極以愛助華人自命因電約前来旋接全權大臣電稱該總教士到京卽派總理内地各會教士来晉商辦教案該總教士又呈擬辦山西教案章程七條内第三條略云晉省釀禍之重係民智不開所致擬由晉省籌給賠欵銀五十萬兩建立學堂亦經全權大臣核飭晉省商辦嗣各會教士到晉商辦一切均極和平統計七會被燬教堂及教民的失財物應賠銀八十一萬九千餘兩除减讓銀四十六萬四千餘兩撥歸大案賠欵抵付銀十一萬六千兩實共賠銀二十三萬八千餘兩陸續清結惟建立學堂一事未與定議該總教士疉次催促函電往返隔閡殊多復於光緒二十七年八月派洋務局提調候補知縣周之驤前赴上海與之面議九月據周之驤電呈合同草底八條大致令晉省籌銀五十萬兩分期交付該總教士開辦中西學堂十年以内學堂課程及延聘教習考選學生均歸該總教士主政十年以外學堂房屋及一切書籍儀器概交晉省並不估價臣當以其捐己得之資爲晉省育才足見誠心愛晉惟訂課程聘教習選學生均由彼主政未免侵我教育之權一再電飭周之驤極力磋磨據復稱該總教士並非有心侵權特慮不如此卽不能竟其志是以持之甚堅不允慮有决裂臣彼時以和議甫成時局尚未大定晉省耶蘇教案極鉅若與决裂必致收束爲難且查約章並無禁止教會設立學堂明文東南各省教會所設學堂甚夥地方官均不能過問此次該總教士擬設之中西學堂就使未肯聽我主持不過輸出之賠欵未能收回復爲晉用耳按之約章衡之各省似尚無他大害與司道等再四籌商僉以宜委曲求全因與定議復於合同内聲明此中西大學堂與晉省大學堂一樣看待顯小以畛域之判卽隱杜干預教育之權彼時實以迅了鉅案爲心並非眞冀收育才之效也正擬俟教案全結彚案具奏兹於本年三月間該總教士帶同所薦總分教習来晉議開辦中西學堂適晉省正在遵旨開辦大學堂該總教士疉次函商請將中西學堂併入晉省大學堂作爲西學專齋並送到擬改合同底稿臣以事關創舉未敢率允當飭署布政使吳廷斌署按察使胡湘林署冀寗道沈敦和會同大學堂總理在籍户部主事谷如墉曁省城紳士籌議歸併辦理有無流弊並就該總教士送到擬改之合同祥細察酌權併是否分明去後嗣據會詳稱歸併辦理是有數利晉地偏僻士習拘囿每於外人多所歧視若歸併辦理西士晉士日相涵濡畛域以除偏畸以化仇教之端不禁自絶利一學術之弊在分門户另設學堂紛紜必甚入主出奴其禍無限若歸併辦理我課中學彼課西學各盡所能同臻精粹渾融新舊貫串中西旣無分黨之虞易收達材之效利二今日開辦學堂自以講求西學爲亟而各省所延之西教習恒苦上駟無多此皆由中外隔閡難知底藴也若歸併辦理則以西人延西人教習必能勝任所授西學可得眞傳利三晉省現辦學堂因經費難籌未能多聘洋員故西學多從闕略若歸併辦理則每年頓增數萬金經費所闕學科可以增補利四今日譯編新出者尚屬寥寥舊出者己成陳迹雖設學堂讀西學苦無課本若歸併辦理則西學專齋所譯之新書皆係大學堂之課本利五如慮以教士爲教習或非所宜則從前同文館所延之丁韙良卽係教士如慮西學專齋歸西人經理或有未善則各省方派學生出洋游學豈有逺游海外者不慮其見異思遷近在域中者轉恐眞知之汨况訂課程聘教習選學生皆商承於我更不致侵我主權此又不足慮者也詳請定議歸併並呈與李教士會議合同底稿前来臣詳加審酌該官紳等所稱歸併之利尚爲可信並將所呈會議合同底稿逐條核閱如訂明西學專齋總分教習進退去留及平日課程卒業考校均由巡撫或大學堂總理核定各節斷無主權旁落之嫌又如訂明併入後卽係中國國家學堂只講求各種有益之新學並訂明于指定各科學稍有違背或增立别項名目立將合同作廢各節可無牽涉傳教之嫌又如訂明學生由中學專齋挑選及學生年歳約在三十以下各節可無學生根柢不深逐末忘本之嫌又如訂明概不函電公使等官與聞及限滿或欵盡卽交由晉省自行經理各節可無致成交涉久假不歸之嫌且上海所訂合同有損于我彼則己允注銷此次則反覆申明合同以外概不牽涉該總教士宅心公漙興學愛晉之意似尚非虚復發策徧詢大學堂士子亦係　不歸併者少主歸並者多臣因究係各省創舉更令添入倘具奏後不蒙朝廷兪允仍卽作廢一條遂飭司道及紳士等於五月初二日暫與李提摩太曁擬聘　西學專齋總教習敦崇禮籖字呈由臣蓋印立案特如斯創舉何敢自晉而開惟有將所訂合同繕呈清單伏候欽定所有擬將耶穌教案賠欵另立之學堂歸併大學堂作爲西學專齋緣由理合恭摺具陳伏乞皇太后皇上聖鑒訓示謹奏奉硃批著照所請管學大臣知道單併發欽此 
[本館接奉電音]  
　　昨午京師飛電傳来上諭一道旨一道敬謹譯登○六月初十日内閣抄奉上諭崇善劉坤一等奏己故將軍單功卓著請賜昭雪以彰公道一摺己故江寗將軍豐紳前經毓賢奏叅撤銷專祠及予諡卹典兹據崇善等奏稱該故將軍砥礪廉隅愛惜士卒收支公欵均係實用實銷並無朘削浮冐豐紳生平戰跡尚屬著有勤勞著准其建立專祠並加恩予諡以彰勳勩欽此同日奉旨成都副都統著蘇嚕岱調補所遺正紅旗蒙古副都統著吉陞補授欽此 
[還津喜電]  
　　昨日午後滬上官塲得京師来電云本月朔日皇太后皇上面諭新簡廣西巡撫王芍棠中丞會同擢升山東巡撫周玉山中丞與各國使臣互議交還天津一事中丞兩次辯論得將各武員條欵删除於 
 
 

Page 2

 
 
初八日一體議結閱一日中丞據情回奏并稱己限於四禮拜内將津地地交還不另訂立約章惟彼此照會外部大臣以昭信守兩宮聞之甚爲欣慰註所謂各武員條欵計一十九則又第二三次各擬添二則皆出自駐津各國都統之手己登上月二十五六日報端厥後酌議删除則本月初十日報端亦曾錄登大略印以今兹京電一一相符足見本館凡事咸得風氣之先並不專事浮光掠影也 
[禀建專祠]  
　　杭州訪事人云合肥李文忠公薨逝後浙省士民念及粤匪擾浙時公由蘇督兵助剿克復嘉興各州縣厥功甚偉感懷前烈允宜報以馨香爰由紳士聯名禀請撫憲任筱沅大中丞專摺人奏請在省垣建立專祠奏旨允准隨由藩憲札委候補縣德大令恩會同紳董在西湖金沙港左文襄公祠之西相度基址繪圖貼說呈請大憲核定以便釋日興工 
[四續閩省奏設學堂章程]  
　　一講授定有時刻教習上講堂時先將前一日功課隨召諸生到前考問學生如有疑義隨時立簿摘記俟教習問畢上前舉質一講堂坐位各班暫以考取名次爲序俟到堂三個月俟考其勤惰以升降之一學忌躐等學生請業應就平日功課講求不得於課外另抽疑義質証庶循序漸進始能日起有功一西國學堂立有一板凡有繪算悉書其上以便授受學生到板考問不得退縮推諉若到板屢問不能一答者概記一○分一西文書算稿不清者扣分一西文書寫繪算田教習隨時限定不得逾限不繳違者記○分一入講堂後不得私行出外如有要事必須臨時告明教習違者記○分一學生入堂按班徐行不得爭先　後及吸烟喧笑等事暑天不得袒裼環辮脫襪冬天不得聳肩袖手違者記過一學生不帶聽習課文及應用紙筆空手入堂者以懶惰記過一學生既經扣名不得以請託復充卽三年後招考如有改名冐進者經察出將各保人議罰一學堂備置粉牌數方所有應行傳知事件前一日繕牌懸於講堂之外俾衆咸知所定約規章程除刊發外仍隨時摘要牌示課程一堂中分設正備齋附齋課中文經史掌故時務譯書及英文法文西算政藝各學一中文皆諸生所夙習兹就學問深淺分作三班第一班習中文比照課表遞年功課略與　前第二班以下　照課表講授一備齋以二年爲畢業之期正齋以四年爲畢業之期其遞年功課分首季次季詳列課程表俾教習學生以漸而進各有持循中文西文均分班學習每班人數由總教習監督酌定一夏季春分後秋分前上午八點鐘講授中交十一點鐘出齋下午二點鐘講授　文算學至五點鐘出齋中間均出齋歇息十五分鐘冬季秋分後春分前上午八點半鐘至十一點半鐘習中文下午一點鐘至四點鐘習　文算學中間亦歇息十五分鐘夜間各在學舍温習功課限十點鐘歇息一學生除中文各宜肄業外其英文法文旣經分齋山總教習酌量匀撥或於未開課以前由學生自行呈請仍候總教習核定開課以後不得任意更改如有志兼習者應俟所習畢業後再行兼習以杜不專不精之弊一學生功課仿照宋代積分之法由各教習按日記分每七日彚呈總教習存查季課年課即憑參　以定等第記分之法以功過分門每門滿十成二十分者爲上上等八成以上爲上等六成以上爲中等以下爲下等一中文月課由各教習定期考校評擬甲乙彚繳總教習鑒定季課年課由管理學堂司道總教習定期會考分别優劣與西文叅互比校以定去留一西文月課由各教習定期考校卽以本月講授洋文算學命題取定甲乙彚繳總教習存記季考年考由管理學堂司道總教習定期會考卽以本季講授洋文算學由英法文正教習擬題英等級以平日堂誤三分之二本考卷三分之一由總教習監定一學生未經禀假無故曠課者記過如有因事請假到堂時應自行赶捕補課庶續聽新課不致茫無頭緒假期逾兩個月扣名其委係因病者不論一中學以經史爲根柢惟訓詁考證非今所急自應擇其　要有關政冶者以資講習經史專門之業餘則從緩一輿地之學爲經史所資輿圖善本如皇朝一統地輿圖亞亞東部全圖福建全省地輿圖均宜先行熟習次及全毬乃不至茫然無據一古今掌故者目繁夥由各教習略分吏户禮兵刑工交涉各門摘要購買隨編課本但使洞悉　流不必侈語淹博詳古略今爲中學宿弊今於經史之暇取近人著述有關時務者以次講求爲學古人官之助一讀書之有劄　所以騐心得使温習惟考訂記誦論議徒紛殊少實用諸生劄記以通曉大意爲主每六日呈由各教習彚呈總教習以騐學識一東省課程於中文但舉學科不標書目兹以課本未經編定頒行應將講習所用之書以次列表以便諸生購備與各屬學堂仿照辦理[  章程仍未畢明日再賡續]  
[惡奴弑主]  
　　杭州采訪友人云浙江候補副將李副戎國棟於本月初六日之晚突被家丁王得標刃傷身死當經家屬將王丁綑綁飛報錢塘縣署錢邑宰汪半樵大令立卽帶回刑仵前往相騐并王丁訊鞫士丁狀類瘋顚語無倫次訊之他僕僉稱是日主人大醉後臥於榻上王丁不知因何持刀奔入向之行兇小的等均在外間並不知悉大令略詰數語卽飭將王丁加上全身刑具押解回署訊懲另有僕役三人一併帶回備質 
[都戎被劾]  
　　杭州訪事友人云杭恊城守營都司張誠齋都戎忠信邇因採訪不力營務廢弛經撫憲任筱沅大中丞咨商督憲許筠菴制軍具摺參劾一面先行撤任其遺缺由制軍電札浙江候補都司陳都戎清華接署都戎奉札後隨卽趨赴撫轅禀謝擇於六月初一日接印任事 
[明府被控]  
　　武昌訪事人云湖北補用知縣署荆門州直隸州李紹逺明府籌辦紳富捐與绅士大相齟齬日前紳士會同某某等百餘人投撫轅遞禀呈控撫憲端午橋中丞札委試用知縣士大令前往查辦大令查實後當卽據情禀覆中丞赫然震怒飭將明府摘去頂戴交江夏縣看管 
[蘇鄉盜案]  
　　蘇州訪事友人云本月初五日午前婁門外某鄉周姓家突来暴客九人肆行劫掠衆鄉人見若輩皆手執槍械不敢掩捕任其飽掠逺颺中有某甲者性頗機警於其去也尾隨其後見九盜共登舟駛至婁門附近卽停泊隨有五盜登岸入城乃將情飛報元和縣署縣主金苕青大令立飭公差數名隨中往捕迨登舟查問四盜答稱　緝私槍船詰問管帶官姓字四盜語塞差乃直前欲執四盜開放空槍以拒差不稍退却二盜見勢不妙登岸奔逃其中一盗躍入河中鳧水遁去惟一盜被差獲住在艙中起出贓物四包洋銀一百餘元連船解回禀知大令大令飭將盜釘鐐收禁一面嚴緝餘黨按律訊懲 
[潯江火警]  
　　九江訪事人云潯郡東門内試院比鄰五縣公所於本月初四日未刻失火文武官均臨塲彈壓各水龍風馳電掣而来併力撲滅是日酉刻龍開河口所泊撫船一艘忽亦失火幸人多水近得以撲滅然己僅存船底矣造初六日未刻琵琶亭畔所泊瑞記裝煤油之駁船又燒去煤油八百餘箱 
[杭郡官塲紀事]  
　　杭州訪事人云浙江督糧道陸吾山觀察於上月某日因公赴申兹己事竣本月初三日乘舟回省各屬員均在馬頭 
 
 

Page 3

 
 
迎接如儀○藩憲誠果泉方伯因邇来京餉待用甚急爰卽凑集銀十萬兩委候補知縣陳大令金聲管解己於本月初六日開庫兌銀卽日雇船裝載解運入都矣 
[漢江浴鷺]  
　　漢口訪事人云漢川絲釐總辦楊寄鴻太守以邇来商人載運絲斤時有繞越偷漏之弊爰禀明督憲張香濤宮保釐訂新章分設緝私局數處添延司事昕夕嚴查有願作線人者酌量奬賞似此竭力維持釐務或稍有裨益也○上月一十九日之夜夏口廳所轄鍾山廟左近忽有匪徒數十人蜂擁至富人朱姓家肆行刼掠瀕行復抛擲火罐致延燒鄰居十一家幸四鄰聞警而来當塲拘獲匪首一名業己送官究辦矣 
[上海官塲紀事]  
　　昨日前署上海縣戴子邁明府由蘇来滬先詣道轅謁見蘇松太兵備道袁海觀觀察繼至上海縣署投刺縣主汪瑶庭大令延入花廳茗談良久○昨日派駐滬南之撫標滬軍營管帶龍葆珊遊戎命駕至上海縣署拜會縣主汪瑶庭大令晤談良久而别○新委貨捐局總辦文幼峯太守於日前由蘇垣来滬涓吉昨日蒞局接鈐視事並赴各當道各商董處拜會 
[星軺小志]  
　　前出使英義比三國大臣羅稷臣星使任滿回華旣抵滬江假寓禮查客棧簡駐義國大臣許靜山星使則假長發棧爲行轅大約月之望前後卽須持節出洋聞羅星使回華時尚留劉寳森觀察曾叔吾太守陳安生譯史在　西歴六月三號卽中歴四月二十七日星軺離騷士蒙登海口西歴六月七號即中歴五月初　日離芝卜羅地西歴六月十一號即中歴五月初六日離芝納雅西歴六月十二號卽中歴五月初七日抵那浦魯西歴六月十六日即中歴五月十一日抵波賽西歴六月十七號卽中歴五月十二日過蘇彝士河西歴六月二十二號卽中歴五月十六日抵亞丁西歴六月二十八號卽中歴五月二十三日抵珂琅西歴七月二號卽中歴五月二十七日抵檳榔嶼西歴七月四號卽中歴五月二十九日抵新加坡西歴七月九號卽中歴六月初五日抵香港西歴七月十三號卽中歴六月初九日至上海并聞其姪叔羹方伯於上月之杪交卸新加坡等處總領事篆務航海回閩日内當由閩来滬省視云 
[携卷遄回]  
　　日前江蘇臬可效述堂廉訪寺委候補縣陳仲陶明府来申會同縣主汪瑶庭大令研訊己故招商局總辦馬眉叔觀察家妻妾爭產一案當提馬妻黄氏妾姚氏訊供而族長馬良避不到案因諭令兩造開呈家產清單以憑核奪厥復兩造開單禀覆仍無實在情由明府以廉訪諭令迅速斷結恐逾限期特於昨日携卷宗回蘇禀請該奪 
[故守移厝]  
　　正任江寗府知府沈碧香太守在南市江蘇海運局染疫而殁隨由公子筮期今日將靈柩寄厝西門外殯宮一俟秋凉然後扶返粤東原籍 
[不允繪圖]  
　　江南機器製造局總辦毛實君觀察前經禀請兩江督憲劉峴莊宫太保照會出使日本大臣蔡和甫星使以本局砲廠工人擬赴日本海軍省閱視各種快砲繪圖携回以便開爐仿鑄宮太保許之觀察因於上月委帮辦陳霽南明府帶同工匠及繪圖人等赴東日前星使電致督轅謂日人不允繪圖未免徒勞往返前日宮太保電札到局觀察正擬請星使轉致駐日總領事商請通融隨接明府電文謂曾赴軍營察看砲式惟繪圖一節斷難如願以償大約日内將附船回滬矣 
[施茶防患]  
　　每屇夏令好善者往往就門外設茶缸俾貧民藉妥渴吻然缸不加蓋每有蠅蚋飛墮飲之卽疾疫叢生租界工部局總董濮蘭德君有見於兹特於昨日派司事向各施主告以原由勸令一律加蓋亦防患未然之道也 
[車夫猝斃]  
　　前日一千二百十七號小車夫某甲行經一洋涇橋南首法租界中猝然倒斃嗣爲巡街捕所見報知捕房捕頭令包探查知滬上並無屍屬因投同仁輔元堂分局報請給棺收殮厝諸荒阡 
[拾金不昧]  
　　前日某號東洋車載客至某處迨下車遺下小銀錢二百枚車夫以無從送還特於昨日送至捕房請爲存留以待失主認領捕頭嘉之以下等人而能拾金不昧誠哉古道可風也 
[上海縣署瑣案]  
　　武生唐錫卿控稱陳庚生訛詐不遂奪去耕牛三頭售與朱家木橋左近某宰牛作等情經縣主汪瑶庭大令提陳訊押迄今日久尚未理清前晚大令提陳復訊陳供唐恃入武庠誘孀逼醮致被某孀婦之夫族將牛牽去實與小的無干大令謂爾前堂業己認明今日何又胡賴著責一百板押候理明違干再比○浦東爛泥渡巡防局員某君解　酒之張全全及收贓之蔡長春到縣前晚大令升堂研訊張供小的係浦東人四月初三日友人阿寳阿金邀至楊家渡遊玩及黄昏時偕赴公和順酒坊竊得酒四壜山阿金售與爛泥渡蔡長春麫坊每壜得洋銀七角至本月初六初九等日復竊十壜仍照原價由蔡購去小的僅在外接贓並不入内故阿金祇給小銀錢十餘枚後被巡防局中人查悉派差至　處吊去原贓並將小的與蔡獲解案卜叩乞施恩蔡供小的在爛泥渡開麫坊四月中並木買酒惟前日忽見披屋内有酒六壜正在查問旋見阿金到来稱是伊物意欲售去因議價未洽尚未成交未幾巡勇卽来吊贓叩求　蔡大令謂爾若不收贓阿金焉能將酒藏於爾處倘被爾訴知地保反爲不便人雖至愚何至如此蔡語塞遂供認收贓是實大令著交人保出速措洋銀十四元賠償酒價張責一百板押候再懲○賊犯陶閏生行竊某姓家報時鐘一架經縣捕拘獲起出原贓並當票十餘張解送至案前晚大令向之訊究陶供小的係川沙廳人向業成衣近因失就貧難度日不得己而出此下策從前並未犯過尚乞施恩大令判責三百板押候覆核 
[馬路工程局紀事]  
　　日前竊賊殷慶福潛至大馬頭某米店撬門圖竊經店中人拘送馬路工程局總辦翁子文太守倩襄讞委員黄衡堂二尹訊明判令枷號半月昨己期滿飭即帶案疏枷○騙子徐金生向陸銀和行騙不遂控經黄二尹研訊判令枷號半月昨己期滿疏枷矣○鄉人蔡小弟在馬路中擔糞違犯工程局定章被巡捕拘送至局一尹判枷號三天昨己期滿命將枷開去交人保釋○江北車夫彭六開乾没某氏婦所遺摺扇一柄控經黄二尹研訊斷令押候查明再核前日復訊彭堅不承認二尹命交人保出帮同尋緝○萬言莊持舊鐵釘十餘枚售與豐記馬頭某店被汛捕拘解至局黄二尹飭捕吊到原贓研訊之下從寛斥釋贓存候失主具領 
[美租界捕房紀事]  
　　昨晨有駕駛貨車之甲乙丙三人飛馳至北蘇州路偶不留意碾傷甬人張阿有之足痛極聲嘶經某號華捕一併拘入捕房捕頭見張傷勢尚輕令送同仁醫院求治甲乙丙罰出養傷洋銀若干從寛釋出○前晚偷兒劉阿祥混入裏虹口鄉民某姓家竊衣若干件携之而逸旌被失主追獲扭入捕房捕頭令押候解送公堂禀請讞員張柄樞司馬訊辦○前晚某西人醉容可掬在百老匯路恣情胡閙某號印捕見之恐肇禍端設法拘入捕房捕頭令押至酒醒時釋出 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界租界公堂瑣案]  
　　王阿卿向李山牙訛詐行兇由包探顧阿六抱解請究讞員張柄樞司馬商之美副領事判責四百板函送改過局禁押一年○前晚新閘陳才裕店内空肇火災事後捕頭派包探張天林往查實因積草太多所致爰將陳傳案請究司馬判罰洋銀一十元○奚雲洲持銀臂釧至石榮卿押店質錢石察係僞質扭交某包探解案請究司馬判責四百板遞解回籍僞釧鎔毁○張文其竊取王德明家衣服由某包探拘解請究司馬判責五百板遞回原籍○陳阿喜竊取錢永林家衣服由包探張寳成拘案請究司馬判責二百板○王榮法行竊向惟信家衣服由三百九十號巡捕拘入捕房捕頭令包探劉光震解案請究司馬判責四百板○小工張德元行竊美最時洋行鐵練一條經某包探查獲拘解請究司馬判責三百板發押捕房半月○林孫氏探張阿元攫去小洋銀二枚并被擊破頭顱張共出在氏家聚賭起釁伊自將頭磕傷叩求明察司馬判責三百板氏傷著自行醫治○甬人莊阿清訴稱王永福来購雪茄烟一枝論價不合致被擊損門牙司馬判責王三百板○甬人周来生與余禮富口角被用小刀戳傷右臂因將余扭案諸究余供周目將碎碗劃傷司馬判責余三百板○包探顧阿六禀稱徐阿寳向徐阿壽借貸不遂以致行兇小的見之爲特拘解請究司馬判責三百板○包探徐申慶禀稱包其昌失去雕翎扇投報捕房小的查知此扇係己歇車夫孫阿二所竊爲特拘解請究司馬判責三百板發押捕房一月○陳阿福行竊陳福寳家衣服報由包探沈阿岳拘獲解案請究司馬判責四百板遞解回籍○包探劉光震禀稱張林林之子和尚將家中金約指及衣服竊出報由小的拘解請究司馬判責三百板交其父領回管束○包探王長桂禀稱前有某甲者失去皮匣内鈔票洋銀一百零二元報由小的查係馬阿毛所竊將馬拘獲詰知某圖地保胡永春分用洋銀八十二元是以一併解案請究司馬將胡交王探帶回押繳洋銀八十二元再責三百板馬旣繳洋銀二十元從寛開釋 
[法租界公堂瑣案]  
　　前者王開　阿三徐阿大三人在途滋閙被包探拘解至案讞員杜枝園大令訊究之下王供小的生有一女因家貧難以度日售與粤人李裕記爲螟蛉陸徐一人欲向小的分肥是以互相滋閙大令以其情節支離飭將女發普育堂暫行留養昨禮拜二堂期命提研詰王供此女實係小的親生並無别情叩求明鑒陸徐同供此事實與小的等無干大令與法總領事署費繙譯官會商飭將二人一併送縣訊究○有陶樹甘者在西門内某姓所開水烟袋作學藝因懶於工作被作主逐出前晚行經法租界某包探以其形跡可疑拘案請訊大令飭發交某善堂留養待家屬具領○宏順昌新衣店主夏晉生前因不戒於火延燒左右鄰事後包探查得是店曾保火險銀二千兩因解請大令訊供大令以情節可疑著將保險單繳案塗銷并判罰洋銀一百元昨日夏己如數繳呈大令以左鄰湯團店主湯素泉小本營生不堪波累著於是欵内提出洋銀五十元作爲撫卹費 
 
 
 

Page 10

 
 
   
 
 

Page 11

 
 
[光緒二十八年五月二十六日京報全錄]  
　　宮門抄諭旨均錄前○陜西巡撫升奏爲辦理義振各員紳異常出力懇恩仍予優奬以示鼓勵摺○江西巡撫李奏爲調補省會首縣要缺摺○江蘇巡撫恩奏請飭部換鑄印信片 
頭品頂戴尚書銜陜西巡撫奴才升允跪奏爲辦理義振各員紳董實係異常出力懇恩仍予優奬以示鼓勵恭摺仰祈聖鑒事竊奴才前准部咨議駁陜西辦振各員請奬一摺聲明義振各紳亦應另行按照辦振保奬章程具奏等因自應遵照辦理但念陜省前歳奇荒災深欵鉅全賴官賑義振相輔而行窮民始能漸有起色恭讀諭旨辦賑出力各員准照軍營異常勞績奬叙朝廷懸懋賞以待有功實爲秦民再生之根本現在賑征竣在事各員紳異常辛苦誠不忍没其微勞所有本省辦振各員己由奴才奏懇鴻施仍照異常勞績奬叙於光緒二十八年四月初十日奉硃批著照所請欽此義振各員紳其勞勩止復相同而自備資斧跋涉逺来實心向善之忱又似過之自不忍令其向隅奴才己將原擬各官覆加查核果與定例不符者另行更正多名竊念該義紳等濟困扶危發於至誠久在聖　洞鑒而以恩施之逾格代災沴之流行激生人慕義之心爲將来籌振者勸關繫實非淺鮮合無仰懇天恩俯准照擬分别給奬俾昭公允而慰成勞是否有當謹開單繕摺恭呈御覽伏乞皇太后皇上聖鑒訓示謹奏奉硃批該部議奏單片併發欽此謹將擬保辦理義振各員紳敬繕清單恭呈御覽計開一帮同江蘇候選教諭嚴作霖辦理義振各員紳指分江西試用通判柳暹擬請免補本班以直隸州知州仍歸江　補用指分山東試用布經歴熊逺猷擬請免補本班以知州仍歸山東補用指分安徽試用府經歴鄒世衡擬請免補本班以知縣仍歸安徽補用知縣用指分湖北試用縣丞李道謙擬請免補本班以知縣仍歸湖北補用分省試用縣丞馬啓程擬請免補本班以知縣分省補用鹽大使職銜高乃昌擬請以鹽大使歸部選用候選縣丞嚴宗銘擬請俟選缺後以知縣用候選知縣沈祖煌擬請俟得缺後以直隸州知州用兩淮候補鹽經歴沈學禮擬請俟補缺後以知縣用府經歴職銜楊泰錕擬請以府經歴歸部選用縣丞職銜羅會年擬請以縣丞歸部選用縣丞職銜夏鴻飛擬請以縣丞歸部選用候選巡檢吳琪擬請免選巡檢以縣丞不論雙單月選用候選從九品尹允熊擬　免選從九品以縣丞不論雙單月選用縣丞職銜華慶雲擬請以縣丞歸部選用縣丞職銜過梧擬請以縣丞歸部選用　附生徐受齡擬請以縣丞候選附生蔡慶鈞擬請以縣丞候選兩淮試用巡檢葉昭監擬請免補鹽巡檢以知事仍歸兩淮補用　監生劉紹銘擬請以鹽巡檢歸部選用俊秀何仲賢擬請以巡檢歸部選用監生紀霖擬請以　檢歸部選用俊秀陸康善擬請以巡檢歸部選用　監生鄒增順擬請以巡檢歸選用俊秀李文楫擬請以典史歸部選用知縣用分省試用縣丞晏宗壽擬請以知縣分省補用遇缺先復設訓導楊正鈞擬請仍以復設訓導本班遇缺前先選用並請加國子監學正銜縣丞職銜朱魁光擬請以縣丞歸部選用安徽試用縣丞李振逺擬請俟補缺後以知縣用縣丞職銜唐鵬壽擬請以縣丞歸部選用一帮同直隸永平府知府管廷獻辦理義振各員紳河南議叙知縣楊年鏞擬請俟補缺後以直隸州知州用四川試用府經歴劉蔭昌擬請以知縣仍留原省補用甘肅試用縣丞李寳洵擬請以知縣仍留原省補用陜西試用典史趙樹箴擬請以典史仍留原省歸候補班補用監生孫德忠擬請以巡檢歸部選用俊秀殷承銓擬請以從九品歸部選用俊秀吳辰宏擬請以從九品歸部選用一幫同山東泰安府知府潘民表辦理義振各員紳六品銜監生潘正元擬請以知縣主簿歸部選用鴻臚寺序班王如莘擬請以縣丞分省補用湖北試用巡檢莊熙擬請免補本班以縣丞仍留原省補用俊秀潘福堂擬請以從九品歸部選用俊秀劉元善擬請以從九品歸部選用優廪生高增遜擬請以訓導遇缺選用監生劉克昌擬請以巡檢歸部選用候選本班先教諭張宗善擬請俟選缺後以知縣用一帮同江南舉人劉鍾琳辦理義各員紳雙月候選内閣中書吳煥章擬請以内閣中書不論雙單月儘先選用江蘇試用藩經歴樊漙霖擬請免補本班以知州仍留原省補用縣丞銜監生張先預擬請以縣丞歸部選用安徽試用縣丞王道吉擬請俟補缺後以知縣補用附生劉啓勤擬請以縣丞歸　選用廪貢生候選教諭劉鍾琭擬請以知縣歸部選用雲騎尉世職監生趙守卿擬請賞給四品封典俊秀夏登第擬請以典史歸部選用俟秀王泰擬請以典史歸部選用俊秀劉啓宏擬請以典史歸部選用監生楊奎光擬請以典史歸部選用五品軍功時桂芳擬請以把總歸兩江督標儘先拔補一帮同候選道前刑部郎中周寳生辦理義振各員紳花翎雙月候選同知蘇秉彝擬請免選本班以知府歸部選用指分山東試用縣丞馬吉梅擬請免補本班以知縣仍歸原省補用州同職銜孫德生擬請以州同歸部選用州同職銜洪翰章擬請以州同歸部選用前山東蓬萊縣知縣王紹勳擬請俟補缺後以直隸州知州補用先換顶戴文童汪宗成擬請以典史歸部選用文童陳葆瑛擬請以典史歸部選用廪生王士修擬請以訓導選用附生牛瑞治擬請以主簿候選文童王傑三擬請以未入流候選花翎四品銜指分山西試用直隸州張文濬擬請加道銜 
江西巡撫臣李興銳跑奏爲省會首縣要缺需員籲懇天恩俯准調補以資治理恭摺仰祈聖鑒事竊照南昌府屬之新建縣知縣文聚奎告假修墓經臣恭摺具奏接准部咨開缺所遺新建縣知縣係衝繁難二項相兼要缺例應在外揀員調補查該縣地當省會首邑水陸交衝政務繁劇兼有發審委辦事件必得精明幹練才堪肆應之員方足以資治理查吏部奏定章程内開首縣缺出於通省正途人員内排選調補等語臣與藩臬兩司在於通省中簡知縣内逐加遴選查有吉安府泰和縣知縣郭曾凖年四十三歳福建侯官縣人由附生中式光緒己丑科本省鄉試舉人己丑科會試後大挑二等以教職用壬辰科會試中式貢士殿試二甲朝考一等引見改翰林院庶吉士二十一年乙未科散館引見奉旨以知縣卽用欽此選授今職旋在山東振捐局捐加同知升銜光緒二十二年四月初八日到任二十八年補行二十七年大計保薦卓異該員識力堅卓盡心民事以之調補新建縣知縣實堪勝任本任内並無積案及欠解錢糧承緝末獲盜案己起降調革職叅限案件與調補之例相符據藩司柯逢時臬司明徵會詳請奏前来合無仰懇天恩俯念省會首縣要缺需員准以郭曾準調補新建縣知縣實於政治有裨如蒙兪允該員係現任知縣調補知縣銜缺相當毋庸送部引見其任内一切因公處分遵例毋庸核計至該員係初調之員任内罰俸銀數另行造册送部按限催令完繳謹會同兩江總督臣劉坤一恭摺具奏伏乞皇太后皇上聖鑒訓　再所遺泰和縣知縣係專衝不兼簡缺容俟接准部覆截缺照例揀員另行請補此案藩司於光緒二十八年四月十八日出詳合併陳明謹奏奉硃批吏部議奏欽此 
　　恩壽片再准咨各衙門印信模糊例應隨時呈請換鑄等因兹查常鎭通海道及鎭江關揚州關奉部鑄頒關防三顆歴今行用年久篆文字跡均己模糊難昭信守據該關道長恒備具印模册結分案請咨部換鑄前来臣覆查無異除將印模册結分咨吏禮二部查照外理合附片具陳伏乞聖鑒飭部鑄給施行謹奏奉硃批禮部知道欽此 
 
 

Page 12

 
 
[光緒一十八年五月二十七日京報全錄]  
　　宮門抄諭旨均錄前○陜西巡撫升奏爲知縣人地未宜揀員互相對調摺○又奏爲懇恩准將丁憂道員調充大學堂總辦片○又奏爲續請　勵辦振各員紳片○盛京將軍增奏爲瀝陳辦理西流水珠珠湖圍荒地情形片○江西巡撫李奏爲道員助振請旨准予建坊片 
　　頭品頂戴尚書銜陜西巡撫奴才升允跪奏爲知縣人地未宜揀員互相對調以重地方恭摺仰祈聖鑒事竊知縣爲親民之官必須人地各得其宜方足以資治理兹查有漢中府屬城固縣雖係簡缺惟地居南山五方雜處詞訟繁多並有教堂四十餘處非肆應之才不能勝任現任知縣仇繼恒年四十四歳江蘇上元縣人由附生應光緒八年壬午科江南鄉試中式第三十名舉人十二年丙辰科會試中式第四十四名進士改翰林院庶吉士旋丁憂服滿起復十八年壬辰科補行散館改户部主事簽分江西司兼北擋房雲南司井田科行走二十二年二月呈請以知縣銓選二十五年正月選授城固縣知縣二月引見五月領憑到省十七日到任二十七年十月調署鳳縣知縣十一月二十一日到任該員志潔行芳才明學裕惟與城固縣缺不甚相宜自應酌量對調以重地方查有同州府屬郃陽縣知縣徐晉現年四十三歳江蘇江寗縣人山監生中式光緒壬午科順天鄉試舉人考取覺羅官學漢教習十六年轉補左翼覺羅官學漢教習報捐期滿引見奉旨著以知縣用欽此在晉振捐案内核奬同知銜花翎二十一年捐指陜西十月十四日領照到省一十二年捐分缺間補用免試用二十四年正月經前陜西巡撫臣魏光燾以辦湘軍後路出力保俟補缺後以直隸州知州補用二十五年補授郃陽縣知縣二十六年捐雙月候選知縣並免離任十月二十二日到任二十七年二月調署南鄭縣事三月經前護撫臣端方以隨辦皇差保俟歸知府班後加三品銜五月一十六日到南鄭縣任該員才學亦優長於因應以之調補城固縣知縣實屬人地相宜所遺郃陽縣知縣員缺地處平原詞訟較簡卽以仇繼恒對調亦堪勝任任内並無展叅有關降調及盜劫己起四叅之案均均與例相符如此一轉移間人地各得其宜吏治可收實效如蒙兪允該員仇繼恒徐晉係以簡缺知縣互相對調銜缺相當毋庸送部引見據藩司會詳前来奴才覆查無異所有知縣互相對調緣由謹會同陜甘總督臣崧蕃恭摺具陳伏乞 
皇太后皇上聖鑒訓示謹奏奉硃批吏部議奏欽此 
升允片再陜西開辦大學堂經奴才委前按察使候補道吳樹棻充當總辦於學堂應辦一切事宜深資贊助而該員巡丁内艱扶柩回籍因之暫委他員代理查大學堂總辦内而延接總教習曁中西各教習約束生徒稽查功課外而督飭提調並各委員綜理一切文案收支其事至繁其責甚重一有不稱衆論煩滋該員吳樹棻學業夙精旣副羣情之望材能素裕足持庶務之平現當學堂經始總辦一事仍以吳樹棻爲最宜查丁憂人員向許充當書院山長若委該員爲大學堂總辦事屬相同與别項差使迥别合無仰懇天恩府准將丁憂候補道吳樹棻調充陜西大學堂總辦以期整率而專責成出自鴻施逾格是否有當謹附片具陳伏乞聖鑒訓示謹奏奉硃批著照所請欽此 
升允片再據浙江義紳候選　周寳生牘稱前派分省補用通判葛文濬州同職銜王瑞芷鹽大使職銜沈保儒候選訓導洪紹功從九品職銜白純燿同赴三原縣辦　義賑該紳等俱係曰備資斧事必躬親實惠及民足輔官振之所不及因該處竣事較遲故上年義賑請奬時未獲與諸紳並列又據山東義紳直隸太平府知府管廷獻禀稱前辦三原醴泉咸陽耀州臨潼五州縣義賑通計同事數十人其尤爲出力之楊年鏞寺七員業經奏請奬勵兹查尚有江蘇常州府學訓導楊寳森員亦係始終在事出力異常若不據實陳明未免有河隅之憾應懇補行覆奬等因由籌賑局司道詳請具　前来奴才查該義紳等救災賑困奮勉可嘉前案旣漏示叙入現經查安未便没其勞勩自應一併請奬以勵勤事而策方来所有辦理義賑之分省補用通判葛文濬擬請以直隸州知州分省補用州同職銜土瑞芷擬請以州同歸部選用鹽大使職銜沈保儒擬請以鹽大使歸部選用候選訓導洪紹功擬請加五品銜從九品職銜白繩燿擬請以從九品歸部選用江蘇常州府學訓導楊寳森擬請以知縣在任候選合無仰懇天恩俯准照擬給奬出自逾格　慈謹附片具陳伏乞聖鑒訓示謹奏奉硃批鑒欽此 
增祺片再珠珠湖圍有良弼私占之地九十三方於光緒二十六年查辦案内奉撤出上年春夏間多有願以鉅欵承領者奴才鍾靈接辦圍荒後以奉省　燹之餘辦公無欵可藉此項稍濟然眉當經會同奴才增祺奏明良弼交出之地另行辦理在案維時報領之民田志令等係良弼租户久種珠珠湖圍地畝願以八萬兩銀承領及經傳問又供稱平地九十三方連山荒共一百三十方地數旣覺可疑並因時方需欵意存挾制忽稱願領忽稱不願領屢次反覆視墾政如兒戲當將田志令等交縣看押奴才等詳加商酌良弼私占之地有無山荒在内須俟清丈後方能明確先將正叚上地擬每畝收荒價庫平銀四兩中地擬每畝收荒價庫平銀三兩先儘租户領種以免失業疉輕出示曉諭該租刻　置若罔聞及外户有報領者該租户劉富等又懇求承領旣經校准又抗不交價致報領之外户亦皆中止貢生田勝榖圍中著名之劣紳也黨羽衆多素好生事上年夏間唆使該租户等毆差經奴才增褀飭拿未獲田志令劉富等之變詐亦查係田勝榖指使奴才鍾靈並訪聞田勝榖有行賄局役等情飭委員設法將其拿獲審明行賄屬實贓未入手卽一面咨革貢生一面交縣看押各在案伏查良弼私占之地名爲九十二方其實尚有浮多田勝榖使田志令等將山荒牽入三十七方朦渾取巧詭計旣不得行田勝榖遂在暗中阻撓欲使該處地畝不能放出此等風氣全由良弼任内縱容不肖紳衿干預墾政把持日久牢不可破若再事姑息則四流水項荒務不復能辦現經委員侯濟等文清良弼私占之地　叚一百一十六方有奇其毗連未放之山荒一百四十四方有奇與田志令等所供數目大相懸　奴才鍾靈復親往該處按畝履勘正叚一百一十六方内肥瘠不同難概照上地中地收價商之奴才增祺擬凡不及中地者照中地荒價再行核减每畝收庫平銀一兩以示平允而使招領至良弼所留珠珠湖圍各地照前經奴才等札飭開原縣何良弼調取旋據該縣詳稱良弼地照因亂遺失等情詳覆前来所有良弼所　該　各地照擬請一律作廢免生枝節除將田勝榖仍行嚴押外理合附片員陳伏乞聖鑒謹奏奉硃批該部知道欽此 
李興銳片再江西上年大水爲災收成歉薄入春以後米價騰踴民情益形困苦經臣奏明減免進口米釐並多籌勸義　藉　接濟兹據江蘇武進縣人候選道盛重頤遵其己故生母二品命婦盛劉氏遺命售變簪珥湊集銀一千兩田上海仁濟善堂紳董携帶来江散放義賑呈經藩司柯逢時核明詳請奏奬前来臣伏查士民人等捐助振欵至千兩以上例得請旨建坊給予樂善好施字樣今盛重頤遵　遺命報捐千金以助振濟洵屬善承先志核與建坊之例相符合無仰懇天恩俯准候選道盛重頤爲其己故生母二品命婦盛劉氏在本籍曰行建坊給子樂善好字樣勿庸給予坊銀以昭激勸除咨部外理合附片具陳伏乞聖鑒訓示謹奏奉硃批著照所請禮部知道欽此 
 
