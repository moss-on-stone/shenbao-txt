# 1911 - 198 - 4913813

 

Page 1

 
 
   
 
 

Page 2

 
 
宫門抄 
六月二十七日召見内閣總協理大臣肅士方履中衡吉 
論說 
[論遠東大局日趨於危迫（審）（宜）（續）]  
滿蒙新疆一帶。以今日而論。固猶在我國主權之下也。以我國之土地而聽他人任意進兵。試問領土之主權何在。且與我國際交誼。尚未斷。絶而竟公然進兵佔地。試問俄人之用意何在。萬一我國任。其横行。不加制裁則西北數十萬里之土地。不啻俄人囊中物矣。蓋我有之土地。事事祗。能任我之自爲。雖毫末之。微亦不容他人混合其間。而况。軍隊進行。土地佔領之事。實乎。按今日之情勢而論。俄人銳意進兵。施其强暴之舉動。又以種種莠言。聳人之聽。挑我之釁。固有待時而動。乘隙而起之意。藉示曲直是非之所。在以冀天下人不予以擾亂和平之罪耳。是乃俄人歷來用。心之深隱。不難洞燭其奸者。苟我國出以含垢忍辱之手叚。不與交涉。則我之土地。無形之中。已被其佔領。僅派二三大臣。駐紥其間。牽手縛足。辦事動稱爲難。亦何取於是哉。在表面觀之。地方行政。雖在我掌握之中。其實徒。負空名已非我國之物矣。奈何政府諸。公仍夜深夢酣。而不之警惕也耶。日來東省總督伊犂將軍等時有警告到京。均爲俄人軍事問題。而閣臣不負責任。但交軍諮府海陸軍部核奪。濤蔭諸大臣每以一警告而開一會。然屢次會議不聞有何主張。有何籌備。但聞關係重大。不便宣布。極宜秘密秘密而已。嗚呼以關係國家存訅之大事。僅由政府二三大臣任意處。置之。我國前途之危急。誠有不堪設想者矣總之以現今麻木不仁之政府。當此積火厝薪之時局不存奮發有爲之志。但有苟安旦夕之意。爭利爭權。不肯讓人之後。遇患遇難。安敢獨當其衝。嗟乎覩此怪象。我國喪亡之痛。其何能免。一月以來。俄人對於西北一帶。進兵不已。統計已有二三十萬人。强兵壓境。風聲日惡。歐西各報逆料今年八月間遠東大局必有異常之變動。每念及此。吾膽裂矣。綢繆未雨。今適其時。吾其如上下昏昏之絶不顧慮何。用著此篇。警告國人。熱心愛國之男兒。其有中夜起舞者乎。吾雖執鞭。亦忻慕焉。 
要件 
[中央敎育會會長張謇開會詞（續）]  
　　私心惰力。二者之病。旣爲敎育精神上之大害。然則藥之有道乎。曰救私。心。當竭。力提倡國家主義。救惰力。當竭力。提倡軍國民敎育。提倡國家主義。卽前此學部敎育宗旨之所謂尚公。提倡軍國民敎育卽學部敎育。宗旨之所謂尚武。能實行尚公尚武二者。以救精神之病。則所謂尊君尊孔 
 
 
 

Page 3

 
 
第一張第三版 
尚實三者皆在躬行實踐不言而喻之中矣但所謂提倡國家主義提倡軍國民敎育非但空言宗旨而已須謀種種提倡之方法有宗旨而無方法其弊不過無效若方法與宗旨相反則適爲救亡圖强之障礙或因敎育政策反於時勢之需求與反於國民之希望之故激而生意外之變此尤可爲隱憂者矣謇以爲今日提倡國家主義與軍國民敎育苟尚有救亡思想與敎育智識斷無反對者若反對國家主義則謂爲私心之反對可也反對軍國民敎育則謂爲惰力之反對可也贊成宗旨而反對方法者則亦其私心惰力之所發見皆非足以言今日救亡圖强之敎育者也今學部方提倡於上會員諸君輔助於下審國勢之危籌救亡之策其必不爲一般無意識之人之反對論所游移此則謇之所敢斷言者至於提倡國家主義之方法於倫理修身歷史國文敎科之編輯當極注意提倡軍國民敎育方法則於體操兵操兵操刀法槍法及游泳競槽種種游戲之法與夫旅行遠足之習勞居處服食之簡質須極注意此次或由學部交出議案或由同會諸君提出議案詳細討論見之施行庶幾精神上有一分之淬厲事實上乃有一分之進行此尤謇所禱祀以求度亦學務大臣與同會諸君之同意也區區管見幸進敎之 
專電 
[電一（北京）]  
滇督李經羲電奏力爭官制權限謂督撫無任用調軍特權必至貽誤大局祈妥愼酌核平均權限 
[電二（北京）]  
攝政王諭飭内閣將各省關於官制摺電檢呈察閱 
[電三（北京）]  
内閣密交外務部中俄修訂商約關係重要應嚴守秘密免生枝節 
[電四（北京）]  
新疆巡撫袁大化密奏新省吏治軍政均甚窳敗廢弛擬陳整頓辦法八條惟財政奇絀請飭部協助奉旨着内閣議奏 
[電五（北京）]  
資政院奏議員缺額請旨酌補奉旨着黎湛枝恩華錢承志范源廉陳錦濤補充 
[電六（北京）]  
直督陳夔龍電告慶邸决意乞休慶邸覆電曯俟新官制發布後察酌情形再行定奪 
[電七（北京）]  
　　賑務大臣盛宣懐奏撥湘賑派員迅速解濟奉旨知道 
緊要新聞 
[中央敎育會開會三紀]  
　　二十二日中央敎育會開第一次會議大略巳錄昨報是日會員到者一百三十餘人（一）議國禀補助小學經費案開議之始前發言者多前列皆學部人員也其一爲陳寳泉說明學部提案主旨繼之者爲恩華顧棟臣王季烈賡續數四大旨言自上年奏定地方學務章程後施行之際終難得良好之效果因此想到國庫補助之一法補助之中又不可無限制因此又想到補助初等小學敎員薪俸之一　其意欲使敎員得此補助則私立學堂易於成立而公立學堂亦易於設置是求直接謀敎育普及之法不得而以此爲間接促進之法反覆申明不外斯旨後由姚漢章袁希濤吳鼎昌胡汝霖等更迭登台演說大致謂補助終鮮善法而於謀敎育普及之本旨仍不能達到將來實際上必生種種紏葛且此係經濟問題本會議决之後仍當由學部大臣提交度支部編入預算由度支部提交資政院是否能得部院之承認尚不可知如有不得則我中央敎育會之議决案仍歸無效是亦不可不慮是時亦有以爲國庫補助是一種方法終當贊成者而恩華王季烈又相間論辯綜言學部提出此案之苦心於是會塲議論遂分兩派旋由會長以是否應付審查付表决衆起立贊成付審查休息三十分鐘 
（二）議義務敎育問題先由范源濂說明主旨恩陳王顧諸君繼之旋由袁希濤陳敬第江謙等先後發言大旨對於本案辨論之點有三一爲試辦二字有推宕之意欲辦則辦無所謂試一爲簡易識字學塾不當混入敎育統系之内應删改一爲本案所謂義務至勸導而立並無懲罰終不能達强迫之目的而袁君又以實行義務敎育之前必有種種預備如養成敎員設置學校應費幾許時間始能令學齡兒童皆有學堂可進則施行之期又不易遽定語甚透切討論良久以時巳過午有提起展會之動議者遂由會長以議題是否成立宣付表决衆贊成成立俟下次開會再討論 
　　是日會員發言報號數時有不甚明瞭者故記者不能一一道其姓名漏 
 
 

Page 4

 
 
第一張第四版 
略不記者尚多也中間如陸爾奎謂義務敎育必須明降諭旨刋刻朕黄以警動國人許鼎霖謂補助案一學期僅補助十元以上二十元以下則每月僅得一二元未必遂能鼓勵而國庫已所費不資又有某君約略計算謂只須一百萬元即可配者皆可注意之語也 
　　是日下午開審查會學部各會員皆以補助爲急務而孟昭常江謙皆以爲於敎育普及之道尚非通法辨論甚久詳情容俟續記審查員名單如下　恩　華　顧棟臣　汪榮寳　譚延闓　黄炎培　孟昭常　胡汝霖　范源廉　羅振玉　李瑞清　江　謙 
其第二次交出議案二題（一）敎育經費諮詢案（二）任免小學敎員辦法 
　　聞此次敎育會組織成立之始學部本議有新聞記者席繼以王季烈主張恐其出醜而罷（已見前報）王因之常向人作機警之言曰使此次果列新聞記者席則吾之政策將爲之一變臨議時吾亦須略駡學部一二語以博聲譽今若此吾心略安矣 
[新内閣近事紀]  
閣丞　内閣華閣丞提議各部院衙門新官制正在編訂查各部實缺及有烏布人員外其候補無事之員浮閑十倍實屬無味决計於新官制發表後除留辦公務人員酌留候補者一定額數外其餘人員一律咨回原籍以清仕途 
　　内閣各局現雖留用多人然缺額不能定爲如此之多據聞叙官局不過五十缺制誥局不過四十缺印鑄統計兩局則又等而下之恐更不及此數現閣丞正在設法安置 
　　華世奎爲閣丞局面甚大所有裁缺之舊内閣吏部人員僉以華旣居此位於用人一切必有權力與華有舊者多集於華之門向華乞援華應之不暇祗得一概不面聞日前竟有人乘華人内時扣馬與言一時傳爲笑談 
　　近日新居要路而蹈厲發揚數數有大主張大展布者屈指必首推華璧臣自内閣屬官簡定以來閣務萬端非華不商總協理虛已以聽而華閣丞亦如無不言行無不力其第一次發展之大手筆即恭擬初十日申明君上大權之上諭也 
承宣廳内閣總協理以本閣一廳四局成立多日各員薪俸迄今未定特面飭華閣丞會同廳局長趕行籌畫聞趙廳長以承宣廳總攬四局爲全閣之關鍵政務殷多各局且各員五鼓人值午後又往發鈔處檢點摺件是非優加薪俸不可擬先將四局規定後承宣廳照各局增加一半閣丞巳表同情大約發表之期極遲總不過下月初旬論者謂承宣廳皆軍機處舊人其力自足以表異於衆人受享獨隆正不僅在事務之殷繁也 
　　制誥局内閣一廳四局之人均已到齊昨日總理大臣慶親王至吏部授謁南面而立各員北向行三拱手禮而出其制誥局第三科所調人員姓氏錄下曹元忠陸家林李健高時顯梅長暐夏道炳鄭其藻張仁壽楊念肇（以上皆内閣之候補中書）福緒禧慶嚴綏之錫鑫熾昌（以上吏部人員）聞制誥局留用漢缺内閣中書五十人此外中君科中書亦留三人共分四科治事所留各員暫作行走三個月後始予奏留現在所辦者係誥軸一事因舊内閣未及辦竣也其舊日内閣中書除調入制誥局外其餘被裁者聞已擬定辦法三衝（一）到署六年以上作爲主事分部候補（二）以七品小京官分部候補（三）外用同知此項外用又分三等日截取曰補用曰試用 
　　印鑄局内閣印信已於十八日開用其軍機處舊印當日即行封繳其吏部堂司各印中書科印信憲政編查館内閣典籍廳會議政務處各關防亦已先後飭交廳局分别銷燬其閣屬一廳四局一院之印信則於十八日奏明飭印鑄局照式鑄造文曰内閣某廳某局某院之印從此内閣文章又多一番新氣象矣 
　　叙官局吏部自改歸叙官局後一切辦事人員俱用吏部舊人現議仍在舊署辦公俟將來内閣衙門布置完備再行遷人此時暫不挪重此亦一辦事敷衍之眞相也 
　　法制院法制院除正副使各一及參議四員早經簡定外其他憲政館館員留在該院者通共不過十一員因參議以下官階不甚尊崇舊時館員兼差者多即亦不屑留此遂紛紛回原衙門矣而此所謂十一員者原無可得參議之資格僅以館中同事幾幾空羣而去則物以罕而見珍事權亦較相當故遂安心於此乂聞該院調人限制亦嚴必須稍有法學知識者始可調用故十一員外一時實難其選也 
[沈艾孫得僑民之心矣]  
　　其如不信於張使不諒於外部何駐美欽使張蔭棠與駐墨參贊代辦使事沈艾孫兩人以辦理墨國慘殺華僑事彼此不洽張曾電告外部謂沈某辦事操切在碍邦交外部以被動自居者也亦不甚然沈其實沈辦理頗得手與華僑感情亦尚接洽會沈報丁憂呈請回籍終制張使遂電告外部請遴員接充外部擬以駐横濱總領事吳仲賢調充駐墨二等參贊代辦使事總領事現已奏准分别知照張使及駐京墨使矣自外部准沈終制之請僑民惜之特電政府挽留十七日内閣外務部民政部農工商部 
 
 

Page 5

 
 
第一張第五版 
各接電文一道文云王爺大人鈞鑒墨國虐殺同胞沈代使交涉得宜辦理良善適聞沈代使有告退之信懇勿准其所請以順輿情則僑民幸甚大局幸甚墨國華僑全體同叩觀此則沈艾孫與華僑之感情極爲融洽而於國體邦交亦並無可訾議之端也 
[俄人苛待華僑之交涉紀]  
　　外務部日前接到農工商部文略云昨據伯利中華商務總會呈稱俄官紳商公議驅逐華商遷移埠外查係由東海兵備巡撫限令伯埠營業華商夜間僅准二人住宿貨櫃餘均於五里外另立宿舍如不遵行定有罰則於俄歷六月十一日實行等語當經外務部電請駐俄薩大臣先向俄外部商阻並又特電陸專使請其於修約時提議挽回以期取消苛例而護僑商不知能達目的否也 
[德使覲見紀詳]  
　　新任德公使定期覲見已誌本報茲將是日覲見禮節紀錄如下二日早由外務部預備黄襻綠呢林大轎並派禁衞軍赴德使館導引德使乘坐大轎參隨數人從進大清門天安門端門至午門外德使換椅轎參隨步從進午門至乾清門階下下轎進乾清門中門先至上書房少坐候届十點鐘時外務部大臣帶領德使賚國書至殿中門一鞠躬監國攝政王起立德使進殿數武一鞠躬至納階前一鞠躬恭進頌詞繙譯譯畢監國親述答詞繙譯恭譯德使竚立靜聽譯畢德使一鞠躬上納陛呈遞國書攝政王代接置於御案上德使向攝政王一鞠躬攝政王答禮德使乃下納陛一鞠躬退至殿門一鞠躬出殿左門仍至上書房酒點畢出乾清門中門乘椅轎出景運門換乘黄襻綠呢大轎參隨至上駟院上轎或上馬出東華門回館此是日覲見之情形也 
[廕大臣竟不如一司員]  
　　去年資政院開會時蔭大臣與議員爭論經費曾曰費不可减事則必辦倘有貽誤來年尚有與公等相見時也毅然以責任自負聞者壯之不意近來陸軍部權力盡在壽勳一人之手蔭尸位而已譬如欲辦一事蔭尸畫行而壽故畫不行則其事不可得行也壽已畫行則蔭雖不畵行而其事不妨逕行也以故蔭雖爲正大臣曾不如一有力之司官部事遂日見闌珊矣論者謂壽勳之所以如此者軍諮府與有力焉 
[海軍大臣之重舊輕新]  
　　海軍大臣以從前舊有海軍中人頗多可用之才任其廢棄未免可惜乃選派嚴文炳充軍制司輪機科一等科員林文彧充制度科二等科員劉國楨充軍學司編譯科一等科員薜昌南充謀略科二等科員林瑞田充敎育科三等科員方臯鳴充軍政司器械科一等科員林兆璠充製造三等科員刻已諭知各員卽日到部供差而其對於新分部之留學生則均目爲無用之物如此次廷試錄用京官簽分海軍部者共計六人當時吏部正值歸併未將此項分發咨文咨送到部故海軍部亦未有准其分部與否之明示日前叙官局將咨文送到而海軍大臣以此六人中僅有一人係海軍畢業餘皆非海軍學生擬即將海軍畢業之一名留部當差其餘五人仍咨回叙官局請其另行簽分惟其所謂從前之海軍人員者不知其於海軍學堂皆畢業否也 
[京漢路弊竇之一斑]  
　　京漢鐵路避向由鄭清濂一人總辦自外間紛紛攻擊後郵傳部遂派施肇曾爲南局會辦鄭不自安遂以身兼海軍部差禀請添派孫道鍾祥爲北局會辦所有南北兩局事宜統歸南北兩局會辦主持一切總辦不過立於監督地位以免叢脞而分謗議用意甚深盛大臣本不甚以此舉爲然嗣因鄭爲某貝勒紅員勉徇其請并諭兩局會辦切實整頓惟據都人士言該局積弊甚深聞收支處王永寛混號王三本山東著名無賴濫充京漢收支處騐洋錢司事與已革總收支鍾文廣爭權且舞弊營私輿論沸騰囊日文廣忌之獨深終不敢去之此文廣撤差王知新收支外行可欺將鐵櫃中所存好洋取出參入四百餘元不成色之呆板其明張膽如此柯總辦時王每邀解欵人將所解欵項先置别屋屋打開作弊翌日方送總局於是任意指某站長數日不符各站長無如之何而啣之刺骨琉璃河站長前曾具禀柯總辦有案可稽王聞之張皇急入面求跪地毡上凡十五分鐘不肯起柯憐其愚釋之現故態復萌聞其又在新收支前百計從恿使之入其圈套云鍾文廣種種舞弊進項皆與總核算陳振家分肥因歸其管轄也現已由部改派徐君壽充任奉部諭艰後收支不受總核算之節制陳某自此亦無從染指矣 
[東京通信]  
 
 

Page 6

 
 
第一張第六版 
保皇黨之空快活陽歷七月十三日東京朝日新聞社登有專電云康有爲梁啟超已蒙政府特赦該社發表後横濱保皇黨友特開大會於横濱山下町之清風亭首由梁英演說略謂康梁兩先生爲我國之維新功臣先皇帝之立憲詔旨皆兩先生之力余等早知兩先生必有召用特赦之一日中國不立憲則已欲立憲非先起用兩先生則中國萬無更生之理今果恩詔來矣中國前途其有豸乎次由會員等先後登台演說到者約二百餘人並聞是日各日本記者走訪梁氏者甚夥梁氏非常愉快自謂歸國後中國政界必有一番絶大的變相云云然久特不來得毋一塲空夢乎 
　　留日記者大會詳誌陽歷七月十六日上午八時留日記者公會特開大會於築地精養軒會員到者二十三人學界到者五百餘人先由書記劉傑宣布開會詞並報告上海商會赴東實業圑長沈仲禮君致該會公函一件次會長王蔭藩提議二事（一）由公會調查日本政府對於本國新聞社電報减價法禀請駐日公使咨郵傳部要求中國内地新聞電報一律减價以便報界（二）赴東實業圑到東後監視之方法衆皆贊成全體簽名末由會員陳仲治方桐夏中明等先後演說畢公餞王劉兩君赴臺灣視察 
[京師近事]  
　　皇上典學一事外間有謂兩師傅已認定學科陸授經史陳授中外政治者聞日昨有人詢諸陳師傅據云尚未且謂懿旨所云乃概括聖學之全功非謂各科同時畢授也况皇上尚在冲齡雖曰天亶聰明究難躐等而進故典學之初唯有就近罕譬盡其善誘之功俾聖心不致厭倦而日卽於豁朗之境目前未宜遽求深造云云此說殆信 
　　連日政事堂會議慶總理均經到閣情形頗爲勞瘁所議之事以改革官制問題前途最多阻滯因自新政進行後所設局務處所極爲繁夥皆爲各部院人員兼差現慶邸主張將各局處差使統改爲實缺專官如幣制財政鹽政稅務等是也各國務大臣表面極贊同其說而實際均有難言之隱故連日皆未解决昨日慶邸到班尤早大約此問題卽可揭曉矣東督趙次帥電致内閣要請撥欵略謂東省財政本甚拮据一厄於鼠疫再困於吉林火災振撫甚鉅羅掘殆盡前者雖已電請各省協濟多寡尚不可知而奉省需款甚急籌措萬分爲難前蒙允准撥助務請轉飭度支部撥欵若干萬以濟時艱俟奉省喘息稍定再行陸續籌還未知政府能允許否也 
督辦鐵路端午橋近以湘省士民反對國有風潮未息議將粤漢路經過湘省之幹綫改由江西直達現正與郵部大臣盛宣懐往返電商諒可定議惟湘省士民若此後反對風潮平靜則擬仍由湘省舊定幹綫直行以期路工易成 
　　振貝子由西伯利亞鐵路回華疊誌前報二十一日慶王府派護衞數名護勇十餘名於昨早乘火車赴奉天聽候迎接聞二十五日可抵滿州里二十六日可抵長春約閏月初一二即可至都 
　　外務部前日接到内閣交片一件其内容係飭電致東督密派妥員偵查外人密赴東省調查測量等事妥速電覆聞昨日已經接到趙次帥覆電其内容訪明再誌 
　　陳善同侍御以邊疆多事交涉困難大致因國界未能劃明遂生出無數交涉啟外人寸攘尺取之心昨遞封摺一件歷徵古今中外已往之陳跡約數千言聞已奉旨該衙門知道矣 
　　軍諮府成立已及月餉而府制尚未釐定現今馮哈兩軍使迭次差商已將草案脫稿俟各廳會議通過與軍諮大臣認可後卽行入告 
時評 
[其一（雯）]  
各國之立憲。法律可以變更命令。中國之立憲。則命令可以變更法律。各國之立憲。議會有權監督官廳。中國之立憲。則官廳有權監督議會。各國之立憲。政府必當服從輿論。中國之立憲則輿論必當服從政府。此所謂反立憲。 
[其二]  
各立憲國之所謂法政敎育。師範敎育。實業敎育。等等名稱。專門敎育之名稱。也國家敎育。社會敎育。軍國民敎育。種種名稱則爲全國敎育總主義之名稱也。一國敎育必有一國之主義專門。敎育。爲敎育一部分之名稱。不能成立爲主義。今之主持學務。與總攬政權者。輒囂囂然日。實業敎育實業敎育。若欲以實業二字。立爲主義者然。此所謂立憲國之特别主義。 
[其三]  
革命黨有所謂政治革命者。有所謂種族革命者。師徒相殺。師徒革命也。朋友相殺。朋友革命也。一家之中。子弑其父。弟戕其兄妻殺其夫幼犯其長。皆所謂家庭革命也。若吳統制家中之一夕三命案。眞所謂家庭革命之變相者哉。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
第一張後幅第二板 
緊要新聞 
[鄂垣政界齷齪史一束]  
　　警長狎眤優伶之披露漢口警務長嚴令師愈向有名士氣派自到差以來無日不周旋花酒嬉游無度非宴飲於嘉賓酒樓即觀劇於漢大舞臺所有公事視爲兒戲甚或乘馬車載妓女奔馳於洋塲大出風頭該令又時與優伶綠特丹（漢大舞臺花旦）曹玉堂大奎官小孟七等在綠牡丹之師老伶工張國家鬥牌爲樂而尤鍾情於綠牡丹（該伶别字艷冰色頗佳）令其妻女（嚴之妻在某女校充敎育員）繪畫圑扇該令親題詩句欵書友潮持贈（友潮即嚴字）數字以博其歡心該令以妻女到媚於伶人反視爲莫大之榮常以誇示大衆稱爲風流韻事現有某警官因與嚴令挾有微嫌特將此事及嚴之乾没罰欵袒護私人各情外抄嚴題綠特丹詩五首匿名郵禀督院警道極力攻訐瑞督以函係郵禀本可置之不理惟事關警務長官狎比優伶觀瞻所屬虛實亦宜清查特函飭巡警道王履康密爲稽查有則禀請懲戒無則偵查具禀之人拿案訊辦以儆刁狡而示大公王警道以警務公所亦接有此項禀件自應一併派員密查爰即札委衞生科長徐令道恭按照原禀各節認眞詳查據實禀復以憑核轉勿得瞻徇因人受過云云刻嚴令已經聞信大爲恐懼業諄囑諸伶勿行承認與有往來並銷滅一切確證然究不知能彌縫無事否 
　　薇垣受制如君之酸風鄂藩余誠格之夫人於今春赴皖歸寗以故余藩由陜調鄂惟偕如天人輩來任近余藩接夫人信日内可到特飭人將上房鋪陳一新乃么二如夫人妒嫉成性佔踞正室不讓且阻派人迎接余藩以嫡庶名分攸關於前晚諄勸其安分守禮詎如夫人恃寵而驕語多唐突余藩怒斥之渠竟放潑大聲謾駡余藩怒自執籐條鞭之以致署中鬨聲一片愈打愈駡駡畢又打打畢又罵如是者數次婢媪皆不敢作聲後封翁恐此事傳出貽笑外人在室外深責一番而散聞將來夫人到後恐須重起風波又余藩之第四如夫人某氏本良家女近其父某甲由籍來欲謀一枝之棲亦爲二如夫人所阻撓令閽者不爲通報某甲久不得見於郵筒通信縷陳苦情余藩擬賞給百元俾資謀生因二如夫人不准而罷後數日其女始命人私送出銀十餘元告以久候無益速作歸計再來探問恐我得禍某甲持持銀而泣曰侯門一入深似海今生永無相見之日矣二如夫人之威權若此無怪乎蔑視正室也 
邑宰夫人之春深銅雀湖北宣恩縣曾令傳璋本巨賈子性喜漁色履新之深恐窮鄉僻壤絶少佳麗不足娱其岑寂即購雛妓二名一曰臘梅一曰春桂藏之金屋其夫人頗懐醋意始則勸阻繼則怒爭夫妻間不免大生惡感曾令又厭故喜新任聽二妓與夫人抗禮毫無嫡庶之分夫人遂憂憤成神經病言動失其常度於曾令正座堂訊案時彼竟奔出逐曾令而踞其位訟者立時鬨堂曾令大怒鎖之密室日於壁洞遞給食物從此臘梅與春桂齊芳夫人共鳩盤一色銅雀春深不鎖二喬而反鎖夫人矣 
黄堂命婦之覆水難收嚴漢中之妻史氏前已保釋出押韓濤亦由看守所押江夏縣捕廳漢中之兄嚴禮安復爲呈請取銷史韓二人通姦捲逃各情請獨治韓以吞産拒捕之罪說者均謂此案不日可結矣孰知嚴漢中近以其市房二棟（一租同茂衣莊一租近仁戒煙社）被韓盜押於職員張景良碍難承認故復謂韓濤史氏串同張姓謀産呈請地方廳澈究而史氏亦遞辯訴狀謂係次女出嫁缺資典賣實屬正當廳中因一經提訊又須令史氏到堂未免碍其親族顔面故置之不理至嚴漢中被史韓捲逃之物確有三萬餘金所取獲者不過十之二三致嚴近况甚窘每一念及不勝憤恚凡親族同鄉諸大老之和事者一概謝絶並與其兄吵閙謂不應罵其瘋魔呈請銷案仍日到地方廳催請提集史韓及窩藏之陳復生串謀房屋之張景良到案分别究追否則上訴而史氏則因其夫休棄已决無可挽回於是萬念俱灰聲言削髮爲尼以自懺悔然時派人送金錢參湯食物看視韓濤此豈情根已斷萬象皆空之舉動耶又韓濤有老母年已七十有六由常州奔來四處求救聞有其同鄉某觀察向索一千金使費包其釋出即由看守所轉押捕廳亦係此公經手行賄不少其實皆飽渠之貪囊也 
[浙撫解釋全浙預算未决事件之公布]  
　　言則巧矣其如不合於法理何 
全浙預算歲出案本年由諮議局臨時會援據表册逐欵提議照章呈請公布惟臨時門内之巡警敎育實業工程諸條欵類多虛擬官紳目的叢集於此以致迭次爭議久而未决照章呈送資政院亦未 
 
 

Page 11

 
 
第一張後幅第三板 
　　答復本月浙江官報忽將全案刋發是否正式公布仍屬似是而非現經議局全體提出質問茲據撫院答覆文云查豫算者所以定歲出入之欵目旣有欵目分數即不可無預算之總數則總核綱目主易了然此次諮議局議决試辦宣統三年地方行政經費歲出預算案經本撫院批准公布施行者已有十之八九惟以少數爭議照章應送交資政院核定計核定通知日期應在本年之終然其事體旣不能停辦則未經核定以先仍須照官廳擬定之數支出（官紳兩界目的不同而所注意者均在此語）此項支出之數即包含在本年預算歲出總數之中若擯而不列則與歲出總數不符使人民不得知全省歲出之數究有若干反滋疑惑故於全部預算案内一併列入俾有歲出之繼數以資昭信並於每欵目下分别注明諮議局與官廳爭議之數及待資政院核定情由是此項數目旣經注明與批准可行之欵顯有區别不至有所誤會此一併刋布之宗旨也 
[自治議員公然糾衆搶米之奇突]  
　　浙省近來各屬因民食不敷閙米風潮層見迭出詎日前撫院接到金屬武義米商林人均等電禀頗覺離奇内中或想有别情原文略云十六日米商林人均承售官倉米石領照放運被東鄉自治董事童戒堂家先紏匪首徐昌容等聚衆數百人沉船隻搶米三百四十三袋搬入自治會迄今未散李令面諭奉憲通運抗抿不遵懇迅檄府會營拿辦急迫萬分伏乞電示增中丞當卽電飭金華府略云啟守鑒各屬米榖准在本省流通須有印照爲憑曾電各府飭遵現據林人均等電稱領照運米被童戒堂糾衆搬入百治三百四十三袋等語此事在金華自治會因何有此舉動望即督縣查拿照章理結爲要院印 
[又是一種之賣路新法]  
　　總理倒戈向外之奇談河南洛潼鐵路公司開辦三年毫無成績且弊端百出路政廢弛總理劉果張庭燎等結黨營私處專制耗費股本至七八十萬之多（私自營業之豫通銀行及河南省城電燈公司共五十餘萬尚不在内）　今年四月該省在京股東公舉代表查驗現欵公司人等懼發其覆於開會時運動南陽府陳州府（兩府係張劉二總理之本籍）股東及非股東多人當塲鬨極力反對（開會時無入塲劵無論何人均可混入以致秩序非常紊亂）騐欵一節遂作罷論各代表不得已只得赴洛陽一帶查驗工程據公司報告業已修成之鐵路四十里除十里安設鐵軌外四十里内橋工數處全未告竣代表等以幹路國有問題風潮劇烈不敢遽將公司内容聲張授人口實不料喪心病狂之總理竟於數日前向郵部請示洛潼路是否劃歸國有郵部接到此禀不勝狂喜現已將該路認爲國有不日卽將正式宣布矣 
[分類新聞政界]  
[震澤縣監犯越獄鬨逃情形蘇州]  
　　震澤縣監中素來積習甚深各犯中必有一犯爲籠頭經理火食及勒索新進監犯規費等事均皆籠頭作主如無進監費卽以種種私刑施之以故各犯在監時手上之拷均皆開去即脚上之鐐亦有活絡者且各犯往往走至崗門上閒談並有本地年輕婦女進内始則在崗門口與各犯交談並代各犯縫衣補褲等事迨後則有婦女進監住宿之事前任典史殷煥謨年老九衰諸多不理迨後爲震澤縣米大令進監搜出婦女嚴行懲辦後又有四犯越獄之事旋經上憲飭將該典史殷煥謨撤任另委董承志二尹接署當於六月初九日到任因鑒於前事銳意整頓監中積弊到任後逐日進監查察並查騐脚鐐諭令各犯只可在號内走動不准走至崗門口並嚴禁不論何色人等均不准至監探望等事每晚必親自將監門封鎖監中各犯共有三十餘名見如此嚴緊大衆多有憤憤之意旋由籠頭起意約同各犯設法同逃適本月二十三日震澤米大令上省公出各犯得此消息遂於二十四日晚飯時鐐監門尚未封鎖之際全監三十餘犯由籠頭當先各持手拷爲器械奪門向外一鬨而逃管監禁卒家丁莫敢誰　即飛報典史董二尹率同差役等向外追拿各犯均已逃至街上四散奔逃見人即打站崗巡警見來勢洶湧相率逃避縣中立飭人飛報駐防之巡防隊第三營哨弁勇丁立刻持槍四出追拿追至城門將近拿獲數犯並開鎗轟斃一犯現計由營拿獲十八名餘已逃出城外四路逸去矣翌晨飛報到省撫憲程中丞已諭令米大令刻速回縣辦理中丞並派委元和縣張大令前往該縣會同查明當日詳細情形禀報察核一面卽提追獲各犯訊明確供禀請從嚴懲辦張大令奉文後立刻同米大令禀辭啟行矣 
[揚州官吏防水之忙碌揚州]  
　　江北清淮區寳一帶自六月朔後連日大雨簷溜如繩瀕湖窪地所種秫豆秋禾均遭淹没將成不了之局詎二十三四兩日又大雨傾盆河湖並漲由邵伯至清江等處沿河堤岸綿長二百餘里岌岌可危揚屬運河堤工總局以及淮揚道各憲均於日昨會同至高郵車邏各壩詳加察視並廣儲木樁蘆蓆材料以備應用其餘沿河各閘涵洞均由各段河工委員帶料督工晝夜防守旣而揚州府嵩太守又以清鎭長班之各小輪往來不絶波浪衝刷堤岸更屬危險特電致鎭江關道林海楨觀察函商稅務司示諭華洋各小輪公司即日一律進班以保堤工聞已允如所請矣 
[劉春霖取銷乞假之原因南昌]  
　　贛藩劉春霖因財政困難迭次托病歸田業經懇院代奏開缺當由馮撫挽留臂助以便進行憲政劉藩尚欲再陳冀達歸田目的嗣得心腹保升道員之勞某以馮撫到任已及 
 
 

Page 12

 
 
第一張後幅第四板 
　　三年必須赴引所遺撫篆劉藩可以護理從茲或有升官之望劉藩頗以爲然故將告病之詞遽作取消近日接見僚屬頗爲勤快云 
學務 
[法政報考一律呈騐憑照蘇州]  
　　蘇省法官養成所及監獄專修科附設於法政學堂内已由左提法司出示招考報名者官紳兩班共有二百名之譜現經左提法司以來司報名各員内有候選人員及畢業各生未據將文憑執照呈騐者又有曾充刑幕人員未據呈送州縣官印結者照章均應扣考等情特示諭各該員遵照刻速將前項文憑執照或印結呈送來司查騐以憑定期考訌如延不呈騐者定卽扣考 
[法政官校舉行畢業考試長沙]  
　　湘省法政官校監督袁觀察以該校講習科第四班别科第一班學員扣至本年六月止已届修業期滿應照章准予畢業爰定於十六日起按日分科試騐至二十九日止並詳由撫院督同各司道蒞堂監視云 
[警生去取之髮辫關係長沙]  
　　高等巡警學堂前次招考簡易科學生一班已見前報茲聞頭塲考試已經揭曉　於昨十七日覆試監督瑞譔以取錄各生多係秃頭及帶假辫者核與定章殊有未合特於點名給卷時在名册上加載標記以定去取各生聞之俱有悔不當初之慨 
實業 
[兩浙鹽商組織分會記聞杭州]  
　　各省鹽商公會成立於本年春在天津開幕各省分會自應次第組織兩浙鹽商爰議於十九日下午在安徽會館舉行到會者約八十人公議選舉臨時主席衆推周湘舲君周君以浙東情形或有未諳推讓至再旅由浙東甲商汪君子榖起謂臨時主席不過報告宗旨及宣布章程取决而已於是周君囑臨時書記董季蘭報告開會宗旨大致以保商便民裕課爲三大綱且總會旣經成立自宜次第組織分會原議會長一人副會長三人擬即以杭紹嘉松四所甲商充之旋由杭松甲商聲明或以事或以病不克承充會長於是會員中有以甲商爲衆商領袖浙東即舉汪甲商浙西即舉周甲商爲會長者詎有人謂甲商不能兼充會長應另舉爭執良久始分甲乙二語投票旋即開票主甲說者多數遂議定仍以甲商兼充會長並以副會長只能舉一人其餘兩甲商及各地經商均爲名譽議董至會董則共舉廿四人浙東十二人由東商公舉浙西十二人由西商公舉議至此爲時已晚所有選舉各事延至次日舉行云 
雜記 
[贛撫小兒女之絶技江西]  
　　贛省百花洲本爲名勝之區現當炎夏湖水泛綠荷香滿鼻游船不下百艘每逢夕陽西下一班士女雜衆乘凉四圍頗多以致沿湖泊岸行人如織游船活潑彈唱亦極熱閙近來每夕消費不下千串惟馮中丞姨太太所生之三公子及八小姐年甫弱冠善於彈唱於前月二十日隨帶差官備有留聲機器戲以及舞琴登船游湖一時自唱西皮二簧字字清爽一艘圍聽之輩英不鼓掌喝采云 
[端鳳二大臣之虛驚（湖北）]  
　　督辦四省路政端大臣於二十一日薄暮時乘輿回行轅路經平湖門外輜重營門首馬路側突有一衣服破濫之人與輿前衞隊相撞衞兵斥之其人形狀慌張竟奔入轎杠之内端大臣大爲吃驚立由隨從之鏢手拿住（端在京帶來鏢手四人出入左右不離）因與行轅不遠即帶至行轅搜查身畔並無兇器當經拷訊其人供因在馬路乘凉見帥節經此欲一覘顔色適被護兵碰撞致入轅攔内當時即欲鑽出忽被拘拿正訊問間警區已聞信派巡官至將此人解區未知如何發落然其人雖然刺客而端大臣已飽受驚恐矣　荆州將軍署前日忽來有一短髮面裝之人自稱係留學生投刺求見軍帥捕恐係將軍素識當持名刺禀知鳳禹門留守請示留守並不認識此人當諭巡捕如其必欲求見須問明來歷如係遊學者則要騐文憑如係游歷者則索看執照而後得入不料二者均無左右阻拒再三終以進見請巡捕被其紏纒不已當召巡警至盤問再三彼始言係四川赴東留學陸軍學生因避署回國缺欠川資於是巡捕回明留守慨然予以數金聽其他往云 
[諧文]  
[揚仁風彈劾酷吏摺]  
清署殿侍臣揚仁風稽首言。臣聞熱息木陰羣情一揆。愛思冬日。民德議忘。雖箕畢之好各偏。而寒煊之覺同具。未有牛徒喘月。蟲不知冰。一任溽暑之薰蒸。甘受炎威之扇布者也。臣謹案。酷吏産自炎荒。來從温帶。素有熱中之念。益以趨炎之心。乘我赤帝行權。黔黎慕化。因緣熱宦。遭遇驕陽。乃竟得令當時。施威肆虐。乘春恩浩蕩之後。不濟以寛。值夏日可畏之餘。更加之厲。計其自抵任後。烈烈者勢。炎炎者威。暴戾爲心。撑出一張之火傘。貪婪任性并無兩袖之清風每當三伏炎蒸尤爲炙手可熱見之者汗流浹背當之者暑感傷生。天地爲爐。爍萬物於鴻鈞之内。陰陽作炭。鍜斯民於火熱之中。以致處處苦炎。人人避暑。或浮瓜於沼上。或沉李於池中。或雪藕於佳人。或調。冰於公子。皆入清凉之界。以避熱閙之塲。其苦。可知。爲害滋甚。若令其戀棧不去火而流。則寸草皆枯。尺苗將槁。鬱久而成癘疫。間接以毒生靈。哀此一方。恐無噍類。臣旣忝有簸揚之責。惠流堯箑。愠解舜絃本合吹嘘。以揚君子之德。尤應推惠。而共庶人之雌。無如酷吏之陽威。反壓大王之風力薰天有燄。蔽日無光。臣雖得自風聞。敢不直繩其罪。請以酷吏收付秋憲府獄治罪。至雨師隨同附和。不作霖兩以慰蒼生。豐隆畏勢屈從。空作奇峯以辜民望。應併革職。以申國憲。 
[雜錄（續）]  
[記廣慧寃獄]  
先是山東日照縣有客民朱文標沈寳鴻王用之三人。平日以販賣人口爲業。結爲異姓兄弟。朱居長沈次之。王又次之。朱婦錢氏揚州人。亦朱所拐而後結爲夫婦者。氏年青貌美。性極淫蕩。以　王乃叔嫂故不避。久乃與沈通。懾朱威。不能暢所欲爲。恆呼負負。欲除眼中釘久矣。迄未得間耳。一日朱偕沈仍往不苝理舊業。同行至妙耳山。席地休息。沈突出七首刺朱中助。朱倒地。沈又連搠兩刀朱乃斃。沈將朱掩　雪中。返身歸。與錢氏結爲同命鳥。雙飛雙宿。儼若夫婦。且以甘言紿王云。吾與若手足也。義同生死。富貴共之。吾之隱情。若切不可告人。久之沈棄舊業。率妻弟設水菓行於水西門。生意頗盛。面心尤惴惴迨聞此案。官以和尚等論抵。乃怛然。夫婦待王。遂亦不如前之墊愛。間有詈言。久益盛。王不能堪。被沈逐出。乃自謀生計矣。越三年。陸春江權上元篆。候補道章幹家夜被竊。陸飭役嚴緝半月。案乃破。堂訊小偷。偷年甚壯。軀幹脩偉。陸頗憐之曰。汝何不做小生意。謀升斗而竊也。偷曰。吾本有衣食主人。主人不顧昔日恩誼。將吾遂出。然吾乃販賣人口者。他事門外漢。作偷兒尚不離本行耳。陸曰汝詳細語我。果出於不得已。情有可恕。吾當在章大人處爲汝開脫。偷欣然盡情吐露。乃得實偷爲誰。王用之也。陸乃據實上詳爲妙耳山廣　昭雪。時督兩江者劉忠誠也。以此案係前督沈葆貞所辦結。且事隔數年。若平反必多牽涉不允。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
第二張第二版 
本埠新聞 
[日領干涉内地公産]  
　　職商吳震元曾於宣統元年由吳滋育堂出面在上海會審公廨承買倫章造紙廠股東朱培初坐落蘇垣之充公房屋一所並基地二十六畝零先後繳價銀四千八百兩當時領有房屋契據及基地補單縣諭執守管業嗣因朱培初之弟朱勤生及朱氏司賬金南山横生枝節藉口屋中停有棺柩覇佔不讓經吳禀奉長洲縣派差押遷朱復指使婦女出頭恃蠻抗阻迨吳控奉審判廳飭傳朱又抗不到案嗣日領事以此産係由公廨聽憑朱肯堂朦售不但華洋各債主羣起反對即被告本人亦未承認出爲干涉以致吳震元不能管業茲吳將以上情形呈訴滬道請爲核奪劉觀察以此産係是公産由官召買何謂朦售且非日人之産又在内地並非租界若仕日領干涉殊與主權有礙除移除移請審判廳查明外昨復札飭廨員錄案詳復矣 
[公廨幕友被擊續誌]  
　　公共公廨幕友王博謙君在途被人用槍擊傷已詳前報茲悉寳讞員以王君傷勢雖無大礙惟租界内探捕密布屢出此等重案從未破獲實屬不成世界因即詳請滬道劉觀察照會領袖領事轉飭各捕房嚴密偵緝務獲解究 
[水巡隊查獲私運米石]  
　　滬上米價口漲近已增至九元有零貧苦小民不堪其苦茲經蘇撫程中丞訪悉滬市米價之貴實由奸商私運出洋所致且每石售價九元有零核之錢串已有十三千文之鉅貧民糴食何以堪此爰特札行滬道照會城自治公所會同查辦前晚適由水巡隊在浦查見划船户王扣子運米二十五石阻止詰究據云係由津商某甲向洪生馬頭某米行購買駁往浦東張家浜大成輪船運往膠州旋由王賄給該水巡洋銀兩元水巡拒之立即拘解警法當值處細加詰問言語支吾嗣經裁判員查得深夜運米定是偷販遂命拘留候傳該客商及行主等到案澈究 
[曹瑞鍾爲難縣差外國語]  
　　曹瑞鍾公共公廨前襄讞孫耳山因欵糾葛一案昨晨復由公廨寳讞員與德副領事師謀君會訊核斷先由捕房代表侃克律師上堂譯稱孫曹一案屢奉堂訊嗣因曹另有錢債案被控由閘北巡警總局轉解上海縣收押至昨日午後由縣派差沈有福金錦生將曹送回總局轉送公廨該差等與曹同乘馬車至小沙陀路勞勃生路附近曹在車中喊呌由二百九十二號一百三十一號兩印捕上前詢問知係該差等越界遂即一併拘入捕房查該差等押解人犯過境並不赴捕房聲明殊違定章今將租界地圖呈請察明馬車經過之處治以違章之罪並據九十一號西探與兩印捕禀明前情請爲究辦訊之沈金兩差夥供稱奉諭將曹送回巡警總局同乘馬車遶行西門旋至曹家渡華洋交界處渡河至總局詎曹見交界馬路上站有印捕即操西語稱小的等越界違章故被拘案惟所經之處均係華界乞鑒旋由莫肅律師代表孫耳山聲稱此案詳情早經堂上察悉請爲核斷實讞員商之師君以兩造供詞均已明晰母庸再訊遂宣佈堂諭判孫還曹洋九百元孫曹一併暫留聽候解送道轅請劉觀察核示並以沈金兩差夥辦公疎忽着各押捕房五天以儆 
[馮子如聲訴虧欠原因]  
　　道署司賬馮子如虧欠鉅款由江督札行滬道飭縣拘拿已紀昨報茲經本縣田大令提訊馮供在道署帮理賬務兼爲厚大莊夥友厚大在各埠設有分號多處向與裕寗官錢局往來拖欠之欵確有三十餘萬惟其中商人所欠者甚少餘係陳姓所欠陳亦住居滬上求請提案訊追大令諭曰本縣奉督憲札飭追究爾旣實有虧欠自應嚴追况此係公款豈可任爾揮霍若陳姓亦欠此欵理應着爾交出馮再四苦求並稱如蒙寛限數日定可料理幾成大令遂判交差帶出限日料理如延定須押追 
　　又據友人來函略謂馮子如實非道署帳友亦並無虧空三十餘萬鉅欵之事此事原因實係厚大虧倒裕寗欵項經理王錫五乂遠在津京馮子如係厚大夥友致被牽及與道署帳房無關也 
[催送戒烟保結]  
　　蘇省官塲應送本年春季戒煙保結迄未送齊事爲蘇撫程中丞查知以逾限已久未便再延嚴飭禁烟公所另訂取締新章通飭各屬一體造報滬道劉觀察奉文後昨已分行縣廨着卽照案具結以憑核轉 
[商辦菜塲之限制]  
　　職商錢修梅擬在烏鎭路建造菜塲一所禀請巡警總局備案給示認繳警捐已奉總局長批准按照虬江橋春森公司禀准章程辦理惟須酌定數年之後收歸爸家所有不識該商能遵照辦理否 
[啟發民智之演說]  
　　江蘇敎育總會特請瞿紹怡君於二十五日在南市董家渡得月樓茶肆内演講貧民之職業及工廠之關係二十六日在合和軒演說社會敎育之勢力及改良社會敎育之方法剴切指陳聽者頗衆聞二十九日尚須在茗園演講云 
 
 

Page 19

 
 
第二張第三版 
[比賽荷花之幽趣]  
　　昨爲邑廟荷花會之期與賽者共有十四盆其中以郁紳所栽之水紅品字花最爲可觀餘如綠放白十八水紅抬蓮綠放白抬蓮及夏應堂君所種之小水紅顧姓曹姓楊姓青蓮菴等之硃紅花亦均清香撲鼻精神活潑觀者贊美不置並聞郁紳所種之花種類甚多近因時遭風雨尚未開齊未及盡行赴賽云 
[船户遇盜續紀]  
　　船户陳開貴等遇盜搶刧已紀前報昨經本縣田大令提訊先由事主陳開貴程得友供訴被刧情形大令曰爾等係是事主母庸跪訴命立右旁申訴陳程二人連連稱謝旋即由程訴稱本月二十一夜十時駛至浦東夏家嘴角相近忽有盜船迎面而來約有盜匪八九人頭上均紥紅布耳邊插花一躍上船將小的用繩捆縛嚇禁聲張致被刧去銀洋衣物後由岸上行人窺見下船解救翌日船過三林塘西河内見一駁船上有原贓即向該船婦戴氏追問答稱係由船夥朱廷貴取來時適陳開貴亦來追問遂與陳密報該處駐防滬軍營巡防隊隊官立即率勇拿獲朱廷貴等四盜禀明營官解送到案請究陳開貴供小的之船於二十二日夜半因候潮遇盜刧去衣物銀洋等件訊之朱廷貴供詞狡賴大令曰贓証俱在并搜出手槍長刀鉛珠等物豈容抵賴此時如能從實供明尚可代爾設法詎朱猶一味倔强大令大怒喝令重責藤條五十下始供在寡婦戴氏船上爲夥此次由劉麻子起意在南碼頭茶肆中叙會共有九人駕一小船開往浦東三林塘先後搶刧二次所得贓物業已分散劉麻十等現往何處實不知悉嗣提莊老漢到案訊問初亦抵賴迨責籐條二十下始認隨同搶刧又訊劉萬友王鳳山二匪同供由朱糾合往搶求恩寛宥判朱釘鐐與莊劉王等分别還禁聽候復訊詳辦手鎗刺刀鉛珠一併儲庫贓給事主領去一面飭提該圖地保到案詰問一切 
[城内]  
道批四則○孔繁邦禀批燒鍋有碍民食疊奉憲行飭禁值茲米少價昂粒食艱難之際如果陵吉甫違禁屬實亟應究禁仰青浦縣查明辦理具報顧洤禀批所禀是否屬實仰松江府照案催縣趕速訊究如再延宕即予提府訊明究斷具報切結並發　陸耕生禀批案經法公廨兩次傳訊究竟所供情形如何仰法租界會審官華亟錄案具復察奪抄黏並發楊沐霖禀批據呈普通各科學表解叢書該商等編譯而成實係裨益敎育候移送江蘇敎育總會查核復到再行核辦（按楊沐霖一批已見前報因有錯誤故重錄之） 
[南市]  
覇留田單○王大昌布莊夥王馨伯數年前將田單兩紙託其親戚趙桂卿抵於瑞和洋行羅姓處計洋四百元前日備本往贖被趙霸留是以扭控裁判所經湯裁判訊明判趙交保限三天内繳單 
男女無恥○革勇湖南八劉枚學之妻丁氏與提右營水師三隊艙長陳有山姘識已歷數年近竟誘領偕遁劉情急追回扭控南區移至裁判所訊究陳供江西人與氏私通並不誘逃實因劉借洋不允狹嫌誣指訊之氏供年三十一歲丈夫失業已久家用無出不得已與陳私識裁判官以男女均屬無恥申斥一番命陳罰洋十元充公另繳洋二十元以便給劉夫婦具領候派投押令回里　縱妻爲非○老白渡關橋堍某油蔴店夥王紹根與江北划船户張和之妻葛氏私通前晚又至董家渡横街葛氏家内續歡敬張撞見向之詐洋五十元由二房東張在高勸解不允剥取雲紗短衫一件王即控由南區移送裁判所訊知係張縱妻爲非判夫婦各戒責一百下交還衣服交保開釋 
[閘北]  
　　女子濳回○繅絲女子張阿二住居王家宅日前被同廠女工龔小妹邀往蘇州延昌恆絲廠做工前日張女潛行回滬並將龔之衣服當作川資昨由龔扭控四路分局奉諭押候訊斷 
　　目無法紀○革警朱子清在川虹路開設奎星園老虎灶日前因與木梳作王曹根寳賭博起釁互相鬥毆經四路分局蕭區長限朱於　天内遷移出境在案詎逾限日久非惟抗不遵遷仍敢聚賭昨爲區長查悉即着原保交朱到案聽候究辦 
　　臭惡難聞○四路分局清道夫將垃圾堆積路旁空地上經易區官查悉責成管理巡警王之儒督率挑除已詳前報旋因易區官奉調二路一區該巡警遂置之不　堆積如故日來　氣酷熱穢惡難聞尚望有路政之責者力加整頓也 
[英租界]  
　　追償損失○德商利德洋行延哈華托律師控顧仁鏞定購牛油攙雜他物昨由捕房將顧傳至公堂先據哈律師聲請飭追虧損銀三千餘兩顧亦延律師佛威代辯寳讞員商之德師副領事判顧交四千兩人銀並保釘下禮拜一早堂會訊 
　　領回婢女○粤人鍾姓家婢女宋彩興前因迷路於四月二十九日經公堂判發幼女所留養在案昨由鍾姓婦人投案求領中西官准交該婦領去 
　　怙惡不俊○張耀林李玉生陳德明魏余根徐金如等均因在租界内犯事由探錢壽生將各人查獲昨解公堂訊知均係過犯判各押西牢九月期滿逐出租界 
　　仍被緝獲○崇明人施圓岐因竊德國人明寗值洋一千五百餘元之金飾現洋逃逸已久茲經捕房查獲解送公堂訊明屬實判押西牢一年 
　　科罰淫棍○繅絲女工朱陸氏控被陳妙發鄭金榮林小妨等攔路調戯並毆傷小車夫朱邦田陳已由廨訊判枷示鄭林二人押候查辦在案昨日復訊鄭林由洋東到堂力保判各罰洋五元充公如無力認罰着各改押五天 
　　欠欵不還○顧蘭廷因欠倪燮銀兩不還被控昨由公廨傳案判顧交保候晚堂訊理押追車價○陳源記控張嘉德不還事價洋二百元前昨由廨提訊德襄讞以張尚有另案被控縣署判押限十天將洋繳清後再核 
　　代父入押○陳應蘭控王鑄生不理担保楊弼臣往來銀三百七十兩前晚由廨提訊因楊未到判其子楊炳榮收押王釋出候示不認盜賣○是長興控曹培元盜賣絲繭一案前晚由廨提訊是稱曾將值銀三千六百餘兩之絲繭托曹抵銀一千八百兩詎被盗賣求追訊之曹供因是逾期不贖由中人金濟堂備齊本利贖去求察判曹交保候補傳人証再訊 
　　押理借欵○徐　控瞿富泉担保瞿孝文借洋一百三十元延宕不理一案前晚由廨訊明判瞿富泉交保瞿孝文還押着速清理並不吞没○梁陳氏控粤婦莊寳玉吞没存欵銀四千兩一案前晚由　復訊據莊婦供稱此項存摺在愛理司律師處並不吞没判莊開釋聽候將存摺吊案再核 
　　違背烟禁○廣東路第六百五十一號門牌烟膏店主趙阿芬因私設烟榻售烟被四十八號西探查獲昨將趙傳至公堂經德襄讞會同德祜副領事訊實判罰洋二十元充公烟具銷燬 
　　妨碍衞生○英美工部局控鄧鐵路四百六十九號洗衣作主李萬興洗衣噴水有碍衞生昨將李傳至公廨訊實判罰洋三十五元充公如違將照會吊銷 
　　父女失散○紹興女孩金阿鳳年十十歲近隨其父來滬游玩前日在北四川路失散嗙哭由捕帶入捕房轉送公廨判送棲流所留候認領 
　　建醮斂費○無賴丁文翰朱槐卿以建醮爲由前日手持捐簿在北京路一帶向沈生記江寳生等募捐被控昨由捕房解廨請究 
 
 

Page 20

 
 
詎有朱管氏私將烟泡遞與該犯等被捕查見一併帶案訊明判丁朱各押十天氏押女所兩天示儆 
情有可原○浙江路同春坊八十五號妓院内容留幼女吳承媛被探查悉昨日將女與鴇婦王李氏一併拘解公堂訊知吳女係王鴇之外甥女因病偶往院内延醫診治判王鴇開釋女送棲流所醫治再核 
[美租界]  
洋人行竊○無業洋人某甲住居百老匯路咖啡館内前日竊取同居某乙之算學儀器一件賣與西華得路一百廿三號某粤人昨被失主查悉報告捕房將甲拘押候辦　醉漢攫物○某西人昨因酒醉在密勒路某雜貨店内滋閙不休搶攫食物由一百八十三號西探拘入捕房候辦 
走失男孩○西華得路二千四百十號住户傅紅才昨報捕房云前日走失七歲男孩名新堂請爲查緝捕頭准之 
形跡可疑○江福生昨持衣服數件行過西華得路巡捕見其形跡可欵拘送捕房候查核辦 
[法租界]  
誤收舊鎗○沈春和前日手携後膛鎗一支在途行走由捕拘入捕房轉解公堂請辦沈供向挑舊貨担此鎗係在會樂里某姓家買來機關巳銹當作舊鐵求察　司馬商之顧副領事判鎗充公再罰洋五无以儆 
終難抵賴○津人張明言等前控伶人蕭國珍圖賴借洋經公堂飭提蕭妻王氏到案判令交保理楚茲蕭妻已在外調停除先後交過公堂洋一千元外並立九百元之期票三絶逐漸拔還原告業已允肯兩造投廨禀請銷案聶司馬准之並令原告另具銷案及領洋各結存案備查 
曾否收贓○窶人張福生前晚手持三錢重之金戒子赴八仙橋某押舖質洋十五元正欲携洋出外詎爲包探瞥見拘解捕房並將該店夥葉子鈞一併送廨請究張供金戒在三馬路地方拾來葉供並不收押該包探係由店中通知始得知悉判押候該控到案訊明再核 
擔憂三月○粤婦盧王氏吳陳氏拐帶小孩四口在臨安船上被獲迭由公堂訊判押候查辦嗣因捕房女押所人多難容禀請公堂暫予交保出外候示在案前日有開玻璃店之張亦臣劉阿七投廨具保中西官准之並諭各小孩業已拍照懸掛招認如滿三月無人認領准予兩氏領回如有失主認領須甲保人交案嚴辦兩保人唯唯而退 
　　正康莊安記來函報載集水街正康莊學徒在途被刦一則有傳聞失實之處查該徒於是日十二點鐘飯後出門收到票現並非持往來扬至義昌元益兩莊支取鈔票該徒被搶之後三點鐘歸莊即同經手赴城自治公所警法當值處報告亦非至傍晚始回且該徒回莊後不待詢問先自告知至被搶之處係在吉祥弄内源康莊弄門口該處並無店家故各店不知其事貴報所登情節不符恐啓疑惑請登來函一門爲盻 
[海上上閒談]  
新戲之足以改良社會。開發下等人之知識固也然而演戲者之道德品行。亦不可不注意。泰西重視伶人。非僅重其扮演之巧。手段之工。口齒之利。而並重其道。德品行。也中國優伶素稱賤業。近自一二新戲劇出。而優伶之身分。業漸高。則其所以。益自勉勵。而束身於圭璧者當何如。乃以著名工演新劇之王。鐘聲。而其作惡如此。一旦發覺置身囹圄。（事詳本報昨昨要聞欄）則此後伶界之名譽。又將一落千丈矣。勗哉上海之伶界。盍稍鑒諸。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
第二張後幅第二版 
要摺 
[内閣奏覆蘇撫奏廳縣區域不便行政亟應量爲變更摺]  
　　奏爲遵旨議奏恭摺仰祈聖鑒事江蘇巡撫程德全奏廳縣區域不便行政亟應量爲變更一摺宣統三年四月二十八日奉硃批内閣議奏欽此原奏内稱准民政部咨府廳州縣轄境有壤地插花不便行政者妥籌改正奏明辦理等因轉飭遵照在案茲據江蘇司道曁自治籌辦處詳稱查有並非壤地插花於行政實有不便者亟須量爲裁併蘇屬移設之靖湖廳一缺駐紥洞庭西山舊隷吳縣距城較遠該處四面濱湖與太湖廳之東山對峙時有梟匪出没而命盜詞訟各案又向歸太湖廳審理民多不便經前督臣端方會同前護撫臣效曾於光緒三十年間以蘇州府管糧通判一缺奏准改爲靖湖廳撫民通判移駐該處原係因地制宜惟時異勢殊太湖梟患自經前撫臣瑞澂統兵痛勦漸就平息其民刑詞訟現又籌設審判不歸行政官訊辦是以與移設廳治時情形有異該廳地方瘠小下級自治祗能合城鄉爲一區本年籌設廳自治勢必强分爲上下兩級而區域之大小從同徒增擔負於人民何裨行政之實際似未便以設治未久輕於變置爲嫌擬請將靖湖廳境歸併太湖廳管轄其現任通判劉嘉琦卽照例歸裁缺卽用班内留省儘先補用以免向隅此外又有武進丹陽泰興三縣合轄之福興洲地方現正辦理自治必須三縣會同監督已形不便泰興又遠隷甯屬遇事商榷文牘往返動致經旬設監督官廳之政見彼此偶有不同則一時驟難解决綜覽該處洲地屬武進者十之七屬丹陽泰興者十之一二以地勢論擬請改歸武進縣專轄等語臣等伏查憲政編查館核議地方自治章程春奏有府廳州縣轄境有壤地揷花不便行政者妥籌改正奏明辦理等因經民政部通咨飭遵在案茲據該撫奏請以行政實有不便亟須量爲裁併各節臣等詳加查核尚屬合宜擬請准如所請將靖湖廳全境歸併太湖廳管轄又武進丹陽泰興三縣合轄之福興州地方專歸武進縣管轄靖湖廳通判劉嘉琦准其照例歸裁缺即用班内留江蘇省儘先補用其裁併未盡事宜仍由該撫臣悉心規畫奏咨辦理所有遵議緣由謹恭摺具陳伏乞皇上聖鑒謹奏宣統三年六月十八日奉旨已錄 
來稿 
[袁東通信社來稿]  
摩洛哥問題久爲法德間種突之導火線目新王慕連亞飛崛起逐去前王摩之形勢一變當時德實有大益於慕連論者以爲慕連必偏於德然慕連以財政上之關係亦不得不與法相親故常用一種靈妙之外交手叚俾德法各得其平去年慕連於巴黎借得巨欵擴張新軍並聘法之兵官到飛斯（即摩首都）代司訓練近以重稅之故漸失民心有反抗者則駢戮之於是圜飛斯各部落羣起革命圍繞飛斯交通斷絶歐人在飛斯者均極恐慌法遂倡議當以兵救殖民蓋於亞惹齊哈斯條約法原得有觀察特權他國不能干涉也法遂調屬地軍約五各人自加沙白朗加前往飛斯同時復召集屬地軍一萬五千人於埃爾基黑地方（法屬與摩洛哥接界）以備接應法曾以此通告於德栢林政府初無異詞德報大爲反對並以詬厲政府五六日前此問題極爲緊迫各國輿論均以爲法德間將起釁端以法方用迭爾加些爲海軍大臣（法前外部往歲以摩洛哥問題欲與德開戰者也）必慫法人起而敵德嗣德政府並無舉動而法亦無相逼之勢兩日前英俄均照會德國謂法之進兵乃遵照亞惹齊哈斯條約局外人不得干涉德報更憤攻擊政府愈力略謂德皇與俄皇會晤於波士達姆於邦交上毫無效果德之外交完全失敗又謂法政府頒發其屬地之命令並非令其直趨飛斯乃到飛斯附近各地其志實在略取摩地並非爲救殖民及外國人起見德政府何得坐視其詞至爲嚴厲西班牙亦以法之派兵大有違言聲稱亞惹齊哈斯條約法西兩國同有摩地之觀察權往歲第一次法國派兵原會同西班牙兵偕往此次僅與照會不約西兵擅行獨派是法實有違約之處况法兵之集合於埃爾基黑者有一部分不免侵入西班牙勢力地點馬德里各報尤以此訾法也近一月内各國報紙皆盈篇累幅記載摩洛事議論極多此問題或至發生大衝突亦未可知惟各國政府均無甚舉動俄英於此事在外交上極力助法則其交親可知德西兩國暗中似小有連合西或漸次接近於德則有可斷言也 
[專件]  
[中央敎育會國庫補助初等小學經費案（學部交議）]  
　　第一條本章程爲藉國庫補助之力使初等小學堂發達以促進敎育普及爲宗旨 
第三條補助費以初等小學堂敎員薪俸爲限其設備等項費用不在此限 
第三條在城鎭之初等小學堂每正敎員一人擔任全學級者每一學期得給補助費八元以上十六元以下若爲副敎員則照前數八成支給在鄉之初等小學堂每正敎員一人擔任全學級者每一學期得給補助費十元以上二十元以下若爲副敎員亦得照前數八成支給第四條初等小學堂合於下開各項者得請給補助費一公立私立之初等小學堂已經呈報官府核准立案者二敎員資格合於檢定小學敎員章程者三每一敎員擔任之全學級其現在學生人數已及三十人者 
第五條一敎員擔任之全學級其學生人數增至四十人五十人以上可將補助費分别增加若已受過補助費者其學生人數减至二十人以下時應將補助費分别减少或停給 
第六條初等小學除受此項補助費外仍得按照學費章程所定數目徵收學費 
 
 

Page 27

 
 
第二張後幅第三版 
第七條國庫補助費非該學堂實限於財力支絀不足以給敎員之相當薪俸者不得請領 
第八條初等小學堂於下開各項事情之一者不得給予補助費一敎授管理不遵定章辦理者二經官府考察認爲成績不良者三停止或閉歇者 
第九條提學使應隨時派員分赴所屬地方會同地方官及自治職考查公立私立之初等小學堂並查照管理國庫補助小學經費辦法領取款項核其應給補助費者每年分六月十二月兩次妥速發交各學堂領受 
第十條本章程自頒行文到之日施行 
第十一條本章程施行細則由學部定之（未完） 
國外新聞 
[英國罷工人欺侮華僑]  
　　二十五日倫敦電云卡里夫昨日大現怪象罷工人聚衆刧掠並放火燒燬中國水手所有之物晚間有罷工人五萬名大開會議旣而羣往搗毁華人所開之洗衣所二十家各家所受損失爲數絶巨倫敦船塢工人現亦决意附和罷工又電云培萊之船塢工人已響應鈕帕脫及卡里兩處同盟罷工森特倫之水手領袖宣稱若不承認公會則東北海濱之航業下星期均將停歇云（譯字林報） 
[英國政黨會議]  
　　二十六日倫敦電云上議院反對黨領袖藍思唐侯爵昨在藍思唐室與黨人會議到者一百五十人此會係屬私會惟聞貴族各領袖均深拒行事至於極度當時曾宣讀首相愛斯奎士君致反對黨領袖貝爾福君之書内謂彼意理宜使貝爾福君知政府不能承認貴族制度之修改案彼當相機諫請施行特權於該議案離開下議院之際切實制爲定律英皇已表明從諫之意惟該會並未解商一事業已展期續議 
[波斯人民意見不一]  
　　二十五日柏林電云波斯京城之人或主與黜王開戰或主與之和平調停殊無定見 
[海底亂黨得手]  
　　二十五日柏林電云海底（西印度羣島之一）亂黨巳在北方得手總統之位恐難保守 
[德國新飛船之成績]  
　　二十五日柏林電云德國飛船家齊泊林伯爵新造之飛船已由拂里特里區歇夫飛抵羅城旣復飛回原地 
[德人辨明英法報之謡言]  
　　二十五日柏林電云英法各報均反對以法屬孔戈殖民地割讓德國據德國宣稱此事毫無根據倫敦巴黎各報實有意傳佈謡言以激動輿情云 
[日員赴清調查事務]  
　　二十五日東京電云内閣法制局參事松村君已奉委赴南清調查事務神户高等商業學校敎習山口君亦奉委赴清 
[滿洲排日之風說]  
　　二十一日倫敦電云滿洲日本之電綫近被割斷數處且有圖使南滿洲鐵路火車出軌者滿洲排日之舉動實已復活（以上譯文匯報） 
小說 
[言情小說投海孤兒（六十九）]  
　　迭克司聞警。大驚立出。舟顚簸甚。人不能立。乃與大副及敎士輩互挽而行。然尚以人簆愛力森及沙遜。迭克司見風雨大集。而雨點之巨。直如麵包之巨盤。瓢潑盆傾。翻天而下。雖歐美兩洲之地。時有懣風惡雨。集於海上。顧皆不如是之甚。舟行遇之。尚可無險。而此次颶風之暴。直非尋常時所有。風狂雨迅。波浪如山。即在大西洋印度洋中。一年亦但一二見而已不常有也。果哈麥司東此時不在西印度羣島間者。或猶可脫於危險。而此間海面。險地孔多。暗礁小島。在在皆有。觸之立將無幸。哈麥司東在此汪洋無涘之大洋中。力與風浪搏戰。勢已至危。矧適在西印度羣島之間船身之輕。直同海藻。隨波起落。無復自主之權。司舵者力握其舵。乃不能敵浪力之猛全舟水手。咸面白如死。手足無措。大副輩雖指揮水手。竭力救護。顧乃無效。飛浪乘船而過。中桅立折。艙面水手五人。及二副施賓生巳爲巨浪捲入海中。倏忽不見。船尾上翹。船唇已將入水。迭克司懼甚遁入艙中。蒲伏如狗。懾不敢出。望海而怖。斯時但聞風聲雨聲。波浪冲擊聲水手號呌聲。船材斷折。時作爆裂聲。諸聲交集。空氣蘇蘇而戰。此哈麥斯東之輪船。蓋危險達於極點矣。弗倫富士見舟已埀覆大懼。長跪稽顙。祈天拯拔。馬利亞心雖兀臬。然色尚不變。亦長跪於地。朗誦懺悔之文。懺悔旣巳。則力抱其父曰。兒累吾父矣。吾父之意。初不欲至美洲。而兒深信醫士之言。惟欲父疾速愈。力聒吾父至美洲理病。今此舟埀覆。吾輩死矣。弗倫富士此時。似驚駭失其魂魄。屢張其口。欲語。顧乃梗不能聲。馬利亞復回顧密昔司威耳曰。吾親愛之亂母。吾乃累汝。語未已忽聞巨聲。發於船底。船身大震。船唇已猛觸礁石而破。水汨汨人。全船之人。悉被震而跌。馬利亞知船巳觸礁决無全理。收局之期限近矣。馬利亞度不能免。則心神立定。靜攝如平時。容色儼然。風貌之麗。乃如天人。謂其父及威耳曰。今生已矣。吾輩當再禱上帝。語已立跪於地。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
