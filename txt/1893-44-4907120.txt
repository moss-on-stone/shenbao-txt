# 1893 - 44 - 4907120

 

Page 1

 
 
[張香濤制軍恭祝李傅相七十壽序石印告成] [  點石齋啓]  
　　李傅相功名事業彪炳寰區本年正月初五日爲七旬嶽降之辰南皮張香濤制軍撰文祝嘏闔探富麗包括靡遺洋洋數千言爲世間有數文字本齋今將原文照印成書字畫工楷印以潔白聯史紙外用粉紅箋封血裝潢精雅每本價洋一角二分卽日由本分　申昌及各書坊發售此佈 
[開印新續東華錄] [  圖書集成局啓]  
　　昔年王益梧祭酒先謙著爲東華錄一書自崇德天命天聰以迄道光凡列聖之宏謨碩畫悉載于編典册高文日星同炳矣茲有咸豐朝續錄若干册舉几平赭宼訂約章殿陛綸音臣工奏牘收羅宏富足備攷稽本局亟付手民以供薄海人民之快覩刻已赶緊工作准于明年正月出晉特此佈聞惟冀雅鑒 
[過年說]  
　　歲云暮矣紙窗竹屋風景蕭然有客問於執筆人曰我與子窮愁潦倒槖筆依人蠅鑽紙而不穿羝　藩而難退平日硯田所入歲數百金寒士生涯亦云不薄然處此靡麗繁華之境起居服食在在無可從廉加之朋友　還贈竊投纻一筵之費動至數羊而又出必車馬衣必綾羅屈計壓綫之金大半皆耗於酬應家中則妻孥僮僕食指海繁柴米油鹽無一日可以或缺以致年年虧累支拄良難一至年關而索逋之書幾如雪片是以人家方爐圍獸炭座擁蛾眉緑蟻樽開紅虯脯擘銷金帳裏其樂無涯而我與子風雪奔馳東挪西借忝顔乞未低首求人幸遇慷慨之友朋不惜傾囊以佽尙可潦草敷衍不致偪上謻臺否則風雪柴扉惟亦學袁安之高臥人生至此樂境全無子尙能於苦海之中作當貴風流之想描寫人生樂事以爲我輩作開心符否執筆人曰奚而不能我且爲子補叙繁華張揚富麗浦管城子楮先生結捕一極樂世界俾文魔秀士借呂祖磁枕得以夢游其間乎當村農之過年也就田中立長竿用藁篠夾爆燭縛其上西圍摐金伐鼓自初更起至夜半始舉火焚之謂之照田蠶亦曰照田財斯時也兒童忭舞子婦歡欣拍手高歌自鳴得意熙熙皞皞不識不知無懐葛天之民當不是過而又煮爲安樂菜以風乾茄蒂雜蔬果爲之除夜登筵必先此品合家長幼男女團團圍坐下筋爭先古人豳風圖中未必有此樂意至於設肆貿易者則以黃阡一串引之使長與紙糊金銀同掛招牌之上爲明歲利巿之先兆名之曰富貴不斷頭至夕張鐙爲夜巿遺夥四出收帳銀錢山積籌算聲喧直至東方旣明肆門依然未閉惟聞某家今年贏若干萬某家今年贏若干千雖終歲辛勤而籯金漸充不難嫓陶朱猗頓過年之樂有如此者若夫巨室世家則至臘月下旬先粘貼歡樂圖春聯以輝門戶或有中貼福祿壽喜四字旁貼小聯者謂之歡樂對其爲春聯也多寫千金百順一財二喜成集葩經吉語唐宋人詩句其最古者爲日月光天德山河壯帝居相傳係陳後主入隋上文帝之句至物華天寳日人傑地靈時則用王勃滕王閣序語而末加一字我　朝　聖祖賜桐城張文端相國宜春帖爲天恩春浩湯文治日光華大哉王言洵足空前絶後矣除夜煮飯盛新竹羅中置紅橘烏慶荸齊諸果及糕元寳陳死中堂謂之萬年糧米是夕卑幼向尊長行禮别歲俗稱辭年小兒女互相嬉戲通夕不眼名曰守歲守歲必燃雙畫爛於寢室中宵永爐長生花報喜紅榮四照直接晨光張藴年詩云燭花頻送喜兒女笑哄堂正謂此也更有閨閣之中以柏葉點銅緑並翦絲絨爲虎形紥成小朶名曰老虎花有旁綴小虎者曰子孫老虎或翦爲人物如壽星和合招財進寳張仙送子之類多取吉讖號爲柏子花新嫁孃先必整治潔履以獻於舅姑謂之過年鞵意者卽崔浩　儀冬至上韈履於舅姑之遺意歟亦有夫壻出門者則於是夕鏡聽賈子說林有鏡聽咒曰並光類儷終逢恊吉法以　　盛古鏡持向灶神勿令人見雙手捧鏡誦咒七遍出聽人言以定吉凶又閉目信足行七步開眼照鏡隨其所照以聽人言無不騐也褚人穫堅瓠集云今聽讖者禱於灶神以杓投釜中隨杓柄所向執鏡而往謂之　卜卽鏡聽也要之人生無地無可樂之事無時無可樂之情但能隨遇而安則過年時見爲樂卽不過年時而亦覺樂意洋洋苟或不然則蹐地跼天終年憂鬱正不待年近歲偪債務紛來而始蹙損雙眉幽懷難遣也我與子雖不能處行樂之地值行樂之時亦何弗就紙上之空談尋一年之歡樂幽愁抑鬱徒損年華豈我輩之所宜出此哉客唯唯稱是適手民促論稿付梓乃詮次其語而𢌿之 
[諭旨恭錄]  
　　十二月十一日太常寺題正月初一日元旦祭太廟後殿奉旨遣載勛行禮欽此○又題初七日祭祈穀壇奉旨朕親詣行禮欽此○又題初十日孟春時享太廟奉旨朕親詣行禮後殿遺凱泰行禮東廡遣榮頤西廡遣恩慶各分獻欽此○又題同日祭太歲壇奉旨遣魁斌行禮兩廡遣李端遇常明各分獻欽此 
[本館接奉電音]  
　　昨由京友電傳上　諭四道敬謹譯登○十二月二十五日奉上諭倉塲侍郎祥麟等奏庫儲銀兩被竊請將廳庫各員分别議處一摺據稱坐糧廳通濟庫於本月十九日失去銀三千兩現將庫役人等訊究等語廳庫重地理應嚴密稽查豈容稍有疏失乃竟被竊庫銀至三千兩之多殊屬疏於防範通濟庫大使莊濟著先行交部議處坐糧廳漢監督沈錫晉並著交部議處至滿監督如松雖據報稱因公出署應否免議仍著吏部照例辦理所失銀兩著祥麟等督飭各該地方官將看庫兵役人等嚴訊究辦餘著照所議辦理該部知道欽此同日奉上諭譚鈞培奏特叅庸劣不職各員等語雲南雲龍州知州張德霈辦事𩕟頇難膺民社惟係進士出身文理尙優著以教職歸部選用借署富民縣典史林蕙棠縱丁訛索行爲卑汸署昆明縣典史試用從九品王壽緒居心刁狡疏於獄務均著卽行革職以肅官方餘著照所議辦理該部知道欽此同日奉上諭巡視東城御史恩溥奏東城副指揮一缺請照西北兩城調煩之例先儘五城差委之熟憑地方情形人員留補一摺著吏部議奏欽此同日奉上諭巡視東城御史恩漙等奏遵保拿獲盜犯出力之司坊紳董各員彚案請奬並攺擬奬叙各摺片著吏部議奏單併發欽此 
[帝京景物]  
　　年例於十二月十九日應遣王公等分詣東西陵讀文致祭經太常寺將宗人府送到王公將軍等銜名繕入題本進呈　御覽於十一月二十七日奉旨遣　碩鄭親王凱泰致祭昭西陵遣奉恩鎭國公榮毓致祭　孝陵遣奉恩輔國公榮頤致祭　孝東陵遣奉恩輔國公光裕致祭　景陵遣奉恩鎭國公載遷致祭泰陵遣奉恩輔國公載卓致祭泰東陵遣奉恩輔國公意普致祭　裕陵遣奉恩輔國公麟嘉致祭　昌陵遣奉恩鎭國公奎瑛致祭昌西陵遣不入八分輔國公聯寛致祭慕陵遣鎭國將軍德隆致祭慕東陵遣不入八分輔國　崇略 
 
 

Page 2

 
 
致祭定陵遣不入八分輔國公崇略致祭普祥峪定東陵遣鎭國將軍善耆致祭　惠陵遣不入八分輔國公毓長致祭端慧星太子園寢遣不入八分輔國公聯寛致祭　莊順皇貴妃園寢欽此又題同日遣員致祭三陵奉　旨　昭陵遣奉恩將軍恩常行禮福陵遣奉恩將軍依昌阿行禮永陵遣奉恩將軍裕誠行禮欽此○殺虎口監督史部郎中恩浩現已一年差滿經戶部咨取各衙門司員於十一月三十日帶領引見奉硃筆圈出殺虎口監督著兵部郎中伊精阿去欽此○史部爲示傳事現出有兩浙清泉塲大使一缺查有在部投供之海防卽鹽大使耿士璣應行擬補相應示傳該員於三日内親身赴部騐到並將執照携帶呈騐毋違特示○直總督李傅相奏稱浙江烏程縣人三品銜刑部候補郎中龎元濟以本年直被災甚重需欵浩繁竭力捐助實銀一萬兩以伸報効不敢邀奬由籌賑司道詳請核奏查光緒十六年順直水災該員捐賑三萬金奏蒙特恩賞給舉人在案今因　畿輔續被災　又捐鉅欵部定賑捐章程捐至萬金以上准其專摺奏請優奬該員龎元濟敦善行於鄉里出巨資以恤鄰志在救民惠能濟衆其功自不可冺惟其升階頂戴均無可加可否懇　恩將該郎中龎元濟　特旨賞加卿銜以示優異而昭激勸十一月二十九日奉　硃批龎元濟著賞加四品卿銜欽此○新授鴻臚寺卿劉博泉大行人恩漙涓吉於十一月二十五日午時履新先期由主簿廳示仰闔署官員吏役人等知悉至期一體謁見各宜懍遵毋違特示○吏部爲曉諭事查定例每年正月開印後投供騐到仍算初一日騐到等語光緒十九年正月初一日封印期内例不投供應於正月十九日開印後定期二十三日投供二十四日騐到仍以初一日計算相應出示曉諭○戶部山東司示傳吉林請領光緒十九年春季防餉銀兩委員佐領慶祿等知悉限於初四日親身赴部報到毋違特傳○榮雲浦孝廉之父厚弇封翁於五月間患反胃症醫治無效至十一月二十二日跨鶴西歸於嘉平二日發引靈柩用四十八人大槓葢天靑縀大金蟒新罩前列藍綢紅沿上繡金龍三尖門纛一對紅官銜牌十對後則雲螺傘葢花罐魚常八寳槍八對龍鳳日月扇二對龍旗一對御仗一對鼓吹一部提爐一對曲枘黃葢一柄八人黃亭一座後列開道鑼一對清道旗飛虎旗各一對黑紅帽各一對中擎日照紅傘一柄後舁八人大轎一乘兩旁穿孝幼童二人手擎紙糊童男一對杠前穿孝幼童十餘人各跨紅盤上擺冠帶朝珠荷包手巾忠孝牌帶陳設古玩等物沿途舉哀由西城水局派巡勇十人沿途照料槓後不設擁衛僅有白方車三輛由府第出劈柴胡同沿大街出阜成門至衍法寺停柩葢因牛眼未卜是以暫厝梵林一俟明春再行奉安窀穸○合肥相國奏以翰林院編修李桂林呈稱籍臨榆目覩災民困苦不忍坐視爰將歴年節省官俸加以課徒修脯集銀一千兩交籌振局聲明不敢邀奬查編修李桂林家道本極清寒今慨捐銀一千兩洵屬情殷桑梓力濟時艱爲詞臣中所罕見雖稱不敢邀奬未便没其好善之忱援上年編修鹿瀛理捐賑千金恩賞侍講銜成案乞恩將李桂林　賞加侍講銜以示優異出白鴻慈十一月二十九日奉　硃批著照所請該衙門知道欽此○廂藍旗漢吉副都統恒訂於十二月初六日午刻在西單牌樓堂子胡同内寛街本旂公署内挑補各甲喇領催四缺馬甲七缺敖爾布五缺養育兵四缺由該印房傳知各佐領下應挑人等於是晨進署伺候挑缺 
[津沽雪景]  
　　天津今歲寒冷異常臘月初八日又見瑞雪紛飛花大如掌俗傳如來佛祖於是日飛昇津郡河東之大佛寺河北之大悲院進香男女絡繹偕來寳馬香車如龍如水未嘗因滕六君稅駕而稍阻也道旁乞丐求捨錢文者均僵凍欲死而善男子善女人亦瑟縮難堪佛若有知能無眉縐 
[盜刦傷人]  
　　有衛姓父子二人卜居江蘇之震澤本月下旬投蘇州府署禀報盜案一起繼又投臬轅遞禀二人額上皆有刀傷詢之則云父曾宦於閩子亦名列膠庠家中薄有積蓄本年十月二十八日夜三鼓敲殘忽有盜二十餘人蜂擁而來手持巨石破扉直入手執利刃白如霜雪指揮羽黨將前後門守住俾事主不得出外呼救外堂内室無處不到倒篋翻箱將所藏金銀衣飾番餅搜括一空臨行又將衛父子刀砍棍擊始呼嘯而去按盜匪搶刦不過利人財物今乃剸刃於事主不知有何仇恨檢查之下約計被刦之物值一千餘金當卽繕單赴震澤縣署報案縣尊臨塲勘騐准卽飭捕跴緝一面諭令自行醫傷幸傷勢尙輕尙無大礙迄今已就平復而盜則尙未緝獲繼思家産被盜刦去身又受傷雖蒙縣尊允緝案懸日久未見破獲一任盜匪逍遥法外心實不甘是以赴省上控耳聞其語者莫不憐之竊謂南面者父母斯民當以弭盜爲第一義不能弭盜而曰吾於民事可謂盡心焉耳矣嗚呼其誰信之 
[飭緝委員]  
　　前此上海新閘巡防局有鄉人誣指竊牛一案局員桂二尹不辨虚實飭勇將牽牛人笞臀交地甲看管旋卽斃命案經上每縣訊實解省由蘇州府魁太守研訊數堂供詞確鑿飭將行刑之勇丁收禁外監未幾該勇在監病斃此爲前報所已紀現聞臬憲陳廉訪於本月二十日面諭魁太守及發審局委員等略謂此案雖已訊實定擬然該局員桂某撤差後匿不到案殊屬刁玩自應詳請通緝務獲訊究太守等唯唯而退聞府署已預備通緝文書將發各屬偵緝矣 
[鬻媳巧計]  
　　蘇城胥門内三多巷張甲向以游幕爲業掉三寸不爛舌作諸俟上客十六年前與武負張乙爲鄰雖行徑不同而性情甚洽適兩人之妻皆有孕遂指腹定婚俄而甲婦舉男乙婦舉女頓愜素懷以洽比而聯秦晉光陰荏苒男女倐已長成適奉上游檄調赴曰門差遣以掌中一顆珠已屬他姓携以遠適大是累人不如早歸婿家商之於甲亦無異言遂以女委之移家而去從此雲山兩地相見無從本年三月間乙忽接甲信言女臥病懨懨請飭人一視乙開函雒誦念女情深令長子買棹赴蘇甫進門則見素旛高掛供奉芻靈不覺大駭甲婦從容出應言汝妹於某日起病求醫問卦效騐終虚延至某日撒手西歸擇牛眠吉地長安窀穸矣乙子紛紛灑涕而返歸告父母謂壽夭自有定數與人無尤惟有暗撣老淚長吁短嘆而已今冬乙子因事赴穌念姻婭之情復往甲家探視歴門而進𨶑其無人呼喚良久始見一傭媪出叩問近狀媪不知其中曲折盡吐其實至是始知妹尙在人間喜出望外遂至鄰近細細訪問知甲將其妹售於上海某宦家爲簉室得身價洋銀八百五十元甲亦僦居滬上此間惟雇一傭媪守屋耳乙子恨甚將傭媪交地甲看管立卽禀告父母一面與親友商議擬投縣署控告夫甲乙二人始則擇　而處繼則指腹爲婚所謂洽比其鄰婚姻孔云者非歟及乙淎檄長征以女委甲固謂甲之可以深信也甲竟輾轉設計鬻媳賺錢是豈尙有人心哉不意衣冠中有此敗類令人齒冷 
[聚麀被殺]  
　　有名東康者幾若五柳先生之不知其姓惟見其操閩音故知爲閩中人早年流落温州就東門外設小烟館近則銖樍寸累腰　漸充然一曲雉飛猶似無妻牧犢也一日獨行至大貓嶼見某姓孀婦華年二九楚楚娟娟宛如月下梨花淡冶絶俗不覺忘餐廢寢魂夢交縈日　　其門前以翼得近脂香粉澤孀楊花水性飄泊隨風知康之爲已而來不忍辜其美意彼以眉語此以目成雨逗雲挑漸與相狎久之而歡諧魚水形影不離旁人見之幾疑一對小鴛鴦不知其爲風塵野鶩也顧孀淫甚每乘康不在輒引佻闥兒與之私墻上有茨醜聲漸播康聞之忿然曰是將以一頂緑頭巾壓倒我堂堂男子矣眼中釘肉中剌烏可一日相容哉乃給以貲令另設烟寮而命已子日處寮中行監坐守子無賴也時與孀嬉笑馴涉及穢事孀孤衾冷抱情不自持艾豭婁猪漸至棄倫蔑理事爲夫族某甲所悉突於本月初七夜破扉而入時方一燈若豆帳掩芙蓉騫提孀出被池中按諸切肉之砧抽腰間利刃指之曰個淫娼好歡娱請一試乃公手叚言未已刃已及頸顧　如瓠頃刻分開康子覩此懷形戰　無人色赤條條長跽乞命申笑語之曰咎老子當送汝至鬼門關上䟎行一步尙可追及汝意中人也遂亦手刃之隨將首級連　鄭 
 
 

Page 3

 
 
諸故夫棺蓋上大踏步出門去翌晨康聞信奔來見淫婦姦夫雙雙委地模糊血液頸與肩齊不覺頓足長號曰天亡我天亡我隨有族長出爲調處責令康爲之棺殮並不報官請騐官亦不復稽查噫古稱姦近殺若此孀者旣與康有姦矣而其子復從而勾引之佔據之聚麀之事竟見於兹豈一死所能蔽其罪哉是故君子貴發乎情而正乎禮 
[遼陽龎帛]  
　　署錦縣馬子山明府調省以講補是缺之署廣寍縣　樊葆昌明府赴任所遺廣寗縣篆務以署懷仁縣王大令調署遞遺懷仁縣缺以候補知縣傅　農明府署理○東邊道奭召南觀察風木銜悲例應奔喪回籍至委何人接署尙未奉到明文也○營地入冬以來雪澤稀少幸不種秋麥於農田尙無傷損南四城收成中稔北邊外不足五成故糧價始賤而後貴近日銀錢甚緊銀價至十一吊上下爲六七年來所未有貿易中獲利甚少倒帳頻仍臘月朔卯期人心惶惶幸早有布置不致臨時掣肘近日地方兵團梭巡甚緊盜賊爲之歛迹輝光屯一案解省後屢次嚴訊尙未供實各人爲道士所迷藥性未散仍若痴顛妖道害人至於此極可不執法嚴懲以儆其後耶 
[三山樹色]  
　　福州塢尾街萬利猪羊行日前雇船一艘載貨而來行至北窔海面突有盜船數艘迎面駛來大聲呼喝一躍上船謂爾等如敢抗拒當以白刃從事船中人膽小如鼷不與計較致被刦去猪羊三四百頭按此處離長門不遠盜船竟敢公然行刼有緝捕之責者將何以處之○城中吳姓有洋銀二千三百元雇脚夫挑送南臺吳親自押送行至半途人多擁擠忽不見脚夫所在却立四顧杳無蹤影高懸賞格尙未合浦珠還吳年甫及冠逐日與其母散髮執香肩負黃紙一路鳴鼓並有高矮鬼同行以冀早日破案事雖不經其情亦可憐矣○北帮來往貨船因海盜横行相率裹足不前聞乾豐裕等六號商船此次又在普陀洋面爲海盜所刦某甲之子被盜斬斷兩脚某乙亦爲所戕盜風可謂猖獗矣○前福州府侯仙舫太守之少君與前任臺灣基隆廳現辦金沙局務黎伯鄂司馬之女公子結秦晉之好定於本月二十一日迎娶屆時彩輿簇擁鼓樂聲喧觀者咸嘖嘖稱羡不已 
[潯陽紀事]  
　　本月十九日爲封印吉期九江文武各官齊赴道鎭署賀喜脚靴手版忙碌終朝○初八九等日大雪漫天瓦縫昔邪幾爲堆没至十八夜又花飛六出屑屑騷騷萬斛玉沙積至寸餘之厚十九晨起一輪紅日捧自黃人窮民之無褐無衣者莫不謂一領黃綿多多受惠矣○南門觀住持僧見有乞人之倒於雪中者每人給以米四升此亦好行其德者以視滬上之淫僧妖衲所謂酒肉塲中渾不厭烟花隊裏各爭能者眞覺相懸大壤矣○廬山之麓有獵戶獲虎一頭舁至城中求售經孔源興店主以洋銀十八枚買得或曰此豹也非虎也噫當其曠野咆哮飛而食肉自以爲人莫與敵可稱一世之雄矣豈知一旦運退時衰竟有食其肉而寢其皮者然則人而虎者不可以此爲殷鑒乎○十六日有靑皮三人至督府巷對面鍾姓茶寮啜茗因憎點心未設竟將茶杯擊碎并傷及寮主頭顱寮主欲訴諸縣中旋經人勸阻令靑皮饋以鞭爆花紅事乃寢息 
[武林近事]  
　　杭州來信云天公積素幾令銀海光摇至立春之翌晨又密密疏疏隨風飄蕩雜以雹子大若櫻桃但聞鴛瓦聲喧無殊撒豆入夜雨絲風片故惱愁人伏枕聽來大有悔種芭蕉之意至嚮晨則檐牙鵲噪爭報新晴紅日高升赩若血色氣候亦轉而和暖被池春盎不復瑟縮作號寒　矣○某公子談者隱其姓氏先世宦于金陵解組後家貲充牣公子不善繼述日以酒食遊戲相爭逐黃白物揮霍幾盡今冬虧負約五百餘金無以應債主之求乃於本月十六日在金剛寺巷設局作樗蒱戲冀得頭錢以卒歲不料又負百餘金至十九晚無計可施遂購紫霞膏吞服家人覺而施救幸受毒未深嘔吐而愈○杭俗十二月初一日起至十五日止每夜由地甲遊行街頭巷尾高聲直呼曰奉憲傳諭火燭小心彼中人名之曰呌火燭閱五日則向各戶乞米若干計前後收三次或一升或半升名曰火燭米窮戶小家升斗尙難自給而地甲卽如狼如虎肆口穢駡務必飽其欲壑而後已有某甲者挑京貨擔沿街喚賣卽北方所謂貨郎兒也家有妻子地甲至吝不與以致互相爭閙至晚邀同小牙俟甲歸扭至某烟室而魚肉之烟室中人畏地甲如蛇蝎爭相袒護地甲遂罰甲出米五升鴉片十七箬計錢五百零十文甲不敢　　唯應之至家怒謂妻曰禍由爾起竟累及藁砧耶按之於地拳足交加幸隣人聞聲齊來爲之勸息 
[皖中紀要]  
　　安慶城廂内外貧戶最多嗷嗷待哺情實堪憐經太平局紳董禀請前任撫憲陳六舟中丞籌欵撫恤中丞與司道各官商議在公項下籌撥銀兩購米一千五百石交該局散放務使實惠均沾由是歲以爲常每至隆冬由局董率同各叚地保清查戶口以使放米今年查知貧戶之數倍增於往年額定賑米不敷散放遂禀請沈仲復　丞添撥賑米九百餘石定於廿一日起至廿六日止開倉散放貧戶餬口有貧不虞枵腹矣○近來各處厘卡徵解稅銀皆無起色德靜山方伯下車伊始以整飭厘務爲急擬俟明年釐訂新章各委員　徵解起色者記功否則或記過或撤差分别辦理以嚴課最○時屆隆冬江水枯涸輪船來往每每愆期某輪船於十九日黃昏時抵埠搭客爭先下船共有二百餘人 
勢如潮湧有一客年甫三十餘氣力不濟兼有疾病被人擠倒頃刻踏斃噫吁慘矣 
[語兒鄉語]  
　　嘉秀兩倉開徵後爲風雪所阻納糧者尙屬寥寥近日雪霽鄉民始絡繹而來各斛手唱籌量米夜以繼日照此情形年内當可收竣○中旬以後積雪未消繼以細雨廉繊水紋欲動十七晨冰雹疉降氣候轉寒貿易塲中咸盼天公早放晴光庶年關收帳不致疲於跋涉也○嘉興府宗太守訪悉嘉興縣屬大橋鎭近有匪類開塲聚賭卽欲乘舟往拿適爲雨雪所阻後經嘉興縣金邑尊恊同水師砲船往捕及抵其處賭徒巳得信遠颺乃將賭棚拆毁以地保意存徇隱竭笞千板以爲玩公者戒 
[京江泛棹]  
　　鹽局勇丁每向店鋪中强行賒欠掗用小錢近經緝私委員孫明府訪知弊竇出示查禁略謂年關在邇如有不肖勇丁仍前在店鋪强賒及用小錢者許受擾之家扭局究辦凡在局勇丁每半月卽開放薪水一次一律制錢從不短欠况勇丁每多調動倘店家徇情賒欠一經調往别處所欠之欵如有向本局禀追者概不准理○前晚租界洋房内所懸火油燈忽然墜地光芒四射幸爲人所見應手撲滅未致成災亦云幸矣○日前有穿紅邊馬褂之營勇赴大街衣莊買衣一言不合遽肆辱駡店夥度量頗宏效婁師德之唾面自乾營勇猶復拍凳敲檯呶呶不巳後經左右隣勸解始悻悻而去此勇亦殊猙獰可畏臨陣時若能不攺此度便是好勇丁○鎭江下游釐局委員王明府出示曉諭大略謂烟葉一項攺歸正捐歴辦有年瞬屆年終正烟葉銷售之時誠恐有刁劣商販串通船戶將烟葉深藏艙底外用雜貨遮蓋趁年朝各貨船隻絡繹之際朦混偷漏除飭各卡丁嚴行查禁外合行曉諭商販人等所有裝載烟葉一項應來總局投報本局一秉大公並不得假手他人致遭欺騙倘有不遵一經查出立將商販船戶一律從重究辦○江北沙頭地方前夜有匪徒明火執仗疉搶五戶受其害者皆蜷宿如蝟不敢抵拒故未損傷人命然所失已不貲矣盜風猖獗如此能不爲之慨然 
[袁浦談屑]  
　　大橋口有渡船二艘專備載客之用惟是一水盈盈往來者甚衆每有擁擠之虞易致沈淪之禍施司馬飭令船夫將浮橋拖至原處照舊起搭以便行人往來○漕憲夫人仙逝瞬屆周年漕憲遂於十三日在普應寺設家祭作佛事元相多情咏長簟凝塵之句能無黯然○前任廣西按察使秦文伯廉訪靈櫬於初十日出殯淮上官紳均來吊唁冠蓋絡繹於道○西土價每兩又加錢二十文有烟霞癖者輙喚奈何○湘軍合字營拿獲盜匪一名解交清淮營務處審辦○雪霽後街巷積雪高二三尺侵占地面行人不便往來翁邑尊遂使地保鳴鑼飭令城 
 
 

Page 4

 
 
廂内外居民自行　雪領云各人自掃門前雪莫管他家瓦上霜邑尊眞得以人治人之法 
[泖峯晴翠]  
　　鄭某浙之雙林人寄居松郡西關里仁弄之西廣厦連雲擁資富有本月十六夜上燈後失去帳箱一口内有洋四十二元並銀錢出入總簿各巿房收摺圖章等件當卽開單赴婁縣禀報未知卽能破獲否也○七寳係婁縣轄境該處十九圖有某姓嫗老態龍鍾煢煢自守亭長某甲忽挾事故向嫗恐嚇逼索重酬嫗兩手空空茫無以應因以出外稱貸爲名邇向河干投水送却一條老命其子某乙聞耗奔回痛母死於非命號泣赴松擬投縣署伸訴甲知事不諧倩急足者追乙遄回願出洋百數十元爲棺殮誦經之費乙亦懦弱不欲多事隱忍而罷○鑷工某甲崑山人也向在西門外某乙店中爲夥近爲某丙所招遂爲去楚遊秦之計纔進丙店五六日忽患沈疴嘔血數升遽爾命登鬼籙内急倩人奔赴其家奈雨雪載途有行不得也哥哥之歎遷延多日未見家屬偕來内擬權且收殮而圖保以牀褥間尙有斑關血跡姑俟家屬前來騐明俾免另生枝節死者長已矣妻若子噩耗遽聞間關跋涉其哀痛當復何如也 
[覆查匪類]  
　　松江城守營曾游戎會同華婁兩縣以松郡邇來竊案疉出居民鋪戶尨吠時驚遂以稽查匪類爲已任雖當料峭嚴寒不辭勞瘁輕車减從四出巡邏第念百密或有一疎窮源尤宜竟委烟寮客館易爲盜賊溷跡特出會銜告示發各處實貼其文曰爲會示事照得節交冬令宵小易生防範稍疎深虞竊發訪聞城廂内外客寓浴堂烟館每多深夜私開卽難保無匪徒溷跡除隨時抽查外合亟會示爲此示仰該三項店主人等知悉自示之後務於每夜二砲後一律閉門停歇不准閒雜人等出入往來倘敢不遵一經察出定提該店主嚴懲其各凛遵毋違特示 
[邗江官報]  
　　十二月十四日梁分轉世禮辭赴湘岸差次十五日許太守寳書由儀徵放賑回王鹾尹仁豐委辦曲塘卡務葉鹾尹滋樹委辦周莊卡務十六日張鹾尹思安委赴廟灣海關緝私申鹾尹汝齡委赴六閘巡護 
[碰船述聞]  
　　開濟兵船於前日十一點鐘時由金陵開駛來滬甫進吳淞適有法公司輪船停泊在此遂被誤碰法公司船洞穿一孔昨日法公司遍發傳單大約須與開濟兵船理論矣其餘細情尙容探錄 
[滬城火警]  
　　紹興人某甲在滬城虹橋南首觀音堂地方開設柴炭店藉圖微利昨晚七點半點時因煮晚膳遺火於積薪中致成燎原之勢霎時胃穿屋頂不可嚮邇七鋪地甲立卽鳴鉦報警輔元堂果育堂旣濟院沉香閣春申侯十鋪道轅松滬捐局等處水龍洋龍　馳電掣而來汲水灌救勢若銀河倒寫關道憲　觀察拜客回轅中途聞警當卽到塲彈壓上海縣黃大令及各叚保甲局員先後臨塲照料至八點一刻鐘火勢漸息房屋焚燬若干容俟探明再錄 
[一鳴驚人]  
　　昨晚七點餘鐘扯房蒲牢怒吼連擊五下其聲斷續相間俄而各舁皮帶星馳而出有赴虹口者亦有赴法界者曾不逾時卽行折回豈火已熄滅耶抑係瞭望者之誤會致煩僕僕奔馳耶其詳俟探明再錄 
[變貨歸欠]  
　　長豐長泰松盛天和四家荳行聯名投上海縣控請訊追萬泰樹行主吴宗範荳油銀四百餘兩黃愛棠大令訊供之下飭差往查萬泰存貨價值若干旋於前日之晚升堂研訊長豐夥席瑞卿長泰夥嚴運齋天和夥嚴福生松盛夥某甲同投案下席訴稱被萬泰欠銀一百六十八兩運齋訴稱被欠銀五十兩福生訴稱被欠銀七十兩甲訴稱被欠銀一百六十七兩又同稱吳素來並無交易實係初次往來共取去荳油三十餘簍同業向有定章油價銀兩寛限十日此次吳將油購去屆期向索一味延約不得已投案控告設彼此交易已久被倒銀兩在行主前尙可交代吳初次交易遽被欠銀非尋常可比求請嚴追原差禀稱小的奉諭後恊同地甲前往查得萬泰行内尙存松樹雜樹約有三百數十擔若照巿價通扯每擔約值洋銀一元有奇此外尙有戎徐兩姓所寄之貨亦在該行中大令命提吳至案吳供係崇明人在治下大東門外王家碼頭開設萬泰樹行素來誠實與長豐等交易有年此次所購之油係爲他人代辦交俞福順商船裝去該船不日卽可回滬自當將油價銀一律清償無如長豐等迭次逼索小的曾將松樹五十擔棉花四十包交長豐作抵若照長豐一家而論除抵欠外約多銀數兩至長泰亦曾付洋二十元松盛付洋三十二元運齋及不記姓名之某甲同供稱吳宗範所供付洋行帳並未收過顯見供詞不實席又稱吳當時雖將棉花樹木作抵然價值甚嚴現在寄存浦東順記棧内大令以吳宗範虧欠各行貨銀理應清還旣無現銀　有變貨歸償判令原差卽日恊同地甲將貨檢點明白倩同業估價變銀帶案分攤歸欠席瑞卿嚴運齋等又供稱求恩將萬泰發封否則將吳押追大令曰吳宗範尙欠别人欵項未便將店發封如分派銀兩之後尙有缺少祗好令爾等認虧席等同供吃虧太甚作夥者難以專主須與行主商量大令問爾等行主在此否答稱不在此大令謂行主令爾等到案質訊是巳授爾等以權豈不能作主爾等旣不遵斷任爾自便本縣亦不過照此判斷不能更改著吳宗範先行具結席等再三商酌亦具結遵斷 
[訂期道賀]  
　　中西互巿情好愈敦每當西歴更新華官赴各領事署道賀所以示雍睦也邇者臘鼓撾殘韶光漸轉駐滬法總領事微席業君及副領事繙譯官等特於昨日遣人持柬至上海道署訂於明年元旦恭賀新禧禮尙往來邦交益固矣 
[案犯准保]  
　　裴阿桂前犯誘拐案覊押縣獄爲時已久前晚黃大令提裴至案略詰數語裴俯首求恩大令著交的實人具保 
[縐莊倒閉]  
　　本邑興隆里順昌恒湖縐莊於前日倒閉虧欠莊欵一萬有奇聞尙有存貨抵數當不致全歸烏有也 
[小竊送縣]  
　　前日保甲西局高二尹備函將行竊李成衣服之萬阿九張德勝解至縣署晚堂由黃大令研訊李成投案訴稱係本邑八家住西門相近在製造局爲銅匠萬阿九張德勝設計前來竊去綢布衣服值洋數元幸卽拘獲送至保甲局轉送案下叩求究追萬張同供向爲小本生涯初次犯竊大令判各實三百板收所押繳洋銀四元以便給償失主 
[馬車肇禍]  
　　前日下午五點三刻點時有一少年乘馬車而出飛駛于四馬路中將近浦灘突撞倒一老嫗少年見事不妙立卽下車而去馬夫加鞭馳騁意欲脫逃由二百二十四號華捕狂追且急吹號呌各路中西捕聞聲而至四面兠拿隨卽捕獲老嫗帶至老巡捕房捕頭向嫗誥問自稱李氏家居虹鎭此刻正欲歸家突被撞傷頭及左足馬夫供稱姓李名小芳在楊總辦之二少爺處當執鞭之役新馬不善駕車以致誤撞老嫗捕頭令將嫗送往仁濟醫院醫治一面著查存洋銀二元爲質嫗稱急欲回家不願涉訟捕頭遂將查所存洋銀給嫗爲養慯之費 
[匪徒攫物]  
　　時值歲闌無業游民益形猖獗邇來法租界護城河及鄭家木橋一帶每於黃昏後有不衫不履之人三五成羣伺隙攫物前日有一鄉人渡浦而西至法界購買年貨數包迨至夜色溟濛始躑躅行南行經新開河畔有匪人自後追至將鄉人推仆於地攫取所携之物飛奔而速及鄉人挣起大聲呼喊匪人已杳如黃鶴矣 
[英界公堂瑣案]  
　　沈竺林扭鄭雲章至公堂控其兠收客帳並支透洋銀蔡太守飭暫行管押著沈明白具詞呈候訊供察斷○方材雲扭成烟華至公堂控其串騙洋銀蔡太守訊供之下斷令成繳還洋銀九十元成卽遵繳四十示供稱其餘求大老爺交人保出具限繳齊○彭玉　扭　四海至公堂控其欠銀不還蔡太守諭候訊供核辦○孫士林扭周蓮塘至公堂控其不付粗紙　蔡太守向之研訊周供齊粗紙潮濕不 
 
 

Page 5

 
 
堪原貨仍在孫稱粗紙已被甲過太守飭差恊同兩造前去查點數目禀候覆訊核斷 
[法捕房瑣事]  
　　小竊某甲專在輪船上行竊搭客物件前日又在江永輪船竊得考籃一隻及零星物件正欲逃遁被法捕房包探所拘送入捕房查得籃内有某銀號囑寄友人函信並聶觀察名片捕頭以甲行竊屬實著卽管押候解公堂請究○東洋車照會由英法兩工部局棲月給發本有定章現有狡獪之徒竊取他人車上照會塗攺號數私售與人藉以漁利若此類者往往而有前夜又有車夫某乙在法　　　取車上照會適被巡街華捕所見當卽追獲送押捕房○乞丐某丙於前日深夜時混入某弄中竊取稻柴數捆行至中途被某號華　所拘　　以事屬細微管押一宵於昨晨釋放 
[來信照登]  
　　仁濟善堂來信云昨日江裕輪船帳房來報十四夕到鎭江有一孤客附之來申在船病故卽經敝堂息影公所　爲敢殮給發壽字材一具并於本堂新閘義塜暫爲安葬計死者年约四十左右面白尖頦無鬚身穿白洋布短衫藍布褲藍洋布面白土布　　　　元色洋布面藍土布裏棉褲元色洋布套褲元色洋布面藍土布裏棉袍醬色絨馬甲扁銅鈕紅結元縀小帽大紅啤嘰棉被線毯一條中　　以元色布一塊和合枕一枚一切皆已入棺惟和合枕留待屍親辨認 
[振欵彚登]  
　　浙江學政陳頒來鷹洋二百元囑解揚州鎭江等處災區又湖北張詞甫剌史五十大慶諸親友醵資公祝剌史　爲移助賑捐並將筵資一併匯來還爲諸親友祝福壽計由江裕船周小蓮兄交來湖北省平銀一百兩合規元一百零四兩六錢二分二厘又漢口敦實善堂救生公所諸善士俯念東民禀寒無其募助三新杜布棉衣一千件當經呈請登萊靑道騐收轉解俾濟要需又無名氏求平安由惠齋莊來洋五百元求安居士助金鐲一雙重七兩九錢八分兌見規元二百零七兩三錢二分九釐李開榜善士求父冥福洋二百元尊樂堂求　　氏戀女宴福由恒興號來洋二百元白下隱名氏求保合宅平安諸事順遂洋一百元沈文煐善士求父沈懋生早日復元并妻吳氏病體速愈　宅平安洋一百元吳縣顧惟煃善士爲妻周氏求病速愈女紅洋一百元感勉子洋一百元周子新仁丈還愿洋一百十元揚州韜華酬愿　六十元蘇州王裕泰湘波釣徒爲妻産女平順保大小均安洋五十元當歲序之將更竟日新而爲善行見祥和所召春風偕福壽齊來災沴胥消瑞壽啓豐亨佳兆用亟臚舉永矢弗諼[  上海北巿絲業會館籌賑公所施善昌謹誌]  
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十八年十二月初九日京報全錄]  
　　宮抄○諭旨三道錄前○發抄硃批四道○將軍榮奏添練洋槍步隊謹陳辦理情形摺○江撫德　水師　　巡　　境日期○江督劉奏武職借補章程仍請展限摺○甘肅學政蔡奏恭報歲試情形摺○大臣清奏病奏病仍未痊請准開缺調理摺○十一月初九日戶部通政司詹事府正藍旗值日無引見○桂公成公薛允升各假滿請安○儘先副將趙連科謝恩○兆伯續假十日○良培續假五日○烏拉喜崇阿續假二十日○戶部奏請更換左右翼監督○關防衙門奏十一日○火神廟拜表濂貝勒行禮○召見軍機蒙古王公熙敬崇禮皇上明日辦事後至南海皇太后前請安畢還宮○發抄阿模奏審明疏勒用民呂上魁鬥殺案定擬奉硃批刑部議奏欽此○又審明拜城縣纒民阿思滿掠財傷人案定擬奉硃批刑部議奏欽此○又審明寗遠縣各民趙發溎門殺案定擬奉硃批刑部議奏欽此○定安奏請將候補守尙其亨等留營差遣奉硃批著照所請該衙門知道欽此○○尙書銜頭品頂戴西安將軍奴才榮祿跪奏爲請撥洋槍軍火及領官等現已到陜謹將分撥隊伍成軍酌核支放餉項揀　管帶各官並開練日期恭摺仰祈聖鑒事竊奴才前經奏請於西安駐防官兵添練洋槍步隊五百名所用洋槍軍火請由神機營　發以資練攝仰蒙俞允並遵旨會同撫臣鹿傳霖妥籌具奏由藩庫每月籌撥銀一千兩以備餉項之需於閏六月十五日具　　欽奉諭旨著照所請該衙門知道欽此嗣經神機營將請撥洋槍五百杆佩帶五百分並撥給水碓火藥二千斤鉛丸二千粒鉛　一十五萬出洋銅帽二十五萬粒自製銅帽十萬粒旗幟號衣式樣鉛丸模子修理洋槍什物等項交奴才所派之恊領奎陞會　　機　派出之領官巴哈布等一同管解於十月十四日到陜奴才等逐一點騐照數查收現將前項選出年力精壯備練隊兵五百名隊長四十四名分隊編伍並由八旗官員内揀派充補管帶帮帶正副領帶隊辦事等官三十四員以資管轄其每月餉項卽按撫臣所籌一　兩酌擬撙節開支神機營派來之領官等九員名仍按照該管所發口分數目開放其由神機營墊發兩月口分製裝等銀三百三十　兩現已如數撥還以清欵目惟事屬創辦用欵煩多凡製造旗幟號衣筆墨紙張修理房間平墊兵廠等事在在均係目前所必需而每月款項僅此千兩除開放官兵練餉外所餘已屬無幾一時舉辦實恐不敷應用而開練之始若不一律整齊又不足以壯觀瞻而作丄氣奴才再四思維擬請於奴才衙門馬價庫所存馬價銀兩項下暫行借撥銀二千兩以應急需仍由所領新餉内按月撙節歸還銀五十兩俟將借欵還清其騰出每月之五十兩及將來奏撤神機營所派之領官等九員名每月又可　出銀一百五十四兩或於練兵内酌加分放或存於公庫以備該隊添補號衣旗幟不時之需俟屇時再行酌量情形奏明辦理至官兵隊伍現已編次成軍謹擇於十月三十日開練擬卽名爲西安威遠隊並刊給管帶官鈐記以昭信守其應領練餉每月一千兩由奴才咨會撫臣轉飭藩庫亦於是日開放謹將揀派管帶帮帶官銜名及酌定每官開放官兵練餉並估計製造號衣旗幟等項用欵各數目繕具清單　呈御覽所有分撥隊伍酌支餉項及開練日期各緣由謹會同左右翼副都統奴才長春奴才德溥合詞恭摺具奏伏乞皇上聖鑒訓示謹奏奉硃批著照所請該部知道單二件併發欽此○○德馨片再查長江水師提督定章以半年駐下江半年駐上江周歴巡查兹新任撥匝黃翼升由江寗起桯於本年十月初二日抵湖口閱湖口營操初三日抵鄱陽校閱吳城饒州兩營操演於十月初五日行抵江西省城與臣面商一切事宜隨於十月初八日起行駛赴上游一帶按營校閱請循例會奏前來所有照章巡閱江西水師緣由理合會同長江水師提臣黃翼升附片具奏伏乞聖鑒謹奏奉硃批知道了欽此○○頭品頂戴兩江總督臣劉坤一跪奏爲武職借補章程已屆限滿仍請再行展限以資疏通恭摺仰祈聖鑒事竊查武職大銜借補小缺一案同治七年經前大學士曾國藩酌擬推廣借補章程奏准提督總兵借至副將叅將遊擊止副將叅將遊擊借至都司守備止都司守備借至千總把總止仍照部議以十年爲限十年之後應否規復舊制再行體察情形奏明酌辦嗣於光緒十三年接准部咨借補章程逾限已久擬請暫緩五年凡提鎭以下人員准其通融借補五年之後再行奏請停止等因光緒十三年十一月十一日具奏奉旨依議欽此各在案現計限期將滿自應照例辦理惟查武職大銜借補小缺原因軍興以後各將領積功荐保崇階人多缺少序補無期斟酌權宜具有深意是以十年限滿之後部臣仍因提鎭人員過多未卽奏請停止嗣於前陜甘督臣譚鍾麟奏請陞調署一律緩復舊制案内又經兵部議覆展緩五年蓋深知此次章程係屬因時制宜未便遽復舊制仍准通融辦理現雖承平已久而從前立功將領分發各省候補人數尙多兩江用兵最久又復兼轄三省在標候補武員較他省尤形擁擠提督總兵兩項共有一百餘員之多此項人員昔年奮迹行間艱苦備嘗始得論功薦擢若一經規復舊制按班不准借補則留省之提鎭各員永無補缺之望正如曾國藩所奏功績較淺者轉得各占實缺勞苦最久者反致長抱虚榮殊非激勸將士之道卽副將以下各員保奬名次稍後者亦恐無輪補到班之日一概置之閑散未免向隅且部定補缺章程按班輪用缺項本多借補人員僅於儘先一項内通融辦理並未另立班次是大銜借補小缺旣寓矜恤將士之意亦與别項輪補缺次毫無格碍臣體察兩江現在情形不得不查照舊章仍請變通辦理合無仰懇天恩俯准將武職借補章程量子展限仍俟數年後應否規復舊制再行奏明酌辦所有武職借補章程仍請展限緣由理合恭摺具陳伏乞皇上聖鑒訓示謹奏奉硃批兵部議奏欽兵○○甘肅學政翰林院編修臣蔡金臺跪奏爲歲試各屬曁安肅二直州歲科並試情形恭摺仰祈聖鑒事竊臣去冬到任後卽檄飭各府州縣舉行歲試循例觀風申明條教通飭各學認眞董戒復略仿宋朱子分年課經之法自本年始屬限一　責令講貫以備面試分别勸懲俾士子務爲實學本年二月二十七日出省先試鞏秦平固涇回次蘭州次復出試甘凉安肅西寍計六府五直州内惟女肅二直州屬係循例歲科並試兹已試竣回省各棚應試人數頗增於前惟西安本州及西寍府屬之貴德屬尙無起意謹遵任缺無濫之例於安西歲各缺文學額一名缺武學額一名於貴德缺文學額一名此外各屬及凉莊滿營文武童生皆取進如額各屬可造之材亦尙不乏其較多者文則蘭州之臬蘭河州鞏昌之伏羌秦州本州及所屬之秦安平凉之靜寍涇州之鎭　凉州之武威鎭番甘州之張掖等處武則鞏昌之通渭秦州之秦安平凉之靜寍等處皆向於通省爲優此次鞏昌之岷州亦幾與之將臣於途次及塲中嚴密關防悉心督察凡所錄取尙無弊端惟抄陳文自書院至歲科鄉試皆在所不免此從來未有之風氣實文章心術之隱憂經臣嚴切曉諭示認眞搜檢有犯必懲不敢稍事姑息發落時文則勵以行巳之道示以讀書之程其頴異者更以留心時務相勉又進諸武生奬其有勇朂以知方庶期仰副聖朝作育人才之至意所有微臣歲試過各屬及安肅二直州歲科並試情形理合恭摺具陳伏乞皇上聖鑒再臣經過地方春夏晹雨偶愆愚民惑於谣說毁及電桿現已一律修復秋收亦尙無損民情安謐堪以上慰宸厪合併附陳謹奏奉硃批知道了欽此○○奴才清安跪奏爲奴才骽疾仍未就痊籲懇天恩俯准開缺恭摺仰祈聖鑒事竊奴才前因在盛京禮部侍郎任内與朝鮮會哨感受潮濕時常疼痛又在科布多叅贊任内九年北地嚴寒更甚瘴氣入骽已深彼時勉强尙可支持近來每到冬令痠痛異常起跪不能得力屢次蒙恩賞假調治總不見减起跪仍須扶持伏思刑部事務紛煩久未進署深覺寢饋難安惟有仰懇天恩俯准開去刑部左侍郎正黃旗滿洲兩都統俾奴才靜心調治倘能起跪如常卽行具摺恭請 
聖安求賞差使萬不敢自耽安逸有負生成奴才不勝悚惶待命之至謹繕摺具陳伏乞皇上聖鑒謹奏奉硃批覽欽此 
 
 

Page 10

 
 
[光緒十八年十二月初十日京報全錄]  
　　宮門抄○　　硃批五道○江督劉等奏蘇省本年冬漕擬請分别本折酌定徵價收納摺○又奏長江水師吳城營叅將各缺遴員請補摺○陜　楊奏委署州縣片○又奏請開復知縣片○又奏請補守備員缺片○湘撫　　奏請　　片○　都統謙　奏恭報入都　見交卸起程日期摺○東撫福奏甄别知縣片○十二月初十日禮部宗人府欽天　　　　旗值日無　　見○熙貝勒松溎各假滿請安○張中堂許庚身等同鄉官謝恩○敬佶賡音布謝放左右翼監督恩○　恩　　授　常　少卿 
恩○綏遠城飭領文明謝恩○順天府奏京師得雪四寸有餘○召見軍機長麟志顔沈恩嘉○發抄訪聘之　　定州紳士王毓梅捐賑請爲故妻黃氏建坊奉硃批著照所請禮部知道欽此○又卽補牧李克瑞等期滿　别奉硃批　部知道欽此○又解嵩武軍餉奉硃批戶部知道欽此○裕寛奏解加復俸餉奉硃批戶部知道欽此○又新舊錢糧完欠數目奉硃批戶部知道單併發欽此○○兩江總督臣劉坤一江蘇巡撫臣奎俊跪奏爲蘇州等屬光緒十八年冬漕擬請循案分别本折酌定徵價收納以期官民兩便恭摺仰祈聖鑒事竊照蘇州等屬徵收冬漕前於同治四年分議定完本色者每石加收餘耗三斗完折色者每石連同公費收錢四千五百文遲至年外加價錢五百文迨五年分以後均因米價平减隨時酌量减收計自同治五年分起至光緒十七年分止歴屆酌定徵價及餘耗攺收公費並年外照加數目節經分晰奏明在案兹屆各屬徵收光緒十八年冬漕之際惟有遵照歴屆成案本折兼收聽從民便至折徵米價除太倉州屬之嘉定寳山二縣向例民折官辦鎭江府屬之丹徒縣留支旗營兵米並不起運本年被災停徵應行提出另辦外其餘蘇州松江常州鎭江太倉五府州屬徵漕各廳縣本年自夏徂秋亢陽日久迨後間得雨澤未能深透高阜禾棉率多枯萎低平之區竭盡人力農民倍費工本藉獲薄收丹徒丹陽二縣被旱成災已經臣等奏蒙恩旨截漕赈撫並分别勸捐接濟在案惟目前巿廛米價因秋收减歉比較上年復有增昻更恐各屬開倉後賈米兌運巿僧居奇不　不酌中核定以期官民兩便兹據蘇州布政使鄧華熙蘇松糧道景星督飭海運省局各員察酌情形擬照上年折價每石酌加錢一百文計收制錢二千五百文隨收公費錢一千文完本色者以石抵石外循舊將餘耗攺變公費錢一千文遲至年外無分本折均每石　收錢五百文其减賦案内奏明抵補减缺南糧之隨漕脚價每石錢五十二文仍遵章按石隨正收照似此分别酌定無論徵收本拆均與巿價無甚懸殊不致藉口趨避再隨漕徵收公費錢一千文係抵支各州縣辦漕一切要需恐刁頑之戶以公費爲無關緊要任意抗延則州縣公用無出勢必貽誤漕運前於同治六年分曾經附片奏明儻糧戶交米而不交公費卽比照抗糧之例懲辦歴屆隨摺聲明通行遵照今屆徵收冬漕應請循案辦理以期不致延貽等情詳請具奏前來臣等查核無異除飭司出示曉諭遵照定章無分紳民一律均平徵收不得稍有浮勒軒輕外理合會同漕運總督臣松椿恭摺由驛四百里具陳伏乞皇上聖鑒訓示謹奏奉硃批戶部知道欽此　○○頭品頂戴兩江總督臣劉坤一長江水師提督三等男臣黃翼升跪奏爲長江水師吳城營叅將各缺遴員請補恭摺仰祈聖鑒事竊長江水師大銜借補小缺一案經前督臣曾國藩酌議章程奏准嗣後借補各員如遇升轉隨時酌量奏明歴經循辦在案兹查有長江水師吳城營叅將芽子莊等所遺各缺由前任提臣李成謀遴選歴練營伍熟諳水師之員咨商擬補李成謀因病出缺未及會核具奏臣等覆加察核計請調補叅將升補守備各缺魯洪達等三員與定章均屬相符謹開列清單恭呈御覽合無仰懇天恩俯賜照准魯洪達係實缺叅將調補叅將照例毋庸送部應請勅部頒給調補札付以昭信守其請升守備李靑高陳友勝二員俟部覆至日由臣坤一卽行分别給咨飭令該員等赴部引見恭候欽定除飭取各該員履歴咨部查核外謹會同江蘇巡撫臣奎俊安徽巡撫臣沈秉成江西撫巡臣德馨合詞恭摺具陳伏乞皇上聖鑒訓示謹奏奉　硃批兵部議奏單併發欽此○○楊昌濬片　再鎭原縣知縣馬裕瀋調省遺缺查有候補縣胡應堪以委署署碾伯縣知縣陳鴻章調省遺缺查有補用知縣易策謙堪以委署署狄道州知州喻炎丙調省遺缺查有試用知縣姚世貞堪以委署署華亭縣知縣方傳穫調省遺缺查有試用通判李毓恩堪以委署據藩臬兩司會詳前來除批飭分别給委外理合附片陳明伏乞聖鑒訓示謹　奏奉硃批吏部知道欽此　○○楊昌濬片　再前署平羅縣知縣余人騶在任虧短倉糧四千餘石前因逾限未能清交經臣　奏叅革職飭司勒限完交兹據藩司沈晉祥臬司裕祥會詳稱該革員虧短前項倉穀現已如數交出由現任平羅縣知縣陳李芳接收清楚並造具交代册結詳請送部查核一面詳請具　奏開復前來臣覆查無異合無仰懇　天恩俯准將已革前署平羅縣知縣余人騊開復原官並免其送部引及見以資觀感謹附片具陳伏乞聖鑒訓示謹奏奉硃批着照所請該部知道欽此○○楊昌濬片　再准部咨陜西寍陜營守備員缺係題補第一輪第二缺輪用預保人員前以預保陜西提標左營干總丁濟清升補查出缺在先預保在後與例未符應以揀發人員請補等因臣查寍陜營守備員缺設處南山要隘一切揮壓巡防均關緊要非精明幹練之員難資治理兹查有揀發守備馬俊德年力富强才具誠幹以之請補斯缺實與地方營伍兩有裨益亦與部章相符合無仰懇天恩俯念員缺緊要准以該員馬俊德請補寍陜營守備員缺俾期得力如蒙　俞允俟接部覆後卽行給咨送部引見以符定制除查取該員履歴清册另行送部外謹會同陜西固原提督臣　正綰合 
詞附片具陳伏乞聖鑒訓示謹奏奉硃批兵部議奏欽此○○吳大澂片　再據二品頂戴廣西候補知府曹煒等聯名禀稱花翎總兵銜前任荆州恊副將幹勇巴圖魯王裕春係湖南長沙縣人咸豐七年由文童投効内江水師親兵營十年充當哨官十一年隨同攻克赤岡嶺菱湖等賊墨並克復安慶省城同治二年管帶炮船進援漢陽乘勝克復高湻潥水東壩各城左手骽右膀受槍子傷三年督隊進攻金陵在下關　剿援賊左肘右膀左骽等處迭次受傷克復江寍省城遞保副將儘先選用加總兵銜並幹勇巴圖魯名號七年借補長江水師漢陽鎭標田鎭營領哨守備八年升補長江提標中營右哨都司十二年借補漢陽鎭標中軍遊擊光緒四年補授簰洲營叅將十一年升補荆州協副將因前在軍營積勞受傷兼以連年巡江緝匪沐風櫛雨牽發舊疾十四年五月呈請開缺回籍醫調十六年七月二十七日創發病故請援案照軍營立功後積勞病故例奏卹等情前來臣杳已故副將王裕春由武童効力管帶砲船轉戰江皖豫鄂數省身經百戰迭克名城乃以積勞受傷創發身故殊堪悼惜相應據情奏懇天恩勅部將己故荆州協副將幹勇巴圖魯王裕春照軍營立功後積勞病故例議卹以彰忠藎而勵戎行出自逾格鴻施除履歴咨兵部外理合附片具陳伏乞聖鑒訓示謹奏奉硃批著照所請兵部知道欽此○○山海關副都統奴才宗室謙德跪奏爲恭報奴才遵　旨入都陛見交代印鑰起程日　恭摺仰祈聖鑒事竊奴才現屆三年任滿奏請陛見奉硃批著來見欽此復經奴才於十月二十六日專摺奏派右翼協領英喜代理副都統印鑰等因具奏於十一月初七日接奉回摺奉硃批著照所請欽此奴才遵將副都統印鑰於十一月十二日移交恊領英喜代理奴才卽行起程入都陛見所有奴才遵旨入都陛見曁起程日期理合恭摺奏　聞伏乞皇上聖鑒謹奏奉硃批知道了欽此○○福潤片再勞績保舉人員應於到省後予限一年察看甄别兹查有在任候補直州歴城縣知縣宋森蔭候補知縣張盡性到省均滿一年例應甄别據藩臬兩句會詳前來奴才查宋森蔭才具開展勤政愛民堪以直州知州補用張盡性勤愼樸誠　以知縣本班補用除履歴清册咨部查照外謹附片陳明伏乞聖鑒謹奏奉硃批吏部知道欽此 
 
