# 1890 - 114 - 4906115

 

Page 1

 
 
[點石齋發售各種精本石印書籍]  
　　硃批雍正上諭御纂五經經策通纂五經文準經藝淵海五經備旨三層佩文韻府三層淵鑑皇朝各直省地圖十三經廿四史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八賢手札元魁大成增補角山樓先正事略○齋種類繁多不及備載擇共尤者登報以供海内文人賞鑒價當格外從亷卽希光顧爲盼發售處一在三馬路申報舘東隔壁又設分局在二馬路橫街三層樓紅墻洋房内此佈 
[賑物求售]  
　　本舘開辦賑捐以來蒙海内諸同仁捐助各種貴物早巳製成彩票將次售完矣茲又承陸續助下廣東譚寶宦齋婦科調經白帶丸十料又立止丸種心胃氣痛藥五料漢玉圖章一个隸有五十部吳都法乘一部石印小耕石齋畫譜廿部東洋漆水錦匣一具内裝感應編七俠五議廿部巧色瑪瑙搬指一个石印古篆文集楹聯二十部每部價洋二角未及編入彩物之中是以另行求售諸君子有情殷匡救者請臨本舘選購庶幾裘成　腋飢民得早慶來蘇乎 
[世變新論]  
暮春十日之晚丹桂軒全演崑戲高昌寒食生約友往觀之座客已滿幾無容膝處是晚之戲極爲認眞觀者皆忘倦終塲始散則已一點鐘矣次東閣詩儔過我相與至華衆會啜茗淸談詩儔謂余曰此地之不來也久矣憶前兩年每日與君來此與種榆山人品茶與寄鷗主人打彈彼時華衆會之生意頗覺其門如巿今復改爲三層樓其裝潢之華麗地方之高敞憑眺之曠爽皆較之前時有過之無不及而乃座客似不及從前之多此何以故豈以左右兩邊皆拆卸翻造歸然獨存者不啻爲魯靈光殿故傷動風水以致若此乎余曰子何見之隘也風水之說愚者有之智者無焉此則不必辯矣生意之興衰初不僅在裝潢之美醜其行乎不得不行止乎不得不止者殆亦有數存乎其間而執人定勝天之說者則又不以爲然惟深識之士於此覘世變也滄海有時變爲桑田桑田有時變爲滄海天下事何一不然哉當余初至上海時四馬路最爲冷落曾於晚間過無名弄而私焉暗中有二人來搶余眼鏡余初無所睹惟覺眼前一黑亟以手隔架一人仆於溝中一人飛奔而逸余則揚長逕回亦不問溝中之瘠何如矣爾時四馬路晚間甚黑又無巡捕梭巡宵小之混跡於街頭巷尾者盖甚夥漸而小巷攺爲大巷又漸而茶寮烟館日益多又漸而有一品香又漸而有華衆會盖至華衆會開設之時四馬路之熱閙較之從前巳不啻倍蓰然尙無三層樓也至閬苑第一樓開巍然三層之樓且復增爲四層悉仿華衆會之式而加之以烟於是逐臭之夫皆歎爲得未曾有而生意爲之一盛曾不數年層樓遽付刼灰途人不勝太息以爲滬上少一勝景乃曾幾何時而瓦礫之塲又現出七寳樓臺三層傑閣惟更其名曰更上一層樓而坐客常滿野雞之飛集者仍不啻如蟻之附羶凡所謂萬華樓四海昇平樓等處茶館皆爲之减色華衆會黯然無光且復無人過問爰攺絃而更張之亦翻作三層之樓亦增出一榻之烟以是欲搞手於更上一層樓又烏知華衆會甫經翻造而兩旁左右之黝然失色者咸欲爭自濯磨汲汲然爲後塵之學步中今雖尙未告成而其大致已可窺測大約悉成爲三層樓夫三層樓之屋開店鋪頗不甚宜最宜於開茶館烟寮然卽此四馬路一區之地茶烟並賣者已有多處又將從何處覓利俗語云店多則成巿然一條街而盡成爲烟茶之藪則又成何巿面哉此等三層樓除賣茶烟之外惟有酒館尙屬相宜然上海大小館子亦正不少如廿四樓僅開廿四日而止亦可見此業中之不易於賺錢而易於折本吾料翻造華衆會左右一帶房屋有至於今而漸將深悔所謂棄之可惜食之無味眞有味同雞肋者矣而華衆會之生意則因兩邊一經拆卸翻造成爲一角之危樓故來者寥寥生意因之减色不得歸其咎於翻造而亦不得不歸其咎於翻造也吾嘗謂上海諸妓館每過一節往往此移之彼彼移之此紛紛爭徙其香巢殊不可解意者爲遷徙之時可以敲嫖客飲酒以作塲面然妓寮近來一席之酒其所獲亦無幾何又何必多此遷移之費竊以爲所得不償所失而不知滬上風氣喜新厭故無論賢愚貴賤莫不皆然時時遷移竟可以鬨動生意若久居不徙竟有桃李之蹊漸變而爲松菊之徑者故必春移於東秋移於西夏移於前冬移於後如此而後尋芳者跟蹤而至此猶之戱館中前數年尙有崑班獨樹一幟漸而視崑戲爲古樂樂觀者漸少惟附於京班中以苟延至今日而崑戲將成廣陵散矣乃又以罕而見珍京班戲園偶然獨演全崑而觀劇之人轉爲增衆此其理蓋一而二二而一者也由此理而推而廣之旁通而曲暢之夫豈一二事爲然也哉語未竟有擊桌而歌者曰天道之變兮不待十年世風之降兮今昔判然日月爲恒兮蝕則黯然霜露有期兮廼亦有愆人惟窺之於靜兮乃不昧於目前惟風土之不能知其終極兮人情尤歧後先憑時勢以立論兮乃今古之同參卽小可以觀大兮又何容秘而不宣且抱膝而長吟兮獨我與我相周旋詩儔曰客之爲此歌也其謂之何余曰有心哉斯歌也仰視樓外電燈正與天上之月交相煇映乃相與登車返於皋廡 
[九天珠玉]  
　　神機營内火器營馬隊駐兵廠建在安定門内方家胡同地方近經醇邸親蒞該隊廠查隊點名見該廠地勢狹小各項辦公屋宇湫隘非若他隊之寛裕得宜且全隊官兵入廠兵馬既多未免擁擠若再行開拓廠基旁實無地可展遂諭知全營翼長及該管帶等另行採覓寛敞地方購建以便挪移○兩翼前鋒營八旗護軍營派出此次東陵圍差承備沿途各中伙行宫支搭尖營暨跟各莫馬牽駝以及隨扈御營守衛各官兵於應備各要差一切尙無貽悞所有十處派出行圍官兵昨奉恩旨官員每員着加一級官兵每名賞給半月錢糧以示體恤欽此○太和門工程已於客臘預將金　架竪曾綴報章兹聞該處工程現將底盤舊基外層拆去另爲砌起所有柱頂石座焚燒損傷拆刨另行換新刻僅石瓦兩作工匠在彼做活滇省解運大料木植目下尙未運抵大沽而該工應需小料木植各活計各商籌備三分之一已令木匠於本廠中預將該門零星各件先爲工作以期迅速成事云○前殺虎口監督恆介眉榷使壽現因任滿差竣於上月二十三日回京循例暫假梵宅以住當卽呈報到京繕具差滿回京齎交盈餘一萬六千七十兩零摺片於二十五日夜子刻　副郎恭齎摺件至西苑門交由奏事處呈遞並將官銜緑頭牌呈乞樞垣代遞 
 
 

Page 2

 
 
旋由内傳令恒壽於第四起入覲上詢以該處稅務情形恒副郎據實奏對奉旨令將所齎盈餘銀兩交廣儲司副郎召見後卽抵廣儲司報明聽候傳交公事畢遂驅車而回安定門内交道口二條胡同本宅矣○禮部爲知照事儀制司案呈本部奏請換戴凉帽日期一摺於閏二月二十六日具奏本日由奏事處口傳奉旨着於三月十四日換戴凉帽欽此欽遵到部　應知照各衙門一體遵照○本年舉行八旗兵丁軍政考校馬步騎射經兵部咨取各固山正副銜以便奏派一則已綴前報兹經兵部開具銜名具奏請派考校兵丁軍政奉硃筆圈出廂藍漢都統肅親王隆懃廂黃漢都統貝勒載瀅廂黃蒙都統額駙符珍廂紅蒙都統悳銘正白旗副都統英信正白漢副都統恩光廂藍滿副都統恩佑厢藍漢副都統花尙阿欽此遂由兵部恭錄諭旨行知値年旗查照以便禀請欽派各堂訂期開棚至何日開棚及左右兩棚分定何堂容後訪錄 
[另開鐵路]  
　　由蘆溝橋至漢口鐵路邇以工程過鉅欵項難籌再四熟商姑作罷論然我皇上智珠在握成竹羅胸確知鐵路爲國家致富之基自强之道遂仍飭海軍譯署諸王大臣悉心籌畫移緩就急擇地方扼要而又工料較省者繪圖貼說奏候施行李傅相念東三省密邇俄疆設當有事之秋協餉徴兵非鐵路不能朝發而夕至若由唐山已成之路逶迤達山海關入沒溝營計程不過五六百里成功既速收效尤多因於前月恭辦陵差晋京陛見時商諸總署海部王大臣等具摺奏陳現在已蒙兪允遂於月初札委會辦開平礦務局吳南臯太守由陸路　往山海關查勘情形詳爲禀覆仍恐有人地生疎之患另委統領奉天練軍左軍門寳貴爲嚮道並於初四日飭傳公司總辦楊谷山觀察聽候差委意者此路之成可翹足而俟乎 
[津門屢火]  
　　本月初一日下午五點鐘後天津馬家口佟姓柴草廠忽兆焚如時則天色陰霾風威猛烈封家姨助之爲虐以致吳回勢燄跋扈非常火會聞警馳來不遺餘力無如柴草如岡如阜瞬息盡燃火勢上騰霄漢爲赤所幸廠屋空無依傍不致殃及池魚直焚至九點鐘柴草十餘堆悉歸一炬祝融氏始霽顏而返不復倚勢作烕考失火之田或謂佟開罪於丐者丐圖報復種火焚之云同時南門某姓柴廠又以失火告初二日南門外亦報走水說者謂連次失愼均係柴廠綢繆未雨者盍先計及於曲突徙薪乎 
[石簣樵歌]  
　　温州信云本月初六日亭午時炎熇偪人甚於三伏科頭裸體猶氣喘如吳午少焉紅日韜光陰雲四合至鐘鳴三下李左車忽命駕而來雹大如拳屋瓦爲之敲碎兼之大風拔木怒吼如雷晚間人擁重棉尙　肌粟炎凉變態祗一眴間天道人情誠一轍也○永嘉東山書院現已修整一新更名東嘉書院寗琯香大令涓吉本月初六日開課與考生童共一千餘人嗣後釐定章程每月兩課一官一師膏火每人月給一千文云○温州府德峻臣太守因米價陡漲民食維艱特於上月二十九日出示擬定自三月初一日爲始每石祗准售錢三千文不許囤積居奇亦不許高拾巿價一時民間歡聲雷動頌德勿諼而不法奸商濳將水灰糙米攙和售人貧民暗受其虧較前尤甚太守大怒急欲加以嚴威隨有紳士公呈請將贏餘倉儲榖開糶未知太守俯如所請否也○永嘉縣上下河鄉搶榖之案層見疉出均經赴縣報請拘懲寗邑尊下鄉履勘情形殊形勞瘁○樂淸縣申錫之明府因東西兩鄉盜刼之案層疉如山遂飭製成站籠獲到搶犯立時站斃籠中合邑飢民咸知警惕不復聞有强搶之事矣○温州鎭周靜山鎭軍於上月二十三日出洋巡閱順道抵石浦一帶旋於三月初一日回轅○泉州商民陳應官載運紅白糖二百餘包來甌售銷上月二十七日未刻駛經玉環廳屬深門　面被盜刼掠一空人船亦遭擄去現經呈報營縣求飭追拿未悉能弋獲否也 
[臺北紀聞]  
　　臺灣訪事人來　云大甲練兵營管帶劉君志高郭君德發均於去歲病故當以親屬未來暫將靈柩寄厝臺北嗣家屬得信赴臺上禀撫轅懇恩賞給護照川資劉爵帥准之遂轉飭輪船商務局許其扶柩附輪回籍○前報紀駐紥滬尾之定海正營奉文移駐郡城東門外一面檄調健軍砲隊統領蘇健齋軍門酌帶兩營前赴滬尾駐守云云兹悉定海正營營官汪南亭鎭軍已於前月二十七八等日遵諭拔寨乘小火輪船抵郡矣○前月之杪撫轅文巡廳張廉泉二尹奉委赴花蓮港公幹○滬尾海關總辦孫春濤大令因事乞假所遺差使以現辦滬尾鹽釐局馮錦淸大令接辦遞遺鹽釐局差使經藩憲沈吉田方伯遴委曹長卿司馬接辦司馬奉檄後卽趨轅謝委筮日登程○馮庚生廣文學問淵博尤精歧黃術劉爵帥大加賞識薦爲商務局文案今春臺北時疫叢興經廣文爲之診視無不卽時告痊是以踵門求方者户限幾爲踏破云○劉爵帥前向英國購辦栗色火藥計共二十萬金兹已如數運至上海爵帥遂委商務局提調薛小亭司馬前往騐收司馬奉檄後於上月廿九日乘斯美怏輪船内渡○艋舺龍山寺旁某姓家有姊妹花三兩枝紅嫣緑潤雨逗雲牽浪蝶游蜂往來無忌某夜有客四五人從醉鄉中行而至某姓拒之客遂大肆咆哮恣情摧辱室中所有擊毁一空何物莽男兒眞大殺風景也○商務局所屬各輪船船主合詞上禀撫轅稱當差日久應請量加薪水如蒙恩准日後回國不敢另領川資云云大憲飭局核議施行○甲乙二人伯仲也合設成衣店於竹篙處細針密縷終日縫紉一日偶啓微嫌致相爭閙繼而操杖互擊甲額受傷暈倒於地逾時方蘇觀者咸以仲爲不是責令向兄泥首謝罪仲不允衆怒欲送之官仲始悚然如命誓不再犯○日前斯美輪船由臺南駛回時瑞記洋行託裝糖六千包往烟臺販售司事顧姓以此次貨物盈艙六千包爲數過多深恐不便酌量减去一千包船主謂展輪後尙應折赴基隆裝煤祗可載四千包因此意見和殊始而忿爭繼而用武船主怒不可遏批顧頰者數四曰小子何知取拂乃公意顧以力不能敵隱忍而退迨駛抵　尾下椗後卽赴總局哭訴情形張瑾卿觀察允爲伸理後不知何以處之○初一日大稻埕某姓小孩午餐後偕鄰孩出外戯遊忽然嘔吐不止昏仆於地見者飛報其家泪父母尋至時手足已皆氷冷急取薑湯灌下逾時而蘇 
[簡明告示]  
　　新任甘泉縣舒明府深悉此地惡習澆風勝於他處下車伊始卽出諭禁簡明告示一道示云一忤逆父母二搶竊財物三拐賣婦女四訛詐人財五兇惡地棍六誣告人罪七訟棍唆訟八開塲聚賭後註云以上八條爲有關風俗之者兹不憚苦口諄諄爲爾等誥誡尙其共相遵守毋蹈前愆本縣有厚望焉 
[潯陽近事]  
　　某日有武穴航船開往九江行至官牌夾遭風失事淹斃做茶粗工六人連日經划船打撈屍身毫無影響至初三日義渡局一號渡船在岳師門江面撈起一屍帶回義渡局前喚興國州各茶工察認知係賈姓隨報體仁堂請給棺木一具將屍收殮舁往義山淺埋標記以俟屍親認領○江北各鄉村多有廣濟花鼓戯班每至上燈時就地搭臺登塲歌舞觀者但略舍囊中物卽可極視聽之娛以致怨女曠夫因此而爲苟且之行采蘭贈芍穢跡彰聞眞世道人心之害也 
[中流覆舟]  
　　蕪湖信云初二日積雨初晴東風忽勁江中白浪滾滾而來日將午下游有鹽船一艘高挂滿帆乘風破浪所向無前忽有一小划船滿載搭客剪江而至適當其前其時風急浪湧避讓不及竟爲鹽船截作兩斷人物悉墮江中適别划船遠遠望見赶卽飛棹前去將客援起舟子不知潛身何處渺無蹤影别帮划船未免有兎死狐悲之意將鹽船扣住吵閙不休次日臨流打撈未得屍身鹽船知不能開交急以孔方兄爲和事老始得寢事 
[鹺尹引見]  
　　昨報記丁溪塲大使葉潤齋鹺尹奉檄調署通屬掘港塲等情兹悉正任掘港誠鹺尹存因歴任俸滿奉部調取引見 
 
 

Page 3

 
 
一俟接署者抵塲卽當束裝赴揚領咨北上云 
[遠招工匠]  
　　日本所出自來火貨愈好價愈廉近來華商之定造者每匣不過一文今有中國寓居神户之各官商糾股雇日本自來火匠至四川設廠製造想將來必獲厚利也 
[鴨闌命案]  
　　鎭江西門外頭擺渡人劉某以蓄鴨爲生時苦有人行竊乃留心伺察俾宵小技無所施一日有形同乞丐者濳入鴨闌意將擇肥而噬劉知之急帶夥多人阻住去路賊知不免鳬水而逃素不能泅以致兇占滅頂當圍捕時有鄉人温三及渡船夫某甲見之久之不見賊出自忖設竟淹斃難免株連遂相約至劉家令其援救劉曰賊已遠去與爾何干温等遂姑聽之越三四日忽附近河内浮起屍身一時遐邇相傳咸謂劉追賊墮河而死坊保知悉往詢情由劉怒謂爾何多事豈思訛我錢耶坊保因事關人命未敢隱瞞卽投縣報請臨騐土邑尊騐得淹斃無疑隨傳劉昆仲到塲訊問劉抵死不認且云並未追逐何致躍入河中此屍由别處淌來小的實無干涉邑尊謂此係竊賊人所共憤卽被追致斃爾亦無甚大過何必推諉不承乎劉仍供如前邑尊飭傳四隣及温等訊究衆皆稱劉追逐時賊因無路可逃躍入水内越四日屍方浮起劉至此料難狡賴方從實供招親具切結邑尊飭保赴救生局領取施棺一口爲賊收殮然後排導回衙 
[邗上官塲紀事]  
　　初四日張鹺尉之溶委赴西岸聽差初五日記名總兵吳總鎭繼培來揚公幹初六日代理廟灣塲張小泉鹺尹禀知赴任陳鹺尹紫綬委揚庄掣騐差程鹺尹宇淸委新河口緝私差 
[令尹履新]  
　　新任秀水縣劉邑尊於初八日行抵嘉興府城舟泊官碼頭當卽排導進城詣府署禀見并往各衙門拜客公館暫設精嚴寺内呼官旋往答拜劉邑尊頒發紅諭定於初九日辰時接印 
[餘姚通電]  
　　中國電報風行海内除商埠會垣早已通電外凡綫路經過之各州縣均以未設局店不得傳音爲恨浙東餘姚縣紳商籲懇紹興分局詳請總局憲添設子店聞擇於三月初九日開報報費與紹興至各局同價從此餘上兩邑之旅游於外者傳消遞息更覺靈通矣 
[皖中瑣誌]  
　　初二日有某甲年甫三十餘手持銅鑼一面四處鳴喊後跟少年婦女垂頭喪氣淚珠盈面好事者詢之據稱家住東門外百子橋上月廿六日走失六歲男孩迄今杳無蹤跡故告四方君子如收留者愿謝錢二千文報信覔獲者謝錢一千文想掌上珠既爲妙手空空見拐去恐未易璧返也○署臬憲丁濳生廉訪長公子六皆司馬之夫人於月之初三日駕返瑤池在省文武各官均往吊唁○皖撫沈仲復中丞上月廿六等日校閱安慶水陸馬步諸軍已紀報章兹悉中丞定於月之初九日帶印出省由水路晉發校閱皖南水陸馬步營伍事畢回轅歇夏俟交秋時再閱皖北各營伍 
[春賽三誌]  
　　寓滬西人賽馬至昨日而將終矣曹　論戰氣三鼓而不　　　鑄器　　辟而愈鍊　梢杏葉追風足齊雲螭月駟　電景暼鐵獺竄而　紅起銀　閑而飛黃閃昔之𡇷𡇤在右六　如琴駊騀揚旌四足騰霧以此絜彼殆難過之時則龍躔麗辛虯箭報午陽　彩匿天壓雲平野馬氛惡飈廻塵暗齊宫媚子車走六萌魏都名倡扇掩半月櫻桃鄭氏之艷芍藥郭家之嬌莫不　袖回風含眸翦水賞艷　於烟際惜風流之少時俄焉鐃吹興旛影颭朱鷺之曲哀叶乎征笳赤龍之標上蟠乎霄漢西人廼鞭揚落日蹏蹴平沙大宛叱撥僉矜超乘之勇擅溪的盧獨顯驚颿之烈曹植舞馬不足喻其神奇洪崖雪精休　嫓其矯健羣稱觀止皆言興闌爰抽中山之毫竊記廣塲之樂第一次九馬沙遜洋行勝第二次七馬順全隆洋行勝第三次三馬道而司代沙遜洋行勝第四次址三馬第五次七馬皆大藥房西人勝第六次八馬道而司代沙遜洋行勝其時升任浙臬龔廉訪新任蘇松太道憲聶觀察提右營陳叅戎上海縣裴邑尊英廨讞員蔡太守先後鳴騶涖止由英領事接待觀看第七次八馬以屢次勝過之馬合賽西人哈夫代大藥房勝於是七馬齊至内圈跳花萁架一躍而過惟利和洋行之馬得彩 
[英廨停訊]  
　　今日英會審員蔡太守另有要公照會美領事并飭知捕房停解公事一日 
[送請發落]  
　　去年七月有某姓孩因案逮至法公堂送交普育堂留養近經堂中人查得此孩屢竊物件變錢花消因於昨日送至法捕房請葛同轉另行發落 
[商辦賭徒]  
　　虹口賭徒拒捕一事前已兩記報端十一晚上楊都戎又至縣署與裴邑尊晤商良久旋傳捕頭趙金進署諭令按名拿解一面仍飭該圖地保朱楨祥交出爲首之人聽候訊辦 
[重懲拐犯]  
　　湖州人陶桃和之女名巧仙姜百順之女名仁寳均被鮑周氏偕姘夫汪錫昌卽三和尙誘出雇周增福船載之來滬托人求售隨有人經手將巧仙售與尙仁里某妓院言定身價洋銀三百元正欲成交陶偕姜及其妻朱氏跟蹤而至探知下落投報英捕房隨由包探顧阿六將一干人解送公堂蔡太守庭訊之下陶姜各訴前因朱氏稱汪係小婦人前夫所生之子與仁寳爲同胞兄妹巧仙仁寳歴訴被拐緣由鮑周氏及汪支吾以對不認拐帶太守命將周帶案詰訊周供稱鮑周氏及汪帶有二女雇小的之船至上海小的懷疑不肯受雇該氏旋央人作保始鼓棹前來及至竟將二女求售斯時小的已莫可如何目下船資火食均無着落太守謂仁寳確是汪妹不知巧仙究屬何如人爾曾問過乎答稱未經問過太守怒謂汪串同鮑周氏誘拐胞妹及陶女喪心害理莫此爲甚遂飭陶姜及朱氏各挈女兒回去賞給銀洋一元爲途中火食鮑周氏及汪分别押候從嚴懲辦此前日讞詞也昨晨發落各案畢飭提一干人覆詰皂差吉陞禀稱小的日前奉差往湖州知鮑周氏係著名蟻煤汪爲光棍太守怒謂鮑周氏曰爾偕汪拐帶胞妹及陶女售與娼家天良何在卽置之死地亦不爲過遂喝令鞭背二百下又將汪重笞二百板諭周曰爾擅載拐犯所帶女兒賣入娼　亦知有應得之罪乎答稱小的已知罪太守謂姑念爾直訴眞情格外從寛賞爾火食洋銀二元將陶姜朱氏巧仙仁寳載送回鄉嗣後如敢再蹈前轍人則受罪船則充公周連連叩頭遵諭隨判令將鮑周氏及汪分别管押隨堂笞責送縣監禁 
[上海縣署瑣案]  
　　陸裕坤控兪書林等欠洋業經裴邑尊諭令十六鋪地甲夥潘山查明禀覆前日晚堂飭提覆訊潘稱小的奉大老爺諭令查得兪持借票田單至三鳳樓茶寮交楊收執約期付洋以後不知如何叩求明鑒兪供稱前曾用楊爲夥見其誠信不欺故令徐金海經手將借票田單交給楊卽約期上月二十八日付洋届期延約始知墮伊術中徐供與略同楊供稱洋已付兪有據呈電邑尊一再駁詰楊所供支吾邑尊以其串訟可惡喝令笞責後交差看管限三日内繳洋五十元如延嚴比○前報紀籌防局函致縣署請提漏捐之萬生瑞火腿店主訊究等因前日裴邑尊飭提該　夥何祿賢研訊巡丁趙蘭生禀訴前情何供稱現在店主並不在申上月二十八日有火腿三十件裝往香港託法界立昌太報關行報捐執有捐票並不走私叩求明察邑尊以所供碍難憑信姑交差看管候傳立昌太中人覆訊○前宋谷川訴稱蔡竹山將田畝强售與小的致被地保管少卿蔡如香等勒索拉去耕牛裴邑尊將蔡笞責荷枷前日提管覆訊宋供稱小的藉耕田度日本年正月某日建築墳墓蔡妄稱佔伊之地强將田三畝售與小的計價錢六十千文管等卽向小的勒索洋銀小的不允致被拉去耕牛一頭棉花十包無奈控求究辦管供稱耕牛已交還宋之族叔如春棉花實未搬取蔡俯首求恩　尊着將蔡開枷掌頰四十下管笞臀六十板收入所中限三日内將各物交案如 
 
 

Page 4

 
 
延比究○朱家港人徐錫卿被竊賊陶金榮誣扳已登前報前晚邑尊飭提捕夥朱元等至案略加詰訊判令釘鐐收禁至昨晨陶乘間逃逸卽經看役禀明候緝○年租地保曹錦昌欠繳公欵銀節經追比前晚復經提訊供稱小的家產已盡祗有道契一紙存在顧順壽處略可抵償邑尊着交差看管候吊契核奪 
[英界公堂瑣案]  
　　包探張九意禀稱昨日積竊陳東廷在某輪船上竊得衣服鋪盖携上小船糾同錢生朝施子花二人起至岸上事經三道頭華捕所見知照小的將陳及錢施帶至捕房詰得陳扮作客人模樣携鋪盖至高陞輪船竊得縐紗長衫富　輪船竊得紡綢皮袍今將人贓送案請訊三道頭華捕禀訴前情錢施供稱小的等爲玉器生理與包探夥談雲洲相識昨日途遇言及至虹口閒游隨指陳爲竊賊囑同拘拿後忽被包探連小的等拘押談禀稱小的前在法界當包探夥時陳曾犯竊送案懲辦因與識面現又行竊得贓因　錢施幫獲原欲交與包探忽被三道頭華捕拘拿三道頭華捕禀稱當時小的並不見談陳供稱行竊該死與談素來相識按月給以規　昨日竊得衣照　談及錢施二人令至别處去適逢三道頭華捕致被拘拿談禀稱該賊有意誣扳蔡太守再四研詰各執前詞麥捕頭稱此案須稽查明白太守隨飭該包探將陳帶回捕房談錢施暫押本署班房俟查明情節定於下禮拜一覆訊核辦○王阿金訴稱小的家中被賊竊去檯罩水烟袋由巡捕阻獲人贓送案請究賊犯周浦居供稱失業無　初犯行竊蔡太守判令管押七天贓父王領去○西包探瓊禀稱粤妓王氏　阿好常佇立門前拖拽狎客昨日道經是處幾被拉入室中爲此拘請訊究阿好供稱小婦人自幼售與粤鴇家賣娼以後不敢拉客此次尙乞施恩蔡太守飭發交官媒收管俟傳鴇母訊供核辦 
[上海文報局助賑摭要]  
　　雲南藩憲湯幼安方伯交到非常功德册八十本共募滇平銀九百七十一兩三錢七分八釐除匯費銀十九兩凈收規銀一千另　四兩二錢八分五釐○都門全芸軒先生經募京平銀四十兩申合規銀四十一兩二錢八分○安慶支應總局彭受臣觀察經募伊園主人規元五十二兩七錢另九釐蘇州電局王　翁經募第十批洋一百三十二元○蘇城　業公所潘仲翁經募第十五批洋二十元○仙鎭王陶庵翁募洋十二元○蘇城　東郊洋十元○　徽氏求大病速痊洋十元○洒徧九霄甘雨遐邇共沐涵濡吹到六合和風老幼咸登仁壽寸私欣幸銜感同深祗領之餘不禁爲三省飢黎望雲叩謝請先登報伏乞慈鑒[  同人謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海六馬路仁濟善堂籌賑公所施少欽經收各賑捐三月初一至初十日淸單]  
　　第十七江浙賑捐淸單廬東橋求次鶴松三女平安洋五十一洪尉文求母病全愈洋三十元汪壽堂求合家平安吳家楨爲妻王氏病愈完願自身求病全愈並求合家平安二户各洋十元查省三求眼目光明無名氏求平安兩户各洋五元周王記　三元平江李朱氏求病全施炳魁王地卿恆大成四户各洋一元王立卿汪恆泰兩户各洋五角福茂新汪恆大二户各洋三角王禮修王侵卿汪景堂張貢三陸順高永和集生七户各洋二角隱名氏銅洋四元無力子銅洋一元共收洋一百念元銅洋五元○第十九批山東賑捐淸單葉九臯求免災急洋四元無名氏洋五元共收洋九元正第廿一批山東代　捐淸單悟餘子求病愈洋十五元江西史者雲經募二百五十四號册隱濟道人洋八元能葆丞洋六元徐調卿周小甫二户各洋四元顧樹齋聚盛　培蘭書屋三户各洋二元王嘉濤徐盛卿二户各洋一元又二百三十三號册方善慶堂胡丹臣毛桂堂三户各洋二元任敬義堂吳周氏方修巳堂方小洲　蘭室延壽室六户各洋一元以上共收洋五十七元正 
[上海六馬路仁濟善堂經收命有一德施醫給藥册捐三月初一至初十日第九次淸單]  
　　吉林將軍長欽憲經募李靜亨文銀十兩無名氏二户各文銀五兩無名氏文　四兩五錢徐寶臣韓夢九二户各文銀四兩吉林府孫同知趙恊領慶協全恊領富練軍文案處邊務文案處邊防營務處劉小山孫進卿鄭惠卿十一户各文銀二兩同知玉同知李主事德通判孫知州書佐領松張輔臣邱永昌董敏堂降獻庭宋光純蕭隆貴祖敬庭知縣杜十四户各文銀一兩吳春甫文銀一兩五錢盧東橋洋五十元張錫福求病速愈廿元陳積慶堂求妻病愈洋十元朱氏服符病愈完願八元無名氏五元誦芬堂同人喜筵移助屠善士求小女病愈二户各洋四元鄒黃氏可熾二户各三元容勝書齋二元七角黎以名李以輝二户各二元五角陸鴻觀麥采基沈淸路郁善士求父病愈節省氏飯焦售錢河南氏求保平保沈二川七户各二元黃如耀所懼無行善望雲山人徐文論沈雲門沈吳氏陳蘭生常郡朱德軒龍娘娘九户各一元無名氏六角戎秉釗五角善居堂忠孝堂劉陳氏劉煥章怡怡堂五户各三角無名氏夏善相林德枚陳東昇張思文李卓英吳興氏勃海氏德慶堂九户各二角徐萬茂劉裕豐劉阿文陳二和劉頤昇錢阿財孫源聚范長根范門張氏徐阿如毛才友十一户各一角嘉興張時生募沈和卿方正元張時甫三户各錢七百八十文求安氏禇第一得氏二户各錢三百九十文共收文銀七十兩共收洋一百四十三元二角共收錢三千一百廿文 
 
 
 

Page 10

 
 
   
 
 

Page 11

 
 
[光緒十六年三月初一日京報全錄]  
　宫門抄○諭旨兩道錄前○發抄硃批四道○署鄂藩覺奏報接篆日期摺○署鄂臬方奏報接篆日期摺○滇臬岑奏報接篆日期摺○皖撫沈奏查明安徽並無惡婦開設花烟館以及白螞蟻拐販婦女等情摺○江督曾等奏知縣庸劣不職請旨革職摺○又奏調署知縣片○台撫劉奏留總兵暫緩赴任摺○總兵劉奏洋巡班滿並歴過洋面情形摺○三月初一日内務府國子監廂紅旗値日無引見○德慶假滿請安○澤公請假五日○召見軍機○發抄張曜奏求護外洋失事船隻員弁請奬奉硃批着照所請該衙門知道欽此○又大學士張之萬捐賑請移奬子弟奉硃批知道了欽此○又武定守德椿署濟南守奉硃批吏部知道欽此○又訓導杜石渠遵父命捐欵生息濟公奉硃批着照所請禮部知道欽此○○署湖北布政使按察使奴才覺羅成允跪奏爲恭報奴才接署藩篆日期叩謝天恩仰祈聖鑒事竊奴才於光緒十六年正月初十日接奉督臣張之洞撫臣奎娬行鄧知以調任台灣布政使蒯德標禀請交卸北上新任藩司鄧華頤到鄂尙需時日所遺藩司篆務檄委奴才署理旋於正月十七日准調任藩司蒯德標將印信文卷委員移交前來奴才當卽恭設香案望闕叩謝天恩祗領任事伏念奴才一介菲材忝膺臬事愧涓埃之未報實兢惕之方深茲復暫攝藩條益覺駑庸思奮查湖北地稱繁庶藩司職任旬宣舉凡行政理財安民察吏在在均關緊要加之境内潦水頻年偏災屢見現籌春賑不易拊　自維擣昧懼弗克勝惟有殫竭愚誠隨時隨事禀商督撫臣實心經理不敢以暫時攝篆稍涉因循以兾仰答高厚鴻慈於萬一所有奴才接署藩篆日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○二品銜署湖北按察使荊宜施道臣方恭釗跪奏爲恭報微臣接署臬篆日期叩謝天恩仰祈聖鑒事竊臣於本年正月十五日接奉督臣張之洞撫臣奎斌會飭以湖北按察使覺羅成允奏署藩篆所遺臬司印務文卷等件委員移交前來臣當卽恭設香案望闕叩頭祇領任事伏念臣浙西下士知識庸愚由户部郎中總理衙門行走蒙恩簡放湖北荊宜施道涓埃未報兢惕時深茲復權陳臬事益虞任重材輕查鄂省爲水陸要冲臬司乃刑名總匯安良除暴務持情法之平激濁揚淸尤貴廉隅之厲如臣檮昧懼弗克勝惟有倍矢愼勤隨時禀商督撫臣實心經理不敢暫時攝篆稍涉因循以冀仰答高厚鴻慈於萬一所有微臣署日期並感激下忱理合繕摺恭謝天恩伏乞皇上聖鑒謹奏奉硃批知道了欽此○○二品頂戴雲南按察使臣岑毓寳跪奏爲恭報微臣到滇接篆日期叩謝天恩仰祈聖鑒事竊臣前奉諭旨補授雲南按察使當經恭摺謝恩籲請陛見嗣於八月二十二日到京荷蒙召對二次聖諭周詳無遠弗届跪聆之下欽悚莫名臣出都後於十二月二十五日行抵滇省奉兼署雲貴總督雲南巡撫臣譚鈞培飭知赴任旋於二十八日准兼署按察使糧道椿林將臬司印信文卷移交前來臣當卽恭設香案望　闕叩頭恩祗領任事伏念西粤庸材知識短淺從戎壯歲邀薦剡之頻登錫命重宸沐温綸之迭沛查滇省地當遏徼臬司爲總匯刑名舉凡察吏安民詰姦除暴在在均關緊要如臣昧深懼弗勝惟有矢愼矢勤遇事禀商督撫臣認眞辦理以期仰答高厚鴻慈於萬一所有微臣到滇接篆日期並感激下忱理合繕摺叩謝天恩伏乞皇上聖鑒謹奏奉硃批知道了欽此○○安徽巡撫臣沈秉成跪奏爲查明安徽省各屬並無惡婦開設花烟館並白螞蟻拐販婦女情事恭摺覆陳仰祈聖鑒事竊查前准刑部咨議覆署湖廣督臣卞寳第奏囤户興販誘取婦女勒賣請照强盜例辦理一摺内稱江皖一帶常有搶拐婦女載至上海各處輾轉售賣名曰白螞蟻其凌虐逼勒之慘不减於湖北等語奏奉諭旨行令迅速查明具奏等因又准部咨議覆江蘇撫臣衛榮光片奏遵查蘇州上海等處惡婦藉充人牙誘取良家婦女分别按例辦理一摺催令迅速查明覆奏核辦等因先後咨行到皖均經前署撫臣盧士杰暨前撫臣吳元炳行司通飭名屬一體遵辦去後兹據按察使張岳年查明各屬並無惡婦開設花烟館及白螞蟻拐販婦女之案詳請具奏前來臣查花烟館漁利窩姦白螞蟻拐賣婦女最爲風俗人心之害安徽省土瘠而　民貧而樸皖北一帶風氣剛勁而俗尙馴良皖南各屬亦皆勤儉安業惟蕪湖地方人烟稠密華洋雜處納汚藏垢在所難免而勾引逼勒誘拐婦女之案亦不多見節經飭屬訪查尙無花烟館白螞蟻等項名目臣惟有嚴督地方官隨時密查實力禁止遇有此等案件卽行儘法懲辦一面大張曉諭繩之以法董之以威俾革面洗心勉爲良善以期仰副聖天子訓俗型方之至意除再飭屬嚴密查禁外所有查明皖省並無開設花烟館並白螞蟻拐賣婦女緣由謹恭摺覆陳伏乞皇上聖鑒訓示謹奏奉硃批刑部知道欽此○○太子太保兩江總督臣曾國荃江蘇巡撫臣剛毅　奏爲知縣庸劣不職請旨革職以肅官方恭摺仰祈聖鑒事竊維州縣爲親民之官撫字教養是其責任上年蘇省秋雨過多猝遭水患檄飭各屬查明户口及時撫恤各該州縣無不舉辦惟查有蘇州府屬之崑山縣知縣龔世潼始則因循遲延繼而草率從事致衆議沸騰怨聲載道當經飭司調省察看一面遴員前往接署兹撫蘇州布政使黃彭年會同江蘇按察使劉樹堂以該員心地糊塗玩視民瘼詳請奏叅前來臣等復查該員龔世潼性情罷軟辦事乘方實屬庸劣不職難以姑容相應請旨將崑山縣知縣龔世潼卽行革職以昭炯戒謹合詞恭摺具奏伏乞皇上聖鑒訓示再所遺崑山縣知縣員缺江蘇省現有應補人員相應請留外補俟奉准部覆另行揀員請補合併陳明謹奏奉硃批着照所請吏部知道欽此○○曾國荃片再新陽縣知縣周業經臣等於計典案内叅劾所遺新陽縣知縣篆務適當淸查賑撫之際必得幹員接署查有准補奉賢縣知縣金元　堪以署理據蘇藩臬兩司會詳前來除批飭遵照外謹合詞附片陳明伏乞聖鑒謹奏奉硃批吏部知道欽此○○太子少保福建台灣巡撫一等男臣劉銘傳跪奏爲總兵留辦海防懇恩暫緩赴任恭摺仰祈聖鑒事竊准閩浙總督臣轉准兵部咨稱光緒十五年四月十三日内閣奉上諭浙江處州鎭總兵員缺着竇如田補授欽此欽遵咨會查照等因查竇如田先經臣於光緒十四年八月間咨調到台委令統領銘字中軍三營駐防基隆海口荷温綸補授處州鎭總兵理合入都陛見叩請聖訓前赴新任惟查基隆海口爲全台第一門户關係緊要竇如田練習該處形勢督飭弁勇講求操防尙爲得力現在辦理炮台工程未竣尤未便遽易生手合無仰懇天恩俯准竇如田暫緩赴任仍留台灣辦理防營事務俾臣得收指臂之助出自逾格鴻慈　爲海疆營防起見謹會同閩浙總督臣卞寳第恭摺具奏是否有當伏乞皇上聖鑒訓示謹奏奉硃批着照所請兵部知道欽此○○調署廣東碣石鎭水師總兵篆務閩粤南澳鎭總兵奴才劉永福跪奏爲恭報洋巡班滿歴過洋面情形據實具奏仰祈聖鑒事案於道光二十三年十一月初七日欽奉上諭嗣後沿海水師提鎭着於每歲出洋時其奏一次欽此業將光緒十五年七月初一日下班出洋統巡日期專摺奏明在案計自七月初一日起奴出洋接駕兵船督率中左右三營及轄屬平海營値巡將備弁兵船隻在於上下交界一帶洋面往來梭巡督緝迨八月初十日巡至左巡甲子洋面與東上路澄海營兵叅將船依期會哨一次十一月初十日巡至上路佛堂門洋面與水師提標中軍叅將兵船依期會哨一次至於沿海各炮台炮位官兵技藝及軍裝火藥器械俱於洋巡經過之便分别會演考騐均經通報在案茲届下班洋巡期滿撤巡回營所有歴過各營洋面尙屬安靖除將光緒十六年正月初一日上班統巡　務札飭轄屬平海營叅將就　赴洋接管兵船統巡四營洋面務須實力加意督緝毋稍疏懈外理合將洋巡班滿歴過洋面情形據實恭摺具奏伏乞皇上聖鑒再奴才奉到硃批奏摺三件合併恭繳謹○奏奉硃批知道了欽此 
 
 

Page 12

 
 
[光緒十六年三月初二日京報全錄]  
　　宫門抄○諭旨五道錄前○發抄硃批四道○粤督李奏爲專任水師提督籌辦盜匪摺○又奏海關監督實力稽徴關稅片○漕督松奏湖水形勢摺○滇撫譚奏廳員兩次緝獲弊書懇請開復頂戴摺○晋學政管奏報省南東路歲試　由摺○總兵劉奏報回任日期摺○三月初二日理藩院鑾儀衛光祿寺正藍旗値日無引見○熙敬等前往南苑請●安○志銳請假十日○召見軍機松森○發抄卞寳第奏添造兵房派撥哨隊奉硃批着照所請該部知道欽此○又留閩副將石茂林等請免騎射奉硃批着照所請兵部知道欽此○張之洞奏利川令徐嘉和與鍾祥令黃世崇對調奉硃批吏部議奏欽此○又湖北糧道惲祖翼等各回本任奉硃批吏部知道欽此○○頭品頂戴兩廣總督臣李瀚章跪奏爲籌辦盜匪專任水師提督率廣州各路緝捕員弁實力淸理以靖地方恭摺仰祈聖鑒事竊查廣州沿海地方素多盜匪廣州府屬南海番禺順德各縣尤甚自便行刼飢則連檣結黨而來飽則鼓棹楊帆而去官兵捕治輙敢拒敵殺傷創設堂名到處打單勒收行水等類打單一事由來已久其索取　財多寡尙無一定勒收水行始自近年亦與打單無異專向巨商大賈勒索多贓如磚窰油榨糖寮園各渡船木簰每歲皆有定數稍拂其意暗從黨與將所積貨物概行焚燬較之持械尤爲可惡所有盜案情形及劣紳豪棍包庇窩留積習迭經前督臣張之洞剴切奏陳故上年秋間添募勇船派令署廣州協副將黃金福等於南海番禺順德三縣分爲六路搜緝亦經奏明在案臣前在廣東稔知粤盜久爲民患抵任後復留心諮訪竊以除暴安良尤爲目前當務之急惟治盜必須任用得人於事始先有濟水師提督方耀才略優長前辦潮州積匪著有成效該提督向駐虎門於港汉出入處所最爲熟悉且在粤治軍日久紳民相治與各處團練尤易聨絡臣於去冬十一月間卽將三縣各路緝捕事宜統歸該提督就近籌辦督同原派副將黃金福各員暨臣添派委員等認眞防緝並出示嚴禁凡有打單暨行水銀兩不准交付免濟盜糧倘匪徒仍前索取卽擒送行營懲辦並據該提酌擬章程淸查内匪責成各族長　長將該鄉族匪綑送究治不准匪族劣紳再蹈包庇舊習一面聨合沿海沙團沙艇整飭原有拖船扒船遇有外來盜刼協力兠拿疉准咨報督率員弁拏　盜匪七十五名其審明疉刼有案先行就地正法者四十六名餘犯仍嚴行審究分别辦理數月以來盜案漸稀現准部咨將新添各路勇船分别裁减臣會同該提督詳加察核各處鎭繁多素稱饒沃若防緝稍疎誠恐匪勢復熾爲害非淺當將新勇挑留六百名業已另案奏明仍交各員分帶並將原有各營之拖扒各船切實經理亦可勉敷分布此臣整頓捕務之實在情形也伏查籌辦盜匪與　亂禦敵犬有不同惟在熟悉情形多有緣目密查盜蹤相機擒捕並須嚴查内匪重辦窩家其匪族劣紳徇情袒庇者從嚴革究遇有擒匪送案立予審辦不稍留難商民爲所畏葸其打單行水銀兩自可禁絶該匪等内無勾引窩留之處外無勒索接濟之贓庶幾盜源可淸地方日臻靜謐水師提督方耀情形最熟辦理固屬裕如臣仍當勤加籌畫酌量輕重妥協商辦期安黎庶　靖海隅除將辦理情形隨時奏陳外謹會同署理廣東巡撫布政使臣游智開恭摺具陳伏乞皇上聖鑒訓示謹奏奉硃批該部知道欽此○○李瀚章片再粤海關監督長有在任兩年有餘於關稅事宜實力稽徴勤愼稱職所有應徴正欵盈餘銀兩除照舊徴解足數外光緒十四年溢解常稅銀四萬五千三百四十餘兩十五年溢解常稅銀四萬五千三百八十餘兩核計兩年中共溢解銀九萬七百三十餘兩時因各省災賑急需曾捐鄭　賑銀一萬兩江蘇賑銀五百兩山東賑銀六百兩又於抵任後迭准户部電劄以鄭工吃緊由關欵撥解銀一百零九萬五千兩均能設法赶匯俾應要需並無貽誤核其司榷之勤奉公之力徴收既屬有嬴無絀　能篤念焚患共濟艱難洵屬竭誠任事此外交涉事件持平核實均與前督撫臣會商妥辦伏查近年粤海關監督俊啓崇光海緒增　等辦理關務出力歴經前督撫臣奏明渥蒙聖恩優加奬勵分别以副都統三院卿候補在案今該監督長有任滿交卸臣等甫經抵任公事晤商爲日雖暫　稽之案牘其辦事出力既有所見不敢壅於上聞謹援案附陳伏乞聖鑒謹奏奉硃批長有着以内務府三院卿想補欽此○○漕運總督奴才松椿跪奏爲謹將湖泄水勢情形恭摺具陳仰祈聖鑒事竊照光緒十五年十二月初一日至三十日止湖河水勢情形經奴才於光緒十六年二月二十二日具奏在案茲查光緒十六年正月初一日至二十九日止洪澤湖落水一尺四寸現存三尺高郵至馬頭落水一尺六寸現存五尺七寸淮揚裏運河各汎落水三尺至數寸不等邳州宿遷運河落水數寸惟桃源汎長水數寸所有各汛春修工程奴才已督飭道廳乘此水小之時上緊核實辦理以資撙節而固隄防所有湖水勢情形理合繕摺具陳伏乞皇上聖鑒訓示謹奏奉硃批知道了欽此○○頭品頂戴雲南巡撫臣譚鈞培跪奏爲廳員兩次緝獲獘書仰懇天恩賞准開復頂戴恭摺仰祈聖鑒事竊查前署他郎通判補用同知楊繼震因前洊舉書識劉登蟾與局員湯傳習分查他郎厘卡該書私塡大頭小尾釐標經總局訪聞提解濳逃未獲前撫臣張凱嵩以該同知係原薦之人會摺奏叅摘頂勒交光緒十二年七月十二日奉旨湯傳習着暫行革職歸案查訊楊繼震着摘去頂戴勒限將劉登蟾交出質訊究辦欽此欽遵轉行在案嗣據該員楊繼震派丁赴廣西貴州將劉登蟾拿獲交由貴縣遞解至湖南新寗縣地方乘間脫逃回籍該員復派丁密緝將其拿獲交縣解至貴州普安廳之黑泥口地方又復逃脫該員復派人四路查訪該書並未回籍亦無下落無從緝交伏查　署他郎通判補用同知楊繼震因保薦局書劉登蟾舞弊逃脫奏叅摘頂兹該員兩次派丁將劉登蟾緝獲送縣轉解歸案在該員勒交之責本已可卸劉登蟾兩次中途脫逃咎在遞角之員自與該員無涉况獲而復逃逃而復獲其兩次尙無徇匿情形已可概見據厘金司道詳請具奏前來臣伏查屬實合無仰懇天恩賞准該員楊繼震開復頂戴照常差委出自逾格鴻慈除咨部查核並分咨湖南貴州撫臣將遞解疏防之廳縣照例叅覆勒緝外謹會同雲貴總督臣王文韶恭摺具奏伏乞皇上聖鑒訓示謹奏奉硃批吏部議奏欽此○○山西學政臣管廷鶚跪奏爲恭報歲試省南東路澤潞沁遼平五府州屬情形仰祈聖鑒事竊臣於上年六月間將歲試省南西路七府州屬及回省接試太原府屬情形具摺陳明在案嗣因鄉試駐省考錄遺才至十月文武闈畢卽於是月十八日出棚按試澤州府屬次潞安次沁州試畢巳及年終暫回省城本年正月十七出省按試遼州及平定州於二月十九日試畢各屬士子均恪守塲規所有考試弊端臣外則嚴飭提調認眞防範内則督同教官悉心稽察終塲極爲安请文武童生皆如額取進文風以平定爲優潞澤次之沁遼又次之武風則沁州武鄉縣稍勝餘亦多可造之材錄取尙無缺額臣發落日朂以勵學端口舉目前近切者明白開導反覆再三冀有會心以挽　習　飭各學教官勤加訓課以期仰副聖主作人至意臣所經過地方冬防整飭奸宄歛跡二麥已插入春雪澤尙多民情安謐堪以上慰宸厪所有歲試省南東路五府州屬情形理合恭摺具陳伏乞皇上聖鑒謹奏奉硃批知道了欽此○○閩粤南澳鎭總兵奴才劉求福跪奏爲恭報回任日期叩謝天恩仰祈聖鑒事竊奴才渥蒙皇上天恩補授南澳鎭總兵員缺奉兩廣督臣張之洞檄　調署碣石鎭總兵篆務欽奉硃批晉京陛見遵卽趨赴宫門跪請聖安荷蒙召見訓諭周詳下忱感激莫可名言陛辭出京旋粤仍回署碣石鎭任於本年正月初七日承准兩廣督臣李瀚章飭回南澳本任以專責成於十三日卸碣石鎭篆二十五日馳抵澳洋准署南澳鎭總兵劉興邦將總兵關防文卷等項委員齎送前來奴才卽於是日恭設香案望闕叩頭祗領任事伏念南澳閩粤交中東南門户總兵職司專閫轄洋遼闊港汊紛歧督緝巡防均關緊要奴才惟有竭盡愚誠實心經理嚴督員弁認眞奮練實力梭巡斷不敢始勤終怠致負高厚生成於萬一除將回任日期另疏題報外所有奴才感激微忱理合恭摺叩謝天恩伏乞皇上聖鑒謹奏奉硃批知道了欽此 
 
