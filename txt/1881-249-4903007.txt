# 1881 - 249 - 4903007

 

Page 1

 
 
[格致彚編出售] [  申報館主啓]  
　　格致釋器化學衛生論歴覽紀略清戰指要等疉經傳蘭雅先生採入格致彚編前卷內已蒙諸君購閱惟此數種圖樣與論說頗多一時難以盡印據因續刻於第四年第七卷中並附以量光力氣圖說及造石灰法與互相答問現由本舘裝訂告成卽日出售每本價仍大錢一百文伏新賜覽瀉幸 
[論嚴辦拐犯]  
　　盜之爲人害也以其殺人奪貨令人家破人亡也故定律盜刧之案不論首從但已行而得贓者皆斬而拐賣人口之犯則無死罪其有從强姦律者則以先行强而復拐賣與人當舍輕而科重也然近來辦拐案者往往避重就輕僅予薄懲而卽爲了事不知婦女之被拐未有不先被姦污者說者謂物必先腐也而後蟲生之彼幼孩之無知者無論矣至於婦女之被誘類爲該婦女本有異志有女懷春而匪人乘機誘之茍其守正才苟之婦則又孰得而感其悅乎原情定罪拐匪似應略從寬典然匪人詭計不顧理義之所安常有閨中處女爲匪人設計誘出破其璧而得其金以至該女或流落平康或輾轉墮溷曲院歌樓凡作倚門賣笑生涯者每皆爲匪人誘拐十居六七是不大可哀哉是不大可恨哉昨報載拐犯正法一則本月初三日金陵水西門外處决姦掠拐賣正犯一名聞該犯係由金壇解去其姓名籍貫及其案情未能詳悉但知該犯年富力强由監提出卽綁赴法塲梟首示衆觀此而知督憲之用法嚴而用意厚矣夫用法嚴則必執法不阿盡法處治而人且莫不畏之怨之其用意何能復厚不知懲一人以儆百人已合乎古人辟以止辟刑勘無刑之意而於姦拐之犯盡法懲治從重辦理并可使人知火烈可畏而不敢肆然縱恣其所以保全人之性命名節者正不少也婦女或初時不知誤墮奸人計中隱忍受污已屬白璧之瑕不可復洗其後乃漸流轉於煙花中其間忍垢含尤則名節掃地輕生一死則性命鴻毛而當其家人告發之後官府查緝則故事虛行正犯旣獲猶從輕發落而該婦女之失節敗名舍身自殉皆悠悠聽之彼以爲此宦途之作用爲官之權衡而救死不如救生殺人恐于罪過此等見解近時官塲所習慣而成自然者又烏肯執法如山以爲該婦女一洩其忿也揆官府之意以爲被拐者而旣經自盡則雖殺拐匪亦無補於死者何必再死一人如被拐者而含忍以生則拐匪本無死罪又何得杜法以從重而其實則但究問該婦女之被姦不被姦而拐匪之罪已不容於死矣自北省災祲人民離析婦女無處求生因而以賤價售之之兾苟活此最可憐之事也而匪類因之以爲利有特備資本前往荒省購買婦女載之南中居爲奇貨者其後爲各官及南中諸善士所知禀請設法查緝𥡳留上憲深恶該匪等居心不仁故特用重典立誅數匪始得稍戢然暗中私販者猶不能盡絕也本埠爲華洋雜處之地品類最爲不齊婦女之價中於他處故匪徒拐誘之案極多亦有案經破獲犯已到堂而官府或蒲貴而釋之或從重枷號遊街笞責遞籍如是而已爲法無可加然匪等見官府之仁慈視法制爲蔑如直可狎而玩之又孰從而憚之今金陵所决之犯其案情雖未詳知而觀於姦掠拐賣數字其情罪已可想見該犯亦不幸而遇督憲之剛斷遂致身首異處耳如逢仁柔之官或有剛斷之見而無剛斷之權則此等拐犯亦何難倖逃法網哉竊以爲目下姦拐之案日多上憲當明定律令如金陸一案通飭各屬遵辦並出示曉諭俾知姦拐之罪有如此其重者則或可呼之使覺而該匪等亦有所警懼而稍斂其迹保全名節預杜奸謀胥於是乎在矣 
[恭錄　諭旨]  
　　○閏七月十一日奉　上諭李鶴年奏新建將庫總廟請列入祀典並頒匾額一摺河南省城內外向于大王專廟附祀各將軍名位歴著靈應每遇黃河險工迭出均獲轉危爲安玆經李鶴年等于省城捐建將軍總廟奉祀　陳九龍將軍　曹將軍　楊四將軍及各河神現在工程告蕆着南書房翰林恭書匾額一方交李鸛年等祗領敬謹懸挂以答　神府餘着照所議辦理該部知道欽此同日奉　上諭興廉奏遵查專案工程請旨辦理一摺所有　景陸　慤惠皇貴𡚱園寢門座等工着派本年承修另案工程之大臣烏拉喜崇阿薜允升敬謹承修至　孝陵七孔橋工程着暫緩修理餘依議欽此○十二日奉　旨吳廷芬補授宗人府府丞欽此同日奉　旨廂白旗漢軍都統着麟書補授欽此同日奉　旨葉大焯補授左春坊左庶子欽此○十三日太常寺題八月初一日秋分祭　夕月壇奉　旨遣載勛恭代從壇遣耀年分獻欽此同日又題八月初三日祭　惠濟祠　河神廟奉　旨遣廣壽行禮欽此同日又題同日祭　昆明湖　龍神祠奉　旨遣師曾行禮欽此同日又題八月初六日祭　文昌廟奉　旨遣載敦行禮後殿遣載英行禮欽此同日又題八月初八日祭　先師孔子廟奉　旨遣靈桂行禮兩廡遣翰林官二員各分獻祟聖祠遣景善行禮欽此同日又題八月初九甘祭　社稷壇奉　旨遣世鐸恭代欽此同日又題八月初十甘祭　關帝廟奉　旨遣魁斌行禮後殿遣明桂行禮欽此同日奉　旨此案着交李鴻章督同𣳻司親提人証卷宗秉公研訊確情按律定擬具奏原告童生邊峙山該部照例解往備質欽此 
[戍婦輕生]  
　　○英國新聞紙載有一事殊屬可慘錄之以警丈夫之出外而忘其室家者據云英國有兵名揚者以釘爲蹄之鐵隨營執業向在印度去年臘月調往阿非利加洲境具人有一妻及子女四人隨遷回英國其家境頗窘長子雖巳能自謀口食在砲兵營內吹喇叭然所得無幾不足瞻家一家待哺嗷嗷別無生計其妻以夫久外出不能自持悲苦萬狀一日其三孩子餓極而啼向母乞食母令往饅頭店賒取饅頭聊以充饑然亦明知所欠太多未必允付因伺孩出取剃刀自勒而死三孩至饅頭店果不見付啼而歸見其母臥而汨中懼而走出巡捕見之隨往其家察看禀報刑司前往勘騐見實係自勒身死飭爲棺殮噫詠戍婦之詩聽秋碪而出涕懹征夫之至紉春服而傷心尚未有如是之苦也爲民上者其忍令該婦之窮餓而輕生哉 
[水手鬨閙]  
　　○晉源報載有寍波西人來信言寍波有德國帆船名愛乃比利德停泊在彼十六日船主正欲上岸有一水手向船主有言其所言何事則他人不得而知但聞船主答以現將赴滬俟回來再行定奪云云該水手 
 
 

Page 2

 
 
不服山言不遜遽行鬨閙船主怒欲將該水手加上手鐐衆水手羣起忿爭或携鐵條或持棍棒爭攻船主大副等則力助船主以禦水手船主下艙取手槍開放擊傷水手二人然水手人多手衆殊甚洶洶船主因勢不敵入水而遁一水手亦入水追及船主將其𢵡至水底及有人將船主救起則已不省人事矣現在此事已控諸駐寍之德國領事未知如何判斷容再探錄 
[風潮壞茶]  
　　○廈門新聞紙言前日風潮大作之時臺灣淡水地方水勢盛漲華人死者計三百人茶葉業經裝箱擬發往外洋者多遭水浸受潮損壞淡水內地之茶樹被水漂沒甚多風潮之爲厲甚矣 
[德員緩行]  
　　○前報言德國駐京公使欲至中國各處德國領事處巡閱一節玆閱西字報知公使因總理衙門商酌中國內地祱餉尚末妥協故暫緩啓行云 
[絲數述聞]  
　　○禮拜六英公司輪船由滬開行艙內裝有絲觔兹蔣其包數及所往之處開列以供衆覽計開至倫敦者五百七十九包至意大利者十九包至孟買者二十六包共計六百二十四包又有亂絲頭至倫敦者七十六包至孟買者四包至香港者六包 
[殺妻述聞]  
　　○松郡友人來信謂該處西門外鄕間陸姓家近到一青浦人係陸姓母舅手携一包展開見一婦人首血跡模糊諦視卽其舅母也陸大驚急問因由而母舅形類瘋癲曰汝舅母睡時頸上有蜈蚣四條咬住子取刀殺蜈蚣不料汝舅母首隨手落耳據聞其夫婦間平日尚稱和睦今歲四月內不知因何事成瘋以致竟將妻殺却也刻已送入婁縣署由邑尊解青浦縣辦理此事傳聞不一不知究係如何容有續聞再錄 
[市醫荒謬]  
　　○南昌某甲聞以帮餅鋪出身不知何所師承忽能行臂其戚友有與官紳往來者爲作曹邱而甲亦善自裝點敢爲大言生意因之頗行日前有在省住家之外縣久請甲診脉開方用有緜耆一味自注云須軟如緜者其人必略識方書接閱之下微笑置之而已夫緜著本以緜山得名今謬悞如此則其他可類推矣然猶談天說地早請晚來是直視人命爲兒戲在甲本無足言獨不解爲之延譽者是何居心耳 
[達觀免爭]  
　　○前月本報疉列歸咎烟囪鎭壓烟囱二條係甲乙兩姓同居乙家人患病歸咎甲家烟囱而起兹聞自砌墻之舉不成乙乃於屋上作三砲形以鎭之夜間更拋石子呌響三聲爲魘術本月初甲之長子第三子同患寒𤍠旬日未痊其親友問疾者咸謂鎭物可疑據云　匠做時先用大錢三枚作術後揑泥砲三個泥佛一尊安放龕內並誦咒語其應如響宜請房東令彼撤去否則照樣設一座鎭壓或用七股鋼叉制之或以虎頭八卦牌避之議論紛紛甲曰烟囱爲居家必需泥砲乃有心而設佛果有靈是非可判况　匠得錢幾何遽肯爲人造孽耶揆彼所念之咒大槩三字經百家姓耳見怪不怪其怪自敗若尤而效之會逢其適伊家忽然出事人其謂我何余亦有所不忍也諸親友服其說不復相勸是夕其二子同夢一老人手持黃卷謂之曰積善者昌積惡者殃彼身獲咎爾體安康烟囱正直上　彼蒼泥砲渺小不久自亡爲神正大不居小龕倘爲人役豈不自漸相彼世人非德何戡留此偈語解爾憂惔云云此亦傳聞之說不足爲據按風水原後世敝習三代之書具任凡營造古凶等事有及此者即是可不辯而明惜人不悟耳若甲者可爲見理明達而存心忠厚矣 
[淫戯類誌]  
　　○演唱花鼓淫戯最傷風化卽滬北租界地方亦奉關道憲照會各國領事官一體嚴禁疉經縣署會審著懲辦驅逐在案令上海縣莫大令訪得滬西法華鎭北新涇地方有上檯演唱花鼓戯情事飭差傳到二十七保三圖地保姚萬春大圖地保張秋佳十圖地保侯福山等嚴加申斥詰其如伺賄庇各地保連連叩首禀稱此係外來人在圖演唱一日小的門聞知隨卽趕散本欲禀明因連日催糧甚忙不及進城擬俟繳糧時禀覆求思寬宥邑尊聞其已經驅去乃予寬免諭令嗣後須留心查察設再有所聞定于重辦各地保叩謝退出亦可謂善於詞令矣又邇來英租界新大橋南每夜黃昏時分亦有花鼓戯係搭布篷演做男子二人一作爲女穿白洋布衫淡藍洋布馬甲項間提痧細長勻密其褻態淫詞難以言述觀者除男人擁擠外婦女亦不可數計履舃交錯殊屬不成模樣有坊保之責者何尚未察及耶 
[傭婦拐孩]  
　　○新北門內五老峰後沿浜有祥源骨董舖店主南京人馬莘華其家眷卽住近處舊教場地方因欲雇傭婦於本月十六日十二點鐘時經老北門內紀家弄林姓荐頭領到一蕩口婦年三十二歲謂做一二日再行定妥詎荐頭去後至一點鐘時馬姓之女年甫週歲餘者由該婦抱出一去不來初疑抱往隣家及到下午尚不見回乃赴林荐頭處問其蹤跡而林稱此婦係由法租界某荐頭領來現雖追查根底尚未有下落云 
[戯園瑣事]  
　　○大觀戯園管門之華捕王永順投英公堂控稱園內絞手巾之王錦賢昨夜邀同多人進園看戯我謂今夜係禮拜六看客必盛緣何邀此多人王便舉手擊我一掌與論又被扭破號衣呈閱王錦賢係股東之妻弟是以倚勢橫行股東亦以爲非令我送案請辦王錦賢供被與我俱在一園生理却錯認我爲外人便行阻止致相爭論並未多人入內亦未毆伊並扯破號衣陳太守判罰王錦賢洋元撥充醫院經費完結 
[拐犯幸釋]  
　　○張德生所控拐女一案經法公堂將程蘭亭陳陶氏送縣後莫邑尊究得水落石出將續獲之楊彌陀及程妻愛囡判令荷校遍極城廂及法租界等處嗣因差禀觀者過多易於滋事改發頭門枷示一切細情均登前報後因天時炎𤍠邑專　格外之仁將楊彌陀程愛囡開枷交官媒收管而陳陶氏則早已開　矣今邑尊於前日晚堂發落判將楊彌陀掌頰一百下復鞭籐條三百下鞭至一百時邑尊聞鞭聲似不着實隨傳官媒查看而官媒驗後卽退並未回禀施刑者重復鞭打其聲便異邑尊謂以前之一百下不能作數令其補足責畢又將程蘭亭笞責二百程妻愛囡掌頰二百夫婦二人遞解回鄕楊彌陀曾供有子在浦東唐橋地方傳其子到案具攺過切結將母領回并着該處保正管束不得再來滬上設蹈故轍一經查明惟該地保是　此案遂結按楊程等自縣署疉施重刑咸謂邑尊將懲一儆百若輩恐難免死今一朝得擇可爲若輩深幸矣楊彌陀惡跡光著今邑尊着具攺過切結尚其攺過乎哉 
[奉飭提人]  
　　○英會審員陳太守奉關道憲劉觀察飭提坭城橋堍憶鑫　門貼唐公舘字樣之唐學塤移解赴轅候示昨午前太守飭差協同中西捕傳唐到案訊謂本分府奉道憲傳汝汝曾居何職答稱職係知府早已被議又問汝前呈總理衙門之條陳其封口上是何印記答稱此係張幕友處之空白對我向借用又問張幕友現在何處印上是何官銜答稱張姓已往福建印上字蹟未經辨理前於李爵相處亦經上書曾奉批示二條太守飭差同唐回取奉批之　唐卽檢呈太守閱後謂唐候會訊事畢卽行同赴道轅候示此事底細外間尚不得知其赴道轅後如何情形續當探錄 
[斷償馬價]  
　　○控究殺馬一案英公堂寬限飭查後昨又逾限是以復傳十三圖地保韓俊卿十圖地保張錫堂地主央長春等追究韓 
 
 

Page 3

 
 
俊卿示到由其父韓兆奎具呈禀稱奉飭查訪殺馬之人仍無下　　　　　　　　　有馬夫照料旣已被殺伊亦應一併探緝豈得置身事外太守閱禀當卽擲還張錫堂稱聞馬被十三圖中人宰殺塟於　　　　　　　　　何人殺馬實屬難查吳長春仍供如前洋人哈味惟投案求追陳太守商之賈副領事從寬勒令賠洋三十元其間區開　　　　　　　　　張其合陪十元　獲殺馬人再行追出給還云 
[傷馬俟斷]  
　　○惠捕頭至英公堂禀稱沙遜洋口之馬夫　　　　　　　　　有華人乘坐馬車自行拉韁不愼致撞傷馬腹今馬夫與華人一併傅案請理韋供此馬係東家向生源洋行借來者我　　　　　　　　　　並稱該馬現在醫治天津人宋渭生供是日乘車自行拉韁碰撞伊馬是實然彼此均無損傷陳太守令宋交保俟馬　　　　　　　　　費云 
[誣控不理]  
　　○昇寶洋行東投英領事署控開同　　　　　　　　　皮　虔不出請爲照會華官傳該舖主着令出貨賈副領事據情照會昨陳太守飭差傳到同合舖主訊問據覆該行東前到　　　　　　　　　年度由外洋運來將到問我欲辦否我僅荅云貨固欲辦嗣後伊招我看貨不合却之並無他故如何今控定貨不出實　　　　　　　　　重訊部昇寶行東問得曁無承攬又未付過定銀所控毫無證據不准訊理云 
[行楷助賑]  
　　○雲間任鈞溪明經夙以能書若名今見水災告警願書名　　　　　　　　　三周　扇小揩一元八言對四角七言對三角琴對二角撰句加倍餘件另議由寶善街天寶棧邑廟保嬰局縣南太平街得興館內本宅收付准以五日　　　　　　　　　　　 
[光緒七年閏七月初八日京報全錄]  
　　宮門抄○旨一道錄前○發抄旨兩道○川督丁奏山水隴　　　　　　　　　並委查勘摺○閩督何　奏請補水師遊擊摺○浙撫譚奏對調知縣摺○滇撫杜　奏蛟水爲災委勘情形片○大　　　　　　　　　阿片○都統隆等　奏爲請　旨摺○浙撫譚　奏察看知府片○閩督何奏撫恤琉球遭風艱民片○閏七月初八　　　　　　　　　等八旗兩翼値日無引　見○珠爾遜保假滿請　安○周開銘廖修明各預備　召見○鋼公請假二十日○桂公續　　　　　　　　　廖修明　周開銘　發抄　祟綺奏剿辦內圍馬賊並將翼長德順等革職富順革留奉　旨覽奏均悉仍着崇綺督飭　　　　　　　　　將獲　任漏網其失察之翼長德順防禦豐紳泰驍駒校常安着一併革職翼長富順革職留任以觀後效餘着照所　　　志文　滿送部引　見並請更換奉　旨着照所請該衙門知道欽此○○太子少保頭品頂戴四川總督臣丁貴　　　　　　　　　宋𨺗發沖毁衙署倉庫民地人口間有淹斃恭摺具奏仰祈　聖鑒事竊臣接署懋功協副將吳奇忠管理綏靖屯務陸　　　　　　　　　地　猝於本年二月初八日戍刻大雨傾盆歴數時之久該營守　署後向有山溝二道不料雨勢過猛山水泛漲致　　　　　　　　　塌並冲壞兵民廬舍十餘戶地畝數十處淹斃男女三丁口守備李朝柱因救護條記躱避不及被水冲出署外觸石　　　　　　　　　報覆當卽會商前往該處查勘被灾各屯民酌量捐資撫卹並督飭兵役赶緊將泥石淤塞房屋用力淘挖一面打撈　　　　　　　　　錢糧軍械等件均有冲失容再查明具報等情臣查朧寍營在懋功廳屬之茹寨地方分駐守備一員彈壓屯衆此次計　　　　　　　　　備衙著倉庫均被冲塌並將守備李朝柱冲觸成傷冲壞兵民房屋十餘戶地畝數十處淹斃男女三丁口庫存錢糧　　　　　　　　　　馳往查勘被水冲壞衙署地畝及遺失軍械錢粮倉穀確數並淹斃人口情形據實禀報一面酌理籌欵賑濟以安　　　　　　　　　　　　雨大水漲冲壞守備衙署倉庫民地並委員前往查勘緣由理合恭摺附驛具奏伏乞　皇太后　皇上聖鑒再訓　　　　　　　　　中旬省城鹽市口暑襪街等處失火延燒民房二百餘間此外犍爲各屬亦報火災均經地方官督同居民隨時實力　　　　　　　　　亦無損傷人口情事所有被火較重之戶亦經臣等隨時查明情形酌等撫恤合併陳明謹　奏軍機大臣奉　旨知道　　　　　　　　　　黎卽着飭屬確查妥籌撫恤毋令失所餘依議欽此　○○閩浙總督臣何璟跪　奏爲遴員請補外海水師遊擊恭摺仰祈　聖鑒事竊閩粵南漢鎭標左營遊擊陳元彩病故所遺員缺係外海水師題補之缺准兵部咨輪用應升應補人員應卽揀員着補　　　　　　　　　澳地當兩省海洋要冲港　紛岐民情蠻悍現値籌辦海防之際必須勇敢有爲熟悉情形之員方足以資治理閩省　　　　　　　　　應補人員臣隨在台內水師各營應升人員內詳加遴選非現有事故卽人地未宜均未便遷就請補惟查　福建　　　　　　　　　　年四十一歲福建泉州府同安縣人由勇首迭次隨同舟師在於閩浙洋面獲盜著績保獎儘先補用都司給咨送部同　　　　　　　　　兵部奏請　欽派王大臣騐放請　旨吳文龍准其補授十六日奉　旨依議欽此在京承領札票於是年十二月初五日　　　　　　　　　　疆熟悉水務槍砲亦嫺歴俸最深任內並無違碍事故以之升補南澳鎭標左營遊擊洵堪勝任與例亦符合無仰懇　　　　　　　　　　要准以該員吳文龍升補南漢鎭標左營遊擊於營務洋防均有裨益如蒙　兪允俟准部覆到日卽行給咨送部引　　　　　　　　　取履歴咨部外臣謹會同福建水師提督臣彭楚漢合詞恭摺具陳伏乞　皇太后　皇上聖鑒　勅部議覆施行謹　　　　　　　　　部議奏欽此○○頭品頂戴浙江巡撫臣譚鍾麟跪　奏爲知縣人地未宜揀員對調以資治理恭摺具奏仰祈　聖鑒　　　　　　　　　百姓之休戚繋焉責任旣重選用不可不愼若才尚有爲而人地不甚相宜似應量子更調以裨吏治查湖州府屬之　　　　　　　　　兵燹後外來客民開墾荒田五方雜處撫輯非易實任武康縣知縣李詩湖南臨湘縣附生由保留浙江補用知縣　　　　　　　　　　　此缺光緒元年十一月初二日到任五年閏三月初三日恭逢　恩詔作爲實授該員人尚樸誠才亦可用惟於是缺　　　　　　　　　　　嚴州府屬淳安縣知縣趙煦湖南善化縣監生由保留浙江遇缺儘先補用知縣加捐本班前儘先補用題署淳安　　　　　　　　　月二十二日到任試署期滿題准實授在案該員年力富强任事勤能堪以調補武康縣知縣所遺淳安縣缺卽以李詩　　　　　　　　　　方似有裨益該員等各本任內並無承審案件承緝盜案及徵解錢糧已起降調革職叅限之案與調補之例相符係　　　　　　　　　部引　見據布政使德馨按察使孫家穀會詳前來臣覆　查無異謹會同閩浙總督臣何璟恭摺具奏伏乞　皇太后　皇　　　　　　　　　行謹　奏軍機大臣奉　旨吏部議奏欽此　○○杜瑞聨片　再滇省本年暘雨依時各處田禾均得及時栽插　　　　　　　　　　　　乏按板井被水淹漫難以採礦供煎龍陵廳屬之臘猛地方三月下旬山忽出蛟冲倒房屋田禾被淹計冲沒男婦　　　　　　　　　　縣屬之北鄕五月中旬大雨連宵後山出蛟冲塌河埂城垣淹沒田畞據該廳縣及大使先後禀報臣當卽會同督　　　　　　　　　會同查勘設法疏消積水修復　硐其被災之處應如何撫卹責成該管道府督飭該廳縣大使及委員逐一勘明分別　　　　　　　　　並飭補種晚稻雜粮以資補救至本年錢糧應否蠲媛 
 
 

Page 4

 
 
容俟覆勘到任酌量情形另行核辦　　布政使李德莪糧儲道崔尊彝鹽法道鍾念祖曾詳請奏前來臣覆查無異所有按板井𥕢硐被淹及龍陵河西各廳縣驟起蛟水現在委勘大槪情形謹會同雲貴總督臣劉長佑附片具陳伏乞　聖鑒謹　奏軍機大臣奉　旨知道了欽此○○景瑞片　再恭查嘉慶五年六月欽奉　諭旨　東陵　西陵所有應行送京引見之茶飯香燈拜唐阿等俱係微末之差道路遙遠往返不無糜費嗣後遇有缺出着交各該管大臣揀選奏補不必送京引見以示體恤等因欽此欽遵在案玆昭西陵出有茶房拜唐阿一缺奴才揀選得閑散拜唐阿書圖勤堪以擬補俟命下之日奴才照例分咨戶部內務府查照辦理謹附片奏　聞軍機大臣奉　旨知道了欽此　○○管理鑲藍旗漢軍都統事務禾碩肅親王臣隆懃等謹　奏爲請　旨事臣旗印務叅領定保於本年七月初七日病故所出印務叅領之缺向由旗員內揀選補放查照例誠八旗候補叅領如本旗無缺無論旂分按其候補在前者先行補放俟該旗有叅領缺出卽行調補等語臣旗前准兵部來文光緒三年九月二十七日奉　上諭前署伊犁將軍榮全奏攻克瑪納斯城在事出力請獎案內單開之花翎儘先補用佐領先換頂戴驍騎校定啓擬請免補佐領以叅領儘先卽補先換頂戴欽此復准兵部來文光緒六年六月十二日奉　上諭伊犁將軍金順奏遵保勦賊出力之卽補叅領驍騎校定啓着賞加副都統銜並賞給耀勇巴圖魯名號欽此等因前來臣等查得定啓尚未回京該叅領有辦理旗務之責若以定啓補放到京尚遲時日公事誠恐貽悞臣旗現在當差需員可否由臣旗應升人員內暫行揀選補放俟定啓到京後臣旂及鑲黃等七旗漢軍內再遇缺出另行奏補庶公事不致有悞而此缺亦不致久懸臣等爲旂務需人起見是否有當伏乞　皇太后　皇上聖鑒訓示遵行爲此謹奏請　旨奉　旨已錄○○譚鍾麟片　再准部咨嗣後道府州縣保歸候補班人員應於到省一年後察　考核分別補用等因遵辦在案查有候補班前補用知府蔣德璜試看一年期滿據藩𣳻兩司會詳前來臣查候補班前補用知府蔣德璜年富力强才具明晰堪厭煩缺知府之任相應請　旨留省照例補用謹會同閩浙總督臣何璟附片具奏伏乞　聖鑒謹　奏軍機大臣奉　旨吏部知道欽此○○何璟等片　再據署福防同知任時所准台灣縣移琉球遭風難人西銘等四名由輪船護送晉省當發舘驛安插一面飭傳通事譯訉據供西銘是船主志武是舵工次良次留都是水手通船四人俱係南山府　駕坐小海船一隻裝載鹽包於二月初八日開往八重山售賣忽遇暴風漂出大洋十八日至台灣洋面船被打破片板無存幸遇民船救護帶赴台灣縣衙門蒙給飯食洋銀派撥兵役配塔輪船護送來省於五月十一日到驛安插並無隨身行李等情由藩司陳士杰核詳請奏前來臣等查該難人西銘等航海遭風情殊可憫應於安插之日起每人日給米一升鹽菜銀六釐順國之日各給行糧一個月照例無賞物件折價給領以廣　皇仁所有各欵銀兩統於存公項下動支事竣造册報銷將來如何回國另行察看辦理除咨部查照外臣等謹附片具奏伏乞　聖鑒謹　奏軍機大臣奉　旨知道了欽此 
[浙省撫轅抄]  
　　○閏七月十三日補用運副儲鴻勳由松屬查辦曬板回省銷差　大挑縣余查祺由京騐放來省禀到　○十四日憲駕嘉郡大閱各營官兵畢仍由水陸進武林門辰刻加轅 
[蘇省撫轅事宜]  
　　○閏七月十六日委署川沙同知張祥符辭赴任並銷發審差知縣白純一金山工幹回並禀知奉委守提徒溧欠解差　縣丞錢文瀾從九蔡錢瑩均銷　門外保甲差元和縣主簿朱錫朋辭赴滬驗看　武進奔牛司巡檢劉炯辭赴任　從九高朗銷江陰寶山沙洲差　知縣胡爾銘上海來並禀知兼辦船木捕盜局差　縣丞何森銷提各屬批差口粮差並禀知奉委署常州府知事卽辭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
