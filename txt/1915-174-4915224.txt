# 1915 - 174 - 4915224

 

Page 1

 
 
   
 
 

Page 2

 
 
時評 
[官與犯（冷）]  
　　今日北京專電紛紛者無一非官與犯昔爲座上客今爲階下囚其今日之現象矣人有以國家威信爲言者國家威信誠已掃地而所以致此掃地者豈在今日哉 
　　用之加膝去之墮淵此國家威信掃地之一也今日堂皇以令人明日匍伏以受人鞫此國家威信掃地之二也貪官汚吏有一已非政府之能今乃連篇累牘而出之此國家威信掃地之三也然而國家威信雖有害縱此無數官犯以病國病民豈更國家之福哉故余謂此次之嚴治貪官苟不挾以私見者無可非也不然鷄驚爭食非之亦奚用焉 
[命令]  
　　六月二十九日大總统策令畢桂芳授爲中卿陳籙授爲少卿此令 
又令　張鳳臺王祖岡均授爲少卿此令 
又令　趙從蕃授爲上大夫此令 
又令　雲南巡按使任可澄電呈政務廳長劉顯治因病懇請辭職劉顯治准免本職此令 
又令　任命陳廷筠爲雲南政務廳廳長此令 
六月二十九日大總统申令國家設官分職所以爲民而官與民切近之事無過審判官不留牘則民氣昭蘇官多積案則民情怨鬱故法官之賢否人民之休戚係之得失昭然可以考見中國地廣民衆獄訟至繁遍設法庭難得如許人才改組之初未籌全局欲速不達苟且圖成官不得人民受其害皆始基不善有以致之而司法之爲人詬病遂至無可解免自上年迄今迭飭司法部力加整頓稍有條理而人才不足故任用法官尚不免多所遷就至審判遲延之弊前經剴切誥誡應知儆懼仍恐日久生玩陽奉陰違自非嚴密考覈勸戒兼施不足以挽錮習而促進行查京外法庭原有訴訟月報應由司法部及各省巡按使有監督司法之責者將各該法庭受理案件分别已結未結摘由彚總按月呈報用資親覽予得以周知民隱整飭官方京外法官及兼理司法之縣知事倘敢玩視民瘼審理逾限甚至不知自愛藉案營私各該管長官應卽據實立予嚴懲其聽斷明愼結案迅速之員亦應秉公荐引優加奬勵總之用人惟課茯成績絶無新舊之區分司法力求其便民期合獨立之資格古人論法義以適合人心爲政治之要言所好惡一以民意爲源法權所寄責有攸歸信賞必罰不稍假借其各懍之此令 
又令　據外交内務財政農商各部呈稱自歐事發生以來國内商務　條稅釐短絀外交困難人心浮動近自中日交涉謡言繁興抵制日貨時有所聞甚非修好睦鄰之道陳請核辦前來查中外互市有無相通爲彼此公共之利益設有抵制卽雙方受其同害非一方能獨無所虧况歐洲各友邦不幸失和以致商貨滯銷金融梗阻我國稅釐短收甚鉅而鎊價增高償欵數目亦從之而漲際此時局詎可再生枝節使國幣商業同受無形之損失而予人以不良之感情且思想過於簡單適爲借端煽亂者所利用淆惑聽聞妨碍治安尤爲可恨遭時多難正宜講信修睦以維持永久之平和豈可復逞氣牽動大局前曾迭降明令並密電飭各省官吏設法開導分别查禁近據湖北將軍段芝貴巡按使段書雲呈報該處自經奉令勸禁商業已如常相 
 
 

Page 3

 
 
安各省亦宜一律辦理乃聞抵制餘波仍未盡息殊爲可惜凡我國民雖各具愛國之誠仍宜有利害輕重之識别一朝之忿明哲不取務各安分營業勿生歧視勿挾猜嫌着各該將軍巡按使遇有抵制外貨及排擠外人之舉動竭誠諭禁遇有擾亂行爲切實查辦勿使商民重受苦累國交增生困難將此通令知之此令 
[專電]  
　　北京電昨日平政院傳洪少甫外並傳交通銀行任鳳苞亦係滙通公司事與銀行無關 
　　北京電今日審路案中之葉恭綽 
　　北京電梁士詒赴泰山說係傳訛梁葉頗向人告說案中曲折自明無私張弧亦向其親友自明無貪贓枉法事張弧之子及幕友被釋因有人上書總统謂不合體制有失威信因此張到京後亦仍在自宅居住 
　　北京電昨日就張路局長關冕鈞撤差以劉式訓代劉直隷人前徐督辦津浦時充提調與曾任外交次長者另是一人 
　　北京電政府將以吳鴻湘代袁長坤 
　　北京電交通總長有沈雲霈及汪說 
　　北京電梁任公昨謁袁總统歷陳南中功困苦總統極動容 
　　北京電沈佩貞抗傳被拘 
　　北京電奉天電催張錫鑾回京 
聞日人有不穩消息 
　　北京電前政事堂特别會議分興學練兵實業三欵 
[譯電]  
　　北京電英文京報載稱六月二十五日奉天日人藉細故拘捕華人七名内有法律學校學生三名（三十日） 
[戰電]  
　　其一（英人路透電） 
　　倫敦電德國公報謂俄軍在泊拉斯里資東北進攻者大敗而退奥軍已占據哈里資林新干將軍告戰九日後已占據加里西亞林軍已渡過里斯特河向格里拉里巴河追擊俄軍奥德軍於本星期内俘敵 
兵六千四百七十人萊姆堡東北之德奥軍現抵布格河且向拉伐魯斯加西面進發俘敵兵數千人獲機關槍及砲多尊（二十八日） 
　　巴黎電法軍已於安格萊至亞白蘭廢路周圍轉敗爲勝法軍經步兵之戰事後已能前進巴加台爾之戰事仍在進行互用空中魚雷及手擲炸彈施擊伏斯巨德軍之進攻者曾暫迫米資拉爾法軍前鋒稍退下午公報謂法軍登時回攻奪回失地一部分（二十九日） 
　羅馬電公報宣稱惡劣之天時妨碍意軍戰事前敵無重要事實（二十九日） 
　　烏狄尼電意軍向加沙山坡進發者現遭極大之困難加沙山形勢奇特有無數洞窟隧道可藏排砲及伏兵奥國逐年就天然之形勢加以人工之改良復常遣大軍操演山中然意軍斥堠隊進行之速殊出意料倍薩格里里自動車隊尤爲勇敢其駛行於攻克之路一若在角賽場者然意兵一大隊發見奥兵七百名藏匿桑康齊阿洛地方倍薩格里里兵乃降車上刺刀擊潰之（二十八日） 
　　彼得格勒電公報宣稱現因維斯土拉河克岸有德國大軍進逼故哇柴洛夫境内之惡戰仍在進行敵軍終夜苦戰後已於二十七日爲俄軍擊敗受創甚重俄軍於二十六日在萊姆堡東格尼拉里巴河退走之前曾擊敗里斯特左岸猛力進攻之德國大軍（二十九日） 
　　倫敦電德潛艇A字三十一號向英商船印特拉尼號船首連發兩砲限令船中人於十分鐘内全入救生艇潛艇德人旋登商船安置炸彈而去潛艇又開砲轟擊之直至船沉而後已斯王西漁船救起四十一人（二十八日） 
　　倫敦電地方自治部大臣華特朗在平民議院提出設立國民註册局之議案此案之目的不在於强逼工作而在於組合工業完善之機關國家必須詳悉其富力之限度吾人除維持海陸軍外尤當保持吾人實業與財政之地位此案可爲以極小費用得極大產額之關鍵凡屬國民無論男女年在十五歲至六十五者皆須迫令入册報明其年齡職業除其尋常事業外尚須另作特别工事於是國家可收全國人民之實益（二十九日） 
　　倫敦電今日下午首相愛士葵與波拉勞在商業協協演說戰債事赴會場者人數甚衆市長謂倫敦將竭其力籌集巨欵以應國家急需並提倡今日所必要之儉德云愛士葵謂金錢乃戰爭之要素今戰債决可大有成效此次未定額數乃欲使國民人人盡其力之所能至輸財助國以獲完全迅速之勝利云云（二十九日） 
　　愛爾巴沙電美政府在國境内拘獲墨西哥前任總统烏爾太及墨將哇柯氏兩員均以巨金保釋現悉烏爾太及其黨員謀倡新革命之舉已爲美政府破壞政界希望墨西哥相爭不决之加蘭柴與維拉二將今有釋嫌交好之機（二十八日） 
　　其二（德人德文報專電） 
　　柏林電德國外交部宣布六月二十九日大本營公報如下林新干上將之軍追擊敵軍已將哈里資與費萊约夫間全陣線之敵軍逐至基拉里巴河之外德奥聯軍已進抵稍北之泊里米斯拉尼及加米盎加二鎭敵軍昨日駐於摩斯蒂維爾基（萊姆堡北五十基洛邁當）北面及西北面又土瑪斯查夫東北面及西面但處處爲德軍擊退德軍已入俄境敵軍因德軍進逼甚力刻正棄台里夫及桑河下游各地位而退（以上東南境戰情）法軍昨日猛轟之後乘夜在自蘭斯通至白土勒及通至亞拉之大道間進攻但爲德軍砲火擊退末斯河高地之敵軍五次進攻本月二十六日德軍所獲愛巴爾巨西南德軍陣地復夜攻一次均大受損失而退敵兵數大隊在吕萊維爾東面三次進攻勒瑪叢林附近及蘭特萊西之德軍陣地僅抵德軍之障碍物前敵兵於德軍砲火之下逃回陣地敵軍在蘇瓦松天主敎堂所設砲隊瞭望處昨爲德軍砲隊擊去（以上西境戰情） 
[東方通信社電（日本人組織）]  
　　東京電有賀博士現回東京嘗對新聞記者語其心事謂余確信中日交涉如果决裂遽開戰端則兩國均大不利故對政府極力防止决裂因是政府似有警戒余之行動然余仍不爲所屈力說元老取緩和策遂得達余之目的云云（三十日） 
　　北京電聞外交農商兩總長昨因排斥日貨問題及關滿洲山東將來政略會議良久云（三十日） 
　　東京電大浦内相凟職問題事頗重大聞内相辭職之後將以一木文相調補遞遺文相一缺則以島田三郎氏補授如是此案或可結束此爲一般人之觀測因元老亦非必欲强使内閣瓦解也（三十日） 
　　北京電中國政府應付六月分庚子賠欵一百四十萬兩由財政部請求五國銀行團在鹽稅餘欵項下支付聞已得該團承認云 
要聞一 
[以怨報怨之潛艇戰爭]  
　　大陸報五月十五日紐約消息云美國國會議員胡伯森致書於太陽報曰德國屢次切實宣告篤厚美國邦交重視美人生命之言並請美國出爲媒介勸英取銷殘暴不仁餓斃德民之政策德國自願撤除潛艇戰爭之區域以示雙方讓步德政府且出重資在美國各報登廣告以警美人戒其勿乘英船行入戰域而對於商船之裝載軍火受海軍部管轄遵海軍部命令以攻擊潛艇爲務者尤爲大聲疾呼以其危險警告美人焉在德國已可謂曲盡其責矣美政府對於英日旣已屈膝無言今對於德國若倐變其態度與之爲難不亦恥乎加里佛尼亞省上議院議員偉克斯曰船隻裝載軍火出中立國口岸而往交戰國此乃不應有之事而載客之商船兼裝軍械則尤屬不可夫以軍械接濟戰國按諸公法雖屬可行然問諸良心豈爲正當且得美國軍火之供給者爲協約國德國獨不能享同一之權利厚此薄彼中立云乎哉吾人以戰爭不可少之利器供給協約國而使亘古所未有之惡戰繼續延長吾人所以出此者豈有他故不過爲金錢而已彼兵士之死於戰場者不知凡幾此種責任應由吾美人之賣軍火者負之吾願吾人以責德國者轉自警責從此禁止各種軍械出境可也佛洛里台時報曰隨魯西台里亞號同歸於盡者千五百人美人與焉以人數言較諸歐戰一役輒死數萬數千人而不爲世人所注意者誠爲細事矣美國聞戰地死傷萬千人之消息漠然置之而一聞魯西台里亞號損失千百人之新聞遽驚心動魄譁然不安其故何歟間嘗推測之美人殆以兵兇戰危兵士一赴前敵卽伏死機故其死傷也乃兵家之常事無足爲異然則乘魯西台里亞號之船客亦蹈絶大之危機正無異於赴敵之兵士吾美人亦知之乎德潛艇封鎖英海之令早爲吾人所熟知而魯西台里亞號啟椗之日德人又發表特别警告亦爲吾人所共覩旅客應有所警惕不乘此船以免自取滅亡矣詎知美人竟有罹於難者且爲顯貴之美人吾人於此將有何爲乎本報竊謂吾人於此竟不能有所作爲若國會今方在開會中則全國之怒潮或能使國會捲入漩渦時局爲之一變但國會苟非特别召集則須俟十二月間方可開會届時已事過情遷矣美國本有與各中立國隨意貿易之權且可以非禁品與德國互通有無乃英法竟横加干涉美國當時果能仗義執言以保衛美人應有之權利則今日尚何有詞以與德國交涉惜乎美國竟默認英法蹂躪吾權利之行爲也潛艇封鎖之事固爲新異然吾人絶無禁止戰國利用新器之權且德國之以潛艇封鎖英海乃英法無理由之舉動所激成英法不許非禁品輸入德國於是德國不得不設法以繼絶英國與世界之商務以怨報怨勢所必然總之德國於封鎖英海劃定戰域之前卽有警告而於魯西台里亞號離美之日又有特别廣告吾美人誠不應附英船而入戰域也 
[瑞典對於戰局之態度]  
　　華德日報曰今之論瑞典中立問題者先有俄國諾沃斯提石斯尼報繼有各國報紙而瑞典人士之不滿意於交戰各國所爲者亦多不勝舉如英法檢查經過其境之瑞典郵信監視赴齊爾克哇爾之瑞典船隻以及德國潛水艇之轟沉瑞典船等端皆是激起瑞典以嚴守中立爲主各界之憤怒是也瑞典各界要求對於交戰各國施行嚴厲之報復手段而尤以對待英國爲首要焉瑞典斯文斯加日報要求檢查俄國越海之郵電報復英國之檢查瑞京自由黨之機關提特寗根報謂瑞典旣爲通過國對於煩累其商業者即可實行嚴厲之報復而其急進黨之尼黑特日報亦謂瑞典之局勢危險難堪蓋瑞典權利爲各國所侵犯者甚重以致舉國皆願政府能執行其决斷之手叚也 
　　瑞典政府之斯托克候爾林日報因俄國路斯扣野斯洛沃報議論瑞俄兩國之交誼特加以批評曰瑞典之保守中立非爲有所奬賞吾王於戰艦桂得泊哥號舉行落水禮時早已有所聲言其言之眞義如曰誠心嚴守中立可謂爲外交政策之根本但亦毅然决定苟必需防衛吾國之自由與獨立時亦即齊心戮力操戈加入爲勢所迫之戰局也 
　　三協約國各界因瑞典人士有此種輿論甚形不快而又無可如何巴黎唐報且急急聲言敢保三協約國咸與斯坎的諾威半島各國共表同情毫無惡感俄國亦絶無侵犯瑞典之念並希望瑞典自知於俄國絶對之保險與德國惟利是圖之殷勤兩者之間選一良友焉 
雜評一 
[抵制日貨之禁令（無名）]  
　　貨天下之公器也用貨各人之自由也是故抵制日貨之說我料其本無是事也本無是事而禁令之我又料其禁如不禁也何則用貨與銷貨均屬人心之自然非他力所能强而至也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[最近去職之三次長]  
　　張岱杉來電稱病張弧在津聞查辦之信即匿跡於某外人之宅不敢進亦不敢逃意在測明風勢方定行止昨自與張新結姻親之某公前往天津勸告一切張於昨日（二十六）下午已有電來京請政事堂轉呈總統大致謂奉命查辦本應立即回京候訊惟現忠暑疾正在調治可否俟病痊來京抑或定須扶病入都敬候大總統吩示又謂某勳位尚存警廳拘拿家族殊爲不當云云聞政事堂接此電當卽轉呈總統至總统作如何吩示則尚未探知據此則張氏實欲得一猶豫時間以爲暗中規畫之地京中傳說云張氏現方與外人有所接洽故日來鹽務人員及銀行團頗形活動開會議事不交欵項之說不絶於各報京津各西報亦多爲辯護大概必須辦到外人出頭說話政府保證其不加治罪張氏方肯來京云云然聞政府對於張氏如其回京候查亦不致再有何種過甚之舉茲據天津消息張氏住日本租界某醫院其眷屬則住長發棧日前天津警察廳所拘之人亦均一律釋放至於外間相傳張氏已離天津各節實屬不確又聞總統已諭飭稍愈即來母　藉辭觀望而赴津勸駕之某君則日昨業已回京想張不日亦將歸來矣 
　　葉玉虎停職生涯葉玉虎次長今已停職候傳此後是吉是凶未能遽斷日前京中某報稱現在玉虎尚極力運動冀得御責卽其愛妾陳蘭香亦女中之運動家也其平日之姊妹多作闊人之如夫人或亦乘此時展些手段藉爲報主之舉亦未可知昨日有人行經東單牌樓見兩馬馬車飛奔而過端坐其中者即陳蘭香也馬首何向不可得而知而陳蘭香之風頭固依然如故云云同時據又一報載葉氏在任内出入頗豪元年時素乘馬車自二年以來即改乘汽車蓋贈自趙慶華者也雖其寵妾陳蘭香亦薄馬車而不乘乃近日以來忽然輕車減從前日有見之過西單牌樓者係乘鐵皮輪洋車其簡便如此說者謂係恐人之注目妨害其秘密行動云云即兩報所稱陳蘭香有所運動則同而一謂過東單牌樓一謂過西單牌樓一謂乘雙套馬車一謂御鐵皮洋輪略有所異耳 
　　徐樹錚免職原因陸軍次長徐樹錚日昨因事涉嫌疑現已呈請回籍營葬總統准予免職更任田中玉矣茲據京報所述徐氏所涉之嫌疑係去歲歐戰未起時徐曾向德國某軍械廠訂購軍械一大批價洋一百四十萬元言明由在華某洋行過付徐氏亦未親理其事轉託某君從中辦理已經訂立合同後因歐戰發生此事遂擱置不提不意十數日前德某軍械廠忽通電詢問且直達統率辦事處大概謂此項軍火可設法寄到並要將定債一百四十萬從速設法交付此電訊傳來徐氏不免吃一大驚蓋此一百四十萬之數與徐氏禀報之數目相差四十萬元徐氏前時所禀報政府者固一百八十萬元也此事爲總统所聞對於徐氏不免有一番考查所幸者此欵並未實交不過合同上數行字跡鮮明而已此徐氏辭職與田中玉所以得任陸軍次長所由來也近來各報喧傳徐氏已被肅政史彈劾内有購買軍裝一事或即指此 
[撤消劉瑩澤保案之因果談]  
　　劉瑩澤褫職後一併撤消其任内保薦奬叙各案昨日已見明令此事發端係肅政史蔡寳善言於總統以保舉人才非確知底藴不能遽見之薦章劉瑩澤代理巡按未久其保免知事幾及百人而其保案中或奬其政績或保其材能類皆超羣出衆之選何以川中吏治敗壞怨聲載道人民幾不聊生劉瑩澤之濫爲保奬不問可知此殊非吏治前途之福云云此總統所以有撤消保案之命令也又聞因劉濫保政府中一部分人頗有主張須嚴定保薦條例者凡各長官薦舉人員以後若犯有贓私侵蝕等罪則原保長官應實行共同負責因何薦章程本有原保官負責一條但條文簡略迄未實行故須詳明規定勒爲單行法規聞此議贊成者頗多正在起草不久卽可提出 
[各省將軍聯袂來京紀]  
　　自山東靳將軍來京而後奉天之張將軍及江蘇之馮將軍亦先後抵京聞尚有湖北之叚將軍亦將來京各省重要之將軍不先不後均於此時蒞止外間頗有種種揣測據聞各該將軍均爲述職而來絶無何等關係頃據天津某西報稱各省將軍之來京爲商議畫分軍區及决定徵兵制度兩大問題案此兩大問題本爲吾國軍政上應行進行之事或者政府乘各省將軍在京之便因而相與討論亦未可知也聞各將軍覲見後政事堂業經設宴欵洽近頃陸總長亦定於二十八日下午一鐘在外交部新公所宴請各將軍國務卿左右丞及某總長均列席又張將軍到京张一再就東省軍務之對日善後事宜條陳意見聞統率辦事處陸軍參謀各部正就張將軍所上條陳詳加討議并聞張將軍必待各重要事項解决之後方行歸任預料尚須稽遲二星期至張將軍辭職之說雖經提出然經總統及徐國務卿一再慰留想不至成爲事實矣 
[淸鄉與商團之籌擬進行]  
　　舉辦全國淸鄉政府現提議舉辦全國淸鄉方法擬於中央設淸鄉總公所置督辦一會辦一督辦以内務總長充之會辦以警察總監充之每省各設淸鄉分公所置總辦之協辦一總辦以巡按使充之協辦以道尹充之每縣各設淸鄉支公所置坐辦一副辦一坐辦以縣知事充之副辦以縣佐充之每鄉各設一淸鄉區置區長一以紳董充之而於每村之中則置區佐云 
　　條陳商團意見政界某君以我國商團向時雖有然多招募非盡商界之少年不過上海一隅係商民所組織且尚含有萬國之性質若國家自辦似應剔除此弊因特草擬大綱數則日内當條陳當局採擇其内容（一）商團以造就軍人資格保衛地方商務爲宗旨不受他項調遣（二）由商民中精選編制不得招募外人以滋流弊（三）額數由各地酌定分區分帮均可但須設一公會以資聯絡（四）辦事人員應行公舉惟體操敎員得另聘（五）所用器械或借自官廳或自行籌購其數目應呈報各該管官署（六）操員以二年爲畢業如有操練合格志趣純正者應由商會呈請本省長官轉咨陸軍部以資奬勵（七）經費由各地自籌云云 
[財政部貨幣交換所辦法]  
　　財政部近以中國銀行貨幣交換所開辦京兆分所之時曾經擬定公家欵項由該所代收辦法現在京兆各縣皆將設立分支所或委托代理店前擬之辦法宜於北京而不宜於他處現爲推行盡利起見兹復擬定辦法數條如下（一）商民完納租稅應由各縣知事曁徵收官吏出示曉諭凡應交欵項皆須赴該所兌取銀元或中國銀行兌換劵如有零數兌取平市官錢局銅圓劵或銅圓折成幾角幾分然後持交徵收機關始准收納其他各種雜幣概不准收（一）商家出入欵項以鹽當兩商最居多數向來各縣因銀幣銅元不敷週轉多有仍用制錢或生銀者出入折合鄉民頗受困難今貨幣交換所旣經開辦以後鹽當兩項亦應用法定銀幣及中國銀行兌換劵平市官錢局銅元劵以歸一律惟各處情形不同應由各縣知事按照各當地情形妥擬辦法出示曉諭（一）各處商號發行土票本爲流通金融起見惟貲本每多不足一有倒閉傾害鄉民不可勝數且土票多係制錢亦於幣制前途不無障碍亟應由各縣知事查照各地情形酌定期限責令分期收回並禁止增發新票（一）貨幣交換所凡有設支所之處皆應委託代理店惟各處商號某家貲本最爲殷實是否堪以委託該所一時無從查悉應由該分支所會同各縣地方官商由商會選擇殷實可靠之商號飭取連環保結按照該所章程訂立合同並由該縣地方官蓋印以昭愼重以上各條皆由各縣知事體察各該地情形一面出示曉諭一面嚴飭承辦人員實力奉行庶法幣可望流通商民藉以便利 
[粤中之僞電案（平生）]  
　　前日交涉失敗後此間報紙登載各種慷慨激昻之電文以七十二行商報爲多而不虞其爲僞也日來此事頗爲政界注目竟有疑爲黨人指使者此則大非矣以七十二行商報在粤中向來之聲譽觀之其非亂黨機關盡人皆知其所以登錄此電亦自有故凡報館延聘訪員必欲搜羅一二重要人物有特别訪稿者薪金即不吝從豐此爲報局通例而粤省發生僞電之事在前淸已時有所聞各報亦時時愼爲防閑自民國元年而後有政府發刋公報之舉政府曾准由報界公會舉一書記到公報編輯處每日將京省各項來往電文可以發表者交該書記鈔錄次日各報卽一律登載故近年來粤報久無發生僞電之事亦由於此惟自昨年而後政府事事愼守秘密旣取消報界公會派人鈔電之舉而公報所發刋者大抵皆無關大要之事於是各報之延聘訪員不能不訪熟悉政界嫻於政聞之人以期消息靈通而充訪員者其初旣有一二翔實確鑿之訪稿編輯者即可信其無他而代爲登載聞此次商報之訪員爲特别專員自稱爲在政界充耍戳者而作僞之故則因政界嚴守秘密難於採錄政聞故作此以塞責若疑爲亂黨指使則决非也茲將關於此事之粤警廳致粤報界函轉我錄如左以見是案之來歷警察廳函云逕啓者現奉廣東巡按使公署飭開奉副總統黎函開本月一日北京日報載有元洪致各省將軍巡按使長電一通據稱係轉錄五月二十九日上海神州日報調閱神州日報所載電文相符隨查本處並未發過此電且該電語意離奇異常元洪深爲詫異當卽一面函致北京日報囑令更正一面電詢神州日報追究電文來歷旋由汪彭年君函告據神州日報電稱前電係轉錄粤七十二行商報等語又飭辦公處函囑汪君電囑神州日報將七十二行商報原文寄京送閱并另由辦公處達電該報舘去後茲據汪君函送神州日報寄來七十二行商報原文一紙經已裁剪並非全幅亦并無七十二行商報之標誌惟旁黏簽稱係五月二十一日廣東七十二行商報查此種僞電最足淆惑聽聞此電關係元洪名譽尤不能置之不問茲將所載僞電原文曁元洪致神州日報一電汪君第一次來神州日報來電一并抄送台端請煩函詢七十二行商報會否登載北電如實登載該電電文原稿從何而來務望查確見覆以憑根究其元洪致神州日報電文及汪君來函神州日報來電并請轉飭粤中各報館廣爲登錄俾得嘵然於此事之眞相實爲至荷等因附鈔稿四件奉此查七十二行商報登載揑造僞電業經飭行高等檢察廳傳究懲辦在案茲奉前因合亟將抄件抄發該廳仰即轉發各報即日登載切切此飭等因粘抄一紙到廳奉此合亟備函照錄抄件附送貴公會希即轉致各報館一律於次號登載是爲至要 
[廣東之印花稅與酒稅]  
　　印花佣費之取消巡按使昨會同財政廳長致電財政部内容謂巧電諒蒙察鑒粤省印花自切實推行後各屬暢銷日廣惟有一種商民因見官廳各有提成佣費大生疑忌遂布散流言藉詞抵抗似此不特此印花前途有碍深恐商民無知諸多誤會竟疑官廳有假公濟私之事茲擬先將巡按使署曁財政廳署三成佣費取消將欵提解中央以息浮言而利推廣是否有當仍候示遵爲盼聞財政部頒行印花稅法之時其規則内有巡按使署財政廳及各縣經手知事概有佣銀可沾一時各屬知事以利之所在赴省請領印花稅票者絡繹不絶財政廳因爲推廣用途起見電部請領財政部亦以粤省異常暢銷特續發印花票三百二十五箱來粤昨二十三號已由郵局寄至省垣交與財政廳察收查該稅票每箱闊約一尺長约全尺八寸厚约二寸係以鐵箱裝載另以白布包裹以昭愼重其票面上有一分二分之别總計價値共一百餘萬有奇未知李使於取銷佣銀之後各知事猶能踴躍從事而滴滴歸公否也 
　　粤報載順德縣大良商民函云印花新稅現正在總商會開大會議各屬商民同深翹盼靜候好音省佛各埠未行强迫乃順德王委員竟於二十一號親帶衛隊到附城海旁順成隆米店遍將各部搜查俱已遵貼印花惟有日記草部一本未貼係本年元月初一日起三月初四日止至以違例喝令衛隊將司事拿去罰銀二十元復至廣恆竹器店搜查坊衆商民咸代不平當即投集順德商會不期而會者約千餘人經成知事查知立諭王委員將人釋放事始寢息又載順德商民合發店等函云自推廣十元以下印花之議行而商民恐慌自分潤知事三成商會一成之議行而商民更恐慌然皆未有如我順德之慘劇者也六月二十一號成知事潘會長特派夏隊長帶領衛隊數十名各持駁壳鎖鍊搜查城廂内外店舖卒因海旁街某米店沾米銀二元某竹器店沾貨銀一兩七錢某柴欄沾貨銀一元未貼印花竟將店伴三人鎖拿琅璫遊行街市後押交商會邑人甚憤云云 
　　酒稅風潮之屢起本月三日番禺高塘酒稅公所因辦理不善激犯衆怒幾遭毁拆事後酒稅總商劉德譜具禀巡按使謂爲黄聯黄林等抗稅糾搶所致而巡按現據番禺縣知事胡汝霖詳報則稱酒稅分商周君義到高塘墟開辦酒稅謂各酒家須用公司新票方爲有效各酒家則謂在官辦時購有運票酒尚未售故是日運酒到墟發賣被該公司陸續拿去二百餘埕時値墟期鄉人雲集多不善其所爲以致大動鼓噪釀成搶毁公司及房東朱威臣藥店之事其時事起倉猝人衆聚集附和孰爲首從無由得知并訪查周君義承辦未久與地方商民未能接洽對於酒家換照緝私兩項過於操切致生怨望演成此劇合將情形詳請察核云云李使據此當以該縣所詳核與酒稅總商所禀各節不甚相符查該處酒稅從前官辦時各酒户納稅甚爲踴躍分商周君義此次前往開辦正宜因勢利導和平妥辦乃竟釀成拆搶鉅案未免失之操切惟該鄉人等恃衆肇釁實屬目無法紀亟應嚴拿懲究以警强横昨特批廳飭縣迅即會營飭警查拿滋事人等到案訊明嚴辦並查明黄聯黄林等有無糾衆情形分别飭傳訊究自審禺高塘酒稅分商因辦理不善幾釀風潮後昨李使又據酒稅總商劉德譜報稱合浦縣珠江團白龍城酒户陳鴻儒等鼓衆抗捐而聯安團之酒户則更撕毁告示毆傷巡丁云云亦已由李使電飭該縣知事查明究辦矣 
[吉林東北境之水災]  
　　近據東北各縣丞稱本年春季大雪入夏陰雨連綿又兼本月前數日大雨已演成凶年狀况路誌如下 
　虎林縣東演烏蘇里江全縣土地窪田實占多數春季桃花水未及退消繼以夏雨所有平地稍窪下者均未播種自經前數日大雨並高地田苗亦皆被冲現在合全縣田地約計可望有秋者尚不及十分之四五 
　　密山縣有穆稜大河一道由西南穆稜縣起流入東北烏蘇里江其河身最淺每遇大雨時常漲發此外如黄泥斐德等河均於本月十四五等日漲發故該縣田地此次被淹及由春迄今尚未播種者合計約有十分之五六不能有秋 
　　饒河縣之饒河春季桃花水發即已溢出一次嗣因雨多晴少不伹窪田未能耕種即高地亦因土脉過濕與地性多寒躭悞播種期限前數日大雨積水無涯已成澤國小苗未及出土卽被淹没况設治未墾户無多將來屬境各宗糧石難望如往年之豐收云 
　　富錦縣地多平坦凡屬沃田均係窪下各墾户候至小滿以後隴畝稍乾始漸有播種者詎上次大雨傾盆小苗出土將及寸許高者不過二三寸即均被淹没及水退後多半枯槁該縣農家均謂古語有芽澇之說今乃目睹此凶象也 
[浙省籌備義務敎育辦法]  
　　敎育部曾咨行各省查其辦理籌備義務敎育各事兹聞浙江屈巡按使已將其所籌各辦法咨陳敎育部文云竊維立國大本在於國民统一之精神與同一之趨向而後如矢赴的乃蒸蒸然日趨於盛軌我國素患貧弱已非一朝變故迭乘阽危益甚說者謂亟宜振興敎育培養人才顧本巡按使以爲不患無專門特出之人才而患多數國民程度未齊無由合羣力以爭勝勢苟全國國民均有長識明於世界大勢心目中常懸一國存與存國亡與亡之印象則愛國之心自由然勃發而不可遏富强之幾在於此間嘗持此主義以勸導士紳督飭僚屬積極進行頗著微效恭讀大總统明令及大部先後電咨均殷殷注意於義務敎育竊幸區區管蠡所及頗有千慮之得私衷紉佩莫可言喻浙省近年整頓敎育本從推廣小學入手自民國成立以來逐漸添設較之前淸增將二倍惟幅員廣闊户口殷繁以言普及相去尚遠且欲籌備義務敎育尤宜先定先全計畫而後計日程功如有依據如養成小學敎員籌增初小經費規定應設初小校數皆以全省應需通盤籌備而調查學齡兒童尤爲籌備中之第一事此次調查手續於民國二年本巡按使任事之時卽已舉辦惟當時百事草創益以各縣均未毆有學務專員疏漏草率在所不免慮難資爲凖據故於上年四月間復詳定表式並飭各縣劃分學區設立學務委員責令遵式重查辦理數月已有端緒嗣値天時亢旱亂黨乘機思逞藉此勾煽以致間有數縣稍起風潮當經勸懲兼施立就平復仍未敢以偶遭頓挫遂滯進行仍嚴飭各道尹督率各縣剴切曉諭一律舉辦至本年春間陸續查竣當又於二月間分飭各縣按照學齡兒童數目規定應行增設公立初小地點並將應增校數及其經費概數審度當地財力酌定自四年度起每年添設若干所約計幾年可以一律設齊限期填表送核（未完） 
地方通信 
 
 

Page 7

 
 
[蘇州]  
　　道尹署派員捕蝗蘇常道屬靖江泰興兩縣境内靖孽雖經該兩縣知事先後電告殷道尹謂不日可望肅淸而殷道尹昨又接省署電飭上緊搜捕須防禍及隣縣故於前日又派本署總稽查唐子臣與汪科員前往靖江泰興兩縣幫同搜捕務期撲滅淨　 
　　盗刦滬杭小輪蘇常道屬松江　渡橋地方昨有滬杭班小輪裝載現洋三萬七千元被盗匪偵悉聚有五六十人各持白郎林手鎗一擁而上共刼去現洋三萬七千元呼嘯而去昨經該輪船局經理報縣電蘇水警第二廳派員跴緝水警趙雲生廳長以案情重大特派水警游巡隊長李標勝會同淺水兵輪特於昨晨全隊出發偵捕 
　　盗匪恣意行刧泰興縣境毗盧寺地方係梟匪出没之區自陸軍第二師步隊二營紥防該處後所有梟匪均遁入毗盧寺一帶聚集數百人以販鹽爲生前日忽有盗匪數十名各持軍械明火執杖在該處先搶巡警局軍械後刧富户連掠數家損失數萬元現悉該縣知事已詳報道尹陳請飭令所屬一體協緝矣 
[鎭江]  
　　洋浮橋之火災鎭江洋浮橋口某茶食店於二十七號夜偶一不愼失火延燒復昌泰廣貨店晉源祥雜貨店隆昌裕烟店同興泰雜貨店共計有二十八家之多比時火勢甚烈係因該處店舖房屋沿　邊皆以木板砌造上蓋白鐵當起火時即由地板上發作故毗連之地板屋皆被殃及雖由警所之消防隊曁各水龍齊集施救奈屋面爲白鐵所阻水不能入而屋内從地下延燒火勢尤烈難以施救致將洋浮橋一座連同燒燬其時有某國兵艦駕划載有水機在河内施救亦未得力火延三時之　幸天降大雨始殺其威聞被焚　　内有保火險者數户約計焚燬貨物有七八萬金之鉅云 
　　薛家巷之雨水二十八九兩號天降大雨約有八九寸之多水溢通衢巷弄之間皆成澤國以薛家巷山巷爲尤甚該成街道久經失修溝渠壅塞不通此外江潮亦漲水勢奔騰沿江各洲蘆柴灘内之蝗蝻均已被水淹斃矣 
　　巡按注重保衛團齊巡按便以丹徒保衛團成立以來成績如何尚未洞悉因特派王某來鎭調查昨又飭該委速將調查情形據實詳報以憑核辦 
[揚州]  
　　派員勸認公債江都縣知事周芷貞因四年公債刻已届期而認購殊未足額迭經省憲電催萬難再緩昨特函請紳董任馨山冷慕常等分赴各鄉勸諭各富户從速認購以便定數詳報 
　　師範校長會議省立第五師範校長任誠前接省公署來函略謂敎育科准於日内開師範校長會議提議暑假後敎育進行事宜任君旋於日昨晉省開所　議者於暑假後預科添設一級講習科以期增廣敎員而興敎育云 
[天津]  
　　遠足隊出發之先聲天津靑年會童子部遠足隊現經各小學校學生報名入隊者已不乏人前晚七鐘特爲遠足隊事開會徵求意見此次出發領袖爲黄春谷杜庭修錢宗淵温葆勛譚如璞徐以照史長淸葉博士楊尚瑗張濬淸陳學敬諸君其出發之期訂於七月一日早七鐘齊集東馬路該會童子部同赴輪船碼頭登船至烟台乘小輪引渡至出發地點則須步行并定有當携之用具（一）零資　不會過（五元）（二）短衫褲兩套（三）襪三雙（四）夾袍一件（五）　兩　皮底布底各一（六）棉被或絨氈（七）蚊帳（八）洗面具（九）洋傘或雨衣（十）鉛筆兩枝（十一）手册兩本（十二）泳水衣（十三）樂器（十四）網球拍子（十五）鏡子（十六）照相機（十七）千里鏡（十八）皮箱不可過大鑰匙二一自帶一交與管理員以防丢失補且其勿須携帶者（一）軍器（二）金戒指及他種貴重物品 
[雲南]  
　　臨安之水災雲南臨安縣向稱富庶不意今年五月中旬連日大雨河堤潰决田畝被淹城中水深數尺現聞軍巡兩署又　該處來電報告被淹田畝數目文云臨安水災前電請欵修堤已蒙照准連日雨復不止水勢洋溢災區遽難勘定茲於霽後勘得被淹田約九千餘畝合糧二百餘石條丁七百餘兩請速委員　勘知事王景茀庚 
雜評二 
[盗匪與苛稅（默）]  
　　今日地方所苦者一爲盗匪一爲苛稅除盗匪之害之責任有地方官擔之軍警輔之其他保衛團商團等各機關分任之且頒懲治之專條行特别之搜捕其患宜可稍息矣然而仍未已也於是爲大吏者不惜於財力竭蹶之中舉行全省淸鄉之事某省肅淸某省告竣辦理淸鄉之報告近亦屢屢見之然而盗匪之爲害如故今政府且議以舉辦全國淸鄉聞矣吾謂生計困難則民自成匪苟於平民生計事業實力進行則盗匪自然減少較之以巨欵浪擲於淸鄉者其功效不有天淵之别哉 
　　政府所以行此苛稅者以益國用也使此苛稅之所入果盡歸國用猶可言也然而今日則上無益於國下有害於民而徒中飽於經手之官吏即以印花言印刷有費獎勵有費且如粤省所稱之佣費官扣三成商會一成則試問中央所得有幾夫稅更非公偵比也經徵稅欵爲官吏應負之責任乃亦效商人賣買惡習而有所謂佣費名目不肖官吏因之但知一已利益盡力推廣而不顧商民受騷擾之害如順德縣之拘人濫罰怨聲載道亦勢所必至者也惡稅困商之結果必至人人失業然則欲爲民謀生計者亦安可不注意於是耶 
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[女子失蹤]  
　　王文寛在閘北漢中路漢中里口開　老虎灶有女名小五子年十五歲向在久成絲廠打盆詎於陰曆五月十四日下午放工後忽然走失四處找尋杳無蹤影昨王投報四區警署請求查緝署長准之 
[男女一併尋獲]  
　　江北車夫陳木生家住南市王家馬頭其長女名才子年已及笄近被野鷄挑夫朱七麻子誘逃出外陳與其妻周氏趕至朱兄學奎家内逼令指引至楊家渡地方將男女尋獲立即扭控一分釐所移送警廳司法科訊究 
[拐匪入獄]  
　　匪類陳子山前因路誘小孩施大寳施小寳等已經上海地方審檢廳訊實以其略誘罪當然成立判令監禁八年昨因上訴期限業已届滿諭飭送監執行 
[再誌家庭之不睦]  
　　賈春發控胞兄賈裕春誣盗不成又被糾衆在途毆傷等情並由賈趙氏控次子賈裕春不受敎訓恃蠻違忤當經地方廳鍾檢察官飭派法警將賈裕人提案研訊因其兄弟供詞各執判裕春押候交保俟查明實情並傳該氏到案再訊在案茲悉此案業經法警查明一切回廳報告昨日午後並將賈趙氏解廳請爲訊奪矣 
[逞兇傷人之刑期]  
　　趙明生朱阿二毆傷周林生一案由閘北分庭解送地方廳訊明諭候宣判在案昨日下午由端木棻推事官會同樓檢察官飭提趙朱兩人至案宣判各科五等有期徒刑監禁二個月以儆 
[奬勵捕獲匪魁之偵探]  
　　長江匪魁謝天元係靑紅帮天摩山首領此次在常州七字　地方糾夥搶刧油坊得贓逸滬避匿閘北華界業經淞滬警察廳偵探朱仁泉密往緝獲訊據供認屢犯搶刧殺人各案當將該匪解送上海鎭守使署訊辦在案茲經淞滬警廳長徐輔洲倉查得偵探朱仁泉拿獲巨匪甚爲出力自應給予奬勵以示激勘業已詳請蘇省齊巡按使轉咨内務部核給奬章矣 
[夏鳴臯獲奬]  
　　前上海軍事巡緝隊長夏鳴臯曾由鄭鎭守使呈奉陸軍部轉請政府給奬在案茲悉已經袁總統核准給予四等文虎章昨已由部飭行該隊長知照矣 
[盗夥監禁七年]  
　　駁船户陸阿根張阿毛糾合船主龔長發等在北新涇地方搶刧王阿榮楊德甫二船上贓物業已逮捕經鎭守使署訊實除將陸龔兩犯鎗斃外尚有張阿毛一名因情罪稍輕發回地方廳照通常程序訊明擬辦當經該廳傳到兩失主訊供明確判張還押聽候宣判在案昨日下午由審判廳端木棻推事官與鍾檢察官開庭命提張阿毛至案宣判監禁七年以儆 
[作弊並無憑據]  
　　皮絲烟店主賴漢濱至法公堂控稱有洋一箱計三千六百元託某報開行運往油頭洋箱由該行出店滕世友帶領車夫陸文桂前來車去後螣又來店稱箱上封條被水浸濕故又給伊封條四張詎運到汕頭後少去洋六百元顯係滕等作弊請求追侒滕供民人至賴之店内押同車夫將洋箱車至碼頭即裝輪船並無向該店重取封條之事中西讞員以原告所控無憑遂判將案註銷 
[賣票舞弊之儆戒]  
　　電車公司賣票人方葉根因在六十七號拖車内賣票舞弊被西人麥克司查見鳴捕拘解公共公堂押候英領堂期解訊在案昨晨解案經中西官訊供屬實判押六禮拜示儆 
[押店不受欺騙]  
　　新疆路增興押店夥戴海林前日扭夏鴻興姜永貴二人至四區警署控稱夏以僞　飾二十七件來店混押請爲究辦當經姜署長略訊一過判解司法科押候澈究 
[侵佔出路之起訴]  
　　商人周錦屏昨至地方審判廳具詞訴稱曾於前淸宣统二年間向張夢卿價買民田四分四釐八毫該地坐落徐家滙鎭附近其中有地二釐與張姓之地二釐於立約時載明永久作爲公共出路歷來相安無異不料近來張夢卿在該地上起造門樓並建市房致將出路侵佔向論不理爲此來案具控請求照約押令拆除云云袁廳長諭候批示辦理 
[究竟是否店主]  
　　王濓臣前控高信盛不還借洋二百五十元經法公堂判令交保不理重復押追在案迄今仍不交還故王又於昨日禀稱高在吉祥街開有雜貨店並非無力理債實屬有意不交求再嚴追高稱在該店爲夥並非商人所開判高還押候查明該店是否由高開設再行核辦 
[詳查被告家產]  
　　陳以庭前至法公堂控陳少明承租黄包車虧欠車租並少去零物共計洋二百十六元向索不還請求追繳等情因被告交保不理重復押追在案今原告又至公堂禀稱陳有家產在江北原籍並非無力措交請再嚴追質之陳堅稱家無產業無力措置判令還押着原告查明被告家產究在何處禀覆候核 
[證明被告别名]  
　　甬人曹建章控同鄉人韓英才（卽韓阿喜又名阿桂）於前年十二月二十九號晚間以售鹽爲由誘騙至楊樹浦麵粉廠地方浦江邊於黑暗中乘間串黨用繩從昔後將伊及用人方三虎攀倒於地缚住手足並用刀戳傷面部及手背等處迭經公共公堂研訊並由捕房查明韓前名趙漢林曾因犯案迭經公堂押辦禀奉中西官訊問韓不認另有韓阿喜之名判押候見證到堂證明再核在案昨晨復訊由見證葉龍生上堂證明被告實名韓阿喜且有人喚伊阿桂中西官會商之下判韓從寛押西牢九月期滿帶堂再核 
[債務人交保候審]  
　　嚴仲山控陳小　又嚴子筠控林小妹又薛叔同控顧錦齋又吳杏村控吳何氏均不理欠欵昨晨由公共廨飭探將各被告傳案分别交保候訊 
[招攬賭客之懲治]  
　　甬婦秦馮氏向在虹口一帶代花會招攬賭客（個中人名爲航船）前日又至舟山路徐順興米店勾誘往賭被捕查見拘入捕房轉送公共公廨押至昨晨由兪代　讞與英領卓君提案訊供之下判押女所六禮拜抄出賭具即行銷燬 
[偵緝隊拘獲賭棍]  
　　賭棍吉有來邊大珠子馬樹堂等時在海昌路鐵路旁擺設賭攤勾誘賭博擾害行旅已非一日前日經閘北偵緝隊隊士張福張金海蔡少廷等查獲起獲賭具解送司法科押候訊明核辦 
[美使館參贊來滬]  
　　駐京美國公使館參贊鄧貝君前日因公來滬假寓禮查西旅館聞小作勾留即須返京云 
[同義女校舉行暑假大考]  
　　中華女子同義務學校於上月二十九號舉行暑假大考預邀各界名譽贊成諸君到校察課是日唐紹儀君因事未到而尚賢堂李佳白博士則於午後二時蒞校面試各生功課檢閱各級成績旣畢興辭而歸並聞該校定於七月十三號（即陰曆六月初二日）起放假另組暑假補習科於每日上午三小時研究國　　理英語云 
[誌謝]  
　　中國紅十字會時疫醫院設在法租界寳昌路大安里内定本月三日午後舉行開幕禮北四川路神州女學定四日午後舉行特别科及高初等小學畢業禮並夏季休業式南洋路鑛學校定八日午後舉行預科畢業禮並請名人演說均承柬邀參觀書此誌謝 
雜評三 
[土膏店抽籤（訥）]  
　　從前我國人所料者以爲租界之禁烟必較内地爲難蓋以我國人自爲國人謀必較人之代我謀爲關切我國人自受之痛苦我自覺之他人必不能如我自覺之深也然今日公共租界之土膏店已抽去四分之一矣而我國内地之烟土方由官盡力督銷國人之感情將何如乎 
來函 
[浙江巡按使公署來函]  
　　敬啓者本月二十八日貴報新聞欄内載稱浙省屈巡按使以温台各屬向爲種土最盛之區現値土漿收割之際亟應派員調查以重烟禁爰特委派調查長趙某帶同調查員吳錦芳朱硯如等分赴温台各處實地查察等語查浙省烟苗早已一律禁絶本年早經各主管官廳詳細查察均謂向來種烟田地確已改種雜糧並無寸株片葉發見實無所事其調查本署亦未有派員調查之事顯係有人招摇假託除嚴飭拿辦外應請貴主筆從速登載以昭核實 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[官瘟記] [  無愁]  
　　玄壇趙公迭接緊要報告心中勃然震怒鼓氣若怒蛙碩腹膨朜角帶緊張鬚翹眦睁脉血盡漲鬼吏戰戰肅立階下銜枚噤口墮針亦聞傳宣吏趨進呈卡片忽報西路財神白水錢公到白衣白冠持白金騎白馬若白面書生（請坐）（有坐）（吃茶）（有茶）復　中路財神黄中黄到黄衣黄裳黄冠黄履持黄金騎黄牛黄六黄七黄八黄九僕從雲屯紛至未已傳宣吏接迭報告南路財神亦脚仙到持赤金打赤膊騎赤兎東路財神靑皮棍到持靑錢靑衣小帽衣靑猔羊外褂靑面撩牙靑筋直暴其時財神堂中烟　抖亂銅臭薰騰簽名報到六亂三關 
　　搭郎搭郎的鈴的鈴搭郎的鈴的鈴搭郎鈴聲旣住五路財神各就議事本位而坐 
　　趙公登玄壇報告開會宗旨旣畢宣讀意見書云本神忝長百姓弁冕羣公若五霸齊桓之尊愧無建樹伹知吃銅幸仗坐下虎威恐嚇人世假借手中元寳誘惑狂愚虚名大震氣燄薰天羣公隨神後血食萬方快樂逍遥久矣乃者近觀社會心理上追歷年比較供奉禮數大異往時血食周流實深今昔之感煑卵代鷄猶可說也三牲粉做母乃儉乎本神勞勞枵腹藴怒已久羣公偕讌彌有同嘅迭據游神申告方知下界狂夫假託名義濫冒商標享用萬金之鉅譌沿五路之名紛紛日進耕地賴有鐵牛混混泉流貪得奚殊碩鼠堪嘆國家欵項悉填彼等荷包遂令我輩聲名無故被其帶累若不分淸皂白豈能安富尊榮爲此柬請羣公發抒宏議根本救治保全令名諸君意何願領敎焉 
　　趙公報告旣畢於是三心兩意七嘴八張議論紛歧若築室道謀久而勿决蓋彼輩但能依附末光張開大口吃現成飯錢來伸手飯到開口欲其抒經濟獻政略是問道於盲也故四路財神名不顯於公卿而欵入至豐於是走頭無路愁眉不展趙公揮金鞭者三斥退飯桶驅遣神將明示朕兆漏洩春光現夢肅政於是當局震怒一晝夜中官瘟千百 
　昨日游戲文章第十九行第十八字吾誤五附正於此 
詩選 
[游莫愁湖] [  蔡選靑]  
　　底事平湖號莫愁波光山色望中收兒童不解當年恨爭采蓮花滿釣舟 
　　一帶樓臺入晝圖窗寛欄仄水平鋪不知打漿人何處依舊花香十頃湖 
[登勝棋樓]  
　　一著爭先自詡奇江山誰料有遷移英雄已去樓空在弔古人猶說勝棋 
[賞花]  
　　羣芳手植已成行淺白輕紅吐香舞態臨風如解語不辜負我一春忙 
　　高低花放似爭奇半拂紗窗半拂籬一種艶香誰可儗美人丰韻少年時 
[和選靑中秋對月之作次韻二首] [  陳仲安]  
　　頻年走江漢喘不安吳牛託迹珠溪日驚心下宇秋月輪何美滿人世有離愁遥憶深閨裏紅妝倚翠樓 
　　朗朗中秋月蟲沙萬刧過料經千載下仍傍九霄多蒿目嗟時變何心發詠歌未能遺世立塵俗且同和 
筆記 
[西戍途中日記（三十八續）] [  桐城劉雨沛]  
　　七月二十七日午後自安西北門北西行五里過四郎河（卽疏勒河）卽大戈壁灘所謂瀚海也平沙無垠草木不生灘北即蒙古草地若以駱駝帶水逐處自由蒙古西行二十里地窩堡砂磧漸高又三十五里石窰子時約三鼓是處就石山作窰洞一所有土灶土炕以備行客息肩作飯而闐其無人又無滴水予停車片刻即行沿途亂山墳起巨石碍路車行震動不寗又三十里倒白墩子東方旣白是處有小山泉水居民八家客店居半軍塘一所予等下車作飯命從者臥養神以備夜行 
　　七月二十八日午後四時自白墩子西北行沿途小山多馬牙石且有硫磺氣其下必有金鑛惜無人開採十里金窩子又十里二十堡堡無人又二十里獨山子此二十里中沙石多作黑綠色其下必有銅鐵籟獨山子祇土牆一所無水無人予息鞭片刻即行又三十里過平嶺至紅柳園宿時已更魚五躍矣是處附近多黑石童山有泉水色淸而味鹹人馬多飮則腹瀉以生薑烹荼可免居民七家客店居四有郵政馬棧軍塘各一所是日予作七律一章有眼含憂國千行淚胸有平邊百萬兵之句 
　　七月二十九日午後四時自紅柳園西行五里咬牙溝過此仍砂磧高低如山如阜予與張君季珊騎馬先行又十五里至紅沙灘見車猶未至下馬席坐沙漠上高談雄辯亦旅行之韻事也逾時車至復行三十里至小泉子是處一片平沙有牆無屋停車片刻卽行又三十里覺山色蒼茫湖光如鏡茅店雞聲喔喔國起詢之車夫云是大泉子距紅柳園已八十里矣是處居民十餘家客店四泉水暢流味仍鹹 
小說 
家庭小說 
[嫣紅刧] [  常覺小蝶合譯　天虛我生潤文] 　 
第四十一章 
　　明日赴廠則威廉已先在時方在安西來室中檢手套分其等級狀至忙碌此事本由理痕白爲之今威廉亦已能之故爲之代耳理痕視頃之忽曰孺子手段殊敏捷檢擇且較予精也著者曰理痕呼威廉爲孺子實至勿當蓋威廉於時已長成長理痕頭之半矣威廉聞語乃仰其面而笑理痕乃徐步前指桌上所疊手套曰威廉此疊當宜更選汝不見其所縫針迹乃甚劣耶威廉曰密斯特理痕此蓋雪笠兒特雅所選者理痕曰彼乎是無怪其然汝曷更爲選之彼所作事殊不可靠也威廉諾理痕乃返座自理其事旣而曰威廉汝昨夜在吾屋後奚事威廉聞語不禁現爲詫異之容曰密斯特理痕汝語果含何意吾乃弗解理痕曰然則孺子誑矣吾昨夜實見汝徘徊於竹籬之下其時約八點鐘威廉不禁笑曰然則密斯特誑矣吾昨夜自歸以後仍在吾母之房中讀書鳥得來　理痕曰吾姑勿問汝讀書與否但吾之曰汝則確也威廉曰或者十句鐘時予自安西來之家歸故理痕曰否否此爲昨夜見汝之第二次矣今且母語汝伹衣汝之大衣來威廉不禁展笑曰諾於是自去頃之入則已衣大衣此衣已爲舊式領上尚緣紅邊若在其他少年必不願衣此然威廉獨肯衣之以爲人貴適意耳趨時何爲旣入乃笑曰并須冠予冠乎曰須之并須竪汝高領一如昨夜狀態且至窗外徘徊容予細審威廉如語前循廊以行週而復始其時雪笠兒適至見狀大愕顧理痕亦不之理但視威廉步履默默如有深思旣而曰威廉此非汝而誰設非吾眼花者必汝言欺耳威廉曰然則汝亦見其人之面乎曰此則尚色但引種大衣除汝外海兒斯東全鎭中實無第二襲也言時容未甚壯而威廉則笑曰此則誠然但吾語匪假要之吾魂夢來游耳密斯特理痕試思吾人匪痴安有深夜之間冒嚴寒而躑躅街頭者耶理痕摇首似不深信但曰然則汝可卸爾衣仍往工作 
奇情小說 
[秘密汽車] [  東埜譯]  
　　第三章（續） 
　　滕達呵呵笑道你不是個呆人見着天鵝肉不吃我也不是小孩子由你哄騙的他說到這裏略停一停又正色說道勃里（勃立南小字）我和你同窓共硯現在又是同事相聚十年你的性情我是知道的難道我的性情你還不知道麽我們名爲朋友誼則兄弟這十年中那一件事不是共甘苦而同憂患的到了今日何必還有瞞我的事况戀愛一事出於人心理所固然並不與法律相牴觸并不與名譽有關碍只要愛情用得珔當不有初鮮終不憐新棄故便是正人君子所爲有何不可告人之處呢你倘有甚麽心事不妨開誠布公和我直說我或者可以助你一臂之力也是說不定的勃立南一想引事　竟瞞他不過况他言辭激越說得義形於色倒不如老老實實告訴了他他足智多謀或者果能想出一個妙法弄茉莉兒到手就老着面皮說道麥克事至今日我也不必瞞你了成確然愛茉莉兒這四星期内未能一見美人顔色使得我寢食不寗我已經設下决心如不得茉莉兒爲妻情願終身不娶我與他雖然貧富懸殊海天遠隔我必排除種種　碍百折不回把一株海外名花移植有園之内纔完我的心願我一人之力有限你如肯見義勇爲玉成美事有一朝天緣湊合有情人得成眷屬我夫婦兩人當共掬心香一瓣致謝你仁慈義俠能拯人於困厄之中登之袵席之上的說着隔座伸出一手和滕達握了一握滕達便說道老友你放心我自幼歡喜成人之美何况你切身切心之事你們一對小鴛鴦怪可憐見的㕭踏破鐵鞋無覔處得來全不費工夫我倒在黑暗之中替你尋出一線光明來了 
 
 
 

Page 15

 
 
   
 
 

Page 16

 
 
   
 
 

Page 17

 
 
　　中華民國四年西曆一千九百十五年七月一號星期四舊曆乙卯五月十九日共五張 
救國儲金 
[六月十日中國銀行收款淸單]  
　　此爲第五十四次報告 
[第四百十一册七十九號至一百號]  
　　趙承坤二元金遂生一元金理臣一元葛興漢五元葛興邦五元　陳善浩五元　金家寳一元　曹亦城一元　李逢生一元　陳永章十元　王潤齋四元　陶君佩二元　陳順生二元　楊玉樓二元　張仲明一百元　區信福二元　許善餘四元　尤庸侣二十元　何同一三元　関拱照二十元　譚景雲三十元　何同二三元 
[第四百十二册四十九號至一百號]  
　　徐世華五元　陳生才二元　何世鎔一元　王長源一元　張振興一元　裕中米廠二十元　徐雲甫五元　劉明善五元劉明遠五元　李道本二元　謝照黼二元　李維安五十元林麟輝一百元　蘇廷章一百元　陳江潮二元　潘霖佳五元　陳大志二元　梁耀芬三元　陳景芝二元　關就三元　陳榮潮三元　蕭冠金三元　陳德志二元　麥載裕二元　毛恩二元　吳元愷三元　黄耀凌三元　鄧錦五元　蘇區氏五元　蘇仲衡十元　蘇恒耀十元　章志鴻十元　蘇國生二十元　歟基五十元　朱學仁二元　朱士欽一元　張鐸才六元顧兆麟十元　沈肇淵五元　黄寳楨五元　王存羲五元　彭可畏五元　徐基五元　王家楨四元　沈叔養三十元　鍾純珺十元　蘇金林五元　沈釗十元　邵傳恭五元　厲麟安一元　徐傑一元　趙季淸一元 
[第四百十三册八十五號至一百號]  
　　關福一元　林善卿二十元　楊文禧三元　嚴佐臣三十元林灼棠二元　吳健鴻二元　嚴何氏三元　徐叔明二十元馮漢二元　徐平塗二元　關日初二元　莫玉堂五元　邵平雲一元　練二一元　阿三一元　潘耀泉一元　 
[第四百十六册六十一號至一百號]  
　　陳錦棠一元　謝雨興二元　周全一元　張吉如一元　莊方一元　張富全五元　張季澤五元　潘計長五元　梁炘三元　張晏二元　王祖善一元　顧文炳二元　江洪元一元　江華焜一元　顧辛坤一元　蕭紹年一元　馬爕根一元　沈錫嘏一元　兪欽生一元　黄一鳴二元　邵宗濓一元　吳培增一元　徐文炳十元　倪致藩五元　徐雲蓀六元　兪繼恩二元　楊浙澐一元　朱培鑄十元　盧辛根一元　范延光三元　章燮鑒二元　孫寳鵬二元　馬少奎三元　趙樹棠一元沈肇鵬八元　孫士徵二元　沈學渭二元　孫吉慶二十元許炳森一元　蕭桂生二元 
[第四百十七册九號至一百號]  
　　楊寳章一元　陳程盦三十元　黄春泉二十元　李仲秋五元　吳旭生五十元　潘禮庭二十元　吳李氏二元　韋甘棠五元　吳玉煥五元　吳國略五元　李有根五元　陳景初二十元　陳培君五元　張篆初一百五十元　李區氏三元　李福基二元　賈玉章五元　段景堂四元　泰森永號端午節減省十元　郭瑞庭二十元　鄧聖笙五元　林宗禮三元　楊元祥三元　黄松俊一元　徐玉生五元　吳健卿十元　梁家作五元　黄燦培二元　黎藉恩十元　何其琛十元　楊士安五元　森炳垣五元　意春樓一元　養正學校學生沈辰一元　又徐金榮一元　又王煥昌一元　又張紹泉一元　又金福根三元　又王維英二元　又顧裕坤三元　又嚴國珍一元　又胡鴻鑫一元　又楊國鑫一元　又金曾鋐一元　又姜福祥一元　養正學校各級學生十七元　養正學校學生唐文藻一元又陳遵鼐一元　又陳遵　一元　又陳家楨一元　又陳洪禧一元　又孫永錫五元　又潘世琚一元　又戴明慶三元　又李廷棟十元　又穆章甫二元　又汪紹英三元　又唐瑞華一元　又張霆潮五元　又潘汝洪一元　又柴志信三元　又徐在珍一元　又董培松二元　又奚梅生一元　又徐文貴一元　又曹廉恩一元　又王崇欽一元　又顧慶毅十元　又陳瑞龍一元　又徐在君二元　又張息根一元　沈開馥一元　麥倫書院學生陸本瀠二元　又倪天橋一元　又茅興漢二元邵學翰一元　麥倫書院學生奚秋萍一元　又李永太五元又王淸理二元　杜蒼侯一元　又奚秋萍一元　又翁福生一元　又王家祥四元　沈柏生二元　又王瑞運一元　又黄禹襄一元　又李彪二元　兪從道一元　又張全熾一元　又王榮欽一元　又田國楨五元　又袁靑一元 
[第四百十八册一號至五十二號]  
　　鄭汝驤二元　詹大權一元　吳銘之一元　余觀滄一元　翁思益二元　金壽齡一元　經利溥一元　兪作霖二元　鄭佳賓一元　王振欽一元　顔吉淸三元　康榮生三元　沈騫一元　葉良鈺一元　張芹甫一元　奚秋明三元　李庚鑒一元　宋吕孝一元　李景林一元　陳繼祖一元　喬鶴齡二元王昌謨二元　朱學德一元　馬雲飛一元　翁錦香二元　汪兆昌三元　鈕雲淸一元　端木愷二元　汪國璋三元　史念萱一元　光文彬二元　吳遠一元　孫文賢一元　錢銀華二元　陳慕賢一元　邱弁容三元　吳玉林五元　張佩山一元　沈永保十元　徐釗盦五元　李毅一元　李經武一元　朱桐十元　吳季敏五元　王積欽一元　殷兆龍五元　任光美三元　邵家榮二元　劉慶曾五元　沈仲山十一元　羊秉淸一元　陸費伯鴻姚作霖弟妹結婚酒資三百元　 
[第四百十九册一號至六十號]  
　　陳天敬一元　錢明孫一元　鄭泳麟一元　邵美棣一元　吳廣淸一元　施家樂一元　張根茂一元　鄧之銘一元　吳榮增一元　沈世堃一元　張美如二元　盧少卿二元　周鳴岐節省端節酒費五元　楊景光一元　陸聯元一元　陳天錫一元　王國華一元　洪永麟一元　李仲昭一元　邱鎔史三元　陳犧一三元　顧康蕃一元麥倫女塾同女士三十七元　孫邦華十元　關伯謙一元　周夢熊二元　陳述庵一元　曹守恩二元　鄧邦暹五元　李香草五元　楊獻甫一元　陳鍾欵二元　曹甘棠一元　撲滿三元　杜次膺一元　杜在明五元　李懐新三元　張翊庵一元　董世和三元　蒲耀文一元　龐運銀二元　吳敬彝十元　王時欽一元　嚴淵二元　邱林南四元　鄒順元十元　胡健雄二元　徐漢章一元　張啓東三元　沈行高二元　鍾惟淑一元　陳順孫十元　楊存山一元　吳敬銘十元　錢仁美二元　徐增五元　蔣逢甲一元　倪根培二十元　張鴻漢一元　桂寳鼎三元 
[第四百二十册一號]  
　　姚貴祥一元 
　　六月十日第五十四次共收傭金銀圓二千一百八十九元連前共計已收儲金銀圓五十八萬六千二百七十九元銀二千五百四十九兩六錢八分中國銀行謹啓 
[六月九日交通銀行收欵淸單]  
　　此爲第二十七次報告 
[第三十册四十八號至十二號]  
　　程善身一元　怡德洋行十元　汪壽生于賓鴻一元　大成號二十元　勤儉記四百五十元 
　　六月九日第二十七次共收儲金銀圓四百八十二元連前共計已收儲金銀圓五萬五千四百二十九元銀七百四十五兩一錢二分八釐交通銀行謹啓 
[六月十日交通銀行收欵淸單]  
　　此爲第二十八次報告 
[第二十九册九十三號至一百號]  
　　田予民十元　王心如一元　屠孝寔二元　屠孝宦二元　董韻一元　謝堅一元　屠孝寔屠孝宦董韻謝堅一元祥元公司房租一月一百十六元 
[第三十一册一號]  
守記五百元 
　　六月十日第二十八次共收儲金銀圓六百三十四元連前共計已收儲金銀圓五萬六千零六十三元銀七百四十五兩一錢二分八釐交通銀行謹啓 
[國貨調查此欄來稿擁積容侯陸續出登]  
　　造粉筆器張子萬君發明每副五模合成每模八元全副洋四十元可造各色粉筆且能敎造筆法廠設河南省榮陽車站北東史村鎭各埠有志實業者可直接函訊 
　　葆條華綢漢口後湖王家墩肇新織染綢緞公司新出葆之綢與條華綢取松鶴商標顔色美麗最合西裝及製單夾衣服新用其價甚廉每尺一兩左右發行所上海麥家圈元記棧内肇華申莊 
 
 

Page 18

 
 
   
 
