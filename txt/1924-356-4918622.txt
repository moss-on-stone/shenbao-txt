# 1924 - 356 - 4918622

 

Page 1

 
 
1;第一萬八千六百二十二號;中華民國十三年
西曆一千九百二十四年十二月二十九號 星期一 * *   
 
 

Page 2

 
 
1;第一萬八千六百二十二號;中華民國十三年
西曆一千九百二十四年十二月二十九號 星期一 * *   
 
 

Page 3

 
 
1;第一萬八千六百二十二號;中華民國十三年
西曆一千九百二十四年十二月二十九號 星期一 * *[國内專電]  
　　北京電盧永祥張宗昌離津奉軍大本營設臨城（二十八日下午七鐘） 
　　北京電　蘇韓電段齊沁（二十七）丑刻離寗地方安（二十八日下午七鐘） 
　　北京電齊燮元乘江輪離寗已證實但蘇軍仍請盧减從南下盧覆齊如走兵可少帶現在奉軍止於韓莊其在馬廠待發者有褚陳畢方王五旅及俄兵梯圑及日兵砲營 
　　北京電蘇議員陳琛等謁段請免戰後苛税債劵明定賑欵由公圑監發聞段令財部電韓國鈞核辦（二十八日下午九鐘） 
　　北京電利國驛六三二六里鐵橋經陳調元軍修復該橋樹有大旗請客軍勿南下蘇軍决不擁齊等字（二十八日下午二鐘） 
　　北京電陳樂山在松就四師職浙孫對陳警戒滬電謂已開戰（二十八日下午七鐘） 
　　北京電李烈鈞經段宏業勸暫緩離津 
　　北京電李烈鈞已離津赴滬（二十八日下午九鐘） 
　　北京電贛同鄉向政府呼籲中止譚方戰爭 
　　北京電段對江西譚方戰爭已令方行使保境職權對孫交情很難兼顧又陳炯明電段願爲聯省一員以待善後國民兩會之决議而擁戴中央孫主對陳拒絶段未同意（二十八日下午二鐘） 
　　北京電晋閻新擴充爲五師兩旅似得政府諒解按晋省原只常備軍三旅閻另練民兵輪流操演今召集此項民兵成師故極易（二十八日下午二鐘） 
　　北京電馮玉祥函交部前請將京漢路按月撥保洛之八十萬元按月撥作敝軍底餉迄未實行請貴部速備三十萬濟急并飭該路迅籌（二十八日下午七鐘） 
　　北京電劉成勳電段保藍世鉦爲川邊屯墾軍總司令藍文彬川邊安撫軍司令 
　　北京電段電孫貴恙漸痊良慰時局待商備妥行署盼駕即來 
　　北京電奉軍將領發起中日親善協進會 
　　北京電張作霖保莫德惠長農 
　　北京電胡景翼電段吳佩孚在山患病請推恩准其駐山養疴段覆就近派員診視希優待（二十八日下午二鐘） 
　　北京電傅良佐死係患神經病 
　　北京電交部派沈成栻充滬寗局長 
　　北京電昨夕民黨要人在津張勳故宅有會議結果對粤陳贛方取敵對主義 
　　北京電段派主設建設討論會爲交換非常國會條件多數錢化取銷非常會 
　　北京電段擬屈映光長浙免夏留孫 
　　北京電昨財部開金法郎案委員會外部派周傅經等七人敎部秦汾等三人農部雷國綸等二人財部張訓欽等結果此事重大再徵各方意見（二十八日下午二鐘） 
　　北京電年關政費僅由安格聯交到四二劵末期一百零一萬元内國銀行以政府無擔保不敢多通融約於陰暦年内爲政府帮忙（二十八日下午二鐘） 
　　北京電中英公司復交部對沈成栻滬寗兼滬杭甬局長表示同意（二十八日下午七鐘） 
　　北京電張允明電保李壽慈滬警廳孫傳芳電保徐翔爲錢塘道尹（二十八日十午七鐘） 
　　北京電林建章派林葆綸赴寗滬兩處宣慰海軍（二十八日下午九鐘） 
　　北京電京漢雖通車須七天到漢 
　　天津電李協和昨赴滬因事未成行 
　　天津電省議會前接王承斌公布金丹罰欵數計六十九萬二千餘元直人懷疑現查核商會量催省署發給平糶運糧護照 
　　天津電留美同學會昨晚在國民飯店開週年會到約二百人 
　　天津電中山行轅昨今兩日接國内外電促國民會議又三十餘起（以上二十八日下午四鐘） 
　　奉天電中俄會議明年二月初可開會奉提案㈠俄幣賠償問題㈠國界問題㈠撤兵問題㈠航權問題㈠通商問題 
　　奉天電省議員康德峻等控副議長馮景異違法王永江在省署組互選訴訟審判處判理 
　　奉天電朱慶淵預備赴津有畀京兆尹説 
　　奉天電第三軍由兵工廠運去迫擊大砲四門彈二十五箱 
　　奉天電交署第三科長陶尙銘升外部參事　 
　　奉天電財廳統計新年政費需欵三百九十萬元較往年增三分一（以上二十八日下午一鐘） 
　　奉天電軍事顧問李維垣應召赴津　 
　　奉天電張委朝陽鎭守使楊德生兼朝陽鐵路警備司令 
　　奉天電警務處長于珍召各署長會議省防　 
　　奉天電宥（二十六）蘇俄派使三十人抵奉駐俄領館俟參值人中俄會議 
　　奉天趧章嘉活佛過奉赴京 
　　奉天電闞朝壐調齊聲遠爲熱都統署秘書 
　　奉天電政記輪船公司捐恤金二十五萬 
　　奉天電張宗昌電現已率兵抵徐收拾豫省潰兵 
　　奉天電郭松齡將直軍第十三旅編入第二師（以上二十七日下午九鐘） 
　　哈爾濱電特警劃一捐率明正實行 
　　哈爾濱電東鐵局議决該局華俄職員月薪平等（二十七日下午一鐘） 
　　濟南電陳調元由濟北上當電徐州謂宥（二十六）早七點返徐陳部屬以陳未返而奉軍先下因誤會拆斷利國驛鐵道宥（二十六）三次車到濟遂改四次北上晚陳調元抵徐將鐵道修復今早四次車仍改三次南下聞奉軍在韓莊急修軍用輕便鐵道備分道南下 
　　濟南電城内商會電段請速發表龔積柄實任魯長 
　　濟南電今午國民黨在敎育會招待新聞記者（以上二十七日上午十二鐘） 
　　漢口電胡軍李紀才旅宥（二十六）晚迫令吳衛兵及李濟臣殘部繳械吳李殘部千餘人抗拒激戰三小時始不支向鄂邊潰退吳因决離豫來鄂本定儉（二十八）晨到漢以廣水楊家寨間路軌拆毁尙未到漢商商 
會各圑聯合會儉（二十八）晨在商會開緊急聯席會議决請蕭令吳立時離鄂免他方誤會及攻拒吳安民旗幟懸大智門車站召集商圑執拒吳旗游行各圑體推呂超伯周星棠等八代表儉（二十八）午訪漢黃鎭守使杜錫鈞詢吳來鄂事杜答吳原定九時到漢頃已在廣水下車擬由襄樊入川湘趙亦邀其赴衡蕭督頃派馬濟張其鍠赴廣水勸吳明白表示下野無論入川或赴衡此間已預備妥帖决不令其在鄂稍延余可以生命財産擔保武漢不至受其影響 
　　漢口電商會各圑聯合會及各法圑儉（二十八）午電蕭聞吳南下全鎭惶恐頃開聯席會議决誓死拒絶請勿令在鄂稍延以免意外而全地方 
　　漢口電胡軍在信陽爲張治公部約萬人並扣車頭十餘個備運軍用胡電令信陽縣署籌辦兵站謂有一師兩旅及七混成圑南下鄂軍寇師駐關外孫旅駐關内四十九旅分防孝感廣水聞武勝關形勢嚴重北上車僅至楊家寨貨車均到廣水折回軍署感（二十七）午召圑長以上軍官開緊急軍事會議陳嘉謨陳德麟孫建業均列席討論鄂北防務内容未悉第四旅七圑三營及機槍連感（二十七）奉命開赴麻城宋埠協防 
　　漢口電蘇齊復派熊之渭來鄂商購械感（二十七）謁蕭蕭拒不見（以上二十八日下午五鐘） 
　　漢口電四十九旅感（二十七）夜開始北運掛兩列車儉（二十八）續掛一列車開赴孝感廣水原駐孝廣孫建業旅調赴隨縣集合路局儉日開廠車三十二輛赴孝感備用蕭因鄂北防務異常吃緊面讑孫即日回防並撥彈十萬發 
　　漢口電胡軍感（二十七）由駐馬店到信陽共三列車新編成師某旅有與胡軍合作説 
　　漢口電蕭頃派寇師參謀長石龍卅赴楊家寨向吳擋駕 
　　漢口電贛方派代表何葆華感日到鄂與蕭有接洽（以上二十九日下午八鐘） 
　　長沙電岳長株鐵道警備司令部着手裁編 
　　長沙電義賑會因隆冬災民無食無衣再請京總會貸欵 
　　長沙電麻陽土匪乘川軍開拔聚衆攻城迨湘西巡防軍戴指揮開到始行竄散 
　　長沙電國民會議促成會寢日歡迎宣傳員 
　　長沙電辰谿縣議會擬將客軍過境所受之損失准予列抵兩年田賦 
　　長沙電省議會决定消滅不信任李劍農案因李自行辭職已准 
　　　長沙電蔣鋤歐旅現駐易家灣所部全旅有奉令移駐攸縣息 
　　長沙電陳强由京電告赴滬 
　　長沙電謝旅長煜燾請病假來省就醫 
　　長沙電電政李監督請撥欵整理岳長電線 
　　長沙電趙派符定一赴漢沈開運赴萍公幹 
　　長沙電議會寢（二十六）開會又不足法定人數彭議員如霈謂此次係專爲公債案召集開會各人旣不出席此會何必開黃孟祥謂特别通知各議員務於明日到會如再不到即定期開會（以上二十七日上午二十鐘） 
　　長沙電議會沁（二十七）開會討論公債案人數又不足各議員以天天流會殊不成事有主即日閉會者有謂再開協議會者定下禮拜一再開大會今日先通知各議員務必到會 
　　長沙電滇唐派黃天石代表抵湘 
　　長沙電駐湘日武官及隅田艦長經調回國 
　　長沙電美領事函趙請與川軍交涉軍隊不得强駐僑商行店（以上二十七日下午二鐘） 
　　成都電三軍由鑪漢退守榮雅聞邊軍有進佔大相嶺説劉成勳已到雅州决令制止三軍勿再退 
　　成都電楊森令新財廳長熊煜在廳設淸理財政處（以上二十六日下午十二鐘） 
　　香港電黃超武昨日已率部入龍州就鎭南善後處長職 
　　香港電粤民黨有力份子對市選及改委各縣縣長不滿意紛電孫攻擊 
　　香港電孫决調胡漢民赴津任秘書長以林森代行帥權孫科任粤長胡毅生任廣州市長將發表 
　　香港電汕商會昨繳借欵十六萬與汕總指揮部韶關商店因軍隊騒擾至今未開門當押店開而復閉 
　　香港電九江商會議决抽租捐三月充圑費 
　　香港電陳其瑗回粤非孫科所派現陳在省奔走反對此次市選 
　　香港電伍朝樞近日運動市長甚力 
　　香港電陳炯明感（二十七）通電於本日復任粤軍總司令職集合全省軍民協靖粤局炯誓當整飭部曲率循父老兄弟之意廓請凶穢還我淨土（以上二十八日下午七鐘） 
　　厦門電民黨息陳國輝感（二十七）入漳州張毅退江東橋葉定國感日佔灌口及馬巷駐同安張毅部田實鑾有已降説又儉（二十八）晨葉佔江東橋但儉晚石碼來人云張軍陸續退石漳州失陷尙未實張毅在楊厝調漳城駐軍兩營退海澄現白水營僱船備運厦門石碼間輪尙通漳州自感日已罷市又訊感日陳國輝猛攻漳城北門張軍一部潰退旋反攻張軍尙據漳未失 
　　厦門電駐海澄粤軍劉志逹與建國軍諒解已允中立 
　　厦門電厦門民黨儉（二十八）在鼓浪嶼開會籌備國民會議（以上二十八日下午九鐘） 
　　福州電宥（二十六）日省憲籌備起草審查各員聯席會議發起省憲實進會 
　　福州電閩縣又辦短期公債各商否認 
　　福州有李明揚朱培德在杉關尹驥洪兆麟熊復賴世璜譚立培在太埔將圖閩説 
　　福州電商界沁（二十七）午以匾傘謝周撤夫役公安局（以上二十八日下午四鐘） 
　　嘉善電范旅在楓略抵抗斃六人即退松孫軍盧師司令部設楓站先鋒已赴三十四號橋善安（二十八日下午八鐘） 
特約路透電 
[北京政聞記]  
　　二十八日北京電胡景翼報告憨玉琨軍隊已退觀音堂隴海路線交通已復 
　　二十八日北京電半官消息政府將任顔惠慶爲外長但顔否就職則尙未定 
　　二十八日北京電楊化昭昨離北京赴滬聞奉命招　盧舊　齊下野後孫傳芳或將返閩政府大約將以屈映光爲浙省長 
　　二十八日北京電公報載稱李思洁呈請令各省按照所收政府印花之數解所入税項至京已照准政府近通電各省禁印印花違者須受處分 
[日本上議院改革案]  
　　二十八日東京電昨夜司法大臣横田氏在國會宣稱政储擬於本届會議提出上議院改革議案政友會激烈分子前因政府對於上議院改革事無確切聲明顯不滿意决計提出改革之建議彼等漠視領袖之勸告宣布擬提議急速考量改革計畫此項建議大約可得反對黨之贊助如果通過不啻投不信任政府票而各政黨混合圑體亦將分裂蓋憲政會以扶助政府爲志也國會開會之始向來惟辦禮式上諸事今乃發生此種爭端政界豫料休息期後開會時必有風波云 
[日本火車站炸彈失事]  
　　二十八日日本小樽電昨日火車站卸運炸藥時有一箱失手墜地因而爆炸致有炸藥八百六十五箱全數轟發車站煤塲及木料場均起火且沉貨船數艘附近房屋均被炸毁迄今查悉死者五十人受重傷者五十人受輕傷者二百八十人 
[對德撤兵問題]  
　　二十七日巴黎電大使會議今日一致决定通告德國未能於一月一日撤退柯洛業軍隊此項决議將　公牒之形式送逹德國各大使定十二月三十一日集議審定公牒詞句意國與日本兩國亦將加入公牒所持展緩撤兵之理由有二㈠協約國軍事管理委員會之最後報告書約在一月底方可繕議成各使尙須加以考慮㈡德國未履行各約中之裁兵條文現已有證據 
　　二十七日巴黎電柏林日報稱德政府將向新聞界發表正式文件否認協約國軍事管理委員會報告書所載之斷語法國小巴黎月報則謂正式文件不久將載諸報紙以證明德國之未履行裁軍條文 
　　二十七日巴黎電法總理赫里歐今日接見協約國軍事管理委員會會長華爾施將軍 
[法國財政狀况]  
　　二十七日巴黎電法國財政部長發表法國財政狀部之文謂一九一二年底法國國債爲三二·五九四·○○○·○○○佛郎今則增至七三·五五○·○○○·○○○·○○○金佛郎外債現爲三六·○○○·○○○·○○○·○○○佛郎較諸戰前增多百分之三百三十 
　　二十七日巴黎電巴黎晨報稱財政部宣佈戰後法國公債增至百分之三百三十英國增至百分之一千零六十此國增至百分之二百三十美國增至百分之七百八十意國增至百分之一百八十七 
[各國近事]  
　　二十七日巴黎電布國首相臧柯志氏已抵塞京南斯拉夫國外相寗紀志博士發表一文謂南斯拉夫國首相外相與布國首相之談話已産生美滿結果現有之困難可望消除而兩鄰國間之友好交誼可望成立云 
　　二十七日巴黎電阿爾巴尼亞政府軍已退棄斯古台里與愛爾巴桑兩處狄拉那鎭爲叛黨佔領之説現已證實阿政府領袖范諾里氏已逃至杜拉索 
　　二十七日波賽電英船竇漢城號之推動輪現已暫時修好已領取航行無礙之執照開往倫敦 
[公電]  
　　北京通電一各省衙門均鑒臨時執政令特派許世英籌備善後會議事宜此令陸軍總長吳光新呈請將秘書曾魯逹朱義請免去本職科長王風淸胡炳煮免職另候任乃均照准此令陸軍總長吳光新呈請任命馮燦彰蘇企由陳福榮爲秘書臧卓周士傑蔡鍾理爲科長均照准此令陸軍總長吳光新呈請授宋立修爲陸軍步兵中校李森爲陸軍砲兵中校王文藻爲陸軍二等軍法正盧克梁爲陸軍第三等軍法正均照准此令京有（二十五）印 
　　北京通電二各省衙門鈞鑒臨時執政修訂法律館總裁馬德潤副總裁蔡寅·劉含章·另有任用均免本職此令特任章士釗兼修訂法律館總裁此令任命石志泉應時爲修訂法律館副總裁此令派劉崇傑爲慶賀葡萄牙國百年慶典專使此令財政總長李思浩呈請將河南財政廳廳長劉紹曾免去本職劉紹曾准免本職此令任命陳之碩爲河南財政廳廳長此令政總長李思浩呈塞北税務監督林澄波調部任用請免本職林澄波免本職此令任命朱榮漢爲塞北税務監督此令調任馬駿爲河東盬運使此令京感（二十七）印 
　　北京謝水等來電申報蘇議員陳琛等謁段　請罷免戰後苛税債劵明定振欵法圑監發馬日府令財部核辦並授意蘇韓先自取銷請公布以慰蘇人之望旅京蘇人謝水等公叩 
　　南京張宏業等來電申報館轉朱深甫鎭使鑒寗垣初定急待坐鎭盼早回任共維大局省議員張宏業王浩等勘 
　　淸江浦馬玉仁通電各報館均鑒比年以來國事螗蜩民生凋敝皆由於賢愚倒置宵小乘權廉恥道衰國幾不國今幸合肥再出日月重光是非可以昌明政治庶趨正軌和平實現兵氣潛銷凡有血氣寗復忍以一人一家之故存自私自利之心上以危國家下以殃黎庶喪失人格騰笑全球玉仁忝任軍職在蘇言蘇惟當與蘇人同好惡在官言官惟當奉政府爲依歸禍福非所敢知去就尤所不恤其有人民公意所在政府威信所關職責所存敢辭赴蹈謹披胸臆伏維公鑒淮揚鎭守使兼三師師長馬玉仁叩宥印 
　　漳州張毅通電各報館均鑒敝師駐防漳州原爲保境安民陳國輝楊學良何其朗李玉山等部竟於寢日無故稱兵擾我浦南天寳南靖等防勢欲佔據漳州希圖大舉毅添領師干負有維持治安这責不得不派隊迎擊以免糜爤地方業於感日將該部擊潰斃敵三百餘人俘虜二百餘人奪獲槍枝四百餘桿該部乘機竊發櫌亂不堪父老何辜遭此荼毒爰整帥旅　伐用張　殄渠魁以除民害海内明逹幸明察焉福建陸軍第一師師長張毅感印 
　　南寗李宗仁張一氣通電各報館均鑒敝省現聘馬君武壹　嚴端三群爲北京善後會議廣西代表駐京參助一切謹電查照李宗仁張一氣叩删印 
國外要聞 
[日商亦要求修正奢侈税法]  
　　東京商會通過修正建議 
　　日本東京商會特别委員會所修改奢侈税率之建議業於商會開大會之際一致通過並於日前提交藏農兩省考監慮據英文告知報所載該會年建議變更税率之内容如下椰子（非製糖的）免税植物（屬於香料的及從柑橘菒類所得之揮發油（以橘子香櫞梨柑等爲最要均列入免税表其他之油按値科税百分之十麝香每斤（Ｋiu)抽税一百十四元二角人造麝每百斤抽税一百四十七元一角樹脂或甘松香每百斤抽税六元五丁香免税各種芳香化學品按値抽税百分之十各色細彩紙張每百斤抽税七元七角一鑲嵌貴金屬之磁器按値征税百分之四十東京商業組　有多數不以奢侈關税爲然共同請願大藏省者請將税法重行修正因該法所列有多數物品並非奢侈品　爲生活所必需一届議會將有修正案提出請予討論 
 
 

Page 4

 
 
1;第一萬八千六百二十二號;中華民國十三年
西曆一千九百二十四年十二月二十九號 星期一 * *   
 
 

Page 5

 
 
1;第一萬八千六百二十二號;中華民國十三年
西曆一千九百二十四年十二月二十九號 星期一 * *   
 
 

Page 6

 
 
1;第一萬八千六百二十二號;中華民國十三年
西曆一千九百二十四年十二月二十九號 星期一 * *國外要聞 
[東京通信　（之圭）]  
　　日政府對於中日兩國間外交上二大問題之意嚮 
　　公使館昇格問題與無線電合同問題 
　　日本政府近來鑒於中國之國地位有向上之趨勢且因中日兩國間之關係無論任何方面均極吃緊故欲將中日兩國間首都所駐節之公使館改昇爲大使館互相派遣大使駐節一方面在預算上要求大使館之經費一方面對於關係各國要求其諒解此意與日本取同一之方針蓋日本對於中日兩國間公使館昇格問題務欲取與列强協調之態度也然美國政府對於日本方面之希望雖率先表明贊成之意而英國政府則以中國之現狀尙未逹於互相交換大使之和度法國政府與英國所述之理由相同因此日本預定之方針有不能實現之狀態然因美國駐華公使舒爾曼氏日前請假回國在華盛頓與政府當局間關於極東之各種問題爲種種意見之变換其結果美政府對於駐華公使館之昇格似有及早解决之意嚮舒氏不久將回公使在回任後必與芳澤公使提携努力於緩和英法兩國方面之反對然英法方面對於美日二國之運動若仍與向來同樣固持時機尙早之意見此時日本究意取如何態度尙未有何等之决定惟在政府部内有下述之三説即㈠單獨的實現昇格而示列强以模範㈡日本率先决行昇格時恐有蒙破壞列强協調原則之非難故最少限度須待美决行昇格後爲之㈢務使英法亦贊成昇格列强同時决行之 
　　無線電合同問題爲近年中日兩國間之懸案自段氏就執政任後因又舊案重提芳澤公使對於葉恭綽氏所主張之發行「菲迪臘爾」無線電債劵計畫已提出抗議認爲與日本旣得獨占權相牴觸東京朝日新聞曾載有政府某外交當局對於此項問題之談話其大意爲日本外務省關於對華方針務持絶對不干涉之態度以國際正義爲第一使中國爲中國人之中國唯日本在列强中與中國之經濟關係最爲密切日本對於正當權利之擁護與伸張不得不努力爲之也世間以爲日本採取不干涉態度之結果有日本在華諸種利權或將盡爲列强所奪此實曲解不干涉之意義者之愚論日本爲在中國之旣得權與基於國際正義應享之利益計無論如何努力在所不惜也往年中國各地排斥日貨之聲近來已如火之熄滅者實可視爲由此次中國大戰亂中日本採取光明正大不干涉主羲之中國民衆心理之變化因此須知以中國政府爲對手方之觀望形勢主義的對華政策其基礎台何薄弱危險常以中國民衆爲對手方之念頭置於腦中無論何人立於政局絶對不干涉旣得權之擁護正當的國際利益之主張恐皆不能抛棄也云云觀上所述日本政府對於無線電合同問題務依其旣定之方針努力於主張其旣得利益之擁護故此懸案之解决前途之荆棘尙多也（十二月二十三日） 
國内要聞 
[北京通信　（三原）]  
　　奉軍南下之目的不僅在江蘇 
　　所謂江蘇問題在近日形勢愈見緊張據某國家銀行所得寗電謂齊燮元之留寗不去目標在拒絶奉軍南下政府於此似應詳加考慮妥爲措置云云政府中人主戰主和雖不一致而段祺瑞本人則確無絶對用武之决心奉軍南下問題始終聽奉主持段不自主惟就奉軍方面觀測所謂江蘇問題不過奉軍南下問題中之一問題故卽使齊燮元離寧而奉軍是否中止南下尙未可料蓋其計劃在江蘇以外尙欲有所發展也 
　　奉系以移兵就食與將士酬　兩端亟謀所以向外發展當齊燮元自任保安總司令消息傳播後曾一度請政府下令討伐段態度仍猶移使者如梁鴻志等絡繹赴津磋商暫緩發表昨晚津方又復電促並傳奉張已向關外電調生力軍開入關内不日即到段恐奉軍南下而後牽動浙鄂戰事範圍愈形擴大昨晚特密電孫蕭勸其鎭靜據段邸中人言該電詞甚妮婉於孫蕭雅崇倍至電末月齊若不知自諒政府惟有另籌嚴厲對付方策等語是段執政之意所謂江蘇問題僅欲限制於蘇而不欲牽及浙鄂可於言外見之也 
　　第據今日所聞直派中人極力鼓動於浙孫鄂蕭之間而京漢南段吳佩孚舊部尚躍躍欲爲最後五分鐘之爭段祺瑞以長江形勢如此贛局亦糾紛未已湘軍業與方本仁軍在吉安接戰方已有萬急電報告赴前敵督戰若再於此時以大軍壓迫南方則將牽動愈甚因是特於今晚派員赴津勸張盧徐察形勢暫緩大軍南下惟津方對南用兵早具决心準備開拔之軍隊業於今午秘密下動員令主要將領决定爲張宗昌吳光新姜登選臧致平楊化昭等分統奉軍南下李景林因後方軍事關係决令留守天津此外並定由林建章南下指揮海軍又恐津地兵力單薄不足以固後方防務故又調關外生力軍入關以爲接防之用可見奉軍南下决難中止矣據聞段執政將於明日召集各派會議除討論善後會議問題外兼及江蘇問題是否對於奉軍南下尙欲有所挽回則未可知也（十二月二十二日） 
[奉天通信]  
　　闞朝壐任熱河都統之經過 
　　張作霖戰勝後之宣言曰不競爭權利不擴充地盤不薦舉人員中央政權完全委之於段聽其自由展布無論何人有負固頑抗者吾則以兵臨之顧何以今日直隷地盤旣爲奉派所佔而熱河又入於奉派之手此中原因表面上雖以此次戰勝直系奉軍出力獨多段執政不能不有此酬庸之舉而其實際則奉張之欲收熱河爲已有蓄志已久一爲鞏固東三省之地位二取控制中樞之形勢地關要害不容輕視蓋熱河地位東北毘奉省西南枕直境奉省得之則足倚爲西方之藩籬失之則門户洞開足生腹臂之禍患故以今日之奉方言實有天予不取必受其殃之勢然而王懷慶與張之感情在昔本不爲薄一年以來各省代表歴次在奉開反直會議王曾派代表列席即此次奉直再戰馮玉祥等之倒戈運動王亦嘗參與其間彼時且有王之代表潛踪來奉密呈機要是王爲奉盡力之處亦有爲少今奈何遽奪其位而代以已人此中亦正自有故蓋以王之爲人反復無常有又懦弱無能而熱境旣與東省有切要關係王當此任張氏終不能放心爲奉省地位完固計不能不下此去王之决心而王亦已窺見及此故於命令未下之先密派專員向張納欵藉謀保全地位張則婉言相拒謂予此次來津純爲收束軍隊對於中央用人行政概不置喙段執政對熱區如何措置余未深悉但予實無利其土地之心云云王之代表知事不諧遂亦無言而去但段執政對王亦深不滿其爲人又窺見張之對熱未能忘情苟不順與之亦將强取不如乘機與之以爲某省地盤不再堅持之交換乃派員商之於張謂王之爲人難以信任檢閲三區聲名狼藉朝晚必須更易誰可勝任者張曰段執政手下果無人以予所知許蘭洲其庶幾許爲直人直與熱壞地相接人地亦尚相宜爲我語執政倘以爲可請即加以任命使熱河大局早日底定及執政府命令頒布時並非許蘭洲而竟爲闞朝壐者何也闞爲行武出身軍事學殊無根底而素抱大志勇毅敢爲治軍尙合法度段向日柄國主張武力統一南北時奉軍奉令出兵援湘擢闞爲奉軍第一混成旅旅長軍隊撤回後率所部駐防遼（遼源）長（長春）之間歴次勦匪有功前次奉直戰時自告奮勇請打前敵孤軍深入援應未至首先被直軍擊潰繞道回山海關涕泣向張請罪張命回奉維持治安頗著勤勞事平後奉委爲吉長鎭守使仍兼第一混成旅旅長深惡土匪聞警必親自督隊勦辦捕獲則處以殊刑地面因以肅淸張益信任之然功至　興有人譖於張謂闞性殘嗜殺歴次勦匪多戕無辜怨聲載道張乃遷闞爲洮遼鎭守使洮遼地面荒僻不如吉長遠甚闞常鬱鬱深銜進讒之人當思立大功以雪前恥因暗中結援於長之左右未幾張意解信闞如初闞與張學良亦甚相得故闞亦居新派軍人之列此次奉直戰興闞奉令率軍攻熱境以該境直軍十九皆馮王所部以故無劇戰比聞王懷將更動乃思乘機攫取之適張之親信某氏應召人入津闞派人託其向張進言謂闞實勝於許熱河與東省關係重要必如闞某方能勝任張轉念闞爲嫡系而勇往果毅許實不如將來事會正長許之地盤不難另謀設察哈爾有變動以許推薦亦甚相宜至此以闞易許之心遂决乃使人語段謂許統熱尙多未協請先以委闞朝壐將來再有機會請以畀許云云於是段執政遂委闞朝壐爲熱河都統當直軍戰敗之時闞在熱境日以招收潰軍爲事汰弱留强已及數千人乃請張改旅爲師即在戰地化所部之第一混成旅爲暫編奉軍第四師委闞爲第四師師長及執政府任命之都統令下闞已接任師長多日至此闞乃以熱河都統兼任暫編奉軍第四師師長阚奉令後曾返奉一次蓋闞任熱河都統後張委騎兵第一旅長穆春爲洮遠鎭守使仍兼騎兵第一旅旅長穆奉委即率所部由藻州開回奉天闞乃由熱急遽返奉與穆接洽交代一切闞在奉勾留僅五日即匆匆返熱就任其在奉語人云抵熱後有首先施行之五要政㈠澄淸吏治㈡勦除胡匪㈢整頓司法㈣整頓税捐㈤禁絶鴉片將來果能實行其志否則不得而知之矣（十二月二十日） 
[贛粤邊防日形緊急　（廬]  
　　東江林虎步隊已盡調入贛 
　　聯軍北江設防北伐軍回師禦敵 
　　近日東江興迎林虎等部著著撤兵轉調入贛贛南形勢日見緊張而東江方面林軍似有暫時放棄反攻之勢茲據東江聯軍左翼之滇軍第三軍師長曾曰唯報告稱東江敵軍右翼林虎派守太和派尾等處之黃業興部自十八九日起著著調回河源老隆向贛邊出發現東江左路敵軍實力薄弱防務空虚本擬乘機進攻但未奉有命令不敢進行并據鄉人云林部確係調入江西是進攻東江此爲最好時機請即下令進攻收復東江以紓大元帥後顧之慮云云滇軍總司令楊希閔據報以林部之退兵入贛係不利於粤之北江已下令東江各軍不得擅行進擊以免中敵人棄東江而擊北江之計據軍界傳出消息謂林虎此次入贛雖以援方本仁爲名實欲佔領贛之三南以爲圖粤之張本蓋林虎鑒於年前由東江進攻廣州經附郊一役之敗績卽主張變計分兵取道粤之東北以回粤之北江期成東北夾攻廣州之勢嗣以聯軍調入粤湘軍出發增城龍門牽制陳軍右翼林虎之計始不得逞刻下譚延闓部湘軍已盡數入贛州故林虎又施行其原定計盡趁北伐軍譚部深入贛州之際直趨贛南截斷北伐軍歸路先行與方本仁軍前後夾擊北伐軍於江西一俟解决北伐軍卽與方本仁商議協攻廣東此事若告成功則粤省已失却北伐軍全部實力爾時由贛南入粤之北江將易如反掌此實林虎連日趕急入贛之原因也東江林虎所遺地盤刻由陳軍葉洪等部接收然與寗老隆爲陳軍之要塞林虎去後不可無人主持聞陳競存赴興寗之結果林虎特請競存屆期共同作戰聞陳氏日間返汕頭就職後將再返河源主持一切軍務刻下陳系之林晋亭等已銜命趕赴河源覓地以爲總部之行營矣聯軍方面對此連日亦不能不妥爲戒備因北江一帶毘連贛南自譚延闓部北伐軍入贛州後所有從前駐紮北江韶州南雄各部多已開拔入贛北江防務此時未免空虚韶州大本營爲先事預防計昨已飭令建國滇軍第三軍軍長胡思舜酌派所部前往北江增防胡思舜奉令後經檄調所部兩圑於十九日早八時携帶七五大砲數尊及機關鎗隊一連乘粤漢車出發調赴韶關鎭攝以鞏固北伐軍之後路至贛南前方連日調兵抵禦林軍者亦極忙碌因此北伐大軍自銑日（十六）佔領萬安後前鋒卽中止進行刻下北伐軍所调贛西之陳嘉祐全部回師贛南復調朱培德之一部加入開赴三南一帶此外復由譚氏電促劉震寰催派指定入贛之桂軍伍毓瑞一師兼程北上加入北伐軍之右翼以禦林虎黃業興部之侵擾伍部奉命後已定兩日後出發計連日北上之粤軍出發贛南者絡繹不絶除盧師諦之盧漢一旅已抵前方外聯軍由贛粤調往抵禦林軍之兵力合計亦不下六千餘人想不日贛之三南將發生劇戰譚延闓以戰機緊急軍費尤殷昨特派副官來省具領軍費十萬元解往韶州接濟前敵軍用矣（十二月二十二） 
[湘政府禁止非敎同盟]  
　　湘省自非基督敎大同盟成立後因其所發表之言論輙引俄國勞農政府收回各處敎堂改作貧民收容所前事爲言且又議决定於耶穌聖誕節前開游街大會當場高呼「打倒基督敎」「取消敎會學校」「反對文化侵略」各口號政府疑其上項行動含有赤化主義因由戒嚴司令部於日昨通令查禁其令文如下頃據密報近日省城有發起非基督敎大同盟事預備在聖誕節前游街及他項動作以爲抵制基督敎之計但基督敎怎樣吾人固不得而知然細察非基督敎同盟之圑體純係過激黨假其名義而暗播其過激主義以爲可以哄過政府不加干涉而彼等得爲年欲爲甚至肆行無忌殺一人也加之曰敎徒或搶掠或焚燒均加以敎徒之名庚子拳匪彼等乃尊之爲義民茲將該同盟之害略分於後一煽惑愚民擾亂治安破壞秩序顛覆政府二牽動外交無知者假愛國排外之名陰行仇殺是拳匪重見於今日庚子遺恨永不能除豈仍欲再演第二次乎以此二項看來該同盟於社會於政府於國家有害無利萬不能使之成立也再看彼同盟中實無一正當有學識之人均係一班擣亂之徒或學徒或地痞明知勞工主義共産主義過激主義大干禁令不敢明行故不得不巧借名目假非基督敎同盟欺哄政府聯絡黨系似此若不早爲禁止後患不堪特此密報等語據此事關假借名義希圖妨害社會秩序自應特加注意隨時調查倘有上項情事發生務必嚴行制止以防後患而維治安除由本部隨時查察外合亟令知仰飭所屬一體遵照毋忽爲要此令並聞此外尙將該同盟各主事人員姓各開一名單密令各機關隨時查拿矣 
[湘省修憲案定期總投票]  
　　長沙通信湘省修正省憲總投票事已委内務司長吳景鴻組織籌備處並已委任各縣知事爲各該縣修正省憲法總投票分處主任限民國十四年二月二十日以前將投票紙與投票人名簿預備完善即從是日起開始投票限月底完竣電報可否總數原令如次爲令遵事查湖南省憲法修正案業經憲法會議决咨逹政府此項修正省憲法依法應即交由公民總投票表决已於本月十九日通令各該縣設立湖南修正省憲法總投票籌備分處並委各該知事兼任湖南修正省憲法總投票籌備分處主任飭令尅日舉辦在案所有總投票一切手續前奉省長明令可查照前省議會議决政府公布之湖南制定省憲法總投票方法辦理茲經本處將此次修正之湖南省憲法全文曁前項總投票方法分别裝印成册分發各該縣該兼主任奉到之後務須即將修正之湖南省憲法全文酌量翻印布告周知以便具有投票人資 
格之公民得以投票表决可否至投票人資格本應按照總投票方法第一二三四五條從新調查惟因手續過繁趕辦不及亦可檢取民國十年辦理總投票時所調查之投票人總分各名册依據辦理其投票紙應由各該縣依照總投票方法後附式樣由縣製發尤須先行預備限於十四年二月二十日以前將該分處應行籌備各事項一律辦妥並將該縣總投票人數及投票區總數電報本處即於二月二十日開始投票二月底投票完畢再將各該縣可字或否字票數彙報本處以憑合同各縣可否總票數計算公布此次辦理修正省憲法總投票事宜關係極重該兼主任務必督同處員迅速進行勿稍延玩致滋延誤除分行外合亟檢同此次修正之湖南省憲法全文及湖南制定省憲法總投票方法印本令發該縣仰該兼主任即便遵照辦理仍將奉到日期具報備查 
[常德川同鄉歡迎熊克武]  
　　常德通信川軍熊錦帆氏假道湖南駐節常德四川旅常同鄉會特於十二月十四日在四川會館開歡迎會門前紮松坊一架大殿設演説台紮湖縐彩坊一具午刻十二鐘到熊總司令湯子模總指揮楊莘野警備司令及羅旅長其他各上級軍官佐等先後蒞臨午後二時由主席陳傑三偕同來賓齊聚禮堂開會後先由主席報告開會理由其詞云同人等組織歡迎會因湯總指揮在川省維持地方功在人間熊總節本我們的同鄉又是當今偉人故特歡迎其人格品行耳但是今日組織很不完善貽笑大方不過略表我們的愛戴諸公慨然命駕同人等非常滿意報告畢相繼行禮即由陳傑三演説略謂此次熊公出師之宗旨本會同人知其然而不知其所以然鄙人代爲述之因去年曹錕以萬惡的金錢賄買議員舉爲總統吾川參衆兩院議員不下數十人淸白純潔者固有之然寡廉鮮恥受金錢運動者亦不乏其人可惜我光明燦爛之四川受此汚點而川中將領無意討賊惟我熊公憤綱紀淪亡神州板蕩奔走呼號召集同志興起義師登高一呼萬山響應滇黔二帥派出援師舉我公爲川滇黔總司令誓師北伐軍紀嚴肅不取人民一草一木現在大節蒞常同人等因崇拜其人品淸高磊落光明爲川人雪汚點爲四萬萬同胞爭人格所以歡迎者表示一番誠敬之意耳但我熊公之文治武略鄙人略知梗概再爲諸君一述之當滿淸之季痛中國淪亡異族竊我神器在日本留學時即有祖逖起舞之慨號召同志奔走堅苦鎭南關之役廣州之役武昌之役討袁之役爲手創共和再復民國之偉人回憶熊公督川時之善政㈠消滅惡幣㈡爭回鹽務楚案㈢派兵保商淸理水陸各道其他尙有種種善政口難盡述此回同人等尙有請願一事請諸公拍電回川催促省憲成立發揚眞正民治鄙人知熊總節以天下爲已任希望功成之後請速回川治吾西蜀現在的人民盼望我公若大旱之望雲霓如嬰兒之望父母云云詞畢派員讀祝詞讀畢由該會附設國民學校之學生唱歡迎歌歌畢始由熊總司令出席演説略謂克武此次整軍東下原以曹吳誤國塗炭生靈大義所迫乃出師北伐至前途之成功如何固未可 
 
 

Page 7

 
 
1;第一萬八千六百二十二號;中華民國十三年
西曆一千九百二十四年十二月二十九號
星期一 * *期係盡力爲之以報國家今日師次當德　我同鄉厚愛優待歡迎愧勿克當此後惟勉盡棉薄爲國家與利除害以答鄉人之厚意云云又派員代致答詞後以時間過晏各來賓均未演説即請攝影歡讌該會贈大旗二面鞭砲送駕步行而歸 
[留日學生總會對於國是之主張]  
　　中華民國留日學生總會代電云各報館均鑒本會頃致孫中山先生及段執政一電其文曰「天津孫中山先生北京段執政鈞鑒國難方般萬端待理處置失宜禍亂隨之兩公解决國是如確欲以民意爲依歸則孫中山先生所提倡之國民會議實爲不二法門舍此他圖皆屬僞舉所謂善後會議等適等聚衆分贓非所以圖治者也特電請願伏乞决行中華民國留日學生總會叩皓」同時又專電孫中山先生懇堅持國民會議之預備會議主張文曰『天津孫中山先生鈞鑒國難方殷萬端待理國民會議實爲解决國是之不二法門而預備會議尤爲重要先生旣倡於前伏乞力持於後留東同人誓爲後盾中華留日學生總會叩皓』等語夫以各省軍政長官代表所組織之善後會議與夫以眞正民意代表所組織之預備會議禍福安危奚待龜編著尙望一致力爭國家前途實利賴之中華民國留日學生總會叩號 
[閩南最近戰事之醞釀　蜀生]  
　　建國軍之形勢　宋淵源被迫離永 
　　厦門通信陳國輝退出安溪高義楊漢烈於十二日入城當於十四日發出捷電略云陳逆國輝侵佔安溪敝部於蒸日（十日）分道進攻陳逆憑城頑抗經我軍勇猛攻擊匪勢不支抛城潰竄文晨（十二日）收復安溪是役斃匪百餘名俘獲僞營長傅生一名陳逆率殘部向澳江英内方面潰逃經派隊跟蹤追擊以期肅淸特電奉聞高義寒」並於十五日再電斥陳勾結張貞擾亂閩南以張聯陳爲建國軍之活動也據高軍云陳之敗以宋淵源出任調處陳之代表方與高議和於詩山不虞其突襲致爲所乘損失頗重然此間建國軍方面則謂陳退出安溪實自行放棄並無戰事蓋㈠以遵此間建國軍之計畫棄安溪轉圖同安㈡則以安溪一城地小而瘠不特無從籌餉抑且軍不得食事實上亦有非棄此鷄肋不可者陳率部二千餘始退仙苑劃溪面守最近則退至安溪境之大坪鎭與同安接近其前哨部隊已入同安境之黃巢及梧峯現尙在休息中高義追兵亦僅逾仙苑而上據建國中人云同安方面目前在積極籌備中大約旬日内外漳同方面將有動作至其進兵之策略雖不可告人惟陳國輝担任同安方面而先下馬巷斷泉州省軍之援此則形勢上所可預測者其言似近樂觀然以記者所聞則建國軍之發動尚須候入贛北伐軍自上游入閩牽動全局後始可發動據此間民黨消息方聲濤率朱培德部連下南安南康已由贛南轉趨瑞金據福州消息且謂朱前鋒已抵杉關而昨日厦埠且盛傳福州兵變周部一營逃水口歸盧興邦上游形勢之緊迫可見一斑記者昨晤汕頭來厦之某軍官據謂粤軍目前决無大隊來閩洪兆麟雖有圖閩之意競存以粤事需彼爲助力尼其行林虎應方本仁之請以一部入贛阻北伐軍之前進故方聲濤經贛南入閩之計畫恐已爲事勢所不許漳同間孑遺之建國軍外援不至殊難活動也又最近厦門海軍駐東山之林永謨（林爲厦海關監督而兼海軍警備司令部之參議楊樹莊任之主持東山事）與競存聯絡頗密林爲護法海軍時之海圻艦長與競存私感頗佳近聞粤軍將有事於閩南因赴汕説競存願以海軍之東山資粤軍進圖雲霄詔安競存近撥粤軍某圑（圑長爲競存之姪）約八百爲林衛隊而揭海軍之幟一有事變林即將藉此發展至留閩之賴世璜始本積極主張圖閩者近以贛省變化乃决回贛一面向林虎請願入贛助林一面向建國軍及李協和方面輸欵其主旨不過欲於贛中獲一地步耳聞賴部之贛籍軍均行惟在閩收編之土著軍羅偉則留閩耳 
　　高義吳威因宋淵源之引致據永春德化安溪南安四縣原冀其載宋爲閩軍總司令乃高吳下永後對宋殊落寞吳且以權利之私惡宋之窒其行事適周蔭人密令高吳拿宋解省吳乃使所部尤賜福函宋謂奉督理令逮君願君自爲之所宋至是知不可留乃以調和陳（國輝）高（義）赴時山且告高將欲避地高亦不予堅留宋遂率數騎經安溪而去有謂其繞道赴潮汕者有謂其赴漳平楊學良處者楊近與宋頗密是説近理也 
　　楊學良近有受建國軍第六師長之説楊此次又有助陳國輝陷安溪之嫌楊漢烈入安溪後其參謀長林步飛代學良通電否認並聲明服從漢烈署各則周蔭人委任近在漳平各方之來向接洽者極夥楊莫不優待如有所委任者亦不拒却故楊於高義陳炯明及建國軍均有聯合張貞赴長泰後寂寂無聞近有傳其赴尤溪者則非是張蓋在長泰同安南安一帶收編小股民軍及籌謀圖漳最近張毅以同安長泰方面建國軍圖漳之風聲由鑒積極在防並將雲霄　　　　一帶駐軍地　回　矣（十二月二十四日） 
[重慶通信　（淵如）]  
　　渝人反對德陽丸案失敗之劇烈 
　　宜渝線日輪德陽丸毆斃軍警督察處謙查員一案重慶關監督兼交涉員江潘交涉失敗現在已惹起川中各界之劇烈反對矣此案發生之初渝埠商學報界即激烈反對其大原因則由於此間市面假洋之充斥無論貧富老幼均蒙其弊害市上行使日多因此而吵閙鬥毆習見一時又莫測其來源迨發見係日本商輪偷運又係駐渝强有力者之左右私人所主持往時被軍警圑督察處處長唐子晉截獲將洋扣留約六七萬之數偵訊解者據供此項假洋大元小洋均有一律概係僞造由日本某商包辦此次運來係二十萬定製總數爲五十萬其辦法係攙入軍餉統發而以萬縣重慶瀘州等處爲行使地市民聞而大譁一致憤慨正欲窮詰其來源及主使人詎某强有力者左右假借機關名義以正式公文硬到軍警圑聯合處索提託名本部軍餉該處無可如何聽其自由運去各界正憤無可洩適德陽丸販連假洋案發生謀查員赴輪檢查被日人毆落水中五人救起一人軍警乃將日人扭獲重慶關監督江潘將日人索去釋放並不據理力爭嗣見各界憤懣不平乃函知報界謂落水四人未死羣益疑憤據聞江氏曾迭　日本總領事道歉賠罪渝中人士咸以爲有傷國家體面對於江氏大有羣起而逐之概於是重慶關監督兼交涉員江潘兩字遂爲川中羣衆集矢之的矣 
　　此案發生以後反對激烈者爲重慶學界報界亦主張正論最力各商人因躬受假洋之害其態度之激昻自不待論因此渝埠各圑體聯合組織一德陽丸案外交後援會推舉代表數人向省長鄧錫候交涉請求撤換江潘大有不逹目的不止之勢詎料不得要領而退各界乃集合擬爲大圑結之運動以故有昨十三日巡迴演講游行示威之舉川東師範學校及第二女子師範學校最爲出力集合地點議定通遠門内打槍壩是日早八鐘後各校及各圑體遂紛然來集計共有四十九圑體約六七千人益以臨時附和加入者數約萬人全體到逹後各推代表開一露天演講會畢略略整理秩序即全體出發經行路線由打槍壩出發過南紀門·順城街·金紫門·鎭守使署·三牌坊·商業塲·縣廟街·省公署·陜西街·打銅街·小十字·木牌坊·小樑子·都郵街·天官街·大樑子左營街·然後散隊男女學生及報界商人各持小旗一面上書力爭外交誓雪國恥推倒貪官汚吏等等名詞其赴各署請願情形初到川黔督辦袁祖銘處該署衛兵嚴加干涉遇之不以禮貎但云袁督辦參謀長副官長均未到署各界憤怒而去繼到省長署則鄧錫候不願出見僅由秘書長沈與白延見代表所説不過代逹省長云云對於撤換江潘一　絶無表示又往川滇督辦署見劉湘適劉氏外出乃由參謀王海平延見各代表略與討論亦言江潘辦理此案之不合督辦當設法解决此案云云各代表乃退旋復遊行全城一周沿途演講觀者如堵聽之咸爲動容各界以外交官無恥交涉失敗非逹到撤換江潘之目的不止刻今尙在積極進行中也（十二月十四日） 
[粤省五華縣匪勢復熾　（居）]  
　　匪數四百餘人　官廳調軍剿辦 
　　汕頭通信五華縣治西南土匪前經粤軍馬部張部趕散肅淸數月居民稍安不料日前復有土匪四百餘人出没華陽·登雲·留沙·棉洋·嵩頭·塘湖·龍村·沙田等處肆行刦掠居民恐慌不可終日各區民圑及縣署均先後電請上峯派兵剿緝當局據報即調粤軍第一軍第一獨立圑第二營營長余仲麟所部前往征剿該部約三百人十六日抵安流分駐旅館及米店約駐數日即往八區征剿土匪茲誌被刦情形於下㈠嵩頭張伯生家夜間被匪撞門洗刦損失約萬元其次子及同往族人某均被擄去無踪此事發生之前有族人某甲曾勸納欵數百元與匪以保平安伯生不允致罹此禍事後伯生控請區長業經該區將甲捕獲送縣辦理㈡利塘徑寨廖某家亦於三更時候被匪明火搜刦牛猪家猪掠奪一空約値二千元㈢沙田鄉墩北張某乃父由外籍移居秉性誠謹薄有蓄積被匪洗刦貴賤家物同歸於盡㈣大九鄉王治平家見匪行刦向空開槍匪遂放火而去王家初慮其乘火入刦久無聲息始出救撲已被燒燬房屋四間㈤八區屬之塘湖龍村等地有大帮盜匪荷槍舉火經過該處八區長古樂三得訊卽令巡士及市商嚴密戒備是晚無事翌日探悉該匪已移龍獅殿地方商民心相距非遥咸極惶恐築栅挖坑狀甚忙碌將來如何殊未可逆料也（二十一日） 
[李黃爲廣西綏靖督會辦之反對聲]  
　　廣西民黨與胡漢民之辯論 
　　梧州通信桂省自陸榮廷下野戰事結束及李（宗仁）黃（紹雄）上月在　州開全省軍事會議解决統一軍財兩政後一般人民以爲桂局統一期當不遠無不額手稱慶詎自粤政府發表任李宗仁爲廣西綏靖督辦·黃紹雄爲會辦後旅粤桂省民黨羣起反對竭力攻擊昨在粤之廣西會館開會由主席發言略謂凡在野黨員對於執政者須負監督責任今日西南最高政權操本黨首領之手非異黨執政可比乃大元帥離粤未久而政府忽下李黃爲廣西綏靖督辦會辦之命令查李黃素反革命行爲以之操持桂政危險實甚若不嚴格處分後患不堪設想等語計論結果均主張廣西政權應由廣西黨人及全省人民處理並竭力反對添設綏靖處及用反革命派治理廣西一致主張質問胡漢民旋派代表赴省長公署謁見胡氏（胡係代行大元帥職權）質問任李黃爲廣西綏靖督辦會辦理由胡氏對代表謂前者沈鴻英反叛政府自知悔過來歸政府不究旣往而容之且畀以廣西總司令職責成其收拾桂局沈鴻英且如此則李黃又何外耶且李黃素表示服從政府而黃紹雄亦已正式加入本黨則其前事可不必問吾人但能監督後此之行爲不必舊事重提以指摘之也至於政府任彼二人爲廣西綏靖督辦會辦不外責成二人帮同沈氏收拾統一桂省紊亂之局而諸君之反對李黃亦自有諸君片面之理由但諸君反對李黃當向廣西之李黃反對不應來向我反對諸君自謂喚起民衆實行自决諸君能如此做去不特桂省之幸抑亦革命政府所期望者也各代表乃唯唯而退觀此則廣西未來之紛擾恐又將發生也（十二月十六日） 
[齊燮元未行前之蚌訊]  
　　執政府允保齊安全　陳調元北上之任務 
　　蚌埠通信蚌埠因介於南北之間南北信使從此來去　　江蘇　　　　　　　　　王　　　　　　省軍事之外本負有接洽長江下游時局之任務日前函齊尙戀棧不行深恐其由於顧慮本人生命財産而然故曾電請政府保障齊下臺後不生危險俾得安心下臺而免蘇省再罹兵刧聞執政府接到此電後深以爲然已命内務總長龔心湛陸軍總長吳光新合電齊氏聲明决予保障且言明段對齊下野即予嘉慰云云此電當已到寗如此則齊能早去盧永祥南來至多帶一二營衛隊亦已足資保護江北一帶蘇軍將領現多已對於中央表明確切服從態度陳調元昨由徐赴濟即係與北來將領聯絡與陳同車赴濟者有皖人陳鈞陳係段合肥之外甥故陳拉其同往俾與吳光新商量各問題益易臻於融洽淮揚鎭守使馬玉仁亦派代表蔣曾懊來蚌謁督辦王揖唐聞亦係表明决不助齊抗命也 
　　蘇人代表某君由回寧後曾有函致此間據云南京近於電報取締甚嚴即蘇人之和平接洽亦感不便城内人心惶惑若大禍已臨眉睫蘇齊尙無離寗之决心齊於二十日晚曾邀集各級軍官開一軍事會議當時陳調元在座力言戰非不可惟各軍事長官須簽字立約誓進無退斷不能令在前者受創在後者脱逃云云窺陳之意無非出此難題一試衆人心理彼時在座者皆以爲然遂分致密電於各師旅長限四日内親身到寗會商然電去後各師旅長皆觀望不前齊氣爲之大餒如此則戰事或可倖免惟聞齊尙提出去寗兩大條件（一）爲中央撤盧宣慰（二）後任須由其指定承認此爲中央萬做不到似齊猶思遷延苟安也 
[松江各界請浙孫停止軍事電]  
　　駐松第四師軍隊自師長陳樂山來松接事後祇將所部互謂防地並無軍事行動乃浙孫頓起猜疑於是扣車調兵日不暇給因此滬松客車祇於松滬間開行人民恐慌已與江浙交戰時相似此間軍界長官爲防維誤會起見即將嘉善駐軍完全撤退楓涇以示不犯浙境之意茲將二十七晚間各界所發浙孫文電探錄如下（四師全體軍官電）馨帥鈞座敬禀者陳師憲於二十四日抵松復任原職諒已電蒙鈞察陳憲此番復職係秉執政電命旅長等自應服從即浙省駐防軍隊亦𨽻中央� 
彼此一家均以保境安民爲要旨詐虞胥泯同氣相求惟四師軍隊前隸帡幪極蒙愛護不特旅長等兩月來仰銜知遇即士兵盡亦戴德銘恩上下一心永銘肺腑好在駐兵近在轄境同堅守望之義當無外侮之來耿耿此心可質天日專禀肅謝虔叩崇安陸軍第四師七八兩旅砲四圑工輜營全體軍官同叩（松江縣知事電）杭州督署馨帥鈞鑒濤密陳入松後兵民交驩惟以本日報紙所載一般閲者不無滋疑至此間對浙眞象諮議實有所得絶不敢稍有欺隱緣陳迭與晤言甚感鈞座對於四師誠挚可佩即中央對於鈞座亦絶無其他現駐嘉善之軍已完全撤退楓涇表示無敢犯浙之意並囑諮議力爲疏通彼此聯好各以保境安民爲主諮議托在庇下用敢盡言伏乞採納不勝廹切待命之至諮議吳鎭南叩感戍（按吳係浙孫諮議而兼松江縣知事）者（各法圑致浙孫電）杭州孫督理鈞鑒四師調防並無軍事行動且四師各級軍佐與貴師感情素洽更無猜疑請鈞座勿信浮言據實赴陳請釋厪慮滬杭客車請飭路局照常開駛以定人心而維商業無任禱切松江縣議事會議長張芝·縣商會會長張思永·縣敎育會會長錢邦泰·縣農會會長吳履剛·松市公所總董閔讞同叩感 
 
 

Page 8

 
 
1;第一萬八千六百二十二號;中華民國十三年
西曆一千九百二十四年十二月二十九號 星期一 * *游藝叢刋 
[審美改善説] [  毅華]  
　　人之所以異於禽獸者因有智力也世之萬事萬物其能遞嬗而改善者胥得智慧之力也惟事物之改善出諸不滿與審美之二念耳人而自滿必無發展之遇物而無審難獲良好成績今之倡言藝術者設無審美之力而徒知拾人牙　廣佈浮言以欺青年學子者其影響於藝術界又當如何耶 
　　影片有繫於藝術者獨多編劇也·晝景也導演也·表情也·攝影也·無一不爲藝術之蛻化有藝術之學必具審美之思有審美之思必無自滿之念於是影片之産出因欲審美而不滿由不滿而加以改善之策則影片之攝製必愈趨愈工矣 
[新片『眞假愛情』之述評] [  吳良珷]  
　　「眞假愛情」一劇與前在上海大戲院開演之「自投情網」頗有相同處「自投情網」中老人心述戀蕩婦卒」以身殉「眞假愛情」中「莊　拉陀」以迷「多娜索」乃棄愛妻復以身殉噫天下之言愛情者可不懼乎劇中哲學博士魯是言曰（世界幸福必由婦女建設面　減幸福者亦即婦女也） 
　　劇情略述少年「莊　拉陀」以鬭牛勇聞西班牙全國獲鬭牛大王之名其妻卡門爲彼幼時游伴結婚後伉儷甚篤一日莊在鬭牛場獲見「多拿索」多爲寡婦淫蕩性成見莊而挑之莊嗣後遂入其掌中任其播弄置愛妻於不顧莊友見而勸之他游然多追踪至莊復爲所迷及後見多另眷一劇賊愛妻「卡門」又適至見莊大慟而拒之莊於悲憤失望之餘重至戰場在歡聲篤盪間莊遂爲猛牛所傷未幾即死 
　　范倫　拿爲美國最著名少年明星之一表情之佳可與「爲國犠牲」中之「賴蒙拿懷拉」相頡頏范飾鬭牛大王「莊　拉陀」表現一種英雄顚倒之情狀可謂無微不至茲將其佳處略述一二㈠開幕時莊正貧窮交迫不務正業歸家時爲老母怒責欲扑之莊作嬉喜之狀而逃避及母怒消乃近而吻其手見母因兄死痛哭更作種種之慰藉歴數將來無窮之幸福使母快樂㈡與卡門見時一種愛戀思維之狀活現於面中夜與卡門傾談纒綿温柔以及婚後種種歡樂令人心醉 
　　㈢未結婚時一蕩女誘之跳舞及半莊覺其奸憤而推之地及後爲多所逃欲絶不能初訪多時爲其所籠絡其一種欲留不留欲去不去之狀態妙極納良友之勸欲避去他鄉詎祇至半途重入迷途卒致身殉噫爱情之果如此一英雄即以是終使醉心自由戀愛之靑年觀之其亦有以愫悟乎 
[愛美新片「别後」將開映] [  倪加]  
　　愛美電影社由葛天夢·王惕子諸君所組織成立於甲子孟春資本三萬元皆由創辦人所自認葛君等對於電影學識研究有素所以攝影洗片編劇諸事不稍假手外人創辦之初深愁學力不足勝事所以一切進行嚴守秘密謹愼自持該社成立後即從事攝演「别後」(MeetAgain）一片其中演員均係品學俱優之士女演員限制尤嚴非有中學以上之程度而潔身自好者一概不收現在全片業已攝完其中外景佔全劇三分之二靑山綠水美景如畫將於下月五號起在夏令配克戲院開映云 
[後部斬龍遇仙記已開映]  
　　德國著名影片「斬龍遇仙記」係演述聶勃龍之神怪故事情節·佈景·表演俱至上乘全劇共二十本前部十本已於上星期在卡爾登映遇觀衆非常讚美故賣座極盛昨日起該院又續映後部十本内容較前部尢佳其主要情節爲克麗姝替夫報仇昨日爲第一日開映故日戲共有二次賣座日夜俱佳云 
[儉德游藝會之預誌]  
　　儉德儲蓄會自成立以來已及六載會務異常發逹會員逹八千餘人茲聞該會爲答報各界贊助之熱心及聯絡會員之感情起見特定陽歴元旦假座南京路市政廳舉行六週紀念大會除該會弦樂·絲竹·技擊·京曲等藝術奏演外特再加入優美跳舞新奇幻術高尙音樂及海上著名崑曲家會串崑劇凡以上各節加入者均屬本埠最知各之圑體薈萃一堂洵爲空前盛會並於是日晚間六時在大東旅社舉行幕建會所基金及第五届勸導聯合會慶功宴宴請勸募贊助人員會員欲加入者每人收餐費一元半屆時定有一番盛狀云 
[記勵志宣講圑新劇] [  靑城子]  
　　十二月二十二日上海靑年會高級中學預祝聖誕大會七時開幕除原定節目少去顧蒼生之滑稽説書及王步賢夫人鋼琴獨奏外計有名人演説聖誕老翁儉德儲蓄會西樂淞社孫信贈李兆龍嚴述雙簧淞社吳彭　倪秋萍拉戲朱丙昌歌劇葉子才魔術啓賢女學校國樂演劇圑拍和特别舞蹈李志軒女士唱粤曲曲名黛玉歸天曁周女士之獨舞該校新劇圑滑稽短劇均頗可觀末謂勵志圑表演壓台新劇劇名「暮鼔晨鐘」該圑人才楚楚劇情亦佳故相得益彰惟登場時已鳴十一點半致將劇情縮去不少不盡展其美殊可惜耳 
　　西聞扮揚盤滑稽處令人捧腹此君久不現色相昔日於靑年會同樂會中數見不鮮藝術超羣無怪一經登台彩聲雷動也鴻影爲該圑主任扮江北老三滿口拉乖與揚盤配爲剃髮匠詼諧百出可謂珠聯壁合劍　扮楊盤妻名四寳此君扮相之侍余曾誌前報妙在自然化裝後無絲毫鬚眉態吾恐一般坤角旦視之猶有遜色也鐵雄扮剃頭人兼軍官聲氣宏壯頗有情彩半痕扮自治軍首領國語頗純熟發揮宏議痛駡當代軍閥使人起敬秋痕扮剃髮人爲一江北老學究栽玳琄眼鏡鶴行鷄步開口道學閉口詩文頗合老古董身分如璋扮買彩票人兼嫖客表情歌曲亦頗自然鴻文扮鴇婦愛錢如命應酬週到可謂鴇婦愛鈔得鴇婦老騒矣秋心扮妓女白蘭花嚦嚦鶑聲使人心醉及後捲逃心腸陰險令人髮指和良扮楊妹色技俱佳幼泉扮院妓春梨花歌想思曲面呈憂容音含悽凉動人愁腸惜身材不美闻係臨時改生串旦小月扮妓女贈以嬌小玲瓏四字恰當永福之楊母龍鍾白髮酷似老嫗餘如鴻影·鴻文·如璋·涵碧·有發·小月之衛兵軍人等俱係兼演另碎角色無特長可言　奴未識爲某君所扮一副神氣活肖 
[粤名優軼事　（二）]  
　　斜眼順小武中之工技擊者也氣魄洪厚實大聲宏有喑鳴叱咤之慨某年赴東莞鄉奏技偶忤一武師約期比武顧武師臂力極巨斜眼順漸呈不支旁一武角喝之曰「難道你忘記了臺上的工夫嗎」　伶猛省疾忙打一大翻躍奔其前武師出不意未遑閃避遂爲顧伶所斃矣仙花法爲三十年前粤班最走紅之旦角予生也晚不及目　當引爲憾　老於　曲者　從前粤角包銀數薄至佳者每年亦只一二千金而已乃自仙花法一日每年獨能享受一萬二千金之包銀　後遂以此數爲定例凡屬名角胥有享此特發之利益云概可　見其當年之盛况焉惟目下之各里駒每年包銀爲一萬七千金而初出茅蘆之陳非儂竟逹二萬金之鉅以今　昔更有甚已 
　　公脚保公脚中之泰山北斗也天賦佳嗓神圓氣足高古純厚音韻鏗鏘鍺所謂擲地淵淵作金石聲者足以方之光緖末葉曾　　海上大得滬人歡迎每歌一曲爭以阿堵物擲之尤以演唱「公脚保種菜」一劇尤甚彩聲　屋瓦時京伶汪大頭（名桂芬）適演於某茶園兩人勢均力敵好事者乃有「南有分脚保北有汪桂芬」之諛可謂欹歡盛矣 
[金小樓之「武家坡」] [  蓀]  
　　金小樓天賦歌喉派宗伶證工鬚生日前觀武家坡爲略評之 
　　小樓飾平貴扮相壯嚴臺步老到内唱（一馬離了西凉界）一句倒板蒼老有勁調逸音高接唱（不由人一陣陣涙洒胸懷）一段原板字字淸晰吐腔準確涙洒胸懷）一句之涙洒二字稍拖而出（胸）出（懷）誠有一波三折勢（薛平貴好一似孤鴈歸來）一句嗚咽凄凉令人酸鼻（八月十五月光明）一句倒板嗓音淸亮高聳入雲無怪乘聲雀呌也與旦對唱一段隨口對答從容不迫對唱快板一段咬字準實隨口而出絶不走板又無氣促之態實爲難得 
[談羅小寳之捉放曹（一）] [  仲樑]  
　　捉放之難不在唱工之繁重而在先西皮後二簧蓋二簧沉著　厚多走低腔非眞唱不可不若西皮之流利高峭可　助於假嗓故先二簧而後西皮常人所能但先西皮而後二簧鮮有不力竭聲斷者是以嗓不結實氣不充沛之徒不敢輕𢼂捉放者即以此也此劇在昔日演則全　一氣到底無所謂分爲公堂行路殺呂宿店四折如此方附捉放二字乃今則不然多唱行路殺呂並宿店而亦略去旣未捉又未放與劇情大相悖逆偷懶之罪在戲律上實難姑息昔汪譚二伶皆以此劇名於時四平八穩應有盡有可稱絶　此外奎派老生雙　亭亦擅此黃鐘大呂又别具一格汪譚物化後宗桂芬者就少個中自以鳳蟬爲較似然悲憤激越之氣則依稀彷彿矣譚派中以　岩爲有工夫而彼之嗓音單薄不能勝此唱工繁重之大任加之做派稍涉火暴故不若小寳之文靜有味但彼又不帶公堂令人生憾耳（自共舞台排貂蟬後小寳曾演公堂因其爲本戲也故懶於一顧此外則未嘗一試也）今將小寳之優點列下加以鄙意顧與戲迷諸同志作一度之研究焉 
　　行路殺呂 
　　上場之四句摇板生唱俱係下句宜收而不宜放與南天門之上塲二句摇板同小寳深知此理故「馬蹄忙」「在道旁」二收腔倍覺精采而「在道旁」三字其音相平爲摇板收腔中之罕見者進莊後用兩袖拂鏖顯出鞍馬勞頓做工不爲不細「明公呵」三字緊接頂板唱「休流涙：：」一段快板偶一不愼即致脫板（按念「明公呵」三字時一字一頓適合一字一板已將板眼點出大凡頂板唱之意不外急於回答他人苟將曰口删去則嫌兀突而模糊有此一提乃較爲醒目了然硃砂痣中「好寳貝」句下頂板唱「救你的急救你的難：：一段與此相同」小寳爲斵輪老手妙造自然 
 
 

Page 9

 
 
1;第一萬八千六百二十二號;中華民國十三年
西曆一千九百二十四年十二月二十九號 星期一 * *   
 
 

Page 10

 
 
1;第一萬八千六百二十二號;中華民國十三年
西曆一千九百二十四年十二月二十九號 星期一 * *國内要聞二 
[雲南軍政界近訊　（聖安）]  
　　㈠駐粤滇軍自唐冀賡艶電拍發後得在港滇人之疎解已暫有釋嫌希望内中實力派如第三軍長胡思舜月前派師長王秉鈞來省唐甚爲優遇並畀以參議職允其在滇招兵運粤補充楊希閔代表則於十一日到省爲其警衛圑長兼廣東憲兵司令之寸性奇其任務爲結合一致向外發展他如廖行超朱培德皆有代表駐此間范石生之回滇運動聞已抛棄唐擬俟接洽妥當恢復系統後卽予相當之助力云㈡貴州問題已完全解决劉顯世總軍政民政用委員制盧壽爲委員長滇軍向某方前進㈢唐蓂賡昨復馮玉祥）胡（景翼）孫（岳）一電贊成其處置淸室辦法有云除共和之障碍策廢帝之安全完辛亥未竟之功造民國無疆之福㈣聯治研究會現正徵集會員職員暫以聯治籌劃處人員兼任已擬有「西南將領主　聯治通電」稿一通分致聯軍各部圑長以上軍官俟贊成簽名後卽拍發各公圑亦將有同樣表示㈤土布預欵捲烟特捐實行後領圑方面雖一致提出抗議然内中利害不同如法如美皆不甚堅持英領日領雖堅持尙無甚效果㈥雲南市爲促進市民衛生上之常識起見特由衛生促進會組織「女子家庭衛生講習所」現已開始招生凡市内女子年在十五歲以上五十歲以下者皆有入所聽講之義務不收費期爲三月每日時間爲一小時其辦法頗似平民學校不過此則專爲灌輸衛生知識耳㈦建國聯軍第五軍集中省城後現第一隊已開拔第二三兩路及軍部已决訂於兩星期内出發（十二月十四日（ 
[潮汕陳軍消息　（木庵）]  
　　籌餉局爭潮尙未解决　林虎突然擁陳之内幕 
　　潮汕陳軍近因林虎與洪葉兩派發生暗潮林受　等經濟之壓迫因憤然電令撤銷汕頭潮梅籌餉局總辦周醒南職周氏雖爲洪葉派私人然以林虎集矢於彼於是亦不得不下台業已通電聲明負責至本月十日止昨十日之期已屆周已將局務交代淸楚此時適値陳競存親赴興寗與林虎會晤在松口接得周之辭職通電旋復電慰留勸其未委定替人以前乃繼續供職但周氏辭意已决其復陳電中有知者以爲顧全不知者以爲戀棧刻已行李戒途不遑久候之語其後周卒不待接任者至即已離汕返鄉矣周氏去後洪葉輩頗不直林氏之所爲而林因此亦不敢逕行擅派人員接辦該局職務故該局總辦一席迄今尙虚懸大約俟陳競存到興寗爲林洪兩方疏通後始能解决此事也陳此次躬赴興寗會晤林虎冀勸林打消入贛之舉先行與洪葉輩修復舊好合力解决東江戰事林以競存遠道前來業已一度擋駕於松口此次若再拒絶陳之會晤於情理上恐過不去又恐外間疑其此種深固拒舉動爲脫離陳氏之表示益貽葉舉洪兆麟　以口實迫不得已於本月十一日發出一擁陳通電此通電係陳軍機關傳出茲姑錄之以待事實之證明林電云「國變日亟粤難方殷生民塗炭至斯已極虎等馳驅嶺海無補時艱平昔所抱對於國家則主張　進統一對於粤事則主張驅除暴民對於鄰省則主張聯合互助兩年以來均本此旨與各友軍協力進行祇以種種障碍粤難迄未平定撫躬循省夙夜疚心今國事又起紛紜粤局益形糜爛旣解决之不易念來日其大難際茲盤根錯節遺大投艱非得賢者提網挈領殊不足以程功而奏效競帥勳望崇隆志存救國英雄時勢相需正殷今特聯請回任粤軍總司令原職敬當竭誠擁戴凡虎等平日所抱主張庶幾得藉競帥之措施以期實現務懇垂念艱危即日宣佈就職俾　衆望而振軍心臨電毋任延企待命之至林虎劉志陸李易標等叩眞」説者謂林虎向來對於陳競存未嘗一表態度今此擁陳電突然而來實因林氏近已鑒於其精神上擁戴之洛吳刻已完全失敗林之冰山已倒適陳競存又親顧草廬林不得不順風駛舵復擁陳氏第二即因最近贛南局勢陡變初時林固應方本仁之約率師入贛嗣贛南一帶已爲粤北伐軍捷足先登贛東之常德盛部又歸附北伐軍仍駐紥贛東三南等處足爲林虎步隊由興寗入贛東之梗林之入贛計劃至是受一大打擊援方之舉已無希望故此時不得不變更初志通電擁陳以維持現有之地盤而向别方發展以上兩因實爲促進林氏重行擁陳之動力也 
[齊燮元離寗後之蘇局]  
　　大陸報二十七日南京通訊云當九月東南戰事未起以前居中國最重要人物之一之齊燮元氏業於今日淸晨悄然出署偕劉參謀長等登江貞砲艦赴安全之地目下想已在途其目的地大約非上海租界即爲日本此間齊氏舊部約近萬人現歸省長兼督辦韓國鈞接管前數日内寗垣雖風聲極緊而地方仍稱安謐駐寗軍隊刻由宋掄才直接統轄今後數日中寗地將作何景象固無人能預言但有兩種揣測一則韓將留寗所有駐兵歸數上級軍官統率一則盧永祥現率大隊奉軍已抵魯境或將迅速來寗其後即以吳光新何豐林兩人分長軍民此間謡傳津浦路軌在直境泊頭鎭及魯境韓莊拆毁兩處恐非確訊大約該路停駛客車專開兵車運奉軍南下當係事實昨日上海往北方之搭客至寗後相率折回外間盛傳盧率奉軍將於今夜十一時到省齊氏滯留寗垣顯似至於最後一分鐘始去蓋猶希冀其舊部之分駐滬蘇常鎭者重行擁護乃待至十日用盡種種召誘方法逮於昨日卒致聞其最親信之楊春普及第二師五六兩圑之周陳二圑長爲部下所軟禁駐蘇軍隊另推秦紹文爲臨時總指揮遂决意去寗至寗垣際此長官更迭軍心動摇之際而人民猶得安枕者大半賴於警察廳長王桂林防範維持之力此間有稱齊氏向商界索得四十萬至一百萬元携以去寗者但亦有稱齊氏離寗時實際已不名一錢並不能開發兵士欠餉而舊部之不肯復附即爲此故者至陳調元宮邦鐸酬庸問題則並無確訊新督辦韓國鈞本省人前淸以文字顯逹今已六十八歲應付此紛如亂絲之軍務恐有不勝其繁之感也昨今兩日記者兩謁韓氏據謂渠極注意本省福利亟求避免流血深信全省軍隊將效忠於彼齊氏戀棧原因據渠意見當因認盧永祥宣撫之命有意丢彼顔面故欲堅抗至底料齊留滬數日後將終赴日又謂齊與浙孫曾有共抗北京之約但孫旣未派軍隊援助亦未接濟欵項松滬鎭守使宮邦鐸已有擁護北京之宣言韓又言曰余之志願端在免去蘇省再見戰禍蘇人在已往三月中受苦已深亟宜蘇息現全省軍隊皆願奉余命令至前兩星期内之紛擾實因一省有兩首領所致且以蘇軍前皆屬齊余不欲遽行直接下令但余實同情於北京爲段執政維護和平何豐林之曾否被任爲十九師師長余猶未直接奉有政府命令且信何氏當亦未必即於此時接任記者繼叩以蘇省時局韓稱近數日雖覺不寗而前途頗有希望不久即可使各方滿意不致再見兵禍又謂陳調元或宮邦鐸兩人間行將有一被命爲軍務帮辦渠與齊盧二人對此均表同意云 
[齊燮元離寗情形]  
　　齊燮元離寗之原因初以蘇軍界表示不願擁戴嗣聞陳調元偕吳光新張宗昌赴京益下决心二十六日接陳自京來電後即與親信密商無再留餘地乃密令預定外艦生火二十七日侵晨即乘車赴下關登艦事前各處均未通告即軍署職員亦多未聞信隨行者僅參謀長劉玉珂孫發緖吳恒瓚李廷玉四人及承啓官一差弁二其餘衛隊等概未同行走後始由副官處通知韓兼督辦韓即於九時入署傳見各處課職員囑令照常辦事旋召集軍警各長官開緊急會議討論維持地方治安辦法當由衛隊旅長王健飛擔任禀商朱鎭守使佈置城内外陸軍防務並訓令各長官兵士無故不得請假外出地方秩序由王警務處長負責維持當即派定省防營保安隊等分段駐紮各熱閙街市要隘各銀行及重要機關並特别派隊保護議定後照議施行韓兼督辦當即在軍署簽發報告北京及各處通電至十二時始返署督署各處課長於韓返署後均具呈向韓辭職韓一概慰留韓氏昨對人表示此次兼綰軍符係屬暫局一切均不更動免滋紛擾一面已電盧永祥報告齊去請減從速來行使宣撫職權又齊燮元臨行時除發通電外并致韓氏一函茲錄如下紫老道鑒燮今行矣此次將去而暫留旣留而復去者蓋始終不忍心愛蘇者禍　而已矣今後維持惟公是賴臨别贈言恕不走晤手此敬頌台安齊燮元叩十二月二十六日 
[駐錫蘇軍開拔赴蘇]  
　　蘇軍二師三旅五圑一營營長趙學浩率二四兩連步兵及工程兵一排於二十五日晚來錫分駐車站及延聖殿兩處防堵等情已迭誌本報茲悉趙營長前日（二十七日）上午得車站南京長途電話云齊燮元已離寗等語趙營長得悉後即於午後二點零七分乘車赴蘇面詢秦總指揮秦云此來甚好齊確已離寗此次開錫警備之軍可立刻返蘇以免　方人士驚恐云云趙即在蘇乘車於七點半抵錫立命延聖殿二四連長莊合泰楊連升及車站二連一排排長吳生之等收拾行李當夜返蘇一面令馬柏生站長速備火車頭所有鐵篷車八輛自二十五日來錫後即停留在站以備萬一故是夜無用再覓車輛莊楊等連長即命衆兵士收拾軍械行裝凖備返蘇趙營長則赴無錫飯店應無錫市公所董事錢孫卿高映川無錫市議事會長錢鏡生陳湛如等諸君之宴賓主極盡歡洽待八點半滬常客車過後各兵士等即搬運物件上車延聖殿固離站較遠故均僱人力車裝運至十二時後始運　至一時餘由趙營長命司機人開車赴蘇邑中官紳均在車站月台歡送（威） 
　　縣知事林幹材前晚接得韓省長來電知照齊燮元業已離寗昨日特將蘇軍離錫情形電復省長查照文云南京省長兼督辦市務韓崇鑒撫　離寗省城案謐紳民聞之咸深欣幸所有由蘇到錫駐軍亦於沁晚亥刻全數開拔回蘇屬境安晴謹電陳聞知事林芾楨叩勘（逸） 
[南京快信]  
　　各公圑紛電旅京蘇同鄉謂齊走目標已去務望就近請願阻盧率奉軍南下 
　　江蘇省農會副會長徐灜電盧永祥云天津盧宣撫使勳鑒哿日奉謁承示竭誠敬佩齊督已於今晨赴滬乞止大軍南下爲禱 
　要津接京電盧永祥定初間借陳調元來寗 
　　軍署秘書處長李湛田省署政務長傅彊昨二十七均由滬返寗銷假治事 
　　寗垣自昨（二十七）日起又有謡言憲兵及警察特别戒備加班梭巡下午五時後各要隘均滿佈警隊七時後非有口令不得通行 
　　韓昨日上午親往門帘橋吳鴻昌宅有所恊商聞擬畀以參謀長要職 
　　海軍總司令部接段執政電挽留代總司令楊樹莊辭職詞極　懇 
　　下關海　總司令公署有覆回上海訊 
　　松滬鎭守使宮邦鐸昨電韓續请病假一星期韓復速爲調養俾得早日銷假任事 
　　嚴財廳長具呈辭兼徵烟特税總處長韓允改任蔣敎育廳長兼任刻該處正辦結束交代 
　　淞滬警察廳長王固聲電韓省長已在閘北設立辦公處行使職務 
　　省城警衛隊前於軍事期内　調三百餘名往崑山總司令部守衛軍務停止後除調回处留百餘名擔任淸鄉剿匪刻淸鄉已經結束全數乘滬寗快車於二十七日下午三時返寗由隊長率領進城歸隊 
　　江蘇烟酒事務局長朱振儀海軍司令中參議許鳳藻均乘二十七日下午特車赴滬 
　　上海書業商會會董兪復等呈請將書業自用紙張免予重徵税欵省令財政廳查核辦理 
地方通信 
[松江]  
　　縣知事示禁搬遷松江縣知事吳鎭南於二十七日晚十時貼出布告云照得報紙讕言易淆觀聽杯弓蛇影本乎人無定見以致自啓猜疑爾各界人等須知地方安寗秩序在乎駐軍長官與本知事負有責任倘整信謡言自相驚擾反致不軌之徒乘機煽惑妨害地方治安豈非自貽伊戚即如第四師軍隊係中央國軍久駐斯土其官長士兵與地方感情素極融洽此次陳師長奉令而來收束舊部所部歡迎貼然就職各界諸人無不共聞共見復何驚疑况四師長官與本知事眷屬均住松城如爾各界人等持以定見不致有自相驚擾行爲地方治安應由本知事呈請駐軍長官共同負責絶無意外之虞爲此布告各界人等一體知悉務宜相安恒業毋事張惶倘有挚眷携物遷避他鄉因而摇動人心者一經軍警拘獲定即嚴懲不貸如有不軌之徒造謡生事詮飭警密拿外准予告發究辦其各凛遵 
　　夏横涇全鎭被刦亭林市夏横涇鎭於前晚被盜二十餘人各持刀槍挨户搜刦計該鎭店舖八家俱遭洗掠刻已報告亭林警所轉報縣署勘緝矣 
　　縣署議籌軍餉縣署於二十六下午召集各法圑領袖到署會議駐軍餉項問題議决本月四師軍餉十二萬元除四萬元由陳師長自行籌措外其餘八萬元統於國税項下劃撥惟現在忙漕尙未旺收擬於縣署解欵内先行撥付四萬元另由督協征員籌借一萬元育嬰全節兩堂暫借一萬五千元縣公欵内暫借一萬元振欵項下暫徣五千元統於年内漕糧徵起時一律撥還 
[蘇州]  
　　商圑站崗維持治安本城商圑圑本部以近來奉軍南下謡言繁興關係地方治安雖　秦總指揮擔任維持治安而蘇軍調駐無錫楊鎭使留寗未旋各方代表紛紛往來易起民間猜疑特分令各支部各就管轄地段於晚間六時起在城門口及街巷緊要地點荷鎗實彈雙崗巡守輔助軍警及保衛地方 
　　財政廳長來蘇江蘇財政廳長嚴孟繁君日前由省來蘇齊薦嗣母某氏週忌事畢赴滬於昨（二十八）早回蘇暫庽城内養育巷北首水潑粉橋介弟宅中聞確有暫不回省之意 
　　滬杭寗聯票今昨停售滬杭滬寗兩路火車聯票出售未久詎因陳樂山回任第四師師長職務浙方派兵駐防嘉興嘉善間堵守附近之鐵路軌道拆毁此間車站曹站長接奉管理局訓令於昨（二十八）日起暫停出售聯票 
[崑山]  
　　發放賑災棉衣縣署奉省賑務處陸續頒發賑災棉衣褲共有三千餘件之多現已按鄉攤派確定擬將領取聯票托由各市鄉董轉給災民持票到縣兌領計市區衣褲一百八十五套棉褲三十八件夏駕橋衣褲一百十三套棉褲六十件安亭衣褲一百三十套棉褲六十件周市衣褲一百套棉褲四十件菉葭洪蓬閶茜墩張浦石浦每鄉衣褲一百十套棉褲四十五件一俟領票發齊即行散放 
[無錫]  
　　國民促成會籌備會紀事無錫國民促成會籌備會昨日（二十八日）下午三時假縣敎育會議塲開會到縣議事會許子常·縣農會顧彬生·市公所高映川·錫社十啓周·施織孫·實業中學陳機·省立三師陳谷岑·附小章天覺無錫協會石淸　·廣勤學校馮振才·工商薛萼果·縣一顧葆仁·養氣會石建華·五七圑徐萼芳·樹德　糜煇輔·中學殷哲卿等數十人茲將開會秩序錄下㈠主席秦執中報告開會宗旨㈡上海執行部糜紹文報告上海國民會議情形㈢各圑體互相介紹㈣董亦湘劉重民陳谷岑章天覺等演説㈤自由發表意見㈥討論本縣國民會議促成會進行事宜㈦推舉陳谷岑章天覺楊錫類許子常顧彬生石淸麟方啓明許光琦樓秋泉徐萼芳高仰山等爲籌備委員楊錫類兼籌備主任暫　縣敎育會爲籌備會會址議畢散會已五時餘矣 
　　捲烟特税稽征員被控無錫捲烟特税稽征處王文卿朱福明周根元尤振華趙子安等行使僞印花並公然漏税被省議員華衡卿電省澈究財政廳派委江煥毅來錫密查得有大批證據回省復會候核北塘祝棧衖口源興號被王等私罰洋八元通運路宏盛昌私罰洋二十五元公園路鎭昌和私罰洋二十元西門外迎龍橋永豐號私罰洋二十八元並未出有罰單顯係違章私罰前日源興等號主人具呈省委請求轉呈省廳依法澈究從嚴懲辦以維税收而安商業 
　　省委來錫提振欵省署委員高鵬九昨（二十七）日由寗來錫至縣署拜會林知事欲將本縣奉令撥付之嘉定縣振欵二萬五千元即日提取與林知事叙談良久始興辭而去晚間由林君假座無錫飯店設筵欵待並請曹省委季潛一同赴席以盡地主之誼 
[南通]  
　　軍界消息併紀張鎭守使兼旅長現仍兼任鎭江守備司令職務日前回通巡防勾留旬餘現因江南防務吃緊特於二十七日晨由通乘輪赴鎭署内公務派由參謀官崔其樞代理又一百五十二圑趙圑長於二十六日前往江陰又張鎭使近以所屬士兵前在江南戰死者甚多遺有家屬居通孤貧無依殊深憫惻特籌集八千元爲遣送此輩回籍之用連同各界致送之四千元共有一萬二千元俟調查支配竣事即將此欵分發具領以資體恤 
　　縣署交代手續瞿前知事近已飭員將縣署各項交代淸册分别編造葳事嗣經交由盧知事接收盧知事特於二十七日電呈財廳云南京財政廳長嚴鈞鑒竊知事奉省長令委飭回南通縣本任於十月二十九日到任業經報明在案茲於十二月二十五日准瞿前任造具交代總散各册咨送前來除接收分别盤查外合將接到交册日期先行肅電報明南通縣知事盧鴻鈞叩 
　　呈報撥欵因難情形盧知事上省長電云有電敬悉奉撥七十六旅曁鎭守使署十二月份餉費三萬三千餘元欵關軍餉要需苟可設法豈敢延諉無如通邑忙漕照額全征每年不過九萬餘元瞿前任任内解過銀二萬一千三百餘元知事任内解過銀一萬四千七百元又抵解銀一萬二千餘元仍有墊撥水警警備隊餉項曁司法行政經費銀一萬餘元是本年忙漕已支解過銀五萬八千餘元僅餘銀三萬餘元現在全未征起即使將本年十二月起至明年六月度終了止一切例撥之水警警備隊司法行政監獄各餉費暫時一概不計以之撥還軍需案内緊急借欵奉准本年舊暦年底曁明年三月底兩期本息約共五萬元已不敷銀二萬餘元且届時亦未能徵足奉令後遵向地方紳耆各銀行分投籌商迄無設籌辦法軍餉緊要不敢稍涉含糊用將縣庫實在困難曁無可籌措情形據實電陳懇請鑒賜另行改撥以免貽誤 
[鎭江]  
　　各界追悼朱中孚寗波商人朱中孚旅鎭四十餘年平日有功地方前月作古今日（二十八日）各界在全浙會館開追悼大會會場布置仿上海追悼哈定形式輓聯逹一千數百副各界來賓三千餘人圑體十三處商圑五百人全體武裝由車站大道至會塲門首站崗維持秩序公推楊振聲主祭由上午十時至十二時禮成散會 
[揚州]  
　　小輪撞沉鹽船内河揚子公司恒德小輪拖載旅客由淸下駛鎭江於二十六日經瓜洲河面撞沉某鹽號之運鹽船損失甚巨現已發生交涉矣 
　　户籍所之成立江都户籍計分十區辦理因經費及其他關係先從第一區入手該區主任吳鋙孫積極進行設事務所於南河下訂一月一日成立云 
　　河局騐收壩工江蘇運河工程局以據堵築界溝廣福橋兩壩委員江漢呈報所堵之壩業已合龍請予委員騐收等情特委單星田於前日（二十七）馳往騐收以昭核實 
[六合]  
　　冬防籌備員會議續誌二十七日六合通信云昨晨（二十六）十時冬防籌備員開第二次會到四十餘人先由各區籌備員報告募捐數目以三個月計算共洋一千七百餘元次研究組織辦法有主張獨立者有主張附設警察所者結果多數贊成附設警察所以期權限劃一次議决添聘敎練員一人圑丁四十人均以本地人爲限當推起草員修改籌備冬防事務所簡章以資辦理十二時散會 
[高郵]  
　　粥廠開幕預誌高郵二十六日通信云本城北門外 
 
 

Page 11

 
 
1;第一萬八千六百二十二號;中華民國十三年
西曆一千九百二十四年十二月二十九號
星期一 * *粥廠茲經市董事會辦理業已籌備就緖定於夏暦十二月初二日開幕放粥以惠貧民 
[鹽城]  
　　長途電話改歸商用之稱便江浙戰時曾設長途電話以利軍用後復改歸商用設局於鹽電報局往南支線已逹海安等埠試用多日士商均極稱便今又擬於阜寗淮安淸江諸要區按次裝設 
　　匪風又熾巨匪王三先生前曾擾亂高作等市後經剿捕滅跡昨（二十四）忽又率匪徒百餘於健陽高樹王字白旗刦去保衛等局槍械幸未害及居民傳其意在受撫迨縣聞警馳隊往捕已先時他去矣 
[湖州]  
　　第七圑準備開拔湖州二十六晚通信云蘇齊戀棧金陵牽連浙局摇動本省督理孫傳芳似已與之合作昨（二十五）特急電駐湖之步兵第七圑長張復元令將全圑軍隊悉數移調浦口爲齊後盾張氏奉令後立即召集本圑第一營營長王鑄民第二營營長王廷楝第三營營長牛明元作一度之商榷聞擬取道長興轉入蘇境之目的地一面通知警所急速封船聽候應用警所旋於今（二十六）晨遵命辦理先將四水城門一律關閉事前嚴守秘密故停泊城河中之駁船及各埠輪班無一不被封雇是日全城典業因前車可鑒相率停市而兵士執詞欲贖不得大不爲然方在撞門之際忽長官下令點名乃各回營收拾預備開拔然截至九時止猶未就道致累居民皆不安枕 
[平湖]  
　　鵡城雜聞㈠二十六日晚小輪公司得禾電訊嘉興由杭州開到孫軍數千將封船隻應用故二十七日嘉平嘉乍各輪停駛滬班仍開㈡滬杭報紙至晚未到㈢嘉善居民來平者甚衆據稱嘉善自陳樂山來過後謡諑日甚局勢較緊㈣本縣警察所組武裝巡邏隊已日夜出防 
[台州]  
　　武裝警察保護郵件台州二等郵局局長陳某現因鄉間匪徒蠭起深恐北鄉中渡往來郵件發生危險特函請臨海縣知事轉飭城區警察所派武裝警察二名護送茲悉該所長劉廷瑞奉令後每遇該處郵件班期即派武裝警察二名護送以重郵遞 
　　知事出鄉巡查糧廠臨海知事孫熙鼎迭奉廳令催解田賦於昨（二十五日）親至東鄉巡查各糧廠轉至海鄉藉免流弊約一星期即可回署 
[寗波]  
　　罷當風潮尙未解决甬埠各當舖因江東二區署警察擅捕崇餘當夥友激成罷當一節已迭誌本報茲悉商會孔馥初等奔走調停無效今日（二十七日）照舊罷當典業公會今晨接杭嘉等處復電謂警察負保護商業之責今擅捕當夥擾亂營業實屬無理之至同業等當爲聲援以逹圓滿之解决等語所以典業公會自接電後其罷當之態度尤爲堅决惟甬埠一般貧民見各當舖連日罷當莫不叫苦昨已有公圑紛紛向警請求開當不知該廳將如何設法排解也 
　　靈橋門遭火店舖准搭篷屋甬埠靈橋甕城内遭火各店舖警廳准市政籌備處之請令行暫緩建築在　昨甬總會亦以年關逼近勢難暫停等情相請警廳體會商艱已將前令收回准予該遭火等各店暫搭篷屋維持營業現狀 
[鎭海]  
　　舉行國民會議促進會籌備會鎭海公民兪弁羣徐茄蘅等鑒於鎭邑有成立國民會議促進會之必要故於日前致函各公圑定二十五日下午借鎭海高小學校開籌備會到者有代表包景翰劉椿年樂世長子勉齋傅鏡塘等二十餘人首由主席報告開會宗旨次即議决如下㈠以鎭海國民黨部爲籌備員迅速發函各界請一致加入並登報三日俾便週知㈡定十四年一月三日下午一時爲成立會期地點仍借縣高小費用當由包景翰等五人各捐助一元不足由國民黨部補塡議畢散會 
[和縣]  
　　劉國强鎭又出搶刦案和邑北鄉五六都劉國强鎭突於昨日（二十五日（夜半十二時來有盜匪十餘人各帶土砲鐵尺木棍等兇器將陳姓大門撞開直入大肆搶刦陳某率子姪夥計等竭力抵抗歴二時之久始將盜匪擊退僅刦去現洋七十餘元其子受傷頗重該盜匪等又將王永盛木行店門撞開直入主東王某床前勒令繳出現洋免受痛苦王某將身邊現洋七十餘元及錢櫃内銅钞六十餘吊钞票五十餘元悉數捧出該盜匪等仍以鐵尺擊傷其腰及夥計李某之兩臂遂由七里店路向香泉楊石巷山裏逃竄現陳王二姓以損失雖小而受傷頗重均於今日（二十六日）淸晨二時來縣報案矣 
敎育消息 
[專電]  
　　奉天電敎廳長齊彦樹因師資缺乏改定師範學制㈠財裕之區各設師校㈠已設師校之縣照新制力行㈠師中並設之縣儘先增師級㈠未設師校擬辦初中高中之縣改辦師校（二十八日下午二鐘） 
　　長沙電議會議定暫不選舉敎育司長 
　　長沙電議會咨趙援助敎育主權會否准敎會學校立案（以上二十七日下午二鐘） 
　　長沙電議會咨趙請給雅禮學生轉學證書 
　　長沙電上湘西議員爭委敎長甚力在未選出前請趙暫委上西路人代理並擬按永靖辰沅四屬每推一人合四人中呈趙擇一委任（以上二十七日上午十二鐘） 
　　福州電留日官費生回閩催費代表沁（廿七）日下午在敎廳宴各報記者備陳留學生苦况（二十八日下午四鐘） 
　　成都電省中各校缺乏經費均已提早放假敎職員聯合會又起爲經費獨立運動學生全體加入各界人多贊成楊森已通令各縣將中資捐餘欵撥作高師經費特派員分往提撥（二十六日下午十二鐘） 
要闻 
[廣西全省敎育之現狀　（爾）]  
　　廣西敎育在民八民九兩年較前日見發逹民十陳炯明入桂軍隊經過肆力摧殘十一年陳離桂後自治軍首領林俊廷出掌省政其時軍事紛紜未暇謀及敎育然軍隊未嘗擾及學校因之學校遂得次第恢復經費雖繁感困難而敎育界人士均具維持熱心終不因經費短絀而停頓及至張其鍠入桂以本省學制亟應改革因定於本年八月召集廣西施行新學制會議同時並通令各縣將勸學局一律改組爲敎育局以謀縣敎育行政之改進又以廣西境内除河流所經之地交通尚稱利便外其山陬之區行旅殊艱且交通之利便與否與敎育實業之發逹與否關係　大因此之故遂將原有这工程講習所改爲工程專門學校擴充班次養志工程人材並即從事開闢汽車馬路以利交通而促進敎育實業未幾張其鍠去職張一氣繼任桂長根據前案改期於九月舉行廣西施行新學制會議議决施行新學制標準及省立各項學校之組織與預算各案斯時勸學所雖經改爲敎育局猶　未盡收美滿之效遂通令各縣曁各省立學校推派代表來省於十月開全省敎育行政會議議定關於省縣敎育行政各案不下百餘件但因經費短絀施行仍感因難而李黃總指揮對於敎育夙極重視因之經費一項均允擔任設法籌撥則議决各案將來必能次第施行至義務敎育年來烟軍事擾攘未盡舉辦目下省局已臻安靖現正設法推行而平民敎育自經省敎育會長謝起文發起組織廣西平民敎育促進會後各縣起而辦平敎學校者亦日見增加且查該省有法專校一所工程專校一所師校三所省立中校十二所縣立中校三十餘所各種實業學校十餘所小學校大縣有多至三百餘所小縣至少亦有數十所其中小學校目下已改辦新制者已有十之四五而省立中校聞擬於十四年秋季添設高級中學又該省學生近年出外升學者日見增多當局感於有自行設立大學之必要業經着手籌備並經派員赴滬商請馬君武回桂長校聞馬氏已經首肯云 
[江蘇醫專驅長風潮之餘波續誌]  
　　敎職員及學生電訐金鳴宇敎廳已有答復 
　　蘇州醫校風潮表面雖告一段告而内部敎職員及學生對於金鳴宇暫維校務均不滿意昨日（二十六日）該校敎職員彭樹滋等二十五人電敎廳云本校風潮經陸科長勸導後秩序勉能恢復惜敎授金嗚宇人望未孚責令維持勢必另生波折樹滋等爲學校前途計不敢緘默電懇注意并乞早定解决辦法以勉糾紛學生方面亦有同樣請求快郵寄廳聞蔣展函後查金敎授鳴宇係暫解决現時校務尙望執事等同舟共濟維持一切是所盼禱未識能暫安否 
[江蘇平民敎育促進會近聞]  
　　本學期因受戰事影響暫停推廣 
　　江蘇平民敎育促進會前於九月初因江浙戰事勃興會務暫行停頓閲九十兩月戰局漸定各省立學校均行開學該會亦遂於十一月一日起恢復會務惟以戰後人心本定兼之經費困難故决計年内暫停推廣專事結束各校所朋各項開支亦均極力撙節以待將來發展現下戰前原存之二十五校均經次第畢業畢業生計共七百六十七人原擬　辦大規模之畢業典禮惟以時局影響礙難舉行會中各幹事除辦理結束事務外並集全力從事於江蘇曁南京平敎概况之編纂一方備供各省之觀摩一方藉資促進之標準袞向各縣徵求材料亦經絡續寄到不久即可編纂竣事所有會内一切事務均定陽暦年底趕行結束時局如無重大變化則於明春陰暦正月即將開始進行云 
[雜訊]  
杭州 
[農校學生赴省廳請願之情形]  
　　筧橋浙江　立農業專門學校學生爲反對　　　爲該校校長議成風潮已誌前報該校專門部及甲種部多數學生前日開會議决特派代表邵溥慈裘孝椿王晉祿潘伯英等七人向省署及敎廳請願先到省署請見省長因省長尚未到署當由政務處長蕭氏接見該代表等説明原委蕭廳長云余亦辦敎育有年深悉敎育情形校長之優劣頗與諸學業有關自當審愼考慮現敎廳已將呈文到署但校長究屬何人一時尚難擬定小長當物色相當人才繼任斯職酌量情形然後　表總之以人才爲依歸决不致使諸君不滿諸君儘可安心向學靜待解决該代表等認　滿意遂興辭而出即往崔家巷敎育廳由某科員接見代表等將始末情形説明某科員云張廳長已預備交卸一切事情自待計廳長蒞新後解决云代表遂興辭歸校 
崇明 
[各校捐募賑災棉衣之面績]  
　　敎育界捐募棉衣成績尙佳各校經募者除敎行女學逕解災區施賑外其餘如中學男師·女師·二高·四高·五高·六高·乙商·乙農·競存·三樂·城北·旭升·勵志·登灜·　英·　新·開文女學·陳氏貧民各校共計捐募新舊棉衣四千八百二十四件均已由敎育局陸續解送兵災各縣善後聯合會轉施災區 
[吳指揮員提倡組織理科研究會]  
　　理科指導員吳和士君日前蒞崇視察後召集敎育行政人員及各校敎職員在敎育局開談話會歴二小餘時對於敎育行政應行改進學校急須注意各點及理科敎育上設備敎法等等均有詳切之指導末復主張即席組織理科敎育研究會在座諸人均鼓掌稱善乃推定黃傑石錫璋蘇維章三人起草會章並議年底召集成立會 
武進 
[縣立各校長向縣署催索學欵]  
　　武邑縣立各校長以十二月份經費至今尙未領到各項開支窘迫殊甚於二十七日下午二時齊赴縣署向姚知事請示辦法姚知事謂十二月份經費除由敎育局具領二千元外餘欵俟初五日冬漕收入可陸續發放一月經費俟望后亦須設法發給惟九月份九成十月份七成因署中收入已被軍事用費提撥殆盡一時實無從設法須俟籌有的欵始能補給各校長乃興辭而出 
[市敎育會之職員會]  
　　武邑市敎育會現届改選職員之期經職員會議决從事改選並定期舉行大會現已徵集新會員預備開始審查惟近圑報載縣令各市鄉敎育會應遵令改組區敎育會恐改選后與法令抵觸乃於二十七日下午四時召集職員會商議辦法到徐潔懷等十餘人議决區敎育會須合武進市懷南懷北孝仁豐西等師敎育會組織年内爲日無多應至明春與區内各市鄉敎育會籌備進行本會改選　緩舉行市區各校有新會員加入者仍可將資歴表送會以便編制會員錄加入區敎育會至本會所組之小學敎員研究會明春仍舊舉行至六時許散會 
江都 
[鮑縣視實行服務]  
　　丹徒縣視學鮑長叙奉令來揚交換視察於二十六日至舊城第四等校視察 
蘇州 
[蘇州美專師生聯歡會記]  
　　蘇州美專年來力圖發展敎員學生均能本互助合作之精神一致作藝術運動平日感情融洽昨晚（二十六日）該校敎員學生四十餘人假護龍街天來福花廳舉行聯歡會有雙簧·表演·跳舞麝術·音樂等游藝女生合演之ＯhlLseeYoa一劇精彩特多頗有可觀 
本埠 
[江蘇童子軍聯合會昨開董事會]  
　　江蘇童子軍聯合會於昨日（二十八）開董事會到者煮觀瀾·沈信卿·章君疇·章伯寅·汪愼之·　善丞·王春舫（汪愼之代表）·徐造初（沈信卿代表）·陶蓉初（章君疇代表）等議案如下㈠省副總敎練員沈同一君來函爲校務所　未便兼任請收回成命另舉賢能議决挽留㈡陳邦才君提議本省中等學校童子軍圑每設有總敎練員名目殊與省總敎練名稱相混本會應否加以取締議决先行函詢陳君何校設有總敎練員俟復到再行討論㈢陳邦才君提議本會未照通則辦理各條（如四十條二項及四十一條等）應從何時實行議决趕印稱職證書各圑有請給此項證書者隨時塡給㈣陳邦才君提議本便月報應特闢一欄刋登各縣童子軍消息議决如各縣聯合會有送到消息者應擇要採登㈤丹徒聯合會請給王士奎等敎練員證書議决照給㈥江陰聯合會函報第五屆當年大會情形請給葉養源總敎練員證書又請給區敎練員張由興等及敎練員吳熙等證書議决均照給 
[敎育局又向縣署催索積欠敎費]  
　　上海縣敎育局於二十六日又函致縣署催索敎育經費該函原文如下敬肅者縣市鄉應領敎育經費自六月至十一月止共計三萬六千三百十五元三角四分六釐疊經函請鈞署照撥嗣於本月五日先領到五千元杯水車薪於事無濟各校職員以欠俸半年所發不逮一月且年關在邇咸有無衣無褐何以卒歲之歎左右關繞詰責紛紜厭其聒耳之不休理無可喩念其生機之將絶情實可矜師道以嚴而始尊章蒙有求而必養况風鶴驚心之日依然户有弦歌在轍鮒求活之時詎每水無升斗欵原固有不過左發而右收人豈可欺何事朝三而暮四縣長旣以敎育無漠視之理宣言於前局長敢援地方責備之詞籲請於後上洵地居商埠中外觀瞻萬一釀成罷學風潮臆笑全球貽譏後世局長奉職無狀早應罷斥若而不方罪益難逭用再書函請自九月十二日起至十一月止欠發敎育經費八千零三十七元三角零二釐迅賜照發至沈前知事任仙欠發敎育費二萬三千二百七十八元零四分四釐發轉呈省長准於　　正税項下劃發以淸　急再漕銀業已開征所有地方附税應請查照省令及縣議事會縣參事會議决執行案速定日期以便由本局會同　地方欵産經理處派員者收不　迫切　命之至　此敬請勸完上海縣敎育局局長李宗鄴十二月十六日 
[同德醫校學生向敎廳之呼籲]  
　　私立上海同德醫校爭奪校長風潮業經省令敎廳派委陸絸亮查明復轉核奪情形業誌本報茲悉該校學生函敎廳云本校因校長間題致起糾紛現經敎育部任命黃鐘爲本校正式校長已見明令在案方謂此次風潮藉　解决不意前校長江逢治假公堂堂諭如由衆校糾　并阻止黃校長來校辦事黃校長迫不得已祇得宣布暫行停課一方面江又嚴令學生簽上課謂如不從即作退學論并須按公堂特别堂諭辦法等情學生等聞命之下莫知適從蓋如遵江令上課則違反部負罪實大如遵黃令則生等遠道來滬旣無親戚又乏知交一旦被其革斥即日遷出校舍或受其種種嚴懲致生等棧息無所實有餓犬待斃之概不得已惟有懇請主持正義代爲設法俾得兩全庶靑年子弟不致成爲漂泊之徒勉力向學方不負恩撫之惠感恩圖報寗有盡明披裂陳詞不勝迫切待命之至聞蔣廳已令陸絸亮云該校學生函稱各節如果實在江逢治殊屬不合仰即併案澈查具復核奪矣 
[上海圖書館協會籌備大會之進行]  
　　上海圖書館協會年會定一月四日下午二時假上海總商會大會廳舉行大會由杜定友·鄧演存·馬崇淦·黃　頑·孫心　等籌備進行業已就緖演講者俱係各界名人餘與已由滬上最著名之藝術家擔任表演並備茶點以欵來賓會場秩序由鄧演存君請廣肇公學童子軍擔任維持分發入場劵以免臨時擁擠惟聞劵印不多各界男女欲往參觀者可向省敎育會·申報館·寰球學生會·靑年會及商業圖建館等處索取或逕向上海總商會程蘇成君函索亦可 
[華人足球隊與大學球隊比賽之結果]  
　　三與零之比：：華人足球隊勝 
　　中國爲預備參與上海萬國足球奪標比賽起見八大學中之約翰滬江南洋等校足球健將於昨日下午二時半與華人足球聯合會中之樂羣三育震旦等健將在貝勒路第一棒球場比賽俾選出選手請西人李叫廉爲評判員上半時華人跳球隊李茅冲踼進一球下半時鄭海泉吳炎章又各踼進一球至国時半賽畢結果爲三與零之比華人足球隊獲勝聞大學球員於踼球時少聯絡工夫致遭失敗明年一月四日下午二時半仍在原塲作第二次比賽 
[大夏大學近聞]  
　　大夏大學學生近又陸續組織課外會社研究哲學之愛智學會（ 
刻已組織就緖擬請上海各哲學名家爲指導員又非基督敎同盟會入會者非常踴躍文科同學會亦在進行中又二十七（星期六）下午三時請柏林大學工科博士夏元溧講演相對論夏君曾親受業於愛恩斯坦（相對論之發明者）並聞該校擬於明年聘夏爲理科敎授 
[南市商科中學近訊]  
　　西門南市商科中學係基督敎普益社改組自刷新以來學生鋭增昨日下午一時開敎職員聯席會議討論進行辦法議决縮短寒假以補戰時矌課並定下星期續辦夜校俾一般商餘學生得以補習聞現已着手招生 
[樂益中學定期招生]  
　　蘇州樂益女子中學高中前因江浙戰事移滬辦理現該校爲辦事便利起見由創辦人張冀　君與校長韋均一君校務主任陳德徵君商决下學期將高中一年級文科併回蘇校辦理至滬校方面則由張冀　·韋均一·陳德徵商請葉楚傖·陳冰伯·許紹樓·沈君　·王世穎·毛飛等其同辦理就原校擴充男女兼收刻正積極籌備第一期招生定於一月十二日報名自即日起報名處在老靶子路一百零八號該校簡章函索即寄 
[尋源中學之進行]  
　　尋源中學兼附屬小學校址本在外日暉橋今年因時局關係遷 
至西門斜僑餘慶里電車可以直逹該校含有箇别敎育性質注重國英算三科國文由湯君濟滄主持本其研小學國學之心得 
編印敎本多種故受敎者極易進步此次重將章程　訂除高小初中繼續辦理外並添辦初小兼依文字構造順序敎授識字特發行識字週刋以資應用凡欲敎授初小程度學生者亦可前往訂購學費較前大减明年定舊暦正月二十日開學聞新生已開始報名云 
[愛國女學消息　游藝會改一月上日舉行]  
　　海寗路天保里愛國女學因籌欵起見原定陽暦元旦假寗渡同鄉會開游藝會茲聞日期地點均已更變已决定於一月四日改假靜安寺路厬令配克影戲院舉行 
[寰球學生會日校昨開游藝會]  
　　寰球中國學生會日校於昨日午後一時起假西藏路寗波同鄉會開游藝會至學生家屬及來賓七百餘人首由朱少屏校長報告開會次唱國歌游藝會歌學藝表演有吃果果金籃子誠實樵夫小朋友橄欖案别弟自由花一封信徐孝女查人心神仙姊姊及明月會之音樂嚴個凡孫杏叔君之幻術並由該會董事方椒伯演説至五時許始散會云 
[球戰彙誌]  
　　同濟附中與聖芳濟吳淞同濟大學附屬中學年來對於各項球類日見進步此次加入本埠中等學校聯合會成績其佳前與約𦒋附中足球隊比賽結果各進一球已誌本報昨日（二十七日� 
）又約聖芳濟球隊在該校球場作友諚之比賽雙方公請阮尙尹君爲公證人下半時半開始相持至三十分鐘後由同濟中衝羅君獲一球下半時同濟方面又進二球結果爲三與○之比同濟獲勝 
　　毓賢與中國商業愛文發路毓賢商級小學校檯球隊昨日與中國商業公學檯球隊在校内作友誼之比賽請陳紹坤·劉文倚兩君爲公證人上午十時開始比賽結果爲三十四與二之比勝利屬諸毓賢毓賢員如下周光中·張心道·李永昌·張鵬飛·吳華　·陸麟洲 
[學務彙誌]  
　　在同大學生歡宴胡校長及其新夫人何女士南站大同大學生於前晚（二十七日）假廬大東旅社歡宴該校長胡敦復及其新夫人何　　到者有全體學生及來賓男女敎授等觥籌交錯歡聲滿堂由主席學生代表黃　　致歡迎辭繼由何　　女士答辭次胡校長及來賓男女敎授演説至十時始散 
　　心懷英文夜校添授俄文城内水仙宮藥局弄心懷英又夜校開辦二載學生七十餘人明年更行擴充敦聘國内外碩　之士敎授各科並於每週添授俄文二小時 
 
 

Page 12

 
 
1;第一萬八千六百二十二號;中華民國十三年
西曆一千九百二十四年十二月二十九號 星期一 * *常識 
常談 
[自治學院周年紀念] [  漸]  
　　國立自治學院成立後之一年適内亂未大定而全國望治甚殷之日 
　　夫内亂未大定而談自治毋乃不可能然値全國望治甚殷之日而能集優秀之靑年於一堂相與研習省縣市鄉自治之規制并淬厲其日新又新之精神以立他日施政之根本詎非吾儕對於國家應盡之責歟 
　　昔孔子論政貴正名名曰自治矣则圖治而不由自力由自力而不能政治者皆名不稱其實者也吾儕其汲汲焉循名以課實冀有以答全國由亂之治之渴望則謂此一年來師生交相勗勉之事業即所以建樹中華民國萬年不拔之基也可 
衛生 
[消寒之方法] [  絜盧]  
　　時届冬令天氣甚寒圍爐取煖有害呼吸以其吸入炭氦也飲酒却寒有傷臟腑以其有剌激性也之兩事者皆非衛生之道消寒之良法莫下述之二事若也請分述之如下 
　　㈠做事運動可以健身人皆知之蓋能促血液之流行排泄體内之老廢物强盛肺臟之呼吸作用故吾人運動之後必覺周身和暖精神舒鬯即其明證也至於做事亦獲同等之功效不特可以消寒且可强身事無廢弛亦其益也際茲嚴冬愼勿宴安終日怠於事事則寒威自必退避三舍矣 
　　㈡靜坐靜坐可心調和心身人皆知之而能却寒則知者殊尠予每覺體寒神勌之時必澄心靜坐二三十分鐘啓目下榻後必覺精神淸爽周身和暖如春且能深長呼吸滌盡雜慮有益養生實匪淺鮮爰就一得之愚筆之以告國人急起踐行跂予望之矣（乙種酬） 
經濟 
[可以移作振欵之費] [  月奇]  
　　自戰事告竣辦理善後以來振欵之來源旣少災民之受惠不多際此冬令轉輾溝中饑寒交迫稍有人心者安能坐視哉雖然近年以來米珠薪桂人民生計日艱欲求額外餘資自不易得但我人苟能將下列各費一律移作振欵亦可以盡救災之責任矣 
㈠大出喪之費 
㈡賀年片之費 
㈢紙烟雪茄之費 
㈣備酒宴會之費 
㈤游戲場及看戲之費 
㈥購置奢侈品之費 
　　古人云救人一命勝造七級浮屠節浮費以振災在我在人均有莫大之利益願同胞發樂善之心慷慨輸將豈特災民之幸哉（乙種酬） 
道德 
[賑災與自省] [  素紈]  
　　獨樂不若與人同樂 
　　當此災民徧野之日我輩不受災者每當行樂之時宜先閉目靜思如何能使受災者與我享同樣之樂推已及人聖人之道也願我不受災之同胞注意及下列之各條 
　　㈠將入遊戲場須思無衣食之災民終日以涙洗面彼等均爲同胞我不忍獨樂願將入遊戲塲之用費捐助賑災 
　　㈡將入酒樓須思枵腹之災民偏於戰區我不忍獨甘美食願將美食之用費捐助災民 
　　㈢將製新衣須思受凍之災民偏於田野我不忍獨暖願將我之舊衣捐之災民俾得同暖 
　　㈣將乘車時須思我足能行我不忍我舒適而眼見災民凍餒我願將乘車用之資捐助災民 
　　除上述四條之外其他凡可省者皆當省之以助災民須知惻隱之心人皆有之獨樂固不若與人同樂也（乙種酬） 
法制 
[官長縱兵掠奪罪] [  恕]  
　　或有問余者曰兵士擄刦民物犯陸軍刑事條例第七十三條處死刑或無期徒刑其懲罰可謂嚴且重矣但官長有約束兵士之權兵士不忌官長公然姦淫擄掠究竟官長與兵士是否通同姑置弗問而爲官長者有無應得之罪乎 
　　余曰兵士肆意擄刦官長安得無罪陸軍刑事條例第七十六條官長縱兵掠奪或擾害者處死刑或無期徒刑且兵士犯罪其情較輕者可以減處一等有期徒刑至官長縱兵掠奪並無減輕處罰之規定 
　　或又問曰上級軍官駐紮之地兵偏焚燒民屋刦掠民財而上級軍官佯作不聞不知殆借此可以避罪乎 
　　余曰聞與不聞知與不知俱無可逭之罪（乙種酬） 
市政 
[新年應改革不良之風俗] [  淸華]  
　　每届新年地方繁盛之區一般負販謀利之徒陳設形形色色之玩具供人娛樂以博蠅頭雖視國人心理之作用而有此項之設備然其有害風俗者亦宜取締之現在自治恢復改革伊始若能從事整頓即改造社會之一法也爰寫數則以待商榷 
　　㈠賭博式之糖攤兒童見獵心　引起賭博慾念貽害終身不特風俗攸關亦社會敎育之障礙此應取締者一也 
　　㈡西洋鏡之畫片暗藏春宮實爲導淫利器男女靑年一經寓目情竇初開最易放蕩傷風敗俗莫此爲烈此應取締者二也 
　　㈢茶館中之灘簧聞其日夜所唱者多屬淫詞穢語亦易蠱惑人心此種惡劣之風已爲隱憂此應取締者三也 
　　以上三則歴屆新年中之惡習實有礙於地方之風化負有自治之責者宜速行改革以挽頽風則造福於社會匪淺矣（乙種酬） 
禮俗 
[訃帖最不宜刋死者遺像] [  魏友植]  
　　年來喪家訃帖卷首每刋死者遺像蓋顯之也然訃帖一物入𠈗視爲無足重輕隨手抛置漫不注意嘗見兒輩戕訃中之像撕下竟與畫片同伍當其愛時觀賞之玩弄之及其厭也踐踏之衰凟刁死者有知吾恐斯時在地下必痛恨澈骨也是我因顯之之故其結果乃反以汚之我雖無汚之之心而親實因我而汚此豈　親之道哉誌之以爲人子告（乙種酬） 
家政 
[婦女唯一之天職] [  權]  
　　家庭中溺愛子女者决非賢母良妻蓋溺愛旣久將來養成一種不良結果故諺云棒頭出孝子筷頭出逆子此言眞不誣矣敎養子女實爲婦女唯一之天職豈能　其責任况子女年在四五齡時代童蒙敎育須有一種慈愛及耐煩性質爲之反復懢解循循善誘乃可收無形之效果及旣入小學時代不過受學校數小時之普通敎育要不敵婦女家庭中無時無地灌以常識導以正軌獲效爲多待至由高小遷入中學時代在家庭中已受多年之訓育苟能專務學業則涉歴漸廣智識日增自能心地明白而將來服務社會必有立脚之點矣况値生計維艱之際男子在社會上旣增加各種之義務女子在家庭内應力盡敎育子女之天職庶幾兩得共平可享良好家庭之幸福豈可忽哉 
　　輓近世風婦女以麻雀爲消遣品無論上中下流社會圑圑一桌子女侍立在旁婦道旣虧長惡之事又印入子女腦筋中此等家安有良果願吾女界之先覺其各注意於斯勿以余言爲河漢也 
雜錄 
[人種] [  苦學]  
　　全世界之人口凡十五億（即十五萬萬）而由其膚色容貎毛髮等之差異得類别爲若干種 
人種之别各學者之説不同德國學者白魯梅白韓BLumenbach分之爲五大人種即蒙古利亞人種高加索人種亞美利加人種亞非利加人種馬來人種是也 
　　蒙古利亞人種亦曰黃種皮膚常呈黃色顔面稍平而廣顴骨高目小而目眦略隆起睛黃髮剛而黑鬚不多亞洲大陸人種多屬之吾國人占其大半在歐洲則土耳其人亦屬之總數凡六億五千萬 
　　高加索人種膚色白而略帶淡紅故亦稱白種額廣而面長鼻高目眦不隆起睛或靑色或褐色髮作　色而拳縮鬚髯甚多歐美人多屬此種其總數約五億七千萬 
　　亞非利加人種亦曰黑種鼻廣而大顎突出唇厚額低髮黑而短縮鬚髯甚少非洲土人及澳洲土人之一部屬之總數一億二千萬 
　　馬來人種亦云褐色人種外貎略似蒙古人種頭之形狀及目之色澤又似高加索人種鬚多馬來半島及馬來西亞羣島之土人屬之總數四千萬 
　　亞美利加人種亦稱銅色人種鼻高眼長睛黑髮直立而黑鬚甚少南北美洲之土人屬之總數二千萬（乙種酬） 
 
 

Page 13

 
 
1;第一萬八千六百二十二號;中華民國十三年
西曆一千九百二十四年十二月二十九號 星期一 * *本埠新聞 
[孫陳兩軍開戰紀]  
　　前日下午五時起開始接觸：：嘉善楓涇之陳軍均已退却：：現相持在甪釣灣：：今日滬杭車仍開至松江止 
　　自陳樂山復任第四師師長後孫傳芳即調多數軍隊至嘉興致滬杭路軌道被第四師拆毁以阻孫軍詳情已紀本報茲悉前日下午五時起兩軍小接觸後駐於嘉善楓涇之陳軍均已退却現陳軍以三十八號橋爲第一防線昨日接劋未分勝負茲錄關於戰事情形如下 
　　孫陳兩軍昨日開戰情形浙孫傳芳之軍隊與第四師之軍隊於前日（二十七日）下午五時在楓涇嘉善間雙方步哨兵接觸十分鐘駐防楓涇嘉善之第四師完全退至甪釣灣地方（即第三十八號鐵橋）爲第一防線駐守孫軍在杜家村（即四十三號鐵橋）駐守昨日（二十八日）上午八時至下午五時孫軍略用大砲開放七次陳軍（因無砲隊）尙未還擊至下午六時二十分至八時之間孫軍復用大砲轟擊甚猛陳軍無砲用步槍轟擊惟砲聲甚近似已危險但陳軍仍固守三十八號橋雙方未分勝負陳軍之傷兵五名用專車送莘莊車站設立臨時醫院松江至石湖蕩之軍事專車往來不絶下午十時陳軍因前敵吃緊在松江車站送子彈五十箱特開專車送至三十四號橋接濟至今晨（二十九）半時所得消息雙方均已停戰云 
　　駐紮杭州筧橋大營盤之第四師砲隊及大砲一部公被孫傳芳派軍隊前往監視其行動此次孫陳二軍開火陳軍缺乏大砲故孫軍均用大砲轟擊云 
　　又函自陳樂山復任第四師師長後松嘉形勢驟然緊張雙方亟亟備戰浙孫乘陳軍退出浙境之際（按陳軍於二十七日退守楓涇）前日（二十七）傍晚五時後駐楓涇嘉善間閩軍步哨突向陳軍開槍當時陳軍以後方佈置未妥砲位又未排設故未抵禦遂即退守三十八號橋爲第一防線（在楓洷石湖蕩間）是役陳軍傷五人死未詳迨至昨（二十八）午後四時駐楓之閩軍盧香亭又復進逼陳軍范旅第十六圑出而抵抗遂即正式開火雙方互有傷亡至七時停戰彼此無甚勝負結果陳軍扼守三十七號橋昨據松江避難來滬者云昨午後四時松郡微聞砲聲沿途遥見陳軍傷兵十餘人分赴松江莘莊紅十字會療治云 
　　又訊昨據路局消息前夜（二十七）十一時許第四師所部第十五六兩圑軍隊之步哨與浙江孫傳芳所屬之第二師盧香亭部下軍隊雙方已在嘉善與楓涇間衝突約一時許均各停戰各傷兵士數名現聞第四師所部軍隊奉令退守楓涇與石湖蕩間之三十八號及三十七號兩橋爲第一第二防線其第三防線在三十四號橋並聞孫傳芳所部之第二師軍隊現進駐楓洷雙方各守防線至昨晚六時半均無動靜 
　　張允明對於孫陳爭端之態度孫傳芳所部與陳樂山新接營之第四師在石湖蕩楓涇開戰張允明擁有重兵其對兩方之態度與松滬治安極有關係本館記者昨日傍晚至龍華軍署訪張使藉詢箠切彼適公出由趙參謀長光定代見趙謂張護軍使以維持松滬治安爲惟一職志對於孫陳之戰嚴守中立絶不作左右袒今晨有電致孫陳大意謂現在中央力倡和平松地曾經戰禍人民創痛已深萬不可因細故再啓戰端重苦人民務請顧大局瞻念民困立即停止軍事行動靜候中央解决同時電執政政府報告申明張使當盡力維持地方治安並請示辦法趙參謀長又謂滬地治安决無可虞惟戰端猝起松地人民不及逃避擬即與本埠紅十字會協商放專車至松救護難民聊盡維護地方之顧云 
　　又訊張允明對於此次孫陳戰事决計守中立外傳張於前日派兵兩營開赴松江助戰之説不確 
　　陳樂山致孫傳芳電杭州孫馨帥鑒前自江浙停戰盧公下野樂山暫將第四師師長職務委由步七旅旅長夏兆麟代表嗣因奉召赴都仰蒙執政令飭仍回原職於敬日抵松接收疊經函電奉聞並電呈政府在案詎意樂山甫經復職而尊處驟加重兵進駐嘉興一帶扣留車輛斷絶交通道路傳言均謂對於敝部將取敵視行動以致附近人民紛紛遷徒一若大禍之將臨者果也八旅范旅長奪魁電告尊部節節壓迫渠已退出浙境（原駐嘉善縣）尊部仍進逼本日午後在楓涇附近開槍攻擊該旅長所部傷亡兵士數名迄未還擊伏念樂山奉令復職旣無出位之思不與地方之事不知尊處軍事動作究屬何爲即樂山有不法舉動儘可呈請中央處分如有其他意見亦何妨明示商酌似此無故搆兵竊所不解松嘉前遭兵燹遍瘡痍樂山舊地重來傷心慘目設因此而牽動大局誰實負此重咎併何以謝國人尙望明白宣示以釋羣疑倘於所部速加制止尤爲地方之幸不勝切之至陳樂山感亥印 
　　松嘉間人民遭難慘狀楓洷嘉善之間人民逃避不 
及被軍隊搶掠十小時之久此次楓洷損失最巨昨（二十八日）滬杭路之火車上由石湖蕩松江避難來滬之人孩 
有一千餘名大半爲婦女及小孩 
　　松江來客談昨日情况頃據松江來客言前（二十七晚起该寺形勢忽趨緊張軍隊紛紛出發佈防昨（二十八）晨情况尤急軍官家屬紛將行李扛送車站一時拉夫捉船又復大盛致划船全停城鄉交通又斷其所以如此原因聞因孫傳芳軍隊突於二十七晚間攻進楓涇新由喜嘉善退防該處之第八旅因佈置不及退至三十四號橋故松城有如是之恐慌云又一消息謂昨日（二十八）上午十時浙孫之盧香亭部與陳樂山之四師第八旅在甪釣灣洙橋間正式開戰至下午砲聲尤烈松江西南隅隱約可聞四時許有湖蕩張莊一帶婦孺數十作逃難來松在西車站狀極狼狽該地至今未有救濟機關故亦無人爲之設法現在該地市面雖仍照常人心極爲恐慌火車祇開二班乘客行李擁擠異常車中坐無隙地當二班車開行時（約在下午六點鐘）又有專車一列裝運第四師砲兵二連大尥四尊送往前線大約晚間有劇戰又聞浦南洙涇一帶已有松滬大兵扼要佈防云 
　　今日松車仍開兩次滬杭路之客車今日照常仍開至松江爲寺上午八點及下午一點二十分鐘在上海北站開行又上午八點十分及下午一點三十分鐘在上海南站開行松江車站亦有二次開來滬上 
　　又訊昨日滬杭路仍開松滬客車往返各兩次昨日由松避難來滬者頗衆扶老携幼手負衣包極形狼狽聞今日該路仍開往返各兩次又楓涇以上電報電話仍然不通云 
　　楓涇杭州間已可通車自第四師發生風潮後浙江孫傳芳已委盧香亭爲前敵總司令於昨日（二十八日）由杭特開專車至嘉善裝運大批糧食及子彈七十箱在嘉興及嘉善之間軌道昨由洋工程司派工匠前往修竣故楓涇至杭州之軍事專車已可通行矣 
　　第四師在南站設兵站司令部第四師師長陳樂山於昨日（二十八）特派第四師砲四圑馬醫官李振鐸隨帶馬弁護兵八名於下午一時由松江乘坐滬杭路由松開滬之頭班車來滬至下午二時三十分抵南站下車即向車站站長及鐵路巡官楊景華接洽並借車站房屋一間設立兵站司令部辦理軍事運輸已在南車站待客室辦公云 
　　第四師軍官眷屬抵滬滬杭鐵路昨日（二十八）午間十二時由松江開來專車一列計掛車輛十一輛均裝第四師所部各軍官眷屬百餘人及行李一千餘件並護兵十餘人運抵南站下車當由押運兵士僱用榻車裝往租界 
　　　昨日滬杭路之軍事輸滬杭鐵路昨日（二十八）上午八時半由麥根路開出空專車四十輛赴松卫候第四師需用又昨日（二十八）上午九時由滬裝運第四師皮大衣二千二百件計裝廂車二輛運往松江司令部又下午一時二十五分由第四師工兵第四營李副官押運電話電線及鐵掘等一百餘件分裝鐵蓬車三輛運往松江司令部又下午四時半前嘉興水上警察隊長余葉封奉第四師陳師長命令赴松於昨日三時乘坐汽車隨帶從人二名至南站下車當由站長特掛頭等客車一輛專車開往松江又昨日（二十八）上午六時由梵王渡裝運陳樂山舊部二連二百五十餘名由路局配掛車輛六輛運往明星橋駐防云 
　　各通信社之開火消息中外通訊社云據交通界快電『孫傳芳所屬盧香亭部奉孫命昨日下午十二時十五分開始山嘉善向陳樂山部（第四師）轟擊陳還擊戰甚烈至下午三時始止三時後楓涇一帶穩約聞砲聲陳軍稍退』 
　　遠東通訊社云昨日下午五時許據交通機關消息稱孫傳芳軍與第四師昨（二十八）日上午十時許已在離嘉善四五華里地方開火聞係孫軍先行進攻另一報告某方面消息孫陳决以武力解决孫氏之軍隊已進抵楓涇在前敵指揮者爲盧香亭兵士均有五六千人已掘壕備戰第三十八號鐵橋昨已拆毁陳樂山之軍隊亦已布防齊全其第一道防綫改在三十四號橋第二道防線則在第三十一號橋其大隊人馬則在三十號橋與二十九號橋附近又據松人來滬報告兩軍步哨於前日（二十七）下午五時許在楓涇石湖蕩之間小有接觸國聞通信社云陳樂山自聞浙孫備戰來滬召開軍事會議後即於前晚命路局備專車前赴松江昨已將嘉善一帶軍隊一律退至楓涇附近扼守三十八號橋孫傳芳軍隊聞陳部退出後即追蹝越過嘉善昨聞路局方面得訊上午十時傳前哨已在楓涇石湖蕩間小有衝突但迄晚未聞有證實報告惟開赴嘉興之小輪確中途折回聞係封船之故至張允明之高圑聞臨時因事稍緩開發云又據昨日自松江來滬者言謂松江方面已隱避數月前之景况又將復現云 
　　聯合通信社云昨晚七時據某方確息嘉善所據第四師方旅十四圑及砲隊兵士因孫傳芳由嘉興進迫於前晚遂將全軍退集楓涇孫傳芳所委前敵司令盧香亭即乘機進逼已於昨早十時開火至下午五時據前線確報陳部兵士受傷四人敵方傷亡頗衆至七時許猶在相持中 
　　大陸報之消息大陸報云昨晨齊燮元去寗之後此間於驅逐浙孫復有躍躍欲動之勢滬杭路軌已在松江嘉興間爲第四師軍隊所拆毁陳樂山之行動昨夜此間猶未得詳訊惟此舉在暗中凖備固已數星期且料陳氏必得張允明積極或消極之協作蓋陳氏如無人相助行將被因甕中且不能得子彈軍需之接濟此項接濟當從滬上送去者也此間觀察時局者多不信陳之行動將使上海附近動見戰事因料孫傳芳當知大勢已去負嵎徒增損失無益於事行將棄浙回閩但或於去浙之前尙有須在杭坦一示武力俾向商家索欵耳陳樂山於近數星期内確在滬上屢與前浙軍將領會商此事大約對於前在寗波作獨立運動之軍隊亦計在友軍之列至第四師舊部約有八千人軍中有砲隊及輕砲設備尙完至陳氏行動在本埠軍事方面將生若何影響猶屬疑問陳氏當得張允明之贊助旣如上述此外兵工廠内雖尙駐有閩軍若干但必不能抗張允明之大軍宮邦鐸想亦不致反對且宮氏鑒於目前江蘇之形勢與齊氏之出走料當保持中立也昨日本埠除鐵路交通受阻外地方安靖租界鄰近並無軍隊調動亦無恐慌之象云 
[齊燮元抵滬]  
　　齊燮元前日乘輪離寗於昨日（二十八日）下午六時許抵吳淞砲台灣輪渡碼頭上岸到碼頭歡迎者宮使·王警廳長·温世珍·安迪生等十餘人特備大號汽車四輛於下午七時半到公共租界斜橋路九號暫寓 
　　中國新聞社云齊燮元由寗於二十七日晨乘澄平輪船來滬昨（二十八）晚八時半原船抵吳淞口由温世珍嚴家熾陶家瑶等雇用小火輪往迎當即登陸齊與温氏同坐温之家用汽車來滬隨從人員如劉玉琦·孫發緖·席鑅·及洋顧問安迪生日顧問須藤助理及衛隊等亦跟坐汽車來滬齊寓靜安寺路斜橋路九號住宅其隨員人等則寓滄州旅館 
　　國聞通信社云齊燮元自前早離寗後直至昨下午六時乘船方到浦東聞須九時方可自新關碼頭登岸昨日本埠謡言齊已於昨日開行之長崎丸赴日訊據日本郵船公司方面絶對否認惟聞齊氏携有日醫須藤氏（係醫生）同行確有赴日之意也 
[溫世珍等在淞迎候齊燮元之情形]  
　　齊燮元於二十七日晨自寗乘坐澄平輪船來滬等情已紀本報茲悉吳淞商埠警察局於前晚（二十七）接上海宮鎭守使拍來電話云齊督即於本日晚間十一時抵淞着令預備保護云云警局接電話後一面轉知鹽捕營黃圑長一面派令巡士兩名前往砲臺灣江邊碼頭等候至十時餘溫交涉員世珍·劉參謀長玉河·及督署劉參謀等均乘坐汽車至砲臺灣海濱旅館守候至昨日午後二時猶未見澄平輪抵淞温交涉員後接電報謂齊督凖於下午六時抵淞並在砲臺灣登岸乘坐汽車赴滬等云故滬埠各機關均派有偵探到淞調查法總捕房政事部探員王永魁·英總捕房西探某與華探曹星福等均乘坐汽車蒞淞守候海濱旅館門口共停有大號汽車七輛吳淞緝私營等各機關均派員前往砲臺灣迎候至六時許尙未見齊督抵淞據官場中云須於晚間方可抵淞云 
[奉軍先鋒隊抵浦口訊]  
　　昨據交通界南京消息奉軍先鋒隊已於昨午（二十八）開抵浦口一列車約一營内有俄兵兩連其大部分列車均集中臨城徐州間候命進行 
[津浦路被兵車塞阻]  
　　滬寗滬杭甬二路車務處昨日（二十八日）接津浦路來電云該路在兗州府車站之南及韓莊車站之北有大批奉軍乘專車南下聚集臨天滕縣等車站致軌道被車輛塞阻因此第三次第四次尋常客車不能通行滬寗路局於昨日（二十八日）下午十時起聯票仍未出售 
　　又訊昨日（二十八）滬寗路局據津浦路電告奉軍多數兵車阻塞於濟南之南路線因之被滯致三四兩次津浦直逹快車今日仍不能開行天津濟南間仍能通行其徐浦客車今日亦停駛遇必要時即當開駛云云當經車務處通電各站依然停售聯票 
[盧永祥已抵蚌埠訊]  
　　中外通訊社云據外人方面電訊盧永祥隨奉兵後南下儉（二十八）下午四時抵蚌埠與王撮唐晤商後即南下云 
[閘北保衛圑丁暗投第四師]  
　　前夜携械去者三百餘人 
　　閘北保衛圑前於江浙戰事告終後收編第六混成旅二圑三營之散兵爲保衛圑丁分防閘北虹鎭等處茲因受陳樂山運動於昨（二十八）晨四時由第二聯隊長張步印率同所部三百餘人携帶槍械服裝星夜開拔他去惟派駐虹鎭閣老殿之兵士四排甫於昨日午後他適嗣經總董沈聯芳·圑總王彬彦查知立即電呈軍政各官廳文曰浙江孫馨帥·南京韓督辦·上海張護軍使·宮鎭守使·川沙劉司令·上海李縣長·寳山馮縣長·鈞鑒儉晨據報本圑前收編散兵爲圑丁分防閘北鄰區虹鎭眞茹劉行江灣潭子灣等處約共三百餘名均於感夜四時由第二聯隊長張步印率同身着本圑制服携帶槍械全數開拔不知所適查該聯隊長係前第六混成旅第二圑第三營營長該散兵即爲所部除正在偵查該兵等去向續呈詳報並另派圑丁分往以上各處塡防外謹先電聞上寳兩縣閘北保衛圑總董沈鏞·圑總王楝·叩儉該圑因虹鎭等處自該兵等走後防務薄弱當飛調第一聯隊圑丁分往塡防㈠令調駐紮大塲第三隊隊長王東率所部塡防裴家橋慈善圑另橃排長一員目丁一班駐防林家花園又一班駐防金陵路梅園路口以重防務㈡令調第一隊駐紥指江廟排長楊法武率所部赴虹鎭塡防㈢通令所屬遵照現該圑保衛實力尙餘第一聯隊六百餘人前招圑丁一百四十餘人及各支圑補助圑義務圑員約五百人對於閘北防務尙足分佈其鄰區如殷行·大塲·等均已成立支圑募有義務圑員設防對於冬防期内可不受影響云 
[陳樂山接收第四師之眞象]  
　　公平通信社云孫傳芳對陳樂山接收第四師事異當憤恨昨已通電攻訐至陳此次南下是否受有中央命令頗屬疑問外間傳聞亦人言不一本社（公平）多方剌探昨得盧永祥新派來滬之某君所談此較尙覺可信特錄如下陳樂山自松滬事敗後嘉帥對之頗不懌陳到京見段大受申斥退出後託某要人説項請自贖段謂渠可回南自辦辦有成效我必承認陳即匆匆到滬召集舊部進行接收手續諸事就緒突然赴松就職一面飛電分别報告執政府曁盧宣撫使一面布置防務與張允明·宮邦鐸等事前均有相當接洽云 
[楊化昭到滬]  
　　中外通訊社云楊化晤於昨日下午五時許由津乘日輪到滬寓法租界杜美路𠼫有重要任命 
[張一麐冷遹抵滬]  
　　蘇紳張一麐冷遹以蘇省問題晋京並阻奉軍南下茲悉張冷業於昨午抵滬聞小住即須赴寗云 
[許世英代表來滬]  
　　許世英主持善後會議正徵求海内名人意見特派代表楊少彭來滬徵求某要人意見云 
[扣留孫械案仍未解决]  
　　江大輪暫泊候命 
　　孫傳芳運械被扣案昨日仍未争决北京方面致税司及海關監督之電仍未到滬聞交涉員陳世光將出爲調停至江大輪船則仍泊金利源碼頭聽候解决云 
　　浙孫此次由漢陽兵工廠訂購槍械運滬轉浙詎爲商界偵知要求本埠當道扣留以免助長亂源截至昨日海關税務司尙未得有税務處轉來扣留電令故該軍火仍存江大輪上該輪亦未能開駛昨日廳方面辦理此事之手續如下江海關監督兼交涉員陳致松滬護軍使張允明函云敬肅者江大輪軍械事昨經函陳計邀察覧頃奉財政總長李咸電開浙軍火押回漢口中途變遷殊爲危險萬望力商税司繳存關棧仍候中央命令處置以臻妥善希將辦理情形電復爲盼等因奉此相應函陳貴護軍使敬祈察核賜復云 
　　遠東通訊社云滬人扣留浙孫運械一案一再交涉並無具體辦法昨日因係星期日海關停止辦公無人負責接洽又以總商會亦不辦公故此案仍在停滯中惟各公圑昨日雖無正式集議然各代表仍作一度磋商羣情甚爲憤激對於賴税務司主張退還原運之處一節絶對認爲不可行之事當此軍事復興之際軍械關係尤爲主要萬一落於浙孫之手爲害何堪設想故非將其扣留不可並擬今日仍推三代表與賴税務司嚴重交涉如不得要領各圑體到會代表將齊赴海關監督請求扣留江大輪在此案未解决前决不令其開駛出口並擬函請滬上各公圑起而一致力爭云 
[鄂蕭代表來滬之任务]  
　　爲被扣軍械事 
　　蕭縣南因運浙軍火被扣昨特派代表王運孚蔡紹忠來滬與某當局接洽一切本擬面謁孫傳芳嗣因滬杭車已斷遂中止赴杭王蔡二人現住南京路某旅社日内將乘滬寗車赴寗與韓國鈞有所接洽然後回漢復命云 
[蘇農會徐灜之來電]  
　　請蘇人歴　結助韓 
　　江蘇省農會徐灜昨有代電兩通到滬文云㈠各報館轉蘇省各法圑曁省外父老昆季均鑒灜於赴津前曾與袁觀老等同謁韓兼督辦督辦謂各位返後應與蘇人實力援助萬不可將我抬在火坑而在外唱高調思之實堪痛心今聞前齊督已於今晨三時乘兵艦赴滬矣在此旬日中形勢險惡筆難形容今韓兼督辦已往督署辦公善後各事行將開始凡我蘇人均當圑結一致予督辦以助力以期貫澈蘇人治蘇主張萬勿仍蹈一盤散沙再入浩刦漩渦灜謹丸頓以奉禱江蘇省農會副會長徐灜叩感㈡各報館轉蘇省各法圑曁省外父老昆季均鑒頃電天津文曰天津盧宣撫使勛鑒急哿奉謁承示赤誠敬佩齊督已於今晨赴滬乞止大軍南下爲禱等語合電奉聞江蘇省農會副會長徐灜叩感　 
[龍華一帶加嚴防衛]  
　　每晚八時後禁止行人 
　　松滬護軍使張允明因地方治安關係於前晚特令所屬旅圑營長於第晚八時後加嚴防衛龍華一帶駐兵均發口令並派武裝軍士四出梭巡阻止行人交通至天明始收隊准許行人往還云 
[王固磐移駐閘北後之消息]  
　　屬下各部人員暫不更動　 
　　淞滬警廳長王固磐借五區警署復任已誌昨報茲悉王君對於屬下内外部人員主張暫不更動但廳内各科職員有一部份爲服從省長命令維持中央威信起見擁護王廳長亦有一部份爲感情作用擁護杜廳長者意見尙不一致故至昨日下午廳内各科尙未遷來閘北王君亦未另下新委任狀所有閘北辦公處司法科偵緝隊二機關仍在原處嗣後如有緊要案件該科不能辦理者仍照舊解往南廳訊辦云 
[建議南北分設兩警廳之所聞]  
　　前淞滬警察廳長王固磐因杜金釗廳長延不交卸印信是以在閘北五區總署設立警廳辦公已紀本報茲悉此事連日已據警界重要人員往返熟商聞擬照民國二年間已故前崔鳳舞·徐國樑兩廳長在時劃分南北兩廳任務辦理現在亦劃分南北兩廳其所屬一·二·三·三區所屬各署歸南廳杜廳長四五及吳淞商埠警局三區所屬各署歸北廳王廳長責任辦理但王廳長尙未滿意云 
[外艦赴寧保護僑民]  
　　自齊燮元來滬後寗垣謡言頗熾日美英雖泊有軍艦三艘在寗保護各該國僑民但尙恐不週昨日上午十一點鐘日本又增派泊滬之利根號軍艦美國又增派泊滬之把他號軍艦開往云 
[滬寗路上行貨車昨已通行]  
　　滬寗路上行貨車已於昨（二十八）日起照常通行矣 
[全浙公會幹事會紀　催促罷孫]  
　　本埠全浙公會於昨日下午三時開幹事會商議時局問題到者三十餘人由褚輔成主席先報告謂松禾之間形勢已迫昨已急電段執政請予罷孫因時機迫促未及提出通過現在究應如何辦法請加討論經衆發言以浙人請求罷孫之電已發出不止一次現執政府尙無命令應去電質問一面對各法圑及浙一二兩師去電勸告當即推人起草議畢散會茲將已擬就之電錄下㈠北京段執政鈞鑒浙人呼籲去孫口瘏音曉政府迄不之理大有認賊作子之概乃孫添兵運械已非一次近復擅自興兵使地方重罹浩刼逆跡昭著猶欲優容是獎亂也爲地方計爲政府威信計均應即日罷免畀浙人驅賊之責迫切待命全浙公會叩勘㈡杭州省議會議長及商會敎育會農會各會長諸公鈞鑒吾浙不幸以首義而陷賊湖山蒙羞至今不拔凡有血氣咸思反正孫傳芳釜底游魂能有幾時吾浙人父老昆弟終必得見天日不謂噩耗傳來請公竟有助孫固位之舉匍匐陳詞曲盡媚態心勞日拙亦太不自愛矣據報載诸公之言若請勿加入漩渦若請保境安民若請勿起内閧若請中央勿下搗亂命令均非吾浙人所能言所宜言也而諸公有靦面目竟敢公然言之仰體憲意可謂無微不至矣夫孫傳芳寇浙者也吾浙人未能敵愾同仇滅此朝食已足引爲大感乃從而媚之相傳洪秀全入金陸之日江南秀士有頌堯舜而歌湯武者不能不歎二十四郡無一男子矣明知諸公身陷其中動作均不自由然彼示意而我不之理孫雖暴戾未必即加諸公以斧鉞也休矣諸公浙人顔面掃地盡矣尙祈速自懺悔爲反正後相見之地幸甚幸甚全浙公會勘 
[浙同鄉今日討論治安問題]  
　　在寗波同鄉會 
　　全浙公會等各浙屬旅滬公圑定於今日下午四時在寗波旅滬同鄉會開浙江旅滬各同鄉會聯席會議討論浙江治安問題及驅孫蓮動之入手辦法昨已遍發通知書云 
[譚延將入南昌之滬訊]  
　　林虎牽制計畫失敗 
　　國聞通信社云據本埠湘省某重要人得訊譚延　本人已到江西贛州所部魯　平湘軍已於二十一日攻下吉安現在樟樹方面方本仁頗有抵抗惟已無多實力譚軍日内可入南昌至林虎與方本仁確有勾結林曾派王都慶部由南安圖擾譚之後方經譚調韋冠英·朱掊德·兩部抵禦業被擊退林之大兵尙在河源等處方與洪兆麟交惡不肯過問贛事故林之牽制已不足慮云 
[皖圑體致段執政電]  
　　一再反對倪道烺 
　　安徽旅滬靑年自治會·皖和旅滬同鄉會等皖圑體昨日根據前（六日）日議案致電北京段執政反對倪道烺握皖政權原電如下 
　　北京段執政鈞鑒姜案要犯皖民公敵之倪道烺有何特長鈞座獨深器重皖人一再申訴竟不蒙鈞座俯納羣情惶惑百思莫解且倪道烺果屬賢良鈞座何不　置左右藉資臂助乃竟固拂民意任其居皖要津以與吾皖三千萬人民樹敵嗟東山再起期望正殷不圖　月以來安福餘威倪家凶燄又充滿我皖山淮水是鈞座有厚賜於皖人皖人不敢獨受鈞座之賜也敝會等素無成見祇以桑梓安全計不得不一再直陳倘不迅予覺悟則恐民九故轍不旋踵而又至矣臨電無任惶恐之至安徽旅滬靑年自治會·皖和旅滬同鄉會·皖事商榷會·等址七圑體公叩儉 
[商帮代表謁宮紀]  
　　上海商帮公會代表吳敏松·李卓侯·前謁張允明已見報端昨二代表復乘汽車於上午十時零五分向閘北鎭守使行轅出發旣抵署以名片進由號房引導至客廳當由王副官出見吳敏松首言「江浙戰禍吾商帮受損已巨現東南風雲復急請以民意爲重力維治安」王副官答「宮使適因事公出但諸君意思早在各報見過非常欽佩今撫帥已離寧宮使惟知尊重民意服從中央以保護商民維持治安爲天職」云云二代表乃辭出時已十一時許矣 
[旅滬商帮致段祺瑞電]  
　　請速制止孫陳軍事行動 
　　各省旅滬商帮聯合會昨爲孫陳備戰形勢危急恐重釀二次戰禍特致北京段電云急北京段執政鈞鑒東南戰禍商民痛深創鉅方待來蘇比聞松嘉間形勢嚴緊孫陳積極備戰二方相距不離十里戰禍迫在旦夕際茲年關伊邇何忍再苦吾蘇務乞速飭電制雙方軍事行動各回京原防以拯孑遺各省旅滬商帮聯合會叩儉 
[上海國民會議促成會消息]  
　　上海國民會議促成會昨日下午二時開第三次委員會到唐公憲·陳廣海·冷雋·林鈞·李成·沈尙平·兪秀松·郭伯和·朱企民·孫庸武·何德顯·郭景仁·邵力子·劉刀心·等十四人主席邵力子㈠總務委員郭景伯報告一演講隊已有寗紹台工商協會·南市工商學校·大夏新少年社·雲南靑年勵進社·亞東醫科大學·雕花工會·上海大學·藝術師範大學·女界國民會議促成會·中華靑年救國圑等四十餘圑體共組六十餘隊演講隊所用旗幟已制好演講大綱亦由總務處印發二前日代表大會議决各種通電已交由文書起草㈡討論全體大會問題一地點已决定兩處接洽後再通告二游行示威推唐豪郭景仁二君担任總指揮三主席决定趙南公君四請孫科·張繼·袁履登·葉楚傖·惲代英·等演講㈢大會特刋推冷雋君編輯㈣對於善後會議之表示一電中山先生堅持預備會議明白表示反對善後會議二通電全國一致力爭預備會議主張取消善後會議㈤再電各省徵求對於全國國民會議促成會之意見㈥派定宣傳員無錫董亦湘·糜文溶六合王紹虞·王立權紹興周萼芳松陽徐江左南匯川沙林鈞㈦臨時動議致函本埠各學校圑體凖赴全體大會備函各委員請未加入之各圑體從速加入致函全國學生總會請通告全國各校學生在寒假中盡力爲國民會議宣傳編輯小册子詳細解釋國民會議之眞意及吾人所要求之國民會議限十日内先出一種第一種請邵力子君編輯 
[國民會議協商會昨日成立]  
　　宣布簡章二十條 
　　昨日下午二時二十一圑體發起之國民會議協商會假山東路商聯會開成昌會通過簡章舉定宣言起草員公推曾琦主席楊春綠喩冒之紀錄首由主席致詞謂國民會議之在今日爲解决國是最適當之辦法凡屬國民莫不渴望其早日成立以國民之眞意解决一切俾得共享昇平各圑體事前籌備已逹二旬今日得告成立應先討論章程以定基礎言次即將草章逐條付 
 
 

Page 14

 
 
1;第一萬八千六百二十二號;中華民國十三年
西曆一千九百二十四年十二月二十九號
星期一 * *議經衆討論有疑點之處由原起草員何世𣗼解釋再加修改三讀通過畢公舉曾琦爲宣言起草員并定本星期六乃假原所開選舉大會茲將章程錄下 
　　上海國民會議協商會簡章草案（第一章）定名㈠本會定名爲上海國民會議協商會（第二章）宗旨㈡本會以聯絡全國各圑體協商國民自動的召集國民會議解决國是實行民治爲宗旨（第三章）會員㈢本會之會員以圑體爲單位凡合於下列各欵之圑體贊成本會宗旨經本會審查合格者皆得爲本會會員（甲）有會章會所及會員者（乙）有相當之歴史及成績者（第四章）組織與職權㈣本會由各圑體派代表一人組織代表大會爲本會最高機關㈤代表大會之職權如下議决本會進行方針發表本會宣言選舉本會執行委員及審查委員議决本會預算决算議决本會經費之募集監督執行委員會所執行一切事務議决其他一切重大事務㈥代表大會之主席及書記由出席代表臨時推定㈦代表本會設審查委員會委員五人由代表大會用雙記名速記法投票選舉之㈧審查委員之職權如下審查要求加入本會之圑體是否合格審查已加入本會之圑體而有疑義者審查代表大會年委託審查事務㈨本會設執行委員會執行委員十五人由代表大會用雙記名速記法投票選舉之㈩執行委員會之職權如下執行代表大會一切通過議案處理一切次要事務聘定或辭退幹事編造本會預算决算監督指揮幹事部一切進行事宜㈩㈠執行委員會附設幹事部幹事部設下列各科文牘交際會計宣傳庶務㈩㈡各科設主任一人副主任一人由執行委員互選之幹事若干人由執行委員會聘任之㈩㈢代表大會議事細則審查委員會執行委員會幹事部辦事細則均另定（第五章）會期及法定人數㈩㈣代表大會分常會臨時會兩種常會於每月之最後星期日開會一次臨時會由執行委員會臨時召集之㈩㈤代表大會開會以全體會員三分之一爲法定人數㈩㈥執行委員會每星期開會一次如有特别事故時得由執行委員四分之一之同意臨時召集會議㈩㈦執行委員會開會以過半數爲法定人數（第六章）會費㈩㈧加入本會之圑體須納二元以上之入會費特别費臨時募集之（第七章）附則㈩㈨本章程須修改時得由出席大會代表一分一以上之提議三分之二以上之通過修改之㈡㈩本章程經大會通過後施行 
[昨日律師公會之評議會]  
　　討論會員國籍問題 
　　上海律師公會因會員詹紀鳳·沈時復·黃煥昇·黃匡一·李時蕊·等於上星期提案認該會會員陳志剛之國籍問題有違犯刑律特於昨日午後三時召集評議會議同時並函知提案人等到會陳述意見提案人詹紀鳳·李時蕊等均經到會並有會員陳光弼向會審公堂抄出陳志剛自已供述曾入智利國籍之紀錄並查閲修正國籍公法施行細則及刑律第二百四十一條原文提案人等根據上項法條研究以外國人冒充中國人向政府請領證書之行爲根本違犯刑律第二百四十一條僞造文書罪其行爲應根本無效請求公會酌量辦理經各評議員討論結果認爲陳志剛在會審公堂所供如果屬實即應撤消其律師資格無研究之餘地茲爲格外審愼起見應由公會通知陳會員將李會員等之提案及陳光弼會員抄錄證據繕寫副本送交陳志剛囑於四日内提出反證定本星期日再行開會决定議畢散會 
[全國女界聯合會之應聲]  
　　江西女界聯合會覆電 
　　上海女界聯合會及女校運動同盟會等發起全國女界聯合會等情已載本報該會昨得江西女界聯合會覆電云上海全國女界聯合會籌備處執事先生鈞鑒民國肇造已十三週政亂紛爭連年不息邇者馮師返旆段氏執政開和平之先導放一線之光明然國是前途端資羣力全民政治實賴同胞今先生等發起全國女界聯合會意圖使全國女界各圑體聯絡一致再推代表赴京參與國民會議解决國是力爭人權主張正大實合吾心敝會自民八倡立以來對於社會事務莫不力謀改進用特函請加入藉附驥尾至於如何組織每圑體須派代表若干行期何日統希示覆俾策進行是爲至盼江西全省女界聯合會幹事長金士玨十二月二十七日發　 
[陳交涉員將分次拜謁各國領事]  
　　江海關監督兼特派江蘇交涉員陳世光自在新區交署接任關交兩署篆務後即照會駐滬領袖總領事兼各國總正領事等去後迄今旬餘各領已先後照復昨聞陳交涉員已訂定星期一（今日）上午十時起挨次拜謁法國·丹國·英國·德國·蘇聯·日斯巴奥國·等總正領事已去函知照矣 
[反對電話加價消息彙誌]  
　　各圑體續開會議 
　　東南通信社云電話加價一事昨日有華人旅館業中人至公司詢問實情公司辦事人允以用户名義訂合同但各同業仍不願更改名義又本埠南北報關同業公會以電話加價關係營業甚鉅且近來該業受戰事營業大減故再函請上海總商會請聯絡各業一致反對總商會彙集各種反對函件請華洋德律風公同取消該公司置之不復又上海旅菜茶各同業聯合會於昨日下午五時開執行委員會到林壽山等四十餘人討論各案如下㈠致電話公司公函蓋章分（甲）英租界（乙）法租界）丙）美租界等三處由本會公推各同業代表分役前往接洽㈢停用電話自一月一日起如公司方面不能諒解則由本會根據大會公同議决一律停止通電㈢致德律風公司之聯名公函在一月一日以前發出遂散會 
　　法租界商業聯合會因反對電話加價事特於昨日午後二時開會集議到者十餘人由會長主席報告電話加價一事現距實行之期已廹該公司尙無切實表示若不急籌對付殊無以慰各用户託付之厚意本會自致函法公董局後亦無覆示擬推代表至法公董局請示以便面呈一切經衆討論之下當塲推舉葉貺辰·顔芹香·陳松韻·張梅庵·等四人爲代表並携帶各用户反對加價之意見書及報章所載之各公圑公意一束即日與法公董局磋商取消加價各種辦法議至四時許散會　　　　 
[總商會請北工巡局取締運垃圾船]  
　　俾免吳淞江旋浚旋淤 
　　閘北工巡捐局接上海總商會函云工部局運載垃圾船隻行經蘇州河一帶任意傾棄以致河身隨浚隨淤船隻航行受其影響曾由吳淞江水利工程局陳前局長迭次商請江蘇交涉公署向工部局交涉取締有案同時並據該工程局報告謂閘北地方亦有垃圾向河中運卸因其肥料較多常有農民載去肥田惟於裝運時由農民隨時檢出瓦礫碎鐵不能肥田之物棄置他船據稱移往空地堆積流弊甚多又在南梅園路口垃圾碼頭任意淤墊河道工巡捐局並未過問當時曾由水利局開過三次並向工巡捐局節次籌商亦無切實辦法至今淤墊如故等語查吳淞江下游出浦一段爲商貨流通要道關係甚鉅惟以淤淺過甚平日航行旣有梗塞之虞一屆冬令遂致迭次發生擠船情事省中雖設有吳淞江水利工程局撥欵興修而以上述種種原因旋修旋淤勞而寡效鉅萬工本幾成虚擲殊堪太息現在該河自新閘橋東至出浦一段因省欵格於預算未能兼顧乃由上海商家會同沿江八縣地方各法圑自籌鉅欵組織水利協會委託原有之吳淞江水利工程局繼續興修業於本年八月十日實行開挖查此次各商家艱難羅掘籌欵興修原冀其功歸實濟欵不虚縻以便商貨暢通無阻如果仍蹈旋浚旋淤之故轍敝會受商人之委託何以自解即商人亦詎肯甘心除工部局垃圾船隻另由敝會函請交涉公署轉向籌商取締外所有貴局方面運卸垃圾船隻應請責成夫頭遇有不能肥田之垃圾一律運出黃浦不許沿河傾棄堆積敝會並當函請新閘水巡隊就近取締以輔貴局稽察所不及至垃圾碼頭一項應請貴局倣照工部局辦法每年開挖二次以免淤塞而利交通否則但有運卸不加開挖勢必阻礙河身正人必先正已方足以免外人訾議與工部局交涉取締垃圾亦屬易於商辦相應函請貴局察照施行並希見復是荷 
[克字軍往石運乾家搜土未獲續聞]  
　　上海總商會會董石運乾家前日被克字軍以搜查烟土爲名前往搜查紛擾拘去車夫一名經石氏家屬函請寗波旅滬同鄉會主張公道等情曾誌昨報事後經石之子石人驥致函上海縣議事會請持公論以雪寃抑其函云敬啓者竊人驥家居本邑中區老縣基路慶安坊三號禍緣今日淸晨六時餘忽有大隊軍人乘裝貨大汽車五輛而來約百五十餘人内雜有便衣偵探三十餘人圍住居屋前後附近道路斷絶交通以搜土爲由破門而入當將鐵門損壞墻亦受損入内後先嚇禁聲張脅止家人行動全副武裝如臨大敵如捕盜匪時家父運乾任職北京勸業銀行副行長駐京時多此次適京總行開臨時股東會因公赴京而姊妹等又多就學在外家中僅母氏幼妹及車夫男僕女僕等五六人人口亦少一時中庭前後門屋頂均密集軍隊擎槍環立該軍人臂上均繞有紅布克字臂章查詢者先詰問男僕錫昌土藏何處答曰未有繼以敲打致手臂受傷每室内逐物搜查傾筐倒篋馴至狼藉結果損壞衣箱三只器皿不少家人驚悸紛亂之餘究損失若干一時尙難檢點淸楚當第一次查檢後因未有土復令同來之眼線三人爲第二次之搜檢如是紛亂之搜查逹二次經三小時之久而土竟一無所得此項軍隊逐一閧揚長而去當場被帶去車夫阿二一人如此靑天白日幾成黑暗世界徒使無辜居民抱莫須有受辱無謂驚嚇失居住自由喪法律之保障究因何罪而至此殊難索解即名譽上亦損失不貲因思貴會爲全邑人民代表今居民並不違犯軍法無端受屈於軍人而喪失名譽財物者果應如何以善其後而不使他家再受同一之驚惶屈辱敢請主持公道代爲呼籲官廳務使澈底查究懲治以誣報者反坐之罪並懇省釋車夫阿二以保善良而雪寃抑不勝企禱之至 
　　　又一訪員報告云縣基路慶安坊商會董事兼北京勸業銀行行長石運乾家被克字軍入内搜查並將包車夫姜阿二擄去各情已紀昨報茲悉該車夫姜阿二業已釋回石姓眷屬除報告寗波同鄉會函請嚴究外一面由石姓家人由滬發電往北京報告石運乾呈請查辦又據軍界消息前日上午八時克字軍稽查巡行至城内老縣基地方有眼線王叔賢·王仁霖·徐金榮·陳來標董建侯等報告慶安坊第二家石運乾家藏有違禁物品及大宗烟土請求前往檢查伊等情願以身家作保該稽查等信以爲眞當遣稽查數人帶軍士數名隨同前往搜查當搜獲烟槍烟燈烟膏數事伹無其他違禁物該稽查等檢查完畢於臨去時請該宅主人等搜檢各稽查及軍士等身上除携去烟燈等件外並未携帶絲毫物品經女主人承認滿意始行歸去聞報告人王叔賢與石運乾家素有仇隙故此次挾嫌誣告事後經違禁物品查緝處步處長廉得其情頗爲震怒已將報告人等交軍法課嚴訊治罪云 
　　東南通信社云城内老縣基石運乾君住宅被克字軍闢門而進搜索烟土歴二時許毫無所獲强拉石宅車夫而去一案已載昨報昨日下午寧波旅滬同鄉會會長虞洽卿君特往龍華會晤張護軍使報告詳情張氏云對於此案事前並未知覺及見報後立即查辦知是違禁物品稽查處因於前日夜間得有報告謂城内老縣基石宅到有大批軍火及私藏烟土情事請速去搜查該處得報後即會同敝軍帶領報告人前往搜查事後始知揑報致累及居民治安敗壞本軍名譽殊屬可恨已將該處辦事員及報告人嚴行懲辦以禁效尤至帶來之車夫姜阿二已立即釋放如石宅有種種損失可即開單前來本使如數賠償云云虞君認爲滿意遂興辭而出當向寗波同鄉會報告經過云 
[滬南德泰新錢莊被刦續誌]  
　　傷警傷勢頗重 
　　滬南外郎家橋北堍德泰新錢莊前日上午被盜匪四人侵入賬房間手提藤包並携賬簿託稱收賬以致刦去鈔票及現洋共計一千九百三十五元並開手鎗抗拒傷及崗警牛雲增之手臂腹部携贓脫逃經該管一區警署派警追拿未獲等情已誌昨報茲悉傷警牛雲增當時由老縣前紅十字會分會會員經過該處救護送醫院醫治後雖將槍珠鉗出而傷勢頗重昨日反見增劇熱度亦較前日爲高恐難免有生命之危險王署長昨日特派巡官前往醫院慰問將取出之白郎寗手槍槍珠兩粒帶回本署存查現該莊被刦後因年關伊邇商界送銀進出較繁是以函請王署長撥警一名在門口守護昨晨八時起已實行撥防至每晚十二時爲止云 
　　滬南東區商業聯合會爲南市德泰新錢莊白晝被刦鉅欵事昨致淞滬警察廳函云敬啓者昨日上午南市油車街敝會會員德泰新錢莊内突來持械匪徒四人搶去鈔票現洋一千九百餘元臨行之時並取槍傷追捕警士揚長而去聞悉之下不勝惶駭查東區一帶素稱安謐前在軍事期間賴各警區官佐協力維持地方匕鬯無驚商民感頌至今未已現値冬防吃緊忽於白晝閙市之間發生此等巨案不免引起市面恐慌深恐不法之徒踵起效尤前途不堪設想此次在逃各匪務祈鈞廳飭屬嚴緝務獲懲治并祈通令各屬加派守望崗警一律荷鎗實彈嚴加戒備庶免臨晤措手不及以衛閭閻而厚防務至該受傷警士忠於職守奮不顧身實堪欽佩傷勢不知有無危險同人尤深懸念除另推代表前往慰問外肅佈區仰懇鑒察施行爲荷此致淞滬警察廳滬南東區商業聯合會謹啓 
[厦門路殺人越貨案四誌]  
　　張子龍死後之撫卹 
　　厦門路榮壽里管弄之常熟人張子龍因隨房東收取房租被盜將租洋搶去並遭開槍擊死經公共公廨騐明飭屍屬棺殮緝兇究辦等情已三誌本報茲悉死者共有三子前日到案具結領户之張根興居長年二十四歲成衣爲業張子龍看守該里弄堂迄已七年人極誠實此次因不肯將所携之貯洋袋任盜搶刦致被兇盜開槍擊斃可謂忠於其主故經租該房産之潤業公司對於其身後一切如衣衾棺木運柩回籍安葬等費用均允出資给屍屬辦理此外並再酌予撫卹二三百金其管弄一役亦决由張根興接充如此措置死者當可瞑目矣 
[已解護軍使署重犯動來租界]  
　　據供因被選赴寗當兵遣散來滬 
　　總巡捕房特别機關華探目姚阿生·包探魏金福·日前因事經過閘北胡家木橋見江北人王亦明在途行走姚等以王昔在租界迭犯命盜重案業由公共公廨判解龍華護軍使署按律懲辦何故忽又釋出因鳴警將王拿獲提回捕房詢以被釋原由據王稱本年十月初十第四旅向護軍使署牢内挑選曾服兵役之案犯送往南京當兵共選得十五名我亦在内赴寗之後旋被遣散遂於十一月十一來滬等語前日特别西探長壳羅香與魏包探將王解廨王供與前同經陸襄讞商之美領貝君判令押候解送内地官廳懲辦並函致護軍使署軍法課查究 
[法治協進會常會紀]  
　　法治協進會於昨日午後三時在烟業公所開第三十三次常會到者張飛熊·兪祖芬·樊炳熙·黃文鎬·張家鎭·龔同元程邦逹　·等十八人輪推張飛熊爲主席茲將提議各案如下㈠黃文鎬提議浙孫鄂蕭聯結運械請制止案當經議决電請段執政制止即推張飛熊起算（原電錄後）㈡聲請懲治賄選議員案議决一致贊成㈢本會每次開會集議到會人數過少不足法數如何救濟議决通函各會員徵求辦法㈣兪祖芬提議廢　止約法問題嗣因時已五下不及提議留俟下届常會再議遂即散會 
　　附致北京段執政電北京段執政鈞鑒蕭孫聯結運械用意叵測對於政府爲違抗對於人民爲公敵上海公圑同深反對總商會雖奉我公復電已飭扣留而海關税所未聞奉有專電究應如何制止時機急迫乞迅電飭遵上海法治協進會叩勘 
[市議會昨開選舉會未成]  
　　改明日再行開會 
　　上海市議事會原定二十八日（即昨日）下午二時開選舉會選舉董事會半數名譽董事六人昨日届期因到者不足法定人數未能開會故改期於本星期二（即三十日）下午二時再行開會另發通告通知各董事一體知照云 
[法華鄉議會冬季常會議决案]  
　　法華鄉議事會議長沈志耕依照市鄉制於前日召集各議員開冬季常會三天均足法定人數所有議决案件錄下一件開浚李縱涇案議决於本年冬季築壩開工河工經費在鄉公所公欵項下動支一件籌辦法華鎭保衛圑經費案議决先撥開辦經費一千元動支本鄉公欵應發圑丁月餉就地籌募一件西人越界築路案議决移咨董佐延請律師直接交涉一件改築法華鎭木橋案議决移咨董佐照案執行一件追認鄉公所兵災損失費案交財政股審查 
[縣商會昨日討論會長辭職問題]  
　　議决准許正會長請假：：推聞蘭亭爲臨時代表 
　　上海縣商會昨日因正會長姚曾綬懇請辭職問題特開全體會董臨時特别大會議到會董沈景周·姚伯棠·朱吟江·傅佐蘅·顧馨一·沈潤挹·王伯塤·瞿鶴鳴·馬驥良·聞蘭亭·莫子經等·首由會長執告開會宗旨畢並提出辭職書一件（原文附後）以會長任期早滿應聲明辭職請由副會長姚慕蓮君代行職務惟姚慕蓮副會長亦於同時提出一函聲明因就醫離滬先行請假云云各會董僉以時局尙在恐慌商業益形凋敝全體主張慰留惟有從速籌備選舉選出會董會長繼續任事而桃紫若會長仍再三懇允辭職乃由各會董詳細討論遂議定正副會長准其請假另行公推在席之會董聞蘭亭君爲商會臨時代表一面當籌備選舉事宜以維會務云云議畢已逾七時當即散會茲錄姚紫若會長辭職原函如下 
　　敬啓者曾綬猥以菲材忝領商會媿乏建樹四載於茲茲賴同人贊襄幸免隕越惟自江浙釁起事前旣呼籲和平力竭無效臨時則商市　徒俶擾萬端各商旅交通之梗阻强拉夫船之呼訴水陸捐税之繁滋交涉爲疲又如舉辦平糶接濟難民籌辦保衛商墊警餉幸賴衆擎藉維治安諄勸借資心力交瘁迨至戰停散軍雲集危險萬分禍急燃眉明知商業因疲然爲維持地方計不是不力圖救濟迭與總商會各圑體分籌給養編遣各費以策安全雖云勞費無等猶屬暫時供支方冀永靖烽烟商界漸期恢復乃客軍至滬一再索借軍需累月墊購米麵長此供億商力何支近復時局屢變謡諑繁興警餉前欠不償茲復向會告貸際此時艱商界則以勢成涸轍不堪再勝誅求當軸則以需用孔殷仍復稱貸不已外無以資應付内無以慰商民曾綬任職商會責在保商徒憫商艱莫紓商困負疚何窮惶悚無地前以連任將滿依據部章開會預籌改選辱荷同人責勉展緩半年鄙人當時未敢同意實慚綆短萬難勝任旣已補救無方即應辭職思過况復部章具在何敢戀棧貽譏惟有照章聲請副會長代行職務籌備改選期後來之賢能以補予所未逮掬誠通告此上上海縣商會諸會黃先生公鑒姚曾綬謹啓十二月二十八日 
[全國紙烟税新督辦定期接事]  
　　十四年一月一日 
　　全國紙烟税督辦汪瑞闓抗令不允移交由執政政府電促松滬護軍使迅將汪解京等情已誌昨報茲悉汪氏現已允於本月三十一日移交與新任督辦陶瑗接任聞陶氏允於民國十四年一月一日接事云 
[兵災各縣善後聯合會昨日開會]  
　　兵災各縣善後聯合會昨日下午二時在同仁輔元分堂開會到有寳山袁觀瀾·嘉定黃允之·宜興周七梧·靑浦倪祝華·黃咸澤·松江陸規亮·太倉朱愷儔·許九疇·由袁觀瀾主席報告此次赴津與盧永祥接洽勿帶兵南下情形議决事件㈠分派捐到振欵案議决仍照上兩屆分派棉衣標凖分率㈡袁觀瀾報告宜與兵災善後會交到李淸華來函請轉函第十九師發還被拉　二十餘口案議决由本會函請十九師宮師長查明撥還　該會第三次分配各縣棉衣件數如下嘉定太倉各九分每縣得三千三百六十六件寳山靑浦各七分每縣得二千六百十八件菎山松江上海宜興各五分每縣約一千八百七十件金山三分約一千一百二十二件奉賢一分約三百七十四件共計二萬零九百六十一件 
[滬杭路軌拆斷後運絲所受之影響]  
　　輯里絲改裝小輪運滬 
　　滬杭路軌被毁後駐滬輯里白絲號前以白絲經歐美銷路漸起迭電産地總號囑將前數週抛定之本月份期絲務儘陽暦月終迅速運滬俾於年内解交洋莊以資結束等情該總號已預備將大批絲經交裝火車運滬以期迅捷現因路軌被毁運輸停阻故駐滬聯號昨已急電總號囑將前項期絲改裝貨船仍雇小輪趕運來滬以便依期交解收欵而免延誤云 
[火警不割電綫之函請交涉]  
　　閘北一叚救火會致聯合會函 
　　閘北一叚救火會昨因商辦水電公司每遇火警延不派人至火塲剪割電線一事特致救火聯合會函云逕啓者查火場電線被燒下斷不特有走電之虞抑且觸及人身有關生命危險前經貴會一再函請辦水電公司仿照租界辦法遇有火警由公司派人馳往剪割業經該公司函復准辦在案詎意昨晚共和路海昌路口之火警焚及電線時仍未見該公司派人到塲剪割當經敝會先用電話通知又拒而不接繼又派人馳報據稱無人可派一味推諉以致往返多時線竟燒斷幸救火人員留心趨避始未發生危險查海昌路與該公司近在咫尺一再馳報彼竟置不聞問險遭不測殊屬延誤若不嚴詞質問後患何堪設想事關火政相應函請貴會查照迅予交涉務使遇警照辦而免危險至紉公誼云 
[日總領事昨日離滬]  
　　駐滬日總領事矢田七太郎昨日乘長崎丸郵船赴長崎考察新設中日各聯絡機關之設備等預定十日返滬公務由副領事暫代云 
[上海學生聯合會委員會紀]  
　　上海學生聯合會執行委員會委員已於前日代表大會上選舉南洋·上大·法大·南方·春申·兩江·亞東·同文·大夏·九校學生會昨日假全國學生總會開第一次委員會出席者冷雋（法大）黃逹平（兩江）方聞（南方）楊行知（春申）湯又銘（亞東）劉一淸（上大）沈道叔（同文）鐘森榮（南洋）王汝林（大夏）㈠由劉一淸報告代表大會議案及向舊職員交涉情形㈡分配職務照章互推結果（主任）南洋（文書）大夏·上大（交際）同文·亞東（編輯）法大南方（庶務）春申·兩江㈢通過對時局宣言及該會改組宣言對段孫通電㈣選舉出席全國學生總會委員案鍾森榮當選鍾君以事忙向大會辭職公决以次多數對一淸充任六（ 
時許始散會 
[總商會代索川商積欠絲欵]  
　　上海總商會昨電重慶商會日本埠益昌祥被重慶保慶生絲號積欠歴墊貨欵一萬二千七百二十二兩有奇延不淸償關係商業習慣及川帮信用甚鉅電懇貴會援助速邀保慶生號東益昌祥駐渝代表怡和渝行韓培康令查帳據務飭迅速淸償至深企禱 
[總商會介紹錢業夥往安東索欵]  
　　　上海總商會接錢業公會來函云據同業元盛莊等函稱烟台帮泰成東絲號在滬設莊多年本年上月秒擱淺欠莊等銀二萬八千三百十八兩一錢二分二釐向該莊駐滬莊客于潤生追索無着該號股東宮傑臣·宋雙亭等均家道殷實在安東置有纊房現推汪俠卿·徐稚生·二代表前往面索請貴會備函介紹轉懇該處商會代表協助茲悉虞方二會長已允照辦 
[商總聯會通告新職員就職期]  
　　各路商界總聯合會新選之職員定於陽暦元旦午後二時假座寗波同鄉會四樓集會就職藉資圑拜而聯交歡該會昨函各當選人請屆時出席 
[古玩公會改選揭曉]  
　　上海古玩書畫金石珠玉公會於昨日上午九時在江西路會所舉行第三届改選開票到者七十餘人公推王漢良·馬少芝監察索厚之開票王一靑檢票共投到選票一百七十九紙當由金從仁·楊正斌·等輪流唱票馬子珊·楊麟軒等十二人分别紀錄結果當選之董事三十一人名單如下王漢良·馬少芝·徐耀先·魯子珊·洪蟬香·游筱溪·屠祥瑞·沈睦公·羅子嘉·王季生·戴有山·周蕙山·席少卿·李文卿·沈菊存·金廉保·沈銘卿·賴桂生·賈寶增·金從仁·金潤齋·管復初·索厚之·戴受之·楊德林·顧咸池·哈二松·楊麟軒·孫天然·羅光甫·李月秋·次並揭曉候補董事十二人决定三十日（即明日）複選正副會長曁各部職員下午二時聚餐三時散會 
[江淮旅滬同鄉開會紀]  
　　江淮旅滬同鄉會於昨日下午三時半開緊急會議到者顧竹軒卞海程·鄭緘三·劉毅夫·張瑞記·韋伯成·等二十餘人公推成爕春爲主席㈠討論閘北選舉市議員問題主席謂閘北市選調查處函送市議員調查單三百張到會際此自治恢復市選進行諸同鄉居於斯土者不下數萬人年納直接税地方税不知凡幾欲謀此後幸福則必致力市選一途諸公推調查員分投調查經衆討論議决推調查九人如下卞海程·鄭緘三·韋伯成·劉振球·劉毅夫·王保棧·呂毓齋·杜秀南·董來富·其進行手續及增請調查由被推之九人集議進行㈡籌議會所捐欵案主席謂本會會所將於本月初十日前後竣工原訂建築儲銀一萬五千五百餘元除收到捐欵五千餘并由顧竹軒先生被期墊出二千餘元外尙欠七千餘元現屆完工又値年殘應　共籌欵項以備淸付而會所内部一切布置亦至少需欵三千元方能組備形式云云劉毅夫主張先將未收捐欵設法收齊劉錦山等附議討論結果各隊欠繳捐欵四千餘元限陰暦十二月十五日以前繳淸不足另籌自初十日起由鄭緘三·劉毅夫·卞海程·成爕春·劉錦山·五人分投往收㈢報告賬目㈣劉毅夫提議文讀緘退庵辭職擬請丁振亞君擔任一致贊成議畢散會 
[杜金釗前晚在安樂宮宴客]  
　　淞滬警察廳廳長杜子欣自蒞任後本邑紳商各界咸往道賀而杜廳長連日因公務繁冗未及答拜故於前晚假法租界安樂宮設筵柬邀各紳商等宴叙聯絡感情是日各紳商到者甚衆並有浦東各洋棧大班洋人亦列席宴飲觥籌交錯盡歡而散 
[尙有本埠新聞轉入後頁]  
 
 

Page 15

 
 
1;第一萬八千六百二十二號;中華民國十三年
西曆一千九百二十四年十二月二十九號 星期一 * *本埠新聞二 
[新聞記者聯歡會紀]  
　　新聞記者聯歡會昨午在悦賓樓叙餐由第五組會員葛豫夫·陸以銘·李嵩生·汪英賓·四人主宴到會員二十餘人席次由戈公振報告㈠孫中山主開國民會議曾謂本會邀集全國報界推代表加入當時有以新聞界發表意見之機會甚多主不加入者此事本席擬在評議會提出討論以决可否而資答復㈡本會簿備新聞大學之計畫書業由起草員修改印刷徵求意見㈢商科·大夏·南方·三大學擬添新聞學系本會汪英賓君已代籌畫一切旋即散會 
[南區商聯會常會紀]  
　　昨日下午二時南區商業聯合會開常會到二十餘人由會長沈潤挹主席議决案如下㈠陳君亮提議請董家渡保衛圑在豐記碼頭及薛家浜一帶每夜巡行（决）照行㈠韓君提議常會禮拜日人多少暇請改每月第一禮拜二下午七時至九時（决）照行㈠保衛圑分駐有本會之内所有開支應由會内貼補（决）貼浦東公所每月洋四元五角㈠議初七日爲陽暦元旦舉行慶祝會（决）照行是日預備茶點及請來賓演説議畢散會 
[浦東區救火會前晚開歡迎會董會]  
　　浦東區救火會於前晚開歡迎會董會到者三區署長曾獻廷·總董劉志濤·陶步雲·陳桂春·王訓良·陸景雲·吳學成·邵德潤·等二十餘人於下午七時振鈴開會公推正會長汪薇舟主席報告開會宗旨次姜主任文德宣讀歡迎會董祝詞詞畢進以茶點次即散會當由會長主任等請會董駕移英美烟公司義務學校晚餐出會時全體會員恭送至學校待入席後諸會員排班立正行相見禮禮畢退會聚餐席間觥籌交錯至十時盡歡而散 
[徐家滙路萬隆醬園被刦]  
　　法新租界徐家滙路第四百二十五號萬隆醬園於前晚六點餘時來盜匪四人一擁而入袖出手槍嚇禁聲張當被在帳檯上搶去現洋二百餘元携洋而逸迨至偵探督察長黃金榮·督察員沈德福·特别機關探目任水揚·陳三林·徐新法·等聞悉趕來兜拿匪已遠　當即詢明面貎服色回稟捕頭諭令務獲究辦 
[浦東沈家弄北鄉之刦案]  
　　浦東沈家弄北鄉間吳家宅地方傅姓前夜三時許突來盜匪四五人各執器械操江北崇明等處口音撬門入室嚇禁聲張翻箱倒櫃刦去衣飾約二百餘金携贓逸去淸晨經事主據情投報該管警署請求飭緝 
[搜獲乘車帶械之三人]  
　　公共租界代理總巡張森君以冬防吃緊盜匪充斥特適飭各捕房捕頭每晚加派探捕四出梭巡檢查過往行人車輛前晚七句鐘後查獲私帶軍械者兩起一在福建路被老閘捕房探目黃潤甫·包探朱漢波·邵景範·周桂生·陸根生·等查見逮徐州人薛金標·山東人高蕙超·兩名該兩人當時皆乘黃包車薛帶手槍一支子彈五十一粒高身畔藏有手槍壳兩只一在新閘大沽路携 
械者係邇州人名劉明郎亦乘黃包車經過被特别機關包探魏金福查見抄出手槍一支子彈六粒該探等將以上三名及槍彈先後拘入捕房琖正着手調查若輩有無犯案以憑解送公共公廨訊辦 
[閘北火警焚斃人命案之傳訊]  
　　閘北海昌路鳳樂圑茶館下泰縣人趙昌盈所開之永義棺材店於二十六上午二時半起火延燒左右鄰焚斃二命已誌前報四區劉署長因趙在逃前日將茶館主劉金魁傳案訊間據供趙於今年二月間向民轉租樓下房屋開設棺材店保有火險至陰暦十一月被欠房且五個月計洋八十元屢討不還曾涉訟審判廳奉判每月拔還舊欠一月當庭和解在案詎至上月月底向收趙約初二日准付不料甚當晚夜深人靜之際突然放火民去婦於睡夢中驚醒匆遽逃命有親戚李長春所三十五歲及住居灶披内之皮匠學徒時福安年十五歲均慘遭焚斃現趙不知逃匿何處請求緝拿嚴辦等情又提當時崗警帶案之被害此鄰陳志高至案訊問據供起火時曾聞旬然一聲覺有硫磺氣味急起開窗探首觀望見該茶館屋頂已冒穿若火從樓下起斷無如是之快應請澈查眞相按律懲治云云奉判解科移檢廳核辦至李時二屍由家屬檢出時即自行收殮並未報騐云 
[眞茹紳商公贈曹家渡救火會匾額]  
　　眞茹紳商錢潤尊贊該鎭救火會等各圑體感謝前江浙戰爭時該鎭大火延燒市屋一百四十餘家幸由曹家流救火會督隊住救兩晝夜始行撲滅現已製就「救災恤鄰」文之匾額一方於昨日午後用軍樂一隊送往曹家渡救火會懸掛云 
[永木業公所追悼已故三董事]  
　　昨日上午九時水木業公所董事陳慶福·何紹庭·張繼光·項頌如·趙桂林·王皇蓀·陳磬裁·江葆眞·徐虎臣·呂蓮沅·王智榮·朱德新·陶全金·陳士範·樂俊堂·徐頌華·徐會城·桂蘭蓀·陳賡發·等發起追悼已故董事李國慶·忻東生·董成仁·三君到會者一百餘人公推總董陳慶福主席先由王筱堂報告已故三董事先後建設公所創辦水木工業醫院不辭勞瘁毅力進行捐募鉅欵熱心辦理今日同業工人得受斯惠三君之功績不少同人追思能不哀悼云云繼請來賓郎志濠演説略謂今觀貴公所工程建築雄壯醫院整理有條足見三位已故董事之功績當與魯先師共垂不朽並盼諸公繼續未竟之功以慰　　云云次公奠禮畢已十二時矣 
[綢緞大同行减價後營業之發逹]  
　　上海綢緞大同業南北市九家監於今歲時局之騒擾商業銷路備受困難故該局等於上月二十二日起公議實行冬季特别大减價三禮拜除减低價目外現屬主顧再照减價打九五折實行以來各局銷數均多不少聞此次减價内所有新花綢緞呢絨貨洋咸　眞削减門市營業最盛者推南京路老九綸·老九章·大盛大綸·及九江路老介福五家云 
[大世界展覧會剩貨廉售]  
　　大世界展覧會祇有今明兩日即須閉幕特將各櫃剩貨特别廉價脫售藉資收束並舉行全部男女藝員通班决賽以傳最後之勝利除原有四班聚串名劇名並加入名角客串及著名歌史方氏女演其生平絶作紡棉花此劇與衆不同以崑曲爲主參以京調生旦小曲時賦頗堪侻耳佐以四班旦角合演爭奇閙艶届時想必異常熱閙也 
[閘北普善山莊十一月份善舉報告]  
　　閘北普善山莊陰暦十一月份報告計收大柩九十三具小柩七百具檢骨四十八　施出空小棺三百○一具中醫院施診給藥二百七十二號西醫院施診給藥二千五百六十六號云 
[路斃男屍待認]  
　　新重慶路三祝里弄口之鐵栅門旁前日發現例斃男尸一具該尸年約五十餘歲身穿灰布棉長袍灰布棉褲内　白布短衫褲頭戴藍結緞小帽足穿洋　元色　　無標鞋黃色紮褲脚帶久未整容故領下有花白色短髭經巡捕查見報告捕房因派探查無尸屬故不詳死者姓名旋由捕頭命將尸身攝影存候招人辨認外即着該圖地保唐晉山代爲報堂領棺收殮矣 
[拐賣養媳案移地檢廳訊辦]  
　　虹口胡家木橋有王老四家養媳王桂英年已及笄尙未完姻今年夏暦月初九日被人拐失無踪一再偵查始知　張王氏誘出價賣與菜市街朱小四子家王偕見証張鴻祥投五區三分署稟控飭警將該氏拏獲訊押將桂英交到案聞剩事前日飭將一干人證移送地方檢察廳訊辦 
[婦人凌虐婢女之懲罰]  
　　住居大通路一千一百七十二號門牌之南京婦人莊張氏　將九歲婢女月英凌虐用針剌其皮膚並施毒打以致遍體鱗傷隣居楊昌生目擊此種慘酷行爲心不能平據情報告新閘捕房派探何正喜恊同西探於前日將氏及婢拘解公廨中西官訊明屬實判莊張氏押女所一月或易科罰金三十元月英送濟良所留養 
[誘姦賣娼之發落]  
　　松江婦人蔣李氏於日前由原籍來申借寓法新租界格洛克路某客棧内詎被茶房陳阿慶勾引成姦後將李氏押入陳王氏所開之妓院内爲娼事被法捕房包探劉友法查知將以上各人一併帶入捕房昨解法公堂請究先由捕頭稟明前情詰之蔣李氏供婦人實因貧苦無奈故來上海意欲帮傭致被陳阿慶押娼等語陳阿慶供認與李氏姘識後由民人薦至陳王氏處爲傭不知賣淫之事餘供支吾陳王氏供實係李氏自願爲娼不敢勒逼求宥聶　員商之法副領事葛君判陳阿慶押西牢三個月以儆陳王氏罰洋一百元充公蔣李氏送堂候家屬到案認領 
[控强行勒索證據不足]  
　　何紀發日前至法捕房報稱有素識之姚海生向民人强行勒索洋五百元否則欲將民人置之死地幸有朋友解勸給姚一百元支票兩紙始行了事惟民人心不甘服請求提究等語捕房得供飭探黃守謙前往將姚拘獲帶入捕房昨解法代堂請究先由何紀發投訴前情詰之姚海生供原告之親戚前在内地被人拆梢當由原告託民人設法將拆梢之人顧至租界拘解官廳訊辦是以由原告自願酬勞民人不敢强索請求盃察中西官判以原告所供證據不足將案注消 
[爭索喜封被毆受傷之糾葛]  
　　滬城石皮弄久興里瞿姓家昨有喜事親友畢集當有該里司屬張掌生向索喜封爭多論少激動親友之怒即有在滙豐銀行服務之胡壽德（即胡德壽）糾衆將張毆打傷在要害氣存一息即據候訊張則發送醫院醫治 
[旅館違章之罰緩]  
　　法租界小東門外袁公亮所聞之某旅館邇因不將旅客姓名籍貫登載循環簿有違定章事爲專查旅館西探特洛軒查知於昨日將袁傳知法公堂請究先　特西探稱被告曾經罰過數次此次復犯請爲訊核詰之袁公亮供認違章求宥中西官判袁罰洋七十五元充公如再故犯吊銷執照不貸 
[私質租來自由車之押儆]  
　　吳田成日前至法租界八仙橋嚴瑞福所開之脚踏車行内租得自由車一輛詎吳私行將車質當化用當由事主報告捕房飭探將吳拘獲吊出原贓昨解法公堂請究詰之吳供認私行質當不諱中西官判吳押二十一天以儆 
[私設燕子窠之拘究]  
　　揚州人張阿林在梧州路四百十一號門牌私設燕子窠容留劉阿五·周龍福·古明生·等開燈吃烟被探馬金生查悉稟明華副捕頭閔君協往將張等一干人拏獲連同烟具帶入捕房捕頭諭飭張管押其餘劉阿五等准各存洋保出着自投公堂候訊 
[私送烟泡與押犯之科罰]  
　　婦人張沈氏於前日以洋烟泡枚送至法新租界薛華立路西牢内給與押犯事爲管牢捕頭查知以張氏有違定章當即拘入捕房昨解法公堂請究先由捕頭上堂稟明前情詰之沈氏供認違章求宥中西判沈氏罰洋十元充公以儆 
[竊賊人贓並獲]  
　　婦人楊馬氏昨在文極司脫路五號門牌莫梅　家竊取銀水烟袋一只羊皮袍一件携贓而逃被包探李子榮查見將人贓拘入捕房捕頭諭飭轉送捕房管押候解廨請辦 
[誌謝]  
　　昨承中華書局惠贈第二九○期「英文週報」第一四三期「小朋友」各一册只新世界惠贈游劵二十紙誌此併謝 
公布欄 
[江蘇高等審判廳]  
　　民庭判决呂王氏與孫芝祥因航　　訟上訴一案（判决主文）上訴駁斥　三審訟費由上訴人負擔 
　　刑庭判决高檢官爲程叔明侵占上訴一案判决主文）原堂諭關於罪刑部分澈銷程叔明連續侵占業務上管有物之所爲處五等有期徒刑二月緩刑　三年訴訟費用由程叔明負擔　李營峰訴程叔明附帶民事上訴一案（判决主文）原堂諭關於附帶民事部分撤銷程叔明應償李營峰大洋三百四十二元五角八分三厘　陳宜家販賣鴉片烟　判一案（判决主文）本案初判核准　張吉英被訴盜賣房屋一案（判决主文）本案上訴駁斥　陳子林等被訴傷害一案（判决主文）原判關於緩刑一年之部分撤由陳子林緩刑三年其他部公之上訴駁斥訴訟費用由陳子林負擔　張克榮訴張吉英附帶私訴一案（判决主文）本案上訴駁斥　陳有生因意圖營利略誘上訴一案（判决主文）原判關於陳有生處刑部分撤銷陳有生共同意回營利略誘之所爲處四等有期徒刑一年六月褫奪公署全部終身未决期内關押日數准以二日折抵徒刑一日送女帖一紙没　其　上訴部分駁斥　　蓮江因强盜覆判一案（判决主文）本案初判核准　王朱氏　因輕微傷害覆判一案（判决主文）本案初判核准 
　民庭判决王繼普與羅俊南等因假扣押異議涉訟上訴一案（判决主文）上訴駁斥第二審訴訟費用由上訴人負擔　陸敎　　成顧氏等因單地　訟不服第一審判决上訴一案（判决主文）上訴駁斥第二審訟費由上訴人負擔　劉學仁等與楊吉人因田産涉訟上訴一案（判决主文）上訴駁斥第三審訟費由上訴人負擔 
　　刑廳判决尤得勝因營利略誘罪上訴一案（判决主文）原判關於尤得勝處刑部分撤銷尤得勝共同意圖營利略誘劉小桂子之所爲處四等有期徒刑一年褫奪爲選舉人之資格終身未决期内覊押日數准以二日折抵徒刑一日其他上訴部分駁斥　高廷槐輕微傷害更審一案（判决主文）原判撤銷高廷槐無罪　王慶章等營利略誘上訴一案（判决主文）原判關於林陳氏之部分撤銷陳林氏未豫謀　受被略誘人之所爲處五等有期徒刑二月未决期内覊押日數以二日折抵徒刑一日王慶章之上訴駁斥訴訟費用由王慶章陳林氏連帶負擔 
[江蘇高等檢察廳]  
　　批示朱喬揚聲請飭縣法辦由呈悉仰即續具正式訴狀向高等檢察分廳聲請可也此批郁芷　呈請上訴由狀悉前已批明無庸多凟此批孟振綱請領私有存物由狀悉仰候總檢察廳發卷到廳再行核奪此批朱敦倫聲請令縣開釋由狀悉查此案前經蔡敦愷聲請再議到廳業由本廳調取卷宗在案仰候卷到查核辦理此批以上十二月二十六號 
　　批示王寳霖聲明上書由狀及附　均悉查此案原諭係一種不起訴處分亦未處該民以若何罪刑照例只能聲請再議不能上訴姑候調卷查明核奪此批王𨙼華聲明上訴由狀悉查此案該民上訴是否合法姑候送由審廳依法核辦此批顧小二等聲請開釋由狀悉本案未准同級審判廳函送原卷至廳已否期滿仰候查明核辦此批劉國樑訴稱違法凟職請求指定管轄由狀悉本件應認爲聲請再議仰候調卷核奪此批周振裕等聲請再議由狀悉候調卷核奪此批以上十二月二十七日 
[上海地方審判廳]  
　　刑庭主文一件判徐成榮等鴉片烟一案（主文）徐成榮吸食鴉片烟之所爲處罰金三十元開設館舍供人吸食鴉片烟之所爲處五等有期徒刑二月併科罰金四十元應執行徒刑二月罰金六十元如無力完納准易監禁張福福吸食鴉片烟之所爲處罰金十五元如無力完納准易監禁烟槍等物没收一件判陸大賢傷害一案（主文）陸大賢傷害人致輕微傷害之所爲處四等有期徒刑一年六月未决覊押日數准予折抵一件判陸儒英行使僞造私文書一案（主文）陸儒英無罪一件判黃毛毛贓物一案（主文）黃毛毛故買贓物之所爲處五等有期徒刑六月未决覊押日數准予折抵一件判趙金榮和誘一案（主文）趙金榮和誘之所爲處五等有期徒刑四月未决覊押日數准予折抵一件判王秋海竊盜一案（主文）王秋海竊盜之所爲處五等有期徒刑三月褫奪公權全部終身示决羈押日數准予折抵一件判陳周氏等鴉片烟一案（主文）陳周氏帮助意圖販賣而收藏鴉片烟之所爲處五等有期徒刑三月併科罰金四十元未决羈押日數准予折抵如無力完納准易監禁周童氏帮助意圖販賣而收藏鴉片烟之所爲處五等有期徒刑二月併科罰金四十元未决覊押日數准予折抵如無力完納准易監禁烟土約四磅没收以上十二月二十四日 
　　批示一件嚴菊生等聲請銷案由狀悉應准銷案此批一件嚴菊生等請領憑據由狀悉仰於民國十四年一月九日上午十時持證來廳具領此批一件周月生聲請執行由狀悉候續傳訊奪此批一件潘蓮生聲明馬會園屋内動産已照收由狀悉此批一件張彩蓮具領銀洋餘聲請展限由狀悉交洋存候給領餘欵仰迅即繳淸所請展期之處碍難照准此批一件謝　生請求發局工作由狀悉候查明核辦此批一件丁紹彭具交銀洋由狀悉交洋存候給領此批一件　少琴請拘案押交由狀悉姑候傳案訊奪此批一件梅薇閣委任律師樊炳熙代理由狀悉應　委任此批一件桺中璋請領租據等件由狀悉准於本月三十日上午十時持証來廳具領此批一件楊永祥聲請執行由狀悉候續傳訊追此批一件葉柏元聲請旨制執行由狀悉候續傳訊追此批一件王阿來聲請郭斌森業已外出請予展期繳欵由狀悉仰即通知郭斌森迫速交欵所請碍雖照准此批一件曹金福請求將交案欵項暫行扣留由狀悉已於劉金氏狀内批示矣仰即知照此批一件姚品蘭聲請展期由狀悉仰即休限繳欵所請碍難照准此批一件蔡金氏聲請執行由狀悉仰即來廳聽候訊奪此批一件瞿紹裘聲明啓封動産已收回收據狀已悉此批一件陸賢德請提案押追由狀悉候續傳債務人到案嚴追此批一件張謝板等具保顧春生限期交欵由狀悉准保此批一件趙雲山聲請銷案並將債務人開釋由狀悉應准銷案朱阿生已開釋矣此批一件蔡之釣聲請執行由狀悉候飭傳訊追此批一件陳鑒淸聲請執行由狀悉候飭傳訊追此批一件邵錦文聲明領收啓封船隻由狀悉此批一件嚴澄漢請拘案勒緝由狀悉已飭拘矣此批一件胡長發請領田單等件由狀悉准於本月二十日上午十時特証來廳具領此批一件倪民章具交費用由狀悉交洋存候核辦此批一件胡良才請求展限由狀悉訴候將抵押不動産佈告拍賣所請碍難照准此批一件戴永甫具交銀洋由狀悉交洋存候給領此批一件張俊　聲明承解金星所有動産已照收叫由狀悉此批一件黃景春請求核辦由狀悉候查明核辦此　以上十二月二十四日 
上海地方檢察廳 
　　批示左沂案已不起訴仰候送逹此批卞阿松候傳訊核辦此批吳桂和案已起訴靜候判决此批潘祖勳狀悉所請備案于法不合並查所訴事實係屬民事糾葛仰逕向同繳審判廳起訴可也此批鄭炳寛狀悉仰即覓且公保來廳候奪此批章珩狀悉仰自向警廳請求可也此批張銀如狀悉本案第二審不屬本廳管轄仰向江蘇高等檢察廳請求可也此批盧菊坡狀悉朱祖明等告訴汝等搶斃朱瑞鈞一案本廳偵查完備案經送請預審仰候送逹聲請書可也此批盧菊坡狀悉所請嚴令地保遷柩　節仰候核辦此批陳蔡氏狀悉仰候偵查核辦此批馮李氏狀悉本案業已呈送江蘇高等檢察廳核辦矣仰即知照此批蔡計氏狀悉候傳案訊辦此批姚阿毛狀悉仰候拘案訊辦此批錢正喜狀悉仰候偵查核辦此批以上十二月二十二日 
 
 

Page 16

 
 
1;第一萬八千六百二十二號;中華民國十三年
西曆一千九百二十四年十二月二十九號 星期一 * *商業市况 
[厘平拆漲]  
　　昨日星期早市洋釐市價七錢四分○五毫至午市又小價七錢四分○二毫半共較前日小去半釐銀拆午前收盤已見升漲懸掛六分至午後收盤價八分與上日比較大起六分陽暦年關將屆華商略有備解需用之故耳 
[上週間之釐拆]  
　　洋釐上週初洋釐突漲五釐蓋因某銀行破獲假錢票案買進現洋以備兌現嗣知假票印刷甚劣易於辯别人心亦定仍照常流通現洋亦漸平隱嗣江浙風謡又起洋釐稍爲堅硬或上或落统扯仍回復七錢四分之價（星期一）收盤最高至七錢四分五厘（星期二）即回小四厘七五價七錢四分零二五（星期三）小二五價七錢四分（星期四）漲二五價七錢四分零二五（星期五）小二五價七錢四分（星期六）大七五價七錢四分零七五（星期日）小半厘價七錢四分零二五 
　　銀拆上週初銀拆仍小（星期一二）尙懸掛白借至（星期三）收盤則掛二分（星期四）午市又回小二分仍爲白借（星期五）勿動（星期六）又回復二分（星期）即昨日收盤掛價八分交易所將届年終交割以及對外各商業皆有需欵備解銀行以是稍形回高 
[上週間大條銀及各外滙之掛牌]  
　　上週大條銀及外滙掛牌因下半週係西暦冬節故均無市况大條銀（星期四止）總扯近期縮一二五掛三十二辦士一八七五遠期縮○六二五掛三十二辦士二一二五外滙（星期三止）計先令仍未掛動掛三先令二辦士印滙小一羅比掛二百○八羅比二五法滙在五法郎美滙弗動仍掛七十四元半香滙小二五掛七十四兩東滙大二五掛五錢一分七五嗬滙弗動掛一百八十六盾新滙弗動掛七十四兩二五 
[上週間先令美滙東滙之市况]  
　　上週間各滙市况亦祇半週之市面（星期一至星期三）蓋因冬節銀行休息之故惟星期六稍有市况但並未成交計星期一之先令美匯開盤市况均較前週末爲鬆而東滙則反見略緊以後綠華商扒進先令及東匯市况遂趨疲軟茲將其逐日之開盤收盤及最高低各價列下 
　　（先令）　開盤　最硬　最軟　收盤　相差 
星期一賣三二一二五　三二一二五　三二　三二一二五　一二五 
　　　買三二一八七五　三二一八七五　三二一二五　三二一八七五　０六二五 
星期二賣三二０六二五　三二０六二五　三一七五　三一八七五三一二五 
　　　買三二一八七五三二一八七五　三一八七五三二　三一二五 
星期三賣三一八七五　三一八七五　三一七五　三一七五　一二五 
　　　買三二　　三二　三一八七五　三一八七五　一二五 
　　（美滙）開盤　最鬆　最緊　收盤　相差 
星期一賣七四七五　七四七五　七四七五　七四七五 
　　　買七四八七五　七四八七五　七四八七五　七四八七五 
星期二賣七四七五　七四七五　七四二五　七四二五　半元 
　　　買七四八七五　七四八七五　七四三七五　七四三七五　半元 
星期三賣七四二五　七四二五　七四０００　七四０００　二五 
　　　買七四三七五　七四三七五　七四一二五　七四一二五　二五 
　（東滙）開盤　最鬆　最緊　收盤　相差 
星期一賣五一一八七五　五一一八七五　五一六二五　五一四三七五　四三七五 
　　　買五一六二五　五一０六二五　五一五　五一三一二五　四三七五 
星期二賣五一三七五　五一三七五　五一八七五　五一七五　半分 
　　　買五一二五　五一二五　五一七五　五一六二五半分 
星期三賣五一七五　五一七五　五二分　五二分　二五 
　　　買五一六二五　五一六二五　五一八七五　五一八七五　二五 
　　標金仍繼漲風 
　　昨日星期日係西暦冬節後開始易之第一天倫敦路透電報告大條無市美滙兌開盤大二五收盤大一分銀價小一二五日美大一二五日英弗動先令等滙市因銀行休息例無市面二月份標金初綠滙兌見大故開盤價爲二百五十七兩三錢（全市最小價）較星期四收盤好銀五錢嗣後因上日（星期六）銀行内盤市價趨緊三月份東滙賣價曾回過五錢二分二五較星期三緊二五是以標金乃漲至二百五十八兩一錢後又小去四錢計爲二百五十七兩七錢以後買户極盛人心異常見俏以致標金最高漲至二百五十八兩七錢收盤烚赤做過數平價較星期三好起二兩五錢計開盤爲三百二十六兩五錢收盤爲三百二十七兩二月份標金全市最高低相差一兩四錢其收盤價較之星期四又漲一兩九錢 
[上週間之標金市况]  
　　上週（星期一）二月份標金開盤爲二百五十一兩九錢後小至二百五十一兩七錢（全週最小價）先令揭曉後初時匯市較前週末爲鬆惟人心尙好故金價好至二百五十二兩五錢旋因滙市趨疲是以遂漲至二百五十三兩七錢午後收盤時匯市回平標金回小至二百五十二兩九錢收盤（星期二）大條近期長○六二五遠期弗動標金開盤與星期一相差甚微計爲二百五十三兩開先令後回華商扒進各滙致滙市價小軟午後更疲以致標金遂逐步升至二百五十六兩收盤時回匯市淅見平勢賣户較旺故又小至二百五十四兩八錢收盤（星期三）大條縮○六二五標金開盤尙爲二百五十四兩七錢小至二百五十四兩四錢先令揭曉弗動東滙大二五金價故好至二百五十五兩一錢又略小至二百五十四兩八錢嗣綠滙市又復趨疲標金乃盤漲至二百五十六兩九錢後爲二百五十六兩三錢午後滙價無市標金落不大亦爲二百五十六兩三錢收盤（星期四）係西暦冬節例於上千交易一小時下午休息半天各匯則全日無市大條銀近期縮一二五遠期弗動標金開盤二百五十六兩六錢後則上落無幾計小至二百五十六兩五錢高至二百五十六兩九錢後係二百五十六兩八錢收盤（星期五）休息一天（星期六）因倫敦於星期五休息故大條銀例無報告以致標金循例無市至昨日（星期日）大條銀報告無市日美滙兌大一二五標金開盤即高至二百五十七兩三錢後因前日（星期六）東滙内盤趨緊故人心見俏買户衆多標金遂漲至二百五十八兩七錢收盤（全週最高價）總計全週間最高低相差爲七兩昨日收盤價與前週末收盤相較漲銀六兩五錢茲將逐日之開收盤與最高低各價列下 
　（標金）開盤　最高　最低　收盤　高低相差 
星期一　二五一·九０　二五三·七０　二五一·七０　二五二·九０　二·００ 
星期二　二五四·００　二五六·００　二五二·００　二五四·八０　二·００ 
星期三　二五四·七０　二五六·九０　二五四·四０　二五六·二０　二·五０ 
星期四　二五六·六０　二五六·九０　二五六·五０　二五六·八０　　　四０ 
星期日　二五七·三０　二五八·七０　二五七·三０　二五八·七０　一·四０ 
　　（星期五六休息無市） 
[上週公債市况概略]  
　　上週（十二月二十二日至二十七日）各債市况續呈淸淡各債市價均趨呆定週初以買氣見佳價漲尙速自後遂入於混沌態每日雖亦漲跌互見惟呆定異常上落極微各債市况亦祇於週初時較暢餘日則多屬平靜市價亦轉而穩定惟全週漲多跌少故較前週多行回漲如整陸現貨及金融一月份期貨均回漲二元數角七長整陸期現貨及金融十二月份期貨各好起一元二三四角不等即九六亦回漲半元獨五小整七因衹於週初做開價較前週下跌頗巨計整七跌下一元八角五小驟降三元至全週期貨成交總額共計一千一百七十一萬五千元比上週復少一百八十七萬元内分整陸七百三十七萬元較前週减二十七萬元金融二百五十五萬五千元少六十五萬元七長一百七十九萬元不及於前週者逹九十五萬元現貨全週交易合共六十九萬五千元比前週少十一萬元整六尙佳計做開三十一萬六千元較袞週獨多十九萬八千元九六僅三十二萬一午元比前週計少二十餘萬元其他如金融七長及五年整七等均極寥落各衹開出一萬四千元左右蓋較前週咸　見遜色也（十二月期貨於上週末停市） 
[星期日現紗平穩]  
　　昨日星期棉紗客帮現貨交易不多川帮買進本紗二十支人鐘十支雙喜等兩牌本紗一百五十包漢口江西無湖牛莊烟臺野鷄等帮共購本紗一百餘包日紗二百餘包公會小包售開二三十包市價無甚上落三品紗外棉均無電報各洋行外人紗廠曁交易所均休息華商各廠皆未開出楓嘉局勢雖然嚴重而現紗則尙能穩固 
[上週絲市頗形活動]  
　　上週中洋莊絲市頗爲活動歐美各莊週初於廠白黃灰經需胃轉殷兼以滬市絲滙又値平定銷路頗暢交易漸旺惟各種絲價上週依然不振蓋以華商方面絲繭存底太　加以時近年關金融關係勢非讓價求售以冀脫貨謀財以致各絲市盤逐步見低然歐美絲商因此絲價趨廉銷胃更濃惟値下半週耶誕節休業二天星期六又値銀行滙兌無市致尙有大宗交易須俟下週中方可就範矣茲將上週關於各絲經經過市情分類詳述如下 
　　機械廠絲上週廠絲交易頗稱暢盛紐約美莊週間紛接電轉是以上中下等現期絲交易均量里昻市場上週亦以來價稍增增路漸暢以廠商態度週初以交易方起絲價未敢過逼行情疲軟迨悉週末美莊接有大批來帳口氣頗堅故行市當轉堅定 
　　輯里白經上週輯里白經交易亦不寂寞蓋英法方面上中下等乾大經及烏鎭細貨去路甚濃以白絲商以内地絲本鬆賤開價步低行情較前週中跌落二三十兩高等乾經上週美莊雖屢經問訊衹以華商守性較堅不願多讓價格故交易尙在醖釀中 
　　川魯黃經上週川魯黃絲銷路仍淸里昻方面去路異常呆滯兼懭以川魯絲商咸抱低價不售之旨以致成交仍少惟山東廠經談成優貨二十担價漲十五兩川摇經及揚返經成交二十擔價仍如前沔𩤟黃絲上週歐莊購去三十担價尙堅定市况淸靜 
　　八　灰經上週灰經交易頓見加暢美莊方面週初突有大批來帳談進上等貨三百五十担行情亦增漲十兩惟此後銷胃即衰價又看疲然卒因灰絲商堅持不鬆以致市盤尙能站定中等灰經上週亦由法莊購去少許價趨堅定市面可稱穩固預料本週絲市廠絲乾經美莊已接大批帳口交易當有可觀價難轉佳黃灰二經則恐時屆西暦年底銷胃不起交易必淸行情不致傾賤也 
[上週茶市益覺蕭條]  
　　上週間本埠洋莊茶市益覺蕭條綠上星期四五等日適屆外國冬節之期各洋行均循例停止辦公且洋商鑒於來路莊貨这竭蹶所覆海外電報均以缺貨爲言近來土莊茶廠雖仍紛紛趕製然路莊原料殊形缺乏杭州湖州等路之毛茶佳貨亦屬無多洋莊箱較前週减銷二千五百二十六箱市面之淡已可概見茲特將上週各茶市况分述於下 
　　綠茶上週間路莊二莊兩路之綠茶市面仍在穩固之中惟存底缺乏侯不應求交易異常淸淡貢熙一項市面最爲堅俏週間成交一百八十一箱售盤自三十五兩至四十四兩較前週又略爲見硬土莊貢珠白頭莊頗有進胃計由茂興謙義等行買進一百十三箱價自二十六兩至三十兩較前週尙無漲跌蝦目珠茶全週僅由同孚洋行買進八十六箱售盤四十三兩五錢較前亦無漲跌秀眉市面仍無重大發展蓋本年六七月間輸出飽滿近來需要已見减色上週僅由福時仁記等行買進六十九箱路莊售盤自二十三兩至二十六兩土莊售盤十五兩市價無漲跌至珍眉一項交易最稀僅由土莊茶廠買進三十箱價三十九兩市盤殊無變動其餘針眉鳳眉蕊眉等貨均無交易 
　　紅茶上週間祁寗等路之紅茶市面依然停頓蓋皖贛兩省之高莊貨存底已告售淸兩湖紅茶雖存有數千箱但各莊亦乏人願問故上週自始至終殊無市面可言云茲再將前上兩週輪出箱數及存底列表比較於下 
　　輸出比較表 
茶名前週輪出箱數　上週輪出箱數　茶名　前週輪出箱數　上週輪出箱數 
路莊珍眉二九四　三○　路莊針眉　七八　無市 
路莊貢熙二二一二　一八路莊眉熙　八○　無市 
路莊秀眉一四七　　六九土莊貢珠　無市　一一三 
路莊珠茶一九四　八六 
　　存底表 
　　茶名　箱數　茶名　箱數 
路莊四七八九　平水二八六 
工夫六九六○　土莊四三八九 
[上週粉市似趨混亂]  
　　初以交割期近行市平定　繼因有人操縱漲跌頻銳 
　　上週中粉市週末各月市盤雖見狂漲而後市似難樂觀按週一日每將前週抛進之本月份巨額　貨急欲裝運近期供不敷求頻漲二三分週二因護照不發漲風較平週三各廠存底日薄客帮需要不衰市面仍具平穩週四停市交割南北洋需份均殷兵船現期棧單搜羅殆盡僅祥新等棧單交割三十萬包左右週五交割甫過客銷猶豫市需例趨平　而暗中某方從事抑壓現期頻跌四分週六操縱之跡顯著近期張度幾成前日之反動轉瞬陰暦年關將屆外埠需求殷切買方濃厚之空氣籠罩市塲加之日商與杸機積極吸收深望各廠商對於麥粉之存儲均予以充量之準備庶幾供求相當以免市盤之遽越正軌耳上週中交易所開拍五日共計成交各月份期粉二百四十萬包較前週减二十九萬四千包股票成交八十股價由四十七兩四錢漲至四十七兩九錢繼跌至四十七兩五錢較前週漲起一錢茲將最近兩週中麵粉交易所期粉高低兩價及中日兩市場現粉市價分别列表比較於下 
　　最近兩週中本埠麵粉交易所標準粉價比較表（單位兩） 
　　月期　最高價　最低價　高低差度　前週末價　上週末價　漲　跌 
十一月二·一０七五　二·０七００　０·０三二五　二·０六七五 
十二月二·一三二五　二·０八五０　０·０四七五　二·０七五０　二·一三二五　漲０·０五七五 
正　月二·一五七五　二·０九五０　０·０六二五　二·一二００　二·一五七五　漲０·０三七五　 
二　月二·一七五０　二·一四二五　０·０三二五　二·一三五０　二·一七五０　漲０·０四００ 
三　月二·一八００　二·一七００　０·０一００　二·一八００　　　　 
　　最近兩週中日市場現粉市價比較表（單位日元） 
　　神户現粉前週末價　上週初價　上週末價　漲　跌 
最高等級五·一八　五·二五　五·三○　漲○·一二 
本埠現粉（單位兩） 
紅藍車牌二·○八五　二·一○○　二·一二○　漲○·○三五 
綠兵船牌二·○六○　二·○七五　二·○九五　漲○·○三五 
[煤價尙稱堅挺]  
　　昨爲星期日商場行市做開各貨不甚踴躍惟客路如蘇常錫宜以及杭嘉甬紹等屬俱有多數採進而烟白煤之篩塊與煤屑等成交逹三千餘噸之多現貨尙不在内故河南山西桺江等煤價仍堅挺小輪船邇因年底開駛甚忙是以買煤亦較前數日爲增但市盤頗爲平定云 
 
 

Page 17

 
 
1;第一萬八千六百二十二號;中華民國十三年
西曆一千九百二十四年十二月二十九號 星期一 * *本埠增刋 
[冬季應用品之廉售]  
　　光施公司樓下洋雜部昨日顧客極盛該部廉價貨如英國呢帽每只售一元至一元七角半上等羊毛衫每件一元七角半老牌生髮水每瓶四角巴黎香皂每盒二角二分西裝用品更爲便宜聞昨日以呢帽及巴黎香皂銷數最多云 
[裕成新到大批洋貨]  
　　浙江路垃圾橋南首裕成洋貨號專售歐美紗羅時花蓆茀頗爲各界所樂購近該號又到大批洋貨式樣精緻花色鮮艶蓋以定價克已物質精良故貨幾銷售一空云 
[鉅康洋貨號舉行廉價]  
　　本埠老永安街對過安仁街鉅康洋雜貨花邊號早爲各界人士所贊許現屆四十年紀念特舉行大减價以酬顧客云 
[聯益公司設立分公司]  
　　勞合路南京路日聯益貿易公司營業頗稱發逹經售各貨如縫紉機器打字機銀箱油類等物美價廉新田之名家書畫聯益箋及美術賀年片銷路更形暢旺茲悉因原處房屋不敷需用設立分公司於英租界南京路（巡捕房東首）三百三十三號Ｂ字業已裝修竣工開始交易云 
[鴻興廠大廉價第九天]  
　　湖北路正豐街口鴻興織造廠發行所自前月二十四日舉行大廉價以來門市顧客非常踴躍如衛生衫熱水瓶及毛織物等售出尤多聞該廠並附設郵購部曾歴數載本甚發逹近因各埠顧客見其廉價廣告崦　欵購貨者益形忙碌其郵購辦法另備詳章函索即寄 
[甘露精之銷場暢旺]  
　　丹溪學社經售之甘露精爲醫學家陳无咎發明兼監製　　等症服之莫不應騐如神發行以來購者異常踴躍皆舉爲外科之聖藥該社爲便利病者起見特印一種最詳之説明書述明藥性及服法俾得病者隨時可服云 
[袖珍萬全紀事册之發行]  
　　本埠春風商業社爲應社會需求起見新出十四年袖珍萬全紀事册一書舉凡電車火車等等均有詳細表單印刷亦精緻本埠由四馬路進化書局批發云 
[謝文益發行日暦與賀年片]  
　　望平街外　墳山對面謝文益印刷所所發行之格言日暦每組洋二角蔓購從廉現銷場頗暢又該店本年新出賀年片數種式樣新頴價格甚廉云 
[平民書局積極進行]  
　　本埠平民書局自本月二十日股東大會選出董事後即積極進行前日（二十六日）下午召集董事會議當議决㈠對全國平民界發一宣言（宣言錄後）㈡互舉何味辛爲經理㈢聘請鄭正秋惲代英·陳鼎元·張荻寒·何味辛·等五人爲編輯委員㈣附設「平民圖書館」收集全國平民敎育的材料與平民文學作品以資書局編輯委員之參考一面爲將來建設大規模之平民圖書館的基礎其宣言如下 
　　全國親愛的平民同胞你們知道我們爲什麽辦這個平民書局麽原來我們見得㈠我們中國從來很少文字淺近的給我們平民看的報紙雜誌所以我們辦這個平民書局來出版各種文字淺近的報紙雜誌供給平民同胞們看看了這些報紙雜誌你們可以知道世界各地的情形本國各地的狀况和各種新的文化新的智識新的發明㈡全國各地小書攤上所出售的各種小説書小唱本文字固然非常淺近但是大半是非常淫穢的迷信的守舊的看了這種書我們的思想被弄壞因而做出許多不道德的愚蠢的行爲來社會的風俗因此也就不良我們的平民書局便要發生我們自已編輯的各種小説書小唱本裏面所講的事情都是非常光明正大非常新進的我們希望由此可以改善我們的思想挽救社會不良的風俗上面所説的兩件事是我們最重要的工作我們現在正在編印一種一星期出一張的名叫『平民之友』的報紙明所的一月裏便可與你們見面了此外還有好幾種平民小唱本小叢書也正在編印中親愛的平民同胞們一方而我們勉勵自已永遠勤懇地做着這種工作一方面我們希望你們永遠領受我們所送給你們的禮物 
[陳景新小説學之暢銷]  
　　陳景新君編之小説學一書共分五編㈠小説底沿革㈡淸代和民國底小説㈢小説底體裁㈣小説上要件底觀察㈤小説作法該書爲最近出版界中之名著有于右任·江亢虎題辭海上漱石生·徐卓呆·張舍我·不肖生·余大雄·王西神·胡寄塵等君所著序文詩辭定價每册大洋六角四馬路世界書局明星社均有出售現頗暢銷云 
[蟫隱廬寄售惜陰堂叢書]  
　　夢窗四稿吳夢窗詞爲南宋名家一代典型而傳本不多校訛缺奪最精者爲王半唐之第三次校本而未及印行原板已佚比惜陰堂得其樣本重付石板發行流傳頗廣士林亦相期見許焉每部售洋三元 
　　蓉影調常州張翰風邵蘭荃諸子唱和之作張邵於乾嘉閒大唱宗風天下推爲堂州派而諸詞多爲各家專售所未見者風雅流麗允稱傳世之作每部定價八角蓼園詞選黃蓼園先生選輯草堂詩餘而一加以箋註汰其俳俚之作初學者得此一篇奉爲圭臬庶不致入歧途而今詞學大盛户被絃歌尤不可不各執一編爲正音之助也每部定價一元 
　　函𩰂記傳奇函𩰂記爲盟謳榭主人原作　年風行一世紙貴洛陽比高梧軒又爲拍定段落加以倡做實爲惟一之劇本至文詞之哀豓結搆之謹嚴尤爲衆口所交譽茲特並爲刋行雙璧兼金益自足貴矣每部定價五角 
[醫界消息]  
　　中醫趙冠羣吳門詩家精歧黃術尤擅婦幼科在錫懸 
壼垂三十餘年海上詣錫求醫者現亦日多茲爲便利醫務起見自今歲始於夏冬二季將診所移設上海新閘靑島路西福海里一百六十八號住宅内應診春秋仍在無錫原址聞已於即日起開診門診爲上午九時至十二時過時出診不候云 
[圑體新聞]  
　　旅滬閩人有三一堂基督敎之設已七載於茲矣每屆聖誕輒有極熱切之紀念慶祝本月二十五日晚七時復於北四川路横浜橋順大里堂内作慶裎之舉是日燈懸彩結喜氣溢宇未六時同鄉已接踵而至堂無𨻶地先由本届會長林幼誠君主席報告開會宗旨並謂本届之慶祝異於往年因職員會議决以聖誕捐欵儘數移贈爲福州孤兒院經費是以各種餘興均由會員義務擔任云次乃全體唱詩主席林幼誠君讀經林則話牧師祈禱李碧貞女士獨唱該堂主日學生背誦經節三一堂唱詩班唱四品歌王信和主任演講聖誕之精神全體唱詩林則話牧師祝福散會遂繼以餘興㈠李碧貞女士獨唱㈡演劇㈢某君之聖誕老翁贈品以福建南洋各處方言言之莫不維妙維肖是晚所演之劇名爲「浪子回頭」以聖誕之故事演現代之世情演員如姜子航吳泰基鄭惠祥謝子心姜子雄王思功林澤蒼林澤民李魯貽等詼諧百出笑話環生會畢佐以茗點乃散時已十時半矣 
　　本埠印刷工人聯合會擇於陽暦元旦日假座西藏路寗波旅滬同鄉會開成立大會聞已函請勵志圑絲竹部新劇部擔任游藝云 
　　奉化旅滬同鄉會定於陽暦元旦下午一時假寗波同鄉會開成立大會曾誌前報茲悉開會秩序業已先行訂定探錄如下㈠奏樂㈡公推主席㈢寗波旅滬公學學生唱歌㈣主席宣布開會詞㈤開票公推開票員㈥報告經過情形徵求分數收支各項㈦演説（名人及隊長）㈧攝影㈨餘興（新劇）孤兒救祖記影片）㈩選舉揭曉㈩㈠茶點㈩㈡散會聞該會印有入塲劵頗多期前如有未入會之奉化同鄉函索入塲劵者即行照寄云徽社昨致各社員通告云本社於二十二日下午開幹事員常會曾議决重要案件其詳情已刋載各報·想已關及·不再贅述·茲特通告·本社定於十四年元旦下午六時假四馬路盡錦里第一春徽館舉行全體會員聚餐同樂會以聯絡情誼並有音樂及游藝多種以助餘興務希凖時蒞臨如偕親友同來亦所歡迎如承惠允請於三十一日以前示復以便定座並請隨帶餐費一元 
 
 

Page 18

 
 
1;第一萬八千六百二十二號;中華民國十三年
西曆一千九百二十四年十二月二十九號 星期一 * *[藝苑淸音]  
　　蠡城潘半國君愛美術癖耆書畫性甚機敏幼能摹古必肖即已故名畫家會稽潘椒石君之二公子也頗得釋氏眞諦亦研究美術有素今發明一種美術作品用泥金藏靑箋書就各種佛經裝裱非常考究古雅莊嚴懸掛客室甚爲美觀且價格甚廉蓋潘君書此佛經以了心願非專圖利者可比凡愛好美術書畫諸君請向上海新重慶路慶餘里二衖七七八號即戲劇文藝社詢問可也 
　　梁溪余慣雲女士善楷書尤工畫久爲社會所贊賞近作書畫甚夥爲廣贈流傳起見倘附有郵花十二分寄康腦悅路徐園德罄里二百十五號内即可得佳作一頁云 
宋炳文楊霖梅結婚攝影　（紀事見昨報）　（兆芳　） 
[集會表]  
　　本月陽暦時間　地點　召集者　事由 
二十九日　河南路統商會　商事公斷處　互議評議員 
三十一日下午四時半　南京路女子商業銀行　上海婦女會　職員選舉會 
三十一日下午六時　西藏路一品香　上海怡社　一週紀念大會 
三十一日晚枈嘉路商聯會　滬南烟兌業公會　籌備大會 
三十一日晚六時西藏路一品香　唐山校友會上海部　年終同樂會 
元旦日下午二時起至十一時止南京路市政廳　儉德儲蓄會　開懇税會　 
四日上午九時至下午五時　董家灣會館　旅滬通知衆　同鄉會　開金縣常年大會 
[天氣報告]  
　徐家匯天文台昨日下午四時三十分氣象預報云天晴而稍寒高壓隨滿洲低壓之後自貝加爾湖而來將使揚子江口以北起西北風更南則有正當之時令風又昨日下午三時前二十四小時内本埠氣温最高六三·七最低五三·三去年同日最高四六·四最低四三·二 
 
