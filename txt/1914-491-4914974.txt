# 1914 - 491 - 4914974

 

Page 1

 
 
遊記 
[羗海雜誌（五十）（生入）]  
[和碩特南右翼末旗大略]  
　　地界東至大通邊境西至海濱南至察哈俄博　接南右翼後旗界北至長寗川接東上旗界南　北相距三十餘里東西至百三十里周圍約三　百二十餘里在西寗之西北一百八十里青海　東岸東至大通五十餘里 
　　山川長寗川源出哈立蓋山後之雪山東流百　里入大通縣境 
　　地勢東西袤長平原如帶南爲大高原如屏障　除濱海草湖沙石不計外憑河多有肥田餘亦　土質堅黑開有熟地千餘畝 
　　物産榖種皆宜森林略稀而所産果實極佳鑛　産久已著名石煤銷至東路者歲爲大宗水現　金砂硝則隨處有之民畜牛馬羊最富所織毛　布黑氈運銷内地推爲上品地連邊邑物産豐　盈多能取資爲用可敵内地富庶之大縣 
　　天氣平原和暖宜人大通雖在其東而温度反　不及此處惟四時多風霾 
　　人民本旗民三百餘戶耕牧爲業漢人投之者　近千人耕田採鑛爲業涼州土番及西番亦近　千人耕田採鑛運煤爲業 
　　長寗川之北爲和碩特東上旗地主輔國公巴旦令氏 
[和碩特東上旗大略]  
　　地界東北一帶至察漢俄博圖山西北一帶至－　逹巴札薩克山東南至長寗川西南至雪山其　地爲三角形周圍約四百餘里在西寗之西北　二百八十里青海東北岸由大通出口至柴達　木之大道 
　　山川察漢俄博圖山峯最高達巴札薩克山又　海岸十三峯之一均系於阿木尼山脉長寗川　源出雪山東北流百里入大通縣境 
　　地勢東西北俱係高嶺餘俱平原土厚水深草　木暢茂開有熱地三百餘畝 
 
 
 

Page 2

 
 
時評 
[中國人之對於時局（四）（冷）]  
　　一種人曰國亡國亡其果亡也耶中國衰弱而至於今日者非他也土地若是之廣物産若是之富天未嘗有負於中國人也中國人自爲之也人自爲之以致於此衰弱人獨不能自爲之以挽此衰弱而臻强盛也耶此其說非也 
　　又有一種人曰國不當憂其亡而望其强不望其强而憂其亡國未亡而先自減其生氣矣亡之原也亡國果不可以言也耶中國衰弱如今日而外來之强力壓迫無巳中國即欲挽回其衰弱其勢恐有不能及者一旦不幸而爲人所兼併亦非意外事也此其說亦未是也 
　　要之國無永久不亡之理或數百年或數千年萬年以上者鮮决不能與天地同永久也亡而民族不絶則他日未始無恢復之機故日憂其亡不可也諱言其亡亦不可也無論其國之亡不亡而盡我心力著著以求個人之力量以增進公衆之力量得寸得尺日進無巳既有不懼亡之精神則人自無有能亡之者願人人力行斯意勿以亡不亡界諸懐地 
[命令]  
　　十月十二日大總統策令李士笈李景銘周作民盧學溥均給予三等嘉禾章此令 
　　又令吳振南給予三等嘉禾章徐興倉劉華式吳紉禮　葆璋均給予四等嘉禾章此令 
　　又令趙從藩給予三等文虎章此令 
　　又令陶湘給予四等嘉禾章此令 
　　又令林振耀給予四等嘉禾章此令 
　　又令項驤黄濬徐文　蒲方駿章恩壽文永譽袁永廉均給予四等嘉禾章此令 
　　又令馬廷勷授爲陸軍少將此令 
　　又令任命馬鄰耆署甘肅甘涼道道尹此令 
　　又令農商部呈參事孟昭常因病辭職孟昭常准免本職此令 
　　又令財政部呈請任命陳昌榖爲京兆財政分廳廳長應照准此令 
　　又令參謀本部呈請任命夏兆鏻爲陸軍第四師參謀長應照准此令 
　　十月十四日大總統策令任命龍裕光爲將軍府參軍此令 
戰事要電 
[其一（本館特電）]  
　　北京電英巳答復質問略謂聨軍行動仍不越青島及膠濟範圍 
　　北京電日司令旣以日皇諭旨傅達膠督於十三派軍使至日軍傅告美領斐克及以下非戰鬭員四十五人離青請日軍引領故開始總攻擊之日當在十六又十三神尾司令向膠督勸降否則於二十四小時内令非戰鬭員離青據大勢觀之膠督尙無降意 
　　北京電日使館專掌中國方面之館員船津辰一郎今日赴濟又聞日陸續派看護婦赴歐 
[其二（英人特約路透電）]  
　　倫敦電官報局謂英兵在聨軍左翼相近處與敵交戰德軍側面略被撃退該處爲礦産中心點故不易迅速進行聞葡萄牙人對於英國咸情日佳極表同意葡國必凖備種種結果無論何時何處如有必要卽行扶助英國明日將下一部份之動員令但葡國已德國宣戰之說並不確實（十四日） 
　　巴黎電今日午後公報謂干特一帶有戰事數次法軍左翼之戰事直至瓦斯河其結果無甚出入法軍在培里牙巴克得有進步業已證實右翼未有變更（十四日） 
　　巴黎電德人聲稱曾毁減法國騎兵兩師經法國公報指斥其誣謂德軍交綏數日之後僅於拉巴塞運河及里斯河間得至小之進小　即被逼退至里斯北部德軍死亡者至少當與我軍相埒據下午十一時公報宣稱戰局無重要之變動（十四日） 
　　巴黎電法國公報謂德國騎兵一師爲法國飛行家終日驅逐抛落炸彈極多故死傷頗衆德人謂德軍刻正進圍凡爾登其實德軍從未行近凡爾德軍曾擬進攻其地兩次均受大創而退甚至其步兵兩大隊雖爲我軍殲滅吾人亦未嘗宣布德軍並擬在聖米葉爾方面渡越末斯河但爲我軍擊退其謀不成（十四日） 
　　倫敦電據昨乘最後汽船離哇斯丹之訪員聲稱德軍佔據該鎭時時在意料之中埠頭之旁集有驚惶之難民一萬五千名比政府離比之前在哇斯丹出示謂國家賴比民之謹愼愛國受此暫時之經驗嗣後國家必能恢復故土較前更大且美示末結以自由比利時萬歲一語（十五日） 
　　巴黎電比政府移至哈佛爾一事所引起之國際公法問題業已解决同盟諸國頗爲满意比政府在法境可以享受治外法權與羅馬敎皇在意大利國境所享者相同（十四日） 
[赫爾新法斯（俄國芬蘭省之首府）電]  
　　有一强大艦隊懸普魯斯亨理王之旗幟刻在亞倫羣島中巡弋（十四日） 
　　羅馬電土京電稱德巡艦戈班號司令現爲土國艦隊之總司令其目的在於攻擊俄國黑海艦隊雖戈班號刻爲土艦隊之旗艦而艦中將校及水兵皆爲德人且穿德國戎裝（十四日） 
　　北京電俄使署稴到消息謂俄軍在維斯土拉河左岸通華沙及伊凡戈洛大路上擊敗德軍俄兵一聨隊擄獲德兵兩中隊泊里齊米塞爾之南刻有戰事他處情形並無變更（十五日） 
　　彼得格勒電英法艦隊轟擊奥國海濱之際毁加太洛附近之砲台兩座據里虚電稱十二日晨奥軍攻擊騷河左岸之塞軍是夜復攻擊齊伏尼克至洛里柴陣線塞軍之右翼兩次均經擊退死亡甚衆（十四日） 
　　倫敦電每日捷報載稱首相愛斯奎士之子曾戰於盎凡爾塹内並未受傷（十五日） 
　　北京電英國外務部十四官電如下德報謂在比京不魯塞爾發見公文證明英比兩國於一九零六年訂立協約等語從前德人以種種方法作此種論旋經辯駁其誣今又故智復萌矣英比從未訂此協約德人亦未嘗不深知之格里森將軍業已逝世巴納迪斯敦將軍刻方統帶攻擊青島之英兵當一九零六年格里森適在陸軍部將軍參謀處巴納迪斯敦時爲陸軍大佐方在不魯塞爾英使署充陸軍隨員之職因英國願嚴正擔保以維持比國中立免爲他方面所侵犯故格里森及比國陸軍官員由巴納迪斯敦之介紹或彼此有學術上之研究論及他日比國强鄰或侵犯比國中立時英國能予以何等之助力不魯塞爾文書庫中國尙存有此項畧記當知所云之一九零六年乃德國關於摩洛哥問題曾如一九一一年主張威逼態度對付法國第二年英國預恐德國有假道比國而攻法之事故討論之此固理勢當然比國不能締結此種性質之協約或參與侵犯其中立之計畫以比國歷年來一再宣布之文可以證明之其文維何即無論由何方面用何方法侵犯其中立彼必極力抵禦之此種侵畧之計劃惟德國行之此則大衆所當注意者蓋德國於一九零六年後專力建造由來因河經地瘠人稀之地以達比國邊界與軍畧上有關係之鐵路其志顯在襲擊比國此即兩月前所實行者也（十四日） 
　　倫敦電坎拿大第一次急備軍巳於昨日行抵英國泊里茅士第一運船於晨間九時下椗最後一船在十二小時後下椗登岸時大受歡迎加萊訪員電稱德軍以重兵向加萊進發其砲隊曾轟擊巴葉爾及哈碩白洛克惟曾被逼而退紛亂渡過里斯河列里周圍各地位之德軍均被逐走退過比利時邊界加萊至列里之鐵路現復開車（十五日） 
　　倫敦電吉青納貴爵謂遠征隊及刻在英倫兵士體質極可令人满意（十四日） 
　　北京電鐵路當道派往哈拉洛爾調查疫症之醫士來電謂近四日内該處無疫症發現俄國財政部現與英國磋商定一盧卜滙兌率俥可利便國際商業不日可有满意之結果（十五日） 
　　倫敦電英國國會開會之期現又展期至十一月十一日（十四日） 
[其三德文德報專電]  
　　紐約電德國裝甲巡洋艦戈班號現改名米堤利號已作爲土耳其艦隊旗艦德國巡洋艦白萊斯洛號現改名塞林姆皇號亦加入土艦隊土艦隊已入北海豫料不日將與俄艦隊開戰（十四日） 
　　紐約電德軍現進逼哇斯丹（十四日） 
　　紐約電現有種種證據可知德軍豫備重攻巴黎大約其兵力之厚進行之速仍將與前一次相同（十四日） 
　　紐約電俄軍於前數役受創甚重致華沙地位虚弱不能久守俄軍激戰之後已棄萊姆堡（十四日） 
　　北京電袁總統擬於政府答覆參政院質問書前召集署名質問書之各參政討論山東問題（十五日） 
　　北京電駐京日使日置易照會外交總長孫寳琦謂日兵不欲佔用山東鐵路區域外之地鐵路中國辦事人員均不更動惟擬派日員管理路務袁總統曾致電駐日陸公使謂中政府之地位不能於戰爭區域外實行中立中國决意堅持抗議此事就此暫行作止（十四日） 
　　北京電日使署三等書記船津昨赴濟南照料日人之利益（十四日） 
[其四（日本領事館電）]  
　　上海消息陸軍公報（一）據關於救助非戰鬭員前奉大日本皇帝陛 
 
 
 

Page 3

 
 
下諭旨之通告日德兩軍之軍使於十月十三日在東吳家村互相會晤巳行協定現擬將美國領事並隨帶之華人其他德國婦孺若干名於十月十五日在湖洲（譯音）東南方塔埠頭彼此交收由日軍以火軍護送至濟南（二）十月十三日德軍飛機一架在張村河河溪之空際飛行日軍飛機三架向德機交相突進即開空中戰鬭之端德機被日機衝襲急遽退避於三千米突以上之天空嗣將機首轉向青島方面遂將機體隠入雲中云（十四日） 
特約路透電（英人組織） 
[不加拉斯多電]  
　　羅馬尼亞新王斐定蘭德今日 
　　在國會前舉行登位宣誓禮並受國人極熱忱之歡迎新王宣言中有余願爲國家盡力不愧爲良善羅馬尼亞人一語尤爲衆所樂聞（十四日） 
[羅馬電]  
　　格斯巴里大主敎已奉敎皇簡爲國務大臣（十四日） 
東方通信社電（亚日本人組織） 
[東京電]  
　　濟南膠（電文有疑義）州之間鐵路衆巳修复於本日（十五日）起每日開車一次（十五日） 
[東京電]  
　　日本駐京公使館船津書記官今日由北京行抵濟南（十五日） 
[東京電]  
　　日本駐吉林領事林元次郎奉命調往天津總領事派赴濟南以代船津書記官（十五日） 
[東京電]  
　　美國駐日大使館附駐武官阿理遜君因往青島觀戰定於明日（十六日）啓行向戰地進發（十五日） 
[東京電]  
　　青島總督感受日本天皇之美意巳將婦女幼童及美國領事等十餘名口送出惟有多數中國人均不放行藉口恐其洩漏砲台秘密不日日軍總攻撃開始際此等中國人民必受砲火之厄故現日本輿論對於青島總督反爾德克氏待中國人之殘忍殊爲憤懣而對於中國人則甚抱歉云（十五日） 
[東京電]  
　　日本前駐德國代理大使船越氏於十四日行經長春豫期十七日歸抵東京據云國交破裂之時困難已極事爲衆所周知德國之文明有如僞金徒具外觀如交戰國使節退去之際多受壓迫京中塞爾維國公使至今猶無下落通信極下自由我國同胞不許退出者有五十餘人待如因徒我國對於此等不文明之抗議曾託美國大使交涉要求釋放並賴保護幸本使一行退出之時尙稱優待汽車備有食道車途中亦無加以危害始得無事（十五日） 
[東京電]  
　　德國對俄現正凖備冬戰其對英法方面僅主防禦面已蓋有决心傾注全力以對俄國之意（十五日） 
剿匪專電 
[長沙電]  
　　湖南此次各處匪亂得以速平曹錕所率之第三師戰績最多湯將軍特電請中英宣陳其事聞曹錕蒙大元帥厚意加慰所屬各員均叙勳有差 
[本原電]  
　　豫西土匪現多竄在濟源一帶山西軍隊與奉天馬隊正在會同兜勦想可不日肅清 
　　天津電朝陽一帶近起票匪惟股數不大容易擊退朱巡按使已命張懷斌進剿 
　　許州電石佛廟剿匪毅軍武營　長世清中彈身亡官軍甚爲不利 
　　安慶電安慶省垣破獲黨人機關在事出力人員寗祖貽等蒙倪將軍請准中央賞洋四千元 
　　廣州電廣東濟軍近以剿辦綠狼之功蒙中央賞洋五萬元 
開封電巨匪吳豁子率黨四十人到襄向趙將軍繳械投誠趙將軍已拉以營長之職 
要聞一 
[法境英總司令戰報]  
　　法國戰地英軍總司令九月九日致英國陸軍大臣之報告云謹將余所統之軍經戰至發此公文時之情形具報台端我軍由英倫出發後渡海遵陸秩序井然毫無停頓各分隊咸按照所定時刻行抵指定地點至八月二十一日之晚全行聚集翌日余乃布置移軍佔守余意中最合宜之地位而與敵軍開戰法軍總司令霞飛將軍曾請余依其計畫作戰我軍乃沿運河線列陣西自康台起穿過芒斯東至班虚（在芒斯東南十一英里）止自康台至芒斯以第二軍團守之自芒斯向右以第一軍團守之騎兵第五旅則駐於班虚余因第三軍團尙未開至故欲留騎兵一師爲後援列陣我軍外翼或移助陣線受逼　之一部分且以前敵偵察事宜委任旅長乞特胡特爵士率騎兵第五旅行之並命亞蘭排愛將軍酌派騎兵數中隊翼助該旅長二十二二十三兩日前進之騎兵中隊頗有功績内有數隊曾深入至沙瓦尼斯與敵交綏數次我軍大爲得利二十三日上午六時余召集第一第二兩軍轉及馬師之各司令在逼近陣線之地點解釋聯軍之大勢及余所知霞飛將軍之計畫繼與諸將討論我軍前敵目前之局勢歷時頗久余接法軍司令部消息得悉有敵兵一軍團以上至多兩軍團或尙有騎兵一師在我軍陣地之前乃知敵軍不圖抄攻且我軍斥候偵察之際未受過分之抵禦故余意秘决而飛機之觀察似亦可證其確二十三日下午約三點鐘時余接報告敵軍已進攻芒斯陣線兵力頗厚芒斯及白萊之右受逼特甚第一軍團司令急調其側翼退至白萊南之高地騎兵第五旅則棄班虚稍向南退敵軍乃進佔班虚哈米爾登將軍所統之第三師其右翼駐於芒斯該地已成較爲然險之凸角余命第二軍團司令勿令處此凸角過久如受逼過甚則將中軍退至芒斯之後埀暮之前乃實行此令下午約五點鐘時余接霞飛將軍急電謂有德兵至少三軍團即預備軍團第四軍團第九軍團向我軍地位前進且有德國第二軍團由土爾萊一方面向右旋轉並謂法國預備兵兩師及第五軍之在我軍右面者正在退走德軍已於前一日佔有俠爾勒洛瓦及那慕爾間桑白爾河之渡口余豫防我軍有爲敵軍逼離芒斯之虞故命偵察陣後退步其地位右倚摩堡巨砲臺西至降蘭左至伐蘭西安東南惟禾稼雲騰房屋櫛比塹址旣難選擇砲火亦難開展據偵探報告不易堅守但有地位數處利於砲隊駐紥余接法軍退走德國重兵進逼我軍陣地消息後乃派飛機偵探虚實旣得確報即决議於二十四日拂曉退至摩堡巨是夜兩軍曾於全陣緞交綏不止至二十四日拂曉哈爾米呢附近之我軍第二師大展軍威有克復班虚之勢第一第二兩師之砲隊由旁策應第一師亦在配桑附近助之第二軍團得此掩護力乃得於杜爾加洛白爾法拉末里（在芒斯西南杜爾東北）陣線退走第二軍團右面之第三師與重佔芒斯之敵軍交綏大受損失第二軍團曾止於中途掘塹漸守俾第一軍團得以陸續退至新地位晚間七點鐘時第一軍團安然退至巴凡至摩堡巨陣線不復遭遇損失夜半敵軍似曾專力以攻我軍左翼余曾豫令亞蘭排愛將軍率騎兵力戰於左翼陣地之前以阻敵軍壓逼（未完） 
[空中炸彈與國際法]  
　　大陸報云有以飛艇擲彈是否合於公法及其與此次戰事有何影響爲問者是又不可不加研究當亦多士所樂聞乎 
　　奥邦海所著國際公法第二卷中有言曰千八百九十九年海牙和平會第一次開幕即議定禁止輕氣球及其他空衍艇墮擲爆裂或擊射之利器暫以五年爲期千九百零七年開第二次會議重新磋商繼續有效延長至第三次會議滿期爲止惟原有簽押者共二十七國至是重申舊議者不過英美中國荷蘭保利維亞薩爾華陀及海第七國而已餘如德法意日俄及其他小國等莫不袖手旁觀置之不顧千九百十一年西班牙首都開國際公法會議釐訂一則云空中之戰鬭器對於平居之生命及其財産其兇猛不得過於水陸所用之戰鬭器惟水陸利器業經公衆通過者原不爲尠飛艇效尤正未有艾也 
　　由是以觀戰事期間空航家抛擲炸彈尙非違法之舉至於此項行爲應否禁止是又人道之問題而非所論於法律也 
　　就戰事常例而論攻圍要塞對於尋常人民公家建築及歷史上與宗敎上種種勝蹟凡非用作戰爭者皆不得妄加傷害惟此項條例實行殊艱砲火所至勢難兼顧常民苟在砲線範圍之内凡有不測固應自行擔負若以此例飛艇則空航家瞄凖之能事此時尙無可觀其危險當爲較巨徒使人民驚怕失措而實際之損傷或極微末亦未可量然攻敵之邑而有以亂其防軍之心者亦一行軍之要著也 
　　按照西班牙首都國際公法之規定飛艇利器之爲害此時尙遠不及水陸所用之利器當然不在禁止之例譬如新式野砲每分鐘十彈攻圍大炮每分鐘十彈攻圍大炮每分鐘亦可發一大彈即讓一步而言砲機過熱時或當暫停藉以休息每小時發大彈四五十枚亦無不可如是以往儘可繼續爲攻未有已時至於飛艇所載大號炸彈不過六七枚即就最大之齊泊林（德國著名飛艇）而言爲數亦在五十之内加以子彈横攻之力爲害較甚於下擊是航空利器决不及水陸利器之暴烈而公法會議所訂條例之制限此時當必不至相犯可斷言也 
就人道方面而言凡危險之器皆當屏除或限制其用途而炸彈之由空中來者方向無定防備殊難尤爲危險似應指定區域畫爲界線俾常人易於趨避然此事除現時交戰國自行協議妥定辦法外勢必有俟於將來之海牙會議而現時交戰國中德方有恃乎齊泊林藉以威嚇英倫似又無可商議之處假定德人佔據奥斯頓則潛水艇與齊泊林正可兼用並攻英國海軍即最大之軍艦若遇飛艇墜彈中其要隘亦必無幸此外兼能航游倫敦燬傷軍港及船塢等亦是意中之事顧齊泊林艇隊攻擊英倫之能力究竟有限除使英倫居民寢食不安外當無巨大之損害也 
[九月七日德意志帝國銀行之星期財勢表]  
　　一現金表 
財産目錄一千九百十四年九月七日之現金與前星期相較增減之數 
金屬貨幣十六萬六千九百八十八萬八千馬克增多一千二百九十六萬六千馬克 
其中有黄金幣十五萬八千零十四萬三千馬克增多二千三百六十四萬九千馬克 
帝國銀行之紙幣及國庫劵一萬六千零八十八萬五千馬克减少二千二百八十二萬四千馬克 
他銀行之紙幣一千四百十二萬二千馬克增多四百七十八萬馬克 
匯票支票帝國庫寳金票四十六萬七千九百七十六萬九千馬克减少七千零二十九萬八千馬克 
押欵銀行之借貸一萬零八百八十一萬二千馬克增多三百八十八萬三千馬克 
欠票期票一萬一行六百七十萬五千馬克減少四千六百六十二萬一千馬克 
其餘之現貨現欵二萬零九百五十七萬馬克減少一百九十二萬萬六千馬克 
　　二豫備金表 
基本金一萬八千萬馬克 
豫備金七千四百四十七萬九千馬克 
市面流通之紙幣四十二萬四千三百零六萬六千馬克减少九千六百八十萬七千馬克 
託存之金銀什物二十四萬一千八百九十四萬二千馬克減少二千二百三十九萬五千馬克 
其餘之豫備金銀貨物九千七百七十一萬四千馬克減少八十三萬八千馬克 
雜評一 
[戰事盲談（三十九）（無名）]  
　　最新發生之事有三其一爲土耳其加入戰局也其二爲葡萄牙亦有加入戰局之勢也其三爲比已遷都至法也是三者雖非戰局上直接之關係乃由戰局而生之變化然與他日戰局上必甚有關係者也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[日軍到濟後之山東消息]  
　　張博間日兵蹤跡日本步兵中尉片山一於日昨帶領步兵百餘名由東路某地點赴張店並分遣步兵若干名向博山進發 
　　日商店承攬事務日軍需用零星物件前由金水旅館代爲購辦姦聞軍需等物由湯淺大倉兩洋行承辦招集夫役等事則由東亞公司藏田氏承辦云 
　　部派員聯翩來濟日人佔領膠濟鐵路所有關於管理該路事宜自宜由中日協商解决兹聞日前交通部特委派參事權量津浦鐵路局長趙慶華及駐日使館參贊官劉竉傑來濟與日人交涉關於鐵路一切事宜 
　　膠濟路照常開駛目下膠濟鐵路照常開行之地點有二（一）自濟南至青州（二）自濰縣至膠縣聞本日爲開濟青火車之第一次並不賣票倘欲搭車前往青州須經駐濟日本領事之許可毋庸納費 
　　旅濟日人一席話旅濟某日人昨談及目下膠濟鐵路情形及此後日人在山東方面計畫兹爲述之如下日人某君云現下膠濟鐵路已開行矣然開行之目的係爲察看沿路工程有無損壞至賣票載客尙非其時因機關車之修理及橋梁之建築自非最短少之時間所能竣事也從前德人在山東對於無職業之德人嚴重取締故與華人感情甚爲浹洽且名譽亦甚好現膠濟鐵路旣歸日人管理恐下等人民來者日衆吾日人爲保全名譽起見自當以禁止此種無職業者來濟爲唯一之急務日前膠萊一帶日本軍隊頗失名譽莫非爲此輩無職業不文明之下等社會所累現下吾日人已不許其越萊州一步矣云云 
[京訊中之時局狀况]  
　　答覆質問安近情昨據探聞政府對於參政院之外交質問原有擬於初九日派員蒞院答覆之意惟因其内容形式尙有未盡事宜故遂致一時躊躇猶未能屆期答覆聞其答覆遲滯之理由該質問之内容本係依據袁總統曾在府中對於參政員全體之宣言概略而提出者然試以曩日宣言之時局較諸近頃外交所經過之狀態則不免已有稍相軒故磋商此點頗費躊踷近聞政府答覆之草案業已告成將擬於日内請求參政院特開秘密會議大約由孫外交總長或曹次長出席說明答覆之理由又聞參政院之質問業經政府派員秘密答復内容雖未盡悉據政界人云政府對於該質問書所預備答復材料頗爲圓活云 
　　濟南路管理情形日前政府因山東濟南路已由日軍暫行管理特電令蔡巡按使將日軍管理該路情形詳細電覆故昨蔡巡按使有長電報告到京探其内容略稱日軍僅管理該路車站事務凡車站以外一切警務權尙照舊無更所有在車站管理站務之日軍連日與商民頗覺相安尙無衝突情事 
　　濟南洋價飛漲日昨蔡子賡巡按電致政事當略稱自日軍抵濟後銀幣行市除德洋外皆非常升漲大致如下（一）日老票每元漲至三吊五百文（一）英洋每元漲至二吊九百文（一）俄帖每元漲至三吊二百文（一）中洋每元漲至二吊五百文（一）德洋不甚通融故價亦無定洋價旣漲則食物亦因之昂貴異常云 
　　蔡巡按電告交涉自日軍占領濟南車站蔡子賡巡按使即與駐濟日領會商日軍已聲明僅占車站則此項軍隊不得任意越車站境五里駐紥並不得成隊入城所有日用應需之品應由日軍舉出專員與商會交涉所有買物均須硬貨聞日領均已照覆惟買物均用硬貨一節尙未承認故蔡巡按使已將交涉情形詳細電報政府並請示一切辦法矣 
　　外交方面情况總統前擬之外交方針業由政事堂通電各省遵辦在案頃聞總統現以外交情况近日益形緊迫自應再籌辦法以便知所應付而昭慎重因即决定將外交緊急時各省應持之方針應具之態度决議進行之標凖電示各省一律照辦 
昨有某政客以日德戰事中國中立失敗皆由於外交當局之無能應將外交總長某黜退另易幹才尙有挽救之一日云云總統曰予觀中立之失敗非任外交者之咎實財政軍事兩方面力有不足之處此時無論以何人任之恐亦不能異轍辦事也故予不爲某總長咎 
[國慶日大閱紀]  
　　十日爲國慶紀念日總統於是日在天安門舉行閱兵儀式其先期籌備各情形已迭誌報端查是日外寅親到公府簽名者如下英國駐京全權公使朱邇典和國駐京全權公使貝拉斯日國駐京全權公使白斯德美國駐京全權公使茀爾紥奥國駐京全權公使訥色恩俄國駐京全權公使庫朋斯齊丹國駐京全權公使阿列斐法國駐京全權公使康德葡國駐京全權公使符體德日本駐京全權公使日置益日本使館船津辰一郎德國駐京代理公使馬爾參美國公使苪恩施比國駐京代理公使艾維滋墨國駐京代辦公使胡爾達是日觀禮員自八點鐘即陸續至東西長安門兩旁搭有席棚以爲觀禮員休息之所至於觀禮地點則外賓女　及新聞記者立於五龍橋之東内賓立於橋之西外賓中以外國新聞記者居其多數陸軍部蔣次長作賓徐次長樹解錚參謀本部陳次長宦三君於九時前先到閱兵地點巡視一切黎副總統乘馬及徐相國於九時後到天安門上陸軍段總長内務朱總長敎育湯總長及其他參列員均先時到門樓上從事預備九時半總統由会啓節出新華門入西長安門天安門上舉行閱兵式先是總統原擬出西苑門入西華門嗣因閱兵大典應親自騎馬以示提倡尙武精神之意故臨時改由新華門出身穿軍服騎一菊花青大馬鞍曫皆紅長矛馬衛士十六名前後導從並由徐邦傑江朝宗兩君在左右夾衛馬至五龍橋軍樂迭奏總統在天安門前下馬换乘大紅轎登樓總統中立黎副總統在左徐相國在右衛隊環待所有各部總長次長皆在總統之後東西兩面則各國公使及各部人員各軍隊皆由東而西先步隊遇時軍樂奏一百二十步其後馬隊遇時軍樂則奏一百五十步每一隊過時軍官向總統行軍禮總統舉手答禮閱兵禮成總統乃特派敎育湯總長傳訓各小學生諸生向湯總長行三鞠躬禮各小學生是日躬與其盛者共一千二百人係由官立之初級小學高等小學各校選派而來由西長安門向東排列秩序甚爲整齊總統於閱兵後退入武英殿之旁浴德堂休息副總統及各部總長隨之茶食後即往武英殿古物保存所行開幕禮午後回府 
[陳列所與社稷壇游覽紀]  
　　古物陳列所昨（十一號）古物陳列所開始售入覽票下午二鐮覽者紛集所有車馬俱停於内東西華門外中外人男女老幼聯袂來觀各軍人之給票驗票一如車站規則並有寄存物品處於武英門内由左門入循定路線自東而北而西畢由右門出東行瞻覽太和殿迄由中左門入瞻覽中和保和二殿出中右門復各循東西華門故道出所列古物之多美不勝述然此尙爲五分之一餘有每星期一易之說布置及軍人照料均秩序井然至三殿則蕪草侵階殊形闇敝計昨售票已達二千有餘另一函云古物陳列所前日開幕准人游覧一節已豫誌報端兹聞前日往觀者老幼男女絡繹不絶由東偏門入由西偏門出東廂房所陳者均景泰藍一類西廂房所陳者則周漢以來銅製鼎瓿釜甎之屬正殿之中懸古字畫四幅並恭設袁總統肖像又有紅木傢具上置鼎彝其兩勞則瓷器漆器雕刻物件律墨圖章名人册頁人工花卉均精緻異常正殿後身則陳列佛像及經典其與後殿聯絡之甬道兩旁亦懸清初名畫並設洋式大圍椅任游人休息後殿所陳者則有各種玉器織錦綢緞繡花鋪墊一入其中令人目迷並聞未列之古物甚多此後擬按月輪流抽换惟昨有人由西華門外以小洋七角並銅元三枚向購入門劵兩張賣票人以小洋祗能算銅元十枚該游人曰小洋每角換銅元十一枚此有市價可憑賣票人即叱之曰非添交銅元即不許汝進去該游人答曰不進去雖省得兩塊錢但我照章交費你不能禁止我汝說要交銅元而内務部所定規則入門劵係每張銀三角並未說定要銅元而賣票人即抬案曰拿他帶到裏頭去說其時他游客均不服另一賣票人始給票兩張了事 
　　社稷壇國慶紀念日大總統在天安門閱兵後即任人民入内參觀當日社稷壇亦即開放惟須費小洋一角購票以致貧塞者多不能入覧進門後但見古柏參天蒼松夾道所有佈置雖未完備而景緻清幽令人心曠神怡沿途設有憇櫈直至北端河牆爲止該處建有松亭大約將來即在該處登船以達古物陳列所松亭迤西有曲徑兩旁皆栽花草由典徑折而復東至社稷壇内有一台高五階級方四丈台面之土分五色該處即清皇行祭之所由壇折出而南即總統閱兵之天安門由馬道拾級而升至樓上地皆鋪以棕毯憑樣俯瞰白玉橋七座渡於碧波之上車水馬龍紅男綠女甚多廻覧樓内正中設一金地景泰藍圍屏屏前設一景泰藍巨椅兩旁設列景泰藍之鶴爐魚缸等物至壁上張掛名人艾啓蒙所畫之八駿馬八副及鋪地之絨毯皆爲近今罕有之珍品云 
[政海拾聞]  
　　張季直南下底裏美紅十字會對於導淮工程曾經派出河工專家赴淮實地查勘該原勘美員回國與總會協商集資辦法經該總會認可導淮借欵乃可告成而此回江北一帶灾民流離失所災區太廣無法賑撫江蘇齊巡按使因水利局有借欵修濬以工代賑之議深以久無音耗爲憾特電水利局詢問此事並請張督辦勉力圖成以救垂斃之灾民張氏接電後以借欵合同尙未正式簽訂開工尙需時日現擬不再在京等修俟交卸總長篆務後即行出京至寗與齊巡按使面商進行辦法以期此事得以早日就緒云 
　　陸徴祥來京原因前外交總長陸徴詳於前日來京外間傳聞均以孫總長有辭職之意故總統特召陸來京以繼孫之後此說不確兹復探聞陸君之來係總統以辦理中立外交事宜極爲繁雞正當吃緊之際必得一外交手腕靈敏者折衝其間陸在外交界經騐最深名望亦最著若令專辦此項交涉必能得宜經陸同意故有此行聞陸到京後外交部已將山東方面交涉之案卷彙送陸處以便參閱相機辦理又聞與陸同住者有前比國公使王廣圻云 
[東省雜聞]  
　　哈埠俄官拘捕華民哈埠租界内自宣布戒嚴令後俄巴釐斯對於無業華人格外注意現俄警官又派出警兵二十名沿街圈捕無業游民計初六初七兩日間共捕獲一百餘名均拘於巴釐司内尚未悉如何發落間此次圈捕之華人不惟衣裳襤褸者即衣帽整齊無正當營業者亦一律驅逐云 
　　延吉水災之損失延吉自九月九日起大雨傾盆直歷五晝夜始行　云一時延境河水暴漲冲去橋梁數座城内大十字街水深約二三尺各舖損失頗鉅城外華韓房屋坍塌牲畜財産漂流損失者不計其數博爾哈通河夾信之中約住數十户雖人民未被淹沒而一切財物盡付東流城外三里許之小營子水深約五六尺商民財産漂蕩無存帽兒山前之海蘭河沿岸居民房屋被冲去者尤多其顯著者頭道溝則冲去商民十餘家日領館亦被冲去大半六道溝北頭亦冲去二十餘家東盛永街一帶華人淹死者二十餘名韓人尙未查悉鏵尖子地方集場冲去無遺警察分所亦被冲去他如嘠呀河凉水泉子一帶爲數水會流地點水勢較他處尤甚所損失之生命財産今尙不知其數延吉局子街商埠巡警局在延街西北商埠地點正當北山及小延吉河水之衝當雨初降時該局長張藍田君深恐河水暴漲趕即購買木板木樁等物督率巡官警士等冒雨築灞以防水患歷五晝夜之久始將此水堵住故商埠人民財産毫無損失惟俄領館地處低窪無法防護不免小有損失云 
　　綏遠荒地之發達綏遠地處東陲與俄毗鄰爲吉省極邊之界土脈肥饒近靠松花江交通亦甚便利自今春開放以來報領者頗爲踴躍不數月問業已放畢地價因是日增前則每方三四十元者今則七八十元不等（包攬大段者獲利不小）近聞各荒户均備資本赴該處先行修房掘井以便明春開闢 
　　農校提倡鑿井灌田東省地圖人稀種地一事但知春夏布種秋冬穫粒每逢歲旱除禱神祈雨而外别無他法近聞吉林農業學校校長張學先與中日各敎員商議在考試地内鑿井灌田爲農家提倡本年所種之榖菜瓜菓均佔優點雖曰研究得法而井水補助之力亦復不少務農者當知取法也 
[鄂造幣廠查弊之結果]  
廠長僅予記過 
兩所員司撤差 
　　武昌造幣分廠鑄造銅元舞獘經財政部委天津造瞥總廠監督吳鼎昌來鄂查辦旋又派該部僉事蔡康前來會查業已谦得内中眞相如認眞追究須令廠長又定詳負責賠缴短鎊三十三萬餘元惟吳蔡二君以銅料火耗雖浮報太多而核算會計收支各清册尙無侵吞顯獘爰爲電求財政部只將印花搖洗兩所員司一概撤差該廠長則記過一次以儆失察並由部委任李熾昌爲該廠總稽查管理全廠事務前傳委李鍾岳爲廠長之說業已打消聞搖洗所員司邱鎭東等以舞弊情由出於印花廠與搖洗廠無涉質之全廠莫不盞知今無故被累撤差於理似有未合當向廠長贊問該廠長云此中事實久已深知舞弊實係考工巡查失察汝亦島得所知但同廠辦事故難免牽連邱等答云牽連撤差亦事實上應有之事何以不牽連於舂餅較凖各所而獨牽連於搖洗廠長云此乃監督之意暫受委屈事後自有區别旋每人贈送薪水一月並許以川資紅利該員等始無異詞 
[籌辦河防工程之估計]  
　　黄河自上年雙合嶺民埝漫溢水沿金隄而下本年因欵絀時促未能堵合以致伏汛期内金提奇險迭出幸搶護平穏尙無大害然金隄遭此一創全身愈形不穩兹聞石局長擇要勘估土工廂埽及應添各項共估洋二十六萬三千一百元今將内容探誌如左一擇要加培一萬八百丈每丈合土二十八方約土三十萬三千方需洋十二萬一千元一壽張護城隄長一千四百餘丈一律加高培厚與金隄高厚相同約洋二萬元一廂護沿用楷樁葦繩人工約洋六千六百元一險要各工堆積土牛二千個約洋四千八百元一堤口等處石壩均一律加廂高整需石二千方價脚洋一萬三千元一白莊等處廂做稭埽需料七百珠約洋一萬四千二百八十元一劉樓蓮花池等處護沿改爲兩坯須添楷椿葦繩曁人工共約洋二萬六千元一額外添募河兵八十名以十個月計算約洋三千六百八十元一南岸民埝擇要加培三萬五千方約津一萬五百元一南岸岳莊雙合嶺等處均極險要擬均堆存磚石以備不虞約洋八千四五百元一楊莊堆存稭科一百五十垛約洋三千六十元一兩岸隄柳砍伐殆盡擬購丈椿八尺六尺五尺各椿六萬根共約洋七千五百元一購柳秧二萬珠約洋二千元一兩岸倣各工所用儲存青稭葦纜約洋一萬三千八百元以上各項均係必不可少之數惟値財政困難之時此項鉅欵未知能否籌辦也 
[浙垣近事紀聞]  
　　水警隨護商輪之動議蘇浙交界之太湖港汊紛歧村落曲折素爲梟匪出没淵藪甚至不匝間招商輪局杭滬嘉滬各班被刦兩次水上警察有保護船路之責昨聞兩總署長擬仿照上年冬防辦法凡由浙往蘇各商輪歸杭嘉湖各署巡船隨護其由蘇入浙各商輪歸滬松各署巡船隨護已詳請徐廳長咨商蘇省水警二不分畛域協力援助俾寒盜膽而保航商 
　　平市官錢局之籌設自歐陸戰端一開内地金融阻滯特甚以致各項商業悉從錢市之漲跌爲漲跌者均蒙不利益之結果兹聞張財政廳長爲維持市面統一錢市起見擬在省垣暫設平市官錢局以資補救而期劃一但此事早有動議嗣因手續繁重故迄未實行現已籌有端倪想不久當可開辦 
印度婦女舊習之講演昨日爲美國人艾迪君第二日演講之期下午二時開講丁桂樵君代表屈文六君主席艾迪所講以提倡實業研究學問挽回利益事事勤懇爲宗旨而歸結以結團信仰心相勉艾迪夫人亦在協和講堂演說題爲喚醒中國之女界始終詳舉印度十六年前之風俗習慣爲我中國女界之殷鑒兹揭其要點如左（印度女子三四歲卽須許字十） 
二歲必須出嫁流弊所至有四五歲女子即守寡者（二）女子出嫁後不准再出大門一步以致子母身體均　弱不堪（三）階級制度甚嚴貴族女子不論汚穢至何程度猶算聖潔貧苦女子無論才能如何終不得厠身上流總之印度女子困於種種衰風惡習斵喪殆盡望中國婦女鑒之而有以自勵云云 
地方通信 
[湖北]  
　　清鄉責成知事鄂省舉辦清鄉原限半載告竣轉瞬期限届滿所有駐紥各屬恊助清鄉軍隊届時勢必撤防後來保衛地方實爲知事專責咋吕巡按特通飭各知事振刷精神積極進行凡關於清鄉要政務必赶緊辦妥勿得稍有无誤致干咎戾再民團如果得力可以補助警隊尤應邀出正紳切實催辦以維治安云　　監犯越獄之處分湖北利川縣知事王光鴻日前下鄉勘安監獄人犯忽然暴動蜂擁逃出拒傷典獄經隊勇追捕當場格　羅華堂楊吉三任海洲三名拿獲黎光遠一名其餘劃老七等二十四名已逃逸無蹤旋於鄉間復獲向春山等八名尙有人犯十 
 
 
 

Page 7

 
 
六名在逃未獲該典獄官陳動業已撤換而該知事王光鴻則經遙按使交付普通文官懲戒委員會議懲以其雖係下鄉勘案究未出境具見平日不妥爲防範厥咎難辭惟該犯逃脫之後捕獲八名尙知奮勉應照知事懲戒條例第二項處分擬以減停五個月每月減去十分之三以示薄微 
[江西]  
　　銅鼓縣剿匪捷音江西銅鼓縣所屬大坑陰坑等地方山深林密向爲匪徒出没之所明目張膽開堂放飄時有所聞上月杪忽傳聞該處聚有匪徒數百人歃血會盟謀爲不軌並謂上海總機關部及洪江會匪均派人赴會因之謠言日起居民恐惶經該縣知事飛電省城軍民兩府酌派軍隊前往拿辦昨日有自該縣來者謂日前已經軍警在該處破獲匪徒機關一起並擒暫匪徒多名餘匪有逃入湖南瀏陽縣界内者復經湘軍拿獲正法並搜出僞印僞札多件漏網者仍在按名協緝經此一番懲創銅鼓匪夙當可稍息矣 
[浙江]  
　　錢業請求開禁之審愼巡按使昨接省商總會爲錢業轉呈略謂市面日鬆掉期現水已無可否請求開禁限運銀元以利周轉等語聞屈使披閱之後謂銀根雖鬆各省銀位均缺一朝開禁深恐奸商乘此販運出口有往無歸轉瞬就窘該商會果能擔保無虞利商之計無不可行惟須該商會愼以决之除批審商會外並飭財政廳察情核辦矣 
　　派委清史館徴書委員中央特設專館編纂清史曾經總統告令由各省巡按使派委專員辦理徴集關於清史之書籍以爲編纂之材料頃聞屈巡按使以本署顧問陸懋勳堪以派委辦理徴書事宜昨已飭知委任矣 
　　維持貧民生計歐洲開釁以來杭垣商務大受影響最受虧者一般工藝貧民相繼失業度日更艱曾由巡按使與道尹分飭杭縣周知凖轉飭商務總會　城北分會恊議維持在案嗣經商會具復呈請備充貧民工藝自治負販並將城北已閉之麵廠繼續聞辦俾可以工作賑兹周知事已飭同善當總董吳恩元商酌招添工藝負販辦潜及調查麫廠情形矣 
　　舊派嫉視新政之道批會稽道尹梁君近據象山學務委員俞世清等禀控歐紳仁衡嫉視新政招搖挑釁等情當即令行該縣知事查明辦理面批飭該委員等知悉兹錄其批詞如下（上略）調查學齡在吾國本屬創舉於風氣未開之地辦理稍不審愼易惹誤會遂致阻碍進行要在平日聯絡就地紳士多方勸導出以至誠方易奏效而地方紳士誼關桑梓各有子弟生長其間使敎育普及胥蒙其福亦宜分任勸導從旁贊助以視其成即當局者辦理本無妨出以忠告之言先爲救正若一存新舊之見互相水火迨釀成事變貽害地方追侮何及且咎戾所在亦於個人有不利此次各屬調查學齡事將造竣忽起風潮迭經探訪係有匪徒暗中煸惑意在激起事端乘機取利已疊飭各屬嚴拿造謠匪徒盡法懲辦在案現雖地方稍就安謐善後各學正賴多數士紳相與維持似未便以事後傳聞之詞爲同室操戈之舉據稱該邑巨紳歐仁衡嫉視新政於此次學齡風潮有所播弄確實如何仰候飭縣查明辦理 
[鎭江]  
　　鎭守使校閱野操鎭江施鎭守使於十三號閱看所部機關鎗隊野操預先劃定區域自南門外至京峴山分作兩軍相敵實行攻擊於上午八點鐘開始至下午一鐘收操雖各有勝負而軍容頗爲整齊兵丁無一發現疲容者操法亦甚純熟施君甚爲喜悅遂分别奬賞以勵戎行 
　　匪徒截刧航船鎭郡對江沙頭地方前日傍晚有航船一艘行經該處忽有匪船二艘攔截去路即有盜匪多人各執鎗械蜂擁登船恣意肆刦聞共搶去衣服物件爲數甚鉅云 
[松江]  
　　分踞舊議會房舍縣議會在知　署西偪房舍有限而附設之機關有三一爲公欵公産管理處一爲縣敎育會一爲圖書舘近又組設敎育欵産經理處因是各方面於地點之佔領略有爭執本日經公衆集議始得解决以東西廊廡十間廳事曁東西次問劃歸圖書館頭門内迤西五間爲敎育會迤東數間爲公欵公産管理處騰出舊時議員宿舍及辦公室作爲敎育欵産經理處議甫定而舊縣議會所有桌椅玻璃廚等類各機關又爭相移用齗齗之聲迄未已也 
　　廟董另選住持嶽廟西房（前悮爲東房）羽士李姓因有烟癖爲調查員闖獲鳴警拘解縣署判罰洋三百五十元後廟董姚蔭松君等遂另選道士楊金二人接管嚴爲約束不准烟賭即該道眷屬等亦不准入廟云 
雜評二 
[舉行閱兵式之感言（步陶）]  
　　自正式總統就任以來舉行閱兵典禮今其第二届矣軍服登樓歷四十分鐘而禮成計所演者爲正步爲走步爲列陣式參與之兵共二萬五千人而叩其成績則僅得總統（如此軍隊何能應敵）云云之評語而已（參觀十四日本報北京專電）夫今日軍隊何等鄭重閱兵典禮何等森嚴所參與之兵寗不擇之又擇所舉行之式寗不演之又演乃不能滿總統所欲望猶若此然則中國一般軍隊之實情其何如也處今日强權之世界任何交涉任何法理微武力足以相抗固難期有一事獲適當之解决而所謂軍隊之實情者乃若此其何以言交涉其何以論法理近年以來我人民之所以含垢忍尤我政府之所以茹苦蒙羞何一非於此種其主因總統謂（應極加整頓）誠有味乎其言之矣我全國軍人其識之幸勿以爲尋常勉勵語而循例敷衍也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[放租界之連帶關係]  
　　法新租界實行推放以後其界址均已劃分明祈各守範團　華商電燈公司及内地自來水公司以該處成段内各鋪户所用電燈自來水爲數甚夥今已推人法界於營業上頗有關係此項問題亟　解决四特星請楊交涉員與法總領事甘世東君往復磋商允由法界公司貼費接辦罹因華商損失尙鉅故未解决云 
[墳墓亟須遷葬]  
　　工巡捐總局長朱壽丞君昨復慈善團公面云逕啓者接准大函藉悉一是敝局奉鎭守使諭飭歐戰發生影響所及滬地肩挑各項苦力失業可盧宜將應辦道路橋梁招工興築等因當經　勘規定先從斜徐路開始興築並以路線經過地方所有廬墓如實係無可繞避給費遷讓業經了示布告並飭令地保通知在案潘家木橋浜南一帶路線昨　敝局長視詣勘明雖經開掘並未動及棺木現在此項工程亟侍進行尙祈轉飭壇夫與敝局工程處在工人員就地接洽趕緊遷葬事關開關道路遷移坆墓實爲萬不得已之舉想貴國夙具熱忱定荷贊同云云 
[法界押店又被搶刧]  
　　法新租界平濟利路轉角白爾路一百四十六號門牌永福押店於前晚十時突來匪徒四人以贖物爲由突入店當强搶賬檯上及抽屜内所藏犬洋十二元小洋一百零七角銅元二千文店主夥等大聲喊捕該匪各出手鎗嚇禁聲張旋即携賊而去事後投報捕房捕頭立飭包探前往勘明諭令各探捕嚴緝匪徒務獲訊辦 
[海軍保守中立之籌備]  
　　海軍部以青島德日兩國戰事業已激烈吾國海軍各艦均須出洋游巡保守中立惟各該軍艦之砲彈每月應需若干自應責令一該艦長預算造册呈報以便飭撥業於昨日電飭海軍李總司令分飭查報矣 
[英捕囘國從戎]  
　　歐洲戰事風雲日緊英美各捕房英捕凡入軍籍者均奉該國政府命令着即回國効力以故前昨兩日該英捕等禀明張代總巡預備一切即日偕同回國 
[探報大帮黨人囘國]  
　　宣武上將軍行署軍事處據駐滬偵緝員李某蔣某等報告近偵得黨魁陳其美劉藝舟等借同大帮黨人冒允學生自大連抵滬分居租界某西旅館及寳昌路嵩山路各洋房派遣同黨四出運動有圖謀作亂情事請飭嚴密防緝等情軍事處以我國處此艱危豈容再有破壞黨經禀明馮上將軍電飭上海鎭守使鄰汝成君轉令所屬軍警嚴爲戒備一面函致滬海道尹照會領事團轉飭各捕房一體偵緝務獲懲辦以維大局云 
[天津警員跴緝黨人]  
　　黨人廖轟王樹雲等曾住上海小少渡旋即他往莊鄭鎭守使通電各省軍警資組在　兹悉該黨人自滬出走後潛赴天津仍嚴　　運動軍警經當地軍警查知亟微　拿又聞風違遣現經天津警察楊應長偵知應轟王樹雲等有逃回滬地消息特　重賞巡派警員賚文來滬投请軍警各　　派員協緝務獲究辦 
[浙省移提裘茂根]  
　　浙省朱軍督以黨人裘茂根初次由滬緝獲解浙發押之後方欲查案　辦已被縱釋此時亦正在激究之間　接上海鄭鎭守使咨文以據前署浙江　水縣初級審判應監督推事張濟演禀稱裘茂根實由趙知事賄縱等情咨請查究等因現經朱軍督激查未得眞相惟以該當人旣已在滬復被拘獲解押鎭守使署自應迎提回浙以便研鞫賄縱實情併案懲辦故於前日備文派員來滬呈請鄭鎭守使迅將裘茂根給予解回浙客以便訊辦云 
[查詢朱瑛被誣之眞相]  
　　前江寗陸軍第五師師長朱瑛曾在閘北被人誣爲黨人由警拘解上海鎭守使署證明與黨案無涉立即送回副朱瑛因遭侮辱且當時巡捕之際失去銀洋等物殊不甘服曾投江寗將軍署呈控究追兹悉馮上將軍以此案巡捕之時究竟如何情形自應澈究爰特飭行上海鎭守使署查明後奪鄭鎭守使遵於前日飭傳閘北第五區警署長帶同原辦是案長警來署以便詰詢 
[交涉署謝絶偵探員]  
　　駐滬各偵探前經中央政府及各省將軍嚴行取締如湖北等省已陸續調回一切消息由滬鎭守使及滬警廳代爲電達以書經費而杜流奬現外間有謂自歐戰發生以來滬上復有土客大帮　探聯船交涉公署搜捕黨人等語事爲楊交涉員所聞以　公署並非偵緝機關深恐有人假冒名義在外招搖故近來凡有探員往謁概不接洽並已知照傳奉處嗣後凡有偵探投剌無須通報以社流弊云 
[黄中英押解回籍]  
　　川沙警察敎員黄中英（即黄傑）前因黨案嫌疑經鄭鎭守使訊明黄於去年曾受紐永建之委任下鄉收取敗兵鎗械惟以後即不附和從寛判决發文原籍寳山縣責保管東已誌前報兹悉淞滬警察廳長徐輔洲君昨准鎭守使署軍法科將黄中英一名派探押發到廳飭即轉解寳山縣收客徐廳長當派偵緝隊隊士兩名押送閘北分廳加派警察附搭淞滬火車解往寳邑交地方官照判執行 
[萬國樑案之宣判]  
　　匪徒萬國樑前因私立萬民商會及聖荒團分遣羽黨前往各鄉哄騙愚民資財經上海地方檢察廳飭警將萬及其羽黨張音轉蔡　華等拿獲解廳預審屬實起訴審判廳開庭辯論終結聽候宣判在案昨日午後三時由審廳曹推事官會同宗檢察官公開第三庭命提萬等至案以其假名歛錢實犯詐欺取財之罪判萬國樑監禁十一個月並罰洋一百四十元張普轉監禁五個月蔡兆華姑念犯罪較輕從寛罰洋二十元判畢飭令分别押候上訴期滿送監執行 
[謀斃舵工案准予上訴]  
　　小火輪舵工同根和前被船夥陳寳壽張阿大等設計謀斃經地方審判廳辯論終站判陳張二犯各處無期徒刑永遠監禁在案嗣陳張二犯不服判决遣人投廳聲請上訴現經汪檢察長核准移請審　將此案全審送廳備齊公文飭將陳張二犯由所提由派遣法警二名於昨日午後押解赴蘇候審 
[自願退屋放路之批詞]  
　　上海工巡捐總局據彙户金秋蓀等禀稱自願退屋放澗道路等由於昨日發出批示云禀圖均悉查前市政廳塡築方浜預備開拓馬路曾據益慶橋至長生墧面北舗户請求順將房屋退建浜基本總局接辦後又據陳市安橋至侯家路口一帶面北業户胡少耕等禀請照案退建浜基等情前來即經先後諭飭各該舖户動工還讓各在案館驛橋至陳市安橋一段街道狹窄本應一律開拓且該處房屋均屬年久失修勢將領圯迭據住户來局報告危險狀况正在派員察勘兹據禀稱該業户等自顧退建浜基俾得放灣街道振興市面開會商議一致贊同等情足微熱心公益應准如禀辦理仰侯涙　履勘規定路線另示飭遵一面由該業户等知照租户限日遷讓勿任違延爲要國存此批 
[民刑法三庭更改名稱]  
　　上海地方審判廳袁廳長查得本廳所　之民刑法三庭與各省審判廳所設者名稱不符亟應改换業於昨日飭將法庭改爲第一庭民庭改爲第二庭刑庭改爲第三庭以昭劃一矣 
[惡姑肆虐]  
　　婦人王姚氏僭母姚沈氏並延律師文趨至地方檢察廳控訴被姑王周氏百般虐待毆傷右目請求驗究並請斷離等情昨由審判廳王推事官會同張檢察官開庭辯論先據挑沈氏訴稱本地人現住南倉街於去年冬間張媒將女　與王局氏之子王木生爲室不料遇門之後迭遭王周氏凌虐以致我女不時來家哭訴婦人屢勸我女凡事忍耐詎近來虐待較前更甚竟將我女右目擊傷請求察核王姚氏供年十九嵗丈夫王木生並無正黨營業與姑王周氏串通一氣將我不時敲打並令我往揀茶葉揀得百文回家方得飲食假如不滿百文粒米不容進口還欲打罵受苦不堪以上事實鄰近咸知此次又將我右目擊傷以致迎風流涙現在不欲再回夫家請求斷離以全性命云云證人徐詳生王劉氏等供稱與王周氏家爲鄰並證明王周氏將媳種種虐待情形質之王周氏供稱並未將媳打駡况兒子木生現在因事已往長沙並不在家請察文律師亦出庭陳述一切周官會商之下以王木生不到此案難以定讞今日認爲决定俟王木生到案再行辯論判决王姚氏暫着姚沈氏領回退庭 
女子被虐自盡 
　　住居虹口開封路七十四號門牌之張全忠向爲洋貨搶客因與其繼室某氏將前妻所生之十五歲女孩百般凌虐以致該女於本月十號上午自縊身死兹經捕房得悉昨晨派探將張拘解公共公堂經俞代裏讞曾同美博副領事訊供狡賴惟自縊身死匿不　　亦屬違章着罰洋五元充公示儆 
[乳傭吞沒透取工資]  
　　往居陸家浜婦人周陸氏前憑薦頭陳胡氏薦來揚州婦人劉王氏爲乳傭言明每月工資四元五角先付三個月不料甫越十數天該氏託病辭歸所有預取工資吞沒不還向論恃蠻陸氏遂偕保證人趙王氏將劉傭扭至第一分署控追署員飭移送警廳司法科訊理 
[騙取布疋之勾當]  
　　陳彬章王家直揑造義昌莊票串黨持向謙益大恒順泰等布號騙取本布四百疋質洋化用兹被控告昨由捕房派探將陳王二人拘解公共公堂經聶襄據會同美詹副領事略詰一過判仍押侯移吊原贓並補提同黨併究 
[再紀全興詳之債務]  
　　全興祥洋貨號因倒欠鴻大莊等六十五户往來及存貨各欵被控由公共公廨將廢東沈序東傳案訊判將該號存貨生財拍賣並涙人清理存欠各欵報告候核在案前日午後由廨復訊先由理賑人謝星福上堂供稱被告人欠欠人各欵賑目繁多清理手續尙未完備應請展緩俟將存欠各欵理清再行據情報告即據原告代表律師上堂譯稱被告　欠鉅欵僅予拍資照破産辦理似欠公允因該號股東應一體負責而被告始終不肯將各股東姓名報告須請訊究訊之被告沈序東供稱全興詳係林正記姚漢卿洪信記何子記及我股開由吳小山經理而各股東股份亦由吳糾合今吳已避往通州金沙鎭林等各股東或在天津或往北京及他處均不在滬如果在申我焉有不禀明公堂　負責任之理請察並延律師到堂代辯王襄讞判沈交原保着每日至理賬處會同理賬人將存欠各欵理清限兩禮拜報告公堂一面候移提人證再訊 
[不認私收貨欵]  
　　游左泉至法公堂控稱前與堂經游三字合開皮絲烟號商人因來申未久本埠商情不甚熟悉故號中一切賬目均歸三字一人經理現已拆股察閱賬上有三字經手放與林鑿岳之貨銀一百三十八兩未收向林收取言已被三字收去迨向三字索取游移不理求請訊追三字供拆股之前放出之賬商人並不預聞至林鑒岳處貨銀更無私收之事求請查察判交保候傳林鑒岳到案質訊核辦 
[林顯榮負債纍纍]  
　　林顯榮前假開設字號爲名向正順騙取毡氊計銀一百十五兩由正順報捕拘解法公堂判押三月在案今又有鍾幼鳴投廨控稱林來交易白布計洋四百九十八元曾付莊票一張無處收洋請求附追又有張蓉江遣代表楊月波控林欠洋四百三十五元亦請追繳林供認欠鍾之洋不諱張未到案林亦不認欠洋判林還押限一月交洋張蓉江所控之案着自行投案質訊核辦 
[欠欵尙難歸還]  
　　源康德源等十一户同控恒裕號柯長生側欠貨欵等銀一千五百餘兩業經公共公廨傳訊因柯已避匿飭將該號存貨生財拍賣在案前日午後由原告投案聲請將拍賣銀兩分别給領中西官因尙有英德俄各洋商控案判將拍賣銀一千四百餘兩暫存本廨檢察處候曾商再核 
[任少卿脫累]  
　　方潤豐因鈐記報關行任少卿串同逃夥陸麟書報關舞弊侵吞銀一千四百七十六珦零控由公共公廨傳案訊據任供去年十一月二十四日在裕和公當面對明由陸一人侵吞陸亦承認而原告則稱陸於去年七月逃避後從未見面判候傳到見證質訊在案前日午後由廨復訊據見證南北市報關公所董事徐菊如上堂證明去年十一月二十四日原告與陸麟書及被告均至龞和公袛因被告之夥張姓未到故未議即散惟當時所到之陸裕書是否本人因我與陸並不認議未能辨别復經兩造律師互辯之下王襄讞以旣據證明去年十一月二十四日陸麟書曾至裕和公則原告前次所供題見不實且無實在證據可以證明何能强令被告承認擔負况陸麟書始終屢提不到則由其一人舞弊侵吞可無疑義遂判原告所控任少卿案註銷至陸麟書始終不到應照原告所控一千四百七十六兩零及堂費缺席判决候飭提追繳原告如有不服准予照章在上控期間禀請上訴 
[新屋被焚續紀]  
　　閘北漢中路協興里新造房屋空屋内起火延燒樓房八幢已紀昨報兹經四區二分署查得係該處開糖坊之張友田於是日下午將所收破布舊棉花等廢物堆存空屋内致兆禍端昨經程署員派警飭傳該糖坊主到案再核 
[查悉起火原因]  
　　北蘇州路八百二十四號門牌尹愼夫家於本月十號午後遺火積薪幸即救息事後經捕方查悉以其多積稻草所致殊違定章請廨出單於昨日將尹傳案訊明判罰洋八元充公 
[道契糾葛案亟待質訊]  
　　傳筱菴與前清道署賬房董蘭芳因道契糾葛被傳控經公共公廨准飭傳訊在案昨日上午王襄讞會同英領卓君升坐民庭會訊民事訴訟時由傳之代表律師上堂聲稱被告臨訊不到應請飭登申新兩報廣告三天着令依限投質如逾期不到缺席判决中西官會商之下准予登報廣告若再臨訊不到准其缺席判决 
[地保舞弊受罰]  
　　張小雲至法公堂控告錢小弟覇地不交錢小弟亦控二十五保六圖地保張文祥盜賣田地擅立界石昨日併案傳訊張小雲稱於道光年間由先祖向錢小弟之祖劃購地七分建築墳墓當時祗出賣契田單並未劃開錢糧亦由錢完納至民國元年商人始將户名摘開應完錢糧各歸各納詎向錢劃分田單非但不允反將界石强行拔去求請訊究錢供該田共計一畝有零係是祖遺有田單及歷年糧串爲憑上月間地保張文祥偕同不知姓名之人到來擅立界石並般該田須劃七分與張姓强逼交出田單小民以張小雲並無墳墓葬在小民地上故此不允該保大言恐嚇後小民投報捕房始行逸去查張充當地保多年專以盜賣别人田地爲事可訪可查今將歷年糧串及田單呈求訊究張文祥供張小雲來邀地保前往竪立界石實有其事不敢舞弊盜賣伊　如何糾葛地保未知詳細求恩公斷聶讞員察閱錢所呈田單及歷年糧串證據確實張則並無田單祗有民國元二珦年之糧串不能作憑此案係該地保舞弊所致判罰洋十元以儆並將張小雲控案駐銷着將界石拔去如違提究 
[墳丁挖泥]  
　　沈陳氏至法公堂控稱婦人有祖墳一所托朱松林看守墳畔餘地即由朱耕種詎朱私將墳内之泥挖去售洋一百三十元查悉後向諭不理求請訊究朱供墳内之泥並未挖售小民所售者係餘地上之泥得洋三十元今自願將泥塡好求宥判朱交保限七天仍照原式塡好如違提究 
[查獲烟土類誌]  
　　閘北警署所獲之烟土犯前日由檢察分庭訊實起訴審判分庭經孫推事分别判决孔良福帶烟滄土皮四錢罰洋三十元王天福帶土一兩七錢罰洋一百元趙道朝帶土一兩半罰洋四十元王鳳祥趙福星章慶祚各帶丸藥少許保釋免罰 
　　前日五區警署又獲烟土犯張壽山王阿根李金榮顧明根趙德乾周榮李平福黄小根又四區四分署查獲林春福等共九名抄獲膏土九十餘兩併送檢察分庭預訊這探候辦 
[汽車撞傷老婦]  
　　前晚有年約五旬之某姓老嫗在北浙江路被汽車撞倒　傷頭部當由九百五十二號華捕車入捕房送往同仁醫院昨經該院醫士轉送廣仁醫院療治再行核辦 
[倒斃兩個乞丐]  
　　十六舖地甲喬忠昨至地方檢察廳報稱大達碼頭及太平弄口兩處倒斃無名男尸二具查無尸屬請爲相騐汪廳長即派李檢察官沈檢騐員等前往兩處驗明均係乞丐病斃身無傷痕判由善堂棺殮發封厝壇 
[押犯病重]  
　　徐家匯迤西艾家宅鄉民艾樹堂前因將妻艾雷氏勒斃經檢察廳拘案預審收押起訴審判廳迭次辯論未結兹艾樹堂在押患病甚重已由汪廳長發送上海醫院醫治俟病愈後再行提回判决 
[私和命案]  
　　馬夫兪榮才（即小寗波）與雉妓金小寳姘識後不務正業其同業魏公年（即麻皮阿生）阿洪時常譏諷致兪忿極與魏等尋釁反遭魏等刀傷斃命業經捕房報請公共公廨中西官騐明棺殮並將雉妓金小寳拘案判交一百元人洋並保候緝兇解究在案兹魏等知事不了挽友吳金有王阿二王銀發馬仲華等向屍親理勸愿出洋一百元息事詎被捕房查悉飭控將委與經勸四人一併拘押昨傳見證王阿寳鮸順生周金鶴一併解請公廨訊究先由中西包探上堂禀明前情中西官以案關人命自應澈究判令經勸四人各交三百元人洋並保魏公年還押見證三人退去候另行訂期研訊 
[私押與行竊之敗露]  
　　清江人高魁因欠北西藏路一百七十四號居人王錫記銀洋被王私押在家詎高乘人不備行竊王之同居婦人譚高氏棉被逃出被包探查獲詢悉前情即將高王兩人一併拘押昨解公堂訊供之下判高押三天王不應擅行將人私押着押候查明核辦 
[代銷賊贓]  
　　徐阿敖顔二因代銷招商局某輸船被竊値洋一千餘元之銅錢被探查獲昨將二人拘解公共公堂訊知尙有同黨許順大在逃判均押候補傳人證再訊 
[警署召領黄牛]  
　　四區警署薛署長昨出牌示略云前晚由本區遙邏長警查見黄牛一頭無人認領仰該失主取具妥保來署認領可也 
[無賴串詐婦人]  
　　住居新閘派克路四百六十三號門牌之婦人汪小妹控無賴戴三郎劉甫倫藉端串詐等情昨由捕房將二人拘解公堂訊供圖賴中西官以均非案分之徒判戴劉各押七天以儆 
[查獲虹口之小賭窟]  
　　虹口崇明路七十二號居人馮鉅南與六十六號居人廣文興吳永衿葉其忠等均私設總會聚賭被捕房查悉昨派包探將各人傳至公共公廨訊明判馮罰洋十五元廣吳葉三人各罰洋十元充公賭具銷燬 
[公共公堂瑣案]  
　　楊志剛控王英芳孫瑞麟不理押櫃洋一千元昨晨傳訊　告與孫瑞麟均延　師上堂代表因王未到判孫交保並候飭探提王訊究 
　　流氓王榮生前日在南京路攫取兪石氏金挖耳由捕追獲昨解公堂訊供不諱判押西牢半年 
　　浙江路龍泉園弄六十五號門牌雉妓院龜奴王老三（即沈老三）綽號酒鬼老三因將七歲幼女小阿媛留養有在院被捕房查獲昨將沈與女併解公堂訊明女非沈之親生女判女發濟良所留養沈從寛開釋 
　　流氓張阿春陳金生在寳善街串攫鄉人尤壽甫値洋五十一元之烟土由捕將二人拘解公堂訊供押查在案昨經中西官復訊屬實判各押兩月 
　　徐林海竊取松江路龔利根家鐵鏟又過犯楊福卿復來租界均經包探查獲昨晨併解公堂分别訊明判徐楊各押西牢半年期滿均逐出租界 
　　更正十月十二號報載洋布疋頭一節云各洋行議定變通辦法通告各商帮大旨以華人訂定各貨物除依期運到仍照單出貨外如屆期無貨可交准照現市價格補償傊失云云兹悉振華堂洋布公所迄尙未得此種通告則前報所載當係訪員得諸傳聞之誤合行更正 
雜評三 
[歐人之愛國（字）]  
　　寓滬歐人之隸入軍籍者自歐陸戰事發生以來回國從戎者已不知凡幾觀其結隊啓行之時往往踴躍歡呼有不可一世之概此其愛國熱誠之流露也今英捕中之隸入軍籍者又有多人將次回國矣吾知其瀕行時之態度必又有足以發人深省者而吾自外國國之華人則何如 
來件 
[也是園游園規程]  
　　本園坐落凝和路爲中區名勝之地門前馬路寬闊車馬可通無論南市北市由尙文路（即新西門内大街）直逹門前最爲便捷將來城廂道路次第規畫本園適居南北之中便利當尤勝於今焉園内亭石泉林風景絶雅殿堂軒爽空氣倍佳近由本處保管略加修葺差見精良游人之至者輒仰望徘徊而不忍去惟是常年修費爲數不資久長保存須籌補助本處爰用開放主議擬訂游園規程三條詳准縣知事頒飭遵照執行兹錄於後以供衆覽 
　　一凡游本園者須向本處報明姓名職業住址領取游園劵每人一劵每劵一次上午九時起下午四時止可將游劵交由管門人入内賞玩烟茶概不供給惟游人過多或有其他事故時本處得以停給游劵（如學生非休假日來領劵或非學生而亦非年老者逐日來領劵皆得停給） 
　　一如有欲借本園結婚慶祝設奠開會者每天取費十元其禮堂會場飾品概由本園供張事主自願鋪設者聽宴會以席計每席取費二元席數過多者得以酌減晚以十一時爲度過時熄滅電燈（晚間宴會加電燈費一元） 
　　凡游園者須具公德不得任意蹧蹋涕唾便滋溺均有指定處所倘有不遵管園人有規戒之權如毁損器物雖無心亦必照値賠償摘取花木因而戕賊致傷者尤須照賠 
上海縣公欵公産經理處謹白 
[上海書業商會十週年紀念大會開會辭]  
　　本會成立於乙已年之秋迄今適十週年查書業由來已古從前豈無同業公所以敦情誼者然閉關時代著作無權業書者可以自由翻版轉販覔利而於國家文化之隆替無重大之關係自瀛海辦通新學新理日出不窮我書業遂當輸灌文明之衝翻譯編輯成本旣鉅與前此僅以轉販覔利者情形不同不得不結合團體共守文明法律互保權利而促文化之進步此本會創設之原因也自有此會以來所辦交涉事件皆能公平處理以息爭端尙稱滿意成案可稽無庸多贅故本會不但爲我書業所利賴而著作家亦得所保障可以發抒新知新理以嘉惠士林本會關係我中國文化之發逹甚非淺鮮也無識之徒或謂本會之設爲但固數家之利權形同龔斷不知費絶大之資本而任人翻版誰與任此艱鉅即如日本一島國耳而大書肆林立小者更不知凡歲况我中國疆城之大人民之衆將來風氣日開敎育普及書業發達 
 
 
 

Page 11

 
 
濟有旣涯有爲者亦若是豈滬上區區數家爾可以包舉一切耶有號爭始有進步我書業諸君惟有放大限光以增道我中國文化爲前提而以一家之私利爲次亦惟我中國民智日進　書念多我書業之發達即在其中從可知矣鄙人應有歡然於　者則印刷進步甚緩是也精美之件尙書求之外國我中國之民知誠豈不如外人第以但順目前小利而不求自立致常　乎人後要知舶來各貨皆凑事我國人之好尙而足以席捲我金錢獨書籍一項外人無術可以侵奪此正我書業之無量聿福也惟求印刷之利不致外溢不但我書業有所增道而所需工人旣多摔益小民生計亦非淺鮮願本會諸君自後親薩益加猜忌悉泯互相輔助互相提携促　家文化光昌我書業之責亦本會之榮也 
[日文半夜學堂簡章]  
　　一宗旨本學堂專授日文日語翻譯等　以養成東查人才兼輸入新學識爲本旨 
　　一學科讀本文法會話翻譯口演用書日本圖語讀本滇譯日本文典中日會話指南另備雉記薄册　　一學費每月洋三元先结三個月者洋八元先納五個月者洋十二元 
　　一時閱每晚七時至十時 
　　一報名先交洋一元入學後由學費内扣算報名而不到者不道 
　　一修業期普通科半年高科一年其高等科修了者考試後給與文滙 
　　一校址在寗波路恒裕里口二百七十一號 
　　日本中村蘆丹先生在華二十餘年精通華文華語極有道况兹特爲有志日文者起見鄙人等特毆日文半夜學堂爰請先生主任敎授准陽曆十月十號開學凡有志向學者隨時自來本堂報名可也發起人李榮跏吳得祺薛映如吳和孚陳增責胡超然謹啓 
 
 
 

Page 12

 
 
   
 
 

Page 13

 
 
自由談 
游戲文章 
[中立答客間] [  有美]  
　　客有問於予曰今日之中國其爲中立國歟予曰然客曰吾聞中立必居中今中國之位置以世界言則處於東洋以本洲言則偏於東亞謂之東立則可烏得謂之中立哉予曰惡是何言所謂中立者乃對於交戰國而言不問方位之東西南北也况中國西爲歐洲東爲日本皆交戰國也而已則介乎其間安得而不中乎客曰吾聞中立者皆旁觀今中國明明以已之腹地供人用兵若是者謂之中乎予曰今中國確守中立一切利害本可作壁上觀所以甘投身於其中者正欲名副其實耳若純然置身局外則外立矣烏得而中破中立而守外立人其謂我何客曰誠如子言中則中矣然吾猶有疑焉夫中立國猶是國也中立國之人民猶是人民也閒則坐矣倦則臥矣欠伸則靠矣大便則蹲矣中立者豈必皆立中而必立母乃太拘乎予曰噫子未知今日中國之現狀乎水旱洊至民受其殃欲坐兮無凳欲臥兮無牀欲靠兮無几欲蹲兮無坑夫至於不坐不臥不靠不蹲安得而不立乎客曰誠然誠然惟吾聞立者必屹然而不動今中國於山東一地已屬望月而喘隨風而靡立則立矣其如立脚不牢乎予曰惟其如此故索則立應來則立遁安在而不立乎如此綜核名實之中立國恐美利堅議大利見之亦將有愧於中不敢與我並立於世界矣子何嘵嘵爲客無以難㈢ 
詩選 
[臨江有感] [  褉湖寄厂]  
　　獨對秋江冷眼看世情爭似急流湍風潮易惹波千疊海國難撩月一丸雲影浮沉帆影亂濤聲嗚咽櫓聲酸孰將旣倒狂瀾挽柱石汪洋水勢寛 
[甲寅初夏步和問天君落花詩兩律]  
　　滿眼飛花三月間紅芳墮落美人顔年華懊惱空枝折秃影依稀短髮斑老去風流塡恨海香隨雨片葬春山吳宫烟草江南路不盡迷離水石寰 
　　一事褄涼百事哀落花兩字首低徊春江縹緲空留月香國繁華剩刧灰大塊文章流水去無情霉雨入簾來痴心欲與東皇約不老紅顔不妬才 
劇談 
[觀大江東劇社新劇戰之罪] [  鈍根]  
　　此劇爲葉小鳳君所編說明書云孫克傑以武世其家長子伯龍雄毅英挺次子季鸞性篤厚而閻於世故一夕避兵郵亭季爲亂兵所得擁以魁儕輩行刦遠近後季歸省父兄洩爲匪狀伯痛斥之但妻何氏素嫉季唆翁去逐季季出謀諸匪遂假伯名刦何氏家伯聞耗避嫌出亡尋入黨籍以武勇任前軍帥革軍起大吏起克傑平亂伯兵敗被俘克傑徇大義置之獄時季以刧案爲他吏逮捕入獄鐵鎖短鐺奇逢意外互述不幸相向涕涙季發願自　兼承兄罪克傑既置伯龍於獄密召之至伯龍且述獄中遇季事乃假辭密訊並召季鸞因定計蛻脫兩全孝悌堂皇一鞫遂定季刑嗟乎季雖死季憾泯矣 
　　此劇華寫至情敎人孝弟用意甚盛惟季駕刦何氏而假名伯龍季駕慷慨磊落人不宜出此且以愛壻行刧岳家事所罕見雖有壁書何母必不信劇中作何母信之者以適得婢報女被踢死耳然而伯龍踢死其妻季鸞未知也季鸞即欲嫁禍伯龍亦斷不爲此不易見信之事也故欲求近情刦何一節直可省去蓋編者欲遣伯龍出外即踢死妻子一端已足使伯龍出亡而有餘不必更以季鸞之假名行刦也質之葉君以爲何如 
　　罡屬演孫克傑工架頗老當密訊斬鸞兩幕最難演罡屬却能演得最有精采當時公義私情苦難兼顧心中悲痛面上却裝做嚴厲樣子罡屬興會體貼惟當衆問季鸞姓名似爲蛇足蓋前日旣曾密訊此處便不必再問姓名也 
　　畊夫演伯龍雄武之概孝友之情均能表出惟語聲太低雖有時對父言不得不柔聲下氣密訊時父子私語惟恐人知然爲演戲故必使觀者都能聽澈此演劇者之苦哀亦爲識者所共諒 
密訊時伯龍對父云（不如把兄弟的罪名都推在兒子身上只說革命黨敎他行刧補助黨中經濟的）此說果行對於骨肉則善矣其如玷辱民黨名譽何伯龍爲革命黨出色人物不宜有此淺語 
　　曼子演季鸞妙有戇氣故能恰合身分密室見父時伏地哀鳴痛自懺悔眞似一浪子回家見父情狀觀者莫不爲之欷歔歏怠惟爲伯龍卸罪供詞自稱革命黨首領孫伯不過黨中小卒爲我所遣云云此說亦不足取信於人蓋以西裝嶄然設有秘密機關之人而反爲小卒以衣衫不整贓物狼藉侷促於小客棧中之人而反爲首領母乃不類且偵控捕得季鸞時人贓並獲明明爲小盜行徑而居然是革命黨首領辱革命黨甚矣何以對乃兄爲季鸞計惟有自稱盜首而指伯龍爲盜黨假扮革命黨招搖撞騙者是於革命黨之名譽爲無損而仍得保全伯龍之身以爲黨用似較前說爲稍妥 
　　大江東初出獻藝已得成績如此良可贊美演員皆能循規蹈矩謹愼將事惟多冷靜態度而少逸趣横生是猶初學絲竹者不少一字不脫一板按其程度因稱及格而較之工夫旣深指法變化者尙差一間大江東福諸君勉之哉 
　　布影太遲幕脚太短是亦易使觀者厭倦故凡幕數多而幕脚短者布影務宜敏捷勿使觀者盼了多時纔見一短幕又須盼多時也 
小說 
[花木蘭傳奇] [  天虚我生]  
　　第十五齣壯别（續） 
　　（武生淨同上）前而老將軍請了（末）二位壯士何來（武生俺等前來投効軍前敢煩引見花將軍者（末）哈哈難得壯士雄心義憤且請一旁少待（武生）（淨）有勞老丈禀報一聲（末）正當如是（向内介）將軍有請 
（旦扮武生木蘭上） 
　　（泣顔回）一抖玉華袍忘了身兒窈窕把菱花私地照改盡舊時容貎我爲家爲國鎭地心焦把一天愁擠壤眉山小今日是門前列戟懸刀少不得跨銀鞍邊疆去了 
　　我花木蘭正在修派兵符往調十二府軍馬聞得林老丈相請不知有何事故老丈那裏（末）拜上將軍今有二位壯士前來投軍請見（旦難得豪傑應聲而起便請相見）（末）二位壯士有請（武生淨）（整衣同進介）拜見將軍（旦）二位壯士籍隷那裹來此投軍敢眞所願（武生）啓上將軍在下姓岑名堅乃是一個村民這個壯士名呌關天雄俺們乃是金蘭兄弟略有家資并嘗敎練下許多莊丁都能制挺爲仰大將軍雄名蓋世願散家財挹注軍餉用特帶領莊丁五千軍餉十萬前來投効敢望錄用以供鞭策（旦）阿吓如此二位壯士乃是仗義疎財的義俠我軍前得有二位足爲聖主河清之慶但不知二位所帶莊丁現在何處（武生淨同白）因恐入城擁擠已着屯駐校場聽候大將軍挑選（旦）如此甚好便請二位先到校場相候同行（武生淨同白）謹依山令某等告罪先行（旦）壯士請（武生淨同出介）（淨笑介）哈哈岑大哥這位將軍倒賽過是小温侯呢（武生）唉休得多講正是龍門一見增聲價（淨）虎帳千軍錄戰功（同下）（未完） 
[慘情小說白髮少年] [  髮顔]  
　　碧桃含艶將吐埀柳妖嬝作舞一池清水映照日光回射於文窗之上窗之内几案整飾卷軸紛披篩册山積四壁圖書中懸一鏡鏡中鑲一十八九美女子玉照照中人固亭亭玉立似瞋似喜懸髮如雲覆及粉頰星眼微　蛾眉略蹙一種可憐可愛之總誠非秃筆所能描其萬一者也而室中則一白髮少年愁眉深鎖埀頭喪氣兩手反負於背　上　下往反不息一若不知室外之春色可餐而心中有千絲萬縷無可解者且時對懸鏡而長視而出神雖久之久之亦不覺其倦疲每吁嘆一聲則　　如故矣 
　　嗟嗟斯人爲誰年不滿而立何已斑白其首余與之相交有年頗悉其歴史請筆述以告盃斯人者江蘇平陵許生也字幕亞性慷慨好劍術儀表出羣年花信即畢業於省中某高等學校當武漢起義之際投筆從戎爲同胞爭命某日劇戰最烈時爲敵彈所中立時昏蹶人事莫審卒爲紅十字會一女員救護夫女負者誰即許生時向之長視而出神而吁歎之鏡中人也秦其姓杏娘小字貫錫山肄業於吳中最有名之女學與許生有葭莩親初無若何之深情不過於報紙中嘗讀許生投稿竊慕其才耳當在沙場救護時杏娘亦不知其爲許生也因許生受彈流血形容枯槁殷紅其身灰白其面腦經錯亂記憶微弱不易辨也越半月方能自道姓名更三月漸可扶璧移步夫此三四月來一切滌創敷藥寒衣飢食日夜爲之操勞守護者皆杏娘之力也且偶或得暇即以其柔妙之手腕　挼其創疴并以其宛轉之口吻道極有昧之故事許生聞之　呻頓忘神經爲之一爽由是而后許生之創日益就瘡而許生之感杏娘亦日益增加杏娘猶常侍床第不忍少去且時與絮絮道家常一則因感生慕因慕生情一則因才增憐因憐增愛情絲密密兩心若出一輙如膠似漆難解難分遂成不解　 
　　斯時也臘盡春回南北和議將成英雄志士解甲歸里者紛紛而許生求婚心急日盼夫和議速成得早歸鄉里以遂心願耳至時乃别女先返央媒說合戚戚焉儘恐已之父母均已意不允往懇又恐彼之父母抗我論不允所求幸也父母以彼女有功已子准遣媪示意誰知彼之父母愛女心切不敢草草擬從長計譏歴月有旬日杏娘歸方委禽焉惟結婚之日猶須更歴三月夫此兩三月來如何生活則記者未得其詳駒光如駛日月如梭不知不覺間九十日韶華輕輕虔遇而許生與杏娘之婚期已届是日爲四月中甸天氣晴朗惠風和暢寳客盈門鼓吹闏咽新郎似潘安再世新娘猶嫦娥謪降玉人一對異個魂銷合　之後極愜心懷璧人兒長日沉沉情話不休伉儷之篤無似之者嗟嗟否泰循環樂極則悲許生又安知今日之樂即所以預伏來日之悲耶嗚呼噫嘻結婚甫三日而慘劇作矣新娘入門之三日循俗例祭祖覲親婚始畢事是日忙碌異常甫晚家人即憊相約略早休息以舒精神時壁上時計正叮噹十下催眼信已急急速至新郎新娘偕入洞房略叙數語新郎已鼾鼾作睡聲矣惟新娘朦朧欲睡甫交睫即又暼焉醒輾轉移時已達中夜忽聞窓窸窣作響異之側耳傾聽引領瞻視遙見一影似人非人似鬼非鬼張頭探腦左顧右盼似察室中動靜者然新娘素具膽略默起探視審知其非鬼實爲宵小行竊耳滿擬呼郎共擊旣思郎睡正熱呼之驚郎夢尤恐賊聞而逸曷若先出縳之而告郎之爲愈也計决遂執挺俯伏焉其時新郎亦覺第不知新娘之已伏門際乃急覓宛畔手鎗奔出擊賊誰知奔未數步即觸物而顚指觸鎗機彈聲奪然嗚呼彈丸無情不流於空際不中乎賊腦而偏入於許生之愛人杏娘之腹杏娘受彈頓仆賊亦遁許生知異急然燭燭之見中彈臥地者非他乃已之一載來相敬相愛之膩友新結婚最親最密之愛妻一縷香魂早隨彈聲而並杳呼之不應救之不醒許生急放聲器涙盡繼血聲竭而微嗚呼痛哉家人聞警集見狀則癡立詢得顚末均下涙而歎曰可憐兒可憐兒而屋角怪鴟復一聲兩聲起於樹間助人擗踊令人聞之毛髮皆怵慘矣哉杏娘傷心哉許生從今後閉門謝客痛不欲生衣悔匝月鬢毛爲白心灰腸斷一念聲音笑貌則百感叢生雖時過境遷哀痛猶不少殺嗚呼慘矣（不受酬）勘誤昨日游戲文章第一篇第二行第十四字梢誤稍第二篇十一行十三字簞誤簞筆記七行十五字母誤母十六行廿三四字龍鍾誤窈窕十九行二字聞誤問二十五行廿三四字不讓誤讓不醫話第三行十六字菌字缺均此更正 
 
 
 

Page 14

 
 
   
 
