# 1891 - 123 - 4906482

 

Page 1

 
 
[分局遷移] [  點石齋啓]  
　　啓者本埠分局向設在二馬路横街三層樓洋房内發兌石印各種嘗藉歴有年矣今因修築房屋擇定四月初一日遷在四馬路横街南首仁濟醫舘對門如蒙貴客光顧請認明庶不致悞 
[九朝東華錄减價出售] [  圖書集成局啓]  
　　本局所印九朝東華錄一書紙墨精良校警詳細分裝六十四本外加紅木夾六板副可謂盡善盡美髮憾毫無矣三載以來購者甚衆所有工本早己收回目下餘剩無多是以貶價出售每部核定實洋五元諸君子有欲悉本朝堂故者請臨甲報舘帳房購取庶一經披閱如瞻列聖鴻謨乎 
[得彩求售] [  申報館恊振所啓]  
　　本舘恊振所集腋社二次彩票其第一彩乃嘉興朱夢廬先生所得兹以其文孫偶患驚風願將所得彩物仍交本舘代售助賑冀求速痊計文徵明山水册頁一部伽南香朝珠一串連翡翠佛頭記念俱全望江龍申題草虫册頁一部古銅香爐一只紅頂一座漢玉五件如有合意者請速來購取其價亦可格外從廉旣得珍貴之物又有施濟之名一舉而二善備想痌瘝在泡者有必踴躍樂輸也 
[行醫臨證不可輕忽論]  
　　醫至今日幾失傳矣然所綦重人之生死係焉范文正公云人生不爲良相當爲良醫蓋良相能救蒼生於袵席之安備天下於磐石之固良醫亦能著手成春轉危爲安同登仁壽之域也是則醫雖小道豈可輕忽乎哉如逢危難疑似之證人云亦云則亦何貴有此醫乎卽如傷寒一證爲寒爲熱人皆知之所貴乎醫者要在識其眞寒假熱實熱假寒也何以辨之蓋假熱者内經所謂厥深熱亦深水極似火寒極反兼熱化也凡眞熱固發熱而假熱亦發熱眞熱面赤躁煩大使不通小便赤澁脈必緊數豈知假熱亦有此等症候者若認作熱證妄投寒涼之劑禍不旋踵矣仲景所謂承氣下咽隂盛則斃是也然則從何處辨之不知身雖表熱而裏實眞寒也其亦面赤煩躁者格陽在外虚陽不歛耳故有似乎眞熱也但其證口雖乾渴必不喜冷飲雖飲亦不多或大便先結後溏或小便隂枯黄赤或有時漬冽或氣短懶言或眠起如狂神昏譫語而有時則止與登高駡詈揚手擲足熱極發狂者大不相同况隂證亦有發斑然淺紅細碎或夾濕而出白㾦初起形如蚊跡與熱證紫赤者又不同凡隂證之脈必沉細遲弱然有時或浮大緊數而細按之實無力無神若作熱證治所謂失之毫釐差之千里者矣其實熱在皮膚寒在贜腑是惡熱非熱實隂證也急當以四逆湯或附子理中湯填補眞陽以引火歸元使元氣漸復熱必漸退而病自漸愈故凡見身熱脉數按之無力者實係隂盛格陽非眞熱也外臺秘要存隂盛發躁欲坐井中脉按之無力無神者此無根之火也故用薑附湯加人參亦能主治有此足見爲醫之難也若富貴之家遇此等證候日延數醫議論紛紜莫衷一是夫病情如軍情瞬息千變豈堪坐困因循哉全恃醫者見證明確病家信任不疑方克有濟然海上名醫林立見證明確者未嘗之人以此悞治者蓋亦不少用藥如用兵醫爲司命所斷詎可輕爲嘗試必也望聞問切平蓋爲醫之望聞問切知爲將之智信仁勇嚴缺一不可所謂望省不但望其氣色晦明舌苔黄白也兼欲望其坐臥燥濕之處寒暖向背之方如低窳之地濕氣必多牕櫺有隙暗受賊風是也所謂聞者不但聞其聲音高下氣弱聲粗也必聞其平素嗜欲之偏性情所好如偏於色者　水多虧偏於財者心營易耗善怒者肝氣易并多慮者脾陽必敗是也所謂問者非問其病之從何而起醫之何藥可治也要知其平日起居飲食起居不節必受非時之寒熱飲食不時漸成勞怯之情形所謂切者不但切其脉之浮沉遲速也要當切其脉之有力無力有神無神證之眞寒假熱實熱假寒也何謂假寒因傷寒失於汗下以致邪從陽輕　入隂分凡眞寒畏寒而假熱亦畏寒所謂熱極反兼寒化也欲辨此證必聲壯氣粗脈來有力有神唇焦舌黑欲飲冷水大便秘結小便赤澁皆是也如内實滿者大承氣湯下之不實滿者白虎湯清之倘誤用熱藥仲景所謂桂枝下咽陽盛則亡是也然雜證亦有假寒者此以熱極於内寒侵於外寒在皮膚熱在骨髓諺所謂寨包火是也凡遇此等證候用芩連之屬助其隂而清其火間或滋隂降火之品亦多主治然必當察其人之士著流寓質之强弱不同年之老幼各異天之寒暖不時地之燥濕攸關以及居家之貧富處境之憂樂則病之淺深自見然此中千變萬化又不可膠柱鼓瑟執一而論也蜀中席君春漁向曾歴官黔粤雖精岐黄術而非以醫名者也近日以衆商之請懸壺市上捨藥施醫蓋汲汲以救人爲心者也非以邀利也其所論述確有見地與洞庭南州逸史徐君逸生默相吻合徐君工詩詞性狷介亦儒而醫者也其於醫學所造實深而世無知之者在今日如論醫之品學席徐兩君當於醫術中同據一席矣因並書之 
[諭旨恭錄]  
　　三月廿五日奉旨廕生文斌着以七品筆帖式用存興着以文職用毓窩着以文員用維佑着以文職用工科給事中員缺着國秀補授浙江道監察御史員缺着王聯璧補授擬補内閣侍讀崇林着准其補授刑部主事錢溯耆吏部主事周晋堃俱着交部記名以直隸州知州用保舉江蘇補用道倪文英直隸補用知縣潘瀛山東補用知縣張逢源俱照例用補行引見京察官理藩院郎中緒良户部員外郎存善俱准其一等加一級交軍機處記名以道府用侍衞處主事色普肯理藩院筆帖式舒志太僕寺筆帖式全志俱准其一等加一級卓異山西汾州府同知周桂敷江蘇上元縣知縣陳謨俱准其卓異加一級仍註册回任候升病痊陜西定逺廳同知余修鳳着照例用開復保舉山東候補道李希杰着准其開復原官發回原省照例用仍交軍機處存記前雲南補用知縣吳鎣着仍照原叅革職欽此 
[蓬瀛新夏]  
　　黑龍江齊字營馬步練兵總統乾清門侍衞正藍旗護軍統領廂黄漢副都統倭恒額以胞兄已故伊犂將軍色楞額靈柩回旗現擇四月初旬安葬並無子嗣乏人料理一切倭恒額誼係親支現在奉差近在一省擬乞假兩月前往布特哈爲之營葬等情咨請代奏恩准予假兩個月經欽差定大帥查核故將軍色楞額靈柩回旗安葬乏人料理該副都統誼屬同胞情難膜視應請恩施給假兩個月所有齊旗字營總統暫令帮統乾清門侍衞正黄蒙副都統鈕楞額兼管以資熟手除咨海軍衙門查照外附片具奏於三月十七日奉硃批着照所請該衙門知道欽此○總理各國事務衙門漢軍京現在懸缺近經各堂憲將記名總理各國事務衙門章京户部候補主事劉奉璋傅補章京已分咨吏户二部查照矣○阜成門内獅子府地方旗人得山又名拴得搶擄德妞兒等姦佔爲室事發己於客臘 
 
 

Page 2

 
 
送交刑部經湖廣司刑訊得山供認誘搶室女三口姦佔屬實惟德妞兒等三口旣被姦佔並不呈告未便以强論得山姦佔婦女己至三人硬作爲室又復從中漁利實屬兇淫藐法衡情定罪得山除銷除旂檔外擬發極邊充軍十年並於面上先刺淫惡棍徒字樣既己畫供定案不日解由兵部發配其德妞兒等除銷除旗檔外仍發交官媒取價入官○嚮導大臣處爲咨行事所有揀補廂藍旗兼行嚮導章京一缺於三月十九日帶領引見本日奉硃筆圈出兼行嚮導章京着廂藍旗委護軍參領玉隆補授欽此相應咨行廂藍旗護軍統領處查照考試翰林院孔目並漢廕生前己登報三月十九日經吏部開具九卿御史銜名具奏奉硃筆圈出閱卷户部尚書翁同龢禮部右侍郎李文田工部左侍郎汪鳴鑾藍試御史本貴劉心源欽此宣旨後翁叔平大司農等卽由西苑門進内至上諭館將應考漢廕生六人應考孔目十一人點入命題扃試至孔目取中何人漢廕生所列甲乙俟拆封後再行登列○欽差督辦東三省練兵事宜正白漢都統定爲咨報事據全營翼長蘇嚕岱呈稱據六品頂戴侍衞處委筆帖式吉暘阿禀稱於上年九月間由侍衞處請假四個月前往盛京茂金屯地方修理祖塋現己事竣情願投効三省練兵營當差等因查吉暘阿係京城廂　旗滿洲清安佐領下人年富力强通曉滿洲緇譯文字堪以留營効力以資差委之處除咨侍衞處廂黄滿固山外相應咨報海軍衙門查照○步軍統領恊辦大學士户部尚書福爲咨行事右翼步軍營現有副尉等缺照章咨取各旗營四五六品人員與本營應升人員與一體揀選相應咨行貴旗營卽於應放副尉之印務章京委前鋒侍衞委護軍叅領騎都尉應放步軍校之空花翎雲騎尉驍騎校親軍校前鋒校護軍校恩騎尉等員中擇其當差勤愼者出具切實考語造具履歴清册並木牌三分卽日咨送本衙門以便揀選○四川土司遣土含頭人恭齎例貢晉京朝覲己於客臘抵京兹聞土舍頭人等於交貢入覲賞宴犒賚後循例將土貨貿易次第完竣己於日前由京起程回川經理藩院調派正黄旗官一員兵十名護送登程至直隸首站卽交直隸委員接護前進○禮部爲移咨事滿擋房案呈本部主事長恩升補員外郎遺缺經本部揀擬正陪於三月十四日帶領引見奉硃筆禮部祠祭司主事着彥忠補授欽此除行吏部外相應移咨正黄旗滿洲都統查照辦理○前紀西單牌樓李住兒扎傷劉舁越日身死一案兹聞刑部山東司迭經研訊李住兒堅供劉舁並非小的扎傷委係誣指等語屍親與之質証官又加以刑責喝令跪鎖仍不承認李住兒之父忽於山東司投遞呈狀聲稱住兒素不安分種種妄爲請從嚴治罪以免受其拖累司官接呈後擬回堂從重刑訊以期無枉無縱語云知子莫若父以生我之人而竟到官首告則平日之不法可知矣○吏部爲咨行事考功司案呈本部議覆雲南巡撫譚奏稱黑鹽并鹽課大使程福之呈請開缺回籍終養一本於三月十九日具題奉旨依議欽此相應附抄原題咨行雲南巡撫查照辦理 
[携李叢談]  
　　西塘鎭鄉人携男挈女買棹赴天竺進香回時道出禾城泊舟城外鄉人游興未己遂又登岸赴郡廟燒香是日適值顏料業整規傳鴻壽堂班演戲一時笙歌盈耳響遏行雲鄉人於禮佛後爭以得聆法曲爲快揷足人叢中幾忘日晷漸移中有一女郎年過摽梅受　於戈氏子戈以頻年株守未能暫借錢聘逺迎織女而好逑之念固未嘗一日忘也是日見女觀劇遂糾集七八人作搶親之舉先雇小舟艤岸以待及女挈仵出城出其不意抱以登舟欵乃數聲驚鴻遽渺迨女家得信則生米己煮成熟飯當亦無可知何其時旁觀者哄動逺近咸相傳爲談柄云○有無錫快船由蘇過禾行至塘灣乘風揚帆忽被狂風吹覆船中有客四人同入波心後經救起淋漓如落湯雞險哉○海監西門外二十餘里有蘭若焉曲徑通幽饒有花木日前適值寒食傳班演戲士女來觀一空巷陌有金陵人爲皮匠司務乾因向墟頭覓醉換小錢十文賣酒者不允致相口角繼以用武致將皮匠打傷翌日斃命其家屬投縣稟報海鹽縣吳明府下鄉檢騐據仵作喝報果係受傷斃命明府遂諭屍親自行棺殮候拘拿兇手訊辦 
[西湖拾遺]  
　　署温處道李觀察由寗波鎭海來省卽日禀見浙撫崧振青中丞并銷騐收笠山砲臺工程差振帥詢及該處砲臺高下若何堅實若何觀察一一據實以對有頃退歸寓次小住行旌約月底回任云○杭垣太平門北首城根某姓建有茅棚兩間於三月廿二日鼉更三躍時不戒於火一切器具均爲視融氏收拾而去幸四圍俱是園地不致延燒鄰舍然受驚己不小矣○菜市橋直街金長源醃臘鋪閉歇後將房屋售與小營巷顧家管業門面拆毁改造墻　惟後樓則如魯靈光殿歸然獨存有操公輸業者五人寓於樓中燈炧夜闌栩栩然效莊生之夢蝶及曙色射窓披衣徐起忽覺此身己在樓下木屑中於是紛傳此屋素有狐仙或言有鬼噫見怪不怪其怪自絶無稽之言豈足信乎 
[舒江黄浪]  
　　新授河南按察便長廉訪祿於上月二十三日午後兩點鐘時行抵安慶省垣謁見阿嘯山中丞拜會兩司回船小住聞勾留一二日　須赴豫履新○署兩江總督安徽巡撫沈仲復中丞交卸督篆後由公子扶戀配嚴夫人靈柩回梓鄉隨定期初八日節蒞皖垣初十日接受安　　撫篆務○宋佩珍軍門查得管帶撫標練軍砲　梁叅戎嗜好過多營務廢弛因禀請阿中丞撤去差使一面札飭李游戎接管未到差以前暫由　帶撫標練軍右營姚遊戎心廣兼帶○客歳沈中丞奏請就安慶東門外距城四十里之攔江磯建築砲臺刻己竣工經阿中丞飭令兼管砲臺之朱小雲叅　派兵協同傭工百數十名舁大　數尊安設臺之四圍以資保衞○懷寗縣吳松午明府查得獄墻及拘犯之屋俱己頽敝不堪遂飭差鳩集工人逐加修理亦有備無虞之意也 
[秣陵游蹟]  
　　日本日下部鳴鶴解組後槖筆來游花月春江時留韵事心慕金陵爲六代烟花勝處山温水膩風月常存因於月前携劍囊琴翩然而往適陳喆甫觀察亦因公而至暇則相與游雞鳴之埭登雨花之臺喚舟於桃葉渡邊瀹茗於莫悉湖上都人士遥瞻丰采俱歎爲仙侣同舟一日有某太守宴之於奏淮燈舫中竹肉兼陳觥籌交錯波心月上清風徐來鳴鶴援筆成三詩云寒烟沙月夜淒其滿地荒凉劇可悲今日秦淮河畔宿不堪吟諷玉溪詩玉樹金蓮逝水流燕脂并涸翠烟愁六朝歌舞豪華盡滿目江山繞帝邱燈光酒影照冰絃春在風流太守舩千古秦淮留韵事江南花伴海東仙一時繡户中人爭相傳誦梅家佳句幾於織上弓衣老輩風流誠足添入板橋雜記矣 
[接篆届期]  
　　新任上海縣袁海觀明府定於今日己時接篆己登前報昨日亭午時明府乘坐官舫用小火輪拖帶來申在大東門外大碼頭停泊本縣糧廳吕少尉水利廳鄔二尹捕廳蔡少尹並縣中書吏差役人等均往迎接明府當卽登岸乘輿非齊全副儀仗迤邐入城先至邑廟拈香然後入敬業書院公舘至午後一點鐘時明府卽至道轅禀見至接篆禮儀容俟續登 
[去思彌永]  
　　上海縣陸春江邑尊下車以來勤政愛民久爲闔邑所感兹當卸篆之時懷仁蹈德者彌有依依不捨之意昨午有錢典絸縀三業公製德政匾一方又曰抃市同聲萬民傘一頂萬民衣一襲紅木大鏡二架磁缸二隻内儲清水上書官明如鏡官清如水字樣用執事鼓吹送至縣署子以見善政之入人者深矣 
[水手就擒]  
　　昨報列彰米客魯帆船水手在英領事衙門大閙當經拘獲一人尚有七人逃散在外飭緝候究等情兹悉水手七人己於前晚就擒收禁候訊至如何判罪容俟定讞後錄登報牘 
[邂逅相遇]  
　　江北人顧王氏去年五月間帶同伊子金寳背夫逃逸　跡滬上經其夫顧六川查知下落投上海縣控告前日該氏携同兒子在法租界行走適被顧六川所見當卽扭入捕房昨晨解案請訊顧六川投案禀稱於同治十一年間在江北憑媒娶再醮婦姚王氏爲妻帶 
 
 

Page 3

 
 
有前夫所生男孩年尚幼穉由小的撫養成人不料該氏於去年挈子逃逸今在租界中尋見務請懲辦以儆奸邪同轉謂爾旣在縣署控告着送上海縣　辦俟堂訊時自行投質可也 
[江干設奠]  
　　前署兩江督憲沈仲帥由金陵乘坐測海兵輪扶載德配嚴夫人靈柩來申在滬南製造局碼頭下椗己見昨報兹悉仲帥抵申後換坐大號官舫在該碼頭停泊昨日往上海縣陸邑尊飭辦差人等在碼頭上搭盖五色彩棚爲嚴夫人設靈受奠仲帥之公子匍匐靈前麻衣如雪鐘鳴九下道憲聶觀察提右營劉叅戎松海防劉司馬上海縣陸邑尊袁明府英廨讞員蔡太守法廨讞員葛同轉以及印委各員先詣靈前致祭後至仲帥舟次禀見仲帥逐一接見其時碼頭上由督轅忠信兩字營蘇松太道滬軍營製造局砲隊營分投彈壓仲帥並不起岸在舟次小駐卽回皖江嚴夫人靈柩則於今日午後由公子等扶回原籍云 
[免究餘贓]  
　　顧松林誘拐高臣裕之妾郭阿蘇捲逃洋銀由英公堂送縣訊辦陸邑尊一再訊供並將顧黨龔阿五之妻龔陸氏提到限交洋銀疉記前報前日之晚邑尊升堂提訊高臣裕同婿徐忠揚投案訴稱公祖現將榮升職員不願終訟郭氏既犯七出之條求請發堂至顧松林等本應求請嚴究惟念伊等鄉愚無知求恩免究欠繳之洋亦願免其追繳至己經交案之洋請給職員具領郭阿蘇供稱小婦人嫁高多年曾育一男此次實被龔陸氏哄誘現己知愧情願隨夫回去不敢再蹈前轍詰之顧松林張阿黑龔阿五並其妻龔陸氏同供初次悞犯嗣後情願痛改前非邑尊得供以顧松林等罪難寛宥必須嚴辦旋據徐忠揚訴稱妻父家道小康所少贓洋爲數不鉅且非一人能繳若蒙究追若輩業己花銷凈盡力有不能必致久覊犴狴妻父心實不安務請免究情願具結求銷所有繳案洋二百三十五元求請給領邑尊謂翁婿二人居心誠厚見解高明似此暗中積德他時獲報無窮本縣實深嘉尚惟念郭氏年輕無知受人播弄行雖不端情尚可恕且所育小孩尚在襁褓勢不能與之分離向高臣裕再三勸諭令其領回完聚至顧松林等本應嚴辦姑念原告代求從寛辦理將　松林張阿黑各笞一百板龔陸氏掌頰一百下龔阿五姑念有病從寛免責分别交保完案 
[英界公堂瑣案]  
　　包探奏少卿沈金隆同稟稱昨日小的等查得王德勝持老光珠一小匣兌與新北門内楊天祥珠寳鋪議定洋銀十四元形跡可疑因之拘捕伊卽稱物由表母舅黄雲卿托售因又獲黄搜出包金銀臂釧一雙老光珠寳石銀飾及己散之珠寳花藍緑灑花汗巾並在王身畔搜出六門手搶一枝五門己裝藥彈祗空一門及帶二人過洋涇浜時王卽將槍抛入河中今特撈起解案請懲蔡太守命將王帶出向黄研詰黄供稱小的係安徽廬州府廬江縣人年三十七歳曾在浦東販賣私鹽後卽旋里暫依岳父袁姓日前妻子給以珠翠金銀各物携來治下變錢作本依舊販鹽　　小東門與王相遇托伊將珠易銀問爾岳父是何名字爾有父母弟兄子女乎答稱岳父名老福頭小的父母己亡家有妻及子女各一太守命帶下傳在詰訊王供稱小的亦廬江縣人年二十八歳現在浦東北蔡鎭販賣私鹽手槍購自洋涇浜畔某店藉以防身昨在小東門外遇外遇黄囑嗔珠兌去至珠等物不知伊從何得來問爾旣係黄之外甥可知黄家有何人王所供與黄相符太守飭將人贓交捕帶回查明再訊又諭探捕曰本分府察得珠翠等　似係浙江人家之物爾等須細細稽查探捕齊聲曰諾○包探沈金隆禀稱周丁氏家失去衣服三件洋傘一柄經小的查明由朱　木行竊起到原贓解送案下周丁氏請准領贓朱供稱小的係常州府屬武進縣人雖作昧心之事尚求曲賜哀矜包探又稟稱小的查得朱己屢作不端之事矣蔡太守判令遞到原籍贓給失主領去○　探王阿二稟稱王桂良在寳山縣境江灣鎭陳梅吉家竊取衣物一包携之　滬行經虹口小的見而拿獲並在身畔搜出質票吊得水烟袋一枝及羅絨夾衫小呢馬褂詰知竊自浦東某姓家今日陳己到案浦東人尚未得知陳訴稱王從披屋上扒至屋面行過三家始得撬窗行竊王代稱小的係松江府屬華亭縣人連作非分之事實係爲賢所迫知今自知該死　敢復蹈前愆矣　大守判令笞責一百板押候備文遞回原籍衣包物件給陳領去水烟袋等存在捕房俟失主來滬認領○虹口公和祥碼頭扛煤夫洪信立被同事人陳錦章悞撞與之口角復被兇毆因之控諸公堂并稱有方阿如邦同毆擊蔡太守訊供之下飭將方交人保出陳押候洪醫痊再行訊辦此己列諸報章矣昨日副捕頭禀稱洪傷尚未痊據醫生云須仍留院敷治洪陳方質訊之際各執前詞太守諭令洪仍投醫院醫療方交保陳管押待下禮拜六覆訊核辦 
[法界公堂瑣案]  
　　寗波人張三寳携女阿仁投案訴稱髮妻某氏私下將衣物捲取逃逸無蹤女兒阿仁目覩衣服被陸三榮聚　妻 
氏亦被陸誘匿將陸尋獲送案請究陸三榮供稱小的向在輪船服役與張三寳之妻素來認識前次其妻逃往别處經小的　同尋獲此次其妻遭張凌虐暫避在外想不日卽可回家小的押在捕房不能幫同尋找伏求明察同轉問爾將張妻誘出藏匿何處必須直供陸堅執不認誘匿　據阿仁訴稱十日之前見母親將皮袄花布衫綢　銀環等物陳列桌上交陸取去在後陸又來與母親同去我在門前號哭陸又哄我同往　不願前去陸揚言欲將我抛入浦中同轉商陸曰阿仁所言鑿鑿有據爾尚有何詞抵賴陸堅執如故同轉着押候比究○包探王榮培禀竊賊張德曉前晚十一點鐘時手携大紅呢風帽白紡綢單褲及套褲等伯由虹口至法界向祥元押店押錢情有可疑當卽拘獲送案請究同轉訊問之下張供稱小的於前日搭元和輪船來申暫住英界永安客棧所押均係己物並非由胠篋而得包探稟查得張德曉確係慣作穿窬伎倆與楊老九楊國香胡正太等狼狽爲奸目下胡正太楊國香己被英公廨拿獲懲辦同轉曰張旣與楊國香等通同一氣日前拿獲之汪金海自應與之相識遂將汪金海帶案質訊汪　與張素認識同轉商張曰爾何時來申爲何與楊等同住客棧供稱小的於上月廿三日來滬暫住永安棧與楊等在棧中認識越日英捕房包探將楊胡並小的等拿解英廨蒙蔡大老爺訊明小的無辜被累當卽釋出同轉曰爾不實供殊屬狡猾着押候傳到棧主再行訊問○蘇鄉人周小妹前經蟻媒誘滬上在花烟間爲大姐嗣經小妹之未婚夫周桂林及姊潘周氏等查知蹤跡當將小妹扭入捕房據供去年十一月間由航船户李阿金帶至滬上同轉諭令包探待李阿金來甲時拿案質訊昨日由包探王榮培將李阿金卽黄阿金拿護請訊李供小妹由舒阿妹囑托小的帶至滬上送入花烟間爲大姐問囑送時舒有何言語供稱言明到申後向花烟間取舟資五百文並無别語謂爾不肯直供着押候明日與周小妹質訊○通事稱東洋車夫朱福壽拉車撞傷挑魚擔某甲之足甲現在醫院不能投質同轉着將朱管押待甲傷愈再核○包探王榮培稟積竊陳　三綽號偷牛阿三前晚在城中花草浜相近挖開兪麗齋家後門竊得天青縀外套藍寗綢馬褂等件携帶出城被小的所見人贓並獲送案請究旋據兪麗齋投案認領同轉間陳阿三供認不諱着將起到贓物當堂給兪領去陳押候笞責三百下查明有無别案再行核辦○通事稱奚清來不知由何處竊到新松板一塊經捕拘押奚供板係出錢一百二十文購得小的欲河壚頭覓醉將板寄存一泉樓茶館前餅攤上詎被巡捕悞指爲竊同轉着押候查問一泉樓再行發落○積竊李東南於二月間約同翁阿寳等在英法兩租界竊物甚多經法捕房查獲吊到竊贓尚未發落遂於昨日解案旋據英界失主王堂林投案具領贓物又據當質鋪小押店等夥投案請追押本葛同轉商之業繙譯謂照租界章程如係竊案吊到贓物不追押本其在租界外者向無一定辦法在竊賊身畔搜出銀錢亦可給還押本至若此案押本將於何處追出前次雖有窩賊之公興客寓罰洋三十五元祗能充公不能抵償押本以後竊案吊贓在租界外者須定一妥善章程庶易遵守當質夥等唯唯而退同轉判將李枷號三月翁枷號一月期滿各責一百板開釋○某西人控稱前日行經法界有馬夫胡連生駕車行來不照租界章程 
 
 

Page 4

 
 
將我足膝擦傷伊佯若弗見竟欲揚鞭而去適巡街捕至當卽拘獲胡操西語辱罵不休務請懲辦同轉問胡曰馬車主爲誰爾不諳租界章程何以貿然駕車供稱車主名仁林住居虹口地方前日小的駕車行經法界馬忽驚躍控勒不住以致悞擦西人之腿小的深恐闖禍赶卽躍下牽馬步行口行喃喃實罵小馬夫非罵西人同轉謂駕車不愼最易擾禍旣己擦傷他人不應揚鞭圖遁商之業繙譯判胡罰洋十元俟繳洋後始准釋放○水巡捕頭目偕船上水手某甲至案禀稱林阿高於上月廿八夜兩點鐘時駕舢板船駛傍同元鴨庇股船扒上行竊棉袄衣服數件被船上人知覺當卽拘獲人贓今持解案旋據楊寳生投案聲稱竊賊共有四人兩人上船行竊經小的知覺大呼捉賊將林一人拘獲其餘三人均被逸去同轉問林曰三人爲誰目下在何處存身供稱三人名阿招阿五阿二同轉再四研詰林稱小的素有瘋病自舊病復發不食己有十餘日問因何與三人同竊供稱同去恃適遇瘋病復發小知不覺今日到案始如夢醒同轉謂爾言語閃爍殊屬狡猾從重治罪瘋病自愈着押候笞責二百板根究羽黨○恊興小客棧夥梅錦堂控稱有張仁和在棧中住宿二宵將被面拆去一去不回昨經包探拘獲爲此投案請追同轉訊問之下據張仁和供稱貧病無聊將被面拆下押錢使用同轉將押票並在張身畔搜出小洋四角半給梅領去張押候掌頰四十卞以示儆戒 
[接銀第十七届辦理輪船招商局帳略]  
　　綜結一該股分資本銀二百萬兩一該官欵續存規銀九萬二百四十兩五錢五分一釐一該保險股欵規銀三十萬兩一該貴池本息規銀二千三百七十三兩五錢一該洋商各欵存該冲計規銀六十二萬五千六百九兩一錢八分一該往來存欵規銀三十六萬三百十八兩五錢五分八釐一該各户存息規銀一萬八百二十五兩三錢六分一該股分存息規銀二十一萬一千六百五十二兩一該自保船險規銀七十九萬七千六百一兩六錢三分六釐一該自保各躉船險規銀一萬五千兩一該綵結公積規銀七十四萬四千三百三兩六錢五分六釐共計結該各欵規銀五百十五萬七千九百二十四兩四錢四分一釐一存舊帳欠户規銀一萬四千六百二十二兩一錢七分九釐一存往來欠欵規銀十七萬一千九百二十六兩八錢四分七釐一存各户抵欵規銀三萬九千兩一存各户欠息規銀四萬二千二百二十七兩九錢一存隨　匯款規銀二萬二千二百五十三兩六錢九分六釐一存買存煤炭規銀三萬一千七百八兩九分七釐一存開平股票售換本局股票規銀十五萬三百四十三兩九錢四分四釐一存朝鮮　欵規銀二十一萬兩一存臺灣快船股本規銀二萬兩一存華棧股本規銀一萬五千兩一存舊帳股票產契抵欠規銀十二萬四千五百五十四兩一錢三分四釐一存現銀洋錢規銀十一萬一千二百八十七兩六錢四分四釐一存備發輪船保險二項股息規銀二十八兩萬共計結存各欵規一百二十三萬二千九百二十四兩四錢四分一釐一存永清船本規銀六萬五千兩一存日新船本規銀四萬五千兩一存豐順船本規銀八萬五千兩一存江寛船本規銀九萬兩一存江永船本規銀九萬兩一存鎭東船本規銀五萬兩一存海晏船本規銀七萬兩一存海琛船本規銀六萬兩一存海定船本規銀六萬五千兩一存江天船本規銀十萬兩一存江孚船本規銀八萬兩一存江通船本規銀四萬五千兩一存海昌船本規銀一萬五千兩一存江十船本規銀一萬兩一存致逺船本規銀九萬兩一存拱北船本規銀五萬兩一存圖南船本規銀九萬兩一存普濟船本規銀五萬五千兩一存江裕船本規銀十五萬兩一存富順船本規銀十四萬兩一存廣利船本十四萬兩一存美富船本規銀六萬兩一存廣濟船本規銀四萬兩一存新盛船本規銀八萬兩一存新裕船本規銀十五萬九千兩一存固陵船本規銀四萬兩共計結存船本規銀一百九十六萬四千兩一存各小輪船規銀六千五百兩一存各口躉船規銀八萬兩一存各埠駁船規銀一千五百兩共計結存船本規銀八萬八千兩[  此帳未完]  
[蘇省撫抄]  
　　二十三日藩轅牌示照得元和縣典史陸鏡泉病故遺缺查有候補未入流查有　堪以詳補親授鎭江府知府王仁堤福建人由京來省禀到委署常州府督糧通判守鍾彥禀辭赴任但祖翼禀辭管解木植赴都縣丞湯東暉禀辭赴金　縣保甲差巡檢張繼勳禀謝奉委金匱縣保甲差卽辭○二十四日丁憂卽用知縣劉允恭禀銷委解京木差王肇嵩禀銷委解淮餉差候補布理問朱之榮江隂巡　丁惟珂太倉陳光炳崇明温士俊無錫均謝奉委保甲差陳壽眉禀辭赴武進縣保甲差典史胡道成　知　滿回省　轅牌示照得新授鎭江府知储王仁堪現己領憑到省應卽飭赴新任○廿五日昭文縣沈禀到藩轅牌示照得署宜興縣典史孟廣詒署事期滿撤回遺缺查有分缺簡用巡檢陳時夏堪以委署○二十六日南匯縣袁樹勛禀知交卸任事來省並謝調署上海縣事府經歴王石麟禀銷吳淞河工差並謝奉委南渡厘捐差○二十七日新授鎭府王仁堪禀謝奉飭赴任知縣陳俊康自上海機器　差次專丁來轅禀知奉藩憲飭知留蘇差委縣丞兪世球禀謝委署華亭縣縣丞事　辭赴任○二十八日新授鎭江府王仁堪禀辭赴任宋枬禀知委解京餉差調署上海縣袁樹勛禀辭赴任從九陳時夏禀謝委署宜興縣典史事卽辭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[廣州官報]  
　　督轅牌示肇慶恊副將缺委署督標水師營叅將英順調署督標水師營叅將缺委肇慶恊副將刁經明署理增城管叅將缺委記名提督鄧正峯署理崖州恊水師守備缺委留奥儘先副將龔尚春署理海安營遊擊缺委現署瓊州鎭左營中軍遊擊准補瓊州鎭右營都司龎玉璞署理瓊州鎭左營中軍遊擊鮑燦飭赴新任藩憲牌示陽江同知縣丞缺委候補縣承萬鋆署理陸豐縣黄沙坑司巡檢缺委候補從九熊際飛署理 
[江西官報]  
　　指分知縣周應熙繳照按知曹允之接查惠外保甲主簿劉樹奎由京起服來江准補南城縣丞胡永達飭赴新任翰林院黄家傑由新淦藉來省鹽局李家驊往金陵知府阮貞瑞卸辦義寗茶卡知縣黄錫光本班酌委一次分發從九吳襄臣禀到係福建人准補廣　白水司何本籌卸辦峽江緝私卡禀辭赴任分發縣丞葉蔭槐繳照周國琛陳鳳韶俱謝拔委一次未入沈鳴勳往龍泉戴高往廬陵縣丞周澤蕃往永新龍汝前住寗都歐陽卿往　州巡檢尉庚生往九江俱催稅契馬縱翰往建昌府經方毓琛往金谿黄德祐往吉安典史章錫朋往龍泉姚春融往浮梁岳秉欽往廣信按知貴彬往九江縣丞汪葆昌往雲都俱催地丁楊元錞往上鐃催雜欵姚家傑往餘干王長坦往安福催减平　　 
[濟世良殷]  
　　災區需欵孔亟而好善者多方湊集俾資甦困積德洵不淺焉常州隱名士募永記號等十五户春酒資移助由厚康莊來洋二百七十元浙湖邱善士培楨爲尊閫謝氏酬分娩平安由森元棧來洋一百元淮安鹽城縣湖墅鎭問經堂善士第四十二四十三四十四次募由廣源糖行來洋四十六元委解災區孶孶行善洵濟厄之爲良滴滴歸源亦合歡之有術而閨幃集福實由持家者有以運其權也上海北市絲業會館籌賑公所施善昌謹誌 
[壽筵移賑]  
　　敝所勸辦賑捐探　　薄值此青黄不接之秋　在籌募孔殷之際昨接王益甫翁携交南臺木商洪竹卿大善士寄來筵資助賑英洋三百元囑解災區並誦芳　云昨以馬齒贖辰蒙諸親友寵賜隆儀莫名感謝本擬粗治彩觴稍酬雅意廼蒙諸仁台囑令筵資移賑遵備英洋三百元寄交賑所彚解災鄉藉兹燕會之需濟彼鴻嗷之急皆出自大君子之所賜也爰誌數語以鳴謝悃云云祗領之餘仰見鶴算延齡慶開花甲兕觥介祉頌叶林壬乃憫業色之飢民甘分綺席漫獻椒觴於上客潤遍茅檐幸彼枵腹餘生拜義粟仁漿之惠貺祝公期頤上壽庇蘭孫桂子以庥祥謹綴蕪詞奉揚仁術祈登報牘藉展謝忱[  上海鐵路橋廣益善堂内籌辦順天賑捐戴嗣源等謹誌]  
[申報舘恊賑所三月廿六日至廿九日止經收第一百另七次清單]  
　　任煥章洋五元存性堂洋廿元○廿七日清德堂洋二元正一枝軒洋二元辛柏馥洋一元無名氏洋一元隱名氏洋一元○廿八日浙慈邑廟人求合家平安洋五元匯山堂沙平銀十兩另一錢二分正蘇城龍雲程交來北固山人祈胎產平安洋一元松竹山房主人洋五元宜興求己軒主人洋一元○廿九日無名氏洋一元銅洋四元廣太號銅洋十五元吳許氏求身體平安洋十元蘇清泉洋一元程尚賢洋二元正萬裕洋一元無名氏洋一元吳太太洋七角　平安洋四角羅授卿洋四角錢淦泉洋二角汪瑞田洋二角播竹孫洋一角郭蔚華洋一角牛德培洋五角楊韓臣洋五角宴記洋五角濟美堂洋四角致和堂二角姚熒軒洋五角趙契記　元角張易記洋一角濟記洋三角補足洋四角余閏生洋五角無名氏洋五角安心記洋四元陳殿記洋二角朱記洋五角張少記洋五角范壽記洋一元吳仲生洋二角力不足洋一角力不足洋二角力不足洋一角力不足洋一角力不足洋一角無名氏九八五平足紋三十兩總共收洋八十五元銅洋廿三元現銀四十兩另一錢二分 
[上海四馬路高易公舘凶籌賑所經收由東順直三月十一至二十日第一百九十五次賑欵清單]  
　　十一日蟻粒主人錢四百文○十二日李姓銅洋一元朱經元五角○十三日常州朱宅募洋五元隱名氏銅洋二元鄒香山翁謝筵移賑洋一百元○十四日徐訥甫畫資一元力不從心半元百勉氏六元心安老人五元嘉樹堂一元○十五日江右祝親康二元善同　祝夷險乞平恙求放心齋各一元共六元周世恩堂洋十二元○十六日無名氏一元義安半元菊記二角芝金張記梓良菊庶思逺無名福建思逺堂各一角共捐二元五角○十七日邗江瑞芝堂地記三元求宿恙平愈二元平安氏一元共六元楓谷居士二元半月氏始言堂崇讓堂程澹逺各一元積學五角共六元五角朱愼逺堂一元鄧忠信堂胡壽遜堂各五角映雪生二元○十八日應山鹽棧募蔣竹亭半元徐長華楊順行尹元美良于竹盛各三角共二元○十九日金陵李立餘爲妹李氏病愈并求合家平安洋二十元河南歸德府無名氏三元揚州電報局不書名一元不書名沈病愈愿一元○二十日杭州朱募無名氏十元幼吉穉朱四元無名氏沐氏各二元隱名氏無名氏各一元共二十元成記十元馮福夔木記各銅洋一元○以上總共收洋二百十三元銅洋五元錢四百文 
[上海四馬路文報局内恊賑公所經收蘇藩署鄧從善堂經募第十二批賑欵細户另登清單]  
　　寳山縣陳明府助洋一百元又經募吳淞沙釣船捐局薛竇兩善士共助洋四十元徐復興　十九户共助洋二十元吳縣馬叨府助洋一百元又經募潘心吉助洋一百元震澤縣沈明府經交施吳沈徐周各紳　助洋五百元無錫縣吳明府助洋二百元又經募富安鄉錢助洋一百元來青　屋等三十二户共洋九十六元合併聲明 
 
 
 

Page 10

 
 
[光緒十七年三月二十二日京報全錄]  
　　宫門抄○諭旨一道錄前○發抄硃批六道○直督李奏總兵丁憂摺○又○奏委員勘修河道片○黔撫潘　奏納士捐設義學核議給奬片○又奏請勅封城隍片○大臣英奏循例擬補膳房茶房各缺摺○又奏查勘北蹈湯泉等處行宮并起程日期摺○又奏請假順道掃墓片○三月二十二日兵部太當寺太僕寺八旗兩翼值日侍衞處引見十名廂紅滿四名廂　漢六名兩翼十八名圓明園二十四名○大額駙額中堂各請假五日○葆公續假十日○椿壽請假十日○光昭張成勳預備召見○兵部奏派查齋之大臣派出　貴慶福希朗阿容山榮祿明秀恩普花尚阿○澤公假滿請安○召見軍機張蔭桓壽昌光昭張成勳皇上明日卯初二刻至奉先殿壽皇殿行禮畢還海○發抄張煦奏續獲灃州會匪照章懲辦奉硃批該部議奏欽此○又副將陳樹勳保案更正奉硃批兵部議奏欽此○又總兵侯名貴銷假回任奏硃批知道了欽此○又試用知府周聯慶期滿甄别奉硃批吏部知道欽此○又海防捐輸銀兩解赴順天賑濟奉硃批該衙門知道欽此○又知州劉華邦補桂陽直隸州奉硃批吏部議奏欽此○○欽差大臣大學士直隸總督一等伯臣李鴻章跪奏爲統兵大員聞計丁憂籲懇天恩給假治喪仍留防營以資統率恭摺仰祈聖鑒事竊據會統盛字馬步全軍記名提督甘肅寗夏鎭總兵衞汝貴禀稱光緒十七年二月二十日接到家信親母王氏於本月初三日病故該鎭係屬親子例應丁憂請開缺回籍守制等情臣查該鎭所禀自是人子至情本應俯即所請惟該軍馬步十餘營拱衞畿疆爲北洋海防大支勁旅精操利器名冠諸軍該鎭自接統以來會同永州鎭總兵賈致勝講求軍　認眞訓練實係最爲得力之將久在聖明洞鑒之中上年大水成灾天津地處下游衆流所匯衞南等處周圍三百餘里水深丈餘　遭昏墊臣以該鎭又隨周盛傳辦理開河營田地勢工程並極熟悉卽派令就近設法疏消談鎭徧歴灾區審察形勢自秋得冬親督各營開溝洩水寒暑無間並勘得海河下游之楊碼頭地方形勢就下督帶營勇二千餘人開挖減河數道計長七十餘里俾徧地積水得以消除卽將來上游盛漲以資宣洩洵爲海隅久逺之利該處紳民咸稱去夏水患歴年所無而消退能速非該鎭之力不及此現在高處早經播種窪地涸復有期猶及補種春麥該鎭正督率各營添開引河及大小溝渠堤閘各工水利民生並關緊要斷難中輟平日操防事宜責成該鎭妥爲經理俾資熟手未便久令離營應懇天恩賞假百日治喪仍留統盛軍以資要工而重防務該鎭係實缺總兵查原任湖南提督周盛傳升任通永鎭總兵唐仁廉現任蘇松鎭總兵張景春尤後在海防軍營丁憂並奉諭旨改爲署理該鎭事同一律可否改爲署理稍崇威望以資統率之處出自逾格慈施臣亦藉收指臂之耶所有總兵大員聞訃丁憂各緣由謹繕摺具奏伏乞皇上聖鑒訓示謹奏奉硃批衞汝貴着改爲署任餘依議該部知道欽此○○李鴻章片再臣欽奉光緒十六年十二月初九日寄諭給事中劉恩漙奏直隸吳橋縣宣惠河缺口二處積水未消下游受害甚鉅請飭委員履勘接築堤埝等語看李鴻章體察情形妥籌辦理等因欽此當飭天津道胡燏棻遴委題補睿城縣知縣兪廷献前往逐細勘辦據該委員會同該縣勞乃宣勘得張家窪牛家屯等處隣近三十餘村地勢最低屢受宣惠河水患同治十一年挑濬河身加培堤岸俾利宣防其時張家窪之前牛家屯之後積水未消無從取士舊有缺口二道致未修築歴年運河漫溢水由兩缺口横流冲出各村廬墓田禾均被淹浸與該給事中原奏情形略同若將該二處缺口堵築以後再遇水至卽由宣惠河順流而下不致旁溢該窪各村得以保全卽下游東光等處亦不至波及爲患惟接築老堤直隸現在水未全涸取土仍艱擬略爲變通統作偃月堤形地勢稍高施工較便擬由局籌欵興辦至兩岸堤身卑薄殘缺處所工叚過長應由縣勸諭紳民加高培厚以資抵禦由該道詳辦前來臣查吳橋縣境内宣惠河張家窪牛家屯兩處堤叚旣據該印委勘得實有缺口二道應卽妥籌堵合以免河流旁溢淹及田廬己飭天津遊遴派委員會伺該縣招集附近灾民尅期堵築以工代賑由籌賑局撥欵領用其兩岸堤身卑薄殘缺卽責成該縣勸諭該處紳民自行設法修辦以資捍衞理合附片覆陳伏乞聖鑒謹奏奉硃批知道了欽此○○潘霨片再據署壅安縣知縣甘雨時詳稱據舉人宋揚芳拔貢丁澤源等禀稱查有同知銜雲南試用知縣楊顯士將自置田畝價值千金產業捐設義學以作延師課讀之用舉人等查勘田畝屬實合將契據呈繳存案轉詳請奬等情當經該縣查騐契載價銀實係一千兩零洵爲急公好義理合造具册結查照定例詳請奏明請旨建坊給予樂善好施字樣以示激勸等情由藩司核明轉詳前來臣核與定例相符合無仰懇天恩勅部核議給奬除册結咨部外謹附片具陳伏乞聖鑒訓示謹奏奉硃批着照所請禮部知道欽此○○潘霨片再據藩司史念福轉據廣順州知州札拉　詳稱該州城隍素昭靈應歴年每遇亢早率衆虔禱立霈甘霖據紳士但水清等禀請輔詳奏請勅封等情前來臣查該州城　屢著靈應澤及兆民合無籲懇聖主勅賜封號以答神庥除咨部查照外謹附片具陳伏乞聖鑒訓示謹奏奉硃批禮部議奏欽此○○奴才英廉跪奏爲循例擬補尚膳副茶膳拜唐阿各缺恭摺奏聞仰祈聖鑒事恭查嘉慶五年六月欽奉諭旨東陵西陵所有應行送部引見之茶飯香燈拜唐阿等俱係微末之差道路遥逺往返不無糜費嗣後遇有缺出着交各該管大臣揀選奏補不必送京引見以示體恤欽此又道光七年西月欽奉諭旨茶膳副内管領等缺祗係金頂虚銜若概令咨送引見資斧未免拮据嗣後着照該處茶膳拜唐阿之例專摺奏補無履咨送引見等因欽此欽遵各在案兹孝東陵出有尚膳副一缺奴才揀選　茶房拜唐阿保祥堪以擬捕又昭西除出有膳房拜唐阿一缺揀選得閉散拜唐阿國仁堪以擬補又景陵出有茶房拜　阿一缺揀選得閑散拜唐阿吉璋堪以擬補又裕陵出有膳房拜唐阿一缺揀選得閑散拜唐阿雙魁堪以擬補又定陵出有膳房拜唐阿一缺查有捐輸到班蘇拉廣斌擬請奬補理合循例奏聞伏候命下之日奴才照例分咨吏部户部内務府查照辦理謹循例恭摺具陳伏乞皇上聖鑒謹奏奉硃批着照所請該衙門知道欽此○○奴才英廉跪奏爲恭報查勘北路湯泉等處行宮並起程日期恭摺奏聞仰祈聖鑒專竊查北路湯泉等處行宮自奴才到任以來未經現詣查勘曾於上年十月間據湯泉總管德浩報稱湯泉行宮周圍虎皮石大墻坍倒三百餘丈又各處所圍墻共坍倒二百餘丈實屬敝曠以及三家店藺溝南石槽懷柔縣密雲縣羅家橋瑶亭等處行宫殿宇墻垣堆撥兵房均因年久未修多有坍倒滲漏之處所存陳設鋪墊等項均被淋濯霉濕復經上年夏秋間大雨連棉情形愈重請核辦等情案查湯泉行宮於道光二十二年十二月内奉旨停修所有各項工程自應遵照辦理惟周圍虎皮石大墻坍倒過多實屬敝曠有關防守似與别項工程不同當經奴才將該總管所報坍倒墻垣丈尺並有關防守情形咨請總管内務府查照可否委員查勘量爲修整俾昭嚴密嗣於本年正月内准總管内務府文開查湯泉行宮旣經奉旨停修處所本府碍難委員查勘應令奏明辦理等因次覆前來奴才伏查湯泉行宫墻垣並三家店等處殿宇房間坍到滲漏情形較重旣經總管内務府咨交令由奴才衙門奏明辦理必須親往詳查以期核實奴才謹擬於本月十二日起程隨帶郎中塞楞額尚膳正德寛輕騎减從恭赴湯泉等處行宮敬謹查勘所有坍倒滲漏之處俟查畢回署再將一切情形按欵分晣奏明請旨遵辦至奴才起程後内務府緣管日行公事己委郎中廣泰中軍遊擊玉崑暫行代理遇有緊要事件仍包封送交奴才自行覈辦謹此恭摺奏聞伏乞皇上聖鑒謹奏奉硃批知道了欽此○○英廉片再奴才之祖墓在古北口外豐寗縣屬敗虎溝地方惟因久未前往祭掃寸衷馳慕無時或釋今查勘湯泉等處行　之便擬俟敬謹查竣後懇請賞假數日俾得就近省墓如蒙兪允則奴才卽由瑶亭順道古北口前赴祖瑩省墓一俟祭畢卽行馳回任所可否之處奴才未敢擅便理合附片陳明伏乞聖鑒訓示謹奏奉硃批賞假十日欽此 
 
 

Page 11

 
 
[光緒十七年三月二十三日京報全錄]  
　　宫門抄○諭旨一道錄前○發抄硃批五道○將軍岐等奏遵旨保奬出力員弁摺○以奏請奬各隘口員弁片○又　奏請開復原官並賞戴翎枝片○黔撫潘奏請補都司摺○川督劉奏請補知州摺○黔撫潘奏诅開復原官片○三月二十三日刑部都察院大理寺侍衞處值日無引見○奈曼土續假二十日○謨貝子請假五日○明桂續假五日○提督衙門奏拿獲人犯花馬猴卽侯二等三名又拿獲偷竊官帳房賊犯忠海一名均請交刑部○召見軍機○發抄德馨奏補用道惲祖祁等署鹽法道等缺奉　硃批吏部知道欽此○又候補知府李維翰署南康府奉硃批吏部知道欽此○又斬犯孫則稿越獄定擬奉硃批刑部速議具奏欽此○又籌解甘蕭新餉奉硃批户部知道欽此○又解籌邊軍餉奉硃批户部知道欽此○○四川成都將軍臣宗室岐元頭品頂戴四川總督臣劉秉璋新授伊犁將軍前駐藏大臣臣長庚駐藏辦事大臣臣升泰跪奏爲遵旨保奬查辦贍對番案破寨擒渠尤爲出力各員弁恭摺具陳仰祈聖鑒事竊臣前將瞻番就撫首惡次第殲摛逸犯飭拿緣由具奏在案於光緒十六年四月十五日奉上諭此次查辦番務破寨擒渠邊境敉定辦理尚爲妥速所有在事出力各員着長庚等會同岐元劉秉璋擇尤保奬毋許冐濫欽此欽遵當卽恭錄轉行並飭取該員弁等履歴銜名去後兹據委員副將徐聯魁王延齡張炳華等查明在事出力員弁開摺呈送前來臣伏查瞻番叛藏固由番官肆虐激變而該首犯巴宗喇嘛等詐首煽亂勾結野番迎立叛首之子實係有心爲變冀復希朗結逆匪之舊幾至死灰復燃釀成巨患經該員等不避艱險身入重地卒能據其腹心破寨擒渠撫定瞻番又安邊境實係異常出力欽奉諭旨准其擇尤保奬除將擬保千總以下弁兵照例開單咨送兵部核奬外謹將此次擬保尤爲出力各員繕具清單恭呈御覽伏候恩施以示鼓勵所有遵保查辦瞻對番案破寨擒渠尤爲出力員弁緣由謹會同恭摺具陳伏乞皇上聖鑒訓示謹奏奉硃批該部議奏單二件片一件併發欽此○○岐元等片再此次用兵夷地己出川境二千餘里逈與内地不同破寨擒渠妥速竣事不致蔓延滋擾保全者多臣等欽奉光緒十五年十二月二十七日上諭嚴防沿邊各土司杜其勾結當卽悉心籌議於川省毗連瞻界並通果洛克野　各隘口無不派員會同營汛各率漢土官兵加意防範幸仰賴天威克　奏績邊氓胥獲乂安該員等或守要隘以固川疆或止藏兵以銷邊患或轉輸於　雪巉巖之地或從事於蠻荒烟瘴之中恊力同心均屬不辭勞瘁惟有籲懇天恩勅部一併照准奬勵以爲邊地猝應事機奮勉出力者勸可否恩施出自逾格鴻慈謹會同附片具陳伏乞皇上聖鑒謹奏奉硃批覽欽此○○岐元等片再臣岐元劉秉璋於光緒十五年十月接准臣長庚咨瞻對叛亂當於十二月間調派己革提督劉玉田部司銜姚振榜各帶所部出關前抵瞻境探察情形於十六年二月副將徐聯魁禀請會同劉玉田等併力進攻遂獲破寨擒渠瞻事粗定三月間雷波夷匪蠢動經臣等將劉玉田姚振榜先後調回飭赴雷波助剿迭獲勝　本年正月因於雷波就撫案内隨摺奏懇天恩賞還劉玉田原銜頂翎並請將姚振榜以都司儘先補用在案伏查劉玉田前在浙江防堵鎭海功勤卓著嗣因捕獲營勇柳海臣入會將該勇棍責致斃倖逃顯戮辦理雖有不合其心實爲整頓營務起見原叅之案己覺法重情輕此次攻克瞻對剿辦得力查其歴年戰績謀勇兼優洵屬不可多得之員可否將劉玉田一員開復原官姚振榜一員賞戴花翎並加遊擊銜出自聖慈逾格臣等係爲鼓勵將才起見是否有當理合附片會陳伏乞聖鑒訓示謹奏奉硃批着照所請該部知道欽此○○貴州巡撫臣畨霨跪奏爲揀員請補都司各缺以實營伍恭摺仰祈聖鑒事竊照威寗鎭標右營都司黄泰在任病故經臣題報在案又安順城守營中軍守備杜有勝准補大定恊中軍都司遺缺前以儘先守備田詠南請補接准部覆以該員名次在二十名之後核與定章不符應毋庸議　遺各缺應卽揀員請補以專責成臣於武職人員内逐加遴選查有留黔儘先補用遊擊陳敬修老成練達堪以借補威寗鎭標右營都司員缺又查有儘先補用遊擊嚴忠培振拔有爲堪以借補安順城守營中軍守備當此整頓營伍之際該員等均係久歴戎行熟諳營制之員請補各缺洵屬人地相宜與例亦符合無仰懇天恩俯准將陳敬修等借補威寗鎭標右營都司各缺實於營伍有俾如蒙兪允一俟接准部覆卽行給咨送部引見以符定制謹將陳敬修等簡明履歴另繕清單恭呈御覽除咨部料查照外謹會同雲貴總督臣王文韶貴州提督臣羅孝連合詞恭摺具奏伏乞皇上聖鑒謹奏奉硃批兵部議奏單併發欽此○○頭品頂戴四川總督臣劉秉璋跪奏爲揀員升補合州知州以資治理恭摺仰祈聖鑒事案據署理布政使德壽署理按察使黄毓恩會詳竊照重慶府屬合州知州孫開嘉於光緒十六年五月二十日在任丁憂應以丁憂本日作爲開缺日期前以劍州知州方德堃調補未奉部覆該員於光緒十六年十一月二十五日丁艱業經詳請題咨仍作爲孫開嘉丁憂遺缺另行揀員調補查例載州縣應調缺出如無合例堪調之員准以候補人員題補如候補無人准於應升人員内揀選題升又卓異應升人員遇有應升之缺聽該督撫酌量升用又各項開缺令各省於每月截缺一次自初一日起至三十日止俱作爲本月之缺如有缺項相同者籖掣缺之先後按班序補應歸酌量者仍由該省酌量補用各等因兹查光緒十六年五月分所出合州知州一缺係衝繁難要缺應　酌量毋庸掣簽前己報明詳咨照例以劍州知州方德堃調補今該員於未奉部覆之先丁艱仍應揀員更補查該州地方水陸交通五方雜處民多健訟政務殷繁必須精明幹練之員方足以資治理該司等於通省現任府屬知州内逐加遴選非現居緊要卽人地未宜實無堪調之員卓異應升及各項候補之員亦均與是缺不甚相宜惟查有卓異回任候并之安縣知縣趙湘年五十六歳係安徽桐城縣人由監生遵籌餉事例報捐典史指分四川試用咸豐八年十二月二十九日到省同治八年咨補秀山縣典史九年十一月到任十三年遵例加捐知縣並捐同知升銜仍歸原省補用光緒元年五月初十日蒙欽派王大臣騐放奉旨著照例發往欽此領照起程八月十七日到省題補是缺七年二月二十日到任十三年補行十二年大計保荐卓異歴俸己滿十年於十六年三月併案給咨赴部引見奉旨著回任准其卓異加一級仍註册候升欽此蒙吏部給發執照承領起程於光緒十六年十月十八日回省該署藩司到任未及三月例不註考該署臬司查該員趙湘才識練達明幹有爲以之升補合州知州實堪勝任並聲明該員正署各任内並無降革留任展叅及承緝盜刦己起四叅案件亦無經徵錢糧不及七分其餘因公處分例免核計曾經卓異保荐引見回省候升量歴俸己滿十年例應先儘陞補至調缺請升例准聲明奏請等情會詳請奏前來臣查該員趙湘安詳老練才具開展曾經卓異保荐且歴俸己滿十年例得升補以之升補合州知州實堪勝任合無仰懇天恩俯念員缺緊要准以安縣知縣趙湘升補合州知州要缺洵於地方有裨如蒙兪允該員卓異保荐引見回省係在兩年限内毋庸再行送部引１見其所遺安縣知縣川省現有應補人員應請扣留外補是否有當除咨部查核外理合恭摺具奏伏乞皇上聖鑒訓示再該員任内奉到叅罰案件凡在光緒十五年三月十六日欽奉恩詔以前應行寛免不計以後並無叅罰案件今此案係屬更補例免扣限並由驛馳遞以期迅速合併陳明謹奏奉硃批吏部議奏欽此○○潘霨片再據藩司士德榜詳稱查有己革試用從九品葛夔於光緒二年在署威寗州吏目任内因尚未承招定罪人犯楊小沅李老四二名越獄脫逃緝拿無獲經該州訊明禁卒人等依法看守並無賄縱情獘嗣因二叅限滿部議革職今恭逢光緒十五年三月十六日十六年三月二十二日恩詔曠典宏施請奏明開復前來臣查該革員葛夔疎脫尚未承招定罪人犯二名情節尚輕合無仰懇天恩勅部覆議將該革員葛要開復原官仍留黔省補用免繳相復銀兩之處出自鴻慈除咨部查照外謹附片具陳伏乞聖鑒訓示謹奏奉硃批該部議奏欽此 
 
 

Page 12

 
 
[光緒十七年三月二十四日京報全錄]  
　　宮門抄○發抄硃批四道○桂撫馬奏道員捐納田地請旨給予奬叙摺○滇撫譚奏叅各員片○又奏請卹知州摺○總兵曹奏報回任日期摺○又奏出洋巡緝日期摺○黔撫潘奏甄别知縣片○又奏請旨建坊片○三月二十四日工部鴻臚寺廂黄旗值日吏部引見二十四名○麟書松溎陸潤庠各假滿請安○敬信由東陵回京請安○杭州副都統長恩請訢○劉子銓謝授陜西漢中府知府恩○慶王請假五日○馮鍾岱王聯璧預備召見○召見軍機長恩劉子銓馮鍾岱王聯璧○發抄剛毅奏特叅疏防監犯越獄之管獄等官議處奉硃批李智植查文清均着交部先行議處餘依議欽此○又新選震澤令夏啓神飭發審局學習奉硃批吏部知道欽此○又鎭江關一百二十結徵收華洋稅數奉硃批該衙門知道單併發欽此○裕寛奏請以周青選補守備奉硃批兵部議奏欽此○○頭品頂戴廣西巡撫臣馬丕瑶跪奏爲請將自置田地捐作書院膏火及育嬰堂並祠宇義學經費據實恭摺具陳仰祈聖鑒事竊據二品頂戴廣西右江道兼襲雲騎尉張汝梅禀稱該道前以豫省軍務肅清陳情乞養欽奉兪旨後寄寓江北具禀河南撫臣在案比時前河南候補知府李會文有湖灘地十四頃在清河縣境内讓與該道耕種藉得菽水無缺每年除完官租食用外仍有所餘陸續又添購湖田熟地三十餘頃草地七十餘頃起有集市莊房皆頻年餘欵所增置光緒二三年閒豫省旱荒來就食者不下三百餘人該道均留養於湖地之内及奉委勸辦豫賑又辦山東賑務凡局費火食委員川資以及書吏飯食各項均未開支賑欵者由該道之地租備辦其時豫東兩省待賑孔殷經該道剴切勸諭清淮一帶士民無不踴躍輸將寒士以所得書院膏火捐助婦女則輸及釵環或銀錢或食糧絡繹而至得以從速運濟賑需大江南北共捐有五六十萬金之數均經造册報明東豫兩撫臣在案雖該處士民天性好善而該道感其好義欲有所報刻不能忘該道奉親事畢服　後仰荷　聖恩簡放廣西右江道歳入廉俸足養　屬曷敢蓄有餘資以取咎戾且田地不在本籍請將所置清河縣境内之湖田草地約共一百餘頃捐入清河山陽兩縣書院膏火並育嬰堂經費更有請者前漕河督臣袁甲三勛績遺愛清淮士民呈請奏建專祠奉旨允准經該道集款購置祠内者火地畝交該處紳董經理爲數無多於歳修之項未有所出擬請於此項地租内提田一成撥由該紳等支用又該道前因湖地係初招人開墾之區逺處貧民居多性情不一罔知禮義曾在莊内設立義學一堂延師課教貧民子弟束脩等項亦擬照舊於地　　　支該道所捐地畝現時價值約三萬餘千每年所收地租約三千千歴年耕管完納官租無異現以該處窵逺各無户五方雜　乏人照料情願捐作地方費用非敢謂急公裨益萬不敢仰邀奬叙惟懇奏明立案並分咨漕河兩江督臣江蘇撫臣查照俟禀奉批准　派人前往將所有地畝契據房屋集市及各無承種花名備造清册就近呈繳漕河督臣委員點收撥充各費等情據此臣查核所禀　於至誠應准照辦除分咨外理合據情陳明仰懇勅下漕河兩江督臣及江蘇撫臣查照立案至該道張汝梅所捐地畝等項價值三萬餘千以作地方膏火等費洵稱樂善好義可否酌予奬叙出自聖慈謹恭摺具奏伏乞皇上聖鑒訓示謹奏奉硃批張汝海著該郤核給奬叙所捐地畝卽著馬歪珠分咨立案欽此○○譚鈞培片再地方有司爲親民之官宣如何講求吏治以期無黍　識兹查有前任廣通縣調補平弊縣知縣鄧廷鑾辦事顢頇難膺民社未便姑容推該員係舉人出身文理尚優相應請旨開缺以　　　部銓選又試用府經歴劉學鈞試用巡檢陳鵬不知檢束人言嘖嘖應請勅部一併革職以肅官方除　部查照外謹會　雲豐　　王文韶附片具陳伏乞聖鑒訓示謹奏奉硃批着照所請吏部知道欽此○○頭品頂戴雲南巡撫兼署學政臣譚鈞培跪奏爲貴州貴筑縣人五品頂戴周志方奉諭招降被賊戕害請旨旌卹恭摺仰祈聖鑒事竊據普洱府知府周範威逺營叅將張　人關　知周瑞璧蒙化直隸同知夏廷　禀稱查有同鄉貴州貴筑縣人現署新興州知州周應方之胞兄周志方在四川報捐軍鑲米二百石經前四川督臣崇實給奬五品頂戴發給卽照同治四年二月貴州都匀逆苗羅洸萌柳添成等叛踞都匀八寨等城四出攻掠前雲貴督臣勞崇光以黔省糜爛兵難分布札委志方會同守備銜千總李沛枝偕往招降爲覊縻計志方等直入賊營曉　順逆開陳大義羅逆等允降求得大吏文諭志方等回省禀陳降意勞崇光復給投誠免死牌票飭賚賊營賊見甚歡約期偕行詣省請降因沛枝　後言語失檢逆首懼又爲他賊間遂殺沛枝執志方不令歸志方不屈死事在是年四月十四日志方隨丁白義逃歸具言顚末時逆氛未平家人求志方骸不得肅清後應方幕遊在外旋官滇省未克回籍呈報該員等誼屬同鄉見聞眞確不忍聽其湮没造具事竇　結聲明志方印照收藏在籍現專人往取俟取到另呈咨部等情禀請具奏前來臣查五品頂戴周志方奉諭招降被賊我害深　　惻相應請旨勅部旌卹以慰忠魂除册結咨送吏兵部並俟印照取别另行咨部查照外謹會同雲貴督臣王文韶恭摺具陳伏乞呈上聖鑒訓示謹奏奉硃批周志方着交部旌卹欽此○○記名提督福建福寗鎭總兵芬臣巳圖魯奴才曹志忠跪奏爲恭報奴才回任日期叩謝天恩仰祈聖鑒事竊奴才前因福建福寗鎭任滿禀奉閩浙督臣卞寳第恭摺代奏懇請陛見欽奉兪允遵卽交卸起程北上光緒十六年十一月初一日泥　宮門跪請聖安蒙恩召見十二月初六日恭請聖訓復蒙召見訓誨周詳無微不至跪聆之下悚惕殊深自陛辭後隨卽出京光緒十七年正月十五日到閩承准督臣卡寳第照會飭回本任等因卽於正月二十六日行抵長門就防接印任事除恭疏題報外伏念福寗一鎭水陸七營兼轄海壇閩安兩恊統領長門各營操緝巡防在在關要兹沐恩命飭回本任欽感難名奴才惟有竭盡駑駘益失愼勤實心整頓以期仰報高厚鴻慈於萬一所有奴才回任接印日期及感激下忱謹恭摺叩謝天恩伏乞皇上聖鑒謹奏奉硃批知道了欽此○○記名提督福建福寗鎭總兵芬臣巳圖魯奴才曹志忠跪奏爲恭報奴才出洋督緝日期仰祈聖鑒事竊照道光二十四年二月間欽奉上諭嗣後水師提鎭着於每歳出洋時具奏一次俟巡洋往返事畢卽將洋面如何情形據實具奏等因欽此伏查福寗鎭總兵向於每年二月初一日出洋統巡至九月底止撤巡回署歴經遵辦在案兹光緒十七年二月届應出洋統巡之期奴才遵卽依期由防馳赴三河駕帶兵船督率將備在於南北各洋面梭織巡防如探有匪蹤卽當嚴密搜補務獲解辦庶幾海宇澄清商漁樂業所有海防水師一切事宜自當認眞整頓隨時禀承督臣酌度辦理以仰副聖主綏靖海疆之至意所有奴才出洋督緝日期理合恭摺具奏伏乞皇上聖鑒謹奏奉硃批知道了欽此○○潘霨片再查前准部咨奏定章程道府州縣無論何項勞績保歸候補人員應以到省之日起扣限一年期滿詳加試看出具考語奏明分别繁簡補用等因歴經遵较在案兹查有候補班前補用知縣方峻業己到省試看一年期滿應行照章　别據藩司王德榜臬司黄槐森造册會詳核奏前來臣查該員方峻辦事穏練堪以留省補用除册分送部科外謹會同雲貴總督臣王文韶合詞附片具陳伏乞聖鑒謹奏奉硃批吏部知道欽此○○潘霨片再查安義鎭總兵蔣宗漢前因興義府屬花江一帶令中軍遊擊王占魁等督工興修以利行旅旋將此路一律修竣共用工石銀二千八百八十二兩零經臣奏奉硃批著該部核給奬叙欽此嗣准户部轉准工部議覆仍應造册報部核銷遵卽造具清册咨部兹准工部咨覆查核開報銀數尚無懸殊應准開銷等因自應遵照辦理臣查定例凡士民人等捐修橋梁道路實於地方有裨益者捐至千兩以上請旨建坊給與樂善好施字樣等語今核總兵蔣宗漢捐修道路共用工石銀二千八百八十二兩零核與建坊之例相符合無仰懇天恩俯准旌奬以昭激勸除咨户工兩部查照外謹附片具陳伏乞聖鑒訓示謹奏奉硃批著照所請該部知道欽此 
 
