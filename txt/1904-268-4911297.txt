# 1904 - 268 - 4911297

 

Page 1

 
 
[四書五經義大全] [  圖書集成局啓]  
　　坊問四書五經義汗牛充楝日互相訓襲十九雷同本局有見於此特請名夙廣收古今名人經義之作彚爲一編題有未備埃次擬補共五十七卷爲文五千餘管類皆獨　　心詞嚴義正本屆鄕會試各題無一脫漏科塲利器無有過於此者訂十六厚本價洋兩元八角欲購者請至上洋三馬路申報館申昌書室及各書坊均有代售 
[答客論女學生]  
　　有客卒然問於執筆人曰數年以來世之自命維新者咸喜振興女學到處開設女塾刊發章程其宗旨則以自由平權爲女子應盡之職任於是及笄女郎血氣未定咸謀入塾爲女學生雖父母禁之而有所不顧甚有久經適人亦旣抱子而亦棄其室家之好願居弟子之班每逢星期革靴晶鏡三五成羣其徜徉於各馬路中者國人屬耳目焉曰此某某學堂之女學生也而茶寮酒肆間亦時見女學生之蹤跡男女雜坐謔浪自如卽其外觀已甚可詫其隱微之不可告人者更未敢形諸筆墨嗚呼以彼之自命女學而蕩檢踰閑若此毋亦風俗之隱憂而爲君子所必斥者與執筆人曰子言良是然亦知其一而不知其二也夫自來國勢之强弱恒與風俗之貞淫相反春秋時周魯最稱秉禮之邦而其弱也亦最　有宋程朱諸子自謂得聖賢之道統於男女大防爭之甚堅而南宋國勢較之歴朝愈形不振蓋禮義廉恥之說一興人卽懼越範圍而不能振其發奮有爲之志若夫霸者經營國是如越之勾踐旣敗於吳慮國人生殖之不繁也精神之不振也則下令國中聚寡婦於一處軍士得以時歡會之迨後秦皇刻石會稽亦謂其國俗淫穢而當日取威定霸若不得不出此者篕風俗之貞淫與國勢之强弱雖相反而亦相成也今中國國勢積弱甚矣苟有法以救之雖有甚於此者亦所不惜况祗區區去男女之防閑哉且今之恒言旣曰男女平等矣夫古之男子垂名千載者謂其學問功業超越一　耳若貪財好色亦英雄之常事何嘗足爲白璧之玷哉試思淵明爲曠代高人而閒情一篇何等風流旖旎宋璟爲唐代名宰相而梅花一賦傳播人間亦不足掩其經濟至若堂上簸錢關情相見名臣未嘗以此爲嫌十年宦海歸對黎渦賢者亦不以此爲病正　止胡婦琵琶蘇子卿於節旄盡落時猶不能忘情於異鄉春色也觀此知古來聖賢豪傑隱士名臣於色之一關雖皆不能打破而亦並未有累盛名然則反而思之女子亦祗問其果有學問否耳果能有益於世否耳彼兢兢於男女之防者或亦非古人小德不以出入之意哉抑吾聞之今之言富强者盛稱泰西各國然推其富强之由其效未嘗不在男女之無别蓋古者歐洲婦女守禮之嚴大旨亦與中國相似男女不同席而坐不共桌而食恪循閨訓不出戶庭三四百年前法王始謂致富强之術莫先於人民之繁庶繁庶不可驟幾也則莫如化婦女之無用爲有用欲求婦女之可用則莫如略其禮法去其防閑於是毅然以攺俗變禮爲務其初不得不用非常之勸懲驅迫於無形之中厥後風氣浸成而婦女之爲用果不異於男子而法之風俗淫蕩今亦甲於諸國焉俄羅斯在西洋各國中風氣較晚其攺婦女之禮始於彼得羅皇帝亦已二百年矣聞初攺之時婦女有不願者至殺數人而其風始漸開此其意與越王勾踐之治國相同殆霸者用心固自有不傳之秘所謂民可使由之不可使知者與夫西人欲婦女之攺禮至用刑殺而始得今中國女子不待刑驅勢迫而已無不放蕩淫佚脫盡範圍是此日之開化較西國爲易將來之收效或亦較西國爲優哉雖然西國婦女之所以稱譽於世者其學問識見固自有異於庸流而未必卽以放蕩淫佚足爲富强之基也彼喜譚女學者其亦毋誤會斯言哉 
[電傳宮門抄]  
　　昨晚九點鐘時京師友人專電告知本館云八月十八日皇上召見軍機大臣 
[俄皇命將]  
　　華歴八月十七日英京倫敦來電云俄皇簡令現任維爾那縣陸軍總統格立烹褒克提督爲第二滿洲軍統領賜以勅書曰此次日軍之於戰事鼓其非常猛厲堅忍之氣特出全力以與我軍互鬥致我不得不增調前敵兵士以冀戰事速了惟日軍旣用分攻之策則我亦須將滿洲兵士分作兩枝其第一軍歸苦洛拔托金將軍統率第二軍則悉付之卿以卿老於戎行且甚勇往奇勛偉烈朕所深知今以重任委卿此去必能與苦洛拔托金將軍凡事和衷共濟也 
[德守中立]  
　　華歴八月十七日德京柏林來電云德國某報登有論說深望德國卡爾安湯親王蒞東京後足以使日本深信德國無破壞中立條規之處如近日外人所疑慮者且表明德俄并無私立密約等情 
[旅順戰信]  
　　華歴八月十六日法京巴黎來電云頃據烟臺電信謂自本月初十日來旅順砲聲未嘗間斷俄軍抵死堅拒日軍之攻擊致日人傷失之數不可勝紀 
[奉天軍情]  
　　華歴八月十六日法京巴黎來電云今得哈爾賓信息稱有日軍兩隊攻擊惲河左岸之俄軍但均被擊退日軍傷失七百人俄軍傷失三百五十六人 
[日攻奉天]  
　　某西字報云頃得俄陸軍提督苦洛拔托金電稱刻下日軍擬由奉天東路進兵日軍曾屢次前攻欲奪離平台子東北十二英里處之高塔嶺地方惟均被我軍擊退 
[俄艦試行]  
　　俄京聖彼得羅堡來電云某日之夜俄廷傳集波羅的海軍艦四十號諭令編成隊伍開赴庫倫司他脫以試其航海之力如何其中戰艦四艘曰氣拔洛司曰矮列幾穰獨路第三日亞司臘波耶日亞列羅統以大帥座船曰薄洛其諾巡艦四艘日亞洛臘曰波磨耶氣科脫若磨臘脫日矮路馬若運船二艘日亞金曰卡磨氣耶卡此外另有滅水雷艦數十艘公報從而論之謂此一役也料必多所損害以致中道折回云 
[俄艦復出]  
　　日本竹敷港來電云俄國諸軍艦自與我日戰於蔚山海上大遭挫衂遁入海參威其中有名露西亞及岳倫薄伊者皆已損傷昕夕鳩工歴月餘始修竣頃又冐險遠出游弋於北海道一帶海洋中然欲經希卡希海峽以入太平洋恐亦始終付之夢想而已 
 
 

Page 2

 
 
[俄艦東行]  
　　日本大阪某日報登西歴九月十六號英京路透電局得阿非利加洲穰其拔羅埠所發電報云有俄軍艦二艘一名司木良司科一名皮他司蒲路岳於本日清晨由臘列司夫殺臘磨鼓輪出口英軍艦夫亞路脫中人猱升穡上望之見二艦次第駛過穰其拔羅海峽迤邐南行迨至穰其希拔羅南端復折而東向或曰疑復向北而行究未知其確否也 
[俄寛禁貨]  
　　華歴八月十七日英京倫敦來電云頃得旅居俄京聖彼得羅堡之路透電局訪事人來電略謂俄國所定戰時禁物條律於糧食一項或禁或否可以相機定奪煤則全行禁止且知照英廷云俄國於他項器物或可從寛辦理惟於此次議定前緝獲之貨則將移往聖彼得羅堡高等捕物審判所重行訊斷 
[俄傷計數]  
　　俄京聖彼得羅堡來電云頃據行軍會計司計算遼陽一役俄軍戰死者將弁五十六員兵士一千八百一十名受傷者將弁二百五十五員兵士一萬零八百十一名散失無蹤者將弁五員兵士一千二百十二名 
[俄路可通]  
　　日本大阪某日報云俄人在貝加爾河沿岸迂回環繞築鐵路以行火車經之營之幾歴歲月兹已一律告蕆約計西歴九月之杪火車當可通行矣 
[日軍獲地]  
　　華歴八月十七日日本東京來電云本月十一日旅順之戰日軍除攻占苦洛拔托金砲臺外復奪獲俄國營壘六座次日又進占離水師營一英里半之扼要處一高阜及苦洛拔托金砲臺所護之蓄水池註苦洛拔托金砲臺由俄國陸軍提督苦洛拔托金命築故以其名之先是苦洛拔托金巡視旅順四圍各砲臺訖語海軍提督司堵瑟爾曰此地諸臺均甚堅固合式惟蓄水池旣居要地不可無一臺以護之因之就水師營迤南星夜築成此臺堅固逾於尋常云 
[差强人意]  
　　西歴九月十六號俄京聖彼得羅堡電達洛伊帖羅云戰時禁運諸品物刻已秉公議定分别行知簡駐英美德諸大國使臣蓋以俄人所定禁物章程前經英美二國政府中人嚴詞駁詰故此次訂明糧食及其他貨物如運交敵國政府或供給海陸二軍則於海上遇之卽應緝捕若但私家轉運不在禁制之例又以前者海參威官吏誤解緝捕規制第六章第十條以致横生枝節兹亦已明白訓示俾各有所遵循矣英國各報譯之復書其後曰此一事也差强人意 
[華民苦况]  
　　日本大阪某日報云俄人在哈爾賓左近建築鐵路構造市廛一切工程多雇令華人承值兹經俄政府一律辭却限於一禮拜内東歸其行經新民屯者每日少或五百名多至一千五百名内外連遲遲未返者不下萬餘名大都履屩行幐非常困憊幸蒙慈善會出貲拯救始得歸抵山海關及天津 
[會議先聲]  
　　華歴八月十七日英京倫敦來電云美國大統領羅斯福於美京華盛頓接見本國人民宣言日本統領不久將在亥革城邀集列强復開萬國大會議矣註亥革係荷蘭國京城 
[美員就道]  
　　華歴八月十七日英京倫敦來電云本日韓政府所聘外務顧問官司梯芬君由美京華盛頓啓行先於禮拜六日覲見美國大統領羅斯福按司梯芬係美人 
[德增軍額]  
　　華歴八月十七日英京倫敦來電云德意志國海軍部刻已頒出預算表擬於西歴一千九百零五年註卽明年增設軍額二千人 
[澳寛禁律]  
　　華歴八月十七日英京倫敦來電云頃得澳洲註卽新金山西德尼城某日報館訪事人電信略謂澳斯達利亞註卽新金山政府今特爲日人將禁止外人登岸條律略爲寛弛許日本商人學生及游歴人員來往自如惟擬於彼處句留至一年以外者則必經政府允准方可卜居 
[英禁華人]  
　　華歴八月十七日英京倫敦來電云我英禁止中國人於考朗尼角註英國屬地在阿非利加洲南境登岸條律現已經英皇愛德華允准將次頒行矣 
[火車失事]  
　　華歴八月十七日英京倫敦來電云昨日美國特尼西有省新市地方有載客火車一輛互相磕撞致斃五十四人傷一百二十人亦慘事也 
[制軍受篆]  
　　金陵訪事友人云新任兩江總督李勉帥自本月十二日秉節蒞白門卽頒紅諭定於十三日午刻接篆是日闔城文武齊集行轅甫及已時前任魏午帥委中軍李協戎恭齎兩江總督南洋通商大臣兼管鹽政關防三顆並一應文卷送至行轅吉時旣届勉帥朝服升堂向闕行三跪九叩首禮恭謝天恩禮成後公服升座受屬下各官庭參有見者謂勉帥精神雖尚健旺而步履偃蹇　人扶掖而行旣而各官復行燕見之儀勉帥惟留江寗藩司黃花農方伯曁糧道鹽巡道胡徐兩觀察垂詢良久 
[粤路述聞]  
　　廣州訪事人云粤澳鐵路自禀經外務部歸華葡合辦後卽有盧姓商人馳赴滬上謁見督辦大臣盛杏蓀宮保欲出貲二百萬元承辦此事議將成矣惟盧在粤曾承辦小闈姓及小闈姓停止盧所繳餉項數十萬被督憲岑雲帥扣留因乘築路機緣欲向索回以充資本宮保嫌其牽涉支離卒罷其議及盧回粤後復有粤商林某往滬與宮保訂妥其資本增至六百萬元集股則華葡各任其半現已領札回粤聞林自以名譽不如新寗黃某擬推黃爲總辦蓋以黃名譽甚高而資本又甚豐厚集股之事自較易成大約開辦之期當不遠矣 
[示興礦政]  
　　廣州訪事人云中國礦產不爲不多惟不知開採之法至爲外人所垂涎日前督憲岑雲帥倡議籌借民欵二百萬金以備開礦築路及創辦自來水之用惟急切難於集事因札行善後局出示曉諭闔省紳商士庶人等如查有礦山一律准其挖採礦質呈局試驗開辦一切人等不得抗違云云說者謂中國向無礦學故所開之礦除開平萍鄉平度漠河外其餘多無成效旣欲振興礦務自當聘請精習礦學之人以資研究若徒以查騐重事委諸局員恐無當也 
[飭懲窩戶]  
　　廣州訪事人云邇來盜賊横行劫案日必數起督憲岑雲帥以爲非嚴懲窩戶終無以絶盜源因特通飭各州縣一體出示曉諭如有窩留擄禁之人鄰右不爲出首者一經破獲左右鄰十家連坐似嚴刑峻法不識可稍殺盜風否也 
[飭究通盜]  
　　蘇州訪事人云本年四月初十夜宜興縣境和橋鎭任復濟當鋪被盜行劫報經營縣緝獲盜匪周老六等十二名訊實口供詳請撫憲端午橋中丞就地正法中丞恐其中或有不實不盡之處批飭解赴省垣發交蘇州府訊勘旋查悉前任宜興縣莊大令復恩禀　中 
 
 

Page 3

 
 
有親詣汛弁嚴長友處面商緝捕事宜嚴稱是股盜匪欲刼此典蓄志已久去冬曾商請稍留情面因移刦離和橋十餘里之王姓家等情又訪得嚴弁素與匪類交好平時勾誘梟匪在鎮聚賭當是典被盜之日嚴弁曾接濟子藥事後盜首周老六避匿嚴弁所帶砲船中盜夥周榮清　在砲船當勇爰於批示中歴叙其事謂似此種種不法自應澈底根求隨札飭中軍參將仇參戎速將嚴弁撤任解省交蘇州府研訊如有應與盜衆質訊之處著卽秉公核辦毋稍隱狥等因現已批飭臬憲朱竹石廉訪轉札府營縣一體遵照矣 
[劣差授首]  
　　松江采訪友人云金山縣署差役姚晉甫通梟事發由縣主蔣瀾江大令拘解至府迭經府尊田紹白太守訊實錄供申詳本月十七日淸晨府署奉到上憲釘封文飭卽就地正法太守立傳華亭縣主孫花樓大令到轅面諭一切大令回署不及降輿卽飭壯役赴婁縣獄中提姚至輿前叱令如法綑綁請某營主督帶兵丁押赴北門内左營操塲處决向章松郡决囚必在西門外嶽廟此次大令恐變生意外攺就城内行刑姚之妻女聞之奔往廟中哭别迨知其事啜泣而回則已身首異處矣事後大令飭將首級解往後岡鎭懸竿示衆午後屍屬前往收殮屍身看役不允後投府署哀求始得備棺殮瘞至姚名弟杏雨者則聞科以監禁二十年云 
[漢皋火警]  
　　漢口訪事人云本月初九日之夜十二點鐘時漢鎭周家巷河街義泰洋行後某木廠無端失火摧枯拉朽一捲而空旋延及一品香月華樓籌餉分卡太古糖棧西棧鴻大糖棧所失不下數十萬金幸多曾保火險不難如數取償旣而相距數十武之播喴洋行又肇焚如殃及比鄰大昌木器店鬱攸之燄無殊風掃殘雲當義泰火起時月華樓管事人某甲不及奔避竟至葬身火窟中甲乙二女郎亦同罹於難誠慘矣哉 
[鏡湖秋月]  
　　紹興訪事人云越郡濱江鹽廠櫛比熬波之利向推商業大宗大吏因於餘姚岱山分設鹽釐局以便就近稽征近因梟匪私販日漸繁多以致官銷甚滯積綱難淸日前兩浙運司惠澍滋都轉委湯副戎仰舒接辦岱山局務傳集鹺商力求整頓親率緝私船四出巡察想鹺務當有起色矣○南門外鄭家塔盛某投府控稱向來外出經營祖墳突被潘某掘毁將伊祖父棺木盜葬其間潘充山陰縣差平時積慣倚勢行兇務請嚴懲存殁均感府尊熊再靑太守准之飭縣解潘至案迭訊不承爰密遣親信丁役前往查得盛之祖父各棺均被潘遷葬玉屏山麓刻尙未知作何辦理也○紹屬各田半種木棉本届收成頗爲减色市中棉價每百斤計洋銀六元七八角如係陳棉則七元五六角○蕭山諸紳耆因撫憲以縣主李香畬大令不勝繁劇奏請開缺叧補因之歴述頻年政績刊立碑石藉伸愛戴之忱○遂昌縣李大令承淵近因患病禀請給假就醫藩憲翁筱山方伯允之叧委候補知縣李大令鍾袩赴遂昌接署 
[甬江小志]  
　　寗波訪事人云浙江奉化縣大橋航船於本月十一日之夜開駛來甬行經溝涇塘突來盜匪十七八人明火執仗大肆劫掠所失約值洋銀二千元翌日船抵甬江舟子赴鄞縣署控告縣宰高子勛大令親臨勘騐飭差訪拿○日前有羅江人羅某者挈眷來甬泊船江北岸天主堂馬頭傍晚喚妓金秀淸至船侑酒主教趙君聞而惡之飭人至江干驅逐羅恃强不服主教怒喚令巡捕將羅及眷屬等一倂拘入捕房旋由捕頭華生轉送鄞縣署禀請縣主高子勛大令懲辦○天童街鳳下嶴有棍徒開設花會引誘鄉民猜壓被其害者指不勝屈事爲高大令訪悉飭差拘獲戴春生李阿金等四人研訊之下各責二千板荷以巨枷示衆 
[日員獲獎]  
　　前日商約大臣呂鏡宇尙書接准外務部咨文並寳星十八座請轉給辦理中日商約出力之各日員因遵卽照會駐滬日總領事小田切君分别給獎計頭等第三寳星給外務省次官珍田捨已二等第一寳星給外務省通商局長三村井二等第一寳星給外務省書記宮鑑島次郎二等第一寳星給外務省外務局長山座圓次郎二等第一寳星給日總領事小田切萬壽之助二等第一寳星給外務省書記官石井菊次郎二等第三寳星給大藏省鑑定官山岡次郎二等第三寳星給外務省通譯官齋藤祥三郎又外務省書記官兼外務大臣秘書官本多熊太郎又外務省參事官倉和鐵吉三等第一寳星給領事官補芳澤謙吉三等第二寳星給外務省通譯生井原眞澄又大藏省鑑定官補阪口武之助又外務省書紀官深澤暹又外務省屬官内元某又外務書記生中燭榮又外務省繙譯官補小川善次郎又外務省屬官石民章作 
[調艦駐防]  
　　蘇松太兵備道袁海觀觀察近擬選撥兵艦一艘駐泊本邑黃浦江中以資鎭守傳聞刻已派定某員督理其事矣 
[擬攺警兵]  
　　蘇松太兵備道袁海觀觀察前擬將本邑城廂内外各處巡防保甲局曁浦東各局一律攺爲警察分局就本邑各防營内遴選勇丁編爲警察勇以便分巡各處刻已申禀督撫兩憲請示遵行矣 
[提犯請示]  
　　英美等國租界公廨所押盜犯葉子春葉子紅戴友禮三名曾在吳縣境内犯有刧案縣主某大令因於前日移文到廨請讞員黃耀宿司馬准卽帶回訊鞫昨日已趨赴蘇松太兵備道轅請示辦理矣 
[教習來申]  
　　蘇松太兵備道憲袁海觀觀察因邇來本邑城廂内外流氓充斥各鄉鎭亦土棍梟匪頗不安靜苟非舉行警察不能使小民安堵無虞擬將九畝地滬軍營勇丁挑選年力精壯堪充警兵者一百二十名操演純熟以便派往各處巡行日　函商駐日大臣楊星垣星使在日本學堂中挑選畢業學生一人來申教習星使選得劉君某堪勝此任因特給予咨文使之回國昨已行抵申江矣 
[體恤遠商]  
　　蘇松太兵備道袁海觀觀察訪悉前者某洋商裝運火柴等貨駛往内河各卡往往有徵收釐金等事因分行在卡委員嗣後凡有洋商運貨到來不准絲毫索是亦柔遠之道也 
[花縣延賓]  
　　昨日吳淞釐卡委員江蘇候補知縣兪明府志善及本邑北橋保甲巡防局委員羅秋阜二尹江蘇候補縣丞葛鳳笙少尹先後命駕至上海縣署縣主汪瑤庭大令皆依禮欵之 
[葡國祝釐]  
　　葡萄牙國皇帝及后同於今日卽西歴九月二十八號誕生駐華使臣白君適在滬江因於上午十一下鐘起至午後十二下二刻止假總領事署受賀寄泊浦江之甲乙二快艦統帶則自正午迄午後四下鐘在艦中舉行祝釐之典 
[法界火警]  
　　前晚鐘鳴三下時法界吉祥街善善飯館不戒於火霎時烈燄飛騰冐穿屋頂英法兩界各洋龍及救火會西人聞警而來帮同救熄計焚去起火之屋兩幢殃及左右鄰某刷染店某粥店事後捕頭派人將館主徐伯琴拘入捕房交人保出聽候解公堂禀請代理讞員關絅之司馬訊究 
[美界火警]  
　　昨晨天將黎明北蘇州路頭壩路某弄中第一百五十一號門牌信大馬車行樓上所儲稻草忽然火發熊熊燄高燭雲霄救火會西人見之急驅水龍到來吸水救熄祇焚去樓房一楹 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[維持鹺務]  
　　揚州訪事人云兩淮運司恩新甫都轉自查明通泰兩屬塲商所收產鹽幾無一堆非虚報合計二十場缺數甚巨心滋不悅繼思若輩所以虚報之故實由桶價太微所致蓋向來各塲商收買灶鹽均以桶計近年草價稍貴灶丁無利可沾遂不免轉而賣私目下欲使塲商儘數收存必先加桶價俾灶丁稍有餘利自能儘數運垣因令各商無論尖和碱片每桶加價百文旋據各商禀覆咸以商情困苦力有未逮擬請於運商售鹽時每斤加收一文且謂如此辦理所得甚夥不惟可抵桶價且有餘欵可充緝私經費云云都轉赫然震怒立卽批示云以他人之錢代爾加增桶價尙有餘欵爲爾等緝私所禀殊屬取巧且近來鹽斤加價小民已嘖有煩言外人議加尙須設法阻止本司　司確政何能不顧大局自壞銷路鹽斤加價斷不准行桶價加增事在必行惟旣據禀陳苦况姑准飭局酌减可也隨札飭淮南局員大旨謂本司原定無論尖和碱片每桶加價百文兹除碱鹽仍加百文外其尖和等鹽姑准略减該員立卽邀商公議限三日禀覆各商如執意不從亦毋庸相强卽遵限據實禀覆本司當叧有辦法顧今日加增桶價係因各商虚報堆鹽起見各該商如能令殷實大商具保將春間盤缺堆鹽一律於年内買補足數卽將加增桶價之議作罷何從何違仰卽詢明禀復刻下局員已遵飭邀集塲商公同議覆矣 
[覆騐學生]  
　　武昌訪事人云鄂省挑選出洋學生已於本月初八日在仕學院命題考試越數日復由藩臬兩司督同武昌府梁集菴太守覆試一俟揭曉卽將咨送登程矣 
[温郡官場紀事]  
　　温州訪事人云新任浙江處州府雲和縣知縣李葵軒大令向庭於本月初三日由滬上附招商局普濟輪船至温禀見温處道童韶甫觀察拜會各寅僚小作勾留隨於初七日赴雲視事○分温委員王蔭齋二尹來金奉浙江藩憲翁方伯委署長興縣主簿本月初六日挈同瀛眷附招商局普濟輪船赴滬以便前往苕上履新○温州府經歴袁新栽參軍培前因丁憂開缺回籍守制兹已服閱大約菊花香裏定可蒞甌受鈐矣○瑞安營都司閻儀韶都戎病故遺缺經上憲委林樂之守戎寳璋陞署所遺守備缺委林顯之守戎署理 
[上海縣署瑣案]  
　　林桂榮控梅四狗姦佔寡弟婦陸氏一案經縣主汪瑤庭大令提訊屬實判將梅笞責陸氏交林領回管束至前日陸氏忽投案控林霸占田畝等情前晚大令升堂研訊有劉友章者具禀控稱林實無理大令飭跪案旁先提林陸氏詰問氏供祖遺田十六畝小婦人耕種八畝已有多年此次夫兄强行索去求恩訊斷林供小的兄弟三人三弟夢金夫婦早故陸氏係二弟錫堂之妻錫堂故後不安本分有案可稽此項遺田理應三房均分現弟媳信劉教唆來案誣控尙求鑒察大令判令將劉林各掌頰五十下諭令林給陸氏田八畝所有方單分開各執○王賡餘控陸老土霸贖所抵田畝等情前晚大令升堂研訊王供先父在日會將田十二畝抵押與陸今備價　贖伊霸阻不放求卽究追陸供王父在日曾將田十二畝抵與小的後找價杜絶立有契據小的早經過戶完糧歴年糧串呈請鑒核大令諭候查明陸於何年過戶完糧然後核斷 
[英美等國租界公堂瑣案]  
　　浙江西塘鎭錢元昌米行主遣其夥陳伯生至嘉興等處收得帳欵洋銀一千三百餘元途遇素識之朱芝卿令將洋銀兌換赤金同赴杭城至某娼寮作狎邪遊事爲妓傭張壽保　悉向之分潤旣而朱分得重九兩五錢之金臂釧一雙携之來滬張亦隨之而至賃居香粉弄中朱旋將金釧兌換金戒指等物寄存張處經包探陳金標查知一倂拿獲起出金戒指六枚洋銀七十四元銀質對時表一枚銀練一條隨函致錢元昌米行昨日行主著孫菊生到滬投訴捕房捕頭命將朱張解案請究襄讞委員王松丞刺史會同美總領事署代理繙譯官安立德君向之研訊陳探申訴前情孫訴稱前者行主倩陳至嘉興嘉善一帶收帳不料悉被吞没幸蒙包探拘獲故著小的來此覓保領贓朱供小的與陳在嘉興遇見同往杭州小的分得金臂釧一雙計重九兩五錢已兌換金戒指六枚刺史謂孫日此案現在上海破獲爾意卽在公堂訊結乎抑欲解回原籍懲辦乎孫供請大老爺就此訊結可也刺史遂商之安君判將朱　捕房六月張交保開釋起案之贓給孫具領○甯波人李阿才混入洋人蔡而頓家竊取絨毯報時鐘等物報由包探朱桂生緝獲送究刺史判責二百板管押捕房二月贜給洋人領去○新閘捕頭派人解送王毛氏至案刺史　究之下王夏氏投案訴稱小婦人於去年十月嫁與王毛氏之子順甫爲室過門後丈夫與婆婆動輒行兇本月十二十四等日又被丈夫痛毆以致身無完膚鄰人張李氏大抱不平訴知捕房蒙將王毛氏拘案尙求訊核六百七十六號華捕禀稱是日小的巡至大王廟路張李氏來喚小的小的詰知家事不允管理無奈王夏氏與張李氏曳住不放不得已帶入捕房捕頭隨著包探徐榮珊將王夏氏送往某醫院騐明傷痕稱須歴七日方愈鄰人張李氏陸王氏王阿卿同供小婦人及小的等舉王毛氏比鄰伊家自去年十月娶王夏氏後不數日卽肆行吵閙自此終日勃谿日間王毛氏將媳毒毆入晚其子順甫歸復加鞭責甚至大呼救命耳不忍聞小婦人及小的等初本不敢干預至八月十二十四等日毆擊愈甚恐有性命之虞是以訴知巡捕尙求詳察王毛氏供兒子在虹口某船廠司帳去年十月媳婦進門後嫌小婦人家况寒苦食無美味終日滋閙不休小婦人略加訓責毫不攺悔又以鄰人時來慫恿小婦人因之遷居他處叩求明察刺史謂爾媳有過爾宜善爲教訓不應動輒兇毆隨提順甫至案問曰爾何故毆妻順甫稱妻子每日欲得美食常與母親爭閙小的怒不可遏以故舉手抶之旋於本年二月送回岳家至四月復經妻兄送來刺史判將王毛氏及順甫各責手心一百下取具攺過切結交保開釋○庖人應長生混入倫章號殷裕成李金寳等家竊取皮馬褂縀子羽綢等物報經包探竇如海查獲人贜解案請究倫章等失主投案領贜應認竊不諱刺史判責二百板押三月贓分别給領○竊賊陳子卿行竊老延齡烟館中烟槍一枝及太古盛號錫燭臺一對報經包探何阿春拘獲解案請辦刺史判責二百板管押一月 
[美租界捕房紀事]  
　　前晚僑居元芳路之甬婦王劉氏被鄰人沈阿毛竊去銅佛二尊向之索取沈祇還一尊氏怒糾同無賴曳沈至某茶肆索詐洋銀十元正在爭閙閒被一百七十七號巡捕一倂拘入捕房捕頭令包探錢榮堂向之詰問氏在袖中突出剪刀向喉間自刺幸卽奪下未致損傷捕頭見之遂揮之使出○前晚本邑人葉永滋投捕房訴稱周桂桂冐認祖墳串同地販姚蘭田及地保某甲拔去界石將地盜賣等情捕頭令投公堂具控 
[救急功崇]  
　　日俄搆釁北地蹂躙迭接辦理紅十字會諸君來電陸續資遣被難人民不下數千百人目前戰事一日不停卽此會一日不能停辦曠日持久需費益繁乃承無力子大善士求病速愈闔家平安樂助洋三百元榮感號樂助洋一百元功深補救誼薄雲天祇領之餘直與生離虎口者同殷額手也又應校明求病速愈闔家平安助山東振捐洋三百元恒孚銀樓交到七月分代募八戶等計洋一百二十元零五角郭張氏洋三十元南北平安人求生意順遂洋二十元劉近卿求合家平安助本堂施棺洋六十元好善之心隨感而應一誠上達厚福　臻求附報章藉呈德鑒[  上海六馬路仁濟善堂董事嚴信厚楊廷杲陳作霖朱佩珍焦發昱施則敬張韋承等謹誌]  
 
 

Page 10

 
 
[金陵官報]  
　　八月十一日知府張禀知攺委學務處坐辦差仙鎭厘　　芳專丁叩謝准補海州直隸州提右營守備葛鳳齡叩謝飭知辭赴任十二日委辦吳淞平　義振江思沆辭知縣司徒　消催解江南票厘欵並監視付票差典史盧英奉示考試十三日農功實業格至學堂黎奉前督　委赴日本延聘敎摺十四日藩轅牌示興化縣安豐司巡緝期滿遺差查有候補從九張耀遠　辦　補道黃晧禀知　　督憲委止厦門審訊日斯巴尼亞　人　甘保　簡商黃子德互控一案統領新相營徐萬福禀到 
[蘇省官報]  
　　八月初一日候補道張鼎　通知擲辦　　　　　差花翎　使銜遺缺卽選知府李宗潮丹徒縣楊禀謝奉委五庫釐局差楊士晟禀謝委署崇明縣事　厚禀謝牌示委署荆溪縣事鐘進賢禀知奉委常州府發審差同知金兆蕃臬謝奉委工藝局提調差縣丞韓懿禀知到葑門水關盤查差蘇州府照磨姚定信禀知奉府委秋祭文　　星門彈壓差山東角頭司巡檢汪鳴鈞禀知交缷回省並謝奉委調署靖江縣新港司巡檢事初二日撫　牌示八月初四日祭文昌正位撫憲東配藩憲西配臬憲東哲儲憲西哲劉道東　首府西　長洲總辦洋務局直隸候補道李葆恂到蘇首府許禀知昨日接辦警宗局提綢差知縣何慶琛禀謝奉飭分蘇差委請補太倉州東目袁壽昌由甯　禀謝奉飭先行赴任署理委署長洲縣典史張廷　禀知昨日接印任事巡檢靳崇烈禀知起復回省禀到又示十八日祭先賢言子祠撫憲親詣禮初三日知縣王瑞祥禀知接辦官書坊差何乃蔚禀謝奉委工藝爲帮辦提調　巡檢呂烈徵由滬專下來省禀謝奉飭派蘇　委初四日同知金光　禀知到工藝局提調差並銷官書坊發審局差　判　鎬禀謝奉委發審局　審差大倉州吏目袁壽昌樂祥赴任委署元和縣风史汪鳳　委署吳縣典史林先植均禀知接印任事　陽湖縣典史劉文浩專丁來省禀謝奉飭准補崇明縣典史缺辦理蘇省營務處委員守備朱錫琛禀謝蒙學憲札飭記存遇有優缺委署一次初五日江　　　道胡延昨日在院上禀到隨辦路礦事宜候補道徐棠在院上事知奉鐵路大臣行知報効修理西苑輪車經費銀兩於四月廿九日軍機大臣　奉諭旨著賞加二品銜知府許星　謝奉委蘇城六門釐局差知縣因厚禀謝委署　　縣事方時褧禀謝奉飭委辦小學堂一年期滿　常出力給予委署州縣一次屠仁溥由滬專丁來省禀知八月初一日接辦船捐捕盜局差花翎同知銜分發江魠儘先卽用知縣　　阿由京領照來省禀到銅元局監工委員候選縣丞許鈞禀知謝委卽到差 
[邗江官報]  
　　八月初四日甘泉縣白大令禀知赴省委帶新字營王都戎鍚麟到營分發經歴福　尹蔭　紅旗人禀到○初五六日署新興塲徐鹺尹禀知交缷回淮○初七日楊分轉葆鈞辭解南禀餉起程代理寳應縣孫大令德華缷事回程鹺尹超萬委鄂岸聘差 
[萬國紅十字會收欵淸單]  
　　啓者本會昨承時報館送到經募一批英洋二百五十四元安徽撫台誠申丞來餉募助第二批英洋二千元仁德堂李英洋一百元嘉　隱挑源龍洋二十元宜興北門戴接三因姪女病愈求合家平安英洋十元崔嚴氏求女巧姑病速愈英洋十元中州桷鴻居士銀十兩除分掣收照並丞復外謹乞登報伏希公　[  上海萬國紅十字會同人謹啓]  
 
 
 

Page 11

 
 
   
 
 

Page 12

 
 
涿州營守備實堪勝任與例相符雖該員名次在後其在前之趙榮壽已奏補保定營守備喻高陞江紹東唐魚江郭永祥劉成發靳萬福吳應宗哈夢蘭毛殿楹王建功等十名均與此缺人地不宜合無仰懇天恩俯准以李得名補授涿州營守備以裨營伍除飭取履歴咨部外理合附片具陳伏乞聖鑒訓示謹奏奉硃批兵部議奏欽此 
[直隸總督袁奏爲審明逆倫重犯照例辦理摺初二日]  
　　太子少保北洋大臣直隸總督臣袁世凱跪奏爲審明逆倫重犯照例辦理恭摺仰祈聖鑒事竊查獻縣民人王苓用鐵斧砍傷義母王王氏身死一案前據該縣禀經批飭提省審辦嗣據臬司　棻督同保定府知府朱家寳審明擬議解勘前來值臣駐津飭委藩司楊士驤代審無異臣覆加確核緣王苓籍隸獻縣已死王王氏係王苓已故義父王永繼妻王永與王王氏母家同姓不宗王苓原籍阜城縣本宗劉姓襁褓時經王永夫婦抱　爲子攺從王姓迨兩歲時王永前妻李氏病故憑媒續娶王王氏爲繼室王王氏未生子女撫養王苓成人配有妻室王苓平時孝順並無違犯光緒二十九年十二月初七日夜二更時王苓因貧欲賣房產得錢養贍與王王氏商議王王氏不允王苓爭吵王王氏向王苓毆打王苓閃避找獲鐵斧欲將窓戶　毁王王氏出屋聲稱呌人將王苓綑打處死王苓情急一時糊塗手携鐵斧傷王王氏頭上嚇砍時有趙金印經過拉勸王苓已將王王氏頂心偏左砍傷倒地當有鄰人劉連江聞閙趨至詢悉情由詎王王氏向重卽時殞命趙金印通知王王氏堂弟王成德投地獲犯送縣騐訊經批飭提省審辦據供前情不諱查律載義子過房在十五歲以下恩養年久配有室家若于義母有犯卽同子孫取問如律又律載子毆母殺者凌遲處死等語此案王苓因貧向義母王王氏商賣房屋不允致相爭毆輒用鐵斧將王王氏砍傷身死查王王氏雖係王永續娶之妻惟王苓旣以王永爲父卽不能不以王王氏爲母該犯自幼經王永抱養爲子與王王氏撫養成人配有室家應同子孫取問如律王苓合依子毆母死者凌遲處死律擬凌遲處死事犯在光緒三十年正月十五日恭逢恩詔以前係罪干凌遲不准援免該縣離省在三百里以内第有河道阻隔已照例于審明後恭請王命卽在省垣正法將首級解回犯事地方懸杆示衆以昭炯戒趙金印訊係赶勸不及應毋庸議除將供招咨部外所有審辦緣由理合恭摺具陳伏乞皇太后皇上聖鑒勅部查照謹奏奉硃批刑部知道欽此 
[直隸總督袁奏爲懇恩俯念員缺緊要准以孫占魁借補寳抵營都司員缺片初二日]  
　　袁世凱片再准部咨通永鎮標寳抵營都司林清明病故遺缺係部推第一輪第三缺應用儘先人員等因惟查前次馬水口都司周廣仁病故係第一輪第二缺因卓異及保列一等無人過班已以應補第四缺之揀發班補用都司陳鴻銓奏補今寳坻營都司自應攺作第五缺照章仍用儘先人員兹查有儘先補用遊擊孫占魁直人由武童歴保儘先都司因武衛右軍剿匪出力保以游擊儘先補用光緒二十八年三月二十八日奉旨奏留直補用該員樸實勤能諳練操防以之借補寳坻營都司實堪勝任亦與例章限制相符合無仰懇天恩俯念員缺緊要准以孫占魁借補寳坻營都司員缺以裨營伍除飭取履歴咨部外理合會同直提督臣馬玉崑附片具陳伏乞聖鑒訓示謹奏奉硃批兵部議奏欽此 
[吉林將軍富奏爲吉林地方同通以下正佐各官不敷差遣擬就投効多年當差出力各員中酌保留以資任使摺初三日]  
　　奴才富順跪奏爲吉林地方同通以下正佐各官不敷差遣擬就投効多年當差出力各員中酌量保留以資任使恭摺仰祈聖鑒事竊照吉林地方民官自道府以至佐雜並無分發之例向所資以任使者不過揀發奏留兩途而吉省情形與内地迥不相同揀發之員來自他省未能熟悉風土人情往往有人地不宜之患卽經部選到此亦恐遷地勿良故近年歴任將軍不敢貿然請揀均於在吉効力年久察其才具優長各員中酌量請留頗收得人之效現自光緒二十六年兵燹以後地方政務倍極殷繁又復添設延吉等廳縣正佐十餘缺需員更多雖經前將軍長順於前年請留十八員而開辦九釐等捐以及鐵路交涉佔用太多並因事故　省日下省城需次各員人數寥寥遇有補署員缺及委派要差幾費躊躇而後定殊有乏才之歎而年來投効各員頗有竭誠報効才具出衆之人如果酌量揀留補用不特藉以鼓舞羣材使人有登進之路且可裨益政治得收駕輕就熟之効兹查有截取同知繼源等三十員均係在吉充差多年歴著勞績洵皆有用之才敬繕具清單分别班次逐名出具考語恭呈御覽合無仰懇天恩俯念吉林亂後待治差委需人准將繼源等二十八員各以本班留於吉林補用其金渭源李錫齡二員留吉以州同府經借補俾奴才獲收指臂之助如蒙○兪允凡内有應交班次及分發銀兩者悉令照例補交再行分别給咨送部引見驗看以符定制除取具各履歴咨部查核外所有擬請留員補用緣由理合恭摺具陳伏乞皇太后皇上聖鑒訓示謹奏奉硃批吏部議屢單倂發欽此謹將擬請奏留吉林補用人員分别加註考語繕具淸單恭呈御覽計開截取同知内閣中書繼源局度安詳辦事穩練截取同知謝汝梅心精力果辦事勤能截取同知李廷璐動奮有爲實心任事候選同知王開質心地樸誠邊情熟諳候選通判李澍恩留心時務勇於任事候選通判趙多第年力富强才具明敏直隸州用指分江蘇候補知縣汪士仁熟悉例案處事精詳在任候補同知分省補用知縣李連春長於聽斷堪膺繁劇分省試用知縣劉壽彭年壯才明嫻於吏事候選知縣英起心地光明能耐勞苦同知用候選知縣胡琦才具　展精於綜核候選知縣鮮俊賢精明幹練綽有吏才候選知縣由升堂學粹才優深明治體分省試用州同戚偉卿勤奮耐勞分省試用布經歴金渭源年强才裕知縣用候選縣丞李錫齡穩愼安詳分省試用府經歴李鎣才長心細分省試用府經歴王鎣樸實耐勞分省試用府經歴李榮芬勤愼趨公候選府經歴趙桂韾當差奮勉候選府經歴王祖蔭心地明白候選府經　楊同樞勤樸有爲候選府經歴鄭棻留心吏事候選府經歴劉恩溎渾厚樸誠候選府經歴駿名才具穩練候選府經歴李樹埏謹順和平候選府經歴孟澄源勤幹習勞府經歴銜分省試用巡檢朱文元能耐勞苦候選巡檢朱 
 
