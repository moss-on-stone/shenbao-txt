# 1899 - 26 - 4909264

 

Page 1

 
 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[新印曾文正公奏議告成] [  圖書集成局代啓]  
　　曾文正公爲中興一代偉人當髮逆披猖禀承廟　戡平禍亂嘉猷硝畫亘古不刊奏議一編直可與陸　公繼軌江左書林託本局用新鉛字排印成書紙張潔白校　精良裝訂四本定價實洋七角江左書林及滬上各書坊均有發售欲祥者請就便移玉送取可也此佈 
[廣學會譯著新學彚編中國度支考英興記正續中東戰紀本末文學興國策時事新論出售翻刻重罰]  
　　明詔迭下實學浡興吏治儒脩乘時交奮不蒐新藉曷豁雲襟上海廣學會諸君洞燭外情周知華故著書十戰侣足縐風敎而杜　吉天下大同此其左劵合括宏　藉貽通才○新學彚編四卷哀西瀛旅客名篇開東土導師先路理明法　　簡意賅八角○中國度支考二卷詳稽奏報　舉出納吉外深其惋惜使君於此不凡一角半○英興記二卷英后在位花甲一周政通人稽雲蒸霞蔚第就英廷財　持較中國支度主善爲　有德則樂興華秘鑰敬告司徒三角半○中東戰紀本末一　半續編七角文學興國策二角三書併售二圖均與先譯之泰西新史攬要時事新論等書傅誦士林無勞述讚○時事新論六角○上海廣學會總局申報舘及各書坊出售外埠書坊及敎士售書處亦可向購圖書集成局啓 
[論保火險之利弊]  
　　中國初無所謂保險也自西人來華始有保險之事然在泰西已行之有年逐漸推廣幾至無一不可以保險商人有運載之貸則水險可保也人生有修短之數則壽險亦可保也其較水險人險爲尤繁者則莫如火險無論通都大邑商賈輻湊人烟稠密之處易肇火災卽村鎭卿居亦尙難免偶遭回祿故不行保險則已如行保險則無論居家鋪户行　　可保之且人情無不喜安而懼險而於火災則懼之尤甚蓋銀錢苟不甚有餘則斷不思保人險輪舶往來重洋運載保　雖鉅然亦不過商人之貨物非人人共有之事若火險則家家可保合而算之不但保險行中資本甚鉅卽每年所　之利亦甚可觀故西人之視保險實爲貿易之一大宗也及來華互市後各通商口岸逐漸開設保險行初不過西人自保其貨物房產後乃及於華人就通商口岸而論當以滬上爲薈萃之處不但西人租界之廣大房產之繁多貨物之　牣卽華人之貿易亦較他處爲盛店鋪林立居户櫛比是以人烟稠密莫過於滬上且莫過於滬上之租界人烟一密失愼必多以故火災幾至無日不有甚至一夕數驚雖西人設立救火會聞警卽往且救之甚力不使蔓延猖厥而所焚一二家及數十家則終不能免也於是人之倩行中保險者目增月盛無論鋪户行棧貨物堆積者皆欲保險卽極小之店鋪門上亦無不高揭保險之牌可見華人之風氣大開而保險之有利無弊也夫遇災之慘莫過回祿團瞬之間盡成熊土向之富户竟有從此變爲貧人者若旣保險則轉瞬而失者卽可轉瞬而得自不難再興門户重振田園其利一向每見遭災之處非一二年不能振興市面卽因之蕭索其故由房主乏資無力復建不獨鋪户遇災之後不能旗鼓再張也滬上自盛行保險後房主旣有所取償建造自易所以焚燬之處無有遲至一二月依然瓦礫盈塲者保險之可以顧全市面其利二滬上五方雜處流氓衆多一遇火起則乘火搶刼者卽紛至沓來自工部局定章凡火焚處不准物主搬物出門其意恐搶匪魚目混珠乘危肆攫以致被災之家無論其不及搬取卽及搬取亦不敢妄動若旣保險則可以取償於後無庸於倉猝中搬取零星其利三每年保費以利較本不過百分之一卽稍溢出亦屬無幾所費者小而所得者大故人亦不覺籌費之難其利西有此四利人亦何樂而不保險哉惟人情貪利而忘義因利而生弊在保險之家其所以不惜此費者不過存萬一不測之慮非竟藉有保險行之賠償而漫不經心以冀取償於後日也然奸詐之徒則不無行險以圖儌倖於是弊端百出不特保險行受虧殊甚卽池魚之殃及者或經保險尙可取償或未經保險則其受害更有不可勝言者大抵保價自千兩以上者卽非殷實之節富厚之家亦斷不至存歹心其有保數百兩者家業本微遷連亦易我不敢謂縱火者盡屬此輩而畢竟此輩居多雖零星碎户偶有火患行家所償亦微故並不在意不知祗一小户所償固微若被延及大户則所償不甚大𫆲說者謂小鋪資本旣微若不保險而罹火災則無所取償其苦尤甚子論毋乃大苛曰非敢苛也實見報中所紀火災轇轕此類較多故縱筆及之以俟經營是業者之自爲籌度也 
[本館接奉電音]  
　　昨日淸晨京師飛電傳來上諭一道敬謹譯登○十二月十三日奉上諭廖壽豐奏浙江省城火藥局失愼請將管轄各官分别議處一摺候補副將劉道登候補從九嚴巂蘭疏於防範均著卽行革職候補通判徐光有兼轄之責亦難辭咎著革職留任以示懲儆餘著照所議辦理該部知道欽此 
[法籌軍費]  
　　華英新報云法國户部大臣皮特　氏預擬今歲度支之數業經上議院議准發交下議院覆議計海軍經費共三萬一千萬佛郎克較上年多一百萬佛郎克 
[日美議約]  
　　俄國木司宼舊京某日報云日斯巴尼亞及美利堅國簡員赴法京議立古巴之約一古巴立爲完全自主之國二古巴自主而爲美國保護三古巴自主而歸日斯巴尼亞保護四全島歸入美國版圖其中第四欵居古巴之日斯巴尼亞人皆甚不願不知能免波浪復興否至於飛立邊島之事日政府願速爲辦理能在古巴立約之前辦妥更妙 
[七誌渦陽亂耗]  
　　自渦匪亂後本館疉接安慶蕪湖等處訪事友人來信已六次誌諸報章昨又由金陵采訪友人飛函相告云兩江督憲劉峴帥飭衡字三旗及護軍親軍各二旗於本月初六日拔隊會剿旋復接皖省電報知匪勢日張某營弁與匪接戰力竭陣亡因飭山西人同鎭總兵劉華軒鎭戎立統所部迅速就道會同前調各軍相機進剿總戎奉飭後卽整束行裝以便星馳而往 
[匪燄披猖]  
　　漢口訪事友人云邇者宜昌府屬長樂巴東等縣民教失和釀成巨禍傳者皆謂若輩被川匪余蠻子佈散羽黨多方煽惑以致揭竿而起嘯聚抗官日内又聞匪黨扮作商人四出遊弋行將逼近川沔一帶湖廣總督張香帥因委管帶田家鎭砲臺記名提督鄧軍門玉峯率兵前往剿辦至前已正法之紅燈會頭目易春亭尙有羽黨千餘人未經就戮近日由新堤等處上竄擬與余匪聨絡一氣爲易復仇西望川雲杞憂曷已 
[老成謀國]  
　　金陵訪事友人云長江水師提督黄芍巖宫保近由防次乘鏡淸兵輪船至省本月初十日詣督 
 
 

Page 2

 
 
轅晉謁劉峴帥峴帥延入花廳會商要務　次峴帥告以渦陽土匪作亂勢甚披猖内患方興恐外侮乘隙而起沿江防務亟宜格外加嚴宫保深韙其言答稱江防固本帥之專責至安徽内河亦屬轄境渦匪旣經貴督部堂調派陸師會同進勦恐一旦匪人敗北必將竄入内河蔓延他處現擬添派部下水師預備堵勦峴帥大悅迨宫保興辭而出卽由省垣發電至皖令水師各營嚴加防備俾與陸軍殲滅醜類同建大功 
[未便乞骸]  
　　金陸訪事友人云兩江督轅近接江蘇布政使聶仲芳方伯來文略稱藩署事繁任重本司材力不及勉强支持恐多貽悞請據情代奏籲懇天恩賞准開缺等情督憲劉峴帥以時事多艱需材孔亟正臣子奮身圖報之秋未便遽爾告退因貽書開導極意挽留想方伯世受國恩身膺軍寄得此諄諄勸勉必不以急流勇通爲心矣 
[巨盜正法]  
　　姑蘇采訪友人云本年十月二十六日之夜吳縣木瀆鎭惠姓家被盜旋經總捕同知劉司馬被獲解縣訊明詳經督撫憲批飭將情節較重之二盜先行就地正法本月十三日午刻蘇州府彦詠之太守會同長元吳三縣主及中軍守備等員升坐大堂飭將是案首盜邵國齋及坐地分贓之馮子亭二犯解案略詰數語喝令劊子如法綑綁押赴北寺大校塲處决有見者謂馮盜於上綁時高聲大駡直至臨刑猶不絶口是誠愍不畏法者矣此外尙有曹玉堂等三犯一俟刑部頌到釘封文書亦須戮諸市曹以昭炯戒也 
[示用銀元]  
　　金陵訪事友人云中國自鑄銀元原爲挽回利權起見乃市儈居奇任意眨抑致使湖北銀元不能通用於廣東江南銀元不能通用於冀北其餘如福建案徽所鑄亦復難於流通闤闠之間殊多未便兩江大憲聞而病之爰飭府縣出示曉諭凡中國自鑄銀元無論何誡省所鑄均應一律通用價値當與墨西哥銀元相準不准少有高下江寗府尊劉嘉樹太守奉飭之後卽出示曉諭未識碩腹賈能因此一紙告而頓改前非否也 
[奏疏續登]  
　　卽以陝甘而論詞訟殷繁之處每日收呈四五十件以年計之可逾萬件詞訟淸簡之處每日亦收呈十餘件每年數千件小民之膏血幾何乃遭此萬千虎狼咋噬百年而不盡思之誠可哀憫其非在官敺之使然哉部臣但知例文之内條條皆有厲禁上司失察處分綦嚴大小官員皆謹守不敢輕犯豈不知六經垂訓列聖貽謨諄諄以矜恤庶獄誥誡者數十百條講求吏治之書又有數十百家宦海之内能知能行者曾有幾大律例處分二書亦偶遇知之者行之而已竊謂我朝定律盡除前明之酷刑苛法與天下百姓休息者二百五十餘年專重寛厚愛養斯民所以民心亦極固結至於今則外洋各國之律例較之我國更寛似我律例亦當斟酌比擬而劑其失可否請旨飭下總理各國事務衙門購覓外國律書會同刑部將現行律例除强盜土匪遊勇馬賊會匪仍照舊章辦理外其餘人命以下各條可以叅互考較務使相平並照周書吕刑一篇酌定罰鍰數目列表繪圖進呈欽定頒行各省其登時可以收效者約有十端請略陳之洋律人命不抵止擬監禁則讞獄無待秋審可以從速了結其利一洋律無軍流徒統歸監禁可免不法之徒到配紛紛脫逃擾害善良終無底止其利二洋律以監獄爲學堂延致各項工師教囚製器賣之卽敷監獄之用一年可省無數經費其利三囚在獄學成手藝年滿出獄卽有生計可期多半化爲善良其利四原被告各延律師及公正人彼此當堂辯白不能任官袒斷官不致悞其利五律師有費衙門有費統由無理者出則憑空造誣者不敢訟而衙門之費亦不致任意誅求漫無限制其利六教民守教規見官挺立不跪官亦不能强使之跪平民見官則必跪任意撲責犬豕不如若照洋律變通則平民見官亦可不跪免致相形見絀其利七官設律師則向日爲害之訟師托足有所自然轉而講義理这言取無愧之費立可化莠爲良其利八官員不知律例往往濫刑照洋律變通審問之法則刑具可以不用其利九百姓寃抑漸少自不思趨歸異教保其恒業自有恒心其利十有此十利更兼各項罪名皆可罰鍰充贖則理刑衙門之經費自然饒裕可期化澆漓爲敦厚變頑梗爲善良内患濳消外侮何由而至感動編氓之道莫速於此行見海宇騰歡太和翔洽我國家億萬年無疆之庥基於是矣以上四條實因伏讀懿旨立法之初未嘗不善迨積久弊深不得不改絃更張以爲救時之計等因欽此之諭是以謹就奴才確有見聞者據實臚陳以省費節民財以省刑定民志感孚期乎捷速立義取乎變通若部臣據例議覆未有不全行駁斥者是否有當伏候聖明採擇施行所有奴才擬請酌量變通成例緣由謹恭摺具陳伏乞皇太后皇上聖鑒再此摺係借用甘肅藩司印信拜發合併聲明謹奏 
[創設學堂]  
　　杭州訪事友人來函云上海王君履善在省城頭巷賃得巨屋禮延中西教習教育生徒六十名名曰體用學堂禀請官憲立案是亦可謂開風氣之先者矣 
[武林火警]  
　　杭州訪事人云本月初八日之晚浙省武林門外湖墅賣魚橋畔金茂昌南貨棧房工人熬煮燭油忽爾鐵鍋炸裂致肇焚如幸棧房四面皆有墻垣火難外越警鉦報處是處巡防局中員弁飭公人急帶洋龍往救得以告熄僅燒去房屋二間然樓中所積柏油數十擔已皆付之一炬矣 
[浙省官塲紀事]  
　　杭州訪事人來函云錢塘縣陳吉士大令希賢自去歲蒞任後除暴安良循聲卓著本届大計已列上考本月初七日藩憲札委署仁和縣篆遺缺委正任平湖縣吳大令佑孫署理現任仁和縣蕭藴齋明府調署嘉興縣一時衣冠往賀者絡繹於途○寍海縣陳大令德彝署事期滿藩憲札委候補知縣王大令衡接署○防軍局收支委員徐大令星鉞前奉牙厘局總辦札委辦理塘棲釐務遺差委巢大令鳳儀接辦本月初五日大令交卸防軍局務次日禀辭赴塘棲○浙省徵收漕查業已滿厫仁和於上月杪錢塘於本月初三日封倉撤櫃卽將所收糧米雇舟陸續裝運赴申交納○寗波府程稻村太守在任病故後遺缺先由藩憲惲方伯委莊堅白太守署理兹擬以新海防例儘先前候補知府高璵卿太守英詳請補授布政司照磨缺擬以籌餉例試用布理問朱叅軍宗洛借補本月初九日已備文詳院矣○歸安縣知縣缺由惲方伯委准補於濳縣譚大令汝玉署理平湖縣知縣缺委候補知縣史大令悠祿署理樂淸縣知縣缺委候補知縣盛大令鴻燾署理○候補知府聨太守豫於上月某日交卸銀圓局總辦後旋奉牙厘局憲札委辦理處州厘捐局務因於本月初十日赴各憲轅禀知每届冬令劉盤龍一流人輙在城廂内外僻靜處設立賭攤或以制錢二文壓寳或假搖會爲名藉以漁利現爲保甲局提調郭太守訪聞立飭總巡分巡各員嚴拿懲辦差出示查禁漢此風當可稍息也○山陰縣欠解南米現需支撥駐防兵丁口糧由杭州府林迪臣太守委大挑知縣郭大令沛棠前往催提　 
[漢水珠玉]  
　　漢口訪事友人云川土價値素廉銷路甚廣自悍匪余蠻子倡亂以來道路不通來源甚少刻下竟漲至每擔二十八兩之譜有阿芙蓉癖者莫不愁鎖雙眉矣○本月初旬某日之晚漢惕縣獄有要犯扭斷刑具越獄脫逃迨禁卒聞信飛禀縣主李大令廣侯嚴飭差役赶緊緝拿已無蹤跡未知漏網之魚尙能入筍否也 
[委員騐船]  
　　前日江蘇海運滬局總辦張子虞太守委員赴各沙船次第騐看以便派令裝運漕米併傳諭各船户水手斛手人等届時不得逞强滋擾如有不遵禁令者定提究懲不貸 
[擬建馬頭]  
　　江海關道　和甫觀察札委馬路工程局總辦朱森庭明府度地南市十六鋪橋迤南集水馬頭之畔建造官馬頭以便停泊兵艦前日明府拜會新關稅務司雷　商議定妥然後雇匠開工 
 
 

Page 3

 
 
[傅諭夫頭]  
　　前日馬路工程局委員朱森庭明府傅各馬頭夫頭管帮人等到局諭以現在荊設電燈添派巡捕以便巡緝匪徒本　禀准道憲大人收取船捐以資經費著爾各帮頭目傳諭各船户本局定於明年正月初一日起收捐務須一體遵照嗣後凡有流氓棍徒打架門毆訛詐等事本委悉照租界章程派水巡捕在外查察一經獲案定當嚴行處治以安生業各夫頭等齊聲諾諾而退 
[女工滋鬧續聞]  
　　裹虹口寳昌繅絲廠各女工以索取工資紛紛滋擾昨已紀諸報端矣兹悉各繅絲廠規例每届歲暮今各女工留存數日或十數日工値以免明歲或改而之他廠作工邇者傳聞寳昌勢將停歇各女工因大爲譁譟不肯存錢管廠洋人知難理喩令管門之印度人出爲驅逐致傷一女之額各女工愈覺不平燕叱鶯嗔聲如鼎沸廠中人遂由德律風報諸捕房請爲彈壓捕頭卽派一百零八號等華捕將爲首之王朱氏朱王氏周陳氏劉榮氏朱阿四王陳氏周姜氏朱諸氏等八人扭入捕房轉送英界公堂請訊各女工聞信咸往探視以致愈聚愈多羣雌粥粥衆口一辭謂吾等實與八人同罪押則俱押不忍令被獲者獨抱向隅也後由差役再三開導始漸散歸昨日淸晨者理讞員鄭瀚生大令甫經升座各女工手執炷香蜂擁至廨求恩王朱氏等八人同供小婦人等辛苦經營得資非易今被扣去實不廿心况聞此廠明年已無事可圖是以不願再將工資存在彼處寳昌洋人供稱各廠規例皆然並非本廠有意扣住各女工旣欲算結准於一禮拜内一律付淸可也大令商之梅繙譯官著將王朱氏等八人一併開釋諭令算帳時不得恃衆滋閙 
[美界火警]  
　　前晚十二點鐘後本邑美租界伯頓路穿虹浜北同昌里第四弄第五百三十四號門牌粤人梁阿八家被火警鐘報處英美兩租界救火會中各西人驅皮帶車馳往灌救然已焚去右庫門樓房七幢矣是處房屋不知其爲某姓之產甫慶落成惟兩幢有人租住據云火因潑翻火油燈而起其家未保火險未免受虧當火熾時江北人某甲乘間搶得皮箱一口經某包探拘入捕房押候解送公堂禀請讞員鄭瀚生大令訊辦 
[會訊欠銀] 　 
　　前者美商茂生洋行經理人控恊和昶洋貨號王盛稷生定貨不出前日午後由美總領事派巴繙譯蒞英界公廨與讞員鄭大令升座會訊茂生行主投案供稱所定各物久不提出以致虧耗甚鉅請爲追繳盛倩律師担文到案申辯稱虧銀約一萬餘兩目下實苦無從措繳須俟家務淸楚得資照付惟恊和昶非職員一人獨開尙須邀到各股東面商大令以盛認虧數目相符姑著父保出外赶緊將家務理明然後繳銀銷案 
[上海縣署瑣案]  
　　張榮泉控增記裱綾莊主汪裕堂圖賴貨價前晚王大令親提訊問張供在湖州歸安縣境雙林鎭某裱綾莊爲夥汪裕堂結欠貨價洋銀一千餘元屢次函索無著來申面索居然圖賴求卽究追高藕春供在雙林鎭正記綾莊爲副執事汪裕堂欠銀是實前曾央人勸過折償四百元張不依是以來案控追程瑞芝供在增記爲夥日内店主汪裕堂方下鄉收帳故來案　質店中並未欠張貨銀實係妄控大令謂汪裕堂臨審不到顯係情虚爾敢　身涉訟殊爲可惡飭交差看管限卽日交到汪裕堂訊明究追○張容前扭顧木生到縣請追抵借洋銀經王大令提訊張供顧於上年三月間將住屋方單契據抵借洋四百元每月利洋八元至今計共二十四個月應還本利洋五百九十二元逾期不贖扭乞追還顧供在案下充當淸書所控抵借之數相符惟無力向贖只好另抵與人得銀料理惟須單契求諭令張先將方單呈案書辦當恊同原差往取洋銀至五月某日書辦被張扭控之後曾措洋一百五十元繳存在案利息應於是月停止併求酌减大令諭將在案之洋一百五十元給張作爲償淸利息飭張呈出方單由原差押顧至另抵之某姓處收到洋銀交明單契限顧於三天内還淸禀復銷案本邑紳士汪孝廉等投道轅公禀滬南靑龍菴住持僧宏宣並伊徒惟益私售菴中之產請將價銀提充學堂經費蔡觀奈批飭上海縣提訊禀復王欣甫大令奉札卽提兩僧到案訊究宏宣决菴中房屋年久未修且積欠頗鉅因將七世師祖價買　家廠左近之地數畝售與宋姓　業得價銀一萬二千兩宋姓嫌此地並無出路故由僧人價買出路一條費去銀八百兩又　保中金八百兩餘銀一萬四百兩除還去各債外俱用以修理菴屋並無浪費惟益供此銀現已用罄並無餘存大令謂爾等一面之詞不能深信飭將　僧交保候抄錄供詞禀復蔡觀察核小施　○樊王渡聖約翰書院教習顧姓家被竊贓物甚多控經上海縣王大令飭捕緝獲賊犯陳阿寳訊明吊出原贓傅失主認領在案昨日美總領事古納君函致縣署請王大令將吊到各贓給失主具領大令允之 
[英界晚堂瑣案]  
　　兪光甫控韓梅生借銀圖賴前日晚堂經署理讞員鄭瀚生大令提訊兪供監生係浙江寗波府屬鄞縣人年二十有五向在抛球塲同樂里增裕洋行當買辦今夏韓梅生向監生商借洋銀一千元苦無以應因卽婉辭迨七丹某日韓復邀周保姐向監生懇借監生以情難堅却轉向行主處借洋二百元交與周保姐轉付韓侮生立有借據書明保姐爲中按月二分起息約一月歸還不數日韓又至監生處述及適有急需可否再借洋銀數百元監生卽取對時表一枚金針九枝令質錢湊用至八月間向之索取一味延約借去之金針對時表亦掯　不還爲此來案控告求卽究追韓梅生供本邑人向爲花業前由兪光甫經手向兪光甫卽兪翠魁移借洋銀已經還楚有收條爲憑借兪之金針對時表亦已付還至周保姐小的並不相識叩求明察大令以韓梅生旣有兪翠魁收條可見借欵已還著一併斥釋不准理追○沈金壽之女阿八改稱朱二寳在滬上作皮肉生涯前曾串同王振鄕控鴇母霸阻從良經帮審委員劉穆庭二尹交王振卿當堂具領已紀本報嗣由沈金壽投廨控訴鄭大令爰復飭提阿八覆訊阿八供年十六生母沈朱氏有買女二人一爲朱素秋一爲朱素芳在西會芳里爲娼小婦人十歲後卽隨朱素秋爲婢王振卿係朱娼狎客與濮端卿素來相識濮之姘婦在妓院傭工前月誘令小婦人將室中飾物搶逃出外囑嫁王振卿爲妻小婦人被其所愚卽將金簪一枝金約指五枚灰鼠馬夾一件及鐵線紗馬甲等物取出寄存濮處現在衣服首飾均被僕呑沒共値洋銀四百餘元求恩提訊沈朱氏供王振卿素不相識此事由蔣福卿串誘求提蔣究辦大令以沈朱氏不應縱女在妓院帮傭沈阿八來案朦控本當重辦姑念年幼無知著責手心二百下交沈朱氏領回管束○吳後生控唐得生圖呑股本銀兩經鄭大令提案訊問吳供本邑人向開猪行今春與唐渭生合　在四馬路開設運順昇記馬車行各出資本洋銀二千元由唐一人經理至十月初一日關閉後小的將帳結算除去開銷應餘洋銀一千三百元唐非但不分餘利反稱虧本竟欲將小的股本圖呑求恩究辦唐供稱小的合開運順馬車行是實惟照小的結算吳應找小的銀一百七十兩大令以兩造供詞各執諭令出外算淸帳目再行核奪 
[光緖二十四年十一月分教職單]  
　　教授甘肅鞏昌王楷鎭西舉正諭河南光州宋鳴鳳開封陝西長安張傚銘同州江西上饒何秉元南昌四川會理徐昱成都貴州開州洪熙元大定俱舉訓導順天密雲祁文海奉天附吉林敦化白鍾元保定擾徽太湖孫彦博微州廬江叚繼煇安慶俱舉定遠程步鼇徽州優舒城鮑文鑣太平舉廣東英德梁燿南廣州優饒平沈濟棠廣州舉四川石泉鄭書帶綏定舉馬邊廳陳疇嘉定酉陽州劉恩進邛州俱挨復諭安徽蕪湖吳增春滁州山東館陶李之靑靑州臨朐枼允平東昌俱舉陝西府谷王嘉賓西安優廣東翁源李員基惠州長樂余翰元廣州俱附廣西柳城李其卓桂林副岑溪吳錫榮慶遠增靈川郭謙光潯州拔四川榮昌孫培吉成都舉平武聶炳麘叙州拔井研趙載熙叙州廪綿竹蘇文治成都附雲南羅次江命職東川舉復訓直隷河間馬大壯順德歲淸豐崔鶴峯河間長垣嚴秉楨順大江西高安梅洪馨贑州貴州都匀楊鴻書貴陽俱廪河南息縣吳宴南陽附 
 
 

Page 4

 
 
[申報館恊振所經收山東淮徐海賑捐十二月初一日至初十日止第三十七次淸單]  
　　十二月初一日馮禮堂洋一元全盛局來埭溪繆山氏節省日用洋五十元○初二日善初氏謝求合家平安洋十元不留名朱銅洋一元○初三日紹興老福潤來新安無名氏小洋十四元○初四日利昌　交來柳雁賓湯餅資移助票洋五十元杭州趙孔言洋二元○初五日謝筠亭書潤洋一元　昌仁來京口周愛蓮洋一元○初六日城北二老洋一百元○初七日無名氏求合家平安洋五元無名氏求三兒關煞開通洋二元東海補過子求病速愈洋二十元○初八日力不從心人洋三元小洋二十角湖州林仁記來戊成生洋一元小善會銅洋一元力薄子洋二十元○初九日裕康土棧交來蕪湖義和泰土棧十二月十九期票元五十兩無名氏求平安洋五十元無力鄉人求媳產平安洋十元松江汪恊源來　生居士洋十元○初十日許樹堂壽筵移賑洋二百元以上總共收洋五百五十二元票元五十兩銅洋二元 
 
 
 

Page 5

 
 
   
 
 

Page 6

 
 
[包愈吐血永遠斷根]  
久遠馳名廣東陳恒德堂秘製神效吐血藥膏○靈騐非凡○謂余不信一試便知 
吐血一症皆由身體虚弱或咳嗆而傷肺而其病原尤在憂鬱思慮過度日久不愈致成癆瘵本堂抱濟爲懷得祖傳良方不惜工本秘製此膏專治一切吐血之症以及勞傷咳嗽無論男女老少雖十年二十年老症服之立刻見功屢試屢騐重者二大盒除根輕者一大盒包愈永不復廢妙在滋隂潤肺止咳化痰眞治吐血之天下第一良藥也若有虚言神明共鑒每大盒四元小盒二元先試一元亦可○假冐甚多購者認明○遠埠函購原局回件信力自給○鋪分上海英大馬路萬康醬園對門德仁里内石庫門廣東陳恆德堂謹識 
[靈符治病]  
余自奉公來滬在途感冐風寒到寓後卽肝陽大作氣痛並發以致旦夕呼號同寓者聞聲不忍如是一月有餘詎知同寓者竟將余之病中苦况登諸報章適爲湖南夏君閱知逕來寓所告余曰君病之苦惟有辰州趙瑞丞先生靈符可以療治况趙君慷慨好義每有奇難異症無不着手成春醫愈者不知凡幾但此公淡於名利不邀虚譽旣不懸壺間世亦不藉此取資品節之高非當貴所能動其心志余遂遣人往二馬路太平坊敦請到庽符水一杯居然痛止次日卽能飮粥於是漸次霍然此皆趙君靈符之效也談吐之間始知趙君乃熱腸長者篤於道義非風塵中碌碌者可比余信夏君之言益服趙君之術而更感趙君之德也弁諸報端並誌愚忱且以告天下之病者　　毗陵天水子培氏謹識 
[丹桂茶園]  
十二月十五夜演 
得勝回朝　白鼠報恩　樂毅伐齊　犬鐵弓緣　新軿連檯文武新戲第十二本　湘軍平逆傳　全班文武名角合演　一統萬年 
[天仙茶園]  
十二月十五夜演 
廻龍閣　七星燈　觀畫　跑城　賣黃馬　龍虎門茂州廟　探親　相罵　雙蝴蝶　四郎探母　十金福 
[詠仙茶園]  
十二月十五夜演 
采石磯　貪歡報　黃鶴樓　全武代水戰　巧拿一枝桃　茂州廟　魚藏劍　火燄　神騎　戲武叔　探靑州 
[慶樂茶園]  
十二月十五夜演 
百壽圖　草橋關　雙跑馬　定軍山　觀畫　鳥龍院　雙鎖山　呆中福　大閙加興府　寄子 
[拍賣展期　禮拜四拍賣]  
啓者禮拜四卽本月十五日十點半鐘拍賣照船路燈九老圖羽毛輪船牌九老圖羽綾五子圖荷花狀元彩十八士天姬彩二喬彩九獅路路通劉軍羽綢十四磅十二金日牌十二磅十二九老十一磅彩三元十磅十二彩荷花彩人槍十八子十磅彩八士圖紅四美紅三元紅人槍紅萬壽圖藍牛巿布八磅半八磅四十八子五子登科天姬圖紅萬壽紅三元烏金三元藍彩人槍藍三元藍四美藍人槍藍船洋房雙人綠九獅七磅藍四美藍人槍採蓮圖原布八磅彩三元七磅紅三元紅彩人槍藍三元挺巿洋標八磅雙松鼠細斜紋十五磅老人頭粗布十二磅荷花吉慶圖人槍九獅細布狀元荷花三多劉軍圖彩四美紅五星紅金星七十二線紅雙路燈紅二美白金三元六十四線烏金三元藍雙路燈藍洋房光毛巿漂布等貨此次拍賣屐限至明年正月十一日到期准用五天莊票出清凡拍定貨者明付定銀特此佈聞　元芳行啓 
[眞堪壽世]  
家慈年逾古稀患痰疾苦於藥或謂南洋華興公司創製燕窩糖精善於化痰兼療百病姑就近向觀前許桐椿扇荘購歸家慈服數日其病若失續服兩盒更覺精神加倍痼疾全除特登報鳴謝　蘇垣顧子鋆啓 
[禮拜四拍賣]  
准於十五日十點半鐘在本　拍賣脚踏車照相器皿火爐檯椅床橱及東洋各種鮮明盆景花草樹木一應木器另物不計此佈　瑞和洋行啓 
[禮拜五拍賣]  
准於十六日十點鐘在本行拍賣頂上各式玲瓏外國耍貨花名甚多不計此佈　魯意師摩行啓 
[香港太古糖局　糖拍賣車]  
本行由港自運ＢＡ唛五温Ｒ唛四温半ＣＷ唛四温二五ＨＸ唛四温ＨＸ唛三温七五Ｈ唛三温車糖準每逢禮拜二五早十點鐘在本棧房拍賣拍定卽收定銀限兩禮拜出清如過期不出將定銀罰去下期另拍再前來ＨＸ唛原名三温半今將該ＨＸ唛加工選造色白貨好此前大不相同今作爲三温七五特此聲明上海老太古洋行謹白 
[禮拜五拍賣]  
准於十六日二點半鐘本行拍賣宋朝明朝大小花廿餘隻紅粉七桶鐵床各色木器什物不計此佈　倍發行啓 
[拍賣仍放期]  
啓者禮拜六卽十七日十點半鐘在本棧不限價拍賣各色海馬牛牌鵝牌獅牌龍牌等呢洋紅標各種西絨布等貨此次拍定仍作四禮拜出清特此預佈　義記洋行啓 
[失票聲明]  
今有加興億昌義莊上申鎰大莊第七千四百廿六號本月初八期票洋一千元此票已被局船遺失已向前途言明作爲廢紙望各寳號切勿收用此佈　全盛和記局告白 
[盜用圖章]  
胡連方失業已久躭擱本號心起不良將圖章私自盜用昨解公堂訊究自認盜印倘各行號受　所愚速向前途自理與本號不涉　洽豐煤號白 
[奉諭拍賣]  
十七日一點半鐘在新馬路口拍賣顧姓房客卓椅眠床什物等件如欲意者請至面拍此佈瑪禮孫洋行告白 
[格致書院甲午課藝出售]  
格致課藝自丙戌至癸已久已印行問世今續出甲午年者二本價洋三角連前共九年全套者價洋二元三角各年分買亦可上海三馬路致書室代售 
[失票]  
啓者今遺失綸華支宏大莊六十五號元六十四兩二錢二十月初五期早經關照前途作爲廢紙望各行號切勿收用特此告白　惇信洋行 
[召盤]  
今有周裕豐棧内生財等物出盤倘有貴客合意者請至本棧面議以前裕記往來均歸徐沁泉理處與後首無涉特此聲明 
[白濁丸功效啓]  
上海盆湯衖壽榮濁白濁丸久已名馳天下無庸贅陳矣余患此症數月未愈卽購藥一元隨服隨愈敢登報端以表靈丹　如意里陳立三拜 
[訪友]  
湖南熊寔夫又號錦湘先居大方棧迨後不知移居何處現有要事急欲一晤見報後速請將住址開明登報以便訪談心照 
[瞽目重明]  
長子目疾已瞎多時今蒙老閘萬福樓茶館西首程梅卿茂才先生治明喜出意外爲此登報以告同病者四明洪績啓 
[日本郵船會社]  
啓者本公司三河丸輪船准於本月十六日卽禮拜五上午十一點鐘直放神户倘蒙　各寶號如欲裝貨水脚格外克已祈望請至本公司帳房面議可也　郵船株式會社 
[泰隆洋行　經理紐瑞蘭火險公司告白]  
啓者本行以前經理佑寗火險公司茲後倘有賠欵等情應向四川路十八號門牌合衆火險公司賠償决無轇轕所執保險單卽是的實憑據無須向該公司簽字過印諸請弗慮至保險單期滿之日應保與否任憑　貴紳商自行定奪今蒙英國紐瑞蘭火險老公司專托本行經理俾得自主權衡承保生財貨物房屋保費照律克已賠欵異常迅速倘蒙　貴紳商賜顧仍請　駕臨二馬路泰隆洋行帳房面議可也　泰隆洋行經理司事竺錦章謹啓 
[地基召租]  
本行有基地一方計十畝在厦門路大英牢監西首新造橋堍於明年五月廿四卽英七月一號起可以出租如欲租地造屋最宜卽請至二馬路東口寶順洋行面議此佈 
[半夏麯已到]  
本號代售川省繆製半夏麯年久各埠購售甚廣被前月二十失愼焚去當發電催今已到申特此佈告寳善街百花里内王大吉啓 
[失票]  
遺失義記森支和康莊十二月廿期第八十七號票洋二百元八十六號二百元八十八號一百元望各寳號切勿收用　汪德生啓 
[怡和可靠]  
乾大向在怡和行保有火險銀以經賠來收到可知保險誠實實有益耶　乾大號 
[毒門妙藥]  
八寳犀黄丸每兩八元五淋白濁丸二元一元花柳搜毒丸二元一元外治花柳丹二元一元一品化痔丹二元一元銀瓶八神丸每瓶一元虔條六神丸每瓶七角百寳珍珠散每瓶一元外治痔瘡藥每瓶一元神效瘰𤻤丸二元一元化毒生肌散每瓶六角京都同同德堂謹白 
[ＣＨＡＭＢＥＲＬＡＩＮ,ＳＭＥＤＩＣＩＮＥＳ,]  
[曾伯廉各藥料]  
曾伯亷所製咳嗽藥天下無雙如人受寒咳嗽服此最妙因能通肺中之氣使痰易出也小孩亦可服蓋緣内無毒性物之故 
曾伯亷所製痧藥能治大小腸各病用過之人盡皆稱妙蓋能一服卽愈也如人發痧立卽服下無不告痊 
曾伯亷所製止痛油治痛風爲第一妙藥痛時敷之立愈愈後仍前敷治定可永遠除根此外如肋骨痛腰骨痛胸骨痛刀割火灼凉瘡皆可用此藥治之 
分寄各藥鋪出售每小瓶洋五角大瓶洋一元丁上海新晉隆洋行總經理 
 
 

Page 7

 
 
   
 
 

Page 8

 
 
   
 
 

Page 9

 
 
[示禁溺女]  
　　江西訪事人云南昌府江訒吾太守自蒞任以來整頓育嬰公局杜絶一切積弊昔之歲報斃嬰一千數百口者至今已寥寥無幾矣尙恐鄉愚無知或有溺女之事爰再出示嚴禁語取粗俗蓋欲使婦人易於洞明也其文曰府屬溺女之風向稱最盛前經本府撰就淺明告示嚴禁在案訪聞鄉愚狃於惡習溺斃者仍復不少忍心害理實堪痛恨若不再行嚴禁何保以全嬰命除飭縣隨時查究外合再出示嚴禁爲此示仰闔邑軍民人等知悉本府痛恨這樣惡習又因爾等看慣子溺女的事不曉得明犯　國法暗損陰德一時糊塗不忍遽治爾等之罪先曾苦口勸戒原望爾等改悔乃竟敢仍舊溺斃此等不肖百姓本應拿辦今姑再　勤諭若再不聴本府教導定卽飭縣拘拿到案問罪至於穩婆原是用他接生並非要他送死倘敢見死不救甚至帮同下手這樣狠心格外可根本府更要拿來加等治罪若說爾等家道貧苦現有育嬰會紳首按月給錢替爾養活爾等聴本府的話旣得錢文又有親生女兒將來長大同男子一樣孝敬有何不好若不聽本府的話不但不得錢還要拿到衙門裹治罪有何好處爾等做丈夫的做首士的與平日好善的人都要把本府前次同這回告示常常說與婦人們聽自然不會犯法至於紳富本異齊民更應益充善念多出銀錢隨地設立育嬰會遇便拯救庶幾廣積陰德不負一鄉之望本府痌瘝念切不憚苦口再三勸戒爾軍民人等具各凛遵毋得再犯自取罪戾是爲至要切切特示 
[會館迎神]  
　　南市粤商所建潮會館經董事集議遷近新馬路刻已告竣前晚十一點鐘時各董事整肅衣冠會同潮帮商人舁天后偶像遊行街市旌旂匝地鼓樂喧天至晚前任上海縣知縣黄愛棠大令令命駕前往拈香昨日諸商又徵召菊部登塲演劇以答神庥 
[何故輕生]  
　　山東人張阿寳向在俄國兵船販賣食物昨晨不知有何屈抑濳購紫霞膏呑服及家人察覺昇送同仁醫院求治醫生騐得張受毒已深雖如法施救而烟毒未能吐出恐難保無性命之憂也 
[上海巡局瑣案]  
　　前日有妙手空空兒乘間混入南市江海關橋南首祥和煤炭店圖竊被店夥所見追对油車街得以獲送十六鋪巡防中局請究經局員潘仲泉二尹提訊供稱小的姓趙名順和實因貧迫所致尙乞施恩二尹判責二百板飭差驅逐出境不准逗留○前日南市大東門外勤補里自來水公司被偷兒竊去銅面盆因報知十六鋪巡防中局請爲查緝局員潘仲泉二尹立傳捕役至案勒限跴緝如延比究○前有僑寓南市老白渡大順金客棧之王士培失去皮袍褂及棉袍等物控諸十六鋪巡防南局局員鍾偉臣二尹提棧主某甲研訊旋移送總巡局請究總巡戴子邁明府以旣經鍾二尹訊過著仍送南局二尹乃備函移送上海縣署請辦 
[英界公堂瑣案]  
　　包探石金榮拘解徐　　到案禀稱此人在潘源昌珠寳店當車夫前日竊取店中珍珠十粒質得洋銀一百二十餘元失主報捕後經小的緝獲人贓今特送案請究潘源昌主某甲遣夥某乙投案領贓陳供珍珠在店中拾得並非竊取署理讞員鄭瀚生大令判令管押三個月○包探李星福拘解小工張阿初到案禀稱此人前曾屢次犯案解請大老爺訊懲今又在虹口某碼頭竊取芝麻一袋携至英界求售經小的緝獲送案請究張供認行竊略不諱飾大令判責二百板管押二禮拜○日前賊僧淸禪闖入莊姓家以化緣爲名乘間竊取烟槍一枝烟燈一盞木質報時鐘一架携之而逸由包探竇如海緝獲人贓昨晨解案請究失主莊某投案請領失贓淸禪合十和南供認行竊不諱大令判責二百板管押三月贓給失主具領○張松林前因販賣牛奶並未向工部局領照被獲判罰今者故態依然被工部局洋人司克脫查知復送案請罰張供代人送貨並非自行出賣大令判罰洋銀五十元以儆○包探洪阿寳拘解乞兒李天生到案禀稱此人昨在途中攫取甲乙二行人頭上所戴之帽兩頂經小的查見因卽送案請究李供小的窮苦無聊攫此以圖餬口大令判責二百板枷號二禮拜○水巡捕拘停船阻碍河道之龔全全范林全陳金松張如才張春春趙阿德到案以其有違海關定章請爲嚴辦大令判將爲首之龔范陳三人各罰洋銀五元張如才罰四元張春春趙阿德罰三元以示之儆○包探顧福其拘解陳阿順到案禀稱此人行竊諸桂林家水烟袋一枚經小的緝獲人贓送請訊究諸投案領贓陳承認行竊求恩寛宥大令判責二百板贓給還失主 
[法界捕房瑣案]  
　　去年兪蘭生因貼票虧欠洋銀五千五百餘元被各欠户具控公堂經前讞員鄭景溪大令訊悉口供交懋記烟葉行執事人吳友立保出勒限淸理旋因另案被控於縣署禁押待質公所乘間逃出迄今案懸未結前日吳友立控謝際廷沈阿二代辦烟葉將帳塗改侵呑銀一千二百餘兩包探據情禀知讞員朱森庭明府將吳押候交到兪蘭生訊究嚴追昨日明府蒞捕房發落各案吳供當具保兪蘭生時由孔阿才金際堂等出名繕就保單倩小的蓋上圖章今求交保出外尋兪到案旋有大成祥東洋莊主董英元投案具保明府准之限五日内將兪交案延干追比○萬安慺客棧執事人楊忻茂呑沒棧客余光普所寄洋銀二百六十元控經明府迭次研訊楊一味挺押兹者余以年關在卽投案求追明府飭提楊嚴詰楊府首無詞明府著從重笞責二百板押候隨堂帶比○曹利才控張子堂積欠貨銀四百餘兩經明府訊供交保出外繳銀張祗措繳洋四十元昨日吳勤堂持金德興保單呈繳洋二十元求准保出願於三日内繳齊明府不准著將保單發還諭令另覓保人赶緊繳齊洋銀方准保出○德義麫館主張仁元等控錢仁大積欠會洋一百二十一元延宕不還經明府訊供責比押繳在案昨晨原告投案請追明府命提錢覆訊飭繳洋六十元錢抗不遵斷明府命還押追比○陸寳球控陳阿方欠洋二百九十元經明府訊供押追昨以挺押不理著從重掌頰五十下還押再比○談建雲控陳連生行竊珠環質於恒德典内贖出之後尙少珍珠七粒求卽究追昨日明府命提到案飭探帶出覓人保出將珠價及當本洋銀十五元卽日繳案○積竊陳金寳在途行竊被包探拘獲解經明府訊供著重責五百板釋出○車夫杜銀福竊取坐客烟槍經包探當塲拿獲解經明府訊供著笞責六十板從寛斥釋○偷兒陸文生竊取金利源棧房烟煤拿獲送究明府著責一百板釋出○竊犯朱金成劉桂生前因行竊名利客棧内皮箱衣服等物控經明府訊供判枷號半月發棧房門外示衆兹已期滿昨日命帶案疎枷照原斷各責四百板勒令回籍不准逗留○枷犯王福生張阿大枷期已滿明府命帶案疎枷照原斷各責一百板 
[美界捕房紀事]  
　　江北積竊袁阿三匿蹟伯頓路某車寓昨晨至鄰近某姓家行竊綢布衣服數十件適爲某某二包探查獲吊出原贓拘送捕房押候轉解公堂禀請讞員鄭瀚生大令究辦○昨午小竊王阿大竊得衣服一包携至北四川路某押鋪求質適爲包探金立生所見向詰支吾因卽拘入捕房押候解送公堂禀請訊辦 
[金陵官報]  
　　十二月初九日管帶平鏡輪船馬儉餘叩謝委管帶刑部湖廣司主事唐玉麟到由京來通判王萬選禀知奉委解漕標餉銀赴淮卽辭知縣劉兆暄黄金鉞李如松均禀知在府署閱卷○初十日長江提臺黄公保到會候補道阮奉委赴浙勸徐海振捐又龔盛際由滬譯書回内閣中書孫玉林到由常鎭開挑河工來鏡淸　船董全才送黄宫保來伺知張福謙謝　　　淸知縣朱寳森辭赴差知縣黄啓南徐州來知縣蘇培奉淮 
 
 

Page 10

 
 
工程局委派來省領銀又陳廷瑞奉府委發審差守備龍佐才奉委黄宫保公館彈壓差鹽大使譚道淵叩謝甄别巡檢姚鈺謝委界口厘捐帮巡差叩辭藩轅牌示睢寗縣馮譽騏病故遺缺查有淸河縣侯紹瀛調署所遺淸河縣員缺查有候補知縣陳崇煌堪以委署祥雲輪船耿朝泰由滬裝元寳回常州營守備朱永璜辭赴任 
[上海六馬路仁濟善堂籌賑公所施子英經收淮徐海山東賑捐十一月初一至三十日第四十六次淸單]  
　　初一日朱銘記大善士洋一百六十一元八角八分○初二日泰州不留名洋三十二元角子洋四十角○初四日山西無名氏公砝銀二千兩申元二千一百上十七兩陳文瀚爲父九十冥壽求資冥福久敬主人各洋十元補過子幸病全愈還愿五元○初六日長沙鄧存厚堂仙鎭愼餘堂各洋十元莊采三二元○初七日趙似梅洋二百元智淸子二十元潘志　求却病延年十元無名氏八元無名氏五元慰記四元五柳公二元吳姓蔣姓各一元振元永銅洋九元○初八日文記洋二十元張蓉第七元○初十日張堰姚子貞爲母周年求資冥福洋二十元蘇省無名氏三元○十二日泰州不留名洋三十九元小洋三十角節翠軒主人爲同仁等節省例宴資洋八元○十四日寳應朱莗塘七旬壽筵洋二十三元銅洋一元棉力子求父病愈十元○十五日陳蒔茗洋一千无無名　 
氏七元○十六日隱名氏洋一百元○十八日李崇厚堂洋五十元怡樂居三十元仙鎭亘心室主人二十元姚子貞求資母冥福汪鴈記各五元○十九日了心愿人五元○廿二日沈藹卿洋二元百劉思恕經募五元黄沈氏保人口平安徐式玉病愈完愿各二元范秉璋求病愈吳氏各一元○廿三百元和學聽松子洋三十元○廿五日求平安子洋九十一元五經堂二十元陳克莊十四元王華封蟨軒各五元阮門陳氏求咳嗆全愈四元○廿六日趙似梅洋四百元徐晚香十元同泰號四元○廿八日陳念祖求母無恙洋十元楊鴻年四元宫翰卿完愿二元○廿九日浙紹顧子珊洋一百元景德鎭天知堂鐸五十元龔淸輅求妻病愈合家平安有心無力氏各洋四元○三十日淸冰堂洋五十元洪應昌爲同紱胞姪外症求速愈洋十元○十一月份共收元二千一百四十七兩又洋二千八百七十八元八角八分扯七三三申元二千一百十兩零二錢一分九厘以上共收元四千二百五十七兩二錢一分九厘銅洋十元連前共收元八萬三千五百廿二兩三錢一分新棉衣五百套舊棉衣五百件除解各賑欵外凈存元二千二百八十四兩四錢零八厘銅洋五百三十元零九角 
 
 
 

Page 11

 
 
   
 
 

Page 12

 
 
[二十四年十一月二十四日京報全錄]  
　　宫門抄○諭旨一道錄前○鳥里雅蘇臺將軍連奏爲革員原叅冤抑材堪任合籲因破格題用摺○船政大臣增奏爲遵照部间聲明立案各欵摺○御史張奏東城暖廠懇恩加賞米石摺○十一月二十四日兵部太常寺太僕寺正白旗値日兵部引見三十三名國子監三名正黄漢十三名廂曰漢十四名○睿王等考試繙譯童生騎射覆命○候補侍郎袁世凱到京請安○鳳鳴請假五日○徐郙續假五日○慶錫預備召見○兵部奏派演放水師砲位派出明安伊立布○召見軍機袁世凱慶錫○○○奴才連順跪奏爲革員原叅冤抑材堪任使籲懇天恩破格題用以收得人之效恭摺仰祈聖鑒事竊維致治之道首在舉賢任能而取材之大端賴分涇别渭奴才知識庸愚未報涓埃渥荷綸音畀以邊疆車寄受恩愈厚稱職益難惟當汲引賢才聊盡以人事君之義娭才前官奉天於奉省賢員隨時留意其中有功績夙著資望甚深其才識實足備緩急之用乃竟遭誣被謗白簡遽登是非爲之不明衆論爲之共惜倘使終歸廢棄公道不彰殊失聖朝激濁揚淸之至意兹値我皇太后皇上勵精圖治力挽時艱簡拔眞才尤爲急務奴才見聞旣確不敢規避嫌怨致有遺賢謹舉所知用效壤流之一助查有花翎二品頂戴已革奉天東邊道張錫鑾局度閎深器識堅定樸誠勇敢謀略過人光緖二年由湖北候補知縣奏調奉天適値變通吏治開闢東邊該員創設通化縣寛猛相濟教化大行繼任錦懸鳳呈廳同知地當繁要措置裕如該員尤長聽訟所至之處屢折疑獄卓然吏才嗣升道員光緖二十年間遼南事起調任將軍裕祢以該員歴任東邊深得民心飭赴寛懷一帶勸辦團練兵單饟絀艱險備嘗卒能督率兵圑收復寛甸等縣鎭爲各軍戰事之冠中外共知以功補授東邊道旋因辦理稅務與現任將軍依克唐阿意見參差輒以把持稅務等情奏叅革職又花翎已革奉天營口同知陳忠偉心細才長識見明敏事理通達廉正勤能由舉人保舉知縣曾任蓋中岫巖等州縣盡心民事治獄持平蓋平爲通商口岸五方雜處盜風熾盛該員編查保甲除莠安良匪類無從匿迹岫巖教堂林立遇有教案不激不隨民教相案輿論翕服民間有疾惡如仇愛民如子之頌奴才時在金州副都統任内轄境毗連頻聞善政深器其人迨甲午之役瀋陽告警在省官僚有地方之責者尙多畏避不前或託故引退或藉差他去該員以候補人員　能奮不顧身隨同裕祿辦事日處危城之中堅忍耐勞畫夜防守巡緝奸宄綏撫商民人心賴以安定車事旣畢適奉保薦人才之旨當經裕祿以該員勤勞最久出具切實考語保請送部引見蒙恩照准依克唐阿履任日卽以查拿逃勇專殺漢兵不殺旗兵等詞奏叅革職以上二員均係在奉年久歴官州縣素著循聲張錫鑾有克復寛甸之功陳忠偉有守衛瀋陽之力卽使所叅皆實當應論功抵過爲實心任事見義勇爲者勸况東邊道督理稅務是其專責似未便謂張錫鑾爲把持查辦逃勇委員當不止一人何獨謂陳忠偉爲專殺漢兵亦斷無能存歧視不殺旗兵之理依克唐阿甫經蒞任情形豈能周知未免誤聽人言不察虚實欲加之罪何患無辭裕祿久任封疆平生謹愼取擇精嚴早在聖明洞鑒之中具係遵旨保薦之案如果陳忠偉材不足用勞無可錄何敢以庸劣之員率列剡章致蹈濫舉之咎如果張錫鑾不勝監司亦何敢假以兵權保授東邊重任其爲被叅冤抑已屬顯然查遼南一役在事文武各員凡有微勞胥蒙聖恩量加甄叙一善不遺該員等事同一律而才具優長原叅誣枉若不代爲剖辯何以昭公道而勵嘧方値此時局多艱需才孔亟合無仰懇天恩俯准將已革東邊道張錫鑾已革奉天營口同知陳忠偉等一併交部帶領引此聽候量材錄用抑或請旨將張錫鑾開復翎枝頂戴官階陳忠偉開復翎枝官階敕發北洋差遣委用以資策勵之處出自逾格鴻施奴才爲人才難得起見是否有當理合恭摺具陳伏乞皇太后皇上聖鑒訓示謹奏奉硃批張錫鑾陳忠偉均著交吏部帶領引見欽此○○兼署閩浙總督福州將軍兼理船政大臣奴才增祺跪奏爲遵照部章應行聲明立案各欵恭摺仰祈聖鑒事竊照户部奏定外省報銷新章第一四條内載各省設立機器局并閩省船政局如有添購機器經費若干事前奏明咨淮立案事後方淮核銷等因奴才查接管卷内光緖二十三年分所有添置機件修蓋廠屋動支銀兩前大臣裕祿未及核辦各欵兹據提調道員沈翊淸等禀稱船塢購用新式起重機器連吊架一副共價脚銀一萬三千三百七十餘兩該件爲船塢修船起弔重器所必需經於光緖十九年四月二十三年十二月先後咨報户部覆准定購有案又船廠鐵水坪爲廠中起卸運送重件之區所有起重機器並鐵車路及木板木樑鑲配各鐵件經用日久諸多朽壞計修理工料銀三千六百三十餘兩又船槽爲修理船隻任重之所其升降軸路夾框厢配木鐵各件經用日久均有損壞計修理工料銀三千一百五十餘兩又船槽酌用裝士船三號光緖二十二年曾經修理二號尙有一號係十七年間修過一次裝運日久艙堵朽壞般底損蝕尤甚計修理工料銀五百餘兩又第一號船台歴時已久木質不無朽壞因開造走雲拖船上台鑲配應予 
修理計工料銀一千三百餘兩又繪事院前學堂均有添招學生所有樓房學舍委屬不敷居住且多損壞計添蓋繪事院洋式樓屋上下二十一間併修理前學堂學舍共工料銀三千三百三十餘兩又船政洋署後山原有洋樓一年洋員不敷居住因添蓋洋式樓屋上下八間工料銀二千八百三十餘兩又洋員辦公所添造走廊欄杆工料銀二百四十餘兩又各洋員公所添置器具傢伏價値銀一千一百三十餘兩又礦務洋員達羣德同學生楊濟成等前赴厦門林醅湖頭等處勘礦計往返路費共用銀四百五十餘兩呈請立案前來奴才覆查無異除照章咨部查照並彚案造銷外理合將應行聲明立案各報緣由恭摺具陳伏乞皇太后皇上聖鑒謹奏奉硃批該部知道欽此○○○巡視東城御史臣富通阿臣張兆蘭跪奏爲東城煖廠添蓋房屋窮民來者日衆粟米不敷支放紳士緩案籲懇擬求天恩加賞米石以濟貧困而普皇仁恭摺仰祈聖鑒事竊查東城小市口地方創建煖廠於光緖二十一年經前巡城御史臣文博臣張仲炘等奏請恩賞粟米三百石自十月開廠至三月收廠額收婦孺四百餘名該紳士等歴年辦理頗爲認眞現據該紳士等禀稱目下貧民來者日多地狹難容曾於去冬捐貲添蓋房屋以備 
擴充收養今貧民聞風而至較往年增至二百餘名之多計所添房屋尙可收留惟粥米不敷支放收之則接濟不繼心致功廢半途不收則襁負纍纍旣已啼饑號寒來復令呑聲向隅而去殊爲不爲不忍恭查光緖四年十二月順天府奏西城資善堂煖廠收養貧民衆多領米不敷一摺奉上諭著再加恩賞給小料三百石嗣後每年如有應需接滽之處著順天府届時酌度情形請旨欽此欽遵在案應懇援照成案奏請於恩賞粟米三百石外再求天恩加賞一百石俾窮民得以温飽至所需煤薪人工及將來資遣各費仍由紳等捐辦以符向章等語臣等公同到廠查看所禀均係實情委因該廠添蓋房屋婦孺聞風紛集半由各州縣襁負而來臣等目擊情形深堪憫惻該紳士等旣請援照順天府成案可否知懇○天恩於東城煖廠例賞三百石外加賞粟米一百石以資接濟如蒙兪允臣等遵卽知照倉　衙門如數支領仍由臣等督飭該紳等認眞辦理以仰副朝廷痌瘝在抱視民如傷之至意所有援案請加粟米緣由是否有當伏乞太皇后皇上聖鑒訓示謹奏奉旨欽此　 
 
