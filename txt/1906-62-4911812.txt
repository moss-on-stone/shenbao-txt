# 1906 - 62 - 4911812

 

Page 1

 
 
 [G　　滬寗鐵路研究資料出版内容 
　合同估單公牘電報及調查所得會議度支購地用人資料工程薪水等項無不備載 
　　售處 
　　本埠申報館申昌書室文明書局點石齋及各書坊○外埠蘇州申報分館鎭江申報分館南京申報分館 
　　價目 
　　每部大洋二角 
　　繪圖繪芳録出版上海三馬路申昌書局啓 
　　是書計八十回係西冷野樵所著借南朝粉黛發抒性情較西麻石頭記等言情之書尤爲淋瀉　發　者自謂情　文生文以　副洶非盧言現用白紙鉛印釘成十本價洋一元二角大字鉛板正續資治通鑑十元○大字鉛板十二木康熙字典三元○大字鉛印三十二本御批通鑑輯覽三元二角○明季稗史彚編七角○刑案匯覽連箱八元○刑案彚編一元五角○西學格致十六種三元○通商始末紀四角○四國志路一角半○日本新政考四角○華英四書一元六角○華英字典五角○英　　要五角○英語録四角○英字入門二角○五車韻府一元五角○紅機夢補六角○國舊草堂五角○蒸山外史二角○　　尺讀二角○華英通用要語一角○新年紅樓奪彩　一角○欲購者請至三馬路中報館罰壁申昌書室選取可也 
　　同吉祥參號始創劃一廣告 
　　本號向在上海小東門外鹹瓜街中太平衖口閲張歷有四十餘載所廣各種參蕪鹿茸於术玉桂銀耳魚肚等黄採辦道地選　精良久已四遠馳名自去年　選房屋改設石庫門　於十一月廿七日開張爲始各貨公道定價劃一不二曾經登報迄今兩越月蒙仕商深信絡繹賜　可見本號貨真價實誠信無欺茲恐遠埠未曾週知爲此特再報告以冀信孚遐邇也 
　　江蘇學務總會告白 
　　今日下午四點鐘請在會職員諸公到會商辦學務 
　　吴平甫兄鑒 
　　以莊四叔去秋作古尊處甘露茶亭住屋基地客臘由祖培出售業以成交我等未便明捐而致信又恐不達故特登報佈聞如何祈酌度此啓杭州延陵同旅謹白 
　　儒醫張禾芬回滬仍寓觀音閣碼頭福興棧後進戊 
　　杭江干同茂告白 
　　先君傳下同茂舊布店閲設年久本巨貨足逐得微餘詎於光緒卅年歸錢雲章經手進店後不顧店事專於化用致有大虧兼不交帳更於今年正月廿二日私取洋一百元出外想伊如此行爲外面如有私相往來以及私開同茂票據祈與原人錢雲章自行理直概與同茂不涉爲此登報聲明 
　　新泰祥豐記洋貨號擇本月初六日開張 
　　零躉批發格外公道凡士商光顧者請認英大馬路中市便是 
　　上海日信洋行車糖廣告 
　　日本精糖會社開設大阪多年專造各種火車運售各口均稱物美價廉莫不贊許今由上海日信洋行經售現在製造日精出貨更佳如蒙惠顧請臨四川路廿號而議是當格外克已以廣招來特此廣告 
　　香港小吕宋源盛滙理營業水火保險有限公司廣告 
　　本公司實備資本貳百萬大元由甲辰年開辦經在香港英國政府註册總局設在香港文咸街今設滬局在英大馬路東首晉豐里口門牌廿七號樓上專做匯票保險生意所有匯兌銀兩與及保險意餐賠償無不妥當迅速其水火保險章程悉照英例辦理貴客賜顧請移玉到本公司滬局賬房接洽可也 
　　香港總局總司理人吴理卿滬局司理人郭洙中李次張仝啓 
　　漆業廣告 
　　惟我漆商因未造公所故昔年俞天穎主人俞君榮堂墊欵購房一所以備日後興造常年收入月捐房金除支消外每年僅餘洋二百餘元旣將俞君墊款歸清至舊歲年終連息實存規元一千兩大洋二百八十一元小洋一千九百三十二角錢一千三百五十四文有賬可查向係俞天順鮑啓盛南聚興三家司年本年因南聚興以事繁任重意欲辭退正月十七日我我寳祖師誔辰敬神酒宴之餘同人公議以三家司年轉瞬輪值兼顧爲難自今年起添派吴彚泰號爲司年從茲四載一輪不容推諉出自同人公舉各無異言詎有鮑宏順主鮑子卿始而揑造公函妄登告白繼而冒稱會議毁誇司年有停止月捐追繳公欵之説信日雌黄釀成衆怒鮑子卿覬觎公欵垂涎已久幸我同業知其底藴在在提防未曾入彀鮑子卿居心叵測劣蹟多端中年喪其兩目上蒼示儆猶不思匿跡敝同人不欲發人之私故特寛其旣往倘仍不知自愛再敢造言生事定即公禀有司究辦勿謂言之不預本年正月鮑宏順鮑宏泰大順三家月捐未繳其餘均已收齊又經公議此後鮑宏順鮑宏泰大順三家不人仝行　因鮑宏順鮑宏泰皆鮑子卿開設城内大順亦鮑子卿股份居多特此聲明伏祈公鑒○鮑子卿旣謙衆怒知我仝人將要列欵聲明又復揑造一信標其名曰欲盖彌彰冒我仝業之名刋登申報長行告白希國惑衆此誠畫蛇添足反爲識者所笑嗟乎子卿　有西江之水難滌此垢矣漆業司年聚興南棧俞天順祥記鮑啓盛吴彚泰吴天元南號天祥天誠俞祥順元昌盛記吴和順祥和永和元裕廣元廣祥永源萬源天源張順元張天發祥茂胡茂生汪雲記仝具 
　　職官欺騙 
　　前署沛縣知縣現補武進縣知縣芳鎮光緒二十九年歲底在沛縣存到本莊估平二七寳九千兩分立清記淑記歸愚堂三摺嗣於三十年假寓到淮前後陸續用去本莊銀一萬零九百九十九兩一錢三分七釐除存銀九千兩仍欠本莊銀一千九百九十九兩一錢三分七釐因芳鎮在蘇省年餘未及質算刻芳鎮回淮本莊向伊質算伊裝瘋痰旣不歸還欠欵又不退出存摺輙以職官欺騙商人心存叵測現本莊已在山陰縣署並淮安府商務局呈控有案　恐該令以本莊存摺押欵特登報端務請中外各商勿被愚惑是幸淮安板閘鎮祥茂公記特白　 
　　上海茶葉同業公議丙午年爲始一律統改洋碼劃一不二比告 
　　上海新開裕綸綢縀號 
　　本號開設英和界抛球塲南首大馬路口朝西三層洋房内刻在添造洋臺門而裝修未竣一俟工畢擇日交易先此廣告 
　　新開仁大衣莊 
本莊自印原當皮棉夾單粗細衣服其價比衆公道定做綢緞紗絨時式男女無衣一應俱全隨定隨交决不延約如貨不合包退回換兼備四季吉服出租定辦軍營號衣價廉貨美○上海三馬路石路口 
 
 

Page 2

 
 
[電傳上諭二月十四日奉]  
　　上諭直隷承德府知府員缺緊要著熱河都統會同直隷總督於通省知府内揀員調補所遺員缺着恩佑補授钦此同日奉上諭崇　代奏黃少春假期届满病勢益重懇請開缺等語福建水陸提督黃少春著准其開缺回籍調理洪永安著補授福建陸路提督迅赴新任未到任以前著馬金叙暫行署理欽此同日奉上諭此次内務府三院等處京察一等圈出人員薯該堂官再行出具切實考語帶領引見圈出之堂主事重英主事全福筆帖式文理有慶泰雲增山英紳錫麟增祺溥章口霖常埏晉昌寶鏞長海多蔭恩藻昌佑振麟文通榮桂立順上駟院主事多斌筆帖式鍚齡武備院委署庫掌崇沷筆帖式繼勳奉宸苑筆帖式清桂圓明園六品苑丞恒勛八品苑副世貳頤和園六品苑丞槃來鋆善筆帖式玉福均著交吏部記名照例選用所有一等官員筆帖式逹且等均着准其一等加一級不列等之員外郎全善著該衙門照例辦理至年已逾歲之員外郎文灜等均著照舊供職欽此 
[電傳宮門抄]  
　　二月十四日召見軍機趙秉鈞 
[掃除煙毒治本說]  
　　救天下之標害者用急術。救天下之本害者用緩術。洋烟之毒害中國。已爲國之本症。而非國之標症。則救之之術。利在緩尅而不在急攻。緩尅之術。莫如由管專賣。由官專賣。則能歛二十一行省之毒質。而鎔之於一大治鑪之内。然後徐抽其釜底之薪。𦦨熄而汁自冷。直督袁宮保熱心毅力。創議除毒。而鄂督張宮保。亦遂贊成其議。盡力推行。自今以後。遺毒庶稍減殺乎。夫以兩宮保之剛斷。以兩宮保之明敏。豈不知洋烟之毒已深。欲除此患。如救焚拯溺不可須臾。緩苟使雷厲風行。立出一令曰。自某某日始。有吸煙者殺無赦有敗煙者殺無赦。種煙田者殺無赦朝令暮行。迅如疾風。速如暴雨。純用急策以治本症。亦未嘗不可以收目前之速效。而除積处之大毒。雖然。寛。弛則患在滋蔓橾切則又患在滋擾。天下事當將成未成之際。有可成之機。挾必成之　。而忽然中途决裂。不能逹其目的者。大抵由于不揣其本。徒治其標。患在鄙用緩尅。利用急攻耳。洋煙爲毒害人類之物。販者非仁。吸者亦不智。或謂英人旣恃土稅爲保印之命脈。華人又以煙界爲資生之貿易。一日驟然暴除。恐内外均有不便之處。不知輸出鴉片。彼中政學各家。亦多不以爲然。我苟急杜來源。想不至有意外之變。雖用急術亦未爲不可也。至若華人以售煙爲生計。於法律上道德上。均無免許之資格。我苟急拔毒源。卽有因此絶生計者此種人類。死亦何足憐惜。蓋因彼存心不仁。揆之害人自害之公理雖用急術亦未爲不可也。然而兩宮保出力發天下之難不用急攻之謀專用緩尅之策。力主專賣者。蓋以煙毒已深。持之。太驟。則事以。急而無可補救持之有漸。則事以緩而有所預。備專賣實行用。緩。尅不用急攻。得扼。治本症之要。卽爲人類留預備之地也。要知煙不難禁。而難在戒。烟爲藥品受藥品之毒。須以對症之藥品制伏之。無如世人所用掃除烟毒之藥品。純主激烈。不用和平。純求近騐。不重遠功。始受氣之毒。終受質之毒。鳴呼。烟毒得專賣之法緩尅而可清烟癮得漸戒之方。緩尅乃可盡近閱百零五日緩尅纎丸廣告。用格致新法照人身腦氣來復配合成丸在南洋島嶼。已戒脫多人。今中國旣以專賣爲緩尅烟毒之術而西醫適又有緩尅之靈藥。出現于世界。不謀而合豈非天相中國乎。 
[再續照綠訪函述南昌大敎案詳情南昌]  
　　院司誥誡民勿驚惶初三日焚燬敎堂殺斃敎士後匪徒立卽四散良民萬分驚惶初四五日謠言蠭起富室遷徒市肆大爲震動初四日晚撫憲復出簡明告示曰昨因江令之事痞徒聚衆毁堂殺斃洋人多命實爲事起倉皇惟是事已如此善後之計宜詳各官愛民如子必當保全善良竭力磋商辦理不使無辜遭殃但須爾民安靜不得舉動驚惶特再諄諄誥誡其各守分安常初五晚臬憲亦出簡明告示曰外部頃有電到法國不派捕輪諭爾紳商士庶切勿再稍震驚又出詳明告示曰各省查辦敎案如派洋人前來無不乘坐兵輪並無他意本司均所目撃不知凡幾江令一案現並無兵輪來省之說卽英法領事果坐兵船來省亦係向來如此並不稀奇現奉撫憲奏派本司上船與領事商辦必能力主和平如爾商民不聽誥導復事驚惶以致人心紛擾别生枝節必更無從著手用特明白開諭務各父詔兄勉各安生業市廛不驚方有辦法如有首先搬移之家定當從重示罰倘有痞匪再敢藉端散佈謠言希圖乘機劫掠已飭嚴密查拿立予重辦以爲奸民滋事者戒各紳士等均受國家嘉惠現甚講求公理無不通曉事情尤望安堵如常不先浮動以爲齊民表率此則本司諄諄勸諭之苦心也特示至初六日午刻民心稍定市面漸安 
　　敎士秉公電逹英法領事省城美以美會福音堂孔牧師於初一日電逹英法領事有神甫王安之强蠻等語初三日晚再電有匪徒已散良民驚惶不必派兵輪等語贛人士甚德之初五日孔牧師復出告白曰外國兵船專爲護送領事來江西省城同地方官照約平和商辦案件斷無開砲别樣情事兵船到時本牧師可以上船拜會敬告會友等放心務保平安不必驚疑搬移卽敎外諸位均可放心决無他故特此謹告 
　　護送敎士至潯胡撫於初三晚將城廂各西敎士三十八名派員護送暫避潯城初五日敎士傳電來省致謝　　银米陡漲出示平價初四五日謠傳外國兵船將到一時遷徒者異常紛擾有西至市汉南至萬石者數十里路小船價數串大船價數十串手車一千數百文小轎二三千文龍圓每枚漲至一千二百四十文上熟米每石漲至四千四百文初五晚警察總局余廉訪卽出簡明告示曰今昨銀米兩項陡然市價高漲果爾如此居奇直與騙財相倣若不卽行平價定罰三倍銀両告爾錢號米店不可輕懼法網至初六日船車轎及銀米價漸卽平落　　拿獲兇犯二十餘名胡撫於初三日事變後卽飭地方官查拿兇 
 
 

Page 3

 
 
　連日由南昌新建拿獲二十餘名訊供收監候辦惟多供稱火後檢物並未放火亦未殺洋人 
韥臬出省遠迎領事此問得有英法領事來贛查辦之信卽在八旗會館預備供張胡撫卽電奏派余臬親與英法領事面商辦理初六日廉訪乘小輪往九江遠迎晋省以期和平了結後知領事並不來贛 
代辦改爲署理初三日撫委正任虔南廳同知孟紫卿司馬代理南昌縣事司馬辭不接印祇允代辦至初六日因江令傷勢甚重萬難速痊遂改署理司馬不得已於申刻接印 
各憲親臨視傷正任南昌縣於初四晚復行暈絶天明始甦適明撫接奉外部電詢傷勢如何初五日即飭南昌府徐守親臨察視太守述明來意慰問數語相對流淚大令口不能言身不能起僅拱手拜謝而已初六日胡撫命親信人親臨視傷並贈銀四百兩爲飬傷費藩司周方伯亦親視甚久大令仍口噤不言身臥不起扶痛拱手再三拜謝送别紳商聞之無不淹泣 
合省紳士公啟照錄現奉各大憲面諭江令受傷及斃洋人燬敎堂一案已電奉外部覆稱彼此均秉公持平辦理外洋兵輪並無來江之說卽有炮船來江亦係保護領事前來商辦此事彼此並無失和之意凡屬守分紳商士民自應安居樂業母庸輕聽浮言遽事搬移致令市肆不安除另行出示曉諭外並嘱令各紳轉相佈告以定人心等因奉此因卽會商公啓須知此案由各大憲作主且經奏派臬憲會同領事商辦此案斷不致累及良民凡我紳商士庶共應仰體各大憲拳拳愛民之心萬勿輕舉妄動再事搬移致煩憲慮諒諸君素明事勢必不河漢斯言自貽伊戚也再頃接藩臬憲函告現奉外務部電知已商允法使不派兵輪來江更可放心并告合省紳士公啟（用） 
[九江函述南昌敎案]  
　　潯函云自初七日由省派送西人三十九名到潯後駐潯英領事倭納君卽於是日赴南昌江督派委崔來臨觀察同日亦赴省所有西人屍身八具初七晚十二點鐘到潯次晨德化濮大令偕西醫相驗收殮至外國兵輪初七到二艘初九又到二艘管帶官拉逹满君等拜會潯道初九日督委楊文鼎觀察赴贛商辦假道過潯（本） 
[鎭江西商及敎士對於江西敎案之輿論鎭江]  
　　旅鎭洋商與耶穌堂敎士於江西敎案極爲注意每與華友談論此案實由該主敎過於躁率所致然中國下流社會中人亦太無别擇按理法人某甲開罪於我而對於法人某乙某丙卽不應遷怒而况其爲英美兩國之人乎且法敎堂有事皆得與地方官直接此卽啟事之由我鎭江前任英領事譚元君於二十九年照會常鎭道嗣後商人敎士大小事件非奉領事印文私函概作廢紙其所以防微杜漸之意甚深而實則中外交受其益也至於中國愚人太多大率但知有外國人而不知有英美法德等之國名中國今日既廣設學堂以開民智盍亦於此加之意乎（工） 
[西報述南昌敎案]  
　　十三日北京電云南昌一案中國政府正設法不使將來再有此等亂事惟憤恨法敎士藉口亂民乘間卸過之行爲外交中人皆謂倘南昌官吏之禀告皆屬可信則法敎士之罪實未便寛恕譯字林報 
[直督密電指駁俄約述聞北京]  
　　日前直督電政府指駁俄約萬不可應允各欵惟暗碼甚長詳情無從探悉（上） 
[各國撤兵日期北京]  
　　各國撤退駐屯兵隊現經各使末次之會議已議定在北京天津二處畱駐兵三百名以爲保護使館之用其餘各處軍隊皆一律撤退先由德國决定三月間撤兵惟各國則須以三月爲期然後一律撤退（呂） 
[整頓蒙古鹽務稅課北京]  
　　日前户部堂憲會商蒙古地方所產食鹽行銷甚旺查自長城以北直逹俄境皆屬蒙鹽銷路雖經商人包稅而漏巵甚大擬卽派員赴蒙考察此項鹽務收回官辦不准任意勒剝商民似於國課民生大有裨益云云（和） 
[飭查沿海漁業利源杭州]  
　　浙東寗台温等府屬洋面漁業爲利源所在兹奉商部咨行張筱帥并札飭兼充商部議員之商務督辦萬砥莊觀察切實查明具覆查浙省毫無案牘可稽故已札府查報并須另派專員分往考察以備整頓之基礎（詳） 
[復議開濬灤河北京]  
　　政府前擬開濬灤河因欵絀中止日昨又復會議此事咸以京張鐵路已通若不擴充該處利源不免外人覬觎且東三省將有改設行省之議恰克圖鐵路暫又緩期興修亟應籌思抵制之法擬將灤河濬通由老米溝繞磬鎚峯行駛小輪逹至永平府以期推廣商務惟此河水性暴急已飭熱河都統體察情形再行核奪（甘） 
[擬裁撤四譯館北京]  
　　政府以現在譯學館加廣學額備設英德俄法日文等科招考學生肄習待其學有成效再飭附學韓蒙文語以便奏請將四譯舘裁撤（上） 
[札催詳報蕪湖開埠原案安慶]  
　　日前皖撫接到商部咨文催報蕪湖開埠原案因卽札飭蕪湖道速將蕪湖開埠章程及原案逐一申報以便轉咨商部（士） 
[湘撫批斥黃紳條陳誔妄長沙]  
　　在藉廣西候補知府黃式銓日前具禀撫轅條陳時事入則奉湘撫批示略謂該守條陳時務於近今中外大局新政機宜殊少體會凡所蒐釆皆咸同間策士之說按之今日情勢大都方柄圓鑿第七條練抽空氣一軍環球無此兵隊德之勝法係十餘年敎戰萬衆一心得畢士麥以爲相得毛奇以爲將用能雪恥復仇摧陷强敵未聞以幻術致勝方今時艱日亟民智未開義和團前鑒未遙妄誕之言萬不能出諸搢紳之口云云（佐） 
[粤督奏調李主政襄辦學務廣東]  
　　前日粤 
 
 

Page 4

 
 
督　片奏畧謂兩廣政務殷繁而興學尤急所有各屬官立民立學堂已成立者尙宜改良未成立者急須籌辦欲期敎育之普及先在辦理之得人查有刑部主事姚大案學貫中西識力堅卓於學務素有講求懇恩調該主事來粤襄同籌辦並予免扣資俸云（我） 
[撥給洋務顧問官住客江寗]  
　　美前總領事古納來寗充洋務顧問官每月薪水銀六百兩以六個月爲期函請給 
予住房一所並每月加給文案繙譯薪水銀五十兩以便用一繙譯辦公擬以中西醫院醫士藍布德居住之洋式房屋令其同往嗣藍醫士移住稅關官話學堂爰將前項洋式樓房全交古納暫住至繙譯等薪水以奉文之日起支由籌防局籌欵發由洋務局轉送（年） 
[奏江浙匪患已深宜合两省兵刻期勦除摺]  
　　奏爲江浙匪患已深宜合兩省兵力刻期勦除以遏亂萌事竊維昔之鹽梟僅以販賣私鹽爲生計所虧者國課所損者商業而與民無預也近日裏脅愈多猖獗愈甚區區私鹽之利不足飽其慾壑遂變而爲開塲誘賭變而爲擄人勒贖變而爲殺人越貨其帮名有青紅之分其記號有明暗之别蓋今則非止爲梟已全乎其爲匪矣而以江之松太浙之嘉湖爲尤甚推原其故一誤於民畏匪而不敢言一誤於兵縱匪而與之通一誤於官撫匪而不痛勦坐此三誤飬癰貽患以至不可收拾請爲皇太后皇上縷晰陳之自保甲之法視爲具文於是外來之游匪遣散之游勇與地之方無賴聯絡一氣打家劫舍無日無之無地無之小民之受其害者不敢首告慮其報復惟相與吞聲飮泣而已卽間有報官請兵者兵未來而匪已殘其家矣甚且一村爲匪不容一人爲良民所謂民畏匪而不敢言者此也兵與匪戰未必有勝而無負兵與匪合遂可有利而無害匪恃兵爲護符兵視匪爲利藪非惟不肯勦匪以自効且樂得飬匪以自肥往往其地本有防營坐視明火執杖之徒而莫之顧所謂兵縱匪而與之通者此也州縣猶傳舍也所注意者錢糧考成耳至於地方之害 
苟不至太甚不上聞也迨至諱無可諱掩無可掩倉皇無措火速請兵匪見兵少則拒捕兵多則遠颺俟兵一撤去而復來盤踞如故大 
吏患其騷擾無已制之不得其術或且招降其頭目假官爵以　縻之爲揚湯止沸之計所謂官撫匪而不痛剿者此也　未完 
[留美學生會員胡壯猷等致關金两讞員函]  
　　絅之司馬鞏伯大令大人閣下敬啓者自通商以來治外法權行於租界外人不以平等國待我固已然中西各官果能照章行事我所失之主權與彼所得之權利均爲條約所規定猶有限制奈外人專恃强權不守約章華官到處退讓莫敢爭執於是我旣失條約所規定之主權外又失無數主權彼於旣得條約所規定之權利外又得無限權利江河日下正不知伊於胡底也幸自司馬大令蒞任以來不畏强禦竭力整頓恪守定章勿稍遷就爲黎王氏一案尤賴有司馬大令魄力主持英聲毅氣昭著於中外仝人逖聽風聲距踊三百用特郵遞寸箋以表留學界輿論云爾敬頌勛安附關金兩讞員覆函留學諸君公鹽海上鱗來辱頒瑤札猥蒙齒飾溢分展誦未竟漸汗交并弟受事以來有國家思想無身家思想冀挽尺寸之權以當涓埃之報去冬閧堂罷市一案仗朝廷之威福大憲之指授得以和平交涉未成惡果實非初意所及惟經此波潮之淘汰其影響於社會者並無進化之階級轉有退化之景象私心惄惄引爲大憂諸君子遠學美洲睠懹祖國手書下逮意摯情深將來畢業回華挽回國權匪異人任遙詹哲軫預祝前途弟絅前在武昌創設速成學校並民立中學校躬親其事者三年屢思負笈重洋有志未逮弟紹城前此留學英倫亦愧未能精進自一行作吏以後脚靴手版走俗抗塵毫無行能足以　白於當世黎王氏一案不過盡義務之所當盡諸君子廼引爲口實惠以齒芬譽者多情而受者滋媿已手肅奉復敬頌撰祺（者） 
[英國預算陸軍費]  
　　十三日倫敦電云陸軍兵費估計須英金二千九百七十九萬六千磅較之去年已減去一萬七千磅所有估計數内有廿二萬磅提存備用又廿九萬磅以之添置軍食軍衣 
[美人之言]  
　　十二日倫敦電云華盛頓上議院議員海耳君反對帛調馬尼拉陸兵之議彼謂如是則不啻與中國宣戰也 
[德國海軍之計晝]  
　　十二日倫敦電云德政軍務會議每年軍事之委員已决定派駐外國之艦隊應增巡洋艦五艘並須添造排水量一萬八千墩之戰繿二艘又一萬五千墩之巡洋繿一艘 
[法籌海軍]  
　　十二日倫敦電云法國議院會議海軍預算時洛克羅君之所言大爲衆人所悅望盖彼聲言海軍之條議尙未完備並指出如法國一旦與德有事海軍實關係緊要 
[敎皇之待信徒]  
　　十二日倫敦電云白丁勃搿之伊挪公主改信羅馬敎已於昨日在聖色勃斯興地方成禮敎皇曾致送厚禮于伊挪公主並附以親筆手函 
[英艦行蹝]  
　　十二日倫敦電云英國巡洋艦唐搿而號已回至馬耳太 
[英皇巡幸]  
　　十二日倫敦電云英王愛華德已抵皮愛離茨地方 
[英將凋零]  
　　十二日倫敦電云英國大將珈特克提已逝世譯字林報 
[英皇在議院演說之詞]  
　　英王愛華德於議院開會時親鹽演說先述丹王大行甚爲哀感繼云惠爾斯親王夫婦印度之游備受歡迎余深信印度人民忠 
愛英國及已國之心必益堅固至英國與各國之友誼亦皆如舊余深喜日俄之戰竟得一極可敬服之和局並亟盼摩洛哥會議各國能和平議結至瑙威君主登位一事英皇僅畧爲聲叙英皇復提及委派前往地中海克離脫島舉行新政委員之事最後謂余深信各國所派在麥西唐尼亞整頓該國財政之委辦當能有益於該國譯捷報 
[俄國實行憲政]  
　　俄皇現已從民人之請國民議院與皇族議政會同得行政之檵且其會員均有自由之權利 
[美得新地]  
　　美國派駐南美洲伊扣愛度共和國之使臣李君現與該國政府商議將太平洋加辣白疴斯羣島讓給美國 
[摩洛哥會議]  
　　摩洛哥官塲聲稱凡愛而其西亞斯會議所定之條欵如未經彼等核准者則彼等無意承受譯文匯報 
[誌謝惠贈月份牌]  
　　日昨中國合衆水火保險公司惠贈月份牌數紙我中國殷商向無倡立水火保險業者今由該公司爲之先導外溢之利旣可藉以收回大業之興定卜操如左劵略書數語藉鳴謝忱（容） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[出洋道員電請保護北京]  
　　候選道徐銳具禀商部謂願自備資斧出洋攷察商務請由商部加札並咨梁汪二使隨時保護現商部已准其加札並電咨梁汪二使臣俟到英美妥爲保護（仁） 
[鄂督派員赴北禀商秋操武昌]  
　　去臘奉練兵處電開直東鄂豫四省各派一鎭於今秋在彰德府會操近鄂督已委督練公所兵備參謀敎練三處帮辦及常備第二鎭恊統黎元洪參謀官藍天尉等共七員於十一日起程北往練兵處禀商秋操辦法（八） 
[第三次征兵送省揚州]  
　　揚屬各州縣第三次徵兵共一百餘人初十日用小輪船載送江甯（詳） 
[委員參考北洋新軍江寗]  
　　江督以北洋創練新軍規模大著其學務工商諸務亦俱辦理有效查有偵探日俄軍情鹿道潯理現已差竣回省銷差特札委該道前往北洋查察以資參考月支薪水银一百兩（年） 
[李京卿咨調鐵路學生未准北京]  
　　全皖鐵路李總辦前曾咨調鐵路卒業學生六保赴皖辦理路工事宜兹經商部咨覆略謂該員在部當差正資臂助礙難遵調赴皖（交） 
[咨請裁併礦務調查員安慶]  
　　日前皖撫咨請商部略云前准貴部咨照各省應設礦政調查局當卽與前洋大臣商定將三江查礦局改爲兩江礦政調查局卽以現派之候選道陳樹滋總司其事再各省添派專員會同商辦均著加札作爲議員安徽已擬派試用道陳元祥在案兹查安徽查勘事宜似可併婦蒯道光典辦理較爲省便所有已派陳道元祥一節卽希撤銷仍祈見覆（土） 
[商部咨速訊理倒欠案蘇州]  
　　上海黃義興執事陳深源呈控鎭江同興祥及廣泰和冶坊萬茂堂黃幹臣倒欠檀香蘇木等貨銀四千二百九十九両零禀經上海公共公廨轉移丹徒縣提訊押追詎黃幹臣收押典史衙門乘間脫逃經萬茂堂遣人赴商部控告咨會蘇撫飭縣速爲訊理斷結（永） 
[麻油運銷東洋鎭江]  
　　鎭地北貨號年底購運周家口麻油將近千票每票百担每担百斤方慮無路運銷不意目下紛紛運往長崎日本商人爭先購辦業經售去者已百餘票且極獲利詢其故則因去歲日本盛購芝麻以爲榨油之用因知日人之喜食麻油也亦可見華商心計之工矣（巧） 
[禀請展捐舉辦公益紹興]  
　　越郡警察前雖迭議舉辦迄未成立現奉大憲札催因此府縣亦擬遵辦惟經費無著昨由士紳等以積穀捐去歲已届期满禀請展限三年以濟警察之費復因游民日多謀生管術并以此欵分設工藝局禀奉府尊詳請立案（目） 
[銅元局札查弊竇長沙]  
　　日前湖南銅元新局札省城及各埠官錢局文畧謂照得本局訪聞省外市廛行使銅元偶有圓銅片或重大制錢雜在包内朦混充使之謠查本局設廠鼓鑄無時不精益求精愼選妥實員司督率匠工及數錢工人等認眞辦事故省内 
省外商民稱便尙無疵議今之風傳祇云聞有人執假銅元向錢店斢換究竟出於某省銅元包中抑係無賴之徒私攙圖詐或係無稽讕語以訛傳訛均莫能詰姑無論謠傳是實是虚而杜漸防微實事求是乃本局與各官錢局應盡之義務亟須留心查察市中行使銅元有無夾雜冒詐等弊至該局發出銅元務令商民當面按包拆封看明過數以昭大信云（肥） 
[大風吹倒墻垣傷斃人命蘇州]  
　　十一日狂風大作閶門外 
呂結子巷被風吹倒墻垣壓斃行人一名傷二名（接） 
[悍賊逞兇紹興]  
　　越城鳳儀橋畔沈姓於初六夜有悍賊躍入内室行竊沈婦驚起攔奪該賊遽出利刃向婦連砍數刀挾贜遁逸經家屬報由山陰縣瞿令往勘比捕嚴緝聞沈婦傷勢甚重（早） 
[盗匪成擒寗波]  
　　本月初五夜甬郡北門外陳姓家有匪徒六七人擁入搶去英洋三百元陳姓糾人追赶匪等望東而逸有某盗在途被巡防勇扭住盗卽由身畔取出利刃向頸刺割血溢遍身倒臥於地當由防勇將盗舁送鄞縣越時有盗夥葉景榮在湖西經城守營劉都戎拿獲旋即扭送提轅經呂軍門飭送鄞縣高子勛大令詳細鞫訊（易） 
[延聘尊古總敎揚州]  
　　揚城安梅校士舘等改爲師範尊古兩學堂早紀前報兹趙部轉議先將尊古成立昨日備共關聘延請鎭江鮑部郎心增爲該堂總敎習歲奉脩金六百兩節敬六十兩膳金二百四十兩（亡） 
[蘇州官事]  
　　辦理萬頃湖屯墾局候補道徐賡陛由寗來省同知杜祖培知縣何榮烈均奉藩委辦理稽核文案差知縣劉鴻奉委稽核收發處差知縣張學鴻奉臬委稽核收發處差巡檢張鴻恩委監印差按經歴劉敬煥委發審局帮審差（永） 
[揚州官事]  
　　新委鳳穎六泗道卞緒昌觀察於初九日回揚治裝然後履任又丁觀察葆元亦於是日由豫回揚（詳） 
[梁署臬優待出洋知縣武昌]  
　　向例州縣禀見藩臬先至官廳由號房投刺傳見昨有知縣某由東洋回鄂赴臬署禀到梁忽傳請乘輿由煖閣而入延至花廳茗談良久梁云破格優待者實佩君出洋而回以示鼓勵人材耳官塲傳爲佳話（户） 
[首府更調武昌]  
　　初六日藩憲牌示黃以霖赴鄖陽本任武昌府篆務詳委補用知府汪鳳灜署理趙毓楠調署漢陽府（八） 
來函 
[振武宗社書記員報告]  
　　正誼小學堂敎習陸沛若太倉啓明學堂陳望瀆松江方菊蓀均誓不再吃並願承勸導義務崑山顧志洲李伯龍張葆臣馬魯香陶釗山自入社不數日已經戒絶貴州楊布策亦誓終身不染無錫支社書詞張作霖來函畧謂上月初十在開智小學校開第一次會由發起人袁顯西宣佈開會宗旨賛助員黃蔚如秦鼎新陶念華和繼演說聽者甚衆十六復開大會由錢子泉秦仁卿陶伯緩演說聽者千計題名入社唐仁祺袁義山徐立鈎陳雲畊邱潤之陸錫元唐俊德嚴國祥顧瑞琳顧興中朱福乾等誓永世不吃並刋印勸辭 
[再續尙賢堂年會議事情形]  
　　本堂現有永遠會友廿二人皆曾捐助銀一千两或千兩以上者又助資會友一百十五人皆每年捐助洋廿元者少待我　當舉議選任議董按照條目第六節議董會長當於議董内自行選派余竊以爲如將此事請未到會之議董復由余表白公共之意見則會長一席舍仍舉呂大臣外無他人也 
 
 

Page 10

 
 
第十版呂大臣不獨曾捐資以助本堂且更深知本堂之有益盡力贊襄今日到會首座即證明共關公益余敢自信今日到會之會友必皆贊成此說李佳白君以共並非議董因舉議選任呂鏡子海寰星使李伯行京卿等爲華董老公茂總經理德眞君英總領事　必蘭君等爲西董事立德樂君助議作而言曰余今僅得片刻爲諸君一言尙賢堂之善頃間呂大臣尙賢堂不僅爲衆所满意且實爲不可少之論聞之甚爲感動我亦未敢信此堂已得中外公衆之倚任我或可奉勸堂中議董將各盡其道以辦此事我儕知凡外人之在中國者皆以與華人和睦爲宗旨然我在中國各處有年我見此事之内不易凡久居中國者無不云然也泰東泰西初未有互相親近之情我　何幸而得一人焉能殫精及時以國之且此事亦必更得一有勢力如我儕之會長呂大臣其人者庶能收効於後也當　我儕皆疑此事之無成今則凡稍知中國情勢者皆以此堂爲不可少而欲觀其成應無阻難此堂需欵甚微當亦易於籌集也我爲英人我讀報告所載尙賢堂在英　欵頗爲失望一節我甚歉然我思其故尙中於若　未知該堂何以請其捐助之故今香港旣在香港註册當可無爲難之處且我　該堂在英董事之姓名皆係有力者也當七年之前我在英國李佳白君亦在彼設法創辦尙賢堂彼之堅忍有齒令我驚服彼在利物浦及曼哲斯特各衝要之區演說欲激發人之熱心事雖未成然獲益亦不少矣英人至今對於此事尙未舊發然我深信尙賢堂如已辦有成效若輩當踴躍從事矣我爲英人我謂中英两國人民皆係守舊之徒苟欲創一新法如此堂者甚非易易然我儕大都具有此等性質故我儕知此策之足令两國在朝執政者能以公道睦誼互相報施也是所望於本堂議董之注意於此矣此議衆意僉同大會於是告畢議董之會起而繼之舉議各端詳列於下一公舉呂大臣爲議董會長此爲德眞君舉議英總領事助議二公舉嚴筱舫觀察等五人爲產業董事此爲德眞君舉議朱葆三太守助議三公舉周金箴觀察等十五人爲辦事董事此爲李佳白君舉議沈敦和觀察助議四公舉李佳白君爲尙賢堂督辦每年薪水三千兩此爲德眞君舉議沈敦和觀察助議在未次舉議之前李佳白君曰今議董選派督辦一缺竊願諸君從長計議改委一能勝其任者或華人或西人均可此缺職任纂重名位所在人等趨之一年以來有本堂中國會友數人不願余爲本堂之督辦其故或以余一人之力不逮或以余爲美人也倘余得多數人之舉余自當勇往直前然余欲請今日在座各會友有以助我並常到堂問事余現蒙委辦勸招會友一事除余一人外尙有四人然余實獨任其大且余爲美人卽此一端或將見憎於人謂之奈何余與尚賢堂所受諸君之厚意盛情以及財政之助欣幸莫名今余盼望各會友能改選他人之爲善也若薪水一項三千两之　余亦自知其太大然苟各董事允代付給房租醫金車馬各項費用則余思一千九百兩亦可允從盖此乃接照傳敎士所得之數平均而定此數雖未必能敷用然余已知足矣沈敦和觀察諸公聞李君之言旣力白其並無反對之意且感謝李君之勤於所司仍愿得李君爲督辦云云呂大臣亦云彼將勸各省學生至尙賢堂肄習西學以代出洋至日本及歐美各國衆皆稱善並向會長會正稱謝會遂散 
　　今日尙有各省新聞及本埠新聞均列入第三張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[洋輪碰沉貨船廣州]  
　　前月中旬民船何三才由清遠載運磚瓦往石井適遇太古洋行之雲南輪船迎頭而來趨避不及致被撞没並溺斃何三才之父寛容一名現已照會稅務司飭令太古洋行照章賠卹矣（我） 
[新道改期入署]  
　　新任上海道瑞莘儒觀察本定昨日進署因適别有要公放改于十六日遷入（事） 
[新道整頓警察]  
　　新道端莘儒觀察自接篆後查得本埠警察仿辦不甚妥善故除諭飭警察總辦汪大令曁各局員嚴加督飭外一俟入署之後尙須親自擬章大加整頓云（事） 
[總工程局會議]  
　　總工程局總董李平書明府於十四日蒞局開特别議會布告一切如赶修外灘新馬路翻作老馬路及王家嘴角董家渡大街兩支路開浚護城河及城内幹河於薛家浜陸家浜肇家浜方浜之口建閘蓄水井塡塞城内黑橋浜等處砌溝築路已由瑞道撥借銀六萬兩卽行開辦其局中辦事人除向有收支部外更擬添設工程部採辦部以專責成其各部辦事人亦已經公衆推定云（助） 
[商董爭認米捐]  
　　米業職商恊源豐松春兆豐萬利宏康等聯名投淞滬釐捐局禀認米捐米業職董張嘉年股同恒大德大等亦投局爭認並稱恊源豐所　之松春係東洋商兆豐早經閉歇萬利等並無此店督辦陳亦漁觀察得禀因札令法廨讞員陳大令查復在案兹聞大令奉委查得松春並非日商兆豐亦未閉歇萬利宏康兩店俱在當卽禀復觀察核辦（嚴） 
[二帮輪船須俟大沽冰泮續開]  
　　本月初九日三公司開天津頭帮船計招商三艘怡和三艘太古二艘刻已安抵烟台前日議定開二帮船因接該處來電大沽口近日復冰計厚六尺有餘各船均在烟台等候須俟開凍後放行故本埠第二次續開之新濟船前日並不開行須緩一二日有續電到申然後放洋云（力） 
[招商局新輪落成]  
　　招商局在美界老船塢定造之新康輪船一艘以備行駛天津等處前日該船落成已經下水矣（力） 
[總工程局整頓巡士]  
　　總工程局總董近日定議各巡士如吸食洋烟概行裁汰再有七十四號一百念號等四巡士前因犯規革去另行招補兹有四人投充總董諭令敎習開明年貌花名先飭操練七日察其合式與否再行緣用（　） 
[飭造開閉鋪户清單]  
　　上海縣汪大令諭飭南市各地甲收取本年正月份各店鋪房捐因境内閉歇之店頗多故諭將之閉及新開各鋪開單報明以便派令司事核查禀復（　） 
[著名流氓提縣]  
　　前在租界閙事之着名流氓葛信卿已于前日由縣尊汪大令派令皂快頭恊同廨差包探提解到縣諭著收押候禀道憲請示嚴辦（嚴） 
[鉅竊破案]  
　　公共租界一百七十七號洋房新遜洋行主人哈同住宅前日被賊竊去綢緞皮衣約值銀一千五百兩報捕查緝昨由靜安寺捕房包探陳雲忠查得係出店浦金　浦阿仁串竊　已運往無錫故聞將浦母王氏已押無錫縣署候吊齊原贓然後解送公堂請辦云（力） 
[黃京卿發引路由]  
　　聞黃開甲京卿之靈柩已由橫濱搭館上丸起程昨日抵滬靈柩暫寄三菱公司棧房定於十六日早十點鐘發引其路由錄下由三菱公司碼頭起行經黃浦路蘇州河路朝西至鐵大橋河南路朝西至福州路朝西至浙江路朝南至北海路朝西至雲南路朝南過西新橋至法大馬路朝西過八仙橋朝西至山東會館（外） 
[十四訊誣控拆梢牽涉通匪案]  
　　昨日上午英副領事蒞公共公廨又與　讞孫明府會訊錢鼎成控朱海郎等誣控拆稍一案原告穆律師禀稱今日須覆訊應桂韾供詞請堂上諭令被告朱海郎王毛毛等退出被告律師費烈愛理思不允原告律師穆律師卽問應桂韾曰錢向王毛毛拆稍之事是否王自已訴爾應供初次係王自訴費律師接問曰爾前次會供有一出店模樣之人同王來說乃在何處告訴應稱記不清楚大約第一次並無出店同來穆云旣無出店所供卽與前堂不符孫明府亦以應供詞含糊諭令明白聲訴應稱上年八月抄商人在造帋局有出店帶同王毛毛進來聲訴拆稍之事未說洋銀若干十月初三初四始在祥園說出數目時在晚間七八點鐘王因無錢向商人借洋商人未允故至捕房報知次日上燈時王先至祥圍商人後至穆律師曰旣是上燈時之事何得延至十一點鐘始報捕房應稱商人在樓上吃烟王在樓下王來說話之後旋卽下樓越二點鐘時復來說起給洋十元奈錢不尤故又代至捕房控告費律師以此案問供時日太多原告律師不應再以無關緊要之詞苛求細究穆律師不答又問錢取洋時爾目見否答稱不見商人至捕房控告後未曾再至祥園穆云第二次公堂將此案詿銷爾知之否應稱是日我雖到廨捕房不許進去穆問捕房派中西探至祥園拘錢時爾在何處應稱在捕房等待穆問爾用朱海郎爲船夥何時用起應稱並非行夥不過代裝貨物時來時往穆問朱海郎是爾令出店人喚來否應稱並未著人去喚穆又問錢妻爾　來認識否應稱案不相識穆云旣不認識何得在祥園晤談應稱有人指引前來求我穆又問朱王是陸　和所用之人否應稱朱王有貨均可裝載不止陸頌和一處可運訊至此時已過午中西官相約退堂訂於下禮拜二兩點半鐘下禮拜六九點半鐘再訊（當） 
[上海縣案]  
　　　　　扭捕木舟控追担保銀洋當晚經汪大令提訊顧供向　倪三囡合販子花去冬倪云南　　　有當絶子花一百包每包洋六元有利可　小的卽付洋三百元合倪往贖鉅倪　稱所帶花　賭博輪　　　　吞當向索討由浦木舟　勸立據作保先還一半刻已　期倪竟逃避爲此扭捕求追大令以欠債有主何得要扭理勸之人判浦免訊所控不准○青浦文生沈鴻　卽鹿生與故兄之螟蛤子潤林爭　一案昨朱大令　訊此產係徐姓分撥長女沈徐氏與潤林母子　　置產之　子山有　　　給鹿生毫不干涉姑念一再禀求潤林凡係螟蛤判　住房歸與　林分派鹿生　山　田地二百畝　須　鹿生有子年至十　　准給　子具領餘田一百三十餘畝亦歸　林管　　具　結完案○西　外　　函　　拐　　之陸王　到　訊究　代因陳安禮之妹逃匿孫姓家内　夫家　　禀控　　　　小的之　勾引出外畝將小的提送　下大令判掌　五十下從　斥釋○夫多　 
 
 

Page 18

 
 
界罷市之日　棍花似錦卽花十錦糾　　物經英公　送　訊押在案昨泰大令提由判發改過局收押两年（嚴） 
[總工程局紀案]  
　　諸阿三與蘇婦與氏姘識三年今氏從夫回　被諸强阻不放在萬裕碼頭互扭滋閙經巡士拘局諸訊陳二尹　諸不　姦偵判貴手心多下氏亦責一百下著即回釋完案○十六鋪駐防所一百廿一號巡士在王家碼頭專街查見王阿狗成衣店稱牌門放在門外有佔街道喝搬不服解局諸究陳二尹判責手心一百下具結斥釋○垃圾給夥沈阿華前日在碼頭拘船裝戴垃圾船户陳華莊不服拘局請究陳供前有某夫頭收去洋一元五角允許不　垃圾故而不服二尹中斥數語釋放○去　王家碼頭元豐油蔴店主王叔愚扭航船户林阿根控被欠洋六十餘元收押至今未繳分文二尹前日提　判限三日内繳洋三拾元了案（尺） 
[會訊案二則]  
　　美商茂生洋人延哈律師控恊昌泰號東葛茂常等定貨不出一案迭詳本報昨晨復訊關司馬與美副領事安君升座殷琴舫供爲　客貨由采文德一人生持茂生買辦張姓供此貨乃洋東作主職商　爲買辦並不與聞被告高律師得供申訴一番中西官判一併退去候禮拜一上午復訊○通濟公安棧主殷　文縱火　賠保險焚斃人命五口由三井洋東控請提殷到案押候訂訊在案前午後關司馬會同日本領事永瀧君研訊殷延律師投案候示司馬先詰李文學王鄂軒同供事前殷與商民等　明放火賠銀之後給洋五十元三十元商民未經　允不數日通濟公客棧夜間失愼顯係縱火求察博律師將李王各供駁詰一番司馬商之永君判殷還押捕房於下禮拜二再訊（力） 
[公共公廨晚堂案]  
　　費　揚控沈伯涵等方單糾葛前晚奉關司馬提訊費供前年有方單一紙向恒隆抵洋二千元該地在靜安寺西嗣沈與職商量欲買議價四千元在張姓家立契允於翌日付洋不料到期不付故由洋東　控求察張雨田供費將阮聖發田單及樓房四間出據向恒隆抵洋係職扣保後因被竊曾　投求備案嗣　升科轉換道契該行得悉向保理論將單交沈收執付銀往取道　　着求一察訊之沈伯　供費以方單向抵由張担保　有大順　章詎費　　地保王瑞香冒名薛竹亭升科轉契　　不交復敢串出洋商硬賴押欵求追司馬以供詞各執判併退去候傳保到案再訊○胡佩　　胡啓秦吞　往來銀两亦奉提訊　供被欠銀四百三十餘两呈　求追訊之啓泰供所控帪銀乃伊學徒虧空司馬判交原差押令同取逐日算帪呈案交保候再復訊○張錦榮控袁阿三等誘拐其妻趙氏奉　交保限尋在案乃張又投公　控袁糾黨行兇司馬准詞提訊張供趙氏實　　　奉保　反敢糾人爲難爲此情急控究質之袁供並不向張行兇司馬判交原保出外仍　一月交人如違重辦（當） 
[英美公廨早堂案]  
　　華人趙金奎積欠印度人東洋不還控請傳訊　司馬商之美副領事判交保候核○英人　　控被　　徐阿交任阿根　阿順等兇毆昨由差探傳案中西官判交的保翌晨會同英副領事訊究○鳳仙茶　主人張　得汕頭　賭經　傳訊司馬判罰洋三十元充公○工人孟杏生與婦人羅周氏同在怡和廠作工乘隙竊取洋紗棉花等　報捕解究司馬判孟押捕房十天氏交官　　一禮拜○楊林生竊同和公洋　張二郎在馬路擢取陳保大煤炭朱阿福陳龍　　竊徐順興家木頭由捕解究司馬判楊還押候訊張押三月朱陳各押一禮拜○　犯周福生竊江天船上客人　袍及姚順興等家衣服由探解究江天船　　　到是西官判押西牢半年（當） 
[法租界捕房發落]  
　　珠寳店　　厚卿前在法　控掮客哈　遠　去珍珠值洋六百餘元又代席姓諚行選購珠洋二百五十元奉陳大令判押候人　兩保出外清理在案迄今尙未保出昨日原告求追大令提哈訊究哈求出外向親戚商懇先繳洋二百元大令衡情之下飭探押哈先至席處收洋餘著還押究追○嚴　山烟紙店學徒潘祥生控被王世福等毆傷昨由夭令提訊王世福張長根張良采周阿　四人供王至嚴店購買香烟口角並未行兇大令　潘傷尙未　判　　　等三人交保王世關押候核辦○去冬　楊氏控朱　　李春柯串竊洋二百元朱口　過八十元交保李因在　逃逸未繳昨氏投案求追大令以浦來現在亦有巡局義就地　控毋容再瀆○某女　在途　哭由探帶至捕房　得手皆有傷經大令蜿　訊問　孩不答大令飭送普育堂留　俟失主　領○楊昌才紐控許阿二售出所租之東　車一輛求追大令飭探　得並無此事且原告不到立即開釋（臨） 
[美租界捕房事]  
　　左春芳裘永金至　嘉興　某不場門　木對上大便鋸底張杏　喝　不依反被行兇致　頭額由　將爾造拘究　飭張送　　救治左　押辦○榻車夫陳阿二推車至西　德路　　周漢卿包車　捕將陳拘究奉飭賠　二元　事○袁阿三朱阿仁在吳淞路○欠互扭至捕房控訴捕頭以　　　　○　永芝　張　郎東洋　至百老　路被　西人馬車　跌　傷西人給以名片一　　印　將施送人捕房奉飭着赴該管領事署控告○五百九十五號　　至　　　　後見有　屍一具報由捕頭飭傳地保　　（似） 
 
 
 

Page 19

 
 
   
 
 

Page 20

 
 
頭品頂戴兵部尙書銜署理兩廣總督兼管廣東巡撫粤海太平兩關事務臣岑春煊跪奏爲粤省指還四國借欵之闈姓捐銀因停止科舉捐項合無籲懇敕部改撥免誤要需恭摺仰祈聖鑒事竊照籌還俄法英德兩欵本息銀兩每年奉部指撥廣東闈姓捐輸銀四十八萬兩英德年分四次俄法年分兩次均解赴江海關道交納光緒三十一年九月以前均已報解清楚先後奏明在案查闈姓捐輸前因停罷試科舊商虧累减餉另換新商中間空缺不敷之數已幾届設法借墊現奉諭旨自丙午科爲始所有鄉會試一律停止各省歲科考試亦卽停止等因欽此是廣東闈姓捐餉從此全無所出卽幾届借墊之數新商無力措交亦且成爲虧累比年司局各庫支絀異常應發水陸防軍勇餉積欠纍纍無米之炊正不知如何爲計所有指撥闈捐凑還四國借欵每年銀四十八萬兩又本年英德還欵尙有冬月一期銀六萬兩實屬無欵應付據廣東海防兼善後局司道等詳請奏咨改撥前來合無籲懇天恩俯念粤省財力艱窘前項闈捐全無所出敕部將指撥四國借欵另行籌議改撥以免貽誤要需實出鴻施逾格除咨户部查照外謹恭摺具陳伏乞皇太后皇上聖鑒訓示謹奏奉硃批户部議奏欽此宮門抄十一月二十四日禮部太常寺正紅旗值日無引見禮王假满請安熙貝勒回籍游牧請訓　貝子等恭送金棺回京請安文煦恭送金棺回京覆命伊犂領隊大臣榮昌請訓並請假兩個月車王由五台山回京請安並請假十五日嚴信厚預備召見睿王請假五日克王續假十日召見軍機榮昌嚴信厚両廣總督岑奏爲廣東巡撫一缺欽奉諭旨裁撤歸併提督兼管所有巡撫俸廉役食等項自應裁節片岑春煊片再廣東巡撫一缺欽奉諭旨裁撤歸併提督兼管所有巡撫俸廉役食等項自應裁節咨飭據廣東布政使胡湘林查明廣東巡撫每年額設俸銀一百五十五两除攤荒外止該銀一百四十九兩零又飬廉一項每年額銀一萬三千兩照章核减三成役食一項每年額銀一千三百四十両零照章核減二成均在司庫動支又摺差盤費每年銀二千兩係在太平關平餘項下支發以上四欵俱應全數停支又由粤海關在常稅項下每月撥解巡撫衙門辦公經費銀八百両先於光緒二十五年報効歸公由部指還匯豐磅欵上年經前撫臣張人駿奏明以後按月解司候撥母庸再留公費名目自應照舊辦理除咨部立案外謹附片具陳伏乞聖鑒謹奏奉硃批户部知道欽此粤督岑奏廣東徒稱繁富窘甚邊　勉勉於土膏統捐項下認解練兵經費懇恩以四十萬無著之欵並免補籌片頭品頂戴兵部尙書銜署理兩廣總督兼管廣東巡撫粤海太平兩關事務臣岑春煊跪奏爲廣東徒稱繁富窘甚邊瘠勉勉於土膏統捐項下認解練兵經費懇恩以四十萬爲歲額無著之欵並免補籌恭摺具陳仰祈聖鑒事竊臣承准軍機大臣字寄光緒三十一年五月二十四日奉上諭練兵處户部奏各省應解練兵經費擬令按月匀攤報解開單呈覽一摺著各該督撫按照單開各節如數按期籌解倘再延踰短絀卽著練兵處户部按照京餉甘餉成案隨時奏參至三十年分户部奏派各省先提二百二十萬兩一欵著一併埽數報解不准絲毫蒂欠原摺單均著鈔給閱看將此各諭令知之欽此遵旨寄信並鈔寄摺單前來臣查閱原摺内略稱廣東夙稱繁富僅認歲解銀十五萬両該省魄力雄厚有踰吳楚乃較諸浙江湖北承認經費盈虧相反似失其平應自光緒三十一年起由二月至十一月常年按十個月匀攤報解或延踰短絀卽照案懲辦至三十年分先提一欵未經解清省分應令迅速埽解不在本年常欵數内又清單内開廣東每年原派銀八十五萬兩祇認解銀十五萬兩應令遵照定額籌解每月應解銀八萬五千兩又臣前奏請將廣東上年無著之練兵經費五萬兩另行籌撥一片准練兵處黏鈔議覆原奏内略稱上年指撥該省銀數係分别有無鹽務漕務並烟酒土藥等欵出產多寡酌量辦理所提銀兩視原派僅十分之三爲數無多現在該省土藥統捐奏准　用二年進欵較多不致無從籌解無論如何爲難總須將解未足數之五萬兩迅速赶解齊全本年常年經費派令按月匀解上半年未照解之欵如數補清不得再有推延各等語伏查畿輔練兵爲根本至要之計苟可勉籌解濟何敢梢事推延無如粤省財力窘同涸轍急如燃眉徒殷轉糈之心實乏點金之術廣東常年度支不敷三百餘萬加以廣西用兵两年待給於東省者爲數不少挪移揭借百孔千瘡恊撥之欵既日有加增一切新政更非財莫舉而地方民力久困商業日疲固不忍苛細以累民抑何敢强勒以生事其所爲繁富雄厚者不過虚攤其名若論官家之庫藏久已羅掘一空入不敷出窘迫情形遠不如秦晋甘肅諸小省其餘吳楚爲何如則非臣所經歴未敢懸擬查所派練兵經費八十五萬卽前此於加抽烟酒兩稅案内派銀五十萬於酌提差缺盈餘整頓田房稅契案内派銀三十五萬粤產烟酒無多與直晉等省出產繁盛徵榷豐厚者大相懸殊且自洋酒捲烟盛行内地烟酒已爲攙奪倘再加抽過重徒使商力愈竭於事無裨經於三十年二月間奏明在案優缺優差盈餘當剛毅來粤籌餉時均已和盤托出悉索無遺田房稅契一事弊在匿契短徵擬改用三聯契紙設局試辦俟著有成效再將章程奏咨亦經續奏有案是先派之五十萬後派之三十五萬幾於全歸無著此外鹽務積弊引滯銷疲鹽漏近又多爲風雨損壤出產銳減設法整頓尙未著效思維再四莫展一籌第練兵爲今日切要之圖籌餉亦疆臣當任之責臣奉到嚴旨切責徬徨無措焦灼萬分當與司局反復籌商惟有土膏統捐一項自上年冬間改章兩廣合辦起東省收數尙見起色前經奏奉議准留用両年本爲抵補商借西餉及本省各項要需現此項奉撥練兵經費别無他款可籌不得已先其所急卽在於奉准留用之土膏統捐項下勉力分出銀二十五萬兩連前認之十五萬两共四十萬兩作爲廣東省所認練兵經費本年除已两批解過銀七萬五千兩外尙該銀三十二萬五千两容卽提撥分籌赶於年内解清俟三十二年分再行分月匀解至三十年所解之二十萬兩係向洋行息借而來日久尙未凑集還清部文猶令補解五萬両更屬無法可施凡此艱窘繁難確係實在情形未敢盧飾欺朦或部中不能見諒卽請旨派員查辦亦實無能增益合無仰懇天恩　念廣東徒負繁富之名艱窘實甚於　　准以四十萬爲練兵經費並准將無著之欵免其補籌實出逾格鴻施除分咨練兵處户部查照外理合恭摺具奏伏乞皇太后皇上聖鑒訓示謹奏奉硃批練兵處户部議奏欽此 
 
