# 1886 - 353 - 4904923

 

Page 1

 
 
[新印漫游紀略出售] [  申報館主人啓]  
　　漫游紀略一名瓠園集雲間王勝時先生澐所著共四卷俱紀其平生游歴處凡山水名物以及土風鄉俗有足存者　　入集中以資談助詢考古者所當流覽也本館現巳排印竣工訂爲一本卽日出書每部計價洋一角正售處照舊 
[招股石印阮刻十三經注疏并校勘記] [  點石齋主人代啟]  
　　儀徵阮文逹公巡撫江西時重刋宋板十三經注疏書凡四百十六卷後附文逹自著校勘記庋其板於南昌府學中此書由元入明遞有　　　　板有明監板有汲古閣毛氏板輾轉翻刻訛謬滋多阮刻旣出爲士林所推重其中卷數葉數行數字數記載詳明俾後人爰知所自惟　阮刻距　已越七十年難保無潦草翻刻者轉有魚目混珠之憾春及軒主人藏有初印　本不自私秘特倩點石齋以石印法　爲巾箱直行本紙取潔白　益顯明并將校勘記附在每經之後庶便檢閱更延通經學古之士悉心勘對用臻全美與阮刻初印價昻而難得姑購字迹模糊之本何如得此　校精印便於取携之縮本似於　志芸窗者實有裨益但工本較鉅書成須每部洋廿元可售現擬招股開印酌定每部洋銀十二元願附股者先　四元給與收條爲憑準於明年四月底出書書成再找八元取書一部凡有同志請早賜顧爲幸售股處在上海申報舘帳房點石齋帳房錢江　　當石門城寳成當海甯城謙吉當蘇城宏豫錢庄杭州申昌號廣東省城楊仁新街德昌乾號常州恆生德錢庄内法馬路　讀樓福建招商局　　處　　簡香齋書坊躉售向抛球塲後惠泰庄内晉升號面議 
[論中西歴之所以不同]  
　　昨日爲光緒十二年冬至後三日卽西歴一千八百八十六年十二月二十五號俗稱爲外國冬至其實華人稱之則云　外國固無所謂冬至也是日乃彼國耶穌降生之辰西人節期以是爲最重有客問於余曰彼國耶穌生日有定者也中國之冬至無定者也乃中國無論何日冬至而越三日卽爲耶穌誕辰此何以故余曰中國之歴與泰西不同而其節氣之隨日而定則不同而同此其所以不求其合而自合也蓋中國制歴自唐堯敬授人時定爲每年三百有六旬有六日以閏月定四時成歲其時羲和在位四序以順舜在璿璣玉衡以齊七政而天時皆不愆焉然中國相傳謂天之體周圍三百六十五度四分度之一繞地左旋常一日一周而過一度日麗天而行少遲日行一日亦繞地一周而在天爲不及一度積三百六十五日九百四十分日之一百三十五而與天會是一歲日行之數也月麗天而行更遲一日常不及天十三度十九分度之七積二十九日九百四十分日之四百九十九而與日會一年十二會則得全日三百四十八餘日之積又五千九百八十八如日法九百四十而一得亦不盡三百四十八通計得日三百五十四九百四十分日之二百四十八是一歲月行之數也歲有十二月月有三十日三百六十日者一歲之常數也至日與天會而多五日九百四十分日之二百三十五是爲氣盈月與日會而少五日九百四十分日之五百九十二是爲朔盧合氣盈朔盧而閏生焉三歲一閏五歲再閏十有九歲七閏則氣朔分　矣設三年而不置　則春之一月入於　　　　不定于之一月入於丑而歲漸不成積之之久至於三失閏則春皆入夏而時全不定再久至十二失閏則子皆入丑歲全不定名實乖　寒暑反易此中國之歴所以不得不置閏也蓋中國之定歲則據月以爲準而其定節氣則仍據日以爲準此則　西國　太之歴相似而不同者也猶太之歴亦以月計而歸其餘之五日於十二月底每月皆三十日而臘月得三十五日此則不知置閏之法故也泰西制歴其年月皆以日爲凖每年得三百六十五日零一刻而少欠焉故每閱四年則多出一日增於二月内尋常二月皆二十八日閱四年而得二十九日至一百年則仍不增至一百零四年而復增一日至四百年則仍增一日此西歴之大較也先是泰西各國初無歴法亦隨猶太人之以月計年久之而知其必有所誤　有　馬國王名祖留者出悉心推算乃定爲每年三百六十五日零一刻以爲其數不差矣然尚未算及一刻中少欠之數故歴數年而數又漸差至西歴一千五百八十二年而春分之節差而早者巳有十日於是知祖留所定之三百六十五日零一刻者尚有不盡之處其時適有教化皇名革力加里者取祖留所推之歴重爲詳訂詳加考證細爲推算而後知所推之一刻實尚不足一刻之數乃以其一刻少欠之數積而乘之以置於每四年二月之内積百年則不增此一日積四百年則又增此一日由是而泰西之歴無遺憾焉迄今歐洲以及阿美各國皆奉之近時日本亦奉之惟俄國則尚仍其舊故其年節與泰西異而時日之差更有無從糾正者猶太則亦仍舊制焉夫中國推步之法本遜於西人以故前時欽天監聘請西人以教推步之法近來雖巳無之而其法則華人巳有習熟者故近來歴法愈精於前且置閏之法自古迄今未之或改以月計年則一年得十二月固不易之經也以日計節氣則十五日爲節十五日爲中共計一年自立春以至大寒得二十四節節氣有遲早之不同而日行則無不同加以三年一閏五年二閏十九年而七閏歲之所差悉於閏月正之前者歸餘於終凡閏月皆置之臘月是亦與猶太之强以所餘五日歸之十二月中無異未免尚有節候不協之處今則推算精微不差纍黍故與西歴若合符節每於西歴十二月二十二號爲中國冬至而中國冬至後三日卽爲西國耶穌誕辰華人中之不知歴法者咸驚而異之以爲中國冬至本無定期有在十一月初者有在十一月底者亦有在十二月初者再早而有在十月底者而外國冬至輙依中國之日以爲準遲三日而定爲節期是可怪焉是真不思之甚矣吾子雅人何以亦爲是言耶客肅然改容避席而謝曰鄙人徇於俗見初不知中西兩歴之不同而同今得子言如開茅塞矣請以此言質之天下何如余曰余何知余之所知者亦不過得之耳食而巳矣其有深知此事者尚其匡余不逮可耳 
[福州新話]  
　　秋間福州水患因上游發蛟所致貧民困苦異常官憲關心民瘼加意撫循省會紳士又設立籌賑公所散給錢米現又携貲前往上游被災最重之區查户散賑聞有某紳慨念時艱樂爲提倡想此後捐欵源源接濟災民當有更生之慶矣○閩侯兩邑於上月二十日發次場文童案閩案首王宗元共取一千人侯案首周溢餘共取一千一百五十人○近日興化等鄉所畜母雞每産小蛇雞翼下生小人爪食之立斃後聞達明里政大信局某甲家亦然省垣人家凡買雞必詳細閱視噫異矣○大中寺大成洋烟館開設多年前夕有文藻山人某甲偕二三同伴從醉鄉中來復結烟霞緣閱一更許甲等興盡而返算帳時因店主某乙揀換小錢與之齟齬甲回家袖藏鐵器直到該店將乙從頭一擊血流如注立時倒地閱二日遂斃侯邑尊甘大令聞報馳往相騐而某甲早巳遠颺尚未弋獲也○南臺下渡者 
 
 

Page 2

 
 
名地棍齊持提從前私抽厘金横行下江一帶羽黨數千人前經張觀察國正籖拘在案發縣枷示通衢旋拘禁侯監遠近聞之莫不稱快詎齊以阿堵物雄視一時在監日宰一雞差役事之如父母前日齊在監脫逃前任陳大令將該差朗朗血比數千勒限跟交無如齊巳巨魚縱壑若非任公子一釣而得六鰲恐未易就擒也 
[越事補錄]  
　　昨報滇界勘竣一則内繞至雲南下漏去水程巳一月有奇其餘數字兹特補註如右其人又言法兵步伐皆以西樂爲節所募之越南土兵則惟擊鼓及廣東賣餛飩者所擊之竹器互相鳴應而巳數語雖無關緊要然亦足以存該處之故實用補錄之 
[彈丸小國]  
　　益聞錄云地理家之論小國者率以法蘭西之摩那哥意大里之森馬林日爾曼之光石國界西班牙與法蘭西之安道耳爲口實攷是四國之幅員其較大者安道耳亦不過八百方里縱横析計之各得二十里有奇光石國得二百五十三方里森馬林得一百方里摩那哥惟得三十五方里縱横各可六里似渺少彈丸難施治化者矣而不知歐洲最小之國固不在是其國之極小者曰摩爾奈幅員渺小獨　冠時計其方里約得一九之數析其縱横各得三里東鄰日爾曼西連比利時地産錫礦一所苗旺而利宏爰有農人百餘家結茅屋數　椽聚族而居務農之餘兼事開礦以杜荒逸而廣利源比至西歴一千八百十五年歐洲戎事方平普魯士與荷蘭比利時諸國重整疆域以弭爭端各使勘界大臣巡行邊郵秉公從事初固各無爭心及勘至摩爾奈地見土壤沃腴錫礦苗旺加以風俗醇厚居民馴良於是各思據佔歴久議　匪成其時普國度支未足兵力未强旣不克獨霸一方又不肯出銀貼補卒乃各舍所求聽其自立成國且議定莫得窺視私行侵擾摩爾奈遂勵精圖治整飭紀綱駸駸乎居然成國矣其國例公舉總統一人統理境内一切事宜迄今凡七十餘年屢有更舉其自二年來任職者名施密德精神矍鑠有古君子風其副者爲醫生年近耋耋合境人民不分白叟黄童皆得一一認識而呼其名總統之下又有議事十人卽總統自行選擇者凡有要事籌商則召而諏詢之無則終歲不召也其將與兵皆一人而巳戴盔佩劍壯勇異常固儼然宿將而老兵也每年公費稅項小民每口當捐納佛郎六元若以别欵捐項及錫礦所出併計之每年可得公費利銀一萬八千元佛郎將此撥爲人員俸餼及修橋鋪路設學校開錫礦諸公費皆綽綽有餘　憂匱乏人民安分富庶兩增前此數十艸房今巳改爲八百餘座高房大厦洵堪稱爲洞天樂地獨步無雙而爲其主者當亦心暢神怡更無奢望矣然而欲壑難填古今一轍推其心盖有二憾以爲未能如願以償一則以地方狹隘不出温泉再則以四境雞犬相聞未曾設立驛傅公局以致國王之肖像未能如他國之君主刊刻郵局憑票之上斯亦奇矣然以彈丸之地居然立國稱王且介大國之間迄今乂安無事豈强鄰字小不欲滅此而朝食耶抑國小民貧得之不足以取盈耶嗚呼奇矣 
[澄江信息]  
　　南門外黄塘地方有大村一座竹籬圍繞桑拓隂濃居民多耕稼之流同并相安結隣聚處前月二十一晚忽聞鳴金報警據傳係村中孫姓家起火一時水龍踴躍紛馳爭相灌救焚去瓦屋五椽有一孕婦亦遭茶毗之厄火息後從瓦礫中翻出則腹巳腐爛血肉模糊慘不忍見○光孝寺北門外荒郊破刹老佛無靈近日忽有人在寺中密寄火藥數桶上月十九日夜半不知何故藥中火起一聲巨震屋頂轟入半天墻壁四裂左右鄰人均遭慘厄當卽報知長江水師營弁飭查寄藥之人以憑訊辦○哥老會黨半係湖湘之人自遊勇裁撤以來無業可圖皆歸其黨且有身爲統帶亦潛入會中受其籠絡者故江隂一帶右輩尤多十六日東門外蒲鞋橋有湖廣船一艘船上三人情形詭異爲巡員察出前往盤查三人言語支吾委員立卽飭勇拘拿兩人乘機逃去祗被拿獲一人解至張守戎營中轉送仇遊戎審訊搜其身畔有白竹布小旗面鷹洋四枚白銀五兩遊戎因事關緊要遂卽移文送縣適明府憂抱采薪暫行寄監尚未審訊想一經水落石出自當明正典刑也○許明府到任後於粮務甚爲嚴緊點夘時每差各賞銀牌一方示限十天定將下忙錢糧清繳又於西門外設立巡局一所云說見益聞錄 
[拐匪甚盛]  
　　有客從姑蘇致函本館云十一月廿六日桃花塢有染紅繩之某甲失去一男孩年方五歲有肩挑貿易之某乙失去一六歲小孩兩家居處對宇望衡是日午刻兩孩在門外閒遊甫閱半點鐘時卽追尋不見至申刻有一山東人帶兩孩子入昇平橋弄過藩庫廳署前適大桃知縣借補藩庫廳梁司馬懷光出門拜客跟丁鄧姓瞥見該兩孩欲行又止欲哭無聲卽禀知主人將兩孩留住一面喝人拿捉拐匪而匪巳飛奔遁去矣旋卽問明住址交伊父母帶回兹將節略錄呈乞登報紙一望官憲見而嚴緝一望家有孩子者知所謹慎焉 
[鎮江談助]  
　　大憲派令營勇挑濬便民河及金山河原擬十月二十六日開工嗣因購置畚挶改於上月二十日從事所派者係督標新兵前營平字左右兩營若天氣晴爽則歲杪可望竣工云○上月十九日新河碼頭失慎時有貧民檢得焚殘棉絮若干略噀以水收貯草房中次日曝諸階上霎時火發遍地濃烟路人見之高聲呼救隣佑聞聲畢集急以水灌之得未成災幸矣哉○十九日原任兩江督中協譚青崖軍門赴江南提督新任道出京口焦山駐紥砲臺平字營勇丁高錦榮聲砲鳴虔一砲旣發餘燄未消復以藥貯登時轟發竟將右臂擊斷骨肉　星隨風飛去肘下斷筋拖掛血湧如泉營官立請官醫療治據云受傷過重難保無性命之憂至夜五鼓時狂呼而絶同營咸謂此人素性渾厚何得　遭慘死云 
[炎天氷雪]  
　　肇慶府紹太守大計卓異現巳卸事回省俟明春將人都引見云○月前劉淵亭軍門請假回廣西原籍兹聞軍門因界務未定由張香濤制軍遣之出關俾遏敵氛而壯士氣并聞軍門之部將劉都戎興邦現奉調往差委日前巳由省啓節矣○去年張香濤制軍招募畫士數人赴鎮南關測繪地圖刻巳告竣而回赴督轅禀見矣○陽江鎮總兵黄鎮戎廷彪前奉制軍札委清理順德新會香山鶴山開平五縣匪鄉鎮戎簡練軍實先從開平起辦過于嚴厲未免嘖有煩言制軍以其衆望未孚調回省會所有匪鄉仍俟鄭心泉軍門一手經理○潮州府屬前有游勇勾結海盜嘯聚爲非現經方照軒軍門緝獲多名梟首示衆盜風爲之少戢○巡緝經費開辦將三月矣商民報効情殷無不輸將恐後張制軍見餉源漸裕諭令招募勇丁就西關華林寺設立水陸巡緝營其餘通商要隘亦次第立營防守務期費不虚糜功歸實用論者謂制軍保衛商民與商民急公好義頗爲相得益彰云 
[閩中文告]  
　　福州府閩縣侯官縣正堂加十級紀錄十次李甘爲示諭事據鋪户德懋號太德春崇豐號源興號等聯名禀稱七月間省垣驟遭水患荷蒙列憲朝夕宣勞懷深巳溺救生籌賑備至栽培澤遍閭閻萬家生佛乃瘡痍未復南街一帶重罹火殃弭患消災清神復費惟懋等鋪户大小貧富參差不等兼以猛火烈風多燃内庫貨物器具一切俱灰匪特小店傾資艱難重整卽大行鉅棧亦莫支持所以災後五旬尚莫復興原巿最可駭者業主半皆富豪遇災反勒曾租惟利是圖罔顧損人肥巳且有不肖之徒串賄業主或託自巳要用或稱他人倍價扛陷苛勒殃上加殃如恒源號串陷三成號逼成傷鬥幸蒙侯邑主英明訊押在案背租扛陷之輩少歛其鋒無如業主增租終難成議乞察業主置産出息無店何以收租店燬不起何以租人起造原屬業主分内此理甚明天災流行共兹禍患業主失店租户失貨業主因災起蓋增租取償試問租户失貨於何取償失貨吃虧失店增租又吃虧天豈獨災租户乎辰下雖各先籌起蓋租欵均未定章有未經起葢先勒增租者有不允起蓋反勒增租者有纔增未久遇災復增者有久租無欠遇災倍增者種種奇苛不啻反添石落井懋等無奈公議照憑正理舊例妥立鄉約災後生理久停議讓租三月業主自造者仍納原租租户代起者扣租抵費有欠租欵者還清租錢再憑鄉約等議仍再向各業主婉懇求情共矢私衷勿啓釁端兹 
 
 

Page 3

 
 
惟恐業主有過于不情執抝難下冐叩乞念災黎迅賜給示勸諭業主卹災全誼感戴切禀計黏鄉約一紙等情到縣據此察閱鄉約尚屬允當除批示外合行示諭爲此示仰南大街通賢境四社業主租户人等知悉爾等須知此次火灾經商難免虧折業主租户誼屬梓桑自應量爲體卹豈可災後增租應照鄉約辦理不准任意刁難如敢故違定卽查拘究懲决不姑寛各宜凛遵毋違特示光緒十二年十一月十五日給計黏鄉約一紙計開一公議災後生理停止分文不入業主亦應體卹格外通情公約謹向業主　租三个月以憑公道一公議天災原屬無可如何之事業主燒燬店屋租户燒燬貨物各有損傷此理甚明今租户重　開店業主自應照舊起盖始可仍收原租不得藉災反議增租不啻落井添石一公議店東如有商請租户代起者其用費照原租按月匀扣用費扣盡仍納原租一公議災後果係新業主過主者亦宜體卹不得起租舊業東亦不得假託過主刁難起租及改租他人一公議如有租户遷移别所或不幹退還業主租户新租者聽憑兩家自行商議不在鄉約之列一公議如有業東不循道理與租抗拒不下者吾輩當邀集進前照憑鄉約代爲剖理說情一公議業東租户交情多年理應體卹照憑鄉約不得任意刁難一公議租户如有欠租者理應先還所欠租欵再憑鄉約如未還清欠欵聽業主改租他人 
[鹿苑叢談]  
　　張屺堂廉訪查得衙署左近膞敢有開設妓館者當卽飭差押令驅逐出境○前年左文襄公辦理海防於江蘇沿海一帶地方創辦漁團崇明孤懸海中民多捕魚爲業水程旣爲熟悉水性尤所諳練文襄之辦漁團於此處尤屬意焉當飭該處官紳認真舉辦著有成效所需鎗礮子藥悉由省中給發以資操習乃行之一年海防解嚴卽行裁撤其所領之洋鎗四百枝現由崇明縣吳明府盡數解繳省城　裝局以銷前案云○今冬田禾雖稱豐稔而各業户現巳設棧收租一月限滿各佃仍多欠繳新設之催租局每日追比佃户竟多至百餘起實係連年歉收一歲之入不足以抵數年之出耳長元吳三首縣現皆設櫃征收冬漕而赴櫃完　者未見踴躍往年各縣於定價外五日内格外减讓每石二百文今長元兩縣减讓一百文吳縣减讓五十文各户因此觀望不前 
[惡俗宜禁]  
　　寗郡向有斗便名目日間假託諷經夜間唱淫曲以博微利前經宗太守飭鄞縣差提各斗會頭首李慶寳張秋狗張顯揚包正福等及各該圖地保到案當堂諭禁取具永禁斗會切結如敢陽奉隂違從重懲辦各在案不意日久玩生兹聞腰刀河某紳之喪有親戚陳某竟雇斗會脚色至某紳家縱令坐唱淫詞在陳以爲趨奉而某家亦頓忘禁令任其鑼鼓喧闐坐唱一晝夜噫此等淫曲本宜禁止乃紳富自撤藩籬不但有失體統而且大壞風俗矣 
[乞丐逞兇]  
　　寗郡乞丐强討硬乞其兇悍本異尋常現届歲闌尤覺横行不法若店鋪之櫃檯住屋之門檻皆以石敲擊甚至開花破面非一文錢一椀飯所能滿其欲壑至若惡聲詈駡猶屬常事一日之間往往驚擾數次安得各圖地保遇事送官懲辦一二以靖此刁風哉 
[襄垣談藪]  
　　燕湖關稅務前經道憲委房子銘少尹暫行管理此差稽徵稅課責任綦重例由關道詳請撫憲遴委州縣大班辦理刻巳由阿嘯山中丞委候補知縣文大令　來蕪接辦想必能勝任愉快也○署蕪湖縣錢孟超明府於上月廿二日乘舟往太平府謁見聯仙蘅太守廿六日回署○押犯雉經一事奉兩江制憲札飭澈底詳究故是案拿犯之楊千戎因辦事　頇致該犯含寃自盡現巳將該弁解往金陵聽候叅辦○錢明府曉諭居民謂邇來風高物燥易兆火災各草房四圍須一律用黄泥硪平屋上簷口亦須用石灰抿成總宜謹慎火星庶免臨事張皇此亦留心民隱之一端也○蕪地自設米巿後凡貧人稍有氣力者皆可馱米營生然此種人大都秉性凶惡故毆鬥之事幾於數見不鮮前日有某甲因與某乙爭奪埠頭唇鎗舌劍嘯聚流氓多人在江滸大肆鬥殺兩造都有損傷乙族有兩人傷勢尤重擡赴縣中喊請騐傷錢明府飭自治傷拿凶懲辦 
[華屋凄凉]  
　　金陵有候補某觀察爲皖中之巨族名門珥蟬貂者不一世觀察又爲子弟中之最傑出者以故得如蘇舜欽入應杜祁公東床之選居甥館時便慕司馬相如之爲人因納貲爲郎久之遂以觀察使來白下時銷兵巳久而算舟車者仍以助餉爲名歲溢月增大盈庫積水衡錢至三百萬當軸以窮措大眼孔小懼不副主藏得觀察乃持筦錀俾職掌觀察自居津要益持重平時除叅大府外從不與僚屬接僚屬亦無敢爲沈同之私問者有某吏以鄉誼求燕見巳達其姓名於竹報中意必叙當年釣游之雅矣詎竟如長史欣留司馬門者三日不得謁乃拜其閽者於庭始獲見故人面纔欲道契闊而門下巳傳呼送客客遂出於是衆或議其爲無口瓠或指其爲入定僧皆不聽大有笑駡由他笑駡好官我自爲之之概王荆公不近人情亦各相與于無相與而巳上月觀察忽病故家人猶狃於門前多顯者車轍大設倚廬於旅第以待四方之賓客不料成服之日朋友諸人未有出涕者而内人皆行哭失聲旣祭奠欲召鄉里之同官者爲之駿奔走執籩豆而竟無一人襄其事惟某大令始終經紀其喪可見有齊景公之千駟出入烜赫方且鄭重頤氣不輕授人以指使自謂行莫予競言莫子違矣詎一旦華屋生感過西州門竟無一人爲羊曇之慟者是豈翟公所謂一死一生乃見交情哉 
[宜昌冷語]  
　　前報言歸州民家被搶一事兹悉不在城内巳於上月半後由歸州地方官拿獲六人解送宜昌案緣該鋪只有大布數十疋烟土數十兩當被劫時該鋪中人赶往捉拿有一賊持鎗燃放人皆退避不敢近逼次日縣差城兵等赶到香溪地方拿獲六人爲首者係河南人餘皆小竊被盜首誘入夥者近日由府尊研訊盜首一味游供當飭責小板四五百尚未定案○河下馬春太山貨行一日與客口角有歸州武童某甲竊抱不平從中勸釋不料該行人多口雜致與武童爭閙武童當被打倒卽喊禀東湖縣尚未訊斷巳有人從中調處令山貨行唱戱備席以寢其事然武童尚未允准云○四川新任藩憲同眷屬在宜小住數日卽换船由水路入川○學憲於上月十五日考試馬箭監射者爲前營松游戎山是日拾箭者被射中三四人幸無大傷有某兵丁亦爭往拾箭當經學憲怒責小板並發枷示衆遂無滋事者聞學憲示諭考生馬箭中一支者不准入步箭場步箭中一支者不准入技勇場宜昌七州縣合計武童九百餘人學憲分十六十七十八十九四日閱試步箭云○現江水時漲時涸有謂江通船尚能行走各商莫不引領而望 
[禾中近事]  
　　北門外鉏家橋堍向有五路財神廟每至新正初四晚各店鋪咸往拈香名曰請財神該廟自遭兵燹未復舊觀垷有善男信女共議集資建造大殿山門於上月二十一日起土動工○王店鎮時有難民騷擾稍不遂意動輒恃蠻居民恨之久矣各紳董因會議舉辦團練遇有難民到來齊心驅逐此亦保衛閭閻之計也○甯紹兩帮客民在秀水縣鄉間墾種荒田深感朱明府之德因送德政牌萬名傘以誌虔戴○十月初蝦蟆港胡姓遇盜搶刼一案現由朱明府懸賞捕盜如獲真贓首犯者賞洋三百元知風報信因而拿獲者賞洋一百元拿獲從犯賞洋三十元想重賞之下必易弋獲矣 
[九峯寒信]  
　　今年田稻豐收故佃農之礱米輸倉者紛至沓來不敢逾長至期限華婁兩縣現奉撫憲奏定漕價凡漕米每石　折錢二千六百文外加脚費欲完本色米者聽便婁縣擇於本月初二日開倉華亭擇於初七日開食咯出示曉諭矣○署理提標中軍之楊參戎金彪與譚青崖軍門有葭莩親例請廻避聞擬與提右營參將對調云○松江自西門外火警後祝融歛跡閭閻赖以安謐郡人遂於初一日起在府署後 
 
 

Page 4

 
 
之火神廟内設醮三日以答神庥○甲乙丙三人向以聚賭爲事近因憲禁森嚴無從施其伎倆遂在西門外一帶冐充官役向各商船索詐爲婁縣張明府訪間飭差拿辦發岳廟前連枷示衆 
[保人交保]  
　　王夢雲因冐收地租之案田縣交保出外隨卽避匿他方莫邑尊飭提保人張貳泉訊比交差以上情形均經登報此案業逾兩月該保人仍未將王交出前日莫邑尊復令提案研訊並飭差傳訊王妻張氏保人供稱小的奉飭交差看管巳閱多時王之行蹤實未知悉惟傳聞當日保出後卽偕親串許建甫潜匿松江後又赴蘇或有言王曾回至申江者是否實情須向伊妻詰究張氏稱丈夫保出後確由許偕去至其何往亦未深知細加研詰堅執如前邑尊復詰保人謂爾旣爲具保現想若何料理張叩稱可否交保出外尋王到案邑尊允之着將張氏交保人收管另覔的實妥保並諭以赶緊尋王來案延干未便 
[油棧飛灾]  
　　昨日午後三點鐘時董家渡對岸火油棧失慎烈烈轟轟不堪嚮邇越兩點鐘之久始得息滅聞該棧所儲火油甚多竟盡被丙丁神取去當火發時城中警鑼亂擊各水龍均飛馳而出迨至中途始知災在浦東無從過渡旋卽折回云 
[按期會哨]  
　　巡防總局馮蓮士直刺奉道憲札諭通傳城廂内外各路局員除照常日夜梭巡外逢三六九期會哨惟新老兩閘之巡防局如逢會哨須經租界當由兩局員詳請道憲照會值年首領事始可遵行 
[合賠物價]  
　　曾襲侯前駐滬北天后宫時經上海縣派家丁照料該家丁查得缺少西國火腿兩隻檀香等件共值洋十六元禀明莫邑尊諭捕役地保查贓　着卽令捕保合賠捕保巳經繳洋矣 
[博士罰鍰]  
　　日前有喊賣京貨之陳蓮生至華衆會茶樓被茶博士顧金全喝阻兩相口角觀者甚夥陳顧又復爭扭喧譁間巡街捕至拘陳顧送往公廨蔡太守於前晚訊理陳稱前在華衆會有人買貨計洋一元有零顧要扣我三角用錢未允彼遂不許到彼然茶館堂倌向無此例今被打失之貨共值洋二元四角顧供據陳所控不過賠洋二元四角之事我尚有苦衷禀訴被捕拘到憲案奉發班房時在押之李阿炳他人呼之曰李老爺自稱是押犯頭目向我言要進班房規矩錢七百文我無有卽有毛錫祥助李將我毆打且不許睡拉在尿桶之旁又有洪增再四調停及我母來時囑將棉襖持至乾元押鋪質錢及持錢來李又命我給洪錢百文洪是好人我確願給奈李要找錢百文又將圍裙質錢照付太守聞供大怒問原差看役何在原差帶看役陳秀堂并飭帶李阿炳毛錫祥到案陳秀堂供小的是看役因工食無幾且要用夥略索油火錢不敢恃蠻至李阿炳在押巳久故託伊照應内外太守謂看役係各差雇用何謂工食無幾卽使不足儘可禀明候示豈容勒索李亦在押之人何能替爾照應顯見看役與李串通訛詐喝笞百板不准復用太守又問原差此等糊塗貪錢之人如何可用該差答稱本欲辭歇因一時無人接代爲此小的等輪流到班房稽查太守問顧原差曾否時到班房顧稱原差時到太守又問然則爾旣受累何不早告該差顧答稱設告原差去後勢必更遭凌虐太守問差李阿炳是何等人答稱曾爲隂陽學犯事斥革太守隨問李阿炳毛錫祥均不承認太守喝各笞八十板再各加手銠鎖押以儆至正案着顧金全賠陳蓮生洋二元四角如不遵斷提其主人究償 
[小樓吟飲圖詩集題辭]  
　　今夫墨瘁紙勞之客未免窮吟東塗西抹之塲渾無高詠雖杜陵詩聖難銷飯顆之愁卽太白詩狂猶有夜郎之恨而况蝸廬擁鼻無非島瘦郊寒蚓竅成聲不過邨歌畢詠以視得江山之助則判若天淵扶雲漢之章則别開境界且也詩才益上酒膽須剛張旭三杯何曾先醉劉伶五斗尚覺解酲非有酒國之雄兵烏作詩壇之上將而往往筆摇五嶽量乏公榮缾罄千巵才窮子固兼斯二者罕得其人維小樓主人王君松堂者溯家乘于古鄞向申江而卜築幼懷聰敏卽善操觚長契風流偏耽搦管江花入夢果然才調無雙邱錦成紋遂致詩篇累百鄴侯架上撑腸挂腹之書長吉囊中河北膠東之紙幾於應心入妙無體不工而君更豪似東坡交逾北海每於鬪韻分箋之會尤饒坐花醉月之情燭旣跋而頻傳酒將闌而復煖陶濳入社可免攅眉焦遂驚筵尤雄辯口君則指揮若定主盟壇席之間客盡絡繹而來不遠梯航之路以故大江南北羣耳詩名遼海東西咸瞻雅範此遂足以寫君之志而盡君之歡乎而君猶有樂焉者夫赤墀青瑣華則華矣齊雲麗礁美則美矣然而晝星夜月巨室之奢也範水模山高人之致此惟一椽之所庇奚百尺之爲高君乃俯歇浦而登臨仿輞川而嘯傲惟此二三知巳流連翰墨之間何須千萬買隣寂寞烟霞之外或謂地臨夷夏字近喧闐恐耳目之易淆覺襟懷之不暢而不　君固鳳軒氣逸鶴立神清不汶汶於羣流乃飄飄乎遠舉所以披王筠之什韻亦清奇寫柳惲之章名先傳誦然則君有自得之樂而樂在是遂志在是乎君以司馬頭銜翔鸞氣慨雖未膺夫聘幣詎無意於彈冠左思招隱之篇何知愛國孫綽遂勒之賦曾應徵車矧君内藴奇才熟諳時事宜奮風雲之會毋耽邱壑之情此間酒　詩盟嘉賓燕樂他日印纍綬若上國鴻儀此又區區之意所望于君也如僕者橒櫟庸材荒蕪末學才輸倚馬　愧雕蟲温飛卿之八　遜　敏捷張郎中之三影竊比聲情亦復享帚自珍拈毫不倦而乃游春申之邑幸識名賢登仲　之樓載披鉅製猥承采菲命綴巵　喜獲　荆難安簡默君真詩伯定壽梨棗於千秋我愧書痴聊博軒渠之一笑[  崇川驪睡軒主愚弟保溶鈞秋丞氏拜稿]  
[喜晤意琴室主潘月舫孝廉木樨香館口占二十八字錄請夢畹生政刊]  
　　種遍河陽花滿枝騷壇群　玉溪詩屢讀贈紉秋館主大著茂陵病骨支離甚寄語相如善護持君方示疾[  丙戌嘉平朔日小藍田懴情侍者魏塘畢玉洲草]  
[蘇省撫轅抄]  
　　廿七日藩轅牌示照得崑山縣右浦司巡檢王金詔病故遺缺查有試用從九品陳漣堪以委署無錫縣典史童春榮病故遺缺查有試用府照磨朱汝漣堪以委署荆溪縣張渚司巡檢杭福清期滿撤回遺缺查有試用從九品葉承福堪以委署三員均於十二月初一日給札縣丞熊嘉楨謝委署道庫大使事並禀知本日接印 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[鉅欵疉來]  
　　寗波府胡太守憫念齊東災况連次集成鉅欵囑爲代解今又由江天輪船寄到第四批賑洋四百八十元並募册如數交下迺以蕪函之冐瀆頻勞藎念之垂慈渥獲生成同深感戴有慈谿馮君全墉受邑尊趙明府之託廣爲勸募悮將捐册失去深以爲歉遂自捐洋十元以彌其失其樂善好施之心有加無　合亟登報以誌謝忱[  上海三馬路與昌協賑公所竹坪陳煦元謹識]  
[來啓照登]  
　　啓者無名氏　善長屢閱報章憫齊魯災况有加無巳於十一月二十二日託某莊交來洋五百元諄屬姓名無庸登報作隂德如耳鳴拯災黎之性命行見上蒼默佑受福無疆敬代千萬窮民遥祝也除卽日列入清單登報外謹先另啓奉聞上海絲業會館協賑公所施善昌謹啓 
[代書小楷助賑]  
　　　屢閱申報登錄災荒不勝悽慘欲助賑欵自愧無力代書履歴禀帖琴條扇面等件倘蒙賜教書潤隨送三日取件寓滬大東門内南城脚下大悲閣間壁拜求代懇登報爲感[  孫纘雲謹啓]  
[畢君玉洲嘉善名下士也好客善韵著作甚夥丙戌秋余由滬赴臺未得相訪爲悵冬日重來黄浦一見如故並承惠海上羣芳譜并七言律句章捧誦之餘實深佩服勉步原韻卽請粲政]  
　　滬上重來始得親遲逢自悔浪遊人華堂一笑酬前願文字三生證宿因譜就羣芳增艶福吟成清句絶纎塵桃源仙境君曾入莫向漁郎别問津[  臥雪山人蓉坡弟袁皞呈稿]  
[懴情侍者招飲木犀香館卽賦贈王桂馥詞史錄請諸大吟壇粲政]  
　　可人如玉絶無瑕無瑕處士聞香不是花豔福濃情穩消受定知秋思冷誰家妙才同謪有情天一樣鍾情别樣憐多少閒情爲卿懴抵眉合拜小藍田○前詩脫稿後忽有所思又成二絶并錄呈教落拓詩場又酒塲年年風月感滄桑傷心豈獨桃花扇扇底蘭花憶小香秋初將夫宣南心以小香校書自寫墨梅便面爲贈絃外何從覔賞音茂陵秋雨罷彈琴文君寂寞文園病冰盡求凰一片心[  意琴室主甫稿]  
[贈同鄉瘦玉詞人范茂才一律錄呈高昌寒生申左夢畹生兩詞長教之]  
　　喜聞海上駐吟旌徑闢荒蕪倒屣迎客裏重敦桑梓誼晚來惟愛酒詩情我還學得雕蟲枝君更清於老鳳聲掃榻淹留徐孺子漫愁風雪計歸程[  倚紅生未是草]  
[和懴情侍者不樨香館壁題詩]  
　　羡君閱歴遍歡場曲譜紅羅筆墨香無限中年絲竹感尊前聽唱杜韋娘○月色渾疑地上霜枝高折冠羣芳板橋畫舫新添錄才子佳人兩不忘[  毗陵醉墨生戲稿]  
[贈三弟]  
　　我家孝友風昆季情最密雖非同母生親愛浹肌骨夜分同衾眠晨興易衣出酒肴無獨啖梨棗不私掇髫齡正讀書疑義相剖抉我在滬上遊仲氏偏情切愧哉吳娃事未言心先疾不料堂上知思之涙横溢事縱未有成弟心先我熱身價索七百我竟信其實一片真血忱可以誓天日吳娘假有情出甘如密使我情根生渺渺神魂失使我懽愛深情若成膠漆此君貌出衆生　本奇質一種風流情不盡才子筆一種哀　聲聽如奏琴瑟六朝金粉地自古罕與匹我旣入彀中痴心誰明悉惟弟暗中　真情成私暱可奈吳家姨幼作無窮術從此斬情根鬱鬱此心畢倘有故人問顛末爲　述怅我客京師壯軀爲誰恤獨坐思家鄉如絲抽乙乙憶我離親居未嘗忘同室弟何友愛深同此心忿嫉阿堵來相贈情如投棗栗棣蕚及今疏談心誰促膝短歌不成章聊問起居吉[  笠江呈稿于都門]  
[贈錢翰芬茂才]  
　　荆州相識總嫌遲猶憶連將風雨時韋布論交肝胆壯故鄉懷舊性情知迎賓愧倒蔡邕屣把卷常垂董子帷他日來爲都下客　窓翦燭鬭新詞所思不見隔烟尋郤自秋初别到今縱酒情懷恒寄托賦詩心事半銷沈君非作客彈長鋏　復關門抱素　彼此未除湖海氣　山長嘯滌煩襟[  笠江張之湄拜稿]  
[歲暮旋里留别左小崖少尉]  
　　我爲猪肝累使君兩年東道最殷勤家貧安有瓊瑶報巿義偏無債劵焚異地如心敦永好暮天揮手怅離羣可堪歸到湖山後多少情懷寄樹雲○歲暮將自申江旋里呈武陵漁隱舅氏一律年來珍重渭陽情勉愧無才屬謝甥親舍縱違心不遠生涯如舊舌常畊寒催南國難爲客夢繞西湖早計程歸去却紓慈母慮依依舅氏忍遄征[  西湖花隱次山楊槐卿草]  
[和西湖花隱見贈原韻卽請哂正]  
　　高築吟壇唱迭更敢將氷雪比聰明譽傳萬里家風仰修到三生慧業成龍臥湖濵奚锥伏鵬摶雲路定馳名百萹記取新詩讀金石還餘擲地聲[  梁溪倚紅生未是草]  
[頃蒙夢畹仁兄大人惠賜五律詞雄調古高不可攀令人閣筆旣承雅愛非常豈以工拙計之卽武原韻伏希指政]  
豪吟何所似壯士大風歌氣巳如虹亘猶被墨磨千秋君子業萬里我徒過自愧鉛刀質謬承許太阿[  丙戌冬至後一日山隂蓉坡弟袁皥甫草]  
[觀賽馬請]  
　　梳粧　早細安排檢點花鈿與紫釵恰喜隣家新姊妹送來時樣鳳頭鞋粧成冉冉出蘭房幾度回身立鏡旁小婢傳呼人待久上車猶是細端詳携得名花競綺纨相逢不敢盡情看蕭郎莫怪如行路爲有同車欲喚難駟馬高車逐隊馳環肥燕瘦鬭芳姿樓臺一路人歸晚正是燈明月上時[  鐵沙奏緑主人求是稿]  
[奉題徐古春先生乃翁貽硯圖]  
　　平生食硯倚爲田晚節愈期石共堅留得文章新事業證來翰墨舊因綠披圖正見先人志着意須教後代傅請看端州雲一片祗今珍重子孫賢[  浮查客弟鷗所北條直方氏稿]  
[客窓岑寂有感成聲里詞三闋就高昌寒食生正誤]  
　　買陂塘待雪鎖窓寒暮天催天催雪玉龍舒就鱗爪村氓預慶豐年瑞且喜甕醅開早農事了正欽蜡吹豳繪出新圖稿茅檐更好恁襖負黄綿歡呼婦子樂意共多少風裏　惜勞人草草覊愁　繫懷抱凍雲幾片　鴉背終略釀花瓊島消息到擬緩跨疲驢潯岸　詩料藜牀夜悄聽窓紙風鳴庭　葉落却礙睡魔攪○金縷曲旅館窓外甘蕉一本病葉垂垂黯澹可惜夜靜兀坐時聽風弄衰柯其聲鳴鳴然意　鳴其平　枨觸余懷爰倚此解記展庭隂緑對書窓臨摹晉帖潤毫如玉驀地西風兼朔吹損瘦欺肥太酷漸捲盡芳心誰屬悄夜衰柯時　響聽鳴鳴似向愁人哭休夢裏誤尋鹿暮天雪意催滕六漫評論輞川畵稿肖神盈幅回首當時曾蔽日惹得彈章上瀆到　際纔知脩竹我尚憐伊憔悴甚怕伊還笑我同工曲相對乍枨觸○八聲甘州冬柳剩衰條夾岸送斜陽不堪畫秋孃恁腰圍消瘦愁容待臘脫盡殘妝怎奈陽關别恨一去換星霜張緒今何在夢也凄凉莫問前身絮果算浮萍迹杳水落寒塘縱青春可再人事感滄桑甚今番枝頭殘雪似花魂飛舞尚輕狂卿休怨看蛾　樣展向韶光[  崇川驪睡軒主脫稿于申江客舍]  
[和鄭渭川無題卽步原韻]  
　　花前燈下幾回看故作矜嚴不敢干騷士性情偏耐苦美人風味總含酸杯中弓影疑難釋枕上啼痕拭未乾隔着屏山天樣遠宵來翠袖暗生寒○和素梅女史原韻三首寄方錦川問儂何事鎖眉尖間弄鸚哥立畵檐滿地落花春不管斜風亂打入重簾新詞輕度點鞋尖恐有人聽隱綺檐正抱幽懷言不得一輪圓月漸窺簾斜掠雲鬟露指尖鵲聲曉起噪風檐昨宵買得金錢卦爲街郎歸自捲簾[  奏緑主人稿]  
[上海四馬路文報局内恊賑公所經收賑捐十一月下旬清單]  
　　廿三日本埠同昌利號交來漢口華記洋行　　珊翁續募心求氏規元五十兩吳淞李養源堂主人爲保誾家人丁清泰延年十元又爲三男求嗣十元太倉楊鴻昇酒號宿鴻氏交來不留名小洋三角○江册常熟天成亨庄銅洋二十元○二十四日江册袁州府城内高陽酒徒南屏和尚共助錢二百文孫纉雲善士書潤三角○二十五日長源泰號交來箭享友笙氏求病速愈并合家平安二十元杭省徐小勿善士節省十一月分另資一元○富貴源頭册如臯前任海門縣儒學正堂黄十元○三天共收規元五十兩英洋五十一元銅洋二十元小洋六角錢二百文 
[上海四馬路文報局内恊賑公所經收湖北江村恊賑公所第八次賑捐清單]  
　　十一月廿六日江雨棠觀察經交衡州府翁太守經募彭慈德堂二百千文莊貽榖堂八千文楊吉階兄弟謝少坡二户各六千文楊少楠楊意梅丁篤生丁子俊楊伯壽無名氏六户各四千文楊慕李樂善堂至德堂无記豐記恆記豫記楊少琴楊常氏楊余氏譚德仁十一户各二千文何禮邦仁豐遠泰義茂元昌陳潤甫譚介臣存心堂胡尊三柳朱衣培本堂謝仁山蕭輝五王禮門周禮齋余成龍張三公餘慶堂清聖公李裕後羅友三譚佑丞廿二户各一千文光裕恆裕和四成惠裕生瑞成德昌謙吉全記大義美泰昌恆泰義和梅生杏生十五户各八百文計合捐錢三百千文實收長沙平銀一百九十五兩九錢五分五厘由漢口招商局寄到合併聲明 
[上海四馬路文報局内恊賑公所經收賑捐十一月下旬清單]  
　　廿六日漢口招商局寄來湖北江村恊賑公所第八次江雨棠規察經交衡州府翁太守經募賑捐共計錢三百千文實收長沙平銀一百九十五兩九錢五分五厘細户清單另登報章○船字册蕪湖招商分局募補讀書屋德厚堂思過齋忠恕堂四户各一元○江字册漢口電局交來圻州廣大典内吳養泉善士募蘄州廣善衆記二十元歙縣吳達源十元江夏濮福生二元圻州黄佐亭一元實收英洋廿九元爐坯洋三元銅洋一元又交來樊口厘局十月分捐錢十千另另十三文武穴厘局十月分捐錢九千文鄂城于福謙堂求次女培娃患病速愈四千文實收英洋廿一元小洋六角錢八文○任逢翁交來無名氏十元錦章號交來萬寄麓先先畫潤洋四元○本日共收長沙平銀一百九十五兩九錢五分五厘英洋六十八元爐坯洋三元銅洋一元小洋六角錢八文 
 
