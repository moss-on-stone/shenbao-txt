# 1895 - 205 - 4907999

 

Page 1

 
 
[新印隨園三十六種告成] [  圖書集成局啓]  
　　隨園太史全集本局覓得初印善本用新鑄大號鉛字排印風行寰海内外早已不脛而走不翼而飛兹訪求太史遺像及隨園圖延畫師摹　　　史遺屬冠諸卷首弁將湘痕閣詩稿瑶華閣詩草隨園瑣記談　録諸　　印於後共成三十六種可謂盡善盡美髮憾無遺矣而又字蹟疎　　　精良讎校再三裝潢精雅以視蠅頭細字辨認襪糊者　有天壞之别工旣竣又精製　木箱盛之以便舟車携帶每部分釘五十本仍收實洋五元並不增價諸君子有先覩爲快者請移玉上海三馬路申報館帳　　　書室及各外埠申昌購取可也 
[金星與月同度解]  
　　本月初四晚滬上居民羣焉譁傳月中忽生一星時則新月如鈎微風送爽執筆人蘭湯試罷倚檻延凉不覺訝然而笑曰嘻此爲金星與月同度何足異哉或曰是嘉祥也方今臺軍奮勇殲厥倭人張我三軍誓除異類天故特垂斯象以見强梁之不足爲患而中國承天眷佑國運自有轉機也或曰否不然此殆天之借星月以示儆也今者東倭之役中國大受傷夷割地賠銀喪師辱國而事過之後秉鈞者仍昧焉罔覺幾如渴睡漢之星眼懶擡而饕餮者流更納賄招權盡情尅剥天恐旣蹶者之不復能振故示之變異俾得儆醒昏愚耳執筆人嗤之以鼻曰此皆齊東野人之語子試於瓜架荳棚之側招二三野老箕踞高談當有一笑無言相視莫逆者若欲據爲典實執稍有知識者而詔之其不鄙爲遼之豕井之蛙者幾希矣僕生而椎魯未習天文家言然亦嘗執簡以求稍諳大略晚凉無事請得爲子述之按日月五星中國謂之七政西國天文家則皆以行星目之月體最小從地上仰觀如與日不甚差别豈知惟距地近故望之如是其大實則月體周圍祗二萬三千九百六十八方里直徑祗七千六百三十里較日體小六十兆倍其行則較日爲速計地毬環日一周月可環地十二周有奇西人用千里鏡測之中有高山巖俗磐石之形當其半黑時現出三火山及數光點意者月中山頂其最高處先接日光故其光照耀歟有一天文家謂月中有山無海然山之高下可以測量至海之有無則尚難决定云若夫金星其色嬌嫩光可照及地毬其體直徑二萬七千三百里視月稍大而與地毬適相等倫其軌道出水星及地毬中間橢圓一千五百一十九兆里除月輪之外與地毬最爲相近每十有一日多四刻二十一分轉一周每一時行二萬八千里每二百二十四日又八時環行日外一周其體頗似月亦有上弦下弦光滿光半之分晚名長庚曉名啓明晚現於西曉現於東蓋一星而有二名而曉晚亦現於二處詩曰東有啓明西有長庚古人蓋不明星之躔度若何故竟悮一爲二也獨是金星曷爲而與月同度曰此猶日食月食之例也日月交蝕本有一定之期日食爲月影遮地月食爲地影遮月月輪行至地道交軌之上界月體遮掩日光於是日食月輪行至地毬外點綫其影適及於地被地所掩不能受日之光華於日月食世人不明此理每當日食月食之際以爲天之所以儆人必伐鼓摐金爭相救護亦何怪見金星與月同度而詫爲奇異禎祥妖孶相與妄精哉然則金星與月同度之例究若何曰金星過日月皆有一定之時當其過日也第一次閱八年第二次閱一百二十二年第三次再閱八年第四次閱一百零五年周而復始不爽分毫猶憶乾隆三十四年金星過日歷一百零五年至同治十三年又過閱八年至光緒八年又過然則以後又過之期當相隔一百二十二年矣過月之期疇人家未經道及惟悉此次係行至黄經已宮十六度五十分三十一杪遂得與月同度雖數年或數十年數百年以上已有懸椯而知之者蓋與日食月食同爲一定之理無足異者惟日月之食每年必有一次人皆數見不鮮若金星之過日及過月必歷數年或數十百年始一見而此次又值中日甫成和議臺灣尚未息兵以致淺見之流未免謡言蜂起耳或曰聞子之言頓開茅塞子盍以此說筆之於報使遐邇咸知乎執筆人曰僕亦何嘗開茅塞哉惟向故簡中獵取一二藉以破世人之愚耳於是乎作金星與月同度解 
[本館接奉電音]  
　　昨晚京師飛電傳來上諭三道敬謹譯登○六月初四日奉上諭御史曹志清奏直隷盜賊充斥請飭認眞緝捕等語州縣諱盜處分甚嚴若如該御史所奏順天天津河津等處搶刼之案層見迭出深冀晉州各屬聚盜尤多甚致擄掠人口價賣勒贖一無禀報該州縣規避處分反向事主誅求間有准緝之案亦止奉行故事似此規避處分必致養癰貽患著王文韶嚴飭各府州縣認眞緝捕勿得徒託空文縱令捕役養賊圖利倘有怠玩不職之員立行參辦務期盜風日戢閭閻安堵用副除暴安良至意欽此同日奉上諭御史曹志清奏直隷州縣藉差勒派請飭查禁等語州縣差徭借資民力原應妥定章程免致閭閻被累若如該御史所奏勒捐强派官吏層層剥扣任意魚肉灤州洛亭等處並將賑銀扣抵兵差擾累情形殊堪痛恨著王文韶查明侵賑勒派四州縣從嚴叅辦毋稍姑容並議定差徭章程以杜弊端而蘇民困該部知道欽此同日奉上諭雲南迤東道員缺著文海補授欽此 
[英電譯登]  
　　初五日倫敦來電云中法新立和約中國願將南省各海口與之通貿易旣定之後法國卽可派領事官前往并准法人在廣東廣西雲南三省鳩工開礦至於潞江湄江皆可用輪船來往 
[紀臺軍大捷確情]  
　　臺軍克復新竹縣及竹塹曾由西報譯出兹接閩中訪事人來書所述　詳亟録於報想聞風逖聽者必當同聲稱快也來書云有客附小南京輪船避地至厦據言上月二十三日由大科嵌起程適值臺灣義兵民團與倭人戰大獲勝仗倭人心驚膽落棄械狂奔臺軍奮勇直前窮追不捨倭人不復成軍有士崩瓦解之勢臺軍乘勝長驅立將新竹縣城竹暫城克復並復桃仔園一帶地方軍聲所播足使聞者爲之歡呼雀躍究臺軍之所以制勝者正自有故夙知倭人剿襲西法皮毛自恃鎗砲之利列隊而進冒死向前兇若豺狠蠢如鹿豕雖十死其九而一人猶矗立不退若與明鎗交戰堂堂之陣正正之旗斷不能取勝惟有明攻暗誘四面設伏且多設欵兵以惑亂其兵心山路崎嶇倭人素未涉歷臺軍則或抄前以扼其進竄之路或斜出以分其兵勢倭兵方欲列隊以攻此堡而他處忽又砲火燭天鼓聲殷地大兵齊進倭人但覺鎗彈如雨初不知從何處飛來定睛細視或在密箐深林之際或在巉巖亂石之中一時不及相抗每至全軍皆墨每次添兵二三百人皆於行至半途時被臺軍用計禽獮而草薙之閏月廿一二兩日各堡義兵會合進剿倭人大敗死者一千數百餘名其得苟全性命免作異域游魂者僅數十人而已有三兵頭逃至板橋社城内求救該鄉團總爲之更易華人衣服始得生還事爲義兵查悉逼向板橋一社索人板橋爲某甲别墅有兵六百名護衛臺灣義兵以其通敵縱仇擬與爲難兩下列陣以待嗣經鄉耆出爲勸解以現當多壘之秋止宜同心合力以御倭人何必操同室之戈貽閱墻之悔責令某甲出銀三千元以助軍餉其事始寢倭兵頭脫逃後卽　放氣球鳴砲向滬尾兵船求添援兵而兵船管帶怵於臺軍之威躊躇不發聞澎湖兵船亦不肯派兵赴臺自蹈覆轍諉稱天氣炎熱暫且 
 
 

Page 2

 
 
休兵可見其力窮計竭矣現在倭人已退出新莊離臺北府僅十里耳此克復新竹竹塹之確情也謹磨盾鼻草捷書爲臺軍望風遥賀 
[再述倭兵敗北事]  
　　本館又接訪事人來函云閏月二十三日倭人被臺北義兵戰敗後卽放氣球號砲來救倭兵船見之初尚遲欵觀望後有一船爲冒險圖逞之計添兵登岸復至新竹一帶撲犯附近各鄉村民間無論老幼男女一律戕殺全無惻隱之心房屋則縱火焚燒不留寸壤不容一人因時被鄉民暗傷故恨之如此其深報之如此其慘此誠海盜之不如矣臺北鄉民罹此戕虐實爲罕有之奇災新莊全街數里之遥盡付咸陽一炬大科崁三角湧八枝蘭等處亦被焚殺殆徧所過之處人民廬舍爲之一空每遇戰敗忿無可洩必遷怒於民間逢人便殺遇女卽淫又復脅令民間有業産田地必將契卷呈騐限西歷九月爲止若逾期並不送騐立卽充公夫以倭人之姦淫焚殺臺民早已同抱義憤誓欲得而甘心今又爲此搜括民財之事吾知懷忠抱義者必有奮然而起願與决一死戰同仇偕作之志當較前此愈堅倭人退避不遑尚欲爲斂財計哉刻下臺南中兩路倭人不敢輕犯蓋畏劉淵亭大帥之先聲奪人也大帥老成持重在臺南增兵集餉防務十分嚴密上月二十六七八等日臺軍及本地各鄉民團與倭人奮力交戰臺兵死傷不多倭兵約死二千名其死於疫症者亦復不少臺民男女老幼被倭兵殺掠者則何止數千人聞倭人不計利鈍成敗擬再撥大隊兵至臺以圖一逞倭人嘗自言去秋在高麗奉天等處與華軍開仗兵勇如林一見我國兵卽望風逃遁從未對敵開放兩排鎗砲若盡如臺灣義兵鎗砲之準膽氣之壯我兵至今不能佔高麗及鳳鳳城等處地界也觀此亦可見其向慕臺民不勝傾倒矣此乃初一日有客由大科崁内渡面述軍情如此○又接續函云閏月廿九日午後科麽沙小南京兩輪船先後抵閩又載男婦一千七八百名口婦女幼孩居十分之七八均因避難而來前次來閩者言及倭兵大敗退紥新莊現詢諸避難之人僉謂新莊街巿已被倭兵於上月二十四日縱火焚燒三日夜不息倭人深恨鄉民之同心禦侮無隙可乘故下此毒手不論鄉閭街巿均付之烈火又在臺北府城内外暗設地雷艋舺地方亦一律安設欲待義兵攻出時逞其詭計因此城廂内外及艋舺等處居民不能寄跡紛紛内渡又聞倭兵在臺北府城焚殺淫掠慘無天日而臺軍乘勝進搗節節克復可見兵威之振又查出本地人有甘心媚敵者嚴加斥責繼以科罰因此懷二心之人皆不敢存身倭人至此始知臺軍之不可輕視非别省之兵可比臺民素習刀槍與生番爭殺視爲常事臺中之彰化相近各鄉生番所居婦女亦善戰放砲殺人自幼習練似此情形倭人欲佔全臺卽十年亦難如願劉淵帥撫循土著恩惠兼孚其收效有如此者臺南安平旗後兩口至今倭人不敢往犯非所謂先聲奪人歟 
[乞休未遂]  
　　京師訪事人云傳言李爵相封章入告請乞骸骨解政柄旋奉恩旨再行賞假一月未允其請 
[傳聞姑志]  
　　昨日滬上傳聞某某洋行某某字號俱得日本來電謂長崎已經失陷惟是本報未接彼中函報是以事之確否尚難懸揣而知特以巿上喧傳幾若身親目擊因援有聞必録之例姑志其略於報端 
[都下談資]  
　　京友信云閏五月中旬某部滿正堂之轎夫與漢左堂之轎夫因事忿爭竟在衙署大門以内爭吵勢將用武兩班人夫數十名洶洶爭辯經别堂車轎夫多人解散然未調勸明白故兩堂官連日入署此早彼遲使兩下不能相見頗似暗中有意調停者大人先生之處細事密連精心有如此者○平宣氏一案連日經委審侍御研鞫明晰不日卽入奏矣傳聞慶富氏素有姦夫因逼其養媳賣姦媳不允潛逃至夫家某親串處平宣氏媳之姊也故慶富氏疑媳匿其家誣告平宣氏夫婦及某親送媳歸則獄已興慶富氏不肯任誤告之咎騙媳至平家自帶官差踵往捕之將以實平宣氏夫婦拐媳之罪刻下案情畢露以問官不曾傳媳質訊一味責打平宣氏致釀命案恐革職之外尚有餘辜云○東單牌樓棲鳳樓胡同甲乙二人皆隷旗籍意氣相得來往無猜閏月二十間甲乙相遇門前偶以戲言相謔語侵及妻中妻適經其旁聞所言神色陡變怪乙無禮乙戲謔不已甲妻大怒奔至乙家尋乙妻辯論是非乙妻不肯降心俯首答以外間人玩笑不與爾我相干由是兩下爭吵乙有及笄女在院中切菜聞其母與人口角棄刀於案登時入室欲助阿母之威甲妻見勢不敵箝口結舌而去垂頭喪氣見案上刀拾而自刎於乙院迨乙妻及女見之則已氣息奄奄矣甲乃訟乙於官未知如何審判以戲試而釀成大禍者自古迄今比比皆然甲乙之事特其一端耳然亦可爲鑒戒矣○革員鍾德祥經刑部會同派審人員於閏五月二十三日傳訊二十五日遞親供所有家丁熊翼臣詐騙之贓銀百兩該革員親供内已承認知情暫存不日卽當會奏矣○平宣氏一案又聞慶富氏之姦夫祥姓亦傳訊到案大受笞責祥已供認主使一切將來科斷罪名恐祥不能退居第二云 
[請開煤礦]  
　　都門來信云户部北檔房片付各司令詳開按年出入各欵數目清册以備籌畫賠欵聞河南省有請開煤礦之奏亦歸該部議奏准駁故該檔房司員書吏連朝入署甚覺怱忙幾於不遑退食云 
[宿將星沈]  
　　天津信云徐見農軍門邦道四川人向投行伍由鮑春霆爵帥識拔以武功起家嗣隨左文襄轉戰關隴又隨李傳相於蘇常浙卾迭克名城積功洊至專閫當越南有事畿輔戒嚴軍門奉札統領馬步隊各兩營就軍糧城防堵一日兩操寒暑無間一時士皆有勇人盡知方迨軍務敉平裁撤步隊兩營仍留馬隊加練砲隊兩哨歸軍門統領仍就軍糧城駐紥軍民相得地方賴以乂安甲寅孟夏醇賢親王蒞津大閱軍門部下操防純熟特邀賞識嗣拜眞除正定鎭之命傳相俯念軍門所部馬隊兩營砲隊兩哨訓練精勤不宜易以生手於履任日准其帶赴正定俾精益求精以成勁旅該兩營卽所謂楚軍馬隊也去年中倭搆兵軍門自任所來津禀見傳相慷慨誓師請赴前敵以一死上報朝廷下酧知遇傅相壯其志遂准再募步隊兩營湊足砲隊一營協同原有馬隊兩營一共五營開差關外去冬與倭接仗戰於金州緣趙某坐視不援以致敗績然鎗械旣不如敵之精人數又不如敵之衆獨能奮不顧身與敵猛鬥受傷之後仍與敵爭持計閱一日之久雖敗亦足以豪矣未幾旅順失守軍門收拾敗卒投田莊臺宋祝三宮保麾下以圖恢復宮保嘉其勇敢抗疏上陳保其可以獨當一面奉旨准募十八營自成一軍於是厲兵秣馬壁壘一新移營石山站與宮保相爲犄角方謂有所藉手可以大展長才究以責任愈隆心力愈瘁年將望七傷病交作遽於上月下旬在營次仙逝傳相及夔帥驟聞噩耗深以人才難得臂助無人不禁撫膺歎息者久之聞所遺正定鎭總兵篆務已委大名鎭李軍門大霆署理矣 
[米船失事]  
　　蕪湖信云米巿歸併鎭江一埠後蕪湖之米勢必用民船運鎭以就消巿上月杪江口老義和米行雇船三艘運米赴鎭行至白門江上突遇颶風大作濁浪如山舟子抱舵不住頃刻三船盡覆或謂僅覆一船未知孰是又廣帮永泰豐米號是日亦有米船一艘下駛行至離蕪廿餘里四褐山江面被風吹覆號中並未派夥押載僅據舟子回報特往騐視杳無蹤影復用撓鈎鎚探亦無所得乃疑舟子揑報現聞該號尚須究辦云 
[擄人勒贖]  
　　擄人勒贖之事在粤中固數見不鮮若他省則從未有聞有之自金陵某甲始甲素操錢業家頗小康其友某乙窶人也屢　貸錢無不應命顧乙不務正業專喜嫖賭逍遥蚨血飛來片時卽罄某日又向甲稱貸甲偶拂其意遂糾合流氓數輩將甲擄去勒索銀洋四十圓并偪令立約爲憑交乙收執甲不允乙卽以利刃擬其頸甲見乙等兇頑萬狀祗得一一遵依翌日意欲涉訟公庭旋有人排解再三令乙叩首毁約而罷 
[上海官塲紀事]  
　　前兩江營務處曾仰階觀察廣照經大憲調赴北洋帮辦營務偶因勿豫附船來申暫寓億　里養疴昨日命駕入城 
 
 

Page 3

 
 
赴各當道處拜會至道轅時劉觀察延入花廳晤談良久○江南提督譚青崖少宮保碧理前日由蘇州繞道來滬昨日十二點鐘時乘輿入小東門赴道轅拜會劉觀察晤談半晌而别旋至縣署投刺時黄大令赴松江祝恩詩農太守之夫人帨旦尚未回申由家丁擋駕少宮保旋赴提右營叅將署海防廳同知署拜會一週仍出小東門至巡捕房碼頭回舟次 
[葡官報謁]  
　　新任英讞員屠興之别駕接鈐後曾往各國領事署拜謁昨日午後鐘鳴四下駐滬大西洋國署總領事濮君琚帶同繙譯官　君禮納至公廨答拜别駕欵以茗點暢叙移時 
[禍因娼起]  
　　前者徐樹人投英公堂訴稱胞弟樹琦被山芋香之出妾趙氏以珠翠金飾抵借銀兩及往催贖串出鄭洪福誣姦威逼勒令將所抵之物交還求爲嚴訊其時宋通刺尚司讞務提訊之下未得端倪姑飭押入翼房再行核奪及屠别駕蒞任後差役卽將案中人証傳齊前晚升坐二堂飭提研訊樹琦訴稱小的年二十歲家在寳山縣屬高橋鎭左近鹽倉橋曾拜治下元茂錢莊主人爲師學操錢業迄今五載安分謀生今春某日由武弁袁興三邀至四馬路一品香番菜館晚餐旋書一紙紅箋喚趙氏侑酒旣而小的在天仙茶園觀劇趙氏亦尾隨而至向小的百般勾引及戲闌人散偕至安康里以珠翠金飾向小的抵借洋銀一百五十圓及銀二百兩言明二分計利約期歸楚屆期往索鄭突糾集多人誣指小的犯姦逼令將飾物交出旋由鄭友顧誠伯從中解勸小的年幼無識以致悮墮彀中卽將所抵之物同顧交鄭檢收其應還小的之本利若干由顧作保約緩歸清次日小的訪悉趙氏係山之出妾與鄭串合誣姦搭棚訛詐及至安康里與趙氏理論氏已情虚脫逃不得已投案控陳經宋老爺迭次訊追趙氏避不敢到現由小的扭案伏乞大老爺盡法嚴懲趙氏卽花十全供稱小婦人自幼被歹人所掠賣入娼寮歷二十年送往迎來不知凡幾光緒十八年本邑山家園人山芋香卽山桂墀又卽山佳大至小婦人處作狎邪遊不覺情投意合每月許貼小婦人洋銀六十圓令小婦人閉門謝客未及數月卽伯勞飛燕各自東西後山曾誣控法公堂經葛大老爺送縣辦理縣主黄大老爺飭將小婦人送交普育堂擇良婚配小婦人在堂患病遂交保出外延醫上年因債負纍纍無從料理不得已改姓花名十全重在治下普慶里賣娼旣而厭倦風塵求鄭納諸簉室不料樹琦强行霸阻將珠翠金飾悉行取去小婦人據情告鄭始得將原物收還樹琦懷恨於心串令其兄赴宋老爺處誣控今奉大老爺庭訊尚乞原情鄭供稱職員年三十七歲江寍縣人父母均故家有胞兄及妻胞兄向操米業職員前在督標鎭江營當差去冬投滬軍營蕭大人麾下聽候差委月得薪水洋銀八圓今年二月某日偕友至普慶里倡婦花十全處狎遊十全願厠小星之列職員遂代爲料理欠項六百餘圓樹琦向與十全有私强欲阻止甚至將十全所有珠翠金飾取去逼令相從迨至三月杪職員由原籍措資來滬向樹琪好言理勸始將所取原物交還詎料心尚不甘復唆使其兄投案朦控别駕判令鄭交還樹琪洋銀一百五十圓并飭各具遵斷切結鄭堅不具結惟求格外施恩别駕開導再三始遵斷並具限兩個月分期繳清十全交人保出給鄭領去復著樹琪具結俟鄭繳齊洋銀提出五十圓發充棲流女所經費 
[送懲小竊]  
　　昨日篐桶匠王關生至右營叅將署工作順手竊取銅氷烟袋一枝經署中人所見拿住盤詰供稱業已行竊數次署中人遂交與城　李采臣千戎押送至上海縣典史署請辦蔡季卿少尉飭差看管候辦 
[上海縣署瑣案]  
　　前日蘇州人朱寳信扭寍波人張阿本至案控稱張掯勒煤價銀請爲追取帮審委員夏明府訊供之下朱訴稱金陵煤礦局總辦蔡大老爺囑在申專理售煤之事此次金陵來煤七十墩倩張代售每墩價銀五兩二錢五分除去用錢一錢張尚游約不付張供稱上海分局司事沈松浦與總局往來結欠銀兩已將此欵扣劃矣明府令各清各欵不能扣劃并著將張交人保出卽日如數繳清前晚張朱同投案下由張訴稱價銀已如數付清求賜銷案明府著朱出具領狀存案備查張稱正價已如數付清尚有水脚銀及裝船過期等費求恩斷令貼補明府謂此等小事出去料理可也○前者水烟袋作工匠薛開梅等覇持行規紏黨滋事經董事聯名具控黄大令拿獲薛及　小　子周富林　中用許六郎訊供笞責荷枷旋於上月二十日將枷開去分别遞解惟許情節較重未便卽釋前晚始經地甲帶案夏明府申斥再三著具改過安分切結然後疎枷○昨日下午英公堂移送王阿春蔣文蘭至縣事緣王借住蔣屋每月屋資一圓一角累月積欠催索忿爭蔣妻抑鬱難伸吞服洋烟身死是以送請騐訊以定是非到縣後蔣欲求免騐值日差據情入告門丁謂本官今晚可回可暫行看管候核 
[法界公堂瑣案]  
　　郭厲洪控王阿來竊取東洋料泡燈三蓋鄭大令訊供之下著押候比追昨日郭投案求追大令命提王嚴訊供稱此係飯作内盤下之物並非小的竊取大令著押候枷號一月期滿責釋○蟻媒王阿毛　得寍波人玉陳氏押入龜子周敬堂所開花烟館内爲娼旋因索取所存洋銀以致口角經巡街捕拘入捕房解案鄭大令訊供之下著繳出各蟻媒分用之洋銀並將王陳氏發交某善堂留養待其姑領回兹者王在押日久並無洋銀可繳昨日因飭帶至案下送請上海縣備文遞解至甯波鄞縣原籍由楊大令辦理○趙曹氏控劉王氏次洋銀十圓並借去金約指二枚大令著押候交人保出限期措還昨日趙曹氏投案求追大令以劉王氏無人來保飭交趙曹氏帶出限一月内歸楚如逾限不歸准送公堂追比○鴇兒汪陳氏控倡婦錢黛玉之母錢大姐積欠帶擋及房飯資共洋銀二百數十圓大令提訊之餘著將錢倡押候交保出外限日理清昨日汪鴇投案求移提王阿夯錢阿大及中人阿火究追大令諭令自行扭案○山西人劉長鰲在臺灣某營當勇及倭人攻犯挈其妻來滬擬乘江孚輪船回籍旋被游勇藉端訛詐以致其妻情急投江時適包探遣夥在船巡緝將爲首訛詐之游勇夏德勝並劉拘入捕房昨日大令旣升座包探將二人解案劉訴稱小的原籍山西向在臺灣當勇妻子唐氏年三十七歲昨日擬附江孚輪船回里夏突領多人藉端索取所寄銀一百兩以致唐氏投入浦江迄今屍身未獲夏供稱小的係湖北漢口鎭人擬附輪船回里並未向劉索銀亦未到過臺灣尚求明鑒見証人孫輝庚投案稱小的目擊此事夏等共七八人向劉索銀劉云我與爾等素無一面緣安有寄銀之事夏之同黨某甲云爾已發財故不與我等相識耳大令問孫曰爾係何處人答稱小的原籍安徽是日擬附船往金陵因有此事不得動身太令與祁君會商定妥然後著將劉夏解送上海縣孫自行投質　　鴇胡王氏挈其女桂卿投案訴稱　飯杏生本係流氓屢至小婦人家强欲與小婦人姦宿小婦人不遂其慾卽敲檯拍桌　唣不堪桂卿懼而疾呼杏生惡其滋閙舉足踢其腹并欲得小婦人而甘心不得已送交捕房解案請訊杏生供稱小的與此鴇及其家各倡屢赴陽臺習以爲慣昨日偶與戲謔不圖伊竟認眞大令著押候枷號一月期滿笞責二百板桂卿著該鴇自行醫治○毆捕受責前已兩紀報端昨日有奚春山者投案求保其子祥祥出外大令命提祥祥及吳俊卿到案問吳向操何業供稱小的以製扇爲生月得工資二千文三十五號華捕投案禀稱小的目見吳在塲毆擊當行兇時失去對時表一枚值洋銀七圓五角春山呈遞保單並繳賠失表洋銀七圓五角大令當堂給此捕領去著祥祥具安分切結始准春山保出吳還押○孫阿榮訴稱丁少卿竊去藍紡綢短衫質諸某典肆胡根狗亦稱被丁竊去象牙骨杭扇丁供稱孫所失藍紡綢短衫初係小的悮穿後以度日無資暫時付質胡之杭扇則由小的借用大令著押候笞責一百板吊出各贓給還失主　傳阿天訴稱王成寳竊去浸在水中待浣之官紗短衫窩囤陳薛氏烟館内經包探夥役拘獲解案請懲包探禀稱陳薛氏烟館專窩竊賊合請嚴懲大令著將傅押候枷號一月期滿笞責一百板陳薛氏押候究懲○王嘉仁控虞生瑞積欠牛價洋銀一百四十圓大令前已訊供責比虞旋將宰牛器具變價歸償尚欠一百二十六圓數角昨日虞呈所立期票大令著王具求銷切結送案存查○太古棧堆裝小工張阿順之子阿寳竊取寄棧之寍綢衣料一箱經包探拘獲解案大令訊供之下判令枷號重笞并將阿順禁押捕房昨日太古棧司事王自生投案訴稱所竊寍綢除吊到外尚少 
 
 

Page 4

 
 
七匹請將吊到者先行給領各押鋪求給當本錢四十餘千文大令問阿順如何償法供稱劣子作賊業蒙大老爺嚴辦當本叩乞免追大令著罰洋銀二圓卽行開釋各押鋪復具公禀請追大令謂公堂本無此例遂將原禀擲還一併驅出○江西德化縣人朱周氏於上月二十六日訴稱女兒五喜於四年前被匪人誘出近始訪知藏匿治下瑞福里王陳氏家偪令學習歌舞生涯欲向領回不許見面大令著將王陳氏押候交到五喜並拘义桿厲磨子嚴訊昨日有張福庭者訴稱此女由小的以洋銀五十六圓買得磨子出外貿易未歸大令問賣契何在答稱在家約九日内可以取到問朱周氏向住何處爾知之否答稱氏原籍九江今兹在滬不知住在何處五喜現在小的家朱周氏投案求追大令與祁君再四會商始著將張押候交保出外呈到賣契再行核奪 
虹口瑣談 
　　美界楊家灣一帶係流氓麕集之所遇事生風殊爲閭閻之害前晚漢壁禮路某成衣店夥至是處某雜貨店購買香烟忽啓爭端有流氓綽號燒烟阿察四寳等一唱百和乘勢興戎盡力攅毆凶悍無匹阿察之妻在胭脂隊裏素稱辣手此時雜於人叢中力批夥頰迨夥喚巡街捕至衆已不知所適遂赴捕房控告未知以後如何○下海浦附近有地名樓灣者居民羅炳炳有妹小字金金年已及笄上月二十二晚法界懸燈金金被附近流氓瞿杏生陸德土之子誘往觀燈行至中途突然下手攫去金戒指一枚金金回家恐受責不敢與兄言明閱時已久始被羅察悉詢戒指所在金金不能掩飾只得和盤托出羅憤甚於前日奔告捕房捕頭遣包探張阿五及二十二號西探於前晚往此處訪查陸瞿已避匿無蹤旋經嚴某出爲擔保願將瞿陸尋獲送案究懲○本邑人陳福寳者賃屋美界北河南路鴻興里以開設小烟館爲名實則集賭抽頭以肥私槖今春寳山縣頭圖董事嚴子琴之子嚴某偶至租界游玩被陳引誘入局賭負洋銀二十餘元局終始知受騙將烟館内器具搗毁而去陳卽控訴捕房尚未玃案此事曾紀二月初旬本報前晚儼父子偕該圖地保姚進等帶同無賴輩在北河南路某茶肆啜茗正在高談闊論被陳瞥見卽投捕房控訴捕頭立派包探張阿五往拘若輩不服姚保喝令夥伴動手無賴二十餘人攘臂直前將張探圍住欲擁之往北而去探見勢不佳卽吹號呌旋有探夥赴授將董事嚴子琴地保姚進二人拿獲嚴子得脫向北飛奔而去嚴姚拘解捕房捕頭命押候解送英公堂訊究 
[急救時痧]  
　　日來有患痧者初起洩瀉漸卽神昏俗謂痬螺痧醫藥稍緩卽至不治聞仁濟醫院配製樂水專治此症惟患者須隨時送院醫治無論晝夜院中有人伺候蓋此症每一時須服藥四五次所以必須送院並悉該醫院心存利濟不取分文云 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[少尉騐犯]  
　　去年十二月二十五日山東船户張景元在南巿老擺渡戳斃鄰船主張八黄大令臨騐屍身帶縣研訊景元供因被張八之夥金萬祥竊取小的之物旋被張八私縱小的向張八理論張八置之不理及控訴巡防局局員老爺派地甲裘鎭勸理裘甲偏抑小的小的忿無所泄以故持刃戳伊黄大令録供通詳一面將景元釘鐐收禁現奉臬司飭解省勘訊大令遂札飭典史將犯騐明面貌箕斗以便申解省垣昨日典史蔡季卿少尉升坐本署二堂飭差從監中提該犯至案騐明面貌箕斗訊明籍貫年歲仍飭還禁一俟縣署將公文及赭衣木籠備就卽行起解　程矣 
[英界公堂瑣案]  
　　四百零一號華捕解王阿四與其妻蔣氏到案禀稱上月氏與轉租房屋同居之蔣文蘭夫婦計算房租以致口角爭毆蔣妻旋於昨日斃命氏因畏罪戾購服生洋烟旋延陳與昌絲棧中人施救得生蔣隨將王夫婦扭交小的今特解請訊究蔣訴稱妻子與王妻蔣氏計算房租口角之餘突被毆擊致受内傷業已斃命但妻子身懷六甲已有半年且三歲幼孩亦被嚇壞恐難免性命之憂王及蔣氏同供稱雖曾爭閙並未奮毆安有因傷斃命之事屠别駕問曾否報縣答稱尚未報過别駕商諸單繙譯官將一千人送縣辦理○鮑永茂卽鮑子仁前曾疉犯拐案及塗改鈔票冒取洋銀經蔡大令判令管押迄今已歷數年近甫釋出又糾同陳東生向周泰安冒騙洋銀八十四圓俵分使用前日經周扭至捕房昨晨由包探秦少卿解案請辦周訴稱親戚某甲因案管　押卽藉端騙去洋銀八十四圓昨日扭住向索先還三元尚少八十一圓當付給洋銀時據言可將親戚設法保出不料至今毫無信息是以送請訊懲鮑供稱小的所用洋銀實向借得出有借票現愿繳還周稱並無借票别駕將情商諸單繙譯官然後判令鮑陳繳出洋銀八十一圓給周具領並須具並無借票切結鮑求交保出外措銀别駕不准○積竊蔣阿八案積如山遞解者已有六次矣前晚又在某戲園觀劇經包探沈金隆拘入捕房昨晨解案請辦蔣供稱小的實係本邑人業已安分營生並不犯事昨因有事偶至戲園乞賜從寛誓酬大德别駕判令笞責五十板驅逐出境○包探杜雲卿解小孩李可四至案禀稱此孩在某茶館竊取馬芳廷所携扇子及綢褲經小的拘獲人贓送請究辦馬投案領贓李供稱小的年十四歲受人指授學爲妙手空空兒自知命中未犯賊星尚可前非痛改别駕判令管押四日○包探何瑞福禀稱賊犯陸阿虎竊取洪阿根家官紗短衫一件經小的拘獲人贓送請究辦洪投案領贓陸供稱小的連年落魄親友皆以白眼相加借貸無門以致流而爲竊别駕判令管押四日○昨報紀張春財在某小輪船上假刊各船局票出售以致拘押捕房昨晨包採竇如海解案請判某某各船局夥范洪州等同訴稱張混用假票有碍船局聲名務乞重懲以爲之儆張供稱小的係甯波人在某船局供接客之役今雖失業不敢爲非别駕判令掌頰五十下○包探江阿三解奚生寳至案禀稱此人竊取徐阿坐家綢衣三件經小的拘獲送請究追徐　案領贓奚供稱小的確曾行竊求大老爺憐而宥之世世生生誓圖報德别駕判令笞責一百板管押一禮拜 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年閏五月二十六日京報全録]  
　　宮門抄○諭旨三道録前○將軍裕奏揀員請補知州摺○又奏遴員請補知縣摺○閩督邊奏知府捐升　員請　缺簡放摺○護陜撫張奏徵收土藥地稅數目片○陜學政趙奏恭報歲試情形摺○又奏體恤寒士緣由片○閏五月二十　　禮部宗人府欽天監正紅旗值日無引見○希朗阿假滿請安○熙敬因伊子以文職用謝恩○祥普因伊子以侍衛　　恩○榮慶　侍讀學士　恩○睿王請假五日○那王續假五日○懷塔布續假十日○胡蕙馨預備召見○禮部奏派稽察中左門派出奕功○召見軍機崑岡胡蕙馨○○奴才裕祿跪奏爲揀員請補知州以資治理恭摺仰祈聖鑒事竊查復州知州金作壎奏叅革職於光緒二十一年三月十七日奉旨按五日行文奉天照限减半計算應以四月初三日作爲開缺日期歸於　月分　缺所遺復州知州係繁難簡缺奉天省現有應補人員例應扣留外補查奉省簡缺知州僅止此缺上次係以候補知州金　壎請　此次　應委用到班現在委用候補均無人應以知州用人員請補查有勞績保舉升用同知直隷州知州開原縣知縣祥瑞年五十一歲係山海關正藍旗滿洲駐防景善佐領下人由附生中式同治丁卯科舉人甲戍科會試挑取謄録送國史館當差光緒元年五月來奉　効嗣因勦辦大東溝賊匪出力案内保奏以知縣分發省分補用經部覆准三年三月奏請留奉差委是年十二月復奏請留奉補用四年五月初十日經部議准覆奏奉旨依議欽此五年三月由晉賑捐局報捐同知升銜給咨赴部經欽派大臣騐放堪以發往奉省差遺委用七月十一日覆奏奉旨依議欽此九月十三日領照到省七年八月二十六日聞訃丁生母憂回旂守制十年三月闋回省十一年正月委署康平縣知縣試用一年期滿甄别請以繁缺補用十二年二月二十八日卸署康平縣事十三年正月奏補廣甯縣知縣經部核准嗣因原籍與任所係在五百里以内例應廻避是年九月奏請調補開原縣知縣經部覆准十四年二月飭赴開原縣知縣到任試署一年期滿題請實授嗣因歷次拿獲首要馬賊出力案内保奬升用同知直隷州知州經部覆准十七年復拿獲馬賊出力案内保奏俟歸同知直隷州班後加四品頂戴經部核准十八年十月調省差委卸事十九年二月委署圍塲海龍廳撫民通判二十年二月十二日交卸是年十二月十六日委署復州知州該員老成穩練辦事勤明歷署康平海龍等處均能措理裕如以之請補復州知州洵堪勝任該員係勞績保升知州所有歷署任内並無展叅已起四叅降革處分與例亦屬相符合無仰懇天恩俯准以升用同知直隷州知州開原縣知縣祥瑞補授復州知州以資治理如蒙俞允俟奉部覆准後給咨送部引見所遺開原縣知縣係繁疲中缺奉天省現有應補人員應請扣留外補俟奉准部覆容奴才另行請補所有揀員請補知州緣由理合恭摺具奏伏乞皇上聖鑒勅部議覆施行再奉天府府尹係奴才兼理毋庸會銜合併陳明謹奏奉硃批吏部議奏欽此○○奴才裕祿跪奏爲遴員請補知縣以資治理恭摺仰祈聖鑒事竊查蓋平縣知縣何守謙奏叅革職於光緒二十一年三月十七日奉旨按五日行文奉天照限减半計算應以四月初七日作爲開缺日期歸於四月分截缺所遺蓋平縣知縣係煩疲中缺奉天省現有應補人員例應扣留外補查奉省簡缺知縣上次用至候補榮禧補鐵嶺縣止其次出有鐵嶺縣一缺係屬卽用到班現經另摺請以卽用知縣　樹擬補此次蓋平縣一缺輪應委用到班現在委用無人自應卽以試用知縣插班請補查有試用知縣增韞年三十五歲係蒙古鑲藍旗慶全佐領下附生因該員之父雲南已保知府候補同知直隷州崇謙出使越南染瘴身故加增太僕寺卿銜廕一子入監讀書期滿以知縣註册候選光緒十七年三月奏請留奉差委四月初四日奉硃批著照所請吏部知道欽此十八年二月復奏請留奉補用三月初八日奉硃批著照所請吏部知道欽此是年十一月給咨赴部十二月十二日經吏部帶領引見奉旨著照例發往欽此十九年正月初八日領照到省嗣試用一年期滿照例甄别二十一年十一月委署錦縣知縣該員年力富强辦事明練以之請補蓋平縣知縣洵堪勝任與例亦符合無仰懇天恩俯准以試用知縣增韞補授蓋平縣知縣以資治理如蒙俞允該員係試用知縣請補中缺知縣銜缺相當毋庸送部引見仍俟試署一年期滿果能稱職再行題補實授所有遴員請補中缺知縣緣由謹恭摺具陳伏乞皇上聖鑒勅部覆議施行再奉天府府尹係奴才兼理毋庸會銜合併陳明謹奏奉硃批吏部議奏欽此○○頭品頂戴閩浙總督臣邊寳泉跪奏爲要缺知府捐升道員請旨開缺簡放恭摺仰祈聖鑒事鑒據本任泉州府知府李耀奎禀稱前在福建新海防捐輸第十七次案内報捐道員雙月選用本年正月十三日奉部覆准光緒二十年十二月二十一日具奏奉旨依議欽此欽遵在案查捐升道員並未呈請在任候選現已奉部復准應照例開缺歸於道班候選據布政使黄毓恩具詳前來除飭該員照例補捐離任銀兩將歷任内交代清楚後給咨赴部投供候選並另行恭疏具題曁咨部查照外查泉州府知府係海疆揀調要缺現值防務吃緊相應請旨迅賜簡放以重職守謹繕摺具陳伏乞皇上聖鑒謹奏奉硃批另有旨欽此○○張汝梅片再查陜省光緒十九年分各屬徵收烟稅銀兩業經前撫臣具奏在案兹查光緒二十年分除北山地氣甚寒素不栽種罌粟及各屬烟苗被凍免其徵稅外所有具報凡種罌粟各屬共計咸甯等陸十三廳州縣陸續報解二十年分應徵土藥地稅共銀一萬七千四百六十五兩零已儘數轉解司庫另欵存儲備撥由厘稅局司道造具各屬徵收數目清册詳請奏咨前來臣覆查無異除各册咨部外所有光緒二十年分徵收土藥地稅數目理合附片具陳伏乞聖鑒謹奏奉硃批户部知道欽此○○陜西學政臣趙惟熙跪奏爲恭報西安同州鳳翔三府乾　二州歲試完竣仰祈聖鑒事竊臣自蒙恩命簡放陜西學政於上年抵任後當將接印日期恭摺具奏奉硃批知道了欽此嗣放本年正月二十二日出棚先試鳳翔次乾州並循例調考邠州三月二十一日接試同州四月十五日回三原署旋卽調試西安五月二十二日竣事計已考過三府二州謹查照舊章並欽奉恩詔加廣各學額録取如例陜西士習樸質向稱純謹邇來連年豐　元氣漸復應試人數增倍於前又風亦因之日起兹者恭逢壽宇宏開兹恩普被多士欣覘曠典益勵純修臣竊惟敷教在寛而防弊則宜密每於按試各屬先飭提調官認眞稽察力杜塲外弊端隨帶書差家丁人役尤加意防閑嚴予約束各棚均尚安靜試士之日無論正覆各塲均終日坐堂未敢稍涉疏忽生童等亦知自愛咸能謹守法度不至偭矩越規文風則以西安同州爲最不惟詩文字賦綽有可觀並能加意實學留心事務鳳翔乾州率多可造之材邠州最瘠亦尚能力學攻苦以圖上進武試之弓馬技藝則以同州之華陰蒲城西安之渭南興平爲優而西之臨潼盩厔同之華州潼關鳳之扶風寳雞等處亦均各有起色臣於發落時諄諄以讀書立品安分守法爲訓戒又因時事多艱並指示講求經濟之方俾識率從仍飭各屬教官隨時訓迪加之申儆庶能蔚爲有用之才借以仰副聖主作育人材之至意臣經過各屬地方春間雨澤霑足二麥漸次收割可稱中稔民情均極安謐堪以上慰宸厪合併附陳伏乞皇上聖鑒謹奏奉硃批知道了欽此○○趙惟熙片再臣查學政全書每逢酉年例選拔貢一次於科考後隨棚舉行其遴選人材之中仍寓體恤寒　之意陜西一省只七府五直隷州惟内四棚係歲科分考其北山之榆延綏鄜南山之漢興商各府州均係歲科併考蓋因從前陜甘合闈幅員遼闊非如此不能周徧自分闈後此例仍前故學政閒時甚多援照舊例西安歲試告竣後在署稍爲料理事件卽於六月按試北山歲科並舉而未奉選拔部文自不能先期預考卷查前任學臣慕榮幹係於奉文後調至三原考試北山道途阻長近者千餘里遠或二千里生員跋涉險阻頗爲不便又其地素稱瘠苦旅費尤覺艱難每有一縣竟無一人到者乙酉缺額數名職是之故臣擬請於科考後照例考拔暗將佳卷存記俟奉文再行榜示庶可免往返之勞且以廣登進之路臣爲體恤寒士起見是否有當謹會同護理陜西巡撫臣張汝梅附片具陳伏乞聖鑒訓示遵行謹奏奉硃批禮部議奏欽此 
 
