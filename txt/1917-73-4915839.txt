# 1917 - 73 - 4915839

 

Page 1

 
 
   
 
 

Page 2

 
 
時評 
[今之内閣責任（默）]  
　　政府當局無論何時皆可自由進退所謂合則留不合則去是也即當戰事艱難之時局如今日法内閣總理白理安氏之辭職亦無所謂不可何則國家之責任有不能負時亦不能强其必負也獨至我國之内閣則不如是 
我國之内閣前以不能達其外交方針而辭職固亦所謂可自由進退者也辭職之後元首因以表同情國會因以予通過内閣得此貫澈方針之保障而復職是自引其責任以負之國以内又無人牽掣之則對外縱無論若何困難亦惟有勉盡其責任而無法以自擺脫何以故以今之外交方針爲内閣之外交方針苟無人妨碍其方針即不能自卸其責任也 
然則京電所傳總理有退意其殆出於神經過敏者之揣测而非其眞相歟 
[命令]  
　　三月十九日大總令財政總長陳錦濤呈請將墨龍江滿金局局長兼任金鑛督辦朱照免去本職等語朱照著免本職另候任用此令 
又令兼署内務總長范源濂呈准黑龍江省長畢桂芳咨省會警察廳警正趙桂馨另有委任請予免職趙桂馨准免本職此令又令兼署内務總長范源濂呈准黑龍江省長畢桂芳咨請任命張文　試署黑龍江省會警察廳警正應照准此令 
三月二十日大總統令任命朱紹良者貴州暫編陸軍第一師參謀長此令 
又令參謀總長王士珍呈請任命趙文彬爲貴州暫編陸軍第一混成旅參謀長應照准此令 
又令司法總長張耀曾呈請任命黄玉藻署湖南高等審判廳書記官長應照准此令 
又令車登晋封輔國公哈爾　晋叙頭等台　薩音着以總管記名此令 
又令日本駐長春領事山内四郎給予四等文虎章此令 
又令劉文龍給予四等嘉禾章此令 
專電 
　　北京電段總理因外交棘手又抱退志 
　　北京電任公將允布對德意見書以釋反對者疑慮 
　　北京電政府電召駐俄參贊鄭延禧回國面詢俄事眞相 
　　北京電外部以駐俄劉使報告遲滯主即撤換舉陸徴祥往代 
　　北京電此間有劉使電告俄皇被捕說但未徴實 
　　北京電收回德領裁判權係根據中日戰役日託美代表利益而駐美日使對美政府聲明裁判權不包涵在内詳見英人摩爾氏所著書中 
　　北京電日内政象沈悶外交停頓但内容確係在研究中並非如外間所傳方針有變且各國與我接洽仍在進行之中 
　　北京電張懷芝來京因處置德僑籌備善後費對日問題等 
　　北京電國務院愼重外交文電新定處分方法（甲）各省區送達國院者由院商明該管部處答復仍將該稿發交存查（乙）若逕達部處者復後鈔稿送院備查（丙）分致部院者如關係他部處即商同辦理將來往稿件抄送到院 
　　北京電中央接粤電（一）陸督來京因財政府院外交三問題（二）借日台灣銀行欵日金三百萬以士敏土廠及舊藩府兩署大沙頭東堤海關稅等作抵押品利息八釐實收九六還期兩年與日人磋議已成正與中央交涉現財部不許因抵押過鉅 
　　北京電昨日下午國務院開高級軍官會議某項軍事計畫内容秘密 
　　北京電總稅務司請留各口德員由關特加監視照准 
　　北京電美公使進謁元首並介紹美僑三十二人游覽三海 
　　北京電陸部昨派專員分赴邊地測量 
　　北京電浙裁撤審檢事經輿論 
 
 
 

Page 3

 
 
極端反對司法部提出國務會議議决由院電令該省長停止處分候部派員會商辦理部已派秘書沈鈞儒前往 
　　北京電今日國際政務評議會仍續議德領裁判問題聞昨以此件移付國務會議尙未議决司法部携往部中研究此問題未完全解决而顧問博士韋羅貝言裁判權爲國家主權之一部中國所讓與於他國者但不能由甲國再任意移付於乙國故收回法無不合惟以中國司法之不完全有可研究云云 
　　北京電國務會議擬於未有省長省分一律補放今明開單决定即將大批發表 
　　北京電國會對許世英租車政策已提出嚴厲質問 
　　北京電昨衆議院開會副議長陳國祥主席先報陶鎔等四人在任期内病故可否援例給卹付審查又易宗夔動議規定第二届閉會日期以七月三十日止又决定以八月一日爲第三屆常會開會之日三讀通過移送參院又某動議請政府勿收買鴉片照議程開議十一件均付審查 
　　北京電盧永祥來電請檢查郵電宣佈臨時戒嚴政府未覆 
　　北京電華僑黄伯耀當選爲參議員今日再選 
　　南京電陸榮廷今日（二十一）北上　　南京電省會今日（二十一）到八十八人仍不足法數未投票散會内部暗潮極烈 
　　南京電楊石出一萬五千金運動參議員海屬巳有三人簽到　　東京電汪特使昨辭國賓待遇禮今日赴箱根特使謂將來民國非倚日本無由發展日本不與民國提携難期隆盛予深望日本國民多來中國營工商業云云本日特使答訪奥田巿長於巿長公共事業捐金三千元 
　　東京電美國準備銀行先後與英吉利銀行法蘭西銀行訂約代理業務尙擬與德意志帝國銀行訂約求占世界金融中心之地位 
　　東京電本日中外商業新聞載稱德相察知墺匈困憊巳甚有與俄單獨講和意於十六日急赴維也納阻止之惟輿論沸騰終難抑制不久當發生一要事匈牙利將離墺獨立提議與俄講和 
外電 
　　哈爾濱電俄國臨時政府派特權專使由俄京來哈以期整頓西比利亞鐡路行車事宜並設法將現在堆積於海參威哈爾濱長春各處之貨物從速運往俄國又海巴洛夫斯克來電謂泊里阿穆爾總督剛台第氏與總司令泥成柯夫氏已由臨時政府訓令皆被拘獲該處董事刻亦組織義勇軍哈爾濱一切安靖與俄境他處無異電報來此陸續不絶今已以哈埠十二人組成臨時行政委員會日夜辦公以保全秩序平時俄人結社頗多且有他種團體機關皆具有數年資格其有才能可爲公衆顧全利益之人早爲衆所共知故一旦事起各事得以辦理順利俄人已有種種表示歡忭之舉動但秩序並不凌亂兵士手執紅旗以軍樂隊爲先導奏馬賽軍歌游行鎭中警察亦由警長等率領隨行警長在臨時行政委員會辦公處前對衆演說謂警士矢忠於新政府各機關與行政委員會等皆表示曉諭居民略謂在職各員仍照常靜心辦公研究俄人利益云云（二十日）字林報 
　　北京電據北京所接到之消息四川情勢自王芝祥去後又復吃緊羅督軍復與戴省長不睦而蜀軍亦以羅督待遇滇蜀軍隊顯分厚薄頗有怨言軍界已電致中央政府指控羅督罪狀多欵並要求同等公正之待遇或撤去羅督云（二十日） 
　　廣州電滇軍之自革命以來即留滯北江流域者現將有譁變之勢蓋以餉銀未付故也軍官刻一面竭力鎭撫部下一面急請粤省當道速爲設法（二十日）以上路透電 
　　北京電北京日報云政府刻派專使赴陜甘新疆伊犁靑海等處安撫回民（二十日） 
　　北京電内務部電飭各省官吏保護境内德僑敎育部亦有電致各省令其保護各學校所聘之德國敎員（二十日） 
　　舊金山電柏林官場報告云二月内德潛艇共擊沉敵船二百九十二艘六十四萬四千噸中立國船七十六艘十三萬七千五百噸共計商船三百六十八艘都七十八萬一千五百噸德潛艇又擊沉汽船十七艘帆船二艘漁船三艘共四萬零八百五十噸敵國小巡艦一艘爲德潛艇擊沉（十八日）以上德文電 
　　東京電據一情報俄國彌哈衣爾大公發表謂至决定政體之議會開會以前一時暫就皇位十九日巳召見新内閣諸大臣（二十一日） 
　　東京電東淸鐡道沿線英俄協調日本亦與利益均沾卽日本認俄國於東淸鐡道沿線之行政權易以居留哈爾濱之日本人得有參與哈爾濱巿政之權（二十一日） 
　　北京電俄國公使前日至外交部言明俄國皇帝尼古拉司退位禪讓與皇弟彌哈衣爾大公該大公巳承諾一經國民推戴卽行就位又通告謂俄新政府尊重從來外交上之諸條約並力維持中俄兩國間之友誼的關係云云 
（二十一日） 
　　北京都中得電荷蘭國輪船連布蘭號灣泊上海故德使辛慈定二十四日前後出京赴滬附乘該船歸國（二十一日） 
　　南京電南京海關於中德斷交後命該關之德人辭職近爲補其缺額任用日本人一名英國人一名（二十一日） 
　　東京電紐約電云法國發行公債一萬萬元由摩根公司發表（二十一日） 
　　漢口電駐滬和蘭副領事李濟氏昨日到漢該氏係奉北京和蘭公使之命爲保護漢口德人利益接收德領事事務而來今後大約即駐漢口前有北京和蘭公使館書記官來漢之報今旣改派駐滬和領故該書記官不來又德領事於交接事畢卽行出境 
（二十一日）以上東方通信社電 
[戰電]  
　　彼得格勒電新政府取消檢查函件惟關於軍事者不在此現有人組織一美術文學會以戈爾基爲會長專以保存各宫及美術品爲務 
（十九日） 
　　倫敦電芬蘭國民大會現望新政府有偉大之舉動新總督拉狄乞夫氏恒爲竭力保衛芬蘭權利之人（二十日） 
　　彼得格勒電臨時政府發表宣言書通告國人謂此次政變巳以拱心石加諸多年奮鬭之上書内追紀一九○五年當道允許憲法自由之言並詳述當道撤銷巳允權利之事及國家陷於專制獨裁之危境馴成罪惡無恥之國家等情又謂政府必竭力厲行必要方法務使戰局終歸勝利並聲明新政府遵守外國盟約及一切條約之意（十九日） 
　　華盛頓電威爾遜總統准以美金洋一百十五兆元作趕辦海軍工事及購買輔助船經費政府已由海軍中學學生中挑選三百七十四人充當海軍軍官（二十日） 
　　紐約電鐡路辦事人調停罷工合同規定每日辦公八小時過限則每小時至少須給日間工資八分之一（十九日） 
　　倫敦電海軍部宣稱十七日夜間敵驅逐艦轟擊英倫不設防萊姆斯干特鎭於黑暗中怱遽遁走故不能知其所受之損失英驅逐艦與敵艦戰於杜佛東面爲敵艦以魚雷擊沉一艘救起四人軍官全數溺斃英艦亦以大砲與魚雷回擊其效果未悉尙有英驅逐艦一艘於拯救落水之人時中魚雷但未受重損英商船一艘在唐斯中魚雷沉沒（十九日） 
巴黎電今日午後公報云法兵枝隊仍向前進毫未停頓巳抵漢姆至萊斯勒鐡路數地點法軍佔據洛瓦容北面圭斯加爾其斥堠隊沿聖康丹大路進發法軍佔據瓦斯河東面德軍第二陣地法軍於近三月内克復法國之村鎭約百處之多敵軍曾掠毁多處昨晚德軍猛轟後在亞伏柯爾至摩爾唐末陣線猛力進攻其大部分爲法軍以砲火及機關鎗擊退未能進抵法軍陣線死傷甚衆三○四山方面及亞伏柯爾叢林之邊際有敵兵數隊攻入廣約二百邁當之法軍陣線雙方肉薄後敵兵一部分卒被逐離法軍前鋒戰壕今晚公報云法軍於日間進至松末河之漢姆與瓦斯河之旭尼以外法軍佔據兩處中間之地點甚多法馬隊現戰於漢姆北面數基洛邁當之處法軍擄獲向聖康丹退走之敵軍運送兵一隊該處法軍巳進抵深三十五基洛邁當之地點旭爾南面之法兵枝隊巳抵愛萊特至蘇瓦松陣線完全脫除敵軍壓力克羅伊東北之法兵現沿通摩貝巨大路前進法軍於日間克復小鎭與村落約二十處敵軍退走之前　毁各物且焚燬村落多所致居住食皆仰給於法軍香巴業有劇烈之砲戰法軍所失末斯河右岸之戰壕幾全奪回戰事仍在進行（十九日） 
　　倫敦電英帥海格將軍今晚報稱英軍仍在追擊敵軍英馬隊與前錄衛隊驅走敵軍後衛得地深自二英里至八英里不等所佔之村落共有四十所德軍襲擊魯斯與伊泊爾附近之英軍戰壕英兵失若干人（十九日） 
　　倫敦電英　大本營路透訪員今晚電稱前四十八小時内英軍迫令德軍退走之地共約二百方英里德軍本擬依序退走今巳轉爲匆遽退走矣（十九日） 
要聞一 
[大總統緊急敎令權否决]  
　　昨日（十九日）憲法會議開議討論大總統發佈緊急敎令問題業經否决茲將詳情錄下主席宣告討論六十五條衆議員吕復有修正案請說明吕復云本席對於六十五條以爲原草案規定大總統爲維持公共治安防禦非常災患時機緊急不能召集國會時經國會委員會之議决得以國務員連帶之責任發佈與法律有同等效力敎令之特權現在國會委員會一章己經完全删除其行政部認爲應行防禦之非常災患是但適當旣無機　爲之議决又無機關爲之監督設　行政部假借緊急必要爲口實制定與津同等之敎令發佈是與憲法二十條立法權屬於國會之規定旣有所牴觸復與三權分立原則有所相背故本席修正主張將六十五條完全删除秦廣禮亦提出修正略云本席對於六十五條以爲憲法不必有此規定何則請參考一百零四條大總統有財政緊急之權巳　爲一切緊急問題之補救其所謂災患範圍於一零四條巳可包括在内故本席極端主張將本條悉行删除之理由大致如此主席又宣告衆議院李議員報號發言李國珍謂反對者對此條文不外有三種懷疑之點茲就各點特爲一一解釋之（一）立法權屬於國會不能予政府有制定代法律之權（二）法律非以法律不能變更若予致府發佈緊急敎令之權以命令變更法律與立憲原則有所衝突（三）國會委員會巳删除本條當不存在且有一百零四條規定足可補救緊急諸問題者是本席以爲本草案立法意思周詳其條文有採法律原則者有取諸例外者如非以法律不能變更法律乃爲法律原　如本條規定乃爲例外蓋無例外規定不能補救法律之窮亦爲同人所公認再就立法本意言政府只有提案權與公佈法律之權而議决乃在國會且非常災患乃爲意外事情之發生非必在國會閉會以後且數年或十數年或發生一次不能不有此規定以爲救濟國會委員會雖經取消但有政府完全負其責任亦可予以此例外特權以應例外之變况緊急敎令在各國政　史上亦頗能收其效力並有一種自然條件有非常災患事實發生方能承認其緊急敎令更有本條二項於次期國會開會請求追認國會如否决時其所發敎令卽失其效力之限制自無虞慮故本席主張維持原案特解釋種種疑點遇有緊急事件使政府依法律手數辦理不致有措拖失宜之慮尙希諸公悉心討論之馬驤反對原案孫潤宇主張維持原案謂一百零四條財政緊急處分　定内亂及對外防戰費用並非指災患而言童杭時反對原案陳銘鑑又動議修正删去國會委員會之議决八字加以不與憲法牴觸者爲限其說明理由以爲限制政府發佈敎令不與法律相背之意但附議者不足三十人未成爲議題葉夏聲反對原案有人提起討論終局附議在五十人以上主席付表决贊成者多數主席先以吕秦兩議員修正主張删除六十五條付表决在場五百八十四人四分三四百三十八人贊成者三百三十四人少數主席又以六十五條原文一項付表决并聲明國會委員會一章巳經完全删除其本條内國會委員會之規定自不與表决之例贊成原文一項（大總統爲維持公共治安防禦非常災患時機緊急不能召集國會時得以國務員連帶責任發佈與法律有同等效力之敎令）贊成者請起立起立者三百二十八人不足四分三四百三十八人少數原案否决有人動議請付審議褚輔成云非憲法不可廢問題何必付審議主席因附議者在三十人以上以付審議付表决在場五百八十四人過半數二百九十三人贊成者三百二十一人少數否决主席宣告一項旣否决二項是否討論衆請接議六十六條於是憲法上緊急敎令權完全否决矣 
[南京快信]  
　　粤督軍陸榮廷昨由滬偕海軍上將薩鎭氷乘車來寗住華洋旅館下午馮副座在府設宴大總統代表周肇祥均在座聞陸氏准今午（二十一）沿津浦車北上薩則回滬辦理海軍防務 
中央召集全國軍事會議聞馮副座擬派師參謀長王鎭守使代表赴京與會財政廳長胡翔林准今日午車回寗駐寗德領竇爾慈氏有暫不離寗說 
省議會昨開會選舉參議員議員到九十五人不足法定人數未投散會現内幕暗潮極烈仍不易疏通 
聞倪嗣冲因皖省會瞬届開會擬日内即由蚌乘車來寗轉輪回皖 
軍署連日開軍事會議昨已散會十九師長楊春普第一混成旅長馬玉仁徐州鎭守使張文生海州鎭守使白寳山蘇常鎭守使朱琛甫今日早車巳離寗回防 
海軍第二艦隊司令饒懷文昨乘艦赴上游巡弋 
省城近日戒備極嚴晚間警察均實彈荷鎗各通衢並加派雙崗 
津浦路總工程師德浦彌勒等昨巳解職赴滬 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[俄國革命來源之美報]  
　　俄國此次革命其原因至爲複雜而政界黑暗亦其原因之一種茲據某美報載稱俄國十四個月中内閣總理更迭三次内務大臣更迭八次前總理葛任米金ＧＯＲＥＭＹＫＩＮ去任後以斯特摩ＳＴＵＲＭＥＲ繼之斯氏去後以脫勒泡夫將軍ＧＥＮＥＲＡＬＴＲＥＰＯＦ繼之不滿兩月又易以嘉理靜親王ＰＲＩＮＣＥ　ＧＡＬＩＴＺＩＮ此中原因以俄國政界極爲黑暗宗敎潛勢内宫威權時時足以左右政局俄皇及其重要官僚爲一黨國會與人民爲一黨互相水火巳非一日國會近年勢力漸大對於各部大臣有不滿意者巳足令其去職惟於總理一席决不能以民意動其毫髮俄國自由黨某報有言吾國執政亦巳屢次更易矣究其實際不過將陳舊書籍改印新版耳云云以總理雖屢易政策終未改也國内自國會貴族會議省議會城鄕議會商會以及各種商業團體之意所希冀者執政之人應爲全國人民信仰之人物俄皇則靳不之予非特不予且專任與民意反背之人以示挑釁卽如現總理嘉理靜親王爲官僚黨中極無聲望之人俄國而外知者殆鮮以視其前任脫勒泡夫將軍直有每况愈下之概嘉氏對於國會之評論曰國會之爲物　擊之後便當沈靜其專制有如此者此次政變蓋已早伏其機矣 
[對德問題之西報消息]  
　　字林報北京通訊云政府已飭海關與鹽稅處停付德人各種借欵與賠欵之利息估計目下中國尙共欠德國約一百五十兆元凡德人私有産業政府不干涉之凡非官場之德人於註册後仍許其留庽中國國有之兵工廠及陸軍學校所聘之德人無論合同期滿與否一律辭退天津等處德醫院仍准其照常辦理至於收回津漢兩埠德租界及辭退津浦鐡路北段德員而以曾受外洋訓練之華人代之等事想讀報者早所有聞以上辦法由國際政務會通過而經總理批准觀察大勢中國似將加入協約而與德國開戰蓋政府刻正籌備以馬廠小站兵營爲覊留戰爭時不能出境之德奥人之地他日一經宣戰即將宣佈戒嚴令段總理將自掌理戒嚴事宜而以王士珍助之届時外交内務財政交通四部總長無論國會同意與否將有更動惟國會當不致解散耳大半華人對於中德事並不大爲注意滬漢粤等處商人尙有來電反對與德絶交者但據各省官場電云國人安居樂業一切如恒北京人士旣無歡樂之象亦無憂憤之狀惟多數　紙則贊成絶交謂中國應取之行逕對奥絶交之計畫亦在醖釀中不久將見明令果爾則天津奥租界亦將由中國收回矣中政府巳允修改中國前與美公司所定修浚山東運河之原合同而許日人加入資本聞資本美金六百萬元由美兩國資本家分認利益平分惟建築工程全由美國工程師擔任中央政府以修浚運河一事關係蘇魯兩省利益擬於未經簽字之前先將修正合同之内容詳告兩省故兩省議會今巳撤回其抗議云 
[俄事與對德問題關係]  
　　俄國政變之結果今尙未能預測然無論如何歐洲戰局終有幾分影響即於我國外交前途亦不能謂無關係昨日國際政務評議會開會卽提出本問題爲詳密之討議惟因除駐俄劉公使一電之外他方面殊無詳確之消息劉使十四日以後亦尙無續電報告故各員亦惟據俄國最近情勢研究其政變之所至非俟得到續報彼中形勢終不能斷定也 
我國對德宣布絶交之後當日卽通知協約國各公使請開議種種應商之問題協約國政府從前對我曾有一種表示謂中國政府果實行對德絶交及其必要之擴張彼時協約國自當承諾中政府之希望條件今吾國旣巳絶德而協約國方面似乎仍執必要擴張之言欲我再進一步始肯予以承諾昨日七國公使又曾與我外交當局爲一度之會晤磋議情形尙未深悉惟聞我國政府與協約國政府竟見不同之點一在擴張之後始行承諾一在承諾之後始行擴張各以國家之名譽信用爲之保證由上述情形言之承諾之程度如何固國人所最注意之問題據聞改正關稅事件現可望做到者仍爲改正評價表値百抽七五免釐之後則値百抽十二五至緩交賠欵事件各國政府亦無甚爲難但其銀行家向恃交付賠欵爲操縱金銀行巿價之具不願一旦失之故不免意存反對將來磋議之結果如何一時尙難預測也又聞當絶交宣布之日法國公使曾代表七國致一種秘密覺書於我政府内容未便宣布但知爲對於第三步之探索欲以探索結果電致本國政府磋商條件與保障如何尙屬以後問題政府未及答覆俄事忽起政府非常注意兩三日來所研究者即此問題之眞相如何前晚聞已答覆七國之覺書内容亦難宣布但知政府僅說到第二步而止第三步以下并未宣明其意見依情勢觀察之并非絶對無研究餘地蓋條件中權利與義務之範圍非有確實不可動摇之保障政府自未便過於輕率也 
伍外交總長前因年老重聽呈請辭職元首以繼任乏人不欲輕事更易因之遲遲未見批准最近外交情形益形重要伍氏於國會及國務會議仍然未能出席不得已重申前請總統遂於昨日將其辭呈批准所遺外交總長一缺擬任陸徴祥氏暫爲代理此項命令日内即當發表矣 
[陸軍部誥誡軍人之訓電]  
爲對德斷交事 
陸軍部十四日通電各省督軍師長云華密溯自歐戰發生我中國爲尊崇國際公法及交戰國之向來友誼起見曾通告中外嚴守中立原期早紓戰禍冀返和平乃德國政府不諒此旨屢次　視中立近更採用潛行艇封鎖政策對於中國航行船隻不先警告任意擊燬 
致我國國民倚海上爲生者慘遭危害時有所聞我政府鑒於國權公理所在不能不提出抗議並警告德國政府如漠視抗議必致斷絶國交冀其覺悟弭患無形詎德國政府仍施其所定政策我無辜之國民被沈溺海中者又復數起我政府鑒於公同人民對外一致之决心不能不以適當手叚宣布與德國斷絶外交關係此爲保衛人民生命財産計不得巳之舉動凡我全國軍人應知國於世界斷不苟合以圖存况軍人本以衛國爲天職當此世界競爭之時退必不能倖存進或可求自固此事關繫國家前途至爲重大吾軍人擔負匪輕其各發奮自勵謹愼將事旣不可稍形畏怯亦不容稍示虚驕將來對協商各國或取　一態度尤應加意輯睦俾共進取至德國寄寓本國商民人等應仍照常保護凡我全國軍人動作務宜力趨正軌藉光軍譽希通飭所屬軍隊一體懍遵勿違 
[接收後之天津德租界]  
　　天津德租界自接收後工部局巳改爲天津特别區域管理局懸有白底黑字之木牌出入之人甚形忙碌局長爲丁君振芝昨曾召集巡捕改編之新警察全體在本局内點名面加奬勵前德工部局巡捕長傳萬有巳由楊廳長委充該局警察署員以資管理新編制之警察昨已就職保安警察隊八十名由丁局長指令三十名駐本局内（即舊德工部局）三十名駐三義莊二十名駐德華日報館内以資鎭攝楊廳長於十八日上午十一鐘赴管理局視察一切佈置之情形並派保安隊石景孫三副官常川住在該局以資督促進行前德國工部局洋員四道昨巳遷至德國領事署内居住街頭巡警每崗皆有兩人一佩武裝一否道上往來之西人較平日爲多日本兵英國兵亦不少德領事館門前殊冷靜但仍懸德國國旗德國兵營則懸荷蘭旗聞德國領事館内有荷蘭使署參贊在彼接收一切案卷外間又傳天津德國租界仍歸荷蘭國接管並傳聞荷蘭政府巳派荷兵二千名來華下星期可望到津德界物産應受荷國保護其實政府辦法係先將德租界警察權收回至德人之財産利益則由荷蘭國公使派員代管耳 
[添設無線電信之辦法]  
　　政府近因時局上之關係擬有添設無線電信之辦法約分爲左列四種一爲軍艦無線電信如海圻海容海籌海琛各艦均按照德國推來分肯式布置之每艦設辦理員三名日中通三百海里餘夜間通七百海里餘一爲隨地無線電信如北京南京兩處均爲軍艦式南京之所原有者已因兵變而壞燬北京則單獨布置之一爲陸軍無線電信如此京南苑天津保定之三處均爲一九零五年之馬魯古尼舊式能力均極薄弱一爲無線電局如上海崇明瓊州爲推來分肯式中之舊式報告水勢及軍艦之行動此外因去年帝制問題發生雲南起義有於各要地巳設無線信局以謀軍事上之便利者如重慶成都貴州長沙南寗等是也又如太湖芝罘南京九江湖口等處則固鑒於近時之需用亦有添設無線電局之消息此項費用約計五百萬元其添設之計畫及經費預算表則擬於日内提出閣議矣 
[總統延見財政會議人員]  
　　大總統昨日（十八）接見財政會議會員特派公府諮議步作棟君邀集該會人員於是日上午十鐘齊集公府在懷仁堂延見當頒有訓詞略謂中國財政困難巳達極點諸君學問經驗素有閱歷尙望此後對於各省財政詳愼研究收入支出爲國家預算所關固不可因循敷衍而徴收釐賦亦不可近於苛索對於承辦屬員務當明察暗訪勿使吏胥影射貪婪中飽上不負國下不愧民庶副本大總统整理財政之苦衷云云十二鐘午讌畢卽令步君偕各員同遊三海以覽風景興盡始返 
[補發議員歲費旅費問題]  
　　最近關於兩院議員歲費之問題議員周慶恩等曾致函議院略曰議員等自民國二年十一月被袁政府違法取消以後除領過一部分歲費外尙應領第一會期歲費及閉會旅費各若干元此項經費爲法律所賦予之正當權利議員等旣未爲辭去一部或全部之表示政府當然有補發之義務現届第二會期年度將終所有前會期一切院内支出亟應趕辦結束依法淸付應請議長根據院法九十二條咨請政府按照法定金額趕將本院第一會期未領之議員歲費及閉會旅費迅由國庫支出補發本院照領　爲公便云云茲聞大總統爲此問題昨亦咨行兩院略曰案查議院法第九十二條兩院經費其欵目如下一議員歲費及公費（甲）歲費每年五千元（乙）交際費議長每年五千元副議長每年三千元等語第二届國會常會經於民國五年八月一日補行本年爲第三届常會之期法律旣未明定開會日期政府未便過過惟此項歲費公費於預算年度有關現在預算年度旣經國會議决公布爲七月一日民國六年國會開會當然在六月以前惟起訖未有定期計算殊無禁凖擬暫依先例劃淸年限查第一届國會開會爲四月八日茲就本年四月七日截爲二届常會之止期所有上年四月至七月未發之歲費公費依法併行補發此項補發之費本應全支現金刻因財政困難一時驟難備此巨欵斟酌再四搭支民國四年公債一半其第三届常會歲費公費依開會之日再行按月起支除支付命令由財政部逕發外相應咨請貴院查照辦理可也 
[雲南克復蘭坪喇井石登紀]  
　　雲南蘭坪縣喇井石登各處向爲　夷所居此次因滇省嚴　烟苗　夷被人煽惑聚衆數千佔據蘭坪縣喇鷄井石登村各處詳情屢紀前報茲省中接大理戢旅長來電略云查此次　匪聚衆數千擾民戕官刧課佔據蘭坪石登喇井蘭州營盤街各地方廣八百餘里翹自接警告即派兵五連分頭　剿並電各縣兜擊現迭接報告均已恢復尤恐餘孽未盡兼之坪匪姦淫燒殺人民流離慘狀不堪亟應趕辦善後淸鄕事宜巳派團長馬森前往辦理翼　叩 
[閩公團反對買土之請願]  
福州各社團因江蘇當局收買存土一事開會聯名通電表示反對十四日各社團復行籌議辦法决定函致上海國民禁烟會詢問此事眞相一面由去毒總社起草參衆兩院請願書以各公團名義請願國會反對收買存土之契約其請願書云吾國禁烟始自國民憤鴉片之毒　中國紛紛聯結　體自禁淸廷知民意之所在因與英政府磋商試辦三年海内人民歡聲雷動禁售禁種禁吸等項次第並舉成績昭著各國稱羡以爲中國凈絶烟禍特指顧間耳迨三年期滿舉國人士呼籲淸廷要求英國廢止鴉片條約時英國下議院亦以鴉片營業引爲國恥英政府鑒於兩國人民之倾向乃提出續約限期七年除上海廣州外無論何省能淨除罌粟英國即禁運印土入口並許淸廷增加烟稅淸廷見利忘害竟與訂約全國訾議莫敢誰何淸季民心之去未始非由於此斯時人民只有致力禁種忍受苦痛以求早日禁運五六年間先後禁運者已達十六省尙有六省聞已宣告必能絶種以備會勘是本年爲全國禁運之大結束從此禁烟政策可無對外之棘手矣不謂馮副座竟狥土商之請收買存土按條約上不負有收買存土之責而竟全數收買不知其意旨所在將謂吾國未禁運者尙有六省恐有一二禁種不力被其指摘乎然禁運以禁種爲衡求在我而巳於土商何有焉如恐全國禁運之後土商損失過重或不肯退出存土此自有先例可援而無庸過慮者民國三年五月一號當福建禁運時土商曾以進口存土商未銷盡要求英領向我交涉經興英領辯論理由遂電詢英公使得其許可限十日内將存土盡數退出一省如是推之他省自屬從同此中本無關係而必收買存土此誡不可解者可至謂收買以後爲配製戒烟藥之用尤有百害而無一利蓋名曰戒烟藥實則將整細之烟土變相而巳而烟質自若也且性質之烈或更甚於烟土者其流毒伊於胡底方今鴉片著有專律凡烟癮未除之人即有應得之罪今復以變相之鴉片准人購服則吸鴉片爲有罪而吸變相之鴉片爲無罪質諸政府其何以自解耶查嗎啡治罪法民國三年巳經頒布以其中含有鴉片質也今以鴉片提製藥品不啻變相之嗎啡也法律政治兩有抵觸尤爲窒碍難行况含有烟質之戒烟藥品早經政府通令嚴禁在案各省久巳奉行福建當民國元年日商日龍公司製售烟質藥丸經去毒社禁烟局函請交涉員向日領交涉卒得禁止售賣之結果惟約明如中國官憲此後若有製售有烟質之藥品應與以相當之賠償等語茲明明買土製藥將何以塞外人之責言又或外人倣製此藥運售我國將禁之使不得入口乎抑通令吾民不准向買乎此時交涉之困難恐更十倍百倍於現在者今鴉片之毒將終而變相之鴉片其毒方始棄垂成之前功貽無窮之後禍坐使莽莽神州永沉黑海言之實堪痛哭爲今計唯有仰仗貴院將馮副總統收買存土之案提出抗議必須完全取銷而後已造福　元匪有涯涘不勝迫切禱盼之至 
[斷交聲中之福建]  
　　昨日李督軍胡省長會銜布告云准内務部電本月十四日奉大總統令現在我國巳與德國斷絶現有之外交　係所有保護德國僑民及其他應辦事宜著各該管官署查照施行國際公法慣例迅籌辦法頒布施行此令等因奉此希先行布告通飭遵照切實保護等語查國際公法慣例雖斷絶現在國交對於居留之私人生命財産仍在保護之例除通飭外爲此布告軍民人等一體知悉凡有德國僑民居留内地仍由政府切實保護不得稍有岐視云云對外之情形如此而地方匪徒横行士紳蠻横亦無增進福利之氣象茲將毁局毁學兩事錄下 
尤溪十九都胡厝地方鄰近匪巢前年因拒借餉紳士胡士榮等家被匪燒毁胡請兵剿辦經史副官帶隊駐防並由胡舉辦保衛團胡即被舉爲副團總其團所與軍隊駐紥所相距約百餘步近史副官他往改派趙排長接防不料前日夜約二句鐘突有匪徒百餘人分兩路包圍團所看夜衛兵被嚇逃散遂卽擁入所内胡團總正在酣睡間僅穿單衣被捕而去團兵被殺死二人所内毛瑟鎗五枝子彈千餘粒悉被取去其後逃出團丁報知軍隊來救匪巳去遠胡團總於半路被殺横屍山下次日始由鄕人抬回 
尤溪烏匪於十三日搶刦胡厝保衛團後復於十七日刦閩淸縣轄梅陽保衛團該團部向紥某廟内並有軍隊若干駐紥烏匪夤夜踰山而至先將保衛團看更二名殺斃隨即踰牆而入又將團丁殺斃兩名擄去八名搶去鎗枝十七桿比及軍隊來援匪去巳遠各鄕以五日間被刦兩次莫不人人自危而第五區保衛團係合十一十二十五三都組織而成毗連尤境距胡厝不過二三十里該團原有團丁四十名工程兵一連駐紥該處因附近重陽地方爲尤溪入閩淸之總口分派團丁扼守各紳士以該處萬一不保則該團各都在在受禍特向王旅長請兵一連前往防紥聞王旅長答以須商諸督軍然後撥派 
泉州西隅開元兩學校衝突巳久西隅小學校前被黄蕉等　毁後由該校董葉靑眼等上控請予保護詎九日晚十句鐘蕉黨黄毓淸黄孫哲輩又突率五十餘人蜂擁破入該校硬將住宿校員學生驅逐出校大門用大石堵塞該校長王孝翰見其難以理喻含忍出校即往邀校董葉靑眼等赴縣署陳訴適沈知事晋省由承審員謝某派縣視學傳承志帶同親勇前往解散時巳二鐘新省長接到兩方電控後即令行晉江縣知事云查西隅及開元　校均屬小學問在一處自　實益前巡按使曁李兼長飭 
 
 
 

Page 7

 
 
令西隅將原有經費另　場所設校係爲善及敎育起見乃該兩校未能抑體斯意致生枝節均屬非是查此案前據各該校互呈到署疊經李前兼長令仰該知事查辦嗣據西隅校長王孝翰電稱黄蕉等不候官廳辦理率衆到校毁鬧等情復經本省長訓令辦理各在案茲復據電前情究竟是何情節曁該知事辦理情形如何仰即迅速查照切實具復勿再稽延 
昨省長又訓令晉江縣知事云三月十日晋江縣第一區私立第一小學校校長黄蕉電稱西隅小學校校董葉靑眼等糾衆肆　乞電縣保護究辦同日又據葉靑眼等電稱黄蕉等於昨晚十時率衆猛攻該校佔踞校址驅逐員生經縣派員諭止復被抗拒乞急電縣派警彈壓拿辦各等語到署查此案前據省視學報告西隅小學辦事敷衍精神形式均有缺點開元學校辦事較爲認眞且該兩校地址毗連等級相同請將西隅小學併歸開元學校辦理復據開元學校校長黄蕉等呈稱西隅小學校每年所受公家津貼甚多與其一處兩校收生無幾何如令其遷移他處重新建設較足以節公費而資普及請與合併等語迭經前許巡按使曁李兼長飭仰晋江縣知事遵辦在案該校長等自應迅遵前令分别交收俾校生早得歸束學課不致稽延以副地方興學之實父老屬望之殷乃一則延玩不遷一則擅行驅逐且此指彼爲率黨彼指此爲糾衆半月以來攻訐呈電至十餘次之多即紫蘭商立各小學校身居局外亦復肆意干涉妄電助訐復經飭縣彈壓並迅遵前令辦理在案敎育爲國家根本之圖校長爲人民觀瞻所繫不憚三令五申無非爲維持地方敎育保全士紳體面起見乃該校長等　悟無期喧擾愈甚據連日雙方電稱竟至公然聚衆行兇演成毁校抗警情事似此目無法紀實屬有玷師資若不嚴加懲辦不惟該兩校合併無期貽悮非淺影所及必將使全省學校相率效尤意氣喧爭迄無甯日妨害政敗壞學風敎育前途何堪設想且以學校嚴重之地一變而爲藥料　　　迫之場業已搆成刑事上騷擾行爲巳無優容之餘地仰補力超 
事姑再傳集該校長校董等　切開導尅日交收倘粒大洋批發每不遵即將該兩校一律勒令停辦併嚴該兩校長及在事人等一併逮案依照刑　百六十五條訊明首附分别處斷所有該兩校合併另行　選鄕望素著品端學粹之士接充辦理母稍違延仍理情形呈候考核 
[杭州快信]  
　　軍特派諮議官陳步棠等五員分赴各軍查軍械 
廳昨委朱啟晨爲杭地審廳簡易庭推事　調補刑庭推事 
　任兩月知事更調巳達三十餘縣聞　委朱燦奎以林應昌調嘉善竣璧署揭曉 
興兩繭捐局長董策王浪月欠繳捐財政廳已派員守提 
戒嚴司令部以童保暄爲總司令　飭各縣薦任候補知事爲承審員　員梁伯藩被控解省齊省長昨發高檢廳依法訴辦 
地方通　 
[北京]  
　　史天孫試演飛機第二幕昨日（十八）三時餘美國史天孫女士繼續在先農壇演飛機乘大小二機各飛行一次五時演畢是日黎大總統特贈史女士以大銀盃一具中　御風而行四字上欵題史天孫女士下欵題中華民國大總統黎元洪贈字樣由警察廳派員齎送到場交史天孫女士敬領史女士　　聚　是日巳爲滿期惟尙未演夜中飛行茲聞定於星期二（二十日）晚八時在北京内外城各處飛行一　　在空中施放火彩以資美觀 
[杭州]  
　　省議會未來之質問案浙齊省長裁　審檢所一事浙人與論多不謂然聞省議會議員任鳳岡等巳預備質問　將於本届常會期内提出咨送其質問書路云查本省審檢所經部呈請大總统令行本省高等審判廳追認有案閱讀司法部原呈其追認理由有各省在獨立期内所設各種司法機關雖與法令不無抵觸然事出非常亦未便過事苛責擬請一律予以追認俾各該司法機關對於民刑事件所下之判决不致根本動摇以釋羣疑而免紛擾等語誠以人民依約法應受合法之裁判而訴訟事務皆爲人民生命財産所係亦即地方秩序所關近閱報載貴省長電令各縣將審檢所即日裁撤並查貴省長呈請大總統變通密檢所辦法有飭交國務會議迅予核覆施行等語竊維行政統系原未可以省令撤消總統命令并未便以下級官廳擅自變更上級官廳之命令今審檢所之組織經部呈明當於本年一月九日奉大總統指令呈悉准如所擬辦理此令等因茲閱貴省長電令各縣文内一則曰非法組織之司法機關再則曰非法任用之司法官吏且有先行撤消之語然未見總統命令並未見有部令而貴省長獨明言非法抑若全省訴訟事件非至根本動摇不足以達貴省長之政策然與前此部呈所謂釋　疑而免紛擾者正　　反究　貴省長撤消本省　檢所是否已奉大總統命令或司法部指令事爲本省人民生命財産所係又與地方秩序前途有關羣情惶惑　員等亦不無疑義謹依省議會暫行法第十九條提出質問並請貴省長於三日内答覆提出者任鳳岡連署者許祖謙胡　昌項際虞李傑金作梅黄强錢宗翰　宗况沈宏爕　振庠金　 
[嘉興]  
　　省視學　禾視　嘉興各學校每學期由省縣視學蒞校　察一次本届省視學富光年巳於前日由杭乘車蒞禾庽居寄園寄宿舍次日即至城中省立第二中校曁縣立男女高小校並各國民學校詳細視察均頗嘉許現城區各校巳視察完竣富視學特於日昨　往新　等處視察由縣視學葉志翔爲之導引約三四日當赴别縣視察矣 
　　屠宰請免加稅不准嘉興肉業董事金文溶以屠宰稅日前奉令每頭加收一角特於前日具呈省署請求咨部免加以恤商艱茲奉齊省長批云查增加屠宰稅率係經財政部呈准通行全國未便該縣獨生異議且食肉之戶大都有力之家一猪一羊而增加稅一角爲數幾何在購買者斷不客此區區在營業者亦有何爲難之處爾等旣爲肉業董理自應勉顧大局勸諭各業遵章加繳所請咨部收回成命之處礙難照准 
　　通令緝拿逃犯海鹽監獄於一月間逃脫要犯知事徐某匿不報告曾奉省令免職管獄員陳志同時亦奉令撤任留緝昨嘉興縣知事署又奉高檢廳通令一體協緝略謂據海鹽縣管獄員陳志報稱本年一月二十五日下午三時據看守戴得勝報稱監犯蕭阿大乘駐監守衛警察交班時乘間脫逃管獄員馳勘屬實立飭駐署警隊四處兜尋無蹤請予通緝前來合亟令仰一體協緝務獲解究 
[鎭江]  
　　局長派員督操鎭江警察局長章知事以現因時局關係防務加嚴各區警士於服務之暇自應隨時操演鎗法以便實行武裝特派甘警佐分赴各區按期輪流監督各長警操演鎗法等項勿任怠暇甘君昨已赴區督操矣 
　　調查揚由關稅務鎭江關監督兼管揚由常關事務周嗣培日昨遴委熟諳稅務人員二人分赴江北揚由關各子口分卡調查有無弊　並令該委員將各　口　收數目道具淸册呈　　　 
[揚州]  
　　知事晋省紀略江都縣周芷貞知事於昨日乘　晋省　　要公一說爲台　折價事未知確否 
　　令議精鹽稅欵日前有濟南場商大德四岸運商淸吉昌通泰場商公恒茂食岸商人乙和祥禀請運署擬在圩設廠製　　鹽業經劉司長允可並飭揚子棧場運局及函咨稽核分所洋員遂將圩地延聘技師從事實行化驗劉司長又以試鍊精鹽每次　虧耗十五擔之多此項鹽引如何關係稅欵如何陳繳特訓令該商等籌議詳復 
　　召集鹽防會議兩　緝私季統領爲整頓緝務起見特　文召集淮南北通　所屬各　營長官限於本日内來揚會議鹽防事務并研究拿　辦法 
查關大起衝突日昨海州鎭守使白寳山因公晋省船遇揚州鈔關時揚關員役見該舟行李箱籠太多照例須上船查察　防夾帶白之衛隊旣不受檢查復毆打關役揚關主任陳書田見此情形遂持片會白理論不料又受氣惱隨卽電禀鎭江關周監督呈請辭職并請電財部與白交涉 
[蘇州]  
　　團長扶柩回籍蘇軍二師六團團長金伯琳之封翁上年在蘇逝世棺柩暫寄蘇地茲經金團長上詳請假一月扶柩遄回浙江瑞安原籍安葬所有團長職務暫由團附宋杏溪代理由朱師長轉詳督軍署批示照准故金團長巳於日昨扶柩遄歸矣 
　　僞契案移提書記昇平橋開漆器店之袁燮卿前向通和坊王張氏借洋四百元後串出王涵之書立筆據以僞契抵押本利不還被王張氏赴吳縣公署控訴經承審員判决令王涵之將本利一併繳案給領袁燮卿亦負淸償之責未淸償以前不得脫離關係乃判决巳久延不淸繳王涵之又潛逃他往經吳縣公署批飭將袁爕卿房屋發封備抵袁則具狀聲明此欵實係王涵之以僞契囑伊抵押王現在無錫縣知事署充當書記請求移提押繳昨經縣知事批准備文咨會無錫縣將王涵之解送過縣以便押追 
　　敎育界近事省立第二女子師範附屬小學主事楊鄂聯俞子夷等發起之師範附屬小學聯合會聞巳得九校之同意將於四月二日開會於甯垣第四師範附屬小學其商榷之問題爲職業敎育實施法戰時敎育法等江浙皖三省基督敎視學員美博士伊思沛曁蔣倜卿君於前日來蘇分赴城鄕各校視察并率同各校敎員至男女兩師範附屬小學校詳細參觀并在閶門外萃英中學開會研究敎管各項方法 
[無錫]  
　　盜犯解錫訊究城中沈果巷前營土后起家之徐允大家上月中被外帮盜匪以搜查私土爲名闖入内室刦去現洋首飾達六百元當由事主徐績甫開單呈請縣署嚴緝即經縣署派探四出偵緝旋據偵探報告該匪等均匿居上海租界由朱代知事備文關提一面飭法警沈李二人赴滬會同捕房緝獲盜犯劉炳忠一名經會審公堂預審後交去警領解來錫歸案昨由警務審判員孫濟川嚴加鞫訊該匪一味支吾不肯吐實施以鞭背數百下仍不供認孫君判令還押再訊據偵探報告謂該匪得贜後曾在南翔大賭輸去洋銀三百元云 
雜評一 
[俄親王之言（一子）]  
　　俄國之内閣總理某親王得俄皇信任權勢赫耀一時其蔑視國會也則曰國會之爲物一經掊擊卽歸沉靜意氣可謂盛矣乃不數日而革命軍起國政全歸下議院之手專訓淫威之不可恃乃至如此 
雖然國會亦視其能得民心與否而巳俄國會能以國民之心爲心國民信仰之故能推翻政府而奪其政使國會而不以民心爲心也則俄親王之言亦確有實例夫豈欺予也哉嗚呼國會應知所以自處矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[公共租界納稅人年會紀]  
　　昨爲上海公共租界納稅人常年會議之期工部局各議董均於所定時間到會納捐人之與議者頗衆下午兩點十分鐘宣告開會第一議案爲推舉主席第二議案爲推舉書記當即推定駐滬英按察使沙斯瑪禮士爵士爲主席亞倫君爲書記第三議案爲議事規則仍照舊例經衆贊成第四議案爲追認一九一六年十二月三十一日止之决算案總董裴亞斯君提出該案後即演說陳述工部局是年所辦各事之成績團練隊十二個月内平均之力量較上年增大百分之七十九操練打靶一切均有進步消防隊六月間增置新摩托噴水機器兩架於是救火器械益爲完備是年火災損失總數不足二十萬兩較之上年幾少三十萬兩此爲歷年來最小之數且因租界地面遼闊已於楊樹浦與虹口各增設消防局一所歐戰發生後西捕相率回國從戎出缺頗多故已添招華捕補其缺額七月間北四川路華捕與日人衝突案起後工部局應日領事之請自東京招募日捕三十人於十一月間抵滬待受訓練後卽將派往虹口上差工部局之應此請亦因租界日人於一九一○年僅三千人一九一五年巳增至七千餘人之故租界内近年來盜匪大增刦掠頻見誠無可諱推原其故實因中國遣散之兵多入租界倚此爲生活及因被盜之家不即報告捕房所致然是年盜案之破獲者仍有二百八十七起之多解往護軍使公署處决之盜共有三十一名近來敎授華捕用鎗一事大有進步工部局且正在研究其他防盜方法豫料此二事必可獲滿意之效果治盜方法不嫌峻刻工部局近嘗提議於會審公廨恢復笞刑蓋此爲匪類之所畏也會審公廨新屋近巳落成且增設中國讞員一人審理民事控案此後控案當無壓積之虞廨中諸務亦經改革較前大有進步裴亞斯君於是又述及衛生敎育財政諸事演說旣畢僅由帕爾克夫人對於醫院事略有所問該案即經多數通過第五案爲贊成卸任議董提出豫算案中所列之預算費用及其建議並准工部局徴收案中建議之捐稅如可募債則得發行債劵以銀一百萬兩爲限於一九二二年六月三十日償還年息不得逾七釐以充豫算案特别項内之各用途（按本年工部局豫算案巳譯載十二日本報）裴亞斯君卽詳述出入各費之支配述畢請衆辯倫僅由美克杜拉特君提出修正文一條請工部局將坐落滙四路與貝格爾路間之地一方約廣八九畝購入作爲西童之游戲場經衆贊成第五案遂通過第六案爲准工部局照第五議案之决議規定辦法募債銀六十萬兩以充購造增設之電氣廠經費並無辯論卽經一致通過第七第八第九三案乃關於選舉地産公立醫院敎育管理員事宜即以推舉法選定第九案爲工部局所委修改一九一六年三月二十一日第三條議决案之交通與執照委員會報告請衆接受施行所修改之章程請衆承認以代章程中三十三至三十七條之規定以及四十二條關於地産之規定其舊有條規當卽取銷該案經衆討論後加以修正亦經通過 
[俄國商船失事]  
　　俄國義勇隊商船波爾太伐號（三四七六噸）由海參崴長崎開至上海昨晨在揚子江口北鞍島南灣觸海底礁石受損甚重本埠接信後即派各船前往援救其詳情未悉惟聞搭客均巳登岸旋接消息謂該船將於夜間沉沒 
[陸榮廷業已北上]  
　　廣東督軍陸榮廷晋京述職道出滬上兩記前報茲悉陸君已於昨晚乘坐滬寗火車北上鐡路局長江紹沅昨特預備專車三節淞滬警廳亦派偵緝隊在車站照料一切上海縣沈知事及憲兵營第一連吳連長亦均往車站送行 
[日領事晉謁盧護軍使]  
　　駐滬日本總領事有吉君因有要公須與松滬護軍使盧子嘉商議先期知照訂於昨日午後二時半晉謁昨遂由廬軍使飭派憲兵八名軍服佩刀乘馬候在華法交界東妙橋馬路歡迎二時許日本總領事乘坐馬車而至即由各憲兵迎迓並即沿途護送至龍華使署當由盧君迎接入署晤談至四時後始行告别仍由憲兵護送至法租界而返惟所商何事關防嚴密無從探悉 
[法領事對於同濟學生之意見]  
　　昨有人因事赴法副領事署詢及同濟學校解散事謂敎員雖德國敎員而學生皆中國學生極應設法維持勿使五百餘人中途失學法副領事答言此次對於該校所以出此嚴厲辦法者實爲租界治安計對於學生之感情亦甚願維持學生中如願繼續學業者當設法使之轉入法文學校疑業若遠處學生願回家者其川資一切亦願代爲籌措頃正在與朱交涉使籌商妥當辦法云 
[兩路添設總務處長消息]  
　　滬寗滬杭甬兩路本設有總務處爲兩路滙總機關内分内務科外務科兩科各設科長一人兼辦兩路宜而處長一缺向由局長兼領不支薪公頃聞兩路事務繁重局長一人勢難兼顧又無副局長以資襄助故交通部擬於路政司屬員内遴派一人爲兩路總務處處長已密電江局長徴求同意又聞江局長將保薦梁某專任斯職未知孰是姑誌之以觀其後 
[餐車帳單亦須貼用印花]  
　　滬寗滬杭甬路局奉交通部訓令以印花稅法正在推行凡欵項進出及貨物買賣之單據照章均應貼用印花查各該路餐車亦爲營業之一部份所有車客在車用餐無論數目多寡均開有帳單憑單付價此項單據與普通發貨票性質相同自應仿照辦理嗣後餐車内所開酒菜帳單均須貼用印花一分庶爲有效仰即特飭遵辦等因業由江局長行知包辦餐車兩公司一律遵照辦理矣 
[國家契約照章不貼印花]  
　　上海縣署淞滬警廳同接省署訓令開准農商部咨據全國商會聯合會會長吕逵先等呈稱印花稅頒行以來各省依法奉行人民自應擔負惟惟風聞民間田房契據及納糧完稅串據等項檢查員司亦令貼用印花殊與稅法不符等情查民問典賣田房所立契據依法貼用印花應查照修正印花稅法第二類第四條辦理自無疑義至國家所用之契约簿據照章不貼印花第三條亦有明文規定據稱各節果係何方面誤會除批示外相應咨行查照轉飭廳處各縣局轉令員司細繹稅法按章辦理不得誤令貼用致滋苛擾等因合應通行查照 
[委定檢查所職員]  
　　本埠官場自奉政府宣布對德絶交命令後各機關合組檢查所於南巿製造局内盧護軍使委馬參謀長爲該所主任專理對德事項淞滬警廳長徐輔洲昨亦委任熟悉洋務之汪東屏郭次珊爲檢查所辦事員即日到差視事 
[德商輪拖往南黄浦]  
　　德商亨寳公司之西江商輪及楊子棧之小輪曾由海軍搜查依法政管茲海軍薩上將派令拖駁於昨日將西江商輪曁小輪拖往南黄浦泊於海軍管轄流域以便派令軍艦監視 
[護軍使佈置防務]  
　　滬杭火車路線經過松江西五里許之小普陀橋及石湖蕩東之姚涇港石湖蕩西之珠橋向均蓋有草房數問預備防兵駐紥保護鐡路昨盧護軍使令駐松防守司令部將蘇境路線之防兵草房重行修理以便派兵駐保護鐡路 
駐滬京畿憲兵營營長張輔漢昨奉盧護軍使命令現爲保衛滬地公安起見着令派撥憲兵數名每夜乘騎分往南巿城廂内外及十六舖裏外兩馬路等處嚴行梭巡 
[注意園圃中之私種罌粟]  
　　淞滬警察廳轉奉内務部電令禁烟一事會勘在即注意花圃盆景栽種罌粟以免貽爲口實等因昨特令行各區所調查境内園圃以便派員實地查勘 
[交通滬行有開兌希望]  
　　本埠交通銀行前由總管理處來電定於三月一號開兌滬行長趙慶華當卽赴京接洽嗣因金庫問題尙未解决經各股東商由聯合會電令從緩故由日借欵内抽撥之開兌費至今仍儲滬上某銀行尙未提取茲悉此事現由聯合會與政府商有眉目以故留京滬行長趙慶華於前日會同中國銀行總裁徐恩元南下擬同赴寗垣晋謁馮副座並齊省長面籌滬行開兌事宜然後來申籌備實行該行昨日亦接趙行長電飭即籌備開兌手續故交行開兌之期諒不遠矣 
[前晚發生之刦案併誌]  
　　辣斐德路前晚一點時法新租界辣斐德路顧連桂花園内突來盜匪五六人均操外路口音二盜撞門入内餘盜在外把風各出手鎗嚇禁聲張當被搶刦去大洋三十八元小洋一百三十角及銀觸衣服等物共値洋二百餘元迨至探目沈德福包探程金和聞悉到來該匪等巳携贜遠颺遂回報捕頭諭飭各探捕留心跴緝 
又一訪函云前夜一時四十分鐘法新租界辣斐德路三百八十八號對面有種花園之顧利奎家突來匪徒十餘人顧急從後門逃出報告捕房派探捕前往追緝該匪等巳搶刦衣服等件及現洋三十元而逸遺下小刀一柄帶回捕房存儲即經捕頭諭飭探捕上緊跴緝　　雲南路公共租界雲南路德人里三十七號門牌胡姓家於前晚八時忽有盜匪六人敲門入内即由兩匪突出手鎗嚇禁聲張四匪登樓搜刦得値洋一千餘元之金飾現洋呼嘯而逸迨事主報請老閘捕房立飭通班中西探捕前往兜拿該盜等巳早携贜遠颺遂向事主詢明被刦情形及該盜等年貌服式據情回訴捕頭轉禀麥總巡通飭各捕房中西探捕一體留心偵緝 
　　八字橋前晚十二時後有盜匪數人至閘北五區轄境八字橋地方鄕人凌雲山家搗門而入欲圖搶刦凌於睡夢中驚醒大聲喊救適該區巡邏巡警經過該處當場拿獲盜匪管興渭一名昨晨又在义袋角續獲盜黨四名四區一分所亦獲嫌疑盜犯徐懷興一名一併解送警廳訊明核辦 
[拘獲浦東刦案盜黨]  
　　浦東楊思橋某姓家於上月杪夜半被盜十餘人明火執杖搶刦銀洋衣服當時開單投報第五縣警區詳報事務所飭探拘獲盜匪某甲解所發科訊問供出同黨混名轎班阿東第多人昨午經該所偵探帶同眼線在滬城紅十字分會對門某號内將阿東拘獲立解到案詰訊供認行刦不諱奉判收押仍飭該探嚴緝在逃各犯到案訊究 
[法庭研訊小客棧内命案]  
　　婦人唐翁氏串同朱阿松在小北門外法租界新春記客棧内將姘夫方義和用刀戳斃朱從窗口跳出致傷左足由法捕房將男婦一併拘獲解送法公堂訊判後引渡地檢廳訊辦各情迭誌本報茲悉此案已由檢廳預審明確起訴審廳昨午由堵推事官會同沈檢察官開庭審訊唐翁氏供稱今年二十六歲奉賢靑村港鎭人翁名照松夫名林生子名吉順現年八歲氏於二十二歲時被方義和誘逃出外時尙携帶二歲生女名阿二於前年巳被方售去逃出後先至毛家宅同康毛巾廠作工後卽搬至泥城橋居住去年七月間因方聲言將我出賣並被虐待我因央人寫信知照丈夫來申發信後三日卽由我翁照松來申在途與方遇見方知事敗露遂將我領至鄕間藏匿而我翁曾將方扭人捕房以無證據斥不准理至此始知丈夫於去年三月間因尋氏無着氣忿而死方因逐日用度全無故向友人朱阿松屢次借錢朱亦不時來家與方閒談至去年十一月間方以送我還家爲由缺少川資向朱借洋二元朱允之惟稱須同輪船方肯交給於是方朱二人伴送我至輪京其時尙早同在茶肆啜茗而小輪早已開去方朱與我三人即至小北門同住客棧我恐次日方不送我回家故留朱亦住該棧後房當晚方令我認爲與朱有染彼可藉此再向朱借洋十元因我不允方即懷恨聲言爾如不允定當取爾之命迨至翌日天甫黎明方仍令我誣認與朱姘識我始終不允方即在衣袋内摸出小刀將我亂戳我手臂被戳受傷訊至此問官即令毛檢騐員驗明屬實該氏繼續供稱我被戳之後頓起爲夫報仇之念其時方聞我呼救將刀放下我即取刀將方頭部連戳兩刀問官曰爾戳時朱阿松何在答朱聞我呼聲巳經奔進房來看視其時我見已肇禍即行走出房外被人將我拘住是實朱阿松供四十一歲蘇州人家住英租界滿庭芳有妻有子向爲庖人於去年十一月二十六日淸晨在棧聞該氏呼救即奔至房内見唐翁氏手中還持兇刀方義和尙睡在牀中聲息全無惟見滿牀鮮血該氏見小民到來卽囑小民帮同行兇聲言若不贊成須將小民扳害言畢將刀給我其時我聞言駭極故兇刀並不接取即從窗口跳出跌斷左足被拘到案餘供與氏略同問官得供即提氏到案詰曰現朱供當時爾堅令其帮兇有無有事該氏供稱並無其事問官命兩人對質該氏俯首求恩問官又問爾二人究竟有無姘識情事均稱無有問官一再駁詰各執如前遂會商之下判令分别釘鐐收押聽候復審核辦 
[美國實業團之計畫]  
　　美國實業團前此來滬調查商業旋即赴京再往其他各埠考察茲聞該團此次來華抱有推廣美國商業之計畫在滬雖小住一二日已 
 
 
 

Page 11

 
 
調查得商業大概其最注意者進口貨爲顔料與玻璃因顔料向用德國出品每年銷額價値二千數百萬元玻璃鋼鐡亦銷一千餘萬元其時已喧傳中德絶交將來來源必少故擬乘此時機將美貨推廣至中國出口貨亦調查多種擬採辦赴美以期中美商人聯絡進行云 
[禁烟會所接函件錄要]  
　　國民禁煙大會自通各各省請爲一致進行後各省之響應者接踵而起近接各省埠函電詳述各地烟禁情形籌設分會多有可採茲擇要錄下 
　　世界道德會復函昨奉復示并宣言簡章藉悉種切蒙允派員演說無任銘感又承囑在敝地從速發起國民禁烟大會電政府及各省團體要求一致反對收買存土之約事關吾國大局亟願遵囑辦理現巳從事聯集同志積極進行并一面擇日公開大會誓逹烟禁如約禁絶之目的而後已 
　　蘇粤贛禁烟所一分子來函自政府厲行禁烟政策以來國民之脂膏消於烟土中者十之三消於官廳罰欵十之二消於吏胥劣紳狼狠詐取者十之五此中黑幕苟非服務於各省内地行政上者鮮能知其底藴不謂期滿可脫苦海又有馮氏收買存土製丸銷售玷辱國體殘　人民莫此爲甚自買土製丸之議出舉凡一切人士莫不疾首蹙額痛政府以狐埋狐搰之禁烟政策刻剝其民也誠得諸公之力據理力爭能毁約則可不能毁約亦請另求可以爲禁烟後盾之方使丸藥不致毒敷全國而後可蘇粤贛禁烟所雖云禁烟機關亦不過具體的名稱而作用猶是暢銷印花洋藥所派調查亦祗爲私土起見於吸者毫不過問故所設禁烟機關亦不過爲官僚之飯碗地胥吏藉以敲詐人民之機關耳於禁烟前途究有何益 
[烟酒聯合會覆總代表函]  
　　中國煙酒聯合會接總代表陳良玉等由京來函詢問兩業近日對於公賣存廢之意見當經開會集議後由代理主任金拜仁據情函復略謂此間同人之意苟公賣名稱不除則實行專賣即在目前所以對於公賣二字總是痛心疾首視同惡獸毒蛇莫不掩耳疾走不知當軸何必留此惡名重違億兆之心昨日報載最近兩次之財政會議第四項改良烟酒稅費案袁永康動議請以稅費一道征收多數贊成表决而盧學溥動議請將烟酒稅與公賣費名目兩存及蘇世樟等請存公賣辦法則均否决云云是與本會統一征收廢除公賣之意實相符合稅是各稅費是公賣費旣稅費並收則原有之公賣費名稱當然不能適用自應重定稅名而盧學溥蘇世樟等所提議稅費名目並存及請存公賣之議旣經打消不應存即應廢更屬毫無疑義且旣然統一則竟統一矣何以昨日各報所載事務署征求統一菸酒稅辦法之意見則分歸併統一爲兩層辦法必先將各種雜稅劃歸公賣局代收而後徐圖統一何不即照値百抽十五將各種雜稅公賣費名目一律取銷另定稅名一面歸併即一面統一之爲直捷痛快乎萬商倒懸以待久矣而當軸者猶行此迂緩之手叚是不過統一其名而攬權其實也是名爲改良而實則敷衍也此問同人對於公賣名義之不取銷歸併政策之徒爲當軸謀權利不爲商民謀生計一致憤激將自謀對付方法不得不據實布告務懇先生與各省代表先生據情轉告當局并轉求全國商會吕會長鼎力堅持以順輿情而慰衆望不勝迫切待命之至再此次會期本埠及外埠代表到者共八十餘人全體主張一致相同合併附陳云云 
[各行棧須納登錄稅]  
　　上海縣沈知事前奉齊省長訓令各業行棧須先繳納登錄稅方准營業茲查得本埠小東門迤北華界方面之民國路地方商舖林立巿面日盛所有海味行糖行北貨行及一切雜貨行棧第設有多家而登錄稅一項未據繳納領證遂派牙甲調查各行號牌名經理何人一併報告以憑函請縣商會轉知各該業商董諭令各行棧趕緊繳稅領證方可營業 
[工黨泗水支部報告成立]  
　　粤人譚焯耀僑居南洋歷有年所日昨具正式報告書並工黨章程緣起致本埠法租界震飛路中華工黨總部略謂本黨設在泗水爲中華工黨總部之支部定名中華工黨泗水支部凡僑居泗水工人現均爭先入黨工黨之宗旨首曰發達工人智識其進行之綱要（一）缩短操作時間（二）擴張工人勢力（三）要求應有政權云云聞該黨總部已照章將圖記黨證寄去矣 
[公用乘車證華洋文並用]  
　　滬寗滬杭甬路局奉交通部訓令以部頒公用乘車證所有辦事員司姓名照章應華洋文並列其華文由部照塡惟洋文一項彼此譯音不同證以各該員司平時所用字音恐致先後不符頗於事實有碍嗣後公用乘車證所譯各員司姓名均責成各該局自將譯音拼成塡入證内一面仍報部備查以昭畫一等因業由江局長分飭遵辦矣 
[四誌騙子冒名募賑]  
　　南匯知事之糊塗 
　　無賴程志英（卽程傑原名程振奇）帶同黨羽梁逸仙扮作僕人持江皖急賑募捐啓赴南滙大團鎭冒名募捐經浦東同人會會員盛羹梅等跟蹤來滬鳴警將程梁拘解警廳發交司法科訊供各情巳三誌本報茲悉程之同黨梁逸仙業巳交保出外程則拘留警廳聽候飭探查明各種證據再行解送法庭訊辦茲查得程等此次赴南滙時竟騙得葉知事致各巿鄕經董公函十餘件此項公函除面交各紳董囑令協同勸募外尙有四件儲藏行李中茲將該公函原文錄下逕啓者案准江皖籌賑公所函送捐啓囑爲勸募以資救濟等因准此查江皖水災被難之區旣重且廣自應協力捐輸以收衆擎之效正在函請間今由籌賑公所派委程傑君到縣勸募素稔執事熱心慈善用特送上捐啓一份務希廣爲勸募多多益善以救災黎並由程君親詣尊處接洽專肅祗請台安計送捐啓一份 
[日間崗警卸去寒衣]  
　　淞滬警察廳長徐國樑前因天氣寒冷令所屬各區署所出勤崗警一律加穿棉大衣並帽上添置皮遮風藉以禦寒茲因天時和暖故令各區署所除每日夜間自十二時至三時三時至六時兩差出勤崗警仍穿棉大衣並皮帽外凡上午自六時至下午六時則改穿黑呢制服外加大衣下午六時至九時九時至十二時則改穿黑布制服外罩棉大衣昨已令知各該署所警正佐查照矣 
[商團籌備處調查死難遺族表（再續）]  
　　底雲字奇峯鹽城人臨時總統府印鑄局局長上海商團公會基本隊畢業（階級）經陳其美都督詳報政府加中將銜（被難事由）在任因公被害（被難年月）民國元年壬子陰曆正月二十一日午後三時被難身死（被難年齡）二十七歲（被難地點）在臨時總統府前（遺族姓名年齡及住址）妻金氏現年二十七歲遺腹子名國柱字耀宗現年六歲現住老北門内直街吳家弄口對門四十四號門牌（備考）以上海光復有功故陳都督深感之力保於臨時總統府前以底曾留學東京精於篆刻是以委任印鑄局局長因局所未建至府中領欵而出方上馬被匪以手鎗擊斃盜洋而遁緝兇巳久究未破出其遺腹子正月二十六日生距死難日祗有五天 
沈文炳上海人商餘學會優等畢業生商團公會會員（被難事由）爲上海亂事屢接商餘學會來函以商團公會欲令分任出防日中有營業故夜間携械赴會領取口號半途遇兵被害（被難年月）民國二年六月十九日二時遇兵問口號答以無有該兵係劉福標部下言語不通誤爲敵兵鎗斃（被難年齡）三十八歲（被難地點）虹橋南小白栅地方（遺族姓名年齡及住址）母朱氏現年六十三歲妻戈氏現年三十九歲長子名熊慶現年十九歲五遺腹子名餘慶現年五歲次女名詩齡四女小囡囡現住東蓬萊路五號門牌（備考）沈烈士向在海關造册處辦事月薪三十一元半平日不能告假而熱心社會光復有功都督陳與職不受至二次又欲慨然出防以盡義務奈窒於妻尙懷孕服藥頻頻不能早出逮家中臥靜然後更換操衣荷鎗械而出不料至中途遇兵兇暴尙有路人相勸曰此是商團不是兵士實屬言語不通直至天明家中聞知其柩厝晋安公所血衣尙在棺上越三月得遺腹子九月十三日生 
[招領迷路女子]  
　　淞滬警察廳昨發傳單云爲招領事前據五區三分駐所呈稱竊於本月二日據崗警周俊德見有幼女張金玉徘徊街路帶所請示訊據該女聲稱年十七歲揚州人由父母許與娘舅陳大家爲養媳現住十六舖小東門地方因陳姓賣我故此跑出不願回家等語查該女頭梳辫子身穿淡色老藍布棉袄藍地白花布褲足穿黑洋襪靑布鞋當無親屬認領即函送閘北慈善團留養一面派警赴小東門等處查訪亦無陳姓其人迄今無人認領伏乞鈞廳飭屬招領等情據此合亟通傳招領仰該迷路女張金玉家屬迅卽前往閘北慈善團認領 
[鎭江女子迷路]  
　　鎭江女子蕭阿大年十七歲前日在北　涇迷路由四區四分所崗警查見帶入該所昨送司法科經李科員訊據該女供稱父母雙亡日前被鄰婦江姓拐來上海等情判送交慈善團留養聽候查核 
[木匠病斃棧中]  
　　向爲木匠之浦東人顧雲山前晚寄寓於虹口海寗路榮華小客棧内詎至昨晨忽然斃命該棧主曹榮貴不報捕房囑令孫松雲張阿發兩人將顧屍體舁入附近弄内抛棄適包探王桂生經過瞥見當將孫張兩人與曹一併帶入捕房經捕頭詰悉前情飭令將屍舁入斐倫路驗屍所候報官相驗旋經捕房傳同屍姪顧新新將曹等三人併解公共公廨請究據顧新新投訴死者是伊族叔昨晚因身子不爽由我伴至榮華棧寄宿不料夜半三時身死現擬將屍體移回浦東原籍棺殮求請免驗訊之曹榮貴供稱該寓客身死時適有事他出實不知情求察質之孫張兩人供詞推諉會審員王肇之君核供商之英白副領事判准免騐着屍姪顧新新領屍棺殮曹榮貴棧中旣死寓客不應匿報捕房姑寛罰洋五元充公孫松雲張阿發一併斥釋 
[浙江路之火警]  
　　昨午十二時公共租界浙江路三百七十五號門牌小鞋店内忽爾火發經巡街捕瞥見當用電話知照捕房警告救火會西人立驅皮帶車馳往澆息計延及三百七十四號門牌道士堂三百七十六號門牌豐泰小雜貨店等樓面共燬樓房三間聞起火之家尙有一四歲小孩不及逃出葬身火窟云 
[崗警查獲烟犯]  
　　王升泉前日身帶烟膏八十七盒行經曹家渡被四區四分所崗警查獲轉解司法科判送地方檢察廳按律嚴辦 
[紅土煎膏證據不足]  
　　洋藥公所指控福建路金公和烟膏店將紅土煎膏混售漁利等情曾經該公所會同老閘捕房協往搜得是項烟膏兩小匣並將該店主羅有守金安禮併傳至公共公廨訊諭退候訊核在案昨晨由廨復訊先由洋藥公所代表律師上堂譯訴前情請究訊之被告亦延律師到堂代辯關讞員核供商之英卓副領事以原告並未搜獲紅土證據不足遂判將案註銷被告併釋 
[串攫不能指實]  
　　粤婦吳馬氏女子馬阿妹同控流氓王阿榮何阿炳在武昌路串攫金耳環現洋等情由捕將王何兩人併解公共公廨判押候查明解究在案昨由捕房將王何兩被告併解公廨經理西官復訊之下以原告指控串攫不能指實判令將案註銷被告開釋 
[扒手裝癲詐啞]  
　　皖人王新全（即王盛之）前日在福建路九江路轉角摸竊陳芝山皮夾被八十號西捕查見協同四百八十一號華捕將王拘入捕房昨解公共公廨請究經中西官訊得王詐作啞口專在公共租界内搶竊巳抑辦五次問官詰其因何怙惡不悛王又假裝瘋顛將所載西瓜式小帽翻轉爲紅緯帽在堂胡言亂語並將糞穢揑在手中似欲入口堂上惡其狡詐飭令站堂中西探捕阻止詎王將糞穢亂塞該探捕等手指衣襟均有沾染中西官以王不法判押西牢二年期滿逐出租界王聞斷大喊不已即經中西探捕捽之而去 
[婦人果欲謀害親夫耶]  
　　甬人李寳才偕妻婁氏賃居浦東陸家嘴地方生有一女於數年前憑媒招贅向業小輪舵工之同鄕吳阿林爲婿結褵之後夫婦感情甚惡以故吳出外營生恒數年一歸前晚吳自客歸婦等紏合流氓多人欲暗地將吳謀害事爲鄰右所知密告吳阿林報告三區警署派警將李寳才李婁氏吳李氏三人一併拘署經解警正訊據原告吳阿林供稱年三十六歲因被岳母李婁氏等虐待我妻吳李氏與人姘識前次曾用砒霜害我未遂故出外數年不歸現又糾約流氓設計欲將我謀害等語詰據被告李婁氏供稱吳出外不歸將全家抛棄不肯赡養是以托詞誣控等語詰之吳李氏供年二十四歲夫婦不睦有之惟並無謀害情事當以兩造供詞各執派令巡官倪文彪前往調查旋即派警將一千人解送檢察廳訊究 
[扣留銀洋候再算賑]  
　　香港正元號主郭雪瀾前遣代表楊裕慶投法公堂控稱郭前向上海晋和號主蔡蘭友定購硃紅二十箱付過定銀三千兩逾期蔡不交貨求追損失銀兩奉判交還定銀外再貼原告損失洋二千零四十元限缴在案昨已届限蔡蘭友延賚美律師代表到堂辯稱正元與晋和素有往來曾被正元欠銀三千零六十四兩所以前次付來定銀巳收入舊欠赈上今判令交還則舊欠落空請將限繳之洋内扣除銀三千零六十四兩或扣留銀三千兩俟郭雪瀾到來將賑算明禀請核辦云云郭仍由楊裕慶代表稱蔡於上年八月間開來結單書明欠銀二千八百兩前堂又供收正元定銀三千兩除去舊欠外尙存銀四百餘兩照算祇欠二千五百餘兩正元與晋和往來係郭自己經手究欠若干商人未知詳細郭巳回籍約一月後可以來申今情願將恶和繳出之銀洋内提出銀二千五百兩存在案下俟郭來申後將賑核算明白再行禀請給領中西讞員判晋和繳出銀洋内扣留三千兩暫存捕房限郭雪瀾於二月内來申將賑算明再行給領餘銀准交楊裕慶領去 
[兄弟爭産案判决]  
　　向爲錢業之蕭邦泰日前在地方審判廳控訴伊兄邦懷吞沒遺産一案曾經開庭審理辨論終結聽候宣判已紀前報茲悉此案現奉該廳判决主文云蕭邦懷應分給與蕭邦泰共有父遺之本利銀二千二百七十二兩八錢四分一蕭邦懷與蕭邦泰共有父遺借各戶银洋之期票押契應照單開細數以三股平均支配由蕭邦懷分給蕭邦泰三分之一蕭邦泰其餘之請求及蕭邦懷反訴之部分均予駁回業巳迸逹判詞飭令兩造遵照矣 
[被告揑造假賬]  
　　久大衣莊在公共公廨呈控永利皮鞋店主曹友生不理賑欵一案迭經由廨訊判曹交保候理賑員查明破産公攤在案昨又由王襄讞會同美博副領事升座民庭復訊據原告代表律師一堂譯稱此案發生於西曆一千九百十五年間當時原告指控被告欠銀二千八百兩而被告反控原告違法擅搬貨物兩造口供相反被告求請破産公攤債權人反對業經理賑員調查被告揑造假賑報告公堂實有欺騙行爲應請提究中西官核供會同簽判云旣據理賑員報告曹友生揑有假賑實有欺騙情事應准久大衣莊之請求另以刑事起訴候被告曹友生到案訊究此判 
[限繳私售舊料之餘價]  
　　大東門外紫霞殿舊址即現造内地電燈廠對面篾竹街口有公産房屋數幢因年久坍毁由工巡捐局撥欵翻造業已動工拆卸所有舊料堆放於空地上被舊時紫霞殿住持僧奇緣等私行售去變價花用當經工程處查知追究該僧願將價洋四十元繳還當時僅繳二十元其餘俟再續繳茲因遲不繳全故由朱局長飭十六舖地甲喬忠往傳該僧到來限令如數措繳 
[炒麵店深夜賣酒]  
　　裏虹口一百八十八號門牌炒麵店内因深夜賣酒被捕查見以其違章歸禀捕頭候請廨出單傳該店主王士泉到案訊究 
[介紹實業書籍]  
　　文明書局商業函授講義第一期已出指授淺近切於實用商界夥友學生得此研究進步自速又新學會社出版之養鷄新法茶業論糖業論羊毛業論棉業論諸書皆足爲研究實業者之參考昨均承贈一册書此併謝並介紹於有志實業者 
雜評二 
[外交上之反證（庸）]  
　　國民禁烟會所接各省函電對於收買存土一事雖爲一致之反對然其立論大抵從有礙禁烟上着想而於外交關係鮮有所論列夫當局之買收存土其唯一口實固在對外問題至於禁烟政策彼亦有知其牴觸故非從外交方面舉出種種有力之反證似不易折服善哉閩公團之請願國會其請願書中多從外交上揭出例案以塞當局之口其價値殆在泛論禁烟之上茲爲撮其大意以介紹於國民 
其一閩省於三年五月間宣告禁運時洋商所存印土曾與英使交涉一律運出現外 
其二日龍公司製售烟質丸藥閩當局以有礙禁烟曾與日領交涉禁止發售惟訂明以後中國官憲如有此項含有烟質之丸藥售賣時須與以赔償 
此兩事者皆外交上之例案其於買收存土一舉可謂對證發藥何則由前之說則蘇贛粤三省烟苗本月内正當會勘之期使會勘而烟苗確係淨盡者則洋商存土儘可援例要求運出境外决無自行收買之理由後之說則鴉片丸藥本爲禁烟所不許如製藥之計劃實行豈非授人以口實而外交上將發生意中之纠葛嗚呼外交固當局所重視者也今奈何以其所重視者而忽忘之 
來函 
[海縣署敎育科來函]  
　　頃閱貴報本埠新聞欄内載有上海縣屬高小學校聯合運動會定於四月三四兩日舉行等語查該會舉行運動日期係四月一二兩日應請更正以免與會各校悮會是所至盼上海縣知事公署敎育科謹啓 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[送芙蓉君歸身毒國賦并序] [  嬾眞子]  
　　芙蓉君世居身毒國之黑甜鄕淸道光時來中國行醫術初抵廣州謁粤督林則徐則徐不納以是啓釁端火攻君君焦頭爛額受大挫旋賴其國君左袒獲勝利卒保護提携君游歷内地君乃由粤而黔而滇而川陜各省足跡遍天下聲氣通宫闈淸帝遂封之爲芙蓉君云君姓阿氏片其名芙蓉其字也面黧黑外貌雖圓融而居心鴆毒喜與人酬應又好爲人害初遇之凛然不可犯及相處日久通呼吸投臭味誼重於陳雷如膠漆也君初至中國所與交者匪顯宦卽富商名聲噪一時國人咸樂與君遊凡慶弔宴會君必與幾有無軍公在座不歡之慨自時厥後雖尋常往來酧酢亦必舉君爲介人君見國中來就交者咸下榻以迎之行西俗握手親吻禮俾得盡歡而去且交口贊之曰若芙蓉君者眞吾儕聲應氣求之良友也適其時國籍法行君搜羅國中人入其籍曰黑籍名其民曰廢民能令人入其穀中莫敢抗而後君之勢力日益大光緒季年廷臣譖君爲人靡惡不作且謂人有與君結納者君必傾其家戕其身而後已於是有留居國中十年之限限以内各地長官加管朿君遂變方針匿於某租界仍與其所素識者樂數晨夕相聚爲歡君常謂人曰此中國官權之所不及也晤我者斯地便孰甚因是往租界候君者趨若鶩就中有與君曩昔通情好者僉謂君貪而嗇且聲價太高有錢則倍極綢繆囊澀則反眼若不識羣相戒與之絶然君魔力大能引人入勝一日不見君有涕泣者有僵臥者有食不下咽寢不安席者有心折骨驚神喪氣餒致奄奄一病而不起者胥隨其平日之感情而各呈其象蓋以君之膏澤能淪股浹髓人人之深也如此民國六年三月之杪爲羣限滿歸國之期舉凡隸屬黑籍同人等烹武夷之香茗備嘉湖之細點踞胡牀聯敦槃之會嬾眞子代表黑籍全體起而盥沐牽衣而告於君曰昔者阮籍友麯侯而壘塊全消後世傳爲佳話今某等友芙蓉君而精神煥發三生註定前因君一旦决然舍去言旋故都無再見之期有相思之苦正不知與君别後將若何以處此身而今而後倚短榻而骨輭如酥對殘燈而滬注如雨雖欲隨君偕隱於黑甜鄕而不可得也死灰尙可復燃乎是所冀於茶前酒後時猶得沾君之餘瀝殘膏以爲快焉君行矣爰仿古人臨别贈言之義濡筆而賦蕪辭賦曰 
芙蓉闕下膏罷貢芙蓉帳内鎗停弄催歸故土鳥空啼烟柳烟花春一夢爾乃香國僑居花封遠控牀七寳兮登龍簫一枝兮吹鳳虚將歲月銷磨枉把年華斷送原夫公班凈土印度名區産茲　杰别號芭菰黑染相公之面香生薛女之膚廣齎西藥徧歷中都泛大海重洋裝載以躉船蟹艇邀逹官顯宦勾留於綠水紅芙其氣馥郁其度從容錘鑑在手星斗羅胸入室芝蘭抱運籌帷幄從一榻烟霞尋處士寤歌之樂三更燈火助文人興致之濃極吹揚於萬口邀賞識於九重遂乃奏聞淸帝寵錫黄封似成王戲剪桐葉詔曼卿生主芙蓉由是芙蓉城大啓爾宇芙蓉館無廢舊勳其儀衛則鴉軍一片其宫闕則烟景十分其爵雖尊而墨綬其土雖沃而黑墳其劍出芙蓉匣中騰光射斗其賓入芙蓉幕裏嘘氣成雲其牀上之鋪陳芙蓉枕繡留甄后其室中之陳設芙蓉席香接苟君時則烟凝芍藥露浸薔薇春浮小閣香透重幃鴛譜停翻仍把金針暗度鴻門罷宴偏將玉斗頻揮人比花而漸瘦食有肉而不肥黑甜鄕雨意春濃報道先生熟睡靑樓夢風流隊逐儘敎客子忘歸則有譖君於淸帝者謂君尸居暮氣茶毒生民傾覆我神明之胄戕害我冠帶之倫痼疾深而種弱漏巵甚而國貧任敎室有錢山其錢立化徒見夜開鬼巿與鬼爲隣五風十愆莫能盈此惡貫洪水猛獸未足擬此沉淪蓋其種實出於身毒之國今其毒移中於華人之身淸帝於是諭内廷飭外督伸王章矯國俗令逐客兮秦苛禁黨人兮漢酷凡與芙蓉君相結納者輕則處以罰　重則幽諸桎梏其種類有秘密行爲各官長须嚴加管束三尺之法難寛十年之期匪促務圖變於鴞音勿復安於鴆毒然而僕等種雖稱黄籍原隸黑旣踐土而知恩亦食毛而戴德臣素有烟霞癖芙蓉君不以爲嫌世誣以黑心符芙蓉君豈至此極今値國禁綦嚴行期實逼此别銷魂挽留無力滿腔幽恨都付與奈何天一曲離歌且唱遍支那國懶眞子於是怍歌以送之歌曰芙蓉舟泛芙蓉渡芙蓉君去空江霧眼前無物可贈行兩行涕涙爲君注芙蓉君欷歔嗚挹停橈倚歌而和曰春風江上路欲去且回顧殷勤折柳枝勞爲征人賦煬帝不荒淫亡國豈由樹他時曲唱後庭花就中莫道芙蓉誤（五） 
家庭常識 
　　以調味瓶内之糖之許濯粗糙之手不獨易去龜坼内之污穢且可愈凍瘡 
盥手時先以橄攬油少許塗於手上然後再用肥皂及水洗濯則污痕易去而肌膚常常柔嫩 
梅炎藻夏之際鹽每遇濕而致融化鹽每四兩食鹽中加入穀類之粉一茶匙調和同置則可永免此患 
若被蜈蜙咬傷痛不能忍速以紅燭燃着取其煤敷患處片刻後卽能止痛並免潰爛 
以檸檬濯白色絲織品可增潔白[  俊如] （二） 
水烟管中之膏去之不易若以沸水注入管中再以硼砂加入少許握烟管摇之略待片刻則膏盡去 
薄荷精可自製法以樟腦置於瓦上鋪匀再用薄荷置於樟腦之上用火焚之則二物盡燃燃後即薄荷之性已搜入樟腦之内功用與巿上所售之薄荷錠無異[  愚庵] （二） 
[榆莊影事（愛迭勒著）] [  常覺小蝶合譯天虚我生潤文]  
楔子 
距今二十年前六月某夜孟忒理之大陸旅館忽來一生客以其行囊置司事人桌旁方欲拈筆書名顧又躊躇似忽憶及一事則向司事人曰此間能爲我升一爐火否司事人曰可但天氣已暖先生奚事需此客曰吾新來自熱地故坎拿大天氣雖已交夏令而吾則仍覺嚴寒言次微裏其大衣令緊而以下類納之領中故司事人殊不能辨其面目但曰客旣需此則吾當命侍者爲之然客何名者客曰吾名瓊司言次不復猶豫立援筆簽名於册曰喬治瓊司來自新奥林書至此忽又住筆移目視其行囊則名剌之上署爲ＪＤ及利物浦客乃不禁自齩其唇暗思曰嗟乎吾殊鹵莽幾敗厥事因微伸其足以掩提囊之字司事人固勿覺按鈴以召侍者頣指曰汝爲客提此行囊引入十七號室瓊司亟自提之而以有字之一面就其大衣曰母需吾當自攜侍者遂導客乘升降梯登樓且曰爐火須即爇否瓊司曰可卽以行囊置之屋隅暗陬揮退侍者且加鍵其門此時爐火巳熾瓊司遂向爐坐以袖掩額汗噫氣作聲似慶難關已過者然後徐徐出其衣袋中函件向燈讀之函爲寄孟忒理之梅爾潘西者郵圖則爲英國所發信角且有草書一行曰待本人自取此信署名蓋爲北保羅之律師駱德喬生所寄更有五十鎊支票一紙亦爲寄梅爾潘西者瓊司反復諦　似欲熟讀其中字母一一能背誦始已旣復對鏡端相實則鏡中人即瓊司耳而瓊司注視不已一若欲於耳目口鼻之間一一求其異點旣乃展輔而笑立啓其行囊態至穩定似其無限踟蹰已因此一笑而决此後即有危難亦不更怯然而天下事行之又豈易哉故此時尤有無限小事足阻瓊司之進行若大海中乃有礁石因納函袋中按鈴召侍者索紙筆及白粉侍者將退而瓊司又呼之曰止吾方購物少頃當有包裏來可爲我携之入室侍者諾頃以筆至顧瓊司不即用直待侍者退出始以小刀細細刮去提囊上舊有字跡而以白粉書梅爾潘西之字母於其上囊固蔽舊瓊司復取爐灰擦其字跡使成黝暗乍視之乃不能辨瓊司端詳再四始似滿意復從囊中取出三函期上皆梅爾潘西簽字瓊司乃取紙筆細細學之直待逼肖而後繕之支票上而投其餘紙於爐中（未完） 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之吳淞水利 
[擬濬吳淞海口議（見本報癸酉年八月十九日）]  
　　孟子有言禹之治水以四海爲壑是使中原各水皆滙歸於四海也今時中國諸水有治之者其法皆與禹異無治之者則任其日歸湮塞而巳即如吳淞一口先時甚深今則日漸淤淺出入大不便矣豈非無治之者與不然何至於若此也故上海西商近日所最怨者黄浦各河日淺上官不允濬深一事日閱西報而知此事實於貿易之道大爲窒礙或曰非河口漸淺係進口輪船日多帶水過甚故也不知輪船所行之海各處皆有淡水可取至行長江之船更可無需何必一定取水於吳淞口内河也西商又曰華人不甚深信此口淺淤曷不觀旗昌輪船已可作爲明徴昔時該船不論潮汐高低出入均無阻滯至今非潮至不能出口故總須候潮也且現在日潮最低之時水深僅八尺半昔日未聞如此之淺然則其弊安在或由於吳淞江口較低黄浦諸河之淤泥各物盡趨積於吳淞口也故使進出大小貨船爲之延阻或至待潮一日或至待水二三日甚至剝貨輕船方能入口者往往然也事勢旣至如此則開濬之工豈能再行延停不爲速治乎或曰進出諸船除招商局數舶外餘皆西人之船也與華官何于吁此殆淺人之論耳若顧惜大局者决不如此之分畛域也夫也海貿易皆屬中國之事惟絲茶布等爲中西所兼辦其他則華人所獨擅者西人於其中僅取其載運之資而已載運之船難行載運之價必昂目前而觀停泊之費與華人無干日後而論停泊之費亦仍歸華人何也昂價之銀仍出自華人也故吾謂上海爲貿易最大之區江海關每歲所征稅銀甲於天下此事旣與中外諸商不便當局者定當設法以救便於商也而且疏濬海口宣洩諸水之利猶不僅便於商也夫蘇松各處之水不能暢行沿河田土若逢多雨之秋亦必有受其害者又况河道逐處皆是沿河田土亦逐處皆是耶現蘇撫張憲蘇臬應憲聞同至吳淞口踏勘海塘想必有以海口淺淤若不濬深不便於商籲告者諒張憲應憲亦必有道以處之使之人便於商斷不虚此一行也前西報風傳已在外國購定濬深機器火船以供此役然歷日已久尙未見到想亦虚傳耳特是此口不濬其水日淺其害日深諸商皆至阻碍物極必反仍將力求各憲治辦之也 
尊聞閣筆記 
[四齡童子（見本報癸酉年九月初一日）]  
　　富陽童子周允卿係芸臯觀察五世孫也庚午仲冬生甫六月懷抱時自喜睹字父愛之每口傳音義似有悟意次歲二月偶問某字在何處即能手指對之壬申秋後小學韻語及大學等書皆能成誦今年僅四齡耳而酷好鉛槧日從事於束塗西抺中敎以間架結搆法大有領悟暇輒畫磗作字以爲嬉戲之事有人求書對客揮毫運腕有力愈大愈妙値端午日乃祖雲蓀命書硃虎字取大幅紙鋪於桌面抱童子立　上縱筆爲之若有神助遂連書數紙並書欵字一時親友傳爲奇談神童之名大噪現其字幅已經富陽姚大令賞鑒程廣文及其親串王廣文均爲題跋其上付杭城梓工摹刻自四月至今所書杭富寗紹嘉湖各邑官紳匾對不計其數誠不關學力也 
[痲瘋（見本報甲戌年二月初三日）]  
　　李某東莞人忘其名年甫二十貌極魁梧性甚鹵莽棄詩書而業弓矢由營伍以進邑庠鴟張鴞惡人盡睊睊室袁氏輕盈柳質淡宕梅肌于歸匝歲而某常於賭館娼寮肆强逞勢深以爲憂屢諫之不聽且怒蓋積習有年流連忘返烏知爲孽已重也一日李乘醉夜游聞洪恩里某妓院有小靑者貌等花魁曲傳柳部欲往觀之以醒酒眼時燈紅酒綠蜨謔鶯詼靑方掩袖高歌客已停杯徹席李竟昂然登樓問靑房何所排闥直入院傭見其醉漢趨承恐後百態逢迎李皆叱之謂靑不親到奉陪藐視太甚坐久愈怒惡語不休及靑度曲方終歸房欵問李厲聲曰何故許久不至將欲飽我老拳耶靑趦趄欲退李猛飛鬼脚兜踢靑幸閃過得脫李拔刃出衆見其兇暴走避喧嘈李將院中諸物掃蕩一空忿忿去然酒狂未逞色興難賒顧而之他以求消遣旋往沙磯盤桓江畔波淸月白人定舟横夜方半矣至稅館前柳陰橋畔小立江濱忽月小舟輕泛婉婉淸歌李聞聲視之見靑春少女秀色可人因下舟相　狂興勃然竟將沙艇作巫山認蛋姝爲神女陽臺一夢孽障三生而豈知疾染伯牛毒傳癩蠡矣閱數月李漸髮焦眉落臉暈聲乾始驚疑之遂往求醫醫曰君之症已深矣殆由傳染也然是症有四百四種其所由得者有三因或風毒或濕毒或傳染統而言之不出五種曰靑風白風赤風黄風黑風五風合乎五臓而生五蟲故有靑蟲白蟲赤蟲黄蟲黑蟲之别五蟲發爲三十六種曰大痲曰蛇皮曰魚鱗曰脫根曰邪眛曰血風此心經毒曰鵝掌曰鼓槌白血脾曰茲糕曰痛風曰癩風此肝經毒也若脾受毒則有半肢軟癱紫雲乾風之别肺受毒則有白殿蛓毛歷節壁泥疹風瘂風之殊腎胃二經又有冷風漏蹄暇蟆核桃熱風水風雁來乞答瓜螻國嚲曳蟲風之類種種不等此其略也今君所染爲大痲瘋最難醫治李不得巳竭資調理而指曲足穿血枯筋死形容可醜　 
文苑 
[和補蘿山人悵懷詞（見本報壬申年七月十二日）]  
　　（海上女史陸也筠） 
瓊姿底竟悮蘭因只合瑶臺住此身兒女情多羞决絶山河路隔耐酸辛花徒寓目緣終幻夢到傷心境怕眞聚鐡應知原鑄錯未妨梅萼獨藏春 
才懷玉尺　評量絶代應誇幽谷芳月過天中原有暈花藏葉底詎聞香彩毫鏡裏題眞艷錦字機中織恨長願向綠窗同結侣遣愁儂亦助千觴 
經霜黄菊殿秋風瘦影疎花脉脉通遇世孤芳愁獨立寄籬傲骨慨無窮冷吟三徑傳情愫醉酧寒香逹欵衷應是素娥同小謫淸芬常在月明中 
閒臨畫譜惜分枝枯坐寒窗月皎時浪跡從分千里滬證盟應共十年思鳥碲春樹孤雲薄蟬寂秋燈夜雨滋比較深愁儂得似蕭蕭落葉徧題詩 
遥和補蘿山人悵懷詞（龍湫舊隱） 
[（見本報壬申年十月十五日）]  
　　漫言絮果與蘭因浪泊萍飄感此身秋燕隨風情悵觸寒蛩　露語酸辛含愁宫女閒題葉寄恨崔徽自寫眞想見牽蘿茅屋裏柳枝藏得十分春 
一番盥誦一思量　此才眞壓衆芳蘇蕙廻文毫吐艷彩鸞寫韻墨生香悠悠好夢如雲幻渺渺愁懷比水長若使藍橋勞指點瓊漿應許倒瑶觴 
章台恨未識春風聊把靈犀一點通才好不須悲薄命詩工例合感時竊無緣對鏡窥嬌影有意傳箋慰苦衷絶妙天生蘭蕙質等閒莫墮棘荆中 
郎如柳絮妾楊枝最是消魂未見時豈學登徒偏好色只因宋玉慣相思憐卿紅豆情初種累我靑衫涙欲滋唐突西施知不免挑燈寄和斷腸詩 
花叢談屑 
[周寳珠（見本報壬申年十一月二十日）]  
　　寳珠周姓家廿四橋生而慧善女工尤妙音律幼隨母至滬隷樂部聲價鵲起翩然者其影嬝然者其音嫵然婉然者其神與貌登暢月樓演燒香送茶諸劇致人目炫心摇幾疑仙子自月宫至年當宿列而韋娘風度仍破瓜時樣眞姊妹行尤物也贈以詩八首琴心秀韻玉温柔（小琴秀寳阿玉皆與寳珠名並一時者）付與卿卿美並收一串珠喉唱金縷不粧巾幗更風流（有時改作男粧較媚）王嬙體段小蠻腰足底蓮花步步嬌（常服尖底靴）斜溜秋泉囀鶯語妮人風致總魂消淡淡丰姿淡淡粧（衣都華麗而雅淡）歌裙舞扇艷生香明珠繫錦嬌圍額（時作墮馬粧）惹得相思人斷腸半愁半喜不勝春妙語翻新幻亦眞（演劇時嬉笑怒駡聲情畢露）茗綠燈紅春意鬧眼前人認畫中人那禁憐貌復憐才（心本慧執卷一問便爲解語花矣）一片幽情撥不開著個吹簫添個伴却疑弄玉駕雲來無邊色界闢三千江上吳娘盡少年爭似春光二三月桃花一樹艷於仙（曾有水噴桃花之譽）惜花心事破瓜期綽約聲情勝昔時（兼工南北大小曲調）分付束風好持護莫敎吹折海棠枝彩雲飛向小樓過掩亂情魔與色魔（人看小戲俱要看寳珠者）三十六鴛鴦枕上連宵詩思爲誰多 
[雜錄]  
頃接常熟古里村閱報社來函云閱本月十四日第五報紙載虞劍南君誤吞洋火頭方良善良善虞方之外尙有良法從速用生鷄蛋白儘多傾入服毒人口蛋白凉滑糅膩洋火頭經裏决不能發展炎毒贜腑先保不遭焚烈或再助以他法使之盡情傾吐粘裏而出實可起死回生生鷄蛋隨在都有簡便易致且無流弊經驗巳多懇登雜錄用廣流傳任人選擇而從云云特附誌之 
 
 
 

Page 18

 
 
   
 
