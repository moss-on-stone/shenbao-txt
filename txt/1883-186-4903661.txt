# 1883 - 186 - 4903661

 

Page 1

 
 
[擬將圖書集成放大照印告白] [  點石齋主啓]  
　　本齋擬集一千五百股每股規銀一百五十兩將以縮印古今圖書集成月之初一日起登有告白乃甫逾旬日而人股者巳紛至沓來看此情形股分當可集名或謂是書宜排直行到底若橫列三層似欠大雅不知要排直行其字樣須更放大始待好看若字樣旣小而又排成長直行流覽時實費自力本齋曾打過數樣互相此較覺惟此橫列三層者最爲吞宜盖亦幾經選擇而後定此程式也但中國書籍固以直行到底者爲多倘以後入股者能源源而來得湊滿二千股本齋有當格外見好將字樣放大書樣加寬印成直行仍照原價以供欣賞若股分仍在一千五百之內實任限於工本只有仍照原樣茲故將橫直兩樣各印一紙斃股領附有設諾君喜用直行務望踴躍前來多買股分俾足二千股本齋卽照此直行樣開印設股分能集至三千其書樣字樣日後更可放大惟思三千股一時恐難糾合是以不欲再打樣張致勞諸君懸盼耳再圖書集成之股單本齋並有寄在漢口信和洋行內倘開漢諸君俗附股分就近至信和洋行向買辦黃耕山先生照章交銀取回股單亦可此布 
[招股縮印古今圈書集或啓] [  點石齊主人啓] 　　國朝康熙年間　廷臣蒐輯載籍將以分門別類彚成一編以爲藝林之大觀五爲寒暑始蕆事進呈　乙覽　賜名古今圖書集成仍　命綠臣重加　校越十餘年未就雍正時復　詔虞山蔣文肅廷錫督在事諸臣成之凡爲目四十爲卷一萬爲册五千二十爲函五百三十二上自歴象下至方輿以及明倫博物理學經濟靡不舉備圖則鏤銅爲板字用　內府珍藏之銅活板排成共印六十部　頒賜諸王大臣外餘以分儲名山石室洵海內之鉅製也迄今諸友邦訊之均驚駭讚歏以爲忽帙繁多當以是書爲首屈一指誠哉中國爲文治之郎也惜當年竭諸巨之才力費　內庫之金錢而所刷印者僅此數十部茲巳事隔百餘年剝蝕消沈流傳漸少若再越數世恐祗存其名而盡歸磨滅登非一天據事哉因思本齋現有照相石印之法擬將此書　小照印惟工本太鉅且非點石齋一處所能告成須得另設一處廣招人工約三易星霜當可脫手是以現欲集股份約一千五百股每股共出規銀一百五十兩分三次牧取某第一年收銀五十兩第二年再收五十兩至出書時再收五十兩每次收銀照數掣發收據俟三年完工每股取書一部本齋除照股外誓木多印一部倘印成後有股諸君或不願取書自閱本齋又可另立一售書公司凡有股得存書一部則掣給會書公司股單一張其書定價每部約六百兩上下裝潢常格外精雅外以文木爲箱俟發售三月卽將所食之書銀照股勻攤以昭公尤售盡停止其售書之事本齋亦願經手惟每百兩取回用銀五兩耳現定於本年五月初一日起掛號天約越兩月可以開工蓬開工後不再牧股欲入股者請先將銀五十兩交至申報舘當由申報舘點石賚蓋用圖章並由美查洋行主人親簽西字爲憑給發收單并將現巳印出之樣張一紙隨收單附閱將來此書開印版口之大小悉照此原樣紙其字已較點石齋所印之康熙字典魚天蓋取便於翻閱也如遠處諸君亦願入股其股銀可由票號匯來收單卽交原票號帶回轉寄常亦無悮也按刋印此書工本頗多近數百年內恐未必有大力者重刋則今之所印者數傳後必當視爲珍帙故海內藏書家苟欲爲鄴架曹倉增色伏祈早來入股爲盼再本賚所印各書均選用極品之墨字跡能歴久不磨雖越千百年而墨色仿如初印外洋亦有占時石印書畵流傳今取閱之徒無漶漫澌滅等弊差石向書籍與照相理同而事異其中工料大相逕庭故照相年久或有落色而石印書籍則可無此慮也誠恐諸君不察用特附及 
[論本埠時景]  
　　中國以東南爲財賦之擾說者調本埠係通商碼頭巨商天賈薈萃於此以是爲財源之所由出而不知非也第就上海一隅而論似乎商賈爲重而農桑爲輕然統籌全局則商賈經營資本雖巨而國家財賦市面財源總不外乎有土斯有財一語蓋農桑之爲利固非商賈之所得而比也第農桑之利固爲財賦之大原而農桑之豐歉全賴天時之培餋今年三四月間雨水過多幾於十日九雨農家菜麥豆苗大半　爛春花歉收農夫不免咨怨而上海沙地居多棉花尤爲大宗今年低窪之處多被淹沒卽高原之地亦以雨澤繁多半被傷損鄉間婦女相對悉歎掃雲無術望日徒勞卽使日後可以補種但得此後雨暘時若或不至於全歉然所失已不少矣至於蠶桑之利則尤以浙之嘉湖爲大宗今歲天氣風函居多晴楥曾無幾日蠶性喜煖而惡寒故湖屬傳聞今歲絲收較之去年不過六成光景而此六成所收絲色又殊不甚佳往年新絲上市則陳絲相形之下每覺减色今年則殊不然新絲色澤竟有不及陳絲者夫出縣少則絲客收絲必不能如往年之多而鄉價必形昻貴絲色遜則不足以動西商之目而銷塲必見遲滯如此而絲業諸人又將何以求利乎農之歉收也如彼桑之歉收也又如此天實爲之謂之何哉今年四月竟無日不雨間或偶露晴光而日色中時間雨點不啻黃梅時節而春寒留滯竟無去期何蒼蒼者不仁至此嘗聞諺有之曰做天切莫做四月天蠶要温和麥要寒下地的哥哥要落雨採桑娘子要睛朝竊嘗深以爲怪夫天則豈有要做莫要做者而蠶麥之收同在一時則忽寒忽暖旣不可不寒不煖又不能下地採桑又同在一時乍睛乍雨旣不能半晴半雨又不得老天於此誠哉猶有所憾也然而年年有四月年年四月皆有蠶麥皆須下地採桑而或有時會逢其適二者均得豐收輕暖輕寒宜晴宜雨農人感之詩人咏之若忘乎帝力之何有而獨於今年則若有難乎其爲天者是眞民間之不幸也今農田之利目下尙未到秋成時節或者失之東隅猶可望收之桑榆加蠶桑之利則已無從補救大約上年出口之絲計有石萬担者今歲不過三萬担利源幾减其半而市面情形亦復大不如前但就本埠而論自去冬以來日見其衰不見其盛核計倒帳至於數爲萬錢莊倒閉者十之三四歇業賦閒之人動以千計而洋拆之禁又嚴市上銀錢竟無活動之勢百貸無不昻貴米價驟漲頂高白米至每担四元米價一昻而柴韋油醬無不隨之騰貴加以房租日增寓居滬上諸人大有長安居大不易之苦然苟得以長享大平之福則雖時勢艱難尙不至時躭驚恐乃近日內地則謠言四起變故紛乘加武漢淸淮常州等處教匪齋匪以及哥老等會黨時有齊動之意人心舉復惶惶台匪黃金滿剿捕年餘渠魁至今漏網雖其黨羽時有擒獲而正凶未獲人心終未能泰然外則法人啓釁於安南侵陵中國之藩屬　中朝勢不得不與之力爭以保小邦而仔國髖雖或戰或和尙在未定而時虞邊釁之開縱有秉鈞緒公方持大局然人情不免惶懼終不能高枕無憂日前白虹之異頗駭見聞而法人又復自行其是虛聲同喝華人膽小更易惶感故觀於目前情形無論各色貿易塲中均有斤斤自守不敢妄行舉動若此則商賈亦將有江河日下之勢不僅農桑之失利而已蓋商賈與農桑雖屬兩途而其原則一未有農桑失利而商賈反有生色者由是觀之則今年時景之不佳非獨有害於農桑實亦有害於商賈有心時局者所以搔首而問天也雖然天時之憾當以人事補之俗去其奢事從民便害除其尤是利蕴于無形因民之利而利之擇可勞而勞之聖人之爲治足以彌天地之缺憾者無他道也但得賢司牧以實心行實政而民之受其實惠者將日人皆一天我獨二天也巳 
[倫敦電信]  
　　○本月十五日倫教發來電音登諸字林西字報云中國現在美國購辦軍裝甚多又云曾襲侯前赴俄國慶賀俄梟踐祚近已返節巴黎斯矣 
[高麗近信]  
　　○東瀛報誠有高麗信息云四月十一日美高已換和約換約後三日美公使福忒將軍謁見高王 
 
 

Page 2

 
 
福君在日本時曾購馬車一輛卽坐此車入朝返公廨後卽請中國吳軍門回本駐高公使曁高員數人飲宴次日福君卽赴仁山迎共妻子云○四月初六日高麗新開一學堂專教英國語言文字學徒計有九十人云○日本駐高公使以有事言旋不日卽將啓行返國也 
[東報瑣錄]  
　　○昨日三菱公司輪船來滬帶來東瀛報言中朝近行文於駐神戶之領事官云將發兵船一艘赴東洋內海則量水道云○高麗有某將軍前在北京晤見日本公使談及輸船公使極言輪船之妙用將軍回國之後奏知高王刻聞高王於四月十五日已發信至日本某船廠定造輪船兩艘矣○本月初七晚橫濱臬茶舘與電報局相近突遭失愼該處本有望臺維時司臺者想巳入黑甜竟未報警迨巡捕見火吹號鳴衆集救而後臺上人始覺而鳴警水龍畢集竭力撲救適水勢極盛汲取甚便隨耶獲熄焚去房屋十四所救火者極爲奮勇次日頗有致疾者則當時之奮不顧身槪可想見矣○三井行近來運米入中國販賣甚多尙有陸續運來者故日本米價恐不免翔貴也○某日日本某處監獄失愼監犯之脫逃者三十六人該處日官飛速傳電請各處廣爲浦緝未識垂獲到否也○初五晚有盜三人待刀入某家某乃傭工爲業者見盜至卽持積棒與盜相持而三盜俱挾利器勢終不敵遂被盜刃傷斃命盜則遠颺迄今未獲也○前者日本欲設電綫直逹高麗現在此事業經定議由大北公司經辦計價洋六萬二千元其銀由日本付給云 
[法事彚錄]  
　　○西貢法國報云法廷現傳諭水師提督　爾命在中國海口往來巡視倘有裝載糧餉軍火接濟安南者見卽奪之如有中國兵船前赴安南康京亦當攔阻如該水師提督籌及中國各海口某處有預備戰具卽當　禦也又云前者法兵焚燬安南房屋以便遠暸一節兹有西人來信言西人產業有被累及者故昔日富商因此忽成貧苦眞所調殃及池魚也又云法人訓練之安南兵頗足任使撾在河內地方巡哨遇黑旗兵亦能與之對壘故法人深望該越兵將來司當大用也又有日本西字報言現在法人攻安南一事中國如必與法交綏頗爲可危蓋中國之兵未能整齊而法國之兵則統計共有三百三十一萬二千水帥各兵尙不在此數恐中國近來雖亦仿照西法練兵究非法人敵手也按以上諸說皆有關於安法時事亟彚錄之 
[黑旗檄錄]  
　　○現接到越南郵筒內有黑旗佈告天下檄文一道與前報所錄由西文譯出者語意又復不同細按所言情理前檄是傳諭法軍者在四月十三日未戰之前此檄是佈告天下者又在四月十三日戰勝之後也道途遠涉得諸傳聞是一是二必有能辨之者聊就日報體裁備錄左方以供衆覽　越南三宣副提督劉永福爲檄告四海事溯越南自秦漢以降俱隷中華李宋始淪爲外域前明猶攺行省逮　大淸朝雖越主迭經易姓而皆遞列藩封納貢有期載往盟府四海五尺之童誰不知越南爲　大淸屬國者法蘭西獨不聞乎旣奐中國和好卽不應欺其所屬用兵於越南無異用兵於中國也兵端開自法人如中國　大皇帝赫然震怒聲罪致討法蘭西何說之辭卽不然而遺帥救護藩賬亦不得援兩國相爭他國不得接濟之公法相比前者攘據西貢遂使越南貧弱至今同治十二年突攻北坼議和通商迄今十年末嘗稍得罪于法人也去歲無故墮其河城總督殉難兵船盤踞下游法合寶海忽在天津有通商分界之議夫欲通商雲南則進之而已矣欲往保勝則往之而已矣至越南士地豈法人所得而分之且久居大皇帝覆載之中頻年出師勦除土匪未見法蘭西有一矢之助何所賴其保護據人之城戕人之官擄人之倉庫猶靦然自稱保護豈不可羞及至天津己約會議請中國退師而寶海忽爾西旋增兵倏巳南至棄禮蔑信一至于此不獨虐越南實欺中國也請質之海外諸天邦誰曲誰直誰啓兵端恐亦無辭爲法蘭西解也本年二月十九日擊破我南定三月阻糧於富春攻北盍之新河竊山西之丹鳳志在解吞橫翁已極永福中國廣西人也當爲中國捍蔽邊疆越南三宜副提督也當爲越南削平敵宼於是恭奉越南國命督率全軍逼攻河內慷慨誓師四另初九夕焚毀河內教堂十三日身率勁兵與法人血戰三時之久砲聲雷動人肉星飛我軍奮勇直前無不一以當十當經斬獲該兵頭五畫一名三畫一名一書三名法兵死傷無算奪獲火鎗馬匹甚多彼兵潰還追至河內城西閉關不出鳴呼法人所爲神人共憤今受兹大創天道昭然如其悔過退師仿申舊好則永福爲民惜命抑又何求倘猶怙過小悛負固岡服則永福誓不兩立定當力翦仇讐設更向我中國妄肆糾纏則將延禮英才糾集忠義一撽之下萬衆遂來更擊義旗往奪西貢夫夭下之積忿久矣殺機隱伏如火侍燃有倡者必有和之衆憤激發非條教所能禁豈獨不利於法蘭西乎恐海邦之在中國者亦因越法交鋒而受累幸勿束手旁觀致蹈城火殃魚之禍何不發一言而辯曲直以解紛也至於我越教民食毛踐土受國深恩乃甘爲仇人役使昔與法和姑容爾輩今與法戰則從教者卽逆黨也痛殺無赦如能攺過自新輸我以敵情結我以內應則賞賚仍有加焉再如西貢舊民豈不懷思故國乃願爲彼前導喪盡天良陣前倒戈卽貸一死若其堂堂衣冠之族矯矯草莽之雄亦其托足其中陰謀說計竊已耳問姓名而口不忍言所望今日爲漢奸明日爲義士永福猶尙禮之而敬之也永福僻處一隅志慮短少伏乞大賢碩彥奇材異能濟其力之未充匡其術之不逮謹願匍匐而受命焉忽南幸其天下幸甚特此檄告四海知之此檄見香港報 
[機坊被盜]  
　　○杭之艮山門外有地名三條鎗與下菩薩相連下菩薩略有店舖亦一小市集也該處某姓機坊置有長機四五張相有資本坊主係老夫婦兩人外有兩夥一徒一室共織本月初八夜二鼓人皆酣睡突聞敲門甚急聲如擊鼓老婦夢中驚醒間聲驚疑忙將老翁喚醒而已則披衣先起待火而出高聲喝問誰人外面並不詳答惟喚開門不意開門方去而十餘人已推門擁入老婦方欲聲喚一人手執木棍用力在老婦額上作當頭一棒婦痛暈倒地衆卽爭先入內滿室搜羅兩夥一徒見係盜至爭向屋後逃避不敢聲張衆盜搜無銀洋因將未織之絲及已織之紗羅舫綢等件捆作巨包老翁見之傷心刺骨拾命來奪有兩盜以刀背亂擊頭額俱傷一盜且以白刃臨之謂殺爾如屠猪狗但恐污我手耳於是觀箱倒篋搜索無餘下至衣服零里亦盡擄去始各挈囊負包紛紛飽颺而散兩夥一徒見盜去遠方敢出來忙將老夫婦兩人從地上扶起置之床上時鄰近等亦聞聲奔集紛紛聚議待至天明一夥首先進城至仁和縣署報搶一面雇人用門板將老失婦兩人舁至縣堂騐傷邑尊略加訊問卽命備輿出城親至該處踏勘難飭差捕四路跴緝至次日已將盜魁獲住據供係江干人自十六歲卽已爲盜今已三十三歲矣餘黨共十餘人皆温台人得贓後已各自分散恐無從追緝也 
[爭山續鬥]  
　　○天津峯山廟新舊兩會首爭賣香花毆傷馬快幾瀕於死經列前報初鄉人之毆馬快也會首楊某實左右之而楊實與馬快無仇彼雖受傷　珠未得廟場中百貨雲集寸擬尺擔住持皆得微租俗謂一不做二不休和尙　末得而甘心翌日當攪廟塲使租金無着卽不然一洩胸中之憤瓖顧廟中皆有一面綠無可下手者徘徊贍顧正切躊躇瞥覩一賣帶者某丙懸掛廟隅斑駁陸離纍纍佈滿而面目生甚楊卽倩甲趨買爭多較少硬借强賒丙係鄉愚語稍唐突遂至拔刀相向是時適有某乙携眷進香丙與乙女兄舊鄰瑣瑣姻婭彼此住還似曾相饑乍覩刀光閃爍不能作壁上之觀約妻稍俟路隅上前排解若係尋常門毆寃有頭債有主斷無波及解紛者此次甲爲攪亂廟塲頭頭是道而乙不知就裹遼攖其鋒乙尙以魯仲連自居刀光過處皿染猩紅已先受刃一箭未取聊城二刀已夢益州矣是時兵刃旣接其黨復風馳雨驟而來拳脚交加乙之肋旣己折丙之膚亦不完傷勢較重委員隨來彈壓始各烏獸散而飯棚中喧聲又起盖酗酒滋事者毀壞器皿無算扭住索賠互 
 
 

Page 3

 
 
相爭親醉漢薰薰酒氣且不知天地爲何物何論賠價賣飯者無可如何跪向委員泣訴委員一聲喝鎖甕中捉鼈酒氣早消歸無何有之鄉環向差役求饒而狐假虎威係若人長披堅不肯放且語賣哭落面目堪憎醉漢之父舐犢情深聞信趕來願賠器皿乞釋其兒未蒙俞允一時性起歐差委員聞之一併喝拿當塲掌頰甫至十下血湧出如注肉壇起如瘤另案懲辦甲乙兩人又赴縣控請騐傷矣 
[本埠官報]  
　　○海開道邵觀察松海防劉司馬上海縣黎邑尊英法會審陳翁兩太守均於前日午後雇坐民船出境恭迎蘇撫憲衛靜瀾中丞其餘各官或在新閘或在觀音閣碼頭同侯此巳列報兹聞衛中丞於前日午後出轅乘坐民船用小火船拖駛從外河而行昨日黎明憲舟巳抵滬泊大東門外之大碼頭營兵排隊站立各官均遞手版中丞在船接見後於午後乘與登岸先至英租界二馬路李傅相行轅晉謁晤談良久又至廣肇公所拜會潘琴軒中承又至劉省三爵師行樻然從進城至龍門書院釋鮑花潭山長又至道署始回人東門座船英法會審公廨因迎接中丞於昨晨飭差知照各捕房停解一日公事至日區港所駐之王營徽州會竭所駐之張營及九畝地洋鎗隊等俱己回營又前日李傅相回拜美水師提督水報乃訛美爲英今附正之 
[沿途肇事]  
　　○前日將晚時有身穿紫花布小袖短及大靑也褲頭戴西式凉帽脚穿快靴口操閩廣音者五六人在小東門外之法租界地方某炒麪店吃麪偶與店夥口角竟將店內檯凳盌盞任意段壞店夥喚西捕來欲拘若輩而反被苦輩所毆西捕受傷若輩遂去西捕只得歸訴捕頭及十點鐘時若輩又復聚集三四十人在小東門一帶小街僻巷聨袂漕行人有見而不避者卽爲所毆又將花烟館門口所擺椅凳舉手亂擲輾轉向北至前後新街一帶各小弄中凡過花烟館卽飛擲椅凳如故旋爲大自鳴鐘捕房所聞卽傳齊通班中西捕往拿若輩聞信卽過老北門吊橋沿城脚向南而行中西捕則隔河亦向南至新北門過橋追赶若輩袖出制刃有華捕某挺身而前卽被毆傷又有一西捕以木棒拒刃棒上被砍三刀各捕見此情形祗得任其遠去而潛尾其從探其去蹤灰至小東門而該處捕房之中西捕亦來西捕皆持槍是處城脚有木栅若輩均扒栅向南而去旣出租界捕房遂置不問究不知若置爲何許人也 
[米業集議續聞]  
　　○前報米業集議－節兹聞各米店在嘉榖堂公所集議三日仍無成見並聞有等米店聲言我等與米行往來並不欠帳儘可現盤其行用則須照舊扣還而米行則尙未允也 
[吳孝烈女菊貞小傳]  
　　○爲烈女易爲孝女難烈激於情暫也孝本平性常也故巾幗之不幸而自見者曰節烈曰貞烈而已罕有以孝烈稱者今則於閨閣中得一人焉當及笄之年矢從父之志從容就久慷慨捐軀一爲湖其由來有令人慨然歎憤然悲而又肅然敬者也女字菊貞姻伯吳太守伯欽次女姻兄茂才鳳書姊丈茂才鶴害之妹也太守祖居海寗硤出世有積德女產於閩愛讀書尤愛讀列女傳女紅外兼喜吟詠生平温矣敦厚舉止端正遠近耳其齋爭相間字太守嘗曰此予我所鐘愛不忍其還離膝下近處有合意者雖門楣不敵我願俯而就焉同里某知其意爰授媒姥計踵門言某家某子聰穎兼陳企慕意太守因循俗例出一生年月日以備卜某家慕計中逢人輙道曰某家女已婚我矣太守聞之訝潛聞其子素性痴騃又患癲癇有年始司爲媒給亟命索還不允再三常仍不允且出狂詬語謂前日之庚子爲政今日之庚吾爲政不憑官斷斷不壁完遂速訟訟經年官未剖決不意雀鼠之纷爭未巳虎狼之肆擾旋　去冬十一月十九日爲太守猶子茂才鴻书合　之期某知崔氏之铜臭當道鄧家之錢穴可通遂自恃無恐密約一败颊子率領匪黨多人價其不備奪門而入人如蜂擁勢益鴟張衣飾財帛掠季無遺樓閣門庭蹂躪殆盡不獨學灌夫駡座兼且效魯陽揮戈時菊貞隨世避匿痲家親聞其藝備悉其因神色沮慘遂飲泣終宵絕粒不食而死之志決矣父母察其意婉爲勸導似形感悟始固密爲防範繼則相疎護持乃於正爲初五乘女守赴古鹽未返仰阿芙蓉膏以逝方女之服毒也談笑自若及驚覺灌救女曰死得奠所又曰子死重泰山何救爲遂含笑死卒年二十有二死後放遺篋中得絕筆十一字曰恩未報仇未復留此身何用嗟乎菊貞之死孝矣烈矣古之曹娥諸小娥輩不得專美於前矣避邇士林均有詩歌傳記以誌其事異日關造芳而彰孝烈余之轄軒附之志乘此尤余之厚望詩當道者也 
　　同里茝薌沈葆芬拜撰 
[弔前軍鬥陳公國喘]  
　　○徧地紅巾日斯人獨効患　文皇親賞贓僧邸賴固功　公初出袁里三大帥麾下繼蓄養於黃開榜都督終受知於僧賢親王　百戰三軍冠千生萬死中　所克堅城硬卡無數大約衆人之所難者公敢身報奮勇以當前敵也　敢因遭小謫成敗論英雄　十年前因事不于己　講謫戍○喜聞忠浮事至性本過人質夫緣無學　數語見曾文正公信札勉礪　心粗是煞神裹創頻洛血天敵每狐身　往往以少勝衆尢其所長　憔悴當年境于城厲葢臣○　酒英雄涙將軍夜誓師同仇誅敵愾拚命滅潢池衝陣驚親渴威名勝虎痴至　傳戰績父老有餘思　公每于請命之先必合營謀定而後動登猛夫所能哉○殺賊如芟草長驅十萬兵幕僚多顯達部曲半公卿好勝原非　矜功氣害盈歸裝知宦况兩袖比風淸○卯角從戎日項年車十三轟雷驅鐵婍　嘗一畫夜追賊七百里　好彿禮金龕秀骨熊腰健神眸處視眈　公形弱若不勝衣余目見其舉千斤之石雙日有神光夜暗籠拾針芥有大巡舊壘俯仰尙停驂○鳥盡弓藏弆韓彭劇可憐生成莽男子闖福動驚天絕塞三千里離家二十年將星悲遽隕魍魅禀江邊○日月非偏照雷霆教岂私　賜環方有待報國竟無期一代中興將千秋勁旅師　公開仗多新奇巧法故屢可敗中取勝　賢王　轟逝卿勒更誰施　勇將多驕龍駒必劣要在御之者得其宜僧王斃後竟無有能用之者矣○臣罪當誅死　君恩似海寬健兒生好鬥猛士得才雖衆口金能鑠公心水靜瀾盖棺應諭定靑史不虛刊　使氣驕矜此公一生之短處然其于生自始至終初無二志此又海內所共悉共見也 
　　時在癸未端陽後十日古潤嚴鐘爵吉人甫稿 
[輓劉蕴山廣文]  
　　○都門相聚無多日遽向他鄉哭故人太息應劉從此逝屢風苦雨送殘春○生平回首未茫然碧水靑山舊有絲記否西冷同臥病寓樓燈火廿年前○翩翩書記本風流槖筆三山作狀遊我亦飄零　滬瀆高吟隔斷海天秋○延陸座上　謂吳桐雲觀察　又逢君名滿公卿氣軼羣一自鐵梅花謝後梁園賓客散如雲○出門惆悵爲飢驅裹病重登冀北車有約陶然亨一醉誰知此會竟成虛○書名直接董香光老去錄鍾益斂藏留得扇頭遺墨在恰教殄比十三行○天涯雖遺別離情何况從今隔死生最是傷心臨訣語載將旅櫬出有明　此君彌留時語也○桃花流水碧潺潺前度劉郞去不還死有住見復何撼雖魂夜早返東山 
　　龍湫舊隱葛其籠拜稿 
[盧君靄庭一試獲售欣羡之餘爲寫梅花一枝並題兩名贈之]  
　　○幾經霜雪見冰婆正是春風得意時笑爾君勞皆後輩玉堂靜對獨題詩　頻年我亦守寒齋品到梅花愜素懷聊寫斤公詩意贈狀元案相好安排 
　　芝竹軒主人徐侯思蘐氏甫草 
[蘇省撫轅抄]  
　　○五月十五日候補同知郁倫禀知叅委赴江陰靖江金壇等縣催提漝項雲　正任早寗縣蘇超才由金陵來謝飭如回任　高承基禀知奉委待質公所幫辦差　周嗣源禀知奉飭接辦待質公所正和差　縣丞王作舟禀棄奉飭請補無錫縣縣丞缺○十六日新任杭州織造連明由京來赴浙江　江蘇邁缺卽補道湯壽銘由京來　浙江候補府蔣德璜交缷瀏河掣騐局務來卽辭赴浙江　正任阜寗縣蘇趙才　辭赴任　候補縣李慶沂禀知奉委守提江震常昭四縣漕項差卽辭　籤分江蘇孝亷方正試用府知事劉心埈河南人分發江蘇分缺先補用興史余沛傳湖南人均禀到 
 
 

Page 4

 
 
[浙省撫轅抄]  
　　○五月十一日候補縣林楚圖銷滬局　　署丞興西永署丞呂承恩　蕭山西興驛丞許㴻供禀知司委署禀安　○十二日正任臨海典史朱有光禀謝藩飭回任叩辭　補用巡檢何滬溥禀知牙厘局委衢府局差堂 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第四百五十二號]  
[光緒九年五月初八日京報全錄]  
　　宮鬥抄○諭旨三道錄前○前豫撫李　奏報交卸日期摺子○署豫臬買　奏報接署日期摺子○護豫撫覺　奏報接護日期摺子○署豫藩豫　奏報接署日期摺子○東撫陳　奏審辦盜案應規復舊制解勘並請將情重各犯仍就地正法摺子○漕督慶　奏請　獎勵夾片○尙書麟　奏爲請　旨摺子○五月初八日理藩院鑾儀衛光祿寺正白旗值日無引　見○副將張言和謝　恩○本謙續假十日○載鶴續假五日○穆隆阿續假二十日○召見軍機　孫家鼐　○○革職河南巡撫臣李鶴年跪　奏爲恭報微臣交卸日期叩謝　天恩仰祈　聖鑒事竊臣先後接准吏部咨光緒九年二月二十九日奉　上諭河南巡撫李鶴年於特旨交審案件未能據實平反實屬有負委任着卽行革職等因欽此三月十一日奉　上諭河南巡撫着成孚暫行護理欽此欽遵跪聆之下感悚莫名伏念臣以菲材由翰林御史蒙　恩薦陟封圻十數年間先後四任豫撫迭沛　鴻施於　九陛儼同鰲戴於三山兹因奉職無狀自慛愆尤猶荷　聖慈不加重譴撫躬循省愧梅彌深　幬覆生成捐糜難報護撫臣成孚近在同城定於四月十一日接印臣謹將河南巡撫兼提督關防一顆連同　王命旗牌書籍文卷等件委員齎送成孚接收臣卽於是日交卸所有微臣交缷日期曁感悚下忱謹繕摺叩謝　天恩伏乞　皇太后　皇上聖鑒謹　奏軍機大臣奉　旨知道了欽此　○○署理河南按察使河陝汝道臣買致恩跪　奏爲恭報微臣要署臬篆日斯叩謝　天恩仰祈　聖鑒事竊臣於光緒九年四月十一日接奉護撫臣覺羅成孚行知河南布政使篆務飭委按察使豫山署理遞遺按察使篆務委臣接署旋准署布政使像山於本月十二日將印信文卷移交前來臣當卽恭設香案望　闕叩頭祗領任事伏念臣靑齊下士世受　國恩由廕生歴官郞曹出荐典郡同治十三年任河南彰德府任內因臣父原任大學士賈槓病故丁憂去官仰沐　隆施奉　旨賈致恩着俟服關後以道員遇缺卽選欽此起復後選授河南河陝汝道服官六載報稱毫無兹復渥荷　恩綸奏權臬篆才輕任重悚惕彌深查河南爲冲要煩區臬司爲刑名總匯舉凡詰奸禁暴察吏安民在在胥關緊要况以地方元氣未復宵小易生彈壓撫綏尤宜加意如臣　昧深欋弗勝惟有殫竭愚誠勉加策勵於一切應辦事宜隨時禀承護撫臣實心經理斷不敢以暫時攝篆稍涉因循以兾上答　高厚鴻慈於萬一所有微臣接署臬篆日期並感激下忱謹繕摺叩謝　天恩伏乞　皇太后　皇上聖鑒謹　奏軍機大臣奉　旨知道了欽此　○○護理河南巡撫布政使奴才覺羅成孚跪　奏爲恭報奴才接護爲篆日期叩謝　天恩仰祈　聖鑒事竊奴才接奉前撫臣李鶴年文開准吏郃咨光緒九年三月十一日奉　上諭河南巡撫着覺羅成孚暫行護理欽此跪聆之下感悚莫名旋經李鶴年檄委撫標中軍叅將穆特布代理開封府知府陸襄鉞於四月十一日將河南巡撫關防曁　王命旗牌書籍文卷齎送前來當卽恭設香案望　闕叩頭謝　恩祗領任事訖伏念奴才滿洲世僕知識庸愚初由部曹蒙　恩簡授河甫開歸陳許道荐陟鹺臬擢升藩司光緒六年自粵東調任豫中舊轍重循淵衷彌楊愧涓埃之靡效沐　雨露之深霑兹復渥荷　宸綸俾護撫篆自　天聞命伏地增慚竊思河南爲近畿冲要之區政務夙稱繁劇雖奴才先後仕豫有年隨在留必而巡撫綜理大綱仔肩愈重兼以地方元氣未復境內偶有偏災一時控馭輯綏籌備賬撫惟有勉竭駑駘力圖報稱於吏治則益加整飭於營務則倍極講求一切事實悉心經理固不敢以暫時攝篆稍涉因循亦不敢於欲速見功致形操切之冀上達　高厚鴻慈於萬一所有奴才接護撫篆日期並感激下忱除恭疏　題報外理合繕摺叩謝　天恩伏乞　皇太后　皇上聖鑒謹　奏軍機大臣奉　旨知道了欽此○○二品銜署河南布政使按察使世襲輕車都射奴才豫山跪　奏爲恭報奴才接署藩篆日期叩謝　天恩仰祈聖鑒事竊奴才於光緒九年四月十一日接奉護理巡撫布使臣覺羅成孚行知委署藩司篆務十二日由成孚將印信文卷飭交前來奴才當卽恭設香案望　叩頭祗領任事伏念飲才滿洲世僕知識庸愚前因奴才之父福珠洪阿於咸豐三年在江南提督任內籌防省城禦賊殉難奴才仲蒙　恩賞爲中供職工部同治元年由京察一等補授山東登州府知府歴任沂州濟南等府薦升濟東泰武臨道於光緒五年仲蒙　天恩補授河南按察使　陛辭之日叩聆　訓誨周詳感悚無旣奴才蒞任四年一權藩篆涓埃莫報兢惕方深兹復奏委著理藩司任鉅才輊彌慚夙夜查河南地處冲要藩司政務殷煩舉凡察吏安民理財籌餉所在胥開緊要兼以地方元氣未復境內尙有偏笑撫恤輯縱尤富加意奴才前者署任幾及一載雖未貽悮事機面自顧練庸懼難勝任惟有殫竭智慮遇事禀承護撫臣實心經理斷不敢以暫時攝蒙稍涉因循以期仰副　高厚鴻慈於萬一所有奴才接署藩司日期曁感激下忱謹繕摺叩謝　天恩伏乞　皇太后　皇上聖鑒謹　奏軍機大臣奉　旨知道了欽此　○○山東巡撫臣陳士杰跳　奏爲東省審辦盜犯應規復舊制解勘並請將情重各把仍暫就地正法以昭烱戒恭摺仰祈　聖鑒事竊前准刑部咨送遵議盜案就地正法章程一摺內稱各省實係土匪馬賊會匪游勇案情重大並行同叛逆之犯均暫准就地正法仍隨時具奏錄供咨郃外其餘尋常盜案統予限一年一律規復舊制辦理等因於光褚八年四月初二日奏奉　諭旨依議欽此經前撫臣任道鎔欽遵轉行在案兹屆一年期滿審辦盜案自應分別輕重將尋常各犯照例解勘　題奏案情重大仍暫就地正法以符定章查核刑部所指土匪馬賊等項足見愼重刑章之中仍寓戢暴之意具有深心兩無偏廢且案倩重大一項所包本廣原可斟酌辦理惟各省情形不一匪徒名目甚多若不分晰指實誠恐易滋混淆東省盜風素熾搶刼頻聞兗沂曹三府與直隸江蘇接壤向爲捻幅匪徒山沒之區皆以布幅油捻爲記輾轉勾結始則分股搶掠繼則愈聚愈多動輒豎旂起事雖疉經嚴加懲劇其風總未盡戢實與會匪無二定例罪亦加嚴又靑州開定兩府濱海灘堰林立梟匪往住百數十成羣携帶槍砲以興販私鹽爲槃隙扒搶灘鹽劫掠村舍拒敵官兵無所不至西南嶧滕等縣均時有大夥淮私窺伺至登萊兩府外洋近年商舶盛行亦間有盜匪竊發動將全船事主致死滅口此等兇惡匪徒均未稍事稽誅且非隨地懲辦亦不足以昭烱戒而寒賊胆兹據臬司潘駿文具詳前來應請嗣後東省審辦盜案如係捻匪幅匪洋盜與夫大夥梟匪搶劫拒捕者行刦致斃事主成迭劫三次以上者結夥入城行刼得贓者有一如比俱同刑部所指六項仍由州縣錄供通禀撫臣查核情節批飭該管府州提審或委道府大員前往親訊直隷州案說道提審取具確切供詞禀請就地正法按季彚奏分案錄取供招咨部洵予地爲捕務有裨一俟盜風稍息卽當奏請統復舊制倘遇犯供未確案情畧有疑竇仍隨時提省委審以昭愼重斷不敢稍涉大意到滋枉縱除咨部查照外所有東省審辦盎犯應規復舊制解勘並請將情重各犯仍暫就地正法緣由理合恭摺其奏伏乞　皇太后　皇上聖鑒訓示謹奏軍機大臣奉　旨刑部知道欽此　○○慶裕片　再准史部咨議奏擒獲著名海匪未振剛請獎案內南河試用同知周道先于萬基二員應令查照拿獲著名巨盜章程指定應升官階保奏到部再行核辦等因自應遵照章程另核請獎可否仰懇　天恩俯准將南河試用同知周道先運同銜南河試用同知于萬基均侯補缺後以知府在任候補周道先並請先換頂戴以示鼓勵出自逾格鴻慈理合附片陳明伏乞　聖鑒訓示謹　奏軍機大臣奉　旨吏部議奏欽此　○○奴才宗室麟書等謹　奏爲請　旨事據安徽渦陽縣民陳風言以盜匪陳義林等挾警糾衆持械搶去伊家衣物並將伊父母打傷伊母韓氏因傷斃命等詞控訴前來奴才等督飭司員詳加訊問據陳風言供我係安徽頴州府渦陽縣人年三十九歲在本縣張存堡地方居住種地度日于上年四月間有盜匪陳義林等挾嫌率衆持械塗面夤夜披門入室將我左體打傷並將我父母均行打傷搶去錢文專物我隨投嗎地保姚立舉不料伊輿陳義林係属姻親隱匿未報我卽禀報縣案蒙騐明我父親陳義全傷痕我母因傷重未能抬騐後詎意伊等賄串捕差並未緝拿嗣我將陳義林扭獲送縣堂訊時捕差劉學等揑奏朦弊將伊開釋翻勒去我錢文我控經本府本道及臬司巡撫均批回縣並未究辮延至五月三十日我母親因傷身死我赴縣呈報被劉學攔阻不能呈遞是以我具皇來京赴案呈告的等語查陳鳳言控因盜匪陳義林等前曾行竊伊家衣物禀縣緝拿未獲由此挾讐隨於上年四月間復行糾衆持械塗面搶初將伊父打傷鳴保騐明伊父陳義全傷痕伊母韓氏傷重未能拾騐差捕受賄並不緝拿嗣經伊撞過陳義林將其扭獲送縣又被捕役劉學勒去錢文朦弊開釋伊歴控道府臬司巡撫均批回縣不究後伊母因傷身死赴縣呈報被劉學攔阻未能呈遞是以情急來京歴訴等情如果属實亟應究辦以淸盜源而重民命謹抄錄原呈恭呈　御覽伏候　訓示遵行再遵照奏定章程取具該原告陳鳳言結稱控經巡撫並未親提合併聲明爲此謹　奏請　旨奉　旨巳錄 
 
