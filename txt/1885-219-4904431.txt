# 1885 - 219 - 4904431

 

Page 1

 
 
[四十七號畫報出售] [  點石齋主人啓]  
　　中法和議旣成之後兩國各退防兵仍歸於好乃越南阮氏兩夫人恨法人無道糾集義兵攻法人於北寗從此女子知兵婦人赴敵古人不能專美　前矣圖之以供衆覽報首畫譜兩圖均係任君伯年所繪其筆墨之妙賞鑒家自能辨之准於廿六日出售後仍附淞隱漫錄圖說一則此佈　 
[重印靑樓夢告成] [  申報舘主人啓]  
　　吳門爲山温水膩之鄉七里山塘鶯花如織釐峯慕眞山人捃其艶影著爲奇書顔曰靑樓夢都六十回本舘曾取而印之數臾寒暑早已鄴架一空兹特重付手民較前尤覺較對精工裝潢古雅定于今日出書仍釘十本價洋五角諸君子益循曩例購歸以供酒後茶餘之消遣乎 
[論中國送回大院君事]  
大院君者何高麗國王之父也旣爲高麗國王之父則曷爲而在中國中朝拘之來也曷爲乎拘之大院君泥守舊之意不肯變通與各國通商前年該國守舊黨中人藉大院君之名以煽亂於國人致肇釁端日本乘此以興兵搆怨高麗岌岌不可終日故中朝命將出師爲藩服敉定其亂倘留大院君在高則守舊黨中諸人猶將借之以生事乃從權宜之計拘之來華安置於保定使高麗黨人無所憑藉所謂蛇無頭而不行高亂於是乎平日兵於是乎退高麗得以危而復安紊而復治去一大院君而所全者大矣然則拘之是乎曰是也拘之旣云是矣則今者曷爲而復釋之曰我聖朝以孝治天下大院君旣爲高王之父父子之親不可以終絶若久留不返則高王有缺定省之禮未免於心有所不安苟其境内底定禍端全弭則俯准高王之請使之返其故都以全天倫之樂而不失乎字小之體統何爲而不釋之然則釋之是乎曰是也前此之拘之也是則今日之釋之也非今日之釋之也是則前此之拘之也非二者必居一於此而乃曰皆是者何也曰王道不外乎人情非可以偏見拘也大院君昔在高國位尊而情親年來時局變遷泰西各國到處開埠各國通商已成不可中止之勢况高麗國小而弱素無政數素無軍威卽一日本與之地醜德齊犬牙相錯而一旦發難高麗尚且不能與爭若固執成見必以閉關謝客爲事而勿量爲變通則高麗之　將無已時不僅日本一國之可慮已也大院君旣位尊情親亟應爲國中籌長治久安之策幡然改圖尊事中國聯絡泰西各國以爲近隣之俄日二國多樹之敵庶幾國本可固而風氣可開國中政令軍政一切均可變革氣象爲之一新故自大院君來華中朝置之保定俾得親見畿輔重臣若何籌謀若何布置凡中國之政教類皆目擊而心儀之其待之也則厚其廪餼優其衣食不但不以纍囚相視而且禮之不啻上賓養尊處優數年之中大有此間樂不思蜀之意而高麗王亦復孝心純篤候問之使不絶於道大院君經此一番變故旋知昔日所爲大拂輿情不合正道自怨自艾深悟今是而昨非矧値去年高麗匪黨洪金作亂勾連日本幾至大禍幸而中國防軍奮力保衛擊退日兵高王奔走潜入防營得以出死入生復安於位中國之所以撫字藩國者眞可謂仁至義盡不遺餘力大院君在華聞此信息其感激我中國之大德當非淺鮮盖洪金諸逆謀變實以賣國求榮高麗不爲琉球之續其間曾不容髮倘逆臣得志日兵獲勝則李氏之祀且斬而大院君又將奈何故此一舉也高麗之君若臣莫不感激涕零銘中朝之恩德不置觀於高人之尸祝吳筱帥而其情可知矣然高人雖有感佩之深情而卒無辦理之善法國勢積弱已久一時末由自振而日本則反以是藉口索我中國兵費當伊藤金差來華之時羣情洶洶咸恐中國又將代高麗以受日人之禍幸而當軸諸公執理與爭日人氣餒色沮婉娩聽從仍得相見以玉帛然兩國戍兵則已議定皆撤則是不啻辭中國撫字之權中國旣撤戌兵則高麗倘猝然有事雖鞭之長不及馬腹雖欲爲之保護而勢將不逮且中日兩國互相訂定必須彼此關照然後動兵從此高麗非復從前托在中國宇下之局面有此一折而各國皆將乘其隙而蹈其瑕高王之爲人雖未聞有失德而觀其所爲大都德有餘而才不足倘非有强武精明之人爲之力持大局吾恐英國旣占巨文俄人復據濟川將來耽耽逐逐絡繹而來者且不可逆料日人心本叵測在先已兩次蠢動安保其果能愼昭大信不開意外之釁端今日之高麗其危實有甚於前時者中國而欲爲之顧及則碍於日本之約竟置之不問則又於心有所不安因而念及大院君本係精明幹練之才祗以一念固執致貽伊戚今在　 
華日久於中國之政教號令自必心有實獲乘此時而送之回國一以遂高王烏私之愛一以寄大院君鷹揚之權大院君本係高麗至尊極貴之人一旦回國復秉大政必得以大展經綸善爲布置使高麗政事軍令大爲生色而内變可以漸靖外患可以不生其有益於高麗者大矣由是言之拘之釋之無非所以爲高麗而已謂之皆是誰曰不宜 
[西報譯登]  
　　近見西報有旗昌洋行告白言本行奉中國特派經辦直隸督轅一切洋務云然則中美之誼益見浹洽矣 
[護院接篆]  
　　蘇撫衛靜帥會同錫星使由滬赴閩查辦事件其篆務已奉簡派譚方伯護理各綠由前日業接電音照登在報兹得吳中官報悉靜帥定於本月初七日將巡撫關防送交新任護院而序帥卽于是日接篆視事靜帥交卸後當日啓節來滬會同錫席憲再行乘輪前赴榕垣也所有靜帥行轅聞亦暫駐於本埠海運滬局云 
[都門瑣紀]  
　　澂貝勒逝後擇於六月十七日辰時行初祭禮二十一日行大祭禮七月初七日卯時奉移園寓日前由欽天監移知掌儀司該司遂行文戶禮工三部及光祿寺顔料庫預備一切祭奠所需派員送往○朝鮮國王遣使表賀皇上萬壽使臣於六月二十日入都崇文門稅務司照例查明所帶物件造册報明戶禮兩部○工部准張朗齋中丞來文製造挑挖護城河器械計小木車二千輛木柄鐵鏟一萬柄務須赶緊造齊派員領取承辦之某木廠遂晝夜赶造晷刻不停其價約需銀一萬兩有奇○刑部定例發遣罪犯有交兵部者有交順天府者有傳五城司坊者六月二十一日該部有擬定充軍罪犯二名一名小柴一名宋來子皆傳中西坊署解赴配所該坊差役將二犯鎖出前門行至煤市街二犯向役哀訴苦况云有舊識之某妓館擬往告帮資斧倘得青蚨數十千許以瓜分奉敬役貪其利遂開鎖押同前往比至妓舘門前役不防二犯有變心身先入院洎回顧不見二犯急返身出視則已去如黃鶴矣役惶急甚自行投首揑稱二犯斷鎖脫逃坊官不信將役下監後二犯遁至京西海淀地方經中營趙副戎弋擭仍交刑部 
 
 

Page 2

 
 
[漕督履新]  
　　新任崧漕帥由東省南下已照電音登報兹悉漕帥於上月二十三日寅刻自揚莊乘輿赴浦吳健帥赴龍王廟恭請聖安卯刻進行臺卽發紅諭張貼於二十四日申刻接印各官叅謁者以天熱概行寛免聞漕帥在都奉諭會同江督曁蘇浙兩撫籌商漕運事宜將規復舊制聞吳健帥交卸後暫緩赴皖省請假調理之奏未知仰邀俞允否 
[平山秋話]  
　　某甲年逾不惑近甫留鬚朗朗數莖頗似深秋衰草數日前偶至皮市街某薙髮整容待詔及鋒而試竟成濯濯牛山甲忿甚欲送諸官嗣經該匠再四叩求甲遂誦依舊今吾似故吾之句而去○東鄉田家莊地方某姓弟兄不睦嫂某氏聞夫被弟毆急往解勸弟見嫂至遂曰爾來相助耶可知吾老拳不懼遥作揚手狀嫂一驚而踣良久不起近視之已氣絶矣邑尊聞報親往勘騐卽將昆季一併帶回未知如何辦法○北門某甲形同痞棍無惡不作昨經其母舅捆送忤逆邑尊當卽准詞提訊責以二百板並判荷校示衆擬俟滿日令具改過切結責放詎甲猝患時症斃命卽由鄰封勘騐收殮 
[鳩江脞說]  
　　上月二十七日前湖南巡撫龎省三中丞挈同瀛眷駛抵蕪湖官舫五艘寄泊江滸各官咸投遞手版晋謁官船小泊二天然後掛帆東下○前報載鄭洽記等土棧禀請洋藥進口稅由商承辦繳銀一事兹悉關憲梁小若觀察未准所請仍由局員照常督辦○上月二十五日招商局江孚輪船上水高掛龍旗蕪人士咸望而色喜蕪局總辦爲李君炳全刻已蒞局視事李君素辦蕪局幹練謙和久爲各紳商所信服此次重興商務定卜游刃有餘也○某甲癖染烟霞無所事事賴其妻爲人浣衣以供食用紫霞膏亦取給焉日前甲向妻索資不遂忿甚揮拳毆擊致妻徧體鱗傷妻自念實命不猶背夫吞服烟膏以圖畢命幸經鄰人覺察覓藥灌救不致魂赴重泉事後鄰人大爲不平羣與甲約謂嗣後再有毆辱情事卽當羣起而攻甲亦唯唯從命嘻如甲者眞愧殺鬚眉哉○上月二十三日夜起大雨傾盆銀河倒瀉一連三晝夜以致溝渠不克流通街衢盡成澤國至二十七日杲旲日出雨師捲斾而逃水始退去然道署尚宛在水中大堂可通舟楫約計木犀香裏方可退淨云 
[松江巷語]  
　　育嬰堂司事徐曉汀歴年虧短公欵爲數甚巨故時太守發押嚴追外將此案情上詳各憲想經董各人亦不能脫然事外也○城西錢某少游邑庠讀鬼狐傳惑之日行郊野間冀有所遇一日在郊外踏青至一處流水落花引人入勝緑隂下有一女郎年將及笄生凝視良久女亦流睇含笑生以爲悅己也日踵其門復圖良覿詎侯門如海一面緣慳爰向門前之老嫗求爲通辭嫗以其狂斥之生猶痴立門左不稍動并求勺水以消渴嫗戲以喂狗之冷汁進生得之視如瓊漿一吸而罄由是情魔入骨日作譫語謂不見美女子卽見偉丈夫在側親友來問訊者告以目前休咎輒不爽現尚問者盈門其尤誕妄者莫如言錢某今科必售而鄉場題目則在論語第十一本云○奉賢縣某鹽戶横毆鹽快傷重恐事發獲罪將新死小孩刺數刀嫌無血又刺其生母臂以塗之誣陷鹽快案關重大由府親提時太守廉得其情聞將治以應得之罪云○婁縣捕快某甲明充官役暗爲竊賊以至積案重重未能破獲今爲華亭捕役所破并獲賊船一艘當票百張一併解縣該竊賊自將平時犯案若干及贓物變賣若干繕成帳簿一本藏在船内亦爲搜出故一訊而服邑尊命先鞭背數百收禁 
[九江瑣錄]  
　　九江城外街道均被水淹人皆搭板以渡殊多不便往往有擁擠跌落之事六月十七日有某委員在同人和茶棧讌飲而歸時已半醺蹀𨇾板上忽整忽欹適有甲乙兩人趕到催令快走因此齟齬竟至用武委員雞肋不足當老拳拖泥帶水狼狽而歸旋將甲乙兩人姓名開單送縣周邑尊隨飭差將甲乙傳到各責數百板枷號示衆於是委員之氣始洩○前日某躉船内起海帶包時忽有一屍穿紡綢褲曷布汗衫年約三十左右該船主卽行報縣上月十九日晨周邑尊帶同仵作下廠騐看委係失脚落艙以致壓斃當卽塡明屍格飭地保收殮標記待領○十九日有十墩鋪之蘇某駕一小船載客十九人赴九江行至書院墩地方船忽滲漏立時沉没幸有某船瞥見救起十三人其餘六人俱占滅頂矣聞各屍親現已報縣良以舟子不顧船小祇令客多故請重辦以儆也 
[上海求志書院甲申年冬季課案]  
　　經學超等蔡維馨王廷鼎過炎金承熙陶忠訥許文蔚特等六名一等六名餘 
不取○史學超等韓柳文嚴祥彬朱逢甲潘承裘汪開祉范本禮特等六名一等六名餘不取○掌故超等許克勤朱逢甲陶承潞許文蔚潘志裘汪開祉特等六名一等無○算學超等陳維祺沈善蒸程之驥崔朝慶錢潮韓恩榮特等一等皆無○輿地超等汪開祉姚文柟陶承潞葛尚遠特等二名一等五名○词章超等朱逢甲李鼎頤楊引傳特等三名一等六名餘不取 
[憲示照登]  
　　督辦松滬捐厘總局南蘇州等處承宣布政使司布政使譚二品銜江南分巡蘇松太兵備道邵二品頂戴按察使銜江蘇遇缺前先题奏道蘇爲出示曉諭事照得由滬運入内地各貨無論整件整箱成包成篓均由各商於進口呈繳落地捐時報局騐明加盖棕印墨戮或黏貼印花圖章騐票以備給單分運沿途查騐而杜奸商影射朦混偷漏如沿途查出僅有運單而無印戮或有印無單之貨卽非朦混偷漏亦屬一票兩運意圖影射均應照章扣留分别充公補捐議罰歴經本局通行遵辦各路商販船戶人等亦皆周知業已循辦二十餘年無如日久玩生時有無印之貨持單朦請各卡及巡船騐放實屬有心取巧朦混偷漏亟應申明舊章設法整頓以杜弊竇除由局通行上海貨糖布木洋藥等捐局曁内河各水卡巡船委員一體遵照分别認眞查騐加盖黏貼外合行出示曉諭爲此示仰各該鋪戶以及各路商販船戶人等一體知悉此後爾等在河販運貨物務各遵照向章查有捐局盖黏印戮圖票者方准裝載倘再仍前攬裝無印之貨借單影射或一票兩運朦混偷漏一經沿途各卡巡船查出定卽照章扣留分别充公從重究罰決不寛貸其各凛遵毋違特示右諭通知光緒十一年六月日 
[搶親釀命]  
　　某甲家在本邑唐橋鎭膝前一女愛之如掌上明珠幼時曾許字本鎭某乙家近以女年近破瓜期愆嫁杏乙屢央氷人說合意欲迎娶成婚甲終以不忍遠離婉言請緩月初乙商諸同族糾人前往將女搶歸行合𢀿禮洞房花燭之宵新郎見女碩腹膨脝年早懷六甲寃因卽告諸堂上糾集同族多人至甲家興師問罪房屋物件搗毁一空甲以牆茨難掃自顧無顔遂將三尺紅絲懸梁畢命屍屬欲奔赴上海縣呼聲控經旁人及地保極意解勸未知能否寢息也 
[竊賊兎脫]  
　　前月某日南匯縣某姓家出一竊案所失貨物甚多事主遂據情報縣請緝捕役偵知竊賊潛匿滬城館驛弄林姓烟寮因於前日來滬協同本縣捕役往拘時該竊正在吞雲吐霧倉皇之際不得脫身遂從容商諸捕役曰爾等幸稍坐待我上樓穿衣卽隨同前往可乎捕信而允之詎待之良久不見下來登樓探視則該竊早已登屋脫逃矣捕疑烟館主必與同黨因將林拘送縣中想一經歸案訊供不難水落石出也 
[病痊還押]  
　　本年二月間船幫閙事案内之施念喬等各犯經莫邑尊訊實禁押各情早已詳登本報嗣施曁阮順之二犯在押患病邑尊飭發普育堂醫治刻已醫痊由差據實禀明邑尊飭仍還押候究 
[覆舟補述]  
　　初二晚本埠颶風大作損壞物件一切情形均經列報兹悉是晚吳淞口外泊有大駁船一艘被風吹至灘邊撞壞船身登 
 
 

Page 3

 
 
時沈下船中共有九人悉數落水時適有德國帆船同泊是處赶卽放艇施救奈風狂浪猛無從着力止救起一人餘俱隨波而去矣至吳淞口之小船遭風覆溺者亦頗不少是誠不測之災也 
[風伯害人]  
　　寗人蔡春生年祗二十一歳在怡和碼頭前立發土船上爲侍者前日午後侍奉船主飯食後將椀遞殁伙食船暫立船頭適有狂風一陣竟將蔡吹落浦中船主見之急喚在船西人放杉板撈救不料落水後順流直下杳無影響又雇漁船撈屍迄未能得蔡父聞信到來惟有臨流灑涙怨風伯之不仁而已 
[西案誌略]  
　　禮拜一本報載西人在虹口東洋客寓閙事一節聞該西人尚有用小刀戮傷日婦情事傷勢尚微當日經英刑司提訊而該西人以爲屋係我租與日人無涉何以巡捕竟公然至我屋中拘人我尚有見証可以質訊乃展期禮拜三復訊至期房東公平洋行東家上堂言該西人曾經自言房屋實係日人所租伊不過代爲出名盖恐日本領事有查禁等事故日人不敢出名云云又有黑婦亦上堂爲証人言係西人雇用是日在樓上聞樓下喧閙聲下樓觀之見另有一西人推搡日婦刑司以推搡日婦之西人未經到堂遂定期今日再行集訊云 
[經買假藥]  
　　大英醫院西人麥葛利署至英公堂稱時有人假冒我之戒烟藥粉出售利已害人兹接得永康縣境之松德堂主人黃子元來信言曾託恒利信局寄洋十元交我處購嗎啡戒烟白粉一瓶後由原局帶去藥粉查見封瓶圖章與前不同且從前每瓶重四兩二錢今祗四兩光景恐係假貨不敢吞服卽託别信局寄來請查眞假爲此報捕拘恒利信局人又指出經售僞藥之人一併解案原信及藥呈案顧松泉稱是醫院帳房供與西人同王維初供是恒利信局擋手黃子元託寄大英醫院之洋信係局夥邱小餘經送後仍由邱帶藥粉一瓶送去我確不知有無作弊今由捕房傳問特帶同邱小餘投質邱小餘供洋信原欲交大英醫院購辦藥粉因據友人姜夢熊言有藥粉與醫院一様惟價祗須洋八元因貪小利向姜買寄不知有眞假之别今向捕房言明來歷指交姜夢熊到案姜夢熊供開種德堂丸藥店有開同興泰酒店之張梅亭言有戒烟藥粉亦是大英醫院所售適信局夥邱小餘欲買藥粉因代經手計洋八元買藥一瓶我分用洋一元實不知假藥西人又將仿單牌號封口圖章呈請比較葛大令商之易繙繹謂須澈底根究飭將邱小餘姜夢熊交捕着交張梅亭到案再訊王維初交保候質呈閱之假藥等存堂 
[取物抵欠]  
　　妓女余文林至英公堂稱原籍杭州現在租界爲長三住家因常到第一樓啜茗吸烟與李元江相識後常來往不知伊卽是堂倌已費用洋五六十元惟我常往吸烟欠烟帳十餘千設照局帳扣算大約不相上下不料李元江於今晨藉索帳爲名糾同多人闖入我房强將衣物搬去并將客人沈錫榮之衣服時賑表一併取去爲此報捕拘奪送案失單呈閱沈亦上堂稱被取去西紗衫雪青褲洋布衣服時辰表等開單呈閱李元江卽李賢岡供甯波人因被該妓借去洋百餘元并被欠烟錢三十餘千屢索不歸因往取衣服八件伊如還欠我卽還衣並未與伊另有瓜葛至被欠錢洋有帳可稽現帶帳簿呈閱葛大令得供之下飭將該妓及李分别看管候再覆訊沈斥退 
[催繳地租]  
　　法蘭西輪船公司洋東前詣法公堂控洋行街郭德盛范德盛等欠交地租請爲傳追等情當經中西官飭法包探往傳去後於昨日集訊該洋東遞呈租地時所立中西合璧契據并繪圖一張白副領事先向該洋人研訊一徧卽着通事轉告太守略謂地租本應六個月一付計銀一千零四十六兩九分由郭范兩家分出本年春季應於西歴六月十五付清今逾期兩月有餘范名下之銀早已付來現請追郭名下之銀五百餘兩翁太守詰及傳案之人據稱郭德盛主業往鎭江有男傭譚仁觀到案范德盛抱告李升禀稱租地時由郭德炎出面與范合租十年之後展期五年卽行剖分租旣各繳收條亦分今取前後收條呈電現在五年之期又滿復展十年自一千八百八十二年起所有地租依然各繳本年地租范德盛名下已繳至郭名下則與范不涉翁太守謂雖是不涉但契據尚未剖分恐日後轉多轇轕着卽發信往鎭江限五日回覆李又禀稱郭姓在寳善街尚有益裕土行太守着李前去知照速來料理如再延擱卽着范德盛先將郭名下地租措繳其房卽歸范收管以便收房租付地租定於下禮拜四再訊 
[廢票難憑]  
　　法人麥甸前投法公堂稱開恒興牛行請追吳成人牛肉店票洋當經法包探傳到吳成大店主吳應蘭詰訊吳供恆興牛行係粤人所開與外國人無涉而麥甸堅稱收票一張計洋一百八十三元五角請追翁太守復傳吳應闌并司帳吳炳章研詰據供與恒興往來有年伊店於去年閉歇帳已清楚該洋人所執係出去之存票不足爲憑亦不知如何在伊手詰其與恒興往來有帳簿否吳應蘭將清簿呈案翁太守閱後問有逐請滾存簿及流水簿否吳答稱有太守卽着取封查見與恒興往來共收牛作洋四百十一元五角注欵相符業已對銷翁太守卽向白副領事言明白君謂然則麥甸所呈之票不足爲憑隨令退去票姑存案以免後日糾纒如不服儘可上控　 
[催租類誌]  
　　錦名洋人偕收租人陸松橋訴稱前期控追各戶房租尚有三戶未付請再訊追翁太守將汪壽根俞金奎周姚氏等逐一研詰諭以前期已經明示今姑從寛着出外先將六月底租錢付清其餘逐月拔付○袁合祥公司帳房收租人顧順卿同金法并洋人投案請追永和里金姓房租洋十九元翁太守詰之金浩仁據稱在縣署當差欠房租祗十二元光景前曾付收租人洋三元未交房票因伊偷帳房洋五十元逃走此欵落空在後另換收租人又收去兩元亦未交到房票翁太守謂欠人租錢悉應措還以後本月之租不准拖欠前欠者按月拔洋一元五角兩造遵諭而退 
[英界公堂瑣案]  
　　粤婦王阿虎稱嫁西人白朗因有舊表洋傘香餅酒雪茄烟等賣與黃阿旺照西例寫一西字紙條給我載明價洋十八元半及持票收洋黃已避匿爲此報捕拘案黃阿旺供容緩日措洋照付捕頭禀黃阿旺慣作騙物之事曾經送辦今又騙該婦之物諒無力繳洋或查其原物之在否再行禀覆何如葛大令然之飭將黃阿旺交捕○捕送在路爭毆之施阿長殷阿香請訊施供路遇殷阿香糾人索詐洋兩元將我拷綢衫脫下作抵因與爭毆由捕拘案殷供向爲洋行生理被施借洋兩元屢索無付昨日相逢施自願將拷綢衫暫抵再行備洋來贖不料去後妄訢巡捕拷綢衫呈案葛大令以兩造均非安分之人隨判各押七天衫給施阿長○捕送在路滋閙之瘋人陳大得請爲安挿葛大令隨飭暫押諭値日差查明有無家屬領回管束否則送普育堂安置 
[上海協賑公所陳煦元嚴作霖謝家福王松淼等催收捐欵并統收分解公啓]  
　　啓者作霖等准於初五日附甯波輪船赴粤所帶捐欵 
復蒙高易公館協賑諸君許湊二千元助賑不勝銜感惟後路接濟全賴諸大善長廣爲勸募源源設法因思敝處所分捐册三千本捐單四萬紙已蒙慕捐交還者尚不及百分之五用再登報奉求所有册單之已經募捐者務求早日擲下其未經勸募者仰祈鼎力早爲籌勸如有指捐他省賑欵者敝處亦統收分解翹望德施惟日爲歳諸乞公鑒 
[治驚風秘方] 　　 
　　小兒殞命因驚風者居多僕嘗讀醫書苦無良方預治今得奇法凡小兒生下三朝之外十朝之内用鷄蛋清若有絲毛鷄蛋更妙將蛋清塗搽尻骨俗云尾把骨是也隨搽隨揉片刻之間卽出黑毛數根用眉毛鉗拔去其毛永不發驚僕屢試屢效兹特刊傳以廣保赤此佈新安方鍾泉秘方 
 
 

Page 4

 
 
[寄懷松堂譜弟卽步原韵]  
　　無定萍蹤在異鄉每懷舊雨促離腸我頻作客勞難逸君好詩靜裏忙南海乘風方擊楫時由惠州方赴瓊州小樓何日共携觴音書欲遞天涯闊有雁孤飛送夕陽[  沈小園脫稿于粤省之瓊州電報局]  
[瓊海偶詠寄請霧裏看花客高昌寒食生小樓主人曁諸大吟壇同政]  
　　航海來瓊路幾千剛逢六月到南邊土音難曉交談少旅思頻添别夢牽無事日逢孤客永有情月似故鄉圓人生行止由前定且自隨緣莫問天 
[  奉題松堂如弟合家歡小影卽步元韵]  
　　和樂盈庭氣象新展圖都似鏡中身三槐得濃隂渥笑語圑欒百歳春圖繪家庭筆有神此中眞樂賞宜頻君耽聚順吾離别一様吟詩擬不倫[  小園沈嵩齡初稿時客瓊廾]  
[上海三馬路與昌絲棧陳竹坪經收廣東廣西賑捐七月初三第三十次清單]  
　　逸齋大善士洋二百元○蛟川無力氏洋十元廣西祥記鏡波氏洋十元○補三子徐永泰兩戶各洋三元○省機子求妻黃氏病速愈隱名氏祈保男身子强壯孫聚興孫宅祈保合家平安豐盈續節省西瓜費移賑五戶各洋二元○陳無名丁雅堂兩户各小洋西角無名氏錢五百文不留名錢三百六十文免痴侍者錢二百文求安子古售氏力不從心秦無名求平安家棟無各氏免急生免爲貧士免過道人春泉氏茂順氏十二戶各洋一百文以上十五戶共錢二千二百六十文合洋二元○采文號衆友倪安記楊仁記延陵氏三戶各洋五角方悅記俞雍記林新記陳恕記徐源記五戶各洋二角○元昌號洋十元又募來莊惠泰洋五元○隱名氏求兒病速愈求無病悔人鎭海李厚逮清范周珮　求病速愈世澤堂謝氏度針節省移賑蔡鴻盛士棧餘慶堂李求合家平安八戶各洋一元黃子銀小洋五角○致大信局寄來太倉有心無力子洋一元○共收英洋二百六十四元五角小洋十三角合并聲明 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[章江近信]  
　　新昌縣之鈴鈴圩縱横三十里樹木隂森爲人跡之所罕至日前有一中年婦人將歸母家孑身過其地突遇賣帶子者數人陡起不良輪流姦之并奪其衣裳以去婦伏林中號哭不已適某茂才乘輿過此聞哭聲甚悲使輿夫問焉婦以實告某茂才乃解衣穿之命以肩輿先送婦歸不料賣帶子者復至是處將某茂才殺斃以滅口又奪其衣物以去迨輿夫回見茂才被殺卽報其家屬鳴官拿獲賣帶子多人内有一人供認不諱其餘不肯吐實按此事彷彿見諸前報今章江友人乃復言之歴歴不知是一是二豈天下事果有適然相類者耶○惠民門外某跟班常値宿署中其婦不慣獨宿久與某轎班有私上年某跟班身故婦遂倚轎班爲中流砥柱然恐爲老姑所覺猶時時掩飾之前月姑謂婦曰爾夫已死本無倚賴我又九十餘歳死在旦夕爾與某轎班之事何必避我哉婦以爲指斥也潜以藥致姑於死隣人以身死不明報官婦詭詞辨脫案結回家姑之寃魂不散使婦日夜號呼曰爾好惡也爾好惡也我好言勸爾爾反毒死我我不甘休如是久之婦卽斃命徧身作青色人以爲倖逃王法者終不能免冥誅也 
[乞再捐急拯粤災啓]  
　　前閱申滬兩報見防微生登刻賑粤災卽以杜粤患一說深思遠慮欲弭禍患於未萌懇切情詞眞不啻清夜一鐘當頭一棒也旋悉唐君景星李君秋坪曁諸仁翁復設局籌賑沿門派册專勸諸同鄉竭力再捐余不禁額手稱慶惟見報章登刻捐助者尚屬寥寥誠恐杯水車薪難消巨禍昨復見愛育善堂覆函云廣西桂林等處相距數千里緩不濟急不遑兼顧想度情形未知如何酷慘故特大聲疾呼叩乞兩粤諸同鄉急宜激發天良務求一捐再捐凡有事業者無論大小不拘多寡即一文一角無非義粟仁漿總求赶緊極力捐簽庶幾源源接濟或可上迓天庥同賡康樂若以爲無厭之求視捐册如廢紙毫無痛癢置若罔聞萬一復有不測之虞甚恐兩粤紳商富庶現獲平安者能長保安枕無憂也哉且江浙諸大善士爲兩粤之災正不遺餘力電請嚴佑之善長親往散賑先行籌墊鉅欵何等急切何等關懷凡我粤人固宜感激淵深還當羅拜齊祝萬福者也側身南望涕涙交并謹代兩粤災黎籲乞再捐亟宜急救不勝哀切之致粤垣不忍坐視人啟 
[潤資助振]  
　　瀏河收運局諸君因念廣東廣西水災慘不忍聞集二三同事願書畫助賑所有潤筆概將助賑所有書畫件交法大馬路德錩洋貨號陸星嶠翁代收代寄准於七天可取潤筆列後黔南楊式甫隸婁東施蓮史隸山水毛似蘭行草王笠夫行書竹石雜卉山水沈夢華行楷海上李玉畬墨梅山水摺扇一角堂幅三尺三角四尺半元五尺八角六尺一元八尺兩元對聨屏條横幅照幅例增减山水均倍之 
[上海四馬路浦灘文報局經收廣東廣西賑捐七月上旬清單]  
　　初一日收南匯武陵義生蘭洋十元○嘉定祥泰號唐少琴經募滬字四百四十五號册裕大號預支中元節費洋二元半陛卿合泰周德泰少華記四戶各洋一元小農氏含英書屋鄒子谷無名氏公正庄周德記綬心記七戶各半元祥茂虛對開一個作四角三分不留名五角七分十四戶共二收洋十元錢五百五十五○陳樸卿先生陳姓醫金錢一百○倦還山舘主人三元力不如心氏三元文卿氏錢二百文藜照道人錢四百姚寅臣氏叩求母病痊愈二元浙江朱門戚曹善氏目疾痊愈了願十五元○江隂趙愼齋翁經募滬字五百七十一號册居易堂八元錢一百十邱益三四元楊隱名汪樂善堂二戶各二元徐友三沈雲章二戶各一元王隱名錢馬鑑興周百趙楨嘉錢八百盛子貞銅洋一元九戶共收洋十九元銅洋一元○馮阿福一元蔡長生小洋一角○嘉興張菊溪翁經募金培祖善士求父母延壽之願四十元○洋務局五分又洋三士募愼修堂趙二元拜經書屋一元陳三星恭壽堂王瑞記三戶各半元道膄堂曹錢五百賈合隆九如書屋二戶各四角連大源祥號王寳古槐堂欣榮堂陳愼齋毛鍾翰有銅洋一元○祥祿壽石齋曹金寳新寳淑寳十三戶各二角共收洋七元小洋九角虛對開一個○榮記廿元川沙沈毓慶四元果育堂募第二批洋一百廿三元銅洋一元小洋七角元作一千一百世申錢三千三百九十又錢三百九十八○湖州仁濟堂募銳字八十八九號册仁安居人十元稽沈氏五元沈趙氏銜書愼修書屋三戶各一元五戶共收洋十八元内陶幼亭翁交來鄂省撫署募陳杏川甌香舘松筠書屋瑞記共收規元四十二兩一錢四○鮕魚套捐局十五元○陶幼亭翁又募滬字一百七十號册無名氏晉陵清和氏爲弟病痊無名氏三戶各十元五橋無力好子求母病卽痊四元無名氏求病愈無名氏餘生公姜保平安無名氏榮慶堂有心無力人餘生公復茂徐子章求子九戶各二元無名氏無名氏無名氏無名氏無名氏立德堂費育記馬鑑甫無名氏馮顯庭無名氏無名氏吕錫爵徐文瑋大德堂宓寳鈞馮信甫十七戶各一元共收洋六十九元内有銅洋一元○無名氏虛對開一個朱豫康一元報兆隱士求父母冥福小莘山人二戶各五角浙江李福堂六元○杭州孫公舘募嘉樹堂顧十元迎曙堂戚六元德新堂黃明遠堂汪二戶各二元四戶共收洋二十元○嘉興張菊溪翁募張學廣節省壽筵費洋十一元張桂榮保自身康健十元○本日共收洋四百零九元銅洋四元虛對開二元小洋十七角五分規元四十二兩一錢四分一千六百五十三 
[上海四馬路高易公舘内恊辦兩廣賑捐所經收七月賑欵清單]  
　　初二日元亨行鄭桂峰翁募安字第三十一册鄭守愼堂助洋十五元鄭丙炎求兩代慈親康健助洋十元四十六峯人樵助洋二十元老泰記助洋四元朱桂蓀循分免累人義大三戶各助洋二元足記華蓮子各助洋一元以上九戶共捐洋五十七元○李秋坪再助洋五十元○海利號募安字第一百零二册任永悅堂助洋二元鄧貴和張譽之張學垣李百駢四戶各助洋一元李朝光李茂林綿力生任文卿任雨喬任揚齋六戶各助洋半元李春福助洋三角李國輝助洋二角勉力生馬次生各助洋一角任汝安助錢二百文李檀福李根長任增培黎道生四戶各助錢一百文無名氏助錢五百文以上廿一戶共捐洋九元七角錢一千一百文 
 
 
