# 1889 - 47 - 4905689

 

Page 1

 
 
[新印東華錄東華續錄出售] [  圖書集成局啓]  
　　東華錄一書初編于蔣氏後長　王益吾祭酒從事史館復取累期掌故列聖宏謨編纂成書箸爲續錄由是自天命迄道光九朝治績燭　大　恭閱之下不特仰見祖宗宵旰勤勞孜孜圖治之至意卽列朝名臣章奏大將動猷以及外　恭順之　邊　開拓之事亦皆　年　月一　　知固宜家　一編朝夕披閱者也第原本巳多漫　坊間　刻又皆魯魚亥　訛悮良多茲用新式鉛字排印精選上白紙張　對　　俱　　　刻巳告竣每部分訂六十四本外用紅木夾板六副定碼洋十二元定于本日起出售賜顧者請至本埠及各外埠申昌書畫室購取均可　　金　　移玉至申報館帳房面議可也此佈 
[新印白紙曾文正公年譜大事記家書家訓榮哀錄出售啓] [  申報舘主人啓]  
　　曾文正公中興致治一代名臣人皆仰其功冠本朝而不知學問文章實有麟麟炳炳者所刻全集多至百餘册卷帙繁重携帶良　學者竊　年之心思未易得窺全豹本舘覔得初印善本先將年譜大事記家書家訓榮哀錄五種用新鑄鉛字排成印以雪白連史紙校　詳細每部裝訂十一本價洋八角請向本埠南北申昌及各埠申昌購取均可此啓 
[女學堂餘議]  
　　甞謂天地之道始於陰陽帝王之治先於男女故作女學堂議章程規例悉仿泰西教之以技藝課之以工程責之以事功授之以祿位視其才智之高下志量之廣狹而區别之及其長也皆有以自立於當世安知天地菁華山川靈秀必不鍾於女子乎所慮者首事之經費過鉅則創造匪易而持久尤難平時之約束不嚴則徒尙虚文而無關實際耳至今思之女學堂之設於泰西已見成效設於中國尤合時宜請重言以申明之我中國文物聲明自古稱盛版圖式廓生齒日繁有非泰西之所能幾及者約計中國一省之民數可以抵英吉利一國中國一國之民數可以抵歐羅巴一洲夫衆者富國强　之本也顧中國之民數如此具衆矣而國未見富兵未見强者何哉大抵泰西之民男多於女爲女子者不患無夫中國之民女多於男爲男者不患無妻中國惟男爲少而女爲多也故富者貧而强者弱耳夫中國之女子獨非天地菁華山川靈秀所鍾毓者乎何害於國何害於兵而貧且弱也抑有故焉從來關睢鵲巢之化以幽閒貞靜爲主葛覃爲后妃之職蘋蘩爲夫人之職至於民間婦女相與采此芣　爲事固非若兎罝之野人猶可以爲公侯之于城公侯之腹心也洎乎後世乂惑於女子無才便是德一言舉一切　書識字皆屏棄而不之教加以纒足爲千古虐政使不敢胡行亂走凡世故人情事機物理又何從寓於目會於心若夫政治之盛衰風俗之得失尢不得薄言往愬末議相叅日惟調脂弄粉剌繡穿針以爲盡女之能事由是十指巧而才技愈拙雙眉長而知識愈短粉白黛緑立於街衢之間望之者以爲神仙及聞其言見其行則蠢蠢然與鹿豕等間有衆口相傳稱之爲賢内助富者治家不過問舍求田數鹽計朱而已貧者相夫不過挽車椎髻舉案齊眉而已其寡婦孤女則號之爲没脚蟹猶面墻而立一步難行之謂也女子若　將焉用之古人云我若不是婦人生天下婦人當殺盡又云使男子後庭生育天下可廢婦人夫豈與女子爲怨爲仇而爲　言歟誠有見夫女子之無益有害實爲天壞之廢材國家之棄物也天下惟廢材足以害材惟棄物足以害物何以言之人生世間皆有所用勞心食人勞力食於人無奢侈無儉嗇皆當通功易事以羡補不足苟其才足以及物　足以兼人雖作威作福玉食萬方不得謂過若其爲廢材棄物也者則雖一粥一飯半絲半縷皆當斥之爲暴殄天物虚縻大祿今中國之爲女子者未嫁則仰食於父兄已嫁則仰食於夫婿尸位素餐無所事事是非暴殄天物虚縻天祿而何其父兄夫婿旣以全力贍其身家又安得餘力以及於他人乎而女子之不安於室者或且藐視其父兄虐待其夫婿束縳之馳驟之交讁相聞勃谿時作是非徒無益而又害之而何一家如此一邑可知一邑如此一國可知是以中國之民數雖衆男居其半女居其半得半之道不足爲衆而女子又非特無益已也虐待夫婿藐視父兄暴殄天物虚縻天祿其爲害也不可勝言旣失其衆又有所害則國雖富而貧兵雖强而弱矣向使中國省會城鎭設有女學堂聚貴賤貧富之女子以教之與男子一視同仁無稍寛假勿以姑息愛人勿以苟且從事學成而後皆有以自立於當世可使中國民數之衆有益無害不致爲廢材爲棄物其所裨益豈淺鮮哉創議之初經費雖鉅待其行成業就猶有取償之時旣有泰西之章程規例可以仿傚實事求是垂諸久遠可以免約束不嚴之弊夫如是則國可以富而兵可以强矣 
[本館接奉電音]  
　　昨接在京友人發來電音有本月二十一日諭旨九道敬謹譯登○正月二十一日欽奉慈禧端佑康頤昭豫莊誠皇太后懿旨御史屠仁守奏歸政屆期直抒管見一摺據稱歸政伊邇時事方殷請明降懿旨飭令外省督撫廷臣封奏仍書皇太后聖鑒懇恩披覽然後施行等語覽奏殊深駭異垂簾聽政本屬萬不得已之舉深宫遠鑒前代流弊特飭及時歸政上符列聖成憲並杜來世口實主持堅定用意甚深早經降旨宣示中外天下臣民翕然共慰今若此奏是出令未幾旋卽反復使天下後世視子爲何如人耶况垂簾權宜之舉與高宗純皇帝大廷授受訓政之典迥不相同何得妄爲比擬至歸政後令醇親王單銜奏事暫須徑達深宫醇親王奏陳數條原爲皇帝初裁大政軍國重大事件宫中定省可以隨時禀承並非著爲典常使訓政之事永無底止該御史此奏旣與前旨顯然相背且開後世妄測訾議之端所見甚屬乖謬此事關繫重大若不子以懲處無以爲逞臆妄言紊亂成法者戒屠仁守着開去御史交部議處原摺擲還欽此同日奉上諭宗人府宗丞着禮親土世鐸補授慶郡王奕劻着補授宗人府右宗正宗人府左宗正着克勤郡王晉祺補授欽此同日奉上諭禮親上世鐸着管理宗人府銀庫欽此同日奉上諭翰林院編脩高賡恩着在上書房行走欽此同日奉旨訂黄旗滿洲都統着晉祺調補廂白旗漢軍都統着嵩申補授欽此同日奉旨本格着補授閱兵大臣欽此同日奉旨奕謨着管理行營事務大臣欽此同日奉旨廂黄旗滿侍衞内大臣着載敦補授欽此同日奉旨那爾蘇着補授内大臣欽此 
[蕪湖火災彚紀]  
　　本月十六夜金馬門外戴姓失愼焚去房屋一幢十七晚初更時河南關外鄉農家亦焚去茅屋五六間是夜二鼓江口新關後又失愼文武官憲皆呵殿臨塲彈壓各水龍亦風馳電掣而至竭力汲水灌救約焚兩點餘鐘始經澆熄計被燬麥邊洋行之洋房一幢及平房草瓦屋十數　并蘆柴數堆其起火之由聞係某姓烟舘 
 
 

Page 2

 
 
中人俱出外僅留烟妓一人守門不知如何遺火致兆燎原烟妓逃避不及竟葬身火穴災後在瓦礫中扒出業已肢體不全矣十八晚八點鐘時江口又報火警係招商碼頭溝邊某姓草房簷外火起各官咸麕至彈壓各龍亦齊到灌救歴一時之久始經澆滅計被焚者三十餘家並焚燬姚姓木棚一座龍王廟大旗杆一枝其起火之由聞由匪徒所縱云 
[都門春信]  
　　正月初一日爲李蘭蓀大宗伯七旬壽筵客臘除日恭奉開復原官之諭恩承芝詔彩舞萊衣喜事成雙其樂何極遂雇班演戯以欵嘉賓是日祝嘏者車馬盈門幾有接應不暇之勢云○五城粥廠諸善士恐元旦停放一天貧民有所不便遂於客臘二十八九兩曰施放錢文計年逾十六歲者每人每次給錢一千十六歲以下者每次給錢五百○近年六部堂可例於新年初五日以前擇日舉行團拜以免彼此投剌之勞今歲工部因大婚事務較繁潘伯寅大司空擬先於初二日團拜他部則皆在初四日云○客秋皇上幸京西萬壽山昆明湖三日恩賞候差官兵銀兩由廣儲司按數給發中營趙靜海副戎由該司承領銀二千兩有奇右營吳仁甫叅戎承領銀一千兩有奇按名當堂給發官員每員得銀三兩兵每名得銀二兩○福箴亭協揆因皇上於初四日入壇乃於前期諄諄飭令南營叅遊都守各官各就管轄地面黏貼告示嚴禁舖户燃放鞭爆嗣經各官恪遵憲諭一面飭差黏貼告示一面傳諭店鋪居民屆期一體遵照○客臘二十八日有一鄉人赴阜成汛守備署呼寃兵役盤詰之餘據稱係禮部護衞李姓之猶子家居順天俯屬東安縣今晨叔母遣其携銀四十兩制錢數緡入京購辦年貨方入阜成門卽被妙手空空兒將驢背上被套剪破攫去銀錢是以情急禀報務望速卽緝拿云云守戎遂立派差役多人各處搜捕爲時未久果將行竊之兩犯拿獲懷中搜出銀錢恰符其數兩犯面上有刑部剌字痕未便草草辦理因將案情及犯連鄉人詳送步軍統領衙門究辦矣○去臘二十八日之夜前門外打磨廠迤東日增號縧帶鋪門前匾額中驟然火發幸對門聚　齋扇鋪諸夥鳴鑼報警旋由各首事率領普善水局汲桶兩架到來爲之撲滅幸是夜無風僅燃門前椽柱否則一炬可憐不堪設相矣據店夥稱是日有一乞丐與鋪主相識哀乞錢文主人怒其頻來分文未經且撻駡而驅逐之想放火者必比人也 
[東甌瑣記]  
　　温州訪事人云初六初八兩日土環廳胡春舫司馬斬决重犯數名聞一犯姓潘係洋面大盜去冬由玉環叅鎭陳叅戎錫榮拘獲并妻室兒女共三人并起出大小洋藥等贓値洋數百元其餘未知所犯何案也○玉環廳胡司馬赴郡賀年正月十一日到甌暫住東陽春棧大約二十左右尙須乘海昌輪船赴省○十一日午時墨池坊巷某姓家失愼焚去草屋一椽當火熾時對門名阿坤者一時無從汲水急將糞穢潑之祝融氏遂退避三舍至晚十點鐘時阿坤之妻手携火油燈喂母猪偶不小心延燒豚栅焚去新造草平屋三椽長　兩頭 
[安民告示]  
　　欽加三品頂帶持授温州府正堂福爲曉諭居民事照得德豐典鋪於元旦日自不小心現遭火災爾窮民衣物被焚本府深知爾等苦楚合先出示曉諭爲此示仰諸色人等知悉爾等務先解散各歸牛業所有被燒衣服物件本府自當格外體恤爲爾民作主决不使爾等窮　吃虧爲此特示正月初十日發陳宅門外黏貼 
[安省官報]  
　　正月十三日指發安徽鄭工新班試用府經周傑到江西人候補州吏目殷葆廉到由鳳陽府差遣回十七日牌示候補縣丞殷瀚委署池州府經指發安徽鄭工試用巡檢張英祥到河南人候補典試沈銘書知奉府委候審所差 
[浙省歲試確信]  
　　浙江學政　嶧琴文宗以本年特開慶榜欲使新進士子咸遂觀光之志將歲試事宜赶速辦理定於本月二十四日出棚按試寗波府屬蓋亦循照向章取安寗之意也寗波考完接考紹興紹興考畢渡江回省擬用小火輪船拖帶坐船連考嘉湖兩郡至杭州府屬已飭於四月十一日取齊一俟嘉湖試竣卽行回杭開考向章杭州考過當在省城歇夏文宗不辭勞瘁不避炎暑准於端陽節前再行出棚赴上江考試金華嚴州衢州約計三府試畢當在新秋時候方得回省舉辦錄科事宜聞文宗之意各府武童外塲倘以爲時迫促不及分日親閱當隨時體祭情形查照向章辦理云 
[朝鮮剩語]  
　　向者朝鮮婚娶皆在日間近多在夜間者持火把十餘對手舞足蹈彼此相擊遠望如火龍但於草屋不利耳○冬月二十一日德國公館失火焚洋樓二十餘間○日商所來磁器製造精工各樣博古之物皆爲中華所罕見○華商怡泰行向在西門南小巷開設今移於鐘樓南新修門面極爲軒　○屢城之南數十里有孔明廟近村病者皆往禱甚騐○宰相李公府第有婦夜哭於其門公以爲不吉令人逐之夫○江原有二老人一人二百九歲一人百有五十三歲一則曾孫侍奉一則元孫皆卒矣壽同而福不齊如此○去冬米價大漲蓋京城所用之米皆自外道運來漢江氷凍不通水運以致增價今年正二兩月尙不知再有增加否 
[杭事近聞]  
　　崧中丞接印後首先拜客夫役人等曰官員出門各有體制宜肅觀瞻凡各項執事夫役衣服務須清潔旂牌務須整齊不准攙前越後並不准有狀同乞丐者中丞到時帶有萬民傘十三頂可見德澤之及人深且久也○敷文崇文紫陽三書院甄别塡册經前撫改章飭各生員各赴本學塡册由各學教官造册呈送藩司由司彚册發交各監院排造點名册以杜冐混等弊本届甄别塡册仍照前擬改章辦理○茶酒賑捐一事現在兩業均以小本營生萬難遵諭輸捐故未有禀復之詞鄒觀察亦未認眞催辦緣新撫憲甫經接印政務殷繁自不便以瑣屑之事遽行禀瀆也 
[寗波官報]  
　　正月十八日新任寗紹台道吳觀察傳電至寗示期於二月初三日接印原任薛觀察瀛眷定於二十三日遷移出署○鄞縣徐邑尊於新正初六日赴省十八日回寍 
[滬上巡局瑣案]  
　　前報列人之無良一事兹悉少婦自來申後家中卽央人尋訪及見本報方悉行蹤乃將張阿三扭控巡防北局金子卿明府飭局勇一併送請上海縣訊辦○辛坤和劉雙全投巡防總局控告錢來喜一案曾列報章兹有錢周氏投局訴稱兒子來喜向開沙魚皮作安分營生孫兒輩因新年在家擲骰辛劉等强欲入内小婦人將孫兒喚進辛等卽恃强尋釁拉兒子去吃講茶辛原係鬎鬁向裝假辫是時自己拉下庻指兒子拉脫爲索詐地步兒子不依伊等遂投案誣控馮直剌着候質訊核辦 
[上海縣署瑣案]  
　　昨報列順源飯店主趙嘉賓控周才寳顧長林胡三寳一案前日傍晚裴邑尊親臨察勘隨詣紫霞殿十六鋪巡防局飭差將原被帶訊趙稱夫年江北人張鳳川因硬賒不遂迭次尋釁小的均隱忍不言昨日又使胡等來店吃飯有意欠錢七文將瓜皮小帽抵押晚間因取帽尋釁擲碎洋油燈并將什物毁壞反誣小的毆伊今晨糾同棍徒邀小的至茶樓勒貼　傷費周稱小的偕顧胡至伊店吃飯缺錢七文掌櫃者不依小的無奈將帽抵押晚間胡往付錢贖帽伊店又不將原帽交還以致口角旋卽爭毆胡一人不能抵伊店多人是以遭毆受傷飯店中人實情兇横叩乞究懲　胡所供從同邑尊察得胡並無實在傷痕以周等藉端閙事各笞一百板并諭趙爾爲店主嗣後須和氣交易不可肇釁十六鋪副甲不善　停亦笞白板○前日潮州人許德榮扭土阿毛至縣控稱小的有寄女名阿金年十五歲正月初七日出外不歸急托人四處找尋後訪至普育堂有人言及曾見一女子到堂醫病十六日道憲龔大人到堂查點小的掣妻詳加察看阿金果在其中立卽告知堂董堂董卽命司事查檢册檔註明由土領來告以仍須王來領去小的乃尋王囑領王不肯爲此扭案請懲裴邑尊着候集訊核辦 
 
 

Page 3

 
 
[供詞詳錄]  
　　昨下午二點鐘時續訊賭規一案蔡太守命將楊少亭李松濤帶案哈華托卜易兩訟師亦到堂先據楊少亭之母楊李氏遞禀聲稱蔴皮阿寳范錦堂所供皆是飾詞又妄稱有洋五元交與媳婦之手然家務均歸我經手媳婦不與外人交接安有經收洋五元之事致欲傳媳婦到案媳婦分娩未逾幾日况年輕之人抛頭露面諸多不雅可否免其到案太守商之賈副領事姑准免傳媳婦到案又有楊之岳母王周氏上堂卜訟師問其與麻皮阿寳認識否答稱不相識又問爾曾到麻皮阿寳家與其妻相會否答稱見過又問在何日何時去說何話答稱去年十二月二十七八日下午到阿寳家會見其妻告以爾夫上堂總要說直話又問爾曾告以華人總要照顧華人有此言否答稱無此言哈訟師問曰爾爲何事到阿寳家答稱傳聞有許多歹人意欲串同害我女婿楊少亭爲此前往關照須要講實話不可平空拖累人哈訟師謂李松濤前日退堂時自言下次訊供要將一切實情供明今請大老爺訊問伊太守隨諭李曰爾當將實在情形供明不得偏護致干未便且問起先如何起意告狀答稱陸松林告狀我未知及陸到案後楊少亭遣廚司邀我到楊家楊言陸松林具禀投工部局發交麥捕頭命伊繙譯西文囑我到案作証鉛門卽可停歇我答伊事與我無涉不能干預楊又言卽不願到堂恐大老爺亦要飭差傳我我又言此事情節較重决不敢與聞後知陸松林交保出外欲扭小的到堂一日我在内房聞有人來邀我到茶館叙話我恐是陸松林差來之人一面囑妻回伊赴鄉一面出外從小東門而去後知來者的係　松林所遺之人旋聞我妻已被拘拿探問屬實待妻歸後我自到案及訊供始知楊少亭唆使陸松林告狀累及小的心何以甘太守問爾知楊唆使陸松林告狀乎答稱到案始知太守又問楊邀爾會晤幾次答稱二次第二次我告伊虚自虚實自實何人定要拖我到堂哈訟師問楊屬爾上堂作証給爾幾許錢洋答稱無又問爾前所供係楊所教乎答稱非也又問爾曾供在打靶地方與鉛門及楊少亭麻皮阿寳等相會爾曾近鉛門之面乎答稱時在黑夜未經看明是否鉛門只知一西人又問鉛門之面認識否答稱不甚相識又問爾見付洋否答稱未見惟據言是付洋又問據何人言答稱阿寳向我言又問然則爾去何事答稱王文楚阿寳邀我同去又問在何時答稱夜間八點鐘時又問在於何年何月答稱前年三四月間日期記不清楚又問所見是何西人答稱找未近身不識西人面貌又問楊囑爾供鉛門之事有何憑據答稱據楊言鉛門有信交楊約會阿寳信在楊手我確不見究不知有無信件又問楊囑爾供鉛門不是之處鉛門卽可停歇有此言否答稱有又問爾妻名林妹耶答稱是又問去年四五月間爾常到楊家爲何事答稱從前是貼鄰常相往來去年五月我在鄉間自正月至歲暮共到過七八次又問去年四月二十七日後間十點鐘至十一點鐘爾在楊處否答稱在又問說何話答稱講工部局築路買地事又問四月三十日夜九十點鐘到楊家否答稱不記得又閏五月十八日午刻楊同爾及嚴桂卿在路相遇遊玩至深夜始歸有否答稱並無其事哈訟師曰此皆楊日記簿所載一事虚則其餘所寫之事皆不能作準矣太守問李曰爾前供打靶地方相會一節明明供是鉛門今又改爲一西人究屬如何不能任意混供更有許多情節大相逕庭將以前所供者爲據乎抑以後所供者爲憑耶答稱小的所供皆是實話太守謂前後不符何得謂實供答稱小的所供各節毫無揑飾太守遂檢前之供單略加詰間李仍照前供賈　領事問楊同李及嚴桂卿蘇阿昌等相會有之乎答稱有惟記不清日期又問說何話答稱其時我已不在賭臺托楊荐生理每月或有七八九十元之生意卽肯做哈訟師問九月初三日爾到楊家見嚴桂卿是否答稱見楊不見嚴又問九月二十九日到楊家否答稱記不清楚又問十月廿二日下午八九點鐘到楊家有否答稱有據楊言工部局築路之事惟有宋方二姓之地基不肯賣囑我向商我言此事須央地保又問賭中人皆言爾收賭規交楊是實否答稱無又問信壳内三次交楊有否答稱有又問爾是看洋者乎答稱是又問小賭臺每日出賭費半元乎荅稱我不經管又問賭規是有况是爾親手收取何謂不知答稱賭規是有向由王文楚經收我不知數目哈訟師又曰官不用刑爾可直說答稱實在不知又問每月賭規幾何答稱初聞是百元後知一百二十元又問前供一百三十元何故答稱上言亦有又問大臺每日出費若干答稱三圓又問此項銀洋交楊者三次餘交何人答稱由王文楚交與鄭阿廣又問捕房要拿麻皮阿寳經爾通風係楊報信與爾否答稱並無通風事卜訟師問信壳上有姓名否答稱係西文我不知又問經爾拿到楊家另有洋十元是否答稱是又問共三次每次皆另有洋十元乎答稱是又問何以此三次要爾拿到楊家答稱據言因樂阿祖回香港鄭阿廣無從送去之故又問與鄭阿廣認識否答稱認識又問鄭現在何處答稱初涉訟時聞已避匿哈訟師又問爾與楊知已否答稱不甚知已又問楊何以知爾妻名林妹答稱曾爲貼隣故知之賈副領事閱楊之日記簿問楊曰霍步雲是爾之朋友乎答稱相識賈君向太守曰霍卽楊銀珠家事到案之人乎太守曰然賈君又問與徐少亭相識否答稱相識賈副領事曰徐乃因賭懲辦之人也此案訊至薄暮始退堂訂於下禮拜一早堂再訊楊少亭仍行管押李松濤交保所有卜訟師問楊少亭各節甚爲冗長俟明日接錄 
[英界公堂瑣案]  
　　包探唐寳榮稱仁濟善堂董事施少欽遣司事嚴鳳鳴投捕房報稱時有人冒刻施棉衣票混取棉衣售錢查得住居小客寓之陸成月仿刻印板印票售錢并有陳巧巧周阿炳王阿文等與陸同寓通同作弊故將一干人送案冐取之棉衣有變賣在舊貨店者嚴鳳鳴將僞票呈閱并稱共被混領棉衣三百餘件之多陸成月供江寗縣人向習刻字業陳巧巧周阿炳等起意囑我仿刻領施衣之印板共印百餘紙賣去十餘紙每紙售錢四十文後恐敗露已將印板劈毁餘票焚化陳巧巧供上海人伊等冐取棉衣我確知之後言不妥已經周阿炳將板劈毁周阿炳供浦東人事雖與聞板已劈毁後王阿文等又刻印松印幾紙後復行劈毁王阿文供寍波人伊等串刻印板我確知之曾將錢分用蔡太守得供之下飭將陸成月等一併管押着該包探補傳寓主及舊貨店主到案再訊○周鶴亭稱有素不相識之韓桂青持妓女吳小寳借洋四十元之借票冋我索取我與吳小寳素不認識與論恃蠻情同訛詐報捕拘案韓桂青供我之母姨代妓女吳小寳卽月蘭爲中向康福堂之母姨借洋四十元立有借票現在吳小寳已嫁周鶴亭康向我母姨催索交來借票故向周鶴亭理償借票呈閱康福堂自行投案禀訴情形與韓桂青同蔡太守以供詞各執飭將韓桂青交保著康福堂邀同母姨投案質訊○石榮桂之妻沈氏與徐惠全犯姦被嬸母石顧氏石吳氏看破捉姦一面知照石榮桂同送捕房捕頭命將一干人移送英公廨蔡太守飭將徐惠全石沈氏分别管押候訊 
[法界公堂瑣案]  
　　三十二號華捕沈忠海禀稱昨晨小的巡至彩視街見蔡有木家有板一方放在門外有碍路途囑伊移進伊置之不理連囑四次依然如故因雇車將板送至捕房蔡卽逞兇扭住小的之胸并將護身棒奪去行至捕房前始擲還今特送案請究蔡供小的在門前設餅攤用凳支擱木板巡捕言不能設小的欲將板收去碍於爐子急唤鄰人將爐子扛開然後栘板該捕性急卽將板送至捕房葛同轉謂伊是奉公之人見爾碍路例應知照爾如何與之爭扭蔡不認同轉謂爾身上衣服亦有撕破痕尙何狡賴乎判責一百板以儆○十七號華捕周阿順禀稱前晚二點半鐘時新街二號花烟館内有流氓吵閙小的前往查看見共十餘人内有一人口稱巡捕來時當拉至城下重打小的向之詰問伊等卽將護身捧槍去陳瑞香供稱小的由玉露春茶肆搖會而出與小姚等三人食點心食畢二人各散小的行過花烟館前烟妓相招小的却之致相口角及巡捕到來　說小的逞凶並無同黨十餘人請查訪可也葛同　謂爾之同黨早經逃去祗一巡捕烏能拘住多人包探禀稱去秋此人曾犯案同轉見陳跪在案下尙　凶横之形着先責一百板荷校二月期滿再責一百板以儆○烟館夥胡阿二訴稱烟客瞿未全乘間將烟鎗藏匿袖中當塲搜出瞿供本地人並不竊物烟鎗已從袖中落出矣葛同轉見其人似有瘋癲之狀着責五十板○昨報列某甲上海定輪船被 
 
 

Page 4

 
 
剪綹竊去洋信一封云云甲卽施洪福昨日投案訴稱有人計帶一信内有洋銀六元被賊竊去後經包探查獲竊犯陳金和供忍不諱葛同轉將信看過謂此人家中嗷嗷待哺爾竟將信洋竊夫實屬忍心害理究竟如何竊法着將信仍交施藏在身邊令陳當案比試陳比試旣畢供稱因知要信故未拆開同轉着施將洋信領去陳責一百板枷號一月○傭婦張顧氏訴稱小婦人在彩視街某花烟館傭工昨晨十點鐘時携衣服去洗被江北人到來攫去一件經捕拘解攫衣人供稱小的姓陳名理羣包探禀稱伊在捕房中供爲李成今又改換姓名矣葛同轉判責二百板○捕房解浦東人顧祥寳至案原告張阿二訴稱寳山人在小東門外瞿長順魚行爲出店顧亦在行中去年七月十五日伊借去錢三千文至歲杪又竊行中錢三千文脫逃無跡昨日路遇因卽扭送捕房顧供小的於九月進行十月曾向張借洋二元五角至歲除未還無顔見彼是以回家擬卽設法歸還不料竟染重病昨日到滬被張拉至行中由口主送捕錢乃辛工向司帳之楊雲山支取葛同轉謂張曰據顧所供在九月進行如何七月十五日卽向爾借錢着將顧暫押諭令張阿二於本禮拜五清晨邀楊至捕房問話○孔王氏係松江東門外車墩顔家橋人年四十一歲前夫董姓生有一女小字阿大年二十一歲父死時祇及五齡家中窮苦不堪因隨母至孔姓卽滬俗所謂拖油瓶也阿大有姑母范董氏本在滬江不知作何勾當去年十月至孔王氏家探望乘間挈阿大來滬阿大已許字同鄉朱小蓮尙未過門近朱家向孔王氏根問并稱己擇定二月十三日完姻孔王氏無言回答朱卽在松成訟孔王氏無奈偕未婚婿來滬尋至彩視街醬園弄見范董氏轉租徐阿寳屋偕阿大同居是屋祇一幢樓上爲寗波人張益生所居樓卜則徐與范董氏兩家合住尙有一賣牛肉之廣東人卽就是處下榻次晨張妻某氏下樓汲水見朱與阿大雙雙同宿謂似此行爲恐防火燭隨卽聲喊以致隣舍咸知紛擾之餘徐謂房由我租與范董氏並不租與朱姓如何有此等情事范董氏正在爲難之際卽將衆人邀至春園烟舘評理有云須燒路頭者有云須齋利巿者有云須酒席十桌清音兩堂者包探李雲發偵知以衆人情近拆捎朱等所爲亦攸關風化隨禀之捕頭將范董氏阿大張益生男女三人拘進捕房分别管押昨晨解案阿大供稱被姑誘出在南新街某姓紙店傭工每月工資洋八角迄今二月有餘得洋二元購買衣服現在姑母索洋十元已經給過三元另有一人亦給一元伊嫌太少信致母親尋至上海一切事故均由伊興波作浪葛同轉謂爾稱傭工每月祗工洋八角已買衣服何來洋元給彼阿大供姑母囑爲不端之事現願隨母回去同轉將朱及阿大申斥至再着赶緊隨孔王氏回松范董氏跡近臺基着押候重辦張徐不應多事着各押五日以儆○去年臘月西人西德非司控野荸薺茶食店主楊某欠洋一案曾將訊追始未詳紀報端嗣將店内生財拍賣除歸還房租外尙餘洋銀四十元給西德非司領去楊子阿全尙押捕房目今經人調處定結阿全於前日保出昨日楊投案遞禀曷同轉察閱之下語祁繙譯曰此案據西德非司禀已經料理清楚矣祁君因將前呈之紙據四紙交出同轉又閱過給楊領去 
[徒陽冬振事略]  
　　啓者去年秋當鎭各屬被旱成災渥蒙直隸爵閣督憲李順天府兼憲潘尹憲高酌撥欵項札飭四兒則敬偕同楊殿臣俞復初兩善長南旋辦賑當查徒陽兩邑災重欵寡卽囑四兒携欵一萬三千金隨同俞復翁曁謝嘯谷楊棟卿朱受之蔡少齋孫念書諸善友前往查賑抵鎭後因爲時已迫深恐趲辦不及因復添請陳煥其巫梓庭吳錦秋張紫眉諸先生一同前往並請陳寅谷張廉泉兩善長辦理轉運錢衣等事以期迅速十二月初四日抵陽查勘災情以北鄉爲最重東北鄉次之西鄉又次之當卽逐村逐户分别清杳塡票給執徒邑華山黄渠埤城一帶擇顆粒無收各村一體查賑事竣按册查點計徒陽兩邑共查五百六十二村一萬四千三百三十七户大二萬九千九百二十口小二萬二千七百十六口每大口給制錢五百二十文小口減半計應放錢二萬一千四百六十四千五百六十文二十六日設廠開放計到廠領賑者一萬四千三百四户大二萬九千八百三十四口小二萬二千六百五十口共放制錢二萬一千四百零二千六百八十文内因換錢不易搭放英洋一萬五千五百三十元每元作價一千零四十文折合制錢一萬六千一百五十一千二百文又現錢五千二百五十一千四百八十文台符前數外帶放新棉衣袴一千七百套并因城内粥廠經費不敷酌撥英洋四百元交陽紳江雯青諸君認眞承辦至已放各户按照查見户數尙短二十三户計大八十六口小六十六口是否本户携票出外抑或遺失無着應俟散放春撫再行核辦其兌換錢洋各價細數擬俟春撫事竣彚開清摺另列報章称此佈聞伏祈公鑒[  上海北巿絲業會館籌賑公所愚弟少欽施善昌謹誌]  
[施醫給藥局開診]  
　　謹啓者敝堂施醫給藥於戊子年起堂中自立藥局請劉芳型先生經理選辦道地藥材常年施送給藥上年除夕爲止收捐及開支藥資經費大數早經登報以呈衆覽試辦一年頗有成効本年已丑歲擇於正月廿一日開診特請内科吳菊友郁笛梅姚晉之薛遇良徐玉山五位先生外科李瑞林黄菊蓀郭善卿張芝堂四位先生眼科時明齋先生均在堂施診如遇疑難雜症痼疾難治者敝堂給票就診内科陳篤卿先生沈芝生先生外科黄菊泉先生巢崇山先生兒科兼痘科沈鳳岐先生敝堂定期逢單日早上七點鐘掛號八點鐘開診午後一點鐘掛號至四點鐘爲止貧病求送者診後給方司事照料向敝堂内藥局照方領藥竊思貧病寒士一遇疾病無力延醫甚爲可憐敝堂專爲無告貧病而設惟冀利濟一方黎庶受惠今將延請醫士開診日期登報奉聞[  上海北巿六馬路仁濟善堂董事施善昌等謹啓]  
[閱高昌寒食生贈王生海嶠之作有我愧終天長抱恨春山歲歲感鵑啼之句不禁黯然魂消且予今亦已屆六旬追侍地下或者未遠故感而和之]  
　　片言頓觸皋魚痛風木無悲自古稀顧我先塋多宿草羡人客邸舞斑衣駐顔可有丹方妙繼志空嗟素願違一讀君詩一回首却從何處效兒啼[  茸城黄行三甫稅稿]  
 
 
 

Page 5

 
 
   
 
 

Page 6

 
 
　　　　　　　 
 
 

Page 7

 
 
   
 
 

Page 8

 
 
   
 
 

Page 9

 
 
[倉山舊主夫子遠從海上賜以日本鹽漬櫻花勉成俚句四絶以誌謝卽希鈞誨]  
　　珍重櫻花特賜鸞爲之有愧夢難安瓣香遠奉無瓊報籙選長生祝杏壇絶艷名葩洵異觀輕浮瓷盎任傳看祗愁福薄難消受玉液瓊漿沁肺肝曾傳十詠憶當年太史新　句若仙俞曲園太史有櫻花十律傳誦一時從此東瀛增韻事不圖此惠受來偏慚無佳句頌名花安得東游一泛槎天上碧桃原有種何妨移植到中華 
涇川女弟子王夢鸞呈稿 
[浣溪紗風日暄妍春人多感伊鬱之思發乎閨幃情之所鍾庶幾言者無罪願普天下才子佳人惜流年櫻幽疾者共讀之]  
　　腸斷屏山隔暮雲閒階嫩緑襯苔裀强鈎簾子立逡巡無賴性情終怯夜工愁年紀慣傷春思量底事爲何人自小嬌痴倚阿娘偶移繡榻傍東墻芳心撩亂共垂楊羅　抛時驚峽蝶金針停處羡鴛鴦韶華荏苒暗成傷獨自支離坐小齋懨懨情思費安排牡丹花下玉沈埋帶病遙障鸞尾扇含羞背著鳳頭鞋許多閒事尙關懷手撚寒梅記得清舊相携處曲闌憑怪儂消瘦可憐生别後素書和夢杳近年紅涙與愁并小窓空對夕陽明[  挹翠菴主太痴倚聲]  
[上海北巿絲業會舘籌賑公所施少欽經收戊子七月廿三至年終第二次藥丸清單]  
　　魚行山人由製造局來午時茶一萬三千服杭州中州司荷軒經募先合驅疫丸四千服姚荷往經募驅疫丸二千服勾餘同善集由姚江汝湖信客帶來驅疫乾坤正乙丸一千二百服葛理齋善士純陽正氣丸一千服信昌珠號吉祥藥水四百瓶又辟瘟丹一千塊章練塘黎漢西翁募仙　一簍計一千五百塊揚州連文夔善士京都金絲萬應膏一百張大平安齋主人由京都寄來乙菩提丸四十匣 
[上海六馬路仁濟善經收十三至十五日咸有一德一文願施醫給藥捐册第二次清單]  
　　張榮記求病速愈葆倫堂項存性堂三户各洋十元懷愼堂劉鎭昨潘餘慶堂三户各洋五元源豐銀號慈豁無名氏津衞容記三户各洋四元葉黄氏洋三元無名氏十七户各洋三元錢四十八文張梅記無名氏勤業堂夢休居士延月主人　大衆友陳裕記敬　堂求安居陳香泉黎芝山愼德堂月洲外史莊慶峰愼德堂張十六户各洋二元集腋成黄鼎芳張乃根張咸熙無名氏謝雙桂堂謝炳輝無名氏無力子梁杰梁忠成章泰張銘孝忠堂勉力　葉兀坤有心無力氏魏佩護不書名無名琴稷鳴雲良許善士播威洋行隱名氏無名氏張聚興陳光榮洪進修梁鈺堂葉欣之無名氏彤成莊又衆友陳裕記募陳清記陳　　陳子卿三户自慚力薄海上過路客康頤堂晋無名氏趙樂善堂李傳士李開榮李傳鏞費訪壺居俟主人敦遠堂懷德堂大經堂河南主人恩善堂無名氏趙子蕃朱蓮水恊泰　　潮氏五十六　各洋一元田復軒慕無名氏公和隆二户各洋六陳達熾則陰氏彭麗生嚴鑑池寄鴻軒無名氏不留名胡永德堂容漆軒金玉趙姚娘娘陰名氏無名氏史　　趙慶　天和米行玉記韓國拆何氏金松齡廿户各洋五角無名氏童海記敦裕堂三户各洋四角增益堂陸醉仙堂李二户各洋三角半陳培記洋一元一角丁樹煜戴子松富春山房荏源記張茂華葉潔記六户各洋三角張松茂陳阿坤邵廉記戴叔文無名氏多情無力人無名憂世情殷客勉力子有心無力無名氏百鳥山房世德堂耗心堂春草堂求康健無日無名氏無名氏揚韞家顧蘭馨賴子謙周衡知謝志森許仁里孫宅樹德堂葉田國珍王餘慶吳順興三十户各洋二角葛永澹蔣春南高鳳祥康祥泰蕭琴　邵金培吳仲菴無名氏張于氏者存堂潤記堂知非子陳善士楊瑞記施柏記宣望記沈楚記張老大嚴端記孫錫記十一黔童陰名氏慰井堂無力子無名氏乾記陳留隴西清和榮陽氏華召日利人陳星記萬泰洋行清芬堂石祝培記陰十居仙記田福安祝善記有意子無力人退醒堂五令堂合仁堂補過子程觀發張洪學陸殿卿顧岳山楊秋三陸旋夫馬森賢董亦田董畊書趙泉山　敬來黄錫卿盛春山黄翰卿郭芝亭朱友梅曹云坡李平甫翟記豐記萃記順記六十四户各洋一角胡壽記洋五分不留名錢三千六百文居易書屋種書堂趙選堂馮二房葉　房無名氏寡過書屋承德　無名氏鐘禮田十三户各錢七百廿陸發寳吳美麟戴兆與三户各錢二百丁錫山金錦財林福堂洪發莊春祥無名氏張茂慶陳順卿席栢卿紀少農張香園吳景揚孫元　王　彩鄭丹卿周聘如吳春如龔鋤梅徐幼卿吳蓉甫餘蔭書室留餘書屋蘭石書室興仁房凌雲書室繼述堂竇五房吳寳齋鐘陳氏鐘槐光黄英全三十一户各錢三百六十浙東樵子景　孫王式紅鄭樹滋泗涇馬振聲潘少名沈倫寶何式清吳佐元凝靜軒王太原王式如朱翰香李厚定解水謝小寶五月居利中云朱祝封朱裕林　永記趙喜隆楊義盛戴興記章錦盛劉深柳書室廿七户各錢乙百慈東居士錢十十性慧子三十王大生洋一元七角不名銅洋一洋四角趙永太銅洋一元不名銅洋一元周文炳銅洋三元慶利和銅兩洋莊慶　銅一元程有梁兆賢氏二户各錢一千另八十文以上共洋一伯八十一元一角半銅洋九元四角錢三十四千九百三十九文 
[上海虹口寚順里濟善堂施醫給藥一文愿十三日至十九日午止第二次清單]  
　　同昌利助洋十元全亨洋十元方鎭記交到寗波懷愼堂劉鎭祈二户各五元利亨莊陳雲崖聯和李冠英雷允上趙日省堂六户各三元馮止子二元九角胡善麟葉閒存堂兩户各兩元思補過軒心田氏勉力子沈少菊無名晋無名趙樂善　勞致祥公泰號楊叔勉麥藻秋麥林氏麥官昆隱名氏佘帶喜李献郎無力人郭詠平保身氏郭棟臣山西隱名無力氏求合家平安林次遂胡耀廷胡怡然堂二十四户各一元春華祥隆泰昌來申江小　二元無名五元一角　石甲房葉明記二户各一元松竹軒隱名映雪書屋爾記四户各五角壽萱氏兩角無名一百謙愼安來聊盡我心袁鳳山朱友于堂三户各洋一元越蔭書房五角恆義記二角艾　如堂吉祥書室二人各一角無名五角龍餘記一元七角李珊庭不書人二户各一元戴蓉齋王曹坤戴慈壽不名李湘州洪慶祥李清如虞惇安錢配金隴西氏十户各四角誠無力七角力不從心不名祥源號三户各五角得月樓銅洋兩元松膀樓四角黄利南一角富春山人三角鄭增　鄭長壽鄭長喜瑞成增熙增坼培莫叔銘秀山元標東泉奎林秋蘭無民氏十四人共洋四元五角梓陰氏何書記名樂氏有志未逮清河氏有心無力人留餘軒七户合洋二元錢八百廿芝蘭子三百有心無力子無名氏合錢一千三百吳務齋吳天泉吳曹氏二人合一元安定氏胡壽記不書人計一元一角乾泰豐錢三伯六十詠雪軒　愿全年洋一元錢六十陳留隴四河華名西人二户各二角榮陽氏陳得記萬泰行三人各一角瞿春生辛伯氏夢花生棣華居四户共五角無名錢二伯合記喜記慈記免愆客四人合一元李春泉乙洋山西太谷恊成乾一元春源號八元三角○以上共收英洋一百廿七元四角大錢三千一伯四十文錢洋二元另助長年捐三百三十九愿合併申明 
 
 
 

Page 10

 
 
[光緒十五年正月初六初七日京報全錄]  
　　宫門抄○諭旨一道錄前○發抄硃批五道○將軍岐等奏剿辦馬邊等處夷匪一律肅清摺○滇撫譚奏同知等飭令　任片○江督曾奏飭糧道赴任片○正月初六日○恭王等謝賞神糕恩○絪貝勒錫光英侯誠端各假滿請安○甘肅按察使　澍楠到京請安○召見軍機唐樹楠恩棠蒙古王公○正月初七日○福建副考官吕佩芬到京請安○麟公請假十五日○掌儀司奏十一日祭奉先殿濂公行禮○召見軍機麟書文秀吕佩芬○發抄倪文蔚奏封職馬天平捐賑建坊奉硃批着照所請禮部知道欽此○又命婦趙江氏捐賑建坊奉硃批着照所請禮部知道欽此○又尙書許庚身捐賑請奬奉硃批知道了欽此○又道員捐賑開復奉硃批朱麟成着開復原官仍歸江蘇試用該部知道欽此○王文韶奏道員莊賡良等期滿奉硃批吏部知道欽此○○四川成都將軍臣宗室岐元頭品頂戴四川總督臣劉秉璋跪奏爲剿辦馬邊等處夷匪屢獲勝仗殲除悍逆夷衆畏威懾服現已一律就撫邊境肅清恭摺馳陳仰祈聖鑒事竊臣等前因馬邊屏山等處猓夷勾結凉山野番出巢肆擾傷斃弁兵由省派勇往剿曾將迭獲擒斬及添勇進剿情形先後奏報在案旋因屏山與馬邊夷疆逼近深恐猓夷乘虚回竄檄飭統領達字營馬朝選率領衞隊親兵及達字副前營馳往屏山擇要扼札以爲犄角之勢一面檄調總理營務處統領長勝武字等營徐春榮前往馬邊剿辦復據提督銜前記名總兵萬重暄奉調來川臣等以該員熟悉夷情亦卽派令前往會檄隨據馬朝選徐春榮萬重暄馬邊協副將張祖雲署馬邊廳同知花映均等陸續禀報五月初八日探得該猓夷復在大凉山糾集三千餘衆由銅曹子九個包老林出巢分股竄擾收壩鄉瑪瑙塲一帶維時馬朝選尙未移札屏山卽率達字各營會同張祖雲挑選兵團分路截擊徐春榮分率長勝先鋒各營徐忠聘唐珊峯等一由觀善塲出三溪口以遏賊左一由官帽洲出中山以遏賊右並因瑪瑙塲與屏山接壤復飛飭長勝右營姚振邦達字左營茆孔善泰安砲隊錢春榜等會合兠剿各軍奮勇齊進該夷自水平溪鄧家薄三岔溪等處分三股拒敵勢甚兇悍我軍槍砲齊施轟斃夷匪多名悍夷自沱左目中槍猶復率衆狠鬥我軍悉力猛撲擒斬自沱於陣夷衆分奔我軍合團環擊槍如雨發卽將夷目達渣轟斃傷斃黑白曳匪七十餘名餘衆奪屍回奔其時徐春榮親率兩路隊勇從白果坪一帶迎截該夷猝不及防中槍落澗者不計其數奪獲蠻矛五十二根蠻弓二十五靶氈衫多件夷目黑姓率其敗夷潛逸至核桃坪晒谷壩復經各軍追至生擒之並斬黑白夷首級多顆各夷紛紛由九個包原路翻山避入老林我軍赶殺二十餘里因山路崎嶇未敢窮追收隊回營是月二十五日我軍復會約三路進攻徐春榮親率長勝先鋒各營與已革提督劉玉田捐資自募土勇一百名爲嚮導由泉口銜枚疾走直襲小凉山夷支水落家處所奪隘而進至白家灣爲巴射六村等支夷衆聚居之處地險而逼蠻棚稠密滾木雷石層布拒守我軍以短刀居前洋槍繼後奮身直進力破堅巢該逆奔逃中槍被斬及墜崖落澗者無算我軍乘勝追入老林十餘里又擒斬悍夷五名奪獲旗械多件一路蠻棚悉數焚燬馬朝選駐屏山後亦飭所領各營及開花砲隊以軍功楊先章帶嚮導五十名同日由油榨坪渡河抄出麥子坪直攻獻牛坪該處猓夷皆牙納了花小木于等支分住憑高據險我軍開花砲轟擊夷匪退伏一擁登寨擒斬轟斃悍夷多名並燬蠻棚數百間張祖雲親率制兵並鎭邊等營以軍功黄青山帶嚮導五十名由魚完壩出頭壩進攻十二壩惡莪比根庚兒阿亦等支夷人率衆抵拒我軍奮勇攻擊夷勢披靡遂分兩路包抄至大院子夷窟夾攻而入槍砲齊施該夷力不能支落荒亂竄陣斬及生擒甚多並燬蠻棚四百餘間奪獲器械多件當各收隊卽在白家灣献牛坪大院子三處駐紥爲節節進剿之勢此一役也共擒斬夷匪四百餘名焚燬蠻棚一千五百餘間奪獲蠻矛弓弩氈衫共六百二十餘件我軍亦陣亡勇丁十八名帶傷五十七名分别優給恤賞出力弁勇按功存記一面確控路徑再議深入旋據探報小凉山各支夷匪經此次痛剿莫不心怯瞻裂議將歸順等情隨據牙納家千户牛納亦特家百户林毛率衆來營環跪乞撫並稱小凉山各支夷衆均已悔懼情願投誠懇免剿洗報經臣等以馬邊右路夷人十九支居小凉山者三分有二現旣被創乞撫應卽照准以憑調集兵力專剿大凉山當卽檄飭議撫旋據牛納林毛兩夷酋回巢邀同牙納巴射庚兒阿亦特惡峨花小木干比根水落烏曲揑扭等十二支夷衆來營准其投誠一面分率各營隊伍於七月十九日分路進剿大凉山萬重暄一軍由銅廠梗進至大風嶺該夷已用木石塞斷隘　拒守甚固我軍分兵一半向前攻擊以一半由小路攀藤附葛而上抄出隘後掩襲該夷腹背受敵力不能支各軍奪隘齊登奮力攻擊傷斃夷匪一百八十餘名奪獲器械多件蠻棚悉數焚燬夷衆四散奔逃徐春榮一軍率同徐忠聘唐珊峯等由洒水壩攻入行至半途先分六成隊伍暗伏兩旁深林之内以四成隊勇向前該夷扼守於綢檄沙對壘鏖戰良久我軍漸退夷匪胆敢窮追我軍返鼓回旗以鎗砲連環轟擊兩旁伏兵齊出三面夾攻該夷大敗斬擊悍夷數百我軍乘勝據險悉燬蠻棚拾獲器械無算當各就地駐札連日派隊四處搜剿將附近夷巢一律平燬正籌議深入間旋據阿支家千户格初率同大凉山各支夷酉請營乞撫該統領等責以此次出巢焚擄戕官燬汎情罪重大不允收降該夷酋等惶恐伏地哀鳴僉稱烟峯汛千總余清江實係兇夷自沱戕斃該兇夷自沱已在水平溪被官軍陣斬伏法伊等被剿悔懼情願清繳擄去難民賠修烟峯汛房屋以贖前愆以後永不敢再行滋事等語該統領等見其情詞　摯帶同該夷酋援隊回營責令清繳難民賠修汎房一面禀由臣等酌定批准擇期於十月十九日整齊隊伍會同廳屬文武在於廳城外較塲受降是日大凉山阿支阿侯揑莪揑特李千吼卜揑别等七支與小凉山夷人十二支共十九支集齊黑白夷衆二百餘人均各飲酒插血誓不復反當已優加賞犒曉以大義並令各支得力黑夷照章留營當差責保路口以示覊縻現已陸續交出難民九十餘丁口馬屏全境一律肅清等情先後會禀前來臣等伏查馬屏一帶猓夷支數煩多夷情狡獪同治初年及光緒元二三等年屢次妯巢滋擾派勇剿辦久煩兵力惟始以剿者必終以撫誠如聖諭剿撫兼施本年出巢燬汎戕官勢尢猖獗小凉山之戰勝極爲得勢是以大凉山一戰而服此皆仰賴天威將士用命未及一載勘定邊隅辦理尙稱妥速臣等當卽飭令將領等會同廳縣文　將善後事宜悉心籌畫妥爲布置各營弁勇暫行留駐以期有備無患用副聖主軫念邊陲之至意此次在事出力將領文武員弁紳圍親冒矢石深入烟瘴夷巢大小十餘戰皆能殺敵致果用告厥成較之用兵内地勞苦尤著相應籲懇天恩俯准擇尤保奬以昭激勸除另摺開單續請外所有剿辦馬邊等處猓夷現已一律就撫全境肅清緣由謹合詞恭摺由驛馳陳伏乞皇太后皇上聖鑒訓示謹奏奉硃批另有旨欽此○○譚鈞培片再騰越同知陳宗海開缺過班以知府用遺缺查有現署元江直隸州准補騰越同知韋勲承飭令赴任遞遺元江直隸州知州缺查有補用通判謝光燾才具明穩堪以署理又昆明縣知縣鳴泰卓異引見現已回滇應飭回本任其署昆明縣知縣准補景東直隷同知黄炳坤現署景東直隷同知准補中甸同知吳晴琦均各飭赴本任以專責成其署中甸同知孫熙琳俟交卸回省另候委用又署永善縣知縣熙珍調省遺缺查有請補會澤縣知縣史建中明敏有爲堪以署理據藩臬兩司先後會詳前來除分檄飭遵外謹會同雲貴總督臣岑毓英附片具陳伏乞聖鑒謹奏奉硃批吏部知道欽此○○曾國荃片再前准部咨光緒十四年九月二十日奉上諭江蘇蘇松糧儲道員缺着景星補授欽此當經咨行遵照在案兹查該道景星業已繳憑到省現値開辦冬漕之際一切均關緊要自應飭令赴任以專責成除檄飭遵照外謹合詞附片陳明伏乞聖鑒謹奏奉硃批知道了欽此 
 
