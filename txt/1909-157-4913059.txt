# 1909 - 157 - 4913059

 

Page 1

 
 
   
 
 

Page 2

 
 
   
 
 

Page 3

 
 
[宫門抄]  
　　四月二十六日召見軍機　恭王　鹿中堂　景星　丁振鐸　李坦　毓麒　文瀛　曲江宴　舒鴻貽　王守恂 
[交旨]  
　　四月二十一日軍機大臣欽奉 
　　諭旨理潘部代奏喀爾喀三音諾彦部落闔盟王公呼圖克圖喇嘛等差人於梓宫前進呈貢物可否准其呈進一摺　孝欽顯皇后梓宫前著於本月二十五日呈進　德宗景皇帝梓宫前看於本月二十九日呈進欽此又奉 
　　　旨嗣後應行驗看人員均着由各該衙門帶領引見其餘應行驗放人員仍歸内閣驗放欽此又奉 
諭旨此次驗看之法部學習員外郎會兆龍着以郎中補用欽此 
　　四月二十二日軍機大臣欽奉 
　　諭旨貝勒載濤等奏擬定禁衞軍警察隊營制餉章並訌辦規則　單列表呈覽一摺又奏擬訂服色章記一片均着依議欽此 
論説 
[論蘇省會議廳籌辦自治年限及其變通辦法（山岳）]  
　　城鎭鄉地方自治章程頒布後。天下之望自治者益喁喁。而久之寂然。非以籌備年限尙有待。而一切籌備方法。毫無跡象之可尋乎。天下寂然。而蘇省會議廳。獨先天下而慮。籌商自治進行之方法。以爲各省倡。俾熱心自治者。得循其議案。以見之實行。不可謂非立憲前途之幸。而有以饜希望自治者之心。矣乃一按其籌議之次序及期限。有與吾人所希望大異者。是烏可以不言。 
　　會議廳主張分年籌辦之法。於第一第二年。籌城之自治。第二第三年。籌鎭之自治。第三第四年。籌鄉之自治。大致爲規仿憲政館籌備清單之年限。而益變本加厲。蓋憲政館以各省各地。風氣不齊。挾必行之法。而欲於數月或一年之内。刻期促成之。其道頗難。爰特懸一最後之期以爲之的過此則垂爲厲禁。然已爲識者所痛詆。謂城鎭鄉地方自治。無四年籌備之　必。要即果延及四年。而足爲當道者所藉口之端。亦至不一。虚懸其時夫復何益。今蘇省會議廳分年籌辦之法。有籌備清單曠日費時之弊而復益以刻舟膠柱之嫌。脱皆率此而行。雖有財力雄厚户口繁盛人才薈萃之巨鎭。如鄂之漢口。贛之景德等。亦必俟至各地城廂辦畢而後從事阻遏新機。莫此爲甚。嗟乎。籌辦之宗旨一誤。即分期籌辦之各節。無一而是。此則可垂涕而道之者也。 
　　不但此也。就一事而延長其籌備之期。其貽延長之誤。猶止於一事而已分年籌辦之法。同是一事之貽誤。而實害乃三倍之。何則。其始不過貽誤於城之自治。鎭因城之辦法。而貽誤之度一增。鄉因鎭之辦法。而貽誤之度又一增。發端甚微。滋蔓極廣。議者。奚不一察也。且明明爲同級之自治團體。必區爲若者可自第一年内籌辦。若者可自第四年内籌辦。柄政者縱可專。斷其間。然同爲一州縣之選民。其資格絶不異。祗以異其城與鄉之住所。而享有叅政權。乃懸隔至三年之差。於理允乎。會議應爲圖吾民之幸福而特籌畫自治之辦法也。乃效果如是不特在吾人意想之外。抑亦在會議廳諸公意想之外也。辨之如左。 
　　其第一年辦法 
　　一由地方官推選城廂公正明達之紳設立自治公所　王月一日至六月一日 
　　自治公所。爲籌辦自治之總紐。不宜苟簡。固也。然官長苟實心行之自接到章程之日起。遴選紳士。期以五日。紳士應舉與否。亦期以五日。一面選定相當之自治公所。亦於此十日中修葺布置之。再展五日。以便推舉之。紳士辭退與復舉之餘地。合十五日。而自治公所成一以城廂固有之境界定爲城之區域六月一日至七月一日 
　　以城廂固有之境界。爲城之區域。自章程頒布之日即定。蘇省會議 
 
 
 

Page 4

 
 
廳諸公。即勤於所事。何至舉此無可籌辦者而亦籌辦之。定以一月不知所。籌辦者何所自而著手。亦何所止而告成。有令人百思而不得其解者。 
　　一調查城之區域内户口總　七月一日至十月一日 
　　分區調查之法。爲事甚易。先以一城廂或一鎭一鄉。劃爲十餘區。每區舉定數十人。一區。以二人或三人專司其事。三日而遍。覆按遺漏舛錯。亦三日而遍。去歲諮議局之調查選舉人數。實例已見。今調查户口總數。其事雖稍繁雜。然諮議局之。調查分一州縣爲十數調查區。而此則分一城鎭鄉爲十數調查區。區劃旣狹。集事自易。即仍虞其不易集事。倍之爲十二日可也。即五倍之爲三十日可也。 
　　一調查城區哉内之合格選民造選舉人名册呈報地方官　十月一日至十二月十五日 
　　選舉人之調查。可依户口册爲據。事甚　單。即須附益之以納税事項寛假以十。日足矣。案照地方自治章程。名册之宣示爲二十日。更正爲十日。一城鎭鄉之區域。屬地旣狹。人數又少。宣示與更正。固無待三十日之久。章程所定。已極裕如。如會議廳合調查等事。展之爲七十五日。殊可不必。（未完） 
專電 
[電一（北京）]  
　　攝政王曾諭詢責任内閣事宜經軍機處議定於宣統六年實行 
[電二（北京）]  
　　光緒政要實錄館於戊戌年事甚難措詞館員昨又請示世中堂意擬從略不叙 
[電三（北京）]  
　　東督錫清帥電告樞府到東後從裁員减費入手歲可節省三十餘萬 
[電四（北京）]  
　　郵部左侍汪大爕確有他調消息 
[電五（杭州）]  
　　今日（二十六日）總商會改選總理潘赤文得八十五票當選協理丁立中得二十四票當選 
[公電（奔牛）]  
　　各報館鑒殷阿春等輪姦事實係鄉婦誤登遊婦速更正商學界公叩 
緊要新聞 
[禮學館續選纂修顧問人員北京]  
　　禮部奏稱竊禮學館於本年閏二月十一日開館經臣溥良等奏報日期又奏明分年豫備憲政修明禮敎先後奉旨欽遵在案現在臣寳琛已於三月二十一日到館自應查照奏准成案專督修書以期尅日進呈惟禮書條目實繁各纂修應分門程課定明限期以專責成至少需十員以上查從前奏調到館纂修僅五員若按門類列表實屬不敷分任至各省顧問官紳亦宜多方延訪以討論禮俗異同而收集思之益臣等會商意見相同兹查有胡玉縉等七員可任纂修唐文治等二十五員可備顧問該員等皆係物望素孚深研禮學之選謹繕具清單恭呈御覽如蒙俞允即由臣等分别咨照辦理以便分任修訂隨時諮詢實於修明禮敎有益四月十七日奉旨依議 
　　禮學館續選纂修人員名單　胡玉縉　孫鼎烈　戴德誠　白作霖　王代功　錢同壽　王仁俊 
　　禮學館續選各省顧問官紳名單　唐文治　志鋭　馮煦　沈曾植　劉若曾　長萃　陳田　鄭孝胥　汪舟瑶　孫雄　陳寶瑶　曹元　弼　葉昌熾　王謀烈　張琴　汪洵　趙儼葳　楊麟閣　姚晉圻　　王有德　胡元玉　顧鴻圖　吳之英　達李　李偉 
　　又奏臣部丞叅四員奏充禮學館提調奉旨允准欽遵在案查前左參議良揆一員已奏請離任終制並奉旨以副都統記名簡放應以現補右叅議李耀英兼充禮學館　調奉旨知道 
[騐看人員仍改引見原因北京]  
　　帶領引見之員自前年改爲騐看後外間均不測其命意之所在日昨張中堂因在御前。 
議略謂前此所以改引見爲騐看者實以孝欽皇后春秋高臨朝不能久遂改引見爲騐看今者新主當陽正宜明見萬里不如規復舊制爲宜故昨日有騐看人員一律帶領引見之諭 
[舉人有准送經科大學消息北京]  
　　學部奏定章程大學堂招攷分科必由高等學堂畢業者方准投考此次大學堂師範預備各科已經畢業秋間擬招考分科學生已由該堂監督申文到部大致謂分科學生本應按照定章招考惟經學一科其中分毛詩周禮春秋三門非舊學素有根底者不能得其精蘊擬請部咨行各省督撫擇取品學兼優之科舉舉人保送入學於七月初一以前到京聽候考試聞部中以此事與奏　不符正在商議 
　　另一訪函云大學堂呈學部文内有分科大學經科學生現尙缺額甚多請由部電飭各省督撫選取年在四十以内經明行修之科舉舉人准八月内送京考驗等語　按兩函報告略有差異故並錄之 
 
 

Page 5

 
 
[皖豫兩鑛交涉之近狀北京]  
　　銅官山案聞凱約翰自知衆怒難犯贖約之希望不能辦到現又改變方針向外部聲稱若因此小事致傷邦交未免不可現有意酌量退步請從中調處折中商辦和平了結并謂祗須公司不受虧損即可允辦 
豫省紳學商界與福公司之交涉屢誌前報兹訪悉外部梁尙書以豫礦爲外人開採已屬失權若更聽其私續條約把持内　販賣權則豫民生計損失愈大日前特電該撫速將此案移京辦理期達廢約之目的并有嚴叅楊某之消息該公司總理白來喜氏亦已於昨日到京矣 
[粤漢借欵草約簽押北京]  
　　粤漢鐵路借欵草約聞已於十九日下午在後門内油漆作胡同簽押簽押人姓名爲郵傳部丞叅上行走王京堂孝繩湖北　學使高提學凌蔚湖北施鶴道曾觀察廣鎔曁德華銀行代表人柯大士 
[閩省船廠歷年用欵之大畧北京]  
　　閩督松制軍奏稱奴才檢查船政接管卷内製船經費支用各欵經前兼辦大臣崇善造册報銷至光緒二十八年十二月底止在案兹於光緒二十和年正月起至三十三年十二月底止所有接造已成六千五百匹馬力建威建安魚雷快艦各一艘開造已成未完二千匹馬力江船一號造成濟　祥雲小機船各一號船台前向改用石料船廠添設木鋸機拉鐵廠換配鐵水箱添製拉鐵槽輾輪鐵脅　添製一百三十匹馬力輪機船槽添配鐵樑柱船塢起蓋水龍房署後起蓋洋式養病房修理船槽裝土船曁洋樓洋房數座接續修造羅星塔石船塢換配鐵水枰起重機修造機器房歷年採辦脚費歲修各廠屋爐溝機器添置書籍傢伙器具等項並洋員匠薪費貼薪酬賞盤費員弁書役生徒工匠各項常年支銷均係遵照部章奏咨立案惟製船經費向由閩海關洋税月撥六成銀三萬兩四成銀二萬兩兹六成洋税未經撥解其四成洋税一統共解銀一百二十九萬兩又江南籌防局先後共解銀一十七萬一千七百兩又江海關道奉部撥解銀五萬兩又大賠欵攤還杜業爾採辦機器料價銀四十七萬三千九十五兩零又閩海關解到息借匯豐洋欵番銀三十萬兩折合銀二十七萬二千七百二十七兩零又奉部核删運費保險銀九萬兩零又光緒二十九年正月起至三十三年十二月底止各欵扣平銀三萬八千二百二十四兩零除上届報銷核估不敷銀四十七萬六千八百六十二兩零接收對除外共收銀一百八十一萬八千八百九十四兩零内除造船購器修廠贍工等項支用銀一百五十三萬七千二百二十八兩零又補給洋員杜業爾結欵銀八千八百四十九兩零又剔除閩關銅幣局屋機器備抵欠欵銀二十三萬六千六百一十五兩零又墊支各輪船薪費銀二萬七十九兩零又墊支煤炭銀一萬七千八百六十兩共支銀一百八十二萬六百五十二兩零收支對除實不敷銀一千七百五十七兩零據船政提調江蘇候補知府楊廉臣督同承辦各員將五年之中用欵造報前來奴才覆核無異理合恭摺具陳伏乞聖鑒四月二十二日奉硃批該部知道 
[京師近事]  
　　向例京察一等圈出由吏部帶領引見迨至記名後始行預備召見現已改爲凡京察圈出者先行預備召見然後記名聞此舉實出攝政王特斷蓋引見不過背誦履歷　之賢否無從得知故改爲先行召見實屬愼重人才之意 
　　度支部前議清理財政先從　銷入手以期週悉底蘊藉　統一之法惟至今二年而財政猶昔雖經飭設財政局逐案清釐而地方財政仍恐未能詳盡現查各省議會原有協贊財權之責擬飭各屬趕設議會將地方一切財政詳細呈核以便互相參考得悉底蘊俟詳查後即就各屬設立財務行政官并改設度支使統由本部直接以立財權統一機關 
　　此次廷試游學生用京官者學部擬按照去歲在學部考試時各人所認專門學斟酌分部惟吏部不以爲然仍擬照普通辦法除外吏禮等衙門之外一律配簽分部故至今尙未决議 
　　駐藏大臣聯豫日前電告政府大旨謂邊備空虚交通阻滯江孜加托克已闢爲商埠沿路炮臺又盡撤毁大吉嶺之鐵路轉瞬即達亞東非速籌抵制建築鐵道開闢利源恐交涉繁難日形其急擬請設法圖維於鐵道礦産妥立辦法迅速開工以挽利權而固邊圉 
　　日前樞府會議諮議局成立後之計畫大旨謂中央集權組織與地方分權組織爲立憲國相輔而行之政體庶得存其利而去其弊擬俟各省諮議局成立後詳列各省督撫應行會同諮議局辦理之條件明立權限以期施行地方分權之實而免情形隔閡之弊並聞以後交各督撫查辦事件均須會同諮議局辦理 
　　京師大學堂監督劉廷琛因五月初二日舉行畢業典禮所有管理學務大臣張相國及學部左右侍郎各堂均須親臨學堂行禮故劉監督現已派人預備一切 
　　某御史因農工商部將商品陳列所遷至彰義門内四眼井地方興工修建所有購置各項事宜多有虚糜國帑濫開浮冒等情故奏請飭該部堂官查辦俾節庫欵聞該摺業已留中 
　　度支部日前收到印花税票約百二十箱當經澤尙書面諭丞叅各堂督飭司員從速將印花紙按照各省核定數目呈各堂憲斟酌鑒定分送各省督撫轉交各海關一律遵照辦理兹悉其頒行各省應分别多寡核 
 
 

Page 6

 
 
算以江蘇爲最多廣東次之直隷四川次之湖北山東又次之其餘各省亦皆厘定不均無甚分别 
　　貴　學堂行將畢業該堂擬刋同學錄一本請於攝政王王欣然贊成且已將小像交下矣 
　　昨有人在都察院遞呈請代奏開復前順天府尹何乃瑩該院謂庚子之亂奉特旨革職人員不得率請開復 
　　寳瑞臣侍郎近患足疾步履維艱 
　　新簡出使比國大臣楊樞日前電達外部云現已由粤省起程至上海即搭輪赴漢口乘京漢路火車晋京聞楊使自授比國欽使以來其未即到京請安之原因係前以請假在籍修墓現已假滿故始北上 
　　日昨吏部知照翰林院略謂本部四月十七日具奏請簡翰林院撰文官缺奉旨圈出王同愈升補欽此相應知照貴院轉飭該員照例預備帶領引見 
　　選送留美學生一事外務部初意擬專從該部選送學部不復與聞嗣後學部不允彼此相持幾及半載昨始議定辦法此項學生由外務部學部各分送五十人故已調停妥洽矣 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[嚴叅禁煙欺飾之縣令廣西]  
　　桂撫張鳴歧奏稱桂省烟畆先經臣通飭自光緒三十三年起一律禁種按李取具各屬境内實無私種烟畝印結在案近因牌照抽捐烟價日昻誠恐無知愚民貪利復種時當春令尤應格外認眞稽查因復飭由禁烟公所出示懸賞無論何人知有種烟地畆准其赴該管地方官衙門舉發勘明剷除以助官吏耳目所不及各州縣身任地方禁烟是其專職遇有民人舉發自應即勘即賞即剷方可凈絶根株乃查有署義寗縣知縣魏　良於民人石世年舉發同村石年樹私種烟畝並不往勘迨石世年拔取烟苗來省呈騐領賞經禁烟公所委員帶同石世年回縣飭令會同勘明剷除照章辦理而魏志良轉將石世年及其姪石年年一併收押禀稱石世年亦有私種且犯賭博臣復派委候補知府于蔭棠前往查勘石世年實未種烟犯賭亦無證據飭據禁烟公所司道核明魏志良實因出結在前經人來省舉發無可迴獲遂致遷怒濫押飾詞朦禀顚倒是非詳請從嚴叅處臣查該員魏志良經臣於上年年底甄别以才具平庸奏奉諭旨開缺咨送回籍現據該司道等詳請嚴叅自未便因開缺咨送在前稍從寛假應請將開缺灌陽縣知縣前署義寗縣知縣魏志良交部嚴加議處以爲禁烟欺飾者戒四月十八日奉硃批著照所請 
[魯撫奏報捕蝗辦法北京]  
　　魯撫袁海帥奏山東境内今歲雨澤愆期節經循例祈禱而旱象已成凡人事之所當盡者臣均酌度行之慮及旱必有蝗蝗必爲害魚蝦遺子即蝗所由生迭飭各州縣認眞防範務期消患未萌並不時派人察防本月初三日以後迭據濟寗州魚台縣及訪事人等各以魚台縣南境與江蘇豐沛兩縣交界之南陽湖周家堆蕭家堰等處出有蝻子在涸出湖地水草之中蠕蠕散動地面甚寛已由該管州縣會同豐沛兩縣如法捕治等情禀報兩江總督臣端方江蘇巡撫臣陳啓泰亦各　屬禀由電知會前來臣旣諄飭該詶縣不分畛域合力撲捕優價收買如或損毁民間植物准給賠償又令該管兗沂道吳永就近督辦凡此皆爲力圖速滅無誤事機起見近吳永又報加派軍隊前往協助並赴偏僻各湖地搜尋撲滅臣當再與江蘇督撫臣商同辦理務期殄滅無遺四月二十二日奉硃批知道 
[電催各省解欵之忙碌]  
　　度支部昨又通電各省巡撫文云鎊價昻貴加本年連閏賠欵按期攤付無可騰挪貴　應解各洋欵希飭各司關道局先期解滬其欠解各洋欵務設法措解以維大局 
　　内務府日前通咨山陜皖蘇贛豫湘各撫曁各鹽道電云奏奉諭旨内廷要差經費拮据電行貴省應解部撥各欵希速赶解以濟要需勿誤爲要L>分類新聞政界 
[禁烟公所詳定辦事規則蘇州]  
　　兩江禁烟公所具詳酌定各科辦事細則乞即示遵奉江督端午帥批云所擬該所各科辦事細則共一百六十餘條均屬周密而於調查禁制之事尤屬周詳至擬換牌照一次减癮一成未及三年即可全凈誠如來詳縱不能如期取效亦不致延過八年亦猶本部堂去秋全行禁種之意也候即連同前次總章一併通行俾資遵守仰即會同巡警局各派員弁分區調查赶緊給發牌照毋稍延緩其牌照捐辦法即照財政局章程辦理開所將逾一月章程現旣詳定該司等應即督同提調督飭科員迅速進行總期持以毅力貫以精心必計日以程功庶尅期而收效在事各員如果辦事得力必照部章奬勵倘有敷衍塞責本部堂亦决不姑寛各員其　之 
[實行吸烟給照日期南京]  
　　兩江禁烟公所以各屬吸烟牌照等事請限六月初一日實行等情詳奉江督批云禁烟調查給照等事省城旣已辦竣所有各府廳州縣地方自應勒限辦理所請以六月初一日爲各屬實行之期事屬可行省城地大民繁二十日即能竣事各屬旣有四十餘日之寛限如果不能如期辦竣即由該所詳請懲處以儆玩泄 
[憲政館催復自治調查武昌]  
　　鄂督陳小帥前准憲政館電咨略謂前次咨行各省城鎭鄉地方自治章程與各該省地方民情風俗有無窒碍之處亟應詳晣調查咨復本館以便參酌等因小帥以鄂省地方民情風俗業經調查局擬定條目通飭各屬調查呈復在案爰又札飭調查局及諮議局籌辦處查照辦理詳復以便依限覆館 
[組織鄉董公所無錫]  
　　錫金各鄉董於二十二日假座商會開四鄉董事公所組織會到會者共四十人由主席孫君鶴卿宣佈宗旨大致謂鄉董散居各鄉無會集之所以致聲氣鮮通辦事隔膜甚至互相坐視意見横生亟宜聯絡一氣爲推行地方自治之準備故此次開會意在就四鄉固有之董事固結團體俾自治事務得逐漸推行期臻劃一其辦事範圍以處理四鄉民事爲主助長敎育農業商業慈善各團體事業爲輔開辦經費暫由各董籌措事務所假定典業公所并推舉蔣君遇春爲事務所坐辦并聞定於五月初十日仍假商會開成立大會 
[需員辦理自治安慶]  
　　安慶府屬之望江縣現因辦理自治選舉事宜需人孔多特禀請撫憲飭發自治研究所請演員赴縣帮同辦理以資臂助經帥據情後即批飭諮議局籌辦處議覆飭遵 
 
 

Page 11

 
 
交涉 
[銅官山礦保存會紀要安徽]  
　　皖省全體紳商學界組織銅官山礦保存會會所暫假曾忠襄公祠爲事務所兹因認股者絡繹不絶議定常川及輪流值日駐所之職員常川駐所者楊韞皐操守仁輪流值日者星期一吳慶龍李孟平星期二傅若巖章恕泉星期三徐峻伯郭啓人星期四程小蘇朱鏡波星期五嵇爍然儲莘星期六查磷石方顯甫每逢星期會員一律蒞會集議十六日開職員會會議事件一議推孫亦郊觀察爲正會長鄧繩侯宋玉田爲副副長一議致函於銅陵縣礦務會又十九日决議臨時經費由會員分任外暫歸孫亦郊墊用一議會員分任經費於下星期開會集議一公推徐峻伯方顯甫劉季威輪赴公會藉通聲息 
[寗波江北岸捕權問題浙江]  
　　寗波江北岸收回捕權實行警政惟須暫時仍用西人以循習慣一年爲限聞甬道桑觀察已將　委西員（英人）蒲克立斯爲副巡官草約擬定如下　（一）本道於寗波江北岸改設巡警分局按照現行警章歸總辦鄞縣知縣管轄遇有交涉重件仍由本道主政　（二）該分局遠在江北岸總辦未能常川駐局派委坐辦一員帮理裁判尋常違警之中國人民以免延誤　（三）江北岸所居外國官民仍由本道訂委西人督捕以資保護兹暫行略仿舊章諭委蒲克立斯爲代充副巡官職務所有保護外國商民敎士並約束訓練各巡士以爲責任均應受總辦坐辦節制（於前項所揭外有總辦坐辦特别之命令時必須遵行（四）該委西員每月薪水墨銀二百元照西歷計算於西歷每月終由巡警分局給付之　（五）現定一切巡警分局規則該委西員不得違背　（六）該委西員不得干預一切裁判權及所巡地方外之事　（七）該委西員於意見不合欲自行告退時巡警分局應隨時照准應給薪水以告退之日爲止　（八）違背第三條第五條第六條時總辦禀明本道即時解約其薪水亦以解約日爲止　（九）該委西員因疾病不能盡職解約時於應給薪水外酌給二月或三月以示體恤　（十）以上九條以一年爲限限滿作廢　（十一條）　限滿續委當於三個月聲明　（十二）以上條欵均係草約如訂正約由本道諭繕華文西文二紙各執其一（於前項所訂十二條遇有疑義解釋須按照華文） 
軍界 
[安徽再募新軍安慶]  
　　皖省新軍自兵變後大半逃散前經朱中丞派員赴合舒一帶設局徵補僅將六十一標編補足額六十二標尙付闕如殊與混成協章制不合故日昨又復派余錫疇　募兵總局總辦赴頴州府屬設局選募聞此次募兵係爲規復安徽第六十二標及炮隊第一營兵額起見專選指定區域之土著務擇身體强壯志氣堅定忍耐勞苦來歷明晣之人 
[派赴歐美考查軍政武昌]  
　　鄂督陳小帥以湖北陸軍敎練之法師仿日本者居多現特派步隊三十二標藍標統天蔚赴歐美各國考查軍政以資取法所遺札委步隊三十標三營管帶孫國安升充遞遺之差委督練三處參議丁文璽接充昨均分别到差 
學界 
[慰留監學之措詞江西]  
　　南昌縣中學堂會計員章某留子在堂養病身故由大門出喪致起風潮監學吳震元等因此自行辭退當由正監督鄭大令慰留學堂定章凡大小各學堂概不得容留外人入内寄宿今該堂會計章烜容留其子在堂養病以父子之情暫留調理雖與部章有違尙屬人情其過猶小惟旣故之後逕由大門出喪經該監學等出阻猶敢揑死作生賄嘱門役劉茂吉及其工人扛抬不聽禁阻此則有意欺朦明知故犯本縣所以歸咎於該會計者亦正爲此且該門役責任司閽即他人抬屍出門亦應阻止况擅受賄使自爲抬夫監學阻止又敢不遵實屬藐玩已極非差拘究辦不足示懲該監學等初念該會計共事之情允留其子養病者係在轎廳前廊住宿於功課衞生尙無妨礙雖属瞻徇情尙可原至於旣死之後該會計賄囑扛抬不聽禁止該監學等即行來署報告是監學等已可告無罪矣查該監學等在堂任怨任勞深資得力又值中學畢業之期未便遽易生手所請退職之處應無庸議 
[常昭高等小學之悖謬蘇州]  
　　蘇提學司申詳江督略謂光緒三十四年十二月常昭二縣公立高等小學堂舉行畢業據該二縣申送試卷並八學期考試課卷到司本司詳加校閲其中固不乏文理通暢之作而其義理荒謬者如三十三年上學期考試修身一科共發四問其第三題係問三綱之説能完全無缺否察核各卷分數較多者大都謂君臣夫婦二綱可以不設其尤謬者王以謙卷則謂君爲臣綱夫爲妻綱其理甚謬徐曾植卷則謂後世謂父爲嚴君誤矣程瑛卷則謂在朝爲臣則認爲君否則吾與君爲路人張元龍卷則謂三綱之謬彰彰明矣王耀祖卷則謂三綱中君爲臣綱尤謬盖君非我之祖父與我並無　係也各等語實爲離經畔道之尤又畢業考試各卷徐曾植王以謙趙仲葵張元龍四名修身卷内謂七出三從之制可革謂三從四德有碍女子權利徐曾植國文卷内謂事賊爲一節之偶失莊宗耀地理卷内謂君主與人民固無階級均属謬妄該敎員等於此種試卷並不批抹糾正所定分數又属顚倒是非且修身各題專尙新説與定章注重四書要義之旨違背實有陷溺人心貽誤子弟之實據復經本司派員調取該堂講義逐一查核修身課本爲校長丁祖蔭編纂尙無謬説惟七出三從句講義中曾主其説然原文云女子地位漸高權利自厚因天性所宜而定其職守小之一家之整理大之社會國家之事業皆有相助爲理之勢庶幾一夫多妻之制可以革而七出三從之訓亦可掃地而無遺矣等語雖其推倒三從立論究屬非是但係充類言之尙與故爲邪説者有别是該生等前項在妄之論旣非原本講義其爲得自敎習指授可知此等敎員實屬有乖名敎查此案情節學生以徐曾植莊宗耀王以謙程瑛張元龍王耀祖爲重趙仲葵次之敎員以修身國文敎員爲重地理敎員次之查該堂修身兼講經國文敎員係游學預備科修業生昭文縣增生錢景高地理敎員係日本師範畢業生鎭洋縣增生王葵忠自應分别核懲以維風敎該增生錢景高擬請褫革衣頂即行撤退並追繳所得文憑不准充當各處學堂敎員仍交 
 
 

Page 12

 
 
地方官察看增生王葵忠擬斌即行撤退嚴加申斥學生徐曾植莊宗耀王以謙程瑛張元龍王耀祖六名擬請一體追奪文憑照章不准更名改籍另投他處學堂趙仲葵一名擬請扣除此次應得奬勵仍准升人程度較高之學堂察看情形如果眞能改悔届時畢業合格再予核奬校長丁祖蔭應一併由縣嚴切申儆如蒙允准應請咨達禮部學部並咨行各省督撫轉飭各提學司備案一面由司通飭各屬一體遵照實爲公便 
實業 
[皖省官錢局之名實安徽]  
　　安慶裕皖官錢局自開辦以來迄今數年獲利不厚聞該局管事吳虎臣（混號吳老虎）向係同康錢店管事（今之同康股東）兼充其職所有該局自中班以次有銀錢經手之責者皆由老虎引進以故無有指其弊者凡遇官商巨欵存官錢局者皆被該管事移存同康莊以致官錢局徒有存欵之虚名而無存欵之實利外間頗有官錢局爲同康分舖之説云 
[錫金蠶繭盛旺無錫]  
　　蘇州牙釐總局定章鮮繭過卡每擔抽捐洋三元乾繫每擔抽捐洋九元現錫金各繭行已次第停秤均將鮮繭烘好　續運往上海所納釐金已由各卡匯至錫莊彚解該局聞共有二十六七萬元之巨錫金蠶繭之發達可見一斑 
雜記 
[禀報江山騾夫兇横情形浙江]  
　　西安縣令薛應樞禀復浙撫文云知縣於丁未年春供差督審局奉委提審江山毛永和禀控一案見呈詞内有糾　邏夫多人毆斃兩命等語彼時不解邏夫名義比來西邑清理積案見命案中多牽涉騾夫字樣乃知騾夫即邏夫均係遊手好閑好勇鬥狠之徒專一帮人械門人家遇有忿爭之事祗須每日出洋幾角便可雇之助鬥其中以江山人爲最多從前庚子劉嘉福之亂首先附從者即係此輩此次周祥高所領拒捕毆傷哨長勇丁諸匪棍即係江邑騾夫若不嚴行禁革不足以清禍亂之原擬請飭下江山等邑出示嚴禁永不許騾夫即邏夫名目如再有充當騾夫帮人鬥毆者一經拿獲即照兇惡棍徒例從重治罪庶若輩知所懲戒不敢恣意横行似於地方治安不無裨益旋奉增中丞批云據禀匪徒周祥高糾集騾夫越境滋事不服盤查拒傷哨長勇丁奪去鎗彈刀又等件實屬愍不畏法亟應嚴拿懲辦仰按察司速飭移會各營曁江山龍游等縣一體協拿該匪徒周祥高等務獲究報另單所稱騾夫即邏夫動輙滋事應即飭江山等縣出示嚴禁 
[劣僧覇産常州]  
　　武進安東鄉三圖舊有萬豐菴廢已多年所有田産由該圖紳董暫交四圖常樂菴兼管近有劣僧富春不守清規日肆淫賭且有盜賣寺田之事爲三圖紳董所知遂將萬豐菴之田捐入安東小學堂該僧非但掯單不交且勾通地痞江榮大等强割田麥現該紳等已具禀武進縣追究矣 
[曲阜聖廟大火山東]  
　　山東曲阜縣聖廟於本月中旬突遭回祿是日風烈護救不及以至延燒廟内片瓦無存聞已由山東巡撫奏報到京矣 
[武漢喜得甘霖湖北]  
　　湖北目春入夏天氣亢旱月餘不雨鄉農望澤孔殷鄂督陳小帥特飭武漢兩府以下各官設壇祈雨禁止屠宰並親自步行至離城數十里之八分山地方設壇祈禱至十五日果獲甘霖清談 
[甘肅早荒宜急振]  
　　甘肅大早。江督自得升制軍乞振之電。即籌撥銀一萬兩以爲倡。吾知蘇省属吏。必有慨解宦囊以承江督之意者。吾知各省督撫。必有繼起而應者。吾知我紳商學界。必有念切同胞之甾危。共起以解甘省倒懸之厄者。國民程度愈　。則拯救同胞之心必愈切。而　振必愈踴躍。此中消息有天然之關係。記者將於是乎占之。 
　　雖然。此羅掘而得之振欵。即各省之脂膏。而甘民之瓊槳玉液也。捐一錢必獲一錢之實惠。而後可告無罪。散放振濟。在乎得人。救灾公所其愼旃 
文苑 
[陶帥詩]  
　　亢晴日久身雲老人及諸僚屬步禱得雨身雲以詩見賀勉酬一律　　共説西門見道眞。（雲門力主毁如拜瘟神祠）淫祠初毁雨侵農。乘雲龍蜥洵能致。救世犧牲不自珍。水至又將籌保障。　豐稍易算丁緡。高低禾黍芃芃起。無限蒼生待勞郇。 
[樊增祥詩]  
　　雨後陶帥有詩見奬是日適冥客於絜漪園即席次韻 
　　尙書憂樂出天眞。鳴玉聲中夜嚮晨。天作雲雷皆上瑞。人言稼穡是奇珍。山　白下舒愁黛。水滿靑溪妥釣緡。手出細民溝壑庭。故宜嘉宴侍韋郇。（韓魏公爲節度值歲饑不事游宴幕僚王琪獻詩云水底魚龍恩鼓吹山中猿鶴望旌旗公答詩云細民溝壑方援手别舘鶯花任送春） 
[陳毓華詩]  
　　四月旣望喜雨敬賀尙書夫子用樊山方伯原韵 
　　十里祥雲百里霖。口碑懽勝雨黄金。莫嫌石蠲因風退。更笑泥龍感帝心。價賤豆蔬貧婦喜。懼尋笠屐稚兒音。欲知節府憂民意。試問淮流漲淺深。 
[潘傑小史]  
　　（五）衡義） 
　　綠蔭成幕。芳草含情。兩人散步於樹林間。旣忘其日之將暮也。俄而皎月漸升。晚風吹袖潘傑忽憶曰。我母已歸。余亦從此逝矣。於　兩人接吻者再。復細語移時而别。 
　　鴿林渠距北非　約里許。貫一清溪。溪邊綠樹扶疎。野花絢縵。潘傑每徐步而歸。溪流送響。間花含頻。潘傑亦時時信口緩歌以答之溪流至北非蘭。乃漸折而北。景幽而靜水清而淺。北非蘭之名因是大著。而潘傑等時適居焉。契來素有窮幽之癖。當潘傑與契來情好時。每星期日兩人必覔勝尋幽。或至公共　囿。或至私家别墅。故潘傑每歸。恒眷懷　來不止。 
　　是日潘傑獨行而歸忽自念曰。奇南　南神頗相善。望勿以非蘭風景。函告於彼。假令彼等　來。非特契來必有辭責我。我將何面目以對契來。假令余與已弗　痕結褵。而後爲契來所聞。則余已有家。必難反悔。而在契來亦可斷絶此念。從此二人情愫。化作塵埃　馬。無復稍有留遺。亦屬快事。 
　　潘傑正縈慮間。已至家門。門闔未遂。即啓門 
入。方至接待室外。聞室内笑語聲甚雜。潘傑心異之。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[初選舉重開票浙江（杭州仁錢）]  
　　仁錢兩縣於本月二十一日舉行續選二十四日仍在兩縣署大堂揭曉計仁和當選人十一名候補當選人七名錢塘當選十六名候補二名　仁和當選人康文讌　吳瑞　杭延慶　王倫奎　周子松　馬錫蕃　姚福昌　周祥林　錢曰簠　徐杲東　胡振聲　候補當選人七名　鄭佐椿　馬秉寅　潘鴻　陳豪　朱丙炎　葉景萊　沈同慶 
錢塘當選人　蔣修之　陳鳳庭　袁寶善　趙壽鵬　高佐勳　楊復　蔡榮績　虞尙賢　駱恒　倪成　蔣玉麟　李倬　余鶴鳴　陳栻　胡煥　陳烈　候補二名　王錫榮　潘炳南 
　　又（嘉興平湖） 
　　初選舉當選七人姓名如下　葛嗣浵　陸邦爕　朱鳳岡　徐應良張景鏞　江文榖　高清鍔　續選當選八人姓名如下　王其榛　湯廷榮　張培芝　顧言行　張宗弼　徐樹德　張文潮　柯德璋　候補當選者四人　葛嗣洛　陸增銓　計兆麟　徐觀光 
[初選舉開票浙江（寗波慈谿）]  
　　慈谿縣初選舉於十八日在城隍廟開匭實到六百九十七名照章核算以二十一票爲當選兹將及格人數六名錄左　宓清翰三十四票　胡濬永三十票　葉維梁二十九票　柳在洲二十八票　陳夏常二十七票　俞渭二十六票　次多數二十二名　陳訓正二十票　陳鍾瑞十九票　俞斯珺十七票　李鍾鼎十七票　陳鴻逵十六票　洪曰湄十六票　鄭起鳳十五票　阮丙炎十五票　徐名埏十四票　錢保杭十四票　葛崇黼十三票　任企尹十三票　胡美腴十一票　孫文柱十票　孫紹康九票　應開忠九票　沈衍周九票　成口駿八票　鄭豫八票　章祥春八票　陳鼎年八票　葉畬經六票 
[瑣聞浙江（湖州歸安）]  
　　歸安二區選舉舞弊已誌本報兹又查悉此事之風潮緣二區監察員周某不暗定章而演習投票規則時更不蒞所十五日投票任派監察之職又復委託其友嚴某前往然嚴某更不如周是日適有一客民至區投票當查册内無名乃來人堅執有權遂擅補一合格選舉人給票令投次日送匭到縣自述其由因之吳監督以周背章冒昧已極正擬商請司選員蘇宗軾照章查辦而輿論已譁然大起迫吳監督電省請示現聞複選監督夏太守孫桐得悉除飭令初選監督遵照選舉章程第九十五條分别懲罰該區管理員陳秉鈞恐難辭其咎也 
[複選舉訴訟江蘇蘇屬（蘇州）]  
　　昭文縣附生趙允綬具禀略云三月二十三日複選舉投票重選當時到者五十人照崇明等處以四票當選即諮議局委宣布亦同生適得四票之數詎複選監督榜示竟依祝秉剛五票當選之説致生未能當選叩乞通飭更正云云蘇臬趙廉訪批云當選名次以得票多寡爲序該生得四票而在次多數之列則有多於該生者可知惟當日到者實共幾人當選者得票若干本司衙門無從懸揣仰蘇詶府核明諭飭遵照 
　　蘇府新議員俞亮被控等情已記前報兹悉日前尙有長洲縣職員張世美等亦具禀臬轅以俞亮劣跡之端與諮議局章程違背未便充當議員叩乞批飭查明斥退旋奉蘇臬批云據禀俞亮劣跡種種如果屬實誠與被選舉資格不符惟禀係郵遞其中有無冒揑情弊仰蘇州府查明核辦具復 
本府新聞 
[會議福公司事與余發程案詳紀]  
　　二十六日午後三時旅滬各省團體爲河南福公司交涉事件及江西余發程案特開特别聯合大會到者數百人臨時主席爲張君邦傑首由河南旅滬同鄉會會長王搏沙君報告豫豐公司與福以司原訂合同及楊敬宸所訂續約之荒謬逐條解釋加之以駁議决定楊敬宸有蔑視中國法律之罪有損失中國國體及權利之罪次爲訴訟余發程案九江代表周廉琨君報告余發程案之始末與贛人文明對待情形語極痛切次福建學生會鄭仲敬君演説歷來外人殘害華人性命之案件提議三事一宜分電贛撫潯道抗爭一宜通告各本省團體共籌對付方法一宜組織永久統一之機關次孫君演説英國刑律誤殺故殺憤殺三者决定余案爲故殺犯瑪仕之於英律（憤殺者殺無不當而非陰懷惡念殺雖所欲而非先蓄殺機若事過氣平而猶殺害是有心洩憤以故殺論）又德國刑法第二百廿六條　因毆致命之罪重案入大獄至少三年輕案入小獄監禁至少三年）次鄒价人君言宜聯合組織生命保存會次巢君提議宜實行控告瑪仕以故殺罪一面籌欵撫卹死者家屬次王摶沙君提議今日宜組織一機關衆贊成遂决定會名爲國民協會次投票公舉評議員十二人并募集余發程案捐欵一切辦法今日再開評議會以便執行六句半鐘散會 
[催繳元原莊外欠辦法]  
　　滬道蔡觀察接商務總會移文略云元源莊倒欠官商各欵一案現查該莊外欠尙鉅追繳不易兹由各債户公同組織一經理催收元源莊外欠之處另派精明友人及從前南分所所請清理該莊之舊友會同辦理一面應請貴道另委專員督同催繳並請上海縣派撥聽事吏二名給予飯食常在該處伺候如有疲玩之户先由聽事吏傳赴經理處由委員面詰如若抗欠送縣押追非銀錢的保縣署不得輕釋並由該莊經理趙松坪將外欠各户開呈委員分日傅見詰催 
 
 

Page 19

 
 
　趙即在處伺候查問以免推諉如有欠户藉推沈上之有糾葛情事即由委員押送到縣提沈對質庶不致再有弊混一面再由商會推舉議董二人分日往查一次每五日由經理處將寔在情形開單送會以資考証所有官欠先由經理處函催如不繳清請縣禀由貴道詳請院憲嚴檄勒追與商欠一律辦理一俟外欠理清再行撤查沈上之産業攤抵各債以昭核寔而免久延等語蔡觀察以所擬辦法甚屬妥善准即札委李明府皓爲經理處委員應需聽事吏二名亦已札縣派撥矣 
[移請查封造紙公司]  
　　信義銀行未兑鈔票已由滬道再請商會籌銀三萬定期兑付其存儲各欵現尙無欵可付祗有將該銀行受抵之鎭江造紙公司全廠機器房産攤抵昨蔡觀察已移請鎭江關道劉觀察迅將造紙公司全廠生財物件赶速查封以便抵償 
[帶徵海塘修費]  
　　本縣田大令條諭各櫃書云奉府憲戚札奉道憲蔡札奉蘇撫憲陳札開照得昭文鎭洋兩縣海塘險工估需修費先由司庫江海關設法借墊以應急需援案仍於蘇松太三屬熟田項下每畆攤征錢二十文分作兩忙帶征解還歸墊等因下縣奉此兹届本年開征上忙除諭各册書遵辦外合行諭飭爲此諭仰五串書即便遵照將前項奉飭攤征海塘工費每畆每忙帶收錢十文於宣統元年上忙單串内照册加戳按數登註先將各櫃寔應攤征錢數彚開清單並如何加戳串式限即日呈縣立等查核該書等均毋舛延干咎 
城内 
[我不猶人]  
　　張毛毛被控殺人放火一案前日已由田邑尊判令笞責七百板鞭背三百下昨又提訊張供當時蔡福生酒醉俯伏檯上小的亦在傍熟睡夢中驀聞火起立即上屋逃避不知被何人所殺求鑑大令遂向之開導曰本縣前任吳縣時有一搶刦厘卡之游勇經發審局審過三十餘堂不肯供認後由本縣反覆開導許伊超豁該盜犯誠信相孚遂將犯案情由詳細供出當時並未用過刑責且賞給洋四元翌日該犯欲見本縣遂又提出詢問該犯將所賞之洋當堂繳還聲稱小的無功不能受祿因此與本縣結爲知已如爾將此案供明本縣亦可與爾超豁結爲好友如何張毛毛矢口不認大令命上天平架兩次每次一鐘餘鐘復笞責四百板鞭背三百下仍命還禁並諭曰本縣在靑浦任時久聞爾熬刑不招已　過二十餘堂鞭責至二萬四千有零今在本縣手内爾如一日不招無一日不提爾審訊審至供認爲止 
[刑訊盜案]  
　　夥搶楊長春氷廠之沈得標昨日由縣復訊沈不承認田大令着將沈跪上天平架一時許仍極口呼冤判還禁候核 
[媒人難做]  
　　戚壽生向羅錦榮追還逃妻扭至縣署控告戚供前憑羅錦榮爲媒娶吳金標之妹爲妻曾出禮洋一百二十元生過兩孩均已夭亡吳氏于本月十二日歸家十三早上逃出據學徒張春福云十二日旁晚在曲尺灣見吳氏與不識姓名之人同行因將媒人扭案請究羅供戚娶吳氏多年豈媒人所能代爲照管此次吳氏濳逃實不知悉判戚自行找尋羅無于省釋 
[押追欠欵]  
　　姜熊氏控錢志垣欠洋不還前日由縣復訊熊氏供丈夫姜世興前年由南京販運緞疋來滬售于英租界石路增秦祥帽店被店主錢志垣欠去銀一千八百兩屢索不還求追錢供除還祗欠銀千兩左右實因無力求緩判押限理償 
[淫棍行兇]  
　　許東生將沈阿香吳阿新兩人扭至一路巡局喊控許供昨在小桃園地方見沈吳兩人調戲婦人小的上前喝阻反被毆打請究訊之沈阿香不認行兇吳阿新供被誤拘旋經巡官查明沈阿香原名陸貴生實係積竊判責三百板送改過局管押五個月許東生受傷尙輕諭令自行醫治吳阿新斥釋 
[道批四則]  
　　趙振華禀批究係如何紏葛旣經控縣移查仰上海縣催局查復核明飭遵具報毋任纒訟切切黏抄並發　楊光炳禀批前經批斥毋許多瀆　商號協記等禀批顧阿小拆梢行兇訊供狡展業據縣復催堂醫痊提回訊辦在案所請保出醫治之處著不准行保結擲還　張文炳禀批察閲抄黏案已由縣吊驗單契咸豐五年已立胡南廷户名價賣在三十年以前不能再任放贖業將控案註銷何得來轅　瀆惟據稱胡少行所呈田單另有一地與出抵之田無涉如果屬實則魚鱗册内自必有張南廷户名究竟該户漕糧係由何人承充一經吊查虚實立見仰新任上海縣田令詳加查察實究虚坐毋任纒訟切切黏抄並發 
南市 
[浦江盜案]  
　　前夜有花衣船户李某由南鄉沈莊來申駛至龍華嘴地方突來盜船一艘有匪十餘人持刀上船將所藏銀洋衣物約值百餘元盡行刦去幸未傷人事後失主即報知龍華鎭巡防局請緝局員黄二尹諭令報縣請勘 
[截刦行人]  
　　海神廟附近永昌鞋店夥張長生前晚由北市伴送其兄登輪回至老馬路毛家衖忽有甲乙丙三人尾隨其後跟至竹行衖即將張所携衣包强欲搶去張抵死不放甲等突出利刀刺傷手腕旋有巡士聞聲赶來拿獲王阿巧一名餘均逸去遂即解至工程局押候究辦昨晨復由某巡長在該處相近拾獲兇刀一柄送局候示 
[調查客庽]  
　　總工程局東區境内小客棧甚多局董恐其窩留來歷不明之人特諭十六舖地甲赶緊連同車庽一併造册呈候移在警務處隨時密查 
[消息靈通]  
　　包攬偷漏厘捐之貨捐局船户山聚生昨經本縣田大令派差持票至工程局協探查提詎山已聞風遠避矣 
[捕房弔贓]  
　　昨日法捕房派探帶領小竊沈瑞祥至總工程局請派偵探同至亨泰成發等押店查弔原贜局董准之 
閘北 
[嚴拿賭棍]  
　　着名賭棍高大全（即白頭大全）大雄子等近在胡家木橋虹鎭巡防局境内設抬聚賭閘北巡警總辦汪觀察昨特諭飭偵探隊騎巡隊巡邏隊等一體嚴拿務　懲辦 
[斥革暗探]  
　　巡警　局暗探孫萬有遇事招摇被人告發前日經警法科聶司馬斥革卯名拘押候辦 
[勾引成姦]  
　　成衣匠楊三寳前日至巡警總局控稱二房東陸清泉之妻陸高氏勾引小的之妻楊徐氏與巡士殷齊恒通姦同往蘇州游玩居住陸高氏母家三日二十二日同回上海小的在火車站撞見徐氏歸家之後殷又迭次來家與妻談笑請爲究辦昨汪裁判傅到該巡士並提陸高氏楊徐氏質訊殷供貼膳於陸處已經數月日前陸欲預支　費巡士不允因被挾嫌唆楊誣控質之楊徐氏供稱陸高氏歸寗邀氏同往游玩婦人與殷並不相識求宥判楊徐氏掌頰一百下　押候禀總辦請示核奪 
[捉姦勒詐]  
　　寡婦徐陳氏與飯店夥王阿弟姘識賃居德生里前日被該氏夫叔徐阿元偵知紏集流氓二十餘人突往捉姦將王捆綁弔打勒索洋三十元正紛擾間被站崗巡士查悉入内拘捕各流氓一哄而逃遂將王徐及該氏一併解入四路一區押候訊辦 
[巡警局批詞]  
　　民人喬義茂等禀批查此案前據三路分局德正巡官轉據該民人等聯禀到局即經移請道台照會日本總領事飭令該日商所設之東源棉花行棧赶速遷移以免危險而保治安等情批行在案據禀前情候再備文移催辦理着即知照 
英租界 
[作頭負欠]  
　　合盛磚灰行主程伯筠控木作頭顧根記朱鑑亭張薪桂屠桂香等不還 
 
 

Page 20

 
 
貨洋一千餘元前晚由廨提訊程投案求追朱鑑亭供當時作場係小的經理因顧承造順記公司房屋共計造價銀四萬九各餘兩後因不照所立承攬領洋以致拖欠各行貨銀請察訊之顧等供承造該公司房屋虧折數千金曾向該公司加價不允反被扣除罰欵銀二千餘兩是以虧欠各賬判顧等一併還押候詢明順記公司再訊　又黄春記控木作頭不還貨銀亦由公廨提訊張供因包造顧全卿房屋當時訂立合同共計造價洋五千四百元顧祗付洋二千餘元是以拖欠顧全卿供張半途抛工後雇他人造竣照賬已被透領洋一千餘元求鑒判張顧分别交保候會同水木作董事勘明再行訊核 
[押追工洋]  
　　小工傅德盛控顧桂記不付塡泥工洋一千五百餘元前晚由廨提訊判顧押限一月清理 
[不還借欵]  
　　張燮控費竹林不還借洋二千餘元前晚由廨提訊原告投案求追訊之費供詞推諉判押候繳洋再核　又王司徒控貝金鳳費德盛不還借洋一百三十元由廨訊明判費交保貝仍還押繳洋 
[控追租金]  
　　陳福昌控陳友雲欠租不還前晚由廨提訊判被告交保還洋四十元限四個月清理 
[查弔行李]  
　　湖北漢陽黄鶴樓羽士韓瑞麟冒官撞騙已紀前報昨由總巡捕房包探邵阿金與八十三號西探至該騙子所庽之全安棧十四號房間内將韓所存箱籠等件一併吊存捕房候解公堂核奪 
[幸未燎原]  
　　芝　路李姓家前晚因潑翻火油燈起火當經華印兩捕及隣人帮同救息該捕等旋即回訴捕房飭探查究 
[累及薦頭]  
　　傭巡沈俞氏竊取洋東金鐲由廨收押在案昨由包探何正喜與八十三號西探同至法界協同法包探將薦頭張倪氏提回捕房送至公廨押候禮拜一訊究 
[查獲原贜]  
　　王阿金昨在福州路被賊摸去銀表一只王即投報捕房旋經包探在福建路信源押店内查獲原贜帶入捕房候領 
[口角用武]  
　　北京路趙慶源糕　店夥吳根甫昨與買客孫文玉口角被孫毆傷經吳訴明巡捕將孫拘入捕房押候解究 
[包車衝撞]  
　　包車夫何洪甫因拖車不愼將王阿三之東洋車撞損被捕拘入捕房存洋五元保出候訊 
[雉妓濳逃]  
　　金隆街雉妓高巧雲竊取衣物逃逸山東路平和里揚州雉妓王愛寳昨在靑蓮閣茶舘内乘隙濳逃兩院鴇婦王張氏等均至捕房請緝捕頭准即派探往查 
[捕房紀事]  
　　楊樹浦捕房華探王阿巧與虹口哈爾濱捕房華探陳銀松對調　匯山捕房二等華探徐申慶因日記簿記事不明降爲三等包探　老閘捕房華捕孫桂福干預閒事送至總巡捕房管押候究 
美租界 
[西人胡閙]  
　　前晚有甲乙二西人酩酊大醉闖至斐倫路一百三十七號浴堂將櫃夥楊靜山揪住痛毆當喚五百號華捕到來喝阻不服亦被打落門牙兩只店夥見勢不佳赶即投報捕房捕頭立飭西探西捕將二西人拘獲押候解交該管領事嚴行懲辦同時又有西人一名在鴨綠路因發瘋症毆打行人由十一號西捕拘入押候核辦 
[夫婦互控]  
　　魏杏生之妻倪氏昨投捕房控稱其夫意欲將伊價賣魏亦投控其妻與某甲姘識若居伯頓路七百八十四號屋内今被尋回故來誣控捕頭命魏投廨禀控一併斥退 
[無賴行兇]  
　　無賴黄扣寳昨至漢璧禮路火場扒取零物看守人何阿坤向之喝阻反被毆傷頭顱當即鳴捕拘入捕房押候究辦 
[欠租封屋]  
　　天潼路裕慶　器店因欠　租昨由房主控准公廨出差協探將屋發封法租界 
[限制停車]  
　　捕房麥總巡以八仙橋新老租界一帶夜間停有東洋車輛妨碍路政若遇火警救火皮帶車往返馳騁尤形不使故特飭探知照各車庽主迅將車輛　　　靜之處停放如違究罰 
[失竊銀洋]  
　　某公司大班房中前日失去洋四百餘元查有已歇某細崽到過因即控知捕房飭探傳某到案訊究 
[曾否拐匿]  
　　張某前日將唐記扭至捕房控被拐匿六歲小孩捕頭以唐言語支吾諭令押候查辦 
[庽客行竊]  
　　王永盛前晚至菜市街某小客棧借宿翌晨私將被面拆下圖逃當爲棧司獲住送人捕房押辦 
[竊賊收押]  
　　毛泉榮在碼頭竊得綿花一包被巡丁瞥見拘入捕房押候解究又陸阿四行竊衣服等物在質店村押被探撞見將人贓送入捕房押辦 
來件 
[安徽銅官山礦保存會簡章（）]  
　　（人）推廣分會　本會爲保存主權自興礦利起見凡爲皖人皆有責任故須推廣各州縣設立分會其推廣分會辦法如左 
　　（一）凡各州縣紳商學界由本會致函催促成立　（二）凡各州縣駐省紳商學界皆有勸導地方之責任　（三）分會成立時須報告本會以期聯絡　（四）分會勸股由本會發給認股票以昭劃一　（五）分會所勸之股亦須將該票根繳入本本以便綜核成數　（六）分會勸股一切辦法須照本會定章 
　　（九）集股規則　公司成立之後於集股一項自有專章本會提倡於公司未成立之先暫定集股方法數則如左 
　　（一）暫定大股龍洋五元小股龍洋一元由認股者自由認定　（二）由本會刊印認股票爲認股者之信據　（三）公司成立時凡大股分五期小股在五股以上者按照大股分期繳納以便開辦　（四）繳股者另給公司股票藉徵信守　（五）凡此次所認之股於公司成立時五個月内全數繳齊者概認作優先股　（六）凡集股者大股分五期繳納但只繳納四期至五期一律不繳以便作息 
　　（十）集股辦法　辦法分二項　 
　　（甲）認股者　（一）認股者由經手人塡認股票繳本會收存以備查考（二）書認股票者註明大小股數並住所及經手人（三）認股者各量能力不必徒託空言失信於後 
　　（乙）勸股者（一）勸股者由本會認可以防流弊（二）流勸之股除塡經收據勸股者收執外其認股票仍繳本會收存以備查考（三）公司成立時勸股者即担收股之責任（四）勸股者均盡義務概不開支　　（十一）期限　本會由力爭廢約而發生即隨銅官山礦而存在其消滅期限由全體會員臨時酌定 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[蘇省籌辦憲政會議廳議决案（五續）]  
　　第六設廳州縣簡易識字學塾 
　　（甲）設塾師補習所之决議　簡易識字學塾之設所以謀敎育普及而實行强迫之主義學科編制雖未奉　部定明文其大旨必較初等小學爲尤淺蓋初等小學有年齡之制限簡易識字學塾未必限定年齡初等小學不僅識字而此則僅學識字以啓人生應有知識爲宗旨以使全國人民識字日多爲成效故辦法不嫌簡單則此等塾師不必備有如何資格但能通解文理略諳敎授法而品行端正者即爲合選如蘇屬初級師範生各屬傳習所學生之已畢業者皆可先行選充庶廳州縣簡易識字學塾成立較速至于省城宜另設塾師補習所以爲將來改良學塾之預備 
　　（乙）設模範學塾之决議　模範學塾除省城另擬設置外各廳州縣如籌欵困難不設亦可至普通學塾本年應從各廳州縣城廂辦起應設立若干所以城廂之户口多寡爲率學額每所多則四十人少則二十人此外學制及一切辦事章程當以省城辦法爲標準以歸一律而免紛歧 
　　（丙）推廣各鎭鄉學塾之决議　創設鎭鄉簡易識字學塾係宣統三年應辦之事此次决議分年籌備地方自治宣統二年查鎭鄉户口宣統三年覆查城鎭鄉户口是鎭鄉户口至宣統三年一律調查完備而兒童之學齡亦得其實數矣届時當按照户口明定應創設若干所目前所謂推廣辦法者不過應預爲籌備而已 
　　（丁）經費籌劃之决議　按城鎭鄉地方自治章程第五條所載凡中學堂以下之學務皆屬自治之範圍則設此等學塾之經費應屬本地方應盡之責任但自治職未成立以前當由各廳州縣長官商同勸學所董事設法籌撥 
　　以上四項悉照原案於目前籌備及將來計劃者逐項解决至該學塾學科之門類學生入學之年限部頒課本時當另有詳章自應遵照辦理惟必立一分年考核表與調查户口册比例考較以覘成績方與逐年籌備清單内所列某年須得識字義幾分之幾者不相懸殊 
　　第七　廳州縣巡警限年内粗具規模 
　　（甲）採用制度之决議　巡警之職務對於天然及人爲之危害以保護公衆安寗爲目的自宜採取散在制度爲最善省城早經採用此制則各廳州縣當一體照辦但須多設名額始足分布或有財力不及之虞且外廳州縣與省會情形旣屬不同人居之疎密亦有差等自可變通辦理如有已採散在制度者應毋庸議外其未設置之處亦准暫用集合法或晝取集合夜取散在得斟酌地方情形以定惟須各將辦法詳報立案 
　　（乙）警官選任資格之决議　警官選任之資格定爲四等一爲本省與他省巡警學堂及法政畢業生一爲外國學習巡警及法政之畢業生此兩項得由各廳州縣遴選任用報明查考此外或在本省中學堂以上畢業得有文憑者或曾辦警察頗有經騐者此兩項應由各廳州縣酌加考語送省城巡警總局考驗後方准振充以昭愼重（應先就本省巡警法政畢業生中遴選委用如不敷遴選或其人皆不相宜再就以上所開有各項資格者遴選委用）（未完） 
小説 
[俠情小説縵卿小傳（一名像片案）穸著（二十四）]  
　　第十四章　照像片 
　　縵此時意已漸解。即側坐傾聽。漫曰。卿之往事。煞是可憐。姑不再論。惟旣經離異。而又重抱琵琶。正如覆水難收。斷無復返之理。卿雖由惡僕所誑誘。然不告而去。在延陵方以卿爲私遁。其當日旣費多金以致卿。則卿在雖已失歡。而卿去尤膺恚。怒况照像而出之勾欄。最易傳播更以卿如斯之艷麗。耶姑蘇相去正邇。倘一不愼。於卿必造無量之惡果。生無限之苦趣。是攝影固妓家習爲之事。借此可以增聲價。而於卿獨有大不宜者在卿期解我意否。縵於是大能領悟曰。然則此像片我必秘藏之。至魚君愛我亦頗眞切。諒不致以彼數寸之肖像。忍爲我禍也。漫一笑置之。噫孰意後日即以彼區區之照片。於縵卿身事。生一絶大危難耶。 
　　第十五章　惡奴之横暴 
　　夜雪初晴。朔風猶勁。鎭江一埠。萬家麟比。屋瓦晶瑩。與淡日之輝相映射一時諸山皚皚。互鬥皦潔。於繁華磨麗之場。别開異境。午前漫眞得燕山公簡。招赴江西會館作消寒會。及往座客三數人均已至。亦有兩三侑酒者圍爐取暖。而獨不見縵卿心。竊怪之。正欲問故一僕入曰燕曰。頃大夫橋張家人來。謂縵卿以疾不能來。燕曰知之矣。僕乃退。即轉謂漫曰。亦大異事。昨晚縵卿尙在此間。初固無恙。今何忽示疾也。酒罷漫公其往偵之。漫曰。是必良確。不然。公召者。縵卿何得不來會當一往視之。即得其故矣。燕曰果其。病也。望公報我。將往撫視之。盖如彼者。固大可憐之人也。漫曰諾。 
飲讌將畢。燕忽笑謂漫曰。公前日所答縵卿之詞。我已盡悉。公果諾之。有老夫在無慮也。漫笑曰。縵卿報公知耶。渠惑於公之一言。遂屢以此爲詞我則未敢承諾耳。燕曰公别有他義否。漫曰。我無他義。已盡於前日答縵之詞矣。燕曰。若然。則儘可無過慮者。老夫自有措置也。已而酒罷燕即速漫且去。漫於是别衆先出。 
 
 

Page 27

 
 
   
 
 

Page 28

 
 
   
 
