# 1910 - 143 - 4913402

 

Page 1

 
 
   
 
 

Page 2

 
 
上諭 
[監國攝政王鈐章四月二十二日内閣奉]  
　　上諭前據給事中陳慶桂奏廣東新軍滋事恐有寃濫情事請派員查辦一摺當經諭令張人駿澈底查究兹據 
 
 
 

Page 3

 
 
 ]HH [ 
　　覆奏查明當日滋亂情形始由新軍二標與警兵口角起釁繼因統帶官不准放假一標營兵首先閧閙革黨倪典藉端煽惑各兵希圖起事昌言於衆語極悖逆業經防軍當時格斃共擊死亂兵二十八名正法十一名先後拿獲亂黨四十餘名事雖敉平而該管官等措置失當幾致良莠不分宜於輿情不洽前協統張哲培平日撫馭無方臨事棄營逃避一標統帶劉雨沛於標兵喧閙之時即已避匿次日又復私逃卽著袁樹勛拿解大理院治罪前充廣東老城巡警第一分局巡官試用巡檢陳慶燾縱容警兵逼毆新軍兵士釀成鉅案實爲厲階著卽行革職督練公所參議道員吳錫永疏於籌畫臨事張皇統領水師親軍保升道員候補知府吳宗禹紀律不嚴失察兵丁剽竊均著交部議處署兩廣總督袁樹勛於兵勇交閧彈壓勦撫兩失其宜且據查當時新軍畏避出外者多在塲滋事者少事後來歸悉被遣散以致數年訓練尅期成鎭之兵一旦决裂敗壞實屬咎有難辭前據自請議處案經查明袁樹勛着交部議處其當日殉難之砲隊一營管帶齊汝漢著照協參領陣亡例從優議卹一標一營隊官胡思深一標二營隊官宋殿魁二標二營前隊官李錚均着照正軍校陣亡例從優議卹至增祺袁樹勛前奏參一標一營管帶胡兆瓊一標二營管帶于如周一標三營管帶楊長卿砲隊二營管帶林金鏡工程營管帶陳宏萼輜重營管帶許嘉澍均者交部分别議處餘著照所議辦理該部知道欽此軍機大臣署名奕劻世續鹿傳霖假那桐吳郁生 
宫門抄四月二十二日召見軍機榮元桂齡 
代論 
[袁樹勛奏中央集權宜先有責任政府及監察機關摺（續）]  
　　九年籌備清單。旣以人民程度未及。而遲國會召集之期。則監察機關。尚未完備。爲目前政府計。欲集權亦必先自負責任始。欲負責任。必自組織内閣始。然臣以爲即使政府眞能負責任。以吾國之地理習慣。種種如彼其異。將來外省主管各官。咸直接於中央政府。督撫介居其間。威信皆無所施。已成贅旒之勢。若遽加裁撤。揆時度勢。似又有不能。是所剥削者四方辦事之實權。而與爲凌替者四方固有之責任。手足不完好。萬無捍衛頭目之理。此大可慮亦大可危者。至於九年以後。召集國會。能否實行監察。則尚非臣所敢知也。臣又按督撫一職。當三代時之牧伯。漢時尚稱州牧。晋魏以還。有都督總管持節剌史經略節度諸名稱。至前明始定名曰總督。曰巡撫。我朝因之。而明定其職掌。爲統轄文武軍民。考察布按諸道及府州縣官吏。以時舉劾而黜陟之。又兼督軍務。兼理糧餉。其職務爲至重。其任用爲至專。誠以吾國幅𢄙至廣。中央不能一一直接則分寄耳目於督撫。是督撫者即中央之代表也。督撫之賢不肖。則三載有考績之明文臨時有進退之勅令。斷不慮其權重而自專也。今時事變遷。在中央欲統一機關。因而别謀組織。遂並前此。督撫奉行之職務。亦削而去之。不爲駢枝駢指。即無異十羊九牧。而内外幾無負責任之人。又何以對耽耽環視者之協以謀我乎。方今學說朋興。人材競進。師其所長。以救我所短。亦羣治進化所必需。然或陳義過高。或言論偏激。則亦有遠於情事。而轉受實禍者。前大學士臣曾國藩有云。言治術則莫若綜核名實。言學術則莫如取篤實踐履之士。物窮則變。救浮華者莫如質。又云方今時事孔棘。追究厲階之生。何嘗不歸於發難者。彼豈實見天下之大計。當痛懲而廊淸之哉。豈預知今日之變。實能自我收之哉。其言至爲沈痛。臣不敢謂今之嘐嘐於時者。無識大計知時變之人。而能發之是否即能收之。臣固未敢遽信。竊願皇上。用人行政。以綜覈名實爲先。取篤實踐履者以救浮華之弊。而又參酌古今中外之情勢。爲新官制區分權限張本。須知事事應有一我在。是吸取。非盲從。是貫通。非附和。臣受恩深重。知而不言。益用疚怍應否勅下政務處憲政編查館核議。仰體内外相維之諭旨。通盤籌畫。斟酌損益。以裨事實而救艱危之處。出自聖裁。所有微臣敬陳管見各緣出。理合恭摺具陳。伏乞皇上聖鑒訓示。謹奏。（完） 
專電 
[電一北京]  
　　國會代表團已將第二次請願書底稿預送張都憲及某樞臣閱過並無指摘之處俟各省代表到京即繕正呈遞 
[電二北京]  
　　澤公昨與左右兩堂及大清銀行張監督商議發行新幣一切權限澤公擬先將造幣總廠擴張廠屋并另招鼓鑄匠工 
[電三（北京）]  
　　某御史以造幣廠總辦一席關係重要擬奏請責成度支部愼選淸廉明幹之員充任 
[電四（北京）]  
　　攝政王面諭慶邸辦理外交最關緊要以後保舉外 
 
 

Page 4

 
 
 ]HH [ 
務部丞參須格外審愼選擇 
[電五（北京）]  
　　聞皇太后昨諭攝政王飭將各國君王攝像及各國通都大邑風景照片進呈皇上御覽 
[電六（北京）]  
　　閩督松壽奏請覲見奉硃批卿其勉盡職守妥籌要政不必來京又奏請賞孫道仁頭品頂戴奉 
旨着賞給提督銜 
[公電（北京）]  
　　考試舉貢榜單張啓琛粤唐瀚波閩王楚喬鄂土金鎧魯王訥魯張捄贛林鶴鳴粤王維賢直葉在廷閩張濟川鄂周珩蘇李煦東湘張培鼎湘周焯蘇涂澍霖贛曹佐熙湘蔣鴻燾川鄧振聲湘高慶題直普懃滿楊華亭直夏敬愷贛楊壽祺蘇尤聲璸鄂陸炳章蘇張鳳會粤于澤潤鄂王錫鑾桂江辛徽羅獻修粤劉蔭第魯俞玉書浙熊羅宿贛陳敬閩臧增慶蘇朱錦綬蘇王維楨晋高遵逹閩江友變徽姚仚陜曹信本魯張之基湘師善宗室朱裳桂趙芝芸魯王涵川閩陳蔭松湘董玉書滇定剛駐防劉民安湘陳端徽閩余嶽霖鄂王萬慶浙彭蔭棠鄂鄭普橋徽程撫藻鄂安永昌直何積枯湘嚴紹曾蘇高孝聰閩陳元璧鄂劉明昭川恩霖滿李昻靑浙徐正聯魯錢葆田蘇鄭筆汴李正誼贛孫祖燧浙查宗釗徽崔生粤危尚志汴詹聯芳贛張家驥徽王繼林滇張大年徽郭翼唐閩帥培寅鄂陸鍾渭浙劉爕梅汴孫振麒浙陳鏢閩王執中晋秦寳瑤蘇朱逢咸蘇年稼淸魯胡澐蔆粤嚴樹滋川杜培元奉朱振基粤周殿薰閩李卓元黔柏堃陜劉立夫川張宜嚴滇黄逢元湘葸致中趙雲瑞晋胡宗虞黔李光麟汴張鳳翔直何銘敬直陳德昌黔沙培奎陜鄭趙田汴本善駐防王樹槐川謝家梓湘趙文龍滇廣熊駐防趙正印魯郭公闕閩祁錫蕃直朱撰卿汴黄惠傳粤王恩詔直馬啓人閩黨遠昉桂王盛春贛張采薇浙周謹庠徽施茂舄浙沈聰訓浙吳孝展贛陳廷策黔張日睿直龐友蘭蘇張孔瑛蘇王紹曾贛馬文煥直李政準贛姜崇恩蘇向一中川李樹芳魯蔣祖庚蘇程肇基蘇李寳崐粤王祖德汴王鳴珂魯黄廷治鄂汪國傑徽王體融魯曹驥觀陜張熙晉杜國樑滇賀長治贛馬象雍湘王楨滇齊福丕直孔憲榮蘇李宗漢黔余銘芝川馮登賢粤王廷爕直熙珍駐防黄衍袁贛王履泰直劉有璧徽伊人鏡直李繼楨鄂莫永成桂蘭鴻翥直杜之堂直劉錦龍閩張咸之魯程銘善徽王荃濬汴嚴士濬川胡承治浙廬士芬湘楊炳劉熾昌黔熊勝贛恩格滿余澤鄂李作榘魯湯之光贛倪肆德愼林培藻魯何增已黔魯廷俊甘楊式震直楊道隆浙黄肇河閩郭際豐晋余其舟蘇王恒滇楊鼎銘蘇林思律閩杜芝亭浙吳惟亢高霄川丁汝暉贛劉鯤海粤張家樞川謝鳳孫鄂王新銘直張廷銹晋史延壽汴劉登瀛贛富和漢軍首哲本駐防李伯驥賀紹章浙李中淇魯張宗祥浙王榮貴魯劉崇本直鄒俊卿川黄永筠閩李萬鍾魯伯龍徽張銘西晋張度粤富春駐防張嘉德徽涂樹藩贛呂嘉寳滇高維嶽陜張紹仲徽韓鎭鼎粤黄象冕魯蘇紹章桂門安朝駐防程量書浙藍培原陜王希曾陜黄維周桂孫嶽金奉鄭長善直黄慶翰桂關天培甘劉志淸魯陳同熙陜鄔强準桂田智良魯黄家琨黔周先聲粤李景澔直顔之樂奉王嗣鋆魯陽昱新桂祥康駐防馬繼禎晋孫錫彤汴成芳駐防張永和直陳錫玉駐防周口桂劉續曾直梁榮祥粤賈濬熙直劉榮第直包延杰浙李城直劉經邦浙范晋卿鄂吳台閩王銘恩浙周汝爲直慈裕駐防曹善唐直方汾玉閩曾唯儒桂虞璋徽黄鵬贛樊致榮吉國雄駐防沈經道徽劉樹鑫直蔣元慶蘇左攀龍川朱啓瀾浙殷經畬贛張淑琳桂牛獻珠甘陳庭蘭汴毓衡奉宋煥奎贛張勲年魯張治甘劉鴻書直周紀武陜張坤汴熊瀛士粤張慶韶魯齊涵玉直李洪鈞滇施藻章川徐耀鑾黔殷繼武汴陳鑑擗浙周永年黔徐心羲浙金萬川漢軍翟福謙汴劉昌楹魯劉天榮汴邱嘉謨閩志鈺漢軍郭錫炬陜文海蒙古慶豐駐防黄華黔陳範鄂陳和官魯陳耀嬀閩張繼祖甘周克恭晋蔡鎭蕃汴陶恩章蘇馬良弼甘聞韶駐防孟鍾晋崔崑直汪錫彬滇國治駐防祁人傑陜曲鳳翼魯黄翼雲閩京電報局二十二日 
[公電（舊金山）]  
　　各報館鑒美禁苛極懇籌對待舊金山伸公理會黄飭五謝一枝叩 
緊要新聞一 
[擴充兵器製造廠之籌畫北京]  
　　攝政王以現在各省新軍將次編成所有軍械需用日多而製造兵噐所僅有德州武昌二處規模甚小出品甚微勢必仰給外人前曾提議建設完全製造機關分南北中三局現在亟須實行已擬定設南局於萍鄉設北局于河南擴充武昌兵器局爲中局從事製造以謀統一俟陸軍部尚書蔭午樓到任後即行開辦 
[攝政王注意調查户口北京]  
　　日前肅邸召見時蒙攝政王諄諭調查户口務須按章施行以免匪類混跡其間致生意外至於地方上有不安本分之徒尤宜時時留心偵緝若外人在此賃屋必當詳查係何國何處人及其營業來自何地在京係幹何事不可稍涉疏忽 
[憲政館擬重申考試委員新章北京]  
　　憲政編查館近議考核各省委用人員以爲整頓吏治入手辦法前該館曾會同吏部核訂考試委用人員新章頒發各省無論勞績捐納人員一律照章考試施行在案惟現查各省多有視同具文并不依照實行者擬再通行各省重申前訂章程勿得再行延緩致干參處 
[桂撫與法部電商考試法官辦法]  
　　桂撫致法部電法部鈞鑒陽日奉到貴部奏定法官考試任用細則查第二十四條試期八月舉行桂省係由貴部奏請變通提前考試自應不在此限原定四月十五日開考電咨在案兹查照細則一應考試事宜尚待准備不得不咨商展緩擬改試期爲五月十五日以便從容布置又第十條至第十二條執事各員就提法使衙門科長科員中分别選派本省提法使尚未改設旣准通融奏派以按察使爲考官之一應即以按察使衙門科長科員中選派執事如或不敷可否再就提學使署各員酌派又第二十條二項准本籍人報考是否本籍人可充本籍法官不用廻避成例又第十七條考試塲規由貴部另訂施行本省試期不遠倘届期未 
 
 

Page 5

 
 
 ]HH [ 
　　奉頒行可否暫由本省取裁今昔考試規則酌擬條諭臨塲揭示以上數事統祈核明電示鳴岐叩庚 
法部覆桂撫電桂林撫台鑒庚電悉考試展期係接奉施行細則愼重將事期可從容布置旣據館部奉明提前辦理應准展期至五月十五日開考届時由本部仍照前奏請派監臨考官襄校各員另行電知遵辦至塲内外執事各員如臬署人員不敷分派旣奏准學使會考該署人員亦可愼選酌派本籍報考人員將來任用應否廻避本籍一節本部現正與編杳館會商擬奏請變通成例辦理桂省儘可先行收考俟會奏後再行咨覆至塲規一項本部亦正詳訂如桂省届期未奉頒行准由該撫取裁今昔考試規則暫行酌擬揭示仍咨部備查統希飭遵事關考試法官始基極宜詳愼幸勿再行推緩致與提前辦理之旨相違爲要法部文 
[中俄滿洲里交涉近狀北京]  
　　東淸鐵路滿洲里車站在黑龍江省西隅爲該路北部終站該總辦謂該站在俄屬内卽主權亦應屬俄國江撫周中丞已按照約章拒斥而該路總辦復引証東淸鐵路並其餘約章抗議彼此爭論不决遂電請外部與駐京俄使在京磋商故日内外部與俄使將開會議聞兩國爭論地界幅員約亘六里以外云 
[全國大製造廠出現北京]  
　　郵傳部徐菊人尚書以邇來籌辦各處鐵路其所用之鐵料鋼軌鐵橋等項各鐵路不敷供給皆購之於外國實爲莫大漏巵昨電各省督撫共同籌欵在漢口上海天津設立最大之製造廠三處專供全國鐵路之用其原有之漢陽鐵廠上海製造局天津機器局一律歸併以宏規模 
[理藩部議築哈拉運煤鐵路北京]  
　　理藩部壽尚書日昨與郵部各堂憲會商以蒙藏現正需用高煤艱於運輸誠爲莫大缺點因擬自蒙古逹西藏建築鐵路一條專爲運煤之用以蒙古哈密爲起點經過新疆羅布泊河而逹西藏拉薩爲止大約二年即可告竣惟此項巨欵如何籌撥之處尚待再議 
[贛路借欵之眞相北京]  
　　江西鐵路總理劉浩如前在大淸銀行借欵十萬現又向交通銀行借欵二百萬聞已擬定合同惟因期限之長短利息之多寡未能商議妥貼尚未簽字該銀行欲週年七釐取息期以五年歸淸而劉君只肯五釐行息且期限須延長至二十年外間因之誤爲外債致使留學界紛紛舉代表回國拒欵云 
[蒙古諮議局仍從緩設北京]  
　　日前蒙古旅京王公呈請理藩部就内蒙各盟旗設立諮議局選擇知識較高之紳商充當議員俟辦理三年規模已具再行正式選舉云云壽尚書頗以爲然昨特商請樞垣會同資政院曁憲政編查館王大臣决議實行乃樞垣中多以蒙古地廣人稀且有知識之绅商極少勉强從事必至無益有損故此議已暫從緩辦矣 
[張振芳調京之原因北京]  
　　督辦鹽政大臣澤尚書昨電調長蘆鹽運使張振芳迅速來京聞係因王給諫條奏永平府七屬鹽務之事澤尚書以長蘆改革鹽政時永七屬設局創辦係張振芳總理其事内容利弊必得盡知是以特電調京詢問一切並擬派委晏海臣提調前往調查 
[吳淞口又擬建築砲台北京]  
　　我國江防以吳淞口爲至要狼山福山爲次要狼福兩山要害處均有礮臺而吳淞口當長江之衝爲江防之咽喉反將砲臺平毁現樞府會商又擬派員前往該處勘查情勢以便籌措的欵重行建築噫此所謂亡羊補牢者乎 
[京師近事]  
　　度支部近以劃分國家稅與地方稅一事爲財政之要端籌辦稍有不完財政前途即蒙影響擬即按照籌備淸單於本年入手明年籌定後年頒行惟期限迫緊頭緒紛繁若專由本部籌辦深恐各督撫仍有敷衍阻梗之弊現决定由部會商政務處妥訂核實辦法以昭妥愼 
　　度支部澤尚書以財政事繁不易淸理且部内又添整頓鹽務事宜更覺日不暇給恐於淸理財政轉多疏漏之處因擬奏請添設財政大臣一員會同度支部辦理一切聞陳邦瑞唐紹怡兩侍郎均極有望 
軍諮處因日前京師某報載有日人私測什刹海一節當經朗貝勒一面派員嚴密調查一面行文民政部請飭該處守望巡警隨時留心伺察如有前項情事立卽電告本處設法辦理 
翰林院侍讀學士周容階太史於上年十月十九日乞假三月回籍至今年本月初三日始到京銷假請安現掌院大學士陸鳳石中堂以周逾期太久本應參處查其平日尚屬謹愼寛免處分着罰到内廷值日數天至十九日始准銷差 
郵傳部薪水較他部爲優以致京外官員趨之若鶩現因人員擁擠異常是以特定限制章程非奏調在先者不得奏留非奏留已滿三年不准補缺以故後來人員頗有向隅之歎 
上海大淸銀行總辦黎大鈞辭職後凡希望斯差者均施運動之手叚昨經丞參傳夢嚴陳宗嬀曾習經等合力保舉通阜司司長奎少香部郎濂堪以勝任已於十五日奏派至於通阜司司長一差現亦由丞參堂於 
 
 

Page 6

 
 
 ]HH [ 
　　各司副人員内開單呈堂點派矣 
山西紳商學維持會致北京同鄉官商學界公電云諮議局因交文事議長及常駐議員全體辭職敝會特舉孟君步雲梁君本澄明日赴京協議挽留以維憲政 
桂撫張鳴岐中丞日前奏請陛見已蒙允准兹聞其原因係屬三事一爲邊防軍政一爲邊防交涉一爲全桂路線三項要政頭緒甚繁非往返電商所能周密必須與樞府及各部詳細會商方能核定辦法故奉旨允准又聞該撫此次到京尚須多延時日云 
胡星使維德簡外部右侍郎已見明諭兹聞已有廷寄着其迅速來京駐日使事卽委吳參贊止欺暫行代理 
日前有某督遞一摺奏極力反對新政刻聞各衙門將次議覆不日即可發表 
外務部左侍郎聯芳昨日奉旨簡放荆州將軍其原因以梁崧生不久開缺朝意欲將鄒子東簡署外尚然尚隔左侍郎一席未使越署故先將聯缺騰出以淸層次 
鐵路局局長梁士貽假查九廣路出京保葉恭綽自代早紀本報兹悉葉恭綽以路局弊端叢集梁士貽又未回本任外間人言嘖嘖深恐一旦經人告發禍生不測致代人任過遂於日前向各堂呈請辭差以出洋爲辭各堂已有允許之意現正遴員接代不日發表 
行政綱目發表後吏禮兩部不負責任不歸統系禮部尚無舉動而吏部堂司均異常惶恐現聞李尚書擬具摺請旨吏部是否裁撤或暫行照常辦事以安各司之心 
前侍御江杏村太史自乞歸後對於國事絶不顧問日前該省京官會議公舉太史爲閩路總理以便整頓一切太史得此消息卽有電至京力陳其志請勿舉及併聞該省士民擬公舉太史辦理本地學務亦經辭却籌辦海軍處除購定英艦一艘外擬另購德艦大小數艘惟該處近因經費支絀加之暫時尚不需用多艦决計緩與德商定議以免辦事匆促並免他國怨望至外間傳說謂洵貝勒已托某副將向該國船廠訂購練船一艘定價二十一萬磅之說恐未盡確 
法部廷尚書前以半身作痛連請病假三次現在假又届滿病仍未痊聞已具疏擬再續假一月並請派人署缺免致貽悮不知能邀俞允否 
聞軍諮處大臣朗貝勒以本處事件極宜嚴秘然時有爲外國報紙探悉者頗疑往來電報或有洩漏之弊現已商定軍諮處電碼五日一換以期愼密 
時評 
[其一]  
　　所不可不知者。調查户口不過欲周知全國户口之確數。以爲將來施行户籍法之預備而已。足非卽以此爲。户籍與身分登記之定本也。 
乃今觀各處之調查户口。則往往併家庭瑣碎之事。與夫男女之生年月日而一一詳查之以自誇其細密。部章具在。何許子之不憚煩耶 
一事有一事之限度。任事者第能及所限之度。即爲盡職。固不必好高務遠。始足以博辦事認眞之名也。不然不但於法爲違背也。而於事尤最易惹起意外之决裂。 
各調查長信吾言乎。則此後之風潮庶幾可少息矣。 
[其二]  
　　所不可不知者。自然人止爲法人之代表。而非即法人之自身故世有反對法人代表之失職者。是反對自然人也。非即反對法人也。 
山西交文一案。煌煌上諭。固已亭斷之矣。是非母庸深論。顧記者所不解者。山西人之通告一則曰欲破壞諮議局耳。再則曰是欲使諮議局不信。用於民耳。如晋人言。是諮議局與梁議長本一物也。是諮議局者。固梁議長之諮議局也。是梁議長在諮議局中。無論何種行爲。固皆諮議局之行爲也。是自今以往。梁議長設更失職而人有竊議其非者。卽明明與諮議局反對。而意存破壞也嗚呼山西人之見解。 
[其三]  
　　所不。可不知者。辦事之目的。與辦事之手續不同物也。使辦事之目的是。而辦事之手續非。則人之議其非者乃議其手續也非議其目的也。 
禁烟是也。其目的本甚正當者也。禁烟而殺平民非也。以手續之失當也。二者固截然而不相蒙。 
今有人以議者之非其禁烟手續也。而即指爲反對禁烟之目的。是直。併目的與手續而混之矣。如其言。則事更有大於禁烟者。雖不止殺平民可也。何則。彼其所挾持以爲目的者甚大。人固無得而議其非也。嗚呼有是理歟。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 ]HH [ 
緊要新聞二 
[齊昻東淸接軌交涉再誌黑龍江]  
　　齊昻鐵路穆總辦以該路與東淸路車站相距過遠行旅不便路本虧折前曾禀請江撫飭令交涉局于總辦與東淸公司霍督辦會商霍氏之意以該路係德人包造甚不堅固故於兩線聯絡之辦法頗示反對兹穆總辦以事關緊要必須親往面商期逹目的故日内已動身赴哈 
[議挽黑龍江之航權黑龍江]  
　　松黑兩江行駛之俄輪刻已境至一百五十餘艘兩江沿岸以黑河地方適居衝要往來輪舶故多寄碇於兹蓋由此上駛可逹四特列田斯克下游則西可至哈爾濱東可至哈巴羅夫克（我國名伯力）尼各來斯克（我國名廟爾街）形勢聯絡有操縱自如之概特惜大好江流我無隻輪行駛坐令强賓奪主爲可嘆耳頃瓊琿道姚申五觀察會同黑河府吳守瑷琿廳謝丞已聯銜呈請撫憲乞撥欵十二萬元往俄國布拉郭威琛斯克（即黑河）購買江輪兩隻以期挽回吾國航路主權未識能邀批准否 
[漢口請願速開國會同志會成立漢口]  
　　漢口 
各界團體因鄂省國會請願同志會已經成立特于十九日在帝主宫蜀帮商人會館内開會織組漢口支部是日到會者有會員一百十三人來賓一百八十二人午後二時開會宣佈章程後卽投票選舉職員計幹事長張國溶得九十二票會計員戴仲華得五十五票關少堯得四十七票書記員李世勛邱志岳均得五十五票庶務員李蒙端得三十一票馬剛侯得十三票衆會員並議定以商業學堂爲招待各省代表之所特舉招待員八人蕭澍齋龐子安周廉琨馬壽如唐鳳翔李逮聞柯樹臣馮壬聞當日幹事長張君已將成立情形電告北京代表團並定於念二日開職員會規畫應辦事宜 
[杭垣錢巿恐慌近聞]  
　　鼎記莊　鼎記莊擱淺後經錢業衆商公議辦法由商務總會呈請撫院派員督同清理帳目迭紀前報兹將勸業道照會商務總會文錄下 
奉撫憲批飭來呈已悉仰勸業道立即咨會藩司各派妥員督同淸理並由道知照杭州商務總會查照抄呈批發等因奉此查本年四月十二日准貴總會移以鼎記錢莊事由錢業全體會議大致七條第二條云各錢業陳請派委督同淸理正在核辦間又於四月十四日准貴總會移以呈請撫憲迅派大員督同辦理等因准此當此巿面恐慌鼎記帳目固甚緊要又有慶餘帳目亟宜一體公平淸理以維大局已詳請撫憲札委道員督同辦理詳内聲明敝道不復派員以免意見紛歧緣奉前因相應一併照會請煩查照施行并聞增中丞已派章觀察樾辦理此事 
慶餘莊天台胡大令具禀省憲謂有征存上年地丁等銀三千二百餘兩先將洋四千四百九十元寄交省城慶餘傾鎔上兌詎料慶餘倒閉將文批退還據云已有善後辦法查該莊係銀號並非錢鋪天台錢糧寄交上兌並非存儲生息何得藉有商會會議託詞延宕請札飭仁錢二縣嚴諭該莊東并經理人速將正欵刻日上兌母再藉延 
保泰莊杭州巿面恐慌今已小定不料淸和坊巷保泰銀號日前忽又停止交易兹訪得其原因有丁某者向係該莊經手該莊素與某銀行往來約欠該銀行洋二萬餘元某日該銀行某不知何意忽提取保泰洋二萬元各莊號及各存户聞銀行向該莊提洋疑爲保泰眞已岌岌乃紛向該莊支取現洋該莊周轉不靈迨十七早莊東始聞其事遂調取現洋預備支付該莊得以無事然該莊自受此恐慌不願再做生意故已陸續收賬矣查保泰之股東最初尚有宗姓目下則已有變更其資本紹興人王君巨堂一萬八千元内有四千元係杭州人高君培卿附股阮姓某一萬二千元内亦另有附股杭州人蔣君海籌一萬元共計四萬元現旣收帳由股東先行籌墊十二萬元以阮姓家僅小康墊八千元餘則王巨堂墊五萬六千元蔣海籌墊四萬元高培卿墊一萬六千元昨日已立有議單又查保泰之出入尚不甚大其欠人者存户約六萬元銀行約十萬元本票約四萬元長期票四萬元共計念四萬以外其人欠者恰在三十萬以外 
[西報譯要]  
　　中國鹽商借用日債字林報載二十二日東京電云長蘆鹽商九十五人已向東方興業公司借定日本金元三百萬圓八釐起息西六月中旬交付限定十年之後始得償還業經指明担保之物該借欵係爲畫一鹽政之用 
俄國在松花江之自由行動京津時報載稱哈爾濱俄國總領事接駐京俄使初四日咨文内開嗣後來往松花江懸挂俄旗之商船其船鈔母庸繳與中國海關可照海關應征之數交華俄道勝銀行暫存或交與該銀行所派長駐碼頭收欵之代表照數塡發收據以爲憑信 
濤貝勒抵德續誌文滙報載二十二日栢靈電云德國皇太子已代表德皇接見濤貝勒當時貝勒陳言德國陸軍雄冠全球世界之和平實賴以維持今日得預參觀何幸如之竊望能以在德所獲之智識廣而整頓本國之陸軍云云皇太子答稱中國續派貝勒駕臨德國考查軍政德皇深以爲慰中國陸軍今已日漸發逹尚願德國軍制能資微助庶不負貝勒特臨之熱忱云又德華公會特設盛宴欵待貝勒在席曾舉杯爲德皇壽貝勒已於今日啓程赴亨寳遊覽 
 
 

Page 11

 
 
 ]HH [ 
[憲政館民政部與各督撫往來要電]  
閩督致憲政編查館民政部電憲政編查館民政部鑒城鎭分屬兩縣併設自治職議員數是否至少各以二十名爲定額兩縣合計四十名至多是否每　各以六十名爲限希即電示壽感 
民政部覆閩督電福州制台鑒感電悉城鎭分屬兩縣併設自治職議目總數應仍照章程第二十三條之規定民政部江 
川督致民政部電民政部鈞鑒城鎭鄉自治議事會之選舉如甲乙兩級所選之當選人有不足其本級應出議員之額數時是否應由本級各照缺額補選懇卽電示巽沃 
民政部覆川督電成都制台鑒沃電悉兩級有選不足額時應本級各照缺額補選至足額爲止民政部魚 
民政部致各省督撫電各省督撫鑒現據山東巡撫電詢選舉區董事宜本部業經電覆准以本城鎭選民由該城鎭議事會選舉以歸一律其分區及辦理區内自治事宜仍按照規約所定細則行之應行通電各省免涉兩歧希即查照民政部感 
分類新聞 
政界 
[新蘇撫蒞任之忙碌蘇州]  
　　蘇垣官塲接新任蘇撫程中丞電四月二十二日由漢起節二十五日抵蘇二十七日接篆等因當飭長元吳三縣先將撫署内赶緊收拾並照章在藩庫請領安衙經費將署内各項應用器具物件預行備辦齊全三大令已飭辦差人等前往料理矣 
[西湖自治抗爭獨立之結果杭州]  
　　西湖八圖地面遼闊此次辦理自治意欲獨立一鄉迭經各圖士民開會集議不受城區統轄而自治坐辦梁紳有立一再駁議各鄉不允抗爭愈烈日前復經鄉董王松林等領銜聯名具呈撫院並附說明條議兹奉增中丞明白批示查城鎭鄉地方自治章程第三條規定城鎭鄉之區域各以本地方固有之境界爲準係屬包括之規定故第二項復載明境界不明或必須另行析併者由該管地方官詳確分劃若以西湖八圖爲固有之區域情願爲鄉則仁錢所轄地方均以都圖爲固有區域皆得聯合援請獨立又將何以處之長此爭議自治區域之分劃正不知伊於胡底殊非維持地方公益之道倘謂城自治區域應以城爲界限不能以附城之西湖併入則城鎭鄉地方自治章程第二條明明以府廳州縣治之城廂地方爲城第二條又有區域過廣得就境内劃分爲若干區之規定果如該鄉董等所請必致城自治區域之範圍城以外無廂之地方何必更分爲若干區乎兹事體大斷有容執一以相爭宜通籌全局而定議况西湖爲浙省之名勝將來經營公共事業規模較大豈有關係多數利害而不便分辦之事似不能舉全湖之地囿於一隅之鄉該鄉董果能共維大局當不欲爭一時之意氣致涉破壞仰仁錢兩縣尅日邀集公正紳董悉心會議或將西湖仍假定爲城自治區域一俟自治會成立再行開議作爲確定一面統計區域之廣狹人口之多寡暫將西湖劃分爲區照章設立區董辦理自治事宜以息紛爭或尚另有確切辦法迅速詳奪彚案咨部核定 
[武陽自治區域抗爭之餘波常州]  
　　武陽城廂自治區域爭議前經省委會同兩縣實行調查已由城公所分配甲乙級趕造正册以備速行選舉惟聞城外之人日前復開大會提議分投知照居户簽名不願歸城以爲抵制 
[贛省展限禁售彩票之原因江西]  
　贛省境内售銷各彩票以湖北籤捐彩票爲最每月一千餘全張現因諮議局呈以彩票形同賭博耗費四民資財認爲應革之事已經馮中丞商准鄂督實行禁止已由巡警道張觀察示飭於四月底停止營業銷售惟省城巿面營此業者門户林立不下數百餘人開禁之令頗形恐慌且五月分彩票業已辦到萬難退還聯名禀懇當道環求展限以恤商艱聞經巡警道會同勸業道冋明撫院准其展限一個月至五月底實行禁售以示體恤 
交涉 
[澳門交涉案終守秘密主義廣州]  
　　澳門劃界交涉一案外務部與葡使磋議迄難就緒日前外務部又接袁督電稱澳門交涉最爲兩粤人民所注重近日出洋華僑亦紛紛電詢辦法情詞甚爲迫切將來此案議結如不能滿兩粤人民之望必至激成風潮請先宣示辦法等語外部接電後連日集議擬即將是項與葡使擬訂草案發交粤省官紳討論利害然後再與葡使交涉惟那相以爲此案一經宣佈萬一兩方面均不甘退讓更足惹起外交困難問題且恐兩粤官紳意見紛歧亦有類夫築室道謀故對付此案事前仍當嚴守秘密主義 
[蕪關禁米出口之交涉蕪湖]  
　　蕪關道致駐寗各國領事函云皖省被水成災年歲歉收近來米價騰貴民食維艱經撫憲會同督憲電奏請暫禁米榖出口四十日欽奉電旨允行所有蕪埠應照約先於二十一日前由撫憲出示禁運刻已頒到告示自四月十六日起扣至五月初八日爲實行禁運之期除函知駐蕪英國領事外極應函逹貴領事即祈查照轉飭遵照爲荷 
軍界 
[三十五標徵兵幾致擾事鎭江]  
　　本月二十一日駐鎭三十五標徵兵徵兵數人行經二馬路南首因是處由英工部局派人在彼修路四面用繩圍之攔阻行人以免有碍工程詎該兵等至此硬行入内由站崗華捕向阻不服始則口角繼以毆打並打傷華捕一人維時馬路各華捕聞信趕至當將行兇之徵兵某甲拘解捕房未幾全營徵兵即號召多人蜂擁至捕房索人聲勢洶洶風潮甚烈西捕頭恐釀巨禍遂將甲釋出關道劉觀察聞報之下飛派洋務局李澍生大令水陸總巡周少堂大使曁巡防隊各營官弁等各帶令箭齊至租界彈壓解散某西員等亦出爲調處其事始已 
[長江巡防隊到蘇之預備蘇州]  
　　蘇護撫陸中丞以前次寳中丞會同江督奏調駐蘇之長江巡防隊一營現悉程允和軍門業已派定不日到蘇其前飭修整密渡橋地方舊營房屋尚未完工特催令經理此事之巡防隊統帶趕緊督匠修理竣工又以該二營到蘇之時人數衆多一時購買火食各物諸多不易特飭蘇州府會同巡防隊阮統帶預爲購備該二營之飯食柴草三天以免臨時缺乏等情其應需經費及修理營基之欵一併開呈聽候飭善後局撥給 
[委放新軍餉項蘇州]  
　　護撫陸中丞以現届發放四月分餉項之期特委高等巡警學堂監督高觀察赴新軍馬砲工輜各營周觀察鳴臯赴四十五標各營鍾太守鴻鈞赴四十六標各營分别監同該管長官點名散放餉銀矣 
 
 

Page 12

 
 
 ]HH [ 
[贛撫緩用武備畢業生之原因江西]  
　　贛撫馮中丞前接江督張制台電囑安置江南講武堂專科畢業生當經傳見兵備參謀敎練三處總辦到院會商一切現因省標無可位置經馮中丞電復張制台須俟開練第三標時再請揀派云 
學務 
[武陽學務進行狀况常州]  
　　省視學戴虞修君月前蒞常遍視城鄉各校日昨在勸學所開會報告城中各校均尚可觀尤以府中學及冠英小學爲最優餘如半園女學以及新聞法古小學之二分間體操各校均宜仿行西鄉之旌孝小學學生雖較去年爲少辦法頗能改良惟鶴溪小學尚與私塾無二云武陽城廂簡易識字學塾已辦六處學生頗形發逹兹西鄉旌孝小學亦已開辦日前特由視學員伍君博純及鄉董張汪虞三君在湟里鎭特開大會相繼演說識字學塾利益及調查户口改良私塾事宜鄉民聽講者頗者擁擠 
[鄂學使酌減學校用欵武昌]  
　　署學司馬積生學使以現今學欵奇絀曾議定於本年七月起將官費留學西洋諸生每名每月安家費銀念兩一項停止每年可節省銀五千餘兩兹又以各學堂旣有監學復設齋務長旣有帳房又設收支且有合兩三堂收支之上又委一總收支者虚糜鉅欵莫此爲甚現當淸理財政之際此等冗員應卽裁去特將各堂齋務長裁撤其職務歸監學兼理有收支者即不用帳房用帳房者即不用收支至總收支一項則永遠裁革此名以免冗濫而節用欵 
實業 
[振華公司奉部核准立案廣西]  
　　桂撫張中丞准農工商部咨云 
前准貴撫咨開商人葉恩等創設振華公司赴美招集股本三百萬元在貴縣地方開採銀礦墾闢荒地等情曾蒙奏明有案查該公司現辦小天平山詳細測量分别繪圖註說共面積九百六十餘畝招集資本用機器開採銀鉛銅金等礦質並聲明礦地四至坐向曁辦事人履歷行號保單照費等情查該公司所辦礦山形勢小山居前大山居後宜從小山入手所請先行領照開辦自應照准除批示外所有繳到照費保單圖表履歷章程相應咨送請煩查照核收塡發執照再大天平山礦已飭該公司續議勘辦别人不得覬覦爭執合併咨明立案施行等因前來本部查該商請辦貴縣屬小天平山銀礦旣准查明與礦章相符所具章程保單圖說照費核與定章尚無不合應准發給執照俾資開採其大天平山礦産亦暫予立案仍應轉飭該商等作速籌擬續勘興辦庶不至希圖豫佔他人地步致大利久棄於地是爲至要相應塡印開礦執照一張隨文咨寫照撫查照轉飭承領惟該礦山是否官荒民地未據聲明本部無憑塡寫照礦照格式官荒即塡註官荒民地須塡註業主姓名亦應轉飭查明補塡再行發給當即將發來礦照一張札到道交該公司查收核明原案補塡官荒或民地字樣轉發該公司具領並飭將大天平山礦産作速籌擬續勘興辦仍先將領到礦照日期報由該道詳請咨部備案 
[京山發現膏鹽始末湖北]  
　　湖北應城縣出産石膏與白鹽其鹽質絶白似洋鹽之提煉者惟出産不多祇銷鄂境德安安陸兩府屬之六州縣若石膏則因需用甚廣流行及于全國兹應城接壤之京山縣滴水寺側有兩泉水向來人不注意近某紳之飼牛牧童驅羣牛飲水均爭飲甲泉無飲于乙泉者該童引以爲異告之某绅取乙水嘗之頗鹹當用應城熬鹽法製之竟成白鹽并在其附近查獲石膏礦質某紳大喜刻正紏股開採誠巨利也 
雜記 
[縣令被城門吏需索之奇聞漢口]  
　　漢陽縣張大令振聲性好冶遊每於公餘微服至漢口南城公所一帶妓院尋歡十七夜三點鐘時該令帶跟丁一人由漢口渡河回署時城門已經早閉家丁導之至東門喚城守城吏周得元不知其爲縣太爺因向索賄方允啓關該令即以銅元二十枚給之入城後即轉告守備玉某立提該守門吏責軍棍四十革除片送縣署復責二百板枷號示衆以爲需索者戒 
[十齡童子荷戈出征之怪談杭州]  
　　本届考驗各屬武生分别收標例由本縣保送往往年貌不符兢相運動籍圖僥倖日前又有自稱守備之徐兆鋆因投効來省貿然赴撫轅條呈時事妄翼非分本日奉增帥嚴斥查究謂該守備始於本月初二日由武生禀縣詳請考騐發營差遣今忽稱藍翎儘先守備實屬不解察閱親供現年三十六歲據禀於光緒十年渡台投營派運後路糧餉賞給五品軍功等語焉有十齡幼童能荷戈長征之理情詞更屬荒謬顯係假冒仰杭州協即將該武生扣留標文註銷詳候核辦以爲假冒職官之戒條陳各節應母庸議 
[淸談]  
[度支部之矛盾政策]  
　　異哉度支部之處置銅元辦法也。夫旣欲選其精者。以之爲新幣矣。則自宜酌劑供求相當之消息。以期法價之常保其平。 
今其言曰。民間行用之數。遞年限制。每次不得過若干數以上。一面由部隨時設法收回。是直欲先制限民間之流通。而後籌收回也。夫滔滔者天下皆銅圓矣。部中未嘗收器其分毫而但强制限民間之行用。則比如山如海之銅圓。將何所歸。勢不至敗壤錢巿。而紛紛再折價不止。 
銅圓之價旣一折再折。而去法價愈遠甚。則一旦而欲規復其舊值。以符每百換圓之比價。雖日執刀鋸以從事。而勢有所不行。 
一方則憚收回之耗費。而聽其日擁擠。日低落一方則艶羡提高其值之餘利。而不顧新舊幣之錯雜。嗚呼爲理財計。則得矣。其奈此矛盾政策之不能行何。 
[探險錄]  
[西部蒙古游歷談（八）]  
十四賽爾烏蘇驛賽爾烏蘇驛爲土謝汗中部要隘。係至烏里雅蘇台。張家口。庫倫等處之歧點。西南峙立色爾木烏拉。塔奇勒克圖諸山。西方地平線上。可隠隠望見聖格拉山。東北則平原茫漠一望無際。巿街分爲四區。南區供關帝廟。規模壯麗。廟北開鑿。賽爾烏蘇并。井北卽蒙人部落。驛長居此。附近有喇嘛廟。蒙人焚香者甚多。驛中房屋。均係中國式樣。四圍繞以　壁。蒙人居住帳幕生活極簡喇嘛廟。仿照西藏式。廟中安置。各樣佛像。技工　巧妙。於斯爲極。 
余等安抵賽驛以來。官塲中人。熱心照料。無微不到。眞有使客忘歸之概。萬里絶域殆可引爲知巳。惟賽驛爲中部蒙古繁衝要地。握内外蒙古軍務商務之中心點。將來鐵路告成。於蒙古政治商務上之貢献匪淺鮮也。 
乙自賽爾烏蘇至烏里雅蘇台 
一自賽驛啓行余等於賽驛盤留三日。考查事畢。再啓行。由賽爾烏蘇驛改變路程。辭張家口大路。直指西部蒙古。横絶賽爾烏蘇溪谷。至夫拉該渾和爾。始見牧草叢生。過烏平爾齊老山隘。越莫屯山。夜陰沉沉。至莫屯驛宿。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 ]HH [ 
要摺 
[憲政編查館草定行政綱目（十）（三）]  
　　一由陸軍部或海軍部具案會同陸軍參謀本部或海軍軍令部協議會奏是也此外尚有陸軍與海軍相關之事應行會商者則又有軍事參議院以資聯絡（其條例不具引）此日本軍制之大要也國朝兵制修明凡命將出師無不禀承廟略雍正年間初設辦理軍機處用兵方略於此傳逹實司統帥事務其餘一切政令仍掌兵部厥後軍機處贊理萬機事無不統於是統帥機關遂侵行政權矣咸同以來海内多故兵權寄諸督撫於是行政機關又侵統帥權矣邇者改設陸軍部以綜行政事務又先設軍諮處以綜統帥事務從此軍政可期統一惟兵權之能統一與否實以財政權之能統一與否爲斷各國軍事豫算皆由中央政府制定故軍隊編制亦由中央政府定之我國財政尚未整頓中央財力甚薄於是陸軍三十六鎭之計畫仍責成督撫籌辦近日籌設海軍經費亦攤派各省認解此皆與集權之旨不相脗合者夫能厚集財力於中央舉統帥事務軍政事務悉歸中央主辦者上也如尚未能遽行而兼用間接官治則應亟籌暫行之法務使統一之方針與財政之關係兩無所妨斯爲目前之急務矣 
又按軍政爲國家事務國務大臣何者應負責任即何者應令與聞日制凡統帥事務嚴守秘密概不經由内閣而由陸海軍大臣擔負責任承旨施行凡軍政事務率與法律豫算有關必付閣議然後施行至於聯屬事務雖與法律豫算有關而事屬軍機軍令當守秘密亦即不付閣議由陸海軍大臣具奏施行惟事後通告總理大臣而已如事體重大須與國務大臣會商者則奏請敕裁以特旨不付閣議此日本内閣官制第七條所規定者也我國設軍諮府以綜統帥事務設陸海軍部以綜軍政事務獨於聯屬事務尚未設有機關又於國務責任尚未籌及據内閣官制草案第十條以軍國重要事件爲應開閣議之一所謂軍者係指何項事務而言别無明文按軍諮府官制草案第三條其有應商之内閣及陸海軍部者亦准請開閣議等語當卽内閣官制所稱軍國重要事件而條文尚未完密當改爲軍事重要之件有關於法律豫算者請旨付閣議云云乃爲完善又按本條文又所謂應商内閣與否即審量其事與國家法律豫算有關與否此屬於軍諮大臣之權然苟事實有關者而軍諮大臣誤以爲無關不付閣議將來如有違背豫算而生違憲問題之時則應何人負責蓋國務大臣旣未與聞則不應負責軍諮大臣又非國務大臣亦不能負責於是責任遂無所歸矣當補之云軍諮大臣所奏擬之計畫命令請旨飭下陸海軍大臣辦理倘陸海軍大臣以爲有違憲法者得以封駁云云庶幾責有攸歸否則飭下辦理之事而陸海軍大臣以爲違憲不敢負責者此時惟有辭職一途而已考日本有軍事參議院陸海軍大臣兼充軍事參議官凡帷幄上奏事件皆爲其所與聞自無此弊我國旣設軍諮府則軍事參議院亦不可不並設也明矣惟現在軍制尚未完備經費亦復不充多設機關轉致糜費故憲法未經頒布以前不妨暫仍現制但將軍諮處陸軍部辦事權限切實分析則目前之要務也 
各省籌辦地方自治 
　　江蘇（南滙） 
南匯城議事會議員先後出缺共有九名兹由董事會通告各選民舉行補選於本月十二日乙級投票十三日開票十四日甲級投票十五日開票計乙級當選六人甲級當選三人姓名列下乙級朱家楨（建伯）沈楷模（湄生）趙仁溥（子汀）洪寳森（湘岩）顧金杰（梅仙）甲級孟嶧（雲岩）張學洙（醉經）葉時茂（秀峯） 
本埠新聞 
[聲訴陸阿九老爺敲詐情形]  
　　昨晨十時英副領事康斯定君與繙譯官雅斐樂君同至公共公廨會同寳讞員升座特别公堂審訊已革水巡捕房包探陸阿九誣良嚇詐釀成人命一案由浦東二路一區游正巡官將押在改過局之原告楊阿桂並傳同見証柏逢珊張德元一併送廨候質先據穆安素律師聲稱敝律師爲原告楊阿桂之代表楊控陸革探拆梢事在浦東如因被告住居租界應俟公堂訊明後移解上海縣訊辦查楊被陸阿九拆梢時在去年三月間當時因榮記報關行失竊藥材一箱竊賊小　餅已由美捕房探目石金榮與水包探陸阿九協獲解奉公堂訊明判押三月迨至四月十九日陸與其夥周仙郎胡雙福朱小大等將楊軋至茶館内指爲小　餅之同黨勒詐洋三十元楊一時情急允給洋十五元先付六元陸夥胡雙福亦向楊取去銅元一百枚尚有九元由張德元担保現均在堂下請爲逐一傳訊中西官命提楊阿桂到案楊供在浦東太古碼頭爲野雞小工頭去年五月間水巡捕房陸阿九老爺與其夥周仙郎朱小大等在草泥塘地方遇見小的指爲行竊藥材不由分說將小的兇毆適柏逢珊經過乞其介紹陸勒索洋三十元小的告以貧苦允給洋十五元當時因無現洋由柏担保後至六月初二日至瀾泥渡第一樓茶館内交陸洋六元陸以柏擔保不力定欲索取找洋九元小的無奈又央張德元擔保繼因索找爭執陸遂唆使小　餅誣攀小的致被總巡局笞責二百板枷號七天曾由家屬投道轅上控奉道札局得以一年現尚在押務求伸寃訊之見証柏逢珊供稱去年五月間楊被陸阿九朱小大俞毛弟周仙郎在草泥塘地方兇毆楊央小的理勸陸遂革索洋三十元楊允給十五元始行釋放至六月初二日楊至第一樓陸阿九茶會上付洋六元尚少九元陸以小的失信由楊另央張德元擔保旋因索找無着被陸扭至總巡局官以張德元多事笞責二百板是實張德元供詞與柏相同寳讞員當即檢查總巡局案卷並無楊阿桂判押改過局字樣惟查去年七月廿九日楊上控道轅八月初六日具禀總巡局至八月十四日由局提楊與小　餅質訊楊係同竊判令枷號後奉道憲咨請稅務司將陸阿九交出未到遂札飭本廨拘拿查楊阿桂在局祇枷示三天即行交保何以收押改過局諭候移請游正巡官查復核辦訊至此忽有老婦戴張氏投案呼寃寳讞員以時已過午諭令暫退遂商之康雅兩 
 
 

Page 19

 
 
 ]HH [ 
[立豐莊股東之辯論]  
　　厚大宏餘等各錢莊控立豐莊股東劉長蔭倒欠巨欵迭經公堂傳訊均誌前報前日復又集訊原告王錫五等求請嚴追被告劉長蔭又將立豐經理左子榮所開之光緒三十四年分紅帳呈請察核並稱該帳並未列有宏餘莊欠欸此係明証宏餘莊旣執有立豐莊票十萬兩到期不付何以後又肯收十四萬之銀票且票銀到期無著理應控追而當時竟默無一語直待經理左子榮逃匿始出而控告謂非串通一氣其誰信之原告王錫五等又互相辨駁並請治以誣蔑名譽之罪聶司馬判各退去候與西官磋商再行判斷 
[中日報館記者之良覿]  
　　駐滬日本總領事有吉明君定於二十五日下午四點鐘假座靶子路趙家花園邀請滬上各報記者飲讌是日東京大阪各報游歷記者亦均列席有吉明君藉此紹介以便暢談 
[工程局禁止滾錢丁錢]  
　　總工程局出示云照得滾錢丁錢之戲即是賭博往往有學童藝徒以及游手好閑之徒於街頭簷下各以銅元一枚當街滾去視其遠近摜之以中否博勝負又有所謂丁銅錢者大率類是輸赢雖不甚鉅而察其形狀大都窮苦頑童或不免向家中店中竊取錢文浪擲以年輕之人即養成賭博性質並養成竊盜性質實爲風俗人心之害亟應特申禁令以某惡俗除諭飭長警見有作滾錢丁錢之戲者隨時驅散拘解外合行示禁爲此示仰年輕子弟各勤其業勿再蹈此惡習如敢故違定行拘解示懲並當傳其父兄議罰以爲管敎不嚴者戒勿謂言之不預也 
[浦江内又出刦案]  
　　蘆墟船户杜富林由浙省運貨來滬停泊南巿高昌廟附近前日黎明時突有甲乙丙三人同駕划船携帶刀械一躍上船將各夥嚇禁聲張刧去現洋三十元及值洋一百餘元之客貨并將各夥友之棉被衣服搜括一空事後該船主即開列失單分報高昌廟巡防局及南區總工程局請爲跴緝 
[縣令懲辦拐匪之嚴厲]  
　　本縣田大令前晚飭提大帮拐匪黎阿榮（即李阿榮）陳玉亭杜木木賈芳春（卽賈三）吳嘉會黎夏氏郭吳氏等到案訊究賈芳春供小的係駐防碭山江姓統領之僕主人因無子嗣出洋買得三孩一十歲一七歲一四歲囑令小的帶回河南求請飭查吳嘉惠供所領之孩確係小的之姪年祇四歲因無人撫領囑令帶回廣東並非誘拐黎阿榮陳玉亭杜木木同供並無拐孩情事所領三子均係出錢買來求鑒黎夏氏郭吳氏亦供共買男女小孩三口作爲子媳並非誘拐大令以若輩誘拐多孩天良喪盡喝將李阿榮陳玉亭杜木木各鞭背二百下荷以三連巨枷發本署頭門示衆三個月晚間收押自新所吳嘉惠等仍各還押 
[滬寗鐵路試駛新車紀盛]  
　　滬寗鐵路昨日試駛新車先期遍延各團體紳商臨塲觀禮到者頗衆十點鐘自滬站開行十一點四十八分到蘇由辦事員預備頭等西餐請觀禮各紳商午宴旣畢兩點鐘自蘇開回駛行愈速三點二十六分即已抵滬車上裝潢甚爲整潔美麗辦事人員姓名列右養路工程司克利爾機務總管鄧士登代理車務副總管立德車務副總管劉承暢代表郁文杰電汽司葛雷分叚工程司費爾培 
[馬車溜韁肇禍]  
　　吉祥弄愼記沙船號主李某昨晨乘坐馬車出外行至該處弄口因馬肚帶未曾收緊馬即狂奔向北飛逃至關橋堍撞倒湖州船夥秦抱如跌傷頭面又撞倒北巿某洋紗局小工唐阿根人力車夫徐阿二王明興均跌傷手足馬仍飛跑直至法界大自嗚鐘始由法捕帮同扣住隨由巡士將馬夫陳阿元及受傷各人帶至工程局經湯裁判驗得秦受傷較重飭陳給洋八元唐王二人各給兩元徐給一元分别具領自行醫傷 
[盜匪歸案訊辦]  
　　夥刦引翔港某布米莊布疋等贓之盜匪夏林生昨由捕房解至公共公廨請爲復訊旋有巡警局偵捕隊官持文投廨聲請移提歸案德襄讞商之美仇副領事以事在華界判夏交該隊官帶回巡警總局訊供懲辦 
[浦東總巡局移提盜匪]  
　　夥刦浦東鄉民張樹堂等各家布衣各贓之盜匪瞿田福由探解送公共公堂訊實判與同黨張林各押西牢三年在案兹浦東總巡局函致公廨移提訊辦當由寳讞員飭知捕房於昨日將瞿盜帶案請示孫襄讞商之美領海君判瞿送浦東總巡局訊明後着仍送回公廨照原斷禁錮期滿再核 
[相得益彰]  
　　王弼臣君前在英署辦公多年上年在佑尼干律師處襄辦譯務近改應徐思義律師之聘與張雲卿吳賡梅兩君同充譯員按徐律師係英國最優等律學博士得有文憑曾充中國各口領事今重來上海辦理律務復得王張吳諸君相助爲理定能收水乳交融之效也 
[謝劵]  
　　中國靑年會定於二十四晚八時開會演映植物學影戲兼講栽種灌溉等法昨承惠贈入座劵兩紙又上海貧兒院定於二十六日午後爲創辦人開第二週年紀念會並開第二次懇親會亦贈入塲劵二紙併書誌謝 
[城内]  
　　招搖撞騙○呂小三子前日將李竹山扭至一路巡局經德正巡官審訊呂供江北人向爲小包工頭去年遇見李竹山自稱　補知縣王鐵路上當委員允薦小的爲鐵路工頭當被騙去洋五十六元求追訊之李竹山堅不承認判出外邀人理處 
　　尚須澈查○南區解送竊賊瞿子康及私售洋烟之蔣奎林硬作見証之沈道生至一路巡局審訊瞿供小的住在喬家栅與萬森槽坊後面房東蔣奎林認識前晚向蔣借用烟館吃烟後見槽坊帳檯上有王金來來店兌換之洋小的貪小隨手偷竊今被查悉已將竊洋交案求宥沈道生供房東蔣奎林每日有人在伊家吃烟願爲證見訊之蔣堅不承認判蔣交保候飭差查辦瞿戒責三百下交保斥釋 
巡士獲賊○北區白衣菴崗巡查見宋正書偷得曹郝氏家柳條布女衫當卽拘住轉解一路巡局訊究判責三百板拘押三天期滿驅逐出城　　道批二則○職商吳熙瑞等禀批查花布公所出賣之契由地保加蓋官戳早經會丈局查明移廨卽王萬生所立出賣原契亦經供認的係親筆畵押昨據海門商會錄案詳陳已分别札行在案仰公共租界會審民迅 
 
 

Page 20

 
 
 ]HH [ 
　　速秉公斷結具復以憑核辦職商邵文龍禀批旣已由縣集訊究係如何情形曾否斷結仰上海縣查明具復察奪黏抄並發 
[南巿]  
　　勒塡坑厠○總工程局路政處查知城内八舗北張家弄地方有坑厠兩所妨礙衛生巳由是處各商禀由警局飭令塡塞不遵昨特由局諭令該地甲迅卽傳知該業主務於三天内塡平不得再違 
　　驅逐小船○自治公所議案内議决驅逐沿浦一帶艒艒船一事昨已由本縣田大令出示曉諭並派差會同工程局探將各船一律押遷至日暉港歇泊 
　　强搶衣服○竹行弄丁姓家傭婦朱陳氏昨日午後携有女衫一件行至中途被王文林搶去旋由巡士追獲解至工程局訊究王供杭州人向業排字今因落魄出此下策判戒責二百下押一月贓給失主領回 
[閘北]  
　　盜賣墳地○住居梅園之孀婦周曹氏控地販談德榮瞿春泉串同夫弟周小春盜賣坟地等情昨由巡警局孫正裁判傳訊判令談瞿二人檢呈收據並著氏扭交周小春到案再行核斷 
　　恐難理處○秦姓家丁秦祿前至四路一區禀稱主人秦本幹於光緒二十二年份定買談正元業田付過定洋二百元屢次催繳一味遷延請爲提究昨奉黄正巡官批示以事隔十餘年且秦本幹與談正元均巳身故碍雖准理着邀同中保自向談子樹卿酌中理處母遽興訟 
　　拆梢宜懲○住居總局路之柴販王謂生昨將溝坭匠秦阿壽扭至四路分局控被拆梢洋兩元經黄正巡官訊明屬實判責二百板押限還洋再行核辦 
　　追還一半○閻士發控俞天喜不還工洋五十元昨由四路一區黄正巡官傳訊判俞還洋廿五元交保限期淸還 
[英租界]  
　　賭徒罰洋○木器店主顧元發近在河南路五百四十一號屋内私設總會前晚紏同嚴裕卿楊兆祥張子卿王文茂蔡同壽等聚賭被捕查悉昨將顧等六人一併傳至公堂訊供屬實判顧罰洋四十元餘人各罰洋十五元充公賭具銷燬 
　　並不誘拐○王高郎被陳阿林控告拐匿伊妻王氏由廨訊供收押在案前日由探陳永康將陳妻王氏查獲昨解公堂質明並非被王誘拐判王開釋王氏交其夫領回管束　　姦拐婦女○王阿福姦拐常熟人沈三之妻潘氏由探將男女查獲昨解公堂訊供不諱判王押一月氏發押棲流所三禮拜期滿交沈領回管束　 
　　西人行騙○洋人克福特與華人陸仁良同控無　事管束西人非利司騙取脚踏車由探將該西人查獲昨解公堂請究判帶回捕房　原告到堂於下禮拜二訊核 
　　女孩迷路○女孩張仁桂在四川路徘徊啼哭由捕帶入捕房轉送公廨判送棲流所留候認領 
　　傳訊女伶○女伶水仙花收買被拐之揚州女孩小銀仔經孩父田德勝控奉江都縣移請公廨派差協探將小銀仔及幼女金寳寳一併解至公堂分别收押在案昨由濟良所將金寳寳送廨請訊判仍帶回候禮拜四傳該女伶到案訊核 
　　不理存欵○韓福堂控潘惠幹不理存欵昨由包探將潘傳至公堂過堂訊追 
　　同伴行竊○塘棲人朗錦榮與湖州雙林鎭醫生鄭興祿同庽四馬路鼎陞客棧内鄭因事外出朗即竊取鄭之鈔票洋一百元兌換金戒兩只寄於雉妓王桂喜處經鄭查悉控奉捕房將朗拘獲昨日傳同王妓到廨訊供不諱判朗押三月金戒交原告具領 
　　欠欵不還○王耀安欠張端桂銀兩不還被控昨由公廨傳案押候晚堂訊理 
　　責成保人○德商咪吔洋行控王亦卿不理担保定貨之虧損銀兩昨由包探將王傳至公廨押候禮拜六訊核 
　　均非善類○陳新法控被湯餘英用刀戳傷頭面昨由捕房解廨經中西官訊知陳係過犯以兩造均非安分之徒判陳押二月湯押三天分别示儆 
　　兇徒收押○陸阿蘭王壽生因將甬婦劉陸氏毆傷被控昨由捕房派探將二人拘解公堂訊實判陸押一月王押兩禮拜 
　　失火卽熄○昨日午後二時氷廠街韓桂榮家披屋内所堆稻草忽然起火幸由隣右人等帮同救熄未致燎原 
[美租界]  
　　毆打孕婦○昨有林阿發王阿二兩人在武昌路不知何故將懷孕婦人劉陸氏肆毆被二百五十六號印捕一併拘入捕房緣氏不願赴廨質訊將林王二人從寛斥釋 
　　因何被毆○張王氏住北河南路三百二十九號屋内昨赴捕房控被其隣錢阿紀錢阿珠二人無端兇毆致受重傷捕頭命將王氏送往同仁醫院醫治再行核辦 
　　失竊報捕○住居伯頓路三百號門牌之王家賢昨至捕房報稱前晚失竊綢皮衣服十餘件捕頭允爲查緝 
[法租界]  
　　相持不下○范吉甫因代作頭徐桂祥担保將田單抵押銀兩到期不贖控經公堂着保賠償一面將徐由漢口關提來滬押候訊究嗣因在押日久諭飭覓保在案兹范因事在杭聞徐有交保之信赶即來滬投廨求追訊之徐仍稱田單係范借去向大昌洋行抵銀小的分文未用有范之字據呈騐范稍字據係徐湼造判徐還押著邀經手人倪瑞卿到案再訊 
　　流氓宜懲○張仁進陳阿狗紏同黨羽向作頭王子法硬借銀錢並硬搬木料曾誌前報前日王自至公廨票稱該流氓當羽甚多先被借去洋二十一元後要加洋四元不遂將物搶去求究判張枷號一月押捕房一月陳押兩禮拜 
　　先發制人○周姜氏投廨禀稱前領薛李氏之七歲女兒名招弟爲童養媳今已十一歲本年三月間忽然走失直至本月初八日始由周阿才周瑞香姊妹二人在李氏家撞見報知婦人往領不放是以報捕送究質之李氏稱並無其事婦人前向姜氏索人姜氏計無所出故爲此先發制人之舉求察讞員以兩造各執一詞判押候查核 
　　積欠房租○楊繆氏因欠房主租金三個月計洋三十元被控昨經公堂傳訊嗣因原告未到判押　原告到案訊奪 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
 ]HH [ 
嬰件 
[旅美帝國憲政會呈濤郡王代奏速開國會請願書]  
　　呈爲國勢貧弱恐釀危亂請定宣統二年九月初一日開國會以弭危亂伏乞代奏事竊惟方今萬國之政體蓋無不有國會議院者矣管子曰夫民分而聽之則愚合而聽之則聖洪範稱謀及庶人孟子稱國人皆曰盤庚之命衆至庭周禮之大事咨國蓋自黄帝之創合宫帝堯之設總章帝舜之詢四門殷商之議嘖室國會之制吾國行之古矣厥後地大民衆道路未通咨問爲難遂成專制然閉關自治一統無虞雖復政法未周猶可鼾睡相安也無如近者大瀛交通萬國并競勢同列國角力爭長稍有不逮敗亡隨之印度如何而爲墟波蘭如何而爲社斐洲如何而殄　中亞如何而滅亡乃至近來緬甸安南數甸而舉高麗今日亦同歸於盡矣横覽諸國念之傷心社稷邱墟人民牛馬黍離麥秀顧望吟吁稍有人心能無痛乎夫國勢之得失强弱不在乎土地之大小而在乎人民之分合夫自政府一二人爲政則以一國之大雖有聖賢豪傑亦不能周者故必聽民使其鄉邑自治而後纖悉無遺乃又拔其秀者合而議一國之政然後舉無敗事令順民情又非徒令民合議之也以爲國者民之國也一國之土地政事猶民之公産云爾民知爲已産則引爲已任然後同願出財而任一國之度支同願當兵而荷一國之防守蓋善爲國者使民視其國如其家使其民視其國如其身夫合數干萬兆人之身爲一身合數千萬兆人之家爲一家而猶患貧弱者未之有也夫以合數千萬兆人之身家爲一身家以視政府數人自爲國家其爲强弱厚薄孰得孰失孰是孰非不待智者而辨矣且令政府數人而治國家無論其愚貪無道也即使甚才而數人自爲政府與民無預䁚䁚然視之豈肯出其財以供國事捨其身以供國防哉故土地雖大人民雖多其實不過政府數人朝堂數里天下之寡少未有若此者矣故若瑞典丹墨之小國以有國會而强俄莫若之何波斯突厥以無國會故日爲諸歐所輕弱若夫專制失政因致内訌革命變亂之慘非商等所忍言矣以俄之大豈愼弱於日本哉惟日本有國會俄無國會俄有革命之亂黨日本無革命之亂黨故耳故自英創國會後披靡全歐萬國從之遂爲新世之政體有國會則治强無國會則亂亡早開國會則治强遲開國會則危亂乃至兩年來俄至專制以敗於日本而開國會突厥至專制去年以畏兵變而開國會波斯至專制昨年至廢君而開國會故地球開化至今日稍有廣土衆民之國無論其文野開化如何固無不有國會者矣（未完） 
小說 
[中國貞探小說繡衣盜（四）]  
　　第二回忤軍機尚書致仕慶春宵元夜觀燈 
且說馬尚書從刑部侍郎推升了刑部尚書。不知爲了什麽事情。和一位當國的軍機大臣桂西山桂中堂。閙了意見。桂中堂就把馬尚書密參了。 
一下。雖然原摺留中。没有發抄出來。馬尚書的聖眷。却從此漸漸的衰落下來。馬尚書知道桂中堂是個著名的紅人兒。得罪了他。遲早要出亂子的。便索性上個摺子。告病致仕。回到靖江縣本地。造了一所半村半郭的房屋。買了幾千畝田。成日的種竹養魚。看花蒔藥。倒也十分自在。馬尚書的性情。本來淡泊。没有那些　祿希勢的心腸。更兼靖江是個偏僻小縣百姓甚是瘠苦。那班平民。都是住的草屋。就是縣城裡面。也是住草屋的多。住瓦屋的少。一定要家裡有幾個錢的。方才住得起瓦屋。馬尚書雖然是個尚書致仕。家裡頭却甚是儉樸。不但没有那鐘嗚。鼎食的家風。並且家裡頭的人走出來。也都和平民一般没有一些兒倚勢凌人的。氣習靖江一縣的人。都說馬尚書這樣的人。眞是難得。馬尚書自從致仕之後。在家裡没有什麽事情。每天午後。就帶著一個家人在街上閒逛。要是在路上撞見了什麽親戚朋友。馬尚書一定要把他拉到酒店裡頭去。吃酒談心。借此算個消遣。這個靖江。本來是常州府的屬縣。常州府的燈。是從古以來著名的。宋朝自南渡之後。建都杭州。那大内裡頭的燈。都是傳喚常州府燈匠去紥的。這一年剛剛正月裡頭。是皇后萬壽。常州的那班紳商便大家商議。趁著這個元宵佳節。張燈慶壽到了元宵的那一天。滿城都張起天幔來。天幔底下。都掛著各種各式。鳥獸花卉的燈。大家都鈎心鬥角。爭奇炫巧的做出許多奇奇怪怪的燈來。眞個是火樹銀花。魚龍曼衍傾城如沸。舉國若狂。男的女的。没有一個不出來看的擁擠得人山人海連袵駢肩找不出一個空兒。這個裡頭。就未免閙出許多故事來。遺簪墮舄失女尋。兒說都說不盡許多可見這個看燈。也是古今來一件最。傷風敗俗的勾當實在是有損無益的。 
國外新聞 
[英民紀念前皇事業]  
　　二十二日倫敦電云英國和平會擬籌備英金五萬磅組織會所保持英國前皇愛德華第七之和平事業卡里格君及曼塞君已各助金一千磅 
[居留島風潮日急]  
　　二十二日倫敦電云據君士坦丁電稱内閣總理大臣赫珊希爾米巴沙已在議院申明各國均將保護士爾其居留島之利益設希政府妄行干涉則土國將以干戈相見云二十一日柏靈電云土爾其議院討論居留島問題時羣情異常激昻要求政府以嚴厲手段對付此事十相聲稱彼極賛成國會之要求 
 
 

Page 27

 
 
 ]HH [ 
[德相位置並不搖動]  
　　二十二日倫敦電云柏靈各報不信選舉權議案失敗首相之位置已因此搖動之說 
[美國飛船之成績]  
　　二十二日倫敦電云美國飛船家寇地司君已得鈕約世界報懸賞金元一萬圓由愛爾培萊飛抵鈕約高文納斯島相距一百五十英里歷時五點鐘之久中間曾落地裝油一次實在飛駛之時僅一百七十分鐘 
[尼卡拉圭官軍敗績]  
　　二十二日倫敦電云尼卡拉圭官軍在白呂菲爾特剿亂戰敗死傷兵士二百五十餘人 
[俄國疫氣之恐慌]  
　　二十一日柏靈電云俄國各州疫氣漸熾 
[意外交官抵德]  
　　二十一日柏靈電云意大利外務部大臣今日與德皇同宴旋復往謁德國首相及外務部大臣以上譯字林報 
來函 
[和州旅皖留學同鄉便布告書]  
　　皖屬和州中學堂學生近届三班畢業近忽被淺陋無學之敎員陳同楨悍然破壞原因於該敎員授課時屢授别字如博物課中橙黄色該敎員讀作登黄色又如花瓣該敎員謂爲辦事之辦又如破綻之綻槑花之槑該敎員謂爲定字麻字又兼授地理諸生詢以五在洲之流域及面積該敎員則茫然不知所答諸生咸以將届畢業均相戒隠忍而未與較於是該敎員誤認學生可欺（其實均相砥礪以守規則絶不蹈囂張習氣）遂於今年開學復竭力提倡中學分文實二科陳遂百般運動學生意在認伊實科爲主課（陳敎員所授之科學係物理算學音樂體操如諸生認伊爲主課伊之薪金必加倍蓰諸生中本有認實科者後思該敎員敎授别字遂改文科）諸生簽認文科陳以諸生未遂其欲遂着着以威嚇爲進行之方法始則以恐嚇開除爲主義脅諸生認伊爲主課終則以强迫之手續逼諸生認伊爲實科主課諸生被迫無奈遂要求監督曁文科主課以籌善後之策於是陳益怒咆哮如牛高聲大罵監督只知吃烏烟而不顧敎員將失噉飯之苦亦任學生如此（鈕監督魏總辦均吃雅片煙以早爲陳桐楨所偵知故敢百般壓迫諸生挾制總辦監督）監督聞陳道破其隠隨即改變方針逼勒學生書承認陳同楨爲實科主課字樣諸生含淚而散各以　員監督無端壓迫遂相率停課報告於地方議事會敎育會於是該敎員陳桐楨遂挾令監督鈕木頭掛牌開除學生四十餘人州中各界譁然隨開會提議陳敎員之蠻横鈕監督之荒謬均各簽名公禀上憲又開除爲首之學生潘文富以無端被迫心實不甘遂於次日濳服煙膏至劣紳朱廣濤家而斃（主開除之謀者即朱廣濤也）現敝會已派代表四人返里先與鈕監督交涉次與朱廣濤交涉陳敎員已於潘生喪命之日不知逃往何處敝會已派人至蕪寗探訪夫學生以不守規則而開除則應當開除今敝州中學學生以守規則而被壓迫承認淺陋無學之師而開除尚欲恐嚇提辦父兄天下竟有此公理乎嗚呼世界之黑闇未有如敝州之甚也現敝敝同人已公同聯名上禀各憲是非難逃公論敝會同人不得不再呼籲伏希鑒核和州旅皖留學同鄉會汪泗俊王大瑤倪謙公啓 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
