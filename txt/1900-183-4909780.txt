# 1900 - 183 - 4909780

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[記中國駐美大臣伍秩庸星使在費城大書院演說美國與東方交際事宜]  
　　貴書院開設以來恒於華盛頓生辰特請名人來院演說前年今日爲貴國大總統麥根利氏去年今日爲名儒謝士魯氏兩公皆一時人望不佞奉使是邦得繼其後誠爲愧荷然不佞不敢引爲一已之榮以爲貴國篤於邦交厚於我國不佞適承其乏得與榮施此則不佞之報也深維諸君雅意殆以貴國近日開拓日廣新得土疆遠及東亞貴書院領袖人文關懷時局以不佞來自中華情形素悉特使宣講將以采及芻蕘聆其　論不佞其何敢辭夫以華盛頓生辰爲貴書院之令節流風遠溯没世不忘此理亦有中外同符者孔子我之聖人也近二千年來我中國大小書院以至村塾蒙館遇其生辰無不共伸尸祝貴國以新造之邦人文蔚起前王盛德民不能忘治績常新人心可見况費城爲美國初定自主華盛頓首任總統之地於其生辰歲舉慶典禮也惟每歲舉行慶典而后令人不忘豪傑之行而后足見通國鼓舞之心而后足以振作國人忠愛之志今天下於華盛頓之名耳之熟矣其生平事跡凡史學家皆能詳言之其糾合十三行省聯爲一部以抗强國力戰八年卒成大業創爲合衆共和國以新造之邦義聲動天下國基鞏固安於磐石凡此偉績讀史者未嘗不敬服歎賞讀其書想見其爲人其體國經邦制度秩然足爲本國之綱他國之式則華盛頓又一大政治家不獨攻堅陷陣之武功足以震鑠一時已也我中華人士歌頌華盛頓功德者則不於其所能爲而獨於其所不爲此說也乍聆之似足怪然而歴觀泰西前史名將有人名臣有人忠義之士亦有人其功業爛然聲名洋溢有若羅馬之塞薩英之格龍威法之拿坡崙者比比皆是而求其能損抑已志以爲衆庶公益者舍華盛頓外更無其人夫常握大權人情所願而華盛頓獨能大公無我自制雄心富其戰功旣成迫於輿情受兹大任爲民司牧洎夫大局已定國體已安毅然請退遽解大柄殊不恡情豈不倜乎遠哉假令稍存利已之心自私家器或眷戀大權不遽引退又誰得而非之華盛頓獨能以理制欲不以欲害理以所創之基對爲公器以公器付之公論而已無私焉遂成萬古之偉人遂定美洲之全局考之前史華盛頓功德兼隆泰西各國數千年來無可比擬殆亦知我中國之有堯舜故聞風興起乎堯舜二帝生於中國在耶蘇降生前二千二三百年百姓謳歌無爲而理其政治之隆夐乎莫尚諺語有之堯仁如天舜德如日當時爲中國極隆之治迄今四千餘年民間思慕頌祝弗衰二帝康又兆民不從已欲　期倦勤典隆枚卜帝位不傳於子而傳於賢禪讓之法超軼萬古至今論治功者莫不以堯舜爲稱首華盛頓獨能遥繼前徽與古闇合所立制度盡善盡美相承弗替以至於今豈偶然哉華盛頓以十三行省建國百二十五年矣版圖日廓疆宇日闢今則爲省者四十五爲部者六近且局面變遷拓地竟出美洲之外跨有吕宋而爲我國之鄰封矣兩國交誼從此日敦此不佞所深喜而樂道者也然鄙意更有進者貴國經營吕島不惟不可擾動已定之局尤須加意聯絡以期益敦睦誼以貴國執政諸公識略冠時誠如郵政大臣前日在紐約所言今日政策不在乎推廣版圖而在乎開拓商務信斯言也吾知貴國與中國與亞洲各國交際往來必將一以和平爲主至於如何交際方爲善策如何往來方爲和平願略抒已見爲諸公陳之想諸公之樂聞正與不佞之樂言無以異也此稿甚長明日賡續 
[斷不牽涉]  
　　昨閱除家匯匯報云近得各國政府致上海電信大略謂中國事端開自北方當在北方議結萬不至於牽動南方若是則我南省人民可免心驚烽火矣爲之喜而不寐 
[不願離京]  
　　日本來信云東歴六月三十日卽華歴本月初四日午前日日新聞社得烟臺來電内開上月十九日中國政府請各國駐京使臣於二十四下鐘内他適以保安全各使恐途遇險贓不允所請是以邇日仍在就師節署然由京以達津郡道路依然阻隔究竟京師如何情狀此間亦未分明也 
[踴躍從戎]  
　　日本東京某日報云東歴六月三十日卽華歴六月初四日由新金山電達日本略謂此間英國屬地已預備兵艦三艘不日當向中華進發矣 
[分守砲臺]  
　　日本東京日日新聞登大沽來信云大沽砲臺失陷之後各國統將會議將北砲臺歸日本兵駐守西北砲臺歸英國兵駐守南砲臺共三座一歸俄國兵駐守二　德國兵駐守自下俄國有守臺兵士三百四十名英國兵士二百名日本兵士三百名北砲臺在白河之口頗占形勝日兵駐守其中搜得華軍所遺電燈每至夜間必大放光明遠燭數里之外 
[外兵陣亡記數]  
　　日本東京某日報登大沽隨軍訪事人來信云當大沽砲臺交戰之時日本海軍之殉難者除中佐服部雄吉氏外有一等水兵花田久吉三等水兵末廣平四郎一等兵曹手島種吉三人受傷而死至德國軍艦任路氣司死武弁一人兵士八人俄國軍艦其利矮之苦死武弁一人兵士八人誇痕矮死武弁二人兵士八人法國軍艦利啞痕死武弁一人 
[高擬遷都]  
　　日本某日報云頃得漢城電信言高麗國王因聞中國拳匪之亂擬遷都平安道並添派兵士一營駐防北鄙以固邊疆 
[俄國興師]  
　　烟臺訪事友人云客有自旅順來者言及彼處俄人自聞京津之變卽將水陸各軍陸續調赴津沽會辦拳匪幷聞有暫佔中國所設水雷學堂之說然道聽塗說確否尚未能知也 
[派兵北上]  
　　南昌訪事友來函云自大沽砲臺啓釁各國調集勁旅直薄京畿外侮内訌交迫而至沿江各省督撫相率撥派大軍北上保衞神京江西撫憲松鶴齡中丞以身居專　義不容辭特於日前檄調駐紥吉安袁州之威武前後中三營及剛字中營前赴九江以備定期北上 
[言簡意賅]  
　　武昌訪事友人云鄂省五方雜處良莠不齊會匪游民所在多有自義和拳匪肇亂京津電報阻隔不通土匪遂乘間潘散謡言肆其鼓煽甚或黏貼匿名揭帖約期起事種種狂悖殊駭聽聞督憲張香濤制軍聞而患 
 
 

Page 2

 
 
之除將各處教堂及各國商民派兵妥爲保護外日前復會同巡撫于次棠大中丞出示嚴禁并通飭各屬一體遵照辦理其文曰督部堂張撫部院于示諭旨欽遵緝匪安民造謠閙教正法示懲似此言簡意賅誠深得古者治亂民用重典之遺意也 
[示靖地方]  
　　漢口采訪友人云湖北督撫二憲近因北省拳匪事起人心浮動誠恐歹人任情謠諑滋生事端特於月初某日會銜出示曰爲遵旨保衞地方事照得北方因匪徒滋事以致各國生釁人心摇動大局攸關本部堂本部院奉到五月二十九三十等日寄諭現在京城仍極力保護各國使館及各省督撫務須相機審勢保守疆土等語自當欽遵此次諭旨設法辦理已會同兩江部堂劉詳加籌畫將東南各省均行一律保全現與各國領事商定各國水師艦隊不入長江則内地各省所有各國人口産業均歸地方官極力保護業經妥議辦法電奏在案此乃保衞地方百姓身家計誠恐民間未知此次奏明辦法土匪荞民藉端騷擾致害全局爲此亟行出示曉諭軍民人等知悉爾等須知北方戰事本非朝廷意料所及此次諭旨現在京城保護各使館與各省現在仍遵歴年頒行約章保護租界教堂同爲保全大局起見現在各國願歸我保護水師艦隊不擾長江則居民商務自可安靜如常土匪不致乘機作亂其所以保全沿江内地各省百姓身家性命者裨益良多斷不宜輕啓端庶可仰副朝廷顧全大局之意紳耆人等尤當剴切開導如此所以保安國家完善之疆土卽所以彰聖朝如天之至仁旣經此次示諭後如有揑造謠言煽惑人心及聚衆擾亂租界教堂者定卽嚴密查拿按照土匪會匪懲辦其有匪徒藉端騷擾意圖書動者各處均已駐有重兵立行痛勦如兵勇差役再有滋事擾害者亦照軍法懲辦務使商民安業地方平靜以仰副諭旨相機審勢保守疆士之意各宜凛遵毋違切切特示 
[毋信讕言]  
　　鎭江訪事人云常鎭通海道長久山觀察於本月初八日發出四言韻示曰津沽匪亂近日漸平洋兵北上專保商民中外和好並無異心各處謠傳殊駭人聽凡我良民切勿輕信安居樂業照舊營生鎭江口岸駐有重兵水陸兼防可保安靜匪徒造謠大干例禁一經訪獲立正典刑 
[示靖民心]  
　　欽命頭品頂載提督軍門鎭守江西九江等處地方總統選鋒新勁砲隊等營法克精阿巴圖魯宋欽命二品頂戴賞戴花翎江西分巡廣饒九南兵備道督理九江關稅務兼管窑廠事兼通商事宜加三級紀錄五次明爲出示曉諭事照得匪徒揑造謠言最易煽惑人心前因直隷一帶拳匪藉口與洋人爲難擾害閭閻九江五方雜處難保無不逞之徒造謠滋事當經本鎭七道分飭營縣會同嚴密查拿務獲究辦在案該拳匪等刻雖邪言煽誘愚民受其蠱惑然已欽奉諭旨嚴行剿捕一經大軍圍洗自必立見敗亡潯郡居長江之腹距津甚遠現經添募勇營加意保衞業已有備無患商民人等自可安靜營生乃近來人心頗覺浮動顯有外來匪徒揑造謠言希圖乘間滋事除會督文武員弁派撥勇役嚴密查拿究辦外合亟出示曉諭爲此示仰商民諸色人等一體遵照爾等須知中外通商以來華民出洋貿易者人數頗多從未聞有被人加害之事中國爲禮讓之邦洋人在華貿易傳教理宜格外優待該匪徒等揑造謠言無非驚擾鄉民意圖搶劫自示之後爾等務各照常安分營生切勿輕聽浮言無知妄動倘有匪人以不經之談妄言煽惑許卽密報文武衙門拘案懲辦其各凛遵毋違特示光緒二十六年六月 
[出示安民]  
　　寗波采訪友人云寗波府高璵卿太守爲緩駐地方起見特於本月某日出示通衢其文略曰照得北省拳匪擾攘謠諑居紛寍郡乃通商口岸五方雜處業奉道憲飭府督令各縣籌辦巡防並將保甲事宜認眞編查一面會督文武加派勇役實力梭巡防護在案凡爾紜民皆當各安生業萬勿聽信訛言猜疑惶惑如有匪徒混造謠言黏貼匿名揭帖希圖滋生事端者定卽嚴拿到案盡法懲治决不稍寛倘能將造言生事黏貼匿名揭帖之徒指獲到官訊實酌量給賞仍不得挾嫌妄告致干坐誣本府爲綏靖地方起見合行給示曉諭爲此示仰闔郡軍民八等一體遵照　 
[瀛眷啓行]  
　　鎭江訪事人云江蘇巡撫鹿滋帥奉召入都不日將交卸北上其瀛着先於本月初六日由蘇垣起程泝江而上初八日道出京口繫纜皇華亭馬頭丹徒縣莫嶼香大令預飭辦差丁役在彼搭蓋彩棚俄而道府印委各官咸詣馬頭迎迓脚靴手版栗六異常按滋帥與今湖廣總督張香濤制軍爲潘楊之戚此次當寄孥於楚並非遄返珂鄉也 
[觀察過邗]  
　　揚州采訪友人云署理淮揚海道吳仲懌觀察奉調簾差所遺道篆由督憲劉峴帥檄飭揚屬堤工總辦范觀察德培庖代觀察捧檄之下卽於月初某日抵揚郡守以次各員均至河干迎迓觀察分班接見隨卽登岸答拜初五日挈同瀛眷赴袁浦履新聞接篆之期在本月初八日云 
[武員遇害]  
　　武昌訪事友人云有地名靑山者距湖北省城三十里前由督憲張香帥籌撥鉅欵修建江堤轉瞬伏汛將臨在事各員迭次由善後局領銀以資工料費上月某日武弁趙某奉委解欵當卽雇坐划船解赴工次迄今日久尚未回省銷差家屬正疑訝間忽聞下游撈獲一屍身受刀傷數處惟面目尚約略可辨急往視之果趙也知係匪人謀財害命隨卽報請江夏縣陳介庵大令臨塲相騐嚴緝兇身未知能早旧成禽俾死者不致含寃地下否也 
[粤省官塲紀事]  
　　廣州訪事友人云碣石鎭總兵鄧鎭軍萬材奉命補授廣東陸路提督近已接奉行知例應赴都陛見所遺鎭篆大憲檄委惠州鎭總兵陳鎭軍桂林署理惟目下京師拳匪作亂徧地荆榛恐鎭軍尚難尅期北上也○當督憲李傅相奉召入都之日顧念省垣兵力單薄檄調駐紥南雄之安勇一營遄回防禦近已陸續乘舟抵省由新基渡碼頭起岸擇地安營○新簡天津鎭總兵黄鎭軍金福所帶信字營勇丁奉調回省本月初旬某日鎭軍詣督轅稟見傅相傅相令將軍士分駐城内嚴密巡防 
[芝罘近事]  
　　烟臺訪事友人云本月初旬某日有江湖賣解之徒正在當塲獻技適爲巡檢倪少尹所知諭令從速他往其人不服謂小人操此技以餬口從不敢作奸犯科請搜篋笥中如有干禁之物立卽重懲可也少尹謂爾輩伎倆平時司空見慣不足爲奇惟當謠言四起之時未免使人心惶惑如或有人目爾爲拳匪黨類爾將何以自明不如速回原籍所需資斧我當爲爾備之其人聞言深感少尹之意遂叩謝而去○日前有瘋人某甲者貿貿然奔至某處教堂大呼曰義和拳匪至矣越日復至呼如故教士怒將其人扭送諸官後經人告以其人實患失心瘋並非有心滋閙教士始憐而釋之○邇來烟地謠言者蜂起商民咸有戒心紛紛作遷地爲良之計一人倡之衆人和之擾擾紛紛無可阻止道憲某觀察憂之當卽出示曉諭略謂左道惑人例禁綦嚴匿名揭帖法所必誅爾商民人等務須各安本分毋得輕聽謠言滋生事端等因未知蚩蚩者能俯首就範否也 
[沙堤旭日]  
　　沙市訪事友人云荆州將軍濟留守近就校塲建造營房在八旗閒散子弟中挑選精壯五百名學習洋操每名月給銀四兩二錢其正教習王某月給薪水銀八十兩副教習吳張二人月給薪水銀四十兩現在暫假器械局爲操塲一俟營房竣工卽須遷往○石首縣陸續解到會匪十餘名日前又解到二匪聞之公門中人云先是石邑某茂才偶患時症醫藥無靈電然待斃適醫者某甲造門自薦云有起死回生之術茂才家屬延之入視果然藥到病除愈後甲乘間勸之入會茂才婉言却之甲不自知悔反以大言恐嚇茂才不得已潛禀縣署縣主程大 
 
 

Page 3

 
 
令密派幹役將甲拿獲訊出實情故其羽黨無一倖逃法網也 
[漢皋雜錄]  
　　漢口訪事友人云朝鮮國游歴人員某君航海來華日前由滬乘舟至漢小駐河街高陞客棧旋卽命駕至撫民廳署拜謁廳尊陳少石司馬茗話移時而别○鄂省内地及湘江等處自小輪船通行之後日增月盛現已多至二十四艘彼都人士咸得利涉欣占矣○兩湖書院爲培植湘鄂兩省人才之地數年來春風化雨造就良多近者楚督張香帥目擊時艱諭令諸生於伏案餘閒肄習乘馬及試演槍砲諸技以期遇有緩急卽可投筆從戎方不愧爲異日緯武經文之選○武功漢防營近已歸樊瑞臣恊戎統帶恊戎精諳日本軍制自統此軍之後卽令一律改習洋操日來荼火軍容非復舊時氣象矣○北省拳匪日熾百貨滯銷各處市情大爲震動而以漢上爲尤甚日前源和錢莊因銀根緊急無力支持忽然倒閉夾街曾姓所開某藥材行亦同時歇業此外各業如銅山東崩洛鐘西應頗有岌岌不可終日之虞安得匪燄早日敉平俾居民咸得安居樂業哉 
[上海官塲紀事]  
　　前日督辦鐵路大臣盛杏蓀京卿由江寗回滬昨午命駕至道轅拜會蘇松太兵備道江海關監督余晉珊觀察觀察延入花廳互商要務良久始一揖而别○昨日英美租界公廨讞員翁笠漁直刺因有要公命駕至上海縣署與縣主汪瑶庭大令茗譚良久始辭出 
[安堵無驚]  
　　自北地義和拳匪激怒各國之後風聲所播滬上居民紛紛遷徙英美租界公廨讞員翁笠漁直刺聞之爰於昨日發出六言簡明示諭一道略謂訪聞近日居民挈眷遷徙紛紛無非以訛傳訛致令摇惑人心要知天津啓釁南北各不相侵上海公共租界中外保護安寗切勿聽信謠言遽爾相率遠行務宜照常生理各自安堵毋驚 
[愼重軍火]  
　　浙火撫憲劉景韓中丞查得近來浙省屢有商人持常滬硝磺局運單赴各處販運硝磺難保無奸商貪圖重利暗中接濟匪徒爰咨請江蘇巡撫鹿滋圃中丞通飭所屬各州縣嗣後遇有官商至江南購辦硝磺運往浙省經過地方請先行知照庶可隨時查騐中丞允之立卽轉飭所屬地方官並硝磺局一體遵照辦理現已行文到申矣 
[思患預防]  
　　兩江總督劉峴莊制軍以北省拳匪借仇教爲名揭竿倡亂各處土匪難免不乘間而起與教中人爲難爰通飭所屬各州縣轉致堂中教士暫行遷避以備不虞昨日上海縣汪瑶庭大令奉到札文卽已遵照辦理矣 
[請撥洋槍]  
　　提右營叅將廖楚材叅戎以所部緑營兵向用鳥槍殊形不便爰移請蘇松太兵備道憲余晉珊觀察轉請江南製造局總辦潘芸蓀觀察給發洋槍一百五十枝藥彈一萬五千顆分給兵士應用 
[招勇將成]  
　　日前兩江總督南洋通商大臣劉峴帥札委顔遊戎瓊林來滬招募勇丁游戎行旌旣至卽請縣主汪瑶庭大令在南市開招現已招得八十名昨日飭差知照游戎派哨弁到縣點騐隨卽帶往湖南會館駐紥 
[局員行夜]  
　　前晚二十三七鋪巡防局委員盛雨村二尹親率勇丁地甲赴各處巡查行至南馬頭萬豐弄附近見陳何三季壽仙顧福郎沈阿鑑等人均在路旁偃臥爰命提至輿前訊詰供稱小的等均在自來水廠做工今日因領取工資爲時過晚不及回家是以在此假一席地暫行棲息二尹著各責二十板交地甲帶去安置及至某處見姚阿三亦露宿街頭因命掌頰十下未幾上海縣縣丞劉耀庭二尹督率差役親歴梭巡見大南門外高昌司廟前有一人呆坐階下爰命傳二十七鋪地甲訊問地甲遲久始到二尹怒飭差役押解縣署究懲旋在鈎玉弄左近見一乞丐在彼高臥其時二十三鋪地甲亦未伺候乃將丐交丐頭帶去安揷迨回署禀知縣主汪瑶庭大令傳二十三鋪地甲到案嚴加申斥諭以嗣後如再玩延定子懲治 
[應試須知]  
　　欽加同知銜特授上海縣正堂汪爲出示曉諭事光緒二十六年六月初二日奉本府正堂張札奉外提調江甯布政使司恩札奉蘇撫部院鹿札開查接管卷内光緒二十六年四月初十日准禮部咨鄉試中式士子於揭曉後親身赴學政衙門塡冩親供照錄解部如士子仍有不在本省塡寫來京後藉口他故在部呈請補塡者概不准行如在本省未塡親供揑稱已塡經部查出後罰停會試三科等因移交到本部院抄咨札司通行各屬一體遵照出示曉諭等因到司札府抄錄轉行到縣奉此合行出示曉諭爲此示仰應試各士子一體遵照毋違切切特示 
[巡查嚴密]  
　　法界總捕頭克賴美邇因謠言蜂起深恐歹人乘機竊發特令麥副捕頭帶同中探捕在新租界中嚴密梭巡昕夕不容疎忽 
[移家被盜]  
　　近因北省拳匪滋事風聲所播人心皇皇滬上居民之膽小如鼷者紛紛然作遷地爲良之計日前大南門外南馬頭鉅康米鋪主劉某携取貲財遷回洞庭山原籍甫至中途卽被匪徒將船攔截金銀衣服搶掠一罙其眷屬并被刃傷不得已折回滬上是亦可謂天下本無事庸人自擾之矣 
[判償醫費]  
　　上月某日鄉人陸金發在南馬頭喚賣小鷄有張金發者向之論價一言不合遽爾扭毆事後控經馬路工程局總辦程雨村大令迭次研訊判將張收押前日命提覆訊陸供小的傷已就痊叩求恩斷大令命張償還醫費洋銀四元另給二元作爲川資遂各具結交人保去 
[淸查庵觀]  
　　本邑虹口美租界捕房藍副捕頭以北方拳匪擾亂深恐作奸犯科之輩潛蹤南下窟匿滬江旣飭包探每夜淸查小客棧又於昨日特派四十三號西包探及華包探沈翠濤至本租界内各庵觀查明僧尼名字口數一一登之於册以便稽查似此防衞加嚴更何慮匪人混跡哉 
[鐘臺工竣]  
　　英租界總巡捕房向有鐘樓一所遇有火警厥聲鏜鏜救火者卽電掣風馳界内居民之賴以保全者甚衆祗以原處房屋高大聲音不甚宏亮工部局董事恐相距較遠者未能逖聽風聲爰擇三馬路西國墳山曠地上另建一高臺中懸巨鐘爲報警之用近已將次竣工矣 
[上海縣署瑣案]  
　　著名流氓陸掌全卽玉器掌全及戈秋橋張友良胡志元均經訪拿收押前晚縣主汪瑶庭大令提案研訊判令將戈張各責二百板胡陸從寛免責交該圖地保具保以後不再滋事否則惟該保是問○王鶴樵因虧欠包姓洋銀一千元探經英美租界公廨移送至縣經前縣主戴子邁明府訊明收押限繳在案在今未繳分文前晚汪大令提案覆訊王供前蒙戴大老爺諭令小的措還二百元洋銀實在無從設法求恩寛限大令喝令重責三百板仍還押所 
[申報館恊振所經收山東河南江西皖北浙紹振捐六月初一日至六月初十日止第十六次淸單]  
　　六月初一日無名氏洋十元○初二日燕詒堂江洋一元不嘗名銅洋二元○初三日朱世瀛求媳婦生産平安洋二元○初五日汪恊源來泗涇李維禎洋九元花洋一元○初六日無名氏洋廿元無名氏銅洋一元○初八日無名氏銅洋二元二角○初九日全昌仁來周先魁龍洋一元無名氏洋一百元以上總共收洋一百四十三元花洋一元銅洋五元二角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邑宰嚴明]  
　　廣州訪事友人云前者省垣甯居里梁龜所開娼寮中被匪徒李某糾黨多人劫去妓女四口梁龜早有準備以致當塲格斃李匪旋有李能任者投報南海縣署聲稱死者係其親屬並未爲非是日道經彼處罹此兇鋒請爲伸雪縣主裴大令疑之立命扣留聽候查明訊核旣而死者之母李鄧氏復投縣署禀請伸寃大令卽援筆批其牘尾曰查氏子光頭烈因夥同匪黨前往梁謝氏家行刼搶擄妓女當塲被格傷而斃死由自取何得混稱路經該處悞被槍傷身死至氏姪能任昨經本縣訪聞亦係本案夥匪應候勒將擄去妓女尅日如數交案尚可酌子恩施否則三尺具在不可原也毋遽請釋等因未幾李鄧氏果將所擄四妓用輿送回人皆服大令之明察 
[寗郡辨志文會春季課案]  
　　經學陳漢章陳畬顧淸廉費廷璜程起鵬孫振麒阮應龢鄒登瀛秦鍾濠王亨兆○特等顧盛階胡玉縉鄒登太張繼祖王季彰王定國唐季盛江起鵬吳嶠陳燮樞○史學超等江起鵬何長慶洪允祥陳漢章董景熙趙之儒樂靖亢吳佐淸吳際昌柳福坤○特等洪兆麐張振幹周震隆趙安煦黄教鴻張世杓謝不敏樂以成戴鴻鈞錢毓相○算學超等桑崇熙王以成王其虎李育廉曹仰欽李瑞章張繼祖勵延昶陳賢佑陸景宣○特等張鼎袁丙熊壽椿禧馮有林竺士康徐錫林史錫章陳漢章李炳年徐爾康○輿地蔡振麒錢保杭勵延年李監毅費廷璜周震隆陳漢章林授訓秦鍾濠何育杰○特等于　謝萱德江起鵬程起鵬姚夔陳震鄒登瀛梁憲儒戴鑫戴鴻鈞○詞章超等陳漢章姜㵎芳錢輔仁張士衡黄教鴻○特等林應震顧祝高兪鑅兪鑑張應奎 
[鹵莽致禍]  
　　烟臺訪事人云大記杉板公司受某號之雇載送銀箱不知如何傾覆於水箱口本未封固以致所儲寳銀竟如滿屋散錢不可收拾事後雇善泅者數人撈獲三十八錠舟人以每箱儲銀二千兩核計尚少二錠疑泅者有心藏匿責令獻出内有十餘齡小童大遭箠楚痛苦不堪遂誣指某壯者埋没泥中某壯者大受威逼因傷斃命旋經家屬投縣控請相騐後聞某號之銀實祗此數蓋已先將平餘等項扣除也似此鹵莽從事釀成命案追悔亦何及哉 
[誤認桃源]  
　　淮安府屬鹽城縣人張狗仔何在南市洞庭山馬頭駕一葉扁舟藉覓蠅頭微利其妻周氏生有一女破瓜年紀楚楚動人同業有周阿米者知其居處無郎時與目挑眉語盈盈一水彼此含情昨日天甫黎明濳至張船冀選巫山之夢適張隔夜未回周氏聞聲大驚狂呼有賊鄰近衆舟子相率起視共將阿米拘住飽以老拳直至鮮血淋漓始各釋手旋經某號巡街捕一倂拘入捕房捕頭令押候解送馬路工程局禀請總辦程雨村大令訊究 
[上海巡局紀事]  
　　本邑人林少咸向以售荳芽菜爲生近日在南市大東門外大關前橋畔設攤求售同業人項聞泉以其有碍生理竟於昨日糾集多人兇毆受傷林忿甚匍匐至十六鋪巡防中局據情控訴局員文斌臣二尹研訊之下命地甲帶去妥爲調處毋得遽肇訟端○南市小東門外鹹瓜街一帶每晚有無業流氓肩荷磁器誘人猜賭成羣結黨喧閙時聞十六鋪巡防北局委員楊聘侯二尹聞而惡之特於前晚親往　逐 
[英美租界公廨會訊案]  
　　日商吉川定吉投本管領事署控華商朱天林私運紅沙泥等情日本總領事小田切君准之據情函致英美租界公廨讞員翁笠漁直刺立卽提朱到案前日午後三點鐘時會同日副領事松村君升座研訊吉川定吉訴稱商人向在江甯府屬六合縣一帶販運紅沙泥前在六合縣境租定戴啓林管業之山地二處朱陳氏管業之山地一處每年租價洋銀九十五元禀請六合縣主發給護照載運沙泥至滬藉謀什一之利迨朱陳氏去世其夫弟朱天林逼令將山地退回並不領取縣主護照私運兩船至此經商人查悉扣住求恩公斷朱供此山本係職員之産職員自謀生業與彼無干且職員曾於光緒十八年禀蒙前六合縣主發給告示無須再領護照今甫將沙泥載至浦東爛泥渡左近遽被扣留叩求明察直刺商之松村君謂此事躭延已久船戸因此受累殊非體恤民艱之道俟本委會同上海縣汪大老爺飭差將泥沙起岸暫行發封可也旋諭朱曰爾旣在六合縣備案是否准予運售著交人保出偕原告投縣禀請訊斷 
[法租界捕房紀事]  
　　某西婦失去單被二條疑看門人王寳三朱耀生所竊遂扭送捕房經捕頭解請讞員朱森庭明府訊究明府以無實據諭令交保出外候查明實在情由傳案復訊核奪○前晚者某甲者行經新街突有流氓某乙向之藉端訛詐經某號巡街捕所見拘入捕房捕頭命押候解送公堂禀請究辦 
[美租界捕房紀事]  
　　前日小竊阿漢阿狗北榮等數人串竊英租界某鐘表鋪内銀表三枚携往虹口某押鋪質錢適爲包探劉阿炳所見拘入捕房捕頭令押候解送公堂禀請讞員翁笠漁直刺訊辦○昨晨江北小竊阿王三溷蹟外虹口某碼頭乘間竊取棧房内所儲藥料數包中途被包探沈翠濤緝獲送入捕房捕頭令押候轉解公堂禀請懲辦○前晚梁上君子孫阿八潛入外虹口某姓家竊取洋紗數包包探張阿五查見拘入捕房捕頭令押候解送公堂禀請訊辦○昨日江北人某甲在蜜勒路某小茶肆内向某乙訛詐不遂膽敢行兇乙卽奔赴捕房據情聲訴捕頭卽令包探劉光震前往將甲拘入捕房押候解送公堂禀請究辦 
[嶺南官報]  
　　潘轅牌示准補鶴山縣知縣張向辰飭赴新任電白縣知縣缺委香山縣知縣蔣鳴慶調署所遺香山之缺以調署電白縣新興縣知縣劉盛芳調署龍川縣知縣委敎職知縣謝裕棠花縣知縣缺委試用知縣程璟光樂昌縣知縣缺委候補縣何兆渭翁源縣知縣缺委敎習知縣劉宗翰英德縣知縣缺委補用知縣董元度合浦縣知縣缺委試用通判蔡繼昌東安縣知縣缺委候補通判胡永昌西甯縣知縣缺委候補知縣彭驄孫均署理防城縣江平司巡檢缺請以連州忠信司巡檢朱錫榮調補 
[江蘇官報]  
　　六月初七日江蘇候補道莫繩孫由揚州來知府沈鳳韶由上海　捐局來謝記常功一次大功一次同知許崇厚禀知奉撫憲飭知派蘇差委又鄧文堉由滬解餉來正任金山縣劉元誠赴滬知縣阮尚疇試用按經歴態佐周均禀知奉撫憲委隨同北上縣丞陳繼蕃禀知本日到官電局差又田東萊禀謝奉委盤門水關差又湯建中閶胥門外一叚又金乙麒東路一叚均禀謝奉委巡查卽日到差○初八日用試通判錢宗瀚浙江人由上海來縣丞崔年禀知於初五日到閶胥門外一叚水巡差主簿葉爲驥禀謝奉委中路一叚巡查卽到差巡檢杜源森四叚又宋恪宜三叚均禀謝奉委閶胥門外巡查卽到差守備沈朝榮禀知奉委撫轅武巡捕卽到差溧陽縣洪專丁來省禀知承接曹前令交代於初限算結撫憲五月分臬憲四月分考試候補同通州縣月課給發○初九日知府沈鳳韶禀辭回上海　捐局知縣阮尚疇趙夢泰均禀知奉委管解京餉差卽亂赴淸江前署元和陳際唐禀知奉撫憲委解軍　赴揚州卽辭主簿葉爲驥禀知奉委調辦中路二叚巡查差巡檢陳恩沛禀知赴滬見道憲○初十日帮帶撫標蘇防右營記名簡放總兵補用副將陳開富由盛澤來知府劉慶汾由上海來試用通判錢宗瀚禀知奉委管解京餉武衞先鋒左軍練餉差知縣姚詩聲禀謝奉委督審局差又潘宜經禀謝奉委撫署文案差巡檢兪璿樞禀謝奉委江隂縣保甲差縣丞唐鶴年禀知於初五日到閶門外一叚水巡差 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
