# 1884 - 56 - 4903909

 

Page 1

 
 
[點石齋各書籍出售價目]  
　　點石齋石印各書均在上海三馬路大禮拜堂南首申報舘間壁申昌書畵室出售今將每種價目列左 
康熙字典前後漢書四元五角耕織圖實洋五角水流雲在軒試帖洋三角華英尺牘二角五叢書每部連夾板洋一元 
每部四本實洋一元八角史記實洋二元五角華英字典洋五角竹紙晚笑堂畵傳二角八帝鑑圖　洋六角綢面明狀元圖考一角二　 
又每部一本一元六角臨文便覽三角五分聖諭像解洋五角國朝詩别裁洋一元六角子史精華洋二元薛氏鐘鼎欵識連板一元 
又每部二本一元七角廣陵名勝一角五分簡明目錄七角五毓秀堂畵傳實價洋一元淵鑑類函十一元寄售四書昧根錄一元年 
外國裝訂每部一元八角三國志演義二元四廣治平略洋五角於越先賢圖傳二角五分篆文四書七角五刼火紀焚實價洋一角五 
大號外國訂一本洋三元縮本字彙二角五分萬壽盛典洋五角華英文字合璧二角五分泛槎圖價洋一元思痛紀每部實價洋二角 
大號中國裝訂二元五角綢面攷正字彙三角汗簡實洋二角五黑蠻風土記洋二角五分夢迹圖三角五分佩文韻府價十四元四角 
華文譯英文字典洋八角英字入門一角五分詩畵舫洋六角五百孝圖每部實價洋三角　齋畵　洋六角小題文藍每部價洋四元 
華英說部撮要實洋四角南巡盛典四元五角紅磚夢圖詠八角無師自通英語錄洋五角牧牛圖實洋八分 
[論朝鮮政刑有亟宜變革者]  
　　朝鮮之時俗昨報己論及之然意猶有未盡者因再申其說焉夫立國之道以政刑二者爲先政不脩則民無所衣刑不脩則民無所措故雖蕞爾彈丸之地苟有君民卽有政刑第政刑之中有經有權有輕有重其中斟酌損益殊非易易非可漫焉而已一有所偏卽不足以持其平矣朝鮮之政刑與中國不同頗有畸輕畸重之處有宜變革者甚多試舉兩端而言之一係政之失資格用人本爲聖王所不取文王仕者世祿之說殆亦如今之世襲念其先世勳勞而以祿糈赡其子孫非必世祿者卽世官也後人悮會其意遂致三桓七穆大夫皆以世官而其弊無所底止所謂士之子恒爲士農之子恒爲農此說究屬有弊不得泥乎古而執一不化也朝鮮之政則專以此說爲主其人皆以資格爲序有大三品小三品之分其有世代書香累朝閥閱者固足以爲榮第恐世祿之家鮮克由禮驕奢淫佚習與性成紈袴之中往往無佳子弟苟拘世官之例而竟以艱巨授以政柄其有不僨事者幾希殆至潰敗决裂不可救藥而始　用人之悮則已晚矣假如椎魯之子犁雲鋤雨之外絶無所知則亦無可振拔耳然草莽之中英雄之崛起者何限佳書牛角負薪行吟其人皆名臣偉器如拘世官之例則彼耕讀之家屈抑終身雖有奇材異能末由自見不亦可惜之至乎乃朝鮮之風氣官之子孫無非官者雖有考試之事然不甚認眞或有不能作書者可以倩人捉刀由是觀之捉刀之人其才高於本人遠矣而乃才高者仍屆人後無才者偏在人先何以顚倒若此聞其僕人工價極廉每月不過米三斗錢百文而終身服役無怨以資格限人無可自拔則亦無可如何也甚而至於民間賚財亦有限制聞每年官爲之計大約有若干人口計其實用給還於其家多則取以入官以故官多富而民多貧且民知僅足衣食餘無所用則亦自安懈惰不肯奮發有爲雖有腴田不願墾種雖有礦産不肯力開雖明知有利可獲而亦不甘以終歲勤動勞歸於已利歸於官故朝鮮之人類多頽廢不賑蓋民則不甘爲官作馬牛但取飽煖而止官則但知搜括於民間不復自爲營　以致相習於懈怠而無可挽救此則行政之失之大者所不可不亟思變計也一係刑之失朝鮮刑罰極重有所謂五牛分屍腰斬等刑中國昔時暴君之所興而賢君之所革者朝鮮則悉因而不革雖盜伐一木之微罪亦必致之於死且以繩懸於樹間聽其宛轉自斃既斃之後猶令葬於鷹犬之腹無人敢收其屍噫何其慘酷乃爾盜木何罪而竟致此則等而上之其慘有不啻如地獄變相者至於八十餘人同時駢戮是可忍孰不可忍昨有客與朝鮮人燄問及偷兒而彼不知爲解其義則曰我國無此名目取人之物者槪目之爲盜而已盖此等人國中亦不常有有則必致之於死與盜同罪以故有道不拾遺夜不閉户之風夫此等風氣固屬可羡而竊鈎者誅竊國者侯未免貽老子之笑况現當泰西各國咸與通商泰西之刑法則且較中國爲輕彼見中國官之刑訊每嘖有煩言以爲過於酷刻西人犯法輕者不過監禁科罰而止重者或予以繯首或擊以洋鎗皆得全屍而死見中國有梟示及凌　等刑有戚然而不忍者今見朝鮮用刑之酷十倍於中國其能不爲之惻然哉西人之律固不能强行於他國而在彼視之則究有不能適然者不特笑其忍心而且厭其殘酷豈所以昭示遠人之道哉此則用刑之失之大者不可不亟思變計也現在朝鮮初通大國皆介紹於我中朝中朝特派大員駐彼雖非若古者三監之訓然爲之興利爲之除弊懃懃懇懇所以撫治而煦嫗之者實無微不至焉獨於此等政刑之失不爲除舊布新斟酌損益俾以中國之法爲法則雖不敢謂一無所弊而較之朝鮮舊制則有霄壤之分矣此而不與之變通不爲之興革又何取乎字小之仁又何取乎保弱之義中國之泒官在朝鮮者其益果安在哉所願與當軸諸人婉約商之 
[炸船迭聞]  
　　往來廣東澳門之樂仔火船於正月二十八日在夾水門炸沈已登昨報兹又聞香港有一水巡捕船裝有火藥不知因何失火亦經炸裂幸將炸之時在船人等先均逃出故未傷及一　也 
[兵船調防]  
　　漢口坐港之英國兵船名阿布他士者自去年十月杪到漢前聞須至三四月間方始換防不意於上月念四日向晚又到一艘與之瓜代謂係從九江調來者名曰阿四巴船身視前船較小其中兵士亦較前船爲少約止數十名而已 
[鄂省近信]  
　　鄂省新年初六日一雪之後天氣驟寒池蕩盡冰寒暑表跌至三十五度雪櫝久不化直至上元節後方得消盡　來仍覺暖和矣江木漲發甚早新正元宵節前江水已漲至四尺有奇節後至今復漲兩尺餘現在水漬在十八尺以上楚諺有拜年水之說他年固遲遲不應惟今歲則恰應俗語焉 
[武林瑣事]  
　　杭垣中城總巡安遜甫大令辦事認眞不狥情面去年於官巷口辦去著名地棍一名曰牛肉小方又在童家橋辦去一名曰阿標皆發入遷善所中禁錮該處居民店户平日之受其累者無不同聲感頌爰有該叚紳 
 
 

Page 2

 
 
董爲首集議醵金按户科派公製德政牌八對萬名傘兩柄以誌德政因擇吉日以鼓樂迎遵先以牌四對傘一柄送至保甲總辦祁絅堂觀察公館其牌曰愛民如子疾惡如仇訟消雀角吠　厖聲萑苻克靖棠黍均沾凛若秋霜愛同冬日其送總巡安遜甫大令者亦牌四對傘一柄其牌曰至誠勤物以仁存心惟德是輔與民更新舉條按俗善教得民秕莠潛形萑苻息影當鼓樂送入之時公館内先放鞭砲相迎大令乃出迎衆紳恭身道謝且命以花紅酒食重賞夫役故送者皆欣欣然有喜色也○新正以來賭禁甚嚴不獨開塲聚衆者未敢嘗試卽沿街之牌九攤骰子桌亦皆絶跡惟深堂密屋之中人靜夜深之後樂此者未嘗不偶然一試也元夜之夕下城之南潯埠有埠夫數人與航船友數人偶因聚賭借錢以致毆鬥閙成命案凶手匿於主人家不出地保以正犯難獲不敢開報惟寫信催取屍親到來私爲關說無如往返再三不能定議屍親屢欲報官皆爲差保禁阻延至二十日始得說妥當卽草草成殮然屍己挺臥五日幸天時甚冷尙不致於潰腐耳 
[引鬼入門]  
　　柳子厚作送窮文此特文人之寓言耳而世俗愚氓則往往虛題實做寗人信鬼尤甚小有疾病輒魚肉冥鏹焚諸水口謂之送客人日前北門外某姓家有患病者命隣人某甲送鬼於江于良久不歸着人尋之果見甲仆于地扶之歸家則南腔北調口作無數人聲若有鬼憑藉之者某不得己向卜者詢其吉凶據云適遇陰兵過境爲甲沖犯須備軍裝號衣數百件並以酒肉犒賞始可無事某不得己悉照卜言行事約費二十餘金送鬼而反以引鬼人果何愛於鬼而甘受其椰揄也耶 
[東甌瑣誌]  
　　永嘉縣西溪茶坑虞山地方出一命案屍親於正月十七日報縣張邑尊遂飭值日差役先往屍塲伺候一俟愈一日開篆 
後立卽往騐○前報載管帶楚軍右旗賈遊戎撤委實係傳言之誤兹聞賈遊戎已委署甯波右營游府所遺右旂先歸左旗鄧軍門管帶云○去臘念四夜二鼓温郡地震室中懸掛物件陡然摇蕩門窓板壁格格作響俄頃卽止人多有不覺者○念六夜三點鐘三角門外灰爐地方某薙髮店不戒於火延燒十三家又二十八夜三鼓時東門外鮮魚巷底某甲家將油燼遺落柴堆致遭焚如四面均是高墻故未延燒隣屋然左右鄰已失物不少云○近日謡傳天將曙時彗星復見東南方光芒尤甚於前年說者因謂前年秋彗星見越南立動于戈今彗又見恐法越之事未能遽定然天道遠人道邇此種見解吾不敢知○屯田之津餉兩銀其數四倍於地丁錢糧但地丁每於開篆後卽行開征而屯田之津餉必於早晚禾登後方可催征現在温衞改行自封投疆完糧者莫不爭先交納卽有一二拖欠者則皆極貧之田户也近年榖價甚賤所收之榖僅足完津餉將肥糞人工一一計算則此等屯田早巳無人耕種况再加衛差之厲乎○督辦后垟鹽厘局劉君禀請病假總局憲彭太尊已委朱君午峰代理於新正元旦接手矣○聞有數洋人自處州龍泉縣山底一帶每十里路種大松樹一株種後卽派數人邏守一路栽種已至永嘉西溪交界處但不知洋人何國種松何用也 
[打圈宜禁]  
　　吳中觀門内外後屇新正及賽會熱鬧之時恒有遊手好閒棍徒一見娘姨大姐便追逐合圍恣其調笑名爲打圈子或搶拔簪珥甚至困住垓心扯破衣裙任意撫弄俾令進退維谷以爲快樂此種惡習誠堪痛恨本年新正暢晴日少此輩故態尙不多見迨念四日下午有俗所稱騷大姐者三人携手而來於是伺隙之流耽耽逐逐遂致舞躍而前仍作打圈子舊套詎爲東角門口武巡公館勇丁所見卽持鞭赶來將大姐三人亂打驅使出觀而無賴惡少並未拘獲一名說者謂蟻之附羶蠅之逐臭必有物焉招之使來今者勇丁之爲殆所謂先治其本欺 
[皖垣官報]  
　　孫臬憲業奉簡授河南布政使而新任皖臬之張廉訪到任尙需時日是以委皖南道張觀察印蔭桓署理臬篆督辦皖南牙厘局候補道孫觀察振銓署理皖南道篆務委辦營務處候補道威觀察印麟接辦皖南牙厘總局候補道陳觀察烺接辦營務處候補知府邊太守保榗委辦巢縣總厘局云又藩憲示准補廬州府經王慈民奉部覆准飭赴新任鳳陽府經缺檄委候補縣丞畢兆麟署理無爲州一缺檄委候補直隷州朱式程署理徐學憲於上月念五日由太平府憲轅到省開考云望江縣缺檄委候補知縣林調陽署理婺源項村巡檢一缺檄委本任歙縣典史蔡松祿調署 
[宜昌近信]  
　　新任宜昌府知府存太守於正月十六日午後抵宜在墨池書院暫作公館擇於二十二日申時接印○南湖邊某甲小本經營妻劉氏賢而慧去臘以欠王姓租錢數弔時在歲闌無從借貸家止有小猪兩頭被王牽去抵作欠項婦以小猪長天鬻之尙可作資本兹被牽去更無所望遂自縊甲固懦不敢與王較自行棺殮而聞者傷之○市景極爲清淡上元佳節燈彩無多祗土人扮演高蹻花鼓戯在城内外喧閙藉以點染春色四鄉之人大半出外逃荒現在春苗尙覺清秀但不知收割何如耳 
[袁江雜錄]  
　　前報淮屬於二月初二日縣考兹復由山陽郝明府會詳展緩十日於初八日取齊十二日開考云○赤荻黄蘆曰葦冬令水涸始獲上市而高寳一帶水草又復浸淫城廂小民利其價廉而可零購鮮有過柴廠之門者是以目下柴價亦因之大减計每担售錢三百六十文○十八日子刻河北水渡口迤西某甲家失愼延及鄰舍數户二十一日寅刻中洲某紫廠又火杯水車薪頗難收拾霎時間柴堆盡作燼餘聞是廠卽某甲所開數日間連遭兩次回祿楊邑尊因循例將甲枷號左侯相知其事衋然傷之爰賞銀十六兩並飭開枷釋歸云 
[鎭江近聞]  
　　京口東鄉二區十五圖潘家村内有文生潘濬源性質直遇有不平事必力爲解勸以是德者半怨者亦半元宵節其鄰近之高陵村有親串辛培慶延潘看燈培慶之族人懷春與潘素不睦久欲洩忿而無隙可乘是日見潘來村假與殷勤請至家中夜飲故意灌醉隨喝其同黨將潘吊打辫爲拉下衣履剥盡徧體鱗傷勢將斃懷春之母聞之出爲攔阻而懷春見潘傷重恐放去轉有後患且此事惟母氏知而外人無聞復恐日後母或訴諸他人隨將潘用繩捆縛而繫以巨石將沈諸塘中又以塘水淺不能淹斃須投諸蔣莊塘内爰將母氏一併牢縳誣與潘有姦行將抛棄惟時潘已不省人事幸其母大聲喊救村衆咸出得以救下而懷春等諸人早已遁去矣嗣經蔣村人恐爲株累將潘送回潘妻巫氏見夫命如懸絲意欲送往懷春家又恐加害若檯赴縣署設被路刼更爲不美因自投縣喊稟該處紳耆亦抱不平愿具公禀天月二十日乃投縣瀝陳顚末馮邑尊卽飭提兇手到案究辦如何判斷尙待續聞又有陳溪泉胞妹適張姓前日歸寧忽夫兄張蔡賢來稱家有要事着卽回去陳以夫兄來接諒無錯誤故未着人陪送詎夫兄帶婦並未歸家不知拐往何處繼經陳溪泉得信謂張姓弟兄串通卽到丹徒縣喊控請提張交人馮邑尊當卽將張訊究深知張不知情惟命與陳同訪蔡賢下落再爲究辦合觀二事均出情理之外故連類誌之 
[菜傭暴富]  
　　金逵有甲乙二人前數年因販小菜於洪武街遂於街後撼地十弓各結草爲廬規甕爲牖以樂朝夕而蔽風雨二人雖洽 
比其鄰然韭域葱畦彼此分疆而治乙治事勤又工心計遂先得婦甲以爲壯不如少也益自奮未幾腰槖充裕遠過於乙乙婦乘間勸中速娶而以作伐自任甲問乙乙欣然賛助之乙婦雖如朱翁子之妻去彼而就此者然其妹則尙在擇婿非十五嫁王昌者也至是卽以妹妻甲甲大喜過望兩家遂約爲異姓昆季去歲乙以子七歲當入學自顧賣菜傭不足以爲傳家計因就鹽政街購數遂地易榱棟改塗茨居然大啓爾宇是時甲猶戀戀于茅舍竹籬今春雪後屋左置樁處忽地陷數尺甲以爲沍凍所致手鋤築之便有物扞格不得入蹲而掊之則一翹邊元寳與土相裹色 
 
 

Page 3

 
 
黯不能辨眞僞已爲管幼安之揮金不顧矣詎土再啓纍纍者不一而足遽走告乙乙乘星月之下助甲齊運至所居之床底由是兩人不復理故業現在甲已就笪市橋一帶相得一宅以須價千金尙未定奪然市人已衆口藉藉正如劉寄奴後嗣所云田舍翁得此亦過矣雖然朱門鼎鼎如甲者豈少哉 
[蠧役害民]  
　　江寧沿江圩田去秋有漫没之處鄉人希免維正之供因介差役爲畫報災之策於是頭會箕歛經差役魚肉一番以爲從 
此可無追呼之慮矣不意去冬催科之令依舊星馳電驟至隔歲而尤形火急差役不得己轉　以此事在官忘記非經手才不力今如合各村落同詣縣庭扳輿面訴官必省憶鄉人不知是計果於正月二十五日有五六十人在江寧大堂攔輿籲懇聲澈内外想秦鏡高懸自必照無遁影魑魅伎倆可以昧顓蒙不可以蔽官憲也然而鄉人悔之晚矣 
[酌加圑費示]  
　　奏辦江南江海漁圑總局爲出示曉諭事照得江蘇沿海沿口漁圑操練保甲章程現經本局因地制宜權衡緩急計二 
十一廳州縣定爲十八圑删并五十四甲共設分局八處應給各項薪費亦經本總局酌核情形寛爲議擬俾資實力辦公計圑總原定六兩改十兩圑佐原定五兩改八兩教習四兩號令三兩火夫二兩仍照原定另增繕寫一名三兩仍照原定牌長每操三百文改銀四錢圑丁原定每操三百文改銀三錢操船原定每次六百文改銀六錢禀奉督憲批准從光緒十年正月分起支除分别移行外合行出示曉諭爲此示仰該圑局各漁户人等一體遵照爾等須知現在酌加經費原爲認眞圑務起見自示之後如再有臨時雇倩應名塞責以及虛冒薪粮情事一經察出定卽從重究懲並將該管總佐牌甲人等嚴行斥換决不寛貸其各凛遵毋違切切特示 
[府委代理]  
　　上海縣水利廳趙二尹之封翁迎養在署於前月二十日仙逝二尹因之開缺府憲遂委蔡君代理現已接印矣 
[創建橋梁]  
　　　灣至吳淞中隔温草浜陸行至此必須艤舟以渡近聞該處擬建一橋以便行人此後虹影横波不致魚梁爭渡矣 
[不准具保]  
　　前報洋藥局巡丁拿獲私土由法公堂將人贓送縣一案據聞前日有人持名片投縣具保黎邑尊以案尙未訊豈可先保 
着俟訊後再核　 
[盜詳述]  
　　閔行航船遇盜一案節經列報兹悉該船受傷之人並未撈獲據船户張金榮投縣報稱於前月二十九日由閔行裝布及 
搭客五人連水手等共有十一人當夜四鼓時行至龍華相近之楊四港口因達潮漲暫停以待在船人均各安睡忽有蔴萑杉板船傍擺伊船盜共六人皆持刀躍上伊船行刦船夥陸景南方欲呼喊被盜戳傷右眼皮尙無大碍次子張其又因聲張被推落水迄今屍身未獲所有被刼布疋銀洋衣物開單呈請差緝等因邑尊立卽飭捕役趕濟緝　卽據英捕房包探先後獲到張安新潘順金及曹定富之妻　劉氏高正壽卽高進才及布疋銀洋衣服各贓解由英公堂送縣邑尊查得楊四港口係二十四保六圖地方隨督同書役人等前往踏勘立傳該圖地保龔南州不到復飭砲船勇往提仍不到邑尊始回署一面發硃簽飭差往提地保一面研詰該盜張安新供向在曹定富船上帮夥於二十九夜我與曹等六人上閔行船初則船主拒　被同伴推落浦江繼則船夥聲張被曹戳傷眼晴然後刼物均分等語潘順金則稱曾至曹定富家吃夜飯悮被指爲知風放曹及詰高進才亦不承認邑尊大怒喝責五百板又喝責瘞條三百下始供與曹等六人上船行刦有一人拒敵故持刀戳傷其右眼皮邑尊問尙有被爾等推落浦江身死之人此是何人動手高答稱此卽戳傷眼皮之人推落浦江卽行扒起並無另有落水之人邑尊又問爲首者可是曹定富高答稱曹惟把風接贓未經上船欝劉氏供與曹係拚識之婦並非結髮至曹向爲船户裝載煤斤往返青浦上海今又出門未返實不知有爲盜情事邑尊隨飭將張安新高進才監禁潘順金管押班房曹劉氏交官媒再行覆訉核辦 
[烏龜難做]  
　　英租界普慶里内傭婦周氏喚捕拘嫖客戴子齋妓女朱文明至英公堂請訊周氏稱戴係湖北人向爲牌九司務曾薦該 
妓爲夥取帶擋洋二百五十圓我只知其同鄉人不料卽係恩客留連不去院主欲索還帶擋洋妓不能應商之於戴戴置若罔聞妓遂僞吞洋烟嚇戴戴又拍碎茶椀割破頭顱因求追還銀洋朱文明供湖北人由戴薦至該院取過帶擋實因無客過問並非專接戴姓詎被周氏逼迫毆打遍體受傷不得巳而自服洋烟幸卽嘔吐然無力歸還銀洋戴供薦妓在該院帮夥因門前冷落院中逼索帶擋竟致毆打我因解勸亦被擲盌傷頭太守問周氏被該妓取洋有無憑據答稱無憑太守謂帶擋洋元本不准理着將該妓與戴一併開釋倘周氏再來索洋儘可控究妓又稱尙有房間傢伙在妓繞太守准往搬移逾時妓又投案稱因搬物遭毆太守着侯再提周氏訊究由是觀之烏龜亦難做矣 
[上海陳家木賑所雜述]  
　　捐拜節錢浮山介介生函云友子蘇汝安方七齡閱申報有五齡童子助賑事謂弟汝寧曰吾等亦有拜 
年洋盍助　弟曰宜禀父母父母喜待洋五元囑送尊處　愧不童子若也亦助五元云自來功名富貴出經拔萃之英少時見識往往有大過人者然亦賴賢父兄賢師友有以引掖而　充之耳賢哉蘇氏父子與介介生也○病愈還願淞南承裕居士函云母親祈愈立願助賑病己稍痊先助十元云居士具此孝心雖不助賑亦必上格穹蒼况願捐賑以活人乎洋一元可活一人一月之命十元　十命矣若再轉相勸賑延醫調攝活人愈多壽命愈長期頤之祝左劵可操○助賑免災裕大隆烟紙鋪東人許麗生性好善極肯助賑并肯勸人助賑正月下旬隣家失火幸未延及承蒙親友搬移物泮亦未失少感念嘉惠宜具酒席奉謝今以十元移賑云天下便宜事惟肯吃虧人能得之許君其得之矣○助賑微衷頃有善士禹稯思用哈密大臣印封遞到一信云助賑微衷敬呈重刊廣布澤彼生民曷勝感禱附來育嬰歌一本刻單八紙遵當分送報館然皆名世文章勸善規範未知於新聞體例合符否也敝所因無關賑事無從摘錄代登幸乞原諒○捐受生錠浙杭勉力學好人函云領册勸損集洋十四元自　力簿難　台囑念自還受生經後每年須燒本命錠寄庫約　一元因亦移以助賑江浙兩省還受生經燒本命錠者不知凡幾何妨暫移助賑將來稱燒乎况救人一命勝造七級浮圖增福增壽實在意中爲日方長不必急謀死後其　如此可謂明於死生之故者矣西方有路先向東北方行佛法無邊都在人間世做○冥司捐賑昭陽夢覺子來函云　病游冥司見有新設恊賑公所索閱捐冊亦有條例略謂祖父受冥讉者凡十惡大罪不赦外均許子孫捐賑贖罪祖父無過者子孫捐賑卽生善地捐數多寡視其家之豐瘠爲等差不僅若陽世捐官專論例銀也病死助賑均可免災延壽由社神灶神祥報故凡神鬼之報捐登册者户限爲穿繼墨之繁亦十倍於陽世各公所也司事者皆江浙閩粤口氣與語陽世辦賑諸君姓氏若皆舊時同儕深致渴想又具道聖朝厚德如天我儕雖在幽冥天良尙在竊願同襄賑事藉效涓埃之報故稟請冥官設此條例以爲陽世之助等因初閱一過疑以此嘲敝所同人也既而思之似亦有理 
[上海繼業會館籌賑公所奉到山東巡撫部院陳大中丞來書照登]  
　　鳳韶應候鴻惠頻來敬收第三批寳五十錠棉衣十七捆藥一箱 
當卽飭局領訖　諗少欽仁兄大人作德日休行道有福說廣長法集衆善以同歸大菩提心知羣生之待命引詹吉曜深愜頌　令郎子英兄尙在濟陽放賑大約望前蕆事再往利津前次捐到各欵均遵囑先生墊送後再歸欵衣藥等物亦經妥交散放感誦仁德遐邇同深專布鳴謝祗請 
 
 

Page 4

 
 
[台安摹璧晚諸希藹照不備] [  愚弟陳干杰頓首 ]  
[上海絲業會舘籌賑公所施少欽函托登萊青道憲方觀察轉解撫轅賑銀]  
　　佑民觀察尊兄大人閣下去臘肅奉無函恭賀新祺知已早登籖閣辰維釐延甲帳瑞藹申圻陽和布大地之春寵錫邀自天之福引瞻吉曜易既愉忧弟虛度駒光深漸　拙賑務竭力募勸值此歲尾年頭涓滴來源湊集非易屢接東省諸君及兒子則敬來信需欵孔殷催解甚急兹得湊解第四批申公砝銀四千兩裝作兩箱連上敢祈撥弁賫省投送撫轅是所感禱專肅叩瀆敬請台安統希藹察不備[  愚弟施善昌頓首]  
[上海陳家木橋金州礦務局内順直山東核奬賑捐公所經收正月廿六廿七廿八日第四十三單]  
　　新塍朱尹如三十員隱名氏銀五兩乏力氏祈保身體無恙兩員富貴源頭同字冊五千另十六號羅店善士募七户洋兩員足對開二個虛對開一個四開二個松江顧萬源六員周芹溪二員復茂號捐直隷山東各兩員武功氏再助一員江平記允吉記各一員印廷氏求兒病愈二員尤樹德兩員映雪堂孫十員○浙省牙釐總局寄到第四批賑欵林少筠太守助洋一百員四省水災圖冊浙字二百五十九號德青縣莊助洋五十員又二百八十二號長興縣趙三十員又三百五號嘉善局募雙輝堂何四員又三員三十九號西也局委員楊念員又合局十員又三百三十八號曾翰章募王用儀一員周在寳陳之鏞查連雲三户各二百文　三百十九號湖州府郅三十員又募烏珵縣趙歸安縣譚長興縣趙德清縣莊武康縣朱五户各十五員又二百八十號新塍局募朱集勳十員居易主人十員　野堂許餘裕堂陳各二員譚和生綿澤姚各一員源來協和合一員又二百六十二號紹郡局陳專行恕堂陳念豐敦和堂王十員育德堂童四員博我堂格立本堂　各二員留耕山舘培槐軒王各一員又三百十五號安昌周何募敦睦堂季鳳林謝海山高子江四户各十員　幼男五員徐沛霖朱湘江朱復初趙幹庭吉生五户各三員又三百九十六號嚴東關厘局王募桐江鹽公堂四員遂安鹽公堂三員分水鹽公堂金隆昌宋恆記馮振記四户各二員毛亨益孫協興胡隆盛錢兆仁孫廣豐五户各一員又三百三十一號濠河局委員裘十員又募恆順行鼎豐行恆昇行萬豐行同德莊陳梅記秦王記無名氏春成號九户各一員德泰號朱大記各五角又三百號温郡局募玉屏山房彭三十員東美行念員吕少良洋布公所新泰昌惲直卿熊泳舟雙門局瑞安局七户各十員誠德堂四員鳴遠堂三員新關狄三員又二百五十一號青陽匯局募陳雲生八員周新泰戴鼎和各三元陸少春俞綠峰久成吳席之四户各二員陸幼樵費朗山姚少齋俞香山方永德馮彦廷六户各一員又三百七號温郡雙門局　員十圓　募春升庄惜蔭書屋各　圓裕大行未書名濮溪自德堂三户各三圓四明公所乾泰行長林塲張彭仙嚴李才昌譚郁朝譚尊三彭瑞初曾　山陳鳴周畢錦帆繆鉅徐玉林十三户各二圓五福康一圓又三百念一號武康局募齊憬琛八圓恆德興四圓朱慶祥史祥號史瑞號三户各二圓徐五福華永慶徐天順曹泰來蔡宏順二成堂席煥文徐萬興厲聚階戴岳錢文長施瑞森十二户各一圓沈萬隆顧萬興沈潤遊朱恆裕吳吉初錢如松黄源昌源隆行八户各五角又三百念四號　石局募陳星賢堂念圓同硯書畫社八圓不書名十圓存仁堂七圓　如堂五圓許醴泉三圓和春祥四圓森號仁壽堂甡順經募十關　查泰豐行翁同豐行同順典潤生興誠記號忠和號德馨號十一户各二圓久和義記周品記吳敏記廣勝絲行開號絲行德盛　裕和園鼎興園誠記夏仁昌坊九户各一圓又三百五十號遂安縣左經募　城主人六圓金德廣金同發吳日新余　泰吳復協泰王乾裕金宏興恆甡厚八户各二圓元泰倪大有汪長順謝振泰金洪興恆利元麗生淦記七户各一圓　長興沈宏盛曹甡巽東昇蘇德茂福興程藥泰袁順成德和蔣壽癸信誠正豐長發肇豐源發義記無名十六户各五角王資生人和堂合一圓方天興天泰合一圓杜長泰謙泰合一圓又二百七十七號平湖局經募吉雲堂何二圓壽康布庄聚生北瑞泰干義森得隆坊孫德泰沈德順百空子范義興九户各一圓忠和布庄信記布庄義盛布庄鼎興勝茂祥非萬昌協馨裕生經福堂倪戚樹庭十一户各五角戴德豐四百文德茂布庄周源昌張靜記三泰錢裕大南瑞泰森泰同盛慶隆盖德和雙茂吳同昌十二户各三百文山泰一百文源昌行五百文又三百十八號南潯局儲經募坤記苕記敬記順記頌康氏五户各十圓丙記賚記恆記貽記葭記味　盧六户各五圓東公記三圓榖臣氏印汳氏祿東氏中公記四户各二　徐福興胡慶餘朱福記何蓮記元字合字鴻李竹字元字　墨經舍玉潤　字珩字　字十四户各一　蘭字少字各六角企字虞字豐字迎系氏厚字五户各五角楊茂春　字各四角高字里字各三角又二百七十八號楓涇卡周經募春諢廬松竹居各一千文陳世安陳世恩姚茂姚錦堂余蘭亭陶福春張福壽七户各五百卅五文秋爽齋五百文世福記萬懋同豐三户各四百文德泰有裴堂樹德堂蔡小菴郁　記恆義長盛　永盛八户各三百文張生官二百五十五文　豐惜陰軒雲溪居張恆泰程同昇林榮記汪仁興平日新唐德斷程大順戴元昌十一户各二百文孫南萬昌高泳順彭義順仁和彭信順萬豫成黄子記豫大成恊和生王湧興戴順和丁義興十二户各一百四十文道生祥一千文　三百六號江厦局曾經募曾翰章十圓宋景南四圓阮孚恩二圓陳占梅謝建邦各一圓　蔚文吳梅隣主同仁金　和四户各半圖高霞　戴鳴野備泰昌三户各六百文陳益泰林守法朱永思邵玉昌林鍾春余泰昌鄭乾懋柯瑞華八户各四百文王乾元徐復泰鄭順昌事義昌四户各三百文如意齋王恊興趙錦元林寳廷季耕廷詹阮得六户各二百文又三百九十三號温州分府吕經募善士一百另七户共洋一百圓以上廿二冊共計四百五十五户共洋一千一百六十三圓○皖省王子肅先生經募二百　九户共豐紋一百六十五兩八錢由松盛長解來合規元一百七十八兩一錢七分○附核奬加捐許元松庫銀三十四兩五錢六分沈毓桂庫銀三十四兩五錢六分蘇啓光高葆之汪裕誦三户各庫銀三十四兩五錢六分 
[果育堂經駁去年冬季各捐户]  
　　　暄艸堂洋四圓饔醇佳尋三圓無奈力薄小懴悔氏於六年直賑内損到八仙横披今　洋二圓胡張氏求病愈洋一圓今正月分順直賑 
捐内南陽貴許愿經資移賑洋二圓又求愈肝疾洋十四圓金陵夏懷德堂祈保合家康健洋二元 
[浙省撫鎱抄]  
　　正月廿八日署寧台道馬進見禀辭　任　前署東防廳徐交卸回省　到布經歴張浦東謝飭知赴任叩見學轅文巡捕潘禀知學憲千二月初一日辰刻由上馬頭赴衞昭考試廿九日同知王傑禀辭回餘姚鹽局○三十日永康縣趙禀見叩辭回署 
 [ 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十年正月初十十一日京報全錄]  
　　宫門抄○上諭三道錄前○吏部寳等奏特叅司員斥革摺○兵部尙書景等奏爲請旨摺○晉撫張奏特叅各員摺○大臣豐奏查明具陳摺○禮親王等奏爲請旨摺○正月初十日○那王等謝　聖訓恩○關防衙門奏十五日大高殿拜表瀅貝勒行禮○明桂續假十日○貴恒請假五日○召見軍機曾國荃○十一日○睿王等謝賞聖訓恩○和寳景澧前日口外賜奠請訓○麟公廷侯各假滿請安○掌儀司奏十四日奉先殿恭代行禮派出惇王○召見軍機○○大學士管理吏部事務臣寳鋆等謹奏爲特叅劣跡昭著之司員請旨斥革仰祈聖鑒事竊臣部各司事務熐要必廉明謹飭之員方足以剔弊端而資整頓查文選司郎中敬裕小有才能公事亦尙諳練近聞其操守平常頗滋物議臣等正在訪察之際適有本部筆帖式元裕呈稱該郎中有謀騙銀兩情事當卽派員查詢據元裕聲稱於光緒五年託該郎中報捐知縣曾付過銀五百五十兩旋因　例已停事遂中止迄今四年有餘並未將原項付還而敬裕則稱與元裕素識有年實有代爲辦捐之事原款一時挪用現願如數措還等語其爲遇事招摇不安本分已可概見臣等於部務力求振頓似此劣跡照著之員未便稍事姑容相應請旨將吏部郎中敬裕卽行革職以爲貪鄙不職者戒是否有當恭候聖裁伏乞皇太后皇上聖鑒謹奏奉旨己錄○○兵部尙書臣景廉等謹奏爲請旨事據已故總兵陳國瑞家屬呈稱陳國瑞以肅清直東捻匪出力賞給雲騎尉世職今蒙恩開復原官身後無子請以兼祧子陳觀全承護世職等情前來臣等查同治七年七月初十日奉上諭李鴻章奏查明張總愚實在下落各軍搜捕餘匪淨盡直東一律肅清請將尤爲出力人員奬勵一摺所有單開頭等侍衞陳國瑞經神機營王大臣奏派管帶銳勇隊協勦捻匪打仗甚屬出力著開復總兵仍賞給雲騎尉世職該部知道等因欽此嗣緣案革職遣戌又於光緒九年七月初二日奉上諭給事中鄧承修奏已故戌員戰功卓著請量予褒卹一摺已革前任總兵降補都司陳國瑞轉戰數省曾著勞績嗣緣案遣戍上年傷發身故著加恩開復總兵原官以奬前勞該衙門知道欽此欽遵各在案今據該家屬呈稱該故員身後無子請以兼祧子陳觀全龔職等語查已故總兵陳國瑞已荷恩施准予開復原官惟直東　清案内該故員所得雲騎尉世職未經奉旨賞還茲請以兼祧子承襲臣部未敢率准可否賞還該故員世職之處伏候命下臣部欽遵辦理爲此謹奏請旨奉旨已錄○山西巡撫臣張之洞跪奏爲特叅城關被劫疏防不力文武員弁請旨先行摘頂勒緝以示懲儆仰祈聖鑒事竊據調署太谷縣知縣吳匡詳報光緒九年十月初六日傍晚城内東街祥和玉錢舖被賊十餘人擁入舖内拒傷舖夥趙淦社新田陳廷賛史思顯劫去銀錢衣物施放洋鎗轟傷行人李四子侯狗世楊掌家並刃傷行人柴前郭元兒逃逸計贓逾貫柴前旋卽因傷殞命又據暑絳州直隷州知州李煥揚詳報光緒九年十月初九日夜南關廂大川永錢舖被賊十餘人撞門進舖拒傷舖　黄小拒刼去銀錢衣物逃逸各等情臣查城關人烟稠密盜匪竟敢糾衆肆劫拒傷事主並傷行路多人贓逾滿貫該地方文武員弁事前既疏於防範事後又未能上緊緝拿捕務賞屬廢弛若不嚴行叅辦不足以示懲儆兹據藩泉兩司詳叅前來相應請旨將調署太谷縣知縣吳匡太谷汛外委趙光祥署絳州直隷州知州李煥揚絳州汛千總吳以仁均先行摘　勒限兩個月嚴緝贓賊務獲究報限滿不獲再行嚴叅理合繕摺其陳伏乞皇太皇皇上聖鑒謹奏軍機大臣奉旨着照所請該部知道欽此○○奴才豐紳跪奏爲遵旨派員查明鳥蘭蔡布盟屬六旗原因災困窮苦無力赴台帮差屢經申明大義該王公等猶以捐俸推諉迹近抗違請　飭理藩院查議正副盟長處分並酌定帮台章程以儆效尤而重郵務恭摺具陳仰祈　聖鑒車竊奴才承准軍機大臣字寄光緒九年七月十三日奉上諭吉和奏烏蘭察布盟屬各旗應帮布魯圖差實難展緩一摺等因欽此欽遵前來奴才當卽恭錄諭旨飛檄鳥蘭察布正盟長遵照趕緊訂期定城傳齊各札薩克等星馳定地處所守候一面差派記名副都統藍翎恊領福祿前往察辦嗣據該恊領福祿旋城禀稱職帶領官兵依期行抵哈什雅圖召地方該正副盟長及各札薩克等於九月初三日始行陸續到齊當向會議曉以大義責其藉災諉卸不當台差之咎並將欽奉諭旨宣示該盟各旗十餘年來盡以天災諉卸以致布魯圖台差徭全賴發給津貼需欵甚鉅今各游牧於本年夏間巳得透雨水草並不缺乏豈容任令各旗詭避廢弛台務嚴催該盟長等趕緊派撥官兵駝馬依舊赴台帮差遂據該盟長那木闕多爾濟等命稱蒙古奴僕世受　國恩惟願竭力報効何敢藉差諉卸無如各旗連遭荒旱牲畜倒斃殆盡人丁餬口無資餓莩相繼實係無力帮差職復逐層設法開導連日督同正副盟長各札薩克恊理台吉會議十餘次曉諭阿爾泰軍臺解運烏科兩城一切差務極關緊要必須整頓台站駝馬焉容烏蘭察布一盟藉災避役屢抗臺差若再玩延誠恐各札薩克不能當此重咎百方勸諭總以竭力報効顧全大局爲重面據該王公札薩克等聲稱世受國恩自乾隆年間賞給差使以來　有餘年從無貽悮實因本盟連年被災水草缺乏牲畜倒斃甚多人丁無處覓食遂致流離失所四散逃亡卑札薩克等無力拯救是以變産購買米石散賑稍爲接濟窮蒙藉資度命本年夏間雖得透雨水草不缺但各項牲畜倒斃殆盡各旗積欠商民債累過多借貸無門元氣難復今奉　諭旨責令赴台當差何敢稍涉推諉致負聖恩不能不於萬難之中儘力籌畫勉圖報効謹將卑札薩克王公臺吉每年應領俸銀共二千九百兩全數報捐呈送察哈爾都統衙門飭交布魯圖等台以資帮貼容侯本盟各旗緩息數年元氣稍復卽行照舊赴台當差等語職又曉以各札薩克王公台吉等所議報捐俸銀仍屬巧避推諉卽使各旂力有不逮亦可據情禀請籌給津貼總須撥派官兵駝馬赴台當差衆王公等同聲哀告窮苦語涉情急若再勒催又恐旁生枝節是以取具各札薩克等印結並將報捐俸銀銜名數日繕單呈請核辦等情前來奴才詳查既據委員督同該盟長及各札薩克等會議多次體察各旂情形實因災苦人丁窮困無力帮差該札薩克王公台吉情願將每年應領俸銀儘數報捐呈送察哈爾都統衙門飭交布魯圖台以資帮呈台差當經備文咨商去後兹於十一月十二日接准暫署察哈爾都統永德咨覆内稱布魯圖等台供應往來差徭全恃駝馬而帮台官兵潜回本旗置台差於不顧巳閱十餘年矣以致布魯圖台叚官兵獨力應差因憊已極今該盟所屬各旗不遵照舊章備齊駝馬赴台當差仍以天災諉卸多方飾詞請以王公台吉每年應領俸銀儘數報効是乃改革定制與台政似無裨益本應碍難會辦咨由奴才經行酌度辦理前來伏思暫署察哈爾都統此次未允會議台務亦是預防各盟羣起効尤之心所慮周詳惟查該盟六旗雖因災困窮苦無力赴台帮差而迭奉諭旨嚴催並經理藩院曁奴才連年檄飭勤限頻催十有餘年該盟長等從未派撥官兵駝馬赴台帮差始則藉災避役繼指捐俸推諉揆度情形無論奴才如何嚴催該旗勢難到台迹近抗違例有應侍之咎相應請旨飭下理藩院卽將盟長那木凱多爾濟副盟長貢桑棟魯布查議處分曁酌定和台章程迅賜核覆遵辦除將該旗正副盟長銜名造冊咨送理藩院查議外所有派員查明烏蘭察布盟屬六旗原因災困窮苦無力赴台帮差屢經申明大義該王公等猶以捐俸推諉跡近抗違請旨飭下理藩院查議正副盟　處分並酌定帮台章程各緣由是否有當理合恭摺具陳伏乞皇太后皇上聖鑒訓示謹奏車機大臣奉旨該衙門議奏欽此○○管理廂　旂滿淵都統事務和碩禮親王臣世鐸等謹奏爲請旨事據臣旂署佐領恩樸呈稱於同治六年九月初五日奉上諭恩樸之子文熙差繼與壽臧和碩公主爲　俟十三歲及歲時着照例給予和碩額駙品級欽此於光緒五年業經授職在案文熙並兼襲二等男爵勳舊佐領今屆光榰十年文熙年及十八歲應歸於何處當差呈請核辦前來臣旂因無案可循當卽咨查宗人府去後茲據該府覆　本府例無專條咨覆該旗查照自行辦理等因到旗臣等查定例公侯伯辭人員向由各該旗咨送侍衡處帶領引見其餘世職人員及歲時由幼官學按照年分請派大臣考騐等第出學當差等語臣等查二等男爵兼勳舊佐領文熙係蒙恩賞給和碩額駐品級　秩較崇且於明年年及十八歲應歸於何處當差例無專條臣等相應請旨或照公侯　之例交侍衞處帶領引　見抑或於幼官出學年分由欽派大臣考騐列等辦理臣等未敢擅便理合恭摺具奏伏乞皇太后皇上聖鑒訓示遵行爲此謹奏謂旨奉旨巳錄 
 
