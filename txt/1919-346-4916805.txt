# 1919 - 346 - 4916805

 

Page 1

 
 
   
 
 

Page 2

 
 
   
 
 

Page 3

 
 
時評 
[結果（冷）]  
　　北京閣員投票之結果所謂疏通之效依然一無所見是亦所謂徒然矣而對於國家重要之事則因此組閣之忙遂多疏緩是疏通之舉不特無益爲害尤多也 
　　蓋疏緩之舉動於應付國家重要之事最爲有害如此次福州事件政府始以未得詳細報告而僅以口頭抗議及派艦事生而政府復以日使未切實答覆而含糊以俟及今雖有盡力爭持之電我恐所爭之結果亦如所提之閣員未必能如政府之願也 
[專電]  
　　北京電本日國院致各省通電如下在閩日人傷斃我國學警一案事關國權民命亟應嚴重交涉已由外交部提出嚴重抗議并電莊代使一致辦理近迭據外省各界來電力持爭議用意正同惟中央對於此事極爲注重日來正在積極進行外間或未深悉希卽傳知各界靜候交涉解决切勿别生枝節致貽彼方口實是爲至要院（二十七日下午五鐘） 
　　北京電旅京閩學生爲對日運動演說並散派傳單詞極沈痛昨晚又假北大决議㈠籌備開旅京福建同鄕聨合會㈠舉代表於本日向院部質問交涉情形㈠由各校閩籍學生組幹事會與各界聨合進行卽日籌備㈠發表宣言書分中西文（二十七日下午三鐘） 
　　北京電學界代表謁靳請示閩案辦法答已向日使抗議政府自當力保國權請各界靜候解决昨夕北大學生聨合會决三十日大舉遊行及路上講演喚起國人注意並擬開國民大會謀爲外交策應（二十八日下午五鐘） 
　　北京電學界代表再謁陳籙質問閩案是否負責陳答政府應付外交事前要守秘密惟無論如何决不有損國權 
　　北京電日使答陳籙不認派艦入閩謂祗有數兵登陸赴領事署（二十八日下午二鐘） 
　　北京電李厚基派臧致平到京報告日人滋事情形外部除提出抗議外尚無切實辦法（二十八日下午二鐘） 
　　北京電外部昨向日使提抗議後日使允俟查明再答復 
　　北京電閩同鄕京官於今日閩學界代表於昨日赴府院陳情　　北京電閩案外敎兩部派專員往查（二十八日下午五鐘） 
　　北京電閩李來有萬萬急電報告日兵登陸後省垣已特别戒嚴院部連開會議决定一面再令莊代使向日政府抗議一面仍由外交部與日使交涉並通電各省堀明决不讓步戒勿别生枝節（二十八日下午三鐘） 
　　北京電本日津濟漢湘各省團體續電爭福州案（二十八日下午三鐘）　　北京電今日新衆院投閣員同意票敎育夏壽康農商張志潭否决餘通過（二十八日下午六鐘） 
　　北京電頃衆院投票農敎二長否决靳怒擬竟任命 
　　北京電衆院兩點開會出席二百五十二人靳說明歷略求同意投票結果票多三張表决無效點名再投揭曉外陸得票二百十一内田一百九十六財李二百三十二陸靳二百零二海薩二百三十二法朱二百票交會二百零四均通過敎夏一百二十二短五票農張不同意票百七十三均否决（二十八日下午七鐘） 
　　北京電靳以新閣成立國家大政諸待規畫擬設政務委員會羅致南北要人爲分子提案商决進行（二十七日下午四鐘） 
　　北京電安系提出黄雲鵬財次梁鴻志内次爲總長通過條件　　北京電夏壽康語敎部中人卽使通過亦不願就職 
　　北京電電催劉鏡人赴任 
　　北京電外交團近議决要請政府限期嚴禁滬津漢現銀出口並令寗廠趕鑄銀幣維持市面聞不日將提出（二十八日下午三鐘） 
　　北京電農部復周學熙否認棉花借欵（二十八日下午二鐘） 
　　北京電倪嗣冲電陳司令駐湘乏餉請發欠餉准調回皖 
　　北京電海部派軍學司科員二人馳赴煙台查辦海軍學生罷學事（二十八日下午五鐘） 
　　北京電美資本家來京政界極歡锭徐訂冬日宴會 
　　北京電紗廠借欵財部與日商成議（一）債額六百萬日金（二）用途設紗廠兩處（三）抵品全國印花稅（四）回扣十分之一 
　　北京電無綫電因借欵關係予日人優先權現交部又與美人承辦日使提出質問 
　　北京電幣制借欵復活李周已與美資本家開議 
　　北京電菸酒借欵條件已由財政委員會審查（二十七日下午四鐘） 
　　北京電菸酒借欵三千萬除五百萬抵還前墊外本年僅交五百萬餘二千萬須明年分交財部及當局以條件嚴重不甚滿意現完全停滯又日本方面願出一萬萬承受此項借欵雙方均在運動中（二下七日下午五鐘） 
　　北京電劉存厚電據報靖國軍有添兵進駐擔壩訊 
　　北京電陸榮廷贊成裁兵請將擬定辦法見示（二十八日下午三鐘） 
　　北京電馮玉祥電周則范餘部向辰州西竄經田應詔張學濟收撫（二十七日下午一鐘） 
　　北京電滿洲里電日本於蒸日又調到軍隊三千分布赤塔一帶（二十七日下午一鐘） 
　　北京電活佛來電力辭封典 
　　北京電豫浙蘇省會及蕪湖學生會均來電爲閩日人暴動及調軍艦示威請嚴重交涉 
　　北京電哈埠電西比利亞捷克軍有假道中東路回國沿途分駐說（二十七日下午五鐘） 
　　北京電鮑電捷克軍二萬人由中東路赴崴藉口照料欲派兵分駐沿路請交涉（二十七日下午一鐘）　　北京電崴電羅札諾夫部下與蓋逹激戰兩日夜商民罷市蓋逹被擒後解回本國各國均持不干涉態度惟崴埠秩序由各國擔任維持（二十七日下午三鐘） 
　　北京電駐沃特派員電我國與英美日法各代表於八九兩日均已離沃赴諾威爾斯克暫駐十三日激黨進沃城鐵道橋梁均被轟毁奪去火車頭八十輛貨車四千輛沃政府商伽蘭將軍擬調捷克軍往前線圖恢復但捷克軍未允（二十七日下午三鐘） 
　　北京電鮑電中東路金幣折價案再三向霍交涉霍云如三省能承認運費票價允許加增尚可設法取消但終非根本辦法懇再與俄使交涉（二十七日下午三鐘）　　北京電駐俄軍員范其光電告沃城失守已返依爾庫次克 
　　北京電赤塔報告沃城被激黨火攻十四日失守日軍以防務緊急蒸日又調來軍隊三千分佈赤塔一帶又蓋逹被擒後伊（爾庫斯克）赤（塔）等處搜查捷軍甚嚴（二十七日下午五鐘） 
　　北京電外界消息俄芬蘭波蘭等各獨立國代表會議因激黨勢大復擬承認激黨締結停戰條約（二十七日下午五鐘） 
　　北京電浙齊日前忽電保盧某任敎廳長院部以伍崇學未辭置不議昨伍因部召來京齊來電乃謂伍擅離職守請另簡未定辦法（二十八日下午五鐘） 
　　香港電軍府電北京查詢閩案　　香港電外傳桂粤政局將變動譚浩明督粤莫榮新督桂陸榮廷仍巡閱使陳焜炳爲副林紹斐長粤曾彦長粤財政 
 
 

Page 4

 
 
   
 
 

Page 5

 
 
   
 
 

Page 6

 
 
[各通信社電]  
　　北京電閣員同意案衆院通知儉日投票靳將派郭則漢親赴七號討論已未各政團疏通務請一致出席已有效果 
　　北京電裁兵事各省已着手實行中央决定俊統一後由南北軍界協商暫時不另設機關（以上二十七日） 
　　北京電外部以閩省日海軍登陸人城事質問日使小幡氏力辯其無又抗議書已送使館並電莊代辦一致辦理 
　　北京電閣員同意案夏張否决餘均通過 
　　北京電曹經略李蘇督均主裁兵經費不借外債靳極贊成將通電各省徵求擔任數目再行核辦 
　　北京電武鳴電告南甯會議結果仍先圖謀和議再行裁兵 
　　北京電將任命齊耀君爲吉財廳長董士恩爲濱江道尹（以上二十八日）以上中華通信社電 
　　北京電閩案據報告日先起釁日人福田原藏開槍警察史孝亮於執行職務時顧全邦交身中四彈并未還擊事後經官廳維持商民學生安堵如常日怱派艦入閩彼曲我直政府决强硬交涉 
　　北京電義國飛機隊將於下月初來華經過廣東番禺江蘇上海山東濟南以至北京院部昨通知沿路軍隊加以保護 
　　北京電政府以滇省自鑄金幣於幣制有碍特電各省一律查禁不許通用（以上二十七日） 
　　北京電政府接閩電知日艦水兵已登岸昨午後三時由外部陳次長向日使提出　議并電莊代使向日政府抗議 
　　北京電駐日莊代使以福州交涉電政府催劉鏡人迅銷假赴新任 
　　北京電外部照催荷使轉致德奥政府速撥應償　國之俾虜費 
　　北京電中美合資營業之詳章待梁士詒商訂梁下星禀到京 
　　北京電周自齊不願任平政院幣制局等職並有辭分府財委長之意 
　　北京電外交界消息布約確定於昨（二十七）日簽字如無故障當可實行 
　　北京電法部　梁　錞赴英法兩國考查司法制度爲改良我國法律收回裁判權之預備 
　　北京電東海以召集元老會議和意商黎黄陂黎之能度極冷淡 
　　北京電閣員准今日投票 
　　北京電參院審查預算案旬日内可以告整國會期年内將全案通過即行閉會 
　　天津電楊以德對商學界宣言在職一日必盡力維持地方决不以蜚語控告便爾氣沮 
　　南京電省公署令造幣廠迅鑄新幣運維上海市面（以上二十八日）以上中孚通信社電 
公電 
[駐郴湖南省議會來電]  
　　頃據確報張敬堯與美商韋加借訂辦常寗水口山白鉛鍊廠一所先得定銀二十萬兩事已垂成查張氏攻湘以來抵押礦産標賣紗廠販運銅元榖米出境種種剥削令人髮指茲復合組白鉛鍊廠搜括錙銖湘民寗有生理特懇軍府一面迅電北庭勒令廢約一在電美領事轉飭美商勿與簽字免至激成公憤並希諸公一致主持以保湘鑛而援民命臨電迫切伏乞垂鑒湘省議會叩印 
中美新聞社電 
[紐約二十四日電]  
　　今日紐約滙兌所銀條市價爲一元三角二分又四分之三據云此驟漲之原因係中國需求之故 
[華盛頓二十五日電]  
　　據白宮正式蘷爯威爾遜總統於和局正式宣布之前將不爲取消戰時禁酒令之行動 
[巴黎二十一日電]  
　　勞動領袖對於飲料法國將起革命一層似與著名法國記者郎葛斯氏所見相同旅館勞工協會書記阿滿享氏數星期前曾在里昻演說勸各勞工勿罷工今日劉聨合報代表云法國之工黨絶無用暴烈行動以求逹目的之意革命與同盟罷工均不在工黨政網之中云目下勞動與社會黨方面均抱一種漸盛之意見以爲社會黨運動之失敗恐將造成該黨之永久分裂或將另組織一温和社會黨以阿爾般脫·湯麥事·及倫蘇台爾等氏爲領袖現有許多社會黨人責備極端派人以爲因彼等之行動致喪失五十萬票自選舉以後頗多主張勞動界人脫離黨派政治而自决其事者 
[巴黎二十一日電]  
　　今日和會中傳出消息丹麥人對於希勒斯威格問題擬由人民公决並請協約國對於預期人民投票　將合併於丹麥之土地及其居民予以特别待遇豁免一切現料協約將許凡歸丹麥主權之德人可以索回在協約各國内之財産並免擔負德國戰債至在希勒斯威格之德人現用一種論據反抗合併於丹麥謂當地人民擁有某種財富倘以馬克合丹幣則將大受損失云 
[巴黎二十一日電]  
　　和會對於加利西亞問題已卒由英波兩方互讓而解　波蘭依國際聨盟條件代管加利西亞二十五年期滿後再由聨盟會判决該地之永久處置惟並未規定倘届時聨盟已不存在則如何解决故外交家咸謂倘聨盟會一倒則與加利西亞接境之各國必互爭其地而起戰事蓋莫不垂涎此一塊沃壤也 
[巴黎二十一日電]  
　　巴黎各方面均謂美參院　於和約之行動將引起各黨派之調和其調和方針將由各派領袖於參院再開會之前擬定之並謂美國如已最後拒絶和約則其國務院必訓令美國代表勿再預聞和會事務今美代表並未接到何等訓令彼等對於時局亦祗能京倫敦巴黎兩處之報紙電訊而自下判斷云 
[巴黎二十一日電]  
　　美國對於和約遲遲不决而協約方面决計將訂一約使休戰條約於十二月一日終止於是美國在萊因河之駐軍如何處置乃發生一難題蓋美若不批准和約而休戰期又終止則美國軍隊之地位如何乃一疑問美　自己亦頗疑惑故尚無解决之法云 
[布逹配斯多二十二日電]  
　　腓特立克氏已請敎育總長伊查氏繼被爲國務總理伊查得耶敎派人之助已允許如腓特立克組織混合内閣不成即繼其任社會黨及國家民主黨對於總理一席均聲明保留云 
[布逹配斯多二十一日電]  
　　本日杪將有四法庭同時審訊過激派人一千名爲四個月來該黨握權之結束審時須經數月見證非常之多實爲歷史上罕有之大裁判一法庭專審該黨中之人民委員其一專審肆行恐怖行爲才其一審共産主義者及假造鈔票者其一則審刦掠行暴之徒惟該黨中最著名之領袖多人或已死或在奥國收容或在他國不肯交出故祗得缺席裁判惟現信受審者皆將判死刑此蓋法國人企圖肅淸過激派人之一結果法庭决定凡自一九一八年十月第一次匈牙利革命後過激派人之犯政治罪者概不審理蓋當時並無正式政府黨人所以陰謀反抗之憲法彼時所謂政府者自己并不遵守故此等黨人在理似難審理故現政府僅令拘捕被控違犯公共法律之人然警察恐失時機共捕一萬人之多其中半數經第一次審訊後即釋放又三千五百人於第二次審訊後釋放大約最後受判者不過千人其被控殺人者約六百人其他罪案則爲暴動虐待良民侵吞公欵假造銀行鈔票等至人民委員匈牙利警察僅捕得不重要者十五人其主要犯多安然收容於奥國等處云 
里昂無線電（路透電社送） 
[二十七日巴黎電]  
　　對布和約今晨在樓伊萊須爾賽勒市政廳簽定協約國與共同作戰國代表及布國總代表斯台布里斯基氏共簽定外交文件三種㈠協約國及共同作戰國與布國所訂之和約㈡附於和約之履行議定書㈢規定羅國及巨哥斯拉夫國簽約期限之議定書和約主要條欵如下㈠布國委棄特拉斯㈡布國以斯特魯尼太河灣及西北至塞邊之地一隅割讓審國㈢布國陸軍减至二千人㈣付賠欵二千二百五十兆佛郎 
[二十七日巴黎電]  
　　聞印度支那總督薩洛氏因已被選爲議員故不欲回任擬專心於議員職務政府不日將另簡他員繼之 
[二十七日巴黎電]  
　　法總統昨與波王游獵於郎已伊萊 
[二十七日巴黎電]  
　　據羅馬電稱聞阜姆義勇軍謀襲特萊斯特又逹倫務哇氏擬在意國設立鼓吹軍事機關 
[二下七日巴黎電]  
　　巴黎時報得悉數日前銜命至羅馬與意員談判阜姆問題之奇拉蒂氏已遭失敗復回阜姆按氏爲逹倫齊哇氏之秘書長 
[二十七日巴黎電]  
　　亞爾薩斯勞蘭議會今日在斯特拉斯堡會商擬於十二月八日在國會宣讀之宣言書文稿 
[二下七日巴黎電]  
　　柏林電報謂據郵報載稱天主敎各界謀以前巴伐里亞太子魯泊萊區氏爲日耳曼民國候選總統 
[二十七日巴黎電]  
　　匈京電稱匈國新政府已接管政務協約國專使克勒克爵士已赴匈國西部調查當地情形擬報告巴黎高等議會 
世界路透電 
[二十七日巴黎電]  
　　今日按伊萊須爾賽勒市政廳之簽約禮節由克勒滿沙氏主席布國全權代表斯臺布里斯基氏於十時四十分到會除簽定和約與所附議定書兩種外尚簽定希布兩國間之自由移民條約協約國全權代表簽字之次序如下美英法意日比中國（顧維鈞）古巴希臘葡萄牙暹邏捷克斯拉夫羅國與巨哥斯拉夫代表均未到會因兩國會尚未簽字於對奥和約故也現料兩國將於一星期内簽定對奥對布和約簽約禮節於十一時十五分告終 
[華盛頓無線電（無日期）]  
　　參議院民主黨領袖希區柯克氏答覆共和黨領袖洛志氏所發和約爭端應於下屆選舉總統運動之際解决之宣言謂彼信不日可有調停方法而使和約决能由參院批准云 
[二十四日華盛頓電]  
　　共和黨領袖塔孚特氏發表宣言謂和約批准案之失敗已引起全國之驚憤美國人民旣贊助戰爭直至勝利之日今則以同樣之團結贊助和約云 
[二十三日匈京電]  
　　基督敎社會黨赫柴氏已組織混合政府國會選舉定一月内舉行 
[二十三日柏林電]  
　　報章載稱基爾地地方發見私售軍火事蓋擬運濟汎日耳曼黨者已抄出機關槍一批共七十八架 
[二十四日羅馬電]  
　　意國外交大臣蒂土尼氏因病告退議和總代表職 
[二十四日華盛頓電]  
　　國家委員會業已組成以研究對歐長期賒貸之接洽方法此舉乃國際商業大會近今所主張者 
[二十五日羅馬電]  
　　意國因社會黨於選舉中獲勝之故恐將發生重大風潮匪特將危及内閣且將牽動皇室 
太平洋路透電 
[二十六日北京電]  
　　今日國會投新閣員票結果如下外交陸徵祥同意者二一一票反對一四票内務田文烈同意一五八票反對九票財政李思浩同意二三二票反對十八票司法朱深同意二○○票反對八票陸軍靳雲鵬同意二○二票反對五票海軍薩鎭氷同意二三二票反對一九票敎育夏壽康同意一二二票反對一二五票農商張志潭同意七三票反對一七三票交通曾毓雋同意二○九反對三九票除夏壽康張志潭外餘皆通過出席議員共二百五十一人投票二次第一次因不合法作廢再行第二次投票至六時始畢 
[二十七日北京電]  
　　國會决議明日投新閣員票 
[二十七日北京電]  
　　學生聨合會代表昨日謁見陳代理外交長探詢日本水兵在福州登岸情形聞陳答覆代表質問謂政府已向日本提出抗議 
[二十七日東京電]  
　　國際新聞社發出文告謂昨日路透電所傳日本水兵在閩登陸擬游行海濱而入福州城一節茲據海軍省聲明日本水兵非由内國政府命其在中國土地登岸决不出此惟華員必須保護日本居留民及商人之生命財産否則遣派領署衛隊登岸保護日人生命財産之舉恐不能免近今所傳福州華人毆擊臺灣人之消息已引卢昻激之輿情現信此種舉動乃有人慫恿志在迫令日本取軍事行動俾增中國與海外仇日之惡感日本主要人物今視現局非常嚴重彼等雖反對發展軍威但覺華人或將促成一種時勢使日政府不得不取與其國家威嚴相稱之行動該文告末稱現政府對華純重友誼殊願和平解决今次爭端 
[二十七日東京電]  
　　今日此間發璷官場消息謂福州仍有排日運動日本軍艦三艘已開往福州豫料不日將由中日官員會同調查眞相 
[二十七日北京電]  
　　張作霖復請政府任吳忠陞（譯音）爲理滋邊防軍司令原主駐紥洮南今請改駐海拉爾按一九一五年中俄兩國關於該區行政權曾訂有條約一九一八年該區都統起抗民國政府後由俄使署派出代表居間調停該都統乃歸順民國聞俄人曾與該都統訂有密約其内容迄未宣布 
[二十七日東京電]  
　　公報宣布棉紗棉織品大豆生肉糖均蠲免入口稅 
[二十七日東京電]  
　　國際新聞社宣稱聞顧問議會决議勿增西比利亞日兵又聞該議會决議一俟和約公布即與中國開談判俾交還膠州及商訂處置前德國所有山東讓與權之辦法 
[二十六日伊爾庫次克電]  
　　今日司令部報稱前敵情形未有變動 
[二十六日伊爾庫次克電]  
　　經濟議會會員哥爾維尼逹萊氏已接管外交事務 
[二十六日伊爾庫次克電]  
　　政府决議許西比利亞回敎徒同享自由回敎徒現正召集大會擬組織防務以抗適激主義 
[二十七日伊爾庫次克電]  
　　今日司令部報稱大局無變動俄軍與敵軍戰於距沃木斯克東二百俄里之某地點互有勝負俄軍今仍扼守恰尼鎭阿爾泰境之人民紛起反抗過激黨自十五齡之男童至八十歲之老者均　入當地之農軍元首已命當道儘力輔助農民行動 
[二十七日伊爾庫次克電]  
　　内閣仍在改組中財政外交司法三總長均辭職照准聞商務總長特里蒂亞柯夫氏將於新内閣中占重要位置特氏日内將抵此間 
[二十七日伊爾庫次克電]  
　　俄國電社稱海蘭泡哈爾濱等虚之人民均不以蓋逹將軍近今叛變爲然 
[二十七日東京電]  
　　漢城電稱朝鮮前皇長子被人誘引出離漢城前赴上海擬受臨時政府元首之位但官場及時得信在安東車站阻其前行解回漢城尚有一朝鮮革命黨領袖亦被同時解回韓人擬在約定時期各處起而革命此種計謀已被完全查覺此乃朝鮮總督活動之力有以致之 
[二十七日北京電]  
　　北京導報載辛博森文略謂凡在中國有關係者不分中外今皆一致以爲時期已至當用銀元以代銀兩而外人各大銀行顯已表示意見如民國銀元足敷周轉卽願將銀行賬欵金融價率改用銀元矣今幣制問題之樞紐在設鑄幣廠於上海一事查現銀之來華者輒在上海登陸送入爐坊化成元寳以其成色合格之紋銀源源供給銀行是以賬目之紀載與夫大宗貿易之出入皆以此爲本位焉如銀行改用銀元爲本位則當然先有鑄幣廠代替爐坊而後可而此鑄幣廠尤須具有爐坊所具之愼重誠實迨民間旣知銀元已爲唯一合法之國幣且知鑄幣廠爲人鑄洋除法定鑄費外並無需索則窖藏之銀即可出現而送廠改鑄矣在政治上與經濟上財政部似有分設國庫管理上海鑄幣廠之必要分庫職務歸國幣監督執行之當革命黑暗時代現銀之存滬外人銀行者數逾一萬萬兩鑄幣廠與分庫若皆成立而能得公共信用則未嘗不可吸收同樣鉅欵而金融之改革即於此開始如此可爲中國開一新紀元且可使政府仰給於自己市場以供其急需而不必專恃外債矣與幣制問題有關係者尚有中央銀行之設立中國似亟宜仿英商會集議之辦法召集華人銀行家會議於北京以討論籌足資本設立中央銀行方法也以目前上海規銀值英金七先令四便士之價率計之中國商業之巨在世界中位列第三加以中國爲交易概用現資之國有此兩利益中國尤宜奮勉不可失此千載一時之機會蓋上海之自由鑄造銀元已成世界之要圖矣 
國外要聞 
[美國大陸之飛行競爭]  
　　中美新聞社紐約通信云美國陸軍飛行家梅納德中尉斯巴士少佐與基爾中佐爲横過美國大陸之飛行競爭梅氏從大西洋海濱飛起至太平洋海濱爲止斯基二氏從太平洋海濱起至大西洋海濱爲止結果梅氏獲勝梅於十月十二日午後一時十二分七秒在舊金山落地速於斯基二氏兩小時有奇斯基二氏同在沃哈沃州之白利安起程於昨晚六時後於米耐沃拉之羅斯福場落地斯氏落地時爲六時三十五分三十杪基氏則爲六時三十五分十秒據航空避正式宣布梅納德中尉　飛行二千七百○一空中哩其確實飛行時間爲二十四小時五十九分四十八秒半其平均速度爲每小時一百○八哩半左右其從起程至落地中間所歷時間爲三日六小時又四分爲從來飛渡大陸之最速者至斯巴士少佐與基爾中尉二人之勝負頗有爭點卒由公正人判斯氏優勝蓋斯氏雖　落地但其先因不熟悉維斯福場之地點誤認海士般場即行降落時爲六時三十一分經兵士告知乃再飛起而至羅斯福場降落基爾大尉言願以先到之光榮讓諸斯氏云此次之飛行爲競爭之前半至其後半昨晚已得陸軍航空部部長電令　於十月三十日開始舉行梅納德中尉此次飛行係以鹽湖城西一百零九英里之薩爾杜絡爲起點時在晨間六時四十七分（太平洋鐘點）八時十三分在戰山降落休息半小時并檢閱機件再飛行十時前到里諾旋再飛至薩克拉門多該處距舊金山祗七十五英里十二時三十分又飛歷二十七分鐘遂降落於舊金山奪得前半競爭　錦標基所用飛機則爲海維蘭特式據梅氏言中途祇遇險一次即在飛過鹽湖城場時其時汽油罄盡機器停頓祗得落下幸而在鹽湖城場可以加油如在山間空中罄盡則結果必甚困難又從詩家谷起程後適遭惡劣天氣彼祗得在低度處飛行迨數小時後氣候變換遂安穩進行云 
國内要聞 
[北京通信（般若）]  
　　外蒙取消自治之經過則徐樹錚 
　　外蒙自治取消之呈文已於十八日遞至都　使署二十日電逹政府二十二日明令批准矣此事之成功可謂迅速已極今徐樹錚恩華李垣且偕外蒙代表杭逹親王來京將於二十八日在國務院開重要之會議矣經過情形有可述者 
　　外蒙自治取消之議原發生於徐樹錚未赴庫以前早由陳毅經手交涉陳與外蒙所議定者爲大綱六條紬目六十三條亦於徐氏未赴庫前略有定局及徐氏至庫欲以籌邊使統轄外蒙行政爲唯一之辦法而陳氏原議則未曾及之遂大不以陳爲然另有辦法若干條之擬議並電許陳氏不解邊防而相對之外蒙方面亦不承認徐之籌邊使另提六條件由陳毅爲之代逹此十五日前之紛糾情狀也政府因徐陳之爭執而又恐徐以操切僨事一持柔和主義申明無用統監政治之心而令陳慰諭外蒙順其自然以收取消自治之效此亦未得呈文前之政策而不料呈文之至如此其速也徐樹錚有「將在外君命不受」之一電此曾見諸報紙者蓋已表示便宜行事之意今之取消自治即由此手段而來徐樹錚見外蒙堅執以前條件外而陳毅内而靳閣皆有曲徇之心乃陽求解决迅速陰爲自身立威哭於十六日發最後通牒於外蒙政府略謂「公等早言取消自治而久不見呈文之遞出是何居心請以二十四小時爲期切實回復否則請貴總理與本使同赴北京解决此事」外蒙政府已爲所震嚇然猶未遽遞出也十七日徐樹錚　　率之兵宣布特别戒嚴令並派人赴蒙外部見其總長軍林鄂多濟促其立時提出又有執之以歸之勢於是外蒙政府軟化而答以未便今日交付貴使明日準遞至都護使署及十八日此呈果然遞到可謂徐氏之成功矣不過外蒙下以畀徐必欲遞諸都護其不承認徐氏地位之見或仍未泯耳 
　　陳毅以六十三條之辦法早爲徐樹錚所不喜徐抵庫不久即　法將高爾田之軍隊原駐庫倫者收爲已用以孤陳毅之勢及自治以强迫取消而外蒙呈文仍遞諸陳毅且以種種情形如外蒙之不承認徐與陳毅之不滿意徐皆疑陳毅勾通外蒙與已爲敵乃於瀕行之際政照會於陳毅謂「都護使之地位僅等於總領事而本使則根據國會通過之官制握籌邊之全權都護使之於蒙事應一切聽本使之命令不能擅專」並派出軍隊羅守都護使署　行監視發致中央之電必先受檢查辦公室之電話爲之拆缷禁與蒙政府通消息而另以褚其祥代行邊籌使之日行公事以集大權於自身此又陳毅被看管之内幕也 
　　徐樹錚之來京要求兩事一將陳毅撤回懲辦謂其貽誤機二請設籌邊使署於庫倫以貫澈其統監政治之目的且堅持國會通過之官制謂不能以命令變更當局方面　於前者則不甚以徐之所爲爲然東海已面諭靳氏由陸軍部電飭庫倫撤去監視陳毅之軍隊靳氏昨日亦明謂徐氏陳毅如有不合可具呈該管部聽候核辦蓋東海及靳皆袒陳氏者然徐樹錚之勢燄方熾而庫倫方面又非政府力所能及恐陳毅終不免撤回也對於後者則靳電陳毅早有不用統鹽政治之說而以外蒙之未承認徐氏旣恐惹起反響又以取消自治之出於强迫尤慮後有反覆將以徐爲導火線亦尚無允許之意但二十八日之蒙事會議籌邊使問題爲一要案徐旣挾新國會之力動輒以違法相詆且狃於此次之功已在京宣言如以後蒙人反覆或於已有所抵抗將仍以兵威迫之將來如何雖未可知而靳氏之抝他不過亦意中事也 
[外蒙撤銷自治之經過]  
　　外交當局非公式發表 
　　路透電社訪員昨訪外交部秘書廳詢問外蒙取銷自治情形外交當局答言如下中國於一千九百十二年宣佈共和合漢滿蒙回藏五族奠新共和國之基礎並根斯義以五色旗爲國旗每色代表一民族蒙古之地位素屬明顯當一千六百四十四年淸廷開國以前其時明室繼蒙古族之元室而有天下不願拓境於戈壁沙漠而外故未將長城以外之領圭確劃界線然自淸廷成立而後二百五十年以來蒙古之疆界與中國之主權屢經訂明於中國與俄國前政府所訂約章之中故蒙古疆界問題其規定之確切殆類於歐洲自來壤域交錯之諸國最早則有一千六百八十九年之尼布楚條約明訂於中俄接境處勒碑爲界並解决黑龍江沿東邊境之中俄爭執尼布楚條約而後中俄迭訂新約概有檔案可稽其時中國政府猶恐發生誤會復於一千七百二十八年訂立恰克圖條約約中增立界碑並於兩國接境處添設兵舍蒙古疆界已無疑竇一千七百六十八年復有恰克圖新約於沿邊緝獲罪犯引渡罪人約束盜掠等事均有切實規定此項百五十年前之條約其中規定最顯明者謂在鄰國境内殺人之罪犯得行逮捕並在接境處行刑示衆遇有盜掠之事則將被逮之盜之馬匹鞍䩞及兵器給與受害家屬夫懲治罪人無論何國均認爲最重要之主權故該地域主權之屬於中國該約係最顯證據以上各約均特别指明外蒙沿境有辦事大臣駐紥於庫倫至烏里雅蘇台科布多等處均有　軍參贊各官駐紥目十八世紀以迄民國成立在恰克圖約中所訂明之蒙古邊境迄無變更一千九百十一年及一千九百十二年兩年之間淸廷讓位後有數滿人在蒙古各地肆其煽惑游說各蒙王背離民國於是乃成一局部戰爭狀態民國政府雖取優容態度而商業往來則因之完全中斷此事暗中之有外人相助可於其時俄國報紙所提議之要求見之例如俄報上稱在内蒙古發現十六世紀之文書（在淸廷入關以前）内舉某某蒙古可汗祇承認效忠於奉天帝國故自該帝國讓位後此項束縛即歸解除云云一千九百十二年十月北京接到報告稱前駐 
 
 

Page 7

 
 
華俄使某君秘密到庫倫代表其政府承認外蒙之獨立是則西伯利亞之爲蒙古背離運動之根據地蓋昭然無疑也一千九百十一年十一月呼圖克圖與庫倫貴族所發布之外蒙獨立宣言當時視爲受人煽動尚冀藉私人疏通歸於解决後以中國内政未定不能再與外人發生糾葛乃不得不正式注意此事因於一千九百十三年十一月五日訂一中俄協約中國政府當時簽押該約實逼於不得已耳約中由俄國承認中國對於外蒙之宗主權而中國則承認外蒙之自治此不過暫時性質之外交辦法其時最關重要之事實惟俄國代表帶領武裝軍隊公然在庫倫植其勢力勸蒙古王公組織内閣由俄人爲之籌劃並供給大宗欵項於是兩友邦之歷來關係遂受惡意之破壞夫外蒙區域除公認百年前明爲俄國邊境者外尚難斷定其界線足見中俄協約之不完全與其屬於暫時性質中國全體人民莫不反對該約視爲侵犯中國主權及一千九百十五年六月七日在恰克圖訂立中俄蒙協約名義上中國之地位似有進步而事實愈迫愈緊中國人民以其變更歷史關係更滋不平其後以劃界一節定於一千九百十七年六月七日以前實行者竟無結果於是擬將歷來在西伯里亞與蒙古沿線之商業境域移於内蒙沿境之計劃完全失敗（未完） 
[京訊中之福州事件]  
　　此次福州事件其曲全在日人乃日使抗議竟先我而至外交上第一著先已失敗外交次長陳籙平日專以應諾尾隨爲宗旨事事無不顢頇在十九二十等日外交部本已得福建風潮情形乃部中旣不會議又不去電詢問至二十一日始將閩督來電討論提出交涉辦法二十二日日使提出抗議後部中始將交涉文件向日本方面提出然陳氏至今仍一無辦法一味專候電報消息然後决定方針此種逶迤情態實足以貽誤閩局昨日李厚基來電日艦且已進泊福州海軍陸戰隊有强行登陸之勢事態益形嚴重外交當局苟仍瞶瞶閩事恐將不堪設想矣李厚基告急電原文如下據報日本海軍登陸並欲進城游行意在挑動事變再三阻止不允等情查日人無故糾衆傷害學生軍警多名曾經多方勸導地方商學各安本分聽憑官廳交涉幸未發生意外乃日人如此無理飭令海軍率隊登陸進城不知是何用意刻下羣情極爲忿激倘或挑動衆憤釀成重大事故厚基萬難負責謹此電陳萬急萬急 
　　福州事件發現後北京學界曾於上星期五派代表六人赴外交部詢問辦法未得晤見陳籙僅與外部秘書沈謹扆有一度之談話如此重大事件又經三四日未見政府有何動靜因之學界於昨二十六日又派代表五人再赴外交部詢問對待辦法當推定高師陳藎民楊成章北大方豪法文鍾子梅林福霖於下午三時赴外交部適陳尚未來即秘書司長參事亦全未到部該代表等等候半小時之久陳籙始驅汽車而至又候一刻鐘陳籙始行延見亦不請各代表就坐即問各代表曰「你們到這裏來爲福州事件麽」各代表答曰「是的」陳面形極不高興之神氣答曰「福州事件是外交部應辦的事情不必勞你們焦急」言畢即以手表示催促各代表退去之意各代表問曰「日本已派軍艦赴閩並且提出抗議而我們外交當局未聞有何舉動聽說現時正向福州催作詳細報告是何等事豈容如此躭誤政府態度太從容不迫安得不使我們焦急」陳聞此言始改容相待並請各代表就坐然各代表詢其如何辦法則祇以「外交秘密」四字答之始終不得要領最後又詢及日領干涉天津總商會會長事件政府如何辦理陳則以「不知道」三字了之各代表非常失望只得退出 
　　北京大學福建學生於前日（二十五晚）假理科大學禮堂開會討論對於日人在閩暴行事件之方法先由林志昌報告近日與各校同鄕接洽情形並日前謁見外交敎育兩部情形嗣因二十六晚尚有福建旅京各校同鄕聨合會故未將辦法作具體之决定僅先議大概并舉幹事九人以參與二十六晚之聨合會又决議組織游街講演隊於二十六日出發並散布傳單遂於昨日下午二時由北大理科出發除每人帶有傳單外並備有「北京大學福建同鄕會講演隊」白布旗二面行至大栅欄傳單已散完學生正擬演說突來巡警干涉要該隊舉出代表到派出所候報告警廳决定許否該隊即隨同前往派出所惟不入室祗在門口守候並利用機會向市民演說少頃警廳許可之消息已至遂一路講演通行無碍嗣到福州新館找董事竟無一人並查知同鄕會至今毫無舉動遂卽散回北京大學準備昨晚開會之事昨晚之會其範圍較前晚爲大因前晚僅限於北大學生昨晚則爲京中各校之閩籍學會開聨合會也聞到會者有十七校代表五十一人（中有女代表三人皆女高師學生）開會結果議决四事（一）籌備開旅京福建同鄕各界聨合會（二）舉代表於本日向國務院外交部敎育部質問交涉情形（三）由各校福建學生組織幹事會其各界聨合會進行事宜即由幹事籌備（四）發表宣言書（分爲中文及外國文兩種） 
　　旅京閩人學界一部分活動旣如上述現議員中亦稍稍注意昨新衆院閩籍議員陳蓉光等亦提案質問政府交涉方針内容如下昨據福建李厚基督軍並省議會商會敎育會學生聨合會先後來電本月十六日有日人數十羣聚持械在南台大街無故暴動手持洋鎗刀棍鐵尺等圍兩劉姓兩鄭姓一黄姓學生或中彈飲刃或折臂斷脛當場斃命者六人市民受傷者十餘人警察聞信馳往彈壓正遇日人追逐學生制止不服且用手鎗擊中警隊史孝亮四彈旋即斃命當經警隊奮力將持槍射擊之日人福田原藏當場拘獲並將手槍奪去另拘獲一持刀一持手鎗之兩日人一併帶至警署同時又據田礑崗警報稱有日人數人在順記番采館放鎗擲石毁物傷人當即加派警隊前往防護查其人係日領事署内警察長江口普海等七人當以邦交關係電由交涉署通告日領派人前來將該七人護送至日領署内而先獲之福田原藏三人亦由日領來片領回乃日政府不明此事之眞相遞徇日領之請趕派嵯峨軍艦及驅逐艦櫻橘兩號赴閩相機行事爲示威之運動查日人此次搆釁係挾我國民不銷日貨之嫌故意挑動爲造成要挾之機會要知我國民之所以不銷日貨者爲日人之掠奪我靑島損害我主權耳我國民出於愛國之誠不能爲積極之奮鬬而僅僅爲消極之抵制已屬忍無可忍固未嘗有出軌之行爲也日人苟爲眞實親善之表示自應將靑島完全交還我國則我國民於日人自無不平之鳴乃日人不持正義包藏野心擇地而出冀遂其蠶食之謀彼固嘗指福建爲其勢力範圍矣故挑動之舉乃以福州爲發難之點其平日之故縱台籍僑民公開賭博私販洋烟以擾亂治安與我官民衝突者指不勝屈然猶可以委重罪於浪人今茲之舉乃以日領事館之職員而爲在場現行之罪犯且有凶器可證口供可憑使非日領事有意故縱斷不致演成如斯之慘禍是直視我國民如牛馬奴隸稍不如意即可鞭撻宰殺也我人民其尚有國民之資格耶我國家其尚有國際之地位耶報載所及全國譁然普天義憤日見哀鳴倘不得良好之結果恐中日之親善永無實現之一日亦豈我國民所忍言乎政府迭接閩電有無向日使及電我國駐日代使向日政府爲嚴重之交涉提出條件有無要求令日艦先行退出閩省有無要求將行兇之日人除捕獲外查緝到案依法嚴辦有無要求將被難之閩人贈予相當恤金有無要求將取締不力之日領先行撤換有無要求今後不再擾亂我地方治安之保證有無要求日政府向我國道歉謝罪謹依法提出質問請於三日内明白答覆 
[懋業銀行組織就緖]  
　　將於明年元旦　幕 
　　中美合辦之懋業銀行中國方面將以錢能訓爲總裁徐恩元爲副總裁至應出之資本表面上雖有各督軍之投資而實際上則將於此次新借欵内提出三成作爲官股有此官股以便將中央銀行代理國庫之權利暗中移轉歸懋業銀行接理一切現在已將該銀行範圍擴大不獨北京設總行外省設分行如南洋及有華僑地方一律酌設分行一切行制均援照中國銀行先例已由徐恩元之友人陳舜仲着手起草至其組織内容總行設立正副總裁各一人經理一人下設董事部稽核部監理員文牘課會計課調查課營業課司事等其餘分行僅有行長監理員司事等員不日即可完全脫稿 
　　中美通信社社員昨訪徐恩元氏探詢懋業銀行消息據徐氏云該銀行之組織刻已完全就緖定於來年一月一日開幕暫假前門外西河沿大陸銀行爲臨時事務所該銀行原定資本一千萬元中美各半中國方面認股者爲徐恩元氏上海商會中之著名商家各處銀號及富豪美國方面之股不爲波斯頓之赫丁銀行紐約財勢國民銀行及太平洋興業公司由石通魏金卜魯士三君爲代表該行總行設於北京先生上海漢口廣州宜昌等處設立分行以後再添設分行於他處美國總行設在紐約並在全國各大埠城鎭設立分行將推廣營業再於全球各要埠加設分行多所該行目的純在經營商務實業毫無政治性質北京開設總行已聘就專力人員著手爲開幕之籌備云云 
[津商界之怒潮]  
　　日本駐津領事船津干涉津商會會長一事津人大爲憤激日前津商會已分呈部院請依國際通例向日本政府嚴重交涉昨該該全體會董亦致函農商部表示極端反對原函如下敬覆者頃接鈞部工商司致敝會會長來函一件並覆鈔日領船津辰一郎原函一件當因有關會務并辱及國權曾於本月十九日臨時會提作議案宣讀原函聞悉之下羣情憤湧僉以卞君蔭昌當選會長係會董等到場之全體用合法之票選無論何人非依法律不得干涉乃日領竟以駐居國權下領事資格干涉本會選舉並用輕慢言詞摧殘首領威信似此行爲若不及時抵抗恐將來我國商務機關有全爲媚者充滿之虞而於門户開放政策當受莫大影響是以敝會向來對於各國商務均本此意辦理茲爲本國商務及各洋商在華商務種種關係起見絶不敢忍辱而安緘默應請轉呈總長咨行外交部依照國際通例與日公使正式嚴重交涉要求該領事急速撤換以保兩國商務而免害及邦交事關國權民意相應肅函奉逹敬希迅速施行 
　　附美商會致中國津商會函逕啓者敝會副會長法克司前以日領非理干涉貴會選舉異常不平特於本月二十四日招集臨時會議全場議决除呈請敝國駐京公使對此非理干涉應有相當表示外並籌一和平抵抗之辦法以敦友誼而促親善並當場可决上鄙人致函先生申賀貴國民章機關之商會堅持正大主意保護本團體之自由選舉不受外官之妨害及干涉本會同人曷勝欣賀希望始終保守人民主權以發揚完全獨立之精神用特函逹即希查照此致天津總商會文牘長美國商會文牘愛温斯謹啓 
[京華短簡]  
　　二十五日星期二國務院例會靳氏及各部總長代理部務次長均一致列席上午十一點十五分開議共議重要案件計有四起㈠福州中日交涉案將李督及各界拍來電報并日使函件檢齊傳觀討論結果靳及陳籙意見相同擬再電李厚基將最近與日領交涉情形詳細電告然後根據來電再向日使提出交涉㈠西北邊防布置案檢閱甘督張廣建新督楊增新及甘邊鎭守使馬騏等電文條陳討論甚久結果分交參陸兩部詳細核復再行辦理㈠籌畫本月分軍費案十一月分政府直接發放各軍軍費據財部報告僅籌有十分之三四不敷尚鉅討論結果仍交財部設法籌辦㈠中東路改用金幣抗議案此項交涉認濱江道尹傅彊辦理不善擬另派員接署道缺從新提起抗議妥爲辦理此外尚有例案數起略加討論即行散會 
　　新銀團墊欵問題確有一種醖釀但尚未定數目若干前報所紀五百萬鎊係銀團代表擬議之事然尚未定有確數也聞二十五日上午有某君親訪正金銀行武内氏問其東京方面如何回答據武内云英法美銀團代表並未在予前表示此節蓋日人尚否認其事也旋又訪歐洲某資本家則謂英美法銀行團在京經兩次討論新銀團之組合已毫無疑義不過日本是否加入則在日人之自决某資本家又言英法在東方尚無餘欵非賴美國資本爲之挹注不可若仍照舊銀團沿革下去恐日本一團未必能應付多額之需求此乃事實問題無可諱言云 
　　閣員同意案提出之後安福派議員對於内務農商敎育三部猶持異議政府連日派人疏通並允次長問題一俟總長通過之後儘可開誠協商因此安系重要人物稍爲滿意現已定於二十八日（星期五）開開投票昨晚衆院秘書廳已發出議事日程通告各議員據安福中人云閣員案仍未必能全數通過 
　　徐樹錚於二十五日上午三時到京恩華李垣均同車來京上午八時赴公府晋謁東海面陳此次外蒙取消自治情形辭出後又同謁段芝泉陳述一切是日適值國務會議徐及恩李兩人均到會報告有所協議靳氏亦發言甚長 
　　參謀部控案業經命令發表參謀總長張懷芝復發通飭傳知各處除被控之會計科長閣維蔭具控之第二局科長陳席珍等十三員依令免去本職外各該管局長事前失於覺察臨時復疏約束咎亦難辭所有第一局局長雷壽榮第二局局長崔承熾第三局局長姚任支第四局局長袁華選第五局局長陳錦章等均記過一次其餘原控署名各員概係被人誘脅一律免究 
　　最近財政當局有向日商借欵設立紗廠之說茲聞此項借欵業經吳某代表日商與財部議定内容（一）僨額六百萬日金（二）用途設立紗廠兩處（三）抵押品全國印花稅票（四）回扣十分之一其廠址之指定及機器之承攬均由資本家主持已定先交日金二百萬元其餘四百萬元俟該紗廠成立後再行交付 
各省對於閩事之憤慨 
[江蘇]  
　　自福州事件發生後此間各界甚爲憤慨省議會議員徐瀛提議福州日人暴動電請中央速與該國嚴重交涉緊急動議案王鴻飛提議閩省日僑毆傷學生請電部向日使嚴辦交涉案屠宜厚等提議日軍在閩大捕學生侮辱國體亟宜迅電中央對日嚴重交涉緊急動議案蔡鈞樞提議日兵無故殺害逮捕閩省學生亟應電請政府嚴重交涉案紛紛提出交議意甚激昻南京各界聨合會籌備會亦已電京請照四條嚴重交涉其文如下南京督軍省長省議會鈞鑒頃上中央電文曰北京大總統國務院鈞鑑疉接閩報日僑在領事署開會無故聚衆持械殺傷我國學生及軍警市民至十餘人之多今復調集海陸軍由福州登岸大捕學生公法邦交完全不顧實屬横暴已極務乞迅照福州國民大會四條辦法嚴重交涉以保主權羣情憤激願速明布南京各界聨合會籌備會叩徑等語務請鈞座迅電中央嚴重交涉以保主權而謝閩人南京各界聨合會籌備會叩徑 
[山東]  
　　日昨（二十五日）山東省議會開會討論福州日人擊斃學警事全場議員極爲激昻議决發電催促中央嚴重交涉以保國權電文如下「北京大總統國務院外交部鈞鑒日人在閩結衆持械擊斃學生傷及軍警商民恃强逞蠻令人髮指是而可忍熟不可忍懇即嚴重交涉以保國權而平民憤山東省議會叩」又福建旅魯學生會以福州交涉雖經地方提出辦法四條而政府尚無積極之主張前途殊堪危懼特由該會拍出電文三通照錄如下（一）北京大總統曁國務總理鈞鑒疉得閩電知日人無故在福州槍擊學生垂斃又立斃官警二名商民負重傷者十餘人民情憤極被人藐視至此國威何在懇請嚴厲抗爭以重民命以保主權無任盼切（一）福州李督軍兼省長鑒得閩電知日人在省會故意啓釁以遂其侵取之策羣情憤極公責任所在懇請嚴重抗爭以重民命以保國權無任盼切（一）福州學生會轉省議會曁各團體鈞鑒疉得閩電知日人在省會無故聚衆槍殺學生官警商民受重傷者十餘人明係逞兇啓釁以遂其侵取之策手段毒横殊堪憤恨除電請政府嚴重交涉外懇吾閩各界對於此案當視爲生死存亡之關頭不必希冀他人之我助而我須團結到底籌備全力以對付之否則華皇桑梓牛馬奴隸卽在目前矣無任盼切福建旅魯學生會 
[湖北]  
　　鄂省何省長佩瑢因福州中日交涉關係兩國邦交於昨星期日下午特赴督署與王占元會商維持辦法大致以值此風潮汹湧之際倘再生出枝節殊於國交前途及地方大有影響深願兩國當事善爲結束免滋憤激生事對於鄂省方面主張極力勸慰聽候解决商定後已會銜電呈中央並飭所屬機關知照矣至鄂省學界自接上海各界聨合會快郵通告請一致電京要求當局嚴重交涉後各學校遂於日前二十三號在某校會議决除先電中央與日人嚴重交涉外並准於三十號假漢口某會開各界聨合會共謀進行方法茲將電京原文錄下北京大總統國務院各部總次長鈞鑒頃接滬電閩省日人於銑日無故刃斃吾國學生傷及軍警商民似此横行目無民國其毁棄公理弁髦人道實屬聞之髮指言之心傷應請提出抗議嚴重交涉以保國權而全民命臨電悚惶不勝挞切待命之至 
[湘學生再爲學欵請願]  
　　湘省各校敎職員罷課風潮雖已勉强平定然以積欠經費至六個月之久僅發兩月亦祇能暫濟一時故各敎員雖多照常上課而一種無精打彩敷衍了事之狀態不免流露於外其至今未上課者間亦有之各校長以無米爲炊竟至一籌莫展雖前經湘人决議墊作學欵之米鹽公股息金不日可發且經湘籍新國會議員來電通知然至今亦尚未滙到各學生以此至可寳貴之光陰幾等虚擲不得不再請政府力予維持爰相約於二十二日再赴省署請願是日午前八時第一師範等校學生舉出代表數十人整隊前往省署至甲種農業等校則經校長出而勸阻謂本校已經上課與他校情形不同諸生可安心上課毋庸同往云云故赴省署請願者僅祇第一師校至署後省長即派人傳諭謂省長公事冗繁不克傳見諸生可往省敎育會當派員前來宣諭學生謂我等此來必須面謁省長旣省長此時不暇我等可以守候云云堅不肯往敎育會即在省署頭門外席地而坐軍人有在旁譏笑者學生亦不之理枵腹候至午後三鐘省長始派一敎育科員出而勸慰謂省長深知各校苦狀對於敎育經費正在極力籌維業已嚴令財政廳從速籌畫七月份以後經費不久定可發給無論如何斷不使諸生將光陰虚擲此時可一律回校不必在此久候云云學生乃將來意詳述請其轉陳省長並謂如有爲難之件當再來請願云云科員一一允諾學生始整隊返校 
[杭州學生歡迎靑年會幹事]  
　　二十五日下午一時全體會員男女共三千餘人在城站第一舞臺開歡迎全國靑年會幹事大大到會幹事有成都謝安道東京馬伯援福州王孝總武昌李性晟長沙費雅蘇州巴克蒙南昌劉元龍等共十餘人由黄維時君主席陳中岳高塏二君記事屆時振鈴開會主席致歡迎詞云生等不幸生内亂外患相繼並起的時候所以我們學生不得不以極寳貴的光陰和極幼稚的學識來做那困苦卓絶的救國事業我們想起來實在危險得很實在悲痛得很茲值貴會諸君子在杭州開會中外名流聚集一塊兒故敝會今日特開會歡迎并祈諸君子賜敎因爲現在中國没有法律可講没有公理可說任聽這般軍閥財閥肆意妄爲而且官僚腐敗了不得平民愚蠢了不得亡國的危險實已卽在目前但能夠砥柱這個中流全靠我們這般「靑年」惟貴會諸君子係靑年的先導將來挽回這個危險的局面想諸君子必有勝算在抱此敝會第一層要歡迎的諸君子的足跡大都遍歷世界新舊的學識亦莫不貫通我國現在舊道德旣不洽於潮流新學識又未曾普遍在這個靑黄不接的時代惟諸君子才能夠因勢利導便逹到那完密的境地而且歐尐和會告終我國的外交立於失敗的地位怎麽叫做正義怎麽叫做人道諸君子必多洞明眞相披露出來使國人略知外交的政策以便補救將來此敝會第二層要歡迎的我國地方大得狠人情風土各省不同就是從五四運動以來我們學生界所做的事業亦有互相差池的地方今諸君子來自四方各省情形怎樣杭州情形怎樣考察起來我杭州必有應興應革的地方給我們一個好的方針受益實非淺鮮此敝會第三層要歡迎的又自歐戰告終正義人道已大表白於天下今日本又無故侵犯我國福州的地方破壞國家的主權違背世界的公理稍有人心莫不痛恨到極點的諸君子素受聖訓公忠愛國維護正誼比人家格外熱誠我想對於這樣恥辱的事諸君子必能洗濯乾凈以飫衆望此敝會第四層要歡迎的今蒙貴會諸君子惠然肯來光榮敝會同人等實不勝的感激云云致詞畢主席請杭州靑年會幹事馬文綽君報告全體幹事不能預會之情形並介紹到會各幹事之履歷馬君一一介紹畢遂請王孝總費雅馬伯援諸君演說王君報告福州學生界之情形及目前被日本侵犯之苦况並望各地學生會一致援助費君用中語演述吾人應具備之要件如誠實合羣犧牲目的等萬不可缺云云馬君報告歐洲和會我國外交失敗之原因並謂日本侵掠政策國人尤應速從根本着想云云演說畢由主席致辭奏樂閉會學生會復設茶點欵待來賓四時始盡歡而散 
地方通信 
[松江]  
　　各團體關於閩事之會議松江學生聨合會各界聨合會商界聨合會爲日人在福州擊傷刺死閩人事於二十七日午後三時召集該處各學校各團體代表開緊急大會議到會者女界聨合會基督敎救國團等第三中學東吳大學聖經學校恒德女校景賢專修女校慕衛女校縣立第一女校等計五十餘人在東吳聖經學校開會公推主席李二我開會報告福州事件後遂由各代表討論結果辦法（一）電李厚基力拒日人非法要求（二）電福州各界勿生退志願作後盾（三）通告全國同心一致抵制到底（四）擇定禮拜六在公共體育開大會並游行演說以上四條全體通過尚有重大問題俟開大會時再行表决當場舉定籌備大會委辦十餘人遂散會時已六句半鐘矣茲將其來電附後貴報轉福州學商警各團體諸公鑒日人此次侮辱同胞警耗傳來人人共憤國家不强令公等受此奇辱南瞻海甸雪涕無從尚祈將此餘生力爭大體敝處人民誓爲後盾松江各界聨合會等十二團體同叩儉 
　　學生分會演講會松江東吳聖經學校學生分會於二十六日晚七時在該校禮堂開演講會各界來賓與會聽講者甚衆首由鄭君洪聲致開會辭唱愛國歌繼報告演講會宗旨謂今晚演講會由學生主持乃實行服務社會實施平民敎育之一部分事業云云復請宗敎家嚴魯豐君演講團結力的要素計分三部（一）靈性與肉體的團結（二）知識與精力的團結（三）人與人的團結嚴君演講畢由陸不如君報告福州日人擊傷刺死學生事語極沈痛聽者大爲感憤末由愼守愚君感謝上帝禱告而散時已九句半鐘矣 
　　楓涇第三高小舉行十週紀念預誌楓涇縣立松江第三高等小學校自創辦迄今已届十載敎管合法成績素著茲悉定於下月三四兩日舉行十周紀念大會已柬邀各界蒞會參觀其節目中有名人演說喜火幻術跳舞等想届時必有一番盛况也 
[蘇州]  
　　災歉田賦之減徵本年蘇屬被災各縣減徵漕糧一案省署及財政廳曾委專員分赴各區察勘現已一律復到彚核蘇常道屬之九縣中以吳江被災最重次即常熟再次則爲崑山吳縣現經齊省長仁胡財政廳長議定吳江常熟二縣以六七徵收崑山吳縣等以六八徵收 
[漢口]  
　　武漢大風爲災武漢一帶二十三日上午十時北風驟起飛沙謎目江中白浪掀天所有武漢渡划未及提防傾覆不可數計淹斃人命甚多貨船損失加小麥船麵粉船甘蔗船木簲夾板船紙船柴煤船米船豆船均被巨浪冲翻所有海軍各艦均移椗套口避風至陸路洲灘棚户摧折者不可數計午後風勢更大沙塵瀾漫對面不能見人市街行人稀少是日長街店舖生意亦極淸淡繁察廳消防隊預防火患通電各署警告社會商民嚴密提防格外小心幸未發生火災燈後風勢更猛行人斷絶次晨曦和送日陽光大現巨風始止水警廳長何錫蕃除電令武漢波江小輪停班外當令水保在上下碼頭鳴鑼禁渡不准裝載行駛並懸旗撞鐘以資戒備 
雜評一 
[靜候交涉（默）]  
　　中國每有與外人爭執之事必令靜候交涉一若人民不知政府之能自交涉者又若人民之要求爲多事者更若人民之助政府力爭必至誤事而生枝節者然而靜候久之交涉之若何進行每杳然無聞也又久之而交涉之消息愈惡也又久之而交涉結果之消息至失敗而一無挽救也至是始聲明政府不得已之苦衷以求見諒於人民此中國外交上之歷史無一不如是也 
　　今閩國務院又電令靜候交涉矣吾不知此次交涉　逃以前之慣例否耶人民能信政府之言放心而靜候否耶 
 
 

Page 8

 
 
   
 
 

Page 9

 
 
   
 
 

Page 10

 
 
　　湖北水災圖（卅五） 
　　小康家受災後之度日（二） 
　　本屆鄂災奇重由湖北義賑會敦請專員赴鄂親攝災民慘狀商請本館按日排登俾流離之狀得陳於仁人君子之前如蒙慨助捐欵請逕送上海棋盤街四百九十六號本館啓 
本埠新聞 
[全國各界聨合會消息]  
　　赴閩代表之報告全國各界聨合會赴閩代表翁吉雲報告書云十一月十六日福州之事不獨閩人之所痛心抑亦全國人所憤怒吉雲以此事關係重大急欲回里調查眞相適承全國各界聨事會委任偕同王君者師赴閩二十日抵福州即訪全國學生聨合會及各社團曁報界中人告以來意二十二日學生聨合會開歡迎代表會吉雲與王君先後報告全國各界聨合會組織之宗旨及滬上人士對於此次日人殺害學生之激昻並希望閩中各社團速起集合以謀自救翌日（二十三號）日艦二艘進駛至大橋下鳴砲十八響示威各界非常憤激遂在省議會開各團體代表會議到者三十六團體男女賓計二千餘人省議會議長林翰主席吉雲與王君以次演說討論對日交涉辦法决議致電北政府將前日國民大會提出之條件（已見各報）向日本嚴重交涉一面學生全體仍罷課以待解决最終議及組織全閩各界聨合會一致贊成即時舉出籌備員十人男界六人女界四人乃定二十四號開第一次籌備會是日市中紛傳日本水兵登岸日人台籍提燈游行晚間中亭街一帶罷市市民憤恨情形日緊當王君者師之到閩也住在學生聨合會中二十四早突有警務處督察長顧某率同警察多人偵探四名到會問誰是上海代表王者師王君正在早餐即在席上自承顧乃向學生會總幹事謝翔高君云刻奉督軍命令以日本領事有照會到來要求將王君槍斃督軍恐日人不利於王特派某等前來保護王君出境遂不待王君餐畢即喝令警察將王君行李携出勒逼即行時門外武裝警察密佈如臨大敵王君遂不得不行吉雲適同各團體代表在某處商議辦法及得此耗即同學生聨合會新民社救火會代表陳君鄭君林君等僱船至馬江專候王君至二十四早始見水警小輪押送王君登船彼此相見至此事發生李厚基對於交涉一味敷衍毫不負責且狗日人之請干涉學生開會禁止羣衆行動學生會中日夜派有警察駐紥不知是何居心嗚呼國人旣受日人之殘害又遭李厚基之壓迫痛上加痛苦不勝言此後交涉結果如何不特爲福建安危所關乃中華民國存亡所係望我同胞及早自覺以亟圖自决耳云云 
　　致北京英法意公使快郵代電北京英法意國公使鑒美上院通過保留德約一五六·一五七·一五八·三條維持公理我國人民感佩無垠貴國夙主公道當表贊同敢請貴公使電請貴國政府國會一致主張保留再駐閩日領署警官指揮日人毆擊學商軍警死傷枕籍且傷及美僑併調軍艦鳴砲示威顯係有意破壞東亞和平貴國夙重人道當然厭惡强權并請貴公使電請貴國政府一致主張正誼無任切盼中華民國全國各界聨合會叩 
　　調查科會議昨日（二十八）全國各界聨合會調查科開第四次會議由劉淸揚主席王奠華記錄首由主席報告王奠華君前次赴閩爲調查科出外調查第一件事王君頗負奔走之勞此去成績頗佳幸閩地各界聨合會籌備會已經成立大會不久觀成請王君繕寫詳細報告書交文書股又由宋濤郭源曾二君報告調查上海各界聨合會各團體份子複雜且人地生疎頗碍進行須於明日方能完全查畢主席推郭維海君繕寫詳細報告書交文書股又由主席報告文書科交來文書一件當調查事有五㈠評議部議决調查日貨冒牌案交本股調查本股同人應從何入手調查由郭維海君提議宜置日貨調查表以便分别書寫原商標及冒充牌號主席云此調查最好先與上海學生會調查科接洽然後進行如此着手最易後經公推王奠華君擔任調查此事㈡調查上海商界聨合會組織之情形及其辦法章程以便推及各省衆議先由總會入手調查而後及各小團體此案表决公推郭維海君擔任並公舉宋濤郭源曾兩君輔助郭君調查上海商界各小團體㈢調查全國縣名㈣調查全國郵政局櫃所在地㈤調查全國高等小學校國民學校之名稱地點三案付表决公推主席劉淸揚熊藴華女士擔任以上三案經衆議决以三天爲限十二月二日開會一概查畢報告遂散會 
[旅滬福建學生會開會通告]  
　　旅滬福建學生昨發通告云日兵登陸擒拿學生且强制入城恣其所爲閩督不負責任居民大起恐慌福建危亡在此一髮夫日人蠻横恃强目無中國久矣今乃先試其鋒於福建則福建交涉之勝負實關係全國之存亡東亞之和平也吾人背鄕離井負笈千里國家苟有一夕之安吾人自必安心向學今乃家鄕危亡在卽五内焚如焉復有心靜讀内窺政府畏懦無能外察日人野心不已閩事發生已有半月結果如何渺茫莫知此吾人所以痛心疾首者也爰定本星期六（二十九日）下午二時在西門江蘇省敎育會大禮堂内開旅滬福建學生會聨絡本省在滬同學爲一大團體藉喚國人共同努力救亡想我同鄕同學諸君熱心國事關顧桑梓定能撥冗準時到會國家前途有厚望焉旅滬福建學生林和成等公啓 
[北京外交部對閩事之覆電]  
　　上海各界聨合會接北京外交部覆電云日人槍傷學生巡警案電悉已向日使口頭交涉三次並正式提出嚴重抗議尚未得覆希靜候解决外交部沁 
[九十兩月英日貨進口比較]  
　　字林報云某投稿人根據海關表册編成九十兩月份日貨輸入上海比較表與英日兩國主要貨品進口比較表送交字林報登載觀此兩表即見英貨輸入皆較日貨爲多且可見十月份日貨輸入之額確較九月份爲大雖比諸五月份以前相差尚遠然就上海言抵制力可謂漸弱矣第十月份日貨輸入之增多似爲積貨太多賤價濫售所致之結果正未可謂爲正當貿易也如傘衣着火柴之類中國製造日多其將代有日貨之消場自無可疑再如中國舊式瓜帽今又風行一時華人自織之襪每打僅售洋三元英國式之雅緻氈帽價亦不過三四元中國火柴亦甚通用惟原料大半須來自日本耳近聞廣東覓見一山林木甚茂用以製造火柴極爲相宜此亦可注意之一事也茲將兩表列後 
　　上海進口之日貨表 
貨名　　　　　　　九月份　　　　　　　十月份絨繩　　　　　　一○八擔　　　　　　一三五擔棉紗　　　　三·九四五擔　　　　六·三六二擔紙　　　　　七·四五○擔　　　一三·六七五擔棉布　　一六六·七七○件　　三三○·四五六疋傘　　　　　六·四八○件　　　　六二·二○件蔴袋　　四五五·八六七件　　九五七·六九三件衣着　　　一六·三四二打　　　五三·八七五打火柴　　二六八·六五八梱　　二六一·九○一梱　　上海十月份進口之英日主要貨品表 
國名　　　　　布疋以疋計　　　　夾織品以碼計英　　　　七八一·九八四　　　七八八·一九三日　　　　三三○·四五六　　　二四一·七二八國名　衣着以打計　五金以擔計　機器以銀兩計英　　七二·四七一　五二·四八四　一六○·八○○日　　五三·八七五　四·八三九　　二六·七八一 
[徐州學生會致學生總會電]  
　　學生總會接徐州學生會電云全國學生聨合會轉全國各界聨合會各團體鑒敝處協和布莊運進日貨不服依約處罰商會長月餘不見今將協和店主遊街示懲結果續陳祈援助徐州學生聨合會感 
[商會會議維持市面辦法]  
　　本埠因金價低廉現銀缺乏以來洋釐驟漲至七錢六分以上曾經南北市錢業公會及銀行公會曁南北商會等電呈北京農商財政等部請令江寗造幣廠趕製國幣接濟市面等情已紀前報茲各商業以現届冬令各處鄕農俱以花米布疋易取現洋用途日繁且市情凋敝出口各貨頓形呆滯以致銀根奇緊而各省俱在滬裝取大批現洋出口接濟故所存者概爲金鎊金條危險情狀實已難免爰由商會邀集各業商董及錢業公會會長各銀行行長等到會討論維持市面補救現銀方法良久結果擬請禁阻現洋出口云 
[銀貴中之赴美船票例]  
　　文匯報云太平洋航業各公司經理均接總公司來電謂凡自中國各口岸赴美之船票所收墨洋不得小於所定金洋之數例如頭等票金洋二百八十八元至少須收同數之墨洋此例立即實行 
[六團體致蘇議會電]  
　　江蘇省敎育會等六團體昨致南京電云江蘇省議會鑒閱報知貴會已將議員公旅費核減仍照先例辦理如此急公好義爲末俗下針砭同人等曷勝欽遲再蘇省近年敎育實業及各縣行政機關委靡不振無可爲諱應請貴會督促行政長官勵精圖治免落人後是所至盼江蘇省敎育會上海縣敎育會寰球中國學生會中華職業敎育社上海基督敎聨合會華僑聨合會儉 
[湘議會對押礦分肥之聲辯]  
　　湖南善後協會接湖南省議會通電云（銜略）京滬各報載湘礦抵押本會與朱某共分肥一百五十萬元旅京湘學界并以此語呈之總統閱之不勝駭憤本會同人年來所處之境遇所持之態度久已天人共鑒似此鬼蜮之射影等諸曾參之殺人誠不知造作蜚語者果何所見而云然也若其有此願邦人共棄之特此申明伏乞鑒察湖南省議會叩印 
[意飛機在滬陳覽紀]  
　　文匯報云上星期黄浦灘舉行菊花會之蓆棚今日陳列意國飛機兩架任人觀覽中外人士之往觀者絡繹不絶該二機皆日諾亞之安薩爾杜公司所造設坐位二其速率每小時能逹二百二十基羅邁當其中較大之一機能留於天空八小時之久較小者爲訓練機僅能留於天空四小時意總領事今晨偕客多人到場觀覽二機機器皆屬最新式者重約七百基洛格拉姆由潘斐里中尉爲駕駛員另有機械並顧問工師貝特魯西氏爲安薩爾杜公司之經理員二機與逹倫齊哇氏所將用以由羅馬飛至東京機同式聞將擇日在滬試飛一次其期約在下月杪左右 
[薩鎭氷北上]  
　閩省淸鄕督辦薩上將鼎銘奉總統電召晉京於前日由閩抵滬已紀本報昨日薩君乘七點五十五分頭班快車北上本埠軍警各機關均派隊在北車站恭送 
[第十師裁兵之預備]  
　　第十師師長浙省盧督軍以政府决定實行裁兵第十師所轄之各旅團營兵額是否實足應先調查故於前日分令步兵第十九第二十兩旅長曁砲兵工程輜重各團營長官等迅將各該營官佐目兵夫役人等花名淸册詳細查造一份送候核奪 
[郓隊調浙分水陸出發]  
　　陸軍第十師步兵十九旅旅長王賓奉令移駐浙屬寗台等處督防因無便輪故未離滬茲值超武兵輪來滬運送三十八團第二營全營官兵王旅長因悉該輪尚餘艙間是以將本旅司令部員司及機關槍連全連之官兵亦於此次親自督領附搭該輪一併開浙昨日已飭本旅各員司曁機關槍連之官兵迅將行李物件搬運上輪准於本月三十日午後開差赴浙 
　　又三十八團所部之機關槍連現有軍馬三十三匹因超武兵輪並無牲口艙間未便裝運現由該連長艾憲章將馬匹裝儎南火車站牲口車二輛於昨晚夜車親帶士兵三十五人押送赴杭再由杭州渡江由甬路百官車站運赴寗波云 
[華隊第四次賽鎗揭曉]  
　　萬國商團中華義勇軍第四次賽射練兵課已於本月二十六號完畢共計九靶計四十五響每槍中者作一分射足四十五分如有分數相同查練兵課多者爲先第一至第五名得奬茲將十名内最優分數錄下（一）隊員羅子惠足四十五分讓九分凈三十六分（二）隊員夏必珪三十五分（三）隊員柳春華三十四分（四）隊員黄炎三十三分（五）隊員謝文祥三十三分（六）排長陳景塘四十一分讓九分凈三十二分（七）隊員周光業三十二分（八）棚長陸鴻飛三十一分（九）隊員馮醒飛三十一分（十）隊員徐麗洲三十一分 
[玻璃廠成立會紀]  
　　前日（二十七日）下午二時中華愛國實業團第一玻璃廠在天通庵路廠中開成立會到會者徐春榮萬選靑馬祖星楊伯祥徐卓堯劉永康徐湘波盧星階邢孤舟江政卿沈子卿沈培卿徐紀堂金子兼戴儀仲等三十餘人開會後公推徐春榮爲臨時主席由徐春榮發表今日開會理由王漢强報告籌備及經過廠務進行諸多困難情形現按月開支幾至一千餘元較前預算之數不合者甚多後公衆討論甚久將前主任金君改舉爲督察員每年給俸金二百四十元後公舉王漢强爲經理人而王君因事拒却經公衆再三勸告始允暫爲擔任王君卽發表意見並推舉沈培卿爲副經理駐廠辦事又議籌備員事現因籌備諸事已畢廠亦成立故將籌備員名義取消並定十二月三號（即星期三）在東亞酒樓開會選舉董事及監察並定股單式樣因時已晚振鈴散會 
[商業救國恒心團開會紀事]  
　　前晚（二十七號）七時半商業救國恒心團在法租界自來火街瑞福里十四號事務所内開會合會討論團章到者二十四人趙南公主席原章由夏錫成陳耀華起草修改當由夏錫成報告修改主旨在提倡個人生産預儲抵制實力内部組織取消十人之範圍設總團長一人主持全團事務另設四部分任其事㈠評議部議决一切事項㈡幹事部執行一切事項㈢交際部聨絡外界感情㈣演講部傳佈普通知識其餘無大更動請主席提出討論主席遂按條提出表决經衆一一討論全部通過黄裕生提議前次開會議决修改章程須召集全體大會鄙意會合會係全體職員概經會合會通過即無異全體團員通過吾輩應當急速進行之事甚多似可不必再集大會以省手續衆贊成末復討論演講進行錢立琳主張先在本團實地練習再行出發經衆議决自下星期起演講員每晚在本團輪流演講並通告各團員來團聽講以便多儲演講人才實行爲社會服務次王榮華加入演講部至十二時散會 
[法租界商聨會成立有期]  
　　法租界商業聨合會定陽曆十二月一號下午一時假座法租界共舞臺開成立大會其開會秩序如下（一）振鈴開會（二）奏樂（三）全體會員向國旗行三鞠躬禮（四）奏國樂（五）主席報告宗旨宣讀宣言（六）來賓演說（七）主席答詞（八）奏樂（九）茶點（十）摄影散會 
[滬西商界之討論會]  
　　滬西大沽路馬霍路重慶路威海衛路南成都路淡水路等各商號組織聨合會事已誌前報前日下午二時在大沽路勵君公學内開討論會到者有顔良濟藥號顔芹香順大當鄭經友久大當吳醒初通源當吳錫山源泰米號張少園同裕醬園黄鼎祚顔順興顔林華稻香村劉順昌祥興號吳龍泉風寳銀樓王楚香大有號唐美甫承泰號潘杏溪湧盛號宓友聲張順興張忠淦陸協記陸文煥公興號董振祥榮昌祥號王才運鑫昌號金省三等數十人討論之下公决再派幹事十人分頭敦勸各商號入會且請各商號加蓋書柬圖記爲要求市政權修改租界章程之預備先將此意刊印傳單分發各商號一面再派幹事分頭敦請蓋章今已於昨日蓋印竣事擬星期日再開臨時會討論成立大會進行事宜云 
[集益西菸會之緊急會議]  
　　民國路集益西菸公會因接陝西同業來電被軍隊勒捐扣留貨物爰於昨日邀集同業開緊急會議僉以吾業水菸政府作爲消耗品捐費已重重疉疉同業已難負擔此項勒捐萬不能承認經衆决定電請陳督軍免捐未悉能如願否 
[棉市消息]  
　　中美新聞社譯美盛公司一星期棉市報告云上星期間棉市無根本變動今日收盤時價值與上星期收盤價相仿上星期後半期内一度之陡漲乃中等美棉漲價之結果惟要求方面不克吸收目下市價平穩但情形仍不一定頗難預料就大勢觀察覺有跌價之趨勢紡織人方面仍不願買進銀價略高之後彼等益持保守態度大約世界銀市一日不定彼等卽一日遷延觀望轉瞬中國新年棉户之態度如何誠不易料總之吾人仍信棉價有跌落之傾向也利物浦市價中等美棉二月份交貨者二十一·三十三便士紐約市價三月份交貨三十四元一角五分孟買市價五百四二羅比 
[麫粉價格大漲]  
　　麫粉一項向銷天津廣東福建等埠爲大宗閩省自日人傷斃學生以來該處市面恐慌各商號致函滬地分號暫緩裝運故銷路稍呆不意某國人大批搜辦現貨期貨近兩星期有四十餘萬因而市價步步增漲現每袋漲至一兩七錢現在各埠來貨尚旺而麫粉價格如此之漲實爲從來所未有云 
[羅伯特大來氏又將來滬]  
　　美商大來洋行昨接美國來電據稱行主羅伯特大來氏昨由温哥武埠乘俄羅斯皇后號起程來流此船約下月十四日可抵上海大來氏在華頗久與中國商界接洽甚爲密切故其營業得臻興盛屢往返於中美之間此次來滬蓋已第十次游華矣到滬後將有一月勾留然後赴南北各要城及香港菲列濱等處考察一切 
[棉業聨合會驅逐穆少芹]  
　　中國棉業聨合會據該業各團體報告閱舊曆十月初五日報載穆氏親族宣告與穆再鈺（卽少芹）穆曹氏脫離親族關係並斷絶往來一則穆少芹爲吾業一份子應請提議對付方法云云昨該會常會時將各議案議决後由會長報告前情旋由各該會員提議以穆少芹亦爲同業今縱妻虐姑釀成人倫大變跡其違背人道實已喪失人格穆氏親族業經主持公論宣告脫離係屬事實昭著自應與衆共棄以端風化而肅綱常等情討論良久以穆少芹之行爲雖與商業中無關究屬大背人道於商人資格亦有墮落爰特聲明種種理由即日宣告　名出會所有會中前給穆少芹之會證即行撤銷不生效力衆皆贊成一致通過 
[稽查漁船夾帶軍火]  
　　蘇屬緝私宋統領訪聞沿海灘捕魚船隻時有偷運槍彈接濟海盜情事值此北洋封河在即正沙釣各船由北儎運雜貨南下之時所有停泊海灘之漁船非僅檢查夾帶私鹽尤防偷運軍火自當加意搜查且時届冬令沿海灘漁船例應歸塢故特分咨川南寳各縣請將該管各漁船勒令歸塢並請外海水警廳一體稽查外於昨日分令緝私各團營派撥海巡各師船嚴加稽查 
[浦東王警佐之冬防佈告]  
　　浦東洋涇鎭淞滬警察三區二分駐所警佐王簡文昨出布告云爲佈告事照得每届冬令均經添派巡警加班巡邏歷經辦理在案刻值冬防已屆自應添加巡警分投梭巡以期消息靈通盜賊歛跡本分署自即日起每路巡邏增添數班陸續出發分投環防凡各茶館一概不准招賭容留匪人違則拘案究懲勒令閉歇至於本地莊農夜間遇有三五成羣形跡可疑者隨時見警即行確切盤查遇有盜匪一概鳴鑼告警切勿鳴槍求救特恐各路巡警一聞槍聲疑盜拒捕兜圍轟擊誤傷人命關係匪輕夜間行路遇警盤查須知爲保衛公安起見應即從容答對不可故意抗違致干未便以上情形仰各路鄕民切記遵守庶致妄生誤會也此佈 
[滬南刦案三誌]  
　　馬路橋明泰米店日前被盜搶刦當經報告警區嚴緝等情兩紀本報茲悉此案發生已有多日尚未破獲該店主朱錫林於前日投淞滬警察廳呈請上緊查緝呈文略謂明泰米店在彼開設已久舊曆九月二十九日適逢月終各伙友在外收取貨銀到店結束所以鈔票現洋均置賬檯上不料上燈時門外忽來匪徒三名皆口操北音各執手槍兇器擁入店堂嚇禁聲張商等見來勢兇惡不敢與較當被攫去賬桌上鈔票洋三百元現洋一百十五元小洋三百角始揚長而去當時雖報崗警已追捕無踪立報一區一分所迄今仍無影響爲此情急開單來案請求追緝云云徐廳長據呈後昨已令飭偵緝隊派探上緊查拏並通令各警區所長警一體協緝務獲贓匪解究 
[江灣秀涇橋之圖刦案]  
　　寳邑江灣鎭秀涇橋梁家花園前晚十時突來匪徒五人破門而入欲圖行刦園丁陳錫生於睡夢中驚醒大聲呼救適六區一分所長警巡經該處聞聲趕來該匪等未携一物而逸旋經長警追獲王錫友一名抄出火把證物解所後經米署員研訊王供認由李某爲首等情昨解司法科押候補提在逃同黨再行核辦 
[搶洋革警示衆期滿]  
　　已革巡警薛殿英逗留滬瀆糾合高洪安單培義等在西門明月茶樓搶取會檯上銀洋由警拘送警廳發科訊實令發往犯事地方一帶游行示衆並出示招告在案茲悉該革警等當時在該茶樓搶取銀洋時與會中人大起衝突互相毆打該茶樓門外崗警並不干涉適警廳司法科長劉春圃乘坐包車經過目覩情形乃令該警鳴警笛召集隣崗上樓拘獲十二名解局後除訊無關係者一併開釋外將薛高單三名解送警廳訊判游行招告示衆昨日游行已畢申送警廳分别收押聽候備文遞解天津靜海等縣原籍 
[南帮米船夥要求加薪]  
　　承裝内地蘇浙等埠之南帮米船各船夥友要求船主增加辛工昨日邀集同人等在新民樓叙議討論僉以吾輩勞苦危險而辛工微薄近來各物昻貴所得難以度日不得不懇求增加結果議决各船夥向本船主懇求增加並聲明各船主向承裝行家水脚已加升合亦减讓今若各船主對於船夥置之不問勢必以决裂對付云 
[火車搭客躍車斃命]  
　　昨日（二十八）滬杭甬鐵路江墅支線由拱宸開往閘口之第一百三十二號列車駛至杭州附近之栅門忽有搭客一人由車躍出以致墜車斃命事後查該搭客係因酗酒所致現由駐杭吳巡官知照地方官招死者家屬認領 
 
 

Page 11

 
 
[竹匠罷工已多日]  
　　本埠竹匠業工人要求作主增加工資同盟罷工已經多日聞該帮工人要求每工洋一元須加四角前日有作主四五十人假閘北恒豐路浙寗帮水木公所開會討論經衆議决酌加洋一角不識工人等能否允洽也 
[盲童學校將開游藝會再誌]  
　　上海盲童學校將開游藝會已誌昨報茲悉該校現因積存捐項不敷開支若非設法維持瞬屆年關勢將艱於應付是以經董事議决開會籌欵訂於陽曆十二月十三日即陰曆十月二十二日下午假府北四川路中國靑年會爲會場屆時全體盲童表示特殊成績以餉來賓所有手工音樂文學及各種游藝運動刻下勤加演習昕夕不遑中西慈善家意欲參觀樂勷盛舉者可赴靑年會寫字問或寰球中國學生會購取入場劵云 
[育英學校旅行紀]  
　　巨籟逹路育英國民義格學校學生於前日遠足旅行至江灣體育場上午十時由校長陸鐵華女士曁各敎職員率領全體學生衣陸軍式之新制服肩荷木槍首爲旗隊次鼓號隊再次即國民義勇隊戎裝前往途中經過上海畜植公司門前因折入參觀經該公司司理馬文甲與敎狗畜牛二部主任陳炳輝婁關和出爲招待分引學生進觀各畜部之食間臥房醫室産棚牧場等所逐一詳示指導中除牛狗外有舟山錦鷄歐美肉豬設施敎養無不盡善故多博碩肥腯每頭可日擠乳至四十磅而狗尤斑斕可愛機警異常宜獵宜警各標類别供人辦用他如鷄鴿産卵酪油肉豬出售靡不潔純新鮮聞該公司於去冬創辦迄未一週成效已著馬君復出牛酷欵待純厚鮮潔試之果然且謂本公司極盼各界參觀學校惠臨尤深歡迎甚望他校之繼貴校而起也云云參觀旣畢陸女士興辭道謝全體至萬國體育場由該會執事張晋峰君接待游散休憇約二小時始整隊言旋比歸已入暮矣 
[江淮同鄕開會援救女生]  
　　江北阜寗風氣閉塞女子敎育尚未開辦當朱子橋長黑龍江時在黑創辦女子敎養院（内容與女子師範講習所相似）彼時適有阜寗張某在彼任事即就其鄕里選擇聰穎女生十一人前往肄習於茲數年頃已畢業自朱去黑後張亦他往該女生等遠覊關外舉目無親思歸不得而其家人又多貧寒欲助未能阜寗知事及其縉紳知悉其事咨請本埠江淮旅滬同鄕請爲協助刻該會已定期開會其通告云謹啓者本會頃接阜寗縣郭知事咨請協助黑省女子敎養院本屬女生回籍一事事關善舉應請同鄕諸公於舊曆十月初九日（即星期日）下午二時至公共租界平橋路淸凉寺磋商辦法屆期務請駕臨爲盼江淮旅滬同鄕會謹啟 
[神州醫院開幕請警照料]  
　　南市老太平衖口神州醫院自組織以來内容俱已完備訂定三十日即陰曆十月初九日午後二時行開幕禮該院會長李平書等預請本埠行政軍警並商學各界人士入院參觀昨特函致第一區警署以中華路及太平衖等處屆時車輛必擁擠請趙署長撥派警察在塲照料 
[司令校閱憲兵之預備]  
　　京師憲兵司公陳興亞以所部第三營係由京畿憲兵改編所有該營管轄之四連官兵軍紀風紀曁操學課術是否精熟自應校閱昨特電令該營營長張捷三迅飭各連預備本司令親蒞校閱云 
[財廳委縣守提忙漕餘欵]  
　　財政廳通令各縣略云蘇省軍政警學各費用途浩繁平時以收抵支不敷甚巨支絀情狀已逹極端轉瞬陽曆年關所有各機關欠發欵項均須籌放未容稍涉拖延復查該縣造送忙漕旬報除聲明留支墊欵尚有實存餘欵不少亟應悉數提解以資應用兹特委員杜富春梁荃等前往滬海道屬之奉賢金山等縣守提云云 
[敖典獄長赴蘇]  
　　漕河涇江蘇第二監獄典獄長敖雲亭因有要公於昨乘快車赴蘇謁見高等廳長面陳一切所有陸軍監暫委科長薛瑞圖司法監委第一科長張伯英庖代大約二三日即可返申 
[仁康錢莊倒閉]  
　　法租界北新街向東門面之第一百十一號仁康錢葿爲寗波鎭海人陳某所開已有十餘年近來不知受何影響於前日（二十六）忽然倒閉陳即走避各往來莊號與各存户得悉後至該莊詢問陳已無下落復往法租界寗波路自來火行街西轉角十二號門牌陳之寓所亦已空無一人祗存什物數件遂互投捕房聲訴原委經捕頭派探調查屬實諭候查緝現各往來與各存户擬開具細數呈請商會淸理聞該莊虧欵有二十餘萬之巨内有一顧姓存户原存銀一萬八千兩在其虧倒之日尚送進存銀四百兩云 
[浦東居家石橋一帶尚疏防範]  
　　浦東居家石橋仇家木橋八埭頭一帶有客籍小工雜居爲流氓出没之處每届冬令往往發生攔刦等案茲據該處鄕民傳述上月杪有一寗波婦人行經居家石橋附近時適傍晚被匪數人攔住去路將柴灰滿塗該婦之而　間攫去金押髮金戒等物又本月初五日午後三時許陶家溝有一鄕婦經過亦被匪徒攔路刦去金飾數件該兩婦均畏事並不報案飭緝該處爲淞滬警察三區二分駐所及上海縣警察第六區分所交界之處離區甚遠現上海縣警察已在帝勅菴設立派出所若淞滬警察亦在該處設立派出所彼此遥爲策應勤加巡邏則商民咸可安枕矣 
[浦東查拿革警]  
　　浦東陸家嘴一帶近有口操天津音者三五成羣向各茶館勒索甚有攔路搜查行人乘間攫竊情事昨經三區署長曾永奎訪悉傳諭各長警留心查察是否係各區革警抑或流氓冒充務須嚴拿究辦以保地方治安 
[汽車碾斃道士之結果]  
　　羽士陳杳福於本月九號在滬西靜安寺路麥邊花園相近之水門汀階沿士行走適寗波路二百七十六號門内居人陳世華駕駛六十七號汽車向前疾馳觸及前面胡鼐君胡蔭庵二人所開之四百零八號汽車遂將一百五十七號洋房之竹笆撞倒陳羽士亦被碾傷由一千三百三十九號華捕王金子查見將傷者送院醫治無效身死報官騐明飭屬棺殮候核等情已誌本報昨晨由工部局經管汽車事宜西捕頭開立濮爾將一干人證傳至公共公廨樓上刑庭請究首由捕房律師牛門起述案情次由王捕上堂禀稱是日下午三點四十五分鐘時派巡靜安寺路由東往西至華棧路北見六十七號四百零八號兩汽車并行山西往東該處馬路稍狹以致碰撞肇禍我即抄錄號碼將傷者送往紅十會醫院惟兩汽車之開車夫皆有錯誤云云又據胡鼐君上堂供稱是日與兄蔭庵同坐四百零八號汽車由我司機並未與陳世華之車並行惟聞汽笛嗚嗚迨車過麥邊药園驟聞後面呼喊我回首而視彼車已在水門汀上當時不以爲意後接陳來信始知彼車爲六十七號是日撞斃道士云云又由胡蔭庵上堂所供與鼐君相同又由羽土王仲山投案證明死者係伊師兄原籍山西家中尚有老母等語旋由陳世華之律師起向以上三人盤駁一過令陳至案詰據供稱家住城内所開之車係向飛隆公司借來是日因有急事故開機略速欲超過前面四百零八號汽車詎爲該車阻擋及至肇禍即將受傷人送院醫治担負醫費早晚至院看視云云復由牛門律師向陳盤問數語並與陳之律師辯論之下陸襄讞核供商之英包副領事諭陳世華撫卹尸屬五十元了案 
[汽車撞斃老婦]  
　　老嫗沈王氏於本月二十五號僱乘戴三之黄包車至虹口親戚家借貸銀洋途經北四川路天潼路轉角突被三井洋行大班日人所乘二百四十七號執照汽車撞倒碾傷經一千一百七十七號巡街捕查見抄錄汽車號碼及司機人李友生之名姓將受傷人車送同仁醫院據情回禀捕頭嗣該氏受傷甚重醫治無效延至昨晨因傷身死捕房接到醫院報告立即派探將屍舁入斐倫路騐屍所傳同屍兄王全業屍女沈阿鳳司機人李友生黄包車夫戴三禀請公廨張襄讞會同英領包君於午後二句半鐘蒞所檢騐明白塡寫屍格升座公位命將一干人帶案訊供之下判着屍屬具結領屍棺殮聽候商令車主從優撫卹 
[汽車撞傷行人]  
　　昨日下午有某號汽車駛經湖北路撞倒行人沈葆唐跌破頭顱由老閘捕房九百零四號華捕瞥見前來抄錄汽車號數另雇車送沈往醫院醫治即據情呈報捕頭請究 
[法庭研訊命案]  
　　西門外太平橋王榮記鋸木作伙李文祖沈福生顧章囝三人於舊曆閨七月底夜十時因煮晚膳起衅互相扭毆沈顧用木棍亂擊將李之太陽穴並腰肋等處毆傷致斃當經探捕到塲將沈顧二人拘送法捕房禀請中西官蒞塲騐明令由屍屬棺殮該兇犯經法公堂訊實判引渡内地法庭訊辦在案茲悉此案業由檢察廳預審明確起訴審判廳昨日午後由審廳刑庭預審傳到當時承辦此案之法捕房一百三十八號華捕徐開友及包探陸海林屍父李樹棠等到庭提同在押之沈福生顯章囝等上堂審問良久判沈顧還押該探捕着回去供職李樹棠退去候示 
[三誌黄浦灘頭之兇劇]  
　　駁船户王世生因與張阿招蔡和才於本月十七號在新關碼頭偕湯全福（即湯壽福）賭博混用塗改北京中國銀行鈔票起釁王遽持刀將湯戳傷要害殞命業經中西廨員騐明棺殮並由捕房將王等三人一併拘解公共公廨訊供收押等情兩誌本報昨日午後由俞襄讞會同美丁副領事升座第二刑庭復訊即由捕房刑事科代表牛門律師上堂詰據一千一百四十號一千二百二十三號一千四百五十三號等三華捕分别訴明當時目覩第一被告王世生持刀向死者猛戳第二被告亦持利斧正欲砍下被我等奪去即將第三被告等一併拘入捕房並將死者車送醫院醫治是實又據尸妻湯朱氏上堂請求爲死者伸雪訊之王世生供稱因與死者在船上賭博起釁爭執即至船頭上取出小刀一時失手誤傷求宥據張阿招供稱是日在寳善街某飯店吃飯由王世生邀往帮忙並未持斧行兇求鑒又據蔡和才供稱亦由王邀往並未動手等語復經牛門律師向被告各人逐一盤詰之下因爲時已晏中西官宣諭退庭判被告等仍帶回捕房候下禮拜四再行訊核 
[審廳公役吞没棉被之押儆]  
　　孫長有控徐狗子串拐案内牽涉之高鴻才前經地檢廳訊供判押時高妻龍氏取棉被一條送到廳前當由審判廳公役蕭金喜遇見兜攬代送該氏將被交給並送酬勞錢三百文迨至前日高鴻才釋回該氏詢問棉被並未收到高夫歸到廳找尋將蕭扭住致起衝突適爲看守所汪所長撞見即命將各人一併扣留禀審判廳張廳長除將蕭開除外移付醱察廳預審起訴審廳昨午推檢各官開庭飭提蕭金喜至案研訊之下以其詐欺罪成立判處監禁三個月以儆所有棉被着即日交案給高具領 
[控追已閉米店之餘欠]  
　　朱元長昨延巴和律師代表投法公堂控汪練庭前於民國元年間在内地開設米店陸續虧欠原告往來米洋四千七百餘元旋汪將店閉歇人亦逃逸後由原告具控審判廳飭傳去後被告匿不投案判將生財拍賣作抵餘欠准予缺席判决在案至今在途與汪遇見故扭案請求訊追原告稱商人祗收到拍賣銀四百餘元尚少四千三百餘元被告頗有家産現今聞控將産抵押與人况治下亦有米店開設請求嚴追詰之汪供照商人核算計欠二千餘元商人實情早已破産現實難措還求宥中西官判還押廳候覆訊核辦 
[請追拆去屋内裝修之損失]  
　　英商怡和洋行控已閉萬家春番菜館主沈廷芳擅將屋内玻璃窗地板拆去請追損失一案昨日午後由關讞員會同英卓副領事升座第一民庭研訊即據原告律師向收租西人與打樣西人畢士來詰問一過並將所拍該屋式樣呈案又據屋主袁近初投案證明該屋由其先父租地造屋歸怡和收租等語又據陸子文投訴由怡和洋行梁先生囑將該屋攝影云云訊供至此時已旁晚中西官宣諭改期再訊 
[呈控佔地案原告勝訴]  
　　英商雷德在公共公堂呈控陳玉亭佔地等情迭經公廨訊供判候會商堂諭宣佈在案昨屆宣判之期至午後二時半由原審官關讞員會同陪審西官英卓副領事升座第一刑庭兩造代表律師相繼投案候示由卓君宣佈西文堂諭甚表（未譯）聞其判詞歸原告勝訴云 
[私刊圖章假造支票之押儆]  
　　福安保險公司指控掮客徐吉生私刊圖章造成假銀票囑僧人滌塵持向公司混用等情昨由總巡捕房華探周志仁與西探堯克將徐拘解公共公堂請究先由中西包探上堂訴明前情繼由原告代表律師投案譯明案情請究並據證人羅卓雲投訴被告將僞造之銀票囑一僧人至公司内領洋察閱圖章與公司之圖章不符因知僞造是以控究又據僧人滌塵供稱該銀票係徐吉生付來不知是僞持向原告公司領洋是實訊之徐吉生供稱滌塵因有急用向我商借因一時之悞私刊圖章造成假票求宥並由原告代表律師向徐駁詰數語聲請堂上核辦李襄講得供將起案之假圖章僞票察看一過商之英卓副領事以被告詐欺罪已成立判徐發押西牢二年示儆假圖章僞票燬去 
[石子糾葛案之枝節]  
　　王元勳吳仁奎兩人前因石子糾葛涉訟法公廨判着王償還吳之欠欵嗣因王不服判决提出理由延巴和律師投廨復訊判所提理由不充仍照原斷執行在案茲吳仁奎於昨日倩逖百克律師投廨聲稱王前奉堂上判决後仍抗諭不理竟敢以刑事具控被告其時適有事離埠若非敝律師擔保吳仁奎定必被捕應請堂上追償損失銀洋等語中西官磋商之下判着王賠償吳損失銀一百二十兩堂費十兩亦歸王負擔欠欵仍照原斷執行 
[婦人請求離婚之不准]  
　　婦人李李氏在公共公廨呈訴伊去李根才將其虐待請求離婚等情迭經訊供未結昨日午後公廨陸襄讞會同美約副領事升座第四民庭續訊兩造各偕代表律師上堂中西官以此案迭經訊供辯論終結毋須再訊以原告請求離婚理由並不充分宣判不予照准 
[陳亭貴夫婦被人毆傷]  
　　法租界新北門口典當衖開設花烟間之揚州人陳亭貴夫婦二人昨晚九時許突遭某甲糾衆尋仇拖出門外痛加毆打皆頭破血出當喚得大自鳴鐘捕房五十五號巡捕等到來將行兇之甲乙二人拘入捕房餘則分途竄去即由捕送陳夫婦投醫院醫治持傷單歸禀捕頭候示 
[四債案改期續訊]  
　　姚榮記延朱斯芾律師在公共公廨呈訴李炳生不還託爲保收洋一千餘元又久大錢莊探增美木行經理王增芳欠銀五百兩又程伯均探蘇存富不還貨洋六百元又婦人陳居氏控王佐才不還契據及抵押品等案昨晨由張襄讞會同美丁副領事升座第四民庭命將兩造帶案逐一研訊之下判被告各人仍分别交保候再改期續訊 
[公共公廨訊理債案併紀]  
　　傅雨瀛在公共公廨呈控向在太古公司北洋輪船爲買辦之陳松梅及曾子梅舒少卿不理擔保借洋一千七百五十元等情已由廨將曾舒二人傳至公堂訊押並出特别傳單於昨已午後派探將陳傳至第四民庭經陸襄讞會同美約副領事研訊即經原告代表律師與被告所延代表律師互相辯論良久堂上宣諭曾舒二人還押陳松梅交四百元人洋並保候展期再訊 
　　婦人施金氏呈訴王福記米店主王福生不理擔保陳少堂抵欵一案昨日下午亦經陸約兩君傳訊據見證劉仲賓到堂證明原告所呈字據上所蓋王福記圖章並非被告之圖章等語並據原告律師與被告律師辯論之下堂上以人證未齊判候函致寳由縣知事查明陳少堂所抵之地復候再核 
　　顧成吉林瑞金康長順鼎康鴻源等各户在公共公廨呈控蘇存甫倒欠貨欵一案經張襄讞會同美丁副領事在第四民庭研訊因被告未到中西官判候改期再訊 
　　樓廣崑控殷聨芳不理欠銀九百十二兩一案昨日午後亦經陸約兩君升訊因兩造代表律師同意請求展期中西官判准展期再訊 
[私收賬銀押半年]  
　　愛多亞路德康五金店經理康絡湘指控夥友金永年兩次向天潼路同業私收賬銀二百十兩等情昨由捕房將金拘解公共公堂請究據原告投訴被告私收賬銀後向詰將假造四明銀行無用支單搪塞等語訊之被告供認不諱中西官核供判金押西牢半年示儆 
[私售鴉片之查獲]  
　　本邑人孫明生因在引翔港華租交界處屋内私設烟具容人開燈吃食洋烟被探季立仁查見將孫連同烟具帶入捕房押候解廨訊究 
[圖詐分别禁押]  
　　無賴謝根榮楊榮福兩人前因糾黨向李瑞章索詐由李報告捕房飭探將謝楊兩人拘解法公廨訊供等情判聽候宣佈堂諭在案昨日將原被傳案經中西官商明堂諭諭日本案原告控被告等希圖索詐訊供屬實着謝押六月楊押三月以儆 
[匪徒候查失主再訊]  
　　鎭江人王　生於本月二十二號在泥城外新世界後面攫得某姓家小孩所戴嵌有珠花之元緞瓜皮帽一頂前日又至北山西路一百七十五號門牌徐福生家行竊皮鞋逃出被包探蔣阿林查見將王拘獲抄出珠花緞帽及皮夾五六隻帶入捕房押至昨晨解送公共公堂經中西官訊問遵諭王收押着查明失主於下禮拜五解訊 
[傭人行竊銀箱押一月]  
　　銀箱一隻察悉向詢據稱係受丁日新唆使故報告捕房將錢丁兩人一併拘案惟銀洋已被用盡無從吊案請求追究詰之錢供民人實受丁日橷唆使竊取後將洋如數交與丁取去化用是實詰其將銀箱交與丁日新時有無證人答並無證人質之丁供民人不知錢行竊銀箱之事實被誣報求察中西官判錢押一月以儆丁無干開釋 
[攫洋案展期再訊]  
　　陳才林劉金寳前晚在愛多亞路串攫行人葿標鳳現洋十元小洋二十五角圖逃經莊鳴由四百十九號等兩華捕將陳劉兩人追獲帶入捕房昨晨併解公共公堂經中西官訊供推賴且原告未到判陳劉兩人押候查明展期七天再訊 
[搶項圈證據不足]  
　　婦人劉梁氏指控紹興人胡阿培在途攫取伊孩銀項圈等情昨由捕房將胡拘解公共公堂先由劉梁氏投訴被搶情形訊之胡堅不承認中西官核供以原告所控證據不足判令將案註銷被告開釋 
[縣署批示四則]  
　　黄桐君呈爲案奉查明單契兩地請求檢核升科糧册證明解决由候提瞿梅生榮杏芬查訊核辦該民應携帶糧串田單到案備質 
　　薛大經呈爲僅予撤委不足蔽辜環求追繳澈底根究由據呈是否盡實已派委會同鄰鄕經董查復矣應俟復到再行核辦仰即知照 
　　陳金生爲遵批具送認保切結呈請諭充夫頭由呈及認保各結具悉仰候給示諭充可也 
　　二十八保三圖籮夫頭周沈生呈爲希圖單獨營業呈請核斷遵守由呈悉查該夫頭所充者爲二十八保三圖與陳沈金所充之二十八保十併十一圖及四圖界限各分本不相涉至陳家渡地點繭市時挑運前因兩造爭論經李前縣諭定周陳兩夫頭分雙單日輪值營業均各具結遵斷前本縣發給該夫頭示諭並有其與陳沈金輪日營業之地點仍准按照李前縣條示辦理以免爭執等語前後成案具在相安已久何至忽生異議今據稱陳沈金希圖將十一圖内貨物歸其獨自扛挑等情現在已非繭市時候不應有爭執問題發生來呈殊不可解且該夫頭承充地段僅有三圖今忽稱兼十一圖夫頭與諭充原案不符跡近朦混侵越實屬不合 
[誌謝]  
　　昨承盲童學堂贈游藝會入塲劵兩紙書此誌謝 
來函 
[爲奬劵事致勸學所書]  
　　謹啓者頃讀報章内載上海敎育行政會議市學務委員賈某提議助痪興學奬劵一案業經通過仿照各彩劵辦法另設機關辦理等語閱之不勝駭異溯奬劵之制始創於湖北繼起於江南攀國若狂跡同賭博外人非笑識者恥之辛亥光復實行厲禁故當時南方政府雖軍餉若何竭蹶從未有敢議及於此者蓋此種粃政不特開全國賭博之風實於貧民生計上有直接不利害此有識之士所以不願道也自袁氏專政幾危國體甚故一履市場所謂發財開彩之招貼觸目皆是嗚呼何怪乎外人之譏我爲彩票國也近今江浙兩省會鑒於奬劵之利少害多亦有議讀滿期停辦者不圖買某身充市學務委員對於極有價值之敎育行收會議竟以跡近賭博之議案提出且出席各員亦不問其利害若何竟予以通過此眞令人索解無從者也夫興學籌欵事固正當而籌欵之法尤須審　蓋一有不愼非特無補於敎育且適足爲敎育之害故在敎育行政方面對於敎育經費於無可設法之中必謀所以維持之道倘實處於無法可籌地位或舉辦各種實業以備將來推廣敎育上之補助亦未始不可如前年省中舉辦之學校公有林即其先例也雖成效之期非在朝夕而數年之後必有可觀旣可使學生得植物學上之智識又可使學校得經費上之挹注根本上之敎育籌欵法未有善於此者也今該委所提意見中一則曰塘工慈善爲公益計發行奬劵再則曰爲敎育問題發行奬劵並無不合之理一若敎育籌欵除奬劵外竟無别法何其謬耶且學校敎育在社會上最稱高貴故學校敎育上之舉動皆足爲兒童之表率今移跡近賭博之欵興辦學校對於兒童直接所受之害實有不可勝言者查本縣敎育經費較諸鄰近各縣收入獨多即在本省六十縣中而論收入亦不爲寡現今吾邑之敎育成績若何姑不具論惟上海素稱敎育先進之區今因籌欵問題舉辦跡近賭博之奬劵豈不有污我全縣敎育乎夫上海僅一隅耳若他縣他省亦起而效尤則中國之敎育豈不更貽羞外人乎抑更有進者查小學敎科書中對於彩票一層亦明述其害該委身居視學之職此種敎科書諒早寓目今該委不顧牴觸逕行提出利令智昏何一至於此以該委之主張豈非使我邑兒童對於書籍失所信仰乎似此毫無價值之人厠居敎育行政地位我邑敎育前途尚何望哉先生爲全縣敎育界領袖敎育之興替惟先生是賴故特備函直陳台座務乞將此案即日取消以免全縣兒童陷於危險地位啓沃爲桑梓敎育前途計故不避嫌怨冒昧陳請素仰先生明察當蒙見納也專此敬請公安張啓沃謹上 
雜評二 
[滬公團嘉勉議員（庸）]  
　　蘇省會本屆常會毅然將加費案自行取消其勇於補過誠爲難能可貴上海各公團特致電嘉勉國民對於議員不稍没其善行也如此 
　　此次各省議會加費之潮流江蘇實開其先而浙贛始接踵而起蘇省以議員諸君之持重不願急遽進行故不致如浙贛兩省之演成絶大風潮至今議員與各界之問感情仍極浹洽然而浙贛人民未必不怨蘇省之作俑也 
　　老氏有言不爲天下先議員諸君經此閱歷其益知所自處也乎 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　斐然題 
　　自由談三字皆用當代名人字跡每星期調換次今日係斐然先生手書 
常談 
[夢談] [  劉仁航]  
　　今夕余鄰家一婦吞鴉片烟幾危衆鄰齊集人聲嘈雜互相說少意謂有前知也余因憶及生平閱歷之夢頗有奇騐聊述數可以質好事者作夢談云 
　　一張大帥之在徐州也余長江蘇第七師範學校時友人周祥駿爲國文敎員因其於辛亥革命時曾充柏文蔚顧問竟從校中捕云入之獄余時在寗新賃一房與内子李靖英君同住住之第一日晨起問李曰此房適否答曰好但有鬼余心已不快漫語之曰淸晨何爲出此言李曰今夜余夢見鬼在外間也被殺有血跡余聞之滋不快乃以他語亂之未五日周君以勾結土匪名義被槍斃遠近至今稱冤其死之由則由於陸軍部挽救之一電時陸軍次長即徐又錚徐與周同鄕又少同學頗好其文先是月餘徐尚特電徐州索周君文閱讀故周君被難徐從陸軍部電救之然適得反動速其死焉惟死前數日余家即先形諸夢亦奇矣 
　　二李梅菴師今稱淸道人矣嘗謂余言方其長南京兩江師範時曾作一夢見一怪物態甚獰惡生平所未見者俄而覺醒次日總督端方請客邀李於一室此室向所未歷舉頭見壁懸一畫則正夜間所夢之物也 
　　三余族長吉庵公余少時恩人也其長子病數月冬日舉家晝夜環守之吉庵公與其夫人倚床假寢半夜時忽聞其夫人自語曰是了明春正月送人頭與汝吉庵公驚其不祥然不敢言因恐蹈左傳中說夢屢騐不說或可避去也無何至來春其長子果病死所奇者子病重而母於夢中向陰間允許送人頭實則其母并不知也其所允許者何人何事何以如期而騐不亦怪哉若謂無幽冥此事殊不可解矣 
　　四睢寗卓春卿住在南京兩江師範學校附屬中學時嘗告余有友人投考兩江師範學校未考前一日渠夢友人坐大講堂東隅窗下卓往與語比及次日果在東隅窗下與語卓與余語大奇之余亦有一夢與此相類余十餘年未回鄕矣去年春偶以視學回邳未到邳以前作一夢夢見表兄曹鴻賓余哭而語之曰表兄十餘年眞一夢耳比及到邳城甫入城北門果遇之其情形與夢中略同 
新拾遺 
[今日之德太子（下）] [  瘦鵑]  
　　太子於未來之局似頗處之淡然謂將於和約批定後遄返德土即居雪爾西采地以地主終言時音吐至沉着略無悽惋之意其於五年血戰及此次和議似亦不甚關懷所發論調殆類旁觀者口吻一似風馬牛之不相及者 
　　太子作英語尚流利動聽不類德産繼復告威氏謂思鄕之念綦切第俟和局定後便當言旋不欲更於島中度冬威氏叩以島中氣候太子顰蹙曰此間夏令尚不惡迨一入寒冬則滋足怖人且爲時亦悠久至翌年五月尚未解凍予室中雖有爐火而寒風砭骨幾爲所殺不特多風已也復多雨雪及大霧濱海積氷崚嶠如琉璃之屏島中風物亦爲之陰森無歡予於是時恤邑邑欲死夜間時晷亦長無以自遺言念疇曩則必與裙駸士女把臂笑樂度此長夜且予又喜歌劇妙樂及有趣味之科學演說而此惠林音島中則一一無之殊令人無以自聊也 
已而威氏言及懲治大戰中戎首事太子立曰彼協約諸國以起釁歸咎吾父而欲執而鞠之茲事於理良悖又奚可者况吾父何人萬不能被此僇辱果迫之急者彼必自殺蓋尊榮二字人人咸知自保耳威氏問曰君返國後其行賈乎太子曰否吾非賈人安能辦此第思自筦采地并謀所以扶助祖國裨補國人之法他無有矣威氏又曰聞君於此間覔得名貴之佳泥無數將設一製瓷公司有諸太子笑曰是又報館中人之滑稽談矣吾未嘗有此且亦不喜製瓷也語次出一紙烟然火徐吸之烟狀絶細小長二寸許接以稻草之管類俄羅斯人所吸者太子雖不出島門一步而於世界大勢知之特詳聞島中購致圖書雜誌甚富云 
　　威氏復以戰後之世局爲問太子微喟曰此五年大戰世界已顚倒矣以吾測之一切經濟實業非五十年不能復元脫一千九百十七年歳首即行停戰者則美國尚未加人數十百萬之軀命可保全世界之景象當亦較今日爲可觀也 
　　當威氏戾惠林音時島中風物正佳平野之間彌望皆玫瑰鶯粟百合鬱金香諸花花光浮昱如於明錦之上刺以活繡者田中麥穗摇風大麥小麥似相與點首陳光燭之燦然作金色林樾問多鳥畫眉黄鸝山烏雲雀之屬咸相對啁晰似奏雅樂杜 
　　鵑白鷺亦翔躍無定機心盡袪然彼花鳥樹木又安知此島中乃一凄凉帝子哉 
 
[新大陸美景五十三　褐冠童子（美國國民精神之三）]  
　　美國街市占最習見者爲童子軍之制服其軍國民精神早於幼年養成學校兒童成羣過市即無童子軍之褐色冠服亦多方設法以求神似其整齊嚴肅之精神已可於此小幅中見之矣（戊午五月於紐約市百十街留影）[  一之]  
醫學談 
[梅毒最近之問題] [  上海愛仁醫院醫學博士周森友]  
　　各醫家之論說一千七百三十六年挨司杜嘗著一書論花柳各病至爲詳盡故此書亦極有價值然書中所載及其種種之發明初非其個人之力乃參考各醫家所著之論說編輯而成惟搜羅宏富引證確切故能使後之閱者旣讀此書凡關於花柳各病多能瞭如指掌也時正濫用水銀療治梅毒挨司杜　首倡限制水銀用法有名萬才帝（Vanswieten）者更發明水銀適當之用法自此法發明後凡以水銀療治梅毒者咸得一定之限制非若古時任意妄用矣維時更有一人名智賣（Zittmann）者發明一療治梅毒之秘方極有效騐迄至今日尚有多數醫生沿用此方者 
　　一千七百二十八年鮑矮氏著有一書對於梅毒病各方面情形紀載甚詳至其主旨殆與百年後呂古氏（Bicord）所著者大略相同 
　　一千七百三十八年有名蘭紫斯（Lancisi）者嘗著一書論及梅毒對於心血管及血瘤之關係條分縷晰詳備無遺於醫學界上堪稱爲極有價值之鉅作也 
　　　有名馬如尼Ncrgagni者所著論說在十八世紀中亦最闌重要其言生於各臟腑之梅毒症及梅毒之病理與今人所見略同又肺之梅毒及有肺癆而兼患肺之梅毒梅毒之入骨入心入大血管腦内血管中之梅毒病皆爲馬加尼第一研究而得者其白濁與梅毒區别之一論亦頗有價值因又說明膀胱炎胱頸核炎莖蒂後核炎並生殖器之各種病甚爲詳晰迨至十八世紀下半紀有名司徒Stoll者與諸醫家討論梅毒之遺傳性因得證明凡以遺傳而得之梅毒病其發現時勢必甚緩不若直接沾染者之劇烈此種病理之發明旋經法國多數醫家證明無誤可見此乃顚撲不破之理也時復有包福KRanci　B　Ifour者更與衆醫家研究證明白濁與梅毒實係二種不容相混山是以觀梅毒能深入五臟有遺傳之性梅毒白濁確是二症而傳染梅毒之媒介非必交媾如接吻同睡接生家及醫家對於有梅毒之産婦各種醫用器械及家用器具均能傳染是則梅毒一症在十八世紀下半紀固已論之綦詳矣 
　　杭約翰對於花柳病之混淆十八世紀時杭約翰出而行醫所著花柳病書可謂病史中之最關緊要者然非以其論說翔實增進知識也在當日彼乃一著名大醫學家每有發表醫學界中罔不風從孰意其所論者極爲紊亂竟無近世科學之見識於梅毒之病理誤誤實多蓋其搜集當時各醫家之論說復參以已理别立一說致多揣測模棱之詞彼且於一千七百六十七年時嘗以自身試騐遂將試騐結果强行决定又不判明梅毒初瘡與類似梅毒瘡之區别蓋彼之意以爲白濁菌與梅毒菌實爲一種初無分别若種入生液皮則爲白濁種在身外皮則爲梅毒因欲證明此理竟取白濁之膿種於皮膚上乃竟發生梅毒遂益振振有詞確認白濁菌與梅毒菌必無分别 
詩錄 
[不言無樓詩話（五）] [  莊蔚心]  
　　石遺老人詩取徑白香山而略學陸放翁論者乃稱其爲宋詩并謂其澀體此誠大謬余數讀其詩不能好也往見其詩話持論能中竅要近又睹一詩則自道甘苦矣淸明日懷堯生榮縣曰君詩數數來我去無一詩微我懶下筆微我懶媾思詩眼日以高詩筆日以低詩料日以貧詩力日以微惟有作詩腸日枉千百廻偶然詩緖來如彼千萬絲出手欲繅之十指理不開怪君如韓信市人驅之來須臾已成軍千旟與萬麾昨擬建一社八九白鬚眉廉頗與馬援百戰舊健兒吾亦厠其要長城搗偏師會當花下飲頭上戴花枝花羞上白頭片片入酒巵今日酒病發拉雜放言之余曩亦有詩曰十六學爲詩塵眼乃一洗小道未足誇聊賢博奕耳擁鼻費苦吟才薄傷庸俚陳言自檢持得句亦大唏今才氣大不如前而矜持過甚反不能得好詩也書此自嘅 
　　友輩中張季爰笑余爲宋詩者獨雷聽秋無所可否若其爲詩最工五律爲余所折服者晨過張園曰何處亂詩腸名園黯澹粧薛蘿縛怪石烟霧迷横塘老樹漸摇落野花無主張垂楊解人意傍我弔滄桑爲人重風義能以肝膽照人游踪遍天下所藴自可知也然友朋星散略盡則又可嘆也 
　　石遺老人題咉菴詩卷云命詞薛浪語命筆梅宛陵散原實兼之君乃與代興往者偶窺園高樹纒虬藤今茲探藪澤豹霧雜蛟罾近賢盛宗宋麤服隨髯髻與使人所狎毋寗人所憎昌黎與半山豔色時自矜炫縞桃李花辛夷開高層誰知白髮僧冰雪敵嶒崚酷愛自題句茶漚成硯冰咉菴名夏劍丞所作眞有似散原者信宿金山下曹氏園用東坡金山寺凉字韵答貞長云東臯盤霰月孤凉分領僧徒下舍香風露入秋侵坐冽莎蟲專夜織愁忙得安短榻依初地無住疏鐘出上方獨有沉衷勞夢寐與君商酌到微茫秋旣盡矣原野之間風厲日薄輙書所見云江山來入眼眼到極肅瑟萬物皆腐棄狂　在呼𠮟駁騷在草莽難與言紀律不待三五朝摧毁已云畢途窮有忘念白日或西出江水去不歸吾愁自茲溢則頗近鄭太夷 
小說 
[長姊] [  鳳生譯]  
　　禮兒之病雖愈而沙雪囊中已空其所有猶復不足妝飾品俱次第賣盡沙氏父本於德瓦利革萊地方有財産甚豐住宅亦在其地每歲所入約一千五百盧比有奇今沙雪聞其夫已用已之名義又獲賈明大之助得將此産移爲已有故是後此産不屬於沙氏姊弟矣禮兒旣痊嘗呼其姊曰姊我輩曷不歸家禮兒蓋常會其外甥男女及其友伴諸人則又曰姊我輩曷不歸我舊宅沙雪亦無他言但泣而已旣而思之悲泣寗復有濟予弟舍我而外一無他人是賴乃止其泣往代理縣官之署求見其妻顧此縣官知曹戈拍其人并聞其妻舍其室家爲財産事至與其夫爭辯因是不直沙雪其人第彼又不欲拂其心意乃致書曹戈拍曹用武力以舟携其婦乃其襟弟返家此爲二次别離之後而夫婦重聚者也其殆『勃納甲派地』（印度司婚神）之命歟禮兒乍晤其伴樂乃無藝沙雪憐其無知悲痛益甚 
　　天時旣寒縣官作冒菲雪而之旅行張帳篷於村間將有射獵撒海勃值禮兒於村之『梅潭』他童見者咸避之若浼顧禮兒賦性沉肅雖怪異之無所妄動但注神於撒海勃一人撒海勃喜之近其前以其土語詢之曰汝讀書乎兒頷其首曰誰書禮兒不知『書』之一字當作何解目注縣官之面默然不語旣而禮兒以此事告其姊津津若有餘味者日之方午曹戈拍著其袴冠其頭巾整其長衫往見撒海勃行鞠躬之禮旁立侍從僕役及警官多人撒海勃畏熱自坐於法案之前案設於帳篷外露天中曹戈拍亦坐撒乃詢其村中近狀曹自思其位甚尊心乃驕甚念於此際得有夏克納巴地斯或地狄斯見之者其榮幸當不知如何 
　　維時有一婦人面張以網直上縣官之處禮兒隨之婦曰撒海勃吾以無援之弟託之於汝請救之撒海勃見禮兒大其頭尊其體適已與之晤面知此婦必爲貴族即起立曰請入帳篷婦曰予所欲言者即於是間言之曹戈拍曲其身面泛靑白色村人以爲奇也爭附其旁撒海勃舉其手棍揮之去沙雪牽其弟手以孤兒之史欵欵陳之曹戈拍屢欲阻之縣官怒以棍端指曹囑其離座起立曹心恨沙雪益甚默立不動禮兒附其姊旁聞言頗悸沙雪旣述畢縣官略問曹戈拍數語聆其答語默然者久之然後告沙雪曰吾之善婦此案固不至入於我手果有所需者我必盡力爲之汝與汝弟可歸家勿用疑慮沙雪曰撒海勃予弟不能歸已宅予又不能携之入予家禮兒惟汝待之他人不能救之也撒海勃曰汝將如之何沙雪曰予將退居予夫之宅予無所懼耳撒海勃微笑然亦無法則惟允其請暫盡保護之責沙雪將行禮兒牽其裾撒海勃曰汝勿懼......來沙雪涙承於眶曰吾弟汝去吾至愛之弟......汝將再晤汝姊言次攬禮兒於懷撫其頭及背然後整衣亟退撒海勃即以左臂挽禮兒禮兒哭曰姊哦吾姊！沙雪回首仲其臂以示其不言而慰之之意心如痛割立即退出 
　　此極熟之舊宅夫婦兩人又重聚首其殆『勃納甲派地』之命歟惜此次聚合時未能久村人聞沙雪於某夕患虎症而死隨即火葬之焉此事無人肯道之者隣里韃拉間猶言之村民僉曰勿聲沙雪臨終之際猶告其弟兩人行將再晤是否此言已踐牭为人能詳之者（完） 
[自由談之自由談] [  不冷]  
　　抗議抗議是否有效誠一至難解之問題也蓋中國不簽德約而世界視若無睹美議院一决保留而人多動色相告其故何哉亦仍視根本之力何如耳 
 
 

Page 15

 
 
   
 
 

Page 16

 
 
   
 
