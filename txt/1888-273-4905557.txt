# 1888 - 273 - 4905557

 

Page 1

 
 
[附送地理圖] [  本館謹啓]  
　　奉省水災承東南諸善士竭力籌勸捐户頗爲踴躍惟是災區甚廣賑欵終懼不敷且人但知奉省之被水而不能詳知其被水之道里遠近水勢高深兹有本埠四馬路陳春記號内奉災恊賑公所刊印地理圖一紙托本舘附送藉以募捐俾閱者一覽了然如身在災區親臨勘視中澤哀鴻如見其形如聞其聲庶幾樂助之意油然自生是亦婆心仁術之見端也特爲附入本日報内隨報分送不取分文如有見此而發善心者請送至該公所可也此佈 
[重印廣治平略出售] [  點石齋主人啓]  
　　息關蔡九霞先生具三長器成一家言緝廣治平略三十六卷續集八卷綜天文地理人事五千年史鑑瞭如指掌凡方輿風俗利弊古今制度沿革攷核詳明論斷精確誠昭代有用之書經世必需之學也今本齋亟爲石印每部四本價洋一元卽日發售此佈 
[江左校士錄减價出售]  
　　是書爲黄漱蘭宗師視學江左時所選高才生試塲之作由磨鐵硯齋主人託本舘接印行世者也宗師邃精經史學有根抵士林中仰望如斗山是錄所選時文濃淡清奇不名一格附以詩古文詞亦皆名貴高華迥異郊塞島瘦誠試牘中之善本也每部分裝六本兹將售罄格外從亷祇收工料洋三角正諸君賜　者請至上洋及各外埠申昌福州復利洋行購取可也 
[祭蒲柳泉先生記] [  梁溪瘦鶴詞人稿]  
　　浦柳泉先生諱松齡字留仙號劍臣柳泉其别號也居山東淄川縣蒲家莊爲國初一代人才終身侘傺賚志而没今年夏余作客般陽卽思往訪其里而公私栗六至七月二十三日天氣嫩晴秋凉如洗乃招同邑孫君繹如前往莊在淄川縣治東九里礦局西北六里亦石圍也是日先至宋家莊約三里由宋莊西北行時秋成之際高梁栗枝數白畝高蔽不能遠望如并蛙之窺天而已問途之後披栗枝覓逕尋塗一里半經躍龍寺寺有公塾曰環翠書館又西北一里許抵浦家莊人迹不逢氣象蕭索入莊圍東門門有石額曰仙鄉老叟坐松下詢之聾且訥不能辨南方語作東語亦不聞有牧童來爲指先生居處在西偏旣向西無從蹤迹招莊童引之乃至門首以剌入見土牆茅屋殘毁若牛欄疑非故居旋一叟出應客短衣徒跣狀甚龍鍾問將誰謁具以告叟蹙然曰余卽先生嫡支也導入内破屋半椽　樞已脫湫隘無容身地土炕支小木板一塵灰滿之庭外農具雜陳花厖見客狺狺吠叟逐之去卽有裸童將矮几來促坐余疑名士之後必有逹人此或又一支務農以食貧耳因訊有讀書者否意在遇通品或可傾　叟歎曰君休矣僕卽柳泉公八代孫也名國忠年七十矣子孫齒長無出余右者公傳至三世卽式微四世益貧不能繼讀至今更甚皆務農卽有一二讀書亦非嫡派且皆遠徙今惟姪孫一年八齡附讀他所然凌替已極亦難再入士林此莊皆蘭姓共八九十家他姓什之一耳公當年住宅約三畝許今大半售人且轉輾易主致斷井頽垣鞠爲茂草因指聊齋故址烟迷棘棗一片斜陽惟枯梧一株朽幹四五尺爲公手植又大門　題一座亦舊日所遺兵燹中僧親王來營未經毁敗其餘無可問津僕將死又不識丁子一年四十餘孫二長者聘而未娶現在挖礦作丁日得六十錢聊圖餬口五六十年來莊無識字民更不知聊齋誌異爲何物也余聞而傷之繹如亦爲歎息因問先生墓所叟曰東去一里君等欲往僕可引遂起身前導步履蹇緩旣至見墓廣半畆許老柏婆娑濃翠四合冡直長式前建墓碑石臺石香爐各一碑記聊齋誌異祗有八卷餘恐僞撰也余與繹如肅而揖之冡之東偏南四五步爲先生之父敏吾公諱槃者所葬先生母孫繼母董庶母李皆附葬焉碑後鐫所作雜著曰省身錄懷刑錄歴字文日用俗字農桑經各一册又戲三齣曰九轉貨郎兒曰鍾妹慶壽曰閙館又通俗俚曲十四種曰牆頭記曰姑婦曲曰慈悲曲曰翻魔殃曰寒森曲曰琴瑟錄曰蓬萊宴曰俊夜义曰窮漢詞曰醜俊巴快曲以上各一册曰禳妬咒曰富貴神仙曲曰後變磨難曲曰增補韋雲曲以上各二册惟上記先生父母生死年月此等雜著鐫曰附記究不知何人手筆因鐫在先生墓碑之後故并記之徘徊良久夕照將沈别叟循涂而返經躍龍寺書聲琅琅入而憇息其中神金面長身案下東偏有朱孝女像丰采如生旣入館師高姓揖坐呼童瀹茗良久始回越一日晨興命奚奴巿山果酒肴烹一伏雌急催早膳食已自携而往至先生墓渺無一人聞女子野哭聲迹之在墓後又見農子一爲女之夫亦先生後因貧無所賴哭於墳不禁黯然未携青蛈無可持贈欷戯而已遂陳祭於石臺讀祭文云維光緒十有四年戊子孟秋二十有五日乙亥金匱縣生員鄒弢謹以清酌山果致祭於故淄川縣廪貢生柳泉先生蒲公大名士之靈曰維先生妙筆清才高情碩德緱山瑞鶴前生修到君身華表文鸞小刼謪來人世乃命塗多舛塵海皆艱投時則文字無靈絶俗而山林終老披蘿帶荔啼殘故鬼之春泣蜮驚狐冩盡枯亳之涙猶謂逹人有後明德維昌陰何則將大門閭臧氏則長綿瓜瓞何意箕裘八世更覺凌夷衣鉢一經未能紹述故侯門第竟無識字之民野墓松揪空有表阡之碣草没聊齋之迹夜走青燐梧荒廢院之烟秋迷碧血傷今弔古殊足悲已弢四海飄零一身骯髒廿年渴睡雲中之雞犬難仙三窟重營井底之蝦蟇竊笑落拓則青衫失色凄凉而白屋傷貧然而慧業未鍾妄冀清高之福名心雖冷還尋旖旎之緣今者作客山中寄人籬下來展名賢之墓聊訴窮愁倘憐逆旅之蹤願留好夢敬陳鄙曲用妥靈魂尚饗祭已手錄墓碑文已有二十餘字漫蝕不可辨悉心儗之甚費心力旋在石臺大享祭餘誠出門後第一傷心第一快境也亦不知二百餘年中曾有此書痴到此一哭也已而萬山作暝日墜崦嵫乃題詩於碑上云泣鬼驚狐絶妙才筆花紅艶對君開安貧冩韻詩千首垂老澆愁酒一杯豈意通人凋緒業可堪故里委蒿萊骷髏夜嘯青松月誰向秋墳弔祭來題畢怱怱而歸已是京月出林局中晚膳矣 
[諭旨恭錄]  
　　八月二十三日奉上諭李鴻章奏神靈顯應請貧匾額等語直隸遵化州關帝廟延慶州龍安大佛寺黄龍潭龍神廟寍澤縣城隍廟南皮縣興化大佛寺皆夙著靈應近年春夏之間遵化等處雨澤愆期經該官紳虔誠祈禱均卽渥沛甘霖轉歉爲豐實深寅感着南書房翰林恭書匾額各一方交李鴻章祗領飭屬敬謹懸挂以答神庥欽此 
 
 

Page 2

 
 
[本館接奉電音]  
　　昨接在京友人發來電音有本月初一日諭旨二道敬謹譯登○九月初一日欽奉慈禧端佑康頤昭豫莊誠皇太后懿旨醇親土奏現居賜邸爲皇帝發祥之所敬稽成憲應否恭繳請旨遵行等語醇親王府第爲潛邸應属遵雍正二年成憲及乾隆五十九年諭旨升爲宫殿着准其恭繳貝子毓橚府第着賞給醇親王居住並賞銀十萬兩由王自行修理俟修竣後卽行移居西直門内半壁街空閒府第一所着賞給毓橚居住並賞銀一萬兩修理所賞銀兩均由户部發給欽此同日奉上諭左念謙着加恩以四五品京堂候補欽此 
[親政盛儀]  
　　禮部具奏光緒十五年二月初三日舉行皇帝親政典禮例應前期祭告天地太廟後殿奉先殿社稷等壇廟由太常寺掌儀司具題遣王各一人於是月初一日分往敬謹將事屆期皇帝率王公百官詣慈寗宫於皇太后前進表行禮應派大學士二員捧表禮成皇帝升太和殿受賀王公文武百官上表行慶賀禮禮成頒行詔書應派宣詔之太常寺官一員於天安門樓高臺上將滿漢詔文宣示天下奉硃筆依議欽此刻由禮部咨行各衙門體查照辦理矣 
[神京日記]  
　　八旗考取優貢例由宗師於八旗滿蒙漢各生員中攷取正貢備貢各一名咨部若正貢于本科中式卽以備貢作正貢今科順天學政將考取八旗優生名姓咨部查照正取雙泰滿洲正白旗廪生備取韓錫慶漢軍鑲白旗廪生○某宗室止北新倉尋覔該倉辦事人張某意欲包攬該倉諸事適該倉正支放正白旗甲米之際張繁冗不遑計及由伊兄八和尚糾集黨羽將該宗室拖倒棍棒交加以致遍體鱗傷四肢碎若虀粉有作和事老人者爲之調停黨羽始星散該宗室旋因傷重殞命和事老人聞之知私和人命罪有攸歸遂步叚干木後塵踰垣而避張氏兄弟亦聞風避匿賄買張三出首經本管地方呈送提署移送宗人府會同刑部檢騐審究○右驍抬槍步隊懸有營總一缺經該隊管帶將應行升補之本隊各旗隊官列單送由總理營務處呈請王大臣點派當蒙鈞諭著正黄旗隊宫鑲藍旗公中佐領世襲恩騎尉常玉充爲該隊營總刻已由總理營務處分行各隊查照矣○閱兵大臣定於八月二十七日寅刻在安定德勝門外兩黄旗教塲校閱人旗内滿洲火器營官兵大隊秋操二十八日辰刻在德勝門外西搭連坡校閱八旗内滿洲火器營官兵演打鉛丸先期由承辦正黄滿知照該營按期預備○户部開庫騐收陜西委員劉大令管解京餉銀及山西委員蔣司馬管解京餉銀各十萬兩當卽兌收存庫給發回批交該兩委員收領以便回省銷差　八旗宗室鄉試經大主考擬取試卷七本於八月二十二日進呈御覽後塡就榜文用黄亭鼓樂由貢院送至宗人府懸示計第一名松濤正藍旗第二名壽富鑲藍旗第三名崇善正藍旗第四名文棨鑲藍旗第五名勝全正藍旗第六名寶熙正藍旗第七名德瀚正黄旗○前紀皇太后皇上駕幸昆明湖閱看水操一事兹聞内廷傳述有九月初五日駕臨初九日回鑾之信○神機營咨行八旗各營稱本年仰山窪合操所有各旗營入操官兵當差勤苦於同治年問奏准由本營存公項下幫貼入操官兵錢文按名給領以矜其苦相應咨行各旗營卽將此次仰山窪合操各項出派入隊宫若千員兵若干名應領帮貼錢若干千分晰造具總數咨覆本營以憑核較歴年支領數目相符再行傳期領取○鑾儀衛行文宗人府稱本衛現出有額設宗室治儀正二缺應卽咨取宗室人員揀補相應咨行宗人府卽將八旗宗室之輔國奉國奉恩各將軍子男輕車都尉騎都尉雲騎　曁閒散四品宗室各員擇其年力富强弓馬嫻熟者卽日造具三代履歴年貌咨送過衛以便彚齊揀選 
[興修道路]  
　　廣東十六鋪新建街道以來廟嘗蓄積已存數百金近因費用浩每年内漸無餘積加以出有人命之案訟費殊繁遂至公項無存人言藉藉故雖街渠擁塞及廟前遭有回祿之災值事亦以無米難炊不能興工修復兹聞街内有某住眷於蒲節後着其婢僕向土地神簽求白鴿票獲中八字得銀二百餘兩由是遠近喧傳稱爲神靈顯應求者日衆街坊以爲此奇貨可居集衆會議設立司祝季夏之月獲銀八十餘圓遞至七月又得銀一百三十餘元現又開投八九二月竟有人願每月繳銀一百四十餘元以承此役計此四閱月中共得銀四百餘元故值事等先將石路興修並砌通渠以免污水淤蓄所費約三百餘元已於前數日塢工興修矣間俟工竣後再議重修廟宇以期百廢俱舉據言自設司祝後神靈愈爲顯應計求鴒票獲中彩銀者約二千餘金故禱之者益衆也說者謂鴒票之中本屬無憑而該街砌渠修路皆屬香燭之貲則神之默佑亦已顯矣奚必以白鴒票之中始顯神靈哉 
[奉省水災圖記]  
　　此次奉省水災由於東山飛㴻鴨江盛漲安東鳳城居其下游溢成澤國其由鴨江穿入渾江北流則懷仁通化興京同遭泛濫復由興京蘇子河西入渾河迤𨓦而南則承德遼陽實受其害更由渾河東入遼河而海城營口　平俱罹巨浸海城三坌河一帶尤屬一片汪洋被災更甚其東邊之寛甸南境之岫巖省西之新民波及者亦輕重有并統計自東而北而西而南綿亘一千餘里被災者計十三州縣謹圖其大略凡支流之無關要害者從簡焉○計最重災區水高三四丈或二三丈不等闊二十餘里或十餘里不等次重災區水高丈餘或數尺闊數里不等通化安東城署全行衝失興京遼陽水俱入城海城境内之三坌河則彌望百里寸木片瓦無存安東濵近鴨江數十里連成一片其慘酷爲何如哉 
[鄭工一得]  
　　昨有西湖吏隠鈍安氏郵來一稿照錄於左以俟當道之採擇其言曰慨自鄭工决口以來朝廷特簡重臣親督興修苟可勉强合龍何敢稍遺餘力而竟功敗垂成艱鉅已可想見近閱申報如麻袋鐵柱等論道旁之謀雖非身歴要皆蒭蕘之獻也僕查今日之河工與浙中昔日之海塘雖有用石用土之殊要其力堵急流之意則一當乾隆間海潮改趨北塘議者欲於北岸塔山之麓接築石壩百餘丈横亘海中以遏其勢初用竹簍裝石朝沈於底旋隨夕汐以去後乃改用木櫃内實塊石如砌地磚一般層累而上不日而石壩以成迄今賴之僕僕奉檄補葺詢得其詳今擬以木櫃之式施於鄭州之工累櫃爲墻實櫃以土櫃恃土而水不能浮土恃櫃而水不能涣力旣可與水敵工或可以漸施未審有合於機宜否謹條陳於後一製櫃之木以能耐潮濕者爲宜杉木爲上松木次之惟必用整株排成不可以板片嘗試其櫃之四角四圍各於適中處開鑿一孔中貫鐵條庶免鬆裂一木櫃之式以全功一律爲宜貴扁不貴方或長八尺則寛准四尺第一層直排第二層横排第三層仍用直排以次左右互搭庶幾上下毗連如長一丈則寛准五尺以此類推高或四五尺設過長大恐難施工一實土之法以土九成空一成爲率土入水則漲櫃受漲則裂預留餘地毋令過緊至木櫃之外土稭並用仍照舊章不容再贅一用櫃之多少以全功之廣狹爲率此爲專堵急溜起見務必統排一層再統排第二層全功以次層累則水面亦以次漸分旣不專注一口卽可一齊施工至於工料所費約可預推以全功百丈計之每櫃寛四尺計二百四十櫃可作一層統作十層合二千二百餘櫃每櫃高四尺合高四丈雖北地木少運道遠而價亦稍昻然所係甚鉅非當事之所吝也以上辦法較之麻袋則質重較之鐵柱則價廉未盡事宜則須臨時酌奪僕爲此議久矣每擬親赴工次一審機宜以病不果祈貴館登諸報章藉備當道採擇爲幸 
[挑補瞽額]  
　　我朝聖恩寛大澤及窮民舉凡鰥寡孤燭瞽目瘋疾窮而無告者皆處以廣厦給以餉糈俾終其天年皇仁廣被至周且渥兹聞粤垣瞽目院出有男額八名女額十八口業經道憲定於本月二十日在院掣簽收養矣 
[疫症彚誌]  
　　本年春夏之交雨多晴少天時不正癘疫叢生兩月以來沴戾濳消民人漸謐乃昨據肇慶府友人來言肇屬邇來疫症流行傳染不少然其傳染最盛者則莫若都城地面爲疫所困者十之三四苟爲所染不逾數時卽已不救故雖有名醫亦難於爲力計旬日之間因 
 
 

Page 3

 
 
是而死者巳百餘人矣客又言聞梧州等處自八月以來亦有疫症流行患之者越刻斃命據言多因食月餅而起綠有許某向爲臨桂縣蓮花幕下客因有戚友三人卒於該處許遂買舟運回蒼梧舟人以虎威可假潜購白糖滿儲艙下而上停棺柩冀免厘稅詎日久柩裂穢水洋溢艙中白糖多爲所染舟人爲之攙和賤價而沽餅店喜其值廉咸向購買以製月餅故人之嗜之者多爲穢氣所侵以致斃命互相傳染患者日衆後經許訪聞其事函請蒼梧邑尊出示嚴禁署中有狐疑不信者購糖食之登卽斃命衆始深信不疑業已示諭四懸嚴禁購食矣然操餅糖二業者能不仰屋興嗟哉 
[少婦輕生]  
　　揚州城外某氏婦日前由母家歸來甫入門其姑尚未開言小姑大肆詬駡蓋謂其歸家日久致虚中饋也自畫至晚呶呶不休婦忿不可遏遂潜購洋烟吞服霎時玉殞香消婦年甚穉平日伉儷甚篤藁砧於七月杪赴金陵日内歸來不知若何哀棹荀奉倩之傷神潘騎省之感逝其在此時歟 
[穗垣紀事]  
　　婦女入寺燒香最爲陋俗前經各憲嚴行查禁並出示勒石竪立各寺觀門首垂戒將來何等剴切乃有海幢寺某僧胆敢將石毁去仍復容留婦女入寺燒香事爲縣憲訪聞簽差將該僧拘案懲治勒令將石復竪門首始准釋放○某甲充當番禺縣差役歴有年所前日忽染邪病口中喃喃自語如醉如癡將生平惡蹟歴歴供吐旋以剪刀自剌咽喉而死鄰里聞之以事關人命不可含糊了事立請縣官騐明然後棺殮或謂甲平日狐假虎威無惡不作如此結果足見報應不爽也○佛山順和雜貨店遣其夥伴到省辦貨身畔帶有白銀五十餘兩行至半途突遇匪徒數人攔路搶奪該夥素具胆略且有武藝與匪等相持不下卒因寡不敵衆以至身受重傷銀兩盡被奪去該夥無可奈何祗得赴縣報案張邑尊以好言安慰勸令回店調治一面嚴比差役趕緊查緝匪徒務獲究辦○油欄門碼頭前日有兩人同占滅頂之凶緣有某甲携其子喚渡過海其子在船頭眺望立脚不定以致翻身墮水某甲痛子情切當卽入水打撈久之響滅音沈皆爲河伯攝去歴數時之久屍始浮起人皆目爲水鬼索替云○前日有西關巡防兵丁數人出外招搖私向各賭館勒索規費爲總巡李芷香大令訪聞立將各兵丁等重責并枷號示衆以昭炯戒一時見者咸服其法令之嚴○三場試事告竣内簾校閱文藝防範不得不嚴監臨張制軍傳諭供給所官每日廪給薪蔬該所官務須親身嚴搜明白繳進倘有情弊立拿禀報以憑發審究處毋得通同徇隠致千叅究 
[縣示照登]  
　　欽加同知銜署南海縣正堂張爲出示嚴禁事照得訪聞省城地方每逢年節竟有外省游勇流民唐開運劉老三李西連王金彪嚴羌子等糾約數百人結隊成羣前往西關各處需索滋擾大屬胆玩現值鄉試之期士庶雲集誠恐滋生事端亟應巡防彈壓以靖地方除移營飭差巡緝外合行出示曉諭爲此示諭外省游勇流民人等知悉爾等嗣後務須安分守法毋得糾約多人前往各街鋪户勒索滋擾倘敢故違定卽會營嚴拿究辦决不姑寛各宜凛遵毋違特示光緒十四年八月十三日示 
[關書易人]  
　　紹興人徐元林赴都察院呈控江海關書吏姚蘭洲一案曾紀報章兹悉該關書吏已於本月初一日起由王漢槎接充姚大約在望前後卽須起解矣 
[求免相騐]  
　　昨報列葉玉田倒斃倉橋附近由地甲報請相騐云云當日裴邑尊將該屍叔葉阿五訊明一切卽於傍晚時排道詣屍塲旣升座廿三鋪地甲錢昇禀報前情葉稱死者係小的之姪前在張允甫所開萬源銀樓爲夥歇業後不能度日欲思回籍又乏川資因此用麻繩自縊身亡今已備就棺衾情愿自行棺殮邑尊謂是否用麻繩自縊總須騐視方知葉堅求免騐邑尊准之着具自行棺殮切結盤柩回寍波安葬旋卽鳴騶回署 
[辨認賊容]  
　　刨棺賊犯瞿阿掌楊阿英等經上海縣裴邑尊迭次訊供均登前報前日邑尊飭傳丐頭周千等四名到案諭令辨認瞿楊是否向爲乞丐周等細觀一遍禀稱並不認識邑尊飭將瞿楊還押所有供出之同黨小寍波等四名令該丐頭等分赴南匯北蔡等處拘案訊辦 
[履勘築牆]  
　　周俊奎赴上海縣控姜煥春阻塞出路叩求提究裴邑尊旣經提訊復於前日午後排道詣小南門外洗箒弄親爲勘視周稱此弄並非通衢姜於小的門前砌一短墻阻塞山路向論逞蠻叩乞勘明飭毁姜稱此地係小的之産所築短墻並不佔及周地周不能脅制小的地保朱三舟地甲錢日升同禀姜雖在自已地上築墻總不能阻住他家出路邑尊履勘一周諭令姜將短墻拆去俾得公同出入毋許抗違 
[英界公堂瑣案]  
　　水巡捕稱今晨福山輪船抵浦尚未泊定卽有杉板船户王裕生違章駛上爲此將船扣留并拘王送案請罰蔡太守判罰王裕生洋一元以儆○張士林稱開烟館有江金標來吸烟吵擾不休勸令安靜伊持櫃臺上之火油燈擲來以致頭面受傷燈已破碎火油燈碎時火卽熄滅否則不堪設想爲此報捕拘案江供崇明人現在軋銅公司拉包車細故口角並未擲火油燈張將碎燈呈騐并請騐傷蔡太守騐得張受有微傷判罰江洋一元賠償毁物且爲張之養傷費准其交保○范朱氏稱昨有徐阿生到來言要吸烟乘間竊取衣服爲此報捕拘徐搜出押票吊贓送案今特投案請領徐供與該氏認識曾被借錢昨日向索伊將衣服交我典押反被誣累該氏稱與徐從不相識安有借錢之事蔡太守察得徐阿生前經犯事今又犯竊起贓豈容抵賴判押一月以儆贓交該氏領去押鋪夥請追押本太守諭着徐阿生交還○三道頭西捕稱昨見醉漢三人在街胡閙向之喝阻惟陳小寳最爲兇横將三人一併拘案陳供同王七郎張阿二飮酒過醉不知人事王張二人同供我等二人未醉因陳小寳醉後胡閙致被并拘到案蔡太守判陳管押三天期滿交保王張二人從寛開釋○包探康阿順稱有天津人張裕春用連環棍槍刀等賣拳觀者如堵路爲之塞爲此拘案棍及槍刀呈閱張供二十五歲向來販馬因虧本在滬賣藝蔡太守謂租界地方向不准私帶軍械今姑從寛交保不得再在界内舞刀弄棍所有短棍槍刀存堂估價再行給領張遵諭而退○潮州人楊子貞稱稱在族姪楊阿四所開烟館内司帳祇做四十天因用空伊洋八元有零卽經辭歇昨夜要我還洋當付五元尚少三元零商懇暫緩交清伊以我身畔有洋不肯還伊先將我毆打繼於夜半後時將我吊起直至今晨喊救由巡街捕來解綁拘拿楊阿四送案一百十六號三道頭捕禀稱聞喊救聲查見楊子貞被楊阿四捆吊因卽解下一併送案繩索呈閱楊阿四供用同鄉之楊子貞爲夥一切銀洋托伊經理祇有月餘被其用空洋百餘元不勝忿懣蔡太守騐得楊子貞固有吊打傷痕私行吊打厥罪非輕况在同宗豈可以幼凌長判押楊阿四一月以儆楊子貞交保俟楊阿四管押期滿如果有舞弊實據再行訊斷 
[法界公堂瑣案]  
　　昨報載某西人所雇車夫因事倩弟代庖竊去刀义報時鐘等物經包探江德林前往拘拏解案王司馬升堂研訊西人密司海包探江德林各訴前情並呈質票司馬問竊賊蔡時咸曰爾每月薪工若干答稱每月工洋五元自充車夫已經八月司馬謂工洋已敷使用何必質物答稱工洋不彀花消包探禀稱是晚九點鐘時該賊乘人不備挖門而竊司馬謂外國饅百票從何得來答稱在麥家圈拾得並不行竊刀义司馬令將蔡押往查明再核○海關西巡丁偕華巡丁尹子山禀稱昨見二人上江天輪船搜出漏捐川土十二枚送請究辦陳崇禮陳崇儉供土由友人寄至釣船上司馬謂此土可曾報稅貼有印花否答稱業已完稅惟未報過海關司馬謂陳曰爾稱雖已報稅須向海關掛號今洋藥緝私局已據情禀明關道矣旋令將土暫留捕房俟請道憲辦理○二十九號華捕李桂林禀稱昨日九點鐘時由家中出外携有綿袄綿馬 
 
 

Page 4

 
 
夾騐時表行經新街口突有多人上前喝打小的茫無頭緒竭力拘住一人隨有二人佯爲勸解將拘獲者放去孫子安供安徽人司馬謂爾曾到過案否答稱上年與烟妓口角到過捕房陳阿大供常州人毆捕時並未在塲惟拾取地上所遺白結布帽包探江德林禀稱二十九號華捕之父訪悉有張仁照在塲司馬問張曰爾能將毆捕之人交出否張稱小的在城中做生意不敢行兇亦不知何人毆捕司馬謂何姓曰爾可知毆捕之人否答稱聞是山東人高保新前在捕房爲夥今已停歇司馬謂可能交到否何供詞含糊司馬着將陳張二人交保候訊并飭包探偕何出外將高指交○包探江德林禀稱昨晨七點鐘時見一人手持麻袋形跡慌張搜出袋内燭臺一隻盤問之餘云從城内偷來俄頃該賊又云尚有一只放在城下王司馬訊供之下王阿保張春泉同供不敢行竊司馬謂燭臺究從何處得來王稱竊自老北門大街西首巷内不知姓名人家司馬謂爾等曾來案幾次答稱均來過一次司馬令包探前往查明失主有無别物被竊禀候訊究○包探江德林禀稱昨日太古管棧西人扭吳阿安至捆房今特解案請訊吳供小的在該棧堆貨昨因貪利竊取沙糖王司馬判令枷號半月發該棧房示衆○包探江德林解東洋車夫王成章請訊王俯首求恩司馬謂因何肇釁該包探禀稱昨日午後小的巡至公館馬路見東洋車擠擁不堪令捕驅逐王見而亂跑致將車内客人掀跃現在醫館須醫三月方痊司馬令俟客傷痊再訊 
[奉和龍茶山人看花有感原韻并乞霍邱詩吏中山醉侯同政]  
　　老去看花不自量偏從無意遇花王酒餘茶罷津津道惹得旁人興欲狂老去看花豈後時海棠新綻兩三枝緑章何事殷勤乞添了糊塗賣了痴[  高昌寒食生未是草]  
[蘇省撫轅抄]  
　　八月二十七日藩轅牌示照得署宜興縣縣丞孫榮壽署事一年期滿撤回遺缺查有試用縣丞王茂華堪以委令署理升任江西藩臺蕭韶由浙江來北上委署荆溪縣劉誥禀辭赴任並銷撫轅收呈差前江蘇候補道陳翰芬於八月二十六日卯刻仙逝現寓蘇城葑門内槐樹巷彭宅擇於二十八日巳刻大殮○二十八日藩轅牌示照得請補昭文縣徐樹釗奉准部覆堪以飭令赴任供職以專責成帥遠煒解制錢赴都回吳縣縣丞王世藻禀到張毓華銷武陽絲捐差分發江蘇分缺先補用巡檢趙濬彦試用從九品沈秉榮均浙江人俱禀到 
[江督轅門抄]  
　　八月二十日江西補用道劉鳴年到○二十一日廖光衍由京到見○二十二日知縣王祖彝到見起服回省○二十三日鄧裕生謝委湖北宜昌加抽鹽釐○二十四日候補道楊鴻渡謝委總辦善後局句容縣丞季逢辛叩謝飭知赴任○二十五日知府黄基謝委通州花布厘捐○二十六日句容縣丞季逢辛回任均辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[潤資助賑]  
　　石門姚棲谷鑾程虎臣榜夙精山水兹念直賑孔殷每人願减潤畫紈摺扇各五十件計共二百件全數助賑每件取潤二角自送寳善街北錦潤堂五日取件不誤至屏軸畫幅照列仿單概不減收[  籌賑公所施善昌代啓]  
[贈花寶林詞史爲龍荼山人作卽請笑正]  
　　石上三生話夙因憑君留取眼前春朝雲暮雨情何限終是高唐夢裏人爲賞名花久惜春偎紅倚翠此吟身温柔香裏閒尋伴遮莫含羞欲避人水晶簾畔小盤桓月透凊輝半臂寒燈炧酒闌人已倦滿身花影醉中看甬東聽濤居士稿 
[津門雜詩續五首]  
　　瓜李南皮宴棠梨北地花澆愁千日酒載艶七香車曲巷尋歌管芳筵待月華小奴還解事羯鼓鴈簾撾○意氣今番盡風波滿地生哀絃燈下裂孤劍匣中鳴揮涙酬知己投詩報愛卿曰歸非我願飄泊奈無成落魄南歸行期已定諸舊反無過問者忘年交錢唐張赤山獨設餞於匯芳園余感慨今昔零涕沾衣回顧諸伶惟翠魁侍側益欷歔不已翠魁姓叚字梅嶔名瑞蕚勝春堂佳予弟也○留戀誠何益艱危苦漸侵充腸誰一飯揮手已千金紅藥曾開靨青荷不焰心夜深孤燭下血涙自沾衿○今夕知何夕東坡赤壁游古今幾明月身世一扁舟露氣浮天地濤聲撼斗牛浩歌吹鐵笛風急樹颼飅七月旣望出大沽口海天一碧明月孤圓余登舵樓吹鐵笛高唱文昭關諸　移時天風海濤若應聲而起怏甚作海天吹笛圖○壯志悲逾奮窮愁急轉忘眼光何浩渺足跡極蒼茫地盡天無盡風狂浪更狂蛟龍來攫我拔劍倚扶桑自十六至十九颶風三晝夜不息輪舟幾瀕於危據海宴船友人云數十年罕遇之風暴也[  太痴舊槁]  
[寄月蘭秋榭]  
　　洗殘紅粉懶簪花幾度妝樓望眼賒風信欲闌春漸暮暗驚孤負好年華樂府新翻陌上桑停辛佇苦伴高堂誰云女子輕然諾畢竟裙釵有熱腸一舟相訪到江城奈找飄然又遠征春水緑波歸棹緩濛濛柳絮黯離情好花無主易飄零芳訊遙傳客　聽却悔多情成薄倖眼前何以慰伶　欲賦歸與苦木能湖州舊約竟難憑若非梅蕊經寒勒緑葉成陰感不勝尺素雙璫慰爾愁娘行何必諱嬌羞春風便是佳消息紅杏開時覓蹇　求凰曲舊知音惜别傷離恨慱深聞道長齋甘繡佛動人堪抵白頭吟大時憐壻此情諳屈指芳名已廿三棖　晝橋明月夜美人遲暮更何堪名姝艶說德容兼裙布釵荆定不嫌金屋本無吾輩分只宜紙閣與蘆簾介條冶葉總宜芟林下清風逈不凡漸愧　裝無别物江湖潦倒一青衫[  太痴稿於海上佩珠菴]  
[上海四馬路文報局内恊賑公所經收賑捐二月下旬清單]  
　　廿三日河南捐欽差法國使署汪子久先生英洋五十元○張堰鎭張雲門先生募不留名善士洋二十元○天津大沽口統領直字營馬步全軍劉印祺善士經募引翼堂劉洋十五元榮善堂餘慶堂二户各洋五元楊炳臣洋四元唐次元門占元當鳴九無名氏劉春山無名氏六户名洋一元胡梅亭戴輔臣劉奉之三户合助洋一元劉雨憔張鄉張蔭軒三户合助洋一元安啓瑞龍鼎臣二户各洋五角無名氏等共洋一元○念四日河南捐本埠安孚莊交來池　緝私總局憲吳子毫明府經募無名氏洋三元八角汪隆泰洋一元蘇秋華萬開懷陳右齋谷蒙林順城公朱氏六户各洋五角無名氏桂文玉二户各錢五百文蘇廷黻蘇變彬二户各錢二百五十文共實收洋十元○本埠同源莊來朱多福堂洋十元○清江西　公茂棧籽心人經募鼎記德記祿記竟記心記自撞不足共合洋一元○黎里鎭大源義實實經募不傷亷惠人育言馮　受慶隠名氏敬業堂不留名各洋二元錢志澄洋一元曹　德錢七百文沈寶善錢五百文沈叙倫錢四百文盛種德錢二百文杏林書屋錢二百八十文安收洋十五元○　天共收河南捐英洋一百四十五元 
[上海四馬路文報局内恊賑公所經收賑捐二月上旬清單]  
　　初五日河南捐平望鎭永和信局交到不忍見聞主人募殷鋤經堂節　藥費求病除根英洋五十元另募古希童子九秩童龔麗生史金泉殷壽南殷桂林五柳先生無民氏不留民隠名氏等共助洋兩元又平安人銅洋之元又殷君募羡釣翁錢八百文○法國欽憲署募　竹翼錢十千文許聞野錢五千書華堂來鶴山房二人各錢五千周韓侯錢四千周汝鐘周汝興周汝金潘稚記王質夫潘景周何學孫來鶴山房地記久記九人各錢二千楊季重無民氏共六千詒記一千統共實收英洋五十二元虚對開一元小洋二角本埠支邦士梳羅洋二元南尋多安堂陳二元經交無名五元本埠浴佛求保平安二元本埠四逹瑞洋貨號交到崇明　辛友募無名兩洋龔萬豐施樂善顧后記合朱敬仁顧文星東萬豐共四元本埠保泰交楊浩年小洋五角○初六日本埠廣和興交到不書人二元○初七日枕省恆豐號募係樂安裘廣嗣包大發三人各一元仙鎭王陶菴先生募恆記四洋又恆記五人月捐五元江陰吳幹庭翁募海門中和幹記二人各錢一千瑞和趙子培二人各錢五伯吳渠清永源無名潘永泰四人各錢三百王南坡孫雅川王少甫吳月書陶齋冋光裕同豐吳可儀孫廣源菊記孫文奎萬源陳寶仁無名字邵懿薰孫鳳翔席子珍王應濤十八人各錢二伯陳孟三潘寶生德記省三琴堂陳士榮許竹坪唐國傑萬生姜東來朱子記彭雲卿童姓徐德文義隆泰洪承緒吳錦江王慶堂吳震福周子庚陳夜南方金官田朝恩陳丙泉吳正之王蓉生趙錦芳王和成念七人各錢一伯共實收十元○初八日河南捐高郵武廟丁鏡齋翁捐孫鳳英一千葛自元香資圓滿乙洋楊袁錢二伯無民錢三伯十六又捐臨澤鎭同心善土捐不書名七元錢五百高養之病全一元翟徵泰陳恆昌二人各錢二千王金逹二伯劉春圬王長太二户各錢一百統共實收洋十五元常熟尚湖漁隠子捐吳全寶桂寶爲母求病全愈助洋十元本埠汪六吉號來朱旗峰二元四角本埠新泰昌號銅洋十七元四天共收河南捐洋一百七址二元銅洋十八元小洋十一角虚對開一元足錢八百文 
[上海四馬路文報局内恊賑公所經收賑捐二月中旬清單]  
　　十三日至十六日河南捐本埠同發米行交來張煉生翁求病速愈洋二元○嘉興申昌書畫室交來湘人王善士洋三元○本埠日昇昌號田瑞卿翁交來京都胡志雲先生募健德堂王氏胡玉鴻胡玉程胡玉洵五户各洋四元胡峙寰邱恭人胡玉琇玉珍玉塊衆善士等共合洋一元○本埠立大莊交來安宜通源錢莊同善公局諸君經募第七批英洋七百九十九元細户單另登報章○常州恆怡寶號經募沈學義不書名二户各洋三元不書名洋四元恆怡和號英洋六元銅洋二元恆盛銅洋一元王士興英洋一元實收英洋十五元馬建洋二元銅洋三元○○十七日河南捐金山衡構浦塲署募勃海氏胡永智永仁三户各洋一元○浙省江千厘捐局帳房募周義興洋五元廣發記洋二元孔阿廣陳才寶姜得有三户各洋一元○○十八日河南捐湖州多安堂陳洋二元○本埠寶和錢莊交來蘇州醬業公所潘仲先生募第二十一批禳灾化吉願洋二元江雲韶翁募心記洋十元封溪子募兒無疾病洋十元井養成德大吉居士三户各洋一元代醫錢五百文力不足高氏容氏金生壽五户各錢一百文共實收英洋二十六元○高郵武廟丁鏡齋翁募姚祉翁經戴琴方募洋十二元陳傑人洋二元不書名普航師募東台陳美富碧海師朗月師福濤師希登師恆光師七户各洋一元不書名王錢二千文丁九姑錢二百文木桶捐錢廿一文共實收英洋二十三元○六天共收河南英洋九百另四元爐抷洋二元銅洋三元 
[上海四馬路文報局内恊賑公所經收賑捐二月下旬清單]  
　　洋行林桶芬先生承尊命延敬移賑爐胚洋五元又古綏西河伯子承嚴命生辰敬移賑爐胚洋十元○本埠立大莊交來鎭江晋源莊侯儉堂先生募三槐堂百忍堂洪彭庾安樂堂心遠軒見南山閣六户各洋二元靜思堂忠恕堂頴川書屋愧蔭書屋筆懷堂存善堂存仁堂金鑑堂三槐書屋兆松堂安樂書屋富春堂三異堂燠雲堂昌文堂十五户各洋一元○高鄱武廟丁鏡齋先生募交同捷善士洋二十元○本埠南巿巽森木號周光盛先生募鎭巳李逢鑒先生求合家平安洋二十元蛟川居士洋三十元王天喜洋十元周光盛自湊洋五元○本埠恊源莊交來揚州南河下田卿能廣經募無名錢五百五十文種荆堂田少菴二户各錢四百文趙純南錢二百文數帆樓王人錢一百五十文金條衫俞芷園無名氏彭　芝四户各錢一百文寶收洋二元○本埠怡大紙棧胡頒喜先生零來京都作德堂銀四兩程新銘京錢五千文京都程五峰繕溪程鹿鳴二户各銀二錢吳鏡清劉國森侯樹棠汪士珍四户各銀一兩共實收規元十二兩三錢六錢○二天共收英洋一百四十四元爐胚洋十五元規元十二兩三錢六分 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十四年八月廿一日京報全錄]  
　　宫門抄○諭旨二道錄前○分缺單○發抄硃批四道○直督李奏爲已故知縣開復片○又奏爲熱河壩等工程完竣報銷片○台撫劉奏爲神靈顯著懇頒匾額片○又奏爲知縣捐銀助振例懇天恩俯准建坊附片○又奏爲叅革副將及都司片○直督李奏爲永定河分别奏叅之員卽請開復片○直督李奏爲鹽運使請開缺回藉修墓遣缺委署片○閩督楊奏爲知縣調署片○桂撫沈奏前叅革知州尚未繳案再勒限嚴追片○八月二十一日禮部宗人府欽天監正黄旗值口無引見○德福等前往南苑請安○齡公請假十日○禮部奏派稽查中左門派出德銘○召見軍機奎潤嵩山瑞純李培元○光緒十四年八月分缺單知縣山西陽城單熙昭丁州同湖南武岡李嗣廉丁吏目湖南澧州章浵洲故巡檢廣西恭城章麟賓調典史江蘇安東張泗近廣西隆安狄士元故○發抄張之洞奏通判倪思鐸補潮州府通判奉硃批吏部議奏欽此○又海陽令惠登甲番禺令奉硃批吏部議奏欽此○又知州曾紀渠署韶州府奉硃批吏部知道欽批○葉伯英奏咸寗等屬被災賑撫情形奉硃批覽奏均悉着卽飭屬分别妥爲賑濟母任一夫失所欽此○○李鴻章片再據藩司松椿詳稱已故知縣周紹逹欠解三河宛平縣内結正雜各欵銀一千三百九十四兩三錢五分前經彚案開單詳請奏叅革職查抄嚴追在案兹奉部文該故員周紹逹前在三河有同治十十一十二等年災賑案内墊辦運米脚價等欵補請准銷除扣平應領六成實銀一千五百四十七兩六錢五分五厘將前項虧欵照數扣抵清楚詳請開復前來應懇天恩准將已故知縣周紹逹原叅革職處分開復免其查抄以昭平允除將扣解銀欵細數入撥年分清單分咨吏户二部並咨原籍浙江撫臣查照外理合會同兼管順天府府尹臣潘祖蔭順天府府尹臣高萬鵬附片具陳伏乞聖鑒訓示謹奏奉硃批着照所請該部知道欽此○○李鴻章片再修復熱河大石壩等項工程一律完竣派員騐明堅實業經奏報聲明支用銀欵另飭開報請銷兹據正定府知府陳慶滋熱河道德克精額等造具詳細清册出具保固印結禀送前來伏查此工以築砌武列河大石壩一千三百餘丈爲最鉅次則臨水石泊岸一百數十丈虎皮石壩四百數十丈護工草壩二千一百餘丈並挑挖武列河身一千四百數十丈洩水溝河六百數十丈鑿去阻水山嘴六座修築宫墻一千一百數十丈曁堆撥倉房護壩臥石海墁壩墊各處河溝大道工極繁重爲熱河百餘年所未有且於叢山狹嶺中運料䟎工艱難費力兹計共用實銀三十萬五千九百八十八兩一錢一分九厘四毫六絲七忽委係核實撙節並無浮冒計原撥尚餘銀十一兩八錢八分五毫三絲三忽飭存熱河道庫除將清册印結送部外理合開具簡明清單會同熱河都統臣謙禧附片具陳伏乞聖鑒勅部核銷謹奏奉硃批該部議奏單併發欽此○○劉銘傳片再據署新竹縣知縣方祖蔭禀稱該縣原係淡水廳舊治城内城隍廟龍神廟觀音廟向遇水旱疫癘迭著靈應上年六月地方久旱各鄉田園當收熟之際禾稼枯槁經詣城隍觀音龍神各廟虔誠祈雨如響斯應年穀有秋地方士民禀懇奏貧匾額以答神庥取其事實册結詳送台北府加結核辦轉由布政使邵友濓具詳請奏前來臣查定例相符合無仰懇天恩俯准貧賜匾額各一方以順輿情而昭靈貺除册結咨部外理合會同閩浙督臣楊昌濬附片具陳伏乞聖鑒訓示謹奏奉硃批另有旨欽此○○劉銘傳片再據署雲林縣知縣本任台灣府經歴陳世烈禀稱故父提舉銜前福建候補通判陳蘭故母汪氏遺命祭田八十餘畝如遇水旱捐助賑需今值鄭州决口之後湊集庫平番銀一千零八十一兩四錢三分禀請助賑以成先志據善後局司道詳請奏奬前臣查各省紳民捐助善舉銀在千兩以上者例得請旨建坊給予樂善好施字樣今陳世烈之故父母遺命捐資遇災賑濟所捐銀數核與定例相符合無仰懇天恩俯准建坊給予樂善好施字樣以昭激勸除飭將捐欵彚解河南助賑並咨部外謹附片具陳伏乞聖鑒訓示謹奏奉硃批着照所請禮部知道欽此○○劉銘傳片再儘先補用副將鄷炳南管帶屯軍遺失軍械操防廢弛經臣飭據台灣道查明會同布政使詳叅又署北路中營都司世職雲騎尉洪磐安挪餉包差聲名狼藉由該管鎭協禀揭到臣除分别撤辦外相應請旨將補用副將鄷炳南世職雲騎尉洪磐安一併革職以示懲儆而肅營防謹會同閩浙總督臣楊昌濬附片具陳伏乞聖鑒訓示謹奏奉硃批着照所請該部知道欽此○○李鴻章片再七月初六日永定河因上游山水暴發陡然異漲浪高隄頂數尺兩岸紛紛漫溢人力難施致南二工十七號大隄被刷成口五十餘丈業經奪溜北上汎十二號大隄亦刷開五十餘丈幸該處隄外葦塘甚寛葦根盤結冲刷不易過水不過二尺當已專摺分别奏叅欽奉諭旨飭將漫口赶緊堵築臣卽嚴督該署河道金福曾尅期妥籌搶堵兹據金福曾禀稱北上汎十二號刷開大隄遵卽率同員弁先於外帮搶築圈埝層土層料日夜加壓十一日築成埝高五尺斷流閉氣復殘缺大隄逐節進占外跟邊埽十六日河水續漲二尺五寸圈埝勢甚吃重竭力保護平穏十九日大雨如注復冒雨搶辦卽將大隄占埽一律竣工簽樁穏固正河大溜下注更速後戧隄土並已培還至漫水經過村莊無多隄外地畞現已涸復其龐各莊以下東安縣城南之東莊等村地勢本窪瀝水停積兼受龍河等水禾稼被淹已飭該縣勘辦等情禀報前來臣查北上汎十二號漫口雖未奪溜但地居南二上游深恐水漲掣歸此口誤時麋費今於十餘日内搶堵合龍辦理尚爲妥速擬懇天恩將廳員石景山同知竇延韾原叅摘去頂戴處分卽予開復以昭激勸其道員汛員處分及出力各員俟南二工漫口合龍再行奏乞恩施至蘆溝汛南岸三號石隄是日僅冲開背後土四十餘丈其原有石隄屹立並未漫塌成口兹已將背後土桃培完竣合併聲明除南二工漫口仍飭迅速勘籌堵合續報外所有北上汎十二號漫口搶辦合龍緣由理合附片具奏伏乞聖鑒訓示謹奏奉硃批着照所請該部知道欽此○○李鴻章片再據長蘆鹽運使賀良楨詳稱越支塲大使許恩溥江蘇陽湖人因離籍年久租塋失修籲請開缺回籍修墓自應俯如所請等情前來除飭俟交代清楚詳請給咨回籍外理合附片具陳伏乞聖刷勅部查照開缺所遺員缺長蘆現有應補人員應請照章留歸外補謹奏奉硃批吏部知道欽此○○楊昌濬片再署永安縣知縣陳慶家調省遺缺應卽委員接署以專責成查有古田縣知縣郭增祿才明心細本任内並無承緝盜案將屆四叅限滿以及經徵錢糧有關降調處分堪以調署遞遺古田補缺查有試用知縣王汝霖堪以委署又泰寍縣知縣羅東之寍德縣知縣張兆芝均經台灣撫臣調台委用所遺泰寍縣缺查有候補知縣荆瑞堪以委署寗德縣缺查有試用知縣程祖伊堪以委署台灣分設行省准調内地實缺人員酌量補用以上兩缺應請免作缺數計算據福建藩司張夢元臬司奎俊會詳前來除批飭遵照並咨部外臣謹附片陳明伏乞聖鑒謹奏奉硃批吏部知道欽此○○沈秉成片再前署柳城縣事補用同知直隸州知州楊際康前因徵存光緒十二年分丁耗等銀一千一百五十兩九錢三分四厘未據解繳當經前護撫臣李秉衡奏叅摘頂勒限兩個月完繳在案兹據藩司馬歪瑤詳稱楊際康未解前項丁耗銀兩現在勒限已滿尚欠銀五十二兩四錢二分五厘八毫並欠倉米二千六百五十一石迭經嚴催均未解交會同臬司張聯桂詳請叅追前來相應請旨將前署柳城縣事補用同知直隸州知州楊際康卽行革職再勒限兩個月嚴追完解如能依限解清再懇恩施倘仍逾限不解或解不足數查明是侵是挪照便從嚴叅辦理合附片具陳伏乞聖鑒訓示謹奏奉硃批着照所請該部知道欽此 
 
 

Page 13

 
 
[光緒十四年八月廿二日京報全錄]  
　　宫門抄○發抄硃批三道○大臣額奏爲拿獲會匪首犯正法摺○直督李奏爲筆帖式期滿擬情仍回步軍統領衙門以主事當差補授摺○又奏爲甄别知縣夾片○署河督李等奏爲籌辦固守新工挖淤集料情形摺○八月二十二日兵部太常寺太僕寺正白旗值日無引見○福中堂等塲内專摺請安○絪貝勒假滿請安○奈曼王李端棻各請假十日○太常寺奏派分献之大臣派出銘勛○召見軍機崇禮慶福恩慶壽蔭皇上明日卯正至壽星殿行禮○發抄張曜奏濟南守梅啓熙委署運司等缺奉硃批吏部知道欽此○又曲阜縣缺擬以正途人員請補奉硃批吏部議奏欽此○盧士杰奏河湖並漲疏禦工程均尚平穏奉硃批覽奏已悉仍着督飭在工員弁妥籌疏禦遇有險工竭力搶護母得稍涉疏虞欽此○曾國荃奏副將吳繼培改奬奉硃批兵部議奏欽此○○奴才額爾慶額跪奏爲拿獲會匪首犯訊明正法恭摺具陳仰祈聖鑒事竊維塔爾巴唅台幅　遼闊地處極邊道路多歧宵小易於混跡昨五月内奴才訪聞有外來游匪勾結營勇潛謀作亂當經密飭總理營務處統領綏靖馬步等營山西補用副將白占春管帶惠遠後旗署屯防副將徐得標嚴拿懲辦去後兹據該營務處等禀稱查有自伊犁來塔爾巴哈台之會匪岳富林勾結前充綏靖中營哨弁胡來有卽胡良玉並潛通在押之去戍潰勇譚運才武太山朱子玉等潛謀變亂業經哨弁王明德副將銜儘先叅將李孝龍於五月二十四日將岳富林胡來有二犯拿獲經副將等公同審訊據岳富林供稱係江南頴州府人昨於五月初自伊犁來塔城與素日在會之胡來有相遇我說閒居日久無可謀生又聞在押之譚運才武太山朱子玉要正法不如邀齊同會弟兄起事旣可搶掠餉銀又可救譚運才等性命事成之後卽往伊犁佔據西溝安身胡來有應允並邀李東升等在内僻靜處會盟飯酒我與胡來有二人爲首約定五月二十七日夜先燒買賣街乘衆官救火之時起手後再搶餉局不期事破被獲等情訊據胡來有供稱係河南南陽府人先前在綏靖中營當哨官去冬因裁撤離營今年五月初遇自伊犁來塔城之岳富林素日同會相好邀我起事當時應允並邀同張正詳黄連勝劉玉林等約定五月二十七日夜起手餘供大略相同隨訊據勇丁張正詳黄連勝劉玉林等堅稱聞得岳富林等要起事雖經邀過並木入夥反覆研訊矢口不移惟李東升一犯聞風在逃除俟通緝拿獲歸案訊辦外理合抄錄原供禀請懲辦等情前來奴才當卽親提嚴訊據該犯等供認前情不諱查會匪首犯岳富林胡來有胆敢邀結夥軍潛謀作亂實屬罪大惡極潰勇譚運才武太山朱子玉等三名訊係去歲同謀變亂及手刃已故營官陳明德之犯因叛弁杜天成張玉成等逃至庫爾喀喇烏蘇爲該處營汛盤獲解省嗣因譚運才等意圖狡賴故暫行監押留待質証兹復與岳富林等串通謀變更屬罪無可逭業經批飭該營務處等將首犯岳富林胡來有卽胡良玉並監提在押之潰勇譚運才武太山朱子玉等五明一併正法以示烱戒至張正詳黄連勝劉玉林等三名雖訊無同謀實情惟旣與匪類相識則其平日不安本分已可概見應卽遞解回籍交地方官嚴加管束以免出外滋事奴才查該會匪等惡孽剛萌卽行敗露不致貽害地方實爲邊氓之幸並由奴才仰體朝廷寛大之恩剴切曉諭以首要旣除其餘被誘入會者概子自俾免株連而安反側現在軍民安堵邊疆靜謐堪以上紓宸厪除李東升一犯奴才昨已通飭各營並咨會隣境一體緝拿務獲另案辦理外所有拿獲會匪首犯訊明正法各緣由謹恭摺具陳伏乞皇太后皇上聖鑒謹奏奉硃批着卽嚴拿逸犯李東升務獲究辦餘依議該部知道欽此○○大學士直隸總督一等伯臣李鴻章跪奏爲臣衙門筆帖式六年期滿擬請回步軍統領原衙門以主事當差遇缺補用恭摺仰祈聖鑒事竊照定例各省督撫衙門筆帖式六年期滿或留省以理事同通等官候補或調補部院衙門員缺其未得缺之先到京時應在各衙門學習行走等因兹查臣衙門筆帖式恩緒年五十六歲廂白旗滿洲監生咸豐九年考取繙譯官兩次議叙補授翰林院衙門筆帖式兼充實錄館繙譯官同治六年調補步軍統領衙門筆帖式實錄全書告成加主事職銜旋考取總理各國事務衙門滿司員挨次補用又充補步軍統領衙門實缺委署主事光緒八年六月初一日奉硃筆圈出直隸總督衙門筆帖式着恩緒補授欽此是年八月初九日到任連閏扣至十四年六月初九日六年期滿據稱無力候補請仍回步軍統領原衙門以主事當差由藩司松椿轉詳前來臣查該員心地誠篤辦事勤謹前在步軍統領衙門當差十六年情形熟悉資勞較深擬請仍回步軍統領原衙門以主事學習行走遇有主事缺出卽行補用俟奉旨後再循例給咨送部引見理合恭摺具奏伏乞皇太后皇上聖鑒訓示謹奏奉硃批該衙門知道欽此○○李鴻章片再道府州縣保歸候補班人員應自到省之日起予限一年詳加察看出具切實考語奏明補用兹查有候補知縣章國治候補儘先知縣陸保善均到省一年期滿例應甄别據藩臬兩司詳請核辦前來臣查章國治年力正强陸保善才具明晰均堪留省補用俟有應補缺出照例序補除履歴册咨部外議合附片具陳伏乞聖鑒謹奏奉硃批吏部知道欽此○○革職留任三品頂戴禮部尚書暫署河東河道總督臣李鴻藻河南巡撫臣倪文尉跪奏爲籌辦固守新工挖淤集料情形遵旨詳晰覆奏仰祈聖鑒事竊臣等欽奉光緒十四年七月初十日上諭本日據李鴻藻等奏伏秋汛至請停緩大工俟秋汛稍平接辦一摺等因欽此臣等才庸識闇勉任鉅艱不能早奏手成仰紓宵旰重負罪戾誅難譴寛顧蒙恩慈僅予薄懲以責後效悚惶無地感激涕零伏查鄭州潰口工艱時迫不易成功久邀聖明洞鑒自開工以來臣等與前署河臣李鶴年督率在工文武員弁殫謀竭慮盡夜催䟎六閱月連挑水壩共成占六百十四丈挑引河二千九百丈率以時在大汎人力難施且民間稭料舊儲已罄新秫未收不得不暫議亭守上辜訓諭下疚民生溯查道光年間中牟大工其時尚在二月亦以金門收窄逆走五占此次紹諴潘駿文等親督廂築料實工堅伏汛之中蟄失壩兩占尚能竭力補廂未至一蹶不振惟秋汛方盛必非三四十丈之口門所能容納從前牟工停辦折寛二百丈而後能守臣等與紹諴潘駿文等悉心籌酌一占之費動逾鉅萬但有一綫可守不得輕棄尺寸之工萬一洪流異漲金門束溜太驟猛悍之勢實不能支隨時酌量拆展數占以免掣動全壩仍責成兩壩日夜防護將新工迎溜之處分别赶做護掃抛築石垛務保無虞向來開放引河大抵在將次合龍之時水勢抬高引河吸川得力正口水平門占隨下始能一氣呵成本年節交夏至汛水驟長兩壩十分吃重冲開引河平流月餘受淤不少議者謂宜堵塞河頭俾免續蟄以保河身但引河分水一分下游災區卽减一分之潦兩壩新工亦减一分之險究竟挑河工費省於進占兩害相形自當取其輕者臣等現在督同總局司道並原辦引河之河北鎭總兵崔廷桂逐叚履勘凡有阻溜之處一律設法挑挖河頭西北面土山有坐灣遏溜之病已估定土方責令赶緊起除一面就勢抽溝以順溜勢一面用混江龍於溜急之叚往來疏濬藉資冲刷至正雜各料均已動用將盡預籌將來接辦大工之事尤以及時集料爲要義現已督飭總局遴派妥員分投設廠部撥工欵計可陸續解到俟白露後秫稭就實由局出示廣爲收買麻斤一項亦爲工需大宗並已委員分路採買此外一切雜料均卽次第添集必可無悞工作大河形勢時有　遷指日秋汛水消按續堵合或應溯流而上别覓河頭或應從西壩接築鴈翅壩以挑溜勢或應避去舊仁另行越堵皆非此時所能預擬也總之目前應辦之工臣等决不敢稍涉懈弛自外生成異日未定之河形臣等亦不敢徒託空言致蹈欺飾所有遵旨詳晰覆奏緣由謹合詞恭摺馳陳伏乞皇太后皇上聖鑒訓示再臣文蔚於拜摺後卽日回省辦理科場事宜合併陳明謹奏奉硃批知道了欽此 
 
 

Page 14

 
 
[光緒十四年八月廿三日京報全錄]  
　　宫門抄○諭旨一道錄前○發抄硃批四道○直督李奏爲旗員捐賑銀兩請旨建坊片○署河督李奏爲掌壩之員失事刑革留任附片○直督李奏爲大名府外漳河挑辦完竣情形片○閩督楊奏爲福州副都統假期已滿病仍未痊懇恩開缺回旗調理代奏摺○署廣西柳慶鎭總兵董奏爲抵任開用關防日期摺○晉撫剛奏叅知縣虧銀勒限追繳夾片○八月二十三日叅部都察院大理寺正紅旗值日無引見○安興阿假滿請安○莊王請假十日○崇文門呈進冬笋○召見軍機○徐用儀松森發抄曾國荃奏丹陽令凌焯調署華亭令奉硃批吏部知道欽此○又賑捐已故河南布政使劉齊銜開復原官奉硃批劉齊○着開復原官該部知道欽此○又請以陸昆池借補吉安營守備奉硃批兵部議奏欽此○色楞額奏叅將汪友元縱容步伍包庇銜事請革職永不叙用奉硃批着照所請該部知道欽此○○李鴻章片再據籌賑局司道詳稱内務府正白旗管領下卽補司庫舒明遵其故父生母之命捐助直賑銀一千兩解局兌收濟用洵屬克已救災善承先志核與建坊定例相符具詳請奏前來應請情旨俯准舒明爲其故父二品封職廣祥生母二品命婦董車氏照例在於本旗自行建坊給子樂善好施字樣以示旌奬理合附片不陳伏乞聖鑒訓示謹奏奉硃批着照所請禮部知道欽此○○李鴻藻等片再兩壩失事文武員弁奉旨飭臣等查明嚴叅具奏勿稍瞻徇等因欽此伏查北壩頭進占事屬文武掌壩各該員自冬徂夏督率兵丁無日不躬親力作於嚴寒冰雪炎風烈日之中逮伏汛大至金門日窄急溜狂瀾旋渦怒捲兩壩撐擋廂坯萬分艱險或廂船震動或親占驟蟄弁兵常有死者掌壩之員亦屢瀕於危臣等在工目擊未嘗不心焉憫之此次大工未竟辦理不善咎在臣等捆廂船之沉没實非事前所能逆料該員等於埽占蟄走間具容髮之時舍命搶鑲旋卽一律補齊似與從前牟工連走五占未能搶護者情形不同惟旣已失事於前亦難辭咎相應請旨將東壩文掌壩下北同知高善志中河通判崔惠均武掌壩下北營守備樊景山中牟下汛把總徐進德西壩挑水壩文掌壩黄沁同知陳履成祥河同知張士傑武掌壩中河協備朱永和黄沁協備杜長春邊壩文掌壩下南同知朱懋瀾候補同知陸費　李棠武掌壩上南協備張敬修均革職留任仍留工効力以示懲儆而策將來至捆厢船失事之管領鄭下汛外委吳鳳山唐郭汛外委齊建因該船陡被蟄壓猝不及避當與兵目水手人等一同沉溺時值黑夜浪湧風狂無從撈救該二員因公斃命殊堪憐憫其應得處分應請後寛免議是否有當理合附片具陳伏乞聖鑒訓示謹奏奉硃批着照所請該部知道欽此○○李鴻章片再大名府城外舊有漳河上接河南内黄縣經郡城西北入衛河嗣因北道淤塞改由城南行走近年北路亦淤漳水本甚迅猛每遇汛漲泛濫爲患上年於郡城西南大京莊决口漫流四溢城内外多被浸灌報災者一百數十村商旅隔絶物價增昻官民苦之查大京莊以原有漳河故道塡淤高仰無從挑挖必須另籌出路紳民擬就决口處東趨之勢引入白水潭老衛河至岔河嘴入現行衛當飭大名鎭總兵徐道奎大順廣道羅錦文督同府縣詳細察勘甚爲直捷便利實得就下之益計自大京莊至白水潭應開新河五里餘兩面十丈外出土堆隄佔用民地按畝給價並免錢糧又自白水潭順老衛河至岔河嘴現行二十五里餘本有河形隄址須重加挑挖亦就兩面十丈外出土堆隄計開新河及挖老衛河合土十五萬餘方堆隄方數稱是工程較鉅民力不支飭徐道奎卽調大名練軍並馬砲隊四營先挑老衛河俾放上游積水入衛河以便接挑新河而民地亦可早涸原擬由受盆村莊集夫認挑新河旋因民夫未能踴躍做法亦不合式復由練軍將新河分叚加做並築新河老衛河兩隄於二月初開工三月杪竣事本屆因東明黄河隄壩工程重要先經奏派徐道奎督率練軍挑辦該鎭隨分軍曉夜赶挑胼胝經營不辭况瘁計黄漳兩工挑土至三十餘萬方多使黄河隄壩一律鞏固漳河亦順軌安流俾大名元城百數十村積澇頓消秋苗徧種輿情感戴洵能異常出力該地方官一再勘籌督飭紳民興辦亦甚奮勉至大京莊以上至内黄縣界舊漳河南北兩隄已飭民夫量力修培其在内黄者咨河南撫臣飭修共資捍衛計漳河工程發過地價籽種遷葬費銀二千三百餘兩錢七百餘串搭蓋窩棚置辦器具銀一千餘兩錢二百餘串購買稭料繩蓆等物銀四百餘兩錢八百餘串添雇民夫及犒賞練軍民夫銀二千三百餘兩錢二千一百餘串雜項錢二百餘串共僅用銀及以錢合銀七千四百四十兩三錢六分五厘洵屬節省核實已飭於大名厘金項下撥給應請就欵開銷免造細册以省繁費其佔用民地錢糧俟查明奏豁此後歳修仍令照章官督民辦認眞經理所有大名漳河工程調派練軍與民夫合力挑辦完竣緣由理合附片具陳伏乞聖鑒訓示謹奏奉硃批該部知道欽此○○調補陜甘總督閩浙總督署福州將軍臣楊昌濬跪奏爲副都統假期已滿病仍未痊懇恩開缺回旗調理據情代奏仰祈聖鑒事竊照福州副都統多鑾布前因猝患風痰病症經臣於本年五月十五日恭摺代奏請假調理奉硃批賞假一個月欽此欽遵在案兹復准該副都統咨稱多鑾布係西安滿洲駐防由前鋒於咸豐年間屢調出征轉戰河南直隸安徽山東江南等省斬擒髮捻首逆多名復管帶馬步各隊　辦陜西回捻各匪並克復綏德等城迭膺保奬光緒五年二月蒙恩補授福州副都統是年六月抵任十一年二次俸滿遵旨來京蒙召見兩次仍回本任前後已逾九年自維滿洲世僕一介庸愚渥受國恩難酬萬一惟前在安徽亳州鳳凰寺地方打仗左　曾受矛傷兩處報騐有案迨久處南閩感受潮濕傷痛不時舉發猶能力疾從公乃此次風火挾痰藴結不解以致舌縮兩骽酸痛牽動舊傷不獨難於移步抑且腫痛異常多方醫治未見輕减醫云木氣久鬱現交秋令風温倍重且年近七旬血氣衰弱一時驟難奏效等語屈計假期巳滿病勢增劇若再遷延誠恐貽悞職守獲咎尤深相應咨請代奏仰懇天恩俯准開缺回旗調理庶獲早痊以圖報効斷不敢自外生成致干罪譴等因前來臣查該副都統從軍有年戰功車著在閩九年之久坐鎭從容一切應辦事宜隨時籌商整頓凡官紳士庶無不景仰老成翕然稱誦詎証患風痰舊傷觸發日久醫治未痊臣與在省司道時往看視該副都統以筆代口每謂主恩未報感激涕零兹以假滿病劇陳請開缺回旗調理謹據情恭摺代奏伏乞皇太后皇上聖鑒訓示謹奏奉硃批另有旨欽此○○署廣西柳慶鎭總兵奴才董履高跪奏爲恭報奴才署理總兵篆務開用關防日期叩謝天恩仰祈聖鑒事竊奴才於光緒十三年十一月初五日在廣東省城防營接准兩廣督臣張之洞文行内開新設廣西柳慶鎭總兵篆務奏委奴才署理並刊刻木質鎭守廣西柳慶等處總兵官之關防一顆飭發帶赴開用任事等因到營奴才當卽恭設香案望闕叩頭祗領遵將防營事務交卸清楚由東起程是年十二月十五日行抵廣西柳州府城就日敬謹開用關防署事業經循例恭疏題報在案伏念奴才籍隸皖南束髮從戎三十餘載歴戰各省及越南等處地方仰沐國恩由末弁荐升總兵補用實龍榮之逾格非夢寐所敢期方以涓埃未報時切悚惶兹於光緒十四年六月初八日復准兩廣督臣張之洞文行内閣抄出光緒十三年十二月十五日奉硃批該部知道欽此等因前來竊維奴才仰荷鴻施准署斯職承天賜命伏地懷慚查廣西乃邊遠要區柳州爲省城門户地當孔道境接苗疆新設總后係屬專閫重寄奴才至愚庸　彌懼弗勝惟有勉竭愚誠督飭將備講求訓練嚴密操防並將一切應辦事宜隨時禀商督撫提臣體察情形悉心經畫總期營務整飭地方安謐庶幾上答高厚生成於萬一所有奴才感激下忱理合恭摺叩謝天恩伏乞皇太后皇上聖鑒謹奏硃批知道了欽此○○剛毅片再丁憂平遙縣知縣楊恩溥虧短任内應交河汾等八處抵攤息本銀三千兩屢次飭催未據清交以致後任不能接收結報現在二叅已逾自應叅追以重庫欵而儆效尤據布政使張煦詳叅前來相應請旨將前任平遙縣丁憂知縣楊恩溥摘去頂戴勒限四個月清交限内全完卽請開復逾限不完或完不足數再行從嚴叅辦除飭　應行分賠上司各職名咨部立案外理合附片陳明伏乞聖鑒謹奏奉硃批着照所請該部知道欽此 
 
