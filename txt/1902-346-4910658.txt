# 1902 - 346 - 4910658

 

Page 1

 
 
[新印大字本正續資治通鑑并通鑑目錄出書] [  圖書集成局啓]  
　　宋司馬温公撰資治通鑑二百九十四卷上溯戰國下迄五季一千三百六十餘年之治亂興衰燦然畢備其目錄三十卷國緯年經提綱挈領尤爲讀通鑑之秘鑰至國朝鎭畢洋秋帆尙書所撰續編爲卷二百二十語皆簡要事必詳明合之涷水原書洵稱全壁今本局覓得精本用新鑄大號鉛字彚刊成書共訂七十二本價洋十元上海總售處在申報館漢口總售處在江左漢記杭州申昌書局海内通碩有留心乙部學者請卽臨購閱可也此啓 
[中國亟宜收回治外法權論]  
　　中國與泰西各國通商互市之初當事者咸未悉外邦法制以致互立盟約允將華人歸華官管轄西人歸西官治理於是西人之旅居中國者遂不受治於其地之有司遇有中西交涉事宜往往華人犯法中國懲之惟重西人犯法則西官必多方袒護卽至情眞罪當亦必送回本國處治究竟若何辦法華人不之見也五六十年來此等案情不一而足坐使西人𫉶視華人之心日熾華人憤怒西人之意日深積而久之鬱抑必發欲求彼此安謐永無意外之虞其可得乎夫中� 
西刑律不同中國之法重西國之法輕西人之不能强繩以中法猶華人之不能遽治以西法然必謂華人有罪宜受中國重法西人有罪應受本國輕法揆諸情理已欠公平况并此輕法而亦不見其如何處治其將何认服華人之心按之公法無論何國凡人民寄居其地則其地人司得而治之以示彼國固有自主之權他人不敢侵奪也必若此則本國之人或與外人啓釁是非曲直一經訊明本國之人不致受屈異國之人亦不能倖逃用能平民氣安民心不至有忿激決裂一發不可收拾之勢中國則不然地方官旣無聽訟之才一遇中外齟齬每不惜自抑其民以快外人之意同此情罪在華人則必懲之不稍假借而在西人則不敢顧而問焉華人不咎官之畏葸無能而以爲西人欺我太甚羣思一洩公忿而教堂遂受其殃近年教禍之興雖峻法嚴刑不能禁遏而豈知其原皆由辦案不平所致乎彼國明理之士亦有見於此嘗力戒教士不得袒庇敎民蓋欲息民爭必先冺民怨探原扼要道回宜然顧西人𫉶視華人由來已久而自庚子� 
拳亂以後尤有令人難堪者猶憶前年美界百老匯路恒豐皮箱店學徒周阿福送箱至元芳路浦濱所泊藍色烟囱之某輪船上被某西人擊墮浦江殞命控官查究後以無可指實置不復議猶得曰船已啓行追尋頗非易易耳乃是年秋某國兵士闖入西華德路德昌成鞋店驀地將店夥應春元刃斃似可切實查拿矣而兵弁託詞諉卸地方官遂亦不肯實力爭持含糊塞責於是西人之膽愈大燄愈張至今日遂有美國某兵船水手戕害浦東和豐船廠小工賈阿榮及日本雲龍軋花廠火夫王東生無端斃命之事正在訊核未及讞成而徐家匯迤南所駐德國營中甲乙二兵又開槍擊斃善鍾馬車行馬夫徐阿四凡此各案雖不知西官能否嚴懲而要之西人草菅人命之心固益顯而易見更無論某國兵船上某某等三水手乘醉入小東門戳傷春廣生徐金華范文元朱隆興朱桂生等人西官藉口於未能指出肇事人姓名不爲查辦華官亦皆聽其或懲或否東手而付之無可如何噫此其中豈有他哉實由中國無治外法權故耳夫日本國勢初不甚强凡各國人之寄蹟彼都者亦歸各國自治自前年更訂刑律將權設法收回日官乃得自行其是現在各處獄中拘禁外人罰作苦工者共計四十七名其中華人三十名韓人英人美人俄人各四名法人德人意人各一名居然法令森嚴雖在外人無能逃避若以中國較之各國人之受一廛而居者其數較多於日本交涉之案亦較多於日本當此中英商約已定英人允助中國收回治外法權之際可不叅酌中西刑律以示治華人如此治西人亦如此俾華官得持情法之平而華民不致有向隅之憾乎今伍秩庸星使奉命考求中西刑律已數月於兹矣欲挽自治之權端在於此急起直追時哉不可失羣公袞袞盍於此事亦加之意乎 
[本館接奉電音]  
　　昨日午前京師飛電傳來諭旨一道敬謹譯登○十一月十五日内閣抄軍機大臣面奉諭旨冬至令節次日辰初二刻行禮欽此 
[委國危機]  
　　委内瑞拉亦有譯爲危地馬拉者其國在阿美利加洲南部近與英德兩國積有違言致以戎衣相見頃者日本某日報譯登西歴十二月九號午後英京倫敦來電云刻下英德政府已行知駐委使臣著卽移節船中以便展輪他適蓋以屯泊辣果辣之各軍艦刻須將港口封閉海岸一帶事機危迫非常故也 
[日開議院]  
　　日本某日報云東歴十二月九日爲日本議院開議之期時則宿雨未霽峭寒砭肌淸晨九下鐘越二刻時各議員皆服禮服佩寳星金光燦爛銀海生輝或駕馬車或乘人力車先後蒞院鵠俟迨十下二刻日皇乘輦出宮北條侍從長前驅德大寺侍從張驂乘護以久邇宫邦彥王梨本宫守正王田中宫内大臣花房宫内次官鷹司侍從武官廣幡試補侍從官官岡澤侍從武官長萬里小路福羽松　平各式部官排齊鹵簿警蹕遙臨十下五十分時抵院門近衛貴族院議長黑田副議長片岡衆議院議長元田副議長以下依次𢚈迎諸親王及桂内閣總理大臣隨日皇� 
步入鐘鳴十一下臨議塲兩院諸議員肅雍覲見各國駐日公使本國海陸軍省人員各部貴官各報館執筆人咸起立致敬日皇旣升玉座桂大臣鞠躬捧勅書琅琅宣誦曰今日朕親行議院開會禮普告貴族院及衆議院各員曰我大曰本帝國與有約各邦互矢盟誓睦誼益深當兹中國北方事定措置善後悉洽機宜用能不悞亞東和平之局朕心慰焉朕今命爾國務大臣按照時局恢張本國兵防振興本國運會經營擘晝鞏立邦基所有明治三十六年豫計度支　及各種法律咸須議决從違卿等務宜愼重審顧和衷贊襄毋負朕之委任誦畢近衞議長歴階而上拜受勅書肅然退下行至敬之禮日皇乃由正門出警蹕還宫是日與會之衆議院諸員中田健治郎磯部四郎關清英園山勇俱衣大禮服吉田顯三渡邊鼎俱衣燕尾服大岡育造佩中朝所賜寶星尤萬人注目此外法德英俄四國公使雁行列坐中國 
 
 

Page 2

 
 
駐日大臣蔡和甫星使位稍後冠服絢爛益覺光彩煥然 
[海軍籌費]  
　　日本某日報云海軍大臣豫定由明治三十六年至四十六年此十一年中將海軍逐漸推廣計製造軍艦及建築船塢一切所需共日銀九千九百八十六萬三百零五圓其中製造費六千二百三十四萬八千二百六十九圓機器費一百零四萬一千八百六十圓監督等員薪水九十四萬六千八百四十九圓製造軍械一切所需共日銀二千九百萬零一千三百十三圓其中兵器費二千九百七十四萬六千二百七十五圓棧器費五十三萬八千七百六十圓監督等員薪水七十一萬六千一百七十七圓建置各項工程共需日銀八千五百十萬零七　　　　　　 
百二十二圓其中建築横須賀鎭守府費七十五萬八千零九百零二圓建築吳鎭守府費一百五十九萬六千九百七十一圓建築舞鶴鎮守府費一百七十萬二千零五十一圓建築佐世堡鎭守府費四百十九萬七千八百六十七圓初次稽查費一百十萬圓作塲費十五萬四千九百三十圓每年應籌出日銀二百六十八萬七千六百八十二圓付給造兵艦費一百二十四萬一千零八十八圓造軍器費一百四十四萬六千五百九十四圓 
[禮待暹儲]  
　　暹邐國王遣世子游歴至東瀛前已三次登諸報牘兹閱日本某日報云醒歴本月某日日皇聞暹儲旣抵東京卽派户田伯爵以下四大員前往行邸陪伺旋又於十日簡宮内省屬官高橋守正及宮内省外司課調查課式部職主殿寮内匠寮調度局諸官共一十七　　　　　　 
員爲接伴使蓋以前者日本淺間高砂二兵艦往賀英皇加冕盛禮歸時取道暹邏暹王待之有加禮故此次以是報之也旣而暹邏文部次官皮　　　　　　 
耶獨伊司苦氏乘輿赴日本支部省訪問總務長官岡田君言欲稽攷貴邦教育學生之法岡田君欣然允諾隨商之文學士野田君定於翌日導觀帝國大學及所轄諸學校 
[觀兵蒙賞]  
　　本館派赴日本長崎訪事友來函云此次日本九州大閱中國派往觀覽之各員日皇俱優加賞賚計統帶武忠全軍鹽運使銜某省候補道黄觀察忠浩賞勳二等旭日章統帶此洋第二標步隊張副戎永成統帶北洋第四標步隊張太守懷之均賞勳三等旭日章北洋教練處提調李副戎純福勝軍第五營管帶花翎副將銜卽補叅將萬叅戎國發南洋續備護軍中營補用叅將蔣叅戎春發胡游戎令宣各賞勳四等旭日章某省武營右軍行營武備學堂監督知府銜候補同知趙司馬理泰某省候補同知陳司馬琪各賞勳五等瑞寶章北洋叅謀處委員陸千戎錦賞勳六等旭日章 
[韓人製艦]  
　　日本某日報云頃得漢京來售悉邇者高麗政府倩日本川崎造船廠製一警備艦其價議定日銀五萬圓亞小邦蓋亦漸漸留心戎政矣 
[德船過鎮]  
　　鎭江訪事人云月之十四日有一德國兵艦由上游駛抵京江就大馬頭下椗管帶某君慕烏洲山之勝命駕往遊常鎮通海道長久山觀察特飭租界總巡周錦堂遊戎親帶差役勇丁妥爲保護　 
[主試錦旋]  
　　杭州訪事友人云福建副主考吳太史蔭培籍隷吳中於撤棘後請假回里省墓本月初十日道出武林命駕詣撫轅及司道以下各衙投刺隨於十一日向姑蘇進發 
[蔭等甘棠]  
　　南昌訪事人云近日江西農工商務總局憲札飭各屬廣栽柳以興山林之利柳隨由各邑宰備文照會　董一律舉行大　　　　　　 
略謂奉局憲札開據試用知府胡守光煜條陳栽種柳木等情呈奉護撫憲飭局核議當經本局查得製造局仿製洋火藥必需柳炭預圖栽種旣　　　　　　 
裕軍實又阜利源事屬可行詳奉護撫憲批詳已悉希卽確查種植柳樹情形務趁本年冬間籌議飭辦並先就省城附近地方設法試種以徵實騐等因奉此旋與本局會辦華紳會商查省垣附城荒地甚多旣宜栽柳又近製造局其城外各營餘地及毗連荒地若能種柳尤易照管惟官荒必由地方官查勘方能分别卽試種柳條亦須由官出示勸導所有經勘可種地方准民承領分種旣種以後許予設法保護嚴禁訛擾民間乃無疑阻倘因地廣木多民力難遽集事禀局查明可以詳請酌撥官本但須趁今冬布置始無後時亟宜札行興辦爲此札到該縣立卽遵照邀請華　　　　　　 
紳至署詢明城外可以種柳地方約計若干叚飭役查明方向後卽日親自詣勘分别官荒民荒出示勸民種柳其營房餘地及毘運荒地一併會　　　　　　　 
商各營官弁一律設法墾種務於本冬預籌定奪及時栽插倘因地廣木多民力不及一經禀明本局隨卽詳請酌撥官本由縣議妥章程擇人給領作本該縣務須仰體護撫憲勤求實交之意勉力辦成是爲至要仍將辦理情形随時禀報備查等因奉此合行照會爲此照會貴紳請煩查照希卽查明城外何處可以栽柳約有若干地方刻日開單賜覆過縣以便分别示諭轉報幸勿稍延望切望切旋經曾紳秉鈺查得城内南營房官地及東西北三湖傍岸各地寛處可栽雙行柳樹窄處可栽　行柳樹約四五百株進賢門外一帶可栽柳樹約七八千株順化門外一帶約五六　　　　　　 
千株永和門外一帶約四五千株德勝門外一帶約四五千株惠民門外河背一帶約六七千株通共不下二萬數千株擬將城内南營房及三湖移請城内三營官弁督兵裁插城外各門卽移請各營官弁督勇栽插並擬請每株發官本錢十文明年春夏之間點驗成活者每株奬錢二十文併由各營官弁兵丁就近隨時照料一面由縣出示嚴禁戕伐各要路口酌繫號牌各曰官柳樹并建竪石碑名曰官柳地使人一望而知仍准民間承領分種禀明立案隨同一體保護統遵憲札趁今冬會營勘定基址詳定章程明正栽插完竣遲恐逾時不及赶辦尤有要者近年三湖屢次栽柳而費多活少實由深僅數寸不任受風搖雨撼此次擬挖土至一尺五寸以外然後栽好壅以外土共約二尺餘寸則無不全活者矣　　　　　 
[粥廠開杓]  
　　鎭江訪事人云時値隆冬飢民蟻聚常鎭通海道長久山觀察遵章照會各紳董在城内外分設粥廠擇吉本月十五日經始日以雙弓米餉哀鴻並由各叚保甲及水陸總巡委員派勇彈壓以免滋生事端　 
[邗郡官塲紀事]  
　　揚州訪事友人云前署兩淮泰壩監掣同知黎分轉交卸來揚經運憲程雨亭都轉委辦淮南總局事務分轉力辭弗往兹者海分司繆分轉因案交卸都轉以此缺關係緊要非精明練達之員不足治理已詳奉督鹽憲張香濤制軍批准檄飭黎分轉前往接署矣○揚州保甲總局督辦李觀察奉署兩江總督張香濤制軍密札飭往公路浦一帶察訪事件遂於月之初九日輕車簡從取道馳往大約月半後方可折回 
[上海官塲紀事]  
　　山東候補知州張刺史瀛芳解餉入都道經滬上昨日命駕赴蘇松太兵備道轅謁見旋詣各署投刺○新委貨捐局　　　　　　　 
員揭述舫太守涓吉前日到差昨日乘輿詣道轅謁見道憲袁海觀觀察繼至淞滬釐捐總局謁見督辦朱詵伯觀察並赴各同寅趲投刺○　日江南全省提督李壽亭軍門由松郡節轅乘舟來滬下椗董家渡浦濱大約小作勾留卽須赴白門公幹　　　 
 
 

Page 3

 
 
[恩銘挾纊]  
　　昨日本邑城廂内外保甲總巡朱森庭明府赴蘇松术兵備道轅領出棉襖褲二百三十餘套當卽發給各處更夫栅夫天燈夫分别領取以禦嚴寒 
[會訊命案]  
　　浦東耶松船塢工人賈阿榮前被美兵乘醉戳傷斃命並傷及趙惠生等四人報經縣主汪瑤庭大令會同美繙譯官白保　　　　　　 
羅君騐得委係因傷身死禀奉蘇松太兵備道憲袁海觀觀察照會美總領事古君訂期本月十八日會訊兇手昨日届期縣主汪瑤庭大令於午前九下潼時帶仝書役等人前赴美領事署訊鞫 
[獵禽肇釁]  
　　本月初八日某洋人至本邑西南鄉龍華迤西二里許二十六保十四圖中獵鳥悞將鄉民潘根榮所豢之犬擊潘怒與　　　　　　 
之爲難致洋人失去其帽事爲龍華巡防局員沈二尹所知立傳地保研訊將潘拘送保甲總巡局一面據情申禀蘇松太兵備道袁海觀觀察觀察照會租界領袖美總領事請轉飭該洋人赴局將帽領取又以潘並不投報巡局遽與洋人齟齬殊爲不合於理爰飭總巡朱森庭明府秉公訊究並傳諭通邑各圖地保嗣後勸諭鄉民愼勿效尤搆釁昨日明府已遵照辦理矣　 
[英界火警]  
　　昨日三點鐘後廣東路恊昌茂油酒店不戒於火瞭望臺上急鳴鐘報警各救火會西人聞警馳求始卽熄滅僅焚去房屋二楹　 
[暢論經濟]  
　　美國名士李佳白先生定於今晚在本邑英界六馬路格致書院暢經論濟實學所論者乃中德政治之異同内分數大端旨義深微能發人所未發蓋至是而已第九次論學矣有心經濟者盍往觀乎　　 
[押犯瘐斃]  
　　有沈桂生者不知因犯何案經英美租界公廨讞員張柄樞司馬判令管押捕房旣忽患病送至美界司考脫路工部局病房療治延至前日午後溘然而斃捕頭聞報令地保查明並無屍屬因卽報請某善堂備棺收殮　　　 
[上海縣署瑣案]  
　　殷趙氏控殷松濤逼醮等情前晚縣主汪瑤庭大令升堂研訊地保錢士賓禀稱殷趙氏之夫殷梅生於本年八月某日發痧身死後殷趙氏與夫族兄松濤之妻爭奪田產互相口角由族長殷某會同小的勸息今氏忽指松濤拔去界石將地佔據逼令再醮等情或係聽人唆使所致叩求明察殷趙氏供丈夫梅生因被族兄松濤夫婦毒駡致患急痧而亡後松濤之妻欺小婦人孤寡强奪田產松濤復私將菜園石界拔去逼令小婦人再醮松濤供小的向求出外爲人成衣多夫梅生於八月某日發痧身死氏誣指小的控告陰狀每日身穿麻衣至小的家滋閙由族長昌其勸令了事今又誣指小的逼醮佔地小的與梅生是堂兄弟所有祖遺田產早已分派立有分據呈電大令謂氏曰爾夫病故烏得向人妄閙隨飭松濤不許欺壓氏亦不得妄控各取具切結存案○捕役獲解竊犯莊寳生到案大令訊究之下莊供小的佬靑浦縣人向當錢糧櫃書誤吸洋烟致絶生計某日在烟館内遇一蘇州人向問姓名隨糾往行竊兩次初竊西門褚姓家銅錫器後又竊某姓家衣服各贓均押在南市馬路旁各押鋪内求開恩典大令飭捕帶往各押鋪起出原贓然後嚴辦○前日汪泉水扭趙順甫到縣大令訊詰之下汪供小的係嘉　　　　　　 
定航船户某日嘉定鴻記布莊令小的送貨至南市協順　協順元兩布號小的雇趙順甫小車送恊往順乾布一百六十疋迨小的往恊順乾收　　　　　　　 
回信始知趙當未遂到尋趙詰問知誤送協順元當晚小的卽至協順元索回至則早已閉門翌晨復往執事人言已送交協順乾隨將二信封交　　　　　　 
還小的洎小的復至協順乾問曾否收到此貨則稱並無貨送來以故扭趙到案請究趙供小的耳聾誤聽致有此失求鑒大令飭交人保出候提　　　　　　 
協順元主訊追 
[浦東總巡局瑣案]  
　　浦東人郭大王二與吳春春同居前日誣吳竊物互相扭毆吳力竭受傷匐匍至保甲總巡局鳴寃總巡謝岳松明府判將郭王各重笞四百板賞給吳洋銀二元回家醫治○積竊蕭邦西行竊浦東陸家嘴鴻源紡紗廠内棉花經廠中人拘獲解送保甲總巡局請謝明府研訊明府判責二百板枷號二月在廠前示衆 
[馬路工程局紀事]  
　　日前安徽人兪家卿以其夥汪琴齋在開設崇明縣境之京貨店内竊物潛逃來滬偵尋遇諸南市新馬路扭交巡捕拘解經馬路工和局總辦翁子文太守倩襄委員黄銜堂二尹研訊令兪著薦保人理處前日升座復訊兪供薦保人均在崇明一時不能尋到汪所竊除貨物之外尙有金耳環一雙重二錢七分及借票一紙求恩訊追汪供小的有棉布八疋現薦人處二尹予限三日將各物交出如延未便○前晚有者張氏在馬路中徘徊四顧爲三十六號巡街捕拘至捕房捕頭令轉解工程局請黄二尹研訊氏供小婦人原藉通州現年二十有一去年八月由母帶至滬上至九月央同嶬媒押入英租界胡家宅大興里第一家金姓鴇母所開妓院内爲娼言明三年爲期取去帶擋洋銀一百五十元至今一載有餘時遭鴇母凌虐苦不堪言以故潛逃出外求恩超豁二尹令函送普育善党擇良婚配　　　 
[美租界捕房紀事]  
　　昨日午前有小車夫十餘人至外虹口禮查路信大馬車行對門業廣公司地上掘泥適爲公司司帳人某甲所見喚令某號西捕一併拘入捕房捕頭令押候解送公堂禀請讞員張柄樞司馬訊辦○昨晨積竊陸阿豐谷海春不知在何處竊得衣服若干件携至吳淞路某押鋪質錢適爲包探沈阿岳所見連贓帶入捕房捕頭令押候解送公堂禀請懲辦　　　　 
[布列地華英萬字典跋]  
　　江海關西人布列地君久寓中華潛心學問邇以康煕字典部居繁雜檢字良難爰於公餘自出心裁逐部逐字編列號數俾學者欲查何字祗須對號尋檢自能一目了然書成名之曰布列地華英萬字典併以英文製序分付甲乙二華人譯之其一曰方　　　　　 
今各國勢强力敵而中匣獨瞠乎其後其進步之滯緩實由文字繁雜而作字部者未得良法耳士者被累實非淺鮮蓋文字之難易視字部之繁簡爲等差泰西文字之易由於字部簡便夫人而知之中國康煕字典雖有字部而苦於用法不善如筆畫不同字部無定學者檢閱艱難都備而不有苟欲專心學習將檢閱不遑奚能兼及他學哉余爰著不書史曰布列地華英字典以華文爲主每字註以英文其檢閱之法簡而且明而功效之速與西文無異索之片刻無不貫通誠學者之津梁也每部定價英洋四元批發處在上海美華書館其二曰爲何中國權力不及别國之大較之别國權力進步惟中國最小因華人不明字部之理緣此浪費功學實深字典檢字之法以簡速爲便學者卽得簡速之功照泰西文法字部名讀易於檢查中國亦有字部但不知善去取用大都爲華師者皆罕有翻閱字典卽備康熙字典亦不用焉爲因翻閱數畫煩難之故學習華文頗費時候所以實難兼習别學現有一新西法箸成一書檢查華字母用點字畫數查閱之時從速如西人一般此書價値英洋四圓並能學習一切在四點鐘之久此書卽名布列地華英萬字典購買處在上海美華書館内昨承布君過訪袖出示之爰爲之列諸報章俾研究西文者閱之可悟譯學之門徑而窮源竟委漸底精深布君之用心誠可謂無微不至哉　 
 
 

Page 4

 
 
   
 
 

Page 5

 
 
　　　　　　　　　　　　　虞德記顧緖號啓 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英美租界公堂瑣案]  
　　日前義豐洋行失去府綢三疋投報捕頭令包探王長桂至法界順康質店吊出原贓未幾包探李星福拘獲此案竊賊陳阿喬昨晨解請訊詰義豐洋人投案領贓順康執事人遣人禀請追償質本洋銀十二元英總領事署繙譯官迪比南君以順康不　　　　　　 
應受質注人之物不允給償並請讞員張柄樞司馬飭提執事人　究順康所遣之人再三申辯略稱府綢係中國土貨無從知爲洋人之物應乞　　　　　　　　 
照章追給質本以恤商艱司馬與迪君互商之下允候照追隨飭將陳責五百板枷三月期滿後管押捕房五年然後遞解回籍○包探李四春解　　　　　　　　 
王有福到案禀稱伊竊取某洋人家絨毯等物故由小的送請究懲司馬飭將五發回捕房押候禮拜五傳失物洋人質訊○前者王淸仁呈控包　　　　　　 
探李四春及陳玉生巡丁阿才卽周阿才藉端訛詐等情司馬質訊之下李控延律師博克聲辯司馬遂將李開釋兹陳以寃遭收押求恩省釋司　　　　　　 
馬商之迪君將陳釋去周仍發押捕房俟一年期滿之後遞解回籍王則釋之使歸所存捕房各物著自行往領○包探顧阿六解顧春林下海根　　　　　　 
湯富明到案禀稱小的查得伊等私挖寳山縣境泥土十九墩載往某處是以連船送請究懲司馬飭一併移送寳山就近訊究○包探倪順泉解　　　　　　 
董阿榮陸紀生胡阿與到案禀稱伊等行竊逃才懷船上所載之煤故由小的送請究治司馬判各責五百板枷一月○包探朱桂生解王阿倫到　　　　　　 
案禀稱伊竊取林錦峯家衣服若干件事爲小的查知拘請究辦司馬判責五百板發押捕房二月○包探劉光震解陳娘子到案禀稱船户陸尤　　　　　　　　 
甫由某處載運錫箔被伊盜賣與嘉興縣境某店主得洋銀二百餘元携之來滬失主旣報捕房捕頭令小的拘獲送請究追司馬飭押候移送嘉　　　　　　 
興就近辦理 
[法租界捕房瑣案]  
　　陸關卿之妻張氏乘間逃逸獲諸某茶館堅不肯回因之扭入捕房解經讞員孫建臣大令訊明飭押候傳其父母訊核昨日陸偕其母秦氏及妻父張阿有妻母張胡氏投案大令命將張氏掌頰一百下交陸領回取具張不再留女在家切結揮之使退○漳州　　　　　　　 
輪船買辦汪倬以船上失去綢貨一件値銀四百兩將茶房沈裕章送案大令訊取口供飭暫行管押昨日沈妻某氏投案求准保出理處大令著　　　　　　 
候過復訊核未示○李新寳李新生兄弟二人串竊某烟館烟槍一枝迨經大令訊明著各責手心一百下○偷兒王阿二余阿三均由包探解經　　　　　　　　　 
大令訊明著將李枷號一個月期滿責放余笞責二百板卽行釋出○窩頓竊贓之朱令郎及竊犯朱阿林均由包探解經大令訊明著將朱令郎　　　　　　 
枷號兩個月期滿責釋朱阿林枷號半個月責三百板送攺過所監禁兩個月期滿另候發落○偷兒周桂卿徐阿生均經包探解奉大令訊明著　　　　　　 
各責三百板驅逐出境 
[上海北市絲業會館籌賬公所施子英經收各處水災賑捐十月初三至三十日第一百廿四次淸單　　]  
　　初三日浙紹會稽大中丞第余紹文爲腿疾就痊由源豐潤來小洋三百角○初四日蕪湖同茂莊由同發祥莊來英洋一元木洋一元銅洋二元○初六日錢塘諸彝仲同子錫麟壽麟合家平安洋十元○初七日張慶祺子翰芬求病速愈洋廿元曹翔鴻五元○初八日○周仕沅子懋德懋昭懋功洋十元○初九日安記榮記爲父病求速愈洋一千元太倉陳植三爲媳產大小平安龍洋一元○初十日寳應了願人求病速愈欵洋十元松江湯文炳求病愈二元○十二日山陽湯菊山募胡哲君求次女病愈洋十元○十三日王培村爲次子喜元求病速痊洋五十元寳應朱學增爲兒病愈願八元保安居士六元○十四日崑山經正堂募顧沈氏求身體康健洋五十元高郵丁玉軒募常州王門姚淸華已故求冥福四十元崑山隱名氏爲兄瑞臣五旬壽誔求身體淸健喉症速愈五元杭垣香臣氏二元杭垣儻來生續助二元○十六日蘇省雙桂軒方求病愈事順合宅平安龍洋一百元陸延溥誠求天佑十元楓涇誦芬室主人六元○十八日奉賢縣海濱逸客遺命節省喪費由南市益昌典陸交來洋二百元又海陽滌念士人十月份十二月份各洋五元洪昌籌爲妻病荷神佑幸獲痊愈五元○十九日無錫徐江氏爲兒梅生求保康健平安洋十元長洲縣龔淸輅求　家平安龍洋五元龔門楊氏病愈酬願龍洋二元杭城蘇學思爲妻洪氏求病速愈英洋二元○廿二日高郵丁玉軒募姚淸華已故求冥福續助洋五十元寳應朱東朔募了願人續助廿元老公茂帳房無名氏銅洋四元六角虎林居士銅洋二元○廿三日無名氏洋二百元龔鳳來爲子病漸愈完願四郵元丁○廿四日無名氏洋廿元○廿六日周金氏求病速愈洋五元維棟四元○廿八日蘇州王婉玉病愈龍洋十元葉伯卿求　家平安英洋五元杭垣儻來生三元○三十五高玉軒募常州姚氏王淸華已故祈冥福第三次洋十元又日新園恆記廿元崑山顧瑞臣爲子病愈許敬城隍匾額資移助五元○十月份共收洋一千八百廿元扯七五零七日合規元一千三百六十六兩三錢六分五厘本洋一元龍洋一百十八元扯七三六合規元八十七兩五錢八分四釐小洋三百角扯六七五合規元廿兩零二錢五分以上共收規元一千四百七十四兩一錢九分九厘銅洋八元六角連前共攸規元三十三萬五千一百五十一兩五錢九分一厘銅洋六百七十一元八角貂套一件 
 
 
 

Page 10

 
 
[卄四史九通政典類要合編限期招股啟]  
　　今明詔變科舉法改試政治史事二十四史九通則中國政治史事之本原也顧其書浩繁猝難盡讀非分别條類無以窺政治之綱領非裒舉要略無以明史事之得失約雅堂主人湛深史學自前歲集同志爲史通類要合編迄逾三載編辑始定綜計三百二十卷分上　兩漢三國晉南北朝唐五代宋遼金元明　皇朝凡十三編每編分二十餘類凡禮樂刑政帝系吏治食貨之將斷代定例子目多者千餘少亦數百每舉一類薈史通而撮其要遇有同異則加攷證每條注明某史某紀某傳三通某考某典某略俾讀者知本條出於何書引用不致歧誤而類舉一編則一朝之典章制度窮原竟委縷析條分書之邊縫標明門目子目開卷卽得洵廿四史九通之橐　亦政治史事之要津也刻巳由點石齋書局用六開石印分訂六十册以公同好惟纂輯校印資本浩大議收每部股票洋二十元先收十元掣給股票俟明年正月全書印成找洋十元憑票付書一部書出之後每部定實價洋三十元不折不扣股票限定十月截止寄售處均有様本取閱印書無多海內閎通幸垂鑒焉　寄售京都源豐順銀號　又和順銀號　天津電報局　福建源豐潤銀號　杭州德記書局　又廣方言館　又慶餘錢莊　蘇州文瑞樓書坊　廣東點石齋分局　又雙門底宏文閣　又祥記　成都點石齋分局　松江包家橋張宅　揚州倉巷黃宅　各省電報局及各書坊　江西文盛堂　上海源豐潤銀號　又老椿記萬卷樓　又 
老鼎陞棧　又點石齋石印老局　　　　　　　　　　　　　　　　　　　　　　　　　　　　　　　　　　　　　　　　　　點石齋書局印約雅堂主人啓 
[浙江票上海頭彩又來真正名不虚傳十一會票廿五日開彩]  
茲啓者吾業辦各票以來惟上海一埠大彩爲最盛而浙江恊濟票設額少而得彩多然大彩又來兼之開彩至公無私所以購票諸君源源而來小行亦沾利益也今售第十一會票定於是月廿五日開彩全張五元分條照算○十六浦萬寳源○萬有利○萬有源○萬在餘○裕豐源○大發源○同得利○廣有利○快發財○通源○財運來○新北門○和得財○必得成○天來福○果得標○致大茂○老北門○濬寳源○源源來○廣悅來○廣萬元○萬利昌○天成○財有利　　　　　　　　　　　上海同業公啓 
浙江票頭彩二萬元彩傍彩上下各廿號廿五日開彩 
本公司自奉浙撫憲奏明開辦以來通售各埠至公無私第十會准於十月廿八日當衆開彩紅票憑號　實足兌洋現因票額不敷分布自第十一會始加額增彩設票一萬五千張頭彩二萬元中額有一千四百十一張之多頭二彩除附外再加上下傍彩各四十張彩多額少容易獲中每張 
十則售洋五元定於十一月廿五在杭州拱宸橋西本公司開彩務祈官紳士商届期光顧以昭大公是幸此佈　　　　浙省恊濟分公司上海南市恊濟分公司啓 
[印開國朝耆獻類徴初編定書廣吿]  
廢八股試策論凡鄉會歲科學堂考試掌故與歴史並重無如坊間所售諸書如歴代名臣言行錄等僅詳於歴代而不及於本朝先正事略亦嫌太簡惟　國朝耆獻類徴一書於　本朝史事最爲賅備是書乃湘陰李　堂中丞所輯自開　國迄道光凡滿漢臣工士庶後身　國史本傳曁名家撰述　欽定宗室王公表傅並續修各表傳上關　國典朝章下逮德行言語諸科實有事蹟可傅者悉載列焉爲類凡十有九日宰輔卿貳詞臣諌臣郎署疆臣監司守令僚佐將帥材武忠義孝友儒行經學武藝卓行隱逸方技至賢媛淑女之芳型貞節亦間採人原書都三百册七百餘卷旣可爲考徴文獻之助又可爲臨時考試之資惜原刻繁重流傳太少爰改用新鑄四號鉛字排板印以頂上白紙裝訂一百厚本以便携帶而廣流傳淮明年四月出書本館志在振興實學茲撰平價出售自壬寅十月二十日起凡先期定書者每部僅收工本洋二十四元定書時先收十二元當給收條爲憑俟明年四月成書時再繳十二元憑收條取書弗誤定書以本年底爲期限嗣後每部實價三十二元不折不扣欲定書者請至本館總發行所並託各省書莊經售另有章程様本望至總發行所及經售處取閱書印無多速定爲要○經售處○上海各書莊○杭州史學齋德記書莊○浙西書林○南京明逹書莊○中西書局○南昌廣智書莊○嘉惠書莊○寗波文明學社○汲綆齋○蘇州開智書室○知新書室○東來書莊○天津同文仁記○北京公愼書局○有正書局○保定官書局○漢口江左漢記○政新齋書莊○廣東開新書局○湖北著易堂書局○常州晉升山房○無錫經綸堂○鎭江文○成堂○四川愼記書莊○湖南愼記書莊○汴省愼記書莊上海棋盤街中市商務印書館總行所謹啓 
[各埠經理北洋大票處]  
本行經理北洋大票逐月批發第十九會票額設一萬五千雙張全張售洋六元單張售洋三元分條大元三角增設頭二三四彩末尾二字相同者五號共計得彩一千四百十五號額少彩多容易中式各寳號賜顧抵發公道祈認明○蘇州觀前蘇九華怡源祥山塘生泰亨臨頓路曹義大宋仙洲巷碩新昌閶門外新馬路同得利○杭州清河坊廣福來○漢口亨昌得利昌○江西棋盆洪源發　鎭坪上街公利源○天津萬寳號公益仁○北京前門大街同記打磨廠興隆○鎭江益成○揚州寳文閣○無鍚顧恆裕○寗波王文正　利源○安慶益名利○山東化刦堂○九江廣吉○蕪湖招商局高繼庭此佈 
[匯豐銀行吿白]  
啓者本行收足資本洋一千萬元公積英金値洋一千萬元又銀洋四百二十五萬元共合洋一千四百二十五萬元另議定備用股本洋一千萬元總行開設在香港分行在倫敦厘門暹羅包帶維亞孟買加拉吉打古隆北福州荷蕑漢口神戶長崎意陸伊羅禮容呂宋紐約檳榔冷宮西貢舊金山新加坡蘇拉巴唖天津北京横濱其上海行與各商往來暫存本行之銀每日結帳者其息長年二厘存至二十萬兩爲止存一年者其息照長年四厘算存六個月者其息照長年三厘半算存三個月者其是息照長年二厘半算代付本埠匯票並辦理銀行一切應辦事宜匯票可以匯至倫敦及歐洲印度新金山美國中國東洋等處大通商碼頭特此佈聞 
光　緒　二　十　八　年　二　月　初　五　日 
[奏辦北洋順直義賑普濟大票十二月十四日開彩]  
北洋順直大票自粤商經理以來至公無私各埠信從第十九會票額設一萬五千雙張每雙張售洋六元單張售洋三元分條大洋三角頭彩三萬元增設頭二三四彩末尾二字相同者五號共計得彩一千四百十五號額少彩多容易中式　諸君光顧批拆格外克已外埠函購原班回件此佈　上海經批北洋大票○南市　公利　同得利　通源　源源來　裕豐源　義盛源　必得誠　萬有利　萬寳源　鼎泰　同得財　老恊記　大發源必得利財運來　大發財　亦中　廣發源萬有餘　中發財　同發源　寳藏興　同得發　廣大　聯得財　廣惠利　快發財　賜福來　義善源　森裕　大來贊化堂　天來　榮大　萬利源　萬倍利　大吉祥　眞得發　廣有利　三萬昌　廣有餘　萬運來　益中　立大　廣益祥　一聲雷　萬利成　源茂　春源　寳源祥　匯濟　大賜福　月得中　萬長得　連月中　來得快　惠利　必得中　善中　占元　萬有益　必有餘　萬有發　同得中　同運來　萬寳裕　福興　大利來　大有利　得月樓　萬有源○老北門　萬利昌　同得財　廣萬元　天成　鼎泰源　濬寳源　同有利　通得利　財運賚　必得利　有得利　廣悅來　必發財　正合時　財有利　萬鎰利　復發元　萬元利○新北門　必得成　新通源　同發財　必有利　和得財　彤得利　時運來　湧利　中三元　捷發源　大福來　天來福　同得源　怡善源　廣得財　得發　有得中　果得標　來得　易昌　廣萬利　美利　倫元○小東門　同福來　亁大昌　必發中　萬賚源　宏元　萬寳利　大有利○西門　必得利　利源盛　連全發　月中魁　同利財同啓 
 
 
 

Page 11

 
 
   
 
 

Page 12

 
 
[上海裕豐源拆出立大莊浙江票頭彩聲明]  
茲第十會浙江票頭彩第九千七百十七號由小行門莊售出得主台銜開列於後正興錢莊劉君得一條金利源十二號棧　司賑王君汝權得一條鄱陽輪船火夫廚司阿康得一條浦東天生藥店主宓君蓉齋得一條川沙新江沙風金得一條城內虹橋元泰仁紙店王君子固得一條小東門鼎豐洋貨店陳君得一條大碼頭永愼和米行經手顧君馨一得二條浦東西溝航主得一條共得洋二萬元雖得主之鴻福亦小行之幸也今售第十一會票准於本月廿五日開彩全張五元半張分條照市信購原班回件不悞此吿　　　　　　　　　　　上海十六浦裕豐源立大莊同啓 
[上海新間嵩壽堂藥鋪]  
譯十一月十三日開市 
本堂開設英界老垃圾橋南首坐西朝東新式洋臺門面發兌各省道地正藥精製飲片虔修丸散膠丹官揀高麗人參東西洋參毛角鹿茸沙甑花露萬應靈膏京方茄皮各種藥酒虎鹿龜驢諸品仙膠凡　仕商賜顧者須認明本堂壽星爲記庶不致悞再本堂新設伊始年內所前新膠尙容陳貯數年方敢出售現今所售諸膠暫購自英大馬路采芝堂該店用藥道地聲名久譽遐邇咸知該店與本堂誼屬葭莩價照批拆本堂亦並不加價仍照常日三九扣發兌以副賜顧者之　雅意云爾 
[凍河無碍]  
啓者本公司在秦皇島建設車路碼頭經已一度歲其鐵路東通山海關錦州營口及沿途停站至東三省西通昌黎藻州唐山天津北京等處上年津何凍後一切客貨均由秦皇島車路送運各處咸皆稱便今冬本公司添建極大洋棧設在車站碼頭之間均已吿竣無論冬夏專備　貴商轉運貨物及相近碼頭車站設有開平昌祥發源兩裝船行及大昌興裝車行經理一切兼有大客棧分號設在其間專接仕商往來無異津滬且快便週妥欲知詳細客侢等情請向該船行面議特此奉佈　　　　　　　　　　　　　　　　　　上海開平礦商務有限公司謹白 
[大减價十天]  
本號因存貨過多銷路不暢故特定於十五日起至廿五日止茲有時花羽綢蓆法絨布檳榔咈布絨毯線毯虎毯新花絲巾夾邊巾東西毛巾衛生衣褲洋傘絲襪缐襪絨襪男女手套外國枕頭大小花磁面盆痰孟機器火油爐火酒爐盆杯碗各式燈罩白罩玻璃高脚盆三格皂缸杯子新色大小粉罐香水香皂方打閙鐘風琴八音琴大小千里鏡皮袋洋夾耍貨玩物保險吊燈檯燈鐵脚磁脚檯燈檯花大小鏡子等物花名繁多不及細載諸翁欲得便宜務届期早顧是幸遲則恐爲售罄耳　　英界大新街丹桂戲園北首朱成大洋廣貨號啓 
[杭州大井巷老德記珠寳巷萬利源第九次湖北票八十號三彩誌喜]  
本行創辦呂宋票屡中大彩第九次湖北票三彩門莊售出五條同行批去五條焦棋杆廣仁衣莊洪君兩條佑聖觀巷錢翼孫一條狀元衡鄭一條珠寳巷恊甡莊周君一條金剛時巷汪翟二君合一條沈桂芬一條屯溪恊泰興茶行方葉二君兩條蕭山恊濟押鋪胡仲翁一條合得洋一萬元○湖北票全張七元江南票五元四順直票六元浙江票五元 
[花　旗　銀　行]  
本銀行創於一千九百零二年資本共花旗金洋一千萬元現已收足六百萬元其餘四百萬元卽日收齊總行設在美京紐約分行設在英京倫敦以及上海新金山新加坡呂宋横檳等埠專理各該埠銀行應辦一切交易其餘各埠分行俟陸續設齊再行登報聲明以廣招徠如荷存欵其息存十二個月者長年五厘存六個月者長年四厘存三個月者長年三厘每日結算者長年二厘特此饰白 
[辦奏湖北籖捐彩票頭彩五萬元十二月十六日開彩]  
本局奉　湖廣總督部堂　奏明開辦第十一會額設票四萬張每張售洋六元中彩共四千八百三十九號計八張有零中彩一張以八成零派出彩銀之高比各公司爲優准期十二月十六日在漢口開彩得彩紅票憑本局對號單核兌銀元本總局設在漢口鎭上海分局設在南市久大碼頭吉祥弄各貴客如欲領額承銷請來面訂此佈○外埠 
[天津公益仁北洋順直票二彩誌喜]  
北洋第十八會雙票二彩第一萬零四百四十四號並上下附彩均由下號分條售出雖各得主之鴻福本號亦有榮光也現售第十九會票如　諸君欲奪錦標請早　賜顧爲盼此佈 
[大德膠州皇家印捐彩票十二月十一日開彩]  
本公司自開設以來歴蒙遠近賜信惟是頭彩不過數千未足饜　諸君之望茲自十六會起將彩數加增票張减省庶中彩較易得彩較多特此佈吿計開第十六會票十二月十一日卽西歴一千九百零三年正月九號開彩額設六千張每張洋五元貴客欲領額發售者請郵寄本公司　各埠　理處及濟南府化刧堂內本公司局亦可　 
[華興公司燕窩糖精又須漲價]  
本公司創製燕窩槍精功邁參茸譽馳中外祛病則春回頃刻衛身則慶洽三誠當世之妙品清補之聖藥也溯自開創以來名公鉅卿爭相購取譽美詞章積帙成編凡經嘗試考莫不極口稱善功効昭著非筆墨所能罄述緣近來本公司糖精燕窩成本翔貴如照舊價勢難支持誓不敢暗中减少燕窩致負　諸大雅惠顧之忱又便仍沿舊貫致受虧耗不得已謹擬十月朔起大匣酌加洋二角小匣加洋一角恐未週知特登報聲明伏希　公鑒　壬寅孟秋上海英大馬路華路興公司謹啓 
[聲明]  
啓者青浦縣朱家角鎭之彙豐和記公典自今年春間錢氏入股後牌號加和記兩字以錢高陳三氏各認一股合成三股每股計制錢二萬千千文現在陳氏　記一股已於十月底憑中全數替與錢氏接氏受照捲交舊合同一紙面議定自替之後毫無瓜葛所有壬寅年以前彙豐各舊股單及彙豐舊式圖記票據憑摺遺漏在外者日後檢出概作廢紙再此典開設已歴有年所典中友有屢經陳氏更用倘有在外往來　據等情概由陳氏承當與彙豐和記公典不涉並與錢高兩姓毫不相干恐未週知特此登報聲明　　高敦厚堂　錢誦芬堂仝啓 
 
 

Page 13

 
 
   
 
 

Page 14

 
 
[光緒二十八年十一月初一日京報全錄]  
　　宫門抄諭旨均已錄前○陜撫升奏陜西銜封等項振捐依限停止摺○護江督李奏南洋水師學堂出力各員援案請奬摺○閩督許奏調補守備緣由片○署川督岑奏援案預辦新捐請酌量核减片○又奏調員差遣片○又奏副考官請假回籍省親據情代奏片頭品頂戴尙書銜陜西巡撫奴才升允跪奏爲陜西銜封等項賑捐依限停止恭摺仰祈聖鑒事竊查光緒二十六年陜西被旱成災辦賑需欵由前護撫臣端方奏請仿照順直湖北等省成案開辦虚銜等項賑捐仰蒙宫延垂念災區俯如所請於閏八月初六日開局勸辦並刊刻三成收捐章程咨部立案扣至二十七年九月初六日一年届滿本應依限停止祇以大祲之後民力難紓復經奴才奏准展限一年旋於八月二十日接准部咨常例准捐各欵封典職銜榮身貢監等項一律以五成實銀加收翎枝一項照九成實銀上兌等因復經飭局遵辦在案現値陜省賑務辦竣正在赶造報銷此交封銜貢監翎枝賑捐自二十七年九月初六日起扣至二十八年九月初六日接展一年又屇期滿據籌振局司道詳請奏明依限停止前來奴才查此次振捐幸蒙聖慈展限一年以接濟窮民籌還部欵實屬大有裨益振務現旣告竣展限又復届期相應請旨卽予停捐以示限制其前此三成捐欵現據各局結報齊全擬請歸入振案分晣造報新章五成捐輸所收無幾應卽另案辦理除分咨各省一律依限撤局截報並咨户部查照外所有陜西銜封等項振捐依限停止緣由理合恭摺具陳伏乞皇太后皇上聖鑒謹奏奉硃批户部知道欽此 
頭品頂戴護理兩江總督兼護南洋通商大臣江寗布政使臣李有棻跪奏爲南洋水師學堂在事出力各員第四届三年期滿援案請奬以資鼓勵恭摺仰祈隔鑒事竊查南洋水師學堂自創設以來先經前署督臣張之洞援照北洋二季保奬成案四年併案請奬嗣因北洋奏保天津水師學堂教習員司並擾等畢業學生奉准三年一次分别異常尋常勞績酌量請奬又經前督臣劉坤一將第三届出力各員援案奏請奬叙均蒙兪允各在案是以該堂總辦各員嚴督各生較前益加奮勉實心教導勞瘁不辭計自二十三年九月起截至二十六年八月止又届三年期滿綜核開辦以來所有畢業學生已有兩起分派水船當差其第三起學生亦已出堂學習船課考其功用尤不僅專供各船管駕之材内有槍砲側量及製造繪算兼優者已經本省各局所分别調用中西文理俱優算學擅長者亦經選充學堂教習繙譯之任成效昭著均有實事可徵若非課導認眞曷能臻此且近因庫欵支絀各員薪水均已大加霰撤而各該員共體時艱尤能任勞任怨造就成材槪屬著有微勞似未便任其湮没而其中兼任重要事件並無兼薪者自應加以優奬以示鼓勵兹據江南水師學堂總辦道員方碩輔開單詳請保奬前來臣嚴加核减擇其尤爲出力者分别酌後繕具清單恭呈御覽合無仰懇天恩俯准援案照擬給獎俾昭激勸除將履歴清册分咨吏部兵部查照外理合恭摺具奏伏乞皇太后皇上聖鑒訓示謹奏奉硃批該部議奏單併發欽此○謹將南洋水師學堂在事出力各員三年期滿循案保奬銜名繕具淸單恭呈御鑒計開駕駛監督調充提調兼管輪監督指分江蘇試用直隷州州同江朝銘擬請免補直隷州州同以知州仍留原省歸候補班補用文案兼稽核功課四品銜江蘇候補直隷州知州施炳燮擬請免補直隷州知州以知府仍留原省歸候補班補用駕駛監督江蘇試用縣丞朱炳垣擬請俟補缺後以知縣仍留原省歸候補班補用漢文教習仍以本班不論雙單月候選教諭張恒培擬請俟得缺後以知縣用漢文教習四品銜陞用直隷州候選知縣周慶蕃擬請先換四品頂戴體操教習候選縣丞鄭秉彝擬請俟得缺後以知縣用支放兼管廠務候選巡檢張梓榮擬請仍以本班不論雙單月選用管庫江蘇試用府經歴劉慜擬請俟補缺後以知縣仍留原省歸候補班補用書識文童許國權擬請以巡檢不論雙單月選用管輪洋文教習儘先補用千總湯文城擬請賞加都司銜奉硃批覽欽此 
許應騤片再淮補浙江定海鎮中營守備鄭勝元又准海門鎭標左營守備柯楨該二員均籍隷本府例應廻避部咨行令照章揀調兹准前署浙江提督臣余宏亮咨查鄭勝元柯楨均係籍隷本府應請該二員互相調補等因臣查准補浙东定海鎮標中營守備鄭勝元年五十六歲浙江鄞縣人由水勇隨軍剿匪著績遞保守備准補今職該員水務諳悉以之調補海門鎭左營守備洵堪勝任所遺定海鎭標中營守備員缺查有准補浙江海門鎮標左營守備柯楨年四十四歲浙江黄巖縣人用武進士以營守備用効力期滿准補今職該員講求駕駛以之請補定海鎭標中營守備亦堪勝任合無仰懇天恩俯准將定海鎭標中營守備鄭勝元與准補海門鎭標左營守備柯楨互相調補似此一轉移間核與隔府例章均各相符如蒙兪允該員鄭勝元仍俟奉部核准再行給咨赴引柯楨前於改用水師案内已經引見之員應請毋庸再行送部除飭取各履歴外謹會同浙江巡撫臣任道鎔浙江提督臣吕本元合詞附片具陳伏乞聖鑒敕部議覆施行謹奏奉硃批兵部議奏欽此 
　　岑春煊片再查去歲欽奉諭旨派認賠欵數鉅期迫本省庫藏奇絀庚癸堪虞而事關中外大局上繫宵旰焦勞不得不多方籌畫經前督臣奎俊奏加契稅釐價肉釐等項收數無幾出入相乘不敷甚鉅度支竭蹶匪可言喩所幸川省紳民尙義上届加派新捐均能踴躍樂輸力圖報稱兹特援案預辦光緒二十九年新捐一次惟本年春間雨澤愆期收成歉薄雖幸有秋而民間元氣未後應照上年派數酌量多寡分别核减以示體恤其餘仍照常捐章程年前完半明春全完一切辦法毫無增减以歸簡易如有捐銀足敷議叙者仍准按照十成銀數奬給虚銜封典功牌等項如捐數零星亦仍彚計銀數請廣中額據署布政使陳璚具詳前來除由臣出示曉諭嚴禁私派浮收等弊外理合附片具陳伏乞　　　　　 
隔鑒謹奏奉○硃批該部知道欽此 
岑春煊片再臣前以川省餘匪未靖賑務方殷擬酌調得力人員來川差遣於本年九月初四日電奏旋奉電傳諭旨准其酌調等因自應欽遵遵照兹查有候選主事羅度江蘇補用知府叚慶熙丁憂陜西試用知府姚旭明山西補用直隷州知州顧賡虞分省補用同知劉鉅候選同知鍾潁周朋壽江蘇補用知縣范中信陜西補用知縣楊調元葉春分省補用知縣劉鍾琳均屬樸實廉勤有爲有守無川省官塲浮滑之習羅度一員前歴任川中州縣卓著循聲現仍在川擬請留川差遣委用叚慶熙等擬請調川差遣委用合無仰懇天恩俯如所請俾得藉資臂助實出逾格鴻施謹附片陳請伏乞聖鑒訓示謹奏奉硃批著照所請該部知道欽此　　　 
岑春煊片再准本科四种副考官翰林院編修兪陛雲牘稱竊陛雲之祖樾父祖仁在浙江德清縣原籍居住陛雲在都供職久疏定省今自都來蜀音問未通思親念切寢饋難安現在試事完竣仰懇天恩賞假三個月擬卽自備資斧由四川水路取道湖北以達浙江原籍俟省親後卽由浙江回京銷假供職等因請爲代奏前來臣查係實情理合附片代奏伏乞聖鑒訓示謹奏奉硃批兪陛雲著賞假三個月欽此 
 
