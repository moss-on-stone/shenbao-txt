# 1914 - 505 - 4914988

 

Page 1

 
 
遊記 
[羗海雜誌（五十六）（生入）]  
　　青海氣勢沈雄神采英朗與洞庭震澤之風帆上下沙鳥出没者有别然威儀肅穆德意淵涵與鄱陽洪澤之波濤汹湧聲勢喧豗者又有别殆兼有知者之動仁者之靜焉海心山偏於西由山趾至西岸約三四十里四面層疊隨處皆當其面無前後之向背也晴日登高望之林木青莟寺院隱隱可數早晚淡烟微籠則虚無縹緲又如海上神山惜不能一至以探其奇島中情形土人僅據島番言之常患不盡好事者往游亦不乏人常乘氷合時隨刺麻以往游覽一旬而歸所述亦不能詳西 
寗有張沈二通事少時曾販於島中數入其境居數載迄今士大夫每招張沈飲憑其口述而筆記之其云島番亦分生熟二種熟番窰居帳居且有架木爲屋者編茆爲牆而瑾以土户樞高僅及肩傴僂而入避海風也牲畜充塞而肥壯不如大陸之種剪毛採乳冬令運出易糧數日宰一羊恣烹炙婦人解女工見客知敬禮風俗與常番略等惟服飾稍陋言語略有不同耳生番象鳥獸而爲巢爲營窟男婦皆不褲冬令披羊皮結草爲長繩束之亦養牛羊恐其逸以籐穿其脛十數頭爲一聯籐未壓巨石恐爲野獸吞於枯樹之窩四面列木如　而圈之不火食茹毛飲血多力步如飛能攫野獸毒索生食之或騎鹿握兩角翻山跳㵎馳如風髮卷睛突膚垢黑如漆從不出山熟番入不相犯語啾啾不可辨投以乾糗則爲之指迷途兩山有石洞如蜂窩每洞一僧皆習禪定者寺院大小十數湫陋如民居僧迹頗衆六月雨雪山之巓周歲不消然又不甚苦寒夏月有裸裎時四時多風風必烈拔木滚石近岸至變爲平地風起聞怪聲山崩地裂皆枯樹摧折之聲也然山中又不甚苦風以樹木層層庶蔽也自山趾至頂自岸邊至深處再環山一周可以不見日光千章之木大可數圍參天匝地不能斫伐伐亦不能運此外奇花異卉多不能指其名有花焉紅色如罌粟葉光厚如薔薇四月花初放祇六瓣自此一月增一瓣至十月花至十二瓣不再增冬月卽落遇閏亦不增不過有閏之年遲落一月耳異香芬馥土人稱爲佛種種此以鎮海島寺院中大率有之番人至花落時即備東渡蓋適逢冬月海凍時恰如山中曆也 
要件 
[西宅省記（續）]  
　　至西康折多山頂由道塢德格至察木多地名路程 
　　折多山由山頂起七十里至 
　　長壩春有居民千餘户五十里至 
　　中谷又名仲惡一作縱鄂番人謂村爲仲謂頭爲惡猶言村頭也縱鄂亦此意有民居五十里至 
　　八美有居民距泰寗十五里産沙金五十里至 
　　結色中有居民五十里至 
　　松林口有官寨一座五十里至 
　　札巴又名夾壩四十里至 
　　道塢有居民二百餘户新設道塢委員四十里（按折多山頂至此三百六十里）至 
　　將軍橋有居民六七户此處分路至瞻對宜寨計二站田將軍橋六十里至 
　　仁達溝有人户六十里至 
　　窪絨有人户四十里至 
　　章谷即鑪霍屯改爲章谷委員五十里（按道塢至章谷二百里）至 
　　當科有人户五十里至 
　　倬倭有居民三十餘户六十里至 
　　普玉龍　有人户四十里至 
　　甘孜有居民百餘户新設甘孜委員駐此四十里（按章谷至此計二百里）至 
　　白利有居民二十五里至 
　　林葱有居民二十五里至 
　　絨壩擦有居民四五十户六十里至 
　　浪多有林木無人户五十里至 
　　玉龍有頭人寨六十里至 
　　墨卡無人户六十里至 
　　山根子又名乾海子無人户過濯拉雪山八十里至 
　　蠻瞻統有居民喇嘛寺五十里至 
　　擴絡垛又名窟窿洞此處分路赴登科府有居民十餘户四十里至 
　　大馬洞有居民三十里至 
　　德格即更　新設德化州駐此三十里（按甘孜至此四百八十里）至 
　　龔埡有官寨居民四十里至 
　　岡拖在金沙江河西岸有居民五十里至 
　　艾壩又名矮有居民五十里至 
　　絨松有居民四十里至 
　　花坭有居民四十里至 
　　仰大三十里至 
　　打紫有居民三十里至 
　　卡工有居民二户官寨一座新設同普縣距此不遠五十里至　　納奪無居民七十里至 
　　覺雍無居民五十里至 
　　白里無居民察木多屬四十里至 
　　拖巴有喇嘛寺三十里至 
　　額拖卡無人户四十里至 
 
 
 

Page 2

 
 
　　熱垣有人户邊熱　雪山四十里至 
　　麻柳坪有人户四十里至 
　　察木多 
　　按德格至察木多六百七十里 
　　按折多山由甘孜德格至察木多計一千九百十里時評 
[相消力（冷）]  
　　嗚呼我中國之國力若是其薄弱矣奈何我上下尚注力於此相消力也何謂相消力相消力者以我國力消我國之力也謂也 
　　相消力之最甚者莫如黨禍黨禍云者黨人欲傾覆政府政府欲剷除黨人之謂也黨人與政府豈非均是我中國之人乎黨人傾覆政府之力政府剷除黨人之力豈非均是我中國之力乎而乃二力不相併而相消則我中國之力豈不薄弱而更薄弱乎此其道雖三尺童子所能知也而况素以愛國爲標　之黨人與有保國之責任之政府哉 
　　奈何炸彈之案尚日出而不巳機關之破槍斃之多更有視平時而有加也嗚呼公等亦嘗一念及中國而爲中國之國力計否耶 
[命令]  
　　十二月二十八日大總統策令蔡榮壽給予五等文虎章此令 
　　又令祝　田王道濟均給予五等文虎章此令 
　　又令任命李嘉品爲廣東高雷鎮守使黄恩錫爲廣東瓊崖鎮守使朱福其爲廣東南韶連鎮守使此令 
　　又令王嗣昌加陸軍少將銜此令 
　　又令福建巡按使許世英呈請將審查會試騐及格分發福建之知事囗益臨試署閩侯縣知事蔡樞試署連江縣知事董秉清試署永泰縣知事劉嶽崙試署長泰縣知事應照准此令 
戰事要電 
[其一（本館特電）]  
[北京電]  
　　奉天龍江遼源三江口之間本駐有日兵前此忽來俄測繪隊測量盤踞不去日軍又責問謂我若無法令去彼卽另有處置現奉督電外部速向兩國交涉 
[其二（日本人東方通信社）]  
[東京電]  
　　日本政府對於青島陷落後之處置極爲慎重詳加研究之下擬設一監理官以便戰後經營該地現在物色人材聞前拓殖局總裁宫尾舜治君最爲有望云 
（二十九日） 
[東京電]  
　　日本内閣總理大隈伯爵昨夜（廿八日夜）在相邸開會招待同志會中正會及無所屬三派議員出示大正四年度豫算該豫算案之詳細容當說明兹先述大隈伯之演說大要云本内閣成立時所發表之政綱因受時局影響以致不能實行殊爲遺憾其間對於國防問題曾從外交財政兩方面慎重研究知今日之國勢增設陸軍兩師一節誠不可忽蓋維持東洋和平必需武力勿待言也然日本以島國之關係尤須海陸連絡方能完全國家之使命故擴張海軍亦不可緩之舉政府當視適當時機將此海軍擴張案提出議會又先帝之大業其主要目的係對立於世界行其經綸此亦現内閣使命之一也云云 
（二十九日） 
　　其三（英人路透電） 
[哈佛爾電]  
　　比　公報宣稱尼曷濮爾及狖克斯末特間吾軍之地位今頗穩固英軍巳進至距伊泊爾北十基洛邁當之巴斯杏達爾（二十九日） 
[巴黎電]  
　　據今晚十一時公報宣稱狄克斯末特境内之敵軍曾乘夜兩次襲擊我軍均經擊退自尼曷濮爾至狄克斯末特陣線之敵軍顯巳不復力圖進攻我軍仍於伊泊爾之東取攻勢我軍巳於拉巴塞及　斯間稍得進步其餘各處無可報之事實（二十八日） 
[巴黎官電]  
　　二十七日尼曷濮爾及亞拉間德軍之進攻者不若前之激烈終乃砲轟我軍陣線一部分聯軍現固守各處地位巳於伊泊爾之東北兩面及拉巴塞西亞拉與坎白蘭間稍得進步德軍在北方死亡甚衆尤以韋台姆堡公爵及巴伐里亞太子之軍爲最英兵一旅之前陣曾檢獲德兵屍身一千六百具二十六夜德軍圖於愛林河右岸取攻勢爲我軍擊退棄有死傷之兵士二千人法軍死者僅百人敵軍且於陣地他處進攻我軍均未得利聯軍仍在華愛佛境内前進且於聖米葉爾及亞泊納芒間森林中俘敵多人我軍在北方所奪敵軍之野戰砲及快炮其數尚未查明（二十八日） 
[倫敦電]  
　　巴登堡親王隨皇家來福槍隊出征業巳陣亡今日英皇及皇后聞此惡耗極爲傷悼（按巴登堡親王乃前皇維多利亞之外孫）官場宣布南斐波薩將軍報告謂我軍於星期二日與叛將比耶斯將軍之兵相遇叛兵大敗而奔我軍追逐之歷一日之久擄獲武裝齊備之兵八十人我軍僅傷一人發此報告時我軍尚在追北（二十九日） 
[倫敦電]  
　　據官中宣稱德人於土里島（愛爾蘭西北之島）之北安置水雷泰晤土報華沙訪員電稱俄軍馬隊巳佔據洛特資敵軍稍作抵禦卽退坎拿大所招第二批遠征隊應募者巳倍於定額據紐約無線電報聲稱星期一日美國佛其亞省海濱曾聞砲聲隆隆大約大西洋中刻有海軍戰事吉青納之姊懇衆勿欵待兵士並請兵士於戰期内當戒飲酒吉青納陸軍之中央師團司令佛蘭克林將軍昨晚暴卒（二十八日） 
[北京電]  
　　英外交部二十八日發來官電如下比政府電告駐英比使謂伊塞爾河比軍現狀巳有進步敵軍砲隊經艦隊炮火所制其力巳弱聯軍大伊泊爾之戰事甚可滿意（二十九日） 
[北京電]  
　　俄使署接二十八日俄京官報謂比列柴河之南戰線自比拉格拉經過格洛法其夫而至桀洛維克德奥軍隊在此連戰四日損失頗衆二十六日德軍第二十軍團及後防豫備軍團在比列柴河及格洛法其夫中間完全潰散同時在中央之俄軍於力戰後在亞當漠夫塞維里洛夫瑪林洛夫各村左近森林旁收築濠自固之功俄軍强襲波里克那之要塞並在培色桀圍困奥軍一部分敵軍團遂於二十七日夜全向愛务林斯克·拉圖姆·伊爾桀退走俄軍擄獲槍炮及敵兵不少比列柴左岸桀其夫洛文桀斯土戰地刻仍有激烈戰事加里西亞全戰線兩軍正在惡戰中俄軍巳在桑河擄敵軍官十人兵五百人俄軍巳在泊里齊米塞爾之南數處向前進行敵軍在東普魯斯刻以重炮轟擊俄軍地位並在巴加拉桀伏一帶奮力進攻俄軍巳將進攻之敵軍全行擊退俄軍在比列柴河之南獲勝敵軍遂由戰地大退此事於俄國軍事上有極重大之關係 
（二十九日） 
[哈爾濱電]  
　　奥德俘囚其第一批將於本星期内過哈爾濱赴哈巴洛維斯克（二十八日） 
[彼得格勒電]  
　彼得格勒電社西汀其訪員電稱奥國開太洛灣伏瑪克砲台巳被轟毁赫西戈維拉之大軍巳於二十六日佔據柯皮爾·格洛伏及其他重要地位並獲鎗砲馬匹若干（二十八日） 
[哈爾濱電]  
　　彼得格勒電社西汀其訪員電稱聯軍轟擊奥國開太洛砲台仍頗得利二十七日有一彈擊中火藥庫轟然炸裂甚爲可怖孟軍今在赫西戈維拉向茄資古一方面進發近兩日内奥國飛機飛過安蒂伐里擲下炸彈九枚未得效果（二十九日） 
[丹麥京城電]  
　　奥國每日發表之公報或謂奥軍擊敗塞軍或謂奥軍戰勝俄軍此間各報頗非笑之 
（二十八日） 
[彼得格勒電]  
　　拂蘭克菲特報載稱據君士坦丁消息土耳其巳與波斯簽定盟約據德國薩克松尼邦特萊斯登消息政府巳將召集特别會議之舉作罷恐政黨意見不洽故也（二十八日） 
[亞姆斯特丹電]  
　　薩拉桀伏法庭巳判决暗殺奥國儲君一案定絞罪者五人定監禁及作苦役者十一人内有開槍擊斃奥國儲君之泊林西浦及擲炸彈之開白里洛維克均定監禁二十年（二十八日） 
[不洛姆方汀（南斐）電]  
　　統帶駐紥特姆濮防軍之白蘭德少佐（前爲波爾將軍）對兵士演說時深斥台維特比耶斯諸將叛變之非又謂擁護政府爲其宰聖尊嚴之責任並願以護照給與之不願攻打德屬西南斐洲而願歸家兵士一千二百人中僅有四人願領護照回里 
（二十八日） 
　　其四（德人德文報傳單） 
[華盛頓電]  
　　駐美德國大使接柏林官報如下 
　　十月二十七日大本營報告伊塞爾至伊泊爾運河附近戰事仍在進行伊泊爾附近其劇烈與列里西南相同德軍昨日且在戰線其他各處進攻敵軍法國戰場西部無重要戰事德軍在哇格斯土伏之西取攻勢者現正緩緩進步俄國大軍屢次進攻均經華沙西南之德軍擊敗俄國新軍團巳在伊文戈洛之北渡過維斯土拉河（二十八日） 
[華盛頓電]  
　　兹接柏林電音如下 
　　巡洋艦愛姆登號擊沉赴新加坡之日本大郵船一艘意大利斯台姆巴報載稱德國巡洋艦愛姆登號及卡爾斯羅希號迄今擊沉商船三十七艘共十五萬噸有奇瑞士報章載稱法軍自失羅曼營後巳在土爾至凡爾登陣線失四萬餘人法軍官因新兵不善戰頗有怨言英國各報估計比軍在伊塞爾運河死傷者共有萬人俄國某會會員三百人在莫斯科報章載一宣言書願俄兵勿行殘暴之舉是則不啻承認俄軍曾在東普魯斯省肆虐矣巴黎意大利僑民巳發捐啟募捐賑濟法國兵災據稱受傷者委棄於野無人醫治其數之衆令人驚怖據維也納消息英報所載奥皇不豫之說絶對子虚奥皇今每日仍召見羣臣據奥德官場消息維斯土拉河及桑河一帶仍在鏖戰俄軍人數甚衆其足注意不亞於西部戰事奥政府於夜間 
 
 
 

Page 3

 
 
發表公報如下伊文戈洛西南之奥軍刻正抵禦人數較衆之敵軍前德國電報所傳在伊文戈洛之北渡過維斯土拉河之俄國新軍團據柏林大格白拉特報軍事訪員陸軍中佐穆拉電稱其志似在進攻德軍現望德奥聯軍領袖能提携作戰今觀兵士之勇氣奮發豫料不久將重行進攻維斯土拉河柏林洛開爾安齊格報軍事訪員謂俄軍現背維斯土拉河列陣一俟前路受阻則所處地位殊爲不利奥國加里西亞之戰局今未變動德皇以鐵十字勳章授予巴伐里亞及韋台姆堡二邦之王以酬其部下軍隊之勇績（二十八日） 
[紐約電]  
　　法軍自棄羅曼營後巳在土爾及凡爾登間戰地死傷將士數千人現有新兵補之聞非善戰者（二十八日） 
[紐約電]  
　　比國伊塞爾運河之戰事比軍死傷者己有萬人（二十八日） 
[紐約電]  
　　維斯土拉河及桑河仍在大戰俄軍兵力頗厚德軍於伊文戈洛附近俘敵兵多人（二十八日） 
[紐約電]  
　　英屬南斐亂事現有蔓延之勢（二十八日） 
　　其五（美人陸報專電） 
[香港電]  
　　今日立法會議通過取締敵國僑民新律其第一條凡敵國僑民非先經港督批准不得經營貿易亦不得處分其財産第二條凡商行有敵人爲合股員或經理者亦照第一條辦理第三條由政府派清算員以全權辦理敵人營業或招人購之以所得之欵存於銀行候戰事結局或重訂新律時再定辦法凡購敵人之産業者須按律確認售賣之誠意及證明此非暫時易人接辦第四條該律應即實行（二十八日） 
[廣州電]  
　　今晚八點三十分鐘東堤火車站附近有一炸彈爆裂當場死者二十餘人傷者若干人該炸彈乃在一酒館前轟發維時行人正盛故死傷若是之多警察現方調查此事且信必有政治關係惟迄今尚未發見端倪（二十七日） 
　　其六（英人林報專電） 
[上海消息]  
　　字林報云本埠法總領事甘世東君接安南總督來電謂安南極爲安謐德人所傳安南亂耗實屬不確巳電小吕宋辯明德人在該處傳布此種謡言之荒謬 
[徐州電]  
　　張勳今午到徐（二十八日） 
譯電 
[北京電]  
　　據華報載稱日本擬由龍口築造輕便鐵路通至青州府外交總長孫寳琦巳向日使提出抗議（二十九日） 
[北京電]  
　　肅政史昨日决議仰體大總統整飭官方之意密查各省官員私事舉劾之以除政界貪墨之風（二十九日） 
專電 
[廣東電]  
　　徑日晚亥刻亂徒在長隄水警廳後牆抛炸彈砂地炸爛廳無傷沁日晚亥刻又在長隄長安妓館抛炸彈聲勢甚烈妓及路人傷斃數十無傷及要人是晚軍警巡防周密全城安謐勘日警廳出示勸民不必驚擾 
[北京電]  
　　浙呈報十九日獲亂黨僞團長王文揚於登龍橋稱奉僞浙督何爾嶼命二十日起事翌日正法 
[北京電]  
　　海軍部員爲學生事公呈略謂學生微犯學規雖應重懲但不應以此等重罪科之且此係本部第一次特開軍法審判並未直接訊問被告祗令軍官一員令辦旁聽多數人看見軍法司長以手頻招事務官陳應濓私語一切此等違法審判不足折服人心應再審等語總長批旣據參事等所詳各節應著軍法司再行詳加訊究無枉無縱以重軍法而昭平允並仰參事等列席旁聽用示信讞然至今未再審 
[南京電]  
　　海軍總長劉冠雄今日由津浦路抵寗肅政史王瑚昨日來寧聞調查蘇省財政 
東方通信社電（日本人組織） 
[東京電]  
　　山東氣候本月二十七日在華氏寒暑表五十六度屋外則四十六度露營地之霜一白如銀軍隊之士氣益振 
（二十八日） 
[東京電]  
　　傳染病研究所問題現經澀澤男爵出爲調停刻下正在奔走中（二十八日） 
[東京電]  
　　改正營業稅法定於十一月一日實行（二十八日） 
[東京電]  
　　日本工場法規係定大正五年一月一日實行故巳要求於大正四年度豫算備欵十萬元（二十八日） 
公電 
[粤李巡按來電]  
　　上海鄭鎮守使楊道尹鑒粤省本月二十五夜省垣城外水警廳署旁有人抛擲炸彈並無傷毁二十七夜八時城外東堤閏安道樓路旋又有炸彈爆發炸傷十餘人後查悉被傷者均係道旁小販及行路之人並無重要人物此種無意識舉動顯係擾亂治安現在嚴密搜查省垣人心尚爲安謐恐遠道傳聞失實特以奉聞并祈轉滬上各報館爲盻李國筠儉印 
要聞一 
[青島之陷落期]  
　　大陸報云日員數人曾望青島於十月三十一日天長節或於十一月三日明治天皇忌辰降服以故外間多有據此以料青島將於數日之内失陷者然據東京國民新聞所載半官之談片觀之日本軍界中人對於此說不敢自信昨日上海曾接有該報謂青島之下或在十一月十日左右惟據軍事學家料之則須十一月下旬始能奏功或延至十二月上旬亦未可知此說虽稱得諸軍界之大員然並未言明其理由也 
[德國之糧食]  
　　大陸報云外間常傳柏林糧食品巳漸缺乏價格日昻土匪滋事德軍不久將有枵腹之虞勢必投降等語惟據格洛柏報訪員函稱备國政府宣言國内糧食足持週歲確係實在情形世界各國糧食須仰給於他國者除英國外要推德國首届一指然德國近來農事大興且存儲之粟當亦不尠千八百七十九年德國行保護貿易政策一時餵草菜類出産倍於疇昔即就肉食而論牛羊之類千八百八十三年約計一千五百七十八萬頭有奇迨至千九百十二年增至二千萬零二十萬猪則由九百二十萬頭增至二千四百萬較之英國牛羊統計不過一千二百萬頭猪不過四百萬就户口單位而計之是德之供給不啻倍蓰於英也 
　　德之麥食不甚充斥千九百十二年輸進麥類二百萬噸也查是歲德國麥類出産全額統計五十萬噸其輸出者不過五十萬噸是尚短一百一千六百萬噸然則所缺乏者不過什一亦不爲多且德産山薯及糖極旺薯産幾佔全球出産額三分之一千九百十二年德薯出産計五千萬噸有奇近來多作釀酒之用若其政府下令禁釀飭製食品以補麥類之不足可無絶糧之慮矣惟德國中牲畜之餵養料到底欠缺農夫村民不免從事宰屠因之一時内食充巿價極低廉然半載之後肉類殆盡亦可憂也 
　　戰事期間德之農事或可推廣藉增收成設有不敷亦可取給於匈奥荷蘭以及丹麥各國及今以往重要糧食品當然足以久持惟牛油牛乳膏牛酪鹹魚鮮蛋等必極難得可斷言也 
　　德國輸進由海道來者四之三由陸路至者四之一其輸出則由前者六成由後者四成統計出入口貿易取道於海洋者約得百分之六十七零六戰事以來德人非特失其海上商業即陸路貿易其必通過俄法邊界者一部份至是亦歸烏有其所餘者僅匈奥荷丹能與通商而己總而言之德國商務經戰事損失者不下什九其與匈奥及比隣中立國所交易者不過什一此不可不爲德國深長思也 
　　輸進一門凡生貨之供給勢必中斷如鐵礦羊毛棉花生絲烟葉茄菲等必不續至惟德國動員令凡屬男子身無疾病者直至四十五歲猶須從役故工廠爲之一空生貨頓缺亦不爲害至論輸出則匈奥荷丹各國所需於德者極爲有限英美向爲德貨之最大銷場今巳矣深恐德之商場經此次戰事而失者日後殊難恢復也 
　　至於柏林各處饑饉之謡亦非無因蓋德之鐵路方以轉運軍隊及軍需品爲事所有通常物品之輸將勢難兼顧因此百物停滯未得按地匀分並非缺乏之謂且德國住屋上有簷樓下有地窖即村落廬舍亦莫不然均可用以存儲糧食計此項存儲品爲數當亦不尠也 
[德首相致美國報界之公電（續）]  
　　目前德軍假道比利時進軍可謂予英國以口實加入戰局不勝歡迎之時機至矣但德國此舉乃爲勢所迫亦情出於不得巳緣法早有意由此侵德比復專候法來然後取消中立於是德軍爲保存本國起見自不能不先由此以迎之也而謂英國不過藉此爲加入戰局之口實者亦有戰前之事實可證非誣之也八月二日上午即德軍尚未破壞比利時中立之前英外相葛雷氏旣巳徇法使之請英助法國要求德國艦隊保管不攻法國北海各口而只顧英助法不加以限制條件豈非英法有私專心謀德乎然英國政策實亦惟有自利是圖而不識公德爲何物也於是乎以爭自由與權利爲先驅之英人遂同專制魔王之代表聯盟以與惟識國民自由亦如個人權利之國交綏矣顧英國先前此種舉動雖謬而德國並未視其爲仇敵之首領故先前德國絶無意加害其商業與殖民地等詎知德之所不忍爲者而英國一一爲之甚至於煽惑日本出發虎狼之師搶掠膠州租界勾通非洲黑奴攻擊我殖民地之德人是此蹂躪白種文化之舉巳令人不堪髮指　割斷我電線圖使德國與舉世友邦音訊不通而彼反顛倒是非任意造謡以欺世人此如布告其國人有德軍焚毁比利時鄉村城巿之舉而比利時少女在戰地與病院手刃德國身負重傷無力抵抗之兵士比利時地方官吏邀請吾軍官赴宴當桌出其不意而鎗斃之比國人民歡迎德軍俟其方過即由背後用機關槍砲轟擊之比利時婦人即於納德兵寄宿之夜間乘其睡熟而割斷其頸以及英法軍隊使用特姆特姆子彈等端則絶口不談是巳嗚呼凡此種種豈亦公法所許乎而待吾將士如此暴虐復動輒謂吾野蠻試問更甚於吾德者又當何謂也然空言無補宜請其派人來慰問吾所獲之英法俘虜一觀吾待彼國之將士如何則不待言而知孰文孰野矣 
　　吾皇深信貴國人士通達事理故特委鄙人聲明此事之原委以免貴國人士爲敵人因詆毁吾國而造之謡言所欺再者凡自開戰以來身居德國者皆知德國爲勢所迫不得不出師以保其國之生存苟欲身臨戰地者亦可躬身調查一切實在情形而後當知德軍决不致有無故暴虐之舉矣然吾人仍望吾軍謹守道德勿貽敵人以口實而戰勝敵人之謡言也 
雜評一 
[戰事盲談（五十三）（無名）]  
　　今日戰報於戰事仍無大變動而戰局之外有一二不可不注意者其一爲造此戰端之狙擊奥儲兇手巳定罪也其二德艦第一次擊毁日本郵船也其三日本預定青島下笔之監理官將爲拓殖局總裁某也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
魯事雜報 
[美領事之談片]  
　　美國駐青島領事斐氏由　來京住交民巷莫而公館昨日向某新聞記者云青島現猶有婦女兒童一百餘名而婦女多在病院從事職務前非戰　員出城之時有數十人希望出城然當出城之前後適降大雨道路泥濘不易行走且又無火車故此次出城者僅有德國婦人二名及美領事館之僕役二人德婦一名擬道經美國旋國現赴上海他一名因濟南置有宅第或留於濟南彼等出城時有日軍保護至濟南則有中國官吏保護至　於青島德國軍事之情形及日本圍攻軍之狀况一般文官自不得知即或有所知者因負中立國人之義務關於軍事上之機密亦不能語及他人又斐氏滯在京中除會見實有緊要事體之客外餘概謝絶 
[財政部之辦法]  
　　山東蔡巡按使呈請截留内國公債欵一百萬元中央爲維持公債信用起見特批駁不准各節巳誌前報然該省財政旣竭蹶若是自應另籌他策以維持之故昨財政周總長面呈總統請支配一定數目責令富庶省分按月協借若干將來再由魯省分别歸還聞巳有允意 
[靳將軍之請覲]  
　　督理山東軍務靳雲鵬將軍以該省軍務目下極其繁要應與中央磋商之件甚多而又非文電所能盡其詳遂擬來京覲見以便與政府接洽商議一切昨聞巳有電到京陳請矣 
[日文報之聲明]  
　　昨日（二十五日）天津日文報云日本政府巳一再向中國政府聲明對於津浦鐵路並無他意奈中國官民至今尚懷疑懼最近本社員（日報自稱）就日本公使館詢得確情日本政府於膠濟鐵路因其爲德國所有故以軍軍上之見地先押收之實行管理至於津浦鐵路興德國止有借欵關係純然爲中國國有鐵路日本毫無觸手之意志惟膠濟鐵路以無獨立之工場故其修繕車輀等事應照舊例使用在濟南之津浦鐵路工場遂使中國官民抱此誤解云云 
[德文報之近述]  
　　十月二十五日北洋德華日報載有青島德軍傷亡人數表自青島開戰日一至十月二日止計九月十八日濰縣附近戰死一人（少尉里德塞男爵）又流亭傷一人（水兵）九月二十一日沙河傷一人（水兵）又安陸口（譯音）傷二人（一副曹長一正兵）二十二日流亭傷後亡失者一（正兵）又奥塔埠（譯音）似巳戰死者一（水兵）傷者一（正兵）二十五日夾塔埠（譯音）傷（斥候）一（水兵）二十六日安兒村（譯音）傷者一人（軍曹）起二十七日李村亡失者一（水兵）因傷致死者一（正兵）傷者九（水兵四副曹長一正兵三下士一）又張村亡失者三（年志願正兵一水兵一）傷者一（水兵）又河東傷者一（水兵）又山東島傷者二（水兵）又青島傷者一（海戰工兵）二十八日及十月二日瓦爾得海面戰死者一（少尉）亡失者十二（正兵一水兵四均傷一等海軍砲兵一海軍砲兵三（均重傷）此外下士二副曹長一）傷者五水兵二下士軍曹一等海軍砲兵各一）又亨利大公山亡失者五（軍曹下士各一水兵三）又阿忒賴司忒（在亨利大公山上）亡失者五十（中尉少尉副曹長各一下士五一年志願正兵七水兵三十一）（其一傳聞巳死）（軍曹四）又忒利匹次山（譯音）亡失者一傷者一（水兵）西吳家村（譯音）傷一人（水兵）大窰（譯音）傷者五（軍曹一正兵二水兵二）亡失者一（副曹長即副校官也） 
[潯江匪刧洋商近報]  
　　字林報二十日梧州通訊云昨接潯江來電稱美孚油行洋人台森與　希爾在潯江左近爲匪所刧並受槍傷請速派醫員來救云云此間敎會醫院接此電後即派西醫二人專僱火輪馳往診治潯江乃一小府地在紅水江左岸距紅水江口約七十五英里居民雜處語言不一近多盜患商旅苦之頃又接潯江地方官來電謂台森與瑪希爾兩君傷勢不重巳由地方官僱舟派兵保護送至梧州就醫矣 
都門現局之一夕談 
[江皖官紳籌賑]  
　　昨日（二十五）江皖兩省旅京官紳爲籌賑事宜由楊杏城左丞沈兩人督辦王揖唐參政許九香督辦等發起開會於安徽會館當場報告皖北江北災苦情形聞者酸鼻遂即公議籌賑辦法（一）通電各省機關募集捐欵軍事機關由段芝泉總長擔任財政機關由張小松次長擔任交通機關由任鳳苞協理擔任特别通電（一）向美公使商籌先備五百萬英金辦理導淮事宜許久香君報告美公使巳允電商美政府（一）仿慈善會辦理募捐（一）災賑彩票由許王兩督辦會商政府如承允可再托各省商會協助（一）運海州鹽斤四百萬包可得四十萬元以上鹽政署巳允可（一）分寄捐册以徵信實（一）常設機關派員調查災情機關現設金魚胡同沈雨人處（一）兩省各推舉四人分任義務（江蘇）唐郛鄭夏蔚如董曉嵐凌文淵（安徽）江朝宗孫多森汪彭年何雯（一）到會諸君擔任捐欵募欵計共十萬五千餘元 
[川奉幣政近聞]  
　　財政部昨據奉天造幣分廠來電以廠費竭蹶擬鑄造銅幣以期稍得餘利而補廠用之不足等情到部經財政部查得該廠不足經費巳飭奉天巡按使曁該省財政廳酌量籌撥所請鑄造銅元藉得餘利充補各節事關幣政大計未便照准昨巳電復該造幣分廠飭即遵照矣又財政部昨據四川財政廳廳長電稱該省造幣分廠近在漢口向日商購妥銅塊二萬磅請轉咨稅務處飭關驗放等因財政部當即電復該廳廳長略謂各省訂購銅料照章應於事前詳部批准施行今該廠旣因材料缺乏業巳向日商訂購妥協姑予准行嗣後應遵照部章請示辦理惟此次所購共分幾批運川每批重量若干仰即報部以憑咨行稅務處飭關騐放 
[擬編鹽事書籍]  
　　昨據財政部消息鹽務署現擬彚編鹽事一書現時在第二課彚編種種材料調查研究漸有頭緒大約年内可以編竣付刋聞其内容則自古代起至前清宣統元年問簡略記述鹽政之起源沿革事跡次則自宣統二年起至民國二年間凡關於全國鹽政之情形製鹽及銷路之情况並種種鹽務上之統計圖畫頗極詳細足使人一覽之下能瞭然而知中國鹽政之實狀云 
京塵中稅驂人物志 
[周學熙之請假]  
　　新任代理農商總長周學熙屢電　　　未邀總統批准周氏日前有呈請給假二十日回籍省墓擬俟　　再行北上總統巳於二十二日批准矣其原呈云爲懇請給　省墓事本月閱鈔奉大總統策令特任周學熙代理　商　長此令聞命之下感　　名學熙猥以庸愚曲蒙眷注念舊物不遺失簪履惟薄材有負乎陶鈞本應即日入都恭承訓誨適接家報本年夏秋間淫雨爲　祖墓受水南望松揪亟思展省誠恐就職以後官守未便　離惟有仰懇恩准給假二十日俾學熙得遄歸安徽建德縣本籍祭掃邱壠一俟假滿即行北上庶得安心供職伏乞大總統鑒核批准施行不勝感激屏營之至謹呈 
[張巡閱之出京]  
　　張巡閱使自來京後一切酬酢極爲忙碌且有瑣碎事務纒身故一時未得離京兹聞張之公私應辦事務業巳料理清楚巳於今日（二十六）上午十時乘京奉專車出京抵津後略爲安頓定於翌日南下所有車輛均係由交通部飭京奉路局特别預備其首途時聞京中軍政兩界重要人物均巳預備赴車站歡送所有隨員亦同於今日南下又聞張此次來京曾面保賢才請破格錄用其所保者係分兩次第一次保薦者爲吳璆及許某吳則請派爲内史許則請交内務部任用業經總統批准第二次所保者爲許藻章及董某胡某三人尚未批示 
[新顧問之來京]  
　　自頃政府由美國聘請憲法起草顧問烏魯畢氏現聞烏氏巳偕其夫人眷屬到京其履歷大約如左烏魯畢氏爲坡里士頓大學政治經濟科敎授曾於約霍奇斯大學研究行政學授得業士之學位一千九百一年至一千九百九年爲巴脫里亞行政廳行政官會議員及立法會議員於勞　問題深有研究久推爲合衆國勞働會議之代表者又爲大總統財政經濟及稅率會議議員次於一千九百年巴黎開設博覽會之當時甚爲出力由法國政府贈與約鐵霍拉勳章此次來京實爲古德諾之替人云 
[梁任公之近况]  
　　梁任公前在司法部總長任内己任幣制局總裁之命令下不數日而辭司法之職遂專自以研究有素任之不辭不料歐洲大戰以來幣制借欵之事暫時旣無可談判之餘地任公所研究之政策及其設施之次第又爲時勢所迫不能實行於是此局遂同虚設任公不欲虚應故事故數月以來數辭總裁之職奈經總統再三慰留不允所請任公則再三懇請先裁去總裁一缺次併弊制局於財政部之泉幣司以節冗費聞總統國務卿仍不允所請大約該局之存在期間當視任公在職之期間以爲凖矣 
　　任公爲報界之大總統此北京報界公上之徽稱也其所主幹之庸言報自從任公入政府以後不暇執筆爲文雖其他之主筆亦郁郁多文而代派經理報費近多收不如數虧累日多遂巳暫行停歇數期現由上海中華書局之范源濓君出頭承接繼續出版仍由任公及向日有名之主筆諸君執筆爲文任公現定每月擔任該報一萬言又擔任中華書局發行之實業界敎育界小說界三種雜誌每月共三萬言任公前數日巳草開於歐洲戰事之論文凡數萬言巳起稿六十餘頁彼書與人言現巳恢復報館時代賣文之生活云 
鄂錢局增印鈔票詳紀 
[請印鈔票之原因]  
　　鄂省自歐戰開端以來金融恐慌官民交困各項稅捐因商業停頓收入驟減每月政費之所出不敷甚巨前巡按吕調元一再向官錢局通挪墊支局庫存欵幾爲垂盡即紙幣亦不可得竭蹶情形爲向來所未有吕前使乃以交誼上之感情商懇錢局督辦高佑諸電禀財政部請添印一千文錢票五百萬張 
[高督辦預佔脚步]  
　　此刻印發鈔票巳爲中央所不許高督辦乃藉詞爲湖北官錢局舊日發行之一千文一紙錢票在巿最有信用陸續流通共有四千萬張之多現在行使年久該票破壞起毛者甚多商民近對於破毛各票（按毛票乃起義後新印因紙品不佳用未久即毛）咸抑勒票面價額大礙官票信用兹印新票五百萬張即專爲收換破毛官票銷燬之用惟高督辦以新票必須墊支政費不能不預佔脚步故電中微露有墊支政費之意 
[部電不准墊政費]  
　　財政部旋復電高督辦以請印錢票五百萬張旣係收換破毛票應准照辦惟來電含有墊支政費之意萬不可行務將收回破毛各票截角解部驗消云云高督辦奉此對於巡按使之借欵固巳有詞拒却第政費無欵支付亦豈可坐受困難現段巡按使擬再厲行减政以資節縮然預計所省有限終屬不敷若稅捐本月再不能暢旺恐仍須電部請借新紙云 
[新票與巿面金融]  
　　此項紙幣版官錢局原存有多塊部電准刋該局即巳着手印刷其上仍刋前清宣統年號并蓋湖北藩司善後局印信關防（此印乃起義後新鑄專爲蓋印官錢票之用緣新票與舊票一式方可流通若蓋民國官廳印信即難免商民歧視說者謂鄂政府時常懲辦造僞官票之人而自亦造僞票於不覺）數日間即巳造成若干萬張由官錢局督辦借以發售吸收現銀一時武漢銀價飛漲錢價跌落每元至換錢一千五百文之多因商民誤會此五百萬新票將盡數發行咸高抬銀價也高督辦知商民誤會即自出示并咨財政廳諭飭各縣知事征收局宣布此次增印錢票係專爲換回毛破舊票之用曾經禀奉財政部飭不得以之墊支政費可見并非增發票額云云又飭各縣局謂嗣後凡商民持破毛官票完納錢漕釐稅雜捐一律收受無所阻礙將來解欵到局時定即如數調換 
我見之浙垣靜眼 
[省垣之行路難]  
　　省城前數月中對於檢查車馬行李諸事稍從寛假於交通上頗稱利便自日來於道院巷破獲黨人機關後當局者不得不復行搜檢之法各車站各埠頭對於旅客之行李傾筐倒篋無微不至而女客之身畔尤加注意將軍府之四圍皆住有衛兵車水馬龍過此皆須停閣而其東西轅門孔道又禁車馬通行過者苦之往往繞道他處云 
[土匪歟刧盜歟]  
　　此次黄岩仙台東陽諸處亂民崛起大肆刦掠在東陽者竟敢佔署攻城而省中大吏仍以刧盜視之各縣知事有不解事者詳報土匪情形者輒指爲小題大做云 
[强項道果强項否]  
　　甄海道尹左杕周自抵任後敎練防兵剿平土匪成績尚著前月間詳文省大吏欲以戰勝之兵在轄境外搗賊舊巢爲犂庭掃穴之計乞飭金華道等合力堵剿云云經巡按使嚴詞批駁該道遂噤不敢聲此次金華諸屬賊勢復熾該道尹謂不用巳策致有此亂欲逕禀中央詳陳事實其後未知果實行否或云巳有人幹旋矣 
[城站前途之悲觀]  
　　城站沿路建築新屋後惟戲園及茶樓浴堂等營業尚稱發達後起者以城站旅館最占優勝每日旅客常有百名内外合樓外樓及各商店計之月入約二千餘元此外福緣路諸處自建屋後至今無問津者頃者路公司取消營業局移滬且薦橋馬路不日將直達旗營恐各種娱樂中業將隨之而趨日形萎縮矣 
[生人與死人孰重]  
　　杭商魏君等在樓嶴（即留下）開採石灰礦巳禀准官吏有案且開辦矣頃聞杭城大紳士出而反對謂近傍有祖墓炸裂時恐受影響將聯名具禀官廳指爲詐取礦權云云噫風水歟鑛業歟孰重孰輕必有能辨之者 
浙垣財睛政與黨案之最近消息 
[滙解中央欵項]  
　　浙省内國公債經理處經收債欵業巳先後匯解中央銀三十萬元兹悉該經理處又據各屬解到票額銀十萬元昨巳如數解交中國銀行兌收一面巳由張廕長電達中央公債局查照又浙省籌解中央協欵自七月分起業經張廳長按月籌解在案兹悉張廳長以本月分本省應支欵項不敷甚多惟是項協欵關係大局不得不勉爲其難除扣解英德金款外昨巳籌措銀十萬元解交中國銀行轉解中央 
[破獲黨案餘音]  
　　近日杭垣迭次破獲黨人機關業誌本報日昨又經憲兵司令處會同警察在工兵連長張樂庽中拿獲形跡可疑之盧林夫一名并聽差金阿炳一併押送第六師司令部訊辦即經葉子布師長傳問工兵連長張樂一再研訊確無嫌疑並由工兵營營長徐康聖力保無他當由葉師長將張樂等三名一律取保省釋並詳報軍督備案矣 
　　艮山門外下菩薩地方二十八號天將黎明守備隊兵士四十餘人荷鎗至該處宋姓家將前後門守住進内搜查當時捕獲女犯一名男犯二名（均從臥床拿住）並證書一包炸藥一小木盒即將人證一併解送軍署由軍法課略訊後發押着管探聞該犯始於二十七號乘特别快車來杭又二十七號下午四時許有軍警多人在西湖松木場地方某姓家圍住搜查至二時許始拿住一衣冠楚楚之少年并將其身畔搜出之僞委札一帋一併押解進城　交將軍署由軍法　嚴訊聞係與　斃各黨人有連帶關係云 
[立法院組織法全文（續二十八日）]  
　　第四章委員會第十七條立法院委員會分爲左列三種（一）全院委員會（二）常任委員會（三）特别委員會第十八條各委員會之组織於立法院法　之第十九條委員會爲審查事件得向政府要求報告或調集文書除事涉秘密者外政府不得拒絶之第五章議事及提案第二十條立法院議事日程由議長定之第二十一條立法院於約法第三十一條之議决可否同數時取决於議長第二十二條議員對於議案有關係本身者不得參預表决第二十三條關於法律或預琥及其他重大議案非經三讀會不得議决但因大张囤 
統之要求或議員十人以上之動議經院議可决時得省略之第二十四條大總統提出之議案非經委員會　查不得議决但關係緊急因大總統之要求經院議可决者不在此限第二十五條大總統提出之議案未經議决以前得隨時提出修正案並撤回之第二十六條議員提出法律案須有二十人以上之連署其他提案除别有規定者外須有十人以上之　署第二十七條議員提出之法律案如大總統依約法不公布時同會期内不得再行提出第二十八條預算案自交付審查之日起須於三十日以内提出審查報告書前項期限如有必須延長情形時經由院議决定之第二十九條預算案會議時議員提出修正之　議非有二十人以上之贊成不得作爲議題第三十條圖於約法第三十一條第七欵之建議事件非有議員十人以上之連署不得提出第三十一條關於約法第三十一條第八欵之要求答復事件非有議員二十人以上之連署不得提出第三十二條關於前條答復事件除依約法第四十二條規定外大總統得以文書答復之第三十三條人民請願書非有議員五人以上之介紹不得收受第三十四條請願事件非經審查不得提付院議第三十五條牴觸約法之請願不得受理第三十六條干預審判之請願不得受理第三十七條請願書不合程式者不得受理第三十八條請願書對於政府或議會措詞不守相當之敬禮者不得受理第六章大總統代表之出席及發言第三十九條國務卿各　總長及特派員於立法院之會議無論何時得代表大總統出席陳述意見但不得因此中止議員之發言第四十條　務卿各部總長及特派員於委員會審查議案時得到會陳述意見第四十條委員會得經議長要求國務卿各部總長及特派員到會說明第四十二條國務卿各部總長及特派員之出席立法院不得參與表决第七章立法院與官署及人民第四十三條立法院除對於大總統外不得直接行文於行政或司法官署但法律别有規定者從其規定第四十四條立法院不得向人民發布告示第四十五條立法院不得因　查事件召喚人民第八章經費第四十六條立法院經費由國庫支出第四十七條立法院經費之欵目如左（一）議員公費及旅費（二）議長副議長交際會（三）秘書　及警　處 
 
 
 

Page 7

 
 
經費（四）辦公費及預備費前項之公費旅費交際費以法律定之第四十八條前條第一項所列各欵經費其數目於預算案内定之第九章附則第四十九條立法院秘書廳警衛處之編制以官制定之第五十條本法自公布日施行按議員選舉法全文巳錄入要件欄 
地方通信 
南京 
[縣知事訓動紀聞]  
　　齊巡按使日前發表更動之知事如下六合委任唐我圻丹徒委任張鳳瑞泗陽委任藍光策上海委任沈寳昌川沙委任范鍾湘聞尚有溧水儀徵寳　南通　山阜寗青浦等縣亦須更動也 
[女伶同名被累]  
　　在同慶演劇之女伶張竹君本屬秦淮老妓向住韓家日前不知何故忽遭拘捕事後探詢始知因他處張竹君同名之誤云 
[運動會之預備忙]  
　　省立第一工業學校定十一月一日開全省學校聯合運動會兹悉省立各學校均擬届期選派學生與會如第四師範第一中學鍾山中學法政專門第一女子師範及高初兩等各小學校連日演習預備並聞蘇滬等處各學校亦正預備届期選派學生來省赴會云 
杭州 
[日昇昌倒閉誌聞]  
　　珠寳巷日昇昌票號係山西票號中之錚錚者詎前日忽然倒閉電話電燈均經撤去其經理業經他往聞係受京師總號之影響幸杭垣政界商家及居户與之交往者尚屬無多并聞杭號尚有盈餘云另函云珠寳巷日昇昌票號開設巳四五十年爲山西平窰李氏獨資開辦總號設於山西太原北京天津重慶成都安慶南昌南京杭州上海廣東湖南湘潭潢口濟南彰德西安蒙自等處均設分號營業遍於全國光復以後南五省各分號頗受影響蓋票號經營多爲官場滙欵曁代解公文欵項義師一起各官吏大都捲逃無蹤然杭州分號尚堪勉力支持也今年春間某銀行經理某君在京時巳知該處日昇昌有不穩之象　歐戰發生金融阻滯京戰擱棧延及他處杭號遂流入　渦即各省之分號亦復連續而受累聞杭號虧欠約十餘萬元而某某兩縣知事有代解公歎六萬金亦被倒入經理人等皆乘車赴申此數十年之大票號今巳雙　扃閉矣 
湖北 
[華洋賽馬依舊]  
　　漢口華洋商本年秋季賽馬原擬因　戰停止兹聞洋商跑馬公會各會員昨在會提議以會員應徵回國者祗德奥人居多餘均在漢河以停止舉行當决定於十一月十六日起至十八日止計共賽三日凡欲出賽人員馬匹均限於本月二十六日至公會書記室報名至德奥籍之會員並不明白拒其共賽并聞洋商馬會議决後巳通知華商馬會以便同時舉行 
[黄岡氷雹爲災]  
　　湖北黄岡縣屬西北鄉與黄陂縣境接壤之處於本月十八號之夜狂風　雨雷電交作繼以就雹大者如石小者如拳權之有重二三斤以至十餘兩　兩者約半句鐘之久民間房屋被氷雹打倒壓塌者不可勝數并擊斃室内外男婦老幼數十人皆頭破血流腦漿流出幸秋收巳畢麥尚未種故未受損失 
[川粤路工程述聞]  
　　川粤漢鐵路四國借欵因戰事停交鄂湘境内路工亦因而停止近督辦詹天佑晋京面謁交通總長以川粤湘鄂四省失業工人甚多如非路工安置恐肇内亂應籌議繼續開工以資安插梁總長當允每月籌挪六十萬元爲二路目前土方工程之用詹君刻巳回漢將岳州及咸寗兩段施工修築矣 
吉林 
[長嶺剿匪捷報]  
　　長嶺縣與奉省懷德縣聯界之孟家垞子一帶有胡匪二百餘名肆行擾害一節兹聞將軍署接到赴剿軍隊急報謂此股胡匪巳經奉天吳統領會同吉省崔祝各營長及各縣派去之額備巡警協力園攻當場打斃夥匪二十餘人著名盜首天下好老來好打着吃等亦均受有重傷並獲軍械馬匹甚多餘匪悉潰　奉界現各軍隊正在搜查餘孽以期　清 
[鼠疫滅之消息]  
　　俄屬後貝加爾湖省哈拉　爾地方發現一種疫症傳染甚速類似百斯篇經俄宫　　加　嚴防巳有銷滅之勢現據該處專電報告巳十一日　　染疫症者派到之醫官仍時時注意嚴防諒該疫巳從此消滅矣 
雜評二 
[江皖災賑與彩票（默）]  
　　旅京同鄉會議江皖籌賑辦法所提各欵中有辦災賑彩票一條是殆將踵廣東之水災有獎義會而起也廣東之水災有獎義會當道謂即前清之山舖票性質與湖北　　相仿較之番攤花會逈不相同然而粤人士之輿論則譁然以爲實行弛賭平之論之當道爲水災善後計不得巳而主張原未嘗以賭　義會而國人用但知有賭不知有義會如能以災賑視義會則用　種方法號召之亦當踴　　從若不能踴躍於他種方法而僅踴躍於此則其心目中巳祇知有賭流　勢　與　　無異况不肖者逆知國人之心理以爲有利可圖因而運動之利用之承辦之目的亦未嘗以災賑視義會者乎江皖之賭禁之巳久今災賑彩票之議果行吾知江皖人又必譁然曰弛賭弛賭矣 
　　雖然此變名弛賭亦大勢之所趨也江皖人寗能避之 
[戰事影響與幣制]  
　　某省曰戰事影響烈金融急請添印紙幣某省曰戰事影響烈金融急請添鑄銀幣某省曰戰事影響烈金融急請添造銅幣而中央亦以受戰事影響將裁撤帶制局總載且將　職於是巿面上紙幣銀幣銅幣日益紛亂而中央從前種種整理幣制之盛意之計劃之手續早巳抛之於九霄雲外嗚呼戰事影響果若是之甚耶 
　　然而有紙可印有銀可鑄有銅可造暫時可以救金融之急而巿面無擾猶幸也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[虹口又有槍斃人命之刧案]  
　　虹口蓬路恒濟典當夥任功甫於昨晨十一時由該典經理囑往麥加利等銀行收取現洋四百餘元乘坐黄包車回興詎行至天潼路公濟醫院後而突遇匪徒攔刧因與爭持致被該匪等連擊三鎗兩彈均從肚腹洞穿後背一彈擊中腦部當時斃命該匪等即携洋逃逸旋由三百五十五號印捕查見回禀捕頭立飭中西通班探捕前往兜拿該匪等巳早遠遁遂即將尸舁至斐倫路騐尸所報請公共公廨中西官蒞騐旋經該典得悉前往辨認面目巳被轟擊血肉模糊不能辨認惟死者所穿衣服及手上所戴珠戒確係任物始得認明據聞年祇二十九歲係宜興人巳由該興通知其家屬來滬棺殮並請捕房嚴緝匪徒懲治 
瘋子發病肇災 
[投河自縊砍人縱火跌斃]  
　　前晚三點三十分鐘時法租界新北門外老永安街四十號門牌永盛泰報關行内忽報火警當由洋龍到場救熄焚去樓房三幢左右鄰居幸未殃及當起火時包探前往查詢肇災情形知係該行樓上寓有奉天來申採辦戲衣之坐莊客人張述泉於一月前忽患神經病啼笑無常日前出外投河嗣又在房自縊均經人施救得生該行恐有後患函催張之東家來申料理晚上并派人看守詎張於前晚三點時病又大發不知從何處得來切菜刀一把將看守人潘阿福頭額上猛砍一下傷勢甚重驚醒行中人等上樓看視張又將徐姓行夥肩膀砍傷出店人某甲亦被砍傷頭頸幸無大碍各行夥懼遭毒手均各奔避不料張即縱火致肇火灾後張即從後面披屋上躍下跌傷甚重當由捕房車送廣慈醫院不及施救而斃石總巡飭傳到該行股東劉錫祉詰訊情形據供保有火險銀二千兩實被張述泉所累是實石君諭令交保聽候傳訊受傷之潘阿福等送醫院醫治再行禀請中西讞員核示 
　　另一訪函云法租界永安街永生泰報關號突於前晚（即二十八號）夜半三時餘失慎焚燬房屋數間（此房係首善堂之産）昨爲法捕房西捕頭石維藹君查得該號失慎係因瘋人殺人縱火所致砍斃出店一名殺死寓客一人該瘋人生死未卜故於午後二時許親往勘查拾得菜刀一柄帶回存儲該號主即由捕房交保候查再核首善堂西敎士以永安街永生泰前晚忽然失火情節奇異而此房並未保有火險突遭焚燬應由該號主如式造還故於昨午親至捕房禀請捕頭飭該號主賠償房屋損失 
[華捕險遭暗殺]  
　　老閘捕房一千零十二號華捕前晚十二句餘鐘奉派至山西路巡查經遇該處清和里口詎有一匪狙伏暗中突向開放手鎗擊中該捕左肩倒地即乘間逃逸該捕旋亦負痛乘車回禀捕頭奉飭送請仁濟醫院醫治當經醫生將彈鉗出可以保全性命並悉捕頭立飭中西包探協往出事地點調查毫無蹤跡回訴捕頭着向該捕詢問與人有無仇隙俾資偵緝 
[飭緝暗殺二命案内之逃妾]  
　　法租界精益里醫生陳蓉舫被人殺害一案業經捕房訊得正兇確係男傭侯兆貴卜阿奎等因圖財起意謀殺押候訊辦在案兹悉石捕頭以陳蓉舫尚有逃妾吳氏一名迄未戈獲事涉嫌疑未便任其遠颺除飭將該妾吳氏之兄吳四福押令交出外昨又諭飭包探迅卽緝拿逃妾吳氏到案一併訊鞫以明真相 
[飭遵限制軍米之辦法]  
　　本埠軍政各機關接陸軍部飭開准財政部咨開自改革以來每有牟利之徒藉販軍米呈請免納關稅從中舞弊者甚多因而關稅頗受損失若非嚴定限制恐無以杜影射而保稅源曾經咨商稅務處核辦去後現據復稱擬定限制軍米辦法三條（一）各省購運軍米須先報部核給護照按照所載數目報關完稅由關填給收稅憑單並將此欵另行存儲每至六個月彚總解還各該省以清欵目（二）各省現駐軍隊共有若干每年應需米石若干確定數目先報陸軍部稅務處查核給照購辦惟米數不得逾額以示限制（三）通商口岸爲聚米之處現駐蘇皖贛等省軍隊凡購食米祇准在通商口岸採辦不得逕入内地以保釐捐等因當由本部查得所擬辦法係爲杜絶奸商射利起見惟第一條所訂先行納稅至六個月彚總繳還等語綜核至再此交彼納徒多往返滯礙實多應從緩議其第一第三兩條應即照辦第自此次訂定之後各省軍隊全年應需米數即行預定報由本部給照採辦准由各關查騐放行仍限定准在通商口岸購運以杜流弊至米糧輸運出口一節如未經由部核准免稅有案新常各關仍應照章辦理除分别咨行外合飭該軍遵照所定第二第三兩條辦理 
[飭將財政兵備切實籌畫]  
　　上海行政各機關接江蘇財政廳通飭文云爲通飭事案奉巡按使齊飭開本年十月十七日承准政事堂封寄本日國務卿面奉大總統諭准參政院代行立法院咨請將全財政兵備切實籌畫並分飭各省行政官剴切曉示人民一致進行等語一案著交内務財政陸軍海軍四部曁封寄各省將軍巡按使分行所屬切實籌畫並由内務財政兩部設法使所屬行政財政各機關隨時曉諭人民一體知悉事關富强根本毋得視爲具文原咨抄給閱看等因遵此封寄到本公署承准此合亟鈔錄原咨通飭該廳長遵照轉飭所屬隨時曉諭人民一體知悉切切此飭計鈔原咨等因到廳奉此合行鈔錄原咨通飭該所長局長總稽查即便遵照隨時曉諭人民俾衆周知是爲至要母違此飭 
[注重國民敎育之通飭]  
　　江蘇巡按使通飭云案准敎育部咨第九五二號内開本年國慶日京師各小學校學生於天安門外舉行祝賀經蒙大總統臨閱錫以訓詞所以注重國民敎育發揮愛國要義者至周且厚其自全國敎育界以至各學校生徒等允宜共體斯旨黽勉從事兹將訓詞檢備十份咨送貴署希即查照廣爲印行並分飭各學校遵照此咨等因准此合行恭錄大總統訓詞通飭仰即遵照並舉行講堂訓話以發揚國民愛國之精神是所至要此飭 
[定期照還自治債欵之覆函]  
　　前上海巿政廳自治機關奉令移歸官辦後所有該廳前向各商户籌借之債欵亦一并移歸工巡捐總局繼續擔負嗣因該局未能如期措理故經各該債權人函致債欵清理處轉請朱局長速行理付昨經朱局長致該清理處復函云逕啓者案照前巿政廳籌借地方公債曾經敝局布告擔任償還所有第三批第四期第四批第二期到期應還公債及以前到期未付之第一二三四等批公債業經先期設法籌備並函復查照在案現巳奉到巡按使鎮守使道尹批示如數照還等因擬於十一月五日起每日午後二時至四時憑劵還欵除登報通告外用特專函禀達即希查照 
[楊樹浦之刦案]  
　昨日黎明時有盜匪十餘人擁至楊樹浦劉家宅開踏布坊之羅毛毛家刦去土布數十疋羅妻唐氏及一小孩均被該匪以鐵器擊傷頭顱手臂等處勢頗沉重由事主投報捕房派捕將受傷人車送同仁醫院療治一面飭中西探前往勘查以便偵緝 
[新放法租界之刦案]  
　　昨有住居徐家滙與日暉港交界地方之鄉民年桂堂（該處係新放法租界）投法捕房報稱昨晚一點餘鐘有匪徒六七人執有器械打門入内嚇禁聲張强搶去洋兩元六角並小工票十二張小民畏其兇横不敢喊捕任該匪等從容而去求請查緝等情捕頭當即飭令各探捕嚴緝各該匪到案訊辦 
[再誌盜案人贓並獲]  
　　江灣鎮左近談家宅地方（寳山縣境）農民姚丙千家被刧略情曾紀昨報兹得訪函較詳用再錄之如下前晚一時許談家宅姚丙千家忽來盜匪多人各持器械操揚州口音將室中男婦用繩綑縛並將姚嚴氏等砍傷然後搶去衣飾洋元等物而逸次晨姚丙千開明失單投報五區一分署當即派警拘獲盜犯許千里艾成鑑馬良庭等三名起獲藍布被面絨衫絨褲洋緞夾襖花布短衫以及白布等各原贓並該盜所用之鐵鑿二把傳到姚丙千姚福林父子等及證人王玉山解由司法科轉送地方廳請辦昨日午後經檢察官預審之下判將許千里等三犯分别收押姚丙千等着令回去所有送案各贓命姚具結送查聽候給領 
[浦東盜案之餘波]  
　　浦東摇船灣地方鄉民張瑞英家被盜搶刧並砍斃事主三命案内所獲盜犯殷金祥朱友梅陸順堂等六名經鎮守使軍法科訊實一併鎗斃其顧掌生陳掌生二名訊無通匪實據判令保釋在案兹悉顧陳二人自具保歸家之後連日在摇船灣一帶調查當時報警拘拿充作眼線之人嗣經訪悉實係住在該處鄉人何某所爲因此顧陳恨何入骨屢次欲得甘心前日午後在該處附近途中與何相遇顧陳即糾衆將何按倒在地大加痛毆致何身受重傷顧陳乘間逃逸事爲左近駐防塘工局中之陸軍楊連長訪悉立飭部下四出追拿凶犯旋經該處圖董出爲緩頰請勿拘拿願出傷費包醫楊君以此案由盜案而起法院亦經有案現在復發生傷害事項所請碍難照准故即函致地方檢察廳請拘顧掌生等到案究辦一面着傷者自投該廳起訴 
[漆匠罷工四誌]  
　　本埠南北巿漆匠因要求店主加增工價不遂一律停工要挾迭經各店主央漆業董事趙慶華等出爲解勸不了投上海縣公署控訴而各漆匠亦舉代表陳金龍等投該署禀求核奪等情迭詳前報兹悉上海縣知事洪伯賢君得禀後以該工匠等均係勞力苦工目下各貨昻貴加增工價亦屬分内之事惟究竟應加與否着趙慶華等邀齊雙方和平解决切勿滋生訟端如各工匠再有聚衆覇持希圖肇事者着就近投報該管警區拘拿爲首滋事之人送案以便轉送法院訊明按律懲辦昨巳將趙慶華等禀詞明晰批示飭遵至於陳金龍等禀詞亦經洪君批巳在趙慶華等禀内明白批示矣 
[法副領事赴寧調查天主堂損失]  
　　南京下關天主掌房屋上年七月間因戰事被砲火轟燬要求中央政府賠欵修建尚未解决駐滬法總領事甘世東君以此項損失案屬江寗非親自前往逐細調查開單交涉不足以昭核實惟因公事忙碌無暇他顧昨特面邀副領事乘坐滬寗快車前往一面函請楊交涉員轉函金陵關監督兼交涉員馮君查照以便會同調查 
[巡官賄縱烟犯案尚須審理]  
　　昨報紀水巡隊官蒲春城巡長顧東升串通水手火夫賄縱烟犯一案經檢廳預審起訴後曾經辯論終結袁審廳長擬處蒲顧等三人死刑汪檢廳長不表同意云云兹悉此案雖經開庭尚未辯論終結刻正在審理進行中照章應由承審推事獨立行其審判袁廳長並未擬有判詞亦無審檢兩廳意見不同之事昨說當係訪員傳聞之誤也 
[前敎育司熱心女學]  
　　南巿竹行弄城東女學每於春秋佳日凡有名人過滬必挽請演講或開會談話以增智識而長見聞巳非一次兹又經該校校長請前敎育司黄君韌之將此次魯省京津之遊歷心得來校演講兹擇定十月三十一日（即隂曆九月十三日星期六）下午一時開講届時必有一番宏論凡熱心女敎及女學學生盍往聽之 
[霜鐘新劇團熱心善舉]  
　　虹口華記路普濟善堂辦理善舉素稱認真惟經費支絀時虞不繼兹聞霜鐘新劇社同人願犧牲精神於隂曆本月十三十四兩晚特演夜戲以所入戲資悉助該堂經費其所編劇本向未演過頗多興味該劇團之熱心善舉殊爲難得想滬人士好善者多届時必能踴躍購劵不負該同志等有腔熱血也 
[檢察官更替]  
　　上海地方廳李紹基檢察官日來因事詣高等廳禀請辭職奉諭核准所遺之缺着該廳練習檢察官樓舫接辦樓君奉文後禀知汪檢察長昨准李君將一切卷牘移交接辦視事 
[保狀將用印刷品]  
　　法公廨會審讞員聶君前與法副領事德君會同議定交保新章四條出示曉諭在案兹聞聶德兩君以向來交保之案其保狀由交保人自書或倩人書寫案情不明難免有錯誤之處現擬將一切保狀分别案情由工部局印刷處印就祗須將堂斷填入由保人加蓋圖章具保以歸一律而免錯誤不日即當實行 
[工巡捐局諭換船户牌照]  
　　上海工巡捐總局昨發示諭云照得浦江各項船户及外來各埠航船各鄉鮮船曾經前巿政廳設立巿舶科管理分别編號發給牌照以便稽查在案本總局接辦後將該科改爲巿舶所隷屬於本總局稅務處所有浦江各項船隻應歸巿舶所繼續管理現届各項船隻換照之期除咨淞滬警察廳查照並諭飭巿舶所承辦人妥慎辦理外合行抄錄章程出示曉諭爲此示仰各該船户一體遵照後開章程於陽曆十一月内携帶舊照取具同業船户曁殷實店舖聯環保結領取證單來局繳費聽候發給牌照母得觀望切切計開章程浦江水大小各船及外來航船鮮船均須赴巿舶所報船户姓名年歲籍貫船身重量往來地點班期船夥人數以便填給牌照編號造册（一）各船户請領牌照應取具同業船户曁殷實店舖聯環保結並照章納繳照費大號船繳費洋六元中號四元小號三元（一）請領牌照除應繳照費外别無絲毫小費如有違章需索者准由該船户指名禀究（一）船照現定限用週年期滿照章納費繳換（一）未領執照各船不得裝載客貨如有私自攬載者准由同業揭發從嚴罰辦（一）各船承裝客貨及托帶銀洋信件均應掣回收條加蓋圖記其圖記應先具印模送巿舶所騐明登簿存查（一）各船裝載搭客應妥爲招待不得分外需索及悔慢等情（一）軍火危險等物及鴉片嗎啡並各種違禁物品不得私行夾帶違者察出從嚴懲辦（一）各船承裝客貨應各按地點班期不得爭奪攙越如有取巧兜攬有損他人權利者准由受害人報告巿舶所秉公議處（一）裝載客貨如有侵吞偷竊及暗害等弊一經發覺除追償貨價外並將該船牌照吊銷不准營業 
[嚴禁勒索埠頭規費之示諭]  
　　上海工巡捐局朱局長昨發示論云爲出示嚴禁事據崇沙帮代表楊正榮等禀稱竊查船埠頭爲害航户本係秕政自光復後巳奉禁革近因徐良佐借稽查爲名　禀縣署妄　復活當奉局長詳准鎮守使勒令撤銷在案仰見局長杜弊保商無微不至現在各管帮均巳遵諭停收規費惟徐良佐前次所放小南門外陸家浜一帶管帮楊茂湖藐視禁令仍肆勒索每遇進浜船隻非予以三五角洋規費不肯放行種種刁難筆難書述身等崇沙船帮來滬收灰均在該浜停泊横被欺凌婪索罔不視爲畏途身等非不知徐良佐早經撒銷楊茂湖斷無再收埠頭捐錢之理惟未奉明發示諭畏彼黨衆兇横人地生疏不敢遽然拒絶自取禍害非蒙出示嚴禁則身等終無獲免船蠹魚肉之苦勢危情迫爲特合詞籲懇伏乞局長電鑒俯念苦情照案恩准出示嚴行禁革以絶婪索而靖航路等情據此查埠頭陋規禁革巳久前因徐良佐承辦稽查船隻事務所迭被控告即經本局詳奉鎮守使飭縣裁撤在案楊茂湖膽敢藐視禁令勒索埠費深堪痛恨除批示並咨請淞滬警察廳澈查嚴拘究辦外合行出示嚴禁爲此示仰地方人民及各埠船户一體遵照須知各項船隻現由本總局巿舶所管理保護並無埠頭規費倘再有不肖棍徒招摇勒索情事一經察出定即嚴拘重懲不貸其各凛遵母違切切特示 
[勿信謡言將鷄售盡]  
　　上海縣知事公署昨出示諭云照得鷄爲家畜之一可作肴饌美品有益衛生畜鷄之家平時旣可賣卵歲時伏臘出售數頭尤獲善價鄉農經濟往往賴以周轉乃近有好事之徒造爲鷄翅生爪之謡謂生五爪者食之立死並有人親見鷄腹中有蛇種種不經之談吠影吠聲遍及全境本知事深恐愚民無知將母鷄一時售脫致家禽有滅種之憂影響於地方生計尤大特請專站醫學家王立才君將所稱五爪之鷄解剖研究從喉至肛門以及臟腑細細檢查絶無蛇在腹内以化學試驗血液並無毒質煑而食之味美一如常鷄亦竟不死其所謂爪者係一種硬毛管略具爪形實在並非指爪據經報告前來百疑俱釋爲特出示曉諭仰圖邑人民一體知悉切勿輕信謡言將鷄售罄自絶利源切切特示 
[公地准予改作公弄]  
　　上海工巡捐總局朱局長批慶雲銀樓等禀請將屋後公地改作公弄由禀云禀悉所請將屋後公地改作公弄平日嚴加封鎖係爲防禦宵小起見暫准照辦惟不得蓋棚築笆及堆稽貨件什物將來如以交通便利須通行公弄時仍應聽候本總局察奪開放各該住户不得藉詞阻擾至該處前面街道因尚有數户未經拆讓以致全路工程不能尅期進行巳飭令該舖舖保傳知各該舖户赶緊一律拆卸以便工作着即知照此批 
[閘北烟土案彚誌]  
　　閘北檢察分庭前日將訊實烟土犯起訴審判分庭經孫推事分别判决吳渭泉帶烟泡一個罰洋七十元孫乾官帶土一兩罰十元金長生帶土一兩半罰洋五十元凌序芝帶丸藥十包罰洋八十元顧大龍帶丸藥四包罰洋五元王長生帶烟土十一兩半罰洋一百二十元張少廷帶烟土四兩半罰洋六十元盧廷美帶烟土七兩罰洋一百七十元王三官帶土十一兩半罰洋一百十元葛桃桃帶烟四兩罰洋七十元陳金山帶土二兩半罰洋二十元賀乾元帶土十一兩罰洋一百七十元 
　　住居五區境内之王子森因私吸鴉片被崗警查獲移送檢察分庭提起公訴判罰洋一百二十元 
　　又土犯張彚如因不服分庭判决延孫彭壽律師聲請抗告巳紀前報昨由李檢察官批示云着提出不服理由准予解送地方廳訊判 
　　前日五區警署又查獲帶土犯張慶龍汪玉貴二名抄出土三十八兩移送檢察分庭預訊屬實押候起訴公判 
[流氓攫土]  
　　邇來有等流氓專在各土店門首守候見有購土出外形似可欺之人上前軋住冒充查烟人役向之勒索洋銀不遂所欲將土强搶此等事時有所聞雖經懲辦終難盡絶前日有住居法租界吉安里内之某姓購得烟土四百二十元行至菜巿街將近里門時被流氓江小弟糾黨將土强搶而逸失主報捕後昨由包探韓邦達方福林將江拘獲吊出原贓解入捕房據供尚少土一百餘元被同黨分去是實判令押解法公堂訊辦 
[串竊案分别判罰]  
　　李金榮吳侯長陳阿二因串竊新錩記等華洋各户衣物將贓托雷吳氏代消與唐文奎董甫瑞樓才發徐香濤等由捕查獲一併解經公堂訊供分别押查在案昨由中西官復訊明白判李押西牢年半吳陳各押一年期滿均逐出租界唐革各押三月吳氏押女所南月徐罰洋七十五元無洋改押六十三天樓罰洋五十元無洋改押六禮拜分别示儆 
[抄獲鉛質小洋]  
　　西崽汪以言鄭錦子陳喜東均係福州人前日在虹口狄思威路一百二十六號洋房内吵閙經洋東鳴捕一併拘入捕房捕頭詢知汪居一百二十號洋房内藏有鉛質小洋二百餘枚派探前往將前項僞小洋抄獲飭令一併收押昨解公共公堂請究據包探禀稱前獲私鑄僞小洋之閩人王阿七經公堂訊實判押西牢二年半嗣奉特赦減輕巳於五月十一號釋放查汪等與王同鄉恐亦有關等語質之汪等同供此項小洋係同鄉人所寄現其人巳回原籍實不知僞質乞鑒聶襄讞得供商之美領詹君姑念僞造無憑判各押六禮拜示儆僞小洋銷燬 
[控姦無憑離婚不准]  
　　元芳路四十五號榮泰小客棧主馬阿榮控妻父魏阿寳與陸金才誘令其妻魏氏帶同子女五人五人捲逃等情由探將魏阿寳父女傳案候訊在案昨晨由廨傳訊原告投訴前情並指魏氏與陸金才有隱情訊之魏氏供稱實因原告不顧赡養所致求請離異中西官會商之下以原告指氏與陸有姦無憑判魏阿寳開釋着馬繳洋三十元到堂分期交魏氏具領並着魏氏仍隨馬回家完聚 
[是否曾經正式結婚之辯論]  
　　在美國兵輪充當水手之粤人姚東卿（即姚棟材）因伊妻姚陳氏（即陳阿蘇）捲物背逃且與粤人張仁山（即張阿小）犯姦故報由滙司捕房派探同往陳氏匿居之克能海路一百九十一號門牌將所捲衣物搬回並延律師具控公共公廨而粤婦陳阿蘇（即姚陳氏）亦不認與姚爲正式結婚之夫婦並以姚朦報捕房擅搬衣物等詞亦延律師投廨互控曾由公廨出單將姚並氏及張分别傳案一再會訊候核各情迭誌本報前日午後俞代理襄讞會同美副領事博君升座樓上公堂復訊兩造及張仍各延律師到堂代表訊據見證美國兵船總西崽粤人徐阿秀等證明當時因原被兩造同意故在酒館請客作爲結婚未經正式行禮各情故經被告律師聲稱據見證所供情形顯非正式結婚旣非正式結婚即無夫婦名義則被告居住自由無背逃之可言亦無控指姦情之理由故所控犯姦無論事實之有無原告實無可控之權應請即行將案註銷云云中西官核供以案關倫常風化虚實均應澈究因即會商之下諭各退去候再繼續研訊核奪 
[尋獲逃妻]  
　　鎮江人爲鞋底匠之鄭洪林前娶同鄉人駱氏爲室嗣駱氏於去年十月間背夫私逃鄭各處找尋無着近始偵知爲無賴陸正明所誘佔賃屋於滬南陸家浜顧家廳附近故於前日前往將駱氏尋獲陸從後户逸去鄭即鳴守望巡警將氏帶至一區三分署轉送地方廳由劉檢察官提案研訊鄭伸訴前情請求給領該氏稱因遭丈夫虐待是以走出問官得供諭鄭曰嗣後不得將妻虐待並謂該氏曰爾亦不應背夫私逃本應拘押姑念婦女無知從寛免究遂判交乃夫領回管束了案 
[女工扭控絲廠主]  
　　閘北分水廟左近安裕絲廠前因虧欠各女工工資經各女工舉顧尹氏等爲代表將該廠司賬陳舫琴等扭控警局並投上海地方審檢廳起訴請追迄今爲時巳久所虧各女工工資迄未付清以致案　莫結昨日下午各女工共有二百數十名仍以顧尹氏等爲代表將安裕廠主吳亮年尋獲　至地方檢察廳禀請究追被欠工洋二千數百元當經汪廳長諭飭將吳收押一面派員向各女工再三安慰着令靜候辦理切勿聚衆要求各女工咸皆唯唯而退 
[爭産案須再明白具禀]  
　　巳故甬人蘇葆生（即蘇德鐮）之螟蛉子蘇耕成控蘇之親生子蘇耕仁蘇耕義弟兄及蘇之妻妾吞没其應得家産並將其驅逐出外等情曾經公共公廨兩次堂訊之下以原告證據不足判令將案註銷而原告以蘇母死後訃聞上列有其名且經商董朱葆三到堂證明確係巳故蘇德　之螟蛉子不服判决提起上訴業經滬海道尹批飭公廨復訊在案昨日上午王襄讞會同英卓副領事升座民庭復訊原告佑尼干帮辦費信惇及中國律師范惠上堂聲明前情請爲復訊被告亦延古柏律師到堂辯護英領卓君察閱范惠律師所呈西文禀詞情節複雜且不合格棄而不收嗣經中西官會商之下諭令原告於十天内另再明白具禀聽候訂期復訊 
 
 
 

Page 11

 
 
[公共公堂瑣案]  
　　菜香國酒館主高厚前在法公堂控卓質庭（即卓達吾）以股開報關行並允薦輪船買辦爲由借去洋二百元不還一案業經法公堂訊結後卓亦以高毁壞名譽等情呈控公共公廨請追損失銀八千元業經公廨准飭傳訊故高延律師到廨聲明前情請爲提前訊理判交二百元人洋並保候訂期訊核 
　　新閘捕房西崽趙瑞根李阿鳳控同伴顧阿成竊取衣物等情昨晨由探將顧拘解公堂請究經中西官訊明判押七天示儆臧交原告領回 
　　寳威藥房控寫字人鍾冕卿私用帳洋一百四十一元八角由捕將鍾拘解公堂訊供不認奉判押查在案昨晨由廨復訊原告西人偕證吳小谷上堂証明將鍾簽字之收條呈驗訊之鍾供詞支吾判押西牢年半示儆 
　　匪徒吕小連子陶洪福在虹口攫取日本人現洋銀表由捕獲解公堂訊押在案昨晨解廨復訊經中西官判仍還押候照會日領蒞廨會訊 
[誌謝]  
　　昨承普濟堂惠贈霜鐘新劇社戲劵一紙書此誌謝 
雜評三 
[財政與兵備（訥）]  
　　吾嘗謂今日欲整理中國决非議一法行一令所能奏效也財政兵備爲中國所最需要僅議其辦法則參政諸公洋洋大文自可立就僅以其辦法空言責令奉行則不數日而中央之文電徧於各省特無如其不能實行乎所謂不能實行者非畫官場奉行不力也亦實有無能爲力之處財政必人人勤其業當其用又增以知識能力而後可言整理兵備必人人奮其勇習其術又助以利器財力面後可言整理試問國人果能之耶然而不可不自勉矣 
要件 
[三讀通過之立法院議員選舉法（續）]  
　　第五章選舉資格調查會及審查會 
　　第三十一條初選區設選舉資格調查會由初選監督就左列各員委任組織之（一）各縣公署所屬職員（二）有本法所定選舉資格之一者（三）辦理地方公益事務滿一年以上者　前項調查會調查員以名次在前者一人爲之長調查員人數由初選監督酌量地方情形核定之 
　　第三十二條覆選區設選舉資格調查會除各縣知事兼任調查員外由覆選監督就左列各員委任組織之（一）各監督公署所屬職員（二）有本法所定選舉及被選舉資格之一者（三）辦理地方公益事務滿二年以上者前項調查會調查員以名次在前者一人爲之長調查員人數由覆選監督酌量地方情形核定之 
　　第三十三條中央特别初選會及蒙藏青海選舉會其選舉資格調查會之組織參用前條之規定行之 
　　第三十一條選舉資格調查會調查員委任後在初選區報由覆選監督複選區由　選監督將各該員姓名籍貫年歲及其資格報告於籌備立法院事務局俟覆核相符始得成立開會 
　　第三十五條京師設全國選舉資格審查會由大總統就左列各員選任三址人以内之審查員組織之（一）大理院長及推事（二）平政院長及評事（三）肅政廳都肅政史及肅政史（四）高等以上檢察長衣檢察官（五）政事堂各局及各部院參事（六）其他曾任高等官吏富於學識經騐者前項審查會由大總統特派審查員中之一人爲會長 
　　第三十六條各覆選區設選舉資格審查會由該覆選監督就左列各員中選派二十人以下十人以上組織之（一）各監督公署薦任以上職員（二）高等審判廳廳長及推事（三）高等檢察廳檢察長及檢察官（四）高等專門以上學校校長（五）其他曾任高等官吏富於學識經騐者前項審查會審查員由該選舉監督將各該員姓名籍貫年歲及其資格呈報於大總統派令審查員中之一人爲該會會長 
　　第三十七條選舉資格調查會之調查員各負調查選舉及被選舉資格之責任但至列名於選舉人或被選舉人名册時須由該會調查員總數三分之一以上决定之 
　　第三十八條全國選舉資格審查會之審查以審查員總數四分三以上之列席列席審查員三分二以上之同意决定之 
　　第三十九條複選區選舉資格審查會之審查以審查員總數三分二以上之列席列席審查員過半數之同意决定之可否同數取决於會長 
　　第四十條調查會審查會之辦事規則由大總統以敎令定之 
來件 
[東語專門學校章程]  
　　主旨本校專敎東語東文以培植留東學生之資格與養成商學界對日交際能力爲主旨 
　　學科日本字母誦讀日本字母書寫雜句會話文法新聞紙繙譯實習 
　　學生本校學生以中國文理清通品行端正無疾病嗜好者爲合格兹巳招有六十餘人凡資格合符有志來學者均可入學時間本校於晚間開課每晚自七時半鐘至九時半鐘星期日休假 
　　修業期限六個月 
　　學費每月三元每三個月預繳一次中途退學概不給還 
　　膳宿遠道來學諸君可就本學校膳宿每月納費七元半 
　　卒業修業期滿之學生考試及格者由校長給與卒業證書咨送日本留學其别有志願者聽之 
　　咨送卒業生欲由本校咨送日本留學者可具立請願書本學校自當爲之咨送入學至旅學各費均由自給 
　　薦引卒業生願由本書院薦引相當職業者須具立請願書並請相當之保證人到校爲之薦引相當位置 
　　入學具有前項資格有志來學者可從速來校報名並遵式填具志願書一份隨繳證金貳元入學時於學費内扣除之 
　　校址上海英界南京路捕房北首貴州路逢吉里一弄一四四及一四五號 
　　開學十一月二號 
來函 
[穆藕初復山西徐溝姚啟壽君函]  
　　靜齋先生惠鑒逕復者接奉九月一日來函謂（吾國北方農産麥爲大宗而麥於將熟之際往往有秀而不實由穗先呈黄枯之象漸及根部而死且傳染極速於數點鐘之時可延及千百里北方人俗呼爲黄疸病......而無法以挽回並囑僕將復函登諸報端普告國人）云云適僕於節邊組織紗廠卒卒無須臾之暇致稽裁答良用歉然原函又據老農言或因北方多疾風麥苗被風吹折或氣候之熱度忽低亦有是災惟天氣漸暖黄者或可還而爲青僕以爲北方雖多疾風而山谷間避風處當不致受損且麥種能耐寒冷因寒而黄因暖而青恐未必然按原函所述病况僕决其爲傳染病無疑而尤以麥禾菌爲較近惟麥禾菌呈黑灰色僅傷穗而不及於根部且傳染不必來函所述之速則此病果爲麥禾菌與否誠難懸揣夫科學上之問題非親知灼見實地試騐不能解决至於救濟之法挽回之方憑空虚擬實無價值莫若仍由先生函知北京農事試騐場商請派員就近研究以除此害事關農業大體諒該場亦必樂從也未識先生以爲然否此復順頌日祉穆湘玥謹復 
 
 
 

Page 12

 
 
   
 
 

Page 13

 
 
自由談 
游戲文章 
[送王治馨入地獄序（仿韓昌黎送董邵南序）] [  老範]  
　　地獄久巳多汚吏貪官之輩馨翁作贓吏前經告發於有司犯罪伏法沈淪入此獄吾知其不能逃也韾翁難矣或夫以子之慣貪　凡伸手要錢者畫契合焉矧地獄之中向回黑暗者哉然吾略覺陽世漸放光明吾烏知其生不如死之爲便耶聊以吾子之去卜之也警翁樂乎哉吾因之有所感矣請先尋劉鼎錫之魂且觀於其旁又有新死之知事在乎爲我告曰大總統尚在不必再還陽矣㈡ 
[戲代蘄曾答童愛樓書] [  東埜]  
　　愛樓先生鑒讀二十六日自由談來函一門詆毁蘄曾抄襲文字者甚至初甚惶惑謂必蒼頡老奴氣量楊淺來尋事端乃讀之不巳童愛樓三字圖窮而七首見則又爲之噴飯夫紙張筆墨人之所同有也心思才力又人之所同具也先生能作無賜公子禀帖而謂他人不能作無腸公子禀帖無此理也先生作無腸公子禀帖如是云云而謂他人作無腸公子禀帖必不許如是云云又無此理也僕與先生各抄襲蒼頡文字著之於篇英雄所見略同兩賢豈必相厄哉昔有士子入場抄襲陳文並著者之名字而抄襲之斯之謂真抄襲僕則僅僅抄襲先生文字未曾影戤先生大名以彼例此罪可從末減也且夫影戤亦何嘗之有　者項羽影戤虞舜之目而虞舜不與計較陽貨影戤仲尼之面而仲尼不生嫉妬他如　庸影戤泰康之燈罩祥盛影戤祥茂之肥皂天憂我生影戤天虚我生之文名王拼培影戤王拼餘之雅號面目身體商標名舉關係密切彼等且能容忍區區文字又何足道先生又謂全篇祗易十餘字外加批頭及年月日竊爲巳有云云深致不滿不知蘄曾爲此亦有所本昔班孟堅作漢書世紀列傳强半抄之馬遷宋蘇軾作表忠觀碑全篇皆抄襲趙清獻文字但於篇末附十數字外加一銘遂竊爲巳有當時無非議之者蘄曾所爲亦猶此耳趙抃能容蘇軾而先生獨不能容蘄曾古今人度量相越何其遠哉推先生之意他人擬作此無腸公子禀帖必與先生原著無一字一語雷同而後可否則將師寳善街老宏茂昌故技倩丁悚畫一烏龜刋登自由談作名譽上之懲罰而後快心耶嗚呼前清專制充其極不過敬避廟諱而止而先生乃并所作之文字諱之亦見其惑也蘄曾竊有一言爲先生告近世諸家小品文字車載半量豈必先生蘄曾他日技癢再爲馮婦文字大抄而特抄自由談大登而特登而諸文家宰相肚裏好撑船必不與蘄曾齗齗較量先生將奈曾何耶先生休矣㈢ 
詩選 
[秋樹] [  褉湖寄厂]  
　　秋風一夜半空聞萬樹濤聲葉似雲摇落應疑大司馬悲歌誰議古將軍好從竹徑窺疏影相對蘆花怨夕　香墮桂林顔色改　江楓老尚超羣 
[秋草]  
　　漠漠平沙野躉長西風瑟縮五更霜凄凉斷碼危牆下歷亂荒村古道旁殘菊一叢支傲骨蒼苔數點動　　不堪重問王孫路十里斜陽百卉香 
[菊影]  
　　宛爾秦川墨染花最清閒處最堪誇不隨落葉由風掃却上疏籬共月斜色相空空歸淡泊塵根了了歛浮華劇憐佳友忘形久真意悠然靖節家 
劇談 
[時事新劇佛動心] [  鈍根未是稿]  
　　第二幕孽緣（續） 
　　（曹太太獨不坐立地中）我們現在少講閒話叉麻雀要緊春桃秋菊你們快來排桌子看曹太太今天要贏你們太太幾個錢哩（二婢應聲至）（抬方桌置地中四圍置四餐椅一婢拂拭一婢入内取麻雀牌出傾於桌上） 
　　（曹太太）來來來大家坐攏來 
　　（頼銜烟咀問）那幾個人來呢 
　　（曹太太）我們五個人便五鬭好不好 
　　（賴摇首）我不鬭我坐在一旁　　罷 
　　（曹太太）那麽我們四個人來（紀堂起立）（麥廖佯坐不理） 
　　（曹問麥）吓老二你剛纔不是說要叉麻雀　甚麽此刻倒懶懶的 
　　（麥笑起立）我不會叉怕給廖先生笑 
　　（曹笑嗔）這有什麽謙不中禮的廖先生來來都是自家人不用客氣别再斯文公子似的嘔死人了（廖笑起立）（麥笑指餐椅）廖先生請坐（廖笑鞠躬） 
　　（曹）慢來欠們須得扳一扳坐位纔是（取牌東南西北四張自拈一張麥廖及紀堂各拈一張）紀堂得東廖得南麥得西曹得（北）（各就坐）（賴仍坐原處縐眉猛吸其板烟疊股力甩其足往來不巳） 
　　（曹）我們叉一百塊底二四發帳加十塊錢撲子可好（三人皆點首說好）（洗牌）（砌牌）（擲骰）（麥做莊家）（各起牌）（各打牌）（廖打東風）（麥發）（廖打三索）（麥吃）（廖打七索）（麥　出六索八索吃嵌襠）（廖打白板）（麥　等白板發財　跌倒）和出一百六十和（曹氏母子譁然） 
　　（曹太太）阿呀不得了這都是廖先生不好要不是你把生張　給他吃老二那裏就會雙跌倒呢這副牌要你賠的 
　　（廖笑）這不能怪我我又不是　在他肚子裏的那裏曉得他要那一張就把那一張塞給他吃呢 
　　（麥笑摘曹耳）你這老妖怪又想托故賴錢麽不行快拿錢來七十四塊（曹作鬼　不肯）（賴笑）（麥起搜曹衣囊） 
　　（正鳥問一侵入白賴）何老爺有要緊事求見（賴出）（四人仍打牌）（廖時以眼斜視麥）（麥亦偷眼覷廖）（有時四眼相　互視而笑）（曹背作鬼臉）（）廖麥不覺痴笑如故）（曹　）快摸牌呢（廖打中風）（旋收回）吓這是成對的打錯了（麥）呀我也是一對呢（曹母子竊笑）（偷換牌）（曹成二百和）（拍手大喜大笑） 
　　（忽春桃領一小婢掩涙入）曹太太你家失竊了桂香妹子特來報信的（曹母子驚起問）甚麽說（廖麥亦起立） 
　　（桂香且泣且語）剛纔我在門前看猢猻頑把戲看完了回家去不知爲甚麽太太的房門大開着走進去一　箱子都開了衣服丢了一地 
　　（曹慌急）阿呀這便甚麽處（紀堂踢桂香倒地）要你管甚麽的（桂香大哭） 
　　（曹）不許哭我且問你現在你跑到此地來了家裏那一個看守着呢 
　　（桂香泣）隔壁的李太太走來替我看守我們家裏還有兩個警察老爺等着快請太太跟少爺回去 
　　（曹母子忽忽行）（曹）咳這是那裏說起（廻　麥廖）對不起你們我走了 
　　（麥）春桃秋菊你們倆跟曹太太一塊兒去相帮收拾收拾看丢了甚麽東西回來告訴我（二婢隨出） 
　　（廖）我也去 
　　（麥）你何必去人家東西巳經丢了報官追究他們也辦得了你去也没甚麽大用還是在此坐一下罷（未完） 
小說 
[滑稽小說魔玉（六續）] [  卓呆]  
　　七 
　　頑公當着僕人又不能發怒一時想不出什麽法子急得幾乎要哭了定一道爲何如此慢吞吞高福你須監督他上車并且吩咐車夫送到車站上不可有誤倘若他途中不服或打或綁都可以的高福携着頑公的手道官人去罷頑公暗想連僕人也當我是定一了一時竟想不出應該說什麽話暗道今天姑且不提等我慢慢的想個好法子罷想定主意就此走出去坐在車上宛如夢中跨着雲霧兩眼昏花頭暈腦漲若是頑公此時立定了脚向大衆說明此事之　末向定一傘　丁紅玉再總判種方法就可以太太平平不致演出一　悲劇來了但是他年紀巳巡五十保守自巳體面的虚榮心極大所以現在臨事决斷便無錢了此　因着身上有極端的變化驚嚇過度　暫時失去知覺精神紊亂如麻諸君莫是這一天在南翔　車站附近寒風凛冽之中見一個青年乘着一輛破舊車子隨下兩件行李臉上現着半眠半　之狀此人即定一的替身實在就是高頑公此時的頑公自巳巳莫明其妙生死如何尚且不知何况别的事情呢身體儘那車子摇　眼前糊糊塗塗好像包着一層白霧偶而驚醒突然覺得所處地位的不幸了此　自巳爲何要坐車子呢實是被兒子驅逐出來要令我往學校中去想到其間更爲愁悶暗暗更道誰願往什麽學校裏去他向前面一看那車夫正是家中常常雇他的阿三他便呌道阿三且慢不料阿三竟如没有聽得依然急急走着那時正當微雨乍遇街上很滑車子在瘦馬背似的路上行走却非易事坐在車上的人也非常吃苦頑公暗想不如我來給他些錢命他拖回家去罷於是在懷中一摸一個錢都没有袋中藏着的全是奇物一個鉛的呌笛一個手鎗形的削鉛筆器其餘尚有幾件玩具袋底裏還藏着一包薄荷糖頑公將他一齊棄去再檢櫬衣的衣内倒有一個錢袋錢袋中有銀一元十角一元是旅費十角是方纔給他的零用錢頑公只是懊悔嘆道方纔多給他幾個零用錢就好了於是將兩脚在車上亂噸嚷道快將車子打回車夫便略停了一停說道官人别如此說我是老爺吩咐過的無論途中遇着什麽事决不可打回再躭擱下去火車要開了說罷呵呵的一笑又跑咧（未完） 
文字因緣 
[奉題三借廬賸稿即步酒丐先生原韵] [  曾銘]  
　　馳譽名場幾十年陶情詩酒小神仙元龍豪氣何人識吐出珠璣著此編 
　　酒鄉寄籍恣行吟誰是先生空谷音天地爲廬何必借醉來一任世浮沈 
[題三借廬賸稿即柬酒丐] [  左歲]  
　　當其無時借而有借之時義妙矣哉衆生天地互相偕留得殘叢大借才 
　　器世浮漚一霎空劇憐時勢借英雄輸他絶代佳才調借與狂吟痛飲中 
[題酒丐三借廬賸稿] [  了生初稿]  
　　託跡糟邱樂性天清才應繼李青蓮巳將七十年高叟歷見滄桑幾變遷 
　　去歲時艱敢痛陳罪言棒喝甚驚人醉中落筆淋漓意著作成書氣象新 
　　全豹難求舊恨長營中窺得未能忘乞　切莫嗔唐笑宣　原無拒互鄉 
　　公居申浦自梁溪淪落悲余滯浙西仰慕高風情不巳村　俚句一爲題 
[題酒丐三借廬賸稿] [  甬上子枚]  
　　世間萬物非我有時人老去只愛酒滬南滬北繁華地此老風流孰與偶甘向江湖號酒丐不作廟堂伴食儔痛飲狂吟四十年幾將詩稿付水流周郁諸君酷愛才擲地金聲留得來千秋萬世餉後學莫敎覆作醬　 
 
 
 

Page 14

 
 
   
 
