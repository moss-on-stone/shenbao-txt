# 1896 - 40 - 4908195

 

Page 1

 
 
[四百三十七號畫報出售] [  點石齋啓]  
　　是期畫報内有剿回戰事數則如逆賊解濟軍械餉銀悉爲官軍搜獲匪衆仿效西兵裝束亦爲官軍　　以及河州解圍情形皆關心時事者所快覩餘如蝸廬之傾陷虎穴之搜捕一節難槪終身勇夫獨畏悍婦僧俗尋春而打架父子爭桑以同殉並册頁叢抄等圖説卽日出售此佈 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元○隨園三十六種洋五元○刑案匯覽洋七元○景岳全書碼洋三元○資治新書碼洋一元五角○潘願福咸豐朝東華錄實洋一元三角○王益吾咸豐朝東華　錄實洋二元五角○左文襄公奏疏碼洋四元○繪圖三國演義碼洋一元五角○駁案彚編碼洋二元○明季南北略碼洋一元二角○欽定六部虔分則例碼洋一元二角○補註洗寃錄碼洋六角○康熙字典碼洋二元五角○三家醫案碼洋三角○醫　　義碼洋三角○臨　指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大清會典碼洋一元六角○何典碼洋一角五分○六科準純六套實洋五元五角○醫門法律碼洋一元○醒世姻緣碼洋一元四角○繪芳錄碼洋一元二角諸君欲購者請移玉申報館帳房可也此佈 
[送灶説]  
　　灶神何自昉乎曰昉自禮月令孟夏祀灶厥後莊子達生篇曰灶有髻司馬彪音註云髻灶神著赤衣狀如美女而周禮註又謂顓頇氏有子曰黎祀爲灶神淮南子汜論訓炎帝作火死而爲灶許愼五經通義謂灶神姓蘇名吉利或云姓張名單字子郭其婦姓王名摶頰字卿忌戰國策復塗偵謂衛君曰昔日臣夢見灶君唐叚成式酉陽雜爼灶神名隗一名壤子有六女皆名察洽李廓鏡聽詞中有名云匣中取鏡辭灶王統觀以上諸説其姓氏各不相同而或稱君或稱五或稱神又無一定之稱謂意者當時出諸流俗之口而作書者遂信手著之簡編耶顧古者灶爲五祀之一原未可任意祀之廚中自王孫賈有媚灶之言而後人不察其非紛紛然香花頂禮甚至庖湢污穢之處供奉神模朔望拈香喃喃叩祝亦可謂無爲之甚矣吳俗又有每歲十二月二十四日送灶之舉送灶者何俗謂灶神每日糾察人家善惡事無巨細簿記存之歲終則上奏天庭以定賞罰故送之之際必恭必虔以冀灶神感其志誠將惡事稍稍瞞去嘻愚哉豈聰明正直之神而肯貪此糕果之微以致是非顚倒哉攷清嘉錄吳俗於臘月廿四夜送灶界灶界者卽灶神模也其送也比户以膠牙餳祀之俗稱糖元寳又以米粉裏豆沙饀爲餌名曰謝灶團祭時婦女不得與祭畢以篝燈載灶界穿竹箸作槓爲灶神之簥焚諸門外謂之送上九天然嘗攷道家所諷灶王經謂爾時崑崙山有一老姥在雲霧中云云似灶神本係女流何以送時獨令婦女不得與揆之於理矛盾殊多而鄉里無知者又謂膠牙餳用以粘閉灶神之口使天帝問及其家罪惡灶神口噤不得言至有於送神時將餳塗於神模之上者似此任情越褻爲之家長者可不有以禁之乎或謂范成大吳郡志已謂二十四日祀灶用膠牙餳使膠其口不得言鄙意此特文人游戲之詞不料流俗相沿竟致成爲惡習惟荆楚歲時記謂元旦進膠牙餳祝人齒牙膠固不動其説近似第與祀灶之義無關耳至於他處之送灶及祀灶者其俗各自有殊馮應京月令廣義燕俗鐫灶神於木以紙印之名曰灶馬一年一換以臘月二十四日焚之爲送灶上天合家少長羅拜祝曰甘辛臭辣灶君莫言周處風土記臘月二十四日夜祀灶謂灶神翌日上天白一歲事故先一日祀之孟元老東京夢華錄元夜貼灶馬於灶上以酒糟塗抹灶門謂之醉司命周密武林舊事二十四日祀灶用花餳米餌吳自牧夢梁錄二十四日不以貧富皆備蔬食餳豆祀灶吳曼雲江鄉節物詞小序杭俗二十四夜祀灶以糖分染五色皆用素品由是以觀祀灶之俗雖不同而其在嘉平二十四日則無二致獨滬上則以二十三日易篝燈竹箸而爲紙簥餳糖粉餌之外又雜陳慈姑荸薺婦女之主持家政者必拜跪明虔是則與吳俗又大同小異矣至送灶之見於詩詞者蔡雲吳歈云媚灶家家治酒筵婦司祭厠莫教前剉柴撒豆餧神馬小小籃輿送上天吳曼雲竹枝詞云春餳著色爛如霞清供還斟玉乳茶不用黃羊重媚灶知君一楪已膠牙沈朝初憶江南詞云蘇州好臘盡火盆紅玉屑餳糖成錠脆紫花香豆著皮鬆媚灶最精工凡此短詠長谣雜見近人箸述摭拾一二亦足助我吟情猶憶幼居鄉曲時每當送灶之宵爆竹千家砰　震耳自來滬上此聲久不復聞雜處屠沽了無清興頭顱老大事業凋零不知司命之神尚肯稍畀鯫生以庸福否興言及此良自嗟已至我鄉更有元宵接灶之事以粉作元寳樣按一歲十二月爲十二枚遇閏則添一枚此則習俗如斯羌無故實稽諸志乘皆未嘗書 
[本館接奉電音]  
　　昨日清晨京師飛電傳來上諭一道敬謹譯登○十二月二十四日奉上諭山東運河道員缺著羅錦文補授欽此 
[奉諭鑄錢]  
　　浙省前奉部文諭令鑄錢屈計停工者已八年矣現因洋銀價目甚短制錢缺乏市面日形减色做一天過一天之貧民益不勝其苦是以大憲擬在報國寺開爐鑄錢所需銅斤前時存儲尚多擬俟用竣來歲再行添購也 
[示平銀價]  
　　杭州采訪友人云洋銀之價日形短絀雖經陳太守嚴行禁遏而市價終不稍增近日每枚僅換錢九百七十五文每百須攙和鉛鐵砂殻錢二三十文廖中丞惡之特出示曉諭大略謂洋價漲落雖係市面之常從未有短至一千以内者現在洋圓入市僅易九百數十文兼且攙和小錢每百至數十之多皆由市儈狡猾所致貧民不勝其苦殊堪痛恨又湖北廣東二省所鑄大小銀圓各省均準通用業經出示曉諭而杭地至今仍未流通難保無阻抑短價之弊現在已準開埠通商尤宜通用銀圓凡納糧完税及市上買賣均照大洋核算不准短少以濟制錢之不足自示之後洋價仍有短至一千以内及將小洋抑價者立將該店查封决不姑寛毋違特示 
[會匪正法]  
　　金陵采訪友人云本月初旬拘獲哥老會匪首一名經江寍縣仇笠漁大令嚴加訊鞫供認不諱旋又搜出簿籍登載羽黨若干并僞造旗幟送請江寍府李筱軒太守發交承審處會訊供無異遂仍交原訊官監禁一面將案情申詳督憲張香帥以元惡大憝罪不容誅諭令從速正法十五日總理兩江營務處前淮揚道桂薌亭觀察會同太守大令及中協　協戎城守恊袁恊戎詣督轅請令旋回江寗縣署將正犯提出覆詰數語飭如法捆綁押赴水西門外斬首示衆 
[核奬照准]  
　　據京師訪事人函稱吏部片奏再前據江蘇巡撫奎俊保奏江蘇省光緒十六年分冬漕糧米承運各船商出力請奬案内州同職銜將其深承運漕米二萬石請加五品銜查該員報捐州同職銜之案據户部片稱山 
 
 

Page 2

 
 
東賑捐案内係報捐縣主簿職銜此次寫作州同銜是否另有報捐案據查明聲覆再行檢查等因應令該撫詳細查明覆奏再行核辦於光緒二十年六月十一日具奏奉旨依議欽此行文知照在案兹據奎俊片奏蔣其深先於光緒十六年九月在山東賑捐案内報捐縣主簿職銜續於是年十月仍在前案報捐州同職銜於十七年四月奉給執照均經核准有案今請仍照原保給奬合無仰懇天恩俯准飭部核准給奬等因於光緒二十一年六月初八日奉硃批吏部議奏欽此欽遵抄出到部臣等查此次該撫片奏蔣其深係於光緒十六年十月在山東賑捐案内報捐州同職銜現據户部片覆於光緒十七年三月二十八日核准所請將該員仍照原保給奬加五品銜之處應請照准謹將臣等遵旨議奏緣由附片具奏 
[邗上春旗]  
　　揚州采訪友人云本月二十一日爲立春令節地方官例於前一日舉行迎春之典是晨江都甘泉兩邑宰曁府經歴揚州衛兩典史均盛陳全副儀仗齊集府署大堂旣而沈太守朝服朝冠端坐顯轎各官隨赴東郊迎太歲春牛入郭旋詣瓊花觀赴春宴傳集梨園子弟演戲三齣以侑清觴一曲未終宴上果品香醪已被觀者攫取殆盡各官遂更換吉服乘暖轎而回斯時細雨如酥沾衣欲濕香風拂面淑氣迎人載道春旗掩映於緑楊城郭眞一幅天然畫圖也翌日太守行鞭春之禮觀者較前一日更擁擠喧譁咸欲得太歲所扑之鞭以卜一年利市云 
[禾郡火災]  
　　嘉興采訪友人云本月二十日午刻嘉興縣屬曹莊鎭某姓槽坊忽肇火災回回熊熊頃刻焚穿屋頂坊中人立卽鳴金報警無如鎭上素無救火器惟挑水潑之旋以撓鈎將房屋拆倒始得救熄事後訪知有小孩玩弄火爐將火灰倾出祝融氏遂乘機煽禍大肆披猖云 
[沙渚火災]  
　　沙市采訪友人云大寒節前一夜　更三轉蝶夢正酣忽聞銅鉦辭鳴人聲鼎沸驚而起出户視之　髴萬道朱霞起自天半有登露臺眺望者大呼曰堤街康家橋祝融氏民税駕矣迨金雞乍唱水龍折回詢之知被焚者係義和山貨行爲太平帮孫趙二姓所開越時往觀則屋兩進已無一椽柱留存墻亦跕跕可危行中八人焚斃其七一趙姓之子一司事彭健剛此外爲夥計陳柱光趙愛靑學徒汪宏藻二李姓惟執事人袁某得逸出袁之言曰是夜丑初行中人皆未就寢聞剝啄聲似有客臨門相戒以夜深勿啓户趙子恐素識友人借宿獨燃油紙撚持而往開户四顧　其無人旋將門扃閉徒手而返忘問其紙撚擲何處迨火熾時予尚在黑甜鄉被一貓跳而醒駭而疾走見七人植立堂奥呆若木鷄予呼曰事急矣後進皆堵墻無出路盍隨予冐火逃生乎陳卽尾予後迨馳至櫃邊撼鋪門下至街廻顧則陳復趨而入致六人亦皆趦趄不前少時棟折梁傾遂不見人影噫慘哉旋在火塲檢屍出趙子足履無恙自　以上無存只以手帶金釧爲據所奇者帳簿置胸前並無火灼痕餘六屍則分兩處尋獲俱舁往太平　化成灰燼置罎中連日延高僧爲之諷經禮懴隨於十三日瘞諸壙野○采訪友人又云沙市與虎渡汛相對橫隔一江有地名曰埠河者舟人濟渡處也南北之往來者咸於此問津向只雜糧行數家比年被水災民　聚於此誅茅結屋一望如林本月初四日夜半時忽然火起燒燬蕭陳盛住宅三家及陳姓雜糧行一家當被災之際埠河有孫姓者以桑梓誼速往救援歸未逾時而孫宅屋角上無端火發茅屋三重悉付一炬亦異哉洎十二日戌刻距蕭陳等被焚處上首五家孀婦楊林氏一燈熒然母女相對忽聞屋後簷際如爆竹一聲不以爲意是時西南風甚緊須臾火光高燭下風茅屋頃刻延燒十有餘家中有瓦舍一椽與上風火頭相值其地素無水龍救火者不敢嚮邇回祿君遂得乘間而入火勢由東而西西面亦有瓦舍三楹墻垣被水衝下暫用高梁梗遮蔽以故只能禦風不能禦火東邊已燒去半間賴鄰里　集不顧焦頭爛額將西半壁推倒又拆毁茅屋二間以斷火路火德星君始得歛威而退 
[邗上火災]  
　　揚州采訪友人云郡城轅門橋街某商人賃屋兩進擬開設漆店正在裝潢脩飾不虞本月二十二日之夜鐘鳴一下後進廂屋中忽肇火災登時烟霧迷漫火光逬射看守者急呼人援救頃刻四鄰畢集救火會中人舁水龍而至就對門水倉中吸水噴灌火勢得免蔓延然屋内梁柱門窓已焦痕歴歴屋隨坍下火亦因之壓熄而通街各鋪已受盡虚驚矣事後查訪起火之由因屋内儲有柴薪不知何人呼吸水烟悞吹烟燼入柴内立時轟發致釀此災有梅姓者每日在店門外擺列磁器攤夜則將貨寄存店後是夜火發屋倒磁器全成虀粉無一瓦全梅蹬足搥胸懊惱萬狀聞者憫之 
[武林瑞雪]  
　　杭地交冬以來雨澤稀少居民患冬温症者頗多家家望雪甚殷初四日略見一白而已至初十邊天時和暖居然易裘而棉及十四日北風大作始覺嚴寒十五日陰雲四合雪花微降三更時候鴛瓦之上淅瀝有聲知爲箔珠飛濺移時聲息全無被窩中冷氣如冰次早起視則庭中積雪約有三寸多厚漫空飛絮尚未停息是可爲來歲豐盈之兆矣 
[慶賀牌示]  
　　十二月二十三日江蘇撫轅牌示恭照光緒二十二年正月初一日元旦令節是日五鼓應穿朝服齊赴萬壽宮慶賀其自十二月廿七日起至正月初一二四五等日俱穿蟒袍補服掛朝珠又十五日上元令節十三十五十六等三日亦應蟒袍補服掛朝珠 
[江西大計揭曉]  
　　卓異官十一員贑南道周浩南昌府倪恩齡臨江縣王之藩贑州府賈孝珍南昌同知蔡世俟南昌縣汪綬之樂平縣吳錫純贛縣彭理問王鵬翼德興典史樊林教諭謝叅劾官七員定南廳同知張更新吉水縣丞蔡維熊景鎭巡檢姚綸潭口司巡檢錢榮凱餘干縣典史潘藻芬南康府訓導漆耀曾龍泉縣訓導鄧九摶 
[潯上官塲紀事]  
　　九江姑塘兩關每届年終照例將經收税銀數目造具清册呈請關憲鑒核兹當呈册之期道憲已派委張蔭渠明府何芙卿參軍鍾質卿二尹蕭鐵梅巴虞臣嚴鴻波三少尹細加核對以昭愼重○姑塘向設緝私卡一座現經江西督銷淮鹽總局江蘇候補道范觀察札委江西候補　　朱少尉紀雲辦理於十一月二十五日接事少尉以潯陽爲通商口岸恐有私鹽侵越遂親臨查察并出示曉諭於初八日來潯拜謁各當道旋於十三日返卡○特授九江鎭標城守營守備熊衛廷守戎鍾秀當光緒十九年奉檄調充撫轅武巡捕兼署撫標右營守備卽以右營守備　輔弼守戎玉桂調署城守現奉撫憲檄飭各回本任熊守戎於十二日抵潯十五日接印潘守戎卽於是日交卸尅期晉省○後營守備楊石泉守戎玉清接到家信驚悉太夫人在籍仙逝卽設靈成服謹擇十八日開幃祭奠 
[皖省官塲紀事]  
　　安慶采訪友人云藩轅牌示調補安慶府王汝礪先行飭赴新任請補太平府方連軫飭知赴任候補縣丞蕭勳委署建德縣典史投効委用教職方乙然委署泗州虹鄉訓導○本月某日調補安慶府王太守汝礪奉到上憲行知隨卽赴轅禀謝諏吉十八日履新視事届時拜闕謝恩接印升座一切均循曩例屬下各員弁隨班叩賀如儀　 
[白下官塲紀事]  
　　金陵采訪友人云本月初八日傍晚太子少保辦理江南防務馮萃亭宮保乘舟至省在城各員弁齊赴官馬頭恭迎屯紥城外之各防營亦列隊江干鳴槍致敬宮保卽命駕入城先赴督轅投刺香帥以禮接見茗談逾刻始興辭翌晨復向各當道處謝步至江寍上元兩縣署時兩縣主均飭家丁擋駕閲二日統帶萃字左軍廣西候補道馮觀察相榮統帶萃字中軍中營候選同知馮司馬鈞相接踵而至有何公務外人不得而知也○本月初八日藩轅牌示署江浦縣典史唐堯民期滿遺缺查有試用從九王潤江堪以署理十一日又牌示興化縣典史員缺前經請以候補未入流謝裕恩咨補現已奉部覆准自應飭赴新任十三日又牌示署海州州判彭世濟期滿遺缺查有縣丞馬廷選堪以署理○縣丞蘇二尹培分發江蘇到省已久刻在兩淮捐請過班知縣遂趨詣督轅禀知○調補直隷藩司王方伯廉現將安徽藩司任内文卷一 
 
 

Page 3

 
 
切交代清楚由皖省取道入都路過金陵艤舟下關官碼頭於初十日入城赴督轅禀見 
[京口官塲紀事]  
　　鎭江采訪友人云本月十九日午刻爲封印吉期鎭江關道呂鏡宇觀察預飭辦差人役將大堂掃除潔凈懸燈結綵陳設一新九點鐘時寳蓋山新兵前營勇列隊而至自照墻頭二門大堂以迄宅門分投站立戈矛旌旆掩映生輝俄而府縣以次各官紛紛戾止突聞砲聲三響鼓樂齊鳴觀察朝服朝冠徐步而出斯時堂上已恭設香案監印官將關道及營務二篆敬謹捧至公案前觀察望闕行三跪九叩禮然後升座監印官用黃綾將二篆封固書吏皂役一一堂叅觀察卽退入後堂更換公服至花廳延見文武各官洎十二下鐘時各官分道回署勇丁亦整隊而回○統領廣東常勝萃字左軍各營馮觀察相榮乘某輪船赴金陵事畢於本月十三日午刻乘招商局江永輪船東下鐘鳴七點駛抵潤州印委各官均詣躉船恭迓俄而萃軍勇丁亦列隊江滸次第鳴槍有頃觀察赴文武各衙謝步然後遄返公館 
[營口市情]  
　　本館采訪友人自遼東致書云銀價八吊豆子現錢合銀五兩豆油四兩有奇高梁兩吊六七百柴炭價值平和惟猪洋雞鴨異常缺乏價視往年倍之土藥當日人佔據營口時並未抽捐今由華官查出者罰至一二倍每兩市價止值兩吊須罰四五吊求其充公而不得亦可憐矣 
[章門客述]  
　　江西采訪友人云本年秋收告歉十室九空各大憲敦請紳耆互相商議擬抽取各店二成厘税儘臘月收齊明年正月卽解往蕪湖購米回江備四五月中靑黃不接之時减價平糶約計所抽之欵不下二萬金如能涓滴歸公則救活貧民當以億萬計矣功德豈淺鮮　○裁减冗兵一事辦理殊非易易前者贑南道周瀚如觀察曾赴省禀陳近聞九江道誠果泉觀察亦與各大憲面商裁撤事宜蓋以九江爲七省通衢贑州爲江西上游南昌爲省會首郡原挑練勇以皆不便輕裁大約度勢審時或裁三留七云○萬載縣山多田少米榖不敷民食向多購自上高官春每歲不下十萬石本年秋收甚歉每石漲至三千餘文宜春亦然上高則無端閉糴萬載各商深慮明年米價太貴遂走數百里往高安購歸亦有購自蕪湖不惜舟車之費者查蕪湖米每石一百五十斤較之萬載每石可餘三十斤且購米用銀日來銀價甚賤雖每石脚費多至五百餘文而統計尚覺合算也 
[研訊命案]  
　　前有英界會香里錦綉齋綉鞋店主邵金生被同夥張茂康毆傷斃命一案黃大令詣驗後將一干人帶縣前晚大令升坐花廳提訊先據屍妻邵王氏供稱因該店樓上居住之女任阿秀與張有私本月十三日小婦人發女工上樓見其與張同睡當卽告知丈夫向他索取借本二百元將店盤與他獨開免被株連以致口角十四早晨張來喚丈夫出外面談當夜不回及至十五日天明張來稱丈夫在店有病小婦人隨去扶回家中神色變異口不能言奄奄一息延至午刻因傷身死泣求伸寃屍弟邵春生供同大令命提東來升棧夥張正元訊問邵金生十四夜如何到棧借住情形張供小的之棧開在滿庭芳邵金生十四夜九點鐘來住稱是由南翔來申小的信之見他似酒醉情形係到棧卽臥囑買洋參鹹梅等物飲之至十二點鐘張茂康來與他怱怱數語旋去邵於二點鐘起身亦去其時並無受傷情形髮辮亦屬齊整去後不回小的不知别情任阿秀供年十五歲住在該店樓上母親盤柩回蘇同一妹子居處並無與張往來盡是邵金氏誣陷求恩鑒大令問曰爾在樓上邵金生如何被張打死必知細情可從實供尚可從寛研詰再三均稱不知大令命帶下單提張茂康研訊初供含糊閃爍稱邵金生外間虧空甚鉅愁急異常借十六鋪殷姓友人綢棉襺馬褂並洋十元約在小月底歸還無從措辦誠恐前途來索因往客棧爲避債之計小的日間曾與他在西園烟間叙談夜間因何受傷不知其細大令喝跪大練掌頰至八十下供稱邵金生十四夜二點鐘又復來店向小的索洋八十元口角彼此扭毆後經巡捕喝住大令曰前日騐屍時本縣命爾觀他傷處甚多兩肋均是致命傷尾骨際以及頭角等處亦是重傷髮辮扯落一把究用何物所毆抑有幾人帮打務必供實供用門閂板凳壓尺等物亂擊所致大令曰傷勢察騐非木器所傷其中必用鐵器兇物速卽供明盤詰有三點鐘之久尚稱並無别物大令飭上鐐銬發差嚴爲看管候再訊明核辦任阿秀發交官媒 
[菜市乞恩]  
　　大馬路英公廨前有菜市焉凡小本營生挑賣魚肉鷄鴨蔬菜之類者均於此設攤求售至十二點鐘收市習以爲常昨晨十點半鐘巡街捕忽往驅逐不准貿易設攤之人均各詫異以當此年關將届居家者均須購買食物須得略寛時刻收市方是今忽於十點半鐘勒令收市令人不解遂糾約數十人至英公堂請屠别駕作主一時公堂之上人頗濟濟别駕略詰之下乃諭曰以後准十二點鐘爲限不得過時干咎行販等均泥首遵諭而退 
[英廨會審]  
　　德商元亨洋行主控管棧人陳全貴私換麝香一案曾經公堂會訊後以情節未明定於禮拜六邀同原賣號主到堂復訊昨晨早堂旣畢原被告各延律師齊集公堂原賣之光裕全號主葉玉清亦投案先據元亨寫字西人福司供係元亨寫字專管麝香之事日前向光裕全號購得麝香二十五斤每斤價銀二百十二兩係屬頂上之貨商人管理此事已有三年之久頗能辨别高下當日向光裕全剔選之後卽行過秤交與管棧之陳全貴命伊裝箱及至第二日開箱去皮則貨已掉換次等照市價而論約須虧銀一千三百餘兩等語其言均由所延律師哈華托之繙譯人傳述當將開過之麝香一箱呈案被篝律師巴士倩繙譯人問福司曰爾所買之麝香是頂好的答是問行中買辦是蘇人管棧是粤人乎答是問知二人面和心不和乎答恐或有之不知其細問陳管棧十五年之久以前有此等不端之事乎答無以前頗稱可靠問此是第一次答是問麝香將皮剝開卽認不清答當日光裕全號主來看給伊辨認問知買辦傳話時其中有錯悞乎答無問何以將管棧人鎖閉空房私行拷打答關閉房中有之拷打則並無其事問買貨時是爾所看乎答是巴律師曰爾做麝香生意僅只三年光裕全乃向做此項生意看貨究屬誰精又問將貨交管棧人之第二天曾住伊房查看鋪蓋箱籠中有货藏匿乎答不見問將貨換去後知伊售與誰人答不知問畢後又有元亨洋行寫字西人投案稱在元亨雖管理皮貨麝香之事亦略知曉况當日光裕全號主到行時見伊與買辦問答看貨但見摇頭觀其意思似内中已被掉換次貨後問買辦亦言貨中有好有次故而摇頭買辦張亮卿亦到堂供稱當日光裕全號主葉玉清來行看貨之時確言内有次貨葉言不是如此蓋言麝香已被收拾不能辨認後又將原封之麝香一箱當堂開視經福司剔出一枚係屬次貨餘均好貨巴律師曰陳全貴在元亨已有十五年之久向無錯悞何至今忽作此等不端之事當光裕全號主葉玉清到行看貨則買辦張亮卿有意將言語傳悞推原其故該買辦欲將陳全貴之生意停去俾能用伊之私人也此事之關鍵全在乎悞傳言語一節望爲詳察别駕商之單繙譯著將陳全貴交保候斷 
[羊皮案四次會訊]  
　　立興洋行西人與恒興瑞購買羊皮轇轕至法公堂涉訟經鄭大令祁繙譯三次會訊已詳前報昨禮拜六下午二點鐘大令偕祁君到堂會訊馬少園呈遞禀詞大令命傳五號管棧人阿榮禀稱姓葉現在愼泰堆裝五號棧房先由小的經管今日立興出店人林阿生來喚小的爲羊皮事大令問羊皮事如何供由小船駁運在寳華輪船裝進上棧五十件與一百零七件堆裝兩處後將二處搬在一處由出店二人與車夫二人動手大令謂别家出店何得至棧内搬貨爾此供由何人所教供小的目見此事大令謂爾爲小工何得干與棧房况管棧另有他人供管棧司事姓莫旋又接到招商局信函大令命傳徐耀熙莫起光二人到案供在五號棧房爲司事大令問棧中貨物可令他人搬運否供不能又問一百零七件如何運入供上月十四日上棧之簿呈電大令問五十件堆在何處供一百零七件相懸五六丈從未搬過又問别人可進做工否供不能又問立興何時到棧看貨爾記得否供不能記憶棧中堆裝另有頭目問與葉阿榮認識否供此人向爲野鷄小工不喚不能 
 
 

Page 4

 
 
到棧大令謂葉曰爾見何人搬在一處供出店車夫大令謂管棧司事現在堂上爾不得混供究竟如何供見馬將洋二元交與頭目司事禀稱非有進出小工不能進内出貨須憑提單五十件於十一月廿四日上棧此係輪船貨物又問葉曰爾如何看見葉仍執前供司事又稱棧房定例不能混亂大令著將棧簿給還命退出祁君將此言轉達西人在堂辯論移時大令謂葉曰爾向管棧人云係立興買出究竟是否爾利令智昏故語不成句西人又稱阿榮到過唐將奎處請向研詰葉供見新聞纸上有賄洋六元之事向唐問詢大令問此事有否供馬少園給與小的囑弗漏言此上月禮拜六事立興西人在堂嘵嘵爭辯旋據王阿和投案供在新閘爲扛夫頭目進出貨物均係小的經理帳簿呈電羊皮力錢已向唐炳元算出至招商局棧房各有經手不能混入大令命將帳簿發還逾時復傳到案問十一月廿八之羊皮向何處裝來供由此處馬頭上唐炳記棧不知何來艾瑞庭禀葉等由立興買辦賄出馬少園禀年關在卽覓死無門求請救援早爲訊結唐炳奎禀稱棧内堆貨甚多不能紀憶惟知魯麟所買之貨每包銀二十六兩大令與祁君會商謂劉長蔭曰爾前次所供顯見不實况貨旣不合卽可不出何得藉詞不付遂傳諭原被著於明年正月十四日下午二點鐘到堂復訊 
[總巡局瑣案]  
　　譚阿心李錦堂王茂林在新閘地方冐充汛兵向茶館中訛索滋事以捉賭爲名攫奪財物經巡防局拿獲移送保甲總巡局請究前經曹明府提訊笞責枷號在案王茂林旋因患病先行開釋譚李兩人刻亦枷期届滿由看守地甲禀明曹明府前晚飭帶局中嚴飭再三疎枷釋放○火瑞亭在本城陳市安橋開設整容店現經九鋪某董事查悉該店樓上有容留婦女借宿跡似臺基以致時有失愼前月某日該樓上濃烟四塞蜿蜒户外幸在黃昏立卽救熄是以禀經巡防北局查究局員孫二尹飭局差拘火到局訊問以事情重大備函移送總巡局嚴辦到局後曹明府飭差看管候訊○韓長春投總巡局控小工流氓攫取洋元一案曹明府飭差拿獲徐小福壽謝全云楊阿三陸應全四名到局訊究韓稱南匯縣人因胞弟年内成親小的來申購辦雜物到協和館吃飯付帳身上用剩洋十八元被徐等所見跟隨渡浦走至張家浜地方伊等動手行兇小的見勢不妙願將洋元付伊得以脱身否則不免性命之虞今投案禀求究辦質之徐謝兩人供做肩木小工度日因有麻子連生約同小的等攫洋不過分得三元其餘皆是連主取去求恩典楊陸同供小的不與徐等爲伍路過撞見勸解而散求鑒韓稱四人有分明府以白日行兇攫洋實屬目無法紀判將徐謝兩人重責六百板枷號一月楊陸各責三百板枷號五天發犯事地方示衆原告飭退候補提麻子連生到案再究 
[英早堂案]  
　　包探顧阿六禀稱王阿榮竊陶正榮家布衣兩件報經小的拘獲人贓送究陶投案領贓質之王認竊不諱惟求恩典别駕據情商之單繙譯判將王阿榮管押五天以儆○二百四十四號華捕禀稱昨有人在途小便經一百六十七號暗差捕王順山向之喝阻忽有事不干已之王阿根揷身入内以王順山並非巡捕何能管人閒事與之爲難小的瞥見爲此將王拘送别駕略加研詰以王阿根不應揷身多事著管押三天以儆○野雞倡婦王四寳在途拉客經三百零七號華捕拘送王供蘇州人因家中窮苦將小女子賣到滬上日被鴇母威副不得不出外拉客實非所愿求恩别駕判令管押三天以儆○崇明孩子王秋泉竊取馬源興家之綢衣八件經包探沈金隆拘獲人贓送究馬投案領贓質之王供年十三歲崇明人經父母賣與廣東人買父現在廣東買母則在四馬路某土棧内小的學習土棧生理未成共竊過三四次現在買母不知肯收留否求鑒别駕判將王秋泉押候買母來案領回管束○二百五十三號華捕禀稱昨有湖北人計三寳掩入筆喇洋行帳房欵係圖竊爲此送案計供失業無聊欲向在筆喇洋行爲司帳之親戚借貸並非圖竊現在兄長亦在上海生理可來案具保求鑒旋據秦包探禀稱曾到該洋行問過司帳確是計之親戚别駕遂著將計交保○包探張阿五禀稱昨有王有登投報捕房聲稱被陳寳生武松林王亨其等私取木鐘等件及將陳等拘獲查問則王有登結欠陳等洋銀欲思圖賴故到捕房誣控别駕略詰之下以王有登誣控屬實判押三天○洋人慶曰司控小工史阿來王阿六等八人擅將巨木停泊洋行門首查得史等均在順泰木行爲小工故報捕傳案别駕判罰史阿來等二十元 
[法公堂瑣案]  
　　賭棍曹少泉朱生林范其華在英界勾引米店主某甲賭博用倒靴翻戲賺取洋三百元瓜分甲投英捕房控訴捕頭飭探趙銀河拘到同黨一人供出朱等三人在法界復興里泰和客棧當投法捕房報知將該賭棍三人一并拘獲昨禮拜六堂期解請鄭大令祁繙譯會訊英包探趙銀河禀訴前情法包探禀稱此等賭徒專做翻戲請大老爺究辦質之李少泉供安徽人由福建來滬實受他人之愚趙探又禀同黨五人尚有楊秀明在逃李供楊係鎭江人來滬認識大令與祁君會商著將李等三人管押趙探請帶回大令諭以持票來提飭卽退出○王張氏偕陳華氏投案禀稱逆子王阿根不務正業專事遊蕩幼習煤炭生意現在失業時向小婦人吵閙陳華氏相勸竟敢將菜刀刺傷伊指血流淋漓送案請辦阿根俯首無詞大令與祁君會商著押捕房兩個月責二百板期滿交其母領回管束○奉賢三十六圖人趙易氏卽愛珠被李寳三誘出押於錢洪氏花烟間内旋又逃出迭經鄭大令提齊人証研訊趙易氏在鐵馬路提到昨日堂期解訊據趙易氏供家住奉賢三十六圖自幼適趙十月廿二日歸寗途遇李寳三將小婦人拐附航船來申押於錢洪氏家爲娼不知得錢若干李卽本家寄子小婦人不願爲娼於十一月廿五日逃出本欲回夫家以不識路投至鐵馬路暫住錢洪氏供李寳三等與地保同往於本月十一日去李家住七寳鄉間地保僞稱帶回奉賢究辦小婦人之夫故受其所愚趙易氏供本家逼令接客接過二次因有病逃出至自來水橋李谺时家因伊家男子外出暫時棲止大令問錢洪氏是否加中領出由加秀作保供在茶館擔保確有其事易氏來時有律據一帋現存八仙橋捕房劉阿二供至洪福樓尋見加中伊等人衆反欲將小的輒至新衙門究辦乘間逃遁易氏供叔父向在鐵店帮夥家内有母與叔同居大令與祁君會商著將錢洪氏押候掌頰一百下交到寳三朱三交加秀李茂泉各責一百板趙易氏押候交母族領回○計盛春禀開肉店徐桂松欠洋一百零二元向索不還求追徐桂松供本月初二會期將會抵補欠欵因計不父會洋是以不付大令謂欠款理應歸還計供有人勸過先還一半餘出期票因徐不見是以控告大令得供著將徐桂松押候原告邀同經勸人來案覆核○莊順林林渭濵各呈芡實原樣包探禀帶同原被倩同業蔡仁記估值計三種各有等差大令問貨樣何來林供由莊交來莊稱在浦東棧内扦出大令仍飭包探帶同出外邀蔡仁記秉公理處明白禀覆核奪○包探禀稱積竊王金生屢次犯案又來行竊送案請辦王供求恩寛宥不敢再來大令著押候追比○賈茂卿禀稱奉主人之命請該王步雲交保大令謂無人肯保爾如欲保出再議否則照例責懲釋放○花烟間龜子王梅桂著送縣遞回無錫縣原籍不准復來 
[美界捕房紀事]  
　　昨晨偷兒陳掌生竊得棉花若干斤負至裏虹口求售經二百八十三號華捕拘入捕房捕頭令押候查明失主然後送英公堂訊究○某姓女郎年甫及笄家住裏虹口日往新閘某繅絲廠工作前晚七點鐘時工畢乘小車回家行經小石橋突有縫工某甲探手其懷女郎駭甚大聲疾呼四百七十三號巡街華捕應召而至將甲拘送捕房○前晚有贼潛至元芳路第四百零三號門牌某姓家直入臥室將衣服首飾竊取一空昨晨經家中人察知卽繕就失單投捕房聲訴捕頭允爲查緝○前晚寗波人曹阿康由某處飲酒而回行經漢璧禮路忽與行人譁擾經二百十七號華捕拘至捕房捕頭令禁押一宵俟酒醒時開釋○前晚江北女郎小蘭子行經武昌路成興祥兠套店前店中小主人某甲攔截中途任情調笑女郎反唇相向以麻姑仙掌贈之甲怒甚互扭入捕房捕頭令將甲禁押一日女郎卽行釋出 
 
 

Page 5

 
 
[江督轅門抄]  
　　十二月初八日游理江南防務馮宮保到會甲戌狀元陸閏庠會　廣東　　楊文駿正任直隸津海關道　宣懷見由滬來　　　李首絲天翁均禀知在府城隍廟設壇求雪前兩江候補副將楊榮　到由山海關回湖北通判章絢勳辭回湖北知縣徐之棨　孫傳恩禀知知縣王治觀初五日病故縣丞蘇培禀知在兩淮商捐請奬知縣過班分發貴州試用縣廖鏡清到上海來巡檢吳晸隆奉委江北河運監兌差○初九日運臺江見现天營務處前淮揚道桂城内保甲局候補道章淮北督銷候補道李　蕪米釐候補道方候補道趙燮均傳見翰林院編修沈　到由滬來陳兆葵辭行赴湖北調補直隸藩臺王廉交缷安藩司來知府喻先覺杜召棠禀知奉委吳淞口驗補釐局陳誠禀知在府署閲卷畢○初十日甲戌狀元陸潤庠辭行調補直隸藩臺王廉見奏調兩江差委統領萃字左軍廣西候補道馮相榮帶萃字中軍中營候選同知馮鈞同知周昌鳳孔家涵厘捐差回江蘇卽用縣秦戲祥禀知分寗知縣羅遵祖由下游公幹回叅將余思敏謝委轅下先鋒官知縣陳誠禀知在藩署閲卷鹽經歴錢同訓王壽杞萬會同鹽知縣胡仲相胡澂麟鹽巡檢葉保森韓敦禮黃壽仁奉示騐看理問許庭森謝委江北河運差千總黃福華謝委辦雨花台等處砲臺工程○十一日統領江靖廣義等軍李先義統領廣保軍林保海州營叅將楊文彪辭新授鳳陽府馮煦見鎭江轉運局候補道何福海辭赴鎭江料理撤局缷帶開濟兵船候選同知吳其藻到旅順回上元縣王禀知扃試鳳池書院知縣高振聲祿德游毅之承厚黃金鉞常牧王世楨均禀知在藩署閲卷○十二日湖北候補道李謙見候補道程儀洛銷會辦江寗籌餉勸捐局容閎辭回滬知府劉式通到由上海回銷輪船支應所差禀知交代算清○十三日湖北臬臺惲祖翼見前海門訓導陸景輿傳見候補道劉秉楨到江西勸捐回總理兩江營務處前淮揚道桂首府李中恊兪城守恊袁江　縣翁均請令卽辭○十四日藩臺瑞運臺江巡道胡均見淮揚道謝到新授鳳陽府馮辭叅將傳永貴謝委轅下先鋒官○十五日總理兩江營務處前淮揚道桂候補道曾紀壽禀知分寗差委見新科翰林院謝遠涵辭行回江西統領長勝軍提督萬本華發往江蘇候補知府張慶勛上海來金陵營叅將楊福田禀知巡江回知縣沈韻鏘　司委浙湖採買桑秧 
[邗江官報]  
　　十二月初九日分發經歴程鹺尹龍江西人巡檢武鹺尉曾僎浙江人鮑鹺尉燾羅鹺尉奎安徽人均禀到○初十日許分轉開文辭回泰興毛分轉昌駿辭回泰屬湖北周守戎玉寳解鹽課銀來分發知事施鹺尹鑄浙江人王鹺尹念甲江西人均禀到○十一日金分轉耀忠由省回季鹺尹遐齡許鹺尉文藻均委滁來全北鹽差○　二日王大令以　辭解京餉起程分發經歴阮鹺尹景烈巡檢揚鹺尉文傑金鹺尉棠葉鹺尉昭鑑均禀到○十三日張鹺尉光煦朱鹺尉金壽委運北鹽○十四日丁分轉士年由通差次公幹來揚○十五日武分轉元統辭赴通屬差次運轅牌示廿一年十二月十九日午時封印廿二年正月十九日辰時開印○十六日江西王大令贊臣沈鹺尹文郁同解豐課銀來徐鹺尹章錫辭赴寳坊寺差次 
[上海六馬路仁濟善堂籌賑公所施少欽經收山東河南順直賑捐十一月十五至十二月廿日清單]  
　　求是主人經募保安閣　紋銀申規銀一百七兩五錢半仰日堂助五十兩楚沅忠恕堂由四川寄來廿兩零八錢九分八釐曾廣榘十五兩一錢五分三釐寄居海陵羡善軒主人助洋二伯元劉靜芳楊有慶徐肇鈞無名氏各助洋一百元李椿森七千元李春愚王受伯嚴廣源汪霞初蟠溪陸寄梅堂眞州人等如皐分縣來無名湘記七户各五十元松郡徐廷賡四十八元銅洋二元談重圓無名氏各四十元公記呂坤和雲間安閒生松陽同心助善人四户各三十元廣和糖行交來馬亦蘇等廿一户洋廿八元錢二千二百文李炳揄無名氏山東無名氏各二十元徐瑞年求保却病消災勉行子求平安五厲氏各十五元啓承主人十三元隱名氏小洋一百四角隱名氏小洋范薇卿次子病祈愈松江不留名費隱名氏祈病愈丁松雪錢汝梅陳思高王辰生陳恆豐王涘蘭洪文翰方菽仁悔庵常昭鹽公堂捧喝餘生王程氏無名氏無名氏十八户各十元仙女鎭服符病愈人八元隱名氏祈平安夏宅各六元雙木氏五元銅一元無用子顧文衡陳子平裘　山程達甫求已主人餘生居士七户各五元錢鄒氏子第榮金陵無名氏鎭江無名氏周急堂楊鴻恩陸延福六户各四元倪星五三元銅一元城北分無心道人費修記桔梗四户各三元隱名人二元六角半孫献庭求母心神平安醉月氏求腰痛不發有心無力人求病愈泉陵游子琴章晝葉巢其均瑞裕祥奚省卿湯連生盛若謨陳世恆徐盛氏金王氏太原氏王汪氏無名氏無名氏十七户各二元恆孚桶捐另户合洋一元二角銅洋三元張韻孫姚琢軒徐枝珊曹仰彬過懷先延陵子雷孩許殿元平安會吳仁記芷記堃記求平安氏勉力氏淑躬氏周蕭氏周蕭氏太原女氏丁記還心愿人存心人角子廿户各一元義記銅洋九元一角開平礦局銅洋二元三友堂無名氏無名氏無名氏四户各銅洋一元以上共收規銀一百九十三兩六錢一釐洋一千七百五十一元二角五分銅洋廿二元一角錢二千二百文 
[上海北市絲業會館籌賑公所施少欽經收山東河南順直賑捐十一月廿一日至三十日第四千四百六十九至七十五次清單]  
　　廿一日通州乾復當自省齋求病速愈洋十元江右南昌電局伍戒邑岳由天順祥來銀二兩五錢六分四釐餘慶堂俸銀一兩二錢八分二釐計九三八平銀三兩六錢合洋五元一角三分一又紫陽堂朱六五洋一元王　熙求平安王元又王經錫求乳患平安一元保祿兒平安一元○廿二日秀水吳瑞貞十元如臯孫堯欽募武子氏　三元又漢章氏葭埭老人懷德堂三户各二元又顧古香閣一元楊郭氏求病速愈一元○廿三日川沙司署王楊氏爲四兒王百齡六歲蓄髮求長命百歲四季平安洋十元又爲五兒王年保　歲修根求長命百四季平安洋十元翠竹山房五元松江葉朱氏爲子星辰欠利求保平安四元無名氏銅洋三元○廿四日延壽居病愈還愿由仁大當程先生來洋二百元淮城周耘文續助由寳和莊來二二平二八寳銀五十兩零九分合元五十三兩五錢五分姚伯欣一元興化縣署龍子臯張梓根由福和莊來各二元夏少熙蔡伯庸許心田三户各一元吳延陵堂阮越生各五角七户合洋八元楚水謙豫豐募無名氏玉茗堂務本堂三户各洋十五元陶應南十四元苗林勸徫玉十元張逸之性存堂各六元陳懋祥種蘭室各四陶林芝三元陳裕源松壽堂各二元無名氏一元錢三百四十潘赤甫邵步靑成亨利薛喬林萬太昌臣記恆和孝節婦豫昌祥宏大瑞記陳御章十二户各一元吕大昌宋宏桂楊萬松孫林書朱廷倫邱後黨常德太鄭滋三孫坤榮九户各錢五百文施朝嶺錢四百文王步廷代足發劉春山珠行薛如宜王鶴林陶學形義成和八户各錢二百文王錦春劉金余各錢一百五十文潘赤甫周永壽張有和宋文法周榮芝邱信田韓德興陳賓八户各錢一百文五十九户合洋一百十九元○廿五縱溪清河氏爲室葉氏祈保快產平安洋四元江右石鎭街榷所中州　卿氏一元蕪湖無名氏七角○廿六日息樵爲黃夫人資冥福洋一百元六合隱名氏因妻產平安還愿十元林不留名田老夫人病愈完愿二元○廿七日紹城趙惟錦祈保慈病早愈由厚康莊來洋十元嘉吉堂金二元太倉凌國柱祈保家室安康二元泰興吳宅一元○廿八日省愆氏洋二十元又省三氏十元松江沈仲起募陳桐爲母兪氏求病速兪二十元又鄭光發求病速兪十元存德居士默佑求病卽愈四元隱名氏還願二元○廿九日武林昌虚氏爲内子沈氏病愈愿由晉和莊來洋二十二元○三十日清冰堂由信昌隆來洋五十元 
[上海六馬路仁濟善堂經收養狗所求命功德放生册捐閏月初一至十一月三十日清單]  
　　陳壽康大善士助洋五十元張雪翁來不書名洋四十元又三十一元戴綏之閏月至十一月三十五元不留名無名氏各助洋三十元無名氏無名氏各二十元陸全木閏月至十一月洋十四元金金寳張成松范阿林范順金合助洋十元四明陳菊堂無名氏陶梅記張記四户各十元愼和堂文煥洋六元仁盛林寳善各五元匯利公司四元五角雙琴主人四元龔清　敬義齋各三元惠南信童唐有斐求資母胡宜人冥福有心無力人夏竹孫守愚氏無名氏無名氏全兒德茂德和九户各二元南陽萬記夏逸記王朗記華子良彭華釗賴咏吟鄭鏡以陳義和高實子德興恨不足齋三餘吟舘無名姓無名氏十四户各洋一元徐太太三次各六角凌錦芳洋二角以上共收洋三百八十四元五角 
[蘇州馬大巷直東義賑公所裕昌莊各收欵清單]  
　　培字册月恆二元貝吳氏求病脱根肆元李友慶畫件完願五元醒夢子王咸熙求妻病速愈邵有榮三户各十元邱鴻芳求妻病速病二元無名氏承志拔愿二十五元念記潘門吳氏求病速愈無名氏酬還心愿求保平安三户各五十元以上十一户共收洋二百三十六元共合規銀一百七十六兩三錢五分○蘇州中市裕昌莊徐君乾齋經收復字册潘琢如潘汪氏二户各十元共收洋二十元共合規銀十五兩一錢六分四厘兩共收規銀一百九十一兩五錢一分四厘除去前次多解規銀一兩實解規銀一百九十兩五錢一分四厘匯交申報館恊賑所總收彚解訖 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　宫門抄○諭旨二道錄前○蘇織造榮奏報交卸日期並移交庫存銀兩摺○新蘇織造莊奏報接印日期摺○蘇撫趙奏叅革管獄官拿問摺○將軍裕奏請展緩知府引見片○川督鹿奏揀員升補知州摺○又奏調署知縣片○江督劉奏調營御史回京供職緣由片○十二月初十日禮部宗人府欽天監鑲藍旗値日侍衞處引見四十名○翁同龢等同鄉官謝恩○召見軍機崑中堂堃岫○○蘇州織造奴才榮科跪奏爲恭報交卸日期並移交庫存銀兩恭摺仰祈聖鑒事竊奴才接奉行知於光緒二十一年八月初九日奉上諭蘇州織造著莊健去欽此今新任織造莊健於十月十七日行抵蘇州奴才謹將　欽頒管理蘇州織造關防一顆監督滸墅關稅務關防一顆並文卷册檔等件委員齎洋接收奴才卽於是日交卸伏查奴才任内除滸墅關未經開徵並無收放欵項外所有經辦甲午大運以及另傳各項活計均係恪遵部定現行章程並援照歴辦成案核實敬謹開辦應用工需銀兩咨請撫臣轉飭司關各局分籌撥濟業已先後告成解京交納奴才現値卸任應將庫存錢糧按欵盤查計正欵項下實存銀二萬一千三百三十一兩五分四厘捐欵項下實存銀一百一十一兩一分六厘辦差項下實存銀四千四百二十七兩二錢二分匠糧項下實　銀一百五十六兩三錢五分六厘申餘項下實存銀四萬九千九百八兩二錢五分五厘當卽造具清册並隨　項銀兩一併移交新　接收查各前織造歴年奉辦活計用過料工銀兩報銷至十七年止運務報銷至十五年止各在案其以後未經造報者奴才正在細　造册彚案分别　題奏適因交卸不及拜發應歸新任辦理奴才並無經手未完事件一俟交代清楚卽行回京供職合將奴才交卸日期並庫存銀數緣由恭摺奏陳伏乞皇上聖鑒謹奏奉硃批知道了欽此○○二品頂戴蘇州　造奴才莊健跪奏爲恭報接印任事日期叩謝天恩仰祈聖鑒事竊奴才欽承寵命簡放蘇州織造當經趨詣宫門抄謝　　恩嗣於九月十一日陛辭跪請聖訓兩次仰蒙召見誨諭周詳感激微忱淪肌洽髓奴才隨批發束裝起行抵蘇省於十月十七日准前任織造榮　將蘇州織造關防一顆滸墅關監督關防一顆並文卷册檔等件委員齎送前來奴才恭設香案望闕叩頭謝○恩祗領行事伏念奴才内府世僕知識庸愚前蒙簡任張家口監督涓埃未効兢惕方深兹復渥荷綸音管理蘇州織造受恩愈重報稱尤難奴才惟有恪遵聖訓倍矢小心約束丁胥剔除弊竇務將奉辦各項活計隨時咨商撫臣籌欵開辦當此庫儲支絀之際自應力求撙節覈實經理以期工歸實濟欵不虚糜仰答高厚鴻慈於萬一除將織庫錢糧盤查清楚另摺奏報外謹將奴才接印任事日期曁感激下忱理合恭摺叩謝天恩伏乞皇上聖鑒謹奏奉硃批知道了欽此○○江蘇巡撫臣趙舒翹跪奏爲特叅疏防監犯越獄脫逃之管獄官請旨革職拿問恭摺仰祈聖鑒事竊據贛榆縣知縣陸秉森禀稱光緒二十一年六月二十五日前往山東日照縣交界地方巡緝土匪與安東衞都司面商緝捕事宜公出業經通報在案二十八日途次接據典史劉炳禀監犯　三張鷄於六月二十七日夜四更時分風雨大作監墻倒坍乘間越獄脫逃追捕無蹤當卽馳回勘明卷查仲三係糾衆搶奪事主王詢章銀錢貨物案内審依搶奪之案結夥不及十人而數在三人以上但經持械威嚇事主爲首照强盜律擬斬立决例擬斬立决解蒙審勘詳題發回覊禁之犯張鷄卽張鈺皆係聽紏夥搶事主程志德衣服逸犯孟繼苔等綑縛事主致令因凍身死案内復審翻供尙未專按擬招解之犯提訊刑禁人等委係一時疏忽並無鬆刑賄縱現在懸賞追緝等情經臣批司嚴飭勒拿並飭將典史劉炳撤任遴員接署一面行提刑禁人等解省審辦臣查監獄重地防範不容稍懈典史劉炳於印官公出期内宜如何加意嚴防乃竟漫不經心以致擬斬及未定罪名人犯二名越獄脫逃實非尋常疏忽可比據藩司瑞璋署臬司胡家楨會詳請叅前來相應請旨將管獄官贛榆縣典史劉炳革職拿問以便提同刑禁人等發委蘇州府研審實在人無鬆刑賄縱情弊分别擬辦有獄官贛榆縣知縣陸秉森先期公出查無揑節規避初叅例免處分除飭勒限嚴緝逃犯仲三等務獲究報外理合會同署兩江總督臣張之洞恭摺具陳伏乞皇上聖鑒訓示謹奏奉硃批另有旨欽此○○裕祿等片再昌圖府知府錢開震前因三年邊俸期滿加考保題接准部文令卽　咨赴部引見等因當經轉行在案惟查昌圖府地屬邊陲蒙民雜處時有盜匪出没現屆冬令巡防尤關緊要該府前辦民團以備不虞現在軍務大定裁撤尙未竣事均未便遽易生手應請暫行殿緩俟明春防務稍鬆經手事情完畢再行給咨該員送部引見理合附片具陳伏乞聖鑒訓示謹奏奉硃批着照所請吏部知道欽此○○頭品頂戴四川總督臣鹿傳霖跪奏爲揀員升補要缺直隷　以資治理恭摺仰祈聖鑒事竊照卭州直隷州知州周鳳藻前因教案奏叅革職應扣至光緒二十一年六月二十八日作爲開缺日期查例載各省知縣以上官如遇應題應調缺出俱准升調兼行又州縣以上應升缺出令該督撫將卓異引見回任伐升人員先儘升用不准於摺内聲明人地不宜又名項開缺令各省每月截缺一次自初一日起至三十日止俱作爲本月之缺係應　　量者仍由該省酌量補用如有缺項相同者籖掣缺之先後序補各等因查光緒二十一年六月分所出邛州直隷州知州一缺係調缺應歸　重毋庸掣籖業經報部在案自應揀員調補查該州民情刁悍政務殷繁且管轄二縣有表率之責非精明練達之員不足以資治理該司等於通省現任直隷州知州内逐加遴選非現居緊要卽人地未宜實無堪調之員其候補同知直隷州知州並記名分發各項勞績應升應補各員均與是缺不甚相宜惟查有成都縣知縣鳳全年四十九歲係荆州駐防鑲紅旗滿洲薩拉蘇佐領下附生由藍翎筆帖式於同治大年奉調隨營効力因勦平西捻案内保奏七年四月初三日奉上諭著俟補筆帖式後以知縣題缺先選用欽此十二年應湖北癸酉科鄉試中式舉人光緒元年遵例捐免補本班以知縣指發四川試用請咨赴部二年四月初十日蒙欽派王大臣騐放覆奏奉旨着照例發往欽此領照起程九月十五日到省四年委署開縣知縣八年委署成都縣知縣十年委署緜竹縣知縣十二年題補蒲江縣知縣檄委先行署理八月十一日到任十三年三月十九日奉文准其補授十六年調署崇　州知州十七年調補成都縣知縣十月二十四日到任十八年舉行大計保薦卓異十九年調署萬縣知縣二十年請咨赴京十月十八日引見奉旨著准其卓異加　級註册回任候升欽此領照起程二十一年六月初一日回省現調署崇慶州知州該司等查該員鳳全守潔才侵精明幹練係曾經卓異保薦引見回任候升例得請升該員歴任各處均能認眞整飭以之升補邛州直隷州知州寳堪勝任正署各任内並無降革留　及承緝盜刦已四叅之案其任内因公處分例免核計歴俸早滿三年核與升補之例相符等情由藩臬兩司會詳請奏前來臣查鳳全才具明幹奮發有爲以之升補邛州直隷州知州洵於地方有禆合無仰懇天恩俯念員缺緊要敕　核議准以成都縣知縣　全升補卭州直隷州知州如蒙　俞允該員係卓異曾經引見回任之員毋庸再行送部引見所遺成都縣知縣係調缺俟奉准部覆由外揀員調補除咨部查核外理合恭摺具陳伏乞皇上聖鑒訓示再該員止署各任内奉到叅　案件除光緒十八年八月十六日欽奉恩詔以前准其寛免不計外此外並無忍罰處分又此案應扣至二十年二一月十一日限滿合併聲明謹奏奉硃批吏部議奏欽此○○鹿傳霖片再署樂至縣知縣唐寅亮年滿遺缺應卽委員接署以專責成查有鹽源縣知縣歐陽銜穩愼樸誠堪以調署樂至縣知縣該員任内並無經徵錢糧未完展叅及承緝盜刦已起四叅之案據藩臬兩司會詳前來除檄飭遵照外理合附片具陳伏乞聖鑒謹奏奉硃批吏部知道欽此○○劉坤一片再四品銜山西道監察御史馮錫仁經臣奏調到關辦理營務兹當軍務告竣自應回京供職理合附片具陳伏乞聖鑒謹奏奉旨知道了欽此 
 
 

Page 10

 
 
[光緒二十一年十二月十一日京報全錄]  
　　宫門抄○諭旨三道錄前○皖撫福奏全省輿圖測繪告成摺○又奏請准建坊片○又奏特叅營將各員片○兼護湖督譚奏揀員升補都司摺○護晉撫員奏知縣請毋庸開缺片○十二月十一日兵部太常寺太僕寺八旗兩翼值日侍衛處引見三十六名吏部五十七名兩翼十六名○齊齊哈爾協領宜鏗額謝恩○景善專摺因子補員外郎謝恩○莊王續假五日○　貝勒懷塔布各請假十日○奈曼王續假十日○召見軍機熙敬宜鏗額○○尚書銜安徽巡撫奴才福潤跪奏爲安徽全省輿圖測繪告成恭摺仰祈聖鑒事竊查光緒十九年十月准會典館咨頒行欽定輿圖格式限期一年測繪省圖及府州縣圖各一分附以圖説解送到館等因當經通飭遵辦旋據各屬繪送圖説多不相符前撫臣沈秉成派委司道在省設局籌欵議章招致熟習員紳購置器具分送辦理十七年四月復准會典館頒行章程表格令實測天度經緯府直隷州圖照舊式詳紀爲説州縣分圖須將地方各事列成一表等因亦經轉飭遵照逾年規模粗就查係詳於地面而略於天度嗣向湖北省商派測天紳士借用西洋儀器飭委候補知縣劉籌專測天度於十九年八月奏准展限一年所需經費在厘金項下動支在案該員劉籌率同候選訓導潘紀雲監生何豫德首先在省城用度時表照英國格令回次天文臺午正較準積差經緯儀測準本處午正推得格令偏東一百十六度二十七分爲中國京師中線安徽省城在中缐偏東三十六分五十秒又用經緯儀測準太陽高弧推得緯度在赤道北三十度之十分五十二秒省城經緯旣得卽出省徧測各府州縣城心及交界處經緯定點經年而天度測竣蔡核已成單圖因未諳八線三角諸法辦無成效未　　且遷就經升任藩司德壽改委候補知府楊奎綬爲提調而加委劉籌爲總纂重選熟諳測算繪畫及兼通文藝員生添購　地儀　　羅史籍志書於是江蘇附生錢服路鹽大使職銜華錫爵指分浙江補用縣丞劉　就職直隷州州判方賓穆江蘇廪貢生顯荃監生王登銓賈之庸補用府經歴汪昌燾補用布庫大使沈福申等酌留一二人在局考訂餘則分道四出以三角法測山川鎭集以曲線法量邊界道途其中山中之脉絡舊時圖志多未講求現繪平面眞形則斷續知長不能含混而皖北之安慶六安皖南之徽寗池廣重巒疉嶂必陟最高山之巔以施送遥測之法水則江淮二　橫貫全境必須循岸細測得其民折廣狹之數然後可與濱江沿淮州縣城池距里脗合無差山川爲全圖大綱大者旣立其餘方有依據本年夏間次第測齊由改派提調候補知府邊保桱督同劉籌逐細考核分派各該員生軿合圖稿撰叙表説添委候補典史楊光治劉樹銓巡檢鄒炳奎州同胡惟照分司謄寫校對各事分頭赶辦查會典館颁發州縣圖格注明方數不拘大小必須晝一等語今照原格七分二厘開方惟望江祁門績溪涇縣旌德南陵靑陽銅陵石埭蕪湖繁昌埭平全椒五河十四縣與格合符此外地面袤廣不同用西圖比例尺照格量準或縮或放歸於每圖一頁每方十里成直隷州本境圖五散州圖四縣圖五十一府直隷州圖格每方五十里繪山之幹脈大支水之經流正派鄉鎭之有官駐守及商賈會聚處所成府　八　隷州併屬圖五省圖格每方百里繪名山大川郡縣城池及佐貳各官駐處聨合全省以觀形勢成省總圖一凡七十四圖都爲四册州縣列表曰沿革疆域天度山鎭各通鄉鎭職官内惟沿革考古悉本正史餘皆從今成直隷州本境表五散州表四縣表五十一府直隷州撰説考沿革叙山水約舉全勢成府説八直隷州併屬説五省撰總説安徽介吳楚帶江淮扼嶺隘爲歴來爭戰之區形勝爲行軍所重列沿革以考古今得失叙疆域以舉山川要害兵食相需兼及農利成省總圖一凡七十四圖亦都爲四册分裝二函在事各委員绅生歴數寒暑竭其心思材力辛苦異常薪水脩金量從其厚應用儀器借自鄂省之外本省亦多購置以及舟車人夫工資火食帋張　費自光緒十六年閏二月起至二十一年八月止共用銀二萬六千八百兩有零查照奏案在厘金項下動撥均係實用實支卽飭核實造册報銷據督辦輿圖總局布政使王廉詳請具奏並將全圖表説册函呈請咨送前來奴才覆核無異除全圖表説册函派弁　送會典館查核並咨户部查照外所有安徽全省輿圖測繪告成緣由理合恭摺具陳伏乞皇上聖鑒訓示再湖北省奏報輿圖告成摺内聲明仿用西法測繪加詳請援陜西成案俟會典館復核以後擇尤保奬業經奉旨允准安徽出力員紳事同一律可否援案酌量請奬之處出自恩施逾格合併陳明謹奏奉硃批著照所請該衙門知道欽此○○福潤片再本年直隷省近　一帶猝被水災窮黎望賑孔亟山東省黃河决口齊靑各屬災情甚重待賑尤殷先後由直隷山東督撫臣奏准援案開辦推廣賑捐鈔摺咨皖一體勸辦經奴才札行司道委員分途勸捐解濟賑需在案兹據二品銜徽寗池太廣道袁昶禀稱瞬届隆冬各災民無衣之歎在大堪虞謹遵故母徐氏遺命變賣遺產湊集銀一千兩遵照代製章程作爲棉衣二千套解交省城賑捐局兌收分解直隷銀五百兩山東銀五百兩由該省賑局代製棉衣各一千套以濟災黎禀請奏咨前來奴才查該道袁昶善體親懷解衣施惠所捐銀兩核與建坊定例相符應懇天恩俯准該道袁昶爲其故母徐氏在於本籍自行建坊給予樂善好施字樣以示旌奬除咨明直隷山汬督撫臣外謹附片具陳伏乞聖鑒訓示謹奏奉硃批著照所請禮部知道欽此○○福潤片再練兵防勇各營皆宜及時整頓其要先在將領潔已奉公振作有爲戎政庶期起色奴才歴次申誡各該營將認眞操防力除積習仍復隨時察訪不敢稍涉寛容兹查有記名提督徐思忠統領淮河水師長字營心術不端營務疲玩每於領到餉項發放遲延頗滋物議又卽補副將王在山管帶練軍頭起馬隊儘先遊擊李桂標管帶練軍二起馬隊自山海關防次撤回於九月二十三日到省城原防沿途隊伍不整弁兵人等或擅自繞道回籍抵防後派員點騐馬匹未能足數統領該軍江西九江鎭總兵宋朝儒亦稱其不能得力奴才當飭該統領速將馬隊虚伍募補足額一面　看該管帶二員均屬庸闇無能貪鄙近利若不據實叅劾無以整飭戎得相應請旨將記名提督徐思忠以副將降補卽補副將王在山儘先遊擊李桂標均卽行革職以示懲儆而肅軍紀所有特叅管將緣由謹附片具奏伏乞聖鑒訓示謹奏奉硃批另有旨欽此○○頭品頂戴兼護湖廣總督湖北巡撫臣譚繼洵跪奏爲揀員升補苗疆都司要缺以重營伍恭摺具陳仰祈聖鑒事竊准兵部咨湖南河溪營都司黃星勝病故遺缺係陸路題補第三輪第九缺輪用應升人員行令照章揀員請補等因移咨到臣查斯　駐劄乾州廳屬係屬苗疆非材技優長熟習邊情之員難期勝任當卽在於湖南通省實任守備班内逐加遴選除甫經補缺歴俸未滿曁距籍在五百里以内各員俱不合例外查有湖南鎭簟鎭標左營中軍守備楊開第年五十歲湖南湘潭縣人由武童投効軍營疉次隨隊打仗出力歴保以守備儘先補用光緒十一年經前团督臣卞寳第奏請補授湖南鎭　鎭標左營中軍守備員缺十二年四月内引見給劄是年十月初三日到營任事該員人甚穩練營務素嫻以之升補斯缺洵堪勝任且歴俸已滿距籍在五百里以外核　升補之例相符飭查本省及他省均無叅革朦保情弊合無仰懇天恩俯念苗疆員缺緊要准以楊開第升補河溪營都司實與　　營伍均有裨益如蒙兪允俟部復到日給咨送部引見以符定制除取該員覆歴咨部外謹會同湖南巡撫臣陳寳箴湖南提督　婁雲慶恭摺具陳伏乞皇上聖鑒勅部核復施行再所遺鎭　鎭左營中軍守備員缺係陸路題補之缺湖南省現有應補人員　　另行揀員請補合併陳明謹奏奉硃批兵部議奏欽此○○員鳳林片再本任陽曲縣知縣蔡世佐前調署曲沃縣任内禀請回籍修墓經原任撫臣張煦批准未及具題因病出缺由团藩司恩霖代題開缺在案現在尚未奉准部覆兹據署布政使恩霖　察使劉鼒轉據該員蔡世佐禀稱該員交卸曲沃縣事後正在料理交代間接到家信知浙江原籍墳墓已經伊胞兄江蘇候補道蔡世保修理完竣囑其安心供職懇請毋庸開缺回籍等情由司會詳請奏前來臣覆查無異謹附片具陳伏乞聖鑒飭部核覆施行謹奏奉硃批吏部知道欽此 
 
