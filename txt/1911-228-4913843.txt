# 1911 - 228 - 4913843

 

Page 1

 
 
   
 
 

Page 2

 
 
   
 
 

Page 3

 
 
上諭 
[閏六月二十六日内閣奉]  
　　上諭張鳴岐奏舉劾文武員弁以示勸懲一摺廣東廣州府知府嚴家熾署惠州府知府試用知府徐書祥潮州府知府陳兆堂欽州直隷州知州覃壽堃署瓊山縣知縣正任番禺縣知縣史允端海陽縣知縣謝質旣據該督臚陳政績均著專旨嘉獎試用直隷州知州蔡垚爔前在東筦縣署任内任性妄爲殘民以逞試用通判王仁棠前在瓊山縣署任内越獄重案匿不具報化州知州潤惠馭不下嚴迫被控告揀發知縣趙鶴清辦理清鄉糊塗疲玩清遠縣知縣朱永觀瞻徇朦蔽罔恤民冤陸豐縣知縣許成熙前在開建縣署任内偏袒差役辦事贛頇興寗縣知縣馮琛乖謬性成不明事理敎習知縣程維清前在佛山同知署任内於匪徒閙捐框怯因循毫無布置截取知縣熊範前在長寗縣署任内縱容差役藉端需索補用知縣凌啓湍辦理清鄉遷延粉飾詹功澤前充汕頭警務長性情貪黷警政不修龔謙光清鄉不力借端冒功試用知縣李要杓前在龍川縣署任内任用劣　怠於聽斷何煜恆前在開平信宜縣各署任内操守難信物　繁滋魏華烈前充餉械所委員估修營舍工程草率試用按經歷區栢年前充區官暴戾横行輿情不服縣丞陸樹銘前充佛山警務長警務廢弛釀成重案茭塘司巡檢陳銺庇賭收規罔知自愛候補從九品姚雄楎内行多虧同言嘖嘖張鴻宜病軀戀棧心地糊塗試用從九品易潤漳前在立斗司巡檢署任内坐視閙捐一籌莫展朱振基任意誣揑借事生端花縣典史王良彜典獄疏忽聲名平常瓊山縣典史阮宗耀脱囚無獲職守多虧候補守備譚世昌紀律不嚴縱勇滋事彩陽堂汛千總黃士平前在佛山都司署任内匪徒閙捐不善彈壓市橋汛外委傳榮高候補千總前署鐘村汛把總陸汝恭裁缺并汛把總前署東圃汛外委姚德華均私收賭規俱着卽行革職蔡垚爔黃士平均着留營効力以觀後交試用巡檢程起雷前充餉械所委員購買軍裝吞冒滋弊着革職嚴追吞欵前辦石龍税務補用知縣任玉樹欠解税欵任催罔應着暫行革職勒限追繳南韶連鎭總兵楊忠義高雷陽道榮元候補道惲學基王祖慶韶州府知府聯堃瓊州府知府慶斌才具平庸難資　就楊忠義榮元聯堃慶斌均着開缺與惲學基王祖慶一併咨送回籍電白縣知縣許南英前在三水縣署任内辦事不力着摘頂留省察看該衙門知道欽此監國攝政王鈐章奕劻桐徐世昌署名 
[閏六月二十七日内閣奉]  
　　上諭廣東高雷陽道員缺着彭言孝補授欽此 
　　上諭廣東韶州府知府員缺着蔣廷黻補授欽此 
　　上諭廣東瓊州府知府員缺着榮厚補授欽此 
　　上諭廣西桂林府知府員缺緊要着該撫於通省知府内揀員調補所遺員缺着林東郊補授欽此 
　　上諭廣東南韶連鎭總兵員缺着鄧廷光補授欽此監國攝政王鈐章奕劻那桐徐世昌署名 
　　六月二十六日召見内閣總恊理大臣 
　　六月二十七日召見内閣總恊理大臣 
論説 
[對於編訂法律之意見]  
　　國家立法。爲公非爲私也。苟立法者而不能以天下之心爲心。則亦法其所法非所謂法。貽禍後世。寗有涯涘。吾嘗考乎列國立憲伊始。法制之變幻。波譎雲涌。朝令夕更。不可量測。朝廷之信用掃地無論已。國民之耳目混淆。無所適從。以此求治。亂而已矣。中國自預備立憲。比年籌辦新政。規定法典。亦何。可數計。而今年。交議法典。亦有十種。其政治實際何。如吾姑弗論。惟行見宣統五年宣布立憲召集國會之頃。一種不中不西半新半舊非驢非馬之法典。必將汗牛充棟。治天下不足。亂耳目有餘。宋襄之仁。梁王之惠。非徒無益。而又爲害。豈仁惠之爲害。不善用之。弊端叢起。仁惠且然。况法律乎。莊生有言。作始也簡。將畢也鉅。值此籌備之初。不於編訂法律加之意。方針一錯。萬牛莫轉。人以立憲興。我以立憲亡。人以立憲强。我以立憲弱。記者竊願於此編訂法律之際。抒其所見。作芻蕘之獻也。 
　　第一宜貫澈法律之原理千古有不變之道。無不變之法。道與法分爲二途。非道之外有法。法之外有道。道乃事之體。法乃事之用。道乃事之學。法乃事之術。無事無道。卽無事無法。惟道爲原理法爲方則。就法論法。原理法之道。條文法之法。世未有立法不顧原理。而可以得良法者。亦未有不顧法律原理。而編訂之法典。可以施行無窒碍者。故編訂法律之頃。不可不貫澈法津之原理。當究其何者爲合於國家之組織。何者爲。合於人道之主義。羅馬法之爲諸法淵源。到今學者猶稱之。其他。若法蘭西之法律。準乎原理。而偏於自由者也。若德意志之法律。準乎原理。而偏於專制者也。日本後進國。其釆各國成法。未得謂爲貫澈原理。故其所定制度容有與現時情狀可行者。而其法典則多可議。蓋其與原理恐多未愜。識者於以歎日本之立憲。視英吉利等國之立憲。奚啻雲泥之别。何者。貫澈原理與不貫澈原理之故也。 
　　第二宜準據本國之習慣習慣爲法律淵源之一。而尤占勢力者也。凡施行政治。他非所難。與習慣反對最難。故欲改良政治。徒有法律而不改良習慣。是猶却行而求前。南轅而北轍。嗚呼。奚可得哉。是故調查民俗。爲編訂法律之一大前提。民部統計表式。頒行各省。未知其果能實行否。不能實行。則民俗何從而知。編訂法律者。勢必無所參考。閉門撰訂。安所望其適用乎。 
　　第三參酌各國之成法國猶人也。人心之不同如其面。吾豈敢謂子面如吾面。吾亦不敢謂甲國之法。即可移用於乙國也。法學家言編訂法律有二主義。一曰固有。一曰繼受。繼受即所以繼受他國之法律也。繼受他國之法律。亦當以本國固有之法爲本位。而我國編訂法律者。果 
 
 
 

Page 4

 
 
能爾爾否。勦襲一國之成文。纂入本國之法典。其與本國政俗。甚有如風馬牛不相及者。記者嘗與友談研究法律。次及我國未經編訂之法律。友詢以將何自而研究。記者戲答之曰。有某國之法律在。君其預研究之。異日頒布。雖不中不遠矣。斯雖謔言。讀者諸君。試翻年來所頒新法令。果奚若。所謂觀諸往而知來者。吾於我國之編訂法律云然也。雖然。編訂法律果若是易乎。削足適屨。未見其可。東施效顰。益形其醜。人民受其弊。國運遲其進步矣。記者以爲當參斟各國成法。擇其善者從之。否者棄之。擷菁採英彙成美觀。鳴呼。顧不偉哉。 
　　總之法律之爲物。有促進政治之勢力。左右社會之功能。編訂而善。國運日見昌隆。編訂而否。民生被其阻塞。此其所以立憲國畀立法全權於全國代議士。鄭重之也。我國國會未開。資政院形同虚設。所有立法權。前握之憲政編查館者。今移之法制院。雖曰職在起草。然而資政院權限綦嚴無由大展其代議之權能。故居今之世欲望法律之完善。不得不重望立法第一步之編訂法律之當轴也。 
專電 
[電一（北京）]  
　　御史端謹奏中央敎育會議案奇袤防礙學務廢棄讀經講經及男女同學尤爲荒謬奉硃批學部知道 
[電二（北京）]  
　　内官制通則已訂妥將入奏先行頒布外官制俟各督撫叅議妥恊續行發表 
[電三（北京）]  
　　江督皖撫電奏十七日狂風大雨江水陡張安微和州含山等縣圩隄冲毁没田一百七十餘萬畝衙署淹没請速撥鉅欵辦理急賑 
[電四（北京）]  
　　御史葉芾棠奏閩省　粟業已絶種請禁運外土入境 
[電五（北京）]  
　　蘇撫程德全奏保應德閎請交内閣存記奉旨着不准行 
[電六（北京）]  
　　日法新訂通商條約已於西八月十九日在巴黎調印有最惠國條欵其期限定以十年 
[電七（東京）]  
　　日本養蠶試騐所長本田氏於西八月二十一日由東京起程來華視察中國養蠶之狀態先么朝鮮東三省北京漢口後至上海廣東 
[公電（贛州）]  
　　各報館鑒贛報准七月朔日出版 
軍諮府官制從緩入奏 
　　軍諮府官制現已脱稿惟因秋操在邇濤邸已簡爲總監故由朗貝勒特商濤邸謂此時籌備操典事頗鄭重若將本府官制入奏頒行則全府大小官員必須更調餘如公務之合併權限之劃分亦頗繁擾頭緒一亂整理爲難應俟秋操事宜預備妥恊然後將本府官制奏請核定頒佈施行而濤邸則以監國已兩次諭催　訂官制無可再緩躊躇良久與朗貝勒商定先將本府官制尙須緩奏緣由請由代表大元帥裁奪惟監國是否俞允尙未得悉 
[中國敎育會之内幕]  
　　中央敎育會開會期内會員呶致辯徒爭意氣亦師一般輿論早有非議之者乃中央敎育會未經閉會之前復由副會長張元濟發起組織中國敎育會及成立即有北京帝國日報揭載不可思議之中國敎育會一則茲爲轉錄如下以供例界之研究 
　　上海書商張元濟發起中國敎育會旅京人十羣不審其用意之所在頗有盲從繳金入會者及至到會則種種不可思議之怪象始同時發現 
　　張元濟係日本金港堂主人所雇之商務印書館經理人中國敎育會旣歸其持則表面上操全國之敎育權雖爲一書商而裡面操全國之敎育權者實爲一日本人於中國敎育前途生莫大之危險 
　　張元濟發起中國敎育會所組織之分子内中已部分無數黨人早以會長爲囊中物及至開會这時忽推出一無名小卒伍光建爲臨時議長伍光建亦商務印書館之一分子其意 
 
 

Page 5

 
 
不過使人注目俾舉會長時可以得多數这投票也而會員竟不免墮其術中 
　　（三）撰擬會章者聞即出自商務印書館館員某这手故内中舞文之處不一如第二章第三節本會會所設於京師並設事務所於上海雖經會員反對立見取消然其心已不可問也 
　　（四）副會長張謇（中略）一切姑不必問而我全國之敎育礶從此操縱於一二書商之手固無容諱也 
　　（五）幹事部之組織分編緝調查文牘會計庶務各股其股員除范熙壬于邦華汪槃三人外各股長股員均以一人兼任二三股以上之事此種怪象爲向來所未有且内中分子大槪可以商務印書舘館員學部司員及預備立憲公會三種人盡之 
　　（六）幹事爲執行一切事務之人旣如上所述矣所頼評議一切事務者惟評議會然評議員開會非會長到塲不得開會是此機關可任由張元濟輩之把持如同虚設也 
　　（七）該會旣爲張元濟所主持一方面圖營業上之擴充此人人所能知也一方面仍可以騙政府之金錢即其章程所謂擬援外國成例呈請國家補助也而常捐持捐尙不與焉有此數端會員中因有反對者已分兩派（一）消極的如陸君光熙當場即宣告出會不願爲此鬼鬼崇崇之會徒大約步其後塵者當占多數（一）積極的主張發布傳單宣布該會黑暗之内幕再開大會逼張无濟諸書商辭職另行票選試拭目以觀其風雲 
[内閣預算表册之遲疑]  
　　度支大臣澤公以内閣成立兩月所有該衙門預算表册應即送部以憑考核爰於前日備文咨催由閣丞禀商總恊理大臣請示遵辦總恊理以此次歸併及被裁各衙署出入款項異常含混現正派令員司悉心查考遽難確定至本閣公費亦未訂定須俟表册繕齊再行咨覆惟目下將届領取恩賞之期應仍按照軍機處舊例再行支領一月業於日昨奏奉批准矣 
[弼德院官制發表後之拾遺]  
　　弼德院顧問大臣原定三十二缺此次簡放則僅有二十六人尚餘六缺并未簡放探其原因係因某閣臣以不久新官制發表裁缺大員無所位置故留此六缺以爲將來位置裁缺大員之地步該院參議初議不准兼任嗣因有人提議現在人才缺乏不如暫設兼任數額藉通各衙門聲氣兼任之議由是决定現在内閣因弼德院旣有兼任之舉將來法制院人員亦擬照此辦理 
[澤公奏參李經羲]  
　　度支大臣澤公於本月十九日邀集右侍陳邦瑞右參議曾習經等在幣制局會議澤公謂滇督李經羲屢次請領各款核其報銷槪不符合擬即奏參陳曾二人力贊其議即由曾擬繕奏稿不日呈遞觀此則李氏之不安於位其情形尤爲岌岌矣 
[京師近事]  
　　典禮院李中堂因已故銘將軍現蒙朝廷加恩賜卹等事特與郭副學士等定期在院會議應有一切典禮事宜以便擇期舉行 
　　軍界消息陸軍部仿照東西各國所設之敎育總監部制度將現設之軍學處逐漸改變籌設軍學院統管所有軍事敎育該院設院長司使及步馬砲工輜等各兵科以重軍學 
　　農工商大臣倫貝子與各堂會商本部提倡農林實業經政府各大臣一體贊成並經各員條陳辦法擬卽設立農業專門學堂由本部派員充爲監督以資開辦 
　　西藏經費每年五十萬兩於光緒三十四年由度部奏請撥給迄今已將四年而每年支用數目未經奏銷度部澤公以與清理財政有礙因擬電致駐藏聯大臣迅將該處經費截至現在止歷年動用數目造具四桂清册送部查核至以後用欵仍應遵照預算册認定之款核實動支以重預算 
　　民政大臣肅親王此次調授理藩部大臣其原因不一茲經詳細探查實因蒙藏改變新政前經肅邸赴蒙考查一切故調充藩部以資整頓而重邊要 
　　郵傳部自鐵道國有政策實行後川粤漢鐵路籌備處又添設提調差委四川候補道馬汝驥充當月支薪金三百兩又委鐵麟爲京漢鐵路局提調亦月支薪金三百兩 
 
 

Page 6

 
 
　　此次農工商部將皖省礦務奏請改歸勸業道管理一事皖省士紳極力反對咸謂工商等事一經官辦未有不至敗壞者前歸紳辦雖無成績尙能保存且皖人尙有監察之權今改歸官辦定禁人民干預前途何堪設想刻擬籌商抵制之法以期取消成議云 
[西報譯要]  
　　英美合設中國大學據某西報載稱英美兩國大學人員將在漢口合設中國大學一所擬於西一千九百十三年招收學生現擬籌欵英金二十五萬磅以充造屋及津貼經費此事近來進步頗速已舉定前充山西大坻堂總辦之蘇脱希爾君爲代理總辦蘇君現將由京乘西比利亞快車遄赴倫敦以便於西九月十七號與英國各大學辦事部會議一切並擬於歸途過美時商量諸務按此校實由惡斯福及開姆白利巨兩大學發起設立而美國大學贊成者頗多故即在各省設立辦事處此校之宗旨靿欲使華人得與西方諸大學同一程度並使中國學生於官立或敎會所立这中學或高等學校畢業後仍得進求學術其課程爲歐洲古今文學高等算學及實用之科學醫學並外國大學所授之各科惟諸課程將按外國大學稍加變動以應中國特别之需并聞英國各大學均與聞此事美國及坎拿大各大學亦多相助辦理薜西爾君亦爲發起人之一該校雖無關涉宗敎之課程仍擬以廣大之耶敎主義基礎云 
　　滇省講求養蠶字林報云雲南省現多養蠶以代種烟該省官塲竭力提倡此事現將以養蠶之法敎授學生五十人俟滿一年後派往各處敎授農民目下官地之桑樹者已有三萬千畝民地種桑者亦有二萬一千畝 
　　俄國又擬招用華工某日報載哈爾濱消息阿穆爾鐵路工人現仍紛紛罷工歇業者已有數百人官塲設法挽留皆屬無效照此情形該路於一千九百十四年斷難完工故雇用華工之限制現已取銷 
時評 
[其一]  
　　移民殖邊。本國之主權。而俄國竟不許中國在齊齊哈爾以東之平原。海拉爾以西之高原。伯都訥以丁及三姓以東之平原。諸出産最富之地殖民蓄牧。鳴呼。今日之滿洲已非我有乎。此正與東交民巷之取締華人同爲極端侮辱。之事乃當局諸公主張和平之效果也。 
[其二]  
　　預算者。憲政之精神。預算而可敷衍臆造。尙何必談立憲。何必有議會。何必有政府。何必有國家。乃度支部以宣統二年之歲出歲入册。即爲宣統四年之預算案。鳴呼政府眼光之預算。如是而已。 
[其三]  
　　在上者挾雷霆萬鈞之威力。何求不得。苟不滿於報館。則徑摧殘之矣。初不必根據報律也。乃聞新民政大臣將以嚴締報館爲下手第一著。而連日查閲新舊報律。抑亦迂矣。不見乎蕭國斌乎。區區一管带。已自挫辱報館而有餘。况在堂堂之國務大臣哉。 
小説 
[無名罪人（六）（無名）]  
　　一個人道。若論辯論。黑兒律師。更比石勃檢事好。一個人道。但是這件案子。檢事官。執有十分可靠的證據。無論黑兒如何能辯。恐怕也難取勝的。又有一個人道。黑兒律師的議論。我是大槪猜得着的。他必然知道這犯人的來歷。等到結束的議論。必然是説。犯人是個貴族的。子息。因爲恐怕污他的家聲。故此將眞姓名隠瞞過的。其事。可怪。其心實可悲傷。藉此引起賠審官的感情。以占最後的勝利。我看這旁聽席上。多半婦人。贊成他議論的。其餘的人。還要説話。忽聽得掌廷官一聲高喝。肅靜肅靜。於是議論的人。都縮住了嘴。愛姑抬頭看時。只見裁判長。陪審官。檢事官。律師等。各已就座。判官律師等。都是久慣的人。到了這時。依然平時態度。只有這檢事官石勃。年紀又輕。心中又有希望。不住的用眼。對着旁聽席上偷看。一個眼角忽然正對着愛姑的眼睛。不覺微微而笑。愛姑此時。見他笑形。心中更是突突的跳的不住。只得又將頭低了下來。隨後又復抬頭上看。只見石勃的對面。便是律師黑兒。年紀約有三十八九歲。面貌温和。性情舒泰。並無一點矜躁之氣。此時愛姑的右旁坐着兩個貴婦人。一個年近三十。一個年過四十。年長的婦人對那年輕的婦人説道。裁判官穿的服式。確是好看。那檢事官穿的。也復不錯。年輕的婦人答道。我看還是律師穿的衣服好。便是人才。我看也是黑兒勝於石勃 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞 
[紹屬又有民變之警告]  
　　紹屬餘上兩縣轄境毗連之地各鄉農民向恃秋作爲生不料六月初迄今兩次被水早稻槪遭浸没晩禾受損亦深差幸棉花無恙若得半月暢晴桑榆尙可補苴詎此次風潮狂雨三日曹江盛漲稻粒盡芽花田竟遭勦滅遺以致民心惶惑不逞者從而煽亂倡吃大户先由上虞西鄉南北湖田等村民紛紛進城跪香告荒該縣葉大令下鄉履勘後至松厦鎭與自治公所商議鄉民完租應减幾折乞先議定當由議事會議决以九扣完納鄉民聞九折收租心甚不服謂此事係該鎭俞蕚庭（自治議長）作主一唱百和與伊爲難即鳴鑼聚衆各執器械至俞家肆意搗毁其時適葉令回縣將至百官鎭得信後卽带同駐鎭巡防隊前往彈壓鄉民已散葉令到鎭卽邀請各糾籌議排解方法次日带同防勇偕二三紳士蒞湖田各村開導詎料俞萼蕚因家被毁心有不甘連夜雇潭頭帮沙民四五百人各執叉扒棍棒等件隨官後面該處湖田村鄉民見沙民防勇齊來誤會縣官督令前來攻打立即鳴鑼聚集千餘人各執器械對待兩相野鬥葉大令見勢不佳逃回松鎭村民復奪防勇洋鎗該隊開槍示威各鄉民勢更洶湧將防勇毆傷四名奪去洋砲四支該隊只得放槍當塲撃斃鄉民二人始各奔逃聞二十四日湖田鄉民又雇餘姚宋同頭河民百餘名並抬鎗洋砲數船約期激戰葉令聞信立電各憲現駐紹王帮統已到松鎭該鎭人心怕恐各舖一律罷市居民搬移未識如何解散也又聞是案實由此次水災而起爲首者是西鄉湖田村潘小毛是日带領鄉民百餘人至松鎭俞諤廷嚴恩爺兩家搗毁繼與夏周王等村富户爲難繼至前江村金臥雲金養之兩家搗毁由金等給發小洋四百角並米數石始去嗣金轉至小越橫田謝家塘等村該縣葉令聞信即於二十一日到松履勘鄉民又集數百人要求完租遂與葉令隨带一親兵及該鎭防兵爭閙兵弁開鎗轟斃鄉民二人現聞該鄉民等已密切商議欲圖報復該縣官紳亦電禀上憲請兵彈壓西北二鄉各殷户均紛紛遷避大有草木皆兵之勎 
[李水提遇險後餘鱗片爪]  
　　廣東李水提遇險後粤省情形極爲紛擾茲已漸就平靖連日情形彙誌如左 
　　陳敬嶽未即定案原因陳敬嶽獲後張督於督練公所親自提訊陳直認不諱張督據以入奏原擬昨日正法嗣以未得同黨人名故昨晩復派鄭道榮審訊該兇祗認一人并無同黨後用刑訊跴樠不得已認出同黨三人鄭道問同黨何人現在何處陳乃矢口不言又問汝黨人有無再行來省起事則云大帮已解散因運軍火艱難故决行暗殺主義專與政界爲難又問何苦犧牲性命而行此冒險答云各行其志而已並請速殺侃侃而談殆有視死如歸之槪現政界尙欲研取確供始行定案云 
　　李水提傷勢日有起色張督於二十一日特命駕前赴水師行台慰問李提坐談片刻即回督練公所聞李提服藥醫調大有起色胃口照常精神亦不少减是日上午八點鐘逹醫生再到診視用華氏表騐李提體温得一百度隨將昨日裹札藥料改換據醫生稱裹後當有微痛下午五點復爲之改敷别藥李提精神較昨更爲清爽翌日在省文武各員多赴水提行台慰問連日仍聘逹醫生調治頗稱得手其傷勢較昨日爲輕熱度亦較昨日爲减精神均如常時諒無大碍日來江督張人駿桂撫沈秉堃曁各省提督先後均有電來慰問并詢地方一切情形當由李水提電覆病勢稍差兇手已獲現在地方俱各稍安 
　　署局委員之大惶恐粤省自十九日李水提遇險後凡各署局所委員出入多不乘輿甚至有改穿短衣者較之昔日之輿從赫赫叱咤道途自昨至今頗罕見矣 
　　藉端搶物哨弁之處决當二十日晩將近入黑由緝捕局綑綁犯人李雲龍一名押赴天字碼頭法塲處斬該犯起行時沿途哭泣及至高第街又忽然笑而唱歌當時街上喧傳誤爲陳敬嶽一時言人人殊茲探得該犯實係哨弁當日在雙門底車衣店搶得銀包一個時表一枚店東與之相抗被其壓於地上斯時南海縣王令適在對門藥材店看見即向該弁索取此兩物該弁不識王令尙向詰問爾是何人王令以南海對該弁無奈將贜交出王令带回署中是晩將原物給盧頌明領回故將該弁正法因其贓証確鑿不用訊供故案由人多不知云 
[東督移民開墾之政策]  
　　東督趙制軍日前咨行各省督撫將軍略謂東省地大物愽礦産豐富若不亟起興辦難杜外人窺伺前經商准度支部由四 
 
 

Page 11

 
 
國借款中撥二千萬元爲東省殖民開墾之用當蒙奏准現擬將各省旗民酌量三丁抽一資遣來東墾殖每名先給安家銀五十兩俟到東後即給耕牛耔種并田二十畝按照古制井田辦不設立農官管理以收實效云云制軍又以各省貧民來東開墾者皆因川資因難裹足不前日前電商郵部酌减車船等費已允照辦昨經咨行各省督撫體知照如貧民有願來東者飭地方官發給護照無論火車輪船均折收半價以示體恤一面咨行江撫調取近年黑省墾務案卷以爲整理開墾之預備現聞周少樸中丞已將此項卷宗檢齊派史令押解到奉呈請核閲 
分類新聞政界 
[武陽城自治選舉無期常州]  
　　武陽城自治初定本月二十日改選嗣因宣示延長十天遂擬順延至初一日舉行日昨忽奉蘇撫電飭暫緩選舉候批示辦理外間人多不知其故但電文云批示想必有人提起選舉訴訟也 
[松郡開辦義糶之崖略松江]  
　　松郡訪函云米價奇昂紳集議平糶粗有頭緒二十六日復經華婁兩縣假座城自治公所互商進行惟以此次所籌千五百石祗限於城廂不能目爲平糶祗可稱爲義糶積穀倉動撥三百石其折耗處歸兩縣捐補米數分城内外各半四鄉士紳有自願踵行者各盡其責現定七月初六日開糶前定地段六處現改爲白龍潭施廟大倉橋關廟等處以西陵寺爲東西適中之地議即在彼處開糶至育嬰堂所擔任五百石初聞小有衝突現亦允洽矣 
[鎭郡劃清司法區厪之手續鎭江]  
　　鎭郡地方初級兩審判廳開庭受訴後特將審判章程明白示諭略謂凡民事刑事情節較重之案件歸地方審判廳審判巡警區域以内之田産錢債詞訟歸初級審判廳審判其巡警區域以外四鄉刑民案件應歸初級廳審訊者仍暫赴丹徒縣呈訴以故日來民間呈詞之赴縣投遞者仍絡繹不絶丹邑文大令並諭令差役人等以後收受呈詞及傳提人証均不准婪索規費所有應訊各案隨到隨審絶不延擱以清庶獄 
[廣九鐵路貨捐問題廣東]  
　　廣九鐵路已於日前通車粤督持飭設貨捐局委鄭道榮薩道福懋盧守學孟會同藩交兩司妥議事宜茲聞大吏交議四條（一）省港往來洋土各貨向納正税出入内地復納半税廣九火車一離租界即入内地若在半站僅收貨捐不完入口正税斷不足抵償税項九龍税務司議在深圳設立分關應如何酌量分設（二）九龍與新安接境奸商走私及匪徒私運軍火不難由租界潛入内地應如何設法截緝（三）鐵路運貨車費甚昂廣九貨捐應照何項釐則微收方與釐金車利兩無妨碍（四）中英火車同一軌路微收釐税稽查走私截緝軍火以及籌辦路警應如何先與港官預定辦法以免日後轇轕 
外交 
[法人被鎗之交涉河南]  
　　十七日漢口北上快車行經駐馬店有一法人與巡警爭執法人不休該巡警當用槍轟打法人子彈從右太陽入自左髮際出隨即停車將該警拿獲交駐馬店巡警局看押並將該法人抬往醫院調治惟受傷太重醫藥恐難爲力該巡警局總辦朱家珂時在保定得電即行赴京十八日早復由京赴津與法國領事磋商惟該領事之意不肯從速了結此事尚在交涉中也 
[兵輪分統請阻法兵上岸打靶廣東]  
　　兵輪分統申報李水提云據江固管带鄭仕灜電稱十四日下午六鐘有法國砲船雅居提士號管带多羅德偕兵赴順德屬之仰船崗打靶遊玩被匪槍撃均幸無傷旋晤該砲船管带面稱大致相同卑職等復查仰船崗一带附近村鄉本非通商口岸今該管带上岸打靶事前絶未預告殊多不合倘令任意上岸遊玩打靶萬一無知鄉愚或匪黨釀成交涉斯時何堪設想可否仰懇咨請督憲照會該國領事阻止嗣後毌許任意上岸打靶免滋生事端 
[贛撫電探俄敎士動作江西]  
　　九江廬山現有俄羅斯敎士萬世鐸者由漢到山居住俄國租界以爲避暑當經關道保觀察電報到院馮中丞恐其别有事故立電潯道派員偵探該敎士一切動作以資預防 
軍界 
[責成巡警查騐營兵持鎗印照]  
　　張督以城廂内外多有水陸各營中人短衣便服執持手鎗在街遊行恐滋流弊特飭各統带管带等官凡有派出差弁兵勇巡查執持手鎗長鎗均應發給執照身穿軍服等令以昭鄭重日前復飭巡警道通飭各區巡警認眞查騐遇有軍營人等以及秘密暗查如有不穿軍服身無印照携带槍者准將人鎗扣留禀解巡警道送回該管長官懲辦 
[贛軍恊統移標之訓誡江西]  
　　贛省陸軍步隊五十四標派赴袁州府屬分地駐紮練習防務迭紀報端昨接陸軍部電飭標署駐萍鄉一營駐安源分隊駐上栗市二營駐萬載分隊駐金谿三營駐宜春分隊駐分宜定於日前一律開拔水道分赴防地昨當拔隊之日該恊統領吳道介璋早晨集邆民佐目兵就大校塲諄諄誥誡頗爲切要 
[恊統取締軍士之嚴厲長沙]  
　　陸軍第二十五混成恊蕭恊統自到差以來對於軍務頗能認眞整頓昨又飭知各標及輜重工程砲隊各營凡弁目兵勇人等不准在外冶游滋事並不時派人前赴娼妓戲園茶樓酒肆等處嚴行調查並查有目兵戴少佐等任意冶游即行從嚴懲責以儆效尤故日來軍界之在外滋事冶遊者爲之歛跡云 
學務 
[鄂提學注重體育武昌]  
　　鄂提學王壽彭現以今年中央敎育會軍國民敎育議案業經議决是體育尤爲急務爰擬於省垣創辦體育專科學校招致高等小學中學初級師範各堂卒業生肄習期限兩年畢業以備派充各校體操兵操敎員昨已將此意商之鄂督聞鄂督亦極贊成惟以本年預算已經確定礙難追加祗有俟諸來年再行籌辦蓋已允於四年預算案内將此項專校經費增入矣 
 
 

Page 12

 
 
[各浴堂亦須勉繳學捐鎭江]  
　　鎭城勸學所自設立以來並未興辦一學堂實因經濟因難之故現聞本邑城内外各浴堂每年願捐錢若干千繳歸勸學所以爲興學之用惟該業中堂倌有阻撓把持等事昨特由勸學所禀官究辦藉以維持業經該所董事允准禀請地方官立案矣 
實業 
[潮陽石棉紙之功用廣東]  
　　廣東勸業道頃接農工商部箚文略謂據利用石棉紙公司朱忠格呈稱竊職商在潮陽府平頂山開採石棉創造石棉紙公司禀部立案奉准專賣批示查石棉紙通謂之火鷄毛紙其性質不過電不過熱度不過冷度凡機器鍋爐得之則行失之則止現在興辦海軍實爲萬不可少之貨品中國無人創造利源外溢久矣而職商僅在二省專賣不但貨品限於一隅不能暢銷抑恐終無以挽回利權可否通行各直省之處呈請核示前來查該職商創造石棉紙公司曾經本部札飭奉天勸業道查明該職商所造石棉紙實屬可用並爲機器鍋爐必需之品當經本部核准在奉天專辦藉示提倡在案茲據呈請通行各省一律行銷應卽照准除批示外合就札飭該道仰即遵照 
[星子白土控案之結果江西]  
　　贛省星子縣許大令廷恩巧立保商公司收買白土壟斷把持一案早經土商江文彬等分控部院業由馮撫將許參革以快人心復飭南康府查明辦理以蘇民困現經該府楊太守查復到院當奉馮撫批云持論平允足徴辦事切實可嘉假保商之名爲壟斷之計廠商運商均失自由流弊疊出可勝痛恨本撫院於廠商運商均無歧視惟願交獲利益以暢生機據禀公司已經撤銷並飭縣會同紳商恊議補救維持不得再蹈碼脚積習立案勒石俾資遵守所辦甚是仰布政司勸業道轉飭督縣妥辦並將辦理情形禀報察核務求公益毌困吾民是爲至要 
雜記 
[浙省海塘之危險浙江]  
　　浙江紹興西江北海兩塘關係山會蕭三縣民命田盧前因年久失修迭經合屬士民呈請估修迄未舉辦各該縣紳民以事關切膚特於本年組織塘閘水利會原擬醵資興辦不料前月伏汎突遭刷坍北海石塘二百二十餘丈本月十七日又值極大風潮以致潮水倒灌淹没田禾就地居民咸怨董事舞弊聲言欲與總董爲難三縣地方官乃於十九日親蒞履勘均無救急辦法當由被灾各區要求紳董於二十日晋省禀求撫憲設法一面召集各村衆每家酌派二人訂期來省跪香擬請澈底查辦又嘉興海鹽縣於十六夜風潮所有五團工前經堵築露結二號護塘石工十二丈又號巨二號毗連原損臌凸石塘十九丈均被一併冲卸繞城工之朝問二號石塘毗連七八丈拱平二號石塘毗連五六丈均被潑去裡幫面石一二皮不等附土間號亦多冲刷南段工之恃字等號石塘每號冲卸一二丈不等並增刷原損染字號石塘一丈有餘其短縻等號塘外一带現在更形散亂椿多拔起又平湖縣之獨山工將次興修石塘附土亦被冲刷潑損此外尚有添地　寒等號石塘自一二丈至十餘丈坍卸裡帮三四皮及十數皮不等惟冲刷雖烈幸未决口現已飛速防護當無後患已由鹽平汎把總吳慶澜禀報到省矣 
[武進灾黎之可悯常州]  
　　本月十七八等日大風爲厲江潮陡漲武進沿江之依東依西孝東孝西通江五鄉悉遭水灾綿亘五六十里共破百餘圩田房人畜漂没無算生存者露宿風餐慘不忍聞現雖由官紳籌備急賑然災區甚廣非大加勸募恐於事無濟也 
[武進令之巧宦常州]  
　　武進金大令銓爲現任某國務大臣姪壻當法價甫定時伊遣家丁吳某赴京乞伯岳八行向當道説項意在蟬聯比吳家丁乞書返常而洋價已議定每元照市價抑三十文金遂將此函匿而不獻以不堪賠累赴省面求交卸現已懸牌飭後任履新聞金於昨日又晋省將前函面呈大憲想不久當有好消息也 
[革令孳爲利常州]  
　　無鍚典當向較别邑爲多近來城厢内外各處繼武踵開者絡繹不絶詎有前任歸安縣知縣某令因隠匿謄黃婪收漕糧經紳民控發省吏查實奏參革職該令即携贓濳歸原籍以財自娛出其宦浙數十年貪囊與民爭利聞除去歲爲鼎記慶餘兩莊倒去數萬外尙有二十餘萬之譜現擬於北門外壇頭弄内租屋翻造開設典當不日即將拆卸舊屋鳩材庀工矣 
[廣屬清鄉總辦出巡之態度廣州]  
　　廣屬清鄉總辦江孔殷於昨日下午出巡聞禀辭時張督給與大令一枝准其便宜行事先日張督飭下水師輪船李分統派出龍驤兵輪及同濟新安兩輪拖带座船一艘衞隊勇船數艘李軍門復派電捷小輪船隨同出發聞先駐容奇周巡順香一带布置就緒後再至南番各屬引行未能遽爾回省云 
[潯關税欵欠解有着江西]  
　　九江新關永順記官鋠號承收税欵欠解巨萬一事業經潯道派員監收勒繳欠欵近因該號東鄭道紀常挽出璞守及招商局總辦鄭月巖觀察等迭向關道懇情將在潯所置房産契據一併送道抵押一面具結分期解欵聞保關道允准其事即將監收税欵委員調回關差矣 
紀事 
[女寇]  
　　廣西女寇王九姑某鄉總董之妻也前時有游匪大股入鄉該董自揣力不能敵則用柔軟之法待以禮義饋贈銀糧使之安然自退鄉里皆　保全家室之惠其後有人誣指該董通匪某縣令率兵赴鄉將該董及其子一併拿獲到縣禁押旣久嚴訊毫無實據官欲釋放勒令捐銀三千兩取保回鄉九姑得悉告其姑曰良民無辜幽囚加以從中索金王法何在即日負姑赴省上控半途乃聞其夫及子均被枉殺則又負姑歸里變産集資招亡命赴滬購辦毛瑟鎗三百枝紏衆倡亂所向無敵平日不戮一人亦不擄掠百姓財物凡遇官兵奮勇直前率衆衝陷勢不可遏女黨魏五嫂曹三娘皆其部將也五嫂三娘皆悍猛無比每戰必勝愛人容衆尤其所長提督患之使人勸之投誠九姑對使曰無所謂投誠者但使我夫及子至即順從矣大吏屢招降每對亦如是時右江王道屢與王媓姑交戰皆北一日王道督兵列陣九姑鼓噪其黨將王圍在垓心計一晝　之久九姑知王困極慨然憐而釋之遂傳令云你們趕快把大人放掉了罷後來王謁見大吏歎曰遊匪若非天滅不得肅清云云 
　　鈍根曰九姑初非　爲亂也徒以貪官索賄不遂枉殺其夫若子　憤所積激爲變亂究其本心不過實行復仇主義而已非擾亂治安也觀其不刦財物仁也憐釋王道義也大吏招降不作過分語禮也奮戰陷陣所向無敵勇也駕馭部將愛人容衆智也而其夫某董在時尤能不惜銀糧保全鄉里此等豪俠方當尊敬之旌獎之而反爲小人所忌誣指通匪贓官勒诈不獲遽加殺戮如是而欲九姑不爲變不可得矣鳴呼千古草澤英雄抱此不得已之苦衷者又豈獨九姑一人哉 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[商會移復滬道文爲日商購運硫磺事]  
　　本年閏六月十四日准貴道移開接日本總領事浮田函據本國三各洋行熱田忠次郎製造棉花需用硫磺薰燒現向本國購運約計每月需用六百觔專備製棉之用致關騐放未荷貴道允准又接日本總領事續函前因移煩查照考究明確見復等因准此當經詢據南市花業吉雲堂北市花業公會各董合詞查復函稱此項棉屑卽侮飛花將頭號飛花攙入棉花仍可繅成棉紗次者亦得彈成被絮何必需用硫磺始能製就惟飛花被絮顔色稍次價值亦低一經硫磺薰製顔色確可潔白然不久卽變性質亦脆有損原質用不經久彼則藉顔色之潔白以次貨而售高價仍是作僞售欺之計似未便准行况硫磺隷屬軍火關禁綦嚴此端一開流弊無窮且查上年鈴木洋行有案可稽事同一律應請援案辦理等情到會合亟備文移復爲此合移貴道請煩查照核辦施行 
[勸業會商股有人代索矣]  
　　商務總會總恊理陳貝二君及南市分會王一亭君自治公所李平書君昨在徐園公讌趙仲宣京卿陳蘭薰觀察席次李平書君起言上年勸業會諸頼蘭薰觀察經營之力及仲宣京卿審查切當商情歡忭或者謂此會無大效果然調查海關貿易册土貨出口已見加增足微内地商民觀摩所得漸有進步但是現今勸業會商股尙未發還須求二公始終其事力爲陳請趙陳二君答言此事從中不無隔膜鄙人等入都自當竭力疏通務請商界諸君切勿灰心退阻國家實已受間接無形之利益祗須述明宗旨當可設法轉圜照案發還也移時在席諸君全攝一彭以留紀念 
[承明府到底做好人]  
　　公共公廨總稿書鄧爾如前因賄賣要公（公廨幕友某君曾經查詢鄧早自認）經滬道創觀察派員查實飭提到署札發上海縣訊明詳辦在案茲鄧爾如因在押吸烟究多不便因又繕具禀詞托病求保本縣田大令以此案曾由帮審員承明府承審徇情輕縱頗受道憲申斥若此時易人發落與承明府面子有碍爰仍委托承明府於昨日升座花廳提案覆訊是時鄧已預備一切頗有精神而口中則裝腔作勢曰書辦有病書辦有重病（其病在貪）求准保釋明府隨口應之曰判押一月已經格外從寛（謝謝承老爺）此事係奉道憲發下應候禀明核示飭遵惟爾所具之結太覺推得乾凈須加日後自當謹愼不敢再有洩漏字様（多謝承老爺極力想法）鄧一聞承明府之言知總稿書一缺已可保全連連稱是遂判鄧還押并諭被鄧供攀之楊姓等四人曰爾等雖已發押期滿能否卽釋亦須俟道憲核奪仍着一併還押 
[覆訊濫出莊票之騙局]  
　　嘉綸嘉祥震泰祥五洲藥房日光公司等華洋各商三十四户環控巨騙陳夢飛蔣根富袁海山徐炳文等串騙貨欵一案昨晨十時德師副領事蒞廨會同寳讞員升座特别人堂研訊先據包探李星福禀稱陳等黨羽甚多在英法兩租界虚設永久賡裕祥康裕興隆等莊號七家濫出本票騙取華洋各商貨款甚鉅法公堂已獲陳等同黨多名旋據各原告投案環求究追訊之陳蔣兩人供多狡滑繼稱三馬路裕興隆烟紙店係在押法捕房之胡鏡才所設袁徐係胡之用人詰之袁徐二人同供在裕興隆内爲夥每月祗得工洋四元伊等串騙均不預聞中西官磋商之下以袁徐旣非陳等同黨且已在押日久姑寛一併開釋陳蔣仍還押候下禮拜六早堂解訊核辦 
[女學生果若是耶]  
　　賣珠寳婦人杜葉氏控自稱女學生之馬金仁騙取值洋八百四十元之珍珠金戒逃匿等情昨由捕房將馬女查獲拘解公共公堂請究原告投訴馬女前年住居新閘白克路時於十二月十六日囑令婦人送去珍珠金戒言定價值約期二十日付洋詎於十八日舉家遷避當即報請捕房查緝久無踪跡前日始在馬立師附近遇見伊家小孩跟蹤至三德里尋獲報捕拘案請究訊之被告延律師逹商辦稱被告名王波濤並非姓馬此項珠戒係王女經手被馬姓騙去其價祗二百五十元此係買賣糾葛原告不能作爲刑事訴訟應請察奪復據原告訴稱被告實是馬金仁王波濤乃屬化名且此項珍珠係向王張氏掮來已賠洋三百元尚有四百元未清並據王張氏到堂証明由德襄讞商之英翰副領事判被告交保速向原告理償如違准再具禀歸晚堂訊追 
[改良學塾集益社開會記事]  
　　改良學塾集益社於二十四日在大境開會已誌前報是日到會社友甚衆臨時由舊社友介紹入社者計有十六學塾在英法二租界者居多數五時搖鈴開會由顧翕周主席先開歡迎新社友會由顧旭侯致歡迎詞繼即提議分社事宜議以老白渡街東區第一小學校爲總社仍由顧翕周經理拱辰門大境内設第一分社公推梁心培經理又於小九華南東區第二小學校設第二分社公推單貽孫經理並提議七月十一日學藝聯合會借明倫堂爲會所各社友分任職務等事散會時已八句餘鐘矣 
[小學堂定期開校]  
　　大東門外老白渡街東區第一小學校自前年建築校舍以來學生增至百人今於二十八日開學招收新生聞該校初等一二年級男女兼收又小九華南東區第二小學校亦同時開校云 
[三餘英文夜社之擴張]  
　　英租界大馬路盆湯弄口洋布商業會附設之英文夜館近又添設商業速成特班專敎商務文件及打字等科現正廣招學生不拘年齡程度一律收錄定七月初一晚開課 
城内 
[布施知尙者看看]  
　　和尚殺和尚之兇犯僧眞修前在南市蕭和興雜貨棧内戳死和尙馬阿川即寅通移屍被捕拘送總工程局移解到縣釘鐐收禁迭次訊認不諱已詳前報昨晚由帮審承明府提案覆訊眞修供福建人在潮州靈康山靜圓寺出家與馬阿川係師兄弟此次來滬募化人地生疎因受馬辱又與其挾有夙怨兼乏用度見馬募得洋一百二十八元遂於六月二十三日夜間將其戳死是實明府得供飭令眞修當堂在供單上加蓋指模判仍還禁详辦 
[流氓乎安分乎]  
　　自治公所周董函控二十四保六圖内有流氓吳金生橫行鄉間無 
 
 

Page 19

 
 
所不爲到縣由帮審承明府提訊據供耕種度日不敢爲非旋據該圖地保馬如卿投案供稱吳實安分甘願具保明府得供判吳具改過安分切結准交該地保带回管束 
[阿虎先差]  
　　張阿虎控蔡建林王咸咸串賣其媳無蹤等情到縣昨經帮審承明认升座提訊張阿虎供家住虹鎭之東沈家巷因媳去年走失至今三月二十二日尋獲小的恶其不守婦道即與蔡建林互商何法可治旋據蔡建林主使鬻去由王濟亨王咸咸爲媒賣給謝江江議得償還衣飾洋五十元收着二十一元小的一時氣憤故受伊等之愚餘洋均被蔡王各人吞没人亦不知带往何處求追訊之蔡建林供張媳係出阿虎自愿由二十三保董事王濟亨主媒議價洋五十元阿虎挽小的過目由王濟亨王咸咸付給張阿虎洋三十四元小的並未分得一錢求鑒詰之王咸咸供做廚司斯時據蔡建林稱有張阿虎之媳不守婦道愿欲鬻去係在王濟亨家議價當付洋二十一元後又付洋三十二元小洋十一角均交蔡建林收去轉付等語明认核供各執詰得張媳現在浦東合欽地方判候提到張媳謝江江王濟亨等到案訊奪 
[情節可疑]  
　　姚洪奎控葉梓靑不付地價銀兩等情到縣由帮審承明府傳提中証地保到案質訊據姚洪奎供有田四畝二分一厘在二十五保十二圖内照單立契憑中賣給葉姓議得價洋二千元收過一千四百元餘被掯住不付求追訊之葉梓靑供憑中許沙梅潘仁卿等價買姚姓之地每畝價洋六百元量見照算現已量有六畝幾分憑地保朱春甫禁戳已付價洋三千三百另四元求恩給領明府察騐悹白兩契載明價銀六百十兩則田四畝二分一釐並無量見照算每畝六百字樣諭曰多出之地契上不載又不升科豈爾之物答稱實已付過六畝之價求斷質之地保朱春甫供蓋戳之時實係照單買賣現旣有多出之田叩求公斷詰之中証許沙梅潘仁卿供略相同判葉將單呈案訊核姚等飭退候訊 
[開釋疑犯]  
　　朱陶陶被刦案内之盜犯周昌富逮案訊供不認釘鐐收禁詳奉上台核辦在案茲已接到江蘇提法司左廉飭回文飭將周昌富訊明開釋等因昨經帮審承明府提案覆訊據供揚州人年四十八歲已經禁押將届四年實被寃誣叩求恩宥判着將鐐開去交保省釋 
[罰款公布]  
　　一路巡警分局德區長昨發榜示懸於局前文曰照得本分局裁判各項案件除已分别酌予懲辦外其情節較輕者准其自認罰款隨時塡給罰單並將備查單按旬呈繳總局核對茲届月終合將五月份罰款緣由數月塡寫榜示呈由總局加蓋印章發貼以昭公允計開施連生蔡和尚趙元甲唐雲亭謝松亭桂阿珍陳福壽等共二十一名計大洋二十九元小洋三十角 
[勒拆房屋]  
　　城自治公所函送住居侯家浜三十八號之作頭陸榮春與陸少林包造房屋侵佔滴水又在公弄獨砌腰牆有碍交通違背定章情事經鄰居施惠芬等控請自治所路政處飭傳到局解送一區分局經德區長判將照會吊銷勒令拆讓限日禀復如違定行提究不貸 
[移送竊犯]  
　　法公廨聶司馬派差解送竊犯李金營一名贓洋三十三元銅元三枚皮夾肚兜各一因查該竊犯事處在浙江湖州地方係屬内地故特派差送至一路分局　德區長升訊之下認竊不諱判將李金榮及贓洋三十三元及另物送縣請辦 
[解送兇手]  
　　浦東總巡游别駕片送行兇人除金生受傷人周炳解至縣署請騐等情奉田大令飭忤驗得左後肋有木器打傷上下兩處均紅色禀明大令奉諭候訊 
[道轅紀事]  
　　上海縣知縣田寳榮因公到道禀見新委道署收呈委員府經歷陳翰章禀知昨日到差滬軍營管带洪叔駟通州警務法政畢業生毛祥澍先後禀見分省知縣朱寳樞禀謝辦委閘北臨時防疫書記員差 
南市 
[失足下流]  
　　滬南陸家浜三角街口三和石灰行主婦王徐氏在南區指控兒子王順培前在大利丸輪船爲夥辭歇後任情揮霍在家私取金銀飾物質錢甘供孤注一擲並又附和流黨專事賭愽十天之内費去洋八十元之多得悉情形略加訓誨不惟不聽且敢違忤逞兇求請嚴究由區提到順培移解裁判所請究供年二十一歲自知犯賭不合隨同流黨爲伍致廢正業今已知悔求請赦宥湯裁判斥以迁逆兇橫情同梟獍飭戒責一百下拘留俟乃父來案再行給領管束 
[糊塗賬難算]  
　　柴炭掮客陳順生昨扭小東門内天官牌樓愼泰成煤炭店主蔣琴生至裁判所控稱前被借欠洋八十八元八角有奇當時出有支票一紙計洋五十元不料至期不交大失信用務求嚴究追償詰之蔣供前向陳購員樹柴若干担不能合用將貨退還兩所出之支票未經收回至控小的借欠一節並無其事實則反被陳欠去洋二十四元延不料理尚求明鑒陳裁判以察核兩造情詞各執究竟孰虚孰實未能臆斷着即出外自行邀請公正人妥爲理處母遽肇訟致蹈咎戾 
[棺材店開欠]  
　　在新碼頭開設棺材店之婦人陳王氏赴裁判所具控船户金子高數年前曾央管帮陳阿華沈舉庚等爲中保兩次借貸洋一百五十元立有借劵存証嗣沈病故迭向金催索祗認五十元不認一百元意圖吞頼求請追還本利即奉湯裁判傳同中証陳阿華之妻周氏質訊據供阿華他出未返故由婦人投案証明質之金供詞狡辯官以借劵鑿鑿豈容諉頼判交人洋並保出外予限一星期内如數理楚將洋繳案借劵暫存候分别給領 
[巡士守警章]  
　　十六舖太平弄有台州小工蔡茂庭賃屋一椽招留同業多人在内住宿私行取利近被自治公所警務長訪悉蔡有私賣燈吃違犯禁令情事特派巡長巡士進内拘獲小工許浦明陳阿三林阿芝並三房東李恆鶴及蔡等五人又搜出烟具一副行至中途蔡自知私吸恐獲嚴讞遂賄給洋一元迨解至裁判所該巡等得賄洋呈案禀報前情請爲核究蔡供許等均屬借榻而居烟係自吸並非私賣不過未領烟照求恩明鑒判戒責一百下李許等人各戒責五十下取具切結釋放賄洋充公陳林二人無干斥退烟具當堂銷燬 
[茶房控買辦]  
　　公共租界五馬路信亨洋行之靑島輪船上買辦郁怡生昨被該船夥計茶房黃載和黃子坤朱榮貴林銀軒鲍月生蔡阿三王文逹王仁業鄭雲湘等九人同扭至裁判所控稱本年五月二十三日寫定該輪船之後即由黃載和代　至船上執業扣至本月二十五日期滿歇業尙被欠找辛工洋數十元黃載和禀稱代　洋五十五元迄未歸楚一併求追奉諭暫行拘留候带案研訊 
閘北 
[拐匿婢女]  
　　江啓發至三路分局控告陳同元及妻陳嚴氏拐匿十三歲婢女一口由龔區長提解總局前日奉陳裁判質訊一過判押候查明覆訊 
[交保理處]  
　　錦成絲廠控小車夫頭胥嘉子喬壽元車繭舞弊一案前日經警局陳裁判提出覆訊判令交保限七天向原告理處 
[婦人怨忿]  
　　江北人馬載山住居楊家石橋因將姘婦郭單氏之洋私自用去出外不歸前日該氏在家忿不欲生吞烟圖盡由巡士查知带至四路分局蕭區長諭送公立醫院施救再核 
[乾綱一振]  
　　住居北川虹路之楊金祥因妻顧氏不守婦道用刀將該氏胸肋等處戳傷六刀當由崗巡將揚及受傷人併送四路二區錢區官諭送一區奉蕭區長命將該氏送公立醫院醫治楊暫押候究 
英租界 
[烟賭齊備]  
　　住居楊樹浦之粤人安章泉因容留陳阿大楊阿林錢德榮陸阿興仇阿貞馮阿根等聚賭並吸食洋烟被捕查獲昨將各人併解公堂訊明判安罰洋十元充公如無力繳洋改押七天餘人各罰洋三元無力改押三天烟賭各具銷燬 
[盜賣祠産]  
　　前充上海縣地保之孫順和 
 
 

Page 20

 
 
(即孫如松）因盜賣奚陳氏等祠産被控昨由公廨飭派差探將孫傳案過堂候訊 
[盪傷小孩]  
　　小孩陸長英控被香粉弄某姓飯司陳阿順燒紅火鉗盪傷肩背等處昨由捕房將陳拘解公堂訊實判押十天以儆 
[女孩待認]  
　　前日有一年約四五歲上身赤膊下穿花布袴有鞋無襪之女孩一口在虹口一带徘徊啼哭由捕送留公廨昨由官媒送案盤詰默然不言判送棲流所留養候認 
[妓女淴浴]  
　　蘇州婦人王桂寳在滬爲娼迄有數年茲因無人問津不能自給前日忽至南京路碼頭投河圖盡經舢板船户求起送入水巡捕房昨解公堂訊悉前情判發濟良所擇配 
[旣姦又賣]  
　　朱玉芝奸拐鎭江女子王芬他來滬串同水販湯有才賣與鴇婦朱陳氏被探偵悉昨將各人併解公堂訊明判朱押西牢二年湯押一年朱鴇從寛斥釋黃女暫留濟良所候函丹徒縣移傳家屬到案具領 
[船夥舞弊]  
　　匯得豐駁船公司控駁船户彭大榮串竊承裝之茶葉十五箱逃逸昨由水巡捕房將船夥郁二郎郁雪齊陳孟如宗仁定沈萬永等拘解公堂訊供一過判郁雪齊開釋餘人押候移提人証到案再訊 
[串竊白鈴]  
　　劉德生陶金山張阿三串竊怡和洋行白鈴昨由水巡捕房將三人一併查獲解送公堂經孫襄讞會同英康副領事訊實判三人併送上海縣先枷兩禮拜期滿再押兩月贓交原告領回 
美租界 
[私刑弔打]  
　　某車公司雇江北人倪小四子爲管事昨因某甲拖欠車租被倪私刑吊打受傷甚重迨甲投報捕房飭探往提倪已逃逸矣 
[請緝逃妻]  
　　百老匯路三百七十三號居民陳金寳昨至捕房報稱妻子某氏於前晚私逃請爲查緝捕頭准之 
[賭徒訛詐]  
　　船夥蔡阿根控被北河南路某茶館内賭詐去三元捕頭諭候查明再核 
法租界 
[法領避暑]  
　　法總領事喇伯第君之夫人日前往北带河避暑昨日喇君亦乘輪船前往該處約三禮拜後即可偕夫人回滬 
[棧主移屍]  
　　英租界某小客棧前日將病死庽客移置法租界鄭家木橋當被巡捕查見報告捕房咨照英捕房將該棧生移提到案一面舁屍至同仁輔元堂報縣相驗係患癆病致死當由該堂給棺收殮該棧主仍交捕房带回候解公堂訊奪 
[棧主之言]  
　　潘阿小通同姘婦周葛氏拐匿周蔡氏之孫養媳經公堂訊供不認判一併收押在案昨晨復由捕房報稱詢據潘之棧主答稱該女子曾由潘兩次領至棧房惟近日並未見過等語請爲察　判周葛氏開釋限十四天將女交案阿小還禁 
[押匿小孩]  
　　住居英界之陳口朝投廨控稱家有一孩被住居治下之顧言祥張金福串同拐匿求究質之顧等供俱支吾判移送英廨辦理 
[海上閒談]  
　　上海向有夜花園。人皆目爲藏垢納污製造時疫之所。故稍知自愛者。未嘗一涉足也。日來張園特開慈善助賑會。遊人絡繹。入夜尤盛。又儼然一夜花園也。然其宗旨非他園可比矣。蓋一爲惡劣夜花園。而一爲慈善夜花園。 
慈善夜花園中人。一舉一動。莫不慈善。園門設有售票處。游人至此費洋一元無吝色。而售票人每見少年婦女之購票者。必施以温語。騐票人又必絮絮指點。雅不憚煩。所携女傭小孩。常得其一笑。而通融放入。其存心何等慈善。 
　　旣入塲則紅男綠女。來往如織。美目流盻。啟齒嫣然。其相貌何等慈善。 
　　女子休憩所旁爲西樂隊。奏樂諸君。格外勤勞。爲慈善故。 
　　清客唱京戲。額筋墳起作靑紅色。細樂社調絲竹。頭汗涔涔如蒸汽鍋。爲慈善故。 
　　女子進行社設肆售物。傖父遇以非禮亦不怒。爲慈善故 
　　安塏第人物塡塞。汗臭薰蒸。而士女徘徊其間。殊不厭惡。爲慈善故。 
　　會員辦事室旁。特設女子坐。招待員蹀　其間。并禁閒人之攙人。是爲眞慈善。 
　　洋酒洋菜纱洋藥。諸肆紛陳。其價較常市增二三倍。而以得價二成充賑。諸商人曰我願長開助賑會。是爲眞慈善。 
　　某女學生誤踏泥溝仆于地。有少年竭力攙扶之。是爲眞慈善。草地徧設茶座。轉瞬已滿。夜深凉露侵衣。因在慈善時間。不之顧也。 
　　男子奔波勞憊。不得已就女賓席少坐。女賓因在慈善地方。不之校也。 
　　東洋流星砲。餘火墮入女賓高領間。女賓因有慈善度量。雖焦髮炙衣不之惜也。 
　　暗陬曠地。時有翩翩者相偶而行。細語不可辨。想必商酌慈善助娠之事。 
　　烟火旣放。萬頭攅擁。當斯時也。其慈善親熱之狀態。不可以言語形容。 
　　會塲設有臨時收捐處。無人看守。亦無人投捐。蓋來會者皆大慈善家。早已電匯鉅欵。逕交災區。不屑爲是戔戔之捐也。 
　　三下鐘後。男女慈善家。慈體不支善眼難開。怱怱歸去。睡夢中猶覺置身在慈善夜花園也。 
　　上海之慈善家旣如是之多。華洋義賑會諸君。宜每日多吃大菜接濟精神。以便加功辦理接收賑欵事宜。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[熱河都統溥頲奏到任體察情形瀝陳人手辦法摺]  
　　奏爲到任體察大槪情形並瀝陳人手辦法恭摺仰祈聖鑒事竊維熱河僻居塞外固陋樸僿曩借以邊隘視之近十數年開闢蒙荒增設郡縣形式略備機關未全謂之爲軍府之規而職守非徒旗務謂之爲行省之制而體裁逈異會垣故邇來治熱諸臣稍欲有爲莫不以展拓事權爲請非必意在張大良爲時勢所趨况東與遼瀋爲鄰愼固邊防今昔異勢事機重要因應彌難臣履任月餘夙夜籌慮根本政策不外察吏與籌欵兩端蓋凡事得人則理而非財不辦也謹將扼要方法爲我皇上縷晣陳之查熱河吏治誤於貪猾者少誤於因循者多欲振作其精神須嚴密其考覈現將臣署文案遴選妥員分科辦事使諸務統一先自除其壅隔稽延之弊則各屬公事勤惰不難考察得之更於接見時遇事諮詢留心印証並嚴飭將學務警務農林工藝諸要政以及地方自治等事加意講求不得以地廣民稀偷安苟且邊外盜風素熾捕治務令從嚴仍不時密訪其是否實力奉行是否一無苛擾其有敷衍坐誤玩視民瘼者定予撤參果其勤政愛民亦必優加獎勵至於局所營汛員弁賢否不齊均應激濁揚清治理庶有起色以言籌欵則爲最難問題本境正雜等項統計歲入不過七十萬兩左右餘則受恊於度支部及直隷省之三十餘萬兩而預算不敷尙鉅捉襟見肘節流更宜開源查全熱田賦幾不敵内地　縣之所入其他僅恃税捐各款以酒捐爲占多數歷任屢經搜剔能否再加尙須體量商力論者咸謂墾荒爲熱境可興之利殊不知墾務以原轄圍塲爲沃壤自該廳近年改屬直隷不啻去精華而留糟粕巴林三旗等處雖經蒙旗報効開放大都偏遠磽瘠勢成弩末業由臣另案具奏歸縣兼辦此外亦殊鮮可開蒙地鹽務一項經前都統臣廷杰奏撥官本於赤峯州設局督銷略增進欵比年蒙境來鹽頓减課欵短絀且淡食塂虞臣接篆後已派員迅赴該局妥速籌辦目前此項未足恃爲挹注思維再四祗礦務尚爲一線生機緣全境礦産豐饒開採雖多蘊藏尚富煤礦因交通不便苦難運銷刻派熱於辦礦之員先將金礦詳細調查明知此事曠日耗工資本難繼第舍此别無生發擬先致力於一二處由狹而廣以免虚糜俟成效漸彰或招集商股或加撥官欵爲得寸則寸之策總之吏事修斯諸政有所付託款項裕斯庶事得所設施卽經武要圖亦可有以藉手靿新軍僅立基礎尙待設法擴充防營分布要區時慮兵單地闊臣惟有竭其駑鈍勉力圖維不敢因措置難而稍弛責成不敢因邊地瘠而動言請欵將來斟酌緩急設有必須量爲變通内外兼籌之處當再隨時奏明辦理若夫例管事項職在守護園庭以至整飭旗防撫綏蒙衆悉當認眞經理期仰副聖主　念邊陲之至意除籌備憲政遵限具報外謹將到任體察情形人手辦法薛摺具陳伏乞皇上聖鑒訓示謹奏宣統三年六月二十二日奉硃批即照所陳妥愼辦理欽此 
譯聞 
[土耳其重提居留島問題]  
　　二十五日柏林電云土耳其政府重向各國提議調停居留島問題雅典政府因十國已派軍艦前往該島故頗爲不安云 
[波斯廢王之得勢]  
　　二十五柏林電云波斯廢王現向德黑蘭進兵甚速已有數部落歸降該土其他各部落因此勢力衰弱 
[葡國立憲議案通過]  
　　二十五日柏林電云葡萄牙國會已將立憲議案通過 
[俄德恊約簽押]  
　　二十五日柏林電云俄德恊約已在聖彼德保簽押該約規定北波斯及巴格逹特路線並擔保德國貨物可以自由運入波斯不取運税及無歧視等情該約之簽押頗關重　蓋德國各報皆反對於摩洛哥問題議結之前簽定該約故也二十六日栢林電云各報已載俄德恊約之論説者皆有贊成之意 
[英國罷工風潮已平]  
　　二十五日柏林電云英國各業罷工大礙英倫與歐洲之輸運事業二十五日倫敦電云小船運貨工人之爭端現已議定合同故倫敦船塢罷工已可謂完全平定續電云倫敦船塢爭端現已商議最後之調停辦法倫敦鐵路兩端之景狀實屬罕覩兵士皆執鎗安置刺刀保誮車站月台之上皆紥露營菲虚茄特地方有罷工人欲圖攔阻愛爾蘭郵便火車後爲捕士用刺刀驅散樸資茅各軍艦水兵皆奉命豫備登岸駐防鈕克地方有人暗謀使火車出軌二十六日倫敦電云鐵路罷工今已調停就緒續電云鐵路罷工調停之欵項爲各工人立將應卽停止罷工共各工人領袖當竭力勸導工人復行開工各罷工人一律復其舊職不得加以懲罰一面由調和部卽行討論所爭各問題政府已允各鐵路公司如果用人工資有所增加卽將於下届國會開議時提出增加鐵路車資之法制云二十七日倫敦電云目下通國地面及利物浦培京海特各處均已安謐 
[法國定期重議摩事]  
　　二十六日柏林電云法政府擬於西九月初旬重在柏林開議摩洛哥問題 
來函 
[上海商業研究會致商務總會函]  
　　敬啟者貴會通告各業云本會理案有禀定專章十奉行數年往往原被各執案懸莫結殊非本會息事寗人之意現擬變通辦法凡有錢債糾葛各遞節畧或由地方官移會後於本會議董十九位中由兩造各請一位爲公正人先詣本會簽字承認所請議董之計定卽將案由詳細情形各向公正人據實聲訴然後訂期齊集本會互商解决如兩造公正人各持一解即由總恊理於常會日請各議董折中議决一經公决之後兩造皆須遵議不得翻異業於本年五月間由本會全體議董公决照議施行 
 
 

Page 27

 
 
等語敝會對於此項新章竊有疑問數端不揣固陋願爲貴會陳之 
查貴會第三次禀定會章第四十三條云本會公議除以下所指各事外皆以多數定議下所指凡六項其第六項爲更改本會章程一語而六项後按語云以上各節須有會員三分之二允許可照辦又第八十條云本會章程議定後非有會員會友十人聯名請改經全班會員三分之二定議允准者不得遽改是貴會變更會章非經過第八十條規定之手續不能執行可知然則此次改訂理案新章僅由全體議董公决遽爾公布施行似違背第四十三條第八十條會章章此其疑問一 
　　查商部奏定商會簡章第十五條云凡華商遇有糾葛可赴商會告知總理定期邀集各董秉公理論從衆公斷如兩造尚不折服准其具禀地方官核辦今貴會改訂理案新章於各議董公决之後有兩造皆須遵議不得翻異之語核與部定商會簡章第十五條大相牴觸設有已經貴會各議董公决而兩造不服依部章第十五條之規定仍向地方官起訴則貴會苦心孤詣所改訂案理案析章以受部章之拘束而破壤無遺矣蓋部章固有拘束貴會章程之權而貴會章程實無取消部章之能力也此其疑問二 
　　查貴會章程第六十四條所載處理錢債糾葛事先由理案議董邀集兩造詢問原要後於是由總恊理及各議董公同議决布告今改訂新章雖由兩造各請公正人一位而特限於議董十九位中如公正人各持一解即由總恊理於常會日請各議董折中議决是與舊章名變而實不變不過於議董十九位中先使兩造各承認一位作爲公正人與舊章之先由理案議董邀集兩造詢問異途同歸總之其結果則仍在總恊理與議董共决之而已與舊章無以異也然則改訂新章其要點果何在乎此其疑問三 
　　此上三種疑問敝會識見淺陋未能領悟爲此專函奉逹尚祈不吝銊誨 
明白指示不勝感盼之至 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
來件 
[學生會黃國恩君演説稿]  
　　寰球中國學生會於前晚八時請黃國恩君演説美國華工禁例之内容其詞云美國之有華工禁例人人聞之而其内容何若知者極少今據調查所及不揣淺陋述其大槪如左 
　　一千八百四十二年鴉片戰罷中英言歸於好遂定條約闢通商口岸五爲英人貿易塲焉當時列强要求利益均沾美政府乘此時機向吾國提議第一次中美條約時在一千八百四十四年吾國政府以愼重邦交起見故亦允美人在五口通商有自由貿易之權利一千八百五十八年締結之第二次中美條約無非重伸前説不少更動然兩約對於兩國人民出入居留境内一節絶未提及吾國政府遂於一千八百六十八年遣使往美提議此事復訂續約云兩國人民有互相往來居留貿易之利益凡在彼此境内之居民當照最優國之人民相待務使兩國日益親睦而固邦交自此約成後吾國人赴美者日漸增多然皆焭焭小民貧苦之輩故於築路耕種等役無不與焉旁及各種巧妙工作但工作有盡而華人之赴美者源源不绝遂啟美國工人之忌嫉乃有反對華工來美之惡風潮一時紛騰播摶於太平洋各口岸彼所藉口者謂華人工價賤性儉約居食卑陋在所不計且皆孤身無累不若美工之有家室工價過賤無以爲活若不早禁華工人口將來恐無立足噉飯地矣抵制之説一出黃白惡感劇烈非常當此風潮險惡之時美外務部又接駐華公使報告謂美人在中國貿易祗限於五處口岸無入内地自由貿易之權而華人在美者則反是隨其所至漫無限制兩相比較殊爲不公云云是時美國輿論有謂如議院必欲定限制華工入境例須先將一千八百六十八年之條約删改方可不然恐中國政府有所藉口致啟禍端釁自吾開非善計也美政府旣畏民氣嚚張又慮開罪吾國致礙邦交於日派使來華要求改約而一千八百八十年即第四次之中美續約告成中國政府允美國政府隨時定例限制華工入美但限制之例不得出於情理之外如中國官員敎習學生商人游歷家及已在美之華工皆不在禁例華人旣入美境當由美政府完全保護不得商待此約締結後美國議院遂於一千八百八十二年五月六號通過第一次華工禁例以十年爲限自實行後九十日内有華工來美者不在此例如在美之華工有欲暫時回國者須向美國騐關員領一証書塡明年歲姓名籍貫職業及身體上之種種特誌方可再來美國營業若無此証書不准登岸又凡華人非爲作工而來如學生商人等必須持有中國政府頒發之護照方可入境其獲照上亦必載明年歲籍貫姓名曁到美原由並須駐華美代表或美領事簽字方爲正式若華人有不照禁例而私入美境者一經查出訊明即將其送回彼所從來之處用費皆歸美政府担任細閲此例惟對於華商等欲離美回國應得何種証據一節未曾説明故此輩他日如再到美祗須証明前在美國爲商自可上岸一無阻礙美政府預防其弊乃於一千八百八十四年七月五號續訂禁例其内容與前例大同小異惟云前訂十年禁限應從本年起算華人入口無騐關員之証書一槪不准登岸當未有華工禁例以前雖無關員証書亦可登岸蓋彼時關員無頒發証書之勢力故也但口証一節弊病叢生冒充此等華工者頗不乏人因是美議院有一千八百八十八年九月十三號禁止華工人口之苛例提議措詞命意更爲激烈咄咄逼人謂自此以後騐關員之証書爲入美唯一之鐵據如無此據皆不准上岸若在美華人被控謂其居留境内不合法律經審判員訊明確係不合者應行逐出境界惟准被告於定讞後十日之内可上控於高等國家審判廳又凡華工有欲離美他往非有父母妻子或有財産或有未結之賬目過美金千元以上者不許再入美境此議案當時因他故取消議院諸公因前議案不克實行乃毅然通過一千八百八十八年十月一號之苛例例中最要之款謂自後凡遇華工已離美境者不給回美之証書即前所頌發者亦作廢紙於是我華工之留於美洲者皆不敢離境此例可謂嚴苛矣然尤有甚於此者入册之例是也華工旣不能由中國直抵美洲乃從坎拿大曁墨西哥兩處轉入關員雖嚴密查察終難杜絶爰有一千八百九十二年王月五號之禁例大旨謂在美之華工於此例實行後一年内須往各郡之收税員處入册當由收税員出據爲憑若過期無此憑者以不照例入境論如因病重或爲不得已之事所阻未及入册准其補入又凡華人無權利居住美境而竟居住者一俟查出罰作苦工一年然後驅逐出境此條有違美國憲法爲國家審判廳所不認遂作罷論後因華人冒充商人紛紛入境馴至工與商不能分别美議院遂有一千八百九十三年五月　號决議實行入册之例惟將入册期延長半年又將工商兩界分别解説云工人者乃苦力作工受傭之人凡華人之開礦捕魚設攤洗衣及沿途走賣小販等皆屬於工人二字之範圍商人者乃買賣貨物之人貿易須有定址並須將自己之姓名爲店號且除己之事業外再不能作工受傭於他處　稱完全商人又云前在美國經商之華人若今複來美營業須得兩西人證明渠從前確爲商人方可上岸此例發生後華人在美受種種苛待黃白一遇輙生惡感吾政府聞之乃與美國於一千八百九十四年重訂條約吾政府認可美政府所訂禁例而美政府亦允已入册之華工如有父母妻子財産在美准其回國惟離美之期不得逾兩年这久(未完) 
 
 
 

Page 35

 
 
   
 
 

Page 36

 
 
   
 
