# 1915 - 137 - 4915187

 

Page 1

 
 
譯述 
[歐西報業舉要（二）（十）（三）（譯輯者朱世）]  
　　英人有言報章對於讀者之影響要以治報事者愼重可信之度爲差若徒爲無謂之喧囂適以自贬其價値而招讀者之輕視耳又曰治報事者其功愈近製型機器則於報章之中其效愈巨製型之機器者其上一動則其下之模型卽成無爽毫釐報章而能守營業之趨勢取國民之民意爲凖的者其功備矣 
　　報章之於國民其效力之鉅細於茲可見斯賓塞爾有言社會者向其希望之境自行進行者也此種進行於社會中爲根本義他之旁敲别擊若稍有效力可計者不過如巨川之文　隨風而動於大羣之生活不足論也是以社會者自動非有能動之者記者天職卽於此進行之中取其所見爲之深思長慮而記述之非求能自發一論以眩當世也 
故曰報章者取國人之意見而爲之思慮者也常人於事之利害皆有所見然言之或不盡彼非深有明於哲理故不知其意之所以然也有良記者則爲之按之哲理發其所不能發而後讀者恍然有得其意見乃愈明所謂發布舆論者其功實在於此 
　　或者疑曰報章功用固已如此然以旣非輿論之母則其價値宜若稍遜曰斯又不然報章者發布輿論者也故輿論不啻爲報章之背影其勢力之雄厚豈可勝計若曰報章爲輿論之母斯未有輿論先有報章報章言論曾無輿論爲之後盾報章息而輿論亦亡其勢力之薄弱安得與前者較哉世之庸人以爲報章不作民氣斯靜則日事所以掊擊之者以爲得計其亦不思而已耳國無好動之民何來報章報章言論即所以發布此一部分之輿論者與報章爲敵卽不啻與此一部分之國民爲敵夫治國而不知調和國中輿論惟務排去異已豈不愼哉 
　　英國國民有學識有定見報章言論一凖之以爲斷其論調之程次約有二種半辨士之報章以讀者多在中流社會以降故語氣多豪放少沉深而以地位不敷之故亦形簡略日日郵報其代表也至一辨士之報章則讀者多在中流社會以上故立言謹愼語簡意精學養之深盎然紙上泰晤士報其代表也 
英國報業中有一特色至可研究者則其記載槪不署名是也此自英人言之頗自矜重謂不署名之法爲英國報業成功之基優點所在不可悉計第一報章聲價以之而定第二記者旣不署名即不獨負責任言論自由無所忌諱斯說也以東西習慣不同驟聆之或不能盡悉今更爲疏解之 
中國報章每無一定宗旨所在故今日之記者主張急進則斯報之言論無非急進之說明日之記者主張保守則斯報之言論又可怱變而爲保守於英國則不然報章皆有一定宗旨不能更換至報社易主時宗旨亦有隨之而變者）記者所見與之大異固不肯厠身其間若微有出入即舍小已之說而遵從報社之宗旨故報章之記者雖易而其宗旨不變報章聲價所重在此 
然沒其所見之是非而盲從報社之宗旨此揆之於恒情必非人所能忍故英國報章記載槪不署名意若曰此某報社之言論非某記者之言論也英人有善謔者比記者於律師比言論於辯護謂當事人之事無論如何律師必辯護之究之律師與當事人不必同謀其言當事人之代言非律師之言也記者之言報社之代言非記者之言也 
是以對於報章之紀載而負責任者在報社不在記者在編輯長不在撰述員報社自有宗旨報社自負責任編輯長者主持一報之宗旨記者社員之流不過奉而行之其别固顯然也夫個人意見每苦易爲感情所動報社旣有宗旨爲之凖範則千言萬論織難軼其範圍自報社有一定宗旨後而方論愈以穩健職此故也記者對於社外絶對不負貴任以不負責任故不署名贓以報社自負責任報社之名常在而可考也吾國新聞記者多用别號甚者時自變易令人不辨此已與英人之不署名同出一途推其用意不外曰責任在於報社記者個人不負責任然質之於報社則其本身全無宗旨一隨記者所之又安得以責任課之故吾國之言論成爲記者與報社兩不負責之象斯亦奇矣 
 
 
 

Page 2

 
 
時評 
[救國儲金（冷）]  
　　北京之救國儲金第二次大會以一日之間而收七十餘萬元其亦可與上海相頡頏矣其亦可以振起各地儲金之精神矣 
　　雖然余竊疑各地方將發輒而上海已入衰途也蓋有益國家之事上海每先各地而起亦先各地而衰觀於自提倡救國儲金以來日所收者必在一萬以外而近數日間已不及一萬矣豈外患稍安而愛國之心亦減耶抑上海人之財力至此已竭耶此則與二千五百萬之原額恐難如願也財政之有無不能强爲而愛國心冷熱决不可若是變遷之速也願有力者勉之 
[命令]  
　　五月二十三日大總統策令派瑞豐管理銀白旗新舊營房事務此令 
　　又令任命奎芳兼鑛紅旗漢軍副都統此令 
又令外交部呈據兼署營口交涉員曲卓新詳請免去兼職應照准此令 
　　又令外交部呈請任命遼瀋道道尹榮厚兼任營口交涉員應照准此令 
　　又令湖南巡按使劉心源呈請任命審查曁試驗及格分發湖南之知事徐孝泰試署新寗縣知事夏逢時試署澧縣知事查步衢試署平江縣知事江瀚試署衡陽縣知事邵承祜試署麻陽縣知事車賡試署永順縣知事應照准此令 
　　又令陸軍部呈請任命李如璋爲湖南陸軍第一旅步兵第一團團長王夔爲第二團團長楊承杰署第一團團長應照准此令又令司法部呈請任命雷銓衡爲山東高等檢察廳檢察官周起鳳署山東高等檢察廳檢察官應照准此令 
　　五月二十三日大總統申令據德武將軍督理河南軍務趙倜電呈委員徐怡曾欺朦舞弊請予懲處等語徐怡曾著卽褫革陸軍步兵少校並褫奪二等獎章歸案訊辦以示懲儆此令 
補五月二十日大總統策令魏瀚給予二等嘉禾章此令 
　　又令財政部呈兩廣鹽運使區濓因病懇請辭職區濓准免本職此令 
又令姚煜着調任兩廣鹽運使此令 
又令任命方碩輔爲兩淮鹽運使此令 
又令本月三日保送覲見之王國琛黃立中均着交政事堂存記此令 
又令本日交政事堂存記之王國琛着發往奉天由該巡按使酌量任用黃立中着交財政部酌量任用此令 
　　又令籌備立法院事務局局長顧釐呈請任命薄蕃昌爲秘書應照准此令 
　　又令江西巡按使戚揚呈請任命審查及格分發江西之知事吳亮勳爲南昌縣知事魏謙光爲大庾縣知事李景驤爲奉新縣知事王澣道爲新喻縣知事應照准此令 
　　又令陸軍部呈請將陸裕勳授爲陸軍步兵中校應照准此令又令蒙藏院呈據錫林郭勒盟盟長阿巴噶左翼口扎薩克親王揚桑等咨擬以達木鼎索倫補協理請予准補等语應照准此令 
補五月二十日大總統申令内務司法兩部呈准文官高等懲戒委員會議决福建同安縣知事賀民範疎防監獄交付懲戒一案依知事懲戒條例應受降等處分等語賀民範着照所議卽行降等以示懲儆此令 
[專電]  
　　北京電昨日救國儲金大會到六萬餘人一日收七十餘萬元北京電昨訪某當道據云近上條陳者極多要皆極論新人當用内政宜修政府意以今日最急在軍備因此不能不理財以須理財應重實業以重實業須講敎育又總統意在融合新舊而外間誤會乃至謂將復科舉實决無此事 
　　北京電東報載其大臣口氣似第五號將不久提出者據有力者觀察或不至此但特派元老來華之事或將實現　　北京電駐外某公使報吿美國因德擊英輪傷其國人事有加入戰爭消息但此决不成事實 
　　北京電前海軍次長李和解職後大總統以其久在海部歷有功績且李氏曾巡視南洋一帶海防多所建樹於國家前途裨益非淺故特派一高等衛侍武官月給薪水五百元與次長相當並定每逢星期一四兩日入値餘可不到府 
　　北京電總統府召集各師軍官到京會議聞已會畢各派員准明日赴南苑參觀各種鎗砲試驗以資考察 
　　北京電陸軍段總長已赴西山養病大總統特派員於玉泉山汽水公司預備一頂好房屋以資休息 
戰電 
[（英人路透電）倫敦電意大利已向奥大利亞宣戰（二十三日）]  
　　倫敦電意國致奥宣戰書仍謂意國因奥國破壤盟約故乃廢棄該約且謂意國本能放棄責任不以應有方法實行其全國之企圖抵拒目前或未來之禍患故意大利以爲自五月二十四日起宜與奥國入於戰爭狀態（二十三日） 
　　羅馬電意大利雜誌泊萊斯西亞訪員電稱意國輕騎兵與潛入意境之奥國斥候隊相遇致啓戰爭意兵追擊奥兵詳情未悉（二十三日） 
亞姆斯特丹電德國公文宣稱意大利旣向奥國挑釁已破壞德意盟約意國今雖棄德奥而就敵國然德奥因提携作戰之故盟約鞏固毫無損傷云德國大使已奉命與奥國大使同離羅馬（二十四日） 
巴黎電今日下午公報宣稱敵軍在北海及亞拉中間進攻者負重創敗退敵軍復進攻勒維爾聖伐村兩次暫得一立足地但即爲我軍逐走被俘者甚衆德軍在亞貢炸地雷數枚且有勁旅希奪炸陷之處爲法軍步隊擲炸彈迎擊即退至原陣線受創甚重敵軍今已完全敗北今晚公報宣稱昨夜德軍敗北後亞拉北面全境有數地點戰事進行非常激烈英軍在番斯土倍爾東面得有進步我軍在洛萊特敎堂東北前進數百碼俘敵兵若干我軍在勒維爾聖伐村北面連得戰濠數道及村屋數所陣線餘處殊形沉寂（二十三日） 
　　巴黎電據公報宣稱桑特斯將軍所統之土兵兩師團猛攻加薩台貝附近之英軍負重創而退南加里波里之法軍現於數地點距土軍戰濠僅有數碼敵軍防守雖固法軍仍得有實在之進步（二十三日） 
倫敦電英軍大本營觀戰員續報英軍陣地詳情曰十三日伊泊爾戰事續作砲火較前更烈而以伊泊爾至聖宇里安路與伊泊爾至末蘭路之中間爲尤甚末蘭路北面英軍屹立不動但過此稍北英軍爲敵軍擊退幸即回攻重創德軍敵遂引退同時佛洛里伏克與伊泊爾至洛萊爾鐵路中間英軍隊線猛受轟擊致被衝開但德軍未以大隊擁入英軍乃能整隊回擊復堵隙處是晚戰情沈寂十四日英軍收拾傷兵據斥候隊云陣前死傷德兵縱橫遍地德俘亦云十三日德軍損失甚衆自四月二十二日以來伊泊爾戰事時作時輟歷三星期之久至此始有暫時之結束德軍於此二十餘日中始终抱定從伊泊爾南北雙方夾攻迫退英軍之戰畧屢攻屢敗德軍不顧生命之喪失犧牲其步隊視之爲機關鎗隊砲隊之屏障以致喪亡極夥全線各處凡遇兩軍步隊交綏則英軍輒占優勢德步隊雖勇敢然常有訓練不精不能互相呼應之處今德軍加增其第一道戰線後壕塹之力並密布麥肯沁砲俾陣地一帶得收兩面夾轟之效蓋德軍鑒其步隊之缺點欲圖補救之策也十五日英軍續攻介於里歇堡與番斯土倍特中間之戰地該處自九日以來敵軍防線常受英軍凖巧之砲火故德軍提防甚嚴一見英兵行出戰濠即開砲遙擊英軍左翼乃未能進取越出短壘之兵士多被擊斃但右翼頗有進步中軍與右翼旋攻入德軍第二道戰線得地闊八百碼深六百碼十六日午前英軍乘德軍不備進攻番斯土倍特北面於是一千二百碼陣地前之戰濠全道遂爲英軍所有英軍獲此兩地深入敵軍戰線擬圍攻介於兩地中間之德軍陣線但德軍力守故圍攻之謀不能實行惟俘敵兵二百人（二十二日） 
　　彼得格勒電加里西亞敵軍攻勢漸弱且於數地點已反攻爲守俄軍轟擊桑河下游村莊多所（二十三日）倫敦電海軍部宣布英潛艇Ｅ字第十四號之成績如下該潛艇赴瑪摩拉海時中途擊沉土砲船一艘又於四月二十九日在瑪摩拉海擊沉運船一艘五月三日擊沉砲船一艘十日擊沉滿載兵士之大運船一艘十三日迫令汽船一艘駛擱岸上旋於十八日安然駛回（二十四日） 
倫敦電格里特拉附近火車失事今已檢出死屍七十九具受傷者共有三百人除平民外軍人死者一百六十四人皆在里資招集蘇格蘭第一大隊之兵士並死軍官四人蘇格蘭大律師薩爾維森爵士之姪亦在其内里資聞此恶耗大爲哀悼（二十四日）倫敦電官場宣吿格里特拉之慘禍已死平民一百五十八人傷一百五十人其因傷而死者或將死者爲數尙多兵士中僅有六人未曾受傷（二十四日）倫敦電泰晤士報謂藍思唐貴族允入内閣之故實因外相葛雷爵士近有目疾故不得不有人輔助之葛雷爵士盡瘁國事至爲辛苦今得賢以代正可離任休養云（二十四日）　　雅典電希王病已復發全國各敎堂昨皆爲王祈禱速愈國民到者甚衆且向德國聘名醫診治（二十三日） 
[東方通信社電（日本人組織）]  
　　東京電中日新協約定於明日（二十五日）調印（二十四日） 
　　北京電中日條約前週修正字句業已完妥今日（二十四日）日置公使奉到委任全權委員電文遂决定於明日（二十五日）午後調印（二十四日）東京電靑島守備軍司令官神尾中將奉命升調東京衛戌總督所遺靑島司令官以第五師團長大谷中將調補遞遺第五師團長以小原中將補授（二十四日） 
東京電日本議會今日午前開預算委員會加藤外相答辯議員質問關於排斥日貨問題謂已信賴中國政府妥爲處置且披露云頃接電稱中國有一部分人民對於中日之新協約抱有割讓中國主權之誤解故宜早日簽印協約速將協約全部發表以釋誤解等語 
　　又述對美國問題曰一部美人對曰惡感已漸緩和（二十四日） 
東京電日本議會本日午後續開預算委員會加藤外相說明於發最後通牒之前外交曹次長訪問日置公使情形謂曹次長於我最後通牒决定之後提出私見將學校 
病院等件可留記錄惟曹氏提出此意見並非全部讓步且帝國之態度已經决定之後不能從此提言再開談判是以拒絶云云（二十四日）要聞一 
[德國潛水艇戰爭之影響]  
　　華德日報曰德國潛水艇戰爭之影響除路透電所披吿者外俄國報界中亦多有所記述如俄國洛斯扣野斯洛沃報於一月之前旣已聲稱據瑞士報紙報吿德國海軍司令部有意自五月以後用新式潛水艇封鎖英國海港而縮緊其範圍庶乎英國商船無漏網之虞又俄國雷赤報亦於同時得有消息謂德奥兩國海軍參謀部現正會同計議兩國潛水艇在地中海作戰之計畫云而西班牙沿海則已見有德國潛水艇是今班國潛水艇業已出發至途中實行求達 
 
 
 

Page 3

 
 
此目的矣五月十五日俄國諾沃斯提石斯尼報據五月十三日雅典電稱英國公使署出有通吿凡能詳報德國潛水艇在地中海逗遛之處者特賞獎金一萬二千五百佛郎該報又據五月十二日倫敦電稱英國邱納特輪船公司業已公布五月十五日不能有常班輪船開行而所定五月十六日開輪之毛爾台尼亞號亦已作罷云 
[德報之敵軍損失談]  
　　北洋德華日報云本年正月間吾軍在克勞尼及蘇瓦松等地雖嘗大獲勝利而僅擒有法軍一萬二千人俄軍九千人惟所得敵軍鎗砲爲數頗多計有大砲五十六尊機關砲八十二尊及至二月間則已非昔比蓋所俘敵人與所得戰利品無一不多也今奎爾恩民報據德國官場所報吿計二月間所俘各國敵人如下所列 
（一）法國將校五千員士卒五千人（二）俄國上等將官十一員中下級將校數百員士卒十三萬五千人 
（三）英國將校八員士卒三百五十人統計所俘敵軍官兵十四萬人 
觀上表所列以英人被俘之數爲最少伹英軍自去 
歲十二月底大受損失以來迄今二月間亦未嘗敢取功勢也若論二月間所得各種戰利品則殊可喜（一）法國大砲十五尊抛雷器與機關砲二十七件（二）俄國大砲三百五十尊機關砲四百尊此皆吾軍於二月一個月中所得者也英國所失槍砲幾何雖不得而知但其船隻自二月十八日吾德潛水艇出戰以來至二月底則失有二十五艘之多 
本年二月間奥匈大軍在布考維納及東加里西亞一帶亦俘有俄軍五萬人惟其所得各項軍火究有幾何未見詳報耳 
[近日最有趣味之判决例（五月二十日）（遠生）]  
　　太監得有妻子與否之問題 
近日北京有一最饒趣味之法律問題其事已略見北京各報卽太監李榮之妻李李氏與李榮之嗣子李鳳年因親族及家產紏葛互控一案是也欲研究此案法律問題之趣味則不可不先將其事實略爲說明之 
李李氏之事實李李氏者本旗籍在前淸時被選入宫拜在太監李榮門下爲女徒弟時年甫十二在宫十年至二十二歲時乃僞報身死出宫遂爲李榮之妻時在光緖十六年據李鳳年所訴謂該氏進門時旣未焚香吿祖又未宴請賓朋只與李榮有雇用關係並無夫婦關係而該氏則提出婚書舉出原媒阮某到 
庭且以李鳳年與該氏之信亦曾有母親大人字樣爲證此雙方對於事實之爭點也李榮於娶該氏之次年（即光緖十七年）又另撫一子名鶴年者在側其後此子病故又撫養二人名紹武紹元者爲嗣孫均屬不知姓氏之小兒迨民國元年李榮病故該氏乃取名游澄灜字蓬仙乘李鳳年在外就事用去家財七萬餘元李鳳年謂爲明係斬祀營私之計至是因李李氏在京師地方審判廳對於李鳳年起訴時亦以保宗保產等情對於李李氏提出反訴 
李鳳年之事實李榮胞兄弟凡三人鳳年爲其長兄名瑞者之子生於同治十二年時李榮已入宫爲内監鳳年生甫三朝即繼與李榮爲嗣當時雖未用繼書尙有當日在場與議之胞姑母可以作證其後就傅讀書以及捐監遊學均李榮爲之出資李榮死後鳳年爲之主喪主葬捧主神主上及謝帖上均題有鳳年之名據李李氏則謂伊故夫本擬以鳳年爲嗣後以其不盡子職因而中止及另撫養鶴年爲子及紹武紹元諸人及伊夫故後鳳年屢次要求分產又聲言只領產業不書分單不具斷絶關係字據等語現已霸佔某處燒鍋及莊田一所於是以請求傳案追究並援大淸律載嗣子不得於所後之親者聽其吿官别立之條請求判准等情在京師地方審判廳提起訴讼時在上年十一月間也 
地方廳之判决地方廳於本年三月間所爲第一審判决將李李氏之請求駁回並判定李鳳年爲李榮養子承受李榮遺產但應於李榮遺產内撥給李李氏養赡銀三萬元並給乞養義孫紹武紹元各一千元均令歸宗等語此判决宣吿後雙方乃俱聲明向高等廳控吿李李氏所延之代理人爲劉崇佑江天鐸二氏李鳳年所延之代理人則劉蕃與予是也自此案之發生莫不以爲最有趣味之法律問題而其足資研究之要點則不外以下之二義 
（一）太監是否得有妻與李李氏是否得爲李榮之妻地方廳原判據大淸律雜犯門載有新進太監由内務府驗明年在十六歲以下並未娶有妻室者交地方熟火兩處首領太監管敎等語謂太監禁止娶妻自屬當然解釋且大淸會典事例嘉慶十九年曾議准嗣後凡淨身投充之人務須年在十六歲以下並未娶妻生子者方准收用其十六歲以上淨身投充者不准收送云云被控吿代理人（卽李鳳年之代理人後准此）更以爲此係明定充當太監之條件明定充當太監者其人格權受一部分之剝奪而尤有一理由可認太監之身分爲無娶妻之資格者蓋婚姻法定之要件須男女問之結合太監之男性的本能旣已剝奪則其能認爲男性與否尙屬一問題且男女間結合之目的在嗣續此爲中國古義羣衆觀念所同太監於此目的則絶對不可能况夫婦義務在同居而按照前淸事例太監放假均有限制無從盡其義務是亦婚姻被剝奪之一證控吿代理人（即李李氏之代理人）則謂大淸律雜犯門該條所載爲行政法規之性質全文皆注重在管敎二字與規定須具何種條件方得爲太監者絶不相侔况該律於應行禁止婚姻之事係採列舉主義故僧道不得娶妻良賤不得爲婚皆有規定而於太監則無禁止之明文尤可見太監娶妻爲當時所不禁高等廳採用其說遂認定太監爲得有妻關於李李氏是否得爲李榮之妻之點有二疑問一淸制宫女須年滿二十四歳方能出宫李李氏出宫之年爲二十二歲是否有與人爲婚姻之資格二宫女爲旗人李榮爲漢人滿漢通婚之禁至光緖庚子後始取消而道光十六年上諭則犯者照違令例治罪李李氏婚事在庚子以前其婚姻是否可視爲成立予等以爲旣於法無效則自初等於無此事不能以以後之法補足其效力劉崇佑氏等主張二人婚姻旣在繼續中則以後卽爲合法高等廳則以爲婚姻無效之條件必當事人無結婚之意思或缺乏法律上所規定婚姻成立之要件乃爲無效今當事人間旣有結婚之意思且有婚書則縱使果如被吿代理人之主張其婚姻之當時果有種種違法之點亦祗於該項法律施行期内具有可以撤銷之原因然非有撤銷權者尙不得撤銷之本不能謂自初無效若該法律旣已廢止則并其可以撤銷之原因亦歸銷滅况據道光十六年所議准旗女許字漢人不過將該旗女開除户册固仍准其完配是李李氏與李榮之婚姻在法律上本不生問題其應認爲李榮之妻固毫無欵義此高等廳判定之理由也二太監是否得有子與李鳳年是否得爲李榮之嗣子關於太監是否得有子之問題據地方廳原判否認太監有妻而據大淸律立嫡子違法門第五條中有尋常夭亡未婚之人不得槪爲立後之規定謂夭亡是一事未婚又是一事太監以不得有妻之故自爲未婚之人於律不得立後但能有養子以承受遺產予等則謂大淸律中關於立繼通則在立嫡子違法門之第一條該條但載爲無子者許令同宗昭穆相當之人承繼云云而於已婚未婚並未設何種限制第五條則爲第一條通則之例外且本條明指夭亡未婚爲一人謂夭亡而且未婚之人非合於一定之條件者不得立後與本案非夭亡而不能婚姻者無涉况據乾隆五十八年上諭尤明定太監得有子孫大監旣不得娶妻則所謂子孫者非指繼子而何高等廳之新意見以主張太監得有妻之故則太監自不發生未婚之問題因而更不發生太監不得立後之問題遂亦認太監爲得有繼子 
　　此案在高等廳判决之結果李李氏得仍爲李榮之妻李鳳年得仍爲李榮之子似雙方均得解决矣雖然尙有一問題爲本案最要之關係者蓋李李氏一方其起訴之目的雖在取銷李鳳年繼子之身分然此目的固不必務求其達到伹使於自已妻之身分不致搖動卽使法庭認定李鳳年爲李榮之繼子該氏可以據大淸律吿官别立一條爲武器將李鳳年繼子之身分從新取銷之而李鳳年之訴訟之目的一面須將自已繼子之身分保存一面尤須將李李氏妻之身分取銷兩種目的若僅達到其一而不能達到其二則結果與全盤失敗等此亦訴訟事件中最有趣味之問題也高等廳有鑒於此於是不得不將關於廢繼之問題亟爲解决其所主張之理由則謂該條文謂嗣子不得於所後之親者聽其吿官别立不曰聽其廢繼别立足見承繼之子除合意退繼外法律上僅許其親以别立之意見吿訴於官以待法庭之裁判蓋以人之身分一經確定不可任意動搖也按别系家族主義之立法例母之行使親權自不能如父範圍之廣李鳳年旣爲李榮生時所立之嗣非李榮故後由該氏自行擇立者李榮對於李鳳年辛勤培育埀四十年乃逝世未滿三年遽由李李氏以一已之意思起釁於家產之爭執遂釀爲廢繼之主張未免大反於李榮之本意故控吿人所爲廢繼之請求自難照准 
　　此問題旣解决則李榮遺產之應歸李鳳年承受自不待言惟李李氏仍得有監督權耳其紹武紹元二人仍維持地方廳之原判各予以一千元不必歸宗以上所述此案在京師高等廳之判决如此聞雙方尙須聲明上吿也 
雜評一 
[意大利之加入戰局（無名）]  
　　或問意大利之加入戰局其前途有若何關係乎曰是不可知也德奥固屬不利而謂聨軍必能因此而必勝亦豈其然蓋俄之力不如前若意之加入戰局在於戰初則其效有非今日比者 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[交涉善後之文電]  
　　政府之補救此次交涉失敗各省來電多忠義償發開政府已一再通電各省行政長官一方望其勵精圖治又一方戒其約束軍民對内與對外眞面面俱到矣茲錄政事堂及統率辦事處兩電於下政事堂奉諭通電各省略云此次中日交涉和平解决洵屬國民幸福政府决不忍以一時之意氣貽萬民塗炭之憂用特顧全邦交本次解决各事尙屬完妥主權幸不大碍時勢所趨夫復何言所願各省行政長官此後勵精圖治勿以交涉經過消滅其救國之心上下竭力共策治理則民國前途之幸亦本大總統之所厚望云云統率辦事處分電各省略云國家辦理交涉必恃兵力以爲後盾始克收優勝之結果現時民國情形諒亦各軍民所深喻此次和平解决實非過事退讓特以維持東亞和平爲爾等軍民謀幸福當日使遞交决書政府經召集各部長及海陸軍人員合同政事堂議决對待辦法多數意見均不贊成主戰良以戰事一開足以破壤中日永遠和平之大局殊非主持人道之至意無論中國海軍尙未整頓而陸軍調練雖精亦未有戰事之經驗一旦兵連禍結以民國土地之大必非數月所能終了迄戰事延長則軍餉軍械之支持籌備善後均屬困難之點各軍民憤外侮之迫壓急欲爲國馳驅雖屬立心忠勇惟事關國家交涉大事各部贊成於前各公使調停於後旣不得推翻成案亦未始無術補救此等大事政府自有用意斷非各軍民所能窺見得失似此憤恨行爲最易發生衝突應着各將軍留心約束勿令其洩憤生事碍及大局各軍民深明大義應能共體此意 
　　馮張之憤電各省將軍對於中日交涉多主强硬對待面馮華甫張少軒尤爲激昻及至交涉解决馮張通電各省多有言人所不敢言之處亦軍人戇直之面目也茲錄兩電於下馮國璋通電略云此次日人非理要求原無交涉之價値更無承認之必要乃政府惕於日本哀的美敦書之下遂至不求民意不察利害竟將全案承認是何異舉我數千年堂堂之中國捧送於人天下最可痛可哀之事孰有遇於此者查此次要求條件二十餘欵無一不損害我領土主權有一於此足以致亡而况二十餘欵之多乎今中央以要件多經修正不至傷及主權爲詞不知直接雖無受害而間接受害之處仍多將來他國藉口相率要求其將何詞以對嗚呼事至於此凡屬血氣之倫莫不驚心動魄是誰之過歟國璋覩茲變故悔恨無及深願诸公勿忘此次承認之恥各當臥薪嘗膽鼓勵國民敎練士卒亡羊補牢尙未爲晚敢布區區希圖利之張勳通電略云此次中日交涉和平了結雖能弭患於目前仍當防範於日後蓋第五欵之要索日人仍存望蜀之野心倘我國不能自立則此次交涉之艱危必當復現於後日勳以爲防之之術端在武備是以特晴大總統調勳往戌東三省嚴整軍備以固吾圍而杜狡謀大總統亦以勳於前淸時歷駐奉吉與該處民心極爲融洽可當鞭策之使當蒙俯允任勳爲東三省籌邊 
大使先飭回長日淸理巡閱事務一俟簡員接替即行移調等 
因當即出京敬謹將事撫躬自問身受國恩非粉身碎骨無以言 
報各省同僚多昔日身任關外或留心此事者伏祈有以見敎俾 
勳不致隕越則公誼私情均深感激矣 
[日人心目中南滿東蒙之疆域（化險）]  
　　近日交涉承認其南滿東蒙之疆域界限尚無適當之解釋乃日報載及此點頗有意在伸張範圍者其於東部内蒙尤廣漠無紀蓋由哲盟爲東四盟再擴爲西二盟再進則並歸化土默特察哈爾均包在内矣邊錄於左以見彼中之心理即我政府亦不可不注意及此也 
　　一南滿洲之區域大連泰東日報載南滿東蒙之區域一則云政府所承認日本要求條件中之南滿洲及東蒙古之區域定由雙方全權委員决定但聞曰政府對於該區域之提議如左南滿洲自吉林省琿春經由寗古塔之南方沿松花江支流於哈爾濱長春間橫斷東淸鐵路而至内蒙古哥勒泌之界線以南東蒙古東經百十七度以東以興安嶺爲界之内蒙古　　二東蒙古之地理大阪每日新聞載東蒙古地理尤爲廣大特譯大略云（一）地勢所謂東蒙古者即指内蒙之東四盟（哲里木卓索圖昭烏達錫林郭勒）西二盟（烏蘭察布伊克昭）及歸化城土默特察哈爾八旗而言南起北緯四十一度北以肯特山界西伯利亞東由松花江及柳邊接滿洲西止東經一百十六度之杭愛山面積約七萬五千方里（二）由岳興安嶺杭愛由肯特山綿亘北部支脉四出惟莫最高處猶在距海四千尺以内其支脉之趨入黑龍江省者頗富於森林其在蒙古境者靑草一碧則蒙人之牧場也興安嶺東南部索多鑛物爲著名之鑛山惟其大部分今尙未着手調查陰山即大靑山起河套以北烏喇忒旗西部經毛明安喀爾喀二旗更向東南以與興安嶺相接就中高逾海面三千尺者特少惟羣峰時起伏旅客恒視爲畏途肯特山者聳峙東蒙西北隅之高山也高二千尺杭愛山位於外蒙士謝圖汗部境上形如屏風與興安嶺同（三）河川東蒙河川爲嫩江遼河大凌河　河及松花江之多數支流　言之其流域多達二三百里（長者達數百里）云 
[漢口日人之小題大做]  
　　漢口損傷日人交涉經丁交涉員與日領事談判業已議有眉目傳言償金七八萬元即可了結日領事已將雙方議擬草稿送請駐京日使核示原擬奉日使批准卽簽字不料漢陽日信洋棧又起華工滋閙案交涉前途遂生波折漢口和文日報又故作危言說得漢口人民排日舉動儼如實有其事又以三菱油棧之失愼硬指爲華人縱火圖焚日人方面乃不情小題大做由日使電飭漢口日領取消原議另由日使提出嚴厲條件向我政府交涉昨外交部已來電飭丁交涉員檢齊案卷記錄抄送該部核辦並派部員某來漢調查情形新任夏口知事汪佐卿昨出示拿辦十三晚造謠滋事之人其文略云爾等須知此次暴動實係匪黨造謠煽惑致壤公安旣爲攝亂社會之匪人即屬一般國民之公敵如有確知散布謠帖之痞徒及糾毆傷人之逃兇者務即來署報吿本知事實行分别酌賞並按名拿獲依律懲辦以爲造謠滋擾者戒爾等仍須各安營業毌信謠言徒自驚擾 
[漢口閙事後之鄂聞]  
　　老翁大聲疾呼武漢人士近日閑談皆以中日交涉事爲資料然於途中談論者則殊少聞十九日之夜鄂省司門口有一形似舊官僚模樣年已七秩之老者且行且呼曰國亡矣身家隨亡亦無矣當地崗警以爲瘋狂急止之老人仍呼曰我同胞知之乎將何以處置之乎又來巡邏警士二人欲扭之赴署行數武遇一軍士遂截住詢其原因大憤國亡事實可危然無一人過問者獨此老偶談便指作瘋狂予以干涉殊欠公允况此人已老即有觸警章似應曲諒以示尊齒之意警士乃釋之去提議節食儲金漢口儲金現進行甚力中國交通二銀行合共收欵已及二十萬元之譜各界猶在設法提倡不以捐儲一次爲已足故商會某某數董事提出商界節省酒筵之資以充儲金議案蓋近年風尙奢侈一席之費動輒二三十元少亦十餘元不等値此國勢危迫强鄰欺侮正宜將此糜費移充救國要需刻已得各業董首之贊成議定上等席只准値銀四兩中等三兩下等二兩以次遞減一俟議定章程卽傳知各界及各酒樓菜館一體照辦銀根日漸鬆動漢口銀根自五月三號起忽大吃緊復因中日交涉解决市面銀根遂形鬆動每銀一元約易錢一千四百二三十文嗣本埠發生日人受傷案謠言百出銀價不獨未漲且反日見跌落蓋因茶業已開盤興洋商交易而雜糧油麥亦出口踊躍市上所集現銀不少刻下銀價已跌至將近五錢易錢一千矣至今年本省茶葉惟荆門茶售價甚高新泰洋行開盤售六十二兩陽羅茶二十九兩此與銀市最有關係故附誌之 
[交涉解决後之湘南觀（續）]  
　　三學界方面湘省敎育總會致中央電云外交總長轉大總統鑒交涉解决條件内容未布萬衆憤激乞速宣布以定羣情湘敎育會叩文又電云政事堂轉呈大總統鑒文電諒達茲據各校校長蔣謙孫姜濟寰彭國鈞等（共十四人）稱日本條件嚴酷威脅承認全湘學界同深憤恨懇廢約宣戰以保主權又據各校學生歐陽熙李彤王世珍等（共二十人）稱日本迫我訂約損失主權士民共憤生等願効命　場懇廢約宣戰等情具啓前來如此民氣可用理合代呈湘敎育會叩寒又湘省學界同人因此次交涉解决有傷國體召集多人組織學界同志會研究對付方法日前正在籌備進行又全省學界昨日發有公啟洋洋數百言情辭極爲憤激又湘省民意對日同志會定於十六號在該會事務所開茶話會每學校及各團體機關各派代表二人蒞會研究進行方法又省城第五初等小學校於昨十四號開同學國恥會 
由學生　漢等先後演說極爲沉痛聞者莫不激昻又高等師範學校校長吳君嘉瑞本一前淸翰林年老面有德望者也昨因交涉解决大爲愤恨集合全校學生痛哭講演並製爲訓詞古雅淵懿又極顯明親書徑寸大字懸諸敎室博物敎員日人荻原見此不免慚惡擬即辭退生理敎員荒并久未上課至此亦將吿辭助敎楊君則早已辭職不甘爲彼舌人云 
　　四商界方面湘省商務總會對於各屬分會電詢交涉解决眞相當即通電答復略謂和平解决我政府不無遷就求全爲國人謀安寗而不出於孤注一擲惟望國人勿忘五月七日之恥辱並以庭訓子孫則我黃帝在天之靈或不至终爲他人所悖視云云又湘省各屬商會及各團體電請中央廢約主戰分致長沙商務總會查照者約共十八處用註如下（甲）商會常德湘潭益陽湘陰岳陽沅陵晃縣桃源安鄉衡陽竇慶株洲洪江津市（已）團體祁陽木商聨合會安化茶商主戰同志會常德維持和平同志救國儲金演說團並聞常德商會認定軍餉四十萬元湘潭商會認定軍餉十萬元又省城商務總會正副會長以客屬商會及團體紛紛致電主戰總會爲全省商人代表自應提倡進行惟廢約主戰首在擔籌軍餉爰召集各議董帮董於十六號在本會開會討論一切籌認軍餉額數及致電主戰事宜又商務總會以交涉旣已解决今後應實行一種美好商事政策期以角逐外商培植國本擬召集各帮帮董議董開第一次常會俾合羣策羣力籌議進行昨已分途佈吿定於本月二十號爲開會之期又商務總會擬聨合全國紳商請求政府准各省各派代表一二人赴京加入條件簽字之討論所有一切需費均由各該省紳商籌措期與民情國勢兩有裨益昨已通電各徵求意見矣 
　　五軍界方面湘省第六區守備隊司令官望雲亭少將曁全體中下級軍官等以和平爲亡國媒介况此次日本條件無一不制我死命武力 
迫認尤爲國家之奇辱與其亡以和平爲全球羞不如 
以兵戎相見即不幸而敗亦足增歷史之光榮昨特電致大總統及本省將軍巡按使力請與日人主戰該軍官等願爲前驅 
　　六日領與省使交涉之兩方面湘省人士以此次中日交涉和平解决無不引爲奇辱紛紛提倡組設國恥等會藉以自勵乃駐湘日領深澤氏以爲有碍國交函請省使查禁劉省使當即剴切駁復其理由如下（一）不准集會結社係指秘密集會結社而言此等法律範圍内之集會當然不得禁止（二）此次該會等集會宗旨曾報吿警廳專爲激勵民氣力圖自治並無涉及外交問題貴領事無請禁之必要日領事旋又致函省使謂據常德日商等電報該埠維持和平同志會發生一種傳戰名曰嗚呼和平痛詆日人肆意辱駡特請查禁以維邦交云云劉省使因未將傳單責送無憑查辦特令常德知事查明該會傳單究竟有無不合言論票復核 
辦 
[山東儲金大會之發起]  
　　此次受外交之激剌以山東爲最救國儲金事已發議有日嗣因障礙橫生遂多趙趄不前近張介禮邵晋藩王志勳馬丹銘朱五丹濝常壽宸張克亮諸君以長此說而不作微特反之良心多所難安即對於各省之踴躍輸將亦不免自形慚愧特招集同志於日昨公函警廳請准予開會一面卽假敎育會址開茶話會籌議進行手續是日到會人員俱表有淬勵嚴肅之狀態急起直追將來必不落他人後矣茲將議决之手續錄下（一）設立事務所於敎育會（一）事務所用欵由本日到會者隨意任捐（一）大會期定於下星期（五月三十日）下午二鐘（一）大會地點定於山西會館（一）推定臨時書記董甫衡馬丹銘張瑞軒（一）推定籌備開會事宜人員袁振生葉玉階張子衡程鴻賓于範亭（一）推定接洽軍界人員馬惠階程鴻賓（一）推定接洽政界人員張子衡袁振生（一）推定接洽商界人員張子衡劉康侯石紹先杜樹堂王協三張采臣劉文昭陳吉人黃吉甫衡（一）推定接洽學界人員許德一董甫衡（一）推定接洽報界人員馬丹銘王景堯 
[蘇州開賣烟土之第一日卽上海焚土之日]  
　　齊巡按使通飭所屬各機關略云江蘇廣東江西三省烟土仍未禁盡中央特委蔡乃煌爲三省禁烟特派員並經財政部委任劉麟瑞爲江蘇查禁員會同財政廳長切寳查禁茲將擬定特别印花三種分發遵照此項特别印花係因中英禁烟續約本年尙准洋商運入洋土一萬二千箱明年五千一百箱茲查上海香港二處共有存土六千箱誠恐另有私土混入難於稽查特頒特别印花驗明分别標貼（甲種）五寸見方貼於土箱（已種）三寸見方貼於原件土包（丙種）式如郵票貼於剖開之零土上儘數售罄如業有此項印花標貼驗明後卽便放行不得留難云云軍警各機關接文後僅止轉飭所屬查照並未明發吿示云 
　　五月二十二號此項粘貼印花之烟土已由上海大批運送來蘇（此爲第一次其中小包居多）當經蘇地廣帮十家領回分發各人銷售惟不能開設土居旋於次日（二十三號）各廣東人或手提一籃或一皮包滿儲有印花小包烟土在城廂内外各街巷茶坊酒肆沿途呌喊兜售巡警是有印花祇得任其銷售一般有烟癖者見之無不額首稱慶咸曰鴉片烟一事也有今日爲夢想所不到者也紛紛爭購銷路異常發達此可見黑籍中人之多並有廣帮中人分赴各市鄉鎭兜售矣 
[蜀京官請借路欵辦賑糶書]  
　　四川旅京同鄉易倩愚等上總統書云四川大旱蘊隆自去秋徂春未降時雨赤地千里豆菽皆焦川東北及下川南等處爲尤甚升米値前制錢三百文外羣駭爲數百年未有之奇并聞繁盛如自流并各鎭前患無錢購米者今且無米可購以四川民間情形農爲本業無工商以佐之物價原不能昻貴即前甲丁酉之荒升米亦不遇制錢百二三十文今翔貴至於此極即不觀歷其　可斷定灾情必重到十分且查去夏前陳巡按使覆張擴　等電忽稱旱象已兆忽稱將來歇收情辭已不能深諱今除劉巡按使報稱外同鄉各家函及新到投考諸人直云沿江草根樹皮搜剝已盡且有偷掘新埋人肉食者及全家仰藥求速死者棄小孩於在水中者或以生年書於紙置水兒身旁棄之道路者或聚千百人吃大户者或竟斃道旁者比比皆是言不勝言而官吏賑荒之政漫無頭緒衆口一辭嗚呼誰無惻隱昔年泰晉鄂皖順直各省灾我川人猶每次助捐數十萬兩况瞻依桑梓豈獨忘情哉故前同鄉京官等捐助勸募已達銀萬元外董仕佐等亦倡議請撥公欵二十萬元并蒙大總统恩賑萬元又撥帑欵十萬元爲數不爲不多奈灾區達數十縣一經分佈终是杯水車薪今再與旅京人士會商僉稱仍止有將川路存儲股欵暫行借蟄之一法因再具情呈請以二百萬元爲凖年後即由本省就地籌償率於賑糶有益於公司無損尙屬可行而此中有一最難之處則以川路公司原章註有無論何項公件均不能挪用之一語倘公司藉以推託恐强迫亦有難行是用籲懇大總統命令嚴飭四川巡按使轉飭川路公司准特别提撥二百萬元以救眉急一面即由巡按使立案晚論全川以籌還之法准在鹽糖油酒肉五項釐損項下每斤照抽制錢一文計一年之久本利可以償淸現當本利未能歸淸時請飭財政部暫爲擔負并申明以後不得援以爲例想以大總統皇皇命令立爲鐵案懸之　同七千萬士女民氓有目共覩我公司諒不至堅持意見以下斷我恒河沙數災黎水深火熱之生路而上遇大總統生死骨肉之殊恩况四川鐵路股欵雖曰無論何項公件均不能挪用而實則挪用者十之五六歷案可查今姑不節外生枝惟一依法律爲變通之計以杜讒刻之口匪惟不逕作捐助也并以暫行借墊行之匪惟暫行借墊也并先定切實償還之案以信之匪惟先定償還之案以信之也當於本利未償還之前請財政部擔任之語曰委曲求全如此則委無可委曲無可曲况鐵路之欵原四川全省之膏血因積不能平卒墟前淸之宗社今卽以因川全省之膏血救四川全省生命於呼吸之間智愚共見婦孺皆知於理於情皆無絲毫疑義且聞公司近來主持至計之人皆深明大體想斷不如前此之枝梧惟欵項應如何撥兌之處該公司自應公便行事或與交通部有特别籌商之處局外礙難支配致蒙越俎之嫌倘大總統下采蒭蕘則此二百萬元并可收二千萬元之效果查前淸壬寅之荒各州縣官吏勸捐正難時忽奉前孝欽皇后發内帑銀三十萬兩作賑之諭一經公佈遂踴躍輸將每縣皆以數萬計川民竟賴以生全今以大總統法外之仁仁外之德絶後空前爲數千年來第一惠政我川民紳富必有感激捐助十倍於前淸時者所謂可以收二千萬元之效果良非理想而已四川自辛亥迄今水火刀兵盜賊癘疫官貪幣濫有重重之痛苦今加以災情如此之廣且巨其有噍類乎若長官再撫救不良如前之敷衍欺岡恐因旱成荒所流亡者黎庶因荒成寇受實害者國家前明闖獻之亂卽川陜之災成之可爲殷鑒彼時皮之不存毛將安附公司已不能保更何欵之可言尤望大總統恩威並用愷切詳明以諭之至於賑糶辦法照歷案參酌行之自能得其大略早在大總統明睿中牖下之愚未便上瀆總希一片慈雲立化九重甘雨昔之慘地無靈者今已呼天而應矣全川幸甚是否有當伏乞訓示祇遵 
[忠烈祠追祭之禮樂]  
　　民國成立以後所有陣亡將士及其他因戰事効死之人尙未詳細查明上年十月二日政府曾有明令定爲十月十日國慶之期追祭由各省地方長官查明一體致祭以慰毅魄面勵羣情嗣後歲一舉行永著爲例茲聞政事堂禮制館已援前淸昭忠祠例擬定名稱爲忠烈祠並將所有追祭時之禮樂　擬成書呈明總統原文略謂按祭法云法施於人以死勸事以勞定國能禦大災能捍大患則祀之故歷朝崇德報功爲廟以祀者代有其人明洪武三年增祀戰殁功臣於功臣廟是爲崇祀死事將士之始前淸昭忠祠則專祀死事之人所以勸有功而哀戰士者尤爲肫至今之陣亡將士及因戰事効死者實與祭法所云曁明淸論祀之典相合雖未書名方策亦應食報明禋矧塗肝腦而不辭心原似　任河山之無恙骨已成邱呼作國殤早下志士仁人之泣修明祀典益仰敎忠 
 
 
 

Page 7

 
 
勵節之謨一凡樂奏所陳供具所設京外立祠之地馨香吿祝之辭允宜由館詳審考訂以昭隆重行祀事於國慶之日締造難忘擬祠榜以忠烈爲題英姿如接惟應祀之人姓名有特旁搜事蹟亦須詳考其未經訪查明晣呈奉大總統核准入祀之前京外祠字均設總位以祭槪不標題姓氏一俟各地方長官將其姓名事實查明呈准入祀後再於祠内立碑彙列庶於旌異之中仍寓詳愼之意茲經世昌等飭據館員援照前淸昭忠祠典禮悉心纂擬成忠烈祠追祭禮附說明書一卷又樂章一卷由評議員議决世昌等復詳加審核凡所擬定均尙周妥典章列舉從敎率土無遺庶字堂皇行見棲神得地憑風雨而馳甲馬夜走精靈滌塵氛而弔沙蟲日銷珍厲云云已於十七日奉批令照准矣 
[仇亮被捕之續聞]  
　　仇亮被捕一節二十二日本報曾述原委茲得京函云伊爲湖南人留學日本之陸軍學生也攺革時略有微功嗣在北京充某報經理並膺有陸軍少將實官曾與黃興辦墾殖協會黃爲正會長仇充副會長及贛寗亂起仇已出京總統遂有嚴緝之電去年據外報所載仇已去日本近乃來京已數日矣住敎場三條王某家中王亦軍官爲仇之友人偵探聞仇來極注意其動作惟仇亮從前蓄有鬚髭此次來京則已剃去偵探取仇舊日照片爲之對照尙在懹疑復偵察其蹤跡於妓館處證實其姓名實爲仇亮翌日拘入警廳被捕時並未加以朿縳僅數警士伴同至警察廳到廳後由司法處詳加訊問仇供此次回國係爲交涉緊急不願居東爲人利用故來京自首復問以到京數日何故並未呈報官署仇謂曾托某某向政府疏通自首手續尙未預備白處長商之吳總監以案關軍事應由軍事機關裁判日昨已將仇移送軍政執法處矣 
地方通信 
[蘇州]  
　　第二女師範運動會記蘇州江蘇省立第二女師範及附屬小學本定本月二十一日開運動會嗣因天雨延至二十二日舉行是日微雨初晴　塵不起男女賓約二千餘人學校全體整隊而來者亦有十餘處除特别席外秩序尙屬整齊師範所演者以行進爲多應弦合節姿態安詳組織之會場新聞亦有可觀附屬小學兒童年齡雖幼村料雖簡而處處節節一絲不亂司令及監護者皆爲敎生所有餘興女子職業團一節頗具深意當時因感動而投金救國者爲數不少（情形已見昨報本埠新聞内）該校會場布置極爲周到惟特别席外又有所謂行政官長席者似可不必耳 
　　蘇垣各業儲金熱近日中國交通兩銀行收儲金約二萬金勞動家佔多數多數富紳以正在進行内國公債故儲金一層暫時從緩刻聞裘業公所董事嚴惠人昨報吿儲金事務所集儲洋五百元衣莊董事史愼之謝健之集洋六百元光裕書社集洋二百六十一元商團第一支部渡僧市民公社集洋五百元齊谿市民公社集洋一百二十二元觀前市民公社集洋五百三十元道養市民公社集洋十四元又敎育會擬開大會現已决定在胡書記橋舊王宫内閒儲金大會又二十三四五三日蘇垣馬路靑樓中校書全體假座大　園淸唱三天所得劵資集充儲金刘售出之劵異當踴躍蘇垣崑曲家周鳳林邀集一般舊同志在鎭撫司前梨園公濱崑戲三天所得之欵專充儲金 
警廳長醉戰消息警察廳孫廳長翊因北區署長王孟龍等被責事發後屢欲辭職未果前日孫廳長乘車赴甯聞又向齊使前辭職此次齊使已有允意大約繼任者爲袁某未知確否 
[常熟]  
　　巡廻演講紀略江蘇省立第一師範學校請范雲錄孫葑淸蔣個卿三君分赴吳江崑山常熟等縣巡廻演講蔣君蒞常後即往東鄉演講已屢誌常縣各報聞所講之敎授法取自學輔道生義並痛言注入敎授之弊迫非拘泥三段五段等法者可比支塘白　兩鄉於前日開聨合會以表歡迎蔣君终日奔走不辭勞苦殊非敷衍從事者所可比云 
[揚州]  
　　派員勸購公債周知事昨奉巡按使飭知現因四年度内國公債轉瞬期滿各屬迄未報解現特委員多人分往各屬邦同勸辦以免遲悞聞本邑與儀徵東台三縣已委定朱炘不日即可來揚 
　　盜匪鎗斃鄉民西山鄉大儀集地方接壤天長高郵匪徒衆多昨該處鄉民徐某家忽來匪盜由高入室搜刧衣洋徐急喊捕當被守門之盜開鎗擊斃現徐之家屬已奔至縣署禀報周知事即委吳承審員於今晨（二十二日）帶同檢察吏並探隊前往勘緝 
　　區長禁止紀念燈自中日和平解决我團人民引爲大恥前經商務總會電吿以五月九日爲國恥紀念日上海各業提議推用國恥紀　標記使人民時刻不忘揚城昨由振明電燈公司於轅門橋頭水櫃上設置國恥紀念電燈一盞燈光異當炫耀燈罩之外以長方玻璃上書交涉和平實在委曲五月九日中華之辱凡我同胞永記心腹趕快儲金同心救國等語昨晚忽經羅區長 
勒令撤去人咸莫測該區長之是何用意也 
[鎭江]  
　　第三工場之成績鎭郡城内省立第三工場每月開支售品兩項可積銀六百餘兩陸場長詳請省憲提存公濟公典利息加增奉齊巡按使批謂詳悉據陳開支售品兩項每月積銀六百餘兩及銀欵提存公濟公典利息加增等情該場長辦事認眞足爲各場模範殊堪嘉尙均如所議辦理仰即遵照前批切實經營以觀後效並於六月底將該場本年度節存銀兩列表詳報查核云人倫大變之奇聞鎭郡某業巨商張某娶妓女王小鴨子爲妾築香巢於江北之某洲詎該妾淫蕩性成與張之姪某私通在家耳目衆多種種不便另覓鎭城雁兒河邊素業台基張樹家爲野合之所事爲張某之子及婿湯某偵悉日昨該妾正與張姪在張樹家綢繆之際張之子及壻突至竟將一對野駌鴦雙雙縳住赤條條一絲不掛一時閔動多人均謂爲人倫大變嗣經張之親戚某某出爲調處始免送廳究辦 
[淸江]  
　　第六師範運動會紀事江蘇省立第六師範學校於本月十五十六兩日舉行夏季運動會除官紳商界及城内外各學校羣往參觀外傾城士女絡繹往觀并有省立第九中學及淮安縣立甲種師範學校全隊學生自遠道而來運動時各員均精神煥發身手敏活會場狹小來賓數達四五千人然亦秩序并然不形擁擠末後餘興係化粧運動描摹盡致運動場中懸江淮士氣四字　額旁懸楹聨二（一）病夫國羞哉好大家抖擻精神角　程能一洗東南文弱氣武十道尙矣看列强擴張勢力齊驅并駕毌忘世界競爭心（二）古士人無不知兵幸弦　餘　　羽籥習干戈猶是序庠三代意大丈夫貴能立志正國家多故屬　　執鞭弭蔚爲疆場一時才該校運動會之目的本以學校體育誘起社會體育除平時成續外槪未採入云 
[杭州]  
　　屈使四次出巡紀屈巡按使於昨日（二十三）上午八時半率帶衛隊由杭州城站乘坐頭等包車附掛區問車至臨平站當由杭縣知事周李光先在臨平招待卽往該處商會稍坐並赴上塘河巡視一週以爲修濬之預備繼至賞橋鎭由駐紥該處陸軍步兵第二十三團團長李全義曁警察派出所四等警佐何壽鵬率領全隊兵警舉鎗迎迓即由農事試驗場場長王澤南張導至該場考察一週至下午四時半仍坐專車回至閘口水警所長徐則恂陸警所長夏定侯均往該站迎迓並聞今日（二十四）屈使尙擬親往鳳由門外萬松嶺一帶履勘荒山面積以備種植樹苗 
[南昌]  
　　贛省財政之悲觀贛省金融困難仍如前狀商會諸君無法挽救於副會長章福宗晉京之便詳叙情形摺陳財政部要求設法維持到底現奉部批云來摺閱悉該省官票（即民國銀行紙幣八百餘萬串）已由巡按使財政廳酌中定價凡完糧納稅一律准其折繳所有收回官票悉數截半銷燬從此有收無出積年弊病當可漸除現在官票市價雖未與定價相合俟收數日多自能辦到惟整理濫幣一事關係市面現在官廳已行設法維持該 
會尤應盡力贊助至中國銀行匯兌劵原爲週轉市面如果發行 
紙幣流通市面商民樂於行用該行自當源源續發云 
　　贛路借欵竣工消息南潯鐵路外債甚鉅無欵竣工原擬續借部電嚴飭以致懸工待欵總理吳鈁不得已赴部要求維持竣工繞道徐州亦得張少軒上將致函中央協力維持現聞吳君來電謂已邀同京官與部磋商刻有由交通中國兩行撥借數十萬元竟工消息云 
雜評二（默） 
[蘇州開賣官土之第一日]  
　　數月前蘇人盼望英使會勘以爲江蘇之烟禍將次肅淸矣不謂届會勘之時而忽然停勘停勘之後而忽有官賣烟土之事發現烟禍之又從天而降是誠蘇人所萬不料及者也當道非以贛粤蘇三省烟害未淸故特派專員以禁之耶乃其禁之之法將烟土貼印花廣銷變私土爲官土復陷三省人民於黑暗之域他日官土即售盡而三省人民之淪入地獄者已無由自拔矣此種以弛爲禁之政策其用意果何在耶 
　　此非我之甚言也蓋自設禁烟特派員而後禁吸一層不啻從根本打銷私種縱可禁私運亦可禁而吸則無從别其官私旣准其買而不准其吸天下無此情理旣准其買而復准其吸則前此烟灰烟膏烟燈烟具偶一抄獲而居爲厅貨者從今以後警員偵吏將不敢顧問而吸烟者可公然無所避忌窮其禍安得不復陷三省人民於地獄乎觀蘇州第一日開賣之狀况其結果亦可想矣 
　　雖然要亦視我國民心理何如耳苟不甘再陷於地獄者則宜羣起集合團體購官土而焚之當道縱不顧國民之利害國民亦宜自顧其利害上海購土焚毀之舉宜亦聞而動心者也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[紀九畝地之國民大會]  
　　中日交涉解决後我國政府承認各項條件定於日内在北京簽約而本埠一般熱心之士以政府擅 
允條約集衆開會抵抗并致電政府要求廢約已非一次昨日午後滬城九畝地地方復聚集二三千人公舉振漢房產公司經理詹天民（字佐時係廣東香山人）李祖聃（字更生廣東梅縣人）及各團聨合會幹事員劉漢（字海滄）劉榮等四人爲代表先後至九畝地齊集擬開國民大會籌議對付方法其中有白旗數面上有血書爲李耐霜之血言警吿及同胞願死等字另有一旗上書哀求毁約四字各人正欲開會忽爲二區一分署警局並警察廳得悉立即飭派全班長警持械蒞場上前干涉不准開會於是詹天民等四代表率同大衆擁至上海縣公署詹等四人進内向沈知事要求一切衆人在大堂上候信沈知事見人數極衆急用電話報吿鎭守使署並警察廳等處鄭鎭守使立派范副官到縣公署會議警廳徐廳長亦率巡邏隊二十名到縣照料一區二分署亦派長警前來彈壓范徐兩君與沈知事等令詹天民等四代表入内在花廳上商議良久允許彼此同至鎭守使署述明前情要求鄭鎭守使領銜發急電至北京阻止簽約而外面大堂上之衆民請詹天民等令暫解散詹等四代表允之遂向衆述明情由令赴九畝地候示詎衆人齊稱我等情願一死不肯卽散詹代表等乃謂衆曰爾等認我等四人爲代表否衆人答稱願認爲代表並一律拍掌詹又謂曰爾等旣認我等爲代表則要求大小各事應聽我等指揮何以此時令爾等暫散爾等不　贊成衆人始無言遂羣往九畝地候示范副官徐廳長沈知事等見大衆散後乃偕同詹天民等四代表各乘馬車往鎭守使署而去 
　　另一訪員報吿云本埠一般熱心人士自中日交涉解決後曾提倡反對要求廢約近因中日約文磋議就緖雙方代表將次簽字有人倡議定於本月二十四日（即昨日）在城内九畝地之新舞台開國民大會徵集衆意電請政府停止簽字以與日人作最後之解决先期用團體名義致函新舞台經理姚紫若 
請借該台爲會所並在城廂内外及各租界廣發傳單邀請蒞會昨日午後一時許國民陸續蒞會聚集於新舞台門首左右者不下四五千人意欲入内假座開會姚經理以假座開會本屬義務惟來函相借未具主名故閉門不納嗣見門前之人愈聚愈衆恐致肇事遂用電話報吿淞滬警察廳請求彈壓保護二時許徐廳長親帶警探數十名嚴裝蒞止舉鎗勒令解散衆民見此情形知難開會咸謂今日之會原爲徵集衆意電請政府停簽條約今可不必再計開會與否乃羣趨上海縣公署請求沈知事代爲電達衆意當經縣公署守衛警察將衆阻止沈知事據報前情立由電話報吿鄭鎭守使請求核示鄭使乃派趙參謀長范副官長來縣會同沈知事解决一切徐廳長亦蒞署與議因念民人衆多勢難一一延見當諭由衆民推出代表　　遂推出詹天民李祖聃劉榮劉淇四人入内相商 
詹等陳明意見沈知事等以羣情難却遂允帶同該代表親謁 
鄭鎭守使請求代爲電達總統採納其餘各民諭 
　　令退去靜候回電衆民乃仍回九畝地靜候至詣鎭署後如何情 
形驟難探悉容俟續布 
　　當衆民羣赴縣署之時人數旣多勢甚　淘各官廳恐有匪黨從中播弄橫起暴動除淞滬警察密飭各區署隊認眞巡遲戒備外地方檢察廳長林仲立以監所爲覊犯重地尤防疎虞特飭獄官所長嚴扃監所門户督同衛士格外愼防免致變生意外 
[救國儲金紀要]  
　　第三十九日之收數一昨日（二十四日星期一）爲上海開收儲金之第三十九日計中國銀行收銀洋一萬二千五百四十五元又銀二十六兩四錢又交通銀行收受儲金之第十三日計收銀洋四千一百三十六元兩共計收洋一萬六千六百八十一元又銀二十六兩四錢連前共計已收到銀洋五十三萬七千二百六十一元銀三千一百九十一兩二錢二分八釐嘉獎泗水商會之覆電北京政事堂復儲金團電云儲金團虞和德君等漾電悉泗水商務總會昨已電傳令嘉獎矣敬 
　　北京儲金之現狀北京儲金團施省之君致滬儲金團電云今日仍在社稷壇開第二次救國儲金大會人數較前尤多中交兩行共收儲金七十八萬零仍希尊處猛進爲盼 
　　外埠儲金之報吿　近日儲金團接有外埠各界之投報儲金函件甚多茲特摘登如左太倉縣沙頭第二高等小學同人函報各學生減膳四十天可積儲洋二十元敎員修金項下提儲十元校僕廚房工資二元不日併寄中國銀行存儲 
　　亭林區第四初等小學各學生均願節省日用凑作儲金 
　　奉賢縣立第三高等小學校同人湊集第一次儲金共計二十五元有零 
蘇州儲金幹事嚴惠人投報鄭祥泰得豐裕寳豐源同和公得裕祥寳豐祥同和祥吳春和恆豐裕復泰祥祥甡昌協泰祥源大祥陶柳堂金鞠如等共計認儲四百七十元又皮業公所節省節筵洋三十元湊足五百元不日解儲銀行 
　　泗涇鎭儲金同志會函報開會勸儲計洋五百元 
　　川沙商務分會代收儲金處第一次報吿俯金團云現收儲金計一百二十六元六角内有乞丐陳錦文積錢兌換洋一元 
　　奉賢靑村港鎭商務聨合會日昨投報儲金團云現已有儲洋三百十二元内有小學生程廷嚴積存果餌資洋十元又僕人蔣杏林亦儲洋二元鎭江儲金團分事務所昨投函總事務所報吿云五月五號至十九號共計儲數七百八十七元又五月十七號交通銀行共收兩户計洋十一元連前報吿併計銀圓四千五百十四元 
南京儲金團分事務所日昨函報總事務所謂自五月一日至二十日共計儲金銀圓二千四五百五十六元八角一分五釐 
　　徐州儲金團分事務所日昨開單報吿總事務所謂自四月二十四日至五月二十日止共計儲金一千一百十八元另有徐州交通銀行所儲薪金洋四百零九元四角七分八釐 
　　淮安儲金團分事務所函吿總事務所云近日認儲踴躍業經彙交淸江交通銀行共計六百四十二元再俟按旬續報 
　　政界月薪儲金之首倡日昨兩浙鹽運使姚步瀛君致書儲金團略謂邇來救國儲金一唱百和步瀛榷權忝掌無補時艱茲特捐一月之薪爲所屬之倡聊盡棉薄之天職而已查所屬機關官員薪俸甚薄若令一月繳齊深恐力有未逮擬令分十個月儲足總期於急公之中寓兼籌之意除通函所屬一律照辦外奉達查照云云 
　　媚神香金之撥儲日昨山東會館同人公啟儲金團略謂儲金響應足日愛國之忱人所同具敝同人等詎敢放棄天職惟苦無公積可以撥儲只有廣勸同鄉各盡義務前後存儲已逾萬元陰曆三月二十三日天后聖誕本會館定章於是日　資演　酬神讌客因念國事多艱何忍宴樂爰經公議祗備香燭虔伸敬禮其餘糜費槪行删除將所收同幫各號客香資洋四百八十元盡數撥存中國銀行以作儲金之助吾國無益之費在在都有苟能挹彼注此移歸公益亦不無小補也云云 
[西報之評論救國儲金]  
　　昨日文滙報載有社論曰（上略）華人愛國之舉動可達有用之目的者本報對其一片熱忱絶無傾凉水而使其冷之意華人愛國心之繼長增高實爲本報所樂聞苟得覩政府不僅得此五千萬元儲金之數且得十倍此數之鉅資則本報所引以爲樂者無過於此中國果能得此鉅欵定可辦理着實之事業但本報尙不知發起儲金者其心目中究以作何用途爲最善前聞有擴充海陸軍備之說惟以五千萬元擴充軍備而欲求其功效昭著則非有思慮之士所敢言也五千萬元合諸英金尙不足五百萬鎊適敷無畏式大戰艦兩艘之代價數日之戰費而已本報竊信今日華人愛國之舉動實有感於英國海外僑民集資購艦呈送政府之舉而發生英僑醵資以購戰艦一艘其事確有裨益蓋英僑欲以着實之法表示愛國之忱並非謂救英國之亡端賴有此一舉也今欲謂救中國之亡端賴此次儲金亦屬不可故儲金而冠以救國名義未免謬矣然則中國如不何而可救亡曰中國救亡之唯一方法在於政府在上實心作事爲國求福國民在下竭其智力抒其忠誠以贊助之而已若僅有庸衆之計畫則於事無益也中國之武力欲國發展政事欲國實行實業欲求發達則當求諸施之正當收之正當之稅項而已不當求諸捐欵也五千萬元苟善用之固可大有裨益至少可以安設若干基礎但基礎旣立須有建築建築旣成須有人才經營之維持之以期埀諸久遠今欲以捐欵辦此偉業詎可得乎國民舉動之足以辦此偉業者惟在於國民之願意繳納國家所眞正需用之種種稅項耳納稅固不庽　感情之作用但眞正救國之道唯此而已 
[官賣烟土之實行]  
　　蘇粤贛三省禁烟特派嗣蔡伯浩氏因將增加土稅貼用印花問題商辦就緖特赴北京報吿財政部禀承一切現已公竣回滬在英租界仁記路外灘新康洋行隔壁租屋設立公所以爲驗明印土粘貼印花之機關應用印花亦已由部頒發計分甲乙丙三種甲種爲貼整箱之用乙種爲貼整個之用其零星碎土則用丙種印花無論整碎均須到所驗明粘貼方爲有效凡貼有印花之土三省各地通行無阻蔡特派員因身膺三省禁烟重在必須翰流周歷所有應微土稅欵項勢難分身經理特於日前晋京之便請部加派監理財政員每省一人俾專責任當奉核准委劉瑞麟任江蘇吳用威任江西馮某任廣東爲管理稅欵專員除馮某原係廣東中國銀行經理現係兼差外其劉吳兩員已偕蔡來滬　留滬任事吳於前日已赴贛供差矣 
　　蔡特派員因驗土貼花恐有弊混是以加派蔡某爲稽查長另派稽查員十餘人每日詳細稽查並抄錄每日貼用印花若干入曉報吿俾與經手貼花者互相核對 
　　又一訪函云近一星期中所售出印花除本埠各土行出貨不計外其已發印花計甲種四張聞係運銷江西者其餘售出之乙種丙種印花尤多據外間傳聞現有人組織公司購用此項印花販運烟土前往内地售賣本埠各市鄉如閔行等處亦已有發現云 
　　蔡特派員以上海水陸交通爲鴉片聚積之處夾帶私土最易亟應嚴密稽查以杜偷漏昨特將特種禁烟印花稅票式樣分别移行各機關查照以便嚴密稽查如有票貨不符以及私運情事應即扣留按律嚴懲以重烟禁 
[傳單牽涉案行將覆訊]  
　　國民對日同志會會員黃毅方夢超及寓居江西路鴻發棧内之留東學生蕭汝霖等因有人在公共租界内分發抵制日貨傅單悉被牽涉經駐滬日副領事西田君照請公共公廨出單將各人傳案訊論分别存洋交保候訂期再訊在案茲悉此案經承審華官聶讞員與日領函田君訂定於本禮拜四五（即二十七八號）午後繼續研訊已於前日知照被吿代表律師查照矣 
[盜匪拒捕傷人六誌]  
　　公共老閘捕房包探錢壽生等於十六號夜在西棋盤街雙慶堂么二妓院拿發迭在公共租界内搶刦當舖之盜匪陳灿泉（即陳三實）等四名並擊斃盜首袁文標而四十號西探潘林士亦遭還擊受傷所有獲案各盜經捕房秘密研詰口供已將同黨各人姓名住址供明業已請廨出票按名拿究在案茲悉該盜等所供同黨姓名一與某捕房華探目李某之夥名阿虎爺者名字相同故前日由一號西探目考爾向該探目面詰情形始知名字相同之悞已另行偵緝眞盜矣　 
　　老閘捕房四十號西探潘林士因在西棋盤街雙慶堂么二妓院捉拿專搶租界各當舖現洋鈔票之盜匪被匪首袁文標（即王和尙）拒捕連擊三鎗受傷當送同仁醫院醫治即經西醫鉗出鎗珠豈知肺部尙有一彈因該西探流血過多恐力不能支故未鉗取茲悉該西探傷勢日漸見輕已能飲食且肺部一彈走至背間　之頗覺故由該西醫知照捕房擬於日内剖取云 
[匪徒撬門搜刦]  
　　前日下午有匪徒四人撬開新閘白克路八百三十五號門牌乾記號主某姓後門入内各出利刃嚇禁聲張適其家正在搬遷惟一婦人在家遂向該婦身畔搜刦現洋八元金别針一枚而逸事後經事主報請該管捕房立飭中西包探前往察勘檢獲該匪等所遣刺刀一柄遂帶回捕房禀奉捕頭諭着留心偵緝 
[查明吕巷鎭案犯之來歷]  
　　寓居公共租界北海路（即六馬路）二百零九號門牌之蕪湖人邱小林（即邱秀林）爲松江金山縣屬吕巷鎭懋生當舖被盜刦去衣飾巨贓並開鎗擊斃巡警案内牽涉業經江蘇水警派警派警持文來滬報請老閘捕房加派中西包探按址將邱緝獲解奉公共公廨訊據邱供前在蓬路五十一號洋房西人海立司處爲西崽現在垃圾橋開設順興飯店奉判押查在案茲悉捕房已派探陳阿四查得邱尙有老母與其髮妻住居華界至六馬路二百零九號屋内係其姘婦所居近由浙江來漏且已失業年餘所稱開設飯店係屬子虚昨經捕頭論令來警知照線人王阿毛於禮拜三到堂聽候質證 
[又槍斃盜犯四名]  
　　滬北曹家堰地方鄉民沈阿坤家於本年一月十五號被盜刦掠并殺害事主二人一案内有盜犯楊得之張敬揚高照臣俞寳興等四名經鎭守使署訊實判决一併處以死刑電奉軍署核准於昨日（二十四號）午後二點二十五分鐘將該四盜綁赴西砲台地方槍斃茲將罪狀錄下上海鎭守使鄭爲示諭事案准上海地方檢察廳函送拿獲持槍夥刧曹家堰居民沈阿坤家並傷害事主二人之盜犯楊德之張敬揚高照臣賴采子李德生俞寳興周得金沈文和等八名送請訊辦到署發由軍法處訊據楊得之供稱於本年一月十五號聽從逸盜王緖昌邀約轉糾賴采子沈文和並夥同十餘人執持槍械侵入沈阿坤家戳傷事主二人强搶得贓俵分等語又訊據張敬揚高照臣俞寳與賴采子李德生周德金沈文和等同供均聽從在逃之王緖昌及已獲之楊德之糾約結夥十餘人同至沈家搶刧得贓惟周得金李德生沈文和賴釆子等均在門外望風未知傷害情事且賴釆子又係被脅上盜實非得已各等語不諱查楊德之高照臣張敬揚俞實興等四犯結夥至十餘人之多執持槍械强刧財物又復傷害事主二人以上實犯刑律第三百七十四條之罪核其兇惡昭著罪無可寛應照懲治盜匪法第三條第一欵辦理一併處以死刑以昭炯戒其周得金李德生賴釆子沈文和四犯雖屬夥刧共犯惟或係被脅上盜情可矜宥或在門外望風不知傷害事主之情愿照刑律第五十四條及第十三條第三項第一欵分别處以徒刑移付該管法庭依按通常程序辦理業經電奉馮上將軍核准照辦除飭緝逸盜務獲懲辦外應將楊得之高照臣張敬揚俞竇興四盜依軍法執行鎗斃爲此示仰軍民人等一體知悉此示 
[英國令節之慶賀]  
　　昨日爲英國大禮節期駐滬該國官商辦事各機關均休息一天浦江所泊該國之兵艦商輪與英法電車公司各電車及英領事署亦一體懸旗申慶以資紀念萬國團練會各會員於午後三時齊集江海關門前排隊至英總領事署由英總領事法磊斯君校閱一過復整隊至各馬路繞遊凡經遇之處觀者甚衆捕房亦派由探捕沿途照料一切 
　　法租界訪員函云昨日爲英國紀念之期英法兩國睦誼素厚故法領事署法公意局並各捕房及水龍總會均扯大英國旗以伸慶賀法公廨刑事堂期亦經中西官諭着停訊一期總巡捕房各寫字間均停辦公務一天 
[關讞員將銷病假]  
　　公共公廨正會審官關絅之君前因政體違和請假養疴薦任王肇之君爲代理員茲悉關君邀請中西醫士診治已占勿藥須再調理數天卽當到廨視事 
[部派洋員檢查電政]  
　　交通部前派洋員丕特生南來檢查蘇屬電政事宜前日來滬與電報局長袁靖生晤詢一切昨已事畢由滬寗火車北上矣 
[調查浦灘艒艒船]  
　　南市沿浦灘一帶素多江北貧民搭蓋茅棚或用破船停頓藉以棲止現因沿浦灘塡泥築路將次動工故由工巡捐總局長飭令總船目連錦堂查明報吿核奪在案茲聞該船目調查此項艒艒船自楊家渡至關橋一段尙不多見而關橋至葆泰馬頭迤南至竹行馬頭等處最多除間有聞風遷拆者外核計灘畔約共有三百餘户此輩皆恃拉車或小工爲生男女大小多至數百名口因特預勘西南鄉自日暉港迤西空隙之地作該民等棲止之所以便安插擬即據情呈報朱局長核示矣 
[催認四年份公債]  
　　民國四年内國六釐公憤票曾經上海縣沈知事會同駐滬經理處處長飭知南北商會總協理擔任籌勸各業商家切實認定並限令將認數彙報在案茲聞南商會自顧總理認定五千元後參藥業糖北貨海味業等亦皆次第擔認沈知事以此事關係緊要故又飭知南北商會從速進行籌勸矣 
[碍工水擱之押拆]  
　　上海城濠官產丈放局前因南半城拆城塡濠動工後裹鹹瓜街面東一帶房屋後面之水擱係屬阻碍濠工曾經由局出示通吿各業户限定陽曆五月十日至十九日爲止十天内一律拆除在案茲已逾期各業户之遵期拆缷者雖有而任意觀望者亦多爰由該局總辦咨移淞滬警察廳長飭知該管警區派警押令拆除 
[陳列華品之徵集]  
　　國貨維持會通吿各商號云敬啓者本會昨接義濟游覽會事務所來函爲駐滬西人因歐戰　雲生民塗炭婦孺之被害者尤屬慘不可言爰訂於陽曆五月二十七二十八二十九日借哈同花圓發起義濟游覽大會　資協濟以惠羣黎特於該圓之東隅劃分一區爲華人陳列貨品之地點敦勸各業前往該圓組織商店共裹義舉而篤邦交等因准此當經本會議决通吿貴商號查照如蒙贊同請逕向寗波路九號該會事務所直接可也又函云日前接尙賢堂李佳白先生來函謂該堂設立華品陳列所希勸各出品來所陳列（　　見十八日來件欄）等因經本會跳决此通吿貴商號查　　蒙贊同請逕向袪租署實昌路尙賢堂李君直接可也 
[組織國貨玻璃公司之先聲]  
本埠五洲中法中英三藥房擬集資將虹口鴨緣路之益昌玻摛 
 
 
 

Page 11

 
 
公司一切機器盤買攺名公益玻璃公司專招華人股份製造各式瓶缸以供各埠藥房之用凡有志實業者皆可入股也 
[軋斃船户請求免驗]  
　　船户周炳生被盧洲輪船軋傷斃命經水巡捕房查悉復將船户馬松　張鍚桂潘裕生等拘押一面飭二十四保二十三圖地保龔福生投報地方檢察廳請驗前日該廳正欲派員往驗間即據屍父周秉全到廳請求免驗林廳長准如所請論飭具結呈查 
[義塚無人檢查之爲害]  
　　本邑引翔鄉十團新石橋西有義塚一所腐棺山疊枯骨暴露腥臭之氣隨風騰布塚左爲自楊樹浦北首高廊橋至江灣之官道每日早晚在各廠工作之男女由此經過者不下千人當此天氣炎熱之時穢氣蒸發易致疫病該處人言此塚地由二馬路某布號主吳君捐金購置者乃年來遣骸日衆並不　藏且有不肖賭徒破棺剝取死孩衣服抛骨田　間令人慘不忍賭蓋因乏人隨時檢查妥爲深埋以致慈仁美舉轉爲造疫禍根遣地方上無限之憂苦地方薰保亟應設法以處理之也 
[流氓搶攫金圈]  
　　洪祝氏投法公堂稱在法馬路行走突被流氓胡土根從背後搶去金圈逃逸報捕拘獲吊出原贓今解案求請究辯胡供以後不敢再犯求恩寛宥判管押二月示敝 
[誘姦捲逃案照原判執行]  
　　張再生前控伊文翠英被華阿福誘姦捲逃一案曾經地方審判廳訊實判决華阿福監禁一年零六個月在案詎華不服赴蘇州高等廳上訴奉諭將案犯解蘇現又經訊明仍照原判執行前日已將華發回上海地方檢察廳送監收禁矣 
[皮絲冒牌案之餘波]  
　　信孚泰皮絲烟莊經理徐熙春投法公堂控稱於去年冬間有已閉東福昇店主林作梅將雙麒麟牌號認樣得價售與商人當時向伊詰問有無關碍據稱並無糾葛故將該牌印用嗣經蘇和泰等在案下具控商人冒用取銷牌號奉訊諭罰不能隱戤再用然林旣知該牌已經取銷豈能再售與商人以致受害請堂上訊追損失訊之林供此牌取銷徐亦知情所立合同該牌取銷後亦不能作憑分辯多時聶讞員以徐所控屬實判林退去着徐先將堂費繳案俟下期訊明核辦 
[償還佣金子案]  
　　沈蘭谷在公共公廨報吿郎孟松陳馥卿呑沒賣地佣金一案奉俞代襄讞會同英領卓君於星期六午前升座民庭研訊明晣判被吿償還原吿佣金銀二百零五兩並着擔任堂費完案 
[互毆受傷]  
　　三洋涇橋新順昌報關行茶房李和順昨送物件至黃浦路日本書信館不知因何事故與日人某甲街突互毆各受歡傷由捕一併帶入捕房飭送醫院醫愈再核 
[西醫失竊]  
　　黃浦路二十號洋房德國醫士福君住宅内前晚失去道契股份單及現洋等物疑侍者甲乙兩人所爲昨將甲等還至美捕房請辦 
[機匠行竊銅件]  
　　閘北警廳偵緝隊隊士張福等前日緝獲竊犯陳和尙一名解經司法科段科員研訊據供在裕有油廠爲機匠行竊該廠機器上銅件計重二十三磅値價洋十五元等語傳到該廠經理質訊屬實判陳收押候辦 
[檢察分庭批示三則]  
　　昨日閘北檢察分庭發貼批示三則照錄如下寡婦王李氏訴楊潘氏楊福生母子阻撓建築摀毀門窗牆壁 
並被行兇毆傷由批據訴如果非虚楊福生殊屬不合候傳訊 
核辦 
　　吳包氏爲伊子吳竇山請求減輕　金由批案經判决礙難減輕所請不准并斥 
　　王進魁爲伊表兄楊長生受傷由批楊長生由警廳送　醫治並未到案是否受傷尙不可知據稱該民自願出院應由該民自向醫院納淸醫藥各費當可出院毌庸本庭提回仰即知照攸雜評三 
[提倡體育紀念會（納）]  
　　我早言生張運動慶祝會者决非以優勝自豪而必雜有紀念自勵期望諸觀念以成之者也蓋自交涉失敗而後圖人之希望愈般奮勉愈力故苟有一事可以喚起國人精神而樹奮發之標的者必鄭重焉爲之識此創議慶祝之本意也今主其事者以慶祝之名與本意不合而易爲提倡體育紀念會其用意益顯然矣 
　　抑記者更有以測運動家之心理世界上無論何種學問必着魔道而後可以精進一着魔道則必謂無論何種學八總不如我學問之好總不如我學間之有用一旦勝利而欣喜無窮者魔道也非必其自驕也本館疊接來函責備提燈會之不應開理由固甚正當然必謂爲以此自驕區區小勝卽逢滿足者則未免責人太苛此記者所敢辨護者也 
來件 
[皖蕪全埠罷市三日之原因]  
　　吁國家當財政困難之際不得已而權加賦歛出借公僨倡興印花議加稅則普天率土誰不遵循故設常關乃以征商究不容其病商立商會乃以保商晰不容其害商由是商情之愛惡恒視關稅爲轉移商務之盛衰全恃商會爲　紐蕪湖爲通商巨埠自前淸以及民國水災兵革虧折頻仍大局維艱經管不易急宜多方提倡設法維持何堪疊遭意外之誅求屢受無窮之盤剝乃蕪關自赫稅務司承辦任用顧恩瀚爲一等顧問即巧立名目私訂章程肆意橫征變本加厲違章苛　吹毛求疵直使商民忿氣冲天怨聲載道受此威逼徒喚奈何甚至負販肩挑零星行李斗米尺布茶食菜蔬無物不征除征必罰不第與部章大背且與國體何存於是經商者則視蕪關爲畏途行旅者亦恨蕪關爲怨府所有皖江南北坐賈行商均赴蘇寗採運貨物而蕪湖全埠從此交易斷絶市而淸寥而商會漫無知識之諸公不孚衆望之總理居然醉生夢死終日酒地花天曾不出而設法維持多方提倡商　困苦呼籲無門虐政何日能除下情何由上達尤可恨者赫稅務司自舊年七月奉到部文飭照常關稅則須按海關折半數分别修正呈明大總統並商凖稅務處贊成認眞釐定舉凡舊則不及海關折半數應即修攺一律比照海關折半數征收其有舊則與　關折半數相等或逾海關折半數均仍舊分别切實釐定按照飭發表式詳細塡註詳候財政部會商稅務處查照修攺至各關原有耗雜各項應併入正稅統計與海關折半數互較各等示後竟將常關稅則假手於顧恩瀚一人不遵部章按照海關折半數一律切實釐定詳細塡表詳候財政部會商稅務處查照修攺公然私心自用不恤商艱獨斷獨行擅加稅則輕重多寡甚不平均突於四月二十七號出示勒令商民遵照新章稅則完納限於五月一號實行商民得知恐惶無措迫請商會速爲維持而商會猶坐視不理閱兩星期之久竟無匡正之方情迫無何激動公忿全埠罷市萬衆一心商民奔走呼號要求請命面商會仍然甘心粉飾曲意彌縫復思嫁禍脫離且以虚詞恫赫一味徇私朦蔽并不電禀官廳幾貽各重於長官直置商民於死地幸承蕪埠各長官出示曉論協力維持并函知商會謂查各商協商稅則原爲情理以内之要求茲凖前因願　負完全責任無論如何必使此次自的得達除據情咨請蕪關監督查照外急請商會轉致各商照常開市并聲明新稅則擬俟討論妥善後卽爲實行之期仰見各長官爲國爲民痌　在抱商民感戴全埠祇遵旣荷各長官電鑒下情擔負完全責任則常關新稅則定能會同關監督與稅務司遵照部章按照海關稅則折半數切實厘定一律平均并將顧恩瀚巧立名目私訂章程若駁單費若進口空船票費若查艙留雖單若限期取消比消票以及鄉民肩負手携之物件橫征苛罰之規條逐一删除以省煩苛而杜中飽則庶幾商務興而關稅裕關稅裕而國用舒商民之幸卽國家之福否則國貨稅重擔負益加大局關何堪設想則不第爲蕪埠商業危險萬狀即外埠商業亦將羣大受影　矣謹　實情尙祈當道諸公俯恤商艱愈蘇商　雲　在望天日同瞻謹吿皖蕪商民公啓 
救國儲金 
[五月十一日中國銀行收欵淸單此爲第二十八次報吿]  
　　第三十一册二十九號至三十四號 
陳仲英女士元四兩七錢貝明忠月薪元十五兩胡祥　　薪元二十兩陳浩然月薪元六十兩孫渭夫月薪元三十兩徐文海月薪元三十五兩 
[第二百四十二册三號至一百號]  
　　泰和堂藥店十元華　光二元袁水有二元曹兼山十元姚宗嚴一元王玉趙一元張俊聊一元張金元一元林阿廷一元張順興林夫才一元戎東發一元曹竇竇陳連順一元林小少一元戎來生一元徐楊春一元邱啓雲一元忻夫林一元邱張合一元史門女士一元邱安莫一元徐孝順一元邵德銘一元鄭矣茂一元白增友一元范正甫五元仇阿玉三元周楚恒一元仇阿三一元汪孝伙一元李長春三元忻鶴林一元百官船業保安會五十元胡矣順一元陳道依一元王小品一元周桂泰十元胡品財二元忻才甫一元張金尙一元張財寳一元鄭夏生一元張月生一元祥盛恊號一百元曹耕莘五元談祥根一元蔡錫生一元俞光澄二元黃詠裳一元何賡唐三元顧雪琴一元馬鏡　五元顧筱山一元劉春洲二元馮月其一元沈茂林一元許徵祥一元詹幼泉郁秉祥五元李樹德堂二十元大昌祥十元乾昌祥金號一百元繆晉之五十元朱鏡波十元店司蔣阿二一元車夫朱阿二一元陳容愈一元楊藝林五元蘇遐齡二元程季良五元計煥庭五元陳謙孟五元殖邊銀行同人五百元王振華二元正裕木號二百元棧司楊毛毛三元又徐桂生三元又董阿榮三元又錢紫榮三元又俞根財三元又周老虎三元飯司甘德士二元下灶沈秋生一元車夫張阿三一元德善和尙一元禪庫和尙一元孝先和尙一元　圓和尙一元妙樹和尙一元常和和尙一元麗塵和尙一元文淸和尙一元靜仙和尙一元會融和尙一元從永和尙一元義雲和尙二元依然和尙二元阿興一元星照一元年生小馬一元 
[第二百四十三册七十二號至一百號]  
　　周文潭十元　天豐十元　畢品三二十五元　盧性孚五十元　蔡範卿二元　嚴乾生藥舖十元嚴乾升各友十元　蔡靜山一元　沈仲裕五元　程少棠三元　詹春泉二元鄭祥壽一元林阿三二元史張合一元戴榮壽一元王連生一元史電仁一元錢金生一元陳忠廷一元袁信發一元徐金發二元董富順一元曹繼鋆一元徐東泉一元李信南一元曹繼士一元張阿友一元係售財一元朱阿桂朱阿來朱阿夫一元 
[第二百四十四册八十九號至一百號]  
　　范聲甫十元華紹衣四元朱金祥一元姚季康三元沈伯英一元劉志泉一元俞女士三十元譚樂之五元黃儉女學生一元徐翰女學生四元曹良女學生五元施健女學生五元（未完） 
來函 
[廖漢錚來函]  
　　敬啓者此次運動小獲勝利乃竟夜郎自大提燈慶祝殊屬無謂之舉旣長會員滿足之心實貽外人譏笑之柄示榮反辱何樂爲 
此且今日何日尙有所謂慶祝耶國恥未遠寗或忘之貴報素持 
公論應如何令其取消並將此意刋入來池欄内是所切禱 
[虞自若來函]  
　　此次遠東運動會吾國得占優勝其事固可喜可賀欲提燈慶 
祝殊非美舉當今外侮頻來國難存立吾同胞恐將墮於牛馬之又何慶之有 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[誓雪此恥] [  茸顚]  
　　當拿坡崙縱橫全歐氣慨不可一世之秋巍峨之普魯士京城竟淪爲法軍洗馬之場全城人民悉受覊於異族匍伏若牛馬屈辱類奴隷不敢有所反抗命東則東命西則西逆之者死無赦此慘酷之壓制足令普人長墮泥犁中永無得見天日孰意四十年後竟作驚人之鳴冲天之飛一鼓而逐仇人於境外數戰而洗前恥於萊因（德之河名）聨邦數十協力固圉儼然稱强國飛聲於世界而彼昔日之凌人者反奄奄無生氣城下之盟繼以割地當日之威風果安在哉然普之强也非天有以助之實由全國一心力謀恢復上自皇室貴族下迄平民孺子無一不以國恥鏤銘中心以致得有今日其愛國之熱誠可驚可愕足爲我人法姑略舉一二儲鑒鏡焉 
　　普之屈辱於法人之時也敎練一萬二千之兵認眞練習自不待言即其練習打靶之時亦數提前日之恥以激軍人之奮發如遇兵士發彈中的其軍官必認兵士曰願我人日後擊法人亦如今日之命中蓋當日彼入佔我地殘戮我國人如吾人今日擊鎗靶也言已并指靶呼曰聊以此代法人何如遂轟然發苟中則大衆唱悲慘之國歌並繼以誓雪此恥之懇語以和之其誌恥有如此某日普王威廉第一以事行幸道上見人民因小故相爭勢淘淘欲起鬥者即前語之曰我親愛雄壯之國民乎願以今日相毆之拳留待後日以擊法人則朕不但不訶止之并將勵汝曹之勇若今者盍休二人聞之動容止其爭相與唱國歌握拳切齒詈法人而還 
　　至慈母之敎其孺子敎師之訓其生徒亦無不勉其雪恥爲口頭語故牙牙學語之兒年方舞杓之童一聞法人二字卽握其小拳張其小口申申作惡詈而街衢通達之地并樹種種受恥狀以警國人若此者不勝枚舉要之终不出誓雪此恥之意耳今者恥果雪矣善人殊堪自豪嗟夫今者吾國受辱果何如乎吾國民其戮力同心以師善庶幾乎可 
游戲文章 
[勾踐攺名布吿書] [  蛛隱]  
　　嗟乎余不幸名勾踐致爲勾吳蹂躝踐踏奪我土地攘我權利迫我爲踐土之鐆余心滋憤余董欲自攺共名也久矣乃余甫有敬吿國民一書而排字者已爲余攺名噫是何善體人意居然先得我心歟雖然攺余名固甚願獨攺余名爲勾殘則竊有所未解意者以余之土地殘確歟抑以余無端受人之殘酜歟是皆未可知然以余居是名則深以爲不然蓋余土地雖失而猶保會稽一隅不得謂苟延殘喘也余雖爲人臣僕而猶能嘗吳王之糞以延吾命不得謂不保殘生也余雖終日臥薪之上嘗膽之苦而皮　不損胃口不壤不得謂爲殘疾與殘廢也又况生聚有術尢能使　夫寡婦尅日以謀傳種又誰謂殘黎無幾乎余非和尙安能與懶殘同其派名乎無已與其攺名曰殘不若攺名曰賤蓋世之人往往稱其名曰賤名稱其身曰賤體稱其妻曰賤内無不以賤爲口頭禪况余忍辱含垢卑賤孰甚又島知卑以自牧他日不能張吾國勢以復吾仇耶國人敬聽之吾茲决攺余名爲勾賤特上一字倘排字者再爲余誤勾爲狗則余滋不堪矣 
譯叢 
[北美洲之女巫（美人丕列斯脫筆記之一）（續）] [  木]  
　　第届歲底呶嚇特拉又向土人宣言謂得其魔鬼報吿阿司開瑪人（美洲北部大陸土人）行將侵攻阿拉斯格蓋阿司開瑪人在昔歲必一至阿拉期格刧殺土人聞之大駭讀者當知印第安人視阿司開馬直與呶嚇特拉身畔之魔鬼同其比例自得此耗土人日磨刀鎗備　期將届土人之勇氣則又全歸消滅怯者幽居屋中不敢出跬步然亦有勇者則結爲團體讀者乎彼之結團體非爲抵禦計也連袂往呶嚇特拉之居處求其施行使阿司開瑪人之不來侵擾耳土人許其重酬果能使呶嚇特拉　足者始首肯讀者亦欲悉呶嚇特拉退阿司開瑪人之法術乎其術蓋簡單之甚呶嚇特拉一人入一室中嚴扃其户而爲喊呌之聲謂爲求其魔鬼退却阿司開瑪人云然呶嚇特拉此舉其效立奏蓋阿司開瑪人近數年來咸趣和平本無戰爭之意且我美有軍隊常駐阿拉斯格以免土人因種族關係致相殘殺然呶嚇特迭造謠言而土人必信之智識之卑陋不可問矣 
　　上叙各節呶嚇特拉之所謂法術欺騙土人顯而易見土人果稍有知識者呶嚇特拉之勢力早已殺矣然土人牢不可破雖有吾美敎會中人剴切吿誡終不能拔除彼迷信之習嗟夫 
　　予今更叙一事更見此老婦之狡獪蓋彼竟乘天然之機會欺惑當地土人距呶嚇特拉之居不遠處卽爲哇公河其河彎曲如馬蹄長約五英里中間相隔之距離僅三百碼土人舟經此處必將船貨起落省繞道也然而大費事矣某年春呶嚇拉特拉偶爾散步河畔則見阻隔之處已爲氷之澎漲力裂成一縫水流其間冲成小溪居然可通舟矣呶嚇特拉見之立卽奔回召集土人聲稱吾能使吾魔鬼鑿通哇公河土人許以酬報呶嚇特拉謂爲公益事不重索事即諧遂入一室閉其户且呌且喊一如前法霎時出謂衆曰已吿成功矣士人奔往果然呶嚇特拉之聲譽鵲起即同業之醫士亦詫爲奇遂推爲盟主至今土人猶稱呶嚇特拉鑿通哇公河之功焉嗟夫此老婦愚人之術亦云至矣設生在吾文明之邦者其欺人之術更不知奚若矣 
栩園曲鈔 
[南正宫再題徐澹廬梅花山館讀書圖] [  天虚我生]  
　　拓紗牕好梅花風吹暗香庭院正昏黃白茫茫階前明月如霜不分明花光月光是何人　素衣裳偷入讀書堂向小曲闌邊閒榜帶三分美人腔只待借銅瓶紙帳把羅浮舊夢續圓場（錦纒道）祗道是凌波窅娘怎化做傅粉何郎趁潇洒風流别樣妝出落得者般倜儻端詳把身材打量忙煞了畫家周昉（未奴剔銀燈）荒唐書生魯莽響喉　書聲乍揚文章鑄就獃模樣太淸狂忒軒昻說什麽宇宙洪荒琅琅聲繞梁奇文欲共花欣賞只怕那花神嫌你護（雁過聲） 
　　搔不着心頭癢寫不出心中想明　翠羽嬌肇掌新詞三弄低聲唱江城笛韻風吹颺畫嗣兒做個周方（尾聲） 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　楷洛格曰果耶然茉莉芬之年正幼恐猶未合於結婚之年齡也彼輩乃兩相愛乎克洛斯曰然其初予尙不經意然今者則此二人竟有如若漿之蝴蝶竟一步而弗離矣至於勃替太之人品則亦不如亞當多多即其所入亦不過先令十五與吾女等耳楷洛格頳其頰曰然密昔司克洛斯曰吾殊不解此輩女郎往往一無主心但有一人向之道愛慕之語彼立即全身付之雖其情人欲得其脰亦無不與之茉莉芬與勃替太之婚姻不當於理吾亦知之特勸之而弗聽耳楷洛格汝苟見茉莉芬者請爲我勸之彼或能聽汝亦未可知楷洛格諾密昔司克洛斯遂去而楷洛格復有客至其人爲密昔司梅生一入内即嚷曰楷洛格汝何爲匿卡露零於家深夜而不放之歸楷洛格詫曰誰語哉卡露零不過昨晚一來耳吾又鳥爲匿之密昔司梅生曰吾固知婢子誑也今晨其兄詰之渠乃以寢於汝家爲對然吾則固知其非今益信矣旣而曰楷洛格彼固何往耶楷洛格惱曰奇矣吾又非汝家保姆孰能知卡露零者密昔司梅生用又手腰際岸聲曰汝雖不爲看守然汝實爲之參贊密斯吾曩者雖未能知然今則兩目張矣其初卡露零歸自海兒斯東胸間乃有一金質之别針嵌以紅寳其上有裸而飛行之愛神予已疑之以爲卡露零必無力購此貴重之物因以爲詢而卡露零竟不予吿自入其室去不數日復衣一新衣及黃邊之披肩而歸予曰密斯梅生汝此物亦賒自勃克斯店中乎卡露零不答詢之再始曰嫂吾購物毌勞嫂償費奚事問哉密斯意司特彼語雖輕俏然吾人終爲其兄嫂彼負責吾人又奚能辭其咎無已乃自往勃克斯肆中查卡露零之所欠究有幾何其時勃克斯兄弟適外出祇一少年在爲予查賬且曰卡露零梅生····卡露零梅生密昔司梅生言至此怒氣乃上湧顏面盡頳抗聲曰楷洛格汝知少年乃作何語耶楷洛格不答密昔司梅生益怒曰彼乃謂卡露零未嘗賒賬也雖有一二綠邊之費然亦欠已儅淸予聞語乃大驚亟曰少年然則卡露零亦來購披肩與衣料乎少年曰未予遂出則見一貴介少年方徘徊林際若有所待予大悟知其人蓋即代卡露零償費之人也今所待亦即待卡露零耳吾初意此事替萊特亦必與聞及詢之乃知主謀者實汝耳楷洛格汝試爲我語之茲事之本末果如何者 
　　二十三日第十七行第十二字十八行十一字十九行十字貸均誤假又第二十九行負字下漏去债字又第三十五行第四字因誤固又第四十行第十三字笑誤有均此更正 
軍事小說 
[托爾斯泰之外孫] [  劍虹]  
　　邇者上海報紙載一歐戰之新聞略謂上月初旬俄京暴露一可驚之德探事件由憲兵捕去嫌疑者約三十人即自瓦薩車站護送至大本營中有一名爲俄國之著名飛行家克其萊斯機氏現充瓦薩附近俄軍飛行隊之將校其母蓋俄國思想界之王故托爾斯泰氏之長女彼乘飛行機屢次飛行陣地之空間以俄軍之佈置及重大之秘密投諸德榮旣敗露遂鎗斃於大本營適有人從彼特克洛歸述其事頗詳特攫之以爲吾小說之資料著者識 
　　華燈初上戰角鳴鳴俄京彼特克洛晚矣露西亞人雄心勃勃每思併歐亞兩大陸而執牛耳於世界其思潮乃於此際而益盛街中荷長槍之警兵與夫皇宫執大戟之衛士牒躩於電燈影下咸欲一聞大本營今日之消息而消息沉沉不可得七時三十分警署偵探隊忽得一緊急之電話謂有德軍偵探厠身於俄國官場及軍隊中且時時輸送俄軍之秘密佈置及重大事件於德國軍營頃大本營已派軍事偵探調查此事警署亦須派靈敏之偵探帮同偵緝云云警署自得此消息聚集多數之著名偵探以研究茲案俄國之偵探素以探緝虚無黨人著名於世界其神出鬼沒之手段誠非常人所能臆料老偵探哈尼司者鬚髮叢皤然老矣顧精神猶健如少年以巍巍之俄帝宫牆彼乃登之如拎級斯時拈鬚視偵探長作乾笑曰此小技耳不過如小兒之偷盜果餌梨皮餅屑終有時與人以追尋之線索也偵探長曰哈尼司君君勿輕視德意志人德意志人心思之靈敏狠毒乃與其所製之巨砲相等君亦願任偵探茲事之職乎哈尼司曰果無人任之者吾願試爲之偵探長以意遍詢諸探諸探皆屬意哈尼司偵探長乃謂哈尼司曰衆無願任此者君其任之可乎哈尼司曰須以偵探十人爲吾夥聽吾指揮且須假吾以飛機一具吾將乘之直上九天叩上帝之閽詢以德探之顚末偵探長笑頷之哈尼司乃歸其居未幾偵探長所派之探夥十人來謁哈尼司哈尼司延之坐一一餉以雪茄烟且與諸探談此雪茄烟之出處及其價値與滋味惟不及德探事件之一字諸探之來咸欲聞哈尼司對於德探之討論蓋素仰哈尼司爲偵探之能手其成績纍纍每見於小說家之紀載彼等以爲必有一番有趣之研究今乃漠然如忘殊令人敗興坐移時哈尼司探囊出時計視之語諸探曰吾之辦事時間至恕不能長談某街新設一酒肆酒味甘美而殺眞復可口明晨九時吾遲諸君於彼肆將破囊與諸君飽啖也衆唯唯出相與耳議咸謂哈尼司老而聵不於此案事思索但以徒哺啜泥吾　然旣受命又不能不聽其指揮雖然明日往耳兩户荷一喙吾輩且一快口腹讓此老作東道主也（未完） 
 
[遠東運動大會職員曁運動團員攝影]  
 
 
 

Page 15

 
 
   
 
 

Page 16

 
 
   
 
 

Page 17

 
 
救國儲金二 
[五月八日中國銀行收欵淸單（六）]  
　　第二百三十八册一號至四十六號 
王慶甫一元王金芝十五元毛銀三元李阿四二元張月生一元山有法一元虞有桃一元夏榮祥十元任蓮多二元黃文華二元孫寳珊一元黃阿海一元周桂生一元李如南一元李海雲一元邱根友一元李文興一元郭根榮一元張阿善三元顧繩祥二元王雲生一元王阿大一元黃阿順一元張寳田一元阿文一元邵永貴一元根雲一元孫嘉惠一元王升一元曹山三三元陳信加二元景雲寳一元馬芝林四十二元李瑞卿五元朱夏狗十二元朱金生五元史新才八元馬芝成十元鄭裕生五元陳雲仙八元俞忠義七元鄭挺生四元魏文藻五元張連卿七元趙世藩二元張履平五元 
[第二百三十九册一號至七十號]  
　　金一齋十元袁沛川黃渭臣合一元傳泉友一元湯德順一元益昌佩二十元席嘉蓀二十元張鼎臣三元周惠鈺二元余三一元魯正炳五十元成信之三元顏葆榮二元聞育卿十元陳光炎一元劉性初二元許元生二元承裕泉同人二十元陳臧蓀五元章鼎如二元曹筱園五元章松喬二元沈國泉五元馮勝初十元許鳳生三元陳錫昌二元章心載二十元朱寳榮三元潘峻夫十元童薪塘十元盛潤淸一元張承均二元朱培生朱叔平合十元沈蘭卿五元余振夫五元張榖莊五元吳寳壽一元楊永震十元鄭建三二元謝貴生一元曾巽甫五元永順梅十元許承之二十元王梅生二元洪楚濱五元大成玉十元陳悅庭五元廚司張鳳鳴十元　泰公同人十元沈民一一元經梯生十元顧南星二元羅佐卿一元潘愼卿五元洽裕慕十元姜文祥一元吳蒞生二元朱松甫五元雲成十元許海珊十元謝章卿三元袁懋堂二元周榮堂一元王振文十元錢元泰三元陳子長一元戴子吉五元馮德明一元費達卿二元許偶生二元沈伯明五元 
[第二百四十册一號至二十七號]  
　　吳相純五元王宜侯五元楊振元五元沈錦園五元朱寳淸五元程春生五元沈寳泰五元許大椿五元黃松濤五元張秉聲五元吳潤生五元謝祥銘五元章君詄五元丁復林五元王惠卿五元馬俊英五元朱叔葬五元鈕祥法五元戴金山五元徐阿章五元金正仁五元陳金生五元張仁生五元樓嘉信五元戴餘生五元戴阿喬三元陳德勝二元 
[第二百四十一册一號至二十三號]  
　　許其香二元王友竹二元高旭初二元邱竺生二元孫發高二元俞少塘三元鄭寳榮一元李阿鉅一元梁守裕一元蔣耀庭一元郭寳林一元鄔順慶一元邵寳仁一元毛利榮二元孔小寳二元嚴杏春二元李貴二元鄔金有二元王更發二元戴阿長二元成祝三二元張阿昌二元嚴長生二元 
[第二百四十二册一號至二號]  
　　史叔平一元戚吉人一元 
五月八日共收儲金圓二萬二千零零一元銀十兩連前二十六日共已收儲金銀圓四十萬零六千零五十七元銀二千一百零三兩五中　銀行諸啓 
五月十日中國銀行收款淸單此爲第二十七次報吿 
[第二百三十二册七十一號至一百號]  
　　趙鴻怡一元包善計顧文榮一元鈕國祥一元閔芝榮一元王慶餘一元程超二元黃寛治杜壽儏佘觀明王壽樺龐家福陳善厚六人四元王壽　戴學禮黃錦秋杜壽仁毛承欽龐家祿六人四元許慶成一元李發浩王祚治項禹門唐申昌屈大縉劉道萬六人四元周言棟唐棣昌文祥廉伍萬魁姚裕華李遠貴六人共四元陳福章李遠香陳文福徐羲榮魯有錕覃文祥陳成章七人四元章祥順二元陸翰芳一元陸宗典一元陸慶祥一元申昌裕號念五元楊液池六元金裕翔十元陳斌義三元毛士棠三元黃聘三一元江榮卿一元高永興一元羽翼如一元王鏡水一元樂景葵一元錦泰義布號各友十元余源茂一元余矅卿三元 
[第二百三十六册八十一號至一百號]  
　　張德福五元尤裕良一元龔月記低徒一元鄒根生一元陶雲亭二元蔡雲岐二元張韻洲二元許俞姚二元沈貴卿二元徐松記學徒二元計墇二元李鼎一元王春發一元朱玉亭一元張林福一元吳榮生一元趙秀兆一元王慕俠一元沈子卿一元何世榮張　豐二人共一元 
[第二百三十七册六十二號至一百號]  
　　陶有成十元高梓琴一元高步雲一元高明經一元王錫根一元顧關生一元莊協記學徒一元陸桂春一元湯菊生一元龔慶福龔慶祿一元蔡新記學徒一元喬梅生一元江大貴許年桂一元居文元一元朱寳田一元徐鹿鳴一元陳連忠二元李小毛一元李奎華郭永叙一元孫源春一元沈子林一元李四毛一元陸五堂楊恒山一元顏欣甫三元張壽亭一元周寳慶一元徐惟勤十元席玉樹堂五元七十一老人朱汗舲十元徐再堂五元 
　蓉初十元楊友三二元胡允懹十元陶壽頣一元 
汪燕生一元王鳳崗一元程錫三一元馬竹賢一元喬 
仰松一元 
[第二百三十八册四十七號至一百號]  
　　尤澄芝五元大有典節酒及嘉筵酒節省費洋五十元張寳鈿三元曹子香一元徐五毛陳祖堂合一元沈雲生一元方惠章一元宋大金鍾芝香合一元益昌愼號十元姚韶榮一元王文卿一元張永順一元馮義芳一元汪永山一元丁定蘭一元殷森源一元石妙慶一元樂阿興一元褚紹良一元胡世順二元張林一元王毛郎一元孫以和一元王祥賡一元陳福樑十元周榮財十元董有道五元楊阿錢五元王木木五元王倪壽芝女士二元倪徵璠一元房租一月倪有記三十五元凌聃一元倪徵噢一元晉泰土棧二百元王順記二元楊習道五元邵錦鋆五十元樂億甫五元查警之五元邵長春五元張光達一元楊恩湛二元楊恩沛二元蔡秋屏五元 
金吉甫五元朱文進五元傳瀛三五元郁惠之五元徐 
炳春十元吳仁甫十元商餘社十元唐秉懿五元張季 
華二十元 
[第二百三十九册七十一號至一百號]  
　　義昌祥二元衡記鐘錶二元余余泉五元陳光祖一元劉漢卿二元陳錦山一元劉富泰一元遇錫候邱麟書合一元陳敬洪二元孫憂時二元德聚盛常三五十元中國靑年會第四次六十四元邢延陵一元錢文鰲李瑞淸合一元李炳生一元劉九華一元舒湘驥一元鄔如棠一元劉永祥一元殷學煒二元黃憶柏一元汪久卿一元盧友恒五元蔡少然十五元李雲山十元顧綬臣二元葉常華十元曹毓川五元劉桐生一元盧日明五元 
[五月十九日交通銀行收欵淸單此爲第九次報吿]  
　　第九册九十一號至一百號 
趙振一元吳增順一元邵麟一元薛贊榮一元陳彥超一元李維賢一元徐叔雲一元陳子英一元孫龍在一元周詩祗一元 
[第十二册八十八號至一百號]  
　　張子萊二十元王阿發二元陸敬濤五元周通泉五元徐富春十元楊伯瀋十元柴伯森十五元林虞友五元項琴軒二元陳雲卿十元陳聖英二元王錦文二元陳日晨一元 
[第十三册六十九號至一百號]  
　　新記公司二百元李詠裳二百元新記公司同人二百元鎭康號二百元朱子謙一百元鎭康號同人一百元祥記號一百五十元彭慶榮五十元彭桂年一百元中和興二十五元張潤記二十五元益昌泰號二百五十元錦記號二百五十元毛鳳池一百元陳益三五十元祥茂海味行五十元褚本江十元張雪齋五元大同行二十元陳甫庭十元江灣東江初等小學校五元李志文潘秀芳合一元葉貴珍一元顧家珠一元張韵襄二元張喜新二元鄭汝珩二元沈福祥一元沈蕙心二元鄭瑞安一元沈蕙儏二元鄭錦華一元 
[第十四册十八號至九十四號]  
　　徐承楷五元王美增一元康閔志勤二元楊月雲一元達明女學校學生零星總六元黃掌珍一元蔡振漢一元謝本仁志楊一元康時莊一元蔣翠娟陳妙林一元張秀琴王全涵一元葉秀峰一元周榖瑞一元葉顧靈炯一元康廷珍一元徐士偉一元陳渤一元繆琴餘一元李士俊一元李師吉一元金德藩一元常士炯一元吳壽臣一元胡原浩一元程炳榮一元楊恩輝一元汪志英一元楊敷海一元張榮越一元何道生一元徐炳元一元朱煩一元陳佑仁一元陸靜廉一元陸杏生十元余鼎元五元陸梅卿五元喬子珊五元徐琴生四元胡瑞生三元單永春三元周連生三元李霖生二元陸潤生二元沈善根一元宋土生一元陸金生二元姜冬高二元崔榮卿二元楊仁銓二元華阿才二元衛雲生二元汪寳榮二元仲肇福一元丁泰甫一元唐蘭生一元陸連生一元丁榮才一元陳福生一元陸同桂一元葛子卿一元韓杏莊一元楊仁森二元陳東林一元馮毛頭一元馮阿增一元袁阿金一元許文榮一元孫錦章一元徐榮卿一元固芝瑞二元翟筱軒二元孫阿桂一元張連生元關瑞田一元莊劬貪莊沈扶琴莊冲正合十元孔家嬸一元 
[第十五册一號至十四號]  
　　仇德懋一元金調元二元萬養和一元劉子影一元朱子美一元烏壽生一元郭鼎元一元孫義厚一元吳增謙一元蔡錦鏞十元程偉儏三元王定一一元朱廷芳二元葛偉一元 
五月十九日第九次共收儲金銀圓二千三百八十七元連前共計收儲金銀圓二萬四千八百六十四元銀七百四十五兩一錢二分八釐交通銀行謹啓 
 
 
 

Page 18

 
 
   
 
