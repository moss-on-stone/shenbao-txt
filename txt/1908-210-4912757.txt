# 1908 - 210 - 4912757

 

Page 1

 
 
   
 
 

Page 2

 
 
   
 
 

Page 3

 
 
上諭 
[七月初九日奉]  
　　上諭馮汝騤奏特參庸劣知縣各員請旨懲處一摺浙江署理寗海縣宣平縣知縣曹元愷嗜好甚深門丁用事婪索私費民怨沸騰試用知縣潘崇桂代理臨海縣七閱月並未審結一案任聽幕友家丁營私舞弊候補知縣盧士鴻署理臨安縣知縣玩視民瘼聽斷糊塗試用知縣洪錫礽署理鄞縣縱任丁役藉案苛罰候補知縣左忠勳識見卑鄙趨向不端試用知縣白曾蔭庸陋無能聲名甚劣均著即行革職以肅官方該部知道欽此 
[宮門抄]  
　　七月初九日召見軍機高祖佑 
論說 
[二十四日二十七日兩諭後之社會觀（山）]  
　　吾國人有一特質。爲一般之人所崇拜而不己。具則以爲榮。不具則以爲辱者。且不特榮辱而己也。能此則以優勝而存。不能則以劣敗無立足地而亡。是何也。一言以蔽之曰觀望之性質。 
　　觀望之性質。自何而起。蓋起於士大夫之間士大夫好以揣摩爲術。承意希旨。恬不爲怪。千百年以來。大抵然矣。疆臣之於執。政屬吏之於長官。人民之。於州縣。常人之於有非。常名譽地位者。皆挾是道以。行之者也。荆公進而。變法之書沓至。司馬用而復古之言盈廷。其言新也。非其人之力之識。足以主張新學也。爲荆公而言之也。其言舊也。亦非其人之力之識。足主張舊學也。爲司馬而言之也。妾婦之道。徇人。爲正。嗚呼。今盈天下之人。皆妾婦而已矣。皆妾婦之道而已矣。 
　　自項城南皮内。用我國之士大夫。始稍稍有以立憲之說進者。矣自六月二十七日革陳景仁之諭。而我國之士大夫。始稍稍爲寒蟬仗馬。而不復以國會爲。言者。矣黠焉者。乃一變其說。而爲叅。于式枚。以取悅於俗。夫不言國會。而言叅于不言陳景仁之寃抑。而言于式枚之阻礙。立說用意。眞有不可思議者。要之皆妾婦之道誤之。也 
　　何言之。我國近年以來。社會之智識益高。全國人民。方磨礪以需。而望立憲新制度之成立。于獨尼止之。其必遭一般社會之唾罵可知。叅于正所以買。社會之。歡心也。雖然爭持國會。而不肯遽從國民之望者。政府之見也。政府惟恐國會之有不利於己徘徊觀望。欲不爲旣不可。欲逕爲又不甘。以有今日之現象。彼觀望之徒。心知其意。而不敢爲。逆鱗之批。於是姑不言國會。姑不言國會。之年限。而言叅于。又素以熱心公益自負。政府行。如此狡獪之手段。而聽之將無以自解。以得社會之歡心也。於是利用叅。于之一策。嗚呼。于爲我國人民之公敵。不特人民知之。即政府亦。何嘗不知。而顧。煩公等之僕僕耶。吾聞用兵之道。在避其堅而摀其疵。今反其道。而行之摀其。堅而避其疵。嗚呼。我國所。謂熱。心者如是所謂熱心國會者如是。 
　　自前月二十四二十七兩日之諭。發表以來。言者箝口聞者戒心。旁觀者却走。不特朝論爲然。即在各地之素。以熱心見著。者亦無不。受其影響。而一。以趨避爲工。是何也曰。觀望之性有以使之。然也。我國人觀望之性。已由習慣。而成。爲倫理。具此則以爲榮。不具此則以爲辱。不特榮辱而已也。無論其。在朝廷。與在社會其占勢力與否。實視其人觀望之性之完。足與否爲斷。善爲觀。望則其占有勢力。必大且普。否則弱且以至。無有。於是。 
 
 
 

Page 4

 
 
在朝。則觀望者留而。不然者去。於社會上亦如之聚觀望之徒相與揣摩觀望之。術而後朝政有此現象。而後社會有此實。情以至百事興而無一成者吁可悲也。 
　　或者曰自二十四日及二十七日兩諭迭頒以來。内地之士論寂然。無論矣。即素所稱爲交通之地。人材薈萃之處。而亦。不敢效一鳴。則又何說。豈所。稱爲人民之程度素高者。并内地人民之程度而不若也。則應之曰唯唯否否。彼素所稱爲交通之地。人材薈萃之處。而亦寂然不敢效一鳴者。非程度之低。而實其觀望之術工也程度愈高者。其觀望之術亦愈工。試觀近日社會之現象。前乎此者。主張抑何激烈。後乎此者。行事抑何冷淡徘徊於。平和無事之日。亦嘗以步以趨。朝建言而暮論事。一日疾雷震耳。相顧驚愕。則又噤不敢言。綸音徧布之後。大地遥遥。未聞有以一團體或個人出而集一議者。要之皆觀望之心有以誤之也。彼于式枚二次阻止立憲之奏。即其觀望獨至處。所謂異曲而同工者。寄語論世諸君子。無輕詆于于之非。天下之所共見也。避于之名。而行于之術。天下之所不見不聞也。于受天下之痛詆。而與于同情者。竟弋名而去。人何巧而于何拙也噫。 
專電 
[電一（北京）]  
　　某御史奏叅東督徐世昌在任糜費擅借洋債二三品官輒自指簡一二年後東省臣民知有徐不知有君恐啟樹黨之漸奉旨留 
[電二（北京）]  
　　各省諮議局未設之前先設籌辦處遴委官紳創辦 
[電三（北京）]  
　　郵傳部奏調法部主事毓彤等差遣業己照准 
[電四（鄭州）]  
　　鄧州學會會員王庚先被拘學界大譁罷課會匪千餘人乘間起事毁署刧獄立請官軍彈壓匪徒巳散王庚先將解省候究 
緊要新聞 
[國會問題]  
　　初一日十點鐘慈宮特召慶張兩人於玉蘭堂奏對至一時之久聞國會期限問題亦在埀訽之列 
　　駐德欽使孫寳琦電致軍機處略謂召集國會爲今日之急圖不可再稍遲緩并歷舉國會之利電文約三百餘言 
　　八旂請願國會書現已脫稿尙未繕寫完竣定初八日呈遞都察院代奏直隸國會請願代表現己來京傭人繕寫請願書約定初八日呈遞都察院代奏并己舉定劉春霖王劭廉胡家麒王法勤烏澤聲康士鐸六人爲代表 
　　北京工商各界請願書列名者有千餘人書己繕就公舉馮恕孫壯兩人爲代表約初八日呈遞 
　　湖南請願代表來京多日現已將書繕就准初六日呈遞都察院 
[汪大臣電陳調查議院情形北京]  
　　駐英考察憲政大臣汪大爕電奏到京略謂英國上下兩議院各種規章經已親驗調查就緒再俟一二月回國報命據此則汪之歸期必當先於達于兩使矣 
[鄂督電覆湘撫叅案北京]  
　　去年十二月李灼華附片奏叅湖南巡撫岑春蓂昏庸貪謬順性妄爲一摺當奉廷寄湖廣總督確查嗣趙次帥以交卸在即未及核辦移交後任陳少帥尙未覆奏近日某侍御又復奏叅岑撫某樞堂擬即請旨仍寄諭鄂督併案查辦而張中堂則力保岑春蓂辦事認眞未聞有貪謬各事遂未降旨僅由樞垣電致陳督催覆前案現陳筱帥已電覆到京略謂派員分頭查明所參各節大半不盡不實日内當彚合覆奏云云觀此則湘撫叅案可以高枕無憂矣 
[廷寄東督查覆參案北京]  
　　軍機大臣字寄東三省總督徐世昌奉上諭有人奏前署綏中縣知縣陶鏞藉案索詐罔恤民艱著該督按照所參各節確切查明據實覆奏毋稍迴護原摺抄給閱看欽此 
[噠賴來京消息北京]  
　　晉撫寶棻電致軍機處外務部云噠　奉到傳諭來京之旨欣喜萬分急欲就道因料理敎徒等回藏事宜稍需時日七月内總可就道 
[烏里雅蘇台將軍電奏三則]  
　　烏里雅蘇台參贊大臣署理將軍奎煥請軍機處代奏電云中俄邊界卡倫前己往勘惟蒙古扎薩克圖汗部三音諾顏部各卡倫及軍台各處内邊地方擬親往勘查以資整頓 
　　又奏稱烏里雅蘇台地向設中俄通商局特派通商事務章京專辦蒙民 
 
 

Page 5

 
 
案件現商同蒙古大臣車登索諾木氏查有通商事務章京同福堪以補充該缺 
　　又奏稱烏屬扎薩克汗部與三音諾顏部界之金山翁滾山所有金礦並無有偷挖情事各卡倫亦均安謐已據委員往查詳細報告存案 
[鄂督湘撫電奏湖南水災北京]  
　　鄂督陳湘撫岑致軍機處請代奏電云竊照六月十五日至十九等日湖南灃州曁所屬之石門安福兩縣連日大雨如注蛟水暴發灃州水勢陵城而過全城被淹石門安福瀕河地方田廬悉遭漂沒並有損傷人口情事永順府屬之古丈坪廳長州府屬之沅陵縣亦因大雨發蛟河水驟漲沿江一帶低窪地方田屋均有冲塌幸水勢俱係建瓴而下隨即消退據各該府廳州縣先後電禀大槪情形前來當經春蓂立派幹員撥給銀錢米穀分途馳往會同地方官查勘撫恤俾免災黎失所除俟查明　確另行具奏外敬乞代奏夔龍春蓂叩豔 
[電告運河水漲清江]  
　　清江淮揚海道吳觀察電禀督撫憲云近日運河驟漲水勢日增高郵水誌己逾丈四尺例應守壩並督視各工職道今日帶印赴高郵督同廳汎駐工防護除具文詳呈外先此電陳 
京師近事 
[汴撫奏保左臬續聞]  
　　汴撫林紹年專摺密保左孝同奉旨交軍機處另單存記己誌前報專電現悉摺中措詞左孝同辦事切實堪勝封彊之任中興諸臣後裔己均蒙加恩若左孝同當早簡在帝心云云向來交軍機處存記者無論大小官階均在一單升轉後照舊列名必至藩臬始行撒單今忽奉旨另單存記所謂另單者係指忠臣後裔一單而言 
[同蒲鐵路總理辭職]  
　　翰林院某侍讀條陳同蒲鐵路總辦何福堃辦理無效其故由於公司招股爲難去年何總立力請官爲籌欵而晉撫藩推諉不問請飭下郵傳部轉飭晉撫會同藩司力爲提倡妥籌辦理並飭該總辦赶緊修築不得遲延務令官商一體庶幾路事有幸云云按該路奏明商辦並非官辦商辦公司以招股爲本今該公司招股爲難竟有人歸咎於官不代爲籌欵殊不近理聞該路公司總理早己辭退另由新舉總理趙觀察主持其事 
[度支部催覆雜稅]  
　　度支部以前曾通咨各省查明有無各項雜稅從速奏明而各省尙多未覆殊屬玩忽日昨特又電催從速報部 
[邵椿年條陳辨證]  
　　法部主事邵椿年等條陳京師勸學所各學區經費支絀請將國民捐欵撥充學務經費一摺曾奉旨申飭將原摺擲還茲聞此事之發起係勸學員恩某包某諸君主持邵爲某學區之學務董事當原摺脫稿人奏時邵雖公然領銜然原摺並未庽目故發表之後邵即據情刊登某報以辯証此事之誣 
[議設路礦電三項專官]  
　　郵傳部農工商部堂官前在朗潤園會議添設路礦電三項專官近聞陳溥兩尙書擬由各本部熟諳三項專門人員揀選分兩期奏派先將路礦人員由兩部會銜入奏其電政一項俟辦清商股再俟盛杏蓀侍郎來京方能具奏其奏設專官章程現由兩部會訂草案尙未脫稿 
　　今日尙有緊要新聞接入第二張 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[東京通信]  
　　日人籠絡韓太子之手叚韓太子留學以來日本自政府以至齊民無不百般籠絡西歷七月七日大森體育會之敎師小林氏忽傳諭吾國留學生謂余奉校長命本月十一日韓太子將來參觀汝等能在太子前獻技得太子歡心者此次卒業必列上等清國留學生聞之心殊不悅當由陳君演說不可獻技致失國體衆俱贊成旋爲該校敎師土橋氏所知當即懸牌示衆略謂有反對獻技者此次不准試驗時有第十七班生全體致函土橋氏謂吾輩寗不與試萬不能作此無恥事不料第十六班學生（約遲一週即可卒業本亦贊同衆意者）自見牌示後心爲之動於韓太子參觀之日第十六期生先有二三人在操塲中拱手立待久而得三十餘人十二鐘時韓太子始至衆即排隊敬禮先後獻技有某氏得上賞（日洋二元）技畢而散第十七班學生咸嗤之以鼻云 
　　商業學生之不平此次高等商業學生卒業者共得十四人向章學生卒業得領川資百五十元今江蘇各學生蒙端制軍特别贈洋每人三百元他學生聞之謂同班卒業不應獨厚江蘇堅請公使電知各省一律照辦李公使不允傳諭山東某君謂諸君今日不必爭此區區致失留學生之體面各學生以未達目的頗爲不平 
　　公使館遷移京橋區張煜全監督前會面商李公使謂使館地址日本政府有改設議會堂之說不如趁我輩未交卸時爲之遷移則日本政府之遷移津貼費可由我自由處置李公使然之遂與日政府商妥移居京橋區明石町五十一番地亚爾然丁公使館内日本津貼遷移費五萬元已於前日訂妥擇定於二十九日移居新署聞該使館房屋奇小路甚遠僻現居之麴町永田町爲各國公使館匯集之地交通最便今明石町别無使署有礙交通且亚爾然丁爲一極小之使館我今毅然移居則其用意可想見矣 
　　日本憲兵司令允設寄宿舍陸軍部前日爲憲兵學生交涉事電致李公使公使得電即與日政府交涉現已得寺内陵相之許可故該司令部已於昨日爲我國學生建置寄宿舍矣 
[西報譯要]  
　　華兵棄油之交涉字林西報云近時外國砲艦駛入鄱陽湖本爲便利商業起見而中國政府諭令禁止外國砲艦入至内地擬自行派兵保護商民故各國砲艦均已退出該湖乃昨日本埠亚細亚火油公司接南昌電稱該公司裝載火油三百箱由小輪拖帶南昌抵埠時天色已晚未及卸畢人輪工人擬至明晨再卸詎有華兵多名赴九江過境將待卸之貨抛至岸上大遭損失甚有攫取剩貨者但該貨爲某客所定需用甚急公司因此頗覺爲難現已由九江領事倭納君與華官交涉 
　　香港擬訂船稅新章字林西報云香港總督在議政局會議時提議下列事件自一千九百零九年西正月一號起凡入殖民地領海之船應由船主或代理人或船長按例付稅由總督隨時委派專員徴稅（一）各江船無論日夜入殖民地領海者按船單所載每噸付稅洋一分之六分之五（二）其餘各船入殖民地領海者悉照船單所載每噸付稅洋二分惟英國及各國兵艦一律免徴 
　　天津俄領事被刺文匯報初九日天津電云俄國領事樸配今晨在牀被人行刺傷勢頗重惟被刺情由無有知者 
　　土爾其定期開議院文匯報載初八日柏靈電云土爾其議院已定於十月二十一日開院 
分類新聞 
政界 
[調查土藥產銷總數表杭州]  
　　日前度支部特派吳饒兩主事來浙調查土藥產銷總數一事已紀本報近悉已由商務總會調查明白照復仁錢兩邑尊轉詳俻案茲將產銷總數列下本產本銷仁和錢塘境内無本產無本銷本產外銷仁和錢塘境内無本產無外銷外產本銷乙已年川土四十八萬八千二百六十七兩雲土十三萬三千六百零二兩碭土十九萬四百八十二兩漿土六十一萬八千四百六十九兩丙午年川土三十四萬八千九百九十二兩雲土十四萬九十五兩碭土十三萬伍千三百十二兩漿土六十四萬九千七百二十三兩丁未年川土四十萬二千三百四十兩雲土十三萬八千五百二十兩碭土十六萬四千七百零十兩漿土五十八萬伍千三百四十兩以上各土藥均由客商運至杭省除本地銷售外復分運至外府縣行銷按據是表觀之乙丙丁三年己共銷本土三百九十九萬五千八百餘兩每兩以四角計其價値己達一百六十萬有零之譜而洋土猶不與焉惟是表所登僅據各店鋪歷年銷貨總簿以爲證殊不知土業同行彼此均互相通融有一貨兩銷者亦有一貨三銷者即局中人亦無從稽核 
 
 

Page 11

 
 
[禁烟明定賞罰浙江]  
　　嘉興秀水兩縣自上年奉禁烟燈遵經會同紳董在城設局實力嚴禁惟兩邑城鄉土客雜居難保無私售燈吸情事爰有譚紳等援照天津等處辦法擬送章程八條禀由縣令據情開摺呈報省憲立案茲將章程八條錄下（一）私售燈吃其房屋如係自產除請照章提究外並將房屋發封充公（二）犯禁之房屋係屬租賃房主知情或近鄰縱隠不報者即將其出租開燈房屋發封充公如房主住居遼遠實不知情援照省章罰出半年房金然後准其啟封（三）兩家或合住一家一家售賣由同住之家先行報告則但提私賣人究辦其屋免封否則一併照章充罰（四）凡於禁烟事内遇有罰欵專撥禁烟公用除七成充局外提三成充賞（五）不論何人如有私售燈吃均准來局報告惟須俟派員查實發封後即將屋價或租金先行估計照提三成給賞（六）調查各員所轄區域之内遇有充罰等事請准該局撥用後即將該處罰欵按四季核算再撥三成津貼該處調查經費（七）私售私吸同一違禁至此次章程公布後如有烟癮之人仍向私售處吸烟一經查獲處以二百至十日之枷示或五元至十元之罰金（八）不論新舊何項煙具不准製出及販賣如有公然出售者調查員得以職權押取銷燬之 
交涉 
[嚴禁華民設堂傳敎南京]  
　　江督准外部咨查内地華民不准傳敎載在約章如有違章設堂即由地方官隨時查禁近聞各省敎民竟有借傳敎爲名任意勒捐威脅鄉愚情事實屬故違約章不安本分應即通咨各省督撫嚴行查禁至於外國敎士在華傳敎均須查照約章以禮相待庶免僭用儀仗冀期妥協云云現經江督通飭各屬遵照矣 
[日人之橫暴常州]  
　　前日有賣雞蛋糕之日人曾乘醉毆打行人近該日人又在靑果巷强入某姓室内售糕司閽之縫衣司阻之乃該日人竟將該司痛毆旁人恐啟交涉不敢抵禦任其飽毆而去並聞日人又在巿口用照相器攝影地勢不知何用 
軍界 
[派兵保護商船要電崇明]  
　　蘇松鎭叚總戎昨得蘇撫陳電開據上海道電稱南匯鐵板沙又有木船擱淺貨爲灘民撈取前請蘇松鎭派師船駐防未到務懇飭催速派以資彈壓等情除電復外即祈迅速酌撥師船前往駐防見復爲盼等語歐總戎當即電復蘇撫云昨接大咨金源興商船在南匯角沙擱淺被灘民强搬貨物囑派師船往緝當以該處係外海六營輪巡地叚即札飭六營抽派艇船速往堵緝具報據稱六營艇船共十二隻現有六隻上塢修理有兩隻正在揩油又蘇中營一號艇船失事餘三隻出巡洋面未回茲准冬電再札催六營無論如何爲難立即抽撥師船速往該處彈壓以安商旅 
[試放秋操輕氣球武昌]  
　　鄂軍本届大操輕氣球隊亦極注重業由張統制向三井洋行訂購多具現已運回鄂垣昨由掌管輕氣球隊日員松崎氏挑選有胆力目兵十餘人在蛇山試放該球中可容四人能升高五十丈爲度 
[批准營員互調寗波]  
　　浙提呂軍門據嘉乍協副將雷庭瑞詳稱嘉興左營石門汛協防外委張異選與調拔左營石門汛把總張兆祥係從堂叔侄應請援照姻親廻避之例暫與右營嘉善汛協防外委劉成友互相調署查張異選係駐防玉溪鎭劉成友駐防楓涇鎭該二弁在汛與輿情均不甚洽惟平日操防均尙勤愼若以之互調於營伍地方兩有裨益等情當即照准飭調矣 
[電飭提審强搶漁貨之營兵寗波]  
　　鎭海吳統領日前接奉撫憲來電准端制合電開上月二十九日本月初三日有匪船駛至徐貢山桁地强搶漁貨船上挂戎字旗匪十餘人皆身穿號衣有岱山著匪邱阿法在内並開槍砲拒捕事後有船停泊馬蹟山經永安兵輪盤查得醃漬餘貨及砲子彈甚多匪稱此船係奉南匯營艇船戎　淸派發當由兵輪將在船四匪連船帶人關内請浙洋水師吳統領移縣訊辦究竟爲兵爲匪必須確查等因希即將獲匪訊供情形從速禀報並查拿岱山著匪邱阿法等務獲仍即電復等因統領接電後當即遵諭提犯研訊矣 
學務 
[分發國會請願名册寗波]  
　　前日府敎育會張君美翊提議國會請願一事喻觀察曁會員等均極贊成昨已將印成簽名册分發六邑之敎育會以及商學等會赶緊簽定以便彚造總册 
[考試游學生襄校員到杭杭州]  
　　浙省考試派赴歐美游學生定於初八日舉辦先在滬聘請襄校員等情已誌前報茲聞考試閱卷諸君係由旅滬學會代聘李登輝趙士北濮登青李昌祚諸人日昨業已到杭庽中學堂一切供應悉由學務公所置備 
[禀控毁學霸產杭州]  
　　靑田縣連雲小學堂司事李宗庚等禀今春借連雲寺倡辦兩等小學公議提撥寺產以充學費己邀各大憲批准詎有積欠寺租之地痞夏登嵩魏鏡蓉等霸踞毁堂攔搶毆刦當由該堂校長禀奉提學司批云查閱黏抄夏登嵩與魏鏡蓉等狼狽爲奸素行不法業經靑田麗水二縣懸賞緝拿務獲究追詳辦毋稍寛縱其連雲寺產此時究歸何用並即一併澈查具報 
[敎育會常年大會松江]  
　　初六日華婁敎育會仍就縣學明倫堂開常年大會會長報告財政學務並提議應分各區學堂補助金事 
實業 
[條陳全省墾荒辦法杭州]  
　　日前有職商丁庚壬君具禀農工商礦局條陳農務辦法大致先就省垣入手推及嘉湖各屬分速成善後兩種速成法必先裕經濟由局提倡籌借暫借權借各類妥訂簡章餘利局得若干成工得若干成先就省城之萬松林辦起一面至沿江六和塔等處空山一面背向西湖各閒地週圍約計二十餘里不論官荒民荒一槪圈用一面愼派妥員分赴上江各屬招雇土工川資安家酌請地方官津 
 
 

Page 12

 
 
貼保護到省後量才受地就近以廟宇爲辦公其効不過三月善後法須仿照公司集股章程先定名爲浙省官辦墾荒公司知照全省殷富紳民量力與股勸諭來省開會宣布種種利益一面愼派妥員分道查勘首由仁錢二縣入手以次推及餘臨新於昌分桐富等縣第二期接勘嘉湖勸導業主地户不能藉端阻撓或收租稅或充股份一面培植農學人才分别二班一爲研求完全班以省城隙地如湖墅西湖艮山門外適宜之所先辦課農求是學堂堂旁開地若干畝爲試驗塲一爲勞動操業班專開闢茅塞之區羅天物之利計費計粮荒區必繪里計表分繪平圩塗田山麓蓄牧表自某處至某處爲一學塲每塲限若干地每工能理若干地每塲共需若干工預算决計必無棄材云云前總辦王省二觀察以該紳所呈事多司採優加獎許惟事關農政現奉憲檄調辦警務未便干預已移商湯道台商酌辦理 
[擬開農業塲之阻撓常州]  
　　常郡並育寺舊基前議改築公園將原有粥廠遷移他處接續辦理即以該地改爲農業試驗塲詎有徐紳某因痛兩子夭亡在該廠改建延嗣堂將棺停擱不葬並恃與府尊王太守同年禀請太守阻止王太守遂爲札飭一縣照會商會公善堂詳細查覆恐不免爲之阻撓矣 
[重舉繭捐紳董常州]  
　　常州繭捐向歸錫金公所併收前年另設公所推定姜某爲紳董議定每年捐欵三千金充作學費及建築公所之用詎年來徒多浮費不將該欵照章支撥因由公議另舉錢紳以振爲該所紳董以冀整頓一切 
雜記 
[巡警之强橫武昌]  
　　上月二十九夜撫院街常州張公館之家丁在公館門首蹲踞納凉忽來警察東局巡勇一人誣家丁常街大便繼因無穢跡可尋經家主與街鄰勸散該巡勇回局後突於次早初一日又來巡勇二名復向家丁取閙彼此口角數語即散聞該巡勇等回局禀知東局分防參員王詠臚速即派令巡勇王崇恩余同芳賀世英王洪林等隨帶十餘人手執警察東局名片破扉而入直進内室　張公館索交家丁主人張仲和亦議叙知縣晨睡方覺聞聲警　短衣跣足出問原因巡勇等聲稱速即交出家丁否則連官拿　大令答以家丁有犯自應送局懲辦與主人何涉且警察斷無撞門破户擅入内室之條何得如此無理不料該巡勇王崇　等四人洶湧而前立將大令髮辮紏扭前推後擁抓出大門有婢女　人一　抓去均遭毆傷將大令扭至警察　局分防意欲綑縳檐柱其時街鄰聚至數百人羣抱不平委員王昌鴻見衆情不服始行釋放大令當受扭拖行之際左足大指被其踏傷皮破血流背後腰際擦損浮皮一片俱　血痕大令回寓後氣憤塡胸立即昏暈經家人灌救逾時始甦大令旋赴巡警道衙門面禀實情并請驗明傷痕在案當經馮少竹觀察電傳東局專辦　員虞駕新大令根問情由聞張大令負　毆辱奇寃現己通禀各憲究辦 
[阻止小輪行駛衝激田岸蘇州]  
　　常熟縣顏緝斯大令禀陳各憲略謂北橋東湖南灣王家村等處農民因田岸被輪衝激咸虞潰决於六月十三四五六等日迭向大東滬輪沿途攔阻要求停班結隊成羣大有暴動之勢幸該輪見機繞道得免鉅禍知縣當即親詣各鄉剴切曉諭並諭董保分别勸解一面與蘇滬各輪局管事再四磋商議令暫行停班俟水勢消退堤岸堅固再行照常開駛邇時蘇班老公茂裕商立興三家均允停班惟大東滬班輪局不肯停駛二十日下午接到上海日總領事永瀧印電謂常熟班小輪因百姓滋閙不能行駛應請先行保護等因其時天雨未晴民心未定遂即電復日領聲請妥商辦法並於二十二電禀本府請示辦理一面仍與大東輪局竭力商阻該輪局僅認緩輪徐行堅不肯允停駛知縣隨密派妥人在該輪經行各處周密察看確已緩行亦無鄉民復向阻閙目下天己晴霽田中積水逐漸疏退察看民情業已妥帖但願天時從此暢晴該輪不遽疾駛自不至再起釁端 
[蘇藩飭拿樂匪蘇州]  
　　蘇城護龍街樂橋一帶向有流氓聚衆橫行無惡不作故蘇人有樂匪之稱近日人數更增兇橫愈甚經該處紳商聯名投淸鄉局禀請瑞方伯查辦方伯准詞札飭長元吳三首縣及各營隊協力會拿當於初六日長洲縣差會同巡緝隊在元妙觀内三萬昌茶肆拿獲著名流氓福耳及向當營弁之潘子青一名解跡長洲縣署禀請趙大令訊辦 
[巡警總辦被控蘇州]  
　　蘇省巡警局總辦馮觀察近被巡警學堂畢業生數十人臚列多欵聯名投撫轅禀控當經撫憲陳中丞批准飭查觀察聞知其事立將原禀列名之某某等十餘人傳到面詢因何環控某某等皆推稱不知未識若何了結也 
淸談 
[請願書之文字（清）]  
　　天下事無獨有偶。考察憲政大臣。之摺報曰憲法不在立憲國。當求之中國。聞者以爲奇矣。近有國會請願書。亦曰吾民惟程度不足故需國會爲實地　習。程度若足。復何紛紛立憲爲。據此言。則今天下所謂立憲程度最高之英國。其廢憲法而閉國會之期。當不在遠。如我國終不議立憲議國會。乃眞程度之至。惜乎請願者之不憚煩也。或曰。爲此書者。文字非其所長。觀其生平以文章道德自命。則其文章道德之程度可想。今之請願書。不可以辭害意當分别觀之。 
[新水滸]  
　　堂倌笑道。王老四是夜夜來的。不過這幾天來得甚晚。堂倌回頭看了一看自鳴鐘。又說道。此時尚早。還有两點鐘方來哩。這個女的也從身伴摸出一只夾金時式新表一看。說道。你們的鐘不准。我表上已經十二點五十分哩。堂倌迎意道。恐怕我們的鐘慢些。那婦人又喚堂倌低頭。輕輕說了幾句話。堂倌笑嘻嘻說了幾　是。顚了幾顚頭。得意洋洋而去。少項又到婦人那邊去冲開水。問道要吃。　囒水麽。婦人摇摇首道不要。堂倌又問道要吃點心麽。婦人又摇摇首道不要。堂倌又問要些何物。那婦人使氣道。我一點也不要只顧問什麽。那婦人便站起身。來到四處閒看。便有幾個小滑頭跟著。你道那兩　小滑頭裝束如何。一個穿　是黑外國紗小袖長衫。頭上帶的山東軟胎草帽。足上踏的是淺梁挖出外國字的鞋子。一個穿的是白花生絲小袖長衫。两人口中七嘴八舌的亂說亂道。那婦人也回頭睃了幾眼。隨後歸坐。適婦人所坐旁邊有兩個空位。那兩個小滑頭也就近那婦人。旁邊坐下。王婆看了這個樣子便嘆了一口氣道。現在這椿買賣　有做頭的了。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[黔撫龐奏開辦農林學堂附設農業公司摺]  
　　竊臣前准農工商部咨開光緒三十二年十一月初一日奉上諭御史趙炳麟奏請推廣農林一摺自來足民之道端在利用厚生農桑畜牧實爲富强之本我中國地大物博以農林要政未能切實講求棄利於地未免可惜着各直省督撫通飭所屬詳查所管地方官民各荒並氣候土宜限一年内無論遠近造册悉數報部由農工商部詳定妥章奏明辦理務使國無曠上野無游民以厚風俗而固邦基欽此仰見朝廷敦崇本計加惠生民富强之基實立於此聖謨深遠薄海同欽臣惟稼穡艱難垂之書傳貨殖纖細列於史編古人於種植蓄牧無不視爲重要後世士農分途士徒知以章句弋取科我農則習慣相沿安於樸陋不求進　所謂鹵莽而耕滅裂而獲者非虚語也貴州地瘠民貧甲於各行省山田旣鮮膏腴耕薅毫無法則林木一項向稱大宗商民伐取浮沅湘而達淮漢每年頗獲重資惟斧斤時入而裁植視爲緩圖萌蘖不知培養昔之所謂茂林今多成爲童山以是物產愈稀生計愈窘近因洋烟利厚鄉民不知其害紛紛爭種恃爲養命　源　迭奉明諭一律禁止黔民遽廢此業若不急籌生利之方勢將成爲坐困臣自接准部咨業經飭屬清查各荒考查氣候土宜一俟各屬報齊即當彚案咨部惟念農林所以不發達之故由於官不爲之提倡民不知所效法非亟開學堂造就實業人材分布通省境地不能有功因札飭司道會同農工商局相定基址妥議建築寛籌經費擬定章程遴選生徒刻期舉辦復派候選道查秉鈞前赴日本詳細考察購備各種農學儀器以資仿效去後茲據布政使松堮署提學使柯劭忞署按蔡使嚴雋熙等詳稱學堂工程業已次第完竣候選追查秉鈞由日本考察回省所購儀器亦己運到臣詳加閱視切辦法尙有條理謹爲我皇太后皇上陳之黔省地勢隘狹城内居户鱗比更無隙地可資建造且農林講習尤以郊野爲宜再四相度距城四里許舊有福淸寺房宇一所日久毁塌而面積寛廣以之改造農林學堂　勢最爲適中寺後有水田山地一段又可購作試驗場以爲實地練習之用查有補用知府江志伊志行堅卓任事精細研究農學夙有心得派充農林學堂監督責成監工構造學生定額二百八十人除講堂禮堂食堂客廳外須用宿室六十餘間此外尙有各科敎員室蠶桑室六畜圈欄等屋統計二百數十間工料核算需銀二萬餘兩業由道庫提撥應用自上年七月二十四日興工至本年四月告成此項學生係飭各府廳州縣選取申送每屬四名凡有苗民地方亦勸令向學一律申送毋使向隅惟黔省農業向未講求此次開辦學堂高等旣苦太高初等無嫌太淺現擬遵照奏定中等選科章程分爲農圃森林蠶桑畜牧四科分期分門講授俾無力者選習一二科可營專門農業有力者全科畢業後可升高等農科庶學業可期速成敎育亦能普及抑尤有慮者以後學生勢難盡帶經而鋤且畢業應按定期亦不能求速效因復於學堂試場之外設法招股集合一農業公司雇用壯丁就城外官荒相地開墾查城外圖雲關左近向陽山坡極多可以爲墾牧根據地己就多上少石之區畫分二千畝以爲基礎雇定農夫二百名人種十畝其種植之物以一年收利之農產植物爲正科數年取利之林產植物爲副科更以一二年收利之動物爲補助科或春播而秋成或月稽而歲計可以開風氣亦可以闢利源蓋學生所學者學理農夫所習者事實學理與事實互相發明當能事半功倍日本各種農器制作均極靈便其適用於黔地者可以依式改良不適用者亦可求其運用之法以資考鏡一併發入學堂存儲備用現在各屬學生業已陸續到齊一面擇期開學務令實事求是以副國家勸農務本之至意除將學堂試辦章程分咨外所有創辦農林學堂和緣由謹會同雲貴總督臣錫良恭摺具陳伏乞皇太后皇上聖鑒訓示謹奏六月十九日奉硃批該部知道欽此 
本埠新聞 
[救火聯合會長李鍾珏等禀上海縣文（爲勘丈建造鐘樓地段事）]  
呈爲單地不符懇請復丈核實事竊查城廂内城地方遼闊遇有火警向由各舗　甲鳴鑼轉輾布告未免稽延董事等講求火政維持地方擬照租界建造鐘樓（中略）查有小南門内五　漕倉基地一方適居南北之中甚合建樓之用曾經擬章禀奉鈞批候飭亭耆勘丈明確撥給照造等因在案業於六月十九日約同亭耆圖保按單勘丈查該地原額共有二畆五分八釐一毫今連同半路祇丈見二畝二分八釐三毫合計尚少二分九釐八毛實與原單額數甚不相符細視地基形式東南北三面尙無透佔情事惟西南一帶係潘姓住房建造多年而其後石庫門以及竹笆新築未久是否被佔亦難臆說然公地缺數尙多未便遷就用將地畆不符情形呈請鑒察迅即弔册澈底核查再行諭飭亭耆圖保並傳知潘姓檢單呈驗一併勘丈以昭核實（下略） 
[准釋私運米石船户]  
　　上海縣前以吳淞釣船局查獲船户毛金狗等私運米石究應如何辦理具詳督撫請示在案昨奉蘇撫陳伯帥批示云據詳吳淞釣船局查獲私運米石船户毛金狗等旣經該縣訊明雖屬出口實則運往寗波與販運出洋有間姑准從寛保釋惟近來米價奇昂實由奸商私運漏巵所致現己重申禁令另札飭遵以後遇有查獲私運米石務期從嚴究辦切勿寛以仁厚致令藉詞影射云云 
[請欵修理救生輪船]  
　　救生局輪快各船四只亟須修理經該局陶别駕禀陳滬道允准并飭核實開估刻由别駕估得需銀二百餘金昨已禀請滬道如數給發以便赶速竣工 
[飭捕照料城隍神]  
　　滬道蔡觀察以現届中元令節城隍神須循例出巡惟是日出巡城外須在法界及南巿馬路經過深恐觀者沿途滋擾爰於昨日照會法領事總工程局届時飭捕妥爲照料 
[房捐局洋價之短]  
　　蘇省房捐總局昨又頒發六月份房捐洋價每洋仍作錢一千文惟完納錢欵只准銅元五百文搭解小洋五角大令奉文後即諭飭櫃書遵照辦理按較巿價短二百四十六文 
[謝劵]  
　　慈善會爲五省水災於十二夜假張園安塏第演劇助賑昨承惠贈入塲劵一紙書此鳴謝 
 
 

Page 19

 
 
城内 
[淫僧該打]  
　　女尼悅寛控僧祥壽滋擾昨日李大令提該尼質訊祥壽供前在天福庵當家新高昌廟尼悅寛時來喚僧前去寫字念經往來約有三年僧人因老君廟一案被巡局送案押辦釋放後到悅寛處索討寄交之袈裟三件皮箱一只詎被弔打嘴上被悅寛用布緊紮求鑒悅寛供今年因師病故倩祥壽念經始與認議並無久與往來情事今祥壽忽來胡閙請究大令以僧尼俱屬無恥判僧仍管押尼交官媒查明究辦尼庵發封 
[女婿不該打]  
　　一路一區巡局游正巡官昨日提訊戴應氏扭控解福根一案解福根供小的與妻戴氏同住南京近因與妻反目妻遂逃至上海岳母戴應氏處小的追尋至申反遭岳母紏毆扭案請究戴應氏解戴氏供詞支吾判解戴氏着伊夫具結領回戴應氏不應毆辱其婿嚴斥保釋 
[營勇該辦]  
　　道憲蔡觀察前發在洋奪魚之南匯營水師二號廣艇永手　得勝等五人到縣昨奉李大令訊據徐得勝樊金根戴龍貴徐漢等供稱五月下旬營官命副哨戎姓出洋保護氷鮮船因本艇船小租賃徐順記之岱山船同行詎巡至大戢山風小不能前進六月初三日因船中無菜下飯由徐順記之船夥駕小划至張姓綱船上索取董魚十餘　網船上不允略有爭閙事後該網船即向巡洋兵輪訴稱本船取伊黃魚數担致被指拿徐順記供略同大令判各還押候禀明道憲核辦 
[祖坆不該賣]  
　　李鳳池控堂兄李義和將祖坆盜賣於某敎堂已收定洋一百元一案昨李大令訊之義和供由胞弟將坆地出賣判交差押限二十天將坆地退價理楚 
[勘地]  
　　上海縣李大令接奉道憲札委至浦東查勘江南製造局在龍華對浦建造火藥棧廠有無危險等情曾記前報現大令照會各紳董定於初十日淸晨往勘昨日已飭差顧陞王源到鄉傳諭該圖地保預備一切 
[追租]  
　　朱紹之扭凌蕚卿至一路一區巡局控告欠租不還昨奉遊正巡官審訊朱供凌蕚卿租小的房屋每月租價洋十五元先收頂首洋八十元現到六月底止除去頂首反欠洋五十元求追凌來請寛限覓屋遷讓巡官以兩造皆係商業中人判凌出外向朱懇情商議母庸涉訟 
[官事]  
　　分省試用同知黄恩培查勘瓜淸路線委員候補知縣於蔭先昨日到道禀見江蘇候補知府盧懋善禀知奉督撫札委會勘蘇路北缐差 
南巿 
[舊坑換新坑]  
　　總工程局現將南區及東區各地段厠所公别塡平以免有碍衛生誠善政也近有顧元濟投局禀請設立洋式坑厠局董以一時無相當之地叚批飭姑從緩議 
[同行控同行]  
　　陳源海因串同俞應望設立公所欲將各染坊司工資改爲洋碼任意滋閙被老永新染坊執事張丙榮扭控到局旋由該業日昇洪源廣大等紛紛環控孫明府略訊一過以此案已經控縣未批姑准交保不許聚衆生事 
[局案]  
　　唐思義控張九如担保嚴大生藥店主嚴冠如洋一百元不還一案昨奉復訊判嚴交保限十月内還淸顧王　前控繩索店主丁順發將房屋轉輾出租一案判丁交保限一月交房老虎灶主周錦發控同業傅榮興欠會洋一百四十餘元判交保照還南區解車寓主仇沈氏扭控伊侄桂森紏同伊兄生桂搬匿衣箱毀壞物件判出外理處道探解李春桂在小輪船竊取衣包判戒責二百下拍照逐出 
閘北 
[巡士圖娶巡長婦]  
　　住居閘北華興坊何姓之妾何楊氏因與四路一區巡長鄧海藩犯姦經何控　巡警總局判鄧斥革何楊氏發棲流所擇配在案茲有巡士陳咸開圖娶楊氏串令氏母楊高氏投四路一區朦禀求將伊女保釋事爲總辦汪觀察查悉諭飭該區巡官批斥不准 
[地保串拐居民養媳]  
　　十一圖地保夥陸阿四徐子卿因串拐浦雲卿之養媳金大圖賣經浦控奉巡警總局提案訊押在案昨孫大令將案情禀明總辦汪觀察擬將二人發交上海縣科以監禁罪名 
新租界 
[拆姘何難]  
　　馬霍路十五號某西人家之出店王九香前與某氏姘識刻忽將氏抛棄該氏心不甘服昨日前往滋閙經西人用電話通知捕房飭探董阿三協同西探將氏帶至捕房捕頭詰悉情由囑氏自往公廨控告 
[溺死何易]  
　　前晚八點鐘有身穿藍布衫褲年約三十歲之男子在新閘橋下石墩上大便忽然失足溺斃現屍身尙未撈獲 
英租界 
[護勇讞員名索詐]  
　　靜安寺附近居人王正卿控同居之徐萬全與袁大昌串同英公廨站堂護勇周陞持寳讞員名片冐充廨差藉端勒索一案昨奉襄讞王肇之大令與英郭繙譯研訊屬實　徐押捕房三月袁押一月周陞知法犯法押西牢半年期滿逐出租界 
[流氓借包探名拆梢]  
　　新閘成都路居人方金昌因門首倒　無名男屍一具被著名流氓徐金千軋至某包探茶會嚇詐去洋一百七十元經方控由捕房將徐訊押在案捕頭恐徐日後由在租界拆梢昨飭將徐帶赴福州路總巡捕房攝影留查再行核辦 
[包探做拐子]  
　　浦東鄉民楊阿華之妻邵氏被碼頭包探王阿林與妻朱氏串同蟻媒張沈氏探夥王晉生拐賣於人經楊投控上海縣移廨後業將王夫婦提獲昨日解廨奉襄讞王大令與西官訊判王阿林夫婦分别押候函致上海縣飭令原告及見証人赴廨質訊 
[淫伶捉淫僧]  
　　淫僧雨亮近與松江路開設小客棧主婦人陸周氏　識前晚正在歡會被氏先識之姘夫伶人桂秋亭撞見將僧扭住兇毆由捕一併拘入捕房昨解公堂請究僧伶均俯首無言中西官以二人均屬無耻判各押捕房二天 
[婦人好毒手]  
　　甬人許金氏因虐斃劉李氏迭奉中西官訊供收押在案昨又復訊襄讞王大令商之郭繙譯官判仍還押候巴副領事返滬再行核　 
[姦夫無良心]  
　　嚴阿坤姦拐鄉人朱野囡之妻馬氏一案昨日復訊屬實判嚴押西牢半年馬氏交朱領回管束 
[定洋貨不出]  
　　魏春源因向德商捷成洋行定貨不出被控公廨昨奉傳案判交保候訂期會訊 
[租牌號圖吞]  
　　李鈺記等因租祝葆元之河南路老介福綢莊牌號意圖吞沒被控公廨昨由差探將李傳案請訊官判李交差看管候晚堂訊奪 
[迷路]  
　　濟良所解迷途女孩居阿二到案請訊旋有居學濤投案供在江陰　充當書吏阿二是伊親女被拐來滬求領中西官命孩認明無誤著居具請領回 
[路斃]  
　　前夜十二點鐘北京路碼頭有一年約三十上體赤身下穿白洋布褲赤足無鞋之無名男子倒臥浦浜爲捕巡見車送仁濟醫院騐係服毒救治不及而斃當則飭傳地保報請上海縣李大令於昨午臨場相覽委係吞服洋烟身死即飭棺殮發壇候認 
[毆人]  
　　高利投控被周桂生行兇綑縛從樓窗推下跌傷昨晨由探解究中西官訊得兩造各有不合判各具安分結一併斥釋 
[竊案]  
　　過犯張阿二陳阿星奚德寳嚴玉培串竊陳杜氏洋三十元判張陳各押西牢一年奚嚴各押捕房一月郁全福竊孫春堂等綢衣判押捕房一月曹克孝掩入洋人家内圖竊判押兩禮拜顧阿二竊車判押一月 
美租界 
[老虎灶潑傷張氏孩]  
　　張陸氏挈孩至捕房訴稱命孩至元芳路趙雲寳老虎灶索取租金洋三十餘元無着反將開水潑傷求究捕頭准即飭探往查 
[數流氓調笑丁氏女]  
　　丁徐氏之女阿二至漢碧理路某老虎灶買水被數流氓調笑不允行兇肆毆訴由其母同入捕房控告准予查辦 
 
 

Page 20

 
 
[日本人恃醉胡閙]  
　　前晚有一日本人在西華得路恃醉胡閙並將人力車夫孫作頭兇毆由西探拘獲押候解請該管領事訊究 
[小茶館聚賭違章]  
　　海寗路江上元茶館聚賭由捕查知飭探赴公堂請單傳訊 
[李友]  
　　粤人李友因犯案判押捕房三月邇因患病送入同仁醫院於昨斃命當傳地保查明有無屍屬再行棺殮 
法租界 
[肇焚如義記主拘入]  
　　興聖街口陸義記鐘表店於昨晨三點半鐘忽爾失愼即經皮帶龍救熄已焚去房屋三幢捕房查悉該店保險甚巨飭探將店主拘入研詰 
[工舞弊收票人送捕]  
　　法界電車公司西人查得電車收票人張文榮往往將所給坐客之四分車票易給三分送捕解訊判押捕房三月 
[做傭婦偷竊金押髮]  
　　傭婦毛徐氏行竊主人董龔氏洋一百元金壓髮一支控由公堂飭提荐頭張阿福至該氏原籍尋獲管押一面著張將氏夫交案訊追昨日原告復又投案詰追張稱赶至該氏鄉間詎伊夫及子俱早逃避求請出票關提景明府不准仍限七天將氏夫務尋到案否則認償失主贓洋氏判還押 
[欠房租劃扣修理錢]  
　　收租人林福記控房客林木匠欠房租洋七十二元有包車一輛値洋二十元作抵尚少洋五十二元不還逃避茲由管門人尋見送究林稱有代修理工洋十一元可以劃抵判還洋四十元分七月終八月半两期理償 
[小竊]  
　　積竊陳阿生周阿四周阿福等串竊洋傘衣服等物不少由探緝獲弔出原贓一併解訊判周枷二月押捕房一年陳周各押六月以儆 
國外新聞 
[德國大興空中航業]  
　　二十九日倫敦電云德國近設空中飛行器大會與海軍大會同一宗旨擬建造空中飛行發動機並空中飛行艇以保衛德國内外利益又電云德國現擬設立空中航業公司以空中飛行艇裝載搭客來往於柏靈倫敦巴黎維也納聖彼德堡哥卑海給斯德哥爾摩等處開辦費共英金二萬五千磅克虜伯炮　及各大行銀均已入股 
[韓人賭博被拘]  
　　初八日東京電云漢城有韓人十餘名出自賭館爲日本警察拘捕該賭館爲美人德人兩名開設日本以礙於治外法權　能禁止 
[德皇行抵瑞京]  
　　初八日倫敦電云德皇德后現己行抵瑞典京城斯德哥爾摩瑞王瑞后皆出迎接 
[法國罷工餘聞]  
　　初八日倫敦電云法國工人昨日雖未全體罷工然與巴黎警察衝突已有數起警察受傷者多名 
[哥倫布森林失火]  
　　初八日倫敦電云英屬哥倫布克洛和斯内司脫排斯地方森林失火延燒一百方里之遥焚燬鎭巿數處無家可歸者數千人死失者一百七十人又華盛頓電云愛爾克江附近森林之火損失總數約値金洋一千萬元以上譯字林報　 
[日本爲第三海軍强國]  
　　初八日紐約電云德政府近頒布各國海軍勢力表日本列入第三海軍强國譯泰晤士報 
[土爾其與波斯之交涉]  
　　初九日倫敦電云自星期一日台勃里斯放火之事時有所聞該處土爾其領事要求停止決關否則土政府將出而干涉保護被傷土人德黑蘭電稱波玉因土爾其使署無故容納避難之人特向抗議土使乃命避難人離出使署而彼等咸不肯聽命 
[德瑞邦交篤厚]  
　　初八日柏靈電云德皇與瑞土在斯德哥爾摩酬酢之詞頗爲友愛於此可見德瑞邦交較前益篤 
[飛行艇之長遊]  
　　初八日柏林電云德國齊潑林伯爵今日乘坐飛行艇自上午七時在康斯登斯湖拂里特利沙番上昇下午一時行抵斯屈萊塞堡復繞門司脫於二點四十五分鐘行抵曼恩海姆目　仍在前進以上譯文匯報 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
雜箸 
[新法明之機器（錄萬國商業月報）]  
[（一）製糖機器]  
　　加拉斯哥華生公司近日新代臺灣糖廠搆造製糖機器一架。業己竣工運送前途矣。此機每日一十二句鐘。可碾甘蔗至千噸之多。機中裝有齒形碾棒一雙。長英尺八十四寸。徑三十寸。另有三棒。碾磨三具。長亦八十四寸惟棒橫徑則三十四寸。始將糖蔗置於齒形碾棒。由此遞層隨送隨碾。第一。磨之壓。力計二百。噸第二磨二百二十五噸。第三磨二百五十墩。經此數磨。甘蔗己成渣滓。乾如枯。草可儲爲火料。蒸汽一點即焚。其推輦碾具之引擎配一汽筩橫徑計。三十四寸筩之推機路。相距五尺。每秒鐘可轉五十度飛輪一座重二十四墩。碾棒之下有盆所碾之漿。滴注盆内盆有格以瀘。蔗渣清濁旣分。然後傾入煉盆。提煉精氣。盆有四個。共計蒸。熱面積一萬四千方。尺更有一楻名曰蓄櫃凡煉盆所提精氣咸聚於此。漸化爲露。乃復瀉之提凈空氣鍋中。此鍋計三具。一鍋每次所熬之渾汁（未提糖油）可出十八墩乾糖渾汁熬成。即灌入大楻。俟其冷乃瀉入四十寸徑離心機器中。提取糖油此機一副計十二部。聞該廠定購時并購修理廠所用器具。全備無缺。此機運至臺灣時。曾由中日工匠裝配有英國製造司二名。爲之督造云。 
[（二）救火機器]  
　　世界最不測之災。莫如火患居恒不籌所以禦之。臨渴掘井。則無及矣。西人獨兢兢。於此非怯也。盖防患於未然。不得不爾耳。且救災卹鄰爲生人應盡之義務。而庀。器禦患亦地方自治之定章。是故商賈輻輳之區。人烟稠密之地。具有保護之責者。衛生而外。必以救火。爲不可緩之圖。上海英工部局水龍會。近在忌廉威址地方。麥利威達父子公司。定造水龍一架。其抽力之量。每分可至八百加倫。可稱世界獨一無二之大機器矣。此架係配用湯鍋。以湯汽爲發動主力。另有同式機器。不用湯鍋。乃配以燒油燈鑪。更稱利便。據不此機未裝。船之前。曾在英國擇最不平坦之道路試驗其效力如何。並擇最崎嶇之山徑。試行穏如磐。石羊腸鳥道。旣無阻礙。則平地　迅疾可知矣。此機在坦途。行駛之速率每句鐘可走三十英里。約中國百里之率。 
專件 
[南洋高等學堂曁江南中等商業學堂致各敎育會勸學所招考函]  
　　敬啟者南洋高等商業學堂與江南中等商業學堂現已合併共謀推廣辦法以期培植南洋各省完全商業人材俾臻實用爲目的高等已設銀行專修科中等自預科外己設本科茲復添設高等預科並附設保險專修科稅關貨棧專修科及商業敎員講習所（中等預科本科亦須添招新班及插班生）所有課程中之緊要科目均聘請留學日本高等商業學校畢業生及日本敎師講授至外國語一科除英語外並設德法俄日四國語大半聘訂西洋敎習講授如貴處處有品行端謹志願來學者務請貴會所查照本堂招考簡章遴選合格各學生儘本年七月十五日前後保送至商務局本堂候期考試惟此次本堂招考係因兩堂合併磋商辦法及詳請立案各事以致至今方能發布刻來時期己促乞於本堂函到後即將附呈簡章分别傳布從速送考幸勿遲誤至盼至感專請台安南洋高等學堂江南中等商業學堂謹啟 
賑務 
[五省籌振會第一次清單]  
　　梁鈺堂君助銀一千两祝蘭舫君助銀一千两王一亭君助洋一千元黃君官印家瑜助洋一千元張楚寳君汪頡荀君竇价人君各助洋五百元寄生氏助粤賑五十元助皖賑五十元陳子琴君助粤皖鄂江浙五省各十元郭張氏求子病速愈助洋六元除分掣收照外合亟登報以揚仁風 
[蘇筠尙經收五省賑捐第二次淸單]  
　　泉漳會館洋一千元洪謨君陳駕生君各四十元王杏塘君陸輔臣君陳甘伯君各三十元王正心君成禹河君各十五元盛侍卿君廣東二十元胡賡記君江蘇十元安徽五元無名氏廣東十元求安氏規元十四两六錢六分七厘竹深留客處二元二角惋春樓一元八角紹步寅君三元林裕隆號銅洋十五元賴德興號銅洋九元銅小洋四十五角林三和曾君林子和君萬和新號賴雨臣君林鼎隆君恭則鑒　君各三元馬增恭君林北卿君林傑庭君盧以畊君陳逸欽君蘇鑒池君賴仁新和號各一元金芳記尤杏記各安徽一元王兢記安徽湖浙北江江北各一元華榮和銅小洋六十五角林仁和號銅洋四元永和會銅洋一元二角葉懷章君銅洋一元以上共收洋一千二百七十七元規元十四两六錢六分七釐銅洋三十元一百十二角用特登報以揚仁風 
 
 
 

Page 27

 
 
   
 
 

Page 28

 
 
   
 
