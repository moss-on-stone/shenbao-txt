# 1907 - 134 - 4912241

 

Page 1

 
 
   
 
 

Page 2

 
 
[今日本報目錄]  
　　第一張上諭選論日下近聞緊要新聞本埠要聞第二張專件（蕪湖關道改良關稅禀皖撫文）各界新聞各業 
[行情表]  
　　第三張小說（殺婦奇寃）國外新聞本埠新聞訟案振務第四張調查（紙業現狀）雜俎 
[上諭]  
　　四月初九日奉 
　　上諭江蘇常州府知府德元著開缺送部引見欽此同日奉 
　　上諭江蘇常州府知府員缺著王步瀛補授欽此 
選論 
[聞蘇州抽收住宅捐憤書（朱）（雲）]  
磋乎痛哉當國家内訌外。患危急存亡之秋。不思有以休養生息。固結民心爲先河。而唯横征暴歛。掊克朘削。以農工商賈之膏血。供一口之吞咽其不至於怨讟滋起騷然變動者幾希乎。嗟乎痛哉中國自庚子一役。四海彫敝。度支匱乏。賠欵償金。所需至鉅。司農别無理財之法。唯以責成疆吏。大江以南。素稱充盈。故徵求獨多數年以來。重徭厚賦。敲骨吸髓。榷稅所至。下逮鷄犬。舉凡整軍經武興學惠工諸要端。其經費之軕來。莫不取給於民。財用糜耗。動輒數十百萬。竭澤而漁。小民之困苦極矣。然不敢稍有異議者。則以其藉口於舉辦新政也。哀哀黎庶。雖明知在上。者之充肥私囊。奈對於專制政體之時代。亦付之無可如何。嗟乎痛哉。乃不意至今日而復有抽收住宅捐之一說也。乃不意抽收住宅捐而無論城鄉瓦草房屋均須照章收取也。攷西國理財學家有言曰。理財之原則。用之於政治。以發達人民爲目的。用之於國法以保護人民爲目的。用之於經濟。以利益人民爲目的。吾不知抽收住宅捐者用之於政治乎。用之於國法乎。抑用之於經濟乎。。其目的固在於發達人民乎抑保護人民乎。又利益人民乎。吾皆未之聞是豈貪婪營私巧立名目以滿足其一已之慾望乎。此一疑問也。實不可以不論。 
　　原夫人民之輸納賦稅也。爲欲保全其性命財産。使不受損失危害而已。蓋人民對於已身之要素。莫重於自衞。以自衞之力單弱。而不能完固也。故集公權以保公益。厚兵力以衞土地。泰東西各國之創辦民政。籌集欵項。而人民踴躍輸將者職是故耳。美國人十彌時曰。賦稅者社會之保險金。國民之所分配輸納以辦其。羣中公事之費用。官吏爲之清算支配。代營業務。苟不肖者侵吞乾没則其罪與盜賊無異懿者言乎吾不知所謂住宅捐者爲創辦民政乎。爲侵吞計畫乎。或告於余曰。爲推廣觀察也噫嘻何其欺人之至於此耶。曩者捐納舖户爲開辦觀察小民以保衞閭閻。故樂觀厥成。爭先輸納。然舉辦以來。無涓埃之益。而月輸捐欵。當此米珠薪桂之秋。已不堪其苦。又豈能於窮鄉僻壤間。苛徵騷動。普設觀察。縱虎狼於壙野。使其任意蠶食乎。微論爲實際上。所必不能興辦之事。卽於理。 
 
 
 

Page 3

 
 
第三版 
　　論上亦不免扦格難通矣。且匪直此也。淮徐災酷。人民流離。蘇松一帶匪徒以斥。不謀所以撫恤之方。而反誅求無度。搜括盡絶。吾不知其心肝果何在也。最可噱者。各處衙門局所。亦一律抽收。吾不知其抽收之欵出諸官乎。出諸衙門局所乎。住宅有房主人租户。吾不知衙門局所者。房主人何人。租户何人乎。住宅有租金。吾更不知衙門局所有無租金乎。區區每年百十金之捐欵。以封疆大吏。何在而不可指撥。豈如小民困窮。得錙銖利。養八口猶不足者乎。變其名稱。幻其種類。其立法之思想。實空前絶後求諸全地球而不可得矣。嗟乎痛哉。推原厥心。實欲驅全社會之人民。盡爲盜賊。盡爲乞丐。盡爲餓殍而後己。吾不知其罪惡與掠財之海盜何以異也。其凶野與食人肉之蠻族何以異也。嗟乎痛哉。吾不知蘇省人民何不幸。而遭遇若斯之末路也。 
　　吾今頓首九叩焚香百拜爲小民請命曰。民力竭矣。國以民爲本。民以財爲生。民力已竭。國將誰依可否發大慈悲。施大善願。以救此淹淹待斃之民。使國家之重要地。得以鞏固不摇乎。吾更跣足披髮大聲疾呼曰。今日之中國。預備立憲之中國也。當此預備立憲之時代。在上者徵求賦稅。不得用專制手段。須共同議决。蓋人民旣爲國家之一分子。自當履行義務。保全權利。我蘇省之同胞。其亦知住宅捐者。於人民之義務權利。有密切之關係乎。 
專電 
[電一北京（四月初十日子刻）]  
　　汪大爕條陳鑄造金幣一事各衙門堂官所陳說帖多主緩辦將作罷論（章） 
[電二北京（四月初十日子刻）]  
　　郵傳部决議於庫倫至恰克圖先設無線電報並通至伊犂塔爾巴哈台一帶（大） 
[日下近聞]  
　　聞太后以改革官制一事内外臣工議論紛如大率多挾私意以爲可否故居恒鬱鬱不樂思欲譴責一二大臣又恐一蟹不如一蟹適雲帥來京一切奏對均中慈意於是政界風潮遂大有變動百上諾諾不如一士諤諤有社稷臣者雲帥庶幾近之 
　　岑雲帥之督粤也粤路紳商羣起反抗實賴唐紹儀在京爲之後援故唐岑極不相得今雲帥己簡郵部粤路紳商以苦於周督壓制忽又大歡迎之聞雲帥鑒其至誠亦願從中主持然唐紹儀財悵悵無聊矣 
　　民政部堂官會議各省州縣舊有練勇鄉勇徒縻公欵無裨實用不如盡行裁去改練巡警以資保衞等語夫保衞資乎巡警固也但以三月速成之警軍易此三兩六銀之舊勇殆五十步與百步耳 
　　昨日廣西巡撫張中丞電致郵傳部謂桂省紳士爭執路綫相持不下設或全體解散豈但貽笑中外擬飭設立公司速舉總協理以立基磁徵云夫敷設鐵路者爲自保國權也强鄰眈眈鷹瞵鶚視諸君顾乃爲此鴈雀之事豈未嘗讀巢讀巢南子之子血而甘自蹈越裳氏之覆轍者乎。 
　　政府自有恢復海軍之議擬於五大軍港以外若長江之九伏洲鎭海之健跳所福州之羅星塔廣東之大　峽柘林澳七洲洋均添作軍港等情己紀本報現悉陸軍部己分咨各該省督撫速卽測量繪圖咨部以便早日興築然軍港之良者莫旅順若甲午之役僅支三日俄日之戰相持二年豈該港之良於後而不良於前乎是不能不望政府之注意人才矣緊要新聞 
[淮南鹽商會議認捐事宜揚州]  
　　江督札飭運司令鹽商補繳票本銀二百七十萬兩等情迭誌前報茲悉趙都轉又奉江督電催謂江南財政異常支絀着卽嚴飭商販赶緊備繳以濟要需等語都轉當卽諭商遵照該商奉諭知未便延宕因日集議擬認捐一百萬兩但有三事要求須請江督奏准（一）免去票本字樣（二）永遠不再加捐（三）免提耗鹽（耗鹽一事江督前己奉旨議每票酌提若干以充公用見上月二十七日本報）一俟計議妥善卽行晋省運動不知江督能准如所請否（止） 
[萍鄉紳士公禀各憲電（爲巡檢違令殃民事）]  
　　南昌撫藩臬憲钧鑒萍鄉匪亂前年沐頒章程辦法分三等詎分司程烺始則畜奸貽禍今復違令殃民縱蠹苛索怨聲載道懇撤程另委以 
 
 

Page 4

 
 
第四版 
甦民困其劣迹彙呈乞張觀察張令申詳矣進士柳思誠合鄉紳聨禀 
[新關查獲挾帶禁物之疑案蕪湖]  
　　蕪湖新關扦手近日稽查客貨甚爲嚴密上月二十九日江永輪船上駛到蕪有划船載一客人并貨物等件形跡可疑經扦手將該划船扣留由稅務司湛參君送道訊究本月初三日文仲雲觀察親自研訊該划户供辭支吾當卽發縣看管候提有關此案之各舖商到案再行澈底根究茲將稅司原函照錄如下 
　　敬啓者三月二十九日四點半鐘江永上水進口本關扦手船查驗見有一本地划船裝卸輪上洋土各貨并一客人甫離輪船急駛赴岸該扦手隨乘舢板追近日本躉船木簰邊忽見划内客人將　小箱投入江中迨划船抵岸該客人速急逃走無蹤當經扦手將該划船人貨一併帶至本關碼頭暫行扣留現有本埠萬盛恆號商禀請賞還各物惟該客人投水二箱必係恐被本關拿獲起見實屬刁狡己極據划户供稱認識該客川特函佈并送划户一名卽祈貴監督飭發審訊何人帶此二箱箱内是何違禁貨物以便洞悉有無關係而加防範是所盼禱（少） 
[關道力拒建築油棧蕪湖]  
　　英商亞細亞公司擬在租界外建築油棧訂立章程十二條呈請關道查核前關道楊若臣觀察因其所訂章程與漢口丹水池上海浦東各案不甚符合極力拒馭呈明省台在案前日英領事葛福君又赴道署提議此事關道又仲雲觀察仍執前議與之力爭不稍退讓現英領事已電禀駐京英使向外部交涉矣（少 
[李京堂咨皖撫恩中丞文（暫派安徽鐵路代理）]  
　　爲咨明事光緒三十三年三月廿五日承准外務部電開本日奉旨李經方著充出使英國大臣欽此欽遵知照前來本京堂現擬於四月初旬北上查蕪湖廣德鐵路關係全皖大局所有路政事宜本京堂於未經交代以前暫由本公司駐蕪會辦分省補用道孫傳檙駐滬代理一切仍照舊章辦理除咨明江督外相應咨請貴部院請煩查照（非） 
本埠要聞 
[江督不允復旦公學請加津貼○上海復旦公學]  
　　前由江督擬撥開辦經費六萬兩逐月津貼二千元已兩誌前報現監督幼陵觀察調查堂中常年出入各欵仍苦有絀無贏因又禀請江督查照嚴原議每月准給銀二千兩俾可從容布置旋接午帥函復謂江南財政支絀卽此每月津貼二千元已覺竭力然使學堂日有起色亦當力任其難現只得仍照原撥二千元之數自正月起至四月止共四個月計八千元已札飭財政局如數籌撥交由公堂庶務長具領嗣後卽在上海裕寗官錢局按月支領以省周折云（康） 
[吉林巡撫電調關讞員未成]  
　　新簡吉林巡撫朱經田中丞電致滬道擬調公廨讞員關烱之太守隨往吉林襄辦洋務瑞觀察以公廨要差乏員接替電復婉辭（南） 
[函詢絹絲抽稅情形]  
　　滬道瑞觀察日昨函致稅司略謂據商務總會李面稱絹絲會製成絹絲係用爛繭絲吐所造據云外洋無須納稅現滬關欲每担抽十兩囑爲通融等語查出口稅則内載湖絲土絲各等絲經每百斤抽稅十兩是項絹絲是否照此辦理以每担十兩論約合值百抽若干所稱外洋無須納稅有無其事能否通融酌减請卽查核見復云云（皇） 
[新簡駐德孫公使致吕統制電（爲舉薦隨員事）]  
　　商約大臣吕都統鑒新章使館隨員由外部奏補已酌定方命乞諒琦（書 
[洋員暫請借用葛浦島地]  
　　美國華盛頓坎來格學　　校特派洋員貝德思君赴太平洋攷察行船方針事畢擬在吳淞借地研究等情曾紀本報茲悉滬道前日又接美領事羅君續函謂該洋員現擬在吳淞葛涌海島借用約計十丈見力之地一區（卽中外輪船進出之中央）祇須暫借十天即可讓還等語昨日瑞觀察已札行寳山縣王大令查明該洋員所指之地能否暫借禀覆核奪（昆） 
[公益會組織公園之計畫]  
　　上海紳士擬將邑廟豫園借作公園早有是議茲又經地方公益會曹姚諸紳函致米業董事張君略謂敝會同人欲於城中擇地設一公園以爲居民憇坐納爽之所不惟有益衞生且可興旺市面惟苦於無地可覓卽覓得矣未必有欵即辦因思貴業之豫園適臨新闢之福佑路若能仿照租界張徐愚園之法任人遊覽略取園資以資修葺則人民旣受納爽衞生之益且該路市面亦大可發達可否准將豫園開啓任人遊覽由福佑路出入凡欲入内者仿徐園愚園章程酌取遊覽資一角如有損壞即可用作修費並招人包售茶點以供遊人憩坐則城外之張徐愚等園不能獨擅其利其有造於地方者實非淺鮮云云（孽） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
L>第十版 
專件 
[蕪湖關道改良關稅禀皖撫文（續）]  
　　試辦一年如稅不見多再就值百抽二加至值百抽二五或值百抽三則商易從而稅自旺惟木簰算法綦難近年洋人隨則簽量頗稱弊絶風清又蕪關每船抽單一次可行二年之例均仍其舊以就易慣而免疎失一員役大江口所轄向設隨辦稅務委員一人又報號處出口房紅票房南卡北卡五所每處或用委員一人或用司事二人不等此外裕溪泥　淸弋新莊金柱各外口每口向用委員一人又裕工　港西江瀂港東河北關下關南關大信九口每口或用委員一人或用司事一二人又全關辦公各書曰經制曰常川曰書辦曰清書階分四級原額一百六十三名户工各役曰承舍曰簽量曰大抽曰小抽曰皂隷曰快手曰副幇曰守口曰水手曰巡舍原額二百二十三名名目繁多擬請酌量删改書分兩等曰稿書曰清書役分三等曰簽量曰巡役曰雜役委役書役均核定不可少之數酌給薪資俾免藉口統就正稅作正開支 
　　一分班在關書役世業相承盡行驅除實多窒碍就在卯書役分爲甲乙兩班甲班仍循三月簽派之舊永定出缺不補之章俾藉薪資以赡家庶免窮迫而生事 
　　一兼顧正雜各欵支解悉仍常經外銷要需動用實非可省舉凡節次提報歸公以及向不達部必不可少之需均准分别動支則内銷外銷無慮短絀旺徵餘積再議分成解支庶幾京餉皖餉均得兼顧可免叢脞而昭核實 
　　一善後徵稅衰旺無常向視年豐商多爲進退而短報著賠甚厲遂至寅食卯粮以滾支每届達部銷册與詳送撫院銷册繁簡叅差一遵定例一詳實情相沿逾三十年並非稽徵不力亦非擅行濫用現計積虧之數甚鉅廓清舊習准予報明核銷俾免瞻徇自可永歸實際此又不追旣往俾易著手之辦法也（盛） 
内治部 
[詳請平糶濟饑安慶]  
　　皖北鳳穎六泗一帶飢民待哺孔亟昨由六安州李經源直牧擬將倉存米榖酌提若干開設平糶以濟灾黎業已禀詳撫憲酌核示遵矣（敗） 
[籌議地方自治規則紹興]  
　　前報記越郡貴壽鋆太守邀集商學兩界倡辦地方公益會以爲預備立憲之基礎茲又由士紳籌議地方自治規則其中以建築西江塘改造中學堂并設局平糶等事尤關切要惟經濟困難一時難以實行聞須邀請合屬士紳代表公同妥議俾得盡善云（分） 
[通飭嚴定辦理秋灾期限杭州]  
　　浙藩信方伯近日通飭各屬略謂本月初四日奉撫憲張批定例秋災不九月統限於四十五日勘明轉報浙省遞年災歉地方官任意稽遲以致院司彙核詳奏每在年外實屬不成事體嗣後遇有災歉應飭凛遵例限迅速勘明轉報糧道近在同城蠲緩銀米亦應從速科派如有逾延卽查取職名附叅等因查辦理秋災例有定限嗣後各屬如遇災歉應於十月中旬勘明轉報由府於十月底彙轉到司並將坐落都莊頃畝户口花名開摺附呈以便酌量釐剔後卽可彙案具詳請奏免再稽延（因） 
[批飭追繳私運米石杭州]  
　　浙撫張中丞據督帶駐湖巡防隊張立德遊戎禀長興陳令於該防哨弁所獲私運米石出口商人辦理一咪輕縱遂予批斥略謂上月廿二日該防哨弁拿獲一起陳令給還半價猶可矮曰在未奉本部院全數充賞通札之前若三月初一日在羅奇港拿獲之三起米船則在已奉通札之後乃該令又輒以六成給還商人是不特於通札顯違且較上月二十二日所獲之一起辦理更爲輕縱似此玩視森令任意顚倒不識該令何所恃而出此設因此而米價奇漲地方多事該令豈能堪此重咎耶所有是起查獲米石連同二月廿七日在新塘口拿獲米石應由司嚴飭長興陳令全數追繳轉給充賞倘追不足數責成該令賠繳以示薄懲其三月初四日大錢口所獲船米十四石亦即由司飭烏程縣全數充賞以儆其餘仰布政司迅即轉飭遵照母再玩延自取咎戾云云（　） 
[南豐縣調省之原因江西]  
　　南豐縣鄉民謡言仇敎等情迭誌前報茲聞該縣周大令日前勒令紳耆將爲首各犯訊辦一面卽具報到省各大憲以該令始終以謡爲實辦理本屬不善卽將該令調省遺缺委洋務局員徐孝泰前往署理（規） 
[禀陳辦理新昌善後事宜江西]  
　　瑞州府吳太守會同委員袁太守親詣新昌縣辦結上年義寧鄉民赴新昌糴米被殺多命一案曾誌前報茲吳太守復將辦理善後事宜禀陳贛撫略謂據署新昌縣濮令禀稱避匿鄉民現已歸耕農事不致愆期至雙坑人民來天寳鄉糴米者照舊販運彼此相安惟現值青黄不繼米價日增與去年三四月情形大略相似自應隨時留心查訪預爲防範至新昌各鄉紙廠已由府派員前往傳集各槽户人等出具不得容留匪人切結共計九十七張存府借案並面諭濮令不時查察庶不致日久藏奸上紓憲厪又戒烟一事自當嚴行禁絶業經督同署高安縣黄令設法籌款多購戒烟藥麯設局施送以期普及該令心地明白辦事勤能刻下擬辦商會及蠶桑各務均與紳民議有端倪併以附陳云云（來） 
[禀請參辦州縣南京]  
　　寗藩繼蓮溪方伯前日禀陳蘇撫略謂寗屬州縣交代多藉口附雜等欵抗玩不解以致賠款練兵費等均由司庫代墊虧至巨萬不能不認眞整理除前詳請參之袁令國鈞業經遵繳昨由督憲電請憲台扣除外其他州縣務求俯照司詳參辦以示儆戒實爲公便云云（或） 
[安滁道暫署皖臬安慶]  
　　特授皖臬世廉訪善係前任皖藩紹緘之子於去歲蒞任年近五旬忽於本年二月間患病至本月初六晚出缺 
 
 

Page 11

 
 
L>第十一版 
聞恩中丞擬委安廬滁和道毓觀察署理此缺以專責成（俗） 
[派員丈量地畝漢口]  
　　漢口後湖地畆以富商劉歆生之業爲最多茲因劉君報効銀五十萬兩鄂督准將該紳所有地畆統行丈量凡無糧無契之産卽照地價在五十萬兩内結算立給印契現已委派候補道齊耀珊高佑諸鄒元汴三觀察前往辦理矣（朱） 
[嚴禁警局索擾鄉民蘇州]  
　　蘇撫陳中丞近日訪聞各區警兵時有藉稽察爲名搜索鄉民小洋情事因特通飭各路巡官隨時查禁如有違犯定卽從嚴究辦（具） 
[禀請開濬城河寗波]  
　　甬郡商界以城内各處河道淤塞不堪有碍衞生爰由方錦彰綢緞舖等聨名禀請當道借撥官欵逐段開濬然後由各舖房錢内每千抽錢十文俟積有正欵卽行繳還昨已由各當道批准先行出示曉諭矣（躬） 
[佐雜輪委署理蘇州]  
　　日昨蘇藩陳方伯牌示云照得署吳江縣主簿湯東暉期滿遺缺查有試用縣丞陳鴻焜又署婁縣典史蔡家齊病故遺缺查有試用從九品唐彝德又青浦縣澱山司巡檢應寳琮期滿缺遺查有分缺間未入流壽紹琳均堪以輪委署理（命） 
外交錄 
[女敎士遊歷内地蕪湖]  
　　英國女敎士孫寳琳顧恩李桂蘭柯嬌英魚寳琳等刻由九江赴江西安徽江蘇浙江四省遊歷經駐潯英領事函致九江關道移請沿途地方官保護關道文仲雲觀察己轉行各屬遵照辦理矣（儀） 
[保護洋商設行收繭紹興]  
　　越郡蠶汛氣候獨早現已陸續成繭滬上各洋商來紹設行收繭者絡繹不絶併有携帶現銀分赴城鄉採辦者惟諸曁嵊縣一帶山鄉向多匪盜頗不利於行商業由府縣分派水陸各軍沿途保護以防不測（道） 
[日商擅設藥房紹興]  
　　紹城新開弄地方現有日商三人賃屋開設仁信堂藥房經該處紳商一再禀請當道設法阻止旋由該日商於門首書明華商經理等字樣實則欲假雇用之華人托名店主以行其内地經營之勢力也（正） 
[咨請保護德商遊歷安慶]  
　　日昨皖撫接北洋大臣咨開略謂德商托瑪斯不日由津前赴安徽省各屬遊歷昨由該國領事函請轉咨貴省飭屬派員隨同保護該商遊歷等情現恩中丞已札飭各屬一體遵照矣（若） 
[西報訪員不滿意於日本]  
　　初七日倫敦電云泰晤士報駐北京訪員謂日本主張開放滿洲門户有其名而無其實日本貨物冒用英國及外國商標破壞版權此等情事實足妨害兩國之交誼譯字林報 
軍事界 
[萍鄉更換防營武昌]  
　　鄂軍步隊三十一標第二營管帶陳榮鐘現奉兵備處總辦飭將所統第二營軍士於本月初五日前往萍鄉駐防礦廠卽將二十九標第一營防軍撤回（今） 
[呈送隊官目兵課程表南昌]  
　　贛省陸軍步隊兼轄馬隊李統領日前具禀贛撫略稱隊官課程目兵操法兩者相資爲用隊官學科不熱無以爲目兵之師範目兵操練不精亦無以見隊官之敎育現擬督同叅謀敎練官等妥定課程以示標準適准敎練處移請由上年十一月起將所有步馬學術二科塡表送查等因前來查上年由四月起至十月止已將隊長目兵應有課程列表報咨在案惟軍隊敎育宗旨一書其中訓練新兵以三年爲限第一第二兩年學術二科大略相同揆其意旨殆不貴繁雜而貴㛠熟茲復就現在目兵程度擬定步馬學術科表各一紙申送前來以符前案而昭核實（千） 
[禀請停發陸軍小學經費武昌]  
　　鄂省陸軍小學堂經費向在善後局按月領銀六千兩現因該局經費支絀日前禀請鄂督張香帥擬自四月初一日起暫行停發俾資周轉未識香帥能照准否（應） 
[鎭台迎迓提督漢口]  
　　長江水師提督程軍門文炳於上月二十六日出轅後在巴河田江鎭兩處閱看操法現聞卽日來漢故漢陽鎭周雲卿軍門已於初五日特派中營砲船開往青山預備迎迓（曰） 
敎育誌 
[學生要求放假之衝突杭州]  
　　富陽縣中學堂學生前因要求立夏放假被總理某君責斥遂有數人上堂詈罵打毁什物總理見勢不佳立請該縣董翰青大令到堂申明利害好言勸慰始克無事現已將爲首之某某數人斥退其餘分别輕重量予記過（士） 
[批飭核減學堂浮費杭州]  
　　諸曁小學堂經理何頌華日前被人控告經提學使札飭諸曁縣查復現該縣已禀復到省謂何頌華辦理學務尙屬認眞並無勒捐事情奉提學使批示云旣據查明何頌華辦理學務尙屬任事實心捐欵亦出自各户樂輸並無勒派情事則陳贊襄等自屬誤控應毋庸議惟表册内所列員役過多須知學堂雖係公立捐欵究係民脂辦理之妥善與否支銷之核實與否地方官均有督率之責不能諉之任事之人聽其自行措置仰卽督飭該董認眞籌辦一面將宙員浮費酌議删除以紓物力而息浮議（比） 
[批准官田租息撥充學費杭州]  
　　浙撫張中丞近據定海廳同知錢增勛詳稱中學堂總理丁紳中立擬請將馬蠶山莊大塗面田二千二百十五畝零全數升科仍歸中學堂承納每年可得租洋四千餘元以助學費等情當奉批示云核閱來詳該廳景行書院舊有馬蠶大塗面官田租息現將書院改爲中學堂因學費不敷查該官田近年出息較厚經堂紳議自本年爲始按畆酌收田租英洋二元糧歸中學堂承納等情旣據該丞查明較民間私墾租息有少無增事關學校應准照辦惟檢閱廳志此項田租於嘉慶二十五年奉准部咨撥歸書皖充公其每畝應完正課有一分六厘原案叙明在於田租内撥充近年此項正課曾於何年請豁何以現詳復請升科仰布政司查明轉飭遵照另詳察奪（士） 
 
 

Page 12

 
 
第十二版 
[高等學堂運動會記盛蘇州]  
　　蘇省高等學堂於初七日午後舉行春季運動會是日來賓約有五各餘人先由監督蔣季和太史禀請撫藩學三憲蒞塲觀看餘如上海龍門師範商圑學生及省城師範學堂游學預備科府中學堂商育觀摩會陸軍速成學堂巡警學堂東吳大學堂長元吳公立高等學堂師範附屬小學堂蘇衞學堂長元吳三邑高等小學堂曁初等小學半日學堂公益學堂民立彭氏學堂蘇蘇女學蘭陵女學大同女學女子初級師範小學振華女學等各校均整隊來觀由會中音樂隊歡迎甚形熱閙自二句時開會至四句時始散茲將運動次序照錄於下（甲）百碼賽跑章烱（乙）跳高王鑑清（丙）二百廿碼賽跑朱文鑫（丁）擲鐵球姚榮森（戊）拔幟甲立幟組黄興洛（巳）四百四十碼賽跑浦武（庚）角力夏慶銜（辛）輪流賽跑顧麒昌（壬）跳遠黄興洛（癸）障阻競走葉宗源（十一）撑稿跳林文鎭（十二）千碼賽跑錢文蓉以上各生均由陳筱帥周提學各賞給銀牌一枚以示奬勵（兆） 
實業類 
[農工商部禀批摘要北京]  
　　安慶商務總會禀稱商會現已成立頗著成效請援例奏請頒給關防以昭信守當經該部批准具奏○商人張國雷等禀請試辦小煤嶺煤礦請予給發採礦執照批飭將礦地補呈聲叙再行核辦○巴達維亞商務總會禀請頒給關防批飭俟奏准後再行給發并札委知縣梁欣爲該會坐辦○羊腸作商控工藝商局陳裕勒價收買羊腸札飭該局查明禀復核辦○商人脫文華改良製造銀烟管禀請立案并請撥助銀兩批駁不准○天津商務總會王賢賓等創辦房山高綫鐵路現在親往該處與紳商接洽一切并安置役户等事禀請札飭該管地方官妥爲保護奉批准如所請○蘇州商務局詳稱商人洪有方等在蘇城設立公興冰廠請予照章註册當經批准立案（天） 
[白土山煤礦易人經理蘇州]  
　　蕭縣職商朱象鼎開挖白土山煤礦涉訟旋被封禁一事前經蘇撫派委丁葆元觀察前往勘明以朱象鼎有人命案件牽涉未能再辦擬將該煤礦歸江南鑛務局與各地主等直接商辦當奉撫憲批飭徐州府由太守庚復核辦理經田太守提到朱象鼎等全案人証訊明以人命礦務係屬二事擬將朱象鼎押候提到要証歸入命案辦理其白土山煤礦另舉武舉朱靖候經理訂立合同議章開辦前日通禀請示當奉陳中丞批示云該白土山煤礦原辦之朱象鼎現因命案未結不能開辦旣經股東趙秉貞等邀中向孫光遠和衷商議另立合同遴人經理如果衆情允洽各股友及各地主俱無異詞應准照辦仰按察司卽飭另取合同章程查核明確叙詳請咨一面飭提要証劉雙到案提同朱象鼎將命案質明另行詳辦朱其欽在押患病如有的保可取准予取保暫釋俟病痊再行交案仍候督部堂批示繳（具） 
[漢口茶市之近况漢口]  
　　漢上茶業現届開市之期來客甚衆兩湖茶葉將次到埠惟安徽祁門茶昨已開盤定價四十一兩至四十九兩不等留心茶市者當必有一番爭利也）音） 
[准改商業中學堂武昌]  
　　鄂省商業小學堂學生程度頗優日前經該堂堂長分門考騐禀由提學司黄仲弢學使擬於本年暑假後改爲商業中學堂業已奉批准辦矣（讀） 
瑣事欄 
[甬郡自來水將次開辦寗波]  
　　甬郡創辦自來水公司業已禀由當道批准照辦近日該公司已分派夥友由城廂内外各地叚遍查人口造册備查並延請技師測量地叚以期趕緊開辦矣（矣） 
[詳請斥革武生安慶]  
　　泗州武生許九多素行不端日前又哄閙該州小學堂以致學生解散當由紳耆具禀該州王懋勳直牧請嚴究辦當奉批云該武生似此不法實爲庠序敗類擬先行詳請學憲斥革衣頂再行嚴懲以端士習而重學校（取） 
[縣令批病告退之風說紹興]  
　　山陰縣某學堂日前呈送公文被縣署門丁多方需索當由某紳晉謁面禀情形詎李大令竟一味袒護後訪知該門丁恃有帶肚欵項故無顧忌因卽調查得實羅列多欵赴省聨名上控并刋公啟分致都中同鄉官現李大令自知情虛恐干參處已擬托病乞假告退矣（校） 
[批飭訪查活埋七命案南京]  
　　寳應縣屬白垜庄地方近有匪棍陳大麻子宋標戴如餘單四孫二大耶安南朱有才七人各帶火鎗利刃在該莊一帶窺探滋擾竟將唐姓婦人强擁上船唐婦喊救各莊鄉民隨卽往拿將該七匪綑縛抬至王通河地方一併活埋身死經寳應縣萬啟型大令訪聞飭起各屍騐明通報茲江督端午帥以案關埋斃七命情甚兇殘雖稱此案係出自莊衆一時忿激無從詰其姓名是否揑飾有無别情巳批飭揚州府就近訪查禀復核辦矣（欲） 
[派員押解春貢武昌]  
　　鄂督張制軍以現屇春貢之期特飭善後局將貢品備齊於日昨札委督標候補把總陸應藻解赴京師（旦） 
[賽會滋閙案定罪蘇州]  
　　蘇鄉光福鎭前因賽會滋閙鄉民毆差經董事妄報省憲派兵赴鄉各情曾記前報現經吳縣張春泉直刺查訊明確當時實係徐桂生料集多人奪回寺僧並將差役毆傷確與董事無涉遂將徐桂生獲案擬定收押流氓所十年再禀各憲請示聞上憲之意尙擬加重定罪以儆將來云（具） 
[新舊潯道先後赴寗九江]  
　　新任九江道文卓峰觀察初五日附江永輪船赴甯謁見江督禀商要公卸署九江道汪頡荀觀察現奉江督奏調赴寗亦於初五日赴省禀辭贛撫卽行就道（商） 
[報驗鎗斃盜匪安慶]  
　　桐城縣東鄉職員謝繼賢家於前月杪突有巨匪數人明火執械破扉入内分投各房搜刦該職員從夢中驚起裝槍上屋當場擊斃一匪縣主陳大令得報立卽前往勘騐一面飭捕嚴緝務獲究辦（孔） 
[轟燬銅元子模杭州]  
　　浙省銅元局所存新舊祖模子模現由考查銅幣大臣陳侍郎咨請浙撫除將部頒祖模封儲司庫外其餘印用子模及從前本省自造廢模卽派員監視轟燬鎚碎抛棄河中以免有人盜鑄現中丞已札飭司局照辦矣（比） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
第十八版 
小說 
[偵探小說殺婦奇寃（華生筆記）（三十一）]  
　　余聽。畢始恍然悟。因曰若然則頃余在赫迭庭中。覩一黑影徘徊其窻外若有所伺者。殆必子矣噫。子駭人非細。我斯時心猶悸也。福摇首曰。否否此非我。當别有一人耳。余又愕然。胸中益惶惑不解。問曰君豈未往赫迭所居耶曰。我雖至彼宅。然僅在籬外小立。卽又他往。初未一入其庭中也余曰。然則子何爲至彼室曰。是别有故。余曰彼赫迭爲斯案之正兇。子豈未之知耶。福又微摇其首。目視車頂。似更有所思索曰。是恐未必。余至此躁急不復可忍曰。君斯時猶以爲彼非正兇耶。彼種種之證據。我已盡得之不遺。尙奚疑者。福曰。其證據何若。余即將今日所見所聞。一一述之。且曰。豈有如此確鑿之證據。猶不足爲憑耶。福曰此我亦略知之。蓋君下午歸後。我卽電雇當輔余偵案之聶格而賚等三人。至此相助。而先令聶格而賚至威復銀行探訪一切然。後於八點半鐘。會我於此據其報告。亦與君所述者略同。雖然。彼赫迭固爲至可疑之一人。然謂其關涉於斯案則可而謂其竟爲斯案之正兇。則斷斷不可。蓋我輩眼光一錯。則視點必專集於赫迭之身。而不及旁顧。竊恐彼眞正之兇手。且因此將倖逃乎法網耳。余不服曰。君何所見而云然。彼赫迭手中之。皮鞄以及與約克屈來所語。君亦有所聞覩否。福曰固然。我故謂赫迭或關涉斯案者。但非斯案正兇耳。至斯案情曲而幻。其中要領甚多。决非一時所能了了。惟彼眞正之兇手。則固已牢拴深鎖。以入余腦蒂之中。而抉之不可去矣。 
　　語至此。車早過密特而散格斯村。去倫敦已近。仰見天空若蓋黑雲染墨。一二黯澹小星。從雲隙中下漏。時隱時現。光小於豆。夜風習習。寒氣襲人。閱時計。已在兩點三十分鐘。一路行人絶跡。衆動皆息。景象至爲蕭颯。惟聞車輪馬蹄。轔轔得得。互相應和而已。 
國外新聞 
[日本親王在英行程]  
　　初八日倫敦電云日本伏見宫親王在蘇格蘭島愛丁堡自治會特設筵欵之 
[美國調派駐日公使]  
　　初八日倫敦電云華盛頓消息謂駐紥丹國公使額必廉將於西九月間簡充駐日本公使以繼萊德之後 
[律師合夥蝕欵逃避]  
　　初八日倫敦電云英京城内有律師合夥一人不知去向查得挪用欵項甚多紛紛傳說羣起驚惶惟探悉虧空之數不逾英金一萬磅且此等損失皆屬於富户業已清理矣 
[鼓手患瘋殺人]  
　　香港日日報載新加坡電云駐紥新加坡英國軍隊之鼓手森德威爾刺擊哈雷紐爾二人哈雷卽死其實並無他故逆料該鼓手必已患瘋矣 
[法國南境亂事]  
　　初七日倫敦電云法國南境操酒業者創議欲立法以防酒質攙入雜質之事以致激動貝叙亞司地方惡民作亂焚掠市廳當經兵隊驅散 
[船塢工匠罷工滋事]  
　　初七日倫敦電云英國愛爾蘭島貝爾法司德地方船塢工人罷工警察皆以短棍防護業已調派兵隊駐紥船塢並發給槍彈應用矣 
[俄國盜賊公行續記]  
　　初七日倫敦電云俄國波蘭屬境羅上地方匪黨行劫警察追捕一役總計死者二十二人傷者四十八人 
[日與俄法議約將成]  
　初七日倫敦電云泰晤士報駐法京訪員報稱外交家傳述日俄條約似可於一禮拜或十日内定議日法條約亦復如是云以上譯字林報 
[前任駐華美使作古]  
　　初八日倫敦電云前駐京美國公使康格逝世　按康格任駐京公使在一千八百九十九年至一千九百零五年 
[波斯人民切盼憲法]  
　　初八日倫敦電云俄京聖彼得堡電稱波斯京城波斯國塔勃列斯立脫宼孟薜勒士四城大亂百姓皆懇波斯國君主將憲法核准 
[西班牙太子行受洗禮]  
　　初八日倫敦電云西班牙國太子行受洗禮儀注極盛當赴敎堂時儀仗甚衆命名觀禮者爲各親王及各國公使西班牙國君主特以寳星寵錫其子 
[德國設立殖民部]  
　　初八日栢林電云德議院旣准撥給殖民部經費德皇特降旨改外部所屬之殖民司爲殖民部前任殖民司總辦竇恩布革已升授國務大臣高等法院長望羅勃爾則升授國務副大臣殖民部己預籌立一公司在各殖民地建造辦事官員辦公之房屋 
[奥國社會黨勢力之盛]  
　　初八日栢林電云粤國社會黨皆盼第二次選舉揭曉後在議院内占有八十議員之職位 
[美洲小國言歸於好]  
　　日本紀事報載舊金山電云美洲墨西哥國與嘉弟瑪拉國失和經美國從中調處業已言歸于好以上譯文匯報本埠新聞 
[健行公學南洋中學運動會續記]  
　　初八日健行公學南洋中學合開運動會業已略誌昨報茲悉是日各學堂之整隊參觀者實有三十餘校共二千餘人茲記其占勝諸君姓氏如左 
一百碼賽跑（一）沈辛照（二）王祥煦（三）凌國珩二跳高（一）莊俊（二）趙喜森（三）胡洪勛三二百二十碼賽跑（一）鄭同文（二）唐秉權（三）沈辛照四擲鐵球（一）趙喜森（二）周麟（三）曹謙六五三 
 
 

Page 19

 
 
第十版 
足（一）王祥煦唐秉權（二）笪禮鴻曹謙六　（三）（洪濤胡洪勛）六運粮况爭（來賓運動）上海公立幼稚舍幼稚生七撐稿（一）唐秉權（二）徐士賢（三）王祥煦八四百四碼賽跑（一）王祥煦（二）唐秉權（三）鄭同文九槓（一）張毓家（二）沈琛（三）何民俠十跳欄（一）莊俊（二）唐秉權裘毓璋（三）王祥煦十一木環（來賓運動幼稚生）十二游花園（同上）十三雲梯（一）張毓家（二）莊俊（三）王祥煦十四平檯（一）俞鑑涵（二）徐士賢（三）胡燕筑十五換旗賽跑（一）王祥煦沈辛照唐秉權凌國珩（二）裘毓璋曹謙六笪禮鴻張正鏞（三）莊君達林安初林近鵬廖穠十六木馬（一）俞鑑涵（二）胡洪勛（三）屠謹庠十七倍司球（一）周麟（二）蔣漣章（三）徐士賢十八千碼賽跑（一）唐秉權（二）裘毓璋（三）笪禮鴻十九拔河（南洋運動（熱） 
[新任駐滬美總領事之歷史]  
　　美國波斯敦城紀錄報云美國新簡外部書記官滕倍君爲駐滬總領事是不可不一言以評論之查滕倍君之父曾任駐華公使甚久滕倍君在華閱歷有年熟諳中國情事可與乃父媲美上海爲要地美國前未曾派有得力之領事以滕倍君之才幹而任此職當必爲該處商界中人所歡迎也譯文匯報 
[滬道破除情面]  
　　關道瑞莘儒觀察昨日發出牌示一道文曰照得上海爲通商大埠外交内政在在需員然所派不得其人關繫卽非淺鮮本道量材授事一秉至公凡各員在滬候差或在省需次者每於接見時譽言觀行隨時諮詢果有一技之能無不量予錄用此中去取總以人之賢否爲定衡如其一無所長但圖薪水雖有請託亦不能稍涉遷就以私廢公爲此布告各員其各努力自愛特示（哲） 
[滬道赴蘇]  
　　滬道瑞莘儒觀察於昨昨六句鐘起程赴蘇謁見陳筱帥禀陳耍公（哲） 
[英領請究勇丁需索]  
　　英商資基硝皮公司被匪滋擾田英領照會滬道撥勇保護等情曾誌前報茲聞日前有一勇丁手持某管帶名片前往該廠稱係奉撥保護需索津貼該公司卽將情禀明英領照會滬道請飭查辦現瑞觀察已札行留防步防隊官查明撤革以示懲儆矣（輕） 
[論禁蹧蹋敎會墳墓]  
　　西門外斜橋左近有美國聖約翰書院墳地一區約計　畆餘曾經轉換道契該院監督卜君以該處每當開竣河道竟將挑起之泥堆置墳上甚爲蹧蹋因特函請滬道傳諭此次開挑蒲肇河之勇丁不得將泥堆於墳上現瑞觀察已轉移滬軍留防兩營管帶諭飭各勇丁遵辦矣（便） 
[古道可風]  
　　英界崑山路某洋人昨乘張國華東洋車至某處下車時遺下鈔票一包計洋二百元張卽將票送入捕房適洋人亦來報失捕頭著將票領去洋人遂提洋二十元酬給該車夫（泉） 
[法廨停訊]  
　　昨爲天主敎四大瞻禮節期庽滬各國在敎紳商咸於清晨詣洋涇浜天主堂舉行彌撒典禮法領事署曁各洋行均停辦公事故公堂訟案亦停訊一期（肫） 
[洋貨錠青捐仍由官辦]  
　　貨捐局總辦志太守前以商家包認洋貨錠青兩項落地厘金並援半稅單章程改用四聨單掣發其中流弊極多曾禀由上台自本月初一起收回自辦乃商家仍思挽回禀由商會轉咨督辦札飭貨捐局查明禀復太守以四聨單前由洋布業仿行流弊迭出應仍由官辦爲宜業已據情禀復矣（永） 
[委勘盜劫]  
　　西北鄉北新涇地方李子卿家前晚突來盜匪多人刦去銀洋衣飾等物經李開單報縣李大令當委粮廳王樂之二尹於昨午前往踏勘（疏） 
[禀催提訊姦估案]  
　　關書李子鑫之子翔官將道士金紹棠之女姦佔藏匿經金投道禀控奉批查辦在案茲金以案懸已久昨又禀催札縣提究（疏） 
[受傷身死]  
　　昨報紀馬車傷人逃逸一則茲悉受傷者爲虹口錢美記成衣店學徒楊蘭勛當捕送入捕房時卽已身死捕頭飭送虹口斐倫路騐屍所傳保報縣請騐旋有死者父母聞信赶至捕房求免相騐捕頭命赴縣請示并飭探嚴查逃車（泉） 
[馬車傷人]  
　　昨有某甲行經法大馬路路被徐阿四所駕之馬事撞倒輾傷腿骨巡捕往拘詎徐反敢行兇經他捕幇同拘入捕房飭押候解究受傷人送醫院療治（綸） 
[行人猝斃]  
　　前日午後有某甲扶病行經美租界蓬路德榮里驟然倒地身死巡待捕報由捕房飭傳地保查明收殮（西） 
[收殮路斃]  
　　昨有無名男子年約三十餘歲身穿藍布衫褲倒斃於南市泉漳會館門前由巡士報知總工程局飭地甲報堂收殮（永） 
[求免相驗]  
　　周榮坤前投縣控徐文圃以廢單騙抵洋數百元奉李大令拘徐訊押在案茲徐在押患病經看役禀官將徐發往普育堂醫治無效身死昨由堂董報縣旋有屍兄徐朗齋投求免驗大令准之（疏） 
[新租界火]  
　　新租界自來水行街昨晨有某姓平房忽爾失愼經救小會馳往救息計焚燬房屋六間（臬） 
[上海官事]  
　　留學日本警察憲兵科畢業生湛振寰南洋警員江蘇試用縣丞王曙昨均道禀見英文繙譯官毛昌剛銷假龍華巡防局員徐福謀請假三天赴蘇候補蘇縣陳景韶請假四天赴蘇（哲） 
訟案 
[上海縣案]  
　　柘林汎郭千戎解送沿途搶奪許柱生烟土之李友福王阿新宋新棧等四人到縣前晚由帮審洪明府訊究許供周浦人前有陶某付洋七元囑至上海縣購得大土一包計洋五元五角行至北蔡左近陡遇李王宋三人持刀恐嚇將土及身畔皮篋内小洋十角銅元一百餘文悉數搶去幸有營兵遇見　任在李等身上抄得大土一包皮篋一個餘物不知去向求究訊之李宋王三犯均不供認呼寃明府以贓據確實喝將李友福重責五十板宋新樓責五百板王阿新責三百板判押改過局一月期滿再核贓給許桂生具結領回○彩票公司函送點號舞弊之徐少華到縣徐供在公司點號一時看差並非有心舞弊判徐罰洋二百元收所押繳（車） 
[總工程局紀事]  
　　繳人蘇阿三牽小羊一頭來中被王掌全陸金妹串同賣去得洋十四角由蘇扭局奉陳叅軍訊判將小洋照還外再罰王洋兩元陸罰洋一元○阮昌猪行夥張阿貴陳金生龔阿林以在棧爭奪紮猪口角毆打致行夥袁三才受傷扭案叅軍因袁傷重未到判押候袁傷痊愈再核○已斃兇犯范毛毛之妾高潘氏住居棉陽里前晚被無賴王阿桂闖入房内圖竊被氏扭交探夥解案判戒責二百下押兩禮拜○恆順草貨店夥陳炳松地控皮匠周紫　竊皮兩張判戒責五十下○恆興洋貨店雇挑夫蘇鳳斗挑蓮洋汕四箱中 
 
 

Page 20

 
 
第二十版 
途圖逸被夥朱友三扭控判戒責一百下押二天（譽） 
[公共公廨早堂案]  
　　寕帮木工畢紀春以柱首議添工人遂結黨把持并至公所吵閙控經關太守申斥等情已誌前報茲畢等又萌故態故陳李二柱首復具控公廨奉襄　王明府研訊畢供凡有外帮入業者須出洋三十五元均爲陳李所得前奉堂諭後新入業者均不願繳欵疑爲小的唆使故而誣控明府以各做各工不准吵閙判畢具安分改過結開釋○幼孩王金生竊取天主堂銅燭台一支報捕解究傳孩父王阿三具領管束○蔡益生竊取邱左氏綢布各衣並洋三元由捕解究判枷示十四天○江北人王隆慶誘拐江北人馮先遠四歲女孩一口經馮報捕查緝在案昨由控將王併小孩解究判押西牢五年孩交馮領去○細崽張關林前將徐陸氏之女秀保誘拐來申寓新閘路詎張之洋東即於日内失去金戒兩只疑張與出店瞿根記串竊報捕將張瞿等一併解究洋東投訴前情請究訊之張供失竊日有瞿之友人來過餘不知情訊之瞿供來友郁廷茂寓小沙陀路不難到案作証訊之徐陸氏供初一日女兒携帶金戒逃逸茲悉被張姦拐訊之秀保愿隨張關林逃走於初七日到上海明府核供判分别押候查明贓戚再奪○鄭點卿竊取劉阿才衣袋内洋元判枷七天○韓瑶桐與張阿三口角將張戳傷送醫在案昨日解究判押候禮拜一訊究○周阿毛串同左阿二張阿狗攫取朱盛生之女孩金圈報捕解究判周押三月張左押候查辦○朱産生竊無主衣服判枷示十四天○楊張氏竊晉祥福號綢緞報捕解究楊堅不承認判押候查明再訊○夏阿盛王阿炳以專販賣人口爲事前將清江女子小丫頭出洋七十元價買爲妾復買朱小了頭爲婢行將轉賣經探查出解究明府以夏供兩女係伊叔朱德標所拐賣分别押候補提人証再訊○李王氏控稱女兒柳香仔嫁與薤髮匠劉朝寳爲妻詎劉將女兒帶來上海賣與同業胡友才爲妾胡又轉賣於如意里張永祺花烟間内爲妓經女兒函告婦人來申控求訊究明府判過堂核辦（泉） 
[法租界捕房事]  
　　王榮生昨在某烟舘行竊烟客衣服報探拘入押候解辦○張小弟迭犯竊案茲又竊得衣物赴押爲探查見拘入押候解辦（造） 
[美租界捕房事]  
　　昨晨有某西人乘醉至華特路將車夫金鳳明毆傷鼻孔由捕將兩造并送捕房當由該西人給予養傷費丫事○唐阿祥昨至愛而克路陳阿章家圖竊被陳撞見扭交巡捕捕頭詢無贓証斥釋○李阿金昨在西華得路强將小孩項鎖由捕拘入押候送辦○愛副捕頭查得西華得路等處居民門首堆積垃圾飭探查明各户姓氏請廨傳罰○楊樹浦路韓開銀報稱被同居張德勝等拐去十歲女孩請究捕頭命自投公廨控告（西） 
振務 
[筵資助振]  
　　吳君光華春間喬遷承親友惠賜隆儀本應設筵答謝因念淮海一帶災象甚巨殊堪憫惻爰將筵資洋二百元移助振捐爲親友造福仰見樂善情殷曷勝欽佩用特登報敬爲百萬災黎代謝[  華洋義振會謹啓]  
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
調查 
[紙業現狀]  
　　紙業一項。首推浙杭每年銷運各地者。數目極巨蓋杭地土貨中紙貨亦其一也。然近年利權悉皆外溢。以致市面日疲實可令人驚駭。按前數年每年以最廉之值計算。可得足銀百六十餘萬兩。至近年竟减至十分之四。彼洋貨之發達。己可想見。至于貨身之優劣。造法之巧拙。吾亦言之心痛。茲祇就銷路上言之。我國用紙之類。可分爲五種。 
（甲）刷此項全行失去。 
（乙）包物尙存其半。 
（丙）　糊及製物。十分去二三。 
（丁）雜用十存八九。 
（戊）寫字及繪畫十存四五。 
　　照以上觀之。吾國之貨銷路己漸絶。蓋用紙最巨爲刷印及包物耳。今再述其衰敗之由。 
（已）刷印不能用中國紙之故昔年皆用木版。中國仔弱之紙。尙能合用今則純用石印及鉛印。壓力較重。篇幅較大。故均用洋紙。且中國紙價比洋紙爲貴。是以銷路漸絶也。 
　　再現時各物專尙形式。中國紙旣不合用。又復粗黄。再加裝訂書籍。難用新法。有此數種。宜乎漸衰。 
（庚）包物貨減少之原因此亦由于形式欠佳。蓋中國各鋪所用之招牌紙。昔均用白官紙。茲因其不光白皆。用洋連史紙。惟本紙非皆不光白也。然其光白者。價較昂。所以包物紙亦減少也。（未完） 
雜俎 
[製造假寳石]  
　　近法國能造假珍珠。與金鋼石寳石。價甚賤。其物與眞者無别。其材料爲一處樹林中所出之砂子。除此處砂子外。無他處之砂子可用。如要做别色之寳石。則加顔色在内。做成後。用法磨光之。無論遠看近看。均不易别其眞僞。又有做假珍珠者。其法用極細之琉璃粉。做成小用空心之球。與珍珠等。又用數種極光亮之魚鱗。乘其活時剥下。櫬於小球之裏。再以蠟墊封其口。但務必用活魚剥下之鱗。否則其光色與眞珠少差。曩昔富貴之家。輙用眞珠寳物。配飾身上。顯其富麗近來中下等之人。均購此假物混充。所以眞珠寳石等物消售之路。漸覺稀少矣。 
[氣球遇雷電]  
　　美國學報論氣球意外危險云。當雷電交作時。乘氣球至空中。此係危險之事。然其境界。則爲常人所未經。有曾歷此境者。嘗語人曰。當予乘氣球至離地三百丈處。有旋風驟至。球爲所掠。其時從遊者。皆在隙中窺看。但覺黑雲密布。霎時不見天光。下視地上人物。皆失所在。旣而電光一閃。耳目俱震。始知雲中蓄電發出。冷風襲人。大電驟落。雷聲隆隆。如繞頂而行氣球亦隨風西東。不能自主。但見電光閃爍。忽左忽右而已。其故由雲中之電。彼此互相吸聚。互相競爭。頓覺眼前之光線。迷離變幻。躍躍不定。此時氣球離地約一英里。四圍皆電幸未觸發。否則轟然爆裂。同人俱成灰燼矣。故目下研究此事者。立會聚議必求善法。以防此危險云。 
[英國産鐵額數]  
　　去年美洲合衆國産鐵之總額。計二千五百三十萬七千一百九十一噸。前年産額二千二百九十九萬二千三百八十噸。其在加拿大。去年産鐵五十四萬一千九百五十七噸。較之前年多七萬三千九百五十四噸。 
 
 
 

Page 27

 
 
   
 
 

Page 28

 
 
   
 
