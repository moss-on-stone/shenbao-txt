# 1882 - 102 - 4903218

 

Page 1

 
 
[佩文韻府轉售吿白] [  點石齋主人啓]  
　　本齋縮印之佩文韻府業經工竣兹爲廣商盡數買去諸君如欲購閱者請向上海禪臣洋行帳房價買可也此布 
[論禁令之難]  
　　書有之日令出惟行勿惟反誠以令行禁止其權自上操之而不僅自上操之也商鞅徙木以示信後人議之以爲　　之術不可爲訓然商君之法無不行令無不從秦國因而富强雖其後歴年不久説者仍歸咎於商君以爲刻薄寡恩强秦實所以亡秦而其作用亦不可及矣近來官所示禁之事亦本無多禁網之寛於斯爲甚且所禁者皆實爲民間之害而不容不禁者也而禁者自禁犯者仍犯一似以官府之禁令視若無物者此何故歟豈今日之民果遠不及古人哉亦在乎發號施令者之認眞不認眞而已卽如禁用小錢所以整頓市面也朝而禁之夕而弛焉此固無此治體也然示諭嚴切而僅屬紙上空談見之者以爲此特官府之例示耳於是私鑄充塞錢肆攙和甚至以爲不用小錢市面反致清淡是誠不解其故矣又如禁開烟館所以全人生命也乃陽則奉之陰則違之甚有反唇相譏以爲國家且抽收洋藥之稅何以於烟館反爲厲禁於是禁令雖嚴而仍不能淨絶根株此不可解者又一又如禁開台基所以挽回風俗也而禁之於此仍逞之於彼一似男女之欲非官府所能强與者此不可解者又一也至於結黨聨盟創爲哥老等會此例禁之最嚴者而遊勇等輩以及無籍之民往往私相聨結不顧官法試問其有何盒處而必爲此此不可解者又一他若婦女入廟燒香拜彿實爲淫盜之媒官府三令五申屢加禁諭而终有不能廓然者雖婦女無知面罪坐於夫男家長豈其夫男家長亦皆蔑視官法者乎而何以絶不聞有自相禁止者此不可解者又一賭之爲害關乎身家性命官府嚴禁莫不知其爲民生起見而各處赌徒卒不能絶娼寮妓院不僅招誘少年子弟敗壤風俗而且最足窩頓匪徒人亦知禁之者意旨深遠而各處娼妓仍不能淨又　私宰耕牛私燬制錢禁者自嚴犯者仍衆嗚呼禁令之行果若是之難哉古事不必論矣就近事而論之譚中丞莅蘇而市面無小錢蘇垣無烟館妓寮則驅逐淨盡寺院無復婦女之蹤跡凡所宜禁罔敢違之豈蘇垣之民獨馴良而易於遵令耶卽此以觀可知禁令之能行不能行總在在上者之認眞不認眞而已上海五方雜處各國會同其禁令似難於他處妓館烟館二者禁之甚難卽其餘應禁之事或有慮其掣肘而不能惟所欲爲然有數事則必不容不禁最要莫如臺基其次則莫如賭臺基之害引誘良家婦女入於匪僻而青年子弟亦易入於下流其關乎地方風俗不待煩言而解乃屢禁屢捉而终不能绝近者殷陸氏被獲其傭婦供訨鑿鑿其爲台基無疑現已移送縣署諒必儘法懲辦有此一舉而開台基者宜乎灈矣而租界中之閉門設　牽合男婦者依然明目張胆而無所忌憚也賭徒之捉獲解案判罰判责判押不一而足然猶日此皆小賭攤賭無足重輕者也去年老旗昌之獲賭則賭窩毁矣而或借酒館或借妓館開賭抽頭者不可悉數其或私家住宅友朋讌會得暇以賭爲戯漸至習慣無日不聚無聚不賭其進出甚大甚至有因賭帳而駡座爭毆者是皆衣冠中人而儼然不顧禁令至於如此又何怪小賭攤之不知顧忌而日爲捕所拘獲也法行乎君子則小人從風而靡古之君子自持其身以爲小人之倡所以陰爲官府維持其法今之君子自放其身以爲小人之倡實則顯與官府橈亂其法此禁令之所以難行也雖然在上者苟能執法不阿認眞爲治則風行草偃究屬非難步武譚中丞則已足以使人不寒而慄無論其爲君子爲小人一以法繩之而不授差役胥徒等　　　 
以絲毫之權事必躬親言必實踐獘絶則風清而從此令行禁止誰復從而阻撓之如見以爲難而有所因循焉畏葸焉則實官府自弛其法而禁令乃終無得行之時矣豈不大可慨也哉 
[本舘自已接到電音]  
　　本舘於昨日接到在津友人專發電音到本館有二月二十八日諭旨六道敬謹譯登○二月二十八日奉上諭升泰着補授内閣學士盡禮部侍郎銜仍留　犂叅贊大臣之任欽此同日奉上諭嵩　 
申着補授内閣學士兼禮部侍郎銜欽此同日奉上諭總督銜前福建巡撫丁日昌由知縣洊擢封圻在江蘇巡撫任内整頓地方尙有政蹟旋任福建巡撫因病准其開缺囘籍調理兹聞溘逝軫惜殊深加恩着照巡撫例賜卹任内一切處分悉予開復應得　典該衙門察例具奏欽此同日奉上諭雲南布政使着唐炯補授欽此同日奉上諭江蘇蘇松太道員缺着邵友濂補授欽此同日奉上諭前因張之洞奏請將編修王文錦發往山西當經降旨允准兹據翰林院奏該編修瀝陳下惆呈請代奏一摺王文錦着卽毋庸發往該部知道欽此 
[鐵路物料到津]  
　　天津西人來信言天津近來道中多堆有製鐵路之物料刻下尙未興工想将來卽可以興辦也 
[西醫抵鄂]  
　　漢口西人致書於字林報言李傅相所聘請之西國女醫已於二月十三日至漢口卽日啓行至武昌當經傅相之公子陪送至督署特爲收拾房屋一所與洋房一式以居該女醫大約李太夫人得兹妙手當不難却病延年也 
[府試日期]  
　　江寍七屬府考昨聞定於三月初一日取齊初四日開考云 
[會館演戯]  
　　船政大臣黎星使自去夏政體違和後時愈時發兹聞入春來有夜不能寐之恙勢似怔忡其同鄉人之業茶於南台者以二月十六日爲南台廣東會館内所供之洪聖大王寶誕向例演戲三日故請星使於十六日赴會館看戯籍以怡情星使恐重　鄉人之請爰卽命爲於十八夜返工查此會館建於同治十年約費八九萬金其材料皆從粤省運來其式樣皆由粤匠製造四大廳六廊舍一神殿一儈房棟宇則金碧輝煌廳廊則回環曲折内有花圃用粤東花匠二名專理又有粤僧一名專司香火閩中工人四名分管雜事東花廳戲臺一座頭門外戲臺一座大門前紅棉樹兩株直幹叅天旁門內白玉蘭一株繁花當户皆粤產　移栽此地者館中所懸名人字畫如楹帖橫幅中堂等以白數計内有番禺陳闌坡京卿澧所題洪聖大王殿前木刻長聨一副寫作俱佳可爲各楹帖之冠聨云大地自南而 
 
 

Page 2

 
 
轉東滄海彎環此中有沐日浴月明解居高以臨下洪波永靖隨處皆甘雨和風按洪聖大王自唐以來歴受各朝勅封碑刻林立其廟在廣東番禺縣波羅鄉距省會四十餘　廟旁有海光寺廟前有波羅樹五株槎枒　鬰廟側有浴日亭蘇東坡先生題詩其上字大如椀今尙存羊城古鈔番禺縣志及東坡詩集皆載此詩好古之士可攷而知也 
[誤問桃源]  
　　福州羅星塔地方雖妓舘林立然亦有良家錯出其閒上月初福靖營之查街勇丁夜閒巡至羅星塔見有形跡可疑之婦勇丁等不問是否卽羣入其室并將該婦毆傷頭顱該婦轉将淨桶倒潑各勇始抱頭竄去翌晨該婦赴船政衙門擊鼓喊寃旋派羅委員建祥審訊判罰營勇養傷錢十二千交給與該婦和息並諭該婦立遷住所詎該婦身受重傷不能遷居其夫係武與人誓不干休次日又具禀星使轅前現聞星使不欲審理故此案猶未了結也 
[鄂省官報]  
　　新授鄂省　法武昌道武觀察震於二月初八日抵鄂已列前報兹悉武觀察奉督撫憲飭赴新任睪吉於上月十五日卯時接印視事署理該缺之惲松耘觀察同日仍回善後局差次二月初九日蕃憲牌示長樂縣典史盛寶銛着回任光化縣典史缺以試用巡檢蕭一錦鶴峯州吏目缺　儘先　補用巡檢陸宮杏俱署理初十日示宜城縣缺以補用縣舒善慶題署漢川縣缺着新選之薛福祁赴任黄陂縣瞿元燦着回任十二日示漢陽縣蔡店巡檢缺以試用巡檢方功督署理新選與國州學正張百揆考騐領憑 
[豫章官錄]  
　　藩憲邊牌示委署彭澤縣典史羅起通據報病故所有該典史事務以分先從九姚綸新喻縣縣丞李天瑞據報丁憂遺務以候補縣丞巴錫綸均署理特示撫院牌示照得現署贛州鎭總兵篆務巴彥布應行飭回南昌城守營副将本任所有該總兵篆務今本部院查有記名總兵標下右營遊擊錢玉與堪以委令署理所遺該　擊事務查有城守營候補副将洪　勝堪以委署特示又藩憲牌示九江同知德馨調署蓮花廳遺務以候補直隷州王士奇署理與國縣王鉅調省差委遺務以現署湖口縣准補斯缺之程炳星飭赴新任遞遺湖口印務以現署蓮花廳准補斯缺之歐陽駿飭赴新任署弋陽縣周之鏞據報患病遺務以候補縣周長森署理新選吉水縣阜田司劉肇唐現已到省應行飭赴新任特示 
[院垣官報]  
　　新簡徽寍池太廣兵備道張觀察蔭桓于去臘馳抵皖垣奉飭赴任已登前報今正觀察由省赴蕪於上元日接篆任事署蕪湖道事本任安廬道成觀察允交卸署篆後卽赴命陵謁見左侯相奉飭着回本任署安廬道事本任安慶府孫太守亦奉飭回任均於二月初九日申刻接印惟調署安慶府事本任鳳陽府成太守　俸满經上憲爲之咨請引見故太守交卸署篆後卽将束奘附輪北上矣○皖垣委解京蔴之差事竣後例將奉委之員記功加獎以賞勞勩去歲是差派委當塗釆石巡司淳于桂芳承當客臘該員扳省消差業已奉飭回任矣○藩司盧示候補典史張振華知悉來安縣典史一缺檄委該員署理試用　檢沈坦知悉鳳陽縣監淮巡檢一缺檄委該員署理懹遠縣典史缺委試用從九姚近箕署理宿松縣小姑巡檢缺委候補巡檢馬光廷署理准補當塗縣縣丞朱鑑宏前已將該員詳補斯缺現奉部覆准補應卽飭赴新任 
[皖垣雜錄]  
　　皖垣天氣自正月杪至二月初逐漸燥暖由裘易棉復易夾行人持扇汗涔涔下至十三日夜間雨點微灑十四夜陰雲密佈暴雨數陣天氣轉冷可御小毛十五晚大雨滂沱繼以雷電皖中有雷響杏花村田中出黄金之諺又於東　將與之候得此膏澤眞農民之大幸也○安　學院孫文宗前經札知安鏖府縣定於二月初十日出棚十五日按臨舉行科試省垣地方官預遣小輪船前赴太郡恭迎一面由府尊示期　屬生童於二月初十日取齊學憲於十五夜抵省泊船東門外官碼頭十六晨闔城交武員弁齊赴碼頭迎迓學憲登岸至官廳與各官略叙卽行進城入試院　例辦理一切矣○城外將軍冲地方　造火藥局並碾房等處前經列報今正工程完竣擇吉開工製配火藥惟向章造成之藥過秤裝桶封固運往東門内火藥三庫收存以便各營陸續領用今該局移造彼處運藥進城殊屬不便兼以軍火重物尤恐夫役途中有失兹由大憲定議　欸飭於洋藥局左右另造藥庫一所以備储藥經營務處旲伯莊觀察選得局東里許地叚相宜該地係藥王廟之産按時估給價値鳩工與建不久卽可吿成云○上月望日午後東門外東獄廟後有某甲家茅屋失愼甲小本管生與一弟一母同居是日甲兄弟俱出其母將甲之濕鞋用火烘烤掩門出外赴隣家代作針黹忽有隣人見其屋内潰烟四出　慌呌喊甲母奔歸火焰已起幸在白晝衆人助救將毗連之隣　拉倒救熄鄰免受殃惟甲家茅屋两椽盡成灰燼甲本窮苦至此更棲身無所生計難謀　衆鄰助以錢米並爲搭葢草篷得以暫延食息耳○　省某縣鄉間離省不遇百里其地有某甲者耕種爲生因田少難敷食用爰投　南爲人種山母年半百餘妻年二十餘仍住鄉間詎料妻與甲之族弟乙有染今正甲歸見妻情形有異卽已懁疑正月抄撞見乙携妻乎私語愤甚毆妻數次甲母素胆怯恐生事端泣而阻之越日甲又遇乙與妻在詹外柴堆苟合卽以鐡鋤擊乙未中被逃乃將妻痛毆甲母急爲攔止惟戒媳後勿與乙往來罪乙復與甲妻串商晚間乙匿室内夜半乙由持剪刀谋害甲命甲妻摸其喉甲驚醒隨口咬其指乙急與剪戳下傷甲腮甲躍起下地亂毆將乙擒住喊母起視甲妻極力拉開甲手甲因痛手鬆乙遂得逸當將妻繩捆投吿　隣並妻父母衆議免爲張揚不如將婦活　甲母轉涕泣求免令其母家領去母家不受由衆交保正發賣矣○西門内五壋坡某甲以跟官積資家中屋宇華整其弟乙從師讀書喜友文人薵欲于士林中樹交情爲朦混考試地也有某丙聞其名而往自稱係某邑文童晉省應院試某先生囑投尊府某先生爲事阻滯　後來省等語某先生者係乙之師乙聞言卽爲招接囑其將行李挑進晨夕相共丙逐漸借錢約及十餘千近日又謂乙云某日有世兄爲某執柯囑代借袍套一用次日卽還乙卽借以線縐棉袍套丙復謂我亦欲前往道賀可否再假袍套一副棉夾均可乙復將夾袍套一副借給丙於上月十三日出外越日不歸乙尋訪不見乙母將丙行李檢視則皆破敝之件不値錢文方悉遭騙斥子無見然已無可奈何矣○某甲年六旬餘老于貿易境頗豐裕其家離城里許生有三子俱已娶妻孫兒女亦已滿前次三媳妯娌素極投契惟長媳不相和睦時與次三媳尋釁口角近因小故長媳與次媳爭閙當被翁夫斥阻越日復閙長媳於三媳前指摘次媳三媳吿知次媳商所以缓爲制服者而次媳忿不可言翌日早僐時家中尙不見二人出房尋至樓上見二人並縊於梁解下撫之體已冰不可救報知二媳母家瞬息轎十數乘至大爲吵閙甲無奈央求隣人調處許以從厚收殮超度婉勸再三女家始允推其並縊之情殊難臆度意者次媳先縊三媳見其已死以爲禍由己之多口因亦投繯耶 
[添建義倉]  
　　吳中向設有豐備義倉頻年推陳出新以備荒歉由郡紳某經理其事兹奉憲委吳紳培卿接辦大加整頓積弊一空近年省中年榖順成儲積甚裕厫屋不敷堆放刻復擇地於平江路華陽　下塘三家邨地方添建厫屋數十間該處地基每房一間由官給價錢五千文目下工匠雲臻土木山積不久卽可落成矣 
[書院開課]  
　　蘇城紫陽書院今年仍舊　山畏掌教兹澤定三月初二日開館已傳諭識生屇期各俻衣冠謁師行禮云又平江書院於 
 
 

Page 3

 
 
上月二十六日甄别聞投考者紛紛云 
[逼休上控]  
　　寍之慈北沈師橋沈坤裕之妻沈何氏前被族棍沈能才計誘拐賣經宗太守飭提到府斷交沈坤裕完聚其岳母何沈氏當堂具有切結不准再萌異念在案兹聞沈何氏仍不安於室在母家居住一日何沈氏串同王倍才設計誘沈坤裕至家逼寫休書沈不肯依反將沈藏匿無蹝族人沈東渭人抱不平先將王倍才扭交地保一面指名報府宗大守嚴飭慈谿縣立提王倍才先行訊明沈坤裕下落一面飭提何沈氏交出沈坤裕夫婦一併提案訊供究辦具詳云 
[電報新章]  
　　中國電報局現由官督商辦業已列報兹悉自今日起又設新章其詳列于本報後吿白内故不贅述惟閲者檢視之 
[催報節孝]  
　　松江府博太守接准府志局總纂函稱所有松屬各廳縣之貞孝節烈婦女昔存今殁者　當纂俢之際應得載入志乘以彰潛德兹府志將次吿竣請爲催各該後裔從速開報等情故博太守出示各屬限各家於一月内據實詳明毋得觀望自悞云 
[冬防撤局]  
　　滬城内外之巡防各局前因冬防緊急添勇日夜梭巡各城門亦添勇巡邏以冀宵小歛　今冬防事竣故昨午莫邑尊設席邑廟豫園點春堂内邀請各局員弁飲宴極形熱閙至两下鐘時始各謝宴辭别云 
[唆訟訊責]  
　　昨報列陳案上控一節據聞原告金濤控諸撫　發府轉飭縣署訊理莫邑尊提訊時金濤復遞詞伸訴某乙會經指稱此案實被包攬詞訟之張愛卿唆使故邑尊於前日又飭傅張爱卿到案詰其會否唆訟據供素習南貨生意略識文字不能與筆豈能包攬詞訟邑尊謂旣非爾之所爲着寫字呈案比對張愛卿堅稱不會寫字邑尊謂卽照南貨名目隨便書寫張無奈隨手寫胡桃黑棗並年月日等字様呈案邑尊閲畢謂爾稱不會寫字未免太客氣諭役另取紙張着令照抄金濤原呈張愛卿至此不得不遵草率繕就呈上邑尊將兩紙比較謂如出一手唆訟無疑尙敢强辯乎飭先責一百板管押待會審公堂送到原卷再行訊辦 
[撕信判押]  
　　信隆洋行之西人某投英界會審公堂控稱昨由外洋寄來家信經沙遜洋行令工人趙阿順送至我處趙悞交與我隣人意司德　細惠張如三該細崽又交與其寫字房細惠王茂趙向索收信回條王茂張如三等以信非其東人者竟爲撕碎趙回吿其東人關照前來我向追還原信幸字蹟尙　辨認然該細崽不應擅將他人之家信撕碎爲此訴捕拘王張二人並令趙姓投案候質請辦原信呈閲趙供詞與同張供　交我信件我卽交與洋東觀看知非伊者當欲交還則趙已去我乃將信置　寫字房細崽王茂床上　趙來取回條卽欲將原信還伊豈知被王撕碎王供不知趙姓有悞投之書信適酒後見床上有西字之件悞以爲無用者卽行撕碎等語趙又稱張王等實因我悞投信件有心撕碎陳太守商之司副領事判將王押半月張押十天信件發還 
[拆梢攫表]  
　　英界會審公堂據粤人陸阿嘉控稱在德安押舗爲夥有期滿不贖之時辰表一只由我帶到棋盤街鐘表鋪估價及出該鋪突有素不相識之人向我盤問表之來歴甫欲與論彼卽隨手攫我時辰表當時喊呌經　捕前來獲住其人請辯其人供名陸阿寳此粤人託鐘表舖估表價該舖夥不知粤語囑我傳語是實安敢攫取華捕禀當陸阿　喊呌上前獲住陸阿寳其時辰表已在其手中陳太守判將陸阿寶管押一月表交陸阿嘉領去 
[毁物斷賠]  
　　英界會審公堂據巡捕解到在茶館爭毆一起人請訊陳太守訊據王江樓供開設茶館爲業昨有鄭裕善等來吃茶不知因何起釁口角爭毆致被打壞桌凳盌盞價値洋七元餘爲此訴捕將擾事人拘案求爲追賠毁物呈閲　裕善鄭忠來供係叔侄因家務爭論今已有人理勸至毁壤苶館物件情願賠償邵萬生顧阿金王阿龍施阿虎同供鄭裕善與侄鄭忠來爭論我等爲之解勸陳太守以鄭等爭論一節旣因家務起見有人理勸姑不深究至茶館毁物斷着鄭等合賠洋三元完結 
[礙路薄懲]  
　　英捕房華捕至會審公堂禀稱有徐阿蘭等小車五輛裝貨停於當道喝令推開不依爲此拘案請照違章碍路科罰徐阿蘭等五人同供係江北人推車餬口昨日停車在路巡捕喝令推開因避讓稍遲致被拘案紙求施恩陳太守判徐等各罰四開洋一枚如無繳則拘押一日以示薄懲 
[凶毆判罰]  
　　數日前怡和洋行之格冷那基輪船由外洋來滬船中水手名滿答哥者有事登岸乘坐東洋車不知何事忽將車夫打傷遂爲巡捕拘獲業經送案兩次因車夫未會到案故尙未訊至禮拜六車夫投案隨由英刑司集訊車夫言因傷重故前兩次不能投案今日略覺痊可裏傷而來訊其起釁之由據車夫供該水手雇我之車由怡和碼頭推至虹口途中屢屢催促令我趕緊然我已竭力飛奔不得再快及至到地而該水手不付車錢反用刀將我毆打以致受傷當時有一外國人看見將水手之刀奪下云捕頭稟稱見有一刀乃係小刀該水手亦供係削鉛筆之刀車夫云刀係黄柄者水手取出水刀呈案果係黄柄據水手供稱因覺有人抓住衣服故與毆打並未用刀又有一中國人目擊此事亦投案聲明云彼時見該水手似有欲逃之意車夫抓住其衣遂致被毆用刀與否則未會見刑司隨問碼頭之總辦可能將該水手送至輪船否時船已開行而總辦答以可送刑司乃判罰該水手出洋五元給車夫爲養傷之費再罰繳訟費五元完結　 
[德曉峯方伯屏藩兩浙聲名政績美不勝書謹就耳聞目見者爰占四律非敢羾諛葢以紀實事也]  
　　崢嶸鐡嶺蔚奇才指顧眞除幕府開領袖湖山徵厚福品量又物軼羣材和風雅度雙隄柳霽月高懐四照臺薇署中樓名聽取浙中傳俗諺衛公遠去德公來衛靜瀾中丞曾莅浙藩時凡僚屬紳士以及黎庶無不感戴○仁厚羣稱杜母慈清勤兩字更堪師憂時遑卹家肥計總政胥歸吏治宜聲播萬家生佛頌恩承九陛聖君知力專除弊兼興利輿誦於今口似碑○矧逢百尺峙高樓設榻尊賢最上頭中丞與方伯遇事悉心籌議最爲莫逆表率官方殊整肅宜行風教尙寛柔經營商賈沾深澤督辦通省厘務遴員委辦檄飭無縱無苛商民便之多少單寒仰大裘功業旣隆應胙土士民都願駐杭州○三年慶此照台星元氣滋培復漸醒召伯來旬崇岳望鄼侯轉餉勒勳銘愛民似子心眞赤下士如公眼獨靑展布鴻猷臻郅治昇平一片答朝廷[  琴劍飄零客甫稿]  
[贈北公陽里金文僊校書]  
　　文僊本良家子自姑蘇來滬僦屋北公陽里性耽雅靜擇幽僻以居不欲效倚門賣笑習也友人約同遇訪宛 
[然林下風裁與俗粉庸脂有别賦此以贈]  
　　緑楊門巷淨無塵瞥見婷婷嬝嬝身一角春山　黛好不施脂粉自天眞果然碧玉淨無瑕與止端詳出大家皎潔丰姿誰擬似亭亭出水白蓮花凌波羅襪望如仙顧影姗姗亦自憐恰値紅樓春睡起晚妝臨鏡貼花鈿柳枝一搦鬥織腰綽約丰神倩畫描如　驚鴻飛入座不曾眞個亦魂銷[  聽杳居士初稿]  
[浙省撫榬抄]  
　　二月二十三日府經歴趙國藩禀知厘捐局委辦嘉郡厘局文案差叩謝○二十四日前湖南會同縣胡文　禀辭回籍按經歴張偑紱禀知厘捐局委龍泉厘局差並銷津局差○二十五日織造厙使　榮解龍衣晉京叩辭署於濳縣金禀見銷平湖海鹽監漕　辭赴任於濳縣姚徽典差人禀知丁外艱 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒八年二月十七日京報全錄]  
　　宮門抄○旨一道錄前○鄂撫彭奏部選人員到省請暫留學習摺○粤督張奏請補水師游擊摺○御史邵奏請飭嚴禁匿名揭帖片○漕督周奏病請開缺摺○直督李奏請旌奬片○又奏恭報得雪分寸並起程日期片○又奏請捐建專祠片○軍機大臣奏請充補章京片○大臣謙奏廢員期滿釋回摺○二月十七日吏部翰林院正紅旗値日吏部引見二十五名兵部八名廂藍旗一名穆騰阿專摺謝准其開缺賞食全偉恩○六額駙等謝管新舊管房恩○克蒙額謝授廂紅蒙都統恩○載鶴續假十五日○召見軍機○皇上明日夘正至奉先殿壽皇殿行禮○○湖北巡撫臣彭祖賢跪奏爲部選人員領憑到省請暫留學習恭摺仰祈聖監事竊照部選漢川縣知縣薜福祁於光緖七年十月初一日蒲圻縣知縣張集慶於十月初十日先後領憑到省本應飭令赴任惟查漢川蒲圻二縣濵臨江漢向以堤務爲急今秋被水稍熏民間完納錢漕不無疲滯漢川縣係先調黃陂縣知縣瞿元燦署事　圻縣係先委候補知縣廖潤鴻署事現在修防催徵均當吃緊未便遽易生手擬將薜福祁張集慶二員暫令留省練習稍緩再行分飭赴任據布政使王大經按祭使蒯德標會詳前來除咨吏部科並將文憑送銷外理合會同湖廣總督臣李澣章恭摺具陳伏乞皇太后皇上聖鑒勅部查照施行謹奏軍機大臣奉旨吏部知道欽此○○兩廣總督臣張樹聲跪奏爲廣東水師游擊員缺俯准揀員請補以資整頓恭摺具奏仰祈聖鑒事竊准兵部咨廣東碣石鎭標左營遊擊鄭殿英病故遺缺係外海水師題補之缺輪用儘先人員旣據聲明扣留應卽照章迅揀合例人員請補等因查定例各省題補調武職各缺如因員缺緊要人地相需將不合例人員保奏應於摺内聲明請旨交部核覆恭候欽定等語兹會同署廣東水師提督臣吳全美在于經部覆准註册補用之外海水師儘先遊擊内詳加遴選除名次在前之陳起龍於此缺人地不宜未便請補外查有撜海營右營守備儘先補用遊擊鍾成全現年四十三歲廣東廣州府番禺縣人由勇目在江南縣匪遞保花翎儘先都司並加游擊銜嗣於水師積年防剿出力案内保奏同治三年正月十六日奉上諭免補都司以游擊儘先補用欽此旋由部擬補廣東澄海營右營守備同治九年九月二十三日接札十二月十五日到任光緖三年軍政案内荐與卓異給咨赴部引見准兵部咨覆准其卓異加一級註册回任照例用於光緖五年九月二十一日奉旨依議欽此該員熟悉洋面歴著戰功並無在外省軍營叅革朦保情獎現委署大鵬　中軍都司於營伍巡防均能認眞整頓以之補授碣石鎭左營遊擊洵堪勝任縱儘先名次略後與例稍有未符惟在前之員人地不甚相宜未便稍事遷就將不合例緣由隨摺聲明合無仰懇天恩備准以鍾成全補授碣石鎭左營遊擊俾重海防而資　飭如蒙俞允該員　軍政卓異案内引見未見滿三年毋庸再行送部應請敕部發給札副令其赴任臣會同署廣東水師提督　吳全美合詞恭摺具奏伏乞皇太后皇上聖鑒敕部核覆施行謹奏軍機大臣奉旨兵部議奏欽此○○御史邵積誠片再匿名揭帖例禁綦　乃關去年以來外間匿名書信分向京員私宅投遞不一而足甚至刊刻成書以絶無根據之詞肆口誣衊祗以例應燒燬均置不　其已經拿辦者惟有御史郖承修寓所舒宅傭工投遞書函清詞詭幻一事誠恐此風不息必有挾私妄揘顚倒是非以淆　觀聽者上之爲朝政所關下之爲人心之害應請飭下　城嚴行示禁此後　有匿名書信向京員私宅投遞者立將來人送　刑部嚴行追究懲辦以靖刁風　否有當伏乞聖鑒謹奏奉旨已錄○○漕運總督臣周恒祺跪奏爲微臣病久未痊籲懇天　　准關缺回箱調理恭摺仰祈聖鑒事竊臣於上年十二月初十日瀝陳患病情形懇請賞　本年正月初六日齎摺差弁回浦奉到諭旨周恒祺着賞假一個月欽此跪聆之下悚感莫名臣自拜摺後當卽　緊調攝迭進平肝補心之劑迄今月餘而氣體久虧藥　未能奏効交春以來病勢有增無减現任假期屇滿不但頭暈目眩朝夕時發且飲食減少精神更覺難支伏念臣以菲材迭蒙皇太后皇上恩脊摺撫東省調督漕儲自應勉策駑駘力圖報稱惟竊計漕河公事頭緖殷繁當此多事之時若以病軀戀棧設有貽悞獲戾滋深再四思維惟有籲懇天恩俯准臣開缺回籍俾得專心調理所有漕運總督員缺並懇迅賜簡放以重職守臣年尙未六十倘能仰叨福庇醫治早痊卽當趨赴闕廷求賞差使斷不敢稍躭安逸自外生成所有微臣病久未痊籲懇開缺調理緣由謹據實瀝陳伏乞皇太后皇上聖鑒訓示謹奏奉旨已錄○○李鴻章片再前因直隷水旱頻仍工賑需欵商懇東南各省集捐接濟欽差大臣督辦新疆軍務通政使劉錦棠漟念畿璄偏災於軍餉支絀之時亦與各統領營官傾資相助内有烏魯木齊提督金運昌率屬捐銀二千兩由劉錦棠一併匪解前來臣查金運昌幼遭喪亂孤苦無依經安徽壽春鎭總兵郭寳昌之母一品命婦曹氏推恩撫養視如已出飲食教誨遂得建功成名雖遠成新疆仍時寓書勛以忠主愛民力行善事此次金運昌捐助直赈實秉其義母訓言該命婦現年七十七歲好善之誠老而彌篤洵堪嘉尙相應請旨准將一品命婦郭曹氏建坊給予樂善好施字様以示旌奬理合附片具陳伏乞聖鑒謹奏軍機大臣奉旨着照所請該部知道欽此○○李鴻章片再去冬雪澤愆期迭經率屬虔禱十二月初九二十六等日各屬得雪一二三寸不等正月十一日續霈祥霙間有四五寸者麥苗藉資沾潤仍聁春雨應時俾可發榮滋長本届開凍較早各河下游工程分投興辦正資督率洋務緊要事件亦纷至沓來臣擬於正月二十八日起程赴津料理一切理合附片陳明伏乞聖鑒謹奏軍機大臣奉旨知道了欽此○○李鴻章片再原任順天府府尹李朝儀服官順直三十七年勤政愛民始終一致有古循吏之風臣已將其歴官政績縷晰奏陳蒙恩宣付史舘立傳欽遵在案兹據固安東安永清武清覇州涿州良鄉宛平等八州縣紳士劉煦等禀稱李朝儀前任永定河道憫念沿河被災疾苦實力整頓修防請復建金門閘南上灰壩及求腎灰壩以洩盛漲令河兵常年駐堤酌加口食以資工作民夫積土　定章程飭於農隙上堤挑築事竣卽遺歸農旣有裨於堤工並無妨於民業愼核官帑裁汰陋規多備椿料每遇狂瀾骤至董役於深宵風雨之中員弁兵夫無不爭勸是以水患輕減民慶更生該紳等目覩勤勞追思遺愛請准於固安縣地方捐建專祠以伸報饗等情由固安縣知縣湯謙柄及永定河廳汛各官轉詳前來臣查該紳民所請出於致誠合無仰懇天恩俯准在於固安縣地方捐建李朝儀專祠以順輿情伏乞聖鑒訓示謹附片具奏軍機大臣奉旨着照所請該部知道欽此○ 
○軍機大臣臣恭親王等謹奏查滿洲軍機章京理藩院郎中佛爾恭額現在蒙恩簡放陜西延榆綏道所遺軍機章京一缺查有署缺行走之内閣候補中書桂春堪以充補其桂春所署之缺查　理藩院候補員外郎奎華堪以充署爲此謹奏奉旨知道了欽此○○奴才宗室謙禧奴才永德跪奏爲軍台効力廢員巳届期滿照例釋回恭摺具奏仰祈聖鑒事竊奴才等案查巳革廣寜城防守尉岐山緣事發往軍台効力贖罪指泒十二台當差自同治十三年十二月十七日到台應於三年期滿查明該廢員原旗任所並無財產隱寄照例具奏再留五年光緖元年九月間准兵部來咨單開之廢員岐山奉旨加恩減免一年應在台効力二年作爲期滿至光緒二年十二月十七日三年期滿時當經前任都統慶春等以廢員岐山巳經呈報無力完繳台費銀兩現届期滿可否免儒咨查卽與業經查明並無隠寄資財之廢員劉敬業各桉本年期滿一併准其釋回之豦出自天恩等語具奏奉旨該部議奏欽此旋經兵部議覆查例載軍台廢員無力完缴台费由部行查各該旗籍任所有無資財隠寄如實係赤貧無力完繳再留五年始准釋回等語其廢員岐山不候咨查請予釋回之處核與定例不符等因嗣於光緖四年正月間准兵部咨覆查明廢員岐山原旗任所並無隠寄資財今據張家口管站部員崇壽詳報廢員岐山自同治十三年十二月十七日到台於光緖元年九月間接准部咨奉旨加恩減免一年扣至光緖七年十二月十七日期滿呈請核辦前來查定例坐台廢員武職都司以上之員不能完繳台費者三年期滿時應再留五年始准釋回等語伏查廢員岐山在効力核與八年期滿例案相符　廉照例請旨釋回謹摘　該廢員綠事案由恭呈御覽所有廢員効力年滿綠由理合恭摺具奏伏乞皇太后皇上聖鑒訓示遵行謹奏軍機大臣奉旨着照所請該部知道欽此 
 
