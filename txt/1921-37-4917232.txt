# 1921 - 37 - 4917232

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[今人之所謂勢力] [  冷]  
　　今人之所謂權位大抵多由竊攘運動而來其不足重也無待言矣卽以今人之所謂勢力而論乃由旣得權位之後日夜處心積慮經營而推廣之者也然其爲物也亦皆浮淺無本一遇摇撼無不墮落而無遺然則平日之洶洶以爭擾擾以攘日恐害國害民之不及者其果何爲也耶無益於己而有損於大局非昏憤愚騃冥頑至不靈之人其亦何至於此乎 
　　是故我於今之爭權位植勢力之人且勿暇責我獨於彼旣得權位旣有勢力之人爲人去之如摧枯如拉朽如吹灰而不用其力實深太息而無復可言也 
 
 
 

Page 5

 
 
   
 
 

Page 6

 
 
[命令]  
　　二月十日大總統令張壽鏞晋給二等大綬寳光嘉禾章盧學溥給予二等寳光嘉禾章項驤范治煥胡文藻張潤普均晋給二等大綬嘉禾章凌文淵張訓欽姚詒慶陸定徐文霨查鳳聲均晋給二等嘉禾章黄贊元裘永廉朱延昱李景銘金兆番李光啓邵繼全均給予三等寳光嘉禾章姚鍾琳朱之英江澤春均晋給三等嘉禾章俞伯文張允亮均晋給四等嘉禾章此令 
　　又令盧弼晋給二等大綬寳光嘉禾章孫培賀俞均晋給二等寳光嘉禾章此令 
　　又令秦瑞玠晋給二等大綬嘉禾章邵福瀛晋給二等嘉禾章辛漢黄藝錫汪楊寳洪耆昇均給予三等寳光嘉禾章林大閭傅增育吳鍾麟關文彬翁文灝黄羲均給予三等嘉禾章張焌朱瑛均晋給四等嘉禾章此令 
　　又令壽鵬飛汪馨均晋給二等大綬嘉禾章許寳芬晋給二等嘉禾章姚文榮沈廣黄炳言均晋給三等嘉禾章孫祖漁宗楷均晋給四等嘉禾章此令 
　　又令張嘉璈晋給二等大綬嘉禾章錢宗瀚卞壽孫均給予二等嘉禾章許萃蔡元康王祖訓馬延喜均給予三等嘉禾章張維馨給予四等嘉禾章此令 
　　又令袁銘新楊乃康覃壽堃胡家祺謝蔭昌均晋給二等大綬嘉禾章蔣綰喬路孝植張繼煦王述曾高魯沈步洲均晋給二等嘉禾章張邦華范鴻泰夏敬觀均晋給三等嘉禾章任鴻雋朱炎周樹人李步青孫其昌均晋給四等嘉禾章此令 
　　又令張孝體李懷亮晋給二等大綬嘉禾章孫鞏圻馬彞德徐煥均晋給二等嘉禾章胡國洸給予四等寳光嘉禾章李棟張式彞沙彦楷林大文張汝霖高祖培王傳本均晋給三等嘉禾章徐觀李受益彭昌楨劉元梓左一芬均晋給四等嘉禾章此令 
　　又令常鼎璋陳銘鑑均給予二等寳光嘉禾章景耀月晋給二等大綬嘉禾章黄序鵷張益芳史澤咸易宗夔高仲和蕭承弼黄霄九張武蔣羲峨吳蓮炬蕭方駿田章燕均晉給二等嘉禾章此令 
　　又令錢永銘關國榮陳藝均給予二等嘉禾章李錫純江世德王鑅基均給予四等嘉禾章此令 
　　又令徐興倉王兼知李景曦均晉給二等嘉禾章榮志曾彦鞏劉秉鏞均晉給二等嘉禾章馬家麟周光祖吕富永孔祥雲均晉給四等嘉禾章此令 
[專電]  
　　北京電庫支（四日）晨陷陳毅退叨林高在田爲部下剌死褚旅有受小徐煽惑一部故内變後地已入俄黨掌握俄黨激增至六千查係謝部解裝後潛赴蒙集合軍火甚夥鎭撫使署員司悉供俘虜昨徐靳商救濟法决電張作霖由奉黑出兵兩師征庫院參陸處會議結果續電（十三日下午二鐘） 
　　北京電俄國方面傳來消息庫倫失守後各路軍隊使署人員及中行職員商帮夥伴均已脫險惟行抵何地尙無確報（十三日下午七鐘） 
　　北京電張家口至庫倫電報已三日不通政府亦以多日未接陳褚報告無從徵實參陸處今日開緊急會議結果未詳（十二日下午一鐘） 
　　北京電滇唐佳（九日）受部下索餉出走顧品珍取代唐先赴海防乘輪赴日携妾六隨員九副官長李玉崑護送葉荃趙又新均戴顧劉顯世隨唐行徐靳對顧品珍甚樂觀吳笈孫主任顧督滇徐靳曰且慢免蹈川轍聞滇欠餉九百萬收拾不易（十三日下午二鐘） 
　　北京電政府得報告顧品珍抵雲南省城唐繼堯卽夕逃去 
　　北京電交部覆院美公司無線電合同與馬凱尼條件勿抵觸英使係誤解應由英美公使研究條文自行磋商妥協再進行對三井交涉（十三日下午二鐘） 
　　北京電張宗昌部王康福投降陳光遠退出袁州帶同陳部解本師各團武裝并通電脫離張宗昌關係服從督軍并獻一張勳勾通宗昌逼陳離贛函以表功陳光遠保王旅長留贛（十三日下午二鐘） 
　　北京電陳光遠電張師遣散費贛省無力籌措請由部照撥 
　　北京電陳光遠電曹錕謂張宗昌軍已派四旅實行資遣師景雲來已晚張師一團降贛爲資遣向導故進行順利所需資遣經費請政府速發（十二日下午一鐘） 
　　北京電贛陳電張宗昌一師解散後中央歲省數百萬所有解散費六十萬應請飭部速撥靳周以庫空如洗復令就地自籌（十二日下午二鐘） 
　　北京電胡使電日政府聲明留駐延琿等處日兵係保護日僑防禦韓黨故一時實難撤退（十二日下午五鐘） 
　　北京電陶道尹電據延琿和汪各縣報稱留駐該處日軍日見增多時有在外向民間勒索騷擾行爲無異盜寇居民驚恐異常近日遷避甚多（十二日下午五鐘） 
　　北京電日派大井赴奉與張議結琿案（十三日下午四鐘） 
　　北京電再電各複選監督勸督促選區將初選依限選出不得無故展期有人建議西南不辦選舉卽以舊議員充數發交統一會取决（十二日下午二鐘） 
　　北京電徐主厲行軍民分治凡兼長省分均補放已開單交院提出惟靳意仍電各督徵同意 
　　北京電楊增新電阿牛闊夫在古城暴動擬將槍械凈盡解除又請撥山砲六尊配足砲彈（十二日下午六鐘） 
　　北京電楊增新青（九日）送覺書於古城阿年闊夫要求交出武裝否則實行押收阿允一星期交並籌假道科布多之安全楊許派一團護送（十二日下午一鐘） 
　　北京電昨外　　　代表柯尙寗由朱鶴翔詰問海蘭泡苛稅問題柯允電阿疏通（十二日下午一鐘） 
　　北京電部電海蘭泡程領云阿政府收華出入人口貨物稅商會請封鎖斷絶交易一節是否可行速查復華商原資回國之舉一時能否結束併查報（十二日下午一鐘） 
　　北京電外部會稅農兩署訂限制他國商人頂冒德奥商標辦法電滬津關督查照并告荷使 
　　北京電國際移多委員會内農財交僑工局各派一員財定郭則范 
　　北京電鄂贛亦來電請俟統一後再辦選舉（十三日下午四鐘） 
　　北京電贛陳電請通緝張宗昌不准（十二日下午一鐘） 
　　北京電昨日亥刻游藝塲坍屋傷多人死二人（十二日下午一鐘） 
　　北京電曹錕眞（十一）電催開天津新口爲北洋商港（十二日下午一鐘） 
　　北京電魯實業廳田步蟾來京陳明中日合辦萊陽鉛鑛事 
　　北京電港英當軸言關餘必不致爲西南所得然交北方亦非時機院電林行規再進行（十二日下午一鐘） 
　　北京電昨下午四點那威公使米賽勒見外長談那商運貨來華銷售辦法（十二日下午一鐘） 
　　北京電外部滙十萬赴法供國際聯會經費（十二日下午一鐘） 
　　北京電伊犁牛時電告俄舊黨首領多托夫被其友哈薩克人愛廉槍斃查愛係赤化已嚴緝 
　　北京電十日到期之有線電報借欵應還日本二十七萬息金橘三郎向交部函索無以應（十三日下午二鐘） 
　　北京電靳因急籌春振午後三時假迎賓館柬邀華洋各界開茶會到千餘人首總統代表吳笈蓀次靳次孫寳琦等相繼演說均以災區過廣支配爲難希國内國外慈善家協助俾散放得以普及到會歐美人士咸願據情轉電本國分任勸募接濟（十三日下午七鐘） 
　　北京電中東路銀行原定吉黑各籌百萬奉籌二百萬張以欵絀請部籌（十三日下午二鐘） 
　　北京電據探報稱小徐在滬虹口豐陽館其妾蘋香隨侍有日人保護（十三日下午二鐘） 
　　北京電邵領電告日本關東都督五日至海參崴接任駐崴日軍總司令（十二日下午四鐘） 
　　北京電政府對駐日美使改大使次不自動若彼改大使我亦升級（十二日下午一鐘） 
　　北京電倫敦電内閣定二月下旬討論日英同盟問題駐英日使與顧使各出運用手段從事活動駐英美使聯絡英屬地感情有進步（十二日下午一鐘） 
　　北京電顧使電英政府所頒南洋新敎育條例已向英外部竭力轉商暫緩施行並請將原定條例修正彼初尙未允經鈞再三婉懇似已有轉圜意（十二日下午五鐘） 
　　天津電年關棉紗商東洋莊損失一千百餘萬西洋貨莊尤增數倍錢莊倒閉甚多（十三日下午十鐘） 
　　天津電省庫支絀年關僅發敎育欵一月女師範北大等校有延長假期說（十三日下午十鐘） 
　　漢口電孫傳芳電告藍天蔚顔得勝在利川被擒王督電令護解來省 
　　漢口電王夏兩長會派金鼎爲鄂西清鄕督辦 
　　漢口電王督因避壽擬篠（十七）日出巡鄂東（以上十三日下午七鐘） 
　　蕪湖電聶憲藩偕陶鎔昨晚來蕪倪道烺昨由蚌到當塗勘鐡鑛今午來蕪悉寓馬聯甲署會議要事（十二日下午七鐘） 
　　香港電李烈鈞假道援桂聞經盧燾趙恒惕允可（十三日下午七鐘） 
　　香港電許崇智將任邊防督辦 
　　香港電黔盧電軍府略謂報載燾輸誠北向殊非事實（十三日下午七鐘） 
　　香港電援桂元帥聞孫擬自任將由國會補選專節制各軍與府無關不須改組各軍先鋒先赴欽廉餘候欵出發（十三日下午七鐘） 
　　香港電潮安縣何士果病故 
　　香港電今午港跑馬地飛機籌賑機觸樹墮地微傷（十三日下午七鐘） 
[公電]  
　　粤省議會宣告中斷之通電上海各報館鑒本會於本年一月二十一日議員鐘聲僭稱臨時議長違法開議親帶軍隊入會威逼同人並由議員兼政務廳長古應芬提議排除異已摧殘法律盤踞議場倚勢横行無法制止業由代理議長譚副議長炳華將實在情形宣布全粤民意機關横遭蹂躪一切會務無可維持謹宣告本屆議會自十年一月二十一日起中斷一俟正誼昌明法紀回復即行重理會務謹電奉聞廣東省議會議長林正煊叩東印 
　　林正煊通電上海各報館鑒正煊去冬因病告假業電請譚副議長炳華依法代理議長復由譚副議長轉電曾副議長叔其遞行代理日前病體稍痊即電告銷假任事正發電間忽准譚副議長函開准曾副議長電開前據議員馮葆熙等六十五人函請開臨時會即經叔其署名備咨省署召集未准咨復本月十日忽由議員鍾聲黄佩荃潘治戡陸孟飛四人召集談話會議員盧煌主席陸孟飛袖出省署復咨查該咨文據以答復之内容與本會去咨不符並由陸孟飛遞出本會原咨稱由省署拒回等語叔其以眞相莫明當經函詢省署在案殊盧煌等竟擅用議會名義發出開臨時會通告十三日盧煌又揑稱叔其告假謬充主席舉行開會禮式十五日盧煌以臨時主席名義發出十七日議事日程於十七日選舉鍾聲爲臨時議長該議員鍾聲陸孟飛盧煌等違法妄行會内秩序大亂請從速回會維持等由炳華經於十九日上午到會代理議長即欲糾正該議員鍾聲等非法舉動乃鍾聲仍敢發出二十一日議事日程於二十一日親帶憲兵十六名手持駁壳槍不知何屬之軍隊八名拒絶炳華入會竟自僭擅主席開議由議會古應芬陸孟飛提議將議長副議長及議員謝桂生等十二人除名並臨時將議員譚民三簡經綸二人添入除名案内似此倚勢横行炳華無法制止除將經過情形宣告外相應函請察酌辦理等山准此查咨文乃機關對外之表示依式必議長署名負責蓋有關防此次省署據以咨復開會之咨文實係議員濫用無關防無議長署名之去咨而本會原咨則被陸孟飛狡串省署擱置其違法一省署復咨根據錯誤本無效力况主持開會事宜及發議事日程均屬議長權限議員何得擅自執行其違法二有代理議長之副議長主持會務且未經大會公决何得選舉臨時議長其違法三臨時議長依法既不成立仍僭充主席發出議事日程開議其違法四議員除名省議會暫行法祗有第三十二第三十三第三十四三條規定何得以毫無證據之誣詞且屬司法範圍之事項硬將議員除名其違法五議員除名案件重大例應交付審查通知本人聲辯何得不依法定手續貿然宣告通過且提案人爲現充政務廳長而主席及連署贊成者即爲陳省長外甥帶兵入會之鍾聲倚勢横行目無法紀其違法六綜上種種違法情由無論表現何項行爲根本上當然不生效力除通電宣告議會中斷外謹將眞相縷析奉陳諸祈垂鑒廣東省議會議長林正煊叩東印 
太平洋路透電 
[庫倫失陷之證實]  
　　十三日北京電庫陷高死之消息已由可靠方面徵實陳毅退駐叨林褚旅向叨林退走刻與敵戰於距叨林五哩之某地點恩根所統敵軍之司令部現設後地買賣城南面之大廟稅關已入敵軍之手 
[唐繼堯出走之外信]  
　　十三日北京電半官消息滇軍第一師長顧品珍近爲川軍擊敗者已在雲南府起抗唐繼堯逐之出境唐與其參謀人員現出亡蒙自擬取道海防前赴廣州 
[政府與關餘訟案]  
　　十三日北京電司法部派參事陳某赴滬調查伍廷芳關餘案欲將該案移京審訊該員且將在滬與地方官會商設立特别高等法庭審訊不享治外法權國人民之案件事 
[廣東之關餘交涉]  
　　十二日北京電星期四日外交團集議討論粤政府請撥交前軍政府應得經費事未有結果但大綱則已决定須粤政府予以擔保此欵僅爲建設而用如港河工程等事不得移於行政用途始可照撥此問題現仍在討論中 
[美國賑欵]  
　　十二日北京電紐約來電又有一批賑欵美金三十萬元刻正匯寄北京連前共收到拉門德委員會賑欵美金七十萬元 
[日皇捐欵]  
　　十二日東京電官場消息日皇捐助各大慈善機關日幣五萬元 
世界路透電 
[德國財力之計算]  
　　十一日巴黎電據在比京之專家計算法國户口三十九兆六十萬人每人須擔負内債五千三百九十三佛 
 
 
 

Page 7

 
 
郎而德國户口六十兆五十萬人每人僅擔負内債四千一百七十八馬克若以兩國外債計之則相差尤大獲勝戰之法國其人民各須擔負外債四十馬克耳再比較兩國之捐稅則亦大可注意德國直接稅每人爲二百三十七馬克四十費林法國每人爲三百七十五佛郎九十生丁合直接與間接兩稅計之德國每人爲四百七十八馬克八十二費林而法國每人則爲五百四十九佛郎三十生丁也法國此兩稅之實收較預算爲高而德國實收則較預算少百分之二十至二十五法國佛郎紙幣現值大於德國馬克紙幣四五倍 
　　十一日柏林電柏林專家現正勞碌草擬德國提交倫敦大會之答案聞據專家推算如依從巴黎協定書所載之要求則德國必加增其出口貨至一萬四千兆金馬克以德貨充滿外國市塲而後可查去年德貨出口值五千兆金馬克據德意志報云財政部已查知德國所能償付之最高賠欵爲十五萬兆馬克包括已付之現欵與貨物在内該報又謂分三十年償付十五萬兆馬克之議將先在巴黎提出如被拒絶則德國將不出席於倫敦會議但請美國公斷以免協約國施行如侵入魯爾流域等之仇視行動 
[過激黨軍事與商務行動]  
　　七日瑞典京城電希爾新福某報載稱莫斯科勞農政府開會時特羅斯基氏宣言主張繼續作戰編練陸軍二百萬人展緩與波蘭媾和集軍西歐俄國邊界聞克羅斯基氏曾言曰吾人當日本仇對美國之際不可向日本挑釁勞農政府在近東開戰時須有日本守中立云 
　　八日芬蘭京城電芬蘭政府已許勞農政府赴瑞典京城之商業代表團假道芬蘭惟須乘緊閉之馬車不得在途停歇　 
　　九日瑞典京城電勞農政府已允國際聯盟會組織之軍隊入維爾拉惟拒絶英法兵入境 
　　八日柏林電美國賑濟會歐洲支會總理白朗氏近旅行中歐東歐昨抵柏林有人問以過激軍將否取攻勢白朗氏答稱各處對於此事之見解不同余（白朗自稱）在匈牙利匈人告余過激軍之取攻勢確實無疑捷克人則不以爲然波蘭人甚爲此事不安里特倫人以爲攻勢必發作愛沙尼亞人否認俄國將有此舉西歐亦然法國外交家謂此舉必成事實英人則覺過激黨斷不致出攻余個人亦不敢遽决有無惟竊意過激黨未必敢大舉進攻蓋此舉將失西歐勞工之贊助也 
　　十日巴黎電莫斯科無線電稱俄迭薩勞農政府决議禁止私人貿易以期遏制投機家之活動 
　　六日倫敦電勞農政府外交總長齊吉林氏答覆英外相克松　族聲明收到通商草約之牒文純以延宕時日爲務據莫斯科電稱勞農政府對於各項條件並無異見惟謂約文序言措詞含混宜貫澈討論又對於英國指摘過激黨在波斯小亞細亞布哈拉阿富汗活動之言逐條否認並反責協約國在波斯高加索小亞細亞黑海施行之仇對舉動 
[土希兩國對於倫敦大會問題之内訌]  
　　四日君士坦丁電據報紙消息土國現擬將下述要求提交倫敦會議（一）註銷對土和約給予希臘在士麥那之特别利益（二）塞拉斯州自治以國家原則爲基礎（三）對土和約割與阿米尼亞之地應仍爲土國土地在土國主權之下（四）修改和約中妨碍土國主權與獨立之經濟條欵（五）修改和約中軍事條欵俾土國得備足供防衛需用之陸軍 
　　五日巴黎電基瑪爾氏在安哥拉所組織之土耳其國民黨政府電告協約國及中立國謂該政府爲代表土耳其之唯一政府故當爲在倫敦大會保衛土耳其利益之唯一政府同時君士坦丁來電謂君士坦丁政府與安哥拉政府之談判已有轉機觀於安哥拉政府今初次許君士坦丁專使伊才特氏發電數通與其政府一節此說殊屬可信 
　　八日君士坦丁電土耳其安哥拉政府宣稱參議倫敦大會之國民黨代表團已啓程赴英並請展期開會蓋恐代表團在途或有耽攔耳 
　　九日巴黎電據君士坦丁消息君士坦丁政府參與倫敦大會之代表團以内閣總理土菲克氏爲主任安哥拉政府之代表團以皮克薩米氏爲主任 
　　十日巴黎電君士坦丁消息君士坦丁政府參與倫敦大會之代表團定於星期六日啓程前赴倫敦 
　　五日雅典電希臘首相賴萊氏在國會宣佈内閣辭職因閣員對於組織代表團參與倫敦大會問題意見不一致之故 
　　六日雅典電保王黨加洛巨羅波洛斯氏現正組織新内閣加氏謂渠志在與協約國交好惟稱維尼齊洛斯氏决無參與倫敦大會之資格 
　　七日雅典電希臘新内閣業已成立加洛巨羅波洛斯氏以首相兼任外交大臣加氏將爲參與倫敦大會之希臘總代表 
[各方排斥日人之聲]  
　　四日白里斯本電昆斯倫首相謝沃都氏在此間商業議事廳演說謂澳人不久將爲勢所迫防禦其家以抵制亞人之侵入其有疑此說者則直不自知其愚耳亞人之思想與志望乃澳州工黨觀念之害 
　　十日倫敦電紐絲綸司法長芬德萊氏前於一九一一年代表紐絲綸參與帝國會議者刻在倫敦投稿於報紙謂紐絲綸與澳洲固嘉尙日本在戰爭中之助力但已决計保全德人土地現已籌備移民大計劃所收入者第一爲帝國人民第二爲歐洲人民而俄人與德人則不與焉此項計劃即將實施澳洲與紐絲綸皆極反對英日盟約之賡續今俄德之危害旣已消除而美國又籌備與吾人一致行動以防日禍然則英日盟約實無賡續之理由將來帝國會議時當適當解决此問題 
　　七日華盛頓電韓人委員團發表宣言申討日兵在間島境内對於韓人生命財産大肆摧殘十月份與十一月份居民之被殺死與受傷者一千二百八十三人被捕者二百三十八人婦女被辱者七十六人而産業被焚燬者計房屋二百四十所學校三十一所敎堂十所此外尙有糧食八千一百八十六斛亦被毁壞日兵之入間島者逾一萬五千人奉有掃除韓人獨立精神之命 
[美被選總統行動之預測]  
　　五日華盛頓電衆料被選總統哈定氏於其就職演詞中必以美國對於和約與國際聯盟之態度佈告世界 
　　十日聖奥格斯丁電哈定氏休養三星期後現已回此辦事將以此間爲辦公地點直至赴華盛頓就總統職時爲止 
　　十一日聖奥格斯丁電據哈定氏之友人云閣員一層大體已定决以法官休士氏爲國務卿道爾第氏爲司法長海斯氏爲郵務長亨利華拉斯氏爲農務長陸軍部長已擬數人以前參議員韋克思氏爲最有望洛恩氏當可長海長而内務長將屬安德魯氏或哈芒德氏工商兩部尙未定人大約須在行就職禮前一二日始可發表閣員名單 
[美日談判之近訊]  
　　五日華盛頓電參院外交股員會請國務卿柯爾碧氏以駐日美國大使摩里斯氏與駐美日本大使幣原氏談話之報告提交外交股員會 
　　十日華盛頓電國務卿柯爾碧氏不允將美日談判之情形報告參院外交股員會 
[愛爾蘭之新事變]  
　　十二日倫敦電今日有開往基拉萊之火車載有兵士十四人甫離瑪洛站（柯克郡）時忽有二人挾手槍躍登機車威脅駕車者與火夫駛至某地點停止火車方漸停輪兩面槍聲大作向兵士所坐之車轟擊開槍者數約二百人兵士亦開槍回擊歷十五分鐘之久死下士一員傷軍官一員兵五人來福槍與軍裝均被刦去 
　　杜白林當道後即宣布如再有此暴舉則將停止戒嚴區域内火車之開行 
　　十一日倫敦電自一九一九年一月起至一九二一年五日止愛爾蘭新芬黨所行之暴舉内有毁壞司法署七十所警察駐防處五百三十五所殺死警察二百二十四人兵五十七人傷警察三百三十六人兵一百四十三人 
[各國雜訊]  
　　十日巴黎電德國解除平民武裝之委員報告一月份内平民所繳出與官塲所購收之軍器計有砲十八尊機關槍一百五十八架來復槍九千四百十三枝手槍二百五十八枝炸彈二千三百八十九枚統計各機關所收之軍器已逹十七萬一千二百八十三件 
　　十二日紐約電大西洋航船因船中發現窒扶斯疫症而被覊留清疫者目下共有六艘此數船多由意國開來衛生委員宣稱各船隻嗣後非領得無疫憑證不得駛入船港三百呎以内中央官員現準備在化夫滿島置清疫機紐約衛生官因睡症染者日多頗爲不安 
　　十二日馬賽電此間稅關職員在開往遠東之法國郵船智利號上抄出值佛郎八千枚之英國金幣乃某船員挾帶者 
　　十三日紐約電商業界之調整刻仍在進行中但若鐘錘然旣已搖搖直上達於極度今尙留戀而不即趨向他方也工商業之情勢此起彼落如潮流之交阻故無明白之性質紡織業連棉絲在内徐徐復元但根本實業如煤鐡銅與建築材料現仍停滯不動而油業今亦有趨下之勢失業人數無增减但氣候温和困苦有限證劵市塲仍無生意華爾衛仍竚候金融鬆動之時代震動今猶未全息春前未必有眞正轉機今日消息經營打包與航運業之漢尼維公司已由官塲派人收管其財産此公司之債務聞逹八百萬元 
　　十二日倫敦電官場消息殖民部大臣密勒氏海軍部大臣華特朗氏皆因病辭職已由英皇核准任命邱吉爾氏爲殖民部大臣愛文斯氏爲陸軍部大臣奥塞里氏爲海軍部大臣博斯加文氏爲農部大臣 
　　十二日美國伊逹化州波伊斯電伊逹化州衆院已以三十六票對十三票通過禁止外僑置地法 
　　十二日華盛頓電中央商業委員已諭輸入日本火柴之商家勿再用其名稱與商標葢以此項火柴之原來出於瑞典不應有此不適當之標識也 
　　十二日巴黎電今確悉下屆國際聯盟行政會議定期本月二十一日在巴黎舉行 
國外要聞 
[南游通迅（一）（旅行記者抱一）]  
　　斐立賓之概况商業之衰減 
　　美軍官大提倡振濟中國災民 
　　某案之喪失國家體面 
　　敬告讀報诸律諸君凡人勞勞職務或鬱鬱家居稍久必須出外旅行一回多見聞有益於知識換空氣有益於身體别其朝夕與處之家人戚友忽與素不相識者廣聯萍水之緣則愛羣之念油然而生又况吾國人苟出國門隨處見他邦政治之修明事業之發逹回念故國愴然欲絶則愛國之心又浡然不能自己諸君苟嘗與余同此境遇者當同此感想必深信余之斯言初非爲普天下逆旅主人招徠顧客也 
　　余以一月三十日自上海坐俄皇后船出發此船屬坎拿大太平洋公司載重一萬六千噸當歐戰時余屢乘海舶亦嘗受限制麵包之苛政今一切復原狀矣然余意此等海舶所以待遇頭等乘客者未免過優即以食物論朝餐以前有水果或咖啡送致臥室朝餐與午餐間有牛茶與麵包午餐與晚餐間有點心全日計食六次實過乎人身營養上之需要苟分少許以餉三等客亦治國平天下之要政也頭等艙客紅裳縞袂音樂跳舞夜分未息而三等艙則皆面黄肌瘦者流以賭博爲惟一消遣入其羣一種特殊之氣味不可嚮邇吾思之此船其即全世界之縮影乎 
　　二月三日抵斐立賓自歐戰終了南洋各地商務大受影響爪哇之糖新加坡之橡皮斐立賓之麻業此者皆大損失金價漲落不定一也歐美各國多罷工風潮二也人人感受生活之艱難各勉抑其所需要三也實則種種跌價不過比較歐戰中期物價奇漲時爲跌若以較歐戰以前之物價固已浮矣以故首蒙其害者爲操奇計贏之商人而買空賣空者尤甚僑商之老者爲余言如此斐島商業尙不至如他埠之恐慌然數月以來貿易額驟減至百分之五十莫不愁眉雙鎖矣 
　　此時正開嘉年華會此會歲一舉行爲島民縱樂盡歡以酬其終歲勤動之佳節一九一七年余來此時舉國若狂滿街皆喬裝戴假面具之人覷婦女較娟好者突撒五色紙屑今年殊寥寥入會場觀客往來稠密然廣場之上猶覺羅羅清疎未現摩肩之態而其設備之改良大足以表示思想之進步以余四年前眼光比較觀之大有意味將細細考覽以報告吾國人也 
　　初至之日場中爲吾國北方振濟事籌欵由華僑所組織之東方俱樂部作主人舉行茶會廣招中外來賓徧揭流民圖說將某西婦自北方帶來各種物品當場拍賣一虎皮賣得一千一百元各種服用品陳列品每件數百元數十元不等司拍賣之男女多美之兵官與其眷屬窮極狀態以表示災民之可憐竭盡能力以揄揚物品之珍貴一種仗義博愛之精神令人大爲起敬此次北方大災斐島僑商之熱心斐島官吏及美國兵官之好義前此集捐已及三十餘萬元聞美軍官大力提倡不惟自捐鉅欵凡各級軍官下逮兵士莫不有所報効同是武人彼則愛其國兼愛人之國恤其民更恤人之民而我則何如者彼以總督總司令之身與平民共游觀同談笑初未見其出必坐汽車令衛士手槍實彈扳立車之左右以防暗殺而示豪闊而我則何如者 
　　斐島入口海關檢查旅客行篋麻煩特甚憶前次尙不至此某君語余子尙未知致此原因乎數個月以前有某甲者於北京政府有多少關係入口時海關特允免予檢查不意邏者走告彼行李中實含有若干土氣息泥滋味追而驗之果然於是掀起絶大風波其人至由斐島法庭判以禁錮罰鍰案至今未了僑界引爲奇辱此本已往之事吾之述此欲吾國政府以後有所派遣須加愼選案旣發覺須將犯者自行依法懲處不可狃於情面故作痴聾尤願社會共同誅斥此輩惡人否則國家體面將爲若輩喪失淨盡矣（二月四日） 
國内要聞 
[北京通信]  
[  鑑]  
　　奉直形勢與長江方面觀 
　　年關將近時都下盛傳奉直形勢險惡謂陰曆正月初十間恐難免發生特别問題甚有謂吳子玉兵二團已抵涿州奉軍一師三混成旅已入關者風聲鶴唳草木皆兵至今日尙有謠傳某軍已至彰儀門外者而按諸實際多屬虚語蓋奉軍雖有入關者亦决無一師三旅之多奉直之爭在勢雖難免然皆鑑於兵兇戰危故尙遲遲有待耳 
　　在李秀山未死之前奉直各欲伸其勢力於長江方面擬造成夾京漢津浦兩路對峙之局及李死而時機至張作霖之意以爲欲在長江方面使奉天系占勢力惟有起用張勳贛其故鄕而蘇皖復有其舊部收拾長江較易王子春雖新入奉然究爲直系未可深信於是迺以全力運動起用張勳無如人民對於張勳復起一事除少數與張有關係者外罔不反對而政府中某要人復不願張復起而又不欲重違奉意則以林墾爲權時地派王迺斌前往疏通而張勳則謂非復長江巡閱不願輕就際此無法解决之時而江西張宗昌之禍事忽起張本奉派人物兩張之間素有結納人所共知此次張宗昌自由行動曹王皆爲贛陳請命而奉張則獨袒張蓋即欲藉此以伸張奉天勢力於長江方面也故說者謂如果張宗昌此次稍得手則直奉戰事難保不立時發生而所謂奉軍入關之謠亦卽由斯而起風鶴之驚非盡無因不謂張與部下情感太壞部衆不肯力戰而事遂失敗今張師已矣奉天伸張勢力於長江之策已經無效於是奉直間之形勢迺亦稍稍緩和矣 
　　然張勳復起之心尙未死也醖釀復醖釀終將有發現之一日王占元之入奉也非爲欲作長江領袖乎今長江方面齊張皆新督羽毛未豐陳則本亞於王王固領袖矣王士珍性恬淡不願與人爭王如不出山則與有利害衝突者僅張勳耳奉助張勳使之長長江則勢將奪王之首領地位故王復因是而欲折入於直於是所謂長江各省及陜晉豫聯盟之說以起而標其題曰聯省自治反對選舉 
　　選舉形勢其初政府要人與張曹本擬合辦至年關左近而奉天之形勢大變張决不與曹合於是曹自爲一系其分裂之原因仍爲金錢關係奉直兩方皆知此次選舉實有大爭點在内殊難預操勝算故各不肯出其私有以投諸選舉而留爲後日實力備勢不得不出於分裂之一途分固不利於直但曹初尙期滄石借欵之有成故仍有進行意今亦或將變計耳 
　　武漢方面之所謂聯盟者名之曰武人之會集則可若欲其實行聯省自治則妄矣所謂聯省自治者當從廢督裁兵下手使地方民意眞正可以發表省自爲治然後相聯合今之川湘依然武人之世界人民苦不堪言而軍人爲所欲爲雖去督軍之名而總司令仍無所不管即任一知事亦當由司令委任循實贈名可與以聯武專制之雅號顧吾人之視此舉可視爲奉直間爭競中之一聯合認爲與民治有關則誤王子春復盧子嘉電對於自治極端反對然王亦豈能爲聯省自治之領袖者國民欲求自治還當自求之幸勿爲僞者所誤當認清廢督裁兵杜絶軍人干政十字之目標 
　　尙有要聞二及地方通信轉入後頁 
雜評一 
[褚旅之變] [  默]  
　　褚其祥之兵即徐樹錚西北軍之兵也欲利用之而不遣散識者早知其不可恃而今果以變聞矣 
　　庫倫之陷是否由於褚旅之變雖未可知然褚變而蒙事益難補救則可知也褚旅之變是否爲助小徐之活動雖不可知然褚變而小徐不啻得一活動之根據地藉張段派之聲勢則可知也褚旅之變究竟勾結何種黨匪雖不可知然褚變必有人覬覦吾國利益助之搗亂以施其侵略手段則可知也 
　　奉張之欲擴張其大東三省主義進而謀統一滿蒙也久矣故當庫倫初次被圍時乞援於奉張而奉張不應以不願其軍隊受人節制也迨予以援庫總司令之名義拒絶自告奮勇之直軍而後始允出兵以爲援庫而苟得手則庫倫之勢力即奉派之勢力不謂今日庫倫之事變又起褚果在庫得一立足地者則其勢决非易平而奉張統一滿蒙之主張亦受一打擊矣 
　　是故褚旅之變而果確則將來變化有非吾人所能預料者 
 
 
 

Page 8

 
 
國内要聞二 
[紀北京之青年自立會]  
[  靜觀]  
　　舊曆新年中有價值之點綴 
　　青年自立會之産生於北京社會也計其歷時只有兩月而其旗幟大張能嶄然露其頭角者則在此舊曆新年中之數日耳蓋此數日爲該會游藝募捐時期演趣味濃厚之新劇得有力輿論之贊助於是無論北京何方面靡不知都門有此一種新結合之團體焉查該會發生之由來亦可算近年來文化運動之結果而家庭研究會即爲該會之母家庭研究會成立於九年一月發行一種月刋並調查舊社會中之家庭狀况其後聲應氣求成效昭著於是又有編輯叢書與辦小工廠兩種計劃一則爲普及敎育用以改革家庭不良習慣解放青年之知識一則爲救濟困苦用以打破家庭不良制度援助青年之生活社中會員頗多願意在實行方面爲不能自立之可憐青年設法使得自立之神聖所謂不能自立者不外兩種一則在家庭中受精神的困苦一則在家庭中受經濟的困苦其受苦於精神者則應予以精神的援助其受苦於經濟者則應予以經濟的援助經濟的援助第一則拔之於窮苦可憐之域俾得習成工藝是以該社中有物質救濟部之設其實施之役則專由社中一部分會員特組團體任之即所謂青年自立會是也該會産生實爲應此需要在距今兩月前經社員易君提出此種青年自立會名目衆贊成於是一面登出啓事於報紙一面由會員草擬簡章及具體的辦法其屬於精神的援助則有精神救濟部部務純由家庭研究社本社任之該會所定會員之資格（一）確受家庭困苦者（二）確無能力自立者（三）不與救濟卽將遭非常危害者（四）須有旁人之證明書詳細申明受痛苦之狀况者其會員年齡暫定三十歲以下無分男女其會員之權利及義務（甲）工作分男女兩組男工擬先辦印刷所次辦小工業女工設縫絍織襪織布三科（乙）供給凡膳宿雜用敎育醫藥等必需費用均由公家酌量供給（丙）敎育設補習學校或介紹入相當之學校此其大略也該會目下所議定着手辦理者即在印刷工廠又議定五種方法（一）由北大音樂會開游戲會一次（二）由陳大悲編成劇本由中國大學新劇團開演（三）分途募捐（四）同人酌以著作報酬捐入（五）公同編劇自演舊曆正月初二三兩日即爲該會游藝之期新劇而外佐以魔術及北京女子高師同學跳舞第一日新劇爲查辦使描畫官僚社會之糊塗貪鄙原本取自俄籍第二日爲幽蘭女士此即爲陳大悲所編製傳寫中國舊家庭種種不堪之苦况兩日之間座客皆滿並聞新民大戲院亦擬减收賃金藉資捐助而都門報紙如京報如惟一日報皆於節假休息之中特爲印發增刋及說明書用以鼓吹其精神喚起一般社會之注意此則舊曆年中有價值之新點綴也 
[馮玉祥截留豫欵]  
　　在信陽截留丁地兩萬元 
　　信陽函云馮玉祥旅長在信陽截留京漢路欵二十萬元發放軍餉事人皆知截留中央之欵而不知尙截留河南地方之欵也豫省財政艱窘逹於萬分發行地方公債與借外債均經公民反對而各項用欵又迫不及待乃於九年十一月决定預徵十年丁地每縣分派二三萬不限期繳納故陰曆年關以前財政廳派出大批委員赴各縣催欵正爲此也十二月底信陽知事楊某迫於省令勒令該縣人民預繳十年丁地兩萬元差傳票催急於星火時省公署與財政廳各派有專員一人坐催南陽鎭守使與第一師亦派人守提此四人在信陽縣署已磋商數次約定俟各區繳齊按四份分配詎知欵繳齊後馮旅長派人完全截留不容四委員過問一面電告趙倜張鳳台聲明軍中欠餉至十閱月現在年關臨邇（時爲舊臘二十日後）營中僅剩白米數包實難維持現狀情知截用此欵於理不合然爲維持軍人生活計爲預防地方危害計不得不將此欵暫行借用云云坐催之四委員只得空手而歸趙張得電後見事已如此亦只好勉强答應一面電京作爲豫省解欵請中央轉一筆賬草草了結又馮在豫欲將信陽知事撤換以十六混成旅中某書記官接充以便就地籌欵趙張迄未應允日昨信陽知事楊承孝撤省遺缺以周鳳曦署理初聞周某有不顧履新之說馮卽以書記官姓名函請張鳳台委用張得訊立催周某星夜赴信陽接篆以免發生糾葛頃周已於舊曆元旦前三日至信陽接印視事矣 
[南京快信]  
　　本省各區辦理選舉刻正積極進行報傳蘇省亦有停辦說非事實 
　　加貼印花業經全省商會聯合會議决否認兹聞印花處昨出示仍定二月十五日起實行加貼商界羣起反對勢甚激昻 
　　省議會錢議長不日赴京列席地方行政會議 
　　財政司法兩部派鄭天錫梁敬錞南下向滬會審公廨交涉取消判决關餘案鄭梁日昨過寗赴滬 
　　張季直電京保段書雲黄以霖充流州商埠督會辦院部來電徵求齊督王省長同意 
　　蘇屬緝私統領劉之潔經齊督與浙盧督會銜電保充將軍府將軍所遺統領一缺以駐淞緝私第一團團長升補海州鎭使白寳山蘇常鎭使朱熙徐州鎭使陳調元第十九師師長楊春普均於今日早車遄回防次 
　　炸斃邳縣知事張德焱等各嫌疑犯已解送徐海道尹公署王省長昨電令程道尹嚴切審訊 
　　浦口商埠局洋工程師已從事測勘沿江駁岸 
　　初五日城内外各商店均開市惟銀行綢緞布業錢莊須初七後開市 
　　舊曆新年賭風甚熾省警廳昨出示嚴禁並令拿辦 
　　灣邵稅所長錢豫江寗認捐局長吳耀春今日禀辭赴任 
[杭州快信]  
　　省垣新設軍民兩長夜校四所其章程不分男女凡十六歲以上之失學者均得入校補習四年卒業一律免費分公民國文算學三科即以高小學校敎員兼任敎務舊紹屬諸曁蕭山兩縣人民訴訟第二審改歸杭地審廳管轄（向隸鄞地廳）現擬於下月一日實行經費亦經高等廳核定裁减鄞地廳推檢書記官四員移轉杭地廳添設辦理 
　　省敎育會即日徵求會員共分三十一隊以原任評議員爲隊長會員資格依照修正章程第九條辦理不限名數 
　　各機關凖十四日起照常辦公 
　　錢塘道尹張鼎銘請假二十一天職務由第一科科長兼代高審廳長陳福民假期已滿昨又展假兩星期 
　　浙江造幣分廠有定下月十六日開鑪鼓鑄消息 
地方通信 
[松江]  
　　庚申年商業概况　松江市况庚申歲底結賬盈餘各商首推錢業松江銀行毛利二萬四千金甡源錢莊毛利二萬金彩票營業因近來連中巨彩買户踴躍各票號無不利市十倍祗就松城計每月平均票值約八萬金庚申全年票值總在百萬左右因之社會金融愈見艱窘襪廠營業逐年均有盈餘惟去歲因長江上游發生戰事銷路遽呆各廠祗得將屯積之貨向上海棧家抵押以資周轉疋頭業雖滬地行家因先令大遭虧折松地則不受此類影響轉多餘利首飾業如日豐萬華兩家亦復盈餘不少其餘各業均平平無足記云 
[蘇州]  
　　工巡捐局爭端已解决蘇州工巡捐局成立以後開胥盤市民大起反對以致數月捐欵未能收齊上年舊曆十二月間經吳縣温知事據情呈奉省公署批令邀同士紳設法調和温知事爰特宴請各董事及馬路三市民公社會商决定仍照前次縣署行政會議决定聘任七董事辦理另由各市民公社公推評議員十八人組織評議會並將工巡捐局遷設城外以期便捷惟因有四個月捐欵未收故商請各公社協助在舊曆年底先行收取捐欵其祖織評議會一事俟正月間再行實行從此解决頗爲允當已由縣署呈復省道各署其各項捐欵亦於年底一律徵收矣 
　　蘇屬緝私統領之交替蘇屬鹽捕緝私統領劉之潔任事半年忽萌退志力向齊督軍辭職業奉照准遺缺以第一團團長石佳華升任石君奉令後已於前日來蘇接印視事部屬各官均前往拜謁統部辦公處聞須遷往吳淞云 
　　脚擋業之爭執蘇城胥門外萬年橋一帶向有脚擋一業專爲各行家上下貨物及聽候婚喪喜慶人家使用業此者凡六十四家以沈姓爲擋首前清同治十三年曾由沈錦榮列首書立議墨分執爲憑迨後錦榮物故其子寳生接替去秋寳生又故僅遺一女一姪當憑公决外部即由其姪濟仁繼承每月抽下之錢除以數千文供其女食用外餘悉留備添置繩索之用數月來相安無異乃近有龐水寳等數人意圖推翻前議特假南濠永源搬運公司出名託稱推廣地叚援案呈請縣署立案已奉批示函請商會查復沈濟仁得悉後以生計將絶遂與散擋張大弟等三十餘家先後赴縣具呈略謂如龐水寳等目的得逹勢必激成意外暴動聞縣署據呈後昨已函請商會併案查復矣 
[揚州]  
　　組設麫粉廠江都瓜洲鎭雖爲淮河各縣物産經過之要口而商務尚未十分發逹現沙頭邱渭清爲振興該鎭商務起見聯合新洲胡筆江集股六十萬元於鎭之東岸購地組設麫粉廠一所定名振豐不日即可營業矣 
[鎭江]  
　　丹陽縣去年商業概况丹陽縣年來商業漸臻發逹聞去歲絲綢油荳等號受市價跌落及北方旱荒影響盈餘較少其餘營業最佳者推錢布雜貨各號次爲米茶北貨烟酒銀樓各號云 
　　集欵購米備荒上年鎭屬金壇溧陽各縣災荒甚重今春缺米堪虞現經鎭商探得蕪湖九江等處米價鬆動已籌集現欵八萬元擬據情呈請省吏給領運米護照以便採辦而濟民食 
[嘉興]  
　　庚申年商業概况嘉興各業刻已將庚申年營業盈餘分别盤查就中以米業獲利最鉅次爲申天寳許祥和諸銀樓再次爲藥材至若綢布二業因去秋放盤出售以故平均計算僅得開銷頗難盈餘皮貨及衣莊二業因去冬天氣甚暖營業清淡亦多虧蝕南貨北貨各業因市情關係盈虧頗不一致惟錢業取穏健主義多有盈餘其餘茶寮酒肆菜館旅館等則計算僅得開銷耳 
　　電話線修理告竣本月二日天降大雪加以颶風致折斷電話線頗多因此城内外及外鎭電話均爲隔絶現電話公司已飭匠將折斷電線分别修理告竣故前日起已可照常通話矣 
[杭州]  
　　添設新化縣地點臨海公民王爰斯等呈請省署於寗臨交界處添設新化縣治或設縣佐其地點在寗海縣者自縣治南至寗和嶺入臨海縣界計一百一十五里在臨海縣者自縣治東至牛頭山入寗海縣界計一百八十里人口不下四十萬爲三門灣腹内地特以海隅僻處風氣未開巡緝撫綏官廳力有未逮敎育實業地方提倡乏人設縣治理自係要圖至於設縣地點擬就臨海屬之塗鎭或花橋亭旁間之仙巖莊須俟省委查勘後方可確定云 
 
 
 

Page 9

 
 
   
 
 

Page 10

 
 
本埠新聞 
[在華日人商會聯合會議三紀]  
　　日人某通信社昨日上海消息云在華日本人商業會議所聨合會議於午後一時四十分在該會議塲繼續開會首先討論上日交付委員會之諸案第五案第二十四案第二十九案依委員會之報告將第五案條文改爲爲期望統一對華貿易起見設法使在日本各地之商業團體及對華貿易團體完全互相聯絡並希望日本内地重要商業會議所及日本政府當局盡力加以督勵俾更發揮其機能第二十九案本文爲在華日本人商業會議所聯合會當與日本内地商業會議所及朝鮮滿洲商業會議所聯合會及日華實業協會相聯絡昨案係手民之誤兹特訂正至其聯絡方法决定由聯合會盡力進行第八第四十第二十五第三十四各案第八案改爲於中國各通商口岸之間及通商口岸與中國内地之間設置匯兌機關其餘合併爲一而不另設特殊機關由旣設之銀行便宜處理其一切交涉事宜歸上海方面執行第十第十一第十二第十三第十四第十五各案統由上海方面相機行事第十九第三十三第四十六各案决定請願日本政府依中國南北之分野爲金銀資本金之投資至其方法决定歸上海方面處理之第二十二第三十二第三十九第四十二第四十三各案天津方面主張删去第三十九案但結局决議合併爲一以消弭紛爭爲目的請願各有關係之官憲設置檢定試驗所决定從各地蒐集實例材料歸上海整理申請上列各案决定後乃依議事日程開議第二十案（由漢口方面提出）首先由中根氏說明提出本案之理由大澤横山二氏提出修改字句之動議最後乃册除望館員充足以下將每年一次改爲隨時而可决第二十一案（由漢口方面提出）横山氏對於本案主張撤回而櫻木氏聲稱從目下上海居留民團之情態·及日本人海外發展之見地而言甚希望共同案之通過於是結局照本案通過第二十三案（由漢口方面提出）本案因其内容與第三十案大同小異故將漢口方面之提出案撤回第二十四案照昨日委員會之現案通過第二十七案（由漢口方面提出）因其内容與第三十二案第十九案第四十六案相類似故决定撤回第二十八案（由天津方面提出）無異議照原案通過第二十九案（由天津方面提出）照原案通過第三十案（由天津方面提出）由大澤氏說明提出本案之理由後可决如左之决議文希望日華實業協會從速根據其趣旨開始活動在中國各地設置支部在華日本人商業會議所依該會之委託掌支部之事務第三十一案（由天津方面提出）協議之後起草决議文如下凡關係中日貿易之重要事項若中國政府向日本政府或在華日本官憲開辦交涉時在未與答復之前希望先諮詢在華日本人商業會議所聯合會第三十二案（同上）全體贊成照原案通過第三十五案（天津提出）大澤氏舉出提案之理由爲目下京奉津浦鐡路之聯絡不完全貨車之分配則遲延運資之不統一等種種故主張由聯合會請願於駐華公使與中國方面懇切交涉田邊氏則對於濟南新提出之四十八與四十九條併案討議之實行方法俟調查各地事情之後由上海請願之事有所提議乃通過决議案如左爲發逹中國内地之商業起見希望中國鐡路當局對於各線間之連絡貨車之分配運資之低减等之改善益加努力云第三十六案（天津提出）决議案之内容如左中國鐡路預定綫希望中國政府並關係各國借欵團速卽着手於開設俾於中國内地之經濟開發上大有裨益第三十七案（天津提出）决議案内容如左關於江河之浚渫改修港灣之設施改善增築等事希望中國政府並該地方官憲與外國之利害關係者和衷共濟以增進彼此之共同利益並祈各該地方之日本商業會議所及實業協會各就技術與資金等事儘力之所及盡力爲之第三十八案（天津提出）决議案内容如左凡輸出入品通過中國内地時内地釐卡等往往有不即檢查或無正當之理由而任意抑留之弊害希望中國監督官必嚴重注意免此弊害至其實行方法一任諸上海第三十九案（天津提出）决議案内容如左在中國之日本人商業會議所或實業協會關於中國方面改良輸出品之品質等努力宜就力之所及與以援助第四十案（天津案）據大澤氏報告天津漢口兩處舊時德俄租界内之日人旣得權因有深感不安之狀况故滿場一致决定請願向當局交涉第四十四案（北京提出）佐籐氏當平和紀念博覽會開於東京時曾主張爲中日親善計希望開博覽會於北京討論之結果關於經費時期等一切决定由本聯合會與當局交涉第四十五案（北京提出）佐籐氏因從來日本商品陳列館無一可觀者故希望於北京上海漢口等處設立完備之陳列館此案雖全體贊成然以實行上有種種困難故結局决定保留第四十七案（同上）佐籐氏先說明目下蒙古之貿易狀况繼說關於該處之發展策當開發張家口庫倫間之交通路或派練習生之必要並述希望設立機關之旨於是滿場一致照原案通過（以下爲濟南之追加議案）第四十八案催促改良中國鐡路之輸送狀態第四十九案火柴之運費率須中日人同等一律之件以上兩案與三十五案一併協議第五十案青島與内地間之航路當用速力最大之汽船郡島氏將提案說明後討論之結果决定修正文句如左於中國各通商碼頭與内地間之航路使航行最速之汽船事（又上海之追加議案如左）第五十一案將來定期開本會議之件照原案可决至是議案乃全部議畢本會議遂告終止野平會長宣告閉會並以簡潔之詞謝會員之勞述將來之期望相生氏起述謝辭最後山崎總領事由安原書記長引導登壇演說曰鄙人爲旁聽者之一於此演說甚爲失禮對於代表在華各地商業會議所之利益之有力者諸君子出席於此會塲開第一次在華日本人商業會議所聯合會議畢多數之各項重大議案特表明多大之敬意按决議事項中須申請當局者甚多鄙人深信當局者亦必對之爲愼重之考慮又决議案中含有廣大重大之意旨者極適切於貿易者亦復甚多並信本聨合會嗣後定能常常開會諸君子必能切實從事研究調查以舉完全之成績夫中日關係之密接有俟於諸君子所代表之商業團體者甚多固不待言中國人口衆多原料豐富領域廣大將來國力之大發展可無疑義鄙人甚希望日本商人與列國商人協同誠心誠意援助中國及中國人任至何處必依門户開放機會均等主義以圖進行則於將來開會之際愈得舉其實效也云云 
　　昨日所載第二案中要求撤回上海提出案句爲故上海方面提議寗撤回本案之誤又第五案中付託五名之委員起草句爲付託五名之委員審議之誤又第八案第十二案第十六案第十九案中付託五名之委員起草句之起草二字亦皆應改爲審議 
[關餘案之昨訊]  
　　上海地方審判廳受理關餘案件後以伍廷芳臨訊不到准政府代表委員鄭天錫聲請即予缺席判决在案昨日該廳特將判决書正本派吏致函許交涉員協助執行送達至戈登路伍宅據謂伍本人現在廣東該宅無人專主云云去吏即據以回報云 
　　又函云此案自缺席判决後承辦此案之各司法官以進行手續諸多困難乃於前日發電赴鄂催審判廳廳長戚運機尅日來滬以便會商一切云 
[蘇社臨時理事會紀事]  
　　十三日下午二時蘇社開臨時理事會到會理事爲張季直黄伯雨沈信卿方惟一榮德生穆杼齋（沈信卿代）馬雋卿（黄伯雨代）諸君議决事項如下（一）本年開常會日期爲三月十一日地點定於無錫梅圜請榮德生君預備並由蘇社總事務所辦事人先期前往覓定會員寄宿旅館並排定遊覽聚餐時間臨時通知各社員（二）請省長令各縣設行政會議各按本縣情形籌議敎育實業水利交通進行事務（三）請省長將本省在大學校專門學校法律政治經濟畢業學生註册發交各機關試用五時散會 
[清華同學會滬支會開會紀]  
　　前晚（十二日）八時清華同學滬支會假交通銀行客廳開交誼大會到者除本會會員外有李觀森邱道生夫婦牛惠生過養問夫婦張默君潘玉梅等數十人由會長王正序主席秩序如下（一）余日章演說（二）楊錦魁奏琵琶楊夫人和以鋼琴（三）王瑞嫻鋼琴獨奏女士性近音樂且悉心研究鋼琴音樂故每一撫琴即能以著譜者之心意曲盡描摹知音者聞之輙爲之娱耳愉快也（四）王正廷演說博士假興趣濃厚之故典參以笑語以寄其意大旨有二（甲）人須具通常知識（乙）作事須付以全副精神（五）清華學校美國敎員葛來恩女士演說略謂鄙人今晚得與諸君共叙不勝榮幸來華以來適有十年然十年之中目覩清華學校蒸蒸日上非但於形式上如是即於實際上學校之程度上亦復如是該校之於貴國關係甚大蓋曩昔美國人於貴國實在情形常多隔膜自清華學生留美後美人始漸知貴國之眞相云（六）陳立定獨唱潘玉梅和琴（七）遊戲（八）茶點（九）唱清華校歌與國歌至十一時始各盡歡而散 
[舊曆庚申年各業盈餘之調查（四）]  
　　茶棧滬上之做洋莊各茶棧去年全年營業之凋敝業已略誌本報兹屆臘去春回調查該業之盈餘者僅十之一二能保全血本不虧者亦不過一二家該業於歐戰未發生之先雖較往昔爲减然每年交易總有元二年萬兩之譜自受歐戰影響年年短少業路莊紅緑茶者祇恒·謙泰昌·謙愼安·永盛昌·洪源永·同春·忠信昌等七家業平水茶者久成·謙益·恒豐泰·瑞昌·震昌等五家共僅剩十二家上年之壞達於極點此十二家與洋商交易共做三百餘萬兩年底存貨達三十餘萬箱之多茶客大都向各錢莊做押欵始得勉强敷衍過去又因先令滙率漲跌無常影響所及受虧不淺惟恒記棧生意抱穏健主義加以股東基本充足不吃莊息因而尙能盈餘一萬七千兩將存貨折低價值尙能盈餘千餘金其餘除謙泰昌略有盈餘外保本者已不多覯矣 
　　木業南北兩市木業各行做洋松洋木者去年營業雖大盈餘者鮮惟做建木及中國各省木植者頗爲發達聞北市之義昌盛木行盈至三十餘萬其餘同業中亦盈者居多數緣各項工程營造用塲增多市價平穏以是機會尙佳云 
　　股票業北市股票一業如胡柏記通易公司滙通公司通信公司等開設漢口路福建路南京路一帶共有四十餘家去年自交易所開幕後股票買賣異常發達如京鈔由政府收回新華銀行不中儲蓄票均折扣買進調换公債又元年等公債買賣爲數甚鉅以是同業之純益金莫不優厚大者盈至三十餘萬小者亦二萬三萬不等又函云股票業之隸屬於華商證劵交易所者計共有四十家（名曰老同行新同行十五家不在此列）上年度統交易共做四萬萬票面因三四兩年分公債票步步增漲做多頭者無不大獲其利而做空頭者咸遭失敗去歲全年中僅舊曆六七月間債票市面稍落遂致有此結果兹將該同業庚申盈餘數調查列後通易餘十萬元中國餘八萬五千元羣益餘八萬永祥·通商各餘四萬元信益·信通·東方各三萬元瑞隆·和豐·中孚·順康·同益·潤亨·貿易·勤益·長豐盛·成豐·祥和·滙源·胡柏記·各一萬元裕商·文記·陸雨記·各五千元其餘中華等均平平 
　　水菓業水菓雖爲食物中之消耗品而該行營業頗大全歲統計約有千萬該業均在十六舖迤南至大碼頭爲止計有四十餘家分大同行潮州帮小同行等三種小同行向大同行拆貨潮帮則自辦汕頭厦門潮州等貨來滬發售近自航埠火車交通便利以致銷路日漸發達兹將去年各行盈數調查列下（大同行）義源德行盈七千元寳成六千元阜成六千元文成六千元協豐六千元公昇四千元大成六千元合興五千元江增茂五千元益成四千元源康四千元震豐四千元梁東昇六千元同餘生三千元公盛裕二千元張恒茂三千元祥茂二千元同茂二千元協成慶二千元成發二千元同發一千元民記一千元永大四千元（小同行）潘源盛三千元順茂五千元唐恒泰三千元張恒大二千元沅記二千元（潮州帮）同和四千元順記四千元發合四千元大順四千元德豐三千元源興三千元春記三千元合順二千元和興二千元協大二千元 
　　銅錫業銅錫一業爲六五金中之物品恃歐美日本等産爲大宗中國各省所産銅錫居其少數去年銅錫各行家受先令滙率之影響定貨者莫不大受虧耗兹特盈餘各行調查列下秦順合盈一萬兩宏承五千兩鼎泰五千兩餘泰五千兩裕祥隆一千兩順泰昌·怡順·湧興裕·永昌·永昌盛·均平平尙有六七家大受虧耗故今庚尙未定局 
　　獎劵店近數年以奬劵爲營業者就城内外南北市計之大小同業已多至一百數十家營業之發達首推大利元·有利源·善利全·廣萬源等四家上年度結賬各餘一萬元次則廣滙源·萬寳源·善中·大發祥等四家各餘八千元瑞源·老通源·飛來福·萬利發·廣彚豐·大有利·等六家各餘五六千元此外如茂得利·財運來·德和祥等各餘一二千元 
[華商電氣公司去年營業概况]  
　　華商電氣公司上年營業頗爲發達惟電燈部下因在美國所定機件尙未到齊以致交流電未能遍及而各户報裝之燈不能如數裝配故燈業尙難發達所賴電車部下收入藉以補助現方竭力整頓以謀發展聞該公司上年所獲盈餘較前年不甚參差云 
[滬杭間電報電話漸復原狀]  
　　滬杭甬鐡路於本月二號夜間因風雪交作壓壞電線吹倒電桿二百餘桿以致全路電報電話不通往來各列車大受影響等情已誌本報兹悉日來該路電報稽查加派二人沿途察看並督同工匠日夜趕修故該路各站間之電報電話逐段恢復原狀行車已可無阻而杭嘉滬之長途電話亦經修好惟杭滬之直接電報因電桿尙未一律竪齊故刻下尙未能通大約明後日即可完全修竣矣 
[美艦官府號試駛預誌]  
　　江南造船所爲美國承造大船四艘計排水量一萬四千七百五十噸長四百二十九英尺寬五十五英尺深三十七尺十一寸半機器能發出三千匹馬力速率十海里半此種大船乃中國從前所未曾造過者其第一艘名官府號去夏六月三日行下水禮今已裝配完畢定於今晨（十四日）試駛行出吳淞攷騐一切明晨駛回俟試駛後此船即交與美員里斯氏開往美國第二第三兩艘皆將造成不久即將試水第四艘約遲一月亦將下水云 
[有志儉學生進退維谷]  
　　赴法勤工儉學生前因人數過多間有不合資格之人僥倖前往到法後或因不諳法語或不守規則故覓學爲難旅資不濟幾於不能餬口嗣華法敎育會接得法國來電停止辦公六個月拒絶各生前往敎育部又電告各省明令勸阻但内地得信較遲舊曆年底仍有絡繹到滬者如四川雲南廣西貴州等省共有三十餘人之多寄寓旅館進退維谷其熱心向學固屬可嘉而其境遇則良苦矣故望内地有志儉學者勿輕於嘗試也 
[歐洲各郵船之行蹤]  
　　英郵船公司之南洋班笛爾惠亞號自上月中旬在上海開往印度後兹得來電報告已於本月十一號安抵哥倫布下星期二可至孟買又有本年新加駛之卡摩拉號自二月四號由孟買開出後現將駛抵檳榔嶼及星加坡間兹得確訊二十二日可至香港二十五號或可進口來申又有喀什摩埃號自一月十四日從英國倫敦出發後下星期一可由星加坡開出至二十一日抵香港二十四日可至上海又有印度鴨家輪船公司今年添航之孟買班輪巧格力德號Chakrala上星期五第一次開出將於三月二日到申該輪有五千六百八十二噸之運貨量云又有行駛中印之阿烈度鴨家號自喀爾格噠開出後前日已抵香港當日即開駛來滬大約下星期二可以進口又有日本郵船會社之佐渡丸由英國回航來亞兹接電報前日由星加坡開出十七號可到香港十八日開發來滬將於二十一號抵此船上有一月八號以前之英國郵件云又有北野丸自上月二十二號離開倫敦刻在哥倫布間將於本月二十三號抵星加坡又該郵社在去年新造輪船十二艘現在已有三多丸一輪mitomaru造成出廠該輪有七千噸之運貨量現在已派定北歐線中專裝客貨下月中旬第一次來滬裝貨先往倫敦又有法國郵船高爾提蘭號該公司中接得來電謂於本月二十六日可至上海刻下該輪已抵西貢船上載有一月十九號以前之法國郵件云 
[湖南旅滬同鄕會之發起]  
　　湖南旅滬人數據公共工部局去年第十次調查除法租界及内地外公共租界一隅共二千九百四十四人若合城廂内外及南市閘北統計自當僖蓰但湘人在滬除西門斜橋湖南會館營有殯房外向無他項公共團體兹有湘人吳銓何振等庽滬有年鑒於時勢之需要非講求互助不足以謀幸福因集合同志數十人組織湖南旅滬同鄕會假定霞飛路某號房屋爲事務所擬定簡章即日開始徵求會員積極進行云 
[國民大會策進會代表會閉會宣言]  
　　國民大會策進會各省區代表會於一月十日開正式會議將辦事簡章·組織法草案·各省分途出發等凡關於此後一切進行方針種種重要議案均經次第通過一月二十八日休會時并由各省區出席代表共同擬具宣言書通告全國同胞鄭重聲明欲救中國全在國民自决欲求自决全在國民大會事貴全國努力非一部分所可勝任兹録其宣言書如下（中華民國國民大會策進會第一屆各省區代表會閉會宣言）中華民國國民大會策進會各省區代表旣於十年一月十日集議於上海討論進行方法者凡十有九日於一月二十八日行閉會禮同人等爰掬誠致詞敬告我全國同胞之前日二十世紀之國家非植基於國民全體之上者不足以競存於世界所謂植基云者即一國之政治以國民多數之意思爲原動是也我國締造共和業經十載而國家大權始終操於少數强權者之手變亂相尋根本動摇號稱國家之主人宛轉呻吟於暴力之下任人宰割不容置喙而起視國外挾其武力財力以凌我者又皆相逼而來吾人痛定思痛深信此内外糾紛之時局斷非今日之官僚·武人·政客·等所能解决於時奮袂而起羣相走告謂欲救中國非國民自决不可國民大會者國民自决最適當之方法也乃環顧宇内國人之呼統一呼自治呼廢督裁兵監督財政者不可謂不力皆吾人主張之一部分而又爲吾人所極願贊助者顧枝節而爲之非經國民大會之根本解决無論其效果如何而於吾人共同趨向之點終以渙散而不獲貫澈此國民大會之聲浪故雖瀰漫全國鼓噪經年終若可望而不可即同人等深知中國前途之命運須取决於國民大會之成否而國民大會之命運須取决於一般國民之努力與否於是向之各爲國民大會而努力者羣感不相聯絡之苦謀所以團結全國國民之精神集合全國國民之毅力而各省區國民大會策進會代表會乃適應時勢而生同人等旣奉各地國民之使命相與奔走呼號而會於滬上研究討論幾及兼旬今屆閉會謹將此次議决之事項與以後應擔之任務揭告我同胞擷其要旨厥有三端（一）聯合辦事策進國民大會之機關成立者逹十餘省區雖函電交馳心力並瘁而終無一有系統之組織負主持全局之責任者此各省區聯合辦事處之設卽爲同人此後進行之中樞（二）共同出發策進國民大會之主要任務在喚起全體國民了解此國民大會爲必不能免之舉以吾國壤地之大人民之衆非規劃區域分配擔任未易收效此同人所以有卽日分途出發之决議（三）組織大綱國民大會之足以救國爲國人所公認惟以其範圍廣漠組織程序之不易確定乏堅决之志行者不免因之懷疑同人等彚集各地策進機關之意見參酌國人多數之主張議定組織大綱俾國人曉然於國民大會實現之可能按之法理事實兩不相悖徵求一般國民之同意以爲將來正式制定之張本此爲同人議决此項草案之由來總之本屆議會之要旨在决定進一步前向之方針與此後趨赴之標的使同人等歸而報告各省區共同努力凡各省區之已有策進機關者聯絡之未有者促成之無論經何困難誓不畏沮俾國民大會即由此産生以完成同人等良心上之責任至國民大會成立後賦予之權責仍視他日時勢之需要與國民多數之意向而定非今日一部分之同人所敢預擬惟有一言不得不爲國人告者卽國民大會爲中華國民全體之責任以同人等區區之力而當以策進之全責深懼弗克負荷督促鞭策是在國民進而教之同人之幸抑亦國家之福也 
[浦東國民大會定期成立]  
　　浦東國民大會組織情形迭誌報端兹悉該會定於初九初十兩日開成立會會所假大團鎭萬竹堂先期分佈順序單照録如左古曆正月初九（一）歡迎各團體代表（二）茶話會（三）聚餐會（會員及各團體代表）（時間下午七句鐘）初十日上午十時振鈴開會（一）向國旗行三鞠躬禮（二）主席宣佈開會宗旨（三）各團體代表演說（甲）上海策進會代表（乙）商會代表（丙）教育會員演說（七）攝影（八）三呼中華民國萬歲振鈴閉會五時本會會員曁各團體代表茶話會七時各界慶成立聚餐會（餐資每劵一元經售者大團潘麟祥） 
[浦東同人會消息]  
　　浦東同人會企業儲蓄團自十年一月一號開收結至陰曆歲除共收到儲欵五百元本年尙須開儲户大會以策進行又該會發行之新浦東旬報已屆八載每期印行三千份經呈請郵政局特許掛號本外埠及歐美各國閱户一律按期寄逹兹爲靈捷消息起見改爲週刊每日發行四次定本月二十五號出版又該會前發表之省議會預選問題係爲良心選舉選舉者以會員爲限被選者不限會員不論各界人物舉出後登報宣佈聽各地公民自行選擇現定正月底發票二月宣佈云 
[浦東逆案之昨訊]  
　　地檢廳在蘇聘請檢驗員 
　　浦東三林塘鎭張萬興米店主張駕雲被伊子張鑫生商通醫生朱健臣用毒藥謀斃事經朱紹生出首告發迭經上海地方檢察廳提案研訊張鑫生在逃未獲諭令飭緝在案兹悉張鑫生迄未拘獲而該廳偵查行將終了所有已死駕雲之尸行將訂期檢驗惟該尸死已長久所有檢驗手續須富有經驗者方能勝任故地檢廳譚廳長禀詳高等廳聘吳縣公署檢驗員二人來滬帮同檢驗云 
[飭查僞造軍用護照之部令]  
　　滬寗滬杭甬兩路管理局昨接交通部電令略謂准陸軍部發給各軍隊軍用半價票及便服護照近經查悉有外間僞造攙人使用希圖朦混除由部分飭各機關嚴密查察外並咨請貴部通飭各鐡路局嚴密查察並附送前項之半價執照及便服護照樣張各一紙以便核對辨别眞僞而杜影戤等因該路局長奉令後當將樣張附函發交兩路車務總管通飭兩路各站員司及稽查一體查照嗣後查有此項僞照立即扣留併將人證送交該管地方官懲辦云 
[北京貧民糧食救濟會消息]  
　　北京貧民生計艱難甲於他處去冬本埠保安堂事務所籌募糧食棉衣捐欵等項業已分解京豫兩處兹鑒於春振方長嗷嗷待哺不忍坐視爰於昨午就元芳路吳吉卿坐辦宅中預備杯酒公開董事會議籌商進行方法到會者姚仰南徐怡堂吳少卿吳茀雲馮子耆克倫葛婁徐卓堯徐錫祺潘善餘等三十餘人公推徐怡堂主席徐卓堯紀録主席報告經過情形及往來函件並呈報北京總會核案請奬各事畢吳吉卿提議春振方殷急須分途勸募昨有關炯之君呈交來洋二百三十元又黄磋九允俟梅蘭芳藝員陰曆二月到滬由會邀請願擔任籌欵五萬元表决宜速辦姚仰南提議希望吳少棠等所請獎案早日核准公决一面電摧京會一面分途勸募以免功虧一簣衆無異議潘善餘報告蘇垣東吳大學校長葛參思君接美國來電已募鉅欵分五批解交京會并願帮同散放表决贊成孫鏡胡提議同人等奔走半年皆願盡義務吳坐辦旣墊解鉅欵又備酒分餉同志聞結至舊曆年底徵信録業已辦齊宜寬印數千本分送遠近於勸募時必多良好結果一律通過議畢入座杯盤交錯盡歡而散 
[學校消息兩則]  
　　和安小學新閘成者路大王廟後市立和案兩等學校開辦有年成績尙佳本年春季始業擴充學額爲一千名定期二月十九二十二十一等日舉行入學試騐再行擇日開課分班教授云 
　　紹興旅滬公學東唐家弄紹興旅滬公學近日男女新生報名者一百二十餘人舊生繼續肄業者三百六十四人校舍不敷該校長朱堯臣爲普及教育計已添賃聚寳里房屋擴充校舍擬編配十敎室聞十三十四十五三天考試新生十六日開校云 
[城東女學籌賑會三誌]  
　　昨日爲城東女學開會籌賑之第二日中間加入劉湘女士書對當場競賣甚爲踴躍（女士係北大文科教員劉江南之女公子）餘如諸名人書畫亦相繼競賣頗見熱心并有王一亭之文孫將新年押歲錢二十元作爲助賑亦可見其熱心今日爲第三日聞仍有滬江大學加入助興云 
[學生總會遷移之通告]  
　　學生總會通告云本會現遷至法租界白爾路（打鐡浜）三盆里十七號凡郵電文件以及來本會接洽中外各賢均請移玉至現事務所爲盼中華民國學生聯合會總會謹啓 
[少年宣講團十屆新識員]  
　　少年宣講團總部十屆選舉職員現已揭曉姓名如下總幹事汪龍超幹事顧雲翔胡雄才李士林書記吳卓崙顧君梅陳賢本俞光熾楊守仁俞光昌編輯周劍雲楊清磐任矜蘋丁震雄莊蓮塘王維民會計嚴立順德育部主任周生發智育部主任薛維平體育部主任甘梅嶺實業部主任申夢世調查部主任胡硯香學校部主任陳子和儲金部主任陳宗器化裝演講部主任鄭鷓鴣通俗游藝部主任張蘋周以上共計職員二十六人定三月一日正式就職並定本月十九日（星期六）晚開歡迎新職員會及舉行第一次職 
 
 
 

Page 11

 
 
員會云 
[十人團游藝會預誌]  
　　中華救國十人團聯合會昨日下午二時假座一品香開義務學校維持會到者約百人議决正月十六日晚間假靜安寺路夏令配克戲院開游藝大會並刊發捐册募捐藉以維持於永久聞所排節目除京劇新劇外又有影戲及平民義務學校之成績表演等每劵售洋一元先由會員分認約計千餘張云 
[輔元堂除夕施放錢米之增多]  
　　滬城同仁輔元堂每屆除夕夜派員分發男婦老幼窮民錢米去年各省災荒客民雜居滬上者爲數極衆故該堂於去年除夕夜九時後所發之欵較之往年加增一倍云 
[閘北三段救火會改選職員]  
　　閘北三段救火會各職員任期屆滿已於本月十三日舉行改選兹聞鄭鴻賓當選爲正隊長張惠民當選爲左隊長劉榮泰當選爲右隊長梁勗全陳紹麟當選爲幹事員金式如黄少華當選爲調查員梁旭輪鄧育田當選爲捐務員劉協勛當選爲英文書記云 
[閘北救火聯合會歡迎新會長]  
　　閘北救火聯合會於昨日下午二時在慈善團内開會歡迎新會長徐乾麟俞宗周竇耀庭三君由該會外交董事張簫雲主席徐俞竇三君先後蒞止會董會員到會者七八十人致歡迎詞行相見禮演說會長答詞並有中國救濟婦孺會者樂隊到會奏樂攝影茶點後參觀一叚救火會會所及瞭望台等處盡歡而散已鐘鳴五下矣 
[先施公司星期休息之實行]  
　　本埠先施公司接到香港總公司關照自夏曆新年起爲尊重耶龢敎懮待夥友起見港粤滬三公司一律於星期日上午休業半天下午一時照常開門營業昨爲夏曆入新後之第一星期該公司業已遵照實行矣 
[意大利幻術家在滬奏技]  
　　意大利幻術家恰費羅君SignoChefalo與帕樓幔女士SignorinaMagdalena　Palermo現已來滬在靜安寺路夏令配克大戲院奏技由該院經理萊芬君Manager　Duncan　Neven代訂時間自本月（二月）十一日至二十日每晚九時一刻至十一時半所演各種幻術奇妙敏捷非常售票亦不昻貴誠不可不往觀也 
[交通部員來查鐡路營業狀况]  
　　交通部爲各路成績特派部員陳蘭生分赴寗滬各站調查營業狀况以資比較聞陳委員業已由寗來滬云 
[滬杭路將築日暉港至老龍華支路]  
　　滬杭鐡路自南車站至老龍華問之中段原有日暉港浦灘貨棧支路一條係從幹路分又而出兹因運輸貨物車輛往來不便又恐發生危險故由路局趙局長令飭工程處另築支路一條自日暉港貨棧起迤西築至龍華站爲止計長一英里將來貨物車輛直達龍華車站可免阻滯之虞業已測勘完畢刻正預備購地手續一俟購竣即當開工築路云 
[橋樑損壞暫禁通行]  
　　龍華寺東首之洋式木橋原由滬杭路局所建邇因年久失修橋面木板朽爛橋椿欄桿亦已損壞故擬即日籌欵重建惟該橋爲通逹龍華車站之要道車馬時有經過危險堪虞兹由路局通告暫禁車馬經過該橋如敢違抗不遵經過而致坍毁者按照該橋造價責令賠憤已於前日懸牌禁止矣 
[召賣龍華寺産建築營房之議决]  
　　步兵三十九團所部三營官兵向以龍華寺爲駐宿之處而團長張慕韓以龍華寺爲漢代勅建之古刹迄今二千餘年不忍廢没於去春募捐重修現該寺全院房屋各殿神像均已煥然一新藉以保存古蹟惟所需修費除各士紳捐助外尙不敷甚巨所虧欠工料各欵去臘年節竟無餘欵可付兹爲雙方便益起見業經張團長與地方紳董籌議擬將該寺田産酌量售去四五十畝即以所得田價除支付虧欠工料各欵外再以餘剩之欵購置水木各料建造營房約百餘間俾將原駐寺内之軍隊移在新建營房駐宿現已議决即日召賣寺産矣 
[滬南工巡捐局照常辦公]  
　　滬南工巡捐局長姚石蓀前以商界習慣相沿故於陰曆元旦爲始暫停職務兹因舊曆新年已過仍應照常辦公昨已知照該局内部各科辦公人員務於今日起一律到局分别擔任職務其境内未完之路工亦着繼續進行 
[巡官調差]  
　　南市第一區警察署代理巡官申錫侯業奉淞滬警察廳徐廳長令飭調往浦東三區三分駐所爲巡官所遺該總署巡官已另委四區四分駐所一等巡長劉桐笙升補現均分别到差視事矣 
[南市臨時崗警之抽減]  
　　南市第一區及一區一分駐所轄境自去冬開辦冬防後曾經各管署長署員添設臨時崗位藉資巡察保衛在案兹因冬防已過春節又屆爰由各該署所商議將所布之臨時崗位及加班巡邏等警察次第抽减一面傳諭帶班巡長於每班出勤時間宜振刷精神督率崗警勤加巡察以保安寗 
[華工經過公共租界之照料]  
　　公共捕房麥警務長昨以尙有法國回華之華工數百名須乘坐滬寗火車遣回原籍特飭華探周志仁范德孚俟該華工等經過公共租界時沿途妥爲照料 
[調查重要物品之公文]  
　　上海縣署昨接實業廳訓令云准特派勸辦實業專使總公所函開我國輻員廣漠出産豐富原料商品可期輸出海外者甚多惟現在出口貨率由洋商自組洋行派人向各地購運我國祗取佣金致輾轉經手價值昻貴銷路爲滯而在交通阻塞之區則物産豐富洋商每不及知查東西洋商對於販製原料貨品有輸出之望者恒用各國文字刊印目録及廣告以示外人故外人需貨均能直接向出産地或製造家訂購經手者少交易速而利益厚本公所開辦以來屢有外人欲購華貨函詢産地售主苦於無從稽考難以答覆以後内地各項重要物品有輸出之望者應詳查製造工廠及經理商號彚編成册俾工商業狀况瞭如指掌而出口貨亦可藉以增加用特函請就近將所屬地方販製重要物産之商店工廠詳查舖號人名地名貨物種類量值産額商標等項分别塡表彚編譯成華洋文字付印分給於外商俾便各國按籍索購以期輸出之貿易發逹並附送調查表式請爲仿造分别塡列函復等情准此仰該知事即便遵照辦理云云沈知事現已據情轉知南北兩商會一體遵照辦理矣 
[協緝奉賢縣刦案盗匪]  
　　淞滬警察廳昨接奉賢縣知事公署公函畧謂本年一月十二日據縣屬東四鄕警察分駐所呈報二十九圖陸家宅地方陸高氏家於古曆十二月初三日夜被盜刦去銀洋衣飾等件報請勘緝等情當經本署派委警佐馳往勘騐被刦屬實陸高氏受有微傷除呈報並通緝外查此案盜匪六七人口操土音必係携贓藏匿一經兜捕弋獲自易相應函請貴廳查照請卽飭警協拿飭獲解送過縣究辦實紉公誼云云徐廳長准函後已通飭各區協緝矣 
[浦東豆腐店被搶續誌]  
　　浦東沈家衖附近草菴頭地方荳腐店主陳龍生家於去臘二十六夜被盜搶刦已誌本報兹悉有江北人季大於前日手持金圈一只衣服數件至南市裏馬路某押店内求質該店夥以季形色慌張情節可疑當卽鳴報一區崗警將季連同贓物拘解至署轉解警廳訊辦昨經司法科劉科長訊據季大供稱此項衣飾係顧永祥季四陳小來子等十二人由浦東草菴頭陳龍生家搶來寄存我處囑代質當致被獲案等語劉君判將季嚴行收押一面將供出逸盜致函三區一分駐所按名嚴緝務獲解究 
[警署長取締旅館之認眞]  
　　南市第一區警察署署長王金山查得所轄境内地段綿長旅館客棧星羅棋布最易窩藏匪類是以屢派巡官嚴行查察乃各棧主往往不遵定章將循環簿詳細填報致所有寓客無從稽核爰定即日傳集木境大小旅館客棧店主到署明白諭話以便嚴行查察 
[私運米石在崑被扣]  
　　閘北新閘橋塊某米行去年迭次私運米石出口得獲厚利兹聞該行小主徐某於去臘米價鬆動之時在青浦等處廣爲搜羅由崑山裝火車私運北上被地方團體偵悉電禀王省長查究王省長諭崑山縣將米扣留而徐竟携帶其妾赴崑山意圖運動釋放致被該縣將徐夫婦扣留拘解南京請省長核辦 
[裕記錢莊倒閉續誌]  
　　滬城魚行橋裕記錢莊主顧諟明於去年夏曆小除夕將莊倒閉逃逸無蹤已誌前報兹悉各債權人業已聚集統盤籌算共被虧欠七八萬金而裕記放出之賬爲數無多各債權人連日找尋顧諟明顧鳴臯父子影響全無前日已會商妥洽除邀律師投地審廰起訴請追外一面已派人赴南滙縣北蔡鎭顧之原籍調查業産共有若干再赴南邑公署呈請立案無論何人不得私自移動以備將來了理債務 
[漢口字號主棄店逃滬之尋獲]  
　　羅鏡山前在漢口開設字號因虧欠敦義莊等十餘户欵銀甚巨棄店逃來上海現經原告偵悉情王書珍爲代表將羅扭控法公堂諭羅交保出外候核在案昨又傳訊原告由宋百銓李竹生兩人代到當據被告律師聲稱今到案之兩代表有無原告各莊之委任狀宋李兩人同稱各莊舉商人爲代表今有信函可證呈鑒繼由原告律師稱此案出事地點係在漢口今該處夏口廳業已備就公文將次到申請求引渡訊供並請堂上准將被告所存某銀行之欵項着令止付云云中西官判覆訊再核 
[指控警廳偵探敲詐之查復]  
　　松滬護軍使署前據姚起明呈控警察偵探朱順泉等詐去銀洋三十元要求查辦一案業經令飭警廳確切查究在案兹悉徐警廳長奉令後以事關偵探詐擾自當切實調查業將列名之證人丁老三小湖北小麻子小山東等派令偵探金殿臣查提去後旋據傳到丁老三一名飭由司法科長劉春圃研訊據丁老三供稱並無列名充作見證情事實被姚起明揑名等語當令具結又據去探查復以小湖北因犯竊案曾於舊曆十二月十七日爲租界水巡捕房獲送上海檢廳訊辦判令收押三個月至小山東小麻子亦因竊取華通棧鉛皮十四箱被緝在逃無從傳案而姚起明係屬窩藏竊賊之過犯此次因被偵探朱順泉等拿辦而致挾嫌誣控實無詐洋情事昨經徐廳長將偵探朱順泉等查無敲詐各節呈復何使查核矣 
　　又一訪函云淞滬警察廳偵緝隊士朱仁泉糾同朱寶生丁得芬等於去臘十二月十七日向浦東人姚啓明藉端拆梢詐去洋三十元係在老北門晏海樓茶館内交付經姚啓明具控松滬護軍使署由何使諭交軍法課飭傳姚啓明到案詰詢得被詐去之洋係將皮袍質洋不敷又將金戒等物典質凑成三十元交付有茶樓内多數人目覩並呈騐當票當即令具切結訓令淞滬警察廳詳查具復並將一干人證解署候詢兹聞此案經淞滬警察廳將偵探朱仁泉留廳一面飭傳原告姚啓明到案備質豈知屢傳無着故徐警廳長給發佈告限原告姚啓明於十日内來廳候訊如逾限不到即將是案註銷並呈復護軍使核奪云 
[汽車撞傷男孩殞命之騐訊]  
　　汽車夫孫蘭生於十一號下午開駛某號汽車經過滬西麥根路卡德路相近將應恒甫家十四歲男孩榮華撞倒碾傷當由巡街捕將傷孩送院醫治並摘録該汽車號碼歸禀捕頭核示詎該孩因受傷甚重療治無效而死由院通知新閘捕房飭探何正喜將屍舁入虹口騐屍所禀請公共公廨陸襄讞會同義費副領事於上星期六午後蒞所騐明應榮華委係生前被車碾傷腰部身死塡就屍格升座公位捕房傳齊人證請訊先由屍父應恒甫投訴伊子被撞情形伊未目擊惟總係該汽車夫司機疏忽致斃人命求請伸雪次由證人徐阿六供稱在電車上爲賣票是日下午我之電車行經麥根路卡德路轉角處見死者從電車後面穿過遂被汽車撞倒云云並據孫榮生供稱因死者係從電車後面穿過故我不及避讓我之車主係吳姓等語中西官訊畢判着屍父應恒甫具結領屍棺殮並令車主從優撫恤孫繭生退去 
[妓女投請救援]  
　　女子陸瑞實前日投老閘捕房訴稱在法租界花烟間内爲妓因鴇母勒迫應客受虐不堪請求援手等語捕頭開立根氏立命包探姚錫卿將該妓送往濟良所暫留候禀請公共公廨發落 
[串搶皮夾分别押儆]  
　　陸如玉投法公堂控稱商人日前行至法租界愛多亞路在皮夾内取洋突被蔡國明陳祥華兩人上前將商人之皮夾鈔票銀洋如數搶去當由商人急吹警笛始由七十七號越捕趕來帮同將蔡陳兩人追獲拘案求請訊究繼由七十七號越捕上堂證明一切詰之蔡國明供認搶取銀洋不諱陳祥華供實由蔡搶取後將贓交與民人不敢帮同搶取中西官判蔡押西牢一年期滿永遠逐出租界陳押六個月以儆贓給原告領去 
[不認搶攫金鋼鑽挖耳]  
　　前晚有婦人郭王氏行經福建路被匪人攫去鎔金鋼鑽之挖耳一支氏即狂呼經包探沈阿岳聞聲趕至追獲汪二寳一名帶入捕房捕頭一再詰詢汪堅不承認飭押候查明解送公共公廨訊究 
[混用銅洋之懲罰]  
　　湖北人阮春山日前手持銅質僞大洋九元至法新租界某烟紙店内希圖混用當爲該店夥柴志香察破鳴捕到來將阮拘入捕房詰據阮供此洋實由民人向王德恩處掉來等語故由捕頭飭探將王拘案昨日併解法公堂請究先由柴志香禀明阮希圖混用情形詰之阮供民人向在王處爲夥因欲動身回籍故將鈔票向王掉換現洋實不知均係僞洋求察詰之王德恩供認由伊掉與阮春山餘供支吾中西官判張押西牢六個月阮罰洋二十五元充公僞洋銷毁 
[譚春生送公共公廨訊究]  
　　譚春生前在法租界鄧維新所開之毛巾店内爲夥因舞弊賬目洋八百餘元逸去由原告具控法公堂經保人周仲芬如數賠還並判將譚提到後禁押三個月在案不料譚化名朱永章在公共租界騙取汪仲英等六户貨物甚巨逃匿法租界地方嗣經原告等將譚扭控法公堂判譚照前斷押西牢三月外着鄧詳細開明舞弊賬目候核在案昨又提訊先由保人周仲芬所延之巴和律師稱現今保人旣將銀洋賠出不予追究請核中西官判以保人旣不追究原告之賬目毋庸察看着即註銷譚送英公廨訊究 
[麥警務長注意禁賭]  
　　滬上賭風向盛一遇舊曆新年更覺興高采烈官廳取締雖嚴無如賭徒神通廣大賭窟異常秘密以故殊鮮破獲如南京路靜安寺路等處之各大總會與夫著名旅館連日莫不有賭徒招集同類前往聚賭卜晝卜夜一擲千金麥警務長已有風聞昨通諭所屬各捕房捕頭飭令探捕嚴密偵查如有發覺准予隨時拘究 
[浦東賭案又有四起]  
　　浦東三區警署巡官李鶴鳴以沿浦一帶各小茶肆仍有藉新年爲名聚賭抽頭情事特於前昨兩晚督同長警拘獲賭案四起計史致德茶館内查獲聚賭之周永祥等六名小工頭尹四家查獲張大等十四名其昌棧張福生茶館内查獲孟珩臣等四名又茶館主張吉明一名以上計共二十六名經曾署長分别略詰一過除將頭家嚴予處罰外其餘各罰一二元不等斥釋賭具一併銷燬以儆 
[閘北長警捉賭]  
　　閘北國慶路飛星黄包車公司内前晚糾集多人聚賭牌九被崗警查悉歸報顔署長派長警前往掩捕當獲顧松茂姜春翹于德勳沈玉藩鄭金明等十九名連同賭具銀洋解入四區候辦 
[茶館聚賭抽頭]  
　　大東門口天福茶樓前晚糾集各賭徒在樓上聚賭抽頭漁利事爲警區查悉九時許派警前往拘拿當將堂倌司賬並與賭諸人共獲十四名連同賭具押送警區訊罰 
[私售鴉片之破獲]  
　　潮州人趙阿榮在西西藏路三百六十一號門牌私售鴉片烟膏並開設燕子窠經該管捕房包探李明泉查悉禀明捕頭與西探協往將趙及烟膏烟具帶回收押候解公堂訊辦 
[私設鴉片煙具]  
　　蘇州人金福生·本邑人陸芝卿·分别在東有恒路一千七百二十一號·梧州路六百五十九號等門牌屋内私設烟具容人開燈吃食鴉片過癊被該管捕房捕頭戤畢生訪悉立即飭探往將金陸二人連同吃食洋烟之朱和尙並烟具烟膏帶入捕房押候解送公堂訊究 
[賊竊司令大衣]  
　　前日下午上海防守司令榮道一乘坐一千二百零二號汽車至河南路下車將呢大衣一襲置於車内爲積竊王金生窺見乘隙竊之而遁旋由該汽車夫報經捕房飭探張金龍查獲人贓帶回收押聽候解送公堂訊辦 
[誌謝]  
　　昨承半淞園惠贈優待劵六紙誌此道謝 
來件 
[湖北自治協會宣言]  
　　全國父老兄弟諸姑姊妹呀我們湖北自從癸丑之後完全是做了强盜武人流氓官僚和野蠻軍隊的殖民地人權任其蹂躪賦稅聽其敲剥壓迫民氣私辦選舉摧殘教育變賣官産一直到現在湖北人的精神物質統統將要破産了還有一個很好的證據就是在湖北境内的人没有一個敢與他們爲難的但這却不算甚麽他奇因爲王占元帶着數萬如狼似虎的北兵負着征服異民族主義的使命豈有不實行的職權的道理嗎只可怪湖北人太没有做人的精神怕犧牲不奮鬭莫榮新不是廣東人趕走的嗎張敬堯不是湖南人送掉的嗎若說湖北人是生成的奴隸性難道武昌起義的故事就忘記了嗎同人看透了這一層以爲第一是要剷除障碍第二是準備新湖北的建設所以集合同志組織協會以湖北爲單位以純民自治主義爲宗旨只要是湖北人不論新舊不分黨派不分男女和職業的界限官僚也好武人也好凡是信仰或實踐本會宗旨的人都是我們的好朋友因爲改造湖北不是那一部分人可以做得到的也不是没主義的結合可以僥倖成功的最後還有兩句話要向國人聲明就是同人所希望的除純民自治以外决不承認有甚麽官治這是和那些拾舉一個鄂人作官吏和要求官廳給與自治不同的地方假使我們這個主張勝利了再進而改造全中國和各省的同志來組織聯省自治機關想必國人都是很贊成的謹此宣言望同人從此向黑暗勢力中尋自由的路徑呀 
[本會簡章]  
　　一本會定名爲湖北自治協會二本會宗旨另有詳細方案附録於後三凡贊成本會宗旨得會員二人之介紹者得爲本會會員四本會會員有擔任本會經費之義務五本會會員有實行本會宗旨之義務六本會會員須有互助友愛之誠意七本會組織爲會務部會計部文事部聯絡部研究部考績部每部設幹事若干人八會務部掌收受會員保存名册及其他各種雜務九會計部掌管經費收支並儲存銀行每月造册報告大會（支十元者須經幹事會認可支十元以上者須經大會認可但因緊急處分不能開大會時須由幹事會認可再交大會追認）十文事部擔任箸述傳宣及各項文字十二研究部擔任研究各種新學術以書報介紹於社會書報社之組織另以條例定之本會會員均得爲研究部會員十三考績部擔任考察會務及會員成績得隨時彚集備修自治史料十四各部幹事暫由大會推舉經多數認可者得充任之任期一年但得連舉連任十五幹事有事故他去時須將經手事件交他幹事代理但須得代理人之同意十六本會會議分爲大會幹事會臨時大會三種十七大會每月一次幹事會無定期臨時大會隨時召集各種會議由會務部召集主席臨時推定之十八凡重大事件均須取决於大會尋常事件取决於幹事會緊急事件取决於臨時大會十九本會會費爲常捐特别捐二種二十本會會員每人每月納常捐五角特别捐隨意如連續三日不納常捐即取消其會員資格二十一凡盡瘁會務因而殞命者當酌予撫恤並傳其遺事刊入雜誌及自治史二十二凡本會幹事專理會務無暇謀别項生活者俟會費充足時當酌給津貼二十三凡會員有假本會名義在外招謠及損壞本會名譽查有實據者經大會議决除名如有騙取金錢情事當設法使其退還二十四本會事務所暫設於上海將來移於漢口並設分部支部於各縣各鄕及各城鎭并改設交通部於上海天津北京廣州等處二十五各分部支部交通部組織章程另定之二十六本章程經大會議决後施行二十七本章程如有十人以上之提議得交大會修改之 
[本會進行方案]  
　　本會欲實現民治主義應世界之新潮圖全省人民得同等之知識扶助生活工作道德權利等機會揭其要義如左一確定湖北爲聯省自治之一一省自治機關分三級（如下表） 
省 
議會　行政委員會 
法院　　特别鎭　議會　行政委員會　法院　 
縣　議會　行政委員會　法院　 
城　議會　行政委員會法院　　 
鄕　議會　行政委員會法院　 
鎭　議會　行政委員會法院　 
　　一實行普通選舉一各級自治機關設議會設行政委員會設法院議員由人民選出行政委員及法官由議會選出一人民有創制權複决權罷免權一改造司法制度一實行義務教育一實行强迫勞慟一平均地權一提倡公有營業欲以上各條之實現須先剷除一切障碍然後將本會積極主張分期實行建設兹將每期應辦各事條列於下 
　　第一期四年一廢督軍巡閱使鎭守使及類似之軍職二廢釐金及各項苛捐三禁止鴉片賭博四制定省憲法及各種法律廢止男女不平等之法律廢止刑訊實行陪審制設義務律師凡嫌疑者非有證據不得拘留過二十四點凡無罪之人受誣告監禁處罰者當給予賠償五組織省軍至多不過三萬人但對於省内亂事非經省議會同意不得調動軍隊六振興警察辦武裝保衛圍七調查土地財政各項積弊八議定地價九調查户口生死婚嫁及其他應行統計事項十籌備普通選舉十一整理原有省辦事業十二徵收累進所得稅財産稅贏利稅遺産稅土地增加稅但遺産稅之徵收須按照財産總數及親族之關係而决定十三實行强迫勞慟但不能勞動者不在此限附（一）設勞動介紹所（二）凡有職業而能自食其力者均以勞動論（三）制定勞動保護條例十四辦理省銀行十五收大工廠爲公有十六創辦鐡道礦産電車電燈自來水及其他關於公共營業十七整理兵工廠十八辦理師範中學高等國民各學校及幼稚園各種殘廢學校圖書館博物院美術館宣講所及其他關於教育事項十九獎勵農桑漁牧墾荒造林等事設立各種展覽所試騐場及其他關於實業事項二十提倡農會工會各業組合及消費協作生産協作及工人相互保險機關二十一廣設手工工廠二十二辦理築堤鑿井掘塘修道及其他關於水利交通事項二十三設保育院養老院公醫院廢疾院及其他慈善事項二十四辦理縣銀行各種保險及其他公共營業銀行對於公民生産借欵有不用擔保輕利貸與之義務但須監督其用途二十五清理市街屠宰場水道溝渠整飾公園公墳及其他關於衛生事項二十六設糧食管理所二十七建築並管理公有營造物及一切公共土木電力煤氣工程 
　　第二期三年一實行普通選舉凡年滿二十之男子均有選舉被選舉權不識字者由公家派人代書俟敎育普及時取消代書制至女子選舉及被選權須至第三期實行二創辦大學及各種專門學校高等預備學校各校學生均不收費三辦理疏江疏河疏湖各事宜四辦理全省鐡道道路電車路汽車路等項五設土地管理所六辦理使用機器之工廠七辦理製造各種機器工廠 
　　第三期一年一實行女子普通選舉二實行取消死刑 
上列各事均係最關重要而須權衡緩急次第興辦者故爲逐條分期列出本會同人當依此方案參酌學理事實兩面詳細研究辦法先以書報介紹於社會徵求多數同情俟有實行機會即準據研究所得之結果實行革新本省政治期逹完全自治目的如有應行興革大端爲此案所未列者隨時發見仍必增加案内以免遺漏 
來函 
[吳淞商埠局來函]  
　　比閱本埠各報均載有吳淞商埠局設置警察之新聞本屆開辦伊始諸事尙在籌計並無設置商埠警察之舉用特函請更正俾符事實此頌撰安吳淞商埠局啓二月十三日 
雜評二 
[舊新年雜感] [  訥]  
　　各業盈餘中最足令人慨歎者卽彩票一業是也其他正當之營業有盈亦有虧獨此類似賭博之彩票業莫不利市三倍可見國人好投機喜徼幸之心積之久而不能除也非特不能除近且因提倡而愈熱即以區區松江一地論去年售出之數計近百萬已足令人駭聞若以上海一埠合計之其輸出之數可駭更當何如此爲社會可悲觀之一事 
　　新年中有益於身心之娛樂提倡者雖有其人然應者寥寥大部分皆沉溺於無益有害之娛樂據各地通信今年賭興均較往年爲豪而種種游戲娛樂之場所無日不異常擁擠試觀北京游藝場之坍屋傷人亦可見娛樂之場無異巖牆之下而人終不悟此又爲社會可悲觀之一事 
公布欄 
[上海地方審判廳]  
　　公示送逹（全文在本廳揭示塲公布）（民二庭）一件計文祥訴賈松才因賠償損失一案（判决主文）賈松才應賠償計文祥洋四十八元一角二五釐訟費歸賈松才負擔 
　　判决主文（民二庭）一件决定劉儒卿聲請窒碍一案主文本件窒礙之聲明照准一件判决克太而生訴孫榮等抵借糾葛一案主文孫榮應償還克太而生洋一百五十元利息洋六元如孫榮不能償還暗應由葛之書鄕政根錢其祥等負代償之責訟費歸孫榮負擔 
　　批示一件王麗伯狀保李頌夫由准保此批一件喬理卿狀交鑑定費由准交此批一件丁思誠狀領單據由准領此批一件丁思誠狀請銷案由狀悉准予銷案存案單據並准來應繳證具領此批一件王安定狀請俾案清算由狀悉候傳同陸掌生到案訊奪此批一件陸松記狀請執行由狀悉朱金祥已交洋十五元准即來廳繳證具領餘欠候再予傳追此批一件克太生狀領欵洋由准領此批一件李爕坤狀請執行由狀悉候飭吏追繳此批一件錢劍石狀領賬簿由准領此批一件潘永盛狀交欵洋由港交此批一件陳心田狀交欵洋票據由准交此批一件楊德鑅等狀請將單移縣保存由狀悉仰即來廳候諭此批一件胡劉氏狀請傳案由狀断所稱各節不在本案執行範圍以内且爾亦非案内之人着即另圖救濟可也此批一件張晋陞狀交標價由准交此批一件戚純蓀狀領欵洋由准領此批一件黄孫氏狀請執行由狀悉候傳追此批一件謝其潮狀請銷案由狀悉准如所請辦理此批一件莊福生狀領樓房由准領此批一件沈大劍狀保王漢升由准保此批一件楊時氏呈爲預杜滋擾請求備案由據呈請夫楊阿福在法租界會審公廨訴爾捲逃不願領回請求發堂擇配經該廨將爾釋放則楊阿福何至再有意外滋擾所請備案應毋庸議此批一件馮子卿狀領契據由准領此批一件羅以增狀領單據由准領此批一件趙文裕狀領欵洋由准領此批一件蔣盤根狀交欵洋由准交此批一件丁紉秋狀領欵洋由准領此批一件許勝全狀請傳案由狀悉爾自托人向該債權人調說可也此批一件劉廷彩狀請省釋由狀悉着速托人向原告理楚毋得藉詞延宕致滋訟累此批以上二月五日 
　　判决主文（民一庭）一件判决黄連生等與朱筱連爲貨欵糾葛一案主文朱筱連應償還黄連生九八規銀一百二十八兩一錢五分償還吳成元九八規銀三十五兩本案訴訟費用歸朱筱連負擔一件决定徐宏文與徐薛氏租田糾葛抗告一案主文本件抗告駁回一件决定曹正香與陳忠義貨欵糾葛聲明窒礙一案主文本件窒礙之聲明照准一件决定阮如山聲明窒礙一案主文本件聲明窒礙駁回二月九日 
　　批示一件褚晋剛狀請執行由狀悉着即來廳候驗此批二月九日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[歸蘇感言（一）] [  紅蕉]  
　　吾儕爲衣食所覊傭食他鄕久不能歸白雲鄕里徒勞夢想每年歲首小得餘暇輒返故里老母已倚閭以望叩賀之餘饋吾珍羞洗解行塵一家融融殊足樂也鯫生不克免俗亦復如是日前乘滬寗車返蘇兩宿即來申江爲時甚促見聞亦寡然有數事勿能置懷拉雜書之以誌吾感亦所以覘一地之俗尙政情云爾 
　　陰曆元旦火車例開一班各路皆然滬寗則開早晨九點三十分之三號特别快車與津浦之特别快車相銜接是日車未啓行時月台上有六七西人送客喧嘩跳躍謔浪嬉戲無所顧忌持無數爆竹燃放均擲於車箱之下車輪之旁其聲碰然以厲亦不見車站職員禁止然而是日車中更有一美國牧師道貌儼然方正自守適與此相輝映焉是日乘車者大半爲商界中人除夕店中或公司中結賬事畢元旦才返里故知公德者甚尠三等車内之無秩序無論矣二等車内亦復如是有一年約四十餘歲類營錢業者坐美國牧師之對面其貌不揚偃坐彎脊頻咳微嗽其氣咻咻縷縷然未嘗少止且仰首而咳牧師厭甚告以勿向人而嗽妨人衛生伊不聽嗽如故牧師又告以嗽能傳染肺病請勿再嗽苟勿能耐請以手巾按以俯首而咳可乎伊仍不聽牧師又婉懇之始勉從由是以言一可以見中國人之無常識無公德一可以見此牧師之慈藹婉轉綉掖導人以善爲可敬也更有數客有一人占兩位者詢之均云尙有他客他客亦無如之何往往悻悻而去迨復有兩西人來知其僞也堅欲其讓客不聽西人婉答曰然則君果有友來吾即相讓可乎客仍不首肯西人怒謂汝僞耳汝以一票占兩座違背章程决不可汝苟不讓去見站見言已意欲拽其起客無如之何乃悻悻起立讓之嗚呼以一人而占兩座已背公德背定章婉詞以謝之猶不聽必待西人之怒始屈讓此人何自失人格如是哉尤有乘客在車上高談戲謔放浪形骸頻爲西人所目輕者更不知幾何興念及此頗覺吾國人程度太淺無怪國弱也 
筆記 
[療臂記] [  劍民]  
　　毓英生每自諱言情嘗語人曰情者毒也世人明知故犯亦猶嗜阿芙蓉者之聊快其癖而已朋輩相集偶爲此談生輒不耐起而問以他語或故絮絮則哂曰若曹咸以情種自命正恐世無爾許佳人相匹也乃不二年竟自墮情網惟獲良果得美婦矣朋輩以其言行之矛盾也交爲指訕抑懷艶妬婚之日揶揄作劇至不可堪其婦嘗顰黛語生謂有生未經此窘當時予亦羣中之一人顧不善狡弄則退而捉筆述其艶史用添情場佳話毓英夫人超脫常以笑靨向人覩予斯篇或不至作態見詈歟 
　　毓英早失恃父爲宿儒再娶而殁家僅小康其後母賢不欲使兒墮父業毓英學乃不輟數年中學且卒業矣其舅某氏業醫頗著聲擊慨然謂之曰使若父在我亦何至于預爾家事祗以汝父付託之重乃不得不盡我心所欲言汝能勤請克紹父業固佳但遠不濟急産且非豐若母委曲從汝志用心亦良苦計不如從我業即亦不辱汝志前曾商之汝母當無異言策屬兩全爾意云何毓英唯唯願受敎繇是粹心醫學爲舅氏臂助焉毓英爲人頗能束身自愛惟好電影劇近居某院時有其蹤予以病足就診因相識嗣乃深契時某院以大秘密一劇閧動一時毓英蟬聯趨之間數嬲予以目微病視爲之一往乃罷毓英涉足旣頻於座中人不無面善能稔其恒至與否一女郎者其雅好乃不減毓英娟秀有致時偕三五輩一中年婦一童若爲母也弟者電幕既呈則絮絮爲婦譯其事端婉有詞况毓英偶一屬目宛似相識神爲之往又日僅與童偕座且逼童目灼灼窺毓英睹影時作憨態而手足舞動頻蹈毓英衣顧之微笑亦不怯女覺之力下其足使寗且低語曰再爾人撲汝矣厥音柔媚毓英爲之意動不禁凝注曼波微觸頳然低首弄衣爲態絶膩 
劇談 
[梅屑] [  岩佛]  
　　蘇州妹此次重來廣舞台串演連日來座無虚設往觀者莫不大加贊賞惟當蘇伶前年首次來滬串演時非僅粤人之萬人競觀即海上人亦如是也蘇伶本以艶見稱於人是以對艶情劇形容酷肖美態傳神一舉一動均出自然蓋艶情劇之描演兒女情欲畫其妙處均須自然而不可以硬做此所以對艶情劇描演兒女情之引以爲難觀蘇伶元旦夕之夜送寒衣一劇蘇伶秀音梳妝入寺訪夫還俗一塲悲歡離合神情畢肖初二日之日演貂蟬訴情有巾幗英雄之慨夜演招子庸夜弔秋喜（蘇伶飾秋喜）佳人才子相遇時之情狀描演出一種貞義節烈之情令人感動且是劇蘇伶竟能改唱生喉嗓音爽朗珠圓玉潤誠足令觀者舒懷暢意焉 
新聞拾遺 
[可笑] [  隠厂]  
　　南京各商店新年中咸懸一小紅紙箱於門首以爲歡迎賀柬之用不料一般好惡作劇者竟藉此大討便宜昨南門大街某洋貨店於迎柬箱中得一紅紙賀片上書恭喜你一年不開張下具財神爺諭四字同時左近各店之紙箱中亦得有同樣賀片惟詞句稍異中有書倒運晦氣天天有發財利市日日無開門見鬼想發財必倒運三狗石等種種不一皆不外乎瞎駡人而已最堪發噱者南門外某米舖得紅紙一張上書米蛀蟲吾兒知悉老子恭喜你米崔老鼠作怪急得你拍賣每升售錢二十文人還不買老子焚香祝賀似通非通該舖主讀竟大駡不置云 
[該死] [  立德]  
　　昨晚九時許福州路某茶樓正紅男緑女蜂擁之際有衣服楚楚之男子二人携二粉頭同伴叙茶忽作擲金錢炮之戲時樓下馬路中有一人力車載二婦往西二人即將金錢炮向婦頭上猛抛劈拍之聲不絶適被某號西捕所見進樓來捉二人見勢不佳遂向樓後遁去觀者均謂此事應嚴禁云 
[社會小說衆醉獨醒（二六四）] [  瞻廬]  
　　第四十二回撰妙文逢迎社友誦哀史演講貞姬安子虚女士素廣交游專重場面這番舉行畢業鋪張揚厲刋布入場劵一千紙分贈各界所以到了臨時男女來賓格外擁擠除却學生的親戚朋友占了大部分其餘都是些没相干的人輾轉相託索得了一紙入場券來瞧熱閙就中却有兩個野心勃勃的人物混在來賓席次彼此不懷着好意一個把眼鏡揩拭得表裏洞澈不染纎塵暗暗尋思道工欲善其事必先利其器今天這法寳恰用得着也（不待報名已知其人爲誰）一個高昻着鵝頭伸長着鴨頸只向講壇上面目不轉瞬的呆望（伊何人斯）一個當然是伍青巖毫無疑義還有一個是誰原來不是别人便是雌雞嗓子的吕文甫青巖赴會的心思當然不利於慧姑他和張老三布設的惡計不日便將實行這番赴會不但是探艶性質還有一種陰謀的作用兩隻色眼裏面吐露着許多毒燄（禍迫矣吾替慧姑揑一把汗）那個吕文甫怎會跑到這裏來他又包藏着甚麽野心原來他的野心發生在訂結詩社的一天他在詩社裏吟詩未中詩魔却先中了色魔那天和翠娥接席吟詩滿擬送抱推襟訂個吟壇膩友誰料翠娥疎疎落落正眼都不瞧他一瞧却專和宋吟香絮談密語他瞧在眼裏不免又妬又羡後來舉行第二期詩課宋柳兩人一發莫逆文甫大動酸興幾乎把高鄰公所裏的多年陳醋一口氣喝個凈盡他也曾打聽得吟香借着談詩爲名常到翠娥家裏去走動便暗地裏告個奮勇道一般都是吟壇詩友他能上門談詩難道我不能上門談詩當下冩了一個短柬無非是約期談詩的話頭却又拉拉雜雜塡砌幾個風花雪月的字面又夾着許多也耶也耶的語助字（青巖之語助字曰嗄文甫之語助字曰也耶）自信是會親的符籙寄將前去一定可得好音誰料盼望多日消息杳然他又不肯罷休備着同社弟吕文甫頓首拜的柬帖涎着臉兒自去登門訪友 
自由談之自由談 
[新年無可樂] [  鵑]  
　　新年之樂無過於紅裳跳地時時則天眞未漓人事弗解亦無憤薄不平之念凡接於耳接於目者均覺其稱心而如意迨年事旣長百凡皆變於是新年之樂味同嚼蠟矣 
　　雖然此特吾之見解耳彼以觀劇縱博馳汽車爲樂者固興復不淺也吾惟不以此爲樂遂益覺新年之無可樂矣 
 
 
 

Page 15

 
 
   
 
 

Page 16

 
 
常識 
[本增刋三次修正投稿簡則]  
　　（一）投稿本增刊者其材料除衛生道德法制經濟四項外特增雜録一項仍以有關常識者爲限共有語涉攻訐個人者恕不登載 
　　（一）投稿者篇末須開明姓名曁詳細項址最好黏一名片每句請自加單圈若篇幅過長及繕寫潦草字跡不易辦認者佳搆亦從割愛 
　　（一）登載之稿酌定甲乙兩種報酬甲種兩元乙種一元即註明來稿之末其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉録他稿者至月之一日（陽曆）可即向本館取酬其取酬時之署名蓋章須與投稿時同 
　　（一）投稿者如不願取酬或不願將所署之名發表者請于原稿註明附函恕不作答 
　　（一）投稿登載時本增刊得酌量增删其字句 
　　（一）投稿不登載者原稿恕不發還 
　　（一）凡投插畫稿須用鋼筆或毛筆洋紙墨繪大小不拘畫法須整潔録後酌酬惟得增减潤飾或不用原稿另紙重繪註明原名 
常評 
[官文書數字] [  老圃]  
　　漢字筆畫繁多者頗覺不便然古字往往甚簡而俗字轉繁言敎育者似不妨舍俗而從古使兒童易習如主可作棍可作Ⅰ草可作屮私可作厶其例不一而足即如數字今官文書作壹貳叄肆伍陸柒捌玖古但作一二三四五六七八九而王莽時號馬作ⅠⅡⅢ　　T丌　　則更簡易而便於布算陸容菽園雜記謂壹貳叄肆等字始於明初刑部尙書開濟古錢家據宋時錢文謂壹貳叄肆等字始於北宋其實此類字在隋唐時已通行隋龍藏寺碑勸獎州内士庶壹萬人等顔師古時江充傳已訛大臺爲大壹薛宣傳壹关爲壺矢唐開元寺貞和尙塔銘書開元貳拾陸年元和華岳廟題名壹月貳拾陸日又云元和拾伍年壹月尉遲恭碑粟米壹仟伍伯石舊唐書睿宗紀先天二年三月癸己詔制敕表狀書奏牋牒年月等數作一十二十三十四十字可知當時壹貳叄肆等字盛行反在禁例以其爲俗字故耳考壹貳叄伍與一二三五假借通用在周秦時已有之如禮記壹是皆以修身爲本論語不貳過左傳自參以上周禮設其參而傳其伍皆是肆陸捌玖拾等字在隋以前從無假借爲數字者柒爲木名即桼之俗字山海經剛山多柒木當作桼木漢人多假桼爲七史記六律五聲八音桼始漢書作七始王莽銅器孫吳天發神讖碑皆以桼爲七沿及唐碑尙有書七爲桼者乃知官文書柒字亦有所本也 
衛生 
[袪菌藥之更迭使用法上] [  鳳賓]  
　　人生之大敵爲細菌故細菌之袪除爲衛生上一要點今袪菌之藥種目繁多巴黎某著作家集大戰中之經驗提倡更迭使用法余甚韙其說今節譯之如下 
　　若常用一種袪菌藥而不事更迭則危險之細菌有增殖之弊而藥料反失其剿滅之功換言之防免之效力旣無反得暗滋助長之結果 
　　創傷潰瘍或黏膜腐爛之區經袪菌藥敷治後其所含細菌恒不能盡滅有匿跡於體質中者往往藥力所不及故細菌之善能適應環境者每易增殖不畏袪菌之藥非特不畏且能發生一種抗藥之力此項適應機能有可於二十四小時内造成之 
　　更有不獨發生抗藥力且因藥力而增其活動性者如鈚化鉀與鈚化鈦本係毒質倘微生物出此抗毒力則其活動性之增加可五倍或六倍於尋常他種袪菌藥雖不致發生同等之抵抗力但其抵抗力一生則欲其殲滅難矣 
　　故凡潰爛之處若用正當的袪菌法須每日更換一種藥料使細菌不致造成其適應力與抗毒性也 
國民常識 
[舊曆新年的改革] [  寢僧]  
　　舊曆新年已經到了社會上多數的人還不能忘掉這個舊曆新年如同歐西人尊重耶穌聖誕節一樣但是那些抱新社會主義的一心想把這舊曆新年改了照着新曆過年我說新曆固然比舊曆好些但是改革一樁事情要從實地上改革不必拘拘形式方不負革新的新字鄙人以爲我們應該革新的　 
　　（一）腦我們舊腦筋裏所存的不是依賴性就是嫉妬心有時想陞官發財有時想優遊晏樂這種腐敗的思想都應該革除了換上一種自立性公德心并且能夠實事求是存悲天憫人的觀念這纔是做人的道理 
　　（二）耳我們耳朶裏平日所聽的不是西皮二簧就是崑腔大鼓這些東西實在毫無益處不如去聽聽那些名人的演說到可以增長學識不少 
　　（三）眼眼睛最歡喜看的無非是天香國艶稗史淫書最容易消磨少年人的豪氣應該把眼光注到二十世紀新世界上去看看那些大政治家大改革家的作爲 
　　（四）口口裏歡喜說大話就曉得他心裏是虚的口裏喜歡吹牛拍馬心裏一定卑鄙齷齪這張口就應該從速革新要他口裏同心裏一樣不要口是心非 
　　（五）鼻我們中國人的習慣歡喜躱在房裏吸那不潔的空氣同那脂粉的香氣衛生上一點不講求要呌他到那曠野地方或公園裏面吸一點新鮮的空氣纔好 
　　（六）手手最喜歡動作的就是麻雀撲克實在耗力傷財躭擱了正當的事業不少所以要他練習小小的勞動到有點益處 
　　（七）心我們本來的心是橢圓的所以時常不定現在要把他拿定了那就不會亂動了 
　　（八）腹我們腹原來没有多少大所以容不了許多東西碰着一點不隨意就要氣得膨脹一樣總要把他放大來把世界的大事情大人物都裝了進去那就有點價值 
　　（九）腿腿最喜歡跑的可惜只是跑到那新世界大世界這些游戲地方現在要他到二十世紀的世界去游曆一番以後就曉得那個世界比這個世界新那個世界還比這個世界大了（乙種酬） 
[老爺少爺等稱謂亟宜廢除] [  張廷樞]  
　　吾國政體旣改專制爲共和從前階級制度已完全消滅而老爺少爺等稱謂仍接連於吾人之耳鼓積習相沿迄未改革寗非可怪之事夫傭人者與傭於人者鈞是人也政界學界以及商農工賈縱有勞心勞力之不同而同屬國民各有職務更無分乎尊卑貴賤也在昔專制之世崇門第重階級名分之嚴凛乎其不可犯此種稱謂卽係不平等之特徵本無足怪若夫民國之國民雖有貧富郤無貴賤譬如主僕乃貧富之不同非貴賤之有異也使僕稱其主而曰主人固已名正言順矣老爺少爺何爲乎然則衙役對於知事可逕稱之曰知事校役對於校長可逕稱之曰校長餘均倣此或曰某君曰某先生云者亦適當亦普通也何必沿專制時代之陋習而留此老爺少爺之名稱哉予故謂此種稱謂亟宜廢除否則猶是疇昔階級制度耳共和之謂何平等之謂何（乙種酬） 
道德叢話 
[西方格言（九八）] [  謝介子選]  
　　無益即爲損（英吉利諺） 
　　與狼遊宜習其聲（丹麥諺） 
　　旣失之物其毋縈念（英吉利諺） 
　　貌似端正者不可託以金錢（西班牙諺） 
　　愚者不能無言（第瑪賴特斯）（Demaratus） 
　　囊中之鳥無半鳥之價值（比邱）（Beecber） 
　　嘿犬與靜水俱當注意之（英吉利諺） 
　　不幸之事亦良師也（德意志諺） 
　　貧困生奮勵（英吉利諺） 
　　若能作工則石亦能生火（荷蘭諺） 
經濟 
[儲蓄與生計問題] [  郭開行]  
　　泰西之言理財學者莫不以注重儲蓄爲第一之要義也蓋儲蓄爲社會經濟進步之源泉亦增高人民生計程度之妙法然所謂儲蓄者與普通之所謂積蓄不同積蓄者積滯金銀而不用惟存諸個人之私囊或窖藏之而專以儉嗇爲目的者也儲蓄乃以節其所餘存於銀行可以生息即不取息亦可免水火盜賊之慮况歲積月增可成鉅欵則爲有利於一己而銀行得集其所儲蓄者以爲貸借之媒介則企業家　　大帽子底下埋没了多少天才！！英賓 
　　科舉變相 
可藉以成大營業使全社會之生産力日益增加則爲有利於公衆此不專以儉嗇爲目的者也我中國之生性向喜守財惟知積蓄而不知儲蓄窖藏金銀恒不思所以利用而轉移之其放利而行者則亦非有抵當物不以爲信又取其厚息使之重困曾不數年其所抵當之物固已讓渡於債權者而債務者之財産漸蕩然而無所遺矣一人如此尙無妨也人人如此則全社會之生産力即不能滋長發逹而生計之程度亦愈低是故對於今日之社會而欲增高其生計程度者非先獎勵儲蓄不爲功雖然此亦在以世界經濟爲志者之提倡耳若當世有力者竭力推廣貯蓄銀行及郵便貯金保險等法則富者可悉出其財以助全社會之生産力而不至慮多藏厚亡貧者亦得日積其錙銖以備不時正當之用欵而不至受無形之銷耗利人利己有共同生活之機關而一般人民之生計程度有不蒸蒸日上者乎（乙種酬） 
化學常識 
[分子量之測定法] [  李月波]  
　　原子量之測定方法前篇已述之詳矣分子旣爲原子合成原子有重量分子亦必有重量原子量可用各種方法測定分子量亦可用各種方法測定其測定方法可分多種兹將三種最要之測法述之於後 
（一）藉氣體之比重法 
　　化學家阿伏軋特羅氏Avogadro創言謂各氣體在同温度同壓力時具同體積中所含之分子必爲同數由此定理可測定各種易氣化物質之分子量測定原子量旣以氱氣爲比較單位故測定分子量亦可以氱氣爲比較單位氱氣一分子中已由别法測得含有二原子其原子量旣定爲十六故其分子量爲三十二該氣體三十二克Gram重在攝氏零度氣壓七十六糎Centimeter（水銀柱高）時其所占體積約爲二二·四一二立脫耳Liter故凡氣體在以上之温度壓力體積時之重量即可作爲該氣體之分子量 
（二）藉溶液之冰點沸點昇降法 
　　純粹水Pure　Water熱至攝氏百度即沸騰冷至零度則結冰倘其中溶有别種物質非熱至百度以上不沸騰冷至零度以下不結冰此沸點上昇冰點下降之度常與溶解物之多寡成正比例DirectProportion化學家由諸多之試驗謂同量水中含有諸物質之同克分子數者其昇降之度數必相等且試得各物質一克分子溶於一千克水中其冰點下降恒爲一·八五度依此原理可測定可溶性諸物質之分子量其式如下 
　　分子量=1.85×1000克水中溶有該物之重量÷冰點下降之度數 
　　如已測得沸點上昇之度數亦可依此式計算一·八五爲水之恒數各種溶劑亦各有恒數不必皆爲一·八五 
（三）藉原子量及定量分析法 
　　分子旣爲一個或多個原子合成則分子量必等於一分子中所含各原子量之總和數如欲測定一未知分子量之物質可用定量分析法Ouantitative　Analysis先測定其一分子中含有若干原質之原子將所含各原質之原子量相加即得該物質之分子量（乙種酬） 
日用常識 
[天花粉之製造法] [  陳祝聲]  
　　天花粉即栝樓根也栝樓根塊莖爲多年植物葉蔓秋深黄萎根留土中形似山芋而長上海南鄕俗呼大瓜根内含漿粉屑而澱之潔白如雪是根恒生於古墳鄕人冬季掘出至行家售賣購時須以手爪搯其刀斷處漿白而濃乃佳黄且薄製時得粉必少也此爲純粉與藥店所有不同入藥將根切片此則僅取其粉名同實異然均爲消痰妙品 
　　買栝樓根歸取水先滌泥污再用磁片刮去其皮預備潔凈之磨刀糙石置扁淺缸中取根之大者徐徐向石磨擦連水帶漿令粉和渣順流沿下莖細如麻者棄之至薄將礙手再易他塊待大塊旣畢將小者薄者切如豆大入石磨牽之畢則用布袋一置他缸内張袋口將所磨所牽之渣漿勺入袋内滿則擠之白漿外溢必未盡出加水再擠如是數次粉均隨水而出袋内僅存渣滓矣 
　　擠畢將粉缸遮蓋以免塵入或隔一日或隔兩日俟粉質下澱將上面黄水用勺撇去再加水漂之看粉上之水均清去水出向日暴稍乾粉面上有裂痕用箸將粉撬鬆底不黏滯將粉移入團箕内再暴乾透而燥以藏磁器内爲最善也設將乾時遇連日陰雨可用紙將粉包好入石灰養内燥後再藏於磁器之碗皿中 
　　需要時勺一調羹許加糖霜入碗内先用滴水溶解使無細粒再將沸水沖下以箸頻攪入鍋隔水燩片刻取出飲之則上下均熟底無白絲紋起 
　　家製之粉全純無僞勝於購買蓋近時栝樓根貴製粉之户多以山芋粉攙入天花粉中也（乙種酬） 
 
 
