# 1899 - 234 - 4909472

 

Page 1

 
 
[新印各書籍發售] [  圖書集成局]  
　　欽定二十四史全書實洋五十六元○欽定四史書實洋四元八角○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○　　三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕　義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹　玉堂字彚碼洋二角○白紙玉堂字彚洋三角○徐氏十三種醫書碼洋一元六角○大淸會典碼洋一元六角○何典碼洋一角五分○六科凖繩六套實洋六元○醫門法律碼洋一元○醒世姻緣碼洋一元四角○繒芳錄碼洋一元二角○中東撰紀本末一元五角○續中東戰紀七角○文學興國策二角○正積中東戰紀興國策合一部二元○時事新論六角○中國度支考一角五分○新學彚編洋八角○英興記三角半○諸君欲購者請移玉至三馬路申昌書畫室或申報館帳房可也此佈 
[廣學會譯著新學彚編中國度支考英興記正續中東戰紀本末文學興國策時事新綸出售翻刻重蜀]  
　　明詔迭下實學浡興吏治儒脩乘時交奮不蒐新籍曷豁靈襟上海廣學會諸君洞燭外情周知華故著書十載信足端風敎而杜寛言天下大同此其左劵合括宏旨藉貽通才○新學彚編四卷裒西灜旅客名篇開東土導師先路理明法備言簡意賅八角○中國度安考二卷詳稽奏報臚舉出納言外深其惋惜使君於此不凡一角半○英興記二卷英后在位花甲一周政通人和雲蒸霞蔚第就英廷財賦持較中國支度主善爲師有德則樂興華秘鑰敬告司徒三角半○中東戰紀本末一圓半續編七角文學興國策二角三書併售二圓均與先譯之泰西蘇史攬要時事新論等書傳誦士林無勞述讚○時事新論六角○上海廣學會總局申報舘及各書坊出售外埠書坊及敎士售書處亦可向購國書集成局啓 
[剏設勸工塲議]  
　　勸工塲曷昉乎昉於日本明治維新之後其制何曰由官度地建塲屋若市廛然任凡百工商携物入塲求售董其事者爲之别其良窳以定價値一切食物用物玩物以及書畫筆墨綾羅紗縀之類分行羅列井然秩然有購之者口不言二價迨售去則輸賃金於董其事者未售不先輸焉然則曷爲而曰勸工曰中庸言凡爲天下國家有九經而以勸百工列第七誠以國非商不能致富而商非工卽無物以利懋遷故必勸之使互相觀摩力求精美而後能日中爲市以有易無百貨流通國日以富也邇者日本之强可謂甲於亞細亞矣而其國終未臻於富日廷知之特於工藝一門悉心振作倣造洋貨尤爲餘力不遺用能使洋貨之來日少一日所出土貨則不特行之本國且復販運至我華卽遠而泰西列邦若美若德若英亦有將日貨運回藉以牟利者然則勸工一事不已成效昭彰乎中國自甲午興師大遭挫衂直至償金割地始成城下之盟當軸者深知府庫旣已空虚民財亦漸將告匱於是大興商務冀杜漏巵惟日孜孜勤求不倦特是欲興商務而不能使工業日異月新是猶無本之泉其涸可立而待甚非計之得者也僕不侫竊以爲紡紗織布開礦鍊鋼其工程之巨且艱者固宜鋭意專興以資富國卽下而至於一草一木爭栗半絲凡有可以濬利源者當办無不盡力爲之以收一簣爲山之效然則興工業也豈非握商政之本源者歟顧或者曰中國曷嘗無工業哉中國之民咸能自食其力舉凡冶者陶者縫者績者慌者繢者以迄攻金之工攻木之工攻皮之工攻石之工無一不各出心裁以餬其口爲待在上者之董勸始能日起有功抑知不然凡人每樂於守成而彈於創始今天下日出其新奇之物以炫我耳目奪我利權而我惟成法是遵不思舍其舊而新自謀是取敗之道也有勸工塲則凡物咸萃於一隅可以互相比較以人之巧形我之拙則我自慚矣以我之絀視人之贏則我更懼矣慚與懼交并遂足奮其勇往之心而爭思出新奇以　勝未及數載有不工藝漸有進境而商業遂得日上烝烝者乎哉曰洵如子言則莫妙於開博覽會何必從事於勸工塲曰博覽會各國固有行之而獲效者矣僕獨以爲不及勸工塲之易辦蓋以博覽會多所糜費非得千百人之才力千百萬之金貲未見可以集事不若勸工塲輕而易舉但得數畝之地數十椽之屋以精於工商諸務者董之卽可使風氣大開明效漸著卽如日本何嘗無博覽之會然必歷十載五載始一舉行至勸工塲則一年三百六旬之中無一日不攘往熙來且每一通衢必設一二處豈非輕而易舉而其收效與博覽會不殊乎况乎滬上西人曾有設菜市者矣其間規制亦髣髴勸工塲惟彼僅羅列魚肉菜蔬此則百物具備耳誠能變通菜市之例試一行之我知各項工人當必有聞風興起者愼毋任日本之獨開生面總攬利權也書至此有客敂扉而入揖而言曰今日某報登蘇州官吏招賃勸工所文告大旨詣盤胥門外馬路建有勸工所一區何論何項貨物皆准赴所捱號設攤求售如有獨出心裁創製貨物能使民用通行各省者並准報明本所呈騐式樣詳請大憲給予專利年限以資鼓勵等因若是則蘇州已有導乎其先者各埠何弗參酌章程次第創設乎跂而望之 
[俄員議論]  
　　南洋新加坡叻報云英京日日電報館登俄京採訪友人來電略謂昔日余曾與俄國某大員晤某固熟悉東方事務者談次謂俄國再閱五年恐東方必有一番變動矣現在俄與各國交涉事宜未嘗不略爲退讓因恐爭端一啓陸軍不能呼應通靈至四卑利亞鐵路告成及將旅順逐加整頓調集大小戰船於此然後能大展雄圖夫俄之所以將高麗度外置之者以不欲與他國啓釁也于外間傳說謂俄於高麗如置肉砧上旋復棄之一任他國爲所欲爲並無繫戀之意嘻此豈知俄之志者俄國業經决定　不使中國及高麗有分裂之虞現在雖有某某等四國及英國於此經營或稍侵我俄東方利益我俄亦惟熟視無覩付諸不議不論之列而已猶憶前者英爵臣零呂弗氏馳往中原欲說令中英日三國聨盟我俄早已逆料其事難成就至英國日前與我訂立約章其中利益竟有出於意料之外者可謂幸矣若夫旁觀議論謂英俄之約實將中國權利悉數歸英此亦不識時務者之言夫英之所以立此約章者非不知其中利害特不欲在亞西亞洲與俄搆釁耳蓋今者各國之中其力能在亞西亞洲與英相抗者惟有我俄耳其言若此我不知中國執政諸公得聞是言亦能惕然警醒乎 
[阻俄築路]  
　　南洋新加坡叻報云俄國政府欲築一鐵道由裏海沿岸歷斯多達裴羅朗斯丹境之印度洋邊雀拔盧埠其中須横穿波斯國境現已將此事向波斯商議惟昔年英俄曾訂立約章以波斯北部爲俄人權力所到之地南部爲英人權力所到之地今者此項鐵道須經南部得赫蘭之依斯板夏之及基魯漫三處不免侵及英人權力是以英人力阻此事使不得成云 
[澄淸仕途]  
　　武昌訪事友人二部省各載向有掛名差使位置間曹其人不須到局辦公亦可月支薪水撫憲 
 
 

Page 2

 
 
于次棠中承以現値度支告匱之際未便增此漏巵且此等冗員徒糜廪祿攷其實在未必果有才能應卽概行裁撤以節經費爰檄飭署藩司瞿賡甫方伯破除情面一律裁之從此宦海浮沈者不免有長安大不易居之歎矣 
[釐局改章]  
　　宜昌訪事友人云鄂省釐金入欵向以漢口爲大宗近以經理不得其人收數時形短絀督憲張香濤制軍體察情形擬將漢口一局改歸紳商包辦旣免官吏中飽亦可撙節局中一切開支旋有杲紳者願於額徵之外加認二十萬金具禀制軍求准包徵包解制軍意欲令開辦之始先報効　十萬兩以充學堂經費某紳以爲數過鉅未克遵從故刻下尚未議定也 
[粤藩過潤]  
　　鎭江訪事友人云廾授廣東藩憲丁愼五方伯體常前由漢皋乘江孚輪船抵埠旋泝内河赴邗江公幹近已事畢遂於本月十五日重蒞京江駐　六吉園隨命駕赴各當道處拜會十七日附江寛輪船繞道滬江前赴羊城履任 
[觀奈履新]  
　　宜昌訪事友來函云新任荆宜施道某觀察已於本月某日抵荆州定於初六日接篆視事前任兪觀察一俟交卸淸楚卽須束裝回珂　養親從此愛日舒長庭闈眷戀天倫之　雖三公不能與易矣 
[停解漕米]  
　　武昌訪事友人云鄂省漕糧向係改徵折色近因京倉缺米奏准於漕折項下每年籌撥銀七萬兩委員採辦白米三萬石解京交納本届糧儲道譚伯臣觀察以此項銀兩業已湊還洋欵動撥無存當此庫欵空虚勢難另行籌畫因禀商督撫二憲請據實奏明暫行　辦想一經上　　當無不立邀恩准也 
　　　刦獄述聞寍波訪事友人云本月十九日寍紹台道署得台州警報知黄巖縣境内近有匪徒聚衆入城刼去縣獄所收重犯等情道憲李友梅觀　遂立派幹員帶領勇丁馳往查辦 
[仁漿渥沛]  
　　邦上來信云淮徐海災區甚廣民不聊生兩江督憲劉峴莊制軍籌欵振飢不遺餘力受其惠者咸頌爲萬家生佛一路福星近有兩准某塲鹽商私行尅扣桶價事經制軍查出罰捐振欵若干某當道夙有交情正在代爲緩頰不虞爲某大憲所訪悉立提此商到滬飭將罰欵從速繳呈得此義粟宏施仁漿渥沛想災黎千萬又可殘喘苟延矣 
[盗刼新婦]  
　　京師訪事友來函云京師東南采育鎭附近村莊某紳家擇吉前月某日娶婦女家相隔二十里許富户也迨七月初新婦循俗例歸寗是日淸晨女家遣御者驅車而往某紳因路經某山坡時有歹人出没乃遣健僕十數輩持械護送車行十餘里已過梁山坡界距女家不甚遠諸僕遂相率辭回而女家待至日斜未見女歸心滋疑慮遣人往男家探詢則稱婦歸已久不覺彼此大駭立遣護送者重偕來使沿途蹤跡行至分手處忽見田中男女二屍近覘之男卽御者女則伴嫁老媪也口中皆塞有土泥兩臂反縛撫之體冷如冰蓋死已多時矣察日情形必係匪人俟諸僕去後趨出縛御者及媪填土口中擲禾稼内而御車載新婦去也洎兩僕各歸報知其主齊赴通州署報案州主騐明後連日差捕役四出訪拿尚無消息而果女兩家催促甚急未知何日始能破案也 
[船户被害]  
　　鎭江訪事友人云船户某甲向爲人載運石灰以資餬口本月某日忽被人謀害僵臥船上鮮血淋漓其子年甫六齡亦慘遭殺斃船則無人管理順治至三江口始經某巡船户扣留赴丹徒縣署禀報傳聞甲曾作眼線指引捕役緝獲私梟多名今之遇害意者其爲梟黨復仇乎 
[潯塲火警]  
　　九江采訪友人云本月十六日午後三點鐘時郡城西門外大馬頭湯恒興爆竹店忽肇火災霹靂一聲幾訝天崩地裂不特闔家盡成虀粉甚且殃及左鄰涂裕成雜貨店右鄰張雙和茶室對門中林錢店義生土店後鄰中乙丙三烟寮椽柱窗櫺悉付一炬室中百物無一存者迨夫警鉏亂擊厥聲鏜然道憲以次文武各官相約策騎而至前營遊擊萬遊戎更奮勇登屋指揮各水龍　要安排攔截火路新關某某二西人亦携滅火藥水至從高潑下幾如水溢銀河阜昌洋行水龍夫則將皮帶自屋預下垂以便吸水倒射遲之又久祝融氏始抢斾而回事後訪聞起火之家自店主以及二男孩一女孩一學徒一女客一買貨人未及奔逃同罹斯厄屍骸狼籍慘不忍觀至灼傷之店夥六人則舁送醫院療之延　次晨又斃其四噫此亦從來未有之奇災也 
[厦門官塲紀]  
　　厦門訪事人云前興泉永道升任福建臬司周子迪廉訪於本月初七日乘福安官輪船來厦查辦事件水師提督以次文武印委各官皆至接官廳恭迓廉訪先就同安公館駐節嗣遷至城内制府行臺○本月初十日臬憲周廉訪會同水師提督楊西園軍門赴教塲校閱練軍十一日赴湖裏山砲臺閱看演砲○臬司周廉訪到厦後連日與日本領事官會議開闢租界情形兹已議定東自打十字路頭起西至醫生館草仔按路頭止南至海邊且北至靈應殿街猪屎窟且大約其地有一萬餘坪附近之虎頭山龍泉宫皆不在内凡租界中所有民間墳墓一概圈出免予遷移聞廉訪與日本領事素稔故此次辦理此事並無棘手之虞也 
[月湖秋汛]  
　　寗波訪事友人云前署鄞縣畢勛閣大令自經交卸卽料理行裝於本月十八日乘招商局江天輪船至滬小作勾留然後遄回珂里所遺篆務由李穉曰大令炳堃代理李大令接篆後示期十八日閱城放告十九日閱囚○某日天封寺前某姓家兒孫輩爲其翁祝嘏大開道塲冀邀神貺祗以屋宇湫隘不敷展佈因在門外跨河建一高臺誦經禮懴入晚觀者愈聚愈多臺輕載重登時傾倒臺上人紛紛墮水有兩男五女無人撈救同占滅頂之凶聞者傷之 
[禾中人語]  
　　嘉興訪事友人來函云本月十八日爲宗郡守誕辰在郡文武官紳及府屬各員咸恭送盛儀竭誠祝嘏郡守設筵欵之至十九日爲嘉興縣主蕭大令懸弧令旦官紳書役亦拜祝如儀○本月某日有分駐石浦石門之營弁勇丁恭送萬民傘德政牌至報忠埭費統領公館想統領必有恩德及人也○近日在郡各店及各帮客商先後延僧舉行盂蘭盆會超薦無主孤魂巷尾街頭鐘鼓之聲不絶于耳亦歷來常例也 
[黄陵秋色]  
　　宜昌訪事友人云本月某日招商局快利輪船由漢口抵埠時稅務司忽接下游電信知船上裝運私貨甚多因命廵丁登船大索然竟絶無形跡可尋旋聞船上人言當船泊沙市時曾被洋關上巡丁查出棉紗半包罰充公欵或卽因此起疑未可知也○正任荆宜施道兪君實觀察鍾潁自廪准上憲開缺終養後料理交卸事宜異常忙碌某日宜昌關委員翁君守範特命駕赴荆州以便恭送行旌并謁見新任道憲 
[鶴樓晚眺]  
　　武昌訪事友人云鄂省食米向恃湖南江西兩省來源邇者米禁大開粤商爭先採購以致市價驟昻貧民數米而炊益覺艱於度日聞撫憲于次棠中丞有禁米出口之議人皆頌爲萬家生佛而望其令出惟行也○入秋以來襄水驟漲丈餘頗有高屋建瓴之勢官渡局恐各船或罹不測之禍示禁止渡客過江然各划船不顧利害往往置若罔聞以致因而傾覆者日有所聞淹斃人口不可勝計關心民瘼者所宜設法防維也○由紅關至靑山一帶堤工自經督憲張香帥籌欵重修頗著成效靑山以下地尤低窪鄉民知水利宜興相率聞風而起自願恊力修整爲一勞永逸之計現已禀請督憲委員勘辦矣○砲船弁勇包攬私貨偷漏釐金最爲惡習日前有駐防沙市之某號砲船由荆至鄂私帶絲貨二十餘擔道經湘口被釐局查獲立將船貨解省禀知撫憲子次棠中丞中丞以若輩舞弊營私諒非一日非從嚴懲辦不足以儆效尤擬將 
 
 

Page 3

 
 
貨物悉數充公嗣經某商具禀牙釐總局再四求恩始經局憲代爲緩頰姑予從輕按照五貨科罰然已得不償失矣世之貪小利而忘大害者尚其以此爲前車之鑒也可 
[漢水光]  
　　漢口訪事友來函云調補漢陽縣張大令集慶業已到省因欲回籍掃墓請假三月大約接印之期須在嶺上梅開時節矣○德人在漢口開闢租界駐漢領事官接奉德廷教令從速辦理毋任稽延刻已訂期開工需用紅石甚多各商人紛紛求准承辦想此中必有利可圖也 
[南浦雲飛]  
　　南昌訪事友人云仕途奔競相習成風前經護理江西巡撫翁筱山中丞酌定各州縣輪委章程輿論翕然固已風淸弊絶現任撫憲松鶴齡中丞整飭吏治公正嚴明特督同藩憲張筱船方伯查明名員勞績核定七月分輪委次序計開第一拔班蔣家駁第二正班孫啓瑞第三新班石守謙第四卽用班張之鋭第五新班謝文彬第六舊班汪鴻第七揷班酌委候補同通第八卽用班石長祐第九拔班楊長達第十正班李鏡銘○統領江軍水師譚軍門文秀於上年戚抱鼓盆旋經冰上人說合聘定沈叅軍之女爲繼室擇吉四月初八日行合卺　不知因何新婦入門之後卽經軍門送入尼菴新婦忿不能平歷控府縣署近又至省垣上控經撫憲松中丞批示云察核所呈難保非另有隱匿别情旣據控府批縣查覆仰司卽飭南昌府秉公確切查明尅日據實禀覆　奪 
[監司祝嘏]  
　　昨日午前松滬釐捐總局督辦錢怡甫觀察命駕至上海縣署祝王欣甫大令之太夫人壽誕大令設筵欵之觀察以另有要公興辭而出 
[詳候批核]  
　　去冬寗波人應桂馨因案由英界讞員鄭瀚生大令提訊瞻敢肆意咆哮大令怒禀陳道憲發縣訊懲由縣發押典史署某日之晚乘閭逃逸縣主王大令據情通禀上憲查拿在案嗣奉督憲劉峴帥批示以有職人員如此行爲務卽緝拿訊究等因兹經拿獲收押待質所中日前大令飭吏繕就申文申詳各大憲候奉到批示再行擬定罪名 
[催造册結]  
　　上海縣王欣甫大令奉到松江府濮紫泉太守札開案照該縣教諭邱正襄據報於六月初八日接篆任事所有前署教諭殷元善並已故教諭宣敬熙兩任内經手存學書籍祭樂各器並藍衫檯桌等物例應交代淸楚造册結報合行飭查札到該縣卽使遵照移學迅將殷教諭並已故宣教諭任内經手書籍祭樂各器及藍衫檯杲等項逐一查明由現任接收淸楚造具册結移縣加結尅日送府核轉毋稍遲延特札等因昨日已移文到學矣 
[諭繳下忙]  
　　前晚上海縣主王大令傳齊闔邑各圖地保諭以現在下忙錢糧業已開徵務卽赶催令完納毋得稍遲鄉間遇有行兇拆梢流氓立卽禀明提辦如有隱匿查出併究各保唯唯遵諭而退 
[飭提潑婦]  
　　日前有甲乙二人由寳山來滬投宿法界小木橋南首長春小客棧翌日偶因細故與棧主婦某氏口角不休適一品香番菜館中細崽某丙行經是處見而解勸棧主婦以内揷身多事喃喃毒詈旋復取撢帚蘸糞穢作當頭棒喝以致内淋漓盡致滿身臭穢不休甲乙以累　無辜大爲不忍歸訴寳山縣主沈大令大令據情函致法界公廨讞員朱森庭明府請飭提恣行潑悍之棧主婦到案盡法以懲並傳被汚之某丙備質 
[醫院籌捐]  
　　新閘一帶自劃入各國公共租界後駐滬德總領事克納貝君以是處人烟稠密貧病堪憐議建醫院一所命其名曰同濟以與英界之仁濟美界之同仁屼然鼎峙誠良法美意也上海縣王欣甫大令英界公廨讞員翁笠漁直刺及魯麟洋行買辦虞洽卿南順記東人葉澄衷等各巨商以經費浩繁需欵甚巨特於某日會議籌捐以便購地興工曁置備一切器皿藥餌昨日直刺飭差照會本埠絲業茶業匯業錢業典業質業棉花業米業布業參業藥業洋貨業書業等董事十餘人令分投勸募以期集腋成裘共襄義舉想各業董事具有仁心必有諄勸同人慨解囊金樂襄成斯事者 
[誘拐宜懲]  
　　前者虔婆嚴周氏誘匿蔡阿狗之妻某氏昨日與蔡途遇致相爭閙經英界二百四十九號華捕拘入捕房捕轉頭令送公廨讞員翁笠漁直刺諭令暫交官媒看管候訊　 
[南市瑣聞]  
　　浦東西溝楊家浜木工楊秀英家有童養媳某氏年祗一十四齡近被妯娌所欺以致乘間逸出昨日午後彳亍於新馬路中嚶嚶啜泣二十八號巡街捕充之帶入捕房捕頭令暫爲留養候傳其家屬前來認　○永盛馬頭航船户朱裕林曾向同業人某甲貸洋銀二十元　日甲向索取朱力不能償商令暫緩甲索之急至晚猶堅坐不去朱羞忿交集潛取紫霞膏吞服幸經同舟人察知急爲之設法救治得將烟毒吐　而愈然已險矣○前日有一年約而立之某甲倒斃於太平馬頭左近十六鋪地甲見之查無親屬在申因卽報知同仁輔元堂給棺收殮暫瘞荒阡 
[法界捕房紀事]  
　　竊賊某甲匿跡法界專以竊取英界各洋行藤椅爲事邇由各失主報知英界捕房捕頭飭某包探至法界捕房請將甲拘提歸案訊辦○前日賭徒某乙在護城河畔設攤誘賭被包探拘獲送入捕房捕頭命押候堂期解請讞員朱森庭明府研訊○前晚十點鐘時大雨滂沱之際有某西人由英界雇坐東洋車至公館馬路下車車夫向索車資西人搜索身畔忽稱失去洋銀十五元諒已被爾竊去旋卽批入捕房捕頭命押候解案禀請訊究○得善里某錢莊主因房屋滲漏告知房主雇匠修理匠人欲將曬臺拆去莊主不允互相口角據情投報八仙橋捕房捕頭命赴大自鳴鐘捕房聲訴 
[樂善好施]  
　　日前本館協振所承白下隱名氏因父病重在神前許愿助振旋服仙方病果輕愈完愿助來餘姚上虞水災振欵洋銀一百元又趙無名氏助規銀一百兩又梁大善士翔爲姪孫肇鈞完姻將酒席費洋銀五十元移助浙紹水災振欵爲饋儀諸親友造福又姚徐氏求保病愈合家平安助浙省紹屬水災洋銀四十元又南京陶君甫善士助規元二十兩又嘉禾史愷君善士助洋銀二十元夫自上天降殃災荒迭告齊東淮北積困未蘇不料本年江右蛟洪之後浙紹又苦懐襄顚沛流離哀鴻滿目撫膺太息正苦無術點金今承諸大善士膏澤宏敷源源接濟俾孑遺黎庶殘喘苟延義聞仁聲洋溢海内易曰積善之家必有餘慶竊不禁爲諸大善士馨香祝之 
[招領失孩]  
　　　兹有浦東口音小孩一口身穿花夏布褲姓姚名根生年六歲於七月初旬出外迷路由巡捕送英界公廨轉送棲流所留養如有仁人得知此孩細底者乞通知親屬速至敝所認領弗悞爲盼 
[申報館恊振所經收山東河南江西皖北浙紹賑捐七月十一日至七月二十日止第十九次淸單]  
　　十一日溧陽洪瀠軒求合家平安洋四百圓梁氏求病疾早愈洋一圓○十二日盛澤全盛來毛大源求合家平安拆紹洋十圓如臯福興潤來恩緒小洋四十角○十三日老福潤來嘉禾史愷君洋二十圓三官四官求關煞則通洋二圓○十四日自下隱名氏因父病完願浙紹洋一百圓謝筠亭書潤洋二圓名氏洋十圓○十六日浙紹無名氏　洋六圓梁翔爲姪孫肇鈞完姻將筵資移助洋五十圓耕餘堂周保平安洋二圓元錄堂洋圓○十七日鴻源　來蘇州山塘劉陳兩姓囤吞得和移助洋三圓愿愼洋一圓昌記銅洋一圓○十八日南京陶君輔元二十兩元芳銅洋一圓黎古齋之繼母徐穆氏洋十圓○十九日江西全泰盛來范鏡川洋五圓○二十日錢淸塲徐圓王春洲壽儀移助洋二圓豫掌横源子　子病愈求　平安洋四圓無名氏因產難洋五圓江陰　順來蕪湖張公館爲子干麐微恙速痊洋十圓以上總共收洋六百四十三圓票元二十兩銅洋八圓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[練勇不法]  
　　京師訪事友來函云六月下旬某日南苑練軍某營有甲乙丙丁四勇出外閒遊途遇某姓家十四齡幼女不禁色瞻如天引至僻處輪流姦汚旋被家中人知悉赴營告發營官拘獲四勇梟首示衆又有某營勇乘馬出營瞥見婦人在井上汲水四顧無人欲心頓熾乃繫馬於婦之腿上將就淫焉婦呌號不止馬驚而逸拽婦歸營營官查悉情由派人指名獲勇到營訊明正法將婦人縱之使去又一勇丁竊取南苑　外田禾被人斥逐　晚勇邀集多人前往報復鄉人寡不敵衆多受重傷勇臨去時遺一號衣被鄉人拾取告知田主田主見號衣上大書某某營某哨練勇乃携之入城至榮中堂府第控告中堂震怒立卽發交營務處飭張翼長傳到該營營哨各官嚴加訊詰想須治以應得之咎矣 
[求晴誠應]  
　　寍波訪事友人云府尊莊堅白太守前以雨水過多恐傷禾稼特爲民請命禮佛設壇求晴本月十八日天氣淸朗大放晴光農民額手稱慶咸頌賢太守至誠感格故能上召天和也 
[好雨知時]  
　　金陵采訪友人云六月中浣連獲甘霖四野田疇旣沾旣足迨本月上浣忽經旬不雨山田禾稼漸就黄萎十一日辰已之交驕陽如火午後陽烏匿彩濃雲冪天封家姨翩然而來萬竅怒號無異龍吟虎嘯俄而雨師戾止勢若傾盆自未及申簷檐聲幾似危岑飛瀑至黄昏雨止蕉陰小坐淸風徐來俄復𩂡霂亷纎沾衣欲濕鼉更三躍轉倐又電鞭亂掣雷鼓怒鳴徹夜滂沱攪人淸夢至翌晨而雲收雨散樹頭初日遥望之已無殊高挂銅鉦矣 
[質鋪受累]  
　　公界盆湯弄碼頭左　　質鋪有甲乙兩櫃夥酷好骨董凡以磁銅玉石書畫之類付質者必得重價無如識見有限所受者類多贋本河豚日積月累爲數不下萬金後知無可彌補相繼奔逃近經質鋪主查悉而已悔莫能追因向薦保各人追究恐不免有賠累之虞矣 
[上海縣署瑣案]  
　　前者英界公堂讞員翁笠漁直剌移送私鑄銅質小洋銀之王介眉鄭存山到縣經縣主王欣甫大令訊供收押前晚復倩帮審委員馬淸渠明府提案研訊鄭供小的僅爲彼等治庖私鑄之事概不與聞惟悉爲首之錢小榮等人早已聞風逃逸求恩明察王供小的在河南路大橋迤南開設小錢店並未到過錢小榮私鑄僞洋銀之處實被誣指明府謂鄭曰爾旣爲錢等治庖豈有不與通同之理著卽釘鈕收禁候詳請上憲核示王押候再鞫○日前保息局董事顧君等函致縣署稱二十七保二圖有一義塚近被鄉民阻撓殯葬拆毁木橋求提訊究王大令飭差提到地保王少其前晚倩馬明府研訊王供當時小的並未知悉事後查明係鄉民許某胡某等所爲明府謂爾因何不先事預防致滋事故著責二百板候提許胡到案訊辦 
[美界捕房紀事]  
　　本邑人金祖卿向在虹口開設成衣店前日忽失去衣料兩件疑係夥友王阿忠所竊向之詰問堅不承招以致互相爭執繼復扭至捕房聲訴捕頭以疑竊無憑一併揮之使出○昨晨小竊陳榮發混入虹口某馬頭上貨棧中竊得衣服等物正欲赴質店質錢不虞爲某包探拘獲帶回捕房捕頭令押候解送公堂禀請讞員翁笠漁直剌究辦○前晚有西國水手數人在虹口百老匯路某酒店飮酒醉後沿途爭閙不休經巡街捕拘入捕房捕頭令押候酒醒後釋出○甲乙丙三人籍隷四明僑居滬凟昨日在途索欠以致口角旋復互扭至捕房聲訴捕頭謂各有不合本應送究今姑從寛揮之使去○淮揚人龐文標與同鄉蕩婦潘氏姘識有年賃居虹口正豐街昨晨向潘氏索取小洋銀數角潘氏不允龐突持利刃向之猛刺潘氏身受五傷痛極呼救經鄰人報知捕房捕頭卽飭某包探前往將龐拘獲押候解送公堂禀請訊辦一面飭送氏至同仁女醫院請醫生療治 
[天庥滋至]  
　　昨蒙姚文菊善士求慈親病愈保安洋一百元又求速速病愈人洋二百元宋佳錦信女求夫病愈洋二百元隱名女史求病愈洋五十元過顔氏求增福延壽洋三十元達順坊藥資移振龍洋五十元惜陰居士懴資移振龍洋二十八元英洋二十二元南通州徐肇溥還愿洋三十五元嘉定戴品如求病愈洋五十元日昇昌票號來鍾席儒洋一百元恒孚銀樓來補過氏等六户洋六十三元七角何恒昌號來不留名求妻病愈洋五十元輸將疉至不愁季女斯飢福祚駢臻郤喜行仁有效後先頒到抃頌良殷祗領之餘併此誌謝上海六馬路仁濟善堂籌振公所施則敬等謹誌 
[邗江官]  
　　月初七日唐鹺尹祁委西鹽查艙○初八日儀棧提調任分轉杰來揭公幹戴鑒尹韶委周莊卡鮑　尹存義委順淸河徐　尹煌銷滁來全北鑒草捻塲繆鹺尹禀辭○初九日前署河　塲羅鹺尹愼脩缷事回○初十日李鹺尹恩藻委丁溪閘丁分轉乃鎔由泰屬差次來 
[皖省官報]  
　　七月十五日翰林院庶吉士吳肇春到浙江人號雷川戊戌科進士籖分安徽大桃知縣余鼎鏞到陜西人號鑄九戊子舉人候補知縣曾行淦辭赴皖北發審巡檢王喻綸知奉臬台委查西門城差○十六日九江鎭宋朝儒到霍邱縣陳瑜鳳陽縣柴樸署建德永豐司古彝均辭知縣龔樹棠知奉委發審局帮審行走縣丞吳鍾杰辭奉府委赴桐城提公欵調署桐城練潭司沈步琦到 
[江西官報]  
　　知府李宗言委催九子石卡鄭丞厘欵知縣鄒嘉年委辦核對鹽局報單兼查開秤張鵬程往吉水公幹鄭紹康禀謝輪委厘卡一次行知邢景彬由上海雇輪船回簽分候補知縣史枝蕃繳照楊廷燮委辦城外石灰窰卡盛時賡解地丁進京縣丞沈乾元委辦河背釐卡易紹元接查章江門向懋炯接查患民門羅純緒起服來江署蓮花壽照磨潘常經缷事回並謝拔委一次行知翰林院庶吉士易子猷回宜春籍都司洪占魁禀謝過遊擊班行知府照胡海瀾缷辦瑞洪緝私卡回泰和新選安仁訓導周鴻元禀謝考奬領憑委署九江同知吳春鑅另有差委所遺印務應飭准補斯缺梁佩祥到任以專責成雲都縣夏樹立據報丁憂該印務以輪委卽用縣呂敬直署理 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十五年七月十二日京報全錄]  
　　宫門抄○諭旨一道錄前○欽差大臣剛奏爲由蘇起程赴滬片○又奏爲隨員勤勞懇恩奬勵片○江督劉○奏爲遵○旨飭拿草員崔廷桂解部並查抄原籍財產摺○大臣毓奏爲搜捕松虫禁敲樹本摺○晉撫胡奏爲遴員調補要缺知縣摺○七月十二日内務府國子監廂紅旗値日廂黄漢引見六名正黄滿八名廂白漢十名値年旗二名善撲營五名提督衙門十八名○朱侯假滿請安○恭王請假五日○陳澤霖黄立鰲許葆連預備召見○掌儀司奏十五日祭奉先殿倫貝子行禮○召見軍機陳澤霖黄立鰲許葆連○○剛毅片再奴才拜摺後於初三日隨帶員外郎景淸曹允源由蘇啓程赴滬乘輪入都覆命其主事楊芾一員在部供職十年現經請假一月就近回籍省視親母假滿卽回京當差照章不斷資俸又札調辦理文案江蘇候補知縣朱鏡淸一員業已給咨令其仍回江蘇原省聽候差委合並聲明謹附片具陳伏乞聖鑒謹奏奉硃批知道了欽此○○剛毅片再奴才奉命來江南查辦事件自抵江寍以及來蘇州後疉次接奉廷寄事務殷繁一切籌餉淸釐尤爲頭緒紛煩隨帶司員兵部員外郎景淸曹允源主事楊芾均能一心爲國夙夜忘勞逐日帮同奴才籌畫似不便没其微勞所有花翎四品銜兵部員外郎景淸四品銜兵部員外郎曹允源可否均擬請賞換三品頂戴又四品銜兵部候補主事楊芾曾經保有無論咨留遇缺卽補擬請以本部主事無論題選咨留遇缺卽補出自逾格鴻施謹附片具陳伏乞聖鑒謹奏奉硃批著照所請該部知道欽此○○頭品頂戴兩江總督臣劉坤一跪奏爲遵旨飭拿革員崔廷桂解送刑部並將原籍財產嚴密查抄恭摺覆陳仰祈聖鑒事竊臣於本年四月二十三日承准總理衙門電開奉旨崔廷桂總辦山東河工聞其蝕欵甚鉅革職不足蔽辜應卽拿問治罪該革員恐已回原籍著劉坤一迅速飭拿交刑部並將該革員原籍財產嚴密查抄毋任隱匿欽此遵查已革總兵崔廷桂籍隷江蘇銅山縣當經密飭徐州道桂嵩慶欽遵辦理旋據電覆已將該革員拿獲交縣看管又經飭委候補知縣陳元鑄把總禹德隆馳赴徐州押解該革員起程赴部電奏在案兹據徐州道桂嵩慶禀稱奉飭立拇督飭銅山縣知縣陶在銘密速前往造西街崔廷桂住宅將該革員拿獲並飭令丁役嚴密圍守逐細查抄所有抄出箱存皮棉單夾各項衣服銀兩首飾以及内外住房所有什物器具當塲督令書手一一登記隨時發封并於衣箱内檢出南焦山業地底簿一本共九百九十二畞零詢其契據究存何處據該革員面稱甫於四月二十二日回籍僅帶一妾全眷悉在山東衣箱器物亦多存在東省未曾携歸住宅係屬祖遺田宅契據實因出外服官有年素不經意其中年久遺失者因所不免餘或尚存東省箱隻之中等語當將細軟服用各件點封箱中暫存縣庫其餘木器等項均封儲宅内派人看守並飭據該縣造册轉送前來除先行電奏請旨飭下山東巡撫將該革員寄寓一體查抄追出契據送部以憑訊究而免隱匿一面將原呈淸册及地畝底簿咨送刑部外理合恭摺覆陳伏乞皇太后皇上聖鑒謹奏奉硃批該部知道欽此○○奴才毓崑光裕果勒敏跪奏爲遵旨嚴禁敲擊樹本俾免受傷並查近日松蟲情形大見輕减恭摺具陳仰祈聖鑒事竊奴才等於本月初八日承准軍機大臣字寄光緒二十五年二月初七日奉上諭有人奏兵丁夫役等搜捕松蟲其有高枝不及捕拿之處往旆用石塊木樁等件敲擊樹本使松蟲墜洛易於捕拿等語陵寢樹株理應愼重保護若如所奏竟有敲擊樹本情事根株未免受傷且兵役人等無希冀樹株回乾從新補種藉爲漁利之地此等弊端亟宜嚴禁著毓崑等卽行嚴查示禁隨時加派員弁巡察保護以昭謹愼將此各諭令知之欽此遵旨寄信前來奴才等遵卽出示曉諭各項搜捕松蟲兵役民夫人等捕捉高樹頂稍蟲繭著用長杆鈎頭不准再用石塊木樁敲擊樹本以免樹株受傷並派妥實員弁週歷各處巡查如遇敲擊樹本之人卽時拿獲懲辦以儆效尤現已一體遵行奴才等仍逐日進内查看以昭愼重兹據内關防司員緑營將弁等面禀近日督率捕蟲兵役前往生蟲各處詳細查看但目力能及之處無不審視諦觀松蟲實見稀少而蟲繭亦屬無多當經奴才等嚴飭該司員將弁等現在蟲孽雖見輕减所有搜拿松蟲兵役尤宜極力上緊搜拿勿稍鬆懈以期迅速一律净盡奴才等復查閱普收局逐日呈單由六月初一日起每月收蟲千斤上下繭數百斤至初七日收蟲三百餘斤繭一千餘斤自十一日以後每日僅收蟲八九十斤繭數百餘斤奴才等體查情形每日收蟲漸少自係搜捕不易所致若不加價收買難期踴躍隨經陸續將松蟲加價現在每斤淸東錢四百文蟲繭仍照原價每斤淸東錢五百文松蜀雖經加價而連日收數仍不加多奴才等尤恐兵役等未能認眞搜拿以致收數漸少復週歷各處詳加查看各項兵役均能認眞搜捕洵屬不遺餘力體查情形蟲孽實係大見輕减不日可期竣事娭才等仍嚴飭該員弁等督率兵役上緊竭力搜拿務使迅速一律净盡以冀上慰宸衷所有遵旨嚴禁敲擊樹本以免受傷並近日搜捕松蟲大見輕减情形謹恭摺具陳伏乞皇太后皇上聖鑒再正在辦理摺奏間於十三日接到奴才等初七日奏報松蟲情形併設普收局以期迅速淨盡提用運脚銀兩一摺奉硃批著照所請仍飭屬上緊搜捕收買務期早日淨盡儻繭坼化娥更難收拾恐該大臣等不能當此重咎也欽此奴才等欽奉之下不勝悚惶遵卽嚴飭所屬竭力上緊搜拿務期早日净盡合併聞明謹奏奉硃批覽奏已悉卽著上緊搜捕净盡據實奏報欽此○○頭品頂戴山西巡撫臣胡聘之跪奏爲揀員調補省會首邑要缺知縣以資治理而重地方恭摺仰祈聖鑒事竊照准調陽曲縣知縣澤宣於光緒二十五年四月初六日在調署文水縣知縣任内丁生母憂應以丁憂之日作開缺日期業經截缺咨部在案所遺陽曲縣知縣員缺係衝繁難兼三要缺例應在外揀員請補該縣爲省會首邑政務殷繁時有發審案件必須才識明練爲守兼優之員方足以資治理查定例各省首縣缺出於通省正途入員内酌量揀選調補臣督同藩臬兩司於通省現任正途人員内逐加遴選查有洪洞縣知縣白昶現年五十四歲河南武安縣人由廪生應光緒乙亥恩科本省鄉試中式舉人丙子恩科會試中式貢士殿試甲引見奉旨著以知縣歸班銓避欽此嗣經截取赴部呈請分發指省山西光緒五年閠三月經欽派王大臣騐放奏請照例發往奉旨依議欽此五月二十二日到省十一年丁父憂接丁母憂十四年起復遵例報捐分缺先捕用並免試用十七年於勸辦蘇皖振捐出力案内保俟補缺後以直隷州用是年十月題補長冶縣知縣十八年四月到任因廻避原籍接壤調補洪洞縣知縣二十四年大計保薦卓異該員心地樸誠辦事穩練歷俸早滿三年任内並無欠解錢糧及承緝盗案有關降調處分且以簡調繁一切因公處分例免核計以之調補陽曲縣知縣實堪勝任與例亦符據布政使何樞署按察使陳澤霖會詳請奏前來合無仰懇天恩俯念員缺緊要准以洪洞縣知縣白昶調補陽曲縣知縣洵於地方治理有裨如蒙兪允該員係現任知縣請調要缺知縣銜缺相當毋庸送部引見所遺洪洞縣知縣係屬簡缺晉省現有應補人員應請扣留外補所有揀員調補省會首邑要缺知縣緣由理合恭摺具陳伏乞皇太后皇上聖鑒謹奏奉硃批吏部議奏欽此 
 
