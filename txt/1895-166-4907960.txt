# 1895 - 166 - 4907960

 

Page 1

 
 
[蜃樓傳出售] [  圖書集成局代啓]  
　　是書雖仿章回體例而筆法新奇可喜當有明之季倭寇擾亂其時嚴嵩父子擅竊國政凶焰灼天更得鄢茂卿趙文華諸人依權附勢國事幾不可問幸天心厭禍卽有戚大將軍繼光及楊忠愍公之子德明輩出忠義正直得以蕩平倭寇重奠河山而嚴氏之勢亦從此　零足徵天道好還無有或爽每部價洋五角請向法馬路萬選樓鹹瓜街文成堂購取 
[新印鉛板黃氏醫書八種告成] [  圖書集成局代啓]  
　　坤載黃元御先生醫學超絕治稱神術手著醫書八種曰四聖心源曰東靈微蘊曰四聖懸樞曰傷寒懸解曰傷寒說意曰金匱懸解曰長沙藥解曰玉揪藥解爲軒岐家要書幾於家弦戶誦不脛而走惜坊本舛錯之處閱者生憾茲由飛鴻閣倩本局重加釐訂用大號新鉛字鑄板印以潔白連紙每部十二本碼洋二元請向上海三茅閣橋塊棋盤街飛鴻閣書坊購取及外埠各書坊發兌 
[救時四䇿]  
　　中國自與泰西各國通商以後講求洋務崇尙西學不遺餘力創設海軍增置砲臺又復建船政製造火藥等局凡可以利軍國大計者苦心經營循序舉辦數十年於此矣乃自去夏倭人背盟啓釁以來我軍節節退縮彼則勇往直前以致名城要隘相繼淪亡兵輪槍砲徒供敵用我聖主不忍兩國人民無辜而遭鋒鏑之慘並念同洲唇齒之誼屈志求和共敦和好此固天下臣民所共諒而出於萬不得已之苦衷也雖然以我堂堂大國而受困區區數島之日本殊非中外人民意料年能及地球萬國之人聞之毋乃竊笑而輕視我中國乎當此創鉅痛深之際亦卽臥薪嘗膽之秋亟宜竭力整頓力矯前弊去拘迂之積習除虛驕之風氣庶幾轉貧爲富轉弱爲强進可以戰退可以守非然者將來外患迭起邊釁環生一有違言則虛聲恫喝以遂其謀抵獻蹈瑕以逞其欲不從則不能從之又不可進退兩難左支右絀智盡計窮束手待斃其爲患於中國豈獨一日本而已耶然當今之時度今之勢中國並非不可有爲之時土地之廣大如故也人民之衆多如故也物產之豐裕如故也有此三者而行其補苴之術亦尙易易也是在有實事求是之人辦實心實力之事耳正不必畏難而苟安也今擬救時四䇿以備採擇施行一曰培養人才夫人才之於國家猶血脉之於人身人身無血脉則不能生國家無人才則不能存昔者武丁得傳說而商道中興文王得太公望而興周漢高祖得蕭曹韓彭等而滅項羽劉備得諸葛武侯而王巴蜀自魏晉以降亦莫不以賢才之升降離合爲國家治亂存亡之樞紐今省府州縣俱有書院國家又令主考學政拔取人才以貢於朝廷宜乎忠良並進不患當路之無人矣然卒未聞國家眞得養士之效者以所習非所用也今宜亟仿西國學校之規制設小學於城鄉設中學於府州設大學於省會令民間子弟自幼俱入小學成童以後俱入中學視共質之所近才之所宜各授一藝或兼衆藝專精數年貢入大學以練其才古人有言百年之計在於樹人此之謂也二曰開採礦產有可以爲生民莫大利源者莫如開礦葢五金煤鐵等爲地中之寳藏自古以來未嘗洩其精英卽有所取亦不過取諸近於地面者而已泰西各國競求開採地中珍寳日出而不窮每年獲利不知幾千百兆民賴以富國賴以强夫西國礦產不及中國之多而得利之如此之鉅苟我於礦苗最旺之地仿效西法依次開採其利無窮其財實不可勝用矣三曰創造鐵路昔費長房有縮地之法然亦不過故神其說未必確有是事也而鐵路之神速實不異於縮地也考鐵路之興不及百年今歐美諸國無不有之而尤以英法德俄美數大國爲最多馳騁往復瞬息千里平時則便於商賈之懋遷有無有事則便於國家之徵兵調餉其利益實不可勝言我中國未嘗不知之亦未嘗不欲行之昔年劉省三爵帥張香濤制軍曾上開鐵路之蔬傳誦海內識者偉之特以經費浩繁難於籌措又因一二迂腐之士以爲鐵路一開民間舟車俱無所用小民無覔利之途於是因循至今未覔舉動深爲可惜亟宜力籌經費駁斥浮言特招洋匠决意開創先立幹路後設支路寛以一二十年之期使遍行於二十三行省之內豈非至要之圖乎四曰操練兵法中國緑營兵共有六十六萬一千餘名而八旗禁旅及各省駐防之兵尙不在內然如往者粵宼之亂捻黨之熾全賴湘淮各勇之力以平之未收養兵尺寸之效者何也因其積習深而暮氣中之也今宜仿西國招兵之法擇身體强壯不吸鴉片者十萬人優其月餉精其器械練以德國兵法教以槍砲準頭有事時則由鐵路運載赴敵必能得力此靖內亂禦外侮之要事也以上四䇿祗爲近今切要之端並非治國之大綱盡於此而已也所願當軸者忽畏難勿苟且實心實力以求實效將此有益於國家者次第舉行十年之後有效可睹二十年之後不能富且强者未之有也 
[上諭恭錄]  
　　五月十八日奉上諭巡視中城御史恩順等奏五城粥飯各廠擬再請展限一月一摺着照所請准將五城粥飯各廠再行展放一月以惠窮黎餘着照所議辦理該部如道欽此同日奉上諭此次補行大考之翰林院編修豫泰著附入二等末欽此○十九日奉上諭祥普等奏本日據午門值班章京希鐸呈報今日辰刻見有三人肩搭紫色木形色荒張意欲溷出當卽向前盤拿該犯等言語支離堅不吐實顯係偷竊得贓乘間濳逃禁城重地豈容宵小混迹著將該犯張殿甲張德元劉福等一併送交刑部嚴行審辦嗣後該統領等務當嚴飭各門值班章京等認眞稽察毋得稍涉疎忽欽此同日奉上諭步軍統領衙門奏拿獲迭次結夥持械刨挖墳塚盜犯請交部審辦一摺所有拿獲之黃老卽黃老怯王椿兒呂二王祥劉三李重玉等六名着交刑部嚴行審訊按律懲辦未獲之疎老郭九仍飭嚴緝務獲究辦餘著照所議辦理欽此 
[照錄教堂買產章程]  
　　天主教中人在中國內地置產建堂久爲和約所允准今歲法欽差與總理各國事務衙門文牘往返訂立新章刻旣告成特爲之照錄於報亦留心時事者所宜知者也○逕覆者昨准函稱教堂在內地置買產業應遵現定約章祈將貴署通飭各省文稿抄示等因查此案已於本月十五日照覆貴大臣在案兹准前因卽將本署通飭各直省文稿抄錄送閱卽希貴大臣查照可也此覆順頌日祉附鈔件名另具三月二十日福錕敬信孫毓汶榮祿徐用儀廖壽恒張蔭桓汪鳴鑾○爲咨行事前因教堂在內地買地一事本衙門曾於上年九月將同治四年法國柏大臣與本衙門議定章程通行各直省在案兹准法國施使照稱柏大臣原章兩湖直𨽻蒙古滿洲等省地方官聲稱尙未接到該章程如何辦理之諭另有省分仍令賣地之人先報明地方官請示現有江西巡撫批示四川司道告示廣東雷瓊道告示錄送查閱請再通行各省嗣後法國傳教士如入內地置買田地房屋其契據內寫明立文契人某某此係賣產人姓名賣爲本處天主教堂公產字樣不必專列傳教士及奉教人之名立契之後天主堂照納　國律例所定各賣契稅契之費多寡無異賣業者毋庸先報明地方官請示准辦如此則兩國定章方可施行等因前美抱應 
 
 

Page 2

 
 
咨行各省督撫查照轉飭地方官一體照辦無庸固執先報明地方官之說致滋爭論是爲至要須至咨者○嗣後法國傳教士如入內地置買田地房屋其契據內寫明立文契人某某此係賣產人姓名賣爲本處天主教堂公產字樣不必專列傳教士及奉教人之名立契之後天主堂照納中國律例所定各賣契稅契之費多寡無異賣業者毋庸先報明地方官請示准辦 
[總榷貸銀]  
　　聞中國派總稅務司赫德至西國商議借銀以供賠償軍費之用因此各口稅司當大有更調擇其中之資格最深者接署總稅司之缺各口稅司互相調動臺灣數口本有稅司自和局議成將臺灣交與倭國後所有各稅司當調至和約所定新開各口岸駐紥辦理因赫總稅司啓行在卽故各口稅司已有預備更調事宜者想赫總稅司才長會計望重中西然則此行也當必能相與有成矣 
[蕪米瑣誌]  
　　蕪湖訪事人云廣商在蕪湖購辦平糶米七萬六千石遵諭繳捐銀五千兩五月十四日由坤埃奪來奪輪船裝運出口所請弛禁後願每石另捐銀四分彌補江省釐金之缺等情袁觀察據情申詳後張香帥似嫌四分尙屬不敷遴派羅小春太守前來與觀察會商酌訂某日太守捧檄抵埠因兼奉馳往皖南查案之札是以小泊一宵卽向宛陵進發所有弛禁與否並如何酌捐尙均緩論廣商並本地紳商因又屢赴道轅瀝請略稱蕪米一日不弛禁卽民生一日不能舒加之皖南北數十州縣產米之區農夫困頓尤甚觀察閱禀深以爲憂蓋新常兩關徵稅向以米爲大宗京餉部撥洋債賠欵及本省籌防善後各項津貼無一不恃米捐爲度支封禁旣久實難支持因一再電禀香帥爲民請命星馳羽檄絡繹如飛旋得回電似可轉機但須商人酌貼江省釐金卽不難如願以償繼又顧及江省籌防善後費用浩繁又念自去秋蕪湖遏糴鎭江開禁以來江省釐金每月卽多出二三萬兩鎭江新關又月多數萬金一旦蕪地准用輪船照常轉運則他處多出之稅卽不免驟然减色因之轉欲令蕪禁常遏鎭關常弛然蕪地數十萬商民生計又不容稍存膜視觀察遂續再電請並瀝陳官商種種爲難之處想香帥智珠在握當不使蕪民獨抱向隅也又聞駐蕪英領事福格林君亦曾備文申陳香帥引咸豐八年中英和約第十一欵謂通商卽所以許中外商人船貨往來今若常禁何以克符斯約惟回文如何外人不得而知耳以上皆初十至十六七等日消息至天津所辦之軍米數萬石已於初十左右由怡和洋行杭州輪船裝運因阻於捐務連候四日依舊空回蓋以北洋大臣欽奉四月二十四日上諭特給護照令商人來購者計共三十萬石維時南洋未接移咨且正欲彚銷路於鎭江不使稍有旁溢以故初未准行旋與北洋往返函商卽有電信遞至飭蕪關速卽放行惟杭州放空後已由鎭江載米北上一時無船續到卽改交招商局十八日下水之某輪船附載至滬轉運天津聞僅運去八千石此後陸續購辦爲日正長廣商所請弛禁之事雖尙無頭緒而蕪米暫時亦可不乏消路誌之以慰遠近之望且請靜觀其後 
[永安不安]  
　　廣州訪事人云惠州府屬永安縣近有匪徒嘯聚勢甚披猖竟公然入據縣城將縣官逐出刻下大憲已調撥安勇千餘名馳往剿辦矣聞永安與閩省毗連匪徒中以閩人爲多或謂係臺灣散勇流離至此無以謀生遂挺而走險云 
[嶺南炎景]  
　　巡防營卓勇由前定安縣李芷香大令統帶巡緝城廂內外及河南等處盜息民安素稱得力現聞馬玉山中丞以庫儲支絀籌餉維艱擬將此項勇丁槪行裁撤至城廂各處緝捕一事另飭廣協鄭副戎派撥所部安勇分叚梭巡○南海縣屬黃竹岐鄉有龍母廟焉五月初八日鄉人喧傳爲神之誕辰集貲徵召優伶登臺演劇並招集各鄉龍船爲競渡之戲四方士女結隊來觀桂楫蘭橈如雲之聚白沙鄉龍船上人與冲口鄉龍船上人素有仇隙是日赴會時各携帶軍械藉事尋仇相遇之餘槍砲互施聲震大地游人紛紛走避擠擁之下有沈溺波心者旋經鄉紳排難解紛兩造始各返棹○近有鄧姓武員不知來自何處在東校塲外招募勇丁或曰係招往臺灣省助剿倭奴者各人鑒於前次旋招旋散不發口糧故皆裹足不前不樂應募云 
[問答節略接前稿]  
　　伊云明日簽押時當定明互換之印李云本大臣到津當專員齎約晉京送與總理衙門然後進呈皇上方可擇日批准轉折甚多難以限定日期伊云約內必須寫明換約日期李云約內寫定換約之期皆在簽押後多則一年少則六月伊云此約簽後十五日換約足矣李云前已言明轉折甚多或者十五日之先亦未可知但此係皇上之事不能預定伊云兩國大皇上皆應如此李云不能寫定伊云凡約皆應寫明換約之期我主現在廣島卽可批准李云此近我遠不能相比伊云換約之地何處李云當在北京伊云北京我無使臣駐紥如派人往當派兵護送不便李云此次我來所費實多簽押之後兩國卽係友邦批約後更加和好可在天津換約我國換約向在北京天津　處伊云此非成例李云議約我來貴國換約貴國當派人往華有來有往方稱和好伊云換約之前我兵在旅順大連灣者有二十萬兩處皆無營房可住故皆在船上聽候換約方能撤回故換約之期愈速愈妙可否卽在旅順換約李云日兵卽可撤回此約將必批准伊云不換約和局尙未定李云何不派武員來津換約最好派川上伊云派人皆由皇上定奪川上未必能去李云川上爲人和氣與津郡文武人員相好伊云他尙難離營李云簽押後必不開釁營中無事川上可來伊云萬一不批准又將如何李云一經批准我卽電告爾處電報用何密本伊云電報可用英語無須用密碼但換約之時與換約之地應定李云此皆我皇上之事難定伊云凡約皆定明換約之期故請定十五日李云十五日爲時太促一月稍從容伊云我兵太多住一月太久李云一月之內可否伊云三禮拜內李云約內從未寫禮拜兩字伊云不寫禮拜寫二十日李云一月之內伊云多至二十日李云天津換約可定否伊云應派兵護衛不便李云派一兵船足矣伊云兵船不能過攔江沙何不在烟臺換約李云烟臺換約亦當請旨伊云換約之地有定約方可定李云天津換約可定伊云何故不在烟臺李云簽約之後可到天津必不生事所貼兵費可定否伊云現已議過定約之時與定約之地是否卽在烟臺期以二十日爲限李云總須一月之內伊云此約諒可批准萬一不批又將開釁故逾速逾妙李云此約諒可不駁但請放心伊云總須定明換約之時 
[粵東小火]  
　　粵友信云十二日上午時西關耀華坊何姓宅因早炊遺火積薪遂致光熊上冲幸時值曰晝人力易施僅焚去廚房一間餘皆無恙 
[嚴辦灌水]  
　　閩中有一種人平空揑控平民俗呼爲灌水案娼寮籍尤受其害南臺四保鴻福堂女擋子班麗人嬌玉色技俱佳爲臺江獨樹一幟風流年少以千金買笑幾於戶限爲穿有閩縣鹽差甲某見其門前車騎雲屯意必囊中充裕垂涎已久前日竟將私鹽數十斤暗擲其家卽前向搜緝指爲私梟之窩大言恫嚇非鳴官不可否須孔方兄出爲和事老方寢其事龜頭乙某陽姑允諾一面赴海防廳著喊禀唐蘇亭司馬立時籖差將甲拘拿到案訊詰再三甲供認誣詐屬實司馬大怒卽予重責千下臀血淋漓叩求下次再不敢作此欺詐之事乞開恩减辦時觀審著林立咸稱爲歴來所未有云 
[合浦珠還]  
　　南臺二塊石有陳某經商於外數年不歸去歲始賦言旋白髪萱闡喜出望外陳原有髪妻在家伊母因其音閱不通存亡莫卜已令該妻別抱琵琶陳自客歸孑然獨處未免寡觀卽倩人執柯塢尾楊家以陳係某武狀元之內親遂許以女郎迨吉期已屆楊始訪知陳年已半百又家境平常十分懊悔計無所出因作桃僵李代之想購得婢女年約十三許飾以綺羅代充下陳前日陳行親迎禮該婢居然乘坐綵輿而來謁祖已畢居然婢學夫人忽被人看出破綻僉說楊女年十七蓮步姗姗新婦年旣不符脚又粗大俗呼爲新包胶係楊替身陳卽大怒下逐客令著輿將新婦送回一面重備綵輿直抵楊家向索原聘女郎楊知已敗露急捉女郎倉卒上輿是日新人入門遠近來觀戶幾爲塞保甲局 
 
 

Page 3

 
 
員恐滋事端卽派差勇前來彈壓閩俗凡娶親之夕新婦侍立房門任人觀看時聞者傳爲笑柄無不以先覩顏色爲快陳郎見人衆擁擠遂令新人站立桌上任人觀看體態嬌嬈豐神淸秀金蓮尖小舉止端方莫不稱羨宜陳之必欲堅求眞鼎也 
[賊有賊智]  
　　杭城梅東巷地方本極熱閙之區兵燹後屋宇俱爲灰燼一片瓦爍四無居人時有搶奪口人之事後經官憲札調防軍駐紥三撥營地方高築營壘藉以保護往來過客上年海防吃緊營兵均已調赴海口匪人又復溷跡其間日前有鄉民負絲在艮山門售去得洋七十餘元因欲往上城買物由壩址橋經過該處突來匪徒三人將其拉住盡行搜括而去鄉民狂呼救命奮力追赶至千步廊地方前面有灌園者數人聞聲出視該匪徒卽將洋包挖開取出十餘元隨地拋去灌園者見洋在地紛紛爭拾致被脫逃比鄉民赶至檢㸃所拾之洋僅十七元因以四元酬謝灌園之人僅得十三元一路啼哭而歸行路者可不愼歟 
[兩浙運轅官報]  
　　請補嘉松分司胡分轉汝翼前因管解京餉赴都刻已回省當赴撫院及運署銷差并謝飭知俟部覆到後再行擇吉履新○東浦塲大使缺現奉運憲牌示以候補鹽大使顏培世署理○部選袁浦塲大使郭鹺尹咸中於本月十三日到省當卽上院呈繳部文并詣運轅禀到○蕭山所屬聞家堰新漲沙地前由仁和塲邊鹺尹丈量舉辦升科現奉運憲惠菱舫都轉札委錢塘縣束季符大令會同邊鹺尹再行覆勘以昭核實 
[儲憲北行]  
　　江蘇督糧道吳廣涵儲憲承璐日前由蘇蒞滬暫駐行旌卽欲赴津交兌河運事宜兹悉儲憲已於昨日附輪起節本縣黃大令恭送如禮 
[監司宴客]  
　　昨日蘇松太兵備道劉康侯觀察假靜安寺路張叔和花園設筵宴客往時觀察或宴各領事各繙譯而已此次別翻花樣以中外官商士庶稀於晤叙未免閈格不通是以廣設盛筵除各西官外并邀及各訟師各醫生各礦師以及打樣人商人輪船公司中人船廠中人保險行中人電報公司中人英法美三租界工部局董江海關稅務司并邀及各家貴婦陪座者爲前署鎭江關道蔡和甫觀察曾劼剛侍郎之公子英讞員宋莘樂通刺法讞員鄭景溪大令道署東譯員劉子貞都轉南洋洋務局總辦黃公度觀察英廨帮審官鄭瀚生大令及羅誠伯胡季梅等又以席間雖請女客而觀察夫人以有男客在席不便出陪因請擔文夫人代爲照料先於二三日前令馬理孫就園中大客廳安排花木之類燦然可觀園以外懸燈數千盞當入宴時由德國總領事官居首座舉酒相屬致謝主人觀察令譯員操英語答之於謙讓之中寓欵洽之意其饌半中半西甚爲精美至夜半客始散松聲竹影之間時有車塵馬足眞盛會也 
[稽查逃勇]  
　　近日有臺灣逃回之勇紛紛附輪來滬已有數百人美捕房黎捕頭恐若輩羣聚鬧事於前晚督同通班包探親往各旅店 
稽查並諭令每店祗准容留若干人不得貪利多賃致肇事端巡至北河南路各店容留稍多遂諭以不准多賃并飭各包探每晚勤密梭巡不稍懈怠 
[工人滋閙]  
　　釘書作主潘森淸控釘書工人丁紀揚姚寳元覇持工作通刺著將爲首人送請上海縣辦理其餘各人押候交保不料潘等出外卽有甲乙等釘書工人糾領多人與之滋閙事爲包探何瑞福所見將甲乙拘入捕房捕頭著押候解送公堂訊判 
[巡局瑣綴]  
　　江北人張長卿住居新押有東洋車一輛租與楊升和推拉每月租錢三百文按月交淸後因張悮聽人言謂楊升和私將車變賣遂尋楊仝到楊渭元所開小茶館內索車並斥楊不應私賣租車楊不服以致口角嘵嘵楊渭元亦屬好事之徒從中助楊爭閙以爲旁觀不服　應公斷遂與張長卿毆擊張受傷之下心大不甘遂扭至新閘巡防局喊控局員藍二尹見張受有傷痕一併移送保甲總巡夏明府訊斷明府集訊之下張等各供前情明府得供看視張之傷痕尙輕無甚十碍諭楊升和曰旣有張長卿指爾將車變賣爾卽不能再租飭卽將原車交還張長卿收回彼此無事楊渭元事不干已不應揷身行兇照流氓懲辦笞責一百五十板枷號一月發局門前示衆楊升和張長卿具結遵斷而○縣捕徐文巡獲竊犯王福生解案請訊夏明府提訊之下供認行竊不諱問犯幾次復供已犯數次明府以王係積竊擾害閭閻喝笞三百板送改過所請呂二尹永遠羈收到所後呂二尹飭令釘鐐收所 
[上海縣案]  
　　劉鴻興前控薙髪匠湯連寳誘拐其女玉秀獲案後屢次嚴訊湯供稱其女係兄桂寳拐帶句容原籍成婚當卽收押一面備文派差前赴句容關提劉女玉秀帶回本縣禀明請訊前晚黃大令飭傳劉鴻興偕妻劉周氏到案并從押所提出湯連寳質訊劉鴻興供妻劉周氏因無後嗣以姪女玉秀爲已女意圖贅婿承祀寄住南市在潮惠會館塲擺骰子攤原籍湖北湯連寳薙髪店近在咫尺查知實被連寳誘拐今蒙大老爺派差關提到案求恩給領劉玉秀供年十六歲父母管教甚嚴小女子畏懼以致受湯連寳之愚是日因走出買熱水湯令我往北看戲旋卽領上輪船甜言蜜語帶往句容放在伊兄桂寳處並未成婚現在悔已無及大令問湯曰爾屢次供係爾兄誘拐今劉女已到案供明尙有何說湯初尙支吾研詰至再掌頰一百下始供認誘騙並非拐賣意欲帶回原籍爲小星及到家諸尊長不准再娶故送與胞兄爲妻大令謂觀爾年紀尙輕竟敢妄爲若是喝笞四百板釘鐐收禁外監候申詳上憲核辦劉玉秀本應鞭責姑念年輕從寛交劉夫婦具結領回管束并諭曰念爾女尙未失身年幼無知致被湯連寳誘騙從寛免責爾夫婦旣以伊爲已女亦須教養兼施不能任意凌虐致有事端劉稱現已許字外甥爲室將擇期成婚决不凌虐大令又將玉秀嚴加申斥謂爾隨人潛逃應得重責今姑從寛如再犯事定當加倍重辦○山東馬販蘇金海投上海縣喊控流氓搶馬等情發審委員夏明府提訊蘇供原籍山東寄住治下英租界大馬路今因派夥從原籍買馬數匹販來滬上求售經過丹徒縣境遇有流氓某某等素有仇隙將馬盡行刦去寄信來滬小的不得已投案聲求提究明府謂蘇曰爾之控案甚爲不合爾夥在丹徒失馬　　在本處地方官衙門控追就近提究豈可隔府控告上海縣焉能干預飭令赶速赴出事地方呈報不能越俎蘇遵諭而退 
[英廨晚堂瑣案]  
　　前報載木作主楊仁昌控磚瓦匠顧海林兇毆詐擾等情宋通刺提訊之下楊供稱曾由陳阿林經付洋銀通刺著將陳交到再訊并著顧及仇勝千交出昨日差役禀稱陳仇等人均已到案至晚通刺升堂提訊楊伸訴前情陳供稱小的係紹興人前者楊向小的借洋銀八圓小的卽如數交伊之手並未經付顧之洋銀通刺謂楊曰爾前供洋銀由陳過付今陳稱並未經手究竟過付者爲何人楊含糊以答仇供稱小的於去年包織布局工程招顧工作所給工資一併算淸並未缺少顧供稱小的實被仇欠工錢仇在楊處作工小的往索楊出頭覇阻仇卽避匿小的不得已而向楊索取並非兇毆詐擾通刺謂顧曰爾總不安分今姑從寛著笞責一百板具改過切結存查○前者曹國椿控山芋香虧欠圖賴通刺於前晚庭訊曹訴稱監生係浦東南橋鎭人前年山開設花行監生與之往來被欠銀三百四十餘兩除收過洋銀一百九十圓尙欠二百餘兩不料行卽閉歇山避匿蘇州監生索取無著後由伊夥陳竹坪往蘇尋返滬上所欠之欵由伊司帳人傳道生講明折扣計銀九十五兩出立升順票據後監生向索山詭言陳欠并言陳尙欠伊銀誣監生作保但監生並未爲陳作保求恩察斷陳供稱前年山開設花衣行小的倩朱子明舉薦爲夥行內諸事由山自已主持後山因虧欠各戶銀錢避往蘇州各欠戶紛紛索取小的無奈往蘇尋回將所欠曹欵立票折償事與小的無涉况小的生意亦非曹姓作保何得誣指山供稱職員前曾開設升順花衣行延陳執事各貨進出由陳作主今所欠曹欵應由陳料理况陳尙欠職之銀由曹作保今忽圖賴理應請追通刺曰今曹所呈之票係升順出立爾未便抵賴如陳果欠銀不能以此欵劃算山供稱有帳可 
 
 

Page 4

 
 
　通刺著呈帳察核山稱帳在縣署求卽送縣可也通刺准之著將山押送縣署并諭令曹陳自行投質 
[虹口捕房紀事]  
　　寍波人趙文金住居美界楊樹浦梅家巷其妻日前與鄰婦爲細故角口繼以角手趙上前助陣鄰婦力不能敵大受虧辱突有著名流氓朱少卿者振臂直前將趙擊退救婦而去趙心實不甘卽赴楊樹浦捕房控告朱避匿不出前晚由二百九十八號巡待捕拘入捕房旋經婦投捕房訴稱事由吾起朱乃好意帮助求請開釋五號寫事西捕謂租界中不能多事定欲送辦婦哀求至再並稱倘然送辦情願替代西捕見其志誠遂准釋出○楊樹浦大純紡織局相近某飯店前晚有流氓四五輩昂然直入狼吞虎咽之餘遽效武行者打店故事店主見不可與爭卽赴巡防局喊控局員程厚餘二尹立飭勇丁馳往拘拿流氓又與勇爲難幸經旁人帮同將流氓某甲拿獲其時夜已深故送至捕房管押昨晨二尹飭勇持片至捕房將流氓歸案訊辦○寍人虞金林賃居虹口提籃橋附近新慶里昨晨出外購物及歸見雙屝洞啓遂喚巡街捕將對鄰王步靑夫婦及王母張氏扭入捕房王等堅稱被誣捕頭命押候遣包探查明核辦○縫工徐永發在漢壁禮路開設成衣店雇用王金等四人爲夥王心起不良於昨晨黎明時捲取所有潛啓重門意欲逃遁經巡捕所見拘入捕房捕頭派包探竇如海查知底藴命押候傳失主到來再核○前晚九㸃鐘有一八九歲之女孩在美界乍浦路不知歸程經粵人某甲送至捕房捕頭命暫留捕房候失主認領○北河南路錢業公所相近某姓住宅尙有餘地遣園丁栽種黃瓜前日下午有流氓竊取數條爲園丁所見卽行拘住連批其頰流氓不服旋又糾集十餘人爲報復之計園丁見勢不佳急赴捕房控告捕頭遣包探范進才往查將該流氓拘入捕房捕頭命押候核奪流氓再三哀求捕頭念事起絀微不予深究從寛斥釋 
[添醫再啓]  
　　啓者敝堂迭次添請內外針炙各專科已多至十有六位無如時令炎蒸疾病蜂起仍覺不敷酬應無已兹復續請到內科示　小石潘君德孚葛君新橋竺君潤山岑君仲良按期施治以經費支絀之秋作萬不可省之舉想四方善士共鑒苦衷伏願廣沛廉泉潤兹涸輙則恩膏所被草木皆春貧黎幸甚敝堂幸甚謹肅報端統希慈察[  滬北鐵馬路廣益善堂司董施善昌唐廷桂等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　周茂春王進財皆積竊也日前串竊張有淸吳　四兩家布衣七件旣報捕房卽經某包探緝獲人贓昨晨解送至案張吳　失主同投案下訴稱家中被竊衣服旣由包探拘獲求准領回周王同供稱小的並非甘心作賊爲貧所致尙乞施恩宋通刺判令各管押一具　二十七號西捕禀稱馬夫王阿全王阿儀二人駕車出外沿路兠攬坐客查其車上並無捐照馬亦病　支離種　　章送請訊罰二王同供稱小的等初習執鞭之事未諳規制尙乞鑒原通刺判罰洋銀二圓病馬發交公一馬房醫治○同盛茶棧　王福卿兪成方訴稱棧中揀茶婦楊陸氏索取工資恣行吵閙昨日經一百零八號華捕拘送到案請卽究懲通刺細訊緣由王兪又稱當楊陸氏吵閙時竟將帳房內窓上玻璃擊碎是以指交巡捕楊陸氏稱小婦人係此間土著爲貧所迫不得已至同盛棧揀茶棧中人强欲减去工資故與爭執通刺判令發交官媒管押五日○包探秦少卿解兪少發至案禀稱昨夜已深小的出外巡邏見伊在路往來彳亍向之查詢知在臺灣當勇譁潰回來方從吳淞來此無處投　　　露立通宵今特送請安揷兪供稱小的係湖北人有兄嫂在蘇州本欲附船前往忽地被拘通刺令人押上蘇州航船載之回去母許逗留 
[法界公堂瑣案]  
　　昨禮拜二法公廨堂期鄭大令會同祁繙譯升堂伶人羊喜壽投案遞禀聲稱學徒胡和尙從小的學爲唱戲言定年　　　前日背師潛逃業經尋獲求請斷還大令問有憑據否羊呈上投師關書一紙載明年限大令閱視問因何潛逃其母謝氏供稱家中貧苦　兒子習學唱戲蒙師訓教有方小兒人亦深感無旣因其父胡瑞喜不許習學大令問何故謝氏供稱族中禁令森嚴若知習優伶之業譜上除名不得入祠大令又問爾究竟願學否供稱願學惟欲帶往天津心有不安羊稱當時給過洋十五元不曾載　關書謝氏供只收洋九元羊稱學提衣服均小的置備所費不資二人在堂呶呶爭辨大令謂謝氏曰爾旣不願令兒子往天津所領之洋所應償還謝供願陸續歸還羊又稱此婦異常刁玩家中有錢謝氏供稱只能每月拔還兩元大令與祁君會商著兩造各　中人來案候核謝氏釋出學徒和尙還押原告斥退　昌順洋貨店孟伯濤等各家控趙同和主趙銀舟欠銀倒閉一案經鄭大令訊供飭探司趙銀舟出外查檢存貨若干禀復核奪昨據包探禀稱查見存貨估銀五百零四兩旋據同裕昌震泰慶和永同昌振豐恒等各家及存銀之簿俊卿等各戶投案大令問趙如何歸償大昌順孟伯濤禀稱此存貨向同業拆來小的一家　欠銀五百餘兩請將存貨作抵薄俊卿等求請公攤孟又禀此貨在四月十五日以後拆去至月底理應歸淸趙一味延約有心倒閉趙供資本短少不得已向同業拆貨均係增價買進孟又稱貨由各同業拆出應歸各同業攤派存項另求將存貨斷還同業伊等存項已歴多　　息不少甚有利過於本者不得一例公攤趙稱孟伯濤欲謀店業曾與小的講過銀數薄俊卿　堅請公攤大令著將趙銀舟交保出外淸理　據　孝夫持泰源錢莊保單投保大令准予保出限一禮拜內理楚禀復核奪○蘇玉興控甡源靛靑行主王問渠欠銀一千二百餘兩一案以○利○行主張靑元曾經調處飭探帶同原告往詢張靑元抗傅不到經包探禀明捕頭將張拘入捕房解堂訊究旋據周鳳池投捕房請將張暫准保出捕頭准之而張避不到案包探將保人周鳳池解案大令著赶紧交案此已疉紀前報昨日鳳池投案請公差同往拘提大令謂爾旣爲保人不得藉詞推諉蘇玉興禀王問渠有洋二百元已交張靑元周鳳池稱每逢堂期張避往英界大烟館開燈如無堂期或有時在家大令飭探帶同周鳳池將張拘案再核○許吉昌控車夫湯洪登失落川土一　值洋三十五元一案經鄭大令訊供押候交保出外帮同尋緝昨原告投案請將湯交伊保出大令准之○陸鳳樓探族叔陸陟山吞沒田單契據一案經鄭大令提案訊供著出外邀同地保來案復核昨陸偕中人陸子虞投案呈遞銷案切結聲稱契已另立呈求銷案大令問地保因何不到陸供糧差緊要不便來案大令不准著該地保親自投案候訊○沈永順凉鞋店主沈寳賢控店夥蔣登發竊取凉鞋七十一雙及衣服等物開單投報捕房旋在英租界遇見鳴捕拘入捕房解堂訊問以事在法界移送歸案辦理昨沈寳賢投案遞禀伸訴前情蔣登發供只取凉鞋五十一雙除當去廿一雙外沿途售賣錢已用盡共計約三十元大令著押候掌頰二百下吊齊贓物蔣稱原贓無處可吊小的願賠大令閱視失單逐一研訊又據原告禀稱蔣叔曾來講過願賠大令斥退著邀到保人下期投案備質○水巡捕偕水探應寳榮投案控糞頭米全員縱令船戶周計高於八㸃越四十五分鐘時載運糞汁垃圾顯違租界章　求請究辦大令著下期來案候訊○包探禀稱楊奎安在途向萬里春堂硬借洋銀爲巡街捕拘入捕房解堂訊問今原告不到或云已在外間講明大令以原告不到著將楊奎安帶案釋放○上海縣差役持信票投法公堂禀稱原告許大狗在縣呈控周金林等糾衆行兇金林有二兹所獲者係小金林悄帶回歸案辦理大令准之卽交該差帶去○龔永福投案禀稱兒子毛毛不務正業常竊錢出外訓責不理反敢行兇毆父求恩重辦大令與祁君合商謂爾欲將兒子禁押捕房須貼飯資永福稱願貼大令著押捕房一個月期滿責二百板○包探禀稱顧渭卿本係積竊英法兩界公堂俱有案讀昨晚又至束金人家竊取衣服物件爲看門人王明光拘獲解案請訊原告禀稱爲古董生意昨晚被賊撬門而入竊取衣物當塲拘獲求請重辦大令著押候枷號兩個月期滿笞責二百板○包探禀稱竊賊邱豐尺在金利源碼頭竊取茶葉爲巡丁拘獲解案請訊大令著枷號一個月期滿責放○幼孩王登長竊取西捕小洋四角解案請訊大令著押候責手心四十下○楊直堂在途與東洋車夫口角十一號華捕喝阻不理反敢行兇毆捕經鄭大令訊供禁押捕房昨命帶案飭探函送製造局交該處局員辦理○收生婦陳王氏因家中窩賭爲包探拘入捕房解經鄭大令訊供判押一月昨已滿期命帶案開釋 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年五月十七日京報全錄]  
　　宮門抄○　　撫王奏查閱省　名營春　完竣摺○又奏請免騎射片○東撫李　奏叅革知縣片○又奏首帮漕船開行　上日期摺○監督文前任監督因病身故日期摺○署直督王奏請緩長蘆本年正課奏銷摺○請湘撫王　奏報銷地丁項開支鄉　經費片○新撫　奏呈進回部貢金摺○署直督王奏採辦戰馬請准免稅片○五月十七日兵部太常寺鑲曰　值日無引見○裕興假滿請安○堃岫慶福常明各請假十日○召見軍機崑岡徐承煜○○護理湖南巡撫片授安徽布　使臣王廉跪奏爲查閱省標各營春操完竣恭摺仰祈聖鑒事竊照湖南省城額設撫標左右二營及長沙協營城守官兵共計　千五百二十八員名平時由該管將備督率操練每年春冬由臣合操一次以課勤惰本年春操屆期臣於三月初四初五等日調集　營官兵練軍並駐防省城之撫標親軍前營新後營及親軍衛陰齊至校塲逐一認眞校閱先令合演三才八卦夾牌等陣式次閱馬　弓箭及洋鎗鳥鎗抬砲箭牌刀矛雜技均尙步伐整齊進止有節合計官兵勇丁鎗砲中靶在七成以上弓箭中的在八成以上刀矛　刺及　牌起伏均尙敏捷如法查騐軍裝馬匹亦皆堅實　壯兵勇足額尙無老弱充數各營將領訓練尙屬認眞臣閱看後將材技　色官兵優加獎賞用示鼓勵　有弓馬稍弱技藝較生者分別勒賑　　俟限滿再行定期覆　並飭該將備等常川加意訓練務須精益求精一兵得一兵之用其餘省外各營臣於公牘往來曁接是各將領時　飭認眞操防毋許疏　以期仰副朝廷整飭戎行之至意所有臣閱看省票三營官兵及練軍防　各營奉操情形謹恭　具奏伏乞皇上聖鑒謹奏奉硃批知道了欽此○○　廉片再臣標左營候補遊擊賓太山於同治元年出師川省追賊安吉塲被賊槍傷左骽胯石傷右肘又臣標左營候補都司湯懋同治四年克復浙江湖州府城左膀左骽均受重傷同治六年追剿山東直𨽻捻匪右面受刀傷脚背受槍子傷又臣標右營候補遊朱月武同治十一年克復貴州永威等城右　　受槍子傷十二年克復貴州安南城池頂心受石傷右臂膊被滾木擊傷又綏寗營　擊熊得壽同治元年克復沿江城隘追賊右手臂被飛砲重傷及膝面骨矛傷同治九年進剿馬五賊寨被賊戳傷左臂胯該員等所各傷均經報　在案每逢陰雨節候時致觸發力難挽强馳騁先後禀請查騐奏免騎射改習槍砲等情經撫臣吳大澂札委各該　就近文員復騐該員等所受傷痕俱屬確實各具印結禀復前來合無仰懇天恩俯准將臣標左營候補遊擊賓太山候補都司湯　臣臣標右營候補遊擊朱月武綏寍營遊擊熊得壽均免其騎射照　改習槍砲以示體恤除飭　各該員履歷咨部外謹會同兼護湖廣總督臣譚繼洵湖南總督臣婁雲慶附片陳請伏乞聖鑒　　謹奏奉硃批著照所請兵部知道欽此○○李秉衡片　查前署招遠縣事候補知縣畢明傑交代案內除抵短欠司庫正銀一千一百四十四兩三錢四分一厘雜欵銀一千一百四十九兩七錢八分九厘屢催未據完解庫欵絲毫爲重未便再任宕延據藩臬兩司詳請叅追前來相應請旨將前署招遠縣事候補知縣畢明傑暫行革職勒限一個月完繳逾限不完再行從嚴叅辦除咨部查照外謹附片具陳伏乞聖鑒訓示謹奏奉硃批著照所請該部知道欽此○○降二級留任又降二級留任山東巡撫臣李秉衡跪奏爲恭報山東省德正首帮漕船開行北上日期恭摺仰祈聖鑒事竊照東省光緒二十一年起運二十年分實徵漕糧數目業經奏報在案兹據督糧道恩　禀稱督飭縣帮愼選乾圓潔凈米石上緊徵兌外河德正首帮漕船現已兌齊於三月二十九日開行北上其餘各幫船隻亦卽依次前進等情禀請奏咨前來除分咨查照外所有東省德正首帮漕船開行日期謹恭摺奏聞伏乞皇上聖鑒謹奏奉硃批戶部知道欽此○○二品銜粵海關監督奴才文佩跪奏爲前任監督因病身故循例恭摺具陳仰祈聖鑒事竊奴才於二月二十一日行抵粵東據前任監督德生委員將印信齎交前來謹望闕叩頭祇領任事並具摺恭謝天恩當卽親到關署欲與前監督相見詢問榷務情形隨據該監督　屬門丁僉稱其抱病沉重言動維艱須調理稍愈方能接晤不料該監督醫治無效於二十四日午時身故查前任監督聯捷交代德生尙未接收淸楚其本任交代奴才應由該員家屬門丁留粵核算除電呈總理各國事務衙門代奏外所有前任監督病故緣由理合循例恭摺具陳伏乞皇上聖鑒謹奏奉硃批知道了欽此○○署理直𨽻總督兼長蘆鹽政雲貴總督臣王文韶跪奏爲援照歴屆成案請緩長蘆本年正課奏銷以恤商艱仍無誤奉撥各餉恭摺仰祈聖鑒事竊據長蘆鹽運使季邦楨詳稱蘆商正課例限五月奏銷自同治十年後商情艱窘節經奏准緩至十月啓徵兹因例限將屆催令各商完納據通綱商人晉有孚等一百二十三商禀稱直豫各岸迭遭災歉銷滯本絀商累實甚歴年蒙將正課展緩藉可專顧春秋兩運仍於秋運後赶緊完課並未誤解餉期限且能增交銀數實於課欵商情兩有裨益今催令照限完納苟能遵辦曷敢視展緩爲常例惟蘆綱積累已久商力未充全賴春運回標以顧秋運秋運回標以顧課欵本年開河較晚辦運太遲現在過關引鹽僅五萬餘包尙未悉數抵岸周轉愈難懇將本屆正課奏銷援照歴屆成案展緩該運司詳加體察確係實情若令依限完納力實未逮徒事叅追無裨實際情緩至本年十月啓征仍可無誤奉撥各餉並聲明永屬鹽課奏銷屆時隨同辦理以憑核計等情具詳前來臣查長蘆正課前因商情艱窘迭次奏請展緩均蒙恩允但可依限催納豈容稍任稽延惟直豫引岸向稱疲困近數年引課全完商情已形竭蹶本年春運極少銷滯標絀商力愈艱菜秋爲衆商命脈所　刻值告運吃緊鹽尙未銷課無從出旣查明屬實應援照歴屇成案籲懇天恩俯准將光緒二十一年正課奏銷緩至本年十月辦理體恤商艱卽以保全課帑屆時仍當督飭運司認眞催徵並將本屆奉撥各餉於年內解淸斷不敢稍任遲誤理合恭摺具陳伏乞皇上聖鑒訓示謹奏奉硃批著照所請戶部知道欽此○○王廉片再據署理湖南布政使翁曾桂詳稱南省舉行光緒二十年甲午科文闡　試需用經費除動支科舉本欵銀二千六百三十六兩三錢四厘再於地丁銀內撥銀一千兩又捐輸加廣中額酌增經費銀六百兩又本屆輸中舉人四十七名捐輸加廣永遠中額十名其中舉人五十七名需用牌坊銀五百七十四兩亦於地丁項下支給共應支地丁銀二千一百七十兩當經本任布政使何樞循照成案詳經撫臣吳大澂具奏於光緒十九年地丁銀內照數動支存案恭呈光緒三十年八月十六日恩詔加廣鄉試中額旋奉禮部奏湖廣應加中額於湖南湖北二省各加十五名通行電知卽於本年甲午科鄉試欽遵取中等因是本科南省各原額捐輸廣額恩詔加廣共中舉人七十二名除原捐輸廣額五十七名舉人牌坊銀兩業經奏撥外呈恩詔加廣　中舉人十五名所有牌坊銀一百五十兩自應續請奏撥除循案仍於光緒十九年地丁銀內補支歸併前次動撥共支地丁銀二千三百二十四兩並入於光緒十九年分奏銷造報等情詳請奏咨前來臣覆核無異除批飭仍在於光緒十九年地丁銀內照數補支並咨明戶部外理合循例附片具陳伏乞聖鑒謹奏奉硃批戶部知道欽此○○頭品頂戴甘肅新疆巡撫臣陶模跪奏爲呈進回部貢金恭摺具陳仰祈聖鑒事竊照新疆色勒庫爾之南回部坎巨提向來按年進貢沙金循例奏明賞給縀⽦在案兹據喀什噶爾　黃光達申據坎巨提頭目摩韓美德拿星呈到光緒二十一年分進貢沙金一兩五錢遵　例賞大縀二⽦委給該頭目祗領懇請具奏前來臣覆　查無異除將沙金咨送內務府呈進外理合恭摺具　陳伏乞皇上聖鑒謹奏奉硃批該衙門知道欽此○○王文韶片再據統領洪衛馬步等營革職留任⽦定　總兵徐邦道禀稱楚軍騎右營現需更換臚壯戰馬一百匹派儘先千總徐國順等前赴張家口喇嘛廟等處照數採買解回正　等　除分咨兵部察哈爾都統查運　分行運過　方官屆時照章餧養接迎護送外理合附片具奏伏乞聖鑒敕部給票由部行知張家口　　照例免稅放行　　奉硃批兵部　知道欽此 
 
 

Page 13

 
 
[光緒月十八日京報全錄]  
　　宮門抄○　　　　　○兼署雲督　　　奏剿匪出力各員遵駁改獎摺○署江督　　奏叅革守備　○　　　　　　　奏報接篆日期　○兼　　　　奏籌解京餉經費片○兼署雲督　奏　補都司摺○　撫　　奏黃河　　　　　　　　　　撫王奏　　　　　　　　　募　軍日期摺○護黔撫嵩奏收到川省協餉銀數片○陜撫　奏委署知府片　　　　　道員片○五月十八日　　　　院大理寺廂紅旗值日無引見○英俊續假十日○召見軍機廖壽恒李　　　　大臣派出查鴻滿徐　　○頭品頂戴兼署雲貴總督雲南巡撫奴才崧蕃頭品頂戴署貴州巡撫布政使奴才嵩崑跪奏　　　出力各員　駁改　　　仰祈聖鑒事　查剿平普安廳妖匪劉蕪　案內出力各員前經奴才貴州巡撫任內會同督臣王文韶奏請　獎嗣准部　　　　州　光照等八員改請獎叙均核與例　　符惟秦定基吳霖生許家琛　繼昌謝乃俊　祖　　昌　蕭　　　養性　銘鼎　十　　　與　　不符　令查照會議　獎章程將　合例各員更正奏明再行請獎　唐銘鼎　保內係唐鼎銘是否其人　令一併　　　　　辦等因光緒二十年九月十七日奏奉旨依議欽此由部咨　　黔自應　照辦理奴才等查奏定基等十員均係　　　　　獎　　新章未符奉飭正止遵卽逐一咨商擬將秦定基等前獎官階酌核改獎繕具淸單恭呈御覽合　仰懇天恩俯　　叙　品澂　再唐銘鼎　湖南善化縣學附生前在浙江海運出力得　　簿檢查履歴實係唐銘鼎並非唐鼎銘合併陳明除咨部　　外謹繕淸單合詞恭摺具奏伏乞皇上聖鑒訓示謹奏奉硃批吏部議奏單併發欽此○○張之洞片再　陰爽快　　營　裝　委員三品銜候選衛守備李安明向在總兵張景春營內經管軍火槍砲已歴多年一任　　　嚷零件散失不全　　　　　　　　存儲遇有損壞又不隨禀明修理實屬曠玩已極據接統江陰砲臺各營記名總兵李先義查明請將該守　撤　　處　臣　外　槍砲爲　營要需該守備　此曠玩糊塗前統領張景春如　廢弛營務遇有戰事必致貽誤實堪　　除總兵張　　　　故　其　議外相應請旨將三品銜候選衛守備李宏明卽行斥革以爲各營曠誤軍需　戒摺合附片具　伏　聖鑒　　奏奉硃批著照所請兵部知道欽此○○兼署浙江按察使督糧道臣　嵩齡跪奏爲恭報微臣兼　　篆日期叩謝恩仰祈聖鑒　竊奉浙江巡撫臣廖壽灃札開按察使聶緝槼現在委日藩篆所置臬司印務委臣署理兹於本年四月二十日准　　臬司臣聶緝槼將　信文卷派員齎送前來當卽恭設香　望闕叩頭接印任事伏念臣一介庸愚備員詞館　膺　校　秩諫垣光緒二十年蒙恩簡放浙江督糧道愧涓埃之未　方悚惕以難安兹復兼攝柏臺叨登棘列濫竽充數受篆滋慙查浙省爲東　　邦臬司係刑名總匯舉凡安民察吏剔臺除奸在在均關緊要如臣愚昧深懼　勝惟有殫竭愚誠　時　事禀承　臣認眞　理斷不　　暫時權篆稍涉因循以期仰答高厚鴻慈於萬一所有微臣接篆日期並感激不　理合恭摺具奏伏乞皇上聖鑒謹奏奉硃批知道了欽此○○譚繼洵片再前准戶部咨預撥光緒二十一年分京餉奏撥江漢關洋稅銀十五萬　又光緒二十一年分　北邊防經費奏撥江漢關六成洋稅銀十萬兩各等因均經　飭遵照辦理兹據湖北漢黃德道監督江漢　稅務惲補翼詳報在所征洋稅項下動支庫平足色銀四萬兩作爲本年第一批京餉又在第一百三十七結所征六成洋稅項下動支庫平足　銀三萬兩作　本年第一批東北邊防經費飭委大挑知縣徐躍鯉洪錫庚分別　解赴京交納等　詳請奏咨前來臣覆核無異除分咨外理合附片陳伏乞聖鑒再湖北巡撫係臣本任毋庸會銜合併陳明謹奏奉硃批戶部知道欽此○○雲南巡撫　署雲貴總督奴才崧蕃跪奏爲揀員請補都司員缺以實營伍恭摺仰祈聖鑒事竊准兵部咨雲貴督標右營遊擊員缺准以臨　鎭右營都司定元升補所遺臨元鎭右營都司員缺係第四輪第一缺應用儘先人員行令迅卽　員請補等因自應遵照辦理奴才於滇省應補人員內逐加遴選查有儘先補用遊擊呂遇周營務諳練任事克勤堪以借補除將該員出身履歴咨部查照外合無仰懇天恩俯念員缺緊要准以該遊擊呂遇周借補雲南臨元鎭右營都司實於營伍地方兩有裨益核與借補限制亦屬相符如蒙兪允俟援准部覆卽行給咨赴部引見以符定制所有揀員請補都司員缺緣由謹會同署雲南提督臣蔡標恭摺具奏伏乞皇上聖鑒敕部核覆施行再雲南巡撫係奴才本任毋庸會銜合併聲明謹奏奉硃批兵部議奏欽此○降二級留任又降二級留任山東巡撫臣秉衡跪奏爲黃河桃汛期內防護平穩恭摺具陳仰祈聖鑒事竊查濟楊高家紙坊漫口合龍經臣於三月十九日奏在　維時已屆桃汛臣駐萊州行營未能親赴河工已分飭上中下三游各總辦加意嚴防並將應用稭料　時購備免至伏秋大汛屇期臨時矢措兹據各總辦禀報三月十四五等日河水連漲二尺七寸十七日接漲一尺六寸上游南岸賈莊因北風大作逼　南射浪淘溜滾將已廂之合字三十三　搜蟄入水餘掃亦多坍塌靳莊孫樓各　叚叚出險中游齊河北岸之五里堡王家窰歴城南岸溞淸等處埽　均被　淘下陷下游南岸之張王莊臺子李家蝎子灣等處於十八日狂風陡作隄前淤灘全行刷去埽壩亦各有蟄陷以　　總辦督飭各員弁竭力搶護俱臻平穩十九日以後每日水消數寸及尺餘不等現在節交立夏桃汛　　工程一律穩固堪以仰慰宸　除仍飭各總辦督率營委各員認眞修守先事豫防以備夏令汛漲外所有桃汛期內通工防護平穩緣由理合恭摺具奏伏乞皇上聖鑒謹奏奉硃批知道了欽此○○護理湖南巡撫升授安徽布政使臣王廉跪奏爲慶字副中等　營另添一營　往江南海州防守起程及募補四營成軍日期恭摺仰乞聖鑒事竊准提臣婁雲慶咨轉准兩江督臣張之洞電開江南省通州海州一帶防務吃緊請派杜總兵嵩齡將原有之四營並添募一營共五營卽日起行派往海州防守洋槍到江南領給以後餉　歸江南　發目前口糧由督銷局湊發仍請募足　營備用等因當經提臣婁慶將統帶新募駐岳候補之慶　副中副左　　三營並所統湘省防軍慶字正右一營及另添一營共五營均於本年二月初一日由岳州拔隊起行所有調往　字副中左右三營及原有防軍　字正右一營薪糧等項已由湘省查照防軍章程發至光緒二十一年正月底止並將四營原領旗幟　衣鑼鍋帳棚軍械等件一併帶　復准提督臣婁雲慶仍照原數募補編立正左正前正後新中四營均於二月十五日成軍以符原額六營　兵三哨共勇丁三千三在是人　數駐岳訓練聽候調用所需月餉旂幟號衣帳棚鍋鑼軍械等項仍照湘省防營　章支給兹據善後　　　具詳前來臣覆核無異所有慶軍調撥江南四營仍由湘省募補四營成軍日期並照章支發糧饟軍裝軍械緣由除咨戶部兵部立案外謹會　兼護湖廣總督臣譚繼洵恭摺具奏伏乞皇上聖鑒謹奏奉硃批該部知道欽此○○嵩崑片再光緒二十年十二月分收到各省　解黔軍餉銀數業經奴才奏報在案兹查二十一年正月分僅收到四川省鹽厘鹽稅　饟抵　等銀二萬八千兩又　饟銀一萬二千　共銀四萬兩據著布政使黃元善申報前來除咨部查照外謹附片具陳伏乞聖鑒謹奏奉硃批戶部知道欽此○○　傳霖片再漢中府知府劉子銓據報病故開缺業經臣恭摺具陳請旨簡放在案所　員缺自應委員先行接署查有候補知府劉本植　誠精明堪以委令署理據藩臬兩司會詳前來除批飭檄委外理合附片具陳伏乞聖鑒謹奏奉硃批吏部知道欽此○○　傳霖片再陜西潼商道周綬欽奉諭旨調補甘肅寍夏道新任潼商道世杰尙無到陜確期自　委員接署　得交　　　新在以　　延所遺潼商道篆務查　現任同州府知府賀爾昌老成穩練堪以委令暫行兼護除　飭遵照外謹會同陜廿總務　　　　附片具陳伏乞聖鑒謹奏奉硃批吏部知道欽此 
 
 

Page 14

 
 
[光緒二十一年五月十九日京報全錄]  
　　宮門抄○諭旨二道錄前○尙書麟等奏遵旨進呈試卷摺○步軍統領榮等奏查叅值班官兵摺○署　　　　奏特叅疎防刦案限滿贓賊無獲　○又奏飭道員赴任片○又奏　員銷差赴任片○豫撫劉奏知縣留省學習片○　　　　奏甄別知府片○又奏調署知府片○川學政吳奏剔除武童　弊片○兼署湖督譚奏揀員借補守備摺○川督　　　　臣因病請開缺委員接署摺○五月十九日工部鴻臚寺正藍旗值日鑲黃蒙引見六名正黃蒙七名○連印假滿請安○啓　　　准其抵銷恩　　汝濟謝授直政司叅謝恩○錫俟請假十日○提督衙門奏拿獲刨控墳塚盜犯黃老卽黃老怯等六　　交刑部○召見軍機　　錄祿汪鳴蠻○○　　大學士吏部尙書翰林院學士臣宗室麟書等跪奏爲遵旨進呈試卷事光緒二十一年五月初四日　奉上諭御史　　奏殿廷考試大臣閱卷是非倒置據實　陳一摺據稱壬辰朝考列入一等之戴錫之字跡庸陋疏中措詞失體詩亦多不可解伍　　卷詩中出韻皆以前列倖入館選本科新進士朝考李端淸曹葆珣二卷皆經　籖而列入一等卓孝復吳緯炳二卷並未加簽寫　均非不佳均置之三等曹元弼一卷筆　脫落幾不成字轉列入二等各等語卽著翰林院掌院學士將戴錫之等七員原卷封固進呈等因欽此欽遵臣等謹將戴錫之等七員原卷封固恭呈御覽再查一等卷內並無　端淸其名祇有李瑞淸一卷合併陳明爲此謹奏○○奴才榮祿等謹奏爲遵旨查叅城上值班官兵恭摺仰祈聖鑒事竊奴才衙門於本月初三日奉上諭步軍統領衙門奏拿毆斃人命棄斃逃走兇犯請交部審辦一摺所有拿獲之馬秀兒卽賡音布文元馬四卽連瑞文治等四名着交刑部嚴行審訊按律懲辦原拿此案之員弁著俟刑部定案時聲明請旨此案據該犯供稱三月二十四日將連姓謊至德勝門城上用磚塊砸傷身死拋屍城外等語值班官兵所司伺事著步軍統領衙門查明叅辦嗣後務當嚴飭各城官兵認眞稽查毋得仍前疏懈致于咎戾欽此奴才等查定例城上值班官兵向係八旗按照滿洲蒙古漢軍固山分叚值宿遇有閑雜人等偷越等情例應卽時拿獲送究此次馬秀兒等毆斃人命一案係在德勝門城上向屬正黃旗官兵值班叚　相應請旨飭下正黃旗滿洲蒙古漢軍各都統查取是日城上值班官兵職名據實叅辦爲此謹奏請旨○○署理直𨽻總督雲貴總督臣王文韶跪奏爲疏防刦案限滿贓賊無獲恭摺特叅仰祈聖鑒事竊查前據署廣平縣知縣秦煥堯禀稱該縣西關外民人趙廷貴家於光緒二十年十二月二十二日夜三更時分被賊扒墻進院撥門入室行竊事主驚覺賊卽臨時行强㸃燃火亮刦去衣服等物開啓大門而逸報縣會營勘騐訊估差緝禀經前督臣批飭勒限兩個月嚴緝贓賊務獲在案現在勒限已逾贓賊無獲據藩臬兩司詳請奏叅前來臣查盜賊肆刦最爲民害迭經通飭各屬認眞整頓防務乃廣平縣閱廂地面猶有竊盜臨時行强之案該署縣秦煥堯事前旣疎於防範事後又不認眞緝拿迄今勒限已滿贓賊一無破獲捕務實屬廢弛雖該縣署事期滿業已離任第係關廂被刦未便寛其防緝不嚴之咎除仍上緊嚴拿贓賊務獲究報屆限不獲照例題叅疎防外相應請旨將前署廣平縣知縣秦煥堯交部照例議處理合恭摺具奏伏乞皇上聖鑒訓示謹奏奉硃批另有旨欽此○○王文韶片再准吏部咨開光緒二十一年三月十七日內閣奉上諭直𨽻天津道員缺著李興銳補授欽此查李興銳係在省人員向辦海防支應局條理謹嚴深資整飭兹蒙恩簡放實缺應卽飭赴新任以專責成成仍令辦理支應局事務並照案會辦籌賑局及天津營務處事宜除檄飭遵照外理合附片陳明伏乞聖鑒謹奏奉硃批知道了欽此○○王文韶片再二品銜新授江西督糧道劉汝翼前因服滿起復於二十年八月間由籍入都道出天津適值倭人肇釁軍務方殷經北洋大臣李鴻章奏蒙恩准留辦機器局務本年正月初九日奉旨補授江西督糧道由部發給文憑轉給祗領彼時軍情正緊局務綦重未能驟易生手該道亦深明大義不敢遽求到任現在大局粗定劉汝翼並無經手未完事件兹據禀請銷差前來臣查該道憑限已迫應卽准其銷差給咨赴任仍請以在津起程之日另行起限俾免遲逾除查取起程日期咨部查照外理合附片具揀伏乞聖鑒訓示謹奏奉硃批該部知道欽此○○劉樹堂片再部選延津縣知縣岳廷楷現據繳憑到省本應飭赴新任惟查延津縣地屬衝途措置非易該員岳廷楷雖曾任貴州知州歴時未久且地方民情不同甫經到豫一切未能熟悉應請暫行留省學習俟熟諳情形再飭赴任據藩臬兩司會詳前來臣覆查無異理合附片陳明伏乞聖鑒謹奏奉硃批吏部知道欽此○○張聯桂片再前准部咨嗣後道府州縣無論何項勞績保舉歸入候補班人員令該督撫卽以此項人員到省之日起予限一年詳加察看奏明分別繁簡補用等因在案兹查有候補班前先補用知府梁廷贊業已試看一年期滿據藩臬兩司出具考語詳請留省補用前來臣查該員梁廷贊明練通達辦事勤能歴經差委並無貽誤堪勝繁缺知府之任應請留於廣西遇有繁缺知府缺出照例補用除將該員履歴咨部外謹會同兩廣總督臣李瀚章附片陳明伏乞聖鑒訓示謹奏奉硃批吏部知道欽此○○張聯桂片再者思恩府知府朱鶴年調省差委遺缺應另委接署查有鎭安府知府陳如金資深才練熟悉情形堪以調署據藩臬兩司會詳前來除檄飭遵照外理合附片陳明伏乞聖鑒謹奏奉硃批吏部知道欽此○○吳樹棻片再川省武童外塲向多虛數重考之弊經前任學臣瞿鴻禨奏准先試步箭硬弓此風較前頓减係爲除弊起見臣謹當遵行理合附片具陳伏乞聖鑒謹奏奉硃批知道了欽此○○頭品頂戴兼護湖廣總督臣譚繼洵跪奏爲揀員借補守備要缺以重營伍恭摺仰祈聖鑒事竊准兵部咨湖南宜章營中軍守備李壽祺病故遺缺係題補第七輪第四缺應用儘先人員行令照章揀員請補等因移咨到臣查斯缺駐紥宜章縣城界連粵邊地處衝繁巡防彈壓均關緊要非精明幹練熟悉風土之員難期勝任臣在湖南儘先守備班內逐加揀選非人地不宜卽邊防不熟未使遷就擬補致滋貽誤伏查部定章程借補卽在儘先班次之內並准兵部咨武職借補准其續展五年限滿之後再行奏明停止惟大銜借補小缺均不得借至二級以後照章程辦理等語兹查有藍翎儘先都司宜章營右哨千總蔣有光年四十八歲湖南　安縣人由雲騎尉投効霆軍勦捻出力經前督臣李鴻章保奏奉上諭雲騎尉蔣有光著以守備用並賞戴藍翎欽此嗣於湘軍援黔苗疆蕭淸等案出力經前湖南撫臣王文韶保奏光緒三年七月十八日奉上諭候補守備蔣有光著免補守備以都司儘先補用欽此欽遵在案旋經借補古丈坪營千總復調補宜章營千總該員才具明練辦事認眞現署該營守備經理錢糧訓練操防極爲認眞以之借補斯缺洵堪勝任核與借補限制亦屬相符飭查前在本省及他省均無叅革朦保情弊合無仰懇天恩俯念邊缺緊要准以儘先都司蔣有光借補湖南宜章營中軍守備實與地方營伍均有裨益如蒙兪允俟部覆到日給咨送部引見以符定制除飭取履歴咨部外理合會同護理湖南巡撫臣王廉湖南提督臣婁雲慶恭摺具陳伏祈皇上聖鑒敕部核覆施行謹奏奉硃批兵部議奏欽此○○開缺四川總督臣劉秉璋跪奏爲署提督臣患病請開署缺請以川北鎭總兵接署提篆恭摺仰祈聖鑒事竊臣前因署提督臣劉士奇病故請以記名總兵萬重暄接署提篆並統帶防營當卽恭摺奏　在案兹據萬重暄具禀該署提督臣自入春以來時因感冒牽動昔年軍營舊傷夜不成眠精力委頓醫治未效委係實情伏恩提督統轄全省營務事務　　未便稍事將就致有貽誤查有川北鎭總兵何乘鰲年强才裕堪以接署提篆並接統壽字泰安等營除照會該鎭遵辦外所遺川北鎭以軍標中軍副將鄧全勝前往接署所遺軍標中軍副將以現署提標右營遊擊謝春勝調　遊遺提標右營遊擊以儘先恭將胡俊玖署理各專　成除分札飭遵　咨　兵部外理合恭摺具奏伏乞皇上聖鑒訓示謹奏奉硃批兵部知道欽此 
 
