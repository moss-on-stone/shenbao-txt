# 1882 - 91 - 4903207

 

Page 1

 
 
[薜氏鐘鼎欵識出售] [  點石齋主人謹啓]  
　　篆書之最古者莫如鐘鼎文而鐘鼎文之最善者莫如　尚切鐘鼎彞器欵識所以嗜古之家羣推善本惟閱時旣久翻刻甚多廬山面目漸失其眞今本齋覓得初印薛氏鐘鼎文以照相石印法仿袖珍板縮印旣便於取擕翻閱而臨摹筆法則又全神俱在不爽毫釐置之案頭未始非小學家考訂之一助也刻巳工竣卽日出售每部訂成四本連夾板收回工料洋一元正售處仍照曩例幸卽賜顧爲盼 
[佩文韻府展期出售] [  點石齋主人啓]  
　　本齋縮印之佩文韻府業巳竣工本擬於月之十六日出書刻因裝訂未齊尙須展緩數日發賣屈時當再預出告白也此佈 
[書訓學良規後]  
　　師道之凌夷久矣士人讀書有年不能飛黄騰達而藉一片青氈擁皋比而講學以是爲餬口計苜蓿盤中原非所以行道然道亦不外是也守先王之道以待後之學者何嘗非聖賢自任之仔肩而今人顧有師之貌無師之心置弟子學行於不問而但三節收受束修以爲師之事畢矣嗚呼若而人者尙得爲師乎哉嘗觀鄉間訓蒙之師借地開館學徒少則十數人多至數十人類多椎魯之子爲之師者但計其修金之可以多增初不自計其精神才力可以勝任與否早晨學生背書師不之聽也背畢爲之點數行口授一二遍令其歸坐挨次上書畢已亭午矣徒之讀與不讀與讀時有無破句訛字又烏從而知飯後寫字或描紅或映紙任其信手塗鴉師亦無暇顧及寫畢呈案標一月日或瞎圈數字以爲可告無罪矣至晚間放學而一日之功課告竣終年如是試問此等教法其有益乎其無益乎至於經館則排場較大束修較豐然經書開卷而問以字義仍屬茫然略讀一二經便援筆作破承作開講師則欣欣然不勝得意而按期課文積壓不攺積之旣多往往散失卽有筆頭稍勤者悉爲批攺而或勉强圈點卽有不通字句亦不一一批出而以評語數字塞責或自作聰明爲之另作一篇而於原本之疵纇絶不摘出則亦不過使學徒多一篇窗稿而已究何補於學者之文理也哉嘗聞人言有五經並課者每經授一頁半頁五經皆遍明日背出復上又明日再背再上三日後則置之顧其後而不顧其前從此一别終身不復過問不及一年五經可以遍讀試思此等讀法卽讀遍十三經有何益乎此而猶曰不誤人子弟吾不信也至於讀書作文之外言行舉動則更視同膜外以爲此等事非師所能管一出學堂皆若與師無干雖有耳聞目見亦置之不問若是者更不知凡幾吾誠不解其所謂教者果安在也雲間李生以處館爲業因坐誤人子弟之罪幾於盡削桂籍旣而幡然自悔力葢前愆然後得雋於是著爲訓學之規三十餘條欲以警醒天下之爲師者推已及人其意甚善寡未生復爲推廣共成四十條其言首重實學先行而後文最爲有識夫童穉血氣未定可與爲善可與爲惡但得嚴師實心訓導時與講解則日漸浸潤氣質卽日趨於純譬如良工之擇木其大者爲梁爲柱其小者爲桷爲榱而要皆一歸於正如有擁腫拳曲朽而難雕者則斧斤不及之矣今之爲師者其大者或斵而爲小其小者或强以成大擁腫拳曲朽而難雕者則猶將優而容之是直欲使天下之人皆成棄材吾不知其居心何等也兹四十條中爲人之道居其大半爲學之功居其小半可謂得訓學之訣者已玉不琢不成器人不學不知義論語言教弟子之法而先以入孝出弟謹信愛衆親仁而後以餘力學文卽此意也小學之廢已久弟子入塾但知文章二字讀書而能爲文章則卽以爲讀書之事竟矣至於天理人情全然不知爲何物則雖下筆千言倚馬可待而亦無所用之近來讀書子弟往往迂腐荒誕雖有絶頂之質地而卒無異乎棄材者大都不先從小學入手故也嗚呼師道之凌夷久矣李生欲起而振之力挽狂瀾於旣倒寡未生又推波助瀾必求毫髮無遺憾而後己讀之者設有千百中之一二能矍然有所感悟或於四十條中有能遵奉其一二條則師道絶而復續而二生之志爲不負矣僕半生爲人師自問雖不至踰閑蕩檢以誤人子弟然於四十條中尙有一二不能相合之處因欲以此編藥之并爲書數語於後而問之世 
[恭錄諭旨]  
　　二月十二日奉上諭給事中孔憲　奏巡視中城給事中師長灼聽任伊子師岱及家人馬祥等在外招搖舞弊上年十一月間家人黄大商二訛索被毆一案株連二十餘人馬祥從中串說索銀入手始將原案移送南城其審訊案件往往將司坊原供印文塗改燬銷看押釋放人犯不批卷尾亦不會商滿員畸輕畸重顚倒任情本年高雲川在步軍統領衙門控告彭俊三案内有師魯生逼索　情師魯生卽係師岱中城練勇局新派哨兵高鐘山李鴻逵二名亦係師岱得錢五百千師長灼聽從添入又中城指揮張得先卑鄙不職日在師長灼私宅與家人交結唆令訛詐生事並持名片代傳巡城口諭看押釋放人犯乘機舞弊等語着都察院堂官秉公認眞查明據實覆奏欽此同日奉旨此次内務府三院等處京察一等圈出人員着該堂官再行出具切實考語帶領引見圈出之堂主事兆慶文德茶膳房主事文煦内管領恒喜造辦處六品庫長慶桂掌儀司贊禮郎福珠隆阿堂筆帖式存壽德恒文鑑明緒訥木歡恩溥文紳廣儲司筆帖式興瑞都虞司筆帖式保定會計司筆帖式德貴掌儀司筆帖式繼英慶豐司筆帖式豫善　造司筆帖式廣嵩廉存管理三旗銀兩庄頭處筆帖式雙惠官房租庫筆帖式廣利御藥房筆帖式舒鵬茶膳房筆帖式伊精阿造辦處筆帖式桂榮上駟院主事聯捷武備院主事祥照六品庫掌世傑筆帖式慶林奉宸苑六品苑丞瑞年筆帖式連魁圓明園主事恒齡六品苑丞景隆清漪園六品苑丞保桂靜明園六品苑丞錫惠俱着交部記名照例選用所有一等官員筆帖式達他等官俱着准其一等加一級至年已逾歲之内管領廷璽等俱着照舊供職欽此 
[電音譯錄]  
　　本月十七日倫敦發來電報言阿爾蘭爲地租滋閙一節因有該處婦人名阿加納者其兄曾有官職該婦創言於衆以爲不必納租以致紛擾現已將該婦拏獲判禁六月矣又言日斯巴尼亞與法國所立通商和約刻有日屬巴西洛納及葢德洛納兩處人民不服遂致啓釁大爲擾亂云 
[外國消息]  
　　前日英公司輪船來滬帶有外國新聞紙言中國駐德欽使李丹崖觀察前赴荷蘭京城近日已啓節回德矣當聞欽使在荷京時宮中適有盛會欽使躬與其盛博覽會一節業經商酌妥貼荷國要地亦多歷覽擬明年開博覽時挈其眷屬來荷盤桓數月也又言　中國外科醫生某在倫敦行醫其人由新金山而來於英國語言極爲 
 
 

Page 2

 
 
通暢服英國之服聞傳言醫道極精就醫者頗形濟濟也又言法國新任水師提督已行抵新加坡適與前任提督相遇相見交印之後分道揚鑣新提督所坐之船係極大鐵甲船名費篤里司其大有四千五百九十四墩其機器有三千九百六十三匹馬力裝砲十三尊載兵四百二十一名不日將　中國矣 
[大員病逝]  
　　前江蘇巡撫升任河督勒公少仲去秋因病奏請開缺回籍調理昨接南昌大來信知遍謁名醫竟無效騐于二月初三日仙逝云 
[江西官錄]  
　　　憲牌示奉准部覆安仁縣典史熊潮宜黄縣典史吳求政安福縣典史王鶴年德化縣通遠驛驛丞吳慶餘均准補各員缺應均飭赴新任又興安縣典史簫楷忠據報丁憂遺務以分先從九李懷德署理 
[奉旨賜祭]  
　　杭城夏子松少宰前歲於江蘇學政任内因病開缺朝廷篤念盡臣殊深惋惜蔭及三子晉錫頭銜誠極人臣未有之遇今歲二月初八日杭人喧傳有奉旨賜祭之事遠近爭來觀看傳聞上諭於數日前到杭例由撫臣代祭緣少宰之長君松孫公子叩謁撫轅竭力請辭中丞亦深加體恤因委首府龔幼安太尊代祭是日清晨仁和錢唐兩邑尊先到踰時太尊至聖旨則用黄色彩亭供奉前以黄色全副鑾儀兼以長吹細樂宮燈提鑪宮扇等件一路香烟繚繞緩緩而來其前驅之執事兩對一書特旨賜恤四字一書御賜祭葬四字其後面之黄亭座一爲供奉聖旨一爲御祭文一爲御葬文時少宰之三子皆匍匐於大門外接旨迎入中堂恭設香案供奉行三跪九叩首禮望北謝恩少宰之靈幃中祭品一切齊備案下設全豕全羊各一龔太尊恭立靈前上香三炷奠酒三爵三揖而退杭府學教授卽在案側跪讀祭文高聲朗誦迨祭畢各官始各行弔奠之禮均留飲午席而散其一切輿從夫役皆從豐給發所費已屬不貲若使中丞親臨其費當更增倍蓰也其祭品皆由喪家自備藩庫中但給發祭銀而已 
[煤礦消息]  
　　昨有津友來信云開平煤礦刻下大有起色每日有煤船陸續到津聞再遲數日俟　工告竣卽可暢挖行見出運多而銷塲廣也 
[直隷河工近聞]  
　　年隷水旱頻仍偏災屢見非大興水利不可是以左俟相念切痌瘝去歲相度地勢週閱河源調取恪靖各營擇其要者開闊濬深以冀一勞永逸但功程浩大帑項艱難若環顧九河統籌全局誠非倉卒所能奏功去年之疏濬者所謂急則治其標耳大清河下口水淤十餘年所有民田不特菽麥不生卽蘆葦亦並不長當年畎畝盡在汪洋　浸之中連年用機器挖河無如溜急河深沙石隨挖隨淤去年疏濬饒陽河水得向子牙河宣洩但直隷各河道如人之肢體病入膏肓頭痛治頭脚痛治脚斷難奏效子牙河平日已增水患至此兼容並蓄更不能受該河係　下游現擬將河面開闊河底挖深兩岸打堤以防泛濫堤脚去河以六十弓爲額挖河之土卽以成堤培厚加高用昭鞏固河旁之地津人謂之河灘地現當開擴一律發給價值子牙河外有大清河中隔一堤以分水勢謂之千里堤並擬就堤開閘宣洩大清河之水待河流旣涸然後冉挖庶免窮年累月難以奏功其大清河之水亦以子牙河爲匯歸然後入海現已調取各營添雇民夫各就工次興桃其千里堤開閘等事聞委金觀　督工其開闊子牙河兩岸打堤等事聞委惲觀察興辦云 
[病不延醫]  
　　船政大臣黎星使自去年夏秋間憲體違和時愈時發兹聞夜不能寐而健忘比前更甚素性不好服藥惟愛服鹿茸酒衛生丸而已日前又患脚背腫痛心更焦灼已諭文案處委員請施　入署繪寫儀容又諭采辦杉木之孟委員覔購汀州壽板並不延醫調治不識憲意何如局中員紳多代爲着急而星使轉視若無事惟以花木娛情有荐醫者答云醫道難知不如安命也竊思和緩雖已往後世亦有明醫與其有病而置之不理曷若延略知醫理者熟與相商諺云不藥是中醫　爲無病而愛服藥者言之豈眞有痼疾而亦可弗藥耶 
[白晝凶奪]  
　　月初蘇垣有染匠持洋票五元至觀前某莊兌得現洋卽有流氓肆奪遠颺當經該匠扭住餘黨送局枷示見者咸以爲白日搶奪引爲隱憂不謂初十日傍晚城西孫某路出閶胥兩門之城堞下有裝作醉漢者方彳亍而來扭孫胸襟孫急與撑拒而腰間所懸之袋墜下卽被搶奪而去孫追獲拉住死不釋手該匪卽拔短刃迎面劈來孫以手格住左手三指幾被割斷因負痛始釋手歸當報巡局卒未查獲聞孫係綢業中人是日袋内有友人托兌金飾值洋六十餘元又有現洋十元八件表一隻云 
[爵程]  
　　湖南提督鮑春霆爵帥請訓出都道經滬地在法租界太古碼頭萬安樓客棧暫駐節旄此已列報兹悉爵帥於今日乘招商局江永輪船啓行卽赴湘省履新矣 
[停公合述]  
　　今日係西國節期本埠海關及英刑司英領　公館均停辦公事銀行與諸商家亦暫停交易已列昨報兹悉英副領事照會英界會審委員陳太守於今日停訊一天所有捕房案件著於明日解訊并聞太守明日早堂後卽乘坐招商局輪船赴金陵謁見左侯相大約又須停公數日矣 
[叅府牌示]  
　　江南提標右營陳叅戎以左侯相按臨大閱期近于前日懸牌示諭本營水陸弁兵所演九子洋槍籐牌小陣鳥槍整隊馬步弓箭打靶各技着于本月二十二日校閱水陸陣式馬步弓箭二十三日校閱打靶等技飭卽遵照届期並須造具圖冊呈送云 
[蕊珠開課]  
　　本城蕊珠書院專考本地舉貢生監兹關道憲劉觀察牌示定於今日舉行考試諭令黎明齊集聽候點名扃試云 
[委辦升科]  
　　本埠南巿沿浦一帶查辦升科事宜曩有委派前任海防廳吳司馬之信現以吳司馬會辦海運另委錢太守寳善卽設局在縣署開辦矣 
[撥助善欵]  
　　本埠陳太守創設之棲流所人以其有實惠及民輸助日衆現聞松滬厘捐總局憲亦准於罰欵項下每月撥給錢四十千文以助經費云 
[城隍例會]  
　　前日係清明令節本埠城隍神循例出巡並賑濟孤魂午後二點鐘率領新江長人高昌財帛等四司起馬出廟向西過陳巿安　由晝錦牌樓向東轉南經三牌樓又折向北過穿心街出老北門迤邐到壇照例賑孤之後時已蒲暮復由壇起馬進西門回朝廟是日天氣晴朗途中觀者殊爲擁擠諸會首惟高昌司之馬執事屢經墜馬尙有四人執令旗者到壇後先去向東行至寍波會舘地方有一馬疾馳致 
撞倒三十餘歲之人其人未傷而轉碰倒一小孩則已頭破血流經人舁歸至騎馬人當已遠送矣 
[急症疉見]  
　　本埠邇來寒煖不調故多急症恒不及醫治卽如租界中兩三日前有駕馬車之馬夫正裝駕完畢隨覺昏暈霎時氣絶又門紙牌之老嫗突稱頭痛而倒紙牌尙在手中人已氣絶或隔夜安睡清晨喚之不醒或途次驟倒扶歸施救不及不知何疫有若是之速攝生者尙善自防衛哉 
 
 

Page 3

 
 
[拿營勇]  
　　前日上海縣莫邑尊接奉松江郵來密札并有眼線到來指拿大南門外營勇徐尙賢金鳳山兩人邑尊卽知照營官將該兩人送縣問明名字暫發收禁再行解松歸案訊理然不知究爲何案也 
[臺基案縣訊]  
　　奸婦待究一案法公堂已將傭婦李王氏及開台基之殷陸氏先後送縣莫邑尊訊據李王氏供殷陸氏家日有男女到來一日或二三起七八起不等來時總在午後或薄暮均殷陸氏一人酧應不令我進内服侍故不知男女姓名據聞婦女類多良家人邑尊訊畢謂據供情形則該氏開臺基屬實着李王氏具結備案交保出外殷陸氏積年開設臺基况亦自供三年前曾經犯此罪惡已深飭暫交官媒收管當爲從重懲辦云 
[串騙押禁]  
　　前日報列控遭串騙一案昨又經英界會審公堂訊理原告翁傳妙被告鮑吉侯郭德耀張阿五等均各執如前陳太守商之哲繙譯以土旣送到洋藥局充公由翁傳妙折價買囘可毋庸議至串騙之由鮑固罪魁判發捕房管押一年郭德耀張阿五無論是否知情計騙咎亦難辭從寛各押三月以儆 
[具結領女]  
　　十五日報列保全幼女一案英界會審公堂原斷係令廣肇公所董事爲該女擇良婚配卽着娶女者給償鄭阿彩之押本及撫養資共洋二百四十元在案兹因該女堅欲隨鄭阿彩卽有人從中調停鄭梁氏允將女歸阿彩禀由陳太守核准鄭阿彩領女着具擇良婚配不得爲娼切結存案 
[庵堂失洋]  
　　本埠近新閘之魚籃觀音堂聞有婦女八九人前往燒香去後忽失洋銀二三百元傳述者以爲鐵算盤之類然亦無據之說也 
[妓女控竊]  
　　粤妓鄭氏投英界會審公堂控稱同鄉人鄭金生時來游玩數夜前伊同二三友人來過後竟失去水烟袋二隻綢馬甲一件報由捕房獲鄭解送請究捕禀在鄭身畔搜得洋二元呈案陳太守訊據鄭供水煙袋綢馬甲係我友人名阿黨所取者今阿黨不知去向我願爲賠償鄭氏又稱失物約共值洋六元陳太守飭將起案之洋二元先交鄭氏領去再　鄭金生繳洋四元並判押半月以儆 
[扯破衣服]  
　　吳松森投英界會審公堂控稱王阿二與人爭毆我上前解勸詎王卽向我尋釁竟將我縐紗馬褂扯破適逢巡捕經過拘來等語王供扯破伊馬褂事出無心願爲賠修陳太守判王繳賠馬褂洋一元再罰洋一元撥充醫院經費 
[高陽臺春柳錄奉秦健亭鄧似周兩兄和正]  
　　雨織纎痕煙匀軟緑依依舊夢回時說甚柔懷年年無補相思關河倩影開圖畫問東風可許題詩好扶持抽到長條瘦到腰支人間藉汝將春管怎江南春早洩漏偏遲我也魂銷空憐搖漾游絲貫抛青眼傷離别罥斜陽絮舞參差且休辭極目高樓晴日花枝[  維揚柳隱詞人未是草]  
[疉訪邱枚臣不值]  
　　者番訪舊到西林不見伊人負夙心泥我歸途空有恨一灣流水夕陽沈[  新春麥日子槎初脫稿]  
[元宵酒後卽事次緑橘軒主贈作元韻]  
　　草堂小飲忘更闌瞥見銀花　作團人奪天工增彩月座延名士洽芝蘭醉鄉不覺放言易畏友還防憑過難酒興漸消遊興盡六街燈火未同看○春日卽事疉前韵花初拂檻酒初闌詩寫閒情紙未團試啜美人親煮茗勝逢　友氣如蘭春風識面消愁易香國無緣入夢難病退玉容依舊好何妨醉眼一回看[  壬午新春旣望灌海棠使未是草]  
[同烏程徐雅琴邱枚臣秀水高勤叔丹桂軒茶話賦此卽請郢政]  
　　同輩喜隨肩高軒過少年滄桑談世變苕霅聚英賢戰茗傾同座論文契夙緣歸途不知暮溪上夕陽天○歲暮假館高君勤叔將歸故里書此贈行催殘臘鼓客歸時江上詩情動别離今日贈行換新例桺枝不折折梅枝[  桐鄉張元採船槎初脫稿]  
[張君子槎以詩贈别率成兩絶以答]  
　　思家一日九廻腸幸有良朋習漸忘待到束裝作歸計離愁偏又在他鄉日晚鳥歸林歲晚人歸里人歸心未歸來去夢魂裏[  秀水高丁吉勤叔甫稿]  
[高君勤叔以詩留别再書兩絶奉酬]  
　　天涯咫尺面難謀况值河梁又放舟憐我别離無可遣傳來詩句替澆愁泥塗懶策蹇風雨故人遠天意恝催詩雪釀遍林巘[  桐鄉張元埰子槎又稿]  
[和公繡錦秋感原韻]  
　　松菊此高隱歲寒同後凋牢騷百盃酒風雨一詩瓢螢案我仍守龍門君已跳秋來感多病生計况蕭蕭五載皋比佛書生况味同吚唔耽筆硯灑埽課兒童世事雲煙幻詩懷宇宙空如何名利我等是馬牛風萬籟秋蕭瑟風鳴草木悲一燈人去後半恍月　時夢草羡他弟披裘懷我師情閒愛栽植只少買花貲西樓頻倚望暮靄一山孤匝地繁華換長天水月俱吟秋師杜老讀畫仰倪迂處世安吾拙何愁不坦途[  島鎭緑橘軒主未定草]  
[浙省撫轅抄]  
　　二月十二日補用道靳進見銷假謝給咨赴都引見叩辭委用縣郭泰昇禀奉藩司飭知雙請核署松陽縣缺叩謝大挑縣石維堂交缷常山厘局回省禀見 
[仁和主薄梅厚修禀知缷事]  
　　十三日樂清縣丞金枚叩辭赴任前署漁浦巡檢唐翰交缷回省禀到○十四日補用同知楊斌禀見辭赴西塘兼俞匯厘局張廷梁禀見辭赴新篁厘局差署宣平縣史禀見辭赴任 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒八年二月初六日京報全錄]  
　　宮門抄○上驗一道錄前○發抄旨五道○直督李奏拿獲私鑄人犯審明定擬　子○開　湘　李奏爲紳士樂　好義請量予恩施摺子○閩浙督何奏爲叅革都司並斥羣把總審辦夾片○貝勒奕奏爲特叅接班到遲之大臣請旨議處摺予○二月初六日工部鴻臚守正白旗值日吏部引見六十一名○尙宗瑞越鶴各請假十日○六額駙繽假五日○工部奏泒東　　承 
　另案工程泒出瑞聯祁世長寶廷許應騤召見軍機○發抄慶裕奏地方官會同防營捕除積匪識開事由清單可否請奬奉旨着准其擇尤酌保毋許冒檻該部知道單併發欽此○又補閱省城營伍情形奉旨知道了欽此○又七年秋季分委署务缺奉旨吏部知道單併發欽此○又單奏承襲世職奉旨兵部議奏單併發欽此○又驛站錢糧奏請併入地丁　緩奉旨着照所請該部知道欽此○○大學士直隷總督一等伯臣李鴻章跪　爲拿　私鑄人犯審明定擬恭摺仰祈聖　事竊臣等欽奉光緒七年十月十六日寄諭御史齒林奏請飭嚴緝私鑄匪徒一摺等因欽此遵卽飭委　帶通永練軍馬隊記名總兵史宏祖驄赴通州之燕郊及三河縣一帶密速跴訪掩捕並令通州三河縣一體罄緝府尹臣亦分飭各地方官同捕盜鬱弁合力齊拿十月二十一日據史　祖等在三河縣屬李辛庄地方拿獲匪首王永興房主王永太李九思形跡可疑之李喜兒沈永富賈萬春李玉春王得富八名在王永興家起獲破碎錢模等件並據三河縣先期　拿得賄隱匿之保長張殿沅續獲舊夥匪楊黑之子楊十明經臣一併飭交通永道李培袩就近　審擬辦玆據李培袩審明李喜兒沈永富賈萬春李玉春王得富五名均無爲匪証據先行保釋將王永　等錄供擬議由皋可方大湜核請奏辦聲明無需解省提勘以免疎虞等情前來臣覆加確核綠王永興襲無　　兄王永太係三河縣回民張　沅李九思係三河縣民人王永興向賣羊肉王永太等小本手藝張殿沅充當保長在逃之三河縣回民甄五巴卽甄永太王七王　兒楊黑卽楊黑巴王四馬六卽包牙馬香河縣人李黑巴快馬王三與王永興等或平甕認識或素未謀面在逃之三河縣人海三係王永興母舅　緒七年八月二十日王永興起意商允甄五巴私鑄當十大錢得利分用海三亦願入夥甄五巴旋邀王七王升兒至王永興家經王永興海三王七湊集本錢收買破碎銅器及砂礶等物王七用泥　成錢模並作本橙灰板卽于二十五日夜在王永奠家閒爐王永彞土升兒夥拉風箱海三帮同王七鎔銅私鑄初次成錢甚少續鑄則每夜可出鑄十千上下甄五巴自奠王三在家設爐起鑄又招引楊黑王四等在王永太家馬六李黑巴等在李九思家亦备設爐私鑄房生壬永太李九思本非情願因甄五巴許與重相遂衾駒賃給房屋並未入　帮工甄五巴等亦自八月二十五日起每至夜靜閒鑄二十日保長張殿沅查知極甄五巴求爲隱瞞許給錢　張殿沅應允卽不報官楊黑之子楊十明向在京都賣面營生楊黑令其用　面之驢順便代買煤斤送至王永太家私爐縣用揚十明買送兩次交完卽行並爾夥鑄亦未代連私鑄錢文王永興等將所鑄私錢陸續賣興不知姓名人有時藏入羊肉混進京城擾用九月初四日該縣何其翔　聞查緝土承興等畏懼各將器具砸毁逃散該縣　知張殿沅受賄隱匿立卽斥革於十月十三日誘積到案尙未訊有確供欽奉諭旨飭　當獲匪首王永興交審據各俱晰前情不諱詰無私銷私剪制錢情事應卽擬結查例載私鑄銅錢數至十千以上者爲首斬候爲從發新疆給官兵爲奴房主總中知而不拿護舉首者杖一百徒三年又銷燬制錢其總甲知情受賄隱匿者　爲　　罪又私鑄當十大錢照私鑄銅錢例定擬各等語此案王永興起意商同甄五巴等設爐私鑄當十大錢漁利據供所鑄錢數日至一百餘千之多照例罪應斬候惟該犯本係著名回匪胆敢於近京地面爲首糾的分　多爐肆意私鑄且混入京城擬用淆亂圜法爲　商民實屬藐玩已極恭查咸豐四年七月欽奉上諭嗣後私鑄當百以下大錢爲首數至十千以上者卽於斬候罪上從重請旨卽行正法等因欽此欽遵在案所有王永興一犯　　私鑄　錢數至十千以上爲首斬候例　斬監候左面剌私鑄銅錢四字遵照上　請旨　行正法以昭烟戒張殿沅身充保長旣經查知王永興等私鑄大錢　不　　舉　輒　　從甄五巴許　繡文貪利隱匪並　 
無作何治罪專條計其所得東錢二十七千按杜法　十兩以下　止　實卽於總甲知而不報滿徒例上酌加一等擬以杖流亦覺輕縱應比照銷燬制錢案内總中知情受賄隱匿依爲從治罪例擬　新疆仍照名例政歸駐防給官兵爲奴右面剌攺發二字雖母老丁單不准留養王永太李九思明知甄五巴夥同湯　　六等殿爐私鑄輙　　　重租賞給　屋應依房主知而不　獲舉首例均擬杖一百徒三年到配折賣拘我楊十明買煤　斤訊係勉從父命　受雇打炭　情事不同且文陽　設爐私鑄業輕據張殿沅等供指明確律應罪坐其父卽其知而不首係子爲　隱應予免議王永興之隣佑李植氏訊明並不知情且在外討乞無從查察王永太等家别無　佑應毋庸議王永興王永太李九思天家房屋照例查封入官起獲私　器具　結　　　犯甄五巴等仍伤十緊嚴緝務獲　　並飭各該地方官隨時認眞　察毋任匪徒私　以　國法而安　　除備　供招　遥刑部外理合會同兼鬱鬱天府府尹臣　華順天府府尹臣游百川恭摺　陳伏乞皇太后皇上　鑒飭部迅遠核　施行　奏軍機大臣奉旨刑部連議具奏欽此○○開缺湖南巡撫臣李明　跪奏爲紳士樂籌好　多行義舉　　天　准于幾　　竊　湖南布政使　　　　據常德府　府劉餘慶詳稱武陵縣紳士兵部額外主事前翰林　庶吉士楊彞殄存心好　　性慈祥久以所入　穀千餘石仿朱子社倉法夏貸秋歛歲以爲常里人多受其　庚午歲大歡盡出所儲穀以　　民戊寶　本災自相　三百出助　前　捐建移芝講社用費一千二百餘串並將所置田四十畆　值價七千三百餘串錢收撞穀四百餘石摺入　日以作　　山長　　及　士　寶之資又捐田二十石值價二千七百串錢收租穀二百餘石以作本邑　　爾試文童書價又避義渡　梁捐錢二千餘串並捐田一石五斗值價二百餘串以作渡夫工食孹孹爲善歴入不倦其子江蘇試用道楊琪光克承父　亦無吝惜綜　共捐錢一萬三千七百餘串所建講祉並捐出田　均經現任武陵縣　縣李宗蓮親諸勘明並呈出　據查驗相符由縣造具冊結由府辭司呈請酌機奏甍前來查紳士因地方善舉捐銀至千兩以上耆請自建坊給予樂善好施字樣如有應行旌寶而情　　叙者由吏部核　等語今武陵縣紳士兵部額外主事前翰林院庶吉士　彞殄桐　資産共　錢一萬三千七百餘串爲講社東脩獎賞以及義渡等項之用惠及士林心存和濟其子江蘇試用道楊琪光助又行　亦克象賢洵屬深明大幾好善可　旣據由地方官辭　奬　應如何量子恩施以資觀慮之處微臣未使擅擬除冊結咨　吏部查核外理合恭　　　伏乞皇太后皇上聖鑒敕部核議施行讒奏軍機大臣奉旨該部議奏　 
欽此○○何璟片再　罵趙武兵輪　部司　靄　浙追　台州盜匪中彈陳亡輕前浙江撫臣頴鍾騎會賽欽奉　旨　部從優議部在案所有同時帶兵之樂清營部田曹武功　　乘明南當　　　勇追捕被匪包抄之際並不撣兵　　致裏富力戰陣亡事後又不　蹤追剿途巡畏舊咎無可辭由著浙江提官臣張其光署　州鎭總兵盧成金　請叅辦前來相應請旨將浙江　　清營都司曹武功卽行革峨　營把總朱明南併斥華　省　　此疑各　弁　無策　不力俟飭查覆到臺分别　　所遣　清營都同係沿海陸路題補之缺另行　章陳員譸補匪黨項裳　　　報獲解歸台州府蹇辦仍嚴飭閩浙沿海各文武上緊捕拿匪首金滿等務　 
獲態辦以絶根株　咨行臺照外臣讒會同浙江巡撫臣陳士杰　浙江提　臣　其光附片具奏伏乞聖鑒訓示謹奏軍機大臣奉旨著照所請兵部知道欽此○○奴才　細建寒爲奏叅請旨　奴才奕細　日代　傾侍　内大臣之証據　　秩大臣公恩　報帮十七日係季敬秩大臣盛啓　班之期　應恩慶交替　至午　盛　始行到查奴才　問據委散秩大臣伯盛啓報　　田家到遲奴才查盛啓接班到　實屬疏忽相應請　將委散秩　 
大臣伯盛啓穸部識處爲比謹奏請旨奉旨巳錄 
 
