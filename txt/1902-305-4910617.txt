# 1902 - 305 - 4910617

 

Page 1

 
 
[順天闈墨出書] [  圖書集成局白]  
　　各省闈藝本局首先覓到次第刊行藉副諸君子先覩爲快之意順天鄉試萃各省英才人彀之文尤足爲四方程式本局預倩汴省友人於榜出後將闈藝飛速遞來用新鑄鉛字排印定於今日出書每部價洋一角六分其解首經義三篇列於論策之前者係照闈中原刻未敢率爾妄更有識者必能鑒及也此佈 
[湖北闈藝出書] [  圖書集成局白]  
　　此次湖北鄉試論策各題類皆簇簇生新與他省之謹守範圍者𢌞乎有别迨闈墨刊行各藝果皆新頴異常有五花八門之妙本局爰急用鉛字排印以公同好每本價洋一角六分躉批從廉欲購者請速臨申報館申昌書室及各書坊選取可也此佈 
[粤督陶制軍薨逝感言]  
　　自合肥李文忠新寗劉忠誠二公相繼薨逝中興名將相大半淪亡譚時事者慨國步之艱危人才之消乏欷歔嘆息惄焉憂之不意兩廣總督陶子方制軍又抱沉疴騎箕而去飛來噩電遽隕大星四海人民無不同聲感慟按陶制軍籍隷浙江之嘉興府由翰林院庶吉士攺官縣令洊歴封圻迹其宦途所經惟總制陜甘爲最久二十餘年中規畫設施殫竭心力用能民懷吏畏聲稱爛然朝廷鑒其忠貞黎庶感其德澤淸風亮節仰丰采者翕然稱之洎处移節兩廣適値國家多事之際制軍與各省疆臣籌劃新政井然秩然其用人也務泯新舊之見其理財也力戒苛擾之端聖諭所謂辦事實心不辭勞瘁者天語褒嘉洵乎當之而無愧詎意設施未竟遽爾云亡朝廷篤念藎臣旣已加恩追贈太子少保銜長子葆廉賞給員外郎長孫善培又賞給主事恩施稠疉知遇不可謂不深然有不能解者近數年來凡各省封疆大吏之在任出缺者一經奏聞無不仰邀易名之典以制軍之忠貞篤斐久已深契宸衷况由翰苑進身尤宜得邀異數乃不謂隆恩雖廣謚典未聞閒嘗反覆推求其故殆由制軍以性情之過直或爲宵小所難容何以言之本朝開國之初懲前代太監擅權之弊政於奄寺防範最嚴世祖　位首裁十三衙門嗣後列祖列宗無不嚴行禁止從未許刑餘之輩竊弄威福干預政權至同治年間太監安得海因事伏法赫赫皇威海内震悚奄宦氣燄由此日衰不意近年來又有内監李聨英之名藉藉於人口其擅權納賄諸劣迹事涉暗昧雖未得有眞憑然其勢燄之盛志士爲之寒心道路爲之側目或有直言敢諫之士不避難險封章奏叅無如李監根柢甚深雖曰敢於批鱗終屬憚於投鼠而制軍去歲請裁抑宦官一疏雖未明言李監之如何納賄如何擅權而匣劍帷燈意自見於言外深宮雖未加責奄黨難免懷仇此制軍之不容於宵小者一也粤東富厚古昔所稱粤海關監督一差向由内務府人員簡放每歲報効銀兩爲數不貲宮中府中久已視爲利藪其思　刺得差者苞苴競進又視爲應得之貲財是以前歲剛毅籌欵至粤東時盡力搜羅不啻羅雀掘鼠以致衆情嗟怨閭里　然民力之凋敝如此而深宮左右猶目爲金穴銅山而不知稍加體恤制軍蒞粤已久深悉此中情形故其遺　謂粤東虚有殷富之名實已民窮財盡而迫於時勢仍不能不百計籌欵閭閻益困盜賊日繁長此不已後患正多可慮惓惓愚忱竊欲朝廷深加之意云云憂國之忱固屬肫切懇摯而此等議論豈左右嬖幸所樂聞此制軍之不容於宵小者又一也嗟乎以制軍之孤忠直節旣已深契乎九重卓識盛名又已震動乎四海徒以性存骨鯁不能結歡近侍忌嫉者多遂致蓋棺論定之餘不得與李劉諸公同邀恩榮於格外然苟非皇太后皇上深知有素竊恐身後卹典或尙不能如是優厚也讒佞盈廷直臣見嫉宜乎袞袞諸公之媕阿成習哉然而有識之士不禁聞之而短氣矣 
[本館接奉電音]  
　　昨日午前京師飛電傳來上諭三道懿旨一道敬謹譯登○十月初六日内閣抄奉軍機大臣面奉諭旨十月初九初十十一等日俱著推班欽此同日奉懿旨十月初九至十一日賞袷德聽戲在敬信之次欽此同日奉上諭現在天氣漸寒所有食餉之閑散宗室覺羅什等生計維艱殊深軫念著加恩賞給一月錢糧其宗室覺羅孤寡除有恩賞錢糧外著再加賞半月錢糧以示體恤欽此同日奉上諭天氣漸寒京師兵丁當差勤苦殊深軫念所有八旗及緑步各營官兵均著加恩賞給半月錢糧以示體恤欽此 
[宮門抄]  
　　九月二十四禮部宗人府欽天監正白旗値日鑾儀衛引見四名火器營二十八名儘先候選道延慶謝恩溥益扎拉罕謝充侍衛班領恩琦侯謝郡君額駙恩德公續假十五日錫公續假十日松公請假十日錫光請假兩個月希璋請假五日欽天監呈進日蝕圖召見軍機兠欽○二十五日兵部太常寺太僕寺正紅旗値日兵部引見八十名鹿傳霖請假五日兵部奏派查齋之大臣派出希朗阿訥欽泰壽耆伊立布秀吉吉陞松溎溥興掌儀司奏二十七二十九日祭奉先殿倫貝子振貝子行禮提督衙門奏拿獲迭次結夥持械捆毆事主搶劫行人盜犯小張卽張雨仔等四名又拿獲搶刼盜犯趙幅卽小趙等五名均請交刑部召見軍機溥良○二十六日刑部都察院大理寺廂白旗値日兵部引見七十五名正黃蒙二名溥良等謝寛免處分恩貴恒續假二十日召見軍機楊佩璋 
[聖節受賀]  
　　京師訪事友人云兩宮聖駕現定於九月二十八日還宮十月初三日還頤和園初七日早還宮當日仍回頤和宮蹕路經過之地均已謹敬預備初十日皇太后萬壽聖節在頤和園排雲殿受賀惟節後何日還宮刻尙未定也 
 
 

Page 2

 
 
[籌捐新議]  
　　本埠徐家匯匯報云近聞徐侍御堉以　今國庫支絀籌欵維艱上一條程請將已仕未仕各官酌量捐納一各省實缺官員每年須報効朝廷銀兩按月計繳二各省官員奉有差使須抽捐若干三捐班各員須補足十成四廢員開復原官應繳足開復銀兩無論如何保案均不得請免此項聞此摺旣上政府諸公均韙其言當卽奏知皇太后皇上批飭交部議奏想當見諸施行也 
[回民叛英]  
　　本埠徐家匯匯報云英屬國名薩麻勒者阿非利加東境素爲回人所居他人雜居者不及其半今回酋以英政不合謀抗英廷已於上月六號與英兵連戰兩次雖爲英軍擊退然其黨更不甘心英提督史威尼畏其兇鋒已率兵退出專俟救兵若此時逕與相交恐難獲勝也 
[鄂督啓節]  
　　漢口訪事人云張香濤宮保督鄂十有餘年一旦調任兩江所有經手事件均未能輕易了結是以行期屢次更攺兹聞宮保因兩江督缺關係重大未敢久曠時日遂於本月初一日將兩湖督篆移交與端午帥接受香帥乃乘座南琛兵輪船准於初三日啓行榮履新任 
[日員到漢]  
　　漢口訪事人云本月初一日有日本文員某某等到漢寓日本領事署聞此來因欲往内地游歴云 
[薦賢述聞]  
　　漢口訪事人云湖廣總督張香濤宮保自奉調署兩江之命謙冲自守深恐兩江事煩任重才力或尙難勝又以鄂省鐵政織布紡紗諸局以及各書院興學事宜未便仔肩遽卸爰上疏保舉軍機大臣鹿芝圃尙書自代嗣以尙書贊襄朝政倚任方隆未蒙俞允故宮保仍須部署一切移駐白門也 
[大學試題]  
　　京師訪事友人云大學堂開辦速成科招考仕學師範兩館學生九月十三日爲第一塲十五日爲第二塲仕學赴試考者一百七十餘名師範赴試者四百五六十名兩塲均許繼燭儘一晝夜之長故有遲至次日黎明始行出塲者十九日發榜仕學取三十六名師範取五十六名皆不足奏定百名之額大約將來尙須續考仕學題未悉兹先將師範題照錄於左第一塲論題大學言治國之道本於修身齊家試論身家與國所以相關之故學校重智育尤重德育故議者謂欲開民智必先知民德應用何法第二塲策題孔子言上智下愚不移而孟子乃曰人皆可以爲堯舜其旨異同盍舉其大義以對教育學以倫理學心理學爲根據試闡其理中國史學題問讀周禮者每疑其設官之繁賦斂之重施於後世斷不可行及考泰西各國設官賦歙之法乃一一與周官相符合行之中國則滋擾亂行之外國乃極治平其故何歟問衛文公務財訓農通商惠工敬教勸學授方任能此數語足以包括今西人政治之本原歟抑尙屬支節也試縱言之　問子產以區區之鄭介居晉楚之間徒以口舌爭存能言其要領否問韓非子以儒俠同譏班孟堅詆史記序遊倈則退處士而進奸雄日本變法之初頗得力於俠然則俠亦不可廢歟試言其故問漢武帝盛擊匈奴唐太宗厚遇突厥禦外之術固各有不同歟試略言其得失問西漢君臣用黃老　治行之今日則病國廢事流弊無窮能申明其故歟問孫之韓唐論謂張巡之敗由房琯李光弼不當圖史思明其説當否問宋　重兵聚於京師而國勢弱唐之勁兵擅於藩鎭而國勢强盍推論其利弊之所在問宋之均輸與漢之平準其法同異若何問買田省餉建議於葉水心而賈似道公田流毒至今能言其異同得失否問朱子晚年論人才頗太息於辛幼安陳同甫假如朱子當國用幼安同甫爲將能恢復中原否問才略並稱而文忠論人尤重略古今來有略者何人爲最試舉所知以對外國史學題問泰西史家謂國之能造文明極軌者必海線延長而爲江河灌輸其説於古則徵之希臘羅馬於近則騐之英吉利然亞洲南洋諸島及高麗南掌諸濵海國亦便交通振古洎兹未爲上國豈前例非歟抑亦有他故也問大比德華盛頓維廉第一功德孰優問歐洲名將三其一曰亞歴山大其一曰罕厄伯勒其一曰拿破侖三者將略因時各有殊致而亦有所短長能各疏其梗槪否問意大利建國三傑爲誰其所事之異同若何問古者文物之國治安日久則見困於僿野簡質之民族此不獨泰東爲然希臘之於馬基頓羅馬之於峨特日耳曼其尤著也自火器精而此事遂絶能明其理歟問回教興於何地始自何人當中國何時其教主開宗事蹟見於中國古籍最詳者何史試約舉之問普魯士之强由於勝法其先嘗用兵於附近之二國能舉其事略否問波蘭内政之腐敗未必過於土耳其然波蘭分而土耳其存者有其故歟問上古波斯希臘交涉之大略問大秦國見中國史乘昉於何書爲今歐洲何國問普法戰爭本末大略問美利堅建國本末大略此外地理算學化學諸題字句尙多兹不備錄 
[電調能員]  
　　漢口訪事友人云江蘇候補道沈幼硯觀察前辦漢口淮鹽總局事務頗蒙湖廣總督張香濤宮保器重近日宮保移節兩江需材孔亟以觀察現駐金陵於寗省一切情形必能詳悉電飭來鄂以備諮諏 
[漢守讌賓]  
　　漢口訪事友人云九月二十八日漢陽府余堯衢太守設席伯牙臺畔恭請本屇湖北正主考寶瑞臣副主考沈子豐二星使飲宴側座者爲蔡觀察乃煌沈觀察邦憲等衣冠蹌躋美盡東南誠盛會也 
[農憂旱]  
　　南昌訪事友人云江西省垣日久不雨雖經上憲竭誠祈禱迄未上格蒼穹迨上月十八日開屠後至二十二日午後始得小雨一陣惜沾潤未遍豆麥仍不能播種次日依然大放晴光胼手胝足者流莫不憂形於色也 
[嚴防賊盜]  
　　厦門訪事人云漳州土匪日益猖獗近來城内劫案每日有五六起之多漳州州鎭道以兵力過單不敷剿辦亟商水師提憲楊西園軍門並興泉永道延少山觀察派兵前來以資震懾上月十二日軍門派練兵右營管帶李松亭游戎帶勇四百名道憲派防營宋金標都戎帶勇一百名卽赴漳州相機剿撫○時屇冬令宵小易於竊發巡緝更宜從嚴日前道憲延少山觀察會同提憲楊西園軍門各派武弁委員到防分叚梭巡俾宵小無從匿迹矣 
[京師决囚]  
　　京師訪事人云九月二十三日刑部飭差由獄提出男婦四犯分别凌遲斬决其中二犯係行劫盜案一犯則因京外某處槍斃洋人劫奪財物臨刑猶自鳴得意殆眞所謂愍不畏法者歟至凌遲之婦年約四旬餘貎麻而黑傳者謂婦居彰儀門外小井村與某甲有姦庚子年洋兵入城時婦與甲商通逼令本夫自吞生烟未幾復蘇婦懼遂與甲動手勒斃時値地方擾亂無人發覺得以法外逍遙不意天網恢恢疎而不漏婦有一女被某乙拐去流爲娼妓事定後婦訪悉下落向乙勒索乙勉許之旣而婦復至乙不與遂控乙姦拐伊女逼良爲娼經五城總局委員研訊乙當堂訐出婦與甲因姦逼死親夫情形婦中餒色變問官察得其隱批婦頰嚴加盤詰盡吐其實詳城送部定讞處以極刑誰謂天眞夢夢哉 
[甬火兩誌]  
　　甯波訪事人云上月二十七日六下鐘寍城海神廟側合興繡花店不知因何火起烟燄衝天幸各水龍到塲施救始得熄 
 
 

Page 3

 
 
滅燬去街屋十餘　同曰　一點之久西關外馬園某姓家因煮早膳遺火積薪霎時烈燄飛空鳴羅報警各水龍未及回局立卽赴救計焚去平屋二十餘間 
[甌郡官塲紀事]  
　　温州訪事人云郡城牙釐總局差近由浙江藩憲誠果泉方伯委候補府傅少卿太守澤鴻接辦上月二十六日太守由滬上附招商局普濟輪船來甌擇吉十月初一日任事○新任樂淸縣何勉之大令士循簾差告竣由藩憲誠果泉方伯飭回本任大約不日卽可履新矣○新任平陽縣鄒靖山大令壽祺因前任胡大令交代尙未淸楚特於上月下旬某日來郡會算○温州府知府兼温防營務處土雪樓太守於上月十八日親詣樂清大磐各營點騐勇丁旋查得尙有練軍一哨駐紥處靑回時順道前往查騐至二十五日始公畢回防○泰順縣張雨人大令到任未久因案被撤遺缺由藩憲誠果泉方伯札委萬仰之大令崇林調署大約嶺梅破萼之初當可來温受篆矣 
[章臺艷迹]  
　　沙市訪事人云俗傳蚊蟲之血攙和洋烟吸之卽死有某甲素無賴每至沙市公橋左近某烟館開燈過癮日積月累負欠錢二十餘千屢索無着日前又至烟館謂館主云昨在某處博塲贏得錢數十千爾帳可淸償也館主聞之欣然色善格外毁勤迨癮畢暗將蚊虫放入烟斗内復謂館主曰烟斗内有十餘枚蚊虫是還爾帳者館主驗之確因恐釀成命案急倩旁觀勸解願將前欠盡行銷除只求速出大門爲幸旋經旁人再三勸慰甲始貿貿然去館主以爲必死也迨次日甲乘不及防之時濳入烟館藏於暗陬至夜半鳴鳴作鬼聲且呼館主名而責之館主以甲死爲厲以被蒙首不敢聲張甲乘間搜括一空迨天明館主見大門已啓知爲被盜檢點衣物失已殆盡嗣爲旁人説破始知爲甲所愚四出偵尋杳無蹤影頓足捶胸徒呼荷荷甲之計亦狡矣哉○長楊縣人某甲操舟爲業上月某日來沙泊水巷口入夜被賊竊去衣物約値錢十餘千正在冥索思欲得賊而甘心焉詎次夜又來行竊爲甲所獲肆行毒毆呼號之聲慘難入耳附近福音堂敬士晏君聞之以其過於殘酷特於翌晨拜謁荆州通判沈别駕訴知其事别駕當卽飭差將甲拘獲升堂訊究甲供爲某夥所唆使遂判笞責二百板飭將夥交出歸案移縣重懲 
[恭祝萬壽]  
　　本月初十日爲皇太后萬壽聖節本埠文武員弁例應至萬壽宮慶賀英公廨早堂停訊三天張柄樞司馬傳諭天仙春仙兩菊部全班初九日午刻至泥城外洋務局合演以伸慶祝 
[拜會邑侯]  
　　四川候補知州張騰輝刺史鈞和兵輪管帶馬榕軒千戎均於昨日先後至縣署拜謁縣主汪瑤庭大令殷勤延入茗談良久而别 
[賽馬三志]  
　　昨爲西人賽馬之第三日共賽九次第一次九馬怡和勝衣帽馬均黑第二次四馬鄧根勝衣帽藍白馬靑第三次十馬小柯子勝黑衣白背心帽黑馬黑第四次念二馬順全隆代龍飛勝黑衣緑背心帽緑馬白第五次八馬克明勝衣帽白緑馬黑第六次十一馬克明勝衣帽紅馬黑第七次十四馬沙遜勝衣紅帽靑蓮馬黃第八次十六馬順全隆勝衣藍帽白馬白第九次九馬果夫勝衣帽紅馬靑聞跳浜之舉則在禮拜六卽初九日午後云 
[騐棉防弊]  
　　日前南市騐棉局委員何吉生明府傳諭花業董事嗣後各花行購花不得收受潮濕之貨倘有深夜私行收納一經查獲定子重罰蓋亦防弊之一端也 
[虹口火警]  
　　昨晚八點鐘時外虹口百老匯路某姓家不知緣何失愼忽肇焚如經救火會西人急驅皮帶車馳往援救始得熄滅其焚去房屋若干及如何起火俟明日訪明再錄 
[馬路工程局瑣案]  
　　婦人周張氏躑躅馬路中巡街捕見其形跡可疑帶至捕房轉解馬路工程局總辦翁子文太守倩襄讞委員黃衡堂二尹研訊氏供小婦人年二十有二原籍江北呂泗塲夫死無依來滬尋覓舊主冀藉傭工餬口未獲相遇悵無所之叩求憐憫二尹令函送善堂留養○前者法界某報關行學徒陳洪生竊取錢摺冒領洋銀七十元逃逸無蹤後經執事人劉韻泉尋獲扭控工程局翁太守倩黃二尹研訊之下斷令劉先將搜獲之洋銀二十八元領去其餘限期措繳在案前日帶案復訊陳供小的苦無借貸之處求賜矜全二尹令還押赶緊措繳方准開釋 
[南市捕房紀事]  
　　偷兒李惠興由某處竊得海帶數捆携至馬路中被巡街捕查獲拘入捕房捕頭令押候解送馬路工程局禀請總辦翁子文太守訊究○昨日協濟公司茶房鎭江人包鶴松乘機竊取衣服十餘件被執事人某甲察破扭訴捕房捕頭令押候轉解工程局禀請訊究○昨日萬裕馬頭某花行有棉花十包堆積馬路之側包探黃量海以其違章立將棉花帶入捕房聽候酌罰 
[英美租界公堂瑣案]  
　　包探孫阿星解陳定金到案禀稱此人行竊徐達奎家螺絲銅析等物故拘請訊究讞員張柄樞司馬商之白繙譯判責三百板贓給失主○包探劉光震解過犯張桂福到案禀稱此人屢經懲辦今又潛來拘獲請究司馬判責五百板押五個月期滿遞籍○包探張寶榮解雉妓王小弟錢寳徐楊氏到案禀稱均係違章拉客由巡街捕拘獲捕頭飭送請究司馬判候提鴇婦王張氏到案訊究○包探金立生方長華解李阿四王阿五到案禀稱李等係著名流氓混稱三十六個黨惠向新開店鋪拆梢昨又在南京路新開之日升恒拆梢洋元由小的等協拿到案請究司馬判各責五百板枷號一月發犯事地方示衆○包探錢榮堂解梁四泉到案禀稱此人手持銀器押錢小的見形迹可疑盤出在江裕輪船竊來拘請訊究司馬判責四百板遞解湖北原籍 
[九月分缺單]  
　　小京官户部司務高元慶終養京府經奉天孫銘新修墓知府四川保甯黃桂鋆開缺知州廣西永安石家鑑丁雲南鶴慶鄧瑤調通判雲南大理包榮富近知縣山西大寗沈善謙近福建連江章景楓丁四川納溪許時中革鹽亭王永平革直州同湖南桂陽劉芳蕃丁州判湖南茶陵蘇民生故吏目湖南道州張起瀛查無其人巡檢貴州扎佐朱文源查無其人典史廣東文昌陳觀淦病 
[九月分選單]  
　　小京官户部司務譚桂森山東監京府經奉天府伊守枬江西貢知府四川保寗文照正黃文生知州廣西永安蕭立炎江蘇甲雲南鶴慶童瑾昌湖北舉通判雲南大理玉昌鑲藍繙譯生知縣四川遂寗繆延祺順天山西大寗阮保泰浙江俱監四川納溪劉煌浙江增鹽亭孫錫祺浙江附甘肅渭源梅樹南四川廪福建連江王榮綏湖南監直州同湖南桂陽龔綿元貴州舉州判湖南茶陵趙文萃順天文生吏目貴州永寗余敦垚四川吏員湖南道州董光宗直隷增巡檢江西新昌張北垣山西貴州扎佐王慶琛順天俱監典史廣東文昌趙瀛浙江監 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前日法華司巡檢王二尹申解窩賭地保陳明山及賭徒宋錫濤兩人至縣請究當晚縣主汪瑤庭大令升堂研訊陳供小的充當十圖及十一圖地保前日至某處催繳錢糧回至陳家渡鎭見有無錫帮船户在湖南人所開茶肆内抺牌小的向之喝阻伊等卽時散去至宋錫濤前雖犯賭是日並未在塲尙有劉柏春已往寶山故未獲案小的不敢庇賭求鑒宋供小的向爲賣菜傭前因閒暇無事時與友人作葉子戯消遣輸贏甚微近來更久未賭博求察大令得供將陳保申斥數語退去宋責一百板枷號七天發該處示衆○開設浴堂之張順卿倩人舁至縣署控被火燒毛毛等戳傷當奉大令飭差查拿各凶手兹據差役獲到帮凶之陳福壽請究大令提訊之下陳供小的家住陸家浜七月某日火燒毛毛糾合小的至張所開浴堂内洗浴旣而毛毛忽與張互毆小的在旁解勸並未帮毆求鑒大令喝責一百五十板判暫交保○前者搶劫顓橋楊姓家物件之蔣阿木林阿浦喬阿六等各盜犯獲案後訊供收禁禀詳各大憲在案兹奉臬司效廉訪批札到縣飭令解省勘招前晚大令命差帶三犯到案順供蔣等同供小的等均係工作度日五月間有徐阿采起意誘令小的等同往行竊小的等不合誤從其言至楊姓墳屋内夥竊衣箱白米等物贓已起案徐現不知逃往何處求施恩宥大令核供與前堂相符飭令三犯各在供單上蓋印指模仍飭分别還禁聽候備文起解 
[法租界公堂瑣案]  
　　中法彚報館排字人丁龍生私竊鉛字出外售賣爲館主查悉送案請究奉大令訊供丁供出鉛字三十板已售與英租界廣東人王杏南大令出票提王到案昨日傳同原告西人解案請訊王供舊板四十塊賣與丁龍生轉買新板三十塊代江南彩票廣濟公司執事龐惠廷張佐卿刷印彩票每萬張計洋銀五十元大令得供著押候查明是否屬實再核○拔維宴洋東控華商張蓮堂尹穉　葛九臯承攬絲繭交不足數等情經中西官會訊著各邀公正商人理明禀候核奪昨日係復訊之期拔維宴洋人偕經理人沈志雲投案伸訴張等偕律師克伯魯及繙譯西人畢德生到堂伸辬大令謂洋商在滬買賣交易自有定章應請領事官核示惟今年蠶繭收成歉薄不妨通融辦理張等同供照大市僅交五六成今承接拔維宴絲繭已交至將近八成並無不合沈稱職員代張等竭力幹旋無如洋東以外洋來信每擔定欲賠銀五十兩是以未能爰洽大令與聶繙譯會商仍著兩造各邀公正人妥爲商酌持平辦理○浦東女子吳阿雲父母俱亡自幼爲陸姓童養媳前日來滬在西門外婦獳醫館求治疾病迷失路途爲包探帶回捕房昨日解案請訊阿雲供未婚夫現在謝橋左近爲鞋匠大令著暫留捕房候查明再核○李阿堂陸阿新在途爭毆爲包探拘獲解案請訊大令判各責一百板○王福元禀稱在寳善街某燭店爲執事店主故後小主年幼被店夥魏初連糾同翁九初等狠狽爲奸從中舞弊侵吞二千餘金在法界菜市街開設協昌又分開五豐昌燭店又在四馬路各妓院任情揮霍爲此拘案請究質之魏初連供歴年辛俸共用虧二百餘金此外又因貿易虧本損耗千金求鑒大令得供著押候查明復核○劉雲高姚福壽在某碼頭竊取生鐵爲巡丁拘獲送案請辦大令判各責二百板○陳長生在江寛輪船行竊搭客銀表馬甲等物爲包探緝獲吊到原贓解案請辦大令判枷號三禮拜發碼頭示衆期滿責二百板○積竊王金富迭次犯案爲包探拘獲解案請辦大令判責三百板遞回原籍 
[美租界捕房紀事]  
　　昨日午前外虹口老街馬堃發烟館主潮州人某甲與甬人陳仁來細故起釁甲糾集流氓肆行毆擊並將陳手背咬破血流如注事後陳投訴捕房請爲查究捕頭允之○昨晨百老匯路老順記主葉某以當夜被賊竊去綢皮衣服數十件値銀一千餘兩投報捕房請爲查緝捕頭令某包探前往勘明再行查辦○日前長江積竊劉四金混入江裕輪船上行竊某搭客所携銀飾若干乘間逃逸昨經包探錢榮堂查獲吊出原贓帶入捕房捕頭令押候解送公堂禀請讞員張柄樞司馬訊辦 
[蘇省官報]  
　　九月二十三日候補道沈玉麒在院禀知赴滬蔡國熊在院展假數天知府沈泗孫銷期服假趙曾范請江北措　假正任丹陽縣劉炳　請假赴滬就醫胡燡張承德均禀辭赴滬見道憲龔鴻揆銷假縣丞張祖光禀辭赴寗見制憲辽檢孫寳瑞由趙屯港釐卡專丁來省禀謝奉飭一年期滿統比寳盈一成以上蒙記一次撫轅武巡捕杜步階禀辭解貢赴都臬轅牌示九月分候補佐雜月課定於廿五廿六兩日考試二十四日燕轅牌示照得署丹徒縣丹徒司巡檢金孝熙年滿遺缺查有正任斯缺之程廷獻堪以飭令回任候補道袁恭宏通知辭行赴寗指分江蘇試用知府劉　順天人由京引見領照來省禀到元和縣金禀知下鄉秋勘回吳縣田禀知赴鄉查勘秋成同知汪鴻年禀辭赴太鎭嘉寳等州縣抽查保甲差二十五日候補道松峻通知本日接統領蘇防續備全軍事務首府向由寗回知府那昌由滬見道憲回海州直隸州德禀辭長洲縣蘇禀知下　秋勘常　縣郭禀知交代於初限内算結同知梁孝熊由江陰厘局專丁來省禀謝飭知夏季連盈蒙記功一次二十六日知縣俞錫疇由京引見回省禀銷解京差餉李東河由鎭江太平洲保甲差次來二十七日藩轅牌示照得委署靖江縣訓導孫錫恩現巳據報病故　行攺委查有原班内之試用敎職晏豈琦堪以署理候補道錢 
志澄辭行赴寗直隸州陞額祿禀知赴寗見制憲吳縣田禀知下鄉秋勘回知縣吳　彥禀知由滬見道憲回 
[金陵官報]  
　　九月二十一日藩憲牌示正任句容縣黃傅祁如臯縣單儒紳簾差事竣應卽各飭回本任又又鹽城縣陳光勳病故遺缺查有特皆卽川縣張祖綸堪以　補湖南督銷候補道席到大通楚西掣騐候補道薛華培候補道慶錫庚由蘇回正任淮安府軍捕通判姚紀衡昭文縣張瀛　任婺源縣方永昌霍山縣秦建章准補碭山縣秦献祥知縣郭曾程周慶賢翁有成王元艇均銷内簾差王廷揚銷下江牧　差辭回蘇又曾鳳祺劉壽嵩施之　李庚昶黃傳烺奉司委採解京木差皖南鎭黃　富管帶新湘後旂謝復勝前旂李懋祺有旂武條第左旗劉錫章均到縣丞何錫康銷文闈差均見績溪縣程蘭階安徽知縣萬祖恕均銷内籐差正任如臯縣單儒紳叩謝　任牌示錢補安徽阜陽縣李應珏到鹽大使馮煥圭張善增均辭赴准又徐家驥奉示寫履歴縣丞宋人龍銷文闈差巡檢尤宜先禀知赴江北措資簡紹猷禀知赴蘇補昨日運判孫多　奉示寫履　譯信均辭冋揚知縣沈兆禔叫謝奬給差委指分江蘇試用知縣俞都飽德麟均由引見到省鹽大使張善增奉示寫履歴二十二日善後局候補道趙　防局候補道異知府知乃昌鳳頴同知劉耀曾銷内籐差直隸州際安又程慶明李濬王雲章席伯連張振聲梅長元縣丞簫大鴻典史陶繼臣奉示驗看親兵水師右哨　義高均見長江厘捐總巡同徐榮黼巡江回縣丞鄒健鵬泰委張制軍文巡捕差又譚禔禧奉示寫履歴駱兆奎銷文闈差巡檢李兆松由京來到省補昨日前四川總督奎親拜丁憂江西知縣吳增瀚到二十三日江南　臺李會總統譏車全楊軍洋務局候補道汪分統護軍等營徐城守協章遊擊遊兵營姚文煥營官宋榮華吳家慶陳煦亮辭回鎭江知府王運嘉　知　　年通判朱瑞　　　善培知縣黃啓南李德馨張應銘安炳耀葉芸沈兆漣俞都鄧之秀銷内亷差李家壁謝委徐州膏捐讞安分局安徽知縣于鳳閣銷　闈差辭縣丞　漣禧司獄憂　鑒均見知州楊增芳請假赴江北措寳正任嘉定　章鴻森銷内籐差知縣李明垣叩謝札委代辦湖口船廠布理問黃邦懋奉示寫履歴府經歴謝繼崧縣丞李暢榮巡檢倭什洪額均銷文闈差　丞王基恆禀到奉飭湖北賑捐案内奬叙五品銜補昨日總理江營務處候補道陶知府陳琦謝委大勝關釐捐差又凌家森贛揄浦縣泰州等處巡查房高捐回均見本任婺原縣方永昌霍山縣秦達章均辭知縣葉雲傳見正任句容縣黃叩回任牌示鹽大使徐家驥見 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緖二十八年九月二十日京報全錄]  
　　宮門抄諭旨均已錄前○接續前摺○浙撫任奏朝鮮難番漂流到境撫卹遣回摺○又奏撥解南洋防費片○川督奎奏滇岸川鹽抽釐辦團請酌量匀攤片○湖南巡撫錫奏司道辦理教案出力懇恩飭部從優議叙片接錄前摺又原叅署合江縣知縣商汝幹素比頑童通哥老會赴任時頑童會匪遂往者客棧俱滿會匪陰招黨羽搶刼城鄉巨案纍纍竟匿不報一節查商汝幹任内據報胡燠南等家盜案六起破獲者半商汝幹居心要好操守尙廉惟素性啫酒不甚檢束家丁李寫生及劉姓者皆係佻達輕薄少年商汝幹信任不疑以致李寫生等得力妄爲串通官親趙連璧嫖賭招搖人言嘖嘖又原叅署隆昌　知縣魏時璟一月劫案數十起槪令攺爲窩竊又令被劫之家出差役費縣民李淸和張師寛等以此傾家上年辦助餉捐鎖押縣民藍肇元薛襄廷等勒派及收捐分作四成以三成繳總局餘皆隱瞞一節魏時璟於光緖二十五年委署隆昌縣任内僅報客民莫洪順等在途被劫二案並無上控攺盜爲竊案據其張師寛等家劫案係前署該縣樂順任内之事未能破獲照例開叅二十六年十一月李淸和家呈報竊案魏時璟親因係小竊失贓甚微未經具報至今事主出費緝捕張師寛等因此傾家查無其事助餉捐輪魏時璟未及舉辦交卸接署知縣李堯瑞到日所收銀兩申解藩庫藍肇元薛襄廷均在李堯瑞任内因案被押卽釋魏時璟旣未勸捐卽無鎖押藍肇元等之事又原叅前署宜賓縣知縣羅楨贓案山積縣民列爲貪榜其情節較重者以謀殺三命未决之彭姓要犯因在監多年開小押尙積資數千緡羅楨屬其獻納竟行釋放雖經撤任而所有贓私已成巨富一節查接署宜賓縣其子及家丁人等招搖撞騙羅楨不能禁約所謂贓案山積爲貪榜蓋卽指此光緖七年縣民彭五經與廖明蛟未婚通姦將本夫謀斃毁屍一案前署該縣譚振元將彭五經拿獲供情狡展因無要証將彭五經監候待質羅楨到任彭五經央人與門丁耿隆關説羅楨以彭五經監禁二十年上司衙門均無獲犯案據當予省　該犯曾否獻盜雖無實據而城鄉傳説待徧未必無因叙州府文煥曾飭羅楨捕回彭五經仍行監禁詎彭五經投教避匿查拿不獲是以先將羅楨撤任各等情前來奴才復加查訪情節相同候補知縣周鎔信用門丁被控有案江安縣知縣楊變吉心術不端巧於謀利候補知縣商汝幹啫酒失檢任用匪人候補知縣羅楨　守難信物議沸騰應請旨一併革職以肅官常長寗縣知縣鄭毓璟查無劣迹輿論亦好第長寗現多盜擬請另揀簡缺對調俾資造就候補知縣魏時璟　明竊案未經禀報應請交部照例議處所遺江安懸缺川省現有應補人員應請扣留外補所有查明藩司等員被叅各欵理合恭摺據實覆陳伏乞皇太后皇上聖鑒訓謹奏奉硃批另有旨欽此頭品頂戴浙江巡撫臣任道鎔跪奏爲朝鮮難番漂流到境撫卹遣回恭摺仰祈聖鑒事竊照朝鮮難番漂流到浙循案由海道遣送回國前經奏明在案兹據布政使誠勳詳據定海直隷廳同知呂耀弼禀稱光緖一十八年二月二十七日有漂流遭風朝鮮難番鄭宗武等二十六名救護到境日廳照例安頓撫卹經該司飭將該難番守解送寗波由道轉送上海遣令回國咨准蘇松太道覆稱已將該難番鄭宗武等二十六名於本年二月十四日附搭招商局豐順輪船遣赴焑台回國等情詳請具奏前來臣覆核無異除分咨查照並飭將撫卹銀兩米核　造報外所有朝鮮國難番循例撫卹遣送回國緣　謹恭摺具陳伏乞皇太后皇上聖鑒謹奏奉硃批知道了欽此任道鎔片再浙海關應提華洋四成税銀每結除解加放官兵俸餉銀五千兩外餘銀以一半分解南洋充作經費歴經解至一百四十七並一百四十八結期内解過銀一萬兩曁將一百五十八五十九六十二六十三等結期内先後匯解各在案兹據護理寗紹台道兼浙海關高英詳稱浙海關應解南洋防費實緣近年收數奇絀未能按結解淸現復竭力併湊報解一結核計第一百六十六結自光緖二十七年十一月二十二日起至二十八年二月二十二日止共收華洋各税銀六萬二千九百二十兩一分五釐應提四成銀二萬五千一百六十八兩六釐内除提解部庫加放官兵俸餉銀五千兩外尙餘銀二萬一百六十八兩六釐應解南洋一半防費銀一萬八十四兩三釐照數兑足於光緖二十八年六月二十三日由前監督春順發交號商摥源豐匯解南洋大臣衙門投納等情詳請具奏前來臣覆核無異除分咨查照外理合附片具陳伏乞聖鑒謹奏奉硃批户部知道欽此奎俊片再據辦理滇黔鹽務補用道華國英詳稱滇省舉辦團練議將行銷滇岸川鹽每斤加錢三文歲約抽銀三萬兩由川解滇以作團費前經詳請奏明奉旨允准自應以奉文之日卽將本年來行滇引核本徵收以符原案抽察滇邊逼近犍富兩廠又與川省歸丁州縣地面僅一河之隔票販私梟處處皆可灑賣三面受敵防不勝防皆滇岸引銷犍鹽者較富鹽價獨昂近年犍廠災歉頻仍錢荒米貴廠價有增無减加以三次加價鹽本愈高如專就行滇川鹽每斤再加三文是官私鹽價貴賤懸引銷必異常疲滯不但新釐徵難足額恐舊徵之欵亦將因而短少勢不得不通盤籌畫爲酌盈劑虚之辦法也查光緖九年間川省官運局認解滇省税釐銀一萬四千兩其時卽因犍鹽　高陸運費重此項税釐如專就滇省徵收成本太重非卹商疏引之道曾經前督臣丁寳楨奏淮仿照黔省税釐通攤章程於富犍射三廠配用川省邊計各岸引内匀攤以期川滇兩利歴年遵辦在案今認解滇省團釐事同一律自應援照辦理但此欵爲滇省辦團而設原議專取之滇民雖擬通攤仍宜稍有區别於滇岸酌量從重似乎名實相符而邊計各岸方無異詞查東昭額引二千零十二張如每斤加錢三文每引徵銀十五兩誠恐本重難　擬每引攺徵銀三兩每斤攤銀三毫有零約共徵銀六千零三十六兩其餘二萬三千九百七十餘兩匀攤富犍射三廠應行邊計各岸額引二萬二千零五十六道之内每引約徵銀一兩零八分七釐每斤攤銀一毫有零稍一變通滇釐旣有裨益岸銷仍無大累似較輕而易舉等情詳請奏咨立案前來奴才查該道所詳係爲兼顧川滇兩省鹽務以利引銷起見除批飭照辦並分咨外理合附片具陳伏乞聖鑒謹奏奉硃批户部知道欽此錫良片再此次辦理泌陽教案奴才一人知慮難周幸賴交涉局司道盡心匡助措置始協機宜是以在事員弁奮勉圖功先後將首要各犯緝獲懲辦全案淸結民教相安地方一律綏靜該司道籌畫縝密昕夕從公不遺餘力洵屬勞勩卓著合無仰懇天恩俯准將布政使延祉按察使覺羅鍾培糧儲道王維翰等飭部從優議叙以昭激勸至試用道胡翔林才識明練有守有爲辦理交涉教案動中肯綮深資得力豫省創辦大學堂經臣派委該員經理一切具有條理洵爲通達時務不可多得之才可否交軍機處存記以備錄用之處出自逾格鴻慈謹附片具陳伏乞聖鑒訓示謹奏奉硃批著照所請該部知道欽此 
 
