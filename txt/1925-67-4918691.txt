# 1925 - 67 - 4918691

 

Page 1

 
 
1;第一萬八千六百九十一號;中華民國十四年 西曆一千九百二十五年三月十六號
星期一 * *   
 
 

Page 2

 
 
1;第一萬八千六百九十一號;中華民國十四年 西曆一千九百二十五年三月十六號
星期一 * *   
 
 

Page 3

 
 
1;第一萬八千六百九十一號;中華民國十四年 西曆一千九百二十五年三月十六號
星期一 * *時評 
[鄭陳之於江蘇] [  （冷）]  
　　江蘇爲著名財賦之區江蘇省長誰不樂爲江蘇財政廳長又誰不樂爲祇有求而不得斷無得而不就者今聞陳藝因江蘇財政無辦法不肯就財政廳長鄭謙亦以江蘇財政無辦法陳藝不肯就財政廳長故亦不肯就江蘇省長 
　　然則江蘇財政之無辦法不己使人有聞而裏足之懼乎夫江蘇財政之無辦法與中國財政之無辦法同也雖由己往而尤在將來兵不裁而益增負擔自然愈重不特以前之虧空永無清理即以後之供給亦無從挪移今之使鄭陳懼而裏足者乃在此也 
　　或曰鄭陳究係江蘇人尙欲爲江蘇謀整理者故有此財政無辦法之說而不肯就不然後之來者豈少省長與財政廳長也哉 
國内專電 
　　北京電使團息·豫事不因胡軍佔洛而收束因尙有憨軍萬餘劉軍萬餘向密縣登封前進又陜西軍己抵新安（十四日下午四鐘） 
　　北京電政府意中俄會議涉外蒙問題以張馮東西北邊防權限未分主對張馮有混合參預權至内蒙劃分則以昭哲嘉三盟爲東北邊防烏伊錫三盟爲西北邊防中俄會議王正廷借外部官舍辦事先請撥欵前日加拉罕語人中國對外蒙情形大隔膜應派員考察且宣慰使及庫烏科唐長官終年在京如何是好望多派調查俾知外蒙係中國領土不必事事與蘇聯接洽須知蘇聯並不願操縱蒙局彼不解中國何以不與蒙古政府接洽（十四日下午四鐘） 
　　北京電新公債條例如迭電銀行對折扣有要求大致無問題下星期即發行除預貯三年利息三百餘萬及扣去手續費八十餘萬餘一千萬僅敷兩個月政費胡孫要發二百萬擬酌撥（十四日下午四鐘） 
　　北京電政府息新公債外尙有一種收入可供三個月政費其來源未到發表時機　　北京電花旗滙豐滙理函政府近三年湖廣 
 
 

Page 4

 
 
1;第一萬八千六百九十一號;中華民國十四年 西曆一千九百二十五年三月十六號
星期一 * *[父母年老爲人子之天職]  
　　最深莫如父母恩罄竹難書供我食物衣着敎育病患時則寢食俱忘而看顧於我即我一哀一樂亦無不分任之然則此恩我曾報答乎曾否盡我孝道而設法使彼輩得享晚年之福乎年高一年則多一年病痛背部漸覺疼痛不能支直骨節筋骨間亦覺運動不便往往正應卸除憂慮而從事休養之餘年全爲病痛慘苦所累 
[實不應如此亦不須如此也]  
　　老年之人常患腎病蓋内腎經用多年難免虚弱易病第威德補腎丸功能滋補年老之人無能男女均得體强舒服此丸己經醫士證明者也請讀下列證書當知言之不虚也故敝公司特告爲人子而欲孝親者如令尊令堂多病而不能享受晚年之福袛須勸彼服用第威德補腎丸卽可使彼康健舒服 
[子孝老母健]  
　　漢口小董家巷華安里盛泰號詹天之君來函云家慈年己八旬曾患腎病骨痛骨節筋骨疼痛等症三十年迭服各藥鮮見功效至服第威德補腎丸始得愈好服藥一月後各病消除面色亦轉今己康健如常矣云云 
　　彼老者竟因服第威德補腎丸而得快樂第威德補腎丸乃年老者之安慰亦年老者之福星也 
[試服樣盒]  
　　如欲試服第威德補腎之樣丸請將贈劵塡妥附郵票一角寄下試服樣盒即當原班寄奉 
　　債息每遲付請按合同第九條將各省進欵交海關管理或另籌他擔保品每年能有關單百五十萬兩方夠（十四日下午四鐘） 
　　北京電浦口商埠袁任借一萬五千萬法郎交墊欵五千萬二次五千萬未交足歐戰起中法實業銀行與政府磋商作爲倒借政府欵嗣政府及期再催彼以中國秩序未定爲言原合同有不洽履行得取消合同中經政府催過四次法行以墊欵五千萬並未用於埠務再交徒供政爭政府砌詞答覆謂第一次墊欵五千萬法郎係購地用有地爲抵其實地係硬圈非價購者法行無詞旋得巴黎總行電謂取消合同則可但須付其墊欵及二期另借之北京電車借欵政府乃命齊爕元督辦齊以旣兼導淮以此席畀吳鴻昌吳與中法再談取消合同付還墊欵要求法行不能問欵所自來賽利爾初謂不能借他國欵嗣經齊疏通始允適其時吳宗濂介紹英人白傑於吳鴻昌白住港稱倫敦勃洛德銀團代表與齊吳商訂一千五百萬鎊草合同白到寗時每天要齊供給二百元及其他交際費齊前後墊去五萬餘元合同未簽江浙事作白返港前日白由港電吳鴻昌謂内戰己平前合同銀公司可續辦吳入京言於段段吳帶親故即晤見吳報告經過段謂記不清望開一節略吳將節略復面交段段交外財内農四部核議吳以白氏所要求八二付欵須改八四八厘半年息改爲七釐半内容并不變更報載所登合同範圍即電覆白謂可商白又復電謂準三月六日由港來華吳鴻昌乃囑吳宗濂先赴南京相待宗濂言於盧盧乃保宗濂督辦鴻昌督辦處本設中正街現盧借居故另於左近賃一屋宗濂即住該屋待白傑鴻昌前日始由京赴寗記者由英人方面打聽恐此約什九不成（十四日下午四鐘） 
　　北京電奉歸者云張贊成盧督蘇對浙和平張宗昌回徐江南奉軍减駐 
　　北京電盧矅由奉過京見段回寗吳光新到津段令來京詳述奉張態度 
　　北京電津電話李景林預備接收保定之馬／ 
瑞雲旅現在候令中保定大名兩道民政己爲名義上之接收（十五日下午九鐘） 
　　北京電删（十五）京奉通車原定晨十點一刻到現誤至下午一點後到（十五日下午九鐘） 
　　北京電法使對警生毆毁電車請政府保護 
　　北京電使團息近三日林虎軍己佔花縣及清遠（十四日下午四鐘） 
　　北京電交部滙徐樹錚費二萬元由金城經滙（十四日下午四鐘） 
　　天津電張軍長宗昌眷屬曁俄員數人寒（十四）夜十點專車到津張旣夜十一點携眷南下專車前有軋道車一列到站送者李直督田前魯督等隨行者并有兵士 
　　天津電政記船公司售輪事交部派陳漱六調查救濟近可挽回 
　　天津電商界息俄羗帖該政府擬發公債帖統作五成換債票十五年清還 
　　天津電吳陸長删（十五）早由奉來津曾毓雋由奉通車過津晋京吳炳湘盧小嘉由京來津（以上十五日下午五鐘） 
　　天津電奉方在滬招羅兵工廠閒散工人二百餘人昨過津赴奉 
　　天津電直省擬籌徵烟酒附加稅作軍費　 
　　天津電聞軍政敎警各費日内可放一月 
　　天津電盧小嘉馬良元（十三）晚晉京 
　　天津電中山逝世噩耗到津商民幾一致表示哀忱除各機關昨奉明令下半旗外巿民將有大規模自動追悼（以上十四日下午三鐘） 
　　奉天電張聞中山逝世極惋悼日内派專員赴京弔唁各團體擬開會追悼 
　　奉天電張定本月號（二十）起程晋京與段解决時局張學良協行赴津辦理軍務然後赴南京與盧商奉軍駐防問題再游滬現正準備一切 
　　奉天電中俄會議在奉交通行開會委高清和委員長路政吕榮寰主辦航政沈鴻烈主辦並精俄文者十餘人準備提案 
　　奉天電鮑貴卿諫（十六）赴哈張今晚餞行並邀各要人陪（以上十五日下午七鐘） 
　　奉天電元（十三）張電盧永祥昨覆尊處一電己將張軍長行期奉告現决定令其今晚起程其軍隊移防己定有具體辦法案囑效堃到寗商承尊處指示辦理總以俯順輿情不誤地方蠶事爲要旨知關厪注特覆 
　　奉天電反清大同盟電復辟犯康有爲萬繩栻紹英羅振玉等在津將再擁溥儀禍國請下令通緝並將財産充公以賑災民 
　　奉天電張派張九卿日内偕盧小嘉南下與盧督辦接洽軍政 
　　奉天電張擬在營口設海軍學校 
　　奉天電今日財廳開稅務會議現洋金票價奇漲官銀號將積存者悉開兌藉資調劑 
　　奉天電政記輪船公司因賠累將讓日人東省當軸擬集資接辦藉保航權 
　　奉天電張因與直公事繁在津設辦公處委寗孟岩爲處長（以上十三日下午九鐘） 
　　哈爾濱電此間俄僑擬開追悼中山大會請示官廳諭稍緩 
　　哈爾濱電王長官主集中特區財政以資綜核各種票照歸長官署發俄報記者羣向王長官金處長詢治和持區政見特警裁保安總隊部 
　　哈爾濱電道外水晶街日商黑瀨宗太郎文（十二）晚被盜刃二十餘處立斃 
　　哈爾濱電東鐵謀吸收蒙貨貸蒙古組合會七千元以海拉爾爲樞紐中鈔在海設代辦處（以上十五日下午一鐘） 
　　青島電膠路總工會今日在四方開全體大會討論預防當局禁組工會辦法 
　　青島電中外商組織國際輸出公會英美德日荷此等辦出口洋行均加入 
　　青島電岑西林代表鄒可英由港過青北上（以上十五日下午四鐘） 
　　濟南電武定屬議員主張以濟南道實業預備費三萬元在惠民籌設高級職業校 
　　濟南電議會擬提議縣知事剿匪奬懲案咨省署施行（以上十五日下午七鐘） 
　　漢口電許建廷寒（十四）到鄂定銑（十六）檢閱鄂江各艦吳聞江鯤艦奉令捕彼懼欲赴長現正與趙商洽並索大砲兩尊安放决川艦上據江鯤艦長徐某語人僅奉命巡防鄂江並無捕吳事 
　　漢口電經家齡來鄂寒訪李煜俊李未見 
　　漢口電軍政各機關及艦隊均奉到傳知寒擬假烈士祠開追悼大會（以上十五日下午二鐘） 
　　漢口電蕭元（十三）電京唁孫政界機關均下半旗誌哀國民黨湖北省部漢口巿部公推龔國煌京弔唁又與國民會議促成會發起追悼大會准銑（十六）假漢口孝感同鄉會開籌備會民黨如居正張知本等擬即北上其他電京弔唁者十數起 
　　漢口電王彭年准寒（十四）返漢日内赴黄州宣慰劉旅畢再赴孝感襄鄖宣慰孫張各旅 
　　漢口電岳訊·吳派葛應龍赴長表明心跡請勿解除武裝願受鄒禮監視 
　　漢口電商聯會及武陽夏商會四團體代表元（十三）假漢會聯席會議討論財委會函交加稅案結果商認新加稅則贊成舊稅推加實行報騐所剔除中飽與留難至推加稅率辦法由四團體代表與財委審查員開會商訂（以上十四日下午五鐘） 
　　重慶電楊森與劉文輝因爭防及鹽欵出兵段急電川制止有今後川康境内軍隊如何收束防區如何劃分餉械如何支配各本良知協議辦法劉督辦湘資深望重主持其間力謀融洽以善其後本執政有厚望等語川事暫可冀和平了結 
　　重慶電賴心輝遵段電準四月東（一日）日召集省議會在渝開會地點假巴縣議事會其經費由袁祖銘每月在銅元局撥一萬接濟不足者由賴負責（以上十四日下午十一鐘） 
　　香港電省民黨中委會將根據孫遺囑發宣言哀典籌備處委員會第一次會議議决（一）設祭堂於省署文武官由寒（十四）至哿（二十）每日上午九時到祭（二）公私男女校敎職員生均田臂纒黑紗女襟綴黑花一月（三）中外唁文逐日宣佈（四）在廣大開追悼會日期篠（十七）軍政界巧（十八）農工商界效（十九）學界運動大會原定銑（十六）舉行因孫死决改期 
　　香港電傳許崇智等决推唐繼堯繼孫任大元帥孫死後廣州每夕戒嚴楊希閔令趙成樑部中止赴東江在省戒備秩序仍安 
　　香港電船舶罷業潮文（十二）夕解决各船己陸續開行 
　　香港電永豐艦將抵汕頭時遥見海籌等艦尙在急逃回汕尾俾廖仲愷登陸隨駛回省廖轉乘永福輪船赴汕頭文（十二）抵步有學生軍數百偕行 
　　香港電林虎軍反攻潮汕確抵河婆係由五華開到刻與許蔣軍劇戰汕頭 
　　香港電財政局奉許崇智令在潮梅海陸豐各屬籌餉百萬分三期繳 
　　香港電劉震寰元（十三）由港赴省 
　　香港電港工界定銑（十六）全體休業追悼孫 
　　香港電陳炯明方面宣傳三日内可克潮汕張民逹委廖益謙爲汕頭本軍後方主任 
　　香港電汕訊林虎軍劉志陸李易標等部由紫金直下海陸豐與許蔣軍戰三日許蔣軍不支退普寗惠來劉李兩軍即佔海陸豐仍追擊許蔣軍再敗退揭陽劉李軍跟追至元（十三）己抵湯坑許蔣軍退入潮安城張民逹由汕怱怱出發指揮潮城各店盡閉門（以上十五日下午六鐘） 
　　厦門電粤軍小部退平和境入詔安粤軍旋撤回黄崗張毅部集中漳州在平和漳浦掘壕佈防 
　　厦門電粤軍有自永定入南靖訊 
　　厦門電漳訊粤軍决留粤境謀反攻暫不退閩（以上十五日下午十鐘） 
　　南昌電胡思義庸劣軍民詬病議會電撤換近的以胡急胡辭職曹本章護各方擁文羣繼胡删（十五）行（十四日下午六鐘） 
　　蚌埠電寒（十四）上午七鐘皖軍第四旅營長黄亮臣率所部全營回蚌聞係換防 
　　蚌埠電二旅參謀長邱長勝元（十三）到蚌寒（十四）下午三鐘唐啟垚在督署召集二旅張何兩團長會議討論接收事宜 
　　蚌埠電津浦車站以孫中山在京逝世奉令下半旗誌哀（以上十四日下午九鐘） 
　　蚌埠電新淮泗道唐啟垚訂諫（十六）在蚌就職所有印信文卷有由舊任派員送來並科員來蚌謁見者約十餘人均住皖江旅館唐帶隨員十餘人住淮陽旅社每日每人由唐接濟旅費數角按日派人分送 
　　蚌埠電删（十五）下午二鐘皖第一軍第一梯團聶司令率俄兵一百二十名過蚌南下皖軍第二旅劉尙兩營由蚌開拔赴固鎭任橋駐防（以上十五日下午七鐘） 
　　南京電蘇紳余恒等删（十五）電段執政盧宣撫使請自蘇開始廢督並召江蘇善後會議决定收束軍事整理財政賑撫災區辦法 
　　南京電龔心銘到寗盧韓兩長删（十五）午宴於秀山公園（以上十五日下午六鐘） 
特約路透電 
[孫中山逝後]  
　　十五日北京電孫中山遺骸施防腐劑己竣暫置木與玻璃製之棺中以候莫斯科定購之棺運至其靈櫬定十九日移往中央公園二十四五兩日將開追悼會 
　　十四日巴黎電據俄國消息孫中山病中曾致書蘇聯執行會謂彼己令國民黨維持對蘇聯永遠之交誼俾自由强大統一之中國得以實現 
[北方時聞]  
　　十五日北京電聞張作霖不日將抵天津衆對於此行頗多猜測有數界以爲此行與豫省戰事有密切關係 
　　十五日北京電善後會議明日復將開會其議事日程中有熊希齡主張廢督理制裁冗兵議案 
　　十五日北京電聞法日等使署己向外交部提出關於十四年公債之抗議因拳亂賠欵德國之部分當視爲關餘僅能用以償還某某數種未清之外債不得用充内債擔保品 
　　十四日北京電華洋義賑會常年會議己於今日午後閉幕此次曾議决許多重要問題並舉定新幹事員衆曾一致議决取銷一九二三年通過以四十五萬元由滬會保管充調查導淮經費之議案該欵收回後即擬用以在災區辦工賑 
[德國共産黨開會慘劇]  
　　十三日德國海爾電今日此間有共産黨開會英法共産黨數人演說畢德共産黨一人方欲譯告大衆警官一員起而反對以衆不服乃調警察多名入場令衆離室谥是衆以空酒瓶與椅等物擊警察旁聽席中後有人開槍擊之警察亦開槍回擊死六人重傷二十三人 
[聯盟會與德國]  
　　十四日日内瓦電聯盟行政會議覆德國擬加入聯盟會之牒文大旨謂德國决計欲及早入會殊可欣幸德國在會自當與其他會員國共立於平等地位聯盟會憲法之精神爲同樣權利同樣義務此種原則適用於德國所提關於不參加征討行爲之保留案會員國依照會章在軍事計畫中之積極合作其性質範圍視該會員國之軍事地位而異行政會曾條陳各國可先報告其所可助之軍隊額數故德國可聲明其能遵行此種條陳之範圍若何若一國對於聯盟會處置違犯會章國而行之共同聯合的舉動竟提出可守中立之保留則聯盟會之基礎將被摧毁云行政會員於上述覆函宣讀後一致贊成之不加討論後乃辦理其他問題事畢宣佈散會土國逐出希主敎事土國以事關内政非聯盟會所可過問爲言行政會員遂决定將行政會有無資格以接受希臘請求之問題向世界法庭徵求意見關於第二鴉片會議結果之報告己被核准聯盟會書記長己奉命採行必要方法使阿富汗·蘇俄·漢志·墨西哥·蘇丹等國守此公約至於聯盟會調查前敵國之軍備一事行政會通過行政會得行使此調查權之議案 
　　十三日日内瓦電國際聯盟行政會决定將波蘭在丹齊設置郵箱自備郵差致興德人大起衝突之問題交國際常設法庭特别開庭判决之波蘭代表不表同意但無效 
[菲報之防禦工程傳說]  
　　十四日馬尼剌電馬尼剌某晨報載有新聞謂陸軍中將米奇爾氏曾請伍德總督告以柯里吉杜島對面之瑪里凡爾斯半島之地勢等情形俾在該半島續建防禦工程云云此說己由當局否認謂毫毫無根據蓋按照華府公約不得續興防禦工程也軍界中人對於該報登載無稽之說殊爲抱憾蓋恐華府公約簽字各國將信以爲實而事查問也 
 
 

Page 5

 
 
1;第一萬八千六百九十一號;中華民國十四年 西曆一千九百二十五年三月十六號
星期一 * *公電 
　　北京通電各省衙門均鑒臨時執政令前前隆威上將軍龍濟光夙膺專閫洊擢疆圻久鎭南中勳勤卓著前以憂勞致疾來京就醫方冀調理早痊長資諮詢兹聞溘逝震悼殊深龍濟光著照陸軍上將例從優議卹給予治喪銀元五千元派衛興武前往致祭生平事蹟宣付國史立傳靈柩回籍時著沿途地方官妥爲照料用示篤念藎勞之至意此令京寒（十四）印 
　　北京善後會議電各報館均鑒前臨時大總統孫中山先生於本日上午在京行館病故本會議謹於三月十三日星期五例會停會一次並依政府所定日期停止辦公用誌哀悼特此電聞善後會議文印 
　　南京來電申報館删日津浦鐵路浦鎭工會開成立大會 
國外要聞 
[東京通信（與九三月十日）]  
　　日本貴族院問題正式討論開幕 
　　各派猛烈備戰 
　　改革貴族院組織法令問題與實行普通選舉同爲加藤聯立内閣之二大使命自昨春護憲運動開始以來曲折幾亘一年政府所製原案昨日經樞府諮詢今日正式提出貴院付議先由加藤總理出席說明提出理由滔滔數千言痛論貴院組織之不充備有違現代政治潮流與國民輿論案之内容甚合彼以前所聲明之善處二字頗不淯底然而在特權牙城之貴族院方面則以爲自家頭上之切膚問題自貴院組織以來所諮議案件中莫有更重大於此者加藤總理說明提出理由後反對議員永田秀次郎與志水小一郎等相繼登壇痛駁攻擊政府提案動機之不純潔與法案内容之杜撰乖謬爭論亘數小時而息會咸料激戰期間當在此數日以内綜合各方意見可推斷該法案大勢如次 
　　（一）貴院全體態度貴族院中原分研究會公正會交友會三大派研究會對本案意見以爲本案不如普選案之根據全國輿論僅關係於一部特權階級任何處理都不影響國民生活即否决之亦不礙事也不過結局買一部國民之反感爲自家身上貽禍不如修正原案而通過之爲是原案增加公選議員結果必使貴院着政黨色彩殊與二院制之本旨相背然苟能免此弊疵即削除現行改革貴院組織令須待貴院自動一項亦無異議也公正會對本案意見則大與研究會異趣反對頗烈蓋原案中之减少定額與改正有爵議員互選規則一項直與該派興亡攸關貴院中態度最强硬或始終持反對意見者必此派也交友會對原案中改正勅選與多額納稅議員二項不如他派反對之烈但絶對否認勅任有官職或有殊勳者爲貴院議議條此外勢力較微之本俱樂一派因爲政友本黨系議員之故帶政治色彩最濃與衆議院本黨議員表裏運動倒閣故始終反對更總合貴院全體對本案之意見而言多謂改革貴院之聲實發於由護憲三派所組成現内閣之口僅能流行於現内閣存在之日其動機之不純己無可諱言若現内閣一旦崩潰此種聲浪亦必同時消滅况所提原案訛謬滋多嚴正審察批評勢必費許多時日而通常議會閉幕之期迫在目前縱正式組織委員會愼重審議之亦終於不得要領積極反對與否均不成問題也 
　　（二）政府之態度改革貴院法案提出貴院後貴院空氣俄形險惡本屆議會能否通過殊屬疑問政府對此之態度大致謂鑑於國論之趨勢與時代之要求以最公平嚴正態度制此改正法案且己經樞密院諮詢矣貴院若敢於否决政府只得取第二叚方策不經貴院協贊儘以勅令改訂有爵議員互選規則激起國論以彰貴院之惡貴院爲其前途計可承認本案大綱俾喧囂亘年之改革問題於兹實現告一叚落殊爲兩便云云此外與黨三派之態度更加强硬不但痛恨貴院跋扈且攻擊政府所製法案之不徹底也 
國内要聞 
[北京通信（Ｎ）]  
　　豫單中時局變化之重大醖釀 
　　河南戰事自最近消息言之似劉憨之於洛陽己不能守而胡罼己經入洛據胡氏之官電雖只謂洛陽内變劉憨出走景翼以守土之責只得飭所部西進而劉氏之虞電則謂己恪遵命令飭所部退至洛陽以西此皆傳自政府方面較有根據者且執政府之正式宣布謂只接胡軍入陜縣之電未接胡軍入洛陽之電而論者以地理考之陜縣在洛陽以西旣曰入陜縣則斷不能越洛陽而飛度故此次入洛之說比較可信而陜軍方面雪片捷電昨言八日樊鄧兩旅入洛今言十日岳維峻入洛交通方面亦有路局報告一般人固以前次之入洛說兩方皆有情報因於此次所傳置之將信將疑之中然以上述政府消息比較參合則不敢謂入洛一說全不可恃特隴海路尙未通確己證明必待一二日後耳豫西之戰牽動大局愚前數次通信均己言之今當就豫而言其周圍之形勢夫劉憨與晋閻甘陸早有聯絡故山西派兵駐娘子關而甘肅之孔繁錦亦與陜劉合作皆顯著之事實然最可注意者則爲奉天胡氏早見及於此所派赴奉之使絡繹於道于右任且於十日以前出關一次而張樹聲張璧等則又賣馮玉祥之命使奉而歸者自報載之消息言不曰奉張直胡而曲憨即曰奉張嚴守中立然此皆表面話而實際上奉張之於豫事本不助胡且時有反對國民軍之言論此亦彰彰在人耳目者李景林旣乘孫岳赴豫對於接收保定大名切實籌備現保定方面李氏遣派之文武官吏己經前往而奉天做夀前其内部之會議則爲江浙軍事决計暫緩進行而將張宗昌部下移至津浦綫上邢隅三一旅原在徐州現擬擴充爲一師與將來移駐津浦路之張軍互相聯絡且張宗昌督皖之說奉有所聞京亦有所聞蚌徐之間實將有嚴密布置其意蓋以徐州爲重鎭扼隴海之左端且皖北與豫之東南接壞亦爲布陣之地特計畫雖己粗具而行動尙未顯著故姑對馮胡諸人虚興委蛇即李景林之於保大亦不遽加壓迫據今日來自奉天者所談奉張之於豫事實嚴重注視以愼重之態度靜觀戰局之變化以定應付之方針其重要之點即在先行準備一切再看馮玉祥之加入與否以决其本身之加入與否引滿待發蓋亦相去不遠矣 
　　再觀國民軍方面馮胡孫三人本有患難與共之誓言故保定問題豫西問題馮氏雖絶少表示而實際未嘗不與聞其調停胡憨主張換防之電己算開口說話一次至於孫岳則自奉段令調停而所發魚電宣布劉憨罪狀劉憨亦以惡聲報之實己不啻加入况所部軍隊確己由鄭州向西開拔實行武裝調停故孫岳之與胡合作己不待說目前所可注意者厥爲馮軍以愚所聞李鳴鐘由綏遠赴包頭决非無因而往其目的實在軍事布置牽掣晋陜之背而馬福祥之於寗夏亦有所計畫馮且主張寗夏及其附近畫爲一省與包頭相呼應是其對甘之牽掣亦可槪見不寗惟是吳新田志在督陜劉鎭華之以省政相畀原一交換條件而馮吳之間近來亦頗有聯絡即觀吳氏駐京代表與馮軍要人之蹤跡可以知之某方所傳且有吳氏表示「惟煥公馬首是瞻」之語故馮之布置方在西北一隅皆足爲豫胡之助而最近張家口有重要會議且如南苑長辛店各處馮軍皆有調動報紙中亦曾約略言之據交通部消息豐台爲京綏京漢京奉三路之交點有一搬閘爲各路交互通車之樞機向來搬閘過車須有正式電報而馮軍最近致一公文於交部謂軍事運輸緊急照電報往返不免稽延請變通辦半以馮軍運輸官之護照徽章爲憑隨時許其通過此雖似不關緊要之事而馮軍之有所行動於京綏京奉京漢三路爲積極之進行者又可槪見故雖萬木無聲而雨己將至再觀奉方之意向則奉馮兩軍間豫東直南間皆己漸入危急狀態也 
　　在黄州之吳佩孚突然赴岳此間所傳鄂蕭實明知之而故縱之且袁祖銘氏與吳本關係甚深近忽進兵鄂西利川等縣己有袁軍之蹤跡且張貼告示說者謂其明與吳佩孚相呼應而鄂蕭則不聞對此應付反來一電謂雞公山駐軍單薄土匪横行彼處外人嘖有煩言請令寇英傑進駐該處夫雞公山爲豫境胡憨開戰鄂蕭一無表示而今忽如此則其對豫態度亦大可注意者也不寗惟是吳佩孚之在决川艦實有各方代表往來其間賄選議員亦多往依附而其尤爲奇特者則决川艦中之會議有奉天代表列席此次奉張生日吳亦派人往祝吳於長江上游不能忘情且有所聯絡爲直隸派殘部之中心固人所共知而與奉張忽有往來則對於國民軍之共同目的又可想見故時局之變化醖釀又有不能專看黄河流域者矣（三月十一日） 
[北京通信]  
　　孫寓弔唁記壯行 
　　孫中山之病凡讀吾通信者前數日己知之矣特其彌留前後之情形以及病中之狀况想亦爲閱者所急欲聞者愚隨侍在側親見此創造民國之偉人與斯世長别介紹其眞相俾得同聲一哭也 
　　孫先生之病自恊和院宣告不治後即遷入鐵獅子胡同顧宅用中醫試治旋亦無效又由留日學生王綸介紹一種驅癌藥液其原素係沃度與海萬苣配合而成注射數次稍呈佳象但腹部水分日增至前日而轉沉重竟至不能進食昨日（十一日）四時孫對同志言吾將與君等長别矣但侍疾者尙冀其多留若干日也吳稚暉氏爲民黨擬議中之後任總理與愚所居僅隔一板昨夜四時許忽有人夜擊吳氏之門吳未之聞愚問何人答以孫寓特召愚高聲呼吳氏不醒卒擊板醒之吳即披衣隨去愚料孫必危矣今日九時三刻愚即驅車至孫寓門外汽車不下四五十輛爲從來所未有愚己料到七八分入客廳中見日本新聞記者十數人筆記甚忙視之蓋抄錄遺囑也以問則孫先生己於今晨九時半長逝矣（實爲九時二十七分）即轉入其臥房之外室黨員己滿汪精衛面白如紙李石曾低頭默坐左黨要人李守常顧孟餘等均在孫之内弟宋子文及襟兄孔祥熙奔走甚忙女賓中如李石曾夫人首先到寓廖仲凱夫人（即何香凝女士）兩目紅腫如核桃是時孫之遺骸由恊和院派人清洗内室嚴閉隱隱聞涙聲精衛告稚暉曰先生遺命須設法保存遺體己問恊和院據云保存法有二（一）爲永遠保存須剖腹去五臟一則無庸剖解但僅能保十數日此事重大决之其親屬如何稚 
[中山先生之兩遺囑（一關於國事者）（一關於家事者）]  
余致力國民革命凡四十年其目的在求中國之自由平等積四十年之經驗深知欲逹到此目的必須喚起民衆及聯合世界上以平等待我之民族共同奮鬭 
現在革命尙未成功凡我同志務須依照余所著建國方畧建國大綱三民主義及第一次全國代表大會宣言繼續努力以求貫澈最近主張開國民會議及廢除不平等條約心須於最短期間促期實現是所至囑中華民國十四年二月二十四日 
　　三月十一日補簽孫文 
　　筆記者汪精衛 
　　證明者宋子文 
　　邵元冲 
　　吳敬恒何香凝 
　　戴季陶鄒　 
　余因盡瘁國事不治家産其所遺之書藉衣物住宅等一切均付吾妻宋慶齡以爲紀念余之兒女己長成能自立望各自愛以繼余志此囑 
　　三月十一日補簽孫文 
　　中華民國十四年二月二十四日 
　　筆記者汪精衛 
　　何香凝 
　　證明者宋子文 
　　孫科 
　　吳敬恒 
　　邵元冲 
暉曰然遂由孫科直接與恊和交涉十時後消息廣布來者益多宅幾不能容段派人來云「傳聞先生將入恊和院解剖此舉大可不必」精衛曰此舉今己作罷己另擇不必剖屍而亦能保存至三四百年之方法矣黄膺白到寓己將十二點李恊和執其手曰正在借重君爲治喪主任黄曰主任不敢帮忙則當然章行嚴龔心湛一般閣員禮服而至己在午後矣 
約十時吳稚暉李石曾于右任等於客廳偏房之南室貼一治喪主任辦事處條以决一切十一時吳手書一紙略謂「總理遺囑須保存遺體己由哲生（科字）與恊和院商定今日即移該院敷藥約二三日竣事己電歐洲急運預備之棺又擬與執政府商陳屍於先農壇又先生遺囑葬於南京紫金山」紙貼於招待大廳黄膺白曰「最好葬於景山」精衛曰「吾初意亦如是惟先生之遺囑如是殆示當年南京改革未澈底之意耳」又議停屍地點則多嫌先農壇太偏以中央公園之社稷壇爲最宜亦有主張大開天安門而陳之於太和殿者愚本擬建議國葬於京西之香山風景旣雄大秀麗又可使革命精神永注於北中國以己有遺囑而罷 
　　孫早自知不起二月二十四日口授遺囑由精衛筆記稚暉等九人證明今日招待廳最先發出者爲某君所錄出之一份後復汕印徧貼散發孫臥房之中室則懸其簽字之一份遺囑係於昨晨簽字由孫夫人手託其臂而後執筆共分三紙寫孫之簽字及孫科等字均用藍墨水寫（所製銅版上所簽之字不明顯即以此故）餘以中國毛筆寫之由同生照相館當場拍出兹抄錄如下（第一種）余致力國民革命凡四十年其目的在求中國之自由平等積四十年之經驗深知欲逹到此目的必須喚起民衆及聯合世界上以平等待我之民族共同奮鬭現在革命尙未成功凡我同志務須依照余所著建國方略建國大綱三民主義·及第一次全國代表大會宣言繼續努力以求貫澈最近主張開國民會議及廢除不平等條約尤須於最短期間促其實現是所至囑中華民國十四年二月十四日筆記者汪精衛三月十一日補簽孫文證明者宋子文孫科戴恩賽邵元冲吳敬恒何香凝戴季陶鄒魯孔祥熙（第二種）余因盡瘁國事不治家産其所遺之書籍衣物住宅等一切均付吾妻宋慶齡以爲紀念余之兒女己長成能自立望各自愛以繼余志此囑（日期簽名同前） 
　　孫之遺體於十二時半正由臥室招出院中裝入恊和院汽車而去方出室時同志無不滬下精衛哭不成聲而哲生更欲哭無涙矣民黨要人無不在場惟張溥泉適於前日赴保定鈕永建昨晨至張家口柏烈武未及至當屍車出門時送者三四百人各國人均有日人居多如陸軍少將杜彌三吉等均在日本新聞記者之在客廳中者手抄口問經三四小時而不稍息編爲通信或譯成英文人各手持稿紙一巨束而中國記者之至孫寓除愚一人外截至午後二時尙無一人至者最後亦僅三五通信社社員姗姗而來也 
葉譽虎今日扶病而來到寓絶早病色滿面亦頽然老矣彼最先主張治喪應分組類卒依其辦法决定推于右任孔祥熙爲事務股主任宋子文會計股主任汪精衛秘書股李恊和李石曾吳稚暉林子超鄒海濱均任招待股内更分别甚細如招待股中復别爲華僑及女界等若干組此次治喪當照平民辦法中山遺言棺木不過五百元某報傳中山一棺費至五萬金者誤也 
　　約一星期前日本犬養毅介紹萱野長知至京萱野爲女醫島本之門徒島本研究淋泊素三十年爲醫界一大變革如科學界之有相對論也凡病不須服藥島本自言彼確能治瘳中山之病犬養助以三千金川資將成行矣日本人之帝國主義派環圍島本使不得成行無己乃使萱野爲代萱野至京後有多年不治之病彼十分鐘内完全瘳之廉南湖之左臂廢己一年今經其推磨四次己能動矣但萱野亦卒不能治中山之病蓋中山肝病早不可治徒以其體力毅力支持數年耳中山平生除接待賓客計畫黨事外手不釋卷貧困時亦不惜傾資買書在英時有一次曹亞伯助以六十鎊彼多以之買關於論及中國事件之書籍曹怒曰「我是給他吃飯的錢乃買此爛紙何用」近年來頗看中國書今年己六十而勤學不倦即此一端可以模範矣 
俄大使加納罕己電莫司科限二十五天内專車運棺至京愚所惜者如此要事而絶不見攝影者中山死後並未留影蓋皆心亂無人想及使非愚之攝影器物爲齊軍刦去者今日至少有十數張之新聞照片饗吾閱者也 
　　今夜八時國民黨中央執行委員會行政委員會開聯席 
 
 

Page 6

 
 
1;第一萬八千六百九十一號;中華民國十四年 西曆一千九百二十五年三月十六號
星期一 * *會議於孫寓計畫一切今日京報謂「萬一孫先生不幸其主義與理想當與日月而永存民衆日仁自當繼續前進奮鬭到底全國民衆將更起重大之注意」可謂知言嗚呼中山雖去遺言永在國民其共勉之（十二日） 
[記孫中山先生之逝世] [  （杏子）]  
　　四十年來爲國努力名震全球之孫中山先生己於中華民國十四年三月十二日上午九時三十分鐘在北京鐵獅子胡同寓所仙逝矣兹謹將孫先生死前一二日及死時之狀况述爲讀者告 
　　先生之病本無日見輕鬆之事報章所傳蓋多含有希望之意三月十日晚十二時頃病更轉劇侍疾諸人己確信其不易挽回翌晨（十一日）克利醫生診視後即告孔庸之曰「病己絶望逝世在即倘家人欲其再延若干時日者當另用人爲的方法ArtihcalMeans以維持之「孔答以「能延長總須延長」隨由克利注射藥劑尋由行轅秘書發函通知旅京國民黨要人大意略謂「總理之病業更嚴重務希即來行轅恐倉猝間有待商之事也」函發後轉瞬黨人雲集多有澈夜未去者 
　　十二清晨記者往中山臥室見其兩目上翻盡露白色口時開時闔作微嗽狀舌紅唇黑其熱度之高己可想見夫人宋慶齡女士執其右手公子哲生執其左手時許俊人適來探望見此情形即馳赴執政府向合肥報告不一時而室内人頭攢簇哭聲雜作吾國之革命元勳魂師道山矣約再二十分鐘後汪清衞夫人陳冰心女士璧君用粤語謂「據中山夫人言中山遺囑將屍體用藥保存殯諸玻璃箱内」即由精衛譯成國語對衆宣告中山遺囑亦於此時置在鏡櫃中懸在臥室之外廳遺囑有略須詮釋則中山性喜讀書收藏頗富廣東上海兩處各存若干住宅在上海莫利愛路二十九號係民國元年華僑所購贈者後因革命需費出押於人再經華僑代爲贖回餘則可稱「身無長物不名一錢」也中山有一子（名科字哲生）二孫本有二女一歸戴恩賽博士一則於前歲病殁於廣州蓋尙未字人也簽遺囑時孫先生己不省人事由宋夫人執其手而爲之者 
　　孫中山先生治喪處己定孫哲生汪精衛鄒魯林森孔祥熙宋子文李石曾吳稚輝于右任等九人爲主任辦理喪事以家族之意旨爲主而不參以「公」的意味其原因係廣東有一中華民國陸海軍大元帥府而北京則有一中華民國臨時執政府兼收並蓄旣屬不便顯分軒輊亦殊無謂也頃聞交通總長葉譽虎君言合肥對中山之死己决定「停止辦公」「下半旗誌哀」「國葬」「派柏文蔚治喪」等事將一一照辦矣（三月十二日） 
[孫中山之身後問題] [  （新）]  
　　當此個人主義發逹己臻絶頂之際無論任何英雄豪傑無能集全國人民之同情得仇敵之愛敬者有之則爲中華民國開國者之孫中山先生中山在此彌留聲中舉凡一切睡眠狀態之如何不良胃納之如何完全消失腹部水腫之如何增劇以及脈搏呼吸之如何激變固無待於記者之贅述記者今所認爲有必須記載者則第一爲中山之身後關於本問題執政府方面早己决定撥治喪費十萬元爲之舉行「國葬」式同時并擬由段祺瑞個人發起爲鑄銅像置於天壇或中央公園以留永遠之紀念但民黨方面則以爲執政府對於中山實無頒榮典之權如欲舉行國葬則當由未來之正式政府舉行否則當由民黨舉行「黨葬」如國民願爲中山舉行「國民葬」則黨葬即與國民葬之儀式同時并舉在未舉行葬式以前先開大規模之追悼會各地同日追悼以來之正式政府爲之或由民間團體爲之均無不可故結果段或爲尊重中山起見而不下國葬之明令亦未可知也第二爲中山逝世後之民黨内部問題本問題在中山未北上以前本己發生於廣州近更有分立之勢由馮自由張繼喬義生于右任張知競盧師諦鄧家彦徐謙褚輔成劉成禺梅光培黄大偉朱卓文彭養光于洪起李書城呂復賀之才郭泰褀等所組織之「中華民國國民黨同志俱樂部」旣於本月八日開成立大會并通過簡章七章二十九條以爲右派民黨之總機關同時且以中央執行委員會中人除外而中央執行委員會之左派民黨如汪精衛邵元冲李石曾等則亦用中央執行委員會名義登報否認國民黨同志俱樂部係民黨分子之集合體且謂其中並無一民黨其他有力者將搏老同盟會之半數爲一團而自樹一幟由是以觀則此後兩黨之分立固不待言矣（三月十一日） 
[中山逝世後之政府前途觀] [  （孤帆）]  
　　執政政府至今日漸陷入窮境蓋各方空氣日惡而自身又太多弱點也本（十二）日中山逝世一部分人以爲從此合肥可稍稍放手作事其實有不然者自褚輔成提改組政府案湯斐予等向陸軍部領得現欵十萬元在東城西堂子胡同組織俱樂部用意在納交善後會議出席之各方代表及會員以打消褚案進行爲目的不意此種機關雖己成立而褚氏之活動仍猛進不止本（十二）日中山逝世後正午十二時屈映光湯漪召宴各省實力派代表及各方名流在東河沿十號屈宅會讌臨時趙次珊亦加入作主人來賓到者約六七十人湯斐予起言願各方本革命之初志以助執政政府使其基礎鞏固言至此褚輔成起言謂此次政變係各派各系共同合作此類革命工作如一公司組織决非一系一人之功合肥亦僅公司中之一股東耳今則大權獨攬勢難合作鄙人敢代表多數盡力於此次革命各分子希望政府母太拒人於千里之外使各派各系能盡其所能云云此類演說針鋒相對頗令在座之接逝政府者失望今（十二）晚褚輔成氏己將改組政府案提出於國會非常會議矣褚氏不提於善後會議而提於國會不僅取瑟而歌且含有一種與執政府以難堪之意味蓋執政府否認國會今褚氏提出於今日無權無勇之國會苟無可靠後背亦决不出此故知此案能提出於國會實爲根本動摇執政政府之一證亦可知中山死後執政府之困難恐將愈逼愈緊也（三月十二日） 
[十四年公債大體妥洽] 基金己有辦法 
　　執政府以軍政各費現己無法維持十四年公債在勢非辦不可特以頭三年基金無着尙未爲安格聯認可若果籌有辦法安當亦無異言故昨（十一）日下午二時李思浩特邀張嘉璈錢永銘周作民吳鼎昌談荔孫卓定謀等重要銀行家在財部會議密談三小時昨晚六時各重要銀行家復在西皮巿銀行公會集議答復辦容最要首在頭三年之利息基金一點聞李思浩所提出之意見係請各承銷銀行先行擔任所承銷之數目凡承銷一百萬元者無論其債票己否售出先繳現金二十萬元餘類推總計債額一千五百萬元立可收集現金三百萬元即以此欵交安格聯保管作爲頭三年利息之基金三年之後四二庫劵還清當然不生問題發行價格定爲九折而實收則爲八四是有六釐爲承銷手續費在銀行家亦有利可圖而年息則爲八釐自屬不低期限十天第四年起還本每年兩次年均每次還八分之七 
　　查德國賠欵自民國六年四月起撥充三四年公債付息基金唯非德欵全部僅以三卤年公債所需要之數目爲限德欵全部年約英金七十三萬鎊約合國幣七百餘萬元在民國六年時三年公債年付利一百四十九萬五千餘元德欵項下年撥一百四十四萬元四年公債年付利一百五十四萬八千餘元德欵項下年撥一百五十六萬元兩共約三百萬元其餘德欵則滾入關餘項内作爲整理案内各公債基金去年四年公債還清空出一百五十四萬餘元又以之發行四二庫劵計每年約需一百六十餘萬元三年公債可於今年還清依照整理公債辦法之規定此部份德欵又應撥作五年公債保息基金計每年約需一百十六萬餘元依此觀之則指定爲三年公債及四二庫劵保息基金之德欵所能挪用者僅三年後四二庫劵還清後之一百六十餘萬元而己唯五年公債應於十七年九月還清且民國十五年所應付之五年公債息金約一百零四萬元十六年約六十五萬元十七年約二十八萬元是未還清之三年内亦有盈餘故新公債頭三年每年應付息一百二十萬元（照價額一千五百萬元年息八釐計算）而現時李思浩所擬籌者僅三百萬元尙差六十萬元大約此六十萬元即仰給於五年公債所餘之欵至十七年九月五年公債還清而新公債適開始還本大約亦以此部分德欵與四二庫劵基金之德欵合併爲新公債基金如是則兩欵約三百萬元恰與新公債應付本息相等新公債第四年（即民國十七年）起七年間每年還本約二百十四萬餘元加上利息約三百萬元 
　　另一消息自昨日起政府决辦十四年新公債並李思浩與銀行團磋商條件己將次妥協之說又喧傳人口據聞昨日銀行團曾復集議一次到會者主張頗不一致有謂十四年公債與四二庫劵性質相同於整理各債基金毫無關係銀行方面無反對之理由有謂十四年公債之基金原係整理案内各債及舊付息或還本指定之的欵前充發行四二庫劵基金當時以反對不力政府貿然發行銀行己覺失策今乃公然用公債名義發行其基金與五年公債基金有礙且使九六公債永無良好希望當然反對議論紛紛莫衷一是後有人以全國銀行公會聯合會第四屆議决所稱「在内外債未經整理實行以前各銀行（以在各公會爲限）不得單獨或聯合承募及購買或抵押政府發行之新公債倘有違反此約者即一致與該銀行斷絶往來以示堅决」云云並將銀行宣言書提出衆爲默然最後調解辦法議决請政府先對於九六公債之利息與五年公債之本息確定辦法後方可發行此項新公債否則不但不便承銷且亦不肯購買收押因此前晚所定承銷一百萬元者先繳二十萬元現欵之欵項昨日均未交付唯政府現因軍政費急需萬分對於此項新公債决定非辦不可故一面仍竭力疏通銀行家一面己將新債票發財政部印刷局正式承印至該公債辦法内容據所探悉者與連日各報所載亦微有不同兹特分别詳誌於下（一）名稱十四年公債（二）總額一千五百萬元（三）期限十年自第四年起還本每年二次第四年至第九年每年均還本二百萬元第十年還本三百萬元（四）利息年八釐（五）發行扣折按九扣發行並預扣半年息（六）經手費六元要（七）擔保品德國賠欵三四年公債基金及四二庫劵基金之餘額 
[班禪謁段談蒙事] 藏事亦有討論 
　　班禪自二月二十五日抵京後二十六日上午十時曾赴執政府謁段一次二十七日上午八時段回訪班禪二日上午十一時段在陸軍部演劇邀班禪參觀綜計班禪來京前後共與段晤面三次往返酬酢並未詳談一切前日（十日）下午蒙藏院班禪招待事宜處函呈執政府謂班禪因事須面晤請訂謁見時間段於來函後親書十一日上午十一時至昨日（十一日）上午十一時新華門至吉兆胡同沿途軍警森列班禪與大堪布羅桑·土觀譯員等分乘汽車三輛·羅桑車在前班禪黄色汽車居中譯員車殿後疾馳至執政府秘書長梁鴻志武官長衛興武迎入至内客廳段便衣出見寒温後班禪用藏語述明來意經譯員譯出大意謂外蒙爲中國領土前因少數俄人勾結外蒙青年希圖自主其種種措置無一當處現在駐蒙俄軍自動撤退外蒙領土内衹有少數青年擅作威福其勢力至爲微薄俄人則散居於中俄交界之某地此正我國收復外蒙之機會請速與駐京俄國大使加拉罕交涉一切俾我國對於外蒙得完全行使其統治權本人願默念皇經祈禱外蒙和平並願以宗敎法力感格外蒙青年俾其誠心内向次對於藏事亦有所商議關防頗嚴無從探悉段對於班禪之意見極爲嘉納旋用茶點興辭而出時正一時二十分 
[前途茫茫之蘇政局] [  （平心）]  
　　鄭陳有不願赴蘇說 
　　北京通信全國大局紛擾中屬於一隅之江蘇亦復有前途茫茫之歎連日來蘇人士入都頗衆並有由京赴奉或由奉來京者奔走會商之結果京竟無法以善其後鄭鳴之省長赴奉本爲解决赴蘇後種種問題惟聞鄭氏到奉後奉方主張由江蘇每月給軍餉六十萬元於張軍鄭對此頗覺爲難因有不願赴蘇之意現在蘇人之最希望者爲留蘇奉軍早日撤退而尤以蘇常一帶爲急蓋以無錫等處蠶桑大業行將工作開始時間一失則一年數千萬收入勢特付之東流故南來蘇人連日呼訴政府并赴潘陽請願於奉張聞奉軍暫時撤出於蘇常外可以做到惟欲全數撤出蘇境則絶對不能現己决定奉軍移駐徐州而除州人士又大起反對己向執政府具書請願並哀懇鄭省長此亦鄭困難之一問題也蘇省財政負債總額己逹三千萬以上其中急需歸還者計有二千四百餘萬皆係短期至多不過半年而半年收入僅有七八百萬不敷甚巨無論值此兵燹之餘人民納稅力己大减即使竭澤而漁而全年歲入亦不過一千五百萬若就現在支出預計則一年非有三千萬元不可是債欵旣無從償還軍政各費亦無從籌措因之鄭省長不敢冒昧南下即新任命之江蘇財政廳長陳藝亦復向人一再宣言謂己决不願幹陳本蘇之宜興人年己五十餘在奉有年任金融事務以穩健稱鄭之所以保陳以爲己如果到蘇任事則第一難關即在財政倘管財者非蘇人非内行非與己素有交誼斷不能收指臂相聯之效無如蘇局如此使陳望而生畏近聞陳氏告人即鄭到任己亦不願去其態度可想矣日前王甸伯解斐青二人入都意在條陳政府並會商同鄉整理財政之法連日王解兩氏各處分送己印成之整理江蘇財政案及江蘇財政歷年盈虧狀况說明書整理案係擬提交善後會議者其擬定整理辦法有兩條（一）規定駐蘇軍隊至多不得過三師所需軍事機關費及餉糈由蘇報解五百萬元歸中央發給（二）發行公債二千四百萬元抵還舊欠騰出收入爲每月支出之用在江蘇兩淮鹽稅内每年撥留六百萬爲公債基金以五年爲限此種辦法果能辦到否耶 
[奉天籌備中俄會議] [  （一微）]  
　　惟鄭謙赴會與否未决 
　　奉天通信中俄會議自王鄭督會辦發表後有準備進行之勢此次奉張夀辰外長沈瑞麟來奉祝夀順便與張交換意見更與東三省交涉總長高清和·中東路督辦鮑貴卿·東路代理事長吕榮環·東路外交處長楊卓等互相接洽意見己臻一致沈瑞麟己於日昨返京現時所未决者爲鄭謙氏之就職問題東路督辦鮑貴卿等蘇公民又相繼來電促其就任鄭之進退一時實難自决在張督辦夀辰中宣傳擬令鄭携帶奉俄恊定赴京與王正廷督辦籌開中俄會議江蘇省長職暫請虚懸俟中俄會議閉幕再去就職故一時有鄭不口晋京說其實内容未必盡然惟鄭因目下蘇局尙未大定不願冒然前往故假中俄會議延宕時日觀察東南之動靜以定將來之去就也至奉俄會議中之委員現正在選派之中所擬議者委東三省總交涉署長高清和爲委員長東路理事吕榮環·東路外交處長楊卓·奉天宣務督辦署外交處長王大中·奉天交涉署科員張裕恒·黑龍江交涉署長張夀增·爲委員（此外尙有在督辦交涉兩署選派者四人均未詳）由吉省派委者爲省署參議願次英省署第三科長魏聲和濱江道署外交科長李紹庚哈爾濱巿政管理局長王肇泉法政專門學校校長劉鳳祝共五人至開會日期當俟各委員齊集後方能决定也（三月十日） 
[豫胡加厚實力]  
　　何遂率師抵鄭陳文釗應援南路 
　　鄭州通信久滯保定之何遂突於今（十一）夕十一點來鄭據接近何氏者云何爲國民第三軍中堅人物孫岳倚如左右手前曾代理省長旋即因故離鄭北上擬辭職出洋最近奉執政府命令任爲暫編陸軍第四師師長特率全師來鄭因洛陽之憨玉琨現己兵敗孫氏行將入洛就其剿匪總司令職特令何部駐鄭鎭懾後方何將久駐此間亦未可知云云（十一日） 
　　開封通信汴洛開戰後西路雖有蕩平之勢南路尙未肅清原來憨軍戰略以佔據鄭州爲第一著抄胡軍南路爲第二者胡之戰略以進攻鞏縣爲第一著嚴守鄭汴爲第二著目下憨軍預擬之第一著己無問題憨氏偕劉鎭華西走後擬即由南路反攻據記者今昨所得國民軍方面消息南路如密縣許頴等屬（均靠近鄭州）均受憨軍猛攻胡氏現己檄調各旅加入南路并派陳文釗往援兹將胡景翼致陳原電錄下（按陳氏近日被命赴漢接洽械彈胡頃特召速回此電係由汴拍漢者）漢口東方旅社陳師長鑒佳密憨玉琨襲鄭迭經我軍奮擊敗退敵軍前扰榮陽意在由隴海線向東發展奪取汴梁我軍岳維峻師長·李紀才·鄧寳珊·兩旅長偕同胡德輔支隊長均率隊滿佈汜水沿線血戰數日夜敵乃西退近日樊軍長醒民由頴淮進兵己襲禹郟而有之頃據探報憨部野心不死擬乘京漢南線空虚密令袁英所部由密縣斜出新鄭攻我南路即請迅速回防移駐新鄭以保京漢南線安全刻下友軍何遂·師長葉荃·均己南來開赴前線汴西指日肅清所餘南路殘孽尙待蕩平云云（下略）陳師長接電後己由漢趕回并先赴豫南駐馬店漯河一帶整飭部伍以便陸續移集新鄭以當憨軍刻南路胡軍有三萬人器械精足或足抵禦憨軍也（十二日） 
 
 

Page 7

 
 
1;第一萬八千六百九十一號;中華民國十四年 西曆一千九百二十五年三月十六號
星期一 * *游藝叢刋 
[電影界之自省語] [  譙北仲衡]  
　　一二年來我國電影之進步談之實可驚人戲館林立明星迭興即以「水火鴛鴦」一片論表演者純係童伶觀其天眞爛漫與夫表演之精神實堪許我國電影事業己完全脫離幼稚時代漸趨於成熟之軌余酷嗜影戲每當看罷歸來心中輒作（我國電影事業果日趨於成功軌道乎）之一大疑問竊嘗因而論之夫海上一隅雖遍地是錢而黑幕亦所在皆有當此純潔電影風起雲湧之時固不乏投機家大施其滑頭手段借名歛財大張黑幕以致彼確有藝術天才之演員趦　門外裏足不敢前其摧殘電影之前途曷勝於此更有一二風流女士高等游民無業無家爲社會棄於是投身電影界爲噉飯地推若叢之心理以爲此等事業旣可大出風頭復能享極厚之報酬世間百業無有樂於此者而電影公司爲迎合青年心理起見一片未成即大登其廣告非曰某明星表情極佳即曰某明星演來得體互相利用互相標榜而中國電影前途亦從此多障礙矣我之電影界之自省語亦即應之而生深望電影界之閱吾文者有則改之無則加勉愼勿謂余言之過激也 
　　（一）電影公司之自省語 
　　我果曾製攝影片爲輔助敎育增進國人知識乎我之製片果曾輕於求利乎 
　　我之對於演員果能汰莠留良而務使各個演員均有影戲學識乎 
　　我果能植培奬勵明星乎 
　　我果能不惜資本力求出片之日精乎 
　　我果能採納批評從事改良乎 
　　（二）演員之自省語 
　　我能負改良影戲爲中國電影界作一明星之責任否 
　　我確有影戲學之智識否 
　　他人譽我明星我確能當之而無愧否 
　　我能盡心表演而犧牲一切否 
　　苟有人贊我褒我我亦曾自矜而蹻奢否 
　　我能保重我之高尚人格否 
　　我能尊琍道德否 
[電影皇后之至友談（一）] [  志游]  
　　瑪麗畢克福（MaryPickford）與麗琳甘熙（ＬillianGish）皆名聞寰宇之女明星也童伶時均見迫於窮困故能相憐相愛姊妹不啻也今則名利雙收同登成功之或愉快可知至瑪氏之歷史己有余友詳述於小時報之餘興欄麗氏余雖爲之作小史載電影雜誌第三期然皆道人之所道不能全眞而盡切有之其惟瑪氏爲其老友麗氏所撰之文而己因亟譯之以告世之愛瑪氏而又尤愛麗氏者 
　　「余（瑪氏自稱下仿此）所交者衆矣然一念及此其最先浮現於余之腦海者厥惟余友麗琳甘熙人謂眞知己者能使人每飯不忘洵不虚語余曾聞某公使云人能得一眞知己旣不虚此一生抑亦幸運者之最也余與麗氏亦復如是蓋我儕之相交遠在孩提之時彼此相關之深莫不與時俱進人又謂知己相逢之樂遠勝於人之跋涉長途而晤其家人者今與麗氏交得受是項經騐也足矣 
　　抑又進者我儕之友誼非若以一時感情之衝動結爲朋友旣定交後又常恃如流之信札以通欵曲不則雖在交際場中亦掉頭不願視若路人矣余近得麗氏一書雖未即答然以吾二人相知之深余心仍覺泰然也余作書寓麗氏時不甚拘束故余思作書時即獨立室中伏案直書且書中所云除告以近况及如何得意外即如余胸中之隱病而莫可語人者亦無不人傾我所有盡情相告良以二人相交旣深固不妨共甘苦而相慶相慰也 
余故謂眞正之友誼固不必藉種種之力以　　礎者當余與麗氏相交初甚平淡二方均無何種慾望不過相得而己繼則各思在道德上學識上互助勉勵以謀來日之立身尙有一事余交麗氏前先識伊妹陶樂賽（Ｄorothy）因晤麗氏時余每覺麗氏之爲人温文賢慧使余不敢與交余曾憶余母告余曰麗琳甘熙仙女之降塵世不啻也余於斯時年少無知迷信「仁者不夀」（ＴheGoodDieYonng)之愛爾蘭諺惟有冀蒼蒼者一垂神明之手攫　氏而返諸天上也於今思之尙覺忍俊不止 
[記曙光社之新劇] [  志聰]  
　　月之七八兩日爲曙光社開游藝大會之期假座少年宣講團是日節目盛多不勝枚舉今僅評其兩齣新劇於右以博諸君之一盼 
（一）慈母淚該劇大致爲一美滿之家　被一潑婦破壞其第一步手段先將其姑叔弟婦遽逐出後乃虐夫及放浪行爲以致所有家産俱歸烏有其小叔等被逐後日趨窮途幾至餓斃且蒙寃入獄幸遇忠厚仗義之獻官知爲被誣而取己財維持其家用迨出獄後方得至友之提携而逹安樂之境　 
　　是劇中飾慈母者爲施顯老態寵鐘頗覺逼尙而在被逐及得耗二幕中益有精采惟面部化裝太黑致似印度老婦飾長子者爲兪雪猴其狀一懦夫亦稱妙肖其怕妻情狀妙在能於自然中流出倪古蓮飾次子言論激昂態度剛毅飾潑婦者忘其名摹演潑辣情狀無一不肖飾次媳者表演亦佳每演至被挫處益覺可憐舉動脫盡男子氣槪誠可稱爲旦角中之俊俊者矣翁梓飾獄官亦莊亦諧穿挿中有章塵俠之特别宣卷腔調新頴詞句滑稽臺下之觀衆莫不狂笑其餘配角亦均稱職 
　　（二）黄金崇是劇述一吝嗇老者出外經商頗獲餘利而不肯分潤與其夥友夥友乃設計圖之引老者至其家令私娼百計媚之老者竟被惑乃娶之返家及抵家乃令子媳叩見子媳等不允老者逼之其子則賭氣出走是時老者己被迷故亦置之不顧一日戴懷仁知老者出外乃潛至其家與私娼共圖捲逃之策蓋兩人皆預約者也是時適被媳所覺惟私娼及戴亦覺乃商抵禦之法是時老者適返私娼思先下手爲强乃反誣之老者一時盛怒即驅其媳返母家其媳亦無奈快快而返其子出走後苦無職業日暮窮途將至乞食行於途適遇其妻方叙别情戴與私娼亦遁至此處乃捕之送官而得最後之裁判云 
　　該劇飾吝靈嗇老爲倪古蓮描摹吝嗇及色迷之情狀與前劇竟判若兩人誠佳才也兪雪猴飾老者之子表演稍遜前劇老者之媳爲方某所飾較前劇更爲賣力故益覺可觀戴懷仁爲前劇飾潑婦之某君一副油滑之態度亦頗入妙飾私娼者爲朱志良朱君善演旦角以是恰合身分 
　　曙光社之社員泰半爲少年宣講團之老團員故對於新劇一門各有心得也 
[唱片消息] [  安元]  
　　百代公司將邀尙小雲唱名戲三俾得製片聞定西皮劇「春秋配」「秦良玉」二黄劇「剌湯」云謀得利新收唱片樣品己到約百餘張陳彦衡單拉之胡琴牌子一張言菊朋五張（聞係「狀元譜」「二進宫」「取帥印」等）譚小培三張（賣馬）譚富英三張（洪羊洞）楊寳忠六張（御碑亭）馬連良五張高慶奎六張王鳳卿三張郭仲衡三張祝蔭亭三張（　府）羅曲緣一張老旦有臥雲居士三張（吊龜）梅蘭芳三張（玉堂春中之一段二六自從公子起至到洪桐止爲一面又寳蓮燈一面又廉錦楓反二黄一面西施南梆子一面尙有洛神武昭關各一面程艶秋三張（爲「青霜劍」二面「玉堂春」二面「賺文娟」一面尙有「鴛鴦塚」一面）蔣君稼三張（虹霓關）黄玉麟三張金少梅二張小香紅一張尙有何質臣八角快書三張鍾姑娘大鼓三張以及高百歲金小樓·金萬昌·音樂紹興調等劇名不及備錄記者所聽各片聲浪均佳聞發行之期尙須待日云 
[京劇不能廢唱之原因（二）] [  聊止]  
　　唱工戲與說白戲的感動力 
　　我當時同胡適之先生辨論這個問題我曾說到音樂有能呌人感動的力量所以不可廢唱這話己經是　開「舊戲不能廢唱的性質」一層不說而泛從戲劇和音樂兩大點發議論了胡先生的答辨也有同樣廣泛的性質他說道「我在外國看了許多很動人的戲如Hauptmam的「織工」當場竟有許人大哭但是這都是說白的戲城在上海北京看的戲最感動人的都是說白和做工的戲如「四進士」之類那些完全唱工的戲如「二進宫」即使聽了一千遍也不能感動人我聽了十幾年的戲「二進宫」至少也看了二十次我老實說直到今日還不知道這齣戲說些什麽「這樣的辨論己經超出舊戲能否廢唱問題的範圍仿彿是討論戲劇上的說白和唱工究竟那一種的感動力大胡先生是說戲劇的感動力以說白的戲來得大但是這個論斷即使毫無錯誤郤和舊戲能否廢唱一些没有關係 
　　舊戲之不能廢唱正和外國歌劇Opera之不能無歌是一樣的道理至於唱工戲的感動力在發抒情感以外更有一種音樂的美感「二進宫」固然只有音樂的作用决不會有什麽情感但是像「四郎探母」「打漁殺家」這一類的戲拿音樂歌唱的作用表現悲歡離合的情緒我覺得他們的感動力比單純的說曰戲大得多至於說白戲像外國的Drama和中國的新戲只要情節眞好做作眞好自然也能呌人們大受感動（如胡先生所說看「織工」的人大哭）但是在音樂上絲毫没有關係音樂的美感是一點也没有的胡先生所與的例只是討論舊戲（唱工戲）與新戲（說白戲）兩種感動力比較問題的資料卻不是舊戲能否廢唱問題的資料所以舊戲不能廢唱這個論斷仍是絲毫没有摇動因爲胡先生只是說唱工不及說白能戌動人卻一些没有證明舊戲廢唱的可能性 
[余叔岩來函]  
　　承示申報顧芸君記岩談戲各節前曾有友人寄閱此公厚意可感惟所記「平有隂陽銳者爲隂團者爲陽上聲由低走高去聲由高走低」等語與岩前論頗有出入蓋隂平音高陽平音低初不以銳團而分因隂平陽平各有銳有團也（上去聲同）皮黄亦有時用入聲（如殺哭等字）大致上聲先高後低去聲先低後高韻學中所謂平聲平道莫低昂上聲高呼猛烈强去聲分明哀遠道入聲短促急收藏四語可以盡之且四聲各有三才韻善於運用始能盡吞吐開合抑揚頓挫之妙否則板而無味如七絃琴有泛音散音按音但非口講不能會其旨趣岩幼時於音韻茫無所知後蒙魏匏公先生告以等韻之法每一字五音（隂平陽平上去入）始漸有領悟又得韻學書細看乃有所得及受業先師譚公之門然後知其行腔念字高低急徐應絃赴節皆由能判别字音之隂陽得來而又能運用三才韻神明變化不拘一隅（初非呆用鄂音）故能曲盡其妙此岩親承先師口授略得眞傳一知半解何敢自誇辱鳳芸君謬許敢陳管見就正高明叔岩此函考究音律備極詳明足爲後學之南鍼一時之楷式足覘其學有根底孟晋無彊也至銳者爲隂團者爲陽二語初非指音中之尖團故用銳團二字以别之至謂隂平陽平各有銳團其說自是而實則亦各有其高低高低爲字聲而非字音在平聲中辨以毫釐舍隂陽二字實更無適當之字實則謂一近於發越一近於黯淡庶幾似之嚴格定論高低銳團均不十分切當至於上去高低一時誤置不足爲訓所謂由低走高與先低後高其中亦少有同異蓋一字一音决難以先後分别其高低由而走之者實即先後之義亦即音頭音尾之别拘泥文字即難盡量發揮所謂非口講不能會其旨趣者叔岩正與蒙同深一嘆者也今徒等第於章句以與叔岩討論之攻玉他山想叔岩必能悟其旨要何日霓從南顧正思有以乞敎而發其蒙昧企以竚之矣 
 
 

Page 8

 
 
1;第一萬八千六百九十一號;中華民國十四年 西曆一千九百二十五年三月十六號
星期一 * *   
 
 

Page 9

 
 
1;第一萬八千六百九十一號;中華民國十四年 西曆一千九百二十五年三月十六號
星期一 * *   
 
 

Page 10

 
 
1;第一萬八千六百九十一號;中華民國十四年 西曆一千九百二十五年三月十六號
星期一 * *國内要聞二 
[豫戰中馮吳態度]  
　　馮玉祥對於河南戰事在張家口會議後决取沉默態度昨（十一）據國民軍由察來京者云馮以孫岳入豫調停外間己是非紛紜爲省事計對豫局决不參與即近郊軍隊原擬調防者亦暫緩舉行以免易啓外間疑陣又據另一消息則謂連日此間馮軍確有向長辛店方面移動者但並非參加豫戰亦非欲於孫岳軍隊開拔之後接收其防務實係開往特區方面舉行會操者馮對豫戰自始至終均望雙方能和平了結及雙方不能和平了結則極望戰事之範圍能稍縮小時間能稍縮短不唯絶無干預之事實且無袒護任何方面之意嚮也胡景翼軍隊現己佔領洛陽陜西吳新田前（十日）晚有電到京爲劉憨緩頰謂劉軍自虞日起己向洛陽以西退去關於豫西渭北豫陜軍隊換防問題不難磋商請政府電胡督辦岳司令阻止該部西進以便與孫軍長電商一切云云又聞自劉鎭華離陜後陜西秩序頗受影響軍民長官均無主張即麻振武事先亦無所知吳新田欲由此取得督長三日並未佈防特密令省議會開會以人數太少改開談話會請吳維持秩序吳因此己入督長兩署辦公矣 
[胡憨交戰中之奉方態度] [  （粲）]  
　　助憨助胡均非事實 
　　奉天通信胡憨之戰奉天曾有嚴持旁觀態度决不加以干涉之宣言當此之時適張學良·張宗昌·韓麟春各軍長勞軍歸來行次魯豫之交憨玉琨特派專員向各軍長探詢謂本部軍隊素負保衛地方之責奉軍長尤無爭雄之心乃胡軍遽施無禮之壓迫不能相容而道路喧傳且謂奉軍助胡并力與本部爲難究竟本部有何開罪於奉軍而遽如此對待即請明白宣示以免誤會云云張學良謂此必奸人揑造之謡言何所根據萬勿聽信受人播弄惟胡軍對貴部究竟如何無理即請言明鄙人到京後當几各方證明以定是非曲直作將來正當之調解憨使遂述胡軍種種無理情形並謂中央政府之調解亦殊未持平其派孫岳前來名爲調停暗中實助胡壓迫本部如此則是非曲直寗有可言久聞奉軍相宜而動驅逐吳齊各方宗仰請於此事對中央有所主持云云張學良到津與陸軍總長吳光新會晤時首先談及此事謂孫岳果以同黨之關係袒護胡軍則胡憨之爭將不能息且恐至挺而走險之一途尙請設法加以制止云云張學良回奉後吳光新即派專員分赴胡孫兩方切實防止並偵察胡孫兩人之行動不謂該員等行抵胡軍時奉軍助憨驅胡之言又洋洋盈耳比接見胡景翼胡謂憨近得奉軍之助態度愈形强硬自調人抵境本部即遵諭停戰而憨强迫不己爲自衞計安能不作抵抗計劃中央果爲息事寗人計請亟向奉方防止母在暗中帮助以增憨軍之氣燄而使調人無從着手云云該員回京即以此言復命於吳總長吳從此更墜五里霧中不得己仍電述於張學良並謂胡對奉軍助憨之言雖未遽信爲眞然其中心不無戒慮究以何法解除此嫌尙乞明示云云張學良接閱後頗滋不悅當即電復大致謂前者曹吳禍國各方仇視爰興問罪之師用作驅除之計仰承偉略克建膚功復本除惡務盡之義興軍南下掃除餘孽兵以義動萬目俱瞻而奸人揑造謡言隂相撥弄際擾攘之局施挑撥之計數見不鮮何足深怪乃二三明逹不加深察遽爲所動大局前途何堪設想云云吳接電後頗抱不安翌日即向執政府提出辭呈而在胡景翼一方雖聞奉軍助憨之言究尙疑信參半此時奉張將屆夀辰乃假祝夀名義派張璧代表來奉觀察動靜張抵奉後頗受禮遇探及豫事張作霖極力表示和平對助憨驅胡之謡言絶對否認並囑張速將此意轉逹胡氏又請其迅速赴京向段執政吳總長解釋一切豫事緊急不必候過夀辰張璧復與張學良張宗昌楊宇霆等會晤亦皆主張和平别無他意乃致胡景翼電云弟到奉後己謁雨帥並與效坤軍長晤談數次知此方對我感情極洽共同救國一本初心生死患難始終不渝效坤一再聲明絶無他意報端所載外間蜚言主係奸人挑撥絶非事實萬勿輕信弟即日西歸携有效坤致執事專函及救國方略統容面陳云云電發後張即於是日晋京向段執政吳光新總長解釋一切吳光新聞之知此事始終出於誤會現旣解釋明瞭頗以爲慰當晚即由京啓程來奉祝嘏吳行後段執政仍恐此種意見釋解不開彼此留一痕跡乃又派其大公子宏業來奉祝嘏晤會奉方各要人時詳解一切段宏業抵奉後胡景翼第二批祝夀代表張聚廷景介福張文華三人亦到奉蓋胡前派代表張璧氏在京與段執政吳光新接洽畢即急速返豫向胡景翼報告一切胡因奉方未嘗助憨亦頗快慰一面遂派張景等三代表即日啓程赴奉爲張祝嘏兼以磋商善後方法本月五日段宏業吳光新胡景翼之三代表及都中各要人均己抵奉奉軍諸將領如張學良張宗昌楊宇霆姜登選韓麟春等均在座段乃將胡憨兩軍爭執始末及各方誤會之原轼詳述一番並加詳細之解釋各方意見均己諒解最後之辦法（一）吳光新總長辭呈撤回無論如何不可再上（二）令胡憨兩軍即日停戰各守缐地嚴約部下勿再衝突靜聽中央公平之裁處此事至此己暫告一結束但將來胡憨·究能從此息爭否則不可知耳（三月十一日） 
[劉鎭華出關後之陜局] [  （飛）]  
　　陜軍將抄劉後路 
　　西安通信劉鎭華自北京政變後即欲伸勢力於豫西數月以來己佔領豫西三四十縣之多然陜西地盤被第七師吳新田奪去者亦逹二三十縣得失亦尚相抵及胡憨勢將破裂遂將鎭嵩軍之馬瑞娃旅運出潼關爲憨聲援又竭力聯絡七師吳新田·甘軍孔繁錦·張兆鉀各部俾爲鎭嵩軍後盾詎孔本人遠在京津部下不敢有所主張張則毫無表示吳則自劉走之晚始終以無執政明令不敢參加拒絶劉見該三人均不爲己助豫西又連來急電迫得親自出馬率部離陜臨行時大駡段褀瑞馮玉祥不己原劉之决心助憨者其主要原因實在鞏縣兵工廠蓋劉在陜西雖築有兵工廠而機器不甚完備欲將鞏廠主要機器運入陜廠故當馮玉祥出面調停時胡劉雙方均有允意惟劉主張限三月騰出豫西胡偵知其利用猶豫期間盤運鞏械主張迅速騰讓雙方遂至决裂現在豫西開火己十餘日陜人惟恐禍延關内驚惶萬分差幸吳新日自代軍民兩政张即與駐陜主客軍接洽表示中立故省城附近及省西各縣刻下當不至發生戰事惟渭北陜軍第三師師長田玉潔·旅長馮子明·陜北國民軍總指揮楊虎臣等因劉棄職赴豫明目助憨違抗政府不惜糜爛桑站梓擾亂大局己電段執政謂劉己失陜督資格應即聲罪致討故田師全部己由渭南上漲渡渡河襲擊鎭嵩軍第一師柴雲昇殘部馮子明一部則由二華一帶渡河奪取鎭嵩軍輜重楊虎臣全部則由同朝三河口渡河以期佔領潼關抄劉後路陜軍現擬先將潼華一帶之鎭嵩軍完全掃清集中潼關然後共同東向肅清關外今早據劉之留省者云劉現己退至陜州憨玉琨有失踪之說省中所留之警廳長馬浩及後防總司令李遇春得此消息後大起恐惶現己預備出省而駐省之鎭嵩軍兵力僅有憲兵一連衞隊一排而己所有城内四門軍械局鐘樓鼓樓均由吳新田派人駐紥秩序較前日稍佳惟現金車騾被劉搜羅一空紙幣暴落物價騰貴一般啵民實難生活也（三月三日） 
[吳佩孚恐難久居岳州]  
　　漢口通信吳佩孚離黄赴岳之原因言人人殊兹據最確消息吳在黄州時以黄州風景極佳並無離黄之意嗣因有某軍艦在旁停泊吳頗疑其不利於己斾接杜錫珪發來密電謂有在上海獨立之林建章者特派江鯤軍艦拘捕决川濬蜀兩艦且解送我公入京猥以私交特此電告請先爲暫避吳接電後遂怱怱潛行赴岳是時鄂中各界羣致疑於馬濟且謡傳馬己先期赴岳爲吳預備行轅實則馬尙安居於漢口英租界太平街私宅是日馬接其所部武衞軍旅長陳良佐自岳發來佐密江電報告吳氏率艦至岳請示對付態度馬頗驚惶失措深恐以此引起湘鄂人士之疑竇並慮吳奪其軍當即渡江向蕭聲明吳赴岳事彼事前絶未與聞一面覆電陳旅長囑其嚴爲戒備如必欲至艦謁吳切勿以彼名義因是陳旅對吳僅取戒備態度吳派張方言至陳旅旅部接洽請其代發通電謂彼在黄州並未與聞外事而僞政府反欲派艦捕己故不得不暫避來岳陳旅長以其電文措詞不順遂行拒絶馬本擬即日返湘湘軍各師旅在漢陽兵工廠訂購子彈二十萬發請馬於返湘之便代爲運去馬以吳赴岳後鄂省當局頗疑湘人事先必有接洽遂謝絶代領子彈任務顧湘人於吳之突然赴岳亦無所聞並恐激起各方對湘之忌視湘趙爲容納湘人公意特召集軍事會議决定請吳出湘否則解除殘衞退居長沙或衡山業派鄒禮鄒序彬至岳向吳交涉湘軍師旅長如鎕鉶賀耀祖鄒序彬等亦均電鄂聲明吳之赴岳事前並無所聞現己向其交涉請其出境或解除武裝至前訂子彈仍乞照付湘趙又恐中央對湘發生疑慮除己電法章轉陳執政解釋一切外並派陳强於昨十日過漢赴京陳述吳氏到岳情形及所擬對吳辦法最近鄂蕭對於湘人對吳之態度己極諒解業令兵工廠將湘軍子彈照數撥付交由馬濟運湘馬己於今日起程赴長可信吳之赴岳絶難有所活動矣另據今日消息江蟄軍艦率魚雷艇二隻於昨十日過漢赴岳傳係奉令捕吳軍署得訊恐反引起他方誤會當派員將該艦追回現停泊於站魚套江面若此說果確恐吳終難擁其殘衞安居岳州矣（三月十一日）[  （蕭蕭）]  
　　長沙通信吳佩孚此次來岳據外傳聞吳氏此來殆與豫中戰局有關憨玉琨所部本多吳系部隊吳之於憨雖未必果曾暗中指示然憨軍所帶之色彩總與吳有幾分關係吳乃不得不離黄州以免露出此中眞相加以胡景翼與熊克武本有淵源胡軍旣勝難免不借捕吳爲由移師向鄂以與熊爲一致之行動吳爲保全鄂省現局蘄直系多一地盤以爲將來活動之根據計乃避而來岳所謂執政府捕之甚急云云假託之詞也現吳氏在鄂仍居决川艦中地方各公團曾於六日假座大觀園歡宴吳氏吳步行蒞止賓三甚歡惟吳所經各街道仍一律斷絶交通巡閱使署之憲兵亦威武如昔七日省長代表鄒禮楊世璋等復於七日假商會設宴歡迎頃鄒代表己抵省晋見趙氏謂吳此次來岳實出於不得己且純係一種自由游歷行動併無何種作用勾留數日即將入川因楊森己派員來岳迎接等語又此間某師長曾致一長函於吳勸其韜光養晦潛心佛學云（三月九日）（春） 
[湘省之客軍消息] [  （萍）]  
　　長沙通信關於湘省最近之客軍消息據昨所聞者分别誌下 
　　（一）川軍續到部隊熊克武駐常以來高唱北伐畢竟頓師不進湘軍餉項自身尙難供給對常駐客軍更難任其久假不歸故規復防地爲湘軍共同之志願熊軍北伐聲浪因之時傳耳鼓而常澧間軍事消息乃大爲各方所注意二月間川軍第一縱隊鄂軍第一混成旅由湘西經過開拔赴常後近來又有四川陸軍第二師步四旅第一支隊·及第二師騎兵團二部·由秀山出發取道湘西於上月二十八日抵辰州爲數約二千人本月三日又有川東邊防軍第三混成旅周爕卿旅長所部共三縱隊計四千人亦係由秀山開赴常德該三部軍隊前均駐秀山一帶兹係奉熊克武命赴常加入北伐以致常德近來軍隊遍地皆是商家因軍餉攤派爲數太多不堪負擔大多相率歇業將前門封鎖由後門出進又恐各防軍前往干涉勒令照常營業多半用紅紙條書貼擇吉開張字樣貼諸門首藉避其鋒又各商家因攤捐過重特將價值提高希圖略事彌補貨價陡漲一般小民吃虧不小 
　　（二）沈軍尙未收編沈鴻英部之鄧右文鄧瑞澂兩師共有槍二千餘桿由桂林竄入湘西新寗一帶要求湘軍收編迄今尙未就範鄧瑞徵師長曾親赴武岡與湘軍劉團長克家會議收編條件鄧瑞澂以須得鄧右文同意方肯簽字劉團長爲維持湘境治安計特將鄧瑞澂軟禁武岡縣城聞鄧部意圖竄入洪江與某軍會合爲湘軍窺悉嚴爲堵截大約必出於繳械遣散之一途鄧右文昨己派其副官長秦仲剛來省向湘趙陳述種種並由湘軍葉旅長琪爲之先容至於寗遠道縣江華一帶沈部潰軍經守備司令部吳團長尙所部各營嚴密防堵現己分竄桂嶺一帶情形狼狽前五日意欲在水口假道該地駐防保安隊嚴行拒絶遂開往桂嶺方面而去現己無沈軍踪跡云 
　　（三）何部折國粤境宋鶴庚所屬之北伐軍方鼎英何成濬兩部由贛退入湘境駐紥己久不願收編方鼎英意圖竄入湘西湘趙密令唐生智嚴爲堵至何成濬部除經省軍葉旅長及桂東張團長分途繳械外其殘部因餉糈缺乏仍折回始興仁化一帶就食何氏昨由始興電致當道電文中有「如有驅策願瞻馬首所缴金旅彭團槍枝請悉數退還他日稍有建白均拜公賜」等語其不願就範之意己可槪見 
[京漢局請追加修橋預算]  
　　京漢路局因去年夏委霪雨爲災黄河橋樑亟應修築免滋危險特具文呈請交部追加十三年度修築橋樑預算兹將原呈錄下呈爲本路修築橋樑需要工程陳請追加十三年度預算仰祈鑒核示遵事案據工務處呈稱上年夏季本路北段發生水災四一九公里八九七公尺處鐵橋北端路基被冲當經建築便橋暫行通車嗣查明實因河流北移路堤受損亟應加築三孔四十公尺鐵橋宣洩水流以免危險該項工程估計工料洋十二萬二千七百元又據呈稱二六六六里二一二公尺處原有五孔鐵橋爲宣洩滹沱可支流之用上年夏季橋南路堤幾被冲毁當時竭力搶修報得無事緣該橋上游前由本路築堤一道以殺水勢該堤爲山洪衝破河流南移致浸路堤勢甚危險現加修復原堤道遠工巨而該處居民藉口提壩有碍水勢時起反對遇水或竟挖决仍屬虚擲工費擬即在該橋南端加築五三十公尺鐵橋俾宣河流而保路基估計工料洋十四萬一千二百元各等情並據會計處造具前項工程追加十三年度預算書請予核轉前來查該項橋樑關係路堤確係急要工程並經飭將工欵核减至最低限度應請准予追加預算以便興工理合檢附估單圖樣隨文呈請察核指令施行謹呈 
[蕪湖近訊]  
　　頃得政界消息謂王揖唐在京與段執政協商各事均己就緒不日南下十六日可以到蚌抵蚌後即着手將各旅應减二成軍隊督飭新任淮泗道尹唐啓堯收編屯墾俟佈置後王氏本人仍將赴浙滬一行返省與否現尚未定 
　　皖南鎭守使王普日來對於所部銳意訓練凡官佐目兵己開始授課並召集連長以上官佐在旅部開會面諭各官佐加以注意至於軍紀尤應整飭特傳令駐蕪軍隊無事不得在街巿閑游即因公外出亦須服裝整潔以重觀瞻並飭鎭署副官稽查分别出外梭巡見有兵士違犯以上行爲准即通知該管長官嚴加約束 
　　蕪湖敎育界對於姜案問題極爲重視十二日各中學敎職員開會擬定致段執政及章法長電又送赴各校傳觀簽字後當即拍發略謂旣經京師法庭拘到正兇不應一次審訊即將倪道烺交保用意所在令人莫解並請務拘倪道烺到案依法懲治云云現該會咸一致主張誓爲後盾不逹目的不止 
　　駐紥大通三旅一團二營營長楊亦舟前次奉令率所部開往屯溪駐防預計日期早可到屯因楊營於上年曾駐徽屬地方感情素極融洽故此次軍隊到處備受歡迎加以婺源己無問題行程因此較緩十二日此間徽商接屯溪來電謂楊營全部己抵該處地方頗爲安謐 
　　此間四鄉農民進城售賣菜蔬向無行户買賣固極便利日來忽有寳順和在縣署朦領牙帖開設菜行壟斷把持影響民食故各業巿民連日赴總商會請願設法制止並請轉電財廳吊銷牙帖免起糾紛蕪埠漕醬公所亦以此事召集特别會議一致力爭除函請總商會查照外並將有堅决之表示（三月十三日） 
[浙孫解散第六旅與贛軍之布告]  
　　謂可减輕浙民負擔 
　　浙江督辦孫傳芳派兵解散第六旅當初並無宣言近始發出布告云陸軍第六混成旅自戰敗來歸本督辦念其流離恐致潰散爲地方害俯予收編指定駐防松屬一帶原冀稍收保衞閭閻之效詎意近來屢次調遣竟敢藉詞支吾違抗命令餉項支應多所要挾及經詳密偵查始知該旅官兵有勾結匪黨希待機以圖擾浙幸早察覺未及暴發我浙省人民自經變亂財力己殫休養生息尙虞不給何堪罄此膏血以養此無益有害之兵本督辦爲體念民艱减輕負擔曁防患未然起見己於本月一日將該旅全部官兵給資解散遣送回籍爲人民稍紓供億之責爲地方豫杜蕭牆之患誠恐傳聞失實致起驚疑用特布告咸使聞知 
　　此次贛軍入浙曾由孫督辦派第二十四混成旅長張俊峯辦理繳械事宜除大隊遣散外其有願留充兵者己選拔數百人補充近畿第二師曁各混成旅一面出有布告云查江西張楊所部隊伍此次闌入浙邊常山開化一帶流離失所情極可憫本督辦據報以後籌議再四若許以收容另謀編制則浙省軍費在此善後期内方擬從事節流何忍使困頓商民再增負擔若逼迫過甚挺而走險爲地方人民計亦非萬全之策爰飭二十四旅旅部派隊前往監視將該潰兵等槍械完全收受并將該部士兵分别資遣回在該士兵等旣得安返故鄉各謀生業在浙省亦免客軍　入餉糈頻增所有此次楊張所部士兵妥謀遣送出境情形合行出示布告俾衆週知此布 
[杭州快信]  
　　全省警備隊有改組巡防隊說現在計劃中 
　　杭商籌募善後公債因商業凋敝金融不敷周轉擬以前次財廳所借到期未還之商欵中劃出若干萬購認公債 
　　杭總商會會長王祖耀入都出席善後會議專門委員會並與旅京鄉老商榷浙事善後己定本月内返杭 
　　長興煤礦公司分呈軍民兩長請撥公欵五百萬元維持礦業案孫督己令實業廳派員確查該公司遭戰事後之實在損失究逹若干以憑核辦 
　　浙軍第一師砲兵團兵士入伍年久現全團辦理退伍昨在團部共攝一影以誌紀念 
　　聞浙江緝私統領王茂桐將調充警備隊某區統帶遺缺以緝私第八營營長皮全勝升充所遺營長以第二營長張向午調充 
　　新委嘉善統捐鐵路巡官吳永魁調充長山門絲捐局局長昨晚己發表所遺嘉善局長即以艮山絲捐局長吳萬里接充吳對絲捐原有辦公員役槪不更動 
　　江山知事毛翬撤任遺缺委薦任職亢慶印署理平陽知事熊鈞調省遺缺委任用知事沈陳棨署理昨午後發表 
　　前原蠶種製造場助理員張渭城反對場長倪紹雯臚列瀆職營私等八欵省令實業廳切實澈查復奪 
　　三月上己孫督夀辰軍政紳學商各界己在預備賀禮孫諭副官處佈署招待勿事鋪張 
[南京快信]  
　　孫中山逝世訊到寗後南京學生聯合會·國民會議促進會·民治學會政法經濟研究會等團體擬開追悼大會現正聯絡各界籌備進行此間各官署自十四日起均下半旗誌悼 
　　江寗及各屬旅寗士紳趁省長更替時紛紛組織政團備在政界上有所活動 
　　陳調元所部之暫編第四師尙有兩團駐在徐境兹因剿匪司令部己將移交聞預備日内將該團調省駐防騰出防地讓歸第一軍駐紥 
　　徐果人昨由京返寗籌備開會 
　　韓委茹慶琛印花稅處會辦段星垣周璆省署參議 
　　韓省長前據省校聯合會呈請組織財政善後會議並提出意見書兹指令云呈曁意見書均悉查蘇省財政因受戰事影響漸失常軌現在軍事終了正擬設法整理該校長等熱心規畫殊深嘉佩所具意見書應即存候採擇仰即知照 
　　江寗地審廳函律師公會請將會内服職人員及有無兼任公職開册送廳核轉 
地方通信 
[松江]  
　　命案兩起（一）楓涇一保三圖石湖裏祖龍菴住持僧龍根因該處别無菴觀香火甚盛致該僧稍有積蓄本年古曆正月二十三晚該曾忽然失踪直至本月初始由漁船在唐浜地方撈獲屍體而屍之頸項間繫有極深之繩痕後由圖董徐桂相出而爲之收殮浮厝現經該僧俗兄周杏生姊周巧寳狀訴縣公署謂該僧被人謀斃圖董擅葬滅跡請求勘明法究等情邱承審閱狀後以案關人命即傳告訴人周巧寳周杏生到案預審當即諭令案須開棺相驗候傳圖董徐桂相地保金秉書等訊明情由再行定期辦理（二）本城西門外鄭通惠綢莊夥友鄭小湘不知因何忽於十四晚間潛入廚房用刀刎死業由該號報縣經邱承審帶仵蒞驗確係生前用廚刀勒斷咽喉斃命當令該號知照家屬自行收殮矣 
　　電唁孫中山松江國民黨部於十五日拍電吊唁北京孫府文曰北京鐵獅子胡同孫哲生先生禮鑒噩耗傳來總理逝世革命未竟頓失導師同人曷勝痛悼除派員赴滬致祭及在松籌備追悼外謹先電唁中國國民黨江蘇松江縣臨時縣黨部咸印又電云（上銜同從略）總理建國未竟溘然逝世噩耗傳來同悲失怙尙祈節哀應變繼承先志爲黨爲國不勝禱切中國國民黨松江縣第一區黨部删印 
　　盧師長校閱軍隊近畿陸軍第二師師長盧香亭氏於十五日上午十時由杭乘專車蒞松至西車站下車乘肩輿進城沿途軍崗密佈戒備森嚴先至普照寺後謁第五團李俊義團長後即詣駐松第五團一二二營第十混成旅一三兩營校閱各項軍隊點名並訓話數語畢即至滬杭甬鐵路警備隊司令部應謝鴻勳午餐畢復至李團長處略談片時至二點三十五分鐘命駕登車返杭駐松各軍均整隊至車站迎送政警兩界均迎送如儀 
　　委任偵緝隊長松江招募偵緝隊將次成立經楊鴻藩知事委楊彪爲正隊長而以姚元庚副之己於十四日正式分别委任以便辦公 
[蘇州]  
　　地方善後會開會紀吳縣地方善後會於十四日下午三時在北局救火聯合會開會集議選舉幹事共到各團體代表約五十餘人公推巿議長陳公孟爲主席宣布宗旨後即先提出團體問題以依照簡章第二條甲項爲二十四團體預定代表爲八十人今各團推定之代表己溢出額數近又有救火聯合會商團團本部區敎育會等三團體要求加入究竟人數能否推廣後來團體能否加入均爲先决問題請衆討論衆人遂主張不一紛紛爭執秩序驟亂且有人力主推翻原案主席即謂若推翻原案則巿議會應先退出言訖離席於是各代表亦紛紛離席一場會議竟致破裂旋經自治會代表吳靖瀾大聲謂事關地方生命財産將來能否保證永不再有危險之事衆始重行入席改開談話會由人提議簡章中加入「本簡章有未盡事宜得隨時提出會議修正之」之一條衆贊成并主張推翻表决案重行修改簡章提出三辦法一重推起草員起草一逐條修改一公議酌加並推吳問潮爲臨時主席再開會議會决商團團本部救火聯合會當然加入第一學區案保留旋即散會 
[江隂]  
　　善後會支配截漕用途兵災善後會因截留忙漕稅欵二十萬元業於八日大會議决支配方法陳會長以事務紛繁非另設分處分局不可特定振恤工賑平糶借貸局四處函請董事主任各十人另有會計監察八人於昨日（十二）下午二時召集各主董開談話會到會二十人以上次支配欵項重行規定賑恤及補助六萬元不足由捐欵項下撥補維持巿面六萬元工賑六萬元平糶二萬元不足由積榖項下撥用撥還積榖借欵二萬元撥補學校五千元撥補紅會一千元警備清鄉候商同縣署酌定進行辦示歸各局處主董訂定議至四時散會 
　　新隂知事預備移交前任知事張宗嶧以戰亂逃滬省署另委前一科主任黄玉藻改代爲署後張前知事業經遵令向財政廳呈報交卸省廳據呈即委無錫縣知事林芾楨爲監盤員遵照交代條例依限盤查并令黄知事會算造册結報仍先將前任征存未解各欵限五日内呈核并報明承接交代之二科主任姓名等因黄知事除咨張前知事及無錫林知事查照外日來正飭科趕辦移交手續 
[常州]  
　　縣署議催完納冬漕武邑冬漕向例二月半初限完納逾限則加滯納罰金前以軍用浩大提前加奬徵收正在完納之際戰事復起交通隔絶鄉民裏足致收入完全無着至前日初限期届收入不旺而軍需用欵羅掘殆窮實有難乎爲繼之勢姚知事乃約德澤懷北循理新塘等鄉鄉董於十四日下午二時在署商議催完辦法各鄉己允即日催促鄉民依限完納 
　　廳委會估九工場紗線武邑縣商會昨奉實業廳令文内開案奉省長公署令飭本廳派員會同該商會估計第九工場積存紗線等因奉此除派本廳調查員杜鈞前往會估外仰即知照 
[鎭江]  
　　委員調查車公司損失鎭江廣利安平交通三人力車公司於去歲軍興時因拉差等事曾受極大損失前日三公司特將所受兵災情形及損失數目一併呈報縣署請求核轉昨趙知事己令委警佐李正學將三公司所呈報之兵災損失洋八千一百元及各該經理所稱各節切實查明有無朦揑浮報情事據實聲復以憑核轉聞李警佐奉委後己分向何邦瑞李夀籛楊良驊等三經理接洽一切矣 
　　長樂鄉添設保衞分團丹徒縣長樂鄉屬白露村耆老楊德仁等因近日地方不靖搶刦頻聞故現特添設保衞分團並公舉竇有才爲保董以便督率而資防護又不力謀自衞殊不足以保治安故該村蘇姓闔族特共籌經費添設保衞分團並公舉族人蘇佳文爲保董業己組織成立矣 
[揚州]  
　　杜運使委掣鹽員兩淮杜運使現委卸任丁溪場知事張槪充駐浦口監掣北鹽委員方楫趙爲駐蚌埠輪運掣驗委員並委馬緝夫充淮南墾務局調查員 
　　破獲攔刦盜匪十三日薄暮鄉婦孫氏携帶現洋衣物道經西門外大觀橋地方突來四匪上前搶刦所有而去事後該婦報請旅部盤查所長李法民分頭跴緝當在東關外某飯店内獲到該案内之盜犯戴貴賢王道才二名並在該匪身畔搜出手槍兩支一併解送旅部發落矣 
　　籌役行兇案己解决十二圩稽核支所籌役行兇指揮緝私軍人毆打船户劉大鴻等成傷釀成停掣一案業經運商詹雨階·龔志吾場商金季岩·陳秀峯等出爲調解由緝私董團長向十八帮船户道歉己於十二日照舊過掣矣 
[清江]  
　　淮隂風災情形淮隂境地以内十一日午後三時暴風大作拔木倒屋災情至重兹就聞見所及記錄如後如第三師去冬在黄河灘所建草苫營房計九團一三兩營不下四百餘間頃被吹毁三分之一城内西門之文昌閣簷瓦盡落行人不敢經過又如省立三農之白鐵寢室省立六師之白鐵厠所清淮路局之白鐵車棚亦無一處不被掀揭損壞六師廚屋之烟囱巍然屋頂亦被暴風吹倒磚塊飛擲幾乎傷人 
[徐州]  
　　省警備隊移防徐東駐徐江蘇省警備隊第二團奉令移駐徐東該團統帶官張子青及其部屬己於昨（十二日）日先後開拔聞其團本部設於邳宿交界之磘灣鎭（徐東百八十里）部屬步兵四營則分駐邳宿各縣境中 
　　第二路連日演習野操駐徐奉軍第二路（司令邢士廉所部）各營士兵近數日中在距城十里内外演習假設敵及布哨等動作間或在外露宿惟都係徒手不携槍械或謂係新軍訓練 
[湖州]  
　　省委徵收廣告捐浙省徵收廣告捐之建議勢將必行湖州方面經省委韓某着手籌辦並由警務處露佈章程俾衆咸知韓抵湖後己在城區子城巷租賃房屋從事進行 
　　取締道旁設攤之波折城内儀鳳駱駝兩橋上攤户櫛比殊礙交通現己悉被巿警驅逐當巿警勒令遷移時各攤户以事關生計一致反抗因之發生互毆情事現小販方面己固結團體向省署提起控訴並延王德馨律師爲保障雙方互毆情形曾經王律師在場攝影以存眞相業己投呈省署聽候公判差省峯己飭縣澈查侯覆核奪 
 
 

Page 11

 
 
1;第一萬八千六百九十一號;中華民國十四年 西曆一千九百二十五年三月十六號
星期一 * *敎育消息 
[公電]  
　　南京來電各報館大同大學胡敦復先生道鑒夙聞先生不日仍將來校就職聞訊之餘彌深慨歎竊不意當世所謂賢逹者不自勉於昂藏磊落之君子乃甘爲不知進退之小人也同人志在貫澈初衷誓當始終堅持衆怒難犯專欲難成願先生有以自處并有以處同人也專佈誠悃敬希諒鑒國立東南大學全體學生叩删 
要聞 
[新任敎長王九齡籌劃敎費]  
　　新任敎育總長王九齡來京後因政府勸駕己决定於今日（十六日）就職嗣觀察各方形勢己感覺非籌有相當之敎育經費教長交椅亦不易坐且八校敎職員因王有就職之意即要求發放欠薪聞王連日向當局磋商籌撥經費又聞王氏就職後仍須回滇一行部務仍由馬叙倫代理但據接近王氏者之所談則謂王就職之後恐未必即能啟行且近日正在物色次長人才云 
[蘇省校聯合會談話會紀]  
　　江蘇省立學校校長聯合會昨日（十四日）在寗開談話會到者有一農校長孫恒麛·法大代表馬飲冰·一女師代表張蜀川·南京工專校長金瀛懷·一中校長陸步青·四師校長仇亮卿（一）提議東南大學改總爲江蘇大學事由省校聯合會·江寗縣敎育會·敎育局吳縣敎育局·所提出（竟見書見另條）當議定即發徵求意見（二）省敎育會來函報告沈商耆先生誓不就職屬轉告同人云云議照來函轉告（三）聞中央對捲烟稅事又生變化議電王甸伯就近調查電云北京駙馬大街太平湖飯店王甸伯鑒烟稅聞又變更請探詢眞相函復寒 
[蘇敎育界發起改東大爲江蘇大學]  
　　江蘇省立中等以上各學校因本省中小學己偏各地而省立大學尙付缺如且以東大名爲國立實際多屬省費遂提議將東南大學改組爲江蘇大學江寗縣敎育局·吳縣教育局·江寗縣教育會亦列名發起草擬意見公布全省徵集意見兹將組織江蘇大學意見書錄下江蘇興學垂二十年中小學己偏各地而本省尙無大學之組織可怪亦復可痛或謂江蘇省内大學不謂不多除私立大學不計外有上海之南洋·南京之東大皆卓著聲名全國不多覯之大學也不知南洋屬交通部造就交通人才東大爲國立大學爲全國之計劃此外若同濟若河海各有所爲故江蘇境内大學雖多而爲江蘇謀幸福應需要之大學則未之有也我蘇人民年納百十萬血汗之資於敎育冀能爲本省謀百十倍之利而結果與他省無以異即以東大而論其經費本應蘇·浙·皖·贛四省分任乃歷年以來蘇繳其半而大學之維持僅以此雖曰國立經費出之國庫然蘇省國庫何一非蘇省人民勞力之代價他省國庫何不繳納而令蘇省獨任其艱我人聞浙省之籌備浙江大學也皖省之籌備安徽大學也盍挹彼注此以資助東大乎他省當局寗以資籌設未來之本省大學而不願補助己成之國立大學其故亦可長深思矣我蘇人士對此亦嘗大聲疾呼以圖改革民國十二年夏蘇省以中等學校畢業生升學問題未能得公允之待遇頗有改組江蘇大學之提議見之公牘載之議案本省敎育行政立法各界頗多表同情者卒以時機未熟暫行從緩兹者東大自易長風潮發生後糾紛日甚敎育部旣不能資以經費助其發展乃横加破壞無所不至道路傳聞且有爲徇一黨之私者竊以東大位在江蘇費出江蘇江蘇實爲東大之主以前納費爲全國謀幸福尙覺以公廢私今若舉以爲黨化敎育之用則不獨敎育上不合原理經濟上亦無如此辦法與其投諸一黨盍若收回本省今舊事重提請以國立東南大學改組爲江蘇大學經費總額並不加增其來源仍出諸本省國庫毫不增加本省人民負擔亦不妨碍其他事業校内敎授學生不限省籍以敎育眼光謀極持平辦法但敎育主旨當以本省利益需要爲前提改組手續先以改組主旨辦法送交本省敎育行政委員會詳加核議一面徵求東大各科意見及本省敎育界之主張事若可行先組織一江蘇大學籌備委員會與東大各科議改組方法將來由敎育行政委員會推舉本省敎育界名人爲董事組織董事會由董事會推舉校長請本省省長聘任之如此歷程尙覺切實可行釜底抽薪於維持東大前途亦易爲力學校不致破壞我蘇權利義務亦極相當至於詳細計劃尙須另擬本省父老如有贊同此議者尙望合力進行俾觀厥成江蘇省立學校聯合會·江寗縣敎育局·吳縣敎育局·江寗縣敎育會同啟（依） 
[蘇寗學生赴日考察團出發近訊]  
　　浙江參觀團接洽同往日本 
　　南京學生赴日考察團出發日期及手續己誌本報兹將預定分配考察辦法分述如次（一）「團員分任考察事項」陳維女士日本震災後復興之狀况·日本婦女運動之過去及現在日本女子高等敎育唐瑛監獄槪况·看守所槪况·少年法庭槪况·陪審制度·民商事公斷處辦事情形姚肇均東京巿政廳之組織·東京巿政之設施·東京震災後巿致計畫梁鴻愷天然物之觀察·社會狀况·政治情形·文化機關·地言自治韓明夷女士家政敎育·幼穉敎育婦女團體黄修仁師範敎育曹俊陞鄉村敎育周慤中日文化交換顧德隆文化保存機關吳德銘畜牧·森林尤其偉農圃昆蟲吳銳·柳大綱化學工藝趙烈上用蠶絲專門學校楊保璞竺士楷·牟同波海港·道路·水力沈乃庚·崔華良·郁鼎勳工業機關（二）「團員分任各部職務」交際部陳維·黄修仁·崔華良文牘部周慤·尤其偉·顧德隆會計部梁鴻愷韓明夷編輯部唐瑛·沈乃庚·楊保璞·趙烈·曹俊升庶務部姚肇均·郁鼎勳·竺士楷·牟同波·柳大綱·吳德銘·吳銳（三）「浙江參觀團聯合東渡」浙江赴日參觀團有代表來寗接洽預備與蘇考察團於本月二十六日同時東渡浙省指導員爲葛敬銘·何積烺團員計醫專四人法專五人農專二人工專四人並悉俟在日本考察事畢再至朝鮮取道奉天回國云 
[蘇省立九中發生驅長風潮]  
　　淮安江蘇省立第九中學自去歲暑假改組以後曾在假期開除學生阮其等數人暑後開學校中常現　　不安之象然猶勉强支持度過第一學期無他意外發生迨至寒假期内該校又復開除吕某等數人致學生方面對於該校校長及管理人感情益發不佳徒以省局未定開學無期尙少何種表示迨至八日該校開學詎料先後被除學籍各生一齊趕至淮安九日即人手衛生杖一蜂擁進校先至各敎室内面囑授課敎師出校謂俟新校長到再來後齊集飯堂開會請求不表同情之學生援助最後圍住校長張開軒敎務主任喬竦·舍務主任崔適之以及庶務會計等職員質問種種事實加以禁止行動入夜並將張等行李撤至宿舍俾與學生同室藉防出走及至昨日（十日）上午忽又將張等數人放出校中完全由學生在内主持一面公舉代表赴寗訴訟張等劣迹張等出校之後見事不可遏止除電寗眇廳報告閙學情形外並於即日下水長班輪船南下校務完全停頓又該校學生昨發出宣言書略謂校長張開軒摒斥良師侵蝕公欵任用私人摧殘學生自治會及張之父在校吸鴉片原文從略 
[滇軍入桂後之南寗敎育] [  一鳴]  
　　梧州通信雲南繼堯近乘西南各省紛擾之際大舉進兵深入桂省腹部抵南寗時所有文武各機關各學校均被佔駐以致全埠學校悉數停課校中器具任意取用敎育會昨特電請滇唐及第五軍總司令官龍雲即飭入駐各校之軍隊尅日遷出以維敎育其原電云雲南唐省長·百色龍軍長均鑒接讀龍軍長電藉悉貴軍入桂内政槪不干預官兵守信實踐宣言仁聲義舉遐邇同欽重以兩公維護敎育夙具熱心早經口碑載道敝會尤敬佩弗置邇來入桂貴軍每有隨處駐紥學校情事敝省雖頻年變亂敎育從未停頓際此寒假期滿復課己久若令半途輟業虚擲韶光至爲可惜想貴省長貴軍長維護敎育旣倍尋常况復宣言於前自必實踐於後尙懇通飭所部其己駐紥學校者尅日遷出未經駐紥者勿令借用庶敝省敎育不至停頓公等令名永保臨電無任盼切廣西省敎育會叩（三月六日） 
[雲南東陸大學開辦文工兩科]  
　　雲南東陸大學創立己逾兩載成績頗多足錄當開辦之初原擬收預科生一班次年又續招一班因此十餘年間雲南公私立各中等學校畢業生之有志升學者爲數甚夥至今春止先後招收預科生時投考者皆甚踴躍取錄各生之程度亦較高各敎授槪係東西洋畢業者敎導有力成績異常優美現第一班畢業期限業己屆滿於去年十二月中旬行理化室會澤院落成禮實習工廠奠基禮時同時舉行畢業典禮乃續辦本科以期銜接此項本科原規定分爲文·理·法·工·農·商·醫·七科兹因文工兩科人才需要决先將此兩科提前開辦現己分别招生本年春間即可開學但工科最重實習因雲南向少大規模之工廠堪作實習場所乃由校自行起建實習工廠一所以供學生實習此工廠興工己兩月有餘不日即可落成雲南學生之有實習工廠此爲嚆矢云 
雜訊 
[蘇州省立二中定期開學]  
　　蘇州江蘇省立第二中學校前因受軍事影響屆時未能開校現則交通恢復地方安堵定於本月二十日聞學二十三日上課云 
[常州指導員馬敬時在常視察]  
　　蘇敎廳專科指導員馬敬時君曾於四日來常視察敎育狀况先抽查城廂縣巿立學校六日至東鄉抽查鄉村小學在敎育局開會九日因有要公赴寗晤見蔣敎廳長十一日復于奔牛鎭視察昨（十二日）赴孝西鄉開講演會業己赴滬 
本埠 
[華東運動會昨開籌備會紀]  
　　華東運動會籌備處於昨日下午二時假省敎育會開第三次籌備會到會者朱崧蓀（江蘇省敎育會體育研究會）·張元梜（江蘇敎育廳）·黄翠英（上海女校聯合運動團）·王壯飛（江蘇體育場聯合會）·沈嗣良（華東各大學運動會）·邢健常（浙江分會）郁瘦梅（精武體育會）討論進行手續五時散會兹將議决案錄下（一件）華東運動會日期地點隨東方八大學擇定蘇滬兩地後本會即於次日在該會場舉行之（一件）華東運動會出席全國運動會之選手由江浙兩省共同選出先由各本省自行預選後即開華東運動會選定之（一件）華東運動會第一次各種運動委員由本會籌備主任選派執行（一件）華東運動會成立大會定於第一次舉行運動會前定之「附錄華東運動會浙江分會復華東運動會籌備處函」敬啟者准貴會函囑派代表於三月十五日下午二時出席兩省聯席會議等由敝分會業經推請邢健常君就近出席相應函逹至希查照會議結果並懇隨時開示以便量力遵辦關於華東運動會開會地點諒在滬寗敝分會所派選手在至短之時間内多一次競賽即多一次奔波而經費支絀亦難應付兹爲節省時間與經濟起見擬請貴處所派選手聯合敝分會所派者用華東匾名義逕赴全國運動會出席較爲利便是否有便速祈賜敎爲荷至敝分會此次所派選手均經預賽决定人數至多不過十名左右併聞此致華東運動會籌備處華東運動會浙江分會謹啟 
[華東各大學籃球奪標比賽消息]  
　　約翰戰勝東南...三十五與十四之比 
　　東南勝南洋...南洋抛去比賽權 
　　東吳勝滬江...四十五與四十一之比 
　　本屆華東各大學籃球奪標比賽開始以來約翰大學連勝東吳·南洋·復旦·滬江等校未曾失敗一次該校球隊於上星期五（十三日）出發赴蘇寗二處與東南·金陵·東吳三校作奪標之比賽由體育敎員蔣湘青率領前往昨（十四日）下午三時先與東南比賽地點即在東南體育館作壁上觀者有八九百人之衆由西人伍特華爲裁判員開始後雙方均甚踴躍約翰傳送迅速擲籃準確東南之攻守亦佳上半時約翰得二十分東南得七分下半時約翰獲十五分東南獲七分合而計之爲三十五與十四之比約翰勝兹將約翰球員列下陳啟東（隊長）鄧儀·與蘇濟寰（幹事）余志忠·歐炳光·黎寳駿·童郁文·張福慶·童咸昌·秦德芳·祝龍億 
　　東南與南洋原定於三月四日在東南比賽聞南洋因抛棄比賽權故照章爲東南獲勝 
　　滬江大學籃球隊於昨日（十四日）在蘇州天賜莊與東吳球隊比賽結果爲四十五與四十一之比東吳勝 
[各團體公宴德敎授籃德萊氏紀]  
　　自治學院·江蘇省敎育會·東南大學·商科大學·同濟大學·中國公學·職業敎育社·商務印書館等團體於昨日（十四日）下午六時假座一品香公宴德國社會學家藍德萊氏及藍氏夫人各團體代表到者有張仲仁·袁觀瀾·沈信卿黄任之·黄伯雨·張君勱·阮介藩·王雲五·等數十人由阮介藩君致簡單之歡迎詞次由沈信卿君致辭略謂藍敎授爲德社會學名家吾人當面請敎殊爲榮幸現在瓉繞於吾人腦際者有二問題一社會制度究以何種爲最合理一爲共産主義之價值與前途如何甚望藍敎授能與以明白指道辭畢由阮介藩譯爲德語譯畢藍氏於鼓掌聲中起立答辭由金井羊與張君勱君譯爲華語大意謂今天承諸君公宴殊覺榮幸沈君所問何種制度最爲適宜殊難置答因現有社會制度即其名稱而論詳細開列己足盡一書而有餘自非一席之間所能罄請答第二問題所謂共産主義（藍氏用多數黨下倣此）在今日己不僅爲一種主義彼在俄國實現己久實己成爲一種新生活至於此種主義是否社會主義則社會主義之第一義爲生産機關公有俄國革命以後亦曾將私人工廠土地没收與社會主義確有形似之處唯第一社會主義所謂生産機關公有係指全部大規模生産機關公有而俄國所公有者不過其國生産機關百分之三第二社會主義所謂社會公有係將私人生産工具收歸社會手裏而俄國則反將公有之生産工具如土地之類分之人民實與社會主義之精神不合故俄之共産主義只能謂之分産主義而不能謂爲社會主義至問共産主義在俄國何以能生存至今則約有三因（一）自俄國革命以後資産階級完全失勢代以無産階級專政共産黨勢力尙能維持不墜（二）因農民對於政府設施尙還不十分反對（三）因蘇俄政府所取政策純爲機會主義的只要可以對付日前事變手段可以不擇理想亦可以不顧此點可以列寗之言證之列寗前後之言毫無拘束力今日言此明日可以言彼故謂列寗今日可以批昨日自己之頰明日又可以批今日自己之頰并非過語以云共産主義之前途則以西歐所謂共産主義偏於社會經濟方面萬一共産主義實現勢須摇動西歐之社會基礎人民恐社會基礎摇動之後社會反遭不利故共産主義之在西歐殊不易侵入其在東亞方面如印度之類則偏於政治方面共産主義到了此等國度不爲經濟政治制度之變革而爲民族解放之動如打倒歐美列强軍閥主義等皆爲東亞共産主義之標語此等標語感情之成分居多印度等正處人家壓力之下此等號召之語較易侵入故在東亞反比西歐較易入手萬一東亞起了變動世界大勢連帶爲所摇動至俄國所以努力於東亞方面之宣傳其故在於移歐美各國之目標以防東亞而俄國得有充分休息與改變之機會實爲俄國自身計也但若使一國之内經濟能平均充分發展二人之地位日有增進工人之勞資日有增加工廠之管理權工人皆有參與之權利換言之即以平和手段實現經濟之民生主義共産主義便無侵入之餘地中國情形我居住日少知之不多不易作確定之答復特以中國事之以道德爲本國民富有同情之心或且因資産階級富有同情之故工人之地位得日有改善以逹於經濟民生主義之域或者可以免於共産主義之禍亦未可知云席終己十一時賓主盡歡而散 
[上寳平敎會今日開幹事會]  
　　上寳平民敎育促進會於今日（星期一）下午四時半在青年恊會藏書樓開幹事會屆時有平校敎員出席並請劉湛恩博士演講各地平民敎育發逹狀况及其關係之重要 
[海關郵局足球隊比賽紀]  
　　一與零之比...郵局隊勝 
　　昨日天文台路新　球場内有商餘足球聯合會中之海關與郵局二隊之比賽足球三時開賽裁判員爲羅司海關隊前鋒傳球迅速惟合作功夫欠佳故屢爲郵局隊内衞踢出守門員單尙義亦頗能盡職連救數次險球故上半時内球雖時有郵局隊球門前以進攻步驟之不得法終無所獲下半時二隊酣戰相持十餘分後郵局隊中堅舒竹平忽盤球從正面侵入敵方内衛疏忽致離職位過前雖盡力返救奈郵局隊前鋒同時冲到守門員金爲連單身難支遂爲郵局隊徐大鵬攻入一球以後海關隊亦頗有獲勝機會惜均錯過二隊比賽結果爲一與零之比郵局隊勝昨日海關隊雖失利但商餘足球聯合會錦標仍爲該隊所獲並得英瑞牛乳公司所贈之銀杯以該隊歷次所勝之分數較郵局隊爲多聞該會加入者有美孚·美亞·愼昌·太古郵局·海關等六隊云 
[工程學會新刋會員錄]  
　　中國工程學會爲全國工程師及工科各大學敎授所組織己歷七載會員約四百人會員通訊錄今日分寄會員凡非會員欲索取者可附郵票十分函致仁記路二十一號久勝洋行張延祥 
[大華公學國語科添聘敎員]  
　　西門林蔭路大華公學開辦國語專修科曾任厦門大學國語敎授馬國英君主持一切己見前報兹聞刻己聘定中華書局國語編輯郭後覺·陳伯昂兩君敎授國音·國語法·世界語等科報名者頗多云 
[學生文藝叢刋社消息]  
　　學生文藝叢刊社發行之第二年第一集於昨日出版内載詩文雜俎多種均爲全國學生作品之結晶并有三色版銅版挿圖多幅該社係大東書局附設以聯絡學生感情表揚學生成績爲宗旨近方徵求第二年社員及隊長備有詳細章程可向北西藏路大東書局該社總務部函索云 
 
 

Page 12

 
 
1;第一萬八千六百九十一號;中華民國十四年 西曆一千九百二十五年三月十六號
星期一 * *常識 
衛生 
[牛奶中的結核菌] [  王希灝]  
　　我的朋友張華海他因爲身體十分孱弱所以每天喝一杯牛奶不幸爲吉反成凶他現在己經得了結核病死了經過醫生的檢驗和我們的調查證明張君之死的確是飲了牛奶中的結核菌死的而且我們檢驗這條産牛奶的牛也的確是得着結核病的我們在這張君死後的哀痛之餘没有别的衹希望同胞們不要再得了這種可怕的危險病假如不幸己得也是早期診治爲上策至於預防的法子第一身體要强壯無論得什麽病都是身體不强壯的壞處因爲身體不壯抵抗力便不强抵抗力若不强一切的病菌便都乘機侵入了至侵入以後又因不能殺滅於是他就逞勢蔓延結果把人殺死了所以身體强健是我們預防百病的第一個緊要的第二注意飲食人常說「病從口入禍從口出」這話實在不錯所以我們對於飲食上要特别注意清潔單就飲牛奶這件事說我們預先必須檢查出産牛奶的牛有没有病這件事如果辦不到我們最好是將牛奶煑到極沸飲之才不致有危險飲牛奶諸君千萬注意（乙種酬） 
[小産] [  成都易上逹]  
　　小産多由氣血不調或過於勞動所致氣血不調則不能養胎胎在腹中漸次枯落矣譬如結實大樹其實將熟時用粗繩纏繞樹身緊縛之使其氣不得流通一二日其實必枯而自落也宜服歸蓍桂枝湯又有因過勞而見胎動者亦宜服此湯再靜養數日自然安穩矣 
經濟 
[德人維持國貨之八戒] [  頑石]  
　　我國貧弱至今而極其原因不一而國人賤視國貨喜用洋貨實亦爲一大原由觀乎歐美各國之增加外貨進口稅以抵制外貨之輸入而維持其國貨且低减出口稅以發展其國貨事業其國勢日臻富强未始非抵制外貨提倡國貨之效也故今日救亡之道提倡國貨實爲當務之急今特節錄一千九百十五年德國政府在柏林宣佈之維持國貨八戒其國人奉爲箴規母敢或背幸國人仿而行之 
　　（一）汝之費用雖少然切勿忘祖國物質之損失 
　　（二）以汝之金錢購外國貨汝不念國幣之减少乎汝其勿忘 
　　（三）外國肉類多害汝之健康汝其勿食 
　　（四）以德産之筆墨書德産之紙汝其勿忘 
　　（五）汝其服德之服冠德之冠履德之履 
　　（六）汝其食德産之食品果實以養汝之體力 
　　（七）汝所用咖啡之類宜用德産以增汝之元氣 
　　（八）汝切勿惑乎外國商人誇張之廣告試觀德人之八戒我國人當何如（乙種酬） 
道德 
[公園中應守之道德] [  顧臥佛]  
　　公園之設供各界人士於業務之暇游散其間舒精神娛耳目者也今屆春令百物萌長春風和拂景象清明各界士女又將游興勃發涉足公園矣但公園旣爲公共娛樂之塲非一人所有則凡游公園者不可不守應守之道德 
　　（一）勿隨地吐痰公園旣爲萬人娛樂之地宜人人愛護清潔隨地吐痰爲中國人之惡習設爲病人尤爲危險如不能忍可納之巾中歸後消滅之 
　　（一）勿高聲呼唱公園爲風雅之地清靜之境非茶寮酒館游戲塲可比若高聲呼唱不雅極矣恐非游園者所宜也 
　　（一）勿吸捲烟吸烟本無益有害公園之中尤不可恣意吸烟蓋公園中之佳花美木正製造其清鮮空氣以供游人之呼吸俾益衛生若烟霧氤氲自氣觸鼻轉令人腦漲矣 
　　（一）勿折花木公園中之一花一木點綴園景以供游人之玩賞故皆宜愛護周至若逞私慾任意折取不但自喪道德花而有知亦將痛絶於後矣 
　　（一）勿棄廢物於地游園之時不宜大嚼閒食如以果皮果殻隨意棄地以清潔之公園等於垃圾堆游園者恐相率裹足矣（乙種酬） 
科學 
[太陽之熱力與其搆成之物質] [  耿光]  
　　太陽隔一億五千萬粁之距離投射光熱於地球上試用直徑三呎之透鏡收歛其光能使白金或金剛石蒸發則太陽之温度其高可知據CAYoung之說設自地球至太陽間架一斷面平方二哩半之冰橋一秒間可化爲水七秒間即化水蒸氣而消散又據其化天文家之說地球所受太陽之熱量不過占其全量二百萬分之一然途中若無妨害則一地方受垂直光線時每一分間一平方哩所受之熱量能使七百五十噸之水由冰點昇至沸點一年間可使包圍全地球厚六百呎之冰層悉行融解然則熱量之大爲何如乎 
　　法物理家Pouillet嘗測定地球上所受太陽熱量當太陽光線直射地面時每一平方糎之地面每二一分間能吸收兩加羅里（小Calorie爲熱量單位即一格蘭之水温度昇高一度所需之熱量）之熱量今太陽位居中央向各方發射光線若以太陽地球之距離即１５×１０12糎爲半徑作一球面比球面上每一平方糎每一分間必皆受兩加羅里之熱量故算出此球面上共有若干平方糎則可得太陽全體於每一分間放出之熱爲若干加羅里依此法推算之結果太陽每年所發出之熱量蓋爲４×≡１０33加羅里也太陽每年旣發出非常大之熱量其中究藴有如何之温度乎依天文家之考究其内部之温度雖不能確知而表面温度當在攝氏六七千度以上可知内部之熱當更甚無論何質入之當無不蒸發爲氣惟太陽面上有大壓力氣受壓當成濃漿故天文家喻太陽爲一白熱金屬蒸氣沸騰之海其全體可分數層内部爲核心Nucleux核心以外包圍熾熱光亮之氣層是爲光輪或曰光球Photosphere有光斑Facula光粒Granulations及光雲Floculis浮游來往其中光輪以外有一層灼熱氣層然温度較光輪爲低而亦較爲稀薄成一種烟霧狀之幕是謂烟輪Ｒeversing　layer又外則爲色輪或曰彩球色球Chromosphere烈火炎炎成波狀起伏其中氣質以　氣爲主又外則爲光輝閃爍之薔薇色熖色以星芒狀淡銀色之暈此薔薇色熖謂之凸光亦曰火峯Prominences其暈謂之白光亦曰光冠Corona凹光以　氣及鈣鋇所成之白熱氣體爲主射出之高自四五萬哩以至二三十哩白光擴散更廣有至五十萬哩者雖以八大行星一一疊起猶不敵其高也 
　　太陽之光蓋自光輪之内部射出光輪内一種原質之光經過烟輪即爲其甲同質之冷氣阻止此種阻止作用即吸收作用能使分光景即彩色帶中一質應有之輝線盡變爲暗線蓋依物理定律被熱於高温之固體液體發射之光投射於分光鏡生連續之彩色帶由高温之氣體所發之光於黑暗中顯出輝綫若於固體液體發生之連續彩色帶遮隔以低温度之某種氣體則連續彩色帶之某部生黑綫其位置哈與某氣體在分光器中所生之輝綫位置相同由是知氣體在高熱時發生此氣體固有之輝綫若以之遮隔白熱之固體液體所發之光則吸收此氣體固有之光天文家本此理以研究太陽之原質凡地上所有物質太陽均有之甚且有一種原質先發見於太陽上而後再發見於地上者如一八六八年Lockyer於太陽之光冠中發見一種地上未有之物質名之曰Hclium（今譯作氦）一八九八年Ｒamsay始於礦石中發見同樣之和的質焉今太陽中尙有一種彩光在地上未能尋出相同之物質科學家名之曰Coronium或譯作　即取日暈意也 
太陽之熱力與其原質之搆成有關天文家Perrin氏謂星氣中無原子量較大之原子凡星球中原子量較大之原子皆係星氣凝結時由原子量較小之原子所凝結而成而當其凝結時能發出多量之熱太陽亦星氣所搆成也氏曾推出由氫結成原子量大的原子所放出之熱大於太陽每年放出之熱一千萬萬倍其說甚長兹不贅述（乙種酬） 
時箴 
[春鳥歌] [  漸]  
　　春鳥一呼萬樹妍江山如繡多蜂烟耕夫織婦幾溝壑舞榭歌臺方管絃十室傳聞己空九黄犢先烹蠶未眠相逢逆旅談鄉土黯然白日無青天只看狐鼠飽欲死翻覺貔貅飢可憐凋敝東南紛就食荒凉西北枉籌邊一度榮枯一芳臭花落花開年復年蒼茫四海悲巢燕忽夢桃源雞犬僊 
 
 

Page 13

 
 
1;第一萬八千六百九十一號;中華民國十四年 西曆一千九百二十五年三月十六號
星期一 * *本埠新聞 
[宋玉珍委員清理兵工廠房屋地産]  
　　陸軍部滬廠監理委員長宋玉珍君以兵工廠所有房屋地産頗多亟應詳細清理特派副官胡宗銓君（字志崙無錫人）專任其事兹悉胡君業將所有契據檢點清楚並派員實地丈量繪具圖樣以備稽考 
[宋玉珍復總商會函]  
　　請函報館查詢實情 
　　陸軍部軍械司司長宋玉珍昨因新聞報載其向政府電告總商會過事干涉兵工廠問題致該會函提質問特復函云逕啓者展誦來函詳悉種切貴會不過依據報紙所載意圖與鄙人多生枝節閱之愕然應請貴會函知該報館查明實在情形方知底藴似不必以任意誣衊等詞質問鄙人自啓疑竇徒爭閒氣也先此布復順頌公褀宋玉珍啓三月十五日 
[太湖流域請求撤兵代表己赴寗]  
　　太湖聯合自治會議决各屬推舉代表一人向當局請願撤兵聞鎭屬馮夢華·蘇屬張仲仁·常屬惲禹九諸紳士均己先後抵寗松屬姚紳子讓己於昨日乘車赴寗太屬姚紳觀瀾則以在滬尙有要事未了擬今晚夜車赴寗一俟在南京門帘橋省敎育會分事務所晤面後即先向盧宣撫使切實聲明請其即日撤兵然後返滬赴杭向浙孫請願以逹目的至奉張方面擬推在京蘇紳就近代爲請願云 
[淞滬巿民協進會成立會紀]  
　　通過簡章發表宣言 
　　昨日下午二時淞滬巿民恊進會在寗波同鄉會開成立會通過簡章選舉委員發表宣言公推陳良玉主席報告開會宗旨略謂本會以協助淞滬巿政之建設並督促其進步爲宗旨凡屬淞滬巿民咸須各本天責恊成模範巿政而巿政之良窳要在主持得人是則巿民於巿政選舉尤應積極注意無蹈前國會省議會故轍云云次經衆逐條修正簡章並通過宣言次用唱名法選舉委員九人分股辦事兹分錄於下 
　　（一）簡章第一條本會以恊助淞滬巿政之建設並督促其進步爲宗旨第二條本會定名爲淞滬巿民恊進會第三條本會會所暫設於上海北京路一一二號第四條凡中華民國國民住居淞滬巿區之巿民贊成本會宗旨者皆昨爲本會會員但犯下列各項之一者不得爲之（一）褫奪公權尙未復權者（二）有精神病者（三）不識文字者第五條本會設委員九人由大會選舉之委員長一人由委員互選之第六條委員長及委員之任期爲一年但連舉得連任第七條委員長及委員均爲義務職第八條本會會務分爲八股由各委員分任之各股主任得以事務之繁簡邀請會員爲股員（一）研究股凡關於巿政學說及制度之研究事項屬之（二）法制股凡關於巿政範圍内之法制事項屬之（三）調查股凡關於巿政範圍内各種調查及統計事項屬之（四）宣傳股凡關於喚起巿民注意之宣傳事項屬之（五）交際股凡對於各界之聯絡接洽事項屬之（六）文牘股凡關於本會文牘之繕擬及保管等項屬之（七）經濟股凡關於本會之經濟事項屬之（八）總務股凡不屬於他股之事項屬之第九條本會會員年納會費二元如遇特别事項得臨時募集第十條本會委員會每月一次於第一星期舉行之如遇特别事故由委員長臨時召集之第十一條本會會期分大會及臨時會兩種大會每年一次由委員會定期召集臨時會遇有特别事故由委員會議决或由會員二十人以上之請求經委員會之認可召集之第十二條本會議事細則及辦事規則由委員會另定之第十三條本章程如有未盡事宜得由大會時修改之 
　　（二）宣言自淞滬有改建特别巿之議凡住居淞滬區域内之巿民以及地域鄰近淞滬之人士或發抒讜論陳述意見或奔走呼號要求加入其集合俊彦組織團體如淞滬巿政恊會·如巿政研究會亦旣風發雲湧矣本會應時勢而誕生其設之主旨何在乎今當成立之始不可不有以告社會今之論淞滬巿政者咸以爲淞滬設巿係東南戰爭後之結果於創鉅痛深之餘作一勞永逸之計人民呼籲之而臨時政府容納之於是有移廠廢使之令有永不駐兵之令而特别巿之組織乃始有進行之基此就事實經過言之也實則吾人苟細察淞滬巿區之天然地位應知中國欲建設完美之巿制必自淞滬立全國之模範蓋淞滬區域港海闊深宜於開發交通中心工商薈萃此特具之優點一也百業集中人口殷庶經濟能力最爲充足此特具之優點二也開通最早文化發逹才俊所聚衆擎易舉此特具之優點三也故淞滬特别巿之實現於東南戰後乃時會之偶值若就淞滬地位以言其應積極建置以立吾國巿政之模範洵所謂當仁不讓者矣然則淞滬政前途之良窳固不僅淞滬人民之休戚而實全國榮譽之所繫住居淞滬區域内之各省巿民應如何不人分畛域羣策羣力以謀巿政建設之獻替耶此本會組織之由來也抑今世之所謂巿者繹其語源實爲自由民之集合然則巿之建設應築其基礎於巿民公意之上毫無疑義故頒布巿制雖權在政府建設之初或暫時由政府委派之官吏總其事而巿民對於本巿之責任萬萬不容放棄今之論者咸謂巿民權應與尊重本會同人則以爲巿民義務亦有不可自逭者在政府縱以籌備之責屬之官吏然恊助其建設參與其規畫糾繩其缺失督促其進行若非巿民有靖獻之熱忱即難望有健全之發展而措施或不免偏頗本會同人以淞滬巿政前途之隆替實吾國民政治能力之試驗愈覺所繫者大而不敢作漠然之旁觀本會組織之主旨旣如此會務範圍亦可得而約舉巿政之設規仿歐美借助他山以爲趨避或介紹良法或剖析前制此有需於研究者一疆界區域之沿革户口最近之實數以及經濟能力工商設置諸凡實况條分縷列製爲圖表此有需於調查者二巿民知識高下不齊巿政情意容或茫然文字宣傳口舌演講曉示以天職之所在喚起其關切與注意此有需於宣傳者三籌備之始百廢待舉進行之際知慮或疏且官治通弊常患遲滯糾其不逮促其猛進此有需於建議與督促者四凡此四端悉關重要本會同人願以純潔之熱誠盡最善之努力至其他有關巿政各項更願與各團體追隨提挈以期共進各界明逹倘許其志願樂與偕作或惠賜敎言用資模楷輒不禁禱祝祈之矣 
　　（三）委員劉予醒陳良玉鄔志豪王卓夫洪雁賓應夢生郭元覺烏崖麲張靜廬 
[閘北地方自治協進會之籌備會]  
　　閘北地方自治協進會於昨日下午二時假永興路巿北公學開籌備會到朱榜生·王顯華·沈田莘·朱和鈞·潘公展·尹村夫·孫啓英等四十餘人公推沈田莘主席首由主席報告開會宗旨略謂地方自治協進會係協助地方自治機關查内務部部章准各省縣巿設立閘北一區係巿性質地廣人稠當然亦可設立至於名稱上冠以上寳兩縣係規定閘北之所屬云云次討論籌備處規則將原定者略有更改磋商良久結果（一）本處以上寳兩縣閘北巿地方自治協進會籌備員組織之（二）設主任一人副主任二人主持本處事務由籌備員公推之（三）設文牘·會計·庶務·交際·調查五股每股設正副股長各一人股員無定額由各籌備員分任之（四）各籌備員以每日下午五時至七時爲到處辦事時間籌備時間以一星期爲限（五）暫假寳山路閘北地方治籌備會爲籌備處事務所次選舉職員公推朱榜生爲籌備主任王顯華·沈田莘爲副主任朱和鈞莊百兪文牘股股長唐伯耆·高韓卿會計股股長徐錦裳·徐少棠庶務股股長陸端甫·尹村夫交際股股長徐春榮陳翊庭調查股股長公决到會者皆爲籌備員分頭徵求會員俟籌備期滿即開成立大會地點另定至五時半散會 
[巿政研究會起草章程]  
　　十八日討論條文 
　　各路商界總聯合會前爲研究巿政起見曾發起組織上海特别巿巿政研究會并推定起草委員起草章程兹聞章程草案業己擬定現定本月十八日（星期三）晚舉行全體議董會提出修正并决定正式成立日期昨分函各路議董云敬啓者本會前經議董會議决組織上海特别巿巿政研究會并推舉起草委員起草章程兹經委員會報告己將章程草案擬就請即開會審查修正等因兹特定本月十八日（星期三）晚舉行全體議董會討論條文提付表决并决定正式成立日期及一應進行手續事關巿政屆時務請撥冗惠臨無任企禱 
[孫寳琦南下消息]  
　　本人電告二十二日到滬 
　　本埠某要人昨接淞滬巿政督辦孫慕韓氏由京來電謂伊於本月有二十左右偕同眷屬人等由京南下大約二十二號（即古曆二月二十八日）可抵上海云 
[張示昌南下消息]  
　　東南通信社云昨據本埠政界消息第一軍軍長張宗昌己於删日（十五日）離奉至京一二日即由京南下張氏此次所以遲遲入關屢改行期者係因駐軍及軍餉問題至今始與張總司令商定云 
　　中外通訊社云蘇皖剿匪總司令張宗昌本定前日可以抵寗昨悉張氏改於寒（十四）晚由津南下定銑（十六）抵寗尙須沿滬寗路檢閱奉軍然後就剿匪司令云 
[女國民大會開會未成]  
　　改十九日舉行 
　　本埠各女界團體發起之女國民大會原定昨日下午二時假寗波同鄉會開會午後女界人物陸續到會如朱劍霞·向警予·陸禮華·張英榖·舒蕙楨·張默君·張惠如等不下二百餘人嗣爲巡捕房得訊當以該會事前并未報請捕房核准派中西探到場干涉不許開會該會因請張默君往捕房交涉適以昨日爲星期日捕房無人辦事未有結果三時後由向警予登台發言略謂今日開女國民大會無如臨時發生特别障碍捕房方面禁止開會現在同人意見頗不一致但不出三種辦法（一）必須在此開會（二）另擇時地（三）至西門勤業女師開會此事非一二人所可决定請發表意見云云當有人起立主張第一項辦法而孫懿行·陸禮華等相繼發言以今日爲女界第一次之大集合作事須準於軌範本會事前未曾依照租界章程手續似亦未合至到勤業女師開會人多地遠實多不便不如另行擇定時地好在吾人重在精神云云經衆贊成當定本星期日（十九日）下午二時再開大會地點假閘北商務印書館或西門勤業女子師範俟接洽後决定旋即散去 
　　附該會致段褀瑞電段執政旣善後會各省軍民代表鈞鑒人民苦軍閥列强荼毒久矣故孫公中山廢除不平等條約實現民主政治召集國民會議之宣言一出而全國景從然人民喁喁望治之殷究不足邀公一盼迨善後會開幕人民以十三年來禍亂相尋之殷鑒仍不敢放棄責職務進而要求參加然仍不足邀公之一盼至是人民業公雖不無觖望然猶冀倖我公能言行相符將來國民會議可以充分容納多數人民之意見乃事竟有大謬不然者公命法制院起草之國民會議條例草案公然規定國民會議職權限於議决憲法然猶一方巧立名目使大多數人民不能參加一方明文規定將二萬萬婦女完全掃除故自該條例發表後輿論譁然羣情憤激深懼安福舊政旦夕將臨如公始終不悟一意孤行則國人將不復能爲公諒公雖有銷泯革命之心將成革命製造之人竊爲公不取也公果具謀國之誠宜洗滌其心一以民意爲指歸同人等分屬國民念切救國當此千鈞一髮之秋敬乞我公勒馬懸崖令軍閥官僚代表之善後會與全國民會議促成會代表大會開一聯席會議將國民會議條例草案根本修正并明文規定婦女團體得派代表參加國民會議以平民情面挽危局事關國家製造前途與我公晚蓋惟執事實圖利之 
[孫中山逝世之哀悼（三）]  
莫利愛路孫宅弔客仍甚擁擠門前己紥有白布花牌樓一座上嵌黄色奠字因昨日爲星期日故各學校學生及各書局職員到宅弔奠者較平日爲多行禮儀式一如前日惟有中山第二孫强在靈前一一致謝出門再贈中山遺像及遺囑全文兹將昨日消息分誌於下 
　　得日往弔之團體得日往弔者以團體佔多數除各學校外國民黨各區分部亦多往弔來賓則由孫哲生之第二公子强在旁致謝其團體名稱如下「學校方面」南洋大學·復旦大學滬江大學·神州女學·大同大學·持志大學·上海大學·大夏大學·震旦大學中法國立工業專門·曁南中學·南洋中學·巿北公學·惠靈英文專校·美術專門·南方大學·南洋高等高業·志明學校·肇嘉義校·東南女師範·商科大學·同濟醫專學校·上海中學·東南大學代表·南洋高級商校·浦東中學·中國公學大學部·文治大學·遠東商業專門「團體方面」青年會·女青年會·粤僑工界聯合會·商務印書館印刷所·中華書局·國會議員通訊處·機器工會·雕花工會·孤星社·申江醫院「黨部方面」國民黨五區三分部·三區十七十八分部·二區五分部·四區七分部·二區一分部·二區二分部·五區分部·六分部·三區十六分部·第三區十分部 
　　印人之哀悼昨日有印度學者HPShastri君往弔行禮後沉默久之始去自云己著作孫博士之回憶一文載泰晤士星期報云 
　　追悼會之籌備追悼會期未定治喪事務所昨己發出通函正式請唐少川·章太炎等擔任各職其原函如下敬啓者孫中山先生慟於三月十二日上午在北京行館逝世同人等哀悼之餘擬在滬開追悼大會集合各界同伸哀思兹請先生擔任追悼會籌備處幹事員指示一切除隨時另發通知駕臨討論追悼事宜外特此奉約藉頌道褀至各學校各團體之個别追悼會仍各自舉行聞聖約翰大學定今晚舉行滬江大學則定明晚將由國民黨滬部派人前往演說 
　　加入追悼大會之踴躍本埠各公團追悼孫中山先生大會籌備會自發出公函後加入者絡繹不絶昨日上午國民會議促成會開代表大會下午女國民大會開會該會特派朱義權董星五分頭徵求各團體加入均極表同意一致參加該會己先接到海員工會啓賢公學·樂益公學·愛羣學術討論會·浙江一中旅滬同學會·上大平民學校·演說練習會上大浙江同鄉會·上大陜西同鄉會·春雷文藝社·大夏新少年社·進·旭社·等十四團體來函一致參加籌備云 
　　國民黨蘇黨部通告國民黨江蘇省部爲哀悼孫中山先生事前日通告所屬各級黨部云本日接上海執行部通告稱接中央執行委員會電稱本黨總理孫先生自抵津京肝疾日劇醫療無效於三月十二日上午九時三十分在北京鐵獅子胡同行館逝世革命尙未成功同志遽失導師惖勝痛悼哀此奉聞等因兹特通知各地黨部得信後希即在各黨部各表哀忱並即日起各下半旗七日男同志左腕黑紗（須自外而内）女同志胸際綴黑紗各一月至上海追悼及開吊日期定後當再通告各黨部派代表參與也中國國民黨江蘇省黨部啓 
　　國民黨區分部之會議國民黨二區二分部黨員因孫氏逝世特於昨日上午會議公推陳白主席議决（一）即日下午全部同志整隊赴孫宅弔奠（二）補發北京治喪委員會唁電（總理夫人及哲生同志己先發）（三）聯合全區各分部擇期舉行黨員追悼會（四）各黨員參加社會團體之追悼會根據宣言發揚黨義（五）組織宣講隊講演總理所創造之主義及最近對時局之宣言（六）購備平民書局出版之「孫中山」分發各同志及黨外人士等事項尅日執行并聞該區各分部將於後日特開聯席會議籌商追悼會事宜又國民黨上海巿第一區第一分部於昨日下午二時開重要會議到張守六張雲章葉兆祺張國楨祝修德徐丕靈楊有德等二十餘人由代理常務委員張守六主席祝修德紀錄先報告執行部發來通告及訃告應遵照辦理准即日起各同志整隊赴孫宅行禮并議决各案如下（一）本分部同志公具輓聯一付送往孫宅以伸追悼之沈（二）各同志自動茹素一月以示悲痛（三）本埠各團體發起之追悼孫中山大會各同志當自由加入議畢己五時遂散會 
　　外交部電告喪禮孫中山在京逝世後駐滬特派交涉員陳世光曾電請外交部指示昨得復電按照馮前大總統喪禮辦理陳交涉員除轉告領團外並下半旗三天以示哀悼一面特親送花圈至莫利愛路孫宅吊唁並委派本署洋又秘書周鼎·王鏡舜·前往孫宅襄助一切 
　　官廳聯銜之唁電本埠各官廳前晚由王道尹領銜電京弔唁云北京鐵獅子胡同孫公治喪事務所諸君均鑒大星忽殞寰宇銜哀缅維偉烈之昭宣彌增我邦之殄瘁除遵令敬謹籌辦飾終令典外母任悽愴之至王賡廷·陳世光·朱有濟·常之英·李祖夔·寒 
　　蘇公團之兩電（一）「致治喪事務所電」北京鐵獅子胡同孫公治喪事務所諸公均鑒侵電傳來不勝悲悼吾民何辜竟失導師敝會同人除電表哀忱外並有進者竊思孫公首創民國功在萬世其建設之主義雖未能畢逹而其奔走革命以謀人類幸福之精神則固可千秋不配朽按海外各國其有大勳勞於國家者必有特殊之紀念以彰其功德而垂永久如美國之華盛頓城即其一端由此以推則吾人崇拜孫公之豐功偉烈豈僅加以民意之國葬而己獨不能使歐美崇賢之優點亦見於亞東故敝會同人等有鑒於此特通告吾蘇六十縣人民一致主張將南京紫金山改名爲中山建中山公園於其下樹中山先生銅像於其巔然後再改石頭城爲中山城旣可彰先生之功德以勵後世復可與歐美並駕以增國光一舉數得莫此爲善且金陵爲民國臨時政府之首都關於先生之功績尤切以其人而名其地則其易感動人之耳目悉趨於三民主義旗幟之下繼續奮鬥以竟先生之志者目標當益顯明勷金陵一邑雖爲蘇省亦中華歷史上素稱首都之一凡屬國人無不羞榮有關想北京爲全國總樞登高一呼可使遍地響應用特附聞尙祈諸公在京一致提倡共惟其成是所至盼江蘇公團聯合會·改造江蘇同志會等六十四團體代表嚴伯威倪端周夢佉蔣逸民等叩删（二）「致各法團電」江蘇各法團各公團各報館轉六十縣父老兄弟姊妹共鑒敝會同人頃致北京鐵獅子胡同孫公治喪事務所諸公一電文曰（如上）等語伏思金陵爲民國臨時政府之首都孫公爲首創民國之臨時總統吾人今日能稱爲民國國民可享眞正平等自由之種種幸福者無一非出於孫公若本飲水思源之義則吾人不能不有絶大紀念以彰其功德而垂永久用是發起删電主張以求厥成對外旣足爲華人生色國體增光而其事在蘇言蘇蘇人之榮幸更甚矣想我父老兄弟姊妹見義勇爲諒必同情故特佈聞務乞一致主張共成盛舉無任翹切盼禱之至（署名同上） 
　　各界之唁電（一）「蔣尊簋等電」北京鐵獅子胡同孫中山先生治喪事務處諸公鑒國事未定元勳遽殞一柱傾頽四海痛悼謹此電唁蔣尊簋·顧乃斌·張一鳴梁念周·毛忠恕·王一衡·邵力更·全國和平統一促成會·旅滬浙江地方自治恊會·各省區同志聯合會·浙江辛亥同志聯合會·蘇民恊會·制日同志會·旅滬桐鄉同鄉會·平民恊濟會·船王生計社·兩江職業恊進社等叩寒（二）「樂益中學電」北京鐵獅子胡同孫公行轅鑒孫中山先生爲民國柱石世界導師今聞溘逝痛悼殊深同人等除哀唁外謹敢繼先生之志爲國努力上海樂益中學全體敎職員及學生泣叩咸（三）「國民黨 
 
 

Page 14

 
 
1;第一萬八千六百九十一號;中華民國十四年 西曆一千九百二十五年三月十六號
星期一 * *三區黨部電」北京治喪委員會右任部長曁同志諸公鑒奉讀侵日通電驚悉總理逝世同人等引領北望母任悽愴伏念總理提倡三民主義創造共和名高世界功在國家當兹羣衆盼望建國方略實施之秋昊天不弔總理竟以盡瘁國事遽爾作古邦國之痛固不徒吾黨黨椎心泣血己也同人等己通告全區黨員於遵禮祭奠外誓守遺囑上努力奮鬥之言進行不怠務期貫澈吾黨主張在天靈爽實監臨之上海巿第三區黨部常務委員孫鏡曁全體委員叩删又弱京治喪委員轉孫哲生先生監令尊棄世舉國同悲仁孝如先生當然哀感逾常惟念國事黨務所仰賴於台端者匪輕尙希節哀守禮以繼述爲懷專此奉唁順頌禮祺上海巿第三黨部常務委員孫鏡曁全體委員叩删（四）「三國一分部電」北京中央執行委員會公鑒總理逝世全國震驚革命未成導師遽殞同人聞耗哀悼更深謹當遵守遺訓繼續奮鬥除在滬設靈致祭外謹此電聞上海巿第三區第一區分部全體黨員叩删（五）「三區六分部電」北京鐵獅子胡同中國國民黨公鑒總理逝世痛悼極深革命尙未成功同志更宜努力以竟總理未竟之志黨員等除持服哀悼外謹敢遵守遺囑繼續奮鬥國民黨上海巿第三區第六分部執行委員陳德徵全體黨員泣叩咸（六）「陳德徵電」北京鐵獅子胡同孫哲生先生鑒噩耗傳來驚悉總理仙逝國失慈母黨失導師痛悼極深除持服外謹敢遵守遺囑爲國努力爲黨奮鬥惟盼先生節哀順變國民黨上海巿第三區第六分部執行委員陳德徵泣叩咸（七）「四區黨部電」北京中國國民黨中央執政委員會鑒國父遽喪天嗟人哭凡我同志當益磨礪團結努力於帝國主義之打破軍閥戰亂之消滅以立我民衆而完竟我總理未盡之功業悲慟之餘哀此唁電中國國民黨上海巿第四區黨部執行委員會全體叩寒（八）「全國學生會電」北京中國國民黨中央執行委員會公鑒天胡不弔奪我先導國事未定我民誰從國父去矣國父永生國父之主義未去國父之精神永生望貴黨諸公爲國節哀遵守遺訓爲民奮爭除通告全國學生一致追悼並定三月十二日爲國忌日以示永久哀悼外並派代表親臨致祭臨電不勝悽愴驚惶之至全國學生總會叩寒（九）「上海學生會電」北京中國國民黨中央執行委員會鑒噩耗傳來痛悼萬分國難未己哲人遽摧瞻念前途益應惕勵所望貴黨同志属遵遺囑繼志竟功以慰英靈謹此電唁上海學生聯合會叩删（十）「國民促成會電」北京鐵獅子胡同孫宅治喪事務所鑒驚聞噩耗殊深悲悼除在滬舉行追悼外謹先電唁上海國民會議促成會叩删（十一）「江西自治會電」北京鐵獅子胡同孫公治喪事務所諸公鑒天不憗遺遽喪國父同人驚悼不知所云惟冀全民失怙之後益承先生遺訓努力奮鬥則先生在天之靈如在其上也謹此奉唁江西自治同志會叩删（十二）「大埔旅滬同鄉會電」北京鐵獅子胡同孫哲生先生禮鑒噩耗傳來驚悉尊翁中山先生革命領袖仙逝都門大功未成元勳遽喪薄海人民咸深痛悼惟望節哀順變克紹箕裘以竟尊翁之志謹電奉唁大埔旅滬同鄉會叩删（十三）「旅滬廣東自治會電」北京鐵獅子胡同孫哲生先生禮鑒中山先生爲革命領袖開國元勳驚聞逝世感悼殊深國事未能元良遽喪糾紛待解民治何期瞻顧前途殷憂靡極謹此電唁伏祈節哀旅滬廣東自治會叩（十四「浙江黨部電」上海環龍路四十四號中央執行委員會上海執行部轉北京孫總理行轅均鑒接文電驚悉總理仙逝革命未成先喪導師浙部同志均深哀悼除電所屬各級黨部準備追悼誓共繼續總理精神益加努力外先此電聞中國國民黨臨時浙江省黨部叩元（十五）「程穉周張拱宸等電」北京鐵獅子胡同孫哲生先生禮鑒國亂方殷導師溘逝國父雖去主義尙存吾人惟有遵命奮鬥以竟前志猶望節哀爲孝無任悲悼特此馳唁程穉周張拱宸寗少清删（十六）「陳葆元電」北京鐵獅子胡同孫哲生先生鑒噩耗傳來驚悉總理逝世革命未竟遽喪元勛北望燕都曷勝悲痛尙希節哀順變克遵遺囑以成革命之全功則總理雖死猶生謹此電唁諸惟鑒察國民黨南京巿黨部執行委員陳葆元叩删（十七）「張澤旅外學友會電」北京鐵獅子胡同孫哲生先生鑒中山先生逝世全民痛悼我學子如失導師尙乞先生繼志努力我等願隨驥尾張澤旅外學友會賈湘·徐力行·吳若心·西宗華等四十二人同上（十）（八）「國民黨徐世範等電」北京國民黨中央執行委員會諸同志鈞鑒總理逝世殊深痛悼旣失導師我輩更當努力以竟總理未竟之功松江縣國民黨第三區第一分部徐世範·周學濂·賈雷轟第二分部封宗仁·封定·陳錫良第三分部楊吟三·楊希曾·楊葆章上（十九）「安徽勞工總會電」北京鐵獅子胡同孫哲生先生苫次噩耗驚傳孫公逝世憶尊翁功在民國昭垂青吏正期頤養商年匡國救時一旦溘逝全國痛悼望先生勉節哀思善繼先志特電唁慰安徽旅滬勞工總會叩删（二）（十）「楊井耕等電」哲生同志禮鑒總理仙逝聞耗哀慟革命尙未成功吾黨遽失導師瞻念前途悲痛欲絶尚祈節哀爲黨珍重楊井耕周頌西删（二十一）「州工商會電」北京鐵獅子胡同孫公治喪事務所孫哲生先生鑒天禍民國奪我元老凡屬國民無不痛悼先生爲孫公哲嗣有繼續先志之責尚祈節哀應變珍重前途民國幸甚國民幸甚常州旅滬工商鄉誼會全體同叩删（二十二）「各公團籌備追悼會電」北京鐵獅子胡同孫公治喪處曁中國國民黨中央執行委員會公鑒我民國開國元勳國民革命領袖中山先生薨逝都門全國國民莫不慟悼革命尙未竟功民衆遽失導師敝會同人倍勝哀痛除在滬籌備追悼大會外謹先電唁並望諸公恪守遺訓以底國民革命之成功上海各公團追悼孫中山先生大會籌備會寒 
　　三五學會派代表赴京本埠三五學會爲國民黨同志所組織專以貫澈國民革命爲宗旨自總理噩耗到滬執行部部長祝修德立即召集各部委員開緊急會議公决除本會同志即日起臂纒黑紗全體列隊赴莫利愛路孫宅行禮外並議推派宣傳部副部長徐明生北上致祭徐己整束行裝日内首途又該會昨發通告云謹啓者總理中山一朝逝世噩耗傳來普天悲悼兹定於十七日下午三時開特别會議討論追悼事項屆時務希蒞席爲荷三五學會執行部啓 
民生協濟會之哀悼民生協濟會於昨日下午一時召集全體職員會表示哀悼孫中山先生事宜到者二十餘人公推倪无我主席開會秩序如下（一）全體向孫先生遺像行三鞠躬禮（二）主席宣述孫先生創造民國提倡民族一切功績（三）會董沈仁溥程中和致哀詞（四）議决通告各會員臂纒黑紗致敬遵守遺囑（五）公推倪无我赴莫利愛路孫宅弔唁並擬電稿電京哀悼（六）會員發表意見（七）振鈴散會 
[唐紹儀正式否認繼任民國總理]  
　　大陸報云唐紹儀己正式否認有繼任民黨總理之意謂目下時局尙未至渠在政治上活動之時機即近日渠與本埠數著名人士所組織之俱樂部亦純屬社會性質云 
[奉軍集中徐州說不確]  
　　國聞通信社云昨有人自徐州來滬據云河南戰事發生京津消息屢傳奉軍集中徐州由隴海路西進現查徐州所駐奉軍僅刑士廉之兩團團長一爲劉鎬一爲柴進分駐徐城附近刑尙覊留南京未國其他奉軍亦未有集中徐州西進動靜云 
[班禪將南下游歷訊]  
　　孫傳芳預請游湖 
　　東南通信社云班禪大喇嘛此次抵京備受當道歡迎兹悉班氏擬於本星期内由京南下游歷名山古刹浙省夏定侯聞訊己派代表邵伯炯在京迎迓班氏入浙領略西子湖勝景云 
[修葺龍華寺之擬議]  
　　龍華古刹爲江南名勝之一自漢迄今己歷二千餘年每當暮春柳綠桃紅之際香客雲集自上海設護軍使署以來該寺駐有兵隊年來雖或開放然軍人駐紥其間實爲遊人之障碍兹者軍隊撤退淞滬又爲特别區域該寺方丈元照亟思恢復舊觀日前招匠估計修費約需三十餘萬元爲數雖鉅然仍思積極進行以存古蹟擬於本屆香汎期内開始勸募云 
[縣商會改選之預備]  
　　請各業代表塡選舉票上海縣商會昨致各業代表函云逕啓者本會遵照農商部商會法第二十四條所有會長·副會長·會董·等任期屆滿應行改選查照商會法第十八條會董由會員投票選舉會長副會長由會董提票互選兹定於三月二十一日（即隂曆二月二十七日）爲改選會董之期特檢送選舉票一紙名單一紙即希察入照章選舉塡票限於舊曆二月二十六日以前送投本會選舉匭内並請於二十七日午後二時蒞臨本會監視開匭以昭鄭重專此衹頌台綏附選舉票一紙被選舉名單一紙再啓者本屆年會全體公决此次改選關於連任問題應依據上年總商會選舉照部頒新章各歸各算辦理合併附聞 
　　請李知事監視開票上海縣商會以此次舉行改選正副會長自各會員投票入匭後即於陽曆三月二十一日（即隂曆二月二十七日）午後二時當衆開匭揭曉是日開匭應照部定章程辦理請上海縣知事到場監視以昭鄭重昨己由會將部頒定章及改選情形函致縣公署請李知事於是日蒞會公同監視開匭云 
[肇嘉路商聯會通告各會員]  
　　拒用劣質銀毫 
　　肇嘉路商業聯合會昨致各會員通告云近來滬上劣質銀毫充斥巿上各商號受損頗鉅而以小本經營負販者爲尤甚皆由奸宄希圖漁利私販入口迨入商人手中至匯解時即被金融界多方挑剔將來受害何堪設想本會有鑒於此業於上屆常會提出討論經衆議决除由本會備文呈請海關嚴行取締禁止入口外凡我商界無論店舗行號等如果遇有此項劣質銀毫一槪拒絶不用務望各自審察幸勿自誤以杜來源而安商業特此通告 
[辛博森在天津婦女會之演說]  
　　說去年蘇浙戰事之原因 
　　上海泰晤士報云星期二日天津婦女會開會時辛博森氏演說略謂去年齊爕元對浙宣戰之主要原因實垂涎上海之鴉片貿易據聞一九二四年地方官吏因此純獲六百八十萬元蓋統計每年在滬私運上陸·存儲總機關之波斯土及印度土約有二千箱地方當道平均每箱可獲收入二千元故即波斯土印度土兩項可使地方當道歲獲四百萬加以川土印土及皖土每年亦有一千五百箱運滬惟此項烟土因己在内地納重稅故收入較菲總之不問誰人據有上海則每年可有六百五十萬之收入其穩固實無異匯豐銀行之存欵烟土到滬時轉船地點在離黄浦泊船處四十哩地方齊燮元之搆釁目的即在此欵故去年江浙之戰實非洛吳所主動也云云 
[日本海軍艦隊即將來滬]  
　　本月二十七日抵滬 
　　日本海軍省前定本年三月令派第五戰隊及第一潛水艦隊來華巡游曾誌前報昨日日總領事署接該國政府訓令謂此項巡游艦隊十艘己定本月二十五日由佐世保軍港拔錨來滬預定二十七日進口在滬泊留數日至四月一日即分别離滬第一潛水艦隊駛赴大連第五戰隊各艦則赴長江流域巡游四月中旬在青島會合偕同返滬二十二日回佐世保原防云按第五戰隊名取長良·由良·上年曾由海軍中將山本英輔氏率領來華此次來華仍屬測量長江水程性質附船同來者有海軍學校敎員學生二十四人第一潛水艦隊司令官爲海軍少將末次信正氏云 
[商界注意來滬海軍]  
　　國聞通信社云昨聞有軍艦一艘自南京開來載有百餘名海軍住紥高昌廟海軍司令處本埠商界以淞滬特别區之内己有明令永不駐兵對此頗爲注意云 
[南巿保衞團之團部會議]  
　　南巿保衞團於前日下午五時由葉副團長召集各區區長團副等開團部會議所議事件列後一件姚團長來函辭職案議决全體一致懇切挽留函致董事會 
　　一件議决各區團員定於舊曆三月初一日起每逢星期二四六照常操演時間上午六時半至七時半地點西門外公共體育場一件議决每逢星期一下午七時至八時半上講堂地點中華路團本部一件議决東西北三區各團員出防次數及籌募特捐情形趕速造報以便核奬一件議决迅將各團員保人名姓住址通知各區分前復查以昭鄭重 
[董家渡保衛團支隊停止出防]  
　　董家渡天主堂保衛團第一支隊隊長高子雲因邇來滬局平靖本支隊無出防之必要於昨日分發通告除派定團員輪流值日外一律停止出防並訂定每日上午七時至九時爲敎練時間晚間七時至九時爲出巡時間云 
[寳山示禁私藏槍彈]  
　　寳山縣知事昨有布告云如有遺落槍彈速同地保繳送巿鄉公所或警察機關如敢私藏定按軍法懲辦不貸 
[葡公使昨晨抵滬]  
　　葡使符禮德氏率眷由京南下於昨晨七時半抵滬江蘇特派交涉員陳世光率同楊小堂科長前往車站迎迓聞葡符使在滬小作勾留擬於本月二十號乘郵船放洋交署前日接到南京冒景瑋交涉員鹽電云上海交涉署葡使符禮德今午後五時抵寗准今晚十一時乘特别快車赴滬祈派員照料又奉軍蘇州交通處張處長寒電云陳特派交涉員鑒葡公使己於今日午後十一時來滬希到站歡迎一切妥爲保護 
[美國統計委員來華調查社會情形]  
　　大陸報云前任美國工業統計委員國際勞工局調查課長及工商局秘書米柯博士業己來華調查社會情形考察能否組織一永久之社會及經濟調查院博士此行係受紐約社會及宗敎調查院之委託該院原爲考察美國社會及勞働問題而設近來頗注意於中國其經費係美國慈善家所捐助據米氏言吾人研究社會·勞働·實業·及商務各問題必有賴乎統計不僅世界各國如此即在中國統計一門亦極重要今中國各大學中社會學·經濟學等敎授授課時多用歐美統計而於本國狀况反無可考證因此博士被派來滬調查情形鼓吹輿論組織統計機關去冬曾在華組織一委員會扶助米博士委員會中如燕京大學戴樂爾博士清華之陳博士商務印書館之鄺博士經濟調查處之劉君金陵大學之沙維士敎授等均預其選據米博士言此項機關苟能成立必須超出於政治宗敎商業之外絶對獨立其經費初辦時雖由美國接濟而最後之目的乃欲使其成爲純粹之華人機關由華人組織而維持之現米博士與清華之陳君將於今日起程往中國南方云 
[會計師公會成立會紀]  
　　上海中華民國會計師公會昨（十五）日下午三時在愛多亞路三十六號開成立大會到有徐永祚·童詩聞·趙祖慰·鄭忠鉅·沈立人徐廣德·吳應圖·陳日平兪希稷·熊寳蓀·王海帆鄭世察·葉大年·周增奎·聞亦有·沈仲豪·潘序倫·等二十餘人公推徐永祚爲臨時主席童詩聞爲記錄開會情形如下（甲）報告事件（一）籌備員徐永祚報告籌備經過章程核准籌備結果等情形（二）籌備員鄭忠鉅報告籌備處决算賬目（乙）提議事件（一）議决本公會入會費存入中國銀行（二）議决會員經常費定本年四月一日起徵收（三）議决籌備費在基金内借用按年攤提歸還之（四）提議請願政府修改會計師暫行章程及修改監察人制度案議决將以上兩案條文留交評議會詳細審查（五）提議再備正式公文致北京政府將會計師公會加入國民會議案（六）提議會計師公費標準案（七）提議請政府改正司法制度時規定會計師爲破産管財人案（八）提議籌備期間事務員報酬案（九）提議會所問題案以上各案均議决交理事會辦理（十）提議修改章程第十五條及第三十二條均議决修改（丙）選舉職員（一）理事五人當選者徐永祚·吳應圖·周增奎·余希稷·童詩聞（二）監事二人當選者鄭忠鉅·徐廣德（三）評議十一人當選者潘序倫·鄭世察·葉大年·趙祖慰·謝霖·陳日平沈仲豪·熊寳蓀陳柏·聞亦有·張鍾韓選舉畢各職員宣告就職六時散會 
[律師公會昨開常任評議員會]  
　　上海律師公會昨日（十五號）下午二時開第四十五次常任評議員會到者有正會長張一鵬·副會長張家鎭·評議員沙訓議·文超·孫鑑蔡倪培·席裕昌·幹事員黄啓英·等由正會長主席議案如下（甲）會員黄思曾來函請准兼營商業案議决通過（乙）各會員欠繳會費案議决限於大會前三天（即三月二十六日）繳到否則呈報退會（丙）張會長因國際律師恊會事赴京出席案議决川資由會長自備惟旅費洋六十元由本公會津貼（丁）春委定期總會案議决訂定於本月二十九日假西門外林蔭路江蘇省敎育總會會塲舉行議畢至四時許散會 
[國際律師協會將於十月在京舉行]  
　　國際律師恊會本擬於今年四月間由遠東各國律師公會及我國各省律師公會各舉代表彙集滬江定期開會上月間上海律師公會會舉正會長張雲搏氏赴京接洽昨據張會長謂國際律師恊會開會期大致今年十月間在北京舉行如地方安靖方可如期舉行云 
[賑務處復江隂兵災救濟會電]  
　　江隂兵災救濟會昨接北京内務部賑務處覆電云江隂兵災救濟會中鑒徑電悉查交通附稅現己由署按照各省區災情輕重儘數分别支配蘇省應得賑欵七萬元業經另案撥由蘇省長核放至海關附捐使團迄未諒解自當設法疏通一俟實行有日再行另案辦理内務部督辦賑務公署元印 
[江隂旅滬同鄉會職員會紀]  
　　昨日江隂旅滬同鄉會在日新里本會所開職員會出席奚紹敷·王用賓·林棟甫·侯可久等二十餘人會長奚萼銜主席（一）議籌備第三屆大會選舉事宜公决推定趙麗彬·林棟甫·李迪光·馮經逹·季仲文·章仲允·毛一鳴·張耀宗·爲籌備員（二）無錫同鄉會來函發起組織太湖流域特别區自治會籌備會請推出席代表案公决推舉鄭立三·馮經逹·爲出席代表（三）會員馮子揭提議吾邑戰事緊急之際郵局長楊伯昭·福音醫院長華爾德·兩君向軍事當局斡旋和議地方受惠非淺應贈送匾額以留紀念案公决通過議畢至六時散會 
[閘北十一路商聯會之常年會]  
　　照章選舉新職員 
　　閘北十一路商界聯合會於昨日下午二時舉行第二屆常年大會會所門首交懸國旗及會旗並僱軍樂隊到塲演奏會員到者約二百餘人由劉禹金·白公璧·兪靜波·瞿寄生等分任招待屆時摇鈴開會公推徐幼棠副會長主席次由該會義務學校學生奏琴唱歌由會長余錫品報告一年經過情形略謂本會成立以後一年中成績雖不多但遇有與閘北各路商输有利害關係之事無不據理力爭冀爲我會員作屏障他如新民路·大統路加租案庫倫路謀生案本會亦盡力調停在二度戰爭中本會爲會員領職業證及裝置木栅等事社會均稱便利云云次由會計陳欽棠報告帳略經過蔡洽君及徐幼棠等相繼作簡短演說詞意希望全體會員羣策羣力以冀本會日臻發逹得以爲閘北商界謀幸福云云復次由主席逐條宣讀業經修正之章程均經正式通過次投票選舉由董事虞廷愷·魯啓耀·爲監票張世發·奚少峯爲檢票當檢得選舉票一百七十七紙内有一紙作廢并推蔡洽君·徐靜之·周福康·兪申棠·爲唱票袁鴻鈞翁瑞·吳仲立·曹建如·爲錄票至六時許初選告畢計選出新職員四十八名訂於下星期日舉行複選遂即茶點散會 
　　尙有本埠新聞轉入後頁 
 
 

Page 15

 
 
1;第一萬八千六百九十一號;中華民國十四年 西曆一千九百二十五年三月十六號
星期一 * *本埠新聞二 
[法租界商聯會昨開常會]  
　　法租界商業聯合會昨日午後三時開星期常會到者三十餘人由正會長主席提議案如下（一）爲淞滬特别巿籌備會請加入法租界華董案多數意見旣籌備會來函聲明本租界華董旣己列席本會亦無容置辯惟該會開會確無法租界華董字樣本會不能認爲誤會（二）新開河會員蓋章具禀請轉函法總巡取締游民竊物叫售案己接費總巡覆函允准照辦當場由新開河出席會員報告目下己實行取締各會員認爲滿意（三）小東門陸家石橋附近會員請拆除砂袋鐵網案去函後尙未得覆俟下屆常會再行報告（四）法租界中華義勇團今日正式報到者己足額定人數明日起逐日清晨七時至八時在中法學堂操演（五）反對華洋德律風加價案迭接用户協會來函謂多數用户主張仍照前價十六兩二錢五分付價本會會員亦當同一辦法（六）會計報告上年秋委冬季賬略因爲時己晚不及再議遂宣告散會 
[法租界中華義勇團昨日開操]  
　　法租界中華義勇團定於昨晨（十五日）開始操演己誌昨報兹悉各團員於昨晨八時齊集八仙橋中法學堂操塲者共九十餘名經由敎練員會員團董等逐一點名畢即敎練中國陸軍式徒手操法二小時而散 
[對日外交會二週紀念會紀]  
　　愛而近路德潤里國民對日外交大會於昨日午後二時假四馬路倚虹樓舉行二週紀念會赴會者除該會各職員會員外尙有各界來賓及各公團代表等五十餘人三時十五分振鈴開會依照上次籌備會議决秩序（一）公推周霽光主席（二）全體起立向國旗行三鞠躬禮（三）主席報告開會宗旨略謂今日乃敝會成立二週紀念日在兩年内所經過之歷史當爲各界所洞悉但本會係爲否認二十一條及運動收回旅大而設成立雖經兩載不但所力爭之目的未曾逹到且毫無成績可言同人不勝慚愧對於今日之紀念會并非表示慶祝應寓一種悲感觀念無論是否本會同人能自今日始全致力於上項兩層事實使明年今日無本會存在於上海社會則非僅同人之幸實中華民國人民之幸也云云（四）各股職員報告經過情形（甲）調查主任徐翰臣報告略謂對於調查事宜毫未關心不勝愧怍（乙）總務主任倪旡我除報告經過情形畢并主張即日另推賢能擔任進行對日方法俾熱心之士加入有良好成績貢獻（丙）宣傳主任翁國勳報告略謂本會雖無少許成績但不能歸咎於本會同人曁各界同胞其咎蓋在政府應根據法律與之交涉若政府有此項能力亦無須本會存在之必要云云其他各股職員亦均有所報告（五）來賓韓人朴白巖君以韓語演說由李範洪君譯成華語其詞略謂鄙人甚欲中韓兩國人民共同致力於對抗日本或以智識戰爭或以經濟戰爭俾貴國旅大得以收回其責當在在座諸君云云又程壯演說路謂鄙人爲國民黨黨員對於貴會宗旨極表贊同并願以本黨孫故總理之精神援助貴會俾日人所施一切不平等條件澈底解决云云又孫鏡湖演說并提出兩種辦法（一）本會委員長現旣在京擬以本會名義繕就電文轉致徐委員長請就近向政府接洽辦理否認二十一條及收回旅大各案（二）再實行徵求熱心人材合全力設法收回旅大又郭元覺以法律解釋所謂二十一條非經國會通過對於撤消字樣非所相宜祇可謂爲否認云云旋即由倪旡我致詞答謝來賓茶點攝影而散并定下禮拜六召集聯席會議討論孫鏡湖之提案 
[暗殺黄潤甫匪黨今日可解滬]  
　　暗殺公共捕房探目黄潤甫身死案内之韓信寳·鄭耀慶·二名經淞滬警廳偵探獲送到案奉訊收押一面派探赴寗波鎭海縣南門天吉祥客棧緝拿羽黨並營救被擄勒贖三萬元之杭州小孩周阿培等一案兩誌本報兹悉該探等奉諭持文由滬乘輪赴甬准今晨返滬警廳偵緝隊兪隊長於昨午加派各探協同長警於今晨馳赴碼頭迎提照料一切 
[檢獲炸彈案紀詳]  
　　日前本報紀靜安寺路某发生家接到恫嚇信及炸彈一事兹悉住於該屋者係己故程麻皮之子某當兩月以前程子初接到由郵局寄來之恫嚇信索借五萬元註明欵送西門某處程置之不理未幾又來一信仍不之理本月十一號薄暮六句餘鐘遂有兩人至程家内投遞信函一封及形似木瓜式之物一件而去經程閱悉該函具名者係鍾某並有鐵血團公俠所等字着將欵項送交閘北中興路其木瓜式之物拆開則係炸彈一枚程始命司賬皆二百五十七號管門人投捕捕房報請查究 
[金裕益木船在南滙遇風沉没]  
　　損失萬餘元 
　　温州金裕益木船於古曆十八夜四時駛至南匯縣境泥城匯角地方忽遇暴風全船沉没幸附近有捕魚船施救該船夥　未遭滅頂翌晨由地保領往董事孫姓處補助川資洋五元即乘大團小輪抵滬投温州旅滬同鄉會請求安挿據該船主胡富來　聲稱此貨價值銀洋一萬餘元擬運送北下沙横圈港某號云 
[森源祥致德律風公司函]  
　　國聞通信社云本埠畫錦里森源祥鑽號爲電話費事致公司函云兹覆者敝處之電話費祇負擔合同上所載明之數查合同上所載明爲每年六十五兩每委應付十六兩二錢五分凡超過此數敝處有拒絶之權貴公司無理由向敝處要求支付超過合同上所載電話費之數而貴公司來函云限敝處本星期内付費否則拆除等語此語敝處不能承認敝處衹知依照合同辦理以維持商場之善良風俗請貴公司依照合同上所載之費派員來收可也敝處對於應付之疑早己送上請查收可也此復上海華洋德律風公司電話中央七五五三森源祥 
[押店業請轉警廳發給執照]  
　　上海華界三等公典業（押店）公會以吊贓歸本一事經前徐故廳長擬定如遇吊贓之事發生店家應於翌日向該廳司法科陳明領取當本惟出入警廳時由廳頒給執照呈驗在案兹因警廳内對於探員之舊有執照均己吊銷另給新照執證故特由該公會邀集同業提議前領之出入警廳執照亦應呈請上海縣商會轉呈淞滬警察常廳長懇照成案辦理准予換給新證以昭鄭重 
[少婦身死不明之請騐]  
　　鹽城人荀陽生住閘北新疆路和民坊東小弄内推車爲業其妻程氏年二十歲於十三日下午五時不知如何身死荀及其父母攤屍不殮相偕逃逸昨由屍父程美祖以女身死不明投四區一分所告發請求伸寃署員孟廣銘立飭十一圖地保瞿梅生投檢廳請騐再行核辦 
　　聯合通信社云閘北新疆路股信里第五九九號門牌前晚九時發現一慘無人道之惡姑虐媳致斃案查悉死者邢陳氏（小名阿四）年二十歲在浜北老湖絲棧作工月可得薪十餘元夫名邢陽春年十九歲在老閘橋做碼頭生意死者於本月十三日工畢歸家不知因何爲其晚婆毆斃毆時鄰右絶無知者前晚九時有死者同廠作工之婦前來探視見其家内　無一人家具亦遷移一空至死者房内見邢陳氏雙手抱頭而臥初疑其睡後始審知被人毆斃驚告鄰衆昨由死者父母到來報請地檢廳派員相騐死者頭頸己斷係扼喉扭頸致斃其右手亦拗斷想因護喉之故遍體鱗傷厥狀至慘據鄰右言死者人極和氣惟不得於翁姑翁名邢渭卿亦時常打駡尤以其晚婆爲最慘毒鄰右前曾聞聲力勸此次則絶未聞知其夫受家庭壓迫不敢袒庇此次就死者致死傷痕測之當係翁姑共同毆斃現己全家逃避無踪未稔能否弋獲歸案法辦也 
[盜匪攫鐲槍傷少婦]  
　　年約二十許之姚姓少婦於昨晨九時盛妝在外行經新閘重慶路突被盜匪三名圍住一盜執手槍嚇禁聲張兩盜强欲刦奪某手臂所戴之金鐲該少婦竭力抵抗盜遂開槍一響彈中其頭顱登時痛倒於地流血不止而所御之金鐲一副仍爲該盜等捋取而去嗣經巡捕聞警趕到將受傷人送往醫院但傷勢非輕性命恐有危險云 
[指控毆斃前妻遺孩案續聞]  
　　恒足里劉國玉之十歲子劉小三子被後母韓氏凌虐致斃經尸父協同地保報請法庭派王檢察官蒞場騐不出致死之由諭令該地保等將尸舁廳廳聽候剖騐等情己紀本報兹經二十七保十一圖地保偕同尸父劉國玉於昨午後將小三子尸身舁送該廳東首法醫檢驗室暫置一面投廳禀到昨日適逢星期諭候剖腹相騐劉韓氏亦由警署送廳歸案訊辦 
[學徒控被毆辱案撤銷]  
　　同昌參行學徒許翰忠在上海地方廳控南巿保衛團排長奚嘉謨糾兇毆辱復以手銬銬手請求提究等情曾經該廳傳齊兩造由郭檢察官一再研訊雙方供詞各執判查明再核在案兹悉此案連日經問官實地偵查之後以原告所控證據不足刑事斷難成立無起訴之必要乃於前日諭飭將案撤銷矣 
[祥茂洋行請總商會發給憑證]  
　　擬往兵工廠收回空瓶空箱 
　　本埠祥茂洋行因兵工廠内尙存有裝藥水之空箱空瓶甚多欲往收回因該廠現歸總商會保衛團駐守無劵不能擅入故特函請總商會發給憑證以便持往收取 
[麋鹿路火警]  
　　法新租界麋鹿路德明里第十號門牌於前日晚七點時樓上忽然起火一時烟火四射冒穿屋頂當爲巡捕查見報告救火會立驅皮帶車到場救熄計焚去樓面三間後由捕房飭探陸兆麟前往調查起火情形回禀捕頭候核 
[三區署長署員之去思] 各方紛贈紀念品 
　　浦東爛泥渡三區警署長曾永奎呈請辭職遺缺令委解思桂接充曾誌前報兹悉當地紳商學各界曁保衛團救火會等以曾蒞差七年與地方人士感情頗洽特公贈區額一方上雋潔己愛民又巡官夏大棟·劉桐發·等公贈銀盾一座上雋永矢勿蘐又其昌棧第三保衞團公贈銀盾一座上雋還我使君均於昨日午後二時僱用軍樂隊前導送往春江碼頭曾君住宅以誌去思云 
　　浦東洋涇鎭三區二分所署員趙玉珂奉常警廳長調廳任用遺缺委陳金元接替等情己誌本報兹悉該鎭紳商學界以趙在差五年勤勞備至對於保衞治安尤所注目睡昨由洋涇巿經董劉頡雲·潘作臣·救火會潘志文·王荇佩·敎育界陸虎丞·商界徐益藩·黄 
文輝·等十餘人特購銀盾一座上雋去思永誌四字安置彩亭前導軍樂隊以及救火會員各學校學生計二百餘人送往趙之寓所並聚餐攝影而散 
[刦案事主指拘盜匪]  
　　滬西慕爾鳴路二百六十八號門牌居户梁益昌家於上月十二號晚被盜匪八名持械侵入刦去值洋二百元之衣服飾物前日下午梁因事行經湖北路瞥見一人係至其家搶刦之盜當即鳴由四百五十七號等印捕將其人拘入老閘捕房捕頭詰據供稱名劉阿新紹興人並供出同黨匿跡馬霍路三百二十號·新閘路九十六號半等處當派包探程桂卿·朱漢波·王德標·李天才·孔慶平·邵景範與西探台朋·密往該兩處屋内拘獲紹興人裘永泉李佳法·黄源喜·何榮才·及婦人李兪氏·卓兪氏·周張氏·姚張氏等帶回捕房並派捕在該兩處看守未幾又有紹興人應阿祥·裘紀忠·李月桂·倪生煥·張阿少·等同入馬霍路三百二十號屋内又被拘獲嗣經梁邀同居蕭榮珨赴捕房指認由蕭認明劉阿新身穿之衣即係被搶贓物復經該探等查得所獲各人衹倪生煥在永安公司演唱紹興戲餘皆無執對捕頭命分别收押切實查明以憑解請公共公廨訊辦 
[包探查獲盜黨]  
　　日前總巡捕房特别中西包探在岳州路得樂園茶館内拘獲盜匪錢得林等六名搜出手槍解經公共廨押候訊究己誌本報兹又由探目姚阿生·包探蘇長生·於昨在虹口梧州路查獲該盜等同黨江北人施葉人一名帶入捕房由西探長壳羅香氏詰問題飭令收押聽候解究 
[少年身藏實彈手槍之被拘]  
　　前日午後有一少年蔡榮祥行近二區境内爲探警見其形狀可疑乃向之詰問語多含糊查抄身畔有實彈手槍一支乃拘送警廳奉諭飭發司法科研訊據蔡供稱此項手槍爲友人囑托代送實不知係屬違禁物品奉判押候查明發落 
[請保私售軍火犯之不准]  
　　張子義手持手槍並子彈等在北四川路一帶逢人兜售經人報告巡警拘獲人證申送警廳發科訊供張直認販賣槍彈不諱問官以案關私運軍火情節較重判押候懲辦昨有張文起等多人聯名具禀投廳求將張子義取保輕辦等情奉諭不准 
[朱麟卿續辦清潔之批准]  
　　滬北工巡捐局批承辦清潔商人朱麟卿請求續辦藉補虧耗由云據呈己悉該商承辦清潔捐在上年戰事期内確有損失惟期滿投標爲本局向來手續念該商辦理無悞所請續辦一節旣經本局長提交董事會議公决照准但須由該商原認捐數按月加認二百元暫准續辦一年仰即遵照呈復察奪此批 
[姦拐案併誌]  
　　紹興人韓和尙前日鳴警將其姪孫阿寗及同鄉羅雲生王彩炳三人扭入四區控稱民妻陳氏本月初被姪孫由原籍拐來上海姦佔藏匿今向理論又被糾集流氓羅王等多人軋入茶館内圖詐洋三十元故扭請究追經寗署長質訊解科竇科員判移地檢廳核辦 
　　阜寗人邱子田拉車爲生前日扭其妻周氏及同鄉婦余王氏至四區控稱民妻於三年前背逃無踪近悉被閻姓拐匿賃居治下時品里己生一子因往尋獲惟閻在逃余係閻之親戚請究經寗署長訊問解科竇科員判移法庭核辦 
　　木匠顧咸朋揚州人其姪孫媳王氏於去年秋間逃出外與吳德亮姘識住西鄉極斯斐而路前日由顧尋獲將男女一併扭控四區四分所經李署員質訊解科竇科員判移檢廳核辦 
[鎰康莊失竊案之審訊]  
　　法租界大馬路鎰康莊於日前樓上失竊鈔票支票巨欵當經該莊之陶燧之報告捕房請緝兹由包探王毛男·陸根生·查得該莊出店李阿根·廚司戴仁坤·戴仁英·三人有嫌疑地位當即帶入捕房於前日解送法公廨請訊先據原告陶燧之稱是日鈔票支票藏在小皮篋内放在樓上雖見出店李阿根到過樓上是否李所竊不能指實至於廚司戴仁坤於失竊之日出外爲時甚久恐有嫌疑地位請核詰之李阿根供是日民人雖到過樓上不敢行竊戴仁坤供是日由店夥囑令民人出外購買冰糖不知失竊之事戴仁英供遺竊之事民人毫不知情求察聶讞員商之法領事葛君判李阿根戴仁坤兩人交保出外候核戴仁英開釋 
[四旅館違犯烟禁之判罰]  
　　九江路中國·福州路名逹·潤華·金隆街履康·等四旅館均因陳設鴉片烟具供給庽客吸食被老閘捕房劉副捕頭與包探李天才朱漢波查見將烟具帶回捕房禀請公共公廨出單將該旅館主駱秉權·徐孟淵·張子賢·倪楚宗·傳案分别訊明判罰矣 
[烟案各罰二百元]  
　　莫阿六·郭泰成在法租界火輪磨坊街明德里第三號門牌内私設烟榻容人燈吃並秘密售烟違背禁令事被大自鳴鐘捕房西探目白爾地偵悉於前日帶同探目任水揚等前往該處抄出烟具烟土並現洋九百餘元及賬簿等一併帶入捕房前日解送法公堂請訊先白西探目上堂禀明前情並將烟具等物呈鑒被告莫阿六供認私賣燈吃郭泰成由逖百克律師代表辯稱被告郭泰成乃是二房東對於三房東私賣燈吃並不預聞今由捕房在郭房間内抄出之現洋九百餘元並非售烟之欵請求准予發還云云中西官判莫郭兩人罰洋二百元充公烟具没收抄案之銀洋准預發還 
[竊賊之狡計]  
　　近有一般竊賊其術頗巧日糾黨徒數名携帶鉛桶等物入居民家宅謂係房東派來修理屋簷或自來水管使人不疑彼輩乃登樓上屋如見隣家哂　晒有值錢之物則竊取置於鉛桶内上覆破瓦碎磚携之而去此類竊案捕房得報頗多前日南成都路作頭陶桂記家晒臺上晒有狐皮袍一襲亦被用此衛偷去故居户嗣後如見携鉛桶前來聲言修屋之人須加注意免遭損失 
 
 

Page 16

 
 
1;第一萬八千六百九十一號;中華民國十四年 西曆一千九百二十五年三月十六號
星期一 * *商業巿况 
[星期日釐漲拆借]  
　　昨日早巿洋釐巿價開七錢二分三釐七毫五係星期日午巿略有用途午盤升至七錢二分四釐半較上日大一釐一毫二忽五三月底期洋早巿七錢二分一釐五午巿開盤七錢二分二釐一毫二忽五午巿收盤七錢二分二釐比前日大六毫二忽五銀拆早午兩巿依然縣掛白借全無升降銀行封關錢業亦無大出入 
[上週間之釐拆]  
　　洋釐共漲四釐...銀拆依然白借 
　　洋釐上週來現幣巿價逐步趨高幣廠停鑄各埠巿面亦不見鬆因而裝申亦無合算巿上存底仍平平故暫時洋釐可望站定統扯現洋七日内好起四釐光景三月底期洋進出不暢現洋雖漲四釐期洋衹好起一釐半而己現洋（星期一）午巿七錢二分零五毫（星期二）大一釐七五價七錢二分二釐二五（星期三）犬六二五價七錢二分二釐八七五（星期四）大三七五價七錢二分三釐二五（星期五）大六二五價七錢二分三釐八七五（星期六）小五毫價七錢二分三釐三七五（星期日）大一釐一二五價七錢二分四釐五三月底期洋（星期一）午巿價七錢二分零五毫（星期二）仍同（星期三）大半釐價七錢二分一釐（星期四）大二五價七錢二分一釐二五（星期五）大二毫五價七錢二分一釐半（星期六）小一二五價七錢二分一釐三七五（星期日）大六二五價七錢二分二釐 
　　銀拆上週内常掛白借全無更動總之商業不甚發展銀根表而寛鬆而内部扣緊也 
[上週外滙掛牌價一致改貴]  
　　上週間各匯掛牌更動甚繁改縮共計二次全週統扯先令縮半辦士掛三先令零半辦士印匯小二羅比半掛二百零二羅比二五法匯小五法郎掛一千四百十法郎美匯小七角半掛七十二元七角半香匯大二錢五分掛七十四兩七錢五分東匯大一分半掛五錢六分半　匯小二盾七五掛一百八十一盾半新加坡大十兩掛七十七兩 
[上週間英美日滙之槪况]  
　　上週各滙巿况日見上升銀行進胃暢逹交易繁旺華商做多頭者亦不尠全週交易推東滙爲最巨逹六千餘萬元之譜先令有百餘萬鎊美滙亦有六七十萬元交易之旺堪爲今春來之第一次掛牌亦曾改縮二次以此人心堅固銀行頗形居奇若以星期六收盤價較前週末收盤價則先令計軟六八七五美滙爲五角 
東滙共緊二分一八七五兹將各匯逐日漲落之價列於下 
　　先令開盤最硬最軟收盤相差 
　　星期一三·一·一八七五三·一·二五三·一·二五三·一·三七五三·一·一八七五三·一·二五三·一·二五三·一·三七五○六二五一二五 
　　星期二三·一·二五三·一·三七五三·一·二五三·一·三七五三·○七五三·○八七五三·○七五三·○八七五半辦士半辦士 
　　星期三三·○八一二五三·○九三七五三·○八七五三·一辦士三·○七五三·○八一二五三·○八一二五三·○八七五一二五一八七五 
　　星期四三·○七五三·○八一二五三·○七五三·○八一二五三·○六二五三·○七五三·○七五三·○八七五一二五○六二五 
　　星期五三·○七五三·○六二五三·○七五三·○二五三·○七五三·○六二五三·○七五三·○六二五無上落無上落 
　　星期六三·○六八七五三·○八一二五三·○六八七五三·○八一二五三·○五六二五三·○六八七五三·○五六二五三·○六八七五一二五一二五 
　　美滙開盤最鬆最緊收艦相差 
　　星期一七四元七四·一二五七四·一二五七四·二五七四元七四·一二五七四·一二五七四·二五一二五一二五 
　　星期二七四元七四·一二五七四元七四·一二五七三·二五七三·三七五七三·三七五七三元半七五七五 
　　星期三七三·元半七三·六二五七三·六二五七三·七五七三·三七五七三·元半七三·七五二五二五 
　　星期四七三·三七五七三元半七三·三七五七三元半七三·八七五七三元七三元七三·一二五半元半元 
　　星期五七三·一二五七三·二五七三·一二五七三·二五七三·一二五七三·二五七三·一二五七三·二五無上落無上落 
　　星期六七三·一二五七三·二五七三·一二五七三·二五七二·七五七二·八七五七二·七五七二·八七五三七五三七五 
　　東滙開盤最緊最鬆收盤相差 
　　星期一五四·六二五五四·五六二五五四·六二五五四·五六二五四·四三七五五四·三一二五五四兩半五四·三七五一八七五一八七五 
　　星期二五四·五六二五五四·四三七五五五·三七五五五·二五五四兩半五四·三七五五五·三七五五五·二五八七五八七五 
　　星期三五五·三一二五五五·一八七五五五·五六二五五五·四三七五五五·三一二五五五·一八七五五五兩半五五·三七五二五二五 
　　星期四五五·五六二五五五·四三七五五六·三一二五五六·一八七五五五·五六二五五五·四三七五五五·八一二五五五·七五七五七五 
　　星期五五六·○六二五五五·九三七五五六·一八七五五六·○六二五五六·○六二五五五·九三七五五六·一二五五六兩一二五一二五 
　　星期六五六兩半五六·三七五五六·七五五六·六二五五六·四三七五五六·三一二五五六·七五五六·六二五三一二五三一二五 
[星期日標金穩定]  
　　昨日星期日大條銀來電近期勿動遠期縮零六二五計近期仍掛三十一辦士九三七五遠期改掛三十一辦士六八七五美匯侃開盤小半分收盤勿動銀價小一二五日美大一二五日英亦大一二五四月份標金開盤價爲二百八十兩當時人心尙好各號買氣甚熾以致金價即高至二百八十兩零四錢（全巿最高價·）但交易衹一小時巿價上落亦微計小至七十九兩九錢高至八十兩零一錢又小至七十九兩九錢復高至八十兩零四錢後因多頭補出大連帮亦略見抛出復因今日（十六號）爲掉期之日以此金價復小至二百七十九兩七錢收盤較之上日尙好二錢午後無巿 
[上週間大條銀及標金之槪况]  
　　上週間大條銀巿况日居佳勢全週統扯計近期縮去二五遠期縮去三一二五計近期掛三十一辦士九三七五遠期掛三十一辦士六八七五四月份標金巿况惟星期一見疲往後巿勢日佳每日見漲計（星期一）較小一兩一錢高低相差爲二兩（星期二）較漲四兩七錢相差爲四兩九錢（星期三）大五錢相差爲一兩一錢（星期四）大二兩相差爲三兩八錢（星期五）大六錢相差爲一兩七錢（星期六）大三兩一錢相差爲二兩八錢（星期日）大二錢相差爲七錢兹將標金逐日漲落之價列後 
　　開盤最高啊低收盤 
　　星期一二六九·七○二七○·五○二六八·五○ 
　　星期二二六八·七○二七三·五○二六八·六○二七三·五○ 
　　星期三二七二·八○二七四·五○二七二·四○二七五·八○ 
　　星期四二七四·○○二七七·七○二七三·九○二七五·八○ 
　　星期五二七六·四○二七七·二○二七五·五○二七六·四○ 
　　星期六二七七·二○二八○·○○二七七·二○二七九·五○ 
　　星期日二八○·○○二八○·四○二七九·七○二七九·七○ 
[上週公債回降甚巨]  
　　上週（自三月九日至十四日上）各債期貨巿况衹週初與週末略平週二迄週四均極暢旺每日成交額在三百萬元以上現貨各債僅週初巿况尙佳週三以後漸趨平定合計全週期貨成交額共逹一千五百十四萬元較前週超過一百三十九萬元内仍以整六爲最多計九百二十四萬元比前週多八十萬零五千元金融次之計三百五十一萬元七長二百三十九萬元比前週各多二十四五萬元現貨全週成交額計三百五十九萬三千元較前週少一百九十六萬五千元中九六占三百三十萬零五千元不及前週者逹一百九十五萬七千元其他各債依然甚形寥落如整六計九萬八千元金融三萬三千元比前週各少四萬數千元整七計五萬五千元比前週多四萬一千元五年六萬九千元多二萬一千元七長三萬三千元亦略多一萬一千元至上週各債巿價則趨勢甚形混沌漲跌靡定較前益難捉摸蓋全週均僅爲循環之漲跌耳方週初時各債較前週己略小二三角週二忽下跌甚驟比週一均續降一元餘週三稍漲七八角惟週四復跌頗巨週五與週六亦一漲而一跌出入尙能相抵統觀上週各債漲跌情狀似純視賣買雙方人氣消長爲轉移中間雖有爲政局變動之謡言及孫中山氏之逝世而巿面略爲不安惟其影響殊微結果以較前週因漲少跌多之故遂比前週回降甚巨如九六現貨驟跌二元九角半七長期貨四月份回跌二元二角半七長近期貨及金融遠期貨稆跌一元九角餘整六四月份期貨及七長現貨各回跌二元餘整六現貨小一元有半其近期貨跌下一元七角半五大現貨回降一元金融期貨三月期跌七角半整七現貨亦略小三角獨五小現貨較胶週續漲八角金融現貨小票亦比上月十六日好起半元又金融大票現貨較前週飛跌二元七角兹舉上週各債最高低價及其差額並較前週漲跌情况列表如下（單位元） 
　　公債種别期或現最高價最低價差額漲跌 
　　金融公債大票現貨九四·六五九一·九○二·七五跌二·七○ 
　　金融公債三月期九三·二○九一·六五一·五五跌·七五 
　　金融公債除息四月期九一·○○八八·九五二·○五跌一·九五 
　　整理六釐現貨七九·二○七七·八○一·四○跌一·五○ 
　　整理六釐三月期七九·五五七七·五五二·○○跌一·七五　　整理六釐四月期八○·○五七八·○○二·○五跌二·○五 
　　七年長期現貨七二·○○七○·六○一·四○跌二·○○ 
　　七年長期三月期七二·七○七○·八○一·九○跌一·九○ 
　　七年長期四月期七三·三五七一·○五二·三○跌二·二五 
　　九六公債現貨三五·一○三一·七○三·四○跌二·九五 
　　五年公債大票現貨八七·○○八六·○○一·○○跌一·○○ 
　　五年公債小票現貨八五·五○八五·五○漲·八○ 
　　整理七釐現貨八一·五○八一·○○·五○跌·三○ 
　　金融公債小票現貨九○·五○九○·五○漲·五○ 
[星期日紗花趨堅]  
　　昨日星期日美棉期貨漲三十至四十六磅音現貨漲四十磅音英棉期貨漲一二點現貨跌一點印棉孟加拉及白羅溪漲五羅比奥姆辣漲七羅比本埠紗花巿勢趨堅現紗交易川帮進二十支五福·牧羊·十六支胭脂虎·藍金魚·十支金鷄·大發·雙喜·童子軍·金城·等三百餘包其餘福建天津江西寗波内地野鷄等帮共進百餘包價漲二錢五分至五錢餘牌巿價列後 
　　十六支日光一七七·○○二十支五福一七八·○○十支童子軍一六○·二五 
　　十六支胭脂虎一七四·二五二十支牧羊一七八·○○十支金城一六四·○○ 
　　十六支藍金魚一七四·五○二十支水月一八四·五○十支金鷄一六一·○○ 
　　十六支水月一七六·五○十二支人鐘一六五·五○十支大發一五八·五○ 
　　十六支人鐘一七四·七五十支雙喜一六○·二五 
[上週紗花益堅]  
　　上週紗花巿况初因川漢二帮動辦交易旺盛原棉到貨雖湧不肯賤價脫手致漲勢甚熾旋因外棉轉疲通花價略鬆動同時大户多頭漸有了結巿價略軟週末因現銷稍淡本埠存棉較前週增加六千三四百包巿勢仍疲兹將週間期現紗花巿况分列於後 
　　期紗週初因外棉堅昂客銷非常活潑五月期以上均出七十五兩關外中因美棉平疲老多頭獲利轉售稍形疲弱週末因現銷停頓巿價仍疲全週以星期二本月期之一百七十六兩一錢爲最高星期六八月期之一百七十兩零七錢爲最低共成交十五萬三千二百包較前週减二萬一千九百包巿價如左 
　　月期週初價週末價最高價最低價差額 
　　三一七三·六○一七三·五○一七六·一○一七三·三○二·八○ 
　　四一七三·二○一七三·九○一七五·八○一七二·八○三·○○ 
　　五一七二·七○一七三·一○一七五·一○一七二·○○三·一○ 
　　六一七一·九○一七二·三○一七四·四○一七一·五○二·九○ 
　　七一七一·五○一七一·五○一七三·五○一七○·九○二·六○ 
　　八一七一·○○一七一·五○一七三·三○一七○·七○二·六○ 
　　現紗客帮方面進胃以川帮爲最健計六千六百包廣帮進二千八百包漢口帮進二千包牛莊帮進一千六百包天津帮進一千五百包其餘福建厦門汕頭蕪湖寗波江西内地野鷄烟台等帮共進四千五百包巿價如左 
　　十六支最高價最低價差額二十支最高價最低價差額　　人鐘一七四·五○一七二·五○二·○○人鐘一八六·○○一八五·○○一·○○ 
　　大發一七四·五○一七三·○○一·五○雲鵬一八三·五○一八二·○○一·五○ 
　　藍金魚一七四·二五一七二·五○一·七五立馬一八七·二五一八五·五○一·七五 
　　胭脂虎一七四·二五一七二·五○一·七五水月一八五·五○一八四·二五一·二五 
　　仙桃一七六·五○一七五·五○一·○○金城一九○·五○一八七·五○三·○○ 
　　水月一七七·五○一七五·○○二·五○豐年一八七·二五一八五·○○二·二五 
　　日光一七六·七五一七四·七五二·○○仙桃一八五·五○一八四·五○一·○○ 
　　丹鳳一七一·五○一七○·○○一·五○五福一七六·七五一七六·五○·二五 
　　藍鳳一七六·○○一七三·五○二·五○鴻福一八六·○○一八三·五○二·五○ 
　　雙虎一七二·七五一七一·七五一·○○鴻禧一八一·○○一八○·○○一·○○ 
　　十二支十支 
　　天官一六二·二五一六一·○○一·二五鴻福一六二·五○一六一·○○一·五○ 
　　孔雀一六七·七五一六七·○○七五金鷄一六二·○○一六○·○○二·○○ 
　　雙喜一六五·五○一六四·五○一·○○童子軍一六○·○○一五九·七五·二五 
　　十四支人鐘一六○·五○一五九·五○一五九·五○一·○○ 
　　四喜一七四·五○一七三·○○一·五○雙喜一五九·二三一五九·○○·二五 
　　期棉週初因外棉堅挺賣方補空巿價甚堅旋因日商抛出多　　頭獲利轉售略形平疲週末因外棉疲軟本埠存棉增加巿勢續　　疲全週以星期五七月期之四十四兩五錢五分爲最高星期一本　　月期之四十三兩三錢爲最低共成交十七萬六千四百擔較前週　　减十二萬一千二百擔巿價如左 
　　月期週初價週末價最高價最低價差額 
　　三四三·三○四三·五五四三·八○四三·三○·五○ 
　　四四三·五○四三·八五四四·三○四三·五○·八○ 
　　五四三·五五四三·九五四四·三○四三·六五·六五 
　　六四三·六五四三·九五四四·四○四三·七○·七○ 
　　七四三·六五四四·○五四四·五五四三·八○·七五 
　　外棉情形巿况平疲兹列表於後 
　　最高價最低價差額 
　　美棉現貨二六○五二五五○五五磅音 
　　英棉現貨一四四一一四○四三七點 
　　孟加拉四三五四二二一三羅比 
　　奥姆辣四七二四六六六羅比 
　　白羅溪四八七四七七一○羅比 
　　現棉廠商洋行均有進胃全週成交九千一百九十包較前週　　減三千四百餘包巿價如左 
　　最高價最低價差額成交數 
　　陜西花四四·七五四三·○○一·七五四三二五件 
　　天津花四一·七○四一·○○·七○四八五包 
　　機花四三·二五四二·七五·五○一六○○擔 
　　通州花四四·○○四三·○○一·○○九三○包 
　　本花四二·二五四一·五○·七五一一○○擔 
　　西南河四二·五○二五○件 
　　南巿花四二·五○五○○擔 
[上週絲巿歐銷頗暢]  
　　紐約銷路雖滯...英法則購辦不輟 
　　全週計成交廠白黄絲經一一一六包...惟灰經停頓　　上週中洋莊絲巿繼續暢盛歐莊方面銷路逐漸轉機加以滙率步鬆而海外存底不充以致英法各洋行需要頻繁然紐約巿場則仍以日絲趨廉銷胃不起窺其用意亦無非守候華絲價跌始進但滬埠各華商咸以歐銷不弱交易連綿决無讓價求售之理以故熊態度堅硬行情猶挺巿面仍屬堅穩兹將上週中關於各絲經經過情形分類詳述如下 
機械廠經上週中白廠經交易頗稱暢盛里昂各歐莊需胃較殷計共成交上中下等現期絲五百零六包價均堅挺查滬錫廠商所儲乾繭原料袛敷繅解期絲而上週各歐莊又續抛近期絲致産地繭價頓高各廠商以成本攸關口氣亦堅巿面因頗堅穩矣 
　　輯里白經上週中輯里乾大經交易走銷亦暢英法二處對於高等烏鎭貨及上中下等乾大經時有進胃交易連綿不絶絲價因亦堅定惟高等乾經美莊仍觀望不進報白絲商守性尙堅巿面不致鬆軟也 
　　川魯絲經上週中川魯黄絲經交易亦趨暢逹因里昂方面邇值法滙鬆廉銷路頗盛是以上中下等川廠經及小車揚返經計共談成一百九十一包價均堅定魯黄廠經上週惟成交中等貨四十七包行情甚挺川鄂黄粗絲印莊方面週末銷路亦旺計成交過盆棉州南充西充潼川等黄白粗細絲共一百八十二包價亦堅定巿面似有發展氣象 
　　八繭灰經上週中八繭灰經交易停頓灰絲商以上中等期貨手中所存不多而美莊以日絲傾廉希望抑價以致相持不能就範惟大纊灰絲週間由法莊購去三十包行情平隱巿面趨於堅定 
　　本週預測預料本週中黄白廠經歐莊當有續交價均堅定黄絲印銷尚佳交易亦不致寂寞價仍平穩惟灰乾二經倘美莊銷路不起巿價恐難久持也 
[上週粉巿續呈虚漲]  
　　實銷益形觀望美日粉價均跌廠商盡力抬高 
　　上週粉巿續呈虚漲之趨勢緣烟津實銷等帮鑒於前週粉價之暴漲狂跌越出常軌益趨觀望加以美日粉價均報步跌春雨及時麥收有望期粉巿面當見和緩惟各廠將雜牌棧單互相擯持更有金融家之援助以致巿塲中買賣盡屬投機之活動各月巿盤時緊時寛此後之粉巿錯縱混淆難免發生意外之問題耳兹將上週按日巿盤而言週一因明日開拍閏四月份新交易更兼美日粉價報跌賣氣較盛近遠期暴跌三分至五分餘週二因江北旱荒小麥到稀買氣轉旺巿價回漲三四分週三週四客銷雖甚清淡而多頭盡力維持巿價盤旋週五週六某廠進行益力雖銷路停滯而行巿虚抬如故兼以日商態度頗不一致或出或進致使業外人益覺無從捉摸觀察未來之局面當益趨嚴重耳上週期粉共計成交三百七十二萬七千包較前週增十萬一千包股票成交一百零五股較前週少九十五股巿價則較漲四錢現粉僅袛輸出五千包兹將最近兩週中之週末粉價曁上週中高低兩價以及中日巿場現粉巿價分别列表比較於下 
　　最近兩週中本埠麵粉交易所期粉巿價比較表（單位兩） 
　　月别上週中最高價上週中最低價高低差額前週上週末價比較漲跌 
　　二月二·三三○○二·二八七五○·○四二五二·三二五○二·三　一七五漲○·○○七五 
　　三月二·三三七五二·二八七五○·○五○○二·三二五○二·三二五○不動 
　　四月二·二七二五二·二○七五○·○六五○二·○六五○二·二四五○漲○·一八○○ 
　　閏四月二·○三七五二·○一○○○·○·○二七五二·○二○○ 
　　最近兩週中之中日巿場現粉巿價比較表（單位日元） 
　　神户現粉前週末價上週初價上週末價比較漲跌 
　　最高等級五·一八四·九○四·七五跌·○四三 
　　本街現粉（單位兩） 
　　紅藍車牌二·三四○二·三二○二·三四○不動 
　　綠兵船牌二·三四○二·三二○二·三四○不動 
[上週糖巿槪略]  
　　上週糖巿堅俏異常推其原因全繫滙水之漲蓋日匯幾近五十七兩而荷匯又衹一百八十六盾餘較之前巿將跌至十餘盾之譜不啻糖巿突漲數錢也故星期六二十四號粗砂白廣永興開七八月份抛貧價六兩九錢新規霎時全數售通巿勢之緊向所未見東白廠盤綜計開出三六·○○○包大里價開日金十三元七角實爲最大之盤横濱明治廠出品爲日金十三元三角以此價爲最賤銷路甚好而明華出品係日金十三元六角尙在本埠製造可免納稅故俏手異常此外如青赤兩項巿勢殊爲軟弱云 
 
 

Page 17

 
 
1;第一萬八千六百九十一號;中華民國十四年 西曆一千九百二十五年三月十六號
星期一 * *[新到大批時式女童草帽]  
　　先施公司新二樓花邊服飾部新由英國運到大批時式 * 
女童草帽質料潔白欵式趨時大小尺寸俱備每件售洋由八角半起至五元七角半際此陽光煥發故各界前往購者甚衆云 
[物華銀樓優待顧客]  
　　八仙橋特華銀樓應顧客之需要特聘專門技師獨出心裁精製襲奇巧金銀首飾兹於今日起特别優待主顧在優待期内工資一律從廉云 
[新華藥行營業發逹]  
　　本埠山東路麥家圈萃秀里新華藥行爲東西洋醫學科學生所創辦設立己有多年藥品道地信用卓著頃又與歐美各名廠訂約直運如汽巴藥廠日本新藥公司三昌洋行等故售價較之販售者爲廉而營業亦日見發逹云 
[鴻章紡織染廠添聘技師]  
　　鴻章紡織染廠設立在麥根路業有年所所出各種紗布染品直駕舶來品而上之近又添聘南通紡織專科畢業生吳襄芸爲技師故各種出品益形改良精進而銷路亦自日暢矣 
[出版界消息]  
　　玉石玉石週刋三期於日昨出版内容倍見精采並用藍色印刷尤覺美觀著述如悼中山先生梅蘭芳赴奉問題及花訊長篇小說等皆精警之作愛閱者可向該社訂購可也 
　　心光心光月報每逢陽曆十五號出版一大張編者爲曹穹漢君撰述者亦皆海内文豪第一期己於今日出版内有張夢飛蔣劍英之小說及奎觀等小品文字函索附郵二分發行處在西門斜橋惠中中仐學校云 
[天氣報告]  
　　徐家匯天文台昨日下午四時三十分氣象預報云天隂恐有雨霧小笠原與日本之間有旋風此外各處風勢極不穩定又昨日下午三時前二十四小時内本埠氣温最高五四·八最低四一·八去年同日最高五三·六最低三二·七 
 
 

Page 18

 
 
1;第一萬八千六百九十一號;中華民國十四年 西曆一千九百二十五年三月十六號
星期一 * *   
 
