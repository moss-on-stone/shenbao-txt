# 1892 - 177 - 4906894

 

Page 1

 
 
[新印永慶昇平告成] [  圖書集成局啓]  
　　是書爲京師某名士所著歴記我　朝勦滅會匪故事某中寫名將之　毅狂宼之披猖妖道之淫邪畸人之高潔雖不脫章回小說窠臼然　皆　妙惟肖曲曲傳　眞化工之筆也外省向無刋本兹本　用新式沽字披　就印以賽連紙分釘六本裝潢古雅讎校精詳核定每部鳩洋四角卽日出售諸君子欲於酒後茶餘藉資消遣者請臨三馬路申報館帳房及各處申昌或經售申報處購取可也 
[石印學彊恕齋筆算] [  點石齋代啓]  
　　是書爲梅小巖河帥所輯其中勾股推測及創造火輪機器電氣等類之法無所不備邇歳國家取士增立算學一科欲精此術者遘得此書無不瞭如指掌事半功倍也今本齋印成每部十本價洋二元四角寄上浙各書坊代售 
[聞客流氓]  
　　客有問於余者曰何爲流氓余曰流氓者地痞之謂也其人多遊蕩失業不齒於四民之中故謂之流氓殆取從流下而忘友之義也客曰流氓之種類輿其切口先生知之乎崇曰其種類不難知也天津之混星淮揚之靑皮寍波之空手人江北之安淸道友有名之曰光蛋者有名之曰挨窰者有名以地棍者有名以惡覇者大抵皆上海所謂流氓之類也至其中之切口則余非流氓安知流氓之切口哉客掀髯大笑而起曰鄙哉言乎昔莊子觀魚於濠上曰樂哉魚也惠子曰子非魚安知魚之樂莊子曰子非我安知我之不知魚之樂夫知魚者不必其爲魚也禹惟能知奸故鑄其形於鼎使人知之入山林川澤不逢不若上海之流氓隨地而有安可不知其詳以預爲趨避之計也乎余轉詢之則曰其中切口有大興馬子滑頭馬子其曾爲包探夥者則曰教廣馬子　鄕愚可欺則曰肥肉見婦女可誘則曰鮮花硬做則曰林鐵軟做則曰煉鋼文做則曰筆尖武做則曰靶子誘之賭曰雲片糕講茶曰茗話如此者不可以更僕數略舉數端己可知其大椴上海爲通商馬頭五方雜處故若輩易於溷迹　其伎倆則不過魚肉良懦然彼自分其黨亦有大小之别或向充衙役曾隷捕房恃與公門中人聲勢聨絡則局面闊綽居華屋出高車美食鮮衣儼然富家子弟其志亦奢其所敲詐者雞肋之味有所不屑染指焉惟設局誘賭厥所擅長又爲人排難解紛從中漁利愚人信奉之有不願到官而懇其出場調處甘以重金酬之者謂魯仲連復生不是過也上等妓院亦多恃爲護符有外侮至彼卽出爲包庇時常收其陋規一年之中妓女出入帶儅錢項倩之經手只須飽其慾壑便可助妓賴債又假霸阻從良爲詞七折八扣使人不敢不依否則拔妓封門無所不至亦無人發其覆卽發其覆亦能彌縫過去此等人所謂大流氓而彼且不肯居流氓之名也至於黑衣寛辮三五成羣遊行於酒肆茶館遇事生風拆梢打架此類最多盖其意亦不暇擇把而噬所最受其累者爲花烟間及野雞妓女野雞日盛則彼等生財之道日佳凡悮以彼爲狎客而拉之者必須罰洋兩元並以香燭服禮雖以是肇禍覊押枷責而依然怙惡不悛且以多吃官司爲非常之榮是又以流氓爲美稱而惟恐人之不呼流氓者也夫旣曰流氓又何大小之分或謂大者主於和事小者主於生事雖均非安分情非似乎不同不知不和不生乃爲無事和事者未始不唆人生事生事者未嘗不望人和事無非許人財物藉事發端而己其可惡則一也然猶曰此其人皆無業者也乃有一種手藝中人每於歇工之後命儔嘯佔聚於繅絲避自來炎廠左近及四馬路尚仁里等處專一調戲婦女或攀輿使人傾跌見衣裳楚楚文弱可欺者必謾駡碰撞甚以泥穢抛擲偶與反唇卽羣肆毆辱乘間搶物而沈此則非流氓而實爲流氓者也又有小流氓則街頭巷口隨處都論其年在聖人懷之之列論其罪則爲王法不赦之條竟有流氓所不敢爲者公然爲之此皆非無父母者而管束不嚴縱之若此是又流氓中之早種將來長成恐將流爲盜賊矣卽如前日報登邇來天氣炎執居人於門首露坐納凉每有流氓踝　往來滿口淫詞褻語幾令人不堪入耳夫化日光天之下通衢大道之間豈容若輩横行毫無忌憚卽賤至倡寮亦不應無故受其挾詐况在良家此風誠斷斷不可長也嗚呼流氓愈出而愈多且愈擾而愈甚眞似全無法紀者是獨非人心世道之憂乎哉余聞之憮然爲間喟然而歎曰客之言可謂繪聲繪影者己余於此事論之不知凡幾幾於數見不鮮然以客之所言揭而示之如照秦臺之鏡如燃牛渚之犀若輩觸目警心或者稍知斂迹且欲查拿流氓者亦可以按圖而索也尚非浪費筆墨焉爰筆而存之 
[燕臺小誌]  
　　前報紀恩露圃相國揀選廂藍旗滿洲官缺一事兹悉多聨所出印務章京一缺將卓異記名印房領辦驍騎校全喜擬正卓異記名摺房領辦驍騎校榮兼擬陪瑞春所出驍騎校一缺將兆玨佐領下印房印務筆帖式領催恩興擬正瑞淸佐領下俸餉房委用筆帖式德勝擬陪擬於下班值日時帶領引見○禮部示頭傳八旗官學候補教習謝國南於三日内親身赴部騐到並携帶筆墨以備填寫親供當堂覈對筆蹟毋違○廣東巡撫委朱大令廷勱齎解内務府經費銀一萬兩己登前報五月二十四日淸晨將銀鞘運往西華門由原解丁役舁入禁城至廣儲司内銀庫交納兌收訖繕發回文以便回粤銷差○禮部爲片行事本部具題本年皇上萬壽聖節禮儀一疏定於五月二十八日送閣六月初一日具題相應片行各衙門凡遇應行廻避事件勿於同日呈遞○國史館示再傳吏部咨送到漢朕録董友彬萬樹楠寗純武陳壽綸陳景華朱承琳林瀚源梁寶常楊道南郭集馨湯壽潛務於五月二十九日親身赴館騐到○五月二十三日午前有某甲之子在阜成門外三里河釣魚臺宫門前河内捕魚以泳以游頗多樂趣甫一轉瞬竟占滅頂之凶經他孩奔告其家及甲趨詣河于則己早經淹斃矣自念膝下僅此一子一旦命歸泉府何以自存號泣呼天躍入中流自盡雖有旁觀者爲之攔阻然己　子淹斃水中遂經河兵呈報汎中移行西城指揮帶仵詣騐 
[威揚東海]  
　　中國北洋水師統領丁禹廷軍門督率定遠致遠經遠靖遠來遠六艘兵輪船出洋游歴本擬陽歴五月二十日由上海赴日本繼因風雨交作海中不便遄行延王二十一日午前八點鐘時鼓輪出口二十二日午後八點鐘時駛至距長崎六海里之伊王島外適逢大霧不辨　途遂於此處下碇翌晨六點鐘時軍門乘定遠船率領各艦魚貫而進有頃定遠先懸旗升砲以敬日本旋又何美艦蘭卡司太俄艦獨米利托利同壳升砲示敬日本海門艦及美俄二艦卽依禮以答一時砲聲隆隆山鳴谷應中東人士觀者如堵墻少焉我大淸國駐崎理事張子豫司馬偕西譯宫王乾生上舍登定遠拜會軍　以次及管帶劉子香總戎曁各船統帶旣而軍門以下約同赴日兵船海門及 
 
 

Page 2

 
 
鳥海滿珠拜會順道及美俄二國兵船閱時各艦長先日回拜下午軍門命駕登岸赴理事署回拜司馬敘談良久二下鐘時乘四人輿隨帶武弁數人往拜長崎縣知事以下各官譯員乘車先導有見者謂軍門身穿黄馬褂頭戴猩頂雀翎精神矍鑠丰采不减於前沿侘由警察署另派巡捕爲之照料至縣署投剌後知事中野君健明歡迎入署並招書記官中村君治郎警部長眞崎君秀郡收稅長今宿君信一參事官犬塜君勝太郎並渥美力彌太追陪軍門先述久闊之情且謝去年寄椗時厚意彼此怏談越二十分時始辭出縣廳回理事署隨有控訴院長人現君恒民地方裁判所長秋山君源藏來謁是夜司馬假座淸渾亭大張筵讌二十四日八九　鐘時軍門坐三板船回拜美俄二國水師提督十一點鐘中野君乘小輪船至定遠船回拜在縣會晤之書記官等六員亦隨至并帶譯員德丸君及送别時燃砲十三門以敬此次各兵船到時兩國更形輯陸警察署於租界一帶增添巡捕多名節次保護出島分署又派出水巡捕一名警部長乘坐小火輪船堂川在各艦四圍巡視理署亦時派巡捕站立廣馬塲軍門傳令水兵手不准成羣結隊到處游行故登陸時祇十名至十五名且有武弁爲之約束二十七日午前九點鐘時派致遠威遠二艦赴横濱回神戶寄椗一二日折往朝鮮之元山又派靖遠來遠赴海山歳五日後開回元山定遠經遠則隨軍門駐紥崎港約閱二禮拜接得威遠致遠由神戶出口之信亦須開往元山及六艦會合經歴釜山等埠然後取道回華日來崎港下椗之兵盤計日本四艘美利堅俄羅斯各三艘加之中國六艘惟覺洪波漭瀁之中旌旂如織巿上魚肉菜蔬之類價爲之昻而以兵盤購物爲尤多何怪中外商民咸翹首而望其戾止乎 
[北通州近聞]  
　　五月二十一日倉憲提騐江蘇第四十一起漕糧浙江第三十二起漕糧二十二日提騐江蘇第四十二起第四十三起漕糧二十三日提騐江蘇第四十四起漕糧浙江第三十三起漕糧二十四日提騐江蘇第四十五起漕糧浙江第三十四起漕糧前半起山東東平帮粟米十五票二十五日提騐江蘇第四十六起漕糧浙江第三十四起漕糧後半起又第三十五起漕糧前半起二十六日提騐江蘇第四十七起漕糧又第四十八起漕糧前半起浙江第三十五起漕糧後半起二十七日提騐江蘇第四十八起漕糧後半起又第四十九起漕糧前半起浙江第三十六起漕糧二十八日提騐浙江第三十七起漕糧江蘇第四十九起漕糧後半起又第五十起漕糧前半起二十九日提騐江蘇第五十起漕糧後半起浙江第三十八起漕糧山東東昌帮粟米十六票○年例江浙兩省剥船戶由津運米到通至第三次每名津貼工食銀五兩由李傅相奏明在案現剥船戶運米己至末次江浙兩局出示仍照前案每名發給津貼津平工食銀五兩銀錢兩便願領錢者按照當日巿價發給毫無折扣○今年倉憲騐收漕米較前迅速刻下江浙兩省漕糧山東粟米己騐收大半約在六月初十前後卽可全漕告竣矣○倉帥於五月二十三日開庫收山東輕齎銀兩○五月二十三日如沈二坐糧廳憲通永道楊觀察會同東陵司員扦騐浙江應交薊糧○倉署傳言近日接到江北江蘇河蓮委員來文據云一路水深風順五月中旬己抵山東境尚未渡黄俟入直隸汛後到壩日期卽可按程預計也○前日倉憲提騐江蘇第四十四起漕糧内某號船戶前一夜忽來匪徒數人持械登舟刀傷船戶數處傷痕極重匪徒鼠竄而去若輩有何夙怨墨夜下此毒手耶○順天府治中查光泰升授長蘆運同遺缺請以北路同知蔡壽臻升授○順天府丞憲五月十七日在京開棚考試大興宛平兩縣文武童生傳言有六月十七日按臨通州考試之說惟尚未見明文也○通州所屬城南永樂店漷縣一帶村庄蝗災甚重分三大道東西長十餘里往北長五六里均有蟲王率領北鄕亦見蝗災孫邑尊現臨查騐己禀請委員前往收買掩埋又聞武淸縣河西務香河縣寶抵縣一帶徧地蝗蟲幾至阻人行路今年秋收定當减色矣○山永協委員來通由道庫領夏季東路兵餉○貴周二欽差奉旨前往東陵查辦事件於五月二十七日出京寓北關栅欄店闔城文武紛紛排道出城遠迓憲駕 
[祈雨誌虔]  
　　亢旱不雨農民待澤孔殷道憲楊觀察前曾設壇祈雨雖得雨兩次尚未深透自五月二十六日起虔誠齋戒仍在鼓樓後關帝廟内設壇高搭彩棚中設供桌上面掛黄布帳書渥沛甘霖四字卓上供山川雷雨神陀難龍王威德輪蓋龍王等神牌並大碗三個滿貯淸水加以柳枝棚内設桌八張挂八色八卦桌圍桌上各置八卦瓶一尊分揷八色八卦旗遴選道士五名僧一名敬謹作法届期早九點鐘晚四點鐘文武官員齊至行禮畢入座僧道執旗繞桌三次繼而手執柳枝洒水口誦經咒正值作法時忽然濃雲潑墨雷聲隆隆少時雨師稅駕檐溜如注官員衣冠盡濕冐雨不去官憲之關心民瘼足見至誠祈禱定能上格天心也 
[柝津郵語]  
　　法國天文生聲稱五月廿八日應有颶風兼當晝晦預令營繕司於是日工作一律停工届期風伯果跋扈飛揚不啻偃禾拔木就津言津於老龍頭河面掀覆帮摇一艘中坐十數人蓋在河東鹽關廳後燒鍋造酒津人請之跴　事畢回大直沽者　盼之間一同　諸水濱計有五人從三閭大夫以去其二不知名姓其三人蓋係大直沽之張兆林兄弟叔姪也又是日某輪船入口緣海河水淺不便來津信箱由火車附帶前來於老龍頭問渡將　書信館詎邛須舟子亦占及溺之凶所有書信報章盡付中流此經撈獲業己淋漓盡致其九河上下尚不知覆没多少船隻云○天津仇殺之案幾於無日無之西門外混混李廷華與西門内混混陳小林有隙如參商之不相見者有年李卽出入城　亦必避道而行以免仇人相見前月某日以爲情遷景過子役於西門以内不圖邂逅遇之陳卽率同黨羽人刀棍具舉毆李受傷逃逸李逐役縣喊騐鳴寃該管汛弁以陳白日持刀亦將同黨獲送縣案惟陳尚於案外優游也至月之下旬李復遇陳陳再接再厲又以白刃相加李旣受傷陳亦自殘先後投縣控告該管地方呈刀禀訴誚陳李結不解之仇前次係陳刃李此次係　刃陳陳遂奪刀回砍讞員駁斥　李廷華前傷未愈烏得奏刀飭責地方始將實情和盤托出於是將陳重責加以鎖押示懲此一事也又船戶吳某於廿七日被歇移彭二相遇於釬巿街追至火神廟前飲刃於腹而遁　妻聞報投同地方控騐據稱彭在伊船充當水手因盗賣糧米被歇不圖挾刃相仇現在丈夫性命不保遂由讞員赴船騐傷訖飭役緝兇究辦此又一事也然此或係結怨或係尋仇尚非無故行兇者乃於日問又有果中因子鬥毆悮認勸解之肄業某生爲左袒遽行加刃傷某腮頰以及手腕聞因受風傷勢沈重月之初一日禀請讞員到寓騐傷如在保辜期内因傷斃命恐于擬抵矣此皆浹旬以内事也官斯士者將何以移風易俗化鴟鴞爲鸞鳳耶 
[海盜成擒]  
　　浙江定海洋面波濤浩淼爲海盜出　之區來往商船被其截刦者時有所聞先經超武兵輪弋獲盜匪五名解至定海廳訊辦供出盜魁李某小老麻二人卽台匪黄金滿之黨羽也復經元凱兵輪設計擒拿以該盜羽黨旣衆耳目尤靈若以兵輪往捕恐彼見機遠遁徒勞無功於是換坐商船往來洋面以誘之果得擒獲小老麻等七名搜出難民被擄者五人奪獲盜船一艘＃砲一尊洋槍數杆向該盜等盤詰供稱盜魁李某現匿並陀山某栗於是該勇等復扮作西人裝束以游玩爲名人寺搜尋毫無蹤迹疑李匿大殿佛櫃下先以槍尾戳之不見動靜正在疑顧間鎗聲忽從佛　下出各勇併力拿捕李從佛櫃下竄出兇猛異常將佛前供桌暫當兵器　轉如風一勇上前格鬥耳後被傷衆勇各以手鎗從事盜始就擒然猶力大如牛不能反縛以刀砍傷其手始帖耳就縳押至船中解回寗波由提署解至道署後由道憲發交鄞縣當經楊大令升堂鞫問八盜之中惟小老麻一名最爲兇悍雙目炯炯供認前情　不諱節且大言不慚自稱爲黄金滿之連襟當時官出賞格八百元不能將我拿獲今若此豈非命也侃侃而談毫無　怩之態當押解進城時沿途觀者無不被其唾駡似此兇惡實爲世間所罕觀想一經訊實卽當明正典刑以快人心也 
 
 

Page 3

 
 
[盜匪正法]  
　　粤東晋源街普安堂樂店被盜行刦當塲拘獲盜匪二名解縣審辦堅不承認此己列入前報兹聞大憲飭提該盜交營務處嚴訊連訊兩次依然狡展加以嚴刑終不能訊取確供承審委員祗得據實禀覆請示遵行大憲謂該匪係當塲拘獲且拒斃練舅罪惡昭彰豈能任其狡展致稽顯戮飭令卽行正法以昭炯戒而慰民心遂於五月廿四日恭請王命綁赴校塲校塲處决並傳　級在打銅晉源兩街示衆遠近同聲稱快 
[鎭江火警]  
　　京江訪事人來信云六月初三夜十二點鐘時忽見窗槅通明如同白晝遠聽喧囂聲雜以犬吠聲甚急啓關登高阜望之西城外火光熊熊直上冲霄勢極猛列正凝盼間警鑼馳報詢悉大閘口一帶失愼延燒三面街房城内外洋水各龍飛往灌救而勢己燎原不可　邇水龍一時未能撲滅直至三點鐘後火始　衰計焚燒大小店鋪共廿餘家如鞋店茶食店火腿店洋鐵店漢貨店食物店烟燈八鮮乾果行等一炬悉成焦土司謂巨災矣按該地正當衝要所謂三义路口東則大閘西則魚巷街南則獅子街北則雁翅河邊屋宇稠密上皆搭盖過街天篷純用蘆葦編紥日久乾燥遇火卽如燎毛故對面街　同時火發其南北尚幸有風火高墻矗立祝融氏不克飛越　是夜封家姨亦未助虐否則蔓延大街鱗次櫛比不堪設想矣根訪起火之由或云樓上宿息人等尋捉臭虫彼此爭奪洋燈一具燈破洋油傾潑貨件致兆　如或云三五惡少在樓聚賭火煤　入貨堆未知孰是所異者去年正月初七夜該處失愼延燒多至三十餘家計兵燹後至今共遭大火三次豈俗所云火龍地者非耶巿房皆屬新造被災各戶大半勉力支撐兾圖恢復曾幾何時又遭此禍何火神之不見容乃爾雪上加霜之後一蹶冉蹶其中必多不能復振者噫可慨焉 
[雙鳬將涖]  
　　江都縣林邑宰奉調赴省所遺篆務檄委朱雨年明府湘署理聞朱明府奉札後業己料理行裝筮期本月初九日履新任事本署辦善書吏將舊城古倉厫飭役洒掃修飾一新以備雙鳬涖止時暫爲公館 
[捕蝗紀聞]  
　　江蘇候補道程觀察儀洛奉檄查勘揚屬各州縣蝗蝻己紀前報兹聞觀察小泊河干與地方官會商一切隨卽起程先往不河各邑查勘憲舟用小火輪拖帶於上月廿八日過仙女鎭入孔家涵下河嗣因該處河狹水溜往來民船甚多觀察恐遭碰撞命小火輪毋庸拖送泊於攔江壩北守候先一日江都林邑宰方勘縣境各鄕蝻子聞觀察涖至卽至河干迎迓禀陳近日情形傳聞該鄕蝻子尚未生翅己出土者爲數尚屬不多或不難迅速撲滅大令卽自上月杪回揚聞五臺山駐防合字營統帶章軍門亦奉憲飭相助爲理軍門於上月杪酌帶兵丁往東南鄕一帶會同搜捕所　小醜殄除不致害我稼穡則大幸矣 
[楊試續録]  
　　揚州府試各屬正塲題目均經先後列報兹聞六月朔日爲江甘儀文童正塲合將題目照録於左江都己冠文題湯之盤銘曰苟日新日日新次題謹庠序之教申之以孝悌之義未冠文題苟日新日日新次題謹庠序之教甘泉己冠文題日日新又日新康誥曰作新民次題申之以孝悌之義頒曰者不負戴於道路矣未冠文題康誥曰作新民次題申之以孝悌之義儀徵己冠文題作新民詩曰周雖舊邦其命維新次題百畝之田勿奪其時八口之家可以無饑矣未冠文題其命維新次題百畝之田勿奪其時通塲詩題賦得心正則筆正得心字牌示定於本月初十日補考各屬文童 
[飭候提究]  
　　陶阿狗在縣署控喬福泉陸和尚等誣指販私擅拆房屋等情袁大令訊供之下飭傳地保到案再訊此己列報前日原差將八圖地保陳士良十四圖地保陶阿渭陳雨生等解案晚堂由帮審委員宋二尹研訊陶訴稱係本邑人家住浦東廿四保十四圖地方向以耕種爲事前日出門販布與喬等在途相遇俄而喬陸二人紏領多人在緝私管衝來指小的販賣私鹽小的竭力剖白反被喬等前來將小的住屋三間拆毁叩求訊究二尹曰爾旣販賣布疋何以手持扁擔現問爾是日由申回家抑由家中出外售布之錢存在何處答稱是日小的由家中出外是以手持扁擔售布之錢存在家中二尹向陳等研詰陳供稱小的現充八圖地保陶阿渭陳雨生同供小的等現充十四圖地保喬福泉陸和尚等拆毁陶阿狗房屋實有其事叩求鑒察二尹著各人退去聽候提究 
[人証到案]  
　　李惠生誣控陸春春竊牛由新閘巡防局員將陸懲責三百板旋卽斃命上海縣袁大令禀明關道憲札委靑浦縣錢明府來申相騐並由袁大令提到行刑之局勇許大元應業瀛及聽差汛捕等研訊判將李與汛捕魏德葉華分别收所許應二人送交營官收管候傳看房之秀南到案再訊此己疉詳本報前日營中許大元應業瀛斥革送縣請辦原差禀明後大令飭令收所俄而原差將秀南傳到大令亦著看管候訊 
[傭婦自刎]  
　　　姓婦者松江人也上月十八日憑張桂泉之母張薦頭薦至滬城喬家浜蔣姓家傭工並由王姓家庖人某甲作保至二十日陳姓婦忽然逃逸蔣姓查點之下失去綢衫等物卽向薦保追究張無可推辭允爲尋緝前日至滬北頭壩地方與陳相遇婦不認竊物張令其同往質對婦首肯相將入城甫至蔣家婦忽跪在地上叩頭如搗蒜乘人不備向身畔取出洋刀向喉間自剌張等見而大驚上前奪取則己血流被面人亦昏暈二十鋪地甲聞信馳至協同二鋪地甲將一千人解送到縣值日差禀明袁大令飭將張與甲交差看管受傷之陳姓婦送仁濟醫院療治冉候訊辦聞婦受傷甚重未知能保全性命否也 
[荷校游街]  
　　徐慶寶將友人之妻曾王氏擅鬻爲娼此屢詳前報昨晨九點鐘法廨讞員葛同轉莅八仙橋捕房飭將徐慶寶帶案覆訊徐供小的與曾王氏本有葭莩親此次伴同來申尋訪親戚伊自願至花烟館囑小的引薦　非小的誘騙同轉謂伊若自願往花烟館何致來案喊控旋據逋事禀稱曾王氏昨日由城中麫筋弄同昌絲線店内親戚保去同回常熟原籍同轉謂徐慶寶曰曾王氏之夫託爾伴同來申尋訪親戚是視爾爲正經人也不料爾人面獸心欲將良家婦女墮入苦海幸曾王氏頗有操守否則一世名節被爾喪盡矣飭紅班檢視徐慶寶腿上可有板花據包探王榮培禀稱徐前在英公廨犯案曾受笞責諒有板花同轉著照原斷笞責一百板枷號一個月遊街示衆 
[英界公堂瑣案]  
　　包探顧阿六禀稱緝獲屢次犯竊之陳阿福盤诘载之下承認行竊錢松翹等各家衣物内有嵌寶金戒指兩枚押在慶餘愼德兩押店每枚各押洋七元先被縣中捕夥王鳳山緝獲將押票取去贖出及尋王鳳山查吊據稱己押在豐元質鋪每枚各質洋五元原贓己在豐元質　吊到惟質本尚無著落包探何瑞福禀稱陳阿福先由小的之夥計金福拘拿逃入城中禀請移提旋被縣捕柴樛之夥王鳳山及賣栗子之阿五將金戒指等件取去擅自縱放現由包探顧阿六將陳阿福緝獲吊到原贓始知王鳳山等實有吞贓情事務請移提嚴究錢松翹陳王氏朱連林張洪生顧氏陳阿三　桂元王軒成等均投案聲稱於淸晨時被賊挨門而入行竊衣物今己起到原贓求請給領陳阿福供係寍波人屢次行竊自知咎戾金戒指二枚押在小押店旋被縣　柴樛之夥王鳳山贖出前日吊贓時己被質在别家當被王鳳山及賣栗子之阿五取去搭連袋等件未曾給還蔡太守判將陳阿福笞責二百板發捕房管押三年期滿再笞二百板遞回原籍吞贓之捕夥候函致上海縣查究起到各贓給失王分别認領○包探秦少卿禀稱西捕指控馬夫順林駕車飛奔奉飭傳善鍾馬房馬夫順林到案現據馬房司事聲稱　林業己辭歇回鄕小的　同司事到案請訊善鍾馬房司事供順林爲馬夫替工於初三日停歇己回無錫不知伊初二日何以違章飛駛蔡太守著該馬房 
 
 

Page 4

 
 
司專函　順林到案訊究毋得藉詞延宕○三百號巡捕禀稱昨有李阿二糾合多人與趙炳福等啜茗評理聲勢洶洶查明起釁之由因李阿二將陳阿五毆擊旋被拘案管押此次興師報復爲小的所見將一千人送案趙炳福卽曹阿大供係通州人同鄕人陳阿五被李阿二毆擊小的不恣坐　助一臂之力扭李至捕房解案懲辦李因此挾怨向小的尋釁小的與陳阿五李阿二等皆做小工度日近來李阿二墮入下流專以訛詐爲事小的等不堪其累陳阿五供與趙炳福相同李阿二供係通州人向做小工被陳阿五詐索洋銀六元又被索去一元伊尚不甘心致相爭　如今惟求施恩蔡太守命將李阿二暫押飭差查明究竟因何起釁俟下禮拜三覆訊○泰康祥絲棧有洋銀四百九十元寄與船戶費毛頭被船夥陳年寶竊去報由包探顧阿六拘費毛頭送案蔡太守訊供之下飭令交保著尋陳年寶到案訊追此己詳列前報者也昨據包探顧阿六黄四福同禀稱泰康祥絲棧被船夥陳年寶竊去洋銀四百九十元今己起到原洋尚少九十二元據稱己置辦新衣現亦吊到歸還原主泰康祥棧夥沈士金聲稱陳年寶爲本棧出店尋見指交包探費毛頭供船夥陳年寶現己拘獲請訊陳年寶供係德淸縣人行竊洋銀悉數起出置辦衣褲等件亦己交到此外尚有吸烟零用約計只少六七元情願寫信至家變産料理蔡太守判將陳年寶枷號半月發犯事地方示衆期滿笞責二百板遞解回籍所少之洋著令賠還起到洋銀衣物先交失主收領福利公司買辦景維行控被宋積祥用空洋三百九十元宋係許子安作保蔡太守訊供之下著將宋積祥暫押俟尋許子安到案再訊前報己紀之矣昨據福利西人投案申訴前情景維行稱許子安一時無從尋到宋積祥仍執前詞太守著捕房協同原差查傳許子安到案質訊宋積祥還　俟二十日内能否獲許再行核奪○包探徐雲香禀稱周公館被車夫陳錫泉行竊對時表一枚付諸長生庫吊贓送案薛根良禀稱在周公館爲家丁被陳錫泉在帳房中行竊對時表報由包探查獲人贓求請給領陳錫泉供係浦東人向以推車餬口貪小行竊情願歸還質本蔡太守判將陳錫泉管押十四日著繳質本洋一元贓給薛根良領去○王阿二訴稱與周寶生口角被伊持刀斫傷右手報捕將周拘案求請騐傷究辦周寶生供並不敢持刀行兇蔡太守騐得王阿二傷勢甚微著將周寶生交保俟王阿二醫治就痊再行訊斷○包探黄四福禀稱劉鳳山雞毛棧内被周阿三行竊雞毛火油等件售在莫才寶所開舊貨店贓己銷去無從吊到火油一箱售與丁盤生業己起案劉鳳山稱失竊雞毛值銀十七兩五錢報由包探查獲竊賊求請追究周阿三供係安徽人行竊雞毛售與莫才實得銀二兩五錢火油售與丁盤生尚求恩恕莫才寶供收買雞毛不知其來歴不明今己銷售可求恩典丁盤生供收賈火油係照巿價並無不合現己交案蔡太守判將周阿三笞責三百板備文遞回原籍才寶賠銀十七兩五錢丁盛生罰洋一元以爲收贓者儆 
[法捕房瑣事]  
　　解文林黄孩一案屢列前報昨晨解妻田氏妹夫劉士龍及妻兄田桂生等投案禀訴前因原告陳紀氏亦到案候示同轉著將解文林及蟻旗董春山吳益山等帶案問解曰爾所得賣孩身價何在供稱早己用罄問爾之長女賣在何處供稱因家計淸貧無力撫養寄在江北祝公港劉恒仁香店姑失劉泰處謂爾於前堂供明被董春山經手售去此次何得翻供喝掌責六十下限半個月將姑天劉泰及長女毛頭函追到案再行核辦又問董曰售孩身價洋廿三元半爾將作何料理答稱内有十九元係解文林收用我祗得洋一元情願繳案同轉著將董吳二人還押候核復問劉士龍曰田氏與爾有戚誼爾肯招留否答稱伊如肯助理家務儘可留養待伊夫去邪歸正再行送去同轉命劉至公堂具保解文林釋放後倘有糾　准隨時禀官究辦○豆腐攤之陳薛氏與張楊氏因爭攤基打架受傷送仁濟醫館騐視己紀昨日報章旋據包探郁庭湘禀稱騐得兩下均受皮傷不甚緊要今將陳薛氏張楊氏及其夫張晋卿其母張王氏等送案請核同轉謂兩下均非安分之人概不准在小東門外擺設豆腐攤各具遵經完案○陳左亭虧欠穆陳氏銀洋被控管押己詳前報昨晨同轉將陳帶案問曰爾何故一味挺押供稱實因一時無錢可措不敢挺押同轉謂聞爾托人將親生孩子變價償欠有是事否陳供小的夫婦二人並無生育安有兒女變賣所欠穆陳氏之洋情願央人理處同轉飭陳還押再核○木匠羅阿有將泥水匠王友南推墮石灰池内泡傷身眼等處上月十七日經巡捕將羅拘獲送押捕房王友南舁送仁濟醫院　治迄今將及一月傷己痊愈遂於昨晨投案訴稱經醫奏手兩目復明身上皮肉己愈惟手臂尚不能運動自如難以工作家中數口嗷嗷待哺全賴小的養贍務求明鑒同轉訊知羅阿有窮苦異常判將在身畔搜出之洋一元八角如數給王友南作爲醫養費卽將羅阿有釋放 
[贈藥鳴謝]  
　　昨承滬北仁濟善堂以純陽正氣丸萬應靈丹臥龍丹三種見惠富此炎天毒日偶觸穢氣卽易發痧得兹金灶丹丸大足濟人利物敝同人拜受之下敬富隨時分贈以廣仁恩并綴數言以酬嘉貺 
[免災修德]  
　　南巿洪舁馬頭嚴承茂南北貨糖行日前對門引鳳閣失愼承同業咸來救護慶敉平本擬肆筵酬謝因念順直山東災歉頻仍移助鷹洋十元由潘小洲兄交來爲諸公造福當此酷暑薰蒸飲食在所宜節是舉也非惟濟世抑亦足以衞生己上海北巿絲業會館籌賑公所施善昌謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年五月廿九日京報全録]  
　　宫門抄○發　硃批四道○禮親王等奏揀充章京片○河督許奏本届河運江北第一起江北第一起漕船全帮駛入東境黄林莊日期摺○蘇撫剛奏勘騐河工告竣情形片○陜撫鹿奏揀員請補知州摺○兼署閩督希等奏揀員請補知府摺○五月二十九日工部鴻臚寺廂白旗值日内務府引見五名精捷營六名○譚鍾麟謝授閩浙總督恩○德隆假滿請安○良伯等由口外賜奠回京請安○桂公等演放炮位覆命○莊王請假十日○謙光續假十日○台斐音宗倫預備召見○倉塲奏漕船五日回空○提督衙門奏拿獲顯道神王平等三名請交刑部○召見軍機譚鍾麟台斐音宗倫○發抄鹿傳霖奏候補道魏炳蔚署潼商道奉硃批吏部知道欽此○又十七年分善後局用欵核銷奉硃批該部議奏欽此○長順等奏重修果子樓等處被焚房間工料銀數奉硃批該部知道欽此○又請將告假祭掃之上駟院二等侍衞奇成阿留吉當差奉硃批著照所請該衙門知道欽此○○禮親王等片查軍機章京太僕寺少卿金保泰現在病故所遺章京一缺應以額外行走之内閣候補中書郭之全充補並添傳記名在前之戶部候補主事馮汝騤在額外行走謹奏奉旨知道了欽此○○頭品頂戴河東河　總督臣許振褘跪奏爲本届河運江北第一起漕船全帮駛入東境黄林莊日期恭摺馳陳仰祈聖鑒事竊臣前准漕臣咨稱本届河運江北漕船十起共裝運正餘米十萬八千一百餘石江蘇漕船八起共裝運正餘米十萬五千七百餘石均經受兌開行連檣北上等因所有運河各屬應挑淤淺河道應修隄閘等工先經臣巖飭運河道營務處督令在事各員赴緊分投　辦現將南路催辦就緒卽飭運河道督同泇河廳照章啓放湖口壩鋪水下注接濟一面派弁持令前往迎提催　北上兹據該道等禀報江北第一起漕船四十六隻於四月二十六日申刻挽入山東　縣黄林莊後帮各起均跟前進等情除仍嚴飭司漕各員併力催提上挽迅抵十里堡候汛渡黄並咨山東撫臣一體飭催外所有江北第一起漕船挽入東境黄林莊日期理合恭摺由驛馳陳伏乞皇上聖鑒謹奏奉硃批戶部知道欽此○○剛毅片再蘇省農田全資水利臣前年履任後察核瀕海各口河道因潮夕往來大都淤寒當將吳淞白茒藴藻等河次第籌欵興挑在案旋查得常熟昭文二縣境内之福山港河道爲該二縣民生利賴所關徐六涇一河爲長洲元和常熟昭文無錫金匱江隂七縣灌溉要區向先借欵開挑隨後分年按田攤徵歸欵又該二縣境内之高浦耿涇海洋塘西洋港等四河歴係民捐民辦現因福山港等六河年久失濬漸就湮塞亟宜一律疏鑿深通以資蓄洩卽經飭司派委熟悉水利工程之候補知府周蓮前往會督官紳確切勘估各該河道共計工長一萬六千餘丈連築壩戽水局用經費等項約共需錢合銀三萬八千六百餘兩惟工長費鉅一時無可措墊復督同籌議於蘇州藩庫收存賑餘項下如數借撥俾濟工需所有福山港徐六涇兩河照章由得沾水利各縣於忙漕内分年帶徵歸欵其商浦等四河據該二縣官紳議請於城鄕糶糴米石每石各捐錢四文彚集解還司庫詳經臣批准照辦一面飭令赶緊集夫開挑去後旋據禀報於本年正月初十日築壩興工分派員董按叚監挑中間連遭隂雨節節停止賴該委員等任事踴躍於三月二十三日全工告竣臣卽於三月二十六日輕舟减從親詣河干逐叚測量勘騐所挑工程均屬如式寬深己飭啓壩放永舟楫暢行無阻農商歡忭用過工費均尚撙節核與原估並無浮冐由蘇州藩司鄧華熙會同水利局司道詳請附奏前來除飭將收支各欵分别核實造報並另行核明細數分飭攤徵籌捐歸款外理合附片具陳伏乞聖鑒訓示謹奏奉硃批該部知道欽此○○頭品頂戴陜西巡撫臣鹿傳霖跪奏爲揀員請補要缺直隸州知州以重地方恭摺仰祈聖鑒事竊查准調乾州直隸州知州胡元照於光緒十八年二月初一日病故應以病故之日作爲開缺日期係衝燒難兼三要缺例得在外揀選陞調該州地當孔道政務殷繁一切轉運彈壓撫綏在在均關緊要非精明幹練之員不足以資治理臣與藩臬兩司在於通省簡缺直隸州知州應調及知縣卓異勞績應升並候補應捕人員内逐加遴選非現居要缺卽人地未宜一時實乏堪以升調之員惟查有在任遇缺前先補用直隸州知州咸陽縣知縣嚴書麟現年六十一歳山東歴城縣人原籍浙江歸安縣監生同沽元年遵例報捐縣丞指分陜西補用是年四月直東河北肅淸因迭次剿賊出力保奏奉上諭嚴書麟着免補本班以知縣仍留陜西歸候補班前先補用欽此二年五月請咨引見奉旨照例發往欽此十月二十九日領照到省旋補揄林縣知縣五年十月到任捐輸議叙同治七年六月因百姓格傷滋擾鎭勇以不能約束奏叅革職八年八月丁父憂九年八月奏請開復原官仍　陜西補用九月初十日奉　旨着照所請該部知道欽此遵卽回藉守制十年十一月服闋十二月二十日起服到省奉部調取引見遵例捐免因在榆林縣任内帶勇隨同剿賊出力案内保奏賞戴花翎光緒四年二月於克復烏魯木齊等城案内保奏奉旨　書麟着俟補缺後以直隸州知州遇缺前先補用欽此五月二月准補咸陽縣知縣六年五月二十日到任十二年十月於收還伊犁案内以轉運軍裝軍餉出力保俟補直隸州後以知府仍留陜西歸候補班儘先前補用奉旨着照所請該部知道鍧此十七年調署渭南縣事二月二十五日到任歴任沔縣榆林三水臨潼寶雞並本任咸陽署任渭南等縣交代俱己結報淸楚亦無欠解錢糧　案展限及盜刦己起四叅處分查該員才具明練辦事愼勤現署渭南縣知縣辦事裕如以之請補乾州直隸州知州實堪勝任惟調缺請補與例稍有未符而人地實在相需例得專摺奏陳據藩臬兩司會詳懇請具奏前來合無仰懇天恩俯念員缺緊要勅部核覆以在任候補直隸州知州本任咸陽縣署渭南縣知縣嚴書麟補授乾州直隸州知州實於要缺有裨如蒙兪允該員係在任候補直隸州知州請補直隸州知州銜缺相當應儉奉准部覆照例給咨送部此見係曾任實缺保舉應升官階照章毋庸甄别至所遺咸陽縣知縣員缺係要缺應俟奉到嚴書麟准補部覆另行調補謹謹同陜甘總督臣楊昌濬恭摺具奏伏乞皇上聖鑒訓示謹奏奉硃批吏部議奏欽此○○福州將軍兼署閩浙總督臣希元頭品頂戴福建台灣巡撫臣邵友濂跪奏爲揀員請補海疆要缺首府以資表率恭摺仰祈聖鑒事竊照台灣府知府程起鶚於光緒十七年七月初七日在護理台灣道任内病故由司詳經前護撫臣沈應奎具題開缺照例以病故本日作爲出缺日期歸十七年七月分截缺案内詳咨各在案所遺台灣府知府係海外衝煩疲難兼四首府請旨要缺非明幹有爲之員不足以資表率臣等督同台灣司道於本省現任知府内揀調非現居要缺卽人地未宜一時實乏堪調之員復於名項候補知府班内遴選查有奉旨簡放台灣府遺缺知府陳文騄年四十九歳順天大興縣人原籍湖南祁陽縣　附生中式同治庚午科順天鄕試舉人甲戍科會試中式進士改翰林院庶吉士光緒二年散館授職編修歴充武英殿恊修纂修總纂提調等官國史館恊修纂修官功臣館纂修官癸未科教習庶吉士八年二月京察一等奉旨准其一等加一級九年十二月因校刊聖訓告成奉旨賞加五品銜並賞戴花翎十年二月京察覆帶引見奉旨記名以道府用五月奉旨補授浙江金華府知府調補杭州府知府十四年九月丁毋憂回籍守制十五年四月接奉行知因前在浙江辦理十四年分海運出力奏保奉旨俟服滿得知府缺後以道員在任補用五月接奉行知因勸辦順直賑捐出力奏保奉旨賞加鹽運使銜服滿在籍起復赴部投供十七年八月十八日奉旨補授福建台灣台灣府遺缺知府十八年正月十五日領照到省請咨赴台委署台北府知府於光緒十八年二月十二日到任臣等會查得該員陳文禄品端識裕心細才長曾任浙江首府員缺以之請補台灣府首府實堪勝任雖調缺請補與例稍有未符惟人地實在相需合無仰懇天恩俯念海疆首府員缺緊要准以台灣府遺缺知府陳文騄補授台灣府知府俾要缺得人而理實於地方有裨如蒙兪允該員係遺缺知府請補知府銜缺相當毋庸送部引見併免核計叅罰據台灣司道會詳前來臣等謹合詞恭摺具陳伏乞皇上聖鑒勅部核覆施行謹奏奉硃批吏部議奏欽此 
 
