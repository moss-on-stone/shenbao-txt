# 1895 - 309 - 4908103

 

Page 1

 
 
[新印二十四史價目] [  圖書集成局啓]  
　　本局前印二十四史字跡明朗書式精良較他家之細若蠅頭模糊莫辨者眞有天壤之殊是以海内風行幾至不脛而走兹復重加印釘精益求精分裝三百九十二本盛以櫸木箱三口定實價洋每部五十元世有留心乙部者請臨申報館帳房購取可也 
[格致書院會講西學論]  
　　自古學校之興衰關繫國家之存亡徵之史册騐之當今歴歴不爽非細故也泰西諸國新學日開政教風俗亦有蒸蒸日上之勢中華數十年来貧弱甚矣無可諱矣而其病根之所在則因乎學術之不講也近今士大夫中稍有考究實學者通都大邑中亦有開書院設學堂講習西學者使果有成則雖視西國全備之學不過萬分之一二而亦未始無小補然往往有名無實者何也推原其故一則由於演空談剿舊說以作策論僅就課藝之佳否奬給花紅若干金其法太便其所奬之欵亦不足以酬志士之願如是者或能稍明乎空理而毫無試騐練習之事將何以得心應手而使坐而言者能起而行乎國家遇一切要事仍須聘請洋人不能徑用造就之人材此一弊也一則由於先教西國語言文字然後授以西學不知西國語言文字學之頗費心力非積五六年之苦功不足以通及旣通矣則卽操此一技亦足以博薪俸得功名又安肯矻矻窮年從事於西學故通西國語言文字者極不易成西學中之人材此又一弊也惟當年出洋肄業局中之生徒在外洋遊學多年其中不乏有志之士有用之材然此事體大費又甚鉅後遂廢而不繼然則我中國將終不能振興乎曰非也吾嘗聞英國進士傳蘭雅先生之語矣其言曰中國英才甚多荀其文理己明卽可使習算學能用功者不過一二年可成算學旣己入門卽可閱看繙譯各種格致之書今所譯成之書規模己具頗可足用惟巧則在人儘可不必習西國之語言文字倘聚若干英俊精心肄習西學務求其實每事試驗再得一二西國有名格致師操華語教導之可望成材余聞此言不禁勃然興起曰有是哉傅君之言可謂我華人救病之良方矣無何而滬上格致書院從外洋聘請化學師白爾敦先生主講席格致書院之設本由英領事麥君及傅君等數人與唐觀察景星徐徵君雪村諸紳董合辦而成者也此院擀成迄今閱二十年矣宏樓傑閣凈几明窓頗適於講貫之用而又彚集各種西學器具凡化學天文地理光學熱學電學氣學等粗細器具無不備列於其中惜朝廷未嘗以西學取士故英才之願習者卒少其人旣無肄習之人遂亦不請教習以節經費前四五年中西董事傅君唐君徐君等數人會議姑請化學師来院試辦其事遂得白爾敦先生焉先生品粹學純有志振興中國格致之學爰載化學器具大小數十種来華衆議請白君以華語宣講便華人之觀聽白君欣然樂從昕夕無閒駸駸乎有興起之機矣不料天不永其年白君患痘症而殁中西諸董事無不痛悼嗣聘一西士来院則人地不甚相宜旋卽他適中西董事屢次會議終以經費未充别無可籌之良法今歳春夏之交傅君定計自行到院宣講格致之學不支院中薪水亦不取學生脩金立章程數條並出告白登於日報招請華人来院聽講並印課程次序六紙一曰測繪二曰工程三曰電學四曰礦學五曰汽機六曰製造此六門之内各有課程十餘種並印會講章程數條分送於人一時有志之士往聽者頗多余樂聞其事而往觀焉諸生依次列坐傅君立於案前口講指畫傑華語字音清楚曲而能達教諸生以算學循序而進並繪圖樣於黑板以示之惟恐人之不明也有時力疾從公自言逢會講之期如不到此恐掃諸君之興故雖有頭痛寒疾亦不可不到云余旣見傅君講論之精詳又知其任事之堅苦益深欽佩又見其每禮拜各發題紙一張卷一本命在家温習課程至會期則將各題逐一講明每月終考一次躬親監視章程極嚴不憚煩勞尤爲不可多得近聞己有考取數學百分中之八十餘分者給以華英文憑各一通得文憑者所教進一等每成一學給一專憑俟學大成給一總憑此後並將演影戯以顯明各種格致之理隨演隨講較之看書事半功倍云傳君又言將来就學者日益衆所學者日益深則必多籌經費請格致名師常駐院中教授生徒以　格致之學暢行於中國庶可與西方諸國相頡頏余惟望来院諸友不負其孤詣苦心毋始勤而終怠毋淺嘗而中輟務祈底於有成其賢者更望有以輔佐傅君之力分任傅君之營則此事可大可久而中國於是有振興之象矣質諸傅君及當世士大夫以爲何如 
[本館接奉電音]  
　　昨由京友電傳上諭三道敬謹譯登○九月二十日奉上諭前據給事中洪良品奏叅吉林將軍長順補用知府文韞等貪殘納賄各節當經諭令恩澤確查具奏兹據奏稱按照原叅逐欵查明尚無弊竇惟辦理農田夾荒一案在事各員種種乖謬殊出情理之外通判張呈泰擅改蒙民原議以致民心不服輒復會同知府文韞遽行請兵釀成巨案實屬罪無可辭留吉補用通判張呈泰著革職發往新疆効力贖罪候補知府文韞著革職永不叙用翼長文元帶兵出隊殊欠詳愼著交部議處至補用知府明徵查無招摇納賄等情惟人地不宜著吏部將該員另改省分補用吉林將軍長順於農田夾荒一案辦理未能妥恊著交部議處餘者照所議辦理另片奏幕友秋桐豫等藉私罔利貪横無厭等情山西候補知縣黄義候選州同秋桐豫均著革職永不叙用江蘇候補知縣汪士仁著驅逐回省不准再到吉林游幕該部知道欽此同日奉旨杭州織造仍著書正接管欽此同日奉硃筆寳昌補授内閣學士兼禮部侍郎銜欽此 
[東報譯要]  
　　日本某日報云本月一號東京接英来電悉中國第一次償銀五千萬兩並依馬關條約威海衞守備隊費五十萬兩經駐英龔星使交付受取畢又訂於本月八號交付東三省撤兵費三千萬兩○久在德國海軍學校學習之華頂博恭親土於上月廿八號午前由德回至東京海軍大臣西鄉氏以下各官咸迎於新橋停車塲○俄京聖彼得堡某新聞紀日本歸還東三省地中國願償銀三千萬兩此事遲久始結東三省日兵撤去俄國應辦之事第一叚己終今當開辦第二叚卽處分朝鮮事也日本與中國在馬關所訂條約彼此認朝鮮爲自主之國朝鮮旣有權自主於我俄國最爲利益然日本今尚有兵士官吏在朝鮮則朝鮮仍木得自主之實據故俄國宜從嚴照會令日本速撤去兵士官吏云○日本政府議歸還東三省之事業經就緒臺灣之事亦己略定預定本月初旬將東京所設大本營停止尚有餘事當設整理委員俟東三省兵撤回再措置臺灣守備各事上月二十九號日皇命大本營傳知近衞師圑速行回國 
 
 

Page 2

 
 
[珠簾捲雨]  
　　江西訪事人云袁州府屬某縣差役狡而且毒惡跡多端近有藉案嚇詐强姦婦女事情事主控縣不准遂控諸府署府尊惠式堂太守親提嚴訊重笞差役二千板并出示招告差役自知罪大惡極而烟癮過大堅忍不吸旋卽宛轉而斃人皆怏之以上皆訪事人語然事旣出於袁州府屬何以不直書縣名豈其中尚有隱情乎抑投鼠者忌器乎執筆者無從臆决請還質諸訪事人○江西各標營於同治朝挑選守戰馬兵之精壯者另成一軍名曰練兵紥營某處每名月加餉錢至二千四百文其原有之守戰馬兵名曰汛兵仍任令散住月餉照舊不加而營中每補進守兵一名需帮費十餘千文戰兵倍之馬兵再倍之積習甚深牢不可破日前恭奉諭旨令裁减制兵七成轉行至贛各兵聞之驚惶失措贛州城守營哀求鎭軍俯鑒下情爲之設法鎭軍允俟省垣裁定然後遵照辦理乃省垣各兵亦惶惶終日籲懇再三德靜山中丞連日會同署藩司翁小山方伯熟議一切初欲概裁五成繼擬專裁汛兵各兵環求裁餉不裁人將来有病故及革退者額出不補不知中丞及方伯將何以處之又聞去冬各營勇之調防南北洋者現己議定將添募者裁撤仍留原數以備征調所裁之勇加發恩餉兩月俾得回里謀生○經訓書院掌教皮鹿門孝廉錫瑞主講斯席歴有年所每月官課亦請掌教命題評閱刻己將九月中官師三課提前課試料理解館回家大憲卽親往拜會面訂明年講席孝廉笑而頷之卽日遄回長沙坷里○每歳登高佳節滕王閣游人甚多蓋以王子安一序誘之也本年重九日雨師稅駕裙屐稀逢而窮措大之槖筆半生者每恐催租敗興爲之詠滿城風雨之句益不敢簪萸載酒尋孟嘉落帽芳蹤矣 
[江州客述]  
　　九江爲江省門户七省通衢且爲通商碼頭洋行教堂林立全賴鎭道督兵防護所以他處時有民教齟齬之事而九江安妥如常者皆鎭道督兵鎭撫之力也且於上年先後拿獲哥老會匪頭目楊世海張彪廖斌吕煊等訊明正法足見營務認眞兹聞奉檄擬裁閭閻無不失望云○長江水師提督彭紀南軍門閱看湖口吳城饒州三營畢馳赴漢臯龍開河汛王彩庭守戎飭兵丁在大馬頭地方搭蓋彩棚准備迎接己迭登前報軍門於十四日申刻抵潯各汛砲船齊来迎接潯城緑營亦列隊鳴礮申敬旋入城拜客因風雪交加於十七口揚帆上駛各官仍恭送如儀 
[靈隱霜鐘]  
　　杭人每届重九日咸往吳山以作登高之舉今年天色晴和遊人之興愈形鼓舞是日山上茶坊酒肆幾無容足之處午後有素稱謎伯之楊君在葉公祠擺設文虎一時騷人韻士無不往射并有乘輿而来者可謂盛矣并聞所製之謎俱極精巧聞者莫不呌絶○杭垣四營兵士於迎霜之後日日試演鎗砲排列陣圖以期純熟八旗子弟亦因吉仲謙軍憲將有會操之事亦時在教塲演習故近日每當辰己之交砲聲隆隆不絶於耳○有樓某者本諸曁人寓居杭垣保安橋地方向充縣差後因犯案革役乃逞其餘威遇事生風藉端索詐設局窩賭無所不爲近年又開設臺基引誘良家子女種種作爲不可勝紀家資漸充居然稱小康焉樓有一女年方二八頗有姿色日前爲人拐逃捲去衣飾約值五百餘金四處找尋毫無蹤跡樓忿無可洩遂謂妻管束不嚴致遭此禍將妻痛毆一番妻本不善樓之爲人又被責辱潛服阿芙蓉施救不及遂入枉死城中樓至此人財兩失忽成心疾說者謂其自作自受亦可見冥冥者之報應不爽也○木瓜弄吳姓翁年逾大衍尚無嗣續去年置一小星於今歳八月間分娩一索得男翁喜極彌月時特設盛筵邀請親友并雇灘簧一班以娛賓客至傍晚時正在彈唱昭君出塞小丑極意揷科適有滿洲子弟數人經過駐足傾聽大爲不服將唱書人扭住飽以老拳衆客勸解不開翁聞知卽再三賠罪旗人始憤憤而去 
[江塘開工]  
　　杭州自候潮門外至閘口十里江塘往来行人不絶嗣因年久失修大半坍塌行旅旣多不便而潮水冲溢尤時有過塘之患閘口有六和塔爲全境風水所關業己大半傾圯今夏朱敏生少司馬擬集資重整是塔兼築江塘嗣因經費浩繁措資不易是以中止刻下朱少司馬慨捐巨欵先修江塘於上月面謁撫憲禀請飭縣出示曉諭并派差彈壓廖中丞允如所請遂擇於重九日開工興修也 
[賢令記功]  
　　正任西安縣葉大令承鈵到任三載愛民如子遇有詞訟當堂判决案無留牘徵收錢糧力除積弊胥吏無從需索如育嬰堂養濟院諸善舉捐廉增辦實力奉行民人無不感德今夏奉札調省差委百姓聞之立請紳耆聯名具禀到省願伸借宼之思廖榖帥批示云縣令在任爲民興利除弊皆屬分所應爲去任之時紳耆聯名禀留亦屬有干例禁所請碍難准行至所陳該令政績仰衢州府查明禀復存記可也父老攀轅無術乃製就萬民牌傘恭送到署以誌不忘大令交卸後起程赴省百姓扶老携幼親送出境刻下大令因交代之案己如數解清又由該管上司將所查政績確實禀報来省廖榖帥深爲欣悅特記大功二次以示奬勵 
[告示照登]  
　　欽命記名堪勝提督軍門前任廣東陽江總鎭署理江西九江總鎭統領選鋒新勁飛虎砲隊等營宋欽命二品頂戴分巡廣饒九南兵備道督理九江關稅務兼管窰廠事辦理通商事宜營務處軍功加三級紀錄十次誠爲恭錄曉諭事光緒二十一年七月初四日奉署理兩江總督部堂南洋通商大臣張札開本年六月廿四日接京来電本日内閣抄上諭自泰西各國通商以来洋人僑居内地中外相安朝廷一視同仁迭諭疆臣時加保護乃近日四川等省城有焚毁教堂之案同時煽惑蔓延數州縣頃又接福建報稱古田縣匪徒殺傷洋人多名甚至戕及婦孺兇暴情形殊堪痛恨四川案己獲犯訊辦福建一案首要各犯尚在緝拿著慶裕邊寳泉督飭營縣速卽拿獲毋任漏網此等不逞之徒造言惑衆所在多有是在地方官隨時防範消患未萌何得玩泄因循以致釀成巨案著各直省將軍督撫等通飭所屬凡有數堂處所務須實力保護并勸諭居民勿聽讕言妄生疑忌倘敢藉端滋事定當執法嚴辦該地方官辦理乖方亦當從重懲處略不寛解將此通諭知之欽此等因札行鎭道奉此查匪徒造言惑衆最爲地方之害迭經本鎭道轉飭所屬嚴拿懲辦昨奉南洋商憲江西撫憲分别刊發保護教堂告示亦經飭屬張貼曉諭隨時保護各在案欽奉前因除轉飭所屬各州縣會同營訊認眞防範一面嚴密訪拿造言惑衆匪徒從重懲辦外合行恭錄曉諭爲此示仰闔屬軍民人等一體遵照爾等須知耶蘇天主等教皆以勸人行善爲本其大旨與儒釋道同是以條約准行中外相安日久况習教與否仍聽百姓自便傳教士并不從而抑勒理宜共敦睦誼各保身家何得輕聽浮言尋釁生事自示之後務須父誡其子兄勉其弟各安本分共作良民如有不法之徒揑造謡言希圖煽惑爾等一經知覺卽赴地方有司衙門呈告以憑立拿究辦倘或妄生疑意藉端滋事定當一併嚴拿到案盡法懲治决不稍寛追誨莫及各自凛遵毋違特示 
[白門鄉諺]  
　　金陵訪事人云鴉片烟流毒無窮愚夫愚婦每以細故而吞之畢命近幸徐聞韶善士實心救治况悴不辭以是之死而得生者每歳不知凡幾某日鏇子巷衙役周某因夫妻反目遂背人吞服阿芙蓉一盞己垂斃矣家人急延善士灌救始得生全越日其妻亦服生烟兩許又救治而愈善士眞功德無量哉○江寗縣翁大令蒞任後令其弟某少尉晝夜巡查不遺餘力信府河碼頭某甲素善賭博月之某日大開賭局招集土棍數十輩呼么喝六采烈興高適少尉巡街至此破扉而入將甲等一併拿至縣署重笞從此若輩咸畏懼嚴威不敢再蹈故轍矣○江北人某甲整容匠也僑寓中正街歴有年所生有一子領某氏女爲童養媳女年甫十齡異常頑劣甲妻甚惡之時加鞭撻本月十二日又因細故剥去衣服以籐鞭痛箠之肉爛皮開血漢滿背同業某乙見之斥甲妻不應如此凌虐以致受傷甲妻獅吼數聲乙乃辟易而去是夜女潛開門户而逸兩日未歸甲妻尋訪無蹤疑乙誘匿向之詰問乙不承認十四日晚甲妻回至母家密邀兄弟數人直入乙家搜尋無著繼復將乙綑縳而飽以老拳乙之表兄某丙大抱不平訴諸衆鄰前来報復互相對壘拳脚交加乙身有傷痕誓不輸服旋由息事人出爲排解令甲妻置酒服禮出洋銀兩圓爲乙養傷始了其事 
 
 

Page 3

 
 
[安省官塲紀事]  
　　安慶訪事人云特授鳳陽府調署安慶府詳請調補安慶府曾怡莊太守聞訃丁憂所遺安慶府篆務經王介艇方伯札委候補府楊太守綜清署理○藩轅牌示本任懷寗縣典史陳嘉謨飭回本任○分發安徽補用守劉太守沛然指分安徽新海防試用從九李君耿指分安徽新海防試用知縣郭大令集馨府經歴楊叅軍培新海防試用典史吳少尉寳楨試用府經歴范參軍晉均詣撫轅禀到○候補縣許明府金綬經大吏委解京餉銀禀辭就道○從九張君錫慶奉大吏委令帮辦魚亭分卡事務○候補府楊太守奎綬經福少農中丞札委辦理蕪湖保甲○典史汪少尉景鴻經臬司委查北門内街道 
[使節將臨]  
　　前出使俄國大臣本任湖北藩司王芍棠方伯之春將次到滬上海縣黄大令探知今日使節約可抵埠因卽整備郊迎 
[狗熊傷孩]  
　　山東人董正明畜有狗熊一頭猙獰怪狀令人望而生畏董教以立作人形并戲弄鋼乂等件藉以歛錢其家住褚家橋近以生意不佳將狗熊鎖繫河干禁不與食己三日矣前日午後四點鐘狗熊以腹中飢餓大肆咆哮所繫之鐵鍊己爲嚙斷奔入近處木作塲内從弄中簒出逢人便嚙適有羅間阿二姘婦之幼女年纔四齡住秉安里廿八號房屋出外頑耍狗熊迎面便嚙旁人急爲解救而女孩之頭己爲嚙壞血流如注登時殞命慘不忍覩當經衆鄰居將狗熊獲住仍繫鐵鍊鎖禁河干一面投報八仙橋巡防局將董拘獲地保報縣請騐觀者甚衆不知如何了結 
[水販又来]  
　　著名水販李德富因販賣婦女誘良爲娼經公堂懲辦不知凡幾詎該水販怙惡不悛日前又階甘泉縣捕廳己革差役陳林販帶年未及笄之婦女二口附安慶輪船莅滬藏匿小東門一枝春街花烟間内居爲奇貨云 
[公堂停訊]  
　　昨日禮拜五輪應英副領事薩君允格蒞廨會訊適因道憲黄幼農觀察定於昨晨會同英總領事會訊英商謙和洋行主愛汾司控買辦蘇寳森一案故特飭各捕房停解公事一天 
[會訊案略]  
　　英商謙和洋行主愛汾司控買辦蘇寳森虧欠先令價一案迭經前讞員宋莘樂通刺與英國薩副領事會訊及諭令公倩公正人判斷等情己詳前報公正人理判未能平允蘇又赴道轅上控黄幼農觀察定於昨日午前蒞英公廨會訊届時先由洋務提調鄭瀚生大令在廨布置一切未幾觀察鳴騶戾止英總領事布君勒克帶同繙譯官胡君禮元升座愛汾司偕美繙譯官海君格思備質蘇延律師担文申辯旣至案下担律師卽起而言曰此案係上控事件因謙和行主愛汾司在公堂控告買辦蘇寳森一案會訊之後判由公正人公斷旋請公正人四高得判斷曾將判語譯作華文呈在公堂宋前讞員並未將判語詳察是否公允卽著蘇照四高得判語出銀堂諭上亦並不指出何欵應令蘇寳森繳銀大約卽係四高得所斷之欵至西歴本年五月三十一號蘇寳森曾至公堂呈請寛限一禮拜備詞上控六月十號蘇寳森卽被管押繼而投英署具詞呈控嗣後前道憲劉大人曾經行文英署欲查看英刑司讞詞蓋此堂係謙和前經理人福白司控告愛汾司之事曾經英刑司斷以謙和多有不實故於七月一號准令蘇寳森交保出外因之劉大人與英總領事往還文牘頗多想此項文牘定皆存在案中以上各節均屬以前各堂之事未知能否將以前文牘覆加訊問如可則應預備辯駁之詞至八月十四號愛汾司曾有覆禀呈進未知曾否譯成華文查愛汾司投禀只控保單一節别項事情均未提及何以領事與道憲文牘中反代爲辯駁此中理有未足况案經上控道憲與總領事不應有許多文牘往来議論此中緊要之語蓋將来均須爲問官故也乃劉大人與哲總領事往来辯駁語頗冗長此等辦理殊覺有違公道卽領事己屬不應况其兼理刑司更爲不應黄觀察謂劉大人所論不過堂斷之語餘未提及担律師言前者薩副領事有文致道憲多方辯駁言辭甚長劉大人雖僅問堂上記載覆文中盡係代愛汾司辯語殊屬非是領事如此辦法一若卽是原告所請狀師記得覆文中有中西官意見懸殊不若仍照公正人所斷辦理以上各節未知有無差悞倘不差悞則領事大有不合矣觀察曰本道不知西例照中例則雖有公正人判斷仍須以堂斷爲準担律師又曰按西歴照一千八百七十六年英國威公使與北洋大臣李傅相在燕臺所定條約内載兩國律法旣有不同須照一國辦理此案應由被告人該管之官訊問原告人該管之官只能隨堂查察是否公允倘有不公之處始可盡力辯駁辦案之法應照承訊官之例此約載在天津所立第十六七條内兩國官員應遵此辦理條載公廨訊案應照中國辦理大人是承訊官如領事所請有違律法自難照辦觀察曰此例旣己辯明惟于正案尚未提及担律師曰以上言語雖與正案無關要皆案中應有之義前者蘇寳森曾請律師威金生控愛汾司第二次控告詳斷此事之公正人哲領事不准訊至此報時鐘己鳴十二下遂暫退午膳諭以午後二點鐘時再訊比鐘鳴二下中西官及原被告依舊齊集公堂担律師言曰此案愛汾司所控均係先令價之銀最巨者惟第五號合同之欵内約贏餘銀三萬餘兩此欵由源記號另立保單保單係在英一千八百九十二年十月五號所立查此事因謙和行主愛汾司有事回國倩美國人福白司代理行務福白司執有代理文憑凡事可以自主前有徐靜記者係道署中人欲與銀行爲先令生意合同係謙和出名當時代理人福白司因責任太重不肯應允嗣經買辦蘇寳森挽自己有分之源記號出立保單始能成就交易令福白司起保單之稿福白司更將各意解釋與蘇寳森聞之大旨謂倘有危險惟源記是問故此事雖謙和出名其責任均係源記擔當此合同應爲英金二萬五千磅生意由源記號執事人袁順山簽字蓋印至一千八百九十四年二月二號滿期而愛汾司先於一千八百九十三年之十二月七號回上海自理行務在未到期三月之前何以二萬五千磅之贏餘銀兩愛汾司己准買辦蘇寳森往收現忽控追况以後蘇寳森與愛汾司言徐靜記虧銀太甚故欲另做以圖翻本遂又爲一萬二千五百磅之生意此項徐贏銀一千八百餘兩愛汾司亦照數付給嗣後福白司因有别項糾葛曾至英刑司署控告愛汾司虧欠工貲愛汾司則稱尚須控追鉅欵此案由英正刑司訊問愛汾司所控鉅欵不准而斷給福白司薪水銀兩當時曾將保單呈在英國韓刑司堂上由韓刑司將保單編入西文挨字號内此本堂簿不獨韓刑司有記載之詞卽英署中金律師亦有記載之詞想此項記載己有韓刑司之公文爲憑請將此文給閱當時保單本在福白司處嗣因與愛汾司調換電報單遂入愛紛司之手從此卽不見保單矣愛汾司因此事不但在此聞控告且又在美署控告福白司訊至十四堂之多始由美總領事斷令不准現在此案愛汾司己在兩國衙門控告均不得直而保單之底稿則留在源記簿上當卽將簿檢呈因蘇寳森知此事係自己之事故將底稿留在源記簿上卽愛汾司拷卑簿上亦將其底稿留下此簿曾給四高得閱過且在美署曾經呈堂發還僅及一兩日其底稿卽在二萬五千磅金磅之第二頁尚有許多要証如威律師曹繙譯源記執事人袁順山等以上各節均是此案大概情形惟其情節甚多最大者爲二萬五千磅一欵可否卽問此欵庶可簡捷訊至此己鐘鳴四下矣中西官相約定於本月二十五日卽禮拜一午前十點鐘時覆訊 
[法捕房二則]  
　　羅間阿二與某氏姘識祗生此女愛若掌珠今被狗熊所傷將氏交責詎該氏有先姘之著名流氓高和尚見該氏受辱代爲雪恨兩相口角之下爲羅間阿二邀集八仙橋一帶之賣魚帮數十人將高圍住飽以老拳爲剃頭阿福解勸而散高和尚遭此挫辱翌日號召流氓百餘人至該處尋仇報復羅間阿二亦邀集多人嚴陣以待事聞於三道頭捕張湘寳立卽禀知捕頭飭包探孫錦榮帶領通班探夥八仙橋巡防局亦派局勇會同包探分投彈壓該流氓雖不敢大肆兇威恐根株未絶難免有一塲惡鬥也○正和糖行有白糖四十包托怡和永報關出口爲籌防局巡丁騐出僞單將船貨一并扣留報經江海關道黄觀察飭保甲總巡曹明府查辦等情己紀昨報怡永行主劉某業己聞風逃避止和糖行將執事馮恒甫扭入捕房捕頭命押候堂期解訊 
 
 

Page 4

 
 
[美捕房瑣紀]  
　　薙髮匠顧春生在虹口鬭鷄塲後面某整容店爲夥日前竊取同店之陳焦德布衣數件陳卽投控捕房前日經包探倪順泉巡獲拘送捕房顧改名王阿根不認行竊旋由倪探查明行竊屬實因令押候解送英公堂訊究○北蘇州路第一百九十二號門牌某皮鞋作係西洋人某甲所設昨晨甲投捕房訴稱雇用乙丙等五粤人爲夥陸續被竊皮鞋若干刻己避匿他處求請查竊捕頭卽飭包探范進才將乙内二粤人傳至捕房詰問之下乙等訴稱向在該皮鞋作爲夥被欠薪工屢索無著因欲辭工他適洋東又覇勒不許被控竊鞋實無其事捕頭謂此事顯見洋東不合諭投西洋領事公館喊禀○前日下午有甲乙丙三西水手行至北蘇州路吳淞路轉角處適蘇州河畔泊有遊船一艘甲等其時己酩酊大醉强欲棹漿中流一暢游興艄工本邑人某丁不允其請甲等遂卽用武拳足交下竟將某丁頭顱擊破鮮血淋漓尚弗釋手後經旁人喚得某某二印捕至印捕見其兇横畏懼不敢向前續至英捕一名華捕二名始將三水手擒獲拘解捕房覊押至晚由捕頭斥責至再釋出○倫兒魏榮樂竊得草蓆數條昨晨持至乍浦路求買經四百號華捕查獲拘送捕房押候查明失主解送英公解訊辦○寗波人王金蘭王錦瑞昨晨在百老匯路邂逅相過數語之餘忽互相格鬭各不稍讓正在難解難紛之際適四十三號英捕巡至一併拿送捕房捕頭略詰數語以其在租界閙事有違定章令押候送請英讞員訊究○粤人鄧阿啓年甫成丁在楊樹浦怡和繅絲棧隨其師肄習機器工匠前日下午爲機器軋傷手臂受傷頗重經人舁至同仁醫院求治由曹仇二醫生與之敷治未知能免殘廢否 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[賊犯收所]  
　　竊賊陳阿龍前在本城行竊陳顧氏等家自鳴鐘水烟袋諸物報縣緝查未獲近日陳又在英租　犯案經包探獲解　公堂移解到上海縣並吊出原贓若干黄大令倩帮審委員夏明府提訊陳供稱小的係台州府黄岩縣人落魄無　飢寒交迫不得己而爲此尚乞原情失主陳顧氏王錦堂陳伯裕等人投案指認原贓當堂具領明府喝令將陳重笞陳又供稱小的在英公堂受笞臀瘡未愈務乞施恩明府不准喝令再笞三百板鮮血飛流聲若宰豕笞畢判令送交改過局永逺覊收 
[巨騙宜懲]  
　　華彰洋廣貨號執事人陳雪幹等十五户聯名控亦記京縀莊主胡厚培改名沈永生朋串誑騙洋廣鐘表布疋之類值銀七千餘兩屢索不付繼復逃逸及尋獲一味支　屠别駕飭將胡交差看管令陳等補詞候訊前晚集訊之下陳稱小的原籍廣東向在治下抛球塲華彰爲夥本年五月胡改名沈永生自稱金陵人偕黨来號稱在治下大馬路泰和里開設亦記京縀莊購買洋廣雜物當將貨物送至亦記交收貨銀約期歸楚嗣後陸續往来除收過外尚被欠銀一百七十八兩有奇洋二十餘圓屢索延約至上月下旬閉門逃逸小的四處尋緝直至二十八日始行尋獲向詢游移爲此扭求究查胡有胞兄雲培及同黨周翰卿羅少舟等五人現均不知去向李松訴稱在有隆雜貨號爲夥被胡等欠肥皂等貨銀六十餘兩邵松濤訴稱在瑞隆爲執事人亦被胡誑去羽毛帶等貨銀三十五兩有奇洋三十餘圓汪炳和訴稱小的係蘇州人現在治下永茂蘇縀莊爲執事人被欠縀銀除收過收尚少二百九十餘兩屢往催索將金陵錦大昌假匯票一紙前來搪塞現將僞票呈電戴順甫訴稱爲蘇縀莊生理被欠貨價洋銀二百三十餘圓亦將錦大昌匯禀搪塞及遣夥往金陵收銀查無錦大昌店鋪始知票係爲繕張順生汪安之同訴稱小的等亦被胡誑去蘇縀貨銀各二百餘兩今乞附追張淨芝訴稱小的被胡誑去縀匹除收過外尚少銀六百餘兩洋六百數十圓亦將錦大昌僞票搪塞今旣由陳尋獲求卽究追吳裕祥訴稱小的開設吳鎰祥布莊被胡徐欠布匹計洋銀二百九十餘圓劉光會訴稱被欠布匹洋銀三百四十餘圓裕茂昌被欠布匹洋二百十七圓銀五十餘兩汪竹全訴稱小的在德隆昌布莊爲夥被胡誑去布匹計銀洋二百餘圓張春如訴稱被欠找布價洋銀一百七十一圓王潘氏訴稱小的係金陵人開般鐘表店丈夫己故被胡欠找鐘表等件洋銀三十餘圓胡供稱監生係金陵人向在原籍順昌布莊爲夥今来治下與羅少舟股開亦記綢縀莊實因虧本起見現在羅周各股東均己逃回原籍求寛限期容監生赶緊設法向各原告料理陳等又稱胡所騙各貨均持至當鋪質錢現在身畔搜也質票三十七紙共質本錢一千五百餘千文兹先檢呈三十一紙尚有六紙容再檢呈别駕著將胡押令赶緊設法料理延干嚴比 
[上海縣署瑣案]  
　　粤東人歐壁舟在同鄉人馮綸閣所開同發雜貨店爲執雲人馮因病回籍身故歐聞知頓起不良之心將店中所有概行運至南巿另設水菓行後經馮妻朱氏来甲稽查店務歐視如陌路以閉門　待之僞稱爾夫一無所有馮朱氏請廣肇公所董事勸理不明控諸英公廨移送縣署訊追歐刁狡絶偷以致案懸不結氏無奈奔赴蘇州向臬轅上控前臬司陳廉訪批飭從速嚴追黄大令提歐研訊收所　追計此案延宕至今己七八年矣現在歐依然擬押不理氏以飄流異地孤獨堪憐呈請比追俾得早回故里前晚帮審委員夏明府升坐花廳　比并諭以據原告馮朱氏控爾吞欠店本約計八千餘兩如此鉅欵豈容梃押不理况上臺批飭速理豈得任爾分文不繳耶供稱小的現己浼　正董事熟商一時未有頭緒尚乞施恩寛限俟商妥後卽可了案明府飭仍還押限三日内清理明白如違血比○新北門内杏花橋南首萬元　園執事人方錦山虧空洪生元亨聚生等錢莊往来銀約七千餘兩經僨主陸雨倉孔理庭等控諸縣署黄大令提案訊明虧欠屬實收入待質　諭令函致杭州催園主陳少枚来申限日清理方梃押不理己逾限多日陸孔投案呈催前晚夏明府飭差提案問爲可日久不理如果任意挺　爲從事笞責以舒原告之愿方叩求再四謂園主未到小的押在所中一時無從清理刻己央人向陸孔理勸務乞施恩明府飭仍還所限三日　清理妥當不得有違 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十一年九月十二日京報全錄]  
　　宫門抄○諭旨一道錄前○御史漙奏奉大　各欵請旨查辦摺○蘇撫趙奏籌解内務府經奏片○將軍　奏請議卹片○又奏揀補恊領員缺摺○雲督　　　　各員片○直督王奏報經　　　庫未完一分以　　　片○部軍依奏聲明前　鎗彈覈目不符緣由並請更正片○東撫李奏知府飭赴新任片○閩督邊　　解俸餉　　　　　　片○九月十二日内　　　予監正紅旗值日無引見○端王等演放砲位覆命○熙貝勒假滿請安○陳學棻等謝賞本省截留賑米思○李光　　授甘肅鞏秦階道恩○崇勳謝授鴻臚寺卿恩○那王大額駙各續假五日○奈曼王續假十五日○禮部奏派之正副使派　敬信壽耆○掌儀司奏十五日祭奉先殿載振行禮○召見軍機廖壽恒李光久○○江南道監察御史奴才宗室溥松跪奏爲大員違例聯姻任用私人政刑失當請旨查辦以肅吏治而儆效尤仰祈聖鑒事竊維吏治之興衰視乎大僚之表率各省設有督撫藩臬原爲進退百屬以齊風俗而輔國家近来各省大員相忽成風情面相顧求其整躬率下者甚鮮吏治安有起色奴才屬聞新補雲南藩司前雲南臬司岑毓寳曾隨伊兄前雲貴總督岑毓英在滇多年彼都人士以及文武官紳與之非親卽友平時狎暱特甚體統全無其妻弟昆明縣廪生王行寳出入衙署遇事招摇該司扶同徇隱羅平州紳士湖南候補知縣孫清臣素稱巨猾與該司誼屬至戚狼狽爲奸經前撫臣譚鈞培奏叅革職至今猶爲悻悻又新與候補知府蔣實英締姻並不呈請廻避廣東補用道李光翰提標中軍叅將劉鏡恒行爲卑鄙不齒於人該司倚爲爪牙同惡相濟上年十一月間雲南巡撫譚鈞培因病出缺該司奉命護理巡撫兼總督至本年正月初八日交卸爲期不過四十日所叅州縣多有廉能素著之員甚至一言牴牾遂爾飾詞叅劾所換文職有數十員奏報在案者二三十員而己所換武職曁防營營哨等官百餘員奏報在案者四五十員而己他如各局差委更換數十員不等甚有未届期而預給委札者是故其黨爲之一空人言嘖嘖顯有賄賣情弊並將厘金總局照章詳定長解留差之副官村新　兩厘局亦委其中表候補知府彭文鐸曁督署巡捕本任羅平州吏目兪銓前往接辦又於臨安開廣道湯壽銘揭叅營務處尅扣兵餉之防營管帶曾紺枚張顯福崔金斗三員僅子記過停委並將曾紹枚留住臬署迨新任巡撫兼署總督臣崧蕃到滇後續據湯壽銘禀揭始行查奏叅又永北廳逆夷章天錫案内有助逆及迭次糾刼得贓之土目高振業一犯因衆供確鑿提省監禁該司於護撫任内竟將該犯釋放又將司監府縣卡各犯釋放百十人後經新任撫臣崧蕃飭屬拘拿尚未全數弋獲上年永北　匪滋事案内有管帶建威右營元新營叅將馬柱榖良冐功縱放逆犯經前督臣王文韶撫臣譚鈞培飭該廳文武復獲並下手兵丁解省審明正法將該管帶撤差聽候查辦王文韶等未及辦理先後交卸出缺該司護篆並不照案辦理更將馬柱升補督禁中軍副將是非一憑愛惡舉措悉屬乖張或有勸阻之者該司自謂一旦幸獲大權正可肆作威福伏念滇省界連荒徼撫綏鎭定在在均爲緊要若如該司之恣逞私心種種謬妄設令各省從而效尤於吏治邊防大有窒礙其害有不可勝言者奴才旣有所聞不敢安於緘默相應請旨嚴飭查辦以肅官方而求上理奴才爲整頓吏治起見是否有當伏乞皇上聖鑒訓示施行謹奏奉旨己錄○○趙舒翹片再准户部咨具奏另籌内務府常年經費一摺光緒二十年十一月十二日奉旨依議欽此單開光緒二十一年分撥江海關洋稅銀二萬兩等因當經行關籌解去後兹據署江海關道劉麒祥照數籌銀二萬兩並隨解平餘銀五百兩抬運等銀一百六十兩循案交京莊號商匯解赴京光納詳請具奏等情前撫臣奎俊未及核辦移交前来臣覆覈無異除給咨起解外理合附片具陳伏乞聖鑒謹奏奉硃批該衙門知道欽此○○長順片再三姓富克錦恊領恩魁奴才在吉林時因防務吃緊將其調省總理靖邊新軍營務旋奴才奉命赴奉該恊領願赴前敢効力遂改派會辦行營軍械局事宜自到營後同臨前敵馳驅冰雪晝夜辛勤不遺餘力俾戰陳間需用器械絶無遺誤以致積勞　疾本年四月奴才派赴吉林省催機器局子藥飭令就便醫治不料於六月十八日因病出缺查該恊領沈毅精明智謀優裕整頓邊務積弊爲之頓袪一旦溘逝殊沈惋惜合無仰懇天恩俯准飭部將恩魁照軍營立功後積勞病故例議卹之處出自逾格鴻慈謹附片陳明伏乞聖鑒訓示謹奏奉硃批著照所請交部議卹欽此○○奴才長順跪奏爲軍營現出協領員缺照章就近揀員請補恭摺馳陳仰祈聖鑒事竊照本年七月十八日准署吉林將軍恩澤咨開會辦行營軍械局事宜富竟錦恊領恩魁於本年六月十八日因病身故所遺恊領一缺係屬在營出缺應咨送由營揀員奏補等因准此查己故恊領恩魁上年經奴才調至省城派充總理靖邊新軍營務旋奴才奉命赴奉卽將該員改派會辦行營軍械局事宜本年四月派赴吉林督催機器局子藥今既在差積勞病故所遺恊領係屬軍營出缺應由奴才揀員請補以符向章查有靖邊親軍統領花翎儘先恊領明順吉林滿洲正白旗德恒佐領下人同治元年以披甲出征陜甘疉著戰功保至防禦並蒙賞給斐凌阿巴圖魯勇號嗣撤回吉林九年補授滿洲鑲白旗防禦光緒元年揀放正白旗佐領二年因勦辦馬賊出力並右骽根受洋槍子傷一處堪列超等奏保奉旨著以恊領儘先卽補欽此五年因賭博牽連奏叅革職發往新疆烏魯木齊効力贖罪九年七月在南山各隘口帶隊恊防出力奏請减免經部議覆欽奉恩旨免罪釋回十六年赴都恭逢皇土二旬萬壽隨班祝嘏奉旨賞給降二等職銜欽此十七年四月奏准留營効力十八年勦捕東山等處賊匪肅清案内出力奏准開復原官銜翎上年十月經奴才調赴奉天剿辦倭宼因進攻海城力保遼陽出力業於本年七月奏請賞還勇號並加副都統銜在案查明順治軍嚴肅膽略素優以之揀補富克錦恊領尤覺人地相宜合無仰懇天恩俯准所請以示鼓勵如蒙兪允卽由奴才咨明署吉林將軍恩澤查照辦理仍俟撤防回吉後整理營務完畢再將該員履歴咨部外理合恭摺由驛馳陳伏乞皇上聖鑒訓示謹奏奉硃批著照所請該部知道欽此○○崧蕃片再道府同通州縣等官到省試用一年期滿例應由督撫察看才具出具切實考語奏明甄别以肅官方兹查有鹽運使銜道員用澂江府知府胡錫銓運同銜候補班補用鹽提舉苑寳麟前先補用知縣王福訓均試用一年期滿例應甄别據藩臬兩司會同鹽法道具詳請奏前来奴才查該員胡銓錫才識穏練苑寳麟器局安詳王福訓年强才裕均堪以各本班分别在任留省補用除將該員等履歴清册咨部查照外謹附片具陳伏乞聖鑒再雲貴總督係臣兼署毋庸列銜合併陳明謹奏奉硃批吏部知道欽此○○土文韶片再據升任藩司陳寳箴詳稱光緒二十年分廣恩庫地租奏銷現己核竣將經徵己未完分數員名開單請奏前来除詳細清單咨部外所有未完一分以上員名謹繕具簡明清單恭呈御覽謹附片具奏伏乞聖鑒敕部查核謹奏奉硃批户部議奏單併發欽此○○依克唐阿片再光緒二十一年七月十二日附片陳明前在黑龍江任内購来連珠梲四百三十杆開斯槍一百杆及子彈各數目請由奴才行營核報於八月初二日由驛遞回奉硃批該部知道欽此欽遵在案惟查原訂合同尚在江省前奏係據電叙入奏兹准又稱連珠子彈每千顆三十五兩開斯子彈每千顆十七兩千字俱誤作萬字以致數目不符應請旨飭部更正事關欵項理合據實聲明伏乞聖鑒謹奏奉硃批該部知道欽此○○李秉衡片再新授山東沂州府知府錫良前因委辦臣軍營務總理一切須資熟手經奏明暫緩赴任在案現在防務己鬆海疆局勢粗定該員經手事件均己料理清楚請卽飭赴新任供職以專責成據藩臬兩司會詳前来除批飭檄遵並咨部查照外謹附片陳明伏乞聖鑒謹奏奉硃批知道了欽此○○邊寳泉片再查四成洋稅項下應解抵閩京餉改爲加放俸餉銀二萬四千兩經前任福州將軍慶裕於本年五月二十四日解過銀一萬二千兩分别奏咨在案兹再湊集銀一萬二千兩查照批解京餉成案塡具文批發交號商源豐潤蔚泰厚承領匯解定於八月十四日由省起程限六十日到京赴部投納謹附片具奏伏乞聖鍳謹奏奉硃批户部知道欽此 
 
 

Page 14

 
 
[光緒二十一年九月十三日京報全錄]  
　　宮門抄○諭旨一道錄前○兼署雲督崧奏查明大員被叅各欵據實覆陳摺○陜督楊奏揀補都司摺○九月十三日理藩院鑾儀衞光祿寺廂白旗值日無引見○遷公由東陵回京請安○莊土請假十日○色楞額請假五日○阿克丹英俊各續假十日○沈恩嘉遞遺摺○召見軍機長麟會章○皇上明日再膳辦事後至頤和園皇太后前請安畢還宫○○雲南巡撫兼署雲貴總督奴才崧蕃跪奏爲遵旨查明大員被叅違例聯姻任用私人政刑失當各欵據實覆陳恭摺仰祈聖鑒事竊奴才於光緒二十一年七月十五日承准軍機大臣字寄光緒二十一年六月十五日奉上諭有人奏大員違例聯姻任用私人政刑失富請旨杳辦一摺據稱雲南藩司岑毓寳前在臬司任内其妻弟昆明縣廪生土德寳出入衙署遇事招摇羅平州紳士孫清臣與該司誼屬至戚狼狽爲奸又與候補知府蔣實英締姻並不呈請廻避廣東候補道李光翰等該司倚爲爪牙同惡共濟上年護理巡撫兼護總督爲日無多所叅州縣多有廉能素著之員所換文武職百餘員奏報者不過數十員更換各局差有未届期而預給札委者人言嘖嘖顯有賄賣情弊甚至擅釋重案逆犯高振業又將司監府縣各犯釋放百數十人叅將馬柱殺良冐功反將其升補督標中軍副將等語雲南爲邊徼要區鎭攝撫綏均關緊要若如所奏該司恣逞私心種種謬妄實於吏治邊防大有關係著崧蕃按照原叅各節確切查明據實具奏原摺着抄給閱看將此由四百里諭令知之欽此遵旨寄信前来奴才遵卽札飭雲南臬司湯壽銘督同署雲南府知府興祿悉心逐欵確查詳候核辦去後兹據該臬司督同雲南府調查案據並密加查訪逐欵開具清摺詳請查核覆奏前来奴才按照查覆各欵逐一細核其有案據可憑者不敢稍事彌縫其有迹涉疑似者亦不敢曲爲附會除摺内指稱所叅州縣一節嗣又奉寄諭都察院具奏京控一件自應另案查覆及所指曾紹枚等尅扣勇糧一欵前經奴才專摺奏叅有案毋庸再議外其餘查明各節謹據實爲我皇上陳之如原秦所叅岑藩司妻弟昆明縣廪生王德寳出入衙署遇事招摇該司扶同徇隱羅平州紳士湖南候補知縣孫清臣素稱巨猾與該司全戚狼狽爲奸又新與候補知府蔣實英締姻並不呈請廻避又廣東候補道李光翰提標中軍叅將劉銳恒行爲卑鄙不齒於人該司倚爲爪牙同惡共濟各節查岑藩司原配妻弟王德寳係昆明縣廪生曾在該司衙門管理帳房該司卸護院時委充五華書院監院雖無招摇實據久居該署人言非盡無因湖南候補知縣孫清臣與該司係兒女姻親前因辦圑干預公事經前撫臣譚鈞培奏叅革職業己在籍病故應毋庸議候補知府蔣實英之幼弟聘定岑藩司之幼女尚未過門照例應否廻避未據呈明廣東候補道李光翰雲南蒙自縣人於上年十二月内請咨赴部引見現在尚未起程提標中軍叅將劉銳恒在省管帶緌靖右營戰兵岑藩司如何倚爲爪牙同惡共濟尚無實據惟李光翰領咨後久未出省仍復出入衙署又訪聞與劉銳恒馬柱等時常便衣進署與岑藩司晤談摺内所指行爲卑鄙不齒於人或卽因此又所叅岑藩司護院時所委文職百餘員奏報不過數十員更換各局差有未届期而預給札委者人言嘖嘖顯有賄賣情弊各節查該藩司護院期内委過府廳州縣等缺共三十八員或應輪委或係酌委或實缺委署實缺回任有該司奏報及批准者有移交奴才奏報及批准者均有案可稽其所委武職副叅遊都守千把外委等缺三十七員亦均查有案據惟内有本任澂江營遊擊調署督標左營遊擊楊好謀係東川府人改署東川營叅將又補用遊擊解聯科係澂江府人委署澂江營遊擊頗有物議至差委各防營曹管帶會帶等官滇省向係年終彚奏該藩司護院時共委過三十員查上年十二月二十七日彚奏更換防營各官摺内僅將岑有富等員叙入查係彼時營務處先詳此四員是以人奏此原摺所指有奏報不奏報之由也又派委善後局各差向係由該局詳明札委該藩司護院時爲逕札派委數員其所委各厘差共十八員除由局照章詳委不計外查有羅平等六局實係前辦委員未經期滿預給委札均經該藩司交卸護院後移交奴才批准因係預委均批飭各照年滿日期前往接辦惟副官新嶍兩厘局前辦委員徵收長解照章應留卷查該藩司護院時於十二月二十四日改委候補知府彭文鐸曁羅平州吏目兪銓接辦該藩司護院任内並不批示一併移交奴才該護院曁兼署藩司亦均不提及奴才卽照詳批示亦難辭疏忽又彭文鐸係岑藩司中表弟兄雖查無賄賣情弊而違章派委究屬瞻徇又原摺所叅擅釋放重案逆犯高振業並將司監各府州縣案犯釋放百數十人各節查高振業係永北北勝土州同章天錫滋事案内助逆搆亂曁土知州高履坤禀其糾衆滋擾覇收錢糧等情經地方文武拿獲解省監禁訊辦之犯因匪夥阿老三犯證未齊未卽訊結前經該犯母犯妻屢次上控均經前督撫臣照案批飭嚴訊詳辦上年十二月二十七日該司護院任内該犯母高關氏復呈懇釋放該司卽面諭雲南府取保開釋經該府通報有案復經己革永北廳姜瑞鴻以該犯種種不法等情禀請重辦奴才當卽批據雲南府己將該犯高振業仍行交案傳證訊詳至釋放司監府縣各案犯均係外結之案内有要犯數起多係未經訊結應監禁候審者其餘開釋數十犯核其案情尚不十分緊要去秋八月欽奉恩詔嗣准部文分别查辦案犯曾經通飭各屬該司護院時多有不候各州縣禀詳但據各犯呈請卽行批釋該司於各案情未經詳察辦事草率亦屬不合原叅所指釋放百數十人或卽因此又原叅元新營叅將馬柱殺良冐功縱放逆匪岑藩司並不服案查辦反將其升補督標中軍副將一節查前帶建威各營馬柱與管帶綏靖選鋒營蘇掄元均奉飭同往永北剿辦　匪王憒憒案件經蘇掄元差派兵圑將王憒憒等五名拿獲解至半途適馬柱所派哨弁馬鳳麟趙玉清等亦行至中途因聞有匪徒搶掠情事卽諭派副哨柳玉黨等查追詎柳玉堂等不查虚實輒開鎗　打傷斃蘇管兵丁顧長受土目圑王楊正榮等五命致拿獲匪犯王憒憒等乘間脫逃由督辦永北軍務候補道翁壽錢禀經前督撫臣將馬柱撤差查辦並將柳玉堂等提省審訊督臣王文韶旋卽卸事嗣經訊明柳玉堂柘春山等五名實係下手正犯一律照軍法懲辦並將馬鳳麟趙玉清在省監押其脫逃王憒憒等復經拿獲解省訊明正法維時前撫臣譚鈞培己在病中未幾出缺以致未及奏報又另犯王憒受亦係逆匪經馬柱會同地方官諭飭該處頭人熊利撲等前往擒獲因該犯扼捕登時格斃亦經道員翁壽錢訊明禀報有案原叅謂馬柱殺良冐功或卽指此惟馬柱於所部兵弁誤殺兵圑顧長受等五命雖係該副哨柳玉堂等開鎗擊斃其失查之咎與該哨弁馬鳳麟趙圡清等均應查辦且馬柱係本省人前補元新營叅將尚未揀調該藩司上年護院旣不照案查辦復不揀員調補又以該員升補督標中軍副將並因馬鳳麟趙玉清呈請開釋卽行批准以致貽人口實實陽自取其咎奴才查藩司岑　寳在　年久姻親世誼官紳甚多迨補授本省臬司後於政體率多忽略姻親例應廻避均未經呈請又復派委各差實屬不知逺嫌前因驟槥節鉞任用旣難免瞻徇措置亦每多任意且關防不能嚴肅必致邇言不察干求者多受人欺朦胥由於此奴才與該司相處半載有奇如原叅賄賣情形可保其必無而私心謬妄事有可據者實不能爲該司隱飾所有查明藩司岑毓贊被叅各欵緣由謹恭摺據實覆陳伏乞皇上聖鑒訓示施行再雲貴總督係奴才兼署毋庸會銜合併陳明謹奏奉硃批另有旨欽此○○太子太保頭品頂戴陜甘總督臣揚昌濬跪奏爲揀員請補都司要缺以俾營伍恭摺仰祈聖鑒事竊肅州鎭屬安西恊都司員缺前經臣請以浦州營守備丁啓祥升補嗣准部覆丁啓祥歴俸未滿三年覈與定章不符行令另揀合例應升人員請補等因前来臣隨在於各營俸滿守備人員内揀選得遇缺儘先前補用都司俸滿肅州鎭標左營守備馬鴻武誠樸耐勞營務老練該員在肅年久熟悉邊情且歴俸己滿三年以之升補斯缺洵堪勝任亦與定章相符合無仰懇天恩恩念員缺緊要准以該員馬鴻武升補安西恊營都司員缺俾期得力如蒙兪允俟甘省軍務肅清卽行給咨送部引見以符定制除查取該員履歴清册送部查核外所遺守備員缺甘省垷有應補人員容臣另揀請補謹會同署甘肅提督臣張永清合詞恭摺具陳伏乞皇上聖鑒訓示謹奏奉硃批兵部議奏欽此 
 
