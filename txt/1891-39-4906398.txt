# 1891 - 39 - 4906398

 

Page 1

 
 
[本日附送勸募春振捐册] [  申報館恊振所謹啓]  
　　鶯啼燕語又報新年我人方行樂及時隨緣選勝而北方災象尙未稍蘇千萬飢民嗷嗷待哺一念及此覺彼苦此樂硃足令人慘目傷心已本館因又印成勸振捐册附於今日報内分呈遠近諸同仁所兾大發慈悲各傾腰槖隨時寄擲匯解災區俾災民殘喘苟延不致同歸於盡此則本館所馨香禱祀無任叩求者已肅此敬賀新禧諸維慈鑒 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[治河續說]  
　　自古治河無善策堯時洪水爲災至於九年之久亦河爲之害也由古迄今能平水患者莫如神禹讀禹貢一書而知其用力之所在不過順水之性逶迤曲折導之使入於海而已蓋海者百川衆流之所匯歸也水之性就下隨其所流俾有所注則不爲患自後世築隄防盛陂障務爲阻遏非不少見厥效一旦奔潰傷人實多此法實始於戰國時之日圭蓋當時諸俟衆多土地分裂但能治之於境内而不能達之於境外惟苟且於目前使在已國中不復爲害而已故孟子言禹以四海爲壑今白圭以隣國爲壑古來能言禹治水之效者莫若孟子其言日禹疏九河渰濟漯而注之河決汝漢排淮泗而注之江日疏日瀹日決日排日注皆因勢利導務求疏通而不事壅塞所以得收全功而其發害也緩後世但知塞河決口求其一時倖免故其爲患也速上古西北行井田之法亦務講求水利有溝洫以資宣洩詩日我疆我理南東其畝農家廣播五榖自食厥力以西北之所産供西北之民食而裕如不心求轉輸於東南而已無不足今西北之地多荒葉不耕旱則赤地千里水則汪洋成澤國皆由河之故道淤塞不通水由地中行無巨川洪澤以爲歸注之所苟能就水流之所向分爲數十支河瀕河就其高下形勢區爲田畝而深其畎澮多其溝渠紛歧錯出而灌溉有資安見荒土不且爲腴壤哉或謂天時地利有古今之不同西北之地苟能耕穫古人早已行之豈待至今日哉然則春秋戰國之際山東最號富饒多黍多稌乃倉乃積農民率家給人足户多蓋藏無假於外求推之於秦晉各國無不皆然同一地也豈有腴於昔而瘠於今哉同一民也豈有智於昔而愚於今哉於時河亦未嘗多爲民害也秦漢而下西北多陷入於敵人割裂紛慶靡有甯宇農政水利置不復講而東南各地聲明文物蒸蒸日上宋以後益復稱盛遼金元三朝多起自西北由是西北與東南畫疆分治幾於不復相統論兵力則西北强而東南弱西北足以控東南東不足以禦西北論地利則東南豐而西北嗇以東南供西北則有餘以西北養東南則不足自有運河建閘蓄水以備漕船轉運而與河爭宣洩之地河患乃愈甚今欲分河流殺河勢通籌全局以收全功則莫如循河道之所向導之使入於海其旁則多爲支河於河要口則用機器藉以去淤爬沙試行西法以治河督理河工必任之明智公正之員或用西人俾司厥事得以專心致志而專其責成務在收實效無虚縻一切勿　其肘前録英國教士仲均安所著治河芻言頗多可采復有河工要語數則亦可見之施行今爲撮取其大旨如左庶幾當軸者見而垂詢焉今欲施河工須先計西叚雨水之多寡將新清河上游各　從歴城至海另行修築務使加寛以免水患　一宜在中叚窪下之區别開文河一道河身務期寛廣使山頭店下注之水順流于北海一修築河岸務須以冬日之水爲準凡河身之深河岸之高皆須以此核算方免參差不平之弊一河岸裏面如有河灘最足爲害修堤時務從裏面出土將灘挑平一莊民修橋只准用木料不可再行築土塡道一過河道口宜順隄另築斜道以行車輛一每年秋後所有淤塞之地宜將淤泥挑出作壩一考核河岸之高務照夏日雨水之多核算總須有三尺立水方可一不可另外尋覔新法使河流過急恐冲刷兩岸撞決河圈一新清河之河圈務要修築正直不然亦必用三合土將河圈隄岸錘鍊堅固一修壩須下寛上窄宜頗不宜陡修河岸亦當依循此法庶免坍塌之患一滸山鋪湖博興湖均宜周圍修堤與各道河堤其高相若一無論獺河黛河孝婦河烏河老淄河各下游總須據實考核俱修隄壩一隄上不准行走車輛修蓋房舍沿壩作屋開溝澆地掘窟作水道一兩大隄内河灘麥後不准再行播種米榖一凡有扒口放水之人必當坐以重罪僅予繯𦣻不足蔽辜同黨知情者亦在不赦之條 
[易牌添股]  
　　大東惠通公司開設以來生意甚有起色去年各股友所分利息頗有可觀茲於新正初二日在倫敦議事議得今歲易名日中國東洋印度銀行并添招股分十萬股每股計英金十磅大約先儘老股友添入從此長袖善舞多財善賈生涯之盛自當更勝於前矣 
[春明韶景]  
　　國史舘刻將本年冬季第三次功課漢字忠義黄潤昌等四傳於十二月十三日進呈御覧俟發下後卽由提調官照章編入忠義列傳中從此青史標名並垂不朽矣○醕賢親王創立神機營迤今垂三十年營中將弁感戴王恩擬於金棺奉移日列隊恭送以伸哀慕十二月二十日寅刻醕賢親王金棺奉移海淀園寓暫安凡神機營所屬捷字勝字精字銳字洋槍步隊八漢排槍隊左右驍騎抬槍隊左右翼幼丁隊中營親軍步隊駿字驤字洋槍馬隊左驍右驍馬隊内外馬隊左翼五處馬隊右翼五處馬隊震字馬砲隊格林砲隊八漢自來火砲隊並外三營之圓明園抬槍隊利字健字洋槍步隊圓明園馬隊健銳馬隊外火馬海部外學堂水師官兵曁八旗满蒙漢驍騎槍營抬槍鳥槍練兵隊及各固山抽調練兵隊八漢砲隊籐牌隊前鋒護軍槍營抬槍鳥槍練兵馬技藝官兵步軍營技勇練兵隊緑營三成練兵隊等各出全隊官兵於是日自西直門起以抵海淀園寓各該隊官兵於石路兩旁排列俟金棺經過時敬謹恭送惟盡微忱先期由神機營奏明分别行知各旗各營各隊查照遵辦○鹿皇貴太妃一切祭葬典禮係叅酌莊順皇貴妃成案請　旨定奪遵行兹聞因於吉安所念經有需時日奉旨攺於正月十六日辰初奉移田村皆安前報 
 
 

Page 2

 
 
所登十二月十九日係爲初定吉期後經攺定合亟照登○前黑龍江副都統成慶因年老氣衰傷病復發奏准開缺回旗以原品休致賞食全俸回旗後安心調理桑榆晩景得以優游自得詎料傷病加劇藥餌無功竟於十月杪溘然長逝經家屬將成副都統口授遺摺繕呈黑龍江將軍代爲呈遞遂經依軍帥克唐阿循例將成副都統遺摺並生前出征各處戰事併案入奏於十二月十七日奉硃批成慶着交部照例議卹欽此○吏部示傳所有揀發熱河知州徐樹璟蔣履晋知縣尹麗樞文星四員本部於十二月十一日帶領引見相應傳令該員等於初九日已刻衣冠赴部演習口背履歴於初十日晩在内城左近歇宿十一日五鼓穿元青褂備帶補褂青褂並佩帶荷包手巾赴西苑門外六　公所内吏部公所内書到伺候點名帶領引見如排班時不到定將緑頭籖撤下勿得違悮○内外蒙古各旗規郡王貝勒貝子公等年班入京朝正循例由理藩院於初八日代遞恭請聖安摺惟此次年班入覲之蒙古王公計在御前乾清門行走者已有四十餘人而不在御前前清門行走王公以及台吉塔布囊尙不與焉其御前乾清門行走各王公勢難一日召見畢故於初八日晨傳旨自此日起每日召見五六員並令伯邸那邸温公等侍側遇有垂詢事件而蒙古王公或未了然者由伯邸等代白俾上下之情得以下通不致稍形隔閡云○新疆舊有勝因寺向由西藏等處撥往呼圖克圖一人在寺講傳經典維持黄教俾附近各城喇嘛蒙衆得有依歸三年期满奏由理藩院掣派更換兹聞掣派勝因寺傳習經典之棍噶札拉芬呼圖克圖現已馳抵新疆住持該寺由魏午莊署撫咨達理藩院查照矣○廂藍旗應領十二月季兵丁甲米業經户部繪由舊泰倉支放所有該旗應自满洲次第赴倉領米而廂監满都統恩露圃相國於初八日前赴舊泰倉支領兵米並派叅領志明咸成恩壽玉森副恭領雙林全泰印務章京文海安祿等八員彈壓倉務稽查甲米出倉云○吏部示傳擬補内閣中書陸嘉晉周鈞揀補廣西慶遠府河池州州向史賡高在廷等本部於十二月十一日帶領引見相應傳令該員等於前一日在内城左近歇宿是日丑刻穿元青褂備帶補褂紅青褂並佩帶荷包手巾赴西苑門外六項公所内吏部公所書到聽候點名帶領引見如排班時不到定將緑頭簽撤下再傳周鈞史賡高在廷於初九日午刻衣冠赴部演習口背履歴如是日不到扣除引見母悮 
[金陵瑣述]  
　　金陵向例每届年關卽有不肖之徒乘人家有意無意間晝闖白而夜摸黑民間患其伺閒抵隙常警備不容少懈去臘　閭閻安謐竊賊潜蹤豈年歲之豐穰耶抑巡邏之嚴密也○金陵凡熱閙市口必有長耳公負墻而立以備行人之磬控猶上海之東洋車費錢不多可以任意而東任意而西臘杪雪融塗滑寸步難行有某甲者忘險爲夷依舊揚鞭直駛行過堂子巷人欲前而畜欲却各行其是遂把一個裘帔都麗之年少抛入泥濘如漿之中執鞭人見勢不佳從人隙中跨騎加鞭而免迨此人翻身挣起怒不可遏而左右視則已無此代步矣語日安步當車在城市中正不宜圖此安免○江甯所屬釐卡多在江北之裏下河一帶每交冬令收數必形短少日内藩憲將灣頭大橋等處悉更員接辦通州花布松太尊丁憂攺委陳伯雅大令准補沛縣馬大令新選如皋縣羅大令六合縣裘大令均飭赴本任又委署蕭縣之桂大令委署宿遷縣之蕭大令委署唯寍縣之徐大令聞一律俟新正再行前往按任支○市上銀根甚緊洋價亦賤過年時所需各物無不昻貴異常熟米每石漲至二千五六百文柴草每担不下二百文猪肉每斤九十餘文食力者至此益覺問鼎獨後矣○年清年欵通市皆然每至歲闌索帪者紛紛向人家較長絜短時聞口角之聲然討者自討而賴者自賴此等愈趨愈下之風氣想不獨金陵市面如是○官塲於振米之外向有棉衣一項以惠貧黎去歲沈制軍加製一萬件發交善後局連局中自製之八千件正由局總歐陽觀察逐一料理未及俵散而已捧檄赴揚州接辭局務之穆觀察見貧黎希澤甚殷加以嚴寒冰凍繼之雨雪料果腹者非此不足以支殘臘乃令人四出視蝟蜷于廬鶴聳於途者卽給以票令赴貢院取衣一時恩皆實濟歡聲雷動以爲似此滴滴歸源爲從來所未有内中甯有稍遺母或少濫亦堯舜猶病之無可如何者以視向章受惠者不啻霄壤矣 
[垸垣官報]  
　　藩轅牌示祁門縣缺委候補縣許崇貴署理候補縣張奎漢委署靈壁縣候補同知王值忠委署潁州府府丞候補縣丞田振沂委署泗州州判管帶撫標練軍右營邱雨亭叅戎現奉沈制軍檄委署理江寗城守協叅戎奉檄後卽禀請阿中丞將管帶一差委員接管中丞遂札委姚守戎興廣接管撫標右營守戎奉札之下日内卽將諏吉到差矣 
[鎭江新語]  
　　招商局某輪船由滬上開至京口甫經靠定躉船搭客卽爭先上下擁擠異常筆仁和漢貨店以寳紋十二錠裝入木箱扛送至船上交管銀之某甲查收一轉瞬間忽失所在赶急四處查緝並傳江快追尋江快見有一人未携行李面身畔有布包一個頗爲沈重欵卽妙手空空兒因近前詢日爾包中係何物何若是之重耶其人日錢也江快不信意欲將包開視其人堅不肯及强開視之則纍纍者皆不動尊數之恰符所失之數嗣見原箱浮於江面因亦撈起將賊扭送招商局經局董送縣究辦○前有西門外大街慶樂戲園文武老生郭雲波交福興潤信局奇家信往天津内有洋銀十元閱時至局索取回條局中司帪人某甲尋之則不知於何時失落自知理屁先以好言慰之并謂君如不信祈寛限多天俟信致天津補取回條奉上并願先以十元存放君處俟回條寄到冉行擲還郭大怒謂爾拆我家信私用我洋如此悮事快不干休隨卽扭甲肆毆致甲頭顱撃破鮮血直流復毁壞局中玻璃窗桌椅等物隨取板凳攔門而坐不容局中人出入聲言如欲息事須罰洋三百元局中人無法奔赴保甲總局呼寃局員孫君飭差恊保前往調處未審以後若何○鎭江小馬頭人某甲之婦華年已老有類徐娘而一笑嫣然尙饒風韻藁磧爲人作嫁非有要事不歸家每當漏永宵長孤燈斜背愁眉雙鎖嗟歎時聞適有某乙者見而悅之彼方學子貢之三挑此遂賡丁娘之十索兩心相印遂涉於私從此墻上有茨無從掃去醜聲四達不復畏耳之屬垣矣一日乙方在婦室中不虞甲叩扉而入急以衣蒙首飛步奔逃甲佯若不知也者見婦在室卽以冷語刺之婦知春光已洩無顔對人遂於次晨俟甲出門潛購紫鴉膏吞服同居某姓婦知覺立尋甲回勸其覓藥灌救婦將毒吐盡始獲再生○某姓無賴子紏約同黨數人至長興隆舘用膳飲至沈醉胡閙不休藉口於帪上多寫五文痛罵不已有一旁觀者責其已甚無賴惡其多事羣起毆之少選被毆者糾約惡少十餘人至舘中報復扭無賴至階上揮拳亂毆地保知之上前喝散無賴方抱頭鼠竄而去 
[宦海相逢]  
　　江撫德曉峯中丞去年巡閱江西全省營伍次第告竣查湖口縣梅家洲砲臺上控荆襄下連八皖爲章江門户形勢最爲扼要中丞於嘉平望後起節往湖口縣砲臺巡閱連日湖口水陸各營伍列隊江干恭迓節麾二十一日憲節莅止湖口總鎭丁軍門九江府鮑太守率同德化湖口兩縣詣憲舟恭迓中丞傳見有差二十二日辰刻舍舟而陸乘坐緑呢大轎前導有親軍小隊數十名弋予雪亮旗幟雲屯呵殿進砲臺營升坐公案營哨官叅謁畢稟請發令鴻鉦撃鼓將各門巨砲次第燃放一時大聲發於水上烟迷兩岸開花彈出幾如石破天驚震耳欲聾出没於洪濤巨浪中三起三疉大有翻江攪海之勢有數彈中靶立成虀粉中丞顧而樂之大爲優獎閱竣回舟賞賚有差適值劉峴飾道出江右中丞旣爲舊屬又屬師生契闊十年急欲一親顔色因守候迎迓二十四日峴帥由九江行抵湖口德中丞丁軍門以及九江鎭道府縣等員分班晋謁一時叙契闊道寒暄僚屬師生晤言一室收山光於鏡裏落帆景於樽前石鐘山畔冠盖如雲是誠一時盛事也 
[憲節過潯]  
　　新簡兩江總督劉峴帥挈同瀛眷由湖南珂里起節本舘已將行程疉紀報端兹聞憲節於嘉平十六日抵鄂拜會張香帥棺接見各寅僚叙十年之契闊作數日之盤桓二十一日展輪下駛二十二日爲峴帥嶽降之辰泊舟武穴上游之沙者盖恐官楊　送禮義區衣 
 
 

Page 3

 
 
晉祝故爲此習靜避譁之計也二十三日已刻始抵九江潯城鎭道府縣遊守等員均先期守候江干節麾旣到一時脚靴手版紛紛晉謁峴帥分班傳見後命駕入城拜客府縣官已預備緑呢大轎及全副儀仗親軍小隊峴帥一槪不用乘坐所帶行轎護以親兵數人入城往各衙門答拜一時潯城士庶栱立道旁爭以望見顔色爲幸惟見峴帥端坐輿中雖鬚髮斑白而精神矍鑠顧盼自雄不但有宼萊公之威望而且有文潞國之康强行見造福兩江上以紓宵旰之憂勤下以慰蒼生之仰望固在意計之中至申刻起旋下駛往石鐘山畔住宿九江選鋒新勁等營弁兵列隊江十施放排鎗恭送如禮 
[章門爆竹]  
　　江省冬防本極嚴密去臘杪以曉帥因公往潯福餘菴廉防督同府縣營局加班梭巡以期無懈可撃仰副曉帥安靖地方至意廉訪每夜現自出轅查街一次府縣各一次營弁局員及巡丁差役等則　夜梭巡不輟燈燭之光人足馬蹄之聲循環絡繹直至五更方得休息閭閻得以高枕而臥不可謂非各憲之所賜也○龍芝生宗師科試瑞袁臨吉四府屬早已竣事於臘月十四日回省度歲兼料理部册各事定於今年開印役仕轅接考九南饒廣四府　然後回省坐考南昌録考遺才 
[邗江官報]  
　　十二月二十二日凌刺史振龔委儀徵河工總催差二十三日劉分轉繼曾委湘岸差遣俞鹺尹文瀚銷南京餉二十四日鹽捕營曾都戎　下河公幹回揚二十五日朱鹺尹愷銷四浦　騐孫大令德華委江甘兩縣發審差督辦陽屬連河堤工總局兼會辦保申事宜丁蘭生觀察葆元現奉大憲調辦大通督銷事務所遺堤工總辦一差經上遊檄委歐楊觀察霖接辦會辦揚城保用另委朱觀察驎成 
[臺嬯春]  
　　臺東直𨽻州所轄地方遼闊除本署差役外另有安撫軍弁勇一百零一員名向由州刺史兼帶藉以護徫閭閻客冬署理宋直刺履新當堂點騐各勇箕斗無訛備文申詳各大憲○撫標定海左營及新中土勇兩哨由副將銜卽補叅將鄭雨三副戎管帶駐紥臺中蘇澳地方日夜巡山堵禦兇番出草所用軍火較他處尤繁去臘備文派弁上省軍械所支領火藥火油砂布砂磚鉛丸各若干由軍械所總辦孫　齋司馬照數頒發○軍械所前由管帶滬尾砲隊周馥亭都戎領去七生半鋼砲兩尊去秋經劉爵宮保檄調是隊赴大料𡷑一帶剿撫叛番都戎以此砲體質笨重不便携帶備文由行營中軍處更換六生半鋼砲兩尊應用至七生半砲由前管帶定海正營汪蘭亭鎭戎領去云○澎湖鎭央瑞生鎭軍派弁赴郡支領軍裝糧餉隨於去臘十九日雇民船四艘裝赴滬尾由飛捷兵輪船航海運至澎湖本署○補用縣劉子威大令近奉藩憲札委臺南支應局提調差大令旋赴各處辭行束裝就道○陶小琴大守奉委辦理臺南旗後海關○臺北府城之外荒塚纍纍歴久無人過問行路者觸目傷心每有裏足不前之勢現由郭君具禀撫轅略謂竊維掩骼印胔月令頒焉凡以免暴露之慘而消疹癘之祲也職員遊募東瀛習見臺俗喪葬桐棺無椁草草掩埋水嚙墓門𣩵宮頽毁殁骸築擲堆置土籠委諸馬勃牛溲鬼難求食效以寸香尺楮神痛時恫夫骷髏朽販旣不解附游魂爲厲又豈能感靈爽降祥徒留面目猙獰支撑軀殻熏蒸泰露疹癘潛滋凡秉血氣而生但覩祠骸五中憐憫矧值紀綱之肅苟非祀典一律毁除伏維宮保爵中丞大司馬勛高撫夏令布陽春可否檄飭各郡州縣示諭紳士就地創善堂鳩義舉設塚掩埋永禁抛乘安濳靈而澤枯骨功德無量飛一紙之官書畫諾請試揮鳳尾拔九幽之滯魄感恩定羅拜馬前敢祈察納施行無任悚惶待命敬叩爵安伏維垂鑒候選直𨽻州知州郭名昌謹禀光緒十六年十二月十七日劉爵帥批示云准飭藩司轉行各府縣示諭遵辦繳 
[彛陵櫓唱]  
　　寳華輪船去冬抵宜正在起運貨物時艙門大開適有某客在船面閒步偶一失足跌入船中遂致腦漿迸流人事不省經人抬歸某棧請外國醫生用藥敷治不知得否痊愈也○去冬降雪數次不久卽消無所謂玉琢樓臺粉裝世界也天氣亦和煖異常絮衣一　儘司禦冬不復作披裘想也○去冬值會操之期宜昌鎭軍至川鄂交界處與重慶鎭軍會同閱操事竣言旋已届黄羊祀竃時矣○某甲之女年方十二紅衣青　在街游現轉瞬失去甲倩人鳴鑼找尋竟無消息不知合浦之珠何時復返往歲宜地並無　失幼孩之事近來則層見疉出婦人亦有經人拐逃者世風之壞豈不大可慨耶○某號裝運洋貨入川船至中途遇險覆没人口尙無傷損惟洋貨俱已　濕只得雇人打撈運回宜地重行晒晾又多一番周折矣 
[船中走水]  
　　前晩三鼓時本埠南市豐記碼頭浦中所泊沈恒洽沙船不知如何遺火以致赭鞭怒閃烈𦦨满船同泊各船恐致蔓延皆斬纜開去直至黎明時節火勢始衰查是船於去歲臘月不旬已满載花布等貨定期新正某日卽欲放洋不料觸怒吳回突罹斯厄現在只存船底貨物已悉付刦灰當火熾時各水龍天遥立江于無從施救船中水手均鳬水逃生云 
[稽查客寓]  
　　昨報小工肇事一節緣車水挑泥等事俱調營勇充當去年除日勇丁以當差辛苦拔取蘆柴煮飯鄉民喝阻以致口角法華司恐生事端出爲彈壓間有勇丁多名不願當此苦差紛紛來滬在英租界小客寓暫住麥捕頭問之派包探何瑞福顧阿六等前往稽查一面禀請英會審員蔡太守飭差查察旋經包控差役等查得已各歸原營且皆安分隨卽禀覆矣 
[行蹤跪秘]  
　　日前有安徽人金松林至本邑西鄉法華鎭賃住民房自稱太湖水師左營副將每日揮金如土浪蕩閒遊人咸莫　其所由來無不暗相詫異前日吳淞司　檢以其形跡跪秘赴縣禀陳陸邑尊飭差前往拘拿於昨日午堂研訊金供稱原籍安徽現在太湖水師營當差因患冐寒來此求醫服藥深恐市廛熱閙是以　住西鄉邑尊以金雖無實在劣跡究竟不知自愛姑飭交的實人保去赶緊回營 
[訛許鄉愚]  
　　前日下午有浦東人張某至滬城邑廟嬉游行入人業中悮踏流氓　　之足甲見其形　質樸知爲懦弱可欺卽　同　黨多人扭張至某茶寮敲詐將身上皮馬褂褫去張不敢與較狼狽而回 
[英界公堂紀事]  
　　南北震源正兩錢庄倒閉後莊主奚世榮黄鎭心以執事之股東黄其祥及其子楚寳逃回紹興府餘姚縣家中控請關提訊究旋復查得在莊各夥有通同舞弊事情遂開列姓名請爲拿辦蔡太守派差提到其祥之兄其瑞卽其昌禀經太守押候訊究○去冬陳松雲陳又浩扭控趙明山欠洋三千餘元帮審委員宋二尹訊供之下二陳呈出楊銀珠所立借券訴稱趙開戲園時借去洋銀令姘婦　珠立據二尹諭令補提銀珠再訊兹已飭差提到發交官媒收管○粤人陳阿金林阿七李阿張王阿四至虹口粤鴇王阿五妓院尋歡嗔姣陳雲福張牡丹不善應酬以致口角盛怒之下撃碎火油燈經三十五號一百八十二號兩西捕二百三十一號華捕將一干人帶至捕房移送公廨 
[法廨瑣案補登]  
　　去年十二月二十八日法捕房訊理各案補録於左○積竊李雲亭行竊寳興里學塾中珠皮馬褂經包探拿獲人贓澈底根究將𥦮贓之秦阿全提到秦供李雲亭常來烟館中過癮前日將破蒲包一隻塞我鋪底下不知其中有衣物同轉詰李雲亭日學塾中訓家先生嚴冬尙穿珠皮褂貧困可知爾何忍行竊李供小的欲向浦東姊姊家措借錢文中途凍餒遂肆胠篋伎俩家有七十三歲老母又有妻兒嗣後定當　過自新同轉以其屢次犯竊喝令笞責二百板管押秦阿全笞責一百板勒令將烟館閉歇秦一再求恩聲稱烟館向丁老仁租開如欲停歇須待兩月以後丁來申方可商同閉歇同轉着趕緊追丁來甲如敢延玩立卽封閉○悅生昌之趙庭鎭劉仁記之劉愼之禀追李葦杭藍聞山誑騙綢縀一案又據李葦杭之姪李秋江投案求保伊叔趙稱我等第一次送綢縀到藍聞山處當經李秋江收下送貨簿上由杭江盖印此事定與藍合串同轉日李葦杭雖代藍招呼但李等究非藍之夥計今雖將李管押爾等亦須尋訪藍之下落復將李葦杭帶案問日據原告云藍 
 
 

Page 4

 
 
聞山捲逃時爾曾向伊等說藍出外取銀票令伊等暫待有此言否李自認鹵莽求恩交保同轉謂姑念歲闌暫准交原告同尋藍聞山限正月半前交案○會德豐洋行出店李春生被陳啓星等串竊衣物請追旋據徐安邦代陳啓星交到押本洋十元同轉着將陳帶案掌責二百四十下串竊之秦小星掌責一百二十下着徐保去吊到之物統交失主具領○縫工葉春林將李顧氏朱阿梅等囑做衣服典押同轉着帶案掌責一百下交原告領去自行料理○老沙遜洋行收租人董益亭禀追張炳之卽阿炳虧欠房租洋九元同轉詰張爲何延不料理供小的居住之屋已被房東封釘所豢之鷄亦被取去家中無人無從料理同轉喝掌二十下交收租人領去自行理明○魏寳雲前在北京輪船行竊鞋籃押候交保嗣因無人具保從寛斥釋○瞿少球虧欠閔唐桂洋三十六元屢索不還反揑稱被閔欠洋十五元經代理讞員宋莘樂二尹訊明曲直將瞿押交在案嗣因瞿挺押不還葛同轉帶案詰問瞿求請交保料理同轉謂姑念歲闌在卽着交長興荳腐店主陳桂山保去○王和尙王阿毛兩人因犯賭判以枷責當有和尙之父王福生阿毛之母王范氏投案具保同轉允之○黄少齋虧欠五曉芳房租洋六十元由其　黄盛氏交案同轉問尙有借欵洋二百元爲何不交答稱請令吳兆熊將所欠烟膏等物交出卽可變錢歸還同轉謂爾欠管姓之洋何以推在吳身上答稱吳亦係王曉芳薦保所以一併求追同轉着將吳兆熊帶案問烟膏等物如何不還吳　並無烟膏喝令掌責四十下令王曉芳代管姓具領洋元一併出外料理稟覆○甯波人戴安鋆控稱友人袁興鳳於十一月初二日送到甯波年糕廿一條小的殷勤欵待至初四日又來言欲開年糕店尙少資本商借洋元並　我代售糕票票洋一元言明七折以三角給我貪圖微利先向母勇徐頌友處代借洋廿元不允遂向袁之姊壻處借洋三十元交袁開設糕鋪經我售出糕　廿一張合洋廿一元及主顧持票向取年糕袁已逃遁至十二月十五日在小東門遇見　云糕票可向伊友人所開協異糕鋪收取其時又被　去桌褡一條近日始知袁有心謊騙將袁尋獲送案並有借洋據一紙請閱袁興鳳供戴所控者並無實據戴尙欠我年糕洋數元務請究追同轉一再　究謂所呈借據並無中保未便訊理一併叱退○周惠成因忤逆送案同轉着責手心二百下責畢問知痛否周涕泣答稱知痛下次决不再犯同轉謂爾年紀尙輕莧將先人積蓄悉供賭博又敢向生母纒肇硬取衣物殊屬甘自暴棄着管押如遇堂期帶案跪聽俾知悚懼○顧壽星因不務正業七月間經其胞兄長星送案管押嗣由其兄代謀輪船生意稟請釋放同轉命將壽星帶案詰日爾在押數月可知痛攺前非現由爾兄代覔生意可見兄待爾不錯壽星默然不答同轉着掌責二百下還押候下午時由長星投案領去○費阿狗江阿福屢次串竊物件經包探吊贓查辦在案旋據住居餘慶里之方李氏投案禀追矢贓同轉着將費江兩人帶案問日餘慶里之衣箱物件究是誰人行竊江供與丁阿初之姘婦商同串竊丁與方李氏同居十月二十晩竊物分用遂各遠颺問失主稟報箱内有大洋卄六元小洋七十二角爾曾否檢得供稱箱内有灰鼠外套水烟袋並小洋四十二元當塲分用其餘之洋未曾檢得想係被丁阿初取去問衣服在何處供稱外套一件由丁携去押洋十元同轉日揆度情形係爾一人爲首行竊何必推在丁阿初身上方李氏稟前有住居英界之蹺脚阿林與江確是好友小婦人失物後尋至阿林家詢江之下落阿林有污衊之語可見阿林牽涉此事求請提究包探王榮培禀日前有住居鄭家木橋之老嫗被賊偷去衣箱一口小的查勘形跡疑係江所竊務請比究同轉一再究詰江仍不供認同轉着笞責三百板問吊到各　計押本洋十一元七角如何歸還江稱容俟覓業後如數歸還同轉以其胡言着再責二百板方李氏禀日前見江之姘婦蔣王氏所戴銀鐲係竊取我家碎銀打成者同轉問爾箱中有銀多少答稱約有二十兩同轉命將蔣王氏帶案一味抵賴喝令掌責二百下復詰費阿狗日爾經手典押何物共得洋若干費供小的經手押衣計洋五元兩共分用洋八元現已用罄同轉謂爾兩次串竊着重責三百板又問蔣王氏日爾分得何物答稱分得翡翠戒指兩隻押錢七百文銀飾押洋五元餘物須拿到丁阿初便知底細同轉着再拿一百下押候交保限十天内將丁交案江費二人還押吊到贓物准交方李氏具領 
[法捕房瑣事]  
　　某甲前因犯竊經法公廨懲辦釋放後仍不攺轍又在徐家匯相近肆三隻手伎俩祗以兩腿跑得不快經失主拘獲痛加毆打奄奄一息棄諸曠野天主教中神父見而憐之將甲抬入堂中給以藥水醫治就痊甲感戴治命之恩情願入教神父給以良田數畝俾之種植得以自餬其口飽煖之餘故技復癢去臘串同乙丙等竊取天文臺上儀器一具及衣物逃遁無蹤前日經教中人知覺將甲扭送教堂經神父函送法捕房當在身畔搜出押票數紙當由包探王榮培郁庭湘將儀器一具並衣物吊到並將𥦮贓之某丁拘入捕房押候解案請究○同春樓烟館堂倌於歇業後竊取烟槍一枝當經店主知覺立卽拘獲送入捕房押候究辦○薙髮匠某前晩偕兩人同往新街某花烟間尋歡取樂因细故口角三人皆咆哮不休經鴇婦出外鳴捕一併拘入捕房管押一宵昨晨由捕頭在某身畔搜出春宮手摺一個知非善類押候送案請究又有兩人亦在花烟間滋閙經巡街捕拘押捕房聽候懲辦 
兹將庚寅全年收解賑數清單開列于左 
一收已丑年終揭存　　　　　　　　　　　　規元二百六十六兩五錢零四釐　　　　　一解浙省三次規元四千兩 
一收英洋一萬四千八百廿元零七角七分扯作　規元一萬零八百十六兩九錢零五厘　　　一解閩省一次規元一千五百兩　　　 
一收集腋社第一次彩粟洋一千二百元扯作　　規元八百六十九兩五錢　　　　　　　　一解順天三次規元三千五百兩 
一收兌出銅洋一千元　　　　　　　　　　　規元二百七十七兩四錢九分三　　　　　一解直𨽻三次規元三千兩 
一收本洋花洋等洋五百廿二元兌出　　　　　規元三百七十四兩五錢六分　　　　　　一解山柬八次規元七千兩 
一收次色銀廿三兩五錢兌出折　　　　　　　規元十四兩二錢二分二厘 
一收對洋三十一元兌出　　　　　　　　　　規元九兩八錢七分二厘 
一收大錢廿六千一百十六文兌出　　　　　　規元十九兩零四分五厘　　　　　　　　　共解各省規元一萬九千兩 
一收現銀二百九十二兩五錢六分八厘兌出申　規元二百九十七兩三錢零九厘 
一收票銀　　　　　　　　　　　　　　　　規元六千零五十兩零六錢九分二　　　除解揭存莊規元一百兩零零六錢零三厘 
一收莊息　　　　　　　　　　　　　　　　規元一百零四兩五錢零一厘 
共收計規元一萬九千一百兩零零六錢零三厘 
本舘開辦賑捐以來荷蒙樂善諸君傾囊佽助銘心刻骨無日能忘所有清單前已隨時登報茲將去歲一年中收解總數開陳明悉其中一切費用皆由經辦人自備並不在捐欵内支取分文至第二次集腋社彩票價洋因票未售完未經收入目下春日方長青黄不接災民遍野慘目傷心使無春振以繼之則轉瞬望杏瞻蒲何以能從事耕耨所望各分家量共濟時艱隨分輸將救人救澈則不特飢民之幸亦裕祺等同人所馨香以禱者也[  申報館恊賑所席裕祺等同人謹啓]  
[贈牌鳴謝]  
　　鴻福來呂宋票行昨以自製本年中西月分牌見惠四圍所繪皆上海洋塲各景雅俗共賞縇爛異常懸之座隅尤易查檢謹領謝謝 
 
 

Page 5

 
 
[上海北市絲業會舘籌賑公所施少欽經收順直山東賑捐十二月十七至廿一日第二千七百另五至另九次清單]  
　　蕪湖裕泰莊由彤源莊來洋六十元　　首之氏由　煥翁來規銀五十一兩五錢張孫氏由老義和棧來洋十元無名氏四元蘇州元裕易無名氏三元四角黎里程友於爲兒來春種痘預求平安二元以上十七　○仁和　陳氏求　安洋五十元無錫鮑義盛鮑允執川土一百七十兩售與碧雲　得價全助規元三十兩零七錢六分一厘如臯孫堯飲募紫堂氏洋廿元蘇城心息氏清善氏十元温州曾通西求　速愈十元當熟寳大張明德病愈完願十元長沙泰記求保合家清泰水陸平安七元李韶芬室爲病求卽愈六元同德典葉星記等三元無名氏二元乍甫廣和　　連喜求妻病速愈一元瑞安孫任氏祈保姑恙全愈孄板洋三十元以上十八日○東臺三槐堂不留名洋廿元雙桂堂由立大莊來十元又無名氏一元又文機堂不書不一元浙紹曹　　局同人公送敬其事主人壽分移助十元敬其事主人酬答移助十元樂安郭氏因産大小平安完願由秀水倉署趙旭初寄來十元楊昌濟求各血症速愈五元　過子五元掦州德祥五元蘇州裘秋泉求母病速愈四元南翔吳懷素堂病愈完願四元浙慈邑廟人二元江右弟雲軒氏爲父母祈福二元胥江叚致雍堂祈保合家清吉平安一元掦州　梅生募錢李氏均求身體結壯各一元閩省陳傳氏保夫平安爛板洋三十元錦春銅洋三元以上十九日○漢鎭道生堂由李匯山交來九八五它紋一百七十四兩合規元一百八十兩另一錢六分迭德堂費因病許助由惠泰莊來洋一百元子和氏十五元蘇州無名氏由蔚豐厚來十五元王華堂華樂王國忠國志共捐足銀十兩由百川通來合規元十　零五錢四分古夥汪益修求合宅平安洋十元萃學耕堂求病愈由豐泰莊來十元崑新鹽棧無名氏各十元吳克齋一元銅洋一元招商漢局懺罪子爲母陳妣求資冥福洋四元郭厚翁三元五角蘇州四齡童子節省十一十二兩月點心一元錢二百文姑蘇響山堂陳祈人口平安洋一元無名氏一元四非子一元泰州鋤月堂一元嘉定陳餘善銅洋一元蘇城王　疑生募　三有六十九文蕪湖澤山氏二百文同興德來漠鎭李匯山募楊福昌紋二兩五錢李毓鐘二兩一錢福興慶楊受祿楊智楊天賜四户各一兩五錢世茶裕美赤各一兩二錢八分劉金　慶昌和麟豐合朱裕順四户各一兩興茂和六錢四分同和泰四錢八分同和公李秀山梁高選朱德潤朱德貞五户各五錢福興生三錢二分同和順李鴻鑒楊瑞山李錦城李鴻基高桂森六户各一錢五分共廿六户合規元廿二兩七九分以上二十日 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十六年十二月十四日京報全録]  
　　宮門抄○諭旨二道録前○發抄硃批四道○直督李奏道員積勞病故懇恩優卹摺○又奏請旌獎片○又奏揀員調補知縣摺○黔撫潘奏揀員請補游撃摺○十二月十四日兵部太常寺太僕寺廂白旗值日兵部引見四十八名大理寺二名鑲黄满一名正黄漢二十一名止白漢三名廂白满十七名兩翼十二名○八額駙假满請安○儘先副將吳繼培周秀峨謝恩○徐中堂續假十日○德慶續假一個月○召見軍機○發抄德馨奏請於江西省城建立吳坤專祠奉硃批吳坤着於省城建立專祠餘依議至予謚出自特恩所請着不准行欽此○又新任臬司福裕飭赴新任奉硃批知道了欽此○又撫州營都司韓定國等飭赴本任奉硃批兵部知道欽此○崧骏奏防軍支應局支應勇兵糧餉經費奉硃批該部知道欽此○○欽差大臣大學士直𨽻總督一等伯臣李鴻章跪奏爲辦理漠河邊礦道員積勞病故懇恩優卹恭摺仰祈聖鑒事竊三品銜吉林補用道李金鏞經臣遵旨奏派辦理黑龍江漠河金礦事務自光緒十三年五月由墨爾根入山勘道至十四年十二月在漠河設廠開工前後出金機及四萬兩礦務自有起色前據該道禀稱本年夏間時患怔忡氣逆咳血頭暈夜不成寐猶能力疾治事七月以後日難支持醫言積寒已深用心過度乞假靜養　委該局提調候選知縣袁大化代理廠務旋接電報該道於九月初四日在差次病故兹據袁大化等禀請具奏前來臣查李金江蘇無錫縣人同治元年由候選同知投効臣軍隨同克復常州無錫宜興各府縣城九年經前大學士左宗棠派辦興安甘捐並轉運軍械糧餉光緒元年徐海一帶苛旱官賑不能徧及該道首倡義賑南紳聞風競起三年四年直東晉豫大飢諸紳分道往賑該故道經辦山東之青州武定兩府直𨽻之天津河間冀州等處集資數十萬活民數十萬自是東南義賑接踵而興十餘年來徧及各省論者咸謂該道徐海一役役實開風氣之先六年派修直𨽻西淀之千里長堤工堅費省旋經前督辦吉林防務吳大徵奏調出關勘定奉吉兩界圍荒查出坤春閑荒四十八處招集流民墾種遷回界外蘇城溝越墾華民數千户勘定黑頂子舊地劃清黑龍江東界精奇里河四十八旗屯界址其署吉林府任内嚴禁抺兌以整錢法攤丁於地以甦民困署長春廳任内裁革陋規清理積訟自捐廉俸建書院立善堂其最得民心者无在清查廓爾羅斯公地詳經調任吉林將軍希元奏明永遠免文加租一案至今關東稱循吏者競言李高謂該故道及前署昌圖府知府高同善也逮漠河之議辦金礦也仰蒙寄諭垂詢飭臣選幹員前往籌辦地居絶徼集資匪易得人尤難當以該員李金鏞熟悉邊情旦於南中紳商信義久著奏明派令招集股分前往開辦該道以事關重大慨然自任不敢辭避遂勘道入山裏糧露宿披榛伐木皆自古行跡所未經歴四十餘日徑千九百里始達漠河向無人烟建置之難則平地赤立購運之費則千里孤懸需費浩大口舌百端兩年以來規模粗具十五年出金一萬九千餘兩本年正月至八月出金一萬八千餘兩取金之硐夏則盛漲冬則層冰縋深鑿堅備形艱險其初礦丁不耐工作旋集旋逃駕駛招徠殫盡心力現招回流民二三千人悉恃礦務以爲生計調練防勇藉壯聲威以前日之絶域窮荒自經營金礦以來商販漸興兵民相習氣象逈非昔比邊外空虚之地得此搘撐其間隱收實邊興利之益方謂經理得人逐漸開拓有裨時局該道竟以積勞致疾遽隕其生前此奏調漠河差委之同知姚嶽崧知州劉棫林等先後病殁差次皆患怔忡咯血病狀略同蓋其地瘴癘毒惡凝寒中人而經辦事件又極勞瘁險阻也李金鏞氣體素健自到廠後始有脾瀉心悸等疾經年隨從員役相繼死忘終無退悔殁後接其病钏禀牘區畫各事詳盡如常嘆其忠懇之忱臨危不攺卒以身殉深可痛傷伏查李金鏞從戎服官立有功績生平義舉無不踴躍爭先卽如天津之廣仁堂上海之無恤局並其一手創辦利賴至今而北地直東之救災吉林長春之治行尤彰彰在人耳目卓然可傳出關十年周閱三省歴辦懇荒勘界並有益於邊務民生而漠河一役力任艱難漸著成效默數邊才彌堪惋惜合無籲懇天恩飭部將已故三品銜吉林補用道李金鏞照軍營立功後積勞病故例從優議卹並將事蹟宣付史館仍准在無錫縣原藉自行建祠以爲絶域勤事者勸除將履歴事實清册咨部外所有辦理邊礦道員積勞病故緣由理合會同黑龍江將軍臣依克唐阿恭摺具陳伏乞皇上聖鑒訓示謹奏奉硃批着照所請該衙門知道欽此○○李鴻章片再據籌賑局司道詳稱丁憂直𨽻候補道任之驊因本年直屬水災奇重待賑孔殷遵其父前浙江撫臣任道鎔之命以故妻一品命婦吳氏遺囑捐助直賑銀一千兩轉解濟賑由局兌收詳奏前來臣查任道鎔之妻吳氏出自名門夙嫻閨訓賢明之譽族黨多稱兹於垂殁之際猶復情切顧災勇於爲善所捐銀數核與建坊定例相符應請旨俯准任道鎔爲其故妻一品命婦吳氏在於原籍江蘇宜興縣自行建坊給子樂善好施字様以示旌獎理合附片具陳伏乞聖鑒訓示謹奏奉硃批着照所請禮部知道欽此○○大學士直𨽻總督一等伯臣李鴻章跪奏爲知縣要缺揀員調補恭摺仰祈聖鑒事竊查棗强縣知縣王冠珪回籍修墓經臣奏報開缺應以光緒十六年九月十一接到部文之日作爲開缺日期所遺棗强縣知縣係繁疲難三項要缺應在外揀選調補定例現任要缺之員槪不得藉詞員缺緊要另請更調其有必須更調者查係由三項要缺更調四項要缺及最要之缺該員委非另有不合例事故卽行議准又員缺緊要人地實在相需所保之員與例稍有未符者亦必須將該員不合例之處詳細聲明專摺奏請各等語臣督同藩司裕長臬司周馥在於選缺知縣内逐加遴選非歴俸未满卽才難治劇一時實無合例堪調之員惟查有大城縣知縣凌道增年五十歲安徽定遠縣人由監生考取謄録議叙以州判分發北河補用歴辦海運出力保加五品銜並俟補缺後以知縣歸本班儘先補用咨署北三工涿州州判調署通州石壩州判復因辦理海運歴保俟補知縣離任歸同知班後加知府銜捐免保舉領照到省題補今職經部覆准光緖十五年六月到任捐免歴俸該員樸誠穩練明幹有爲以之調補棗强縣知縣實堪勝任惟以繁調繁與例稍有未符第大城縣知縣係繁難二字沿河要缺而棗强縣知縣係繁疲難三項要缺較之大城尤爲緊要且人地實在相需例得聲明奏請該員係現任繁缺知縣調補繁缺知縣銜缺相當母庸送部引見該員係屬初調查明任内並無承審緝案承緝盜案經徵錢糧已起降調革職叅限處分且題調要缺任内一切因公處分例免核計該員任内亦無叅罰案件應免造册至所遺大城縣知縣係屬繁缺俟接准部覆核明開缺日期再行照例揀選理合恭摺具陳伏乞皇上聖鑒勅部核覆施行再此缺應以光緒十六年十月初一日起限合併陳明謹奏奉硃批吏部議奏欽此○○貴州巡撫臣潘霨跪奏爲揀員請補遊撃員缺以實營伍恭摺仰祈聖鑒事竊照思南營遊撃王開旗因病出缺經臣會同督臣題報並聲明遺缺扣留外補在案所遺員缺應卽揀員請補以專責成臣於武職人員内逐加遴選查有留黔儘先副將鎭遠鎭標右營都司姚應啓現年四十九歲雲南晉寍州人由行伍於同治三年投効黔營隨軍剿辦黎平等處髮匪保以把總儘先拔補並給六品頂戴五年克復黔西大定各城保免升千總以守備補用並戴藍翎是年克復安平清鎭各城保以都司升用七年克復定南各城以都司卽補並換花翎九年克復城池肅清邊境生擒𦣻逆出力保免補都司以遊撃儘先補用十一年克復麻哈州城保以叅將儘先補用並加副將銜光緒元年全黔肅清案内保以副將留黔儘先補用二年借補鎭遠鎭標右營都司員缺九年請咨赴部引見奉旨准其借補照例用欽此領札回黔現在本任供職該員老成勇敢辦事認眞堪以借補思南營遊撃員缺當此整頓營伍之際該員熟諳營制請補是缺洵屬人地相宜合無仰懇天恩俯准將姚應啓借補思南營遊撃員缺實於營伍有裨如蒙愈允一俟接准部覆卽行給咨送部引見以符定制所遺鎭遠鎭標右營都司員缺黔省現有應補人員擬請扣留外補除咨部科查照外謹會同雲貴總督臣王文韶貴州提督臣羅孝連合詞恭摺具陳伏乞皇上聖鑒訓示謹奏奉硃批兵部議奏欽此 
 
 

Page 10

 
 
[光緒十六年十二月十五日京報全録]  
　　宮門抄○諭旨一道録前○發抄硃批五道○大臣晋等奏爲會議具奏摺○黔撫潘奏請立案片○直督李奏革員捐助賑銀請開復原銜片○楚督張奏飭藩司赴任片○鄂藩黄奏報接印日期摺○直督李奏請旌獎片○大臣志奏修理衙署經費請援案辦理片○漕督松奏剿捕私梟情形片○十二月十五日刑部都察院大理寺廂紅旗值日户部引見二名兵部六名刑部八名正黄满十八名欽天監三名廂紅满二名正藍蒙二名兩翼九名○榮公假满請安○載瀛由東陵回京請安○壽蔭謝署太常寺鄉恩○師曾請假五日○桓續假五日○豐烈明桂各請假十日○曾樹椿葛寳華預備召見○内務府奏派更換犧牲所值年派出巴克坦布○召見軍機曾樹椿葛寳華皇上明日辦事用膳召見後至醇賢親王府行大祭禮○發抄崧駿奏新任臬司龔照瑗赴任奉硃批知道了欽此○張曜奏官星堂補守備奉硃批兵部議奏欽此○又上年增培黄河兩岸堤埝銀數奉硃批該部議奏欽此○又請將曾邦柱等三員仍照原請給予獎叙奉硃批着照所請吏部知道欽此○又彚襲世職奉硃批兵部議奏單併發欽此○○御前大臣親王銜多羅克勤郡王臣晋祺等謹奏爲會議具奏事竊臣等於光緒十六年十一月二十三日具奏醇賢親王飾終典禮摺内聲明未盡事宜由臣等隨時酌擬具奏在案恭查飾終典禮内日初祭日大祭日奉移均應次第舉行現准内務府文稱據欽天監選擇得十二月初十初祭十六日大祭二十日奉移園寓暫安吉臣等公同商酌分列條欵開單進呈伏候皇上恭請懿旨遵行謹奏奉旨已録○單開一初祭大祭日均擬請皇上親詣行禮御青長袍褂冠摘纓一祭文内恭書御名擬請飭交内閣敬謹書寫一初祭大祭日燎鑪前奠酒擬請由原派每日奠酒之貝勒貝子公内欽派一員奠酒一初祭大祭皇上親詣行禮禮節應由禮部前期酌擬恭進一奉移前期一日應否親詣行禮照大祭禮讀文致祭恭請懿旨一奉移日擬請皇上詣邸第步送至大門外乘輿由間道先行應恭送至何處恭請懿旨一奉移園寓暫安後皇上於何日親詣奠酒恭請懿旨一奉移日應用儀衛及大槓抬夫均請由内務府奏明辦理一奉移園寓以後一應祭葬均請由内務府奏明辦理○○潘霨片再雲貴兩省舉貢進京會試朝考因邊疆瘠苦跋涉艱仰沐恩施高原准子兵部火牌馳驛行走由沿途地方官支應夫馬以恤寒畯誠爲聖朝之曠典該舉貢等理應恪守功令循分遵行乃近年以來先後准河南湖北撫臣咨會雲貴武舉拔貢人等到站每有勒折夫價夾帶貨物滋生事端等因當卽札行司局示禁在案兹據司局藩司王德榜臬司黄槐森粮儲道黄元善候補道儲裕立等詳稱竊念愛士不在乎優容立法不可以姑息必須嚴立章程隱寓懲警而後士子各知立品自愛不至違犯例章擬請嗣後舉貢請領火牌經過驛站聽候照章支給無論給夫折錢不得任意多索經過關卡聽候查驗放行無論有無夾帶不得恃衆闖關倘有吵閙驛站檀闖關卡者卽由該驛州縣曁該局委員將咨文火牌扣留申報其有倚勢衝過不服扣留者將其姓名科分或火牌號數開單申報倘有闖關徑行不肯呈騐咨牌不報眞正姓名卽移下站州縣查明移報或逕報原籍臬司衙門或由經過省分咨明原籍其原籍臬司一經據報卽行註册以後永遠不給火牌以示懲警若有紏衆逞强行兇傷人情節較重者仍按定例斥革懲辦其餘通同冐領轉給他人諸弊查出立子詳革如此立法通行庶舉貢等各知警懼不敢嘗試更不至有包攬冐替等弊於郵政榷務均有裨益理合詳請奏咨立案等情前來臣查該司道等所陳各節切中事理係爲整頓士風起見除批飭出示曉諭並行有驛各屬遵辦外謹附片具陳伏乞聖鑒謹奏奉硃批該部知道欽此○○李鴻章片再本年直境水災甚重地廣民多函電各省勸捐恊濟據已革四品銜候補同知河南衛輝府衛糧通判秦培已革花翎候補直𨽻州知州河南河内縣知縣徐本華各捐賑銀三千兩匯解籌賑局兌收撥放准東河督臣許振褘咨請核獎前來查秦培順天人光緒十四年因案革職徐本華浙江人光緒九年因案革職該員等一聞近畿大祲或篤念梓桑或情殷施濟慨捐鉅欵有裨時艱未便没其急公好義之誠臣前奏准推廣賑捐章程文職官員因案被議知府以下不論同通州縣收捐實銀三千兩隨時奏乞恩施賞還銜翎該員等所捐銀數核與新章相符應仰懇天恩俯准將秦培原銜徐本華原銜翎枝開復以資觀感出自逾格慈施理合附片陳請伏乞聖鑒訓示謹奏奉硃批該部議奏欽此○○張之洞片再新授湖北布政使黄彭年前因來鄂需時所有藩司篆務經臣等　奏明飭委按察使覺羅成允兼署兹黄彭年業已到省應卽飭赴新任以重職守除檄飭遵照外謹合詞附片具陳伏乞聖鑒謹奏奉硃批知道了欽此○○頭品頂戴湖北布政使臣黄彭年跪奏爲恭謝天恩並報明接任湖北藩司印務日期仰祈聖鑒事竊臣於江蘇布政使任内奉上諭黄彭年着調補湖北布政使卽飭赴新任母庸來京請訓欽此業將交卸江蘇藩篆日期恭摺陳奏在案臣交卸後溯江西上九月二十五日抵鄂旋奉湖廣總督臣張之洞湖北巡撫臣譚繼洵飭知赴任十月初一日准兼署湖北布政使按察使臣覺羅成允將印信文卷移交前來臣卽於是日恭設香案望闕叩頭謝恩祗領任事伏念臣由編修告養家居蒙特旨簡放湖北安襄鄖荆道薦擢臬司調任陜西陞授江蘇布政使奉旨護理江蘇巡撫仍回本任兹復蒙恩調補湖北布政使荷隆施之稠疉愧報稱之毫無竊思湖北係上游總匯之區藩司有合省具瞻之責雖重游舊地自覺風土猶諳而體察時艱深恐措施鮮當惟有竭誠自矢遇事禀商湖廣督臣湖北撫臣愼之又愼仰答高厚鴻慈於萬一所有微臣感激下忱並接任日期理合恭摺叩謝天恩伏乞皇上聖鑒謹奏奉硃批知道了欽此○○李鴻章片再接閩浙督臣卞寳第函稱前聞順直水患飭屬勸辦賑捐現集銀九萬兩棉衣褲一萬套先後撥解備放仍派員廣爲籌辦陸續解濟俟將來截數後查明捐生履歴咨部核獎内有該督臣倡捐銀三千兩不敢仰邀獎叙等語竊惟本届水災深重全恃各省賑捐踴躍福建向稱瘠區連年捐輸鄭工及蘇皖賑捐已成弩末今於數月之内先後解到銀九萬兩棉衣褲一萬套現仍接續籌濟洵屬顧全大局力爲其難當此嚴冬待濟之時深感遠道協助之誼該督臣自捐賑欵據稱不敢邀獎原屬臣下投効之忱且官階較崇自應照章准其移獎子弟查該督臣之子卞緒昌由光緒乙酉科拔貢　朝考奉旨以七品小京官用簽分户部十五年九月請假回籍定例小京官學習三年六個月試俸期满又六個月作爲歴俸期满歸主事敘補七品京官捐免試俸歴俸僅應繳實銀三百餘兩此項升途本係積年應得之階且有捐免試俸歴俸之例今倡捐賑銀三千兩其捐數核之例銀將及十倍可否仰懇天恩俯准户部七品小京官卞緒昌作爲試俸期满並免歴俸以主事候補之處出自逾格　慈施理合附片陳請伏乞聖鑒訓示謹奏奉硃批該部議奏欽此○○志元片再奴才接准户部咨行原奏内開以奴才奏蒙恩准修理衙署實銀二千二百五十兩擬由藩庫借撥仍於易州等州縣應解廣恩庫地租銀内如數提還等因移咨前來應分幾年核扣自須聽候行知惟查前任總兵清安請修衙署營房圍墻等項工程共用實銀八千五百兩均由廣恩庫地租内分作五年扣還有案今奴才修理衙署之欵事同一律似可援照卽自本年起分作五年扣還以符前案謹此附片陳明伏乞聖鑒謹奏奉硃批着照所請該部知道欽此○○松椿片再寳應縣仁和集地方四通山陽高郵興化鹽城等數州縣地叚綿長嘯聚之衆屢據紳董禀稱爲數動以千百計清淮防軍無多大都分布上游難於匀撥駐防督臣所派緝私各營又須巡緝各要隘亦難調派專駐該處經前督臣曾國荃商由奴才特派熟悉情形謀勇素著之記名提督何乘鰲多帶水陸防勇查明各處私梟習慣行徑及滋事之區不時頻往巡防以期上下游互相兼顧而衛商民遇有大夥私梟立卽痛加剿捕拿獲頭目隨時禀明嚴辦現亦拿獲數名另行訊擬數月以來較前稍爲斂跡謹附片陳明伏乞聖鑒訓示謹奏奉硃批知道了欽此 
 
 

Page 11

 
 
[光緒十六年十二月十六日京報全録]  
　　宮門抄○發杪硃批六道○將軍依奏恭報查閱呼蘭等處事竣回省日期摺○又奏請賞　肩　片○又奏仍仿通判赴任片○黔撫　奏甄别知縣片○將軍裕等奏奉省測繪輿圖請展限片○十二月十六日工部　　　　日無　見○遷公請假五日○又熙請假十日○召見軍機○發抄禮親王奏繼昌請補軍機章京奉硃批知道了欽此○裕寛奏請展緩　補倉谷奉硃批户部知道欽此○又上忙完解丁耗分數奉硃批户部知道單併發欽此○又衛輝守陳希　　回籍修墓奉硃批知道了欽此○又叅領瑚遜布病故議卹奉硃批着照所請該部知道欽此○德福奏審明偷盜庫銀各犯定擬　硃批刑部議奏欽此○○奴才依克唐阿跪奏爲恭報查閱呼蘭等處事竣回省日期恭摺瀝陳仰祈聖鑒事竊奴才前於九月十二日先將往查呼蘭巴彦蘇蘇綏化三城吏治民風等情當經奏明在案拜摺後卽於十五日率領司員由省起程二十一日馳抵呼蘭二十九日　　彦蘇蘇十月初八日至綏化廳所有遞查各城制兵軍械悉與額設相符校閱各旗甲兵其操演　熟者當塲獎賞生　者責革並校閱鎭邊軍馬隊各營兵丹中有油滑習氣者當卽裁汰十三名以免傳梁其員弁中有打靶全中者賞錢曁能剿賊管兵之員當卽給袍料十二套以昭激勸並札飭署翼長依崇阿當此新練初成總宜振刷精神俾期操演勤奮紀律嚴明以　捕盜而靖地方又派員外郎祿科隨員鳳鳴等當將串盜扳良之會總蔡力藉端苛斂之筆帖式文漢積年之賭匪綽號馬僞六逞刁詐財之訟棍陳乃賡綽號小聖人土義亭擾害閭閻之鄉約會總王榮李葆山周虹彰葛月詳强覇女之奸豪劉振慶重二虎董七處等十二名該員等畫夜小辭勞瘁均經悉心訊明禀覆分别懲辦又將各城覊押之盜匪長戰蘇興曹虹幅等訊實録供斬决者共二十四名以昭　戒又派堂主　英　佐領常興屯官恩隆雲騎尉多隆武等眼同各城廳官將其牢獄詞訟秉公查訊次第清厘積案十九起開釋無辜四十五名並據各員等禀稱牢中罪犯當此嚴寒多有赤身無衣者奴才當飭購辦棉袄棉　分給各犯共一百二十九　除將鄉的會總土榮　業經懲辦外查有會總姜廷才李萬春兩名夙日認眞捕盜衆口交稱奴才查實亦未便湮没當　獎賞姜廷才六品頂戴又賞給李萬春銀　皮衣俾資觀感十八日率領署翼長依崇阿記名驍騎校德克登額等馳抵下游之鐵山包迤東勘騐紥營屯懇基址其豐衍之區或五六十里或七八十里不等洵爲扼紥之要路當飭備料以俟明年春暖修營後隨時再作　懇之舉以濟餉糈　奴才驰赴鐵山包之時當經假道於青老二山但該處異常嚴冷並將所帶之兵丁凍傷鼻面手足者頗多二十一日順道行抵克音通肯荒界悉心　度此項荒塲洵屬膏腴之區爲人所豔稱詳查該荒與黑爾根布特哈齊齊哈爾等城或相距四五百里或相距五六百里不等閱此精形當於牧獵之塲毫無關碍此後或界旗丁耕種以須餉項之需或爲牧獵備留以成封禁之謀奴才不敢擅擬惟有恭候聖裁惟奴才此次查閱各城藉悉副都統倭克津泰非不竭慮殫精勤求上理但所屬各廳地勢寛綿五方雜處直　鞭長莫及之勢故民風愈形力悍吏治愈覺疲難卽爲人命重案往往兇逃難緝遂致案件久懸不無株累鄉隣之患又兼民好興訟往往　刁省摺旣而批回該廳傳訊則兩造又難拘齊不免甘爲試法之犯又其甚者鄉約會總每因借取不遂便誣良爲盜甚至立私堂用濫刑與錢者　放不與者送署每致無辜之民受此囹圄之苦良可惜也奴才業已分飭地方衙門所有各處鄉約會總此後總當挑選素　公正之人充之以免騷擾而安　庶又查呼蘭原有備養旗丁之地自從放荒之日當將此地一併　科爲民所佔故旗丁半多苦累至巴彦蘇蘇北團林子兩城所撥之旂丁俱在放荒之後除北團林子僅安挿旂丁五屯俱有地畝外其餘旂丁多無恆産可資僅借充差錢糧餬口其蕭條貧乏之情尤爲惋惜且呼蘭各城自開懇以來所有佃户地畝按照原領之數往往浮多推原其故多因初年辦理不善故佃民僅遵印照之地數納租其餘浮多者則匿而不納是以强者從而生心或揑飛印照相賴或私造白契相侵而弱者不能自立不但將所餘之荒爲其所佔且將印照原有之地亦爲其所訛是地畝被侵而交納租賦者仍屬原領印照之人且又有狡猾之民將其所領之荒地僅以白契先後轉賣數　則地畝雖賣而原領之印照仍存其年始而免納空租繼而租債旣深不免爲濳逃之户從此爭種地者有人而納錢租者無人此詞　所以疉興而租賦所以蒂欠也奴才又查荒邊一帶多有野民私懇以及冒賣官荒而不納租之弊雖經查明究非一時所　剔容俟　都統奴才增祺到任核議妥章分理籌辦不至有誤事機但各城地界雖屬土　人稠精華萃聚而核及弊累旣深終屬久欠經營有疏吏治將來果能整頓有方則旗民可以常安富庶國諜可以有增無减故奴才此次　庶獄　無　獎善良惡賴不避怨勞痛除憤弊者不過實事求是仰副朝廷勵精圖治之至意於萬一以上所查大略情形業經完竣卽於十一月初一日回抵省城查奴才總統倭恒額帮統鈕楞額坐鎭地方以及恊領凌善總管德陞額日行公事均臻　善毫無貽誤除將未盡事宜容奴才再行籌辦奏聞外所有巡閱回省日期並將查辦各緣由理合恭摺瀝陳伏乞皇上聖鑒謹奏奉硃批該衙門知道欽此○○依克唐阿片再奴才昔在軍營因傷失血遺有頭暈之症今往巴彦蘇蘇委因感冒風寒乃又觸發舊疾雖連服藥餌甫成小愈而一經車馬之勞仍覺益形迷暈奴才於萬分不得已之中雇覓肩輿力疾前進以便巡行但此等舊疾未便遽除合無仰懇天恩此後可否賞坐肩輿以示體恤之處出自鴻施倘奴才仰托福庇此症稍可就痊仍用車馬以　捷　而重武備是否有當理合附片陳明伏乞聖鑒訓示遵行謹奏奉硃批武員乘坐肩輿有違定制所請着不准行欽此○○依克唐阿片再奴才前將綏化廳通判文貴子今年五月間因案調省察看當經奏明在案現將應查事件業經完竣自應檄飭仍赴　任以重職守查署綏化廳通判常喜共署六月有餘所有庫欵毫無虧短案件亦未積壓辦理尙屬妥協理合附片陳明伏乞聖鑒謹奏奉硃批該部知道欽此○○潘霨片再查前准部咨奏定章程道府無論何項勞績保歸候補人員應以到省之日起扣限一年期满詳加試看出具考語奏明分别煩簡補用等因歴經遵辦在案兹查有候補班補用知縣李兆松業已到省試看一年期满應行照章甄别據藩司王德榜臬司黄槐森造册會詳核奏前來臣查該員李兆松勤幹有爲堪以留省補用除册分送部科外謹會同　貴總督臣王文韶合詞附片具陳伏乞聖鑒謹奏奉硃批吏部知道欽此○○裕祿等片再光緖十五年十月間准會典館咨具奏詳陳畫圖事宜以備采輯考訂一摺行令奉天將舊界新界地方沿邊沿海口岸入海之支河汉港遴派留心地理之員周歴訪查考訂測繪列入圖中不可有誤仍列具詳說於後奏頒開方圖式予限一年照式繪具省圖及所屬府直𨽻州廳分圖州縣分圖解送到舘等因當經通飭各該旗民地方官遵照辦理惟查奉天志乘所存地圖原係乾隆年間舊本迄今年分久遠不特旗民生聚村屯之增設甚多抑且河道遷移荒蕪日闢川原形勢亦與從前多有不同旦自光緒元年以後東邊及海龍城等處分設州縣畫界分疆旣非舊制更無府圖可循自非周歴詳勘另繪新圖難期核實而開方計里尤須算學深通奉省官紳中素日究心地理精於測繪者實難其選奴才等因卽咨商直𨽻督臣李鴻章署船政大臣閩浙督臣卞寳第調派天津水師學堂教習王慶熺福建船廠繪事院學生陳清祥來奉隨同查繪藉資妥辦該教習等於七月間先後到奉卽飭由省周歴各路會同地方官履勘采訪測畫詳記兹據該委員等禀稱奉省地面遼闊袤延數千餘里其間山川市鎭所在甚多每至一城遍歴四境非月餘及二十餘日難以考測確實查奉省自光緒十五年十月接准會典舘來咨扣至本年十二月卽届限满爲期過迫實屬赶辦不及禀請展限前來奴才等伏查奉省自增設州縣以來與舊制旣多同異此次繪畫輿圖自須確加厘定若必拘泥定限轉恐測畫難詳該委員等所禀委屬實在情形應請展限年餘俾令求詳舉辦仍由奴才等隨時督令從速從實不准稍涉稽延一俟全圖繪成卽行送舘采輯以期妥協而昭詳愼謹合詞附片陳明伏乞聖鑒謹奏奉硃批着照所請該衙門知道欽此 
 
 

Page 12

 
 
[光緒十六年十二月十七日京報全録]  
　　宮門抄○諭旨五道録前○滇撫譚奏學政丁憂出缺循例兼署請旨迅賜簡放摺○又奏請暫緩知縣引見片○將軍尙奏病請開缺調理摺○禮親王等奏充補章京片○陜督楊奏揀員請補知縣摺○將軍依奏清查庫欵情形片○將軍定等奏閱看營伍並匀班歸併情形摺○又奏請准令子隨任照料家務片○江撫德奏甄别同知片○陜督楊奏飭副將赴任片○十二月十七日内務府國子監值日○值年旗引見一百十三名○恭王專摺謝賞福壽字恩○烏拉喜崇阿假满請安○熙敬謝管火藥局恩○巴克坦布謝管犧牲所值年恩○齊齊哈爾副都統曾祺請訓並請假十五日○補用總兵譚應春謝恩○湍多布長春預備召見○崑岡續假十五日○續昌奏請開缺○禮部奏派門橋奠酒之正副使派出莊王恩中堂○召見軍機曾祺湍多布長春○○頭品頂戴雲南巡撫兼署學政臣譚鈞培跪奏爲學政臣丁憂出缺循例暫行兼署請旨迅賜簡放以專職任恭摺仰祈聖鑒事竊臣於光緒十六年十月二十四日准雲南學臣王丕釐移稱本月十九日在任接獲家信知親父王福田於八月十四日在籍症故係親生之子例應丁憂回籍守制照例移請兼署等因將學政關防並書籍册卷等項委雲南府教授趙勷齎送前來臣當卽恭設香案望闕叩頭祗領暫行兼署伏查該學臣歲科兩試業已完竣按試各棚皆關防嚴密弊絶風清現在聞訃丁憂例應回籍守制所有雲南學政應請旨迅賜簡放以專職任除學政衙門應行事件由臣隨時辦理外謹會同雲貴總督　王文韶恭摺具奏伏乞皇上聖鑒訓示謹奏奉硃批另有旨欽此○○　鈞培片再臣准吏部咨雲南太和縣知縣張曾亮歴俸已满十年行文調取引見當經轉行去後兹據署大理府知府歐陽儀以該員現調署趙州該處爲迤西通衢游匪甚多正在整頓得力未便稍形鬆　又有經手蘇浙賑捐欠欵未收應由該員一手清理一時驟難竣事禀由藩臬兩司詳請具奏展緩前來合無仰懇天恩俯准將太和縣知縣張曾亮暫緩送部引見俟經手事件整頓完竣卽行給咨北上除咨部查照外謹會同雲貴督臣王文韶附片具陳伏乞聖鑒訓示謹奏奉硃批着照所請吏部知道欽此○○奴才尙宗瑞跪奏爲奴才梁患時疫引動肝氣一時難期速愈懇恩開缺俾資調理恭摺具陳仰祈聖鑒事竊奴才仰蒙天恩補授西安將軍於光緒十四年七月初二日到任所有營務操防一切事宜均係親督自裁毫不稍怠至於乘驥下驂亦甚便捷然奴才素有肝疾時發時愈詎於本年入秋以來偶感時疫引動肝氣日漸作𠻳遂照平肝之劑咳𠻳少減奴才仍屬照常趨公督飭操練惟秦地高燥氣亢風勁而奴才屢犯肝氣者多因不服水土所致邇來左脇腰腎痛楚較甚咳𠻳氣喘乃因投劑過猛以致頭暈目眩牽扯左腿抽搐奴才每逢行動向不扶人昨因眩暈腿痛必賴需人扶持奴才受恩深重報稱毫無但能勉力支持何敢顧惜微軀致曠厥職且西安爲西路重鎭南山一帶谷口排立在在均關緊要奴才豈敢隱疾戀棧貽悮事機近日腰腿疼痛以致轉側維艱實不能勉强支持再四思維惟有仰懇天恩俯准開缺俾奴才赶緊回京調理一俟就痊卽當泥首宮門求賞差使斷不敢稍躭安逸自外生成所有奴才梁患時疫引動肝氣一時難期速愈懇恩開缺　理　由理合恭摺具陳伏乞皇上聖鑒訓示遵行謹奏奉硃批另有旨欽此○○禮親王世鐸等片查軍機章京刑部員外　溤錫仁現在丁憂所遺章京一缺應以額外行走之工部候補員外郎繼昌充補並添傳記名在前之内閣中書連文冲在額外行走謹奏奉旨知道了欽此○○太子少保頭品頂戴陜甘總督臣楊昌濬跪奏爲揀員請補要缺知縣以裨地方恭摺仰祈聖鑒事竊據甘肅藩臬兩司會詳稱山丹縣知縣賀昇運因病出缺業已奉部覆准所遺係衝繁疲三項要缺例應由外揀補前奉吏部奏定章程内開甘肅知縣要缺一項初任候補並揀發委用以及到省在後各員均准通融揀選題補等語今山丹縣缺該司等在於現任對品應調應升各員内逐加遴選人地均不相宜惟查有候補班補用知縣王榮綬年三十七歲湖南善化縣監生遵例報捐縣丞指分浙江試用未經到省光緒二年投効甘肅軍營蕩平新疆南北兩路案内保舉免補本班以知縣攺留甘肅歸候補班補用剿辦階州瓜子溝番匪案内保加同知銜八年赴部騐看九年三月十四日到省因前辦結西寍蒙番積年搶案在事出力保俟補缺後以直𨽻州知州補用查該員年壯才明辦事勤幹前署凊遠縣知縣辦理一切悉臻妥善且在甘年狼於西路風土民情最爲熟悉以之請補山丹縣知縣員缺可期勝任人地亦極相宜會詳請奏前來臣查王榮綬年富才長辦事幹練仰懇天恩俯念要缺需員准以該員王榮綬補授山丹縣知縣實於地方有裨如蒙俞允銜缺相當母庸送部引見仍俟試署期满如果稱職另請銷去試俸該員並無叅罰案件謹恭摺具陳伏乞皇上聖鑒訓示謹奏奉硃批吏部議奏欽此○○依克唐阿片再奴才此次查閱呼蘭各城除將牢獄詞訟盜匪土豪訟棍業經分别據實瀝陳查辦外所有應查呼蘭三城存庫欵項當派站官喜德屯官恩隆等查明禀覆惟綏化一城庫欵尙屬無虧其呼蘭巴彦蘇蘇兩城庫存租賦銀錢數目委因錢法不通現錢支絀所收租賦俱係憑帖因而寄存商家以便運用雖爲現錢缺少起見而庫欵攸關辦理究屬不合况綜核其數尙有虧短之虞此等情形若不嚴行查辦殊不足以重庫欵而儆效尤但官非一任事越數年一旦遽欲清厘未免茫然雖措益形虧累奴才當飭迅將寄存商家之憑帖統數𠮓換清錢歸入庫儲以昭核實並虧短之欵統將前後經手人員曁一切册卷調省緩期詳究悉心會計究竟原存若干實虧若干逐欵清查俾免瓜葛以期毫無虧欠方合事體倘查出歴被經手人員侵挪作何勒限追償之處再行奏聞以資法辦是否有當理合附片陳明伏乞聖鑒謹奏奉硃批户部知道欽此○○奴才定安依克唐阿跪奏爲閱看齊字營練軍並遵照匀分三班新章歸併隊伍情形恭摺具陳仰祈聖鑒事竊奴才定安因黑龍江添練防軍有與齊字營交涉之事擬先馳赴親爲布置當於九月初九日由奉天起程業經奏報在案兹於九月二十九日行抵黑龍江省城適奴才依克唐阿巡邊出省奴才定安先於初四日傳集馬步各隊閱看大操並按日閱看打靶均屬整齊可觀查三省練兵奏定新章匀分三班輪換計齊字營每班馬隊應仍以五百人爲額步隊每班則抽舊二千五百人爲數無多前次設立之技勇專營應卽歸入各原隊操練以足兵額所發官員津貼一槪停支仍留教習等三名令其分日輪赴各營教演俾與洋鎗隊相補而行免致偏廢遂將各事陸續布置就緒迨奴才依克唐阿回省後又復會同閱看大操坐治進退分合連環均已精熟籐牌雜技亦各演練有成先後洵屬一律打靶命中约在八成以上當飭總統帮統轉飭各統領等照常認眞教演務期精益求精蔚爲勁旅其應歸併應撤換者卽令於十二月初一日分别遣併成營奴才定安卽於十一月初四日起程折赴吉林除飭造各兵丹花名清册分咨海軍衙門兵部外所有閱看齊字營練軍曁匀班歸併情形理合恭摺具陳伏乞皇上聖鑒謹奏奉硃批該衙門知道欽此○○定安片再奴才定安之子刑部學習員外　阿暘阿於光緒十六年七月十四日在本部呈請告假四個月前來奉天省親本應令其赶緊入都銷假當差免曠職守惟奴才奉命治兵三省巡環校閱家務兼顧未遑可仰乞恩施援照隨任照料家務之例准令奴才之子阿暘阿隨差照料之處理合附片陳明伏乞聖鑒謹奏奉硃批着照所請該衙門知道欽此○○德馨片再准部咨嗣後　府州縣等官無論捐納勞績各項人員應於到省一年後察看考核分别補用等因歴經遵辦在案兹查有捐納試用同知葛榮貴　看一年期满據布政司方汝翼會同署按察司鄧蓉鏡詳請留省照例補用前來臣詳加察看捐納試用同知葛榮貴明白穩練相應請旨留省照例補用理合附片具奏伏乞聖鑒謹奏奉硃批吏部知道欽此○○楊昌濬片再題補凉州鎭屬永昌協副將陳金凱現已引見到省應卽飭赴本任以專責成除檄飭遵照外理合附片陳明伏乞聖鑒謹奏奉硃批知道了欽此 
 
