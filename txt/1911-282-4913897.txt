# 1911 - 282 - 4913897

 

Page 1

 
 
   
 
 

Page 2

 
 
[上諭]  
　　八月二十三日內閣奉上諭湖廣總督著袁世凱補授並督辦勦撫事宜四川總督着岑春煊補授並督辦勦撫事宜均著迅速赴任母庸來京陛見該督等世受國恩當此事機緊迫自當力顧大局勉任其難母得因辭以副委任俟袁世凱岑春煊到任後瑞澂趙爾豐再行交卸欽此上諭袁世凱現簡授湖廣總督所有該省軍隊曁各路援軍均歸該督節制調遣廕昌薩鎭冰所帶水陸各軍並着袁世凱會同調遣迅赴事機以期早日戡定欽此　　上諭岑春煊現簡授四川總督所有該省軍隊曁各路援軍均歸該督節制調遣欽此 
旨翰林院侍講著阿聯補授欽此監國攝政王鈐章奕劻那桐徐世昌署名 
　　八月二十三日　召見內閣總協理大臣　濤貝勒　朗貝勒倫貝子　澤公　桂春　烏珍林紹年 
評論 
[袁岑兩督奉命治軍感言（平子）]  
　　政府於今日。其殆措手不及之時。代哉。四川之路事未平。湖北之。革軍又起若者羣。盗如。毛各州縣蠭。屯蟻聚。不可爬梳。若者坐。鎭堅城創立新政府。割據腰膂。而爲患。心腹。政府於此。不得已而以袁世。凱總制湖。廣以岑春煊總制四川。借昔年之威望。維繫今日之人心。仗老成之幹濟。恢復糜爛之彊圉。其用。心亦可。爲良苦矣。 
　　雖然。亂事之丐也。非起於始生之。日而隱。伏於未生之時。堅冰之來也。履霜爲。之先幾。雨雪之降。也先霰。乃其朕。兆朝廷苟。於亂事未。起之。時愼選各大吏。子惠黎庶撫綏。有。方祟尙。輿論不事。怫戾彼　　小民。亦何至惡生而愛。死舍其。安寗之秩序。出寳貴生命。以與政府。爭一日之短長。向邀倖。於萬死一。生。之計。如四。川如湖北。雖或出於。一時之抗爭。或出於平素之蓄志其造亂。要素各有不同。然有識者。一追溯其亂之所自生。則未嘗不。撫膺而太息矣。 
　　且記者於此尤有不能已于言者。袁世凱岑春。煊回赫赫乎朝廷之。能臣。政府今日所倚。之爲。川鄂長城者也。顧側聞二大臣之急流勇退。養晦林泉者。亦數年矣。其平居。之行政。頗有不嗛於政府而受其。排擠者。合忽。於戎馬倥偬之時。下壐。書徵。召之命禮日君命。召不俟。駕而行。在二大臣固聞之有素矣然岑督則年老久病。深以不克勝。任爲憂。而霄督之平日。亦固高。尙其志不事王。侯者也。朝廷之禮遇。大臣。清時則投之。閒散而不畀。以尺寸。事權有事。則激。以世恩而深冀其力顧大局。設二大臣今日。尙或。肥遯自甘。有不克迅。赴事機之。一。日是適足以長驕。寇之氣𦦨。而爲。朝廷之官。盛任使惜耳。 
[專電]  
　　革命軍派兵一萬五千人至信陽州駐馬店屯紥預備在此迎擊北軍 
　　聞京漢鐵路已被革黨拆毀至河南邊境爲止故京車南下者祗能逹信陽州 
　　革命軍派兵占據武勝關（在駐馬店以南）阻北軍入鄂 
按武勝關係京漢鐵路之隧道如被佔據則北軍須歷兩日程方能踰山而過 
　　武漢兩處捐稅現由革命軍臨時政府管理革黨所舉之總督湯化龍昨已出示宣告此項捐稅將作爲賞 
 
 
 

Page 3

 
 
　　還借款及擴張鐵路輪船之用　　漢口中國兵船一艘確被革命軍擊沈兩艘亦受傷　　瑞澂自楚豫兵輪致電內閣昨日（二十三）午後與革黨開戰因有不便處被擊沉大兵艦一艘後隊兩艘亦被擊受傷澂自揣無能請飭廕昌迅速來鄂以免蔓延兵民投降革黨者已逹三萬餘人即從前逃散之兵士亦紛紛來歸故革命軍中大半受過軍事敎育之人 
　　革命軍統領照會各國領事謂政府派艦來漢彼此必有戰事届時租界治安不能擔任保護聞領事已有覆文曯其畫定戰鬬區域而以租界及江面爲中立地故楚豫開砲攻城美艦阻之　　革命軍旗幟現用新漢二字 
　　新軍倒戈原因實爲十八晚拿獲革黨已在督署訊實瑞督卒問本省新軍有無汝黨在內革黨大聲日請汝自問新軍聞之恐不免遂大變 
　　聞岑雲帥出走時恐爲革命軍注目去鬚易服始免於難 
　　通商銀行有現洋四百箱計一百萬元由招商局金陵輪船自滬運漢濟急南京亦運到現洋一火車運日向大清銀行提款者甚多 
　　長沙亦有革命軍起事惟是否失守因電線久斷仍無確耗 
　　革命軍統領黎元洪派員密赴川湘等處挅辦糧食及軍用要需 
　　內閣接岑督電鄂事變起倉猝煊又爲該黨注目之人不得已於二十晚孑身離城現舊病復發在滬就醫督川旨下惶悚萬分煊年老久病斷不能勝此重任務請收回成另簡賢員以維大局 
　　廷寄袁世凱岑春煊著其迅速赴任責成一手平亂并允予以便宜行事之特權 
　　廕昌因京師謠言甚盛暫不出京故昨日（二十三）并 
未動身陸軍第一鎭已先發 
　　蔭昌面奏鄂省匪勢日張懇簡知兵大員爲一二兩鎭後勁 
　　駐漢英使接漢口領事電告武漢江面開戰租界將處砲火線內應飭薩軍門謹愼從事昨英使已至外務部聲明此事 
　　京師各署例行公事皆已停辦現專辦鄂亂一事驗看亦停止 
皇宮及監國府第均撤去警兵另選旗兵護衞　　高温史忠四御史先後奏參川鄂軍務請將文武大員发别嚴懲 
民政部飭警廳禁止各報登載鄂省亂事 
　　聞保定未至失守惟騷亂情形甚劇）以上北京（ 
按此事外間傳說甚盛而本館續詢郎軍門之覆電至今未到至滬道宣布之官電則又謂其安靜姑誌於此以待後聞　　端方已率軍抵成都宜昌重慶無恙（成都） 
　　粤督電復留滬粤軍統帶黎天才著遵郵部來電留申候調（廣東） 
　　新銘船裝大淸銀行銀二十萬兩來滬買保險天津 
　　革命軍政府現已組織完全歐人生命財産均無恙新軍數十名已投入革命軍店鋪一律開市現正組織紅十字會革命軍停止軍前止法之令一切罪犯均先由諮議局研訊然後定罪革偮軍先用太極圖之旗號刻已廢用一切旗幟悉有新漢字樣謠傳長沙沙市昨已起事今日宜昌亦響應　　各領事照會婦孺即日離漢特雇輪船兩艘於今日載之赴滬英領事將領事署公文要件送至英國砲艇電局已爲革命軍佔據鐵路停止開車 
　　漢口快車已於今夜到京據搭客聲稱全路頗爲安靜各車站均有官兵防守除見多數之防兵外並無特别現象昨日所傳北方陸軍有軍士被拘疑爲革偮黨之說實屬不確公使團今日集議討論漢口各領事電請照會中政府諭薩軍門轟擊武昌時勿波累租界事宜據傳 
 
 

Page 4

 
 
　　派往南言之軍數已逹三千餘名　　武昌漢口漢陽三處今日除有革黨搜殺滿入外尙覺安靜革黨士官下嚴諭心有掠搶者應即斬首武昌城中各街道死屍縱横聞被殺者共八百餘人街中行人爲之絶跡革命軍新募兵士數百人分布各營房黎總統聲言自昨日起入黨者已有二萬人現革命軍共有二萬五千六百六十人 
　　袁世凱簡爲湖廣總督外間豫料袁必受職因未發上諭之前曾向探問意旨也 
北京美公使署接漢口美領事葛林來電謂各國領事皆接革黨大統領正式照會請其承認革命軍臨時政府革黨則承認中國與各國所訂之條約并擔任保護外人所有一切賠款債項均皆照付惟此後北京政府與各國訂立之條約臨時政府槪不承認倘有外國扶助北京政府者臨時政府將視爲仇敵其供給政府之物一律充公　　東京之中國官費學生二千名自費學生一千名聞鄂亂消息大爲歡忭 
　　革黨首領康爲）想係康有爲然康並非革黨領袖（現在蘇買）神户附近（曾謂人日現即有人請彼回國彼亦不願且痛詆蔭昌謂祗一平常之武士稍具德國陸軍學議之皮毛而已且謂蔭昌平亂必不勝任 
　　美國國務部接駐京代理公使電報謂漢口華界被焚官軍一 
萬五千名已投入革黨 
　　美國政府以武昌亂事極爲重大已菲列賓羣島預備遠征隊以便一接號令即能出發惟非遇必須保護美人生命財産之時决不輕動因美政府極欲免去干涉中國內務之態度也）以上　西字報電（ 
要聞一 
[革命軍起事紀（二）]  
　　武昌革命軍起事已據訪友快信及游君面述情形撮載昨報茲又有人由江寛船來滬告記者以目覩之狀頗有爲昨報所未及者再紀如下 
　　漢埠二十日卽盛傳長沙失守之信有某商家急電往詢則長沙電線已斷不可復通故是否確實莫得而知之矣　　十九日在俄租界革黨巢穴內搜獲横濱某銀行支票簿一本頁數甚多據傳革黨存在該銀行之現款共有二百萬兩惟捕獲之黨人身上只搜出支票二千兩并聞黨人一姓劉名宗耀襄陽人一姓邱棗陽人 
　　又搜獲地圖一頁上載武昌爲革命軍根據地其蛇山龜山等處均須添建砲台架砲駐守以便射擊江中兵艦此外如田家鎭湖口以及某鎭某村凡屬要害之地皆用红點標出以便派兵屯守其計畫甚爲精細尙有調查簿一册則凡武漢各署秘密之件臚載無遺如督署駐兵若干道庫藩庫官錢局存銀若干均詳載其數目可見該黨書謀已非一日矣 
　　此次兵變惟馬隊不預故革命軍佔據武昌後即趨赴馬隊營房挑戰馬隊不能敵四散營潰革黨乃擲炸彈將其營房一律焼燬此時在漢各人但聞轟然一聲震耳搖魄而已　　革命軍旣據城以司令部尙無地安設擬借諮議局爲暫設司令部特邀副議長湯化龍及議員夏壽康張國溶諸人曁提法使馬吉樟江夏縣李曾麟到局商議諸人初不肯來黨人言不來將殺之衆乃懼陸續到局黨人即提借用局所之議衆允之黨人又言革命軍此次據城斷不妄殺無辜亦不損害商業惟諸君旣爲全省代表本軍如有缺管糧餉之時須由諸君擔任勸助衆以無此權力郤之黨人亦不相强即送諸人出局而去惟會議時馬法使劉縣令皆戰戰兢兢不敢發一言現聞湯化龍已被舉爲湖廣總督高松如）勸業道（ 
則被舉爲度支使專理民政　　革命軍入官錢局見有遺存鈔票一律焚燬其散放在外者則出示禁止行用另發軍用新鈔票代之其票淡紅色上繪雙龍下刋中華銀行通用准完一切稅釐字樣聞革黨初議舊式銀元銅幣皆不准用嗣以黨中并無新鑄銀銅幣帶來恐市面不便故暫准行使云 
　　二十二日晨革命軍發出示諭井使人鳴　示衆謂商人商業極力保護速即開市違干查問云云故是下午起各店一律開市交易市間果無被搶者 
　　又據訪友抄示革命軍之告示文云中華國民軍鄂軍都督黎示本都督驅逐口 
 
 

Page 5

 
 
　　口恢復漢族凡我同胞皆宜謹守秩序勿違軍法所有刑賞　各條開列於後　藏匿口口者斬　藏匿偵探者斬　買賣不公者斬　傷害外人者斬　擾亂商務者斬　姦擄燒殺者斬　邀約罷市者斬　違抗義師者斬樂輸糧餉者賞　接濟軍火者賞　保護租界者賞　守衞敎堂者賞　率衆投降者賞　勸導鄉民者賞　報告敵情者賞　維持商務者賞　黃帝紀元四千六百零九年八月某日 
　　革命軍之入會愿書文云中華國民湖北某府某縣某名今蒙口口口介紹得悉軍政府以驅逐口口恢復漢族建立民國平均人權爲目的愿入鄂部總會効力聽從派遺所有一切規則永遠遵守不敢違背倘有違犯聽公罰辦謹祈本會參謀長宋敎仁保送本會總理長劉公承認本部特别員譚人鳳申報介紹人口口口入會人口口口通信處由口口口黃帝紀元四千六百零九年八月某式 
[四紀本埠驚聞鄂亂情形] 　　 
　　本埠爲全國商業之中心點故各處亂事最易感受影響此次鄂亂起後市上人心皇皇謠言蠭起各種商業頓形疲滯市面銀根因之驟緊且聞外國銀行因恐市面不穩有將拆标一律收回之說於是銀拆陡漲昨日已至七錢以外而各銀行爲接濟漢行起見連日運出現洋六七十萬故洋釐亦漲至七錢八分實爲從來所未有今幸匯豐銀行爲維持市面計仍允每莊拆出若干以資流通各銀行見匯豐旣有如此辦法故亦一律拆出不再收回且滬道亦已出示勸平拆息想此後市面必可稍穩不至大起恐慌矣 
　　前日上海道劉襄孫觀察與商務總會總協理各議董及錢業董事等在洋務局會議維持金融事宜聞各議董以市面現洋甚缺查金陵造幣廠有新鑄一兩重之國幣一百萬元卽日運至滬上存儲通商銀行隨後尙有三百萬元陸續運來因請觀察與通商銀行切實商量即將此款流通市面則大局必可平穩觀察允之惟須先與江督及該銀行商酌妥協再行宣示此說果行洋釐必將跌落市面可望大轉機也 
　　前昨數日間金店銀樓及各當家生意驟开發逹蓋居民驟聞警信不免恐慌故有質去衣飾改藏現洋者有恐現洋不便兌取金飾者此皆婦女之見以爲將有避亂之事甚無謂也且各當家與人鈔票竟有不肯領受者卽外國鈔票亦然此尤無意識之恐惶矣 
　　昨日午後滬南商團公會新班會友因赴西外日暉橋附近𨻶地習練野戰故皆軍服荷槍而往乃行經江南製造局門前適值該局防務加嚴之際門警兵士見此情形大驚立即禀報總辦張京卿發電話傳提調官）卽商團會長（李平書明府到局詳詢情由始知悞會惟諭嗣後會友荷械過此須預爲通告以免驚慌此亦可見官塲張皇之一斑矣 
　　鄂督瑞莘帥曾有電致滬道詢問薩軍門已否由滬起程現經詢由長江艦隊事務所函復謂薩軍門已於二十二日午刻乘楚有兵艦西上而建安兵艦則已飭令由湖口迅速開鄂業經逕電漢陽等語故劉觀察已於昨日電復鄂督矣　　近日本埠所傳　信甚多如江寗浙江安徽天津皆有不靖之信長沙重慶宜昌保定則有失守之耗茲將灋道劉觀察送交各報登載之官電宣布於下以定人心 
　　南京督院電　上海劉道台鑒頃接直督來電京津安靜赴鄂援軍昨已陸續開拔京漢車無阻等因望速登各報以息謠言諔督敬 
　　金陵關道徐觀察電　上海劉道台鑒漾電悉江寗安靜如常乃昌漾印 
　　天津王交涉司電　上海劉道台鑒京津保均極安謐克敏漾印 
　　蕪湖關道趙觀察電　上海劉道台鑒皖境各口岸均平靜逹漾印 
[各省請留綠營有詞矣]  
　　自資政院議决裁减防綠兩軍各督撫卽紛紛反對及此次川亂事起新軍不肯用命督撫不免自危遂又陸續電請緩裁適今鄂省新軍又有變叛之事想防綠兩軍之壽命或將因此延長未可知也茲聞十七日粤督又有電致內閣略謂各省編練新軍所有綠營自可逐漸裁撤以節餉稰但徵諸現在情勢綠營萬難裁撤綠新軍尙未完備所以戢暴安良恃綠營之力爲多裁營必籌恩餉而各省財政同一困難何能有此鉅欵近來水旱頻乘伏莾遍地若將綠營盡撤僅恃少數新軍緩急更難布置且退伍尤貴妥爲安插方免騷擾今 
 
 

Page 6

 
 
　　移同墾種尙未辦有端倪若輩自入營後即不頟營業爲何事一旦裁撤聚衆多無業之民飢寒交迫其不流而爲匪更何所得食鳴岐豈不知國庫艱難早裁一日即多節一分軍費乃撲諸今日情勢各省盗匪充斥均有蠢動之虞設因撙節軍費或出變端調兵征餉地方尤屬不貲部臣狃於偏見未能洞察外省情形但顧目前之利未計日後之害萬一變生不測塗炭生靈試問部臣能當此重咎否况川省匪亂正殷湘不亦形不靖長江一帶更有數百萬饑民防堵匪類偵巡邊疆調遣尚虞支絀更何能驟减兵力以貽巨患懇恩俯念時勢阽危兵力薄弱准將綠營槪緩裁撤姑俟新軍完備再行妥訂辦法大局幸甚奉諭着將原電抄交軍諮府陸軍部會同內閣妥速核議請旨辦理又湘撫余誠格致各督撫電云湘省西南民風剽悍匪警時聞東北地阴重湖素稱盗藪去年有燬署之重案今歲來保路之暗潮哥匪舊巢革黨産地賴有巡防各隊彈壓搜捕消患未然部减四成萬難遵辦已據實電復軍部請堅帥主稿挈銜格佳 
小說 
[無名罪人）六（）十（）三（）無名（]  
　　克路小侯爵。原是個家中有錢的人。平日只是閒游過日。無所事事。昨天和黑兒相約。探訪罪人。也爲這個綠故。今日。同了男爵夫人。見了冰心姑娘。後心中時刻不忘。想念姑娘。昨日的約。恐怕有碍他的事郤又復中悔了。因此又來。找尋黑兒。想要設了甚麽口舌。將昨日。的約。推託。去了。好和冰心姑娘。時刻相。見到了。黑兒家。內問他用人那用人道主人已在家內。等你了。克路侯爵連忙走。將進去。黑兒接。着。便請他坐在椅之上。克路侯爵問道你去見過他没有。黑兒道見。過他了。他眞是氣質强固的人。一定不聽。我話。後來郤被我。三寸不。爛之舌。說的他動了。允許我上控。克路便問如何去看犯人。的次第黑兒道的起初先往裁判所。長那裡。請與犯人見面。裁判所長因。爲認他有罪。不許我去。後來我和他。辯論了許久。他纔。許我去見了。一到牢內。那犯人見了我甚是歡喜。說道我心中十分謝。你我也謙。遜了幾句。看他一切舉動。都合禮節。更信。他是上。等社會的人了。克路侯爵道下等的人。能學上等。禮節的也狠多。你那。能定他確是上等。社會的人。這個都不要緊。我問你探出了他的履歷没有。黑兒道談不到幾句。那個人。眞是利害。他早看出我。這來是勸他上控的意思了。便向我說道。你的。盛意我是感激只是上控一。層你休。勸我這是。萬萬。做不到的。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[皖公山亦受鄂亂影響]  
　　皖撫朱中丞於念一日三接鄂省警電特傳集各界領袖至院商議趕辦團練以保地方限當夜成立因時間過促難以召集於次日下午二句鐘始倉卒成立當二十一夜並傳中路右翼巡防統領劉利貞面諭今日趕督兵隊往宿松縣小池港扼要駐守以防亂兵竄入皖境並電調出防皖北巡防營回省守城以備不虞刻下各城門及輪船碼頭查察異常嚴密居民大形恐慌各學堂學生多有託名請假回籍者 
[建平防軍變亂警告]  
　　南路巡防四營一二兩營駐蕪湖三營駐寗國四營駐廣德其駐廣德其駐廣德者又分駐建平縣屬各鎭該縣梅渚鎭地與蘇浙接壤爲匪徒出没之區向駐巡防四營右哨兵士兩棚歸左哨哨官朱學占就近管轄本月初旬南路統領李葆林參戎所部偵探隊在蕪湖江邊盤獲形跡可疑者一人携帶五響毛瑟鎗一枝察悉廣德巡防四營之物當經訊究携槍者名劉錦標供認由梅渚鎭右哨分防竊來得供後將劉送縣管押一面函飭該營管帶陳世貞都戎將該鎭分防槍枝被竊情形切實禀復陳管帶得函即派哨弁查明槍枝係該棚兵士張文科所失陳管帶恐該兵士或有通匪情事除飭左哨朱哨官嚴密防範外將該兵士帶蕪辦理詎陳管帶甫於十三日由廣德到蕪朱哨官學占亦於十三日傍晚赴梅渚鎭發餉嚴加取締詎料該兵士內有十三人不服羣起暴動立時槍斃朱哨官搶刧該鎭鹽棧本洋千餘元並鎗斃鹽棧司事人鄉民七人受傷者十四人隨携槍往江蘇溧陽縣一帶逃逸尙有兵士七人並未相從分赴廣德建平禀報當由該州派兵一各連夜赴蕪飛報該營管帶陳管帶得警禀知統領立即乘船回建平李統領除立卽電禀撫憲請示辦理外一面趕派偵探隊分途嚴緝特於十六日親往建平縣查辦茲將李統領上撫憲電禀錄左安慶撫憲鈞鑒十五日據卑部駐紥廣德第四營管帶陳世貞禀稱分防建平縣梅渚鎭勇丁二棚內有十餘名於十三旁晚忽然暴動槍傷哨官朱學占身死並聞有槍斃居民情事隨向該鎭鹽棧勒索銀洋携槍遠颺立派弁勇追緝等情該營紀律廢弛幾經整飭仍釀事端皆由標下統率無方所致除懸重賞加派弁兵四處嚴緝外當卽馳赴該處會同建平縣李公妥速辦理究竟如何情形容係查明再行馳禀近日水勢已退至無和防勇撤回地方尙稱安靜堪慰憲厪標叩咸 
[楓涇大風潮續紀]  
　　楓涇滋事情形已見本報茲又接楓友報告云蘇界雖靖浙境等處則鑼聲徹夜不絶嘉善西塘鎭今春因賽會肇事現在學堂自治所又被打毀二十二日嘉府英太守親赴嘉善縣收殮二沈屍身回時繞道楓涇鄉間勘視一切二十三日婁界紳士姚九香葉桐叔諸君同來松郡謁見婁縣李令磋商電文詳述婁界無恙情形報告程撫昨戚守已據大令面禀電省矣 
[江震閙荒後善後手續]  
　　斥吏　江震鄉民閙荒後昨由吳江震澤二縣禀報鄉民藉口報荒打毀公所學堂警局毆傷巡警由縣勘明情形奉蘇撫程中丞批云此案情形業經本撫院查明大槪固由鄉民之蠻横太甚並由莠民從中煽惑所致然亦由該令等之措置均未得當成此惡劇來禀不實不盡地方業已　爛良深慨歎業已將吳江劉令撤任聽候查辦震澤王令姑以到任未久暫記大過一次並添撥師船飭令統領飛划營王道馳往彈壓查拿在案現在鄉民等雖已解散急須妥籌善後事宜並嚴密訪拿滋事首要及搶取軍械之犯務獲究辦以儆刁風迭經指示辦法通飭遵照劉令尙未交卸尤未便稍存推諉批飭藩法兩司速飭該兩縣遵照迭次指飭分别妥辦總期恩威並施俾小民知感知畏庶足感召天和而地方亦可期平靖勿再退縮玩誤致于嚴讉 
　　懲兇　江震鄉民藉荒滋閙一案現已由該兩縣在同里黎里等處拿獲人犯十餘名解省分發三首縣收押昨奉蘇撫以所獲各犯中如確係首要曾紏衆持械搶刦紳富財物毁壞公所學堂警局抗拒官兵刦奪軍械情與土匪嘯聚無異者應准錄取切供酌照止法章程禀請懲辦其餘聽糾滋閙或僅止搶毀並無抗拒官兵及刦奪軍械等重情應卽仍送地方審判廳按照定例分别擬以死罪軍流徒辦理判斷後軍流徒卽可執行死罪亦即可報司申部請旨正 
 
 

Page 11

 
 
　　　法較之從前辦法爲速亦足示懲等情札飭蘇州府提犯訊明辦理昨經何太守親提各犯訊供分辦摘錄如下（同里鎭）獲犯陶福元徐劉福陶叙興三名訊據供係事後聽聞金董事家被人打搶又打死一人是以前往觀看順便拿取物件後因金家追究復向送還致被拿獲送案等語已由府將三犯移送蘇城地方檢察廳起訴）黎里鎭（拿獲周蘭生凌老七潘道龍丁阿七陸阿二張阿九何桂興王增福八名訊據何桂興王增福供認在菜館白吃麺飯餘犯均極口不認打所滋事堅稱在旁觀看致被誣拿等語蘇府何大守以該縣原拿各犯時究竟憑何捕拿有無證據已札飭吳江縣劉令調查明確來府會同審訊矣 
[車坊角直搶米案犯紛紛提省]  
　　元和縣屬車坊角直等處鄉民藉荒滋事經張大令拿獲各犯解省經蘇撫程中丞以地方歉收鄉民藉端搶毁自應照定例分别情節輕重擬辦札飭蘇州府訊供移送地方檢察廳辦理昨經蘇州府何太守提訊情形摘錄如下 
　　車坊　拿獲沈惠龍胡松山居富標黃言生地保胡東元五名訊據沈惠龍胡松山各供認聽從搶米居富標供其祖母往搶伊並未同去黃言生供被人挾嫌誣指地保胡東元供認知情未向禁阻 
　　角直　拿獲陸鳳林陳阿水張虎林余小娘艙長戚富江地保陸阿榮共六名提訊各犯供詞均諉卸不認卽地保陸阿榮等亦未能確切質證業已由府移送蘇省地方檢察廳起訴矣 
[蕪湖米禁繼續問題]  
　　蕪湖禁米出口一事前由商會城自治公所函商即經分别呈移在案昨日爲商會常會之期公同集議以七月十四日本會公决禁米一月再行察看情形公議弛禁並函商城自治公所分别呈移皖南道轉禀撫憲各在案現查禁期已届價早鬆平人心安定河下到米甚多蕪埠本爲集米之區自應並籌兼顧公决照期弛禁函逹城自治公所迅即答復以便轉移皖南道查照去後城自治公所接函後當於本月十七日夏秋兩季常會之期首由議長潘祖光宣布禁米出口問題並商會請弛禁之函件各議員公同議决繼續禁米出口扣留米商囤米外電禀撫院函致關道茲將來往電函彚錄於左 
　　自治公所上撫院電安慶撫憲鈞監鑒蕪埠禁米出口前由皖南道詳請在案現在一月期届米價復漲來源旣絶內地空虚一月中米商乘私禁後囤積米約十餘萬石復將輸運出口人心更覺惶恐今日敝會議員公同議决仍行繼續禁米出口爲此籲乞憲台電飭皖南道會同蕪湖商會將米商囤之米即日扣留專在蕪埠銷售是否有當統祈憲示祗遵　　自治公所致關道函昨准商會函開等因到會准此當即由本日召集議員公同議决僉謂民食關係至重且大前次禁口一月仍未收效即以現在米價與七月十八日前米價互相比較日漸飛騰人心愈　惶恐是非繼續禁口不可應即函復商會公同主持續禁以保民食而維治安等語除據情函復商會外理合函請公祖鑒察懇即函知商會繼續禁止米糧出口以保民食再現米商囤積之米約計十餘萬石一經輸運本埠愈形空虚可否由公祖函商商會暫行扣留專銷本埠俾米價可平人心可定亦可挽回私禁之害於萬一東隅雖失桑榆未晚統乞主持無任盼禱　　商會禀撫院電前請禁米出口與城自治察度情形商辦　一月爲期再行公議弛禁自弛運後米價漸平來源暢旺人心大安皆禁之效現一月已滿河下來米甚多旣有來源無虞乏食足見蕪湖爲集米之區非産米之地前日常會以米禁一月期滿體察情形公議應即弛禁方與民食商情兩有裨益當函商城自治以便禀移核辦旋得該議事會復稱開會後各議員仍以續禁爲言並已電請帥示惟查現在大局若不暫行弛禁則與商務關係甚鉅且各商訂定輪船或已抵埠或駛半途倘囿於一偏難免不轉啓交涉事處兩難未敢擅决伏乞電示至日後如何或禁或弛再行續議禀辦餘禀詳各埠通信 
[廣東]  
　　新會擬開商埠　　新會縣城與江門鎭相距十里陸交通往來恩開新下四府必經該處故江門生意甚大會城形勢其實勝於江門無奈河道淺窄舟行極難因此會城商務日壞現由該縣志士紳商擬在會城外開關商埠將河道浚深興建舗户名曰岡州商埠業已議訂章程定期九月初一日開投河建造各工程招匠前往投票該埠一成將來商務之旺勢必如操左劵因寗陽廣前兩鐵路皆通該處也 
[黨人之國民義捐]  
　　粤省亂後黨人不能逞志遂分派黨　分赴各府州縣墟市借賣藥爲名演說鼓吹該黨宗旨鄉人多爲所惑入黨者不知凡幾近聞高雷一帶尤爲明目張胆公然在繁盛城市 
 
 

Page 12

 
 
開設洋貨店爲機關派人分途演說入黨者每人收銀二元四毫介紹人占二毫支會占二毫總會占二元繳銀後由支會先給收條大書收到某某翁國民義捐銀二元字樣俟足一百人則由支會列册報總會發給執照執照頒到將收條往換與捐功名一式該處之人如不入黨即不能站脚因此入者日多地方官無敢過問更有一種地痞冐認黨人亦照式收捐從中漁利云轉載粤報） 
河南 
[洛潼路改築橋工計畫]  
　　汴洛鐵路共計有橋九十四道連年被㵎水冲壞現在尙未修竣日前水總辦因此事赴都擬謁大部商議改修而洛潼公司以汴洛之橋尙被㵎水冲損洛潼橋工旣較汴洛爲多山㵎之水亦較汴洛更烈目下橋工均未竣事與其日後歲修何如此時改築第改修計畫非與汴洛會議不可故張總辦光宇亦親自赴京期與水總辦會同商議 
[徐州匪黨竄汴]  
　　徐州刀匪頭目宋勤王被獲後其羽黨黑張飛孟烏鐵鎗頭劉金榜二人又率衆七八十人由蕭碭一帶竄人汴境意欲由商邱至考城而往曹州約同著匪土地爺李四到徐復仇事爲商邱苗令探悉當即禀知歸德鎭率隊兜拿詎歸鎭兵到而兩匪業已夜間過境刻下歸鎭玉軍門已飭馬步二哨趕追聞該匪現尙在考城境內未敢即走日來蘭封考城一帶防營亦均密爲梭　未知能否查獲 
[新簡南陽鎭抵省]  
　　新簡南陽鎭馬鎭軍金叙已於日前抵省禀到惟南陽鎭甫經謝總戎寳勝署理未便遽赴該任現由撫院委令暫署河北鎭數月一俟南郡刀匪少靜再還本任 
福建 
[訟案歸併審判廳]  
　　厦門廳王司馬精於折獄華洋各案三月以來了結者約百數十起未了者尙百餘起刻扣至八月十八爲滿一律移交審判廳辦理 
[釐金與商務之關係]  
　　厦門厘金新章比較不准短征如短若干即歸該總辦賠償詎自六月起至今共短征五千餘兩推原其故皆因各省天災兵亂各商多守退步主義不肯放大資本出來營運以致進口無貨厘金日見短征然王司馬則不能不如數賠補矣寃哉 
安徽 
[張殿撰抵皖記聞]  
　　張殿撰謇於二十一日由鄂來皖暫駐諮議局與皖撫朱中丞商議疏通淮河以工代振辦法并擬於寗皖兩處各設分局一所以資籌備 
[勸令赶辦積穀]  
　　涇縣黃令以各災區哀鴻遍野流離載道情形極爲可慘因出示勸令鄉民趁此中稔之年注　積穀并勸諭城鄉各官紳捐穀存儲遇有荒的可以自保即遇難民過境亦可散給口糧以爲善舉聞該邑士紳頗多樂從者 
[派員赴滬借欵]  
　　庫儲空虚軍餉無欵給發皖撫朱中丞特於昨日派財政公所支　支科文案陳委員赴滬大清銀行借欵二十萬兩以資發放而免譁潰 
浙江 
[旗籍熊議員除名]  
　　浙省諮議局旗籍專額議員熊文上年因乃父　梁侵蝕庫欵事發革去文生撤銷旗擋並由前將軍咨詢應否斥退議員剳詢該局不料熊文運動某某等代爲辯護腆顔與會致候補錫君到而復退各報喧傳譏爲無恥本届常會將開當經增中　專電請示北京內閣法制院鑒杭州駐防熊文以文生資格被選舉爲諮議鑒專額議員去年因案革去文生其議員應否因失去當選資格即予撤銷局章無明文規定乞核示增　庚印茲聞十六日接准內閣電復熊文旣經革去生員其議員資格當然銷滅一面仍由貴撫將應行斥退綠由劄行諮議局照章議决除名等因昨由中座咨明署將軍查照外並飭杭州府遵章遞補矣 
[杭垣垣電燈之退化]  
　　杭垣大有電燈公司自開燃迄今合計城廂內外尙不滿二千盞致電力不足虧耗甚巨而公司中兢用私人藉端需索照章用燈十盞以上可以裝置火表不料此項表機電力過速每晚核計用電比較零星裝户價貴逾倍且十盞以上各裝户照章九折繳費各司事欺瞞商店勒收十足各裝户持章與爭始允改收九五六折不等參差舞弊衆議沸勝近聞萬源綢莊等二十餘户業已紛紛退裝或即改用氣油燈比較電燈顯分優劣故接踵擬退者尙有數十户云 
[組織愛用國貨大會]  
　　杭州紳商各界發起愛用國貨會並擬設立國貨陳列所發起者首先改易以資觀感特於二十三日下午二時假座鹽商顧養吾住宅特開預備會公决簡章組織進行手續聯絡商會派定臨時職員酌擬於九月朔特開成立大會以利進行 
[停運現洋出境]  
　　杭總商會以上海銀拆陡漲以致杭省銀根驟然緊急殊於市情妨碍非淺爰特仿照客臘辦法昨已函請杭關道轉請照會稅務司飭知各輪船一面知照三公司並浙路公司營業局轉飭各站於十天內一律停運現洋出境以維市面而保大局 
揚州 
[兩淮學堂之助振熱]  
　　兩淮高等小學及八小學堂以江洲災民嗷嗷待哺特由堂長發起願以秋節筵資悉數充賬堂中學生亦大感動纷紛　資以襄善舉此次賑欵共收得百餘千云 
鎭江 
[商人戰勝法官]  
　　鎭江商人王永齡在鎭江地方廳控王紹棟欠欵請提行夥吳鳳歧交保理償吳鳳歧即向檢察官肆閙等情已記前報茲悉此事實因該廳法官與原告王永齡等同住一棧終日花天酒地事爲吳鳳歧查悉偵檢察官與王齡同在棧時吳即將門關住向檢察官云今日原被告齊集在此卽請法官在此判斷不必到法庭訊理該檢察官一時無言回答幸有傍人勸吳出棧吳即以此情形控告而該檢察官亦控吳鳳歧到棧兇毆法官等情經提法司左亷訪派員往查屬實即將該檢察官撤任歸案審辦矣 
[金壇監犯越獄]  
　　金壇縣內監犯人沈𩮝鬆戴宗幅葛繼明高如春四名於某晚扭斷鐐銬在監之後墻挖洞脫逃即經該縣典史武二尹得悉禀明邵子怡大令分派通班差捕四處追拿杳無蹤跡當即由縣稟報各憲請通飭各屬恊同各處巡警一體懸賞緝拿矣 
松江 
[補選自治議員]  
　　城自冶所董事吳紳前楣辭縣自治議員之席遺缺應即投票選舉以夏紳允　當選爲董事遞遺名譽董事缺以馮紳受祜張君仁聲當選 
[戚守因公往鎭]  
　　丹徒莊鏡蓉圖姦斃媳一案旣定復翻奉札開棺檢驗故王旭莊觀察王緯辰大令均已先後馳至鎭江松府戚太守亦於二十三日午前馳往該處辦理此案 
[松江亦受小驚惶]  
　　鄂亂事起松江銀根奇緊百種貨價日落獨金價驟漲以富户思以現銀易金也新授提督張軍門勳未能如期蒞新劉軍門光才亦未能於九月初十遄返湘中昨夜江督張安帥來電略言龍華製造局關係緊要已飭滬道加意防衛需調兵隊飭向尊處熟商聞革黨郵遞印刷品甚多向學堂軍隊等處雜投其中多詆毀政府勸告人民之言各處士民皆隨接隨燬 
蘇州 
[伶人罰戲三天]  
　　閭門外大觀園某伶人日前在馬路行走與人口角行兇被警察拘入捕房移送三綠灣初級審判廳開庭審訊以該伶人恃强用武殊屬不合遂判大觀戲園罰戲三天即以戲資充作賑欵該伶畏禍遵斷昨將三日戲資二十元零繳送籌賑公所籌賑公所以司法獨立未便越俎飭令自行繳廳銷案云 
[淸談（東吳）]  
　　官塲最怕革命黨。而黨人偏佈滿於各省。幾有銅山西傾洛鐘東應之勢。 
　　官塲駐節之地。皆黨人所至之地也。官塲視爲重要之地。皆黨人預備起事之地也。設僅二三人。猶得捕而殺之。數百人則不可禦矣。即或數百人。猶可以軍隊禦之。而今則軍隊之中。彷彿革命黨之機關部矣嗚呼。今之從政者不其殆而。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
G> 
[艾羅補腦汁]  
補腦汁真神妙 
吃下厺賽仙桃 
身體强面色好 
旣却病還不老 
總發行所上海三馬路中法大藥房 
[（日本郵船開往大連灣）]  
本公司經理南滿洲鐵道會社之西京丸每逢禮拜四神户丸禮拜日一准開往大連灣並由火車接連滿洲内地各處船身修固水脚公道客位潔凈應酬周到各寳號欲裝貨搭客務祈光臨爲幸日本郵船會社廣告 
[大英輪船公司]  
今有堅固捷快輪船名柯厘烟杜准八月二十日禮拜三上午開行往門司神户横濱等埠貴客如欲裝貨搭客請至黄浦灘廿四號本公司帳房面議船泊 
[（法部房諭）]  
奉法公堂諭所有一切肉類除執有法工部局特别照會或有英工部局接洽照會者不在禁例外倘有未盖法工部局宰性公司之印挑在本租界混售一經查獲除該肉充公外再照違章將人送案究辦不貸特諭 
[永年人壽保險總公司廣告]  
啓者本公司設在廣東路十號所有西歷一千九百十一年三月三十一號之財政情形列表如下招足資本五十萬兩巳收資本五萬兩　認保欵總數二千九百六十七萬八千五百九十九兩資産總數七四十萬四千六百九十七兩七錢七分壽險存欵七百十四萬零三十七兩六錢七分一年進欵二百八十九萬六千五百五十三兩二錢七分欲知詳細章程並保費數目請向本公司索取可也 
總經理董記上海總經理華田郁賜烈實啓 
[失票聲明]  
屯溪於七月初十寄全泰盛信局送甬江匯票二紙計彚康支申瑞大莊兌一百三十五號七月廿期　元三百兩又永達支　洪昌隆茶棧内永達本號洪偉臣兌四百十三號七月念五期　元二百兩被該信局中途壞事將票捲逃曾經聲明止兌作廢　各寳號切勿收用屯溪兆成布棧告白 
[（遺失匯票）]  
兹有厦門會文堂匯來支日新書莊第三號支票洋二百八十八元此票遺失己向日新止付幸作爲廢紙幸各寳號切勿收用此票背後敝館經巳盖印特此聲明商務印書館啓 
[（欠租拍賣）]  
奉念二日公堂諭寳興里第一百三十五號門牌陞泰客棧欠租不理准於廿六日午後兩點鐘將一切生財拍賣抵租 
[興昌號]  
上海廣東街天潼路 
巧製糖菓蓮子糖薑廣東臘腸廣洋雜貨送禮品物批發克巳 
[（客棧召盤）]  
本棧諸東因别有事業願將全副生財出盤或盤頂或包利承接均可合意者速惠顧面議可也此佈新椿記啓 
八月念四日進口輪船禮拜日 
寗紹輪船由寗波寗紹公司 
北京又由寗波太古公司 
甘肅又由汕頭太古公司 
德興又由長江鴻安公司 
湖北又由烟台太古公司 
大利丸又由長江日清公司 
隆和又由長江怡和洋行 
保定又由厦門太古公司 
八月念五日出口輪船禮拜一 
撫順丸又開往福州台灣大阪公司 
廣濟又開往天津招商總局 
普濟又開往寗波温州招商總局 
北京又晚往甯波太古公司 
順天又晚往威海烟台天津太古公司 
襄陽丸又開往長江日清公司 
江寛又晚往長江招商總局 
景星又開往烟台天津怡和洋行 
新裕又開往福州招商總局 
八月廿六日出口輪船禮拜二 
隆和又開往長江怡和洋行 
德生又開往膠州怡和洋行 
甘州又晚往烟台牛莊大連太古公司 
西江又開往青島烟台天津亨寳公司 
泰順又開往香港廣東招商總局 
弘濟丸又往日本等埠郵船會社 
八月念七日出口輪船禮拜三 
廣平又開往秦皇島開平公司 
大利丸輪船開往長江日清公司 
金華又開往香港東廣太古公司 
安慶又開往長江太古公司 
八月廿八日出口輪船禮拜四 
岳陽丸又開往長江日清公司 
西京丸又上午九點鐘開往大連灣各埠郵船會社 
八月廿九日出口輪船禮拜五 
三島丸輪船早九點鐘開往香港經由歐州各埠郵船會社 
八月三十日出口輪船禮拜六 
大福丸又開往長江日清公司 
 
 

Page 17

 
 
   
 
 

Page 18

 
 
天文臺報告 
　　今日中國海濱季風甚大南方一帶風自東北來北方一帶風自西北來 
本埠新聞 
[鄂亂影響]  
　　武漢革命軍起事以來埠銀洋拆日見增高滬道昨已示禁不得高抬已誌昨報茲聞劉觀察以私抬洋拆最與市面大局有碍恐奸商故意壟斷除飭縣廨密查嚴禁外並又移請商會諭飭錢業各商勿將洋拆再行高抬以維市面滬道面諭滬軍營管帶洪遹聲添派防兵到轅駐守以防不測洪令遵諭已飭左哨鄒文彪派兵一棚業於昨日到轅禀知駐紥矣 
滬道劉觀察接奉江督張制軍來電因目下防務加嚴之際趕需軍械飭製造局張京鄉迅將局廠現存槍械若干預爲造報並著趕造新毛瑟鎗及子藥等以備軍需京卿接電後立飭洋鎗樓匠目及龍華子藥廠委員加派工匠分别督造日夜工作以待早日報竣運赴防次云 
　　駐滬英總領事特派美捕房二號三道西捕率同西探朋山等三名帶領印捕八十名乘輪赴漢保衞駐漢英署 
[迎接一百萬兩]  
　　江督張安帥前日電致滬道劉觀察略謂即日晚間有現銀一百萬兩由火車運滬匯存交通銀行以便調用著到埠時妥爲照料等因觀察得電後即用電話知照公廨轉飭通班差役人等預往車站候至深晚未直到至昨午後始行到滬云 
[官塲鬼蜮記]  
　　龍佐才因被僞造文憑案內牽涉覊押禀訴兩院憲伸雪曾奉程撫批飭巡警道訊明核辦等情已誌本報茲悉張督憲昨又批示云據禀該道在滬因侄振海僞造文憑一事致受牽累爲滬北警局飭拿管押請飭釋放等情查此案未據禀報有案旣據聲稱與該道無涉何以該警道遽將該道覊押究竟是何情事所禀被誣牽累各節是否屬實仰江蘇巡警道迅即查案核明據實詳復察奪云云 
　　更正　昨報載滬道示文中有不准高抬洋拆字樣洋拆二字乃銀拆之誤 
瑣聞 
[城內]  
　　貧死可憫○甬婦何陳氏僑居英租界漢口路祥和里第四百二十侂號門牌內樓面轉租同鄉庖人夏和楨居信而夏與其同鄉同業之友任榮生交好甚篤時常往來詎於本月二十二日晚六句鐘彼此在房同餐夜膳任榮生忽發急病雙手亂搖目瞪口呆倒悶在地不及醫救旋即氣絶身死當報知捕房將屍車送虹口斐倫路驗屍室飭令念五保二圖地保張兆岐報請上海縣相驗當於前日下午經田大令帶同刑仵人等蒞所驗得任榮生委係生前急病身死旋據屍母任吳氏屍妻任黃氏屍友夏和楨及二房東等同跪投稱任榮生向在火車站上爲廚司妻毋靠伊過活現遭急病身亡苦不堪言如用施棺心有不忍自願備棺收殮又乏錢使用供畢涙下並乞恩施大令惻然憫之立標金片賞洋十元就令家丁持片回衙取洋交給屍親具領以助買棺之費吳氏等均叩謝具結諭令自行買棺好爲收殮 
　　現在只好屈留敝地○行兇之湖北人曾廣祥前因與人毆打致被警局拘送到縣訊判押候遞解回籍在案前晚帮審承明府提訊據供湖北人向做銅匠在押已久以後不敢爲非乞恩明府得供諭之曰本應遞解回籍現因路途阻塞姑念知悔格外從寛判具敢過切結當堂省釋 
　　滑頭掮客○珠寳掮客蘇州人徐義泰投縣控被楊忠祿掮去眞珠價賣呑没等情當於前晚經帮審承明府提訊徐供蘇州人向業珠寳掮客於五月初七日被同行楊忠祿托稱現有買主無珠去賣托小的到某店內掮出眞珠價值數百元言定售去歸洋不要還貨珠即交伊去兜越數日後云價尙未收着又隔數日向索遊移現竟避匿不而以致前途店家梗塞不能再掮兼索前欵甚急不得已投控求追明府得供以其一面之詞未便准信飭令退下候查再核 
　　一路巡警分局批○商人李　年禀批該商經理公益公司房産旣有多年向無紏葛何以任令積欠致有六户之多該商經理不善已可槪見且來禀亦未叙明某號所住何人本分局難以提訊所請發封該處房屋之處未便率准此批　孤女屈巧福禀批案經迭訊判飭龔郭氏限一月將洋交清交保釋放嗣該原告復又投局求請飭交妥保當時龔郭氏無保可交該原告情願自行投縣禀控本分局業經判准在案又據禀前情仍着逕赴縣署禀控毋庸率請提訊着即知照此批 
　　老兒可憐○七十六歲之老鄉民楊桂堂泀子楊秀卿投縣控被六房姪輩楊崑崑楊善生楊阿虎等爲因五房要租六房之屋口角起　即被伊等拖倒蜂毆受傷請驗當於前晚經帮審承明府升座花廳提驗　有微傷諭令退去自行醫治候查再核 
　　道轅紀事○火藥局委員麥焱徽周甘鶴昨同到道禀知已奉滬軍營派兵一棚列局駐守並禀安　滬南機器製造局總辦張觀察士珩詣道拜會　法部郎中分省候補道鄭志虔遣丁到道禀安　浦東總巡兼代二路巡警分局區長丁憂知縣孫濤淸禀請銷差　二路巡警分局游區長澤寰禀知到差視事 
[南市]  
　　素貞供詞體而○鄉人吳林泉控被紅木作主顧順　誘姦伊妻龔氏即素貞一案經裁判所迭次何訊顧堅不承認並已傳吳之妻母龔丁氏同子龔坤祥質訊亦復推卸奉判氏交保限交伊母在案茲悉昨日素貞自行投案經陳裁判研訊氏供從夫五年時遭私弄撲擊甚至用鐵鋉鎖繫幽禁似此苦楚自料難以活命祗得出外帮傭度日現在滬北泥城橋周公館傭工主人名雲逹適閱報載素貞訟案是以急切投訴地保即行來案請爲分斷以免累人詰其因何與顧姘識同借小房子及輾轉搬匿各節堅稍並無其事因婦人呼顧順卿爲姑夫安有與內姪女通姦之理其實丈夫耳軟聽信訟棍播弄始而控縣斷其領轉自認回家不再責打豈知口與心違仍被串同翁姑酷虐性命難保一死不如一走是以私逃出外帮人苦度官謂爾爲顧順卿推賴乾净冀思巧避開脫情罪乎着施戒責仍報前供繼稱去年十二月間顧妻患産後症繼即病故曾邀婦人到伊家照料數天事誠有之並無私姘之事復質氏母龔丁氏供女遭婿毒虐不堪是以回家嘗已勸回後即不知其細官因顧保出未到姑判龔坤祥交保帶女出外以後不得干預女事素貞暫留候傳顧順卿來案質究以求此案眞相 
　　住持　廟産○滬南安瀾道　兼茅山嚴住持羽士兪靄尝近被附設茅山殿內之某官塾敎員赴道轅上控該羽士私將廟産出抵得資揮霍不守淸規請爲查辦當率滬道劉觀察批示並即照會城自治公所查明所控各節是否確實或有另情牽制希即據實禀復核辦等因昨日所董飭探傳到該住持詰問此案眞相容探登 
[閘北]  
　　巡警總局批示四則○商人嚴渭洲禀批禀及章程均悉查租界包運垃圾向有定章工部局並不需費分文該商所請月領巨欵不如公家自辦爲愈碍難照准此批　　婦王施氏禀批　爾子王林生可否開釋仰 
 
 

Page 19

 
 
四路分局酌核辦理原禀併發　童生楊福濤禀批　禀悉該生所談醫理井井有條是否出自心得尙不可知着於本月二十一日來局聽候飭派衞生課面試以覘實學毋得違誤此批　衛生隊巡長羅大坤禀批　禀悉本總局擬俟防疫所裁撤後所有衛生隊夫役酌量去留自有辦法所請包辦清道賃屋雇人各節應無庸議叩即遵照 
　　鐵錨賊○水巡隊函送小竊王阿六李文祥二名至四路分局稱係專竊船上鐵錨請辦經蕭區長訊判仍交該隊鎖示以儆 
　　貓口裹挖鰍○前有王寳勛即王廷生向在某號藥房爲夥端節前出洋一千元娶妓女花文鏡爲妾後因大婦不容退還妓母曹吳氏該氏許還身價七百元前日紏同流氓篐桶阿大冐充警局偵探向該氏索討詎氏忽又圖賴不付致起衝突由捕併送匯四捕房捕頭訽得兩造均居華界飭送四路二區錢區官訊供之下諭各具結斥釋不准再行尋釁違干併究 
[英租界]  
　　尋捉債精○駐津奥國領事以前充工部局繙譯之陳緒濟虧空公欵洋六千五百元避面深恐逃匿滬上業已照請直隷交涉司札行上海會審公廨飭差資究矣 
　　老華捕病故○總巡捕房管理華捕信宿舍之一百二十二號三道頭華捕徐狗狗於前日病故住工部局西董查悉以該捕已當差三十四年向無過失昨特賞給該家屬撫恤洋一百四十四元以示體恤所有管理住宿舍一差奉飭一百另七號三道頭華捕接管云 
　　迷路女孩○十一歲女孩阿興前日在廣西路迷途啼哭由捕帶入捕房奉飭留候派探查明家屬再核 
　　拘獲雉妓○雉妓王桂香王南香前晚均因在途拉客違章被捕查獲帶入捕房奉飭轉送公廨押候解究 
　　封屋抵租○福建路曲江里第六百二十六號門牌周姓家因積欠商易洋行房租被控公廨奉寳讞員照准於昨派差恊探往將該屋發封備抵矣 
　　獲扒竊○四馬路口嘉綸天津路昇和祥兩綢庄均被對買賊以購物爲由乘間竊去花緞各一疋報經捕房昨由包探邵什初周小弟等查獲昇和祥所失原贓即吊存捕房候認 
[美租界]  
　　小火○前日下午老朱家宅第二千二百八十四號江北人侯大個子家樓上不戒於火由衆鄰帮同救熄幸未成災 
　　賣烟○哈爾賓捕房捕頭查得三百七號華捕賃居嘉興路私設煙榻容人開燈昨往搜出焑具數副解交張正巡官押候核辦 
　　拐逃○汪和尙誘拐朱少堂之女逃匿美界由朱報告捕房昨飭包探蔣阿林緝獲押候究辦 
[法租界]  
　　拔而不拔○席桂林前控張海全將剃頭店生財抵去洋四百元日久不贖分文無着求請訊追等情經聶讞員准詞傳訊張稱此欵已於光緒三十四年九月起每月拔付洋十元計至今日已拔付不少核算尙欠無幾席稱雖立拔摺從未拔過分文有中保可証司馬以兩造各執判交保傳到中保人到案再訊 
　　從寛而拔○孫世榮因不還周王氏借洋二百元被控公堂於前日提訊判出外料理迄又逾限仍未理明原告又投案禀追孫即交呈洋四十元並稱實因貧困一時無力　措須求從寛拔付司馬衡情酌判於本月底再還十元尙有一百五十元分三個月付清　　不要他拔了○薛阿四丁松林因欠新瑙和房租被控訊押交保料理迄已多日分文未了且在押亦無人具保該行收租人以薛丁二人實困乏無力現旣禁押捕房日久情願欠租免追投請開釋令予搬遷司馬准之當堂釋去命限兩天出屋遷移 
　　流氓可惡○徐定才投廨控稱無端在途行走被流氓小老虎即沙榮德將木棍擊傷頭部身手已倩醫生治愈請驗究辦質之沙供前日在沈慶　老虎灶上吃茶徐應泡水掉換五文小錢口角起　不知爲何人所毆小的並未行兇聶司馬以兩造各執旣據原告禀稱有米　中人目見判押候傳到見　到築訊明再核 
[海上閒談（根）]  
　　王廷生以千金買妓花文鏡。大婦不容。乃將妓退還其母。而欲索還原價嘻。王亦太輕率矣。家中有醋娘子。亦應自量。何竟瞻大如天。貿思藏嬌金屋。不怕河東獅吼耶。迨乎生米煮成熟飯。宜若拍拍腦袋。拚將一百二十個醋罐頭打碎。未必嬌滴滴意中人。便爲活虎生呑去也。王乃始强終弱。旣懾閫威。又念阿堵。欲以。破陋殘缺之器。易還原封不動之銀。亦已過矣。至若紏集無賴。捉摀痛毆。則更野蠻行逕而非多情人舉動也。雖然。彼摀亦當自咎淫章不密。以後宜榜諸女閭曰。陰貨出門槪不退換。 
 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
[治痔瘡之神速]  
僕素嗜醇醪又兼有盧同之癖致濕熱藴釀成積痔患百藥不瘳自去年行商福州庽宿公泰糖棧一時病發糞門内脹陣陣作痛臥床呻吟者累日始獲稍安嗣後時愈時發不甚加劇迨今春季因社會客聚羣相豪飲翌日而菌核大脹纍纍如龍眼狀坐下擠軋血流如注繼之以水淋漓沾漬跡透下衣行行坐艱窘偃臥亦痛極難熬由是愈發愈重竟至九晝夜不能安眠苦慘萬狀較歷次所發更覺難忍醫藥求遍終無一效後閱各報見上海河南路廣東彭壽堂所製熊胆珍珠人參蘆化痔丸及痔瘡外治妙藥便將該藥是否靈妙遍詢諸友有一李孝亷國彦曾購此藥治愈痔瘡因卽斷根不發者則云該藥靈妙誠非過譽乃卽備欵郵購間五日接到内服化痔丸外治痔瘡妙藥各一大盒其時正在痛極難言之際立將刃藥吞下一服再將妙藥照法施用片刻血水收乾痛止腫消未幾肛邊順適忘其拖累探之則菌核縮軟大半矣遂靜臥不動夜半睡醒如厠驟覺痔肉消盡毫無痛楚脫除附骨之疽喜極不勝若非此藥安得享受健全之福特此鳴謝嘉定婁塘鎮　惺伯識 
[電氣熨斗潔淨簡便費廉]  
電氣熨斗之潔淨利便固遠超乎作項熨斗之上務祈賜顧諸君一試便知其利益本埠各裝電燈行家現有大小各種熨斗陳列以便採擇欲知一切詳細及用法者請駕臨本電氣處面談可也本報印字　純用電機轉動公共租界工部局電氣處啓電氣廠在虹口斐倫路德律風二百八十三號樣子房在英大馬路四百七十一二號德律風二千六百六十號 
 
 

Page 26

 
 
要摺 
[內閣奏酌擬保獎暫行章程摺（一）]  
　奏有保舉勢難停止謹擬暫行辦法請旨施行事查東西各國任用必先考試本無保舉實官一途即中國歷代以來取士之法雖不一而入官之始亦悉由考試誠以秩職不可濫邀名器莫能輕假也我朝用人定職尤爲折中至當從無倖進之門自咸豐後軍務興而保舉多始則僅就戰功而列保繼則每舉一事無不以保舉爲策勵之具遷流旣極遂至於今歷經各臣工之條奏部章之限制從未能稍遏其流現在任用章程尙未頒布若即行停止恐積習相沿一時難以廓清謹擬暫行辦法八條於鼓勵人才之中寓循名核實之意另繕淸恭單呈御覽如有未盡事宜仍當隨時奏聞至吏部從前舊案經此次辦法奏定後一槪不准援引以淸界限而免混淆所有酌擬保獎暫行辦法綠由謹恭摺具陳伏乞皇上聖鑒謹奏宣統三年七月十三日奉旨依議欽此 
[保獎暫行章程]  
　　一勞續領照未便漫無限制也查歷年保案除業出仕並已領勞績執照外其未經領照各員曾於宣統元年正月由前吏部奏定通行統限二年內一律領照在案迄今已逾定限並不請領即係自誤且核其時有隔數十年十餘年不等者或其人已衰遇不願出仕或已多物故漏未咨報延擱旣久無從核稽冐名頂替之弊遂由此而生殊非愼重名器之道擬請截至光緖二十年止凡二十年以前奉旨允准及議准覆奏保獎議叙之案未經領照各員均不再發給執照倘日後有就原保之官加保者核其出身給予應得官階由原保之官加捐者由度支部另地核奬 
記事 
武昌革命軍總統黎元洪歷史 
　　黎元洪號宋卿湖北黃陂縣人北洋水師學堂頭班學生初充鎭遠船砲弁甲午之敗元洪浮海遇救旋赴湖北投張文襄文襄喜其剛毅强忍有不撓之氣槪命與張彪錢恂等籌辦新軍自南洋自强軍成立後鄂中隊伍不過護军一營工程營六隊耳張彪雖日在文襄左右不過好佔面子其一切軍事擘劃皆元洪爲之主謀二十年來進步神速由護軍工程營一改而爲左旗右旗再改而爲陸軍第一第二兩鎭嗣以練兵處統編天下軍鎭湖北隨列爲第八鎭並二十一恊混成協第八鎭歸張彪統制而元洪隨爲二十一混成協恊統當庚子以前出洋留學之風未開元洪率湖北將弁二十餘人赴日本聯隊實地練習業滿回鄂卽勸文襄多派學生往日留學至今軍界學界人才如此之盛皆當日元洪一言之力也文襄在鄂時舊部宿將有吳元愷而新軍各事張彪着着爭先元洪始終不能出一頭地即瑞制軍如此明察而迷於張彪之財貨仍不能破格用人元洪仍鬱鬱居張彪下其革命思想皆歷任督憲私袒張彪有以逼成之也元洪治軍寛嚴適中愛兵憐才凡湖北軍界稍有才氣者無不被張彪擠之使去而元洪則能留者留之不能留者盡力助之至今鄂中軍界無不心佩黎元洪者則其人之氣槪可知矣 
來件 
[農産增收策]  
　　浙江全省農務總會得以今日成立幸甚幸甚然所以貴有此總會機關者回非以資數個人之衣食領一關防設一局所優游養望� 
率成一有名無實之腐敗社會也蓋必將有以督率各屬之農務分會增進吾浙江農民之幸福俾農業日以發逹農政日以修明弊也除之利也興之産物歲增入民日富數年以後觀風者大書特書曰浙江農務之歲有起色伊浙江農務總會之功也是則可爲本會慶幸也已是則庶幾逹今日本會同人組織之目的也已 
　　欲圖農務之歲有起色其道多端而農産增收策實其主要之計畫何以言之溯吾中國農業發逹史蓋已在數千年以上吾浙民之於農業又幾可爲吾中國冠於此而言農業改良非使之實在見有增收妙策必不能欣動一般農民之心此宜講求農産增收策者一交通日以便利偏灾歲有所聞農産物之價值因之日昂故居今日而言富國利民之根本政策端推振興農務吾浙江地處冲積層平原氣候土壞均以宜農民性質撲耐勞尤合服田力穡於此而灌輸以新智識新學問俾農業因茲發逹産物加茲豐餞自不難操劵以待也此宜講求農産增收策者又一有此二因故今日本會同人對於此農産增收問題寳有應手先研究之價值也 
　　農産增收策其道亦不一約言之凡大綱三子目十一試綜舉其綱目分别言之如左農第一綱曰指導法其所屬子目五曰模範農場曰農事講習曰農演說曰地方農會曰農事雜誌封其故見守其舊習凡民皆然而農民爲尤甚何也服其先疇終其身不出鄉井所謂智識由交換而得者固視工若商爲尤艱也於此而使之有所覺悟有所觀感而興起端特有指導之一法在指導之法非空言所能取信也則首貴有模範農場以爲實地試驗焉擇一縣或一鄉相宜之土壞選本地之農産而植之以新法舊法並行試驗考其收入計其工料爲增爲减爲豐爲嗇一比較而成績固　然在目也則農民自知　取法矣此模農範塲之有與於指導法之方法者其一然模範農場因一目驗之實質物而已於此而欲證明其理由則須輔之以農事講習一機關焉選農民中之曾受小學敎育而較聰頴者於農𨻶之㗇設立短期農事講習所以敎授農民必要之學理使之知所改良之理由灼然不惑釋然無疑因之互相傳授更相試驗則智識日以進即農業日以興矣此農事講習之有與於指導之方法者其二然農事講習猶爲農事敎育之關係爲一部的而未爲全體的也爲精深的而未爲普通的也法當輔之以農事演說乘農𨻶之餘隨地集農民而演說之就本地原有農産物及培養法一一爲之指正其若者可因若者宜改遇有水旱虫害及畜疫發現時尤當利用其剌激性而諄諄語以補救之方法如此而謂農民無所警覺者無是理也此農事演說之有與於指導之方法者其三有此三者於農産增收策之指導一端其庶幾已　乎而猶未盡也何也無地方農會以監察維持之則其僟猶慮有斷　且未有完全負其責任者也無農事雜誌以講通之發表之則其識猶未爲擴張且未有充分資其比較者也然則或一鄉或一村分設一地方農會或一月或一季發行一農事雜誌皆足以備指導之機關而盡指導之天職者也至此而指導之方法以完而農産增收策爲已植其初基也已 
　　第二綱曰獎勵法其所屬子目四曰善行表彰曰勤勞顯揚曰特産獎勵曰品評評指導者乃本會一方面主動者之方法而於農民一方面　動者之宜若何處置則猶未之審及也本會之權限之能力有勸導而無懲戒有善誘而無强迫則唯有從積極一方面進行之法在其法維何曰獎勵是名譽心者生人之所同具何獨農民而無之唯自數千年厲行專制政體以來朝廷專以籠絡文人學士爲急務而於在野農民遂以愚氓目之小民稱之視與　紳先生不啻有天淵之判於� 
是力田者流亦自安稚愚賤幾不知人世間有史譽事今者欲實行農業進化策非激動其名譽心不可蓋進化必由於　爭農業雖 
 
 

Page 27

 
 
爲財産問題然財産爲有形之競爭其進化爲有極點名譽爲無形之競爭其進化爲無止竟况抑之者旣數千年則一旦起而揚之其感應力當倍强唯在獎勵者能善用之耳茲擬約之爲四項一曰善行表彰凡農民最富道德農村最重風紀表彰之法如查有忠實勤懇熱心公益善體本會宗旨確有可爲農村模範者由全會或延爲特别會員或贈以褒榮徽章務使有以動社會之欽祟心斯爲得之二曰勤勞顯揚農業縱多良法而非勤勞斷不足以奏功故對於農産增收問題實以此着爲最切要顯揚之法凡查有種植合度而又能格外勤動耐勞習苦因之生物收入有倍蓰於他人者由本會用前項特别待遇法或登之雜誌播之美談庶身受者旣愈奮勉而開其風者亦或相感興起於農業增進前途固大有影響也三曰特産奬勵凡一處之農業有普通之作物又必有特别之産物此特産者可名曰副産物亦可稱之爲補助品於農民經濟上最有裨益然其收入之數恆視其人之勤惰而判勤者倍蓰惰者絶無往往有之蓋以其爲副産或者以爲可有可無之數例如以稻爲正産物之地則桑麻蔬菜爲一般農民所不究心其餘蓄牧及田家工作物皆然故於此而欲實行農産增收策對於此項特産物出品之獎勵尤在所不可緩四曰品評會不有競爭何有進化不有比較何有競爭東西洋各國因之利用此名譽心大之爲博覽會小之爲共進會胥是道也今仿其意而爲之縣則合各鄉之産物而品評之府則列各縣之産物省則聚各府之産物分類品題擇優施勵如此而猶不足以動一般競進心者未之有也有此四者獎勵法吾知不數年而農産増收策可實覘其效也夫 
　　第三網曰補助法其所屬子目二曰組合曰地主會旣有指導復有獎勵至此而本會對於所主張之農産增收策可謂旣竭吾力矣雖然猶未也無有補助機關則此農産增收問題未爲完備也何以言之農産之增收固在培養之合法與夫農工之盡力然農業經濟上之計畫實大有關係也例如苗種也肥料也爲購入品之必要於此而各家各購之與夫十家或數十家組一公共　關合購之其時間之費省價格之高低固有不同者矣若夫産物旣已收入而爲出售時於此而由各家各自爲之不特時間既費即以販賣通例論零星之貨每不及大宗之貨價格較高甚且以貨色參差信用不足於販賣上尤多窒礙即於經濟上亦難免損害由此種種方面以觀則組合機關萬不容緩日本産業組合有所謂信用組合販賣組合購買組合生産組合兼業組合種種各機關吾　仿其法而試辦其一二種得其人而組合之其收效當可立見也此産業組合之有補助於農産增收策者之槪說也又有說者農産增收問題與地主亦有密切之關係例如水利之通塞爲農田肥瘦之大原因而疏通水利之義務其責固爲在地主然其力類非一二家所能舉也則不得不組織一公共機關以管理之地主會其選矣外若士壤改良問題水旱虫害等問題其必由地主與佃農雙方面協議者且類非一二家所以舉行者是皆地主會所有事也此地主會之有補助於農産增收策者之槪說也有此二種補助機關則農産增收策庶幾完備已是又本會所當力爲提倡者也 
　　右列三綱十一目盖嘗驗之日本農業社會參之吾浙目下農事情形而私議以爲農産增收問題行之必有效者故敢謹布之 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
自由談 
[徵文告白]  
　　海內文家如有以詩詞歌曲遺聞　事以及游戲詼諧之作惠寄本館最爲歡迎卽請開明住址以便随時通信惟原稿恕不奉還 
游戲文章 
[叩馬諫北軍書）愛（]  
　　梗化　威。在朝廷雖有征誅之例。養廱激變。在官吏實無宣撫之方。公等小讀詩書壯參國政。豈不知治平之道。得自中庸。安可藉專制之威。習成偏倚。要知壓力愈重。而抗力亦愈高。誠心待人。必忠心而待我。此人事皆然。而天理亦若是也。如革命黨者。欲更專制。甘作犧牲。而其跡雖爲君國難容。而其事却爲民邦所有。使自由早得。誰肯以頸血濺衣。去壓制無方。自然以肉軀冐刃。如盈廷悉屬明逹。早易方針。必在野各事經營。難成團志。欲弭今番大變上策不外和平。思圖以後久安。良謀惟求立憲若但修容飾貌。恐民間隱患。正是無窮。如祗遺將調軍。想國家兵力。亦屬有限。有形之革命可殺。無形之革命難平。請擯道旁築室之謀。而納野叟曝言之獻。公等如其進也。增光國史。無非戕同類之功臣。貽笑。鄰邦。却是戮愛羣之赤子。畫凌烟而削色。銘銅柱以增慚如其退也。馬革。裹屍原非死於異國之敵。霜鋒飮血。却受損於反戈之兵。損上將之威名。動深宮之憂慮。何可推心置腹。開立憲面目之眞。約法平權。報紅旗久長之捷。 
　　有友某娶妻名王鳳姐其美爰集四書句爲文以戲之）一柳燕航主人（（再續） 
　　公事畢。莞爾而笑曰。昔者。吾爲此 
懼。今若此。不亦樂乎曰。賢者亦有此樂乎。王笑曰。殆有甚焉。旣而曰。如斯而已乎曰。請復之。王曰。前言。戲之耳。强而後可曰。寡人好色。二吾猶不足。所以行之者三。其庶幾乎。蹴然曰。良人者。所仰望而終身。也。善與人交。固所願也。勞者弗息。是吾憂也。再斯可矣。有所不足。明曰遂行。敬失其養。盡心力而爲之未有能生者也。惟我與爾。曲肱而枕之。予與爾言。不亦善乎。吾聞之喜而不寐。則不知足之蹈之手之。舞之。蚤起。問曰。鳳兮鳳兮。何其血。之流杵也。王笑而不言。忸怩曰。而今而後。能無懼而已矣。）完（ 
海外奇談 
[幼姊捨命救弟）欽（]  
　　某國某處。有姊弟二人。弟名湯姆。姊名博蘭。早失怙祗存寡母。旋亦逝世。時弟年僅七歲。姊年亦僅十一。家貧如洗。無可自活乃思往依其富戚。但路道遙遠。非六七日不可逹。姊弟兩人。迫於無奈。束裝就途。至一地。四無人居。時已夜深。祗得露宿。次晨天下大雪。寒風削肌。姊弟兩人。苦無避處。遙見一小屋。冒雪赴之。扣其門。內問何人。博蘭戰慄而答曰。有貧苦之旅行兩小人內又曰。余祗能容一人。博蘭大戚。自思若余入內。則湯姆路斃。湯姆入內。則余爲餓莩。弟死不若余死。乃慨然脫已。衣衣湯姆又與湯姆握手爲别曰。鳴呼。今日與弟長别矣。姊將於泉下爲弟請福。想此屋內老婦必能爲弟保護也。語畢。推弟入門。已則坐於門外。咬指作血書。自門縫投入。令其弟居老婦處工作。井懇老婦憐愛幼弟。歷一小時。老婦始發見其書。急啟門視之已殭矣。 
　　二百餘年前之大火）惠（（耘） 
英倫一千六百六十六年九月二日。布丁巷之某餅作。不戒於火。致肇燎原之禍。自東北城逹化而傍橋。街凡四百五十。火至四日未熄。毀敎堂八十六。貨棧房屋一萬三千餘喪家之衆及百萬。金消錢耗至千萬磅葬身火窟者難縷指計。洵爲環球亘古惟一之火災焉方未火之前。瘟疫盛。每星期死者以七八千計。及一炬而病原子滅且英倫古厦。悉以木成。自祝融施威而後。盡建磚石巍峨之祟構。未始非一火之功也。 
忽發奇想 
[大員逃命法）鈍根（]  
　　革黨之勢日盛。大員之命日危。此次某協統爲革黨統領。進逼某督某督忙跪下。叩頭乞命。得免於害且護其家眷登輪焉。是叩頭者。大員逃命之一法也。 
　　某督旣登兵輪。移舶某國兵艦之後使革黨投鼠忌器。是依賴外人者。亦大員逃命之一。法也。 
　　某某官員。蟄居租界。自稱無礙。是遷居租界者。亦大員逃命之一法也。 
　　某大臣奉命平某省之亂。行至中途。停留不發。是遷延觀望者。亦大員逃命之一法也。 
某處鐵路。被革黨炸斷逃官頗爲。 
 
 

Page 35

 
 
　　所苦。故凡爲大員者宜。家置飛行艇一艘。亦逃命之一法也。 
某大。員假扮貧民。囚首喪面。革黨忽之。遂免於難。是亦逃命之一法也。 
　　某逃官途遇土匪。刧其囊金。急行賄而免。某逃官亦遇。土匪。涎其美妾。急棄妾而免。是皆逃命之法也。逃命全恃足勁。今之大員。切勿出入坐轎。宜步行以練足勁。能拖東洋車更炒。是誠逃命之法也。 
　　古有烟遁之法。用於逃命最佳。今之大員。本皆吸烟。一遇急難。宜即躺下烟榻。猛力抽吸。使烟氣飛騰。室中如蒙大霧。不見人形。黨人無從加害。亦逃命之一法也。 
　　申報自由談。內有大。員逃命法。大員讀之。必大喜曰。是誠吾輩逃命。之法也。 
心直口快 
[極極極）愛（]  
　　有人說命漢人作官。旣都靠不住。何不令其一一辭職。凡爲大小官吏者。盡皆滿人。必可高枕無憂矣。倒也是極。 
　　世上有一種人。甘作犧牲。代萬民謀幸福。有一種人。甘爲奴隸代他族戮冋胞。人心之不同如此。却是奇極。 
某大臣旣結怨於百姓。復不見好於。君上弄。得進退無路眞。眞無趣到底笨極。 
瞎費心思 
[新人物比動物）投稿（]  
　　郵傳大臣像獺。　爲淵敺魚。外務大臣像羝羊。　進退兩難。地方官像穿山甲。　剷地皮。議員像蝦蟆。　　　空言。各團體像野雞。　　顧首不顧尾。國民像燕雀。　　　大厦將傾。江皖百姓像鴻鴈。　哀鳴嗷嗷。革黨像蟹。　　　　横行無碍。報館像雞。　　　　警醒。 
[戲攷（吳健））下兒（]  
　　斬黃袍亦名陳橋兵變。柴榮趙匡胤鄭恩三人。結爲兄弟。時值五代。天下紛亂。弟兄三人。爭成帝業。國號後周。柴死而兵心叛亂。遽以黃袍加趙身。趙遂即帝位。國號宋。封弟鄭思爲北平王。河北韓龍。進妹素梅。匡胤納之爲妃。甚寵。重賞韓龍。鄭以其無功而得賞也。怒毆之。韓懼其威不敢較。㘅之而謀於妹議報復之策。適帝回宮。囑妃侍宴。妃遂灌醉之。說鄭欲謀爲不軌。簒奪天下。帝已醉。不辨眞僞。欲斬之妃卽矯詔使韓龍捕鄭。立即斬首。高懷德等。以鄭係忠良。又爲帝之。義弟。屢次奏保。皆爲妃延誤。鄭竟。含寃以死。鄭之妻陶三春。女中之健將也。聞夫被害遂舉兵反。直抵汴京。諸將俱憤。鄭死之寃。作壁上觀。高懷德急人宮奏帝。遇韓龍怒斬之。帝懇其勸陶退兵。高請斬黃袍以謝。過封鄭兒以褒忠。殺韓妃以洩憤。帝不得已。皆允之。陶乃撤兵而冋。此劇本紅面生戲。自劉鴻聲來滬一演。而鬚生之有名者。遂競效之。劉演此劇。好處在哭頭一段。欲哭又止。欲止還哭。高下疾徐。調門變化不測。而尤以。）你我他（三字。三樣調門。最爲得神。城頭對唱一叚。聲調亦變換有法。得機得勢。恩曉峯近似。然究有上下床之别焉。 
小說 
[短篇小說排崙君子）囂囂生譯述尾生潤辭（]  
　　當千五百十三年。英王其姆司第五即位於蘇革蘭。王性拓弛。喜盤游。在濳邸時。常馳騁原野以爲樂。邇以蟄居宮闈。出入不能自由。拘苦萬分。如鳥處樊籠。鬱鬱不自適。乃密與心腹之臣計。易服僑裝以出。盖意欲藉知。民間疾苦。官吏橫暴事。兼可飽覽外界之風光。假以自娛樂也。 
王每出。從親信之貴臣二。自稱爲排崙奇克之君子。排崙奇克者。爲司兜陵砲台之要道。 
　　一日。王又出游至排崙奇克小憩。時馳驅半日。腹內已空。乃命從者進酒。而苦無下酒物。玉食萬方之王者。今日乃始嘗飢餓之况味。不得已。命從者荷槍裹彈。獵鹿近郊。爲佐酒饌計。王飢腸协鳴。擎杯以。待雖有酒盈。樽其奈難以果腹冋。正延頸。盼望時。遙見獵者已紛然返王大喜。躍起以迎。之。以爲嘉肴已至。可以熄我餓火矣。而不料獵者皆兩手下垂。懊喪之色。形於面。王乃大愕。急呼而叩其故。蓋纍。纍斃鹿。方捆載以歸。而途遭亞痕。潑里亞）砲台名（之蒲乞難痕司族所掠奪也綠彼亦張飲有酒無餚而暮色。沈沈。難再行獵。適見運鹿者來。於愁思無著之中。遂悍然一。試其野蠻之技倆。獵者舉王物明。告懇以返璧蒲酋。忿然不。顧倖倖曰渠爲蘇革。蘭之君。余爲開噴。（亞痕潑里亞之縣）之君。其奈我何。王叩知。顚末。擲杯。以出。躍馬逕。造蒲門。有兇猛之守門軍。持斧。徘徊於。前堅拒。不納。曰吾君方飮。胡纏。擾爲。王曰余爲排崙奇克君子。特來與開噴君同飮耳。門軍。喞噥。不已怨恨之色。見之生怖。然見王英姿颯。爽氣槪。異常不敢終拒。遂入告其主曰。外有紅髯蠻子。自稱排。崙君子。欲來與吾君。同飮。待報門外。蒲酋聞之大恐。知王親來也。倉皇出。長跪求赦。然王固無加。罪竟特欲殺其。狂威耳。遂入。與共觴。時鹿已炙熟。陳列滿案。王乃高。坐而爲屠門之大嚼焉。從此亞痕潑里亞之蒲乞難痕酋長。人皆以開噴君呼之。蓋舉其奪。鹿時之無狀。以誚之也。）未完（ 
 
 

Page 36

 
 
   
 
 

Page 37

 
 
   
 
 

Page 38

 
 
   
 
 

Page 39

 
 
   
 
 

Page 40

 
 
   
 
