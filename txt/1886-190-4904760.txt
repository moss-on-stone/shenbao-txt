# 1886 - 190 - 4904760

 

Page 1

 
 
[搜印大題文告白] [  點石齋主人啓]  
　　朝廷以制藝取士士舍是靡由進身而所挾之技則鋒利可自主也刻本已汗牛充棟然皆習見不鮮本齋茲待敦聘名才遴遴大題文二莫爲均以理法淸眞詞句雅正之文以作觀摩善本一切分淡庸澄難邀知遇及大題文彚文府凡巳輕石印者概不收列一篇惟是篇章旣富選擇仍精深　所見未廣尙希海內士林有藏先輩稿本書院課作近今窗課不吝金玉郵寄本齋卽付收條爲據而選入後酌送潤儀或印出后酌酬一部均無不可其有名人鉅製多士傳抄一文而數處寄來本齋均以先到者選用至原稿之選与不選一概未能寄還特此預啓再惠寄鴻篇請逕寄點石齋不必由申報舘轉交請鑒之 
[八十一號畫報出售] [  申報館主人啓]  
　　有洋人在日本國購得白蠟製成神像數十尊高大約七八尺外衣五色衣携來本埠陳設洋房中以供人游覽本齋友人循例往游歸卽按照摹繪成圖列入此次畫報俾未見者如游其地焉淞隱漫錄圖說一則仍附畫報之末准於初六日出售此布 
[論逆子宜誅]  
　　有客貿貿然來猝然問於余曰貴報以隱惡揚善爲事善善宜從其長惡惡宜從其短乃昨見六月初八日載有逆子宜誅一則不亦失之太激乎余曰何謂也客曰滬城某甲遭父怒毆某不服回手擊父致傷父頭血流如注父益怒似送子忤逆嗣經旁人解勸令甲長跪請非事遂寢以大事而化爲小事以小事而化爲無事解勸者之爲德也大失而貴報乃從而論之以爲生我劬勞昊天罔極不克先意承旨已屬罪無可逃復加之橫肆凶殘任情還擊誠狗彘之不若斯言也何爲也哉夫甲之還毆固有罪矣父欲送官則必治以應得之罪一入公門九牛莫拔何如旁人解勸立卽渙然氷釋之爲愈乎且標其目曰逆子宜誅是勸之以殺人也毋乃過歟余曰居吾語女夫我朝以仁孝治天下粵祖仁皇帝　行聖諭廣訓十六條以訓萬民其第一條卽曰敦孝弟以重人倫可知倫韋之道凡爲人者所不能外近來人心不古倫常二字竟多不知每見當世之言五倫者止知夫婦一倫此外皆若可以廢置也者嗚呼世變至此尚可言哉各處忤逆之事層見疉出卽本埠城廂內外亦復時有所聞城內某甲不過其一端耳上海邑廟向有宣講聖經之舉曾過而聽之講者登臺　講指劃衣冠濟楚其色矜莊聽者環列臺下聞雜笑語並無肅然敬聽者其所宣講者則卽訓第一條也講者循文敷解如讀書然間有詮解數語亦無人焉心領而神會故此舉不啻虛行故事欲以感化薄俗難矣夫　非　舌所能化導則惟當以官法補救之鄕愚雖曰無知然亦有耳目亦有見聞聞某某不養其父母官則執而懲之見某某違犯其父母官則拘而責之則亦有其心怦怦略知感動者若乃有子還毆其父經人勸解　不經官遂得將就了事則人之聞之見之者必將曰忤逆之罪亦不過與尋常鬥毆者等必有戚族出爲排解斷不至於經官動府照律科罪於是目中益無父母矣然則勸解之人殆但知息事之爲美而不知其事之有關倫理以理論之實則與於不孝之甚者也且子以爲標其目曰逆子宜誅是卽勸之以殺人謂爲善之太激子亦曾讀律否乎查刑律罵詈條內關凡罵祖父母父母及妻妾罵夫之祖父母父母者並絞夫但曰罵舋而其罪已如此其重等而上之更可知矣又查刑律訴訟條內尚凡子孫違犯祖父母父母教令及奉養有缺者杖一百其例內云子貧不能養瞻父母因至父母自縊死者杖一百流二千里夫一違犯教令而厥罪如此一貧不能養贍而厥罪又如此其所以教孝者至矣至刑律鬥毆條內凡子孫毆祖父母父母及妻妾毆夫之祖父母父母者皆斬殺者皆凌遲處死過失殺者杖一百流三千里傷者杖一百徒二年俱不在收贖之例所謂傷者蒙上文過失而言也過失則耳目所不及思慮所不到而其罪尚如此其重則非出於過失者更可知矣更等而上之則有刑律人命條內謀殺祖父母父母之律曰凡謀殺祖父母父母及期　尊長外祖父母夫夫之祖父母父母已行者皆絞已殺者皆凌遲處死所謂已行者不問有傷無傷所謂皆者預謀之子孫不分首從雖收監之後在監瘐斃仍須戮屍定例之嚴可謂至矣而天下之人仍有犯之者殆由於氓之蚩蚩不知律例故也古云民可使由之不可使知之竊以爲獨有律例之有關乎倫理者不可不使之知說者或謂民若知例則避就者多而案無信默不知旣知定例則畏法者亦多而教可漸行也雖然民　不知律固易於犯義干名要亦由於姑息養奸所致凡有此等事四鄰戚族或則多方勸解不令經官地保鄕約又或得賄勸和不行舉報卽到官矣官或者過於仁慈向其父母再二開導多方勸慰或將逆子薄加懲責路子監押卽爲了事初未嘗按　定律執法辦理以爲懲一警百之計故彼忤逆之子非盡生而忤逆也其初不過違犯漸而至於罵舋又漸而至於毆打所謂涓涓不已將成江河星星不滅遂至燬原　非一朝一夕之故其所由來者漸也某甲還毆其父其爲忤逆也甚矣按之律例實感斬决而子乃以我曹爲過激是何言歟客乃肅然而起爽然自失赧然三揖而謝曰吾過矣吾過矣子之所言誠足以挽回世道人心而非鄙人之所能寞測者矣 
[蜀中近事]  
　　蜀中民教不和前已報登大略茲得漢　來信謂川帮中接得家書均傳述紛紛朋重慶府近因考試武童入市戲嬉　教中人致生　角武童倚衆欲毀者堂教民遂聚衆救　富將武童擊斃十有三人因此考童與民等遂縱火將英法美各國教堂燒毀現在勢尙洶洶欲國報復由是訛言四起凡在教者俱舉家遷避官亦彈壓不住兼値丁制軍出缺新官未來愈亂忙亂無緒云 
[俄官病歿]  
　　漢口俄領事署於六月初八晚領事之子因病身死非傷之餘尚未備棺盛殮不　次日俄領事亦病醫治無效將至午刻又賦仙游當飭匠備棺兩具殮埋各領專署及英船與茶輪皆扯半旗以示哀戚 
[揚城火警]  
　　十一日下午三點餘鐘揚城板井地方東嶽廟西隔壁巷內凡姓家不戒於火登時烈𦦨沖霄不可嚮運幸左右水井便捷各龍齊力澆灌得以樸滅僅焚去住　兩進隣人皆無恙惟遺失物件甚多其緊隣馬姓家尤爲折耗馬本作賣笑生涯者當火起時倩人搬運什物有皮箱二只不知爲何人竊去內　其鉅至起火之由聞因午炊後遺火柴間主人在房內吸鴉片聞警出視詎床上烟燈又將蚊帳燃着兼順不遑致罹斯厄保甲總巡萬司馬直待王火勢全滅始回仍留弁兵督飭水龍澆灌餘火咸嘆司馬之辦事精細云 
[粵省節流]  
　　粵督張香壽制軍以府庫支絀開源之外尤貴節流遂飭司道會同酌議將一應糜費逐一裁减 
 
 

Page 2

 
 
據實具詳旋議得省中各局每月减銀一萬兩又將南澳鎭練兵减去二百名澄海鎭赤溪協練兵各减去一百名肇恊駐扎高明之練兵减去四十名水師提標團勇减去四百名業由督憲批准札飭各營一體遵行矣　 
[穀埠凉波]  
　　粤督張香帥示禁白鴿票花會早　匿跡銷聲或有謂賭博爲粤東痼習示禁於前保無復開於後不若弛禁繳餉免令若輩露尾藏頭城廂票舘共八十餘家可派令每年共繳銀三十萬元何弗商之司道札飭地方文武官妥議章程以便興辦耶竊謂目前籌餉維艱得此巨資固屬不無少補但睹爲盜源恐風俗人心不免由此日壤耳○督憲挑選輪船十五號立爲河海巡緝營将該輪分作前中後三營每營分左右前中後五哨以便分巡西北江廣等屬及六門内外鹽匪已礼委補用都司武都戎永泰總帶矣○陽江鎭黄小羌鎭軍現經督憲委帶綏靜營勇二百名撥廣貞奏捷兩輪船及各快船赴順德香出新會鶴山開乎各縣查辦積匪聞該處積匪甚夥强悍異常雖有官軍剿辦均形棘手故須鎭軍親自一行也○鄭心泉軍門奉太夫人之諱咨請制軍開缺終制制車以軍門清厘積匪辦理有方未便遽易生手遂温言慰誰勉以移孝作忠幷奏請給假百日一俟假滿仍令回任云○新任關憲增榷使于本月初五日馳抵香港換坐兵船翌日行抵省河督撫各憲均趨赴近日亭恭請聖安榷使隨卽入城拜客擇於十二日接印○諺云暑雨無粮小暑日雨師稅駕密若散絲天氣甚寒頗似新秋景象占騐者咸　難望有秋沾體塗足之流未免憂心孔棘云 
[襄垣瑣誌]  
　　蕪關書役向有在房出口之別每届關道蒞任例須點唱卯名署關道成寶岩觀察示期本月初八日點卯畫押是日關上戶工兩房書役共二百餘人成整肅衣冠鵠立伺候觀察諄諄教誡諭以勤愼辦公毋擾商賈各吏咸唯唯叩頭而退○官塲傳述安徽學政貴塢樵文宗有奉　召入都辦理軍機事務之　然尙未見明文也○每當夏令卽有瞽者於黃昏後負三絃胡琴沿街彈唱藉博蠅頭其樂雖鄙其情亦可憐也不料近更有小青皮三五成羣游行街巷一遇綺羅粉黛閒坐納凉卽故意彈唱淫詞任情嘲謔雲牽雨引貽憲無窮又有唱秦淮曲者花叢浪子落魄無寥乃率其妻孥效鄭元和歌蓮花落故事抑揚婉轉盡態極妍禁革淫風是所望於民之父母也○日前有一游勇至某店購物店夥剔換小錢因之爭論磨拳擦掌大肆咆哮街隣出爲解紛該勇愈形猖獗有慫令鳴捕送官者店主胆怯畏事向之叩頭服禮游勇始得無言按蕪城保甲局各叚派有委員團總巡勇團丁月領薪資不爲薄矣然每夜祗三更後各叚繞行一週虚行故事遇有匪徒滋擾不但不敢拘捕抑且無過而問之者有心人蒿目時艱不禁撫膺浩歎已 
[茶輪盡開]  
　　漢皋於兩禮拜前江上尙泊茶輪三艘一爲天祥之登必賽一爲怡和之格林爾牢一卽天祥之挨擺定登必賽裝載至五月底已有八成光景隨卽掛旗開去聞欲至閩再爲受載俟滿艙之日卽起椗放洋格林爾牢受載至六月初不過半載見來路不旺兼有按日寄申之字附載愈少因於初六日亦卽開行惟剩天祥之挨擺定爲尾幫雖逐日小有裝載總不可爲大宗生意至前禮拜五六亦掛旗示期至六月初十日早晨揚帆開去今年茶事畢矣尾船之載聞不過兩三成刻下英商在漢收買者已寥落如晨星惟俄商則接辦花香與老茶一面兼收子茶尾帮與荷花等茶此與英商有間焉眼前茶價已爲極廉恐未能再跌 
[鎭江命案]  
　　鎭江得勝門外沈家巷有楊某以磨坊爲業其子某甲兇横異常動輒用武五月二十九日有曾醃蟛蜞之某乙荷擔經過門前因細故被甲毆傷經人排解而罷本月初一日又有朱某手提鳥籠行經門口爲甲所見欲强賈之一言不合舉足踢珠仆地復肆兇毆其時朱己不能動甲謂其詐死復踢一脚朱卽斃命當經鄰佑將甲送縣旋經丹徒縣騐得朱委係踢傷下部斃命將甲笞責二百帶回收禁而某乙舁回三日亦斃業經報官檢騐委係被毆身死甲以一人而犯命案兩起自問頭顱能有幾個耶○某甲前在福和輪船充富水手與山巷底某妓暱近則生計蕭疎囊中金盡妓漸以白眼相待而甲尙戀　雞肋不忍遽絕一日因事爭論妓忽將甲披頰兩下並曾爾若不去必害爾命甲至此羞憤交集無地自容乘間吞烟而斃經丹徒縣詣騐將妓帶回核辦又聞數日前小街有成衣匠自盡其人素有瘋疾想無須報官　騐也　　　　 
[西國官塲雜記]  
　　比利時國向無駐津領事官一切交涉事宜皆由仁記行東辦理現在已專放有領事官到任矣德國欽差及法國叅賛代理欽差於初六七日先後到津聞與傳相商辦要公聞正任法欽差不日亦當到華晋京駐節矣 
[津事連綴]  
　　天津北門内王姓一孩僅週歲隨母歸甯維時外祖家有唱灤州影　者孩欲上臺細觀該班固曾在王家奏技似曾相識赶爲掖上戲臺詎臺板浮擱並未縛牢偶一側重全臺傾圮臺上置開水一壺適灌於孩頂立時亂滾落於旁之坎陷水向下流宛如火上添油更無人色皮肉着手便腐此前月杪事也本月初四日王姓之姪有一婢又自縊身死婢年十五當由家主鳴保報縣驗屍姚鐵山大令卽帶同刑仵詣騐項下實有八字痕自縊無疑隨令買棺盛殮塡格錄供回衙同日鹹水沽馬氏婦因爻占脫輻服生烟斃命據地方禀報委員任石泉太守往騐惟鹹水沽距津城約五十里騐後情形容後查明再錄 
[兇手就擒]  
　　金陵校塲在太平門內覆舟山下地甚荒僻俗呼之曰小營左側人家多半隸軍伍者然皆零星散處有某營干總者湖南人亦築室於兹娶江甯南門外某氏女爲妻生子女二同營某弁時相往還妻素不貞遂與苟合兩惰浹洽惡本夫碍眼謀有以去之上月杪某夜夫已偕妻寢某弁忽率多人奪門入僕婦以主適在家告弁曰何懼手持木棍自衝寢門妻拔關迓弁夫聞雙急起弁舉棍作當頭棒喝夫手格鹽弁就壁上抽刀亂砍弁黨助之立斃刃下當以被裹屍扛置照壁前地上去其居約半里許弁以爲高臥無憂因卽鳩占鵲巢舉酒稱慶次早路人行過屍側見之大驚告知地甲禀報上元縣陳仰三明府帶同仵作親臨相騐死者年貌約三十餘歲刀傷計七處項上胸間俱己洞穿兩臂兩脇兩跨糞門皆深入數寸檢視屍旁血跡只有數點知爲他處移來騐畢命暫收殮隨卽簽差會營跴緝毫無影響逾數日明府親自密訪改作鄉民裝束偕城守隨帶兵役循血綫一路尋至某家門首而止相顧謂曰兇在是矣因留兵役之半在外以防逃縱推扉直入見其中皆﨣﨣大漢口操湘音愈疑焉有什長某識城守面心知案發詭禀此間同居盡屬良善公等可無多惑城守未及答瞥目院中凝血一塊詢係何血衆對以昨食　魚所遺明府廻問老役人血魚血有異否役曰人血鹹而腥魚血則不然令試䑛之果爲人血乃叱擒縳門外兵役立時擁進鷹拿虎攫登時獲住男女七人鎖帶回署升堂嚴訊供招不諱聞現已收禁詳請憲示照律懲辦想姦夫淫婦斷不能稍從末减也 
[豫章瑣記]  
　　日前天大雷電以風大雨傾盆街衢水溢永和門外農民某甲入城挑糞壅田躱避不遑以致襟袖淋漓無異雨中病鶴唐人詩曰試看盤中餐粒粒皆辛苦信不虛也○德曉峯中丞飭修玉帶豫章溝前已書諸報簡兹中丞復以沿街溝道亦宜一律疏通遂諭令南昌府督同南新二縣會銜出示凡溝道之繞出店房者皆須動工興作倘　托言有關風水擅行阻撓者定卽拘案究治旋於本月初四日動工矣○經訓書院首重經解近年由學憲挑送高才生肄業膏獎格外從豐名利所歸人皆豔羡日前有某生未作經解僅以一賦一詩塞責閱者大不滿意扣除其名○孝廉堂膏獎不如經訓遠甚近輕各孝廉禀請撫憲設法增添當可仰邀批准也 
[竹西銷夏錄]  
　　日前程太守通行各屬擇定本月二十二日取齊文童二十五日舉行府試○寳塔灣本定於初八日舉行都天勝會嗣會中人以東門外凹子街會亦欲舉行遂改期十四日同賽　○某甲椿萱俱逝貧不聊生遂至金陵依繼母某氏過活氏以非已親生待之甚虐 
 
 

Page 3

 
 
甲又染烟霞痼疾吞雲吐霧皆仰給於氏上月某日偶因細故觸氏怒至晚婦卽以夏楚毒毆次早乘甲未起復以鞭垂從事直至遍體鱗傷方始釋手氏有親生女見而累忍知甲妻在揚遂潜助川資令其逃回邗上抵家後向婦痛哭謂吾已受内傷恐不能久於人世婦亦相對汍　慰以軟語延至初六日甲竟痛極而死時妻方懷姙痛夫情切遂致小產血暈數次不識能無礙否事聞於甲之外舅忿不能平擬欲赴官控訴經人再二勸慰始肯牧殮掩埋○某氏婦在新城開設車行凶悍異常動輒與人毆打御者談而色變咸以胭脂虎稱之一日甲乙二車夫互攬一長載客婦袒乙而抑甲將甲痛詈甲含恨而去至初七日午後甲遇婦於教塲婦猶詬誶不已甲忿甚糾約同業二人將婦捺倒於地跨其背上飽以老拳抖擻精神無異武松在景陽岡氣概見者莫不拍手稱快 
[嚴拿會匪示]  
　　鄞縣正堂朱爲出示曉論事照得游兵散勇逗遛境內係屬盜賊萌芽最爲地方之害迭奉憲示驅逐嚴查均經示諭遵辦在案查鄞鎭一帶自光緒十年開辦海防以來湖南游民來營投充勇丁者絡繹不絕兹際海疆肅清各營撤散雖平素安分遵撤回籍之人固屬不少而不注游勇藉此逗遛暗結黨夥滋事亦所難免卽如前奉提憲按照軍法處斬之哥老會匪類顏紹温託名外科醫病混跡在鎭此其明証除會營選蕭嚴拿外合行出示曉諭爲此示仰軍民及客寓飯歇人等知悉爾等所開寓歇如有前項面生词疑形若丁勇或託名外科書符持咒等人來寓投歇須開明姓名夾歴來縣禀報聽候查辦倘或另滋事端或經本縣訪有爲匪實據解縣本犯卽照顏紹温成案回明提憲按照軍法從事外容留之人並將知盗窩盜之例從重懲辦房屋查封入官本縣言出法隨愼毋嘗試其各懍遵毋違特示光緒十二年六月初七日給 
[鹽匪行劫]  
　　有客自白鶴港邊倩三十六鱗傳書本館云本月初五日忽有鎗船十五艘裝滿食鹽停泊嘉定西門外接官亭橋小港內船中約有七八十人三五成羣入城游玩隨身帶有兇械以致人心惶懼議論紛紛地保問其何事來此答稱奉撫憲派委巡鹽俄而四船招接鄕人將鹽零賣每小包售錢二百文至初七晨船抵外岡鎭邊遇穿珠花船卽一躍而登口稱巡鹽任情搜括艙內錢洋珠寶槍掠一空約計值洋三百元地保邱瑞等兩名向之盤詰當被挾之以去岸上人聞警卽鳴鑼開店約衆兠拿該船見勢不佳向西開去午後鎭董偕穿珠花船主赴縣報請龍邑尊飭捕緝查至晚四更時邱保釋回據云船至白鶴港始得釋放其一人尚留艙內聲言須備洋二百元前往贖取隨卽禀請邑尊設法赴救按浦東南匯各鄕鎭常有鹽匪劫物擄人案牘如山無一破獲自祁西垣大令被議解任後新令蔣薌村明府寬猛互用施措有方若輩遂匿跡銷聲不復萑符嘯聚不料嘉邑復如此情形不知龍邑尊果何以除暴安良俾閭閣得以安枕耶 
[遠迓節麾]  
　　新任四川總督劉仲帥行過蘇州將莅滬上四川督標副將馬君已率勇丁至滬暫住法馬路吉星公客棧以俟憲旌莅止 
[觀燈賸語]  
　　法界張燈昨巳濡翰紀其大概兹復綴錄餘聞以當茗話往年張燈每有流氓乘間肇事是以法會審員翁太守帶領會捕局勇親自周歴各處上海縣莫邑尊亦飭差役至捕房聲明奉本官命到此彈壓備捕頭婉言辭謝大自鳴鐘前銅人四圍往年竪綠木桿掛白琉璃燈樹枝上均掛彩燈今年則移掛於五馬路法總領事署花園內公署大門本有法捕看門又經英捕頭派捕彈壓法領事邀請駐滬各國領事飲宴諸法人又在五馬路及洋涇浜酒肆中痛飲歡呼直至一點鐘酒闌燈灺各自散歸事後查得流氓肇事共有三起有一女郎在紫來街口茶食店門酋縱眺忽被人圍住且圖攫物女駭極狂呼救命法包探等聞聲趕至拘至捕房昨晨解案其人自言姓吳名谷春在英公舘爲侍者翁太守怒其凶很着重責三百板又有一婦在人業中觀看忽被洪瑞金從身後伸手摸乳被法包探瞥見拘解公堂據供爲飯店夥翁太守着笞三百板又有吳周氏與姊妹行經過茶舘門前後面忽有一人用力抱住攫去金押髪一支銀耳墜一雙及銀針箍一个該氏大聲呼救經人拉住一人送捕其人稱姓吳名小寶賣餛飩度日不認攫物翁太守着交捕管押候比 
[會審錢債案　]  
　　葡萄牙國賈領事曾以籍隸澳門之梁　東被天台縣人陳錦榮於光緒七八兩年在滬開牛行時兩次借給洋銀一千六百元當曾立過借據陳故後有子陳采桂等挈家回籍連次信追祗許還洋二百元稟由領事照會邵道憲咨准甯紹台關道衙門飭據天台縣解到錦榮之弟陳錦松日前押發會審公廨經蔡太守函致賈領事派員於昨三點鐘時傳同原告梁靄東會訊供與原稟相同當　質之陳錦松聲言伊兄錦榮之長子陳采桂患病次子采葵瘋癲外出是以爲其作抱告赴天台縣聲訴被押解到滬詰其欠欵如何據稱已變產祗能湊還二百元復據原告聲明陳有田地數百畝卽住屋亦可値銀數千兩必求道足又據呈騐上年陳采桂弟兄央商折减之書信並稱有謝阿安先與　松議及憑謝勸償六百元未許豈能再行議減等語蔡太守以爲陳采桂弟兄旣曾聨名發信可見安然在家復以錦松稱不能作主料理遂諭令押候仍提陳采桂弟兄再斷 
[案候差查]  
　　前紀顧雲山呈控吳張氏借洋圖賴一案前日下午經帮審委員李司馬提訊兩造仍各執一詞司馬問該氏爾與顧雲山可有別情否則何致憑空控告氏稱別無他故惟本年四月間顧來借錢未遂或卽挾此嫌隙司馬隨着原被分別交保姑候飭差查明復訊核奪 
[英界公堂瑣案]  
　　烟館主翁三大訴稱四月十七日被徐金生等竊去大土一只報知捕房由包探秦少卿緝獲送請訊懲徐供無錫　人串同廣東人陳阿幅行竊烟土託王阿眞賣得洋七元各人分用陳供亦相符王稱此土售與城內某烟館司帳人董桂生董堅不供認蔡太守判徐押一月陳因他案判定無庸管押遞籍王尚竊魏鋆卿錢四千四百文則着候一幷發落董交保○四馬路洛室主人控徐州人施小和尚用刀劃破玻璃窗圖竊蔡太守以其尚未得贓從寛管押三天○俞開泉在路拾得陳阿林所肩草鞋陳向索還因之爭釁由捕解案後蔡太守以事甚細微概行開釋 
[法界公堂瑣案]  
　　甯人韓淡初稱訓蒙度日昨因木作夥徐阿四有板墮下幾將人壓傷向伊評理一味恃蠻特請究辦詰之徐阿四　稱店主已向伊賠禮翁太守謂韓曰伊旣服禮已可過去再三婉諭令退○姚勝奎呈稱家主馬超廷昨往吳淞口閱咆回坐東洋車至十六鋪橋將近捕房有野鷄馬車夫兠攬主顧將所携洋傘搶去毛扇打壞幷將家主拉入捕房雖經保出然已吃虧爲此報大巡捕房將馬車夫王寶川　案翁太守研詰之下王供語含糊太守謂爾等馬車最喜肇事拉人不遂肆行打罵乃是常事爲本分府所眼見今又無端搶人洋拿將人拉入捕房混帳已極　將王寶川重笞二百板以儆將來○三和樓弄中花烟館鴇婦鍾朱氏禀稱前日有人在門口小遺喝阻不依被捕拘押次日有人來逼我至捕房具保我不允伊等將樓上下物件打毀幷將丈夫鍾谷園毆傷現送仁濟醫院由捕將逞兇人送案據解案之俞泰供陜西人販馬來滬前日行過花烟館見伊等在內打架與我不干法包探將俞身畔搜出之洋二十一元九角表及墨晶眼鏡各一件呈案幷將小遺之魏阿寶解案據供湖南人爲小遺起釁太守問俞魏兩人相識否答稱不相識太守謂如不相識何以到伊家逼令保人着將俞魏兩人暫押查明再核○前報列新街糖食店孫衡門之母從太倉到滬有女子附車等情昨據孫同太倉來之顧景堂單春榮等到案顧稱單是妻弟我女阿秀金本在嘉定城中秦宅傭工訂姻于氏婿患癱症不能行走倩媒關說今歲完姻我答以待婿病略好再行過門婿家意以搶親是以女兒附車來滬太守謂滬上本非善地爾女幸遇正人送到公堂暫寄善堂如遇歹人則不堪設想矣現准爾於明晨八點鐘至大自鳴鐘捕房領女顧單兩人叩謝退出 
 
 

Page 4

 
 
[恭謝筵資移助賑捐]  
　　啓者茲有鹹瓜街新開益元參號渥蒙諸友各賜隆儀理合股筵恭謝因聞山東待賑甚急湊得英洋十五元　列申滬兩報章以鳴謝悃歌興駿發財源汩汩其來惠逮鳩形仁術多多益善不亞回春妙訣壽寓同登爲憐炎夏餘生賓筵儘汰救災恐後造福無量謹列報箋祗希賜鋻[  上海北市絲業會舘籌賑公所少欽施善昌謹詰]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[嚴禁私錢告示]  
　　違序初中丞巡撫鄂省下車之始首禁烟寮雷厲風行人皆嚴惮其他善政尤覺罄竹難書近見市上往往攙用私錢不持累及閭閻抑日於圜法大有窒礙因　出示諭禁有犯必懲所有示言照登於左頭品頂戴兵部侍郎右副都卸史巡撫湖北武昌等處地方堤督軍務譚爲出示蒙禁事照得行使小錢大爲市廛之害是以私鑄攙用例禁均嚴鄂省近來迭經各衙門出示嚴禁市面錢文尚不甚雜惟本部院昨經親行查視每百文中仍不免攙和一二薄板私錢若不乘此實力嚴禁務期一律盡净誠恐日久玩生難保不仍復故轍自來整頓園法莫要於嚴緝私濤以清其源鎔化私錢以塞其流並嚴懲攙用禁止私收庶可永絕根株查市廛一律行使官板制錢原期保全大錢以便使用其理易明事非難辦本部院籌審已久令在必行除飭屬遵辦外合亟出示嚴禁爲此示仰閩省軍民人等知悉自示之後爾等務各一律行使官板制錢不准再以小錢夾入如有攙用之人准卽扭稟地方官衙門代爲鎔化提出淨銅發還不取分文火工市物除向用制錢交易者仍循其舊外其　從前搭用小錢購買者今卽概用制錢　彼此公平定議好物價酌量减折以免向隅倘敢阳奉陰違仍前行使小錢一经發覺定卽从嚴懲辦决不姑寬各宜凛遵毋謂言之不預也切切特示 
[赠周宝琴詞史二首]  
　　知卿本住大羅天謫向人间了俗緣玉貌若花心若水要将清潔賽羣仙歌喉宛轉似鶯簧一曲琵琶韻繞梁漫道調高應和寡知音終以遇周郞[  惜芳居士甫草]  
[韻芝女娣士素卿神采煥發肌体丰腴靨有雙渦工于言笑癸未夏余由都南旋重游申江與之盤桓兼旬別後蒙以小照遠寄漢皋是耶 
[非耶相逢在此情不自禁題七律一章]  
　　非空非色也纏綿憂龍驚逢漢水邊笑態幾番呼欲出情絲一縷遠相牽靈犀早向心頭識飛燕還教掌上憐但有眞眞圖畫在休吟離恨滿江天[  痴覺大土禾是草]  
[贈蘭初女校書]  
　　選膀花天廿載餘幽蘭喜入品評初一枝秀出群芳裏王者香名信不虚紉　從古有奇緣莫道駁人屬愛偏蘭氣迎風芳自薈校書居薈芳里初心印月夢須圓校書爲紉秋主人所傾慕始結芳盟方從楚南歸也欵欵情懷嫋嫋姿蘭因初訂不嫌遲爲吟滄海巫山句莫更纏頭浪擲貲[  四明品花居士擬稿]  
[上海三馬路與昌絲棧陳竹坪經募山東賬捐六月初十日第三百三十一次清單]  
　　湖北應城膏稅局經募翼壁堂助合申規銀三兩另六分一厘○乍浦華亭金麗生洋四角又募金泰隆禮興叙發泰興永發金載興周寶生雲霄帮銅山帮各洋一元詔安帮泉州帮各洋二元金永泰長興泰初恊泰金寶善萬順隆順恆發金祥源艗興載茂金泰亨恆康生恆金恆茂新順全寶利萬駿祥春林同豐林同順二戶鄭萬順陳泰興再興陳合利合興丁茂興詹順發林同安丁泰隆黃福昌王長發維恆昌二十四戶各洋五角葉濟川洋三角以上四十七戶共洋三十元七角○蘇州陸凝茂號吟江績募青芷山房退思廬各洋一元熙記錢四百錢錦山佳記桐記各錢二百王金和錢一百以上七戶共洋三元○蘇州乾豐米行銅洋四元又各友銅洋二元○蘇州宏泰油坊石瀟亭翁經募安泰求闈車太平又諸友求各平安各洋二元石瀟亭孫悅庭江宗海均求合家平安薛筠谷求痔症速愈薛蓮生求雙親康健各洋一元朱浩泉求合家平安錫壽官求保身平安各洋五角以上九戶共洋十元○蘇州宏孚銀樓洋五角又募黄根元洋一元屠徐氏洋二角三戶合洋二角以上六戶共洋一元四角對洋一個○蘇州太順南號洋一元又諸友無石氏各洋一元三戶共洋三元○蘇州祥泰華靜遠堂錢二百五十十七戶各錢五十以上十八戶共洋一元○北誠信烟號募來廿二戶共洋二元錢七百八十○無錫同豐號經募隱姓氏洋二元南陽氏吳志文無名氏不書名黃紀官汝南氏陸伯元各洋一元不立名高金官各錢五百無能力人錢一百以上十一戶共洋十元○定海陽　蓮洋一元四角半又募逍賢卿夏阿金各洋一元陳成發阿照徐阿林茅文炳各洋五角鮑友顧殷鍾姓阿二各洋三角張啟堂葉楚三杰生楊炳元茅韵生楊金蘭藍其昌阿盈榮壽各洋二角半十一戶各洋二角姜福生莊貴隆各洋三角六分十戶合銀一兩八錢以上四十四戶共洋十五元○公正號洋一元又募七戶各錢一百廿二戶各錢五十以上三十戶共洋二元錢七百○常邑章怡昌木行經募章敦仁洪志沂各洋一元猛省居士退餘軒主人各銅洋一元章涵輝洪錦棠各洋五角洪克記錢五百四十章福兒桂錦三章喜得昌少氏章培旺碧梧堂各錢五百歸敦道李　田各錢二百七十王少雲錢三百十三戶各錢二百廿九戶各錢一百以上五十八戶共洋十二元銅洋二元以上均塔册○祝同心先生第三千二百廿一廿二號同字册常州震泰莊經募省膳齋陽邑延政鄉王各洋四元楊德興洋一元泰豐永盛各錢五百生泰錢二百以上六戶共洋十元錢一百零二由蘇少履泰莊葉崑甫先生寄來○無錫沈子倫洋廿元○蘇州老人和席平甫關書筵席資移賑洋廿元○紹興陳嘉猷祈病速痊洋十元漢口養心書屋修身氏合規銀一兩零一分心求氏洋十元京口隱名氏求安病全愈闔家平安洋九元錢一百無名氏銅洋一元本日共收英洋一百六十八元規銀四兩零七分一厘銅洋九元虚對開一個小洋十一角錢一千六百八十二文合併聲明 
[上海三馬路與昌絲棧陳竹坪經募山東賑捐六月十一日第三百三十二次清單]  
　　范梅翁經募和樂堂梁廡閑傭各洋三元桐陰書屋洋二元疑香書屋桂源痊根基勤吳興氏鴻羽守安丙記廣紀王上元各洋一元胡昆記余雪記張愼德再生氏樹德堂各洋五角寶儉堂洋三角健筆湊數合洋二角以上廿戶共洋廿元○無錫知仁莊錢五千三百文又募明德堂吳錢四千二百五十文　堂吳錢三千三百文張達泉錢一千一百文三槐堂王清　堂夏梅里隱名氏各錢一千文懷慈氏永思堂陸祝萱康存心堂張義皇侣居范鄧子雲王若渡各錢五百文張範若錢四百五十文崇仁堂華隱名陶世德堂蕭各錢三百文敦讓堂孫隱名氏各錢一百文以上廿戶共洋廿元○無錫振茂行經募馬林芳祝懋滋無名氏二戶各錢二千文張義德義發六錫鵬求愈目疾宣子和各錢五百文沈仲振馮祉永過逸文俞子康各錢二百五十文王宗槐錢二百文以上十四戶共洋七元○無錫季宏昌米行錢一千文又募根福錢四百文○杭州齊善士續募拳石山房洋二百二角虛對一個錢一千二百三十文張二如淡泊人賢者後自得其樂人無名氏各洋一元秦星南洋五角馥　氏餞修吉各錢五百文餘杭考客錢四百文草子錢一百三十文以上十一戶共洋十元虛對洋一个小洋二角○常熟裕豐布莊洋匕百五十文又募黄漢卿錢六百文拔萃堂黄金源各錢五百文顧鳳章錢耀溪各錢二百五十文陳仲良錢一百五十文免生事銅洋二元三戶各錢一百文○　州　豐裳泰記經募繡居衣錦山房各錢六百修梅居士錢五百文三戶各錢二百文十戶各錢一百文以上十六戶共洋三元○寧波同吉莊經募同吉堂餘慶堂各錢五百文敬勝堂百忍堂無名氏各錢二百文六戶各錢一百文以上十一戶共洋二元○無名氏二戶錢一千二百又二戶錢一千文以上四戶共洋二元以上均塔冊○祝同心先生第二百九十三號同字冊長沙裕春莊易善士經募恆春堂錢十千崇德堂錢八千三百文湯仁昌堂錢五千文楊乾升堂錢四千文湯德福堂通濟堂汪　　堂鼎莊堂戴五福堂履和堂戴同仁堂各錢三千文以上十一戶共洋四十二元○江西吉水縣正堂麻經募煞名氏規銀二百十四兩一錢三分由本埠周謙和淲交來○昇記規銀三三兩四　王嘉晉求襄小兒歲臨惡星李守成祈病痊愈身體康健無名氏各洋一元無名氏洋五元王瑞康洋人以誰各銅洋二頴記　洋一元○大場戳睛皇徐靜安二善士經募臥雲書屋俞忠山楊祥熊梅英心餘子各錢五百文萬選青莊秀陳少堂各錢二百文香山堂天元堂各錢一百五十文廿戶各錢一百文王蘭廷銅洋四元周子翼銅洋一元以上三十二戶共洋四元銅洋五元錢八百四十文○準熾節母壽洋五元○蕪湖徐友仙求降福消灾本洋一元○本日共收英洋一百廿六元本洋一元規銀二百四十七雨九錢三分銅洋十二元虛對一个小洋二角錢二千二百四十文合併申明 
[上海三馬路與昌絲棧陳竹坪經募山東賑捐六月十二日第三百三十三次清單]  
　　金陵善續堂李種餘洋十元黄泰隆各戶銅洋四元○洙涇張子墨錢八百文又募張達三不留名沈各錢五百金友齋姚俊昌施祥甫各錢三百吳嘉德沈憶　徐嵩雲各錢二百文宋仁齋錢一百五十文十一戶各錢一百文十二戶各錢五十文以上三十四戶共洋五元○杭州李隆盛經募仁邑李以信求身康健洋八元李菊卿洋五角安大記徐發記吳茂榮各洋二角林炳全洋一角半邵康記李林記宋春記王思記吳申記徐富記吳宇仙各洋一角以上十四戶共洋十元○蘇州咸恆泰洋一元又募楊曜東洋一元楊羽南各錢三百文孫松泉錢二百五十文楊月溪效東晉諶郭鏡秋陳振銓各錢二百文以上九戶共洋三元虛對一個○蘇州濟天棧經募潘春喬望弟曜明回家洋一元隱名氏胡純記各錢二百無名氏錢一百文四戶共洋一元錢五百元○蘇州太湖救生總局宋珊室孫嶼芝二大善士續募求安居蔡洋四元薛逸卿洋一元以上二戶共洋五元捐票先出○蘇州蒋恆信洋一元○蘇州張三益洋二元又募無名氏鍾國順本作各洋一元三戶共洋四元○安慶王雲衢洋一元又募均平錢四百和春馮源觀倪二思堂易世銘各錢二百文十五戶各錢二百文三十九戶各錢五十文以上六十戶共洋四元錢一千文○漢口吳漢章大錢一千文又募福泰懋福源永復源祥王震源黄源興菇福和各錢五百劉閬記孔學和樊松泰各錢三百文十戶各毛二百文以上廿戶共來大錢四千九百文毛錢二千文以上均塔冊○本埠馬源隆裁衣鋪交來昌字册樣溪白髪叟洋五十元全記洋二元鄭順泰洋一元孫通江陳源潤周樂梓樂樟各洋五角以上七戶共來洋五十五元○四川綏定府渠縣分絲鍾雲衢善士助規銀十兩另五錢由震源莊交來○無名氏助廣東疴嘔時症散一百瓶○漢口洪匯文洋十元○無名氏銅洋九元求眞子保產平安洋三元無名氏銅洋二元南誠信烟號各堂倌小帳幷各攤　油火錢分泒在內共洋一元錢二千三百文○本日共收英洋一百十二元規銀十兩另五錢銅洋十五元　對一個大錢八千七百文次錢二千文疴嘔時症散一百瓶合併申明 
 
 
 
] 

Page 10

 
 
   
 
