# 1883 - 43 - 4903518

 

Page 1

 
 
[增刻紅樓夢圖詠出售] [  點石齋主人啓]  
　　紅樓夢一書膾炙人口自昔人才輩出競爲　事增華靑山山農爲之評論題詠著爲廣義華亭改七薌居士分繪爲圖筆墨精妙海内珍乏兵燹後傳本絕少澄江王蕓階先生爰將書中諸美分繪百二十圖各系以事視七薌本幾倍之益呈珍賞本齋取其原本用照相石印法縮印成書刻巳工竣訂成兩本綢面錦套裝潢精雅卽日出售每部收回工本洋八角售處仍照囊例諸君幸卽賜顧爲盼 
[舊事翻新論]  
　　詩云不愆不忘率由舊章信斯言也凡事必以守舊爲貴初無事翻新出奇爲也然而有因必有革聖治猶然近來時世去三代已遠古昔之制淪墜殆盡因時制宜之妙用存乎其人有不得不舍舊而謀新者則又安得　鰓於舊典之是遵也今年爲光緒九年歲次癸未國家無事上下相安朝政初無變動之處然而　宸　默運碩輔持籌其於内外庶政有利者興之有弊者除之斷不得拘守成見坐失機宜高麗之亂旣獲又安而開礦通商其事正復不少中朝旣以高麗久屬藩　恭順無比則必爲之詳籌善後俾力反初服煥改舊規歐洲諸大國近皆樂與通商亦當爲之力持大局高麗可開之礦去年經唐景里觀察所目擊者已不下千有餘里之廣此外當更有可尋中朝爲之設法主持闢除守舊黨之成見逐漸恢擴愈推愈廣高麗之富强駸駸乎不難預卜高麗地處亞洲爲東邊之屏蔽高麗安則中國亦安高麗固則中國更固此東方之新政所最要者也至於安南一節則亦當於今年議定夫安南爲中國藩屬已數百年法人未嘗不知特以安王弱小政教不修久爲法人所蔑視不啻以爲砧上之肉惟恐中朝爲之出頭故特爲大言以相恫喝欲中國不復與聞其事然去年曾襲侯欽使宣明中朝之意所云三事巳可知中國命意所在數百年之屬國决不肯一朝輕棄但當兩國酌議各相允治而後可以罷手吾知法國雖出大言然究莫能自逃於理法之外倘悉心妥議中國旣不故爲作難法國亦不能有心要挾大都今年必有成議南顧之憂其或可以稍舒矣此南方新政之所最要者也至於中國内治之道則内外臣工矢愼矢勤各供厥職初不待故事紛更但察其有益於國計民生者亟爲舉行如電線所以通消息現擬江浙閩粵共相聨絡俾得骨節靈通呼吸立應漸推而廣湘鄂等處亦皆推行自西自東自南自北無遠不屆無往不然上下之情通而遠近之意達則無壅蔽阻塞之患是則新政之首善者伊古及今見所未見聞所未聞以視昔日之氣象煥然一新矣礦務愈推愈廣利興而弊不生惟苦於運道紆廻任負舟楫尚有不盡便捷之處而近來開平運煤已有鐵路小試其端將來深知鐵路之利益并悉此舉之毫無弊端卽欲預爲防阻亦屬易事而於轉連之道極爲得濟則亦必有起而議行者是又新政之一端雖未能决其必行而其行之機已可先見者也若夫朝廷大政旣有日新之象而各處省會府縣以及各埠商賈薈萃之區亦莫不欣欣向榮蒸蒸日上卽就上海租界而論西人之法本已精密第以日久不能無弊漸致去年大案疉出黨匪橫行現得中西和衷悉心參酌嚴拿匪黨編稽戶籍一經風行雷厲而宵小卽潜蹝匿跡不敢復逞而捕房復添設巡捕以助声勢刻下工部局擬增華捕八十五人合舊額共得中西捕二百八十餘人每當十字街口恐有馬車東洋車等滋生事端派捕畫夜植立以資彈壓一有意外各段巡捕項背相望一聲號起協力　拿雖曾强暴之徒愍不責法亦决無能漏網度必有所廖忌而不得不改過遷善兾免罪戾　則除暴安良之政令所謂翻陳而出新者也又如自來水經營數年今歲必可一律工竣俾居民皆得以飲和而食德橋梁道路工部局業經預定經費一槪修治虹口又添設新捕房以資巡邏凡所壁畫皆袪除積弊有益地力之善政所謂日日新又日新者將於是乎見之他處碼頭或當有聞風而興起者此倡彼和此呼彼應到處皆有良法美意卽到處皆足化民成俗豈不懿歟去年慧星之見善天文者以爲除舊布新之象意在斯乎意在斯乎 
[新規變舊章]  
　　○邏羅國王因知國内屢有酒醉滋書情事緣有一種山薯酒由中國運來其性甚烈飲之最易肇事故下令禁止凡有山薯酒之已在暹境者由暹王一槪價買以後不得進口似此認眞嚴禁沈　之風庶幾一洗矣 
[沉灾今巳澹]  
　　○外國新聞紙言意大利國前遭永災其被水冲壞之衙署等處現在核計修理之費約須五百萬元云 
[厲禁敢云忘]  
　　○外國報言中國駐舊金山之總領事查得自美國禁止華傭以來迄於今日由華至美者共止二十人由美返華者則有五千人逝將去女復我邦族華人可謂見幾而作者已 
[婦有靈蛇救]  
　　○南亞墨利加有男婦數人至某山　玩内有一少婦蹇行落後林深箐密衆人回顧不見亦尚不以爲意忽聞大聲疾呼識係少婦之音赶卽尋聲往視則見該少婦倒於山腰石上石尖將衣掛住蓋失足自山顚而墜衣懸石而不得遽墮衆人欲救之而無法舉首見一巨蛇長約三丈餘繞其尾於松樹上而其首下垂漸近該少婦將婦身纏繞數過拉而上之見者益懼以爲必葬蛇腹矣有某婦見此胆幾驚破昏不知人内有男子二人欲救不得徒呼負負而已旣而蛇提婦上置之平地據釋其縛並不傷害蜿蜓人穴而去蓋靈蛇有救人之意實無害人之心也於是衆人咸趨近見該婦已奄奄一息與受驚之婦皆舁送隨行篷廠中灌救獲蘇 
[田無碩鼠傷]  
　　○巴東與四川巫縣交界所謂巫山巫峽者實入川之第一險灘也下有磬槌　還峙江濵内有曠地約長十里每逢峽水倒傾羣流畢匯動成澤國三年前巫山縣令禀請上憲　設法洩水墾作良田以廣賦稅欲開巫峽以洩之奈山高工巨無能爲力繼思一法挖通磬槌壩洩水于江開出良田若干頃任民墾種聞向某爵帥借銀三十萬兩以作開墾之費俟辦有成效卽收該地錢糧以償　爵帥此亦傳聞之詞也 
[狐羣連沆瀣]  
　　○昨接荊州宜昌兩處友人來信云雇九兒者與方趕兒龍大華均以花骨頭爲業而九兒恃母老已又善騙掛名巡司差役因此尤爲無賴若論膂力非方與龍敵也去夏九兒與大華賭負角口趕兒居間排解九兒拔刀砍大華倒地並傷趕兒右手趕兒後雖醫愈而指則駢而難分掌亦屈而不直因恨九兒徹骨日思所以報之九兒赤避匿不敢與之相見去年十一月二十六日　人調停令具演戯賠禮同人又送戯一台爲駕敦賭誼也於是沙市新 
 
 

Page 2

 
 
設賭塲七十餘家巡查官不復過間卽有認眞整飭者　地保差役皆與賭塲串同一氣於是沙市風俗日以敝而地方鼠竊日益多矣 
[烏道化康莊]  
　　○自宜昌往施南府陸路須由河西之安　廟而進山連谷斷行旅苦之今聞水師營賀總戎遣勇修道塡以石土不日工竣宮無崎驅之慮矣 
[巧術江湖擅]  
　　○有操相術者不知何許人也年約三十許在閶門一帶席地趺坐終日不語人問之以筆代舌面前置一牌曰看手不要錢往來行人競以手示之觀畢復摸枕骨卽書其手以定一生休咎有嘖嘖稱其奇中者遍觀十餘人實不取一鐵且遇貧苦之相有反與錢數十文者訽諸附近店舖則言彼雖云不要錢而一遇好主顧則非三五元不可苟一月得三四主顧則衣食所需綽乎有餘故常日惟下君平之廉也噫若而人者亦知以與爲取之義乎彼固術士也可謂善用具術矣 
[强梁草澤藏]  
　　○初二日有彭民收租米賬船由太湖回蘇沿香山湖濵一路鼓棹而行忽有盜船飛駛近前刼去洋蚨數十元幸棧友及船戶俱未傷害當卽報縣現由縣飭快緝捕極爲嚴緊也 
[途窮儕溺鬼]  
　　○時當歲暮跡寄他鄕點金乏　欲渡無梁投泊羅而自盡指流水以何方此固人生最難堪之境也而鄕里善人好行其德以二千文救一條命斯亦可爲佳話也已如京口東門外金異山地方去臘有一人年約三千餘歲身穿灰布棉袍元布馬褂倘佯澤畔厥狀堪憐俄而聳身一躍欲與河伯爲伴適旁有駁船停泊舵師急用竹篙勾其衣服其人搖手止之似囑勿救者低頭入水其意甚决後經岸上人帮同扶救始得離水登陸問其姓則曰何問其名則曰瑞之問其籍則曰通州然則操何業取則曰向在金陵爲銅業生意近因賦閒至京口訪友未與之遇欲歸則苦無川資欲留則徒受凍餓故願死不願活耳該處某翁聞其言而憐之給以衣服灌以姜湯再贈靑蚨二千文爲回籍之資何始叩謝而去 
[命蹇禮空王]  
　　○皖垣西門外靜雲庵爲優婆尼焚修之所雖屋宇無多而曲徑通幽　廊數折可供靜憩洵香積之附庸空王之別墅也紅羊刦後片瓦無存過其地者不勝今昔之感數年前有某姓婦年半百矣旣喪所天又乏子女而搜羅敝篋尚有數百金自念景迫桑榆常鬱鬱不樂比隣有老嫗素奉大士因謂婦曰老身有一計願爲娘子獻婦曰何如嫗曰人生上壽不過百齡以娘子之年華而膝下無含飴之人戚黨無相調之誼將何望矣婦曰唯唯奚以教之嫗曰娘子不聞靜雲庵乎數十年古蹟蕩然無存若　大發慈悲結此善果菩薩有靈自當默佑何患來世不生富貴家耶婦信其言自願捐金爲諸擅越倡未幾而佛殿寺成婦卽捨身其中以了夙願惟星星之髪尚留頂上非相光同塵者可比另覔齋婦二人與共晨夕茹素諷經久而安之去臘忽有一異鄕婦踵門而至問其何爲則以出家爲請某婦曰嘻汝眞痴矣我輩所以居此者祗以年老故耳汝妙齡尚少正宜相夫立業有女生男果何所苦而欲步我後塵異鄕婦聞言閣淚汪汪欲言而又止者再固問之始言我生不辰良人早夭誓守共姜之節而爲翁姑所逼欲守則勢有不能欲嫁則心有不忍計不如視髪空門懴此宿孽某婦憫之然又不敢留宿適異鄕婦有葭莩親蹋　而至遂挈以歸向以琳宮貝闕之鄕爲藏垢納汚之所今而知入其中者殆亦有所不得巳也二氏於今亦可哀莊誦　宸章爲物然者久之 
[詐富眞難掩]  
　　○某甲者亦子衿也喜浮華而趨勢利以家中落來覔食於江南目覩靑驄紫鷁未免消魂冀得微聞薌澤而甘心焉然苦無資遂假故人之旗鼓而更張之又從他處誆得輕裘一襲被服甚都於是招搖過市而誑其人曰我從某當道游當道付我以金矣不知者未識韓信之好爲大言誤信之而稍稍給其所欲居久之有知其底藴者一時鼯鼠之五技遂窮明駞之千里莫信追逋一至忽現其本來面目復蹀　街頭咨嗟欲絕而昔之爲所誑者亦相遇於途不覺啞然失笑甲自知不爲衆所憐亟濳遁今且不知其落魄何處矣書之以爲好狎邪者戒 
[安貧樂未央]  
　　○聳吟肩而啜茗據短几以圍爐此冬烘先生翛然自得之樂境也去臘有人過某齋頭時距歲除僅七日耳某絳帷己撤生徒盡散几榻縱橫堂廡岑寂而某方哦咏睥睨若不知軟紅塵裏有數米量柴貧難卒歲也者人因羨而問之某曰我無他惟準一歲之入以爲出故三百六十日無惡歲所謂涓摘之來源適趁繊細之去路耳聆其言頗似近理記之爲窮大失居者鑒 
[鐵牛休共詫]  
　　○邵伯埭大王廟門首有鐵牛一蹲伏於岸側唐六如嘲其友號鐵牛者云每過珠湖輙思盛德卽指此也久經摩撫光可鑑人近來每於河畔或弄錨鍊或拍篷墻舟中之人往往夜三四驚羣相附會以爲有一高大黑影跳躅上下欵而逐之至廟前牛伏處而影不見遂傳爲鐵牛載精焉噫人之　怪大率類此 
[玉鳳許同翔]  
　　○城南有某婦者年四十許性喜修師善伺言語向爲送嫁娘富商巨室每有婚嫁爭延致之某婦因此得小康焉家僅一女最鍾愛年　逾笄而已通沈郎之韻記長慶之篇以故下玉鏡台者婦輙不輕以乘龍許然女自念門楣謭陋恐終爲閥閱所棄攬鏡自憐未免悒悒有鄰生某者聰俊少年也雅善周旋與女年相若始曾兩小無猜早作投懷之明月繼恐齊大非耦終成絕迹之五雲花前月下共謀白首者非一日矣去臘因其母在某紳家有一月之久女亟邀生入室三生鴛誓一度蟾圓比母歸又故使執飪嫗洩其事於母而己則鏡潮紅湧粉靨黃封母念小寃家恰如一對玉人亦不爲中毒羞且始亂之而終成之君子猶曰不可况自老身棄之不幾令掌上珠含終生之玷乎於是力挽冰人往來喋喋終諧秦晉之好云 
[束矢邀三宥]  
　　○太古公司之蕪湖輪艙失事由英副領事邀同英兵船主載電線之船主北京輪船主公同審鞫此巳列報玆悉此案已於初十日覆訊判斷查得該船失事之由緣該處中國船隻甚多是日畧有薄霧水中所置警船浮標看不分明因而擱淺以至沉溺該船主當有應得之咎但以失事之後救護客貨尚能認眞不至貽誤故但將該船主申斥仍將船主執照發還其訟費則由該船主呈繳案遂結 
[支撫待七襄]  
　　○聞本埠織布局昨接該局工師丹科由紐約發來電音言該局所購機器定於華本月初二日由該處裝船陸續來華約計五十日後當可抵滬云 
[瓊筵開太守]  
　　○英會審員陳寶渠太守於初十晚七點鐘時頂備中西酒席邀請英按察司及稅務司與駐滬十四國正副領事官并商人德和行東來司德等井聞法會審員翁太守洋務委員謝刺使亦與斯宴珍羅山海座集簪裾何其盛也 
[畫戟盼中堂]  
　　○本埠官塲傳聞兩江總督左侯相約於二十左右蒞滬或有要公云 
[舃化雙鳧去]  
　　○上海縣黎邑尊自蘇回滬後卽於翌日前往金陵并聞縣署帮審之將委員亦回原籍故目下縣中日行事件統歸許二尹暫理云 
[身同一義亡]  
　　○小東門外金盤露茶館内有薙髪匠某甲前夜戯賭聞巡捕捉賭跳窻而遁受傷臥地旋由捕舁送捕房經捕頭騐得受傷甚重卽送仁濟醫院醫治無效而斃亦可傷矣 
 
 

Page 3

 
 
[鴛分黃歇浦]  
　　○昨晨翁太守臨法捕房時據法包採嚴頌眉禀稱昨有老嫗前來控告誘逃情事當卽拘到兩人今晨巡捕頭訊問時原告竟不到案因悉其人在法馬路恒康錢莊内故將該錢莊仇之元傳到而原告老嫗方領少女到來翁太守着將在押之人提出并令該原告至案詰間據該嫗稱洪金氏蘇州人今在寶興里俞子香家帮傭有養媳林氏薦在恒康錢莊内昨日伊主母喚我前去言不時有人到來唏林氏出外不知所幹何事恐被拐去等語現在又有人約去吃茶故赶到茶肆果見其與男人同坐因鳴捕將某拘案翁太守問沈之元曰林氏幾時　汝家帮工喚伊出外者何人來過幾次喚到何處答稱林氏在去年六月薦進之後有人來喚不知所設何語男人先去　隨後亦去實不知其何往今年又見其人來喚恐逃走之後難免唇舌故囑其姑領去等語翁太守詰及獲到之馮阿發據供在怡和行之大沽輪船上營生因在茶肆吃茶見七八人將一人扭打我卽說打殺人要償命的至所爲何事則不得而知且此人我又不相識太守詰及引誘之李關生據供做小木匠該女本在蘇州王姓處爲大姐我却在其家門首故與熟識今在上海相遇不過同伊吃茶其餘無所事事太守謂非親非眷男女二人約到茶肆吃茶已屬不是尚到何處去可從直說不然當子嚴比旋據洪金氏稱林氏今年十八歲六歲時到我家爲養媳我子洪東生現亦在滬向未成婚去年六月間養媳到滬太守又詰林氏據供在蘇城王西堂家帮工李卽向我借洋王家太太說初次借洋不可不應酬故借伊洋兩元今我到滬伊又跟來要向我借洋並要騙我到蘇州賣脫我是以知開婆婆李關生復稱並不曾向伊借洋吃茶亦是林氏約我而林氏則堅稱是李所約兩下爭論曉曉不休翁太守謂無恥若此尚敢强辨着将林氏李關生兩人分別管押馮阿發雖稱與伊等並不相識但以本不干己之事而挺身以爭之亦属非是且亦難保其無分着將馮交保候查恒康庄之沈之元及原告洪金氏着出外於禮拜二投案候示 
[鼠竊黑甜鄕]  
　　○裏虹口鼎隆雜貨店墻垣素稱堅厚不料前夜被賊於廚房灶突之傍挖穿一洞竊去錫箔金五提水烟筒一只靑蚨二千餘文各夥因新年無事夜膳後共作葉子戯至更深俱入黑甜鄕内直歪天明見有窟窿始知被竊緣是店前臨街市後靠河浜故夜間巡捕不能繞至後浜查察而此浜之水潮落則涸故匪人得乘隙渡浜展其妙手也 
[打架投巡局]  
　　○本埠製造局之砲勇甲乙二人於前夜在小東門内行走甲忽與米鋪夥姚某碰撞始而口角繼而用武遂扭至巡防東局由局員一併送至海防署經劉司馬騐得姚某畧受微傷卽飭自行養傷砲勇則飭差持片送歸製造局辦理云 
[查槍入捕房]  
　　○鬥鷄塲口有寍波盲人賃屋於此盖操嚴君平之術者也惟牌號曰一天二地人卽以是呼之雇一夥亦寍人前夜該夥在間壁小烟館内吸煙倦眼朦朧遽入睡鄕遂致烟槍被人竊去厥後館夥向索煙槍查不可得館主索賠洋五元該夥不允遂相爭吵聞巳扭入插房云 
[莫嫌雷失候]  
　　○本埠新年氣候在不寒不煖之間初六以後陰雨連朝道塗甚滑行人頗以爲不便而田中春苗靑翠可愛前日午後忽聞雷聲隠隠春色初來而豐隆忽己稅駕是何故歟 
[海客更荒唐]  
　　○舟之小修工畢彌補宗固本擬翌日挂帆天曉風色不利暫緩行日上三竿見朱率兩壯夫控二騎至登舟喜曰吾恐君舟去矣岳家聞鄕人傳言知有上國客過此思欲一見故特馳雙衛命人來迓卽邀同行余告以待早食朱曰己命家人治具過寒舍便飯同州來使亦當食而後駛也余卽更衣檢行囊中有自華帶來之萬壽綢丈餘携以爲贄偕朱離船登岸朱請超乘因覩其騎非馬非驢高類騾而非騾周身毛色黑黃相間作虎斑文其狀甚駿叩朱爲何畜朱告以是獸產於加拉巴在山爲野畜之易馴内人父前爲酋時因同教之誼曾一入巴境此乃某史丹所贈今特遣代足以迎君耳余卽稱謝而乘駛甚迅速瞬息已至朱家下騎入内其母妻不復廻避相見如家人焉因念海外飄萍何幸遇此惜乎萍蹤無定莫獲久往興念至此不無悵然朱似已覺因問曰君何色之不豫得毋苦於跋涉乎余曰非並告以心之所悲朱聞亦愀然不樂强笑進盤餐曰勿復閒愁但飽食同游且盡一日之歡或者飛廉惜別作石尤百日恐君又生厭欲急去矣因大笑同飯訖來使巳控騎候於門偕出跨鞍欵段而行出村三里許見小河一道灣環如帶兩岸菓樹成林緑葉紅花自然艷麗各種異烏噪於枝頭有村童持芋相逐以護其菓林外則一碧萬頃水田若鏡遠山近嶺秀色可掬艸石爲徑馳不起塵牧豎山歌風來入耳斯情斯景目悅神爽不復知世外尚有塵寰矣又望影自顧所跨者爲無名之異獸陪行者爲前代之遺民執鞭從駛則係他并族類仰觀俯察竟不識此身爲誰矣計行一點鐘之久約有十五六里遙見前面依山傍水之處有小村落茅屋數椽炊烟如縷一童騎牛背自林中出抬頭見余驚顧再四卽跳下棄牛不顧疾奔前村而去朱笑向余曰是觀君異貌異服故往報村人候觀於道而前村山川靈秀生女多美爲一島之冠人得娶之者以爲奇遇君至時司停驂一視不然彼將詈人不識貨也余戯對曰子得毋以儂爲餌欲一飽饞眼腦乎朱曰妙妙言間巳至村首見其民居皆就山勢之曲折而築四散不聚遠望數椽近視不下數百家也遙見其男女數百紅衫花裙林立以待距村百步不得直入因河水瀠洞繞村數疉路則隨河灣曲請君緩緩及至入村余乃下騎步行止於一家門首就石小憩村人圍觀數重余因朱之言遍視諸女卽見其皮色微黑較白者別有風致不髻披髪黑潤而長眉目間皆含媚態楚楚然頗不陋俗一女郎約十六七歲立近余前見余之凝視秋波流盼大有春色撩人之意朱見拍掌笑曰心旌動矣女郎似知諷已者乃翩然　去立於人後尚遙睇不已余情幾爲之牽急他顧不欲惹過眼之思俄見村之老者數人捧酒菓置前向朱喃喃朱乃轉達曰翁爲此村之長幸覩丰儀故出微物致敬請染食指並囑轉詰腦後所拖髪辮有何用處云云余時口渴先持其酒飲一瓢後始告曰請語彼此無所用者國制如此吾辮爲至小有特加大飾以爲美觀者士看子則未有彼素未之見故爲之奇耳朱譯告訖余卽起謝騰身跨騎駛去朱尚留後因衆瑣問不休也余揚鞭行數里回顧朱及從人皆未出村懼失途乃下乘坐候於道左忽聞林内有歌而前者聲類女卽睇之見一婦年可二十一二署淡緑衫白底藍花襊裙左手携小竹籃滿貯鮮菓右手握翠色山花數枝玩嗅而歌直向余來蓋未見前面有人也余屏息待之距僅數步歌聲忽縱如曉鶯嚦嚦心爲之蕩余乃微咳婦始驚顧抬頭見余飛霞上頰更覺娬媚雖羞態之若驚鴻而鵝視實未轉睛蓋見余非其類也不退不前欲言又且子情不自巳乃起立就嗅其手撚之花淸香透鼻婦露齒微笑卽將花輕擲子懷子又指其籃中看其若何舉動婦笑不可復耐卽置籃於地已亦席地坐嬌聲小語惜干非知音者不辨何說乃取其菓弄而不食婦疑子不諳食者乃剝一香蕉自食一口然後掩口笑遞給子予接食之見其肩上搭一巾卽乞而拭口婦復笑不止調笑怡情竟志後有殿者朱偕從人縱騎至遙見婦笑呼曰無怪不約先行有此隹遇也但不知何時相期於　待我排衙錄供予告以故婦則羞甚埀首不語朱喃喃問婦婦不對予乃邀朱行相與超乘而去回顧婦猶悵然獨立行百餘步爲樹木所遮兩始隔絕不見稿容續錄 
　　選錄阞報 
[春日卽事聨句]  
　　○舊事翻新論新規變舊章沈灾今巳澹厲禁敢云忘婦有靈蛇救田無碩鼠傷狐羣連沆瀣烏道化康莊巧術江湖擅强梁草澤藏途窮儕溺鬼命蹇禮空王詐富眞難掩安貧樂未央鐵牛休共詫玉鳳詳同翔束矢邀三宥支機待七襄瓊筵開太守畫戟盼中堂舃 
 
 

Page 4

 
 
化雙鳧去身同一義亡鴛分黃歇浦鼠竊黑甜鄕打架投巡局查槍入捕房莫嫌雷失候海客更荒唐 
　　高昌寒食生瓶山舊隠霧裏看花客戯泳 
[贈沈諫民]  
　　○容易韶光又是春相逢海上話良辰六朝書法咸稱絕八詠家傳自有眞愧我無才虛歲月羨君博學貫天人從令一識休文面撲去當年萬斛塵 
　　古滃小樓主人王恩溥未定草 
[豔禪葊主以詩見投次韻答之]  
　　○亂山策馬走冰天一夕狂名衆口傳顧我文章推後起多君香火重前緣詩吟絕塞知寒瘦酒呢深杯別聖賢好向明燈參慧業苦心同咒鉢中蓮 
　　茂苑賦秋生初稿 
[賦秋生見示扣胘詞大箸敬題長律以誌忻幸]  
　　○倒峽詞源落九天無慚家學武功傳快瞻珠玉平生願巧聚風萍夙世緣如我可能屬同調因君不敢薄時賢瑤編燈下廻瓊誦香沁心脾味若蓮 
　　　禪葊主初稿時客旅順戎次 
[絢秋小榭題壁爲黃芙蓉校書作]  
　　○蘭房一面兩心同午夜留髡燭影紅贏得芙蓉爲小字前身合住蕊珠宮 
　　豔禪葊主未定草 
[壬午歲暮將由烟台赴滬留別芙卿]  
　　○聞道將離淚暗流故推淸恙諱言愁醉人味比新蒭酒愧我身如不繫舟形異心同惟注目悲眞歡强各低頭料知別後相思苦魂夢還應續綺游 
　　　禪葊主未是草 
[舟中憶芙卿凄然有作]  
　　○枕邊詁別忍重諭歡緒愁悰總斷魂翠被嬌羞融粉汗羅巾相與揾啼痕昨宵繡慔春無賴今夜樓船夢不温深念紅闺應悵望海天迢隔水雲昏 
　　　禪葊主待刪稿 
[舟泊吳淞口]  
　　○征帆甫卸泊吳淞乍聽新聲喚阿儂浙米水邊何窈窕話茶渡口有龍鐘望中雲樹天涯畫別後家山夢裏逢最是客情初得意拈豪聊擬紀遊蹤○題申江酒樓　酒緑燈紅夜未央不須月色也徜徉梨園近接平康里半是車聲馬足忙　舊雨招邀爲洗　淸歌侑酒競釵裙果能消受眞淸福不　臨邛犢鼻禈○一粟庵題壁　一客春申浦尋幽竹杖隨池亭似罨柳門徑護編籬雅趣忘號市浮香襲茗棋倦遊聊小憩默自數歸期○蕊珠宮　園林布勢通幽峭詩境　廻影倒照玲瓏澒洞浸冰壺疑出鬼斧神工玅荒廢昔聞長緑無詁經就闢聚生徒道流僅存香火地誰其援墨歸吾儒　邠農錄舊住○詠唐花　靈基先洩門繁華狡獪翻如頃刻花轉挽春回同黍谷那知雨露屬天家　怯寒弱質早含嬌博得芳名遍市朝大器晚　眞富貴抱才到底重根苗○連日悶雨追憶舊遊補作二首○金山寺　策騎登浮玉滄桑感變更江空涵倒影泉注古埀名　山外江心名中冷泉爲天下第一　壞塔禽爭噪臨崖馬欲驚頻邀　翠華幸勝槪久崢嶸○遊竹林寺　南徐山絕佳惜來兵燹後煙村負郭開略約枕衰柳時維小陽春肩輿約良友山徑望逶迤合沓林間阜米顚遺蛻藏道經思酹酒　道旁有米元章墓　緬想千年來幾人名不朽弔古情未己躋攀意彌厚紺宇隱松篁高超俗塵不環抱羣峭連門對皆培　泉引香積廚雲歸封戶牗茶罷落葉深晡時踈鐘扣歸途陟石逕峛崒勞抖擻僕夫賈餘勇出險方回首○奉酧高昌寒食生見贈疉除夕書懷韻　識荊慰余願宏諭仰才華翹首尊聞閣等身箸作家名山藏慧業彩筆夢生花不惜金針度高風挹海涯 
　　珠江拙閒廬主人邠農杜鳳岐求是草 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[京報第三百三十一號]  
[光緒八年十二月十八日京報全錄]  
　　宮門抄○發抄　旨五道○上諭兩道錄前○黔撫林　奏請　旨保獎摺子○又　奏請鼓勵夾片○給事中鄧　奏糾叅台臣摺子○又　奏叅劾台臣夾片○又　奏請撤銷保案夾片○將軍銘　奏病請續假摺子○浙撫陳　奏恭報得雪緣由夾片○又　奏委署道篆夾片○又　奏委署知府夾片○織造立　奏請再留庫便夾片○十二月十八日戶部通政司詹事府値日○恩承貴恒各假滿請　安○汪鳴鑾謝授右庶子　恩○索布多爾札布長有各續假二十日○召見軍機　○發抄　松椿奏兼署晉藩日期並謝　恩奉　旨知道了欽此○岑毓英等奏京銅連道擬仍改歸舊制由四川瀘州水運入京奉　旨該部議奏欽此○又迤西道熊昭鏡等署迤東道等缺奉　旨知道了欽此○啓秀奏戶部學習筆帖式志學期滿請留補用奉　旨署照所請吏部知道欽此○富陞奏請假省墓奉　旨着賞假一月欽此　○○頭品頂載貴州巡撫臣林肇元跪　奏爲防勦雲南昭通竄匪並擒斬遵義興義思南各府屬謀逆會匪土匪號匪地方肅淸在事出力富紳遵　旨保獎恭摺奏祈　聖鑒事竊臣於光緒七年十二月初二日奏報勦平雲南昭通竄匪及擒斬遵義府屬會匪一片又於八年正月二十一日奏報拿獲興義府屬糾衆結盟謀襲郡城會匪懲辦一片又奏報殄除思南府屬糾集黨與謀爲不軌土匪一片又於五月二十四日奏報殄擒婺川縣屬聚衆謀逆會匪思南府属漏網號匪一片均欽奉　諭旨所有出力各員彚案酌保欽此仰見　聖主埀念行間微勞必錄之至意遵卽宣示各營屬文武官紳同深欽感查雲南昭通府屬土匪卯招詳等糾黨謀襲府城分竄黔省威寍州觸稻田嘲等處勢甚猖獗逼近堪虞臣檄署貴西道顏培鼐者威寍鎭總兵林從泰等禀報當飭該鎭道督率所屬文武及原駐各練軍加意偵捕實力巡防並咨提臣羅孝連咨撥提標練軍兩營另檄記名總兵吳楚英管帶大定恊練軍馳往威甯扼防要隘會合滇軍互相策應以杜勾結蔓延四出爲患至遵義府屬之會匪劉金山已受滇逆卯招詳等密約令糾黔黨千餘人灒赴大定府小梁山與昭通匪黨聲援乘機攻襲威甯畢節使黔車内顧不敢越滇相剿計甚狡譎與夫興義府屬之會匪向大五等兩號匪田四方子卽田藍號四並婺川縣屬之會匪賴和尚等均係著名積匪屢緝漏綱要犯先後糾衆結盟謀爲不軌似此變生倉猝人心震恐若不當時撲滅勢必滋蔓難圖禍患不可側度今經該文武及分府聽差之各委員曁紳士練甲人等協力齊心將外來之竄匪及本境之逆號尅日殄除地方得免擾害人民賴以敉安不無微勞足錄據各營屬禀請保獎前來除請拔千把總之弁勇人等另行咨部註冊外所有在事尤爲出力官紳繕具淸單恭呈　御覽合無仰懇　天恩俯准獎叙以示激勸出自　逾格鴻慈謹恭摺具奏伏乞　皇太后　皇上聖鑒訓示謹　奏軍機大臣奉　旨該部議奏單一件片二件併發欽此　○○林肇元片　再湖南試用從九品夏獻　於撲滅桐梓縣會匪曁剿除梵凈山積年悍匪並會剿湖兩董倒寨苗匪各案内在事出力經前撫臣岑毓英會同督臣劉長佑奏請免補本班以縣丞仍歸原省遇缺儘先前補用並加六品銜　部臣因官冊無名駁查是否捐納抑係勞績保舉經臣查明覆奏復准咨覆以官階係屬捐納並未將何年月日在何處報捐聲叙仍難辦理等因當卽轉飭去後玆據夏獻璵禀稱該員係光緒四年六月二十四日在安徽捐局田監生報捐從九品指分湖南試用戶部於是年十二月十八日核准緣奉駁查理合聲覆等情臣覆查無異合無仰懇　天恩俯念夏獻璵異常勞續准照前撫臣原保免補本班以縣丞仍歸原省遇缺儘先前補用並加六品銜以示鼓勵之處出自　鴻慈謹會同雲貴總督臣劉長佑合詞附片具陳伏乞　聖鑒訓示謹　奏軍機大臣奉　旨吏都議奏欽此　○○工科給事中臣鄧承修跪　奏爲台臣卑鄙不職據實糾叅事竊臣於二十三日恭讀邸抄　上諭整肅台網仰見我　皇太后　皇上澄叙官方申誡急切然憲綱之振當自台長始若皆庸瑣尸位何以表率僚属仰副　聖明伏見左副都御史祟勳素無行檢久玷台班凡遇城坊諸事請託公行甚至登門道謝台省諸臣數與臣言皆鑿鑿有據尤喜與市儈往來聞去年正陽門外洋貨舖開張時崇勳爲之知客終日酬酢道路觀瞻無不駭嘆而祟勳不以爲恥夫源淸則流潔裴曲則影斜似此齷齪卑靡不知檢束豈足以正百僚之具瞻爲獨坐之糾轄台網不肅實由於此臣以愚贑屢荷　優容内激天良外顧公議不敢爲刻薄之行過事吹求亦不敢避搏擊台長之名曲爲徇隠用據　彈劾上副　明詔不勝激切屏營之至伏乞　皇太后　皇上聖鑒謹奏奉　旨已錄　○○鄧承修片　再巡視東城御史載彩聲名惡劣目不知書而數上書言事其中詭秘不問可知但未經顯露言者亦未敢輕發耳若復　畀以城差得所憑藉必致益無忌憚不惟敗壞風憲抑且貽誤地方應請　旨飭下都察院堂官察明叅劾以肅台綱謹附片陳奏伏乞　聖鑒訓示謹奏奉　旨已錄　○○鄧承修片　再捐復前任中城副指揮高楓諭本係市儈居心險很因徇庇捕役曹姓詐贓被鋪夥郭明在中城呈控撤任尚未訊結該城給事中師長約旋卽被叅該坊亦緣案降調嗣因北營拿獲劉三等盜犯該坊卽夤緣混入保舉補缺後以知縣升用似此惡劣之員指揮末秩尚難勝任而顧可以膺民社之重乎應請　旨飭下吏部查明該員保案卽行撤銷以懲冒濫謹附片陳明伏乞　聖鑒謹奏奉　旨已錄　○○奴才銘安跪　奏爲奴才舊疾觸發醫治未痊懇　恩續假恭摺仰祈　聖鑒事竊奴才前以肺病舉發校前增劇籲懇　天恩俯准賞假一个月藉資調理等因當於光緒八年十月二十一日專摺具奏在案奴才於拜摺俊辦理公事接見屬僚均在内室一面延醫調治以期速痊乃於十一月初旬雪後嚴寒日甚一日以致痰多氣逆哮喘之症轉甚於前連服化痰定喘之劑迄今仍未見效奴才渥荷　厚恩忝膺鉅任何敢自耽安逸亟思竭力從公邇來午後偶遇晴暖使人扶掖徐步堦墀自爲試騐而一受風寒呼吸不通喘嗽立作若卽銷假昕夕奔馳誠恐精力不支轉多眙悮再四思維惟有據實瀝陳仰懇　天恩再行賞假一个月俾得嚴避風寒赶緊醫治出自　聖主逾格　鴻慈一俟調理就痊卽行具漝銷假所有奴才病仍未愈懇請續假緣由謹恭摺具陳伏乞　皇太后　皇上聖鑒謹奏軍機大臣奉　旨着再賞假一月欽此　○○陳士杰片　再浙省各屬自入冬以來晴雨相間今省城於十一月初七日亥時起至初九日丑時止同雲密布二麥藉以盤根春花益滋長發於農田大有裨益此外各屬是否同霑除俟行查報到歸人雨易摺内奏報外謹將省城得有瑞雪緣由附片陳明伏乞　聖鑒謹　奏軍機大臣奉　旨知道了欽此　○○陳士杰片再寍　臺道端璋薦舉卓異奉部咨催調取引　見所遺員缺應卽委員署理以便該道交卸起程查有温處道温忠翰安詳隠練堪以調　甯紹臺道兼護海關印務處遺温處道員缺查有試用道將國楨明幹有爲堪必委署除分檄飭遵外謹曾曾閩浙總督臣何璟附片陳明伏乞　聖鑒謹　奏軍機大臣奉　旨知道了欽比　○○浙江巡撫臣陳士杰跪　奏爲知府因病出缺請　旨迅賜簡放仍先委員署理以電職守恭摺奏祈　聖鑒事竊據藩司德馨詳稱據嘉興縣知縣王晉玉禀报嘉興府知府許　光於光緒八年十一月初七日在　病故等情前來除循例恭疏具　題外听遺嘉興府知府係衝繁難要缺相應請　旨迅賜簡放以重職守仍先委員署理俾免曠悮查有甫經引　見旋省向未回任之杭州府知府龔嘉携堪以委署除札飭遵照外所有知府因病出缺並先委員署理緣由謹會同閩浙總督臣何璟恭摺陳請伏乞　皇太后　皇上聖鑒訓示謹　奏軍機大臣奉　旨知道了欽此　○○立山片　再奴才衙門庫使文昭前於光緒六年六月五年任滿經奴才奏蒙　恩准留任二年嗣該員於光緒七年二月二十二日具報聞訃丁母憂遵例回旂穿孝百日至六月二十二日具報回任共計往返四個月例得扣除計扣至光緒八年十月二年屆滿自應呈請内務府揀員更替惟念該員當差勤謹歴次委解大連進京毫無貽悮頑署幸勞且　務　形最爲熟悉現値儧辦壬午大運及川省改派緞綢該員隨同經理正資得力可否仰懇　天恩俯准該員再留二年俾資臂助出自　逾格鴻施謹此附片具奏伏乞　聖鑒訓示謹　奏軍機大臣奉　旨着照所請該衙門知道欽此 
 
