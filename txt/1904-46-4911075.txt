# 1904 - 46 - 4911075

 

Page 1

 
 
[敬募山東急振] [  申報館協振所啓]  
　　去夏山左利津縣南岸漫决被災極重上游費縣平陰范縣東阿等處臨黄民埝衝潰無存隄内各村莊淹斃人口漂没資糧不知凡幾此外東平州被淹四五百村烟臺亦大水傷人不可勝數哀鴻千百萬呼號於洪流巨浸中一飽難謀情誅可憫邇更北風凛冽飢寒交迫身命尤難倖全勢必弱者溝壑喪身强者干戈盗弄言念及此可爲寒心所望四方好善君子顧全大局慨解囊金庶敝所得免爲善不終而垂盡飢黎藉得出水火而登袵席救人救澈古有名言迫切哀求諸維德鑒 
[重印十三經注疏○五經備旨○十七史商摧出售] [  點石齋啓]  
　　自來詁經解經之說莫詳于十三經注疏一書其次若五經備旨則疏解五經語意雖各樹一幟而其閫發精義類皆詳盡無遺本齋前將此二書警校精詳悉心石印以惠士林海内風行早已不脛而走茲更用頭等潔白連史紙印成計十三經註疏裝釘三十二厚本每部定價洋銀六元五經備旨每部定價洋銀七角○十七史商搉一書爲王西莊先生所輯議論超卓考据詳明論世知人折衷至當有志史學者不可不加意講求兹亦用頭等潔白連史紙印成每部定價洋銀五角卽日出售 
[憂國篇]  
　　俄日搆兵戰端猝啓一戰於旅順口外而俄師敗再戰於仁川口外而俄師又敗軍報傳來我中國人民聞之莫不私相慶交相喜問其何以慶何以喜則大率有二故焉一則以俄人恃其國之强兵之勇地之逼近我中國往往欺我陵我潛生鯨吞蠶食之謀今一旦戰敗於日師則俄人必將斂其素日之雄心不敢覬覦我中國此一意也二則俄日啓釁以我東三省故日旣敗俄則東三省所駐之俄兵他日必盡行撤退而我祖宗發祥之地乃不致淪於俄人此又一意也嗚呼以此私相慶交相喜乃婦人孺子一孔之見而識微知遠之士方且不勝其憂焉何也旅順口外之戰敗俄師者日艦也非我中國之艦也仁川口外之戰敗俄師者又日艦也非我中國之艦也不徒非我中國之艦我并不能追隨日艦之後以効尺寸之長抑更不徒不能効尺寸之長且嘗見屏於日人以爲兩國相連必兵力相等而後可否則救敗卹亡轉多掣肘乃迫而爲此局外中立之策袖手作壁上觀不然政府方變聨俄之心爲聨日之心詎不願力助日人以與俄抗是必日人不願掣彼之肘故不能追隨其後以稍分戰精也而中國之孱弱用益見不足齒數矣一可憂也日與俄戰事方始軍情瞬變勝敗無常日後究竟如何刻尚未可預料而日人於一勝之後已不免　高氣揚觀其國中之民心與夫報紙之議論侈然竟以東亞主盟自視蔑視諸强假使異日者日人再接再厲俄人三戰三北則其氣愈盛心愈驕卽不席捲我中國而以附庸視我則固可以逆料而知者也於此中國雖未至於亡而已無異乎亡於此中國雖仍名爲國而已不啻不國欲求如中國昔日之侍日本恐亦不可得矣二可憂也俄日之釁雖啓自俄人佔據我東三省然觀日本外務大臣所言謂俄人屢次覆文祗允保全中國在滿洲主權及許列邦遵照與中國所訂約章行事至我日欲在北緯線三十九度以北日韓交界處設一中立之地使得展其勢力於三韓則俄人堅拒不允窺其意旨日人已默許俄人在滿洲展其勢力祇以俄人不允日人在高麗展其勢力乃遂出於戰初非全爲我東三省故也日本於我東三省本何所愛惜不過欲各展其勢力而已血戰之後勞師糜餉日人即勝而謂能慨然一擲拱手以東三省還之中國乎幸而獲之是非給以非常之利益不可試問中國將給以何種非常之利益乎三可憂也是故日爲俄所敗固非我中國之福卽俄爲日所敗亦豈得爲中國之福彼婦人孺子挾一孔之見一聞日人勝俄之消息而私相慶交相喜者是但爲日人慶日人喜則可矣若於中國則方且憂之不暇而何有乎慶何有乎喜吾恐名公巨卿有類於婦人孺子之見故告之以三可憂俾知此後國事之益以多故當惕然而寢饋不能安也 
[本館接奉電音]  
　　昨日午後五點鐘時京師友人飛電傳來上諭一道謹敬譯登○光緒三十年正月初二日内閣抄奉上諭上年順天直隷各屬被災地方業經分别蠲緩糧租小民自可不至失所惟今春靑黄不接之時民力未免拮据加恩著將被災歉收之武淸等州縣各村莊應徵本年春賦地丁錢糧等項並原緩光緒二十九年地丁錢糧等項分别緩至本年夏後及秋收起徵其坐落武淸天津二縣地方之淸軍廳葦蘆　納糧地畝並歸入該二縣災歉村莊一律辦理以紓民困該督卽按照原奏開明户佃數日刊刻謄黄徧行曉諭務使實惠均沾每任吏胥舞弊用副朝廷履端布闓加惠畿疆之至意該部知道欽此 
[俄襲福山]  
　　日本北海道函館來電云東歷二月十一日以來註卽華歷去年十二月二十六日我日輕津海峽時有俄國軍艦出没十二日　前十下鐘時福山府屬松前遥　砲聲大作蓋敵人方來襲福山街市也按此項俄艦調自烏拉西保斯德艦隊中計共四艘一名唔倫落伊係鐵甲巡洋艦重一萬二千三百五十四墩一名洛其矮亦鐵甲巡洋艦重一萬二千一百九十五墩一名洛黎苦亦鐵甲巡洋艦重一萬零九百六十二墩一名薄卡鐵伊路係巡洋艦重六千六百七十五墩 
[俄攻舞鶴]  
　　日本大坂某日報云俄日生釁以來我日本當局者豫於北海道海面嚴密防維令第三艦隊中軍艦若干艘扼守舞鶴要隘東歷二月十二日註卽華歷去歲十二月二十七日忽得警報知敵艦偪近舞鶴發砲猛攻未幾彼處龍飛崎瞭臺上人電達海軍省大旨謂本日午前十下鐘時遥望海中有敵艦鼓浪而來旋聞砲聲隆隆不絶於耳揆度情形大約海參威俄艦隊與我日第三艦隊鏖戰於驚濤賅浪之中也按海參威儀艦隊有軍艦四艘一爲薄卡之苦一爲路利之苦一爲洛其耶一爲唔倫薄伊 
[俄擊日船]  
　　日本北海道函館來電云有日本商輪船二艘一名全勝丸一名奈古浦丸往來酒田小樽二處 
 
 

Page 2

 
 
　　東歷二月十二日註卽華歷去歲十二月二十七日午後一下鐘時駛抵靑森縣境晝之日冲突被俄國四軍艦所圍發砲轟擊奈古浦丸中彈而沈全勝丸於晚間八下鐘越三十五分時逃入福島港俄艦飛輪追上將島合圍日本各商船聞之急避赴室蘭口内小樽雖防禦嚴密然亦危險非常郵船公司所賃北陽丸等船咸在港灣深處暫避市中幼孩老婦慄慄危懼多有遷往札幌以避兵烽者至函館則形勢天然守備亦甚鞏固敵艦卽極迅疾終未易深入其間也 
[俄人舉債]  
　　法京巴黎斯來電云俄國政府刻與苦列其利啞内銀行訂立全同轉向法德和比四國稱貸公債七億五千萬勿郎約於二禮拜内印發貸劵又俄京聖彼得羅堡來電云俄廷以與日人啓釁舉行國債擬集俄幣之名羅布者五十兆圓以充軍餉按以上二說情形稍有不同然則舉債則一也故兩存之 
[俄易總督]  
　　英京倫敦來電云俄國所簡遼東總督矮立幾息夫業已解任挈眷行抵哈爾濱繼其任者爲俄國兵部大臣庫洛拔托金現已馳抵旅順矣 
[俄修砲臺]  
　　奉天牛莊來電云牛莊海口各砲臺刻已由俄人加修鞏固萬人如蟻昕夕從公畚錳雲興頗爲亟亟蓋恐一旦日兵伺隙來攻也 
[俄人設防]  
　　東歷二月七日註卽華歷去歲十二月二十二日日本長崎來電云頃有客歸自旅順述及彼處第一砲臺迄第七砲臺之外俄人皆在海中設有水雷黄金山第一砲臺界内有一砲臺安置各種防禦之具其餘亦皆安置水雷及各種防禦之具俄艦隊中計戰艦七號逐水雷船二十五號烏港則有水雷船十五號仁川則有二等巡船五號三等巡船二號另砲艦十一號其中二號在達路尼註卽靑泥窪一號在上海水雷船八號在旅順并聞旅順尚有安設水雷船二號巡艦隊中亦有水雷船若干艘 
[俄使離日]  
　　日本東京某日報云東歷二月十日註卽華歷去歲十二月二十五日我日本明治天皇命式部長三宫氏皇后一條美子命女官香川氏以珍物頒賜俄國使臣俄使深道感忱拜而後受隨於十一日之夜九下鐘越十分時乘火車出京在横濵小駐一宵卽附法國輪船名耶滑辣者回國當啓行時式部長三宫氏權掌侍香川氏内閣總理大臣桂氏伯爵并上松方二氏陸軍大臣寺内氏海軍大臣山本氏外務大臣小村氏外務省次官珍田石本齋藤三氏以及山座吉田宫岡石井本田諸貴官咸在新橋車站握别亦有送至横濱者伊藤侯則命其子伊藤勇吉山縣侯則命其姪山縣伊三郎代送法國駐日使臣捱路門更臨别殷勤曲盡纒綿之意是日送者多至五百餘人俄使一一握手爲禮致聲珍重然後悵惘登車其夫人及女公子珠淚盈盈大有依戀不忍捨之意 
[俄使來滬]  
　　前日法國公司某輪船由日本來滬駐日俄使挈同眷屬附之而來暫假道勝銀行小駐庽滬俄人及俄使素識之日本人均往謁見 
[日獲俄艦]  
　　日本東京來電云有俄國砲艦名門其愛而者重一千二百二十四墩速率一下鐘十三海里向泊上海浦江中某日鼓浪望旅順進發途中被我日艦隊所獲此說得自官塲公報確否尚未能知也 
[日轟俄艦]  
　　日本東京來電云東歷二月十一日註卽華歷去歲十二月二十六日有俄軍艦四號闌入北海道靑森沖被我日大湊水雷團中各水雷艇轟沈其三然僅據北海道廳長官電告内務省尚未聞海軍省所得電報情形究竟如何也 
[日獲儀船]  
　　日本横濵來電云有俄國商輪船名欺遲苦者開戰之後依然下碇横濱日人疑與戰務相關因由天城軍艦調出水師前往捕獲 
[日擬徵軍]  
　　英京倫敦來電云日本自與俄國開戰聞其國中可調集兵士三十萬名以備出征之用而於本國境内各處兵備尚不慮其空虚俄眞用武之國哉 
[自稱恩命]  
　　日本東京來電云仁川之戰俄八敗績華利耶苦及誇列之二俄艦旣破艦中兵士悉數被俘我日本朝廷寛大爲懐勅下瓜生司令官一一釋去諸俘聞有恩命無不感激涕零刻已隨同駐仁川之俄領事官附法國某兵船駛回旅順矣按仁川一役日人並未宣戰驟然發砲潛攻各國皆心焉非之兹殆恐居戎首之名故將所俘釋之使返耳恩命云乎哉嘻 
[蒙古無恙]  
　　去臘之杪滬上喧傳有華東鐵路局運船名蒙古者突被日人擄去兹得牛莊來電云蒙古於西歷二月十一號註卽華歷去歲十二月二十六日駛抵牛莊途中安穩如常並未遇有日軍艦可見被擄之說出自無稽讕語未足信以爲眞也 
[俄船已釋]  
　　日本長崎來信云有俄商船名門其愛利耶者方在長崎修繕觀其意向似欲偵察港中形勢刻已凖備啓行矣又有俄商船名其路額者於東歷二月七日註卽華歷去歲十二月二十二日駛抵長崎日人頗疑其爲軍中間諜因設法扣留及四處搜查並無形蹟爰卽開釋俾得駛回 
[募兵契約]  
　　日本東京某日報云我日所購春日日進二軍艦自武弁以下都一百二十餘員名募自倫敦悉英國後備海軍中老成練達者當召募之際每有俄人及芬蘭人願效馳驅後以額數已敷婉詞謝却所立契約大要謂二艦在席諾矮所定人員旣抵横濵二十四小時或在中途皆可由艦主辭歇旣經應募須照後開條件各勤職守艦上或懸日本旗或懸他國旗尚難預定艦中一切事務須悉遵英國武弁指揮訂約之時先給兩閱月俸饟其回抵席諾矮之旅費他日另行支給辭歇之後由船主指定取道何處遄回及行期若干日發給船劵不取分文若戰事旣開船主卽將航海之事中止艦中各弁兵自應一律告辭 
[公認局外]  
　　英京倫敦來電云俄日旣經開戰中國嚴守局外中立之例電告歐美各友國政府業已由各國政府覆電承認允以局外自居矣 
[主使中立]  
　　英京倫敦來電云日本移書法國言中國守局外中立之例係日人囑令使然蓋以俄日開戰中國旣處局外則戰地可不致蔓延也至中國應加防守之地曾告以善自防堵以免疎虞 
[鐵路運兵]  
　　英京倫敦來電云俄國西伯利亞鐵路火車已停載客貨悉以轉運陸兵昕夕飛馳絡繹不絶每日約運到二萬各計一月之間可得兵六十萬名窺其意旨殆必欲在滿洲高麗兩處展其勢力也 
 
 

Page 3

 
 
[韓王戒備]  
　　高麗漢京來電云韓王悞聽益吉永洙等人之言擬於事急時避入法國使署日來由慶運宫達法使署門外約駐兵士二百名湻妃及世子極力諫阻是以韓王尚在遲疑然王城已移置大砲數尊防護非常嚴密矣 
[萑苻嘯聚]  
　　日本大阪某日報云遼東有所謂紅鬍子者蓋馬賊也萑苻嘯聚四出横行越貨殺人習爲常事恃其驍桀各占一方誠中國之隱憂正不可視同癬疥也計張占元張桂林在通化縣一帶李全卽李正忠在遼陽一帶林七卽林成岳在鴨緑江一帶馮麟閣劉魁五在海城一帶任天赦馮孤雁在懐德縣一帶杜立山在遼河西南王黑虎六十三在邊外蒙古境内鄭大翦子在西安縣一帶田義本冷振東在奉天韓登舉在吉林夾皮溝宋三梁子恭王占一馬福連高麗張在金州復州岫巖各處尹化亭在遼西齊家窩棚楊二虎在鳳皇城北遼陽之西于子雲在哈桃街田風鳴蹤蹟未詳劉單子在兒帽山東北以上皆賊之兇悍最著名者此外尚羣盗如毛出没無定禽薙獸獮不得不有望於手握軍符者已 
[密電遥傳]  
　　松江訪事人云去歲十二日二十日之夜提轅接奉兩江總督兼南洋通商大臣魏午帥密電江南提督李壽亭軍門遵卽傳知各營將弁隨於二十一日淸晨命駕詣大漲涇乘舟赴吳淞防次或謂午帥以東三省時事日亟深慮長江一帶哥會各匪乘機滋事故令軍門設法防維也　 
[嚴購梟匪]  
　　鎭江訪事人云長江巨梟曾幗漳及浦東梟首凌德昇卽林得勝均由督撫憲懸賞購拿至今未獲去臘某日駐防鎭郡之水陸各軍統領接奉上憲密札内開該梟等黨羽雖經獲案正法惟現値俄日開戰長江内外防務宜嚴深恐若輩煽惑民心乘間滋擾亟應嚴密查拿如果獲案無論官紳軍民除一體照給奬銀外從優奏請奬叙刻已轉飭各營遵照辦理矣 
[留守蒐軍]  
　　鎭江訪事人云新任江甯將軍永子藏留守隆下車伊始卽於去歲十二月十三日乘官舫抵京江鎭城道府及八旗各營員弁咸詣舟次迎謁十四日淸晨留守命駕詣大校場升坐演武廳簡閱八旗練軍馬步全營操演亦整軍經武之道也 
[揭陽匪患]  
　　廣州訪事人云去臘之杪有客來自揭陽縣屬言及彼處霖田磐溪兩都三點會匪愈聚愈多聲勢洶洶蔓延無際鄉人迭被劫掠人心惶急異常縣主李大令選派團練勇丁留心緝捕然亦不甚得力無非虚與委蛇而已並聞新會縣境亦有匪徒猖獗白石鄉居民某夜連被行刼七十餘家誠地方之大患也不知在上者將何以平之 
[教案已平]  
　　江西訪事人云前者淸江縣邊江會匪揭竿斬木欲與天主堂爲難教民遂聲請教士某君電告省憲省憲恐肇巨患立卽遴委幹員會營馳往彈壓旋查知臨江府知府陳太守有辦理不妥之處密飭沈太守璘慶前往代理刻下邊江會已經解散天主堂亦安靜無事此案當卽可瓦解冰消矣 
[粤路述聞]  
　　廣州訪事人云粤漢鐵路由省城至佛山一叚已於去臘行駛火車日收票價洋銀四五百元另雇小輪船四艘常川停泊以備客旣抵站送往各鄉此外賣票司機護勇等人所費亦頗不貲是以所得僅敷各項開支利益之宏尚須俟諸異日也 
[騐收河工]  
　　鎭江訪事人云前者常鎭通海道郭月樓觀察以城外荷花塘漸形淤塞舟楫難行曾捐廉俸二千金遴委水陸總巡周錦堂協戎及道轅發審委員鮑純甫明府估勘工程雇夫疏濬去臘大工告竣觀察因於二十六日親詣騐收 
[温郡官塲紀事]  
　　温州訪事人云浙江温州鎭總兵余鼎臣鎭軍於去歲十二月十六日命駕蒞西門外大教塲考校將弁傳令中軍以下一律開槍打靶擇技之嫺熟者賞賚有差○新委平陽釐局委員郝薌衫大令於去歲十二月初五日由滬上附招商局普濟輪船抵温暫駐東陽春客邸初八日禀見道府及局憲拜會各寅僚隨於是晚買棹赴平擇吉十一日入局辦事○新任玉環廳巡檢吳世德少尹於去歲十二月十五日由滬上附招商局普濟輪船抵甌擇吉十九日接鈐視事○徐班侯侍御作宦京華歷二十餘載去歲十二月十五日辰刻由滬上附招商局普濟輪船抵郡暫寓東門潘墨侯主政家旋於十七日買棹回珂里聞俟明春冰泮卽須航海還京 
[鎭郡官塲紀事]  
　　鎭江訪事人云去歲臘月常鎭通海兵備道郭月樓觀察以時屆隆冬宵小易於竊發深恐城廂内外菴觀寺院以及烟館客棧不免任意窩留爰於日前札飭各叚保甲委員逐一淸查詳細造册呈核蓋亦正本淸源之道也○去歲臘月十二日駐防鎭郡之南洋續備新湘前營管帶李樹春恊戎乘某輪船赴金陵謁見上憲禀陳要公去歲臘月十二日署鎭江城守營參將兼新兵前營管帶吳養吾參戎乘永吉小輪船赴白門謁見兩江總督兼南洋通商大臣魏午帥聞不日卽可遄返 
[茸城巷語]  
　　松江訪事人云去歲臘月某日西門外石暉橋左近茂順紙作主陸某收帳而歸道經東嶽廟前忽有土棍金某偕皖人楊某吳某等十餘人自稱鹽捕中營勇丁指爲收買私鹽聲勢洶洶欲曳入船中拷問經人勸至吉祥樓烟館一再排解令陸出洋銀十六元爲壽始一哄而散事後陸心不能甘遂以紳黨索詐爲詞赴婁縣署呈控○城隍廟街某姓女破瓜年紀略有姿容前經左近符某置爲小星旋卽乘間遁歸符屢招不來遂亦置之度外旣而女母某嫗縱令與某水烟店夥潘某結露水之緣事爲店主所知將潘辭歇久之衣食不給乃誘令順泰木行學徒姜某與女私通藉破慳囊以資揮霍迨去歲年關伊邇復嗾使姜竊取行中憑摺向某錢莊冐支洋銀一千元雇舟同往杭省行主查悉立遣急足追上得諸崑山縣城左近一併押解回松姜年稚性騃卽將四百元原璧歸趙并稱餘悉被潘騙去潘堅不承認行主怒其狡猾揮令衆夥綑縛送縣請追後經魯仲連其人竭力調停刻已冰消瓦解矣 
[滬江防務]  
　　去歲臘杪蘇松太兵備道袁海觀觀察接奉撫憲恩藝棠大中丞札文略謂俄日戰釁已開滬上爲通商大埠匪徒伏莽在在堪虞著將防守之方切實籌辦以安反側而定人心觀察遵將一切事宜妥爲布置蓋亦防患未然之道也 
[准送院試]  
　　去歲除夕上海縣汪瑶庭大令接到寳山縣王緯辰明府來文内開小學堂肄業生童分别免考歲科州縣各試一案詳奉學憲准照欽定學堂章程生員免歲科童生免州縣試如有客籍生童應移回原籍辦理等因兹據紳士舉人袁希濤等禀稱有葛學琦等五名係客籍生童請免州縣試逕送院試等情查内有徐廷良一名係貴縣文童爲此移知請煩查照核奪大令閱悉即轉移學師邱廣文飭書斗知照逕赴院試以示優異 
[查吊案卷]  
　　前者英商模柴投本管總領事署控華商劉伯森積欠股票銀兩經前英美等國公共租界讞員孫建臣直刺接准照會飭差將劉提押捕房未及　核澽爾交卸迨鄧鳴謙司馬接鈐後始訂期會訊劉心不能甘據情分赴兩江督轅及商部衙門上控旋經督憲魏午帥 
 
 

Page 4

 
 
札行蘇松太兵備道袁海觀觀察將鄧司馬撤差兹悉此案業經商部行知觀察轉飭公廨查吊模柴控劉全案卷宗讞員關絅之司馬已飭書吏預備齊全呈請觀察轉詳商部矣 
[不勞遠提]  
　　巨商蔣石卿在滬上及長江一帶開設福茂祥字號長袖善舞生業鼎興去臘忽以周轉不靈突然倒閉虧欠各欵多至四十餘萬金各債主紛紛投縣控追縣主汪瑶庭大令派差吉祥全順前往提訊二差訪悉蔣現寓金陸且係體面商人未便貿然拘提先將牌票赴商業會議公所禀請核示昨經董事某君告以此案已電致金陵禀明兩江督憲魏午帥因金陵亦有欠欵已批飭江寗府就近訊核二差聞之遂據情回縣禀覆大令矣 
[總巡息訟]  
　　浦東保甲總巡謝岳松明府以現屆新年凡呈控各案件諭令差保在外查明各情節細微卽行勸散倘理處不明准來局禀明俟初六日帶案訊斷 
[局員行夜]  
　　前晚輪應十六鋪巡防南局會哨之期届時局員陳仲賢一尹預備茗點在局鵠立俄而二十三七鋪曁十六鋪南中兩局員先後戾止二尹延入客廳暢談良久始各分道至各叚巡察一周而返 
[英界火警]  
　　前晚十二點逾三刻鐘時新闢公共租界大沾路卽馬立師所置房屋源豐槽坊不戒於火經瞭望臺鳴鐘告警英法美三界各洋龍風馳而至汲水狂噴得卽熄滅共焚去房至四幢至兩點鐘時英界江西路某洋貨棧房又兆焚如寺卽救熄 
[女騙宜懲]  
　　去臘杪錢王氏貿然至山西路卽畫錦里陸源泰珠寳店内佯爲購貨乘隙竊得價値洋銀百數十元之新光眞珠一串携之而逸事後經陸投報捕房並派各夥分赴各當質鋪知照旋在三馬路某當鋪將氏拘獲搜出原贓交由包探竇如海帶入捕房捕頭飭送英美等國公共租界會審公堂値日差據情禀知讞員關絅之司馬命交官媒看管候本月初七日會訊核辦 
[恩及禽獸]  
　　西歷二月十六號卽華歷正月初一日法界捕頭以時當春令凡飛禽走獸正在生育之時嚴派探捕傳知界内居民定於此日爲始一概不准捕獲蓋亦古者蕃庶物之遺意也 
[封閉店屋]  
　　去臘本城老北門内穿心街鄭春記珠寳玉器店猝然倒閉虧欠各户銀兩爲數甚巨店主鄭春山逃逸無蹤各債主紛紛投上海縣署及保甲總巡局控告除夕由縣主汪瑶庭大令發出封條派差將店屋先行封閉然後理追 
[補紀上海縣署瑣案]  
　　張國祥代顧傅氏向奚義興米店收取存項利息揑造僞摺私收存銀六百兩經顧傅氏查悉在縣控追前已拘案訊明收押限卽理明至去臘二十八日由縣主汪瑶庭大令提案比催張供稱小的前亦聞設米店虧閉後與顧傅氏同室而居窘迫無聊因仿摹伊之存摺私行起銀六百兩刻下實無現銀措繳惟有某店股份單計資本一百千可暫作抵務求交保出外料理大令以其刁狡判責一百板還押張知事急卽浼奚義興店主奚根愚向顧傅氏熟商理勸氏乃於除夕投縣禀請銷案大令准之將張釋出○嚴阿春前在新租界刃斃劉木林一案經大令刑訊數堂堅不供認諉稱係在逃之沈小桃一人所爲兹經大令查明是案實嚴所爲遂於除夕提案復訊仍稱係沈小桃倪四和爲首大令曰此案劉裕坤等五人僉稱是爾用洋刀將木林戳斃何得抵賴命鞭背一百下復上挺棍跪大練良久始供稱小的年二十有九父母年均老邁小工營生因在劉裕坤茶館内與劉木林賭錢木林强將骨牌翻弄并被攫去小洋銀一角因之口角劉裕坤帮助木林小的恐防受虧立卽避出木林不釋追出與小的爲難并以小洋刀戳來致傷頭頂小的忿甚奪刀回戳適中腰際遽爾倒斃劉裕坤見之卽將小的髮辮扭住不得已自將髮辮割斷以圖脫身惟求恩宥大令以旣經供明判釘鐐收禁候詳上憲擬辦 
[補紀浦東保甲總巡局瑣案]  
　　去臘浦東鴻源紡紗廠執事人某甲函送徐阿寳及被毆受傷之袁作菊至浦東保甲總巡局請爲訊究總巡謝岳松明府研訊之下姑念事起細微不予深究飭徐爲袁醫傷各具切結而退○張陸氏投浦東保甲總巡局喊控伊子順發違忤兇横求情提究等情總巡謝明府准詞飭提研訊順發供稱酒後無知求恩寛宥明府姑念時在歲暮判責三百板具呈改過切結交人保釋○吳俊山竊取嚴阿瑞皮袍一件經嚴查知向論口角由江海關巡江吏梅羅拘送保甲總巡局請訊謝明府命提研訊斷吳賠還洋銀二十元飭嚴具領完案○龔阿發周瑞生同投浦東保甲總巡局呈控謝金榮强借洋銀等情謝明府提訊之下姑念兩造係屬親串不予深究申斥一番交人保去○去臘浦東吳家廳鄉民吳姓家因燃放爆竹草屋上遺落火星幾釀燎原幸卽撲滅事後房主某姓控知保甲總巡局謝明府准詞飭差協保查明起火實情禀候提訊 
[南市捕房紀事]  
　　前日捕役某甲在途拘獲圖竊未成之某乙解入捕房捕頭令押候問明有無别案再行移解馬路工程局禀請總辦翁子文太守訊究○巡街捕在十六鋪大馬頭地方查見因賭打架之丙丁兩人拘入捕房捕頭令押候移解工程局禀請　究旣而丙丁挽人保釋捕頭允之 
[英租界捕房紀事]  
　　去臘杪流氓張和尚在福州路攫取婦人顧陸氏金挖耳一支飛奔而逸經氏竭力追逐適爲包探張寳成所見人贜並獲送入捕房捕頭令押候解送公堂禀請讞員關絅之司馬訊究○偷兒吳瑞榮掩入汕頭路同恊祥烟館内行竊錫燭臺及水烟袋等物報由包探方長華查獲送入捕房捕頭令押候吊到原贓解送公堂禀請訊辦○獻歲以來爆竹之聲到處喧聒有徐和尚馮仁寳陳阿三等施放爆竹適爲巡街捕所見先　投報捕房捕頭令禀知司馬發出傳單傳案究罰 
[法租界捕房紀事]  
　　日前法總領事署接駐京本國使臣來電内開法人某甲向在使館辦事忽附開平礦務局某輪船來滬著卽拘留弗使他往等因法總領事卽飭捕頭派中西包探前往馬頭守候將甲拘入捕房聽候核辦○賊犯某乙行竊皮貨數件賣與某丙後經失主咨數將丙及贜拘入捕房捕頭令押候拘獲賊犯一并解送公堂禀請讞員魏蒓塢大令懲辦 
[美租界捕房紀事]  
　　去歲除夕八點鐘時十六鋪大馬頭德泰煤炭行夥甬人施喜醫乘包車行經閔行路突被西人某甲將車推倒以致跌傷腰際甲見已肇禍卽就近避入彼處五號洋房内一百八十五號巡捕見之將施帶入捕房捕頭察得施傷勢甚重令送同仁醫院望治冉行核辦前晚邵如春偕妻李氏投捕房訴稱僑居頭壩路左近十五號門牌屋内因其子與鄰孩口角孩父某乙遷怒於氏横行毆擊致失金壓髮金挖耳各一枝共洋銀七十枚請爲查辦捕頭令包探劉阿炳前往查明再行訊核○前晚偷兒王松林行至百老匯路一千一百十二號房屋門首四顧無人頓萌歹　　鎖圖竊適爲七十八號印捕所見遂將王四入捕房捕頭令押候轉解公堂禀請讞員關絅之司馬訊辦 
 
 

Page 5

 
 
[皖省官報]  
　　十二月初十日候補直隷州邰直琛帮審上行走知州鄭涂學習知縣畢登正辦劉兆熊副辦朱祖圻帮審行走均知奉委發審局差衛　瑶知代首縣下鄉催漕陳采蘭銷蘭銷假辭赴滁全來查積穀縣丞趙鳳儀知奉委練軍統領文案十一日廣德州王康平辭並銷發審局差亳州宗能徵辭　補同知李永鎭知奉　　委赴皖北公幹知縣胡登崧辭回淮北牙釐局差遣胡汝霖正副委上行走郭武昌學習李振遠帮審行走張其濬帮審均知奉委發審局差陳賛平巡檢靳紹基均謝超委一次十二日指分安徽試用府經干邦慶到浙江人候補直隷州白曾焯辭赴皖南公幹勞文琦辭赴皖北公幹通判干　堂知人發審局知縣蔡煥颺知丁外難縣丞陳雲瀚辭委解長江水師月餉赴金陵十三日委署廬州府通判沈策名辭候補道劉樌屏辭行同知朱雲驥知奉委洋務局學習知縣孔慶堯任煜薰均奉委發審局學習子鳳閣奉撫台委　西門外塘工十四日金陵支應局提調江蘇候補知府干運加到湖北人奉督憲札委來皖公幹丁艱留川補用知縣閃國章辭十五十六日缷辦頴上圃卡知縣松　到卽用知縣蔡世　超等一名候補通判干鏡涵知縣沈釗均一等二名均謝課吏館考取縣丞童文漢知奉臬台委赴亳州保甲並謝課吏館考取超等二名王志藻到由六安州差遣回布經廳董仰舒到由桐城恊辦牙捐回十八日指分安徽侯補道李光選到江西人候補知縣魏馴謝奉行知淮補婺源縣衛献瑶知代首縣下鄉催漕回汪保誠辭奉臬憲委赴涇縣查案州同許祖舜辭赴皖南措資十九日知縣錢印綬到由頴州府屬查辦牙捐回潘元長面試程恩晉知奉委勸辦賑捐縣丞童文漢辭赴亳州保甲府經陳碩從九鄧振潛均謝超委一次二十日指分安徽試用巡檢薛紹奎吳煒炳均到江蘇人新授江西藩司周浩到宣城縣人巡檢湯之盤謝課吏考取二等 
[上海縣同仁輔元堂勸募添置義地捐欵十二月初一日起二十五日止第二次收到淸單]  
　　醃臘衆商助　一百元　山僧發發各助洋三十元葉君隷華經募程介眉洋一百元梅君問羹經募補拙軒洋七十五元惠心堂洋念元新和記洋五元有心無力人范瑞祥朱敏古堂陳子明婁春相周梓卿各洋二元安平船帳房經于衡各捐洋一元卓君國卿經募無力氏洋念五元太古昌太古帳房各洋念元延陵氏洋十六元無名氏修竹軒各洋十元徐君松泉經募徐内春蔡坤芳王國安各捐洋三十元姚元增席秉又陸朝綱裕泰利各捐洋念元陸墨林洋十五元顧鳴任瑞伯徐鍾黻錢愼德堂沈炎堂周茂卿各捐洋十元黄君雨田　募正記坊洋十元全乾茂惟善堂盛仁讓堂馮各捐洋五元王大有洋四元常茂祥茂瑞記各二元奚君廣虞經募協記坊洋念元老仁和坊昇和坊各洋十元沈君訪琴自助洋十四元經募王槐卿洋二元漸初沈慶沅　孔新李文闌各一元陳君杏汀經募許創基春暉别墅王務本堂森盛恆各捐洋念元李記許存德堂各十元劉君紹久經募長盛浦源聚各洋二元張君蓀淵經募力棉氏洋十元尤君也亭經募鑅記安記各助洋十元完記洋七元節記四元陸記三元淸記慶餘堂各二元献記徐記各一元 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
憫惻合無仰懇天恩俯准將富興阿王寛永貴等三員均照軍營立功後積勞病故例賜卹以慰忠魂而資觀感出自逾格鴻慈除將該故員等生前履歷分别造册咨部查核外謹彚案恭摺具奏伏乞皇太后皇上聖鑒訓示謹奏奉硃批著照所請該部知道欽此 
[兩江總督魏長江提督程奏遴員升補水師提中營都司各缺摺初三日]  
　　頭品頂戴兩江總督臣魏光燾長江水師提督臣程文炳跪奏爲長江水師提中等營都司各缺遴員升補恭摺仰祈聖鑒事竊照長江水師守備以上各缺向係照外海水師章程先儘歷俸一年以上者升補開單具奏歷經辦理在案兹查有提標中營右哨都司王昌齡等所遺各缺應行照章揀員升補伏查長江水師俸滿守備僅有提標中營中哨守備金滿一員現在年逾六旬僅堪留任供職此外並無俸滿應升人員惟是水師防務緊要員缺未便久懸當經臣往返咨商不得不暫爲變通辦理今於未經俸滿守備各員内詳加遴選查有金陵營前哨守備周雲亭均人材出衆幹練精明擬請變通升補俾免各缺久曠嗣後水師缺出仍照向章辦理以符定制理合開列淸單恭呈御覽合無仰懇天恩俯念長江水師員缺緊要准以守備周雲亭變通升補都司各缺實於營伍地方均有裨益如蒙兪允該員等前於升補守備案内均引見未滿三年照例毋庸送部應請敕部頒給札符以昭信守除飭取履歷咨部查核外謹會同江蘇巡撫臣恩壽安徽巡撫臣誠勳署理江西巡撫臣夏旹合詞恭摺具奏伏乞皇太后皇上聖鑒訓示謹奏奉硃批兵部知道單併發欽此 
[兩江總督魏奏揀員請補外海水師叅將摺初三日]  
　　頭品頂戴兩江總督臣魏光燾跪奏爲揀員請補外海水師叅將員缺恭摺仰祈聖鑒事竊江南外海水師川沙營叅將韓元孔升補副將遺缺接准部咨係題補新章第一輪第一缺應用儘先人員行令揀員請補等因伏查是缺叅將有管駕艇船督巡洋面之責非精明幹練熟悉風濤沙線之員難期勝任臣於外海内洋實缺候補各員内逐加遴選查有總兵銜内洋水師儘先補用副將易英和年六十二歲湖南湘鄉縣人於咸豐七年投効水師營隨勦出力薦保總兵銜儘先補用副將光緒二十四年經前督臣劉坤一奏准留於江蘇内洋水師補用該員勇敢樸勤水師嫻熟以之借補是缺叅將洵堪勝任核與定章限制相符合無仰懇天恩俯准以内洋水師儘先副將易英和借補外海水師川沙營叅將實於於水帥營伍有裨如蒙兪允俟部覆至日卽行給咨送部引見恭候欽定以符定制除取該員履歷切結咨部外謹謹同江南提督臣李占椿恭摺具陳伏乞皇太后皇上聖鑒訓示謹奏奉硃批兵部議奏欽此 
[直隷總督袁奏請撥武衛右軍餉需摺初四日]  
　　太子少保北洋大臣直隷總督臣袁世凱跪奏爲預籌武衛右軍來年所支正雜餉項銀一百一十二萬六千兩經户部奏撥山東京餉銀八十九萬兩漕折銀二十三萬六千兩業由山東撫臣陸續籌撥尚未湊解足數而轉瞬卽交新歲所有來年餉項亟須預爲籌定以應計授之需經臣飭令餉局通盤核算計光緒三十年右軍正雜各項約共需庫平銀一百一十萬兩查右軍餉需向右户部領放自二十六年八月以後除在順直振捐項下撥銀一百萬兩外餘均在於山東應解京餉及漕折項下截留撥支此次約計來年餉銀一百一十萬兩可否遵照向章逕赴户部具領抑或仍由山東在於應解京餉曁漕折項下一併如數劃提之處相應陳請敕部迅速核議預籌的欵俾資支放而裕餉源除咨部外理合恭摺具陳伏乞皇太后皇上聖鑒謹奏奉硃批户部議奏欽此 
[直隷總督袁奏道員委辦要差未竣留直差遣片初四日]  
　　袁世凱片再存記候選道馮汝騤前由直隷大名府知府經臣奏請開缺以道員送部引見奉旨著仍以道員卽選並交軍機處存記欽此臣查該員現有委辦要差未便遽易生手可否仰懇天恩俯准仍留直隷差遣藉資臂助並請飭下吏部免其按月投供仍照章用俟選缺到班再飭赴部帶領引見出自鴻慈逾格謹附片具陳伏乞聖鑒訓示謹奏奉硃批著照所請吏部知道欽此 
[直隷總督袁奏查明直屬光緒二十九上忙錢糧已未完分數摺初四日]  
　　太子少保北洋大臣直隷總督臣袁世凱跪奏爲查明直屬光緒二十九年丄忙錢糧已未完分數恭摺仰祈聖鑒事竊查各屬徵收錢糧應按上下忙造册具奏咸豐二年户部議准嗣後應徵上下忙錢糧豐年以額徵數目爲准蠲緩之年以應徵數目爲准責成藩司督催又准部議辦理上下忙應將多支銀兩起運併列匀作十分計算完報又於光緒二十三年經部議准各省上下忙錢糧自本年爲始更定九分完報上忙匀爲五分等因兹據藩司楊士驤詳稱光緒二十九年約徵地糧正銀二百五十一萬七千二百五十九兩零内起運正銀一百九十五萬二千九百一十八兩零留支正銀丑十六萬四千三百四十一兩零又應徵起運項下耗銀二十四萬八千六百三十九兩零又改正銀一萬五千四百四十四兩零改折耗銀一千五百四十四兩零留支項下耗銀五萬九千九百五十六兩零已徵完正銀一百一十六萬四千八百五兩零内起運正銀八十九萬二千九十四兩零留支正銀二十七萬二千七百一十一兩零又起運項下耗銀一十一萬三千九百八十兩零留支項下耗銀二萬五千五百六十八兩零查光緒二十九年約徵十分起運留支地糧正耗共銀二百八十四萬二千八百四十三兩零上忙匀爲四分應完銀一百一十三萬七千一百三十七兩零今已完銀一百三十萬四千三百六十二兩零核計在四分以上其未完銀兩統歸下忙覈計造報等情前來臣覆核無異除將年欵淸册咨部外理合恭摺具陳伏乞皇太后皇上聖鑒敕部查照謹奏奉硃批户部知道欽此 
[兩淮鹽政大臣魏奏泰海二州各場灶地被風被潮勘不成災擬請緩徵折價錢糧摺初四日]  
 
 

Page 10

 
 
頭品頂戴兩江總督管理兩淮鹽政臣魏光燾跪奏爲兩淮泰州海州二鹽各塲灶地被風被潮勘不成災擬請緩徵折價錢糧恭摺仰祈聖鑒事竊泰州分司所屬富安平梁垜東台何垛丁溪草塸到莊任祐新興廟灣十一場因本年入夏後陰雨較多嗣被風被潮催折淹浸各項花息受傷統計收成五分有奇尚屬勘不成災惟積歉之區素鮮蓋藏應徵錢糧若令新舊並完力有未逮擬請分别緩徵以舒灶力除富安等十一場本年二月啓徵之光緒二十九年壓徵二十八年分折價及來年二月應徵之光緒三十年壓徵二十九年分折價均應照常徵收外應請將富安二豐梁垛東台何垛丁溪草堰劉莊任祐新興廟灣十一塲上年二月間啓徵之光緒二十八年壓徵二十七年分折價及本年秋成後各應帶徵之光緒十三年並未屇常徵之十四年十六十七十八十九二十二十一二十二二十三二十四二十五二十六各年原緩折價一併緩至來年秋成後由遠而近每年帶徵一年又海州分司所屬板浦中正臨興三場本年入夏後亦被風潮蕩地所種秋禾雜糧不免受傷統計收成六分尚屬勘不成熾除随淹隨復無誤曬掃之鹽地本年應徵光緒二十九年壓徵二十八年分折價及來年二月應徵之光緒三十年壓徵二十九年分折價均仍照常啓徵不計外應請將板浦中正臨興三場光緒二十九年秋成後應帶徵之光緒二十八年分蕩地折價緩至來年麥熟後徵收其來年二月應徵之光緒三十年壓徵二十九年分蕩地折價緩至來年秋成後啓徵俾資紓展據各該分司禀經兩淮鹽運使恩銘等派員查勘明確會詳請奏前來臣覆加察核均屬實在情形合無仰懇天恩俯准天恩俯准分别徵緩折價錢糧以紓灶力除飭赶緊查造徵緩折價年欵銀數及勘不成災各册結咨送户部核覆外謹會同江蘇巡撫臣恩壽恭摺具陳伏乞皇太后皇上聖鑒謹奏奉硃批著照所請户部知道欽此 
[兼兩淮鹽政魏奏叅欠解鹽價各員請旨革職勒追片初四日]  
　　魏光燾片再淮南引鹽湖南湖北江西安徽等省向各設有督銷局派委道員經理其分銷各局由各該道員派員分辦所收課釐庫項攸關均應隨收隨解不容虧短兹查有已故江蘇候補知縣舒建祥前辦湖北廣東各驛分銷欠解鹽價一千六百餘兩遇缺儘先卽選知縣許志淸前辦湖北浙江分銷欠解鹽價銀二千四百餘兩兩淮候補鹽知縣彭長慶前辦湖北小河溪子店欠解鹽價銀六千三百餘兩江蘇候補巡檢羅鏜前辦湖北黄陂河口分銷欠解鹽價銀三千三百餘兩迭經嚴飭勒限催追迄未解繳淸楚實屬玩延據兩淮鹽運司曁湖北督銷局詳請奏叅前來相應請旨將江蘇候補知縣舒建祥遇缺卽知縣許志淸兩淮候補鹽知縣彭長慶江蘇候補巡檢羅鏜等卽行革職分别押追以儆效尤而重公項理合附片具奏伏乞聖鑒訓示謹奏奉硃批著照所請該部知道欽此 
[安徽巡撫誠奏查明津貼案内經征未完一分各員及續完銀數征初四日]  
　　頭品頂戴安徽巡撫奴才誠勳跪奏爲查明津貼奏銷案内經徵未完一分以上各員及續完銀數循章繕具淸單恭摺仰祈聖鑒事竊據布政使聯魁詳稱案奉户部咨行各項奏銷地丁爲大宗各依定限令各該督撫一面具題一面先將未完一分以上各員各開具簡明淸單專摺奏報由部核定處分先行覆奏仍於題本内將業經具奏各員聲明備核其有具奏後續完者准其奏請歸本案開復庶經征人員知所儆懼而帑項不致虚懸等因歷經遵照辦理在案今届查辦光緒二十八年分津貼奏銷所有經接徵未完一分以上各員及截數造册之後詳奏以前續完銀數各員名照案開具淸電詳請奏咨前來奴才覆核無異理合繕具淸單上呈御覽謹會同兩江總督臣魏光燾恭摺具陳伏乞皇太后皇上聖鑒勅部覈覆施行謹奏奉硃批該部議奏單併發欽此 
[熱河總管英等奏報銷黏修園亭殿宇用過銀兩摺初四日]  
　　熱河正總管奴才英賢副總營奴才聯榮跪奏爲黏修熱河園亭殿宇房間各要工用過銀兩數目照例報銷恭摺奏聞仰祈聖鑒事竊因園亭殿宇房間年久失修居多滲漏情形甚重擬請按年擇要黏修懇請飭部設法每年籌撥銀四千五百兩作爲歲修工用等因於光緒十八年十一月二十六日經前任總管祥煜等恭摺具奏奉硃批户部議奏欽此嗣經户部議覆每年應需歲修銀四千五百兩擬請由直隷藩庫按年照數籌撥以濟要工奉旨依議欽此復奉户部文開據直隷總督咨明所有前項黏修熱河園亭殿宇房間等工每年應需銀四千五百兩卽自光緒十九年起在於直隷藩庫歷年節存報部各項雜欵銀六萬三千七百餘兩内按年照數撥給以濟工需等因行知各在案兹查光緒二十六年奏銷後除用存銀八兩六錢四分七釐兹於光緒二十九年七月由直隷藩庫領到歲修銀四千五百兩一併舊欵共銀四千五百八兩六錢四分七釐奴才等謹查得前宫麗正門外東西六部房錢糧處德匯門城樓福壽圓樓淸音閣後坡月色江聲東配殿宫門東隨牆遊廊花神廟山門瀑布知過堂遊廊等殿宇房間遊廊共計四十一間均係頭停滲漏木料　朽甎瓦龢鹻情形綦重當派苑丞蕃昌等據實撙節勘估共需工料實銀四千四百九十八兩七錢奴才等飭令赶緊擇吉興修並不時親往稽查兹據苑丞等呈稱均照舊式修理完竣呈請查驗前來復經奴才等前往查看核與原請做法無異委係工堅料實除用存銀九兩九錢四分七釐歸入次年黏修應用並循例造具細册咨部核銷外謹將黏修殿宇房間用過銀兩數目各緣由理合恭摺奏聞伏乞皇太后皇上聖鑒謹奏奉硃批户部知道欽此 
[直隷總督袁奏奉天米豆直隷無欵代運請截留剝船變價等欵摺初四日]  
　　太子少保北洋大臣直隷總督臣袁世凱跪奏爲奉天米豆直隷無欵代運請截留剝船變價等欵以濟急需恭摺仰祈聖鑒事竊准户部咨辦振需糧令將光緒二十九年分奉天米豆提前赶運儘年内全數解交京倉等因當經轉行遵照兹據天津道王仁寳詳稱此項米豆原應奉省自運交倉前因該省並無出海大船由天津甯河兩縣海船户長轉流備船往運所需水脚雜費按船收 
 
 

Page 11

 
 
歸於俸餉練餉案内分别旬銷以重帑項至前項餉銀雖由火車運解開支脚費究與陸運按站開銷車價銀兩數目覺减大半除造册咨部查照外所有領解餉銀需用火車脚價等項銀兩數目緣由理合恭摺具陳伏乞皇太后皇上聖鑒謹奏奉硃批該部知道欽此 
[黑龍江將軍隡奏加派馬兵及請撥常年的餉片初三日]  
　　薩保片再查黑龍江省每因江河封凍馬賊肆起到處劫搶雖有奏練馬步制兵三千餘名以省屬各城地面遼闊集鎭繁雜分紥駐守實不敷用是以奴才復又加派精壯馬隊官兵二百五十名編爲一營以作常川遊擊之師隨時調遣以備緝捕鞍馬概飭其自備餉械則由官發給計自本年九月初一成軍之日起截至年底止應需四個月餉乾銀七千零七十六兩並江省所練各軍應需光緒三十年分一年餉乾等項銀十八萬七千七百兩合無仰懇天恩一併飭部籌撥常年的餉俾得届期分季派員赴部關領以資應用而備急需所有加派馬兵及請撥各軍常年的餉各緣由理合附片具陳伏乞聖鑒謹奏奉硃批户部議奏欽此 
[西安將軍長等奏西安滿營添練威遠左右營洋槍步隊曁續添砲隊官兵動支餉項核銷摺初三日]  
　奴才長春克蒙額跪奏爲西安滿營添練威遠左右營洋槍步隊曁續添砲隊官兵一年動支餉項銀兩數目恭摺奏銷仰祈聖鑒事竊查前於光緒十八年經前任西安將軍榮祿奏請於西安滿營添設洋槍威遠隊嗣於光緒二十一年十月經前任西安將軍國俊等奏請續添砲隊按月由藩庫籌撥湘平銀一千兩所有一年動支餉項數目已於光緒二十八年十二月曾經具奏咨明在案兹於光緒二十五年五月復經前任西安將軍國俊等奏請改練洋槍以前設洋槍威遠隊名曰威遠左營洋槍隊以新練洋槍隊名曰威遠右營洋槍隊所有威遠右營洋槍隊餉項除由止備練馬隊兵丁内挑選五百名並騰出前調京訓練兵五百名之一成五津貼銀兩仍歸常年報銷外其按月由藩庫支領加撥湘平銀二百三十四兩二錢援案於年終歸入威遠隊彚册報部核銷曾經奏咨亦在案今屇報銷之期據西安威遠隊洋槍砲隊總管帶官正紅旗協領恩瑞左營副管帶官正白旗恊領英瑞砲隊管帶官正藍旗恊領全壽右營管帶官鑲藍旗恊領賡呢音圖右營副管帶官廂黄旗恊領阿察本等呈稱威遠左營洋槍隊並砲隊按月所領餉項動支各欵數目應自光緒二十八年十二月起至二十九年十一月底止一年連閏十三個月由陜西藩庫共領湘銀一萬三千兩威遠右營洋槍隊自光緒二十八年十二月起至二十九年十一月底止一年連閏十三個月由陜西藩庫共領加撥湘平銀三千四十四兩六錢各造具花名淸册呈請報部核銷等情據此奴才等按册查核前項動支各欵並無浮冐均係實用實銷除造册咨報户兵二部查核外所有西安滿營添練威遠左右營洋槍步隊曁續添砲隊官兵一年動支餉項銀兩數目奏銷緣由理合恭摺具奏伏乞皇太后皇上聖鑒謹奏奉硃批該部知道欽此 
[西安將軍長奏續採參枝專差呈進摺初三日]  
　　奴才長順跪奏爲續採參枝專差呈進恭摺仰祈聖鑒事竊奴才於本年九月十六日業將前派協領等採辦參枝專差呈進並於摺内聲明仍飭該協領等赶緊採辦續有所得再當呈進在案現據二品頂戴兩次記名副都統花翎協領富興副都統銜花翎協領耿勇巴圖魯全榮等續採得大枝山參八功中枝山參十四苗計重九兩五錢可稱上品核計共需工價銀二千零一十四兩二錢五分仍由所收參稅項下之錢易銀照數發給奴才謹將續採參枝親加查騐分盛二匣嚴密包封飭交防禦雙和呈進以備上用仍飭該協領等赶緊採辦續有所得卽行呈進除咨報總管内務府衙門查照外所有續採參枝緣由謹繕摺具陳伏乞皇太后皇上聖鑒謹奏奉硃批該衙門知道欽此 
[西安將軍長奏軍營立功後積勞病故各員彚案籲恩賜卹摺初三日]  
　　奴才長順成勳跪奏爲軍營立功後積勞病故各員彚案籲懇天恩賜卹以慰忠魂恭摺仰祈聖鑒事竊查　營立功後積勞病故人員照例請卹歷經循辦在案兹查花翎副都統銜原品休致協領瑚松額巴圖魯富興阿於咸豐三年由披甲出征直隷山東河南湖北安徽陜西等省同治四年遣撤回旂又於同治六年委爲營總出征直隷山東河南等省七年遣撤回旗又於同治八年委爲叅領出征寗夏甘肅等省十年遣撤回旗前後共出征兵三次曾經百數十戰身受頭等重傷迭克名城屢著戰功迭經各路統兵大臣奏保由披甲薦陞花翎副都統銜儘先協領瑚松額巴圖魯勇號光緒九年奏補吉林滿洲廂藍旗協領嗣於十一年因年老方衰前在軍營染受潮濕傷疾復發不能當差經前吉林將軍希元奏請休致是年十二月二十六日經兵部覆奏奉旨富興阿著原品休致賞食全俸欽此乃因傷疾終未就疾延至本年二月益復增劇竟爾身故又頭品頂戴賞穿黄馬褂開去佐領底缺候旨簡放副都統世襲雲騎尉莽阿巴圖魯王寛於咸豐六年由西丹出征湖北陜西寗夏伊犂等省身經百戰卓立奇功歷經統兵大臣荐保至頭品頂戴記名簡放副都統儘先卽補協領雲騎尉世職莽阿巴圖魯勇號同治十三年出軍營借補佐領光緒十三年凱撤回旗二十五年經前吉林將軍延茂奏准開去佐領底缺候旨簡放副都統是年經奴才長順札委靖邊左路統領嗣因積勞過甚觸發前在軍營染受潮濕腰骽痛痛開去統領差使於本年五月因病身故又花翎協領世襲騎都尉兼雲騎尉永貴光緒十年承襲騎都尉兼雲騎尉世職於二十三年間因在練隊剿捕賊匪出力經前吉林繼軍延茂保奏奉旨賞戴花翎是年補授拉林恊領二十六年俄兵入境拉林適當其衝俄兵過後盗匪肆起該員親率士卒力保危城剿捕彈壓備極艱辛乃因積勞過甚於二十八年十一月間在任病故兹由各該本管恊領等將各該故員生前戰功事蹟詳叙呈請具奏前來奴才等查已故吉林滿洲鑲藍旗花翎副都統銜原品休致恊領瑚松額巴圖魯富興阿頭品頂戴賞穿黄馬褂開去佐領底缺候旨簡放副都統世襲雲騎尉莽阿巴圖魯王寛等二員壯歲從戎轉戰數省迭克名城卓著偉勳花翎恊領世襲騎都尉兼雲騎尉永責雖未出征他省前在吉林練隊剿捕盗匪及在拉林任内帶隊剿賊保守城池實與戰功無異而該員等均因積勞身故追溯前功殊堪 
 
