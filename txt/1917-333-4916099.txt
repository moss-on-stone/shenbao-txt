# 1917 - 333 - 4916099

 

Page 1

 
 
   
 
 

Page 2

 
 
時評 
[其名（冷）]  
　　主和平戰其名而欲乘機以便其私圖其實也不然北軍而苟能出兵者何不於段氏未退以前出兵以免湘川之辱而必遲至今日耶故主和所以倒段氏之内閣而忽又主戰將以倒王氏之内閣也故曰主和主戰其名也 
　　夫主和而能南北一心共圖國是固屬我民之幸即不幸而主戰以一方之權力消滅他方之權力無論何似究亦有一歸結之途獨此不和不戰互相箝制而復於中取利其人苟非喪心病狂必其爲故國帝制之忠臣而爲此復仇報怨之毒計者也嗚呼 
[命令]  
　　十二月五日大總統令　國務院秘書長張志潭呈請辭職張志潭准免本職此令 
　　又令　任命惲寶惠爲國務院秘書長此令 
　　又令　任命財政總長王克敏兼鹽務署督辦此令 
　　又令　任命王克敏暫行兼署中國銀行總裁此令 
　　又令　内務次長蒲殿俊財政次長金還呈請辭職蒲殿俊金還均准免本職此令 
　　又令　任命于寶軒爲内務次長沈銘昌爲財政次長此令 
　　又令　任命張一鵬署司法次長此令 
　　又令　參謀本部呈黑龍江督軍公署參謀長張恩因病呈請辭職張恩准免本職此令 
　　又令　任命張煥相爲黑龍江督軍公署參謀長此令 
　　又令　陸軍總長王士珍呈准吉林省長郭宗熙咨請以榮鐸關成玉安荷陞補防禦均照准此令 
　　又令　陸軍總長王士珍呈准西陵事務衙門毓炤咨請以惠勛陞補防禦應照准此令 
[專電]  
　　北京電　昨公府會議先就和戰兩面討論其利害結果以立行下令停戰恐督軍反對而武力解决亦無一定把握最後馮與王與閣員三方意見皆未一致（五日下午八鐘） 
　　北京電　天津會議主戰派揚言與會者七省三特區認出兵者直魯各一師奉二師豫晉各一旅皖二萬五千張敬堯一師一旅軍費奉二百萬皖一百萬但實行否殊疑（五日下午八鐘） 
　　北京電　曹錕張懷芝等電告蘇督李純以津會主戰情形據主戰派言王士珍如退段將再出（五日下午八鐘） 
　　北京電　張懷芝長陸軍曹錕征南總司令將成事實（六日下午一鐘） 
　　北京電　交通系及段派之一部反對王士珍益力曹汝霖故主戰以要挾王將引退徐世昌一派將活動王已擬辭陸軍 
（五日下午八鐘） 
　　北京電　李純來電請罷財交兩長（六日下午一鐘） 
　　北京電　蘇督急電長江危險惟有督各軍隊嚴守中立 
（六日下午一鐘） 
　　北京電　李純通電並非極端主和公府某要人言昨會非不一致惟異點一恐再戰則兵禍延長一恐求和則條件太苛反難解决馮已電各省仍備戰以從事調停（五日下午十鐘） 
　　北京電　十一師長李奎元昨晚乘京漢車赴兵（六日下午一鐘） 
　　北京電　段芝貴有陸長望頃奉派赴津接洽聞津議可打消 
（六日下午七鐘） 
　　北京電　馮囑段芝貴陳之驥持書赴津表示不欲極端調停其限度一召新國會二現缺軍事長官之補授參酌南北意見三將來裁兵南北不偏 
（五日下午八鐘） 
　　北京電　李純電津派表明心跡 
（六日下午一鐘） 
　　北京電　唐繼堯派第一師長張子貞代表到京謁馮長談謂滇省日的至倒段止因滇推翻帝制時出協軍隊甚苦其後他省均受重酬獨滇只領到令債八十萬顯係歧視故成惡感今段已倒仍以擁護中央爲職志至川滇已願聯和即出劉存厚電稿數通爲證馮云此後南北一家中央决無歧視滇餉自當協濟張極表滿意退即拍電逹唐（六日下午七鐘） 
　　北京電　頃公府集國員討論川局結果以劉存厚代督 
（五日下午六鐘） 
　　北京電　黑督力薦吳俊陞會辦軍務（六日下午一鐘） 
　　北京電　馮傳見商界三百餘人各外國銀行華經理亦在内宣布紙幣政策改中交票爲串兌換性質每元定兌銅元百枚其信用願以身家擔保商會總理答即集各業開大會取决再報告（五日下午七鐘） 
　　北京電　參院王揖唐遺失議長小印請補印鑄局未准 
（六日下午一鐘） 
[外電]  
　　北京電　據四川電黔軍鏖戰數日已克重慶又據詳細消息黔軍於星期一忽然出現於江之對岸擊敗對壘渝軍之一部吳光新周道剛均逃聞係乘小舟向下游而去北軍因之瓦解大掠退走又一消息北軍之敗實中熊克武之計熊氏前不願就前敵司令之職而暗與滇黔軍通聲氣分其部下加入攻擊近熊氏致中央之電謂與商會及各機關磋商後已擔任渝城秩序之治安云現領事團已設法保護外人生命財產日本之鳥羽號砲艦已派水師一隊登岸（五日）路透電 
　　南京電　李督軍對於西南仍主持和平解决之意見日來雖抱微恙仍接見各處代表及其他來往各使節相與討論時局並致電主戰派各督軍力勸抛棄感情顧全大局李督軍對於日來喧傳之梧州會議條件頗疑其爲某方面故意虚搆之流言已發電詢問陸榮廷及廣東軍政府並派其心腹爲代表赴粤疏通意見（六日） 
　　漢口電　因王督軍之電請而南下之北洋第十一師軍隊已於昨日乘軍用車陸續抵漢預定至八日全部輸運告畢此項軍隊聞係專充武漢兩地之防備者其幹部將校如左師長兼第二十一旅旅長李奎元步兵第四十一團 
 
 

Page 3

 
 
長張　黄第四十二團長張敬湯第二十二旅長蕭安國第四十三團長王蔭棠第四十四團長魏清和騎兵第十一團長趙文濬砲兵第十一團長周蔭人（六日） 
　　漢口電　五日抵漢之第十一師所屬軍隊爲步兵第四十三團及騎兵一連團長爲王蔭棠師長李奎元將於六日或七日抵漢（六日） 
　　漢口電　駐襄陽第九師師長黎天才仍持旁觀態度聲言荆州獨立之舉並未贊成但據一般人士之觀測黎之進退將因岳州之形勢而定（六日） 
　　漢口電　沙巿來電云荆州知事及警察廳長爲獨立軍所監禁並没收軍艦湖濟（譯音） 
（六日） 
　　漢口電　武漢兩商務總會會長因荆州獨立事於昨日面謁王督軍就於湖北治安之維持有所質問王氏面諭曰荆州之獨立無非使南北之調停更進一步故湖北必無使用兵力之事儘可安心望轉告商界云云（六日） 
　　漢口電　王督軍派軍法處處長程漢卿（譯音）爲宣撫使携帶銀八萬元赴荆州調停 
（六日） 
　　北京電　此間外人觀測近日之天津會議并非眞欲對於西南實行武力解决不過爲一種手段意在虚張聲勢保北洋派之體面以期媾和之際求得承認北洋派之勢力而已（六日） 
　　北京電　李純因近來北洋派諸督軍中有對於彼之行動懷疑慮者特於三日發長電於是等諸督軍以辯明之大致謂余之主張調和完全爲國爲民開非有所偏私且余亦北洋派一分子絶無與北洋派分離之意望忽誤會總之吾人現在皆當深信目下第一要務在不輕舉妄動北洋派中對於右電觀測李純之用意者分如下兩說其一以爲此實李純開誠布公之言足以證明李純胸襟坦白斷無如外間所喧傳者將以南北調停之關鍵自任藉以博得他日之地位之野心其一以爲李純見西南意志未定深恐於此和局將爲北洋派所破壞之際受北洋派之憎惡將改變宗旨參加主戰派之列故先發表此種言論以爲之張本（六日） 
　　以上東方通信社電 
[戰電]  
　　倫敦電　每日郵報俄就訪員昨電稱磋議停戰之代表昨在維爾拉會議决定僅研究停戰之問題至於關於和局諸事則留待歐洲大會議討論之柯尼洛夫將軍率高加索兵四百人由布柯夫逃出昨晨行抵哇沙（五日） 
　　倫敦電　泰晤士報俄京訪員三十日來電請黨人外交總長特羅資基氏因法美隨員向陸軍司令部提出反對單獨媾和之抗議故備文致協約國外交代表謂彼不能容許協約國外交或軍事人員干涉俄國内政或挑起内亂此後若再有此種舉動定將引起重大之交涉（五日） 
　　倫敦電　今日海格將軍戰報云各陣地砲戰依然 
（五日） 
　　巴黎電　今晚公報云末斯河右岸與伏斯巨境内砲戰甚烈（四日） 
要聞一 
[西報論政府政策之矛盾]  
　　字林報一日北京通信云近日之情勢最足以描寫中政府前後矛盾之政策當北軍失敗之後各種意見之抨擊政府者如潮斯涌總理及全體閣員因之辭職至於元首對於在湘北軍潰散之舉縱不負責然確有關係而伊與其友人所措施兩相對照又足令人喪氣彼於當時不僅不受閣員之辭呈而毅然獨斷别任新閣員且拒其請並請其留任且發命令重集渙散之兵再開戰釁是其行爲大反其當初所鼓動者矣至湘中北軍萬萬不能復集而對於政策之評論仍不稍息旋長沙失陷北軍爲俘張皇奔北者又有南軍緊逼其後因之總理再辭元首乃允其請蓋時局如斯段氏絶無留職之望矣然段氏仍告大衆謂情勢如今日實反對者陰謀之結果且盼於一兩月中仍柄政權而前總理之左右兹方急急散布此種消息惟記者深知此實段氏本人促成之也今且事論南方以下事實吾人均覺其最昭昭者也彼傅良佐者段氏特派之湘督也當亂事初有朕兆伊即棄職而逃而王汝賢者段氏之股肱也又忽然宣布停戰且令兵士一體後退北京久傳王之入湘即含此意惟有待而動兹就事實斷之此言當不誣若强盛之長江諸督擁兵極多輒不願派兵入湘爲政府助並時時以平和態度爲請最著者爲湖北督軍之王占元當王汝賢失職北軍披靡入鄂無人領袖之際王占元乃立於北京方面以任指揮之職凡此兵士今皆屯集岳州彼又電稱南方要求撤退岳軍若不援助彼不能守其態度如此若從而爲解釋極饒興趣不知伊實立於段氏麾下負北洋派中之友人抑如通行之兩面策略表面爲北京之助而暗中行其反對之舉動乎若蘇贛兩督軍之行爲即終始聯絡一氣旣不允爲政府助折衝於三湘七澤之野迨皖軍十五營被逼至贛贛督陳光遠且不允其入境是公然反對中央矣至於蘇督據政府報紙則謂李純當浙江請援之時且不之允似李氏亦深願浙省歸於南方面北軍之敗北也果若此亦與反抗中央何異近日檢查似不如前此之嚴密段政府之機關報亦有新聞而危害於前總理者據官場報告粤桂黔之軍旅之在湖南者計有六師湘軍猶不與焉内中四師要求先撤岳州之防再開和議則彼等之有大舉顯無可疑且聞在川黔軍攻渝欲下滇軍雖退實未被敗若再得滇中後援并增益其軍械子彈而與黔合則在川北軍又將壓散重慶失守四川不可爲中央有矣直隷曹錕亦可疑慮彼直隷人也羣信揚子諸督停戰之電伊確列名况曹氏居北軍中最有經驗乃湘中戰事絶無所匡救凡此皆足明北京政策爲人所不滿意彼等如此究因愛國熱忱抑爲私利所游不得而知之惟爲人所洞悉者即中國政客并不注重宗旨徒以宗旨爲舉事之旗幟直皖兩派相忌嫉乃以陰謀倒皖派之總理南方遂有機可乘吾人皆知陸榮廷唐繼堯兩人方私相慶幸也彼等以擁護共和保存憲法爲倒段之標識謂叚氏者破壞約法者也彼段氏召集臨時參院更改憲法確曾有之惟彼等實皆以光明正大之題目而遂其私耳今則憲法旗號實在南方國内各份子欲利用之者頗多亦未始無益而反對段氏者雖蓄有私心亦不可謂無正當之舉彼段氏當其强回中央之際任宵小之舞弄北軍皆假段氏以暢其個人之私利惟欲執權在手遂導段氏作種種交易段氏之政治財政又極謂陋凡此交易旣糜金錢又危國是苟段内閣有忠誠之舉動樹國基於穩固之境則今日之舉動何致蔓延如此與反對黨以口實並動不與聞國是者之怒皆此交易爲之厲階就今日之情勢而論段氏恐不能於一二月内再回内閣然果能屏斥僉壬而更改其軍事賦與權能之意見或將能復舊亦未可知然縱使如此苟無一特舉以免北洋派之分裂而使北方督軍歸於一致則段氏仍不能有復職之望云 
[東報之王内閣觀（心危）]  
　　段芝泉二次辭職汪總長代理後盛傳有田内閣出現之說而竟至流產今日乃有王士珍内閣成立之報東報均目爲過渡内閣且一致言王内閣之背後大有人在兹彚錄其評論庶可知其一斑矣 
　　王内閣閣員中除交通曹汝霖海軍劉冠雄留任外司法及教育陞任外其餘均係新任至正式發表時雖或尚有變動而大致已定閣員人物幾全部爲徐世昌系所占其中錢能訓曹汝霖陸宗輿等似與徐氏最爲接近故事實謂爲徐内閣亦無不可王内閣於馮段無所偏倚爲一種中間性的内閣據聞王氏當初似得徐氏後援方得成立然馮總統有組織聯立内閣之意使南方派入閣於王内閣恐未能滿足至於南方派對於王内閣之不滿足而必將表示反對是不難想像者也唯所注目者則王内閣之對南方態度如何耳諒必不如段内閣之方針以武力解决即合南方仍表示反對而調停亦不難就緒所謂南北調和之點（一）取消臨時參議院（二）從速召集國會（三）黎總統之正式辭職（四）馮總统之正式就任而湖南及岳州方面之形勢如何乃足以轉移調停之方針馮王縱竭力於調停條件而前途尚多曲折也以言王内閣閣員之省别王總理直隷陸宗輿王克敏錢能訓浙江陸徵祥曹汝霖袁希濤江蘇江庸劉冠雄福建王内閣僅此三省人亦有注目之價值也云 
　　更有一說以爲王内閣閣員之人物初與田内閣無大異之處表面上爲交通系及官僚派之過渡内閣似爲直隷之勝利而王内閣之出現其背後段派之活躍不可輕於看過蓋據報稱王士珍之推　會議係開於段氏私宅段氏得王氏允諸之結果後往訪林日便告以新内閣方針與前内開一致乞爲援助並乞轉致日政府云云則前總理之行動實頗呈奇觀故内政上之對南方策如何能不用武力解决與否固爲重大之疑點况擁護段氏之倪嗣冲今後行動如何大可注目如此以觀則馮氏意中之王内閣名不副實與其謂爲徐世昌之傀儡無寗謂爲一種變形之段内閣苟不幸而此觀測不誤則中國政局徒招不自然之結果實不堪其杞憂也云 
[南京快信]  
　　陸建章連日與李督商榷時局聞陸係馮總統特派來寗面述北洋系及交通系主戰之形勢惟李督於武力政策仍多懷疑聞陸日内將赴鄂贛接洽 
　　李開侁住下關招商旅館聞李督力促李赴梧晤陸榮廷作懇切談判李因中央於和戰方針尚未决定故願赴梧 
　李督昨續派副官處主任李登科偕隨白堅武李廷玉赴梧會晤陸榮廷商時局 
　　省議會昨日（五日）上午九時行第三届第二次臨時會開會禮式議員到五十餘人督軍派參謀長何恩溥省長派金陵道尹兪紀琦代表財　長胡翔林警廳長王桂林江寗縣孫知事曁省署各科長先後蒞會行禮畢沈議長因事請假北上由錢副議長主席致開會詞繼督罼省長代表致頌詞主席致答詞畢遂摇鈴散會 
　　省城近日仍特别戒嚴晚十二時督署附近斷絶行人 
　　第七十四混成旅長陳調來電已率元所部由阜寗開抵宿遷駐紥 
　　尹昌衡幽寗多日行動雖得自由但每日跟隨憲兵二名欲歸不得昨上書總統乞予放歸 
　　齊省長准水利協會之請特將該會提出研究員之方法交省會議决 
　　農商部咨齊省長所有本省農商行政一筆改歸實業廳主管 
　　李督軍電召本省軍警各長官尅日來寗會議 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[天津會議中之主戰聲]  
　　天津開會主戰各情已紀昨報兹聞開會在二日之晚列席會議者有直隷曹督軍山東張督軍及其他七省三區之代表會議中間張督軍曾痛哭陳詞結果議决對待南方誓死决戰由直隷派兵一萬奉天派兵二萬山東派兵一萬山西陜西各派兵一旅推曹張二督軍親自統帶曹赴岳州張赴贛西所需軍費奉天認籌二百萬其他與會各省各認籌一百萬直隷督軍兼省長以曹督軍之弟曹銳署理山東督軍兼省長以第五師師長張樹元署理並聞大總統已派段芝貴陳之驥責親筆手書前往内容如何未詳又從他方面得有關於此事之消息（一）天津會議之主要目的在鞏固北洋派之結束併牽掣南京李督軍之極端和平派李督主張不論南方議和條件如何皆須締結議和以免戰禍至大總統意仍須南方讓至可以言和之地步始可言和否則仍以武力解决以保中央威信王署總理初亦爲和平論者刻已贊成大總統之意見至曹錕張懷芝兩督則力主武力解决毫無退讓之餘地（二）自段總理辭職以後一時平和之希望頗覺瀾漫於北京惟自曹張兩督一度來京空氣又爲一變昨今兩日政府主戰之說甚盛據聞昨日曹督在天津聞各省區代表軍事會議實令渴望和平之人心爲之懸懸預料會議結果其去於平和之途必益遼遠又聞在湘敗潰之第八師第二十師現均補充成師政府已飭仍行備戰似亦時勢變化之一種暗示（三）督張兩督軍自一日晚同車出京後前晚（二日）即在天津會議一次預會者有皖奉陜甘汴晉浙滬諸省代表會議結果各省一致主戰如中央不能採納各省均將自由行動各自派兵應戰餉械一切均歸自籌並將會議可决各條電陳元首元首聞信亟派段芝貴赴津傳諭勸慰一面並電李純陳光遠王占元三督謂新閣已成和戰事宜應由内閣主持云云而新内閣對於此事主張亦不盡從同微聞内務錢幹臣海軍劉子英兩氏不甚以和議爲然頗有辭職風說是和戰兩說不第爲南北爭持燒點並恐於内閣前途有幾分關係也 
　　津函云前晚直隸曹督軍山東張督軍同車由京旋津次午即有各省代表到津在孫家花園先開會議一次是晚（二號）段芝貴陳之驥兩將軍又携元首密函同到津八點又在花園開二次會議至十一點方散據聞元首函内雖仍主戰擬於奉直豫三省挑四師率之由京漢線赴湘張合再行開戰等語兩督軍及各代表皆認爲非戰不能言和已燶定積極進兵曹張皆願親自南行曹擬於奉直豫三省挑四師率之由京漢線赴湘張擬於魯皖徐州挑四師率之由津浦線出江西八師之外又預備四師接應並派人赴浦口催馮玉祥一旅火速開往閩省限一星期内各路均須出發一面通電各省一致籌備一面通電南省提出條件一南軍退出長沙一解散非常國會一取銷非法政府一南省長官由中央任命否則萬無和平之可言至昨日（三號）上午十點又開議一次歷三小時之久始散决計請段陳二君回京復命（昨晚已回京）無論中央宣布如何命令非逹到以上所議目的不止并聞曹督軍已在河北地緯路恒聚德軍衣莊預備各省代表寓處十餘所 
[王士珍到院視事]  
　　昨日爲王新總理赴院視事之期晨聞十時以前該院門前即高竪國旗約有百餘名之衛隊鵠立甬道左右以候迄十時三刻王君乘汽車蒞止所有院内高級辦事人員均齊往參謁（惟張秘書長志潭未至）當由王君延入總理室談話王君自言余少爲武備學生三十以前追隨李文忠左右其時志高意廣視天下事無不可爲即知李公之雄才大略而余斯時猶有不滿居恒自負每謂余苟乘時得位將所造於國所造於民必有視李公遠且大者爾時之抱負至今歷歷心頭必能記憶不意四五十歲後已得嚮用外而疆圻内而卿貳先後敭歷數載此時乃深悟天下事實不可爲與三十歲以前之感想適成一反此例鼎革以後早不欲遇問世事而項城時代苦苦相逼卽苟且作出山之計實不免存畏禍之心其中委曲情形今日尚無暇與諸君深論然此身旣出知難遽復言隱年來之旅進旅退諸君所知其實自自余衰朽之躬何裨世事就是軍旅之事稍有一知半解然亦陳腐不堪應當世之用最新之軍事學識自然讓諸後起之英此外如外交如財政如吏治如教育實業等余更一無所諳故以余個人之材力而論即令僅長一陸軍部尚屬有忝斯又何敢遽膺總揆要職無如總統芝泉必以相屬余以頓悟此中曲折譬如行路然余一人頃方立於衢路之衝苟余不往前發足卽若有多數之人爲余攩阻均不得前進者且以無人擔任之故若余復堅辭則將成無政府之狀態而余將爲民民國之罪人職是之故乃不得已而暫時擔任惟余之自信亦尚有數點一曰良心余生平惟本良心以任事良心所不許者輙不敢爲一曰從善余才識旣淺精力又已就衰實萬不足以肆應世變遇有昌言見教克補我之不逮者余最樂受一曰實在余以實心行實事盡其力之所至就今例行公事亦必隨時清理不敢延擱以塞同寮之望以上數點諒爲諸君之所許即深望不我遐棄加之襄助照常任事如於我之措置認爲有未妥協者忽論事之大小儘可盡言無庸隱匿余之受賜多矣云云諸員唯唯而退當時未論及大局事宜及各項施政方針迄下午一時前後王君遂出院回宅並聞王君擬向各省發一就職通電聲明此番就職之苦衷及個人對於大局之懷抱聞昨日已命秘書廳擬稿王君面諭宗旨爲息事寗人四字該稿昨日尚未擬就大致本日必可發出王君之意本擬今日召集第一次國務會議以定新内閣大政方針不料日昨到部履新之總長尚屬寥寥不得已而將今日之國務會議暫行停會并聞今日各部總長如能一律履新則明日（五日）或即舉行特别會議一次云 
[臨時參院尚開審查會]  
　　昨日（三日）下午三時臨時參議院兩法審查委員繼續開會到者八人首由胡鈞對於國會組織法十九條之議員歲費主張不由議員自定並主薄給對於同法第二十二十一兩條民國憲法之議定主張不由國會組織憲法會議制定而主張組織特别機關制定之吳凌雲對於第二條第一欵（由少議會選出者）認爲不能得公允應修正爲由各縣選出一人再經省議會複選林蔚章對於參議院之組織省議會不能選舉省議會員衆議院之選舉不主以賦稅爲比例旋就前日會議之結果繼續討論參議院議員名額問題其結果如左一由各省省議會選出者五名二未設省之地方選舉會選出者二名三由中央選舉會選出者十六名四由蒙古選舉會選出者十五名五由西藏選舉會選出者六名六由青海選舉會選出者二名七由華僑選會選出者三名休息後繼續討論衆議院之組織多數主張租稅與人口均無精確之調查比較仍以取人口比例爲妥對於額數減少之標準鄧鎔主張四百人左中對於兩院議員任期問題黄雲鵬鄧鎔均主張照原案時已四時宣布散會 
　　又政局突變臨時參議院已呈一種消極現象維該院决議該院自身無論如何决不受政潮之摇動並擬速將國會選舉組織兩法案尅期審查完竣俟經正式通過後卽由本院自行宣告閉會 
　　又據天津歸京之某要人所述曹張各督軍召集會議時所發表之意見謂西南各省如僅以解散臨時參議院爲條件則我輩當不顧惜若舊國會爲兩經解散之機關人民心理對此已懷無限惡感卽再召集已無威信之可言故絶對不主張恢復云云然則臨時參議院之前途蓋可想見 
[留德學生之近况]  
　　我國留德學生自國交破裂後至今並未出境其現在之境遇自爲國人所急欲一聞昨得教育部所接駐丹使轉送留德學會一信叙述近况頗詳急錄於下以慰國人教育部接駐丹使館公函云逕啓者頃本館接到柏林中國學會來信報告覊留敵國情形所稱照舊上學惟自晚十鐘起至早七鐘止須在寓所不得在外遊行每星期兩次至警局報名一切尚屬優待相應將原函寄上即希查照分别轉知可也此致教育部（民國六年十一月三日）留德學會致駐丹公使函云前承貴公使屢託金蔭泰（譯音）博士轉來贈品異常感謝藉此機會將留德情形略爲我公陳之生等於九月初旬得此間警署通知略謂每日須至警區報名兩次每晚八時至翌晨七時必需在寓所停留不得外出云云嗣由生等據此向某軍事機關商榷遂得准許略爲變通計每週祇須至區報告兩次每晚十時至翌晨七時爲停留寓所時間較前實已得一部分之自由矣惟往德國各地游歷則須得警署允許以上各節均經履行有效至大學課程等項並無何等變更聽講練習生等均能一律加入國家試驗及入學程序一無障礙是生等仍可繼續求學不致中止也兹承駐德丹麥公使允諾以生等商件轉遞貴署倘蒙鈞署以生等狀况轉逹我國政府尤所感禱渥荷關垂並優予接濟生等今日得以照常求學胥出我公之賜也留德學會全體上書署名人廖福同 
[叙渝未陷前之戰况]  
（成都通信） 
　　重慶已在包圍中 
　　叙州戕施總攻擊 
　　渝城自十一月十四號後黔軍退到三百梯六角場一帶近城十里内已無戰事惟黔軍援軍及黄初復夏之時盧師諦等所組之四川靖國軍仍紛紛由魚洞鎭一帶分數路前進援黔袁支隊長聞親上火線指揮一切劉師長亦已到綦江滇軍因川軍刻稍停戰（周督眞日電趙又新許停戰十日）亦派兩團帮助靖國軍進攻以散攻下渝城其攻渝之兵有五六路最大兩路爲江津及龍岡約計有四千左右而紛紛增援者尚未查確也 
　　當十二三等日渝城儲奇東水千斯各門關閉各機關如審判廳等均停止辦公十四號黔軍稍退後城中漸見安穏吳查辦使每日均在周督處或同熊鎭守使携手查街吳之所以防熊者最嚴恐其爲内應也十一月十四號上午蜀通輪船抵渝全載北兵卽晚又到北兵一輪均係十二號戰事發生後吳光新急電萬縣調到増援者當戰事初發生時渝中北軍不過一旅管金聚之羅團係隨後趕到其時渝城北常危險周督亦電川軍告急鍾師長派軍一隊山小河趕到渝城永川一師之軍亦紛紛回渝但仍不敢多去因恐瀘州滇軍乘虚也 
　　龍岡一股刻兩軍相持戰事十分猛烈聞雙方死傷在千人以上即十三號一日黔軍衝鋒至十餘次之多均被北軍以機關鎗擊退其作戰之猛與死傷之多卽可想見至江津一股黔軍同四川黨人陷城後北軍趕到因縣城低下三面皆山不易扼守當復退出十三號以來黔軍黨人均積極進攻增援亦衆北軍雖未失利然亦未得手據十六號管鎭守使所接羅玉山團長報告略云前日戰况刪電禀陳諒邀鈞鑒刪日未刻據回報有一師二旅邱營長由慈雲寺攻敵左側職决定於十六日指曉命嚴營長所部出城反攻卽於本日丑刻猛力進攻奢回距城五里之艾青坪各要隘斃敵二十餘名活擒三名并獲步鎗三枝九響毛瑟子彈七大箱大七槍一桿刻敵退至江津西南二十餘里鶴山坪一帶我兵受傷一名現將所奪各要隘已嚴加防範並與邱營及津城預備營王營長聯絡祈勿厪念羅玉山叩銑申印卽此電告已可知江津方面北軍尚未得手也 
　　黔軍黨人未進攻渝城之先周道剛督軍本允趙又新暫行停戰戰事發生後周深恐滇軍乘勢進襲特電催各軍速攻叙瀘劉存厚會辦亦有命令預備進攻刻周已通電川軍以十一月二十號爲總攻擊之期各方面一致進攻新到渝城之北軍亦開到渝南增援以厚兵力 
[粤軍進逼潮汕之戰訊]  
　　粤軍進逼潮汕大舉攻閩喧傳已久兹聞到前日海珠海軍事務所曾開特别會議到會者海軍程壁光林司令曁各艦艦長滇軍張方師長及各旅團長軍政府則黄大偉朱執信陳炯明吳景濓及李烈鈞諸人莫代督亦派參謀長郭春森代表與會計論結果伐閩計畫仍依前次會議以第四師長方聲濤爲伐閩滇軍總司令第一軍長陳炯明爲伐閩粤軍總司令林保懌爲伐閩海軍總司令程璧光爲伐閩海陸軍聯軍總司令從速組織至餇糈一項要求莫督完全負責由郭代表轉呈莫督急速撥給發足軍餉即日出師 
　　莫代督昨爲籌議攻閩方略亦經召集軍事會議解决一切以陸海各軍雖經核定出發而餉需籌集斷非日間所能籌備較量緩急當以平潮爲第一步特商由師長方聲濤擬調滇軍兩團開行陸豐方面協助劉志陸急攻揭陽以爲入潮根據陳坤培師長亦率所部出發興寗與沈鴻英一軍聯合直下梅縣一俟潮局勘定陸海各軍即可乘勝進窺閩省聞俟商准陸使實行辦理方陳兩部亦趕緊部署日内即可一同出發 
　　至潮汕方面近日軍報劉志陸軍自克復普寗後經已分兵進擊惠來先奪入潮要隘旋因該處潮軍注集全力堅守急切未克攻下刻已親督大軍轉攻揭陽水陸進行以廣庚一艦出發汕尾會同進攻經將沿海甲子角要隘奪獲邊境潮軍因衆寡不敵均已退入城内閉城抵禦現劉逹慶鄧本殷各部後軍兼程進發業抵雷家莊一帶距離揭城祇三四十里俟羅關各部齊至即將該城包圍預計一星期内當可攻下老隆方面沈鴻英亦有電報捷略稱敬日（二十四）英親赴戰地督飭各營在離城十餘里地方與逆黨援軍劇戰一日我軍奮勇猛攻敵軍大敗傷斃逆軍百餘奪獲鎗械甚多我軍傷亡數名敵兵潰散由水口斜戔一帶竄逃我軍前敵進駐水口斜戔堵截逆軍後援興寗城内有劉陳錢鄭陳等五營長共率兵五六百協力死守惟該城頗稱堅固一時未能驟下除由英駐壓外督飭各隊日圍攻並加懸重賞諒此孤城不難尅日收復請抒厪念先電奉聞鴻英呈徑又聞惠州軍隊奪獲藍關以後潮軍林帮統進駐五華鍾鼎基約會閩軍混成旅進駐距離興寗三十里之黄陂墟遣騎兵三連會同林軍於十九日在鐵場墟與惠軍接仗劇戰數時林軍前隊張連長投降惠軍返攻騎兵林軍遂敗退黄陂二十一日由鍾鼎基領隊一律退駐梅縣潮州警衛軍第六營各連或降或散金營長刻尚未知下落 
　　昨日某署消息謂莫擎宇已於二十五號晚離汕至其行蹤則尚未探悉或謂赴閩或云赴港暫由朱藍兩統領出示維持治安地方秩序如常至沈鴻英及各路軍隊現在尚未抵汕云 
[退萍倪軍有改道攻湘說]  
　　安武軍前此假道回皖陳督曾一再堅拒嗣倪軍遽退萍境適中央亦有電到贛爲倪疏通陳督不得已乃許其假道回省惟限制分批出動每次祇准一營以免驚擾其時陳督固以保境安民爲目的不欲侵犯他人亦不受人之侵犯近數日内閣問題解决北方主戰之聲亦愈唱愈熾氣象忽然改變日前安武軍參謀李玉麟到贛外間以爲仍係接洽假道問題不意内幕中適成反對蓋李玉麟之來實係假道重行進兵以攻湘省由萍退至樟樹鎭之兵卽籌辦進兵時兵站之軍隊現陳督與李參謀約定此次假道攻湘之兵計數八營由南潯火車抵贛但不渡河（車站在省城對岸）逕由牛行站登舟上駛并聞陳督因向中央電請調贛之軍未到省防兵已開往贛南贛西一帶省城空虚曾商准倪督借安武砲兵團一團來駐贛省以厚兵力攻湘之八營日内即可過贛所借砲兵不久亦可抵省 
 
 

Page 7

 
 
按湘軍注意岳州贛省方面當然無暇侵入而桂軍譚浩明前日有電到省聲明並無圖贛之意惟請陳督解除倪軍武裝今陳督不允譚請而忽假安武軍以攻湘之道則將來贛局如何殊難逆料人民驚惶咸疑贛省亦將不免於用武亦時局之一變幻也 
[皖省近事]  
　　裕繁鐵礦公司前由部委任高炳麟爲監督現該公司反對高監督甚力已赴部交涉繁昌關知事以該公司仍在縣境擅開鐵路工程已報省署嚴行禁阻一面并請速催高監督到差以便處理 
　　安徽公益維持會昨織續開會宣布裕繁公司案審查結果擬合六十縣分分力爭至逹取消目的而後已又潛山張家傑等設立鐵砂公司案結果擬由本會呈請省長飭縣查封礦區以保利權又組織月報請各分會擔任調查事宜 
　　新任教育廳長盧殿虎迄今仍未蒞皖現聞皖省教育界已與盧廳長意見融洽盧昨已有電來皖謂蘇事結束即行就職黄省長當卽復電促其早日履新 
　　水警第三署閻署長前請祝道尹將該署劃歸道尹管轄與省城水警廳脫離關係現閻又以蕪埠破獲黨案内有供稱先在當塗舉事意欲藉此合併第四署（當塗）堅聳祝道代爭聞程廳長已呈請巡閱使說明水警職權及固定範圍以維警政 
　　新任大通督銷局長寗祖武已定本月十號赴通視事現擬派員調查該督銷管轄區域及疏緝地方並緝私各卡人員有無情弊以便整頓 
[杭州快信]  
　　滬上引渡來杭之潰兵楊督軍飭稽查長吳長齡督同軍隊星夜押解陸軍監獄嚴中看守次晨卽派軍法課員錢渭清楊慰祖等五員赴獄分别提訊直至下午四時甫畢聞將處極刑 
　　楊督軍商准盧護軍使以十師三十九團留駐嘉興接替四師防務由團長張慕韓督率共計步兵兩營砲兵機關槍各一連並派四師參謀長鍾士秀馳往犒勞 
　　三區統帶常榮清昨電到省以此次戰事發生區部被燬幸文卷槍械早經運出設法保留並無遺失 
　　外海水警廳長王萼因父病危請假十日回臨海原籍戰務暫由勤務督察長葉翀兼代 
　　武康莫干山檢查事務所報告軍民兩署十一月份並無德僑出境 
　　台防統帶黄繼忠電告轄境黨人現已星散全省勸學所長會議前日已結束共計議决案一十五起 
　　甬軍前敵司令部副官沈領華（宜興人）已在滬就獲楊督昨派員赴滬商請盧護軍使設法引渡新委省署實業秘書吳憲奎昨奉飭改爲第四科長教育秘書馮學壹改爲第三科長 
[江蘇水利協會近訊]  
　　運河築壩 
　　江蘇水利協會調查員陳伯盟顧詠葵等昨上意見書於會長韓國鈞關於運河築壩問題略謂運河西堤至江甘汛六閘以下而盡自此水面寛闊硝河不分十五里至瓦窰舖入口乃復有河槽可循而歸江十壩之金灣東灣西灣鳳凰橋新河五壩卽由東迤西排列於此寛闊之十五里内更十里至灣頭鎭之壁虎橋壩又名灣頭北壩爲十壩入江洩水最多之口北壩壩身長七十五丈五尺餘壩各四十丈左右五壩皆位於河之裏身惟北壩逼近運河近且佔入河心查北壩壩座從前距運河本遠因逐年開閉口門衝有跌塘承辦堵閉人員利於減省工料第擇淺流施工壩座逐漸西移致成今日形勢緣是河身愈窄水流愈急啓壩時流面傾斜行舟往來易遭掣覆鹽舶重儎其危更甚殊非善策今年估閉北壩時本有人倡議改築新壩距現今壩基移東二十丈其擬移地點水底之圭坡一段係從前北壩舊基其處現存水量深者五尺淺者二三尺不等於中亦有舊口跌塘然水不過深施工尚易估價九千數百千册呈運署備核伯盟等此次往查見該處着手加掃仍銜接舊壩施工地點並無移動詢諸夫役云承估加築舊壩其欵亦逹九千數百千之鉅夫估價相同移築則放寛河面啟壩時舟行較妥仍舊則河面窄狹啟壩時不利行舟利害相權似以移築新壩爲便但今年該壩業已動工未便令其改圖且移築地點是否合宜勢非先行詳勘不能確有把握可否由本會函商籌濬江北運河工程局請其就近派員赴該壩迤東河西面五十丈以内實地勘估測定水量不深施工適宜之點竪石立誌函復到會再由本會將此壩應行移築理由移咨運署請於次年閉壩時按照測定新地點興工改築庶於航行鹽運兩有裨益 
地方通信 
[松江]  
　　當舖失愼後之波折　金山縣松隱鎭慶泰當舖自十一月三十號晚失愼後一般當户因失火原因諸多可疑賠償方法又未早定將據下列理由向法庭起訴（一）該當於失愼先一日搬出劃當衣包甚多（二）該當珠寶房向於下午五時落鎖極爲愼重何以此次獨在珠寶房内起火（三）火已透頂後外人四集奔救乃當内獨未鳴鑼喊救殊屬可疑刻正從事聯絡以便起訴時厚集勢力又該當於舊曆十月十七日對票時各當户因所當物件大半均遭焚燬一時痛哭怨詈之聲恍如雷動各地棍乘隙擁入當内肆意刧掠幸珠飾已寄往别處衣服又盡付一炬故損失甚微現金山縣詹亮疇知事已選派法警嚴密查拿一而令該黨經理妥定賠償方法早日賞布以免肇事 
　　又據金山通訊云松隱慶泰典自被焚後以當户風潮屢起由縣派有二號水巡船一艘暫駐該處保護詎十七日下午鄉民聚衆三千餘人逼令水巡毁門引導水巡不允船中鎗械先被刦去復用巨石將船擊毁撞破該當之門一擁而進當中諸人避匿屋上除金珠首飾前經詹知事封交該處助理員保管外餘物被刧一空并有新由别處解來之銀洋二千元預備賠償之欵亦被刦去並傷當夥三人重傷水巡兩名是晚縣署得報當命一三四號水巡船開往掩擔翌日詹知事亦親自往勘事後兩次共獲有賊盜四名現尚未訊實 
　　縣警察所注意檢查　縣警察所那鶴年君以松江爲江浙要衝際此防務緊要之時恐有散兵游勇混入滋事特令各檢查員於車站輪埠及各划船停泊地點於車般到埠後注意檢查設遇形跡可疑之徒須嚴行盤詰卽郵電檢查員張德昭等亦奉令須將來往電倍認眞檢視不得視爲具文故近日對於可疑信件莫不拆閱一面並通傳各分駐所巡官攔截江北鐵民入境設或潛入境内均准備文遞解回籍因往年冬間盜案多由江北難民所爲是以對於向泊境内之江北船隻現亦嚴密監視以保公安 
[金山]  
　　荒案減折租賦之近訊　金邑忙漕因災減折一事初經詹知事一再呈請而財廳迄未允許嗣因風潮再起縣署特派劉警佐晉省而禀後已奉核准昨日詹知事接到財政廳回文已出示布告減折分數共分七五八成八二八五九成五種如西鄉三保十七十八十九二十及四保二十三等圖爲最重荒本年忙漕折去二成半減收七五四十一保除三十三十一兩圖外及其餘三保内各圖均八成四十一保十一三十三及四保七保内各圖均八二吕巷左近五保内各圖八五干巷張堰等處九成以上計圖一百有十惟金山衛至大石頭一帶無災不報者凡十有四圖並未減折十八日詹知事傳集各圖地保面諭忙漕減折及租色六五等各辦法着卽傳諭鄉民趕緊還租下午各紳士紛紛進謁詹知事一一接見其關於租事要求三種一六五租色恐有參差不齊請知事出示通告二忙漕減折已蒙照准惟風潮屢起本届忙銀必難如限完納應請轉呈財廳准予展限一月三租賦辦法雖定鄉人見免租不能辦到北鄉十四十八等圖即前日風潮發起諸人如吳惠南蔣積雲等在該處極有勢力已派人向各鄉煽惑現正在組織一種齊心社凡入社者一須於冬至後還租二不論全荒全熱均照租額每石還洋一元三如查有私自還租未還者不論銀米一併充公已還者十倍處罰其欵交社首收存作爲全荒者還租食用等項否則拆毁其房屋東南如松隱左近十圖内蔡厙鄉西鄉田渡浜打牲　北鄉氽來廟并十四圖之龍五廟等處均已實行做社應請將最先發起之吳蔣諸人拘案嚴懲或暫爲拘禁待租事畢後再行釋放聞詹知事已一一應允惟忙銀展限須具呈到縣轉詳方妥後由林棠等九人具禀由詹知事轉呈財廳矣 
[鎭江]  
　　淮北匪勢猖獗　聞淮北泗宿交界之洋河仰化兩集匪勢披猖本月一日經浦軍賈團長督率軍隊與匪激戰當場格斃股匪七十餘人生擒三十餘人餘均逃逸現聞李督軍已派諮議官淳君帶衛二排於日昨乘車過鎭改座小輪渡江前往泗陽一帶協剿以除匪患 
　　藏金仍未掘著　鎭郡北固山下掘挖藏金已兩紀前報現在山根以下挑掘浮土已至六日並未有何種物件發現惟據蔣某告人云昔日窖藏銀處確在此山峽谷之中但山峽年久坍塌爲浮土所掩以致迷失形跡非將浮土掘畫不克發現然浮土積壓甚厚一時不易挖盡至挖盡後有無藏金尚未可必也 
[揚州]  
　　軍隊又將調徐　淮安屬阜寗縣駐紥之第七十四混成旅全部前奉令於上月十五日開往徐州中道改駐宿遷現據軍界消息徐州原駐第七師軍隊須開赴鄂省故李督軍又令七十四旅長陳調元仍調駐徐州塡防不日當從清江南下矣 
　　水淺阻滯輪船　鎭揚短班揚子等各公司小輪現因内河潮水淺涸加以河道窄狹祇能駛逹南門外寶塔灣左近即須停泊行旅者頗稱不使 
　　失火慘斃幼孩　揚州鈔關外對河同壽柴蓬後某姓家昨晚（四日）失火幸未殃及柴蓬惟八齡之幼童竟遭焚斃亦云慘矣 
　　民團報縣備案　江都興豐巿公民姚子和等以瞬届隆冬特組保衛團以防匪患公舉余丹樓爲團董業於本日（五日）報縣備案請給委狀以便任事 
[南昌]  
　　省議會之憤激語　省議會迭接各省會通告紛紛開會反顧自身則屢次請求召集皆無回響大覺慚憤不得已特通電各省聲明其電文云本會前以六年度預算及二三四年度决算尚未議决經過半數議員認爲緊要事件依法請求召集臨時會業於十月三十日咨逹省公署在案迨今閱期月餘省長藉口電部請示延不召集查暫行法召集會議爲省行政長官特權並不受部令限制乃故左右言他一再遷延本會同人忝爲地方代表無力履行職務殊甚歉仄用將實在情形專電奉聞云云 
雜評一 
[誠意（庸）]  
　　持主戰之說者其唯一理由大抵藉口於南方無調和誠意以南中黨派之紛歧偏激言勤時所不免盡能調和與否固不敢斷然如所傳梧州條件雖爲粤報所傳出而粤中報紙非盡國民系之報紙且尤非盡爲陸榮廷氏之機關則消息之確否正自可疑况陸氏之馬電其與滇黔等省商惟者絶對並無此種條件足證所傳之不實更進一步言即令梧州會議果有類此條件亦須俟其正式提出而後拒絶未晚即訴之武力亦未晚何必持逆臆之見强爲武斷以激動風浪也哉 
　　然則孰無誠意國民不盲尚非二三督軍所能左右也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[旅滬粤人電請停戰]  
　　旅滬粤人因見潮汕方面開戰多日居民受害甚鉅爲圖免桑梓災患起見特電南北當道籲請停戰原電如下 
　　分送北京大總統國務院梧州陸巡閱使廣州莫代督軍李省長汕頭臧司令莫鎭守使朱藍旅長鈞鑒天禍中國患難頻仍近日南北兩軍於潮梅開仗生靈塗炭固已慘不忍言惡感所積影響所及吾國大局何堪設想兩方軍事均以爲國爲民爲言將來結果何如尚未可知而目前狀况國與民已不勝其災害矣商民等覆巢之痛尤切肌膚迫切環籲迅賜電令立停戰爭以待解决國家幸甚上海廣肇公所潮州會館嘉應同鄉會大埔同鄉會叩歌 
[法公廨省釋嫌疑人之具報]  
　　交涉公署昨據法公廨報稱以次英商太古公司新北京商輪由甬來申被護軍使署稽查員在船查獲嫌疑犯二十四人解由法捕房經廨訊明均無搶刦證據分别判决省釋除由法捕房押令回籍外合即報云云薩交涉員當即轉報軍署矣 
[搜查寗波散兵之警所通函]  
　　上海縣警察事務所昨致各區警察分所函云逕啓者現在浙寗亂事已平各潰兵紛紛四散探聞大半由鎭海一路出口或乘商輪逕直至滬或乘漁船至乍浦及沿海各處轉入内地此項潰兵係嚴州處州諸曁等處口音爲多誠恐流入各鄉區内釀爲隱患爲此函告即希查照即日飭派長警隨時隨地遇有上項潰兵認眞搜查驅逐不准寄匿現届冬防之際更宜注意勿稍玩視是爲至要云云 
[浙省電調滬警之不確]  
　　日前報載浙督楊善德電飭淞滬警察廳長徐國標選派警察數十名赴浙聽候調遣一節兹據警廳中人言浙省寗波地方自　風潮純係軍隊受黨人運動所致杭垣抽調軍隊赴紹及甬地之遣散潰軍地方秩序之得以平靖者實賴當地警察之力任維持楊督軍對於浙警倚畀方殷豈有無端飭調滬警之理警廳並未接有此項電令所紀並非事實云云 
[長警追獲盜匪]  
　　前日午刻蒙古路承慶里西一弄二百二十九號門牌宣姓家突來匪徒四五人各執手鎗利丸嚇禁聲張搜刦值價二三百元之金飾衣物呼嘯而逸臨行時開鎗示威以杜追趕時四臨一分所崗警杜振清巡長王仲卿聞里内鎗聲趕卽進里兜拿獲住王信庭一名當時王連開二鎗拒捕圖逸由杜警士奪下手鎗鎗係五響蓮蓬子開去二響尚餘子彈三粒解入一分所搜其身畔有金戒一只當票四張名片三張皮匣一個名片中有浙江緝私營二營隊長張某字様經趙署員研訊據供係浙江遣散之水上警察由南京人某甲起意行刦云云趙君得供卽飭轉解四區姚警正覆訊屬實立送司法科聽候究治 
[虹口盜案之判結]  
　　虹口西嘉興路二十二號門牌梁少芝家被盜多人持械入室刦去值洋二百二十元之金飾金表逃逸經捕房先後拿獲盜匪楊金生陳將金王阿福陸阿二陳阿大及窩盜消贓之倪根桃陳阿章徐金生婦人周劉氏等解送公共公廨訊供分别收押在案昨晨復由捕房將一干人證解廨經王襄讞商之美博副領事以此案迭經訊供明白姑念楊金生陳將金到堂實供從寛判楊陳兩盗各押西牢五年王阿福陸阿二陳阿大倪根桃各押三年陳阿章押一年半期滿均逐出租界徐金生周劉氏各押半年以儆 
[冬令嚴緝匪盜之通電]  
　上海縣公署昨接江蘇督軍公署通電云各縣知事覧時值冬令宵小叢生知事爲親民之官除暴安良應負完全責任當兹冬防吃緊之際若不嚴加緝捕何以戢盜蹤而靖地方應由各該知事將緝捕事宜從嚴辦理務期有案必獲獲必重懲以保閭閻是爲至要 
[九縣聯防會剿梟匪之辦法]  
　　江浙各縣聯防梟匪辦法前經上海吳縣嘉定吳江松江青浦嘉興嘉善平湖等九縣知事在上海縣公署會議擬具聯防辦法十八條呈請督軍省長核示當經督省兩署會核刪改飭發各縣知事照辦兹將是項辦法錄下九縣會擬聯防會剿辦法（一）各縣接壤區域陸警水巡均須添加班次嚴密梭巡不分晝夜（一）各縣遇有陸路帮匪以各隣縣之警察聯合會剿之水上帮匪請以水警師船協助之（一）各縣交界扼要地方凡有未經鎗船駐紥之處應會請督軍省長令飭水警廳酌調船隻駐紥以便防堵（如澱山湖與崑青交界青境之關王廟口東通珠街閣西通金商南通柳湖北接澱山湖最爲扼要）（一）各縣擬交換隣封詳細地圖以資擇要防布（一）各縣知事以及軍警團防均宜分别擇定適宜地點定期會哨交換意見靈通消息並於會哨單内互相簽字會哨聯單另訂之（一）各縣知事會哨時應請該管轄地方之水警官長蒞會水警會哨時亦請所轄地之縣知事到場以期聯絡（一）各縣境内凡有港汊地方往來船隻應由軍警團防分段白晝檢查夜間限定時刻禁止行駛（一）各縣除在城軍警團防外其餘各地方軍警團防於勦匪一舉應由本縣知事予以特權俾於緊急時先剿後報但不得超越剿匪範圍（一）各縣就緊要隣境取事實上之便利定爲會剿區域四段青浦松江上海嘉定四縣爲第一會剿區域吳縣吳江青浦爲第二會剿區域吳江嘉興平湖爲第三會剿區域平湖松江嘉善爲第四會剿區域但匪踪横竄時九縣仍應不分所定會剿區域一致派警請兵會合兜剿（一）各縣軍警團防一聞匪警無論本境隣縣應卽一面通知隣縣一面速往剿滅（一）各縣軍警團防遇本境或隣縣發見盜匪時於駐紥附近之縣軍警團防均可隨時商請協同兜剿（一）各縣軍警團防聞鄰境軍警團防攻擊或追捕匪黨應即馳往援助竭力進行（一）各縣軍警團防探知鄰縣地方有匪徒藏匿得逕行搜捕後知會免致脫逃（一）各縣預印空白會剿匪憑照發給所屬軍警團防於不及通知徑入鄰境搜剿盜匪時報由該地軍警團防等機關查驗以免誤會而期協助（會剿憑照另訂之）（一）各縣於聯合剿匪後應由盜匪發生地方縣署主稿並挈會同剿匪之鄰縣銜名呈報督軍省長道尹並將文稿咨送備案（一）各縣如探知有大帮梟匪逗留何處或已逃往務須將來踪去迹飛速通信各駐所汛地會同兜剿母任遠颺（一）各縣應責令各鄉董保如遇有匪類船隻經過或藏匿應即隨時報告附近軍警團防不准隱縱（一）聯合防剿盜匪辦法呈請督軍省長核准令飭水警查照並由各縣知事通飭所屬軍警團防等各機關導照辦理 
[日本實業視察團今日回東]  
　　日本東京實業會議所副會長山科禮藏氏常議員柴田清之助條田和助合同福島合名社長福島行化今村銀行主今村繁三染科工業藥品商田澤又右衛門隨行書記赤松章等諸氏組織團體來華視察各種實業由青島濟南天津北京漢口等各大埠沿途考察於上月秒抵滬等情迭紀前報兹悉該團體來滬後首受總商會歡迎並由該會各董邀集實業各機關主任在席間公共籌商創設中日博覧會事彼此甚爲歡洽嗣又導往各實業廠號參觀日前該團團員又赴浙江杭州等處遊覧名勝現已事竣返滬昨日分赴各機關辭行定於今日乘日公司輪船遄返東京云 
[華茶運英數目難以查考]  
　　上海總商會前接交涉公署函據駐英施公使電咨外交部查詢華茶運英噸數請爲詳查復候核轉等因正在考查又接外交部電催速查爰特轉函茶業公所請將近年來華茶出口運英數目詳查迅復該公所准函後查得近來華茶出口各茶號並無報各公所無册可稽且各洋商自行往漢設莊收運者亦屬不少以故無憑查復後經所董派員分赴江海關出口處曁專做洋莊各茶號調查亦難得詳細數目現該公所已將難以考查情形備函照復總商會轉致交涉公署電復外交部查照核辦 
[運俄貨物章程之轉知]  
　　上海總商會昨接交涉公署函云案奉外交部訓令内開案昨准駐京俄國公使照送俄國臨時政府現規定戰時輸入俄境貨物及郵寄包裹章程並允准我國商人運入俄境貨物名單查該項查程及貨物名單均關於我國商務我國商民人等亟應知悉除咨請交通財政農商各部分行各海關各郵務局各總商會各路局各運輸機關遵照曁分行外合將該項章程及貨物名單令發該員遵照分行週知此令等因奉此相應函逹查照計開（一）各種貨物須有特别准狀方能運入（甲）政府採辦之貨以及私人購運而用於國防者其准狀由陸軍部需局頒發（乙）其他一切貨物其准狀由農商部發給貨物噸數應由部核准（二）入境之貨如無前條載稱之准狀卽由陸軍部委託之機關分别没收（三）按照第二條没收之貨歸陸軍部處分之或由該部備充國防之用或由該部商准農商部留作他用或逕飭令發賣價欵歸國庫（四）陸軍部長得會同專管各部長商訂不受本章制裁之貨物表（五）本專章施行日期以自稅關接到公布官電之日爲定 
[救援遇險華人之道謝]  
　　英商太古公司瑞陽輪船上月二十三日由台灣開赴福州洋面遇有遭風華船一隻桅舵皆損船人呼救瑞陽船主遂爲之救援擬將該船拖至附近馬祖島乃拖行不遠該華船受水過多勢將沉没當時該船上有華人二十名瑞陽船主將其全行救至本船已於二十五日到上海經太古公司報由英領事函致交涉公署當由薩交涉員函復道謝 
[杭寗滬貨車直逹有期]  
　　滬杭甬與滬寗鐵路接軌後所有上行貨車由杭州至南京下行貨車由南京至杭州其間經過上海一站時仍須臨時換車由上海稅所於上車下車時稽查偷漏照章納稅故名爲接軌並未直逹現聞滬寗兼滬杭甬車務總管韋燕君以杭州南京兩端貨車必須直逹商業方有起色業已籌備完全准於七年一月一日開始直逹通車凡貨車經過上海時母庸換車裝運以昭便利昨已通告各站矣 
[整理路界廣告牌之租費]  
　　滬杭甬鐵路各車站左近隙地出租於商店竪立廣告牌招徠主顧此項租費本有規定惟定率頗高故各租户往往延不繳納屢催罔應兹爲駐杭庶務處查悉經將原定廣告牌租費酌減數成以面積之廣狹定收費之多少仍視地點之熱閙否分别等次按等繳租不得短少所有從前欠費一律追繳以重公欵此後如有商店請求竪立廣告牌者悉照新定章程辦理開已呈報局長核准飭辦云 
[杭州創辦電車之籌備]  
　　浙江督軍楊善德省長齊　珊現因杭州自火車通逹後巿面日見繁盛惟省城道路遼闊行程　遠雖有人力車及牲口運載終不若滬上電車之便捷是以會商當地紳商擬籌足資本一百萬元發起組織杭垣電車公司現正從事籌備已聘請前上海華商電車公司車務總長現在杭城亞細亞煤油公司爲總理之朱少圻爲該公司總理規晝一切日前特抄取上海華商電車公司章程查閱一面復籌集股本向外洋購運材料以便創建 
[催修楚有砲艦]  
　　海軍饒總司令以楚有砲艦前在浦江防次被撞船身受傷之後已令駛入船塢修理至今未竣兹接閩省來電請速調撥軍艦赴閩助防惟海軍各艦船身較大者均在北洋封河之際調往游巡所有第二艦隊内之各砲艦現在分駐長江上下游防守要隘實難抽調爰特命將楚有砲艦趕緊修竣以便協同楚謙砲艦偕同赴閩助防已於昨日電催造船所從速趕修矣 
[學生會演說麻瘋人事業]  
　　寰球中國學生會昨晚請美國麻瘋人會書記但那氏演說（麻瘋症）先由會長李登輝君登壇介紹繼但那氏演說由美國密歇根大學學士費宗藩氏爲之繙譯略謂麻瘋一症極爲危險能因蚊蠅等之媒介而傳染於他人患此症者針剌刀割不覺前楚斷臂去足時有所聞印度阿非利加墨西哥廣東日本菲列賓等處計有二十萬人之多不獨熱帶有之即地處寒帶者亦有之統計全世界患此症乾者有二百萬人（約七百分之一）此症一經傳染即難脫離故人皆望而生畏印度菲律濱等處竟有將患者拘禁一室終身不令出外更有以之火斃活埋者同是人類如此待遇寗合人道主義於是有教會中人聞而憫之特爲建設麻瘋院集病者於此並授以種種職業使之自謀生計現在各國均有麻瘋院之建設中國之杭州廣東亦有之故近來患此者漸少蓋因此病雖能傳染尚無遺傳性故子孫苟能與患者相離皆能完全無恙也美國有一小孩發願儲金救濟特制一猪之撲滿日投以金迨滿而出之得金二十五元交余捐入院中此欵能供患者一人一年之需因將被救得活瘋人之攝影貽贈此孩以作紀念但君語至此即出各種照片及猪形之撲滿任衆傳觀當由在座慈善諸君投以金錢計得大洋九元小洋四十枚銅元數百枚計李登輝捐五元朱少屏二元吳宗藩林慕樓各一元均交但君轉送院中但君起謝演說畢復由朱少屏欵以茶點而散 
[豆米業整頓較磅章程]  
　　豆米業仁榖公所設備公磅准入公所同行領用所用磅錘每年按四季定期較準方可應用創辦多年信用昭著現該同業董事以近來每逢較磅之期行家所領磅錘每因適在應用未能如期投驗且磅件購自外洋歐戰以來價值飛漲置備不易領用行家每有任情借出情事殊非鄭重之道故於日前邀集同業公議簡章以資整頓簡章錄後（一）較磅期限本定每年按季擇定一日取齊較驗乃近來領用磅錘行家届時每有延不携來較驗者詢之則云適在應用此亦情或有之因議以後每季較磅日期改定以兩日爲限以便通融換較如有届期不來較驗者應作無效（一）磅錘較驗時須將磅錘編定號數有洞若干註明簿册並於較單一併註明交與較户備查（一）磅錘所有回洞均用細料皮紙糊没蓋戳註明某年某季較準字様如無以上證據者認爲作弊議罰（一）本公所公磅同業行號尚祈自重（一）公所磅件旣稱公磅自件一槪不准借磅同業行號尚祈自重（一）公所磅件旣稱公磅自係公家之物宜格外愛惜同行出貨應用時切弗任意亂拖以免損壞（一）本簡章自宣布後須一律遵守以昭公道 
[飭塡警務人員履歷表]  
　　淞滬警察廳長徐輔洲昨通令各區署所隊警正佐隊長及本廳内部各職員文云案奉江蘇齊省長訓令内開案准内務部咨開案查警察奬恤事項爲激揚矜恤所關辦理自應愼重苟平時無明確之履歷則臨時核擬不免畸於重輕甚非國家鼓勵人材之本意本部前於民國二年曾經製定警察官履歷表式頒發各省凡呈請薦任警察各官均應按照部頒表式詳細塡具送部查核等因在案惟是此項履歷表依式造送者只限於薦任警察官其警處廳局所委任各員多有未據造遂到部者殊不足以昭劃一而　考查兹爲奬恤核實起見除薦任警察官仍照向章辦理外所有處廳局所現在委任或委派之警察官吏其未經報部者應即按照表式從速造報嗣後遇有升遷降調情事亦應將各該員履歷隨時咨部更正以便核擬奬恤案件有所依據而昭核實相應刷印履歷紙式咨行貴省長查照轉令所屬一體遵照辦理並希見復等因並附履歷紙式到署准此合行刷印紙式令發該廳長卽便轉飭遵照將現在委派之警察官廳人員尅日依式各塡履歷二分呈候分别存咨勿稍違延切切此令等因准此合行令發各科處曁各區署所隊仰後開委任及本廳委派之各項職員一體遵照尅日依式各塡具履歷三分限五日内送廳以憑彚齊分别存轉勿稍違延切切此令計開委任員警佐學習警佐委派員未補警正警佐及學習警佐内部之助理員科員稽查員並辦理收支庶務收發檢械管理醫員書記等員外部之隊長隊員署員巡官書記等員附發履歷紙口張 
[知事倡捐建橋]  
　　上海縣沈知事昨指令陳行鄉經董文云呈及捐册均悉該經董倡議募捐改建裕民石橋事關地方公益自應興辦以利交通所請委任胡紳祖德爲籌備工程總董應卽照准委任令隨發並由本知事捐銀五十元以資補助並希知照捐册附還此令 
[海運局舊址已有買主]  
　　南巿豐記碼頭江蘇海運局舊址及民間租地營造之房屋基地共十餘畝刻由江蘇清理官產兼沙田局長呈奉齊省長轉奉部令召變歸公聞該地現由浦東中學堂出資承購故由該局駐滬委員翁寅承催令乾康等各租户從速遷讓惟各租户均以租期未滿不能即行遷移故擬集議呈請官廳維持云 
[約翰大學演劇籌賑]  
　　約翰大學爲籌募天津水災賑欵定於十二月八日（舊曆十月二十四日）假座靜安寺路一百二十七號夏令比克大戲園開會會場所演共分二段（第一段）演說音樂英語演劇麗娟恨史上半本（第二段）西國絲絃音樂團奏樂影戲麗娟恨史下半本所售劵資充作賑欵熱心慈善者盍往觀之 
[鄞縣自治公所控案之宣判]  
　　寗波自治公所代表李庚光陳自臬在公共公廨呈控李金根盜取值洋八千元之中國公債票來滬變賣等情由廨訊判李交八千元人洋並保見證胡阿方（卽陸德芳）交五百元舖保候會商判决在案昨届宣判之期捕房戕被告解案兩造代表律師均到堂候示經王崧生襄讞商之美博副領事判李金根押候函致鄞縣知事派警來廨提回訊辦胡阿方仍着交保自赴鄞縣公堂作證 
[三誌東夥之交涉]  
　　南京路小菜場擺設蔬菜野味攤之林連生被夥王九章在英公廨刑事科控告串同劉阿華章阿華將伊誘至法租界同和客棧内勒寫筆據擅取箱内現洋五百四十九元及四明銀行存據而林亦以王九章舞獘帳目私用帳洋等詞互控一案由廨迭次研訊判兩造分别交保着林將七百二十元四明銀行存據及現洋五百四十九元暫存公堂候核各情兩誌本報前日午後由老閘捕房包探李明泉西探自奎兒將兩造併解公堂由兪襄讞會同義羅副領事升座復訊即據林連生上堂由代表律師詰據供稱伊在英大馬路小菜場開設蔬菜野味店王九章於三年前由劉阿華再三保荐至我處爲帳房每月工洋四元遂漸增至六元至今年九月十一日我查閱帳目見收買鮮蛋五百只塗改一千二百八十只我卽邀介紹人劉阿華及王之母舅徐得寶叔父王阿意到來將王九章舞弊情形說明我欲報捕請究彼等再三勸阻其時王九章因私改賬目自覺無顏已經出去繼由徐得寶等在王之舖蓋内檢出現洋五百四十九元及四明銀行七百二十元之存據並有一千二百餘元之票據交我收管以抵舞弊之欵並邀我同至法租界一枝春啜茗着王九章書立認錯筆據由王之叔父阿意取來交我並非我至同和棧勒寫均有見證可以到堂證明等語供畢由王之代表律師向林逐層駁詰良久中西官得供判兩造仍各交保候復訊再核 
[債務人謊供之懲罰]  
　　任永勝投法公堂控稱張發祥於民國三年間在法新租界開設雜貨店因乏資本向商人借洋一百元至今核計本利一百五十元延宕不還後店即閉歇人亦避匿不面直至現今始被商人尋見是以扭案求請訊追詰之張供民人在城内開設烏店已有數年雖欠任銀洋惟任時至商人店中並未開言索取求察原告又 
 
 

Page 11

 
 
精張並無在城内開設烏店商人亦未時至伊處實係護言判着任繳存保證金洋二十元俟飭探查明被告是否在城内設有烏店再核在案昨又提訊包探上堂禀稱偕同張永勝前往城内查察並無張開之鳥店請核中西官以張不應謊供刁滑已極着罰洋二十元充公並交人銀並保限十四天内如數繳清欠欵 
[周浦鎭之火警]  
　　浦東周浦鎭新泰肉莊於前日夜半時忽然失愼登時冒穿屋頂延燒鄰居徐順興雜貨店協泰衣莊二家旋經鄰右人等到來帮同灌救台得撲滅 
[輪船搭客夾帶私土]  
　　前日上午俄國品財輪船進口由海關西員上船驗查貨物見一華人搭客形跡可疑當在其隨帶之皮箱夾底中搜出西比利亞土六塊計重一斤二兩當即連同人贓一併帶回海關報告經威稅務司備函將人押送地方檢察廳請訊土存海關候燬 
[火車搭客中之烟犯多]  
　　淞滬警察第二區派駐南火車站之分防所張巡長近日督同警察巡士在車站之外遇有携帶包裏者卽行檢查日來查獲搭客所帶之烟土烟膏甚夥連同人犯均解二區警署轉送檢察廳懲辦 
[懲罰花會賭徒]  
　　浦東陸家嘴怡和里等處近有人開設花會機關騙人錢財昨有小工張宜生托花會航船王阿二經手賭打花會七十文應得彩錢本利一千九百六十文被王吞没以致口角扭毆經三區崗警將張王一併拘署由解警正詰明前情判王阿二罰洋二元張宜生罰洋一元又花會航船朱梧桐與小工張福賓楊巧生互相毆打由游巡四隊巡長王良功查見拘署訊問後判楊張各罰洋二元朱押二月又崗警孫寶珠在怡和里查獲賭打花會之孫阿品周阿和范家興等三名及賭賬一本帶署經署員詰訊後判孫阿品罰洋三元周范各罰洋二元充公一面通飭長警嚴密偵查務將賭場破獲以絶賭徒 
[查禁演戲聚賭]  
　　松滬護軍使署訪悉浦東御駕橋楊家鎭張江栅等處近有一般賭徒以秋收成熟爲名招雇戲班募捐演戲名爲敬神實則藉以開賭漁利並悉楊家鎭已定舊曆本月二十三二十四兩日舉行演戲酬神演畢再往張江栅鎭接續開演值此冬防吃緊之際此項演戲聚賭實足以爲害閭閻故於昨日令由南滙縣林知事迅派法警馳往查禁以保治安 
[扭控竊摺領洋之司帳]  
　　通順協絲廠經理人羅德佐昨扭司帳人劉明輝至五區警署控稱被劉私取莊摺冒領洋一千餘元匿居寶山路頣福里内兹已尋獲請爲追究經薛署長判解司法科訊究 
[過犯凌虐妻子]  
　　住居虹口韜朋路楊家宅之鄉人嚴小弟因向其妻張氏索取洋三十元不遂將氏凌虐該氏投報楊樹浦捕房立飭包探季立仁往將嚴小弟拘入捕房經捕頭詰問之下以嚴係過犯着押候解送公堂訊懲 
[凌虐幼女之懲罰]  
　　福建路四百二十七號門牌聚興飯館主婦王顧氏因將十一歲婢女娣娣凌虐受傷經鄰人季金泉見而不忍將女送至捕房經捕頭詢明於昨派探將王顧氏與女一併解送公共公廨先據中西包探上堂訴明前情卽將醫生驗傷單呈案請察訊之娣娣供稱前年由父賣與被告家内爲養媳得洋三十元日遭凌虐不堪其苦求請超豁訊之王顧氏供詞推賴中西官以氏殘忍判罰洋十元充公女送幼女所留養 
[婦的扭控珠寶掮客]  
　　婦人許張氏投法公堂控稱上年間有素識之程桐生前來掮去價值數千元之鑽戒珍珠等物一去不返婦人情急至蘇州找尋向伊父程某追究旋由友人出場相勸願折還洋二千八百元婦人因此項珍珠並非已物亦係掮來故不允許當時暫將銀洋收取回申後程桐生將珍珠質票寄與姐夫吳榮坡由吳轉交與婦人至今未贖以致各主顧均不與婦人往來損失甚巨除由程父賠償外淨虧洋一千八百元至日前始與程遇見故此扭案求請訊追詰之程桐生供向爲珠寶生理上年因有柯家太太欲向商人購買鑽戒珍珠等物故由商人前往張氏處擔來轉售與柯太太詎被私自質去向之理論祇將質票交還聶讞員詰曰旣被柯太太私自質去何以不至公堂具控程語塞中西官判交二千兩人銀並保出外候原告偕同見證到案再行訊核 
[婦人私賣烟膏]  
　　婦人陳李氏因在新關路一千六百二十一號屋内私賣烟膏被捕查見以其違章將氏連同煙膏二缸一併拘入捕房昨解公共公廨經中西官訊實判氏罰洋十五元充公烟膏送海關銷燬 
[私刻圖章騙取定貨之敗露]  
　　义袋角裕源紗廠已歇出店洪金秀私刻該廠圖章向任有記騙取定貨洋二十元被該廠内之宋某查悉於昨報請捕房將洪拘獲搜出僞圖章解送公共公廨請究經中西官研訊之下判洪押候繳洋再核 
[竊繭押女所三月]  
　　七浦路永泰絲廠西人密逹指控江北婦人蕭湯氏竊取絲繭一包昨由捕房將氏拘解公共公廨經中西官訊實判氏押女所三月贓交原告領去 
[續誌瞎子踢人之命案]  
　　昨報紀瞽者居鎭高踢傷伊夥泰縣人翁虎子腎囊倩醫診治無效而死一則兹悉翁被踢後並水回泰縣原籍仍住閘北虬江橋附近家中祇函催伊母翁李氏來滬求醫施治無效而斃該氏遂協同該圖地保投報地方檢察廳禀求伸雪四區警署昨午亦將居鎭高函送到廳下午該廳派宗檢察官沈檢驗員等前往相驗虎子尸骸再行核辦 
[婦人在途遇暴]  
　　小西門内應公祠路魏二囝之妻陸氏昨午出外購物行未數步背後忽來匪徒三人將該氏扭住攫取耳上金圈手上金戒一哄而逸該處左近本無巡警崗位由行人代爲喊追經上海縣公署守衛門崗帮同追獲王阿三一名其餘二匪已被逸去當在王身畔搜查原贓無着該警乃將王指交楊家橋崗巡解送二區二分駐所訊究該氏亦投該所請追失贓 
[鄉警查獲竊賊]  
　　西鄉曹家橋地方警察第二區巡警拘獲竊賊楊阿俊楊阿才等詰悉係行竊鄉婦朱胡氏等家物件遂傳到失主解送事務所昨午　王瞽佐主任飭發司法科訊辦 
[迷路男孩任人辨認]  
　　大東門口崗警日前查獲迷路之五六歲男孩一口身穿藍地白花罩衫頭頂上有癩痢疤痕當時帶送一區二分駐所候家屬認領嗣聞該處附近有失孩之有王警佐乃令該警將孩帶往大東門口任人觀看以便失孩家屬辨認 
[圖竊被獲]  
　　江北人劉道通昨日闖入百老滙路三百零七號門牌顧寶林家圖竊被婦人葉汪氏所見鳴捕將劉拘入捕房禀明捕頭押候解廨訊辦 
[違章在途打架]  
　　揚州人徐高其張小四子昨晨在楊樹浦路與甬人薰阿朱徐氏互相扭毆被九十一號印捕查見以徐等不應在途打架有違定章因卽一併帶入捕房禀明捕頭飭各存洋一元保出候示 
[私售鷄鴨蛋之判押]  
　　劉壽高投法公堂控稱日前商人托重慶輪船茶房谷阿土在某處代帶鷄蛋四箱鴨蛋四箱共值洋五十餘元詎被谷私自售去得洋化用避匿不面今始尋見故此扭案求追谷阿土供民人因生意停歇欠人債欵被遏難堪無奈將蛋私自售賣得洋三十餘元歸還舊欠實在貧苦無力缴還求請恩宥判著押七禮拜完案 
[蘇州男孩迷路]  
　　男孩蔣加炳身穿白點青花土布棉袄白本布袴子元色布蒲鞋面鞋子黑線襪秃頭在法新租界迷路啼哭爲巡捕查見帶入捕房昨解法公堂訊據蔣孩聲稱蘇州人年十五歲父母雙亡日前隨叔父來申在途失散以致迷路判拍照送堂留養候家屬認領 
[理髮匠家中失竊]  
　　住居西門内莊家橋南八十七號之楊林芳係在太平街一層樓爲理髮匠早出暮歸門上置有木鎖兼加鐵鎖前日忽被賊竊去綢布衣服及銀飾等物約值洋四五十元楊至晚歸家始悉前情立投該管二區二分駐所請緝當由孟警佐飭派長警往勘屬實諭令楊補具失單候查緝贓賊到案訊辦 
[詐欺取財之懲治]  
　　揚州人張慶昇私刻東記號圖章揑寫字條串黨先後騙取虹日西華德路十九號門牌陸根林蓬路二十七號門牌李棣華天　路六百六十號門牌岳寶順等皮酒現洋火腿等物被控虹口捕房經中西包探將張獲解公共公廨訊供收押在案昨晨由廨傳齊人證經兪襄讞會同美柯副領事復訊屬實以張詐欺取財罪已成立援照新刑律三日八十二條判押西半三年示儆 
[粤妓甲毆印人之押儆]  
　　印度人生得生控密勒路三百八十一號門牌粤妓閔阿妹陳阿桂孫阿可糾衆用竹扦毆打等情昨由捕房將被告三粤妓一併拘解公共公廨請究先由原告投訴前情訊之閔阿妹等同共原告因將伊等抱住調笑向之理論並不行兇是實中西官以被告所供難憑判各押女所一月示儆 
[竊取木料]  
　　陳阿三前日闖至北四川路日本人丸山常作木作場内竊取木料十二塊圖逃被包探曹錦珊查見當將人贓拘入捕房昨解公共公廨經中西官路訊一過判陳押候日領堂期解訊 
[老介福綢緞莊新屋落成]  
　　河南路二馬路口之老介福綢緞莊爲數十年老店凡洋莊生意多向該莊採購今歲該莊在原處新建屋宇現已落成定於今日開幕並將商標函請商會送部註册想今日購客必甚擁擠也 
[工巡捐局批示照錄]  
　　南巿工巡捐局杜避長據莊泉生禀請代追欠欵昨發批示云據禀已悉該商與陳松青欠欵糾葛應該商自行清理惟旣據具禀來局准卽據情咨行警廳辦理一面應由該商赴廳呈控仰即知照此批 
[淞滬警察廳批示照錄]  
　　淞滬警察廳批婦人徐沈氏禀云據呈已悉查該氏之胞兄沈仲華因嫌被逮現已奉軍署核准保釋仰即自行邀覓妥保投赴護軍使署請求保釋可也此批 
中華職業教育社通訊 
[財政部補助職業學校經費]  
　　本社自成立以來各處贊成者日衆一切事業如調查勸導講演出版等均已次第舉行又爲便於實地研究起見組織職業學校兹正募集經費以示提倡蒙梁總長批准給予補助費五千元兹特賜補助經網以示提倡蒙梁總長批准給予補助費五千元兹將本社呈文與部批披露於次 
　　中華職業教育社主任黄炎培敬呈財政總長鈞　竊炎培等鑒於方今吾國最重要最困難問題無過於生計而欲求根本解决惟有從教育下手必使教育與職業相聯絡庶其結果乃能影響於民生爰偕同志創設中華職業教育社於上海仰荷總長優加贊許俯賜題名一時教育界實業界聞風響應不期而贊成入社者數百人本年五月六日開成立會隨經開列發起情形並錄章程呈請教育部核准奉批優加褒勉准予備案計自成立以來五個月間各地通訊商榷職業教育問題多至一百四十餘件調查三十二次發行叢刋雜志月凡一册除隨時講演外並在準備關於職業教育之圖表幻燈各物定期出發講演惟查社章規定應辦事業除調查研究勸導講演出版事項外應訉戰業學校以爲實際研究之資兼備各省觀摩之地爰議先就上海創設擇定南巿滬杭車站左近租用公地一方約計十畝左右調查該處鄰近小學校學生父兄最多數之職業種類先辦鐵工木工兩項爲主科而以其他革工縫工等科爲附屬草定計畫書預算表及校舍圖預算建築校舍購備機器等項用最經濟之辦法約計須開辦費二萬元第一第二兩年合計經常費約二萬元計共四萬元以後工藝出品當略有收入可資抵補炎培等願奢能薄除盡力四出勸募外不揣冒昧擬懇總長俯念兹事重要直接在謀教育實業之溝通其間接實於國計民生大有裨益上海爲全國具瞻之地行見一校立而千百校隨之下爲地方行作始之源上爲政府滅如傷之痛斷非他項團體他項學校可以比擬可否特賜補助經費以示提倡不勝感盼待命之至伏候批示謹呈計呈社務叢刋四册雜志一册職業學校募金啓一册 
　　財政部批呈悉該主任組織職業學校開辦需費應由本部補助五千元用示提倡惟呈請事件前經本部規定應貼印花票一角原呈漏未貼用仍應補繳以符定章此批 
[考察日本朝鮮實業教育談]  
　　南通私立農業學校校長孫觀瀾君至日本朝鮮考察實業教育甫於前日返國承示日本朝鮮實業教育狀况頗足爲吾國借鏡因將其來函摘要錄左以供衆覧 
　　由奉天赴朝鮮歷平壞京城水原等地凡師範中小學實業教育等均一一參觀要而言之則小學日人鮮人不相同日人之小學多爲學校組合所設立鮮人之小學多爲恩給金（合併時之恩金）所設立其教課多日語而程度均較低至中學共三處爲日本教育之機關其程度與日本内地同而鮮人能入學者百之五六至十餘耳男子師範前有而今無實業學校如農商之名甲種者不及日校高等工業亦然惟於實習則甚注意可爲法也蓋朝鮮之日本教育注重於普通實業之發展故甲種農校於稻棉麥豆之改種特重專門工業則於普通染織陶冶爲特詳也以言眞正之專門教育則日本内地有專校朝鮮可不必孜孜爲之一大田木棉等地棉不如通農而該場場長游觀中國亦謂通農之棉試驗實優於各地美人覺布生（農商部顧問與該場長同行者）亦謂通農之棉試驗可告成功惟木浦棉場之研究法及布種法則多可借鏡也朝鮮觀畢至日本福岡熊本鹿兒等地觀專門農校普通實業學校師範高小女學等其可言者則農校趨重於學業合一設備甚周師範教室不取分級制而取科目制高小延長二年（尚未實行）女學多添家政及注重體育此其大較也 
雜評二 
[電請停戰（步陶）]  
　　旅滬商帮昨曾一再電懇停戰而當局至今尚無允否之表示兹者旅滬粤人又以爲請且分電南北焉此以見我商民希望和平之殷殷情切矣 
　　國以民稱而國内此爭彼奪皆爲三五武人之馬首是瞻而此武人者又無所謂宗旨無所謂能力所營營於心目中者惟某派某系之盈虚消長而已再直捷言之惟圖各自保有某現有之地盤而已是故無論國中狀况如何慘苦國外形勢如何嚴重但使稍一不稱彼意則軒然大波即可從之而起其於國於民有何影響初不之顧也然則吾民雖極聲呼籲以求解免夫亦安必其能倖邀手握兵符者之一盼也或曰王内閣旣以主和爲旗幟陸榮廷又有電允停戰之傳聞且兩方表示平日亦嘗仁慈其面具而法律其聲口然則對於吾民之苦樂安危寗不有幾分已溺已饑之同情微此電懇當亦惻然其不肯久苦吾民矣而况乎情辭懇切以相乞懇之已至再三耶雖然京津空氣今且漸有變遷外間謀摇動王内閣又復大有其人誠從實際觀察我商民此番翹盼其慰藉要不知將在何時也吁 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[爲盜者言] [  隨緣]  
　　邑有劇盜者白盡行於巿殺人越貨愍不畏法一日被獲悎手桎足縛於巿行將就戮盗者嚎　哭人多恨之或怒而問之曰爾旣殺人於道越貨於巿昧却本心喪盡良知法律之所不許道德之所不容今旣被獲就戮何怨之有而子器爲盜者聞是言止哭睨面應曰我之爲盜非生而爲盜亦非甘心而爲盜蓋有不得不爲盜之苦衷也我家本多金然連年遭亂屢被案誣以致藏金告盡落魄無依不得已而流爲盜賊冀延我之殘喘耳子何怒爲且子鄙我盜天下皆盜也子何不察而遽以責我夫我之盜異乎天下人之盜天下人之盜異乎我之盜我之所盗衣食錢財得諸貪吏之囊槖人之所盜富貴功名奪之國民之脂膏我盜之所通衢廣野光天化日人盜之所府院省縣黑夜黄昏然則人盜乎我盜乎子何不思之甚耶而子乃鄙我怒我若是子盍以鄙我怒我者轉而以鄙天下人怒天下人乎彼盜國盜天下者其所盜之鉅雖千萬倍於我我知子不但不敢鄙之怒之且將趨之奉之忙忙焉逐逐焉若恐趨奉之落後者噫我之哭非爲吾一身哭非爲天下之人哭官爲並天下人心道德哭也天下之人道德蔑棄公理盡忘喪盡天良昧却本心亡國之禍卽在目前是故我可不爲我一身哭可不爲天下之人哭而不能不爲天下人心道德哭故我雖欲不灑一掬傷心之滬其可得耶問者無以應默而退隨緣聞而錄其言藉以警今世之有盜之實而無盜之名者（五） 
家庭常識 
[鹹魚溷] [  吳秉恬] 　　 
　醃臘行製醎魚時多疊置缸中鎭以巨石則溷浸浸然下第一二次者味極鹹澀色亦濃濁行主仍用以熬鹽掺和售賣至第三次則淡而薄率多棄之不知乃絶妙品也當留起定淨渣滓貯入磁瓶食時以少許傾碗中開水和之加入猪油一小匙用代羹湯鮮美絶倫若再配以紫菜冬茹笋尖之類味尤可口 
[牙痛藥水] [  赤松山人] 　　 
　藥房中出售之風火牙痛藥水什九用　　仿謨及精製樟腦製成如需是水可至西藥房購精製樟腦五瓦和　囇仿謨四十五瓦用新綿醮塗患處或塞入踽齒窩内 
[臘肉] [  經常]  
青浦一帶有自製臘肉者經三四的不壞其法於臘月極冷之時購鮮猪腿數隻用熟鹽及花椒搽擦以腿骱骨灣轉爲度貯於缸内以石壓堅每隔一星期覆擦監一次正二月取出晒乾外用菜油渣或蔴油渣及荳醬塗之再行晒乾掛於通風之處以避蟲蟻夏季切片蒸之或與鮮肉同煑清爽健飯若取臘雪和鹽約五分之一藏於甕内夏天以鮮肉及鷄鴨浸入隔日取出煑之其色紅其味香而嫩亦較勝於醃肉鹹鷄鴨也 
詩囊 
[秋詞八首] [  蓮溪子]  
　　曲闌干外望牽牛短短斜廊月一鈎露濕滿衣裙帶重又添寒氣玉搔頭 
　　雲廊水殿落銀河獨倚紅闌著露多人靜月明花睡去一星螢火掠秋羅 
　　月夜輕寒冷畫屏難防水色上窗檽銀床冰簞清無夢臥送閒雲數列星 
　　斜陽遠岸没寒沙水國朦朧挹翠華飛鶩落霞忙不了隔江閒煞是蘆花 
　　新凉寂寞透簾　井樹鴉啼小院東白玉床中殘夢裏疏星殘月冷梧桐 
　　樓臺倒景夕陽斜一楊茶烟靜煑茶小雨初晴秋水動紅晴蜓怯白蘋花 
　　襲人輕霧壓迥廊斜倚花前滿袖香過雁一聲秋欲冷不勝寒月邇衣涼 
　　　　早掉曉星殘荷葉擎珠露未乾俯水採蘋秋在手碧湖波底照人寒 
集益錄 
[第七十二問] [  王一鳴] 　　 
　讀貴報家庭常識中載有蘇君滌新所述牙粉擦臉一則閱之不勝歡迎次日如法試之果見垢泥盡去面色頗光潔今將一星期矣逐日洗擦别無他忠惟眉毛亦隨之脫落不少不知是否牙粉藥性暴烈所致抑係洗擦手術牽動之故乞高明有以教之以期盡善而俾風行 
[栩按]  
尋常牙粉恒有炭酸鈣　入鈣即石灰故有此弊可自配一種優美之牙粉即用炭酸鎂（西藥房稱鎂炭酸輕）一磅　酸粉半兩薄荷冰水許任何種之香水三五十滴充分拌攪使匀貯入泰豐公司裝罐頭餅乾用之大洋鐵罐内足用一年若用甘油（卽洋蜜）調之並可作婦女搽粉用色雅淡而有益於皮膚因其不含鉛質且有吸收分泌排除油垢之功也此項牙粉栩正集合同志將以偉大之毅力推行全國想無不歡迎者 
長篇小說 
[二城風雨錄] [  英國郤而司常覺小蝶迭更斯原著天虚我生合譯]  
卷上第二章（一） 
　　吾謂天公造物莫奇於造人無論聲音笑貎各有不同而其心中尤人人蘊有秘密各示相知今試放眼而入城鎭左右四顧則其鱗次櫛比之屋宇乃無一家不有一家之秘密而一家之中尤一室有一室之秘密卽至同衾共枕之人其人心中亦且各有所思各不能知其所思爲何故雖萬能之天對於人心中事亦遂無能爲之宣洩其能之者惟小說家一枝筆耳故楷萊心中之秘密渠雖不肯明言而吾書竟得舉以告讀者矣其人蓋以郵傳爲業而尤能剜死人之墳刦死人之財而死人無如之何當此亂離之世不爲盜賊而刦活人已是有數之良民矣故其事亦正未足爲奇特復活二字實觸楷萊之大忌死人而果復活者則其業不幾窮耶故當下山之後騰身上焉而心中則猶味乎營雷之言竊自語曰復活此何言者其人豈吾同業耶若使其言而信則將奈何旣又自慰曰其人醉耳意嘗一醉幾死後乃復活思及醉則心油然而動仰面向天以思今夜酒資將從何出無已則仍索之於塜中人乎口喃喃而心翼翼輒下其冠以指搔其短髮頭頂已秃唯四週有黑髮一週時新月已上燭其秃頂乃生幽光口闊而齒齲牙巉巉外露作獰笑覺此夜氣中人眼前盡幻黑影似有無數墳邱新遭剷掘塜中髑髏一一跳躍而起則大駥力覆共冠曰吾腦眩矣嗟乎彼勞雷之爲此言直以駭吾人耳然勞電此時默坐車箱之中亦正有所思眼前黑影亦一一呈爲幻象似見泰爾生銀行之人方鹿鹿而數金錢其實乃馬蹄觸石之聲也而勞雷不察尤覺所坐之處乃一古屋地中有深窖貯金銀寶鏹無數燁燁發其奇光已身則方秉燭行於其中見窖藏無恙則色然而喜旣而乃見此窖幻成墟墓中有長眠之人顏色慘白年事可四十許而白髮盈顚蓋勞雷心中已自泰爾生銀行轉入此次行役之事矣此長眠之人卽已所欲拯之以出墟墓者乃問之曰汝葬於此幾年矣曰十八年矣絶望乎曰絶望久矣曰汝自知將復活乎則凄然曰聞之然則亦欲見汝愛女否塜中人顏色大　忽笑認哭躍躍欲出而不得出營雷乃大感動立舉其鋤以掘墳怱覺地軸震動身幾立陷大驚一躍而起則身固在車中也蓋勞雷之所見乃夢耳維時座旁二客鼾聲正高而勞雷則駭汗被背悶熱幾暈乃自下其車窻冷風入箱精神始爲之一振引領外望則見車燈照地作圓暈方破曉霧而行樹木扶疎似含鬼氣旣而此燈此樹又漸漸糢糊變成泰爾生銀行屋宇人物又呈現於眼簾之前而於羣影之中現一慘白之鬼面舉其滬眼向已似有所求乃又問曰汝葬幾年矣答如前又問絶望乎又答如前於是復奮力而掘其墳冷風自車窻入驚二客醒一客詈曰誰下窻者勞雷亦醒則起而閉窻伸一指於皮圈中目視二客欲還詈而二客之影又變爲夢及至第三次驚醒則天已大明張目一望幻影全消重下車窻則朝日已升野外田蕪一片碧綠如油遠處有金雀花一叢漸漸而近倐又去遠空氣雖冷而蔚藍之天則方展其和平之容竟不似咫尺外方有亂離者勞雷乃伸欠曰十八年矣天乎天乎奈何竟活葬至十八年之久乎吾但望此行非虚則或將起死人而肉白骨也（第二章完） 
 
 

Page 15

 
 
   
 
 

Page 16

 
 
   
 
