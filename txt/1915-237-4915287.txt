# 1915 - 237 - 4915287

 

Page 1

 
 
   
 
 

Page 2

 
 
時評 
[哀告之言（冷）]  
　　今之反對籌安會者多以國危民亂之詞爲懇切之哀告以爲籌安會諸君或發慈悲之心而望其一旦有悟也 
　　雖然彼主持籌安會者夫豈不知之彼以爲危可定也亂可平也雖危雖亂不足阻碍其大計也蓋人民以危亂爲重而可懼而彼輩則以大計爲重危亂爲一時之代價非彼所惜也蓋危亂者人民有所損害而非彼輩之損害也故國危民亂懇切之言雖哀告而必無效也嗚呼我國民其無告矣 
[命令]  
　　八月三十一日大總統策令俞應望給予四等嘉禾章此令 
　　又令陶士英史憲章傅鎭劉鍾瑞均給予四等文虎章劉士奇元茂春均給予五等文虎章此令 
　　又令大通蕪湖鎭守使鮑貴卿著來京另有任用此令 
　　又令據護理廣西巡按使田文斌電稱南寗遵道尹張緝光因病詳請辭職張緝光准免本職此令 
　　又令任命呂鑒熙爲廣西南寗道道尹此令 
　　又令都護使駐紥庫倫辦事大員陳籙呈請任命嚴式超王鳳儀爲公署一等秘書林萱籌張文煥爲二等秘書張登懈張樹梁爲三等秘書王曾憲爲醫官陳　爲監獄官應照准此令 
　　又令都護副使駐紥烏里雅蘇台佐理員陳毅呈請任命洪楨爲公署秘書廳秘書長曾繼儀桐崎署二等秘書黄行藻胡錚爲三等秘書王常印爲醫官應照准此令 
　　又令都護副使科布多佐理員何崇惠呈請任命徐鄂爲公署秘書廳秘書長陳頗爲二等秘書傅柏山蘇元瑞爲三等秘書沈豫爲醫官金詒厚爲監獄官應照准此令 
　　八月三十一日大總統申令大通蕪湖鎭守使員缺著即裁撤此令 
　　又令依約法第六十七條立法院未成立以前以參政院代行其職權又依立法院組織法第八條六法院之開幕日期自每年九月一日起至十二月末日止本年立法院猶未成立所有約法規定屬於立法院之職權參政院應即按照會期代行之此令 
　　又令茲制定國民會議議員初選選舉日期曁籌備期限令公布之此令 
[專電]  
　　北京電屈映光將辭職以吳鈁升補 
　　北京電梁卓如將回京討論籌安會進行事宜 
　　北京電參政院代行立法會議今日行開院式徐國務卿代宣訓詞 
　　北京電三十日憲法委員開晚餐會除王曾達汪楊外另有古有賀兩顧問討論起草事 
　　北京電自籌安問題發生後據外交界人言各國公使現對於此事雖未表示何種態度然窺其内容决無不贊成之情狀現在預備向立法院請願君憲之團體已各省均備且滿蒙回藏亦皆有組織聞各團體本擬於初二日即行一同提出請願書嗣以立法院對於此事將來如何建議尙須有所籌商業與各團體接洽允稍緩進行故各團體已改遲數日方再提出然至遲亦不過三五日云 
[特約路透電]  
　　北京電全國將軍商會應籌安會之請贊成帝制之電文絡繹而至内有上請願書請袁總統稱帝者聞此項請願書將即交參政院核議（一日） 
　　東京電井上侯在邸患疾甚重井上侯昏迷不省人事病狀危篤井上侯已病殁（一日） 
　　按井上侯生於一八三五年初頗非外一八六三年乘英船赴英倫留英一年回國歷任要職後乃授爲元老今元老餘者爲山縣太山松方三人 
[戰電]  
　　其一（英人路透電） 
　　巴黎電今日下午公報謂西歐陣地協約國砲隊甚爲活動夜間仍從事猛轟敵軍戰壕及兵營（三十一日） 
　　巴黎電今晚公報謂比境亞土瓦·華愛佛北部·亞泊勒芒森林砲戰頗形活動（三十一日） 
　　亞姆斯特丹電今夜東歐戰事衆皆注意於里加周圍及俄軍在白萊斯特里土失斯克東面猛攻麥剛森柏林公報謂興登堡元帥部下白洛將軍仍在力爭距里加東南三十英里特維拉河佛里特里區橋端要塞足證俄軍現正於該處猛禦德軍也（三十日） 
　　倫敦電俄軍勇守佛里特里區斯台特以禦比洛將軍之猛攻大爲衆所稱美俄軍今未露弱象俄軍確已於北方稍得進步俄軍已於特文斯克附近取攻勢足證俄軍勇敢如前且豫備審機攻擊德軍數日前德軍以爲維爾拉不難即下該地今仍由俄軍堅守德軍所得寸土皆付絕大之代價更南至泊里譬亞河止俄軍沿穿過澤地之大路及鐵路緩緩退走該澤地經秋雨之後甚難行之德軍在佛拉地米爾伏林斯克境所取之攻勢似已暫遇意外之阻力敵軍變更陣式非常困難蓋處敵境之中幾無道路鐵路可供交通且易爲俄軍後衛所攻之故敵軍此舉不啻明示其豫定謀略已被破壞也（三十一日） 
　　亞姆斯特丹電德奥軍在加里西亞白里齊柴尼要鎭北面大遭挫衂今日柏林公報承認德奥軍已在斯特里巴河爲俄國勁旅回攻所阻尙有一特點須注意者俄軍在里加東南面猛禦興登堡將軍之軍是也德軍迄今未能奪獲佛里特里區斯台特南面之橋端要塞（三十一日） 
　　亞姆斯特丹電薩斯凡桑特消息謂飛行家一員於星期六晨間之時以炸彈擊毁干特大車場一所（三十一日） 
　　彼得格勒電（由北京轉）二十八九兩日佛里特里區斯台特西面陣地之戰事劇烈不減於前德軍仍在擴張戰地範圍同時進攻格洛塞柯至萊古鐵路及白斯加蘭村特文斯克方面無重要變動二十八日俄軍曾於數地點取攻勢維爾拉方面之戰事仍在原陣線進行在哇里太境渡抵尼們河右岸之敵軍二十九日圖向哇拉尼取攻勢俄軍仍在尼們河中叚及泊里譬亞河南陣線餘部分退走由後衛作戰掩護二十八日晚間德軍在里泊斯克境連攻多次均爲俄軍擊退受創甚重俄軍後衛仍在南面阻止由西面泊魯茄尼至哥伏台士陣線猛進之敵軍敵軍于佛拉地米爾至伏林斯克境聚集兵隊於二十八夜續以大軍取攻勢自拂地米爾起至魯士克止該地北靣斯蒂爾河兩岸業巳開戰（三十日） 
　　彼得格勒電高加索俄軍近今獲勝後復繼之以大勝今日公報謂俄軍曾俘土兵五千二百十三人哥塞克兵追敵者復殺二千人獲砲十二尊機關槍十六枚子彈甚夥（三十日） 
　　亞姆斯特丹電電聞報干特訪員紀近今空中襲擊之情形謂協約國飛機於星期四日夜間出現於城外聖特尼飛機停置所之上當時槍砲炸彈之聲甚厲繼見紅光燭天（三十日） 
　　倫敦電政府代表與礦工代表今日下午會議解決南威爾斯煤鑛爭端（三十一日） 
　　墨爾邦電澳洲兵債英金二千萬鎊第一次發行之五百萬鎊購者業巳逾額（三十一日） 
　　其二（德人德文報專電） 
　　柏林電（由倫敦轉）八月三十一日德軍大本營公報云西歐戰局未有變動德軍仍在爭取佛里特里區斯台特南面橋端要塞尼們河南面之德軍已向田格洛特洛通至維爾洛之鐵路前進德軍於格洛特洛炮台東面俘敵兵二千六百人德軍已抵洛夫伊伏爾庫斯尼加境比洛維虛森林東部之敵軍已獻陣地而降德軍以是得渡拉里夫河上游里哇波爾特親王麾下之右翼現正進攻格洛柴拉德軍近敵至末恰維資河德軍與俄敗軍後衛交戰時俘敵三千七百人德奥軍追擊敵軍者已有一部分在斯特里巴河爲俄軍勁旅回攻致不得續進 
　　舊金山電法國海軍部現議用印度支那之工廠機器製造軍火（一日） 
　　柏林電邱斯白魯克消息謂斯台爾維哇山隘最近之戰事乃奥軍獲勝意軍被逼棄附近之地而退伏西斯其報紀白萊斯特里土夫斯克焚燬之慘狀謂自炮台至鎭中皆成焦土聖母院之金十字亦倒下昨日尙有居民五萬避居該處丹麥京城柏林斯基報載彼得格勒電報謂俄軍現方離棄維爾拉格夫洛境之居民數萬人已抵俄京據謂彼等田廬均爲俄兵焚毁（三十一日） 
[東方通信社電（日本人組織）]  
　　北京電聞帝政派之運動者近取新聞政策遂使北京之言論界沈默又聞總統府員陳某（譯音）巳携欵十五萬元赴滬運動報界（一日） 
　　東京電中國政府行將聲明撤廢山東交戰區域此舉業經日本同意凖備完成遂將鐵道沿線以外軍隊悉行撤退其軍用電信至本月五六日頃亦可撤除完畢（一日） 
　　東京電公報云靑島海關交還中國已於八月二十九日交接完畢（一日） 
　　東京電美國洛庫斐拉研究所中國醫學部部長斐西極司拉博士等因赴中國設立一大病院日前道出日本大隈首相本日以國際病院委員會長之資格開午餐會招待該博士等並贊成其崇高之舉（一日） 
　　東京電井上侯爵八月二十三日得病以來漸見沈重刻下勢甚危篤宮中賜品撫慰朝野名士現均參集興津侯爵别墅此次侯爵之病恐難挽回其病症係由心臟病引起尿毒症云（一日） 
　　東京電井上侯爵今晨十時夢於興津别墅惟尙未發表（一日） 
要聞一 
[美律師之中國國體論]  
　　旅滬美人佑尼干大律師投稿於字林報論中國恢復帝制事昨字林報載其文於篇首蓋重視之也茲迻譯其文於左 
　　今中國所侍以立國之成文約法有憲法之名無憲法之實謂之憲法名稱誤矣中國所謂之憲法者實非憲法且與英法民族所共知之憲法原理相背馳焉英倫政府中行政立法司法三權分峙絕不牽混孟德斯鳩謂三權分峙爲立憲國之特色英人之享自由端賴於此洛克氏亦謂有限制之君主國及編制完善之政府必使立法權與行政權判然分立界限不混而不操之於一人之手編制美國憲法者守此原理競競然分析政府權限不使之淆混視爲美人自由之保障筆之於書不厭其詳垂爲美國之憲法焉 
　　中國革命起淸廷覆遂宣佈共和定成文之憲法爲有機之法制華人推翻淸室止欲建立權界分明各有限制之政府也華人呻吟於專制淫威之下者千百年於茲一旦掃除帝制之後吾人詎可謂華人欲得一名義雖異性質則同之專橫政府以代帝制哉 
　　今所謂中國憲政者予行政元首以特權而特權之性質絕對專制乃墨西哥狄愛士及其他野心之狄克推多所求之而不可得者也於此亦可見華人絕未覩共和之實政亦絕未享共和之利益矣（未完） 
[說砲與戰之關係]  
　　華德日報曰舊日軍中以砲兵爲骨幹現在戰地則視砲爲主將由是觀之則砲兵與戰事關係之重要可想而知故烏特洛露西報之軍事記者謂砲與戰之關係不特軍事專家知之大 
[陳蓮舫徵君高足許敏軒醫士廣告]  
君籍隸浙垣學宗珠閣執經問難得衣缽之眞傳響道傾誠造軒歧之堂奥積年來懸壼湖屬經驗宏深自去秋移硯申江成效昭著治時感則扶危濟急膽識俱超理虚證則養正袪邪縷條不紊本仁心爲仁術以名士爲名醫抱薪憂者盍問津乎謹誌緣起代定簡章敢告同胞毋失交臂　門診每日午前在新垃圾橋北首中公益里總弄一百六十號本宅下午一時至四時分設診所於二馬路石路口源源旅館候診出診四時以後醫例另詳　　陳潤夫　虞洽卿　貝潤生　顧馨一　葉鴻英　唐鳳墀同啓 
 
 

Page 3

 
 
凡讀報者皆知其重要苟有此種新聞材料登諸報端必爲衆所樂讀云因而該報特擇錄管轄美國各射擊場之克虜齊砲兵大將之表與茵格爾斯上校之閱歷談該編輯者首謂德人嘗以由加萊斯附近之格里茲尼茲開砲轟擊相距三十五啟羅密達之多佛威嚇英人而設一問題曰何爲一新式大砲並所能期望於該炮者何於　該編輯者特引申之曰哀麗撒倍特皇后（　國兵船）之重砲在加里波里一役嘗有二十啟羅密達之彈程但二十三年前德國梅盆之克虜伯炮廠之射擊場所定射擊距離已有二十啟羅三百密達而彼時所試射之砲其口徑爲二十四生的密達射擊時有十五度之角度自彼時以來苟知砲與裝甲者有不絕之戰爭則必有一出驚人之事績雖然七八年前歐洲各軍重砲之射擊表上猶以十二至十五啟羅密達爲射擊路程之　限惟工藝之目的不僅爲射擊之距離乃亦在砲彈之穿擊力與其重量及其初射之速率等項也日俄戰時射擊距離嘗因角度之放大而達三十啟羅密達蓋如用四百八十六啟羅格拉姆之炮彈每杪鐘其出口速率有六百八十六密達者只需放大其角度由十爲十五度射擊距離即可由十二啟羅密達增加至十五個半啟羅密達也若欲知海防大口徑之重砲一日得何等成績則有用三十生的海防砲即徑長十二密達者在美國射擊場所試驗之事實可證查該砲彈重有三百十八個啟羅格拉姆出口之速率每杪鐘爲九百四十五個半密達彈落至地有五十啟羅二百七十密達如遇四十五度之角度至高可達十六個半啟羅密達（即高射三十餘里）隨便射出即可有環球最高大山兩倍之高然此又未至於極端之界限也茵溝爾斯上校嘗於二年前擬有大砲草圖一紙其砲之出口速率每杪鐘可達一千二百密達其砲彈高可射至二十九啟羅密達遠可射至七十八啟羅密達美國海防砲兵早巳使用克虜伯砲廠貪得倍大式之砲爾今英國多佛海防砲台若用此種巨砲可敗加萊斯之德軍云噫如該編輯者可謂只知有己而不知有人然吾人殊欲拭目靜俟其所云能否得中也惟暫時無論如何終不得不推德國砲兵爲首耳 
[美國之社會種種]  
　　本館旅行記者抱一 
　　　　周游美國履其二十七省之土地　其二十六都市之景物願撮其所聞見拉雜叙寫俾讀吾報者略知美國社會槪况焉 
　　請先言美國之家庭男子婚期約以二十五至三十歲爲率女子約以二十至二十五歲爲率旣抵必與父母異宅從無依父母膝下以終身昔父母即有甚厚之家産此時决不以畀其子女也大槪男子旣婚往往營新居以貯新婦就業未久積錢不多則貸資爲之而歲斥其薪水之一部分以償子金及母金之若干成不數年而新屋歸己有此種將資出貸之資本家隨處皆有巳成爲社會一種慣例所以養成少年自立之精神與能力者關係甚大蓋如此方合法律所謂獨立男子也余所至輙要求參觀其家庭則無論壯年老年莫不一夫一婦從無如東方風俗累代同居以示孝友者惟父母年老或喪其一間由子或女迎養於其家其視女與視子無二女視其父母與子視其父母亦無二東方人家族思想固完全無有也 
　　女子成年後父母爲之宴戚友於其家令女出見客自此乃得入社會交際場而婚姻自由權乃卽於此開始此婚姻自由之風養成之者蓋非一日自入學後男女即已同校雖中學校大學校皆如是其就職業亦然社會交際男與女絕無隔閡此等風俗無容局外者鰓鰓代慮其放佚亦斷不宜浮慕其文明而輙思仿效苟誠爲靑年謀幸福者但須盡力加以敎育俾有正當之智識與鑑别善惡之能力其舉動自能不牽於一時之感情而所謂婚姻自由乃係知識增進後自然之結果非可率爾效顰也男女婚後照常就職業亦往往有女子因生産撫育而輟業者各地公署工場商店旅館酒館莫不有女子執業其工價亞於男子然至少每星期亦在五元七元以上某君言比來各公署不惟以女子司作信打字整理文卷即公牘起草亦漸出於女子手記者參觀各級公署不下十餘處吾知彼輩腦海雖幻决無能搆一吾國衙署辦公奔走伺候呼嘯唯諾之現象而吾國人苟非先知其爲衙署者雖身入官廳而决茫然無覺也 
　　工價之貴直出於吾人意料之外最貴者爲土木工人等遇求過於供時每天貴至美金十圓合華幣須二十五圓大於吾國工價最貴之上海等處須五十倍平常亦須每天五元而若畫圖及文墨等職務反不及也（依美工部統計圬工每星期最多三十八圓五角最少十七圓畫圖工最多二十八圓五角最少十二圓）然則工人生涯必極快樂矣乎則大不然生活之程度旣昂無盡之耗費尤鉅若　尙朱受有較高之敎育故金錢到手烟酒賭博習爲慣常往往於活動影戲館中描寫此等下流社會種種慘狀以相警覺而工人敎育亦遂爲美國方今最大問題欲知美國生活程度與工價關係之狀况可觀博覽會場美工部出品工人工資與食物價歷年增減比較表其製造極爲精密蓋一週工資買得食物分量之遞減數與每週工資之遞加數略相等而零買食物價之遞加數又與一週工資買得食物分量之遞減數略相等可知其工價之昂非無故也又有美國三十九大城一九零七年至一九一四年則食物價一覽表嘗取其雞子一項之現價平均計算每十二枚價三角零一釐八合華幣每枚大洋六分三釐亦大於吾國最貴之價四五倍矣 
　　美國娛樂機關隨地而有最發達者莫如戲園與活動影戲園據所調查每夜必有全國國民四分之一在此觀演影戲園售價尤微而坐客常滿雖村落小市亦有之其所演内容雖不盡含有敎育性質而其描寫下流社會之現狀與夫警覺男女愛情之濫用賴以矯正風俗亦實不少吾嘗於其間覘得敎育程度焉每遇唱國歌時坐客無男女上下皆起立齊唱一種發揚蹈厲之愛國精神滿場一致尤有一端令余心折者坐客多故客數常浮於席數後至之客不得入則以次持票植立於門外聯翩如銜尾之鴉迤邐以至於臨街之階頭則折而左右向從無一人爭先亦無一人悻怒遂去者深歎敎育普及之爲效大也此外舟車售票處或大會場入門處莫不如是 
　　惟工價大昂故雖中人之家力不能蓄一僕嘗　晨起見皤然白髮之老博士親執水管皮帶灌其庭園之綠草老夫人親箕帚焉然其快樂處亦誠不可及隨地皆公園碧草爲茵綠陰如海無論男女老幼業務餘閑咸於是憇息或倚樹觀書女子或携手工生活以自遣休息日則更盡室扃戶以出携數片麵包作終日游陶淵明所謂園日涉以成趣門雖設而常關恰有此情景焉余所至二十六市雖最小如香檳市僅三千人口而亦有老樹紛披大數十畝之公園其組織完備者有各種賽球場游戲場泅水池游船音樂亭動物園植物園飲食館或且特設兒童游戲場凡滑車浪木秋千蹴踘及練習馳馬之環江機種種適於兒童游戲之器具無不備男女網球游戲日之不足而繼以夜四園張　綴以的的之電燈可謂窮懽極樂者矣此外亦有下等娛樂機關如打鎗演習馳馬演習飛車游戲等大都含有幾分科學意味與體育作用 
　　各市均有電車鄕間亦間有之其最普通自置之交通器則摩托車也雖工人農夫當晨起就工亦坐摩托車往若雙馬車惟鄕村寒儉人家或市上運送貨物時用之 
　　街頭常有賣新聞之童子此等童子大都爲小學校學生余友某君嘗就問一童子年幾何答十一問每日可售得錢若干答兩元或數角不等問應給報館若干曰半數問汝現積錢若干矣曰有四十元存銀行問此錢何用曰將來充學費或經商資本此其思想正當亦以見敎育程度之一斑 
　　警察制度甚疏大市以外不設崗位但有巡邏與偵探鄕村盜賊稀絕惟土客混處之大市則盜賊程度已高有坐摩托車行刦者警政從而加察焉 
　　各地消防制度甚周備嘗於舊金山觀其水面消防演習噴高十餘丈噴遠殆二十餘丈又嘗於紐奥連市參觀演習能於聞警後二分鐘内出發平日救火摩托車陳樓下守者樓居銅柱貫樓板而立有警紛紛自柱溜下較梯行捷數倍空楊特建一樓高五層洞其牕牖練習升屋以一人司令衆隊員携鐵鈎層遞緣以上其捷如猱又演習救人縛其身自最高處溜以下絕無所傷 
　　最可愛者美之街道市皆新創先規畫道路而後建屋絕無歷史上之障碍雖小小市鎭其寛坦平潔亦復勝於上海南京路一縱一橫絕少斜出之歧路而兩旁植樹人行樹外車出其中居戶門牌每隔一街爲一百號南奇而北偶設戶不滿百則闢其號數之畸零難記憶者葬地則有公墓畫地若干居民有欲塋葬者分購之其大有限制不得恃其財力多占公地春秋節日親屬供獻香花表其紀念則猶夫人之情也近來稍梢有行火葬者 
　　省政廳市政廳此行獲參觀者十餘處其建築之壯麗在中國無可倫比其建築費往往多至數十百萬議會爲地方主體若行政官至爲社會所平視市長無論矣即省長遇有宴會其席次尙未盡獲在大商家上也 
　　凡吾所述不過欲讀者略知今世所謂共和先進國社會之槪况非謂彼之所爲皆盡善可法也讀者更無庸咄咄興歎須知天下事無可以僥倖得者苟誠爲社會國家謀幸福惟有從根本上培養盡力敎養其靑年俾各有生活之能力他日知識發達生計發達焉知不且超而過之美國立國百餘年耳彼所謂花團錦簇大市廛十年數十年前皆荒烟蔓草也 
雜評一（無名） 
[何必金錢]  
　　余嘗謂國體之改變惟勢力無研究以非得失　非所能定也旣無研究罔問輿論且輿論也者亦非二三報紙所能盡也是人民之心據日本電謂主張帝制者已使北京言論界沉默且又携欵十五萬元赴滬運動報界嗚呼帝制勢力足矣安問輿論勢力足矣安用金錢共和之成歸功於報紙者此報界無耻徒貪功之談我以爲無預也况乎革命當時之報紙除一二機關報外亦豈聞有金錢運動事耶 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[籌安會之近訊]  
　　請願書之擬議籌安會前通電各省將軍巡按使都統陳述意見現各省已陸續派代表來京籌商一切聞對於將來進行方法該會理事楊度等主張各省代表到齊後即開一會議决定後將其主張呈請實行惟此會非法定機關若由國民會議行之較爲正大目下該會議選舉旣來不及擬由旅京各省人士推出代表俟九月一日參政院代行立法院職權後以公民資格將研究國體問題請願於立法院先爲解决是否有變更之必要如該院認爲適當則手續上關係重要應當以何種機關解決此項重大問題亦即由該院解决以昭信重又聞該會進行之第一手續即電各省派以代表來京與議次須鼓吹各界而此等國體之討論勢必甲論乙駁紛紜聚訟若無宏文偉論實不足以推翻一切也以是刻除楊度氏之君憲救國論登諸各報外聞該會之負有盛名之士均將發表言論此外尙須徴集海内外之傑作以益鼓吹資料昨已擬派人員赴滬遊說某文豪惟其徴文之限度則終不能逾出該會所定之論事範圍云 
　　各地方之復電四川將軍電云籌安會鑒兩電悉敝處派范少將熙績爲代表特聞宦叩寗夏電云籌安會鈞鑒電悉敝署參謀余鼎銘以事在京業已派爲代表電飭到會接洽矣馬福祥勘歸化電云籌安會公鑒近閱貴會通電主張討論國體敝旗開會討論一致贊同特派張祖蔭君代表赴會以爲各蒙旗倡即希接洽爲荷土默特總管章夔一儉印又潘矩楹電云籌安會鑒宥電諒察何君佩文業已赴滇茲改派徐春航代爲赴會到時即希接洽爲盼潘矩楹勘福州電云籌安會電悉敝處已派本署副官李厚恩爲代表即日赴京李厚基勘印開封電云籌安會諸公鑒來電敬悉我國不宜共和政體久爲中外人士所稔知雖及婦孺亦同喻此義一經選舉更代必有一番競爭其中危險殆有不可思議者若改爲君主立憲不特杜絕競爭亦且政令唯一轉弱爲强實在此舉凡在豫省軍界同人全體贊同務祈諸公力主君憲母爲謠諑所動是所切祝旅長唐天喜成愼柴得貴同叩勘 
　　古德諾之回國中國法律顧問古德諾博士自前頃抵京對於袁總統頗有贊畫然而刻下憲政問題尙未解决正値國政紛紜之秋該博士不後不先突於斯時再離京師而遄返祖國於是乎世間多有疑及古博士此行之理由因而臆測紛傳莫衷一是據北京某報則謂考此次皇帝說之根源旣非出於總統之眞意亦非因古博士温和主義之學者發議而起實由於北京官僚之籌畫耳蓋阮忠樞等八名大官爲其首腦也聞彼等已由某方面獲有多額之運動費先行支出五百萬元令楊度諸人組織籌安會其次復利用古德諾使發表帝政言論以爲引聲之爆竹考古博士歷來以温良著名據如頃者外間所傳佈該博士之談話等節而古博士之知己友朋咸指爲虛說决不信爲古君所言者又聞阮内史等派官僚已經預定（一）明朝後裔（二）淸宣統帝（三）孔子後裔（四）現居要位之大官爲皇帝之候補者擬令籌安會對國民會議推選之此四者落選以後始推選袁大總統踐祚古博士現因洞悉此等官僚派籌畫之内幕心中怏怏不快然又無法禁止遂决然以去北京爲是云云 
　　某西人之談話刻據某西人談云近頃主持君主立憲改革國體之說者日形盛殖矣然而余輩曩於革命發軔民國肇基之初期默察中國現狀固早已曉然不能實行共和制度矣雖然不但共和制度即實行君主立憲政制亦洵非易易之事也試觀民國第一次之參衆兩院儼若黄口小學生徒之游戲即如約法會議參政院亦徒擁虛名其實際係由政府以指名之議員所組織者並無何等自由言論不過一無用之議事機關而已苟欲期斯種程度以上之立憲的凖備亦勢所難能就現今之國體問題論之余輩籍屬外邦固原無須何等置喙然但以鄙見言之縱變更現今國體而爲君主國體亦無不可惟希望關於改革問題萬勿釀出國内變動耳倘果然變更國體而眞行帝制則自然將推戴袁總統而踐帝祚矣各省將軍巡按使及地方人民其中縱不免間有心懷不十分贊成之意見者然而於表面上則余敢斷言决無反抗之人焉獨是袁總統雖改其名義而爲君主然即望政治一新直能施行完全的立憲政制則依然難望之事也若僅成不完全之君主立憲政制則設使前淸末葉凖備立憲當時如不起革命而將其所糜財力全注立憲方面則延至今日憲政之進步必有可觀然則革命於國運進步上有憲而無益要之吾人不過爲壁上偶觀之閑語耳中國勿論變更如何國體政體苟不出害及外國之利益則余輩旅人亦絕無關於何等痛癢也云云 
[全國師範校長會議閉會紀]  
　　閉會之情形日昨（二十八）爲全國師範校長會閉會之期上午八時由敎育部總次長蒞會行閉會式並開茶話會攝影紀念極歡而散聞各校長以距開學期邇均收拾行裝凖備出京其路費即在前日總統頒賜六千元項内分别路之遠近酌量給領雲貴四川甘肅兩廣爲邊遠省分列第一陜西福建黑龍江吉林次之湖南北山東西河南江西安徽江蘇又次之最次者爲直隷京兆兩區欵額分配最高者約得百十元之譜最低額約一十五元其餘領三十元五十元七十元不等又聞當閉會式開幕時首由湯敎育總長臨場演說其演說大槪本總統之意思詳細發揮第一說明敎育與國家之關係第二爲民國以後之敎育情形第三爲總統對於今後敎育之本旨其本旨所在一登崇道德二嚴重國文至於道德之何以養成與國文之所以必要均經湯總長推闡盡致聽者頗爲動容繼由梁次長演說其大意亦係今後之國家應取何種的敎育並此次召集會議總統之所希望於諸君者及諸君回校後對於此次會議各方面之意見與總統之希望所在萬不能不十分注意者言之亦極勤懇 
　　總統之訓詞此次合全國師範校長開大會議一次其用意在圖敎育之統一固小學之根本爲吾國改革敎育以來絕無僅有之盛舉故是會關係在敎育上頗爲重要當局亦以此特别注重前日總統接見各師範校長時曾有訓詞一則爲錄如下諸君均係師範學校校長遠道來京會議本大總統得以接見甚慰爰有數言相告現今世界係一文明競爭時代故敎育實爲立國根本誠以無論何種事業莫不發生於敎育試觀世界競爭大勢有敎育之人民可以消滅無敎育之人民倘一國之人民苟無敎育甚者必至亡種滅族萬劫不復即不然亦必將爲有敎育之人民所驅使待之如牛馬如奴隷此可見敎育不獨於立國關係甚大且於吾人立身亦有綦重之關係也在前淸時予即極力提倡敎育十餘年間未能畫一各省辦法參差以致進步甚緩革命以後敎育事宜停頓辦理精神反不及前淸若長此泄杳何能立國何能立身故予現在促進敎育之心倍切於曩日然敎育之事不能不以師範爲本源有師範而後能有好師資有好師資而後始足以言敎育諸君均爲師範校長責任至爲重要此後務各注意國家敎育使之畫一母任參差致背國家敎育政策尤須視國民程度之偏嚮施以相當之敎育以補其偏而救其獘如醫者之對症下藥也我國人民之通病第一在倚賴心太重想爲諸君所共知敎育之時必須去其倚賴之心增其自立之念此應注意者一第二公德心太弱惟知自利不顧團體敎育之時必須多方培養增進其公德此應注意者二第三不務實學偏於理想如從前之八比文字均係空學無當實用不待言矣近來難講敎育而對於實學之研究終嫌太差此應注意者三至於勉勵師範生之要義厥有二端一爲敬事必須自視敎員之地位及所負責任至重實繫國家之强弱存亡不能以敎授完畢即爲了事敎授之時尤不宜敷衍塞責必須視同敎育自已子弟方可一爲熱心熱心則必以學生之進步爲已任學生旣經敎授卽當使之明瞭不能祗顧授課時間而學生之明瞭與否槪不過問文明各國敎育雖皆定有專章然不過定其大旨而敎法如何全在爲敎員者認眞體察學生之聰明才力而熱心施以相當之敎育然後方能達到國家興辦敎育之目的惟敎員能敬事能熱心又全賴在師範學校以養成之故予特拜託諸君注意於此至將來辦事仍須秉承敎育部總次長會籌如何畫一如何推廣之方俟籌有辦法再由總次長彙齊采擇具呈請予核定諸君暑熱期間來京會議頗爲辛苦今日備有水酒尙其各盡一觴現在署假假期届滿開學在邇見予之後卽可回校 
[僑奉日人之擴充敎育]  
　　奉天函云沿南滿鐵道近千里之間日人開設之學堂林立如醫學堂鐵路學堂工藝學堂之類均巳設立於中日兩國靑年子弟兼收並蓄其課程則以日文爲主旁及英文本年暑假期内南滿會社邀集各校校長敎習等研究敎育上進行方法以現在新條約實行將來東省僑民之數必致數倍於今日現有之學堂必不敷用可不諭車站之大小凡有僑民數十戶之處均應添設小學堂或設立專門學校一所以便僑民之人學至於東省幼稚子弟亦不妨吸收施以相當之敎育必可獲最優美之效果需用經費除僑商資助外應酌收學費惟實在貧困者亦可免繳現因贊成者衆已派員分投籌設至於現有各學校則自暑假後一律增加額數並令各校預備宿舍添聘敎員以故邇來省垣熱鬧處之牆壁上滿佈日學堂招生之廣告云 
[江蘇敎育行政會議情形]  
　　（第三日）南京特約員 
　　三十日上午八時半開會先報告第一次審查會結果共分六項（一）交議案其他特捐一語如棉花紗布絲繭綢緞及米麥竹木等類均可酌量收捐請巡按使飭縣察酌擬具辦法核定施行（二）菸酒公賣項下酌量帶徴敎育特捐請省署咨商財政部轉飭公賣局查照辦理（三）屠宰稅帶徴項下每頭照部定數帶徴特捐三分由省署通飭各縣遵辦（四）雜糧特捐由縣察酌情形擬定捐數抽收方法詳請省署核定施行（五）小學基金一案歸併交議案母庸審查（六）忙漕限外加徴罰欵撥充敎育費案由財政廳特派員王一夔說明已列入豫算報部有案公議陳請省署查案核奪辦理付二讀會逐項通過 
　　次入議事日程巡按使交議預備分畫學區以謀推廣小學案規定學齡兒童調查方法案第一案原案大旨分畫學區在前淸曾經規定一次元年間通令各縣就所轄各市鄕分别應設校數地點按區繪圖列表立說業由各縣陸續詳報正擬彙案通籌以定分年推廣之計畫而自治停止原定市鄕區域又有變動現查頒行義務敎育施行程序令亦有分畫學區之規定而敎育部迭次文電咨詢辦法現在義務敎育亦旣奉令厲行分區事宜自未可待自治成立之後現擬查照自治施行條例之自治區域一縣得設四區至六區二縣合併得增至八區之規定卽以爲分畫學區之標凖將來自治成立畫區手續容未盡同地方自然之形勢究不致大有差異於事實上法理上均尙可行復由書記官長盧殿虎虎述行政上情形照程序令分畫學區爲第二期調查學童學齡爲第一期而按諸事實則分畫學區始能着手調查按諸部令則迭文催詢促即規定報告且浙江巳以分畫學區呈奉總統批令嘉勉巡按使原擬即行咨部照辦而事關全省如得詢謀僉同似於實行方面不無碑益當付討論羣以自治區域與分畫學區之前後及程序令之施行次序不無研究餘地討議甚久嗣議長曹豫謙聲明部文促催甚急此案本旨在分畫學區之精神是否贊同至區域問題與自治區之先後關係是在省行政範圍即以原案贊否付表决多數通過 
　　調查學齡兒童方法案原案略謂元年間曾飭縣塡表詳報一次而不免出於浮漏現頒敎育綱要規定由自治團體執行而此項調查手續未嘗不可提前辦理其辦法分七條大要以縣署組織調查委員會以學區爲區域先期宣示講演調查宗旨學校敎員私塾敎師均有講解調查用意之責限半年查竣另制表式塡注惟第六條有已設警察者應責成協同辦理之規定多數議員慮滋鄕民疑訝修正爲已設有警察或保衛團者得就近商派協同調查將責成之意删去較爲變通多數通過又學齡兒童調查委員會規程共十二條以縣署主辦敎育行政之掾屬或縣視學爲委員長受知事委任各區學務委員學董及公正士紳爲調查委員辦事務以和平爲旨經費一項原案委員長及兼職委員爲無給職本職爲義務職者不在此例另有調查費之規定一縣經費應在地方敎育費預備費項下支撥之全額至少五百元至多一千元分列第二條三項及第三條中討論結果修正第二條爲二項委員長及委員均定爲無給職但出發時應給調查費其數由縣知事斟酌定之第三條修正爲調查經費至多一千元不必指定何項經費以便支配至少之數母庸明定又第七條協警調查照前修正辦法第六條之例加以條文整理全案通過嗣議請議案八件均由書記官長報告大旨略有討論至十二時散會 
[中日間最近之酬酢]  
　　日公使臨别宴客日本公使日置益君行將返國於昨晚在日本公使署開游園會並設晚餐招待政界要人及一般名流園中樹色鬱森均懸掛紅燈柳暗花明風景絕佳並有音樂隊以佐餘興所請爲陸總長周總長劉總長江軍門貢總裁江次長曹次長趙館長莊肅政史吳總監林參議參政院中之知名人士及各機關曾留學日本之重要人物均在被約之列此外則中日新聞記者及日本旅京之要人約百餘人晚間游園畢即籌觥交錯歡呼暢飲由高尾船津諸君招待頗極一時之盛聞日公使准於明日上午八時起身返國又聞日本公使此次歸國有不願再來之意不知確否 
　　日武員參觀南苑日前日本駐京武官十餘名曾以陸軍部之介紹參觀南苑陸軍第七師是日由陸軍部出發並偕陸軍部所派遣該部副官陸軍少將劉文明整隊出安定門第七師副官張富爕幷兵士數十名出迎同乘輕便軍用鐵道以赴南苑師長陸軍中將張敬堯迎接入内偕至司令部寒喧畢導至練兵場參觀步兵之大隊敎練騎兵步兵之中隊敎練並機械體操等欵留午餐旋即興辭歸京聞日員評我二十七師團成績良好推重張師長以下各將校平日敎練合法無論戰鬭演習均能指揮如意並盛譽張師長戰績卓著前程遠大云 
[政務廳長將來之地位]  
　　各省之行政事務雖以巡按使爲長官而直接當辦理之任者實爲行政公署之政務廳長政務廳長之位置一若各部次長之於部務爲事務官之領袖其不可輕於更換已甚瞭然然現行地方官制定之始政務廳長不過巡按使椽屬之一由巡按使自由薦補嗣以其地位較崇名義上雖已改爲簡任然實際純由巡按使之推薦爲巡按使之親信人員故巡按使一有更換政務廳長亦難安於其位勢不得不隨之以俱去茲聞政府爲救正此獘議將各省政務廳長槪由中央揀選適當人材加以簡命不必隨巡按使爲進退藉免於政務之進行多所窒碍且俾符簡任之實並聞此議已交付討論當可見諸實行 
[湘軍剿匪紀（十）]  
　　湖南慈利縣西漊中鄕與桑植大庸連界向多匪盜有胡槐廷（即胡鐵匠）者爲該處積匪屢犯刦案通緝未獲辛亥反正時胡率黨羽胡瑤村胡勾勾袁芝芝等乘間滋擾大肆刦掠都總李祖述團總胡月川李柱臣等率團丁數十人追捕匪黨當將袁芝芝格斃匪首胡槐廷知不能敵遁走荊州投入同里唐犧支部下爲兵唐知其不法將利用之收爲帳下卒退伍後隨唐歸里倚唐之威益橫行無忌且因犧支之母姓胡又係同派遂呼犧支父光漢爲姊丈胡每有不法行爲光漢曲庇之而禍機遂伏於此矣去歲舊曆十月胡匪在該處聚黨放飄都總李祖述探悉密報縣署縣知事派徐排長帶隊拘拿徐與匪通且受匪金縱之去揑詞呈復唐光漢又具結保之嗣因團總胡月川胡藝圃袁雲亭唐逢吉等皆與反對謂胡匪逆跡昭著無可保之理光漢乃陰縱胡匪使逸去胡匪因銜反對者入骨日日思慘殺之以圖報復今年舊曆五月初七夜胡匪率其黨徒大庸匪首李子和等二十一人密至光漢家向伊借用所藏五響快槍十餘枝子彈二箱鳥槍五枝馬刀四柄光漢悉數予之並勞以酒食黎明胡等馳至都總李祖述家適祖述在階前盥洗匪黨蜂擁而前拖至河邊用亂刀斫死並割其首級懸三官寺前之橋上後奔至漊中兩等小學校尋殺校長胡月川及李祖述之第二子平章曁其三孫（因在該校肄業）因均不在校遂捉殺校長之獨子蘭生及鄧姓學生均係斬首情狀慘點匪出校後奔至袁錦漢家袁係富戶第宅較宏尋殺未獲遂捉去其第四子明澣並胡步堂之第二子某某勒出二千金取贖匪黨即竄入南山越二日吳知事始得聞耗立飭警隊追捕並電請王鎭守使會剿胡匪尙敢率其黨羽出没山中官兵追至大庸縣境之火燒橋竟與匪遇激戰二小時匪仍竄去率其死黨據縣西北 
 
 
 

Page 7

 
 
隅之廖城地方廖城三面臨河有險可守匪據城後大張僞示有胡都督李都督龔總統等僞號官兵圍之經十餘日不下匪知官兵分警隊與鎭兵兩派意見不能相合且防守甚疏竟於某夜突圍逃去此舊曆六月中事也次日居民報稱匪已逃去官兵聞之張皇失措並茫然不知其去向數日後鄂省鶴峰所屬之走馬坪傳有燒殺刦搶案始知匪之所在方匪徒出廖城之第二日吳知事始率衛隊從容而至詎匪之遠颺已久矣（前報所紀吳知事剿匪得力斃匪四十餘名當係傳聞失實或當局爲卸責冒功之計亦未可知）近聞該匪又回竄湘省石門縣境所過之處姦淫焚搶猖獗異常日前慈利吳知事探悉唐光漢家藏有槍械除借給匪徒外所餘若干勒令呈繳並將該宅私藏軍火接濟匪黨情形詳報將軍巡按兩署核示辦理其該處被害各家亦以唐某私藏軍械庇匪殃民等情來省控告 
地方通信 
[鎭江]  
　　屠戶相約罷市鎭郡屠宰稅奉財政廳飭縣委員代征當經委任捐務處辦理准該業承認包捐未免匿數朦報經章縣知事查悉前情更委本署第一科長杜蘭生接辦改爲實徴實解每猪收捐洋四角五分現聞城内外各屠戶因捐數太重難以支持相約於三十一號一律罷市 
　　機工又復停業鎭郡城内織綢機工罷工一事曾迭誌前報嗣聞各項風潮經章縣知事一一訊質次第平息詎意前日因該業公所前經理顧某奉縣批將未取消時之月釐仍舊徴收以抵舊欠各工人聞之大肆反對又復罷工不知如何解决也 
　　通飭禁運制錢鎭郡自銅元通行後每制錢一串可値大洋一元近有貪利之徒放價收買販運他處轉售私燬經丹徒縣知事章君查悉時通飭各警區從嚴查禁以維市面 
[杭州]  
　　商會代表典業請願杭州商務總會昨日會同寗波武昌南昌上海奉天山東安徽黑龍江南京等處總商會（由杭會主稿會禀不會印）具禀財政部以據各省典業合詞環請典業凋敝民生憔悴典當與貧民實有密切之關係當價一元以上俱屬貧戶因貼用印花而於利外加取票紙費心實未安若出諸典當力有未逮迫不獲已惟有陳乞轉禀恩准免貼以維典業總會等察核所陳係屬實情理合據情禀請仰祈核准當票一項一元以上十元以下免貼印花以示體恤而顧民生並據情分禀農商部内務部請求轉咨財政部核准免貼以恤商艱 
　　胡鹽運使履新新任兩浙鹽運使胡君思義定於九月一日蒞任一節早誌各報茲悉胡運使將銀行監理官任内事務淸理完竣卽於八月三十日抵滬本定次日早車蒞杭嗣因道出松江爲孫運副留談改搭二班快軍來杭隨帶員役共五人姚步瀛運使曁仁和場宣知事杭縣鹽警許局長均往城站迎迓暫假金剛寺巷口華興旅館第四十八第五十兩號房間爲胡運使行轅即定於一號上午十時正式接印至運署各科案卷早已淸理就緒昨日暫停辦公以便交替 
[雲南]  
　　大理閉市雲南大理縣創設警察已十餘年緣經費困難無甚進步近來因燈費不敷警察區長與縣知事會商再向民間增抽商民不服竟於八月六七八九等日全體罷市茲將該處與省垣往來電文探錄於下大理來電略云榆邑警欵人民擔負最重頃復勒令加派燈捐激成公憤全體罷市請速電阻以蘇民困大理紳商各界全體同叩魚巡按使去電云頃據榆商會各界電稱警長串同知事抽燈捐月二三角全體閉市等語該少數商人不顧公益輒稱全體均屬非是惟究竟該知事辦法若何仰速明白查復核辦文大理旅長知事來電云榆城燈捐量力捐掛先由縣示掛時樂捐百餘戶係小錢二三十文印簿可憑當日閉舖者僅數十戶隨會示緩捐庚日已一律開舖現照常餘文詳鍾奇在鎔元 
　　憲兵毆人雲南省垣自創練陸軍後即有憲兵隊之設昨日星期二夜有電局總管朱竹卿因友人招飲後偕往羣舞臺觀劇下樓便溺走至門口遇有學界數人因事被憲兵押送出園（按陸軍警察無干涉普通人之權）朱適有酒意誤認被押者爲已生徒往商憲兵求情憲兵回言不干汝事不准干涉正紛擾間適有一憲兵踏着朱足朱以手推開因此觸動憲兵之怒大呼抓住於是憲兵數人即將朱拖翻於地拳足交加後憲兵又電告本部邀聚數十人在戲園口截住欲再將朱拖去本部重辦朱被打之後雖身受重傷以憲兵如是凶惡恐再遭毒手乃潛往演戲後台藏匿迨戲歇後方得友人雇輿送回現在朱因受傷稍重不能起牀而電界同人以憲兵如是蠻横恃衆兇毆殊屬可惡大動公憤除據理質問憲兵隊長外並陳請將軍要求重辦 
[貴州]  
　　批斥枉法知事之請求貴州某縣知事田璞因枉法被控拘留於貴陽縣署看守所現該知事以該所濕氣穢氣有碍衛生具禀龍巡按使乞以貴陽縣書記室爲守法之地旋奉龍使批示略謂未便照准因侯審者不僅該員等巳也本使對於各縣監獄迭經飭令設法改良大半以一紙空文塞責將人民疾苦置之腦後不意該知事亦有入甕之一日中夜而思曾回念所屬各子民楚囚對泣時否耶云 
　　查辦會長宣言之荒謬貴州荔枝縣孔敎分會會長李肇同於該會宣告書中聲稱夢兆推滿淸宣統爲敎皇專司孔敎等祠信口胡言語多荒謬竟敢刷印多張散布各處聞李肇同現年七十八歲係一蒼髯老人本前淸拔貢選授黔西州敎諭反正後由黔西回籍自染痰病每發作時談天說地信口雌黄或云大總統聘渠謂軍事顧問官病痊後閉戶獨坐時或自言自語該縣孔敎分會成立以其素係道學推爲會長其作宣告書時正値病發寄省印刷會員亦無有知者聞病愈後檢閱書稿知措詞失當頗爲追悔現經龍使電呈總統奉令嚴查究辦以正人心 
雜評二 
[日僑擴張南滿學校（步陶）]  
　　新約甫屈實行而沿南滿鐵路之日本學校巳大事擴張且方聞召議即已取定進行方法方言决議即巳佈滿奉垣多爲日校招生之廣告有是哉日人爲雜居問題之預備者何若是其精詳而彼對於精神敎育之著手實行者又何若是其敏速而爽快也夫南滿日人僅彼國勢力範圍内之僑民耳非有喬木梓桑之若何情感也南滿會社僅一商會社性質之法團耳非有政治上關係之若何組織也而一言敎育則從何計議從何展布孰也出資孰也任力儼如軍隊布列各適其分際之所當以相與此非平日之矻矻經營胸中藍本早已籌之爛熟寗獲有此然而返觀吾國重視敎育之聲浪傳佈殆巳經年而至今所可得而共見者惟是若干篇之紙上文章而已欲求吾民之徧被敎育整頓之實惠蓋渺乎其不知尙在何時也某西人云中國人善作文而不能辦事日本人善作事而不考究文章故有今日懸殊之結果蓋亦有爲乎其言之矣雖然中國人之善作文章者今且不暇言敎育不暇顧約章並吾民一息苟安之殘喘亦不暇爲之稍一致念而惟日求他人贊助文章以自雄豪其可憐抑又何如也彼亟亟進取之東鄰而覩此其所以謀我者吾恐僅僅一南滿敎育問題或且不足以畢厥端緒矣吾又安能不爲之慄慄危懼哉 
 [G 
[久痔斷根不發]  
余同事十三人患痔瘡者計有六人之多其間雖内外輕重不同獨余之患痔最久最重每値飲酒過量或勞苦太甚其發必劇肛外管長數寸四圍紅腫紫血淋漓適遇大便痛澈心肺甚至大呼痛哭不能坐臥一種困苦狼狽之狀筆不能述偶聞友人述及上海瓣香廬所製萬金不換化痔仙丹奇驗素著乃即寄洋六元購丹一料并雙料惡痔去管膏一瓶搽食兼施果然疼痛頓止三日後其管連根脫落完好如初同事目覩神效爭相購服皆得先後見痊且至今均未復發爲此集資登報以誌感謝　松江順源號徐捷先啓售處在上海盆湯弄寗波路口五開間門面崔氏瓣香廬驥雲氏總發行所　 
定價每瓶一元每料五瓶收藥本洋四元○惡痔去管膏雙料每瓶二元單料每盒一元○本廬分設南京花牌樓○天津北門東獅子胡同忠成棧内 
[前常軍步隊圑大隊長江冠雄君來函]  
逕啓者鄙人自辛亥冬季入軍以來軍務紛繁夜以繼晝漸至心力交悴血氣虧耗面龐瘦削腰肢乏力食量減少旋即退歸休養請醫調治而藥石罔效病勢日增後經敝友朱綬章君勸告云渠前曾患咯血之症經醫診治咯血雖止而皮黄力乏適與鄙人之現狀符合據用貴藥房之人造自來血服只二瓶胃納大進身體增健該藥如同仙丹不可藐視渠即爲余代購三瓶囑令如法服用果然再服二瓶亦得同一之效果服至八瓶飯量大健骨格强勁鄙人感激友人之指示益感貴藥房之盛德用修蕪函聊申謝忱即請五洲大藥房主人大鑒前常軍步隊圑大隊長江冠雄啓八月二十九號發（通訊處）無錫南門癩圑渚四十四號門牌 
[仙童醫寓陰曆十六日添設分局上午設總局下午設分局]  
文監師路文昌閣西首一千二百五十六號九畝地新舞臺斜對面富潤里第七弄第四家 
[明强醫院廣告]  
本院特聘著名西醫博士王培元君爲主任專治一切内外病症無不悉心研究並專戒烟限期戒盡毫無痛苦至王君醫術高深富於經驗早已昭然在人耳目無庸贅述蒈將醫例列後門診上午九時至下午二時出診下午五時後急症隨請隨到診費門診一元號金一角出診五元五角號金一角急症時疫深夜均加倍住院頭等每日三元二等二元三等一元地址後馬路乾記弄電話醫院二一一五住宅三七四九紅十字會三三七九 
[有喴錶]  
本行有喴錶發行以來已有七十餘載久已遐邇馳名素蒙中西人士所信用維他錶無一可匹正可謂天下獨一無雙之好錶今有新到各種新式金銀銅鋼等錶機器堅固時刻標準價極廉批發格外公道倘蒙賜顧請至本行可也英大馬路一號有喴錶行謹白 
[勝於至寳]  
本藥房新出品國貨勝寳丹發行以來零躉售批　於日不暇給蓋緣此丹善治四時不正之氣並霍亂吐瀉一切可聞可服極有功效且可敷治外症並無名腫毒誠爲居家及旅行者所必需本藥房因督促各藥劑師日夕赶製現在每日出藥較多足敷惠顧諸君子賜購之雅且取價極廉每封洋一角五分批發格外克已特再登報奉聞良藥愈疾勝於至寳愛購國貨者請速移至亦挽　囘藥界利源之一也上海三馬路　中法大藥房披露 
[京都天寳齋精製小兒百病萬應錠萬應錠]  
萬應錠一名金老鼠屎天下馳名靈騐非常居家有小孩者尤宜常　年預備隨時可用誠不愧爲保赤金丹福幼妙藥也此丹專治百病一治痰火中風半身不遂疔瘡歸心○痔瘡○漏瘡○喉腐○乳蛾○牙疳瘰疹傷風中暑痢疾血熱霍亂黄病牙痛小兒癍疹小兒驚風婦人月經大人四五分小兒二三分俱用凉水送服一治肚痛胃氣疼痛俱用酒送服一治一切無名腫毒疥瘡傷手金瘡俱用酷磨敷一治騾馬屎結糞結黄病孤眼騾馬牛吹狗生風俱用凉水冲調送下每盒大洋五角老少無欺上海二馬路西鼎新里第二石庫門百年老店京都天寳齋老藥局廣告 
[商務]  
國内滙兌九月一日中國銀行報告北京即期每京公砝百兩合申規元一百零五兩八錢七分五厘天津仝每行化百兩合申規元一百零六兩二錢五分營口仝每營爐銀百兩合申規元八十七兩七錢五分漢口仝每洋例百兩合申規元一百零三兩半廣東本行劵仝每本行劵一元合申規元七錢四分六厘二五國外匯兌九月一日 
上海滙至倫敦（以上海規銀一兩計算） 
銀行電滙二先令三辦士一八七五銀行即期二先令三辦士二五銀行四月期二先令三辦士四三七五銀行買進四個月期滙票二先令四辦士帶根電滙四月定貨二先令四辦士一二五又六個月滙票二先令四辦士三一二五上海滙至法國（以上海規銀百兩計算） 
銀行電滙三百零八佛郎銀行四個月買進三百三十五佛郎上海滙至紐約（以上海規銀百兩計算） 
銀行電滙美金五十二元銀行買進四個月期滙票美金五十五元上海滙至香港（以香港百元合上海規銀） 
銀行電滙七十九兩六二五上海滙至印度（以上海規銀百兩計算） 
銀行電匯一百六十九個羅比七五 
上海滙至日本（以日洋百元合上海規銀） 
銀行電滙九十一兩八七五金市九月一日收盤金價現貨標金四百四十一兩沙金合赤四百五十兩足赤條金四百四十八兩錢市九月一日收盤行情 
龍洋七錢二分四厘一二五英洋七錢二分六厘國幣七錢二分四厘小洋六錢四分四厘七五銀拆一錢轉賑一錢銅元一百九十三千文市錢一百五十千文衣牌一千四百文洋找七錢二分四厘錢找一千二百文八開一百二十五文小洋貼水每角十五文股票證劵昨日交通公司報告 
藍格志買三十七兩半生加度利又八兩三錢五分電車賣　九十兩西記又四兩刀米仁又十一兩又證劵交易所報告三年六厘内國公債成交六十八元五角八厘内國公債已付息購入八十二元五角招商局航産股又一百三十六兩交通銀行（庫平）成交四十二兩五錢通商銀行購入四十兩 
漢冶萍售出二十一元五角浙路證劵除三期購入八五折蘇路證劵除五期又九折糧食昨日滬南到有周浦新粳六百餘石南北兩帮米船亦有二十餘艘計三千八百餘石振餘行售開什牌河下新粳四百八十餘石每石價洋八元七角五分係北市晋裕和順等米店購去又由太古公司洞庭輪船自長江一帶載來湖南及蕪湖秈米三千餘包天津帮普益號辦進湖南秈米二千五百包新粳及破礱市價均看跌茲將市上售開之價列下 
周浦河下新粳每石八元七角五分北帮機白破九元四角次八元六角南帮鮮礱機白破九元五角次八元六角蘇同機白破八元七角次八元二角常帮機白破九元次八元三角靑角機白破八元七角次七元八角松江機白破八元七角次八元周莊機白破八元五角次七元六角陳墓機白破八元五角次八元二角機局洋尖八元四角次八元二角安南秈米七元九角次七元六角蕪湖秈米七元七角次七元一角北帮機白元八元七角次八元一角河下機元八元六角次八元松江機白陰八元三角次七元九角漢口小麥三兩漢口次小麥二兩六錢三分鎭江小麥二兩九錢二分天津小麥三兩三錢山東小麥三兩一錢五分漢口菜子二兩九錢五分蕪湖黑菜子三兩五錢六分昨日閘北米麥市由滬寗火車載來無錫小麥十餘車糙粳八車計二千四百餘包米船到者共有十二艘茲將市上成交之價列下裕順廠機新梗九元恒德廠機新梗九元生泰廠南帮白破九元七角震泰廠南帮白破九元三角源昌廠機白破九元三角中和廠機白破九元油荳餅 
昨日滬南春茂號到彭合隆沙船由靑島朱門口載來生油四百餘件又到金甬茂沙船由靑島載來生油四百件茂興號售開夾生油二百件廣帮購去裕泰行售開大連元二百四十包係本埠囤户買進長餘行售開天津靑荳一千三百包係福州厦門汕頭帮辦進漢帮元豐號則由日淸公司大福丸輪船自漢口裝來早荳及靑荳計五千餘包牛荳油未經售開市面平平茲將市上售開之價列下 
夾生油每擔七兩六錢大連元荳三兩一錢漢早黄荳二兩六錢八分漢早靑荳二兩六錢二分三羊子二兩七錢八分江喬子二兩六錢火車塘荳二兩七錢　　麵粉近兩星期各埠銷場稍滯惟價仍堅穩因小麥價見增之故茲將昨日售開之價錄下華興綠寳塔每包銀一兩八錢地球一兩七錢二分五阜豐全錄牌每包洋二元七角五分紅藍車二元五角一分全紅車二元四角三分全黑車二元四角一分全黄車一元八角翊新綠金鼎每包銀一兩七錢七分五紅金鼎一兩七錢五分元豐綠汽車一兩七錢五分紅汽車一兩七錢二五綠天字一兩八錢紅天字一兩七錢二分五綠寳星一兩八錢紅寳星一兩六錢七分五綠火車一兩六錢七分五紅火車一兩六錢七分五九豐綠山鹿一兩七錢二五紅山鹿一兩六錢五分中興綠日月一兩七錢七分五紅　日月一兩七錢綠雙馬一兩七錢五分紅雙馬一兩七錢五分綠福壽一兩九錢紅財神一兩七錢五分綠劉海一兩七錢五分紅美人一兩七錢二五金龍藍麒麟一兩七錢五分紅麒麟一兩七錢泰來綠三羊一兩七錢二五紅三羊一兩七錢紅地球一兩七錢二五振新紅地球　一兩七錢二五綠地球　一兩七錢二五信昌老虎一兩七錢五分華豐綠麥根牌一兩八錢紅麥根牌一兩七錢二五綠兵船一兩八錢紅兵船一兩七錢茶市昨日各洋行交易寥寥而森盛恒茶棧售出鳳眉珍貢煕等茶二百餘件其價錄下 
新太洋行買永和春貢熙茶三十三件每擔銀三十八兩克發洋行買稻香貢熙茶七十一件每擔銀四十五兩天裕洋行買信盛珍眉茶十九件價六十六兩怡和洋行買永和公鳳眉十三件每擔銀五十兩又六香鳳眉八什每擔銀五十兩又
元 
芳鳳眉六件每擔銀五十兩棉紗昨日同行茶會交易計十六支紗四百餘包至客帮祇有天津帮購進十六支水月大包五十包價仍堅穩今將本月内出貨之市價錄下 
十六支寳塔小包一百零二兩十六支雙虎九十六兩十六支雲龍八十八兩五錢十六支丹鳳九十四兩五錢十六支雙象九十七兩十六支紅圑龍九十五兩十六支雲鶴九十三兩十六支聚寳盆八十九兩五錢十六支電車九十四兩十六支日光九十六兩十六支脂虎九十五兩五錢十六支文明結婚九十六兩十六支水月九十六兩七錢五分十六支水月大包九十九兩七錢五分十六支牧羊小包九十五兩半十四支寳塔小包九十八兩五錢十四支雙象九十四兩五錢十四支雲鶴九十三兩十四支聚寳盆八十七兩五錢十四支鐵錨八十九兩五錢十四支丹鳳九十三兩以上除十六支水月大包外均同行買賣之價麩皮近日銷場平平價亦坐定今錄于下阜豐廠麩皮每袋一兩六錢半裕亨廠麩皮一兩六錢半華豐華麩皮一兩六錢半華興廠麩皮一兩六錢半翊新廠麩皮一兩六錢半棉花昨日南市萬裕碼頭慶泰等各花行開秤收進浦東及曹河涇一帶之新花衣五百餘斤價較第一次略爲鬆動至餘姚新花亦有售出計東興洋行五十包横濱買去四百五十包又陳姚花二百包係廣帮辦進又陳通州花衣三百包係本埠鴻源紗廠購進其餘均未售開今將市價錄下通州統牌陳花衣每擔二十二兩八錢餘姚陳花衣二十一兩六錢又新花衣二十二兩八錢陳白花核每擔一元四角又黑核一元四角五分 
[輪船進出日期]  
九月一日禮拜三進口 
新寗紹由寗波寗紹公司新北京由寗波太古公司保得富由海參威義勇艦隊新裕由長江招商總局漢平由漢口開灤公司蘆州由香港太古公司海口由汕頭太古公司歐德利由靑島太古公司九月二日禮拜四出口 
岳陽丸開往長江日淸公司海口開往厦門汕頭太古公司安平丸開往福州台灣日淸公司江新開往長江招商總局麗生開往新加波神户吉利吉打怡和洋行永生開往汕頭香港廣東怡和洋行順天開往威海烟台天津太古公司九月三日禮拜五出口 
大福丸開往長江日淸公司臺東丸開往天津大連日淸公司隆和開往長江怡和洋行新豐開往臺烟天津招商總局廣濟開往寗波温州招商總局洞庭開往長江太古公司九月四日禮拜六出口 
格林你否開往長崎神户横濱海參威怡泰公司襄陽丸開往長江日淸公司德興開往長江鴻安公司温州開往靑島安東太古公司盛京開往威海烟台天津太古公司鄱陽開往長江太古公司蘆州開往香港廣東太古公司 
 
 

Page 8

 
 
   
 
 

Page 9

 
 
 [G 
[申報第三張]  
中華民國四年西歷一千九百十五年九月二號星期四舊曆乙卯七月廿三日共四張 
[注意國貨崔氏驥制半夏]  
吾國自海禁大開之後事事以西法相尚即藥品一項而論亦必以西來者爲優聞者不察隨聲附和以爲西國藥品必係奇異珍貴之物質所製非比吾中藥以金石草木爲用也豈知西國所用之藥料大半皆由中國採運而去調查海關歷年册報藥料爲出口貨物大宗之一足見各種西藥原料皆由中藥提煉而成若能如本廬之驥製消痰半夏修合得法配佐相當其奇功速效固有遠出於西藥之上者非普通流行藥品所能並駕齊驅也半夏一物本爲治痰良劑古訓昭埀由來已久唯此藥有三禁三忌須製煉得法輔佐相宜始克有百益而無一弊再以西法提取精液汰去渣滓務使温凉適宜攻補兼施性味和平不燥不烈無偏無倚功能止咳化痰平氣定喘清心潤肺滋陰降火解渴治煩利膈寛胸無論老年氣急痰嗽夜不安枕少年勞傷吐血吼哮喘咳驚搐痰厥等症均能藥到病除立刻見效連服數天永遠除根業已風行四遠名震環宇誠爲前無往古後無來者中西各藥莫可與京之惟一聖品也邇因外埠僞藥淆混故改用五彩洋鐵盒裝盛仿單上有南洋勸業會嘉獎硬印方是的眞小盒銀幣一元二角大盒二元四角每料六大盒實銀十三元二角起碼門市二角 
上海盆湯弄絲業會館北首寗波路口五開間門面崔氏瓣香廬總發行所啓本廬分設○南京花牌樓○杭州陳列所天津北門忠棧○無錫北門外江陰巷 
長沙城内粮道街安慶城内將軍署西轅門 
[徐景明秘製擦牙葯粉潄口葯精出售]  
牙粉爲人每早必需之物諸君不可不審愼購買若祇求淸香而不研究其能否保護牙齒貽誤不少盖其粉質每用粗品研成細末加以香料非特不合衛生不能保護牙齒且恐常用之將牙之外釉刷去而牙日就枯朽蓋牙之能曆久不壞者特有牙釉保護設天天用此粗劣之牙粉牙釉安有不被擦去之理本醫局治牙謬承海内外諸宏達所許秘製象牌擦牙藥粉漱口藥精不惜工本採購合於衛生之藥料泡製而成若先以藥粉擦牙而復以藥精漱口天天用之可去牙穢可固牙齦可殺牙虫可除牙積可免牙生瘡可止牙流膿牙齒至老不脫落牙肉至老不收縮且不慮喉痧之發現香逾蘭麝特其餘事本是爲利便親友及來鑲牙者購置原非謀利故門購者雖日見踴躍然市上向無批發刻當維持國貨之　流愈激愈烈友人勸將此象牌藥粉藥精推廣各埠俾挽利權而公同好旦同胞牙齒亦得藉以保護爲此登報如各埠有願經理本醫局牙粉藥精者請惠臨或函寄上海四川路四十號本醫局或四馬路嶺南樓隔壁本發行所接洽當從優給予利益以酬雅誼此佈 
[懷安施醫局特延陳伯威醫士耑治一切毒門花柳惡症]  
花柳毒莫多於滬上而花柳毒藥之廣告亦遍貼通衢稍不審愼誤服藥品或劇烈之劑以致殘廢終身痛苦萬狀殊堪深恨至貧苦小民因醫藥價昂而失治者尤堪憐憫同人等因於六馬路電車轉角處和興米店東首間壁第七家石庫門内設立懐安施醫局久仰陳伯威君行道有年於花柳一症醫藥均得自秘傳經其醫治無不立奏奇效特請其逐日來局施治僅收號金小洋二角以資津貼局中設有男女病室如願駐局就醫者雇有男女工人伺候並設有藥局所有各種掃毒靈藥如珠黃下疳散立止白濁丸均一律平價出售患者幸注意焉　遠近多假冒求診者宜愼　贊成人　朱葆三　丁欽齋　錢達三　孫彌卿 
[旌德縣西關汪氏廣告]  
我族譜牒續修告竣公議凖于陰曆十月十三榮譜凡懋遷各處宗親届期務須早日錦旋實爲盼切 
[立好白濁丸]  
凡患體虚身弱之人一經勞役過度思慮失節相火妄動或花柳染毒而起致患此症初起點滴遂致旺流若不早治後患無窮此丸服下包可立止功效神速每盒一元如小便刺痛尿管略腫須先服珠黄掃毒丸每盒二元 
立止白帶丸此丸耑治婦女赤白帶下日久面黄肌瘦腰酸腿軟四肢無力若不早爲醫治後患何堪設想是丸服下功能健體立可止帶無論症之輕重二盒斷根勿效還洋每盒一元上海三馬路小花園對門永壽大藥房來信地址寫明郵政回件妥速 
[又有新書到]  
本公司歷年運到大小學校西文敎科書籍精美價廉之譽久蒙中國敎育界稱許去年本公司總理特遊英美又選得最新最善各種文學科學等書籍數百種來華最合高中等學校敎科及參考之用今已運到另印有新目錄奉贈以便選購如蒙函索目錄務要寫明敎育書籍目　錄第二册方免悞寄（另有實業書籍目錄須再過兩星期方可出版並此佈聞）上海北四川路卅號伊文思圖書公司啓 
[包愈吐血永遠断根]  
久遠馳名京都天寳齋秘製吐血咳嗽化痰神效藥膏○靈驗非凡○謂予不信一試便知另有孫製半夏粬專治久年咳嗽老痰立服立愈每盒五角 
吐血一症皆由身體虚弱或咳嗽而傷肺而其病原尤在憂鬱思慮過度日久不愈致成癆瘵性命攸關本齋利濟爲懷得祖傳良方不惜工本秘製此膏專治一切吐血之症以及痰傷咳嗽無論男女老少雖十年二十年老症服之立刻見功屢試屢騐重者二大盒斷根輕者一大盒包愈永不復發妙在滋陰潤肺止咳化痰眞治吐血之天下第一良藥也若有虚言神明共鑒每大盒四元小盒二元先試二角亦可○假冐甚多購者認明○遠埠函購原班回件信力自給　舖分上海二馬路西鼎新里内○另有立止哮喘氣急靈丸每盒洋一元咳嗽順氣化痰丸立服立止每瓶洋五角另有小兒救命丹名曰萬應保赤散專治小兒百病服下馬上見功每瓶洋一元如不靈騐包退還洋以昭信實 
[上海四明銀行廣吿]  
本銀行總行開設上海寗波路分行先設寗波江北岸温州府城内兩處重整營業章程商業櫃存銀活期三厘計息定期三個月四厘六個月五厘一年六厘存洋活期二厘計息定期六個月四厘一年五厘兼營各業商號往來逐日收解無不克己儲蓄櫃存洋活期三厘計息定期六個月五釐一年六厘二年七厘其餘滙兌各欵格外公道　賜顧者請至本行面議可也 
[治肺秘寳雅製貝母精止咳除痰補肺順氣不論新久妙不可言]  
雅製貝母精乃救世經驗之秘方除痰止咳之神品具有空前獨創之奇功藥力所至立致肺經健壯能止生新痰將粘滯肺體之陳痰推運出喉隨嚯而出爽滑非常若口吐白沬之薄痰能變爲若凍若珠灰色之厚痰此種奇功皆可目覩新痰已止陳痰將凈之明證也神奇若此雖極重極深之痰咳不論新久定能完全治愈不寗惟是尚有添增精神不畏風寒之妙能若夜寐不安虚汗盜汗虚熱脚軟遇風如剪驚入骨髓者每次服三四片日凡三次服至三四天後立覺神壯氣爽痰咳消除飯量加增若傷風塞鼻腦脹流涕者連服二天立能全愈一切肺病均可保險凡久患痰咳曾服他藥而未得絕根者連服雅製貝母精三四天所見之效力便有比衆不同之奇妙若痰滯咳劇氣喘喉癢寒痰嘔噁體胖痰塞作聲痰腥痰紅喉啞胸痛老年痰粘毒急一切咳傷癆血肺炎肺脹肺損肺痿等症不論男女祈速試服幸勿錯誤本堂濟世心切誓不欺人特訂試服章程凡購雅製貝母精六盒如服盡一盒未見效力者可將餘藥退換原洋六元以昭信實若傷風新咳一二盒可愈者不在此例●每盒售洋一元二角●每料十二盒售洋十二元各埠郵購加費半成原班回件保險寄奉呈郵票代價九五作　　上海四馬路中西藥房對面光華堂藥房啓 
[西醫樓會翔廣告]  
時間門診上午九時至十二時出診下午二時至七時　診例門診一元出診四元 
施診星期一三四六早七時至九時祇取號金一角　診所設上海海寗路巡捕房間壁第四十號洋房電話一六一○ 
[專治小腸氣立刻見功]  
原局回件無誤遠方托友最妥●立止牙痛斷根藥每瓶四角不論風火痛虫痛濕痛及吸烟人牙疳等痛一搽即止且能斷根 
小腸疝氣之症治藥紛紛如欲立刻見效實難其選惟本堂所製小腸疝氣膏藥力大效速與衆不同專治七種疝氣無論陰囊腫脹陰核偏墜諸醫束手痛苦難忍即將此膏貼於膀胱之處陰囊立刻縮小其患若失氣鳴脹消步履如初雖數十年老症無不藥到病除屢試屢驗百發百中誠治疝之絕世妙藥也每張一元如内服神效疝氣丸可將膀胱寒濕之氣一掃而空愈後保不再發一試便知每盒一元中盒二元大盒四元賜顧者認明上海河南路七號三層樓洋房彭壽堂交易托郵局滙銀函購外加寄費一成 
[上海言茂源三十年紀念通告]  
滬上一隅酒業林立欲沽佳釀百不得一本棧主人有鑒於斯爰出自釀陳年花雕以及上等京莊紹酒各種花露藥燒躉售零沽價廉物美今逢開張三十年之紀念大會特於舊曆七月十九日起寛放雅座另雇名廚增添海鮮炒賣各式麵點應時小酌任客選擇電燈明亮電扇淸凉際此夏末秋初儘堪把酒談心抱劉伶之癖者請速聯袂偕來一嘗試之無任盼禱 
[感謝懷德堂淋濁聖藥]  
名不虚傳的係名家只此一家的眞治白濁血淋刺痛眞正當日立止余患淋濁之症已二月有餘受累不堪溺溲時痛如刀割紅腫欲破苦不勝言庸醫診治無效購各藥房之丸丹服之反出血淋重症心中十分憂悶後蒙友指示六馬路中市朝陽萬年樓西恒和油酒店隔壁懷德堂王雨香先生醫治○即服先生珠黄止痛止濁丸每盒一元最奇者服丸三點鐘後其血淋立止其痛亦鬆接服先生珠珀白濁立止丸一元其症即霍然全愈蓋懷德堂之醫藥眞乃上海第一靈效也○該堂魚口便毒内消丸及下疳腫爛生肌丹每盒一元亦靈效極速之丸也後馬路興仁里錢業成蘭生誌謝 
[鄭少賡新曲灘簧遷移廣告]  
貴府相邀格外從廉奉送名家京蘇戲法請至英大馬路巡捕房背後牛莊路北面第五十三號半接洽 
[共和活動影戲園]  
開設在華界西門外方板橋本園不惜巨資在方板橋自建西式高大戲園業已工竣並向歐美各廠選購時新影片刻已來申擇於陽曆八月三十號晚開演自七點鐘起至九點鐘九點十五分至十一點十五分止每晚輪流排演二次並不加資是以時刻之加長而取價之極廉以廣招徠尙冀紳商學界閨秀淑媛聯袂光降無任歡迎價目登樓二角正廳一角日戲每逢星期日下午三點鐘開演 
[東方汽車公司THE　EASTERN　GARAGE　GO。]  
四川路A字百念九號百三十號本公司現有新到上等八只或四只汽缸之卡敵來克汽車（84CYLINDERCADILLAC）日夜出賃乘從廉紳商等界如蒙賜顧或電話或函致無不即時前來等待電話一千一百五十九號 
[京都邱現榮]  
小來寳邱寳奎小來順文武燈彩戲法承蒙讚美倘有紳商學界貴府喜慶堂演相邀到府定期不悞請至四馬路胡家宅三山會館後門對面觀盛里四十九號接洽便是 
[京都王德岩]  
王雙全王雙林文武燈彩戲法承蒙紳商學界貴府喜慶堂演相邀其價八元八角請至五馬路跑馬廳南泥城橋西墳山路中間壁西洋弄内接洽便是 
[上海銀樓公所廣告]  
謹啓者竊吾滬銀樓同開業創之始祗有九牌在前清咸豐七年間同行規定每一牌號可以分設兩家迄今已逾百載嗣楊慶和等照章分設現今共計十六家貨眞價實誠信素著曾經　總商會註册故凡本埠如有巧立名目隱戤九牌者禀官究罰即九牌中有在外埠開設者無論是否另立記號均不入上海同行至於外埠或有與上海九牌中字様相同者更與本公所無關係總之吾業重要首在焊金之互換除本埠九牌十六家此外槪不互換焊金以杜魚目混珠務希各界注意爲禱特此佈告　計開上海銀樓大同行十六家牌記如左　楊慶和福記　老慶雲甡記　老寳成振記　景福元記　裘天寳德記　方九霞成記　老鳳祥裕記　費文元裕記　北慶雲仁記　楊慶和久記　楊慶和發記　寳成裕記　鳳祥和記　裘天寶禮記　新鳳祥德記　寳成德記 
[第一台周瑞安]  
敦聘初次到申京津最優等藝員著名文武鬚生現得來電准念四日到申武生分南北兩派○南派武生着重緊湊活潑○北派着重架子穩堅○故由北南來之武生○似與滬上所演者略異○但周瑞安君能以南北兩派互洽貫通○其手叚之活潑○如疾風猛雨○脚跟之穩固○如孤松鶴立○所演金錢豹○拿高登等戲○久已馳名京津○洵爲後起之超等人才○較之有名者實有過之○無不及也○本台主特派人北上○以重金邀聘○當因該處園主倚爲台柱○極力挽留○故遲之于今○得來電○今日可到申○特此預佈○ 
[三洋涇橋南首歌舞臺原址民興社]  
男女合演本社贈出之新舊八折劵廳廂均收洋三角需劵者可隨時函索前贈出夏季半價劵可代八折劵用一律收洋三角二十三晚三本乾隆二次下江南並加滑稽空城計治兒飾江北諸葛亮旡能飾浦東司馬懿乾隆下江南一劇○結搆之佳妙○妙在有莊有諧○節節講道理○佈景之新奇○奇在眞山眞水○陳設都考究○誠百觀不厭之好戲○非尋常新劇之可比○此皆早在各界鑒中○非本社之虚語欺人也○愛觀者幸弗錯過 
[法界新開朝陽鳳舞臺（男女合演）夜戲頭等正廳三角]  
念三夜特别包廂五角特别正廳五角二等正廳一角三層包廂角半王潤田馮春奎（祭長江魚藏劍）陳紅玉金淸如（馬浪蕩）小崑崙（張英俊）（周福全）（張德仙）大𧈢蜡廟（張志文）林雲仙　斬黄袍小月紅小桂紅張錦文（查頭關）梁一鳴劉昇峰（托兆）碰碑　（白呂布）（小阿四）趙美玉陳大郎特請音技大家邱聘卿麻瑞子一准彈演譚鑫培吳彩霞空城計彩樓配 
[羣仙茶園七月念三夜戲大減價特别正廳一角]  
小雪仙　戰太平小菊仙　應天球沈月琴　女起解賽勝奎草上仙草上飛花鳳麟　割髮代首（翁梅倩）文昭關（小黑燈）小長庚（金月仙）小桂官惡虎村露蘭春玉寳山（打棍）出箱紅菊花　小蓮英遊西湖陳善甫朱瑞雲（斬黄袍）小來全小蓉仙（陳彩霞）小蓮英吳新寳妻黨同惡報 
[女子愛華社新劇]  
假座民鳴社　七月念三日准演（五本六本七本八本）血涙碑 
 
 

Page 10

 
 
本埠新聞 
[法租界挑膏店實行抽籤]  
　　法租界共有挑膏店一百八十六家曾經法工部局董事會於八月十六號議决分四期禁絕以九月一號起爲第一期限閉四份之一即於九月一號下午五時在該局議事廳當衆抽籤抽着者限兩個月閉歇已發通告在案昨已届期由工部局總辦唐登君親自抽籤分東中西三段挨抽東段抽去十家荆州路十三號又十九號又二十四號小東門大街八十八號又九十八號又一百零五號財神弄十二號戲館街十四號醉白園街十一十三號洋行街二十二號 
　　中段抽去二十八家前新街八號又十十號後新街二十四號吉祥街二十五號又五十七號又六十五號太和里八號又十九號西新橋街九十六號又一百零八號又一百三十號又一百三十四號又一百四十一號又一百五十一號法大馬路三十一二號又二百十三號又三百十一號又三百三十三號又三百四十三號又五百零二號天主堂街十號永安街二十九號菜市街二百七十八號西城河浜六十號鄭家木橋街八十四號又一百二十一號楊樹弄十七號又十九號 
　　西段抽去九家愷自邇路十號十二號又一百三十四號白爾路十四號又二百零三號弄内十四號華成路六十八號麋鹿路十四號又十六號皮少耐路三十八號敏體呢蔭路四十五號 
　　抽畢唐君諭曰未抽去者均須加捐自十兩起至五十兩止每店如何加法聽候調查明白再行宣佈 
[内地自來水復歸商辦續誌]  
　　上海内地自來水公司自今春改歸辦後已改名自來水廠現由本邑紳商陸伯鴻等登起　墊資本五十萬元購回商辦恢復公司名義經紀前報茲悉該廠總辦陶蘭泉君現適在京將一切廠務面禀財政部長並商議發還各商股款之事因値商界提議購回遂互相商榷聞不日即可返滬與商界會商收回手續云 
[攔刧鉅欵案又獲一人]  
　　本埠南恆裕絲號前將現洋三萬七千餘元裝歸阿八之民船雇用公裕小輪拖往南潯收買絲繭詎至松江附近之茅港河面被盜劫掠當經江蘇水警第一專署長沈葆義購線緝獲首盜朱富田曁共同搶刦之吳少雲訊據供認結夥行劫得贓俵分各自逃散不諱惟分得贓洋最多之殷阿二巳逸往九江避匿當由該專署長派員密往九江偵緝去後茲據水警一等巡官歐陽崙二等巡官龔國良復稱奉飭馳往九江會同江西戚巡按使飭派之委員及隨帶之眼線胡五在河城地方緝獲殷阿二一名略予盤詰均已承認惟所刧贓洋搜查無着解請研訊等情昨該專署長巳飭將殷阿二由滬押乘巡船帶回閔行訊辦矣 
[盜首解往徐州]  
　　長江巡閱使行署偵緝處因上月十四號晚徐州唯揚鎭某姓家被盜三十餘名明火執仗搶去金飾銀洋等物鎗傷事主用人一名並刀傷主婦當場被淸鄕團丁拿獲盜匪馬得標等五名解經巡閱使署軍法處訊據供稱此案係由楊春和（卽楊有才）趙小順子爲首起意糾衆夥刧楊春和前在黄渡鹽捕營當過領哨家住黄渡西鄕趙小順子爲靑口人家住瀏河販私爲　等語該巡緝處日前特派巡緝員蔣某等四名與淸鄕局團丁帶同眼線來滬當至黄渡會同水陸警察馳往西鄕盜首楊春和家將楊拿獲適値趙小順子亦在楊處遂一併就擒抄出裝有子彈六粒之白郎林手鎗一枝並原贓金表金戒綢衣等物當於前晚由滬寗夜車解往鎭江轉赴徐州歸案訊辦 
[九誌圖擊鎭守使之炸彈]  
　　撫卹車夫之預備 
　　八月十八號晚間有人在法租界招商局碼頭抛擲炸彈圖炸上海鎭守使鄭汝成君未成炸傷黄包車夫唐恆子之右臂由捕房轉送醫院將次醫痊法總巡石君飭探韓邦達帶同唐恒子至鎭守使署禀求撫卹等情已迭誌前報茲悉鄭君以該車夫無端受傷不能營生情殊可憫所請酌給撫恤自應照准惟此項恤金以後須備文報銷故飭某科長傳諭該車夫着將家中人口幾名損失若干詳細具禀候再核請撫卹 
[大批罪犯押解囘滬續誌]  
　　上海地方審檢廳判處一年以上徒刑各犯曾送蘇州蘇滬監獄監禁茲又一律退回巳紀昨報茲悉退回各犯共有一百六七十名昨日先將一百名發回滬上當乘滬寗火車由蘇來申於午前抵埠其時檢察廳已派全體法警協同陸軍一排在車站迎提換乘駁船由小火輪拖帶至南市大碼頭登岸入城到廳禀到當由檢察長林仲立君查得地方監獄收禁人犯已擁擠不堪遂飭一併押送地方分監妥爲監禁 
[嚴緝胡丁二知事]  
　　淞滬警察廳昨奉巡按使署飭開案查前准内務部電開知事胡鳴塵丁炯二名前奉貴使呈劾業奉批令均着撤銷知事資格並將該員先行飭縣看管聽候查辦着電復等因當飭江甯縣查傳據稱業已他往無從看管詳經電復在案茲又准内務部電開佳電悉胡鳴塵丁炯二犯由部議復呈請交法庭訊辦希飭屬嚴緝並電各該原籍查拿務獲歸案盼復等因除分飭嚴緝並分電各該原籍查緝務獲曁電復外合亟飭仰該廳長立即飭屬一體嚴緝務獲解究等因徐廳長昨已通傳一體嚴緝矣 
[縣公署祝嘏預誌]  
　　陰曆八月十八日爲上海縣知事沈寳昌君之太夫人八秩壽辰滬上紳商學各界特聯絡敎育會南北商會公欵公産經理處救火聯合會等提議籌備祝嘏並預製壽屛等物至期祝賀 
[兩浙鹽捕統領袍替]  
　　兩浙緝私鹽捕統領劉錫候少將接任以來銳意整頓成績卓著茲由財政總長兼鹽務署周君飭令他調所遺鹽統一職委劉君舊部蔡和林君接替蔡於前日偕同新任兩浙鹽運使胡思義君來申庽西藏路一品香旅社昨（一日）已往嘉興接事矣 
[法領事起程返國]  
　　駐滬法總領事甘世東君請假返國巳預誌前報茲悉甘君巳將一切文牘移交副領事乃齊君暫行代理甘君卽於前晚八時乘坐汽車至法公司碼頭先乘黄浦拖步小輪至招商局北棧碼頭換登公司船起行法副領事乃齊君德賚沛君工部局總辦唐登君及紳商人等均至碼頭送行法總巡石維也君亦率同各副捕頭中西巡捕並飭越捕擎鎗恭送工部局全體人員則駕舟一艘停泊五馬路黄浦江中候甘君經過時燃放爆竹致敬甘君向送行各人道謝然後登公司船鼓棹啓行 
[駐漢英領來滬]  
　　漢口英國領事福克斯君於前日乘輪來滬聞福君勾留數日須往香港一行 
[浙巡按對於賑務之覆電]  
　　浙江旅滬學會寗紹義賑會鑒卅電悉義賑得公等主持洵各屬災黎之福所請賑電免費業經援案電請交通部俟核准再知照至設分會一節應請即由貴總會酌量籌設此復屈映光東 
[代徴出品之手續]  
　　國貨維持會爲農商部國貨展覽會代徴出品曾推舉該會副會長王介安君入都與部商議出品免稅及出品人往來免票並擇定陳列地點昨（一日）晨王君已回至滬上該會即發通告訂於本星期五（三日）午後八時邀集各出品代表並各帮公所籌備員報告一切並聞該會連日收貨甚形踴躍現由楊道尹派公署中實業科長卓璧如君至捷運公司監督檢查並隨發封條以資保管統計此次出品全數約値銀二十萬左右云 
[三誌國貨輸出之機會]  
　　勸用國貨會爲新加坡華商國貨展覽會徴求貨樣事疊次開會集議巳誌本報茲將該會致南洋新加坡養正學校校長宋君函錄下昨接楊君公亮來函知貴校於孔聖誕日有國貨展覽會之舉展讀簡章至爲美備仰見先生曁僑商諸公熱心愛國度越尋常不勝敬佩茲敝會同人决議於八月二十八日起從事籌備徴集貨品通函各界昕夕趕辦一俟手續完全即當報裝汽船寄上至遲於聖誕前三日可以抵埠新加坡爲南洋要道一經貴校提倡號召自必萬貨雲集尙祈先生寛留地方俾資陳列 
　　又聞該會爲徴求貨樣事曾舉定畢雲程方椒伯王袒德席玉書徐庚華李佩蔭李卓民李培根爲籌備員定於九月一日（昨日）開會商議一切辦法其討論結果容俟續登 
[理工學校日夜課定期開學]  
　　南京路德馨里理工學校延聘專家敎授理化知識工業技能以培植實業人才自創辦以來求學者日見衆多故下學期尙須添聘敎員增加課程如（顔料）（火柴）（肥皂）（化粧品）等均爲現今切要之技能聞自招生以來報名者非常踴躣現定（晨課）（夜課）於七月六日開學（日課）則於九月九日開課云 
[寰球中國學生會日館開學]  
　　寰球中國學生會日館於一號開學高初兩班學生頗形發達新設中學班亦復人才濟濟足徴學風之盛聞該校於本學期添聘敎員增廣課室規模益臻完備遠近學子向風而來者絡繹不絕現在尙有餘額可補云 
[宏利輪船之航線]  
　　海關施監督昨奉交通部飭開據東海關監督詳稱據福山烟台政記公司禀稱添購宏利小輪船一艘遵章繕具請摺淸轉詳給照等情詳部查核前來查該輪航線春夏秋三季起烟台訖靑島經過龍口天津秦皇島營口大連安東仁川威海等冬季起烟台訖九江經過上海鎭江南京蕪湖等處除由本部註册給照承領曁分别咨行外合亟飭仰該監督查照 
[烟酒公賣近訊]  
　　烟酒公賣一案本埠西菸業永生瑞德隆彰一林豐天成德義興冬義信豐義源厚協和成等八家前經公舉雷松亭爲代表禀奉高局長核准設立二區分棧照貨價値百抽十二繳納公賣費每箱貼一大號印花一次完足運銷各省不再加抽已於陰曆七月十五日實行在案現該同業因近有西菸運往浙省被嘉興公賣局扣留勒令繳費照約與論不肯承認昨雷松亭已赴江寗與高局長交涉矣又聞皮絲一業現亦由該業蘇和太等公舉林曉靑用皮絲公會名義禀准設立分棧照章繳費亦於七月望日成立其繳費辦法每包貼一小號印花以行銷本邑爲限出口仍須照章另繳云 
[啓征下文告]  
　　上海縣知事公署昨出示諭云案照徴收忙銀前奉通飭每兩徴收正附稅銀元二元一角從啓徴之日起兩個月以内未經完納者加徴十分之一並每完銀元一元帶徴手數料六分通飭遵照在案本年上忙條銀業已按戶散發易　由單設櫃徴收報解所有本年下忙條銀茲於九月一日卽陰曆七月二十二日設櫃啓徴並帶徴水利經費三林塘河工經費應完正稅元角實塡串内應帶徴水利河工各經費詳報出示並於串内加蓋紅戳此外並無絲毫浮費除發簡明斗則示諭並飭地保按戶催完外合行示諭合邑各糧戶知悉速將應完本年下忙條銀連同帶徴水利河工經費依限二個月内赴櫃完納立時掣串安業限外分别加價切勿因循自誤致干提追其各凛遵母違再三林塘河工經費專以南二十四保共二十五圖界内爲限其餘各國並不帶徴三林塘河工經費並卽知照特示 
[空屋内發現縊斃屍身]  
　　閘北會館路某姓空屋内前晚有一無名男子形似下流混入該屋内懸樑自縊而死昨晨爲該處地保查悉因無家屬遂投地方廳報請相驗林檢察長委派婁檢察官毛檢驗員等前往驗明屬實並在該尸身畔抄出當票數紙塡明尸格判由善堂棺殮縊帶當票帶回廳署候召家屬認領 
[瘋犬咬人之惡毒]  
　　李阿毛年逾四十向在小南門外吉祥茶樓擺設花攤營生本月中旬忽被瘋犬咬傷腿際當時經同伴送回西門外斜橋左近家中施救無效延至前晚發瘋而斃無如身後蕭條昨經同業中代爲措資備棺成殮 
[德商下鄕受侮]  
　　德國商人華司馬司與温克拉日前赴浦左高橋地方遊玩不知何故與該處鄕民陶貴生衝突致被毆打回滬後訴由該管領事照會華官昨將陶移提至公共公廨經俞代襄讞與英白繙譯官略詰一過以原告係是德商判陶押候德領堂期解訊 
[擅動界石之訴訟]  
　　英商新瑞和洋行控何蟾香私動界石等情昨經公共公堂傳訊據何子何耕堂投訴伊父患病已臥床三月囑令到堂代質中西官判令交保候訂期會訊 
[查明巡捕拘人之地點]  
　　過犯紹興人王阿發因在西藏路公益里附近圖竊被滙四捕房一百二十二號華捕拘解公共公廨迭經訊供不認其所站地點係是租界判押候派探帶往勘明再核在案茲經捕房派令中西包探與一百二十二號華探帶同該犯前往查明該處實係租界昨日復將該犯解廨請究並經中西包探禀明前情訊之王阿發俯首無詞中西官會判王押西牢半年期滿帶堂再核 
[似是而非之命案]  
　　本邑西南鄕十八保三十一圖閔行鎭附近吳行橋鄕民某甲忽於於日氣絕而死尸屬以甲生前曾與友人某乙等口角爭執今忽斃命身死不明乃於昨晨協同該圖地保至地方廳禀請驗究林檢察長立派樓檢察官沈檢驗員等帶同法警乘小輪下鄕相驗 
[三誌串拐小孩之疑惑]  
　　縫窮婦人張陳氏被閻全三控告串同拐匪誘拐幼子一案巳兩記前報昨經閘北分庭李檢察官覆訊一過判將該氏解送地方廳核辦 
[婦人謊供受罰]  
　　王春榮至法公堂控稱髮妻王許氏時常出外不歸偵知實有外過故此留心查察十八日又私自出外商人四出找尋在新租界地方見妻與王大德同行實有噯昧情事故扭控捕房求請訊辦許氏供與大德並不相識昨日連途各自行走丈夫疑與大德有私致被控究求察大德供昨日因親戚某姓家祭祀商人前往午膳許氏與某姓亦孫親戚故此與許氏素來認識昨日許氏在戚家膳畢出外與商人同路偕行並無别情實被誣指求恩查察聶讞員以控姦無憑將案註銷惟許氏不應謊供欺騙公堂着罰洋二十元充公 
[不認串賣女子]  
　　顧省三至法公堂控稱女兒銀雲由金薦頭薦往王陳氏家爲傭詎被串同陳海山將女兒領往某處圖賣後幸乘隙逃出報捕將陳氏陳海山拘獲求究銀雲供被陳氏領往大肚皮婦人處議價未成仍領回陳氏家中女子知被價賣故此逃出是實陳氏供婦人至親戚家探望故帶銀雲前去並無圖賣之事陳海山供民人係陳氏二房東處之厨司並非陳氏同伴實無串同價賣情事判陳氏海山雖無價賣實據惟均非善類一併永遠逐出租界 
[婦人在途倒斃]  
　　昨有年約三十餘歲形似江北人身穿白地藍格子布衫藍柳條布單袴耳戴銀圈赤足之某氏婦倒斃於法新租界途中爲捕查見禀報捕頭飭將屍身抬送輔元堂驗屍所察得該屍並無傷痕飭探查明如無屍屬報請中西官驗明收殮 
[雉妓拖人之科罰]  
　　雉妓陳老四汪李氏深夜在途拉客由捕查見拘解公共公廨收押在案昨由官媒將該兩妓併解公堂訊明判各罰洋三元充公無洋改押女所三天 
[店夥朦混作保]  
　　新閘白克路茂生煤炭店股東樂寅秀孫松茂孫松泉因不理楊明生貨銀三百六十餘兩被控前日由公共公廨傳案奉諭交保後樂等即串令其夥周財章冒充店主朦保出外旋經交保間二號西探華特斐爾查悉以樂等不應朦混禀奉公廨昨將樂等併傳到案請究先由該西探與華捕小彌陀上堂禀明樂等朦混情形訊之周財章供由樂等囑令到堂具保是實俞代襄讞商之英白繙譯官以其不應串同朦混判樂罰洋四十元無洋改押六禮拜周與兩孫各罰洋二十元充公示儆 
[復訊私刻圖章之騙案]  
　　南京路益源甡綢號經理吳寳松控盛澤人顧靜山私刋其叔顧桂亭所開之成泰源綢號圖章冒騙値洋一百二十元之盛紡質洋花用等情業已由探將顧拘解公共公廨訊供押候補傳見證到堂質証在案昨晨復訊據中西包探禀稱見證人即被告之叔曾往傳訊據說不愿到堂故將被告解案請示中西官判被告還押候傳其叔到堂證明核辦 
[茶房串吞烟土續記]  
　　土販敶早春控蕪湖路六十二號門牌小客棧内茶房周阿雲與毛永祥串同吞没所寄烟土十四包等情昨由捕房將被告兩人拘解公共公堂經中西官研訊屬實判各押一月贓交原告具領 
[無賴違犯烟禁]  
　　無賴唐國祥近在西鄕漕河涇附近家内私賣洋烟燈吃茲爲地方第四區警局查悉昨午飭警前往查拿掌將唐國祥並烟客吳奎章唐小生楊煥莊等一併拘獲又抄出大小烟具十餘件押送到區轉送縣警察所移送地方檢察廳提案預審之下諭飭分别收押候辦烟證存案 
[都是錢債糾葛]  
　　鄭銘三控夏某不還値洋八千八百九十五元之公債票一百張又廣安公司控奚和記欠銀三千兩又朱文煥控朱信孚欠銀八百二十二兩五錢九分並洋十五元又葉金氏控何耐庵不付期票銀四百五十兩又竺蘭庭控徐達昌（即徐宗達）不理欠欵及損失洋六百七十六元又嚴少坤控談秋亭不理擔保洋三百元又諸阿金控陳裕中借洋一百十五元五角不還又吳益齋控石壽川私收客賬洋三十元零五角又朱漢波控王永根借洋不還等案昨由捕房將被告各人傳至公共公廨中西官諭令分别交保過堂候訊 
[偷竊絲綢之慣技]  
　　浦東人王柳順竊取四川路安利洋行内値洋二千一百八十元之白絲由捕將王查獲解送公共公廨訊知王尙竊取江西路振泰絲棧内値洋八百二十元之府綢判王押候吊贓再核在案昨晨復訊安利洋人及振泰絲棧均投案請追訊之王供認不諱中西官會商之下判王押西牢一年期滿逐出租界 
[竊賊分别懲治]  
　　閘北檢察分庭前日將犯實竊案四起向審判分庭提起公訴經施推事開庭判决閔嘉生王小生串竊怡茂廠肥皂兩箱閔處拘役十天王處罰金三元陳四小竊張德江衣服處拘役二十天陳阿毛王雲祥竊李陸氏衣服等物陳處徒刑三個月王無罪開釋陳老四竊劉泉郎之衣物處徒刑二個月分别示儆 
[人贓並獲]  
　　積竊沈關林前日在胡家木橋竊取汪炳星家衣服數十件被五區三分所崗警查見人贓並獲經張警佐傳到失主認明贓物移送檢察分庭預訊屬實押候起訴公判 
[口角用武]  
　　王金寳王阿二前日在閘北不知因何口角金寳被阿二毆打成傷由四區崗警查見一併拘送檢察分庭預訊一過押候起訴核辦 
[紹興男子待認]  
　　紹興男子黄　慶年十七歲日前隨其父由原籍赴甬附搭招商局江天輪船來申不料登輪時忽在碼頭與乃父失散迨到滬後無處棲止在途徘徊由警帶至第一區警署問明來歷留候家屬認領 
[爲淸史館蒐求書籍]  
　　本邑淸史館徴書分處專員李味靑昨致各紳董函云前以修志事宜辱蒙蒐訪俾利進行凡茲邑乘之觀成端賴高賢之鼎力私衷感佩莫可名言比者北京開辦淸史館咨行各省博徴羣書味靑奉縣知事委爲徴書專員當即擬具辦法十二條由縣詳由滬海道尹轉詳江蘇巡按使奉批核准照辦設立徴書分處卽於本月初就也是園修志局内開辦竊以事由衆擎而易舉力以羣策而方成此次徴書事宜苟非協力徴求不足以收效果爲特函請先生廣　釆訪從事徴求事實爲主藝文次之或則典册高文珍藏篋衍或則殘編斷簡零落人間苟有關於有淸史料之書悉在本處搜羅之列旣家藏之盡出復書肆之是求庶幾鳴鶴橋邊當見琳琅之滿架吐蝦潭畔無虞文獻之無徴矣所有辦法悉載章程即希察照施行至紉公誼計附簡章一紙 
　　江蘇省上海縣淸史館徴書分處簡章 
　　一遵照史館章程曁省公署批示權設分處定名爲江蘇省上海縣淸史館徴書分處附設於凝和路也是園修志局内 
　　一本分處設專員一人管理徴書事宜由修志局主任兼充不支俸給 
　　一徴書事宜繁重由縣知事通飭各市鄕經董協助采訪以冀收效 
　　一本分處推定饒有學識熟於目錄學者三四人爲徴書調查員會同專員蒐訪書籍由縣知事詳報省公署備案 
　　一本邑修志採訪調查甫經蕆事蒐集頗爲宏富擬由本處通告各採訪員協同徴訪以資熟手而利進行 
　　一徴書分爲二類一爲關於事實之書一爲關於藝文之書其事可採人史書者歸諸事實之類其名可著錄史志者歸諸藝文之類 
　　一屬於事實之書有關修史掌故者應儘力蒐求　備採錄其藝文一類應細加鑑别擇尤錄送 
　　一徴集著作範圍應以本縣人爲斷惟名賢僑寓富有篇章孤本流傳偶存異地者亦應不拘界限一律蒐羅 
　　一刋印史館徴書章程並送出表式以及各項公牘分發各市鄕或登報俾衆周知 
　　一書籍送到後應由專員掣給聯單收據按照送書表式塡明蓋用縣知事印信並由專員加章以昭鄭重 
　　一徴書得五部以上備文詳送其關於條史掌故需用者應即詳送不在此限 
　　一本分處開支經費遵省批於敎育費項下撥用由縣知事酌量支配規定月支數目飭知徴書員及敎育欵産處經董遵照辦理 
[融洽軍民感情之誥誡]  
　　現駐製造局外保護軍廠之步兵第八旅旅長何豐林君以所部十六團各營士兵自由松江調滬駐防對於商民輿情尙稱和洽惟恐嗣後士兵購買物件或有論價齟齬情事故於昨日特出簡示勸告商民示文錄後照得軍士駐防原爲保衛地方軍商彼此交易務須公正循良價値照常公道勿許高抬異常無論巨細買賣一槪支取現洋軍人不得强取商民勿得貪狼分毫不准賒欠庶免事後張皇望勿暗圖漁利甘受過犯違章倘有奸商不遵查覺驅逐他鄕除飭我軍知悉各宜恪遵勿忘茲特佈告衆商切勿試以輕嘗 
[檢查印花之關防]  
　　印花稅一事已於昨日（九月一日）開始檢查淞滬警察廳長徐輔洲君恐有匪徒假冒詐擾特出六言告示張貼通衢其文如下照得檢查印花官長親自執行在場巡長巡警並着制服在身若遇依法處罰到署完納罰金隨時掣給收據上蓋廳署印文如有匪徒假冒在外索詐商民儘許商民指控隨時扭交崗巡解署送廳嚴辦定依刑律重懲爲此出示曉諭仰各知悉凛遵 
[稅務總公所批示照錄]  
　　夏布業認商代表胡錫淇禀批查此案前據該代表以崑太稅所不認運貨證致該業認稅虛懸禀請退認當經錢所長詳奉財政廳飭令崑太稅所遵章辦理嗣經崑太稅所詳復又奉廳批上海夏布認稅由來已久原係産銷分征運滬布疋無庸塡給運貨憑證上年十一月繼續認繳巳在改章之後故須憑驗運貨證據免收串稅等因批令遵照在案乃該代表仍以續請退認値此旺市已過藉詞取巧斷難照准着將欠繳稅欵即日如數措繳母再片延至該業認稅應俟認期届滿再行察酌辦理此批 
[美租界捕房瑣事]  
　　胡金順陸桂松等多人昨在漢璧禮路不知因何互相兇毆被 
 
 
 

Page 11

 
 
捕一併拘入捕房押候訊辦 
　　昨有惡丐二人在西華得路向行人硬索錢文被三百七十四號印捕查見拘禀捕頭押候訊辦 
　　人力車夫王阿三昨拉車至百老匯路因停車攔路有碍交通巡街華捕向之阻止不從拘解捕房照章處罰 
[氣候報告（上海徐家滙天文臺天氣測候報告）]  
　　八月三十一日濃雲過東海黄海者移抵日本海頗速中國西南部氣壓仍低北部則高上海天氣較凉 
　　九月一日晨間天氣熱而陰晦微有和風 
　　一日下午四時三十分豫測上海一帶天氣甚熱而潮濕巴林塘海峽東有氣壓下降之象該地或發旋風進逼臺灣海峽之南 
　　一日下午四時前二十四小時内上海氣候温度至高八八·四至低七一·六去年同日至高九二·八至低七六·四 
來函 
[駐滬德總領事署來函]  
　　敬啓者自歐戰以來所有各該敵國之駐華代表從事於舌戰筆戰揑造謊言希圖惑人聽聞而施其種種鬼蜮伎倆者可謂達於極點最初比總領事揑造在比之德軍種種殘忍似有神經病者倘有人叩以實在憑據則瞠目不知所對未幾法總領事從而效尤亦誣德軍有殘暴行爲英國官員瞥見之遂亦不忍袖手該國原設有所謂委員會者係爲調查德軍在比之暴行而設立者也但會所旣設在英夫又何從得其資料於是遂任意造出有所謂鑒定書者鑒定德軍確有殘暴行爲經駐華之英國官廳宣布問彼英人除多數德之敵國外果有一中立國人深信而不疑者乎無被告之口供即判决其罪名天下豈有此等判斷手續乎新近又有北京俄使竟以公使名義揑造謊言謂德軍有暴虐行爲但亦不言及有何證據也查東普魯斯德民受俄喀薩克軍蹂躪虐待與在法比之德軍所受暴民無端持械深夜之攻襲儘人皆知事理曲直世界歷史必有秉公判斷之日茲不贅焉德國之作戰非以謊言爲軍械乃以刀劍對於全世界之敵人以保護其所有之領土也以故在法比之作戰則獲有勝利佔有領土於俄則佔華沙喀夫瑙卜萊斯里排喀等等砲台以爲俄人造謠之報復貴國人民素持公道定不因其一面誣衊之詞而致爲之顚倒是非淆亂黑白也德政府早巳着手按照個人誓言曁臨場檢證等等方法以搜集關於敵人殘害德國人民以及無理誣謗之資料按類存案俟搜集完全卽行公布於天下並將各關係人及各該地方名目公布但未公布之前先以戰場勝利定奪其道德上之勝敵勇力究係誰屬等因應請貴報將此函登載俾閱報諸君得悉眞僞免爲謠言所惑是所感禱此頌文祉 
[德領署衛生科長來函]  
　　敬啓者上海泥城橋西十號葆元戒烟醫院唐堯卿醫生發明一種戒烟神藥已經鄙人精細分析其中配合之原質十分完善不獨可以斷人烟癮且可以加人健康恐中國别種戒烟之藥不能如戒烟神藥之靈效也是以鄙人切望中國力圖自强速用唐堯卿醫生之戒烟神藥以除去鴉片之深毒故特爲介紹望貴報登此數行以勸凡染烟害者注意焉駐滬德領事署衛生科長訥爾遜謹上 
[函索中國打字機說明書截止通告]  
　　啓者敝處分送之中國打字機說明書共印一千本連日函索之件如雪片飛來爲初意所不料現已告罄自登報日起即行截止敝處對於不及函索之諸君深爲抱歉現擬商之滬上各著名雜誌乞留餘幅登入俾未及睹者仍可取償於是至雜誌之名俟定後再行布告伏希諒察再凡函索而未附郵票之件與郵票示貼足之件此次均未照寄合併聲明王覺才謹白 
雜評三 
[内地之烟禁如何（字）]  
　　當内地厲行烟禁之時每以租界土膏店之來源不絕爲憾今英法租界土膏店之抽籖勒閉已相繼實行矣而内地之烟禁則反寂然無聞者是何故耶謂非主張印花土者之加惠烟民烟民當别無可謝之人矣雖然吾國人之辦事往往但知急進而不知緩進其收效輙反落於緩進者之後且一聞有利可圖即不計前功之盡棄後患之無窮貿然爲之而貽人譏誚此吾國之通病也豈僅禁烟一端而已哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[三笑賦] [  吾非]  
　　脫脫主人以讀書之隙俛仰宇宙見羣倫蠕動皆失其本性之仁咄然有感爰作三笑賦以自警焉 
　　一笑蟋蟀笑爾醜類之無知兮鬩牆相鬥其洶洶徒被怒乎撩撥遽牙角而相攻當其用命於血戰威武揚似羆熊橫咬頭而斷足兮焉知系脉之異同彼猛虎之狠毒猶不食其子於嘶風而惡蛇之饕餮亦忍餓乎一宗爾蟋蟀受人之玩弄兮本無惡其同缸迭死而將滅種兮及牀及膚而亦凶彼東畦西漚風雲日惡兮奈何干戈於穴中速保聚兮解怒氣開誠兮布公 
　　二笑臭蟲笑爾臭虫之臃腫兮腹盤困而如豬嘴利讒兮如刀吐毒液兮鯨呿始肚空兮無物行穿窬若舒旋中飽乎膏血以人類爲肉魚臭蕕草兮不可近然獨傳其肥譽中夜紛出兮私行使人無完膚於只且滔滔天下其皆是使我不得安睡於牀居於是人大使而夜呼搜臭奴其盡屠倐汀芒兮人起天淸朗兮復故初 
　　三笑蟬笑爾鳴蟲之囂囂兮徒恨費而聲雷詡淸高而自賞但嘆窮而嗟卑干風雲之傾向唱道情以爲媒得兒童之豢養效歌吹之微才引無聊之同類咸彈冠而偕來園圃喧鬧兮睡不得寗天下擾亂兮曉角哀倡無稽之邪說志在利而心違天道恢恢不可欺人將煎其遺骸 
譯著 
[間諜生涯] [  天虛我生]  
　　（七）德皇止戰（續） 
　　頃之引艦長出年可四十許身體魁碩上唇有海軍式濃鬚覩其狀雖不過人然而英法德三國人民之生死即懸於其一舉腕之間則其能力亦偉矣哉艦長以目光瀏覽予身上下者頃之始曰汝爲幾號予曰十七號艦長乃點其首似甚滿意實則威廉街早已有電達彼在理可以不問惟以愼重故乃不得不然耳又曰汝初受何人之訓令予曰凡特伯爵曰其後如何言次目光如炬幾欲灼人心腑然予仍泰然曰其後則覲見皇帝帝命以口詔詔汝汝可即以電詢威廉街視有誤否一以徴信一以報命艦長乃引予入一密室屛衆而闔　扉顧予曰汝可言之予乃傳皇帝之口詔曰汝艦可赴麻洛哥亞埃達但無論何人指揮命令或外界之逼迫令汝戰者汝必勿應予語旣則艦長之驚狀亦正與予昨夜相同蓋豹之出實奉外交部之命令彼與英法挑戰面全歐人士亦莫不引領望豹之出以爲一探瓜者則流血千里可以立致今忽得此出爾反爾之詔則又安得不驚使在當時吾苟以此命令宣之衆者全國軍民殆將譁然而變皇帝之所以嚴守秘密不動國帑以遺吾行者亦以此也船長旣奉詔即下令乘浪出海駛入亞埃達海口泊兩禮拜於是英法大震亦以兵艦馳至亞埃達以哀的美敦書致豹令於二十四小時出口否則必以武力驅逐聲勢汹汹大有奮拳一擊之槪以一般輿論度之以爲歐洲血戰之局成也必矣乃以威廉街秘密辦公室中之人獨不贊成此局聊聊數語復掣豹尾而使之退波詭雲譎微特英法所不及料抑亦德人所不及料也然而德皇之用心亦良苦矣蓋皇雖巳確知英法聯盟之事然其堅固之力何如必一探而後知也故以豹艦而代試驗之紙非主戰也設如戰局竟成則非特流血赤地且敵國之虛實未知而抱僥倖成功之望亦非戰之道也唯此之故乃不得不苦心孤詣提此戰局使達沸點殆見兩國之盟約果堅戰局將成則又一揮其手消戰禍於無形此非有天下才者曷克臻此吾知德皇雖親見有大敵凡二樹其高纛於前在皇觀之亦不過與兒童冠上之雉羽等耳何則蓋一揮手間不難使之拔而投諸吾人膝前也 
詩選 
[寄懷良朋膩友疊韻十首] [  槁蟫]  
　　循吏東人候杜詩相期謳化到桑枝黑風吹斷黄梁夢長嘯蘇門世未知（古華） 
　　南飛野鶴帶閒雲天際驚鴻亦趁羣老輩風流眞絕倒一生低首拜紅裙（菊隱） 
　　湖海元龍百尺樓論交意氣出人稠但聞姓字先驚座餘子平平莫與儔（夢鷗） 
　　北楊村景習桑麻盧橘爲鄰認枇（白香山詩讀作仄）把合四禪天參絮果先開木筆一枝花（蝨鳴） 
　　井旁李樹倚桃根螬食餘甘齒頰存杜牧輕狂今老大拈花笑處總留痕（若虛） 
　　申江靑浦往還忙十　眉圖屢換妝紅豆本來南國種故應盛滿紫羅囊（金井梧） 
　　水種情根不是萍汨羅江上數峰靑湘簾不捲銀鈎墜新月娟娟伴小星（水仙花） 
　　任覓珊瑚鐵網張五光十色炫歡場雙鬟捧出珍如意朗潤天然未可方（洪如意） 
　　黄英小字記人呼卸下穠妝洗玉壺留取傲霜眞骨相秋零不逐井闌梧（白菊花） 
　　桑柔聊復託侯旬小草紅心悟夙因昨夜西風吹酒醒鄕關可許夢魂親（花小紅） 
劇談 
[新新舞臺之眞小七歲紅] [  漱玉]  
　　滬上有二雛伶俱以七歲紅名一隷新新舞臺一隷大舞台故新新舞台之七歲紅以眞小二字别之眞小七歲紅年十二爲京伶張月亭即十四紅之子（按張月亭亦有二其一爲張月樓之弟非十四紅）生而岐嶷體質異常兒貌英英露爽氣七歲時其父授以戲曲即琅琅上口字眼淸晣平仄調和敎以觔斗等雜技如活虎生龍非常矯捷因笑譽之曰此我家千里駒也他日藝成童子中當可冠一軍遂以生平得意之各劇傳之而七歲紅之名自此始逾年獻藝於京津各戲園頗爲都人士所賞識有奇黨之目蓋其所演之劇靠把短打無一不精台步做工無一不穩而道白唱片更無一不字正腔圓調高響逸也今歲夏隷北京之廣德樓班中倚之爲台柱子新新舞台主人耳其名專人往聘乃束裝南下今登台巳旬日餘矣滬人以其年幼不甚注意其實八大　挑華車長板坡伐子都翠屛山等劇雖夙負盛名之老伶工亦不過爾爾世俗每好以資格論人往往誤良璞爲碔砆埋明珠於土壤因慨爲之傳眞能觀劇者當韙我言 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第五十四章（續） 
　　其時約瑟夫已歸廚次故次二人交閧之聲乃竟不聞然敏萊與露賽則聞之殊晰乃立罷讀立趨下樓則小安東尼哈勃克二人已怒極而狂汹汹之聲直達戶外敏萊大駭銳聲以呼保姆皮靄卡時亦聞聲乃立奔至曰何爲耶顧語未畢而室中聲浪竟已狂沸其銳乃破霄漢皮靄卡急曰奈何終宜有人往爲解紛任之者且釀大禍露賽曰敏萊汝往耶敏萊立縮其身曰嗟乎吾懼露賽曰吾亦懼也然則萊特瑁史往耳皮靄卡方欲語忽又有慘厲之呼聲直破餐室出似出自哈勃克之口而約瑟夫亦適以盤餐至皮靄卡乃大呼曰速人彼二人乃相毆矣約瑟夫大驚立棄其盤而入皮靄卡從之則室中什物已狼藉不堪哈勃克則豕伏地上似巳戰敗故衆人入時衆乃少寂瞬息之間哈勃克忽有怒吼而起直奔桌次取餐刀一握狂躍以趨其兄約瑟夫覩狀亦不禁銳呼矯步直前以捉哈勃克臂露賽亦前抱小安東尼之身且哭且慰敏萊則伏身於哈勃克之胸而哭皮靄卡乃操法語以止二人之爭二人見人衆乃不敢更肆且門外望者尤肩首相比衆目一的莫勿爭集二人之面則不禁起爲羞赧安東尼先息其爭爲露賽抱出餐室哈勃克亦擲其刀兇然歸座厥狀有若石像唯皮靄卡則尙啾啁作法語貫若連珠然安東尼兄弟亦不知其爲慰爲譏也露賽恐更起爭端乃扶小安東尼入會客之室小安東尼當毆哈勃克時似傷腰嗝至是乃覺痛楚遂就一軟榻而臥哈勃克見其兄避去則怒亦少殺趨令約瑟夫具餐食乃倍於常時旣畢亦赴會客之室見小安東尼巳睡醒約瑟夫方向之白事謂新家旅館適有人至言好克司貴爵已至專待小主人往見 
奇情小說 
[秘密汽車] [  東埜譯]  
　　第六章（續） 
　　撤席以後那女的還是妖妖嬈嬈那男的也是叨叨絮絮坐着不去經里芙向他丈夫使了幾回眼色公爵點頭會意含笑向兩位來賓說道你姊弟兩人特地來觀光上國眞是難得的今日飯後無事讓老夫陪着你們到議院裏賞鑑賞鑑也算不虛此行馬車已駕在門外立刻便去好麽兩人欣然承諾和滕達等略事招呼撥轉屁股走了里芙便請滕達勃立南到旁邊一間精室裏靠大理石檯前幾隻圈手椅上坐了兩人眼前攆去了二個塵俗之人換了一處淸幽之境頓覺窗明几淨神思一淸庭前碧艸如茵噴水池内一道飛泉高舉像立了一根水晶之柱里芙先含笑說道席上耳目衆多方纔你們兩位有話没得說等得不耐煩了他們姊弟兩個乃是公爵的遠房親自鄕間出來我惟恐他們不知趣用一個調虎離山之計請公爵領着他們出外遊逛去了滕達笑道他們自鄕下出來嗎姑母不說我看了他們那副神情體態也猜透了八九分里芙也笑道鄕間人不甚考究禮節你恕了他們也罷勃立南子爵近日和你意中人不時聚首麽勃立南微喟道依了公爵夫人的金口便如天之福了怎奈好事多磨墮歡難拾聚首二字眞正談何容易自從賽雪旅館裏最後一次握别之後燈紅酒綠或風景之不殊海闊天空望美人兮何處我想他是個多情多義的人此次一去不回一定有利害切身之事並非棄我如遺我們謔浪笑傲在這裏議論他安知他此時此際不是掙扎在疾苦之中日以眼淚洗面呢里芙道子爵不必憂傷我想吉人天相决不會有意外的他的身容笑貌我見猶憐何况他生身之父情深呧犢對這一樹瓊英綺窓獨秀安有不盡心保護的你思深慮遠惟恐名花一朝憔悴然而前幾大我和他邂逅相遇還是好端端的你硬派他遭逢意外果何所據而云然 
哀情小說 
[琴雲刧（再續）] [  稚童振鐸]  
　　綺雲至此始發其嬌悲動人之聲曰所囑兒當牢記幸阿母善衛玉體勿以此瑣屑事芥蒂心胸母渴乎亦欲飲少許以潤喉唇乎媼不言但微搖其首旣而出一函授綺雲目遂隨之而闔面色白乃如紙裘媼之靈魂遂湣湣而長逝矣嗟夫嗟夫 
　　書軒之西斗室一間裝璜殊麗配以五彩玻璃之窗日光直透而入室内紙帳中臥一病者頃之一女郎姗姗來持函叩關入達病者榻前命侍童阿農搴其帳銀鈎叮噹而病者醒矣子琴隨探其垢黄之首啓其枯焦之唇探其朦朧之眼曰藥熟未綺雲尾其聲而應之曰哥今已稍愈否言時隨步至榻側袖其函伸其玉臂鈎其右幅垂帳玉立覘子琴子琴見綺雲駭然曰來者非雲妹耶綺雲曰然子琴曰妹邇亦憔悴甚矣吾昨聞阿農言伯母已於前夕長逝予因疲不能行未爲伯母送殮伯母有知决不我罪明日稍愈必至靈前一奠綺雲唯唯淚已被頤不復能措一辭子琴覘狀必爲之酸更念裘媼之爲人和靄可親平日衣我食我居我延帥敎我我病則聘醫醫我慰問我凡此種種乃如走馬燈然幢幢往來於腦海之中乃不覺滑然淚下而旁立之阿農其淚珠亦且盈盈貯滿目眶中矣（不受酬）（未宛） 
文字因緣 
[壽星明賀靑浦徐愼侯公修先生五十壽（四闋）] [  東園]  
　　有少微星隷老人星光騰上淸記校書天祿火焚太乙謫仙風度宿應長庚妃白儷黄裁紅刻翠一代英才萬古名馳譽遠又轔顔轢謝吐沈含任冶遊曾在西泠笑不定浮蹤浪打萍那山橫螺髻南屛雲氣水搖鷁首東浙潮聲十里蘇隄千尋葛嶺春去秋來總繫情飛逸興但箏樓題筵酒社題襟 
　　嵩嶽蒼蒼汴水泱泱征途洛陽有士衡藻采文章陸海安仁花縣翰墨潘江迹泛河南美逾城北笑挾騶賢過大梁回望處莽天涯雲樹塵世滄桑徐陵手筆飛揚是天上麒麟早發祥記蠶眠葉食玉臺選艶鳥啼花落金谷披香筒挈一雙屐穿幾兩夢覺書帷吐鳳凰東京賦慨殷辛瓊室夏癸瑤房 
　　野雉尋媒市駿多材羞言郭隗只靑錢十萬選文鳳閣黄金五百增價燕臺蓬島秋風蘆溝曉月回首紅羊刧後灰前朝事甚翠華西狩鐵艦東來客中無限情懷恁弄月嘲風悶可排想飛仙逸趣花瓢竹杖雅人高致桐帽椶鞋擊筑漸離吹笳越石誰復長安走馬回舊游地賸黄沙白草碧瓦靑苔 
　　多少新詩多少新詞賡歌介眉待假年學易仲尼知命卷懷寡過伯玉知非歸客鱸蒓故人雞黍載酒躋堂祝嘏時最堪羡又紗懸茜帳綵戲萊衣（謂尊翁今年八旬又有女弟子問字）汾陽福澤先　果壽考何　富貴遲料螭㘭一水桃偷曼倩鶴觴千里棗進安期靑浦迢迢赤城渺渺紅豆江南發幾枝十年後待數周花甲再慶蕃釐 
 
 
 

Page 15

 
 
   
 
 

Page 16

 
 
 [G 
[瘤瘡]  
凡患瘤瘡等症而受其累者爲時無窮初則發熱繼中血毒不幾時患者將爲奇痛迫死矣燕醫生解血毒藥專治瘤瘡等症已八址餘年此最有聲譽及創製有年之藥能淸血能驅除身一切毒質故患者服之立覺百病頓消所以治瘤瘡等症及腫之藥無有勝燕醫生解血毒藥各埠大藥房均有出售總經理上海老晉隆洋行燕醫生解血毒藥 
[包愈斷根心胃氣痛藥]  
此藥見效極速無論何種心肝胃氣痛及遠年難治之頑症雖痛到十分辛苦一服此藥馬上止痛止後包愈斷根永不再發大瓶一元中瓶半元小瓶三角上海抛球場北首杏林軒啓 
[京都天寳齋嫩面玉容散]  
此散專治男女面上黑氣雀斑烟色酒刺油膩暗晦等患每晨搽擦自然嬌嫩滋潤清秀眞整顏妙品也每瓶大洋二角每洋照折六瓶雙料每瓶四角每洋三瓶舖設上海二馬路中市西鼎新里口 
[真對口菌出現]  
此菌功能治咳嗆吐血及各種虚癆損弱等症靈騐非常凡有患以上斯症服藥罔效者如服此菌無不沉疴立起誠救命仙丹也托上海西門内張興記號内朱少峰君代售外埠函購郵局妥速 
[夏令要葯完全國貨　榮寳丹]  
總發行上海大陆大葯房　每包一角五分　批發格外克已 
[精華眼鏡公司驗配眼鏡]  
人之兩目如視線不足最爲痛苦故近年青年學子閨淑名媛亦樂購吒力克眼鏡以爲保護眼光增進目力之要需本公司鏡片則色色精緻鏡架則樣樣新奇備有騐光室騐光機並聘光學專家按照目力之所及驗準配成無絲毫舛錯之慮開幕以來深荷中西各界惠顧諸君僉以本公司所製吒力克鏡片及各種金銀眼鏡架無不價廉物美毌庸贅述茲本公司添請西醫眼科專家孫介謙君凡來配眼鏡而有患目疾者皆可隨時醫治以酬雅意地址上海英大馬路抛球場西新建三層樓洋房内便是電話一二四二 
[依巴德電器有限公司電話機關]  
經理老德律風行五馬路十三號電話爲便利交通之利器遐邇傳達如同覿而但其器械必須精良本公司爲申地有電話以來之首創閱歷已久研究號有素目下所出之電話機關特加改良各埠欲創辦電話機關者祈請注意總經理胡哲生敬啓 
[謀得利洋行新戲片已到]  
上海英大馬路東首第三號洋房後進樓上批發 
軍營全隊樂器京調二簧西皮梆子小曲廣東汕頭等戲片水師馬步鼓號各國風琴洋琴附送繪圖戲片目錄書本不取分文特白大小唱戲機器上等學堂脚踏風琴大减價每只計洋十二元五角 
化驗礦産查勘礦山計畫開礦購買礦砂上海廣東路九號三菱公司啟　 
[包愈花柳毒門永不再發]  
上海彭壽堂包醫一切毒瘡治愈者無數犀黃解毒横痃膏專治小腹兩旁生核作痛貼之未破卽消已破即歛每張一元 
本堂始創犀黃八寳化毒丹製煉之精用藥之眞奏效之速爲仿冒各家所萬不能及無除雖數十年老症服用過輕粉升藥收毒入骨致逢春又發者服下亦能將筋絡骨髓餘論楊梅結毒下疳橫痃小便破皮婦人下部腫爛一切危險瘡毒等症服之無不藥到病毒掃除盡凈仍可生男育女屢試屢驗神效無比眞天下奇藥也大瓶四元小瓶二元雙料加倍如用雙料則藥力大而收效更速　另有珠黃生肌止痛拔毒下疳散每瓶雙料二元單料一元如男子下疳潰爛上下一切瘡毒搽之即愈　上海河南路七號洋房彭壽堂藥房啓 
[眞正起首戈善慶堂戈製半夏老店]  
本堂家傳眞方秘製半夏創自乾隆年間載入蘇州府志迄今百七十年起首老店各省馳名耑台痰疾痰飮氣急氣虚哮喘咳嗽中風驚風痴癲痰風等症功效早著　邇咸知各界信服銷路廣大以致近來售製半夏者不可勝計假冒隠戤者層見疊出矣本堂前已禀請府縣給示嚴禁在案無如防不勝防爲特登報廣告倘蒙各處紳商賜顧者務須認明戈善慶堂牌號並大印仿帖爲記今老店在上海新北門内三牌樓大街老宅在蘇州間門外上塘義慈巷底三六灣念二號兩處發兌方是的眞無悮遠處函購郵局妥速 
[有利銀行廣告]  
本行實備資本一百五十萬磅實認一百十二萬五千磅收足五十六萬二千五百磅公積五十萬磅總行設在倫敦分行設在香港星加坡庇能吉林邦吉打邦巴達　亞孟　堅治　勒革打哥倫波瑪德拉斯冷宮地唎加比高勒厚撋及各通商等埠并辦理銀行一切應辦事宜其存欵滙票等項祈向南京路七號本分銀行接洽爲荷本分行設在上海經已數十年向歸怡和洋行代理今爲推廣生意起見自立門户特此通佈 
[滬甯鐵路開車時刻表]  
[由上海開至南京] 　 
上海　上午七點卅五分（快車）九點（三四等車） 
十點三十分（滬蘇客車） 
下午一點五分（特别快車）三點四十五分（滬常客車） 
五點三十分（滬蘇客車） 
夜十一點（快車） 
南翔　上午八點三分（快車）九點卅一分（三四等車） 
十點五十六分滬蘇客車 
下午一點廿六分特别快車四點八分（滬常客車） 
六點（滬蘇客車） 
安亭旗站上午十一點十五分滬蘇客車下午四點廿五分滬常客車崑山　上午八點五十三分（快車）十點卅三分（三四等車） 
十一點五十二分（滬蘇車） 
下午四點五十四分滬常車 
七點九分（滬蘇客車） 
蘇州　上午九點五十分（快車）十一點四十四分三四等車 
下午十二點四十八分客車到二點四十五分（特别快車） 
五點五十九分滬常客車八點五分（客車到） 
夜一點十分（快車） 
無錫　上午十點五十分（快車） 
下午一點三分（三四等車）三點三七分（特别快車） 
七點八分（滬常客車）夜二點十九分（快車） 
常州　上午十一點五十分（快車）六點五十分（常寗客車） 
下午二點十三分三四等車四點廿五分（特别快車） 
八點七分（客車到）夜三點廿四分（快車） 
鎭江　上午五點廿四分（夜快車）九點二分（常寗客車） 
下午一點卅三分（快車）四點廿四分（三四等車） 
五點五十一分特别快車 
南京　上午七點（夜快車到）十一點（常寗客車到） 
下午三點四分（快車到）六點十八分三四等車七點（特别快車到） 
江邊上午七點五分（夜快車到） 
[由南京開至上海]  
南京　上午七點三十分（快車）八點廿五分（三四等車） 
下午一點廿分（特别快車）三點五十分（寗常客車） 
夜十一點（快車） 
鎭江　上午九點七分（快車）十點卅三分（三四等車） 
下午二點零七分特别快車五點五十九分寗常客車夜一點（快車） 
常州　上午七點十分（常滬客車）十點五十七分（快車） 
下午一點五分（三四等車）四點十九分（特别快車） 
八點九分（寗常客客車到）夜三點十六分（快車） 
無錫　上午八點廿四分常滬客車十一點五十六分（快車） 
下午二點廿九分三四等車五點九分（特别快車） 
夜四點二十一分（快車） 
蘇州　上午五點廿四分（夜快車）七點卅五分（蘇滬客車） 
九點四十一分常滬客車 
下午十二點五十七分快車二點四十分（蘇滬客車） 
三點五十二分三四等車六點四分（特别快車） 
崑山　上午八點廿五分蘇滬客車十點四十分（常滬客車） 
下午一點四十一分（快車）三點二十五分蘇滬客車四點五十六分三四等車 
安亭旗站上午十一點廿四分常滬客車下午五點卅五分三四等車 
南翔　上午六點四十一分夜快車九點廿九分（蘇滬客車） 
十一點五十分常滬客車下午二點卅三分（快車）四點九分（蘇滬客車） 
五點五十九分三四等車 
上海　上午七點（夜快車到）九點五十五分蘇滬車到 
下午十二點十六分常滬車到二點五十六分（快車到） 
四點三十分蘇滬寗客車到六點廿七分三四等車到 
七點卅五分特别快車到 
[津浦鐵路開車時刻表]  
[由天津開往浦口]  
津總站下午七點五十五分（特别星期五開浦口止） 
下午一點（尋常每日開浦口止） 
上午八點（每日五次慢車濟南止） 
上午五點三十分（每日十一次慢車濟南止）西站下午一點二十一分（尋常）上午八點二十一分（五次車）上午五點五十六分（十一次車）滄州　下午十點四十八分（特别）下午四點三十分（尋常）上午十一點四十八分（五次車）上午十點三十分（十一次車）德州上午一點二十七分（特别） 
下午七點三十八分（尋常　）下午三點十二分（五次車）下午三點四十九分（十一次車）濟南星期六上午四點零九分（特别）夜十一點零一分（尋常　）上午七點三十分（每日七次慢車徐州止）下午三點十分（每日十三次慢車　州止）泰安上午六點二十三分（特别）夜一點二十八分（尋常）上午十點零九分（七次車）下午六點零六分（十三次車）兗州上午八點三十六分（特别）夜三點五十九分（尋常）下午十二點四十五分（七次車）上午六點四十五分（每日十五次慢車徐州止）臨城上午十點五十四分（特别）夜六點五十五分（尋常）下午三點三十六分（七次車）上午十點十五分（十五次車）徐州下午十二點四十分（特别）次早九點二十三分（尋常）上午六點（每日慢車浦口止）下午一點四十五分（每日十七次慢車　　止）福履集下午二點零四分（特别）上午十點四十九分（尋常）上午七點五十一分（九次車）下午三點三十六分（十七次車）固鎭下午十二點二十一分（尋常）上午十點零四分（九次車）下午六點零一分（十七次車）蚌埠下午四點二十分（特别）下午一點二十八分（尋常）上午十一點五十分（九次車）上午五點三十分（每日十九次慢車浦口止）明光下午午五點三十九分（特别）下午三點零四分（尋常）下午二點二十一分（九次車）上午七點三十八分（十九次車）滁州下午七點三十九分（特别）下午五點零七分（尋常）下午六點零二分（九次車）上午十點零三分（十九次車）浦鎭下午六點十三分（尋常）下午七點四十三分（九次車）上午十一點四十四分（十九次車）浦口下午九點零四分（特别到）下午六點二十三分（尋常到）下午七點五十三分（九次車期）上午十一點五十四分（十九次車到）　　由浦口開至天津 
浦口下午九點十分（特别星期二開天津止）上午九點四十五分（尋常每日開天津止）上午六點五十分（每日十次慢車徐州止）下午二點（每日二十次慢車　　止）浦鎭上午九點五十八分（尋常）上午七點零五分（十次車）下午二點二十分（二十次車）滁州下午十點四十五分（特别）上午十一點十一分（尋常）上午八點五十一分（十次車）下午三點五十九分（二十次車）明光夜十二點五十二分（特别）下午一點十四分（尋常）上午十一點四十二分（十次車）下午六點四十八分（二十次車）（蚌埠）星期三上午二點三十三分（特别）下午二點五十二分（尋常）下午三點二十五分（十次車）上午六點三十分（每日十八次慢車徐州止）固鎭下午四點零六分（尋常）下午五點零一分（十次車）上午七點五十八分（十八次車）福履　上午五點二十一分（特别）下午五點四十四分（尋常）下午七零九分（十次車）上午十點四十分（十八次車）徐州上午七點零二分（特别）下午七點三十五分（尋常）上午七點四十分（每日八次慢車濟南止）下午二點卅五分（每日十六次慢車兗州止）臨城上午八點四十六分（特别）下午十點（尋常）上午十點零二分（八次車）下午五點十一分（十六次車）兗州上午十一點零四分（特别）夜一點零四分（尋常）下午十二點四十一分（八次車）上午七點三十五分（每日十四次車濟南止）泰安下午一點零八分（特别）夜三點五十六分（尋常）下午三點十二分（八次車）上午十一點零二分（十四次車）濟南下午三點十二分（特别）次早六點三十分（尋常）上午九點（每日六次車天津止）上午五點（每日十二次車天津止）德州下午五點三十七分（特别）上午九點十七分（尋常）下午十二點十三分（六次車）上午十點零四分（十二次車）滄州下午八點（特别）上午十一點五十七分（尋常）下午三點二十三分（六次車）下午二點二十三分（十二次車）西站下午二點五十一分（尋常）下午七點十五分（六次車）下午八點十分（十二次車）津總站下午十點三十五分（特别車到）下午三點零二分（尋常車到）下午七點二十六分（六次車到）下午八點二十一分（十二次車到民國四年五月重訂 
[滬杭鐵路開車時刻表]  
[由上海開至閘口]  
上海　上午八點正（快車）八點五十五分（慢車十點十五分（四等車）） 
下午三點卅分（特别快車）四點廿分（區間車）嘉興止 
莘莊　上午八點二十六分（快車）九點二十七分（慢車） 
下午五點零一分（區間車） 
松江　上午八點五十五分（快車）十點零六分（慢車）十一點四十分（四等車）下午四點十五分（特别快車）五點五十六分（區間車） 
楓涇　上午九點三十五分（快車）十點五十一分（慢車） 
十二點四十一分（四等車）下午六點四十八分區間車） 
嘉善　上午九點四十九分（快車）十一點零七分分（慢車） 
下午一點零二分（四等車）五點正特别快車七點十分（區間車）嘉興　上午七點三十分（區間車）十點二十一分（快車）一點十五分（慢車） 
十一點四十五分（慢車）下午一點四十六分四等車二點五十九分特别快車七點四十分（區間車到）硤石　上午八點四十分（區間車）十點五十八分（快車）十二點三十一分（慢車） 
下午三點零二分（四等車）五點五十八分特别快車杭州　上午十一點三十分（區間車）下午十二點卅八分（快車）二點四十二分（慢車） 
五點四十七分（四等車）七點廿四分（特别快車） 
閘口　上午十一點五十一分間車到十二點五十二分（快車到）下午三點正（慢車到） 
六點十五分（四等車到下午七點卅五分）（特别快車到） 
[由閘口開至上海]  
閘口　上午七點三十分（快車）八點三十分（慢車）九點三十分（四等車）下午三點十五分特别快車四點正區間車嘉興止 
杭州　上午七點五十五分（快車）八點五十六分（慢車）十點十三分（四等車）下午三點噩　六分特别快車四點二十五分（區間車）硤石上午九點三十三分（快車）十一點零一分（慢車） 
下午一點五十分（四等車）四點五十五分（特别車）六點四十七分（區間車）嘉興上午七點四十分（區間車） 
　十點十二分（快車　）十一點五十五分（慢車）下午三點零一分（四等車）五點廿六分（特别快車）七點卅八分（區間車到）嘉善上午八點十八分（區間車）十點三十六分（快車）下午十二點廿六分（慢車）三點三十七分（四等車）五點四十七分（特别車）楓涇上午八點四十一分區間車十點五十分（快車）下午十二點四十三分（慢車）三點五十八分（四等車）硤石　上午十點四十五分（快車）十二點二十二分（慢車） 
松江上午十點零二分（區間車）十一點三十二分（快車）下午一點三十一分（慢車）四點五十八分（四等車）六點三十二分特别快車莘莊上午十點四十八分區間車十二點（快車） 
下午二點零七分（慢車）上海上午十一點廿二分區間車到下午十二點廿五分快車到二點三十八分（慢車到）六點零七分（四等車到）下午七點十五分特别快車到 
[滬杭甬鐵路甬曹綫行車時刻表]  
[自寧波開至曹娥江邊]  
寧波　上午八點開　下午一點五十五分開 
莊橋　上午八點十三分開　下午二點零八分開 
洪塘　上午八點二十二分開　下午二點十七分開 
慈谿　上午八點三十四分開　下午二點二十九分開 
葉家　上午八點四十八分開　下午二點四十三分開 
丈亭　上午九點正開　下午二點五十三分開 
蜀山　上午九點零十分開　下午三點零五分開 
餘姚　上午九點三十一分開　下午三點二十六分開 
馬渚　上午九點五十二分開　下午三點四十七分開 
五夫　上午十點零四分開　下午三點五十九分開　 
驛亭　上午十點十五分開　下午四點十分開 
曹百　上午十點三十一分開　下午四點二十六分開 
曹娥江邊　上午十點三十六分到　下午四點三十一分到 
[自曹娥江邊開至寜波]  
曹娥江邊　上午八點開　下午十二點十五分開 
曹百　上午八點二十二分開　下午十二點三十七分開 
驛亭　上午八點三十二分開　下午十二點四十七分開 
五夫　上午八點四十三分開　下午十二點五十八分開 
馬渚　上午八點五十五分開　下午一點十分開 
餘姚　上午九點二十二分開　下午一點三十七分開 
蜀山　上午九點三十六分開　下午一點五十一分開 
丈亭　上午九點四十七分開　下午二點零二分開 
葉家　上午九點五十九分開　下午二點十四分開 
慈谿　上午十點十二分開　下午二點二十七分開 
洪塘　上午十點二十五分開　下午二點四十分開 
莊橋　上午十點三十四分開　下午二點四十九分開 
寧波　上午十點四十三分到　下午二點五十八分到 
[老太古公司]  
叭喇定火險公司雙司勞哈其火險公司 
倫敦崙格西火險公司柯里仁火險公司 
家定火險公司 
啓者本行經理以上五保險公司事務現可代客保廠屋棧房及各屋内所有衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟台天津牛莊等處貴客欲保請駕臨接洽可也特此佈聞 
[靛靑减價出售]  
本號刻有一百斤謙信牌靛靑數十桶因存棧日久水燥成粉原料無傷染用身分性質絲毫無缺專銷染坊最爲合宜存貨無多速請駕臨小號面看其價克已　三馬路西晝錦里内瑞昶公靛靑顔料抄莊啓 
[醒獅牌凈石膏粉]  
此石膏粉煉精製美質凈色白爲恒茂廠出品國貨中　首屈一指者已訂定歸上海華英大藥房經理凡賜顧諸君認明醒獅牌商標是荷該價列后○一磅聽洋一 
角半○七磅聽洋九角○五十六磅聽洋四元二角半○百十二磅聽洋八元此佈 
 [P彚司公司男色間新到上等新式呢帽以及洋傘皮鞋現錢一槪九五扣彚司公司江西路南京路 
[洋房招租]  
茲有滄州路十一十二號三層樓洋房兩宅在滄州别、 
墅後面每宅均有大房間八間以及浴間傭人間氣樓間兼有電燈自來火等一應俱全如欲租者請至泗涇路二號本帳房面議可也德和洋行啓 
[農商部註册中國精益眼鏡公司]  
總公司上海南京路泥城橋東首　中國首創自製最新發明吒力克鏡片 
北京支店開設在前門外觀音寺西頭　吒力克鏡片圖　平面鏡片之圖　漢口支店開設一碼頭前花樓口 
吒力克鏡片確從光學及生理學研究而出最能保護人之目光故在泰西銷場極廣本公司於此潜心十有餘年所製鏡片始能凌駕歐西獨步中夏故目出品以來不特本國歡迎西方士女亦多惠顧此可見本公司實事求是與尋常販售舶来品而專恃大言欺人者絕然不同也兹將吒力克最大功用略舉於左　（一）該鏡片係按凖各人目光用機器磨成凸凹形四傍上下光線相同其功用恰與天生暗球無異故能使戴者目光四澈不勞俯仰轉側自可左右顧盼與平面鏡之祇能平視者迥别　（一）該鏡片能貼近眼匡而與眼毛並不觸礙 
（一）能遮蔽眼目使塵氛不易侵入　（一）該鏡片質厚而純遠望之宛如水晶兩滴精瑩煥采故戴者神采每增百倍?（一）該鏡片光線合理故雖用於日光中亦不眩暈?以上略舉概要至其奥妙則惟戴者能詳言之本公司因目為人生最寳貴之物故悉心研究親手製造海内宏達當能鑒之再外問近有以現成凹片混充本公司吒力克鏡者尚祈留意 
[西醫周邦俊]  
滬杭甬鐵路醫官常年包醫另有專章 
門診下午二時至五時診金一元號金一角出診時以後診金五元號金二角提早愈時加倍急症隨邀隨到最新六百○六注射兼戒洋烟診所英界大馬路泥城橋堍同濟藥房電話九七三五 
[日快丸]  
總發行上海仁濟孚記葯房虎牌最大包弍角大包壹角小包五分 
[鍊雲藥房將軍丹眞治肝胃氣痛足證當世之仙丹]  
肝胃氣痛藥奏效神速市上實稀余患此症憶將五載廢時失業尚且小事每發痛甚眞有求死不得之苦調治終鮮實效前在滬寗搭車偶聆客言肝胃氣藥再莫靈於上海三馬路鍊雲藥房將軍丹竟有藥到病除余至該號先購一瓶洋一元服則果效繼又滙洋五元郵購一料隨服隨愈于今半載未見復發足證當世之仙丹特書誌謝南京城北黄士珍啓 
[冬季需用電氣火爐者注意（２）]  
電氣火爐最稱完美故每届冬令租用紛繁不暇應接凡本處燃户本年冬季需用電氣火爐者務宜早日將電線裝置備用以免向隅○本年出租之電氣火爐式樣功用較往年更佳能使用户更覺滿意○欲詢一切詳細請至南京路四百七十一二號及百老匯路一千二百九十七號本處樣子房○電話二千六百六十號○八百四十號寓滬西人工部公局電氣處啟 
[新舞臺協濟戒煙丸廣告]  
本社五種丸自已酉迄今已届七載至於藥品之王道功效之完善素蒙有口皆碑毌庸煩　當此烟土居奇　 
印花增稅利權損失不可勝數伏願嗜好諸君毅然决志早日脫離同登樂境是則同人所厚望者也如蒙光顧毌任歡迎五種丸每元九十四料半濟丸一百八十八粒朔望九折希注意焉　總分發行所移至四馬路第一台左首第二家十六舖橋北堍沿黃浦鐵房子内 
 
