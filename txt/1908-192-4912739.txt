# 1908 - 192 - 4912739

 

Page 1

 
 
   
 
 

Page 2

 
 
   
 
 

Page 3

 
 
上諭 
[六月二十日奉]  
　　上諭陳啓泰奏粤漢鐵路宜定統一辦法懇遴派廉明大員督辦路務一摺粤漢幹路關繫南北交通最爲重要前經張之洞收回自辦極費經營乃數年來官紳商董意見參迄差無成效長此因循必至放失大利貽誤路政自應簡派大員統一事權方可早日觀成著派軍機大臣大學士張之洞兼充督辦粤漢鐵路大臣會商郵傳部及三省督撫督飭在事官紳商董認眞籌辦所有路務大端由該大臣通籌三省全局體察情形隨時主持裁定務令各泯意見聯絡一氣以免曠日虚糜至妨交通要政欽此 
[六月初十日經内閣奏]  
　　派王大臣驗放分發直隸試用道梁國英朱照粱石甫林紹清湖北試用道李寶洤余銑湖南試用道胡得立四川試用道龍𥿈瑞廣東補用知府蘇桂　廣東試用知府趙夢奇湖北補用同知王景森福建試用同知王運隆江西試用同知陳繼鷺湖北試用知州馮應熊貴州試用知州張華松江蘇試用通判瞿宣釆山西試用通判將紹曾湖北試用通判瞿長齡四川試用通判丁立桐李萃章商文溶劉煜四川試用直隸州州同李楚珩直隸補用知縣許綏之山東補用知縣盧潤書河南補用知縣楊蔚江西補用知縣麥錫良湖北補用知縣陳汝霖直𨽾試用知縣王思懋龔景韶劉敬銑李鵬雲李鴻文江蘇試用知縣李崇鎏陳廷英蕭泗勳河南試用知縣李肇榮賈培基易紹椿甘肅試用知縣秦匯涵浙江試用知縣鍾愈福建試用知縣石元鼎江西試用知縣范迪光湖北試用知縣楊菁匡文𥿈王廷耀趙淮湖南試用知縣趙元錕徐嶧山會時煦廣東試用知縣何梅芳林韡移嵇燧將謙陳貞吉四川試用知縣談爵煕竇廷銓錢芳葉同蔭蕭善選尙忠貴州試用知縣陳樹滋山東興用布庫大使閻建紫四川使用布庫大使慶芳山西試用運庫大使楊繼昌長蘆試用鹽大使程性華两浙試用鹽大使倪廷翰翁壽增四川試用鹽大使文𤀹两廣試用鹽大使孟印川均堪以照例發往擬補内閣中書馮棟芳堪以准其補授保舉知府用湖北黃州府岐亭同知周濂徽堪以照例用十一日覆奏奉旨依議欽此 
論説 
[法國尺制優長之眞理（再）（續）（留法學生來稿）]  
　　學問上之便利事業上之便利本原上之精善已如前言可知中國而不變尺制則已。苟欲變之。惟有法制可採。用斷不可採用英制。且尺制旣採用法。制則量與衡二事亦宜。更張。一如法制之以尺爲根據。若僅變尺制而斤兩斗斛一仍其舊。則今日爲買櫝還珠之舉。他日又須行第二次之修。改。 
 
 
 

Page 4

 
 
　　或者曰法國尺制固善。吾國固宜採用。然法國一尺約合中國舊制之三尺。驟然一變工商界不無梗碍乎。 
　　吾曰不然。驟然一。變工商界毫無梗碍。何則中國大工業尙未振興。其所振興者大半本用法尺如鉄路上。如製。造局内是其例也。 
　　且物價之貴賤與尺之長短成正比例新尺大于舊尺三倍則商人自知將舊價增大三倍。安見有所不便乎。况人情恒駭于其初而安于所習。新制初興俗人固。疑其不便。迨越三月或四月則又成習慣矣。是故吾國可逕採法制。無庸遲回審顧爲也。 
　　或者曰于採用法制之内稍參變通亦未嘗不可。如以法尺之三份之一爲吾之一尺。則於表面上與舊尺相差甚微。而實際上則仍以法尺爲根據。此言似有理。然多窒礙。蓋以三除一永遠不能除盡除與否。是算學上。極大之利弊問題斷不可輕率從事。况此外更有種種障害在乎。 
　　或者曰以法尺之半爲吾之一尺。則祇須以二乘吾之尺數。即合于法國之尺數此言亦有理且較上理爲優因一尺者半尺之倍數也凡係倍數必恒整善也且以法國之半尺爲吾之一尺則吾之一尺即是地球象限之二千萬份之一於理頗順也然實不盡善。 
　　何以不盡善也。蓋吾國尺旣合于法國半尺。則吾或面樍之四個平方尺。合于法國之一個平方尺。吾國面積之九個平方尺。合于法國之二個平方尺零二五。其不能符愜者一也。又吾國體積之八個立方尺。合于法國之一個立方尺。吾國體積之二十七個立方尺。合于法國之三個立方尺零二七五。其不能符愜者又一也。核算時畸零不整。不便之跡已生。且須將萬國科學工業界所載之數。一一拆算以强合于吾。是削足以就屨也。故曰不盡善也。 
　　或曰法國以子午綫爲尺之根據。吾不妨以赤道爲根據。則吾之變制。絶無襲用他人成法之跡。此言亦似有理然實僅是自。嘲自慰之舉耳。蓋赤道與子午綫之理相同。子午綫非吾中國人所測知。赤道綫亦非吾中。國人所測知也。以羊易牛之舉。甚無謂也。况吾國無大算學家。吾國無大物理學家。吾國無大化學家。吾國。無大製造家。（小者亦。無焉論其大）。純然採　法制。則一切皆可購其。現成之模範。若稍更易。則科學上之纷擾旣。無窮工業上之纷擾又無窮。區區小利。僅在商市之可保守舊習耳。不揣本而齊其末。豈非所謂養一指而失肩背者耶。 
專電 
[電一（北京）]  
　　度尙澤公以鹽斤加價祇得二百萬不敷練兵經費擬速辦官膏各樞臣均贊成惟開辦欵鉅張袁意借外債澤主自籌 
[電二（北京）]  
　　軍機處連接電報股商籲請維持電文擬商郵尙陳璧酌加收贖股價 
[電三（北京）]  
　　世中堂以旗丁裁糧授田事各省奏報籌辦者寥寥特請旨通論各省速辦 
緊要新聞 
[國會論兩派之競爭北京]  
　　國會問題發起後各大員意見叅差每議一事必有兩方之爭執每開一會必有兩方之辯難會議國會年限紛紛已久漸臻融洽乃自于式枚立憲必須正名及保守漸進兩次上摺後兩方意見又復不一有極力贊成于摺者有以于不勝考察之任請委人代之者迨紛爭稍見平息而王廳丞劉部郎速開國會兩摺又上於是兩方復議論大起有謂如此摺奏實爲政界中罕見而竭力贊揚者有謂此等大事非小臣所能叅議而以越權目之者觀此情形則目下府府正在國會論激戰之時代云 
　　又聞樞府王大臣近來對於國會問題異常注意並以開設國會年限關係綦重議論不一故擬召集京外熟諳新政人員至京開一特别議會以冀盡善未知確否 
[資政院奏陳開辦情形北京]  
　　資政院大臣片奏云臣院開辦伊始一切均無憑藉前經奏明暫借内閣漢本堂作爲籌辦之所奉旨俞允在案該處屋宇過隘每届會議幾有不敷列坐之勢自應另覓相當地方以資應用俟勘妥租定再行奏聞現擬分設文牘庶務兩科掌理臣院來往文牘及一切雜項事件由臣等遴調閣部院衙門人員分别派充科長科員責成辦理將來資政院成立再將各該科事務歸併本院秘書廳辦理惟臣院經費未經籌措所有租賃房屋置備器具及筆墨 
 
 

Page 5

 
 
紙張並開支辦事人員薪水均係必不可少之欵擬懇飭下度支部籌撥臣院開辦經費銀四萬兩由臣等撙節核實支用嗣後如有不敷再行酌量奏請添撥如蒙俞允臣等即咨行該部欽遵辦理六月初十日奉旨著度支部照數撥給欽此 
[桂撫奏報越匪肅清之内容北京]  
　　張鳴岐奏報越匪肅清情形並陳善後辦法原摺甚長約有六千言大略謂赶緊修造鐵路加設電桿庶一旦有事不致有礙交通桂省兵數素單擬即添練新軍練兵處原定桂省二鎭值此庫欵支絀籌措維艱雖裁節綠營等費爲數不少而以之創練陸軍不敷尙鉅現擬暫練一鎭統計添購槍械置造營房及一切開辦經費尙短白餘萬惟有懇恩飭部籌撥又桂地綿長呼應不靈擬將省會遷移適中地方俾控全桂云云奉旨該衙門議奏 
　　又奏要匪黃囗李囗就戮並進呈旗幟告示名册等件旗以紅布爲之上有白字曰中華國民軍東路分統李中一大李字長約丈餘闊約七八尺共四件李黃之外尙有一陸姓者惟未見總統之旗告示上有印曰總統中華國民軍之印告示共有三種一係告戒部下不准騷擾地方一係招募入會者略云有願附入本會者定常先立約詞大事成功之後共安樂利一係賞格大略能殺張鳴岐陸廷榮者賞一萬五千元其次有賞一萬或一二千者龍裕光亦列其内能破龍州者賞五千元餘如上思等處不過數百元而已尙有演説約詞一本無非勸人入會保我中國等字様名册僅一本不過數百人大約非總會之件細閲進呈各件未一見孫汶字様張之原奏有云分統已就戮首要漏網仍當嚴緝亦未指名何人是否孫汶尙難臆度兩宫覽奏及進呈各件喜形於色曾諭樞堂有匪勢已孤邊圍或可稍安等語遂硃批全桂肅清要匪就戮覽奏深慰朕心實堪嘉尙首要漏網仍著督飭嚴行搜緝務絶根株欽此 
經營西藏問題 
[張蔭棠詳述藏事危急]  
　　前日鹿張袁諸筵宴張蔭棠欽使張於座間語及藏民愚蒙崇尙佛敎均視逹賴爲依歸祇須逹賴仰體朝廷德意允爲贊助成功必易而且速無如逹賴素爲外人利用每每出而阻撓并與班禪有隙近因班禪已爲人用深恐不得外人歡心竭力趨附現在欲籌藏事或趁其未歸赶爲布置或温諭台噠來覲優加禮貌而聯絡之均於藏事大有裨益并愈速愈妙等語各軍機頗以爲然 
[嚴催駐藏大臣赴任]  
　　自張蔭棠到京後條陳西藏緊要在事宜慶邸急思整頓惟以駐藏大臣籌欵用人非川督供給不能成功故電催趙爾巽早赴新任以冀兄弟共事一方無憂掣肘近聞趙爾豐尙未起程故前日又傳電旨略謂趙爾巽到任已久西藏事關緊要趙爾豐竟不即日赴任似此藉端延宕致誤事機豈不負朝廷委任之意云云 
電報股東再爭加價 
[致郵傳部電]  
　　郵傳部堂憲鈞鑒頃見報登收股告白商等前後電禀所擬辦法數條均歸無效商等遵諭旨守商律準情酌理呼籲請命未知有何不合大部竟置不理逕情直行目無股東實蔑視法律按電股市值去歲即逹二百元盡人皆知有賬可核且查廿六届及念七半届收入除開支外淨餘一百念一萬元按股計息應每股派六十元上下今大部不顧商虧强定股價乃并去年今上半年之利息亦不付還股東未知據何法理譬如商家盤店受主不問財産所值任意勒價强逐店主又并其店中所存銀錢攘而有之試問天下萬國曾否有此辦法大部奏章文牘始終言不佔便宜不稍抑勒今商等不敢求大部不佔便宜惟求勿抑勒耳電局爲奉旨永歸商辦直隸大部之公司股東以身家性命之關繫有所請求大部理應答復大部自問如無不合何不正式剖告股東商等如有悖理之處儘可盡情一一批　若乃不顧公理專恃强權即商等雖弱而可欺亦不能自棄立憲國民之天職大部須知聖訓煌煌庶政且須公諸輿諭况電局爲股份公司理應取决於股東公意今大部置股東於不顧並置輿論於不聞是顯與諭旨相悖恐此後法律無效人咸自危所得於電局者小而所失於他者大也此事關係國體及商界前涂甚重且大商等以股東之資格不得不與大部較短長以國民之資格尤不敢不爲大部盡忠告語曰君子之過也如日月之食焉又曰惟善人能受盡言敬竭愚忱伏惟明察不勝悚惶待命之至電報股東曾全體胡琪等謹叩效 
[致軍機處曁部院電]  
　　軍機處都察院商部王爺中堂宫保各堂憲鈞鑒前電陳三種辦法諒蒙憲察郵部久置不理反用强力意將收股章程刋登報紙每股給價百八十元限六月底爲止查電局念六届進欵除一應開支外實餘八十餘萬念七半届又餘四十餘萬都計百念萬外按古今中外置産通例無産未轉户利息皆歸得主之理若照東西各國改民産爲國有之先例則除一切公積利息歸還股東外尙須貼補數成以示優恤安有旣抑其價復　其息之事朝廷方招致華僑興辦銀行航業郵部亦設銀行議贖京漢借資商力正多維持信用以勸方來猶懼勿及驟　此策商民寒心何也商等爲身家性命計爲商業前途計萬難隊忍已續電禀郵部伏乞俯賜維持不勝感戴禀郵部電錄呈鈞鑒電報股東會全體胡琪等謹叩效 
　　今日因告白過多尙有緊要新聞接入第二張 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[保荐人材員名全單（再）（續）]  
被保人員姓名　　被保人員官缺　　　　　原保大員銜名 
江毓昌　　　　　江西吉南贛寗道　　　　閩督松壽 
韓國鈞　　　　　河南候補道　　　　　　同 
陳寶琛　　　　　前内閣學士　　　　　　同 
李德順　　　　　補用道　　　　　　　　署直督楊士驤 
耆　齡　　　　　農工商部左丞　　　　　同 
李　熙　　　　　候選道　　　　　　　　同 
張士珩　　　　　分省補用道　　　　　　同 
汪瑞闓　　　　　江蘇補用道　　　　　　同 
許汝棻　　　　　前度支部主事　　　　　陜撫恩壽 
王季寅　　　　　候選道　　　　　　　　同 
張　毅　　　　　山西補用道　　　　　　同 
胡薇元　　　　　候選知府　　　　　　　同 
陳文藻　　　　　江蘇候補知縣　　　　　同 
盛炳緯　　　　　翰林院編修　　　　　　浙撫馮汝騤 
陶在寛　　　　　分部郎中　　　　　　　同 
張美翊　　　　　直隸候補知縣　　　　　同 
王廷楊　　　　　江蘇候補知縣　　　　　同 
許星璧　　　　　暑江寗府知府　　　　　江督端方 
戚　楊　　　　　松江府知府　　　　　　同 
楊鍾羲　　　　　江蘇候補知府　　　　　同 
魏家驊　　　　　丁憂山東東昌府知府　　同 
陳慶年　　　　　丁憂江浦縣訓導　　　　同 
周善培　　　　　候補道　　　　　　　　護理川督趙爾豐 
王典章　　　　　候補知縣　　　　　　　同 
江　瀚　　　　　學部參事官　　　　　　鄂督陳夔龍 
徐紹楨　　　　　湖北候補道　　　　　　同 
鄧維琪　　　　　四川候補道　　　　　　同　　（完） 
[經綸絲紗廠轇轕未了蘇州]  
　　蘇州經綸絲紗廠新舊股東轇轕情形及蘇藩司批示各節疊志前報茲又探得蘇撫陳中丞電咨農工商部文云昨復一電想已邀覽查蘇經蘇綸兩廠二十一年經南皮相國在江督署在奏設以息借官紳商民欵五十四萬七千餘兩作股本又積榖等欵二十三萬五千餘兩作存欵合成一大公司照會前國子監祭酒陸紳潤庠總董其事迨陸紳入都廠歸祝商包辦統按七厘起息盈虧與公家股東無涉五年期滿祝商虧欠官商本息爲數甚鉅迭次照會老股接辦均置不答廠停數月二十九年四月費商承辦倡拔本償息之議接租兩廠年繳租銀五萬兩按季先繳後辦訂約五年盈虧與人無涉經恩藝帥附片奏明在案越二年紗銷甚暢獲利較豐三十二年春老股張紳等出而競爭抺煞奏案一再瀆陳旋擬辦法七條仍赴鈞澡禀請收回自辦其時費商租期未滿准部行令查問費商並願遵認七條是以斷歸照舊租辦本年四月二十五日租期届滿費商請退由農工商務局先期照會老股接手延不具復商會來咨僉稱公舉周紳廷弼接辦並不擬具章程亦不提及應繳租銀地租等欵四月二十七日據商會函稱張紳等以此次接辦與租商情形不同請先接管再行擬章蘇道告以部示七條係諸紳自行擬呈公欵未清以前斷難置租辦成案於不問必須議章繳欵始可交廠接辦先接後議無此辦法且股東甚衆應邀股本最鉅者數人出爲理論須將拔剩之積榖等存欵十餘萬兩繳還司庫方許交其收回自辦不得已而思其次至有責令照費商租辦原案將積榖水利官欵老股加息學堂經費各項分季預繳總以每季繳足廠租銀一萬五千三百六十七兩五錢爲準此外地租子花税均應一體照繳不准絲毫短少其費商自置新機亦應遵照院批由接辦之商如數繳還全歸承受此兩層如能遵辦亦可准其接收至此次電禀列首之姚鈨旣非息借之户即上年張紳等歷次具呈亦無其名蘇道係商務議員應有會議之權此次商會集議並舉周紳接辦始終未令與議自亦欠酌現已飭局催辦至張紳好義安分從不多事自悔爲人牽率當此費商退辦如老股自食前言不照案接辦致機器久懸生銹則股東中不乏願辦之人勢不能聽平空插入之姚銑肆無忌憚用陳顚末伏乞迅飭張紳等照案接手俾免停工以待曠誤公欵本息兩廠幸甚 
[農工商部復電]  
　　經緰廠事上年二月據姚銑等禀稱租商背約環球撤機保護當經本部以租期未滿該商等復行續呈批駁去後十一月間復據禀稱租期届滿預籌收回懇派員赴廠查估復經本部以租期未届未經批示嗣據一再呈懇爰派張紳騫周道廷𢏺會同勘估本年三月據張紳周道查明具復到部旋據蘇州商務總會呈稱據姚銑等稱邀集股東統籌辦法現經公舉周紳廷𢏺接辦代呈鑒核等情經本部咨行貴撫就近查看情形酌核辦理在案茲准前因事關官欵紏葛本部毫無成見希仍由台端核飭遵辦 
京師近事 
[常御史叅摺之内容]  
　　聞御史常徽日前奏參某王府護衛宣林凌辱主人肆無忌憚請飭宗人府嚴加審訊已奉旨著宗人府確查嚴辦又奏參查辦貽榖案之隨員樊增祥挾嫌誤斷查辦不實請派公正大臣另行查核辦理摺上留中 
[崔道條陳治滇辦法]  
　　聞前日陸軍部代奏候選道崔祥奎條陳雲南要政一摺略謂練兵須一萬二千人籌欵則首辦鹽斤加價不足者由度支部撥補贖路則須欵二千萬兩云云此外如開礦興辦實業及調取熟習法文之交涉人員等皆切中時要慶邸頗爲嘉許 
[長蘆鹽商請緩加價]  
　　鹽斤加價度支部已奏准通行各省照辦近聞長蘆各引商以長蘆商情疲累自兩次加價銷數已不如前若此次再每觔加制錢四文商民更形交困現由晋有孚等全綱商人聯名據情懇請直督代奏暫緩辦理以恤民情 
[選缺章程將議變通]  
　　吏部尙書陸鳳石昨議本部選缺到部人員以及呈請分發者必由學治館考試始行給憑赴省原以淘汰人才整頓吏 
 
 

Page 11

 
 
治惟現查各項選輪諸多遲滞目不久即將停選擬將各項選缺章程釐訂變通並寛其出路免致淹滞人才 
[張相國力辭督理獄政]  
　　張相國前在湖北開辦模範監獄頗著成效現當改良獄政之時某邸擬請張相國督理全國獄政與法部分立現因張相國固辭已作罷論矣 
[提議提學使升途]  
　　樞府以各省新設之提學使升途至今尙未議及擬片交吏部會同學部酌議以便實行 
西報譯要 
[郵部奏獎滬寗鐵路洋員]  
　　字林西報北京訪函云郵部陳尙書以滬寗鐵路三年竣工各洋員勞績可嘉奏請頒賜勳章以示鼓勵 
[日員抵京之關繫]  
　　又北京訪函云日本福島少將已於昨日偕同青木少將及神户川崎船廠總理松君行抵北京其來京之故或謂與中國組織海軍之事有關現京中巨公因中國武備學生在福島少將管理之東京武備學校肄業成績甚佳頗尊重之至川崎船廠總理大約欲與歐人競爭承造中國戰艦故亦同來北京云 
[新法鐵路交涉近聞]  
　　字林西報云新法鐵路問題近日得有消息謂日政府祗須中政府許以别項利益以爲報酬及自出資本建築此路則日本即允取消前此之抗議聞南滿鐵路總裁後籐君不日即將來京交涉此事云 
[抵制日貨影響之大]  
　　泰晤士報載舊金山函云中國抵制日貨之風潮凡旅客自遠東來者無不引爲談論之資料日本商業自國内遠及錫蘭現皆大爲衰落紐約泰晤士報訪事密勒君今日歸自蒙古談及此事謂離橫濱之時日人尙在謀敗華人抵制之策然皆無濟於事中國各處商會代表曾在上海集議抵制方法廣東商會亦有代表蒞會内有一人告余華人皆擬極力抵制然辦法文明不使日人藉口爲政治之干涉云云余曾目見揚子江日本商船事業皆極凋敝據傳日本富商目下皆情願將中國之賠欵如數償還充作中國善舉緣中國國民自信卸旗之合理故以抵制爲報復而日政府亦知若不設法挽救則大局將更衰落云分類新聞政界 
[貴福請咨赴甯國府新任杭州]  
　　前任紹興府貴壽鋆太守去年釀成秋瑾寃獄致全浙士民羣起反對太守自知輿情不協極力運動某大臣得調安徽寗國府知府詎皖省士民聞此消息開會坻拒致太守進退維谷逗遛杭寓經年現以風潮漸平特具禀撫藩各憲請給咨赴皖禀到業奉馮中丞批准定期本月二十左右束裝起程未知皖省人民若何對付也 
[鄂督通飭勒限戒烟漢口]  
　　鄂督通飭文武員弁禁焑文云鄂省文武大小各員是否吸烟業經本部堂逐一派員密查復隨時親加察訪均已得其梗槪姑再從寛通飭如果目下戒斷尙可准其自新應將通省官界學界軍界勒限十日自行呈明有無烟癮分别具結呈送湖北禁烟公所以憑派員復查具有實係患病一時不能戒斷者准其呈明原委從寛展限兩月倘逾限不能戒斷即行分别有無差缺照章辦理經此次通飭以後凡現任司道大員各局處所總會辦候補各道員以及陸軍統制錄營各鎭督標中軍防營統領等務須先首具結呈送來轅其知府以下各官在省者現任及候補無差各員責成藩臬兩司有差之員責成各該總辦省外之現任知府直隸廳州責成該管道現任同通州縣以下責成該管府及直隸廳州其在道府直隷州當差之正佐各員分别責成該管道府州學堂官員責成提司陸軍官弁責成統制綠營現任候補各官責成各鎭及督標中軍巡防隊營哨官長責成營務處曁各路統領倘調驗不實即將本員照章參處如逾限未據送齊定惟該管官是問 
[蘇藩批飭嚴究櫃書勒短錢價松江]  
　　奉賢敎育會朱紳等禀督撫藩學道各憲云州縣徴收錢糧准照典價不得勒短乃吾奉櫃書舞弊膽敢於正供之内寓巧取之方本年徴收上忙民間交納洋銀櫃價每作錢一千零八十文近日始加十文爲一千零九十文照章核之就近典當若青村港鎭去城九里南橋鎭去城二十四里典牌洋價均作錢一千二百十文是櫃價與典價常差錢一百二十文且奉邑西鄰華亭北接南匯華亭櫃價每洋一千一百三十文南匯一千一百二十文雖抑短情形同於一邱之貉而彼善於此轉令人有樂土之思銀兩起解同在一司吾奉於同屬之中獨受加等之罰旣就近典價之不得比照并視同病相憐之鄰邑而更有益深益熱之痛小民溝瘠其何以堪伏乞迅賜飭查嚴禁以恤民艱且核自上忙啟徴櫃書按卯限繳現已收銀兩一萬五千有奇計已溢收錢三千六百千文留之吏槖則足以獎貪還之民間亦似非政體現本邑學欵異常支絀勸學所虧累常年二千餘金無米之炊敎育難於普及職舉等擬請飭下本縣即將此項溢收洋價之錢移充學務經費等情旋奉藩憲批云徴收錢糧節經通飭各屬不准短作洋價已不啻三令五申據稱奉邑櫃書舞弊每洋勒短錢一百二十文華亭南匯二縣亦有抑短情事所禀果實殊屬目無法紀亟應從嚴澈究以儆蠧吏仰松江府作速分别查明據實詳復察奪 
交涉 
[華工遷居俄境奉天]  
　　近來華工由海參威及東清鐵路遷往西比利亞者日多一日統計沿海各省上年入境華工約有八萬六千人之多其餘遷入俄屬阿穆爾省者亦有三萬數千人比較俄人之進省者不啻倍蓰是以俄人頗懷懼該國斯黎由寗博士謂華人以俄屬西比利亞視爲已國殖民地俄人若不設法預防則東方之地有不堪設想者矣 
[洋敎習干涉内政之預防杭州]  
　　浙撫近准外務部行咨以各省、 
陸軍警察等學校聘用洋敎習原以本國人材不齊敎授所關不得不借 
 
 

Page 12

 
 
第二章第四版 
材異城雖該敎習中不乏學優品篤克保令名者亦難保無遇事生風罔惜聲譽者近來訪聞各省所聘用之洋敎習時有干涉内政情事殊屬有損主權萬一因牴牾小端釀成交涉大事不可不防嗣後如遇内政案件如有外洋敎習出爲請託士預務須照約力爭嚴詞拒絕等因中丞業已抄錄原咨通札各屬矣 
軍界 
[陸軍部調查講武堂章程北京]  
　　陸軍部通電各省略謂前曾咨請設立講武堂並請報告迄已日久未見實行應請速將該堂宣講章程聽講名册主講屢歷一併詳細聲覆應如何改良之處聽候察核 
[桂撫調員練兵廣西]  
　　桂撫張中丞以桂邊防務緊要練兵孔急奏調道員李湛陽直隸州洪壽彭帮辦練兵業已奉旨允准 
學務 
[汴撫調員襄辦學務北京]  
　　汴撫林中丞咨調内閣中書劉玉訓赴汴襄辦學務現劉君已經允諾矣 
[全浙師範之現象杭州]  
　　全浙兩級師範學堂開課未旬突遭坍厘風潮嗣經紳學界集議善後嚴罰監工等情已誌前報茲訪諸個中人云王監督所聘敎務齊務庶務三長内有二人係某巨紳所推荐聞外間頗有物議現已辭職敎務長金君雖聘自日本惟到東未幾適值王監督東渡慨然以桑梓義務自負每月束修需二百金並訂有一年合同聞金君惟善辯該堂細章至今尙未宣布其餘禮堂食堂齋舍自修室客廳等處並無一字之規條博物敎員日人某君自到杭後並未上講堂一次現已回東評文員楊君係喻署藩所荐當時王監督以全堂職員齊全無從位置特别設此一席以迎合喻公之意現聞楊君亦决意辭職免受尸案之誚又聞留學界某某二君慕全浙師範規模宏巨前日函致王監督目願擔任體操專修敎員以盡桑梓義務 
實業 
[米業之奸刁鎭江]  
　　近有仙女廟米業董具禀鎭道謂粤省水災乏食擬裝運米粮出口前赴該省平價出賣以資接濟等因觀察以現值青黃不接正米價昂貴之時且疊奉各大憲嚴申禁令未便開弛米禁已批斥不准 
[開墾荒地之阻力杭州]  
　　杭商宋佐林前擬開墾五朝山荒地曾禀由農工商礦局札飭仁錢兩縣會甚並無阻礙詳准試辦現聞該商在山麓圈用地叚二百餘畝大半皆温合客民已墾成熟及土著坟塋眞正官荒僅居十一以是土客民大動公憤日前聯合耆老百餘人分赴府縣跪香喊寃當經鄒伊兩大令温辭慰諭飭即解散一面會同晋見王省三觀察禀商一切 
[浙路城站開工杭州] 　　 
　　浙路江墅線火車穿城一節早經定議所圈用之民房田地亦經購齊先築進出兩站嗣因拒欵風潮正盛延緩迄今現經總副理會商董事部請勞工程師詳晰履勘簽定進出兩門即日開工建築惟清泰門至候潮門軌線地段高低不齊魚蕩接踵打様頗多不便現擬傳集小工首先塡平各蕩再施他工 
雜記 
[道府赴寗議結夏家橋案鎭江]  
　　常鎭道劉襄孫觀察奉江督委令查辦寗軍在崑山夏家橋捉賭鎗斃平民一案茲悉觀察於十九日電令松江府戚太守來鎭同坐火車赴省謁見端午帥籌議結案辦法 
[議結營商虧欠欵奉天]  
　　東邊道辦理營商倒閉一案業經數月頗多爲難茲悉該營商東盛和所欠日本正金銀行欵項爲數最鉅現始磋商就緖由該處商會訂立合同呈由東邊道轉報督撫核定立案 
[縣令查辦荒地之私計安慶]  
　　霍山王令奉飭查辦官荒延不禀復竟將查出荒地擅自招佃墾種刻經北路墾牧樹藝總辦毓觀察詳報皖撫當奉批飭將該令先記大過一次並令速將因何延抗及擅自招墾緣由據實禀復 
清談 
[城垣討諭會]  
[其一]  
開會者所以研究拆城與不拆城之利害也。爲地方公益計。非爲諸君爭意氣也。拆與不拆。自當决之於公論。定之於多數。乃甫經。啓口。而騷擾隨之。此等野蠻舉動。當行之於茶館酒肆中。豈有會場而亦出此耶。諸君已矣。弗復言矣。程度未及。無可强也。時機未至。無能爲也。 
[其二]  
今人輒稱上海地方自治。發逹最早。乃觀昨日會議情形。非特不知地方之利害。并不知會場之規則。以自號開通之地。而出此怪現象。是則今日之會。非拆城與不拆城之問題。乃拆團體與不拆團體之問題。宜乎大吏之目我程度爲未至也。羞哉上海人。哀哉上海人。 
[飛娘傳二十]  
　　綠弗曰。何人。福曰維亷姆夫人。是飛娘之摯友。而余之表姊也。性和而仁爱。若情其人介。紹。則善綠笑曰。欲倩彼作説客耶。余亦未嘗不可以效命。語時。以拳擊胸。以示勝任之意。福曰。汝嘵嘵者。何事不敗裂。毋多言。即於架上取冠戴之。將行。囑綠曰。汝善。待。約十二鐘必返矣。綠笑曰。日已晚矣。而途中頗險此去道路。雖未修阻。遙約二三里。且兄今日所見者。安知非刺客姦人侯請明日。亦未晏也。福心爲之動。又思維亷姆夫人事繁。明晨往訪。恐不。遇又自壯其膽曰何懼。乃携棒而出。時五月十四夕也。福出大門。月色滿街。綠樹篩影。遠遠聞狗吠聲。微風吹拂。兩傍枝頭。颯颯作響。樹影搖拽。怳若有人踵後。回頭細願。則絕無人蹤。惟遠處夜巡足聲跫跫由旁路巡往他處。亦未見行近。又感觸綠弗之言。日間所見之役人。忽若持刀在後。心生虚怯。毛髮盡悚。福又自思曰。余往日膽氣頗壯。何以。今日餒怯若斯此行殊不佳。或如　弗言。明日往謁。或倩綠弗偕行。乃遽爾回步。綠弗閉門未久。忽聞叩門聲。獨自猜曰。豈福回歸乎。何若是之速也。如友人訪福乎福方他出。何所遇之巧也。及門啓則。福已闖然而人。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
來稿 
[致上海城垣討論會意見書] [  沈同芳]  
　　敬啓者上海拆城相持不决者累歲致有在明倫堂開討論會之事蒙諸公函邀理宜赴會同芳患病新瘥醫者云宜寡言語懼傷肺宜節思慮懼傷腦然對於貴會之討論則不得不貢其一得之愚忘其病中之所禁忌輒吐胸鬲以筆代舌可乎查城之名詞最古易城復于隍即王公設險保國之一端蓋閉關時代人民生命財產輒恃城以爲保障而國家又設功令以董督之如失守城池之罪必過於一鄉一鎭城廂被劫之處分亦過於一鄉一鎭不特如保城諸公所援引古今中外有城之典實已也故就中國歷史言之地方官下車伊始創修城垣爲善政之一若曰拆城此誠大多數所駭然色走此由於從前政治風俗習慣種種之關繫人民之生命財產其在城者恒視在鄉者爲穏固而國家對於此一般人民何以厚於城而薄於鄉其理曾不可通然猶曰在城者自視以爲穏固也今何時也夫主張拆城與主張保城其目的皆曰爲人民生命財產此人民之生命財產果係乎城之拆之與否此今日討論之前提也同芳試舉中國最古最大之城與今日諸公討論之夫中國專制之威至秦始皇帝而極矣始皇帝惑於亡胡之讖發兵三十萬備胡並築長城以爲帝皇萬世之基即在是曾不轉瞬二世遂亡此長城者可謂古今中外駭鉅之工程以始皇帝之雄威爲保障計而出此策讀史者至此必慨然曰在德不在險此等腐爛口頭禪不特討論會諸公同之意保城會諸公公未必不同之也上海之城視長城何如上海主張保城者之作用視始皇帝何如固不待智者而自明也此一解也且中國之所設爲人民保障者不特城也方城爲城漢水爲池及孟子言築城鑿池爲城池並重之明證上海城内之人民所恃爲保障者城也上海城内外人民所共同恃爲保障者宜莫如間接之吳淞口及直接之黃浦河今通商日久視此城外之租界及租界外之黃浦河吳淞口豈皆漠然無動於中抑古今異勢书城而不必爭池耶此又不待智者而自明也此又一解也有此两解則可知上海人民之生命財產决不係乎城與池則今日之討論　討論拆城後應進行何種之政策使人民生命財產屹然有所倚託如此則與保城會諸公所以欲保之作用已不謀而合蓋两方面之目的旣同但一則曰必拆城一則曰必保城於是再當研究必拆城者究竟與人民生命財產是否有損抑或有益此損益當有界説如有益地方而或有損的人則仍應服從多數如有益而無損也是拆城者之目的逹而保城者之目的亦逹又奚紛紛爲難者曰如子言則又安知保城者之作用不壹如拆城者之作用乎而多此一舉奚爲者則應之曰是當於事實上驗之不常於理想上爭之夫今日之上海爲中國之首埠其所以著聞於中外者爲上海之租界非爲上海城也故法律家言謂上海者中國國家之上海非上海個人之上海此言已深切著明若謂保城者之作用未必不如拆城則試間上海之租界開通僅數十年而一切治安章程已燦乎大備所惜者非上海人開通之亦非中國國家開通之此已爲土地主權上之大障礙若上海城内所謂治安章程者何如乎警察也消防也衛生也道路工程也與數十年前之上海度不甚異保城諸公不早爲地方謀治安至多數紳商因外界之激刺迫而爲拆城之舉而諸公齗齗焉對反抗之壘不知此反抗主義將保城以外無餘事耶抑眞爲人民財產生命大者遠者計耶加箭於弦而忘其所持之目的本不與人相遠則又何也故今日上海各圑體紳商但當爲地方治安持急進主義如果因不拆城而種種進行政策均有所妨碍則毋寗會集討諭取同一之意思不使外人笑我無辦事之能力而爭此紙上之空文則非特上海之幸也同芳曩年人都見正陽門正在鳩工庀材而汽車鄰鄰則尤於城闕處直趨東交民苍以爲一面築城一面堕城其政策胡相反若此蓋修正陽門者猶吾前説如地方官下車必借此以爲觀美且弋譽于庸耳俗目也于城闕通滊車者則又利便交通且徇外人之請不得已也夫吾國交通政策多出於不得已而以爲觀美弋譽于庸俗者則比比吾恐不得已之事且日出而未有已而未有已也嗟夫 
本埠新聞 
[城垣討論會第一次開會]  
　　本邑各圑體及紳商士民於昨日午後二時在明倫堂開第一次討論城垣大會到者約數百　滬道蔡觀察有事未到委本縣李大令到會代述意見謂今日討論拆城與不拆城之問題請諸君從長計議務須取法文明勿貽人笑等語次由李平書詳述議拆城垣之歷史繼由曹頌清張星若等相繼演説均主張保留城垣復由顧益之報告楊振錄等公禀陸蔚臣報告公益會徴集意見書皆主張反對拆城後由姚伯欣起而辨難未及數語主張不拆者羣起譁然秩序大亂李大令遂婉言勸止謂當將大衆所議禀請道憲核辦云云即搖鈴散會 
[保城會第四次開會補紀]  
　　十九日保城公會第四次開會到者一百四十六人公推陸菊生爲臨時主席先由會員宣布會塲秩序次宣讀席步青卜萍臣汪寛也嚴雋賡岑叔平沈鵬齡王沛麟王志公王春生金松甫曹鐵卿等意見書復報告各叚董交到初次調查簿主不拆者共三千六百四十三户又江鏡廟區沈洪文代表簽名單一百零一人西鄉沈頌銘趙倫秋續交到簽名單四百十三人旋由馮錫麒顧霖周演説即散會聞預會諸人咸以總工程局原議公决權十一條輕地方而重團體殊爲不合云 
[電車碾斃人命三志]  
　　法界二十三號電車將甬媂王龔氏及幼男王阿方碾爲肉泥一案昨日午後四點半鐘公廨讞員景明府會同費繙譯官乘坐馬車至八仙橋迤西首安里一带勘驗麥總巡及八仙橋捕房麥副捕頭亦到塲伺候飭令通班包探巡邏彈壓正兇司機人李耀卿（即李甘扣）及買票人王子仁見証楊協寶等均由探带至該處候訊明府旋傳楊協寶詰訊楊稱是晚八句鐘偕同友人在首安里口中和園茶館吃茶見廿三號電車由東而西適王龔氏左手持衣數件右手携一十餘齡小孩從南向北跨過馬路該孩被電車撞倒王龔氏不肯釋手奮力拖救以致母子二人均跌入車底該車司機人見已肇禍仍飛馳前去見者大抱不平霎時聚集數百人一齊喊追迨小的付給茶資下樓祇聞電車碾死人命之聲不絕於耳後見該車馳至例應停車之轉灣處亦不停車僅踏警鈴兩響仍疾馳圖逃小的因人衆圍住遂不前往今自願作証求鑒又問義興麫館夥唐寶奎供小的在櫃上收帪驀聞外面大嘩謂電車碾死人命小的即赶出觀看奔至慈蔭里口見一路地上之血甚多且碾碎之肉狼籍滿地猩臭不堪後見電車在紅房子前被衆人圍住始行停車又據新康烟紙店夥郭新初訴稱是晚見有數百人追赶電車該車並不鳴鈴向前飛駛商人亦追喊停車司機人置之不睬直至外國坟山爲衆人攔住逼令倒車始將屍身取出然　成爲肉餅不忍逼視又詢胡雅君王南生陸連生等所供大旨相同一百零二號華捕稱小的上差巡至鼎吉里口見該車疾馳並不鳴鈴後面有多人窮追小的亦即追赶令其停車置之不理直至外國坟山前始行停車七十三號落差捕亦投案聲稱是晚在首安里口目覩該車將龔氏母子撞倒碾斃即吹警笛追赶餘語與各証人略同又問該車收票人王子仁稱李爲司機人在車前小的收票在車後肇禍後小的拉鈴令李停車李竟不睬後赶至車前囑其關機渠云命案極大可逃則逃故不停車是實質之李甘扣知事難掩飾供認肇禍後知事不了故開快車計圖脱逃務求恩典明府得供即商之西官命李带回捕房收禁王等各人退去繼由電車公司總理古西賢君並公司所延之蒲石侓師邀請明府曁費繙譯官同坐電車至 
 
 

Page 19

 
 
該公司商議一切旋即分道而返茲聞電車各工人擬要求總理將李保釋故昨日法界電車一律停駛 
　　泰晤士報云前數日法界電車碾斃兩命茲該電車公司允出撫卹洋四百元惟死者同鄉之紳商戒其家屬勿領此欵須要求將司機人懲辦云 
[又有電車肇禍]  
　　英界聘白爾四十四號電車前晚八點餘鐘駛至南京路山西路附近將住居城内財神弄現年五十一歲之沈生泉撞倒碾斷脚骨當由印捕查見車送捕房轉送仁濟醫館醫治聞受傷甚重恐有性命之憂云 
[禀請採運川米]  
　　本邑紳董葉隹棠等以滬上米價有增無减將來青黃不接之時恐更缺乏擬集欵前往川省採辦川米五萬石運滬接濟昨已具禀滬道請示遵辦 
[通飭官塲具結戒煙]  
　　蘇臬左廉訪具禀督撫請飭各屬實任候補人員如有烟癮者限於于文到十日内自行呈明具結遵戒業由江督批飭責成廉訪切實辦理（原批已见前報）昨左廉訪爰特錄批移請滬道轉飭所屬迅速遵辦 
[奉賢勸學所禀請承辦官契]  
　　奉賢勸學所經費支絀擬仿上海南匯兩縣勸學所辦法請將奉頒之田房業產賣買官契統歸該所承辦以資貼補現已由該縣具詳藩學兩司請示矣 
[城内]  
　　傳聞之言○日前有張四子斃於馬姚弄口由十舗地甲偕同屍兄張阿大投縣稱係患痧斃命禀准免驗在案茲悉人言藉藉咸謂張四子係剪綹小竊是日挖竊途人時表一只被探夥二人暼見跟蹤追至馬姚弄口欲將時表奪去張不釋手遂被毒毆身死事後串出一人認爲屍兄賄同地甲朦報意圖了結云 
　　賣妻索詐○陳秀春控楊阿福賣妻索詐等情經本縣幇審李明府提訊陳供楊阿福前將伊妻裘氐賣於小的計洋一百元伊女小妹亦由裘氏带來今楊忽串同顧阿小前來誣小的拐伊妻女意在索詐且被兇毆求究訊之楊供妻女實被陳誘拐並未價賣且女兒已嫁顧阿小爲妻同往索領是實顧供小妹係小的之妻今被陳誘拐求追裘氏供楊是本夫曾將婦人價賣于陳女兒亦未許字求察判楊顧各貴一百板着各退去候查明再審 
　　官事○前總工程局正裁判丁憂候補知縣孫調鼎　南市商團公會敎練長章梁彪　江蘇候補知縣林建樞　候補巡檢周登萊　候補主簿徐寶源等昨均到道禀見　 
[南市]  
　　差役踈忽○崇明縣差役李長慶前日至工程局投稱在南邑關提拐婦高沈氏乘舟過滬在公義碼頭登岸被人截刦等情已誌昨報茲由局中查明該差带犯上岸在途購物遂被脱逃實係自行疏防並未有人刦奪業已移知崇明縣核辦矣 
　　偵探謊騙○義興碗店主婦魏林氏至總工程局控稱偵探李文祥私向伊子延生借取金戒三只抄票二十元謂係賠償鼎興莊失竊寶銀之用並許荐延生爲探夥每月可得辛資洋二十元事後向索圖賴請爲追究陳參軍傳李訊問據供並未向伊家借過金戒銀洋實被誣控質之延生供當日與李持戒至立豊莊秤後即同往鼎興莊交付判派探带回李等至立豐莊查問再行訊核 
　　控追夙償○李岩客至工程局控稱前在法界協康洋貨店爲夥有南市已閉葆生荳行夥陸金聲借去銀七十五两延久不還請爲究追訊之陸稱前由吳子和經手還過洋五十元判陸交保邀吳到案研訊 
　　混質銅飾○源泰押店夥朱鳳岐控銀匠工王寶泉以銅鎖片混質由西區解工程局究辦判戒責二百下逐出鎖片銷毀 
[閘北]  
　　華捕誘姦○已革閘北馬巡祖安倫現充租界三百十一號華捕與李王氐串誘王定才之妹王阿二至法界客棧姦宿爲包探偵悉往拿祖已囑李王氏將女送回茲經王定才詢悉情由將祖及伊妹扭至閘北四路一區警局控告判女交王带回祖解送總局押候補提李王氐訊究 
　　呑沒存欵○陳甫庭控鄭子勤呑沒存欵洋一千二百二十元昨由四路一區黃巡官傳同經手田其隆研訊因供詞各執判一併解送總局訊追 
[新租界]  
　　驗屍○麥根路白欄杆西首發現男屍一具由捕房車送斐倫路驗屍所飭保報縣等情已誌昨報昨日午後李大令蒞所相驗驗明該屍共有刀傷七處腰肋一刀致命遂飭善堂收殮聽候緝兇究辦 
[英租界]  
　　不認股東○英商喴厘洋行控義和永洋布號股東孫宏祥經賬程雨增莊仁清等不出定貨昨由公廨會訊原告延高易律師投稱定貨成單由程雨增蓋印且程亦係股東請一併究追被告延博易侓師辨稱程係賬房議單上並無股東字様請察判莊程等交保孫宏祥暫押本廨候宣布堂諭 
　　驅逐翻戲○著名翻戲巡丁阿才（即周阿才）　向朱祥生勒詐洋二十七元控奉公堂判押三月在案昨周延律師到堂代求開釋中西官姑准從寛判即逐出租界再來禁押西牢 
　　一女两字○竺王氐將已經許字與徐微川之孫女轉嫁于王月山控奉公堂判押在案昨解復訊氐供並未許字于徐微川判仍還押候查明再訊 
　　拐案待查○姚仲揚控無錫婦人孟俞氏與成衣匠魏阿東串拐伊女一案昨奉公堂復訊仍不供認判還押候查明姚女下落再行訊究 
　　拐案訊實○陳阿大控蔡文卿誘拐伊妻徐氐賣于南翔人童樹生爲妻得洋一百二十元昨由公堂訊明屬實判蔡押西牢二年如交還身價洋一百二十元准减押三月徐氏交陳領回 
　　拉客罰洋○雉妓張三寶張小寶與鴇婦王老四均因違章在途拉客由探傳至公廨判二妓各罰洋五元王罰洋十元充公押候繳洋開釋 
　　抗傳被罰○電車夫陳錦堂撞壞東洋車控奉公廨二次往傳不到昨晨由探拘案判罰抗傳洋五元押候再行訊核　又沈鳳標欠英商泰昌洋行房租往傳不到昨晨由探提案判罰五元交保候訊 
　　公堂瑣案○過犯陳永興逐出復來押捕房三月逐出　徐阿龍竊洋人紅木押三禮拜　吳根桂朱錫榮串竊金德仙衣物各押三月　流氓周爲徐和尙與陳阿二串搶王金生洋元判周徐各押西牢半年陳交保開釋 
[美租界]  
　　華捕撤差○卜總巡以華捕吳榮順陳長根王阿生徐鳳飛胡阿福等辦公不力飭令一併撤差 
　　舊屋坍塌○兆豐路一百八十四至一百八十六號房屋年久失修于昨日坍倒披屋三間幸未傷人 
　　馬車驚躍○哄阿法所駕馬車在百老滙路驚躍撞壞人力車車輛由捕將車及洪一併带入捕房因未傷人從寛斥釋 
國外新聞 
 
 

Page 20

 
 
[韓報主筆被拘]  
　　十九日東京電云大韓日報主筆韓人某氏因被疑盜用韓國賠還日人債欵業已拘獄 
[不允協助民政黨員]  
　　十九華盛頓電云紐日報主人海河斯脱君覆美國工黨協會會長高姆泊斯君函謂民政黨雖有請助之書但余不願協助衰黨中之懦員也 
[使館避難人已赦]  
　　十九日倫敦電云波斯京城德里黑蘭英國使館避難之人現已蒙赦得出惟有數人須定以流罪 
[法大臣爲汽車輾傷]  
　　十九日倫敦電云前任法國外務部大臣愛的萊君近在愛蘭岡地方爲汽車輾斷脇骨兩條内部受傷頗劇其夫人亦受重傷 
[英國郵政之發逹]  
　　十九日倫敦電云英國總郵政司勃克司頡君近於呈遞郵政預算案時宣稱彼預料贏餘之欵可有英金三百七十五萬磅云 
[英擬撤回南斐駐兵]  
　　十九日倫敦電云英國兵部大臣哈爾丹君宣言自西九月七號至明年西二月六號之間有馬軍聯隊一隊步軍大隊四隊自南斐洲撤回云以上譯字林報 
[飛行艇長遊失敗]  
　　十九日紐約電云德國齊潑利伯爵駕坐空中飛行艇爲二十四點鐘之長遊昨夜飛渡康斯丹士湖時艇忽破壞猝然而墜自德皇至傭隸無不悼惜譯泰晤士報 
[伊籐統監回國]  
　　十九日東京電云韓國統監大臣伊籐王已於今日行抵日本 
[德皇定期游歷]  
　　十九日柏林電云德皇於七月初十日與瑞典王格斯台甫會晤後即擬游歷波羅的海七月十六日擬在斯溫門特登岸赴培爾菲爾特附近雪萊閲兵塲閲看馬軍大操八月間勞利恩之大操亦擬往觀 
[英國仍擬建築軍港]  
　　十九日柏林電云據傳英政府仍擬另擇他處建築海軍軍港 
[俄星行蹤]  
　　十九日柏林電云俄皇俄后已回抵彼脱華甫地方 
[游船沉沒]  
　　十九日柏林電云有游船一艘在小呂宋附近遇風沉沒死者二十五人 
[孟買廠工罷工]  
　　二十日倫敦電云孟買有廠工一萬四千人於昨日同盟罷工凡未停工之廠皆遭攻擊搗壞玻璃窻等物並有歐人兩名於某肆之内爲工人圍攻警察全隊皆也彈壓並開鎗轟擊死數若干尙未詳悉 
[希土黨人聯合革命]  
　　二十日倫敦電云土京唐斯坦丁路透訪事電稱希臘徒黨目下組織已遠勝昔日聞與土爾其少年隊聯合起事該隊之布道會於軍界及回徒中頗有勢力云以上譯文匯報 
小説 
[社會小説滑稽生（十五）（賢）]  
　　我聽了此語。忽想着石守經是個極頑固的人。除了四書五經之外。譯出的新書從未看過一部。我且故意萊誑他。説道。這個事情。發見於維新時代。倒也很有道理。石守經聽我起初説得正大。今忽變了宗旨。不禁詫異道咦。你也説他有道理麽。這個道理。莫非從地球外來的。我道這個道理。正是從地球中來的。古人説。葱嶺以西。水皆西流。其俗賤男而貴女。這幾句話頭。郤與中國成個反比例。現在中國各事。旣欲步武泰西。必須將舊時風俗。一一推翻轉來。方能與。泰西諸邦一樣。石守經道呸。我雖沒有出過洋。但聽這般。出洋人議論。從未有這種事。我道。事實雖無。不妨。爲。理想。所有。吾鄉。有個酷好新學的人。他和人家談論人説天地。他必改作地天人説父子。他必改作子父。吾問他何故顚倒。他説天地舊了。地天便新。父子舊了。子父便新。因此吾鄉人。都尊而重之曰。新學家。！新學家。‖石守經道。顚倒兩個字面。就可以算。新學家麽。我道這個便是新理想。俗語説的。若要好。大作小。你連這個。都忘記麽。石守經道。照此説來。請你把自已的身體。翻一個。觔斗。拿兩只手。做作兩只脚用。你也肯從我命呢。我道。這又。何。難你可知道現在是經濟困難的時代。社會上許多熱心人。管理善堂的。必曰走頭無路。經理學堂的。又曰。走頭無路。辦理各種實業的。又曰走頭無。路不以。脚走。而以頭走明明以兩只手。做作。兩只脚了石守經聞我一番怪論。駡道。混帳。我看你飯要從屁股中吃了。我連忙回過風頭。對他拱一拱手道。守翁。我同你説説笑話。你不要動氣。本來這種人。見了錢財。其貪如狼。得了權柄。其猛如虎。遇了外國。人其役使如牛馬。我若撞見必要駡他一聲畜生。纔肯放他過去呢。石守經到此。方才心平氣和。那料這句話。傳到我新識的一個朋友耳中。忽又和我翻了臉。（未完） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
章程 
[中國品物陳列所章程總綱]  
　　一本所以中國各省州縣產造之品物有特色之精良而或名譽不彰無人稱道或流行不廣限於方隅或以作僞之日多使人難辨眞贗或以價值之無定使人易受欺愚凡此多端工業因之不興商務因之不振用是旁搜博採精選各種道地品物集於市廛繁盛之區以供衆目表揚國粹兾其日漸發逹與五洲輸入之品競爭盖爲博覽會之雛形而亦勸業塲之具體焉 
　　一本所陳列之物均爲本國出產製造精良之品出產品有天生者有種植者製造品有手工者有機器者俱求上等道地之貨剔除假僞務存眞相以見我中國人心思智巧未嘗多讓特提倡無人故振作無自經此表章得品題而鼓志氣必能精益求精美益加美其有未精未美者一經比較亦可研究改良競求進化 
　　一本所陳列之物分賣品非賣品兩大部凡賣品中有本所採賣之品有他人寄賣之品有遠近商賈租廡陳列出賣之品所定價值均畫一不二標明幾圓幾角欲買者如數付價無庸計論凡非賣品有本所同人家藏之物有同志友人寄陳之物并有輾轉相借之物特地陳列爲廣人眼界起見不標價值槪不出賣 
　　一賣品中凡租賃列肆之貨俱一業一廡不相攙雜其採賣品寄賣品各置一室非賣品則陳列一處惟位置間略爲區别 
　　一洋貨輸入中國數十年來日用所需已成習慣中國旣不能仿造又不能棄置本所特設參用所專取東西各國貨物爲中國所無而人人需用者或中國所有而精美不如者以爲參考備用列於賣品中 
　　一本所内設休憩室預備各省名茶名酒各種精製點心凡游覽者至此歇足可以小坐解渴充飢並有軒爽之高樓精緻之雅座預備滬上最著名之滿漢酒席以便名流宴客 
　　一本所陳列之品有滬上向來未見者有滬市所有而精良特異者即各肆在本所内陳列出賣者亦皆挑選上等最隹之品與外間出售者不同定價亦格外公道游覽者幸各注意 
　　一本所設在上海英租界四馬路晝錦里口即聚豐園舊址 
　　一凡進所游覽者不論中外男女每人收洋五分在大門賣票二門驗票無票者槪不得入 
　　一每日上午九點鐘開門至晚十一點鐘閉門集股章程 
　　一本所以有限公司性質集股本洋銀五萬元分爲一千股每股五十元一期交足先出收據後換股票並附息單 
　　一本所發起人先已認足四百股計洋貳萬元即日開辦其餘六百股分售同志如或不足發起人匀加 
　　一股息常年一分由交銀日起息周年一結除開銷及官利外所有盈餘作十五份派以二成作公積三成分給辦事人花紅十成爲股東紅利照股均派 
　　一第一年從開辦日起至第二年歲底結帳第三年正月開股東會報告各股東二月發官利紅利以後每届年終結帳明年正二月報告發利辦事章程 
　　一本所設總理一人協理一人董事五人稽察員二人總理主持全所經管一切事宜協理相爲輔佐總協理常川有一人駐所總理在所由總理執行總理不到由協理代行董事每月開會一次集議所中應改良應推廣各事兼任調查物品稽察常川到所稽查一切總協理董事稽察在開辦之前由發起人公推不支薪水於第一届結帳時酌給酬勞以後每開股東會一次依選舉法公舉凡股東自已名下有十股者俱得有被選舉資格連舉者連任應給薪水即於開會時議决（未完） 
振務 
[庽滬粤商勸捐廣東水灾籌賑所第五次報告（續）]  
捷成　盧氏　和記鞋店　延春閣　李次張　鄭文溎　鄧碧枝　蔡曜林　蘇三興　杜芷南　方心如　張日乎　黃芬　高財安　黃寶琼　榮昌盛　莫瀛士　卓禧庭　祝志昌　招璞全　吳受卿　同孚泰　錢耀堂　李輅南　何星槎　鄧顯臣　郭百秋　崔殷六　麥文庭　吳黻仲　陳位東　李鳳明　招祐初　李梅初　胡森甫　羅瑞生　彩章　方敬謙　無名氏　隠名氏　易安　黎仲雲　關黎氏　關何氏　章記　廣興利　永泰昌　黃愼堂　廣利安　源發號　劉餘昌　廣源亨　梁煜臣　何錦堦　何權生　羅倬雲　劉秋成　鍾曉清　陳騰芳　張卿甫　鍾雲裳　區倬雲　關子貞　崔植三　梁槐卿　招錦泉　李情基　林輝南　戚俊生　張耀垣　趙如剛　盧敦仁堂　泰利　黃大仙　必取洋人　恒德　萬金記　廣益棧　煜生　陳錦松　黃發　梁國才　梁啓雲　黃金滿　黃容開　瑞生號　宴樂春　合記公棧　永興　萬昌　興隆發　梁翅屏　李羡河　黃汝亮　新利　方仰賢　譚雨芹　餘蘭　霍逹朝　杏濟堂　萬福來　南和號　同福　探花樓　合和　祥發　同順　新昌　協記新　陳松　張森余　馮鉅川　劉馮氏　劉靜軒　劉鑑明　區炳南　耀記　梁吉臣　鄧步洲　黃新榮　黃壽榮　陳寶臣　黃廷記　關疊融　關汝湘　義順　生和堂　源道平　黎玉階　關日華　黃岐　恒泰　保壽堂　唐子祥　梁蔭利　泰興　盧耀光　鴻泰　張林記　周義昌　梁陳氏　梁洪氏　紅杏樓　黎尹之　吳耀廷　羅杰廷　高子運　會元樓　廣永和　漱石軒以上每捐洋五元 
　　第五次共捐得洋四千七百六十元連上四次合共捐得洋二萬六千六百念七元 
　　捐欵請交利百川　安和祥　利興　同永泰　同泰號　廣發源　穗生源　有隆　茂和興　廣永盛 
　　前三次報告校正　邇遐齋捐洋三十元　德發捐洋三十元　鹿芝館捐洋三十元　裕誠捐洋四十元 
 
 

Page 27

 
 
   
 
 

Page 28

 
 
   
 
