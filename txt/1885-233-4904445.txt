# 1885 - 233 - 4904445

 

Page 1

 
 
[本館告白]  
　　近來本報後告白日增月盛加以各善士賑捐清單紛紛交來事關善舉不得不爲排列篇幅有限新聞幾於無地可容昨日又接京報三本日内輪船緩到時已稽遲想閱報諸君亦必欲以先睹爲快故今日報紙特增放全張將京報三本全行錄登賑單亦不至積壓而又得以多列新聞以饜閱者之意報資仍照舊例不加分文閱者鑒之 
[金陵出售鉛版石印書籍處] [  申報舘主人啓]  
　　啓者申報舘與點石齋兩處所有鉛版石印等書及法帖名畵各外埠經理申報分舘俱有寄售若南京城内在夫子廟前右首東牌樓申昌號内發兌江南爲人文淵藪現在大場期近多士必齊聚省垣以應鄉舉如欲購買精本請移玉趾此佈 
[四十九號畵報出售] [  點石齋主人啓]  
　　英属阿富汗山中多異獸奇禽近有英人遊其地遇兩鷹大逾人回翔飛舞思　人而食幸英人有力執持其足糜盪空中事屬罕見圖之以供衆覽報首畵譜係任君阜長所繪一圖兎一圖鼠筆致之妙栩栩欲活准於十六日出售後附淞隱漫錄圖說一則此佈 
[題會稽王孝子髮塚圖]  
　　會稽王孝子一爲子献孝廉繼香一爲子詒茂才繼穀子詒茂才以光緒六年四月五日捨身代母死於鄞邑月湖之中事聞以孝子旌其稱孝子宜也子獻孝廉曷爲亦以孝子稱則以髮塚徵之髮塚者二孝子奉其先大夫杏泉先生之柩歸殯於謝墅歳暮將回鄞省其母會薙髮因以埋於殯宫左側明春展謁則瘞髮處生素芝一迤南又生紫芝連理而重臺者一同鄉沈曉湖廣文丈爲之序其事而銘之中有云素者殆以表孝紫者殆以告瑞瑞之說吾不之信其所以表孝則固信而有徵矣塚中所瘞之髮非子詒茂才一人之髮也夫子詒茂才之事彰彰在人耳目當其身侍父疾具疏禱於神請减已算以延父壽其至誠亦足以感神矣而父卒不起茂才以爲大戚既而母又疾則又具疏禱於神請以身代惟恐誠或不足神或不格也因捨身於月湖以死是固伊古以來所未之前聞者也甯波府宗太守奇其行爲之詳請奏奬不許同鄉李民部爲之具牒禮部又不許盖奇孝之行例所未載固無惑乎詫以爲怪迨樓給諫復以情入告而後得旨旌表建坊而茂才之孝乃昭昭如日月人之稱之者徧於宇内如是而茂才之心慰乎夫茂才之捨身代母不過獨行其是而已人之知之也聽之其不知也亦聽之得旌與不得旌茂才無容心也第闡揚忠孝爲當世諸君子之責不得不爲發潛德之幽光其實則茂才之以孝名猶爲茂才所不忍夫茂才尚不忍以孝名而謂孝廉顧欲以孝名乎雖然茂才之孝天語褒之詩謌永之口碑傳之其名不可没矣而孝廉之孝則寂寂焉無人聞之此豈天之所以待孝子之深意歟假使天而不欲表彰孝子則當時二孝子奉柩回籍百日之内例應蓄髮百日期滿例應薙髮髮之去留亦與他人之死其親者無甚懸殊耳髮既雜矣偶然瘞於殯宫之側則亦尋常之事而無異於人也胡爲乎次年而産芝於塚上當其芝之産也茂才尚未蹈月湖以死則又何所區别而預爲茂才之孝示其異耶吾故曰髮塚之芝是天之所以表彰二孝子且不僅有二而更有三觀於子詒茂才未死之先以一函致其兄以一函致其弟則知茂才之兄若弟皆有以全其天倫之愛茂才之得以脫然無累輕身以從父於地下者蓋亦以兄弟可恃凡侍奉老母以及支持家務一切事宜均可於兄弟乎是賴而乃獲遂其捨身代母之初心也迨夫茂才以孝子得旌而兄若弟轉没没焉無所聞於世而孝子之心乃益覺抱憾於九京矣且夫孝本庸行耳從古之以孝稱者當其始祇自盡其所當盡初無求知於人之心迨人知其孝而孝子之心苦矣茂才之以孝旌其爲非茂才之本意可知茂才死而有靈必將曰吾以孝稱豈吾之外皆不得謂之孝乎哉然而如茂才者固足以當孝子之名而無愧卽茂才之兄若弟亦皆不愧其爲孝子書君陳篇曰惟孝友于兄弟克施有政茂才之孝以孝見之孝廉之孝則幷於友見之夫茂才不欲以孝名而孝廉爲之裒集四方歌詠銘誄諸作錄而刊之其用意似與茂才不類顧茂才之所爲則足以昭示薄俗挽救澆風孝廉爲之表之彰之非專以永孝子之傳其意固欲藕是以維持世道人心俾見其書而效其人之所爲庶幾乎倫常之地一無遺憾其教孝之志可謂大矣遠矣而友于之道亦於是乎毫忽無餘恨卽此以見孝廉之所以盡倫者固非淺見寡識之儔所得而窺測且亦殊不欲令淺見寡識之儔有以窺測其深心也嗚呼由是言之孝廉之孝與茂才之孝謂非一而二二而一者哉人知茂才之孝而或不知孝廉之孝天亦恐天下或不盡知二孝子之孝初無畸輕畸重之分故特於茂才未死之先表其異於髮塚誰謂蒼蒼者遠而無所至極耶時在光緒十一年歳次乙酉秋七月世愚弟何鏞書於海上皋廡小隱之南牖下 
[撞船述聞]  
　　文匯報言招商局之海晏輪船太古行之武昌輪船由津駛出大沽口時忽然相撞海晏被傷二孔武昌被傷一孔傷均甚重然尚能駛行聞須至滬再行修理云 
[羊城紀事]  
　　去年軍餉緊急創設牙捐原定章程一俟撤防之日卽行停止現已撤防例應裁去大憲見海防善後經費浩繁勢難驟减仍一律抽收未抽者亦令舉辦商民未知憲意之所在頗有後言云○倪中丞定期初四日往西北兩江查勘水災可見中丞之關心民瘼○聞龍州疫症流行士卒傷亡日以十計語云大兵之後必有大疫信然又聞馮軍門亦患泄瀉之病想天佑吉人當占勿藥也○聞廣西賀縣賀氏一姓人丁共千餘口前月因遭水災溺斃者去其半餓斃者復去其半遂至丁口零落不能成族哀哉○貢院增修號舍工程將已告竣初二日倪中丞親往騐看○聞户部行文到省着督憲關憲合籌銀三十萬兩限月内起解到部以應要需督憲先在洋烟厘項撥銀五萬兩關憲撥銀十萬兩委補用縣周善初大令押解到京赴部交納○近日盜風四起劫掠之案日有所聞張石磷明府知賭爲盜源欲靖盜風先除賭害日前重申禁令而門丁差役亦懾於憲威不敢公然包庇衙門口各賭舘均已歛跡非復從前之明目張胆矣○聞馮萃亭軍門一俟關外事件經理清楚卽統率所部回廉州籌辦善後想軍門歷練老成戎機曉暢必能計出萬全也○城廂街道查緝極爲認眞各營官兵每日手持令箭沿路巡察自朝至暮無或間斷如此防範維嚴盜賊當知歛跡也○科期將屆士子雲來市面極形擁塞而大小書坊尤爲應接不暇雙門底街已設有夜市矣○府學東街某 
 
 

Page 2

 
 
家暗藏春色經人赴府轅指告蕭太守以該處近在宫牆胆敢爲此不端實屬不成事體遂札縣查封并拘龜鴇懲責○初二日某甲路經小南門衣服華麗貌亦馴雅可觀惟身中懷挾軍械多件營勇窺見向之盤詰甲忽然變色茫無以對營勇遂將甲拘留交保甲局根究○鄭心泉軍門部下安勇前日調五百名往惠州駐紥下船之時所過市鎭秋毫無犯望而知其軍政之肅○某甲高州府人來省應考寄寓西湖街某試館因染時症旋卽斃命舘主卽報知地保騐明係因病殞命行無别故一面備棺代爲殯殮俟其親屬到領云○調補湖南布政司龔靄仁方伯初四日起程前赴新任省中文武員弁皆登舟拜送車馬喧闐頗極一時之盛 
[甯波瑣聞]  
　　日來急症疉見卽所謂霍亂症前日下午有四十餘歳之鄉人行至鎭明嶺忽倒地而臥卽經旁人查問已不能言嗣以熨臍膏貼之漸轉生機得悉其姓名住址送之回家云○某糖行雇一小船駁載臺糖撐至新江橋下潮流甚急舟子把舵不穩船竟撞沈人雖撈救得生而糖皆落水所耗不下三四百元云○湖西某姓婦以子非已出常凌虐之近因子患熱瘡婦以利刃刲其患處子痛極大號復以敗絮塞其口子將垂斃幸鄰人聞知入救將子送之親串家寄養醫治婦猶怒駡鄰里多事衆抱不平擬禀官婦始畏罪退避 
[禾中近事]  
　　太平橋東首開設烟室之王和尚前日被秀水縣朱邑尊訪聞劣迹飭差并派護勇拘拿來署收押晚堂提訊狡供不承笞責二百板收押又飭差前往拘王和尚拼識之婦烟間發封隨將該婦並一孩一并拘來管押諒須盡法究辦云○蘇州塘口卽名杉　閘向有施王廟廟東間壁近年造成酒業公所後面花園裝點極佳并種有甘蕉數本前日甘蕉葉中忽生出一花花樣髣髴荷花花色淡藍園紳張菊溪以爲罕有特傳鼓吹一部以祝花神闔城男女老幼咸往觀覽人海人山皆以先覩爲快然甘蕉開花亦所常有禾人或不免少見多怪歟○塘灣街中市北武廟東間壁開設繩索店店主早逝祇剩其婦年約四十餘家小康前日忽有外路口音人五六人向該店購買棕繩爲名乘人手忙亂之際一人潜入店樓闖進店主婦臥房竊取首飾銀洋拜匣一只已出店門而去幸卽知覺赶卽追捕得原贓追回並不遺失一物眞出萬幸刻聞近日到有好手竊賊不少前晚西河街米棧亦遇竊賊幸卽覺察追捕未敢竊去然城内外疉聞有失竊之事惟多少則不等云○前報所錄平湖彭邑尊捉賭一節其地名係新篁鎭並非新塍鎭附正於此 
[甘棠湖景]  
　　九江南門外之甘棠湖周圍寛約十餘里漁歌樵唱湖水清漣北濱大江城垣屹屹寳塔層層西隅一帶閙市樓臺倒影歌管時聞東邊之小壩堤栽楊柳森森交蔭裊裊垂絲每當夕照風來旖旎欲絕南望匡廬層巒聳翠疉嶂叅天雲龍霧豹變幻無常湖心有炖宇一座顔曰烟水亭珠宫貝闕兼有水木清華方之西湖秦淮之勝不多讓也每逢盛夏月夕風晨遊艇如織今年自六月迄今火繖當空炎威似甑彼墜鞭公子選勝騷人無不泛瓜皮之小艇避暑招凉或倩梨園之妙伶或擁青樓之歌妓衣香鬢影低唱輕彈靡靡之音發於水上尤足動人是亦一銷夏之勝境也 
[孟蘭勝會]  
　　中元佳節居民備冥鏹以薦祖先施齋醮以度幽魂習俗相沿各處皆然九江自七月初一日起至十五日止各街各叚醵資延請僧人大開水陸道場名曰孟蘭大會并放燄口燃河燈焚冥鏹超度孤魂野鬼善男子善女人無不願捨金錢作靈山會上人各經堂所設供養金珠寳翠光怪陸離雜以雲板梵音極形熱閙而紅男緑女絡繹於途頗有金吾不禁之風焉 
[烟臺近事]  
　　有某甲者牽騾驢各一頭由附近烟臺之西南河挈眷經過行至中流山水暴至其婦乘騾先渡子女二人在驢上乘坐駝篓中奈驢行蹇緩爲水冲去甲亦控御難施唯竭力游泳始克自免於難有縫袋爲業者見上流有人溜下乃泅水往援無如來勢浩大氣力不加亦隨溜浮沉轉瞬無蹤水之爲害烈矣○統領毅軍宋祝山軍門由旅順來烟卽日申刻赴道署拜會道憲亦至公舘答拜商民之瞻仰威儀者塡街塞巷不復顧雨後晴初道途泥濘也 
[襄垣雜錄]  
　　前報列安徽學政徐頌閣宗師將往金陵錄科一事兹悉宗師因邇日炎熱異常遂改期十二日自太平府起節○本月初八日午後有中國大兵艦一艘由蕪泝流而上船中滿載勇丁聞從臺灣撤回載往漢口者○丐者某年未及十齡其父雙瞽手足癱軟丐日蹀　街頭乞施錢米以供父晨昏風雨寒暑不改其常誠孝子也錄之以愧世家子弟之奴視高堂者○本月初九日天曙時有某甲宰得一鷄携至石橋港後花津橋旁洗刷偶一鬆手鷄卽泛乎中流甲急下水撈鷄而鷄已杳無蹤影淘摸良久竟占滅頂之爻至晨餐後鄰人見橋上遺一籃一刀河水泛沫若蟹眼隱隱見底下一屍當約街隣地保撈起則赫然甲也少頃其妻來認撫屍大慟旋卽棺殮瘞埋山塚里人命謂此處有水鬼祟人其然豈其然乎○邇日天氣亢陽異常燥熱以致急病身亡者日有所見東門某姓婦長街某店學徒二街某挑夫皆一睡卽斃人生如石火電光能有幾時哉○中元令節好善之家咸醵金施放燄口賑濟野鬼孤魂各處僧徒奔走不遑利市爲之三倍○蕪湖向多流　三五成羣任情騷擾居民受其害者無門可告只得隱忍吞聲邇因洪水爲災卑田院中益覺多於往日每至一家非索白飯一餐卽需青銅十數稍不遂欲肆意詐訛亦地方之累也○新關前騐貨廠向本狹隘不堪近經稅務司許君諭飭工部局將廠外餘基高築崇垣一道以備添建住房○英商之在蕪販售洋藥者向祗德和祥華順兩家邇日横街地方又添新德和新關上首又添沙遜洋行俱已舖設一新不日卽開張交易矣○前　馬姓妾虐婢一事該婢延至本月初九晚因傷殞命當經衆隣勒令厚殮營齋並欲將妾送官懲治相持數日頭緒全無大約終難免公庭屈膝也○十一日午後海口輪船從上海駛到寄泊太古躉船碼頭裝運米穀赴嶺南 
[吳宫秋意]  
　　揚鎭兩屬各沙洲破圩成災人畜田廬盡遭淹没各縣紛紛禀報譚護撫立撥司庫銀五千兩委張大令祥符星夜往江都丹徒各洲核實賑卹聞通泰甯各處已另由督憲籌欵分賑矣○革公子怒毆吳伶一事前已錄入報章事後公子控諸吳縣任邑尊質訊之下蘭仙瀝訴售畫翻悔深夜率僕打入臥房伊已夢入黑甜驀被拖下撍毆各情公子遣抱代質叩請責懲吳邑尊謂汝主縉紳子弟不應狎昵優童况些微小事何致肇釁肆毆今又以小小碰傷輒行興訟殊不自愛惟蘭仙究係優伶着卽自向賠罪至欲責懲則爾主先有應得之咎亦須薄懲以昭平允兩造乃各具結而退○中元節序設祭厲壇山塘一帶畵船簫鼓向來熱閙異常歷經譚序帥在方伯任内嚴行禁阻以致寥落若晨星此次方伯護理撫篆又復先期出示厲禁重申故各土穀神賽會者較上節爲减省而燈船逆水船均無蹤影惟餘小艇四五十艘容與中流聊應故事云○向來藩憲發封烟妓館房屋均皆撥入善堂日前所封施相公弄小二觀烟館天庫前張姓妓舘現奉諭飭縣估價召變聽候另行撥用各善堂延頸跂足而俟者殊覺大失所望云 
[廣陵秋汛]  
　　揚郡宜太守昨奉省中來文知定於本月廿七日錄科揚屬士子刻已紛紛買舟前往五台山船私總局連日查緝甚爲忙碌聞今屇各士子頗能恪遵功令任聽搜查間有略帶土儀並不違禁各局頗欣然有喜色云○童子師某君在揚城某甲家授讀兹因試期在邇 
 
 

Page 3

 
 
某君張羅考費亟欲登程遂於前數日與甲商支修脯詎甲始猶含糊答應繼竟置若罔聞現錄科期廹某君情急邀同薦主將甲扭　某衙門控訴沿途揪扭詬詈隨觀者甚衆嗣經人出爲解勸不識能否了結聞甲爲衣冠中人何乃不知寒士苦衷耶○揚城東鄉某氏婦年雖不惑而性喜詼諧素與開客棧之某甲拚識寒來暑往不覺老蚌懷珠恐分娩時村中有所不便遂賃城内三義閣旁瓦屋數楹俾甲可便於照拂不意爲甲妻某氏偵悉婦甫進新居之次日氏率領女兵多人蜂擁而至大肆虎威詬誶之餘復將該婦掌頰攅毆婦羞慙無地卽於是晚密吞洋烟斃命甲不敢痛惜惟有飲泣吞聲暗爲收殮不識婦家中人聞知能罷休否也胭脂虎誠毒矣哉 
[行轅事宜]  
　　昨日清晨邵道憲飭家丁赴轅遞呈手版禀安其餘文武印委各員均赴行轅禀見概行諭免午後松海防劉司馬上海縣莫邑尊先後直轅伺候至四點時始回署 
[下旗誌哀]  
　　昨日三菱公司輪船到滬帶來外國書信内有美國文書一函以前總統格蘭脫薨逝飭駐滬美領事公廨持服一月故昨下午本埠各國領事署曁各國兵船均睛半旗云 
[碰船誌險]  
　　昨午有沙船駛行浦中適有日本兵船停泊突與相碰日兵船船頭之横桅爲沙船撞斷而沙船帆索驟斷帆倐落下幸兩船水手趕卽救護將兩船分開不至大損然亦險矣 
[慘罹水刼]  
　　往來乍浦之某姓航船前日由滬滿載貨物并搭客多人開至西門外日暉港陡發颶風竟遭覆溺當經鄰船救起搭客二人舟子三人其餘均占滅頂有滬北某洋貨店經手人因東人住居乍浦是日因事附船往乍亦罹此厄尚有舟子某姓之兩小孩亦經溺斃至今屍骸尚未撈獲云 
[嚴訊逸犯]  
　　上年搶劫羅家灣外國酒店之盜犯殷光海去秋越獄潛逃日前緝獲收禁各情屢列前報前日莫邑尊飭差提殷研訊據供小的素來安分營生從未犯法此次實被誤拘並無盜劫越監情事邑尊怒其狡展飭責脚踝五下復加盤詰始供上年九月十七晚扭斷鐐　用藍布包紥頭面從監逸出連夜逃往浦東周浦地方至天明倩不識姓名人將髮剃去前赴常熟彭家橋潜匿邑尊問當時究從何處逸去答稱出自大門邑尊飭仍　回監禁 
[定貨轇轕]  
　　豐裕洋行西人投美領事署訴稱久記號夥吳蘭亭冒出楊庭記所定白銅向論不依請爲傳訊美領事據情照會公堂昨由葛大令傳吳到案會同美繙譯易孟士君庭訊豐裕洋東偕買辦趙福壽到堂趙稱向章各號向我行定買外洋各貨須先付定銀然電致外洋装運來菙交納楊庭記定買稍薄之白銅三千磅久記號等亦定買各種銅斤共有四起當卽電致外洋装來滬上其間有較厚之白銅三千磅照市價薄者價貴厚者價賤行中冩字西人在簿上將楊庭記誤冩久記及貨到時遣人知照久記付銀出貨旋由楊庭記到來出貨查檢帳簿始知筆悮時楊庭記催提薄白銅無可推却只得向之熟商另與别家洋行購辦一千五百磅每担出價洋七十七元尚有一千五百磅令久記作價歸與楊庭記楊庭記每担須要八十二元我又商讓至八十元令久記仍作七十七元我願賠貼三元當據吳言久記係多人股開俟商之股東再定次日來言股東不允但我與伊等交易日久此事祗係冩字人悮筆卽代購之一千五百磅行情較市上亦屬便宜久記已得意外之財不少卽作價一說亦情願貼補此乃成全之道彼尚堅執不依未免過分然生意場中信義爲重我行雖悮冩久記亦應說明此貨非由我定方爲正理不料久記執定已見不肯遷移不得已告知洋東來案控訴吳蘭亭供稱向該行定買各種銅斤先已出過一起兹又關照前來付銀出貨並無不合且我係代客買貨祇取用銀二分此銅售在漢口蘇州等處貨既出清我已不能向客理說設要我號賠償亦苦無力况此貨先曾交趙電費洋三十七元零五分此次裝來想無錯誤趙稱此洋係打頭並非電費况所定者厚銅所出者薄銅行情懸殊豈不知悉爾既代客買賣安肯將此便宜貨賣與客人的係另售善價且我亦不要伊如數歸足不過略償若干今竟要我行全受其虧安有此理譬我如今日有銀票千兩遺落在地被人拾取我既得知向索願給酬洋亦無不允之理今彼既如是無情所有後定二起之貨只好作爲罷論大令向吳一再開導謂貿易中人一時之誤彼此有之今照趙調停之法亦可謂仁至義盡爾當允從爲是吳仍堅稱電費已給我固並無不是既伊不願與我號交易可請給還二起定洋百元銀五十兩趙稱定銀應還數亦無悮大令隨命吳具自願退貨切結給還定銀完結 
[獲私被毆]  
　　昨日下午有一華人携送私土一人西洋人持本棒隨其後行至英界寳善街西首適逢巡丁拘拿西洋人卽舉捧猛毆　在爲難之際有五六巡丁蜂擁而至奪取其棒還毆致傷西洋人手臂旋經巡捕一併拘至捕房捕頭略問緣由騐得西洋人受傷屬實遂將巡丁三名暫押其詳俟解公堂再錄 
[土案緩訊]  
　　昨報洋藥案覆訊一節内載中孚洋行之案定於昨日午後會訊兹悉該行係日斯巴尼亞人所聞由日領事侣君訂期會訊遣繙譯官屋歷威喇至公廨會晤大令商請緩日會訊盖欲俟廣盛土行之案定斷後然後商辦云 
[押犯病斃]  
　　本邑北鄉人張阿華因犯拆梢判發虹口捕房管押三個月期滿釋放押至月餘患病沈重日前由棲流公所某醫生察看告知捕頭謂實不治之症捕頭隨派捕送至同仁醫院醫生察得無甚重病仍令該捕帶回至第三日管班房捕見張病勢更重且己連日不食爲特禀知捕頭又命送入醫院始允留院醫治前日竟氣絕身死報知捕房捕頭前往詰以前三日據言並不病重今何忽死醫生稱諒必誤服華醫之藥捕頭隨傳地保知照張之家屬棺殮 
[英界公堂瑣案]  
　　日前南海人彭洪福訴稱胞弟彭阿景向在美國水師提督兵船上爲水手兹因病死他鄉所有積存錢洋衣物及應給工銀由水師提督傳家屬具領爲此投案叩請照會領事葛大令命彭覔保一面照會美領事請轉向水師提督處領來照給旋彭邀到保人鄧五稱在虹口開設人和堂藥鋪與彭同鄉阿景的係彭之胞弟願與作保大令飭俟美領事覆函候示昨晨彭又投案大令謂已接美領事照會曾函問水師提督言須交與阿景母親爾可邀同母親到來彭稱母親年老現在過香港二日半路程之某地未便來此况胞弟死後水師提督曾遣人致信我母囑領我母已將此信轉寄與我原信呈閱易繙譯謂彭母既在離香港不遠之處可卽投香港美領事署請領大令將信交還斥退○三道頭西捕禀稱昨見馮莫卿酒醉在街胡閙喝歸不允反將號衣拉碎爲此拘案請懲葛大令判罰洋二元撥充醫院經費再看賠號衣洋三元半○包探康阿順禀稱劉雲田吳洪方等至王久成洋廣貨鋪購辦洋針乘間將針竊藏當卽知覺在劉身邊搜出原針并桂子欄杆邊諒從别處竊來今特送案請辦王申訴前因劉供向買洋針悮取幾包吳供邊在老北門内購來並非竊得葛大令判劉押十四天吳押十天洋針交王領去邊存捕房着包探查明失主給還○包探秦少卿禀稱顧來保手持綿綢圖賣盤問支吾送案請究顧供吳淞人母親令來滬購辦綿綢並非圖賣且母親明日亦要來滬可以投案葛大令着顧交保同母投案候訊綿綢暫存○朱子田訴稱雇甲洪小桂爲傭不告而辭去後失去衣物昨得尋見交捕送案洪供本月十五日辭歇時向朱借錢二千文現將自己布衫押錢百文度日並未行竊葛大令以朱控竊無憑不准洪卽開釋 
 
 

Page 4

 
 
[來信照登]  
　　敬啓者屢承詹容堂翁經募源源票號售票扣下之錢洋交來助賑實屬樂善不倦之誠我知源源倡始於前同業中必有接踵仿行陸續惠擲者不禁拭目俟之乞登貴報是感[  竹坪陳煦元謹誌]  
[席費移賑]  
　　本埠公興號以六月十四日遷居同人畢賀本擬治筵酬謝今念兩粤災區待賑孔亟特移筵費洋五十元書明煤炭公所交絲業會館轉解災區並登告白於本報後盖欲人之聞風興起也爰爲書數語以傳之 
[病中有懷錄請小樓主人吟正]  
　　不是愁魔卽病魔忽　客裏養微疴銅山易倒何勞鑄鐵硯難穿尚待磨生趣也隨來日減夢魂時戀故鄉多藥鐺檢點餘無事且把詩時枕上哦[  楚亭徐士琛初稿]  
[送舒橋萍畵師之杭州乞小樓吟壇玉和]  
　　畵學申江舊品題先生名與伯年齊謂任伯年縱然筆妙工花鳥定是功深到木雞十里芰荷江錦舸兩行楊柳白沙隄請君冩取西湖景粉本歸來手自擕[  四明休休居士徐楚亭稿]  
[上海三馬路與昌絲棧陳竹坪經敗廣東廣西賑捐七月十六日第四十三次清單]  
　　樂安三子求祖母康健洋念元湖州趙竹洲募來有心人求瘧止洋十元韓燦汝閩永九和氏胡丙生求父病速全愈三户各洋十元官銀號同人送南　鴻堂開張賀儀移賑洋九元作三子中元懺資追薦移賑洋四元江灣隱名氏洋三元錢一百廿文裕茂和嘉定金兩户各洋二元梁溪隱名氏洋六元閩永紹業氏閩永林三和閩永林祥記三户各洋一元借名歸譜人祝秋橋長壽洋一元錢一百文代耕山房爲亡友葛君托購物餘移助洋五角隱名氐小洋二角與字五十七册劉湧泉翁募來姚江氏洋二元嘉興秀水屠胡粟求四季平安洋二元又募來屠漱芳求合家平安　五元與字一百八十八册朱家角彚豐與洋二元又募來彚豐衆友洋二元常熟程舫仙經募馮殿揚許維師程舫仙三户各洋三角程步衡洋二角馮衡生松茂室許禮儀堂瑞蘭室四户各錢二百文吳起富支小亭二户各錢一百五十文趙仲英馮子嚴朱敏憶黄福堂程德祥顧三太吳佩琳施子蟾方廣　吳玉　奚耀宗十一户各錢一百文吳雲陳松昶無名氏潘竹榮四户各錢五十文以上念一户共錢二千四百文合洋一元九角錢二百七十二文○本日共收洋一百零陸元一角小洋二角錢四百九十二文合并聲明 
[上海三馬路陳與昌收解賑欵總數第二次單]  
　　月之初一日清單上結存洋廿六元六角銅洋十六元悶表一隻自初二日至十六日止共收洋三千另八十四元四角小洋四十九角虚對洋十二元兩項兌見洋九元八角錢十七千二百四十二文兌見洋十五元三角六分表一隻售見洋五元七角統共計洋三千一百　十一元八角六分又票銀廿兩零六錢四分現銀一錠批見規銀五兩零二分又銅洋廿八元五角今兌出洋二千六百八十元另七角兌進規銀一千九百七十四兩三錢四分解交嚴佑之翁規銀二千兩又前日支付裕隆賑米費洋三十九元九角六分除解付外凈存洋四百念一元二角又銅洋四十四元五角陳竹坪謹白 
[浙省撫轅抄]  
　　七月十三日格忠額紹郡來省禀到金奎候補縣陳正榕俱禀知臬委發審差 
[蘇省撫轅抄]  
　　七月十五日新任貴州撫臺潘由京來王葆昌銷解京餉差從九陳時夏銷上海貨捐局差○十六日藩轅牌示照得署荆溪縣知縣周嗣源調省另候差委遺缺查有請補斯缺之薛星耀堪以飭令先行赴任署理五品頂戴兩淮候補鹽巡檢沙澐禀奉兩　運臺委解固本恊湏餉銀來新分發江蘇海防新班卽補用巡檢文玉禀到家人來轅禀報題署陽湖縣喬　於七月十五日申時痰湧在西支家巷寓所病故擇於十七日巳時大殮○十七日新任湖南藩臺龔易圖廣東來卽辭行 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　界　　　　　　　　　　　　遞禀聲稱光緒八年由陳正忠說合開設夏布莊用陳經手被　銀　　　　　　　　　　　　　理屈央人說　分　四則還銀一百兩　　期票期以二年還清詎屆期往收仍然無着業已逾期爲此扭陳送案陳稱小的　欠銀一百　　　兩還過現銀六十三兩伊買同榮房屋　　小的用銀一百兩卽在帳上扣除現在並無虧欠翁太守問袁曰陳之欠銀可有憑據袁將陳所山期票四紙　案大守給　觀看謂既已還清爲　此票尚在袁手顯見逞刁今姑從寛限七日内先還百兩尚有百兩出三個月期票交執前報列　泰　頭行洋人控出店　南　一案昨該洋人投案吾出大馬路某洋人及新閘藥水廠西字信二封略稱分送饅頭太遲囑其　早詎伊非但不允反稱如　嫌　可以不用因此將情告知等語翁太守謂做工不力似應停歇但所欠工資總應付楚　該洋人既不願付給徐南　總須繳案充　談洋初猶不允辨駁至再始肯遵斷太守隨將徐斥退○陳氏控洋人大立多一案昨日復訊大立多仍偕十七號西推　一女郎並王燕卿到案聲稱張雲卿乘我　漢口時與陳氏通姦經我友十七號西捕獲住送案當時該女　亦在我家可爲見　訴舉又呈華字新　紙二張翁太守詰訊陳氏據稱　　小婦人往小東門收印子錢回來始知其事張是大立多之友前來借錢並無别事卽被　送播房大立多又取出許多華字　據嘵嘵　訴並稱烟舘是我開設誰人不知太守謂烟舘本是伊開確有憑據况此紙退據　得明白結實尚有向辯大立多又取出一小盒内有票　　張訴稱　匣由我給伊票星我物爲何在伊匣内實因伊聽張言因之偷去白副領事隨將西字各件閱過問翁太守　據上如何冩法太守又將據令涌事以法語達　　君據上有李昌楊施賢才兩人爲中太守問此兩人可在世否住居何處陳氏稱兩人尚在推不知住處大　多操華語訴稱陳與伊是親戚豈有不知住處之理訴時手無足蹈大有挺撞之形太守將申斥着句探於下禮拜四　該兩人到案再行核辦○馬同興木作　婦馬　氏訴稱丈夫馬世鎬前已因病去世在日曾爲人經手銀洋進　小婦人未知細底今有洋人麻皮　三日逐到家　閑稱曾欠伊銀三百兩然並不肯將借據取出一觀不知是何人所欠翁太守詰訊該洋人呈出憑據太守察閱之下見是陸文忠所借馬世鎬作中即間馬張氏陸是何人現馬何處答稱陸　甯波與丈夫爲中表弟兄現實找尋不到每月利洋十元五角均由小婦人賠墊已付過三百元丈夫既爲中保小婦人何可不理惟目下並無現銀願將同仁輔元分局相近之平屋五間歸伊作抵太守將情達之白副領事白君　詢該洋人據稱　已有三月不付利銀現在須伊歸欵如將房屋作抵實須四間卽可了結惟該處平房斷乎不要太守謂銀實陸欠着爾將陸尋到於下禮拜四再訊 
[感靈丹]  
　　霍亂一症皆由寒邪鬱結氣閉不通因而吐瀉交作後至力乏陰虚血液枯涸則筋脉攣急手足拘牽卽俗名吊脚痧　此症朝發夕死　發朝亡無論藥力不及卽重用猛烈之品而熱劑劫陰終於不救此散藥雖峻猛而納於臍中自　温　　　不致傷陰是　傳自古名醫　　不騐識者珍之上猺桂心八錢母丁香一兩二錢倭琉黄五錢生香附一兩八錢當門子四錢右　共　極細末每服　　納人肚臍　外用膏藥　貼時卽愈藥　猛列　不可吃孕婦忌用再此係急症倉卒之間誠恐製藥不及惟望廣爲傳　俾有力之家預先修合以應不時之需　功德無量矣此藥專治吊脚痧　餘别痧概不宜用所貼膏藥愈後不宜卽去或貼十天半月最好[  來稿]  
[珊樵吳門贈書有引軍門書畫兼工憫兩粤災黎奮筆助賑余丐得鐘鼎篆墨蘭各法珍同拱璧更叨遠惠梅幅臨歸怱怱愧無以報六句以誌感錄請諸吟壇正]  
　　天高莫問問滄津南服無端浩刼頻方幸法人知悔禍馮夷殘　更酸辛宫廷宵旰　憂　蒿目椎　草野臣誰　回天塡　海經文緯武有畸人師旅推仁曹魯公慈祥今又見元戎蒼蒼明善重　世　背詩　馬上功昔　鐘鼎　勳猷定遠封侯筆未投儒將風流今有　鍾顧陸並千秋埀念哀鴻百萬多筆花洒處盡恩波青衫落拓　余　　　助圖變浩歌　墨因緣分外奇江南　色荷先施臨　愧少瓊　報一瓣心香數首詩[  温陵耽吟消瘦寄窓陳永壽未定稿]  
[上海四馬路灘文報局内協賑公所經收賑捐七月中旬清單]  
　　十二日收陳樸卿先生醫金錢一百文○揚州求保安人氏四元○果育　　第三　洋一百二十五元足　　五个　對開一十一個四門十六門八門四個錢一千二百零三文○陸氏一元○海昌斜橋無名氏募申字一百五十八號單　　坊　昌號二户各一元顧季綬二元封杏門陳振　大生　　應　沈　山徐　生六户各　角裘　餘虚對開一個吳元勳邱錦焜合助一元朱恆隆錢三百文十二户共收　八元虚對開一個錢三百文硤石雲海山人消災氏求略血并耳　速　餞七百六十文力不足六百文延林氏三百文無名氐程仲熙邵蔚文三户各二百文林梓甫祈親健頂至崑魏載　江水善五户各一百文　海山人二百文十二户共收　三　○嘉定朱照　翁募滬宰五百零一二　册古愚氏三百文黄萬順一元勤樸堂二元三餘居二百廿四文葛樹記夾銅羊一元五户共收洋三元　洋一元錢　　十四文○盛川恆茂公記墓申字一百五十九號單王壽林保次　秉鈞血症痊愈洋五元陳沈氏二元　次女沈靜妹二户各一元四户　收洋九元○盛川吳　銳字六　二　陽沈未記錢五千文　福記一千一百文任阿　三百文字　齋邵繆氏二户各二百文沈錢氏合茂煉坊二户各一元爰宜書屋虚對開一個八户共收洋八元虚對開一個錢八十文○　　居蓮僊　申字一百六十　嚴槐丹堂　恆泰卡晋恩居來瑞四户各一元無名氏居剣青二户木洋各一元乾茂汪虎文同義源彰存厚堂姜殿元居竹君楊　山七户各五角陳題交姜殿奎居駿　俞豫泰　羡天　居　　周蔭村培太堂金恆震興俞景記梁馨泉居鎔青十二户各三角羨　王順興一户各　角七分正和十　齡童子成榴　居賦　差　山　　陸小帆黄少卿周攘安陸長明居竹　周文華居小筏無名氏司炳　義森號房蔡氏祁蔚齊居蘅沚居贊虞居子山晋豫恆汪鴻儒居順卿王鑑三居雲五居　　祁　　　居氏居　齊居　山廿五户各一角嚴永言堂袁　蓉二户各一角八分錢道人五分福濟八分陳隆泰同泰義合助三角七分無名氏二元共六十三户共收洋十八元本洋二元○　郵丁　齋務募嚴合二元　愈堂二　葉奶奶一元茗青氏不　名夏　户各二千安定堂不留名不留名不留名白雲居士安定李　之七户各　百謝立泰玉記　翰卿無名氏　四户各二百餘慶堂四百　記一百　十伯記三百不留名李一百安定募一千久存心一千共廿二户共收十五元○吳山喬軍門書畵潤二元爛板一元小洋二角○同里金小　募萬蒼　含有心無力費　睢金竹生　善本黄鍾德　福　人七户各一元共收洋七元○謝筠亭翁交來金陵銘澤堂二十元又古歙汪希古海陽無名氏二户各二元○杭城養和居士　　字三百六十　　册　和居十移印清凉傳原錢五千敦厚堂　陳敦厚堂知足子三户各二元松蔭室移夏秋冬三季放生愿八元存養齋　字愿一元知足知不齊錢六百七户共收廿元○黄州　　英翁　各户申字一百六十一號現銀六兩三錢九分馬盈昌號馬恊順號二户各四元馬傑記號二元○紹興徐墓來洋一千元○本日共收英洋一千二百五十八元内　板一元本洋　元銅洋一元足對　五個小洋三十八角虚對開廿三個現銀六兩三錢九分錢二千二百零七文 
[上海四馬路易公館理賑捐所經收七賑清單]  
　　十二日恊隆行帳房再募一百三十二册鄭沂洲五元朝鮮商務署甘雨生五十元又何雲谷四元鄭廷熾師白菴一　各一元　　和　虞小渾一户各一元以上七户計六十五元○奇珍號募二百十四號册馮以孝再半元陋澤光二角永善堂銅二元德善堂　洋一元以上四户洋七　銅洋三元○公和祥　八百零四號册公和祥十五元甘　臣五元李庭芬盛耀臣二户各二元同人願三元蕭蔭昆蔡和興盛鰲　勳桂周　明憑旭　韋　　　楨忠八户各一元周聲　場有　甘惠裳廿焯棠　麗堂鄧倬屏鄧禮　周繼成唐富泉蔡　桐楊大臍鄭靄祥陳克明盧兆昆周土韋就　蔡振桐周永添廖周周成標林永模何鳳儀陳　　吳貫如韋　韋猷華吳冠三韋勳　　成書　剛林義安蔡祖山廖燦卿孫基芳三十四户各半元毛仲應陳順才周繼榜李阿殿陳亮光蕭介卿李文治周如龍李大振九户各三角唐貴　安二户各二　五分嚴天　韋忠卿嚴焯三　遜本盧遂　　糖陳嘉　盧順興李唪㖡趙柳田陳順喜蔡　運李大元周炳記李柿吳貫誌十六户各二角以上七十四户計五十八元四　○　雲生翁再　四百十一號　懋記五元芝記生記二户各三元郭記雲記二户各二元無名氏一元以上六户計十六元○十三日上海輪船帳房募一百世九號世執記朱有氏黄花女睛川　如　士　户各一元信女鄭氏通　　　尚怡堂鮑延禧堂四户各二元李竹氏汪錦堂二户各半元以上十户　十三元以上統共一百五十六元一角　洋在内合並聲明 
[上海絲業會舘籌賑公施少欽經收兩廣水灾賑捐六月廿三四五日第廿八九三十次清單]  
　　忻門龔氏祈半身麻木卽愈五十元　郵　君　　第二　　　　善　四十元周懋　昭罪　燭資移助二十元武陵讓檮山人一十元李門賈氏十元楊輔臣兄六元遠遊子爲父八十冥壽經資移助四元眠雲居士樂安　祈痔速　有心無力人　名氐願學子求　速　五户各二元　不足齋代弟求　痊一元安寤氏一元郭明記半元名心銅洋二元○漢口汪永興募賑捐啓公積堂九八錢十千文無名氏九八錢五千文　仙氏求父母　　九八　　千　不書名　乾元梅　魚叟　溪氏四户各九八錢二千公濟典汪光裕堂補灾氏汪滄記福昌典無名氏不記名　耕氏祈　疾　祈合家安書名家容德安小海氏永生　過氏無名氏無名氏十七户各九八錢一千遺安居無名氏俛亭氏項順記無名氏無名氏六户各九八錢五百聿修山房無名氏無名氏三户各九八錢四百金氐張氏無名氏無名氏　户各九八錢三百平安氏周顯　求父母康安無名氏無名氏無名氏退思氏無名氏七户各九八錢二百共四十四户合來規元三十兩洋二元以上　三日○　豐洋貨號來退　　二百元陳鉅　善十求嗣二百元王新甫爲母六十壽辰節省酒筵資移助求父母康健並代諸親友藉種福田五十元汪樹玉病愈完恩三十元青　不留名三下元鄭何氏謝氏二十五元　姓求消　除病二十元葉祖秀祈合家老幼内外平安二十元怡怡室爲父隨安主人疾病痊可益壽延年二十元大浹江樓會稽敬聚堂倪王義源三　各十元潘福余求户　　安八元錢憩懋六元逹隱名六元嘉　不捐人本洋一元英洋六元姚肇仁求妻病愈隱名氏求免小痗正興周模陶完愿殳山樵子五户各五元桂萼連　女史求病　愈　杳氏爲先妣王宜人　　冥壽經資移此王尚元保丹康健林森和孫葆升將育嬰掩埋願資移助五户各四元孫葆升求子病速愈秀　澄溪　竹笑軒祥吉豐滬南　大　衆友節中秋度費　　亭澄懷堂黄源記六户各三元　　信盛芸記布莊本洋一元英洋二元常熟金第北潭釣徒祈母壽康强陳鴻　求母病速痊求平安　　田書屋　蠡子恆　蔡耀　孫徐氏將育嬰掩　願資移　閱炎涼人　　家平安十户各二元嘉善凝溪鎭研露軒本洋二元滸浦孔益泰萃記一元金蓉卿一元吳家桂一元寄吳徐　香資移助一元　　初兄刻　移助四開洋一元　四開二元八開二元○毘陵樹務堂募賑捐啓存厚堂五元積蔭堂三元尚志居二元吳椿葆不書名朱遂初堂尤不　名郭四户各一元無名氏　捐　百念不　夕五　不書名　五百不書名五百十一户合來十六元○有心無力人經募不留名金四元無名氏四元吳柳記一元有心無力人一元四户合來十元以上廿四日○江善士九八錢一百千積　子求子一百元補過三十元逸止氏求平安三十元求安氏十六元泉唐小臺氏祈合家平光十元吳興悔庵氏求妻瘧疾速愈四元黄揆甫四元募善士四元苦心子一千　粟　二千克　子一元無名氏虚對開一元興記銅洋七元○徐曉秋善士經募惇裕堂二十元杭州顧晴嵐二十元永康堂曹十元莫釐隱名氏四元橋南草　求合家平安十元五户合來六十四元以上廿五日 
 
 

Page 10

 
 
   
 
 

Page 11

 
 
[光緒十一年七月初七日京報全錄]  
　　宫門抄○大臣福等奏拿獲盜犯請交部審辦摺○皖撫盧奏道府各飭赴本任夾片○川督丁奏審明按例定擬摺○七月初七日吏部翰林院侍衛處值日無引見○奈曼王到京請安○廣西鹽法道周鶴謝恩○廣西太平府知府李世椿謝恩○惠王秀吉各請假十日○召見軍機醇上周鶴李世椿○皇上明日卯正至勸政殿辦事用膳召見大臣○○奴才宗室福錕等謹奏爲拿獲迭次糾夥刨挖墳塚盜取財物賊犯請旨交部審辦事竊據北營叅將王山寛遊擊楊文浩督飭守備李萬倉候補守備郭玉魁王漢祉把總郭陞郭起堃等會同守備賈　千總黄得陞尚文華並東城副指揮宋侍曾將迭次糾夥刨挖墳塚盜取財物賊犯朱三何二卽何虎兒劉西套兒劉三陳一拿獲起獲垷贓賊具等物傳同事主王宋氏並看墳人喬　兒張五工人趙斌一併解送前來奴才等督飭司員詳加審訊據朱三供認光緒年三月不記日子夜伊與劉大劉三劉四套兒陳二何二分持器具同往安定門外龍道村地方將向北木牌樓塋地内正墳刨挖見棺盜出銀花等物一次又於五月不記日子夜伊與何二劉大劉三劉四套兄同往龍道村西邊將向南一塋地正墳刨挖見棺盗出金扁方等物一次又於六月不記日子夜原夥五人仍將上次所挖龍道村西邊塋地内左邊第一座墳塚刨挖見棺盜出金扁方等物一次又於八月不記日子夜伊與陳二劉大仍將前挖龍道村西邊塋地内左邊第二座墳塚刨挖見棺盜出金鉗子等物一次又於九月不記日子夜伊與何二陳二劉大仍將前挖木牌樓塋地内左邊第一座墳塚刨挖見棺盜出包金扁方等物一次又於是月不記日子夜伊與劉磊劉四套兒劉三陳二何二又將前次所挖木牌樓塋地内左邊第二座墳塚刨挖見棺盜出金扁方包金元鐲等物一次又於本年二月初二日夜伊等六人同往東直門外六公主墳地方將向南止墳一座刨挖見棺盜出金扁方鉗子碧璽等物一次又於是月不記日子夜伊與何二劉大同往太陽宫後身地方將向東一塋地内正墳刨挖見棺盜出金鉗子等物一次又於三月二十七日夜伊與何二又在龍道村塋地内將左邊第二座坆塚刨挖尚未見棺卽被人驚動各散並未得財不料被官人訪知將伊等拿獲連買贓之李五交出鎔化原贓一併起獲解案不知劉大等逃往何處何二卽何虎兒供認盜墓八次未得財一次劉四套兒劉三均供認各盜墓六次未得財一次陳二供認盜墓六次得贓賣銀易錢分用屬實喬鎖兒供在安定門外龍道村居住給大方家胡同居住松姓並兵馬可居住富姓家看墳上年三月間並九月内伊主人富姓塋地内有被賊刨挖墳墓三座均回明伊主人現據賊人供稱盜去銀花包金扁方等物並未報官至本年三月二十八日早見伊主人松姓塋地左邊第二座墳墓亦有被挖情形並未盜去物件且有賊人遺下棉鞋一雙隨回明伊主人松姓赴塋地查看屬實遣伊赴營汛呈報在案王宋氏供稱伊家塋地坐落安定門外龍道村地人現經官人查對贓物始知塋地墳墓三座均已被賊刨挖盜去金飾珍珠等物張五供在東四牌樓乾麵胡同居住之廂黄旂滿洲筆帖式春姓家看墳伊主人塋地坐落東直門外六公主墳地方現經官人查對贓物始知伊主人塋地墳墓被賊刨挖二座盜去金扁方並金鉗子等物趙斌供在安定門内馬將軍胡同居住吕姓家傭工伊主人塋地坐落東直門外太陽宫後身地方現經看墳人聲稱有官人傳領贓物伊主人始知塋地正墳被賊刨挖盜去包金扁方等物今經獲贓傳伊等赴案認明鎔化原贓具領各等供查朱三何二卽何虎兒劉四套兒劉三陳二均胆敢迭次糾夥刨挖墳塚盜取財物虐及枯骨實屬兇悍異常愍不畏法亟應一併嚴訊根究除事主王宋氏及看墳人喬鎖兒張五工人趙斌均行取保與在營交贓因病未經到案之李五俱聽刑部傳質外相應請旨將朱三何二卽何虎兒劉四套兒劉三陳二交刑部審明辦理未獲之劉大等犯仍飭嚴緝獲日補送刑部至原拿此案之員弁等均能分投跴訪悉心捕拿將此迭次掘塚盜取多贓賊犯設法弋獲尚屬認眞緝捕未便没其微勞可否俟刑部定案時聲明請旨准由奴才等擇尤奏請鼓勵之處出自皇太后皇上逾格恩施爲此謹奏請旨奉旨己錄○○盧士杰片再新授鳳頴六泗道高萬鵬現已來皖應卽飭赴新任護理鳳穎六泗道顧樹屏應飭回鳳陽府知府本任以重職守除分檄飭遵外謹會同兩江總督臣曾　荃附片具陳伏乞聖鑒謹奏軍機大臣奉旨吏部知道欽此○○太子少保頭品頂戴降三級留　四川總督臣丁寳　跪奏爲審明南部縣丁書虧挪公欵銀兩並本管保寗府門丁求索得贓按例定擬　摺具奏仰祈聖鑒事竊臣前因南部縣知縣張宗瀛擅自提用公欵以致該令門丁劉鈞相率効尤私向户書挪借奏請將張宗瀛先行革　一面行提丁書來省究明審辦在案嗣據張宗瀛具禀門相劉鈞曁户書張炳翼等虧挪公欵並本管保甯府門丁王代求索得贓　情飭可行提人卷來省發委審辦兹據署成都府知府黄毓恩督同委員審明議擬由布政使易佩紳按察使如山會詳解勘前來臣親提研訊緣劉鈞土代張炳翼楊梆基吳洸菁分山東掖縣曁四川華陽南部等縣張炳翼楊梆基吳洸菁均係南部縣户房經書向章　有口食銀兩由官按名給發以作書吏辦公之費劉鈞向在小城充當長隨光緒五年部選已革南部縣知縣張宗瀛委　石泉縣篆務劉鈞隨任服役七年七月張宗瀛奉札飭赴南部縣新任派令劉鈞充當門丁光緒七八九年分徵收縣屬地丁津貼捐輸等款泒令户書張炳翼楊梆基吳洸菁與　吏何心坪等三十二人輪流經管遵照定例立有印簿勘合存留内署官自執掌憑簿支解並派劉鈞督飭經理劉鈞與本管保寗府許景福門丁王代先不認識八年二月間該縣紳民酬　賽會王代赴縣看會閒要劉鈞見面請酒款待　此交好　代回郡復於三月間到南部地方買取娼婦陳杜氏爲妾帶回郡城佃房居住十二月間王代因年近債逼無錢便用復赴該縣尋覓劉鈞揑稱伊王缺分清苦欠有公欵無力塡還須向各屬借貸維時張宗瀛正在考棚扃門考試劉鈞不知係屬誆騙情不可却送給王代銀二百兩　王代帶回花用保寗府許景福並不知情迨張宗瀛試畢回署劉鈞告知前情張宗瀛不肯　承劉鈞賠累不起又因乏錢度用不憑印簿於張炳翼等輪管之時私自提用徵存地丁津捐等欵銀六百五十一兩六錢後復用過銀三百五十兩張炳翼等因錢粮一切係劉鈞總理未經理會又因八九兩年辦公口食官未給發亦乘機扣除銀二千二百餘兩張宗瀛查知不依　令張炳翼等賠還尸吏何心坪等着人追討劉鈞無力還給被追情急逃往郡城避匿張炳翼等亦卽遣抱赴府上控經保甯府許景福檄委府經歷朱筠赴縣查　明確劉鈞私用地丁等欵共銀一千零一兩六錢屬實全張炳翼等虧挪各欵除扣八九兩年應領口　外尚浮　銀五百兩同劉鈞虧欵一併　繳張炳翼等當將浮支銀五百兩如數繳完劉鈞因銀兩無措不敢回縣張宗瀛旋因虧公撤任奏請革職祠經該革令將公欵墊解清楚禀經飭司行提人卷來省發委審辦兹據署成都府等審明議擬由布按兩司轉解前來臣　提　犯研訊據供前情　諱案　遁飾杳例載監守盜倉庫錢糧入已數至一百兩以上至三百三十兩杖一百流二千里一各兩以上擬斬監候一年限内全完　罪减二等發落流徒以下免罪又律載收支錢糧等物已有文案勘合若監臨主守挪移出納遠允官用者並計贓准監守自盜論罪止杖一百流三千里免剌若倉庫不候勘合放支罪亦如之又例載挪移庫銀五千兩以下者仍照律擬知犯三流總從四年又律載監臨官吏家人於所部内求索借貸財物依不枉發贓減本官罪二等又無祿人不枉法贓一百二十兩以上罪止杖一百流三千里各等語此案南部縣門丁劉鈞奉派督管該縣徵解地丁津捐各款本有監守之責乃敢私用　一千餘兩之多寔屬監守自盗目應按例　擬劉鈞合依監守盜倉庫錢粮入已一千兩以上斬例擬斬監候張炳翼等身允户書派管地丁津捐始則不憑印簿勘合放支止欵嗣復挪移浮支銀兩共計數至二千二百兩之多查該書等浮支銀五百兩係屬監守自盜已於一年限内全完例　免罪　銀一千七　兩訊係扣作口食辦公之費還充公用主守之人挪移出納還充官用數在五千兩以下與倉庫不候勘合放支按律　　贓准　守自盜論罪止杖一百流三千里二罪相等從一科斷張炳翼楊梆基吳洸菁均合依監臨主守挪移出納還充官用律計贓准監守自盜論罪止杖一百流三千里仍照律擬雜犯三流總徒四年例各擬總徒四年並依律免剌王代係本管府家人於所部索借銀二百兩亦　按律减等問擬王代合依監臨官吏家人於所部内借貸財物依不枉法贓减本官罪二等律應於監臨官吏求索借貧所部内財物計贓准不枉法論無祿人不枉法贓一百二十兩滿流罪上减二等擬杖九十徒二年半到配折責充徒財物給主劉鈞張炳翼等虧挪銀兩一年限内能否全完俟限滿再行分别辦理前任南部縣知縣張宗瀛失察丁書虧挪公欵銀兩現雖墊解清楚寔屬疏忽業奏忝革職前任保甯府許景福失察家丁於所部内求索得贓業經奏叅降調離任現已病故應請均免置議除供咨部外所南部縣丁書虧挪公欵銀兩並本管保甯府門丁求索得贓按例定擬緣由理合恭摺具奏伏乞皇太后皇上聖鑒勅部核覆施行謹奏軍機大臣奉旨刑部議奏欽此 
 
 

Page 12

 
 
[光緒十一年七月初八日京報全錄]  
　　宫門抄○諭旨道錄前○大臣福等奏拿獲盗犯請旨交部審辦摺○步軍統領衙門奏請交刑部審明辦理片○湘無卡奏知府給咨赴部片○黔撫李奏叅將咨回原省聽候補用夾片○七月初八日户部通政司詹　府廂黄旂　日無引見○　土等監馬步射覆命○承綬等塲差覆命○載岐等穿孝覆命○關防衙門奏十五日大光明殿拜表謨貝子行禮○召見車機○○奴才宗室福錕等謹奏爲拿獲迭次糾夥待械搶竊衣物顱頭盜犯　旨交部審辦　竊據北營叅將上山寛遊擊楊文浩督率守備　廷魁李萬倉千總劉殿甲毛漢池外委桂林候補都司趙春霖千總黄得陞外委韓琨沈長海候　把總計又玉等會同揀發東城正指揮李鶴齡差委吏目王鎭西城差委正指揮黄壽徵等在京外一帶地方將迭次紏夥持械搶竊衣物驢頭盜犯　三卽李添喜張二王老孟七韓三孫三王八十兒拿獲起獲現鹹賊具等物傳同事主張文瑞上弼璩德裕金祥王有信王寛王得海徐七翟永來一併解送前來奴才等督飭司員詳加審訊據李三卽李添喜供認伊在昌平州屬充當東二旗村地方光緒八年十一月一十七日夜素識張二約伊同京南小馬三等四人分持器械在獅子營村擁開一家街門事　驚覺伊等用刀棍威嚇搶同銅毛驢一頭拉至張二家内後聞得張二因案被昌平州拿獲伊卽逃往各處藏躱至十年九月初五日夜復與張二王老穆老孟喜孟七兮持器械在普家坆地方將一家栅欄門擁開伊同張二將正房門窻擁壞進屋事主喊嚷伊等威赫隨搶出錫器黑豆等物一次又於是月初八日夜伊與王老張二王三在孟七家會齊分持器械王三用尖刀由一家東房後墻挖窟進屋偷出銅磬衣服等物一次事主知覺追赶伊等用刀將事主嚇回致將尖刀遺棄又于是月初十日夜伊與張二王老王三在張二家内會齊持械同　馬坊村地方土三由一家止房東墻挖窟進屋偷出車圍並小傢伙等物一次又於十月初四日夜與孟喜孟七各持尖刀在　丹村將一家後墻挖窟進屋偷出衣服等物次又於是月二十三日夜伊與王老張二孟七持械在黄軍營地方由一家西房後墻挖窟進屋偷出銅器等物一次又於是月二十五日夜伊與王老張二孟七持械行至店上村遇見更夫一人伊等上前威嚇將其身穿無面皮衣剝脫携回孟七家作價穿用又於十一月初八日夜伊與王老張二孟七在太平莊南夾溝子地方伊等用刀威嚇將一過路人拉　青驢一頭上䭾糞筐二個刼下隨拉回孟七家内糞筐孟七燒火驢頭李三作價留騎後又將驢託馬大賣銀使用以上所得贓物除留自用下餘之贓均隨時俵分富賣錢文花用不料被官人訪知將伊拿獲連腰牌執照鎗鞭等件一併起獲解案不知王三等逃往何處張二供　搶劫四次夥竊四次另代雪大立等銷賣騾馬一次王老供認搶刼三次夥竊四次獨竊一次孟七供認搶劫三次坐分夥竊贓物三次聽從韓三主使與孟喜同往張二家放火一次又另同韓三往張二家放火一次曾許給伊玉米一石二斗並未　給韓　供因張二向伊借貸不允成仇曾令孟七往張二家放火二次屬實並未給與孟七糧食等物孫三供與王老連次銷贓後經王老送給首飾衣物等件業已變賣錢又花用王八十兒供稱不知伊父王澍等由何處買來首飾錫噐等物業將首飾轉賣現經官人查起　贓情願將未賣之錫器交出伊寳不知伊父王澍等出外現在何處事主張文瑞供在獅子營地方居住光緒八年十一月二十七日夜被　將門窓砸碎　禁　張搶去銅毛驢一頭又於十年九月初三日夜被賊竊去錫器現錢衣飾等物又於十月二十七日夜被賊將院内柴草　燃着喊同街隣　滅又於十一年正月二十三日晌午時被賊用火將院内秫稭乾草燃着致延燒榆槐等樹七棵卽時救滅王弼供在馬坊村地方居住光緒九年十一月初一日夜被賊竊去銀兩現錢衣飾等物璩德裕供在普家墳地方居住光緒十年九月初五日夜　賊砸碎門窗搶去錫器銅磐等物金祥供在雷家橋地方居信光緒十年九月初八日夜被賊竊去衣服首飾等物土有信洪在馬坊村地方居住光緒十年九月初十日夜被賊竊去車闈並小傢伙等物王寛供在燕丹村地方居住光緒十年十月初四日夜被賊竊去衣飾等　王得海供在黄車營地方居住光緒十年十月二十三日被賊竊去錫器等物徐七供在店上村地方雇打民更上　十月二十五日夜突遇四五人將伊用捍子　揪打剝夫無面皮衣一件翟永來供於上年十一月初八日夜拉驢䭾糞　至太平莊夾溝子地方突遇賊非四五人各　刀鞭將伊所拉青驢上駃糞筐二個刼去均因不懂報官並未呈報今經獲賊伊等赴　認明現贓並驢價錫兩其領各　供查李卽李添喜張二王老孟七均胆敢迭次持械搶竊多贓砸壞門窗嚇禁事主實屬藐視刑章目無法紀且李三一犯身充地方輒與各犯同伙行强尤爲法所難宥韓二供與張二挾仇主使孟七放火孫三　同王老鎖贓均應詳訊究辦王八十兒所供各情是否　實殊難遽　事主張文瑞王弼璩裕德金祥王有信王寛王得海徐七翟永來均行取保與在營交贓内病未經到　之馬大俱聽候刑部傳質外相應請旨將李三卽李添喜張二王老孟七韓三孫三王八十兒交刑部審明辦理未獲之土三等犯仍飭嚴緝獲日補送刑部至原　此案之員弁等均係不分畛域悉心訪拿將此迭次糾夥搶竊多贓盜犯設法弋獲尚　緝捕得力未便没其微勞可否俟刑部定　時聲明請旨准由奴才等擇尤奏請鼓勵之處出自皇太后皇上逾格恩施　此謹奏請旨奉旨已錄○○步軍統領衙門片再據北營叅將王山寛等督飭署都司守備李萬倉候補守備郭玉魁等會同正黄旗滿洲步軍校仔山　黄旗滿洲步　校增壽等將刺字充徒輙復來京肆行搶竊賊犯泳年卽王小幅兒並吳喜兒曹大卽曹傻子延齡拿獲起獲現贓賊具等物傳何事主工人陳大胡有奎一併解送到案奴才等督飭司員詳加審訊據泳年卽王小幅兒供認原係刺字賊犯徒滿來京於本年三月二十五日夜伊與小單楊小結實富固麻子在曹傻子家會齊分持器械同往地安門外氷窖地方跳進一家院内撬起東廂房窓户玻璃進　偷出衣服等物一次携贓至吳王氏家俵分又於是月二十九日夜伊與小單楊小結實富大麻子張西仍在曹傻子家會齊　持器械同往地安門外口袋胡同跳進一家院内伊等用刀將正房窓户玻璃摘下進屋用火摺照亮事主驚覺喊嚷伊等用刀威嚇搶山不座鐘等物一次所得贓物隨時俵分當錢花用餘贓現由楊小結實並吳王氏家内起　連所使槍刀一併解案不知楊小結實等逃　何處吳喜兒供係吳王氏之子在羊肉舖内傭工四月十八日伊聞知伊母親患病隨在家内瞧看適遇　人帶同賊犯查起楊小結實所存衣物伊隨向伊母吳王氏問明將衣物呈交官人連伊帶案曹大卽曹傻子供係擺小攤爲生本年三月二十五日伊有事外出回家持聞知伊子曹八兒同泳年卽王小幅兒等要賣給伊物件並要在伊家住宿伊未應允不紏泳年卽王小幅兒犯案將伊供出解案延齡供與泳年卽王小幅兒係屬親誼四月初三日泳年至伊家内看望隨卽住宿　料泳年因行竊犯案　官人緝拿連伊並泳年隨　　鎗等件一併解案事主工人陳大供在地安門外氷窖居住民人盛姓家傭工本年三月二十五日夜被賊竊去大小包袱七個内包衣服等曾赴官廳呈報在案胡有奎供在地安門外口袋胡同居住民人趙姓家傭工本年三月二十九日夜被賊威嚇逼要銀兩隨進屋内搶去座鐘瓷瓶衣服等物次日開冩失單赴官廳呈報今經獲賊傳伊等赴案認贓具領各等供查泳年卽王小幅兒原係刺字賊犯徒滿來京仍胆敢連次肆行搶竊寔屬怙惡不悛吳喜兒曹傻子延齡所供各情是否屬殊難憑信亟應一　嚴切根究除事主工人陳大胡有奎均行取保　候傳質外相應請旨將泳年卽王小幅兒吳喜兒曹大卽曹傻子延齡父刑部審明辦理未獲之楊小結實等犯仍飭　緝獲日補送刑部謹附片具奏請旨奉旨已錄○○卡寳弟片再臣查接管卷内光緒十一年二月初二奉上諭前直隸候　道大名府知府李興銳計將服闋着龎際雲卽行給咨交吏部帶領引見欽此當經前著撫臣龎際雲恭　行知並附片具奏　案兹據布政使孫翹澤詳前直隸候補道大名府知府李興銳服滿起復詳請給咨赴部等情到　除給　該員赴部帶領引見外理合附片陳明伏乞聖鑒謹奏軍機大臣奉旨知道了欽此○○李用清片再籖分湖南補用　將土　　粒前撫臣林肇元　該將生長黔地熟悉苗情奏請暫留黔省委用奉旨允准在案兹據該將因苗疆靜謐禀請給咨仍回原省補用由臣標中軍叅將刁士樞轉呈前來臣查王禮坤籍隸貴州係暫留委用人員現在苗疆安靖自應咨回原省　候補用除分咨外　會同雲貴總督臣岑毓英附片具陳伏乞聖鑒謹奏軍機大臣奉旨兵部知道欽此 
 
 

Page 13

 
 
[光緒十一年七月初九日京報全錄]  
　　宫門抄○上諭三道錄前○江督曾奏請從優議卹摺○又奏官線改歸商局片○黔撫李奏陳員調補遊擎員缺摺○直督李奏查明保案片○黔撫李奏舉人匿喪冒考請旨暫革片○陝督譚奏仍　舊制片○七月初九日禮部宗人府欽　監正黄旗值日無引見○怡王假滿請安○英煦謝放山東正考官恩○瀅貝勒續假五日○禮部奏派搜撿之王大臣派出豫王恩承熙敬周德潤豐陞阿敬信文暉文碩麟書明秀許應騤祁世長承綬富勒渾泰札拉豐阿崑岡明女延煦桂全　申花尚阿倭恒額○召見軍機孫詒經○○太子少保兩江總督一等威毅伯臣曾國荃跪奏爲實缺總兵績勞病故　懇天恩勅部照車營立功後病故例從優議卹恭摺具陳仰祈聖鑒事竊狼山鎭總兵楊明海出洋巡　感受風寒因病出缺業經臣恭摺具奏請旨簡放並委員前往接署在案臣查該總兵楊明海於咸豐五年投効水師隨同楊岳斌轉戰湖北安徽江西江蘇　省迭克名城身受重傷瀕於危者屢矣積功荐保記名提督同治二年十一月間簡放山東兗州鎭總兵因在蘇帶營防勦未能赴任三年七月内後經楊岳斌檄令招慕楚軍赴甘勦辦回逆該總兵星馳就道到甘後迭挫回氛並總　各鄉捐糧事宜接濟車食揚岳斌倚之如左右手回務將竣如奏明回藉省親旋由山東入都陞見八年二月間始赴兗州鎭總兵之任在任有舉其職而堵塞决口修築堤工尤　不遺詠力歷經前山東撫臣丁寳楨奏明有案因丁母憂開缺服闋後經前督臣劉坤一以防務需員奏甯兩江差遣旋委統帶蚊于輪船　率　　罔間寒暑光緒七年五月間委署狼山鎭總兵篆務旋奉旨簡放是缺該總兵感激聖恩益圖報稱與蘇松福山兩鎭輪流山洋　席風濤周歷島嶼盜匪歛跡商旅賴以得安去年海防戒嚴該總兵親駐洋面督率帥船激勵將弁晝夜設防布置嚴密因之積勞成疾觸發舊傷猶復力疾從公强自支持遂以不起伏念該總兵於光緒六年十一月間經前督臣劉坤一以該員深沈自識材此絕倫奏保堪勝將帥大員又於八年十二月經前督臣左宗棠以該員沈毅勇敢任專實心奏保水師人才並　勝海防任便先後均欽奉　　留中在案臣於接見之下勉其益自樹立該總兵以時局日棘慷慨自并誓竭所長比者海防方殷深資其力方冀日加磨練閱歷益深　國家千城之選不謂齎志而殁失此人材殊堪悼惜查前狼山鎭總兵王吉積勞病故經前督臣劉坤一奏請　例　卸奉　旨允准有案今楊明海與王吉情事一律而功績勤勞則又過之合無仰懇天恩俯准勅部照軍營立功後病故例從優議卹以慰　臣　心而作在事之氣出自高厚鴻慈所有總兵積勞病故懇恩優卹緣由謹會同江南提督臣李朝斌恭摺具奏　乞皇太后皇上聖鑒訓示謹奏軍機大臣奉旨楊明海着照軍營立功後病故例從優議卹該部知道欽此○○曾國荃片再查前准部咨議覆南洋接設江寗至鎭江電綫若能添設分綫增立商局仿照北洋分年繳還官本成案辦理於用欵不無撙　應令通籌詳　奏奉諭旨抄錄咨行遵辦等因當經前大臣左宗棠奏明俟長江電線設竣屆時察奪情形再行核辦嗣由江甯以至漢口添設　線告成適值防務戒嚴未遑議及兹經飭據總辦電報事宜直隸候補道盛宣懷兼辦電報事宜江蘇候補道龔照援郭道直會壽妥　　四月初一日起將甯鎭以及下關官線並沿途巡房一併改歸商局俾商綫何成一氣以後甯鎭電局委員司事報主巡丁人等新費一切均由商局開支於官可節常年之費洵屬兩有裨益所有前設甯鎭電綫初次報　共銀一萬五千七百餘兩内除電報局同文舘　七年十一月起至八年五月止委員司事教習人等薪費銀三千八百餘兩寔計造綫工料動用官本銀一萬一千九百餘兩又加添設下關電綫工費銀一百八十二兩有奇兩共官本銀一萬二千一百兩查前因長江添設商綫曾據禀請援照津滬　浙粤等省設綫成案於五年之内由官津貼巡費以鼓商情經前大臣左宗棠批准每年多不得過三千兩在案　在卽以前項電綫吕平銀一萬二十一百兩作爲津貼長江商綫巡費按五年儘數匀和不得再請官爲找給所貼此次巡費仍由商局按年核計抵銷一等官報三次以期撙節而昭核實至臣署及江陰吳淞三處所設枝綫本爲緊要防務而設未便歸併商局應仍由官辦原派委員司申人等照帛經理並添文案司事名隨同龔照瑗等總司官商電報事宜以資得力每月共計薪費　二百六十兩仍由金陵　器局照舊收支造　其原設同文舘所收學生本係兼誅中西文字以俻洋務繙譯等用現在卽以所存二十名仍飭加意請求侯學業有成量才器使此後不再招添　生以示限制經臣分别批飭照辦詳請具奏前　除應留委員司事人等月需經費絀數開單咨部查核外謹曾同北洋大臣孚鴻章江蘇撫臣衛榮光附片具陳伏乞聖鑒勅部查照謹奏軍機大臣奉旨户部知道欽此○○署貴州巡撫布政使　孚用清跪奏爲揀員調補遊擊員缺以裨營伍恭摺由驛具奏仰祈聖鑒事竊臣前因貴陽城守營遊擊謝鴻　　請開缺前赴粤　　力會同督臣岑毓英奏奉諭旨着照所請該部知道欽此兹准部臣咨合揀選儘先合例人員請補以符定　等因應　遵　　　請補以重職守臣查有儘先叅將鎭遠鎭標左營遊擊尚宗光現年四十八歳　藍旗漢軍尚宗煌佐領下人由印務筆帖式領　於同　兀年承龔闔族公中佐　派充鎗營營總管保加三品頂戴補印務　京光緒二年補授貴州鎭遠鎭標左營遊擊三角到省因　剿雲南昭通竄匪並擒斬各府屬號匪案内在事出力保以叅將留黔儘先補用奉旨允准欽此欽遵在案現署貴陽營遊擊篆務辦理裕如該員　有條理辛苦不辭以之調　貴陽營遊擊員缺仍留儘先叅將實屬人　相官當此整頓營務需材任用之時合無仰懇天恩俯准將鎭遠鎭標左營遊擊尚宗光調補貴陽營遊擊員缺洵於營伍有裨如蒙俞允並懇勅部給子　付以資遵守所　　　　補遊擊緣由謹會同雲貴總督臣岑毓英貴州提督臣羅孝　合　恭摺具奏伏乞皇太后皇上　鑒訓示謹奏軍機大臣奉旨兵部　奏欽此○○李鴻章片再前保堵築東明黄河漫口大耳出力　弁内　候選訓　馮逢源請以訓導不論雙軍　儘先選用光緒七年六月十二日奉旨允准嗣經吏部行查該員係何項出身　覆奏　因　據大名鎭總兵徐道奎禀稱馮逢源　江蘇湮水縣人由附生補廪同治七年考取歳員光緒六年請就教經部騐明貢單准以訓導復設訓導銓　領有執　因來直　辦大名練軍營務於東明黄河大工出力彚保七年七月初一日銷差離營並無經手未　事件卽於星年八月呈請咨部註册銓　等情前來臣查原保該員班次與章相符應請飭部仍以光緒七年六月十二日原奉諭旨日期註册銓選以符原案伏乞聖鑒謹　片具奏軍機大臣奉旨吏部知道欽此○○李用清片再准禮部咨光緒九年癸未科會　據貴州松桃廳率人楊繼昌取結呈請納卷到部當經本部杳明該舉人業據該撫咨報丁憂例不准其會試卽將原呈　扣除行　飭查該舉人楊繼昌於丁憂後因何赴京會試有無　喪冒考情弊據實聲覆等因卽經行司飭查去後兹據松桃直同知王德昌申稱查明該舉人楊繼昌於光緒八年六月二十一日呈報丁憂經前署廳徐紹祖取具親供甘結轉報詳咨在案今該舉人並不遵例守制輙敢潜行赴京取結會試實屬有心匿冒惟舉人前送丁憂親供從何塡　現在該舉人尚未回籍其子楊國棟亦因尋親外出不知去向無從訊問應請斥革查　　究等情由署藩司曾紀鳳署臬司吳自發會核具詳奏革前來臣查該舉人楊繼昌如果實有匿喪冒考情事洵爲忘　求　　虧孝道相應請旨將該舉人楊繼昌暫行斥革以憑查拿到案訊明虚實分别究辦咨部查照外謹附片具陳伏乞聖鑒訓示謹奏軍機　臣奉旨着照所請該部知道欽此○○譚鍾麟片再臣准部咨　夏鎭總兵員缺前經陝甘督臣左宗棠奏請將河　鎭屬　政各營改　甘肅提督統轄甯夏鎭屬標路各營改歸陝西提督統轄業經議准是河州鎭既隸甘提卽係　肅總兵甯夏既陝　卽　陝西總兵所有部中官册及該二鎭敕書並札付自應互改省分以期名實相符前案未盡事宜未據詳細具奏　次奏　　拔萃山缺　稱密夏鎭總兵亦未聲明省分究竟是否遵照前案將河州甯夏兩鎭互改之處應詳晰奏明以憑辦理等因咨行到臣查　省變　兵制之案前已奉明暫緩舉辦奉旨允准在案查甯夏河州二鎭距陝西固原提督道路　等甯夏距甘州提督雖　河州稍遠　　河州所屬階州各營論則固原爲近距甘州提督爲更遠且現在陝提所屬兵餉均在甘藩庫支領事歸畵一似不必再行更張所有甘肅甯　　隸甘提河州鎭陝提應請仍循舊制以期妥便現在補授甘肅甯夏鎭總兵馮南斌應領斬書札付仍請飭部照舊頒發俾昭信守見否有當理合附片陳明伏乞聖鑒訓示謹奏軍機大臣奉旨兵部知道欽此 
 
 

Page 14

 
 
   
 
