# 1882 - 345 - 4903460

 

Page 1

 
 
[石印三國演義全圖出售] [  㸃石齋主人啓]  
　　三國演義一書久巳膾灸人口惟坊間通行本字蹟模糊紙張粗劣　像齊有四十葉閱者病之本齋現出鉅資購得善本復請工書者照俾咦賽數過然後用石錢照相法印出故是書格外淸晣一無解字爲圖凡二百有四十分列於每回之首其原圖四十仍列卷端工緻絕倫不特爲閱者消閒兼可爲畫家取法每部訂爲八本用鎢套裝成兩函定價洋二元四角於十一月初八日發兌上海在三馬路大禮拜堂南首申報館間壁申昌書畵定出售各外遠發賣處悉照曩例此布 
[水流雲在軒試帖出售] [  㸃石齋主人啓]  
　　水流雲在軒試帖鄭通甫先生啓掄所著先生河南祥符人也道光壬辰舉於鄕虞子成進士入詞垣歴淸要錚有聲今歸道山十餘年矣文孫輩紹述家學　起隆　　　塵來滬謀梓之聞石印工省而期速印百部而去願有美弗彰吾黨所恥版本具在復爲石印若干部爲先生廣其傳至是詩之妙處　者有能辨之不必予之　一詞也現定於卽日出售每部收回工料洋三角外埠仍照曩例此佈 
[滬城增設路燈說]  
　　蘇松觀家使者邵公自今歲夏初下車視事以來興利除弊百廢俱舉近復於滬城內外增設路燈百餘其事之常者也而至高至遠至奇之業不外乎此夫天有陰陽寒暑不失其常而萬物生奇則灾矣人有喜怒哀樂而不失其常而性情正奇則乖矣爲政之道以不奇爲奇奇則不適於用適於用則不奇而自奇至道無奇至奇非道苟舍近而圖遠恥卑而務高卒至高遠不可得並卑近而亦失之何也遠必階於近高必基於卑程道里者數心首諸境上建樓閣者勢難起自空中高掌遠蹠明察萬里而不能自見其睫不免爲有識者所譏尋常之事如皆鄙夷之而不屑爲則庶政之脫略者多矣且將欲爲其難必先爲其易善於用兵者慮勝而後戰則戰必勝善于爲政者可從而後令則令必從夫捐廉助燈事之易爲者也以油薪責諸編戶以查察責諸地甲令之易從者也而心存利濟普惠羣生洵不媿以實心行實政者矣昔鄭子産以乘輿濟人於溱洧乘輿之所載者有限人民之欲濟者靡窮故孟氏以爲惠也非政也今路燈之設其物甚微其用甚大人不夜行則已夜行則咸受其賜况時當冬令又足以防宵小察盜賊一舉而兩得尙何憚而不爲乎按囊日滬城非無路燈而爲數殊少不善於用推原其弊殆有四焉曰燈之製造不如法曰薪之高下不合度曰分叚或疏或密曰逐夜或有或無何言乎燈之製造不如法也以燈之懸悉當中路而不因缘牆壁依倚門戶者預防火患愼之至也然一索孤懸不著邊際懼爲風雨所摧故鎭之鯽丸木覆之以虚檐患得免乎飄搖製亦極其周密乃海上市慶里巷之間往往購玻璃提燈以代其用上無檐之覆下無丸之鎭風宵雨夜不滅胡爲何言乎薪之高下不合度也薪浸於油燃薪吐火薪爆生花花重則爐而暗懸燈於路剪剔難勸欲其薪不卽爆午夜常明必使盞不平油油不淹薪而後可假如盞深三寸則油深二寸薪盤於盞底而挺出於油面者一寸盞平袖則氣不透油淹薪則火不發反是盞油不及半不足以漬薪亦昏暗無光何言乎分叚或疎或密也街忂有斷續家室有貧富或盡舖戶或盡民居或商民參半地叚不一人類不齊且無功令以約束之莫能相統有爲有不爲各任其便勢使然也何言乎逐夜或有或無也職無專司久則生怠怠則善忘慢不經心每因事廢好天良夜徒爭明月之光久雨沉陰莫辨中途之路初爲宵征者所不及料也兹者燈係專製必極其精自能如法料理油薪責成戶甲互相維持自能合度而或疎或密或有或無之患更不足慮矣連日彤雲釀雪北風戒寒菜色窮黎頗形縮瑟而觀察又捐其淸俸施粥施衣不遺餘力使君心似光明燭徧照流亡小家屋非乃心民事者而能若是乎 
[英屬火灾]  
　　○本月初四日倫敦發來電報言炸美格省城近遭大火被焚者約値六百萬金云 
[安南風灾] � 
　　○九月初十十一兩日安南王城陡遭風灾先是初十日雨勢滂沛河渠皆漲至晚而風勢驟發旋風滾滾不定房屋樹木悉爲權拔萬竅怒號聲勢喧塡無異天崩地塌電光亦閃爍助威竹林叢樹間竟似金蛇亂掣殊堪駭詫竹林之被摧壞者指不勝屈雨大水漲泛濫所及各處田隴多遭淹沒所種之甘蔗米榖烟葉盡付波臣田中芃芄者悉爲水所揜蓋至十月中擬將所淹之米救出亦屬無所用之恐安南必苦荒歉嗷嗷哀鴻何以堪此耶 
[美報摘錄]  
　　○前日三菱公司輪船帶來雲國新聞紙載有電報言俄國與土耳其商議前此土耳其應償俄國兵費之期土國則期於明年西歴三月俄國則云須在明年正月未知究在何時也又言俄國某處近來突遭回祿焚去戲園客寓店鋪等房屋甚多被毁之銀頗鉅又言法國進兵安南東京一事中國所以壓制法人者靡不爲己而法國則殊置若罔聞也 
[爭地續聞]  
　　○汕頭爭地一節屢列前報兹閱香港西字報知該處看守之德國兵丁現已撤退惟所立之德國界牌則依然如故究未知何日方能了結也 
[羊城近事]  
　　○香港西字報載有粤省信息云省垣近來縱火匪徒甚多其意皆以爲乘勢可以搶劫現在督憲出有告示云拿獲縱火匪徒當立予重辦匪勢或可稍戢也又言廣東前有盜魁某官府曾懸賞數百金購緝刻聞該盜魁已爲官軍所獲解送番禺縣其人形容獷悍一見而知其爲劇盜想匪首就獲定正典刑將來匪黨之勢或可漸殺也又言省城生意目下甚爲淸淡缘遭水災故民間殊少樂趣也 
[鄂垣近信]  
　　○十月二十一日晚間三㸃鐘時湖北省城內三彿閣後面白水巷地方某寡婦家有盜拍扉而入先將該寡婦姑媳等以繩綑轉置於地上幷禁其不得聲張然後搜刮所有而去計搶去衣箱兩隻及碎銀三十餘兩該寡婦等俟盜去後始敢呼救適有某二尹巡查過此察看情形知係被盜方解其縛卽請上憲拿究想不難破獲也○漢鎭二府署左有圓木坊係何某所開何某年逾花甲生一子早巳成立數年前某抱鼓盆之戚中饋之人有進言者勸何再續琴絃以娛晚景某雖素性吝錢亦不得不破慳囊迨繼室入門與前妻所生之子不睦時有爭閙何某見此情形知終不能相安遂議分居由此子與媳租四官殿後十字路口屋叧設作坊何某與繼室仍居舊室添夥招徒與子各樹旗鼓今年九月間何某之繼室又歿所謂繼室者固寡而更嫁者也當繼室在時前夫之女常往來其家女性喜遊蕩流連 
 
 

Page 2

 
 
忘返女之婿販魚爲業亦本鎭人也此次母喪女歸寍多日忽與某夥　染復與別人有約一日忽辭歸何某不以爲疑待婿來　　不知其並未歸家婿始爲理問繼而强索旋具禀於該處巡司由巡司傳何某之子審究其子不能分剖乃解送縣署何不能辨掌頰二十復牽涉其夥周姓到縣後亦供不知笞板二百縣暑將兩人同押何某見子受寃憂惶無措急欲託人取保因索費甚昻迄未能遂何某忿極於上月二十一日含淚歸家用刀自刎其頸其徒驚起視之則己氣絶矣衆隣隣何某念子情切而死欲公禀縣署請釋其子云○上月十八日漢皋關道憲署頭門忽來一衣冠華美之人口呼護勇與我喊一聽差人該勇見其面目生疎疑署內無此人然不敢回絶又不敢應允遂代喚一碼頭夫聽具差遣其人卽命該夫隨之以行至該鎭大夾街某帽店囑該店裝紅大帽兩頂又囑裝小帽一頂小帽計錢四百八十文卽謂該夫曰我不同爾回道署欲至新街買絲腰帶向帽舖借取錢一千二百文帽舖卽給以錢又將新帽交該夫携回一面算結帽帳連所借之錢共計錢五串有奇遂囑該夫偕帽店夥同往道署且囑之曰我床下有錢五串可取與之帽舖亦不疑此人乃携錢戴帽揚揚而去迨該店夥與碼頭夫同至道署查問則稱並無其人方知被騙云○前任黃陂縣林君曾任漢陽縣事近在省垣丁憂上月初七日在書房看書忽擲書提筆寫五人姓名於案間旣而擲筆發狂似瘋非瘋口中喃喃訴寃不巳滿口白沬延醫診治不能取效家人查此五人姓名知係漢陽任內所辦南鄕蕭周兩姓奪湖命案中之五犯也且初七日適係該犯絞决之日林至十九日晚間絶而復蘇由是市人紛紛傳說謂此案絞决之後五家之中或缢頸或呑烟男女之自盡者又有六名現在蕭周之仇已愈結愈深矣 
[九江近耗]  
　　○新任江西督糧道裕觀察於上月十七日由九江起程晉省三營兵弁及府縣各員均出大東門平嶺送行云○九江府治北城外水鄕四十八圩惟襎興圩最大面江背湖周圍二百餘里吁內德化黃梅兩縣各轄其半其中田地廣闊人煙稠密六七月間江水泛漲堤岸欲潰勢瀕危矣九江朱總戎目擊情形不忍生靈葬於魚腹卽調督標新勁營勇丁日夜巡堤遇險卽築搶救半月餘始得安全一圩士民無不加額稱慶近聞撫憲發給銀二百兩以爲該勇等獎賞由是歡騰細柳譽播潯陽固不獨三軍之士感深挾纊巳也○前有九江後營馬兵李淸被誣革糧一案近經葉邑尊傳訊將鄭和太杖責四百板枷號湖口會館頭門一月俟李淸傷痊後再行禀明開釋云○九江城內馬王坡下有居民楊某游手好閒其妻以揀茶爲業其子以賣菓營生楊無能爲役惟仰給於妻子而已且性好葉子戲生計因此益窘上月中旬値妻子他出托比隣黃媒婆將所生之五歲女賣與城外廣東某店主得價十七串下午其妻揀茶囘問女何在楊曰巳賣與城外店家矣妻痛甚啼哭不巳楊亦惶悔於囊內取出錢票十六串幷錢五百文謂曰明日當邀媒婆出城贖女汝勿戚也次日楊果出城贖女買主始不允繼聞其夫婦反目狀恐有不測遂將女歸之所欠錢數百文亦置之不問云○江西景德鎭有一磁器店係安徽石埭縣金某所開數年以來生意順利貨積如山今秋有一教門馬某持百金進店云我有寳紋兩錠欲揀買磁器一件餘不叧取店主許之馬入視良久皆不中選挾銀而歸次日又往亦如之至第三日憤甚再如銀兩錠共二百兩願與店主作一孤注且請先收銀如再不中選當以此銀奉送不復煩擾矣由是前後磁器架及高樓上下爲馬尋覔殆盡仍不中選馬愈憤少憩片時至後門外碎磁堆中寳光外溢急往取之則尺餘長磁瓶一件也質粗式古凸凹不齊馬見而喜甚捧之以出向店主稱謝而去店主卽挽留之曰僕已潔撙以侍客不妨且住爲佳也馬乃復入店中店主因問此瓶有何用處馬云此瓶乃天地靈氣日月菁華陶冶而成若將枯稿竹木插入便能頃刻生葉騐之果然店主謂馬曰僕開磁店二十餘年從未見此奇貨客有如此眼力雖趙璧隋珠不難再得也僕將原銀敬璧願贈白金四錠贖還此瓶不識客意若何馬亦長厚人見主人款洽甚殷遂諾之言僕往來吳楚間數十年殫精竭力始獲此寳不期楚弓楚得也僕祗收還原銀君之厚贈心領可也遂貿然而去○世風不古百計罔利乃至攺容易貌不以爲羞此亦可謂無賴之尤者矣九江德安縣某鄕有甲乙二人年均二十餘甲笑貎聲音頗肖婦人女子一加妝飾便成國色見者幾不能辨其雌雄乙滑稽善辯雖儀秦亦無以加也兩人皆無賴相得甚懽而苦無賺錢之計近忽想得一法將甲妝成婦人乙則四處央媒說合一俟人價兩交卽於洞房花燭時或乘𨻶潜逃或被辱放走不知騙過多少癡男二人甚以爲得計前月杪又賣往汪某處乙得價八十千文將甲妝飾抬往詎料汪某家男婦甚衆甲不能乘間而𨓜卽粧病然汪某亦色中餓鬼也新婦雖有病仍欲同寢甲阻攔不住事覺汪大呼集衆縳甲送官官訉明情節隨判枷號一月幷飭遊街示衆云 
[學使回京]  
　　○原任浙江學使張霽亭宗師以新任祁宗師業已抵浙卽行交卸於本月初二日由下碼頭登舟啓行按張宗師前於丁夘科典試浙江得人最盛若譚仲修吳左泉王同伯高白叔張子虞諸君皆爲杭郡名士盡出其門而宗師亦衣缽情深故交卸後親往各門生處殷殷話別云 
[府試雜述]  
　　○蘇屬府試攺於初三日總覆已列前報兹將題目錄左　首題長所以考其善不善者元雖存乎人者吳則人之所以求富貴利達者　江遵先王之法而過者震天下之士多就之者常無常職而關於上者昭爲其事而無其功者　　稷思天下有飢者新事親若曾子者　通塲次題　豐年多黍多稌亦有高廪萬億及秭　通塲詩題　雲山經雨始鮮明　得雲字五言六韵　是日天氣嚴寒風簷中幾欲炙硯而書幸題不甚難諸童皆敏捷異常薄暮多有交卷者淨塲時亦較頭塲爲早也○前報江震文童毆打定慧寺內巡查房一節爲中丞所聞飭縣將擾事二童扣考聞俟試畢尙須查辦也 
[東甌瑣誌]  
　　○温標水師自裁兵增餉後愈加整頓光緖六年余君德臣攝中營水師游府挑選健卒親加訓練於尋常各技外添習後膛六合槍砲及拳棒等技厥後譚中亟大閱見兵丁之勤奮陳法之森嚴爲贊賞者久之而各營兵弁亦無不畏烕懐德也余君性耽書史公餘之際手不釋卷絃歌觴咏無一不諳葢有儒將風焉今者瓜代屆期地方紳耆公送扁額顔曰儒將跋語有治軍則紀律嚴明撫字則恩周遐邇文武兼優慈勇交濟等語亦可見惠澤之入人者深矣○永嘉石邑尊自八月念八日因公晉省巳於十月初十日三㸃鐘搭興盛輪船偕彭總辦返甌矣但永邑係衝煩之區公務冗忙雖有廉捕代拆代行而緊要之件仍需由石邑尊親自主裁想石邑尊此次旋署後定有一番料理也○上月十一日興盛船主夫婦二人偕稅務司等共計三西士三西女入城遊玩遂至永嘉縣學之明倫堂甫及堂階卽除帽而登其尊崇聖教竟如斯哉無如該學明倫堂傾圮特甚舉頭見天若不亟爲修葺不特無以崇聖學抑亦貽笑於西士也○温郡花會每至年冬其風愈熾幾於遍地皆有今年積賊陳光泮在石壇等處日間開設花會坦夜間在大羅山巢穴窩藏匪類種種不法指不勝屈雖經邑尊出示嚴拿至今尙未獲案是以花會之風更甚於往昔也刻下石邑尊巳出硃單飭値日差按名緝獲已將吹鼓手阿坤拿獲送案矣○衙門差役甚於狼虎永嘉各班房看役或於夜間縱放盜賊令其偷竊坐收分肥之利故捕快亦無肯嚴緝也或案內管押之人業己保釋而各看役故意需索不肯釋放石邑尊深知其弊近日夜間每於二鼓後帶仝跟僕親至各班房逐名檢㸃亦足以見邑尊之留心民瘼矣○前報孝廉林星樵家被竊至今尙未破案故林孝廉屢至捕署催緝並囑邑尊提比故邑尊遂將管廂捕快名阿麻比責數百板並枷號林孝廉案門首示衆但永邑捕班向有陋規恐非朝夕所能驟挽也○第一 
 
 

Page 3

 
 
　口慶彬之妹隨表弟進福私遁匿於東山書院旋卽獲住送縣此已列報兹悉黃廉捕將進福笞責二百板幷令枷在第一橋口示衆進福之母　日坐於其傍有過而問者其母卽將犯事緣由大聲告之近聞進福之親串尙欲翻控未識果有其事否○温郡近有行脚僧衣衫襤褸在城內各處布散謠言謂十月之間天降大疫十室九染惟我朱符可以却病弭災竟將符紙挨戶送賣每帋索錢四五十文愚夫愚婦多被其煽惑日前在五馬街大新街一帶各戶分送迤至方某家方某素性惡邪一聞此言忿不可遏遂與該僧扭打然僧雖吸鴉片而氣力甚大當將方某打翻在地勢欲加以老拳幸旁觀者咸抱不平遂將該僧手內之符槪行扯碎一時拳脚雨下該僧知衆怒難犯飛奔而去吾不知牧民者聞之將何以處此也○東門外一帶均係福建帮上月十二日該處福建人糾衆毆打雨下均用器械詢其起釁之由據云福建帮向有大姓小姓之別昨晚大姓某甲同小姓某乙在浦下娼家互相角口以致聚衆攻擊聞有前任某武員出爲理處未悉其事可以寢息否○府署東偏之小土地廟上月十三日偃臥一樂淸人體質魁梧兩眼色黃不言不語喉間聲喘命如絲僅屬其傍守之人則云昨晚倐患此疾不知何名也今已專人赴樂告知其家云云温郡此等病症疉有所聞養生者其可不加之意哉○大南門外洞橋底鄭萬春酒坊鄭某之女己許與魚鹹店林某之子爲妻林子素游蕩不務正業其父屢欲爲子完姻而鄭某總以待婿歸正再議婚娶爲辭去夏林子病故其父遂遣媒告鄭令將女再行擇配並索取聘物鄭某聞言正合其意卽以告女以爲女必喜也詎意女年僅十九節烈性成一聽父言躃踴號咷欲過門守節其父婉言勸之密令家人防閑慮其自尋短見也容冬鄭某亦死女矢志自盡爲其母阻勸而止今春防維稍懈女乘間雇小船至林家一見翁姑言明來意並指天日自矢而林某終以女年太稚不數日將女送回鄭家女又尋短見每日數次其母見女矢志不搖遂邀原媒戚族設席備粧送女至林家詳紀其事亦以發潛德之幽光耳 
[金陵郵信]  
　　○左爵相志在利民又以欲墾民田必須先講水利庶免旱潦之虞故前在陝甘直𨽻均辦有成效至今萬民利賴嘖嘖稱頌弗衰迨移督兩江首先捐廉購辦松桑各秧泒營勇於城外各荒山及城內秦淮沿堤分種蓋亦十年樹木勸民謀利之意迨今年紳民上禀卽設局興辦朱家山及赤山湖兩處河工又以秦淮東關閉塞水無來源擬重啓東關並開濬上流俾通濟門外江流得以入河卽値隆冬水小之年亦可無枯涸之患有益居民誠非淺鮮並將設閘一道視水之大小以爲啓閉尤爲法良意美聞本月望後卽可興工計須欵三萬有餘云○吳某金陵人居利涉橋下其家有爲督轅兵科書吏者故人亦以吳兵房呼之某性桀傲並嘗忤逆其母去年曾經控縣旋有親友出爲調處得以薄責了事由是益無忌憚前日因與同居房客某氏搆釁吳欺其孤弱竟爾用武當卽爭扭至保甲分局略加詰問吳出言挺撞委員見其强橫命掌頰二十吳益不服滾地撒潑委員着移縣懲辦並命親兵二人及地保押之以行乃甫至中途親兵因欲午餐令吳在茶室少候並囑地保看守迨親兵去後吳詭言內急地保亦隨之同行及入厠吳將地保推墮坑內脫身𨓜去現在委員向親兵索人並移縣一體緝獲想到案後必當嚴加懲治以儆凶頑也○某甲江寍谷里村人向爲小竊犯案纍纍前日爲事主拘獲交地保送縣究辦乃該竊本患時症甫經痊愈加以急駭入城後病復大作黃邑尊見其病勢頗重卽令地保仍行帶回取保醫治俟病好提究乃抵村後旋卽病斃現經地保呈報聞邑尊回明首府已俻文移請隣封往騐矣○某氏淮北人年已不惑而好爲時世妝夫年逾耳順家又素貧氏不耐淸苦乃潛至金陵傭工自給數載以來頗有蓄積旋與同夥某甲有染爲主人所知一倂遺去適某氏業巳有孕遂賃屋同居宛如夫婦後有其夫親串來金陵偵知蹤跡挾之以歸氏詭告其夫言屢次寄銀接濟曾否收到並出洋十數元爲夫製辦衣物兼云金陵工資頗大老死相守兩無所益不如仍出傭工或有贏餘以資養老夫信之氏遂仍至金陵然氏餘資往日俱付某甲收存迨抵金陵後甲已隨官至江北氏復尋蹤而住時甲已別有所歡留氏小住數日囑其先返金陵巳於三月之後亦卽回省再圖永聚此間耳目較多久留恐有蜚語氏信以爲眞遂買舟先回乃待至數月甲竟杳如黃鶴始猶魚鴈常通繼則消息中斷嗣氏另托足朱門並爲甲代謀枝棲作函往招亦仍付之不答氏積思成恨欲控甲於官繼而中止夫該婦誠不足取惟甲旣亂之於前復棄之于後並拐其財物以去是其狠毒爲何如乎 
[寍郡辦志文會四月分課案]  
　　○漢學超等　黃維瀚　孫傳鳳　朱逢甲　陸以增　楊魯曾　鄭鈺　許克勤　黃家極　特等　秦在鎔　陶承侃　許純震　嚴良勛　胡以銓　金文楙　梅鼎和　章甫　武濵渭　王廷材○宋學超等　劉孝思　葉秉鈞　黃家岱　黃家辰　黃維瀚　朱逢甲　黃家極　楊魯曾　何宗鎬　王建勛　特等　周保珪　李雲璪　黃家燕　王亨彥　黃文藻　鄭鍾祥　范彭壽　王亨菼　王亨兆　黃炳煥○史學超等　盛葆廉　鄒宸笙　秦顯書　朱逢甲　楊敏曾　周祥年　王振玉　黃家岱　葛士濬　范彭壽　特等　周保珪　臧毓琪　虞景墴　張善煒　武家駿　黃維瀚　秦在鎔　陳鳳洲　胡友芸○算學超等　王珮璐　程萬里　趙鴻逵　趙鴻模　沈春元　虞雲鵬　林植梅　朱受謙　車得路　趙廷謨　特等　方丙南　何宗鎬　陳光榮　徐宰黼　毛震　王瀛　王存中　李高業　袁紹初　曹翊靑○與地超等　范文榮　黃炳煥　黃家　　黃維瀚　陶承侃　董䴇年　朱逢甲　孫貽榖　戴義　秦在鎔　特等　盛葆廉　鄭鈺　王亨彥　胡昌年　王亨餘　張惟楨　王亨兆　王瑩○詞章超等　周保珪　鄒宸笙　謝輔廣　楊敏曾　董䴇年　武家駿　馬遂良　特等　徐瀾　朱昌鼎　吳鍾琪　施贊唐　盧鎣　鄒宗鎬 
[寍郡辨志文會十一月分課題]  
　　○漢學　烝祭功臣說　爲其拜而蓌拜解　𦯍小葉解○宋學　參前倚衡說　養氣說　讀二程粹言書後○史學　晉文晉悼覇業論　劉向揚雄學術論　桐城陽湖文派論○天文兼算學　春秋疉　置兩閏合四百有四十五甲子說　問太陽在地平下十八度爲矇影而時刻多寡不同其故何歟　問地球匾體二極徑短于赤道徑約二百九十九分之一宜用何法測之○輿地　水經注原公水疏證　問禹貢榮波史記作榮播闞駰作滎播以何字爲正　問續漢郡國志太原統縣十六而晉書地理志止統縣十三界休兹氏慮虒三縣能言其割屬何郡否○詞章　尹珍從許叔重受圖經賦　以于是南域始有學焉爲韻　擬董仲舒山川頌　丁字簾　卍字香　七律不限韻 
[華婁縣試正塲題目]  
　　○松屬華婁兩邑定期於本月初一日縣考計華亭考童二百四十二名婁縣二百零六名題目錄左　華亭已冠首題　知及之仁能守之莊以　之　次題　十一月徒扛成　未冠首題　君子人也　次題　少之時　詩題　賦得一樹靑楓已半丹得丹字五言六韻　婁縣巳冠首題　爲仁至爲仁　未冠　忠焉　次題　自取之也　詩題　賦得雲連海氣琴書潤得雲字五言六韻 
[欽使涖滬]  
　　○法國欽使巳於昨日乘海定輪船由津至滬其行轅卽在法租界密釆里客寓云 
[增稅述聞]  
　　○聞江海關出有告示云外洋運來之軟木板厚三寸以上者應議增厘稅而各洋商則以稅則載在和約海關何得議增咸有不服之意現聞己禀知北京總理衙門未識作何辦理也 
[小票店滋事]  
　　○本埠小票店雖經會審公廨諭禁而此風未能盡絶昨日下午聞棋盤街某小票店不知因何事起釁將店中所挂畫對 
 
 

Page 4

 
 
及箱子等物盡行毁壞其初祇有一店爭閙繼而搆釁有約有三四家一時人聲嘈雜巡街捕聞之卽來彈壓拘獲數人解入捕房未識以後如何了結也 
[頒到紅諭]  
　　○新任上海縣黎邑尊將到本埠已列昨報兹聞頒到紅諭定於初十日辰時接印云幷聞黎邑尊業已由蘇啓行先赴松江謁見郡尊卽當來滬至抵滬之期約在今明兩日其公館則在敬業書院也 
[縣試首場案]  
　　○本邑縣試首塲招覆二百二十五名兹將前列三十名照錄如左　朱培頤　薛鴻藻　葛士鑑　劉欽謨　楊振灝　包貴淸　秦本立　汪煥明　楊載春　戴　杰　沈邦棻　沈毓才　范　崧　朱承鼎　陳敬銘　沈汝福　嚴承鼎　吳福森　陳耀翔　浦歸昌　唐尊瑤　沈善徵　許榮光　李光祖　徐志達　王維楨　莫炳垣　周樹藩　顧學瀚　莊錫齡 
[縣試初覆題]  
　　○本月初五日上海縣范邑尊仍在敬業書院招覆文童題目錄左　四書題　得其門者　經題　民惟邦本　詩題賦得手生重理舊傳琴　得琴字五言六韵　補考題目　四書題　何晏也　次題　如用之　詩題同 
[擇期校武示]  
　　○欽加運同銜特用同知直隸州署理江蘇松江府上海縣正堂范爲出示曉諭事准華亭𡝤縣移奉府憲札奉學憲札行該屬童生舉行縣考等因奉經移訂同日考試文童在案茲敝二縣擇於本年十一月十五日考試武童外塲移煩一體出示同日考試等因過縣准此除分別移請會同監試外合行出示曉諭爲此示仰闔邑與考各武童知悉爾等務於十日前赴縣報名仍赴學塡明三代親供保結由廪保認識畵押至期各蔕弓矢齊集演武塲聽候本縣會營考試其餘一切內塲事宜另擇日期考試悉照文童例遵行毋違特示　光緖八年十一月初五日 
[購地築路]  
　　○虹口新虹橋北堍之馬路向係彎曲現經工部局將該處民房購買派捕看守聞日內卽欲將該屋拆卸以便築直馬路俾車馬往來永無碰撞之慮也 
[工頭肇事]  
　　○裏虹口地方開挖陰溝之寍波小工三人因小工頭不發工資故於前禮拜停工前日又向小工頭象山阿四索取工錢阿四揑稱工資須至英租界大工頭處算取三人信之卽隨阿四前往詎至做工地方阿四喝令衆工將該三人痛打互扭適巡捕至而阿四早經兎脫該捕獲住四人兩人係在彼做工者兩人卽寍人也當巳押解捕房諒當解公堂訊斷矣 
[搜獲賭具]  
　　○英租界引鳳樓茶舘西首鍾旺街地方有牌九小赌前夜由一百十號華捕協同西捕往搜博徒聞風而𨓜無從弋獲僅將賭具等物解入捕房云 
[素行不法]  
　　○前報冐充巡丁一則兹悉所獲假冐巡丁及換土之王鳳祥鮑子安二人己由許捕廳硏詰各加笞責押候縣訊此二人素行不法想賢有司明鏡高懸必有以處此也 
[蘇省撫轅抄]  
　　○十一月初五日江南正主考許開行北上　通判陳寳樽禀知奉委赴淸河桃源等縣守催驛站奏銷各册差　委署上海縣黎禀辭赴任　候補縣姚詩聲禀知開訃丁父戛　從九汪鳴鈞銷錫金絲捐差 
[浙省撫轅抄]  
　　○十月二十九日刑部主事嚴辭行回桐　都司朱永福禀辭赴閩　○十一月初一日都司鄒福泰武闈號舍　許家邦太平門　守備林步明淸波裘兆鏞錢塘官育僑湧金　�家珍良山前江千把總沈榮鳳山均銷稽查差　謝廷澤崧厦厘局丁憂口省銷差　李承先紹局來省禀知厘捐局委調辦百家官厘局差禀見叩辭翟國楝奉委赴寗公幹　新任學臺祁子初二辰刻接印前學台張初二巳刻起程回京　卽用縣歐景芬銷津局差　縣丞錢壽恩服滿來省禀見補廿八日湖州府林禀辭回署 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第二百七十八號]  
[光緖八年十月念四日京報全錄]  
　　宮門抄○諭旨四道錄前○發抄　旨五道○大臣劉　奏爲呈　進貢金摺○○學政臧奏考試事竣請給假歸省摺○黔撫林　奏叅革通判審辦片○鄧撫彭　奏據情代奏片○東撫任　奏京控案擬請變通辦理片○署直督張　奏叅有獄各官議處摺○大臣劉　奏請免騎射片○大臣謙　奏廢員照例攺擬摺子○十月二十四日刑部都察院大理寺廂藍旗値日無引　見○奎公假滿請　安○王文韶仍請開缺○都察院奏派專司稽查之堂官　派出文　○桑春榮遞遺摺○召見軍機○○發抄　張樹聲奏審明房山縣民安城業殺死族兄安然父子二命定擬奉　旨刑部速議具奏欽此○又省城四關設廠放木日期奉　旨知道了欽此○又江浙勸辦直賑之刑部筆帖式德秀等攺獎奉　旨吏部議奏欽此○裕祿奏合肥縣紳士王向辰呈請將前甘凉道李鶴章建立專祠奉　旨着歴所請該部知道欽此○又本年京餉解淸奉　旨戶部知道欽此　○○欽差大臣督辦新疆軍務通政使司通政使二等另臣劉錦棠跪　奏爲呈　進囘部　貢金恭摺具陳仰祈　聖鑒事竊照新疆色勒庫爾之南回部坎巨提向來按年進　沙金該頭目俄則項前於光緖四年呈進經大學士前督辦新疆軍務臣左宗棠奏奉　諭旨飭理藩院議奏援案　賞給大縀二疋由左宗棠就近發給祇領歴經欽遵辦理在案茲准帮辦軍務廣東陸路提臣張曜咨稱現復據頭目俄則項呈到進　貢沙金一兩五錢已將例　賞大縀二疋發交俄則項祇領咨請具奏前來臣覆查無異除將所進沙金一兩五錢咨送內務府呈　進外理合恭摺具奏伏乞　皇太后　皇上聖鑒謹　奏軍機大臣奉　旨該衙門知道欽此　○○湖北學政臣臧濟臣跪　奏爲恭報微臣考試事竣叩懇　聖恩給假歸省仰祈　聖鑒事竊臣於五月十七日業照科試情形具奏在案隨於七月十八日錄取遺才八月二十九日會同督撫臣考試優生現已次第蕆事臣以輇材謬司文柄三年奉職本報涓埃方宜馳詣　闕廷恭聆　聖訓詎敢緊懷鄕井自便身圖惟念微臣籍隸山左臣母年近七旬素憚遠行未經迎養到署視膳之儀有缺倚閭之望尤殷合無仰懇　天恩賞假二個月俾臣俟新任學臣到鄂交代後使道　省所需川資由臣自備一俟假滿卽　入都覆　命則烏鳥返哺庶得遂一日之私寔犬馬知　恩不敢忘　九重之賜所有微臣考試事竣及請假缘由理合繕摺具奏伏乞　皇太后　皇上聖鑒謹　奏軍機大臣奉　旨臧濟臣着賞假二個月欽此　○○林肇元片　再據署藩司松長臬司易佩紳會詳稱案據水城廳紳民李楨等具控前署通判何扶綱派令民間捐繳銀兩辦理保甲等情一案當經前署臬司張煦行提人証至省發交貴陽府審辦兹據該府汪元慶以何扶綱供詞閃爍難以定讞詳由該司等會詳奏叅前來相應請　旨將前署水城通判同知銜候補知縣何扶綱卽行革職以便飭令質訊確情照例究辦除咨部查照外謹會同雲貴總督臣劉長佑合詞附片具陳伏乞　聖鑒訓示謹　奏軍機大臣奉　旨着照所請該部知道欽此　○○馮譽驥片　再臣准陝西副考官掌江南道監察御史臣李士彬函關籍𨽻湖北靳州自同治十年丁母憂回籍十二年服闋入都供職迄今十年親父附生樹滋年老在籍定省久疎南望鄕關時縈寤寐兹承　恩命典試陝西棘關業已竣事查陝鄂壤地毗連擬請代奏請假兩個月就近取道商南一帶自備資斧買舟由漢江順流東下回籍省親俾得稍遂烏私俟假期屆滿卽由籍航海入都恭覆　恩命等因臣監臨陝西本屆鄕試業經揭曉士論翕然李士彬學有本源通達時務臣所素知惟因臣京日久現擬就近歸省亦人子之至情相應仰懇　天恩賞假兩個月准其回籍省親以遂孝恩謹據情附片代陳伏乞　聖鑒訓示謹　奏軍機大臣奉　旨李士彬着賞假兩個月欽此○○任道鎔片　再據按察使潘駿文詳稱東省京控自同治二年由臬司衙門設立讞局無論　案咨案統歸親提審辦惟法因積久而生獘制當因時而變通近來京控日多理直赴訴以兾爲之審理者固有而刁健之徒擇殷而噬藉訟嚇詐及原係理曲妄思翻案者亦復不少在該原告隻身赴京行止自便若　抱更無須親往而被控之人一經提省質訊遠或千餘里近亦數百里跋涉長途資斧耗竭廢時失業坐困生機　至案內本無干涉之人祇以　有財產取求未遂亦復牽連作証列一名於詞中受無限之拖累迨審明所控全盧而事涉細故坐誣不過杖笞卽擇尤嚴懲而被累者巳蕩產傾家矣亟宜量爲變通以恤民隱而遏刁風擬請嗣後京控各案除奉　旨交審及咨交案內關係命盜贓私情節重大者仍提省審辦外其餘事甚細微如未赴州縣控告及告而未經傳訊等案酌發該管道府州摘傳要証就近提審按限辦理統由該司核定詳請覆核咨銷以省拖累而杜刁訟詳請咨部立案等情當經臣咨准形部以查核來咨該省係爲京控繁多酌量變通起見應卽奏明辦理未使據咨率覆等因咨覆前來理合附片具陳伏乞　聖鑒訓示施行謹　奏軍機大臣奉　旨着照所請刑部知道欽此○○太子少保署理直𨽻總督兩廣總督臣張樹聲跪　奉爲管獄官疏防絞犯越獄脫逃旋於五日限內拿擭仍請照例議處恭摺仰祈　聖鑒事竊據蠡縣典史葉傳綬禀報該縣印官牛懋圻於光緖八年八月二十一日赴安州高陽縣會勘秋禾被水村庄公出是月二十二日夜四更時分大雨驟至禁卒人等進　避雨一時困倦睡熟監犯王大增乘間扭斷鐐銬越獄脫逃卷查王大增係聽從𨓜賊魏石頭等夥竊事主劉守業家棉花等物被獲圖脫用刀拒傷事主平復案內擬絞彙入本年秋審緩决之犯隨卽選差會營追緝卽於二十三日夜間將該犯拿獲並據該縣牟懋圻聞信馳囘勘訊據王大增供係畏罪乘間越獄刑禁人等並無鬆刑賄縱等情臣查該典史葉傳綬於印官公出期內漫不經心致秋審絞犯越獄脫逃殊屬疏忽雖於五日限內拿獲但例應革職留任據藩司崧駮臬司剛毅詳叅前來相應請　旨將管獄官蠡縣典史葉傳綬交部照例議處至有獄官蠡縣知縣牟懋圻先　赴安州高陽勘災公出應否照例免其處分聽候部議除批飭司仍飭保定府行提犯卷刑禁人等至省硏審寔在有無鬆刑賄縱情弊據實擬議詳辦一面咨部於秋審册內將該犯扣除外所有管獄官疏防絞犯越獄旋於五日限內拿獲仍請照例議處缘由理合恭摺具陳伏乞　皇太后　皇上聖鑒訓示謹　奏軍機大臣奉　旨吏部議奏欽此　○○劉錦棠片　再管帶新疆恪靖馬隊左營頭品頂戴遇缺儘先題奏提督總兵方友升自咸豐十一年從戎以來轉戰四川陝西直𨽻甘肅各省迭受刀矛傷數處隨時調治就痊尙無妨碍惟於同治二年克復四川太平縣城池生擒逆首周紹湧等餘匪殄除該總兵腹脇受砲子傷一處又於十二年克復肅州城垣喉邊受砲子傷一處雖經醫愈而每逢節侯時復疼痛騎馬挽弓用力難艱禀請奏免騎射等情前來臣覆查無異合無仰懇　天恩俯准將頭品頂戴遇缺備先題奏提督總兵方友升免其騎射以示體恤之處出自　逾格鴻慈除咨部外謹附片具陳伏乞　聖鑒訓示謹　奏軍機大臣奉　旨着照所請兵部知道欽此　○○奴才宗室謙禧奴才永德跪　奏爲効方各廢員三年期滿無力完繳台費照例攺擬杖徒完結恭摺具　奏仰祈　聖鑒事竊據張家口管站部員崇壽詳報廢員依勒抗阿係吉林三姓止黃旂滿洲慶恩佐領下人前任防禦綠事革職發往軍台効力贖罪指派第三台當差于光緖五年九月十五日到台之日起扣至本年九月十五日三年期滿又廢員托林係吉林烏拉正白旂滿洲奎福佐領下人前任防禦綠事革職發往軍台効力贖罪指派第四台當差于光緖五年九月十六日到台之日起扣至本年九月十六日三年期滿又廢員富祥係吉林阿勒楚喀鑲紅旂滿洲訥舒肯佐領下人前任雲騎尉緣事革職發往軍台効力贖罪又廢員成羣係吉林鑲黃旂滿州貴至佐領下人前雲騎尉綠事革職發往軍台効力贖罪均指派第六台當差于光緖五年九月十八日到台之日起扣至本年九月十八日三年期滿又廢員克色佈係吉林阿勒楚喀正紅旂滿洲桂金佐領下人前雲騎尉綠事革職發往軍台効力贖罪指派第七台當差于光緖五年九月十九日到台之日起扣至本年九月十九日三年期滿查廢員依勒抗阿托林富祥成羣克色佈各應繳台費銀兩前報無力完繳業經咨行兵部在案其中椻政考例　坐台廢員武職守俻以下之員三年期滿不能完繳台費者于期滿時卽由軍台都　抄錄該廢員　罪原案並聲明不能完繳台費應攺擬杖徒完結緣由具奏請　旨具　擬杖徒者軍台都統卽將該廢員發交宣化府飭縣撥役逐程遞解係旗員解交刑部照例　理等語查廢員依勒抗阿托林富祥成羣克色佈各在台効力巳滿三年旣經呈報無力完繳台費自應照例請　旨攺擬杖徒完繳恭候　命下發交宣化府飭縣撥役逐程遞解刑部照例辦理謹　叙各廢員綠事案由恭呈　御覧所有在台在廢員効力期滿照例改撥杖徒緣由理合恭摺具奏伏乞　皇太后　皇上聖鑒訓示遵行謹　奏軍機大臣奉　旨着照所奏請該部知道欽此 
 
