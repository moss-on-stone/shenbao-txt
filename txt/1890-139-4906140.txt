# 1890 - 139 - 4906140

 

Page 1

 
 
[請速領彩] [  申報館恊振所啓]  
　　集腋社恊振彩票開彩以後所有賑物經諸君子陸續領去尙有四五彩及其餘小彩約百餘號未經領去務希得彩者速來持領俾本恊振所經手事件得以早日了結無任翹盼專此布逹鵠候移玉 
[點石齋發售各種精本石印書籍]  
　　硃批雍正上諭御纂五經經策通纂五經文準經藝淵海五經備旨三層佩文韻府三層淵鑑皇朝各直省地圖十三經廿四史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八賢手札元魁元成增補角山樓先正事略○齋種類繁多不及備載擇其尤者登報以供海内文人賞鑒價當格外從廉卽希光顧爲盼發售處一在三禺路由報舘東隔壁又設分局在二馬路横街三層樓紅墻洋房内此佈 
[鄉鎮宜禁演劇説]  
　　夢畹生性喜觀劇每當壓綫之暇輒携杖頭錢徒步至戯園入坐縱覽平日耽寂靜惟值魚龍曼衍鑼鼓喧闐則樂此不疲並不知其所苦猶憶幼居鄉曲鄉之人每逢春秋隹日或雇梨園子弟就廟臺開演以樂昇平地方有司知之必出示嚴行禁止甚或拘爲首者而笞之枷之爾時雖人微言輕不敢置喙然竊以爲演戯亦非違例之舉農人卒歳勤動足胝手胼偶值餘閒正宜行樂及時以抒筋力誠何必大殺風景等於煮鶴焚琴耶乃觀近日報紀松江觀劇溺斃一事而知鄉鎮誠不宜演劇禁止固不容遲也報之言曰距張莊數里汆來廟歸金山縣轄是日搭臺演戲鄉民爭往縱觀廟之迤西北二三里有名泖港者爲衆流之所歸水勢湍急異常河身環繞如鼎足故名其渡曰三角渡時當亭午觀者爭上渡船一船載至二十九人之多放乎中流船底忽脫一時老的少的村的俏的莫不浮沈於波浪之中其稍諳水性幸而遇救者祗有七人餘皆隨波逐流同占滅頂噫是雖舟子之以破船載多人致肇此禍宜其事後羣向饒舌打毁一空然苟非廟中大啓劇塲則諸人斷不結隊而來舟子亦不貪多務得及溺之慘何自來哉雖然此雖慘甚猶其偶焉者也每見鄉鎮演劇時其禍更不可以僂指計嘗有深閨弱質蓬巷嬌娃平時足不出户庭至此必挈妹呼姨環坐觀看而扒手之類往往乘機混入攫取簪環及至得知早已無從追索抑或輕狂子弟結隊成羣故意捱近身旁耳鬢厮磨以爲得意甚至評頭品足肆意譏嘲穢褻之詞令人不堪入耳嘻大家閨秀身價千金何必貪片刻之游觀以致當塲受辱哉更有搶親之舉凡鄉間兒女幼卽聯姻及長而家室蕭條無力完娶必乘觀劇之際刧取而歸清歌妙舞之時忽聞一片哭聲自近而遠事所恒有俗乃愈澆已顧果使無力婚姻而後刧取猶之可也乃有素未問名忽焉强搶行同盜賊旁人皆莫敢誰何他年墮溷飄茵惡可設想使不出而觀盧何致罹此禍端耶至小孩老嫗行步迂遲一遇擁擠時或踏斃而貧民當此之際輙或邀賓速舅藉叙親情質取衣衫以供酒食此中苦况尤覺難堪而我所深惡而痛絶之者則爲搬演淫戲莫多於滬上賣臙脂蕩湖船諸劇描摹盡致褻狎異常官欲禁之似宜從滬上而先爲申禁不知滬上除顯官巨賈外惟青樓之娼妓爲多彼其人旣以皮肉作生涯則後庭大體雙自已如司空見慣於淫戲乎何有獨至鄉鎮而觀者多良家女子年當瓜破情竇初開偶閱小説盲詞猶恐春心暗動加以當塲搬演泔泔傳神有不心蕩神移失其　守者乎然苟無淫戲則觀者必不興高采烈反歸咎於爲首者之不善雇班道路煩言由此而起則何若永遠禁止不准演唱之爲佳乎况乎一經演戲則賭與盜二者必相因而起人旣鍵户往觀則鼠竊之流必乘間而肆其伎倆每見洋洋得意觀罷而回而箱簏已空後悔不及抑且游匪土棍藉廟臺有戲舉國若狂卽開設賭塲罄人腰槖結茅爲屋逹旦通宵盧雉之聲聞於遠近迨至戲已告止而賭尙未停經紀小民輸至無可抵償勢必自盡以圖塞責澆風惡俗真有不忍道不忍聞者原夫演戲之初心曰以敬神也乃因敬神而釀成若此情形神若有知其能蔭佑乎於是乎作鄉鎮宜禁演戲説隨以告留心風土人情者 
[本館接奉電音]  
　　昨由京友電傳上諭一道敬謹譯登○四月初六日奉上諭雲南迤東道上諭雲南迤東道員缺着李肇錫補授欽此 
[穗垣瑣録]  
　　黄埔水陸師學堂自開設以來已歴數載堂内各學生日將月就漸已有成現在大憲擬挑選數十人赴各國學習以期精益求精而各學生一聞此信皆以遠涉重洋爲慮多欲告退大憲聞之深爲不悦謂國家不惜重資培植人材係爲異日任使起見今欲其遠適異國而已不允洽更何望其奮勉馳驅爲國出力哉於是大加申飭並嚴定規條如有不遵調遣者須補回經費銀八百兩云○委署肇慶府常月坡太守現奉憲札調署高州府篆務蓋以太守前時曾任是缺措置咸宜故以資熟手也遽遺肇慶府缺卽以委署高州府曾藎臣太守調署肇慶與廣西接壤政務冲煩而太守强幹精明勇於任事大憲因地擇人之意於此可見一斑矣○前任海關長榷使業將經手事件料理清楚筮期三月二十二日起程附招商周富順輪船往申再由申取道天津回京覆命連日向各大憲辭行各憲亦依次拜送車馬在還絡繹不絶並聞各大憲例須寄請聖安故南番兩邑宰先飭差役將大碼頭之日近亭灑掃虔潔以爲行禮之所○石并槍彈局所出彈子無多時慮缺乏前督憲張香帥飭令添購機器製造並將局所增拓客歲秋間卽已大興土木現在工程一律告竣前日大憲委候補同知冐幼千司馬前往騐收○候補同知成午橋司馬奉委總查東關保甲差已於前日到叚視事按司馬需次多年於地方情形久已熟識安良除暴想必大有設施○北洋水師提督丁禹廷軍門日前遊歴到香港遂順道來省謁見督憲督憲當卽接見並欲設筵欵洽以盡東道之情軍門因有要公不能久延遂怱怱辭出王事勤勞不遑暇食其軍門之謂歟○候補知府張太守佩緒由京領憑來省歸班序補連日恭詣鈴轅聴候傳見 
[芝罘近信]  
　　三月二十三日爲天后聖母誕辰天后宫及潮建帮二會館俱演戲慶祝一時觀者人山人海擁 
 
 

Page 2

 
 
擠異常階下臺前幾無插足之地嗟乎大抵人生及時行樂際此絲清竹脆舞軟歌嬌宜聯袂而來者無不興高采烈也特較　淺斟低唱其雅俗爲不同耳○前報由烟至登修造車路一節兹悉派定駐防烟台之嵩武軍興修自登州東至小辛店迤西一帶約九十里由登州鎮章軍門主政再至烟台約六十里由統領嵩武軍孫軍門監督從此北轍南轅往來稱便當無不頌二公之惠及行旅矣○距烟三里之玉皇頂上舊有玉皇廟近年以來香火類盛住持因規模窄隘不足以壯觀瞻於是邀請首事者向本街諸善士信女募化重修現已鳩工庀材大興土木矣○東省地窄民稠糧食例不准出口唯乾麫則不在禁例向由關東船裝至北口一帶銷售故市上磨房年來有增無减銷路因之壅滯獲利亦甚式微乃不肖之徒往往以雜糧攙合買者不察多受其惠初不過一二家今則相率效尤比比皆是令人無可選購恐將來必至無人過問而後已噫作僞欺人當亦知所愧悔矣○向來兵船過往凡妓樓烟舘酒肆菓攤無不利巿三倍乃今春來此停泊者甚少卽或暫爲寄綻亦不過間日卽日開去故市面之生涯頗爲冷淡遂有拮据難支之勢矣○月某善士遍　告條有勸君莫打三春鳥子在巢中盼母歸之句稍具惻隠者見之自當猛省奈冒者諄諄聽者藐藐甚至有訕笑之者此等忍人誠不可以理喻情遣者也○圜光課竹知者不談以其荒唐無據騐者半而不騐者亦半也近有某嫗僑居附近之東南　善以燈卜其法用鐵燈一盞傍竪木板一塊有事質問則木板周圍旋轉否則兀然不動有失物者問之往往應騐何物老嫗挾小術而惑人若此耶○兼理海關道篆魯太守接任後卽命駕拜會歐西各國領事領事亦相繼至道轅答拜太尊殷殷接見禮貌殊優各領事以太尊和藹可親咸稱道不置云 
[蛉洲選勝]  
　　大藏省儲金若干專爲防備水旱偏災名曰備荒儲蓄金由來久矣現因米價日漲小民生計維艱政府議提此金購備外國米以資運用此議一出大藏省堅持不可聚訟盈庭遂成岐見事經内閣裁决准於儲蓄金三千餘萬元内酌撥百萬元陸續購辦洋米誠善政也想此後卽遇凶荒亦有備無患矣○前報紀布哇國募得日人一千三百六十八名將次搭船前往一則本月九號午刻日公司山城丸輪船出口新簡駐紥布哇國領事正木退藏卽坐此船赴任將衆人帶去藉以隨時保護云○本月六號東京千歲座戯館失慎此館坐落極大在日本橋區久松町之側一經起火延燒茶房及他雜屋等凡五户雖未全燒已燬其半有華人言日人從不以戲劇敬神豈火德星君不肯庇佑故肆其一炬之威耶是真無稽之談也已○泉州島下島上兩郡堤防潰决爲災二處共計田地五百五十町步餘及人家屋舍皆遭浸害自高望之正如詩所云宛在水中央刻下被災者均嗷嗷待賑又德島縣下吉野川因連日霪霖川水暴漲照平常潮平時高出一丈二三尺一時渡船通行停止恐亦不免爲害也○日廷新定官制本擬俟日皇巡幸返駕卽請御裁頒發通行因其中尙多未妥之處一一斟酌尙須遲延大約頒發之期當在本月之杪矣其可以先行頒發者計有法律三條一爲恩給官吏扶助官吏二法其次爲興治水利條例又次爲郡制府縣制此在二十號左右卽可發行也以故當道者無不翹首以觀新定章程也○新瀉縣西頭城郡能生町貧民爲米價不平打毁米鋪五户已綴前報現因雨水過多米價仍不見低落小民餬口維艱無恒産者不免益形艱難由饑寒而起盜心相率作奸犯法本月八九兩號晚復糾集衆人襲取市鋪非常暴横警察署聞信當派巡捕多名前往竭力鎮壓并獲匪徒十數名迄尚未知作何辦法也議者謂飢民攫食固不可以强盜論然則治其爲首者以儆其餘而已矣○前任樞密院議長伯爵伊藤博文久居顯要解組後恒詩酒陶情翛然物外曾録其七絶一首可想見其終老林泉之致近益散慮逍遥不復與聞世間事矣名臣高士兼而有之宜爲衆望所歸也 
[開辦鹽局]  
　　鄂省大憲派浙江候補府李大守幹至宜昌在川鹽避内籌領資本三萬兩往襄樊一帶開辦川鹽官運局帶有書手人丁籌備齊集卽雇民舟回剕州前往襄樊大約月内卽行開辦 
[嚴禁浮厝]  
　　九江九華門大南門老馬渡一帶城根白楊蕭瑟盡屬無主荒墳且地勢低窪每逢江水泛漲時風流剥蝕白骨纍纍狼藉滿路見者無不傷心慘目上年體仁堂善士醵資在大東門購買義山并在砲船廠定造木篋擇其地勢最下者遷取棺方數千百具現因經費不足暫且停遷上月新任德化縣張玉山明府因公過此見該處停柩仍復不少回署查檢案卷出示張貼七門嚴禁城根浮厝其已經停葬者限該家屬於四月内自行遷取如無主者仍着體仁堂一律遷往義山以免暴露澤及枯骨明府有焉 
[難民騷擾]  
　　寗波時有外來難民盡情騷擾實堪令人髮指近出兩事尤屬駭人聽聞一鎮海梅墟某蘭若粥鼓齋魚清規頗肅一日突來男女難民無數擁入山門東奔西闖顧忌全無逾時一哄而散住持僧忽憶及陸續募化修理佛像之洋二百餘元未知曾否失去急入内檢視則已不翼而飛矣一時皇遽無措奔告里紳紳疑其私自花用反呵斥之僧無以自明投水自盡乃倐忽間一聲霹靂庵門外擊斃一人端跪而不仆手擎洋封衆人趨而往視蓋卽適間攫去之物也於是羣疑始釋一郡城北門内有圓津庵俗呼爲五臺庵其墻倚靠城垣薜荔四垂青翠可愛日前突由墻上紛紛跳下男女十餘人皆似難民模樣庵中比邱尼不勝驚慌幾疑飛將軍從空而降若輩見女流可欺遂穿房入户倒篋傾筐將所藏洋銀三百餘元搶去女尼奔告就近之寗防局袁統帶卽率局勇前往追捕追至北門外杏林渡都神殿門外見係難民又未便拿捉將情回禀道憲由道立飭巡城營及寗防局裘帮帶率勇前往兠拿拿得七人送縣究辦由廳尊訊問口供各責二百押着卽驅逐出境不許逗遛嗟乎時難年荒風行搶奪旣不能援以律例又不可養其凶燄有地方之責者徒以驅逐了事以鄰國爲壑不亦愼乎然捨此一法亦正無術以處之有心人所爲扼腕太息者也 
[憲節回蘇]  
　　本埠官塲因聞蘇撫憲剛大中丞襜帷將蒞預備迎接各營兵丁亦均在江干鵠候兹聞中丞勘視藴藻河開濬築壩事宜會晤浙臬龔仰遞廉訪當卽泛棹回蘇不再來滬云 
[槯使過滬]  
　　新任粤海關監督長榷使由天津乘輪抵滬在英租界長發棧暫駐行旌本埠各官均往拜會榷使於昨晨乘輿至各衙門答拜聞小住數日卽當乘輪赴粤云 
[火警續述]  
　　英租界芹桂里口又遭火災大略惰形已列昨報兹悉由芹桂里門樓延燒向北之夏日長烟館及某信局等共焚去樓面四間下層均未坍倒再北之馨園盆湯萬里雲烟館皆有高墻阻隔得保無碍然近在咫尺驚慌殊甚生財傢伙搬移雜亂目下暫停生理俟整理後再行開張至起火之由或云門樓上或云夏日長樓上又有疑及前晚餘燼未熄以致死灰復燃此亦揆度之詞耳 
[賞給川資]  
　　前報紀花叢覔死一則前日由仁濟醫院將朱春元送至上海縣署晚堂由裴邑尊訊問三圖地保投案候示據朱春元供楊州人年二十四歲向爲衣莊生意近因虧空無顔回家自萌短見吕玉甫爲古董生理與小的結爲異姓昆弟此次來申共帶英洋十四元於上月十八日抵埠借住京江客棧本月初一日至洪順堂妓院遊戲初二夜出此下策邑尊問吸生烟在何處可有人見答稱飲酒後托言小便在僻靜處吞服生烟實無他人看見浦雲卿供無錫人來申五年向爲小本生意本年正月起開設妓館朱吕兩客初來游玩不知何故吞服生烟邑尊得供諭將吕玉甫棺木交朱春元帶回原籍聽候賞給盤川浦雲卿具結候示 
 
 

Page 3

 
 
[縣案彚録]  
　　丁秀村控吴忠發强搬花衣一案經裴邑尊訊供之下將吴懲責枷號着繳英洋四十六元在案前日吴乘三鋪地甲他出趁勢逸出迨該地甲知覺追拿已無蹤影晚堂邑尊飭傳該地甲瞿順至案以其有心縱放着笞二百板枷號大堂示衆限五天緝獲延干嚴比○孫見明控蔣阿六沈興堂趙林全等糾衆搶花縣訊各情均登本報前日由十圖地保蔣順帶同蔣阿六到縣候訊晚堂邑尊提訊據地保蔣順訴稱蔣阿六趙林全兩枷犯奉發小的圖内不料今日上午趙林全乘間抛枷逃逸叩求寛限緝獲蔣阿六供現已知海叩求交保邑尊以該地保疎忽咎實有難辭笞責一百板限三天將趙緝拿到案蔣開枷收所候示○蔡田山控墳丁金掌生串通陳正邦盜賣墳地一案當經邑尊訊明屬實將金陳兩人枷責各情已登前報前晚邑尊升堂提訊蔡投案請追金掌生陳正邦同供求請寛限數天情愿自行清理邑尊准之着開枷收所限三天内向原告清理如違士咎 
[英廨瑣紀]  
　　幼孩阿利阿二兄弟二人失路待領情形已列昨報兹悉此二孩係由包探陳阿九瞥見帶送公廨旋由孩父陸樹堂得信投案認領蔡太守詢間屬實飭將二孩交陸領去○前夜點燈時有女孩阿金失路經巡街捕帶至捕房捕頭命送英公廨當經女孩之父方善榮聞信投廨認領值日差禀知蔡太守飭將阿金交陸方領去○昨晨有二三齡之男孩身穿花布衫右手持小磁盌左手持青錢四文狀似隨人買點心在英租界大馬路中啼哭若失所依爲小本營生之蘇人周阿和所見將女孩領至捕房轉送公廨蔡太守飭暫留待其父母認領問孩姓名里居均置不答一味號哭手内錢碗亦不肯釋放如有失孩之家卽可前來認領也○寕波人趙瑞生年十四歲患瘋癲之症昨晨在英租界大馬路北首喃喃自語并作種種瘋狀觀者甚夥由巡街捕帶至捕房轉送公廨蔡太守飭暫留俟親屬認領如無親屬發棲流瘋癲所醫養 
[法界捕房瑣案]  
　　踏布作頭吴乃昌等與同業奚阿大等吃茶打架一案着吴取保出外明白補詞並將行規呈閲已紀昨報詎吴未曾覔保仍押捕房昨晨葛同轉傳吴問曰爾何無人來保吴稱同未通信以致遲延謂旣有行規何以約吃講茶違犯租界規矩吴仍照昨供並稱所毁茶館物件願去料理務請免辦其時新和樓茶館主張溪彪偕堂倌馮利生將被毁之檯凳碗盞火油燈等物呈案請爲追賠同轉謂爾豈不知租界定章茶館有講理打架之事者罰洋十元乃任其滋鬧至此馮稱小的店中卽爲該帮中之茶會故不便與伊計較且不知如何忽然起釁當塲亦曾觀阻無奈不依據通事稱吴因整頓行規在該茶館設清音馮等尙代至捕房請給照會此次打架想因情面故隐忍不言同轉隨詰馮曰被毁物件共有幾多答長凳約五十餘條檯子兩隻其餘洋燈椀盞不計間洋燈已燃點否答時在四點餘鐘尙未燃點問爾知吴可靠否答可靠儘可具保餘人不能同轉遂諭張及馮曰爾等看人肇事於理不該本當究辦姑念生意人罰洋十二元尙是顧全爾的體面張稱事由吴起與店無干罰欵應令吴繳同轉不准令將吴保出並着吴於下期交出賠欵行規及呈詞一併帶來違于未便○一林豐水烟客人史晋生控竊一案當飭包探查勘情形禀覆昨晨王李郁三包探禀在姚房内搜出衣服數件卽史姓失物另墨箱一只内有洋五元當票數紙墨十五丸又在枕箱内搜得未裱之字畫及烟袋等物呈案史投案請追餘贓同轉卽命提在押之姚德福訊供問姚曰爾言未竊此種衣物半是史姓失贓如何在爾牀下答墨是已買餘則自不得知同轉以其抵賴不認喝令掌責二十復問餘贓藏在何處始稱皆在行中謂據失單尙有呢夾袍一件何在供此事非吾所爲乃店内學徒偷去問爾如何知道答因送信路見學徒在彼典押閴呢袍外尙有多贓頓於何處供但向行中尋覓終有着落當飭郁包探再往搜尋又在床下烟箱内搜得綢背心小呢夾馬褂縀子褂片領衣片等件禀覆復問姚曰此等可是爾所竊供是間餘物究竟安在答均已吊到更無别贓謂爾先説未偷如何吊來贓物諒爾狡展不打總不肯招答如有别贓願甘重辦謂爾已犯竊尙敢拖累學徒實屬可惡着笞責二十姚仍執前供喝再責二十姚稱打死亦無别語矣謂爾不供難道不究着加責六十下復問墨從何處竊來答由常州買得問吊來之贓幾時所竊何日所押答史客於本月初一搬移上樓卽趁此竊取至初五方纔去押惟字畵等件係舒姓客人之物同轉得供之下着姚還押謂史曰所失之物所少無多起到各件爾且領去須尋姚之薦保來案方可核辦史稱已經函追卽日可到遂將起案之贓先領至昨報登一林春者係手民之悮云○阿元尋妻一案訊明大概奉飭到捕房具領昨晨莊等投案候示同轉謂莊謝氏曰來案三人爾可指認因指曰若翁若夫若伯伯也謂前曾供認昨忽翻變却是爲何案中張老榮究是何人答稱張老榮是堂母舅向在朱家巷開小烟館問如何被伊騙來所居離爾家多遠答離夫家十餘里是日我在田間張同一素不相識之人來言雇我到上海帮傭幾日卽可回家問爾爲娼可好否答尙未接客問謝春發又係何人答不識間昨供是誰教爾答昨解捕房時途遇張周氏之母卽向開名園花烟間之周彭氏囑令如此説法隨傳周彭氏詰曰昨爾所教口供可還記得答吾係鄉里人不知事務同轉笑曰好一個鄉里人着掌頰四十下復謂莊謝氏曰爾年尙輕竟聽人所騙亦不得不儆戒將來着掌責八十下復謂該氏曰限爾將賣女之人尋來爲何延至今日該氏求恩寛限七天同轉謂限爾於十三日交案不得再延又諭莊長根曰爾寫來保單未甚明白須再好好繕具領狀少頃交到陸聚陳茶園之保單並領回逃媳狀子呈閲同轉略爲開導着領回嚴加約束判畢命將案情相同之烟妓王鳳寳帶案該妓之翁莊正理舅公林章先母王鮑氏等亦投案請將鳳寳給領帶囘管束同轉命傳拐鳳寳之錢王氏至案詰曰着爾將爾姊蔡大阿姐追來爲何不到答稱曾令大阿姐之女桂卿函追不料桂卿逃匿只恐一時難以尋來謂爾須再去追尋交案答定當再尋如一到當卽交案同轉卽問鳳寳曰爾可尋得大阿姐否答向在舟山新江門開設烟間如到彼處可以找尋問爾年幾何輕易隨人遠出殊乖婦道着掌責八十下以儆後來其母王鮑氏卽稱小女實屬不好請大老爺打得重些同轉隨謂莊正理曰爾媳在家不應任其亂走今日爾子廷蘭爲何不來答稱因人多度日艱難已往下海浦作小工矣謂爾須招妥當保人將媳領去莊卽持玉露春茶館保單領鳳寳回家問轉卽將庚帖一併給還復諭王錢氏速將蔡大阿姐等追到諭畢由原人保去○阜泰帳簿店主張永春因與流氓爲伍經人控押在案嗣判罰洋二十元全其體面昨據張晉德偕瑞記酒店主任明立投案繳洋十元求請减罰同轉曰姑念爾等生意中人從寛辦理當看張等具保洋卽充公○江子香凌虐姘婦之女張翠娥一案訊供之下將翠娥之母張鍾氏管押昨翠娥投案稱雖遭凌虐母親係生我之人不忍聽其管押求恩釋放云云同轉問江現在何處答不知謂爾母出外恐再有凌虐情事答諒其不敢矣如再如此惟有鳴捕而已同轉謂念爾孝心不與究辦着將張鍾氏帶案間爾女幾歲何不令其出嫁答女兒今年二十五歲當卽請媒來申商議矣同轉謂限爾遲至十二日將媒人邀到並將江追來核辦 
[分發人員騐看名單]  
　　新海防掣籖分發特用主事騎都尉世職將德椿湖南○鄭工例掣籖分發郎中鄧兆南湖北○新海防例掣籖分發郎中申同揆順天劉𡎴山東王漢雲湖南員外郎裕厚止黄内閣中書陸樹藩浙江光禄寺典簿樊士昇浙江部寺司務耿步墀直隸○海防例掣籖分發郎中劉更壽安徽蕭敷德江西○籌餉例掣籖分發郎中朱景元浙江主事員外郎升銜胡鍾驤湖南朱揄元安徽○鄭工例掣籖分發知縣史悠康江蘇○新海防例掣籖分發按察司知事錢心潤安徽○籌餉例掣籖分發同知朱雲驥江蘇○鄭工例指省分發通判邱光燦安徽江蘇知縣趙承炳江蘇廣東州同吴大培江蘇北河州判郝國鎮山東北河縣丞蔡廷璋福建浙江曾琅福建廣東薛玉焜四川湖北金鍾直隸山西道庫大使姚慎言浙江江蘇州吏目 
潘泰豫安徽甘肅府司獄林晉昌湖南廣東巡檢郭光顯福建廣東王紹文湖北安徽殷承先湖南陜西郭世藩貴州廣東上官松陜西 
 
 

Page 4

 
 
安徽從九品林頻芬福建浙江姚壽仁湖南江蘇王燮侯湖南江西典史方景周廣東甘肅楊炳江蘇江西顧行江蘇山東潘毓芬浙江安徽馬徵遠浙江山西未入流葉得榕福建廣東○新海防例指省分發道穆克登布廂紅江蘇劉保林四川湖北知府張祖祺江西廣西監掣同知魏秉鉞湖南兩淮同知史廣善江蘇江西通判張煥禎順天安徽歐陽臨冀湖南江蘇知縣陳世昌順天河南段紹湖南江西楊煥湖南江西曾廣敷湖南湖北常世琯湖南廣東王熾昌江蘇四川劉秉衡江西浙江周寳榮浙江江蘇知縣石錡直隷四川直隷州州判華承勛直隸鹽運司經歴汪克誠順天山東府經歴井述曾直隷山西劉紹庭山東河南鈕俊逹江西安徽陳汝翰河南山東金寳瑔直隷山西縣丞朱其珣廣東浙江沈嘉福順天河南粟鑑順天四川靳珣山東浙江鄧英湖南東河于元龍山東河南劉肇烈湖北四川徐振甸山東北河張鵬翺湖南北河金文杜江蘇北河慎乃初江蘇安徽禧崇正白北河鄭夢書江西河南趙祉閎安徽江蘇何建忠江蘇福建汪錫康浙江山東沈霖巖浙江江西顧汝舟浙江江蘇曹蔭彤河南直隷張孝詒河南北河鹽運司知事桂先培安徽長盧縣主簿周漢正湖南貴州劉炳炎江蘇北河姚崇壽浙江北河州吏目沙天錫江蘇四川劉述珍陜西雲南應炳浙江四川陳鏞浙江河南唐丙榮浙江廣西鹽巡檢楊萃浙江兩淮巡檢馮景澄福建廣東趙作藩直隸山東土日臨奉天直隷　筠廣東浙江祝禎順天安徽恩濤廂黄直隸趙蘭相廣東廣西李之携直隷山東王廷侃山東安徽李翕和山東安徽朱潤采湖北廣東陳寛潤湖北江蘇孫若瀛山東直隸鍾鼎勳山東直隸丁維珂山東江蘇黄慶雲湖南浙江朱坤渙安徽江蘇乃薄松安徽江蘇顔文灝江蘇福建章德森安徽江蘇茅濬清浙江地西龍煇榮四川湖北王旭四川湖北陳光清四川廣東趙鴻逹浙江湖南高凌漢浙江福建鍾燮浙江直隷李朂甘肅四川葉燦新河南安徽劉作賓山東江蘇從九品陳桂森順天四川李慶徵順天東河曾寳謙湖北江蘇章步青江蘇北河莊燾江蘇四川唐乃榮江蘇浙江陳廷傑安徽江蘇王奎綸江蘇浙江胡滋生浙江四川錢晉慈浙江廣東陸徠之浙江山東典史劉祖檉直隷河南陳振嵩順天山西何章縉順天四川王澤霖順天湖南宛慶爔順天山東陳家琨福建山西董用和福建廣東張佑啓湖南浙江余廷簧江蘇直隸席榮邦江蘇浙江蔣士桐江蘇直隸蔣用禮江西廣東劉兆采江蘇四川朱恩榮浙江福建周祜河南直隸李必昌甘肅安徽沈和浙江福建陸榮河浙江直隷沈敬康浙江直隷張毓秀河南直隷未入流方成江西四川阮燮泰貴州山東陳啓霖浙江江西○海　例指省分發知縣高晉年貴州四川縣丞陳汝壽安徽山東張良橒江蘇山西巡檢古清華廣東福建車炳煇浙江廣東從九品鄧國鈞廣西廣東興史孫吉午順天廣西劉光燦浙江湖北未入流吴仁裕浙江河南○籌餉例指省分發同知陸佑德江蘇湖南樊炳煦浙江江蘇通判提舉銜朱清澤江蘇福建布政司庫大使張祖綸順天河南府經歴任如淓浙江福建縣丞方燕謀安徽江蘇張世勳江蘇東河府照磨世襲雲騎尉魯崇倫浙江江蘇巡檢李寳華浙江直隷商廷倬順天雲南從九品王俊謀廣東福建丁近仁湖北直隷平濤浙江廣東鄭銘彛浙江江蘇州稅課大司沈紹勛浙江江蘇周端麟順天廣東張治和山西河南李宥元山西河南伍秉淵江蘇湖南○勞績掣籖分發知縣藍翎同知銜鄒錫勳湖南鹽大使師恒祜湖南從九品羅文錦湖南○勞績指省分發道花翎袁秉楨湖南江蘇花翎三品銜松峻廂白蒙安徽知府 
花翎文韞正黄滿吉林阮貞元安徽北河三品銜恩厚廂簧蒙廣東知州郭文翹安徽浙江知縣雲騎尉王錦傷安徽直隸同知銜土以宣浙江湖南藍翎提舉銜沈韻鏘浙江江蘇童寳善浙江江蘇路在衡河南廣西王棟江蘇福建陳洵浙江山東府經歴藍翎朱運鴻湖南福建縣丞李湘直隷江蘇方恩培安徽北河縣　簿藍翎胡恪先湖南山東巡檢梁琨廣東安徽林雲陞山東吉林韓溥順天四川 
從九品劉錫湟湖南甘肅○進士呈請掣籖分發知縣王寰清山東○優貢呈請掣籖分發知縣李尚昆江西○教習呈請掣籖　發知縣張濟彬直隷楊學海四川朱組綬浙江○恩廕呈請掣籖芬發通判顔鐔四川○議叙指省分發巡檢劉之屏湖南安徽○應補呈請分發道積慶正黄旗山東直隸州知州胡昌祖河南廣西知縣吴熙湖南江蘇能湛英貴州河南同知銜林煥曦廣東湖南同知銜趙宜琛貴州湖南夏獻鈺江西雲南同知銜尹冀經廣東福建運同銜富賚　白旗直隸劉敦華山四福建縣丞蔡慎銓江蘇浙江葛錫爵江蘇浙江郭繼昌福建廣東從九品張壽東廣東姚城浙江廣東顧宗駱浙江福建岳秉欽湖北江西未入流楊漢章湖北湖南 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[申報舘江浙恊賑所四月初一日至初五日止經收第四十二次清單]  
　　初一日聊代兒孫種福田洋一元無名氏本洋拾元愈陳氏洋一元初二日無名氏求母金名傳不惑子合六月分吕宋票一條第二百一千五百九十九號劉得祥祈佑母體康泰益壽延年祥二十元劉得祥祈佑合家長幼八口平安洋拾元延壽堂花洋十六元○初三日雲成杭莊益記綢莊洋一百元甬東李姓求小兒無災無危洋拾元寗波邱拍房洋五元無名氏銀一兩二錢○初四日南豐縣胡洵臣洋三元再生子規元一百兩查氏洋八元隐氏洋四元硯楚氏洋一元○初五日督去碼瑙搬子一只洋五角無名氏求保平安洋二角總共收英洋一百六十三元七角本洋十元花洋十六元九八元一百兩現銀一兩二錢吕宋票一條 
[上海大馬路保安堂瞿梧生代文報局賑所經收賑捐閏二月三分清單]  
　　龔梅亭洋九元又日本洋一元永年閣銅洋一元捐饒文記求保順遂洋一元蔡閣喜小洋一角錢二百文無名氏小洋六角　桶捐九次共收英洋兩元虚開一個小洋九角五分銅洋兩元錢四百六十五元以上如數交文報局收合併聲明 
　　上海六馬路仁濟善堂籌賑公所施少欽經手已五年山東賑捐八月初一起十二月除夕止收角彚登第一次共收洋一千六百九二元爛板洋銀十二兩三錢五分爛板洋十二元驅疫丸二千服第二次共收洋一百三十三元五角第三次共收規元一百兩洋二百另九元爛板洋念元第四次共收洋六十七元第五次共收規元五十兩洋二百五十七元三角第六次共收洋七十四元第七共收規元一千兩洋十四元五角錢七百十四文第八次共收洋五十元銅洋一元第九次共收洋二十元第十次共收規元二千五百兩洋念三元第十一次共收規元三伯七十六兩二錢五分洋五十元錢十二千二百第十二次共收規元五百兩洋三十八元第十三次除夕止共收規元一千五伯兩正以上清單 
　　細户登報統共收見規元六千另廿六兩二錢五分洋二千五百九十三元三角兌得規元二十八百九十二兩六兩二分七厘爛板洋銀十二兩三錢五分爛板洋三十三元錢十二千九百十四三項合兌規元四十二兩　錢三分四厘總共合收規元七千九百六十一兩六錢一分一厘又銅洋一元驅疫丸二千服○八月廿三日會同文報局彚解災區第一批規元一千兩十月初四日解第二批規元一千兩十二月十四解第三規元四子兩又解驅疫丸二千服以上共解規元六千兩驅疫丸二千服除解净存規元一千九百六十一兩六錢一分一厘又銅洋一元歸於庚寓年彚解後再登報併合聲明 
[上海北市絲業會舘籌賑公所施少欽經收月廿四日福建誦芬居士募來另登細户清單]  
　　福建誦芬居士募第三十七號册横經堂蔣番銀二兩九錢二分承殷棧伏二元金記號愛梅軒朱長益棧三户各一元泰成號長源棧義源號泰源號瑞珍號公怡和　裕號泰美美盛軒萬順長合棧德裕興記林天和中和集善堂十五户各錢四百文又第三十八號册豫章堂羅棉衣四件嚴懷忠張金聲余林春陳壽四户各一件又第七十四號册李笑山洋二元電報局一元王錫棋錢五百文日新典甡記典珍利號源裕寳號勝益典承發號益茂號恆裕號泉益號慶豐典驟美號順泉　全記號盛利棧十四户各　三百文共四十二户合洋三十元零五角計臺平廿一兩一錢三分○漳州府署刑廣陳英瀾募第七五號册陳春波七二五洋二元曹殿笙張慎之梁詠琴李樹臣劉邦貞五户各一元張厚庵駱南賓各足重番一元陳丹九七一洋一元張子英五元洋一元又第七十六號册漳州府正堂吉七二洋十元陳藍足重　十元龍溪縣正堂梁六兌兌番八元漳州府經廳張七二五洋国元龍溪縣佑堂謝六兌番四元沈自堂陶幼梅周東陽三户各是重洋二元漳州保甲總局委員張龍番一元又第七十七號册陳春亭重番十元黄松如四元詔邑門稿公捐三元印高公捐二元錢公捐二元倉庫統科二元費少甫傳伯猶任初笙李子徵和昌堂許復初六户各二元又第七十八號册新泰隆益泰棧各七二五十三　榮芳號二元宜豐號老大一號裕源號同裕號瑞美號興隆號黄平昌林成美林源美源光遠章成號仁美號祥美號金清美十四户各一元馨遠號六六洋二元林長美六兌洋一元又第八十一號册謙泰室吴七二洋二元又第八十六號册漳府學郭洋三元漳府學陳龍溪學正齋沈漳浦學正齋林龍溪學左齋劉南靖學　堂陳左堂高長泰學正堂葉左齋陳漳浦學左齋林詔安學張平和學左齋劉正齋蔡十二户二元海登學李四元又第八十二號册糖帮金順發七一五洋四元長升錢鋪高樂倫堂張各七二五洋一元集義堂典鋪番二元金七益順安龍銀二元溪植槐堂董一元世英堂黄成發錢莊劉各三一番一元夢筆江居易齋周浦耀德堂登敬樹堂陳鎮藩四户各三錢番一元又第八十七號册東美號順源號各英銀二元處仁堂張六七五洋二元源銘棧瑞美號裕源號源興號蔡爲泰張傳學六户各洋一元永泰源棧同彰號乾昌號三户各七二五洋一元三合號銀六錢天保堂四錢寳華山錢鋪合成號廣興號長盛號四户各銀三錢一分宜豐號三錢雲發號恊興號各二錢四分長源號一錢六分共八册合庫平番銀一百廿八兩錢七分内番八十元合庫平五十六兩五錢六分於二月初十日先行附來除前匯外計庫平銀六十九兩六錢申臺平七十一兩一錢並前三册共湊足臺番一百三十二元計臺平九十二兩四錢由源豐潤合　規元八十九兩五錢 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十六年三月三十日京報全録]  
　　宫門抄○諭旨一道録前○發抄硃批　道○大學士管户部張奏遵旨核議具奏摺○皖撫沈奏撥欵修理炮台營壘片○浙撫崧奏委解鹽課銀兩片○三月三十日禮部宗人府欽天監正紅旗值日無引見○信侯續假十日○禮部奏派磨勘試卷之大臣派出麟書翁同龢孫詒經景善廖壽恒徐樹銘鳳鳴李端棻○召見軍機○皇上明日寅正二刻至太廟行禮畢還宫後卯正二刻升中和殿着版畢已正進天壇入齋宫○發抄曾國荃奏已故總兵鄭國魁請建專祠奉硃批鄭國魁前經李鴻章奏請捐建專祠已允行矣欽此○又祥安調署鹽城縣奉硃批吏部知署欽此○劉秉璋奏都司宋寅開缺以遊擊因奉硃批着照所請兵部知道欽此○又故紳張智元捐賑　坊奉硃批着照所請禮部知道欽此○○經筵講官大學士管理户部事務臣張之萬等謹奏爲遵旨核議具奏事前任右翼監督符珍奏光緒十六年分關稅期滿短收稅銀一摺光緒十六年閏二月初四日内閣奉 
上諭符珍奏右翼關稅期滿正額無虧盈餘未能足額一摺着户部核議具奏欽此欽遵由内閣抄出到部據原奏内稱自光緒十五年二月十三日接任管理起至十六年二月十二日止一年期滿遵照户部奏定章程銀錢並徵共收牲畜稅銀一萬七千二百三十三兩六錢四分八厘西山牲稅增銀四十兩房地稅銀一千八百十兩四錢八分五厘三共收銀一萬九千八十四兩一錢三分三厘例交户部正額銀一萬五兩一錢二分内除免過直隷等省戰馬稅銀一百四十五兩二錢外應交户部正額銀九千八百五十九兩九錢二分西山牲稅增銀四十兩房地稅銀一千八百十兩四錢八分五厘本年准各部院來文採買祭祀猪羊牛隻等價除照例由正額及西山牲稅銀全行動用不敷外動用過房地稅銀一千四十九兩四錢八分五厘共收銀一萬九千八十四兩一錢三分三厘又各省採買戰馬免稅銀一百四十五兩二錢應准作正開銷除房地稅銀係儘徵儘解不入比較外計正額及西山增稅均係徵足無虧所徵盈餘銀内應除去循例發過犧牲所草豆等項銀六千二百二十八兩三錢二分八厘以下存銀一千一百四十五兩四錢爲所徵之數核以額定盈餘銀數計短收銀六千一百七十六兩據稱實因近畿一帶水患頻仍民生困苦牲畜滯銷並兼京外銀價大相懸殊客商販運恐虧資本是以均各裹足不前以致盈餘未能足額等情查右翼光緒十三年六分短收銀千五百十一兩經臣部奏請减免三成賠繳七成十四年分短收銀五千二百八十一兩零因核其收數較之上屆多徵銀一千二百二十餘兩奏請减免四成五厘賠繳五成五釐十五年分短收銀六千四百九十六兩較之十四年分又少收銀一千三百十餘兩並奏請减免三成賠繳七成均經臣部奏准行知遵照各在案今該翼光緒十六年分短收銀六千一百七十六兩核其虧短之故仍與歴屆大致相同旦較之上屆尙多收銀三百一十而三錢三分五厘應找交户部房地稅銀七百六十一兩一錢五分罰項銀五百兩下存羡餘銀七千三百七十三兩七錢二分八釐循例發過犧牲所草豆等項共用羡餘銀六千三百二十八兩三錢二分八厘下存盈餘銀一千一百四十五兩四錢查右翼定額盈餘銀七千三百二十一兩四錢除現存盈餘外計短徵盈餘銀六千二百七十六兩奴才體察情形實因近畿一帶水患頻仍民生困苦牲畜滯銷並兼京外銀價大相懸殊客商販運恐虧資本是以均裹足不前以致盈餘未能足額所有現存房地稅銀七百六十一兩一錢五分罰項銀五百兩應交户部外下存盈餘銀一千一百四十五兩四錢可否照例交廣儲司抑或應交何處等語臣等伏查右翼原定正額銀一萬五兩一錢二分盈餘銀七千三百二十兩四錢又隨徵經費銀六千三百十六兩九錢一分西山牲畜稅銀四十兩共銀二萬三千五百八十三兩四錢三分今該翼自光緒十五年二月十三日起至十六年二月十二日止一年期滿共收牲畜稅銀一萬七千二百三十三兩六錢四分八厘西山牲稅銀四十兩房地稅銀一千八百十兩自應比較歴屆成案量爲减免臣等公同商酌所有右翼短收銀六千一百七十六兩擬請减免三成一釐六毫銀一千九百五十一兩六錢一分六釐以示體恤其餘减剩六成八釐四毫銀四千二百一十四兩三錢八分四釐内有短收額内盈餘銀一千二百九十五兩八錢二分四釐核計在二分以上例應罰俸二年惟查該翼歴屆關稅期滿間有短收額内盈餘銀兩其應得處分均經奉旨寛免今該右翼短收額内盈餘稅銀係屬有因可否仍照歴屆成案寛免處分之處出自天恩至减剩六成八釐四毫銀千二百二十四兩三錢八分四釐應着落任滿監督符珍照數賠繳遵照定例一千兩以上至五千兩予限二年應令自奉旨之日起按限完繳以符定例並請飭下右翼監督嗣後務宜實力稽徵以期規復原額不得恃有减免成案稍形疏懈致干叅處再所稱本年採買祭祀牲畜等項照例將正額及西山牲稅增銀全行動用不敷外動用過房地稅銀一千四十九兩三錢三分五厘應令該翼另行造册送部以憑核銷其應找交房地稅銀七百六十一兩一錢五分罰項銀五百兩應令赶緊赴部呈繳至現存盈餘銀一千一百四十五兩四錢查前任監督恩全徵存盈餘銀兩經臣部奏奉諭旨着交廣儲司欽此此次該監督奏交虧存盈餘銀兩是否仍交廣儲司之處恭候命下由臣部知照該翼遵照辦理所有臣等核議緣由理合恭摺具陳伏乞皇上聖鑒訓示遵行謹奏請旨奉硃批另有旨欽此○○沈秉成片再光緒十年安徽省籌辦江防在於省城東門外及攔江磯南北兩岸曁東西梁山等處建造明暗炮台石土營壘並藥彈兵房駁案護隄工作告成前撫臣具奏在案臣到任之時道經江上親臨閲看各該處台座營盤均係濱監大江據險扼要足以自固門户而兼爲上游藩籬惟每歲夏秋之交江潮大漲風濤震撼各有損傷歴經駐守防營修葺完整上年八九月間霪霖踰月江水泛濫大於往年加以連遇狂風波浪洶湧日久冲激損壞較多情形甚惠據駐紥各該處防營將領先後禀請勘估興修　委營務處安廬滁和道丁峻馳往分别會勘兹據覆稱省城東門外原造明砲台一座暗砲台一座石營一座攔江磯北岸原造明砲台二座石營一座南岸原造明砲台一座土營一座西梁山原造明砲台四府石營一座土營二座砲台左右各建藥彈兵房而其前後均築駁岸護隄東梁山東造石城一道炮隄一道並藥彈兵房護以駁岸創造之日做法照夫外洋式樣因平地植基慎固砌築稳堅現在周歴查勘以在沿江地主卑濕土性鬆浮洲岸坍長靡常大致情形相等而其間省東門外對江中互沙洲江窄流急大水之際上游勢若建瓴萍湃奔騰直偪台座攔江江磯突起江中洲上一經長水四面當冲洲地卸坍東基淹浸旦對桐城縣境之三江口回溜湍悍冲盪尤甚東西梁山夾江對峙横入水中江形至此收束口門狹隘浪擊濤翻益爲迅猛險要之所爭在上工程之受損亦在此所有砲台石營及駁岸根脚多有刷洗下空木樁摧折墻身倒塌臌裂岌岌可危其藥彈兵房久經風雨波濤亦多嗝斜剥蝕均係實在情形若非及此修治將來坍塌愈多需欵滋鉅而察度江墈形勢亦稍變遷因地制宜有須拆卸截改及酌量移建方足以禦盛漲而固要防需用工料核實估計約共須銀四萬數千兩請卽酌度核辦等情具禀前來臣查安徽省長江中貫地據要冲扼險設防爲備豫不虞旣據該道查明各處砲台營壘坍裂確情亟應修改未敢因江表無事惜費因循擬卽遴委幹練大員鳩工庀材一律監修完固以期防患未然所估用欵相應奏明立案在於安徽省防軍餉需項下撙節動撥飭令實用實銷不准絲毫浮冐工竣之後彚入防軍用欵報銷案内另造清册咨部核銷以重帑項所有砲台營壘被水冲壞撥欵修理緣由謹附片陳明伏乞聖鑒飭部查照謹奏奉硃批着照所請該部知道欽此○○崧駿片再案准户部奏撥光緒十六年京餉案内指撥兩浙鹽課鹽厘銀二十二萬兩又内務府經費撥兩浙鹽課銀五萬兩行令於奉文後分批提前赶解限於五六月前解到一半十二月初間全數解清等因恭録諭旨行文到浙卽經轉飭欽遵等解去後兹據新授四川按察使浙江鹽運使德壽詳稱在於塲灶課墍綱票課厘項下籌解户部京餉銀六萬兩内務府經費銀一萬五千兩委候補通判胡汝兾管解照章飭令該委員由浙至滬搭坐輪船運至天津由陸赴都妥速䟎解等情詳請奏咨前來除分咨查照並咨行沿途文武各衙門一體撥護前進以昭慎重除飭將起程日期速行詳咨外理合附片陳明伏乞聖鑒謹奏奉硃批該衙門知道欽此 
 
