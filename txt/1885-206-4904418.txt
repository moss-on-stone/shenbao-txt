# 1885 - 206 - 4904418

 

Page 1

 
 
[四十六號畫報出售] [  點石齋主人啓]  
　　京師永定門外地勢平坦芳草一色每當春秋佳日人多約伴跨馬以遨遊張朗齋軍門現駐兵於此而其部下弁兵恆於此處彎弓盤馬各獻神通詞方健兒好身手圖之以供衆覧報首畫譜兩圖則一獅一鹿俱係任君阜長所繪筆墨之妙已詳前報無俟贅言准於十六日出售後附淞隱漫錄圖叢一則閱者鑒之此佈 
[論安慶府成太守訪拿訟棍事]  
　　嘗言泰西各國有狀師聽審之舉以爲有合乎古蓋狀師者知律法之士西國之刑官多以大狀師推升狀師專有一業平日熟讀律例講求獄訟凡遇訟事兩造皆得延請狀師以折其平據律以爭必求得當而後已至於理屈詞窮辯之無可辯而後爰書之成毫無疑竇無慮寃抑昔衛成之獄鍼莊子爲坐士榮爲理西人之所謂狀師殆卽本此此與中國之訟師則判乎若天淵焉中國訟師大都讀書不成粗知文義遊手無事因爲人捉刀筆寫呈詞但得若干錢卽不顧其事之是非曲直是者强以爲非曲者强以爲直或無理取鬧或强詞奪理雖以一紙呈詞至於離人骨肉破人家産間人夫婦絶人子嗣而皆不之惜此輩中人全賴短文章以爲衣食之計苟數日之中無一二請教則被將以擱筆者封喉于是投間抵隙因風縱火其而至於平地生波百計唆使必令他人啓蠻觸之爭而後彼得以坐收鶔蚌之利是固王法所不容憲章所必及煌煌律例具有明條官府下車首先訪拿固其宜也但訪拿訟棍新任之官草不皆然而終亦不過虚行故事從未聞有實力舉行者有之自安慶成寶巖太守始成太守知該處鼠雀之爭無日無之雖由於地方風氣之健訟而實以訟棍衆多暗中唆使之故於是痛心疾首務欲思一埽除之方亦知此等生涯往往與衙署中人一鼻孔出氣呼吸可以相通應求不雖甚便即使嚴拿密訪彼將先期知風無從捕獲刁風仍不能絶如欲大張曉諭又慮鄉愚無知目不識丁反使蠧役狼善藉此而轉肆擾累故苦心孤詣思以神道設教俾見之者目擊心驚或有覺悟彼業此者固憬然於報施之不爽一枝筆半錠墨墮祖宗之世澤斬子孫之餘蔭不禁毛骨竦然卽帝觀者亦知若輩爲王法所必誅天譴所必及則亦凛凛乎不敢與之親近鄙夷而唾棄之彼訟棍雖有蘇張之辯隨陸之智蕭曹之刀筆亦將以無所用處而馴至於幡然改圖成太守之用心誠可謂深且遠矣惜乎中國之大各直省之廣郡邑官長之衆而僅有一成太守認眞訪拿訟棍如此也夫成太守此等舉動在見者或且笑之以爲此殆欺人之術耳然此一舉也雖以神道設教而仍以暗查密訪獲則嚴懲者補神道之所不及吾知該處之訟棍不畏天誅必畏官法二者一有所畏尚敢公然槖筆以從事乎前聞甯波府宗湘文太守亦以嚴杜訟棍爲事刻下蘇州府魁太守亦頗風行雷厲嚴禁訟端是皆要成太守之心相印地方有此官憲誠百姓之福也昔人言某訟棍得人金貲爲人畫策而轉自殺其子某訟師利人産業閒人骨肉而反自殺其身前數年曾著爲論說列之報端以冀閱者有所感悟然徒托空言聞之者若秋風之過馬耳必得嚴明之長官爲之明示儆戒暗行查拿有其言復有其權然後聞之者足以戒安徽民情素稱良懦省垣之地風氣敦厚僕所與交之皖人大都文人墨士居多間有商賈中人亦莫不斤斤自守謹愼小心間有爲余言其家鄉中事者每切齒於訟棍之多以爲此輩專爲閭閻之害或遭其唆聳無不兩敗俱傷而彼乃因此而致身温飽歴任官府時聞有訪拿之舉而卒無獲案之訟棍卽或因案求詞迫令供出捉刀之人以爲從此可以尋根究底而不知其一有風聲卽已潛通消息牌尚未出人已先逃不帝狡兎之有三窟迨風波稍定或官府易人則仍復欵叚歸來重操舊業故凡皖江上下皆不願久處梓鄉誠恐若輩之無中生有與之爲難也今得成太守如此一番舉動吾知皖省訟棍自此必將歛迹彼畏之如虎王不敢安居故鄉者至是而可以無恐焉雖然皖省之訟棍則固歛迹而他處之爲訟棍者何限卽曰處處官長皆能以此爲先務之急如宗太守魁太守者未嘗無人而禁之於此終不能防之於彼然則必如何而後可也曰凡有訟事必先詰主使及捉刀之人倘有虚詞必從嚴懲辦不少寛貸如此則訟棍可以永絶否則竟照泰西之法亦令人習爲狀師使之深通律例凡有訟事聽其聽審俾得據律當堂辯駁必至理屈詞窮而後可以使兩造悅服如此則訟棍無從施其伎倆亦不絶自絶之一道也然而難矣 
[煤斤入海]  
　　有英兵船兩艘一名林納一名德林由長崎裝載糧食煤斤駛往高麗巨文島以備該處所泊英兵船之用中途猝遇巨風比至巨文艙而所裝之煤業俱吹入海中更無餘存現在林納已行抵本埠矣 
[欽差知禮]  
　　本埠英界會審西員經英國駐京署欽差札調厦門副領事佩福來君來滬會訊以接翟副領事之任此已列報兹悉前日許正領事已出有告示登諸西報言明奉駐京署欽差札令佩福來君接任會審之事矣蓋前時中西會審官小有齟齬中國旣將華官調開英國自應將英員調去此正以見英署欽差之調度有方相接以禮中英睦誼從此益敦矣 
[照譯日報]  
　　青龍丸輪船由朝鮮帶到信息謂代理朝鮮公使帶同大庭外務屬官因公回國竹添公使業已開缺大約日廷須再簡公使前日駐紮也抑或仍派近藤代理亦未可知同船有朝鮮武員卞奉植係來東京交收所買鎗炮事件云○日本防兵前在朝鮮殺斃中國官僕一名當由日廷飭派態本鎭台司法横井審事官前往查辦業已審定擬判該犯以六年苦役亦已回國銷差矣○聞朝鮮政府雇定俄國將弁六名教習練兵○朝鮮犯臣金玉均之妻已在京城西小門外處斬嗣探得受刑者係金氏之僕婦因不供明主人蹤跡故處極刑云○日本兵船第二丁卯艦前在三重縣下安乘村每面擱淺沉溺當經竭力施救無如所傷已甚只撈起軍器三十三件餘則悉歸烏有其船身名物業已廣布告白定期拍賣○日本前在英國所定各船俱係新式堅利現在陸續赶造内有一艘命名畝傍艦業已出塢大約十月間卽可告竣駕駛回來兹挑選水兵百五十名并派船主以下將弁前往英國駛回○陸軍中向來倣照西法俱配電線軍一隊以便沿途架設電線以通信息其所備電柱皆用木質無如行軍過于笨重諸形不便今擬得一新法易木爲竹屢經試用旣不笨重尤甚適用一旦有事誠軍中之利用也○前聞小笠廣島有騷動情事今由内務省派小野司員前往查辦業已拿獲首犯八名訊得起事緣由係前有美國輪船遭風漂至該島向島民購買食物而煤炭適缺乏 
 
 

Page 2

 
 
乃收買柴薪以代合島人民因此皆獲厚利雖當時稍有齟齬然旣有利益皆極力保護該船出口後該船主具函稱謝并備金一百元父該島官吏忽爲島民所聞美船謝金並非贈與官吏島民咸抱不平謂此項謝金果蒙美船所贈當與我輩分領且旣有謝金必有謝函請將其函賜閱以釋羣疑官吏不允島民益啓狐疑於是聚衆圍攻米廪放火焚燒又將官船擅放會合大衆圍住衙門請將洋函出示官吏見衆情洶洶小得已譯洋文以交閱島民因不識洋文疑爲僞造用將洋文鈔錄轉請駐該島之洋人代解内稱美船主感激保護厚情特贈金二百元每名分謝半元等語島民聞言大怒謂官吏肥已洋船所贈之金尚敢私吞其餘更可想而知衆人復擁入署中查賑部官吏只得容爲首數名入内查看查得向來朝廷以該島民人乏本營業有賜金二千元借與民人營生一項島民等以爲朝廷旣有如此厚澤我民曾示得沾實惠人心憤激愈甚煽動艮民一同舉事到處驥擾刼掠官吏見來勢甚兇遂携　緊要公文遠避一面備文通禀政府島民亦選總代函名上京控告并將洋函禀請美國領事官鑑定是否眞僞日廷聞信迅泒小野司員刑官等馳赴該島查辦聞該島之上京者係篤志家田中鶴松兩名先年曾往外國學習製鹽之法在該島製鹽爲業刻已被地方官收押不知如何辦理云○朝鮮濟州島聞俄人移文向朝鮮政府借用朝鮮尚未作復俄人已將該島佔據建築炮臺兩座營房三座倉庫五所及碼頭兩處此係仁川最近之信○釜山信稱近日派出大井都司前往釜山以代渡邊都司之任正在交代之際不料大井都司陡然上樓自掣佩刀剖腹而死究不知因何事故豈有瘋疾歟現已葬於義塜云 
[都門近事]  
　　前杭州將軍國瑞之夫人病故於初三日出殯儀仗甚盛窀穸旣安適遇大雨執事人夫行至二里溝中西山山水暴至諸人游泳以避其六人被水冲倒杳不知其所之良可慨已○定安門内某處開設寶局初四日突有崇文門内某甲與開寶人互相口角騰身案上箕踞而坐寶局諸人見之大怒立將某甲拉下用繩捆縳先用氷水灌其身後用開水澆之甲益肆詬詈並不乞恕某公子見而益愠令將甲抬入内花園擬照賊犯送官懲辦未知作保了結○善厚帥約於二十日以前到京請安其戈什哈已於初七日抵京○聞醇邸令容鎭車將側文局人員傳至邸内連日核算南北海工程並著畫學人員繪圖○黑龍江將軍因該省現出經歴二缺巡檢一缺並無候補人員請飭吏部由候選人員内揀發聞吏部約在六月中旬入奏檢補○順天府屬三河縣風俗弇鄙推沙嶺郝氏爲書香世代所以國朝拔貢皆出郝姓今歲又值拔貢之年郝氏雖得案首而拔萃科竟爲劉生所奪故郝氏孑弟皆不滿於懷云○今春神機營因防務需欵孔急曾借怡和洋行銀五百萬兩合計英金一百五十萬磅目下經户部議准由江漢關稅項下按年分四期行息卽自本年三月起每期撥解息銀三千六百兩俟六年後每期帶歸本銀一千零五十磅云○崇文門内棲鳳樓巷内有某羊肉舖其夥某甲於初六日入井取物縋繩　下經兩刻許不上井上人疑懼復使某乙下井視之良久亦不上人遂無敢繼下者鋪主大懼適有担水某丙素負膽力奮身入井則見甲乙皆倒斃其中丙乃以繩繫甲乙之腰自覺冷氣吸人不復可耐急緣繩而上復將甲乙提上置靜室中半晌始甦○初二日前門外珠寶巿天益金店之庖人攷煉猪油燃燒他物雖卽撲滅而庖人已受火傷至初六日斃命夫以治庖者而死於火可謂其傷實多矣○六月初廣渠門外有一人連殺五命據聞兇犯任姓乃賣菜傭興比憐某甲之婦有私甲知之與婦反目語侵任任聞之銜怨於甲次日懷短刃潜入婦室適甲外出婦與其女其母見任來亦不以好面目相待任遂移　於婦以刃加婦項婦立斃其母及女皆來遮攔同時砍死婦有舊時姦好之某乙聞婦室嚷喊濳來窺探亦被任斫斃鄰婦某氏聞喊來勸刃亦及之次日竟死以一人而殺五命尚復自首到官此其凶悍之性殆不可以常情測之○雙順合班之優人姚三喜寓前門外蔣家胡同今春雇一某婦稍有姿色姚有師弟紅官者隷源順和班時至姚處借宿漸與僕婦有染而姚未之知也端節後僕婦託言往探鄉親至暮不返翼日姚告知原保媒　各處尋覔毫無蹤影遂置之不理越數日婦之父尋女不見向姚吵閙復控姚於中東坊署姚正在躊躇適有他優由張家口晉京談及中途遇紅官據云被源順和辭退携眷而去姚素知紅無妻室聞甲語頓悟僕婦被拐次日卽到公堂共訴前由求派差役往尋該坊官遂派幹役數人同姚往張家口將紅官及僕婦一併拿回初七日審訊官令抯兩人頰各百數暫押在監尚未詳城發落○前門外迤南地方多土娼粗枝大葉僅足供經紀人之攀折有阿小者姿色甲同巷向倚中西坊官役王九秃子爲抗叉幹兒有王六十兒者平素霸視一方窺阿小有貲垂涎久之近遂奪王九秃子之又幹爲已有王九心不能平而之莫能制乃潜央某旗人代爲雪恥某在該巷開設烟館初五日接阿小來三夜不放歸六十兒尋王某有意訕笑之六十好忿甚取菜刀斫某傷其臂衆奮力縛六十兒而送之於官現送刑部會同宗人府訊辦尚未擬結按抗又幹兒者卽南人所讀護花鈴也○吏部書吏王某素爲正人所不齒春間有鄉人某甲以三百金付王託代捐官王得銀盡供揮霍並不爲之上兌六月初甲到京索取部照王支吾以對甲盡悉其隱追索益急王悔恨無及竟於初八夜吞烟而死王之死固不足惜然託人辦事者可不審歟 
[杭垣信息]  
　　前報新任學憲瞿子久大宗師接篆後卽按臨衢州科試此信本自嘉興傳來兹接杭友來信始知前說未確盖學憲於十五日辰刻行香落學十七日自倉橋行轅晉署衢嚴二府雖未科試第錄遺在邇不及出棚祗得於大場後再行補試至兩府考拔各生須來省赴考大約鄉試前須舉行也 
[商局收回]  
　　日前馬眉叔觀察在津同盛杏孫觀察禀明李傅相與旗昌行主共商擬於七初一日將輪船招商局收回嗣以該局寄併旗昌扣至本年六月廿一日卽西歴八月一號恰好一年期滿各帳目易以核算爰定於今日換旂其總局仍在浦灘攬載處則暫借四馬路之壳件洋行樓屋總理船務者聞卽前漢局總辦唐君鳳池也所有該局船隻碼頭及一切産業仍盡數收回歸中國官商管轄從此利權獨攬卜駿業之維新商本全歸看蚨飛之迭賁敢以爲有股諸君賀 
[張燈設宴]  
　　法工部局於昨日飭派工匠在大自鳴鐘花園中徧竪木桿以備今晚八點鐘挂燈迤東之六角亭中亦設燈火卽兵船水手登岸吹笳之處屇時又有唱戲之舉聞係請水師提督李士卑士赴宴也 
[病斃道旁]  
　　昨午大自鳴鐘西首墻下跌倒一人見者奔告捕房三道頭捕卽飭華捕前往查看見已氣絶回報捕頭一面派捕看守一面飭法包探報縣其人身穿藍夏布衫糙色夏布褲赤足頭戴凉帽狀似轎役莫邑尊得報卽傳值日差喚十二鋪地保金文往查適遇道轅轎班頭知死者係道署撑傘人役蓋邵觀察於十一點鐘時拜客回轅道經該處其人因急病而倒斃也邵觀察聞之給發洋元飭爲棺殮值日差回禀本官免騐該地保等措辦一切卽于午後三點餘鐘收殮矣 
[自討苦吃]  
　　有某甲者在英界某客棧爲茶房年方强盛與某婦姘識婦年老矣甲雖與之作比翼鳥然醉翁之意固不在酒婦前夫遺一女年已及笄小家碧玉丰致嫣然近因婦將女許字某姓甲自居父輩以爲婚姻大事豈有不告之理忿極遽吞洋烟經人知覺舁遂仁濟醫院灌求得活然炎天作此惡劇徒自苦耳 
[研訊要犯]  
　　前報列要犯送縣一則昨上午莫邑尊飭提兇犯狂徒阿春卽徐阿春及前次訊押之帮兇人楊曼龍丁金林三人到案研訊徐供浦東爛泥渡人撑駕碼頭船爲業邑尊問爾毆斃陸海金究屬因何起釁帮兇者共有幾人答稱上年正月初陸在爛泥渡擺設摇寶賭檯誘令小的兒子金金赴賭除輸去現洋外尚負錢五十三千有奇當將金金扣住索償事經小的聞知卽將金金喚回時陸不阻止然已懷恨于心 
 
 

Page 3

 
 
延至十二晚小的偶在伊門首經過陸竟糾同素不相識之數人扭至伊家勒索錢五十三千有奇聲稱必須照數清償始可放爾回去否則定當將爾兇毆小的未經應給陸等遂將小的吊在空屋閱三點鐘之久經隣家老嫗三人前來釋放歸家小的見其兇横異常未經向論至六月初九日向伊索取舊欠船錢非但分文不給反又糾人將小的攅毆上的還毆數下旋經旁人不服將陸毆斃邑尊謂爾供出行兇者究孫何人答稱當時帮毆諸人均因朋好所致事由小的而起奚能貽累他人邑尊問是否楊曼龍丁金林兩人帮毆徐堅稱實不于楊丁兩人之事邑尊飭提楊至案楊供陸遭毆斃時小的聞有喊救之聲洎往觀見徐姓父子在塲毆打小的上前排解並未帮毆求請明察丁供伊等打架時小的惟在場解勸實不帮毆邑尊卽命兩人退出復提徐至案謂旣非楊丁兩人幫兇然則是否由爾子帮同毆陸致斃徐堅稱實無其事又問陸在何處毆斃爾持何等兇器答稱在潘姓茶肆打架陸先將該茶肆桌脚毆小的小的順手奪取還毆陸卽斃命邑尊謂爾速將帮兇人供出本縣方可申詳上憲豈如是糊塗卽可了事乎盤詰至再矢口不移邑尊卽飭釘鐐收禁徐又稱小的毆陸致斃後卽有陸之家屬至小的家中將什物毁壞一空又將小的之小船撑匿求請追還邑尊問爾可知船在何處答稱請傳該處地保王貴到案詰訊可也邑尊俯如所請飭帶回監禁楊丁仍還押候訊核辦 
[管勇暫押]  
　　昨報到糧差附船失洋由巡防局將該船搭客水手等水送縣一事前日下午莫邑尊飭提一干人逐細研詰中有湖南人馬德勝高開有兩名同供在閔航充當管勇今有要公來滬餘語含糊邑尊飭將該兩人身帝搜出英餅十一枚僞金戒指六只詰具物自何來答稱洋係友人託買什物手戒素所自有邑尊飭暫行管押候查詢明確核辦水手及搭客人等訊無于涉一併省釋 
[盜犯寄監]  
　　前有南匯縣差役陳福李順奉祁邑尊飭解盜犯張立桂周玉山兩名到松於本月十九日晚抵滬照例暫寄縣監旋於昨晨八點鐘時由原差將該二犯起解行至縣署迤南突有湖南人十餘名邀該犯至萬福樓啜茗差等見情形有異遂卽帶回縣中仍行寄禁立卽禀明莫邑尊一面飛禀南邑尊靜候核辦 
[英員接任]  
　　新任會審英員佩福來君於前日抵滬拜客葛大令卽往回拜昨晨佩君坐四人轎至英公堂與大令會判各案於華又華語均能熟悉云 
[房租轇轕]  
　　長利洋行西人投英領事署控被向開大觀園伶人黄月山之事李巧林租定寶善街戲園房屋掛牌未開計欠房租洋人十六元三角請追等因由佩副領事照會葛大令飭傳該氏于昨晨到案該洋行西人同經收房租之邵某投案申訴該氏供邵某向我言可向洋東借銀二千兩登开戲園因此招人拼股租屋掛牌擬將押與兆豐洋行之行頭取出以便開演後因前議末成遂卽退租所有定洋七元已歸烏有且開演起租一節邵某尚有字條交我現可檢呈何竟唆使西人控追房租邵供該氏欲令我向洋東借銀我和允從並無合股之語今洋東欲照除牌日止追索房租况租房時尚有租房章程之中西字單交與該氏大令商之佩君着該氏檢呈邵某字條再於下禮拜一覆訊 
[失洋再訊]  
　　延孚錢庄之胡迪祖控失銀洋鈔票一案已列前報昨據包探陳阿九秦少卿禀稱胡至捕房稱由學徒吳子亭在扶梯下尋出銀洋五百元因又將吳及學徒袁松亭併洋一併送案胡供據吳子亭言曾在相識沈姓家問卜知贓未出閂因得起出洋五百元此案可否自行清理吳供與同袁松亭供我向睡樓上吳向睡帳房後因吳患痢調我睡帳房前日吳病愈卽又調睡忽然失竊我在樓上不知葛大令命將在押之陸蘭田韓明舟帶案陸供爲司帳向睡樓上鐵箱帳箱鎖匙確我一人經管每夜鎖好後始登樓當夜亦如是不知如何被賊開箱行竊韓供是出店雖同吳子亭睡在帳房失竊之由毫不知悉大令商之佩副領事謂吳子亭與韓明舟同睡帳房失竊如許銀洋鈔票毫不覺察華捕盛問時韓尚稱並未失竊殊屬可疑問卜之說更不足信飭將吳韓管押陸蘭田袁松亭旣睡樓上姑行開釋又諭胡迪祖自能料理着限三日内禀候核奪起案之洋先行給領 
[自請發堂]  
　　女校書周月卿投英會審署稱無錫人嫁張梅生爲妻張同姑及姑之夫龔德裕逼我爲娼我不願龔又逼我嫁伊致我投河覓死經鄰人救起母屬得信迎我回家此係三年前事嗣後姑與龔等又唆使我母逼至滬在周墨卿家學習彈唱後又自立門户夫及姑與龔并生母皆言如不爲娼定欲置我死地及去年有陳姓客欲娶我爲妾我亦願從良惟陳尚未服闋暫緩日期我因回鄉告知龔等龔等亦允惟欲爲張另娶我因買定十三歲之女婚帖由我收執俟陳姓娶我卽可交張詎意張又來阻擾爲特投案請發善堂俟陳服滿卽可從良婚帖呈閱大令姑准暫發城内果育堂俟其本夫及姑等投案再訊婚帖發還 
[英界公堂瑣案]  
　　本邑人施秀坤至英公堂操官話訴稱與兒子施阿南同在工部局爲小工此兒二歲時由伊生父價賣與我撫養成人今其生父時向索錢致與爭毆詎被報捕拘押可否保出自行投訊葛大令謂旣是本邑人何得操官話令操本鄉語復供一徧旋將施阿南帶案問借錢者是爾何人施含糊莫答大令准予交保俟受傷人到案卽應投訊○唐阿二稱被奚銀全行竊洋傘衣服報捕緝獲人贓隨有銀全之父奚阿福及其叔奚桂芳上堂請帶回浦東管束葛大令以奚銀全疊犯行竊商之佩領事判押七个月期滿解案俟其父投案核辦贓交唐領○顧繡貨鋪洪慶甫稱昨有物件放在櫃臺被王阿金攫取道赶之下王又擲與金阿大由捕阻獲葛大令判王阿金枷號十天金阿大管押七天贓交洪領 
[上海文報局兩廣賑所起解愛育堂第十批嚴梁善紳第一批賑捐并催捐啓]  
　　啓者敝所起解愛育堂第九批賑欵後兹於六月二十日續解第十批洋七百三十八元連前共解二萬元双解交梁資卿諸君銀九千兩洋五百元是爲解交嚴梁諸君第一批梁君於廿一日乘禪臣行機士惀輪船赴粤嚴佑之諸君於廿六以後接續馳赴惟須携帶三萬賑欵所缺尚鉅務祈好善君子從速捐募切禱切盼[  同人公啓]  
[來啓照登]  
　　謹啓者小棧連日所收城廂内外賑捐其不憚步履親自携來者已屬不少具見同心嚮善之誠曷勝欽佩但約略計之未輸者或亦所在皆有竊恐因小片上登門收取句所誤故特再行佈聞務祈各善士迅賜携交小棧實緣現在恭請巖佑之明經赴粤散賑需銀甚鉅而急也至投片容有不周之處統祈鑒原是禱乞登貴報[  竹坪陳煦元判啓]  
[上海二馬路與昌絲棧陳竹坪經收廣東廣西賑捐六月十九日第十七次清單]  
　　與字七十六册王調梅翁募來寗波王善士洋九十元鴻雪居士洋三十元前長興縣趙洋廿元竹禪大和尚募來立福堂周洋廿元錢荷記北錦潤堂東來升曁衆友三户各洋十元大亨源規銀五兩會泰源醮資移助南潯無名氏求病速愈兩户各洋五元孟憲初洋四元東園子求腹痛疾愈王謹度兩户各洋三元陸廷桂無力鄉人二户各洋兩元無名氏鄭同成裕記元興李孝先恆盛米店戚陳氏寗郡無名氏福泰押恊和祥屈楨記省藥費十一户各洋一元北姜衍澤海陽恨力不足人續二户各洋五角張同興正芳齋品華齋三户各虚對洋一元硤石同人募來由正源局交到愼思居洋四元黄宇椿洋二元吳小舫查航氏　廷圃鄭雲卿渭隱五户各洋一元詹大有又募來禮和堂二户各洋十元又林慶福馨宜二户各洋一元與字七十册復源紙號募來復源節省中秋節席費洋四元又節省西瓜費洋兩元丁妃貴賀允思胡琴齋陳悅庭四户各洋一元東來升募來吳三餘洋二元陸瑞福施韻村史秋槎力不足四户各洋一元與字五十册劉湧泉翁募來茅作人李鳴山曹履仁曹宏昌四户各洋一元茅月橋朱春江二户各洋五角與字一百册譚任之翁募來義大號洋五元同發各友洋二元不留名衡吉乾茂同椿裕振生源源記胡悅盛源來周童二人德閏十户各洋一元松盛龔仁盛兩户各洋五角天和萬來無名氏阮明山恊記五户各虚對洋一元源裕小洋六角源裕紙號毛裕源兩户各小洋五角榮和懋昌二户各小洋四角大成振小洋二角德和錢六百文裕泰滋豐兩户各錢五百文長泰錢五百七十文洪宅錢二百文慶豐錢一百文共收洋二百五十八元規銀五兩虚對洋八員錢二千四百七十文合并聲明 
 
 

Page 4

 
 
[蘇省轅抄]  
　　十七日候補縣陳廷璐禀辭仍赴靖江公幹○十八日常州府照磨馬煐俸滿騐看來省 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海絲業會舘籌賑公所施少欽經收廣東廣西水灾賑捐十三四五日第十八九廿次清單]  
　　蘇州冷痴規銀一百兩葉成忠善士一百元長生不老人求母妻却病延年七十元丁正修五十元梅月軒二十元祝壽萱二十元天水氏十六元吳門忍庵十元鍾麗生求兒病速愈十元夢蝶生六元公益當衆友五元足對開一元光緒乙酉科舉人五元陳蔭堂爲子求病速愈四元恆泰當四元練塘泖右居人四元褚瑞田求妻病卽愈三元無力子程求病愈朱作霖求外症速痊不知名無名氏合歙岩汪德違四户各二元蘇氏有心無力人求病愈平安李萬茂有心無力子减省食菜資移助寗懷德堂四户各一元以上十三日○潘仲溪善士續墊賑欵一百元黎里鎭不留名祈病卽愈完愿五十元寶記普院進香資移助三十元程少記二十元石灣鄭病愈完愿二十元曹素功仁濟善堂經募十元江寛船來雲叢孝竹求父病血症不發十元太倉吳潤記六元嘉興壽萱室主人五人天成亨五元應左亭求病卽愈五元陳祖恆五元李道生兩元鄭紫衡二元劉棣堂先助潤資一元四開一元閱炎凉人節省鄉試費移助一元延陵子一元養性書齋銅洋五元無心氏求保平安八開三元○嘉善孫凝溪江瑾伯經募賑捐啓浙善官樓邱雨記兩元凝溪江裕息記三元凝溪知足軒儒記八元凝鎭江莫氏求病愈一元凝溪研香室求母子病速痊二元凝鎭仁裕堂一元凝溪耕讀生兩元凝溪無名氏一元八户合來二十元以上十四日○清遠堂五十元滬南廣方言舘肆業生二十一元王輔臣二十元安慶不書名求兒裕熄内熱卽愈保佑平安二十元梁溪居士十二元唐錕華十元杭州隱名氏求椿萱並茂大濯江樓浙江陳氏求病愈有心無力人求闔家平安四户各十元姚姓五元金陵三省軒五元陶福照四元釐局同人節西瓜資移助四元皖南廣德堂韓四元盡我心處四元青溪不留名三元南塘耕齋二元方沈氏求女哮脹病速痊延齡閣素餐居士恕不留名爲室人患外症所速愈補餘氏五户各二元蛟川寗靜生爲父母資冥福二元銅洋一元洪德富爲妻咳嗽求速愈一元王蕙蓀一元○青浦縣署帳房錢伯英經募賑捐啓錢伯英六十四元漱芳閣十元敬聚堂倪八元范嘯坡四元股子範二元錢福堂二元琴室錢阿嘉青陽舊築杭少盧四户各二元蕭寛甫一元錢阿通一元十二户合來洋一百元以上十五日 
[上海四馬路浦灘文報局經收廣東廣西賑捐六月中旬清單]  
　　十七日浙紹春記六元○遂園募申字九十號單泰記連記際記張嘉記福記海不六户各二角王小弟坪記雲記大記喬記金泉六户各一角遂園錢二百文共合洋二元○常熟金頌青翁募申字九十一號單金頌青六元金潤卿叔和梅珍三户各二元金葛氏李簡廷吳康吉王塢生揚寶書李虞章金季高金源茂徐蔚如金寶成沈穉敏王子偉王仲逹金淑珍金壽南十五户各一元金朗園王福年各半元共廿八元○寶儉堂保平安二元○超武兵船鄧經募申字九十二三號單程愼修堂郭錦亭各十元區矢儉堂五元陳品三葉芝屏陸鳴騰三户各三元馮子賢陸廣業堂周阿來曾開勝吳祖袁志六户各一元林東劉清陳琳陳添壽李龍光陳喜何爾芬詹學田鄭院吳諸陳目金江玉魁林雙梅劉良成曾振森楊合銓翁山周保陸艮梁海劉勝彭橋梁潤麥豪廿三户各半元德勝劉幼欽各八角薛水金銀三錢六分盧炳坤彭彩章陳金發德桂黄洪發蔡晚黄有陸林燦劉桂忠張務忠鄭玉坤胡滿李鏡芝黄林黄潤金何文星梁就梁福張彝鄭生命澤氏謝岩泉陳容葉楊壽譚暢廿五户各銀一錢八分林福保張見齊陳才順鄒春光唐水海朱清玉黄桃趙姓八户各三角許萊五角孫有南二角半許升要福金揚大年祭俊階嚴振貴洗北有六户各二角共一百廿五元○蘇州文報局募第四批求安子廿元常熟誠脩閣十二元有心無力幸生樂地人陳世拭三户各十元一念不轉人吳福記汪耕蔭義莊三户各四元吳唐氏六元求子心殷人無知童子各三元知非子二元潘彭氏一元共八十九元○同里金小甦翁募第一次不想第一人得附驥尾者各三元金熙年二元修行人張賜麟金熺慰維坎三户各一元共十一元此稿未完 
 
 
 

Page 10

 
 
   
 
 

Page 11

 
 
[光緒十一年六月十三日京報全錄]  
　　宫門抄○上諭六道錄前○江督曾奏爲覆陳部駁查明核議緣由摺子○六月十三日刑部都察院大理寺侍衛處值日無引○見○惠王謝授内大臣恩○麟善謝授正紅蒙都統恩○廖壽恒等各謝放考官恩○福建叅將朱雄斌謝恩○海英請假十日○于蔭霖請假一月○宗人府奏派近支族長派出載卓○又奏派稽查覺羅學派出絪貝勒○召見軍機朱雄斌○○太子少保兩江總督臣曾國荃頭品頂戴江蘇巡撫臣衛榮光跪奏爲覆陳部駁知州門丁被控指官詐贓核議綠由恭摺仰祈聖鑒事竊查前署泰州知州長康門丁被控指官詐贓一案先經前督臣曾國藩前撫臣張之萬督飭前署臬司賈益謙前江藩司梅啓照審明定擬具奏嗣准刑部咨開同治十年六月十五日軍機大臣奉旨該部議奏欽此臣等查閱原奏内稱各節詳核案情已死李振西於朱樂落河身死一案曾經唆使朱橋藉屍揑控圖詐旣據朱橋當堂併明卽該叅牧長康亦供稱李振西本係訟棍自應嚴拿懲辦以儆刁風何以經善堂董事楊世燿代爲乞請情願捐錢八百吊興修龍王廟宇輒卽允從免究情近科歛勒罰卽無得贓入已情事亦屬有干例擬况該善堂董事共有數人何以自開工以至落成一切收捐支發工費錢文均係楊世燿一人經手其同寠司事之夏嘉榖等均末與聞其事似非情理所有該叅牧旣已批准免提何以尚有未經繳銷差票李振西認捐錢文業經禀明立案亦不應復向閂丁高順懇情送給洋錢三十六元求將差票吊銷且旣係伊樂從何以上控呈詞又云董事王兆咸聲稱該叅牧勒令伊報効錢一千吊伊託揚世燿說合减至八百吊並閂丁差役均勒詐洋錢等情楊世燿如果僅代李振西經手捐項並無過付别情無難到案對質何至一聞被控卽行輕生自盡謂該叅牧等並無詐贓情事殊難憑信至秦得厚因何服毒身死最爲此案緊要關鍵李振西因承買僧照廣地畆與劉兆艮在州互控續復呈控係秦得厚與劉佩元二人主唆旣據該叅牧審明劉兆艮所控全虚取結完案其秦得厚有無主唆何以並未詳細叙明迨劉兆艮赴府翻控業已批州將其重責斯時李振西並未呈控何以知係秦得厚等主唆屢提解究現據該督等聲稱秦得廢等並無主唆情事該叅牧當時憑何訊結究竟秦得厚有無主唆何以並未申詳到府直至案經累年莫結秦得厚忽因奉提嚴緊遽行自盡顯係另有别情况李振西被朱橋供出之時其時李振西正與秦得厚等在州涉訟查辦甚屬易易乃檢閱供招或稱李振西畏罪逃避或稱李振西因病未到已屬自相矛盾且同一唆訟之案李振西被人供出確有憑據因其認捐錢文卽予完結秦得厚被人控告事屬無憑何以案經累年仍復嚴提辦理亦不應如此　頇再查李振西與劉兆艮在州涉訟係同治六年二月間之事朱橋供出李振西唆令揑控係在是年夏間秦得厚服毒身死在是年十二月十四日其該叅牧集証斷結及劉兆艮赴府翻控嚴提主唆之秦得厚等究辦均未叙明係何月日門丁高順得受李振西洋錢係六年七月之事楊世燿與李振西先後服毒自盡均在七年三月該叅牧於七年五月被叅革職勒令將門丁高順交出其高順究竟可時潜逃亦無日可考自係先期縱令脫逃何以所具甘結均稱高順於六年閏四月初三日在安徽失足落水身死無論六年並無閏四月其年月旣顚倒不符且無屍親見証確切供詞亦難信爲落水身死實據李振西並未到案供明何以知其所控均係虚誣種種情節俱屬支離總之李振西與楊世燿均係已退書吏秦得厚又現充禮書彼此所遣控者又均係該州門丁吏役在李振西等平時狼狽爲奸事所必有而該叅牧之藉端索詐亦難爲必無該撫於知州門丁被控詐贓重案旣未飭令將門丁高順交出嚴審復於案証自盡三命仍不澈底根究率據串揑供詞草率完案並將該叅牧開復原官僅照失察門丁詐贓交部議處實屬有心護庇殊不足以澄官方而成信讞臣部碍難率覆應令該督等欽遵前奉諭旨認眞研鞫務得確情按律定擬具奏到日再議等因同治十年九月十七日奏本日奉旨依議欽此咨會查照核辦等因到院行司當經前署臬司杜文瀾摘提人証來省傳同該叅牧到案督飭前蘇州府知府李銘皖遵照指駁逐一查訊如奉駁已死李振西於朱樂落河身死曾經唆使朱橋藉屍揑控圖詐旣據朱橋等供明李振西本係訟棍自應拿辦何以經善堂董事楊世燿代爲乞請情愿捐修龍王廟宇輒卽允從免究情近科歛勒罰該善堂董事共有數人何以一切收捐支發錢文均楊世燿一人經手夏嘉榖等均未與聞似非情理一節據訊該叅牧長康供李振西於朱樂落水身死唆使圖詐朱橋尚未呈控之先卽經訪聞差拿時值州境荒旱董事捐修龍王廟李振西於被訪之先業已認捐錢八百吊未經繳清旋聞訪拿逃避在外該董事恐捐項無着禀求免提未准原案所叙禀州批准係指捐修龍王廟而言與訪案無涉是李振西捐修廟宇本出自願該州先經報明揚州府立案與違例科罰者有間善堂董事雖有數人現據楊振岡供稱該堂收支銀兩向係伊父楊世燿一人經理是以李振西捐修廟宇夏嘉榖等均未與聞此李振西於未經訪拿之先自願捐修廟宇並非該叅牧藉案科罰之實在情形也如奉駁該叅牧旣已批准免提何以尚有未銷差票李振西認捐錢文業已禀明立案亦不應復向門丁高順懇情送給洋錢求將差票吊銷且伊旣係樂從何以上控呈詞又云王兆咸聲稱該叅牧勒令報効託楊世燿說合减至八百吊楊世燿如果僅代李振西經手捐項並無别情何至聞控輕生一節訊據李文极供稱伊父李振西因楊世燿代求免提未准隨向門丁高順懇情送給洋錢三十六元求銷差票究竟洋錢曾否送給高順曾否收受當時未經詢明不能確指至伊父捐錢修廟在被訪之先本出自願並非王兆咸勒令報効上控呈詞實係圖准揑砌訊據屍子楊振岡供爯伊父楊世燿因被李振西上控牽累聞係吳六唆使畏累仇極吞服洋藥至吳六家自盡委無别情此李振西曾否送給高順洋錢訊無証據王兆咸並未勒令報効曁楊世燿畏累自盡之實在情形也如奉駁秦得厚因何服毒身死最爲此案緊要關鍵李振西承買僧照廣地畝與劉兆艮在州互控續復呈控秦得厚劉佩元主唆旣據審明劉兆艮所控全虚秦得厚有無主唆何以並未詳細叙明迨劉兆艮赴府翻控斯時李振西並未呈控何以知係秦得厚等主唆該叅牧當時憑何訊結何以並未申詳到府直至案經累年秦得厚忽因奉提嚴緊遽行自盡顯有别情况李振西被朱橋供出之時正與秦得厚在州涉查辦易易乃檢閱供招或稱李振西畏罪逃避或稱李振西因病未到已屬自相矛盾且同一唆訟之案李振西捐錢完結秦得厚仍復嚴提亦不應如此颟頇一節訊據秦得厚祖母秦費氏供稱伊孫秦得厚實因被李振西誣控唆訟奉府提究畏累自盡並無别故並據該叅牧供稱秦得厚先據李振西供其主唆劉兆艮之妻劉水氏揑控訊明結案後劉兆艮赴府翻供批准該叅牧錄案詳覆飭將劉兆艮重責並提唆訟之秦得厚等解府究辦屢提未到止將劉兆艮控案訊明因秦得厚未到有無主唆尚未完結核諸府州各卷均屬相符又據李文彬供伊父李振西與秦得厚在州涉訟聞朱橋供出伊父主唆畏累逃避後因病回歸不能到案並非自相矛盾詰據該叅牧以李振西係朱橋案内由州訊出主唆之人秦得厚係劉兆艮案内奉府嚴提各不相涉李振西並未捐錢免提秦得厚迭奉府催是以轉飭拿解此秦得厚被控唆訟曾經叅牧錄詳到府並未訊結迨奉府催拿解秦得厚畏累自盡之實在情形也如奉駁李振西與劉兆艮在州涉訟該叅牧集証斷結及劉兆艮赴府翻控並嚴提主唆之秦得厚等究辦均未叙明係何月日門丁高順究竟何時潛逃應具甘結均稱高順於六年閏四月初三日在安徽失足落水身死無論六年並無閏四月且無屍親見証確供亦難信爲落水身死實據李振西並未到案何以知其所控均係虚誣一節查該叅牧集証訊斷劉兆艮赴府翻控秦得厚被控嚴提各日期前案均經聲明至門丁高順實於七年閏四月初三日在安徽懷寗縣魯港地方失足落河身死業據懷甯縣訊取屍親隣証供結由地方官加具印結均稱閏四月初三日身死確切無疑惟七年錩寫六年係蘇州府申詳筆誤所致李振西雖未到案第節次集証澈究所控均屬虚誣此門丁高順在安徽落水身死並無揑飾李振西所控全虚之實在情形也前署臬司杜文瀾卷查此案李振西係因聞拿捐錢修廟求免到案禀州批准收捐該叅牧親供亦稱因廟久失修勸辦非易俯如所請興修現訊供情恐未確切嚴詰李文彬供稱伊父李振西實於未奉訪獲之先自願捐修廟宇前次到案時尚未查訪明確卽奉提省審辦以致供詞互異現經提集人証再三研詰各供不移此稿未完 
 
 

Page 12

 
 
[榕垣官報]  
　　府經聶維瀾奉委正主考文巡捕從九董聨元奉委副主考文巡捕均於初五日禀辭大憲前赴江浙通接止副主考入境通判鄒一鶴奉委辦汀州坎巿厘局同知沈兆桂奉委辦泉州安海稅厘局并護商事務同知恩晉奉委辦建甯通濟門厘局同知湯執中奉委辦厦門海防局知縣李承緒奉委辦浦城厘局鹽塲劉燦奉委辦幹寨官運局均不日禀辭起程矣鹽塲沙世昌卸辦省倉事務同知胡宗彦接辦知縣德兆知縣史濟通均奉憲委令前往長樂福清古田等縣清理案牘鹽塲蘇瑞圖卸辦延平官運局到省從九品顧受棟本月初三日自京來閩禀到知縣張星鍔現已赴臺聞係奉委清理交代知縣羅葆元就閩起服知縣樊明逵鹽塲朱丙淼鹽場孟長庚均自藉起服鹽塲吳芳祺禀回籍守制藩臺牌示照得南靖縣典史魏心鑑病故潰缺應以未入流凃曉峯咨補特示潘憲牌示上杭縣孫楨調簾遺缺應以候補知縣朱幹隆代理詔安縣吳庚揚調簾遺缺應以試用同知胡崧代理署建寗縣金玉堂調簾遺缺應以拔貢知縣繆嘉行代理順昌縣管辰　調簾遺缺應以候補知縣黄蘭代理署霞浦縣邱晉昕調簾遺缺應以優貢知縣陳增代理建甯府經歴馬永壽病故遺缺應以試用府經歴鄧遇泰署理武平縣永平塞巡檢章貽圭准調彰化縣貓霧揀巡檢遺缺應以試用從九品葉廷楨署理永定縣三層嶺巡檢來秉彝病故遺缺以試用從九品王錫圭署理閩縣五虎巡檢倫桂華署事期滿缺委試用典史徐熙年署理武平縣典史諸鼎象病故遺缺應以試用從九品黄仁本署理 
[奉勸諸公助賑愈疾巧遇機會切莫錯過]  
　　予友胡聲揚雙目患疾幾瀕失明各處求醫迄無效驗卽代爲默幬疾愈願助賑濟洋十元昨來函備述漸漸復明今赶將是洋照數送至少欽封翁大善文處檢收分解兩廣災區太倉一粟以表虔禱之誠并悉鑪丹靈騐異常踵請不少勸諸公助賑愈疾立見成效若無疾病之家更望勸其慷慨助賑以免水火盜賊疾病諸災也六月十九日申江頭壩泰源仁號王濟泉謹勸 
[惜洋文說]  
　　粤溯朱襄造字啓形兆於皇初元扈迎符洩菁英於宙合瑞圖涌地寶粟飛天文字之興夐乎尚已嗣是厥後操湘東之管者鐵畫銀錢舒硯北之箋者秋蛇春蚓乃至隻字飄零惜落花之草草遺珠歴亂拾殘墨之星星固已尺璧回寶而紫府神欽片楮偶抛而青簡鬼哭已乃或者曰番洋文字與中國又同字裏行間逈異左爲策而右爲磔操觚染翰亦非筆作虎而墨作豬則雖任風雨之消蠧極藩溷之散遺而亦有所不顧已不知今之正文始於唐開元時唐以前所用皆隷篆也孔安國以隸古易科斗而漢人不識古字唐元宗又廢漢隸易以今文而後人不識隸古矣今謂洋文筆畫與華文異少所見多所怪而遂以爲非字是直以今又爲字而古之隷篆非字矣古之隷篆爲字而不經見之靈龜嘉穗倒薤垂露諸書非字矣豈理也哉按漢西域傳安息國書革旁行爲書記顏師古注西方胡國及南方林邑書皆横行不直下唐釋道世法苑珠林云造書凡有三人長名曰梵其書右行次曰佉盧其書左行少者蒼頡其書下行又云梵佉盧居於天竺黄史蒼頡在于中夏梵佉取法子淨天蒼頡因華于鳥迹文畫誠異傳理則同是西文之由來又何異于丹甲受圖十華劵玉蒼牙演象一畫開天也而謂可褻視乎哉抑又聞之七音三十六字母出於西域司馬公以三十六字母總三百八十四聲爲二十圖夾漈謂梵人長于音所得從聞入華人長於文所得從見入華則一音該一字梵則一字或貫數音西域諸國類近梵音梵語悉曇卽等韻迦佉以至劣爇也梵語毗佉羅卽切韻岡康以至貜犖也證厥淵源奚至判于霄壤是西文華文亦猶佩玉之左珩而右瑀乘輿之前衡而後鸞同流傳于今古珍重于槧鉛矣所願簪毫之士繙譯之官一枝鐵筆握來而燦若江花半幅素箋寫就而芬於鄭莫要知元圃積玉無非夜光安石碎金必置芸閣鑄横財三十六鑪何如此寶理秃筆一十八甕莫比其功惜文所以惜福檢字卽可檢身由是罪花燋種不栽方寸之田慧業書香永織登科之記[  乙酉六月同文館漢教習陳孝基著]  
[高母章太孺人傳]  
　　母章氏爲道墟讓木公長女歸于高爲來一公繼室其長曰諫齋者余友也諫齋與余旣同里以相得故數從晨夕知其至行有過人者一日語其大母事目欷歔再四蓋事不外庸常之故義不踰閨閣之細而所際者難竭情盡智隱忍以處俾於骨肉無少遺憾當世奇男子所不能爲也而又泯於無迹故雖諫齋亦言之不欲詳懼傷先人意也然而見之言外矣諫齋謂余曰此先人家事不足爲外人道所以一語子者惟不忍淹没其先人而又不敢華飾其情以乞重於當世士大夫將欲子之志其實以藏之吾家焉耳余幼喪母依大母邵以長先大母苦節埀五十年一鄉之中同時凛然持閨範其志其節與所際之艱有不謀適合者余與諫齋皆人孫子耳又皆親承大母教得深悉其艱苦余所以慨然振筆不辭也母好讀書經史無不覧能明其大義而兩姓宗黨罕知之者其始歸高於事舅姑外無他過人處時來一公父曉樓公猶親操家政而讓木公以舉人大挑得甘肅知縣悞接前令空任不月被累悉家貲入於官母聞之方娩未彌月慟幾絶乃患目終不得愈讓木公遠戍章氏蕭條甚平時婣黨相契厚者數年之間無過而問焉母心惻之曉樓公厭苦家政乃以得之於父怡園公者分其二子來一公仰亭公蓋於中人百畝産什之八耳俾各其半以備孝養資而來一公於是年卒遺其子甫六歲母則茹蔬衣布終其身於甘旨供罔有缺雖子母煢煢孱焉孑立内憂外侮恒所不免而能不一戚其舅姑且是時章姓猶顚沛母旣以婦兼子職奉親撫孤委曲備至復於其間兼爲多方經理之俾稍稍完聚出奩資成其弟女弟婚若嫁當是時身際兩家之艱跋疐之餘動多窒礙而卒行　無事孤苦者得安顚躓者復振悉情洽理衷乎至當有必稱之義無偏至之傷而人不得是非於其間其事雖微盖與古忠義士不得徑行其意而終成其志之欲爲其至誠惻怛所至使一時之蹈　乘瑕者無所藉以滋甘釁自局外觀之亦以爲其分宜爾而不知身處者極難也嗟乎孰謂家庭瑣悉之遭與賢婦人女子得於困阨中竭其一節者不由於其人之至性與其學問也哉與仰亭公析者十六年而曉樓公卒仰亭公又請以其餘析母曰老屋先人舊也居之可以仰見遺澤因以别屋高大者讓之仰亭公母之過人者遠哉他可知已高之族嘉母之節爲援例請得旌母初不知也曰婦人矢志常耳且苟援例何不可援者終身以是爲耿耿生平疾病不醫藥於　疾革以歡笑而言曰幸兒孫輩成立死不恨矣醫何爲乃卒年六十有九道光十一年端午前三日同里世再姪朱香謹拜撰 
　　太孺人葬山邑壽興土名大皮洋山咸豐初年墳上出蛟山水建瓴而下十里内墳墓隨波漂没無保全者太孺人墓屬頂冲完好如故邑人異之嗟乎節孝流芳鬼神呵護無知異類猶知選道而行當日艱貞益可想見曾孫堯佐謹誌 
[偕石橋漫游靜安寺]  
　　馬背看天月共奔鞭絲扇影寫黄昏四圍油壁花千朶十幅湘簾夢一痕我欲憑闌吹玉笛誰堪側席倒芳尊夜深風定香如海羅縠參差最斷魂[  太癡生高侣琴稿]  
[周君靜齋寫松堂司馬照初不甚相似余訝而嘲以詩君大恚爲重寫則鬚眉栩栩欲活矣因復以詩解之]  
　　披圖仔細重三復面壁驚疑已九年洗髓伐毛爐火熟傳神設山筆花鮮占爻偶致毫厘生銷恨仍將缺陷塡畢竟寫生推妙手英姿颯爽護雲烟[  玉琴仙侣太痴稿]  
懷人絶句并序一樹櫻桃百五日韶光斷送幾枝楊柳三千里遠道歸來春明之好夢方醒襟上之緇塵乍撲凉夜獨坐幽懷悄然因　　思在都門日得與諸君子交或訂新知或聨舊雨或忘年以結契或略分而言情相與過從無間昕夕盖實以道義文章相劘切非獨攀嵇鳳舉交吕鴻軒也猶憶訪勝西山徵歌南　勾當花事爭飛綺席之觴顚倒詩狂共樹騷壇之幟方謂月圓花好勝會如常豈期雲散風流清游難繼今者望故人而不見思遠别以茫如日近長安雲低岱兵八桂之山川間阻六橋之風景依稀一曲胡笳身到玉門關外數聲羌笛詩成黄鶴樓頭天各一方思懸兩地偶拈斷句待憑霜鴈以飛馳定許重逢再作雲龍之角逐○蔣迪甫世叔寶徵時拱職都門談笑詼諧蘇内翰風流瀟洒杜司勳今宵酒醒知何處千里燕山一片雲○吳愼生内叔均金時拱職都閂讌開文酒憶長安略分忘年許盡歡憐我空餘知已感看花一夢已闌珊余公車至都下榻公寓公喜譚文每晤面必縱論文字得失公以知文許余焉○惲君實侍御寶楨時將歸毗陵舉止風流氣粹冲平心一例視窮通功名畢竟尋常事失馬人間有塞翁君今春因公獲譴○陸惕身孝廉爾昭時客都西未曾識面各知名交到文章倍有情余已已縣試厲慕韓師拔余置第一君在幕中襄校兩月歡楊太忽促枝頭啼煞杜鵑聲余與君素未謀面今春始相遇於都門君贈余詞有莫聽枝頭一聲聲杜宇名○汪子淵孝廉學瀚時客杭州西湖夢想兩心同天許詩人作寓公會奉板輿到天竺扁舟一夕話秋風老慈將往天竺禮佛○吕紫瑗上舍懋彰時就幕玉門關外枚皋草檄鬼神驚雪窖冰天萬里赴自我南轅君北轍秋風總是玉關情○謝樹存茂才祖寶時客桂林評花戰酒鬥新詞旖旎清狂兩不辭記否聨床風雨夜論心直到五更時○魯叔文上舍繼祖時客都閂感君送我出都閂余下第南歸君送至東便門下驛路風凄欲斷魂怪底臨歧無片語青衫一様兩啼痕○惲薇孫孝廉毓鼎時客漢江校錄詩勳作盟主平章酒政出奇兵相思偶憶紉蘭句君曾爲余題畫蘭夢入湘江秋水平○祁子樅孝廉肇麐時客山東停雲一伍渺長空詩到多情畫亦工君工詩兼善繪事山舘秋凉燈影畔可知風雨感懷同○吳玉雨内弟瀛時隨侍都閂文章質難曾無讓兄弟論心亦不如燈火深宵共聽雨春聲滴盡夢闌初余自癸未出都與諸君别兩載矣裙屐歡妍飄忽若夢所思不見我勞何如轉瞬春來又將與諸君訂看花之約不知諸君比來意興何似爰錄癸未舊作託登報端以爲來歲相逢左劵幸知我者有以鑒我也乙酉五月元和受之徐謙拜稿 
 
