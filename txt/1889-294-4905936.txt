# 1889 - 294 - 4905936

 

Page 1

 
 
[本舘經辦江浙賑捐啓] [  申報館謹啓]  
　　霪霖匝月江浙兩省紛紛報災困苦情形不堪言狀而浙省爲尤甚本舘現擬經收捐欵先其所急一俟集有成數擇要往賑四方仁人君子顧念江浙兩省歴年辦賑之勤勞捐助之踴躍而此時灾近剥膚當必有惻然動念者請即將捐欵送交本舘掣奉收條隨時登報以昭信實一面彚解災區妥爲散放早辦一日多活數命不勝盼禱之至 
[救時戆議] [  古潤號爵吉人甫呈]  
　　水旱偏災何代蔑有而奇災異變從未有如今日之甚且久廣且遠者也十數年來按之中國輿圖幾於十八省中無處不有吾民何辜而遘此厄運也哉惟天心仁愛變不虚生豈蒼蒼者果欲此兩間之民患苦顚連困窮飢饉而不留噍類也歟推原其故或緣於人心之壞風俗之頽澆惡淫靡直至於救無可救赦無可赦然後萬不得己而降此鞠凶耳目今江浙之災本屬久在意中蓋大難削平以後三十年來風雨調和田穀豐稔飽食暖衣未見流離顚沛之苦遂都忘昔日兵燹殺戮之慘不惟不加修省而富者財雄氣盛爲所欲爲踵事增華萬事祗圖艶麗於稼穡之艱難絶不計及貴者則大言欺世倒行逆施竟將先聖之遺經古訓視作老生常談棄同落葉揚揚然自謂識時務逹權變不獨孝弟忠信禮義廉恥早己笑爲迂論更且驕奢貪詐忍作寒士所不忍爲如此則於人心風俗何所挽回在上者若是在下者承風希旨規諫無聞操修不立蓋世之人愚昧者十之三懦弱者十之三而因勢趨奉者亦十之三遂使下民任性妄爲悍然自恃宋中激發其天良以至視法度爲弁髦置天地鬼神於不顧鳴呼天發殺機移星易宿地發殺機龍蛇起陸　發殺機天地反復陰符經所説將成今日之景象哉吾冀其不然也惟今江浙之間第一大病由於陰陽不和亢陽沍陰所有皆是試以嫁娶一端觀之男子求婚中人之家每至破産女子欲嫁夫家非温飽不從索聘贈奩過於巿儈綱常名教埽地盡矣夫婦爲人倫之首乃如此歟第二大病爲貧富不相恤有無不相濟奢侈競耀偷惰成風四民荒業不務其本無諭素昧平生視同秦越莫動其惻隠之心以至於三黨至親亦如陌路五服族姓同宗一源竟視具無衣無褐無以卒歲而己則由入裘馬狐衣貂冠煌然章身並不以爲忍反以爲榮此世道之所以趨於日下也夫自三代以下井田既廢即不能無甚富甚貧里選弗行即不能免虚名僞譽第富而少恩則貧不安命貴而鮮德則賤敢欺心時至今日姑無論賢者維而愚者伸清者晦而濁者顯要之下輕其上陰勝遏陽事事反常何堪僂指即如今日娼優隸鴇喪葬悉用銜牌屠月販夫喜慶大排儀仗又何怪其然致使路旁識者喟然歎傷乃司牧過而見之亦熟視而無覩噫嘻以錢爲貴恃財爲雄此風由來非伊朝夕矣或曰此等不過瑣屑小事耳奚致于碍天和子言得毋蹈深文之弊乎抑知兩間寥廓　天地而稱三才者惟人人僅恃此禮法用以分等差辦淑慝若夫紀綱弛廢倫理消亡雖有聖君賢相舍是而欲求治理亦末如之何也己矣猶憶軍興以前富者樂而貧者苦亂離之際貧者樂而富者苦中興以還中水火而登袵席貧富忻忻俱覺生機暢遂今則貧富交困民不聊生馴至於怨懟愁歎之聲不絶於道路厲氣回結而不解此近日之大水釀成災變之實在情形也今日災家己成凶荒己定浙江十一府未漏一隅蘇屬數十縣紛來報歉連綿霪雨歲敗垂成縱横千餘里數千萬生靈試問作何佈置現下當務之至急至要者甫聞報災米糧驟漲上海白米價己五元數角校一月之前增三之一比豐熟之年其過惟倍顧纔見歉象遽爾若是者蓋緣於告災書至寓滬某巨賈即預定抛盤八萬石以致人心惶惶有不可終日之勢似此則將來冬漕起運更待何如夫江浙全仗秋收今歲不登必至明年此際始穫新禾若以江浙現有之米糧以養本省之百姓斷不至即至于釜覆甑懸餓殍盈途塡于溝壑倘仍出口者紛紛販運惟利是圖進口者壟斷居奇羣思善價再加隣省亦荒則此蚩蚩之氓挺而走險時事尚可問乎况江浙兩省外强中槁家少蓋藏本來十室九空但富庶之名聞於遠近繁華氮象冠冕中華約計陳儲縱無九年之蓄要亦足供三年之荒又何至纔露端倪奸倫遂無所顧忌至于如斯是望握鈞持衡者速頒厲禁未雨綢繆亟亟乎平市價杜出口招商運免米税罪囤積懲謡惑急查荒發倉穀速拯濟行賑撫保全無數之飢民用消弭無形之大患斯爲牖下寒儒大聲疾呼以冀上逹十九重請　煩於嫗嫗孑孑更作細針密縷以至坐失事機悔將無及杜牧罪言邭模痛哭萬死上言罔非一點血誠至於斡旋劫運是在乎良有司哉嗷鴻徧野實鑒愚忱 
[諭旨恭録]  
　　○九月二十四日奉　上諭署巡視中城御史崇齡等奏援案請賞外城粥廠粟米開單呈覧一摺現在節交寒令貧民生計維艱所有中城之朝陽閣東城之臥佛寺育嬰堂南城之打磨廠西城之長椿寺甎塔胡同北城之圓通觀梁家園各粥廠每月共需粟米三百三十石加恩照數賞給自十月初一日起由各該城咨明户部箚倉給發該御史等務當督同紳士妥爲散放毋任侵漁單併發餘依議另片奏請賞給崇善堂等處木石各等語崇善堂等處各廠收養貧民人數衆多米石不敷支放加恩着照所請所有清化寺街之崇善堂梁家園之百善堂太清觀之公善堂三處煖戚各賞給粟米三百石教子胡同禮拜寺賞給粟米三百石朝陽門外南海會寺崇文門外玉清觀各粥廠並岡子上興善煖廠各賞給粟米一百五十石東便門外三忠祠粥廠賞給粟米一百五十石以濟窮黎該部知道欽此○二十五日奉　旨廕生慶蕃義俊俱着以文職用翰林院侍讀員缺照例將準良轉補所遺侍講員缺着因順補授兵科給事中員缺着殷如璋補授截取國子監助教朱嶲灜着照例用南城兵馬司正指揮王宗智着准其補授卓異俸滿知州李霑春着回任准其卓異加一級仍註册候升奏留吏部七品小京官姚炳熊着准其留部欽此同日奉　旨巡視西城事務着富亮去巡視東城事務着林步青去都察院漢軍筆帖式員缺着崇志補授欽此○二十六日奉　旨希隆阿現在請假正黃旗漢軍副都着克勤署理其所署正黃旗蒙古副都统督着文秀暫行署理欽此 
[本館接奉電音]  
　　昨由京友電傅　硃筆一道敬謹譯登○十月初二日奉　硃筆方汝紹補授兵科掌印給事中欽此 
 
 

Page 2

 
 
[覆試盛儀]  
　　九月二十四日爲順天新舉人覆試之期是日清晨咸衣冠集中左門堦下門外罩下左設公座文少宗伯在彼點名　欽派稽察中左門謙護軍統領光率侍衛在門内把守並由鑲黃旗調派護軍二十人在門外罩下右排立點名給卷並給官印詩韵一本按序應點每十八由謙統領啓門放入自門内以迄保和殿沿途皆有侍衛看守　欽派監試王大臣由　寳座恭請題目黃摺開視令解元用另紙恭膽文詩二題黏於殿内左楹柱上然後將題匣送於原座諸新貫於殿内桌上各視名簽依次而坐午間　賜給奶茶及内製餑餑每人十枚盖沿唐時紅綾餅故事也並於殿外西北堦上穀大壺茶水以備解渴至一點餘鐘即有交卷者既交出至中左門外向禮部官前報名用筆圈注計應復者共二百餘人至五點鐘全行告竣監試王大臣將所收試卷每十本以黃紙條封束送入南書房以備　欽派閲卷大臣擬定等第　欽命文題　守約而施博者善道也詩賦得猶魚仰水得魚字五言八韵 
[京帥火警]  
　　○九月二十日三更將盡京師文門外抽分廠叅府署左首忽然走水焚去糧食店切麫鋪燒餅栅三家霎時火勢蔓延頗甚危險幸風姨不甚爲虐又得花兒市水會聞警赶到奮力施救至五更遂得撲滅計被焚房屋約共廿餘楹雖貨物全失猶幸人口未傷聞火起自燒餅鋪乾柴中其鋪主人己經地面官鎖帶回署矣 
 
[京口祈晴]  
　　鎭江來信云陰雨連綿江潮陡漲圩田俱浸一片汪洋鄉農徒喚奈何一籌莫展無奈紛紛赴縣報荒王邑尊輕車減從親歴各水鄉勘視一周回署即出示禁屠自九月二十二日爲始即鷄鴨亦不准宰繼復就郡廟安設齋壇早晚竭誠祈禱二十三日清曉露晴光不虞午後依舊大低似墨細雨繽紛敬叩上蒼何日始能壓禍也 
[府縣勘荒]  
　　松江府恩太守暨華婁兩邑宰均於本月朔日躬出勘荒未知將作何辦理也 
[迎賽龍燈]  
　　松江劉叅戎暨各營游擊率同備勇恭詣玉皇閣朝暮祈晴并令用繒帛製就一黃龍導以鑼鼓周游城市觀者若堵牆據云楚人俗尚如是蓋取離火騰輝之兆也 
[江右武試紀事]  
　　江西學憲龍芝生宗師定於九月十八日考試武生遺才十九日考試武監生爾才旋因各屬武生投考卷册到者尚少定於二十六日補考一次武監生投考卷册到者尤少改於二十七日統行考試一次即行截止以後不准再補○文闈事竣即應畢辦武闈德曉鞌中丞定於十月初一日考試騎射因上届試期過久本届改分三闈考試以期迅速蕆事 
[貢使過江] 　 
　　朝鮮國通政大夫進士趙玉坡充當貢使來朝京師事竣回國繞道南下藉資游歴而廣見聞九月十六日行抵江西省垣撫憲德曉峰中丞以賓禮相見由轅門至儀門大堂兩行排列隊伍劍戟森嚴冠裳整肅所以崇體制而耀觀瞻也貢使肅容而入中丞和顔以迎叙談良久辭出徧拜藩臬各衙門成禮而返暫住襜帷未幾辭别望八閩進發以便由海道遄行回國壯哉此行不惟觀上國之光且無辱邦君之命矣 
[吴城水災] 　 
　　江西下游吴城一帶縱横數十里自八月以來漲水數尺甚者或至丈許自後日漸加增至今漲至二三丈漲濤泛濫遂致災及田疇西成無望查上游各屬晴雨應時而該處水勢由鄱陽湖倒灌而入其倒灌之由説者謂鄱陽湖之水出於湖口縣而湖口之上下石鐘山其下皆深潭水激山石有聲錚錚鏜鏜然故得石鐘之名蘇東坡石鐘山記所云千載形勢猶存也今則上鐘岩之下己成平地可以耕種下鐘岩之下亦己成洲滄海桑田瞬息變幻洲上立有砲臺口狹而淺湖水不能暢消以入長江即長江近亦多淺狹處大異昔年萬一上游多雨水勢奔騰而下江西水患當有不堪言者長江一帶亦憂其患不獨吴城縱横數十里而己也推原湖口淺狹之由大抵上游各屬地盡墾闢沙土無草根壩住遇雨即涌入章江章江千里先己淺狹加以各屬煤炭渣傾倒江干遇雨流入章江章江千里更形淺狹以章江之沙土煤渣壅塞鄱湖則鄱湖淺狹壅塞湖口則湖口淺狹將來西水患必有什倍於今日吴城者矣是在身任地方之責者及早圖維庶民免其魚人歌有豸也 
[彛陵近事]  
　　近來陰雨連綿秋收甚歉閭閻生計愈窮鵠面鳩形觸目皆是城内富户殷商惻然憫焉每日煮粥二次令人挑出大南門外龍王廟地方或城内外各處給與貧民往年此舉於十月舉行今年因收成歉薄故早一月放粥云○六月間四川督憲劉制軍派提督莫軍門往合肥爲公子迎親現在己坐江通輪船來宜聞係李六大人之女太夫人送女來宜在船住一二日因水勢甚漲難以入川只得上岸在萬隆棧房暫住俟江水退下再行買舟入川○河西某姓因其子忤逆送縣監押迄今己兩月矣近日其子業己知悔通信出外懇其父母禀請地方官將伊釋放嗣後不敢忤逆其父母得信轉怒爲喜乘邑尊公出攔轎遞禀乞恩將子釋放富蒙邑尊允準諭以傍晚到縣領人○近日官府求晴暫晴二三日仍復濛濛陰雨四鄉棉花包穀及藷等苗都己被水漬爛無從施救平時所仰望者今皆付之東流唯有徒喚奈何耳 
[司牧良難]  
　　江寕將軍麾下馬匹向例在蕪湖東門外萬頃湖灘牧放日前羣馬抵蕪因是處水勢浩大商請地面官暫將馬匹在北郊 
一帶牧放詎料霪霖日久草多腐濕羣馬食之每易成病加以暫時游牧並未搭有大廠羣馬露宿荒郊淋漓陰雨連日倒斃者甚多牧馬者恐爲本管首領所責隨卸禍於鄉人謂是彼等謀害定須索賠前日有鄉間男婦老幼數十人紛紛執香入城喊寃王宇春明府准詞飭令退去静候發落想賢宰官於此既當保衛鄉民又須爲牧馬者設一斡旋之計不免煞費調停矣 
[勘視秋收]  
　　安廬滁和道丁恬生觀察奉皖撫沈大中丞檄飭馳至蕪湖與蕪湖道成觀察商辦洋務並道順察閲滁和等屬秋收情形觀察乘招商局江寛輪船於九月廿一日清晨抵蕪各官咸赴舟次迎接觀察接見有差旋換坐紅船登岸在洋街合發棧内暫駐襜帷拜會成觀察及城中各官翼日即拜會英領事衛察理君税務司司必立君叙談一切連日中西各官設宴相邀酒琖詩筒備極一時之盛觀察正擬作滁和之行適據各屬將秋收情形禀報到蕪觀察即於廿五日乘輪回省屬僚恭如儀 
[湖洲府學鳥穢歸安薦卷單]  
　　府學十六名　俞介臣韓祥履丁鈞邱倉章朱騂張宗藩周廷華嚴春暘丁樹曾李玉田嚴保桂沈光榮趙鍾彦趙希端嚴恭壽胡維賢○鳥程學八名　施茂華莫廷燮吴敬豫潘鼎銘鈕承棨張金鎔邱炳珍桂福陞○歸安學十八名　句延祺許文澄趙景鑫陳具烺俞鳳章陸積源黃思曾高元塤凌鵬飛包延青岳鑫吴孝原朱樳陳延莪陳瑩吴翊周姚文治巽言 
[甯郡辨志文會己丑冬季課題]  
　　漢學后倉曲臺記九篇所説何事　叔孫通定儀禮十六篇所探何書儀記與本傅所言朝儀不同其篇數亦異　生霸死霸考○宋學　格物説　唐人請廢老莊尊孟子論　讀顔氏家訓書後○史學兼掌故　三國志不宜託始魏武論　晋書不爲馬敦立傅論　伐蛟約○天文兼算學　問春秋時列國厤法不同能舉其梗概否　地珠赤道徑與二極徑長短不同能推其密率否　三率連比例以首率中率爲一率二率以其和爲三率則四率得中率末率和以較易和得較亦如之試闡其理○輿地　禹貢潛水攷　春秋兩楚邱辨　問詩芮鞫漢地理志作芮阸周禮職方鄭注作汭泦何者爲正○詞章　富鄭公青州荒政賦以題爲韵　全氏七校水經注書後　歲暮六詠七律　掃塵　祀竈　饋歳　餞年　換符　祭詩 
[西法求晴]  
　　昨有精於格致者來信云江浙兩省霪雨四旬處處盡成澤國遂成六十年未有之奇災弟向聞西人有巨火致雨之説 
 
 

Page 3

 
 
昔年倫敦大火久旱之際天忽大雨西國格致家因謂空氣鼓盪本足致雨又聞洋船在大洋中如遇颶風燃礮擊之亦能轟散私心竊計謂此係洋人神奇具説未必實然也但聞道光二十九年吴文節公撫浙亦因久雨兼旬在吴山頂上燃放大礮具時杭人空巷出羅僉笑中丞爲書痴不料一經轟放天即放晴至今故老猶能歴歴言之又聞咸豐九年湖南大雨撫臺亦命放砲天亦放晴可見陰霾凝結非轟不開且空氣鼓盪則氣勢必轉如能請中丞傅諭各營定期一律燃砲不過費火藥無多未始非有益之舉此事非仗貴館大聲疾呼不能爲力兹故獻其一得之愚伏候卓裁 
[桐鄉辦荒近况]  
　　敝邑被災情形己蒙貴報疉登具見仁人君子之用心不勝感佩今敢以辦荒近况爲貴報瀆陳之自是月朔望兩日鄉父老紛紛持香奔控憲轅現蒙飭委查辦但辦荒之説最難得其大公雖當道者擇人而任决無稍悮而奸胥滑隸隠圖射利被災本無輕重高原下隰盡屬汪洋田禾既顆粒無收春花亦勾萌盡腐而射利者猶復以孔方兄故區而二之顧敝邑魚鱗户册經粤匪之亂夫遭劫火舊册依然向無田糧地糧之分非若他縣舊册半付劫灰平定後概行清丈故田地皆有清册民亦不致有産而無糧有糧而無産敝邑未經清丈或有有糧而無産亦有有産而無糧田地本難稽考在上者能户户親查畆畝確騐耶且純白之説邑候己去留未定亦不樂聞胥隸窺此意以圖自飽無錢則田可爲地有錢則地亦皆田叶遭此奇災田荒地白向猶揭厲而行今必需方舟以渡民方餓塡於溝壑更何力能供賦税况地不生米地糧必賴田糧而出今欲分其田地田可准荒取償於地蚩蚩之氓有對桑樹號泣而己矣目今米價騰貴實屬朝不謀夕而在官之徒更有以迫之日何以聊生乎吾願兹父母厪保赤之懷拯其飢溺蠲賦税厚加撫恤并不子權於胥隸則好生之德洽於民心將來福壽多男可預必矣田聞晚食子頓首 
[浙江湖屬雙林鎭告災書]  
　　少欽善長仁翁大人閣下久仰鴻名時深蟻慕辰惟勛祺篤祐善祉延釐定如臆頌近來秋霖成災敝處出稻淹没不少此番正在有秋之時鄉間工料所費不資而忽遭大水一切苦况較道光廿九年水災爲更甚昨接邑侯沈劍翁來函囑弟等照郡城章程開辦粥廠經費歸各處積穀欵項提用奈敝鎭善堂毫無存欵歴年每以掩埋積穀項下挪移給用查積穀亦祗存七八百千如照數提出留嬰吾舉即難敷衍且敝鎭殷富寥寥非難前可比各鎭善堂均有存項若敝鎭萬難籌欵素仰閣下胞與爲懷無分畛域近年外省災黎富沾恩澤今湖屬如此巨災必得有大力者設法拯救庶可稍蘇飢困弟等力線無從措手不得己仰求閣卜推桑梓之情慨發仁慈於賑欵中移撥接濟多多益善萬勿推却是所禱切蕭此布懇敬請善安伏祈荃照各賑局諸善長大人前祈代爲請安轉懇　鄉愚弟梁沅蔡召成沈元淦張春鏞梁湘蔡紹實蔡世鍈高文楹公頓首九月二十四日○少欽遵兄善長仁大人閣下久違芝字寒暑幾更系念之私與時俱積敬惟德祺迪吉勛祉延釐翹首卿雲傾心祝露敝鎭於六月間大遭回禄之災延燒數百家之多致使市面大壞兹復遭此水患沿鄉田禾盪行淹没民間苦况不問可知現奉邑尊來函即擬設立粥廠以蘇飢因奈敝鎭殷富極少難以勸捐即使竭力廣募破囊者未必踴躍兼乏公歀可籌實出萬難之苦爲此同鎭諸君專肅公牘伏乞大善長援手弟素悉閣下辦賑多年澤周寰海各省士民無不感戴用敢專函奉懇務祈大發仁慈調撥賑欵多多益善從速匯寄以濟巨災貴災黎之萬幸也不勝盼切待命之至同鎭諸君公函附呈台覽肅此敬請善安統希荃照　愚小弟蔡紹賢頓首九月二十六日 
[邑尊相屍]  
　　昨日三林塘某圖地保投縣報稱圖内有無名男屍一具裴邑尊准即下鄉相騐仵作喝報委係病斃並無别情邑尊親視無悮遂飭地保備棺成殮以便出示招人認領當有是處鄉民以霖潦成災聲所訴邑尊諭以本縣當備文申詳上憲可也衆皆唯唯叩謝而去 
[難民過滬]  
　　前日下午有逃荒難民經過英租界石路寳善街四馬路等處或十餘人一起或二三十人一起扶老携幼菜色可憐有曰來自浦東南匯縣境有曰來自本邑西鄉不知官斯土者亦有以撫卹之否也 
[逸馬驚人]  
　　前日午前英界讞署前停有空馬車一輛以待主人適有某官呵殿而來馬驚而逸向西飛奔竭力窮追無能爲力將過坭城橋各馬房馬夫齊出攔阻始得將馬牽回幸及肇禍然己險己 
[法廨停訊] 　 
　　昨日法捕房並無要案備捕頭因令包探禀請葛同轉停訊一天 
[上海縣署瑣案]  
　　昨日清晨二十一保各圖耆民人等約同二三十人各持因雨霉爛之花穀荳在署報荒邑尊諭以静候本縣下鄉勘視○昨日裴邑尊傅諭附近各圖地保朱三洲等將圖内暴露屍棺開明有主無主呈候本縣捐廉埋瘞○糖捐局以己歇舵工顧仁茂吞服洋烟到船圖詐因之舁送至縣甫至頭門東首旋即毒發身死當經裴邑尊騐明爲之棺殮交死者之叔母顧朱氏收領兩回浙江鎭海原籍爲之埋葬 
[英界公堂瑣案]  
　　郁阿尺游行路上被汪瑞林之麩料車糧傷頭額由捕拘送公堂蔡太守訊供之下飭郁投醫院醫治傷痊再行訊究此己死諸前報者也昨日郁投案聲訴稱醫治一月傷己痊矣汪仍供稱碰撞出於無心尚求寛宥蔡太守判罰汪洋銀二元給償郁養傷之費○ 
三百十五號軍捕禀稱昨日小的巡街時見妓女王大寳在祥春里口施拉狎客有違租界章程爲此拘案請辦王妓供稱小婦人原籍常熟年十六歲家有丈夫現在陸姓家傭工並不賣娼更無拉客之事蔡太守察得王的係流娼發交棲流公所擇良婚配○烟館主石郎山訴稱夥友陸阿六行竊烟膏一匣計重二十兩及大錢千文因之報捕拘拿送案贓己無着叩請究追陸供小的在石處爲夥不敢行竊叩乞施恩石稱被竊情眞惟伊堅不承認耳蔡太守謂陸監守自盜情殊可惡惟無贓據姑子從寛判令管押一月以儆○一百十四號華捕禀稱積竊顧春光前經大老爺懲辦遞解回籍今又來滬經小的所見是以拘案顧供稱小的係松江府華亭縣人前因犯事遞籍今來滬上小本營生不敢行竊求恩開釋蔡太守謂顧既己遞籍豈容再來滬上逗留判令笞責一百板押候備文遞解回籍○孩子吴掌福控周長發剥衣質錢包探顧阿六拘周解案蔡太守向之訊究周供稱吴衣係徐蘭生所剥與小的無涉太守飭將周押候飭該包探拿徐到案再行質訊核辦此己列前報者昨日該包探獲徐解案吴執定前詞稱周剥取小的之衣徐亦在塲相助周供稱徐剥吴之衣今既到案請爲追究徐供稱小的不敢助周剥吴衣服蔡太守判將周徐各責二百下交其父母領回管束 
[法界捕房瑣事]  
　　甲乙二人酩酊而歸沿途滋擾巡捕恐其肇禍拘押捕房昨晨備捕頭研訊情由念其醉後糊塗從寛釋出○有一幼孩持碗至某粥詀購取雙弓米適遇粥鍋爆裂店夥疑被孩所弄壞扭入捕房備捕頭知其被誣麾之使去○包探李雲發巡行至金利源碼頭見一賊狙伏江天輪盤因往拘獲盤詰之下知己竊得元布馬甲一件布鞋一雙遂拘入捕房管押 
[行道有福]  
　　龐琛記號主龎月明先生慷慨好義樂士賙人之急此次因念江浙水災甚重飢民蕩析離居因以鷹洋二十元送交本館恊振所託爲彚解散放惠澤缺被其爲陰德也深矣又半香閣居士以故鄉被水願脩口福特節省食蟹洋銀五元送請歸人浙賑由仁民而愛物倘所謂施之有序者乎不特本館非登之下敬爲災民望雲九叩即無腸公子亦應結草銜恩己又有泉唐求是居主人購去俞君逹夫畫件矣幀送到洋十元是又兩得其便二君之存心可謂厚矣其收條上仍書俞君售畫助賑合并聲明 
[勸救災賑濟啓]  
　　蓋聞天地以好生爲德仁人以救命爲功許旌陽救荒賑飢而全家拔宅張天師集米療貧而世代襲封一命較衆則 
 
 

Page 4

 
 
微施恩脱難方且御環結草蟻命較人則細救生度命方且兄弟狀元如救人命救衆命大則宏施財力小則自費經營减日用玩好之資解推不分遠近舍無益深藏之窟挪移化作慈祥美聲聞則菩薩冉來集陰功則子孫貴顯歴世救難乃位證九天活命多方自瑞徵四事莫謂虚語信有實憑近年來烽烟己靖樂士車登奈大兵之後必有凶荒或久旱無收或洪流暴至日前鐡涙圖救命啓己各繪其形影寫之詞翰矣而官商士庶己不分畛域喝力往救惟是鄭工甫竣章邱河决忽出意外之虞南北岸十餘州歩凡河水所至之地驟不及防遭水之民家室既不能安居房屋且聽之飄捐昨宵廬墓今日邱墟無地尋柴何倉搆米避不及者則隨波膛流呼延一息即能走避者倉猝之際幼不及抱老不及扶骨肉分離飢軀載道呼天莫應由難無門慘目傷心莫可言喻且聞被水最重之地求食不得有以其子賣一千文者買者互相爲食苟非急迫己極何肯忍心至此現在當道大善士現宰官身者奏請撫卹惟災區甚廣多多益善如有一千文即可救一命十千文即可救十命由此類推仍至千萬即可活人無數明知連年好善者施貲己不一而足而能於竭力之後勉力爲之豈不愈見仁心之厚乎况成熟之區米賤柴豐圑圞一室逢時度歲歡笑一堂詎非天之厚待我耶若河水南來淮揚不能安堵試問能厚此案樂否是山東之水災實代我江蘇被患我江蘇之人能不感天心之厚而發惻隠乎倘能體是心以待人則消患無形彌災既往矣再者安省盱眙七州縣乾旱己蒙上憲賑濟但遍地嗷嗷一縣有數萬數十萬難民情形迫切亦與山東之災供異伏祈仁人君子量力資助功德莫大如發心者衆轉歉爲豐利己利人共安袵席上報　國家覆育之恩下濟蒼生無量之苦於吾儕有存望焉謹啓 
[落第四齒之十二日又脱上牙一是爲第五齒時十月朔日也記以浪淘沙一闋]  
　　　　俐齒伶牙都己改何歑争雄　高昌寒食生都己改何處争雄　高昌寒食生倚聲 
[余喜度曲朱子西樵常爲顧誤今與介玉同返姑蘇不免悵然餞之以詩]  
　　一枝長笛倚東風慷慨悲歌氣自雄舊日知音人漸老新翻 
如意曲彌工　西樵爲余塡如意曲宫譜音節殊妙　不須擫傍宫墻外其奈催歸風雨中聽到陽關三疉後數峰江上失青葱　高昌寒寒食生 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[袁江官報]  
　　候補衛守備郭錦堂於上月二十日起到標署清河縣典史李恩植於廿二日接鈐請補泗州衛守備張維藩於廿九日赴漕轅叩謝飭知九月初五日錢分山東補用知縣孔昭寀自京來浦回寳應籍初七日翰林院庶吉士劉奉璋自寳應來浦取道回籍是日委署漕標東海營都司張忠祥赴漕轅叩謝委署初八日清河縣朱邑尊赴北鄉催徵錢糧並勘災 
[青囊解助]  
　　啓者敝堂署局向請内外專科今届夏秋炎熱患病求診者號數頗多經費亦形支絀報蒙衆善士解囊相助不無補苴謹將藥資藥票彚登申報以楊仁風而伸感念長生日臺室捐洋三十元蓮元書屋念元葛耕心堂十元江馥庭蘿補草堂天生堂各五元胡愼堂四元八角讌春堂蔣九侯堂徐東甫新泰木行各四元無名氏三元陸子漁浙西自得廬敬德堂敬事居周寳順堂介順號楊瑞泰朱蘭生陳衡卿各二元陳松亭陸謙益堂平江顔氏善怡堂宋梅蕚堂高定帳房張國勳各一元宏農氏楊虚對開一元南北市錢業各捐錢廿五千文黃菊泉甘二千文汪成泉汪笏卿蘭性芬芳各二千五百文徐子恭衍慶堂各二千文烺清居一千五百文譚姚氏捐藥票二百帖黃菊泉一百帖黃隠名女氏一百帖陳杏汀茶葉二百觔葛耕心堂虎晴三對譚立生虎晴兩對羅鈺泰條炭兩担光緒十五小陽月果育堂同人謹識 
[海兒偕彩珠弟顧訪喜占一詩]  
　　　傾愛己數戴今始得相見翩然入座來天眞何爛漫　依依繞肘下爲言荷垂眷嗟兒墮樂籍每爲人所賤　感君獨援手嘗列冠軍選題咏如束荀高息薄雲漢　聞名久神往此心時繾綣何幸識長者今朝慰悃欵　倘獲不遺棄提篒自良便兒年方雛穉焉敢不奮勉　他日得造就恩施詎有限語罷重殷勤乞詩寫紈扇　余笑撫其背喜極還三嘆憐渠失怙恃漂泊如蓬轉　當時一賞讞不作等閒看詞色既親接頗喜愜私願　所慚力綿薄無以謝青盼惟期日過從永爲詩酒伴[  太痴稿]  
[仲九風雨歛於彩珠弟家漫塡沁園春一闋]  
　　　蕭索江關時逢仲九風雨悽然幸清歌妙舞相携韻友　觀演探窰畢携手至其家　白衣舄帽姑讓前賢劉毅摴蒲　戯鬥葉子　周郎絃管　共度桑園寄子一劇　同破今朝半日閒提壼至感多情阿弟知我囊慳　烟霞供養神仙共密室清談一概眠笑馬當豪興矜才作賦龍山高會選事張筵聊摘園蔬　弟適茹素余亦從之　細勘村釀丰味今年勝往年重陽展約黃花紫蟹更擘吟箋[  太痴倚聲]  
[粤中秋闡榜發余友陳君龍友拔幟先登詩以賀之]  
　　元龍豪氣信無倫百尺樓頭置此身海外苔岑成夙契寰中文字證前因空藏粤墧三年剌　君性介於豪貴不肯輕投一剌　曾染京華十丈塵尚記淞濱傾蓋日琴樽静對章偏親　君前年赴京兆試道出申江與余相識　磊落英多孰抗衡此才一出世羣驚試看鷟鸑高騫會彌厪雲龍上下情十載君初償壯志一官我亦累微名　余明年就官浙江　相期同賦征車什共聽鸝歌酒行　明春余入都引見君亦公車北上故云[  潮陽郭紹揚子清甫未定稿]  
　　　上海北市絲業會舘籌賑公所施少欽經收山東奉天賑捐七月初九初十日第二千一百六十七八次清單　○仁壽堂大善士求病速愈規元一千五百兩隠名氏由顧雲錦來五十元昭文徐元受求妻産後病愈合家平安由源恆隆錢鑑堂來十元又何氏病愈續助完願四十元宜興任沛丕爲妻嚴氏求病速逾廿元廣東黃嘉列爲遺腹姪少懷病求速愈廿元武鎭無名氏由江谿船來漢平銀十兩另二錢六分周門徐氏求病愈十元葉松生求三女病愈十元層鎭陳源泰德韾堂古記爲妻産平安還願十元慕記二元欲學好人由朝州林三和托山頭春泉行寄來爛板洋十元又陳氏鐘氏林氏吴氏十元厚齋氏保平安身健六元通州汪秋孫六元隆泰昌無名氏五元無名氏四元許子垣求保妻鄭氏胎産平變由瑞記來四元棣溪姚寄齋四元石門寳成興衆友節省席資四元京口新義和無名氏求弟舊病愈三元沙溪無名氏求神申寃二元二角王容塘五十生辰壽禮助賑由夏心香來二元江孝東求疾愈二元漢口羡來氏二元有心無力子求母疾速愈一元可齋樂善軒由泰亨源來各一元吴問朝一元嘉郡意昌沈樂耕堂銅洋十三元盤記棧來福記規元三十兩義記裕記各念兩延林中子求父康健十六兩無名氏爲長姪死求早昇十四兩共五户合規元一百兩江裕船來武穴洋關沈元履善士續募沈寳清一元羅雙喜許應華龔洪發文輪丙趙國興何永興高長福高長發劉祥興鄧志清李洪伯朱方福曾用興曾紹周吴票香劉順祥陳乾元丁山船龔正發劉金繭葉昌祈貨之生江興富廿三户各錢一千共廿四户合洋廿一員以上初九日○江西延壽堂大善士由廣義棧包瓊章翁來九三八平銀三千兩合規元三千二百另一兩七錢一分金壇不留名大善士續助求子病速愈一千五百元杭州曾壽麟大善士病愈完願一千元武林張鼎和求母陳氏谷病延年三十元二户由晋和莊來金山程國嘉善士爲次子文駿病求速愈由晋和莊來一百四十員山陰無名氏十貴武林全城氏求次子發瘄平安還愿由甯波寄來十員華婁公堂吴腴軒求母病速愈十員隠名氏由施繭丙先生來十員甬江晋和莊我術齋由怡盛莊來七員趙陸氏求産平安由日昇昌來洋六嗣應子記四員德孚堂李由源豐潤來三員范熙庸求塞熱即退身體健旺三員洪盛長二員太倉有心無力人二員吴慶生求大女新寳病速愈二員下海浦顧未木行沈容二員張姓二然隠名氏一員大豐洋布號二員周益大求合店各友平安生意順道小洋十角毛魁生江辰總馮友衆沈志雲四户各一元洞庭東隠清溪逸民一元嘉興奚叔平求福壽一元陳留龍西清河桂記一元省另用一元西洋人萬泰洋行各五角常熟裕昌典力不從心餘慶居士各一元義記一元進修堂一元有心無力子一元謝戴氏求疾速全六角無名氏思補士勉力于不書名四户各一角次山氏舍章氏鑑清氏李祝三四户由豐泰莊來各五角不想發財人不求發財人各五角盂捷三愼記各五角心餘力薄子寒士予合二角同源莊霧巨鹿氏二角又味學舘主壽石生趙叔記俞烟記四户各一角無名氏一角銅洋一元聚和祥銅洋八元有心無力士錢一千另三十五文百川通募求四人平安八百文又求母平安求父平安求父母平安求母平安四户各三伯慶元永莊來宋門秦氏十元宋積書堂六元宋仁山秦門高氏洪瑞初鴻吉生吴位泉五户各四元宋慶孫奉門王氏洪右榮三户各二元萬全賓不書名徐博經堂吴黼卿高均恆太和太豐典寳隆莊宋玉方九户各一元工十九户合洋五十一元麥潤齋四元麥子堂二元護紅生高位繭馮止生范陽子四户各五角古篆子白石山人麥永康三户各二角共九户合洋八元六角竹蔭庵一元何德何能一元了然子三角無懷氏薛春泉不敢忘想三户各二角花旂票餘一角共七户合洋三元敦樸堂王信之朱景榜朱中山俞中德王易五錢兩生張署霞沈禮堂丁壽山唐世瑞十户合洋一元代募氏慕求母平安氏一百文不敢高閣氏不收食報氏各七十文求消寃擘氏喜逢機會氏各廿又共五户合洋二角錢七十又以上初十日 
　　　上海六馬路仁濟善堂施少舘經收第十一批代贖災婦捐第六批東賑捐第二批賑捐自九月廿一至廿九日止清單　○第十一批代贖捐清單　製造局支應處交來乞星樓節省七旬籌延經費洋五十元補過子洋一元神户朱季芳羅士經募二百三十一號册三十二户計洋二百零一元三角七月初十先繳來洋一百今找來洋一百零一角三角計將册上芳名開列於左大反綿曾社竹蔭軒邵無名氏羽絨會社四户各洋十元三江公所衆商鼎泰號兩户各洋五十元大板德興隆洋念大板小西至兵衛小西半兵衛兩户各洋五元大板秋馬新三郎和井田織方局山邊先生小西長次郎蒲田先生五户各洋三元大板澁谷庄三郎小西要助兩户各洋二元大板齋籘營德門田先生就烏野先生四正村先生山脅先生大川先生小栗先生中山先生竹村洋布店竹村系店十户各洋一元收野先生渡邊先生東先生三户各洋五角木財先生中財先生兩户各洋三角隠名氏洋二角有心無力人洋四元宜興陳悦庭爲女服符病愈完願洋一元王少蘭送謝槐卿兄文郎燕喜賀儀移助洋五角以上除去七月初十朱季芳善士先繳來洋一百元共合收洋一百五十七元八角○○第六批賑捐清單○愚心氏洋三十元公大莊交來夏士龍山東棉衣洋廿五員朱文治病愈完願洋十員葛藩翁交來無名氏洋五員自來水公司交來川沙張宗翰求妻難産轉安永無復患洋二員瀏河同志堂洋一員樊永順洋一員以上共收東賑洋七十四員○○第二批浙江賑捐清單○江右童孫氏求保身子平安紋銀十兩批申規銀十一兩零一分施謙益堂病愈完願馬烱莊映緣求姊病速愈二户各洋十員葛藩翁交來無名氏洋六員出門平安子病愈完願何盧氏兩户各洋二員慈奚陳善士邪退平安由嚴代不識姓名人嚴善士由塘氏毛金鳳毛三寳六户各洋一員二墩明善堂經募十户計嚴槐卿合家平安洋日員顧邦逹必中潘振邦求子兩户各洋一員周交泰卜三員洋八角三青山洋四角五分蒞亭朱紫巖兩户各洋二員許質齋洋一角五分胡永清蘇逹兩户各洋一角以上共收浙賑洋五十二員又九八元十一兩另二分 
 
 

Page 10

 
 
 
 
　　　 
　 
 
 

Page 11

 
 
[光緒十五年九月廿三日京報全録]  
　　宫門抄○諭旨一道録前○發抄　硃批四道○尚書奎等　奏爲請　旨摺○大臣福　奏步軍勞公務日形繁劇請添設員缺摺○黔撫潘　奏鐵廠開爐未能及期舉辦情形片○又　奏陳明入閩日期摺○又　奏甄别知縣片○又　奏爲鄭工新捐第七次收捐名數摺○鄂撫奎　秦甄别知縣片○九月二十三日兵部太常寺太僕寺八旗兩翼值日兵部引　見四十三名　理藩院九名　正白滿六名　正紅蒙二名　廂藍滿八名　兩翼二十二名○睿王等搜檢完竣覆　命○那贝勒專摺謝管新舊勞房　恩○兵部奏派查齋之大臣　派出文秀慶福德隆明秀果勒敏祥普色普徵額吉恒○召見軍機　潘祖蔭文秀徐用儀○發抄　楊昌濬奏甘省各屬被災大概情形奉　硃批即着飭屬妥爲撫恤毋任一夫失所餘依議欽此○又碾伯縣盜犯越獄脱逃拿獲審擬奉　硃批刑部議奏欽此　德韾奏補用令張登旺滿甄别奉　硃批吏部知道欽此○又龍泉營都司黃名揚請免騎射奉　硃批着照所請所兵部知道欽此　○○禮部尚書管理太常寺事務隆二級留任臣宗室奎潤等跪　奏爲請　旨事竊查本年八月二十四日　天壇　祈年殿被雷火延燒經臣等將起火情形奏明在案當將所奏各節行知工部去後臣等連日前往查看延燒情形瓦木均各無存灰土堆積甚厚恭查　殿内　正位原有石台一座上面木欄杆並前面石階三出陸各五級東西　配位石台各統一階其地平原係青石圍墁均經燒裂多有酥鹻轉瞬　祈穀　祀典攸關刻不容緩若不及早興修届期深恐有誤相應請　旨飭下工部作速辦理以重要公而崇體制查此項工程費繁工鉅恐非尅期所能告竣而明春　大祀在邇自應及早籌備然　祈穀太典關繫甚重應如何變通辦理之處臣等未敢擅擬惟有請　旨飭下廷臣會議抑或由禮部會同臣寺妥議具奏伏候　訓示遵行謹奏請　旨己録　○○奴才宗室福錕等謹　奏爲步軍營公務日形敏劇擬請添設員缺以敷分撥恭摺具陳仰祈　聖鑒事竊查奴才衙門所屬之兩翼八旂均原設有恊尉步軍校以至虚銜領催等官而八旗漢軍之缺額向係少於滿蒙在昔年步軍營差務僅係盡習技藝彈壓地面夜間巡查督飭緝捕是以尚敷分撥惟自近年以來差務日繁現在增添練兵及海墻守衛兼之時有派往各項要差在該員等尚能不憚辛勞奮勉將事無如差務既屬繁劇則恐不免有顧此失彼之虞至於　西苑門外現在新設官廰該處地近海墻在彼值班者巡邏稽查在在尤爲緊要奴才等公同商酌再四籌思步軍營差務現既繁劇管帶需員亟宜推廣缺額否則官少兵多殊不足以資鈐束擬請酌添數員以籌久遠相應籲懇　天恩准於西苑門外新建官廰内添設步軍校二員委步軍校二員在彼常川值班作爲皇城内廂藍旗滿洲專缺至八旗地面除滿洲蒙古所屬地方既廣而原設官廰員缺亦多擬請毋庸增添外惟八旗漢軍所轄地面以及各項差務均與蒙古相等而原設虚銜領催等宫較之蒙古則少數缺是以不敷分派查蒙古固山每旂原設虚銜委步軍校一員六品領催二名七品領催四名漢軍固山則每二旂僅設虚銜委步軍校一員每旗僅設六品領催一名七品領催二名今擬請仿照蒙古缺額於漢軍每二旗再添設虚銜委步軍校一員每旗再添設六品領催二名七品領催二名均作爲永遠缺額加蒙　俞允奴才等仍照向章按班拔補如此量爲變通庶於步軍營差務稍敷分派而兵丁等多此升階亦可以資鼓勵矣奴才等爲愼重地面公務起見是否有當謹恭摺具陳伏乞　皇上聖鑒爲此謹奏請　旨奉　旨己録　○○潘霨片　再臣前因查明思州府屬青谿縣地方産有鐵礦其質甚良會同前督臣岑毓英奏明由南洋大臣曾國荃委令江南製造局道員潘露來黔兼辦該縣鐡廠事務並飭該道派員赴洋購辦楷器陸續運青應用業經臣先後奏報在案兹據該道潘露禀稱上年該道押同頭批機器來黔因器具煩重一路灘河船小不任多載石高水流挽運維艱核計年内全分機器難以到齊造廠安機工程浩大非半年十月所駗辦就是以上年冬間先設小爐鼓鍊生鐡以備軋成洋莊鐡條早日行銷今年五月開工督率委員匠作赶造機座廠房火爐烟筩水池等工以便安配機器原限各匠八月内一律竣事奈地方過於荒陋磚瓦木植採辦稽延添雇人夫亦非隨招即到兼以運機船隻又屢屢失事雖隨報即日雇船分匠前往撈摸不致沉没但一件不到即一器不全艱難迭出致延時日然統盤籌畫約至八月可期工竣間爐製造一切鐵料不意五月望後大雨連朝於二十三日三更後河水陡漲該員冒雨出周查看汪洋一片河岸不分迨至黎明時起重馬頭鐡路石屏泥土冲刷成河局房三進頭層地勎相稍低概被水淹後進最高院中亦有水進幸至己刻水勢稍退所存磗灰焦炭土石木植等項多被冲失其有火鑪風機房弔礦機房甎架别色麻風機房及鑪台烟筩軋軸基座墻壁火溝氣路均在裏面稍高之處而又基址深稳工程堅固毫無損壞惟火溝氣路以及機座俱在地下平時藏風閉氣己較地面工程乾燥較遲一經積水雖用機器扯洩數日未盡應俟略乾堅結方能合用所有冲壞馬頭及磗灰等物亦須次第修復添製前擬八月工竣一餘徒成虚願應請殿緩三個月庶可料理竣事理合禀請查核等情前來臣覆查無異除批飭該員督同委員工匠將應用各物赶緊修整齊備及早開鑪舉辦外謹附片具陳伏乞　聖覽謹　奏奉　硃批該部知道欽此　○○貴剛巡撫臣潘霨跪　奏爲陳明入闈日期恭摺仰祈　聖鑒事竊臣接准部咨光緒十五年貴州省舉行己丑　恩科鄉試題　派正副考官一疏五月初一日紅本發科奉　旨貴州正考官着陳如岳去副考官着劉名譽去餘依議欽此等因恭録知照在案今正考官陳如岳副考官劉名譽己於八月初一日到省自應遵照向例辦理臣定期於初六日入闈監臨所有臣署日行文件暫委藩司史念祖代拆代行如有緊要公事俟啓門之日包封送闈由臣躬親核辦至上下游各路防營俱嚴飭各將領認眞防範並飭省城文武官紳加意巡防街道城門以昭愼重除分檄飭遵外謹恭摺具奏伏乞　皇上聖鑒謹奏奉　硃批知道了欽此　○○潘蔚片　再查前准部咨奏定章程道府州縣無論何項勞績保歸候補人員應以到省之日起扣限一年期滿詳加試看出具考語奏明分别繁簡補用等因歴經遵辦在案兹查有候補知縣曰圭萱補用知縣胡應祥均己試看一年期滿應行照章甄别據藩司史念祖署臬司黃元善造册會詳核奏前來臣查該員白土費辦事勤能胡應祥年强才練均堪留省補用除册分送部科外謹會同兼署雲貴總督臣譚鈞培合詞附征具陳伏乞　聖鑒謹奏奉　硃批吏部知道欽此　○○貴州巡撫臣潘墛跪　奏爲黔省鄭工新捐謹將七次收捐名恭新摺仰祈　聖鑒事竊查户部議奏豫省河工需欵緊要請開鄭工捐例一摺光緒十三年九月二十八日奉　旨依議欽此嗣准户部咨各省鄭工捐例普行展限一年等因均經移行藩司遵辦並將初二三四五六各次收捐緣收奏報在案兹據藩司史念祖祥稱自光緒十四年十一月初一日起至十二月底止作爲七次計收監生五名從九品職銜三名均照奏定減成章程交納五成實銀三百九十兩又四次案内吴鏡澄由知縣捐雙月同知奉文飭令補交銀八十二兩共交納實銀四百七十二兩由藩司塡給各捐生實收彚造清册詳請奏咨前來臣覆核無異合無仰懇　天恩俯准給奬以昭激勸除册咨部外謹恭摺具陳伏乞　皇上聖鑒　勅部核覆施行謹　奏奉　硃批該部議奏欽此　○○奎斌片　再准部咨道府州縣無論何項勞績保奏歸於候補班人員令該督撫即以此項人員到省之日起予限一年詳加察看認眞考核如係爲守兼優堪應民社之員出具切實考語奏明分别繁簡補用等因兹查鹽提舉銜候補班補用知縣王奎照於光緒十四年七月十三日到省之日起扣至十五年七月十三日試看一年其滿據布政使蒯德標按察使覺羅成允取造該員屐歴清册詳請甄别具奏前來臣隨考騐該員王奎照明幹廉潔辦事認眞堪以繁缺留任補用除清册咨送吏部查核外謹會同督臣裕禄附片具陳伏乞　　聖鑒勅部查照施行謹　奏奉　硃批吏部知道欽此 
 
 

Page 12

 
 
[光緒十五年九月廿四日京報全録]  
　　宫門抄○諭旨兩道録前○發抄　硃批五道○河督吴　奏修守各工平稳摺○又　奏請仍照原保給奬片○漕督李　奏謹將南河各　禪廟分建處所繕具清單摺○又　奏河工平稳情形摺○總兵陶　奏恭報出洋統巡日期摺○河督吴　奏飭補修各項掃工片○九月二十四日刑部都察院大理寺侍衛處植日吏部引　見二十八名　禮部一名　刑部三名　都察院五名　侍衛處二十八名○恩全謝寛免欠項　恩○祝維城謝授廣東遺缺知府　恩○侍衛處奏派補進内大臣班　派出　貝子　召見軍機　敬信興廉祝維城○發抄　額爾慶額奏估修塔爾巴哈台城工請飭撥的欵奉　硃批該部議奏圖併發欽此○又呈進貢馬請展限奉　硃批該衙門知道欽此○奎娬奏鄉試房考不敷調派候補人員奉　硃批知道了欽此○又厘金項下奉撥京餉奉　硃批户部知道欽此○又羅田令朱滋澤署崇陽令奉　硃批吏部知道欽此　○○頭品頂戴河東河道總督臣吴大澂跪　奏爲處署節後中河廰突出險工併力搶護己與兩岸各廰要工鄭工大壩新婦一律修守平稳現交白露仍督道廰加意修守恭摺仰祈　聖鑒事竊臣前將節交立秋黃灌兩岸各廰以及鄭工大壩等處要工均均竭力修守平稳緣由於七月二十四日繕摺奏報在案伏查沁黃兩河水勢兩旬以來萬錦灘黃河據報八月初八日陡長水二尺五寸沁河因上游河内縣北岸堤漫溢分流旁趨未報陡長來源尚不甚旺無如秋雨連綿動輒通宵逹旦幾致無日不陰各路坡水匯流入黃是以兩岸各廰水勢仍舊長多落少大溜浩瀚奔騰工作迄未停手南岸上南廰榮澤汎九十兩堡全河南臥埽叚則屢廂屢蟄壩工則旋抛旋塌所幸料土甎石均能應手尚不致有大患惟中河廰中牟下汎各工大河先在二三兩堡圈刷埽壩叚叚着重修守己形竭蹶八月初六七日大河水勢接續陡長五堡突出險工該堡北面本存外灘數十丈傾刻之間全行塌盡大溜直逼堤根塌去大堤長一百二十丈寛自一丈至二三丈不等當即督同道廰嚴飭兵夫並飛調下南營力作到工撒手搶廂併力工作竭盡數晝夜甫經稳定惟片段較長必須廂護埽工十六叚並將堤身加帮方足以資保守己飭開歸道勝挪錢粮發廰次第辨理其餘下南及北岸四廰工程節經擇要廂抛己與鄭工大壩北面新埽一律修守平稳堪以仰慰　宸厪兹於八月十三日節交白露秋汛尚有月餘臣謹當督率兩道各廰恊力加意修防不敢稍涉怠忽以期共保安瀾所有處暑節後中河出險搶護己與各工一律平稳現交白露仍督加意修防緣由理合恭摺具陳伏乞　皇上聖鑒謹　奏奉　硃批知道了欽此　○○吴大溦等片　再於光緒十五年七月二十四日准吏部咨議覆臣等奏保堵合鄭州大工在事出力人員奬叙分别准駁一案除清單所開各員俟逐一核明再行奏請辦理外所有片奏内原保督辦鄭工禮部尚書臣李鴻藻奏帶隨員詹鴻謨等四員應請奬叙確核實在勞積擬將花翎候選道禮部員外郎詹鴻謨請仍以道員交軍機處記名請　旨簡放吏部主事戴錫鈞請戴花翎並加四品銜花翎湖南候補直隸州知州張鴻順請免補本班以知府仍留原省歸候補班前先補用並加鹽運便銜候選知縣辛元炳請戴花翎並加五品銜奏奉　諭旨交部議奏今准部臣核議以無論何項勞績不准保請　記名簡放河工搶險不准保奬翎枝等因除張鴻順所請奬叙業經核准其餘戴錫鈞辛元炳二員所請花翎詹鴻謨所請仍以道員交軍機處請　旨簡放均令另核奏明請奬臣等伏查此次堵築鄭下汎十堡漫口大工金門之廣寛務之煩重在江工各員歴經寒暑勞苦倍常以前各項大工無此艱鉅實與搶險情形大不相同部臣援照搶險章程核議恐不足以資鼓勵且臣等所列清單内在前各員優保與隨摺請奬之員勞績相等前於奏報合龍案内擬保各員翎枝家　恩特准在案合無仰懇　天恩俯念鄭工堵築非尋常搶險可比所有戴錫鈞辛元炳二員原保　賞戴花翎擬請　特旨允准以昭激勸至禮部員外郎詹鴻謨本係花翎候選道應否仍照原保奬叙出自　恩施格外臣等不敢擅擬戴錫鈞等保案擬懇仍照原奏給奬緣由臣等謹合詞附片具奏伏乞　聖鑒謹　奏奉　硃批吏部議奏欽此　○○頭品頂戴新授兩廣總督漕運總督臣李瀚章跪　奏爲謹將南河各　神廟分建處所繕具清單恭摺具陳仰祈　聖鑒事竊准禮部咨光緒十五年三月十六日欽奉　恩詔内開列入祀典之黃河神運河神天津大沽口新建海神廟均遣官致祭欽此於五月十七日議奏黃河運河各神請　旨飭下各督撫查明各神廟分建處所開單具奏由軍機大臣將該省副都統總兵擬派奏交臣部轉行各衙門照數預備祭文香帛等項由驛發能各省　派出之員敬謹致祭等語奉　旨依議欽此咨行前來經臣行據淮揚海徐州二道將南河工次各　神廟開送清册臣覆加考核謹繕清單恭呈　御覽伏候　欽派官員前任致祭以崇祀典理合繕摺具陳伏乞　皇上聖鑒訓示謹　奏奉　硃批禮部知道單併發欽此　○○頭品頂戴新授兩廣總督漕運總督臣李瀚章跪　奏爲節逾處署水勢略消工程漸臻平稳高郵各壩未開恭摺具陳仰祈　聖鑒事竊照光緒十五年七月初一日至十五日止邳宿運河消水三尺餘寸及二尺餘寸不等淮揚運河亦均略見消退高郵至馬頭消水八寸仍有一丈四尺九寸洪澤湖消水四寸仍存一丈七寸沂泗淮水來原均己漸緩查看裏下河農田情形早稻中稻悉己登塲惟晚稻尚未全穫臣督率各員嚴密巡防守護未啓高郵各壩如果水不復長擬即毋庸開放庶農民得種二麥毋誤明歲春收伏念本年異常汛漲時逾兩月其間奇險環生幾放應接不暇仰賴　聖主福庇得以化險爲平保全民食下河七州縣士庶欣感同聲現在水未暢消秋汛爲期尚遠仍當督率在工文武加愼修防不敢稍任鬆懈所有節逾處暑水勢略消工程平稳壩座未開各緣由理合繕摺具陳伏乞　皇上聖鑒訓示謹　奏奉　硃批知道了欽此　○○頭品頂戴記名提督署理廣東北少鎭水陸總兵博奇巴圖魯奴才陶定昇跪　奏爲恭報奴才出洋統巡日期仰祈　聖鑒事竊奴才恭查道光二十三年十一月初七日奉　上諭嗣後水陸提鎭着於每歲出洋時具奏一次俟出洋往返事畢即將洋面如何情形據實具奏其實因公不能出洋即着自行奏明均令咨禀該省總督以憑查核等因欽此欽遵在案伏查新設北海鎭奉行洋巡章程龍門恊水師左右兩勞洋面每年向分上下兩班出洋巡緝上班自正月初一日起至六月底止仍以龍門恊副將統巡下班自七月初一日起至十二月底止改以北海鎭總兵統巡現值光緒十五年下班期滿奴才遵於七月初一日出洋據龍門恊副將戴朝佐禀報上班巡過所屬洋面尚覺安靖將在洋兵船呈交前來奴才即日接帶統巡嚴督值巡員弁認眞巡緝不敢稍涉鬆懈以期盜戢民安仰副　聖主綏靖海疆之至意除將出洋統巡日期呈報兩廣督臣查核奴才仍俟出洋事畢另將洋面情形奏報外所有奴才下班出洋統巡日期理合循例恭摺具陳伏乞　皇上聖鑒再奴才節次奉到　硃批奏摺三扣合併恭繳謹　奏奉　硃批知道了欽此　○○吴大澂片　再各廰補廂另案掃工續經勘明業己盤壓高整各叚係上南河廰屬鄄州上汎五堡挑頭壩下首掃靠前掃工六叚光绪四十年緩修順壩二三四掃掃工三叚光緒二年緩修八堡挑二壩下首順堤二掃至十掃埽工九叚光緒十三年緩修中河廰屬中半下汛十堡上叚順堤十一掃至二十五掃掃工十五叚光緒十三年緩修下南河廰屬祥符上汎二十二堡舊二壩掃工七段光緒十二年緩修北岸黃沁廰唐郭汎攔黃埝三壩掃工三叚光緒十一年緩修五壩迤下空檔掃工八叚光緒十三年緩修衛糧廰屬封邱汎西圈埝第一道托壩掃工二段第二道托壩掃工三叚西圈埝七掃下首掃工三叚均係光緒十四年缓修祥河廰屬祥符上汎十五堡遊上空檔掃工八叚該堡下首挑壩迤上順堤掃工六叚均係光緒十四年緩修下北河廰屬祥符下汛頭堡挑水五壩施上掃工三叚光緒十三年緩修二堡挑壩迤上空檔五掃遊下順堤頭掃至十掃掃工十叚光緒十四年緩修以上各廰歴年緩修舊掃底料俱己朽腐皆因立秋前後河水疉漲大溜趨刷先後匯盡情形緊要當經開歸河北二道隨時督飭各廰營按段補還逐坯追壓到底一律高整足資抵禦理合附片陳明伏乞　聖鑒謹奏奉　硃批工部知道欽此 
 
 

Page 13

 
 
[光緒十五年九月二十五日京報全録]  
　　宫門抄○諭旨四道録前○分選單○湘學政張　奏報歲試情形並接考遺才完竣摺○又　奏請將郴桂二州暫改歲科連考片○滇撫譚　奏紳士捐助書院經費請　飭立案並准給　奬片○又　奏留臬司辦理文闈事宜摺○又　奏開辦鄭工新捐彚案請奬摺○又　奏爲飭各員署任赴任片○黔撫潘　奏叅革典史拿問片○九月二十五日工部鴻臚寺廂黃旗值日無引　見○禮王等八旗合操覆　命○克王等彈壓覆　命○謙光稽察中左門覆　命○翁同龢申籍回京請　安○熙敬等由南苑回京請　安○崇禮由　西陵回京請　安○記名提督金永清謝　恩○廣西副將謝鑽謝　恩○長麟請假十日○兵部奏派磨勘弓刀石之大臣　派出莊士徐中堂福中堂○工部奏派承修健鋭營火器營工程　派出清安廖壽恒○掌儀司奏二十七日祭　奉先殿謨貝子行禮○提　衙門奏拿獲盜犯王伏等二名請交刑部○召見軍機　烏拉喜崇阿崇禮徐樹銘　派出閲卷麟書李鴻藻潘祖蔭孫毓汶徐郙廖壽恒貴恒徐樹銘○光緒十五年九月分選單　小京官翰林院典簿陳興壇浙江監　知州雲南雲龍張德霈安徽甲　知縣貴州銅仁胡瀛濤四川甲陜西郿縣毛鴻儀江蘇文童陜西安塞京紹僑湖南監四川羅江蔡承雲安徽舉儀隴時永新陜西甲湖北應城廉德浴直隸增　直州判河南許州尹廷颺四川拔　巡檢廣東鎭平林壽椿福建監　典史江西清江耿守漳山東監貴州安南李承佐江西監　○○翰林院編修湖南學政臣張亨嘉跪　奏爲歲試長寳衡永四府並接考通省文生遺才完竣恭摺仲祈　聖鑒事竊臣於上年十一月初九日到湘當將接印任事日期本年奏報在案正月十二日出省先試寳慶次及永州衡州五月二十二日回省開考長沙七月十三日接考通省文生遺才兹己一律告竣湘省生聚極繁人知務本不爲農則爲士故各屬文武生童均不下萬餘人而長沙一郡竟至三萬有奇人數既多弊亦隨之臣愚以爲防弊之法不在枝枝節節而爲之盖清源則在廪生摘要必歸提覆臣按試各屬絶不刻待諸生而遇有濫保之廪生必以法痛繩之扃試日照例將書役封閉别室臣親自坐堂稽查提覆則密益加密務使抄襲槍替之輩飛走皆窮武塲責成教習一如廪生核對弓刀一如提覆以故作奸之徒知徼幸之終無成塲弊爲之一肅文風則寳慶永州衡州均有樸學之士而以長沙爲稱首訓詁義理各有專家臣復念古人經義治事並重之意益以史學時務輿地命題俾知講求根柢儲爲有用之才武童弓馬技藝以寳慶所屬之新化永州所屬之新陽爲最優餘亦足敷進额臣於試畢發落時朂以祗節礪行安分循理並巖飭各教官遇有恃衿滋事隨時禀報嚴懲庶幾激濁揚清仰副　聖主培植人才之至意所有歲試長寳衡永西府並接考通省文生遺才完竣情形謹縉摺具陳臣俟九月試畢武生遺才即出棚辦理岳澧常三府州歲試並辰永沅靖等處歲科連考再本年湘省歲事順成人情安謐足以仰慰　宸厪合併陳明伏乞　皇上聖鑒謹　奏奉　硃批知道了欽此　○○張亨嘉片　再湖南舊章試畢寳永即接考郴桂再及衡州回考長沙當在八月前後本年特開　恩榜必須先期晉省考録遺才故臣試畢寳永即接考衡州回考長沙接録遺才現己一律完竣至鄉試後應將新中舉人親供解部九月又須録取武生遺才冬間方能出省考岳澧常三府州而辰沅永靖等處向係歲科連考俱於明年春春舉行若再赴郴桂補行歲試往返須七八十日方能竣事再接考全省科試辦理恐有難周查同治元年亦因　恩科鄉試期迫經前學臣奏請將　桂二州暫改歲科連考奉　旨允准合無仰懇　天恩俯准援案將郴桂二州暫改歲科連考恭候　命下遵行所有酌量變通情形謹會同新授雲貴總督湖南巡撫臣王文韶附片具陳伏乞　聖鑒謹　奏奉　硃批着照所請禮部知道欽此　○○譚鈞培片　再滇省自遭變亂學校廢隳肅清以後於鹽務項下籌抽經費規復五華育材兩書院節歲經營規模漸其惟但課試詩文於經史各學未能講求查各省皆設有經古課與文課相輔而行滇處邊庭異教龎雜尤宜講明實學以期經正民興前經臣檄司籌疑生息添設經古月課當於文課之外另立經古課程即就五華有材兩書院肆業士子合而課之經解傷李弗保左右胯比經土永勝喝散李弗保傷重移時殞命報縣騐訊議擬解府詳兼按察使審明轉詳臣親審無異查律載己流而又犯罪者依律再科後犯之罪又例載平常發遣人犯在配殺人者仍分别謀故鬥毆定擬又律載鬥毆殺人者不問手足他物金刃並絞監候各等語此案張七娃先在原籍毆死人命擬絞減流發新助屯今在配所因争荒地起釁被扭情急刀戮同配流犯李弗保左胯等處移時殞命自應按律問擬張七娃事依平常發遣人犯在配殺人仍分别謀故鬥毆定擬又鬥毆殺人者不問手足他物金刃並絞監候律擬絞監候秋後處决犯事在光緒十五年三月十六日恭逢　恩詔以前核其情罪係在查辦之列應候部議王永勝救阻不及應毋庸議兇刀據供抛棄邀免查起無干省釋屍棺交屬願否回籍均聽自便是否允恊除全案供招咨送刑部外合將鬥毆斃命審明定擬絲由恭摺具陳伏乞　皇上聖鑒勅部核覆施行謹　奏奉　硃批刑部議奏欽此　○○陳彛片　再州縣勞績保歸候補班人員應於到省一年後察着考核奏明分别繁簡補明歴經循辨在案兹查有同知銜籖掣安徽候補知縣郭建勳自光緒十二年九月二十到省之日起連閨扣至十三年八月二十日試看一年期滿例應甄别據藩臬兩司會詳前來臣覆查該員郭建勳事理明白甚以繁缺留省補用除咨部查照外謹會同兩江督臣曾國荃附片具陳伏乞　聖鑒謹奏奉　硃批吏部知道欽此○○奴才祥麟跪　奏爲奏事報匣年久破壞多不堪用請　旨迅飭頒發以重摺報恭摺具陳仰祈　聖鑒事竊查烏里雅蘇台例用　奏事報匣自同治九年間鳥里雅蘇台兵燹後焚燬無存當經前任將軍福濟等奏請頒發報匣六分等因去後嗣經承准軍機處兩次頒到報匣六分等因自接奉計今將及二十年矣惟查此項報匣委因年久修理乏人除陸續磨損三分實不堪用外其現剩整齊報匣三分雖云尚可遷就備用然目覩匣鎖不惟磨鬆均不合口而匣角兼有損壞將來事繁又恐不敷備用奴才伏思鳥里雅蘇台遠處極邊距京窵遠且近年來交涉要件不時奏報又經軍機處飭令於奏事報匣上改用　御筆押封更宜愼密方昭妥實兹查現在備用報匣既經年久鎖口不合自應遵案先行　奏請　飭頒報匣三分隨帶鑰匙務期堅固庶免將來有誤事機相應請　旨飭由軍機處迅賜頒發各式製造妥恊即希赶緊由驛發來以備更替奏事之用而昭妥愼所有請　旨飭頒報匣以重摺報緣由理合恭摺具陳伏乞　皇上聖鑒訓示再蒙古叅贊大臣親王車林多爾濟現在查閲台站未經列銜合併陳明謹奏奉　硃批着照所請欽此　○○陳彛片　再臣接准刑部尚書臣孫毓汶倉塲督臣游百川等函稱山東災情甚重需欵孔殷請撥濟賑等因當即督同司道籌商移緩就急恊撥欵項以拯災黎兹據辦理賑捐司道詳稱遵查上年皖省災賑案内前陜甘督臣譚鍾麟籌借銀十五萬兩除己撥充賑用外尚有餘可以轉撥現即在於前項動撥銀八萬兩飭委即用知縣叚樹椿附搭輪船解赴山東登萊青道衙門兌收以便就近撥濟賑需此項恊撥銀兩將來即由東省如數籌還甘省歸欵以歸簡便等情詳請奏咨立案前來臣覆查無異除咨户部暨陜甘督臣山東撫臣查照外謹附片陳明伏乞　聖鑒勅部立案施行謹奏奉　硃批户部知道欽此　○○陳彛片　再臣恭讀光緒十五年二月初三日　恩詔各省民人有孤貧殘疾無人養瞻者該地方官加意撫恤如無室廬樓處該地方官酌設棲流所以便棲處等因欽此仰見　聖主施仁必先無告至意安省兵燹之後舊時有無棲流所己無可考光緒十三年間安慶都同馬雲龍劍集捐欵於省城金保門外建造棲流所三十餘間其收養一切經費臨時湊捐難以持久兹查上年旱荒四川督劉秉璋續解搭捐九七平銀二萬兩咨明分撥廬州鳳陽兩府之欵當經飭交該府等核實散放至安慶府屬間有因旱歉收撫恤己竣其銀未經動用現擬將前欵九七平銀四千兩撥交安慶府督同懷甯縣具領發典生息作爲棲流所常年經費據賑捐局司道詳請奏咨前來臣查安省棲流所經費無出係屬實情該司道所請將積存賑捐餘欵養濟貧古窮黎一轉移間足以廣　皇仁而推實惠除咨部查照外謹附片陳明伏乞　聖鑒謹奏奉　硃批户部知道欽此 
 
 

Page 14

 
 
[光緒十五年九月二十六日京報全録]  
　　宫門抄○諭旨兩道録前○教職單○發抄□硃批四道○滇學政王□奏恭報歲試情形摺○護疆撫魏□奏審明定擬摺□皖撫楝□奏甄别知縣片○大臣祥□奏請□飭頒發奏事報匣摺○皖撫陳□奏借撥山東賑濟銀八萬兩請□飭部立案片○又□奏籌撥棲流所經費片○九月二十六日内務府國子監正黃旗值日廂黃滿引□見四名正白蒙二名廂紅漢三名正藍滿四名兩翼二十六名奉宸院三名○莊土等靡勘弓刀石覆□命○興廉等謝議叙□恩○德銘等因伊子以文職用謝□恩○英侯信侯各假滿請□安○湖南副將詹定邦謝□恩○廣東叅將吴元愷謝□恩○榮禄續假十日○崇禮請假五日○掌儀司奏二十九日祭□奉先殿澤公行禮○吏部奏派騐看均官□派出麟書許應族續爲孫詒經李鴻藻貴恒汪鳴鑾錢應溥文敬貴賢張元普劉恩溥文杰劉綸襄伊薩本載存○召見軍機□福中堂吴樹梅○呈上明日用膳辦事召見後進宫○光緒十五年九月分教職單□教授四川綏定羅長澐成都甲□正識安徽慶德舒濟徽州雲南賓川張維源澂江堤州開泰司炳奎貴陽福建渾平柯舜升泉州俱舉□訓導山西平遥耿文光霍州四川峨眉文炎叙州四川逹縣凌廷　龍安俱舉雲南威速廳張星明麗江挨□復諭福建龍溪王用予建甯廪湖北大冶張茂枬襄陽　湖南甯遠羅昇藻長沙舉廣東和平李聖基商州恩四川□中周炎元成都副□復訓山東章邱張祺海臨清歲福建長樂黃汝銘延平廪湖南湘潭謝延齡郴州文生廣西潯州吕相禁修林增四川保甯周興烈成都　貴州永寍楊棫林大定副○發抄□懷塔布奏請派員外郎明良充税務委員奉□硃批知道了欽此○定安等奏請將當差懶惰之世襲防禦常喜等革職奉□硃批着照所請兵部知道欽此○卞寳第奏上半年並各年錢糧收支數目奉□硃批户部知道欽此○又解京餉奉□硃批户部知道欽此□○○雲南學政臣王丕釐跪□奏爲恭報微臣歲試迤東南各屬暨省棚情形停祈□聖鑒事竊臣於本年正月初六日出省先試澂江次及臨安廣西曲靖昭通東川各府州縣棚元江開化向附臨安棚考試廣南間附廣西棚考試惟廣南所屬係科歲連考昭通東川自設立專棚均係科歲連考於六月十四日竣事二十一日回省接考雲南武定二屬歲考於本月十六日考畢臣惟學政之任以甄拔眞才革除弊竇爲先臣每至一棚所有試卷盡心校閲預飭徒調訪筆槍冒復多善貴示剴切曉諭以杜招摇童試即遵照向章先縣牌提覆嚴加面試核其文理相符再行張案以防僥倖武試統核内外各塲符平取進訂考七棚文風如雲南府之昆明呈貢臨安之石屏退海曲靖之宣威陸　爲各府之冠昭通東川設棚未久而人文之盛尤覺蒸蒸日上思安大關魯旬侍卷尤多以定額有限撫卷流連不得概行録取然亦足徵邉隅向學之機格外奮激武風如澂江臨安廣西曲靖等處最爲擅長餘亦均敷進額臣於發落之日朂以植品勵學守庠序之裁成有用之才用副□聖朝培植士林至意現辦理合省士子録遺事件俟□恩榜揭曉之後即行陸續按試遊西各府所有歲試學東南各府州欄及省獨情形理合繕摺具奏再臣經過地方雨暘時若禾楊暢茂民怀拯爲安謐合併附陳伏乞□皇上聖鑒謹□奏奉□硃批知道了欽此□○○頭品頂戴護理甘點新疆巡撫新疆布政使臣魏光壽跪□秦爲鬥歐斃命審明定擬恭摺具陳仰祈□聖鑒事竊發新疆助屯流犯張七娃因争荒地起釁戮傷同配流犯李弗保左勝等處身死一案據迪化縣在縣陳希洛騐訊議擬由代理迪化府知府潘時策解鎭迪道兼按察使銜恩綸覆審轉詳前來臣説提研訊緣張七娃籍隸甘肅合水縣因歐傷林亭章身死案内擬絞減流發往新聽助屯於光緒十二年到新發交迪化縣安插六道灣撥地屯墾與己死甘肅静寍州絞罪减流發新助顿之李弗保同院居住素好無嫌張七娃所領地畝與李弗保屯地毗連嶷有荒地一段經張七娃墾種成熟光緒十五年三月初六日張七娃前往犁地正用小刀修整犂耙李弗保走攏阻當聲稱荒地係伊所領張七娃分辨李弗保生氣扯住張七娃髮辫向地掀按張七娃順執整史論策問詞賦諸題並試用覘枕經藉史之功冀收佩寔含華之効所有膏火經費據滇紳鶴麗鎭總兵吴永安知府用候選同知王熾谷捐銀一千五百兩又於厘金項下提撥銀一萬五千兩並同前項捐銀三千兩共一萬八千兩由道發典生息以爲經古月課之資按月支給膏火但以息銀爲度並不動用本銀業於本年二月起由督撫可道府縣按月輪流周而復始據藩臬兩司鹽法道詳請奏咨在案並聲明此案職紳吴永安王熾各捐錢一千五百兩寔屬急公好義併請附案奏咨給奬等情前來應請□旨俯准□勅部立案並將倒麗鎭總兵吴永安知府用候選同知王熾照例議敘出自□逾格鴻慈除咨部查照外謹附片具耳伏乞□聖鑒再雲貴總督係臣兼署毋庸列銜合併陳明謹奏奉□硃批着照所請該部知道欽此□○○譚均培片□再臣准吏部咨光緒十五年六月初六日内閣抄出初三日奉□上諭湖北布政使着鄧華煕補授雲南按察使着岑毓寳補授等因欽此當即欽遵轉行在案自應飭令鄧華熙將臬司任内經手事件赶速料理交卸起程跪聆□聖訓惟查雲南鄉闡例派糧鹽二道充當提調監試届期由臣率同入闈其闈外提調監試例派藩臬兩司刻下岑毓寳尚未到滇外闈監試事宜尤關緊要上年戊子科文闈鄉試鄧華熙會同藩司曾紀鳳經理一切甚爲嚴肅本年己丑□恩科塲期在即未更遽曷生手合無仰懇□天恩俯准鄧華熙暫行留滇俟文闈事竣再行飭令交卸北上俾臣得資臂助出自□逾格鴻慈謹附片具陳伏乞□聖鑒訓示再雲貴總管係臣兼署毋庸列銜合併陳明謹□奏奉□硃批着照所請該部知道欽此□○○頭品頂戴兼署雲貴總督雲南巡撫臣譚鈞培跪□奏爲滇省開辦鄭工新例第六卯捐輸彚案請奬恭摺仰祈□聖鑒事竊查滇省開辦鄭工捐輪業將辦理情形暨第一卯起至第五卯收捐請奬奏咨在案兹據布政使曾紀鳳詳稱自光緒十五年正月起至五月底止收獲報捐實宫十二員職銜七名員生五名監生十四名共怍獲正項銀五千四百兩二錢作爲第六卯所收正項銀兩存儲喉撥其飯照銀兩存俟下卯批解造具各捐生姓名履歴及副實收詳請奏咨前來臣覆查無異除將清册實收分送部監查核外所有開辦鄭工新例第六卯捐輸請奬緣由謹恭摺具陳伏乞□皇上聖鑒勅部核覆施行再雲貴總督係臣兼署毋庸列銜合併陳明謹□奏奉□硃批該部議奏欽此□○○譚鈞培片□再臨安府知府全楙績據報丁憂遺缺查有候補知府蕭鳳儀稳練老成堪以署理署中甸同知吴晴琦因病請假遺缺查有補用同知劉宗培才識明練堪以署理巧家同知張銓調省遺缺飭准升該廰同知易爲霖赴任署鎭南州知州余秉鑅調省遺缺飭准補該州知州李毓蘭赴任各重職守據潘臬兩司會詳前來除分檄飭遵並將臨安府知府丁憂出缺日期恭疏題報外謹附片具陳伏乞□聖鑒具雲貴總督係臣兼審毋庸例銜合併聲明謹奏奉□硃批吏部知道欽此□○○潘附片□再據署安南縣知縣馬安禮詳稱光緒十五年七月十四日奉與義府札委騐訊興義縣詳報監犯朱老二病故一案遵即起程馳往騐明通報詎轉至中途接據典史盛慶宜申稱二十四日夜四更時分風雨大作在監絞犯余二從軍犯杜受元乘禁卒等睡熟扭斷鐐銬扳折木栅越獄逃走追捕無蹤該署縣隨即赶回勘明會派兵役分投緝拿無獲等情當經批司轉飭勒限嚴緝並將該典史詳請叅辦去後兹據藩司史念祖署臬司黃元善以該典史盛慶宜於監禁重犯應如何督飭刑禁更夫人等謹愼小心將其牢固監禁乃不加意防範以致絞犯余二從軍犯杜受元一同越獄脱逃實非尋常疎忽可比據該管興義府知府鄒元吉禀揭由臬司會詳奏叅前來相應請□旨將安南縣典史盛慶宜革職拿問以儆玩泄並據該司等聲稱該署縣馬安禮當余二從等越獄脱逃之時因公出境惟刻己交卸未便任令置身事外應請留於地方恊緝以觀後效等情除飭司轉行興義府即飭安南縣將刑禁更夫人等解省發局審明有無賄縱鬆刑情弊照例辦理一面迅再加派兵役懸實購缐並通飭各屬一體恊拿務獲究報外謹會同兼署雲貴總督臣譚鈞培合國附片具陳伏乞□聖鑒訓示謹□奏奉□硃批另有旨欽此 
 
