# 1882 - 338 - 4903453

 

Page 1

 
 
[書朝鮮國王文日本祭文後]  
　　文字之體至六朝而大備唐宋大家及各就其體爲宏博絶麗之製然後文章一道前古後今更無有駕而上之者夫交字之有韻肇於喜起一歌而書之訓誥亦閒用韻至三百篇出而後有韻之文其法又稱極傋雅頌之詩類由學士大夫所作用之朝會燕饗祭祀之時文體之工韻學之富猶曰才華出於學問至十五國風則作者品類不齊農夫婦予感物託興發爲謳思動於性情之正而止乎哀樂之中初不假學問之功者也顧當時輶軒之探藉以觀風而孔予删訂之餘尊爲正始竊怪古人之於韻學何以不學而能盡人皆知而今人則反不如古也今之讀書者亦誰不從五經句讀中尋過生活而有明定制以八股取士以來士子攻習專精作時文有餘而他體皆不會竟有僅僅作文凡遇試塲見五言八韻而自謝不能丐人完卷者其會者亦往往有失黏出韻之弊至於昭明文選中數十體格則更不知其名目矣又其甚者應試之時投考古學自謂勝人一等而觀其所作無非唐人小品四六律一篇而巳所謂有韻之文大都不外乎此三都兩京不特作不來而且讀不下若無韻之文則曰古文更有不敢仰企之想矣此皆近日文人之積習而骤難挽　 
回者以古例今是今世之文人會古者勞人思婦之不若夫乃氣運之所限乎而不知盛極必衰其中盖有作俑之人使後世文人之心思材力不自覺其爲所囿者也古者並無一定之韻古人語氣急又有方言之殊其詩歌中似是而非者皆可叶讀故不必學士大夫而皆會作詩自四聲之韻出而後學者属文不復有古音古節矣好古者又分别部首標明　 
通轉以之作古體詩文然以古人活用之韻而立程式以拘之其弊與四聲等仍不足以言古也然學者拘守四聲功令亦從而尚之遂王先選韻而後敷詞先集詞而後連意無怪所作皆按腔合拍之語而宏篇巨製難乎其人征夫怨婦罔有篇什也有韻之文之不及古人宜也八股之製獵取科名自童試以至鄉會被其拘束己過半生卽或通籍之後學爲吏治中年不第棄而他圖而人生智慧精力全在少年及此時而始思學步而欲蔚然成經濟之文燦然成傳世之文天不假年徒令賷志以没世耳此又無韻之文之不及古人也夫文體旣多而其間有可通假韻與不韻散行整對之分耳除應試之文之外其他應酬筆墨慕名而求者苟非著名通才猶　可不勝任所最不可廢者公牘之文則任治與佐治皆用之書札之文則窮通與實賤並行之然吾見今之公牘無非吏胥格式也今之書札亦皆商旅常套也我　朝文治之隆名家輩出視前明八股朋友固己有美畢臻而降自今日庠序之教日衰父師之傳愈替卽此二端己見能文者之少殊可慨也　東海同文之國居然有此宏篇鉅製一則詣乎散文之極高言情則　綿悱惻反覆周庠　事則徵引富有裁斷謹嚴推心置腹開誠布公確合詒諭國人之體而得引罪　責之旨戞戞乎大手筆也日本因朝鮮夏間之難旅居紳商橫被殘害如掘本岡内池田者祭之誠是蓋旅魂未妥　雖由於他國事實關於朝延繼往駐紥之官禮宜有此一奠也而文亦情文斐娓音節鏗鏘深而不奥簡而能該琢句鍊字均不懈而及於古與朝鮮　文參觀並妙一則爲無韻之文一則又極韻語之能事不謂古文之教衰於中國而流傳海外者尚有此宏博絶麗之作同時並出也嗚呼難矣夫日本取士之法不尚文章而近來兼習西法雖學堂之設通國凡千百處其所習固不專於章句之末如而此祭文者乃令人誦讀歌泣不能自巳朝鮮有文詩取士之令前明更有應中朝鄉會試者成宏之間尚額取進士雨名其文人學士孳孳於文章一道自無足怪而難在中國近時文人所不能者而居然能之然則莫謂小國無人也今者亂巳敉定致富致强方興未艾其得與日本並峙東瀛而往來於歐洲諸大國之間正勿自嫌於事事不如人也 
[本館自己接到電音] 　 
　　本館於昨日接到在津友人專發音到本館内有十月念六日　旨三道敬謹譯登○十月念六日奉　旨錢桂森轉補翰林院侍讀學士温紹棠補授翰林院侍講學士欽此同日奉　旨着派世鐸克蒙額恩承俊啓看視獎賞欽此同日奉　旨兵丁等應扣庫銀本年十二月次年正月着加恩展限兩欽此 
[秘智息事]  
　　秘鲁與智利爭戰一節屢列於報兹閲外國新聞紙知秘智兩國刻下和議巳定秘鲁以兩處地方割與智利並認償兵費洋二萬萬元智利則以兵四千防戌秘鲁京城以一年爲瓜期云曝 
[擬堬税厘]  
　　日本報言日本以整頓水師增造兵艦爲費頗鉅擬將加增煙酒及綢業之税以資經費也日 
[北口封河] 　 
　　聞得本埠某洋行接到天津發來電信云念六日該處業巳封河有輪船兩艘停泊待裝人貨者不及裝搭卽日出口回輪矣 
[輪船被扣] 　 
　　文匯報載有鎭江西人來信言前月有輪船名福安駛過鎭江經海關騐視紅單以該單不足爲憑故現在道憲卽將該船扣住矣 
[學憲莅省] 　 
　　新任浙學憲祁大宗師於本月二十三日抵省是日省中文武各憲均於午前八點鐘齊集碼頭恭請聖安學憲則於十二點鐘由武林門人城又二十一日有新任福建學憲馮過境各憲亦均往迎進城時街巿己將上燈矣 
[失愼卽熄]  
　　杭垣豆腐巷有木匠所居之樓上於本月十九夜失火竹箱一隻都己燒燼幸衆俱驚起爭先樸救故未成災盖該處係泥木作聚集之所人手甚多故救火甚覺易易也次日里正及各差役皆往需索而該屋性旣迂執境又貧窘聞欲費用多洋急極無計因私飮鹽滷半盌而臥幸爲其隣人所覺急以解藥灌之卽大吐不致斃命云 
[文童滋事]  
　　蘇城定慧寺在貢院西間壁内有武弁設立夜巡查局現屇府試念三日有江震文童數人至寺閒遊爲武弁之僕所斥童以十方地界人皆可到豈容下逐客之令互相爭論遂以手批僕之頰僕亦還手相毆經和尚出爲勸散及各童出門僧將大門關閉諸童等復邀數十人將山門打進扭一和尚至元和署中邑尊升堂訊問和尚言我靜坐在寺不知何故考先生將我扭來邑尊再四研詢始述及武弁之僕毆打事官卽飭提該僕到案各責三百枷號示衆詎該童等酒後喧論意猶未愜復率衆至寺將武弁之房盡行打毁及武弁夜巡回局童己散去聞此局係中丞所委故武弁己訴諸中丞矣 
[院試示期]  
昨間江蘇學憲己行文到蘇飭怜十一月廿一日考試蘇属生童但正在收漕時未知能准期否 
 
 

Page 2

 
 
[染坊被搶]  
　　○念二日有異鄉人十餘輩擁至蘇垣平江路魏家橋染坊内不問情由將所存貨物布疋等件搶去當卽扭住一人交縣懲辨其起釁之由或謂因債務或謂爲生意起見俟訊後再述　　　　　　　　　　　　　　　　　　　　　　　　　 
[寒雹爲災]  
　　九月二十日桃源縣某甲娶宿遷縣某乙之女夫役迎娶轎至桃宿交界處忽颶風大起雨雹如拳天寒特甚幾有墮指裂膚之勢夫役始猶勉力疾行繼則不堪其冷將新人之轎棄諸路旁各烏獸散有二人年皆十八歲一人年五十餘歲皆凍死在後男宅得信復遺人至彼處抬轎則新婦亦僵臥幾死矣此係桃源人所述信之權鑿如此風暴亦異事也 
[校宫自縊]  
　　○皖省含山縣張校官六安州人該州風氣强悍官其地者素藉董事爲羽翼張耳濡目染未免威福自擅遂受武斷鄉曲之名上年得選是缺以該縣學署被燬相沿喬寓於運漕地方該鎭有素稔張者遂借張之伎俩引張爲護身符張於是又聲名藉藉矣適有流寓某姓一女年己及笄張延之署内未幾卽納爲簉室嗣被女家詷知上控皖撫裕中丞大怒謂教官爲彝倫物則所係扶持名教猶恐不及豈使若輩滅裂一至於此嚴飭道州查核一面委員提省張教官知斯文掃地與其受辱不如自盡遂舉尺縷縊於署内聞中丞己將情形入告矣 
[皖省官報]  
　　　十月初七日藩轅牌示准補穎州府同知傅炳坤應卽飭赴新任廬江縣知縣凌邦靖應卽飭囘本任○初八日示蕪湖縣典史缺委候補從九查輔仁署理○初十日示盱胎縣典史缺委候補典史吳旅吉署理○二十日示巢縣柘皋巡檢缺委補用典史彭楙蓀署理○二十日示建德縣典史缺委試用典史唐鑒署理 
[會緝犯]  
　　○湖北黄陂縣城内有店舖被搶一案當由黄陂移文漢陽請爲協緝聞漢陽陳邑尊于本月十二日晚間兩點鐘時會同營兵乘夜至該鎭土壋街飯店密拿案犯十七名當晚渡河帶回縣署坐堂略訊卽飭分起管押次日再審知所獲各人並非前案要犯現已全數釋歸矣又聞龜山頭一帶匿有匪類多名欲刦漢口銀錢各號被人告發亦經官拘到案犯十餘名云 
[倒店疉聞]  
　　○漢鎭各店舖每歲逢節多有倒塌者本月十四日漢口以是日爲小月底又曰比期不論何業每値大小比期均挾簿收帳有正街熊家巷下首晉昌錢莊忽然倒閉各債户皆持票索錢先至者照付繼至者折付最後者止付三成而己當時將該店封閉交保看守聞該莊所欠同業鉅欵如有成永吉泰同利春森裕春興裕同孚德康七莊均約以萬計該莊管事人尚在逃未獲也同時更有慶記絲行忽然倒閉約欠二三萬金如裕厚昌恒裕同善等莊長盛通諸家皆遭其累又聞恒大裕烟業行與河街之同興錢莊同時倒塌十六日晚郭家巷口正街寳興莊亦倒亦負欠三四千金携票取錢者爲之塞途何各錢庄之倒閉竟接踵而起耶 
[漢皋瑣錄]  
　　漢陽縣凡有涉訟之人卽交原差送入班　晚間則加鎖於門若押繳錢債等犯則送入卡房覊押卡房有專司啓閉之人平屋兩三間分南東西三處初入者付東卡轉升西卡稍有體面者就南卡也本月十六日南卡有三人乘夜踰墻而逸目下邑尊己飭查拿云○本月十七日薄暮漢口蘆席街有一十餘歲之童負錢二串忽遇一人從後面伸手攫錢而去童卽高喊被守卡之升字營勇聞聲追逐不數武人與錢一併拿獲將錢給童領去立將該賊交保正看守繼由保正送漢陽縣請辨矣○上街某客棧爲咸寍人所開月初有一少年客忽焉戾止將行李安頓後該棧主先詢其來歴少年歴歴告之且言遊　幾日然後回家也卽將所帶銀二三十兩交棧主收存約於臨行向領旣而授餐適舘終日無事惟作狹斜遊夜則止宿妓家日以爲常越日所識妓催索夜合貲少年卽引龜至棧向棧主索銀該棧主非獨不認且大肆窘辱少年進退維各遂呑阿芙蓉膏而死聞己報檢騐矣 
[壬午科江南武鄉試題名錄]  
饒飛鴻寍國武生　馬榮發江寍武生　陸恩甲頴州武生　王　鴛丹陽武生　鄧洛亭壽州武生　黄永陞濳山武生　聞人東亮句容生繆龍標東台武生　張褀珍阜陽武生　薛鳳儀無錫武生　陳福康泰興武生　王在泮丹徒武生　劉兆鰲江寍武生　蕭鴻昌阜陽武生李金章無爲武生　張世茂太湖武生　孫得亮儀徵武生　潘聘三無爲武生　王棟揚州武生王　王鎭態廬江武生　玉　芳京口駐防趙嘉祥渦陽武生　周文魁天長武生　張珪璋渦陽武生　蔣國治宜興武生　浦同慶山陽武監　饒芹英穎州武生　李世良上元武生周裕德江陰武生　榮　普江寍駐防　張憲章清河武生　郭鳳嗚太和武生　許序賓常州武生　孔漸逵廬州武生　沈逢寅如皋武生孫有慶來安武生　武錦昌上元武生　何成霖廬江武生　成肇廷含山武生　陳汝玉如皐武生　周廷甲霍山武生　徐　栢清河武生葉延福巢縣武生　沈兆樑江蜜武生　管上逹南陵武生　任安國合肥武生　周占鰲常州武生　朱　魁桐城武生　郝邦榮無爲武生陳學愷鹽城武生　楊鴻洲六安武生　沈毓柯如皋武生　姚飛態巢縣武監　張緖滜泰興武生　朱龍標濳山武生　沈雲衢合肥武生姚炳麟鎭江武生　潘萬銓頴州武生　陳玉麟元和武生　安　元京口駐防　張華邦阜陽武生　顧廷桂寳應武生　夏浩仁合肥武生魏立瓊沛縣武生　徐鎭江英山武生　陳金泰松江武生　丁邦英鳳陽武生　徐明發南匯武生　周俊英無爲武生　葉金芝山陽武生李振鐸阜陽武生　禹步墀和州武生　吳良駿宣城武生　王錦標東台武生　韋玉魁定遠武生　馬掄元涇縣武生　李慶珍壽州武生張鴻瑞嘉定武生　陳先逹望江武生　張鳳華崇明武生　徐飛態甯國武生　程國楨濳山武生　長　在江寍駐防　項殿魁休寍武生陶　鶴宣城武生　李　奎懷寍武生　葛殿颺常熟武生　徐兆魁懷寍武生　方炳輝歙縣武生　陶　鑫太平武生　徐　鋼安慶武生王鳳舞徐州武生　王國廷太平武生　張魁元海州武生　馮直全宣城武生　江文彬潜山武生 
[金陵瑣錄]  
金陵自入冬以來天氣頗暖行者方著屐而揮汗居者亦擁褥而嫌温直至小雪後始有冷意現則虎迎風嘯胆瓶凝紙薄之冰鶴語宵寒手筯潑灰餘之火想從此霜華似鐵客聳吟肩雪界如銀人思曝背矣○官塲至今日愈趨愈下聽鼓應官者窮年冷坐家無擔石之儲日絶斗升之望欲其效袁安之臥雪學玉女之圑氷無復其人矣有某太守需次十有七年舌雖存而言不能巧足雖具而捷不知登旅邸蕭條爲從來仕途所僅見幸夙精泰西照相鍍金等技前因文闈曾經小試頗敷工本近復在洪武街再陳器具冀得一二武生爲洗赳赳之習詎知挽强躍駿不耐端坐以傅神磿石横刀莫識點頑之妙手閲數日悵然而罷現就本寓内爲訪友所究竟心如水者門未必如巿惟知其境者相與感慨係之○吏治局爲周濟貧員之所其中濫竽者固亦有人現爲同寅中與房科交通致一概駁斥生路斷絶卒歲無資彼饒舌者果何心乎○楊柳依依人喚船此詩家之畫景也近日下關之輪船埠頭洋棚數處村落小成迎江遍植楊柳森森交蔭裊裊垂絲每當夕照風來旖旎欲絶坐候輪舶者橅此天然圖畫亦覺興爽神怡頓忘行李之苦有棚頭莊某昔以弄槳爲業近因兠攬輪船生意腰槖多金遂爲巿虎之冠每遇窮途失志或裝急囊羞者必執二百文定例爲詞如不給非剝其身上之衣卽奪其手中之扇怒目戟指直欲呑噬而甘心明知所剝所奪不值幾何然必欲旁人共知其有此威福庶幾惟我所欲爲間其於科塲時誠恐衆怒難犯已經歛抑萬分而上下江大子尙有以其睥睨恣睢抛擲行李含怒而 
 
 

Page 3

 
 
　　未發者安得善爲開導俾商旅無失所之嗟哉○小倉山在清涼之東麓隋開皇大業時避暑之廢宫也錢唐袁簡齊太史爲石頭長愛其名勝解組後卽就其地葺園林爲娛老計據稱四面無垣惟隨山之高下曲直密栽叢竹以蔽之園内設平房三十六間施長廊通衆香國盖梅花深處也雲中白鶴天半朱霞其巧樣玲瓏可望而不可卽太史曾自道之中有銀杏一株六可參天自是數百年物兵燹後花木樓台盡成焦土惟老銀杏如鲁靈光歸然獨存彭雪琴宫保於同治初年曾親見此但枯如鐵石無復生機耳近十年以來并此樹而亦　烏有有從山下來者據稱每當風雨之夕便聞啾啾之聲他亦無厲其才子之魂與山靈之鬼與抑殉身鋒鏑者之戾氣與嗟夫勝地已墟絶代之名流何在牧童敲火鐫詩之斷碣難尋誠不免有今昔之感也○大河口之青山營實兩淮緝私之鹽捕營也錢糧比緑營更遜一籌因而入籍者非土著之農民不辦盖其口糧所給仰不足以事父母俯不足以畜妻子也日前有某兵家黑夜失愼去水又遠别無救法三間草屋盡付一炬雖未延及隣舍然聞燒死十六齡之弱女一口耕牛一條噫吁風高火烈刦餘揚大武之灰月黑天寒夜半泣女兒之鬼幸蒙該營主已加撫恤厘局倪司馬更爲恩賚可以不致露處云○蘇垣某寓公寔以某門政起家近因求金陵某大老代書楹帖大老以其自稱爲休寍籍遂書家在黄山白岳人如璞玉渾金十二字與之某一見大　疑持其短也匐伏踵門力求覆幬大老不知所以含笑唯唯於是人始悉其顚末云 
[水葬佳人]  
　　天津侯家后妓女胖七呑煙自盡鴇母剝其衣服投諸水濵各情已列前報兹悉此事業已告發矣該妓在胡家大院陳大店中盖天津女閭概稱曰店其龜鴇曰掌櫃假母曰領家陳卽所謂掌櫃者也胖七固有領家而附於陳店者領家住處曰良房其起釁之由因胖七與陳口角遽爾言歸領家以白木棒相加胖七積念難舒遂萌短見良房居近河邊領家遂剝去衣襦投屍於河方謂流水落花杳然竟去從此可以無事矣詎有蘇姓客在某堂可事素與胖七相識聞其死狀意頗不平乃僞爲尋芳也者逕赴陳店叩七踪跡龜鴇詭辭以對且出譏剌語使人難堪蘇控於天冿縣署其呈詞大約言七願委身伊代脱籍曾與領家議定身價錢四百千八月二十四日眼同中証李二付錢二百五十千緣價未付清卽將該錢作爲借項由七給與領家借據一紙俟錢項付足然後將據塗銷現在身死不明乞恩追究等語官以情節支未離經批准而龜鴇與領家深恐波瀾再起　挽人調處曾在義德園坐席兩次事可了結矣夫紅顔薄命黄土無情爲今古所同悲今則易黄土而爲碧水其事極新其情不更苦哉 
[揚州近聞]  
　　張某泰州人也家道素封父母相繼殁但存七十餘歲之祖及祖母撫某成立鍾愛特甚某平日惟好騎驢種花籠禽爲戲祖父母亦不之禁然擇配甚苛必欲親見女面以定可否故十八歲尚未授室也前有媒氏至張家言揚城内某家女美而賢可與公子作配其祖欣然命某至揚城以議婚事某被服甚都揮金如土抵揚後卽有惡少輩與之往來恨相見晚雖姻事未成某竟樂而忘返尤喜馳馬以爲勝驢十　 
倍終日引類呼朋揚鞭縱轡前日雨後馳馬於南門外掃垢山脚下馬前蹄忽蹶傾某於地馬竟踐身而過某受傷甚重口不能言其從入卽將某連夜舁回泰州甫入門大呼一聲氣遂絶其祖亦一慟而絶惟祖母僅存焉○揚州舊城廣信昌烟店往往攙做假貨買客之爲所欺者不少前日有一猪販被寳應縣差人押赴該店據該差云此販以假土賣猪爲人看破販言假土由爾店賣出故來查問正喧閙間忽又有甘泉縣差押一人來亦係看破假土特來提質於是向之受其欺者立將此店打成粉碎地保又搜出假土兩箱隨差抬往衙門不知如何了結也○桐油有生熟之分熟者皆從生者煉成此固盡人所知也揚州西門外王和泰南貨店於十九日天未明時烹煉桐油不料油多火急忽然炸開丈許傷夥三人火卽成圑四飛店夥急引水澆扑不意火勢更盛頃刻之間本店已成灰燼又延及草房十三間共傷四人水龍犇救已無及矣○修竹開花曾見於報且曾著爲論説乃近聞邵伯鎭之南鄉陳家花園一帶竹盡開花花有緑白兩色又江都縣沿江各洲人家竹亦開花經旬不落云 
[割肝療病]  
　　廖孝子者失其名楚南人父早卒孝子遂販木荆澧間博什一以奉母母善病孝子先意承順菽水之供甚合養志之道一日母疾篤思肝購於巿不得因念古有割肝療親者卽以刃剖脅血淫溢肝出急割取大如掌覺微痛束以帛煎肝奉母不數日母疾愈孝子創亦愈常讀書虎渡口之青龍寺鄉人將屠牛牛已縛矣牛子忽啣刀奔寺内跪孝子前含涙哀嗚孝子悉其故心惻然乃出貲買子母兩牛付老農使犁田約勿殺虎渡口有王姓子素不孝母老而善病並不得養其口體忽聞孝子名心竊慕之一日母病思肝王卽以刃剖脅血淫溢肝出急割取大如耳痛甚束以帛煎肝食母不數日母斃而不孝子竟創潰先斃 
[新開礦地]  
　　近來礦地愈推廣今日本報後登有告白知美國北境白土河地方又有金銀鉛礦爲海君立尋得業已糾集公司卽行開探矣 
[迎接新任　　上海縣知縣由藩轅懸牌更調昨已列報兹聞縣内各書役擬於今日往蘇省迎接新官黎明府矣但據傅言范明府到任未及半年刻下將縣試開漕或當至歲尾年頭交缷也 
[捕頭赴皖　　聞法巡捕頭皮閙斯因事往安徽寍國府一行所有法捕房事宜現歸克勒孟暫攝云 
[眼鏡被竊]  
　　上海老巡捕房有一巡捕因在外餐飯將眼鏡放在冩字檯上不意有賊挖開玻璃窗將眼鏡竊去未知能緝獲否也 
[查究分行]  
　　傅聞貨捐局委員查有丁益大花行在租界開設分行三家因飭局差傅該行主丁信恒卽大奎詰訊旋有店夥趙某到案稱行主患病不能聽審局員問分店之説果　確否趙稱行中並無分店局員飭將趙某送縣辦理經上海縣范邑尊研詰趙堅執如前邑尊謂貨捐局業已查明何必狡賴趙仍不認稱倘有辭出之夥另有開設則東入不得而知邑尊着將趙某交差看管飭花業董事程大隆查明再核 
[獨行宜愼　　滬城大南門内十五年前有行脚僧結茅於此供設諸佛像因名所居曰草菴後乃改建瓦房每逢佛誕香火頗盛然其地則甚荒僻也前日有某氏婦至菴燒香禮畢而回踽踽獨行見有一人狀似游勇手執洋鎗迨該婦行近突放空槍轟然一聲該婦吃驚欲避巳被此人將頭上簪珥盡行攫去婦大聲疾呼亦無應之者 
[受穢難堪]  
　　木匠某甲甯波人也寓居英租界之潮陽樓相近地方租　樓房一幢樓下則以自居而樓上則轉租與同鄉友某乙乙在　　　　　　　　　 
洋行爲大餐司務數日前乙在樓上潑翻尿壺因樓板甚稀遂於板隙中點點滴下樓下人未免受其污穢甲憤極邀衆評理後經某丙勸乙服禮並償甲工貲錢二百文將了事矣詎乙竟吝此二百青蚨不肯踐約前日甲向丙索錢又因爭論致敺兩造各紏衆數十人在松風閣茶肆評理衆謂某乙應償甲錢二百文應卽交出惟甲不合與某丙爭毆所有茶貲酒鈔甲應出十分之六乙應出十分之四兩造業已應允矣夫因小忿而起爭端此匹夫之勇所以賈禍也豈獨寍人爲然哉然究其所自始則不能不歸咎於牀頭之一壼 
[店夥恃强]  
　　昨早裏虹口某飯店内有一挑水夫往算欠帳因多少不符啓釁致與店夥爭毆店夥不服將挑水夫辱毆又拖入捕房云　 
[英界公堂瑣案]  
　　麗如銀行與新泰興洋行失竊自嗚鐘報由捕房包探在押舖起出原贓竊犯則尚未獲到兹由包探姚阿二緝得南 
 
 
] ] ] 

Page 4

 
 
　　京人鄭順生麗如與新泰興失竊俱出鄭手尚竊得總匯三井哈利生等洋行之鐘及銅盆器具等件并竊各店舖户約共有十餘家贓均起存捕房該竊犯衣服鮮艶專在黄昏時混入中西行號行竊從未破案今包探竟能緝到實屬勤能故富捕頭大爲嘉奬定於今晨解訣辦云○元芳洋行東投英領事署控稱同豐泰洋貨號曾拍定洋貨逾限不出今己趺價向催詎該號巳閉號主避面尚欠生茂咸吉等四家莊銀該等派人將號看守現在我欲將貨另行拍賣應請照會華官追償短價銀兩等語由司副領事照會陳太守辦理昨晨洋東投案申訴前因司副領事請將該號所有傢伙物件召賣以便抵償元芳之欵太守謂該號旣已閉歇人則避匿尚欠庄欵未經呈控前來姑俟飭差查明如果無人調停定限十日後召賣償欵○婦人宋氏投捕房訴稱曾將老虎灶店業憑中吳金生租與李阿虎開張按月收租詎今被李將店盜賣向吳理追不理請爲查辦惠捕頭着卽投案控究該氏於昨晨禀訴前因并稱生財共值價洋三十餘元陳太守令該氏知照該處地保調處如果不能理處准明白具呈候究○蘇人某甲扭隣人某乙及某氏至英會審公廨喊控媳婦被人誘拐無蹤今訪悉係隣人某乙某氏引誘所致先將隣人扭案請追等語值日差據情禀官陳太守飭將被告分别管押着原告補詞候質 
[保嬰芻言]  
　　蓋聞溺女之風行於江浙盛於湖州自經官紳善士仁人君子創設育嬰保嬰留嬰接嬰諸善堂各公局婆心救世則溺女之風漸息但逢未年生女而溺者仍多諺云男子生肖坐羊出門不必帶餱糧女子生肖坐羊敗盡爹娘家的田糧由此鄉里之家未年生女萬無留育之理然此説究屬不經卽以辰先祖母生肖坐羊而論祖母生辰同父叔伯四姑母一辰父由附貢候選訓導伯叔三人皆上舍姑母適沈姓多子有孫辰伯叔兄弟亦四人游庠者三一由上舍而加部郎銜姊妹三均字書香而有甥更以祖母外家而論其兄弟子姪雖皆課晴問雨之儔人丁產業亦稱興旺祖母年登古稀以上其時兒孫環列家業小康且聞同郡王方伯夫人富貴並臻亦是未年誕生身其康彊子孫其逢吉更育勝於先祖者焉何鄉里之家竟膠執而未化也兹因來年太歲在未生肖坐羊誠恐鄉里之間溺女之風復熾伏望官紳善士仁人君子昌言救世徧示羣黎振澆風而爲仁俗拯溺女以繁民生上答帝天好生之德下施嬰孩再造之恩則功德眞無量矣[  歸安高佐辰稿]  
[復戒煙善後説]  
　　昨讀貴舘所著戒煙善後之説而不禁爲之心折也其論戒烟之中間有小本營生無力調養而復借助于鴉片其跡可惡其情亦可憫敝公所本擬照天津章程以七日爲期第係初辦經費無多現租之屋又復淺狹是不能不于三日除癮之後卽行放出且俟捐欵充餘局房寛展擬再定章酌留俾得遂貧人自新之願藉以慰貴舘誘善之衷也惟近來掛號者踵相接已註册而未戒尚有三百多人今冬約於十一月告止已多不及擬明春正月元宵後卽行開期特恐遠方專誠來滬徒多往返殊抱不安敢請貴舘亟登之以期共曉尤爲感佩戒煙公所司事拜上 
[蘇州鎭江電報局桃塢同人公啓]  
　　一同人經手皖蘇賑欵八月底止共透解銀一萬二千七百三十九兩四錢分八厘巳登九月十一日申報現除收過元魁會九成銀兩盛君戒烟公所借撥銀兩已登申報之九月分捐欵尚未登報之十月分捐欵四項共銀一萬五千餘兩除抵前虧外准於十一月初儘數分解周君裁五以濟皖賑嚴君佑之以濟江北工賑自十一月以後續收皖賑卽應解還盛君戒煙公所借欵以全　本地善舉○一同人經收元魁會程儀計洋一千三百八十九元應分程儀連上海經收者解元兩位各四十元經魁全會者六位各三十元半會者四位各十五元孝廉全會者五十位各念元半會者七位各十元已於九月念五日登明申報現在取去程儀及改充賑欵者祇得其半務請諸公速將憑票寄蘇如數兑取其由上海經收者卽向上海兑取願歸賑捐者卽請將憑票寄下改掣賑票統望日内示知以便結帪報銷○一同人往年經手直賑前請每百兩加捐銀十六兩濟賑補奬托由蘇州鎭江電報局杭州同善堂代辦現在爲時己久卽儗停止應行補奬者幸卽赴局核辦遲則不及再待○一同人公懇楊乾豐布莊經理棉衣收捐等事現因各處棉衣待用孔亟己先墊欵製辦分解應用如有棉衣捐欵請於日内交付布莊經收因擬結帳報銷不及久待幸乞諒之○光緒八年十月二十七日同人公啓 
[蘇省撫轅抄]  
　　十月二十七日三品銜湖北候補府金星緰浙江人湖北來縣丞賈立方禀知奉委解淮餉赴揚州 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年十月十七日京報仐錄]  
宫門抄○諭旨三道錄前○發抄旨四道○尚書文等奏爲盜竊案内供出要犯請旨飭拿並現訊情形摺子○閩督何奏爲總兵因病出缺委員接署請旨迅賜簡放摺子○湘撫卞奏爲鄉試房考實缺不敷調用選　候補人員摺子○將軍古奏爲成都閑散到杭日期並挑補馬甲分旗當差摺子○浙撫陳奏爲叅知縣議處夾片○十月十七日工部鴻矑寺廂黄旗值日無引見○恩承謝充起居注官恩○寳昌假满請安○河南考官吳樹梅回京請安○記名總兵刁士樞謝恩○候補知府胡錫銓等謝恩○截取知府劉瑞褀王允善預備召見○穆隆阿嵩山各續假十日○召見軍機劉瑞祺王允善○發抄何璟等奏請以卽用令饒世纓補龍溪令奉旨吏部議奏欽此○又解提撥固本京餉委員分解奉旨該衙門知道門知道欽此○裕祿秦查閲安省營伍完竣奉旨知道了欽此○又皖省災務現辦工賑並　欵探辦米石以資接濟奉旨知道了所籌工賑事宜着卽責成泒出各員妥爲辦理並准其動撥關税銀四萬兩購運米石分撥各災區平糶接濟餘依議該部知道欽此○○協辦大學士刑部尚書臣文煜等謹奏爲盜竊陳設案内供出要犯請旨飭拿並將現訊情形恭摺奏祈聖鑒事光緒八年九月初一日奉上諭奉宸苑奏承光殿失去陳設等件開單呈覽並現獲賊犯一摺據稱本月二十七日查明承光殿陳設箱内失去册頁等十一件並於是日夜間有賊犯由承光右門爬墻上城卽拿獲常二一名等語禁苑重地該犯常二竟敢夤夜濳行上城實屬目無法紀着交刑部嚴行審訊從重究辦其未獲竊犯着步軍統領衙門順天府五城御史一體嚴拿務獲歸案審辦餘依議欽此旋經該衙門將常二咨送到部正在研訊間復據步軍統領衙門拿獲王恒瑞黎常存王四海二連起獲陳設等件一併奏送到部歸案當經臣部先將陳設九件敬謹奏明呈繳在案檢閲原供據王恒瑞稱伊同黎常存常二卽常七兒夥同偷竊陳設等語臣等督飭司員詳加審訊據常二卽盛山供伊係山東人素習搨帖手藝本年八月間有常在北海内古　地方偷搨碑字之海二王四雇伊與同事蔣姓商定乘夜潜往該處搨帖屢由承光右門行走均係海二等過河進内開門放入二十七日定更時伊等甫至右門外正欲過河開門適圑城内育官人走出喊嚷海二等跑逃　 
將伊拿獲並在伊身邊搜出賣帖帳目一帋伊實無偷竊陳設情事質之海二王四供亦相同據黎常存卽黎狗兒供自幼在承光殿充當園丁常川在内值宿卽在北海墻外住家八月二十六日夜不知何處賊人將陳設偷竊次夜伊等即將常二拿獲送案至九月初三日夜間伊家後院有賊人行走聲音報經該廳查騐初四日卽由官人在北海内起出册頁等件傳伊認領致被扣留其是否賊人抛棄伊實不知復提王恒瑞質訊據供稱伊只同常二偷竊並無黎常存在内伊到案時並未將黎常存供出後因黎常存已被拿獲又聞册頁係在黎常存墻外北海地方起出希圖輕减己罪是以將其誣扳提同常二與之質訊據供紏伊偷竊之常二原係旗人在内弓箭居住去歲在北海行竊間擬充發今年正月逃囘現在到案之常二伊並不認識等語臣等以常二係夤夜爬城拿獲陳設等物又係在黎常存家墻外起獲王恒瑞旣在步軍統領衙門供有黎常存在内常二之姓名又恰相符合此次忽　　異恐該犯王恒瑞自知罪無可　 
逃不難以一身承認重罪巧爲常二等開脱復傳到原拿員弁據稱黎常存之母曾於初三日夜間報明伊家閙賊當經查驗並無賊人來往蹤跡初四日訪知海内起出册頁等件在黎常存墻外恐係黎常存遺棄當將黎常存傳問此外别無確據又傳訊常二卽常七兒　　 
之兄常大據稱伊弟常二又名進喜前因行竊充發屬實其何時自配所逃囘伊實不知下落檢查常連喜犯事原案亦屬相符並據黎常存供稱常二實係在右門外拿獲伊原報爬城被拿委因陳設被竊畏罪揑報意在缷罪至所供海二拿去陳設等物分給各節訊之海二堅供實無其事復提王恒瑞詰　册頁等件因何遺在黎常存墻外據稱伊實不知想是常二暗中移棄等語臣等查該犯等胆敢在禁苑重地夤夜行竊實屬𢚢不畏法按照盜乘輿服物例問儗其罪均應駢誅惟現將該犯等嚴切根究王恒瑞雖供認不諱而　 
常二則堅不承認黎常　亦極口呼寃是否實在情形抑係畏罪狡展之處自非拿到常連喜質訊不足以成信讞除臣等督飭覆訊明　　 
　　　　　擬外相應請　旨飭下步軍統領衙門順天府五城御史將常二卽常連喜一體嚴密查拿務獲究辦所有現訊大　情形並　　拿要衆緣由謹恭摺具奏奉旨已錄○○閩浙總督臣何璟跪奏爲總兵丁憂出鈌先行委員接署請旨迅賜簡放循例由驛奏祈聖覽事竊據浙江海門鎭總兵貝錦泉禀報該總兵於光緒八年八月十二日在洋次接到家信得悉生母施氏於是月初七日在籍病故該總兵例應丁憂回籍守制等情前來臣查海門鎭總兵貝錦泉現旣　訃丁憂例應回籍守制所遺員缺相應請旨迅賜簡放以重職守至該鎭有總率水師巡洋之責員缺最關緊要並應由臣先行委員接署俾免矌悞查有閩浙候補水師總兵彭大光戰功久著水務熟諳堪委署理除檄飭遵照並將該總兵貝錦泉聞訃丁憂日期另行恭蔬題報外所有海門鎭總兵聞訃丁憂請旨簡放並由臣先行委署緣由謹循例由驛恭摺馳奏伏乞皇太后皇上聖鑒謹奏奉旨已錄○○湖南巡撫臣卞寳第跪奏爲鄉試　考寳缺不敷調用循例選派候補人員以重分校恭摺奏祈聖鑒　事竊歷道光九年禮部奏定章程嗣後各省鄉試房考官如科甲出身之現任各員不敷考選准於卽用分發人員中擇其文理優長者一體充當仍將派用緣由奏明等因歷經遵辦在案兹湖南舉行壬午正科鄉試應派丙簾房考十二員據布政使龎際雲先期酌調科甲出身之現任江華縣知縣劉華邦等九員卽用知縣承蔭等十四員申送考選經臣傳齊各該員至署認眞考核除於現任内錄取劉華　等七員外其不敷之數於候補知縣中選擇卽用知縣鄭文恩沈錫周景矢于大挑知縣態會心教習知縣劉人駿等五員均由科甲出身文理優長堪充内簾房考官臣於八月初六日入闈封門後派令該員等與實映各員一體分校所有選泒候補人員充當房考緣由理合循例恭摺具陳伏乞皇太后皇上聖鑒謹　　 
案軍機大臣奉旨知道了欽此○○奴才古尼音布跪奏爲調撥成都駐防閑散到杭日期並挑補馬甲分旗當差恭摺具奏仰祈聖鑒事竊照杭州駐防前因調撥福州荆州青州德州各處駐防官兵來杭補足原額維時因遠道調防水土易異銅經陸續病故三百餘名雖將年壮子弟隨時挑補無如續出馬甲之缺乏人挑補曾經前署將軍富爾蓀先後具奏請旨敕部核議請調成都閑散來杭充補缺額均奉部有馬中缺出時分别扣留至今積有停挑馬中一百缺以傳充補兹准成都將軍咨將挑選撥杭閑散百名携帶養口飭派護送佐領松林靈瑞防禦恩綸百昌等責令管帶起程於光緖八年八月二十三日到杭奴才卽於二十八日前赴教塲查閲閑散等步箭及本身技藝　屬熟諳可觀隨卽挑補前項馬甲分旗當差其中畧有生疎者五名當飭該管各官隨時教練務使一律嫺熟以成勁旅除　册咨部查核並將該謢送官兵給咨囘川銷差其沿途口弇船價咨商浙江撫臣陳士杰會同奴才奏明辦理外所有成都閑散刊杭並挑補馬甲分旂當差緣由理合恭摺具奏伏乞皇太后皇上聖鑒謹奏軍機大臣奉旨兵部知道欽此　○○陳士杰片再據署蘭絲縣知縣王　褔詳稱光緒八年五月二十五日准前途各縣遞到義烏縣解審發回絞犯樓常勤流犯樓永逭二名過縣樓永逭因在途患病照例留禁醫治常將樓常勤一犯騐明刑具装坐木攏派役邵金錢壽並移營撥兵葉惟彪錢尚林雇坐方新彩船隻恊同轉解行至縣属上沈地方驟遇狂風猛浪竭力駕駛不能前進卽在該處停泊過夜起更後兵役船户人等均因困倦睡熟詎該犯樓常勤乘間扳　櫳扭　　　跳岸脱逃兵役等驚覺追捕不及回縣禀報馳詣勘訊追緝無獲詳報查核等情臣查該犯樓常勒係義烏縣人因致傷無服族嬸母樓陳氏身死經屍予樓華聚等禀控提省審依門殺律擬絞監候解經臣勘審具奏業己接准部覆因該犯樓常勤解省時前任義烏縣知縣盧璲采並未選派長解來省伴犯後經臬司節次行提解役未到札筋仁錢兩縣派撥兵役將犯逐程遞回乃署蘭谿縣知縣王嘉福於接遞絞罪人犯並不愼選妥役小心押解致被乘間脱逃某非尋常疎忽可比前任義鳥縣知縣盧璲采派役延悞咎亦難辭據藩臬兩司轉據該管道府揭叅前來除批司札飭　　 
金華府委員覆勘並行提兵役入等來省嚴訊有無鬆刑賄縱情弊按律擬辦曁飭該縣及現署義烏縣上緊追緝逃犯樓常勤務獲究報外相應請旨將簽差不愼署蘭谿縣知縣王嘉福派役延悞之前任義烏縣續經甄别叅革知縣盧璲采一併交部議處仍照例勒限緝拿逾限不獲再行叅辦謹會同閩浙督臣何璟附片具奏伏乞聖鑒訓示謹奏軍機大臣奉旨着照所請該部知道欽此 
 
