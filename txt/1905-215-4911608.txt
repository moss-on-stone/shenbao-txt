# 1905 - 215 - 4911608

 

Page 1

 
 
[論美貨速赴商會註册爲抵制禁約最要辦法]  
　　自美禁華工之問題起合我中國各行省商界學界中人羣以不用美貨爲抵制之要策發端於上海響應於各埠團體之堅熱心之固爲通商以來備見之事可貴哉可敬哉我中國之民氣也夫美政　狥工黨之意虐我華工波及我士商其爲背理固爲天下各國所公認而我所以謀抵制者僅僅　不用彼國貨物辦理不可謂不文明惟其間有幾微未洽者則以不定美貨與不用美貨其界限須分辨明晣庶商情愈順而民志亦愈堅何以言之夫實行不定美貨之義發明於六月十八日而滬上各巨商定貨於十八日以前者固不知其凡幾也且非儘定而已其早經運載來滬而分存於各棧房者其設亦不可　　計夫已家之貨固不能永久有儲坐耗貲本卽定而未來各貨物曾君少辦旣於　晤美領事時允爲照常出貨其勢萬不能遽貪前　卽欲食　而榮國亦决不 
 
 
 

Page 2

 
 
能允夫聚此若干美貨於中國而驟然曰不用不用彼各處散商店中存貨本國無多者卽一律停止出入其勢亦尚易行所難者滬上總握大綱之各巨商耳據外間傳述謂已出而未售及己定而不能不出出約值銀五千餘萬以爲數如是之巨而苟無善第以處之則華商必先有受虧之人而抵制之法轉　不能堅持持到底矣 
　　幸也今者上海商務總會有調查美貨赴會註册之說也商會之意謂不定美貨與不用美貨分辯明白因發傳單知照各商號凡六月十八日以前所存之貨與己定而未來之貨由各帮董事逐一調查作爲國人公認之貨監貼印花銷售行運竊謂今日實行抵制辦法其策莫善於此　計值五千餘萬之貨物積之於數商家爲數過巨斷難受虧若散之於各大埠則每埠不及數百萬矣散之於各内地則各省不及數十萬矣散之於各巨鋪則每家不及數萬矣再散之各鄉鎭分店則每店不及數千數百矣聚之則見爲多散之卽見爲少此其理固至易明者爲今之計莫若公舉一商界學界中名望索著之人如通州張季直殿撰與本埠巨商周舜欽祝蘭舫諸君會同商務總會開誠布公聯絡一氣將滬上各商號早經存儲及六月十八日以前己定未來之貨調查明白貼以印花然後分運各省交彼處商會分交各商號轉運各處商會又代刊發傳單每處共銷若干幷聲明此數銷完後上海旣無存貨决不再行運來如是則人皆知此項貨物旣入華人之手卽不得以美貨目之而購者自踴躍爭先無虞隔閡至調查明白後滬上存貨及定而未來之貨總數共有若干及各處逐月銷去之爲數若干必須隨時報告登明各糧章是則本源旣清辦理自易以後私自定貨之輩亦無所施其伎倆矣 
　　要而言之抵制禁約以不用美貨爲第一義欲實行不用美貨必將華人所積存與六月十八日以前已定未來之各美貨速行銷售爲第一義如此商情順民志堅萬衆一心守此宗旨苟能照此辦理而美人不就我範圍立將工約改良者吾决不信也 
[曾少卿留别天下同胞]  
　　初八日得某某密函有　某等閉門私議己定害公之策大旨不外運動當道恐嚇政府有雖糜鉅萬在所不惜之語幷引林文忠己事爲証函凡千二百言有　運動各領事謂華人團體若成勢將不利各國若不猛予力壓歐西之人竊恐不能安居中土函凡七百餘言此兩函最爲警切自餘語不近情者倘有數緘則等諸自檜接閱後雖感熱誠初未介意初九日有素不相識之客二人來一見請問叩其來意除大旨與初八日函告近似外詳言某等私議圖書情形歴歴如繪卽初十日退貨之議僕未贊成前日登報聲叙者不幸亦爲不佞所逆料蓋某等謀定後運動馬先生先生不察遂爲所愚云二君　行力勸暫時走避若不走避萬難免禍幷謂公一身關係全體不可輕於一擲言次涙隨聲下僕亦爲之酸鼻嗚呼吾國人心未死尚有斯人僕正告之曰兹事之發起爲全國也非爲一已也當四月初七之在商會集議也决議相戒不用美貨衆議旣同傳電各埠楊京卿謂傳電必需領銜請閔議願領銜者各董逡巡却顧重有難色僕激於義憤挺身攤胸而前謂京卿曰此公益事並無風險卽有風險亦不過得罪美人爲美槍斃耳爲天下公益死死得其所由我領銜可也衆皆拍手贊成此初　集議情形也旣以一死許之今日從而避之有此理乎且僕一人畏死更若全球輕視謂中國人性質不過畏死而已輕視如故殘賊如故奴隷如故牛馬如故固不消說而僕遂爲天下罪人矣二君休矣不必言矣然有一言不容不爲二君言者僕知君等固血性男子也請爲傳語同胞死於美人死於　美貨者皆僕正當死法雖死猶生死　遺撼所不能無耿耿者僕死之後我同胞旣畏外人　嚇又畏政府壓制團體因而解散此後二萬萬方畢任人分割四萬萬同胞　人殘賊旣無復人格之一日又無挽回國勢之一日此則九泉有知死有餘　者所願曾少卿死後千萬曾少卿相繼而起挽回國勢爭成人格外人不敢　視我殘賊我奴隷我牛馬我有與列强並峙大地之一日則僕雖死之日猶生之年至我死之後不可　死我者爲難抵制辦法仍以人人不用美貨爲宗旨千萬不可暴動若貽各國司不文明口實則我死亦不瞑目也　竟二君掩泣而退僕今靜以待死每日起居謹爲死我諸君告十點前在寓十點後到華興公司十二點回庽二三點出門候客四點到絲業會館五點到商會（兩） 
[彚錄各埠致商會曾少卿論抵制禁約函電]  
　　麗州商會公電上海商會均鑒厦門美領署旗繩被割及遺穢事美使向外部饒舌電閩速辦免生枝節並先經公廨委員會同工部局查勘旗繩有割斷痕跡又旁有遺屎美領初尚嘖有煩言經當道詳爲剖說始以新換旗繩請按交際常禮聲砲致敬彼亦答禮現事已了於拒約事毫不相涉特奉聞 
　　徽郡誠義堂同人上曾書敝郡同志爲抵約事集議於商會經己三　現在簽允不用美貨者得一千四十四家刻又派人勸令各鄉店鋪此　概不購川美貨（後略） 
　　閔行務敏學堂李君致曾書敝處爲上海首鎭美貨銷場亦不爲少祖錫等於上月二十七日邀集同志分送傳單在敝學堂開特别大會解决抵約間題到者三百餘人不用美貨商學界己一律公認矣（後略） 
　　無錫源吉坊上曾書某等　處鄉隅見聞不廣而個人應盡之義不敢推諉除本坊内外工作百餘人决定不用美貨外凡於鄉村男婦各擔任勸導之　（後略） 
　　箓筍同業上曾書吾業菉筍産自閩屬連接閩函囑吾寓滬同業　議抵約爰於初七日假永沙公所開會集　大旨亦以不用美貨爲義務衆皆簽允（後略）（南） 
　　東洞庭曹念翔上曾少卿書美禁華工波及士商固有目所不忍覩耳所不忍聞者今届續約益增苛例梁不允畫押美隨令柔使與政府交涉但我政府力不能拒端賴薄海士商抗議以不定不用美貨爲抵制和平之策莫善於此　能堅持到底何患不能使美屈服而改良　約乎（中略）况外人不但渺視我行事無恒心且護我絶無愛國之思想故一舉一動嘗兒戯視之即今之拒約未必不道料我難能久持因之虛　委蛇以待貌懈所幸此次辦法探屬文明爲各國所稱許子是稍稍顧忌不致出　喝技倆然已有　　諑之　寛爾照會滬道比擬拳匪如此蔑　不亦甚乎公乃領銜發起之人雖曰　所不敢當毁亦不受然薄海同志精神所注全在公一身從　是賴今擔此　員勢難委任深望公　　初志始終不鸞（中略）幸而事成實我同胞四萬萬之福即國家藉此或可振興設竟不成他日之遺禍是非僕所敢忍言也公其思之（容） 
 
 

Page 3

 
 
[公忠演說會再開拒約特别大會]  
　　初拾日二時公忠演說會假徐園拾二樓再開拒約特别大會到者千數百人由會長戈君朋雲與沈君仲禮兪君國楨姚君義門尹君鶴林徐君敬吾張君志千周君廉生吳君讓之先後演說大抵謂善後事宜固宜設法爲今日計各宜竭力抵制以期速見效果勿爲某等所惑破壞我同胞之大團體云云（外） 
[寗廣食物商會議抵制美約事]  
　　七月初九日午後三點鐘滬上英法美三租界寗廣鎭江各帮食物商聚集於洒涇路洋貨公所會　抵制美約到者五十八家首由同茂盛王西星先生演說謂各號於六月十八日以前所存所定美貨均當由同行設法彼此運動銷售以保貲本惟六月十八日以後無論何家概不准再定美貨且自開議之後如遇呌貨行家拍賣美國食物以及各行掮客兠賣美貨雖價目至賤凡吾同行均不得向彼拍買以固人心而全團體務以美約改良爲止如各號者以爲然者均請簽允幷祈各具天良切勿陽奉隂違不顧廉恥徒貽外人之竊笑於是聞者莫不贊成一律簽允茲將各號幷簽名人照錄於後 
　　南順記范生泉代徐文明新順記夏顯芳寳昌曹昌猷源泰徐光祿昌昇泰周運寳鎭昌王蔭照晉宏姜開勳聚昌林榮甫晉豐邵德銘順興沈雨春順泰張順康同豐唐衞卿阜昌阮初瑞茂豐林大茂昌泰張鳳崗順源范蓮生榮昌□□寳興張芷湘同興季謙其昌兪鏡文正記陳志梁成茂阮初瑞福昌曹和卿楊裕興楊浩泉裕成徐子錦榮記翁子英福和公徐士壘福昌韓位儀亨利李根榮同茂盛王西生安記陸文書陳順興　子賢順昌慶和祥樂和遜同泰華德泰穆子相正大張良代劉雲龍陳成興陳成章利興夏資生悅生棧鄭惠卿廣成合梁靑山廣同昌麥渭川茂泰　日熙鴻發李蔭福安陳煥之瑞源祥胡卓屏恊貞唐巨洪華新崔伯意全利吳灼榮天生樓賢泰春記薛成飛福昇董雄泰怡泰宋亦水老悅生鄭旭祥戴福昌巨木鼎和此鴻（外） 
[餘存美貨亟宜宣示辦法揚州]  
　　揚城市釐各鋪由各業董八議自七月朔日不進美貨惟餘存美貨尚未宣示辦法以致左衞街教塲街某某等廣貨店近竟將所存之洋油紙烟　貨驟然增價並稱此貨來源己斷數日後尚當加漲兹聞商界中人云爲今之計宜請總辦亟籌一迅銷之法傳知各埠商會轉告各該店一律照辦以免無知罔利之輩受愚效尤想各該店東在前旣與於此會此際宣示章程定可樂從斷不致貪此蠅頭而敗壞吾人公益也（及） 
[金壇士商抵制美約鎭江]  
　　金壇士商爲實行抵制美約事於本月初七日在北門小學堂開特别大會由李君松廷翟君介芝登壇演說宜與上海總商會聯絡一氣實力奉行不銷美是日聽講者約二百餘人簽字不進美貨者洋貨業則有順泰元貨昌大元祥京貨號則有新泰牲茂祥布業則有大生和記各鋪等 
（此） 
[鎭郡洋廣貨同業不定美貨錢江]  
　　抵制美約鎭郡極表同情現洋廣貨同業四十餘家一律簽允不定美貨立明約章違者議罰（此） 
[皖省拒約社初次之集議安慶]  
　　學界某君近聞抵制美約事於初七晨邀集同志在淸節堂議創拒約社與　者計八十餘八社約分經理書記調查刷印四部當時捐助社費者甚形踴躍卽擬於翌晨在東門外救生局邀商會諸君開特别大會冉行演說刻間商會亦擬於初十日舉第二次大會議請各商號集議實行辦法云（詩） 
[英領事及鎭關稅司對於抵制美約之意見鎭江]  
　　鎭江勵恥將美國虐待華工情形繪圖貼說黏貼通衢一時觀者如堵駐鎭英領事竇爾慈君訪聞之餘有人悞告以係鎭關某供事爲竇君爲防生他雙起見特致函稅司義里邇君請爲轉囑在關某供事不必操之過激當經義君查閱圖紙書明嶺東熱心人刊送某供事並非粤人則輿彼無沙可知惟稅司則頗以　事不必過激一語爲然云（定） 
[報關行會議詳誌]  
　　昨晨本埠報關行董事齊集盆湯弄和記報關行會議三事兹特探錄於下一宣布盧陽公出店前在怡和碼頭裝貨被七十八號西捕兇毆一事己經董事禀請英總捕頭將該西捕罰薪洋二十五元並罰停差一月期滿後攺派至楊樹浦當差永不准再至浦灘出差以示懲儆並囑各行　告各出店照常辦事一六月十八日以前所定美貨仍須裝速惟須貼以商會印花以免華商受累一河泊司現定每日三點鐘後駁　不准傍岸裝貨殊多未便爰擬聯名禀請稅司核辦（古） 
[日本要求議和條欵]  
　　初八日東京電云卜兹墨斯國民報訪事聲言日本將有兩項之要求第一項爲天然　得之權利卽庫頁島之退讓及數逾日金一千五百兆元之賠欵（此項在已經宣泉各欵之外者）第二項爲滿洲大陸之退讓及極大之賠欵（此項將於俄人却辭第一項後宣布）譯字林　 
[美總統將宴議和俄使臣]  
　　初八日東京電云美總統將於議和大臣抵卜兹墨斯後開第二次宴會以宴俄使譯字林報 
[日俄議和大臣核定開議次序]  
　　初九日倫敦路透電云兩國議和大臣寓於同一之飯店彼等曾分乘便舟前往水師屯集所赴美人之宴會（此項之宴主重俄使）兩大臣行抵彼處時皆受鳴砲拾九下之招接兩大臣當由後軍水師提督米特君招待並引至會所即在期處核定開　之次序事畢仍返所寓飯店譯字林報 
[俄議和大臣隈得之意見]  
　　初九日倫敦路透電云俄議和大臣隈得於會議時特再申言謂彼之意見於此次和議之結局全視日本之所要求蓋失誤之處全球萬國自能公决其孰當担任也譯文匯報 
[日俄和局之漸趨於順利]  
　　初九日柏林電云日俄兩國和議之情景　己漸趨於順和開議後可冀所議之通徹 
 
 

Page 4

 
 
無阻現在俄隈得大臣正極力設法以解决此次賠欽間題譯德文報 
[贛撫札飭辦理教案須先禀明江西]  
　　贑撫D2 
胡中丞深恐地方官辦理教案或有偏倚民教不能相安昨批贑縣張大令惠報教民曾衍優一案仰藩臬兩司會同處所邇飭各屬嗣茂遇有民教相爭案件如有議結情事　由各該州縣擬定辦法禀明派辦政事處洋務局斟酌核准然後　結完案（信） 
[關稅不用銅元之謬安慶]  
　　鳳陽初行銅元民皆稱便近因關稅錢糧及一切房鋪等捐均不收用即納捐著勉强　兌每銅元一千祗作九百七十四文另須補貼串底錢二十六文以故街市之上銅元頗形擁滯每本洋一元較制錢差至八九十文之譜日前地方官出示勒令民間照制錢一律使用然關稅及錢糧房鋪等不肯收兌恐日出一示亦無益也（墨） 
[御史聯名條奏戒烟法京師]  
　　某某等御史聯名條陳　政府飭下京外各地方大小官員籌議將售買各項鴉片士藥之鋪盡用官欵將烟土買來所有各烟飭全行查禁由公家設立戒烟醫院並備　具烟膏凡有斯癖者卽至戒烟院由官醫生查驗　年逾四十而身瘐弱者平日右癮若干卽准其在戒烟　院照舊吸烟不准加添如年在四十以内無論身體壯弱與否均須在院戒治若係因病吸者則醫院卽爲醫治其病不准吸煙俟癮戒斷後卽令入教養局習藝（此係指貧民言）夫然後鴉片自不致害人游手好閑之流可以斷絶實爲拔本淸源之　云云（成） 
[陸軍學生赴練兵處考騐出洋武昌]  
　　練兵處奏定鄂省每年須派學習陸軍學生六名去年已經遵辦本年練兵處訂期七月初抵京考騐彚送日本故鄂中當道即在武師範武並通兩堂挑選六八給以川資咨送北上兹將各生姓各錄下張叙忠屈錫瑞殷學璜李向榮阮楚材劉寵錫（有） 
[鄂省設立陸軍小學堂武昌]  
　　自練兵處奏設各省陸軍小學堂鄂中大吏本擬覓地另建因外省無武備大學名目乃將原設武高等學堂改爲武師範學堂幷聞以常備軍統領張彪爲總辦但日本尚未見醫行明文也（有） 
[劉中書呈請入館肄業北京]  
　　日昨内閣中書劉啓瑞等呈請咨送進士館肄業以資歴練已蒙各相國批示該員有志嚮學自應准如所請著卽辦文送館勿負所望（師） 
　 
[贛省釐定營制餉章江西]  
　　贑撫胡中丞遵照練兵處頒發章程將原駐省城常備中軍及駐紥九江常備前軍改編步隊一恊已於六月初一日成軍所有營制餉章均就地方情形略加釐　擬於七月初間一倂具摺奏聞（信） 
[瓜洲鄉民擊毁各輪局拖船案結鎭江]  
　　前者瓜洲八里鋪各鄉民因江潮盛漲時被小輪船激動波浪將隄岸冲刷因鳴鑼集集衆將日商大東小輪船公司之上海拖輪及英商順昌公司之同利拖船同時擊毁兩公司各據情禀報該管領事照會　宫嚴拿滋事首要各犯照例懲　一面開章案賠　價銀兩爲數甚鉅刻　鎭江洋務局總辦邵虎伯直刺與江都縣知縣陳大令其璟一再熟商大令自願照賠故己和平了結矣（常） 
[禀請開設省潯輪船公司九江]  
　　職員李淸泉等現集股本在潯開設生昌輪船公司購租小輪船五艘往來省聯遵照章程赴道轅禀請立案奉批查章程載明須在稅務司處請領牌照由監督蓋印印務司簽押今該職等閱行内港小輪自應前赴新關請　牌照以符定章仍俟領牌後將輪船嚬位及水手人　明晰具禀詳移立案幷候先行照會稅務司　照云（名） 
[再續江督札水陸師將備三學堂文]  
　　現在湘淮各軍林立如令不送外籍則幾於無人可送僅就第一二兩標徵兵内挑選亦未免使從軍將士有向隅之歎且恐各標難　入學堂之人教練永無起色應請暫照　章辦理但使將來本省軍旅全用微兵則所送者自全屬本籍之人外籍亦不禁而自絶如此明定章程分别辦理旣以别於地方小學之辦法且於軍事教育之實際軍隊編制之根本兩有裨益所有核　緣由是否有當理合詳請鑒核示遵等情到本署部堂據此除批據詳陸師學堂本在新章額設小學堂中學堂之外擬請目前照舊留辦按照速成辦法先造成一班人才以應急用全堂學額定爲二八分派本籍占十分之八客籍占十分之二所議甚　公允至將備學堂定章由各軍營挑選士卒入堂教以戰術將來本省軍旅全用徵兵外籍不禁自絶此時湘淮各軍林立如令不送外籍幾於無人可送擬請暫照舊章以免軍干向隅察核所陳自屬實在情形均應照准候卽札　陸師將備兩學堂遵照辦理又水師學堂招選學生亦應明示限制俾衆周知　南北洋海軍旣聯爲一不便過分畛域前經飭令核議現尚未據詳復候再札行該堂禀商葉軍門速議具復另檄行知其新設陸軍小學堂專收本籍學生一切辦法前於該公所具詳時業經明晣批示仰仍杳照迅議開辦此繳印發外合行札　札到該堂卽便道批照示辦理毋違此札（雲） 
[札查公子行蹤]  
　　昨日公共公　讞員關司馬接江海關道袁觀察札關據甌海關道童觀察函述浙江温州府平陽　鎭曹鎭軍之公子曹緯仁前由福州乘普濟輪船赴滬附輪進京普濟到滬之後曾經發信回甌陳明至滬日期迄今數月之久音信杳無不知逗留何處請貴道札廨派差詳查曹緯仁行蹤實跡據實詳報示覆爲此札飭等囚司馬接奉之下當派幹差恊同捕房包探赶緊詳查矣（見） 
[法兵艦得受特别之尊敬]  
　　初十日倫敦路透電云法兵艦已進卜兹墨斯海口英人允許外艦進卜兹海口實爲初次特别之尊敬法艦停泊時得受英人異常熱誠之　迎譯文匯報 
[俄國新增國債]  
初十日倫敦路透電云俄聖彼得堡之報告謂俄國現已新增五釐息之國債二十兆磅譯文匯報 
[英法報館不認此次英法會晤有反對法人之意向]  
　　初九日拍林電云英法兩國之領袖報館極力伸說不認此次英法水師之會晤有反對法人之意向　德文報 
 
 

Page 5

 
 
[滿洲鐵道詳細情形]  
　　日本報云滿洲各地鐵道其延長共計有三千令八十七英里兹將各綫之兩絶端及其延長之里數詳列如左東淸鐵道本綫從古洛德谷哇地方起至滿洲驛止共一千四百十三俄里合英里九百三十六里零六東淸鐵道南支綫從大連地方起至哈爾賓驛止共八百八十一俄里合英里五百八十四里旅順至南　嶺鐵道從旅順口起至南關嶺驛止共四十四俄里合英里二十九里零二大連海至大房身　道從大連灣起至大房身止共六俄里合英里四里大石橋至營口鐵道從大石橋起至營口卽牛莊止共二十俄里合英里十三里零三關外鐵道　榆營鐵道從營口卽牛莊起至山海關止其二百零八英里帮民　道從溝帮子起至新民府止共六十七英里　内鐵道卽京榆鐵道從山海關起至北京止共二百五十六英里烏蘇里鐵道從海　　起至哈巴羅夫斯克止共七百十六俄里合英里四百七十四里零六烏蘇里鐵道支綫從關都里載廣驊起至古塔德谷哇驛止共八十俄里合英里五十三里後貝加爾鐵道從斯得連登斯克　至蚩塔驛止共三百五十俄里合英里　百三十八里零六後貝加爾鐵道支綫從滿洲起至克拉幾由茨陀驛止共三百三十七俄里合英里二百二十三里（日） 
[贈書詰謝]  
　　昨承商務印書館惠示最新初等小學地理教科書四册又最新中學教科書中國歴史第二册學堂教授之書以歴史地理爲最切要是二書者叙述極有條理文字極有興趣誠教育家必備之書也平等　主以美國華工禁約紀事二編見贈其意蓋欲合中國　羣力以救海外之同胞故每本祗取銀一角初非爲牟利起見也（容） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皖撫賀本到遲奉旨免議北京]  
　　浙撫誠果帥前因賀本到遲應得罰俸處分　經内閣大學士王相國等具摺奏　安徽巡撫賀本到遲實非有心貽悞可否懇恩免其議處奉旨著加恩免其議處幷聞内閣各堂已飭掌印侍讀　日咨行該撫遵照謝恩矣（師） 
[粤撫裁撤後餘聞廣州]  
　　粤省自議裁巡撫後所有撫標營弁均歸督標統轄其文武巡捕戈什哈人等則一倂全數裁撤去（谷） 
[鎭道擬設輕罪習藝所鎭江]  
　　常鎭道郭月樓觀察擬在鎭郡設立習藝所一區凡鎭郡各屬禁押犯人罪重者按例懲辦罪輕者送交習藝所令其學習工藝藉以營生俾釋出後可以自謀生業刻下郭觀察已委王二尹會同丹徒縣就城内擇地造屋議章開辦矣（常） 
[縣令查勘玗提錢江]  
　　江北沙頭一帶現因河水泛漲　岸平堤由鎭往來仙女廟之各小輪船往還沖刷勢將倒塌故名鄉耆　辦名禀求丹徒江都兩縣轉飭各小輪暫行停駛以免危險初四日丹徒縣郭子華大令乘舟赴揚會同江都縣陳其璟明府馳往履勘（此） 
[禀控劉蓮塘有意誣之批詞蘇州]  
　　恊記石子行劉蓮塘禀控行賄等情迭記前報現有監生周翦元卽周仁山以劉蓮塘禀所控行賄十萬各節均係有意誣衊求請嚴究等情赴臬轅具禀經朱竹石廉訪批云此案已奉撫憲飭發蘇州唐提　該監生旣係被人誣衊並無行賄情弊亟應赴府投案候質何庸來司多瀆至曹小賡從中欺弄前　吳縣李舍禀陳業經由司批飭蘇州府一倂提訊嗣據該處宕戸聯名來司具訴又經批府迅提澈究名　案據禀前情仰蘇州府刻速遵照節次批檄赶緊提集一干人証秉公研鞫務期是非曲直昭然共白　惑搆串之詞稍涉含糊是爲至要（榮） 
[寗滬鐵路招勇彈壓工程鎭江]  
　　滬寗鐵路工程營近在鎭江出示選招壯勇一百餘名以備彈壓並定於初六日在荷花塘三茅宫點名驗看（常） 
[咨請保護員鎭江]  
　　近有德員費克君由彼國啓行航海來華擬赴蘇省答内地遊歴並採訪商務情形由蘇松太道袁觀察給子護照一面咨請常鎭道照章保護以敦睦誼郭觀察接文後已轉飭常鎭通海各屬遵照辦理矣（此） 
[增價抵制錢折松江]  
　　自當十銅元暢行後洋銀價值每元至九百六七十文小民順之而祇圖利已之各店鋪則以暗受虧耗爲恨遂由城外恊豐城内德昇西家創議名茶食店一例增價以爲抵制西門外某某兩家不允竟被創議之人刊發傳單勒令在醉白園醫酒三席以飽　吻輿論非之（竹） 
[匪首正法廣州]  
　　日前　獲西省匪首黄雲甫交　務處審訊　匪初不肯認適廣西鹽法道王觀察芝祥來省黄匪曾隷其部下省憲卽委觀察提訊匪始俯首　詞於上月二十四夜奉到岑帥雲批飭將黄匪以軍法處决王觀察卽行文至縣將黄匪提出驗明正身喝令綑縛押出東校塲斬决事畢時己將四鼓矣（谷） 
[冐充習無錫]  
　　七月初一日午後有一吳姓者至無錫城内大市橋下泰盛綢布店選購各物計洋二元五角先付兩元餘令記帳店中人以素不相識却之吳姓謂住小婁巷可派人隨同往取及遣人偕往則所行之路經大小河新廟前等處與小婁巷之路不符因卽持貨回店旣而吳姓忽紏十餘人至店不間情由任意將物繫毁鄰里咸爲不平中有某自稱係竢實學堂教習竟大肆强横手叚致倉卒　店中矢去大洋四十餘元小洋數元手巾一包店門國卽關閉又有其乙又自稱係南京陸師學堂教習至全邑尊處拜謁逼令　提店主邑尊竟爲所動諭飭地保出外提人幸有紳士在内略知底藴函告昌尊而商界學界中人亦大　公憤因具公禀到縣縣尊始出票飭提甲乙等數人若輩見勢不佳即聞風道　不知將來此事作何辦理也（南） 
[花捐將免漢口]  
　　江漢關道繼蓮溪觀察因本鎭關辦花捐　有成效究於政體不無妨碍因擬於下月　一日起即行停止云（商） 
[學鎭江]  
　　　郡西門外育嬰堂每年出欵不少而所收田租及一切捐欵爲數亦鉅現爲上憲所　特檄府諭董速將餘欵設立蒙學當由　江府承　卿太守諭飭該堂經董遵飭辦理一面將如何舉辦情表先行禀明　　詳復（此） 
[兩雹述聞廣州]  
　　日前廣東三水縣地方怨下水雹有大如拳者有碎如石者約歴一小時始止（谷） 
[恭餞文宗蘇州]  
　　江蘇學政唐文宗於初七日考畢蘇垣由蘇州府許子元太守及長元吳蘇孫張三大令在滄浪亭設筵恭餞（臣） 
[蘇學飭辦搶替入塲蘇州]  
　　江蘇學政唐春卿文宗據紳士吳子和禀稱廪生蔣燮均毓棨包攬江隂童生冐考元和並有江隂附生陳姓搶替入場等情現經文宗批發提調童太守寳善照例訊辦（臣） 
[奏保請補都司甯波]  
　　樂淸恊都司何見龍近因事革職　遺之缺業由提督吕遵生軍門以應升兩員禀詳閩浙總督奏請補授聞所保兩員一係寗波署前營遊擊楊文舉一係杭州都司班俗云（敢） 
[委員審辦會匪江西]  
　　信豐縣近日拿獲匪首周生二等二十餘名禀奉九南道札委馮大令親赴　縣會同審辦（信）　 
 
 

Page 10

 
 
[製革師到鄂省武昌]  
　　鄂　張香帥在德　所　造革技師配各聞己於西歴六月八號由德京起程大約不日即可抵鄂参（　） 
[受辱斃江西]  
　　吉和輪船買辦朱拱之因事來贑旋撥附小輪船赴潯以爲時尚早暫假見義公司小憩其僕萬姓搬運行李下船力不能勝暫放同船候補知縣石耀春鋪上石大怒喝令隨從批萬頰數十下朱聞報赴船排解亦被辱馬不覺氣憤瑱　倒地斃命石知事不妙僕濳匪現聞贛垣商會中人辦集衆面謁中丞請示辦理朱之家屬則擬請怡和洋行禀由英領事照會來江澈究按此專情節似覺離奇昨照所聞登錄想旣經地方官澈查必能水落石出也（信） 
[黄渡南翔嘉定大倉劉河五處設立私塾改良會記略]  
　　上海紳商議設私塾改良會總會爲各處分會之交通部贊成者頗不乏人故該會發起人沈君㦸儀决意至各邑遊歴勸設分會上月二十五日沈君偕書記汪君子嘉雇舟起程二十六日至黄流鎭紳士章君篆生夏君雲等歡迎欵談互商教育事宜二十七日淸晨激集合鎭士人及私塾教員於黄渡公立小學堂内設談話會沈君贈教科書數十種並詳述辦法極力勸導各教員欣然感動簽名導章入會者七人會友簽名者十餘人散　後良君具盛饌欵待沈汪二君並捐助旅行費沈君謝别後卽放棹至南翔鎭紳士王君毅生柳生睦生朱君錫百李君貢甫等與沈君會議辦法二十八日沈君偕南翔學會中會友謁合鎭私塾教員登門勸導二十九日淸晨開會沈君演說後許君稚梅王君引才等各有發布均極和平懇切教員簽名者十一人會友贊成及捐貲者二十餘人散會後學董張君養和具　欵賓並與許李二君同送沈君登舟面别是日下午沈君即放舟至嘉定縣與嘉定學會中會友廖君星石潘君性初黄　許臣等商議一道南翔辦法廖君等請沈王二君下榻學會内七月朔日嘉定學會中會友陪沈君拜謁紳董及私塾教員在酷曰中步行竟日初二日淸晨門會沈君及廖君演說後教員簽名者七人是邑私塾頗多大半尚懷觀望故沈君就己簽名者各贈圖書數種以勵之又　諸君亦文沈君信卿徐君頌詒胡君雪帆戴君伯寅等共議維持此會之法而别初三日沈君至太倉城太鎭學會中諸會友立卽發傳單邀請私塾教員於翌日到會集議是晚沈汪二君寓太　學務公所内學務總董蔣君伯言陸君彤士顧君公度錢君樸儒等極盡東道主之誼招待甚爲周至初四日淸晨開會學會中人到者五十餘人私塾教員到者三十餘人先由會長蔣君伯言行關會禮旋由沈君㦸儀袁君觀瀾洪君伯賢王君企華依次演說於是私塾教員簽名者十五人會員簽名擔任義務者三十餘人散會後會中備茶點欵待來賓及教員是晚沈汪二君偕洪君伯賢解維向劉河進發學務公所諸董事以未伸地主之誼固留不釋沈君以劉河學會中人已盼望多日力辭諸學董及捐助旅行費送至舟次而别初五日至劉河庽於集善堂内堂董施君蓮史學會會員蔣君伯期陸君吉　朱君萬含等與沈君欵談娓娓不倦初六日淸晨開會先由會長蔣君伯期行開會禮然後沈君及洪君伯賢謝君普欽黄君秋聲依次演說教員簽名者十四人贊成員簽名者二十餘人散會後重開談話會議决詳細辦法公推陸君吉卿郁君佩如徐君寅　　幹事蔣君伯期張君綏臣均擔任補習科教員議畢日已昃矣徐君夢弧具　欵留沈汪二君賓主盡歡而散是晚沈君卽返棹回　初八日到　計此次沈君等冐炎暑遊歴十三日之久分贈教科書三百餘部其所至之五處私塾改良　均得成立且均　定設立補習科蓋沈君之熱誠教育担任此艱鉅之業亦極難能而可貴兹但就己簽名之五十四教員而論所教學生已不下千名將來若能不負沈君之意悉爲中國之新國民則中國前途之大幸也（容） 
[太倉議設學會]  
　　太　嘉定鎭洋崇明寳山四邑學界同人擬在太倉設一太郡學會四邑各設一分會以便學界有事聯絡一氣發起人爲袁觀瀾孝廉已預告各志士定於七月初十日在寳山縣學堂會議先由寳山倡辦（右） 
[押犯濳逃即獲]  
　　日前寳山縣押所有著名流氓一名越墻而逸由看役設法在羅店鎭拘獲解案經王大令重責千板釘鐐收禁看役疎忽重責三百板按寳署近來所押人犯走逃者已有四次之多雖經邑宰再三嚴戒其如管役之漫不經心何（右） 
[示期課試敬業書院]  
　　木邑敬業書院七月分課期昨奉汪大令示於十六日課試（近） 
[預備迎接桂藩]  
　　上海縣汪大令近日得悉奉召入都之新任廣西藩司張方伯鳴岐將次道經滬江故於昨日飭差預備恭迎（近） 
[留守辭行赴任]  
　　新任杭州將軍瑞寳臣留守自津抵埠後現已公畢昨赴各署辭行定於今日赴杭履新（近） 
[洋工程師回滬]  
　　滬南製造局船塢洋工程師巴師君日前因有要公赴金陵面禀周玉帥刻已事畢於前日乘輪返滬（　） 
[關提拐犯]  
　　故友德前在崇明縣誘拐楊姓婦女來申價賣於野難妓院現爲伊父楊桂玉查知禀奉該縣派差到滬關提訊辦（近） 
[會勘鐵行]  
　　華洋各商環控　大鐵行倒　虧空銀二拾餘萬一案英美德三國領事與謹員關司馬訂定昨日前往該行履　午後由老閘捕房捕頭派中西探捕等到場照料鐘鳴二下英副領事德爲門君德繙譯師謀君先後蒞廨會同襄　孫耳三明府乘坐馬車同至該行商務局　辦周金箴觀察　亦駕臨當卽會同履勘一周見堆積之物除舊鐵貨　外查有冩字　一座鐵洋箱一座因無鎭匙故將二物起存商務總會勘畢中西官分道而回（見） 
[嚴刑懲儆惡棍]  
　　浦東八據頭惡楊姚堂生前因犯案由縣判押改過局於今春釋出仍在外間詐擾鄉民較　更甚故爲汪大令訪知飭捕嚴緝於前日獲解到縣當晚奉汪大令訊明　　飭責三千板迨責至二千板時血肉模糊大令　令停刑釘鐐收禁外監俟十天後再責一千板詳請道憲照例重辦聞該棍當差捕等往拿之時因其黨羽衆多故率同夥役數十人備帶器械預防拒捕至則該棍竟在身畔摸出手槍欲圖開放幸爲各捕盡力擁上始得拘獲將槍　下押解至縣云（近） 
[躉船修理竣工]  
　　金陵招商局躉船前因船身損　拖入滬南製造局船塢修理刻己工竣定於日内由保民兵　拖帶赴甯（　） 
[預備存儲機件]  
　　滬　鐵路應用機件及運貨　車拖客機車等日前均由太古藍烟囱　船從英國裝載抵申不日即須駁運赴淞故吳淞張華浜機器房　機司洋員鄧君預備一切連日添雇洋機司一名華機司二十餘名小工數十名幷添　機厰及草瓦貨枝等以便存儲聞此項龍顧　車大小三十六部大者專拖客車較現時所用者尤鉅小者拖運貨料車較現用者小云（右） 
[禀請驗收機器]  
滬南製造局總辦魏蕃　觀察前　滬北 
 
 

Page 11

 
 
瑞生洋行訂購銅元印花等機器五十部業於前日一幷解到經觀察立卽禀請江督周玉帥轉飭江南銅元局派委來滬騐收（欣） 
[事紀]  
　　滬南製造局　　營收發司事吳姓向　左近某姓婦有私前晚張千戎查悉本應禀請總辦將吳開除姑愈　差多年從寛著記大過一次（歡） 
[同申奠]  
　　候補道趙觀察詒書奉江督派令來滬致祭己故製造局船塢督辦葉軍門昨日午時偕同陪祭之　鎭軍詣葉館奠祭如儀（近） 
[報縣請騐]  
　　前晚楊樹浦印捕巡見有某甲倒臥在地形似服毒當卽　入捕房轉送醫院求治無效昨晨身死當由捕頭飭送斐倫路騐屍所傳十二圖地保　縣請騐由上海縣汪大令帶門刑仵至場　得委係發痧身死卽飭善堂殮理（古） 
[錄詳盜供]  
　　著名巨盜張大虫經嘉定縣李大令飭緝未獲由滬獲解至嘉研訊屬實定於日内解道過勘故昨奉太倉州謝刺史將供錄詳上海道核示（近） 
[上海縣案]  
　　陳江氏去歲扭業文兒至工程局控被偷竊衣飾經工程局解叢到縣訊供不諱收押改過局在案近奉縣尊汪大令飭　　文赴通州關　質贜之叢鈴兒到案大令於前晚研訊文兒供去秋八日陳江氏家死一親戚雇小的伴夜破曉時掩入房内　得皮　衣服二十餘件分裝兩麻袋並金銀首飾六件卽到胞兄鈴兒家内檢看由兄嫂帶同姪女小的及叔父等立即動身乘小輪至靑龍港遇見表兄察悉　去洋二十元質衣付給小的祗住三天當去女　甲一件計洋五元兄給小的四元作費返滬旋被陳江氏　局解案是實質之鈴兒供小的夫婦先回金沙港家内至九月初十弟始回鄉交來當票七　己移在案外有金戒金圈金　五件銀鍊一根弟於十三日返滬後由小的持金銀　至通州當鋪質錢夥云俱係包金祇當錢一千七百文大令察閱當票有十月間質當者顯見狡賴喝責二百板鞭背五十下始與其弟所供相符判均收押惟認竊衣服與失主所報　殊候傳陳江氏質明究追○戳斃楊和尚之兇犯銅匠金發卽馮金發獲案訊押後馮之姘婦薛氏忽央某粥店主婦往勸楊婦勿再遞禀求辦楊妻佯爲允諾往晤薛氏詈駡掌頰經人勤散薛氏前日投縣控被楊妻無端毆傷等情亦經大令訊問供與金發爲鄰今被楊妻誣姘兇毆云云大令廉得其情斥退不准○朱方氏投縣喊求騐傷亦奉提訊氏供鄰人王三元之妻前向婦人借洋三角不允昨夜婦人在門首納凉三元擦身路　婦人扇碰伊身卽被兇毆復將學徒拔至西門外巡局勾串地保局差勒　酒筵四席爲此控求騐究大令謂照爾所供曲在王三元何以反拔爾學徒到局勒罰顯有不實判該差恊保理處如違帶訊○在蘭芳里與放票匪徒李金標同榻吸烟之吳春泉昨因患病禀請大令提案復訊供小的向業剃頭與李同處吸烟實不知伊有放票情事大令判交保候示（近） 
[巡局瑣案]  
　　高三益紙店歇伙盛同德前日至該店紙棧行竊錫箔二十餘塊圖逸被棧司撞見扭入十六鋪北局轉送　巡局請究○前晚有酒醉人周桂文在南市校場稍左近某　間胡　碰碎頭額烟間主投二十七鋪巡局控訴局員朱二尹　得兩造各有不合大加申斥判各具結斥退（欣） 
[會審公廨晚堂案]  
　　紹興人馬生來控張翔源奸拐伊女阿娥逃避牽涉婦人管氏顧氏等情前日早堂由差探蔣氏提案關司馬判令交保候訊在案至晚奉襄讞孫耳三明府升堂研訊　供生女阿娥年己及笄許配美華書館排字人朱登仁爲妻尚未成婚前月十八日托言看會與鄰女阿姣秀林出外夜始歸翌　小的稍加訓斥乘間逃逸當向阿姣拘問　云昨日與張姓同　馬　後至管顧氏家躭擱良久小的因往管顧氏處盤詰　　昨日由張同來　有其事惟逃匿何處無從知悉爲此控請究追管顧氏供甬人住恒豐里祗借廂房半間張翔源與夫舊友前日帶　女子三人托言看會經過借坐片時小婦人以未便容留拒之　夫　不介意翌日馬來饒舌實不知其女下落明府盤駁良久報定前詞判掌頰一百下交保出外限三禮拜内幫尋張翔源阿娥到案再奪○甬八張　林即張汝霖前控伊妻張周氏與車夫徐六郎奸議奉孫明府判公棲流所留養　示在案嗣以該氏向所董力白冤誣求爲超豁由董將氏送廨請奪明府飭傳伊夫張傳林到案復訊供稱此婦犯奸　實誓不　回一再關道終執前言因判仍發棲流所再行處置（見） 
[會審公廨早堂案]  
　　過犯陸阿二竊蔣鶴亭布衣洋傘等物由　朱桂生解辦讞員關司馬會同代美訊判之　繙譯官師謀君研訊之下判責一百板押西牢一年期滿遞籍○王子生竊東洋公司日商宏内一海之洋紗等物由探陳山林解辦判責五十板押據房一天○積竊丁　茂先後竊江風　吳洪慶鄭謝氏等二家衣物由　解究判責二百板押捕房一月劉海靑前日在四馬路裕泰洋貨店托言　物攫去洋傘一頂當塲拘獲由探徐申　搜出行竊别處之洋傘兩頂昨晨解辦判責一百板　捕房兩禮拜陳來狗與王淸雲前日在武昌路口角被王突出利刃戳傷身背數處報探拘案昨日解辦判俟原告傷痊再訊○裁縫朱阿泉冋興婦人張阿大　識近以張另有所私心不甘服前日乘間至張家中將其衣服金戒取去事後由張投捕報失派探陸恊庭前往拘獲昨日解訊判責一百下押捕房十四天○馬夫楊阿六横路違章由　解辦判罰洋五元充公○安徽人蔡國　卽蔡學成上年夏問投廨呈控雖　人戚永保欠銀不還等情經前任黄司馬飭差提訊由錢玉　將戚保出理還汪　詎今事隔　載案懸未結前日蔡又以累墊票銀等詞赴廨呈控關司馬查閱案卷飭差恊探邵仁初將保人錢玉成於昨日提案諭著押候遇堂覆訊○沈榮富竊周阿生家油衣油帽由探解究判枷號七天期滿加押十四天○徐根富竊李日富家布衣棉被由探倪順泉解辦判責一百板押三天○住居新閘路之孫咨春於本年二月二十五日失去木鐘一口報捕查緝在案昨由包探李星福將行竊該鐘之王阿如解　倂起到原賊請辦判責一百板押一天（見） 
[法租界捕房]  
　　甬人忻成義勒令捕魚各船戸懸掛洋旗藉收規費爲魚業公司具控道轅經道憲袁觀察札飭法讞員陳大令提案訊　押候禀道核示在案昨日大令命提到案諭著以　不准再蹈前轍從寛開釋○季子卿前與王尚堂等股開永古齋古玩玉器店運貨至美國金山地方賽會季乘私舞弊侵吞鉅欵爲股東察出扭控法公廨奉大令訊供除將私帶回滬之鈔票洋銀數千元先行　領尚少銀六千餘兩押候嚴追大案昨日季妻陳氏投案遞禀聲稱己向商務局懇次蒙准代爲調處丈夫在　患病求准保出醫治大令諭候商務局來函准將爾夫帶往局中傳同原告理帳核奪○某洋行出店兪德隆私竊洋酒一瓶爲洋東察出送案請辦兪供客人沽飲剩下之酒並非竊取大令著枷號三天責一百板○王阿三擺設三四擬誘賭騙財爲捕房拘獲解訊判先枷二個月期滿責八百板○扒竊王阿毛迭次犯案屢辦不悛此次又在菜市場行 
 
 

Page 12

 
 
竊大小洋銀數枚爲失主當塲拿獲送案請辦大令判重責五百板發改過局監禁一年（居） 
[美租界捕房事]  
　　王金觀陳梅法沈金二三人串竊某姓等三家綢布衣服多件由包探朱桂生拘獲一幷押入捕房解　○湯利初至有恒路翁同興烟間乘間行竊烟槍一枝至押店求　爲包探孫阿星撞見拘入捕房押候解辦○前者毛阿四至海寗路突被流氓李孟榮陸雙記兇毆受傷報捕飭竟各情己紀本報　　包探朱桂生將李陸二流氓一倂拘入捕房押候解辦（古） 
[抗省官報]  
　　六月初八日候補府蔣德璜王慰祖知縣　允　　世　本理問陸繼賢按經歴周之網縣丞宋嘉　從九張讜均禀見候補縣趙熙光禀奉憲委赴滬出洋師範學生照片資費差初九日候補府劉慶齡同知吳蓉通判葉佩萱知州李士彬縣丞程祖韶歸懷珠陳黼巡檢王立勳程秉鈞羅希倫均禀見　初十日候補縣魏象書禀奉憲委署開化縣缺叩謝候康田禀知催張令欠欵　數解　　丞張方禀知捐免來省禀到均禀見十一日候補通判桂步　禀　　靑田雲和兩縣糧捐差沈維城禀知課吏館五月分考取一等第三名知縣王勛　由京領　來　從丸王國幹禀奉臬憲委候潮門稽查差均禀見十二日候補府蕭文昭同知陳祖蔭知縣盧士鴻張其昌朱震勳均　見十三日將軍德拜會中防同知蕭仁和縣黄錢塘縣汪正任湯溪縣袁候補同知余銑知縣萬　陳鏞洪禧卽用縣郝毓椿抗府司獄趙候補府經歴田受衡　磨吳元福縣丞曾翰章史　巡檢楊福蒸龎樹新程秉鈞從九居珩均禀見十四日杭同知姚文淸知縣錢寳鎔卽用縣蕭逢源候補府經歴胡家玉縣丞歸懷珠郝泰年從　王訓鏞均禀見十五日八座司道候補道杭中二恊武職統領旂務　士均差賀本司經歴邱理問黄庫大使璧照磨鄒准補寗海縣丞徐詒綬　補府經歴薛銘龢　函强運開劉欽謨主簿　德壽　八陳葆誠均禀見 
[申報館恊振所經收上海紅十字會振捐六月初一日至六月念九日止第十五次淸單]  
　　六月初一日虞山釣徒後人吕曾培湯餅席資移助洋十元○初二日　　頤洋一百元○三日奚門吳氏洋三十元○初六日新大銅小洋念角○十四日張秀記洋十元○十八日無名氏求三官　煞開通洋一元○廿六日吳馥堂洋十元幼女吳　珍雲寳洋十元以上　共收洋一百七十一元銅小洋二十角 
[上海六馬路仁濟善堂籌振所施子英經收山東各處等捐六月初一日至廿九日第一百三十一次淸單]  
　　楊蔡氏洋三十元無名氏洋五十元兩孫女平安人無名氏淸　沈姓　吳氏求妻子平安各洋十元程秉正求病速愈王梅修求合家平安各洋廿元潘姓洋五元隱名氏求生茂盛洋七元江金氏隱名氏求次子　各洋一元許門　氏洋二元二角隱名氏求妻平安洋一元汪氏病愈還愿小　二百角桶内銅小洋七十八角本月份共收洋一百七十八元扯二七九申元一百廿九兩七錢六分小洋一百零二角扯六八七二申元七十兩零一錢銅小洋七十八角　前共　規元十六萬　千五百三十六兩五錢三分八　除解各　賑欵外淨存元六百零零三錢八分一厘銅洋八十三元九十五角 
[還捐聲明]  
　　茲有　　棧房地脚貨銀六百廿三兩七錢五分四厘助於敝堂施醫贈葉經費曾於初三日好善可風登諸中外日報今據　　來說此銀係棧　友公分之欵而悉數助捐衆情　洽商之　堂　還規五　兩特此登報聲明公鑒[  滬北仁濟善堂司董謹啓]  
[自求多福]  
　　敝堂常年施醫給藥已愁費絀　因遼　大兵之復疾疫繁　需用丸　尤夥倂力兼營益形竭蹶乃　蘇垣恆孚銀樓經募雲西氏善士樂助醫經費洋二百元又潘復齋求病速愈洋五十元懷橘氏求賢郎病愈洋一百元仁施渥沛具徵惻隱爲懷天道好還定　康疆之慶乞附報端藉呈公鑒上海六馬路仁　善堂董事　信厚楊　杲陳作霖朱佩珍焦發昱施則敬張韋承等謹誌 
 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
