# 1918 - 2 - 4916125

 

Page 1

 
 
   
 
 

Page 2

 
 
時評 
[新舊之爭（冷）]  
　　新舊非善惡之謂也故其所爭不能以新舊定是否也昨日之新年新曆之新年也一月以後又有舊曆之新年新曆之新年已定而舊曆之新年不廢是新舊之爭未息也 
以時事言南北之爭南方多新黨而北方多舊人是亦新舊之爭也然而以國會言南方主復舊國會北方主召新國會以召集國會言新黨主用舊法舊人主用新法是亦新舊之爭而新舊之所爭者又適如得其反也 
　　故曰新舊非善惡之謂而不能以新舊定其爭之是否也 
[命令]  
　　十二月三十日大總統令方樞吳笈孫均晉給二等大綬嘉禾章郭則澐朱口燮均給予二等寳光嘉禾章此令 
　　又令夏壽康給予二等寳光嘉禾章此令 
　　又令吳炳湘給予二等寳光嘉禾章此令 
　　又令李國珍給予二等寳光嘉禾章此令 
　　又令林步隨晋給二等嘉禾章陳懋鼎給予三等寳光嘉禾章此令 
　　又令于寳軒給予二等嘉禾章此令 
　　又令李長泰晉給二等文虎章此令 
　　又令王逹晉給二等文虎章此令 
　　又令楊志澄晋給三等嘉禾章此令 
　　又令陳繼　晋給三等嘉禾章此令 
　　又令羅述稷晋給二等文虎章此令 
　　十二月三十一日大總統令任命楊蔭榮署陸軍第二師參謀長此令 
　　又令張家瑞授爲陸軍步兵上校方日由授爲陸軍砲兵上校孟昭月授爲陸軍工兵上校此令 
　　又令陸軍總長段芝貴呈請授馬汝麟李曰鏞胡慶格爲陸軍步兵中校胡益壽爲陸軍砲兵中校李文炳關際雲陳寳廷何豐芑李海瀛爲陸軍步兵少校王蘭瑞爲陸軍工兵少校賀長山爲陸軍二等軍醫正張廣榮爲陸軍二等獸醫正關鴻勳魏聯民褚公輔蔡樸爲陸軍三等軍需正楊德春王晋卿爲陸軍三等獸醫正張夢　爲陸軍三等司藥正均照准此令 
　　又令張　若晉給二等大綬嘉禾章曾彞進給予三等寳光嘉禾章袁良晋給三等嘉禾章此令 
　　又令余棨昌邵章盧弼周弨昌均給予二等大绶嘉禾章此令　　又令秦瑞玠何煜潘昌煦高文吳煦賀兪延鴻馬德潤鄭言蔣邦彦李　均晉給二等嘉禾章劉道仁潘元敉　承俞錢承志朱學曾祁耀川周貞亮程明超范熙壬汪馨壽陸飛均晋給三等嘉禾章祥壽延齡劉以鍾邢端黃藝汪楊寳關文彬許嘉田許寳芬均晉給四等嘉禾章此令 
　　又令姚震汪羲芝均給予三等寳光嘉禾章此令 
　　又令陳時利給予四等寳光嘉禾章此令 
[專電]  
　　北京電元旦典禮原定三鞠躬禮畢馮忽添出頌詞朗讀有已退下者因被阻引上階聽訖禮官復唱一鞠躬退乃散頌詞都四百餘言首述依法代總統及六年前過去事實殿之以内外一心預祝七年種種進步（二日下午三鐘） 
　　北京電今晨公府舉行賀典先府屬文武次各機關主任次外賓協約推英使領袖中立荷使各偕館員入覲惟王總理因未製禮服僅便衣到院與廳局中人一鞠躬散（一日下午七鐘） 
　　北京電前陜省長李根源到京馮约元旦下午四時入見對時局頗多獻議馮頗採納惟談到國會問題李不贊成以新法改選馮聞而默然（二日下午三鐘） 
　　北京電馮意國會仍主從新法産出嚴催參院速將兩法决定但該院對政府修正案頗多變更聞大體已審定下星期五提付大會（二日下午三鐘） 
　　香港電黎元洪秘書郭泰祺星期四日抵粤拜會當道 
（一日下午一鐘） 
　　北京電明日府院照常辦公各機關通告放假三天（一日下午七鐘） 
　　北京電旅京浙人徐琪等訂六日在浙江會館開特别大會宣布楊善德治浙罪狀意在逐楊去浙浙人穩健者多不爲然向首列發起之孫寳琦汪大燮質問絶對否認即徐亦被人利用純出某派主動（一日下午七鐘） 
　　北京電交部以各路車輛專供軍用迭據各商會請維商運特令京漢等七局將工程用車酌撥營業從事疏通（一日下午七鐘） 
　　北京電馮令張耀曾赴滇疏解川局張意尙非其時（二日下午三鐘） 
　　北京電王占元電告鄂事棘手請示機宜（二日下午三鐘） 
　　北京電内部頃將處置敵國人民條規第九條修正公布文爲敵國人民違犯本條規者得勒令出境其有事實上未能即時出境者得拘留之至可出境時止（一日下午七鐘） 
　　北京電出兵歐洲事經中法兩國當局决組中法委員會討論後再定辦法中委爲靳雲鵬唐寳潮法委貝留斯米蕯聞巴黎亦議設同項委會由中國派往觀戰員中選定兩員與法國陸軍當局接洽（一日下午七鐘） 
　　香港電龍軍李嘉品司令報告星期五日在雷州大敗桂軍（一日下午一鐘） 
　　北京電政府得粤探報龍濟光李耀漢現已携手馮因兩電陸武鳴敦促來京就職（二日下午三鐘） 
　　北京電曹汝霖傷口未合續假七天（一日下午七鐘） 
[外電]  
　　哈爾濱電駐哈爾濱之第五百五十八國民兵聯隊自願移駐赤塔行將出發哈埠之俄兵於是僅餘鐵路防兵七百名騎兵四百名其中絶少過激黨駐海拉爾第五百四十七國民兵聯隊當哈爾濱　送第五百五十九聯隊兵士之火車過境時抛棄軍械希圖登車同行爲車上華兵所阻第五百四十七聯隊今電請哈埠當道遣之出境該聯隊離海埠後則滿洲鐵路區域内無贊助過激黨之軍隊矣如籌妥善方法准此類不法兵士在滿洲里等站過境則不致再有意外事變　據赤塔　稱伊爾庫斯克於二十九日起與過激黨談判休戰事宜白旗衛隊要求過激黨繳械如不應允則一星期後安哥拉河結凍後卽將渡河入鎭河上浮橋現爲過激黨所毁安哥拉河水流甚急故必至一月初旬始凍（三十一日） 
　　字林報 
　　哈爾濱電陶祥貴司令出示請居民勿信謠言且謂華兵之來乃爲保護外人起見云中俄當道已組織特别委員會調查二十六日哈埠華兵與過激黨之戰爭及尹爾庫斯克之騷亂情形外國船隻已駛離海參崴（三十一日） 
　　路透電 
　　北京電政府最近電岑西林云中央之意以爲取消臨時參議院依據舊約法召集新國會自是正當辦法請據此恉與南方謀妥協之道（二日） 
　　北京電元旦上午十一時馮總統受各國使臣之賀下午受文武各員之賀（二日） 
　　東京電元旦日日皇日后御正殿受朝賀日伯爵以下有爵者及貴衆兩院議員及其他之皇於元旦日上午四時半出　殿舉行四方拜典禮是日皇族百僚及各國大使等陸續進宮拜賀新年（二日） 
　　以上東方通信社電 
[戰電]  
　　亞姆斯特丹電十二月二十八日白里斯特里土夫斯克官電所傅德國媾和條件尙有續文如下德國建議草約之第一第二兩條應如下（一）俄德宣布戰爭狀態業已完畢兩國决計此後共享昇平互致友誼德國依據對於其與國完全相互關係之情形一俟與俄國締結和約俄國解除動員後即將軍隊撤出現有之地位及所佔之俄土以不使因第二條件而發生異解爲限度（二）俄政府旣已依照其主義爲全國人民布告自决其命運之權利而完全脫離亦包括於此權利之内俄政府此舉即承認波蘭立陶宛古爾倫及愛沙尼亞與里伏尼亞之一部分土地民意要求脱離俄國而自成完全獨立國家之决議此種决議在現時情勢中俄政府必認爲民意之表示並願從民意表示中决定結束之辦法凡在可適用上述條件之區域内撤兵問題不能如第一條之規定故當依照俄代表意見組織一特别委員會爲公民大會追認現有脫離布告文之籌備此種大會範圍宜廣而不得加以何種軍事壓力（按上述布告文倫敦未有所聞）俄代表乃極力主張切實宣言不干涉公民大會不留外兵之必要但允組織籌備大會並决定撤兵期限之委員會二十九日第三次會議俄代表戈夫氏主席發表意見謂磋議之始成績尙佳戰事可望速了散會後即返國下届會議定於一月四日（三十日） 
　　倫敦電每日電聞俄京通信員電稱今對於德國之媾和條件不能再抱不理之態度協約國如任令俄國締結屈辱之單獨和約則其政策甚爲短見過激黨决議使民選國會爲軍工代表會之虚影且存心驅逐士官黨與穩健之社會黨稱爲民選國會阿諛之徒故俄人凡抱和平竟見者皆渴望協约國出助俄國得適當之和局云（三十一日） 
　　俄京電今晨十時過激黨結隊游行慶祝和平内有携械之軍隊及紅旗衛隊農民大會幹事部軍工代表會中央總部扶持民選國會聯合會曾協同發表宣言書請人民勿參與此舉書中否認過激黨之治權並宣布民選國會之尊嚴兵士若干闖入扶持國會聯合　　拘會中之人而去 
（三十日） 
　　倫敦電芬蘭代表多人現赴歐洲各都運動承認芬蘭民國瑞典皇召見芬蘭代表時聲明赞成芬蘭獨立之運動（三十一日） 
　　華盛頓電星期六日瓜地馬拉（中美之共和國）之京城瓜地馬拉復遭地震幾全破壞海軍部接有消息謂全城糜爛不堪無家可歸者十二萬五千人瓜地馬拉之美國海軍奉　援救難民（三十日） 
　　紐約電此間天氣寒冷爲從來未有以致煤斤更覺缺乏今日有數千人擁入煤場各取一筐而去（三十日） 
　　巴黎電中國馮總統致電法總統祝賀新年並祝法國勇武人民之幸福且深信法軍奮勇從事保護正誼公道之戰爭必獲勝利云云法總統覆電謝之（三十日） 
要聞一 
[西報論停戰布告之效力]  
　　字林報二十七日北京通訊云昨晚發表之停戰命令本可爲時事之重要發展惜措詞不盡適宜語意亦不堅决恐不足息火適以投薪耳此文首段多陳腐之詞總統自作謙語約略言及歐戰謂中國與協約國爲同一之動作此言也實爲創聞蓋中國自行宣戰並未加入協約國所定不單獨媾和之約也但總統以爲中國宜蓄養己力以助友邦不宜從事内訌故以内亂不息之危害警告國人繼謂陸榮廷唐繼堯譚浩明均有遵飭部下停止進行之表示是以中央與各省均應表示眞　彼此讓步以圖恢復秩序惟於政事上欲得統一之進行當於軍事上先得各方面之結束各統兵長官宜候中央解决不得轉生誤會此乃雙方所應負責者也至於善後事宜苟此後不違中央命令自不追溯旣往文之結尾處以彼此掬誠相告爲言並引兄弟閲牆外侮斯至之詩以申明之此項命令或可爲趨向和解之初步惟自南方領袖視之未必與時局相　合試舉一端言之彼等雖願和解然並無遵從政府之表示且彼等意見以爲錯在政府而南方則擁護憲法大義凛然今命令所稱不追溯旣往一語亦恐非南方領袖所樂聞再南方前願和解時北方督軍拒絶條件獲取政府之欵項調遣政府之軍隊利用政府之鐵路示其軍威以嚇南方此亦南方領袖所未能忘懷者也南軍處處勝利而中央政府之軍自入戰場之中則無一處不敗北事實顯著停戰令中竟無一語及之若南方不以此令中含有罪在南方與發動權操自北京之意則此令當可發生效力蓋此令之發表至少等於不受北方督軍指使之聲明也南方若承認此義則掬誠協議以解紛爭之途或可由此令而開矣今晨報紙登載長江三督軍之　電此軍果確即可證明三督軍之意見一致而力謀南北調和之策略謂陸榮廷已願議和中央政府宜卽通飭停戰勿事軍備惟吾人於此點有不能無言者南軍雖不活動於湘省然粤軍猶在汕頭進攻是以戰事不停之罪雙方俱不能免焉長江三督軍願仰承中央之决計但請北京勿再持模稜兩可之政策北京政策究竟何在前所聞者厥爲督軍之武力政策今所發表之停戰令並未聲明政府將有何爲是亦一憾事也臨時參議院今仍集議修正國會選舉法擬大減 
 
 
 

Page 3

 
 
　　衆院人數並更改參議員之性質此種改革未始不當南方領袖或亦贊成第臨時參議院爲督軍圑所產出意在擅改國會性質以合督軍之意再此輩議員非眞正代表各省之人物解散此種參議院實爲北京當務之急蓋和解必由雙方同意而得之非可由北京一方面所得擅專也廣州電稱二十二日巡艦兩艘運送艦裝載龍兵擬登岸攻粤中途爲獨立艦隊攻擊交戰不多時盡被俘獲有軍艦兩艘前背獨立艦隊今受桂兵運動又叛龍來歸此即此次龍軍所以失利之原因也漢口傅來消息　復令人不懌公安司令因隣邑荆州業已獨立地方危迫特入省請派援兵鄂督責其擅離職守當卽捕而殺之雖其部下來電請恕但竟無效此十五日事也此間報載公安司令與鄂督不睦故鄂督藉故殺之司令王姓隸籍江蘇其所統一旅聞司令慘被鎗斃頗爲憤怒要求說明理由謂旣未審訊又未有中央訓令　殺高級軍官實爲違法云 
[公府會議與閣議]  
　　昨日（二十九）下午四時頃馮總統電召王總理入府密議解决時局問題馮總統仍主張電促岑西林譚組庵李隠塵諸要人來京共任調停之責王總理方面則電促鈕永建即日來京是日列席者有段香岩陸子欣王叔魯諸閣員其餘均公府要人聞所討論之最關重要者爲停戰布告頒發後對於時局解决之一切辦法逐條討論至爲祥盡但因時局尙未十分平定故未有十分結果討論約一小時餘卽行散會 
　　昨日星期六爲國務例會之期王聘卿總理上午十時首先到院閣員中除曹交通劉海軍請假未到外餘均列席上午十一時照常開議首由陸子欣總長報告關於哈爾濱問題之交涉陸君將我國派兵及俄國廣義派軍隊敗降情形詳細說明遂議定對於此項降兵處置地點方法等不日實行並通告各國嗣又商及解决時局問題内容非常重要秘密但確聞係停戰布告發布後之善後辦法仍不用直接由政府出而與西南接洽一致决定以南京李督居間與西南磋商日内當有指示方針之電發往南京此項問題會議甚久陸軍部之例案則因條文太多一時不能取决故未詳細討論又一消息昨日閣議關於外交案件之重要者如（甲）陸總長報告中國軍隊收服哈爾濱情形及處置降兵辦法（乙）西伯利亞鐵路防護辦法（丙）吉林中東鐵路派兵防護問題（丁）奉黑兩省增加軍隊以固防守問題此三項問題當場均已議决散會時約一點三十分 
　　昨日閣議爲本年末最後之舉行新年假期例須停議惟聞近日内外要案頗多不便久停除下星期二卽元月元日之例會停會外星期四卽元月三日卽將開會 
[杭州快信]  
　　駐台州海門外海水警第二區長兼第三游巡隊長章翔綬因事辭職遺缺已委盧家有接充 
　　楊督軍昨率各軍官佐在署慶賀元旦上懸總統小影排班行鞠躬禮鳴砲二十一響禮畢宴會 
　　委署縉雲知事呂本端業已撤任察看齊省長昨訓令會稽道尹將代理之李崇儒改爲署理 
　　烏鎭統捐避長姚應泰奉財政廳令調辦峽石統捐局未到差以前暫委袁長春代理昨已呈報接辦 
　　第二師張師長委第八圑圑附李家鼐充該圑第二營營長副官葉祖羲充該圑第三營營長已呈奉督軍照准 
　　調任温州六區統帶梅占魁電呈軍民兩署業於昨日接受關防 
　　齊省長委王濟組爲本署技正兼第二科科員 
　　恢復三旅旅部及第五圑營業經張師長召集師部全體軍官一再會議現已决定辦法呈候督軍核示 
　　交通部新委台州電報局長吳大藴昨已到省 
[南京快信]  
　　李督近日又感風寒連日已不見客昨日元旦軍署舉行慶賀李督亦未出由王巡閲副使齊震巖省長率領通城文武午前十時在軍署大堂前舉行圑拜禮撮影而散 
　　元旦日上校以上軍官均齊集督軍署由王巡閲副使代表李督軍在會議廳宣布中央已電阻魯軍南下待命出發 
　　張溥泉前日又由滬來寗住大觀樓因李督病未見客由施機要主任代表接見昨日晚　已回滬岑西林代表耿毅昨過寗今晨乘輪赴鄂 
　　軍署主任參謀劉玉珂奉派准明日北上 
　　軍械借欵有復活消息李督連日已兩次去電探詢中央迄未復電 
　　贛督陳光遠代表任壽祺因組織省議會代表會議事留寗數日茲已事畢今晨乘江華江輪回贛 
某方面消息政府已發給魯軍出兵費一百萬元　津浦路線特别戒嚴 
　　李督因海軍饒總司令已請病假杜司令又已赴鄂江防吃緊前晚召各軍艦艦長到署會議以固江防 
　　贛北鎭守使吳全彪派伊弟來寗面謁李督聞爲魯軍入贛事 
　　陸榮廷來電西南已推岑西林爲總代表有事可就近與岑接洽母庸派使來桂 
　　江寗齊鎭守使跌傷未愈昨日元旦亦未到軍署參與賀典 
　　十六混成旅現仍駐浦口中央來電该旅撥歸李督節制 
　　章行嚴啣命南下昨已抵寗准明日赴滬晤岑西林接洽時局 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[調和時局之前途]  
　　據聞李秀山督軍昨有前後兩電致王署總理原電甚長其大意首稱對於停戰命令甚表贊同此後關於議和辦法務請隨時指示以便進行次謂議和地點當以上海爲宜後電略云南京爲南北要衝須有雄厚兵力方足以資鎭攝近來上海浙江等處時有不靖之消息蘇省兵力單薄在在堪虞現在停戰布告旣已發表駐寗馮旅已無赴閩之必要可否請撥歸甯節制此外仍懇政府從速派兵南下以固防禦如中央無兵可撥則或由寗自行添募亦可云云 
　　蘇督李純日前來電反對任命段合肥爲參戰督辦段芝貴爲陸軍總長龍濟光爲兩廣巡閲使曹張爲兩路司令（或云係轉譚浩明來電）昨日政府已去電詳覆其内容略謂段合肥之任參戰督辦係由對外問題之關係因段對於參戰極爲熱心且平日肯負責任聯合國方面亦極希望其出擔斯職是以政府特加任命段芝貴之任陸軍總長則因王聘卿政務殷繁力辭兼職一時又無替人撑此難局段氏在北洋系中最有勳勞之人物以之充任最爲適當龍濟光爲兩廣巡閲使係在前内閣時代業已發表現内閣未便變更并非别有用意至任兩路司令係專事防禦並非從事討伐一俟時局底定即行取銷云云 
馮總統現仍反對恢復舊會但所以反對甚烈者乃因事實上之難辦非謂法律上之不可聞政府所慮者在督軍反對目下反對最烈者爲曹張倪楊李（厚基）五督軍馮氏昨曾語人云此五人無法疏通故以現勢論馮氏即欲應允亦勢有所不能也至南方則一致堅持且縱令政府疏通奏效使其一部份贊成召集新國會然恢復平和恐仍十分棘手 
　　直隷曹仲珊督軍前日（二十七）發一通電分致南北各省茲從某方面探得該電大意謂現下停戰佈告旣經頒發第二步所應解决者即爲國會問題在西南激烈一派或要求恢復舊國會在北方主和一派或又主張以撤消參議院命令爲止而在調和一派又取折衷主義主張召集新國會以爲調和兩派之主張即在政府亦曾聲言可以依法召集新國會究竟國會問題應當如何務祈即予開誠相示以便相互磋商是爲至禱國家前途有受賴矣云云 
[停戰中各方戰事行動]  
　　停戰布告發表後吳石兩軍激戰於宜昌龍莫兩軍相持於廣東個中情形如何尙待績報茲據某要人消息中央昨午三時又接有王占元龍濟光告急電報各一件王電略謂石黎兩軍業已會兵安陸進窺京山天門一帶天門與漢陽相隔咫尺急宜派兵駐防第十一師軍隊現須分援岳州務望急派他軍來鄂以資防守等語龍電則謂閩粤爲唇齒之地閩危則粤事更急現聞李烈鈞等已節節進兵攻取詔安中央何竟視若無事粤中局而雖極紛糾然如得海軍之援助尚尙易支持請設法向程璧光急爲疏通以資臂助等語又據漢口二十九日來電稱石星川率隊圍攻宜昌駐宜朱旅長率所部一圑迎敵雙方正在激戰宜甚危急不恐不能守省城無兵可派宜昌電已不通王督特派急足探商吳光新就近救應戰狀尙未能悉云云績得第二電内稱石星川攻宜昌名義上謂係專攻吳光新吳究在何處迄未能詳宜昌駐兵係鄂省派出數僅一圑云豫督趙周人昨有電到京告急其原　云連日迭據南陽鎭守使吳慶桐電稱據探稱荆州石星川推黎天才爲靖國聯軍都司令石爲總司令並與棗隨土匪設法聯絡各縣知事强迫撤换匪首王安瀾聯軍八千餘人快槍千餘枝黎天才復解軍衣子彈百餘車爲之接濟日内大有北犯之勢豫南鄧新楣沘等處風鶴頻驚現正嚴督各軍隊竭力防範等語恭讀有日大總統布告通飭停戰息爭石黎等心目中如尙知有國家自應遵令罷兵靜聽中央處决乃竟悍然不顧勾結匪徒日圖擾亂愈逼愈近除電飭吳使嚴防以杜竄擾外謹此密陳敬乞訓示趙倜叩勘（二十八日）印並聞政府接電後即去電直督曹仲珊請其卽日派遣援兵速往豫省矣 
　　鄂督王子春前曾來電表示辭職之意政府當卽去電慰留茲聞王督日昨有電到京對於慰留一層表示感憤之意並謂岳州危急鄂事日益紛糾請任漢口鎭守使杜錫鈞會辦鄂省軍務聞政府已照准行將發表並聞岳州方面南北兩軍已有小衝突襄陽自黎天才自主後土匪　起聚衆有二三千人程潛即以之爲攻岳州之前敵王金鏡已有電武昌告急又石星川進攻宜昌勢甚急迫現在業已證實聞政府昨接駐鄂第十一師師長李奎元艶電報告宜昌形勢非常吃緊吳光新盼援甚急擬即分兵前往請政府指示機宜及往宜路徑 
　　政府前日曾電劉存厚勿進攻免貽口實乃日昨劉之來電謂川中滇軍已宣言决不退出川境而一面滇督昨又有電來京要求政府决允滇軍二師駐川南一帶並任命顧品珍爲四川軍務會辦聞中央當即覆電謂此等要求决難辦到並擬派張子貞赴滇與唐督磋商令其將滇軍完全退出川境一説公府有仍令與南京李督間接磋商消息至於廣東方面則莫榮新陳炳焜昨始覆電大意謂西南對於停戰本極贊成但政府旣有停戰之决心應將兩廣不願愛戴之龍濟光巡閱兩廣命令撤消仍任陸幹老如不撤消此命令則兩廣决不取消自主如何之處望即電覆等語據公府消息總統於二十七晚以私人名義致陸榮廷唐繼堯譚浩明三氏電報一通首叙停戰布告已頒發前敵各路軍隊苟能遵照休戰時局自易解决次述禍首懲辦問題其原文有禍首問題係已往之事應即免予置議方有妥洽之餘地否則即令提出在中央萬辦不到合先預聞等語又一消息云常軸於二十八日接到閩鄂兩省告急之報卽發電通告陸幹卿上將與李秀山督軍極言潮汕荆襄方面在此停戰期内不應更有軍事上行動萬懇設法制止等語並聞此電由王聘卿出名拍發 
　　直隷督軍曹仲三山東督軍張子志兩氏當停戰布告未發表以前均爲極端主戰之人物自中央布告停戰後曹督軍乃力持消極態度張督軍則仍積極進行茲據某要人消息張子志督軍昨午曾來密電一件力言西南希望和平决非誠意請政府勿爲所愚并力闢主張恢復舊國會之說其語氣與倪丹忱前日來電約略相同至曹直督則近日已絶口不言時事中央前晚因接鄂督王子春告急電報比電諭曹督軍繼續派兵赴鄂援助曹於昨午三時覆電到京略謂政府旣已正式宣告焦戰北軍似無南下之必要文極簡單并未提及時事一字 
[江庸電拒特赦張鎭芳]  
　　張鎭芳運動河南督軍軍民紳商等要求特赦一案茲聞司法部江總長對於趙督軍之咨文不肯贊同日昨不用總長名義致電趙督説明種種不便照辦之原因原電照刋如下開封趙督軍鑒准咨據河南軍民籲懇轉呈特赦張鎭芳一案除另案咨復外庸區區之意有不能不謹布於左右者張因復辟獲罪以私交論則傷其遇爲公家計則惜其才矧以順直水災賑捐鉅欵毁家紓難尤所欽仰惟是復辟之役戡定匪易方事之殷合肥與諸公内外相維北方軍人戮力行陣履危冒險差告底定迺者國體雖已回復第國難方殷國基未固南北牽掣口實滋多荷館逋藏猶未引渡若於此時案内要犯忽蒙特赦對内對外其謂之何如其勉徇所求深慮别生枝節爲國家計爲張某計均所不利此部中所以躊躇審顧不敢輕於一發者也總之張案現付執行待遇殊無所苦他日時局大定不患無原心略跡之時目前情形似難及此若謂捐欵賑災便蘄贖罪事實法律兩均枘鑿汴省軍民素明大義愛張愛國必已兼籌至熟尤盼轉示各情以釋羣望爲國服務彼此同之文書意有未悉謹布私臆諸惟亮察庸勘云云聞江總長日昨電覆趙督後并將此情陳明總統總理謂某以國務員資格從政治上着眼此時亦萬不能准如所請並聞國務員中持此意見者不僅江某一人 
[粤當局拒龍消息]  
　　自龍軍進逼陽江後粤桂各軍當局早經决議粤桂兩省聯同出師務以滅龍爲目的昨桂省已由劉統臣率兵六營由口口方面出發向口口方面進行現已開動而粤省方面則由林虎所部數營由口口方面出發直向口口方面進攻一面又調沈鴻英凱旋歸省之師回防欽廉向口口方面進行此外未經開動之軍尚有極多至陽江方面龍軍兵力之實况則有二千餘人由李嘉品普懷安陸朝珍馬如林等四人統率孤軍深入據守高山前旣爲海軍捕獲兵船後現接濟已斷而瓊島龍軍所　大小兵船十八艘已爲粤軍捕獲九艘所餘之數已不敢裝兵來援至龍軍前用保民運艦及民船數十艘分兩路入窺雷州一路由卯洲灣上岸攻徐聞一路由高州安舖港上岸攻遂溪聞徐聞兵戰現胡漢卿統領已將該處軍隊悉數集中雷州府城拒守遂溪方面已由農有興帮統極力守禦聞二十三號桂軍有兩營開往安舖迎頭痛擊龍軍來時勢甚兇悍迨戰數句鐘卽行敗竄安鋪埠内現胡統領已派楊開運營長並薛治和營長各統所部分頭痛擊已有電致省報捷龍濟光進兵情形言人人殊茲據某方面消息龍氏此次舉兵實分兩路一以李嘉品所部進兵高雷直出博白圖取南寗卽以李嘉品爲廣西督軍已電呈中央保薦一以顔啟漢招集兩陽恩開綠林進窺肇慶以扼兩粤咽喉故兩陽地方龍軍句日以來未聞瓊島接濟而兵士日見其多龍軍兵艦續運之兵械多係接駁雙溪安埔兩港交李嘉品調用爲入桂之預備云 
　　當道昨接高州隆鎭使來電云龍氏篠日竟派李嘉品率兵直抵閘坡窺伺儒洞迭據各統領營縣飛報到署當經指派各營員分紮要隘嚴行堵截查茂名電白與儒洞相隔六十里城中營隊不敷調遣兵力未免單薄特謹飛電奉聞乞速派大兵由海艦運載來高以資援助世儲叩馬印 
　　昨二十四日海軍辦事處程總長據密探報告謂廣屬寳安縣深圳灣地方現停泊有多數之鹽扒船並鹽警隊集中於此有向内地進行之勢該地異常危急程總長即電莫督商議辦法莫督以該處海岸非有海軍兵艦兜截難期得力當即請程總長便宜行事以收捷效程總長即電請警務處長魏邦平來處磋商辦法魏處長於下午二時即往海珠辦事處商議决議水陸並進由海軍派海圻軍艦曁江防司令派二艦聽候調遣陸路則警廳派出警察游擊第一中隊由中隊長李傑夫督軍前往并警衛軍一營由廣九車路乘坐專車開往水路則魏處長親乘廣乾兵艦至虎門會同海圻及雷離魚雷艇星夜出發二十五日水陸兩路將該虎鹽警隊及鹽扒船嚴密包圍勒令繳械該鹽警隊始則言語支吾希免繳械繼以水陸堵截綦嚴乃俯首聽命計該處鹽警隊約有八排已一律缴械聞有機關鎗二桿步鎗數百桿已盡數收繳鹽扒船六艘已由廣乾拖帶回省現泊東堤河面惟警務處長仍乘電輪由深圳灣入深圳内地以觀其實在情形約一二日始能回省其同往之警衛軍曁警察游擊隊擬暫駐深圳以資鎭懾 
[伍秩庸再請恢復舊國會]  
　　南方議和代表各省均推重伍廷芳現馮總統以此事相持過久恐别生障礙益難收拾昨特電催岑西林力促伍氏赴京一行俾大局早日解决聞伍君以此次勢難推却擬返滬後邀同西林晋京磋商調和辦法昨曾由粤電致政府表示和議意見仍以舊國會爲先决問題電云北京馮總統鈞鑒庚電悉尊意以前事實不當再事追溯以免紏紛惟求此後之根據法律而已具見我公犧牲己見息事寗人之苦心無任敬佩廷芳南來將及一月從各方面悉心攷察現在南北爭持主要之點一言以蔽之不外恢復舊國會與否而已西南各省曰國會爲中華民國三權之一解散國會乃干憲非法之舉西南義師之興無他惟求恢復國會維持約法而已蓋民國命脉繫於國會環顧全球卽君主國亦無不有國會惟中華則以民國而無之誠亘古未有之怪象故吾輩欲維持民國必先維持國會使　召集新國會則試問此國會從何發生據何法律臨時參議院之爲合法乃前内閣欺人語耳自欺之語耳以民國元年旣經消滅之機關而復活之則必大總統亦爲臨時各友邦之承認亦復取消方可此種不通之論原不容於學校講堂不圖竟創於政府見於實行此民國之大辱也臨時參議院旣不法矣則由該院產出之新國會焉能合法亦猶婚姻旣不合法則所生之子亦惟私生兒耳惟其如是故已往事實若不返溯日後設施雖欲根據法律而不可得臨時參議院非法新國會亦非法新國會通過之法律亦非法選出之總統亦非法無往而不非法是我公納民軌道之盛意亦無由得逹若果能恢復舊國會則宣布憲法以固邦本修改國會組織法選舉法以改良代議機關不數月而舊國會散新國會出因而法律復尊和平復享此西南諸省護法護國必以恢復舊國會爲先之理由也我公負國重望居擁護國憲維持法律之地位一紙明令朝下而全國糾紛夕解乃遲遲未獲命國人大惑不解此事旣爲爭執之點應請我公開誠布公正式宣告對於此事之態度俾南北人士可以瞭解泯除誤會於政局當大有裨益臨電翹企伏惟鑒察伍廷芳宥 
[停戰令頒後之武漢前途]  
　　停戰明令王子春曾以去就力爭鄂省於二十五晚奉到國務院電卽經電達荆襄責令取消自主現聞黎天才已有復電意似可以遵從惟須轉商石星川一致辦理以黎石二軍之實力而觀不得川湘之南軍相助實不能大有作爲究不知黎石目下如何竟見或藉口與滇黔湘各省一致亦未可知若黎石果持此義王子春必與决裂無疑現在漢口之曹錕軍已經全部撤退回北岳州之各北軍亦於二十六日開始撤退每日武岳車加班輸送張敬堯之第七師十四旅業已全返武漢不識是否北歸時局至此似已可期和平解决惟民黨以不得恢復舊國會尚在極力運動破壞日來電報紛馳密使絡繹前途如何變幻吾人實難預測但有一事足爲國人告慰者此全國中心商業繁區之武漢卽使不幸而續起戰事亦可望免捲入戰渦聞者或疑吾言乎且俟吾畢其詞前者本報紀載武漢劃出戰線以外之問題記者曾論及王子春之力或能保全湖北於中立縱不幸戰禍蔓及全鄂王氏失其維持和平力量而漢口外交圑以保護商務故兩軍如於漢口三十里内作戰未必不持異議然自黎天才繼起自主以後鄂局形勢已變王之中立業歸失敗不能和則惟有與主戰派聯絡作戰而荆襄岳三方來攻武漢即四面受敵故觀察武漢大局者皆謂已危如累卵不知武漢危雖危 
 
 
 

Page 7

 
 
　　矣謂南軍能一戰得之則兵力上外交上俱有所不能蓋重慶之川滇黔軍爲劉存厚周道剛牽制不能長驅東下湖南之粤桂湘軍爲龍濟光尾躡亦大有後願之憂（龍氏起兵之後在湘省後路之桂軍約二十營退回桂省）此兩方均已欠缺侵鄂實力欲以湖北復歸南系惟有鄂人之自爲川湘祗能遥爲援助而已然鄂之石黎二軍石幾毫無實力可言黎則南其系而北其軍本不能於獨立其卒至獨立者由於將士輩權利心重一經獨立即可没收國税且眼見荆州並無戰爭之苦又何樂而不爲故黎天才無志於自主衆軍官竟聯石星川而獨立（黎獨立電十六日由荆發出十八日始允就職當時曾誡所部禁止提取各縣局公欵與勒捐紳富實則毫無效力現在襄河一帶兵匪勾結騷擾不堪）而以助王督聞之張聯陞爲飽其部下慾壑計遂亦不得不暫且放任浸成將由兵管之局顧黎旣被衆擁爲湖北聯軍總司令矣名義上已與王子春相對抗或襲武漢或擾豫南在在均可有爲緣何不出一兵或謂黎氏不願擾亂實爲促進和局若然則以一電發表政見催促中央言和可耳奚必襲用自主名詞與廣募新軍耶確聞黎氏獨立之後適值岳州第二次停戰期滿由猶龍曾預與程潛石星川等約定作戰方略當以一旅出應城漢川以阻截北軍爲名就便窺取武漢不料岳州旣復停戰張旅又態度不明黎由見時機不順故一遇省軍即自退避以對中央獨立對省城不獨立自飾黎軍爲比較的較强軍隊今仍未得出防區一步假使議和不成而續戰鄖襄安千數百里之防線當陜汴鄂三省之兵黎氏恃何以應付鄂北裁兵土匪固滿坑滿谷一呼而集其如徒手乏械何（湘中所收北軍鎗砲湘桂軍爭持極烈接濟湖北恐成泡影）黎軍處湘鄂之最前線實力不過如此黎石不勝武漢又焉至動摇日前政府於頒令停戰之前已知武漢未必交戰特以徇武漢商會之請電鄂准其劃出戰線今停戰令已頒各路北軍已開始撤退吾人惟祝望雙方俱以民生爲重互相退讓勿再言戰也 
[贛省會請復國會之商榷]  
　　江西省議會以迭接各處來電各執其詞無一定趨向本欲一一答覆無如措詞爲艱現馮總統旣已布告停戰解决時局自當不違應本馮氏息事寗人之意電復各處以安人心副議長顔丙臨歐陽莘特於昨日召集在省議員於午後三時蒞會開談話會討論復電各處事宜届時出席議員八十餘人意見亦不一致有主張一面以馮總統之意電逹各處一面電請政府從速召集國會又有一小部分議員主張不必發電謂南北當局自有妥恊辦法本會似無庸鰓鰛過慮惟多數議員以省會爲人民代表自應關心時局發表政見促進和平而召集國會尤爲立國之正軌多數主張通電全國省議會徵求同意以便合詞籲請政府依法召集國會討論結果多表贊同當由秘書江維華立時擬就電稿交衆傅覽畢遂摇鈴散會茲將電文誌下各省議會公鑒此次政變發生一再用武究無澈底解决之方長此内訌元氣大傷外侮乘之其何以國及今爲抽薪計急應依法召集國會俾共和國家得以共趨法軌矧大總統和平解决已有佈告則第一步解决之法莫急於斯立國六年政變四見人民痛苦日禱平和我等忝爲代表旣知癥結所在不得不迫切籲陳如荷贊同即希電覆以便合詞入告贛省議會副議長顔丙臨歐陽莘等八十二人叩 
[皖省之軍制與教育]  
　　皖省軍制光復以來均由最高軍事長官自行募集並不隷屬於陸軍部其編制亦不仿照陸軍辦法民國三年倪嗣冲督皖倪係武衛軍右翼軍統到皖後遂督率該軍駐防皖省查武衛軍係分五路每路五營軍餉向歸中央擔任嗣因軍民分治皖省都督改名安武將軍倪嗣冲遂將原有武衛軍改名安武軍至去歳政潮發生倪因軍隊不敷分派復添募三路連前共計八路統名安武軍去年張勳復辟失敗所有張之定武軍分撥蘇皖改編復經倪氏將駐防皖省之定武軍三十餘營改編名曰新安武軍現在皖省軍隊約計八十餘營近聞倪氏力謀軍制之統一擬與中央協商將皖省軍制編成五混成旅每旅九營其軍官軍佐以及兵士即將原有安武軍改編倘支配不敷並將新安武軍挑選補充所餘軍隊改爲皖省警備隊分防各縣至原有老弱軍士擬發恩餉三月資遣回籍現正與中央籌商至實行改編當在南北和議之後云　　皖省教育廳長盧殿虎自視事以來對於教育設施頗有積極進行之意連日召集全署職員會議擬訂安徽教育廳暫行規則及會議請假會計各細則並討論將來對於各學校整理辦法以調查爲初步其調查程序分視學書表秘密技藝四種以三個月爲期完畢後即親至各處學校考查至未辦之學校則極力提倡小學尤爲注意如地方小學不多竭力勸導人民私立並就各縣設立勸學所專爲勸導以助官力之不及云 
[江北近事]  
　　第一混成旅二圑二營兵士王得勝趙得新前在宋家集剿匪陣亡當將棺柩移浦業由各界假慈雲寺開會追悼並經淮揚馬鎭守使按照卹賞章程第二條塡表詳請督軍咨部議卹 
　　江蘇高等分廳管轄區域已定淮揚徐海四屬共計二十五縣惟徐屬銅山以上各縣因事實上之利便或仍撥由蘇廳管轄亦未可知 
　　泰豐小輪公司已添淮海航線由西壩起行駛大伊山新浦板浦等埠每逢雙日開行 
　　財政廳委調查淮陰縣境牙行登錄憑證委員將廷梓連日帶同縣署胥役在附城各牙行實行檢查江北近來天氣甚寒運河中已流氷塊清江大小北門橋船一律斷絶閘口氷塊停滯各船户誠恐一時凝結不解已雇小船到處敲擊以利航行 
[蘇州短簡（一月一日）]  
　　新曆元旦此間官場循例在遂園（與慕家花園相近）舉行圑拜儀式吳縣知事吳其昌因公晋省委託承審員王邦　代表蒞場高等審判廳長莊景珂亦未到江北高等分廳本擬呈報今日成立乃因經費問題尙未解决兼之河凍輪停所委推檢留滯此間不能成行開廳之期祇得展緩 
　　江北分廳監督檢察官本委陳懋咸充任早已到蘇近忽接家電因母病促其返里遂於日前首塗遄歸閩省現委該廳檢察官錢謙暫代昨已奉到委狀 
　　通俗教育館今日請吳稚暉在舊皇宫演講聽者甚衆 
　　高等廳議定淮陽徐海屬二十二縣上訴案件劃歸江北高等分廳管轄凡關於各該縣已結未結各案卷宗昨已檢束以備移送分廳接管茲將各縣詳列於下淮揚屬淮陰淮安阜寗鹽城泗陽漣水高郵興化寳應東台徐海屬銅山蕭縣邳縣豐縣沛縣碭山宿遷睢寗灌雲贛榆沭陽東海 
　　今日午前一時許黃驪坊橋某羊肉店失愼延燒十餘家並焚去電桿一株故該段一帶電燈停燈三小時之久 
[日議會開會前之政黨形勢]  
　　（心危） 
　　可注意者政友會之態度耳 
　　日本議會於明日行開院式於明年正月二十日開議政府之預算案已先後提示其中最可注目即國防計畫及減税案政黨之向背在此内閣之久暫亦在此惟各政黨意見雖有發表者而尚未得窺全豹寺内内閣以超然爲標榜故雖有與黨而動摇之因亦基於此茲議會將開政黨態度頗有注目之價値以余所見略述如左 
　　憲政會爲次多數之政黨因與前内閣有特别關係故對於寺内始終不能兩立前議會曾提出不信任案已成騎虎之勢然該黨黨勢旣不振則反對之能力如何尚屬疑問當預算提示之時武富時敏氏質問極爲嚴峻開會後攻擊必烈其如何奮鬭須徵諸事實如減廢税問題及對華對俄外交問題均爲攻擊政府之材料院内外互相應和諒必能聳其國民之視聽然以少數黨而反對政府僅能唤起一部份之輿論當然與政府無直接利害關係也 
　　新政會乃政府黨其色彩固極明燎惟該黨組織较新未能如老黨之鍜鍊一爐能一時顚撲不破其中往往意見不能統一最近有脱黨及復會之風潮其内容已可見一斑惟戰時利得税增税一案其黨見不免與政府有小異之處然政府稍用手段亦不難操縱之也 
　　國民黨因外交問題素抱犧牲主義故對於政府各案大體表示贊成犬養氏關西大會之演説已明其態度一時對於政府當然無何等變動惟國民黨平素主張減税而政府明年預算案中有增税之舉似與該黨黨綱背道而馳增税案與國黨之態度實堪注目者也然犬養氏旣表明其萬事犧牲主義則該預算之增税亦一併犧牲未可知也政友會態度如何最有注目之價值蓋該黨以嚴正中立爲標榜對於政府雖表現一種接近之態度而其實該黨有操縱政府之野心該黨背後係元老爲力故對於政府之態度一視元老意嚮頗有自由之餘地最近政府提示預算案内容該黨尙無鮮明其態度一方以戰後經濟政策爲辭一方對於增稅國防兩案不免與政府有相異之點且欲修正之該黨有此自由故議會開後必將注意改纂政府旣定之案目下謡諑紛起政府或將略改變旣定之方針或將設法擾亂該黨之内部使長老派與少壯派不和政府或奏其奇功然政友會與政府不即不離互相利用雙方形勢雖小有分離之兆而大處落墨固均未敢决裂要之政友會於四十會議中對於政府爲各政策上之批判而政權則希望將來供手而得者也 
地方通信 
[松江] 　　 
　　揭示烟賭罰欵縣署自民國六年一月一日起至十二月三十一日止經辦之烟賭兩案罰欵計共二千二百餘元業已分别揭示以昭實在至没收之烟土烟具亦已開具數目呈請省署派委監焚 
　　公司呈請註册松金兩縣公民吳省民等擬於本邑境内組織亨逹養蜂公司業已招集基本股份二千元具呈縣署請照公司註册條例轉呈農商部立案並請出示保護藉禁滋擾 
　　合茂肉舖火警昨晚十二時左右東外合茂肉舖失火延燒後埭偏屋兩間幸經鄰右奔集撲救旋即熄滅今日城區救火聨合會因鑒於市河氷結汲水不易亟紥巨燈一具上書河氷水凍火燭小心八字雇人於晚間肩行市中俾資警愓 
　　浴池壓傷浴客城内襪子弄浴池屋已陳舊又欠修葺遂於今日傍晚突然傾塌池中浴客數人悉被壓傷幸被壓均非要害故無性命之憂 
　　防守司令接替新任松防司令兼第四師砲兵四圑圑長王銳已由楊督盧使飭赴新任於元旦到松任事至卸任司令何豐林亦於元旦啓程赴台 
[無錫] 　　 
　　蘇軍開拔到錫蘇軍第二師第七圑第一營第三連步隊奉令來錫駐防早由師部派彭參謀長來錫會同警察所吳警佐勘定梨花莊之延聖殿爲駐軍之地嗣因管理該殿之北市布業與米業各商家以蘇軍前年駐紥新城隍廟曾將廟中裝修木器毁壞殆盡且延聖殿附近居民子弟以地處偏僻失學者多正欲就該殿餘屋開辦國民小學一所並無餘屋可以應撥故即函陳商會轉逹楊知事請予取消前議嗣警察所復覆函布米兩業對於廟中雜物與張營長同負責任商家仍堅執不允現該連兵士在蘇雇民船裝運適因天寒河道凍斷船抵望亭不能前進遂先將兵士一棚乘船敲氷先行抵錫即赴南門外南水仙廟駐紥其餘停駐望亭之兵士則俟河氷融化再行開駛到錫往厚祁里崇正學校舊址駐防云 
　　航路斷絶交通自入冬以來天時旱燥從未一見雨雪農民恐小麥受損異常憂慮近兩旬中朔風凛冽嚴寒侵肌華氏寒暑表已降至三十度與去冬不相上下以致上通常鎭下至蘇滬之運河多有氷凍輪隻不通交通斷絶即各鄉航船亦不能行須俟氣候轉暖河氷融解始可恢復原狀 
[南通] 　　 
　　火災彚誌入冬以來天久不雨河水日淺以致火災疊起茲將連日被災情形彚誌於後唐家閘爲南通商務薈萃之區二十九號下午海關旁叢姓磨坊失火時適西北風正緊火逞風威延燒至一百餘家沙鐵諸廠距離不遠頗爲驚慌幸該處消防隊通城工商圑施救得力未曾延及聞此次損失約在數萬金以上縣知事據報已派員前往查勘又西門外大碼頭西錢二壩地方陳壽家同日亦因夜炊不愼遣火積薪將數十間房屋付之一炬並焚斃老媪一名又平潮市區南鄉陳家堂管某家是日亦因早炊失火焚去房間五十餘間麥稻等物絲毫未曾搶出損失約三千金左右云 
[鎭江] 　　 
　　鎭郡防務近况駐鎭陸軍十九師楊春普師長對於防務非常注重近因時値冬防刦案屢出京峴山爲水陸要隘更宜加嚴防守特派軍士多名往前駐守一面派兵在城廂内外逐班巡　晚間責成陸警帮同放哨藉示嚴密水路防務歸水警趙署長水陸總巡周少堂督同所部加嚴防範並派探警隨時偵查有無匪跡以便緝拿而靖地方 
　　濬河已經丈量挑濬運河已經公推柳衍齋辦理茲悉柳君於日昨率同弓彈手沿河丈量按段插有紅綠旗爲標識早晚間卽須開工挑濬云 
　　藏金仍未掘見北固山下開挖藏金一節迭紀前報惟此窖自開掘以來迄將一月糜費已逹數百元之多終無着落勢必停工然據蔣某所云半山有土地廟一座可爲標識但自大石發現用　扯撥已見有許多香灰在内似乎此土地廟爲此大石倒壓而毁舊址尚有形跡再能將此大石扯開或有效驗縣署以此窖旣已虚費數百金不妨再事開挖俟大石扯開後如無藏金即行停止云 
　　要人代表過鎭岑西林代表冷禦秋耿鶴生二君昨偕王芝祥由寗乘車返滬午後過鎭文武各官咸往歡迎譚延闓代表張其煌柏文蔚代表陳策亦於今午乘車過鎭回滬云 
[揚州] 　　 
　　撤換支棧經理江蘇第六區菸酒公賣局長洪澂現以寳應支棧經理徵收不力撤换另委阮定安接辦阮奉委後業於本日首途北上 
　　委員帮辦牛捐江都大儀集牛捐徵收本爲張才鴻辦理現趙知事以稅收不旺特加委陳廷詔帮辦以資整頓 
　　警員呈報到差江都霍家橋警察區員胡鎔前因違法貪贓經人控告由縣署撤差遴委胡問逹接充現胡已接事已於本日呈報到縣 
　　教員升充校長揚州美漢中學校校長韓忭明現因事回國推舉體操教員陸威陵代理校長陸於本日（一日）起已實行供職 
　　安慶 
　　電催各縣解欵倪督軍前以軍糈孔亟特咨請省長通令六十縣共籌一百萬限十二月二十五日以前解交金庫濟用現黃省長以限期已迫特令催各屬迅速籌解聞各縣已陸續籌解五十餘萬存交金庫候撥應用其餘各縣復經省公署電催趕速籌欵解省 
　　省署政費問題省公署每年行政經費預算向列十三萬元嗣由財政部核減三萬元惟倪省長在任時仍支用十三萬元迨繼任韓李兩省長亦仍照預算案開支頃黃省長以本署所需經費照原案開支仍有不敷倘再核減殊於辦公有碍加以歷任省長名雖核減實則照舊已咨部查核 
雜評一 
[妥洽有望乎（庸）]  
　　今年第一希望即在南北妥洽不再以武力相見顧妥洽之法必求雙方讓步始有接近之望西南所爭其目的固在地盤與國會問題以言地盤陸唐諸人縱未必堅持擴張而保存現有地位則爲心理所必具至若國會問題南方即爲息事寗人之計舍復舊而不言然以舊法改組新會當爲解决上必要限度而對於臨時參院必不認其合法此以西南素日之標幟與近時之言論而可斷言者也政府今日對國會尙欲依新法召集而對陸榮廷又欲迫其來京是直犧牲他人之宗旨以徇自已主張命令而非商榷且此二者皆段内閣所行之政策使西南而肯曲從前又何至以兵戎相見政府但責一方之讓步妥洽其果有望乎 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[津浦鐵路停運商貨之反動]  
　　各省旅滬各帮商號近因津浦鐵路忽然無車裝運商貨羣情皇恐紛函各該圑體請爲集議設法疏通業由廣肇公所於昨日邀同華商旅滬維持會泉漳會館山東會館順直會館仁穀公所志成公所茶業會館集義公所旅滬商帮協會通商各口轉運公所中華國貨維持會上海潮州會館旅滬潮州糖雜貨聯合會内地麵粉公會上海油蔴公所南北報關公所等各圑體公共會議後卽於昨日六時公電北京交通農商兩部曁各省督軍省長請爲維持電稿照錄如下北京交通部農商部鈞鑒據旅滬各省各帮商號投稱近來津浦鐵路不知緣何事故無車運貨致各商所辦貨物停頓該路堆積如山擱壓成本至千萬兩之鉅多一日之阻滯即多一日之損失際此嚴冬雨雪潮濕虧耗已屬不堪雜糧爲民食所關積壓腐朽影響更巨且上海市面全恃内地來源始可支持全局今貨車停運至三閲月再不設法疏通商本之損失不資市面之牽動尤大陰曆年關伊邇急待結束　　旁皇焦灼萬狀竊思鐵路之設原爲利便商運伏乞鈞部俯念商業民食及市面大局所　迅飭該路趕派火車將商貨趕緊輸運並乞分咨直魯蘇皖各督軍省長設法維持以舒商困而維大局不勝迫切待命之至急盼電覆以慰衆望上海廣肇公所等公叩（致直隷山東安徽江蘇督軍省長電大致相同不再錄） 
　　又聞上海漢帮雜糧業志成公所豆米業仁穀公所以各同業買進貨件因津浦路無車裝運均停頓於沿途車站堆積如山貨本約在千萬以上年關伊邇阻滯一日即多一日之損失且值嚴冬雨雪堪虞貨如受潮虧耗更甚上海市面全恃内地貨物轉運今竟停滯三個月之久周轉不靈惶急萬狀特請上海總商會電呈交通部並直魯蘇皖各督軍設法維持將客貨趕速起運以保滬市而舒商困等情上海總商會業已分别電呈交通部直魯等省各督軍迅賜飭知津浦全路各站趕將客貨裝運勿再停頓以保商業云 
[旅滬沙市帮公請息戰]  
　　旅滬沙市帮以連日報載荆襄一帶仍有發生戰事消息情關桑梓昨日在商帮協會集議後當即擬定函稿分逹王督軍與石黎兩師長請其維持地方勿生兵釁茲將上王督軍函稿錄後督軍鈞鑒敬啓者荆襄戰禍風鶴驚傅如在眉睫萬一不幸吾沙其靡遺也遙望鄉關憂心如搗恭讀報載養電促進和平全國皆蒙公福豈託隸帡幪反罹慘刦除函請石黎兩師長勿啓兵釁外仰乞督軍飛飭荆襄附近各軍保守和平勿與石黎兩軍發生釁隙俾沙市全埠商民之生命財産得以保全則感公之德曷有涯涘肅泐恭叩鈞安伏祈垂察旅滬商帮恊會沙市帮全體同叩 
[兩教育會之慶祝元旦]  
　　元旦日江蘇省教育會舉行慶祝於十二時聚餐席間公推到會年齒最長之姚子讓君致祝詞由省立第三農校牧場主任張天才君溝演畜牧事業略謂我國未闢荒地據農商部調查尙占全國面積之半數以外即江蘇一省尙有未墾之地二百數十萬畝苟能於畜牧事業力謀提倡國無遊民自可立臻富强又有貴州陳壽軒君演説是日與會者觥籌交錯盡歡而散 
　　上海縣教育會爲提倡社會風氣特發起新年圑拜會元旦下午一時半開會各界人士到者計逹六百餘人首由會長吳君偕同來賓齊集禮室向國旗行三鞠躬禮雍容肅穆令人起尊崇正朔之思同時爆竹齊鳴音樂雜奏備極一時之盛並置備多種有益社會之印刷品分贈來賓繼欵茶點並有各種遊戲運動旋由體育場會員爲足球之戲雖嚴寒風緊而各球員勇氣百倍足見研究體育之功晚間叙餐到者頗衆是日國聲音樂社諸君終日在場雅奏靡不各極所長聞者均爲嘆賞商務書館到會分送日曆日記印刷品等數百份中華路維新花炮莊函送編爆二十萬響以表慶祝之忱其熱心殊可敬也 
[各校學生第四次演説競爭會記事]  
　　一月一日下午二時寰球中國學生會舉行第四次演說競爭會甄别會與會者爲之江大學曹貴新曹永培南京中學黃中履李定萃東吳大學劉湛恩徐口濟南京高等師範校相菊潭張煦光又第二師範校陳熊趙光壽澄衷中學桂師韓端木愷東吳中學胡治藩沈伯勛滬江大學朱博泉鄭方珩約翰大學周壽年沈惟楚青年會中學程世奎程順元城東女學閔湘琴朱吉昭金陵大等許哲祝恩生江蘇第一師範校丁承倫沈炳魁復旦大學吳冕何葆仁第五師範校馮慶宣聖瑪利亞女學校兪慶棠先由主席李登輝君報告開會並宣布演說規則旋請各校學生依次演説每人以十分鐘爲限時計員張天才君在旁觀察演說旣畢即請錢新之君朱成章君宋漢章君避席評判其甄别結果爲何葆仁劉湛恩閔湘琴俞慶棠相菊潭沈惟楚黃中履許哲曹永培沈伯勳周壽年鄭方珩陳熊等諸君當由該會總幹事朱少屏君宣告一月二日下午二時在江蘇省教育會開演説競爭會今日選定諸君均請到會比賽 
　　昨日（卽二日）下午二時假省教育會開會與賽者爲江浙兩省共十二校計十三人先生席黃任之君報告開會宗旨並宣布演説競爭規則每人以十分鐘爲限由時計員何志競君在旁觀察各校學生依所定秩序相繼演講（一）復旦大學何葆仁講利用機會（二）東吳大學劉湛恩講革心救國（三）城東女學閔湘琴講知識與道德（四）聖瑪利亞學校俞慶棠講自覺爲進步之關鍵（五）南京高等師範校相菊潭講中國之危亡急救法（六）約翰大學沈惟楚講東亞孟羅主義（七）南京中學黃中履講中國富强之方法（八）金陵大學許哲講今日中國之學生（九）之江大學曹永培講國字（十）東吳第二中學沈伯勛講廣義教育（十）（一）約翰大學周壽年講兩大間之兩大勢力（十）（二）滬江大學鄭方珩講今日中國急宜提倡國家主義（十）（三）第二師範校陳熊講小學教員之責任講演之中問以孫恂方女士之鋼琴獨奏抑揚有序清脆可聽演説旣畢經吳和士顧蔭亭吳在章三君評判復由吳和士君登壇宣布第一名爲约翰大學周壽年第二名爲南京中學黃中履第三名爲聖瑪利亞學校俞慶棠乃請黃任之君發給獎品第一名贈金章一枚優勝旗一方第二第三名各贈銀章一枚合座鼓掌不絶於耳會畢由總幹事朱少屏君導入客廳欵以茶點至六時而散 
[改選工部局議董之布告]  
　　駐滬各國領事於一月一日出示略謂依據公共租界地皮章程第九條與第六條之規定特出示布告以一月十七十八兩日爲選舉一九一八年工部局議董之期所有推舉票應於一月十日午後四時以前送交工部局文案辦公處 
[新關河泊司之交替]  
　　陽曆上月三十一日爲新關河泊司可生君交卸之期副河泊司安東細大寫海倫驗船師麥根司水巡捕頭密羅及全體水巡等以可生君在關辦事已届五十餘年與之共事均有數十年之久和衷共濟公私皆有裨益爰特製成尺許口徑一尺七寸餘高之大銀碗一隻公同贈送以留紀念當由可生君謙遜而受旋即逐一握手而别所有一切公牘即於是日移交新任米勒君接辦 
[會議通車直達後釐稅問題]  
　　滬寗滬杭甬鐵路定本年一月十日起杭寗客貨通車直逹已誌前報惟通車直逹後所有上海南北車站稅務分公所應徵落地稅欵照章作爲通過税由起程站一律收清殊與上海税所稅額比較有碍上年曾由江蘇財政廳派員會同上海税所與滬寗路局商訂條欵合同擬在杭州南京兩處分設補收税欵機關仍劃作上海税所比較以符原案茲以通車直逹在卽該項合同應即實行但其中尚有未經解决之條件聞昨由江蘇財政廳仍派前次會議之孫委員來滬滬與路局會議一切大旨已可解决孫委員擬於明日返寗呈復云 
[新頒公用乘車證發行規則]  
　　上年國有鐵路長期免票取消後曾由交通部訂定公用乘車證發行規則通行各路遵照在案該項發行規則所訂各條文與各路現狀諸多不合業由京漢津浦各路會呈交通部請爲修改以期適用奉令照准現經交通部將新訂鐵路公用乘車證發行規則樣本分發各路大致情形與前相同惟所發車證仍由各路自行製備但須呈請核准後始可塡發闻滬寗滬杭甬兩路車務處已接奉局長令發該項規則矣 
[工巡捐局允還公債]  
　　滬南工巡捐局長杜梅叔致前市政廳債欵清理處函云逕啓者前准台函詢及本年應還公債一節當經先行函復在案茲查本年應發公債爲第四批第五期先經朱前任列入六年度預算案收不敷支奉省令駁回另行編造此項公債還款本在不敷項下現在一再籌劃定於舊曆十二月内籌還一俟定期後再行登報通告先行函逹祗頌台　 
[堅氷撞漏小輪船]  
　　旬日以來天氣嚴寒内地河道大都氷凍交通頗爲不便陰曆本月十四日夜半三時許有滬北某小輪船公司專行内河之平湖班小輪拖帶民船駛抵松江汆來廟上流適値北風怒吼天寒瑟縮該處河面係三叉口其上首水道之氷塊隨流而至該輪擠於中間進退維谷俄有大塊堅氷相逐而下該輪船身雖尙堅惟氷力堅固硬砍於船底與刀剖無異因此船卽滲漏立時沉没幸係夜班船所有男女搭客俱在後面拖船上不致傷及人口聞該輪損失已屬不资矣 
[浦東勞働界之好消息]  
　　浦東沿浦一帶華洋廠棧林立小工廠集計達數萬自歐戰以來航路阻隔外洋輪船到者極鮮加以各廠受時局影響間有縮小營業者以致小工失業爲數頗衆茲得勞動界之好消息兩則如左 
　　英商輪船之進口洋涇港口英商太古公司藍烟　輪船近年以來每月祇有一二艘抵埠邇來各輪船因避潛艇類皆繞道日本轉入新加坡然後開駛來滬中途停擱頗多曲折以故來者甚鮮且何時入口率無定期不意各輪船輾轉灣泊此次竟相繼來滬於上月三十一號夜有巨號藍烟囱輪船兩艘同時抵埠是以前日雖爲元旦封關之欺仍雇工卸貨舉凡機器材料洋貨疋頭肥皂洋燭等物爲數甚多而尤以日本貨爲繁聞該船主等聲稱尙有二艘將隨後入口故一般碼頭小工莫不喜形於色 
　　華商輪埠之發達爛泥渡一帶碼頭小工自經歐戰影響生計大窘近因華商鴻升公司在該處渡口兩旁建築輪埠棧房着着進行輪船到者極多所雇小工不下千人茲又有大宗煤炭堆積適值嚴寒銷路暢旺故搬上運下絡繹不絶循此以往各小工當無失業之虞矣 
[閩督軍電催新兵赴閩]  
　　閩省所招新兵暫駐龍華及滬軍營兩處者現在尙有一千五百餘名因無商輪迄未赴閩茲因閩督軍急欲編制成軍電催起程故由承辦招兵事務之李委員等商定湖北丸輪船准於一月六號將在滬新兵一併送閩昨已先行電復矣 
[温台鎭守使起程履新]  
　　陸軍第十四十五圑旅長何豐林現由浙江楊督軍舉荐爲該省温台鎭守使電稱中央任命各情迭紀前報茲聞何旅長奉電飭即赴任是以於前日（一日）至滬南十六舖某公司碼頭乘平陽輪船赴浙履新瀕行時淞滬徐警廳長第一區署董署長曁各軍圑圑長等均至江干送行並有警察排隊照料 
[租界理髮匠罷工要挾續誌]  
　　滬上理髮一業從前由店主每月酌給夥友薪金日得工資以四成分給做手六成貼償店主房飯及動用器等費相沿已久迨至光復後因生意清淡做手人多由各店主議定删去薪金其拆賬或四六或三七不等近各店主又提議一律三七拆賬毛巾香皂等項亦擬歸做手自備而各做手以値此米珠薪桂每日所人不敷開銷要求各店主一律四六拆賬罷工要挾前昨兩日店主做手各投捕房請爲維持捕頭諭令自邀該業首事善爲調停惟該業公所已於光復後被前首事等賣去無人主持是以各做手昨又聚集百餘人擁至公共公廨具禀請求維持生計中西讞員閲禀後以一面之詞殊難憑信諭各散去亦着自邀行頭理處各做手遂悻悻而散 
　　又聞本埠理髮匠共有鄂寗蘇滬及淮陽五帮以淮揚帮爲最多該業向章所用器具由店主置備今須個人自備此種器具每套優等七八元次亦五六元不等且每日本有三餐兩飯一粥今則改爲兩粥一飯而所煑之粥尤米少水多以清晨六時食粥正午吃飯晚間仍食稀粥頗難充飢於是羣起反對云 
[德僑藐視公堂之科罰]  
　　僑居虹口靶子路六十八號門牌之德國人喬其新納克前因不願至公共工部局報名註册由捕傅至公共公廨迭經訊供諭着押候註册嗣經其友一再勸告遵諭向工部局註册開釋後又不照工部局定章每星期至捕房報告住址復由捕房代表牛門律師投禀公廨以該德人托稱患病並不照章至捕房報告請飭傅訊等情中西官諭令喬其新納克於七天内將醫生驗單呈案候核在案昨由美捕房二十三號三道頭西捕將喬傅至公堂請示卽據捕房代表牛門律師投訴該德人自十一月二十五號起至十二月二十五號止並不照章至虹口捕房報告住址卽十月十八號該德人雖至捕房報告未將註册執照呈驗且聲明言語頗不合法故由捕房往傅彼適患病惟此人本有心疾天寒外出不宜天暖應至捕房報告今故違定章須請訊究並據美捕房捕頭白克投訴被告本在浦東洋棧執業稍有資財僑居靶子路六十八號洋房並無妻子該德人自在工部局註册後曾至捕房報告一次而十月十八號至二十四號雖至捕房兩次並未帶有註册執照云云又據二十三號西捕投稱該德人於十二月四號至捕房聲稱彼非犯人故不甘受捕房管束等語又據醫生勃吉克上堂聲稱喬其新納克於十一月間到我處因病請給免至捕房報告之執照一紙查其所患心病非常危險彼向在公濟醫院診治因該院醫生赫甫爾亦係德國人深恐所簽驗單公堂不能作憑故至我處請給藥方因用電話通知捕房今日將彼帶堂察其心病天寒不能外出恐受寒後有性命之虞照今日天氣出外尚無妨碍總之該德人所患心疾以靜養爲宜云云訊之喬其新納克供稱前次公堂所頒堂諭係陪審西官英副領事單獨判斷此次患病捕房有意爲難應請堂上鑒原即經關讞員商之英卓副領事以喬不應藐視公堂判罰洋一百元充公以儆 
[再誌因賭發生之兇劇]  
　　粤人歐熾於陽曆去年十二月二十三號在虹口北四川路仁智里二百五十七號門牌總會門首開鎗擊傷同鄉人楊生由捕將歐與牽涉之許福林吳阿森謝長成鄧元等一併拘解公共公廨訊供押候楊傷勢稍瘥再核在案昨晨復訊先由原告代表律師上堂譯訴各情並據楊生投訴家居虬江橋十三號該總會係同鄉人和平等所設現不在滬是日有人來家邀往總會迨至該處見歐熾執有手鎗欲擊許福林我即上前執住歐臂而歐連發四鎗一中腿際一中腹部一中茶壺一彈陷入牆内我即被擊倒地當時莫明其故事後始悉歐於賭博時被許搶去洋十餘元欲圖報復等語又據許福林供稱向爲機器生意是日有人呌我至仁智里總會詎歐即出手鎗迫我將袋内之洋交出旋由楊生到來執住歐臂我即躱於桌下歐開放手鎗楊生中彈倒地後歐即逃逸我尾追至北四川路將歐扭住唤捕拘究是實又據吳阿森謝長成鄧元相繼投案證明歐熾强欲入内賭博被許搶去洋十餘元因此報復云云訊之歐熾供認不諱並延律師到堂代辯 
經李襄讞商之英白副領事以歐持鎗傷人屬實判押西牢五年期滿帶堂再核餘人一併釋放 
[再誌匪徒逼勒酒店之兇狠]  
　　匪徒曹春生朱大夫倪成同至虹口老街二百五十六號門牌周少珊所開之酒店沽飲於該店收歇時各出兇器向店夥朱妙卿姜雲卿恐嚇迫交銀洋不遂將朱姜兩人戳傷圖逃被捕查獲一併解送公共公廨訊供管押在案昨晨復訊由中西包探上堂禀明前情並將抄獲之剌刀一把呈案請察嗣由朱姜兩人投案證明當時狀况訊之被告三人供詞互推中西官判曹等三匪帶回捕房候查明實情展期兩禮拜再訊 
[澈查强盜所犯之案件]  
　　派駐老閘捕房專查特别事件之中西包探查得崇明人朱阿四（卽鄭正興）迭在公共租界糾黨持械搶刦昨日將朱緝獲解至公共公廨請究先由華探目陳雲忠上堂禀明前情並請展期開審以便調查被告所犯各案中西官准之判朱還押聽候查明再行解訊 
[奉賢縣懸賞緝盜]  
　　鄉民朱秋江朱樹堂李賢勳等同雇王俊生之駁船裝運棉花三百餘擔來滬售罄携洋三千六百零四 
 
 
 

Page 11

 
 
　　元四角仍由原船於前日回鄉行至奉賢縣屬之二橋東王家油車地方突來盜匪數人持有鎗械將所售之洋如數刦去並攫去金戒二只棉被一條該鄉民當卽報請奉賢縣孟知事往勘查緝孟知事特懸賞格一百元昨已咨請本埠水陸軍警協緝矣 
[育英學校之慶賀]  
　　法新租界巨籟逹路善樂里育英國民義務學校於元旦行慶賀禮該校學生以冬青翠柏紥繞門首綴成民國萬歳字樣復懸掛自繪各種彩旗以示倡用國貨上午十時鳴砲升旗興奏軍樂由校長曁教職員率全體學生向國旗行三鞠躬禮全體唱愛國歌並奏琴曲次校長及教員等演説禮畢發給學生食物即午教職員聚餐午後開學生茶點會舉行技擊舞蹈滑稽游獻至晚特演新劇以娱各家屬來賓云 
[廣東俱樂部之元旦聚餐]  
　　陽曆元旦廣東俱樂部同人舉行叙餐會並爲該部所創演說會成立之期延請美國蘭地所羅門二博士演説衛生要旨到會者百餘人六時入座首由陳炳謙起言本日爲陽曆新年第一日亦爲本俱樂部演説會成立之第一日歲序更新吾人之事業亦當與之俱新所望同人撫此韶光共策進步並祝同人進業無疆云云次推蘭地博士演説由張　雲譯稱人生以衛生爲最要予生平最注重衛生今至中國亦爲研究衛生而來蓋普通人壽數不過四五十齡而衛生得法可至百歳貴會長伍秩庸博士曾游敝國於衛生之術研究極深諸君當聞之已熟所願寰球之人皆講衛生同登壽宇云云次由所維門博士以華語演説略謂衛生之道不在服食方藥以素食運動空氣爲三大要素近更發明新法能以電汽補助身體之强壯至研究衛生須於無病之時若病時始講衛生其效有限並祝在座諸君衛生得宜同躋百歳云云次爲温欽甫演説略稱蘭地所羅門兩君謂人壽可至百歳伍秩庸先生則謂可至二百歳蓋以動物普通生養之理推之如雞類以一年爲長足之期可活至八年已八倍其數人數以二十五年爲長足之期八倍其數當至二百歳所言歳數雖各不同而衛生之能延年其理則一云云次由温佐才演説略稱去年民國六年幾經風雨飄摇今尚有民國七年可爲欣幸國之興亡不僅在政府國民當亦同負其責云云次由周清泉演說略謂衛生之要不僅素食尤以寡色慾蠲煩惱爲延年之左劵否則雖日日素食而所益者少所損者多願諸君於衛生咸加注意以爲强盛之國民云云又次盧興源演説略稱俱樂部之益在廣交游交友之益吾國前賢往聖言之綦詳西人以得益友譬諸製糖之有蜜製錫之有銲藥不特身心有益而觀摩攻錩於學業道德上皆有進步云云次由許奏雲演説略謂今日爲本俱樂部演說會成立之期演説之風吾華實開其先如子貢推言語之科孟子有好辯之目降至蘇泰張儀輩以游說鳴於世其時天下大勢幾隨三寸之舌爲轉移故戰國策一書直謂之吾華演説專書亦無不可今東西各國轉移風氣改良社會尤以演説之功爲多今日諸君演説衛生謂壽可至一二百齡予以爲尚有千秋萬歳之壽無待遠求即可於此演説會得之蓋能以演説轉移風氣改良社會即爲世界之偉人將流芳萬世此立德立功立言古人所以爲三不朽者也願諸君無徒慕耆年於百歳而爭不朽於千秋云云散會時已夜半矣 
[外交圑慶賀新年]  
　　今届元旦江蘇特派交涉公署自上午十時起有駐滬領袖總領事薛福德英總領事法磊斯法總領事韋禮德美總領事薩門司俄總領事格羅斯日代總領事岸倉松義總領事羅布等先後來署道賀由交際科長陳世光殷勤招待經薩交涉員欵以茶點移時握手而散 
[貧民學校舉行圑拜]  
　　貧民學校前日舉行第六届畢業已詳前報聞該校主任袁頌豐君教員俞元爵曹香蓀二君以民國成立七載間經多次熱腸回復共和頗不易得凡爲國民當刻骨銘心永遠莫忘方不失國民之資格茲定於三日上午十時舉行圑拜禮並請單貽孫君演説民國成立之歷史凡各界有志共和者無需入座劵均可往聽云 
[中華基督教會勉勵會請人演説]  
　　北四川路横濱橋前中華基督教會勉勵會於陽曆一月三號（即今日）禮拜四晚七時半請哲學博士陳維屏演説在廣東各教會佈道之經過想是夜往聽者必實繁有徒也 
[售賣比賽足球觀覽劵]  
　　上海工業直專門學校（卽南洋大學）與聖約翰大學定於本月五日下午二時半在南洋球場比賽足球已誌前報茲悉該校仿泰西各大學校舉賽足球售劵法於是日出售觀劵特等一元普通二角該劵可於入校門時購買特等備有木台階級之坐位普通者站立場邊所得劵資悉充善舉並由該校商准法界電車公司是日多添車輛以便觀者來往云 
[監獄辦事人不准休假]  
　　上海地方監獄典獄長敖雲亭於七年元旦晨召集各科長及其他人員在會議廳當衆演說大致謂新年伊始各機關均有休假之例但監獄責任較重非其他機關可比自應照常辦事以免疏虞云云各職員唯唯稱是説畢由敖君命庶務員特備筵席與全體職員會宴慶祝新年所有看守兵士人等亦各給以大　藉資鼓勵 
[護軍使犒賞士兵]  
　　松滬盧護軍使以陽曆歳暮例須犒賞所部士兵以示鼓勵爰於除夕令軍需科長每營各賞猪肉二百斤責成各連長具領給發 
[軍人特准出遊]  
　　護軍使署馬參謀長以陸軍第十師所部各營士兵駐滬迄今已届三載歷次放假之期從未准令出營閒遊今届陽曆新年特准放假三天官長停止辦公士兵夫役除勤務值日照常辦事外所有停止操演休息之士兵准由各排長分别率帶在華界内散步閒遊藉觀風土惟不得逾下午四時回隊云 
[修改税則委員會與會華員]  
　　修改進口税則委員會定期本年年一月五號下午二時假總商會開成立大會早經正主任曾述棨函請協約各國所派之委員届時蒞會除洋員銜名業經刋布外茲將與會華員擇要錄下 
　　江海關監督馮孔懷財政廳所派税務委員高子勛商務總會正副會長曾李賴正副主任及譯員楊筱堂 
[閘北工巡捐局長接事]  
　　閘北工巡捐局與滬南工巡捐局劃分遷移至南公益里分科辦事曾誌前報茲悉該局新任局長曹履氷已於昨日到局視事矣 
[鄉民煮飯失愼]  
　　前日上午十一時閘北寳山路底某鄉民家炊飯起火經各段救火會驅車到場救熄燬去瓦平房三間 
[煙紙店失愼即熄]  
　　昨日上午十一點三十分鐘時滬城舊校場同昌煙紙店樓上不戒於火卽由附近救火會到場撲滅僅燬去室中什物事後由該管一區二分駐所王警佐飭警將該店主拘所候罰 
[蕩婦害人性命]  
　　蕩婦王沈氏朱李氏等在閘北大統路安祥里三弄内租賃密室招致一般無恥男女作不端之舉有住居　南高昌廟之皖籍女子方喜珍年二十六歳由該氏勾引至家與在某絲廠爲出店之章榮根私姘已有一年受孕六月惟喜珍已許字某姓恐被夫家覺察故由該氏等延某醫生服藥打胎不料服藥後血冒不止旋即身死事爲四區警署姚署長查悉立飭巡官陳作霖將該蕩婦逮捕並傅到屍母方褚氏飭令十圖地保赴地方檢察廳報請相驗再行核辦 
[老人失足溺斃]  
　　前日下午虹口斐倫路橋畔浮起男屍一具捕房得報立飭華探目王四福與包探沈阿炳前往將屍　入驗屍所並繼查得死者爲孔兆友江北人年六十二歳家住元芳路三百七十二號門牌於陰曆本月初九夜出外不歸似係失足溺斃因即帶同尸姪孔桂秋認明無訛昨已禀准免驗自行收殮 
[捕獲審檢廳書記之勢燄]  
　　捕獲地方審檢廳附設於小西門外新造之上海地方審檢廳中捕獲廳自成立以來連日在内布置一切業將告竣地方審檢廳近日亦派員添辦器具運送到廳逐一安置六年十二月三十一號下午由地方廳林檢廳長與陸審廳長等蒞廳參觀查得是日送去之　凳等件皆不知去向乃向所派看守法警詰問旋經該警查知所少之檯凳爲捕獲廳取去當向索　忽有捕獲廳形似書記官者出而干涉聲言爾是何人在此胡閙飭令速去該警不允堅欲取物竟被批頰數下該警不得已哭訴林檢廳長請示辦理林陸兩君以該書記野蠻無禮業已向捕獲廳莊廳長交涉矣 
[鈔票塗改地名]  
　　新民路鼎興雜貨店夥談少坪昨扭毛生來至四區警署控毛將天津中國銀行五元鈔票改爲上海字樣來店混用請爲訊研姚警正諭暫收押候訊核辦 
[江北人拾獲假鈔票]  
　　江北人張文不知在何處拾得中國銀行十元假鈔票一紙指使同鄉人趙二持至西華德路四百五十四號門牌某烟紙店混兌當被該店主沈怡茂察出鳴捕將沈拘入捕房經捕頭詰悉前情飭探陳金拘將張續行拿獲一併押候解廨請究 
[移提串竊鈔票案犯之手續]  
　　江蘇特派交涉公署據公共公廨呈稱據老閘捕房解送串竊季福生等北京交通鈔票四萬元之陳振鏞到廨又據原告呈稱串竊該票開設錢莊之周廷相（卽寳奎又名阿來）與帳房常寳裕（即連寳）茶房龔三元均匿紹興地方業經給文派探守提在案茲原告代表律師又向捕房呈稱周廷相等及妻妾因在丹陽典質鈔票被丹陽縣署拘押續請移提歸案訊辦前來除備文飭探守提外乞　令行丹陽縣知事署將周廷相等交由來探帶回訊辦等語聞交涉員業已照辦矣 
[大宗烟土被匪奪去]  
　　怡和公司怡生輪船於上星期五由香港開駛來滬停泊虹口華順碼頭向有土販某甲夾帶烟土五十七隻托某公司小輪船舵工混名老虎頭雇用駁船前往接運詎駛經陸家嘴對岸浦濱被碼頭匪徒刦奪而去聞此項烟土每只四十八兩價値六百元共計約值洋三萬四千餘元現該土販等向承運烟土之人索賠損失不知若何解决也 
[私藏烟土實上訴無效]  
　　新北門東首元龍里三十五號山東人林熙臣所開字號内由警查獲私藏烟土八十一包計重五十六斤函送地方審檢廳訊明判决林因不服提出理由聲請上訴由問官訊供之下復傅當場搜查之一區三分駐所巡長王之佐到庭於六年十二月三十一號下午復開辯論已誌前報茲悉此案當時經趙刑庭長與端木棻推事官並宗檢察官等一再會商以林熙臣帮助他人販運烟土並帮助他人吃食鴉片之所爲罪已成立提出不服理由並不充分况證據鑿鑿豈容飾辯應仍照前判監禁二年零二個月並科罰金洋一千元當庭宣判諭飭將林還押聽候執行 
[肥皂箱内查出烟土]  
　　某公司輪船日前自大連來滬有客報運進口肥皂數箱業已起卸堆在浦東某號棧房詎有人報告該箱内夾藏烟土經　派員往驗果有烟土多包回關禀知威税務司諭候查明來歷以憑核辦所獲之土存關候燬 
[崗警搜獲烟土類誌]  
　　閔行鄉人華壽山前在北市購帶烟土十二包約計二兩有餘携回該鄉販賣行經南市陸家石橋舊址被崗警看破拘住搜出證物帶至第一區警察署問明販烟屬實移送地方檢察廳預審堅不供認據稱烟土在某處地上拾來並非販賣當飭暫行看守候函致該署長請將當日破獲是案之崗警送廳質明虚實以憑定讞又山東人張彦束家住南市萃豐弄亦在北市購得烟土一小包值洋兩元行經十六舖被崗警拘住搜出證物解由第一區署訊問據供因祖母患病代購並非販賣亦非自吸飭送警廳司法科預審核辦 
[私售烟膏之敗露]  
　　張桂生在福建路二百零二號門牌以開設香烟店爲名私售季吾氏牌號之烟膏又王阿甲亦在二馬路三百七十三號屋内秘密賣烟均被老閘捕房捕頭偵悉昨派包探前往將張王兩人連同烟膏解送公共公廨經中西官訊實判張王兩人各罰洋一百元充公烟膏送往海關銷燬 
[破獲竊取大宗綿花案]  
　　浦東爛泥渡碼頭積匪陳子賢糾黨竊取某洋棧大宗棉花銷贓於崇明人沈乾郎家昨經該棧投訴三區警署由劉巡官率警前往將陳沈一併拘獲當場抄出原贓花衣一百餘斤併帶至署押候訊辦 
[流氓分贓不匀之惡鬭]  
　　箱片黨流氓李小四子王長生等曾於一月十九號晚間向某處拆造房屋之作頭索得陋規洋若干元後因分贓不匀各糾同黨數十人在法新租界爭論鬭毆李小四子突出利刃向王長生之腿部猛戳數下受傷甚重旋有巡捕到來將李王帶入捕房飭將受傷人送往醫院醫治李解送法公堂押候王傷痊再行核辦現經西醫驗得王傷在腿部尚無大碍不日即可痊愈解廨訊核 
[拐案證據不足]  
　　住居虹口東有恒路之江北人沈雲村與妻高氏指控粤婦陸王氏吳楊氏陳楊氏與在逃之朱老三串拐伊家九歳女兒召吕賣於華記路魏洪氏等情由探將陸王氏等三婦一併拘解公共公廨訊供管押在案昨晨復訊被告堅不承認中西官以原告所控證據尚欠充分判令將案註銷陸王氏等三婦一併開釋女交其父母領回完案 
[伶人舉動野蠻]  
　　某舞台伶人劉某前晚在白克路八百三十四號屋内將十二歳男孩徐紀林施以野蠻舉動以致受傷當被徐姓報告新閘捕房昨派探將劉伶拘解公共公廨請究經中西官略訊一過判劉押候下禮拜三訊辦 
[惡鴇禁押兩年半]  
　　北海路同春坊五十號門牌妓女小天紅因被鴇婦王李氏時常凌虐目投濟良所解送公共公廨訊供留候提到該鴇再核在案昨由捕房將王鴇解案經中西官訊得該鴇已犯案四次實屬不法判押女所二年半示儆小天紅仍發濟良所留養 
[善門難開]  
　　法新租界肇周路天佑坊滬西慈善會名譽會董福星順洋貨號主人袁星伯君素性慈善邇因天氣嚴寒貧民無衣無食情殊可憫特於前日製辦棉衣三百套及米票多張交由該會各會員分投散放頃刻而盡詎各貧民愈集愈衆堅索不已該會員等無奈允許再行添製繼續散放始行散去後各貧民得悉係福星順號主所發聚集數十人擁至該號强索袁君婉言謝絶各貧民仍滋擾不休該號中人以無可理喻出外鳴捕始各畏懼而散 
[拍賣房客生財]  
　　源成公司收租人至法公堂控告樹興里房客某姓虧欠房租洋三十六元現在因犯拐騙案禁押英界請求核示中西官判將生財拍賣禀覆核奪 
[阻止巡捕辦公]  
　　潮州人蔡阿大在虹口百老滙路阻止八百三十一號及一千二百十三號兩華捕辦公致被拘入捕房禀明捕頭諭飭存洋五十元保出聽候公堂傅訊 
[田地糾葛之和解]  
　　商人胡綏之與　松泉因田地糾葛在上海地方審判廳涉訟日前由該廳許推事官開庭辯論先據胡綏之訴稱前向周松泉購買本邑二十七保十一圖第一百五十五號則田四分四釐四毫又第一百五十八號則田三分零五毫現經查得第一百五十五號雖有田單確無田地爲此來案請求追償原價洋七百餘元質之周松泉供稱此項田地係與第一百五十九號毗連惟不足四分四釐四毫實係單多地少求察問官謂兩造曰今日本廳爲爾等當庭和解着令周松泉償還胡綏之洋四百元於四十日内分兩期交楚所有訴訟費各半負擔兩造俱遵諭而退 
來函 
[上海總商會來函]  
　　敬啓者前日卽三十一號貴報第一張北京專電有滬北市商會請仍以朱兆莘爲交涉員一節查滬北商會祇有敝處之總商會從未有以朱兆莘爲交涉員之請國家遴員辦理交涉豈商人所可陳請乞登入來函一門以昭核實爲荷上海總商會啓七年一月二日 
雜評二 
[貨車停運（步陶）]  
　　商運爲路政之要端非萬不得已因不宜一日停滯今據旅滬各商帮之冬電貨車停運竟至三月之久不知其故果安在也將以爲北方水災之影響耶然水災非自近三月而始有將以爲路局車輛不敷分布耶然營業所關寗有不早爲籌畫之理無已其必軍事當道扣車運兵之所致乎顧軍隊南下亦有定數非必日日須車裝運且停戰之布告已頒亟亟運兵尤非時勢所要求然則貨車果何由而停運甯不令人百思而不得其解耶 
　　或曰軍事急於星火其行動尤萬分機密故無論運兵與否貨車必如常扣留以免動員時之有誤軍機嗚呼此説而果不誣者我商民雖聲嘶力竭以遥爲呼籲其何能略當於北方軍事當局者之一顧耶交通農商兩部雖或對於商民不無幾分矜憫之同情其又何能强軍事當局以頓改其扣車之慣習耶然而國以民爲本民以貨爲天民之所天者而長此委棄閉塞而莫爲之所要非國家前途之幸福也 
[本館編輯部啟事]  
　　各界投稿本館素極歡迎此後各機關各圑體如有應需發表之件務請逕送本館無須托由訪事人轉交此佈 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[説七] [  召侯]  
　　蓋聞七星燈推倒諸葛歸天七殺碑書來成都遇刧蝎磨坐命七煞神恰巧當頭潦倒窮途七件事偏難措手抱七年之病藥艾難求犯七出之條牆茨貽玷七雄並列而周室以墟七國紛爭而漢家以亂人死以逢七爲忌齋僧以犯七爲嫌是則七也者固不祥之數也今者一年容易又换駒光民國六年已去而民國七年遞來使能齊七政以協邦家明七教以興民德七賢佐治無清談誤國之憂七子圑圓無兄弟　牆之禍而三徵七辟總理得人則民國前途或有什七之希望也所慮者將軍跋扈發七校而連五營百姓遭瘟喪三魂而少七魄會開徐上又來七省同盟兵到歐西釀起七年大戰惹動軍人之怒七竅生烟挑起政客之嫌七心不靠悵望三湘七澤依然烽火頻驚遙瞻七二津沽太息田廬未復政局則七顚八倒統一無從國事則七縱八橫治平不得我人民於此其不免流離困頓而有七零八落之嗟乎其不免驚懼恐慌而有七上八下之勢乎范成大曰人生不如意十事常六七嵇康與山　書曰有必不堪者七嗚呼七之爲厄一至於是僕故爲此七拼八凑之談以卜民國七年之事愧無斑管作七發之文章聊此杞人動七情之憂懼耳（五） 
家庭常識 
[銀器着淡紅色] [  孤舟] 　　 
前登銀器着淡紅色法乃現今歐美各國及日本等所通用者僕嘗實驗多次無次不驗某君試驗得黑色當係不適法之故特述注意數端如下 
（一）欲着色之銀器須先擦淨 
（二）綠化銅須純粹 
（三）綠化銅溶液不可濃 
（四）温度不可過高 
（五）須不絶關注見其色澤適宜當卽取出 
[簡便湯婆子] [  大哀] 　　 
用口利沙酒瓶（上海北京路舊瓶店購每隻不過一角許）中貯熱水與藥房出售者無異（） 
[煖硯]  ]　　 
每届冬令筆硯常患成凍寫用時不便市上所售銅煖硯價洋四五角貧士苦無錢購可自製一洋鐵盤内燃懷爐煤一枚硯置其上則不冰矣 
[自製肥皂] [  耀卿] 　　 
天氣寒冷北風甚烈人多患手破皮皴不便作事若將猪胰子油與石碱各半相和捶成黏質以手圑之置日中晒乾用以擦手則可免此患（却酬） 
[紙筆筒] 　 
將廢字紙用水浸化再下石灰少許擣之如泥更用竹筆筒爲模型而圍一層綿料紙於筆筒再將紙泥黏之筆筒外約三分厚待　乾後將竹筆筒抽出再於其外面糊白紙則成一潔白之筆筒可施彩繪 
[不倒翁] [  王培齋] 　　 
取磕破一端之蛋壳貯如綠豆大之沙子四十餘粒又將方溶化之燭油注入蛋壳中待燭油乾硬後再用厚紙作一人頭畫五官髮　於其上貼之蛋壳口上則成一美觀之不倒翁 
新酒令 
[女子唐詩酒籌百種（禁轉載）] [  雪香]  
　　羅衣欲换更添香（席間换衣者飲）輕　裙露紅羅襪（紅襪者飲）砑羅裙上放嬌聲（倚人懷内者飲）紅羅袖裏分明見（御戒指者飲）穿花渡水來相訪（遠至者飲）撲粉更添香體滑（座間以粉匀面者飲）要唤麻姑同一醉（指爪長者飲）　消醉色朱顔淺（面不紅者飲）與君便是鴛鴦侣（與右首一人飲）　　玉手裏輕雲（藏手者飲）千呼萬唤始出來（臨時催請始到者飲）暗中唯覺繡　香（着花繡鞋者飲）勸君莫惜芳樽酒（自飲一杯）朱唇一點桃花殷（唇施朱者飲）金粟裝成扼臂環（佩金鐲者飲）碧桃花下美人過（起立者飲）（未完） 
工業須知 
[高梁酒釀造法] [  孤舟]  
　　（一）原料釀造高梁酒之原料爲高梁子水及酒藥高梁子須擇粒大而多含澱粉者水須清冽透明無色無臭無味多含炭酸氣不含有機物及亞母尼亞而無機物之含量在二千分之一以下者酒藥與釀造紹興酒所用者同購得者不足恃以自製者爲良其製法已詳述於前述紹興酒之釀造法中茲不復贅（紹興酒釀造法見本欄陰曆九月十七起至二十止） 
　　（二）舂碎先將高梁子淘去泥沙置日下晒乾然後入石　舂之舂至無完粒即可不必舂細 
　　（三）煑熟先將舂碎之高梁子浸於冷水中五六小時後取出入於釜中加水適量煑數小時待其熟透略帶液汁黏凝如膠卽取出之攤於竹蓆上冷至華氏七十度然後和以酒藥 
　　（四）和藥熟高梁子冷至華氏七十度即可將酒藥研碎撒入其内其配合量因氣温之高下而異氣温在華氏八十度以上時每用高梁子一石加酒藥二斤在華氏七十五度時每用高梁子一石加酒藥二斤半在華氏七十度以下時每用高梁子一石加酒藥三斤惟至少二斤至多三斤不可再有減增加畢竭力攪拌使無不匀之弊用竹蓆或草蓆覆之更按氣温之高下護以棉花及稻草使保有華氏七十度之温以便醱酵醱酵後入諸缸中（未完） 
集益錄 
[第七十五問] [  嫉俗]  
　　釙（俗名引線）本爲我國之大宗營業當洋針未盛行以前天津之製造所凡數十家他處不計也洎自德國針通行全國後本國針遂致漸歸消滅寗不可痛近自歐戰以來洋針之價乃十餘倍於曩昔而本國針竟不思乘此機會作復興之舉殊可惜也愧吾有心於此而於斯道素乏經驗惟祈注意工業界中之高明者將此項製造手續詳細披露俾我國針業或有重振之望則幸甚焉 
長篇小説 
[二城風雨錄] [  英國郤而司迭更斯原著常覺小蝶天虚我生合譯]  
　　卷中第十章（一） 
　　讀者須知當時英倫之人無貴無賤莫不沈　於酒以度其安閒之歳月法律界中人凡事皆不讓人故於飲酒必縱其量而史蒂爾爲尤甚良以名譽旣著收入較豐有資足以供其醉耳然史蒂爾者庸人也初亦碌碌無所長以善飲能作長談乃得與訴訟人時時接席即大理院長高貴之目光中亦時時有史蒂爾紺　之面映其眼簾其面固圓乃如葵花之向日一視院長之顔色而爲左右其辨論亦復時中肯要未嘗敗訴於人故史蒂爾这名乃與飲量並高殊不知其人實一木偶彼之登場必有牽線之人在其左右此人非他蓋卽終日插手於囊仰望承塵之卡登也卡登之嗜酒大抵亦爲史蒂爾所傅染蓋史蒂爾辦公之時恒在深夜酒樽與文件並列於前有所問於卡登則必先以酒進卡登得酒則其策畫亦如瓶酒續續而出史蒂爾得其緒餘則勝劵已左手操矣故卡登能飲實爲史蒂爾之所歡迎設使卡登不飲則史蒂爾之生涯亦埀絶矣於是卡登之飲益縱幾無一刻不在醉鄉此時高臥於酒肆之中夢魂栩栩亦不自知落於何所鐘鳴十下侍者進而呼曰客十句鐘矣卡登張其倦目以袖拭之曰汝何語侍者復言之卡登曰夜間十句鐘耶曰然客固戒我以此時呼君卡登曰是矣然則我起矣言時强側其身顧就不能自振口喃喃而目朦朧又欲人睡侍者惡其不去則故故作聲以促之卡登乃始　然而起覆冠於首岸然出門則覺夜氣已深凉颸砭骨宿酒爲之一清乃以手自搔其蓬鬆之髮曰醉矣今夜不將使史蒂爾獨飲乎雖然其事正多亦必不訐我睡也吾且徐徐而行則展雅步躑躅以抵史蒂爾之門時閽者已高臥史蒂爾乃自秉短燭啓關納之胸襟已袒靸履而科頭眼圈微作紅黑望而知爲飲酒之標識稱卡登曰吾之智囊汝今夜來何宴耶卡登曰即遲亦不過十分鐘耳返而身爲我前導於是二人相繼人室室固廣但其四週堆滿文紙紙片尤滿地亂飛乃覺狹窄無倫壁間爐火方熾水沸於　揚揚似鳴得意寫字桌上紙件亦堆積如山獨於其中　　平原排列酒瓶糖漿之屬尤有　檬數片盛以精緻之小碟蓋史蒂爾生平事事皆可任意獨於飲酒一事則殊不敢草率致無味也 
 
 
 

Page 15

 
 
   
 
 

Page 16

 
 
   
 
