# 1923 - 288 - 4918198

 

Page 1

 
 
第一萬八千一百九十八號;中華民國十二年 西曆一千九百二十三年十月二十四號
星期三 * *   
 
 

Page 2

 
 
第一萬八千一百九十八號;中華民國十二年 西曆一千九百二十三年十月二十四號
星期三 * *   
 
 

Page 3

 
 
第一萬八千一百九十八號;中華民國十二年 西曆一千九百二十三年十月二十四號
星期三 * *[時論（特約） 
[眞僞講法律論] [  陸鼎揆]  
　　在昔國中土大夫其規人也以名敎而其繩人也以綱常及西洋之文物輸入於中國而後始知有所謂近世之法律者於是昔之以名教綱常責人者今也則以法律之名義代而行之而合法非法有效無效之名詞日諠聒於吾人之耳敱夫代議政治其基固必立於法治之上使國人而誠能事事物物依法律爲指歸以此而律已律人者則法治之基將由以是日固其爲福於前途奚待論者若人人心目之中原無法律之一物而徒欲剽竊一二名詞以爲互相詆毀之利器則法律之尊嚴將必因其濫用而盡隳馴使人人視以爲弁髦是則信仰一去其害蓋有不可勝言者矣 
　　吾儕而果欲言法律也則必具有三條件焉第一必依據實在法律而判斷法律問題蓋法之爲物非可由吾有隨意而自設而必有一定不易之軌焉惟政治上的主權體或其代表所設之規則用以約束人民之外面行爲者然後得爲眞實之法律故言法者亦必根據於此一定之法律而後可以辨别行爲之是非同曲直第二必以公平無私的態度而言法律蓋法之本性至公而不頗一人行之而是則千萬人行之皆必是也一人行之而非則千萬人行之皆必非也故言法律者絶對不能以私人之好惡爲判斷之表準不問其爲友爲仇皆必以同様方法而判斷第三無論何事實必須在法律上已成立者而絶不許爲捕風捉影之谈蓋在法律上而欲使一事實成立其間必有一定不可少之步驟而不容絲毫之疏略否則其事實即爲無根據而不能成立則當然無從憑之以立論誠能依是而言法律也則不問其法律論爲攻擊何人抑爲擁護何人皆可以爲眞講法律若使此三條件而或缺其一也則不論其内容如何皆亂講法律而已 
　　若今之言法律者其果能具有此條件耶日日爲法不法效不效之論而其所謂法者果出於何法其所謂效者又果出於何據則吾知其將瞠然而莫以對也其爲法律論也則類皆隨人而變易同一之行爲而可以爲相異之判斷使友於吾者爲之則非法亦可以合法使仇於吾者爲之則合法亦必爲非法其所根據之事實則又多將信將疑之談而絶少法律上之根據如是而可以言法律也則向之所以爲護人之器者今亦成爲毁人之器而已矣則今之曉曉者吾又安得不目之爲亂講法律耶 
　　夫今之言法律者固亦多就道徳上之是非而立論特道德上之是非未必即爲法律上之曲直吾儕而苟欲就道德以立論則良心之裁判或且勝於法律之權威固不必牽法律與道德 
 
 
] 

Page 4

 
 
第一萬八千一百九十八號;中華民國十二年 西曆一千九百二十三年十月二十四號
星期三 * *爲一談也若其爲法律論也則法律自有其是非曲直固又不容吾儕之牽强附會枉法律以就其外之物也愚之爲此論固非專就政治上之事實而言凡人民平日私人之交際愚皆抱同一之希望何則法律之在民主國家其基礎全築箊人民愛護信仰之上則吾儕今日將培植此信仰而不暇以確樹今後法治之基又奚忍以淺薄無稽之法律論旦旦而伐之耶今之言法律者亦愛護此法律之尊嚴哉 
國内專電 
　　北京電使團護路案各使修正將文字改緩内容甚嚴關於會計運輸亦有建議謂華無自動改善誠意列國不得不代謀原反對各國現亦漸趨於贊成（二十三日下午二鐘） 
　　北京電頃使團八國密議金法郎案决自組委員會定硬扣辦法（二十三日下午二鐘） 
　　北京電使團對華關税特别會議英美主速開其他各國不一致交換意見明春開不成至早當在明年九月召集（二十三日下午二鐘） 
　　北京電使團對長江警備案依兩次會議結果决增加艦隊（二十三日下午二鐘） 
　　北京電使團對現政府無設施已改變觐賀時態度（二十三日午二鐘） 
　　北京電使團組整理外債會須安格聯回京接洽再實行（二十三日下午二鐘） 
　　北京電金法郎案交覆議某某閣員謂同人行將卸肩何必再攖國會反感遂無期延擱（二十三日午二鐘） 
　　北京電王承斌兼理直隸軍務善後直督裁撤令已下（二十三日下午鐘） 
　　北京電寗電齊語政府代表内閣由元首提出本人不便保薦但對於代閣甚愛護（二十三日下午二鐘） 
　　北京電現閣主先提顏閣使議會對顏顏請府勿提本人（二十三日下午八鐘） 
　　北京電洛吳保議員畢維垣爲僑務局長近議員赴洛不少以憲法爲統一説動吳請吳爲擁護憲法號召全國吳頗入耳（二十三日下午八鐘） 
　　北京電洛吳語某議員北京絶對不去保定亦無駐紮必要赴漢尙無此意又云山東軍民兩政尙好何必增設督理又云援川並不放棄又云和平統一進行非片面義務彼不罷兵責我退讓於理不通憲法旣頒遵守憲法以求統一甚好（二十三日下午二鐘） 
　　北京電北大等八校商准匯理銀行由十二月起每月撥五萬鹽餘十個月止（二十三日下午二鐘） 
　　北京電農部養（二十二）部務會議决所有附屬機關十五處經費自十一月起核減四萬（二十三日下午二鐘） 
　　北京電英館消息顏惠慶昨以私人資格來訪談關税會議及束理外債事甚詳（二十三日下午二鐘） 
　　北京電曹諭院部速籌軍政費一個月（二十三日下午二鐘） 
　　北京電漾（二十三）閣議陳文運劉询魏宗瀚銷去交部察看字樣開復官勲吳炳湘開復官勲擬兩令即頒劉湘楊森授威字將軍修訂法律總裁江庸辭職照准副總裁陸鴻儀等辭職照准以馬徳潤蔡寅爲修訂法律館副總裁（二十三日下午八鐘） 
　　北京電施履本已照會日外務省請查究青年團慘害華工案日外務省查覆正在調查（二十三日下午二鐘） 
　　北京電漾（二十三）魯代表劉冠仁到院争威約張廷諤見允轉達高顧（二十三日下午八鐘） 
　　　北京電馬（二十一）豫匪范明新要求四條件（一）編旅（二）官匪開對等會議（三）發欠餉（四）以士紳爲質始放回兩女敎士（二十三日下午二鐘） 
　　北京電餋（二十二）許州附近剿匪大戰京漢北上車退臨頴匪退再北開（二十三日下午二鐘） 
　　北京電重慶電楊森熊克武雙方無彈楊森要領九萬枚包到成都（二十三日下午二鐘） 
　　北京電閩孫王電院厦臧已得粤浙接濟洪林各部返粤救惠海軍要餉原定攻厦只好暫緩又王永泉電請軍費十萬（二十三日下午二鐘） 
　　北京電漾（二十三）午辛博森見曹（二十三日下午八鐘） 
　　北京電漾（二十三）京漢車未到（二十三日下午二鐘） 
　　北京電津浦局電孫美瑤將煽惑兵變之連長丁開發槍斃後率兵入山剿匪匪逃徐州站同祥糧棧被匪刦掠匪遠颺無踪（二十三日下午八鐘） 
　　北京電薩鎭冰反對新任閩關督漆英曹因不蓋印（二十三日下午八鐘） 
　　北京電前日李倬章又謁曹催發表顏内閣曹言國會難通過並言誰敎汝來干涉予事李不歡而退出府後晤吳毓麟談閣事意見衝突李當晚回洛曹遂决心不用顔吳閣早晚欲成事實（二十三日上午十鐘） 
　　北京電山西議員金某等擁胡景翼督晋向曹吳運動吳以胡部餉無着移晋就食意頗贊成曹意未决薛篤弼以撤閻不成問題但胡部至晋恐騒擾地方難承認連日連絡在京晋紳向政府建議（二十三日上午十鐘） 
　　北京電馮玉祥昨午後二時由南苑進府請求發餉及邊防經費曹允飭財部先籌百萬並請馮向各省爲吳景濓疏通（二十三日上午十鐘） 
　　天津電津人擬聯合奉人籲請直奉當道仿蘇浙前例簽和平公約俾免再遭戰禍（二十三日下午一鐘） 
　　天津電馬（二十一）日津奉間電報忽然不通據調查係電線損壞並無他項問题（二十三日下午一鐘） 
　　天津電禡（二十二）日奉代表張九卿由津返奉報告在京接洽情形（二十三日下午一鐘） 
　　　天津電禡（二十二）日徐世昌做壽曹錕派煕鈺來津祝賀王懷慶亦爲徐壽來津（二十三日下午一鐘） 
　　天津電曹有调熊炳琦長直説成否尙難料（二十三日下午一鐘） 
　　天津電周自齊在京病故周宅闻耗已派人奔喪並移柩來津（二十三日下午一鐘） 
　　吉林電密山東寗邊匪與孫輯五楊家蔭合假編自治軍在四五站集千餘擬乘防軍秋操進擾綏芬邊防吃緊 
　　吉林電奉招解職軍官添編四旅委王永淸盧占魁裴全勲齊占九爲旅長 
　　吉林電哈商議組漁業公司收回松黑漁業權（以上二十二日上午九鐘） 
　　哈爾濱電聞滿里將添馬警查邊綏芬改置警察總署（二十二日下午九鐘） 
　　哈爾濱電綏芬張宗昌軍他調派某團往替（二十二日下午九鐘） 
　　哈爾濱電俄代表抗議華警扣赤俄所發出境護照（二十二日下午九鐘） 
　　濟南電鄭士琦派副官梅英赴蚌調查督理署組織（二十三日下午二鐘） 
　　濟南電吳景濓派劉某來濟接洽軍政當局備組閣（二十三日下午二鐘） 
　　濟南電沂屬公民又來濟控五旅長通匪（二十三日下午二鐘） 
　　濟南電閩王永泉派員來兗州招兵八百人（二十三日下午二鐘） 
　　漢口電豫匪擾臨頴靳師往剿馬（二十一）北上車停偃城養（二十二）南下車停許州漾（二十三）晨始到一説老洋人譁變靳師往剿在距徐州二十五里大石橋激戰陣亡團長一人鄭州站運忙碌南北車因中阻 
　　漢口電湘訊趙軍由易家灣至漣水設防三道株州方面戰甚烈趙親率劉秉璋旅長往督戰賀耀祖分兵由漣水襲湘潭但譚軍已先至設防現隔岸互擊自長沙至湘岸亦在對岸互擊中 
　　漢口電援湘軍在武昌鮎魚套設水陸兵站趙調駐漢代表鄒禮回湘爲前敵指揮 
　　漢口電蕭聘省署秘書長成憲兼充軍署秘書長 
　　漢口電易長聲浪甚高何佩鎔及擁何派均大活動（以上二十三日下午七鐘） 
　　香港電楊希閔許崇智朱培德箇（二十一）抵石龍是晚同在紫洞艇住宿聞將同赴博羅轉前方督戰石龍各軍已開拔淸楚 
　　香港電傳北軍再入粤方本仁軍已出發楊池生楊如軒均參戎幕仍以沈軍爲向導預料禡（二十二）可扺南雄韶關已戒嚴 
　　香港電洪兆麟馬（二十一）由汕頭赴汕尾轉三多祝督師 
　　香港電楊希閔要求軍政部每日發兵站費由千四元增至四千元 
　　香港電粤長更換説已打消　 
　　香港電吳鐵城函各報否認大元帥行營移設虎門 
　　香港電禡（二十二）廣州工學界舉行討曹示威運動派代表赴帥府請願北伐組革命政府又發傳單謂曹之總統自爲猶袁之帝制自爲曹必假親美派之新外交系勾結外援亦猶袁必假舊外交系（以上二十三日下午六鐘） 
　　雲南電全國敎育大會今日開幕與會者有十六省之代表旁聽者數百人（二十二日下午三鐘） 
特約路透電 
[北京政局記]  
　　二十三日北京電日人聞川一軍擬佔據涪州消息决議將宜陽丸移開十月十九日該船由日砲船一艘護送關往宜昌俾免途受轟擊川一軍後佔據涪州二軍陣線退至萬縣梁山墊江昨夜命令任王承斌爲直省督理並取銷直督軍職馬濟被任爲援湘軍參謀長到洛陽後已回至漢口馬告蕭督謂渠責在保衞邊以拒譚軍張元節已辭駐東京代使職昨抵北京即入見曹錕報告地震情形及災區華僑狀况山西國會議員今日爲在滬逝世之晋議員尙鎭圭開追悼會聞薛之珩將任熱河都統此任頗關重要因張作霖圖控制該地之故 
[希臘之叛變]  
　　二十三日倫敦電雅典半官消息稱復古派押撃政府後數省駐兵倏起叛變有數處亂事即平未曾流血但柯林資等處叛兵人數雖少現猶頑抗雅典等處之駐兵及全體海軍皆擁護政府政府已頒布戒嚴令收没反對黨機關之今日報紙並擒獲數人麥台薩斯將軍等已逃雅典安堵如常 
　　二十二日雅典電叛黨請希皇執行其主權另組新政府否則内亂難免 
　　二十二日倫敦電據雅典傳出之密電未經檢查員扣留略謂希臘辦選舉時檢查報紙以致民怨沸騰事態嚴重又據陸續傳來之短電觀之濮頼斯蒂拉氏發出檄文指斥陸軍中某某司令之復古行爲麥台薩斯將軍及其報館經理現皆不知去向當道限令叛黨於一小時解散否則以飛機轟擊之 
　　二十二日倫敦電路透社雅典訪電於檢查員檢閲後稱帝黨麥台薩斯將軍率黨徒二千挾砲六尊業已起事叛黨示文現由飛機傳散於雅典各處官塲視此變爲無關重要叛黨爲淆惑兵士觀聽起見揚言指揮起事者爲前相維尼齊里氏系下之退伍軍官 
　　二十二日雅典電有數省駐兵叛變要求現政府去職俾保障選舉之公正無私 
[德國之内擾]  
　　　二十二日柏林電德國已頒布檢查令 
　　　二十二日立浦齊克電大隊國防軍抵此後梅森地方又到騎兵有人對之開槍騎兵還擊傷數人並擒若干人統計薩克遜邦之國防軍共有五萬人 
　　　二十二日愛拉夏貝爾電暴動發作共産黨搶刼店舖保安警隊開槍搫之聞布斯巴施鎭刻被焚 
[來因地分立潮流]  
　　　二十二日柏林電來因分潮流雖漸蔓延而未遇反抗但已得之結果尙屬有限愛拉夏貝爾起事之領袖乃一商人名台克斯其黨徒多係來自亞爾薩斯勞蘭附近之少年柏林人士對於中央與巴伐利亞邦之争並不十分重視以爲本星期集議之國會當可依據韋瑪憲法擴張各邦權利以和解之國防部長吉斯勒氏警告報界勿登載關於巴伐利亞邦争端之不實消息違則實行臨時緊備法 
　　二十二日杜塞爾道夫電來因地自由黨之幹事員已握愛拉夏貝爾所發靭分立潮流之指揮權並在資倫地方設立總部自由黨現牒致來因地協約國高等委員告以臨時政府之成立謂臨時政府即將與佔領當道開議一切 
　　二十二日巴黎電法國工程部長今晚由巴黎起程赴杜塞爾道夫察視一切法報皆謂來因分立之運動乃德國内政問題辯論報稱愛拉夏貝爾之宣布共和乃來因人民神經錯亂之一證而來因人民欲脱人離極不寗静時局之意亦由此可見巴黎時報稱來因潮流性質仍甚渙散未可以此爲遽下斷語之根據 
[德政府與巴伐利邦]  
　　二十二日巴黎電佔領境鐵路工人請求復業者現有八萬零四百人柏林與巴伐利亞邦之衝突已引起混沌時局據德報云巴伐利亞政府允將争點提交國會解决聞巴邦軍隧現宣誓効忠於巴邦 
[蘇俄之經濟新計畫]  
　　二十二日巴黎電蘇俄國家銀行召集董事會施恩曼刻因財政事務寓巴黎據稱該銀行决議即放債五千萬金盧布以供商人購運俄麥至法之需該銀行並議將庫存無用之巨數英鎊美金存入法銀行 
　　二十二日莫斯科電齊吉林氏今日接見法國重要商行數家之代表台拉格蘭治氏其談話守秘密古斯克地方近發見極深之鐵鑛 
[愛爾蘭獄囚之絶食]  
　　二十二日倫敦電杜白林新芬黨總部稱有獄囚八千名現均自行絶食此舉現廣播於愛爾蘭全境監獄費里明氏上星期因絶食患病今日由獄釋出 
[第五屆國際勞工大會]  
　　二十二日日内瓦電第五屆國際勞工大會今日在日内瓦開會由方丹氏主席五十七國之代表到會者有四十二國議事日程僅一問题即决定勞工檢查之通常原則是方丹氏述及昨日國際勞工局新局取行置基石禮事謂前途希望甚佳 
[各國近事記]  
　　二十二日巴黎電據奥國國會選舉之第一效果觀之選舉人投票者占百分之九十國會中基督敎社會黨占七十三席社會黨占五十四席大日耳曼黨占八席 
　　二十二日倫敦電殖民地代表星期杪赴鄕休憩後已回至倫敦帝國大會今日復討論國防問題而尤注重天空防務 
　　二十二日華盛頓電全國女子選舉人聯合會已草定上柯立芝總統之請願書主張美國加入萬國法庭 
　　　二十二日台特羅伊特電福德汽車公司復以二百萬金元貸與台特羅伊　城用以擴張電車興築溝道四釐起息該城今共欠福德公司五百萬元 
公電 
　　北京通電各省衙門鈞鑒本日令直𨽻督軍一缺著即裁撤此令特派王承斌兼督理直𨽻軍務善後事宜此令何謙吉授爲陸軍中將此令劉文垢晋授陸軍中將此令京養印 
　　廣東來電各報館均鑒曹吳國賊相濟爲惡破壞共和骫法賄選妄干大位穢襮中外始則假恢復法統之名視慶立如兒戲繼則師武力統一之策以攘奪爲帝王故有違法國會可野合而生非法總統有賣身議員由铜臭而成亡國憲法支離漫衍綱紀掃地旣大拂乎民意尤騰笑於友邦我神明華族有最深厚之禮教有至强健之精神豈容此叛國犯法黨徒危害民國國揁奉許總司令命督師循州矢志殺賊聞變髮指誓去貪殘會當偕我袍澤戮力戎行迅定東江奮戈北指俾我國家人格不致爲曹氏犧牲即數年護法之功亦不致中道而慶掬血陳詞敬聞後命東路討賊軍第四軍軍長兼東江前敵總指揮張國楨銑印 
　　南京商聯會蘇專務所通電北京領袖公使符公使轉各國公使均鑒中華民國成立十二年來軍閥争雄内亂不已内外債總額已增至二十五萬萬元大半用於兵費現役兵額多至一百三十餘萬人占世界各國常備兵額之第一位而匪如麻且在軍閥領袖之轄境内危及外人生命財産我商民不勝遺憾若一任政府再借外債中國内亂延長不知何時始止本事務所爲江蘇全省商民最高法定國體特開幹事大會議决本主權在民之權未統一以前貴各國銀行團不得再與中國政府曁任何方面締給借欵契約各軍裝洋行亦不得私售軍械以期縮短中國之内亂即所以保護各國僑民之安全若貴各國銀行團及軍裝洋行不能諒解此意述及中國商民之公意接濟中國任何方面之軍人以助長内亂之借欵與軍械則是貴各國自貽其戚嗣後貴各國僑民設有不幸如臨城事件發生敝國國家及人民實不負責也掬誠布尙祈察納中華全國商會聯合會江蘇省事務所叩號 
　南京龍潭商會來電申報轉上海總商會縣議會聯合會各縣商會公鑒捲烟爲人類毒物消耗國民經濟省政府徴收烟稅已屬下策商會爲代表商人意思機關當此外人責難之際不鼓吹人民戒吸籌資抵抗反𨡁顔與官廳烟商串通一氣希冀包攪烟税攫奪私利人言嘖嘖道路喧傳部會名　掃地盡會爲尊重商界人格計對於商聯會卑鄙行爲極端反對除逕電省 
財廳外即希察照龍潭商會叩 
 
 

Page 5

 
 
第一萬八千一百九十八號;中華民國十二年 西曆一千九百二十三年十月二十四號
星期三 * *   
 
 

Page 6

 
 
第一萬八千一百九十八號;中華民國十二年 西曆一千九百二十三年十月二十四號
星期三 * *國外要聞 
[美津宫之中國使團（蘿山通信）] [  聽兩]  
　　中國駐外各使領館經費延欠已及一年各國報紙争相傳載詫爲西方未有之奇聞西人士遇旅外華人每於詢問之中隱露嘲笑之意而中國内争方急罔識外情國際地位與國粗前途多不過問歐洲中華駐使本年四月中旬曾赴巴黎會商一次終以瀛海闊阻函電不易奏功復於九月中旬會於瑞士國蘿山近郊和熙Oｕｃｈｙ之美津宫Ｂｅａｕ　Ｒｉｖａｇｅ　Ｐａｌａｃｅ（如附圖）會議結　　第一排立者蕭亮功（瑞士）胡壽曾（德館）朱代使兆華（英）黃公使榮良（奥）王公使景岐（比）汪子長（瑞士）第二排坐者劉公使崇傑（西）戴公使陳霖（瑞典）陸公使徵祥（瑞士）劉使夫人（寳應朱茀丞女公子）陳公使籙（法）唐公使在復（義）魏公使宸組（德） 
果决定推舉駐瑞士陸使（徵祥）駐法陳使（籙）駐德魏使（宸組）代表各使回國一行午餐陸使爲東道主主人背窗坐居餐席正中第一客席劉公使朱夫人面窗正對主座其餘各公使均按外交部職員録分先後第二客席駐法陳使位次朱夫人右手第三客席駐義唐使（在復）位次主人右手第四客席駐德魏使位次朱夫人左手第五客席駐奥黃使榮良位次主人左手第二客席右手爲駐比王使景岐第三客席右手爲駐西班牙劉使崇傑第四客席左手爲駐瑞典戴使陳霖第五客席左手爲駐英朱代使兆莘歐洲十公使中惟駐荷蘭王使廣圻因荷蘭女王結婚大典正於九月舉行不克同時到會會畢唐使以國際聯合會行政院會務殷繁即夕啓程返日來弗其餘各公使均於次日分道言旋陸使爲外交界前輩際此國内情勢險惡國外使費竭蹶之時酬酢禮節猶復敦重如常席間置常用之泥金邊絹心雙頁菜單若干份單之左頁繪中國山水小景右半一頁臨時加印金字數行標列法文名色若不細察下方美津宫與年月日字様將疑此菜單各名色或在北京預定配印者對外交際如能常用中國物品不獨挽回利權爲商業界别開門徑且以揚我所長引起友邦人士美感發端者小成功者大我國各界人士不妨從而仿效之也俚諺有云「三句不離本行話」外交界人員有時多喜談外交似亦人情之常當各使縱所欲言時陸使有外交笑談一則更足解頣『淸季某年許文肅公主專對駐京俄使偶晉謁公與寒暄謂貴公使今日氣色甚佳俄使默然即就木桌輕敲數十下公甚異之俄使答曰『敝國迷信最多遇有災厄常擊本禳解之貴大臣言本使今日氣色甚佳本使深恐明日不佳是以急以手擊木預先禳解此種秘傳望貴大臣保守勿忘』陸使語時約略狀其神情舉坐不覺爲之失笑經濟躊躇暫歸消釋擊木禳解事豈眞有幾分之靈效耶美津宫爲本年八月六日美國代表與土耳其代表簽定和約之紀念地在蘿山Lａｕｓａｎｎｅ會議期外交界人員聯翩蒞止客室甚多其單小者取價並不甚昂此會適値星期例假除駐瑞士使館蕭亮公鄒衡若汪子長諸君齊到外尙有駐德使館使胡壽曾博士自日來弗扺此（九月十六日） 
[留美中國學生政治學會成立（紐約通信）]  
　　留美中國學生婁學熙季警洲林景潤等聯合政治學科之學生發起留美中國學生政治學會業於本年夏季在東部中國學生開年會時開成立大會選舉職員結果如下㈠總會職員會長林景潤副會長劉馭萬文書婁學熙會計張傑民㈡東部職員部長林景潤副部長季警洲文書胡學源會計喬萬選該會之緣起書及簡章附錄於後 
　　「留美中國學生政治學會緣起書」嘗考一國典章文物進化之源理論經騐國情三者未可偏廢至其調和貫通之道則學者與政治家之事也比者世變日新思潮澎湃政治上之問題因之愈趨複雜其應聚聰明才智之士共作透澈之研究也明矣英美爲民治先進國其政制上固亦不無缺點然究能庶幾乎法治之域返觀祖國蹚乎其後甚至法紀掃地政綱解紐人欲極横流之禍大道有淪喪之歎憂時之士惄然痛之而夷考其由來則莫非國人缺乏政治智識與訓練有以致之也夫賊民以逞擅作威福者固不足與語治術其士夫之稍肯留心治術者亦多羊亡歧路蓋故步自封康瓠獨寳者有之削足適屨皮毛是效者有之對於爲治之要道殊漠視或未之聞也留美中國學生中會社林立而討論政治學科之共同團體尙付闕如某等不揣謭陋爰有留美中國學生政治學會之組織擬本公開不黨之義合好學深思之士以研究政治之詮諦比較法制之得失庶幾學理事實互爲發明俾科學治國之道能施用於中國而法治之盛足與先進立憲國比隆斯不惟學者應有之盛事亦國民應盡之天職也凡屬同志易興乎來 
　　「留美中國學生政治學會簡章」㈠定名留美中國學生政治學會㈡宗旨研究政治學理討論政治問題㈢會員留美中國學生研究政治學科者或對於政治學科有興趣者經入會委員會之通過或聘請皆得加入㈣組織本會設總會一分東中西三部總會设會長一人副會長一人書記一人會計一人本部三部地域分配照留美中國學生會辦法各部設部長副部長書記會計各一人㈤選舉每部在年會兩月以前推選四人爲總會職員候補者再由總會將三部候補者交由全體會員票選之以得票多數爲當選得同票數時抽簽定之職員任期一年㈥任期總會及各部職員任期皆爲一年再被選得連任㈦職務（甲）總會會長總理一切會務凡由會員十人以上提出之議案應由會長交全體會員决定之副會長助理會長書記掌理文件及辦理總會選舉事宜會計掌理總會收支及特别籌欵事宜（乙）分部分部職員辨理關於各分部年會及其他應辦事宜㈧出版本會以研究所得暫出中文年刋一種其編輯及出版經理由會長委派之㈨開會各分部每年開年會一次得與留美中國學生會分部年會同時同地舉行之㈩會費每人每年暫定美金一元㈩㈠修改本會簡章由會員十人以上之提議全體會員三分之二以上之通過可修改之㈩㈡效力本簡章由成立大會到會會員三分之二以上通過時實行 
　　「附則」中西分部未成以前總會職員由東部會員選舉之 
國内要闻 
[北京通信] [  一鳶]  
　　政象阢隉中摭聞 
　　政尙虚僞當國者往往以一事之不利經報紙揭載即加以否認如此次參戰借欵展期案除由日本方面代表高木氏登報辯白外國務院方面亦有令警廳聲明星期四閣議並未提議之説其實報紙雖援有聞必錄吾人於稍形重要之新聞固嘗審愼紀述此案内幕本極複雜非局外人所得盡知其底蘊茲將以愚所聞再述之如左閲報諸君當亦可以瞭然矣 
　　參戰借欵原案以用於軍事未經財部之手財部本來無賬即陸軍部附屬之海陸軍審計處所存案卷亦不過零碎割裂之一部分張内閣時代咨送國會者更非全卷日本方面久欲得一確實抵押品一再以利餌當局此次高木氏之運動初本由財部入手十七日中日實業公司宴會以前曾兩次走訪賀得霖第一次係要求轉賬賀以無賬可轉拒之第二次則打開窗户説亮話許以轉舊找新另附特别利益但賀氏以本人犯不着担此重責仍以無賬却之高木雖連碰兩個釘子然心猶不甘乃連想及前於攝閣時代與高凌霖一度接洽頃高已正式代閣可以担當一切逆料政費無從羅掘必欣然樂從猶恐高氏一方面力量有限乃又訪保派要人王毓芝袁乃寛等秘密計議據聞張弧亦與其謀前日張氏來京即爲此事惟高木謁見曹錕時曹氏確未曾於此案有何話説此則以曹平日拙於口才且事由内閣與左右親信經手更不待其費詞然高木氏不承認由高凌霨介紹而承認王毓芝牽線蛛絲馬跡亦顯然可見矣 
　　内閣之争由吳（景濂）顏（惠慶）相峙再變而吳高（凌霨）相搏短兵相接參戰借欵案在吳派看來無異一架新的機關槍彈子四射據彼方宣傳經手者有八十萬賄欵可分農部某科長實居間之一有力拉縴人國會方面已搜有雙方最近活動之確實證據云云此則是眞是假局外者不得而知好在吾人亦無爲之硬作見證之必要但高氏以對方旣抓住題目做利器乃亦以金佛郎案覆議爲一方交換外債一方恫嚇對方之具更以吳氏不容於京外各有力者因是津浦京漢間皆有其信使之足跡吳氏則因其姨表之勸吿凖備行裝避囂於西山京中事付諸左右應戰外傳其將赴洛乞援尙無此事蓋吳佩孚向來不易説話洛陽道上吳固行不得也 
　　裁員減政令下已幾日據當局調查各部院冗員應行裁遣者一萬二千名欠薪總額一千五百萬原擬發行十二年公債票二千萬以信用堕落不易推行又有改爲類似之遠期庫劵説但各部院中人員逆料飯碗不穩者亦已謀有組織之結合以裁員雖無方可抗而請發欠薪則除現欵外無論何種債劵均可拒絶不受大概總免不了發生裁員大風潮也 
　　本來此次裁員並不純爲節省政費無非以弱者易欺强有力之駢枝機關動亦不敢動恢復元年官制更談何容易而總統府中因安頓豐沛子弟新設之軍事處其規模較過去之統率辦事處且爲擴大據聞辦公室佔一百餘間全體職員逾一千人僅監印官一缺即逹一百餘員之多其權限不惟超越陸軍參謀兩部之上即兩部總長亦須按日到處簽到處長陸錦正在着手擬訂辦事規則説者謂曹爲空名總統陸氏無異握實權之大元帥固無怪美煞一般人矣（十月二十一日早） 
[秘密進行中之道濟借欵] [  九峯]  
　　道濟鐵路四字爲交通文書上所罕見社會上遂不甚注意近交通部有進行一百三十五萬磅工程借欵之事雖經報纸揭載而人多忽之且有誤以爲道淸鐵路者殊不知此事雖與道淸兩字不無相因關係而南轅北轍各道其道請爲閲者詳陳之 
　　查道淸路初名澤道係英商福公司運煤之路由河南之道口經王莊·柳衛·衛輝府·白露·新郷縣·游家墳大召營·獲嘉縣·獅子營·修武縣·待王·焦作·常口·柏山各站而至淸化原定由淸化鎭　上行抵山西之澤州嗣因晋人組織保晋煤礦公司向福公司交涉贖回礦權遂止於淸化該路動工在前淸光緖二十八年至三十一年築至柏山叚尙未逹淸化之時適該公司澤煤盛礦開辦四載用銀六百萬未見成效遂由英公使要求外務部將該路歸併鐵路總公司辦理以建築費作爲借欵三十一年三月十九日督辦鐵路大臣盛宣懷會同山西巡撫張曾敭河南巡撫陳夔龍奏准澤道鐵路借欵合同二十一欵行車合同十欵息借英金七十萬磅五釐行息九扣交付期限三十年自售票之第十年起分二十年贖還在一千九百十六年後無論何時可將借欵全還自此即以該路歸國有更於三十二年八月補築柏山至淸化段三十三年二月竣工完全通車是爲道淸鐵路雖爲國有鐵路之一但在借欵未還期内行車等事由福公司代表洋員管理中政府僅處於監督而已 
　　先是福公司於一千八百九十八年與豫豐公司訂立豫省懷慶左右黃河以北礦山合同時本有修築鐵道通至最近水口以轉輸礦産一條英公使即要求在河南懷慶府與蘆漢銜接渡河後折入安徽正陽關以逹江蘇浦口是爲懷浦鐵路當總理衙門時代一再交涉均未見許拳亂後復申前請盛宣懷以英商怡和銀公司已得由信陽至浦口一路令其合辦英使無奈遂暫告一段落然聞其中尙有澤襄鐵路之議（即以該路通至襄陽直逹長江）當係口頭之説未必有成約也近來福公司與中原公司合辦更名福中出煤甚旺雖由道淸路在新郷添設新站與京漢接軌然其銷煤勢力不及津浦沿線由漢轉運水脚又鉅每思發展道淸路線苦於無機可乘此次曹氏就職大典之費所耗不資枯窘之財政部束手無計福公司經理堪克鋭遂秘密與吳毓麟接洽擬在道口下行築至濟南以接津浦此道濟鐵路名之所由來也 
　　此事在部院方面諱莫如深瞞得鐵緊但有人見其携一草合同至府陳述係藍色打字機打成英文共計七行公用箋四張蓋有部印其所以尙未提出閣議一恐議員方面或有枝節一因彼亦有總理資格不犯着以交通上之肥肉塡財政部之空口姑留以有待耳（十月二十一日） 
[吳景濓組閣殆無望]  
　　吳景濓當賄選初成之日以元勲自命大有組閣舍我其誰之概不料曹錕入京而洛寗電報繼至遂由一人獨占之局而變成吳顔對峙之勢吳顔相持不下高凌霨以逸待勞欲收漁人之利遂由兩人對峙之勢再變而爲三角競争之局今則顔甘退護高吳暗争方劇曹錕對吳感謝之情雖殷而擢用之心未切加以某方又有旨名訐吳之電到京此特更無轉圜餘地吳因形勢不妙頗悔當日不應爲人太贅氣力自招煩惱聞　於　日（二十二）摯眷赴西山習静藉觀時變力圖挽回至吳今日所恃挾以對待保派者只有以衆院同意權爲唯一武器如果所求不遂則無論提出何人概不通過惟衆院黨派紛歧吳欲一手操縱其勢甚難且王毓芝現方極力組織大政黨羅漢去就向以權利爲指歸毫不客氣前之因大選而投吳者今亦將因利害而附王矣即吳所視爲嫡系黨羽其團結異常薄弱亦難保不因監督局長之條件政敵變爲政友政友轉成政敵故當局亦絶不以吳之武器爲可慮也依昨日（二十）形勢觀之吳之組閣已成過去問題而高之延長殆爲事勢所促成者矣吳景濓之命運亦可謂蹇矣哉 
[曹側之軍事計劃]  
　　對川對湘對粤對浙 
　　曹錕就職以來即於府中設立軍事處對於應付護法及自治各省之軍事連日迭有會議討論之結果已預定計劃如次㈠對川計畫援川軍失利後王汝勤楊森盧金山趙榮華等屯兵萬夔之間所部尙有數萬之衆現由軍事處議定限前敵各將領於十日内克復重慶會師西進以阻川軍東下不必深入並電鄂省當局於軍需方面加以充分之接濟㈡對湘計畫湘鄂兩省唇齒相關譚延闓若得勢湖北治安必被震動惟兩湖爲吳佩孚巡閲轄境湖北軍事亦有蕭耀南負完全責任故决定電吳蕭本原定計畫以全力助趙恒惕戡定湘局㈢對粤計畫廣東正在孫陳自相摶戰之中决定取放任主義除聯絡陳炯明外並電沈鴻英相機反攻牽制中山北伐同時又囑蔡成勳孫傳芳對於邊境以重兵防範毌任孫軍北侵一步以待其自然之結果㈣對浙計劃先從疏通入手並電囑齊夑元馬聯甲爲武裝之監視而以極温軟之手段促成直奉和議蓋以奉天方面果棄仇尋好則孤立之浙江即無活動之可能因此曹鋭有日内親自出關向奉張乞和之説 
[外銀團將組索債委員會]  
　　我國所欠無確實擔保各項外債日前駐京英法美日四國公使曾有聯銜照會要求以關餘爲外債基金頃據某方面消息外銀團恐我國南北再生戰事不能統一外債致無償還日期曾請駐京各本國公使組織索債委員會聞公使團之面因外銀團之要求已定於二十五日開會討論此事外交部方面亦接到駐美施使之報告以此事關係重大曾電催總税務司安格聯從速返任淸理公債基金及税務問題聞安氏業於十八日由舊金山東俄皇后船來華大約十一月初旬可到北京 
[法律館總副裁聯合辭職]  
　　與程克意見不洽 
　　修訂法律館總裁江庸近日藉口被推爲菲律濱國際律師協會會長一再辭職業已離館同時與江辭職者又有該館副總裁陸鴻儀石志泉二人據聞此次江陸石三人之同時辭職實因該館總纂朱學曾前被轉任爲大理院庭長而該館以朱正擔任起草民法債權編尙未完成且轉任事前並未得朱同意朱旣不願調任大理院而該館亦不欲功虧一簣故由該館函知司法部暫留朱數月俟起草事竣再行到院院部均無異議不料日前司法部特任潘元敉爲該館總纂繼朱之缺顯係有意促朱離館江陸石等以司法部此種行爲實屬不顧館務故憤而聯袂辭職已辭呈於十六日遞入茲將陸石辭職原呈節錄如次竊查修訂法律非有專門學職不克勝任是以本館自成立以來任用職員向極審愼加以經費支絀羅致綦難各項法典多由總裁副總裁總纂自任起草鴻儀志泉備位館中五載於茲竭蹶從公時虞隕越除刑事訴訟及民事訴訟兩項條例前經分任編定業已公布施行外民商法典正在賡續修訂值茲籌商收回法權之際益當併力進行庶獲早蕆厥功前因總纂朱學曾調任大理院庭長當以該員擔任之債務法起草逾半倘即離館將致功虧一簣函商司法部俟該員編訂完竣再令赴院經司法部函復照辦在案並經商得該員同意乃昨閲公報任命潘元敉任本館總纂不勝驚異查總纂職務重要向由本館遴定再由司法總長請簡乃此次事前本館毫無所聞縱潘元敉果勝總纂之任而編訂法典其前後組織自有統系非司行政　　可以任意易人朱學曾起草未　之案　難令其續訂司法總長將潘元敉調館直視修訂法律爲無足重輕之事鴻儀志泉忝居副總裁之職自總裁江庸辭職離館以後勉力維持已懼弗勝此後辦事恐益形棘手惟有旱避賢路以免貽誤爲此呈請准予免去本職俾紓重責 
[財政部暫緩裁員]  
　　大批裁員令雖經發表惟各方面對此令是否能實行頗屬疑問聞政部方面自裁員令下後賀得霖即在部中召集各司長科長會議辦法僉謂本部閑冗人員最多若照元年官制裁汰則本部附及附屬機關（監務署印花税處等）應裁汰者除額外人員一千二百餘人不計外即實缺人員亦應裁去百餘名此百餘名中往往有新人任舊事舊人調任新事者果從何處裁起殊感困難且張財長尙未到部視事茲事體大誰能負此重責况 
 
 

Page 7

 
 
第一萬八千一百九十八號;中華民國十二年 西曆一千九百二十三年十月二十四號
星期三 * *各部院尙未實行本部不妨再候數日觀察形勢俟各機關有辦法時然後再行着手裁汰亦無不可云云賀氏對於此説頗爲贊成當即定暫緩實行據某要人云此次裁員减政令實行時困難之點頗多如照民元官制辦理則京内外應裁之機關除政治機關不計外其他軍事機關如京畿衛戌總司令·及巡閲使·檢閲使·邊防司令等皆屬駢枝機關試問有裁撤之魄力否此其困難一也即使當局將此無槍階級之各部部員首先懲辦而所發行之償薪公債市面有否流通實爲重要問題且此項人員大都來自千里外所賴以過活者惟此些須之薪水今乃給以廢紙試問將何以爲活此其困難二也近年閩粤及西南各省民軍迭起前仆後繼而考其内容大都皆係從前各陸軍學校畢業之閑散軍官與中級以下之失業學生因受經濟壓迫鋌而走險所致此次各機關應裁之冗員不下數萬人以之分散各省其可怖程度不亞散兵游勇試問將何以善其後此其困難三也有此種種原因故一般有眼光中均認爲裁舊添新安插私人之一種手段以言整頓吏治當局實無此心理也 
[直派覬覦山西地盤]  
　　閻鍚山亦正謀固位 
　　北京民本通信社云外傳曹側計議將以師長胡景翼升任晋督省長一缺則以李濟臣或熊炳琦繼任茲據某方確訊閻鍚山得此項消息大爲恐慌當出宦囊存欵一百萬元派其心腹某某兩員其一携欵五十萬來京向各方面運動其一携欵五十萬報效最有勢力之某使即日出發分頭活動聞已稍有轉機結果或保全閻氏之督軍地位至於省長一席邊守靖運動甚力勢在必得閻氏恐須讓出此缺以畀之也 
[北京各校催索經費]  
　　積欠已八閲月 
　　北京國立八校及公立中小學校因敎育經費積欠八閲月無法維持昨特具呈國務院請迅交財政部將積欠經費速予發給該呈原文云竊京師國立專門以上八校及公立中小學校年來因敎育經費欠發甚多以致首都黌舍絃誦時停騰笑友邦遺害學子於斯爲甚數月以來敎部負責無人經費積欠愈深至已今逾八個月之多雖經財政當局力予維持略發積欠無如欠欵過鉅事實上實少補救各校以青年學業不忍令其中輟勉强進行暫時開學刻値各校開課已久校欵涓滴無存匪特一切設施無從發展即暫時現狀亦覺再難維持校長等日夜傍徨惟有仰懇鈞院迅交財政部將積欠經費速予發給毋任迫切待命之至 
[中俄會議有將開幕説]  
　　中俄會議自蘇俄代表加拉罕抵京與我國外交界人物接洽漸次有接近之機會顧維鈞曾與加氏爲非正式交換意見祇因承認問題雙方意見不同由是稍生齟齬王正廷復患痔疾該會議遂完全停頓據聞加拉罕之意擬於日俄會議開幕之前先開中俄會議以解决中俄間歷來之懸案連日與王正廷曾數晤談解釋一切王氏大爲諒解現在着手調閲關於會議之一切文件俟稍整理即可正式交涉又聞戊通航業公司因中俄會議行將開幕恐當局對於松黑航權係未能充分明暸特派專員二人由哈來京向中俄會督辦公署請願參預矣 
[奉天通信] [  粲花]  
　　曹家飛機歸奉之趣聞 
　　奉直間有一極饒趣味之新聞爲外報紙所未登載者即直方航空處之駕駛員一行六人乘一極大號之飛機投降奉天是也本月五日上午十一時許忽有一極大之飛機出山海關向東飛駛行至綏中界面爲第一師駐防軍隧瞥見急報李景林師長謂直方飛機飛入奉境察探軍情正在眺望議論問而該飛機已掠空而過行駛急速當即急電張總司令報告並請加緊防備未幾該機已駛至錦縣境界距城約五里許飄然落地巡哨軍隊恐有詐變不敢前進乃立禀報二十七師師長張作相張欲親往察看爲左右勸阻乃派百六團團長劉偉率領軍隊一連前往質問見飛機附近環立六人一人獨自向前發言謂予等六人皆爲直𨽻航空處内駕駛員今欲爲奉天張大帥報效故特乘大號飛機一架原擬駛入奉天不意至此電油告罄祇得着地請亟電張大帥准予收纳云云劉團長乃引該駕駛員等六人見張作相後張察探該員語出至誠似無奸詐意乃據情電報張作霖張復電命將該飛機暫置錦州城内妥爲保存將該駕駛員一并押送來奉當由張師長派兵數名乘下午京奉車抵奉直赴陸軍整理處由處内派某副官入報張作霖立予接見該員等具道仰慕奉天之意情願報效訽直𨽻航空處内情形謂經費異常困難故無發展計劃薪水已數月未發處内人員各懷異志大小飛機約四十餘架大號者僅四架今駛入奉天一架祇餘三架每架值英金九百萬元聞奉天尙無此號飛機故駕駛入奉作贄見之禮云云張謂汝等曾與奉天航空處通消息乎謂去歲秋曾與趙延緒在津見過一次渠言在直苟不如意請歸奉天實較在直優勝十倍將來如果有意某當爲之先容云云張立用電話將趙延緒召至府内與該駕駛員等相見趙見該六員稱皆素識且有交誼喜不自勝趙延緒者北京航空學校畢業之高才生也回奉後極蒙張氏信任東三省航空處成立後任趙爲飛行主任處内一切規劃皆出其手上月航空處長喬漢章因故去職處内一切事務亦皆由趙代辦措置裕如張氏益爲喜悦茲見該六員與趙素有交誼乃深信不疑當面各賞現洋五百元並命趙延緒領歸航空處與處内駕駛員受同様待遇以示優異於是此直方之六位駕驶員遂專爲奉天效力矣雙十節日上午十時省城文武官員及駐奉各國總領事均赴總司令部道賀此時由航空處内駛出飛機十五架在總司令部附近之空間輾轉翺翔以表慶祝其間有最大之飛機一架即此直方新投降之飛機也其時直方向奉議和之代表亦入署致賀雜於奉省文武官員中向空眺望意殊閒適而不知内中尙有曹姓飛機一架今已改嫁到此在天空婉轉翺翔共伸慶祝者也（十月十九下午） 
[哈埠自治公議會借欵成立]  
　　華東通訊社云日前哈埠自治董事會與中國各銀行會商之结果銀行方面允予貸欵十五萬元以爲董事會償還債務之用聞東三省銀行擔任十萬元中國銀行五萬元利息定爲年利一分二釐以二年爲期所有结訂契約手績已於十七日完畢欵項即可提出矣 
[魯敎育界雜訊] [  鐵崖]  
　　敎廳調查職業敎育魯省職業敎育辦理有年祇以辦事者率多陳腐故各校敎課大都偏重文字毫無實際費錢最多收效極微敎育廳刻以中華職業敎育社來魯調查又以送往北京展覽之成績品多被擯斥遂刷印表格多種分寄各校調查内中關於職業敎育團體之狀况課程之支配效果之大小困難之安在令分别詳爲塡注以備改進然製表不難塡表亦易難在塡表後之切實改良耳 
　　正誼中學擴充二部正誼中學係私立性質茲因新學制實施學生額數加多擬仿省立一師辦法擴充第二部於他處聞已購定閻公祠街路南地基一處預定明春動工建築樓房數幢以爲新生敎室并於就近賃民房數處以爲學生寄宿舍不可謂非慘淡徑營也 
　　學生測騐一中最優中華敎育改進社特請燕京大學敎授美人德爾門赴各省測騐學生前日到東寓於青年會内畢一週之力將濟南各校測騐完事昨在一師校開會報告中等學校以省立一中爲最優小學方面則一女師附小製錦小學冠并詳細講演各種精算之測騐法云 
　　中大學生要求津貼北京私立中國大學校肄業其問者每年非三四百金不辦一班貧寒者不得入即各省富有之學生亦無不請本省津貼以資補助山東學生往考入者亦多刻以生活程度日高財力多屬不濟他省旣有津貼吾東又何能獨異遂由該校山東同鄕會開會公推王張賈三君代表來濟要求敎育財廳與他省一例津貼并接洽各界俾爲援助（十月二十一日） 
[豫東匪軍之異動] [  錫]  
　　老洋人匪軍集中鹿邑 
　　曹錕被選消息傳來後歸德隊紛紛調動當局扣牛車百餘輌索饃一萬二千斤以備軍用十七日晚下特别戒嚴令八點净街無口令不准通過一時謠言蜂起人心大爲恐慌茲據訪查所得悉因老洋人匪軍自調駐豫東以來無惡不作人民不堪其苦由吳佩孚密令蘇皖魯豫四省集軍四萬人同時發動將駐豫東之永城夏邑寗陵柘城鹿邑等縣匪軍包圍勒令繳械詎事機不密爲駐紮永夏等處匪軍偵知將家眷行李滿載二百餘車於十八日奔赴鹿邑十七日寗陵匪軍聞信亦即連夜向縣署索牛車二三十輛將家眷行李等件裝載完備時已十八日上午八鐘尙未啓程而二十四師九十五團已由柳河車站開到距西門僅二里先放排槍數發城内匪軍聞知即棄眷携械而逃向柘鹿方面而去當晚八點匪軍約四千人趕至柘城約同駐柘兩連匪軍搶掠城内商肆及縣庫並開放監獄看守所於十二點赴鹿邑而去現該匪軍集中鹿邑將來必有一場血戰如果不能剿滅爲禍更不知伊於胡底也 
[豫省軍事行動]  
　　歸德軍隊紛紛開拔 
　　字林報十七日歸德通訊云近兩日來軍隊紛紛開拔民間犬起恐惶兵士及軍需車輛絡繹向車站出發車站附近頓現紛擾之狀傳聞係老洋人及鎭守使軍隊取道山東北發開往直邊攻奉今日下有兵車一長列停在歸德車站車頭東向當係入魯開封東下客車則因車頭卸拖兵車在途停延三小時之久據車中人云共有兵車五列駛過該車皆向東行訽之車站人員則稱昨日武木（譯音）駐軍譁變官軍開往追勦雙方曾有激戰云云至前昨兩日城中車輛悉被徵發載運軍需往來邑城車站之間人民雖出重價亦無從覓雇云 
[赣財政受軍事影響]  
　　自北京政變後西南浙奉各方皆已表示反對粤孫北伐計劃聞决分兩路進兵㈠以充分軍實助譚騙趙㈠由南韶進攻贛南將來贛省有事當在意中保洛贛前以援粤無功令沈北軍退回贛邊休息即爲養精蓄鋭對付選後戰争之預備惟贛省自壬戌軍興財用大絀難以爲繼蔡雖屢電中央乞餉財部口惠而實不至而軍需緊鉅刻不容緩本年財廳通令各縣征收民五至民十積欠丁漕十一年舊欠十二年新漕同時並進搜括二三百萬端節秋節勉强渡過現届收漕之期省署財廳分電各縣催征新舊三項日前並將征糧不力知事大批撤換一面令委淸賦委員前往守催所征税欵直解軍需課存储專欵候令撥充前敵軍餉恐以後政學各費皆將壓擱不發各機關因請領經費不得咸懹惴恐顧亦不敢與蔡顯然抗争也 
　　另一消息贛省財政困難入不敷出於是去年乃有淸賦督征局之設實行淸理舊賦計可得千餘萬分爲三年催淸第一年五成第二年三成第三年二成現第一年截至本年底即將屆滿而應征足五成銀元計在四百萬元（本不止此數因有被災縣份暫緩淸理）乃核比較僅收足銀元一百三十餘萬尙差二百六十餘萬省署方面對此大爲憤怒比即於前晚將寗岡樂安永豐宜豐安福南豐宜黄新喻遂川餘干等十餘縣知事辦理淸賦不力均予撤任處分以示懲戒復再發表淸賦督征委員三十餘人尅日前往各縣嚴催其指令各委員略稱第一年應征積欠尙有未收足銀元二百六十餘萬元之鉅值此庫储奇絀自應仍行派員分赴各縣上緊催追其廣昌資溪泰和萬安等縣地方已臻安寗亦應與各縣一律依限征解查該員堪以充任某某縣淸賦督征事宜除令知某某縣外合亟令仰該員即便束裝馳赴該縣會同知事迅將規定第一年應完五成積欠丁米限本年陽暦十二月底止照數征足報解此係特别重要事件非尋常催征可比該員務須振刷精神認眞辦理事竣考覈當以成績之優劣定獎懲之重輕一面將到縣辦理情形會同具報無稍忽延各委員奉令後當即於昨日（十八）至財廳（淸賦督征局附設該廳）先領取薪水旅費一個月洋六十元尅日分别前往各該縣催取矣 
[烽火連天之湘局] [  粹]  
　　湘潭已爲譚軍佔領　即日將有激烈戰事 
　　湘潭和會自雙方撤換代表即已無接近之希望記者前此通訊曾論及之果也消息傳來省方續派之五代表竟有在姜畬被某方軟禁之説譚軍第二十五團朱耀華兩部且已入駐湘潭而第二師第六團團長袁植且以被殺聞矣先是十五日朱團部衆突自寗郷大路入據湘潭原駐該縣之六團團長袁植遽倉皇向姜畬方面徒步逃走行約五里許即爲亂兵所殺於是巿面秩序大亂地方痞匪乘機擾亂放火刦搶十八總正街一帶竟延燒一百餘家袁植所部之兵即有兩營渡河加入省軍方面槍聲大作纷擾極端直至朱耀華入城捕殺痞匪多人知事徐祖孺亦已會同商會出而維持秩序始漸回復至人民有無死傷損失至何程度則以交通完全斷絶尙不得知現在省方已派蔣鋤歐一旅開往湘潭對河令其尅期收復又聞二師五團團長葉琪與袁植爲兒女姻親聞袁被害甚爲憤激已决計加入省方並已誓師出發然則湘潭中立之地竟亦淪爲戰塲矣 
　　醴陵方面自省城開去大批軍隊擔任指揮該處軍之唐生智亦隨之出發後即紛傳該處已有戰事昨十六日唐氏與擔任指揮攻擊衡山方面省軍之葉開鑫由醴陵乘車來省承商進攻方略據闻兩軍仍夾淥江而守尙未接戰不過譚軍已躍躍欲試積極凖備進攻唐以軍情緊急在省僅稍作勾留當日即仍舊偕葉氏回醴就目下情形推測醴陵方面不日當有激烈之戰事葉既奉令規復衡山恐日内亦將大戰嗚呼戰禍重開烽烟四起刧餘之民將無唯類矣 
　　省城防務係由賀耀祖接任現在河水日漸枯涸據長沙關量水尺載水深僅一尺二寸於是對岸譚軍即謀乘此偷渡連日以槍砲向長沙射撃人民死傷頗多省軍爲防禦計亦時時還撃之對岸人民之死傷亦甚不少形勢如此故省方戒備亦特加嚴每至晚間河干即增兵警戒並特撥軍用輪兩艘上駐重兵各架機關槍並滿裝鐡板通夜在河中遊弋以防偷渡總指揮部附近各街道入口所堆沙包則每處各派兵一班藉草露宿以資防禦形勢之嚴重可見一斑各公團連日會議以湘中已無和平希望祇力求不以長沙爲戰區而已 
 
 

Page 8

 
 
第一萬八千一百九十八號;中華民國十二年 西曆一千九百二十三年十月二十四號
星期三 * *自由談 
[一知半解] [  古]  
　　一日三餐約可增血一粒麥之多 
[稗官觚聽錄（上）] [  鍾耕嚴]  
　　近時長篇小説作者夥矣攬其體製不外放縱與晦澀兩種放縱則使人探討無趣晦澀又使人沈悶寡歡閱者病焉其足矯此兩弊而能引人入勝者厥維畢倚虹「人間地獄」一書此書作者吾未之識第自其回目之修詞上求之則知采芳擷豓其人必擅於詞章之學無疑且其詩必漁洋樊榭一派而詞則花間飲水爲近可斷言也 
　　書中人物類皆綺羅酒肉之徒豪華自擅者其人不足傳其事不足道而乃纖瑣猥褻曲曲盡繪其詞隱其旨巧其寫景言情隨象興感能使人無端哀樂此其所以爲難能也 
　　逐回回目其修詞琢句如吹花嚼蕋一味妍唱最爲膾灸人口然吾所契賞者並不在此蓋其寫景言情布局命意自有獨到處初不庸再作狡獪以衒其虚華爲也 
　　「風斜雨密雪涕銀床」一回寫曲巷瑣碎兒女爾汝情景逼眞其淒黁處崔徽之豔怨圖彷彿似之 
　　「舊燕飄零夕陽尋故壘」一回寫碧嫣之身世飄流風塵再随有唐人伎舫青衫之感至「靈蕭别有翛然感倦聽筝琶愛曉鐘」則由绚爛而歸於平淡碧嫣厭倦風塵之意可於言外見之 
[橫行介士傳] [  楓隱]  
　　橫行介士者黄華國産也其先有橫槊賦詩者嘗以詐力盗取大寳介士禀其遺傳性亦野心勃勃焉會黃華國中政體變更得因緣時會握軍符任兼圻於是恃其擁劍戴甲之威自以爲可南可北任其橫行莫余敢侮人遂皆以橫行將軍稱之云顧介士旣得志對於搜括之術無微不至常於津沽之濱郭索往來大施其爬沙之技倆迨夫秋深稻熟黃白物遂櫐櫐滿胸焉然説者則謂介士雖貪黷而介弟無腸公子其頭尖鋭脂膏之富更甚於介士云介士之死黨有出角河馬大頭 
　　鰎魚（吳諧言）飯桶靈龜（諧音）潔白鯿（諧音）魚玉鱗鯢魚（四字皆諧音因其謂他人父故以兒稱之）等見介士在黃華國中勢力已莫之與京遂慫惥其覬覦非分俾遂其附翼攀鱗之願而又恐全國人民之反對也時適有天蓬元帥之不肖子孫四百八十人冒稱人民代表出没津沽間乃由大頭鰱魚等嗾無腸公子出其昆季平日所搜刮之黄白物收買之爲已用於是此輩天蓬子孫遂於重陽節前效桓景登高故事擁介十高踞火爐之上然而全國反對之聲曾不因之稍減説者謂介士雖勇然究非金石之身何能入水火而不毀苟介士果以高踞火爐爲得計其不至率其醜類同罹鼎鑊之慘不止耳 
　　論云昔人詩云試將冷眼觀螃蟹看爾横行到幾時蓋爲介士詠也乃彼昏不悟猶以高踞　爐自詡其不至應爬得愈高跌得愈重之諺言者幾希 
[八聲甘州] [  邵瑞彭]  
　　上海觀豓秋演紅拂故事 
　　又長風送我過江來逢君正淸秋恰好天良夜花腴霜飽依約高樓故圖狂香如夢北望不堪愁有涙無揮處彈與西流　不靈歌前萬感念霸才無主空記恩仇只嬋娟相對英氣總難收遍江南斷無金粉付玉龍吹怨訴靈修腸廻處向銀荷燈底試看吳鈎 
[總統測字] [  君平]  
　　某甲善測字或以曹三已爲總統特以曹錕二字請其占騐能否久長某甲遂以兩字改分爲七曰上面（廿）分明是他雙十節應該登位中間（𡆪）這是他從雙十節起即被四面包圍下面（日）是東字去木應在山東現在田中玉一面免他山東督軍一面給他益威上將軍崇銜豈不是（曰）上不能自由仰外人鼻息下不能解甲受田黨挾制所以他第一椿作難的事就是東字中間的這個木字再説錕字左邊是個（金）明明他這個總統是金錢買來的俗語説金能尅木但木一經變成炭火那金就被木尅了左邊上面這個（曰）若加上木字便成果字再把果字中間一畫移上去却又是個東字所以他的總統起點作難是山東的田中玉結果作梗恐怕逃不了東三省的張作霖下面左邊的（匕）若將一畫改長便成個七字民國的總統第一是 
[朋比] 孫文第二是黎元洪第三是袁世凯第四是馮國璋第五是徐世昌第六又是黎元洪第七或者是他該當應個卯兒的但是右邊的（匕）也將一畫改長仍然是個七字大約他的氣數不是七十日就是七個月了 
[題蘧兄仙山樓閣圖] [  翠娜]  
　　夢裡仙山幻有無琴聲認得茂陵居叢臺夜静繁霜重大海雲歸皓月孤爲有性靈難學佛偶耽奇僻愛談狐胸中塊壘知多少灑作蓬萊避世圖 
社會小説 
[人間地獄（一九六）] [  娑婆生]  
　　第五十六回靈夜度凄淸量珠換夢銀燈照憔悴射藥回春 
　　程藕舲和柯蓮孫兩人也跟著進來程藕舲一疊連聲喊好冷好冷忙將兩重百葉窗和玻璃門關好窗帘拉满柯蓮孫道你這様關得密不通風明天要瞧不出天亮了程藕舲道橫竪明天没有事這般大雪樂得睡個暢快正説之間西崽早已捧著大托盤捧進一盤的杯碟刀又進來安排好了請藕舲和白蓮花就坐白蓮花對柯蓮孫道三少你何妨吃一點呢柯蓮孫道我坐在一旁看你們一對兒吃這團圓酒格外比自家吃得還有滋味少頃西崽照著菜單一様一様的送上來柯蓮孫在旁瞧著有時候招一小塊藕舲的麫包嘗嘗等到藕舲白蓮花吃到一半蓮孫宣言要回去的時候忽然門外推門進來一人大家深爲詫異子細一瞧原來是秋波的阿姊晴雲晴雲身上披了一條猩紅的毛羢圍巾圍巾上面積了幾點雪花尙未融化晴雲的臉鼻凍得發紫晴雲走了進來先嚷道冷來冷來一眼睢見蓮孫忙道三少我知道你一定在這裏果然给我找着了豪燥去去去柯蓮孫聽了他這一番没頭没腦的話眞莫名其妙便是程白二人也停了刀义對晴雲發呆柯蓮孫問晴雲道怎麽你一個人來從那裏來睛雲道從生意上來姆媽叫我來請你就去柯蓮孫道今天這大的雪我想早些回去明天再到你們那裏去吧晴雲道姆媽一定叫你去剛剛打電话問你報館裏説你已經走了我一猜就猜著你在這裏還是同我同走吧柯蓮孫道你大驚小怪的呌我去有什麽急事晴雲點點頭道有有有説急不急説不急也狠要緊柯蓮孫道有什麽事你快説吧不要這様呑呑吐吐摟白相晴雲道誰和你摟白相你去了自然曉得説著拉著柯蓮孫就走對程白二人笑了一笑道你們兩位慢慢用我和三少去了柯蓮孫身不由已的被他拉著就跑和白二人説一聲走好也不相送柯蓮孫走出去以後程藕舲道晴雲啥事體拉三少去得這般急法白蓮花道我想總是秋波身上的事體你想秋波不來只叫晴雲來這其中一定有什麽道理呢程藕舲笑了一笑道大抵秋波是等着蓮孫去睡覺呢白蓮花道阿彌陀佛你不要罪過秋波是小先生呢程藕舲斜着眼睛對白蓮花微微的笑了一聲道小先生便一生一世不和客人睡覺嗎白蓮花聽了這話提起了手中吃牛排的刀對着藕舲的嘴上一揚道我弗來哉我要割脱你的舌頭當鹹牛舌吃呢程藕舲忙立起來逃開適值西崽送上鷄絨菜花粥程藕舲重復坐下和白蓮花兩人吃完西崽收拾了器皿出去白莲花覺得熱了將灰鼠襖脱去對着鏡子重新净面一手去旋自來水一面廻過頭來問藕舲道阿有人進來藕舲道這時候夜深了還有誰來你不放心我將門鎖上便了走過去隨手將門鎖好白蓮花在鏡中對藕舲笑了一笑這時候總算是程白二人幾注惨淡經營禱祀而求的美满光陰那也不必细表再説柯蓮孫隨着晴雲出來走至旅館門首柯蓮孫問晴雲究竟有什麽事現在没有人聽見可以告訴我了晴雲道秋波今害天爛喉痧這時候非常厲害一口茶水也吃不進人也認清不爽了姆媽發急特爲叫我來請你的柯蓮孫聽了宛如青天裏打了一個霹靂 
[三言兩語] [  鵑]  
　　北京財政部只有四百元的現欵了連修火爐的費也没有可憐一般窮部員今年如何過冬大約不餓死也要凍死咧但那四百塊錢預備如何用法我瞧不如供給那位盡力財政的『北京阿德哥』做一日夜的行樂費罷用途支配如下 
　　早午兩餐燕菜席約六十元 
　　夜間獨喫花一檯連賞約一百元 
　　叫二十局條子費四十元 
　　打一百底麻雀一塲輸完一百元 
　　打一百底撲克一塲輸完一百元 
　　四百元用途如此支配『北京阿德哥』可有意麽呵呵 
 
 
 

Page 9

 
 
第一萬八千一百九十八號;中華民國十二年 西曆一千九百二十三年十月二十四號
星期三 * *   
 
 

Page 10

 
 
第一萬八千一百九十八號;中華民國十二年 西曆一千九百二十三年十月二十四號
星期三 * *國内要聞二 
[川軍肉薄血戰之慘狀] [  歐滄]  
　　自川戰以來所未有 
　　川軍所恃爲利器之槍彈種類往昔慣用五子砲今則咸用九子砲省軍所用之槍砲大槪均造自成都兵工廠亦有去年敗二軍時所得者亦有奪自劉存厚者宜陽九運彈至涪周西成截而有之熊克武又輾轉藉於周軍此次攻到重慶在四鄕遍搜圍防子彈如以槍械論省軍固甚缺乏矣然渝軍亦非充裕者惟下游陸續稍有接濟耳渝軍與黔軍所用之步槍大砲純然爲漢陽兵工廠所製造此次重慶之不即失陷者全恃黔渝兩軍所合組之機關槍隊浮圖關上架設最多省軍肉薄衝鋒至四五十次先後死亡約四五千人黔渝兩軍亦各有一種利器袁祖銘有手槍隊約兩營梭鏢隊約三營川黔人呼手槍曰連槽梭鏢則爲土匪或團防慣用之器四川梭鏢長約一尺五寸兩面口尖長作柳葉形其鋒鋭利而弊在易折或灣黔軍所用者長僅六七寸開兩面口作鯽魚形其利在直透可戳高舉可砍短厚闊不易折一端則配製五尺長之木柄此黔軍所恃爲利器者也劉湘楊森有所謂手槍隊炸彈隊數實超於黔軍更有一種拍機砲視大砲小而携取便利大砲彈尙有炸裂不炸裂拍機砲彈無不炸裂者此係川軍以重金禮聘德國工程師製造者現在川軍已能自造機廠即附設南岸銅元局現已移置江北城内渝軍之衝鋒陷陣純恃此也 
　　殺人以槍砲爲利器此盡人面知者然此次渝城之戰疆塲上四五千寃鬼燬於槍彈者僅十之二三殞於刺殺者約十之六七何也槍砲力在射遠逼近頓失其效而運用不靈故往往恃短兵相接省軍組織敢死隊約兩團人渝軍編制敢死隊約三團人省軍募格爲每名二十元渝軍募格爲毎名八十元監陣皆赤膞短褲佩一手槍挾雙刀或刺刀尤以梭鏢用時爲最多兩方皆拚命向前死闖前者死後者進遍地儼如血海向前者皆踩蹋死屍而進誓不生還以死爲度往往有全軍没覆無一生還者亦云慘矣前日（雙十節）有敢死隊傷兵漸痊者爲記者言渠充當兵役六七年打仗多次從未見有如此次之激烈酷慘者當省渝兩軍奮鬥最劇烈時耳鼓中祇聞刺刀戳人軋軋聲不絶中者紛紛倒地絶無號呼呻吟者蓋以敢死的目的而來喊痛呼救便不得算好漢祇見血流如渠陰風慘慘而已嗚呼川軍之互相殘殺竟至如此乎 
　　前夜與今晨浮圖關外戰事均異常激烈槍砲聲響隆隆不絶據一般人觀察此次重慶之不即陷落在渝軍實屬天幸當省軍洶湧澎湃而來北軍已如土崩瓦解而去黔軍雖健者一木支大厦亦良感困難財政兵事均極掣肘結果仍恐不免於一走袁祖銘之未退讓重慶者僅時間上毫髮之一間耳適劉甫澄揚帆遠來楊子惠拔隊而至似　得有厚援然相持已久勝負仍恐難必最近省軍調南岸周西成渡過北岸恊攻浮圖關南岸則交與南川新來之湯子模警戒於是浮圖關外殺得屍橫遍野血腥觸人渝軍袁祖銘劉湘楊森協商結果小河三座浮橋新委三司令專管而以第二師能戰之旅長許紹宗指揮之黔軍大部移到江北協助鄧鍚侯陳國棟袁祖銘亦時時過江指揮軍隊王天培彭漢章則在距重慶三十里之瓷器口與但懋辛對峙楊森親駐浮圖關外便與省軍决最後之勝負渝城之命運誠在旦夕間矣（十月十三日） 
[孫傳芳限制防軍截欵] [  禹衡]  
　　對於陸戰隊及十一旅之新態度 
　　閩垣財政已瀕絶境一言蔽之係各縣指定派額爲該地防軍截留所致惟就各地防軍而言截留派額不徒陸戰隊及十一旅而已乃最近督理署發出第二百二十五號訓令云查本省收不敷情形迭據財政廳長呈報到署本督至深焦灼現在軍事告終民政伊始善後諸政百端待理而政軍兩費設使現狀不能暫維即於善後無從着手財政廳本無直接收入賴縣局解濟以應省需駐外軍隊無論陸海各軍按月旣經由省指定派額各縣知事於奉派之後即應如數籌撥以免曠誤其應行解省之欵並應另儲趕解不與撥餉相混淆設因撥餉稽遲致被防軍截留省欵各該知事應負賠償全責其額定撥餉之外各該防軍亦不得於未奉本署核准以前先向各該地方提取挪用如擅自通融以致妨害省垣之政費軍需即屬咎有應得自此通令之後奉撥軍餉不得任延應解省需不准曠誤業令財政廳長嚴行稽核設有違延准由財政廳呈明懲處除函達海軍陸戰隊並令行十一旅王旅長曁財政廳林廳長外合行令仰該知事遵照辦理此令云云該訓令之用意明明對於陸戰隊及十一旅表示强硬態度蓋無論通融與截留縣知事一有處分則於各該地之防軍面子有關可以斷言至下游如黃大偉賴世璜臧致平等軍其截留各縣解省之歎殆倍蓰於是尙未之及而獨於閩藉軍隊爲然亦異事也 
[孫中山演講革命之眞精神]  
　　在廣州國民黨懇親會 
　　廣州通信中國國民黨廣東支部於雙十大典假座廣州巿第一公園舉行慶祝並開黨員懇親大會一星期赴會者甚衆昨（十五）日孫中山亦偕同大本營各要人及蘇俄代表蒞會抵會後對於會内陳設略爲瀏覽即由辦事處佈告中山於正中之大劇塲演講題爲「革命之眞精神」並將會内一切游藝暫行宣告停止使赴會各人得全神靜聆演說中山演詞逾一時半始止隨由蘇俄代表演講其來華在南北兩方所得之觀感及來華之任務由市長孫科翻譯並將中山之演詞略紀如下（以下爲中山語） 
　　今日爲本黨懇親繼續集會日期同志諸君在廣東開懇親大會須知本黨具何種性質而爲革命黨當推倒滿淸之後民國成立虚有其名十二年來無一年平靜禍亂頻仍民無寗息此何故因革命未完全成功之故也今日革命旣爲未曾成功之日即爲黨員未能卸責之時民黨最發逹之處爲海外各埠華僑所在之地無不爲國民黨所有之地故海外黨員爲革命之先聲迭次革命之起多藉海外之力辛亥革命旣能推翻淸廷何以革命不能貫澈到底何以國民黨不能一氣呵成一氣建設因海外華僑及國内多數人民尙未了解民黨主義故也國内同胞旣不能盡責海外華僑亦是少數實行革命此所以革命不能完全成功也革命未得切實到底成功皆爲今日國民黨黨員之責任憶南京政府成立之時國民黨何等發逹現在政府所在地而加入國民黨者尙寥寥此何故蓋以一黨有如此複雜份子黨内人格不齊故吾國民黨内容應行整頓份子不純實爲以黨治國之阻障今日宜趁此懇親會將黨務淸理淸理以振起革命精神革命精神何在在能犠牲事無大小必要持以毅力大家出來做事誓必做到成功宜求能做大事不可存心做大官否則失吾民黨之精神自有吾黨以來計失敗者多成功者少今日有此廣東地位亦算是一小成功今次之懇親大會非易得之機會試問今日旣得此地盤從此能保守否明年能有此懇親會否此則要問吾人能否盡力盡心求吾之保障保障之法在乎得人心倘人心一失則無論何種事業皆不成功人心者爲國之精神滿淸之亡亦以其失却爲國之精神今吾黨係以一種政策以期國家之治須有保持吾人精神之必要逹到革命成功之决心夫國民黨之主張做到何日止然後可謂革命成功即須逹到以黨治國地步大家以爲以黨治國是黨人均做官之謂乎如此見解則大謬矣每有黨人以未做官或以爲此以黨治國之主義不能實行試問淸朝是否以滿洲人治中國乃滿洲入關而重用漢人洪承疇治中國後來亦以漢人治中國列國時亦有客卿之佐治是何故任官者因材器使况吾國民黨員並非皆能做官者以廣東地盤僅九十餘縣何能安置三十餘萬之官以黨治國一語非國民黨員盡數做官而後中國治之謂此切不可悮會蓋選賢用能不能拘定也是故以黨治國云者是以黨之主義治國非以黨人治國也但黨人中如確有才當其任者自應儘先用之倘黨中有所未逮則非借助外人不可歷來國民黨之在國内進步甚緩而海外則進步甚速然而民國未成立以前海外之進步甚速而今日則反緩何以故大家以爲革命成功我係黨員應該得到做官有做官不得而灰心此因失却黨之精神有以致之今日宜恢復吾黨之精神庶黨務可望蒸蒸進步否則必再失敗我國民黨十二年來過去之失敗不知凡幾如吾人於辛亥後能盡力求一良法以治國吾信南京以後不致失敗至如此也（未完） 
[浙江團開會紀]  
　　省議會决定星期五開大會 
　　自治籌備曾討論自治大綱 
　　浙議會本屆常會召集已三星期各屬議員報到者已逹九十六人於二十三日午後三時續開談話會由沈議長主席報告本日出席共計五十餘人報至人數將及三分之二請酌定開會日期林茂修主張星期六蔣玉麟主張星期四公决定於星期五舉行開會式葉向陽提議選舉會缺席向例不扣公費今後應比照議事會一律缺席扣費依照支給規則辦理衆無異議蔣玉麟云本會對於時局問題亟應於開會後有所表示陳鍾祺云現在時局問題本會無可表示不如依暫行法循序進行爲是别無談話事件遂宣告散會是日午二時縣議會聯合會及各法團代表假杭州總商會開省自治籌備會討論自治大綱如次第一條浙江省應時勢之需要宣布省自治特制定本大綱在本省省自治法未實施前適用之第二條浙江省設省自治會進行省自治事宜其組織由縣議會省議會各法團協定之第三條浙江省軍民長官以下各機關均仍其舊第四條軍政民政及司法各機關人員由各長官委任之第五條已在本省施行之各法令除由省自治會修正或廢止者外悉屬有效第六條本大綱自議决公布之日起發生效力 
[杭州快信]  
　　浙軍第四旅旅長汪鎬基昨日起程赴金華舉行旅檢閱 
　　諸曁剿匪司令周錦誠現奉令調駐金華駐嚴州二師七團調駐諸曁以團長胡大猷爲剿匪司令 
　　駐紹第六團二營奉調塡駐新昌嵊縣等處已全部開拔擇要分紮並以團長伍崇仁爲剿匪司令 
　　紹興六團二營開拔後防務空虚現調省垣二師司令部衛兵吳國棟一營開紹塡防衛兵事務以八團二營葉營長擔任 
　　一師慘殺上訴案十八日開偵查審後今日（二十三）又飭傳俞久齊（前閩省軍法處長）俞成效（一師學生）孫聖榮吳會才訂期下月十五日續訊 
　　本届省議會常會各議員大拆冷臺迄今報到者尙不足法定人數該會今午又開談話會擬再續催 
　　嵊縣省議員魏澤寰（兼該縣團總）通匪槍决後現已將管轄之各區四十八團團丁一律繳械遣散另編巡緝團由廖知事督率東南西三鄕匪勢仍熾 
　　前山東督軍張樹元昨由滬早車抵杭庽聖湖旅館分謁軍民兩長有所商榷 
　　東京東方通信總社理事水野梅曉携帶該國大災電影來杭今日（二十三）下午三時在協和講堂開演發劵任人觀看即夜在陸軍同袍社開演遍請軍政警紳商學各要人觀看由駐杭日領淸野長太郎招待 
[南京快信]  
　　連日各縣紛紛呈報省選事務所成立據聞議會不足法數因各議員多在籍活動下届選舉 
　　省署訓令各縣知事對恢復縣市鄕議會應負責任毌得令不肖莠民藉端纷擾 
　　江寗縣知事定今（二十三）日召集各市鄕議董兩會及各法團代表籌備組織縣議會 
　　財實兩廳遵省令分飭下　稅所曁駐浦禁米委員查禁蘇米出省 
　　航政局昨委莊增藩充姚灣分局長鎭江開始征收江寗揚州月初亦即開辦 
　　徐州敎育會長昨函徐州商埠督辦段少滄詢問是否有擬議加徴畝捐事 
　　印花稅處定日内舉行大檢查 
　　委赴蘇屬守提各典欠息委員周鏘昨回省銷差 
　　蘇州警察廳擬訂花砲店取締規則十六條業奉省署核准公布施行 
　　下關商埠督辦鄧邦述昨謁兩長籌商經費問題 
　　下關商埠局現决自下月起將掛名秘書及各種冗員酌量裁汰 
　　中華敎育改進會就本城小學校舉行測騐並請德門來寗指導一切 
　　南京科學社昨請丁在君演講題爲「科學與人生觀」 
　　少年學會昨日選舉職員結果張恩輔當選總幹事吉斌俊當選副幹事 
　　省立第二工塲奉省令將原有寳蘇局全部房屋及其地一併撥歸第二女子師範作爲校舍 
　　政治研究所因經費不敷支給現定凡奉委縣缺稅差或調任者均各捐洋一百元於到任前交所補助 
　　省議員楊成等發起組織東城公益聯合會已備文呈請省廳立案 
　　上海通易信託公司機製冰糖公司·中國根泰公司·天廚味精機製公司均紛紛備具立案文件呈由上海縣公署轉請實業廳核明咨部註册給照營業 
　　中國儲蓄銀行辦理有獎儲蓄一案奉省令財實兩廳會同核議與前定限制辦法有無抵觸 
　　滬寗路車務長章榮塘販運烟土業經地方廳判處徒刑三月 
地方通信 
[松江]  
　　省令撤銷自委　松江縣公署奉省令内開案據該縣李衛漕涇拓林等鄕公民李庚楊澄衷顧誠等電稱本鄕自治早經恢復呈報在案而自治委員迄未撤銷職任權限不無抵觸特懇飭縣迅予撤銷以專責任等情據此查該鄕自治旣經呈報恢復所有從前由縣委任之自治委員實無存在之必要合行令仰該縣知事即便查照依法辦理等因縣署奉令後當即轉行未經移交之各市鄕自治委員尅日將文卷欵產移交各該市鄕董佐點收並將辦理情形具文呈報 
　　否認漕附之公電　松江縣議事會農會於禡日公電省議會文云省議會公鑒報載敎育界議加漕糧附稅每石一元以濟敎育費案經提交貴會公議不勝駭愕吾蘇田漕正苦賦重年來地方人士籲懇當局減輕未逹目的今欲驟增此巨額附稅在作俑者僅顧片面之利益直置全省民命於不顧試問頻遭災歉民何以堪敝會謹敢代表人民籲請貴會完全否决以慰羣情而保民命松江縣議事會農會叩禡 
　　敎育局董事會通過預算　松江縣敎育局董事會已將十二年度全縣敎育預算完全通過並以第二次常會議决之保管敎育財產方法十二條由局呈請縣署轉呈省廳備案茲將保管方法附錄如下（一）本會依據縣敎育局規程第八條第二項曁補充縣敎育局規程董事會辦法子項項之定特訂保管敎育財產方法（二）各項教育財產由本會董事互選一人任保管之責任期一年連選得連任（三）屬於縣敎育財產之基金如不動產一切單契册摺有價證劵曁現金由保管董事愼重保管（四）縣署經征敎育附稅雜項捐稅曁帶征欵項由保管董事會同敎育局長隨時稽核領取（五）屬於市鄕敎育財產之基金及不動產向經各本市鄕董或學董保管者仍照向例由各本市鄕董或學董保管但保管財產之各市鄕董或學董應將其保管之財產造具淸册送交本會存查前項市鄕敎育財之基金及不動產未有專員保管者仍照第三條辦理（六）敎育局支付欵項應由會計事務員繕具支付三聯單註明用度蓋用私章將存根存留外截出兩聯送請敎育局長署名蓋印轉向保管董事支取其有不列預算特别支出未經董事會通過或手續未曾完備者保管董事均有拒却之權（七）各項敎育財產現金之存儲無論定期暫存均以本縣境内可靠之銀行典當爲限（八）保管董事於董事會開會時應將保管狀况及支付數目擇要報告（九）保管董事任滿時應造具移交淸册連同財產送由本會轉交後任保管董事（十）保管董事曁市鄕董或學董對於保管之財產除遇天災·地變·兵禍·及其他不可抗力外如有損失各應負賠償之責（十一）本方法經常會通過由敎育局長呈報縣公署及敎育廳備案（十二）本方法如有未盡事宜須本會董事於常會時提案修正通過後照前條手續辦理 
　　縣立師範名人講演記莘莊鎭縣立師範講習所每逢日曜延請名人講演學術上星期日延請上海旦華校長趙靄吳君講題爲『國語與設計敎學法』金山縣視學沈思期君講題爲『新敎育之趨勢』本星期日又擬延請上海商務書館編輯員研因君上海縣立三高主任魏冰心君業由該所具函邀請講題大槪關於敎學問題云 
[川沙]  
　　農場棉作展覽會紀　十月二十一二日川沙農場開棉作展覽會記者偕上海苗圃主任楊君伯平寳山棉塲主任沈君魯如前往參觀到場見國旗飄揚天際門前懸有用棉絮作成之匾額題曰『東亞之光』入内參觀成績館分世界棉業部中國棉業部本塲栽培部及育種部·病蟲害部·農具部·本塲推廣部等圖表及標本約計二百餘件一一由幹事詳細說明農民討種子聲浪不絶於耳二十一日午後二時行開幕式會長陸逸如報告開會宗旨事務主任季子峯報告本場本年棉作經過幹事潘養幼蔣子和楊占元諸君報告棉作狀况嚴縣長訓話略謂須注意選種種棉改良法不明瞭處可時到農場去考究等次來賓吉卓明楊應環胡紹伯陳友餘等演說又次團員曹孟良演說畢導觀全場内中美棉花絮怒放煞是可愛是日由縣高小派童子軍一團分部照料以故秩序井然二十二日農民到者仍多德新校吳張兩君并帶領高年級學生四十餘名到場參觀張君伯初戴君漢雲亦至場由事務主任重行演講張君亦有切實的演說兩日參觀者約共有千五百人之多 
[蘇州]  
　　縣署定期邀紳會議省選　吳縣公署近日迭奉省署電令飭即籌備第四屆省選事宜業委本會第一科主任郎鴻鈞爲吳縣選舉事務所主任第三科科員萬維鼎爲選舉事務所文牘員一節已誌前報茲悉郎主任等奉委後已於本月十六日將本縣選舉事務所組織成立且已委任何躬行爲該所司選員丁宗淵爲帮司選員周承鉅陳受餘二人爲書記員各該員等奉委後前日均已到所就職辦事吳縣省會初選監督郭于埜知事現以籌備省選頭緒紛繁非召集各市鄕董事定期開會公同商榷不足以臻周密故特定於本月二十七日（即夏曆九月十八日）下午一時召集縣屬二十八市鄕董事在署開臨時會議討論籌備本屆省選事宜聞縣署刻以會期在邇故昨已分函各市鄕董事邀請準時到會列席與議矣 
　　吳縣地檢廳庭訊盜案紀　駐蘇水警第三區偵緝隊近日在蘇閶門外花湖桑錢姓家抄出十三響快槍一桿子彈八十七粒鐵貓刀一把拘獲私藏軍械之錢阿全一名同日又在附近緝獲顧阿土一名（即顧小兎子）一併帶隊送區解移吳縣地檢廳訊押一節已誌前報茲悉前日爲地檢廳開庭提訊該案之期據顧阿土供稱年三十四歲本地人向以小販賣菱爲業顧阿金等六七人曾於本年夏曆九月初間邀伊至齊門外陸墓鄕民陸阿根家開槍夥刦銀錢衣物等類錢等次日又約伊至閶門外虎邱落鄕搶刦某姓但未成事實至所搶陸姓之贓事後由錢阿全分派伊祇分得洋四五元又據錢阿全供稱年三十八歲亦本地人向業收賣舊貨對於陸墓鄕陸姓刦案堅指顧阿土爲首事後伊僅分得洋六七元餘供與顧相同茲不贅錄且供果同搶刦陸姓者尙有陸阿二陸阿元等多人後各分得洋五六元左右訊畢問官諭令法警帶下還押聽候宣判 
　　嚴財廳長來蘇返里　江蘇財政廳長嚴孟繁於昨日來蘇寓養育巷水潑粉橋私宅次日在胥門外乘洞庭山輪船回里聞本月二十四日（舊曆九月十五日）爲故父十週忌辰俟齋建事畢尙須到滬一行 
[無錫]  
　　錫湖輪船增加馬力　錫湖輪船自向英商瑞鎔船廠訂立合同後並請盛聘如君爲造船監督刻正加工趕造惟馬力一節因漏例言同經上次董事會陸董提議必須補列兹弳式錢嘯育君與該廠接洽妥善原定馬力二百五十匹因鍋爐放大現四至二百七十匹並已補註於合同内該輪馬力每小時可行十海里半由無錫獨山門行駛太湖面積須三小時有奇達湖州大錢口輪船模形已由西人出樣船底極平據言雖連吃風浪亦無妨碍云 
　　壇頭衖之火警　無錫北門外壇頭衖爲闹巿中心地點昨日（二十三日）上午四時該衖周餘昌煤鐵號忽然不戒於火霎時冒穿屋頂經人鳴鑼報警因時在深夜各區救火會出龍未免稍遲待驅龍到塲已延燒對面張大年藥號及張鴻記理髮店經各洋龍竭力灌救至五時餘始熄是役共計周餘昌焚去三開間樓房三幢張大年藥號二開間樓房兩幢張鴻記理髮店一開間樓房一幢總計損失甚巨内中尤以張大年損失爲最重因周餘昌貨物均係鐵條等焚後依然有用故損失尚不甚巨 
[鎭江]  
　　商會訂期開特虽大會　鎭埠商會爲商團擴充團員以維持時局不靖時治安起見特開職員會先行討論辦法已誌本報兹悉該會議决訂於本月二十五日在商會開全體會員特别大會故近日籌備會塲極形忙碌並聞陸軍第十九師楊師長宜齋警局劉局長端甫丹徒翁知事志吾均以此舉關於地方治安致爲重要届時均親自出席勸勉各號經理人重視其事云 
　　巡官查獲私鑄國幣　本城内一區署謝巡官慰先昨日午後砡時訪明仙鶴巷唐高氏家有私鑄國幣情事率同巡長杜健巡警王華庵賈鳳舞等前往拿獲鄂秀亭（即小綱子）並在唐女小毛子身畔搜出僞幣十四元帶署經陳署長笠圃研訊鄂供年三十歲丹徒人私鑄器具藏在城外二區境内浮橋巷李鞠氏家署長安官帶警押鄂至該氏家搜出器具及僞幣鉛鐵等件鄂犯喊門即呼李永源當將李及李鞠氏一併帶署預審後即於是夜四時解送警局訊辦矣 
[揚州]  
　　遷移石洋溝分關　揚由關監督劉同春查管轄石洋溝橋分關原設橋北孫家莊後因兵燹遷移橋南此中地點不甚相宜商貨易於繞越特飭令該分關稅務員鄭馨岩知照查照成案遷回孫家莊原址以期扼要稽徵 
　　欵産處請加米捐　江都地方欵産經理處正董任馨山以十二年度預算警學支費短絀擬整頓捐收抵補除其他炭捐等外對於米捐一項每月擬加捐十千文呈經縣署核准訓令捐委寗建侯葉雨青遵照外並出示布告矣 
[高郵]  
　　縣准給領戳記　自治協進會會長高樹敏以自治奉令恢復所有舊日自治機關戳記呈請縣署發還啓用等因兹經胡知事批准已令該會具領轉給矣 
　　湖面匪勢猖獗　縣屬廣沛鄉湖面一帶港汊紛歧匪船最易溷跡兹聞前日傍晚閔家橋西河口地方捕魚大網船一隻突遇口操侉音之匪船手持利器蜂擁上船搶去銀元銅鈔衣物等件船户並受刀傷同時時家壩亦搶刦網船兩隻次日全子號義渡由卞下塘同郵亦有匪船追趕現經該鄉助理員函請縣署速飭水巡隊茆隊長帶船巡緝常川湖面駐防以靖地方而安航業云 
[東台]  
　　爭執初中地點　東邑教育嚮稱發達今夏任厚琨等復倡議呈請教育廳組織初中當邀批准兹因地點問題甲乙兩派大起爭執甲主設立安豐乙主設立東台但安豐爲鄉鎭東台爲城區而設立城區之說學界中如教育局長暨縣視學等又附和之未知究以設於何區爲適宜 
[南京]  
　　棲霞山發現大宗宋錢　寗垣神策門外棲霞山（又名攝山）爲滬寗路線經過之地該山素稱名勝龍潭千佛岩尤爲騷人墨客游覽之處山中多大石附近人民咸以開石爲生活依此爲業者有二千餘人之多日前有石工楊六於早晨上山工作時瞥見路傍有一小洞向外放光遂用器具將土掘去發見黄　一個高約一尺五寸横徑七八寸左右　内滿貯古錢約八千枚錢上綠斑如翠面積較銅元稍大知爲寳物遂携之下山到附近之農村師範學校（省立第四師分校）求校中職員代爲考證旋由該校舍監周受梧證明全係宋代之錢錢上之字明晰異常一望而知爲古物共計有四十八種殊覺罕觀據該處人云該處有金兀术河一條下游通長江相傳岳武穆與金對壘時金不得逃遂臨時開河而遁則此錢之爲宋物於兹益顯旋由該校教職員等連歸購去楊六共得洋十七八元云 
[嘉興]  
　　縣會開議情形　嘉興縣會二次臨時會於二十日起開議議員出席者第日均足法定人數此次議案之最重要者爲地方稅歲入歲出預算案及縣教育經費收支預算案兹次二十二日所議者爲加征茶酒捐案（此案已决打銷）及地方欵預算案（付審查）征收電桿木使用費案（付審查）禁宰耕牛案（另議辦法以爲根本禁絶）此外尚有追認各案均分别通過至人民方面之所希望於縣會此次之會議者（一）爲商校校舍問題（一）爲縣區教育費之懸殊問題 
　　農民紛紛告荒　四鄉晚稻因受蟲災縣屬胥感永君各莊受災最重竟有顆粒無收者疊經地方鄉民赴縣告荒並負挼作證兹悉縣署除批示外已派赴鄉履勘災况一面召集各農會各區自治委員籌商除螟方法矣 
　　發生威嚇索詐案　嘉興縣人民朱蓉甫於日前赴縣屬之鳳喈橋鄉間收取租米時突來不識姓氏者三人袖出利刃聲稱須交洋一百元方准罷休否則即當行兇朱某無法抵抗只得出了一百元之筆據交之匪徒該匪徒等又强令覓人保證朱遂請村人王某作保始得脫險返城赴地方分庭起訴現匪徒曾徐二人已由鳳橋水陸警協同緝獲解送分庭研訊核判矣 
[寗波]  
　　提前籌備冬防計畫　寗台鎭守使署昨訓令兩屬文武暨各鹽塲知事文云查寗台兩處瀕海依山每屆冬防匪類時虞蠢動况值此時局紛擾人心浮動之秋難保無不逞之徒假借名義勾結匪黨希圖擾亂地方情事若不先事防範倘一旦有警勢必倉皇失措本使職兼戒嚴司令負有維持治安之責際此冬防期間所有戒嚴區域以内各軍警分駐地點自應責成各軍警及地方長官察量就地情形與現有之兵力查照上年所發警備方略及配備圖式督同所屬或會同各機關妥籌防範辦法擬具警備計畫并回略限文到半月内呈報核奪除分令外仰該官長遵照辦理事關冬防計畫母稍玩忽是爲至要 
　　定期標賣軍械局之布告　寗告鎭守使署昨爲標賣寗波軍械局地基出有佈告云查寗波軍械局地基房屋前由本署呈准督辦處估價標賣並由本使面請將價充作寗波鈟軍工路開辦費用經派員量明畝數另擬定標賣簡章先後呈請核准各在案兹定於陽歷十一月一日起至同月二十日止爲投標期間凡願投標者應遵照簡章規定手續辦法合行佈告各界人等一體知悉 
　　電飭兵艦馳救商船　定海瀝港有大批航行之船裝運板木柴炭礬紙等品由温駛往寗波上海等埠銷售行經該處洋面被盜包圍於霞日電請督辦轉令外海廳速派超武兵艦馳往救護等情聞盧督辦業於巧（十八）日致海門超武兵艦李艦長電云據温州航業公會霰日電稱瀝港泊有商船數十艘被盜包圍危在眉睫懇飭水警廳並超武艦速施救護等情除與省長會令外仰速率軍艦前往協同護救出險並限本月敬日仍將該艦開回爲要 
[蚌埠]  
　　兩校學生過境　鳳隄陽縣初中一二年級遠足隊及懷遠縣高小旅行隊過蚌游行一週 
　　控追菜館欠欵　鴻慶樓京菜館主梁華廷騙欵一案除騙土販洋七千餘元外另欠各舖號往來欵項甚鉅紛紛向官廳控追 
　　塘欵爭執解决　船塘工程用欵日前各地主與承包人互有爭執現經調人詳細聲明各方均已諒解 
[蕪湖]  
　　繁昌催查選民　警昌縣知事劉審兼省選初選監督二十日照會四鄉各紳略謂本月十一日奉總監督令開查皖省第三屆省議員之改選迭經分别電令趕速依法籌辦並飭認眞調查革除浮冒積弊在案各該初選監督迄未將調查事宜辦理完竣殊屬玩視選政除已於九月敬日電令該縣限電到一個月内造具眞正選民册送核並派委儲翰園前赴該縣催辦外合亟嚴令申斥仰即依法調查云云當經召集各區調查長會議尅日着手進行除將資格調查單發由各調查長領回外相應照請四鄉紳界查照辦理希從速調查造册云云 
 
 

Page 11

 
 
第一萬八千一百九十八號;中華民國十二年 西曆一千九百二十三年十月二十四號
星期三 * *   
 
 

Page 12

 
 
第一萬八千一百九十八號;中華民國十二年 西曆一千九百二十三年十月二十四號
星期三 * *   
 
 

Page 13

 
 
第一萬八千一百九十八號;中華民國十二年 西曆一千九百二十三年十月二十四號
星期三 * *本埠新間 
[紀昨晚浦東之大火]  
　　熒昌火柴廠切紙間起火廠屋全燬 
　　由爛泥渡至陸家渡延燒二里許 
　　八時三刻起火至十二時尙未熄 
　　昨晚浦東忽起大火一時火光燭天半天渲紅及記者渡江時則陸家渡燒燬大半茲將情形錄之如次 
　　起火者爲爛泥渡南河塘熒昌火柴廠時在八點三刻火起於該廠切紙間皆係易燃之物故勢極猛烈不一時即延燒全屋繼發巨聲數響地爲之震火藥間旣燃着更不易撲減且是時東北風頗大故廠南住宅及草房盡付一炬陸家渡幾全燬將及楊家渡廠東燒過冰廠地所有草屋亦全燬及荒地無可燒之處爲止至十二時尙未熄聞周圍約有三四里臨江之華通棧幸未波及浦東區救火隊全體到場上海南巿各區隊員及公共租界法租界等各隊長隊員亦多趕往協助惟不能携救火器具西人趨觀者逹數十人熒昌廠前一小浜浜内泊小船多隻均被飛火引着因浜水乾涸不及逃避厥狀甚慘熒昌廠主陸葆生起火後即投警署報告幸該廠未做夜工人口有無死傷尙未明悉當九時五十分浦東電燈廠得訊立將總機關關閉電燈全熄該地住房及草屋最多一般平民紛紛携物逃避南河塘街上堆滿箱籠舗蓋之類哭聲四起慘不忍聞誠浩却也詳情如何損失若干容再續誌 
[護法議員開會紀]  
　　將請中山恢復十一年政府國會原狀 
　　護法議員昨日開會祝震主席先由徐可亭報告接治欵項情形次討論追悼尙鎭圭事件由高漢聲報告國民黨及陜西同鄕會方面亦在籌辦本處似可與彼等會同辦辦情形史臨川言尙君少君到滬約再需五日日期最好請定在其到滬之後討論結果推高漢聲·史臨川·張秋白三有爲籌備員假定日期爲十一月五日未高漢聲臨時動議以中山發表徵求組織政府主張後各方已有同意者本處應有表示當經决定推張知本·茅袓權·高漢聲三人爲起草員草電致中山請其恢復十一年六月十五日以前之政府國會并由各省推出一二人接洽簽名簽畢即發云 
[移滬國會推定派赴各省代表]  
　　促各省會師討伐 
　　昨日（二十二號）下午二時移滬國會開參衆兩院行政委員聯席會議討論對付時局重要問題潘大道·吕志伊·王樂平·董昆瀛·吳崐·張我華·張光煒·劉重等次第發言僉謂曹錕賄選竊位罪惡昭著應由國會派代表分赴粤奉·湘·蜀·滇·黔各省催促孫·張·譚·熊·唐·劉諸公尅日會師討賊以維正義并協商今後一切進行事宜當場推定代表數人馮自由赴粤潘大道赴川劉重赴湘吕志伊張光際赴滇黔吳崑赴奉聞馮自由已定期本月二十七號搭澳洲皇后輪赴粤其他各代表亦將次第首途云云 
[各省區公民大會籌備之進行]  
　　定十月二十六日開聯席會議 
　　公民大會起草員及事務員在事務所籌備情形已誌昨報聞起草大綱中之代表會議分四章十一條執行委員會分四章十六條至委員會組織一章採委員制設内務·外交·財政·軍事·宣傳五委員會外另設參議處以延攬國内名流及富有學識經騐之人物事務方面之各種進行亦已妥貼該起草員及事務員已定於十月二十六日開聯席會議磋商一切通告如下敬啓者敝同人於十月二十一日猥承代表會議推爲起草員及事務員連日來所籌事件粗俱端倪茲定於十月二十六日在斜橋西大吉路永興里本事務所開聯席會議共同商榷一切以便交付二次代表會議云云 
[近五年籌議修浚吳淞江經過]  
　　修浚吳淞江問題今已成爲濱淞各縣注意之事件而本埠商界注意尤甚最近總商會方面曾編制最近五來籌議修浚吳淞江紀事以明此題之經過茲披露如下（一）外人注意該河之原因此其故可於濬浦局工程師海德生君所著修治蘇州河計盡審中玩索而得之其第一章論蘇州河之價値據稱約有五端㈠該河爲上海與江蘇南部繁富之區交通要道㈡該河與黃浦相通沿河一帶工廠林立關係爲重要㈢該河之口可作較小船隻停泊之良港㈣沿河岸地約五英里全續該河灌溉㈤該河與黃浦潮汐之升降有關外人心目中重視該河者如此是以民國三年外人所擬推廣租界草合同議界址則曰西南自蘇州河又曰一邊係蘇州河議權限則日歸工部局警部管理工部局擔任開浚河道誠所謂履霜堅冰非伊朝夕矣（二）圖謀代浚之緣起最初倡此議者爲江海關理船廳固濬浦局局員之一也其致函濬浦局有云上海河泊司其權限專司本口航務蘇州河下游亦在管轄範圍之内擬請將該河大事修治由濬浦總局按照辛丑和约併入修治黃浦一起辦理等語濬浦局採其議遂將海工程師計畫書函送交涉署自任代浚且謂本局爲政府所設機關相助爲理斷不至喪失中國之主權但如辦理稽延恐有上海公共團體請求駐京公使强制中國政府履行矣書上後省當局以主權爲慮卒允行時民國八年五月也越數月果有英美法日四國領事要求代浚之舉藉詞於濬浦暫行章程第十條第三欵江南水利局力駁之略謂該欵原文原爲顧問委員會指訽之件濬浦局未會十分注意因而本口商務利益致有妨碍而設則浚浦局之所宜注意固不能軼出於黃浦江之範圍更不能軼出上海境内之黄浦如謂蘇州河下游與浦江有唇齒關係即欲由其擔任將來疏治内地河湖與黃浦息息相通恒有連帶關係皆得援此爲口實權不我屬必致處處受掣肘江南水利受害無窮等語交涉署據以轉復而代浚之議遂寢 
　　（三）設局自辦之略史民國七八年間外人代浚之議興乃由江南水利局令委陳恩梓爲吳淞江水利工程局局長實行修浚初以紀王廟至新涇渡一帶平均僅二三尺深疑從此叚入手嗣因新閘一帶税務司指爲積淤甚深行輪不便遂變更計畫將修浚工程分爲三段自小沙渡至梵王渡鐵路爲西段自小沙渡至又袋角爲中段自又袋角至新閘橋爲東段備有機船三艘分段以次興工其經費則就民國三四五年間上寳等八縣征存之二分畝捐項下陸續動用此項畝捐總數約在四十萬元左右而撥歸該局工程之用者約十八萬元中段已於十年七月竣工西段亦於十一年十一月竣工現時僅有東段尙在施工據聞本年年内亦可竣工矣其已經開浚之地段據該局報稱潮平時均有八尺深度惟新閘橋以迄外白渡橋一段因兩岸均係租界不能隨處出泥工費過鉅未及一併計畫此爲今日國際責言引起糾紛之原因吾有不容忽視也 
　　（四）該河淤塞之由來此層海工程師計畫書中已詳言之其言曰該河敗壞有歴史的原因有現在的原因最著者上海一埠日漸發達沿河地岸面積日狭容納潮流之溪港日就塡没近河住宅工廠時將垃圾傾入河内河流不免淤阻近滬一帶河道廣狭不一河水流通無一定速力河底積泥日益加甚河上通行小船充塞河而減少潮力亦足積泥河底等語而吳淞江水利工程局陳君之報告亦云蘇州河内船舶繁多淤墊較易其最爲河道之害者厥惟垃圾一事此項垃圾皆係工部局招人包運憚於起卸輒在半途傾棄入河小沙渡東首内外綿第三四紗廠後面向爲垃圾叢積之區甫經本局於前秋開挖净盡而包運垃圾之人又在該處私自傾倒前已將該處河道挖至八尺今則僅存四五尺請由交涉署轉知工部局嚴重取締改換堆貯地點該局面之處此有納税華人會之函告本會調查專員之履勘交涉署陳科長之查後可以參証故據上述情形而論修浚該河而不兼從取締垃圾之傾倒河身之侵占船隻之限制着想非徒妨礙施工計畫即勉强修治亦且旋濬旋塞終於無成故僅以包工人名義承辦修濬工程而不與聞管理權限事實上頗屬礙難具查虹口租界章程第八條管理之權固明言屬諸中國地方官並有工部局建造橋梁不能比現造者爲低倘在北岸建築碼頭不得塡出河外之限制然按諸該河現時情形則此項管理權之不行使也已久矣無怪本年字林西報有云將來開浚問題解决以後宜倣照香港之例設一河道管理局所有水上達警事宜亦歸其裁判云云足徴外人所圖謀者除修浚問題外尙有管理問題在其後也因此有附帶聲明須請詳細討論者兩事㈠修浚與管理不能劃而爲二僅言修浚而不兼管理則旋淤旋淤勢必如今日吳淞江水利工程局之現象㈡以承攬工程人兼行管理則又與倡議者祇管工事不涉主權之旨相悖如云照約由地方官管理此地方官者將指縣署乎抑江南水利局乎能否不致有鞭長莫及之嫌是誠煞費研究之問題也 
　　（五）外人代浚説之再熾民國十一年三月間駐滬英國商會函致本會略稱一九一九年濬浦局工程師有管理蘇州河最初計劃之刋行對於該河工程計畫論列綦詳並申述管理之紊亂有改革之必要注意足徵外人所圖者非以僅得開浚權爲止境）至於前項工程問題雖於一九一九年有蘇州河濬導局之設以開浚租界以外之河身惟仍多淤塞漸致租界以内良好之河道亦受阻碍敝會各董咸以爲租界以内之開浚事務應由濬浦局擔任等語（注意足徴外人所要求代浚者僅以租界内一叚爲限）函來後即由本會逐條駁復㈠開濬後河身仍多淤塞因工部局垃圾夫將垃圾任意傾棄以及沿租界河岸居民將河身任意侵占所致㈡該河按約歸中國地方官管理並無界内界外之分故管理此項沿河工程之機關應仍照舊章辦理此函去後英商會暫未作答然因租界一叚河身置而不治終爲外人籍口故又電呈省長謂當時此叚因限於經費未及一併規畫實爲失計請將畝捐續辦一兩年即以徴存之欵留充開濬新閘以東各叚之需電上後僅奉省署令知財政廳核議歷時數月並無切實辦法而英商會遂於是年八月間第二次來函繼績要求 
　　（六）濬浦局之略史與其組樴蘇州河旣時有濬浦局代濬之議則研究蘇州河問題即不可不兼研究濬浦局之歷史及其組織查該局爲庚子條約所産生因代夀賠欵而許我將關税切實抽五惟附有條件二一爲開濬白河一即修治黄浦初時該河開濬經費由中西各任其半嗣江督劉忠誠公以其損失主權乃奏准自任全費每年四十六萬兩二十年而工竣所任經費計共九百二十萬兩自是局中事權頗多挽回而南洋大臣亦得而考核之辛亥秋季洋商總會草擬濬浦局章程十餘條要求實施延至民元唐閣竟草草批准是爲該局現時組織之根據綜其要點則曰直𨽻中央不受省政府之節制該局之號稱國家機關者以此然就其組織上觀察之則有特異之四點㈠由條約而産生㈡該局章程係洋商會代定而要求吾政府照行者並非出於政府及國民之意思㈢局員三人彼此平等而三人中外國藉占其二㈣通商各國遴選者也故該局性質詳細解剖之實爲國際混合之組織挾有特殊之後援與尋常一洋商建築公司不可同日而語矣（未完） 
[許沅籌浚吳淞江計畫之説明（續）]  
　　本年沅曾有呈請政府提出修改章程之建議但外交不易通過致此事尙無結果沅一方面受地方之託當交涉之衝一方面兼任浚浦首席局長媿無補救之術精神上痛苦實深因思此項升科費如能設法商提作爲修浚中外注意之吳淞江下游出浦一叚經費以征得地方之欵仍用之於地方特别工程理由似尙充足浚浦局或可不堅持成見至十一年四月以後所收之升科費亦可陸續提作上寳兩縣辦理地方公益之用取消升科權一時雖不级解决而歷年關於升科費一部分之争執庶可藉以告一叚落乃與現任賴税務司迭次私際籌商結果贊同此議然非由江南水利局委託浚浦局包工修浚恐難得外人之同情渠亦認爲提欵與包工　然兩事不妨分别進行但精神上之結合兩端究有相互之關係沅復與省公署·政務廳·江南水利局·往返函商并與松滬護軍使上海道縣各官廳·在滬紳商·詳加研究僉認爲事屬可行歷時數月之久審愼再三始經定議又以此項升科費爲數較鉅收入支出應付公開非得聲望尤著之法定機關擔任保管并妥訂支付手續不足以昭愼里擬於將來提撥之後發交上海總商會保管用蘇省修浚吳淞江工程經費名義分存滬埠各妥實银行專充修浚該叚工程之需不作其他用途如有盈餘可留備歳修經費之基金此籌撥修費之概要也㈢擬託浚浦局承修之原因該叚工程至爲緊要非得熟悉河海工程具有學識經騐之工程師恐不足以勝任亦難得外人之信賴惟聘請外國工程師擔任修浚而工程師個人斷無包辦此等工程之能力必須由官廳委託包辦河海工程之外國公司辦理（如美商建業公司包修宫家壩河工例）其工程師之選任亦純由公司主之設有貽誤俾可負責又外國公司包辦此項工程完全係營業性質所聘工師暨職員薪俸及添購浚河各種機器均須取償於我所費實多且滬地一時尙難其選因思浚浦局雖含有外交關係然名義上究爲國家執行水利工程機關其組織係根據民國元年暫行章程設局長三人一通商交涉使二江海關税務司三理船廳均係照章兼任故在外人方面以浚浦局乃我國政府所設立局長三人又爲我國官吏該局行政一切事權均由局長議决施行外人從未參預視爲我國機關而我國人心目中則以浚浦局係由條約上産出且有洋員在内而洋員又居多數視爲外國機關兩方視察之點不同遂至隔閡滋甚浚浦局之總工程師及所有技術人員均係受該局之雇用承局長之指揮擬浚之該叚工程主權本屬於江南水利局若由江南水利局委托該局包工辦理妥訂合同着手開浚該局工師機器均儲備有素利用堪資省費亦巨不難剋日觀成庶外論翕然民生亦蒙其樂利矣㈣關於主權之考慮該叚工程擬歸浚浦局承修或不免太阿倒持之慮且鍳於浚浦局本身年限延長之往事亦不無多所懷疑故爲預防種種流弊起見擬於合同内明白規定計有五端一修浚地叚須由江南水利局核定包工者不得擅自變更二工程計畫須由江南水利局核定後施行三江南水利局得派熟譜工程人員駐工監視并隨時收管修浚之工程四修浚時期以五年爲限在此時期内浚浦局除該段工程外不預他事五浚浦局機關將來設裁撤或變更時如有未誜之工由江蘇省長商請政府設立之接管機關繼續辦理浚浦局不得以合同所載年限未滿藉詞延長凡此皆思患預防之微意也㈤關於農田水利之研究吳淞江流域甚長擬託浚浦局所包修者僅爲吳淞江下游出浦之一段自滬杭鐵路橋以東至外擺渡橋約計長十餘里其滬杭鐵路以西上游應浚各地段工程亦屬重要仍歸吳淞江水利工程委員就原有經費及上海總商會吳淞江水利協會所籌得之欵逐段修治浚浦局包修之下游一段　塞旣除宜洩益暢則上游自無潰决之患似於農田或無妨礙耳㈥各方儴疑之要點外間對於浚浦局包修有持異議者（甲）應另聘外國工程師承辦或委託浚浦局之總工程師包辦查浚浦局名義上究爲中國機關如不欲信任而另聘外國工程師或委託外國公司辦理則認爲無損主權所持理由似難外人之共喻至浚浦局之總工程師係受該局僱用應受合同限制不能以個人名義兼管他項事業（乙）浚浦局管理升科平時與地方感情不愜故不欲委託包工查反對管理升科係屬另一問題與委託包辦工程本屬兩事至欲提用升科費而不令浚浦局包工則提欵之先决問題恐生波折愚見委託浚浦局包工有無流弊全視所訂合同是否妥愼爲衡耳（丙）恐外人勢力仲張於吳淞江查外人主張將該段工程完全劉歸浚浦局範圍疏浚迭有此議並聞工部局已備有機器爲自由疏浚之謀其用意若何姑不具論今欲籌抵制之策惟有籌欵自修一時巨欵勢難猝集大修即從實行長此遷延恐終無以間執外人之口今擬提用升科費一項由江南水利局主持浚浦局僅以承攪者（ＣＯＮＴＯＲ）之資格包工承修以此列彼則主權固顯然在我也抑沅更有言者原辦吳淞江水利工程機關因係就欵胣工故坐落租界一段尙未及剋期程功外人旣迭來饒舌自非一味空言所能搪塞沅職貴所在重辱省長之垂訽又感於外交糾紛主權杭隍故有此次之建議現在甫在奉省長指令飭江南水利局趕定修浚計畫計畫確定始能與浚浦局直接商訂钉間有謂已簽訂合同者全非事實地方明逹倘更有校善方法可利推行或另籌巨欵以濟工需并確定修浚計畫毅力進行使外人無可藉口其榮譽之昭宣當亦與江流共永豈不偉歟沅深維茲事體大故不憚揚榷而陳俾共悉本案顚末諒亦末 
關懹地方利病者所樂爲愼重研究者也（完） 
[閘北商會籌備處致總商會函]  
　　推定濬淞會議代表 
　　閘北商會籌備處前接總商會來函催派代表以便出席吳淞江水利協會之會議昨特復以一函文云接准大函以開濬吳淞江事擬邀集有關係之各團體公開會議屬敝會推派代表二人以便出席等因准此敝會現由王棟沈澤春兩主任爲出席代表相應函復即希查照爲荷 
[銀錢業兩公會續爭內債基金]  
　　上海銀行公會錢業公會昨致北京總税務司電云北京總税務司鑒報載四國公使照會外部以全部關餘統歸内債擔保指爲阻撓他項債務質問將來關餘用途是否有趨於外債擔保之意向閰之深爲駭怪查關餘爲内債基金案經早定全國皆知上年十二月使團提議及此曾經本埠及他埠各商會銀行公會電請政府對於無擔保之内外債速籌整理方法在案現在財政整理會成立所有無擔保之外債必有解决方法何以使團迫不及待提議及此惡信傳來人心洶懼内國債票散在全國大而關係全巿金融小而關係個人生計基金倘有搖動不但擾亂巿面抑且社會安寗亦將受破壞之影響况現時債票巿塲流通無慮數千萬散在外人手中者亦不在少數債票設成廢紙彼時受損失之外商豈能默爾而息兹事重大敝會已電致財政整理會顔會長請其轉逹外財當局速將無擔保之外債切籌整理方法一面迅速籌開增加二五附加關税會議使外債基金有著萬不能任意攘奪牽動内債已定之基金以致一波未平一波又起貴總税務司對於公債負保管基金之責一般人民以信貴總税務司者信内國債票對於整理公債原案務請堅持到底勿稍狗畏致使中外執票人有所損失至爲盼禱又關餘擔保内國公債載在歷次公債條例可以覆按以關餘一項惟内債有擔保之優先權使團所云外債考其合同皆有擔保今之不能實行合同以致擔保落空者咎在政府之失信我内債持票人不能無故受損使團所稱外債有趨越内債之優先權此本會等絶對所不能承認者並請貴總税務司嚴重注意　禱上海銀行公會上海錢業公會漾又上海銀行公會通電云各埠銀行公會監近問報載有外債攘奪内債基金之説事雖傳聞設或一旦實現於公債前途大有關係敝會頃已會同上海錢業公會合電財政整理會及總税務司請其建議政府始终维持對於内債整理原案萬勿徇情變更用將電稿附奉台閲擬請一致行動以資聲援并祈示復上海銀行公會漾 
 
 

Page 14

 
 
第一萬八千一百九十八號;中華民國十二年 西曆一千九百二十三年十月二十四號
星期三 * *[菲島華商關懷祖國]  
　　南洋各僑埠僑胞對於國内情形向甚注意此次賄選後繼以承認臨案要求條件各埠僑民聞之咸甚憤慨昨日菲律濱中華總商會又電致滬上各團體對於賄選事主聲罪致討以救國家之危亡而保人民之人格以曹錕比爲石敬塘云 
[粤僑商聯會復總商會函]  
　　謂表同情於六月二十三日之聲明 
　　本埠粤僑商業聯合會昨致總商會函云頃奉大函以接准會員周佩箴君函稱今者賄選告成毀立國之綱紀墮人羣之人格値此劇變未有表示不可默爾而息等語提付公議以此事早已聲明宣告全國似表明態度一層並非必要時局如斯如何應付應徴求各業意見云云准此敝會同人僉以旣經貴會於六月二十三日預爲嚴重聲明似無再須表明態度之必要敝會亦具同情特此函復尙祈查明爲荷 
[川同鄕會今日開會]  
　　討論徴戒本籍賄選議員 
　　四川旅滬同鄕會本定上星期日開會討論懲戒本籍議員辦法并整頓內部會務臨時因手續不及完備現改訂今日（二十四）下午二時在嵩山路事務所召集大會昨已發出通告云 
[徽寜同鄕會致馬聯甲電]  
　　電責皖南増兵事 
　　徽寗旅滬同鄕會第四次評議會議决對皖馬增兵皖南各縣嚴電反對今日拍出其文如下蚌埠馬督理鈞鑒頃閲報章登載休寗歙縣等處發現便衣軍士並有添駐重兵消息警耗傳來殊深駭異皖浙公約簽訂未久豈能忽爾反汗第二故鄕之宣言抑係欺侮我民之工具尙希明白示覆以釋羣疑徽寗旅滬同鄕會叩敬 
[甬人對慘殺華工案之憤慨]  
　　旅滬甬人陳翊廷·李澤源·王廷傑·王漢禮等爲日人慘殺華工案昨致函寗波同鄕會略云逕啓者此次我國盡救災恤鄰之義而日人乘機慘殺僑胞數百寃沉海底此而可爲直視吾國人之價値較諸普通動物猶不如而良心汩没之張元節猶爲文飾之伏查此次被殺者除大多數温處兩屬外我甬人死傷總數共二百餘人前經各報宣布但當時祇知死於災害現在外間盛傳甬人死傷總數内間有斃於槍刀者人言嘖嘖我同鄕會置之不理物議沸騰鄙意以事關國權民命傳聞是否應行澈底調查藉明眞相况我同鄕會爲滬上領袖團體之一诸執事又爲多數服務社會之中堅份子於此次被殺者以國體上之僑胞爲前提請勿以温處兩屬之經界而歧視之本埠各公團均有强項之表示或與各被害之同鄕會通力合作爲外交之後盾吾同鄕團體對於巨大之血案亦應有所建白而盡必要之天職也云云 
[對日外交會緊急會議紀]  
　　對付慘殺華工之重要議决 
　　昨日下午五時國民對日外交大會爲日本慘殺被災華工事件特召集臨時緊急會議討論對付周霽光主席㈠報告開會宗旨云日本震災發生在日華人慘遭殺傷吾國對日災深盡恤鄰之誼而報施若是其酷若不急起後援將何以對已死僑胞而維國際人道會員涂隠蔬對此案已有剴切之提議到會應請加討論經衆議决「甲」應由本會委託他種團體順便慰問調查「乙」應由本會將日人慘殺胞僑情形宣告各國請主持公道「丙」應由本會通告全國國民厲行經濟絶交㈡黃鎭盤提議由本會將代電致日本外務省質問慘殺華僑事件當公决㈢徐翰臣提出對内對日提案一件當議决對内主張除與涂君所提相同者外其第五條電召留日華備保留對日提案公决「甲」嚴緝兇犯「乙」懲罰保護不力之官吏［丙」請求對於被害者之家屬以損害賠償「丁」保證將來永不發生此事㈣公推黃石安會同文書科起草各種宣言議畢散會 
[温處災僑駁日外務省文]  
　　温州同鄕會發表 
　　温州同鄕會昨發表温處災僑陳協豐等駁日本外務省文云日处本埠各報載有日本外務省來電三通聲明災時中韓人情形及王希天君失踪各節閱之不勝駭異兹將協豐等於震災後身歷目撃情形與該電歧異之處詳細叙述俾明眞相該電謂在震災發生後在本所深川等處一時秩序紊亂故急遽將該地等居住之中國人一千六百六十名送至習志野收容所並加保護乃外問疑爲拘禁眞誣罔之尤者云云殊屬善於飾辭當九月初二日夜間有類似日本軍人招聚當地日人各執兇器惨殺韓人及吾華工其時協豐等生命亦在危險之中僥倖獲免此後日有惨殺之事耳聞華語呼救之聲洋溢耳鼓但莫有敢赴拯救者而吾等亦届届焉不可終日也六丁目一地軍警密佈與此地僅咫尺之問乃熟視無睹此非日本軍警人民一致合謀惨殺華工之佐證乎迤初五日始將吾等孑餘生命押監習志野兵營（聞青島之役德俘亦囚於此）途中均有軍警荷槍持刀監送稍一遲緩鞭撲隨至入營之後一切自由完全剥奪每日僅食丸大之飯困苦之狀筆難罄述至謂張代辦及敎育團救濟日災會林騤氏等到該收容所實地視察對之極表示滿意云云不知協豐等處積威之下張·林二氏來視均有熟華語之日兵跟隨故此種困苦情形亦不敢遽述否則彼等一去扑辱立至矣且日人犴猾異常一聞有華官來營省視輒迫令予等掃除房地收拾營中積穢稍緩則受打撃並囑對華官不可吐露困苦情形故華官多視察一次則實係受苦之情形也該電謂王君希天於九月十日在大島徘徊中因由龜井户警署收容保護十二日晨擬送至習志野交付軍隊嗣因無受危險之慮故仍放回目下各方對於此人行蹤尙在搜香云云試思王君旣受保護何以又遽放去旣經放去何又失蹤顯係目人啣慣王君素爲僑工盡力保護故乘此秩序紊亂之時遽加毒手藉以報復且有青田一都人周敏書與王君同拘一處目暏王君於十二日早晨三時在警局拘留所被兩日兵反縛面去狀至悽慘夫日本當局旣謂於十二日放王希天使去何以於早晨予以反縛可不問而知爲警兵所殺希圖遮蓋矣又查在共濟會與王君同事之陳協豐吳卓民在龜户曾與王君晤面之葉普興及王君合宿之留國仙等四人返國時則另用汽車送往芝浦並迫令即刻登船使不與在岸發恤金之公使館及王兆澄君晤面此何理由乎吾人稍一思索即知其欲遮掩王君希天之事與乎習志野兵營之惡虐也至謂震災發生之時韓民暴動隨處發生糾紛致華人誤被殺傷者殊屬不少云云吾等目擊住居八丁目林合吉等客棧華工二百餘人（大抵自一丁目五丁目避災而至）日本自警團迫令齊往空曠地方一一置之死地幸有黃子連一人尙未被殺足爲確證夫黃子連等自五丁目災地而至憂患餘生豈有暴動行爲况華人華服一望判然且意仇華且八丁目又未被火予等儘可居住及日人於慘殺之餘復驅予等拘禁習志野飽受困難抑何殘酷之若是也協豐等身經爲難目擊慘變深痛日當局慘無人道猶復不知受過妄肆鼓簧希圖掩餙用特將當日實在情形詳細縷陳敬請友邦人士曁親愛同胞主張公道起而昭雪則死者不至啣寃地下而生者亦感拜無旣矣温處兩屬回國災僑陳協豐林志範·林克齋·毛定楚·吳振明·楊桂魁·周煥然·伍則鳴·葉志敬·周國興·吳振銘·倪錫元·陳臯如·厲定軍·葉普興·吳廣弟等一千六百九十八人泣告 
 
[佛教普濟日災會上海玉佛寺普利道場攝影]  
[閩同鄕會資遣災僑回籍]  
　　日前由日本開來之山城丸西山丸中載有福建僑日災民二帮計十五人當由福建同鄕會招待業已分由新濟·海晏兩輪資遣回籍云 
[北野丸運送災僑將到滬]  
　　共八十三名　 
　　日本總領事矢田昨得本國外務大臣電云本國准中國公使館方面之請託又於十月二十日由横濱開駛之北野丸免費運送被災華人八十三名到滬云云 
[嚴催籌備省選之代電]  
　　上海縣公署昨奉江蘇省長公署代電開各縣知事覽查省會選舉開始籌備者爲劃分投票區委派調查員現在期限已逾而依法呈報者寥寥無幾殊屬不成事體况距名册告成爲期已迫其關於選民資格之審查發見浮濫之剔除手續繁頣設有貽誤該知事能當此重咎耶除分電外合亟再電該知事仰速查明依法切實進行如果投票區尙未籌定調查員亦未委派應迅遵前電分别辦理一面將區域員各區辦事細則剋日呈報毌再宕延切切此令云云 
[省令催辦户籍]  
　　上海縣知事公署昨奉省長公署訓令云案查本公署公發户籍學員業據該知事呈報到署并繳銷執照在案現在户籍急需開辦該縣户籍主任尙未據呈請核委其餘應辦事務均未着手進行概可想見合亟令催限文到三日内將該户籍主任呈請核委所有應辦事務應即查照本省户籍條例暨施行細則依次進行案關要政毌得玩延切切此令 
[航業消息]  
　　北京近派李文樞爲考察各國幣制委員隨帶書記何某隨員湯某並茶房侍役等各一名南下到滬向本埠提督輪公司預定頭等客位七間决定十一月二十日從上海放洋先至北美考察後再渡大西洋赴歐洲各國云 
　　日郵社之上海丸長畸丸原擬本月底來滬復航中日缐内之聯絡班惟該兩輪任震災時行駛船體受損刻須在長畸修理故更須展延一個月方克到滬 
　　提督之格倫總統號昨已到滬載來本月五號以前之美郵件一千三百餘袋其進口貨中有麵粉十一萬四百五十一包香烟一千五百二十箱烟葉二十件紫銅四千一百十件墨水一百二十九箱香烟附屬品一千七十七件牛奶一千三百六十六件 
　　日本旗艦對馬號昨已離滬赴東又新建長江警備艦堅田號昨亦離滬赴蕪加入第一外遣隊出防長江矣 
　　聞下月八日南滿公司之西京丸輪來滬時有關東之日本敎育視察團八名乘該輪來滬 
　　招商局之江慶輪現因上江水淺業經調來上海又昌與公司之澳大利亞皇后號原定二十七日由坎拿大到申茲已有電報到申聲明又須延期兩天改至二十九日進口 
[商總聯會籌備選舉訊]  
　　已有十餘路商會代表報到 
　　上海各路商界總聯合會議定本月二十八日假寗波旅滬同鄕會舉行正式成立大會選舉職員連日各分會繼績報到出席代表者計有福建·山東·江西·南巿兩路·北海·天潼·福德等十餘路南京路則因第五屆新職員尙未揭曉暫請舊出席代表余華龍·陳伯男二人繼任現已入手編印代表名册及籌備開會事務惟聞本屆對於各路分會及出席代表之资格審查頗嚴云 
[五馬路商聯會緊急會議紀]  
　　爲債務糾葛事　致會審公廨函 
　　五馬路商界聯合會昨因會員天鍚永五金號等與開設北河南路永安里之瑞昌公號債務糾葛被瑞昌公號主周書榮（債務者）捏詞誣控會審公廨將債權方面之新裕號夥友拘送判押西牢兩月一案特開緊急會議到會者全體職員四十餘人二時半振鈴開會正會長朱葭琯主席先由天鍚永代表孫桂泉被告略謂敝號與新裕美新等十餘號因瑞昌公積欠各號貨欵洋一千二百餘元屢討無着嗣經該號主周書榮函約各號同人於九月初四日下午四時在百頓路四美軒談判至期各派代表如約會議周某一再懇情願將貨欵賬目先行盤點封存作抵由債權者保守僉以周某所請合乎習慣帮即允諾旋因盤點後與所欠之數相去尙遠故公議暫由債權者之各號派夥輪値保管詎知周某實懷惡意竟捏詞妄控公廨由虹口捕房拘送是日輪値之張莫二人判押兩月現時非但債權無從追討並受無辜之災應請設法代爲救濟等語報告畢後由調查員陳春盈報告調查情形實在不虚經討讑之下去函公廨請求昭雪茲錄其原函於下 
　　（上略)按諸商業習憤債務糾葛情願以産作抵債權者鑒其實情得由雙方協議自行辦理並無必須受任何法律之拘束此即民事以意思自由爲要件初非刑事部分之比也况查本案周書榮旣曾函約各債權者請求作抵即就法理言之已爲授權行爲更何得捏詞誣控更可異者張莫二人乃係夥友地位並非各債權者之全權代表亦非各個債權者之主體虹口捕房拘送人似亦出乎法律解釋之外使此案面聽周書榮逍遙事外張莫二人無辜縲絏則滬上一埠有此商習慣自難免有此事情後日詎敢再追欠欵受　生財以身受法外之法（中略）據情代爲懇求提再案審昭雪無辜云云 
[凱雷私販軍火兩案之續審]  
　　文匯報云昨日下午美按察使署復審凱雷氏私販軍火兩案美檢事胡薩氏聲稱本案自問過兩造證據後已逾三星期延未定讞應請早日定期向杜總司令張省長處訽取供辭以便結案被告律師如能取得張省長手書則杜總司令之函亦可作爲證據又稱被告兩保人適於昨日至檢事處要求取銷擔保而三日前亦據可靠方面報告被告被正與華官交涉給欵若干俾能他往檢事恐被告或將潛往日本因囑捕房密加注意今擬請増加保金每案美金二千元未得妥保之前暫將被告拘留羅使因諭前保有效期限延至今日正午爲止着被告另覓新保並着被告律師注意被告毌使潛遁按署書記配敦葛烈芬氏會同兩造律師於星期六往京取杜總司令供辭本案俟諸人回滬後定下星期内續審刻聞凱雷氏已於今晨至美按署將新保辦妥又凱雷洋行破産案亦於昨日下午續審由許埋律師聲請延某理賬公館爲淸理人樊克令律師代表該行聲明同意云 
[交涉署昨宴瑞典公使]  
　　江蘇特派交涉員許沅於昨日午刻在署設盛筵歡宴瑞典公使到者有松滬護軍使何豐林·海軍司令林建章·王道尹·沈知事等均由陳世光科長楊小堂秘書招待觥籌交錯盡歡而散 
　　尙有本埠新聞轉入後頁 
 
 

Page 15

 
 
第一萬八千一百九十八號;中華民國十二年 西曆一千九百二十三年十月二十四號
星期三 * *本埠新聞二 
[核准酌减猪税之指令]  
　　罷巿期内准減三千元 
　　上邑猪税認商徐萬昌因肉業罷巿税收損失曾具呈上海縣知事轉呈財廳籲請准予酌減昨沈知事奉到嚴廳長第一一六○四號指令開呈悉淞滬猪税認商徐萬昌前以肉業罷巿損失税收五千六百七十五元呈請蠲免一案旣據該知事查覆猪商認税區域雖屬吳淞·上海二處而猪隻銷數究以上海爲多前次停巿十一天影響所及自不免有所損失應准減免三千元以示體恤除令行吳淞税所轉飭遵辦外仰即知照此令等因聞沈知事奉令後業已令知該認商知矣 
[阿眞廷公使展緩來滬]  
　　文匯報云前報紀駐日阿眞廷公使加里爾氏將來滬一節兹聞該使因病已展緩啓程 
[八大學比賽網球之經過]  
　　滬江奪得錦標 
　　東方八大學本屆網球比賽於本月十九·二十·二十二·三日在南京舉行錦標業由滬江大學球隊獲得已誌昨報兹悉滬江與其他上海參與比賽各大學球隊已於昨晨由寗乘頭班車返滬述及此次比賽情形謂十八晚八大學代表均到寗後抽定比賽程序十九日第一次預賽滬江與復旦爲一組結果滬江勝約翰與東南爲一組結果約翰勝東吳與之江爲一組結果東吳勝南洋與金陵爲一組結果南洋勝二十日第二次預賽爲南洋與東吳滬江與約翰結果東吳與滬江勝二十一日爲星期休息二十二日爲東吳與滬江决賽之期上下午共賽單拍三耦雙拍二耦均滬江選手獲勝東方八大學本屆網球錦標遂爲所奪至各校比賽時當推滬江與復旦二隊拍時最爲劇烈滬江隊員爲陳乃新（隊長）·黃保廉·董承琳·凌志揚·凌憲揚·黃錦濤（管理）云 
[柯脱博士在滬之演講日程]  
　　美國植物學家柯脱博士將於本月三十一日由寗來滬上海各團體歡迎之公宴亦决於三十一日晚間舉行於寗波同鄕會兹將柯脱博士自十一月一日起赴各學校演講日程錄之於左 
　　演講題目地點日期 
　　生物學爲一種實行科學約翰大學十一月一日上午十時 
　　近世的進化上海民立中學十一月二日下午四時 
　　植物學爲一國之富源江蘇省敎育會十一月三日下午四時 
　　科學之理想朁南學校十一月五日上午十時 
　　今世進化之現象同濟大學十一月六日下午二時 
　　進化與基督敎滬江大學十一月六日午時 
　　植物學研究之進化復旦大學十一月七日下午二時 
　　新精神青年會十一月七日下午七時 
　　宗敎敎育之生物根據滬江大學十一月九日午刻 
　　科學家之宗敎滬江大學十一月九日 
　　植物學與國家富源之關係中西女塾十一月十日午刻 
　　進化之意義寰球學生會十一月日下午八時 
[滬江大學近聞]  
　　二十七日舉行農品展覽會 
　　本埠滬江大學今秋開學以後男女學生總數已逹七百餘人所有各種事業均極發逹若自治會·男女青年會等亦都富有精神至該校教員方面今年復新聘十餘人如前美伯朗大學社會科敎授白克令博士·韋雅各博士·繆秋士博士等尤爲學生所歡迎以言運動則今秋東方六大學網球賽錦標竟爲該校所得他如足球·籃球·及田賽各隊亦已組織就緒將來勝利當可操左劵也又胡適之君於本月十二日應該校之請演講現代國文的新興趣大致謂自語體文盛行以來全國頓生一種新的興趣學校對於國文亦大加整顿國立如是敎會學校亦然比種新興趣的由來可從幾方面觀之㈠心理上白話詩文戲曲詞歌小説等自唐宋元明淸數代以來日趨新盛威力不能禁科舉不能減蓋乃自然的趨勢心理上的嗜好人生之表現㈡歷史上我國旣有二千五百年之白話歷史有許多絶好資料埋没未發正賴我人之整頓開掘重新估定價値㈢功效上白話文已過試騐時而入建設期我們應盡量創造研究謹愼發表使國語文生光輝社會多受其益云云 
　　又該校住於浦濱邨落中故對於鄕邨改進頗加注意年年在秋季開鄕村展覧會一次以資實地提倡改良其農民生活聞今年定於本月二十七日舉行展覧節目如下（一）農品（二）敎育（三）工藝（四）衛生（五）國貨（六）科學（七）書報（八）食品（九）烹飪（十）花卉（十一）家庭（十二）玩具並有影戲·茶點·野外游戲·及感親會之游藝會等等 
[敎實聯合會視察員到寳]  
　　江蘇敎育實業聯合會視察員王竹銘昨日到寳山視察由四區學務委員徐祝平伴同前往先在吳淞視察乙種商業學校·同濟醫工大學·實明電燈公司·及華豐大中華紗廠旋至江灣視察婦孺救濟會及模範工場事畢即返滬云 
[交涉署取締閘北俄難民]  
　　先令警廳調查 
　　江蘇光涉公署現因閘北住居俄國難民頗多深恐爲飢寒所逼滋生事端現擬設法籌集經費資遣出國昨令警察廳先行調查一切云 
[料器業公會評幹會議紀]  
　　將濟日石灰費移賑災僑 
　　昨日二時料器業公會爲農商部回文改換會長爲總董各科職員均爲董事一案以及日人慘殺華僑事特邀集評幹二部開聯席會議計到會各廠爲中華鳳記廠·中華第二廠·公益廠·寳山廠·振康廠·竸康廠·謙益廠·協記廠等四十餘人公推陳翊廷主席對於第一案總董事公决准遵部章改會長爲總董全體通過對於日人慘殺華工事公决本會前辦石灰五百擔裝日急濟今日本浪人無故慘殺華工毫無人道應將前議案取銷將該灰退訖臨時改換方針將籌集之欵匯交協濟日災義振會救濟回國難民以合本會樂善好施主義繼乃討論料器漲價案議决二星期内邀集各同行聚餐公决漲價日期復次議决將協濟日災義振會送來捐册十本分發在會各廠量力代向各客號經募多多益善限三星期如數繳付該會議畢散會 
[友華銀行滙巿報告]  
　　昨日友華銀行滙巿報告云二十二日倫敦大條銀價近期長八七五遠期長五六二五紐約銀價長至六角三分七五今日此間滙價掛牌英鎊長至三先令一便士美金長至六十九元二五日金落至七十一兩二五其他滙價亦隨以俱動今日開盤巿况堅旣而稍平晨初英鎊售價十月份三先令一便士三七五十一月份三先令一便士三一二五十二月一月份三先令一便士二五美金售價近遠期均七十元零一二五旋因照此價購入者頗踴巿况稍平收盤時英鎊售價不能過十月份三先令一便士二五十一月份三先令一便一八七五十二月份三先令一便士一二五美金最佳之售價近遠期均六十九元八七五日金售價近遠期均七十兩銀行滙票定價英匯三先令二便士美滙七十一元七五法滙一千二百四十五枚昨日倫敦銀巿中印均購入巿况敢盤弱售者頗多紐約巿况平收盤時多售出 
[上海商業巿况彙錄]  
　　金融 
　　昨日早巿銀幣價爲七錢二分二釐三毫七忽半較上日小一毫二忽半午巿又跌一毫二忽半價爲七錢二分二釐二五中國銀行由杭州運來現洋二十萬元本街各錢莊裝往通州洋十五萬元又裝往束三省洋十五萬元又裝往漢口洋五萬元又裝往硤石洋十萬元中國银行賣出洋三十萬元價七錢二分二釐三七五至七錢二分二釐二五道勝買進洋五萬元價七錢二分二釐二五 
　　銀拆早巿價二錢六分較上日小一分午巿又漲二分價二錢八分交通裝往杭州大條三百七十九條住友拆出二天期銀十五萬兩價二錢四分 
　　昨晚止各銀行曁錢莊查倉存底現銀二千四百五十三萬兩現洋三千九百零八萬元 
　　公債票 
　　昨（二十三日）各種公債巿况平常票價毫無重要上落金融公債現貨千元票開盤六十四元四角比前日大五分其後略見趨疲迨收盤時又恢復原價十月期開盤六十四元六角最小跌至六十四元零五分收盤雖回高三角比前日已跌落四角五分十一月期结果比前日小半元收盤價爲六十四元七角半整六現貸開盤五十元零五分與前日行情相同其後雖略有更動而結果毫無上落十月期進出交易兩稀巿面平定收盤五十元零一角半計小一角十一月期同縮一角收盤價爲五十元零七角償還八厘賣户不多巿面堅定全日成交價常在十六元七八者並不亟亟謀脱則巿價尙有續漲希望餘如三五年票及整七七長等票均無受主故價未揭曉云 
　　國内匯兑 
　　昨（二十三日）國内滙兑據上海銀行公會報告各埠匯價變化較多京津銀滙比前日回跌一兩洋滙同降三元北京公砝價爲一千零五十兩零五錢銀元計一千零十元天津行化計一千零五十八兩半銀元爲一千零九元烟台烟估回跌九兩半價爲一千零三十九兩五錢銀元仍爲一千元漢口洋例價掛一千零二十八兩二錢半計大七錢五分銀元則縮去二角半價計一千零十二元濟青互有滙通濟南濟平每千兩貼四十二兩七錢半計大五錢銀元同高半元價爲一千零十元半青島膠足提高一兩價爲一千零七十一兩銀元好起二元爲一千零十三元餘如蘇浙川皖等處滙欵仍無所發動故滙價依舊如前云 
　　上海商業儲備蓄銀國内滙兑二十三日行巿報告云今據津電報稱銀滙跌落一兩爲一千○五十八兩五錢洋滙亦跌落二元爲一千○○七元北京情形略同計公砝爲一千○五十兩○五錢洋滙爲一千○○八元保定·唐山·石家莊·等處亦各跌去二元同爲一千○十元漢口銀匯今電回漲五錢計洋例每千兩合規元一千○二十八兩二錢五分洋匯仍爲一千○○九元五角沙巿洋匯漲二元爲一千○二十元湘滙常德跌落二元爲一千○十六元豫滙開封漲二元爲一千○十二元許州漲三元爲一千○十五元洛鄭未動計鄭州爲一千○十五元洛陽爲一千○十八元周家口·信陽州同爲一千○十二元餘巿仍舊 
　　金巿與滙價 
　　昨日星期二大條銀來電近期驟長八七五遠期長五六二五十一月份標金開盤爲三百三十六兩較前日收盤跌去一兩二錢稍高至三百三十六兩二錢毛盤時人心極疲買者暢旺致標金最小跌至三百三十五兩四錢先令揭曉亦長半辦士餘如印匯大二羅比半法滙大三十法郎美滙大七五東滙小半分荷滙大一盾半新匯小一分二五是時標金反而漲至三百三十五兩九錢又高至三百三十六兩二錢各滙巿况因先令長故亦較堅硬銀行賣出十二月份先令價三先令一辦士二五買進三先令一辦士三七五又賣出十二月份美滙價七十元零一二五買進七十元零二五又賣出十二月份束滙價六錢九分七五買進六九分半標金各小至三百三十五兩七錢旋又回高至三百三十六兩四錢嗣後銀行賣出十二月份先令價三先令一辦士三七五又賣出十二月份東滙價六錢九分六八七五買進六錢九分四三七五惟美滙並無上落仍爲前價標金則小至三百三十六兩後至十一時許香港來電爲長二五是時人心則頗好標金因而未跌反高至三百三十六兩九錢移時略小至三百三十六兩六錢後至收盤時巿况較前爲平銀行賣出十二月份先令價三先令一辦士一八七五買進三先令一辦士七二五賣出十二月份美滙價七十元買進七十元一二五又賣出十二月份東滙價六錢九分八七五買進六錢九分六二五故標金乃最高至三百三十七兩後爲三百三十六兩八錢收盤午後標金開盤三百三十六兩七錢小至三百三十六兩三錢先令弗動斯時標金爲三百三十六兩五錢又高至三百三十六兩九錢各匯巿價仍與上午收盤相等惟先令賣買兩價均爲三先令一辦士二五又賣出十二月份美滙價七十元買進七十元零一二五又賣出十二月份東滙價六錢九分八七五買進六錢九分六二五標金略小至三百三十六兩六錢嗣後巿况不相上下惟有先令賣價較平零六二五餘與前價相同銀行賣出十二月份先令價三先令一辦士一八七五標金交易亦係買者居多故最高至三百三十七兩二錢後則並無升降爲三百三十七兩一錢綜計全巿最高低相差爲一兩八錢較上日收盤則祇小去一錢耳 
　　紗花 
　　昨日棉紗巿面仍堅穩各客帮之買進者計有千包左右現本紗價好起五錢至一兩日紗相同江西漢口牛莊威海衛青島烟台野雞蕪湖等帮共買成本紗四百餘包日紗五六百包公會上有崇海等客購成本紗二三十包價亦堅俏交易所標準近期漲一兩左右遠期漲一兩八九錢三品紗價大阪來電較前日略高五六角美棉電報期無上落五有份漲起十一個磅音七月份小去一個磅音印度花朋搿爾勿動奥浮辣小二個羅比白洛去亦小二個羅比各紗廠均無開出巿面仍形穩固各帮購胃不薄惟川帮仍未入手也 
　　昨日棉業交易所通州花標準近期遠期均好起三四錢至四五錢南巿本花亦堅定紗廠聯合會報告恰和洋行買進現貨送廠本花七百包價四十兩零五錢内外廠買進現貨送廠陜西花三百件價四十一兩五錢生泰買進現貨棧交粗絨花八十二包價三十七兩七錢五永安廠買進棧交通州花一千包價四十一兩三井洋行買進現貨送廠打包太倉花三千包價三十九兩五錢太和買進現貨送廠打包火機花一千包價三十九兩五錢 
[縣敎育會所接省立學校函]  
　　加徵漕糧附税説之辯正 
　　上海縣敎育會賈粟香君接省校値年學校函云粟香先生大鋻讀省議會彙刋載尊處與縣議會商會等致省議會代删電查此事江蘇省校同人絶無加徵漕糧附税之意更無提出議會之舉報載一節全屬子虚傅布者是何作用不難揣測先生明逹當不爲所愚敝處已於十六日新江蘇日報聲明更正上海各報亦已送登不日可以載祈注意并請代逹莫李曹姚諸公報紙傅聞勿加輕信再尊處致省議會代庚電對於省校十二年度招收初中前師新生有所責問省校同人僉謂省議會會决各縣分辨初中前師原欲使之普及並非挹此注彼且各縣遍設所以使交通阻滯上學困難者咸資便利非必於通都大邑之省校强行割裂故决案有第三條之規定至於目前尙在十二年度議會通過省校預算均列初中前師經費與補助縣辦初中前師經費絶然二事與議决案十三年度起云云更無關係省校十二年度當然遵照公布議會通過之預算招收新生與議决案并無抵觸云云囑爲轉逹特此奉聞想彼此爲謀擴充敎育當然默喻詳考事實必能洞悉也順頌台祺省校値年學校啓 
[化工展覧會之尾聲]  
　　參觀者逹一萬四千餘人　審查物品暫停參觀三天 
　　總商會商品陳列所第三次展覧會自雙十節開幕至昨日止已屆閉會之期總計兩星期中外人士之前往參觀者逹一萬四千餘人至團體方面本埠如第二師範紹興旅滬公學·中華女子公學·慕爾堂·童子養成團·滬江大學·普益社·及北唐義校·外埠則有各地青年會代表·省立第七師範·江西吉州甲種工校等約千餘人兹聞該所現因延聘專家着手品評本屆送曾陳列各種物品並須淸潔各樓橱櫃等物昨特發出通告自二十四日起至二十六日止暫時停止參觀自二十七日起則二三樓仍照原定展覧時間任人入覧云 
[化工演講大會之第十次演講]  
　　藥業上化學之關係　我國製藥業之亟待發展 
　　前晚（二十二）商品陳列所舉行第十次化工演講大會仍請吳　東主席首由五洲固本皂藥廠廠長李覲唐講演「藥業上化學之關係」分五項十三條（甲）藥業製造上化學之關係㈠原料之配合㈡手續之經過㈢出品之檢查（乙）藥業販賣上化學之關係㈠藥品之運搬㈡藥品之保存㈢藥品之鑑定（丙）藥業需用上化學之關係㈠藥品之取扱㈡藥品之辨眞㈢）藥品之反應（丁藥業上國權及經濟之關係㈠平時關係（二）戰時關係（戊）吾國藥業發逹之必要㈠他動的發逹㈡自動的發逹繼山蘇州大逹藥布廠技師鄭福民購演「吾國製藥業之亟待發展」略謂我國製藥事業尙未逹萌芽時代一切藥品全賴外貨之供給非僅經濟上損失甚大且一旦國際發生事端則藥品失其所供危險不堪設想若能注意先事小規模之製造則其裨益於醫藥各界實非淺鮮末由滬江大學敎授戴仁賚講演「煤之檢騐」詳述各法并備具試騐儀器説明一切講畢開演「煤之開採影片」而散 
[建築董家渡碼頭之布告]  
　　上海縣知事公署昨發布告云爲布告事案據建築董家渡碼頭籌備處紳商王震·姚曾綬·傅恭弼·朱曾疇等函陳籌備建築董家渡水門汀碼頭兩面在水橋平台上另築斜木碼頭各一座北停義渡等船南停貨船等各項船隻並建有兩面臨時碼頭自領執照後業於九月二十九日開工均已呈報在案建築之時岸上應打竹笆浦面先打椿脚是以義渡等船應停泊在北首所建臨時碼頭貨船等各項船隻應停泊在南首臨時碼頭將中間舊有碼頭卸除以便工作所有民船·航船等船暫應移泊在兩面木排及左近碼頭一俟建築工竣各項船隻停泊之地可仍回原處除函請區一分署蕭署長·水巡隊潘隊長派警勸令移泊照料外理合備文呈請縣長准賜出示布告曉論周知以免無知船户阻碍工程不勝迫切企禱之至等情據此除批示准行外合行布告仰該處船户人等一體知悉現値董家渡碼頭重行建築正在與工之際各項船隻應照該籌備處指定地點暫行移泊以便施工俟工竣仍可停泊原處仰各遵照毋稍阻碍切切特此布告 
[錫金公所改選董事]  
　　海寗路錫金公所昨日正午十二時舉行秋祀並改選董事到者六十餘人禮畢投票公選名舉董事及總董各一人結果祝蘭舫當選　名譽董事榮宗敬當選總董云 
[徽寗旅滬同鄕會選舉會董]  
　　當選者徐季龍等八人 
　　徽寗旅滬同鄕會前日第四次評議會理事部提出會董姓氏請衆通過當經一一表决計當選會董者汪瑞闓·徐季龍·吳蜨卿·徐積餘·朱智仁·胡祥鈞·汪禮齋·謝淮卿八人復選舉程永言·黄温如·胡芾之·黃憐生·等四人爲驻會書記員云 
[閩參觀團由寗返滬]  
　　福建省立第四師範學校學生日前來滬參觀本埠各學校及工塲後旋赴南京參觀東南大學現已事畢於昨日乘寗路頭班快車返滬聞於今日再赴杭州參觀云 
[汽車碾斃婦人]  
　　汽車夫竟不顧疾馳 
　　前日淸晨·有裝貨汽車一輛駛經滬西極司斐爾路將婦人陳徐氏撞倒汽車夫見已肇禍非但不停車施救反鼓機疾馳而逃致該婦下體遭車輪碾過血肉横飛立時斃命適魏光學·張德相等經過覩此慘狀竭力狂追無奈車行甚速難以赶上遂認明該車號碼報告戈登路捕房派探沈崇禮往將屍體舁入虹口斐倫路驗屍所旋查明該汽車係滬寗車站對面之朝福記轉運公司所有即往該公司詢悉汽車夫名任德敬遂將任拘押昨午報請公共公廨關讞員會同美雅副領事蒞所騐明屍體升座公位捕房將屍夫陳正桂帶案據稱其妻今年四十三歲被撞時伊未目擊請求伸雪中西官諭着屍夫領棺殮汽車夫任德敬押候訊明究辦 
[戳斃楊老三案又獲一人]  
　　楊老三於本月一號夜在福州路青蓮閣茶館樓上被人持刀戳傷身死業由捕房拏獲林根生一名解經公共公廨押候訊究迭誌報端前日静安寺捕房探目陳雲忠債悉邱麻子對於此案亦係兇手協同西探投閘北五區三分所加派警探在天通庵路將邱拘獲昨晨連林併解公堂首由見証茶客秦阿金上堂証明是晚伊在青蓮閣品茗聞呼救聲見被告扶死者從小便處下樓死者之傷不知何人所戳等語繼據邱麻子供稱林根生有友名姚萬安者前被劉桂全戳傷後劉被捕解奉公堂判押西牢四月兹劉刑期已滿釋出乃託楊老三及孔姓管姓二人向姚索洋十元姚遂商由林爲購車票回籍楊等以林將姚送歸故向林索討此欵邀往青蓮閣聚吃講茶林在小便處出刀將楊戳傷逃出由巡捕到來將林拏獲等語林之代表包仁律師即向以上兩人駁詰一過旋向林詰據供稱是夜我送姚往火車站乘電車轉來在正豐街遇見邱麻子被邀至青蓮閣爲姚萬安之事向我索欵十元我即將疑交給管孔兩人並付淸茶資下樓行至小便處見邱用刀將楊戳傷倒地乘隙逃去我即扶楊下樓喚到巡捕送楊往醫院我則被拘入捕房其實楊者係邱麻子與我無干等語李襄讞與美阿副領事研訊至此時已過午判兩被告還押於禮拜四再行續審 
[持刀傷人致斃再行起訴]  
　　湖北人郭國慶糾同胡連生於六月二十五號夜持刀突入舟山路十四號屋内將徐阿三·及徐妻蔣氏媳徐王氏·同居婦人高王氏·等頭顱肩背砍傷被捕解由公共公廨訊實判决郭押西牢三年胡押一年半嗣受偒之高王氏傷重殞命故捕房對於郭胡兩犯復行起訴前次開審徐阿三等未到因是改期昨經捕房傳集人証將兩被告解廨研訊首由原捕房代表梅脱蘭律師述明案情並詰據證人張華供稱是晚被告持刀糾同多人欲將我傷害我被追逃入徐阿二家内被告赶到尋我未見遂將徐等男婦四人砍傷等語繼據徐王氏供稱是晚我與翁姑及已死之高王氏正在閒談被告等持刀闖入找尋張德華我答以不在我家郭即舉刀向我而砍我因用手遮攔致肩背遭其刀傷云云又據徐蔣氏供稱公堂前次傳訊時我因頭痛未愈故未到案徐阿三亦供因傷痕未愈故上次未能到堂候訊等語被告由高易公館之律師担任義務辯護向兩被告詰問當情形而郭胡兩有人皆否認持刀砍傷徐阿三等且否認追逐張德華謂是晚伊等被人扭住毆打嘴内所裝之牙齒亦被打落云云李襄讞與英韋副領事會審至此判郭胡兩被告還押候今日續訊核奪徐阿三上次抗傳不到藐視公堂着押西牢兩天示做 
[警廳集資撫卹被害二警家屬]  
　　淞滬警察廳總務科昨日分函各區所隊略謂五區巡警張鳳嶺賈富明於本年三月四日（即陰曆正月十八日）晚加班巡邏在天通庵地方被匪謀害傷斃一案業經懸賞購緝可緝兇犯以馮嚴辦並已緝獲嫌疑犯顧阿大等四名呈解松滬護軍使署從嚴訊究在案查該二警因公遇害情實堪憐而上有雙親下遺孤寡瞻養無資尤爲悱惻前奉廳長面諭該故警二名業已照章呈請從優核給撫恤惟爲數有限不敷事畜之资特由廳長每名捐給洋一百元所有内外部全體職員各提薪水百份之五巡長每員提洋二角巡警每名各提洋一角應於十月分核發薪餉之時飭由會計處分别照扣以備給與該二故警之家屬藉資　金之用如能額外多給者各自量力等因奉此除分函外相應函請遵照辦理云云 
[汽車傷人兩則]  
　　某號汽車於昨日上午九時許駛經愛多亞路撞傷江北人朱仁頭部等處跌傷由大自鳴鐘法捕房六十五號華捕到來抄錄汽車號碼另雇車送受傷人往仁濟醫院醫治一面歸報捕頭候示又有某號汽車於昨日下午三時許駛經静安寺路撞倒本地人王解生跌折腿骨由新閘捕房一百四十三號印捕押令汽車載送仁濟醫院醫治即持傷狀單帶該汽車夫人捕房請究 
[普安坊火警灼傷婦人]  
　　昨日下午四時華記路普安坊末一家不戒於火當由救火會驅皮帶車馳往澆救其時樓上有五十歳婦人張阿仁暈伏案上燒去頭髮灼傷手臂亦不覺救火員奮勇上樓負之由窗口脱險即車送同仁醫院醫治火�即由救火會救熄計焚去一幢房屋云 
[唐家灣之火警]  
　　前日黎明滬城西門外唐家灣　毛棧不戒於火當經各區火會紛紛蒞塲施救旋即熄減共燬房屋十餘間二區警署派警往查該棧曾保有火險遂將執事傳案命中送淞滬警察廳訊辦 
[浙水警救護被擄釣船]  
　　浙江沿海各船商因鋻於海盗之猖獗特飛電江浙船商聯合會禀請浙江水警廳特派新寳順兵輪前往温台洋面往來梭巡十月十三日適有定海岱秀大帮釣船如金泰源·金永康·金瑞鴻·金鴻祥·金泰興·金寳興·金源發·金茂泰等八船由閩裝運木植駛至温州三盤洋面突遇盗船數艘當將該釣船等悉行擄去其時新寳順兵輪適亦經過聞此警報立往馳救該盗等見勢不佳當遣難民數人赴輪求免砲撃一面即將金泰源等八船連人船一併釋放云 
[西工程師赴内地游歷之函請照料]  
　　公共租界工部局電氣處戴工程師擬於本月間赴江蘇省之太倉·崑山·無锡·西洞庭島·江陰·浙江省之嘉興·湖州等處游歷聞已由許特派交涉員分函太倉等縣知事俟該工程師來謁時妥爲照料并轉知軍警一體保護云 
[被拐江陰女子請求安插]  
　　昨晨有江陰女子孫才金赴浦東爛泥渡三區警署訴稱現年二十歳因在原籍被倪姓誘拐來申意圖販賣現倪不知去向請求安插等情曾署長判送警廳發落 
[辦冬防請領手槍]  
　　淞滬警察廳近以時届舉辦冬防之際業經召集所屬會議准自下月一日起由各警區加派巡警添崗防範並飭游巡隊通宵分叚梭巡以維地方治安在案兹查巡邏時應佩手槍現尙不敷故特要求軍署請將獲解搶刦慶雲銀樓之盗匪高玉坤等三名案内起獲之手槍五桿發廳以憑給予長警偵探等備辦冬防之用昨奉何護軍使允准已飭徐廳長派員來署請領矣 
[水警派船駐防税卡]  
　　水警第一區長奉令於十一月一日起舉辦冬防因查境内設有税務分卡之處爲數甚多均應加派師船一艘着令分赴裡日暉橋·徐家滙·虹橋·周太僕廟·嚴家橋·北橋·閔行·塘口·閘港·杜家行·沙港·得勝·五庫·氽來廟·洙涇·三林塘等各税卡駐泊以資保護而重税課昨已分别派定各巡官趕速期駛往指定在地點妥爲保護矣 
[搬運木植幾肇禍端]  
　　華商電車公司某號電車昨晨九時許由高昌廟方面載客向北行駛至三泰碼頭地方適有附近順泰木行所雇江北小工在浦下搬運木植上岸經過馬路該小工見電車已經駛近身軀慌急異常亟將所負木植棄下横在車前人則遁去該車司機人恐肇禍端立即截住車機無如木植亦隨勢滾入車底迨打倒車時木植竟乘勢滾進嗣由十二號查票員沈某下車察看被木植壓傷脚跗旣而報告公司急派小工多名到塲設法將木植撬出始得通車雖停頓僅半時許而往返車之輛之交通均受影響聞受傷之查票員已投醫院醫治又經公司向該木行道函請即轉告其他小工以後起運貨物如遇電車切勿仍前玩忽必須小心謹愼方免肇禍云 
[寓客服毒殞命]  
　　潮州人方壽生 
　　潮州人方壽生年二十六歳於前日下午五點時借寓法新租界敏體尼蔭路一百七十四號門牌招商旅館内詎於晚間不知因何頓萌短見吞服洋烟自盡至昨晨毒發呻吟爲該棧茶房韓六聞悉立即報告捕房飭探將方車送仁濟醫院因受毒已深醫治無效身死當即由院通知捕房將尸車送同仁辅輔元堂騐尸所於下午經聶讞員蒞所撿騐得該尸身穿元色洋緞夾襖褲秃頭西式髮脚着黑絲襪綠色尖口鞋子委係服毒身死因無家屬由堂棺殮聽候家屬認領 
[平凉路米店被刦]  
　　楊樹浦平涼路一百八十四號門牌黃聚源米店前晚八時許突來盗匪四人均穿藍布短衫褲擁進店堂各出手槍向店夥學徒嚇禁聲張當將賬檯抽屜内大小現洋六十四元刦取而逃迨該管捕房聞譬立飭通班中西包探前往兜拿無着遂回訴捕頭通飭各捕房一體查緝贓盗矣 
[運貨汽車撞傷塌車夫]  
　　塌車夫艾德發·鞠永培·前日拖車至閘北新聲路轉角被王阿六所駕之運貨汽車撞倒於地碾傷艾之臂腿·鞠之胸部由崗警一併帶入四區一分所劉署員判王解科收押受傷人送醫院療治 
[控楊春山縱火圖賠案之堂諭]  
　　保太保險公司前延逖百克律師投法公堂控告繭商楊春山縱火圖赔一案被告楊春山延農復律師代表答辯當經一再開庭傳訊見証原被律師呈述理由宣告辯論終結聽候堂讞等情曾見報端兹已由葛副領事會同聶讞員宣布堂諭略謂原告所控証據不足將案註銷着將被告開釋堂費一百五十兩歸原告負據云云 
[争奪麵店行兇之拘究]  
　　滬城老西門同生麵店係高國卿所開今年三月初四日高因病而死該店由其妻高徐氏同十三歳親女高招弟淸理但高國卿在日又與婦人馬張氏私識是以馬張氏偕其前夫兄馬伍卿借住該店中自國卿死後馬張氏等仍匿留不去昨日上午馬張氏等竊奪該店主權遂下逐客令高氏母女不服向之争論馬伍卿即用刀將高徐氏右手掌砍斷一時痛極倒地高招弟見母受傷出外鳴警將馬伍卿·馬張氏等一併拘送二區警署察得該氏傷重先送堂醫治馬等函解檢廳奉訊之下判被告分别收押候察看原告傷勢若何再行核辦 
[瘋子自刎獲救]  
　　昨日有嚴阿新在法租界後新街忽發神經病持刀自刎圖盡爲行人見而將刀奪下鳴捕到來帶入捕房即送醫院醫治幸傷無大碍當即送回捕房捕頭諭令押候今日解送公堂請示 
[控損害名譽案具結開釋]  
　　美商久隆洋行大班西人喬其揚控前買辦馮輔朝在外散佈謠言損害公司營業並向各處騙欵等情由廨訊諭被告押候美領堂期解訊在案昨晨由關讞員會同美雅副領事集訊先由原告代表律師上堂詰據原告供稱被告停止職務後書寫字條毀壞公司名譽並圖騙欵各節繼由見証陸和英·陳源記·楊文廣等相繼投案證明前情訊之被告供稱自六月一號進該公司爲買辦後因公司並無資本旋至八月杪辭歇不但兩月薪水分文無着且爲墊付房金零用等費數百元原告所控各節全屬子虚實因無欵使用書寫字條令子女至該公司請原告償遠少許墊欵乞鋻堂上核供判馮輔朝具結開釋 
[破獲北河南路之燕子窠]  
　　無錫人袁仁林在北河南路五十二號屋内私售燈吃洋烟被該管捕房邢副捕頭訪悉率同巡捕往將袁及烟民施阿美濤濤張海林等拘獲連同烟具昨解公共公廨中西官質訊之下判袁押候查明再訊餘人各罰洋三元充公烟具銷燬 
[兜售彩票之科罰]  
　　寗波人王志卿前日將湖北彩票持至楊樹浦路一千一百七十七號屋内兜售被包探何慶恩查見以王遠違章拘入捕房昨解公共公堂中西官質訊之下判王罰洋十元充公彩票銷燬 
[賣烟連二房東併罰]  
　　姚法元邇在法租界王云亭家私設烟榻容人燈吃洋烟爲探查知前往抄出烟具等物一併帶入捕房諭令交保昨日傳至法公堂訊實中西官判以查得二房東王雲亭前曾犯過罰洋七十元姚罰四十五元充公以儆 
[訂購新出字典之踴躍]  
　　商務印書館譯印英漢雙解韋氏大學字典自版權交涉經公廨依據條約解决後業於陽曆九月下旬正式出版一面爲酬答購者久待起見續售短期預約兹聞續售預約期内遠近訂購更爲踴躍而各地學者敎授獲觀此書後馳書稱許者亦絡繹不絶云 
[公共公廨訊案彙錄]  
　　昨日公共公廨訊理之民事訟案併誌如下㈠裕成永金號延海德禮律師訴董錫齡欠買賣標金賬銀案結果着被告償還原告銀六百十七兩四錢五分並堂費㈡潘兩蘋聲請破産案債權梁誠譧延甘維露律師到堂請追欠欵結果應由老咸章等三綢莊與本廨理賬員於三日内約定時間將該三莊議單股東簿送至查賬員處查明潘雨蘋有無股份報告公堂核奪㈢信成猪油公司訴張俊卿不理擔保江連科欠銀案結果此案早經判决被告張俊卿迄末遵判履行應着於二十四小時内照章具保再限十四天缴洋㈣朱錦章訴林佛心欠皮鞋價洋案結果被告無從傳逹准原告自行登報十四天内投案候質逾期再不到案即予缺席判决㈤張慶榮訴朱記煥欠米洋案結果被告臨訊不到由原告呈出証據屬實應照所訴之數缺席判决並缴堂費㈥程孫氏訴聶巧貞娘欠借洋案結果註銷㈦唐素珍訴解金星欠借洋案㈧陳李氏訴宋國祥欠借洋案㈨孫勇爲訴張阿虎欠木器租洋案結果均改期 
[誌謝]  
　　昨承商務印書館惠贈第八卷第二號「兒童世界」及第四卷第一號「小說世界」各一册謝謝 
公布欄 
[上海地方檢察聽]  
　　批示管沈氏狀悉爾與不格子無母女關係依法不得告訴所請應毌庸議此批邵爾康狀悉候訊明辦此批沈唐氏狀悉本案旣經處分該氏如有不服仰即聲明再請可也此批韓天鵬狀悉候送同級審判廳核辦此批顧大金狀悉准如所請此批陳卒豐狀悉候送同級審判廳核辦此批張明德據訴無諭是否屬實仰報告就近警署核辦可也此批顧銀根候送同級廳核辦此批孫義禎案關重大正在偵查所請暫難照准此批姚仲丞狀悉此批武學期狀悉仰該民查明劉立書實在住所自向原縣請求此批范闸　泉牂悉仰即來廳訊明核奪此批林文安狀悉仰遵照前批毋凟此批王漢强狀悉候傳訊此批徐德榮狀悉案已悄起訴毋庸多凟 
此批以上十月二十日王黃氏候偵查核辦此批杭長焚静候偵查毋凟此批湯有爲狀悉候暈送高等檢察廳核辦此批施昌興爾年舉證人不願到案即謂其賄足見爾信中雌黃又牵扯多人希圖維織尤　刁玩特斥不准此批胡沈狀悉查此案係債權争執即赴同級審判廳請求核辦可也此批孫金飛狀管仰即來廳候訊此批崔夏氏狀悉本案已不起訴該氏如有不服仰即聲明再議可也此批陳正邦狀悉准如所請此批黃小炳狀悉案經訊明仰移送同級審廳預審庭核辨此批杜金海等狀悉案經起訴同級審判廳訊辦毋許旁凟此批韓寳泰狀悉仰候檢巻送呈高等檢察廳核辦此批汪寳榮狀悉仰候移送同級審判廳預審庭核辦可也此批楊建修狀悉爾案業經訊問明白仰遵庭　毋許聽入唆訟致傷親戚感情此批毛吕氏狀龍生果不孝不妨送案訊辦該氏旣未成傷應毋庸議此批以上十月二二二日 
 
 

Page 16

 
 
第一萬八千一百九十八號;中華民國十二年 西曆一千九百二十三年十月二十四號
星期三 * *   
 
 

Page 17

 
 
第一萬八千一百九十八號;中華民國十二年 西曆一千九百二十三年十月二十四號
星期三 * *本埠新聞三 
[中華懋業之參觀]  
　　南京路中華懋業银行於前星期六下午有眞如曁南學校商科學生所組織之經濟研究會會員二十餘人到行參觀該行副經理瞿季剛君率領學生依次參觀各部并詳細説明約歷二小時云 
[農産養蜂公司今日開幕]  
　　華繹之農産養蜂公司在愛多亞路六八八號門牌·大世界斜對門今日（二十四）開幕先設養蜂及蜂蠟部出售眞蜂蜜甘美有益衛生冬令與牛乳同服尤合分純粹枇杷花蜜及紫雲英蜜二種枇杷蜜可治咳華氏蜂塲在民國二年設於無鍚今則分行江浙兩省養意大利蜂種四五百箱中國蜂亦甚多年産機製蜂蜜數萬磅現在滬剏設此養蜂公司兼售蜂種及養蜂器具云 
[亦吾今日開始攝影]  
　　北四川路十號·亦吾照相館籌備多時現已完妥其内部裝飾頗含美術意趣滿室所懸照片均爲該館經理趙君實地所攝該館定今日正式開幕前往攝影者照原價祇收八折云 
[泰康開幕期展緩數日]  
　　江西路三洋涇橋口北首泰康公司由崔劉二君經理經售聯華洋行各種貨品本定今日開幕因各貨未曾到齊且門面裝修亦未完竣故須展緩四五日云 
[素精分發行所之增設]  
　　我國調味粉質以素精爲最先發明味美而富有滋養料銷售於各埠及南洋羣島爲數頗鉅近聞爲購客便利起見將於南京路設立分發行所並新增各種美味食品該公司所編印「素精集」第一册已出版内容甚豐美云 
[德裕廉價三星期]  
　　三馬路石路東首德裕參行向來運售西洋參經理徐君湘波以今歲適値七載故自今日（二十四）起舉行廉價三星期云 
[丸散藥品附加贈件]  
　　四馬路蘇瑞生丸散藥局現因十三週紀念贈品十天自九月十六日起至二十六爲止凡購各種丸散油丹一律買一送一云 
[五星玻璃廠將開工]  
　　我國製造玻璃事業尙在糼稚時代而年來需用日廣供不應求咸多仰給於舶來品武進沈星五君集資創辦中國五星玻璃製造廠已於閘北天通菴路　地數畝建築廠屋正由工程師建製爐灶内部佈置大體就諸日内即可開工澆鑄沈君曾留學美國得化學工程師學位云 
[梁新記派員赴杭]  
　　梁新記總發行所昨派推銷員陳精神梁少俠兩君赴杭調查並帶有各種牙刷樣子等向該埠勸銷云 
[帽業減價趕製新貨]  
　　望平街之馬敦和·冠華·老升和·老彩文·冠五洲·法租界之陳天一·泰和齊·以及華界之冠華等八家帽業大同行自九月十一日起廉價三星期以來所售各帽價均九折計算前昨兩日各莊門巿均甚擁擠特開夜工趕製新帽云 
[新到圍巾及領頸珠]  
　　先施公司新二樓衣邊服式部近日在大减價期内甚爲擁擠昨又到大批絲圍巾最廉者每條三元七角半昨日已有售出一百餘條又法國新到琥珀蜜臘頭頸珠三百餘種每條價自一元二角半至四元半甚爲美麗亦售去不少云 
[絨線與線球之增價]  
　　法租界貝勒路協大工廠絨線及綫球銷塲甚大本月以來日夜工作惟邇來原料飛漲故絨線價格亦增加現天鵝牌毎磅售銀五錢七分獅子牌五錢三分云 
[天發祥舉行三週紀念]  
　　南京路河南路天發祥皮貨店所售各色皮毛每年派專員至各産區實地選購故售價頗廉物質又佳茲届三週紀念該莊爲優待遠近買客起見自本月十九日起舉行廉價一個月並另印紀念特刋一種分贈顧客云 
[新書及玩具之發行]  
　　中華書局近新出商業政策·及童謠兩書商業政策係馬君武博士譯書中述各國對外發展商業種種策略而尤詳於税關政策童謠係黎錦暉·吳啓瑞編徵集全國各地童謠民歌分集出版頗富文學興趣又該局新到泰西玩具極衆約有百餘種在玩具櫃發售云 
[電影新聞一束]  
　　據電影界中人傳出消息謂與卓别麟已離婚三年之海里司氏（ＭｉｌｄｅｄＨａｒｒｉｓ）有將與人再行結婚之説某雜誌記者因往投刺欲就向詢其詳詎海里司婉言虚委堅不肯説其未婚夫之姓名人或以姓名訽之者則咸否認即其婚姻之日期亦秘不肯宣云 
　　羅克夫人台维司（ＭｉｌｄｔｒｄＤａｖｉｓ）女士自與羅氏結婚後外問傳説謂將不再現身銀幕惟近據榷實消息台維司仍將照常從事於電影界中前説不確云 
　　卓别麟氏吾人只知其爲一滑稽電影家不知卓氏對於導演方面亦頗有經騐特無暇兼顧耳新近卓氏自編一劇名"ＡＷｏｍａｏｏｆｐａｌｉｓ"現已攝成影片導演員亦由卓氏自兼其劇情大略演一法國幼女自鄕間至巴黎誤認入夫後復與一富家子弟結婚最後始遇其舊情人此時其情人旣成一藝術家舊情復發因而破鏡重圓云劇情甚簡單而又極近人情攝此片時前後約歷八閲月之久四十萬尺之底片現已告盡内有一幕覆攝至百十餘次之多其中主要角色即爲常與卓氏配滑稽劇之女伶依特娜（ＥｓｎａＰｕｌ）女士此片在美國已作一度之試映惟見過者祇有卓氏之親密友朋及數家著名電影雜誌之主筆據此中人云皆讚爲卓氏生平最佳之一片有某君云卓氏此片可稱電影界中空前之傑作云 
　　最近倫敦日曜日圖書報社發起電影名伶選舉會其結果以葛雷菲斯（ＤａｖｉｄＷａｒｋＧｒｉｆｆｔｂ）及卓别麟爲最多數電片之得票最多者首推『賴婚』"ＷａｙＤｏｌｖｎＥａｓｔ"『亂世孤雛』"ＯｒｐｈａｎｓｏｆｔｈｅＳｔｏｒｍ"次之卓别麟之『尋子遇仙』"Ｔｈｅｋｉｄ"爲第三去年一年中所演之片則以『亂世孤雛』爲最熱閙云（伯） 
 
 

Page 18

 
 
第一萬八千一百九十八號;中華民國十二年 西曆一千九百二十三年十月二十四號
星期三 * *[「情痴」移映於維多利亞]  
　　卓别麟新婦巴賴館葛雷（Ｐｏ　Ｎｅｇｒｉ）所演之『情痴』"ＭａｄＬｏｖｏ"劇自上星期中在夏令配克大戲院開演以後顴者皆稱爲巴賴一生之傑作兹悉此片之主人已將此片租與海寗路維多利亞影戲院准於今日（二十四號）起開映連映五日至星期日（二十八號）爲止預料愛顴巴賴之劇者必將趨之若騖云（周） 
[仙逹卓别麟之新笑片]  
　　前在滬江影戲院映過仙逹卓别麟之笑片名曰「潜水艇大戰」計有四本此不獨以滑稽取勝情節·武術·機關·三者無一不佳聞自今日起日夜在法租界法國影戲院開演云 
[電影明星菲麗斯海藩之略歷]  
　　菲麗斯海藩ＰｈｙｌｌｉｓＥｌｎｃｅｒ女伶在電影界中有天才之稱初供職於麥克遜乃ＭａｃｋＳｅｎｎｅｔｔ滑稽劇中演「基督徒」一片即享盛名繼入哥爾温影片公司攝演霍開子爵傑作之ＰｏｌｌｙＬｋｖｅ一書即一躍而爲電影界之明星矣 
　　菲麗斯未入電影界前曾寓居加州羅斯安傑是地爲電影公　及電影演員之𢋵集地其左隣即一影戲院菲之學友某在院中充當批阿娜之奏踏員一日因有友約擬赴某處參與跳舞會深悉菲麗斯在校時對於批阿娜一科研究有素遂堅令菲麗斯庖代片刻蓋銀幕一垂黑暗中經理想必難於辨認而自身因不久即返亦無須往向經理請假菲麗斯以情不可却祇得强爲允诺詎一曲旣終經理隨聞琴聲與平日所奏者逈異大爲詫訝乃趨視之始悉果易他人經理乃即將此職委之菲麗斯而另以他職授其友時該院中觀客以電影界人爲最夥見其藝術精深而貌又妍麗遂慫恿其於暇時另兼他職往攝電影時菲麗斯亦以日奏鋼琴頗呈倦容遂毅然改操爲電影演員與滑稽家萍士賓ＢｅｎＴｕｒｐｉｎ合演一片名ＭａｒｒｊｅｄＬｉｆｅ片旣出觀者莫不讚其艷而譽爲安琪兒云 
　　厥後藝術日上成片益多其卸裝時與魯克之妻台維司形容畢肖一日相遇於跳舞場中錯綜潦亂旁人幾不能辯云菲麗斯系出愛爾蘭族喜户外運動常獨騖一葉扁舟蕩漾於加利福尼亞河中波光艷影相映成輝而電影同事則恒以快鏡攝取其影以爲樂云（鳳） 
[婚禮僉誌]  
　　唐豪君·與張範女士又其弟越石與賀儀昭女士由倪黎生·張子震·馮叔驚·杭石君之介紹訂於舊曆九月二十六日下午三時假座福興園同時行結婚禮請馬子貞君證婚昨已發出請柬並訂定儀式屆期二對新人同時行禮必多佳况云 
　　周世勲君定舊曆十月初十日與王福莘女士舉行結婚禮並請任矜蘋君爲證婚人周君現爲愛普廬影戲院繙譯員王女士爲啓明女學高材生其介紹人爲劉望之翁叔和二君云 
[學務叢載]  
　　敎育界之各項消息合誌如次 
　　第二師範之野外敎授尙文路省立第二師範近年對於自然科學甚爲注重昨晨八時由敎員黃頌林·劉之常·二君率領學生赴龍華鄕實地觀察以補敎科之不足云 
　　旅滬湖南同學將開會旅滬湖南同學訂於本月二十八（星期日）下午二時假南洋大學開籌備會云 
　　工藝學校續辦速成科工藝實習學校爲曹軼飛所創辦第一期日校速成科已由學生開始實習成續優美在本月底畢業第二期日校速成科已開始招生在十一月十日開學又該校夜校現將擴充已將校址遷移在北滬城橋愛文義路太平坊對過新校舍日校校址仍在閘北青島路洪發里新屋云 
　　日語專修夜校之遷移日語專修夜校爲留日學生王倫伯所創設成立以來已畢業學生二班成績極優校址本在南巿董家渡内茅山殿惟因交通不甚便利故已遷至小南門外鈎玉衖内羊腸衖十四號三層新屋内並備有寄宿舍以便外埠或遠道之求學者已於昨日起始招生云 
　　潮州學生會開理事會旅滬潮州學生會於前日下午由主席黃胥瑪召集各科主任開理事會於大同大學討論一切亟應進行之會務到者有陳觀海·李偉·張學源·林蘭石·馬成志又該會修改章程委員會亦於是日在該大學集會討論到會者有黃胥瑪·周松·吳其祥云 
　　立逹校辦婦女星期班虬江路九如里立逹公學向設有婦女星期補習班敎授日用文字及結絨等科不收學費並給　　現開第三屆已開始招生云 
　　華民校開兒童講演會愛文義路　利坊華民學校兒童道德會於昨晨九時開第七次演講會产任朱昌得君報報告上次分數次來　李蘭女士·張菊生習及學生等相繼演説云 
兩江女師昨開演講會虹口　脱路　江女子體育師範昨請柏文蔚將軍演講「新家庭與體育」略謂體育須從家庭做起幼稚兒韋即　以根本調　迫旣授其成功必大云云 
[藝苑新聲]  
　　閘北惧豐路三百十三號尙叔子君爲普及美術起見凡寄洋五元即贈送價値甚高之月份牌畫限期半月求繪者頗爲踴躍云 
[野外賽跑之新地點]  
　　第一次改在尙文門第二師範舉行 
　　上海體育麗進會昨通告各會員第一次野外賽跑於本月二十七日下午三時本定在江灣路舉賽惟該日適値江灣賽馬屆時車馬往來定有絡繹不絶之勢對於賽跑大有阻碍故第一次賽改在第二師範學校第二次及末次則仍在江灣路云 
[國樂研究社添聘敎授]  
　　城内阜民路國樂研究社成立四年社員百餘人近更求精進特聘施博士頌伯敎授大套琶琶津人鄭君敎授古琴並聞有蘇灘部之設云 
[兩校將演紀念劇]  
　　昨得南方大學等演紀念新舊劇之消息如下 
　　南方南方大學今日（二十四）爲週年紀念日擬開紀念大會除現任敎職員及學生全體出席外并函請各科前敎授及各大學校長蒞會備有紀念特刊五千份晚間并開餘興會備有音樂·跳舞·雙簧·魔術·男女學生新劇·男學生舊劇·戲劇敎授馮叔　君及久記社票友串演舊劇其外有南大謎語社備有謎語百餘及價値三十元之贈品以助雅趣云 
　　又南方大學廣東同鄕會昨晚七時在大禮堂開成立會到約數百人除演説及各項游藝外並有音樂及獨幕劇（英語）跳舞·白話劇·劇名「留學鏡」男女生共演該會職員姓名列后文牘陳慈煦廖卓立交際高志銓潘維康游藝黃振彝陳賡揚會計謝家寳吳純庶務姚若鳳文鍚仁 
　　通惠打鐵浜貝勒路滬紹水木工業私立通惠小學校現將開十五週紀念會並演新劇陽歷十月二十七日上午紀念式下午游藝會晚間演新劇二十八日上午展覧成績下午紀念蓮動晚間行映影戲云 
[體育會歌曲部將串京戲]  
　　本星期六（二十七）工部局職員徐海度君爲其長子晟龍訂婚昨已柬邀親友是晚六時並請中國體育會歌曲部全體會串京劇十數齣劇目如下徐耀祥（梅龍鎭）姚錦祥（硃砂痣）徐以禮傅希尹鍾拙廬徐以義鄧季厚俞銀桂陳杻鐘（七演戲迷傳）俞銀桂（吊金龜）顔耕野（落馬湖）趙文麟傅希尹鄧季厚（雙演武家坡）王金奎徐以禮徐以義（拿高登）沈一震鍾拙廬（雙演全本失街亭）錢印雪張菊生（盗御馬）葉淸萍）春香閙學）全班合演大虮蜡廟云 
[律和社成立期之演劇]  
　　本星期四在共舞臺演日戲 
　　律和票房定於明日（星期四）午刻十二時半在共舞臺開成立大會並演日戲以資慶祝其劇目如下 
　　大賜福紫陽子）八百八年（羅曲緣）行路調子（何慵樵）獨木關（余樂君葉探人）三演捉放曹（李紀增陶東魯張玉岑沈谷人鴻　富禧（趙慕雲戎伯銘樊耘卿）雙演打漁殺家（五凌雲沈谷人李劍候羅綺緣）葭萌蘭（裘健飛）蘇三起解（顧慕超盡顛子）瓊林宴（王淸塵）獻地圖（高醒俞） 
[新劇「馬永貞」之表演]  
　　本星期四 
　　笑無台新編「馬永貞」一劇已誌本報兹悉該台連日趕製佈景甫經完妥准定於本星期四晚（陰曆十六）開始表演是劇兼有武術·悲情·滑稽等穿插極多 
[「掌上美人」粤劇開演有期]  
　　本星期六之夕附記「聚珠崖」劇之佳况 
　　虬江路廣舞臺此次聘得羣芳艷影班來滬頗受在滬粤人之歡迎连日賣座其盛該班素善佈景此來又添得新佈景甚多故對於所排演新劇尤臻美備 
　　本星期六晚該臺特排演「掌上美人」一劇是劇在粤開演有萬人空巷之概劇中情節爲漢朝趙飛蕪之故事其結構莊艷並重佈景尤無美不收次序如下㈠荒郊野外景㈡白雪梅花景㈢輝煌金殿景㈣夜月太池景㈤瀛州榭景㈥華麗御花園景㈦皇塚墳墓景㈧活動連花景以上各景俱有電燈升降幾令觀者眞僞莫辨全劇之唱工甚長故該臺已將曲譜成單張以便於該日分贈看客得順序觀聽連日正在練習甚形忙碌劇中主角爲曾瑞英之漢成帝牡丹蘇之趙飛燕臨埸將必大有一番唱做其餘若衛精·細林·銀蝴蝶·李少蘇·貔貅蘇·桂丹等皆爲劇中要角云 
　　又閖鷗君記述該臺上卷「聚珠崖」劇况如下 
　　此次虬江路廣舞臺聘到羣芳艷影女班開演已有數日十一日晚友人相邀聘到九點至該臺座位已滿八九院内燈火輝煌管絃雜作正牡丹蘇曾瑞英分飾洪艷珠白燕珠兄妹游園時也此塲用五色電燈佈花園景樹木掩映甚有精彩旦角牡丹蘇聲色藝三者俱美文武生曾瑞英近來工夫更爲老到此時與牡丹蘇大唱新腔響遏行雲及至聚珠崖相會嚙臂爲盟發乎情止乎禮情景逼眞惟妙惟肖續演逼嫁及墮崖兩節描出一雙情人難解難分亦哀亦艷惜以臨場太晚未及總窺金豹即就游園起至投崖止之劇情而論已覺異常新奇曲折不蹈陳因也 
　　其餘配角如小生蘇桂丹唱作均有可取旦角銀蝴蝶聲色俱佳可稱後起之秀男丑䝛貅蘇亦滑稽可喜一言甫出便令滿座哄堂該班有最新佈景名畫二十餘套檯圍椅套門簾均鮮明諸旦角衣服亦甚多滬上趨時之新裝束尤足助長興趣云 
[崑劇「游園驚夢」今晚開演]  
　　程艷秋又籌備演唱「孔雀屏」 
　　昨晚程艷秋演「蘆花河」今晚則由崑曲家俞君振飛與艷秋同演崑劇「游園驚夢」於第一臺俞君扮串劇中之柳夢梅艷秋則飾杜麗娘又現正籌備唐代佳話之「孔雀屏」一剷日内即將演唱云 
[集會表]  
　　　陽曆本月時間地點召集者事由 
　　廿四日北四川路十號亦吾照相館開幕禮 
　　廿四日南京路元泰银器五金行開幕禮 
　　廿四日愛多亞路五洲大旅社正式開幕 
　　廿四日戈登路南方大學一週紀念會 
　　廿四日下午二時西藏路寗波同鄕會九江久興紡織二時股東會 
　　廿四日下午五時上海巿議會上海巿議會補選總董 
　　廿五日閘北叙商樓中國工會裝訂五時討論會　 
　　廿六日晚静安寺路新卡爾登飯店西人拳術會比武會 
　　廿七日晚七時三馬路交通銀行樓上聯華總會環球學生會宴會 
　　廿八日西藏寗波同鄕會常州旅灑同鄕會成立大會 
　　廿八日西藏寗波同鄕會各路商聯會選舉會 
　　廿八日北火車站南首克能海路三廉學社三廉學社俱樂部　　會 
　　廿八日西藏路寗波同鄕會對日市　大會提倡國　大會 
　　廿八日南市　商會公勤　廠股東會 
　　三十一日晚七時各團體歡迎柯脫博士　 
　　卅一日至十一月二時下午天后宮總商會討論開　吳淞江事 
　　十一月二日下午四時大南門民立中學柯脫博士之演講 
　　四日下午二時九畝地　貨維持會冠生　創立會 
　　八日至十日大世界中國救濟婦　會菊花會 
[今日天陰微寒]  
　　徐家　天文台昨日下午四時三十分氣象預報云天陰微寒中國之反旋風氣流有繼續廢展之勢低應將向東北而去渤海黃海之間天氣惡劣北風或西北風頗强南方海濱仍有時令風本埠温度在在下午三時前之二十四小時内最高七六·五最低五八·八去年今日最高七二·五最低五九·九 
 
 

Page 19

 
 
第一萬八千一百九十八號;中華民國十二年 西曆一千九百二十三年十月二十四號
星期三 * *常識 
常談 
[立後論（三）] [  老圃]  
　　即就古世宗法而言凡無子者固非一例立嗣今人苟能考知宗法大略乃不煩言而解矣秦以前之行政區域可分三級最高者曰天下以天子爲之長其次曰國以諸侯爲之長又其次曰宗以宗子爲之長宗亦稱家乃一種自治團體與今之私家大異故齊家與治國平天下並稱而禮載丈夫婦人當爲宗子服齊衰三月可知宗子之體制與國君略同凡國有戰争往往以一宗參戰而犯法者戮於宗則軍政司法諸權皆獨立行之矣故所謂大宗不可絶者猶言國不可一日無君儀禮曰爲人後者孰後後大宗也此可知小宗本無立後之義晋張湛曰『禮所稱爲人後後大宗所以承正統若非大宗之主非正统之重無相後之義』此語載通典是亦以宗子比國君黃宗羲曰『古來宗法有大宗有小宗餘子無後者祔祭於宗子之廟大宗不可絶故族人以支子後大宗非大宗而立後者古未有也今一人必求一繼者世俗之瞽説也』徐乾學曰『古禮大宗無子則立後未有小宗無子而立後者也自秦漢以後世無宗子之法凡無子者即小宗亦爲之置後彼豈盡爲祭祀哉大要爲貲産耳不知小宗無後者古有從祖祔食之禮則雖未嘗繼嗣而其祭祀固未嘗絶也』歷觀諸説則小宗不立後本無疑義由秦漢以前言之有百世不遷之宗而宗子止一人是不立後者居多數而立後者居少數也由秦漢以後言之旣無所謂大宗當然無所謂立後即殉世俗之見强謚長子曰大宗謚餘子曰小宗亦止當爲長子立後不必爲餘子立後而今世不論長子餘子皆以立後爲禮吾不知其所謂禮者何也 
經濟 
[簡易燙衣法] [  饒紹榮]  
　　熱天之衣如夏布綢羅之屬洗滌後不用烙鐵燙光必呈縐紋殊不雅觀此項烙鐵非人人家中所備有勢不得不求諸洗衣舗代爲燙之然索價甚昂所费不貲因思得一簡易法價廉而功效相等敢爲注意家庭經濟者告之 
　　取洋風爐上之平底洋磁水壺揩潔其底注入極熱之開水蓋其蓋塞其口不使走洩熱氣乃利用其極熱之平底（洋磁内有鐵易傳熱）取將乾未乾之衣而燙之（衣已乾者可用水噴濕）其功用等於烙鐵若衣甚大水之熱力已漸消失可更換一壺熱水每次所費不過一銅元而已諸君信吾言乎請試之以觀其效（乙種酬） 
衛生 
[婦女妊娠期中之衛生（續）] [  張天德]  
　　（九）對於精神上之注意妊婦精神務以安静快樂爲貴劇烈之精神感動如憤怒悲哀恐怖憂慮等非特已身受害胎兒亦受其影響故當隨時留意妥爲避免如游戲塲劇塲等旣足引起精神上之激動且空氣不良鼓樂喧天殊屬有害他如公衆羣集之地婚喪喜慶之家亦以不涉足爲宜凡妊婦之性情暴烈者宜酌予寛容心緒憂鬰者宜善爲解釋又初妊婦及曾經難産者憂懼分娩者居多尤宜盡力慰藉切不可語以生産苦痛難産及不幸之分娩等事以免惹起其憂慮恐怖也 
　　（十）對於性慾上之注意妊娠期中以絶慾爲最佳次之亦當節慾逹生篇云古者婦人有孕即居側室不與夫同寢司比甘兒堡氏（Ｓｐｉｅｇｅｌｂｅｒｇ）云人類當以動物爲模範蓋皆主張絶慾者也然實際上性慾能否禁絶尙爲疑問據多數産科醫家之意見亦謂於妊娠前半期苟適度有節者尙無大碍惟妊娠三四月間（此時最易流産）及曾經流産者則以禁絶爲宜若逞淫縱慾不加限制則往往因子宫充血而致流産又若妊婦發生嘔吐腹痛白帶增多或帶中混血時則當禁絶 
　　妊娠後期對於性慾務必禁絶否則不特能致流産且能介紹外部病毒入内待至分娩時傳染産創即易爲患如産後疾病中最危險之産褥熱ｐｕｃｒｐｅｒｎｌ　ｅｖｅｒ往往因此而起故當切戒者也 
　　（十一）對於乳房之注意妊娠期中乳腺發育旺盛以備將來哺兒之用宜常用微温湯洗拭以保淸潔且不可因其膨大而横加壓迫故平時所用之狹窄內衣當即除去以免乳房發育不良而爲將來哺兒之障礙也乳頭皮膚薄弱則將來哺乳時易於破碎每致細菌侵入而發生乳炎乳　等症非特不能哺兒且痛苦特甚故於妊娠期内當以火酒燒酒等時時揩拭之其乳頭陷没而足以妨害授乳者宜以手指時時撮舉之並拭以冷開水或以橡皮圈缓缓挾持則可免斯患（十二）對於授乳之注意婦人於授乳期間覺又受孕宜即停止受乳否則乳汁成分旣已變質於母於兒兩受其害即胎兒亦受其影響且有因乳房常受刺戟而誘發小産者（乙種酬） 
道德 
[懲戒賄選議員之我見] [  權]  
　　嗚呼民國肇興十二年來軍閥專權國無寜歳壞法亂紀先後相望但從未有廉恥道喪笑駡由人如今日之一般猪仔議員以五千元賣身公然行贿選總統之事者今不幸而賄告成綱紀淪亡言之酸鼻矣國民苟稍有人格者莫不認爲國中之大恥自茲已往惟有賴於當今之愛國青年奮起而雪恥庶可挽回人格維持公道耳我之意見懲戒一般賄選出席之無恥議員除不承認爲本地方人外尙有最爲簡易之法應請各學校調查學生中如有其父充當國會議員在京賄選出席者查明確實由校中令其退學同學不與爲伍並通告各校以後永不准某某之子更名轉學若是彼輩聞之庶幾覺悟禍國即禍已貪金錢即害子孫或可爲猪仔之當頭一棒乎況學校原爲培植人才養成道德之地若有喪失人格之子弟在内恐禍國殃民之遺傳性將貽害良好之青年以後萬難遏止職司敎育者果能俯納芻言民國庶有豸乎（乙種酬） 
　　按此法按之罪人不孥之義或不免太過然此等毫無廉恥之猪仔可决其無佳子弟雖受學校之良好敎育斷不敵其家庭惡習之薰染彼青年何不幸而爲猪仔之子弟也箴 
法制 
[特别習慣在民法上之效力] [  拓公]  
　　各國民法法例均認特别習慣有優先適用之效力良以法律條文有限欲網羅一切現象而歸納之非特勢所不能而欲其一一與實際相合亦殊不可得例如業主與租户之關係凡租户欲以租賃物轉租與第三者時法國奥國瑞士及日本舊民法則不須業主同意即爲合法德國及日本新民法我國民律草案（第六百五十八條）則須得業主同意始爲合法而大理院（四年上字第七百零九號）判例亦認租賃主苟將其租賃物轉租於第三人時除有特别習慣外須得出租主之同意如此則凡租户將目的物轉租於第三者時苟該地有不必由業主同意即爲有效之特别習慣者其轉租行爲即不得謂爲不合法但於此有不可不辯明者此項特别習慣在法律適用上言之非爲補充的效力實有優先的效力耳（乙種酬） 
科學 
[成聲之理] [  李月波]  
　　科學家考得凡發聲之物體莫不振動甚速鐘鼔雖能發聲若不先擊之則亦不能發聲旣擊後以手觸之則覺其振動甚急可知聲者乃物體振動之結果也由此觀之振動爲成聲之要素然若非空氣等　媒介則物體雖振動甚速吾人亦不覺其有聲故　聲之媒介物亦爲成聲之一大要素也 
　　聲音有高低强弱之别科學家考得凡物體振動愈速則所成之聲音愈高振動愈級則聲音愈低若每秒鐘振動十六次以下竟不能成音故每秒鐘振動十六次所成之音爲最低之音最高之音其每秒鐘振動可逹四萬次 
　　音之强弱與高低不同音之视低由於振動次數之多寡前已述之至强弱則與振動次數無關其要理有四㈠關於聽者距發聲體之遠近距離近則覺音强距離遠則覺音弱㈡關於發聲體面積之大小而積大則音强反是則弱㈢關於發聲體振幅之大少振動幅圍大則音强所是則弱㈣關於傳聲媒介之密度傳聲媒介若爲氣體則質重之氣傳聲較强質輕之氣傳聲較弱例如聲在空氣内傳逹較在氢氣内强在二氧化炭氣内傳逹又較在空氣内强因二氧化炭重於空氣空氣又重於氢氣故也（乙種酬） 
雜錄 
[服裝華樸之利害觀] [  淸華]  
　　年來一般婦女喜於裝飾衣綢飾金之輩比比皆是殊不行出外行走冷静地點早被匪類注目小則遭搶大則戕身殊不値得爰將近日之兩　　經過情形寫出於左 
　　余妹告我云彼於日前天將薄暮行經江灣之玉佛寺畔（此處地稍荒僻）路旁站有形非善類之兩人在此均熟視余妹良久見彼身服布衣插戴全無携帶亦乏重價故余妹無恙而過至車站守候買票未幾有年約三旬之女子衣服雖麗面帶愁容倉皇而來據云在玉佛寺旁即遭兩匪迎面前來出示利刃多方恫嚇環顧無人求救不得隨將臂上所戴之金鐲髻上所插之金針盡行刦去返家後恐受夫責話未説罷車到　自乘車走散云 
　　識者調余妹亦同時在斯處經過因無裝飾亦乏重價在身兩人故未暴動該女子之遭刦實爲金飾之所害然未戕命已屬幸事値此時局不靖轉瞬天寒挺而走險之徒途中搶刦之事在所不免顧愛裝飾之婦女凡重價之插戴宜暗藏切勿顯露斷不可爲一時之輝光惹宵小之饞涎後悔莫及也（乙種酬） 
 
 

Page 20

 
 
第一萬八千一百九十八號;中華民國十二年 西曆一千九百二十三年十月二十四號
星期三 * *   
 
