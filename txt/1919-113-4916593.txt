# 1919 - 113 - 4916593

 

Page 1

 
 
   
 
 

Page 2

 
 
   
 
 

Page 3

 
 
時評 
[勿怯（冷）]  
　　近觀内外形勢我國人對於和會之主張大有悲觀之象余以爲不必怯也蓋事之進行成敗利鈍固在不可知之數所可知者唯盡我之盡力耳况乎一事之成固不能不經若干之曲折耶 
　　定我心一我志勿見稍利而自喜勿因困難而自餒則人雖有千變之術而莫能用矣我國人其識之 
[命令]  
　　補四月二十四日大總統令拉布坦晉封爲鎭國公旺慶楞布晉封爲輔國公此令 
　　又令陸軍總長靳雲鵬呈請任命敦英魁爲陸軍第二十七師步兵第一百八團團附劉文郁爲砲兵第二十七師團副軍械官均照准此令 
　　又令内務總長錢能訓呈准兼署奉天省長張作霖咨請任命范國珍張定坤陳奉璋陶景潛興今試署省會警察廳警正均照准此令 
　　四月二十六日大總統令張樹元加陸軍上將銜此令　　又令張文生加將軍銜此令　　又令財政總長龔心湛呈請任命胡俊采爲左右翼稅局總辦應照准此令　　又令内務總長錢能訓呈准兼署河南省長趙倜咨鞏縣知事口炳元調湘任用請免本職應照准此令　　又令内務總長錢能訓呈准兼署河南省長趙倜咨請任命王松壽爲洛陽縣知事羅榮袞爲安陽縣知事毛龔章試署鞏縣知事均照准此令 
　　又令寶德全常德盛均給予二等寶光嘉禾章此令專電 
[北京電]  
　　巴黎電日向美總統英法總理要求將膠州問題在草約上另列一條現由顧使爭辯（二十九日下午六鐘） 
[北京電]  
　　滬商業公團勘電乞電各國主持公道還我靑島並飭專使堅持到底（二十九日下午六鐘） 
[北京電]  
　　政府擬派何宗蓮赴陜宣慰何辭（三十日下午五鐘） 
[北京電]  
　　外人消息日擬借人種問題脫離和會（三十日下午五鐘） 
[北京電]  
　　協商國對西比利亞護路以俄國秩序恢復爲止吾國對中東路有主權關係擬聲明否認（二十九日下午六鐘） 
[北京電]  
　　協商國對保護西比利亞路聲明以俄能自派兵止政府以中東路我有領土及條約關係自與協商國護理西比利亞各路不同現擬聲明否認（三十日下午二鐘） 
[北京電]  
　　護路問題劉使已爭回滿站惟以俄能派員爲限黑督以合同俄無派兵護路規定且係領土除電劉使力爭外請嚴重交涉（三十日下午五鐘） 
[北京電]  
　　政府電吉黑兩督護路問題已議定大綱派隊等事由兩省商妥辦法電候核示（三十日下午五鐘） 
[北京電]  
　　洮北索倫山一帶現聚蒙匪千餘内有某國人二十餘名爲指揮頗有急圖南犯之勢此次内外蒙暴動多係有人鼓惑所用槍彈器械曾與匪秘結條約完全供給（三十日下午五鐘） 
[北京電]  
　　俄屬戰事聞新黨軍又增加頗佔優勢（三十日下午五鐘） 
[北京電]  
　　甘督電遵令撤回甘軍飭孔司令留兩營駐隴呉使往守陰平（三十日下午五鐘） 
[北京電]  
　　章宗祥謁徐報吿外交成績密談約一小時出聞臨行面遞手摺一扣（三十日下午二鐘） 
[北京電]  
　　章宗祥與陸宗輿在津接洽後陸回京見總統爲之先容故入謁時極蒙慰勞（三十日二午二鐘） 
[北京電]  
　　徐擬召集重要人物商决和局最後辦法（三十日下午二鐘） 
[北京電]  
　　政府擬設蒙邊總司令部奉張黑鮑會保呉興權爲總司令（三十日下午二鐘） 
[北京電]  
　　陜請設局籌辦善後賑撫已照准（二十九日下午六鐘） 
[北京電]  
　　崴至伯力一帶激黨潛伏甚多（二十九日下午六鐘） 
[北京電]  
　　哈埠電羗帖價日落商人售貨任意抬價日商不用羗帖朝鮮銀行乘機放欵一面發行金票（二十九日二午六鐘） 
[北京電]  
　　汕頭電陳炯明派人在日運軍用票十六箱至汕被海關扣留現正交涉（三十六日下午五鐘） 
[北京電]  
　　楊增新電呂巴在伊犂境招纒回擬編軍隊並印發回文傳單希圖鼓惑已勸令解散（三十日下午五鐘） 
[北京電]  
　　張敬堯電駐株奉軍調回防邊現擬第二十六團前往接替（三十日下午五鐘） 
[北京電]  
　　劉存厚以敵軍增加劃界事熊無覆請電代表催熊速覆（二十九日下午十鐘） 
[北京電]  
　　陳樹藩電奉令接濟管使經費查該軍餉數照原預算溢出一倍餘請示辦法（二十九日下午十鐘） 
[北京電]  
　　張宗昌遵遣輸卒敬日由醴運回北方（二十九日下午十鐘） 
[北京電]  
　　李厚基電南軍來駐沙縣許崇智亦有到沙說乞飭退（二十九日下午六鐘） 
[北京電]  
　　蘇齊長來電拒絶以私米改官漕昨閣議以案經通過惟有再商李督轉圜（三十日下午二鐘） 
[北京電]  
　　贛陳督電復贛南防兵實難再撤（三十日下午二鐘） 
[北京電]  
　　查辦夏同龢案交農部按欵行查議復（三十日下午二鐘） 
[北京電]  
　　日本閣議决九年度起分年籌設新監（二十九日下午六鐘） 
[北京電]  
　　財部昨向銀團訂小借欵三十萬（三十日下午二鐘） 
[北京電]  
　　府訂庚日起柬邀外賓及各界開遊園會（三十日下午二鐘） 
[北京電]  
　　新衆院一日三讀通過安福提議修改中行則例案本日參院亦仿辦卽日咨政府實行並商定龔自兼總裁黃雲鵬副總裁减縮董事會權限更易司庫及京行經理股東以退股力爭中鈔自六六跌至六四（二十九日下午六鐘）中國各通信社電 
[北京電]  
　　陳樹藩電乾縣非將伊所屬軍隊駐入决不停攻 
[北京電]  
　　安福派某人云新國會儘可解散但副座必須由彼新國會選舉 
[北京電]  
　　政府對乾縣事仍認爲陳樹藩與許蘭洲之爭昨電陳樹藩許蘭洲劉鎭華謂陳許等軍仍不得駐紥乾縣惟客籍各軍宜劃分駐地分清權限（以上二十九日）以上平和通信社電 
[北京電]  
　　徐電軍政府請唐對國會讓步早謀統一作外交後盾挽回靑島等問題 
[北京電]  
　　將有明令優卹詹天佑 
[北京電]  
　　公府將召集各要人開維持和局會議 
[北京電]  
　　巴黎王使電正式會解决在卽請速將東亞問題電東以憑籌議（以上三十日）以上中華通信社電 
[北京電]  
　　院據張瑞璣電轉蘇李滬朱謂前傳北軍園攻乾縣純由揑造現已證明望轉西南勿輕信謠言致生誤會 
[北京電]  
　　院電張瑞璣切勸陳（樹藩）劉（鎭華）與許（蘭洲）勿惑浮言互生意見 
[北京電]  
　　陸專使電吿歐洲和會近情并吿王正廷經慰留後辭職意見打消 
[北京電]  
　　善後大借欵四萬萬銀額太鉅抵押爲難有改縮爲二萬一千萬之說 
[北京電]  
　　整頓全國兵工廠爲軍事善後大綱之一現由蔣廷梓詳擬整頓辦法逐條說明交滬會備議 
[北京電]  
　　周自齊由滬來電各事接洽已妥定艶（二十九）日回京 
[北京電]  
　　政府以湖南善後協會攻擊張敬堯湖南商會及公民大會又力爲辯護聞已密電滬朱對湘人請願案注意（以上二十九日） 
[北京電]  
　　徐聞滬會停頓電朱啓鈐從速進行并囑於某項問題讓步以期易决 
[北京電]  
　　裁兵增警南北一致同意議於和局定後添設警部以圖推廣而資統一 
[北京電]  
　　張作霖電劉恩格將奉軍除輸送隊全裁外現有兵額因邊防孔棘暫難裁减情形向和會表示 
[北京電]  
　　蒙藏院貢總裁因有人疑其前此請假回蒙與時局有關頗爲詫異特向公府表明心跡 
[北京電]  
　　政府令陳遐齡速將失陷地方收復並電商熊克武唐繼堯派兵協助（以上三十日） 
以上中孚通信社電 
 
 

Page 4

 
 
   
 
 

Page 5

 
 
   
 
 

Page 6

 
 
公電 
[呉光新贊成不干政電]  
　　各報館均鑒昨接廣東林莫李呂方李程諸公佳日通電具見燭事之明謀國之忠循誦再三佩仰何極來電有云和會旣開一切問題自有正當解决又云和會期間破除成見悉泯内爭各等語尤爲解纷扶危之針砭良藥蓋以上有政府之主持下有民意之代表精密討論盡善而止吾儕軍人職司捍衛國政措置無所容心此誠我南北同袍宜深表贊同者也惟尙有進者軍興而後遍地皆匪國家旣苦於負擔人民尤痛其供億甚者兵以匪爲逋藪匪以兵爲護符府怨口譏貽訕軍界光新竊甚病之自奉令罷兵之日藉將巴宜軍隊厲行收朿退駐荆沙誠欲上體艱難靜聽高議今林莫諸公宣言國事付之和會破除成見悉泯内爭是南北同袍心理如一聲氣貫通救國爲懷不期而合光新以爲努力提携先統一軍政然後兵事善後共策進行不惟地方之幸實所以先蘇國家之困也譜公熱忱智慮百倍於新區區之愚儻蒙察納幸垂敎焉呉光新徑印 
[無鍚來電]  
　　申報轉各報江蘇督軍省長高等廳蘇常道寗地廳鑒江陰富豪鄔洪章强佔徐泳沂田脅逼不從横肆拷掠旋復捆紥解城賄串梟警陳麗川非法鎖練承審員呉不顧是非反將徐拘押科罪該豪財可通神羣情憤激除電京外乞主公論澈究公民徐鴻聲等叩陷西報譯電 
[北京電]  
　　昨日衆議院决定取銷中國銀行董事會再由財政部管理該董事會原係顧問團體股東及政府方面各派相等之代表繼而遂有統轄中行之權並負恢復本行信用之責任此項議案將於明日提交參院中行鈔票因此舉自昨日起竟由六六零二跌至六四並有多數股東急急出賣股票蓋緣此建議案實欲恢復袁氏時代之制度而中行之信用則全於此時毁壞者並足使安福部有權管理之中行去年共盈五百萬元股東及執事人紅利三百萬元恢復本行信用二百萬元（二十九日） 
[東京電]  
　　昨日横濱大火延燒八小時燬三千五百家僅房屋一項之損失估計已逾一千萬元傷者百餘人失蹤者十六人（二十九日）以上路透電日本通信社電 
[北京電]  
　　昨日開内閣會議後國務院卽致電陸徵祥其大意如左中國對於意國之退出和會甚爲遺憾雖此事爲純粹之歐洲問題我國無表示何等主張之必要但中國極希望意國再爲和會所勸誘盡力於和議之成立請將此意傳逹列國委員（三十日） 
[北京電]  
　　國務院前日致電巴黎中國委員聲明承認伍朝樞得參與和會（三十日） 
[北京電]  
　　李厚基電陳福建劃界辦法七條參陸辦公處已於今日電覆承認其内容如左（一）雙方代表在鼓浪嶼開會議（二）自開會之日始雙方軍隊各退至防線不得恣意移動（三）雙方各記明其軍隊名稱及其駐在地點提出於會議（四）自經劃界之後軍隊如有必須移動時須經雙方之協議（五）閩粤兩省交界如有匪亂則由雙方分任討伐不動多數之軍隊（六）劃界以後如雙方軍隊有不遵守者以軍法處分之（七）關於劃界之祥細問題皆於會議中决定之（三十日） 
[奉天電]  
　　張作霖對於和平會議在表面上雖不明示反對之意見然對於裁兵問題頗有反對之心據最近消息張氏之意將連合北洋派督軍與新國會相結托以裁兵案軍民分治案爲維持新國會之交換條件暗中運動議員以期實行奉天議員仇某等現正回奉天與張氏接洽云（二十九日） 
[東京電]  
　　此問一般輿論對於山東問題亦漸次有激昂之態度皆一致主張關於山東問題不可不盡力保持日本帝國之體面與意志（二十九日） 
[東京電]  
　　横濱大火損失甚鉅僅以被焚房屋而論已多至三千家以上（二十九日）以上東方通訊社電 
[東京電]  
　　昨日下午横濱市大火燒失三千一百餘戶南北十町東西九町全化爲焦土損害約二十萬圓之左 
[東京電]  
　　關於山東問題自西園寺候以下日委員等磊開始活動如二十四日牧野男爵與威大總統爲促膝之談議明言最後視此問題之若何解决日本或者不簽字於講和條約已將其在巴黎各事報吿至日外務省日人得右報吿已甚緊張東京日日新聞更大放厥辭曰前昨夜已由内田外相發訓電於牧野特使云若山東問題不容我主張可卷旗歸國云云 
[東京電]  
　　巴黎電曰講和會議之賠償委員會美國一邊之主張制（此内電文數字不明）其賠欵僅止於由戰爭直接之損害其額定爲一千億馬克於最先之二年中取二百億馬克其第五年取四百億馬克其餘四百億馬克及利息全部則作三十年清還故日本所能得額大約不過一億五千萬圓 
[東京電]  
　　據電報通信社巴黎特派員電曰有在半官的地位之日人若干名與中國委員會見就於山東問題正努力以求融和相互之感情該問題已付諸四大國會議日委員之態度最爲强硬 
[東京電]  
　　東京日日新聞之巴黎特電曰中國講和委員關於山東問題傾於悲觀的態度預想三國會議恐將對於日本爲有利之决定以爲日本若交還膠州灣於中國中國當即此滿足（以上三十日） 
[東京電]  
　　梅蘭芳之魔力磊能昅集日人出演在五月一日而座位已殆盡訂定（以上二十九日）以上共同通信社電美國無線電 
[巴黎電（遲到）]  
　　威爾遜總統於星期四日參加四大國會議外又接見代表多起第一起爲中國代表此外爲法國代表關於萊因河左岸問題又瑞士外交總長查爾第亞代表美國女工黨首領二人庚士丹丁敎長羅馬尼亞總理勒拉的諾氏塞爾維總理巴乞基氏又葡萄牙外相某氏 
[華盛頓電（遲到）]  
　　財政總長格拉斯氏今日通吿關於自由戰勝公債之第九次國庫證劵（兩星期發行一次）現認購之數已逾百分之三十並稱日本政府曾認購五千萬元日政府此舉於國際滙兌極有裨益美財政部極尊重之云 
[華盛頓電]  
　　白宮接巴黎私訊謂威爾遜總統回國之計畫尙未確定巴黎報紙所載彼將於四月二十七或二十八起程之說並無根據 
[華盛頓電]  
　　國務院今日接正式通吿日本駐美大使石井氏定於下月由華盛頓起程回東京與日政府會議事件預期於五月中旬由舊金山出發石井宣言彼此次歸國與國際事情無關 [P舊金山電> 
　　日人協會今日宣布特設一部使僑美日人受美國之化育由一老練之演說家擔任管理此演說家將在加立芬尼諾伐逹·烏逹·及科洛倫杜务州之四十日僑協會間演說以奘勵各該處日僑七萬八千人研究英語并使稔知美人之生活情形因此了解美國之歷史習慣思想目的及理想 
[舊金山電]  
　　此間日總領事今日發表一宣言否認韓人已在漢城設立一臨時政府又否認韓人之獨立宣言曾爲漢城之臨時政府所公然散布路逶電 
[二十一日倫敦電]  
　　巴黎訪員電稱德國關於派代表至凡爾塞事之覆文衆爲愕然蓋凡爾塞籌備招待德代表二百人佈置已畢故也衆視德國覆文含有德國現信無庸派眞正代表團至凡爾塞之意德國如果存此見解則凡爾塞一切縝密之程序均將因以推翻或者几爾塞將不復有預備會議華盛頓因巴黎美國訪員通電之結果紛紛討論威爾遜總統曾否已予法國保證聲明美國視德國施於法國之任何侵逼爲足惹起戰爭之原因巴黎謠傳和約中將載有英法美三國衛守聯盟之宣言 
[二十一日倫敦電]  
　　各報一致評詆德國派無足輕重之員三人充代表殊屬無禮此必有意誤解協約國之　牒並爲德國詭謀之特徵而可徵實近今所傳之說即德國於其目下之地位及與協約國之關係感受充分之恐慌如談判（中有闕文想係决裂二字）則將轉入於戰是也現望協約國予以嚴厲之覆文俾使藎超等知協約國非能以瑣細之事擾之者 
[二十二日巴黎電]  
　　聞德政府决議在其主義上不拒絶簽定媾和條約惟提議互開談判德政府將復注重受納威爾遜總統所布之大網並將示明願儘力讓步如政府與國會以爲不能簽定媾和條約則將開國民大會解决之 [P二十一日華盛頓電> 
　　俄國大使署宣布巴黎俄國代表提交和會解决俄國問題之計畫請於俄國聯邦政府未吿成立時承認感受民治主義而得人民贊助之各處當局爲已成事實之政府 
[二十一日丹京電]  
　　匈京昨日消息謂匈京勞農會開會討論保衛民國辦法敎育委員末林夫氏承認攻軍之優勢並陳述關於革命之危險謂勞働界勢必恣意揮霍一切勞働界之團體惜不能如一般人士所有之兵力在捷克與南邊界取攻勢協約國今尙未進攻惟進兵之舉隨時在意料中大衆今無庸灰心惟革命軍於軍備一層甚爲荏弱故不能有軍事大發展問題又謂勞働界已得暗示如能罷行社會主義則協約國攻勢即可不成事實（衆大呼曰否否）皮那根氏末謂共産黨縱暫被推倒而國際勞働界革命終必有實現之一日則彼等權力可望恢復云 
[二十二日倫敦電]  
　　路透電社印度訪員最近來電謂穏健分子皆遵守法律保全秩序以拒極端派據孟買十八日消息甘第氏發表文吿勸暫止消極抵抗並促其同黨竭力輔助政府恢復秩序喀爾喀特穏健黨領袖發表宣言書深以近今騷亂爲憾並稱消極抵抗無濟於事印度人民急宜排除擾亂分子拉化爾消息本加白回敎領袖發表宣言書懇請邦人放棄消極抵抗服從當道設法恢復治安國外要聞 
[國際同盟條例之原文]  
　　二十八日紐約電云一九一九年四月二十佟日午後提交議和全體大會之國際同盟條例其原文如下國際同盟各署名國爲承認不訴諸戰爭之義務爲贊同國與國間公開爸道名譽之關係爲確立關於各政府間行爲正規之國際公法之了解並爲維持公道及有組織的人民彼此交際中一切條約義務之尊重以期增進國際協同而成就國際平和與安全特協定七項國際同盟之憲典　　第一欵國際同盟之組合員爲本約附件中載明之署名國及附件中載明對於本約完全同意之他國此項同意須於本約實行兩個月内發表宣言送存秘書處方爲有效關於此項宣言之通吿須送交其他同盟員凡完全自治之國或屬地或殖民地未載見於附件者如有誠心遵守國際義務之確實保證並能承認本同盟所規定關於海陸軍及軍備之條例而得列席議會者三分之二之同意許其加入方可爲同盟員任何同盟員可退出同盟但須早兩年預先通吿退出之意且須在其退出同盟之時業已履行其一切國際義務及依據本約之一切義務而後可　　第二欵國際同盟依據本約之行爲由一議會一執行會一永久秘書處之機關發生效力　　第三欵議會以同盟員代表組成之議會之集會按照定期及遇有需要時在同盟會所在地點或决定之他處行之議會於集會時可處理同盟行爲範圍内或關係世界平和之任何事件議會集議時每同盟員祇有一投票權且不得有超過三人以上之代表　　第四欵執行會以美英法意日五國之代表合其他四同盟員之代表組成之此項四同盟員隨時由議會酌選之在此四同盟員之代表未經議會舉定以前口口口口代表可爲執行會會員執行會得議會多數之同意可指定新同盟員該新同盟員之代表得永爲執行會會員執行會得議會多數之同意可增多同盟員之額數由議會舉出之俾列席於執行會執行會之集議遇有需要時行之每年至少舉行一次在同盟會所在地點或决定之他處舉行執行會集議時可處理同盟行爲範圍内或關係世界平和之事件同盟員之未列席於執行會者執行會於討論與該同盟員利益特别有關之事件時應請其派代表列席參與執行會之會議執行會集議時每同盟員之列席於執行會者衹有一投票權且不得有一人以上之代表　　第五欵除本約他處明白規定者外議會或執行會集議時之决議應得各同盟員之列席於會議者之同意議會或執行會集議時之一切規則及指派委員審查某種事件之手續應由議會或執行會規定以列席同盟員之多數取决之議會之第一次集會與執行會之第一次集會由美國總統召集之　　第六欵常設秘書處設於同盟會所在地點秘書處以秘書長一員及應需之秘書員及職員組成之第一任秘書長爲本約附件中載明之人此後秘書長由執行會委任之但須得議會多數之認可秘書處之秘書員與職員由秘書長選任之但須得執行會之認可秘書長應在議會與執行會之集議時行其秘書長之職務秘書處之經費由同盟員按照萬國郵政同盟事務所費用之比例分擔之　　第七欵同盟會所在地點擇定日尼瓦執行會中隨時决定同盟會移設他處一切位置棣屬同盟會之下或與同盟會有關者連秘書處在内不分男女皆得平等錄用同盟員之代表及同盟會之職員於執行同盟會事務時享受外交官之特權與特免義務之利益同盟會或其職員或與會代表所佔之房屋及他項産業不得加以侵犯　　第八欵同盟員確認和平之維持須减少國家軍備至最低度以無碍國家安寗及國際義務共同行爲之實施爲限執行會察視各同盟員之地勢與狀况規定减少軍備之計畫以供各政府之考慮與施行此項計畫至少每十年須重行考察與修正此項計畫旣經各政府採行後所規定之軍備限度苟不經執行會同意不得超過之同盟會公認私人製造軍械軍品之事業可受嚴重之反對執行會須籌擬如何可阻免隨此種製造而發生各種惡果之方法並兼顧同盟員之未能製造其國家安寗上所必需之軍械者之需求各國承認將關於其軍備與海陸軍計畫之範圍及其實業可適用於戰爭用途者之狀况互換完全坦白之報吿　　第九欵組織常設委員會以備向執行會建議關於本約第一欵與第八欵規定之實施事宜及一切關於海陸軍之問題　　第十欵同盟員承認尊重並保全各同盟員之土地完全與其現有之政治獨立以禦外侵遇有侵略或侵略之危險時執行會應籌議使國際義務得以履行之方法第十一欵凡戰爭或戰爭之危險無論其與任何同盟員是否有直接關係兹特聲明認爲與同盟全體有關係之事項同盟會得採行認爲適當有效之行爲以保障國家和平設遇有此項事變秘書處應於任何同盟員請求時立即召集執行會之會議本約又决定每同盟員有根本上之權利如遇關於國際交涉之任何情勢可擾及和平或擾及和平所恃之國際良好了解者即請議會或執行會注意及之　　第十二欵同盟員公認如同盟員間發生爭端勢將决裂者兩造願將此項爭端或付執行會審查並付仲裁並公認非至仲裁員之判决或執行會之報吿發表三個月後不得訴諸武力依照本欵無論何案仲裁員之判决須於相當時期内發表之而執行會之報吿須於爭端义議後六個月内發表之　　第十三欵同盟會公認無論何時如同盟員間發生爭端認爲宜交仲裁而非外交所能美滿解决者兩造願將此項全案送交仲裁所有爭議關於條約之解釋或關於國際法之問題或關於任何事項之有無如果有之可爲破壞國際義務之事件者或關於破壞國際義務事件應予賠債之額量與性質凡此爭議皆爲宜交仲裁之事件受理爭議之仲裁法庭應爲兩造所公認或兩造現有任何契約中所規定之法庭以便考察其爭議同盟員公認願以誠意遵行所下之判决不得對於遵守判决之同盟員開戰如有不遵行此項判决者執行會應提議辦法使判决得以實施　　第十四欵執行會應規定設立國際司法永遠法庭之辦法交同盟員採行之此項法庭應有資格以審判兩造所呈交加際性質之任何爭端此項法庭並可對於執行會或議會所交付之任何爭端或問題予以勸吿之意見　　第十五欵如同盟員相互間發生足以决裂之爭端而未照上述提交仲裁者同盟員公認诐等應將所爭事件提交執行會相爭之任何方面可將爭端之存在通知秘書長由秘書長辦理種種必要之籌備以便詳密調查與考慮因此項目的兩造宜將案中之紀載及有關係之事實與文件儘速送交秘書長執行會可立即傳諭發表此項案卷執行會應竭力使此爭議得有解决如有解决則公布一文吿詳叙事實說明爭點及執行會所認爲適當之解决方法如爭端並不如是解决則執行會或經全體贊成或經多數贊成應繕具一報吿書而發表之詳列兩造所爭事實之說明及執行會認爲公允適當之建議此項報吿書如執行會便員除兩造代表外一致贊成則同盟員公認不得對於遵守報吿書中建議之任何一方面開戰　　如執行會不能繕具除兩造外會員一致贊成之報吿書同盟員自有權利可採行視爲維持權利與公道所必要之行爲如兩造之爭端爲一方面所持而爲執行會所查知係因在國際法上全屬另一方面國内司法範圍内事件而發生者則執行會應報吿其眞相而不提出關於解决之建議執行會對於依照七欵所規定之任何案件可將爭端送交議會執行會於受理爭端後十四日内如經兩造之一請求移交議會辦理則此項爭端應移交之案件移交議會後如議會之報吿書除兩造代表外同盟員代表之列席於執行會者及其他同盟員多數皆對之同意與執行會之報吿書得各同盟員除兩造外同意者有同様之力量則本欵與第十二欵關於執行會行爲與職權之規定皆得適用於議會之行爲與職礶　　第十六欵同盟員有不顧本約第十二第十三或十四欵而訴諸戰爭者則在事實上應視爲施行對於其他各同盟員之戰爭插爲其他各同盟員擔任立即與之斷絶各種商業上或財政上之關係禁止其國人與違約國人民間之各種往來並阻止其他同盟或非同盟國民與該違約國之人民有財政商業或私人之往來執行會遇此等事件應盡其職務向有關係各政府提出建議使同盟員各出有力之陸軍或海軍以保護同盟公約同盟員公認依本條規定所執行之财政或經濟方法彼此互相扶助俾得減少因此方法而發生之損失與不便並允彼此互相扶助以抵制違約國對於同盟會中一國而行之任何特殊方法且允採行必要方法使任何同盟員之軍隊協同保護同盟公約者得以假道於其領土凡同盟員之破壞同盟公約者可由執行會票决佈吿其不復爲同盟員但須經其他各同盟員代表之同意　　第十七欵凡有爭議起於一爲同盟内之國一爲同盟外之國或起於兩同盟外之國間者此項同盟外之國家應請其依據執行會認爲適當之條件擔負同盟員所擔負因此種爭議起見之義務此項請書如經接受則本約第十二欵至十六欵之規定得適用之加以執行會所認爲必要之修正此項請書一經發出執行會應即調查其所爭之情形並提議可認爲最適當最有力之辦法如被請之一國不允因爭議之故接受同盟員之義務並向同盟内之一國開戰則本約第十六欵之規定應適用之以抵制取此行動之一國如兩造於被請後不允因爭議之故接受同盟之義務則執行會可採行並提出可阻止戰禍可解决爭端之 
辦法與建議　　第十八欵凡嗣後締結之各種國際契約由任何同盟在員秘書處存記並儘速發表之此項條約與契約非經存記不發生拘束力　　第十九欵議會可隨時勸吿同盟員重行考慮已不適用之條約並考慮國際中長此不已將擾亂世界平和之狀况　　第二十欵同盟員公認所有義務與了解與本約條文不適合者皆得以本約取銷之並莊嚴擔任此後不得締結與本約條文不適合之任何契約同盟員如於加入同盟以前已擔負與本約條文不適合之義務則該同盟員責任所在應立卽設法解除此項義務　　第二十一欵本約條文不得視爲妨碍國際條約（如仲裁條約類）或區域了解（如孟羅主義類）其志皆在維持和平者之效力　　第二十二欵殖民地與屬地因此次戰事之結果不復立於前治理彼等之國家主權之下而住居其地之人民不能自立於近世世界奪勵狀態之下者則應適用以此種人民之幸福及發展爲文化尊嚴委託行爲之原則而此項委託執行之保證應規伫於同盟公約内此項原則實行上最有效之方法在以此種人民之保育委託於先進國須其資力其經騐其地理的地位足以擔負此責任並須願受此責任而此項保育之施行者即爲本同盟之代管人代管行爲之性質因按人民發逹之程度領土之地理狀况經濟情形而異　　前屬諸土耳其統治下之某某團體其發逹程度已可暫認爲獨立國但仍應受代管國之行政忠吿與輔助至能完全獨立之日爲止此項代管國之選擇要當考慮該團體之志願其他民族如在中部婓洲者則其程度應由一代管國擔負行政責任許其信敎自由以不妨公共秩序及道德爲限並簷負禁止奴隷軍火烈酒之買賣及阻止建設要塞與海陸軍根據地又除警察及國防目的外不以軍事訓練施諸當地人民此項代管國對於其他同盟員之貿易通商應許以均等機會此外土地如西南婓洲及南太平洋之島嶼或因居民稀少或因地方狹小或因遠距文化中心或因地理地位近於代管國或因他種情形則可接照代管國之法律治之而爲其國家領土之一部分惟土人之利益仍須遵上述保障保全之代管國無論受何種委託應將關於所託土地情形每年報吿執行會一次關於代管國威權監督以及行政之程度如同盟員未預先决定概應由執行會明白規定之並設一永遠委員會收受考查代管國之年報及勸吿執行會以關於各代管約文之遵守事宜　　第二十三欵同盟員服從並依照現有及將來所議定國際條約内之規定願（甲）勉力爲男女及幼童在其自已國内及在其商業與工業關係所及之各國由確取公正人道之勞働狀况而保持之並爲此目的起見願設立與維持必要之國際機關（乙）擔任確取其管轄下土地内居民之公允待遇（丙）委託同盟會監查關於取締販賣婦孺與鴉片等危害品貿易諸約之實施（丁）委託同盟會監查對於某種國家軍械與軍火之貿易此項國家之軍械與軍火貿易爲公共利益計有取締之必要者（戊）設法以確取與維持交通與運输之自由及各同盟員商務之平等待遇而在一九一四年至一九一八年戰爭中受毁之區域其特殊之需要亦當置念（己）防治疾病爲國際關係之事件允勉力設法爲之　　第二十四欵凡條約規定業已成立之國際局所如經締結此項條約者之認可應置於同盟會支配權之下凡國際關係之事件由一般條約所整理但未置於國際局所或委員會管轄權之下者同盟會之秘書處如經執行會之許可及有關係方面之願意應徵集各種有關係之消息而分佈之並應給予他種必要或可需之助力執行會可將在同盟會支配權下任何局所或委員會之經費列爲秘書處經費之一部分　　第二十五欵同盟員對於適當組織之國民志願紅十字機關以改良全世界衛生防杜疾病減輕疾苦爲職志者允提倡其設立及其協助　　第二十六欵本約文之修正應由同盟員其代表組織執行會者及多數同盟員其代表組織議會者之核准始得發生效力凡任何同盟員之不願承認此修正文者得不受此修正文之拘束但照此情形不復爲同盟員之一　　本約附件（一）同盟會之發起會員即署名本約及署名和約之國美利堅比利時玻利非亞巴西不列顚坎拿大澳大利亞南婓南威爾斯（可疑）印度中國古巴捷克斯拉夫厄瓜多法蘭西希臘危地馬拉海地漢志閧都拉斯意大利日本里比利亞尼加拉瓜巴拿馬秘魯波蘭葡萄牙羅馬尼亞塞維亞暹邏烏拉亞（以英文字母次序爲先後）請對於本約加以承認之各國阿眞廷智利可倫比 
 
 

Page 7

 
 
亞丹麥荷蘭瑙威巴拉圭波斯蕯爾伐杜西班牙瑞典瑞士委内瑞拉（以英文字母次序爲前後）（二）同盟會之秘書長（由同盟會全體會議時舉定） 
國内要聞 
[山東靑島問題之急迫]  
　　山東問題由五大國共管之議係由美國委員提出美之提議略謂德人在華所租借之地皮鐵路及各項礦務權利應還中國惟先由本會暫收俟中國將靑島及山東省要點按協約另議辦法開作商埠後始行交還而共要點尙有將來關於靑島之處置須得關係國同意之一語當時日本委員大加反對吾國對於五國共管之說當然不能贊成吾國之於靑島爲最有關係國故吾人宜以關係國同意一語爲根據力爭靑島直接交還但聞日本當戰時與英法均有密約故美委員之提出此案實亦不得已之救濟方法吾人認明此點則對於靑島問題之應付方針不難確定也　　昨日山東來京代表房金錡劉志和及紳商學界代表丁惟魯孫學仕孫毓址王桂芳並兩院議員王訥等因靑島問題赴國務院謁見錢總理當由王訥房金錡丁惟魯等先後陳述山東民氣激昂萬分政府辦理情形究至如何程度錢總理言政府對於此問題極爲重視從前經過事實想均有所聞無須再述近英法美意四國會議結果靑島地方交五國暫爲接收當時日代表頗持異議因各國主張甚堅遂即决定政府現又電歐洲和會聲明靑島交五國暫收中國可不反對惟將來須由五國直接交還中國不能再由日本附帶條件交還並請在京各公使電致本國政府大約可辦到直接交還地步美總統對於此舉尤爲贊助日前沈省長電陳山東開會情形已由政府據以轉逹巴黎和會藉以表示民意希轉吿山東各團體爲要房金錡劉志和等又言山東前次開會氣象正大人人主張向德國索還靑島絶無排日論調亦無别項舉動此種民氣實堪爲政府外交後盾錢總理云如此甚好各代表遂云巴黎覆電後務請政府即日宣布以安人心錢總理允卽照辦各代表遂辭出　　自山東問題提出歐洲和會靑島有歸五國暫行共管之議新國會議員頗爲注意昨日新參院特致歐會中各國首領一電其中要點（一）靑島請直接交還（二）膠癠鐵路以條件附歸還我國（三）高徐順濟準備合同概行廢止是電已送外交部譯發聞衆院亦有同樣之表示 
[外部答覆京綏借欵質問]  
　　京綏鐵路募集第五次借欵問題英國方面以爲將此路抵借外欵與從前聲明有所不合曾向外部提出交涉近日交通當局始核覆謂上年京綏路局因路欵支絀遂有續募第五次短期借欵之舉規定欵額爲四百萬元其用途一以爲償還第四次借欵之準備金一以爲購置材料之用乃債票發出後國内應募者甚爲寥寥以致原定欵額絶難募集不得已擬以債票别圖抵借屢與各方面接洽均無結果最後始向日本東亞興業會社議以三百五十萬元之債票抵借三百萬元之現欵以應原定之急需此種平常商業上處置并非以鐵路爲抵押亦未以該路爲擔保外間所傳實屬誤會云云聞外部日内即將據此答覆英使矣 
[二十八日之新衆院]  
　　通過回復中行舊則例案　　昨日（二十八日）新衆院開會下午一時振鈴王揖唐主席報吿已足法定人數開議先由秘書長報吿文件畢復由主席報吿請假議員在七日以上者數人經衆議許可又報吿前日參議院議决以國會兩院議長用國會名義致電歐洲和會歐美代表對於山東主權各問題請主持公道本院應如何辦理請公决衆謂參院旣已電歐本院亦當速電巴黎主席以速電巴黎力爭山東主權付表决贊成者多數於是照議事日程開議第一案新到院議員當選證書審查事件審查報吿資格相符多數通過又議二案推廣中華新武術建議案審查報吿由審查委員說明畢主席以咨逹政府原案通過付表决贊成者多數又議三案優待敎員條例李繼楨提出說明理由後多數贊成並省略讀會手續卽日咨逹政府又議四案學制改良會條例議决案符定一提出說明理由畢無甚討論主席以付敎育委員會審查付表决贊成者多數是時又有人提議請變更議事日程速議回復民國二年中國銀行則例案主席付表决贊成者多數又議請咨政府籌備裁兵開墾移民實邊建議案（議員呉劍豐提出）經提議人說明理由多數贊成主席以付軍政實業兩股審查付表决贊成者多數議案已畢宣吿散會時正三點　　另一消息二十八日新衆院常會議事日程共列五案議員入場時兩次查點人數第一次所差甚多第二次實數二百零一人主席報吿已有二百零五人甫議第一案經解議員提議閉門會議主席卽指揮警察閉門迨第三案議畢李家浦動議另有事件須變更議事日程主席即令書記發出鄭萬瞻提議恢復民國二年臨時參議院議决之中國銀行則例决議案光雲錦登臺發表贊成之意見耿兆棟劉樹棠邱珍等先後反對之謂國會組織法第十二條同一議案不能同時提出於兩院請從緩議且表决必須記名投票均無效主席以極簡速之時間連續行三議會并謂此案即日須咨逹政府 
[陳振先反對復中行舊則例]  
　　新國會中占多數之某派因覬觎中行總裁一席由胡鈞呉宗濂等提出回復四年中行則例案意圖將六年敎令公布之修正案輕輕推翻中行總裁一職仍由政府自由任命不必在百股以上股東選出之董事中簡任財政總長對該行總裁有完全進退之權業經商股方面虞和德等電京嚴切反對兹聞新參院議員陳振先亦提出意見反對胡之提案其理由如下胡議員鈞呉議員宗濂等提案謂六年十一月修正中國銀行則例有以命令代法律之嫌此言似亦有理惟當時因無國會不得不如此辦理今團會開會應咨催政府將此項條例提出國會議决使成爲民國法律日無以命令代法律之嫌查本院於去年十月二十三日由呉議員宗濂陳議員介呉議員鍾鎔等分别提議請咨政府將中行新改則例提交本院追認經於十一月八日議决由院咨逹政府現應依照前議由本院咨催政府速將上述各案交議方是正當辦法在目前似不必多牛枝節由前之說本案實無提議之必要兹姑就案中主要點分别論之民國二年訂定之中國銀行則例及四年之修正案本來均欠完善以其於監督稽核機關及其職權未經詳妥規定六年修正案對於此端亦復無所規定惟其所修正之三條將正副總裁改由股東選出之董事中簡任之不可謂非改良之要點蓋中國銀行明明爲股分有限公司（則例第一條）其正副總裁即公司之總協理豈有股分有限公司總協理不容股東置喙者又豈有股分有限公司總協理與公司董事毫無關係而尙成爲股分有限公司者原案謂（各國中央銀行凡有經理國庫發行國幣之職權者其總裁無不由政府自由任命）云云此語殊非事實例如英國英倫銀行在世界銀行中堪稱巨擘爲英國國庫經理享有唯一之法定紙幣發行權而其董事部中之總裁副總裁及其餘二十四董事不特全由股東選舉且例須出自英京資格最老之商家又如美國之國立銀行亦享有發行國幣之權其董事及總協理亦非由政府任命蓋英倫銀行及美國國家銀行均屬公司性質與中國銀行性質相近彼之正副總裁若總協理均由銀行選舉我正可引以爲法更就吾國實情言之年來金融之紊亂鈔價之跌落其主要原因在金融機關不與政治脫離故政局每經一次動搖金融即受一次影響此中關係厥有兩端（一）民國七年以前中行總裁由政府自由簡任是以中行總裁每隨財政總長爲進退其結果則五年之間總裁凡十一易爲總裁者旣存五日京兆之心不特重要行務難期整頓且總裁不能久於其位易啓總分行行員輕視之心馴至金融呼應不靈事權統一無望銀行無形受虧何可勝謂即如民國五年上海分行不聽總行指揮是其例也（未完） 
[京華短簡]  
　　最近協約各國在海參崴會議中東路護路問題業經議决中東路由我國軍隊擔任保衛惟日本仍要求凡護路軍隊均歸聯軍總司令日本大谷指揮劉鏡人公使吉林郭省長等均迭電詳報情形並據理力爭政府以主權所屬斷難讓步昨已分電劉使吉省長仍會同力爭嚴行拒絶並指示機宜　　伍朝樞抵法後因我國出席歐洲和平會議代表員額業經確定不能變動故伍不能參列大會而軍政府則電李蘇督轉請政府仿葡萄牙六人之例增任專使一員政府以對内對外均有困難業經復電蘇督轉吿南方昨聞政府又有電致陸使亦專爲此節請轉伍君其内容略謂伍君梯雲赴法贊襄壇坫至深欣慰前經主座特諭參列和會内部討論現在專使確定人數草約且已簽字抽換添派對内對外均有窒碍况歐會關係重要早經决議礙難再事更張以免貽誤中央用材絶無畛域之分務希轉吿伍君仍勉爲擔任内部討論翊贊一切至深跂禱　　萬國紅十字會開國際大會地點定在瑞士日來弗京城日期以歐會宣布和約三十日後辦法在研究戰後防疫及治療癆瘵傳染各症政府方面已派陸軍部軍醫力樹鈞赴會國民方面由巴黎紅十字幹事會通知吾國紅會會長沈敦和該會擬推舉王培元及英國人柯師二人前往現正編訂議案並與政府接洽一切　　司法部近爲限制各省委任承審員起見特訓令各省高等審檢兩廳云查各縣承審員原爲審理民刑訴訟案件所負責任極爲重要乃查近日來各省縣屬承審多由縣知事自由聘用以致濫竽尸位者所在多有若不切實加以限制勢必至顚倒訴訟淆亂是非其流弊不堪設想嗣後遇有各縣呈請委用承審員時務令各該員造報詳細履歷以及何校畢業曾充何職等事均須列入嚴爲考核並須面加詢問試其才能如果確能勝任始可加以委任以利訴訟而重法權　　龔財長前爲裁撤駢枝機關起見擬將各省官産處併歸財政廳兼辦兹因各省紛紛來電反對龔亦不敢力持前說乃改爲重訂條例節减開支以結束此事 
[皖省近事]  
　　頃據蚌埠消息皖督倪嗣冲近日舊疾復發勢甚危險安武軍第八路一營近聞的遣散之說　　皖省議會以蚱埠此次火災甚慘人民流離失所者頗衆擬電請倪督籌欵賑撫以惠災黎　　省議會擬於本月三十日舉行閉會　　本省八年度地方預算案現經議會議决業咨覆省署相照 
　　省議會提議組織省地方財政局專司地方稅收入支出其正副局長由議會公推咨請省長委任現已議决並擬定章程咨請省署查核　　財政胡幼腴廳長辭職中央未准　　第一師範學校第四班生赴蘇參觀擬於下月十五日出發 
 [P英領事爲蘇米弛禁函> 
　　駐寗英領事翟比南爲蘇省米糧出口事與齊省長往來駁詰迭紀本報兹錄英領事最近來函如下敬啓者三月十八日函准交涉署來函均以奉省長訓令一謂除軍米外並未放行何項米穀一謂與日使商訂採米合同一節並未訂定報載非實各等因准此查所謂軍米出口一事本領事經與貴省長早爲聲明須按英華通商條約第十四欵所規定之手續辦理如未遵辦即所運者實屬軍米亦與弛禁無異至云運米至日並無其事顧雖未與之訂定合同而大宗米穀自數十萬至百萬石之鉅確已由津浦鐵路運往或自濟南運至靑島或由天津運抵大連經大有以及其他各公司代爲轉運此則備集衆證無能爲諱者且連日之米半皆賫有陸軍部護照亦屬人所皆知安可曲爲掩飾邇於三月中旬經地方扣留擬運日米至六萬石之鉅併另據委員報吿浦路堆棧復有積存米穀十餘萬悉自上海無錫轉運至天津大連各埠此其貿易之偉大亦可槪見况維時併有稅務所長數員證明與有牽涉此已足以表示運米之有據加以省議會迭請查辦力爭充公尤爲確鑿夫以此項非法之交易即就本領事及身與知者已經歷一年之久如果地方官早爲認眞辦理則此端久已停止兹僅於本年三月始實行禁制抑亦慮事之過晚也本領事相應向貴省長聲明以上情由固非以運米至日心有所未韙良以准日放運自屬中國官權限範圍但如果地方官而有此放任致米禁轉爲廢弛本領事所望於本國商人亦按照條約以得應享之利益已耳此事仍應貴省長速爲照約正式弛禁是所至荷 
[南京快信]  
　　李思浩張志潭今晨抵甯李督在署設宴歡迎午車或晚車赴滬　　周自齊昨日午車由滬來謁李督晤談三小時旋即乘晚車返滬據周言大借欵以田賦抵押說係屬謠傳李思浩赴滬亦爲商借欵事　　王芝祥由滬電吿李督准明日（一日）航海赴粤 
　　北京國務院通電各省軍民兩署及省議會靑島問題已電駐法陸專使力爭歸還中國望諭各界免滋誤會蘇政商榷會已開成立會幹事六十人均省會議員主任幹事陳大猷朱紹文劉伯昌秦炳章鮑貴藻黃守孚朱積祺朱祥緩榮宗銓徐鳳標于樹深瞿名川等十二人昨日開幹事會分配各項職務　　司法部派參事余紹宗南下調查各省司法狀况昨日抵寗即轉車赴蘇　　新編憲兵定五月五日舉行春季考試　　直督派王開甲赴蕪湖採辦軍米二萬擔咨請齊省長轉飭各關卡騐照放行地方通信 
[松江]  
　　西陵廠被竊糾葛西陵織布廠被竊漂凈乾紗七十八絞重一百零八斤另布十八疋由唐志臯經理報講西二區警察分駐所偵緝旋經一區北外派出所報稱在朱蘭橋塊朱姓廢屋内發現原贜經一區尹巡官將淨紗七絞分兩次交還該廠惟布廠方面則稱向北外居戶詳細調查僉稱此類贓物由朱姓自行發覺報經派出所搬去且紗數亦斷不止七絞故已具呈縣具控請提追　　講習會確定辦法本屆舉辦小學員夏　講習會經勸學所通函各校限期徵集意見以便規定該會科目及辦法兹屆限滿復經該所邀集縣敎育行政員開會討論參酌各校意見確定辦法如下（一）宗旨實行科學之研究與實習以促進縣市鄉學校敎員敎育上之知識技能（二）學科（甲）國民學校依報名人認定者酌定之（乙）高等小學拳術武技童子軍（三）聽講期一個月（四）經費聽講員膳費由會内供應其餘一切用品悉由各會員自備（五）聽講員額定每兩校一名各市鄉額數如次松江市十二名小西涇二名官紹塘二名呂蕩三名白沃二名亭林十名前岡二名楓涇八名五厙三名泗涇四名七寶三名莘莊六名陳家行四名新橋四名天馬山四名錢河三名龍興四名葉榭四名張澤五名山陽二名金山衛三名漕涇四名柘林二名縣立九校十名共一百十名（六）聽講員資格以本縣各校現任敎員爲合格（七）報名期以陽曆五月三十日爲截止期（八）報名處勸學所 
[蘇州]  
　　道尹派員調查罷課風潮無鍚縣屬揚名鄉第一國民學校校長及敎員因訓練各生不服竟致全體學生罷課經縣知事楊萝麟令飭勸學所查辦無效上詳道尹核示經王道尹特派本署敎育行政委員徐荄前往調查詳情復候核奪　　禁吸紙烟之通令呉縣知事公署昨奉省長轉奉内務部令以近年紙烟流行如水銀瀉地無孔不入若不亟爲取締恐受害比較鴉片尤烈兹特酌定辦法三條如下（一）飭令巡警凡遇有十八歲以下之靑年童子吸紙烟者一律禁絕（二）海陸軍人不准吸食紙烟（三）敎育部禁止各學校學生吸食紙烟縣公署已通令各市鄉警察分所及勸學所一體遵照　　巡警肇禍續聞警士肇禍一事已詳昨報兹聞船戶名朱阿巧其妻倪氏當時朱阿巧購燭回船後衆人吿以聞落水聲當係爾女朱即向河面查看不見有人即欲跳入河中撈救該崗警以事屬虚妄將朱拘住不准跳河衆人向該警爭執該警復將洋槍柄亂擊並將朱及近鄰笆斗店夥等六人拘送間門警衛所由巡長崔灜洲命一併收押其時隣近商民人等以巡士旣不查明救人反將救死之人拘押是何理由大動公憤齊至警衛所責問該所無可如何始將朱等釋放斯際倪氏之屍身已從河底浮起撈放船中於是衆商民咸赴警所欲拖該警前往觀看死屍一時人聲喧雜皆以該婦落河若即撈救决不致死今之溺斃不啻斃於該警之手登時將警所圍住喧閙不已該所崔巡長電話報吿北區警署關署長親率通班長警到來騶取次日朱阿巧邀同城内外兩圖地保同赴縣署具狀聲明伊妻倪氏索有羊癲瘋病此次失足大約發病致落河淹斃請求免予檢騐適逢星期（二十七）經承審員特别開庭訊朱阿巧及地保等供明詳情准予免騐由朱自行棺殮聞該處商民亦已具公禀道縣各署請求澈究矣　　當熟模範農場之經費蘇當王道尹日前訓令常熟縣署從速設立模範農場儘六月以前呈復到道兹據該縣農會禀稱農場組織經費甫經開議决定援照無鍚成案徵收本境内各繭行之繭捐每百斤徵洋四角即將此項捐欵充作模範蠶桑及農場之開辦經費萬一各行推諉尤望鈞署代爲維持以觀厥成 
[南通]  
　　電燈公司盈餘記本縣通明電燈公司創辦以來營業頗爲發逹第二屆與第一屆營業情形稍有異同綠大生廠去夏停車以後公司爲維持信譽計與商單獨開機兩個月所費增大將零燈加收二成仍屬不能相抵計耗四千餘兩報裝之燈已逹五千以上電力有限不能一一接火營業上復受損失去秋建築電站水池各工程至臘月初粗竣自購機器亦甫運齊日夜裝配始於歳闌開車燈光之明視前有進故用戶陸續報裝仍見踴躍今已自立專車開燈核計收入除去官利朁各項開支外尙餘銀七千餘兩昨已通吿各股東知照 
[鎭江]  
　　學校開游藝會鎭屬丹陽縣之馬陵珥村各國民學校於前年曾開聯合游藝會一次成續頗佳嗣後未有繼續舉行近經該區商業學校曁中區國民學校校長商准學務委員酌定陽歷五月五號特開各校聯合游藝會日來正從事布置一切　　鎭郡米布活動旅鎭粤帮採辦米糧運粤平糶以濟民食此間米巿因之活動日來江干各米船到者日多價尙平穏粤帮收進之米爲數甚鉅一律打包由商輪分裝至滬轉運粤省並將運米數目塡明護照呈關查騐免稅放行 
　　糖市最近消息鎭郡糖市刻因來貨甚湧以致價格未能起色兹探得最近行盤三雲白糖七兩零五分三五白糖七兩一錢四二五白糖七兩三錢五分四五白糖七兩五錢冰糖十兩零六錢黃糖五兩六錢 
[杭州]  
　　省議會臨時會紀事浙江省議會昨日（二十九日）下午一時開會議員出席者一百十四人周議長主席報吿議事日程（一）八年度抵補金項下照舊帶徵省地方稅一元案（二）浙江地方實業銀行濫賬就營業盈餘項下按年提還案（三）補交浙江地方實業銀行官股股本案（以上均省長交議）（四）設立浙江省地方金庫經儲地方稅欵議案（五）免除桑秧捐稅建議案（六設立各縣縣稅附加稅自治費清查會議案（七）處理縣自治經費暫行規程草案（八）管理各縣稅及各項附捐暫行規則草案（九）恢復各級地方自治建議案（十）取消臨海縣江厦違法徵收百貨捐議案（以上均議員提出）首開議第一案委員說明近年預算不敷支配前經貴會議决在抵補金項下帶徵省地方稅一元現在地方事業照舊進行别無欵項可籌此項省地方稅仍慮繼續帶徵請公决大會無討論付財政股審查次議第二第三兩案委員陳明提案主旨併付財政股審查次議第四案鄭凝說明本省地方稅就預算所列者應與國家稅劃分須設立地方金庫有贊成議題成立内容應修正者有主張根本打消者當經議長付表决起立者多數本案議題成立胡炳旒云財政股審查太忙應付特務審查多數贊成當由議長指定蔣世芳等三十一人爲特務審查員次議第五案提案人未出席暫行擱置次議第六案陳鍾琪云第七第八兩案與本案性質相同應併付審查衆贊成付法律股審查次議第九案胡炳旒說明地方自治應建議省長咨部暫依舊法灰復無討論付法律股審查次議第十案許一審說明提案主旨僉認爲議題成立法律審查股吊查原案議畢遂散會 
雜評一 
[中行之悲觀（默）]  
　　民國五年以前中行行使舊則例之時代也行使舊則例時代總裁可自由任命紙幣可濫發軍政費可濫借濫墊政府之取携固甚便而結果則釀成停兌而止舊則例之成績已昭昭若是也今之欲回復舊則例者質言之亦不過欲取携便利耳然欲取携便利不得不仍牽此獨立之金融機關以入於政治旋渦中欲牽此金融機關以入於政治旋渦中不得不摧廢此新制而復舊制提案者之用意在此而其他一切爭法律爭權限皆枝葉之曲說又何足與之深辨哉　　雖然此中國絕無僅有之金融機關旣受一次停兌之打擊猶以爲未足復欲重演之而奪其權置政府信用金融前途與夫商股血本一切關係於不問嗚呼壟斷之計誠工矣其如人言何其如國家之命脈何 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和會正式續開之第廿二日]  
平和通信社消息昨日因北代表祇三人出席致上午未能開會外間傳說紛歧疑有别項事故然聞尙不致有何重大爭端且今日仍開會議曾就地方制度略有討論因不得要領散會惟時間較前爲早耳聯合通信社消息三十日爲北代表忽患心疾之第二日南方全體代表仍照向例屆時親往會場因未接北代表請假休息之函故也北代表雖終日不出席南代表並不因之早出會場且藉以靜心凖備將來議案之談話記者（聯合通信社記者）猶有懇切向我國人聲明者國内和平會議仍在進行絕不可名之爲停頓至北代表不能出席之故不過因病而已外間傳說其病源紛紛不一然探之北代表左右知諸公飲食如常頗用欣慰惟此次和議成否於歐會席上我國簽約之資格大有關係設不幸而爲外間謠言所中我國和議再延十日不開會更有喪心病狂之人出而聲言和議决裂鄰邦持爲口實竟取消我國在歐會參預和約之權則此後中華民國任人宰割是以仍懇北代表諸公力疾從公勉成和局否則國内和議破裂國際地位全失誤國之罪當有所歸也戊午編譯社消息今日（三十）據愚園辦公處消息上午南代表一致出席北代表一致未到會又未開會和議儼有停頓之勢而南代表明日仍擬一致出席云又得他方消息今日曾經開會昨日北代表之不到會係因地方制度法律案與南代表之意見不能一致故爲缺席以示要挾而唐總代表已於今日正式會中將地方制度案取消改爲提倡地方自治案另加派分代表四人爲審查員云自和會極端秘密後外間傳聞頗多即如昨日之停頓外間所推測者所聞約略如左此次北代表突然不肯出席當然係奉有北京之密示外間所傳說者有三原因（一）法律問題未得北庭明確之表示故以不肯出席爲延宕（二）借欵問題善後大借欵南代表中有反對之者故以停宕爲要挾（三）外交問題此說尤爲離奇據云日本因下月十日歐洲和會即行簽字而歐會吾國代表所提案件有不便於彼者擬乘此時運動北代表一致不予出席則國内和議再演停頓日代表可藉口吾國内部未統一拒絕吾國代表簽字提案如北代表不能堅持不列席則逼其提出法律問題使和會决裂以利日本在歐之進行故近日外間傳北代表擬提法律某南代表不敢提出之謠傳頗盛夫國際和會初無關於各國之内政無論其國内之狀况若何而國際上之地位固依然存在若俄若奥若匈其例具在於吾中國何獨不然况吾國之内爭起於歐洲和會未開之前非起於遣派代表之後當時旣歡迎吾專使此時何能藉口未統一拒其簽字提案則此說不攻自破矣惟聞南代表之主張則無論北代表之出席與否每日仍照常全班出席决不自此方說出停頓云 
[三和會開會紀]  
　　昨日下午二時世界和平共進會中華國民策進永久和平會廣東策進永久和平會在霞飛路二百零九號開三會聯合會討論法律裁兵陜西及廢舊秘約交還靑島諸問題發言者爲丁象謙焦易堂陳家鼐唐堯欽首紹南諸人隨議决（一）對内通電全國（二）致和會代表公函遂宣吿散會 
[附廣東來電]  
　　上海張秋白呉燦煌首紹南諸代表轉唐朱兩總代表曁各代表公鑒吾民含辛茹苦受叛法武人之蹂躪歷兩載而不悔者爲護法有最後之勝利曲直旣明是非永定他日不復有亂法之人則吾民得安枕矣現叛法者未懲合法之國會未得完復其自由行使之職權頃聞和會代表少數人有含糊消滅舊新兩國會之說無論兩會名義之正僞斷難相提並論但以護法之本旨言之國會可違法而解散其他法律仍可破壞自由諸公受國人之重託宜本國民公意力爭舊有國會永久和平實係於此否則根本破裂是助逆也願諸公愼重處之實所盼禱廣東中華國民策進永久和平會叩勘 
[烟酒借欵並未議及之部批]  
　　中國烟酒聯合會曾經兩次電呈北京農商部請爲取銷烟酒借欵昨日該會接農部批示云兩電均悉當經本部先後據情函致全國烟酒事務署查核去後兹准復稱查烟酒借欵一事現在本署並未議及函請查照等因到部合行批示遵照此批 
[處置没收敵船辦法之飭議]  
　　管理敵僑租船監督近接海軍部參事廳公函内開奉總長發下交通部提議擬創航業公司說帖附規定章程等項並總長批交部及艦隊逐條簽註妥爲議復等因查本部擬將没收德奥船隻撥歸海軍設局管理各等情業於本月四日開具辦法呈請大總統鑒核在案兹該部亦復有此舉動除本會遵批討論外相應抄錄原案函逹貴監督即請查照速爲核復迅行寄下以便呈復總長云 
[調查法租界敵産之近訊]  
　　江蘇管理敵國人民財産事務分局王局長前派主任陳世光會同法副領事調查法租界内敵僑財産聞已調查得六處可以拍賣尙有十三處亦將調查完竣此項賣得金業經磋商至再雙方同意存放義品銀行以待政府處置云 
[杜威博士到滬]  
　　杜威博士爲美國大思想家大敎育家久爲吾國學界所欽佩兹於昨日（三十日）下午到滬到碼頭歡迎者有北京大學代表胡適之南京高等師範學校代表陶知行江蘇省敎育會代表蔣萝　（浙江省敎育會代表經子淵君因杜威博士到滬日期不定不及來滬）現由江蘇省敎育會招待庽滄洲别墅擇五月二三兩日星期五星期六午後三時（新時）在省敎育會開講演大會已分送入場券云 
[美國海軍司令將往湖州]  
　　美國駐亞海軍司令盧吉斯來滬曾經中西長官開會歡宴迭誌前報兹悉盧氏擬赴浙屬之湖州游覽曾經商請楊交涉員派員陪同前往聞已派定交際科長陳世光偕同赴浙定於星期五起程預定勾留三日即行返滬云 
[工部局佈吿實行限制行車]  
　　工部局佈吿云案查一九一九年四月十七日本局佈吿自一九一九年五月一日爲始北京路與愛多亞路間之江西路及四川路各項車輛在午前八時至午後八時間僅許向一方向駛行至將來通吿時再行變更其方向如左江西路車輛由南而北四川路車輛由北而南 
[報界聯合會第五次會議記]  
　　四月三十日全國報界聯合會開第五次會議到者各省代表三十一人過法定人數遂推王願亭爲臨時主席正式開議主席報吿謂有人提起緊急動議應否變更議事日程諮詢大衆討論甚久主席以緊急動議案能否成立付表决起立多數遂討論提議第一案對於和議未成以前二方當局應否磋商借欵案劉紹禹呉鐵城胡白沙沈卓吾朱賡石等均有討論主席以此案能否推舉起草員先行起草付表决起立多數遂推舉胡白沙汪瘦岑呉鐵城邱醒旦沈卓吾邵仲輝包世傑七人爲起草員更議臨時動議第二案應速定會議細則案無討論主席以舉起草員三人起草會議細則付表决多數通過隨按議事日程議第一案組織學術討論會審查報吿當由呉鐵城詳細報吿審查修改經過情形王無爲呉永生汪書城康寄遙呉鐵城朱賡石陳家鼐包世傑等討論甚久主席以加入各種意見再付審查付表决全體起立呉鐵城提議本日已晚主張延會主席以延便會付表决大多數起立遂散會已七時矣定明日（即五月一日）午後新三時再議緊急動議並延會各議案 
[中美發展商務之樞機]  
　　上海總商會昨接美國紐約商業協會來函其譯文如下逕啓者敞會係全國範圍最廣名譽最著之商業團體今特申函貴會表示誠意並請協力贊助以求中美兩國商務之發展敝國政府對於戰時商業之防範足爲海外貿易之窒碍者現方一一撤除復其故觀禁令旣除則商務利便船隻加多則貨物流通水脚低廉則成本减輕凡此數者咸足以資鼓勵故今後之商業不僅恢復戰爭以前之狀况已也敝國各商家於消售採辦之貨已預爲準備蓋所以應世界之潮流而同赴商業之竸爭也望貴國商人急起而直追之不然且膛乎其後矣敝埠紐約處商務最高地位亦吾美商之門戶統計全國進出口之貨經由紐約港口者十居其五故敝會之可以爲助於客商者亦較其他團體爲利便凡貴會會員及信實之商號欲在敝國消售或購買貨物者敝會無不樂爲之助敝會會員已越五千七百人均爲著名商人及各種貨物之製造家會中辦事人員共七十七人其中十一人專注意於海外貿易輔助異國商人視其何種職業以介紹於美國商廠並備有各種商號牌名錄倘遠方商人有所詢問須購買或求售何種貨物欲與製造廠抑批發所代辦處相接洽併其自已之地位一一聲明敞會即詳細相吿此項職務深願爲貴會會員曁各商號盡之也敞會範圍甚廣苟可爲力不僅限於會員敞會經費由會員長年會費支持爲人盡職務不取酬償而實則美國海外貿易之增加其酬償於吾人者不謂不厚也請將此意通吿華商際此商戰時代望貴會勸吿各商廠乘時而興與吾美商相合力以求商業之利益而與世界相頡頏時機不再維希圖之 
[繭茶二市之最近觀]  
繭商之觀望江浙皖三省各繭行今屆招租極爲困難現在大帮春蠶已屆二眠距離新繭上市時不過二旬僅素産佳繭出數又旺之區已有繭商租定其地僻繭劣各地迄今多未定局皖省之靑陽宣城天長當塗貴池郎溪南林廣德涇縣等十餘縣近數年來育蠶頗爲發逹惜上年度所産繭身甚劣繭商虧折最巨至今甚有存繭未能脫售者以致本埠繭商咸裹足不前蘇省江北如臯等處一帶亦屬劣繭地方出産旣少風氣尤壞本地人士狡滑好訟行主與繭商交涉之事年必數起本屆滬商更視爲畏途故以上各處至今尙無人顧問 
茶市之佳况華茶行銷歐美向以祁門紅茶爲最旺上數年因受歐戰影響祁門茶之存貨過年者即上海一隅多至九千餘箱自開春後洋莊漸有採辦銷去不少截至旬日前尙有四千六七百箱羣料新茶到滬之先斷不能清銷詎近來怡和履泰天祥天裕同厚等各英商洋行大批購辦起運赴英甫逾一星期竟將存茶悉數售罄現時須候新茶到後方可再有交易至綠茶中之珠茶一種因英商販運大爲獲利彼此加價爭購故市價比前數星期已漲起四五兩惜市上存貨無多亦有新陳不接之慮觀此情形不可謂非茶市前途之好消息也 
[茶行公所開會未成]  
　　民國路茶行公所董事翁長岐以現屆新茶上市山客已陸續運貨到申惟本年貨身參差特定四月初一日（昨日）開會扣議劃一價格昨日屆期因到會人數無多雖延長時刻仍不多到乃即散去改期初五日再行邀集開會决定云 
[浙紳籌設華豐銀行]  
　　浙紳汪大夑沈銘昌王家襄曾厚章杜子楙等近發起一農商銀行命名華豐係股分有限公司額定基本銀幣一百萬元每股百元分作一萬股擬先設總行於上海次設分行於北京杭州漢口以及其他商務繁盛之區營業年限定爲三十年期滿後續辦與否由股東會再議現已在本埠英租界天津路興仁里第五十號門牌設立籌備處辦理招股事宜今因股欵招集已過半數擬於舊曆四月初十日左右先開籌備會磋商進行以便公推經理覔定行基從事組織云 
[碾米業之特别會議]  
　　機器碾米業公會主任張樂君前因行家定購米石延不出斛一事在萃秀堂邀集雙方勸解貼償了事當因瞿成記售與生源之米一車兩造各執意見尙未解决等情已紀前報乃該主任近接南帮米客李榮記來函對於此事指爲偏袒請爲答復張主任閱悉後即於常會時當衆聲請辭職關經各米廠司月鎭昌等聞知於昨日午後特在該事務所開特别會議並議訂廠家售與行家交易之成單規則到者同業二十餘家當經决議公函挽留主任請爲維持會務所有擬訂規則一事俟初八日常會時邀集鍚金當昭南帮等各公所代表來會公共商訂議畢散會 
[染業開會議減染價]  
　　本埠綢綾染業前因歐戰影響德奥顔料飛漲染價因而大增兹美國染料來源漸多以是各綢綾莊客對於染價頗多滋議昨日公共租界浙江路懷蔭里綢綾染業公所邀集同業開特别大會提議酌減染價辦法到者董事葉鏞呉桂榮曁全體同業五十餘家下午三時開會後即由董事評議員等宣稱現下新貨顔料市價較平若對於客家仍照前次染價計算與我營業不無窒礙自應酌量稍減以示平允多數贊成惟仍用德國顔料則價原未賤不可視同一例此條未經决定俟下次再行訂期開會表决繼又議公所現有房屋窄小不敷辦公應議另遷遂决定移至厦門路永安里三十一號房屋决定於四月中旬遷往散會時已七點鐘矣 
[肉業反對認稅商人之呈文]  
　　滬寗蘇三帮肉業錢升堦等禀呈縣公署略謂投票公同選舉衆情允洽仍圖陰謀破壞環求核准事竊商等因上屆承包屠宰稅之顧聚霖任意苛索假公肥私受此壓迫呼籲無門定期一律閉市並赴憲署環乞撤銷荷奉鈞批候函邀縣商會查復飭遵商等即於本月二十二日持批邀齊同業一百餘人至縣商會聽候解决該會總協理面諭不必罷市着公同另選滬寗蘇三帮代表報吿到會以憑核轉縣署將顧聚霖撤銷等語商等得此一線生機二十四日即在香雪堂開會依法投票另舉得多數之滬帮唐立成寗帮黃榮新蘇帮榮銀和爲三帮代表由會轉復憲署詎顧奸謀攻計當選之唐立成黃榮新商會遂不照原節略呈復反將私函形之文牘商等赴會面質聯名節略均一致反對顧聚霖並無互爭之意何得以私函攻訐指唐爲欠費之頑戶其不成問題有二（一）此次認稅係全體攤派且代表有的保與認稅無涉（二）欠稅係個人問題認稅關係全體何得牽及全局前奉商會總協理之勸（不必閉市）開會選舉現三帮代表已定除將名單附呈外爲特聯名環求縣長俯賜迅將顧聚霖認稅原案撤銷准商等公選之滬寗蘇三帮代表承辦以安營業除另具保結外謹呈云 
[招商局股東會延期再紀]  
　　招商局上月二十七日股東常會因盛氏股分糾葛延期舉行已誌前報兹悉盛氏在該局計有股份二萬二千股前因兄弟分産問題曾奉有公共公廨諭於案未結束之先不准有所更動盛氏第四子澤臣期前携一萬一千股摺據赴局取息並領入場劵限以六小時照辦該局會計科長邵子瑜未敢擅專正擬請示經理適盛氏第五子泮臣（現充該局經理）自杭回局囑邵扣發遂未照給邵科長現接高易律師受澤臣委託來函詰問扣發理由當已據實答復矣 
[省令各縣籌設模範工藝場]  
　　滬海道尹公署接齊省長訓令設立各縣模範工場已設者務須推廣未設者一律籌設卽以某縣模範工藝場命名限各縣一律籌設其經費則於各縣帶征工藝不限一工一藝須於各該縣地方出品斟酌情形辦理限文到三個月内一律報吿成立等因該署當卽轉令所屬十二縣知事一體遵照聞上海縣沈知事正在商之地方紳董籌設上海縣模範工藝場云 
[交涉公署之盛宴]  
　　昨晚楊交涉員在署設席公讌旅滬廣東同鄉計所到團體如廣肇分所廣東俱樂部粤僑商業聯合會肇慶大埔各同鄉會潮州會館潮州糖雜貨等公會共三百數十人由該署各職員殷勤招待公署大廳四沿滿紥花彩兼懸萬國國旗楊交涉員親自致詞略謂願大家同心協力振興實業設銀行以利匯兌興航業而便交通立工廠冀救貧民廣製造藉挽利權盡力所能人任一事富己即是富國救國卽是救己云云全座鼓掌觥籌交錯至鐘鳴十下賓主盡歡而散 
[滬杭路近事兩則]  
規定菜子運費特價滬杭甬鐵路現因浙江嘉善等處菜子上市大批裝運上海杭州兩處運銷故該路車務運輸總管昨特通吿規定菜子運費特價凡裝三十噸車由嘉善裝往上海南站或日喗港每車運費洋十一元又自嘉善運往杭州南星閘口兩站每三十噸車運費洋十五元一切危險情事槪歸貨主擔任仰各查照云 
取消旅館接客照會本埠旅館向該路領有照會者准地南車站接客日前有姚江兪祝順由杭乘特别快車來滬抵南車站時有某旅館之接客沈杏林向該客招攬該客云要住華興旅館沈含糊以應當即誘其至某旅館該客見非華興棧名不欲住居乃沈允其房金格外從廉後該客居住數日算賬之時該旅館房金不减兪姓因其先後欺騙昨特函請滬杭路車務總管略謂該旅館之接客朦混旅客欺騙行爲應請撤消照會等情當經該路車務總管飭查屬實立將該旅館之接客照會取消不准在站接客一面知照王巡官令該旅館將多收旅客之費繳還云 
[監獄懸賞緝拿逃犯]  
　　上海監獄昨致縣警察所函略謂敝監因漕河涇新監工程限期促迫派有囚徒帮同工作在案兹據主任看守汪作梅報稱竊屬職員自奉派新監督促囚人工作以來靡不謹愼將事即獄長遂日到鄉目覩情形亦深知屬職不敢稍事因循無如地址較大四週曠野無日不在憂患之中所有監外各處均無防護兵士駐守更形焦灼疊將困難情形面禀在案非就近設法請兵防護不足以昭愼重不意本月初十日清晨派看守士江德全帶同囚人楊阿木張三寶赴本監後面蕩河内挑水煮飯詎料甫至河邊卽被該犯楊阿木用拳猛擊一下張三寶乘隙將看守江德全推至河下一同逃去嗣該看守急於躍起大聲呼救監内各看守聞信前往協同追趕已不及矣兹該看守江德全胸部已受有傷痕合將行兇脫逃情形連同淹濕制服全套據實報請核示祇遵等情據此查楊阿木張三寶竟敢兇毆看守實屬目無法紀斷未便任其漏網除呈報高等檢察廳外亟應備具賞格上緊嚴緝如能將楊阿木張三寶二名同時拿獲者賞洋六十元獲得一名者賞洋三十元相應將該犯楊阿木等身歷表一份請貴所迅飭各區所一體協緝務獲究辦以便分别給賞云 
[電車碾斃男孩]  
　　住居拱宸門外四明公所對面民安里十七號門牌之寗波婦人樂於氏其夫已故遺子金定年已九歲曾過寄與林某爲子前晚（四月二十九號）八點二十分鐘該孩出外買物而歸行至該處外國墳由附近適行駛小東門西門等處之法商三十二號電車由五十七號司機人駕駛西來該孩避讓不及致被撞倒當經巡警到來救護不及立時碾斃遂由巡警抄錄該車與司機等號碼與法租界巡捕分别回報警署捕房一面將孩屍移送輔元分堂着二十五保四圖地保朱子卿投地方廳禀請相騐該氏亦投廳具詞伸訴略稱衹生一子今遭慘死請求伸雪昨日午後該廳委派夏檢察官毛檢騐員等前往曾同法廨中西讞員涖堂騐明該孩委係被車碾斃身首業已異處情形極慘塡明屍格判屍母備棺成殮候公廨飭傳該司機等到堂訊究 
[川沙坍戲臺之慘劇]  
　　川沙縣城廟近日到有江湖班戲子在該廟戲臺演劇市人往觀者頗爲擁擠惟是臺年久失修柱脚朽壞前日午後臺上正演武劇觀者興高彩烈之際臺忽傾圯壓傷臺下看客十餘人聞有三人壓傷要害登時身死其餘傷勢輕重不一戲子亦跌傷數人洵慘劇也 
[浦東發生白晝殺人之懲毖]  
　　淞滬警察廳長徐國樑以轄境之内地方遼闊人民五方雜處良莠不齊匪類充斥而一般下流手藝中人尤多以結帮拜盟爲事特仗黨羽衆多打架鬬毆時有發生此次浦東洋涇鎭附近竟演白晝殺人之慘劇地方治安在在堪慮除傳諭偵緝隊長翟世清嚴飭各探勒限破獲外昨復通令所屬务署所隊巡邏地面須加意認眞毌稍怠惰各該區境内如再有前項情事發生惟該管長官是問云 
[香粉弄越貨傷人案續紀]  
　前晚（二十八日）十時許南京路香粉弄源大昌烟紙店被匪搶刦戳傷店夥等情已誌前報昨經老閘捕房派西探前往醫院調查受傷店夥錢鼎璋傷狀據覆所傷衹左腿股外刀創一處約一星期即可吿痊云即經捕頭諭令中西探捕嚴緝匪黨務速破案解廨究懲 
[緝私統領擬添常陰沙巡隊]  
　　蘇屬緝私統領宋明善近查得常陰沙地方人口共有七萬餘口向無官鹽棧設立該沙之海壩頭係爲三縣毘連之區北屬通州西隸江陰東歸常熟且與東興沙接壤東私淮私均由妙港朝港越入該沙之戶口居於江陰界者計有一千三百四十九戶男女一萬二千五百十七口居於常熟界者計有一千三百六十二戶男女一萬一千六百八十三口居於南通界者有六千二百五十七戶男女三萬二千六百五十五口自東興沙至盤欄沙居有三千九百七十二戶男女一萬九千五百三十七口以人口計算如能銷售官鹽則爲數頗鉅乃該沙人民半食私鹽半以私販爲活如不從速籌劃添加巡隊嚴禁食私販私官鹽决難推銷且淮鹽稅輕蘇鹽稅重稅率旣不平均價格即有貴賤人民自必舍貴而趨賤如於此時定一特别稅率務使鹽價稍賤則官鹽自能暢銷鹽棧亦能設立緝務尤易進行鹽稅得以充裕稗益良多爰將常陰沙擬添巡隊各飭於日前咨商運副核奪 
[女靑年會近事一朿]  
　　崑山路基督敎婦女靑年會近接雲南葛市敎會函云敬啓者今歳敝地大遭飢饉貧民四散流離失所身無依歸甚有上丢老母於道旁下棄幼稚於途間爲野獸所食者耳聞目覩慘不忍言威寗敎會僻處遣陲其地多産荍麥洋芋豆子所食者以陸殺爲優稻田稀少難得充腹之時去年夏令荍麥成熟之際打霜落雪秋成之間雪雨過多故不結實市少成斗之糧食買者多而貴者寡其價漸昂誠恐將來有罷市之虞且以今歲之兇荒較之庚子年或相倍蓯十百千萬焉蓋庚子年倉禀實府庫充有銀可買無懼無憂而今則倉　盧府庫空有力者無從買食生命朝不保夕該會三千餘敎友大都窮民地無立足蒙主光照得以重生日就月將戰兢自持（下略）女靑年會得函後即商之本會紅十字班委辦擔任勸募賑欵滙解决災區（一）接濟目前之飢餓得以維持生命（二）接濟來年之種籽得以耕種田地業由董事部長李湯淡雲及紅十字班委辦長肅方秀珠兩女士具名徧發通吿分向各會員募欵矣　　今日下午四時女靑年會特開交誼會敦請靑年會幹事童星門君演講交誼大意並幼稚生試演舞蹈　　五月三日至九日敦請名人演講聖遣爲春季研究聖經聯合會先於三日下午四十三分集茶詀會討論聯合會之意義五時三十分晚餐入會聽講者祗收報名費四角 
[基督敎徒講道紀]  
　　中華續行委辦會全國委員在滬開第六次年會曾誌前報嗣於二十七日午前指定各省代表派赴本埠各堂講道如天安堂由安徽聖公會鄭和甫講敎徒救國之方針殉道堂由直隸公理會李引之講敎會之要素禧年堂由河南長老會胡庭樟講信徒盡力之愛主懷恩堂由浙江浸會施靄理講靑年之競爭等午後三時在靑年會開演講大會由武昌文華大學校敎授陳宗良爲主座呉施德主敎駱崇德博士等講敎會之進步聞所邀旁聽之各堂牧師均不願蒞聽昨已正式宣吿閉幕云 [P中法儲蓄會開幕記 
　　昨日爲本埠中法儲蓄會正式開幕之期該會四壁懇掛聯軸檯上雜陳花木室内彩旌輝煌門首國旗飛揚來賓如徐國樑代表王賡廷代表王竺鄰杜梅叔孫占元李幹卿許劍靑曹履氷葉慕橘李紹顔朱葆三宋漢章王一亭胡　薌莫子經錢逹三謝惠塘等先後蒞止該經理徐乾麟演說儲蓄之必要并述該會發逹之情形及經過狀况旋拍全體照片數張欵以茶點而散該會開幕之日并發刊日報一張以助餘興 
[軍工路行落成禮之一再展緩]  
　　依周塘軍工路工程吿竣經閘北工巡捐局呈請盧護軍使改訂本月三號舉行落成禮等情已紀前報兹悉曹履冰局長連日正派員分投籌備並飭匠於張華浜海軍醫院外搭蓋席棚分别佈置迨至前日據築路監工員報吿張華浜至藴藻浜路工因掘泥爲難深恐届期不克完工云云曹局長當即據情呈請盧使核示盧使諭將落成禮再爲展緩舉行 
[浦東公所定期開職員會]  
　　浦東公所昨發通吿云逕啓者查本公所章程第四章第二項 
 
 

Page 11

 
 
職員會每月一次於第一星期行之兹於五月四日（即陰曆四月初五星期日）午後二時照章開職員會凡本公所董事及各業代表幹事員調查員等屆時務祈早降共商進行事宜爲幸 
[江寗旅滬同鄉徵求會員]  
　　江寗六縣旅滬同鄉會昨致同鄉公啓云敬啓者本會現擬仿行徵求會員大會業於三月九日春季常會之期公同議决一致贊成組織紅黃藍白黑五大隊每隊隊長一人隊員十人每隊應請徵求無論何種會費之會員一百十人徵求之期以五月十五日爲止素仰先生熱心公益遇事贊助兹經公推先生爲徵求大會□隊隊□用特備函將本會布吿規例入會書等件（見來件攔）一併刊印送呈十份即希廣爲徵求多益善凡有願入會者即將姓名職業塡冩入會書内隨收會費請於徵求期内每星期日將入會書裁下連同會費送交本會或函交亦可以便掣給收條曁會證徽章等件一俟徵求期滿即開大會當衆宣布以資表揚而促進行臨穎不勝盼禱之至 
[警廳今日發餉]  
　　淞滬警察第三區署長曾永奎昨接徐警廳長電話略謂四月份各區所隊長警薪餉業已領到定於明日（即今日）上午八時給發仰即來廳具領云云曾署長當即分函各分駐所警佐及騎巡游巡二隊長預備領條以備届時前往領取 
[巡警防護奬劵事務所]  
　　中華利濟有奬劵總事務所昨日已由閘北遷至南市久大碼頭新屋内實行開幕當經總理人函致第一區警署請每日撥派警察兩名來所防護趙墨林署長接函後已准予撥派警察兩名輪流駐防該所門前並即詳請淞滬警察廳長備查矣 
[呈請遷泊萬裕碼頭垃圾船之批駁]  
　　淞滬警察廳批老公茂行等禀云呈悉查萬裕碼頭停泊本廳所派之垃圾駁船已歷年所此時萃豐碼頭甫經浚浦局修築完竣若遽將垃圾駁船遷泊此處殊多未便况查萃豐碼頭南有實泰北有大碼頭現均作爲垃圾碼頭若再將萃豐改爲垃圾碼頭則是南段垃圾碼頭太疏北段太密未免有配置不匀之弊所請碍難照准現已飭令該管清道員以後督率夫役務將萬裕碼頭垃圾隨到隨駁立時清理不准稍有停積以資清潔而重衛生仰即知照此批 
[兵士調戲婦女]  
　　滬西龍華附近湯家弄之鄉女二人昨由鄰村搖會歸家行至項家宅突遇兵士二人將該二女扭住調戲該二女大聲呼救由附近田中鄉農到來該二兵士始去又西鄉兪家灣地方設有皮桿廠工場雇有女工在内工作近有兵士時往該工場内游玩對於各女工不無戲謔現各女工訴知該處紳董請求致函軍署飭令各營約束軍人不得時往該工場内閑游云 
[不理香烟欠欵之辯論]  
　　兪厚君前延逹商律師爲代表至法公廨控史蔾靑不理香烟欠欵一案昨又傳訊先據逹商律師聲稱前據被吿言與原吿訂合同時不知某國貨物然與原吿成交日久賬已結算豈有不知之理原吿所控均係實在並無欺騙行爲求請訊核旋據被吿巴和律師聲稱原吿種種行爲均有欺騙被吿情事原吿所售出烟價均不照合同辦理且前堂已有證人到案證明並查得原吿又與某藥房訂立合同銷售此烟原被訂立合同言明歸被吿一人承銷今原吿又與他人訂立合同顯見原吿始終有欺騙行爲應請訊究繼由原吿律師互辯良久中西官判退去候再復訊核辦 
[坑厠中男子氣閉身死]  
　　西北鄉曹家渡鎭中市浴堂弄坑厠内於前日下午發現一男子屍體當由巡警報吿警署令飭二十八保八九圖地保盧孝生前往察看見該屍上身露體下着單褲屍旁有藍縐紗破棉襖一件鞋子一雙又袋一隻鐵扒一個糞箕一隻形似江北人似係入該坑淘物而死查無屍屬由該圖地保投報地方廳請騐昨午該廳委派夏檢察官毛檢騐員等前往騐得該屍年約四十餘歲實係氣閉身死並無别故判由善堂棺殮發封厝壇 
無賴强搶布疋 
　　鄉人徐利生之男孩徐生發日前手持藍布一疋行經法新租界善鐘路突被無賴王餘慶張鍚根兩人上前强攫而逸經該孩大聲喊捕乃父聞悉到來將王張兩人一併追獲扭入捕房昨解法公堂請究先據原吿上堂禀明前情詰之王等同供實係該孩遣失在地民人等上前拾起不敢强攫餘供支吾中西官判王張兩人各押三禮拜賊給原吿領去 
[無力繳洋開釋自理]  
　　潘仁甫於上年冬間竊取呂班路愛光社夥潘阿香之皮箱一只内藏銀洋衣服等物經事主報捕將潘拘解法公堂判押西牢四月外再繳還原吿贜洋後潘在押期滿不繳贜洋復解公堂判令交保限理迄今無保管押在案昨又提訊被吿供民人實情無力繳洋請求釋出立據拔還中西官判准將被吿開釋自向原吿清理 
[崗警追獲搶土人]  
　　前日下午三時許有一三十餘歲形似寗人者由北市購得烟土三十六兩往南行至民國路新開河地方忽有顧阿毛等多人上前軋住搜其身畔將烟土悉數搶去分投奔逃此人情急喊救由崗警帮同將顧追獲抄出原贜迨回原處此人已不知去向於是該警將顧與烟土押送一區二分所轉送警廳訊辦 
[輪船上查獲被拐女孩]  
　　水巡捕房探目何春生效濟會偵探王緯文昨午查至開往香港之西安輪船貨艙中見有形跡可疑之女孩徐阿娥向之詰問稱年十四歲家住仁壽里二十八號母親沈氏今被匪人拐來往查拐匪已被逃逸該探目等知照該氏將女送回收領 
[指控行竊案註銷]  
　　梳頭傭婦周王氏被婦人馬韓氏偕女鳳仙至滙司捕房指控至阿拉白司脫路二百七十八號門牌伊之家内代爲梳頭時將値洋四十元之金戒金挖耳竊去等情業由包探王桂亭將周王氏拘解公共公堂諭着押候查明解訊在案昨由捕房傳同原吿母女將被吿解廨先由原吿上堂訴明雇被吿前來梳頭乘間竊取金飾情形繼由王包探投禀被吿已在捕房認竊並謂贜物消於南京路某銀樓及帶其前往吊贜則又諉稱銀樓牌號已經忘記請爲訊究詰據被吿周王氏供稱並無行竊金飾之事實被誣指李襄讞核供與英包副領事會商之下以原吿指控無憑判將案註銷 
[過犯酗滋事]  
　　過犯寗波人張阿二前日飲酒酣醉至虹口西華德路向裕生茶葉店强索茶葉不遂將該店夥陸忠良毆打並將玻璃窗擊毀經一千三百三十一號華捕查見喝阻不服將該捕號衣扯破致被帶入捕房押至昨晨解經公共公堂中西官訊悉前情以被吿不應酗酒滋事判押西牢一月以儆 
[行兇人分别判押]  
　　翟桂生前日行經楊樹浦路被江北人紀恒元糾同陳爲記楊小二子尋寡口角行兇毆打由捕查見將紀等三人拘入捕房管押昨解公共公堂經中西官逐一訊供之下判爲首之紀恒元發押一禮拜陳楊二人各罰洋三元無力繳洋各押三天 
[搶火腿禁押一月]  
　　流氓許虎寶前日串黨攫取北福建路（即唐家弄）一百零二號門牌某店夥王和喜之火腿一只而逃被王投報滙司捕房昨由包探王桂生將該流氓獲解公共公堂經中西官會訊屬實判着發押西牢一月以儆 
[包探撞見竊賊]  
　　在華界犯在竊案潛入租界之呉金標前晚串黨撬開楊樹浦路七百二十六號門牌居人周國如家後門入内竊得綢緞衣片等物携贜逃出被該管捕房包探程明德撞見將人贜帶入捕房押至昨晨解經公共公堂中西官訊悉前情判呉押西牢一月期滿解送淞滬警察廳訊辦 
[賣鴉片人不服判决]  
　　周維奎在福州路五百六十一號門牌私設烟榻售賣鴉片經人函吿總巡捕房派探將周與烟客張阿二張崇新屠文軒等一併獲解公共公廨經中西官訊實判周押西牢半年張阿二押四月張崇新押二月屠押一月在案兹悉周之家屬不服判决特延代表律師昨晨投廨聲明不服理由要求准予復訊王襄讞核供商諸英卓副領事判照被吿律師請求准候訂期復訊再核 
[過犯攫飾之懲辦]  
　　匪徒李和尙前日午後在公共租界漢口路攫取婦人費張氏金耳環圖逃經氏喚捕追獲人賊拘入捕房昨解公共公廨經中西官訊知李係過犯判押西牢年半期滿逐出租界贜交原吿領回 
[犯竊行賄之押敬]  
　　張蘭田在南京路二十號門牌某洋行爲夥前日私取領洋二十五元之橡皮雨衣一件適被洋東撞見當用電話通知總巡捕房派探周志仁與二十七號西探目彭山協往將張拿獲張即賄洋四十六元求釋該探等遂將賄洋與張一併帶入捕房昨解公共公廨請究即據中西包探上堂禀明前情並將雨衣及賄洋呈案請察繼據原吿西人投訴被吿竊衣圖逃情形訊之張蘭田供稱一時誤犯求宥中西官核供以張不應行竊尤敢行賄判押西牢年半贜交原吿領回賄洋充公 
[汽車夫違章行賄]  
　　福州路三號門牌某洋行汽車夫費福生前日在四馬路開車不照工部局定章被四百四十二號印捕查見上前詰問並抄錄該車號碼費即行賄洋四元求勿干預當被該印捕將費連同賄洋一併帶入捕房禀明捕頭諭令將費收押昨解公共公廨經中西官訊實判費押西牢三月示儆賄洋充公 
[竊摺冒領工洋]  
　　江北人王三前日在黃浦灘摸竊周子全袋内僑工事務所發給之領欵摺一扣昨向四川路七十七號門牌僑工事務所冒領工洋二十二元五角當被經理西人察悉鳴由七百七十九號華捕將王拘入捕房傳同原吿旋解公共公廨請究經中西官質訊屬實判王押西牢三月贜摺交原吿具領 
[被吿傳案交保]  
　　錢丹初在公共公廨呈控顧佑敏不理擔保謝時昌抵欵洋八百五十元又婦人呂楊氏控呂震東抛棄不顧請求離異並請追妝奩洋七百元贍養費二千元等案昨晨由廨派探將各被吿傳案中西官諭令分别交保過堂候訊 [P詐欺取財罪撤銷> 
　　商人喻志成在上海地方審檢廳禀訴謝愛棣與婦人糜石氏等詐欺取財一案曾經該廳審明判决各處五等有期徒刑三個月聽候執行在案兹悉謝等奉判不服延巢堃律師上訴於高等廳昨由該廳判决宣吿無罪發回地方廳遵照矣 
[樓窗口傾倒污水]  
　　文監師路一千零五十五號門牌内之揚州人許福因不諳租界章程在樓窗口傾倒污水被一千三百四十八號華捕查見回禀捕頭請廨出單傳訊 
[扭控車夫竊表]  
　　前日在一日本人名虬雄雇坐邵大漢所拖之人力車至閘北虬港橋下車鄧向索車資該日人忽稱失竊値洋百餘元之時表指鄧行竊扭控五區一分所據該日人稱家住虹口乍浦路四百七十號門牌當經孟警佐訊據鄧供該日人欲賴車資揑詞誣吿遂諭暫押昨解司法科一面派警往傳原吿詎乍浦路四百七十號屋並非該日本人住所故僅將鄧大漢解科訊辦 
[扭控姦拐養媳]  
　　海門人蘇景和住居閘北五區境内前日偕證人于欣榮扭同居姜蘭江到警署控稱民有子小褔領陳隆女小蘭爲養媳年山十六歲尙未完婚近被姜勾誘成姦拐令偕逃由小福及于日睹請爲究辦經王警正提集原被人證併解司法科核辦 
[扒手質贜被拘]  
　　楊阿二日前在法租界摸竊行人身畔之銀表一只前晚持至押店求質當爲包探查見向詢來歷言語支吾當即帶入捕房昨解法公當請究楊供認摸竊不諱判押二月以儆專件 
[一年半以來之中國銀行（再）（續）（張公權）]  
　　三政府墊欵之減少及其限制　　帝制發生海内鼎沸政府遂下停兌之令旁觀者必疑中行彼時已如懸罄其實當時庫存尙未空虚苟鈔票不再增發則恢復兌現固指日可待奈自民國五年下季至六年復辟止其間部行一體墊欵　增至二千餘萬元票額因之大增而整理從此困難重以一面宣言開兌一面仍不能停止墊欵結果至再遭停兌之厄由是觀之欲圖根本整理非先限制部墊必不能爲功蓋彰彰矣兹臚列中行歷年爲政府墊欵之數如左二年一百四十四萬餘元三年四百零六萬餘元四年六百五十四萬餘元五年一千零三十七萬餘元六年（九月止）一千四百二十五萬餘元共三千六百六十萬元加上各機關欠欵轉入部賬四百七十餘萬及積欠利息五百餘萬元合計四千六百三十餘萬元 
　　王總裁與鄙人任事之日政府墊欵已逹上列之數爲銀行計非亟思抬高票價不可然政府庫藏如洗雖欲要求還墊必不能見諸施行正在無可如何之際適値各國政府應允賠欵展期同人以好機不可逸急懇政府以展期賠欵指抵發行短期公債四千八百萬元中交兩行各得二千四百萬元又以政府指定常關稅責成稅務司經管爲三四年公債償本之用因請政府即以三四年公債還清後之常關稅爲擔保發行七年長期公債四千五百萬元中行得二千五百萬元交行得二千萬元中行共得長短期四千九百萬元即以京鈔發行所得之京鈔及未發行部份公債所得本利之現金收部還欠之賬計第一次發行共售二千四百八十一萬餘元（自七年三月至六月三十日止）第一次未發行中籤債票一百十六萬餘元第二次（至七年年底止）共售六百六十一萬元第二次未發行中籤債票七十九萬餘元第三次（本年正月起至目下止）共售二百九十三萬元共鈔票三千四百三十五萬餘元現洋一百九十五萬餘元合計三千六百三十餘萬元　　兩行雖得鉅額之公債然財政部犧牲固有之收入以維持兩行則兩行對於財政政費緊迫之時其至少之數勢又不能不稍擔任計自六年九月至七年九月底共增墊現洋京鈔一千七百七十餘萬元與前項部還之數相抵計部墊實減少一千八百餘萬元　　以去年之財部情形兩行但冀部墊不再增加已喜出望外孰料不但不增加反得減少而知歷任財政總長之顧全金融竭力維持其功爲不可没也天禍中國南北搆兵大局隉阢　然不可終日加以七年下半季銀根奇緊雖繼續發行公債而票價仍日落因此不得不懇求財政部停止墊欵遂蒙曹總長慨然應允即致一公函於兩行錄之如左連啓者本部爲整頓京鈔起見前經訂定整頓各辦法分行遵照在案兹特聲明自七年十月十二日起不再令兩行墊付京鈔兩行除付京鈔存欵外亦不得以京鈔作爲營業資金云云 
　　自上項公函聲明之後迄未續墊京鈔歷年以來政府視銀行如庫　而曹總長竟獨具炯眼寗忍財政之苦痛保持金融之獨立不可不謂爲中國金融界開一曙光也兩行自停止部墊後鈔票始有收縮之望一言以蔽之兩行票價之得有今日不可謂非曹總長此一紙之賜也黃總長繼任後亦仍以此爲金科玉律不令兩行任意墊發鈔票現計財部衹欠中行兩千九百餘萬元若能以此　爲限不再增加兌現之恢復指日可待敢斷言焉夫因各國退還賠欵而有公債之發行因財政部之停止墊欵而能整理京鈔各國之好意歷任財長之顧全大局以及安總稅務司對於公債之種種盡力均不能不深表感謝者也（仍未完）來件 
[江寗六縣旅滬同鄉會布吿]  
同鄉會之宗旨本會以　絡鄉誼精合團體　謀公益　禦外侮爲宗旨 
同鄉會之義務本會以六縣同鄉已入會與未入會者各宜課定欲求大會規例願爲何種會員分别繼續初入照繳會費爲義務同鄉會之權利本會以凡屬會員造有個人事故得要求本會調查是非曲直爲之排難解紛如果正當行爲本會當盡力之所能及者予以維持爲權利同鄉會之取締本會以凡屬同鄉而非本會會員者遇有個人事故如潛本會維持旣未擔任義務即無權力之可　但事屬同鄉不得不通融辦理凡非會員有所要求者應先由切實介紹人令本人按照現行徵求大會規例量力認定何種會費以本會則辦之第一年起算補繳至初入會之年本會始可認有會員資格享受權利否則槪不置理爲取締 
[江寗六縣旅滬同鄉會徵求會員大會規例]  
　　一本會此次組織徵求會員以在我六縣同鄉爲合格無論本埠外埠均所歡迎以羣策羣力徵集會員發展團體爲職志二本會以紅黃藍白黑五色爲五火隊每隊舉隊長一人隊員十人三本會訂甲乙丙丁四種會員黃甲種贊成會員（此專爲熱心公益輔助本會）每年樂捐洋二十五元乙種贊助會員每年樂捐洋十二元丙種特别會員每年樂捐洋一元丁種普通會員每年捐助大洋五角四本會以銀幣一元爲十分譬如介紹甲種贊成會員一名則有二百五十分乙種贊助會員一百二十分丙種特别會員十分丁種普通會員五分五本會以一個月爲限於陽曆四月十五日五月十五日止六期内每隊務須竭忱竸勝鼓勇進行遇有介紹隨時塡冩入會書定星期日寄交會中登錄名册應繳一年會費隨給收據及會證俟月後開同鄉大會贈以本會微章七會費收條加蓋本會團章並由會計長會同資章以昭塡重八收到會費捐欵滿十元槪交會計長妥爲存放非正式開支不得動用九凡熱心助欵之人姓名函時標示懸掛會内以資表揚十本會定每星期四會一次全體會員務必到會討論徵集方法考察會務進行狀况遇有特别要求則應時召集十一徵求會員期滿後禀計每隊中滿二百五十分者得列名　頓以垂久遠惟分數漲多之一隊得攝影歷掛會内莉示綠異其中隊中分數最多之人由本會特製大銀紀念心鑄刻台街於上開會當禀表揚以　絲哀十二本規例如有未滿妥善之處得隨罪修正之來函 
[淞滬警察第四區第二分駐所來函]  
　　逕啓者貴報昨今兩日登載軸板廠越貨傷人一則小工頭蔣得基自滬北三益鑛務公司領得欵洋三百元甫出公司即有匪人尾隨至僻靜處攔截搶去洋六十餘元並遭盗刀傷頭額等情　之不勝詫異查本月二十八夜七句鐘時蔣得基在長安路龍興園老虎灶内向姚開見索討去年借給之掛煤鐵鍋一雙爐子一隻姚因該鐵鍋轉借與人即說鐵鍋打碎蔣得基索賠洋一元姚開見祇允賠洋五角頓時兩造言語衝突互扭該龍興園夥計劉小九子見勢不佳即鳴崗警到場詎蔣得基頭部已被姚開見毆破血流滿面當由巡警將蔣姚二人並帮兇之挪慶照一併帶所蔣得基因受傷甚重先送醫院醫治姚開見挪慶照移送警廳核辦此當時之實在情形也貴報所載各範諒係傳聞之誤不得不具函更正以昭核實 
雜評二 
[海交爭管敵艦（庸）]  
　　没收德奥船艦處置問題海軍部則主張編爲海軍運送艦隊交通部則提議設立航業公司供商業航行之用以表面言之海交兩部雖主張不同而欲利用敵艦以發展國家事業旨趣則一就其所提說帖皆若持之有故而實則其眞正目的乃在各欲將没收之敵船置於自己直接管理之下蓋仍不出部與部之權利問題而已　　前次閣議以閣員多右交通海軍部之主張不獲贯澈於是乃有劉冠雄之請假以示緊持今海軍部忽又將交通之提案發交所屬簽註意者劉氏已表示讓步抑欲借艦隊之力反對交部提案以表海軍界對此問題意思一致乎 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
[新談旅美觀察談（八十七）] [  一之]  
　　當世少年有以一偏之見而遂欲强天下人悉數盲從者嘗有一種强自慰解之談論謂古今來無論何種改革必有三時期之經過第一時期犠牲一切之時期也至第二期時機已熟獨能應手成功故第二時期之人實可謂一世之幸運兒若夫第三時期則成功之時代已過在外界眼光中亦遂覺其平平無奇云此等理想　視之似甚切當幾可名爲天地間一種自然公例但細思之則其中大有分别是非成敗之不同似即在此毫釐千里間之一種辨别力耳　　我國數年前大名鼎鼎之某君昔嘗以三無主義號召全國所謂三無者無國家無家庭無宗敎也嗣某君以三無主義不容於國中頽然出走倉卒扺西美赤貧幾不能自活幸某君遂於漢學尙得因之而爲異邦人士所稱許未及半載而得在大學中占一席設此君爲一半通不通之寡學靑年祗解若干句最淺薄之白話文字者則幾成爲道死異域之餓莩矣可知爲靑年者决不可爲似是而非之學說所愚弄也某君出世之日幸在數十年前中國文學未盡墜廢之時故在顚沛流離之際尙克賴此而自存云 
　　某君扺美後尙挾有鼓吹三無主義之印刷物甚多但此等禍國殃民破家亡身諸學說祗可在人民智識程度未甚發逹之中國尙可信口開河而出之若在美國人人皆具辨别力人人皆有是非之心决不能容此輩稍事簧鼓以瀆衆聽幸此君甚機巧處處尙能相機而行其與美國人士往還絕口不敢稍及往昔之所主張數年以來遂得相安無事可知美國方面思想上言論上反不能如我中國處處可爲越出正理範圍之自由也此等現象與實情又非身親目覩者不能深辨而孰察之云 
老申報 
[洋畫出售（見光緖二年五月十一日）]  
　　本館現從外洋購得英國有名畫師所繪中外各景緻畫圖如　師天壇大祭南口商賈往來外洋北極氷海新造鐵甲兵船英法俄三國交仗内中人物房屋樹木器械以及一切情景雖中國工筆界畫無此精緻共計十有八幅本館逐幅題明來歷以便閱者一望而知俱用頂上潔白外國紙裝裱成册加以藍色　箋蓋面均極工整每册取洋二角此係外洋貴重之物畫者刻者皆名重一時因初到中國僅取薄價以圖揚名之意定於禮拜一即本月初七日出售如蒙賜顧請至本館帳房購取或向賣報人經手亦可若外埠槪歸賣申報者經理特此吿白 
新拾遺 
[遠東海國誌（一）] [  許嘯桐]  
　　遠東之名乃用以稱東半球之一部分在南緯十度與北緯四十五度及東經九十七度與一百四十七度之間面積約千萬方英里環抱太平洋包括爪哇海中國海黃海日本海馬來羣島印度支那印度羣島菲列賓羣島暹羅安南柬埔塞中國本部蒙古滿洲西伯利亞東部日本朝鮮半島及各小島之散布於太平洋中者皆是也今將各海島小國之足資談助者拉雜書之倘亦好游者所樂聞乎 
　　檳榔嶼在馬來半島之西海岸海峽殖民地之一小部也面積約一百零七方英里官名曰惠爾士親王島一七八六年開逹王讓於英國東印度公司年償英金一萬元又十三年與檳榔嶼相對之惠來司來省亭亭羣島及馬來半島之一部並其他附近小島無數皆入於英國之手是爲大不列巓實行其違東殖民政策之初步世人稱其所據之島地曰海峽殖民地乃紀實也檳榔嶼又名曰喬治鎮所以誌英王喬治第三當時爲英國遠東商業之中心點繁華富庶稱雄一時今則時變境遷徒留遺跡相去只百三十年而盛衰懇殊若是可不慨乎惟其天然風景幽勝絕俗騷人墨土連袂往遊者彌復甚夥不可謂非此嶼之幸也就中以植物圍檳榔由（高約二千五百英尺）爲最著 
　　馬來半島位於馬來羣島之西距檳榔嶼約二百英里相傳爲遠東最早之商業場初入者爲阿剌伯人由印度海岸繞境至此其後一五一一年葡萄牙人逐商代之約居七十年至一五八○年西班牙王菲列泊二世又復攘而有之以爲彼國遠東商業之根據地直至十七世紀未葉檳榔嶼發現後商務遂漸襄落其時荷蘭人尙未聞風而起迄一六○二年始組織一東印度公司從事殖民數年之間慘淡經營成績頗優凡印度錫蘭爪哇蘇門德剌摩鹿加羣島等皆入其掌中並佔有馬來半島之一部惟後於一八二四年讓於英以蘇門德剌西海岸之奔柯倫爲代價時適爲拿破崙敗後之第九年蓋拿翁實予荷蘭及其遠東利益以一大打擊也馬來半島風景極佳四圍爲熱帶森林所繞篷勃　茂經年不改實天然之植物園也土著居民大多從事於冶礦及種植以錫礦橡樹爲大宗他如苛苛波羅蜜胡椒香料等每年産額亦夥獲利甚豐 
 
[直隷趙州大石橋（古蹪圖七十七）]  
　　趙州大石橋俗傳造於魯般見於歌謠童話者幾於到處喧傳實則隋匠李春所修其上有柴世宗車印張果老驢跡至今班班可考蓋英雄神仙世所景仰特造此以留紀念耳 
雜錄 
[世界小新聞] [  呆正未艾譯]  
　　大油井之發見據最近之報吿於加里福尼亞灣内亞采爾逹加脫島發見一極大之油井日本麻泰來氏曰該島中之油井計長逹三十五哩幅遠十哩油性極良産量亦多將來必大有希望在焉自黃土製鐵之發明俗稱黃土可作塗料以之燒於火上可爲赤色而近今竟有自土製鐵之發明眞廢物利用之逹於極點矣據日本内務省衛生試騐所長藥學博士平山松治氏謂土黃殆藏無限且以之製鐵頗爲易易將來必爲有望之企業惜方法秘密未易探知其大槪之方針則將黃土混和以石灰木炭入於鎔鑛爐中通强度之電流而將化學的配合藥以凝化者也詳細方法究屬如何若得探知定當續報 
世界上之原油産出額世界之大漠漠無稽生産物品數逹無窮即就原油已足令人驚駭然調查此數頗非易易豈可等開視之此余之所以見理學界上載有世界上原油産出額一篇視爲奇貨而師譯之以貢献於諸君前也惟下列諸數乃一千九百十七年之産出額耳美國二六四·六七四·○九九石俄國六三·八四八·九六六石墨國三五·三三九·三一三石蘭領朿印度一一·五九三·四七一石印度七·二四一·一四二石日本二·五九二·七○七石加里希阿五·六八八·三○一石秘露二·二四四·五六八石德國八七六·二七二石加奈陀一七四·三四八石伊國三七·九六五石合計之其數亦不小矣海草爲棉花代用品之發明自歐州戰亂以來生産界人受影響而有供不應求之現象工業界人起恐慌而遂促進工業家之研究棉花一物亦工業界中應用極大之物也美棉雖多終不足供各國之需要而遂有代用品之發明夫棉之代用品研究以來十年於兹矣終招失敗然近日日本理學界上載曰已有成效而發明者爲植物研究所所長而代用品之原料爲取海草方法如何尙守秘密未能詳悉但究爲工業界之福普噫吾國之工業界如是現象吾工業家何不急起乎 
小說 
[貴婦失蹤記（續）] [  劉麟生]  
　　英國名小說家威廉勒苟新著　　余見茂賴夫人言時至爲懇切不忍否認以拂其意然職務　身又不克遽可其請進退維艱欲語而止者再適門鈴有聲須臾小鬤來報謂有客求見茂賴接視其名片面頓失色曰將若之何將若之何余曰夫人識其人否茂賴以名片授予即視之來者非他即厚蓊也茂賴夫人詢余曰吾抑延之入否小鬟曰彼謂適見夫人歸家故來求謁焉能拒之不入余亦曰延之入亦不妨或可於此案稍有所益惟夫人延彼入時吾俟之於他室可乎茂賴意頗猶豫忽曰如此亦佳有急相呼君愼勿負約余曰可茂賴命小鬟導余至間壁一室然後延客入余立他室中猶聞厚蓊步履聲及閉門聲知小鬟已出茂賴夫人之室矣二室中間之壁殊厚故談話聲浪毫無所聞余在此室可十分鐘忽聞茂賴夫人之室似有人仆地聲余潛開門竊聽見茂賴夫人之室雖閉而門鐶徐徐旋動似有人潛行開門又聞有人下樓聲余出追之其人已不見蹤跡余亟返推門入茂頼夫人之室則茂賴仆地而臥距火爐甚近余審視之尙能呼吸急以鈴喚其小鬟至二人共舁茂頼上沙發榻據小鬟言主婦常患氣絕之症心中稍有感觸即可暈倒小鬟隨取水噴茂賴之面且寛其衣履逾十分鐘渠已復甦見余在側似猛憶及前事徐徐言曰吾喜君猶在此適纔厚蓊來訪是耶非耶余曰然茂賴曰噫吾憶之矣厚蓊來時盛稱展覽會之可觀繼復談及爵夫人失蹤事彼又謂旅館來者太多不敷居住欲令爵夫人之婢移庽我家以俟爵夫人之至茂頼夫人言至此忽截然止以手捫其額曰吾頭痛欲裂矣奈何厚蓊之語尙多吾亦不能全憶逹晏梭君請在此相伴庶吾可免不測之禍此後茂賴之語喃喃不克細辨余視小鬟曰可延一醫否小鬟曰無庸適來之客臨行時謂我將遣一醫至此余問主婦奚似彼謂稍有不豫若早言氣絕余當立至此間矣余聞小鬟言頷之有頃醫士至矣視之即黑鬚之欣資爾也茂賴夫人似亦識其人欣資爾診視茂賴費時頗久隨詢余曰君爲夫人之友否余曰相識耳欣資爾曰病人宜舁之至牀不可受風疾如再發宜急用電話招余來復謂小鬟曰汝記吾言勿忘愼侍奉汝主人俟其痊可也語畢出其名片書電話號數於其上遺余遂辭去余視小鬟將茂賴移至床亦返旅館途中肩摩轂擊兩目幾爲之昡入館區處俗務應答賓客五官并用亦無暇念及此案 
[自由談之自由談] [  不冷]  
　　自謀後路新國會議員自知不免於淘汰也於是始則力爭見無人相助則退而自謀後路銀行則例議改以及謀奪銀行之位置皆所謂自謀後路也古人云學書不成去學劍今則爲議員不成去求爲行員矣 
 
 

Page 15

 
 
   
 
 

Page 16

 
 
   
 
