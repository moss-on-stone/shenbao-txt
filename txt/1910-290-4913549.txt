# 1910 - 290 - 4913549

 

Page 1

 
 
   
 
 

Page 2

 
 
[宫門抄]  
　　九月二十三日召兒軍機連甲 
論說 
[官制與官俸（嘉）（言）]  
　　報載憲政編查館奏官制未定。難訂官俸章程。宜提前實行新官制。然後酌訂俸章。奉旨依議等因記者於此。竊不能無言。試觀九年籌備立憲清單。今年爲頒布官俸章程之期。明年爲實行官俸章程之期。而新官制自京師間有一二改革。外直省之朝增一司。暮置一廨。其遂足以稱釐定矣乎。舊官制未去。斯新官制不立。吾不知館臣原奏。其所依據爲何如。夫曰實行。則必先釐定。此編制之最易明者也。如旣釐定。則官俸章程。不必俟實行後。而始可酌訂也。况頒布章程之期。又在實行章程之前乎。意今之提前。云者。館臣其亦知所謂新官制。將來必不能實行。而酌訂俸章。即爲。最困難之一。問題而姑作以待。來年之計。爲目前卸諉之地。耶其果出此 
 
 
 

Page 3

 
 
與否。誠非所敢知。茲就其官制與官俸有關係者。言其一二可乎。 
　　按行政綱目。以現今各部所有各司分配。其間雖有。損益。然其名大都未廢。即以禮吏兩部。及翰林院鑾輿衞。諸職司之裁。併與夫司廳。之變更（李柳溪侍郎。有裁撤丞叅。以之爲各廳司長官之意。）中央政府之變動。及新内閣之組織。皆未實行。而尙有待於將來之勅定。而内官制始。有嶄新完全成立之一日。是則今日而欲酌定官俸。新舊未分。固甚難解决之事矣。不特此也。即以今日各部之行政官言之。例如外務部。非所謂。各部之長。而稱爲外交之樞紐者乎。乃其一部之主體。而有管理之親王。會辦之大學士。以嬲乎其間。尙書巍然之權力。幾不得與區區丞參。頡頏。斯亦異矣。其餘各部。縱不若此。而旣有一尙書之外。復有兩侍郎以左右之。其職務範圍之繁簡。悉視其權力之大小而。判尙書而。能專一部之權。則侍郎視同贅疣矣。否則權在兩侍郎。而尙書不啻守府矣。或者尙侍舉無。實權。而下移於丞參數人之手者有之矣。是則謂非今日之新官。制不可也。而欲因官之高下。職之重輕。以定俸之多寡。又甚難解决之事矣。不特此也。今日各部有所謂公費者。其豐嗇之不同。又若視新舊而各異。舊部中。如吏禮兩部。其窘。狀可謂極矣。司員津貼。每月。四兩。或六。兩即以實缺者而論。亦不過數十金。若無今日之各種考。試幾有不能支持之勢。而外此除度支部掌出納不計。最豐者。則首推郵部。司員得一烏布。即可坐致月薪二百金。蓋由京奉鐵路提撥爲獨多故也。其由各省協解者。歸陸軍部。則已次之。由各國進口噸稅提撥者。歸外務部。則又次之。唯由華俄銀行溢利提撥者。獨歸學部。不下六十餘萬之鉅。民政部。則由度支郵傳兩部恊助。不足。則以京師地面之車。捐挹注之。故更次之。若夫農工商部。自振貝子離部後。己非昔比。兼以萬牲園之建設。及勸工陳列所之開辦。耗去幾近百餘萬。而至今日。乃日有破產之虞。而法部之窮迫。且無由羅掘矣。是則公費旣有畸輕畸重於其間。而官俸。又如何而可酌盈劑虚。以一其均平。又更難解决之事矣。（未完） 
專電 
[電一（北京）]  
　　直督陳夔龍電奏請先設責任内閣縮短國會俟弼德審計裁判各院成立後以五年爲召集之期仰懇宸衷獨斷决計實行 
[電二（北京）]  
　　桂撫張鳴岐奏請速立責任内閣尊重皇室鞏固政權奉硃批憲政館知道 
[電三（北京）]  
　　昨日攝政王密召澤公諭商國會問題决計先降縮短三年之諭 
[電四（北京）]  
　　資政院欽選議員報告樞府陳訴民選議員之囂張樞咨資政院後該院秘不宣布某欽選議員復遍謁倫貝子澤公言國會早開禍益烈倫澤二親貴爲所惑將諫阻 
[電五（北京）]  
　　東督電告外部俄國添軍駐紥黑省欲劃界卽强壓請與駐京俄使妥商阻止 
[電六（北京）]  
　　郵部調取蘇路出入欵項清册 
[電七（北京）]  
　　今日（二十三）浙諮議局續開正式會議員臨時悔約要求增撫交閱路事奏稿聞鈴抗不入席仍卽解散 
緊要新聞一 
[資政院决議代奏國會北京]  
　　資政院收受陳請建議速開國會書交陳請審查股審查後經於十七日報告二十日公同議决由院具奏當時代表圑諸君由議員之介紹在會旁聽聞此消息不覺脫口大呼中國萬歲全院議員亦莫不高呼萬歲之聲雷動茲留京代表圑復通電各省諮議局及各圑體請各籲求本省督撫代奏以昭全國人民之同意原電錄下 
　　諮議局轉各圑體鑒資政院二十日議國會全體賛成决具奏萬歲之聲雷動乞聯求督撫代奏伊𧜗 
[孝廉方正名不副實北京]  
　　此次各省保送之孝廉方正觀光京華宜如何束身自愛砥行礪名以期名副其實乃各員生抵京之後無論酸腐貧富日遨遊於八大胡同以致怪狀奇形醜態畢露風聲所播爲某鉅卿訪聞遂將種種不堪情形據實揭參請旨嚴斥監國覽奏甚怒諭樞臣速下嚴旨聞初擬之上諭豈可過於冒濫下有（其中難保無士子請託學官賄賣情事乃竟薰蕕雜進殊背化民成俗之道將何以矜式國人等語）方准列保下（有倘有徇情妄舉名不副實等弊一經查覺除將該員生扣除參革從嚴究辦外出結各官均照濫保匪人予以應得之罪保舉之各督撫從嚴議處等語）後經某相國緩頰謂此等人 
 
 

Page 4

 
 
即加嚴懲亦不足惜然尙須爲清貴之孝廉方正四字稍留地步遂將前數語删去始行呈進聞自降諭後各員生均嗒然若喪匿迹銷聲無復敢如前此之搖頭擺尾矣 
[王壽彭簡放提學司原因北京]  
　　癸卯科狀元王壽彭簡放湖北學使己見明諭茲探得原因王本某相國門下士王於進士館畢業後即謀得提學使記名並派學部圖書局差惟在圖書局時月受薪金五十僅供謄寫四字書一事（即今該部編輯局石印出售者）旋又謀得譯學館敎務提調其時因將月考課卷漏送學部以致學生大起風潮後又與原薦人監督邵恒濬爲使館被竊事意見衝突當經原薦人辭退去年俾侍御開缺時外間紛傳有王壽彭爲之捉刀之說勢幾連累嗣經某相極力保護始得無事近聞政府因該科鼎甲中如左楊諸人均已外放王亦未便向隅故有此次之簡命又聞王此次召見時蒙監國詢以在館數年出洋幾月將來到鄂務必認眞學務毋使放任致遭物議王唯唯而退昨日已派人至淮板輿迎養同蒞任所矣 
[代表謁見朗貝勒慶邸詳聞北京]  
　　代表孫洪伊等九人十四日謁朗貝勒民政部胡君伯平先在座貝勒以次詢諸代表姓字首由孫君述諸代表來意並云去冬叩謁深知貝勒對於國會極表同情今貝勒已入軍機益望極力主持以救國亡而慰民望次吉林代表文君極陳東三省大勢危迫現由三省士紳開會恊議數次特舉某等入都請願語極沈痛貝勒因問曾否見過錫督三省諮議局意見如何文君答以皆主急進貝勒因言吾國數年來進步之速京中自軍機以下外省自督撫以下較前皆極開通湖北代表陳君起言此事自在提倡國家政體不外專制立憲兩種專制要有專制之精神立憲要有立憲之精神立憲之眞精神何在即在國會今當以雷霆萬鈞之力主張早開同時成立責任内閣庶凡事有主腦不當以普通政治一律認爲憲政拉雜籌備坐誤機會貝勒頷之允極力主持各代表遂叩謝而退 
　　十五日孫洪伊陳登山李芳等三人又往謁慶邸接見後慶邸極奬勵諸代表愛國熱忱甚堪欽佩隨東三省代表李芳君陳述東三省危迫情狀慶極感動孫洪伊君次陳時勢危迫所仰賴者僅攝政王及王爺國會如不早開庶政卽無主宰請王爺早定大計慶答立憲非開國會不可開國會必立責任内閣國會與内閣衝突國會應解散内閣應辭職某年七十餘無所係戀决無阻撓之理惟選舉事尙須詳細調查恐須時日耳陳登山答此事已與那相討論可仿諮議局選舉法辦理尙無流弊孫君又力詆憲政館所編籌備清單先後緩急大失其宜陳君復云王爺在朝臣中資望最深得王一言國會必可早開願王决心無悮黃年大計慶答諸君如此熱心我决不忍心反對盡吾力以爲之而已並允在監國前竭力贊成諸代表始退 
[粤諮議局續請定期禁賭廣東]  
　　廣東諮議局因呈請禁賭未准停議一案迭紀前報昨日該局以袁督藉口抵餉無著續又具呈督院辯爭畧云十三日奉到劄覆（全文見前報）宏願苦心無任感佩但劄文所謂奏案以恭奉諭旨爲進行之方針今籌抵旣以新增鹽餉爲大宗欽奉硃批督辦大臣知道則在本署部堂必待核准到時方作爲確定之計畫膏捐亦須會部妥議能否卽照原奏進行尙待磋訂各節在督部堂原爲審愼周詳起見惟廣東賭博係奉旨飭行籌禁經張前督部堂及督部堂先後覆陳嗣後無論籌得何欵先儘撥抵賭餉奉有明諭理無反汗此次鹽務加餉又經廣東同鄉京官根據奏案聯呈督辦鹽政大臣及度支部細繹批詞禁賭則欵准留抵不禁賭則欵將提京此尤不能不急起力爭者也牌照捐一項據禁烟總局詳定章程查照關册計數每年除提經費及津貼外折實連解部欵得銀四百二十萬元牌照捐出自熟膏原與條約無背事自可行劄文又謂諮議局以甫經奏聞之件卽視爲確定之數似有未諒本局之苦衷者查督部堂議覆鹽務規費並預籌實行禁賭摺内聲明第一年所增鹽餉二百萬兩又膏捐每年截留二百萬兩其餘尙短賭餉七十餘萬兩烟酒兩項尙可酌量籌捐欲謂之非確定籌撥之數得乎賭餉爲各國所無賭博障碍憲政籌抵已非正辦卽使尙無著落亦宜仿照籌辦憲政辦法先請定期示禁况得行政官長實心籌抵己有指定撥抵若議員等不能協賛上何以對朝廷下何以對桑梓議員等之所以亟亟籲請定期者此也今旣未奉照准惟有堅持已决原案停議以待求盡責任應再呈請督部堂查照原案迅予電奏宣示期限望切施行 
　　附諮議局致北京同鄉電北京廣東會館諸公曁資政院議員鑒本届開會首議禁賭定期懇粤督電奏奉劄以鹽餉未准部咨撥抵未蒙照辦已公决停議力爭若爭不得即全體辭職乞助粤議局 
[喇嘛何事調查蒙古耶黑龍江]  
　　近有西藏喇嘛携帶僕從十餘人由俄境至江省吉拉林地方持有藏中官府允許執照並有沿途俄官加蓋印信據云係聯絡俄國敎徒並遊歷俄國寺院現擬由江省境内取道内外蒙古調查一切始能返藏該喇嘛等沿途均以梵文作日記故其詳情外人不得而知用意何在尤難推測聞在該處勾留一宿次日即起程西行 
[中日俄在東勢力之比較奉天]  
　　東省自日俄協約成立後風雲變幻令人驚駭吉林東南接連韓境將來莫大禍患或即伏於韓僑一方面吉撫陳簡帥因此甚爲焦慮擬俟陸軍部蔭尙書蒞長 
 
 

Page 5

 
 
春校閱大操後卽隨同入都陛見將東省情形向監國面陳並謁外部堂官謀畫待遇韓僑之方策 
　　聞長春日領事爲調查中國各高級衙門行政機關及地方財政風俗習慣起見曾僱有華人數名專任此事繼又將曾充吉林某營管帶韓人朴某招致署内調查吾國軍政又有匪首金壽山日俄戰役曾充該國偵探今從大連調回派充警察署巡捕隊長以資驅策 
　　長春金融界以日本之老頭票及俄國之羗帖占優勝地位自五六月間勒定銀價以來其勢力益形澎脹幾有操縱市面之權而吾國金融機關遂爲之滯塞者數月大清銀行總辦孫順欽爲挽回權利起見擬將吉省通行之永衡官帖一律設法收回所有該局之基本金及現有金統行移儲大清銀行以爲推廣銀行鈔幣之基礎藉資抵制聞已禀明度支部准如所請 
　　西豐日人大閙縣署刃傷署中執事人一案疊誌本報茲聞鐵嶺縣徐大令查明肇釁原因係由該處開設客店之吳幹臣勾通日人請開戲園賈令未准吳某因不遂所欲故煽惑日人往署滋閙區官金印素與吳幹臣相交甚善與日人亦甚親密遂亦從中鼓惑迨賈令飭警往傳金印竟將吳某縱逃不知去向交涉司據禀後以事關警政己咨請民政司查核辦理嗚呼華人之程度 
　　吉林至會寗自有修築鐵路之約日人已將路線預勘長約三百英里分爲平原工程險峻工程隧道工程橋梁工程四項計每英里需欵八萬元全路共需二千四百萬元吉東門户不久將洞闢矣 
　　齊昻鐵路距東清車站尙隔三里餘往來搭客運貨甚屬不便是以齊昻路暗受影響前經該路總理與東清鐵路公司磋商數次迄無端緒嗣經江撫周中丞復與交涉昨始得覆已奉俄政府允准聞周中丞已飭該路知照以便動工展築 
　　東督錫制軍以蒙古素爲遊牧之區民情錮蔽言語隔閡非濳移默化無以去其舊而謀其新且日俄視線常注及於此前聞昭烏逹蒙公旗選送學生數十名改易西裝投入俄國學堂肄業彼都人士恒以甘言引誘之處心積慮實屬不可思議倘不預爲籌防將來蒙古之敎育權必落外人之手日前特札蒙務局轉飭蒙旗廣設漢蒙同文學堂以爲治蒙根本之計但一紙空文其效力幾何者 
　　黑河對岸布拉國威申斯克地方近來俄人用輪船由沿海各埠運到食鹽甚夥上月間不下數萬布袋（每布袋華數三十二斤）將來運起者尙不知若干其鹽質白昧美較之華鹽攙雜沙石有天壤之别價值且廉華俄人民多樂購之我國若不及早改良北滿鹽利恐必爲其攘奪云 
[烟濰路一綫之生機山東]  
　　山東由烟台至濰縣之鐵路始發起於巨商張子璐繼倡議於學界謝鴻燾均以的欵無著旋議旋止去年德國向我政府要求敷設權擬由烟台築至青島烟台商界聞耗情急始由譚君宗灝等發起商辦共集股份約四百餘萬元原擬五月節卽繳第一期股欵詎意今春絲行一落千丈闔埠四十餘家倒閉過半而入夏以來一受萊海亂事之影響二受浙路風潮之擊刺三爲上海錢荒所波及本地巨商字號十三家一時相率倒閉被其牽累者復有泉寳通德源順湧盛等家同時紛紛倒閉市面遂大形恐慌各商家均自顧不暇安能顧及路事故就現勢觀之商辦之事已成絶望孫撫聞知情形亦極焦急以該路關係緊要我一歇手外人勢必急起直追前日會同紳商集議辦法當議定烟台商會附設招股總公司濟南商會附設招股副公司其餘周村青島黃縣威海等商會共十九處一律附設招股分公司以便認股者就近附入又派全省富紳巨商孟濟川等共六十四名合之原發起人譚君宗灝及原舉招股總理孫君文山協理萬君崑山等共八十六員一律擔任招股事宜猶恐曠日持久仍歸泡影故又限定六個月内招足一千五百萬元咨部立案即便開工若逾限所招之股不敷尙鉅即歸官辦現已札飭各公司一律遵辦矣 
[京師近事]  
　　京師各部院衙門前雖奉旨釐定行政經費然實行徹底釐定者實亦寥寥至今日尙多有不知本署經費之確實數目者且所交與度支部之預算表册亦多與本署實數不合現因預算表提交資政院各衙門紛紛派人至度支部抄寫數目甚形忙碌 
　　英國駐京欽使朱爾典久在本國養疴現聞病已告痊定於下月回任外間傳說欽使不再履任或云日前到京召見均係無據之談惟聞英國香港總督留喀德氏日前晋京在英國使署内小作勾留大約即係此事傳誤云 
　　開平礦案日前廷寄盛杏蓀宫保按照原奏各節詳細查覆已誌本報該部嗣又電致張燕謀將歷年出入會同詳細報告以便入奏該總辦接電後即派該礦局會辦趙元禮來京昨已抵郵傳部謁見各堂請示辦法 
　　内廷消息攝政王日前召見郵部唐尙書時曾將川漢路事垂詢多時聞係某樞臣保奏該尙書堪勝川漢路督辦之任故於召見後政界咸傳唐尙書將兼辦此差 
　　赴日觀操大臣吳祿貞馮耿光等於十五日早八鐘乘京奉通車回京 
 
 

Page 6

 
 
在站接候者有陸軍部人員外務部司員等内外城警衞游緝馬巡音樂等隊及鐵路巡警並綠步兩營均在車站照料 
　　軍諮議陸軍部會奏兩湖綠營將弁裁汰辦法係將汎防較簡之副參遊都守及千把以下等缺酌量裁併出缺不補亦不派署其應歸部選者出缺亦停選所有騰出餉項專作編練新軍之用 
　　内城總廳以所屬地方營業各舖往往有非實在營業而借營業之名另辦他事者特飭各區將所有界内舖户開張年限及舖東房主姓名一并查明申報以憑查核辦理 
　　前門外東荷包巷正陽市塲於十四日夜二時被火四五十家商店連燒殆盡僅餘一二家未成焦土聞當夜消防隊只竭力保護正陽門樓致各商店不及救護成此巨災 
[時評]  
　　其一 
　　近來中國之民氣。動非所動。靜非所靜。其動也忽焉而靜。其靜也忽焉而動。動無動之力。故其動也浮。靜無靜之方。故其靜也靡。 
　　政府辦事之手叚。進不當進。退不當退。應進也倏焉而退。應退也倏焉而進。進無進之志。故其進也妄。退無退之才。故其退也敗。 
　　上下之現象若是。其結果必至動不能動。靜不能靜。進不能進。退不能退。國而至此。眞所謂活不得死不得也。 
　　夫人至。活不得死不得之。時其情。景最苦。亦最可憐。 
　　其二 
　　報紙者。監督政府。非仇敵政府者也。政府惟悮會其宗旨。故修訂之報律。至於顚倒。紐謬而不能行。 
　　報律第十一條。凡有損人名譽者。無論有無事實。不得登載。夫旣有事實。其非妄加侵害明矣。試問不得登載之理由。安在。 
　　政府良有愛惜名譽之心。其如人道主義。磅礴於世界何。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[浙諮議局重行正式開議杭州]  
　　浙省諮議局因路事停會後已歷二十餘天經增撫俯允電奏一面函告該局限三日内開議迭紀前報茲悉該局已於二十三日照常開局正式會議以其爲停議後之第一次故記之議事日程如下甲清理田畝議案（一時三十分起至二時二十分止）乙整頓田房稅契辦法議案（二時二十分至三時止）至是照章休息三時二十分鐘復席甲補訂訟費規則法案（三時二十分至三時四十分止）乙浙江全省森林規則法律案（三時四十分至四時二十分止）丙籌辦全省廳州縣簡易工藝廠議案（四時二十分至五時止）（按昨晚得電臨時仍未開議續探再報） 
[閩諮議局之國會熱福州]  
　　福州諮議局致各圑體函云敬啓者本局接到國會代表圑來電又通告緘一通三次請願業己上書茲將原電並緘印刷分布伏乞吾邦人君子奮發淬厲爲國請命爲代表圑後援生死存滅在此一舉議員全體已在本局建議呈請督部堂代奏此外尙當集合羣力上呈各府縣在省城者業已各開會館會議誓死必求逹此請願之目的而後已惟吾黨愛國之士鑒之諮議局公啓 
　　附北京請願代表圑來電福建諮議局轉各圑體三次請願書已上同時順直集數千人邀准陳督代表頗活動乞速仿行現奉吉皖已辦到伊等叩 
[漢上同志會之國會熱漢口]  
　　漢口國會請願同志會陳請諮議局建議書略云國會請願之舉發起于各省諮議局一請未允直省各圑繼之自五月二十一日毋得再行凟請之旨下忽忽數月同志雖在繼請無人是豈中國立憲實質在昔見爲必須設立國會者今乃見爲無庸急急設立耶抑有所懾而不敢陳請耶敝會恭讀五月二十一日上諭後曾開全體大會均以急速繼續請求爲本會應盡之義務比即電告北京同志會請分告各省同時速舉一面陳請諮議局于常會期中建議呈請督撫代表竊思入夏以來日俄協約日韓合邦東亞時局日益迫切而憲政籌備具文奉行又其甚者方以破壞籌備清單爲破壞立憲之計時急勢危請求速開國會殆不可一日緩茲值貴局開幕之時敬援敝會前次决議陳請貴局建議惟速開國會理由甚多茲特舉其大者陳之一國會不速開則中國財政不能整理也今日大部呼號疆臣束手者非此財政問題耶欲整理中國財政必從根本解决現在中國現象一爲財政紊亂一爲經濟困難今日政府派清理財政官實己不能畢其緒異日者各國必紛派監理財政　而公攬中國全體財政之權可斷言也夫財政之紊亂失之於侵蝕者顯而易理失之于經理者隱而難清銀行未立金庫未設度支部轄財政而財政不盡轄於度支部各省督撫轄財政而内則限於國家行政之分配外復有藩鹽關各庫之紛歧機關未善執行都非此項問題非國會不能解决也至經濟之困難目前萬不可掩飾賠欵旣鉅憲政尤繁縱能暫時節流必不能按年退步解决困難除加賦與募債而外别無他法國會未開稅法難改加賦二字政府己知其不可行乃不得已而出於多借外債之一途其勢或有然也夫世界無無國債之國而其國强者其國債亦多是借債亦富國之公例然財政監督各種機關皆未設立而欲鉅募外債不問用途不顧償欵則外債愈多而紊亂愈甚適促之使爲印度波蘭之續耳故欲救經濟之困難必先理財政之紊亂二者同時解决則中國存否則亡可立待而欲救國亡舍國會殆無根本之策此敝會所謂國會不可不速開之理由一也一國會不速開則全國法制不能統一也中國立法之制本未謀及庶人而各部之溝分又自成爲風氣故甲法與乙法相異丙法與丁法又殊甚至同一法律而前後不免衝突頒布者視若無事奉行者苦無適從又或巧詞變通飾言假情法律發布未久而成命又已收回夫立法者行政司法之準也法不立則政不行法律不臻完美則法雖立而政仍不克舉且或致擾亂而速國家之亡各國經幾許之經騐而始知集合全體人民意思以議决立法事件而廢止變更之事又復限以條例故議决有完全之權而執行無推行之阻今中國政府旣不負國家之責而立法機關散隸而無所統一又或一二人所釐定而前後彼此不相貫通故大之阻國家之進步小之亦妨自治之進行長此不决百舉俱廢凡我人民安能負此亡國之責任然則欲立行政司法機關必自先立議决機關始欲立完全議决機關而望之不完全議决之資政院不可得也此敝會所謂國會不可不速開之理由二也吾鄂處江漢之衢漢口尤將來之樞紐憲政籌備以來所實行者何在諮議局成立以後所收效者何如籌備之不完全誰負其咎議案之未執行誰任其責敝會懼中國之亡而又懼漢口亡而湖北隨之也同人懦惴不遑自逸以爲國會一開則預算决算定而司農可免仰屋之嗟法律命令定而政策庶無騎牆之失夫而後地方行政乃得以根據中央完全法律以漸次而施行伏希貴局提議公决呈請督部堂代奏速開國會全國幸甚吾鄂幸甚 
分類新聞 
政界 
[石門禁烟之怪現象杭州]  
　　石門縣盛大令對於禁烟抱消極的主義前禁烟分所查獲無照私售及私運僞土者牒請罰辦盛大令不遵章辦理經該所以私販僞土則給還私吸則從寛何以申禁令而儆效尤 
 
 

Page 11

 
 
電禀撫憲增中丞當飭嘉府吊取案卷提府訊明照章懲辦等情已誌本報茲悉嘉府英雨亭太守前據石門禁烟分所禀報後卽札委錢大令衡同前往查辦錢委員於十七日抵石盛大令已在府面受太尊訓斥故央求委員爲之周旋是以錢委員迭至禁烟分所力爲調停其前代私販僞土至縣運動之縣學堂敎員某君自聞提府訊辦之信息大形惶恐東求西懇倩人爲伊辯護縣學堂堂長曹寳駿於十八日盛令讌委員及禁烟紳董時曹亦在席竟爲楊作和事老禁烟紳董謂案已通禀應靜候各憲核辦現嘉府七邑禁烟聯合會得石門禁烟所報告此事後僉謂縣令如此漠視禁烟於烟禁上大有妨碍特於前日遍發傳單通告各分所於二十一日在禾特開大會公同籌議整頓之策以重要政 
[催租釀成巨案湖南]  
　　湘撫楊俊帥批湘陰縣姚令禀云催租乃民人自理之事即有佃户抗欠不完亦應禀請地方官查追乃不候理處率請營勇前往彈壓中路巡防第七隊梁哨官亦率派勇携帶刀鎗同往催租以致與民激出爭鬥之事報經該縣騐明傷均不重酌量斷結詎該弁又派勇丁將被毆受傷之民人易湘浦扭至營中重責殊屬不守軍律荒謬已極勇丁蘇文坤前受木毆傷業經該縣騐明甚屬輕微何以事隔二十八日陶管帶忽移稱蘇文坤因傷身死是否由於木傷抑有别故亟應確究仰兵備處會同提法使即飭陶管帶明白禀覆並飭蘇文坤親屬赴縣具報取給啓驗一面將梁哨弁先行革伍交案傳集人證訊明按例擬辦勿稍徇延干咎 
[監獄傳習所所長之責任武昌]  
　　卾省公立監獄傳習所因創辦人經理不善現改由鄧紳漢勳接辦該所爲造就管理改良監獄人材而設是以官紳納費入學者衆惟鄧紳自以資望尙輕深恐不能見信於人昨特禀懇提法司委員經管該所欵項並給予委札頒發鈐記以昭信用茲奉提法司馬廉訪批畧謂該紳現旣接辦監獄傳習所所長職務原聘敎員薪夫徵收學員學膳費用以及一切出入欵項均應自行經理無庸官家借箸代籌如該學員等果能濳心向學畢業時成績優美本司自必照章給奬該紳應即認眞督率何難見信於人固不在委札鈐記之徒張聲勢也 
[封抵欠解銀米各員財產廣東]  
　　日前袁督具奏前任歸善縣知縣鄒翼清已故前署佛岡冋知補用通判林齊賢等二員欠解銀米請分别革職勒追查封家產備抵一面分咨原籍閩浙總督貴州巡撫查照並札飭藩司通飭各屬查明該革員及該故員家屬等有無濳匿在粤任所有無寄頓資財分别提解來省并嚴密封存具報 
[閩督奏提陋規之阻力福建]  
　　閩督松制軍奏請全提司道陋規改充公費曾誌前報惟延建邵道以各署陋規亦有應行動支之欵如本署木排捐一項長年雖有八千餘兩其中尙有開發委員司巡薪水局内耗用并撥充學堂警察等項經營淨除之外僅剩千有餘兩一經奏定全提勢難如數應付現已縷晰上陳請再酌核 
交涉 
[厦門官商歡迎美圑厦門]  
　　美商圑於十七日早晨抵厦官紳商學各界登輪迎接者頗覺擁擠美商來厦者計有四十二人先搭小火輪前往嵩嶼參觀鐵路次及交通銀行商務總會并同文書院因時間太促各處略用茶點稍叙片刻即到南普陀赴歡迎會其開會秩序一撮影二宣讀頌詞三延請入席紫陽吉祥各學堂亦率帶諸生到會歡迎各唱歡迎歌一篇美商圑均拍掌稱羨誠一時之盛會也飲畢散會到鼓浪嶼美領署是晚登輪即啓行赴粤兹將頌詞錄下大美國實業圑諸君來遊敝國考察商務聯絡商情厦門官紳商及在籍之氓僑等在南普陀開歡迎宴會乃從來未有之盛舉商等得逢斯會欣幸至極惟厦門壤地褊小商務實業尙待研究無以悅諸君之目伏望諸　指敎俾廣見聞使商業日見發逹是諸君之所賜也抑更有所懇事仰祈俯察厦門與小吕宋水途相隔最近華僑出洋謀生最早之地迄今閱三百餘年今復挹貴國之文明沐貴國之敎育商業掘興共深愛戴祗有禁工一節未蒙分别人格如我國之工人乃肩挑苦力敞衣跣足之輩若其文理頗通知書能算者即列在商界之中但貴國例則除財東之外皆謂之工人尙恐商業愈盛則用人愈多而舊客日漸老新客難繼至終有乏人帮理之慮所願諸君榮旋之時向貴政府剖明情由或在貴議院演說分明使普通文墨之人蒙賜分别原非工人可比許其來往均便凡我僑商永感盛情兩國交誼益加親厚朝野同聲敬頌貴國大總統永綏萬福貴實業諸君旅行萬福 
[禁止勾結外人開設燒鍋奉天]  
　　東督日前准諮議局議覆弛禁邊外燒酒一案因近有中國商人勾結日人假名設立燒鍋製酒亟宜禁止以挽利權當經札飭交涉司查案具覆現聞錫督復飭勸業道通飭各屬地方官轉知各商務總分會一體查察倘再有假名外人開設燒鍋抗不納捐情事由各燒商公會照章封閉并將其開設情形呈明地方官禀覆以憑核辦 
軍界 
[講武學生先行剪髮福建]  
　　日前傳言近有部文分飭軍界官界學堂剪髮易服講武堂各生得此消息莫不喜形於色紛紛剪髮謂此事終必實行自應先期預備以免臨時怱忙云 
[閩省仍擬暫設巡防隊福建]  
　　陸軍部及軍諮處行文來閩謂綠營旣已統裁不必另設巡防隊其所提餉項不可移作别用應爲專練新軍的欵云云刻經院司道及統制會商閩省新軍尚未完備綠營雖裁仍須暫設巡防以衞地方業已照此咨覆矣 
[陸軍學兵公上陳情表湖北]  
　　陸軍特别小學堂信字齋學兵畢業後各回原營靜候差委乃一般無意識之官長咸視學兵如寇仇深恐各學兵等以新智識捷足先登侵佔自已優勝之地位於是苛待學兵之慘狀層見疊出幾於罄竹難書故學兵等連日共結圑體羣議保守之法大家往復磋商若非計出萬全難免將來不遭其毒手在各學兵等一時旣無相當之位置平日又乏特别之優待加之下級官屢次尋釁若冰炭之不相投其待學兵之嚴較營兵爲尤甚目前正副目兵偶有過失責以軍棍數百者實繁有徒輕者或監禁閉室（營中牢獄）或開革出營一月之中至少亦有十餘起衆學兵懼相處日久必受其無辜之辱不白之寃特於日前邀約同志公上陳情表於各憲洋洋數千言慷慨激昻可歌可泣未知上憲如何處置也 
[海軍畢業生之無聊武昌]  
　　湖北陸軍特别學堂附設之海軍駕駛班畢業生趙鵬飛等六十人因湖北淺水艦艇已編爲長江艦隊致無可位置該生等仍聚居學堂常因要求監督設法在校内時起衝突監督劉香逵觀察甚覺爲難刻已禀准瑞督張提將該生等派入前後左右四 
 
 

Page 12

 
 
路巡防營内爲見習士官月給薪餉六兩俟有相當事出再行札委該生等因苦守已久無不欣然就道昨該堂總辦張提軍特每名贈銀五元以助川資會辦黎宋卿協統按防營式樣製贈青呢禮服六十套監督劉觀察則贈東洋指揮刀六十柄提調白壽銘太守則贈軍帽六十頂俾資應用 
[退伍徵兵調操鎭江]  
　　鎭屬四縣一廳均於日昨接奉兩江督練公所札開續備兵每年照章調操一次陸軍第九鎭退伍各兵曾於上年十月間調操在案本年十月又届第二次調操之期應由各該廳縣先期一月傳知在籍各兵以便赴省操演其患病須展期者應先報明查驗如有僞揑輕則扣减兵餉重則革除軍籍飭卽遵照示諭 
實業 
[紗市之暢旺通州]  
　　本月二十日大生紗廠及崇明分廠就南通州開盤售紗定價每箱洋一百四十元風聲所播一時各紗客不期而集者數百人訂購至二萬七千箱之多蓋以市價日漲咸具利市三倍之心故訂購之踴躍爲歷來所未見惟兩廠僅售出五千箱左右僅當訂者五分之一以致一般購户靡不大失所望現聞各紗莊决意集資赴滬購進大宗以便應售果爾則滬紗有此銷路市價當不難起色矣 
[商務總會第一次集議福州]  
　　福州商務總會於前日開第一次會議是日會員到者約三四十人旁聽十餘人所議之事計有三條一爲擬設儲蓄銀行案（總理陳耀琛協理陳大澍提出）一爲請改良裁判案（會員馮際澂提出）一爲請註册商家得充會友以期發逹案（黃葆元提出）茲將議决情形詳誌如下第一條（擬設儲蓄銀行案）提出通過後經到會全體贊成惟所應行籌辦之方法及章程俟會期畢後再行另訂熟識銀行辦法之議董會員會商完善以憑籌辦第二條（請改良裁判案）公議凡關裁判事件發生時應先期由坐辦員將所控案情轉告值班議董使詳加審定得有把握方行定期集訊惟有關係人當行迴避則以他議董代之庶可以息外間物議第三條（請註册商家得充會友以期發逹案）經公議由註册户擇其月納租金十元以上者並查該號東果無不合選爲會友資格者由會致知會書於該社註册户充爲本會會員則可享選舉被選舉權利公决俟宣統三年新正註册時實行之 
雜記 
[西湖盜骨要犯就戮杭州]  
　　西湖臥龍橋金沙港等處盜骨案屢詳本報茲悉自此案發現後該處人民異常注意業己集資設立民圑通宵守候本月初七日夜間丁家山民圑徐阿泉等巡邏時果將此案同夥李八斤捉獲送至錢塘縣經高令審訊供承不諱釘鐐發押後又解送督練公所詎該犯狡猾異常一味翻供督練公所知其奸猾又嚴加審鞫始供認如前已於二十日上午特請軍令由公所綁赴清波門外斬决矣查李八斤本江西人來杭多年薙髮爲業數年前曾在杭府前開店閉歇後又在茅家埠等處爲夥後因屢欲竊物無人敢用遂失業無聊至今年六七月間已形同乞丐八月間所穿衣物煥然一新相識者深爲駭異知其别有原因也此次盜骨所最可證者杭城習慣凡具厝地面上間或安放風化石灰驗李八斤鞋底石灰形跡猶存并搜出身藏短刀一把鑿一柄所以該圑民人直信爲是案之眞盜决無寃抑並聞供出同黨楊錦標一名刻尙未獲云 
[預定接辦銀號之辦法杭州]  
　　上海職商嚴義彬電禀浙撫謂寗波源豐潤官銀號若有人接辦懇恩令循照滬漢閩甬敝號歷辦成規酌出頂欵藉裨公項戴德無涯現由增中丞分行各關司道遵照矣 
[鄂省飢民資遣回籍黑龍江]  
　　卾省災民經東督錫制軍招來江省開墾前後共計一千二百餘名到江後種種爲難情形不堪言喻其有心務業者均經周撫遣赴訥謨河爾等處墾荒以謀久遠生計其遊手好閑者屢以不服水土不慣耕作要求資遣回南屢經周中丞派員開導無如該難民等不從周中丞以該難民旣不願墾荒即未便寄跡江省致糜鉅欵特飭龍江府黃守發給該難民等川資派員遣送回卾以便另謀生計 
[湘鄂商會反對剪髮武昌]  
　　鄂省總商會因剪髮必致易服華貨定然滯銷特倡反對之議通函各省埠商務總分會協籌對待方法並徵集意見書茲接湖南常德商會復函大表同情略謂自海禁大開流出金融每年不下數萬萬商界損失旣多全國受其影響如果改易服制外國毡呢等貨輸入無窮我國即有工塲亦難抵制而况製造之廠資本不厚出貨無多利權民命必至大受損傷吾儕宜先事綢繆期全億兆人之生計尊處旣經發起當必籌畫完全必不使上侵國權而下傷民命若合衆會以資聯絡海内外諒表同情敝會旣佩鴻猷竊願附名驥尾 
清談 
[籌備成績]  
　　各省督撫。奏報籌備憲政情形。罔不如期而至。彼其所奏報者。皆已經籌備。成績昭著者也。顧其所籌備之事。果能增進地方之幸福否。果能有益於國家之大。局否所以欲立憲者。小之貽地方之幸福。大之裨國家之大。局也。則多一分籌備。宜乎地方之幸福。與國家之大局。卽有一分之利益。若使籌備日進。而地方與國家。皆未見有所利益。試揆之立憲之本意。不已左乎。 
　　務名者無功。務實者有效。凡事皆然。籌備之有利無利。在其名實之若何。無如但務其名。不問其實。中國之事。無不如此耳。 
雜著 
　　天津張執中君畢業於日本工科大學。課藝之暇。成建築新法一書。凡建築之原理材料。空氣光線。以及繪圖布局之法。條分樓析。貫舉靡遺。兹錄其自序於左。 
　　曩余往來津滬。見夫旅館餐店。以及官家之局廠。多仿摹西式。以爭奇麗及詳考。其内容。則光線未能合宜。空氣或不流通。或登階級之尺寸未洽。或窗户大小距離之理法不明均于衛生有礙喟然歎曰。凡取法外人貴得其神似然後斟我國之習。慣而會其遇斯爲盡善。若夫枝枝節節。徒摹其形似。而不審。其用意之所在非效法。之善者也。雖然以此事而委諸椎魯。不學之人識者。有以知其難。父迨後留　東瀛見具國大學及高等學校皆設有建築專科。即他項工學。亦必附講建築一門。以爲輔助。每年養成建築人才。百數十計。可見此學關係于吾人生活之重且要而不可等閑視之也。况泰西學者分文明爲精神物質二者。必物質文明日增而精神文明始得藉以表見。否則徒言精神而不據物質以研求之。則文明亦無裨實用。故在東京大學時。即稍治建築之學歸國後復於京保各處。監理工程。得以實地考驗。本年春又應農工商部高等實業學堂監督袁珏先太史之聘。任該堂建築功課。乃參考東西各籍。編成建築新法一書余於建算之學。略窺門徑。何敢自詡專家。此書之成。聊自備檢閱而已。嗣經同人慫恿遂付活版。出以問世。未審於物質文明之旨有合否也。宣統二年六月天津張鍈緒執中甫識於資政院工次 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[江蘇巡撫程德全奏籌備憲政第四届接辦情形摺]  
　　奏爲遵章臚陳蘇省籌備憲政第三年第四届接續辦理成績恭摺仰祈聖鑒事竊臣恭讀光緒三十四年八月初一日諭旨憲政逐年應行籌備事宜必須秉公認眞次第推行即責成内外臣工遵照單開各節依限舉辦每届六個月將籌辦成績臚列奏聞並咨報憲政編查館查核等因欽遵在案查蘇省第三届憲政成績係由調任撫臣寳棻任内分别奏咨嗣臣於四月到蘇接篆視事是爲第四届期内當經遵章先將前任辦理情形詳細會奏在案茲際八月應行奏報本届成績之時所有按照憲政編查館清單依限接續籌辦事宜綜計九項謹爲我皇上縷晰陳之一曰續辦城鎭鄉地方自治查蘇屬三十七廳州縣城廂自治本年四月以前業將議事會議長議員董事會總董董事如額選定現已依限一律開會籌議各該地方利病蘇省士紳素號文明研究自治學員頭班均經畢業故其會塲一切秩序井然足爲鎭鄉表率至鎭鄉自治四月間己有武進循理鄉嘉定西門鄉二處選舉告竣嗣又有崑山之菉葭濱鄉安亭鄉新陽之夏駕橋鄉崑新二縣交界之蓬閬鄉寳山之廣福鄉五處續報選舉辦齊議事會董事會尅期成立其餘各屬提前辦理之鎭鄉或已從事調查或在確分區域除四月間所報吳縣之梅里鎭香山鄉等四十餘處外近復據崑山之千墩鄉崇明之橋鎭等二十餘處聲請籌辦自治均已分别核准此接續辦理之情形一也一曰籌辦廳州縣地方自治查廳州縣爲上級自治有擔任城鎭鄉全體公益事務之責蘇省各屬城自治成立後即由各廳州縣長官增設本廳州縣自治籌備公所以爲上級自治進行機關且以督促各鎭鄉自治公所之成立前於四月間己將处治籌辦處詳定施行細則通飭各屬以期提前辦竣節省經費並由省城設測繪隊分派各廳州縣將所屬區域詳測精繪以資實行又於各廳州縣設宣講員按期派赴所轄各境流通宣講以開通民人知識使得各具自治資格此接續辦理之情形二也一曰彚報人户總數查民政部調查户口章程本年各廳州縣户數均須一律報齊即上年已經查報之各府州屬首縣及商埠地方仍應覆查彚報蘇省自巡警道設缺以來所有調查户口事宜遵章劃歸該道接辦當經擬定辦事規章匀分四期循序漸進第一期爲預備調查第二期爲實行調查第三期爲編訂門牌第四期爲依限呈報前己通飭各屬遵辦約於九月内一律辦齊現由該道函電交催並派委員分赴各屬促辦冀得提前蕆事此接續辦理之情形三也一曰覆查歲出入總數查宣統元年春夏秋冬四季署關局所營校出入各項總册均經清理財政局查照部頒條欵分别編製完全計成季入册四本季出册四本舊管實在册四本司關道局六柱册四本綱要簡明册四本江海關經理各欵專册四本共爲二十四本至覆查出入總數前准部咨飭局按照預算册式分類分欵詳晰塡註即經由局逐欵鈎稽綜覆四季之出入分門編訂滙成一歲之收支旋將宣統元年歲入歲出各編總册一本尅期告竣先後核咨在案此接續辦理之情形四也一曰釐訂地方稅章程查國家稅與地方稅渾合不分各沿慣例前經清理財政局分别移行主管署局徵集答覆以爲編製說明書之預備一面先就預算册内出入各欵悉心研究舉凡源流之考訂名義之審查利弊之推闡方法之斟酌在在均關緊要手續極爲繁重正在編訂之中茲准度支部行知奏明國家稅與地方稅同時規定應以本年爲調查年限宣統二年爲釐訂年限於八月十二日具奏奉旨依議鈔奏行文至蘇自應欽遵辦理此接續辦理之情形五也一曰試辦預算决算查蘇屬關署局所營校不下一百四五十處前飭清理財政局遵照部定原册印刷通行並查照各處歷次報册逐一考訂性質支配類欵項目區分經常臨時擬訂分册分表式樣開具凡例通發各處詳晰塡送由局審訂核編來册欵目間有歧誤悉爲釐正附列訂誤表以備考核當經編製江海蘇州鎭江揚由新常各關試辦宣統三年預算册並比較表一份計五册江蘇省蘇屬宣統三年預算册並比較表一份計一册蘇屬府廳州縣試辦宣統三年預算册並比較表一份計一册都凡七册連同各處分册表並代編各關另册曁訂誤表均於五月底逹部又續送江海關經理各欵預算册表計三册又宣統三年應辦各事預算册表計一册亦經編齊出咨以符部限此接續辦理之情形六也（未完） 
本埠新聞 
[公廨維持華商銀行之文告]  
　　滬北四明銀行近因各存户動支定期存欵改訂章程特禀英公廨寳讞員昨准出示曉諭略謂據四明銀行禀稱查各國銀行章程定期存欵如未到期不能支取本無通融辦法祇以中國銀行創辦伊始宜開風氣以故商行原訂商業營業章程第四條定期存欵若未到期支取本銀其息祗照活期算給到期如願續存應即來行轉票逾期不轉利息亦照活期計算又儲蓄營業章程第九條整存整付訂定年月倘或半途支取其息亦照活期計算原爲方便存户起見近來不論活存定期紛來支取初九初十兩天更形擁擠雖經商行竭力籌付並報捕房彈壓方保無恙惟念商行雖事通融存户罔知護恤若不預爲限制勢必擠倒彼此無益現經董事會議决活期隨時照付外定期到期照付以資周轉並將前章改訂禀請給示以安人心等情爲此示仰各存户一體知悉毋得以未到期存欵藉詞滋擾其各凛遵毋違 
[英租界衆商亦請減租]  
　　英租界大馬路一帶衆商家因見美界全體商民三千餘户公舉代表孫文鑒等禀請江督滬道主持勸諭華洋各房東核减房租並革除釘門苛例大爲感動即由商家張志祥胡芸青沈旭初徐文海等二十餘人發起聯絡全體禀請减租先於二十二日分發知單下午四時許即有銀行票號銀樓洋貨磁器書局皮貨南貨衣莊水菓等號各舉代表會商辦法即經公决先行片請美界請减房租代表孫文鑒張賢忠徐鼐雲羅蔚等到會面詢叩轅情形當時孫文鑒等到會宣布憲批各代表聞悉情形歡聲雷動立卽議决環印全體 
 
 

Page 19

 
 
商號圖章再遞公禀求逹目的各代表分路蓋印當晚即印四百餘號惟因知江督起節在即多有不及蓋印者廿三日清晨張志祥胡芸青沈旭初徐文海蔡月卿陳煃甫等卽叩轅遞禀並呈全體商家印結一扣旋奉江督傳諭各代表進内面諭靜候轉飭商會妥籌勸减各代表乃叩謝而出茲將原禀錄左 
　　具公禀上海租界全體衆商人張志祥胡芸青沈旭初蔡月卿徐文海鄭芳潤沈雲泉蔣文卿嚴蕙卿胡雲卿葛鳳寳周順齋陸萼廷全瑞玉葉復之陳煃甫姚祖崧潘仍丹周明卿樂銘泉等爲房價奇貴商情被困迫切環叩恩准施仁轉諭各房東减租恤商以保市面事竊商等經商滬上安分營生近因市面日疲商情頓困故今希圖自存惟有節省開支詎奈房租年漲一年倍增無已商業因此大受影響况復按期催收急於星火遲延三月立卽封釘生財拍賣人口流離言念及此股栗生寒嗚呼寸金寸地斗米千錢商民其何以堪以致如花如錦之上海變成愈趨愈下之市面推厥禍原實由房東之把持居奇不顧大局所致况租價之昻以商等營業所居之英大馬路一帶爲最貴若不禀求請减何以圖存立而保市面昨知美界衆商三千餘户公舉代表孫文鑒等叩轅跪香遞呈公禀求請督憲道憲兩大人維持市面懇求轉諭各房東减房租以蘇商困除釘門改良苛政等事實爲目今補助市面普救細民之第一善策竊念商等以所居之英大馬路等一帶租價爲最昻爲此協同全體環印圖章公呈憲轅環求督憲道憲兩大人俯念輿情體恤商艱爲民請命諭勸減租以顧大局而維市面則萬民感德恩同再造矣不勝迫切待命啣結公呈黏呈租界全體衆商號環印圖章一扣 
[捕房取締東洋車之反動力]  
　　英美租界内各東洋車寓主三百餘人公舉代表陳阿堂等十餘人於昨日同投江督行轅遞呈公禀謂捕房挑剔苛求多方留難生機將絶環求照請領袖領事轉飭捕房仍照舊章辦理等情當奉制軍傳諭着各退去靜候示遵 
[江督行轅紀事]  
　　江督張制軍蒞滬多日本定今日回寗茲因公務紛繁不及起節行期尙難預定昨日午後制軍乘雙馬車出轅至駐滬英德日和法各國領事署及南洋律法官担文君叅贊官福開森君滙豐銀行大班亨德君怡和洋行大班愛台爾君杭州將軍志留守等處拜會畢於旁晚返轅並悉今晚由商會總董周金箴等特備西筵假座洋務局恭請制軍與各隨員飲宴 
[查覆精誠小學之内容]  
　　上海縣田大令詳復滬道劉觀察文云奉前憲台蔡札開案據自稱南區學界許富榮張東源潘洪如王宣陳煥章張有容顧郁齋王之斌蔡純等由郵投遞公函稱袁斌卽袁容去夏禀借南區海運局之海神廟爲精誠小學校舍祗有八九小生腐敗不堪遂將家眷遷入私將廟具變賣一空並揑列李紳鍾珏爲校董招搖募捐擾害商民逐條開陳種種劣跡請幹員查辦前來查郵遞禀函本可不理惟控關校員藉公營私並有藏垢納污不堪聽聞之事虚實均應澈究合亟抄單札飭札縣立即不動聲色前往該校按欵察查明確禀復察辦其投函之許富榮等是否確爲公正學界中人及有無被人揑冒情事并即查報毋違等因到縣奉經移請主簿密查去後茲准牒復前往該校按欵詳查又至勸學所詢問許富榮等是否學界中人據稱十人姓名無一素悉合將所查各節並校董敎員學生開單繪具校圖送縣知縣復查無異理合照錄清摺連同名單校圖具文詳復伏祈憲臺鑒核施行 
[甬人暴斃可疑]  
　　甬人陸興福住哈爾賓路一百三十三號屋内向爲玻璃店生意忽於前晚暴斃昨晨被鄰居察得死者面有血迹疑係謀死報由捕房將屍妻施氏逮案收押屍身送至騐屍所由二圖地保邵錦堂報縣請驗 
[佈告徵收月捐辦法]  
　　上海城自治公所昨出佈告書云照得城内清道路燈經城議事會議决按照城鎭鄉地方自治章程以清潔道路及路燈均係自治範圍之事交由董事會呈請上海縣詳請前蘇松太道移請巡警總局轉飭移交並經禀請前蘇松太道移請飭交在案嗣奉前蘇松太道曁上海縣照會又經分别禀呈復請轉催在案茲於九月初一日准一路正巡官德來文將清道路燈夫役花名器具清册及各鋪捐户廟園攤户各捐册一併移送前來城董事會即于是日接收由路政處兼辦仍須於城内設立清道路燈辦事處以昭利便現在嚴飭夫役將道路認眞掃除其電燈泡之渾暗者火油燈之損壞者已在逐漸更換所有清道路燈月捐一項自九月分起仍暫照舊有之數收取俟前經城議事會呈請上海縣核准之地方捐開收後再行併作一捐其廟園貨攤向係給照收捐者仍照舊辦理除禀明蘇松太道備案並呈請上海縣出示曉諭外特此佈告 
[徵收房捐改用新票]  
　　江蘇巡警道汪觀察出示云照得本年九月十一日據上海巡警總局房捐委員邵雲保等詳稱竊照本年七月二十二日奉憲局札知蘇省房捐總局現已裁撤歸併度支公所所有房捐票據已由藩司刋印仰即具禀來局以憑轉咨請領等因查卑局所用房捐票業已塡至七月底止應自八月份起改用度支公所印發新票此次赴蘇請領藩司印刋不及僅領七千張遵即赶塡惟七月份捐收有限現正設法趕催所有八九兩月改換新票應請詳塡併收庶免積壓並請出示曉諭前來查上海房捐此次因藩署改設度支公所徵收房捐從八月起改用新票一時刷印不及所有八月票僅領七千張不敷應用而九月份又須塡票收捐議將八九兩月房捐併塡併收以期月清月欵所議甚是應即准行合亟出示曉諭爲此示仰諸色人等一體知悉所有上海房捐自本年八月份起一律改用藩司蓋印度支公所　聯捐票其七月份捐欵尾數掃數繳清不准絲毫蒂欠至八九兩月改用新票併塡併收毋得積壓 
[小孩被拐遇救]  
　　史連生之子瑞寳劉順生之子成來劉陳氏之子成裕昨均被拐匪拐至楊樹浦地方幸經巡捕查見以其形跡可疑上前盤詰該匪情虚棄孩逃逸當由該捕將三孩帶入捕房轉送公廨旋經家屬偵悉投廨認領寳讞員諭各先行覓保領回仍候傳案以便詢明被拐情形緝匪究辦 
 
 

Page 20

 
 
[城内]  
　　細查產業○已故當户劉聽泉之媳劉陳氏等前投道縣互控爭產曾奉蔡前道札縣會同城处治公所查明劉之遺產究有若干以憑核辦茲悉此案雖經劉姓家司帳張瑞庭曹槐江將帳抄呈到縣田大令恐有遺漏因又諭飭須將家產底册迅即交案以憑察核一面已申報滬道核示矣 
　　展限調處○已閉鼎生莊經手王調甫倒欠各莊號欵項經股東嚴兆澄賈劍門等到縣控王舞弊曾經縣尊提王訊供押限料理在案前晚經襄讞員承明府提出復訊王供此案前經曹杜元調處故非曹到案不能理結判王還押姑再寛限二十天邀曹到案訊奪 
　　投井自盡○本城倒川弄公井内昨有無名男子投入自盡後經七舖地甲楊福得悉設法撈起報縣請驗縣令札委捕廳趙敬臣少尉帶同刑仵書差人等蒞場檢驗委係自行投井因查無尸屬遂命善堂棺殮發封厝壇標記召認 
　　縣批兩則○莊揚氏禀批莊李氏與莊宋氏　訟不休致使宋氏抑鬱而殁查閱案卷並無該氏之名此次顯受莊李氏唆使殊屬不合特斥抄黏擲還矍紹裘禀批欠債還錢理有一定該民人向沈永壽典借洋三百元如果歷付息洋三十七元五角豈有不登息摺之理張德福雖同作據中果有向爾另借洋錢之事與沈永壽典欵無涉呈詞支離顯係飾抵着速　候訊追何能免傳特斥清單揭還 
[南市]  
　　殃及比隣○前晚九點半鐘時董家渡天主堂後面横街某木作樓上不戒於火延燒隣居某成衣店及某姓住宅等共燬樓面三間昨由南區分辦處飭探將起火之某甲拘案訊明究罰 
　　僅派水甲○自治公所警務長因辦理水上警察雇用水探一名曾記前報茲聞刻又議得不用水探惟派水甲一名伺候傳提水上一切人証以專責成業已有人接辦矣 
　　私賣耕牛○蘆墟人盛六於初七日在家失去耕牛兩頭旋據本邑西門外隆興羊行報稱是日有牛販沈賢正將牛兩頭售於西門外閔順記牛行内盛即認獲原贓將沈扭控西區沈稱在浙省盛澤鎭隆興行出洋四十六元買來轉販有發票爲証當命解至工程局由陳裁判訊據陸興夥倪堯甫投訴前情請將沈嚴究詰之沈狡賴不承判令暫押着失主自赴該鎭隆興行問明來歷並令倪知照閔順記將牛暫留不得私宰 
　　戲耍召禍○船夥喬小洪囝前日與同業人揚木金戲耍口角楊持稿悮戳傷及喬之左眼血流蔽面遂扭控工程局飭喬自赴上海醫院醫治一面將楊解由湯裁判略訊數語押候喬傷痊再核 
[閘北]  
　　承認誘拐○丁耀生控妻弟徐雲福串同周春生誘拐其子狗頭一案昨奉四路一區黃正巡官提案質訊徐周二人供認不諱判徐笞責五百板枷號半月周責四百板斥釋該孩給丁具領 
　　笞責騙子○沈國嘉因拐逃烟妓張小連押繳身價充公嗣被孫得標以運動保釋爲由騙去洋十元　經中路一區黃正巡官覆訊判孫再責五百板沈因抗不遵繳亦責五百板枷號一月示衆期滿核釋 
　　巡警總局批詞○民人張方坤禀批此案旣經該民邀友理處未經允洽仰警法科飭傳楊雲山到案覆訊核奪着即知照寡婦周曹氏禀批所禀是否可行仰警法料覆訊核辦着即知照 
[英租界]  
　　因公停訊○昨日禮拜二輪應美領蒞廨陪審適因另有要公咨照公廨傳知各捕房捕頭將各犯分别帶回着於禮拜四解訊 
　　拜會西官○英公廨襄讞孫羹梅明府前日午後乘坐馬車特赴駐滬美領事署拜會美副領事海德禮君會商要公 
　　私取道契○粤人歐植生私取李葉池家值洋二萬元之道契昨經李查悉將歐扭控總巡捕房留候派探李星福查明解廨訊究 
　　根究起火○北香粉弄六十八號余生記號保險起火由捕禀廨出單於昨日將該店主婦余錢氏傳至公廨請究適因美領未到奉飭自回候再傳訊 
　　包探更調○總巡捕房包探徐阿華前日奉卜總巡諭令與哈爾濱捕房包探陸根山對調又鍾星南着與靜安寺捕房包探邵仁初互調辦公 
　雉妓拖人○雉妓陸老大陸老二施桂香王陳氏均因違章拉客由捕查見禀奉捕頭請廨出單傳訊 
　　客棧違章○北海路顧吳氏所開之小客棧與蕪湖路月桂里陳阿東所開之客棧均　不將棧客姓名登簿違背定章由捕查悉禀奉捕頭於昨日派探顧阿根查明請廨飭傳訊究 
　　巡捕被毆○蔡阿四昨因無故毆打老閘捕房六百六十一號華捕富被拘入捕房押候解廨究辦 
　　包探獲賊○吳友生昨日掩入江西路二十四號某洋人家内圖竊當被包探拿獲拘押捕房候究又戴桂生昨日竊取北京路十七號奚連福家之棉被等物被探查獲帶入捕房押候解究又江西路十二號周裕松家失竊衣物昨由包探將竊賊李阿二查獲拘入捕房收押候辦 
[美租界]  
　　銅匠猝斃○蘇人徐生海向爲銅匠前日下午在楊樹浦萬隆鐵廠做工忽患急痧倒斃報由捕房報縣請驗昨午由田大令驗明委係病死飭屍弟徐生虎具結棺殮 
　　押犯瘐斃○西牢押訊張子高昨晨因病瘐斃由獄官知照捕房飭地保查明收殮 
　　乘車跌傷○昨有趙甘泉乘三十一號電車至西華得路性急躍下跌傷頭面由捕帶入捕房送院醫治 
　　查獲搶匪○某黑人在磨坊橋畔被匪搶去洋四元昨由包探查獲搶犯王阿三一名解至捕房收押候辦 
　　流氓攫物○流氓杜阿三綽號小茄門專在僻靜處攔刦行人銀洋衣物昨被包探緝獲押候究辦 
[法租界]  
　　持刀行兇○皮鞋匠顧應生前欠皮鞋店主楊春桃皮帶洋兩角另欠借欵十七元向索無應反於前日邀向黃甫陰至楊處以還洋兩角爲由向之尋釁繼竟持刀行兇致將楊之頭額砍傷喚捕一併拘住解送公堂請究判顧黃各枷一月期滿後顧押十天兇刀存案 
　　祇　遷讓○張品梅向在某洋商家服役家眷住在新租界因有餘屋轉借於章月卿居住詎被欠房金兩月向之索討不惟不付反敢行兇張即訴知捕房將章拘解公堂請究並稱情愿不追欠租請飭押遷奉諭明白補禀候再察奪 
　　限期還銀○仁和保險公司洋人控楊洪川冐名簽字領取徐良田保險銀一百念五兩一案昨又由廨復訊原告洋人投案請追並請治以私收之罪質之楊供華字收條確是小的所寫惟西文由某洋人簽字求鑒判限七天照繳銀一百念五兩毋得違延 
　　無可强辯○趙秋生因陳永康定購荳餅不出遂償還損失銀三百二十兩當付期票一紙後因届期悔議掯付控由公堂將陳傳廨判限十四天交保向趙料理迄已逾限又復集訊陳仍嘵嘵强辯聶司馬以案經訊明豈容逞刁判交人銀並保出外限兩禮拜照繳如違押追 
　　原告未到○陳子成前控車夫馬金生虧欠車資洋八十二角及油衣四套經廨員提訊據稱欠租是實惟油衣等物係被英捕房取去充公奉判押候查明再核在案昨又解訊據捕房飭人禀稱查得該油衣確爲英捕房吊去充公請核聶司馬以原告未及到案判暫還押候再核奪 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[資政院湖南湘漢航業核議案（湘撫提出）]  
　　内港行輪沿岸貿易本係内國人之專業應不許外人闖入今長江内港已槪許外人通商損失利權爲數極大吾湘兩湖開濟均以資本船隻過小遂爲外輪所壓其害益深若不從新組織一大公司以圖挽救則吾湖南航業終爲外人攙奪民生愈困國計益艱將有不堪設想者又况湘粤鐵路正在限年赶修鐵路成輪船不能接濟則水運之利眼見發逹徒爲外人添無數利源也查各國鼓勵航業較鐵路爲注重航業有保息金補助金奬勵金而鐵道無之蓋鐵道在各國祗能限行於本國内不能侵入人國航業則環球海口有商約之國彼此均可航行彼來而此不往則利權外溢其國必日即貧弱况内河并許外人通商而可不力求抵制乎日本維新之初内海航權亦爲外人侵奪及鼓勵航業之案出經國會贊成而郵船會社乃大發展初與外人競爭於内海幾經减值爭戰而後勝之乃屏各國商輪於海口改訂條約今則益加擴充遂與各國爭衡海上而他部之大坂日清湖南氣船公司又侵入我内港已歷多年矣日人以國力收復内海航船並侵入人國以助其富强我何不可以官力補助阻力而先爲挽回内港之計乎鐵路外債羣知其害莫不同心堅拒務歸自辦航業事同一律且與湘粤鐵路成大有關係萬難遲緩茲將議决諸條列後 
　　一宜先定保息金也保息金以虧損成本年利爲限年息暫加暫定六釐如實虧若干得由湖南善後局查明補給湖南内河航線有長常長潭長益長陰長沅潭洙潭衡常挑常澧常津沅南南沙諸路航線旣多資本自應加大惟非通商口岸外輪不得與我相爭其關係正重要者長漢爲最常漢其次也其餘均係營業目的且有利益可圖不必議及保息金但規定辦法保護 
　　一公司新闢路線之利權也今擬長漢定製淺水商艘每間日一開班常漢淺水商輪二艘每間輪四三日一開班長漢每艘擬定製金十五萬元共六十萬元常漢每艘定製金十萬元共二十萬元通共八十萬元或有他項增欵亦祗以一百萬元爲限年利金縱令全虧官給保息金亦祇六萬元耳收回外溢之金頗多而利散民間暗資富實且與各國通例相符允宜呈請照准定案以資鼓勵至公司開辦後外商如合力競爭意圖壓抑得由本局續行提議再請籌給補助金 
　　一人材宜培養也駕駛司機管理均關重要有船無人亦終必借材異地耳今宜招選高等小學以上畢業生年在二十歲以外質性堅定者若干人資送上海商船學校分習駕駛司機管理諸事又分速成專門兩等速成科在學一年上船練習半年爲畢業專門科在學三年上船練習一年爲畢業最優等委以大船要職其餘以次採委不及格者聽其自營生業庶人才勃興不至發生種種弊害 
　　一汽船公會宜組織也商務之害莫甚於傾軋傾軋則兩敗俱傷吾國商法未定旣無專利之條無保護之例以故近年内港商輪自相侵奪不獨無利可圖反致虧折成本無怪航業之不能發逹也今宜以公會爲主體公定嚴密規則制限線路即以擴張航權凡某公司新闢之碼頭他公司不得侵越攙奪違者照章處罰但船價水脚亦宜適中不得以該埠僅一公司故意抬高致嫌壟斷 
　　一新公司宜准兩湖開濟附入船隻作爲股本也兩公司經營慘淡已歷多年徒以外輪侵入致耗資本若新公司全不顧恤則兩公司必愈損害亦非保商之道也今准兩公司公定存船平值價格附歸新股並由湖南政府擔保本利船隻過小者改關他航綫大者或酌走長常或分走長岳長衡總以相宜爲得舊公司得保殘存才利新公司勢力亦愈加擴充一舉兩得且無攙奪之害如舊公司或不願附入卽可聽其另闢航路或行原埠 
　　一護險章程宜改良也制限裝載人數原爲護險而設但各船重量下水時早已騐明核收船尾船唇又定有水線向來裝載重過水線保險行卽不與保險而噸鈔合水綫減十成之三如本船容積一百噸載重至水綫僅止七十噸原無危險若不許到水綫是每船祗可裝重量六成其虧損多也且舫位制定人數各船多少不一并不遵照原定噸位又各理船廳丈量之時往往聽信扦手此關定數與彼關不同以後定數與以前復異此宜另定新章俾有遵守者也又關稅煩擾考騐稽查之法宜由公會擔任不應假手稅關其每年應納噸鈔繳各關道核收發給專駛執照庶商業可期暢旺不受留難苛責之害也 
　　一招股宜用官力提倡也補助虧損平息旣由湖南政府指欵擔當應於招股之時請撫部大張告示說明航業理由及應行擴充之故勸諭紳商入股再由紳商自行聯合湊集鉅欵嚴定規章以昭公允如股欵一時難齊或由公司發行債票或向大清交通銀行息借或由官欵加入總以公司成立爲主債票息借宜由政府指欵保息方有信任 
　　一公司帳項宜按月清查公家旣有補助金股東亦各有權利一切收付數目尤宜在在核實應仿外國行輪之制每次乘客若干人裝貨若干種及噸數完稅燒煤一切薪津工食用項按月每輪詳造細册呈報公會轉報撫部查核并張貼通衢以供衆覽 
　　一船主大副司機管理均應領有勝任執照買辦帳房亦須曾入商業學堂下至於茶房水手升火丁執事亦須入校學習職務數月者否則不許充當惟開辦之初恐向無此完全員役雇用之時須由氣船公司嚴加考核視其確能担任某項職業者給以憑單如不可給憑單者不許雇用又必詳定行輪細則使上下人等一律遵守務使行商乘客皆樂附於其輪如有船員違反規則及其他不法行爲一經乘客指摘查明確實即時更換不得瞻徇情面（未完） 
小說 
[奇情小說鸚鵡禪（六十）]  
　　旣去。斐德蘭乃益憤恚。幾無主人之氣。一門者倉皇持名刺入曰。有哈羅者請見。於時斐德蘭如入垓心。楚歌四面。恨不能潰圍而出。又如望八公 
 
 

Page 27

 
 
山。艸木皆疑爲敵兵。戰戰兢兢。不知哈羅來。更有何惡耗。姑應之曰請。然其聲佶屈。其狀觳粟。有大非得已者耳。 
　　哈羅於宿根布斯巴洛之明日。返約福特。雖甚怨琴宜。而情發於中。如火之。燎原。烟燄張天。倏忽千丈。一時已不易撲滅。昕夕相思。終不忘琴宜之若何美好。若何多情。謂琴宜之心。其初本許我。可盟止水。可質蒼天。其中道之變而不愛我者。皆由斐德蘭一人之故。吾不如且往訪斐德蘭。以觀其究竟。或者此有釆蘭之意。而彼無鼓琴之心。則一棧轉機。正大可望也。聚談之下。見斐德蘭志不在兒女。面目愁苦。形容枯槁。哈羅大喜。謂此行也。言必有中。先詢之曰。琴宜之爲人。不施脂粉。自極清妍。得非君第一之知已耶。詢已。又連問其相悅之歷史。宛轉曲折。不覺其詞之費。斐德蘭方有所營營。終淡然荅之。而哈羅則見彼愈冷。其心愈熱曰。然則人云君與琴宜已訂有婚約。信耶。抑非眞耶。斐德蘭曰。婚約誠有之。然已毁矣。 
　　哈羅堅不信。斐德蘭乃曰。吾爲柯利機所欺。一萬五千磅。不翼而飛。銀行之總理霍蘭德參戎及留克斯。咸追蹤吾後。如獵犬之逐蹇兎。已身難免拐騙之名。無論如何。不能洗此番之恥。此時吾恨不。能伏劍飲刃。早了餘生。以謝諸人。更何心築藏嬌之。屋累及名葩。要之吾舌猶存。此心可剖矣。哈羅聞之。思有間可乘。乃曰。柯利機負君良深。僕且代爲憤憤。銜之刺骨。社會何不幸。而生此柯利機之蠧。以誤大局。夫吾人名譽。得之甚難。敗之甚易。今君以開煤礦之名。號召同胞。事而不成。更安能食。人之資本。不完。璧歸趙耶。倘吾能設法助君。俾君遊海外。作債台之避者。君樂乎曰。甚願。但以僕之無德於君。而辱爲雅注。縱君以四海兄弟爲懷。而吾獨無愧於心乎。言已。泫然。倒臥於睡榻之上。沈沈作長夢矣。哈羅無可復言。乃躑躅而出。 
國外新聞 
[不附和罷工者得奬]  
　　二十二日倫敦電云巴黎電稱法國萊因地中海鐵路公司以十萬金磅分給當罷工時仍照常工作之工人 
[蘇革蘭要求自治]  
　　二十二日倫敦電云英國蘇革蘭自由黨在發夫軒省敦阜林地方集議决計要求政府提出蘇革蘭地方自治議案 
[英國陸軍中尉被拘]  
　　二十二日倫敦電云英國陸軍中尉蘇特君曾著一書指斥軍政爲政府嚴行申斥以其違犯王章也蘇君旋辭職現又因與報館訪事接談致被拘留 
[德報論英國與波斯之交涉]  
　　二十二日倫敦電云柏靈電稱英國致波斯之公文報界咸視爲瓜分波斯之預兆惟德國半官報謂英國並不欲侵損波斯土地之完全 
[土國借欵未成]  
　　二十二日倫敦電云土耳基國不願國内財政悉歸法人監督故與法國磋議借欵之事業己無効 
[歐洲列强將承認葡萄牙共和]  
　　二十二日栢靈電云歐洲列强俟葡萄牙共和政府遵照憲法成立時當一律承認其爲共和之國（以上譯字林報） 
[日本注重海軍]  
　　二十二日東京電云日本首相兼財政大臣於禮拜夜讌會時論及明年財政事宜謂日政府已决計分六年加籌八百萬元以增海軍之力蓋以他國咸注重海軍添置器械又以兵艦構造法有更動也 
[葡萄牙外交官制之更變]  
　　二十三日倫敦電云葡京電稱葡國因節省財政起見擬將駐各國之使臣改爲代理並將領事之外交責任加重 
[郵船失事]  
　　二十三日倫敦電云葡萄牙郵船黎思波號在南非岌樸敦北一百英里失事船夫淹死者七人皆英籍船客二百五十人及其餘船夫皆安全無恙惟該郵船恐全毁矣 
[德太子之行程單]  
　　二十二日栢靈電云德太子之行程單業已發布如下西十一月三號從基羅起行西十二月十號到哥倫布十四號到孟買在印度遊歷兩月西二月半離印度喀耳克特城二月二十號到新加坡西三月三十一號主上海四月四號到青島十四號到北京然後至横檳東京神户長崎等處五月十六號離海參崴而返俄京 
[德報悼惜暹羅國王之薨]  
　　二十二日栢靈電云德國各報於暹羅國王之暴薨頗悼惜之謂德太子極欲見其人又謂暹土熟知歐洲文化且對於各國極力維持親密之邦交 
[希臘首相辭職]  
　　二十二日栢靈電云希臘首相現已辭職因議員多反對之者集議時到者甚少不足開會之數（以上譯文滙報） 
來函 
[愼食衞生會來函]  
　　啓者數年前英與非洲特國開戰時於多數兵士内發明一種衛生食品凡人食帶麩皮之麵者可免百病屢經醫士化驗知麥之外皮最裨衞生惟此種麵食知者尙少無從購辦今本會爲便於公益起見已勸令白克路義利麵包公司專備全麥麵包凡食户訂購者每早由該公司派人分送不悮愼食衞生會啓 
　　又查義利公司開設白克路五百六十五號門牌此項全麥麵包係洋商賴而氏親自手製用法國焙法頗爲適口 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
