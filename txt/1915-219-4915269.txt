# 1915 - 219 - 4915269

 

Page 1

 
 
   
 
 

Page 2

 
 
時評 
[今日國人之所謂危者（冷）]  
　　今日國人所謂危者何也曰水災之爲患也貪官苛吏之爲祟也匪盜雜出之不能肅清也法令之朝更暮改而無所依附也人心之腐敗而不識羞恥也外患之日逼而無自守之方也此蓋人人目中所見所知之事而無可逃避者也我謂國中之有心者宜於此等處謀之 
　　何則此等處皆所謂立國之原民生之本也其他抑末耳 
[命令]  
　　八月十三日大總統策令梁克發給予三等文虎章孫多祺熊希存均給予四等文虎章此令 
　　又令據内務敎育兩部呈稱南通縣紳張謇慨捐鉅欵提倡公益振興敎育請特予襄揚等語水利局總裁張謇前以邑紳在南通提倡自治辦理學校善舉及一切公益事宜迭次捐資二十餘萬元該總裁家本清貧以創辦實業之餘財爲嘉惠地方之盛業向屬急公好義爲國楷模本應加以崇奬惟該總裁耆年碩德素却虛榮應即特令褒揚風示全國餘如所擬分别辦理此令 
　　又令江蘇巡按使齊耀琳呈請任命審查曁試驗及格現署各縣之胡爲和爲丹陽縣知事趙輔鴻爲常熟縣知事盧鴻鈞爲南通縣知事藍光福爲泗陽縣知事鄭輔東爲素縣知事孫多祺爲豐縣知事嚴型爲宿遷縣知事沈寳昌試署上海縣知事盛同枝試署太倉縣知事王佑良試署贛榆縣知事應照准此令 
　　又令蒙藏院呈准奉天巡按使張元奇咨據實勝寺掌印逹喇嘛什勒布札木蘇詳請以依常阿陞補北塔法輪寺副逹喇嘛請予補放等語應照准此令 
　　八月十三日大總統申令濮陽河工前因雨水陡漲衝刷新堤當經督辦徐世光馳回工次查勘兹據該督辦先後電稱河水由習城集漫溢距合龍處七里有餘漫後大溜仍走正河新河仍不出百丈外行十餘里漸爲平水較之去年水勢受災者應不及十分之一二自請嚴予分别議處等語濮工甫慶合龍遽遭衝刷雖由雨水過大人力難施究屬疏於籌防責有攸屬大名道尹何炳庠於善後事宜布置未善著即褫職留任督辦徐世光先已離工回京籌辦畿輔河道着從寛記過仍責成督飭員弁相度水勢竭力籌防以竟前工而觀後效此令 
　　又令據耀武上將軍陸榮廷電呈剿辦逆匪王均臣全股盪平請將出力員弁奬叙等語匪首王均臣自清季以來糾帮竄擾湘黔桂三邊累煩兵力旣撫復叛糾合湘黔亂軍亂黨二千餘人僞號忠武營自治義軍名目刋印僞示四出焚刧三江古宜一帶受禍尤慘經三省分路勦撫卒未得手復經桂軍苦戰窮追甫將該匪首王均臣生擒伏法並擊斃徐黨多名該將士等歷險剿賊永除地方後患深堪嘉許所有在事出力之陸軍少將林佼廷着加陸軍中將銜並給予三等文虎章陸軍少將秦步衢給予三等文虎章其餘郭慶信等各員均如所請分别給奬交内務陸軍兩都查照辦理以昭激勸此令 
[專電]  
　　北京電王揖唐奉命赴東三省調查各項要政昨晚已起程查畢抵吉即發表爲巡按使 
　　北京電楊度孫毓筠嚴復劉師培李燮和胡瑛等發起一籌安會糾集同志各抒所見其發起詞大抵如古德諾之言並謂事務所暫設北京石駙馬大街凡願充會員者須由發起人二人以上之介紹云 
　　北京電平政院查辦朱學曾呈覆無受賄事惟不無疏忽 
　　北京電項城縣知事蔣中覺因袁總統族姪孫滋事按法懲辦有人訴諸總統總統大奬蔣中覺並賜匾額 
　　北京電路案平政院現晝夜查贓惟聞牽涉太多將如京張從寛了結 
　　北京電南潯路將由通惠公司代添招股本二百五十萬總理即由該公司選舉昨孫多森已與贛紳會晤 
[譯電]  
　　北京電中日青島稅關條約昨已交換日人將於本月杪交出稅關該關下月初旬可以正式開辦（十四日） 
[戰電]  
　　其一（英人路透電） 
　　彼得格勒電政府現顀從國會之建議派員調查前在陸軍大臣蘇恰夫里洛夫將軍等關於軍火缺乏之控案參謀部出示布告國民謂敵軍或有進窺彼得格勒之行動然都城地勢險阻防守鞏固决無他虞萬勿警惶俄軍近在里加柯夫洛維爾柯米爾附近獲有勝利故俄軍乃得整師退走俄軍未受阻碍德軍兵力疲敝觀於其三主軍相距之遠近可以證之拉里夫河下游加爾維資將軍之右翼距維吕里士河左岸大公爵約瑟之軍九十英里洛姆沙加爾維資將軍之左翼則距佛洛逹伐麥剛森將軍之軍一百五十英里三軍相距甚遥故俄軍乃得自由運動麥剛森報軍部下之兵一大部分已不復能用而死者尤多以故近乃有媾和之說云云政府出此安民示文實因各報對於德軍仍向俄國内地取新攻勢而與豫料必即西發之說相反紛加評論人聽聞之故敵軍顯已得新募大軍之援助今並不欲待機包圍由維期土拉河退走之俄軍其志則在攻擊柯夫洛同時且在尼們河與特維拉河間廣闊之陣線北進以窺里加南進以取維爾拉彼得格勒當道宣言彼斯柯夫省（彼得格勒南面之省）湖沼甚多足爲戰略上鞏固之防線云（十二日） 
　　彼得格勒電俄軍接續在柯夫洛附近擊退進攻之德德軍拉里夫陣線之敵軍仍在通洛姆沙斯尼亞杜伏·柯塞伏各路奮力進攻俄軍則在基夫至瑪克林鐵路兩面取回攻勢維泊里士河與布格河間恰爾姆至佛洛逹伐大路仍在惡戰中敵軍猛攻多次均爲俄軍擊退大受損失俄軍陣地前有德兵死屍堆積哇斯特洛夫之東尤多德軍在里加境進攻者爲俄軍擊敗俄軍仍在茄柯斯台特及特文斯克方面前進俘敵若干人星期二日德艦隊同時轟擊里加灣及亞倫島之燈塔旋爲俄軍於水陸發砲擊逃（十二日） 
　　巴黎電今晚公報宣稱法軍回攻後奪回所失亞貢戰壕一道他處僅有砲戰（十二日） 
　　巴黎電德軍在亞土瓦進攻殊易敗之德皇太子之軍重攻亞貢各地點每次攻擊酣戰多時輒敗退（十三日） 
　　羅馬電加沙高原戰情仍沉寂惟阿逹谷端高峰冰地之間尚有惡戰公報謂星期夜奥軍越福洛冰地攻擊據守高一萬一千尺維哇斯山隘附近旅館之意軍同時有奥軍越錫夫台爾山隘（高一萬二千尺）進攻錫第但意國亞爾泊兵偵視甚嚴早見奥軍進行乃出隊回擊驅退之（十二日） 
　　羅馬電公報謂奥潛艇Ｕ字第三號在亞德利亞海下流昨被擊沉副司令與水兵十一人已被救起（十三日） 
　　瑙威京城電英國輔助巡洋艦印度號水兵三人因魚雷爆裂受傷而死今已葬於瑙威北部波巨口岸教堂舉行祈禱禮極嚴肅靈榴四圍皆花瑙威海軍衛隊亦至塜地全鎭皆掛半旗印度號水兵八十人分乘救生艇兩艘抵岸因傷殞命者已有十一人（十二日） 
　　倫敦電海軍部宣稱八月十一日止一星期内敵 
 
 
 

Page 3

 
 
潛艇轟沉英商船兩艘漁船十七艘（十二日） 
　　彼得格勒電特文斯克（特維拉河上游區域）之平民現紛紛離城公署亦預備遷移（十二日） 
　　紐約電紐約世界報載稱美人將以飛機千架由美國飛行家駕駛獻與法軍（十二日） 
　　倫敦電匈京某報華沙訪員電稱自德軍占城之後每夜發生奇異之火及炸裂之聲德軍與俄軍戰於泊拉加鄉間時死鄉民十五人又傷二百人（十二日） 
　　倫敦電公報局稱齊泊林兩艘昨夜飛至東面海濱在各處擲落發火爆裂之炸彈擊死男四女二傷男三女十一小孩九皆屬平民並毁房屋十四所英飛機迎戰齊泊林一艘似爲英國環擊砲所傷但皆逃回（十三日） 
　　倫敦電某軍官述德軍以發火之流質進攻胡巨情形日數十碼之内遍地皆火各物似悉在火燄中吾軍渴甚當時若有大海在側亦可一吸而盡火燄中傷兵宛轉呼號吾兵一中隊奮然而起回救傷兵從火焰中直撲德軍敵衆大擾陣地呈火海之象吾兵在火燄中拯救傷兵者亦皆焦頭爛額傷兵之狀極慘不可懸擬自頭至足皆有炮烙之痕有一兵黑如焦炭不勝其苦堅求速死云（十二日） 
　　雅典電官中宣稱國會定星期一日召集前任首相維氏已於今日回京（十二日） 
　　其二（德人德文報專電） 
　　柏林電（由倫敦電）八月十三日德軍大本營公報云興登堡元帥之軍在柯夫洛前得有進步俄軍在特維拉河部分屢攻失利德軍在拉里夫河與布格河間續向前進旭爾資將軍之軍自八月十日至今共俘敵九百人獲砲三尊機關槍兩枝加爾維資將軍之軍共浮敵六千五百五十人軍官十八員獲機關槍九枝工兵營一所里哇波爾特將軍之軍已抵索柯洛夫及里維克占據錫特里克 
　　昨日亞貢法軍在瑪丹備凡爾克進攻敗退瑪丹斯凡爾克已爲德軍所有 
　　柏林電德國陸軍當道俯從華沙居民之請宣布大赦釋出之政事犯内有俄國工黨著名領袖華沙戰事訪員報稱沙未因戰事受損僅泊拉加之穀倉被焚居民對於德　握掌該城似甚滿意里哇波爾特親王　　人羣之中衆皆向之脫帽歡呼魯白林僅受微損軍營區之工廠數所已燬於火君士坦丁電稱據前敵確實消息謂英法軍最近登岸者不甚重要英法公報半屬謊言皆不足信克里區亞里有敵兵三百五十人希圖登岸爲土軍所攻委棄死屍二十具逃回艦上安福太哥拉夫有英兵一千五百人登岸圖圍亞里白魯土軍陣地爲土軍擊退未得進步日尼瓦消息謂據法報載稱俄國大公爵尼古拉士電告法國參謀部彼將被逼離棄維爾拉蓋以現有之兵力抵禦敵軍旣無效果而德軍於古爾倫及里塞亞尼亞二省進兵復甚神速彼於此事殊深抱歉云德軍所入俄羅斯之第一城爲佛拉地米爾伏尼斯克哥塞克兵退時曾縱火焚屋故該城中央一部分完全被燬（十三日） 
　　柏林電米特哇號埋雷艦此次冒險游弋其功績有足多者據私家消息該艦乃商船改造越過英國巡哨艦駛至距其根據地五百五十英里之哇克萊島播置水雷多枚繼遇英國巡艦拉姆塞號以巧計擊沉之米特哇號艦中僅約二十五人而能救起拉姆塞號之兵士四十三人尚有六十餘人不及救起大約均已溺斃英國戰鬭巡艦旣得無線電報卽急出欄截米特哇號不使駛回米特哇號又在郝恩燈船外焚燬運輸軍火之丹麥商船約森號且將船中之人救登艦上旣而爲英國巡艦四艘所困會有瑙威商船駛過其側米特哇號艦長卽止令載英船俘虜及丹麥水手登岸旋以水雷炸沉本艦卒偕英俘安抵港内德國猶太人會社以動情之文籲請美國勿以軍火接濟協約國該文屬稿者爲里維博士大旨謂歐洲現處水深火熱之中而巨洋對岸則享和平之福美國人民安居樂業耳不聞砲聲目不覩鋒火而金錢之流入者如水美國最忠順最勤儉之國民發跡於波蘭者不計其數今其故鄉悉因美國之砲彈而成荒墟美國不以金錢卹救災黎而乃以鐵彈供給俄軍美於波蘭人予鐵而不予金予死而不予生波蘭何辜遭此荼毒美國今安享和平非爭生存故籲請美國勿以軍火供給俄人云（十二日） 
[東方通信社電（日本人組織）]  
　　東京電中日協約之細目已於北京開始協定蓋恐地方官吏未能了解協約之精神未便委其辦理是以特於北京開始交涉也惟該細目須詳審協議故至二十五日未能完妥亦未可知届時惟有以便宜之臨時辦法處理而已（十四日） 
　　東京電首相官邸今晨協議關於滿蒙問題各大臣次官及小池局長等均與議（十四日） 
　　東京電反對大隈内閣之憲政擁護運動因各派之意見不能一致終不在民功 
（十四日） 
　　東京電大浦氏之隱居於今日正式表發 
（十四日） 
要聞一 
[俄向美國訂購大批火藥]  
　　大陸報七月七日美國威爾明登消息云俄政府亟需軍火以備軍用特向美國杜班火藥廠訂造火藥價値美金六千萬元並允如該廠能及早趕製先期交件則俄國當另給酬金其數視交貨期之早遲而定多寡該廠若儘速爲之可得酬金二千萬元今該廠添募工人加置機器慘淡經營不遺餘力務期獲此重賞目下該廠每日能出火藥五十萬磅但因先已接受他國訂單暫時不能全製俄貨火藥每磅値美金一元故六千萬元之合同即六千萬磅之火藥俄國不惜重資急求軍火亦可見其軍隊接濟之窘急矣 
[美德之染料交涉]  
　　同日華盛頓消息云七月三日以前一星期中美國輸出之貨共値五千零四十四萬二千二百四十三元較諸輸入者多二千零五十四萬五千七百七十八元比之前星期增一倍有餘此爲美國所不常見者也德政府與美國製造家爭執德國染料問題數星期於兹迄未解决德國要求美棉入境後始允德靛輸出經國務院繼續進行談判終無效果商部已飭柏林商務隨員湯姆森氏調查德國現存染料共有幾何戰事停後即能輸出若干德國製造家對於靛青之價値將取何等政策等情商務隨員奉命後雖在柏林調查然不能得其要領兹特赴海牙入手研究染料情形 
[亞拉之凄凉景狀]  
大陸報七月九日亞拉消息云亞拉鎭内砲彈墜落無日無之蓋已二百五十日於兹矣毎二十四小時内必有若干房屋或被擊倒或被火焚救火隊雖仍奮力撲滅然終不能使房屋之不爲炮火所焚也亞拉本有居民三萬五千人去年十二月尚有四千人今則僅存一千人死傷於砲火者若干餘者由軍事當軸勸令他徙今留此不去者除在地窖時外不敢安眠日間無砲聲時方敢外出亞拉街衢皆爲繁華之場車馬不絶今已荒烟蔓草一片凄凉軍事郵局尚逐日派人收送郵件地下商舗數家仍開門營業蔬菜數筐置於地窖門前任人購買價頗昻貴與巴黎同大雜貨舗中尚存英法美罐頭食物亞拉外垣僅存其半絶大鐘樓前爲亞拉鎭之點綴物者今亦僅留殘角而已據居民云德軍毁此鐘樓費去砲彈不下三百六十枚法軍防禦工程卽在亞拉城外鄉間往游法營者不敢高聲而語恐爲德軍所聞僅從炮眼略窺對面相距四十碼之德軍戰壕旋卽辭出不敢久留法軍壕線經過某廢園兩旁花木均已枯萎鄉間房舍悉成灰燼無一存在云 
[俄報之麥剛森將軍與其戰術論（再續）]  
　　其部隊之會集也小心翼翼惟恐有失譬如有德軍一營由森林而入山谷其路程有半個啟羅密逹至四分之三個啟羅密逹當其列隊前進時魚貫而行惟其隊首一出森林即有俄國炮隊亂放霰彈不得不折回以避共鋒而不五分鐘又已出現林邊惟今非前比蓋前列隊而進今則乃各人單獨分途而行快砲以過俄砲之火線也迨此排到山谷之後另有一排相繼而出仍各人分途併進急投山谷諸如此類以迄於全軍皆到而已惟吾砲隊遇有如是進行之敵人甚難處置蓋若各個轟擊之則耗費砲 
彈得不償失而向林中轟擊亦屬無望俄人各隱匿樹後或各掘壕藏身也顧吾雖不得擊彼而一個半小時後必須視德人進攻矣德人始終單獨而進及至距離吾軍陣地一個至一個半啟羅密逹處而人聚有足數時立即開始進攻其來也爲密集隊形有時匍匐而行有時快跑以至吾軍戰壕前四五十步處然後在此一面掘壕一面開槍其彈如雨紛紛墜落吾軍戰壕是此猛攻之勢殊礙吾軍人射擊如壕中有砲眼尚善但嗣後在壕中不舉目抬頭則已苟舉目抬頭卽有危險是時第二排德軍更易前進及其亦如第一排行抵吾軍戰壕前時轟擊吾戰壕之力愈强假如第一排喪失其原人三分之二第二排所喪失者不過二分之一其次之損失愈少迨至五六排已集成大隊當是時也一聞號令即羣起而進快炮衝鋒苟有鐵絲障礙物在前一人舉槍射擊一人則取劍割斷而拔去椿柱是此傾山倒海之勢若專賴步槍禦之殊不濟事必須用機關砲迎頭痛擊或反守爲攻否則惟有敗退而已 
　　有時麥剛森氏亦用下列之法作戰即先命其砲隊用猛烈異常之炮火轟擊敵軍敵軍之砲隊戰壕續備兵等而同時並集其步兵於作戰之區苟獨用砲火不能逐退敵人即派衝鋒隊分排而進直逹戰壕再開始衝鋒進攻實則一縱隊也（未完） 
[交通部之歳計（二）]  
　　八月九日（遠生） 
　　（第二）交通部現負之内債開列於後 
　　欵名除已還外現欠之數備考 
　　京漢短期公債一百五十萬元息未計入 
　　京漢贖路公債三十三萬九千八百元息未計八 
　　京張張綏短期借欵一百三十六萬九千五百元息未計入 
　　湘路股欵本息九百八十九萬零二十六元八角八角此係收回湘路應付之甲乙兩項股欵本息 
　　蘇路股欵本息四百十五萬五千四百四十九元二角八分九釐（收回蘇路） 
　　浙路股欵本息一千萬零四十二萬九千二百二十一元八角七分（收回浙路） 
　　皖路股欵本息九十四萬二千六百零一元七角零八釐（收回皖路） 
　　川路股欵本息二千萬八百七十五萬三千四百十四元八角二分一釐（收回川路） 
　　吉長路附股甲乙兩項八十一萬三千一百元由吉林官銀號借欵改爲附股 
　　郵政欠欵三百二十三萬八千三百二十七元七角九分 
　　鄂境漢粤川鐵路股欵二百萬元 
　　浙路債票本息五十二萬六千零六十四元接收浙路後歸部繼續擔任之債務 
　　浙路東西線兩轉運公司借欵五十三萬元接收浙路後歸部繼續擔任之債務 
　　浙路東西線兩轉運公司押櫃十萬元接收浙路後歸部繼續擔任之債務 
　　合計六千三百五十萬零六千五百零六元三角五分八釐 
　　（第三）交通部之積欠各欵開列於後 
　　欵名欠數備考 
　　蘇路欠欵十六萬三千二百八十七元四角三分八釐接收蘇路歸部繼續擔任之債務 
　　浙路欠欵二百三十二萬九千二百六十二元八角六分七釐接收浙路歸部繼續擔任之債務 
　　皖路欠欵四十六萬二千一百二十五元八角零七釐接收皖路歸部繼續擔任之債部 
　　湘路欠欵七十二萬零八百零九元八角二分八釐接收湘路歸部繼續擔任之債務 
　　同成鐵路欠欵一百八十五萬九千八百十元二角六分四釐 
　　京漢鐵路欠欵一百六十七萬三千五百十一元七角六分五釐 
　　京張張綏鐵路欠欵一百三十五萬七千七百元（料欵） 
　　吉長鐵路欠欵十二萬四千八百三十五元七角七分（材料等欵） 
　　廣九鐵路欠欵八萬六千八百元 
　　株萍鐵路欠欵九萬元 
　　津浦鐵路欠欵三百十四萬二千一百九十四元八角九分 
　　本部及各路欠付漢陽鐵廠欵一百十九萬八千零七十三元二角三分四釐 
　　電政頃下欠付西門子等本息欵五萬三千三百二十九元五角一分四釐（料欵） 
　　郵政項下欠付財政部印刷局欵四萬元（上係約欵） 
　　積欠公府軍需局欵二百三十萬元 
　　積欠交通銀行欵一百六十一萬四千六百二十九元未轉賬者尚不在内 
　　合計一千七百二十一萬六千三百七十元零三角七分七釐 
　　第三次交通部之人欠欵項 
　　欵名欠數備考 
　　豫付漢陽鐵廠軌價二百七十七萬七千七百七十七元七角七分八釐　　此欵係洋例二百萬兩約合之數按合同第二條該廠每年應繳還本部本銀四十萬兩歷屆本息均未經交付亦未經結算　　同蒲鐵路存漢陽鐵廠欵五萬一千二百三十四元七角二分二釐　　此欵係洋例三萬六千八百八十九兩約合之數 
　　中央曁各省行政機關官電欠費三百七十八萬五千七百五十四元三角九分三釐 
　　截至民國三年六月月以後各局賬册尚未到齊故未列入 
　　本部代付中央行政各署發往外洋官報費三十三萬一千四百二十一元五角八分　　截至民國三年六月止民國三年六月以後局賬册尚未到齊故未列入 
　　浙路人欠欵九十八萬零四百二十二元三角四分七釐　　此欵總額雖近日萬但其　有倒閉者有控追無着者有欠戶現况艱窘一時不能了結者其可期繳還之數實屬無幾 
　　財政部欠欵一千一百三十四萬七千二百二十元六角一分三釐　　此係截止本年四月底止所欠之數四月以後尚不在内 
　　合計一千九百二十七萬三千八百三十三元四角三分三釐 
　　上所謂人欠之欵並無把握者即指各機關官電欠費至三百七十八萬餘元並由該部代墊水線公司等欵是也 
雜評一 
[官之變動（無名）]  
　　官之變動無有如中國之甚者試觀各電消息無有一日不有是事小者且勿論内而各部總次長外而將軍巡按非參卽調非調即辭非辭即解幾無寗日也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[施行所得稅之第一期範圍]  
　　所得稅近由財政部擬定施行細則奉批令照准各節已略紀昨報兹得該部原呈爲錄如下竊查東西各國皆有所得稅其稅率之輕重皆以所得之多寡爲標凖並有最低之限度分别徵免辦法至爲公平論稅法者均認爲世界最良之稅此項所得稅條例業於上年一月奉大總統明令公布在案嗣以此項條例包含應課所得稅額範圍至廣手續至繁非俟徵收調查機關種種設備成功不能推行有效故自公布以來經歷年餘施行細則尚未擬定比年人民愛國之心日形發逹此項稅法又爲良好之稅源亟應設法辦理以策進行惟欲將普通人民之的得同時舉辦於事實上恐難辦到不如分爲數期逐漸推廣較易施行第一期擬先從官吏及大商業等項入手蓋官吏有提倡國民之責大商業等收益較豐而其贏利數目調查亦較易兹特根據條例將第一期應納所得稅種類明白規定曰當商曰銀錢商曰鹽商曰由官特許或註册之公司行棧卽條例第一種之法人所得也曰議員歳費曰官公吏俸給年金給予金曰從事各業者之薪給卽條例第二種法人以外之各種所得也不過課稅範圍廣狹不同徵收手續繁簡各異而已屬於前者所得擬用申告方法由所得委員調查報告以期計算詳明屬於後者所得擬用溯源方法由主客官署審定通知以期扣支便利至從事各業者之薪給雖亦屬於後者所得祗以此項人員非官公吏可比調查較難著手故仍用申告方法俾無漏稅之虞至徵收此項稅欵擬以各省財政廳分廳爲主管官署所以明財權之統一在京各機關人員即以財政部爲徵收總樞所以圖行政之敏活組織調查審查機關立法雖似繁瑣然皆根據條例且爲愼重課稅起見辦法尚無流弊可言議員官公吏之俸給公費定爲按月繳納雖與條例稍有出入然於徵收實多利便不致窒碍難行兹謹擬所得稅第一期施行細則十六條繕具清單恭呈鑒核如蒙俯准應請明令公布一面由部分别咨飭遵照切實籌辦於民國五年一月起一律實行俟辦有成效再將第二期名目種類妥細擇擬賡續辦理云云 
　　附所得稅第一期施行細則 
　　第一條本細則依所得稅條例先行擇定數種酌量辦理即定名爲所得稅第一期施行細則 
　　第二條本期應課所得稅之範圍規定如左一當商銀錢商鹽商及由官特許或註册之公司行棧二議員歳費官公吏俸給年金給予金及從事各業者之薪給 
　　第三條前條所稱從事各業者之薪給專指律師之酬資工程師之薪津醫生藥劑師之酬薪公司大商號經紀人之薪資四項 
　　第四條前條第一項第二項之所得額計算方法應照條例第四條之規定辦理第一項所得應在每年度總收入内減除本年度之支出前年度之盈餘各種公課及保險金責任預備金以其餘額爲所得額第二項所得應以收入之全額爲所得額 
　　第五條第二條第一項第二項之課稅定率應照條例第三條之規定辦理 
　　第六條第二條第一項應行課稅之當商銀錢商鹽商及公司行棧應照條例第六條規定於每事業年度終結後將其所得額並損益計算書具報主管官署由主管官署發交調查所得委員會調查報告仍由主管官署審核决定通知各商於就近徵收機關依率納稅 
　　第七條第二條第二項應行課稅之議員官公吏應由所管機關按照預算定額將各員應納稅額報告主管官署由主管官署决定後通知各管機關於各員支領歳費公費俸給年金給予金時依率扣除但在京各機關人員應納所得稅額即由各管機關按照預算定額分别扣支報告財政部查核從事各業者之薪給應由所得者於每年二月自行預計全年所得額報告主管官署由主管官署發交調查所得委員會調查報告經主管官署審定後依率徵稅 
　　第八條主管官署遇有條例第二十五條之請求者應調查其全年所得之實况委係減額至五分之一以上時應改正其所得稅額通知各該納稅人員 
第九條　所得稅既經繳納其一部分後如因所得款額有變更以致所得稅額應核減時其既繳之稅款超過其應減至稅額者付還其超過額不足由下届補徵 
　　第十條繳納所得稅期限第二條第一項所得應照條例第二十三條規定繳納第二項所得除從事各業者之薪給應照條例第二十四條規定每年分兩期繳納外其餘議員官公吏之俸給公費應定爲按月繳納其年金給予金於支發時扣納 
　　第十一條所得稅主管官署爲各省財政廳分廳及由財政廳分廳委託之各官署 
　　第十二條調查所得委員會之設置由主管官署查照條例第十二條詳請財政部核定 
　　第十三條調查所得委員名額每會不得過十人 
　　第十四條調查所得委員之旅費公費以在調查出發時期爲限均由主管官署核實支給 
　　第十五條審查委員會置於各省財政廳所在地委員名額下得過八人 
　　第十六條本細則自呈准公布日施行但所得稅種類如有增加時得由財政部隨時將本細則修正呈准施行 
[當局之實業政策]  
　　奬進實業之辦法農商總長周子儀氏近爲奬進實業起見刻已規定創辦經營各種實業給予奬章辦法咨行各省巡按使通飭所屬一律施行兹探悉該項給奬種類特誌於左（甲）給奬之種類如巡營直接輸出貿易貨價年額在十萬元以上營業滿三年以上者（乙）建設工廠製造重要商品資本在五萬元以上營業三年以上者（兩）發明或改良各種便利實用之工藝品有一二特色者（丁）承墾大宗荒地依限或提前竣墾其畝數在三千畝以上者（戊）開採大宗礦産純用本國資本每年鑛稅在二千元以上者（己）從事漁業汔船在五十噸以上帆船在三十噸以上營業滿三年（庚）捐欵或募款設立實業學校場所者（辛）辦理商會農會確有裨益滿三年以上者皆由各該省按巡使咨陳本部核奬以資鼓勵其奬章等級均用銀質（子）一等奬章係絳色（丑）二等奬章係赭色（寅）三等奬章係黃色（卯）四等奬章係藍色以示區别 
　　振興實業之前提有某經濟家條陳政府請切實規定歳入以立國本其内容略謂現時國有鐵路全年收入計五千一百萬元除去各項開支四千八百萬元每年僅餘八百萬元若能剔除中飽切實整頓收入增加十分之二更將各項開支核實開報節省十分之二一轉移問預計每年可盈餘三千萬元其餘官有營業曁各征收機關均能照此核實辦理歳入何止千萬以之爲振興實業之設備雖不敢云立致富强預計三五年間定能轉危爲安如此整頓旣不增加人民之負擔而與國計民生固大有裨益也云云聞江條陳已呈請總統鑒核奉諭抄交財政部核議　理 
[整頓釐金之辦法]  
　　財政部自周學熙總長接事以來於中曲各項收入無不竭力整頓近復就釐金一項特訂辦法以資整頓兹將其辦法錄下一二徵收釐稅考成條例應切實奉行賞罰分明成效自著二凡事首在得人不獨釐稅爲然必須訪求廉明幹練之員不得瞻徇情面濫行委用三考成條例附列任用釐稅人員已規定五項資格其原委之員與五項資格不合者限兩月内陸續撤換如有操守可信成績已著者由財政廳長出具保結准予留差以後如有虧欵舞弊等項情事卽惟具結之廳長是問此項人員仍不得過十成之三四徵收官一年期滿收數及額准予留辦二年以後長收在一成以上准予聯任不拘年限不及額者撤退五司丁由徵收官自擇督理釐稅各署無論長官及科員人等概不得推薦到差時及每逢季月造具司丁姓名年歳籍貫册註明薦保人分詳巡按使財政廳備查遇有更易隨時具報如有虧欵等項情事徵收官與保人各半分賠一次漏未册報記大過一次積三次撤退六各局司丁不得濫行多用溢於額定之數七經費過少之局應准詳請酌加即按所加之數酌增比額八革除奉委到差及各項規費並不得餽送禮物犯者嚴究九員司之不妄取必自能自愛不妄費始如有賭博挾妓者查實撤究十釐稅取之商人首重恤商每日黎明起黃昏止商貨隨到隨查不得躭延十一釐稅惡習得費則下票以虧國不得費可加成以累商如查有此等情事應即嚴拿重辦以昭炯戒十二此卡舉發彼卡獘端除追出贓欵全數奬給外仍查明情節經重量予奬勵其間有通同舞弊之卡一併嚴辦十三商人被勒出費情非得已如有據實禀報查明非虛者即嚴拿舞弊人等從重徵辦不得苦累商人倘揑詞誣控亦即反坐十四商人具控應取店保優予看待即於本日派員迅往查明實究虛坐十五釐稅收徵銀元應將例徵銀錢數目合成銀元刋印捐例懸於局卡門首俾衆易知且免臨時折算之煩云云 
[鐵路官制起草之傳說]  
　　制定鐵路官制之說喧傳頗久兹聞法制局起草業已脫稿各路局長改爲簡任總管爲薦任並有大站站長亦定爲薦任者局長一律改稱監督未知確否說者謂目下鐵路人員在一般人目中已嫌官氣頗重與客商不能兿近者站長等概定爲官將原有人員旣加薰染官場習氣而官社會之徒衆必又衝入鐵路爲一切之競爭又吾國借外債之路有由國家委託借欵公司管理該路之制如正太道清等是也此等路之華洋職員純由借欵公司任免倘遇薦任時其形式爲轉據某某借欵公司詳請薦任云云果若此亦一新花様也 
[南潯路仍歸商辦]  
　　南潯鐵路以經濟困難須仰給中央之救濟因是一時有收歸國有之說兹聞當局研究之結果以該路債項之性質頗類治萍遽收爲國有于清還上轉多不便且恐他日發生多少困難當决定由中央賙濟欵項維持之不令破産而性質則仍爲商辦至總理一席亦仍照先例由股東會公舉沈兆祉氏現不過爲借欵接洽人將來或爲該路總理尚須經公舉之手續也 
[東三省政譚（八）（化險）]  
　　履行新約聲中之面面觀 
　　奉省爲履行新約之一區關於善後策之計劃余已前誌矣兹又得當道對於外交内政軍事財政等項之最近籌備再爲紀停以實余之政譚 
　　（一）外交張巡使以履行新約之滿蒙計劃自應籌計周詳方能永保兩國邦交之親善兹張使所籌備者有四（一）治外法權問題按治外法權雖未完全收回然已收回一小部分奉天前地方廳長李籽今君對於此事極爲注意歷辦司法交涉案不下百數十起均能以公理折服外人後李氏之山西治外權旣弛而得尺進尺之外人遂無復就我範圍者未幾而華洋訴訟案歸交涉員同地方官審理之令下而治外法權遂如曇花之一現不復再茁萌芽邇者雜居約將次履行滿蒙為我國完全領土日人雖有雜居權然有服從我國法律之義務司法内容現尚未完備恐日後貽外人口實刻特從事頓整精神以期臻於美備其中日商民訴訟案凡在滿蒙區域内者以地方審檢廳爲初級以高等審檢廳爲中級以特設之會審廳爲終級會審之組織路如審檢廳惟廳員則由兩國選派以昭公允（二）警察行政問題按雜居實行警政最宜注意稍有疏虞警權或因而旁落擬由日僑繁盛之處添設警額並講求警察要素藉資熟悉外並於南滿一帶尚鴨綠江以及金復各屬設立警察講習所數處除授以警察專門學問外另添東語一門以便接洽（三）調查日僑問題按對付日僑之佈置欲其關於雜居地方之周密規畫則調查日僑亦一根本上之緊要問題刻當局略已從事調查計自本年六月份截止僑居奉天之日人爲數凡九萬八千餘人以安東復縣開原鐵嶺及省垣爲日僑最多之區域强半皆係小販生涯及無業者佔三分之一刻尚擬爲二次之調查以免遺漏（四）招待日僑問題按後此日僑陸續來者勢必旋踵關於租賃房屋稅假田畝等事情形自必十分複雜而人民或將啓種種之猜疑滋一切之誤會故擬由官設所招待凡日人之欲賃屋租田等事皆向該招待所請求介紹以杜釁端而保和平吾於此節則頗表同情也以上數節雖涉及行政範圍要其結果實肧胎於交涉之發生以對付日人之善後策余以是并列諸外交問題也（未完） 
[吉林模範監獄大越獄案三誌]  
　　六日下午吉垣模範監獄罪犯閙事至七日下午七時止一律平息商民安堵兹將各種情形續紀如左監獄中人犯除由軍警雙方拿獲爲首者當場示衆外尚有五百餘人多屬民事案件或係刑事輕罪法庭所議安置辦法兩種（一）將案情較重者悉交西關習藝所選派重兵小心看守（二）其案情較輕如錢財地畝賭博等案則臨時任法庭院内看管酌量案由暫予保釋 
　　高等廳以此次變端雖出倉猝然典獄官旣爲全獄之掌究應如何懲戒一面須調查眞情一面詳請法部候示故暫將模範監獄田獄官交由司法警察看押以便聽候處分法庭於八號發布臨時布告凡在高等廳存有屍内應准其家屬前來認領以示體恤惟以下午四時爲限其無屍親認領者以時値炎夏氣味腥臭未便久任抛置致碍衛生故派人監視雇工送往巴爾虎門外分别掩埋各屍親屬聞訊紛紛到場聲明領認當由高等廳一一註册時父哭其子妻號其夫法庭門前悽慘殊甚并聞欒廳長與張檢察長議商擬將此次在獄死亡生存各犯詳晰查點分别照卷宗摘由榜示以備各該犯之家屬自行查考而免來庭呈詢答不勝答之煩當道於八號早將戒嚴令一律解除各門出入照常無阻 
　　前日傳言女犯二百七十餘人大半入井之說兹聞只有女犯五十一名多於七號晚間救出内外死亡人數略紀如下（一）軍界自攻擊各犯時至戰終止凡受傷招往西醫院醫治者共三十二三人傷勢輕者僅三人一腿部中一彈一面部穿皮一脚部爲流彈所擊可無性命之虞餘均傷中頭部甚屬危險日昨已死連長二人兵數人（二）警界二區蔡署長彈傷頭部穿皮一警兵盧姓彈中下部不能動轉未得逃出被匪携去用洋毯沾火油捲之以焚焦頭爛額慘不堪言（一）監獄内職員看守兵雜役等共八十人計死王科長王醫官方監工員萬部長及看兵雜役共二十四人計逃出十分之七（一）監獄内囚犯計由高等地方廳曁將軍署寄押者共七百八十九名昨日點存未死犯五百八十七名前日經高等廳審訊槍斃者六十七名昨日在獄内檢集死尸約一百具計生死有形者七百五十餘名餘尚在灰燼中詳細搜檢模範獄第一科王科長名濟航山東人見犯徒起事當曉以大義令犯徒等從速解散萬勿惹起大禍犯徒即將王連擊數槍殞命慘不忍覩現在囚犯不多模範監獄房屋暫時尚能敷用惟看守兵不及二十名難資護守高等檢察廳擬即招募四十名以資應用 
　　初六日晚二時起事軍警圍攻直至初七日晚五時始將匪犯悉數拿獲其所以握運之原因一因監獄牆門堅固不易攻打二因巡按使以獄中罪犯輕者居多倘猛力攻打不免殃及池魚以遷延多時至初七日午後一鐘許司令官玉圑長見軍警皆有傷亡馬三營九連李連長已死是役獄中罪犯鎗聲猶隆隆然心殊焦灼遂下猛擊命令玉團長督隊令陸軍攻獄之前警察攻獄之後是時獄内犯徒均在獄之院心燒燬高樓底層凖備射擊迨猛擊一時後陸軍將獄牆前面　洞數處次第入獄警察四區雷署長亦於是時將獄後角門攻開但僅開縫尺餘裏面卽有屍身及木檩等物將門堵住是門即不能大開雷署長見門已開縫遂帶警兵六七名側身而入犯徒等見前後皆有軍警入院知勢不能敵其爲首匪徒數人遂逃赴獄之西南隅負嵎抗拒至無力之匪徒是時盡皆被綁計自初七日二鐘時軍警隊伍攻入獄内至晚五時匪首始悉數拿獲除看守燒殘破獄尚留軍警數十名外其餘各隊均整隊回署匪首李春榮本城西關人盗案已經二次均被取保釋放此次獲案見獄中有隙可乘遂與馬某起意越獄馬某在獄中攻擊時已被鎗彈射死李春榮於初七日晚五時被獲經法廳訊明凌遲處死 
　　初六日獄内起事匪犯施放槍彈不分東西南北四下紛飛玄大嶺下住戶張玉年四十餘在室内炕上仰面安臥由窗間射進流彈一枚中張頭部立即身死監獄南面一帶住戶男女老幼均於初六日下午搬至親友家居住雜物均置未動其房上之瓦均已破碎因軍警非登屋不能瞄打犯人也獄西一面住戶之房尚完好惟近監獄西牆一家院内東廂之被機關槍擊倒獄東牆一面高等廳房尚好而獄外大牆東面僅迤北掏一洞西面角門南垣被機關槍打碎尚未露洞惟南面獄面之西穿二洞其内部房間大樓及各犯住屋均各焚燒惟後房尚有未燒者破牆峭壁黑灰滿地臭味觸鼻悲慘景况不堪言喻八號早九時孟巡按使帶護衛隊二十名親到監獄查視房間損壞情形詎一人獄門屍横滿地不覺黯然神傷當即傳知警察廳派警雇用工人將各屍移出獄外以便屍親認領惟屍堆如山又兼腐臭之氣撲鼻午後四時認領者尚不及半 
南京快信 
　　齊巡按奉財部覆電賠償外人損欵該省認撥三十六萬其餘歸部籌付陸續償還云 
　　昨日（十三）韓國鈞過寗回籍 
　　齊巡按現查第一商業學校四年度下半年臨時預算溢出額數一千餘元特駁飭切實裁減再行詳報查核 
　　財政廳飭各縣知事將各山鄉所徵田賦造具清册限十日内詳廳彙齊報部藉資考成 
　　肅政史費仲琛昨乘津浦車晋京　　齊巡按迭據各商控告沈萃鏞前辦落地稅浮收稅欵數逾倍半特委員分赴各地調查 
地方通信 
[蘇州]  
　　道尹署消息蘇常道尹般獻臣日前有更動消息繼其任者聞爲左杕周然刻又聞左君有彈劾案發生將委王莘林氏繼之又道尹署昨接齊巡按使飭文一通略云兹將捕蝗燈國式頒發轉飭各屬遵照預防蝗患此項捕蝗燈係金山縣知事林開棻據該縣農業會長潘玉振所創製異常得法云云 
　　取締旅館新章新任警察廳長崔怡庭履任後曾通飭各區 
 
 
 

Page 7

 
 
署長取締妓女兜棧房及旅館中一切有關風化之行動等兹聞昨日閶門外馬路鼎新里遂有妓院數家將妓女牌子捐報區取消或謂此亦取締令發布後之影響也 
[松江]  
　　水陸徵捐之認眞松地船隻如快划碼頭船等向係自由營業並無絲毫捐輸去春始經警局勸令每隻月納捐錢三角然各船有繳者有不繳者總以生涯清淡爲言不能一列近由道署派鍾委員來松會商警局欲令每船年捐洋八元日來傳各船戶熟商尚無眉目又城内外籐興均由警局編號需月納捐費換領執照而興夫往往懸舊照圖混縣署特嚴定章程偷漏者罰洋四元昨日保安公司某號籐與犯之經崗警拘局如數科罰 
　　報告鎖錮地保前者海濱漴缺鎭唐乾豐米行主唐和尚因糶米四十一石五斗於岱山鄉民被倪某等指爲販米出洋截米控官拘松管押漕涇保衛團董徐克卿與該處舊董徐菊生局孟賓等向唐妹靜姑恐嚇索去各項使費洋五百餘元唐釋出後廉悉種種向徐等饒舌由漕區自治委員周某勸徐等償還二百元了事柘林自治委員顧某則阻徐不令償資唐遂向縣署起訴旋徐等知尚有冒撏警員姓氏索取使費之筆據落在唐妹手内關係頗巨遂復挽楊某等懇情凑償唐洋三百三十元檢還證據彼此和解顧因是與唐意見益深日前由劉文藻等四人以唐私佔宫河謂縣控告李知事批稱現多挾嫌撏控飭柘區顧自治員查復顧遂指證其佔據情狀復請勒令拆讓李知事復飭警局再查時三等警佐陳君因徵烟酒稅在漕顧乃偕赴漴缺鎭該鎭以梅林涇爲界東爲柘林區十六圖西爲漕涇區沙八圖唐屋在焉顧卽召該圖地保吳葆光令將唐交出一面飭將唐屋立卽拆讓吳保以未見公牘恐激衆怒却之顧怒偕陳帶吳保回柘林鎖錮於警局柴房漕區周自治員聞耗立來松城面謁李知事禀訴緣起不知將着何解决也 
[杭州]  
　　鄞縣學務進行鄞縣西門内效寳學校係民國元年由各邑士紳合力創辦已畢業二次前後共二十餘人多數升入京津各高等專門學校去年因校舍不敷興建教室教員室十十餘幢需費洋萬餘元均由士紳捐助其未足之數由效寳學會墊付本年學額可稍擴充近聞該校已聘定美國女學士及約翰大學畢業生教授英文其餘各科亦均用英文教授 
　　省通志局之開幕浙江省通志局籌備開辦歷時已久兹悉修志提　徐班侯曁分纂金甸丞等業於前晚由滬乘特别快車來杭僑庽城頭巷洋油認捐公所即於昨日（十三）上午赴省議會舊址布設通志局開始應辦各事宜其他分纂及庶務會計各員日内即可一律到杭遂定自昨日起開始辦理局務 
[鎭江]  
　　軍隊移駐鎭署鎭江鎭守使裁撤後所有軍隊聞已於日昨開往山東兗州鎭城内防務由龔司令飭調向駐寳蓋山之軍隊移駐鎭守使署以資鎭攝惟應駐寳蓋山之軍隊尚未知由何處調撥也 
　　教育會定期選舉丹徒縣教育會定八月十六號下午二時在城内萬　宫本會開全體大會改選員職現正布置一切 
　　委查堤工員江北運河上下游各汛所需工費爲數甚鉅　齊巡按使分飭工程局淮陽道尹委員復勘昨由馬總辦委陳宗麟左道尹委章恒漢會同前往矣 
　　開採煤炭礦鎭郡西南鄉高資龍潭一帶産煤甚富近由殷寳商人王某聘請礦師前往探驗煤質頗佳聞龍潭周圍有數十畝之廣擬招足股本五萬元先行試採 
[長沙]  
　　孫嘉韓蒞湘消息前外交總長現任審計院院長孫慕韓君因調查萍礦事偕同財政部趙椿年並隨員七八人　來聞日内可以到湘湯陶兩公早已預備公館並聞湯將軍留學法國時孫公適充駐法公使兼留學生監督蓋有師生舊誼故尤覺殷勤也 
雜評二 
[再論所得稅（默）]  
　　吾昨言所得稅徵課方法以富宦大賈爲最難若舍之而專苛察一般勞力者所入非立法之平今觀財部所規定之施行順序正從官吏與大商業等入手而其他一般人所得則緩至後期此雖由於設備未周之故而要亦未始非能恤民力鄭重稅法之意也 
　　至論徵課手續吾昨言不外兼用各國通行之申告法與查定法二種蓋專恃查定與專恃申告均不免有弊故先使人民申告本人之所得調查會即據此爲原案而查定焉主申告者必兼用查定此於施行上最爲相宜者也今觀財部所規定於申告外更採用一種湖源法所謂溯源法者於收入未歸於所有者以前湖其源而徵課之凡所得稅依比例稅法者都適用此法英國亦兼用之蓋以其便於防脫稅也我國今旣採用此兩法於徵課手續必不患其不密然所以爲長謀保障而去其獘害之道亦烏可以不講乎審查機關之宜如何謹愼人才之宜如何選擇有時納稅人以不能暴露其所有之故而有所申請者宜何如維持其秘密有時納稅人以調查不公允而有所爭議者宜如何籌補救之方法各國皆有特别規定而我國將何如且各國善良之法施諸我國結果往往適得其反而或致流於擾民此尤我之所　　過慮而望當道勿徒以良心責民勿徒侈言歐西良法也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[要求減輕糧賦之動議]  
　　蘇省齊巡按使委派候補知事王雲漁來滬調查風災捐失已迭誌前報前日上海縣警佐首領景敏華偕同王委員先往浦東一帶察勘田禾繼赴西南鄉閔行顓北馬橋等處調查業已勘得本縣四鄉於此次風災之時正値早稻生穗故將來收成必有折減至所種晚稻及棉花雖受損無多收成亦恐有關碍故各市鄉經董均要求王委員速將受災情况轉詳齊巡按使呈報政府請求減輕糧賦以蘇民囦云 
[川沙鄉民鬧災餘聞]  
　　川沙鄉民因上月杪大風爲災鳴鑼聚衆要求賑撫由江蘇齊巡按使特派委員吳琪前往調查並着會同該縣知事妥籌善後等情已屢誌前報兹又從官場方面探得消息續誌如下 
　　省委調查情形省委吳君號茀青馳抵該邑後查得此次風潮吹倒房屋甚多惟人口尚無壓斃緣有前清在鬧自治案内漏網之莠民綽號白露包（卽包雲山）雪裏青（卽薛蘭生）等煽惑婦女在圩塘鳴鑼一時各鄉人不知何事聚衆至數百人之多先赴八團顧蓉江家滋擾繼至九團鄉董徐伯平生一青家强索錢米當經范知事聞悉立卽馳往好言解散督率縣警竭力彈壓並保護各董家宅至出事之次日又有人鳴鑼詐稱婦女小孩可赴縣領賑鄉民無知故老幼婦女到者尤衆迨至聚齊竟欲與某董爲難遂由地方公請調兵一排由縣會同下鄉彈壓勤加梭巡故連日以來各鄉已安靜如常矣 
　　縣署辦理善後此事平定後各鄉民咸知誤會紛紛將莠民包雲山等設計聚衆及平日索詐情形訴知縣署請求嚴辦業由范知事飭警將包等拿獲拘押候訊至川邑沿海堤塘及被災各戶業由該縣會同省委吳君查勘修理災戶赤貧者分别賑恤一面將辦理善後一切情形詳報上峰察核並聞吳君一俟公畢即須來滬轉道回省云 
[暴徒持鎗行刧]  
　　前晚九時有暴客兩人各懷手鎗突至英租界牛莊路五十號門牌志和祥烟紙店門首一匪在門外把風一匪以購物爲由闖入店堂搶取帳檯上所置大小洋七十元逃出該店學徒等尾後追捕門外一匪即望空開放手槍兩響遂一同逃逸事後由該店主報告英大馬路新巡捕房捕頭即飭通班中西包探前往察勘有一西探在地上拾得槍珠一粒即回禀捕頭請爲核示 
[英法兩廨研訊巨匪]  
　　巨匪戴小五子（即已經伏法戴如山之胞弟）曾於拒斃英租界包探由廣林後又糾同黨羽周履臣（卽周炳仁）吳昌奎（即吳七）王森榮（卽王少雲）劉古子等迭次搶刦法新租界公大押店等各戶被探目黃錦榮包探韓邦逹方福林程芝卿華春林等偵知匿跡之處趕卽前往將戴匪等五人及盜婦卜氏（卽鮑氏）陳沈氏兩口拘獲抄出手槍兩枝槍珠一袋押候訊究在案昨日由捕房將戴等解至法公廨經聶讞員會同法副領事德君升坐特别公堂提訊先據公大押店主方希臣稱前被戴匪等四人持槍來店搶去大小洋銀今之拘獲求請重究次由黃探目禀稱往拘時鮑氏將手槍兩枝藏在袴襠中迨拘至捕房然後抄出今將手鎗呈鑒繼由英界中西包探投案禀稱戴小五子係拒斃英探之要犯請移歸英界公廨訊辦訊之戴小五子供鹽城人向爲船戶上年五月間來申因乏錢使用故糾同廖長林沈寳其等各持手槍至公大押店搶刦小民恐被拘拿開放手槍三響而逸事後分用洋三元五元後與張開太等四人同住在靜安寺左近正月十六號有英界包探田廣林等三人到來拘拿小民一時情急連開兩槍將田探擊傷倒地乘隙逃逸其餘搶案須問周炳仁等可知詳細小民實未同搶陳沈氏供阜寗人向在上海洋紗廠爲女工於拘案之上一日在途與鮑氏遇見該氏邀婦人至戴之寓處义麻雀住宿一夜至翌晨即被包探拘案戴等所爲之事實不得知求宥鮑氏供阜寗人前在洋紗廠爲女工與周炳仁姘識後同戴小五子住居一處沈氏實由婦人邀伊义麻雀手槍由戴周兩人交於婦人藏在袴襠中是實周炳仁供鹽城人因二次革命失敗由江北來申後來又回江北共有同黨四十餘人專搶富戶後被軍隊拘拿我卽糾黨拒捕同黨被傷十餘人我仍乘隙逃至上海與戴同住吳七供鹽城人與周炳仁素來相識周係大盗上年六月間在江北與周遇見邀我來申同住一處實有其事惟並未同搶訊至此有寳茂烟紙店主徐杏軒投稱六月十七號晚上被王少雲劉古子等十餘人持槍到來刦去小洋二十二角銅元五千文該匪等臨逸時開放手槍商人右臂被擊一槍現已醫痊求請重辦又訊王少雲供鹽城人前爲車夫六月十七號晚上由沈壽高爲首糾同李阿三劉古子及小民等同往寳茂店中搶刧因該店主出外喊捕故由沈壽高開槍恐嚇事後小民分用洋六角劉古子供聽從沈壽高前往寳茂搶刧分用洋七角又有朱吳氏投稱陳沈氏係婦人之乾女兒沈氏之母住在阜寗原籍一時不及來案請給婦人代爲具領轉送回籍中西官會商之下判戴小五子先交英界包探帶去訊過後送回本廨再送鎭守使署周炳仁吳七鮑氏均送鎭守使署照律懲辦王少雲劉古子暫押候拘同黨到案併案訊究陳沈氏着朱吳氏覔保具領 
　　又據公共租界員報告著匪戴德子（卽戴小五子）迭在公共租界内糾黨持械搶刦並於本年正月六號在靜安寺路十二十三號屋内與已經解往鎭守使署訊明槍斃之同黨張恆泰楊三臘子等拒捕開槍擊斃新閘捕房七十四號華探田廣林逃匿鹽城原籍緝拿未獲詎戴匪近又在該處糾黨持械夥刦並拒捕開槍擊傷巡警兩名重復逃至滬上匿居法租界前日經法捕房中西包探將戴緝獲並抄出手鎗子彈禀奉法總巡石君知照新閘捕房捕頭卽飭華探目陳雲忠等協同西探海明威前往將戴匪提回當經捕頭向戴詰問前事均已承認錄取供詞於昨晨將戴押解公共公廨請究先由中西包探上堂禀稱被告在公共租界内迭犯越貨使人之案並拒捕開鎗擊斃華探田廣林已在捕房供認供至此卽報中西文供單呈案請察俞代襄讞與德裴副領事將所呈供單分别閱看一過卽向戴詰問爾在捕房所供情形是否實在戴匪俯首承認中西官以被告已直認不諱判戴仍送回法公堂轉解鎭守使署訊辦並候將訊供情形詳請楊道尹察核 
[盜匪解送軍署類誌]  
　　西鄉漕河涇鎭蔡晋生所開之米店於上月中被盜行刦並將蔡及隣人劉志堂開槍擊傷當經地方警察所偵探查得此案實由已奉鎭守使署訊實槍鄨劇盜陳濤之胞弟陳桂全及陳之外甥王阿東與李生裕李全金等糾衆往刧遂往拘拿詎桂金與王已聞風逃逸當在伊家抄出快槍子彈等物即將王母王陳氏連同兩李拘解到所由警佐領袖諭飭申解鎭守使署訊辦在案兹悉李生裕李全金等迭經軍法科派員研訊兩李同供往刧蔡晉生米店實係王阿東與在逃之杜咸全等爲首現在杜不知逃往何處問官判令分别收押一面飭由地方警察所轉飭各偵探嚴緝杜咸全到案再訊各探奉諭即四出訪拿前日下午在南碼頭機廠街地方將杜咸全拿獲禀解到所由司法科員提案詰問杜不承認判令收押一面禀明沈知事即於昨午備文派警將杜咸全申送鎭守使署歸案訊究 
　　又專在浦江中糾衆行刦商船財物並與已經伏法盜匪葉阿龍陸小手等爲伍之劇盜錢全（卽錢全金）一犯前由鎭守使署通飭所屬一體拘拿嗣經上海地方警察所偵探戴逢春孫阿松等購線將錢拿獲候究在案兹悉連日由司法科員提訊錢供在浦江中共犯刦案三次奉判收押禀准沈知事及景警佐領袖即於昨午後派警將錢全金申送鎭守使署奉發軍法科訊明懲辦 
　　另一訪函云上海地方警察所昨奉沈知事諭飭將獲盜錢全金杜咸全兩名解送鎭守使署訊辦景警佐遵將錢杜兩犯提出驗明無誤遴派巡長劉鳳麟偵探戴逢春帶同警察四名於卽晨十時押解鎭守使署軍法處收禁訊辦聞錢全金爲已獲正法劇盜陸小手陳炳生等之羽黨縣警察所奉鄭鎭守使飭緝後即經該所偵探戴逢春於浦江中緝獲解所訊據供認隨同陳炳生等行刦石灰港魚船一次寳山縣境太陽廟民家一次引翔港八九圖地方人家一次共犯夥刧三次先後得贓分用不諱司法員得供後禀奉縣知事核准解請歸入懲治盜匪法訊辦至杜咸全則係行刧西鄉漕河涇鎭地方警察第四區轄境張家塘商人蔡晉生來店銀洋槍傷事主及鄰人劉志堂案内爲首糾刧之犯由獲解鎭署訊辦之案盜李全金李生裕等供出經景警佐飭據戴探購線在南市求新廠附近緝獲解由該所禀奉沈知事核准飭解鎭署軍法處提同兩李併訊懲辦 
[救國儲金紀要]  
　　昨日之收數昨日（十四號星期六）爲中國銀行收受儲金之第一百零五日計收銀洋一百四十七元又銀六十三兩一錢八分連前共計已收洋七十二萬四千三百零七元銀五千五百二十五兩四錢一分四釐 
　　佛家之熱心佛教會徒定海分部開如和尚由錢逹三君介紹勸集儲金四百零一元昨儲交通銀行　收並開單函報儲金總所入册存記 
　　知事之提倡晉省左雲縣知事謝次經君接任縣篆後即將前任移交之儲金事項竭力提倡昨函總所略謂兹將所發四言勸儲傳單編成白話切實演說務使一般人心興起熱忱共知大義並　先儲俸金以爲之倡幸得社會感動以此偏僻瘠苦之區不數日間即儲集大洋五百餘元現仍派員四出勸導積極進行俟有確數當再續聞 
[國立工業學校在滬招生揭曉]  
　　北京國立工業門學校除在北京招考外復於上月二十日起假上海蓬萊路梅溪學校分場考驗兹已評定揭曉錄取諸生姓名錄下　本科　程斯魯　鍾瑛　程汝潮　張文明　錢智來　朱建中　張水淇　沈構堂　陳憲華　陳曼祉　張炳　洪飛　沈吳本　預科　錢聲駿　鍾幼堂　邱益祥　孫延瀚　刑傳新　陳炳文（以上投考預科者）　林向榮　孫國珍　許康嘉　朱學俊　范駿泰　徐駒　莫迺焆　　陳其緯（以上投考本科因程度較差取入預科者）凡錄取諸生限九月一號止往京報到 
[甬興船又欲開行]  
　　寗紹公司之甬興輪船遭風擱淺後業已設法拖回經紀昨報兹聞甬興船身無甚損壞昨已開工修葺並將内部略加整理該公司即擇於今日（星期）開往寗波次日由甬駛滬 
[南兆貴里命案已破]  
　　向在蘇州開行蘆墟小輪船上賣票之朱正初於十一號夜被人謀斃於福建路南兆貴里内業經公共公廨驗明棺殮並由捕房飭探嚴緝各情已兩誌本報兹經老閘捕房包探王寳生查得妓院包車夫周德福（卽阿德福）應根二人興此案均有關係已於前晚禀明捕頭協同一百六十五號西探前往將兩人拘押昨解公共公廨請究據中西包探上堂禀稱應阿根已供認知情周德福則供與在逃二人行兇請爲訊究訊之應阿根供稱雖然知情確未同往乞鑒質之周德福供稱是晚在福祥里堂唱途遇素識之甲乙二人糾往毆打一人族至南兆貴里見一鄉下人由甲先行動手向該鄉人心窩一拳因用力太猛致該鄉人倒於石板上跌破頭顱流血不止我見已肇禍遂即回家惟雖曾同往實未動手未知死者姓名亦不知甲乙二人與此人有何仇隙且未見甲持刀求察中西官以據醫生驗得死者頭顱被刀砍傷而周德福所供未見帶刀案關人命自應詳細研究判周應兩被告帶回捕房候補提供出人證到案再行訊核 
[海軍司令部記事兩則]  
　　海軍總司令李鼎新君以所轄南北洋各兵艦自在湖口江隂烟台三處操演之後多已派往南北洋各要塞曁長江上下游駐泊防守兹查停泊上海南黃浦候命調遣者尚有海圻巡洋艦一艘及肇和通濟南琛楚觀楚同江鯤建安福安鏡清等砲艦九艘宿字列字魚雷艇二艘現在應否派往各洋面游巡之處已於昨日電呈海軍部請示矣 
　　又聞李總事令以高昌廟地方爲海軍各艦停留之處各艦水手兵士每於給假期内登岸閒遊或任市購物惟岸上陸軍步砲士兵人數尤多而海軍士兵籍隸閩省者甚衆陸軍士兵皆係北直隸人誠恐彼此言語不通致起齟齬故擬派一稽查員專司彈壓並不准水手人等深夜逗留岸上業於昨日派委路慶祺君擔任此事矣 
[徵求出品之進行]  
　　國貨維持會此次代農商部國貨展覽會徵集出品所有堆機保管辦法已與捷運公司鏡新之君商訂妥善由部委任楊道尹爲監督雙方進行該便定星期日（今日）午後開出品人聯合會研究合於日常應用品之陳列及銷售兩種手續此行與賽會不同具有販賣性質以是北方須用之南貨出品愈多愈妙茶業領袖陳翊周君定於明日由漢口回滬亦預備大宗茶葉運往銷售南市求新廠則由籌備主任李卓民於昨日前往與朱志堯君按治朱君允將開辦以來之各種成績交由維持會運往另派工程師數人到會演講製造方法尚有蘇杭滬新出改良綢緞一百五十餘種每種亦預備百疋照成本標簽運往行銷並訂於下星期二（十七）在錢江會館開全體大會實行組織參考團並會議出品到京後之辦法云 
[國貨銷售處之發起]  
　　　　用國貨日前接温州國貨經售處函稱同人廣集同志組織國貨銷售機關以期國貨普及惟創設伊始諸未完善特邀史君良臣趨前領教云云旋有陳聲初史良臣二人到會商酌該經售處以僻處内地國貨市面多所隔閡擬請該會指導已由陳良玉君允爲致函各製造團體代爲介紹矣 
[改組毛絨線廠之商議]  
　　日暉織呢廠由官出租改組中國第一毛絨線廠種種周折疊詳前報兹悉大清銀行清理處處長王伯言君昨双往道尹公署與楊道尹會商多時並聲明風災損失修理已由清理處報部核准開支並奉部飭俟毛絨線廠開機後另派妥員保管云云現楊君已據郭建侯來禀詳請齊巡按使核辦矣 
[認包捐稅之損失]  
　　滬南大馬頭南至董家渡一帶沿浦岸線由工巡捐局會同浚浦局開工挖泥預備築造輪埠所有沿浦地方之船雙由局飭知市屬所總船目一律趕開免阻要工已迭詳前報兹悉因此受有損失者有二其一爲認包浦江船隻稅之談景祥因浚清局開工挖泥後凡素泊浦濱之各項貨船或則移泊滬北蘇州河内或則泊無定所以致經收船隻稅大受影讐爰特禀請該局暫行減繳稅款惟昨奉朱局長批示謂所請碍難照准故談景祥頗覺躊躇其二爲認包洋紗糖北貨等業稅欵之坐船該坐船向駐大馬頭浦江扼要地點往來貨船稽徵較便此次移駐三泰馬頭附近於北段貨船有鞭長莫及之勢卽船家往返照票亦多不便因而乘機漏稅者甚多兹由該業各認稅商家聯絡禀請稅務總公所所長擬在北市蘇州河地方華洋交界之處另設坐船俾易稽徵不知吳所長能允從否 
[惡僕三罪俱發]  
　　西門外某姓家之女於上月間被僕人高玉堂示以手槍威逼捲逃嗣由法捕房包探在嵩山路二十二號屋内將高及該女查獲又抄獲手槍一支子彈六枚解由法公堂轉送地方檢察廳預審屬實起訴審判應曾經開庭辯論該女交家屬領回高則收押候懲在案昨由該廳開庭宣判命提高玉堂至案略詰一過以該犯略誘閨女私藏手槍主謀捲逃三罪俱發判處徒刑合併監禁五年又六個月以儆判畢諭飭還押聽候執行 
[誘姦騙財之懲儆]  
　　粤人黎湘惠控沈濟民陳福生唆令伊妾朱小二寳捲取値洋八千餘元之金珠飾物逃逸一案前日午後由公共公廨復訊兩造代表律師先後到堂候示迨至二時半由王副會審官會同美領郭君升坐正式刑庭會商之下以此案迭經訊供明白毋庸再訊遂會同簽判云被告沈濟民誘姦騙財罪已成立着押西牢年半陳福生押半年收贓人秦元春等從寛開釋朱小二寳交其夫領回吊案各贓給原告具領完案 
[婦人不認誘逃]  
　　婦人計陳氏住居邢家木橋前日扭高趙氏至五區一分所控稱夫妹計增囡向在寳興路廣吉里某姓家帮傭近被高趙氏誘逃無蹤請爲究追當解閘北司法科研訊據趙氏供祗知增囡與皮匠某甲偕逃並無串誘情事旋即移送檢察分庭預訊一過交保開釋 
[再紀掌頰兩下之報復]  
　　住居王家宅之紹興人孫長生至閘北檢察分庭訴董振忠調戲其妻孫王氏因被王氏掌頰竟敢挾刃尋仇戮傷孫之肚腹及其子孫兆賢之手指已　昨報前日下午由李檢察官提起公訴經孫推事判决董振忠處拘役一個月以儆 
[表兄拐賣表弟]  
　　胡阿寳於去年十月間串同拐匪郭某等將其母舅戎松林之十三歳長子厚發十發次子連發先後誘出交郭等帶往厦門販賣得價洋三百餘元前日被戎尋獲扭控五區二分所預訊之下胡供認受郭之愚身價分文未得判送檢察分庭經李檢察官訊明屬實解送地方檢察廳按律嚴辦 
[追緝攔刦鉅贓之盜首]  
　　絲商南恒裕前有現洋三萬七千餘元由滬裝載公裕小輪往南灣駛至松江茅港河面被盜攔刧曾經水警第一專署長沈葆義緝獲朱富田吳少雲二盜訊供承認押候查緝逸盜在案兹又由沈署長查得此案起意正盜衛小阿春等現已携贓潛往九江避匿惟事關盜刧斷難任其漏網故於昨日派員持文馳往九江呈請江西成巡按使派警協緝務獲　匪歸案訊辦　 
[黨人牽涉華僑]  
　　粤省香山人劉華民僑居美國十餘年富有資財於前年回國近被在粤緝獲之黨人梁某等七名供詞牽涉由　上將軍通電各省一體查緝江蘇馮上將軍接電後昨已轉飭本埠軍警各機關協同偵緝矣 
[高等廳發審吳縣竊案]  
　　蘇州半塘橋張萬興餅店失竊案内之竊賊姚某及同黨陸鴻元等曾經吳縣公署訊明判决姚監禁四個月陸監禁六個月嗣陸不服判斷遣人至高等廳上訴奉諭發往上海地方審檢廳訊明詳辦一面備文派警將全案卷宗並該犯等於昨日押送到滬地方廳林檢察長諭飭收押候示 
[兩巡長追獲一賊]  
　　前晚一時許有竊賊夏思明糾合同黨甲乙二人不知從何處竊得綢布衣服等物打成數包携贓逃逸行至小西門内尚文路中適有二區二分駐所巡長經過在路撞見上前攔阻夏等情虛奔逃並用石灰包向該巡長面上抛擲其時又有警廳保安第二隊巡長梁桐瑞巡邏經過當將夏思明帮同追獲抄出贓衣等物惟甲乙二匪已乘間逸去該巡長等業已將夏連同贓衣解送該所訊問據供高郵人今年二十七歳判押候查明失主再行解送警廳訊辦 
[訊辦竊案之權限問題]  
　　赫商丁裕林控塌車夫吳阿龍李福榮沈阿發與某貨棧出店邵木金等串竊値洋一萬零五百元之白絲等由情滙四捕房將吳等四人一併拘解公共公廨訊供押候提齊人證再訊在案兹悉法捕房捕頭以此項白絲係在法界失竊此案應歸法公堂訊辦故於昨晨派西探哈鳳西至公共公廨上堂　明前情聲請提回並據公共捕房代表牛門律師到堂譯稱原告與失竊地點均在公共租界應歸會審公堂訊理繼據轉運公司經理宋金齋投訴所失白絲係由無錫運滬囑令塌車夫車至北京路如意里鼎裕號内以便轉送至信孚洋行詎被該車夫等串竊業已吊到原贓尚有缺少請爲追究會審官王肇之君商之德領師君判被告各人還押候下禮拜六再訊 
[竊賊乘虛而入]  
　　鄭銘三因某錢莊倒欠一案牽涉已由公共公廨飭將大通路一百八十六號門牌鄭之住屋發封在案距前晚被竊賊周培生顧長生張春先撬門入内竊取皮衣等物携至虹口圖消被美捕房中西包探查獲當將人贓帶入捕房昨解公共公廨請究先由中西包探禀明前情繼由羅傑律師代秀鄭銘三上堂譯稱鄭遭牽累住屋被封致有失竊應請啓封以免再有損失中西官判周等帶回捕房候下禮拜六再訊 
[馬夫擅取衣服]  
　　天保里後日進洗衣作主陳某將各主顧之衣服捲取而逃被務商學校某學生在警區告發已記前報前日有二段救火會内之馬夫阿福擅至該作内搬取衣服數十件被閘北偵緝隊士查獲拘解司法科留候核辦 
[串竊棉紗之結果]  
　　瑞記紗廠控王阿根陳鳳義串令江北小孩韋五頭羅大劉子楊鳳仁竊取棉紗價賣分肥等情昨由捕房將王陳二人與該三孩一併拘解公共公堂經中西官研訊明晰判王阿根押西牢年半陳押三月韋羅楊三孩各交其父母具結佃回並着嚴加管束 
[流氓强搶烟土之懲治]  
　　流氓華阿大陳阿四先後在北海路湖北路等處搶取土販趙周氏朱永全等値洋二百餘元之烟土均經捕房查獲昨解公共公廨經中西官分别訊供屬實判華阿大押西牢一年期滿逐出租界陳押三月贓交原告認領 
[監守自盜之懲罰]  
　　董學清劉化忠串竊經地方審判廳發封之廳和記木作内舊鐵三百餘斤由偵緝隊破獲已記前報兹悉董即係該作雇用之守夜人將此項舊鐵運出後售於開鐵店之劉化忠前日下午經閘北檢察分庭李檢察宜提起公訴由孫推事判决董處徒刑二月並罰洋十元劉處拘役二十天 
[染工把持停工三誌]  
　　染業灰色小行頭李勝先向各染坊主索詐不遂勒令各工匠停工被某染坊報告法捕房拘案候究已兩誌前報昨由探目沈　 
 
 
 

Page 11

 
 
福將李解送法公堂請究先由陳森泰正大公泰乾泰等各染坊主投案同稱李係流氓前向商人等索詐洋三百元不遂所欲勒令各工匠停工致各坊損失甚巨求請重究以儆將來李供民人現已自知不應唆使停工求宥中西官判李罰洋二十元充公仍飭覔取妥保不准再在租界内有勒令停工情事詎李不服竟在公堂上大肆咆哮中西官大怒着即逐出租界一年 
[趁電車不可性急]  
　　張阿四前晚乘某號電車至閔行路車未停穩匆忙跳下跌仆受傷當由巡街捕雇車載入捕房捕頭飭送同仁醫院醫治候核 
[瘋子破窗而逸]  
　　小販王芝林因資本虧盡難以度日忽患神經病前日在途吵閙被捕拘入捕房捕頭命送棲流所妥挿昨王將該所玻璃窗擊破逃出仍投捕房捕頭仍飭送往該所候核 
[被訴人交訊候保]  
　　王也時控郁友卿不理欠銀七百餘兩又王邦彦控張森泰借洋一百元不還又利泰京貨店控阿松阿福不付車租洋一百五十元昨由捕房將被告各人傳至公共公廨中西官諭令交保候訊 
[單級教員講習所舉行畢業]  
　　裏虹口飛虹書院内附設之私墊改良俱進會係由黃筱堂於民國元年發起去年又添設單級教員講習所並於六馬路仁濟堂内設立分所聘請葛嘉甫爲主講員張焯堂爲監督兹定於隂曆七月初五日下午一時舉行畢業式聞届時尚須請人演說云 
[義領請發遊歷護照]  
　　駐滬義總領事因據該國農工商部委員馬利（譯音）聲稱現因視察商務擬帶繙譯一人前往江蘇山東直隸河南湖北四川江閩等省考察遊歷轉請楊交涉員發給公函護照楊君除核發外並即分别咨行一體查照 
[誌謝]  
　　昨承棋盤街中華圖書館惠贈小說週刋禮拜六第六十三期二册書此誌謝 
　　更正周李氏即前爲妓女之李素香前赴寗波探望舊相識嚴維明當晚卽在嚴家身故其所帶値洋三千餘元之金珠飾物被嚴扣留旋由女傭來滬訴知該氏之親戚即公延律師至公共公廨呈控一面電致江西　氏夫周鴻生及氏所生子女來滬延請律師提起訴訟而嚴亦延律師赴廨聲請給諭管理李氏遺産經中西官訊判嚴維明趕將李氏尸棺運滬所有清和坊三百九十八號門牌妓院内李氏遺物著兩造律師眼問檢封候再核奪本報曾詳載其事乃事隔多日忽據另一訪員報員謂滬南某水菓行主甬人倪味瀛前娶妓女李素香爲妾過門後李仍在新清和坊開設妓院歷年所積首飾衣物現洋計有萬餘金近李已病故倪往妓院提取衣物現洋爲李氏前夫之婿王志良及毛筱寳等出而干涉倪赴公廨控訴未能得直又赴道尹公署上訴云云當時記者因案中人姓名多不相同而妓女之名則非所記億故不疑與以前所載者卽是一事遂亦載之八月十日本報兹複加檢閱倪味瀛三字與嚴維明字異而音略似後之所載未必另有其事惟調查嚴維明一案迄尚未經公堂開審曲直未分必無遽行上訴之理則另一訪員之報告當係傳聞失實合行更正 
[氣候報告]  
　　（徐家滙天文臺天氣測候報告） 
　　八月十四日晨間上海天氣沉鬱且有霧氣和風由東北吹來氣壓升至尋常之平度 
　　十四日下午四時三十分豫測天氣漸佳上海有尋常和風或新和風北有方向甚不定之風 
　　十四日下午四時前二十四小時内上海氣候温度至高八八五至低七一·四去年同日至高九二·四至低七四·六 
雜評三 
[動之中國（訥）]  
　　靜者動之伏今日之中國一動而不定之中國也革命之動定而有外交上之動外交之動定而中央有各參案之動外省有各水災之動皆出於不及預料者也今參案風潮已定矣水災風潮亦定矣定而上下皆靜矣中國共將一定而不再動乎抑其定甚暫而將更有不及預料之動動於甫靜之日乎 
來函 
[沙洲風潮募賑啓]  
　　敬啓者六月十七日風雨爲災江潮洶湧江隂之巫山港張家港一帶以及壽興沙迤東至常熟界之慶凝盤藍常隂等沙圩田悉被冲刷堤岸不分水勢高過樹巓居民猝不及避人畜房屋器物糧草頃刻間有隨風潮飄没者有攀登屋頂與屋浮沉者亦有援附高樹僥幸得生者其中如慶凝一沙尤爲慘苦實查溺死之數已有三百餘口除收屍槀葬的計一半外尚有較遠野外未經收瘞者至冲坍房屋約共七百餘家其間老幼男女風栖露宿將死未死嗷嗷待哺者共計不下萬餘人兩旬以來雖經鄰近各鄉勉力籌款施以粥食無奈爲日方長經費浩繁支持不易若非有大宗的款源源接濟此後時交深秋萬餘人栖身無屋蔽體無衣終必盡受飢寒而死此次之災比之辛刻年雖水退較速而受災實鉅蓋辛刻之災尚未至如此之蕩滌無遺也伏望仁人君子大發慈悲拯此萬餘垂斃災黎並請盛杏蓀張季直先生派員調查籌撥鉅欵是所至禱江隂神商學界徐士佳章際治等謹啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[四書别解（一）] [  覺迷]  
　　夫人必自侮然後人侮之 
　　孟子夫人必自侮然後人侮之夫字人都讀如便盛之壺此實大謬要知夫人實專指公館中之夫人而言非指普通人而言也何則婦女而爲公館中之夫人上之爲大夫人次亦不失如夫人一舉一動皆當自高聲價勿當自失身分然百一般大太太姨太太平日每每衣服務求其華麗挿戴務求其時新塗脂抹粉以幾十歳之太太們妝扮得如十七八之大姑娘馬路之上圈子大兜特兜汽車馬車大坐特坐此非大失夫人之身分乎不特此也戲館名角登檯便去看夜花園開幕便去逛遇美少年眼梢輒爲之移凡此種種皆其自失身分之處於是拆白黨思轉其念頭小馬夫想吃天鵝肉矣此皆由其自侮卒爲人所侮也不謂數千年前之孟老夫子早已見及乎此預爲此言較之法國女郎皮里尼預言歐陸戰爭更覺確切而不易噫嘻孟子不特爲我國之雄辨家而又爲我國創始之預言家矣 
譯著 
[間諜生涯] [  天虛我生]  
　　（五）大公爵之情書（續） 
　　數日之後賽浮主人忽詢予之姓名予頗訝其前倨後恭詢其所以前謂昨日有人囑其轉詢者也予急詢其爲何如人則卽女郎友人之一也予卽以姓氏籍貫告之讀者須知吾所告者仍僞名也照此姓名得由賽浮主人傳入女郎之耳予實大幸因卽以密函報公爵謂事已漸得手但令小公爵弗離柏林一步且弗與女郎通信於事實大有稗蓋一面予復於倫敦訪覔故又日與角逐冶施之場凡諸俱樂部中莫不蒞至曾不數日而予之豪名果大噪矣其時賽浮之楊梅盛會已散正苦不獲更與女郎接近而予故交中適有一人與女郎之友相稔予因得識其人復因其人之介紹遂得與女郎相見然予所費酬應之資實不貲矣當予與相見之際予頗踞促不能措辭蓋予蓄心已久一旦覿面爲其容光所照轉覺予之鬼蜮心腸不無愧對蓋天君實不肯爲人欲所蔽也然予閱人多矣且幸女郎之貌亦僅中人予尚不致爲其顚倒特其魔力亦偉雙眸澄鮮有若秋水每一凝睇復以倩笑予心輙爲怦然非必惑其色也蓋予將不利於彼　爲女郎窺破耳接談之後覺其端莊流麗實有大家風範以視柏林婦人之痴肥擁腫者相去奚啻天壞小公爵之傾倒其人良非無目也自是以後凡女郎所至之地予無不從凡有可爲効力之事予必獻其殷勤天下女子所喜即爲趨承故予遂得進身而爲女郎之患僕而於無意中言及公爵爲予舊友女郎乃益重予漸而偵知兩人婚約之事實其朋黨中公共之秘密初不關於私人之愛情也酒酣以後　　公爵爲談助且謂不日將蒞倫敦予因僞舉公爵生平演爲　　故　切證其人實爲薄倖女郎初弗深信予亦笑不置辯女郎且謂公爵去時實與已約不日必蒞此也顧乃日復一日不但足音杳然抑且消息俱斷女郎馳函促之亦置不復等於浮沉乃始稍稍疑之以問於予予决然曰公爵固執袴子其薄倖之成績豈特此哉一月之後予始得膺女郎之請躬造其廬其家在梅番屋宇甚華綺窗朱戶輝映眉字望而知爲美人之居女郎待予至厚一若多數友人之中予實已冠其曹因主人相待之百其僕御亦復以另眼待予因得探其家人知女郎與公爵相識雖在歇洛勃夏愛獵場中然其相見之初實在瑞士游山之時也 
時選 
[春日雜詠十首之二] [  蔡選青]  
　　春去匆匆春到遲思春怕作送春詩尋來只媵茶縻在囑付東君好護持 
　　廻廊小立午風和白粉牆高桂碧蘿好事忽聽妻子說牡丹花比去年多 
筆記 
[民國元年五月率師至吐魯番哈密鎭撫途中日記（再續）] [  劉雨沛]  
　　十二日與吐魯番同知鄧朝棟游擊譚巍生會商先派員特告示至鄯曉諭居民隊伍續進予擬示稿詞云頃奉都督命令來此調查事情本營文明軍隊紀律素號嚴明兵以保民爲主買賣亦要公平現在共和時代種族省界胥融居民各安生業毋信謡言自驚頒此明白告示愼勿視爲具文繕十餘紙分貼吐城鄯善兩處一面電告都督晚卸在葉城令孫君　游來 
　　十三日派甘隊官家傑持告示七張至鄯善曉諭午刻至遊署赴席 
　　十四日都督復電准發示先行曉諭隊伍續發午前十時鄧伯康約至葡萄溝小酌溝在吐城東北二十里山下沿途綠葉扶疏田園相接俱葡萄也溝旁河流活潑其水發源于天山南麓經溝旁盤旋南趨溝地資其灌溉故葡萄較他處美夥予等下馬坐葡萄架下其實已纍纍少焉數纒民持小鼓二絃席地歌其聲嗚嗚然纒女二人作天魔舞步度動作與鼓絃相合拍名曰圍郎與西人跳舞我國花鼓等西域宴會非此不樂蓋風俗使然鄧君並招楚産梨園子弟就旁演戲午後三時予覺倦即上馬顺城統捐局賈子成君憲廷贈予天山碑鎭海碑各一 
　　十五日署鄯善令張君建勲來予因共和業已宣布而新省風聲鶴唳依然草木皆兵阿焉迭起戕官鄯善令亦聞風驚遁袁都督令予率師赴鄯鎭撫感賦七律一章詩曰烽烟莽莽滿神州長夜行師興不侔兩鬢霜飛塵撲面三軍甲耀月當頭天山石勒元戎績星海風波漢吏愁橋槊賦詩醉斫地憂時儒將有誰儔 
　　十六日午前六時令各隊預備出發十時至吐魯廳赴席午後一時至電報局小酌即上馬向鄯善進發行三十里旁有纒民室令各隊下馬休息片刻又依山行六十里抵勝金台是處界兩山之中門臨流水清沁時脾早曉凉風習習塵署俱消嫗約稽查等供給糧秣並贈予土産數色纒民恭順可以想見晚接甘隊官報告云鄯民見予手諭即安靜如常因感賦七律一章詩曰盃弓蛇影自驚愁肉食何曾識遠謀白力有城闞爽走（鄯善卽古白力城闞爽亦古棄鄯出走者）高昌無諱沮渠留（吐魯番即漢魏高）昌雄師戴月馳戈壁大纛迎風拂馬頭一檄飛傳市虎散威名從此震環球 
小說 
家庭小說 
[嫣紅刧] [  常覺小蝶合譯　天虛我生潤文]  
　　第五十章（續） 
　　其時月光已黯故景物殊摸糊不可辨但見竹籬之後其人方挽手而行彷彿一爲哈勃克一即安娜也欲行又止似有私語威廉心乃大躍而思潮起落舊事一一從頭而起凡冬間密斯特理痕所見之大衣及安娜之所以日必夜出咸一一悟徹則自思曰可憐哉女郎乃竟受人之欺至於此極然亨利亦殊可憐乃輕擲其情而無一得然吾視安娜猶妹也今旣見此安得不有所規勸乃即徐步而前其時星光如水萬籟俱寂不知威廉步履之聲已爲其所聞耶抑正欲相别而適逢其會耶故威廉猶未至二人之前而二人已匆匆而别威廉遂不更行但立而待安娜之來呼之曰安娜安娜初實未知威廉之至聞聲乃大驚久之始曰威廉汝乎汝出何爲哉威廉正色曰吾覔汝耳汝試告我哈勃克果以何語欺汝安娜初如不聞仍自語其語曰汝何自來威廉曰吾從汝家來耳配新司以汝問我故來覔汝安娜自念果然者則謊語不將破耶遂不禁震越失次威廉與之同行且曰今配新司猶未知此事然吾則不能不有所忠告蓋吾視汝猶姊使吾妹小嫣紅猶生而竟有今夜之事則吾將不能恕然汝亦宜納我所言汝當知哈勃克者狼也彼所謂愛自愛其愛受其蠱者必且無幸汝...... 
奇情小說 
[秘密汽車] [  東埜譯]  
　　第五章（續） 
　　柏利德領三人走到着衣鏡前手按機括那鏡子登時退後現出一個地穴中有一道石級柏利德請三人先下去自已隨在後面把鏡子旋了一旋歸復原位然後扶牆摸壁拾級而下點了一盞燈籠於是那黑暗地獄暫時變作光明世界柏利德先說道逹而登先生方纔密斯脫挨周要給你看的東西便在這裏他所以製造那秘密汽車只爲裝置這件東西你看那邊壁角落裏不是有一只箱子上面蓋着一方紅布碼說着走上去把那紅布揭開彎着身體雙手從箱子裏舉起小小一只方匣用銅質造成看其形態頗爲沉重他戰戰兢兢把匣子安放在旁邊一只做工的長凳上再從箱子裏摸出一支鐵便圓形中空彷彿打鳥銃的銃口用锯子截下一叚長約一尺半不過形狀略彎圓徑同沙逹上缸上的吸水管不相上下他把鐵管裝在匣頂一個圓口之上端詳審察一回鐵管旁邊又附設幾件彈簧輪軸之類構造狠爲複雜裝置旣畢退下一步轉身向三個人說道列位我敢說一句自信的話我們演這本大悲劇現在第一幕已經演畢俗語說工欲善其事必先利其器你看我們的器具不是已經磨礪以須麽不過第一幕所演的事實乃爲預備時代登場人物寥寥無幾所幸其中重要人物有俠客有富豪有美人有名士還有奇異的布景已令觀者目光爲之霍霍第二幕更加要熱鬧了汽車工程告竣乃是密司脫挨周一個人的功勞若論這件東西密司脫嘉而登和我兩人經營締造也煞費苦心以前天天夜裏人家昏昏懂懂向大槐國裏去尋樂我們却是戰戰慓慓到黑暗地獄來做工不敢放重一些聲音也不敢使出一點大意皇天不負苦心人如今居然告厥成功了 
 
 
 

Page 15

 
 
   
 
 

Page 16

 
 
   
 
