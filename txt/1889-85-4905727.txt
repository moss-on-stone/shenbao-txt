# 1889 - 85 - 4905727

 

Page 1

 
 
[新印傅選戊子科直省鄉墨出售] [  申報館主人啓]  
　　山隂傅子蒓先生文壇宿將也歴操選政海内風行本館覔得新選戊子科直省鄕墨評鶯精當去取　嚴雖濃淡淸奇不拘一格而要皆當行出色不同夸目尙奢屬出駕鴦幾令金針度盡矣本年恭承恩詔慶榜特開士人有志觀光允合揣慶簡栋因亟　手民排印劉點批語愚遵原刻無訛卷首更冠以序文例言及各省主司姓名爵里後附試帖若干首亦皆銜華佩實花樣一新刻巳印釘告成准於二月廿九日出售每部分號四本價洋一角六分諸君子欲先覩爲快者請向本埠申昌及外埠各申昌各經理申報人購取可也 
[重印風月夢告成] [  申報舘主人啓]  
　　風月夢一書爲邗上蒙人所著中間縷記揚州艶跡平康曲巷選色　歌名士美人湖山生色尤妙者每于雪絶花穠之際微寓藥石良吉百八淸鑑直足喚醒世人痴夢盖體例雖仿章回小説而其遣詞命意誠有非率爾可以操觚者前巳印行早經售罄茲復以新式鉛字排印校讐裝釘格外　工每部仍售洋銀三角欲購者請移玉至上海申昌書盡室及各外埠申昌爲盼 
[點石齋售書啓略]  
　　經衆通　○是書蒐羅宏富取用不窮購此應試可咄嗟辦然門經非由溸熟臨事猶易張皇預置案頭隨謹隨讀則臨用之獲或更多面人勞　　矣今定碼洋卅五元○大題觀海初二集○實文三萬六千篇本届各省鄉試題十得八九謂子不信可覆按也今定碼洋廿五元○五經文準○　文一萬五千首其中向無陳作而特搆者不下　首新　美備無踰於此碼洋八元○五風樓試帖○得詩一萬二千首塵羹土飯概不闌入碼洋二元○御纂七經先印五經○直行宋字精校精印碼洋八元○廣治平略○采輯史事有體有用洵經能必　之書碼洋一元其除種類繁多不能　本埠外埠俱有分鋪士商就近購取可也此佈 
[弭患説]  
　　臨安妖僧陳榮自稱眞命天子煽惑鄉民坤貞潛謀不軌經崧振靑中丞檄令李副戎入山擒獲　赴杭垣一切細情前巳備詳本報賓紅閣外史閲之不禁喟然而歎曰邪説之害人竟若此哉歴觀史册奸僧匪道無代無之最奇者漢時張解造爲蒼天已死黄天當立之語誘人以五斗米入教號曰米賊後遂作亂椣行然未及數年卽行撲滅至本朝而白連一教起自川楚浸及山東蔓延以及京邸費數十年之兵力喪數百萬之生靈始得大功告成澌滅殆盡當其匪之盛女呼風喚雨走石飛砂撒豆成兵所向無敵及至時衷勢敗而向之妖術一無所施束手成擒若縛犬豕然則妖言惑衆果何用哉人亦何苦而入其籠絡哉竊謂草宼之流多被小説所悞小説所紀宼之蠢動必有軍師其人非道即僧披八卦衣揮塵尾拂口中念急急如律令卽能作怪迷人而梨園中更演唱登塲描摹盡致愚民有何識兒一經目覩不免信以爲眞適當　惑之來遂不覺信從悦服殆至叛形旣露斬木揭竿雖欲悔之已無及矣如陳榮者一流僧耳旣不能叅上乘之禪又不能托沿門之砵造爲妖説結黨横行一旦成擒身首異處此其自作之孽固無所用其矜憐而我獨不禁爲坤貞惜矣坤貞昆季四人平日極　友愛自曾祖以下弟史督姪恊力同心是以日漸富强雄於一邑迄今仍未析箸雍雍睦睦人無間言使果如前報所言則是太和萃於一門天倫中自得至樂方之無懷葛天之世所讓無多又况富有田園倉廪豐足卽多食指亦舞須顧及饔飱眞已占盡人間之福矣何爲一經被煽心卽昏迷竟至入其黨中潛圖作亂耶前報之言曰坤貞旣奉僧之指授卽自封爲九千歲并置器械招黨徒蕩産傾家略不吝惜噫九千歲是何名號固歷來宼盜之稱泘卽前年赭宼中諸僞王亦有九千歲八千歲六千歲五千歲之封號坤貞旣爲富家子豈比語亦尙未聞知何爲居之不欵竟不顧滅門巨禍乎今日幸福之未成卽經發覺妖僧旣經就獲日來想須明正典刑坤貞聞亦拿獲烏能脱然事外試一念及家庭樂聚洩洩融融貫朽粟陳財雄一邑其有不椎心泣血深悔一念之差者與而我更有隱憂焉邇來叛匪黨羽各處潛蹤數年前王覺一煽亂於鄂中揑造妖書廣結徒黨報卽破獲未致燎原去歲江西濛山之匪亦潛謀作亂臺灣埤南之事雖與教匪有别然安知無教匪泯跡其中此皆逆貴昭彰反形巳露者也亦有此時未見叛逆事情而其後不可不防者則如大被教糍圑教在理教之類是大被教者何其人皆終身茹素若僧道惟不易服色仍畜妻孥已則諱言入教只稱爲吃素人愚民謂僧道心志不誠不若吃素人之身心淸潔故每有死喪之事必延若輩設醮諷經每歲有一教頭歴行各處至則入教者各出錢數百文教頭爲之傅授一切夜則無男無女無老無少同覆一大被中喃喃宣佛號不置其怪誕有如此者糍圑教與大被教相似惟教頭至時製成寒具多多分設長桌上入教者環坐諷誦飢則取而食之盖易卜夜而爲卜晝也此二教盛行於江浙間幾於無地蔑有至直隸奉天諸省而在理教乃風行焉在理教中人不飤酒不吸烟人有以烟酒奉之者則必對曰有門檻在平日雖舞教服亦必以白帶束腰有所端祖師墳者每年四月間入教者必爲之祭掃届期不遠數百里必親臨拜禱數日之内荒郊僻壞若墟集焉傳聞欲入其教者教師必令之長跪申斥數番俟其人痛哭哀求始肯收錄旣收錄則密授眞訣務盡數日之長其實則祗南無阿彌陀佛六字而今日授南字明日授無字一若鄭重其事不肯輕傳者然竊以爲以上諸教黨目下雖無反叛情形而其結黨授徒無遠弗届安見他日黨羽旣衆不亦如程榮坤貞等之妄兾非分變起蒼黄耶所望各省封疆大吏嚴密查訪務絶根株庶幾若輩戢羽潛蹤免如臨安之致勞搜剿乎 
[本館接奉電音]  
　　昨接生京友人發來電信有二月二十九日斺旨三道敬謹譯登○二月二十九日奉上諭比次覆試各省駐防繙譯鄉試舉人考列二等之　陞等四名三等之長壽等十名均着准其會試四等之堆賛圖崇福均着罰停會試一科欽此同日奉上諭山東鹽運司員缺着豐伸泰補授欽此同日奉旨廂白旗護軍統領着尙昌懋署理吉恒着毋庸署理欽此 
[添設茶棧]  
　　淡水茶葉年旺一年去歲業此者雖不能大獲具利然亦無虧折倒閉之事維富商林姓所開某茶棧因用人不力致有虧折今年忽有向作洋庄北郊之甲乙等數人雇覓夥伴聘延茶帥馬尖經手買賣在厦門淡水兩處增設茶棧七家以逐什一之利據業茶者云今年茶棧旣多將來淡水收新茶時勢必爭相購買運夏售出時勢必爭相跌價以圖兠攬西人購茶均以初開盤爲定價斯時如彼此賤售有害大局誠非淺尠所願存同舟共濟之心泯此疆爾界之見庶不致因爭軋而同受虧耗也 
 
 

Page 2

 
 
[鎭江火警]  
　　鎭江西門外沈家巷某姓家前晚因煮晚膳遺火積薪遂遭回祿一時烈焰冲霄不可嚮邇當經洋水各龍間警馳救卽行撲滅然已焚去某姓瓦屋草房及鄰近草房十餘家矣 
[可憐焦土]  
　　閆秃子者不知其名其頭顱一絲不掛儼如秃鶖遂目之曰秃子居於天津河北關下三官廟東家本貧寒賴乃叔遺資席豐履厚儼成富家翁督有稚子早失怙恃依秃子以居秃子遇之儼如奴隸蓬頭歴齒驅向街頭作小負販非日得津錢二百文卽加以棰楚且不給衣食親族隣里均有後言兩秃子充耳不聞其虐之也如故床頭人又助紂爲虐秃子惟婦言是聽乃未數年鵾絃兩斷鬼在又賦悼亡停柩室中尙未殯塟上月十八日晨驅弟入巿營生問坐無聊購取紙錢向靈前焚化擇日擬營齋醮以寄哀悼不料紙灰遺燼延燒靈幕猝不及救遂至燎原當火發時旁人皆作壁上觀比火勢已熾延及棺盖始擬搶棺而火已封門碍難連出只得覆棺地上以免屍身全體皆枯而秃子已爛額焦頭矣迨水會到時將火救滅全屋已成灰燼死者遺一弱女在襁褓中亦葬火穴事後尋獲屍孩慘不忍覩而秃子更如失巢之燕喪家之狗依舊赤貧立錐無地地方官以秃子漫不經心致遭回祿捉將官裏去笞責四十以爲失愼者警而乃弟購得靑銅百文從巿中歸旁人見之均爲酸鼻 
[瘦馬難養]  
　　徐某氏者流妓也居於天津紫竹林已十餘年半老徐娘門前冷落曳尾龜本不姓徐緣妓與寗人城北公爲膠漆交遂冐徐姓年來擬購一雛　以傳衣缽而未得當舊隣有董氏者六寸膚圓不着鴉頭羅襪時人謂之董大脚領一六齡女子俾妓購買訂定身價錢三十一千文上月二十日成交其錢由董代收該女並賣身文約亦由董給付文約係趙連城趙連起出名中人則劉氏馬氏及董氏等兩趙孰爲女父不得而知又無里居圖甲其爲空中結撰不言而喻然成事不説只付之無如何猶謂女係拐來趙係假託將來失主求象罔之珠返秦庭之璧不過身價三十一千付諸流水未必遂速雀鼠之訟也詎意二十日交易甫成而天津値日差役卽於廿二日風馳電掣而來捕妓急於星火盖案已發作不能任令逋逃非得孔方兄恐不免焚琴煮鶴其控詞何若原告何人姑不具論但神速至此殊出意外拐匪固罪不容誅而養瘦馬者即此一端亦可作淸夜之鐘當頭乙棒矣 
[錢鋪荒閉續聞]  
　　天津宮北德慶增錢鋪於去臘荒閉發封鋪東韓樹華逮案比追曾繳津錢一千餘吊先儘官欵匀攤三成發給餘俟續題示期具領經列前報現據續繳津錢一千餘吊亦儘官欵再給三成業已示期於二月廿四日持照續領又德恩義錢鋪荒閉將鋪東田洛德押追除繳欵示期給領已見前報外餘欠尙累萬盈千於二十日堂訊比追血肉狼藉而韓捨命不捨財續繳之欵實寥寥無幾云 
[粤東雜事]  
　　番禺某鄉落有某姓婦前日孿生三子穩婆手忙脚亂幾於應接不睱鄉人少見多怪無不嘖嘖稱奇好事者更造作浮言聳人觀聽謂孿生三子其中必有一逆子若官憲訪聞恐難免於誅戮産婦一聞是言信以爲實潛將三子毒斃棄於郊外嗚呼愚矣彼巧言如簧者衡情定罪當墮拔舌地獄○廣雅書院規模宏敝講堂齋舍之外有樓臺以供憑眺有池沼以蓄水泉復雇二人栽植樹木庶他日緑蔭滿階可爲納爽延凉之妙無如地土不甚相宜計歴一年之久費去三千餘金而竟無一樹長成者現聞制軍擬聘東洋人在院種植緣東洋人能以機器將他處大樹全株拔起移人院内而根苗不致損壞又用機器運水澆灌故能刻期茂盛果如此則人力可以代天工矣○管帶沙面緝捕營李芷香大令持躬廉潔馭下嚴明一切陋規革除淨盡前日有勇目某甲不守營規擅向賭塲勒索規費被大令訪聞立將該勇目枷號每日派兵丁數名押同遊街示衆一時見者咸脹其軍令之嚴○廣府前泰興銀號上年倒閉虧欠官項甚鉅當經大憲將其産業查封變價償抵目下各産業均已賣出所得銀兩均繳交藩庫塡補官項至各商民之被累者則盡歸諸烏有矣○前署南海縣張石磷大令遵鄭工新例捐升知府已於前日過班易雙鳬爲五馬黄堂新政拭目視之○黄埔船廠造就銅底拖船二號呈繳到省大憲委員騐明旋發交大鵬協營管帶以爲巡緝用○潮橋官運局經運憲札委試用縣周大令福昌前往開辦並發出木質關防一顆俾昭信守○廣雅書院肄業諸生經制軍示期二月二十二日在撫院甄别東西兩省諸生有願投考者均准一體應試 
[甬東瑣誌]  
　　寗郡南門内毛家弄某姓家有養媳日前無故遭姑毒打卽於是夕呑服阿芙蓉膏不及施救當卽斃命現聞媳之母家因女慘死曾向某姓理論其姑自知理虧情願出洋數十元以了其事天下最苦者莫如養媳而爲之姑者很心毒手往往如出一轍殊不可解○寍城北郭廟左近杭州人陳姓之子纔五歲前月偶至門外被人拐去遍尋無着旋有閩人携之來據稱此孩係我友所拐寄養我處因其日夜啼哭見之不忍情願私下送還陳姓不察其奸且甚德之酬以洋數元而去日前孩仍往門外游戲一彈指頃忽又失去想又爲閩人所拐也未知尙能珠還合浦否 
[甘爲情死]  
　　西天有共命之禽南國種相思之豆物猶如此人何以堪寗波東鄉高隘地方有某甲者翩翩年少顧影自憐比隣有女小家碧玉也兩情相悦一點頻通牆窺宋玉不止三年香贈韓郎已非一日其母知之欲將女售於富室以冀賺得珍珠免致眙羞閨闥女知事巳敗露商之於甲甲亦無計可以兩全遂於夜間仰藥同殉此數日前事也兩家本欲報官繼念死者不可復生多事不如省事遂各備棺收殮好事者勸令同葬一塚以遂其生前之願他日者枝生連理應棲比翼之鴛鴦草號合歡願化雙飛之蝴蝶未始非風流佳話也 
[豸節過揚]  
　　會辦堤工總局郭慕劬觀察瀛眷本住金陵客冬因權淮揚道篆奉迎太夫人至署中俾得修定省之儀備旨甘之奉迨父卸道篆適當歲暮太夫人遂留寓袁浦現當春令風日晴和觀察親奉板輿仍回金陵上月廿三日由浦抵揚泊舟江岸隨於二十四日揚帆南下楊州府以下各官均至碼頭迎送如禮 
[祭旗誌盛]  
　　揚州營叅府每届春令例行祭旗之禮牛叅戎諏吉於上月廿五日舉行是日卯刻叅戎吉服率同徐守戎鄭千戎督率麾下馬步兵丁洋鎗籘牌等隊排成隊伍肅靜無譁由西轅門入小東門院大街至西門外大校塲行禮禮畢經廿四橋入北門大東門彩衣街連司校塲等街回轅前導儀從而外以洋鎗隊爲最多緑揚城外旗幟如雲紅杏村邊戈矛似雪觀者人山人海莫不嘆爲節制之師也 
[情殷桑梓]  
　　前報紀揚城各會館圑拜等情直至上月下旬猶未蕆事歌筵舞席熱閙非常鹺屬各員亦於廿五日招雇名班在曾文正公祠内肆筵設席公請福都轉赴宴人數雖不多亦覺衣冠濟楚聞都轉亦擬邀集籍隸八旗奉直而寄庽揚城者舉行圑拜禮庶共處一方無相見不相識之誚如都轉者可謂情殷桑梓矣 
[蘭會展期]  
　　昨爲徐園蘭花會之第三日又屬曲會之期余於午後絜奚童命駕往先是劉君棣棠以手繪竹枝介余送主人以補書畫社之缺因携以去旣至惟主人及吳君渭聘莊君笏卿在焉以竹針壁間相與贊賞士人并寄言道謝余本與西山樵者約俱往主人亦先招吹彈者四人至惜逢春雨曲會中人到者寥寥幾令名花減色少頃陸續有至者友人適携金晴芳詞史姊妹花至頓開珠喉連唱絮閣八陽諸大曲雖曲譜雨淋而一時賓主興高釆烈回視幽蘭亦相顧而笑主人終以因雨阻興恐遊人不免爲扁舟訪戴之嘆乃展期三日自初二至初四留住名花以待遊人玩賞伺得天公做美則此三日中尙能大享淸福也 
[窮途覔死]  
　　三百三十號巡捕在鄭家木橋河濱見有兵勇模樣之湖南人楊小培投河尋死將功牌奬札衣服等件棄諸河濵楊之友 
 
 

Page 3

 
 
人周憲亭檢取牌札衣服該包探卽將楊救起并將周一併帶至捕房移送英會審公廨據周言與楊寫友楊因當勇撤退無以度日致尋短見我代取所棄之物方圖援救當經巡捕帮同救起楊尙有親戚應姓現在西門外巡防局當差楊所言亦相符合値日差據情禀明蔡太守賞給棉衣令楊穿着飭差將楊周二人送往西門外巡防局交應姓收領 
[三訊女堂]  
　　懲辦女堂倌兩紀報章昨晨葛同轉臨捕房先提戲館街德泰祥烟館女堂倌陳阿珠詰問店主與主婦究竟往有處供稱店主趙阿全撑沙船爲業現往别處主婦划子金囡於是日往南巿因妹陳銀珠在伊家中我欲領回蘇州耕種因之前去妹在伊家祗三四天並不常住葛同轉詰其每月工資若干答稱我去領銀珠並非伊雇用何來工資葛同轉謂不比焉肯招認着先掌頰四十下詰其銀珠工資若干答稱銀珠在姑母家内不取工資該店於二月初一日開設詰銀珠從前在何處答稱先在玉露春地方某姓家做大姐同轉着提陳銀珠詰問據供進該店不過十數天並無工資金囡是姑母店於二月初一日開起詰其從前在何處答稱從家鄉來滬同轉謂不比總不肯招着掌頰二十下謂前次拘來爲何事爾可知道銀珠供前次在街上捉來同轉謂此次可亦從街上捉來乎着再掌頰二十下詰其金囡到坷處是否另租房屋答稱不知同轉又詰陳阿珠曰爾究竟在伊家做幾時陳阿珠仍稱實因領妹而去不敢説謊同轉着將阿珠再掌二十下詰其店主有事出外店事交與何人阿珠稱交與老娘姨卽陸張氏尙有男夥計一個同轉着將兩人還押又提陸張氏到案詰問據供進店不過十餘天早間倒凈桶洗衣煮飯掃地餘事不知同轉詰其阿全往何處爾每月工資若干答稱阿全撑船出外金囡有划子船一隻在南巿三泰碼頭是日想是往南我每月工資洋一元進店時銀珠已在店中詰其女堂倌在店所做何事答稱不知同轉謂爾總眼見不説當掌責該氏供稱阿珠在樓上銀珠在樓下吃客令伊裝烟卽裝烟餘事不知詰其烟每錢售若干文小帳有多少答稱每錢洋烟售七十文有無小帳則不知訊以金囡出外後何人坐櫃又答不知同轉又喝掌責該氏答稱有男夥計一个問其一天之内能賣多少錢答稱有時千文有時五六百文阿珠招壻在鄉下不在店中同轉着將陸張氏還押又提一枝春街同福軒烟館之女堂倌王薛氏卽阿五到案據供蘇州齊門外人今年正月間來滬丈夫王金榮在鄉耕種問其同福軒於何時開設店主何人現往何處答稱何時開設我不知店主婦名横涇阿三男子名柏登去冬已拆開同轉謂爾於今正來滬何以知去冬之事答稱阿三是我舅母因此知之問其阿三出外可將店事交爾經管答稱不交我同轉着卽掌頰二十下問爾管樓上樓下共有烟鋪幾個每日可售錢若干可知德泰祥每日售錢若干小帳如何瓜分薛阿五初尙游移着再掌頰四十下始供稱店是去年正月間開起賣五分頭烟小帳多少不定或十數文或三十文每日賣烟錢一千文五六百文不等德泰祥與我家不相上下我家祗樓面一間每月房租九元樓下是妙麫館福州人林姓所開德泰祥祗有樓底樓面是揚州人所開花烟館詰共爾知徐仁金否答稱不認識同轉着將王薛氏還押着提薛阿木詰問據供今年十五歲業已訂姻尙未出嫁去年十二月間來滬住姨娘店内姨夫早已去世所有姘頭已經拆開詰其爲何拆開烟每錢售若干答稱姨娘另與人姘識故將舊姘頭拆開工資每月一元小帳多少不等烟每錢賣八十文茶十餘文同轉着將薛阿木還押又提一枝春街茂興祥烟館主婦李朱氏卽蘇州阿巧及其妹朱阿二陳阿金等三人到案據該氏供丈夫李金福在電線船上做鐵匠我年三十九歲來滬三年向在城中四牌樓某姓家帮傭積得洋二十元去年八月間盤廣東人張姓店開設烟館本無女堂倌用夥一人每月出洋二元有姑在鄉間年已老邁常寄錢去前夫楊阿慶已經去世十二月間老母死後欲盤柩回去我妹阿二及姨妹陳阿金因之同到滬地後因歲底不利卜葬我妹子等因住不做女堂烟館詰其爾街上同有女堂烟舘幾家答稱有六七家同轉詰之朱阿二據供丈夫朱德興現在家中因是贅婿故亦姓朱陳阿金供丈夫亦名阿金現在鄉間詰朱陳兩人於何時出外供與阿巧相同同轉着將三人一併還押候核 
[拐匪又見]  
　　滬上失孩之事時有所聞蓋以人類太繁拐匪易於混跡也有洞庭山人鄭品方者挈其姪倫元僑居南巿公義碼頭口二月二十八日三四點鐘時忽然走失偵騎四出蹤　全無遂一面託與昌絲棧陳君竹坪懸賞尋求一面登告白於本報聞倫元年纔十二齡出門時身穿黑布舊馬褂藍布長衫倘能收留送歸俾得骨肉圑聚其隂德豈有涯哉而尤望家有小孩者弗令時至門前免致入匪人之手也 
[上海縣署瑣案]  
　　前日引翔港人王全壽挈婿黄天福禀稱近鄰朱阿訓至小的田中刈取金花菜天福阻之朱非但不依反肆辱罵以致爭毆旋持鐮刀亂揮砍中天福叩乞騐傷提究裴邑尊着自口醫治候飭傳該地保訊明核辦○袁寶華訴稱小的向在紙作爲夥今晨在八鋪某茶樓啜茗突有棍徒嚴少峯袁順寶生等無端索詐聲言若不給費須拉住巡防北局小的情急奔投控訴裴邑尊着傳該鋪地甲訊明情節再行核辦○前報列許南仁卽炳良控蔡瀛洲强行搬物一案前晚裴邑尊升堂訊究許伸訴前情蔡稱所搬之物均係胞妹日用所需蔡金松稱妹夫故後妹被許姓欺侮不得已而回家因將箱籠衣服搬取蔡氏所供略同邑尊謂蔡氏曰爾丈夫已故自應安分守寡豈可擅　母家瀛洲金松搬物肇釁實屬胆大妄爲遂判令將蔡氏發堂留養瀛洲金松各笞一百板荷以巨枷發老北門示衆期滿再行酌辦○吳炳華控陳子琴强覇搬物幫審委員何海曙明府訊究之下吳稱前有族人仁昌將田抵與小的仁昌殁後伊妻欲將田絶賣小的不允陳遂逞兇將小的家門窓搬去陳稱門窓係别人搬去明府以陳兇横異常判笞責荷枷俟將所搬之物交還始得釋放○謝桂金控二圖地保張潤之副役至家吵閙裴邑尊提集訊究謝稱高阿洪回與錢氏私識曾向小的借棉被一條後錢　因産難身亡其弟阿六向高滋閙因地保理處不善錢遂控之案下大老爺斷罰張出洋八元高逃避無蹤小的將棉被取回忽有張之副役到來大肆咆哮以致母親驚懼成疾張偕副役錢彰上堂禀稱謝欲小的等爲之燒利巿小的等不依是以揑情誣控邑尊謂地保苟辦事無訛豈有勒令燒利巿之理恐其中别有枝節遂令將副役收押着謝明白具詞呈候硋辦 
[英廨瑣聞]  
　　二百八十三號巡捕見女孩彩雲在路啼哭帶至捕房移送英公廨請爲安插旋有女孩之父虞本善投案認領口言女孩走失緣由値日差禀明蔡太守查明彩雲的係虞本善之女隨飭具領回家○華捕見有病丐朱阿四臥在路旁因即舁至捕房移送英會審公廨蔡太守飭差將朱發樓流公所留養醫治再籌安置 
[輪船招商局第十五届帳略]  
　　謹查本局光緒十三年第十四届結總已呈送刊布在案兹自光緒十四年正月起至年底止是爲第十五届結帳本年共得餘利六十四萬九千餘兩除各船棧折輕成本二十九萬八千餘兩提派股分餘利八萬兩凈結餘二十七萬一千餘兩併連上届公積三十二萬六千餘兩連前結餘五十九萬七千餘兩局内各執事辦事出力酬勞奬賞禀蒙傅相批准在餘利内三年併計總提一成本届應提二萬七千一百餘兩前二届應提三萬二千六百餘兩除已派五釐外應再補提一萬五千四百餘兩提凈實計結存公積五十五萬五千餘兩查原欠洋商各欵本届還淸寶順地價並拔還匯豐兩期借本及分存匯豐怡和旗昌等行備還洋欵相抵外計短五十一萬餘兩各省官欵計短七十九萬三千餘兩前届局船二十五號本年添造新盛輪船一號造本九萬餘兩又添造新裕輪船一號尙未到埠豐順江天江通另換鍋爐上海東棧北棧天津寗波温州添造棧房南京添置鐵船共支銀二十三萬八千餘兩故各船棧成本雖有折舊二十九萬八千餘兩又福州局棧雖收回保險銀一萬八千餘兩通計成本比較第十四届僅能折輕八萬兩實計船棧成本三百八十七萬兩比較光緒十一年接辦之時共已折輕船棧成本四十八萬兩此帳目大略也至舊帳内轇轕本淸之事貴池已結開平漸淸尙有越南産業朝鮮借本亟待淸釐歸結頭緒至紛事 
 
 

Page 4

 
 
機至難宣懷建忠承乏已逾三載兢兢業業祇免隕越已爾去年禀求兩洋商憲另委賢能以符三年一任之例奉批仍留原差利權久握戰惕彌深惟有與吾同人仍守斂字訣不敢稍萌侈心上副憲委下體商倩而已所有股商利息本届派餘利四釐連官利共派一分照章三月初一十分給並繕上下兩册呈送商憲及津滬兩海關備案並抄存流津漢閩廣港各局以便股商就近查閲另刊簡明帳略分送公覧督辦盛宣懷杏蓀會辦馬建忠眉叔會辦沈能虎子梅謹啓○綜結一該股分資本規銀二百萬兩一該官欵存本規銀六十九萬三千四百七十四兩三錢五分七厘一該官欵續存規銀十萬二百四十兩五錢五分一厘一該保險股欵規銀三十萬兩一該貴池本息規銀三千八百二十二兩三錢一該洋商各欵存該沖計規銀五十一萬一千三百九十三兩四錢三分一該紳商存欵規銀二萬一百七十五兩六錢一分三厘一該往來存欵規銀三十萬四千一百二十五兩五錢四分四厘一該各戸存息規銀一萬四千五百二十三兩二錢五分二厘一該股分存息規銀二十萬七千五百七十八兩五錢五分五厘一該自保船險規銀四十八萬四千六兩八錢七分七厘一該自保各躉船險規銀五千兩一該綵結公積規銀五十五萬五千二十一兩三錢二分四厘共計結該各欵規銀五百十九萬九千三百六十一兩八錢三厘○一存舊帳欠戸規銀一萬五千七百六十五兩三分九厘一存往來欠欵規銀十三萬二千五十九兩九分二厘一存定造新船規銀二萬四千四十七兩五錢一分一存各戸抵欵規銀十萬六千一百九十二兩八錢一存各戸欠息規銀三萬七千六百五十三兩五錢八分一存隨貨匯欵規銀一萬六千九百四十九兩五錢七分三厘一存買存煤炭規銀八千三百五十九兩一分二厘一存開平股票售換本局股票規銀二十三萬四千三百六十六兩九錢四分四厘一存朝鮮借欵規銀二十一萬兩一存商務局快船股本規銀二萬兩一存華棧股本規銀一萬五千兩一存舊帳股票産契抵欠規銀二十二萬一百二十四兩八錢一存現銀洋錢規銀八千八百四十三兩四錢五分三厘一存提存備發輪船保險股分息欵規銀二十八萬兩共計結存各欵規銀一百三十二萬九千三百六十一兩八錢三厘此帳未完 
[首先創捐]  
　　謹啓敝堂去年春季奉蘇松太道憲龔上海縣憲裝英會審憲蔡法會審憲葛勸諭添設留嬰敝同人先行籌集洋二千元立局舉辦迄今一載頗著成效共計收嬰六十餘口雇婦哺乳惟是經費浩大一無常捐若不早爲勸募何以維持久遠敝同人因至絲業會館邀請紳董及各帮絲商光臨妥議當蒙各紳商見敝堂辦理各善舉實事求是慨然允　自本年新絲起每包到滬加提敝堂留嬰經費規元五分黄絲照提並允定永遠長捐每月抄帳託絲業會館代收此係滬上目前實在功德旣蒙首先創捐敝同人謹代衆嬰孩五體投地叩謝仁施並奉勸各大業聞風興起樂助常捐能得週全敝堂嬰局經費隂功莫大焉誠恐貴帮各商未及週知特再登報叩謝謹呈德鑒上海六馬路仁濟留嬰局司董謹啓二月二十八日 
[種榆山人自貴州以玉照見貽爲題思嘉客一闋]  
　　去歲騼歌賦玉蘭相思欲寄總愁難開緘一笑眞如面兩鬓居然尙未斑君遠去我孤單靑溪遙對小姑山君安硯靑溪礦務局石尤休被江風阻記取榴花照眼看信中有五月遄　之説高昌寒食生倚聲招友看桃花并引江鄉寄跡歲月虚抛幸隨遇　安卜及時行紫紅飛雨細欣看夾岸霞明白墮香濃恰喜傾樽酒熟聊裁猩簡敬盼駕車或度曲而拍紅牙或飛觴而邀碧月或花間覓句細寫烏絲或柳外尋春低障蟬翼興之所至例不必拘敬於三月初八日請霧裏看花客高昌寒食生寄鷗室主申左夢畹生蘭月樓主小樓主人鴻印軒主半人縷馨仙史問楳山人泊舟上人瀟湘館侍者十五日請朱君稚村陳君少崖紀君若卿程　鴻徵施君志巽郭君少泉孫君少村紀君小亭費君鴻生顧君松泉舒君萍橋何君桂笙殺雞爲黍專約故人 
[走馬看花難容俗客相請者如期早降未邀者暫免光臨聊献出章用代蕪札]  
　　怱怱三載寄龍華蠖屈蜺蜷敢自誇聊破客窓春寂寞相邀裙屐看桃花○桃花依舊笑春風借崔句遙指前村有路通寄語申江諸舊雨今年仍作主人翁○粗設杯盤素雜葷香醪待客示慇懃除非折簡相邀外少長咸來總出羣○迎賓兩次擇星期佇盼苔階屐齒移對飲一樽歌一曲好憑騒客賦新詩毗陵醉墨生脱稿於龍華會上 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[奉揚仁風]  
　　謹啓者二月廿六日奉到臺北淡水邑侯汪明府由信局寄回敝堂咸有一德捐册一扣樂助洋四十元零二角以資醫藥經費仁風廣被不遠千里而來膏澤遙頒竟獲兼金之賜敝堂廿四至廿六日三天蒙本埠漢口玉山蕪湖等處善士交到捐册十一扣共收洋一百廿八元二角錢六千三百四十文承多方之籌措利濟爲心祝福祚之駢臻望風額手特列報章先伸謝悃淸單另刊再誌芳名上海六馬路仁濟善堂董事施善昌等謹啓 
[減潤助賑]  
　　浦左朱良材先生楷書現願减潤助賑一月今於三月初一日起堂幅格言八尺二元六尺元半五尺八角四尺六角三尺四角屏條減半楹聨八六五四三尺一元七角四角三角二角册頁圑摺扇二角名片五分行書照上減半其書件可交新北門内五老峯五峯樓茶館間壁五日取件祈先至敝處付潤掣取收票爲憑特此布聞三馬路與昌協賑公所陳竹坪誌 
[臨江僊憶月蘭秋榭]  
　　桃葉桃根頻記憶異鄉偏見桃花東　料峭入窗紗曲闌憑不得闌外卽天涯停了繡針無别事玉尖細數韶華撲廉飛絮影些些惱他雙燕子銜去落誰家○烟水迢迢情脈脈暮帆空帶愁來湖州嫩約算全乖好花誰作主繾綣繋人懷擬把閒愁千萬斛儘教黄土深埋料伊相凭對粧臺帕羅揩不盡紅涙滿香腮○欲藉錦書傳密意斷腸難倩飛鴻别來三月恁怱怱夢中纔一見何况半朦矓最是畫裙低掩處舊裁鞋樣如弓秋千架下粉牆東摽梅應有感顧影泣春風○小雨初收天乍晚海棠廉幙輕隂玉環中酒力難禁嬌啼圍蠟燭敲斷水犀簪懊恨鸚　偏不睡却將舊事追尋咬開紅豆漫沉吟十分辛苦味漸漸到芳心○蝸角蠅頭名利小覊人瑟縮單棲緑楊消瘦暎紅梨一身非屬我那日遂雙飛但把深情鐫肺腑不妨契闊相離巫山滄海溯歸期花叢回顧懶何必更猜疑○詩禮家門閨閣秀倡條冶葉相殊霜娥月姊本名姝小喬痴更絶珍重贈明珠流水落花聊自况艶懷凄楚難舒鴛鴦宿債暗銷除幾曾同好會惆悵碧紗廚○緑鬢紅顔能幾日寄言休共蹉跎舊歡雖好亦無多那堪嗟薄命長自歛雙蛾還記隔年殘雪裏北風吹斷驪歌吟魂到此盡銷磨客中難慰藉餘痛在心窩○福澤才華都折盡　銷風月纒綿温柔鄉裏自年年蓬山原縹緲何必去求仙亦　鬚眉常氣槪祗今埋没龍泉不須搔首問靑天昻藏身七尺且乞美人憐○又是踏靑挑菜節流年似水徒更春來病骨瘦逾輕自看何足重感歎總緣卿一笑千金無買處此情何况三生海枯石爛證前盟只嫌漂泊甚何以報傾城○骯髒風塵年廿一悽然寶劍華燈心如灰燼夢如冰名塲纔插脚遙妒已相乘祗爲結成知己感累他脂粉銷凝欲芟短髮夫爲僧情絲抽未斷禪戒尙難憑　　　　　　　　　　　　　　　　　　　　　　　　　　太痴錄稿於佩珠盫 
[卽席奉贈郭晚香孝廉卽希正和]  
　　暢飲聨歡醉綺筵舊交新識共怡然淸高品格能諧俗洒落襟懷自暢天把袂儘多詩裏客飛觴誰是酒中仙萍蹤聚散知無定邂逅相逢亦夙緣　　　　　　　甬東松堂居士未定草 
[王松堂司馬以詩見贈依韻奉答卽正]  
　　杏花樓上醉瓊筵坐恨來遲謝自然小有才能摧酒國巨無霸取闢詩天丹成九轉難醫俗字食三番欲蜕仙明發舟從南海過祗應香火證前緣　　　　　　同鄉郭傳璞草稿 
[章安顧生邀飲滬瀆酒樓拈示用松堂司馬見贈韻]  
　　一笑相逢煖講筵多勞奇字問摛然南邦花月春申浦北里笙歌上已天貨殖有人皆列傳兠離無國不稱仙阿瑛雅集山堆玉得慰相思也是緣　　　　　　鄞縣郭傳璞草稿　　　　　　　 
[謝黔撫潘大中丞霨宴餞]  
　　晷運一何駛時節下微霜我來秋已返李冬風且涼盤桓二旬過歸思與雲翔整駕命徒侶指日出貴陽乃荷明公舉設席羅桂漿猥以謭陋才並坐君子堂讙言酌旨酒珍肴充圓方中堂起絲竹宴餞有榮光自漸小巫技下顧逾尋常公眞醫國手萬里守封疆功著方召節志存鐵石腸令行多向化輝輝功業昌駐節樂恬詠高情薄穹蒼摛藻艶春華揮翰駕二王偶嬰九秋恙齒召促輕裝調劑幸不乖精神日康强時過所寓齋相談樂未央見眷良不翅百歲奚能忘　　　　　　海上種榆山人胡仁壽悦彭甫拜稿時客黔中 
潘稼梅道長兄前客西糧　時僕適依船政採運局居同巷處同境也忽忽十年不勝今昔之感矣三月二十六日五旬華誕爲自壽詩以 
[徵和者擬摭頌詞遽懷往事率書一律體例有乖聊博稼公引觴一笑並希諸大吟壇郢削]  
　　緑楊記共兩家春彈指浮圖十載因重見倐驚逾少壯不覊那管溷風塵韶光早占河陽好定識今推伯玉眞便擬壽君書畫舫浪吟又厠會中人光緒己丑二月二十有五日北平耀卿楊同炳初稿 
[柬味道館主卽呈高昌寒食生政是]  
　　年年壓線久依人有志終能一旦伸萬里乾坤多變幻千秋著述見勤辛脅肩世俗誰能挽挾策英雄我欲親常羡鵬飛期後日莫愁伏櫪困風塵　　　　　　　　　　　　　　　　　　　留香外史程受之甫稿時客都中 
[上海三馬路與昌恊賑公所陳竹坪經收奉天河南皖北楊鎭振捐二月廿五六七日第一千三伯十九至廿一次淸單]  
　　大倉王芝人先生交　燕喜堂又燕喜内記各十元雲記嘉記濬記豫記四戸各一元以上六戸共洋廿八元水災圖册善忘居士留餘居士合二元揚鎭册消災免難求事順遂兩戸各洋十元揚鎭册衢州高家鎭章謙豐號寄來章達泉天賜姜月光三戸各洋半元馮義銘錢二伯三十文姜斗光錢二百文余春有錢一百文又免災單章月光天賜各錢五百三十文馮雲錫雨春吳以承三戸各錢五伯文章璜錢二伯三十文章達泉錢三百文馮義銘錢九十文以上兩册共洋五元漢口周樂善一助紋銀三兩浙寗陳助洋十元汪秋壽祈保身體康健洋十元張全官洋五元不留名爲子姪習學求上進助洋十元無名氏洋六元天頤洋十元周記洋二元陸方記洋三元蘭客師陳留氏合洋四元介福綢莊交來無名氏洋五元北號銅洋一元章錦屏善士續第四次購呂宋票全張第一萬六千七百八十號以上三天共洋一伯念元紋銀三兩銅洋一元吕宋票全張合併聲明 
[丹陽寶源錢莊内籌賑姜石卿等經收本年正月至二月十五賑捐第三次淸單]  
　　收揚州求安氏寄來洋一元常州徐墅陳寄來八戸共洋三元桐鄉縣束季符募來兩次共洋一千元邵梅先寄來六戸共洋四元海安蔡熙齋寄來十一戸共洋十六元王亷泉呂調陽吳堅甫合募五十一戸共來洋一伯七十七元五角内有銅洋四元姜石卿募來五戸共洋二十三元王橋柳橋募來一伯二十六戸共洋一伯元又募來湯不書名洋一伯元韓姓助錢一伯二十文楊姓助錢　伯文以上共計收英洋一千四伯二十四元五角錢三日二十文内有銅洋四元連上年兩次總共收到英洋二千二伯二十元五角銅洋二十一元錢三伯二十文又續收王柳橋募來彭齡等三十七戸共英洋一伯零一元現際春賑業巳盡數繳乞邑尊一體散放特此聲明 
 
 
