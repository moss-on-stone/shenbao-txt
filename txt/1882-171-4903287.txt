# 1882 - 171 - 4903287

 

Page 1

 
 
[策高麗通商事宜設官第二]  
　　高麗通商大局今日之意决而議速者葢其君臣有同心同德之誼因日本人在彼始信通商之有利於國與通商之國愈多則通商之利愈廣是以幡然變計盡攺從前之積習面又經中國互爲籌勸然後其志堅定而其事可以速成也顧此特其朝廷之主見耳若其通國之民情則未必一旦攺革也馬觀察伴美員赴高成約局去之人或爲公事或因生意起見皆欲相其地勢察其人情庶一切稍有準繩乃諸君抵高之後所見聞者大略從同雖浹旬而返句留未久無自探訪其究竟然如所云見美船泊於海口不敢與船上人往來英法兵弁登岸見　頗有不悅婦人　見西人競相奔避等情可知其君臣决於通商而民間尙不滿意也至其風俗之樸陋人物之古野起居日用之儉嗇尤非可與謀大事興大利者故論者謂約雖簽換而辦理猶須一二年也夫積熏難返之勢凡事類然其君守附庸之職爾不我詐我自無虞二百年來無甚舉動朝野相安遂成習　儉之過則近於陋安之過則流於惰非一朝一夕之故也目前定計更張所難者民情不從一有梗議諸多掣肘取外邦笑而貽本國羞爲之奈何事有因勢利導之法迎機而解不待强人所難而自無違言聞高人居處飲食儉不中禮八道二千里幅員之廣古諸侯所無而富户絶少平時安居樂業却不知非分之謀者以其見聞狹隘故也今口岸數處並開萬商雲集建華屋而闢坦途游處其間者四洲富商皆有豪侈氣象不經見者爲之昨舌吾知高人必有羡慕歆動之心因而自慚形穢力求致富之術於是國中應興之事應取之利上下一心相助爲理原不難蒸蒸日上然必待至此時而高人始有經管未免太晚顧民間之成見牢不可破卽在上者勸諭交加而無能爲力譬如中國二十年前都人士恥言洋務痛詆西人以時勢局面古今異同之說曲譬罕喻終不肯信甚至以言者爲漢奸爲洋奴京員子弟有入同文館者同鄉輒鄙賤之其去海口較遠之處更不知外注幾國地球幾里今高人之所見夫亦猶是第目前定此大計全賴中國主持高人有不滿意於政府必無不滿意於中朝華官至彼迎送之禮不敢闕略而道左觀瞻鵠立以俟者尤覺禮意之誠可知尊奉中朝己成國俗苟華官爲之經理通商自必事事如命而向之以爲不便者從此異喙不鳴矣盖由高官自理不如華官代理者以高之君臣初亦執意不行今遽變計其於通商事宜固未親操其權明著其效民間必有藉爲口實者若由中國派員以往則皆熟悉洋務之人在中國而欲大收通商之利權勢或有所不行赴高麗而令粗定通商之局規畫不患共不周迨布置旣備高人之耳目已覺一新由是歴驗諸事而漸知其益眼界爲之大開風氣爲之一轉而國中致富致强之效胥於是在矣夫洋關收稅爲通商利益之大宗拘儒之見高談世務一及中外交涉之事輙爲杞人之憂謂徒見中國之財爲外洋人賺而去也彼豈料通商以來有今日之大利益乎然中國自知積弊不能遽除海關稅務特用西人經理乃能事事整飭歲收數百萬之欵當時定章豈謂中國官員獨不勝海關之任者亦以事未經辦有不相宜者在也然則中國之事尚有需人經理之時今如高麗通商之始旣爲之核定約欵相度機宜揆諸事大字小之義固無不合而况其君民上下之間猶有扞格不通之情正賴中國熟知洋務之員有以善謀其始而大變其俗哉故曰此因勢利導之功也 
[諭旨恭錄]  
　　五月初四日奉旨此案着交卞寳第督同臬司親提人証卷宗秉公研訊確情按律定擬具奏原告民人盧元海該部照例解往備質欽此 
[燕台信息]  
　　燕台友人來信云中國派往高麗之馬眉叔觀祭及其幕友等四月念七日已回抵天津少拂征塵旋於本月初三日仍由威遠船駛赴燕台而德國公使已先一日鼓輪東渡是以馬觀察於初六早飭船起椗仍往泊高麗之漢江隨帶兵舶四艘曰威遠曰揚威曰超勇曰登瀛洲登瀛洲船前由總理衙門傳電南洋大臣咨請札調北來差遣者該船主以未識朝鮮海道現故願與偕往云 
[津道兼署]  
　　津河兵備道吳湘畹觀察於四月念七夜出缺本館前得電信早經列報所遺之缺聞已委津海關道兼署矣 
[署缺賠累]  
　　天津縣張戟門明府丁憂遺缺以何明府接署經列前報戟門明府在津聽鼓十餘年雖列當各差而署缺實係初次任事兩月正當學院考差及李張兩督憲接缷之際一切供應除各縣津貼外賠墊蓋已甚鉅而五日景兆宦曩所入能有幾何刻又丁憂正所謂上塲容易下塲難也 
[漕帥過皖]  
　　漕連總督慶係由廣西巡撫任調放本報曾將諭旨謹登月前皖垣接准上游移文知慶漕帥即將由鄂東下是以地方官預備碼頭並派安南輪船駛往迎接兹聞憲旌於本月初四日抵皖卽行登岸拜客旋於初五日揚帆而東前赴清江履任矣 
[皖坦雜誌]  
　　前安徽安慶安慶府孫榖庭太守簡放兩淮運憲所遺首府篆務由大憲委太平府沈雲閣太守鎔經調署巳死前報沈太守奉檄後趕將事件清理卽於四月念七日由蕪湖附搭招商局輪船晋省首邑尹明府先期預備接差是日各屬員及府署差役齊赴洋關碼頭迎接至夜間三點鐘時輪船始到太守隨過所備之船接見邑尊其餘各員及書役人等概諭免叅隨登岸進公館憇息念九日接印視事卽諭一切食用供應概由本署發價不須屬員辦差差役工食按名給發如查有需索情弊立行革辦所有公牘親自判閱並不假手胥吏民間毋受愚弄等語嗣又傳集差役人等諭辦公勤愼廉能者獎怠詐者罰絶無假借云云於是合署肅然下車伊始丰裁已見矣太守仍住公舘俟孫都轉官眷起程然後進署云○皖垣近有上遊數省糧駁駛到甚爲擁擠偶爾滋事曾經列報前月下旬有駁船夫數人至城内天台口某甲烟館内吸烟見甲妻年少豔粧悮爲花烟囑令裝烟甲怒詈之夫役等遽逞兇打毁烟舘物件由隣人勸散又城外某營兵與賣扇子人因錢色口角駁船夫役爲抱不平將營兵毆打恰遇巡查官弁力爲開導始已又有夫役到西門外某茶肆吃茶以砂錢付帳照八折算茶肆夥不允當被打壞盌盞似此之事頗爲不少月底邊押運官員抵皖訪聞前情卽將各船主申斥着於念九日早起椗開行矣○皖垣每逢午節冋有龍舟競渡先於四月底下水一遊名 
 
 

Page 2

 
 
爲破水復於月初試駛名爲二演置船者如河快各碼頭夫渡船夫等分門圳類鬥麗爭研更有搶江名目爭先者勝或致鬥毆今歲龍舟破水白水船與青龍船爭勝彼此動怒相約於野間比武閧鬥數刻各有損傷經衆勸散齊集大節祠調停了事並議定嗣後不准行搶江故習違者公同議罰當憑南北兩岸及各碼頭人等書立合同各執爲據如能永遠遵守則遇良辰美景有樂事而無忿爭矣 
[姑蘇氣候]  
　　蘇省自上月二十以外卽雨晴莫定寒燠無常時而急點翻盆時而火雲出岫鬱熱潮悶居人煩燥難耐屋内衣帽無不因蒸生斑初五日爲端賜令節逐隊嬉游者街巿相望而是日酷熱如火汗透重衣傍晚雖灑雨一陣暑仍不減初六七等日陰室中寒暑針升至九十餘度鄉民麥雖已刈深恐霉變秧田中一望汪然幸免桔橰之苦氣候若此正恐疾病叢生幸昨日稍得淸凉矣 
[整頓鹽務]  
　　蘇地食鹽係用浙引近年捕務廢弛鹽梟滋盛兹聞浙江江蘇兩撫撫憲亟謀整頓會同嚴禁添設船勇各口緝私因訪明淅西産鹽各處有地匪帮扶私販保護過卡等事亦一律嚴示禁止令該處居民毋得恃衆保護私鹽該勇丁亦須竭力巡緝毋稍玩怠如違重辦自此雷厲風行想鹽政可以一新矣 
[放火未成]  
　　四月二十九晚蘇垣護龍街至廟前轉角地方巷栅之上有過街凉棚經縱火匪徒擲火其上焚焦約三尺許幸是夕微雨溟濛鶼值梅天潮濕未曾延着次晨見者無不駭詫卽經該棚下烟舗衣莊急行鳴保將棚拆去以免奸宄肆虐然沿街搭盖凉棚歴經總巡保甲局示禁在案各店舗何視若弁髦豈必待焦頭爛額而始肯曲突徙薪耶 
[河工驗罰]  
　　揚州挑濬河道新開西北舊河以利鹽艘前月業已竣工及徐仁山觀察逐段驗工見北路所造之橋皆高一丈六尺惟中叚一橋只有一丈四尺頗礙船隻來往又大東門外河道仍然狹淺已漸就淤塞觀察大怒罰令承辦之員出資重濬並將中段之橋造高須得如式方免叅辦云 
[長隨訴寃]  
　　官塲中之長隨有名帶肚者係其人素有積蓄或可挪移思跟官發大財於是擇候補官之補缺在卽而宦况貧苦者借以銀錢代爲經理一切俟其得缺又代辦衣物並付上司衙門各費則主人到任之後錢漕簽門美要之缺在其掌握州縣官往往太阿倒持恒由於此近日揚州教塲牆上貼一寃單陳說主人某君現任某縣昔在兩淮候補身姓薛名某儀征人世業成衣家道寛裕與某君貼隣某窺我有財時勸攺業作長隨竟爲所惑遂作帶肚長隨初時主家之日用由我供應繼而主人由鹽務攺地方亦取資於我所蓄業已空空主人誓以永共富貴只得再理原業食貧以待嗣主人竟得縣缺方謂出頭有望又爲多方借貸俾得到任接印後果派以正門言聽計從我亦盡心助主不料三月後主人忽擇一事密令人指名控告遂坐大堂列大刑嚴威恫嚇於是官親幕友再三代求免其杖責追辦卽遞解回籍勒令起身刻不容緩只得含寃而歸今家私已盡體面已喪且新債交迫無路求生惟有一死以訴寃於冥府等語夫夤緣得缺已大悖乎官箴况藉僕人之財以行事則異日之爲報者重則民命輕亦民脂民膏何以靦然對赤子耶然就事論事則祿位旣因斯人而得豈可恩將讐報薛姓所陳如實某亦昧良之輩矣雖然所犯不知何事未可以憑虚論斷也 
[整備大閱]  
　　豫章江軍水師前經統領抽調駐紥外汛各船來省會操已列前報兹悉於上月二十五日開操水陣擬演習數日再請中丞臨閱以後尚須接操陸路陣法聞中丞大閱之期刻尚寂無信息大約當展限於文武鄉試後也 
[好雨知時 
　　杭垣今春以來風雨和甘大有豐年之兆雖立夏後晴多雨少農有望澤良殷然芒種日忽大雨如注水漲盈尺於是四野欣欣無不歌旣優旣渥旣霑旣足矣所有春收之豆麥菜子等皆有十二分年歲爲數十年來所僅見當此分秧播榖之時得此連番好雨秧苗皆勃然而生秋收豐稔不卜可知現在巿中菜油每担只值錢七千二百文蠶豆每担只須錢一千四百餘文卽柴米蔬菜等物亦皆有减無增謂非上熟之歲曷克臻此 
[惡黨横行]  
　　温郡地棍有么六流氓落壳掠蕩癩粒諸名稱近有著名惡棍黄某酗酒打降藉端索詐種種不法無所不爲前日同二三棍徒在府前街冰壺舘豁拳痛飲醉後卽往廣興烟舘開燈吸烟計算煙錢已有三百餘文之多而該惡棍遂藉醉强賒幾與該煙舘之跑堂人等毆打幸傍人竭力排解始息不意該棍等竟於三鼓後復至是舘詐稱先時曾失小袳一件着卽交還該舘之人覆以並無小衫在此孰知若輩陡起兇横將店門打進擊碎物件及該店主往投地保而該棍等業巳星散矣但此等凶惡棍徒皆因積玩成驕如若嚴懲必能悔懼此除暴之卽所以止暴也 
[禁棍徒滋擾善堂示]  
　　欽加三品頂戴辦理上海租界會審事務江蘇卽補府正堂陳爲出示譣禁事據安仁善局職董吳大渥張承濟陸保康陸誦言等禀稱刻届夏令施給醫藥照例於五月初一日開診恐人多嘈雜擁擠爭先及不法棍徒滋擾禀祈給示曉諭以全善舉等情據此除批示外合行出示諭禁爲此示仰諸色人等知悉爾等赴局診病毋許嘈雜擁擠爭先如有不法棍徒滋擾情事許卽指名禀究各宜凛遵毋違特示光緒八年五月初六日示 
[土船放砲]  
　　本埠英國兵船停止禮拜一五兩日十二點鐘之砲西人紛紛論議各情節經列報兹閱文匯報言今爲禮拜一日十二點 
鐘時由停泊浦江之源發土船補放此炮俾人對准鐘表云按英國兵船旣停此舉承其乏者應自有人不意皆漠不相關至令土船爲之按時燃放雖中西人鐘表得以對準而揆諸體例其果相宜否耶 
[深夜捉姦]  
　　鐵路北陸家宅地方有撐垃圾船之某甲與浦東某乙之婦拚識已久同居一室如夫婦然該婦拚人已非一次乙亦素知特無可如何兹又訪悉與甲同居前日雇四五人前往敲門詭稱爾駕之舟忽遭傾覆而假夫婦好夢方酣忽聞剥啄之聲細察語音非眞置之不理於是乙大怒率衆打門進内將兩人獲住用繩捆縳至午後始經人勸釋責令甲出洋二十二元給帮捉人分用並將婦交乙領回其洋當付二十元尚少二元昨日又在烟館爭閙未知如何完結也 
[失愼幸熄 
　　昨晚黄昏時本城内安仁橋浜玉器作内因燒夜飯遺火於稻柴當卽煙燄騰空火透屋頂居人心慌意亂施救不及幸該處相近磨坊人手衆多赶爲救滅不致蔓延成灾然聞該作因火所失甚多矣 
[寺僧賴債]  
　　本埠城内北張家弄小天竺僧院住持僧志修前爲與沉香閣涉訟經莫邑尊將其懲辦斥令還俗該院另換住持志修將所有廟産莊嚴及欠人銀洋一一交明接替者據稱曾欠某和尚洋一百元列於帳簿現在志修因病去世某和尚向現在住持索討詎接替者答稱未曾知曉且云若志修所借爾當向其索討與我何干某和尚以志修業已去世錢爲小天竺所用經手中人尚在合應向爾索償以致兩下吵閙不休某和尚卽具呈控縣莫邑尊准詞傳提質訊於昨日已將人証提到發差看管而邑尊因公晉省諒當由帮審委員王别駕訊理矣 
[賣田娶妾]  
　　前月二十八日報列江灣女子被誘至滬經其祖母尋歸一則兹悉此女尚未受聘前者實被裏虹口鄉人石某誘出冀訂 
 
 
] ] 

Page 3

 
 
永好然石某家已娶婦該女僅知石某在洋行生理欲願從焉今被祖母尋歸詢悉緣由聞已赴寳山縣衙門控告石某情急且仍欲將此女娶歸爲妾慫恿其父將田變價父允之而兄不允旣思將一半變價一半仍歸兄耕種而買主又非全買不可父則溺愛少子欲斡旋以成其事是以前日父兄二人互相爭論兄謂父曰如賣田爲弟娶婦則斷不敢爭今變産而欲爲弟娶私奔之女作妾實未便允如果欲全行賣去務給我銀二百五十兩方可允從也 
[捕訊逃妓]  
　　妓女明逃一節其情形迭經列報兹由新巡捕房之惠捕頭飭包探傳到新永慶里之鴇婦朱阿大及妓女朱紅卿究問據搗云妓欲贖身我已允從惟負債纍纍身價殊難攤泒妓云向　贖身有陳姓客帮助調停備洋付給捕頭問然則何致紏人强拔妓云因恐債户阻掯不過換坐馬車而已捕頭均令暫回聞須傳到所稱之陳姓客問話云 
[覆訊從良]  
　　西蕙芳里之妓女陳桂林卽王三寳投英界會審公廨喊控欲從鄭三慶爲良被鴇掯阻求請超拔等情由陳太守訊供各情疉經列報前晚又經太守覆訊王三寳鄭三慶均供如前李吳氏卓氏仍到堂吵閙求恩斷領陳太守怒謂該鴇等不得妄想領囘仍着王三寳自行調處如再不協定卽送縣核辦矣 
[慣竊小車]  
　　法租界近有一種江北口音人草帽草鞋形似車夫見有小車停放人若離車彼卽將車推去如所得者係是舊車途遇新車可易復行掉換故近日法公堂小車轇轕之事層見疉出皆爲此等人播弄所致出於浦灘者尤多因法界浦灘有太古及金利源兩碼頭逐日輪船抵埠雇車裝載故小車聚於該處昨晨法捕房包探夥見一人戴草帽推車往西疾行細視見無車帶卽上前盤詰其人稱車是自已之物今擬到英界去說畢復行包探夥大疑復詢其照會何在其人對答不來乃卽拘送捕房當於明日解訊矣 
[明察秋毫]  
　　昨報列控追竊洋一案翁太守查檢得匯德莊主史桂松所呈之滚存帳簿非但拆過而於本年正月分起至目今内中缺少二月分全月進出之帳并查本年三月分乃是小建其簿上却有三十日進出之帳故翁太守昨晨臨捕房復將在押之史桂松研訊詰其該簿何人所寫史桂松初尚抵賴及逐層說明始無可狡展方供認實寄存洋一百七十元因將三月分進出拆去在二字上加一劃以致變爲大建太守又詰其甄又谷携來乃是本洋汝付係英洋當應貼水可曾貼彼幾何史稱已貼其錢三千五百文太守將甄又谷傅訊以本洋換英洋史桂松究竟貼爾若干甄稱史某初尚要我貼錢因我不肯故兩不相貼太守謂史桂松曰爾比偷洋人其心更黑着仍一併管押下期仍送公署核斷觀史某拆簿改日自謂得計而大小建之間未曾顧及因之敗露然非太明察秋毫則此等處易於忽視豈能指其獘而使之心服哉 
[賭犯移縣]  
　　浦東洋涇鎭一帶婦女多人投上海縣署控艾祗齋誆騙銀洋各情曾經列報艾久未提到今該婦等知艾以局賭犯案押于英界捕房因投縣求爲移提追究莫邑尊核准卽移請陳太守將艾送縣太守查得賭案係凌姓控艾祗齋陳燮堂王澍明三人押令艾等繳出騙賭之洋乃分毫未繳爰將艾等移縣轉請將凌欵并追云 
[控訴串吞]  
　　昨晨法界會審員翁太守臨法捕房時有安微人吳永燦偕同沈姓遞禀稱與衢州人凃熙麟在杭州合辦茶葉五十二箱計值銀六百餘兩因聞謝小福言滬地茶價甚好何不載往銷售可代効力并自稱開有公茂祥棧在滬被伊聳動卽運茶來申旣到本埠由謝引與劉長松會面一口担承伊等卽將茶寄於公大嗣後從不提及此事向問置之不理及託友人孫姓往催亦無回答顯係串吞涂熙麟血本盡失難以回鄉竟目瞪口呆不言不語終日兀坐巳成瘋症初九日午刻狂奔出外東至浦灘躍入浦江幸得法巡捕眼見撈起而發狂更甚氣力甚大三四人按捺不住雇小工八人舁往仁濟醫院灌以藥水方能安睡現尚未愈仍在醫院我等憤極訴請飭提謝小福劉長松追辦等語翁太守准詞立飭法包探嚴頌眉偕同原告將劉謝兩人指提管押諒明日禮拜二訊期當爲解審矣 
[更正]  
　　昨報述本埠馬戲園内於禮拜口晚搬演虎象諸戯此係筆誤實是禮拜一晚開演本報後登有告曰戯士敢身入虎籠演戯而籠有鐵栅必無出柙之虞儘可放胆而觀奇技也 
[紫櫻華館春夜懷人詩]  
　　琴溪道子美洲劍頴樓吳剛遇我眼能靑下筆雙龍門怒霆逸氣千秋凌北海摩穹一鶚去西溟鄭公幕府容狂客天帝痴頑謫歲星磊落醉魂銷不得春風吹共碧山醒○味梅華館主日本雲在樓兩載覊棲雲在樓元龍豪興近無儔遨遊直欲輕三島姓氏俄驚遍十洲彩筆題詩工宛轉花枝入手解温柔狐篷盼斷神仙杏載得相思付碧流○二愛仙人滬江海天旭日樓仙人舊住赤欄橋游戯歡塲結二姚十里錦棚香夢醉一江烟月巨才銷小紅艶曲當筵唱大白深杯隔座邀我與梅花曾識面近來春信可如潮○瘦鶴詞人梁溪夕陽紅瘦樓酒顛詩鬼又花妖三絶聲名自不祧記共秋風趨白社常將春淚擲紅綃佳人此日猶空谷詞客當年比六朝棖觸朱顔明鏡畔一絲同向鬢邊凋○免癡道人海上蘭語樓江東逸氣萃金郎年少風懷壓輩行貧到無聊捐筆硯興來一意寫蕭湘劉伶頌酒酒爲命侯喜能詩詩更狂我與歡場揮　淚勞君癡夢演荒唐○渠儂横塘秋影樓此生多分負渠儂纔得萍圓又斷蓬菱鏡顰眉剛展緑　壺血淚驟凝紅地無可縮猶天上夜尚難逢况日中蝴蝶花閒香夢短薄情怎不怨秋風 
[初八日同人恭祀陳忠愍公率成三絶]  
　　邊氛未了已途窮萬里忠魂走碧空繼得睢陽眞勁節丹心懸照一江紅四十年來正氣留馨香爼豆薦春秋黄童白叟齊歌泣愧煞人間逐浪鷗烟波浩渺感吳淞易水悲風此地逢想起昔時臨難候怒濤且欲助蛟龍夢松子草 
　摩啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年五月初二日京報全錄]  
宫門抄○旨一道錄前○發抄旨四道○御史葉奏請飭查懲辦片○閩督何奏爲特叅革審摺○又奏文武官互訏請一併革審摺○閩撫岑奏請補通判摺○廣西撫慶奏委署知府片○鄂撫彭奏請獎叙摺○將軍金奏請擬補驍騎校片○五月初二日禮部宗人府欽天監廂藍旗值日無引見○恩承假滿請安並請開去差使○徐郙請假十日○宗人府奏泒充廂　旗族長泒出　貝勒○又奏泒點驗軍器泒出禮王謨公○召見軍機○發抄張之洞奏請將光緒三年及本年兩次軍政緩至九年併辦奉旨着照所請兵部知道欽此○又文水令楊恩溥調平遙令奉旨吏部議奏欽此○又請將官聲尚好籌賑出力之試用令黄縉榮前得兩次保升之案註銷一次抵銷降一級處分奉旨吏部議奏欽此○又渾潭州姚啓瑞署天鎭令奉旨知道了欽此○○御史葉蔭昉片再近來各省地方官往往諱盜爲竊緝捕因而愈弛臣風聞廣東調署順德縣知縣馮泰松因庇護賭匪而諱盜尤工雖經大吏查究仍復百計彌縫其在番禺縣任内有各鄉局正聯名呈控賭匪勾結差役陳姓聚睹以致附近搶案迭出經督撫臣委員督柝賭厰並兩次批飭提差緝匪一併革審該令並不革宛遽稱訊明禀請銷案其寳原告並未質詔又有現任瓊州府教授陸萬培家被刼指控生員林姓庇匪經督撫臣批飭詳革勒交該令遽稱業巳訊結自撰兩造供詞禀請銷案其實陸萬培並未到省又有生員李姓行船被刼報案延擱不詳經督撫臣責以諱盜則稱業經獲犯鍾姓二人因原告關傳不到一人在押病故一人保釋其實均無其人似此敢於欺飾尤爲巧滑又有順德縣屬霍姓水利一案迭控經年屢經督撫臣委員會同前縣令局紳反覆履勘然後斷結批飭銷案適該令調署縣事不遵批示遽行翻案以致輿論沸騰其任性妄爲不恤人言大率如此可否飭下兩廣總督廣東巡撫確查懲辦以儆官邪謹附片具陳伏乞聖鑒訓示謹奏○○閩浙總督臣何璟跪奏爲特叅剿匪遲悮之遊擊請旨革職審辦恭摺仰祈聖鑒事竊據浙江台州府知府成邦幹禀報管帶貞字右營之總兵賀潤蘭等探得金滿匪黨經師船四路兠　由海登岸當飭後哨王玉林等於二月十二日帶隊追捕至石牛海邊槍斃匪夥三名落水溺斃二名餘皆逃逸十四日金滿糾合獨角黄崇良陳友德等匪百餘人潛奔南溪嶴一帶復飭前哨游擊李卜勝左哨游擊蕭瑞元分路馳往捕拿前哨齊抵横高山下匪夥村内開槍拒捕該哨分隊拚命逼攻而左哨隊伍未到不敷合圍該匪逃竄入山追捕無及搶斃數匪搶割首級二顆前哨勇丁陣亡八名受傷四名查訊游擊蕭瑞元因何遲悮據稱帶路之投首線民崔成志賊心未死詭由金溪山遷道前進以致遲悮詰訊崔成志俯首無詞卽於軍前正法將簫瑞元先行撤差看管請從嚴叅辦前來臣查此次匪黨𪊽聚一處如果前左兩哨合力圍捕可期一鼓殄除乃該游擊蕭瑞元悮用匪人繞道後至致令渠魁漏網實難稍事姑容相應請旨將貞字右營左哨哨官補用游擊蕭瑞元卽行革職提省審辦仍飭在事文武確探匪蹤上緊設法掩捕除惡務盡以靖地方除咨部查照外臣謹會同淅江巡撫臣陳士杰署理浙江提督臣張其光恭摺具疎伏乞皇太后皇上聖鑒訓示謹奏軍機大臣奉旨前據陳士杰奏已有旨將蕭瑞元革職隨營兹據該督奏叅提省審辦卽着照所請該部知道欽此○○閩浙總督臣何璟福建巡撫臣岑毓英跪奏爲營縣教官互相禀訐請旨先生一併革職審辦以肅官方恭摺仰祈聖鑒事竊查光緒七年六月二十四日據署羅源縣教諭林范元訓導許有濟詳本年六月十八日據廪生程仰唐等禀稱羅源縣知縣饒書升羅源縣營遊擊劉應清不遵國制於六月十五日先期薙髮合邑駭傳請轉詳察辦並據游擊劉應淸知縣饒書升禀該縣訓導許有濟屢次擅受詞訟每逢祭祀行香往往懈怠從事直言阻勸詎被懷挾私嫌串誣薙髮各等情經臣等與前撫臣勒方錡以該營縣劉應清等與教官林范元等互相禀訐無論所控虚實均應撤究當卽批司將該營縣教官一併撤任飭提全案人卷來省委訊明確分别詳辦並經臣等節次嚴催叅辦去後兹據署藩司張夢元署泉司葉永元轉據福州府知府解煜詳提該廪生程仰唐等到案傳同羅源營游擊劉應清知縣饒書升教官林范元許有濟三面質訊該員等供詞各執於先期薙髮及擅受串誣等事皆不承認且該教職具禀到省係在百日期滿之後難以定讞應否革審具詳請示前來臣等查該營縣劉應清饒書升曾否先期薙髮該訓導許有濟有無擅受串誣等事應卽審明分别叅辦案延已久未便再任狡供不結相應請旨將羅源營游擊劉應清羅源縣知縣饒書升訓導許有濟先行一併革職以便嚴審確情按例擬辦以肅官方除咨部查照外謹合詞恭摺具奏伏乞皇太后皇上聖鑒訓示再此案先因人証未齊由司往返行提具詳稍遲合併陳明謹奏車機大臣奉旨著照所請該部知道欽此○○福建巡撫臣岑毓英跪奏爲揀員請補要缺能判以資治理恭摺仰祈聖鑒事竊照福建興化府糧捕通判楊高德捐升遺缺前經請以候補通判陳汝實題補光緒七年十月二十六日准吏部咨覆查該省升調遺缺通判一項自奉到八成新章後係第一次出缺以前用過分缺先班次不應積算查新班遇缺先新班遇缺銀捐常捐候補先均無人勞績候補先不合例銀捐分缺先前亦無人係候補正班到班照章應先揷用常捐分缺先用之人今興化府糧捕通判該督請以候補通判陳汝寔補授係屬誤會新章核與班次錯誤者不同毋庸駮缺應令另行按班更換請補所請以候補通判陳汝寔補授興化府糧捕通判之處應毋庸議坐七年九月二十二日行文等因自應遵照另行更換請補查有分缺先用通判何恩綺年四十六歲江西廣昌縣監生遵籌餉例報捐通判不論雙單月選用加鹽提舉升銜並分發捐指福建試用咸豐九年四月二十八日領照到省在閩遵甘肅米捐例捐戴藍翎復在京銅局報捐分缺先補用同治十年十二月二十日奉部行文遇班序補在案因在台灣辦理通商出力保舉俟補缺後以同知用復在台辦理海防出力保奏加知府銜又遵山西賑捐事例捐換花翎歴委署代連城南安嘉義虹江基隆淡水中路各應縣篆務考試取列二等該員年强才裕辦事克勤以之補授興化府糧捕通判實屬人地相宜與例符合足資治理合無仰懇聖恩俯准以分缺先用通判何恩綺補授興化府糧捕通判實於地方有裨如蒙俞允該員係分缺先用通判請補通判銜缺相當毋庸送部引見併免核計叅罰據署藩司張夢元會同署臬司葉永元會詳前來除咨部查照外臣謹會同閩浙總督臣何璟恭摺具奏伏乞皇太后皇上聖鑒勅部議覆施行謹奏軍機大臣奉旨吏部議奏欽此○○慶裕片再潯州府知府延昌因奉文廻避調補廣東韶州府知府應卽飭令交卸所遺員缺查有試用知府孫佩金才具明敏堪以委署據藩臬兩司會詳前來除檄飭遵照外理合循例附片陳明伏乞聖鑒謹奏軍機大臣奉旨知道了欽此○○湖北巡撫臣彭祖跪奏爲徵收錢粮年内掃數全完之員　請獎叙恭仰祈聖鑒事竊照錢　爲維正之供催科乃有司專責卾省頻年奉提京餉以及指撥恊濟隣省各項全賴地丁等欵徵解踴躍藉資挹注是州縣催科之勤惰寳爲餉頃所攸關其有催徵勤奮先期完解之員歴經奏請獎叙均奉俞允在案兹據湖北布政使王大經督粮道惲彦琦會詳稱查黄岡縣額徵光緒七年起運存留驛站湖課蘆課等欵正耗銀除坐支外應解銀四萬八百三十七兩三錢六分零額徵隨漕淺船驢脚等欵銀四子七百二十六兩二錢五分五厘零巳據該知縣戴昌言於七年十二月内如數徵齋分批掃解又蘄州額徵起運存留驛站湖課門攤鈔等欵正耗銀除坐支外應解銀二萬六千一百二十三兩二錢二分額徵隨漕淺船驢脚等欵正耗銀四千二百一十一兩六錢二分四厘巳據署蘄州知州宋熙曾於七年十二月内如數徵齊分批掃解詳請奏獎前來臣查　岡縣額徵各欵錢粮數逾四萬兩以上蘄州額徵各欵錢粮數逾三萬兩以上均於年内掃數全完洵属催科勤奮與奏獎之案相符合無仰懇天恩　准將現任黄岡絲知縣戴昌言現署蘄州事分缺先用知州宋熙曾照例各予加一級以示鼓勵而資觀感理合恭摺具陳伏乞皇太后皇上聖鑒訓示再督臣李瀚章　巳丁憂故未會銜合併陳明謹奏軍機大臣奉旨着照所請該部知道欽此○○金順片再奴才所部吉林三姓正白旗台敏圖佐領下驍騎校花翎副都統銜　先卽補恊領依凌阿於上年十一月初六日在濟木薩差次積勞　故業經附片奏報在案其所遺驍騎校之缺應卽揀員擬補以重職守查有吉林滿洲正黄旗阿克逹春佐領下前鋒花翎佐領銜卽補防禦委叅領常喜年力富强打仗勇往堪以擬補該員現在軍營差戰得力如蒙俞允俟軍務完竣再行送部帶領引見以符定制謹附片具奏軍機大臣奉旨着照所請兵部知道欽此 
 
