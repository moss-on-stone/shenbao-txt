# 1889 - 31 - 4905673

 

Page 1

 
 
[附送捐册] [  本館謹啓]  
　　奉天揚鎭豫皖沈災未澹冬賑雖已告竣春賑又不能緩陳君詠南惻然憂之欲爲發棠之請以合塔頂之尖特製人懷其德册子奉勸各善士再解囊金以助春賑想諸君有始有終必有如響斯應者爲善獲報可爲諸君操發財之劵焉茲於今日隨報分送務請見此册者隨緣捐助量力輸金災民幸甚 
[招集揅經室續經解股票啓] [  點石齋主人謹啓]  
　　經解彙刻首推通志堂體例可謂善矣然所采多宋元諸家之說及學海堂行世而士知實學直可俎豆漢懦但所取或非足本若疇人傳廣　　　列其中通儒微嫌其冗雜後學又苦於檢尋此編依經編次全倣通志堂而去取一以漢學爲宗凡稍涉宋儘論說者概從割愛廣搜秘籍力　　光采書百七十餘種積卷千四百有奇甄綜加精條流一貫實踵儀徵之盛業蔚儒林之鉅觀本齋志在壽世匪以圖利其書足貴其價甚産預定者　取工本先繳洋八元取書時續繳十八元裝盛木箱一只因寫印精工校讐嚴謹務使毫髮無憾一時未敢草率成書用告售股諸公宜早賜敎出書後不預股者每部定價四十元特此佈聞售股處○在上海垃圾碼頭本南局帳房三馬路申報帳房南北申昌以及漢口黄陂街本局京都琉璃　本局廣東省城本局皆可購取此佈 
[賀年解]  
　　桃符比户爆竹騰霄婦子臚歡親朋道賀有稽古生作而言曰天下事有不期然而然莫之致而致者當局者喜愜過望旁觀者欣羡難名於是乎稱賀以爲禮是以遷鶯則賀弄麞則賀至於冠婚壽誕已不在賀例而况嘉節新年賞心樂事何歲蔑有何人不然又何賀之有焉余曰子亦知賀年之禮何爲而作乎夫春爲歲首寅爲人生月爲春王日爲元旦敬授人時於是焉始其賀之也固宜大抵一歲三百六十日中凡人已交乘公私牽涉貿遷出入酬酢往來與夫親戚朋友寄託求請委任投遺一切借箸而籌越爼而代者不可以更僕數不有以限之則往過來續陳陳相因雜然前陳漫無歸宿吾恐天下事靡不有初鮮克有終雖有善者無能爲役矣譬之作八比時藝然自破題以至終篇不得過七百六十字起講以下迭起循生汨汨而來滔滔不竭又恐其散亂無章冗長無味也必作一小結束勾勒界畵叚落分明起比　比後比無不皆然其有含意未伸餘波未盡則更作兩小比以足成之若夫終篇大結束則關會全篇包羅一切題中意義收盡無遺夫而後文成焉是故端午中秋者一歲之小結束也歲暮除夕者一歲之大結束也三百六十日而成歲者猶七百六十字而成文也洎乎成歲周而復始則凡人巳交乘公私牽涉貿遷出入酬酢往來與夫親戚朋友寄託求請委任投遺一切借箸而籌越爼而代者皆一掃而空之渣滓盡去清光大來仰視太空心無罣礙此亦人生一大快事若之何不賀况乎游戯徵逐朝夕過從相狎相優漸流侮慢則以賀年修拜揖之儀可也神契心交其淡如水蹤跡疏闊　　維艱則以賀年聯縞紵之誼可也童子何知嬉游無度應對進退肄業無由則以賀年習禮讓之節可也雅慕清談形骸放　毁冠裂冕習爲故常則以賀年示恭敬之心可也口角微嫌睚眦小忿負氣不下莫釋疑猜則以賀年泯怨尤之迹可也閒悶間愁白端我集閉門兀坐益覺無聊則以賀年遣煩懣之懷可也而子獨斤斤焉非之笑之一若視賀年爲多事者亦可謂固執而鮮通少見而多怪者矣且夫年之不可不賀也惟此時爲然溯自河决鄭州東南大患官吏民大調赴工次通力合作竭蹶艱難人心皇皇未知所底至於客臘中浣始告合龍遂慶安瀾立中流之砥柱仍歸故道鞏萬里之金隄其可賀者一也臺灣地大物博横亘東海爲中國重鎭與國强隣視耽欲逐或且以臺灣之治亂爲進退焉臺灣番　獷悍梗頑甘蹈刑誅樂於戰鬥前以清丈田畝忽肇釁端斬木揭竿聲勢洶湧劉爵帥運籌帷幄决勝疆塲捷報頻聞凱旋在望跳梁小醜旣盡敵而言歸荐食長蛇雖欲窺而無隙其可賀者二也諺有云大雪必豐年誠哉是言方今蘇院奉直待澤孔殷善氣上蒸祥霙疉沛不特八月胡天梨花萬樹卽姑蘇臺下滕六君稅駕者三臺灣地産硫磺氣候温煦其民如蟲不語氷蟬不知雪獨至去冬積至盈尺屈指秋成豐登可卜其可賀者三也外洋貿易以絲茶爲大宗邇來業絲茶者成本虧耗巿面衰頽唯去年絲則十一月間大有起色茶則紅茶尤勝於緑茶爲邇來所未有兩業旣盛則百業因之而盛滬上巿面由是轉機其可賀者四也斯四者所謂國家將興必有禎祥者非歟蓋皆我皇上視朝親政聖德日新如天之福有以致之也昔穆宗毅皇帝之踐祚也内靖巨奸外綏粤宼天下大治晏然太平普天率土大小臣工咸拜手而頌中興焉今我皇上親政也四端呈瑞已見一斑德化之成翹足可待然則中興之運會惟穆宗毅皇帝問之而中興之氣象惟我皇上成之草莽之臣親見盛治所當手舞足蹈歌詠昇平又豈僅賀年已哉 
[諭旨恭錄]  
　　十二月初五日奉旨止白旗蒙古副都統員缺着明安補授欽此同日奉上諭甘肅肅州府知府員缺着楊廷傳補授欽此同日奉上諭廂黄旗蒙古奏公銜頭等台吉博麟出缺如何承襲請旨辦理一摺博麟所出世襲着仍襲公銜頭等台吉該衙門知道譜三件併發欽此 
[本館接奉電音]  
　　昨接在京友人發來電音有本月初四日上諭兩道敬謹譯登○正月初四日奉上諭升泰奏乍了察木多兩部搆釁一案遵旨辦理完結請將該呼圖克圖及出力員弁奬叙一摺光緒四年間乍了番人以全隊圍攻察台焚燒擄掠兩部人衆搆釁多年經升泰督飭委員再三開導諭令乍番將擄去各物退還並繳賠銀兩　罪復經升泰賞給察番銀一千兩已據該兩部呼圖克圖禀報完結辦理尙爲妥協在事出力之四川補用直隷州知州拉里糧員稽志文着賞給四品銜察木多帕克巴拉及倉儲巴羅布策旺深明大義忍辱馭衆不至别生事端且能於該部被兵之後竭力照常當差毫無貽誤殊屬可嘉靖遠禪師察木多帕克巴拉呼圖克圖額爾德尼阿旺洛桑濟克美丹貝堅叅着南書房翰林繕寫匾額一方賞給祗領以示優異祭木多諮爾漢倉儲巴羅布策旺着賞加扎薩克名號新任倉儲巴噶桑雼墊調和兩部甚爲得力着賞給達喇麻名號把總張文元着在任以千總用字識劉潤鍾元善均着以從　品　　選用以示　　　　　所義辦理該行門知道欽此　日奉上諭廣東巡撫着劉瑞芬補授未到任以前仍着張之洞兼署欽此 
[鳳闕晴曦]  
　　大清天安二門前已飭商修理午門端門爲鳳輦經行處應卽一律見新統歸承辦大婚禮 
 
 

Page 2

 
 
儀廠商修辦刻已鳩集瓦油各匠擇日興工并將端門外東西朝房頭停瓦片房中槅扇一齊修整云○内閣典籍廳爲奉諭曉諭事此次册立皇后金册金寳存貯本廳自應嚴行看守所有外墻等處業經咨行景運門檔房曁神機營協巡官兵等撥兵値守不時梭巡並派出皂役於本處前後門按時啓閉嚴行看守其啓閉時應赴本廳請領鑰匙以昭愼重爲此示諭各處茶役人等不准容留閒人及酗酒滋事等情倘敢陽奉陰違一經查知定行交送衙門從嚴懲辦各宜自愛勿蹈厥愆○距阜成西直彰儀等門數里許近有搶刼行人之事營坊報案層疉如山有歹人裝作逃荒乞丐游行八里庄田村黄村曁小井大井肥城北海淀以迄楊房百數十村倘遇孤客卽硬行搶掠衣物迨日已西沉益覺肆無忌憚各村被搶者幾有一波未平一波又起之勢刻下一至紅日銜山已無人敢行此路矣○上年十二月某日内務府掌儀司爲咨行事十二月二十九日皇上升保和殿筵宴應行預備　品餑餑桌九十九張奶酒五十瓶爲此先行咨行管宴大臣侍衞等查照遵辦○上年年班進京之内外蒙古王公等應行呈進上用之奶油奶皮湯羊山鷄　鹿黄羊野猫山猫等物俱於十二月十三日齎赴内廷呈進當經内務府肉庫稔收○吉林伯都訥恩副都統光三年期滿奏請陛見已蒙俞允旋由吉林將軍檄委花翎叅領富君魁署理伯都訥副都統篆務擇吉十一月初旬抵任恩副都統卽於是日啓程入都展覲云○内務府廣儲司銀庫收到長蘆委員解到帑利銀一萬數千兩當卽騐兌存庫以備開支放欵○去臘十有三日爲俄羅斯國元旦各國使署俱掛彩旗以誌慶賀總署堂司各員悉飭差弁投柬賀禧俄欽差庫滿君率同隨員具柬答覆下午兩點鐘後西瀛士女躬往拜賀新年者此往彼來車馬絡繹至晚九點鐘時俄署大開筵宴招邀各國駐京欽差命婦九十餘人誠所謂勝友如雲高朋滿座矣○廂藍蒙印務叅領禀知本管榮都統稱本旗應領本月季兵丁甲米劄由舊太倉開放現在本旗滿洲赴倉吃米將次領竣請訂期赴倉領米等語當經榮都統謂於十二月十五日前赴該倉支領○京師各戯園每値散戯時擁擠異常故妙手空空兒藉此高下其手臘月八日前門外小橋天樂戲園有一關東客商某甲於散戯時被綹手竊其腰間搭連袋所藏赤金三兩有奇回至旅店始得知覺因大窘立往戯園追尋戯園主人答以自不小心何得歸咎於我且日日往來人數甚衆無從察訪甲怒甚親赴本地面營城司坊各署呈控情形嗣經各署一面查究戯園一面緝拏綹手　知能否弋獲也○自通州以東直至三河順義香河等縣路刼各案不一而足去冬有一鄉人肩担白菜往燕郊鎭售賣聞其賣得制錢兩吊有奇返家時天色已晚其家距該鎭五里之遙行至中途忽有二人由林木中突出各出利刃恫喝鄉人不敢與爭跪地哀求二人雖未傷鄉人性命而所帶制錢及身上衣褲都被刦去鄉人只得赤身狼狽而歸又聞順義縣某鎭有估衣棚夥某甲者山西人也十一月二十間由京師販運估衣若干件以騾獻載而歸不料行至夏店東離投宿旅店尙有五六里忽遇暴客數人持洋鎗恫喝幸甲百般求饒始得留其衣褲所販估衣及所帶之　所騎之驢全行刼去甲當晚投店住宿次早親往三　縣禀報未知近日破案否也○去冬京師天氣和暖幾若春令瘟疫流行各處傳染有患喉症者有患腫頭者有出疹者不一而足醫生藥鋪因之利巿三倍○吏部書吏洪姓以年逾四旬尙無子嗣於十一月間經媒妁購得一妾身價銀約百餘兩詎料不出數日其妾夤夜潛逃洪疑媒妁與妾勾串向坊官呈控聞有多人爲之調處未知作何了結○去冬有某宗室婦因伊子被内城各賭局誘賭將家中衣物竊去約値二百金之譜遂具詞懇請提憲速拿諸賭棍嚴究經提憲立派差役各處抄拿各賭局聞風逃遁聞共獲賭徒數十名經該衙門司員嚴刑審訊尙無口供其詳容俟續錄○阜成内有貴裔莾甲年近五旬十年前以白金數十兩放旗債滾利盤剥家稱小康甲吝嗇性成視財如命居陋室著敝衣幾類乞丐數年間積蓄之資約有二三千金一律換成銀鈔存儲一小箱中去冬甲於夜間吸洋烟瞢騰就睡燈火延燒被褥蔓延於小箱迨甲與家人齊醒則小箱已化爲烏有甲以平生積蓄一旦蕩然呼天呌地幾不欲生然則窮通得失冥冥中固有定數而非可以人力爭歟○去冬前門大街有自天津來之唱曲人聞此人孫姓名紀達所唱之曲淫艷已極日在街頭設攤演唱觀看者人山人海摩肩接踵附近各鋪户門前竟被擁塞不得照常貿易遂聯名遞呈侍御臘月初間經侍御率領差役將唱曲者痛笞四十大板並諭令嗣後不准歌唱淫曲否則嚴懲聞唱曲人已潛回天津矣○宣武門外大街有慶雲龍烟錢鋪開設有年臘月初間有某甲鶉衣破履向鋪内諸夥詈駡當經比隣將甲勸住旋據甲聲稱三年前充某部承辦書吏有現銀數百兩存於該錢鋪嗣因公事牽涉收禁刑部至今二年之久始得完案釋放誰料該鋪昧心竟欲吞没前欵且我手中尙存該鋪借券爲憑目下情形非興訟不得了局各隣鋪勸甲息怒容俟三五日後必有章程至近日作何辦理尙未有聞也 
[閩事零拾]  
　　福州八營兵丁糧缺向由督憲親臨考補新任卞制軍下車伊始卽檄令各營恊臺如遇兵丁缺出着自行考補以專責成論者以制軍爲得大體○去冬有某恊戎因該營兵丁缺出經都守送考三名恊戎屆期親詣南校塲考補其第一名某甲連中三槍第二名某乙與第三名某丙皆中兩槍又考技勇甲爲上乙次之丙又次之時在塲觀看者甚衆皆謂甲乙可以充補某恊戎正在斟酌間有某弁侍立案前叩請以丙充補協戎允之丙卽到案叩謝而去乙忿忿不平亦至案前口稱如取槍砲甲連中三槍應甲充補如取技勇甲丙皆出小的之下何以竟補與丙云云某　戎自知理短要蔣丙扣補時丙已他去無如之何是時觀者譁然幸經某武員出爲彈壓後某恊戎向甲乙再三開導并諭以下次缺出自當照補始唯唯而退○省會地面遼闊五方雜處時屆嚴冬卽有宵小乘機竊發卞制軍關心民瘼下車以來地方諸事莫不認眞整頓而於保甲尤致意焉營務處候補道楊芝仙觀察正儀老成練達耿介廉明每當更闌夜靜不避風雨親自巡邏另委幹員帮同查夜遇有形跡可疑之人必拘獲送地方有司懲辦盜賊因此歛迹誠閭閻之福也○福州圜法之壞極矣現在持錢票向錢鋪支取大錢者每百攙和鵝眼以及私鑄新錢約二十餘文巿面店鋪自禁小錢所有買賣概用制錢如用票每百則以九十文折算而巿價又不肯平落昻貴如前民間因之愛虧不少現在官鑄制錢不可謂不足所願有地方之責者當知旣禁小錢則一律嚴禁自無弊病若照現在情形則錢鋪店家均獲其利而平民反受其荼毒此亦不平之事也年關伊邇各錢鋪虚出票張莫不有岌岌之勢藉非認眞整頓則倒閉之事恐又接踵而起有心時事者良用慨然 
[豫章歲事]  
　　江西上水巷下水巷相隔有二里許上水巷居民某甲年巳杖鄉家亦小康膝下一子旣不能爲士農工商復不能作隸卒丁役而風流放誕嗜好甚深甲知子必敗家將遺貲四百金埽數修路以冀冥冥中挽回於萬一下水巷有某乙者亦生一子自幼愛憐過甚養成驕悍一百母因事訓誡子竟怒目而視大聲詈駡母逐之子卽推母仆地乙忿甚送官究治後不知如何懲儆也○近日百貨莫不作僞如淮鹽一項鋪户攙硝鹽則其色白其味苦攙石膏則其色淡其味薄攙地泥則其色黑其味嗇攙潮沙則其色黄其味劣茶油一項鋪户或攙雜油則其色昏其味苦攙引湯則其色淡其味薄攙枯渣則其色惡其味清攙油脚則其色濁其味劣非獨具隻眼加意揀擇者不知其僞卽知其僞亦無從購不僞者惟有擇牌號較好者而已○近來銀根錢根年緊一年官巿中之清淡也然个中人賭嫖之興衣服之華則仍不少減又似未嘗清淡者然食物用物年僞一年宜巿中之獲利也然或虧欠若干萬或虧欠若干千則所在皆是又似不可獲利者然大抵愈賭嫖寛綽則愈虧欠愈虧欠則愈作僞愈作僞則銀錢根愈緊如循環之無端如江河之日下正不知何所起而何所止也○德曉峯中丞慶賀皇上大婚皇太后恭上徽號各大典禮賀表差摺弁熊兆麟齎赴京都其慶賀皇太后歸政皇上親政各賀表則另差摺弁陳雲衢齎赴京師云 
[彝陵小誌]  
　　宜郡去冬晴爽風雨絶少農家盼雪孔殷迨交臘月雨雪交加雖不甚大而接連幾次一白無垠天氣亦極寒冷彤雲又巒 
 
 

Page 3

 
 
霏霏者時下時止謀生小民甚願快雪時晴俾圖貿易未知天從人願否也○往歲宜郡江上所出之魚甚多且大去年秋後無論大魚小魚俱不甚旺近値臘盡之時民間鋪户多有鹹臘魚者爭買不到而魚價較之上年亦覺昻貴諺云米賤則魚貴洵不誣也○美國傳教士某去年十月間來宜欲開教堂傳教並設義學在漢上聘請名師一人教中國書在城内租得房屋居住業已開館授徒其傳教之洋人於一切中國人情事務下及圍棋小藝莫不通曉人頗樂與相交云○木匠方某武帮中人來宜包攬生意爲人蓋造房屋業已包造多屋無奈該匠在外花費錢財如水如沙虧欠人家錢項不少平日總不過挪東補西以致百孔千瘡債臺高築前曾包造某洋商洋房板築未成已被債主控追欠荋廡在東湖監卡不知何日出卡以完各屋工程說者謂奢之一字損人甚矣 
[觀察履新]  
　　新簡廣西右江道張漢仙觀察汝梅向本寄寓清淮兹奉恩綸補授斯缺遂於去臘束裝起程前往新任廿四日午舟抵揚城江甘兩邑幸均至馬頭迎迓觀察隨卽命輿入城一一答拜回舟後小泊一宵卽啓椗南渡按觀察精明練達素重上遊今兹秉節粤西察吏觀風當必有一番展布也 
[先事預防]  
　　揚俗人家記竈向分十二月廿三廿四兩日蓋有軍三民四之諺也屆期花爆之聲徹夜不絶運轅首領官以歲底風乾物燥運庫左近火燭宜防特會銜出示曉諭北柳菴侑衣街運司街等處近於憲轅之鋪户居民知悉歲底新正不得施放高升花爆流星等物倘有不遵立提究懲等語此亦愼重庫儲先事預防之意也 
[示禁烟燈]  
　　揚城街巿熙來攘往者每至年終十倍平時保甲局恐有匪徒溷跡特派武弁率帶局勇四出梭巡江甘兩邑宰亦於上燈後親出巡夜聞某夜三鼓巡至某處暫見某某等烟館内猶燈火熒熒高談喧笑邑尊大怒回署卽擬提訊因念時已歲暮遂予姑寛立卽出示一道令地保答處肩行略謂烟館最易藏垢納汚當此年終尤防宵小潛匿極　查禁然不忍不教而誅兹特定限統以二更爲度一律上門熄燈倘敢不遵察出重懲云云見者咸謂嚴厲之中而寓矜恤之意誠不愧爲賢父母也 
[創築砲臺]  
　　威海衞有劉公山矗立海隅爲青齊門户李傅相現派重兵駐守與旅順口相爲犄角更相度全山形勢擬於扼要處所建築西法砲臺與營寨聲勢相倚惟旣從西法建造砲臺則鳩工庀材當借重於西人因之各西商繪圖貼說爭向當道包攬大工但不知錦標誰得耳又劉公山旁有日山亦築砲臺其工程計銀三十二萬四千六百兩已爲法人德威尼包去德君卽包辦旅順隖澳工程者也 
[江左驛梅]  
　　前日藩署有一人以公事至不關其去也雇張姓之紅馬以代步嘶風而出帶月而歸衙門規矩上燈後執事者儼然如大夫之夕視其家事多就私第不在署此人懼太晚則無人爲之消差也纔到門便大聲疾呼令牽馬去黑暗中有一人來接其韁騎者并不暇審視怱怱趨入儀門迨回家則轅前已施行馬矣少頃張忽來索馬騎者猶不悟其中有移花接木之事大肆咆哮詎天明下關保甲局已將馬與人送至藩署立發江寗縣訊問始知竊馬賊乃係公門中爲跟隨者牽馬欲　江北以船小乃詣洋篷求售議價九元棚中人以無保家價懸未付抱一搭船客認知係張姓所失之馬乃扭赴保甲局當下縣署中多有動兎死狐悲之感者欲乘間釋去地甲跪禀曰此案一日不得破小的卽一日不得活今人贓兩獲大老爺若不從重究辦此後怎等案小的便不敢承緝於是陶大令始將其人枷號頭門示衆○南門内牛巿有流娼名常州四姑娘者前日與姘客紀姓相口角因而吞烟斃命不知何故忽闌入房東何茂才賴救烟善士徐君聞韶爲何在堂上剖辨何爲傷痕何爲烟毒陶明府恍然大悟何遂得免于罪因念宋太祖謂宰相湏用讀書人以余觀之牧民之守令尤不可不用讀書人也先是四姑娘在常州私逃隱身於四福巷沈姓家爲娼與紀相識紀力非能辦金屋者因爲賃一椽於牛巿卽何茂才之别墅也何食餼郡庠雖章甫縫掖而爲人饒幹局士林中有深慕其爲陶朱公者臘月十六日傍晚何收房租入其室其女傭以睡告何卽去夜半毒發其女傭始念日來以歲暮乞紀佽助紀不遂所欲因此吞烟無疑乃急求徐善士施救徐馳至診其脈騐知吞烟當在一兩點鐘時候現毒已竄過下焦周身皮膚已緊灌藥不效仍斃死日相騐官問傭誰至者傭卽以何某對時仵作報死者頰畔有腫痕官疑何或索逋過急賴徐君當堂謂服烟有時候可騐毒發有形色可騐如慮腫痕則生前被擊者固腫然其臉着枕處當似腫而非腫故謂之壅公祖試記壅處係着枕否大令拍案曰正是如君可謂要言不煩又推問吞烟並非因何而起何雖至並未與死者晤面且吞烟在前何至在後由是何得蒙開釋一時上下觀者咸頌聽斷之明說者謂大令見理心如明鏡故見事胸有成竹否則區區一擊其禍當幾倍於博浪之椎矣○福來客棧前晚來一裘服都麗者棧主問行李則曰適從輪船來行李重須船駁早當進城遲則僕輩卽在下關宿棧主意其位尊而多金也親自祗候請席何方請袵何趾往來蹀蹀次早客出洋一枚令兌錢問堂倌幾人以兩對則各賞錢二百少頃以一人同至某綢縀號揀擇衣料計洋八十四元曰我福來客也請令夥携貨至棧兌價旣至客以鼎泰莊票一紙計百元已過期交堂倌挈之囑曰持十六元回餘付該夥夥唯唯而去坐未定又呼其堂倌曰爾替我送信至狀元境某公館内有銀三十兩託帶回可稍候因給五十文以代茶時棧主在廚下方料理客食客見無人飛步以出未幾持票者回稱係𧸛鼎問客則客已不知所在莊夥乃扭棧主同到江寗縣喊寃陶大令庭訊之不知棧主並不識客爲騙子但莊票爲生意塲中見慣之物眞僞到手可辨何待鼎泰指出方知以李代桃現今棧房清苦無力獨賠依本縣說只算一塲晦氣大家匀攤何如棧主叩頭且泣曰大老爺前有明示孤客無保不准留住今以飢寒之故冒犯重罪若再認賠此洋小的無兒女可賣伏乞恩鑒矜憐大令笑曰爾好向某莊主之前多磕幾頭伊當救爾衆各遵諭而退 
[鄂省官報]  
　　上年十二月初八日候補縣賈良榮奉委解蘇皖賑捐赴南京禀辭鄭工分發試用州吏目許鋆來省禀到暫帶問津輪船候補千總胡　康解餉赴揚州禀辭准補鶴峯州丁國楨見辭並銷寳武局差候補縣張飛　禀見謝提前酌委並歸候補班前補用行知署棗陽縣主簿熊鍈禀謝銷查中和鋪差候補典史楊振謨奉臬憲委留辦城外南路保甲禀知謝初九日統帶鴻字營記名提督宋德鴻見辭赴漢陽窰頭溝開河候補州吳以圭奉藩憲委赴鍾祥縣催錢糧禀知辭十一日新授湖北鹽法武时道葉蔭昉卸署荆宜施道篆回省差人禀到鄭工遇缺先補用府經歴劉贊清鄭工遇缺先補用巡檢張益修俱來省禀到候補典史胡銘宗奉藩憲委解武闈鄉試中式卷赴京禀知十二日候補縣王若震禀辭回籍守制並銷讞局額外學習差藩憲牌示京山縣典史事務詳委本任羅田縣典史汪桂馨署理十三日新授鹽法武昌道葉差人禀知附輪來漢渡江赴省湖南候補道惲祖祁自湖南來省禀到見咨補鍾祥縣丞董治勛謝行知候補典史王恂奉寳武局委駐局經管銅鉛器具文卷禀知本任棗陽縣胡成均見辭巡查江面卽用縣董汝明奉委辦仙桃鎭禀見謝十四日候補縣丞顧祖培解廉俸赴荆州並公幹禀知藩憲牌示施南府同知員缺詳請以補用同知唐貞吉來鳳縣知縣員缺詳請以海防新班先補用知縣姚庭煇俱題補補初十日示鍾祥縣縣丞要缺詳請以候補班前補用縣丞董治勛咨補十五日候補縣丞吕耀墀謝給予記功揀委一次新選荆門州州同張洸進見准補漢陽縣丞黄新鍔查保甲回省禀到武昌道葉於本月十七日接印任事 
[邗江官報]  
　　十二月二十三日鹽捕營曾都戎禀知赴仙鎭公幹二十四日前廣東學政汪閣學鳴鑾過揚印委各員均迎送如禮憲舟小泊一宵隨於翌晨解纜北上二十五日萬分轉同倫由如臯公幹回 
 
 

Page 4

 
 
[潯陽瑣述]  
　　九江去歲嘉平初浣天公屢作玉戯幾於遍地瑤瓊望後天氣晴和巿面漸形熱閙至二十五日東風甚勁虎嘯聲雄午後大出花飛隨落隨止至入晚而彤雲捲盡星斗滿天氣候亦復和暖如春云○近日米價稍昻每石須錢二千八九百文松柴每担須三百餘文猪肉甚廉每斤只售八十文鮮魚則大者戢戢小者鱗鱗每斤僅售三四十文猶無人價買云 
[遷地勿良]  
　　張雲亭千戎金陵人也緣有汗馬功洊保都司歸天津鎭標補授四門千總向棲梅鶴於侯家後地方現擬喬遷北門内初相宅時卽神志昏瞀一蹶幾於不振經救旋甦步履如恒自以爲無事矣裱糊丹堊煥然一新諏吉去臘十一日晨遷進新宅至初十日天津鎭節旋千戎郊迎修下屬禮晚間薙浴訖挈汛兵兩名趨赴新居時位置井然問宅之心竊慰隨於上房鋪陳衾枕作元龍高臥其時夫人魚軒尙未臨也除千戎外祗有汛兵數人内外寂然千戎忽於寒衾内作叱咤聲叩問伊誰遽集於此汛兵聞聲而起然燭視之　其無人而千戎叱咤不止逾時寒栗如臥雪之袁安覆以重衾號寒如故汛兵等赶報夫人比鸞輿戾止千戎已昏不能言魂歸地府矣聞初十日前鎭車某巡捕作古千戎爲其備辦棺衾料理身後一切曾幾何時而千戎又無病而終蜉蝣身世石火光陰可勝浩嘆 
[宏此遠謨]  
　　高麗爲中國藩籬正朔同遵歲時入貢迄今二百餘年矣與琉球缅甸等國遠在邊陲僅存字小之名不責事大之實者不可同年而語高麗亦恪恭將順奉命維謹自與歐洲互巿始見異思遷而强鄰之實逼處此者復播弄於其間於是蕞爾之邦不復如前恭順李傅相内安外攘懷遠招携將於今春遴派親信大員統兵宿將馳往高麗申明該國爲我朝藩服以杜强隣覬觎云 
[日本近事]  
　　日皇預期示知本月十一日由赤坂喬遷新皇居所有内閣各省及各官衙與大祭日一體賜假不理事務更命名新皇居曰宫城因與宫城縣相同遂改宫城縣爲松平縣云○東京慈惠醫院由日后倡建定例入院醫治者設有額數今日后又念貧民疾苦着自本月以後將額數增廣醫員亦加請每月需金若干陸續由后頒賜又舊臘極寒時節日后查得貧民之患病者甚多特購寒衣若干件賜之院中人無不感戴懿德不置云○朝鮮政府將於長崎港設領事官以便擴張貿易之事目下正在外務衙門協議云 
[鉅振西來]  
　　英國駐滬總領事官近接香港總督撥寄公欵洋一萬元由匯豐銀行匯到合銀七千一百五十兩託爲酌量分助中國各省振濟之需現在業於該欵内撥洋二千元七二六合銀一千四百五十二兩交賈副領事官手助牛莊振又撥洋二千元合銀一千四百五十二兩交敎士慕先生手助山東振又撥洋三千元託天主教會分寄山東河南奉天三省主教各一千元經手散放合銀二千一百七十八兩尙餘銀二千零六十八兩暫存有利銀行歸于西商籌辦中國各省振捐公所振濟云 
[訊案改期]  
　　法公堂訊案之期本年定於昨日禮拜二開訊嗣因别有要公統歸下期解案 
[懸旗誌哀]  
　　前昨兩日法公廨及各捕房均懸半旗據聞因奥國皇逝世以此誌哀聞須懸三日云 
[乘馬傷孩]  
　　某姓孩子年祗十二齡前日下午提籃至新橋北堍買取荳油荳腐忽有龍飛馬房某馬夫乘馬飛馳而至將孩踢倒旣扒起復仆於地大聲呼痛面色若衹灰其父母詢其故口不能答問諸旁人始悉緣由旋經賣豆腐人將馬夫拘住指父巡捕一面舁孩至捕房轉送仁濟醫院醫生騐得左脇重傷諒今日當將馬夫解送公堂訊理矣 
[春江小志]  
　　富潤里某校書遭狎客戳傷已詳昨報兹悉校書姓李小字愛琴家在姑蘇年已三十有一盖亦半老徐娘也傷及右頸離喉管祗半寸許事後憶及行凶　爲和泰人參鋪主土某之第三子名老三遂遣女傭報知捕房派包探陳阿九同往拘拿老三不認行凶捕頭着交人具保侯解公堂訊理校書則送至仁濟醫院醫生察騐傷痕言須用線縫傷口再敷以藥校書懼痛不願因另延華醫調治云○前日清晨有人見鐵路大橋北首荒地上有一年約五六歲之女孩屍衣履似粤人模樣經人告知巡街捕禀報捕房捕頭傳三圖地保錢金和至諭令查得並無屍親因報知保安善堂備棺收殮暫置義塚 
[准子保釋]  
　　萬大才控諸縣署請向閔行司書識蘇步洲及施大勲追交寡媳陸氏一案去臘已曾迭紀報端新正初四之晚裴邑尊升堂訊究蘇施同供陸氏業巳由萬領回叩求將小的等開釋邑尊　之諭令交人具保 
[縣訊兇手]  
　　陸順全　斃胡雲楚一案昨己紀諸報端兹悉胡又名榮初去臘除日偕胡恒全至陸榮堂銅作内索取麫錢隨與陸弟順全口角時適順全手執手鎗觸動機關卽將榮初擊斃二十五保頭圖地保周關寳聞信急投縣禀報至傍晚裴邑尊親臨相騐隨將陸順全帶回收押新正初二日升堂集訊屍兄胡榮廷訴稱胞弟偕恒全至陸店索取麫錢竟被順全開槍擊死小的當時並不在塲但陸榮堂本與小的有嫌去年六月因賒麫不遂暗藏死蜈蚣於麫内誣指小的將毒物售人吵閙不休經人勸散今又將胞弟擊死叩乞伸寃恆全所供略同順全　稱小的係浦東人在哥子榮堂店中習業洋鎗係老巡捕房三道頭巡捕之物因鎗眼不通囑爲修理小的卽將鎗眼鑽大除日小的洗菜後榮初恒全來店向修表匠索麫錢小的偶爾玩耍誤觸鎗機立時轟發致將榮初擊斃實出無心地保禀稱小的訪悉榮初實被順全無意擊斃邑尊飭將順全還押候提榮堂到案集訊核辦 
[英界公堂瑣事]  
　　嘉定人周阿四年四十九歲落魄滬江飢寒交迫前日清晨奔至虹口浦江投水自盡巡街捕見而救起帶至捕房捕頭命包探王阿二爲之換去濕衣解送會審公廨請爲安插蔡太守飭發棲流公所暫爲留養○丁管氏失去衣飾疑係魏茗香行竊報知捕房經包探沈金隆詰得魏並無行竊眞憑而該氏堅稱被竊遂禀明捕頭將該氏及魏一併移送會審公堂蔡太守飭將該氏交人出魏則暫押○王六寳榮張氏陳　氏等因向張蘭生張顧氏索欠在路爭毆由一百零二號印度捕拘至捕房捕頭飭將各人一併移送會審公廨蔡太守飭將王等概子交保張則押候訊斷○前日午刻有一瘋婦沿途胡閙由二百九十號巡捕拘至捕房捕頭命送會審公廨蔡太守飭暫發棲流公所留養旋命値日差查明該婦有無家屬禀覆候示 
[法捕房瑣事]  
　　新年設攤賭博隨處皆有然均是游手好閒之徒法界興聖街中有名小野鷄小春生等輩在該處設攤聚賭止在興高彩烈之時有某洋東之馬夫某甲偕一友人路經是處見而指癢不知如何口角遂致打架馬夫友人之頭已被打破鮮血流出據云馬夫失去時辰表一隻該馬夫隨至法捕房控告捕頭飭包探王榮培前往务人己四散後在近處烟間小茶肆内陸續拘到四人概行管押以俟解案訊理○吉祥街某烟館主於前日投法捕房控稱有某甲前來吸烟順手搶去烟槍一枝今得尋到因之送押法捕頭着押候解訊○管金利源碼頭之某西人偕西捕拘獲竊煤炭之人送至法捕房捕頭研詰之下據其人供並不偷竊煤在地上拾取備捕頭着管押一日釋放 
[助賑摭要]  
　　敬啓者奉天水患之重實冠於各省而賑欵支絀惟奉天爲獨甚所賴各處仁人踴躍輸助庶可以拯彼蒼生咸登袵席今蒙善士誦芬生惠助九八元一千兩则恒豫莊交來容卽彚解災區散放當此災廣欵絶一籌莫展荷鉅欵之逮頒濟萬姓之倒懸不獨哀黎感再造之恩卽在同人亦歌　誦德於無旣也爰登報簡以誌謝忱上海四馬路奉省恊賑公所同人謹啓新正初六日 
[書金石三例再續編後]  
　　昔人謂金石文其體例實足補史之未逮是以徐君子靜朱君懋之前有金石三例續編之刻藝林中幾視爲 
 
 

Page 5

 
 
拱璧現在朱君又訪得李氏富孫漢魏六朝墓銘纂例梁氏廷枏金石稱例馮氏登府金石綜例彚刊爲金石三例再續編吾知是書一出當必不翼而飛朱君稽古之功其偉矣哉 
[戊子除夕]  
　　漫言除舊好更新斷送流年廿四春一把瘦骸多病客半條殘蠟早眠人歲華如駛驚何速形影相看强自親覓醉不成翻失寐厭聞喧笑滿比隣○已丑元旦十年顚倒困奇窮聞說今當厄運通雪霽氷消除臘景花光鳥語待春風無聊舉酒澆青史有志焚香告碧穹懶去追尋游戲事從今黽勉矢　衷○盆梅爲寒所勒感題一律以慰之幾經盤　亦何論依舊孤高骨幹存太瘦劇憐含病態欲開猶未受春恩氷欺雪壓寗低首地老天荒始返魂不似桃花藉烘托片時僥倖列磁盆○元旦書紅口占一絶元旦書紅厄運通吟軀强健樂無窮名花良友常相聚更願尊中酒不空[  太知初稿]  
[重懷叚朗翠魁]  
　　一年幾度寫相思南北暌違知未知白璧歸子深有願黄金贖爾竟無期旣逢芝草難言秀不爲梅花那肯疾他日倘容重把袂忍教流落在天涯[  太痴題於挹翠菴]  
原娶王氏怛化已三年矣曾賦七律六章追悼并登報徵和承海内諸吟壇陸續投贈兹擬彚爲一集付諸手民用再賦俚句十章乞諸君和作早日垂示隨興之所到不必拘前韻也旣泉壤之有光亦瓊瑤之不朽曷勝感佩之至錄就夢畹生吟宗知已正之并呈紅豆館主茜 
[紅館主小樓主人太痴惜紅賦秋同正和]  
　　故劍云亡夢已非同心白首願終逢粧樓依舊人非舊每檢鍼　涙暗揮玉珮聲聲步太虚廿年一夢等華胥瑟琴三載成長别偕隱遑期挽鹿車三更風雨倍凄凉欹枕追思九轉腸聽到杜鵑啼夜血氿瀾不覺涙成行茫茫遺恨海難塡爲誤庸醫痛色絃檢　零脂與剩粉不堪回首已重泉病榻纒線只一朝紅塵撒手渺雲霄夜臺魂魄知何處萬種愁懷酒不消轉瞬三經歇曷與裘人間天上恨悠悠綖教悟徹莊生夢流水斜陽千古愁寂寞孤燈百感并西風獵獵助悽清爲將騎省悲傷意寫作哀絃斷續聲傷心曾賦怨情萹明月由來有缺圓縱道缺時圓　補伊人難結再生緣名流佳什已如林藉荅泉台一片心魂若有靈應諒我迴腸輾轉到而今滿幅珠璣屬妙才成萹何惜棗梨災寄言温李蘇黄手莫厭今番擊鉢催鶴沙浮槎仙吏張文彬郁周甫稿於申浦斗酒聽鸝軒 
[近作數首錄呈小樓主人哂政]  
　　贈王雲甫年兄半生心跡苦難明坦白如君本性成言論早經關痛癢往來同是恥逢迎並無預訂杯盤約何用再尋車笠盟患難交遊從古少兩情爲重萬金輕○寄陳愷卿姻姪十載光陰去不留猶然相朂在功修貧窮好藉經書遣思慮偏從患難周交到有情詩亦確人當失意夢都愁大家請息閒煩惱冉向陳編努力求○酬楊文焦世大兄見懷之作不作人間第二流用俞太史語翩翩年少世無儔一身脫盡豪華習兩地難消離别愁遙望鄉關雲樹隔尙餘翰墨雪泥留杭州歸棹虚前約前題愛吾廬小詩二律有杭州歸棹賦詩酌酒云云待到新　續舊游○寄張蕚卿表弟何異同根一本親直言猶幸勿生瞋光陰虚縻終無補學問源流自有眞幾卷詩書先世業外祖父以詩書起家至今已三世矣百年付託後來人老兄屬望情彌切望汝寒窓耐辛苦○贈妻陳氏夫妻患難十年申 
近十年來備甞艱苦層疉衣箱一笑空再有佳兒惟願壽起鳳兒去年七月殀亡更無餘債不愁窮飢寒幸免平安共疾病永消大小同 
近年以來頗爲病魔所困祝我生涯加倍好高堂迎養白頭翁家君與余同客申江[  止可室主人周麟瑞養蓀氏呈稿]  
[作客宣南南旋有日賦此題鄉館壁卽以留别席瀚伯副郎王芾卿主政曹再韓太史洎諸鄉先生]  
　　來去無多日光陰等逝川題詩留客館立馬整歸鞭風雨鷄鳴夜雲烟雁影天何時重到此與子共纒綿[  味道館主葉耀元]  
[由都中之通州]  
　　紅旆高懸客店家緑楊樹下駐征車道途苦似南飛雁一陣狂風半陣沙蕭蕭一路大東風風向西吹馬向東遙望暮烟頻四起車聲人影夕陽中紅遍萬家燈火稠黄昏時候到通州城門啓閉勞關吏因至州署約伴故入城共費京錢八百籌京俗五箇當十錢呼一百八百云者四十箇當十錢也[  味道館主]  
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十四年二月初五日京報全錄]  
　　宫門抄○諭旨三道錄前○發抄硃批五道○大臣永奏致祭事畢回任視事摺○皖撫陳奏懇請旌奬片○又奏調署知縣片○晉撫剛奏考核知縣片○鄂撫奎奏委解銀兩片○廣西撫沈奏請補要缺同知摺○晉撫剛奏照繕幕反清單片○陜督譚奏武員開缺片○十二月初五日刑部都察院大理寺侍衞處値日無引見○麟書請假五日○定公許應騤德銘各請假十日○侍衞處奏派口外賜奠派出恩輝鳳鳴○召見軍機薛允升奕年○發抄慶裕奏循例派員會哨奉硃批知道了欽此○剛毅奏汪爾艎補托克托城通判奉硃批吏部議奏欽此○又五寨令張書紳完欵開復奉硃批着照所請該部知道欽此○又京控並無未結各案奉硃批刑部知道欽此○張仁黼奏交卸學政篆務起程日期奉硃批知道了欽此○○奴才永德跪奏爲奴才致祭事畢回任視事恭摺覆奏仰祈聖鑒事竊奴才奉旨前往多倫諾爾致祭章嘉呼圖克圖於十月十八日由口起程業經恭摺奏報在案奴才輕騎喊從取道察哈爾左翼四旗於二十四日行抵多倫諾爾地方當卽親詣善因寺令將恩賞祭品等件恭陳於章嘉呼圖見圖靈前奴才敬謹祭奠訖該呼圖克圖之徒衆均感荷皇仁望闕叩謝天恩奴才致祭事畢遂於二十六日由多倫諾爾起程於十一月初三日行抵張家口任所卽行接理任事除咨行理藩院查照外所有奴才致祭事畢回任視事緣由理合恭摺覆奏伏乞皇太后皇上聖鑒謹奏奉硃批該衙門知道欽此○○陳彝片再皖省水災勸辦工賑案内續據統帶盛字右軍提督衞汝貴遵其母命又合肥縣人直隸正定鎭總兵葉志超遵其故父母遺命又毫州人楊永吉遵其故父監生楊九忠母楊劉氏之命各捐銀一千兩先後解交賑捐局兌收濟用據該司道詳請具奏前來臣查該員等秉承親志籌資救災慷慨樂施均堪嘉奬所捐銀兩核與建坊定例相符合無仰懇天恩俯准衞汝貴爲其母一品命婦衞王氏葉志超爲其故父一品封職葉巨川故母一品命婦葉涂氏楊永吉爲其故父監生楊九忠母楊劉氏各於本籍自行建坊給予樂善好施字樣以彰旌奬謹會同兩江總督臣曾國荃附片具奏伏乞聖鑒訓示謹奏奉硃批着照所請禮部知道欽此○○陳彝片再署蕪湖縣知縣錢文驥署事期滿應卽改員往署以專責成查有來安縣知縣嚴組璋悃愊無華堪以調署該員本任内並無承緝己起四叅案件據藩臬兩司會詳前來除檄飭遵照外謹會同兩江總督臣曾國荃附片具陳伏乞聖鑒謹奏奉硃批吏部知道欽此○○剛毅片再前准吏部咨外省試用人員令各督撫於期滿時嚴加考核等因歴經遵辦在案兹拔貢試用知縣孫鳳藻於光緒十二年十月十一日到省現已試用二年期滿據藩臬兩司詳請甄别加考具奏前來臣查拔貢試用知縣孫鳳藻留心吏治考以律例亦能通曉堪以留省照例補用除將該員履歴咨部查照外理合附片陳明伏乞聖鑒謹奏奉硃批吏部知道欽此○○奎斌片再准吏部咨具奏籌欵恭修會典稿書請 
旨飭催各省積欠飯銀一摺於光緒十四年八月二十四日奉旨依議欽此欽遵鈔錄原奏咨行到鄂計單内開湖北省欠解咸豐元年至六年共銀六千兩等因當經轉飭遵照去後兹據湖北布政使蒯德標詳稱遵查湖北咸豐六年以前省垣迭陷耗羡無欵　　積欠飯銀業經奏奉免其籌解兹以恭修會典稿本需欵甚鉅自應設法解濟現於耗羡項下酌撥銀二千兩查有管解第八批京餉委員大挑本班儘先補用知縣王如松試用同知楊秀觀堪以委令搭解等情詳請奏咨前來臣覆核無異除給咨委解並咨部查照外謹會同督臣裕祿附片具陳伏乞聖鑒謹奏奉硃批吏部知道欽此○○廣西巡撫臣沈秉成跪奏爲烟瘴要缺同知需員籲懇聖恩俯准揀員補授以裨地方事竊照太平府明江同知李宗庚准其告假開缺回籍修墓於光緒十四年五月二十日奉旨後五日行文按廣西照限一百日减半計算扣至七月十五日接到部文開缺應歸七月三十日截缺所遺員缺係烟瘴題調三年俸滿撤回内地候升之缺例應於太平等五府二州廳内先儘籍隷廣東福建湖南雲南貴州等五省人員揀選調補如人地未宜准以别省人員揀選遇人地不宜於别府别州内先儘籍隷五省人員揀選該處地當邊要現値籌辦邊防一切整飭撫綏戢暴安良尤關緊要非精明幹練之員弗克勝任臣與藩臬兩司於太平等五府二州廳内及内地實缺同知籍隷廣東等省並籍隸别省合例應調人員内逐加遴選非現居要缺卽人地未宜一時寔無可調之員伏查定例州縣以上如遇例應題調缺出及煙瘴地方俱准升調兼行又道府以至同知知州如係奉旨命往或督撫題明留於該省候補者無論應題應調應補之缺該督撫擇其人地相宜者悉准先儘補用又廣西龍勝通判明江同知等三十四缺水土最爲惡毒别省人員不勝服習應於内地揀選廣東福建湖南雲南貴州等省人員調補如無合例堪調之人准以候補人員請補或以應升人員請升均比照三十四缺揀選定例一律於籍隷廣東福建湖南雲南貴州等省人員内揀選請補請升又於奏補百色直隷廳同知案内接准部咨百色直隷廳同知員缺無論請調請補請升時均先儘籍隷廣東等五省人員揀選如實在人地未宜准其聲明再以别省人員揀選至龍勝通判等三十四缺請調請補請陞亦應一律變通比照百色直隷廳同知之例辦理以歸畫一而資治理等因在案今太平府明江同知係烟瘴題調要缺按例應以太平等五府二州廳内籍隷廣東福建湖南雲南貴州等省人員揀選請調請補請陞查實缺内地及應補應升班内雖有籍隸五省之員與此缺人地未宜未便稍涉遷就兹於籍隷别省應補人員内逐加遴選查布補用同知直隷州知州恩隆縣知縣熊繼軒年五十三歲安徽六安直隷州人由廪生中式同治庚午科舉人光緒二年丙子恩科會試中式進士引見奉旨以知縣卽用欽此簽掣廣西光緒三年三月二十二日到省四年二月季署昭平縣知縣是年在廣醵藩庫遵例報捐同知銜五年正月卸昭平縣事十月委署賀縣知縣七年奉文准補武宣縣知縣九月初二日到任因援剿越南邊匪案内出力保奏請以同知直隷州知州在任補用經吏部核議於光緒九年五月二十日具奏奉旨依議欽此調補今職奉部覆准委署蒼梧縣知縣卸事後飭赴調任於光緒十三年十一月初二日到任該員才具明幹精力强健能耐烟瘴以之請補太平府明江同知實屬人地相宜雖非太平等五府二州廳内籍隷五省人員例得小請揀補據藩司馬丕瑤臬司張聯桂會詳前來相應仰懇天恩俯念邊疆要區需才孔亟准以補用同知直隷州知州恩隆縣知縣熊繼軒請補太平府明江同知於烟瘴要缺可收得人　效如蒙俞允俟該員經手事竣照例給咨送部引見恭候欽定至所遺恩隆縣知縣員缺係苗疆咨調三年俸滿在任候升之缺例應由外揀員調補俟接准部覆再行遴員請補該員任内奉行罰俸案件除欽奉恩詔寛免外只有一件因蒼梧縣流犯樂懷應在配脫逃一案應將疎脫流犯一名之兼轄官署蒼梧縣事恩隆縣知縣熊繼軒照例罰俸六個月逃犯照案緝拿此外並無降罰住俸停升等案亦無已經咨叅未奉部覆事件合併陳明謹會同兩廣總督臣張之洞恭摺具奏伏乞皇太后皇上聖鑒勅部核議施行謹奏奉硃批吏部議奏欽此○○剛毅片再各省學政到任應將閱卷幕友人數籍貫由督撫查明具奏兹查山西學政翰林院編修臣管廷鶚於本年十月十三日到任將閱卷幕友及姓名籍貫造册咨送前來臣覆查該學政所延閱卷幕友並無山西本省之人理合照繕清單恭呈御鑒謹附片陳明伏乞聖鑒謹奏奉硃批知道了欽此○○譚鍾麟片再據肅州鎭總兵李培榮呈稱鎭屬金塔恊副將歐陽華坤得患痰疾醫藥罔效於光緒十四年十月二十日病故又肅州鎭標中營遊擊李大有偶患傷寒服藥罔效同日在任病故呈請奏明開缺前來臣覆核無異除委甘肅提標前營遊擊黄德懿前往接署金塔協副將篆務外相應請旨開缺所遺金塔協副將及肅州鎭標中營遊擊均係邊徼要缺容臣另行揀員請補理合附片具陳伏乞聖鑒謹奏奉 
硃批兵部知道欽此 
 
 

Page 10

 
 
[光緒十四年十二月十五日京報全錄]  
　　宫門抄○諭旨一道錄前○陜督譚奏委署州縣片○湖督裕奏管解經費片○陜督譚奏閱操事竣摺○廣西撫沈奏請留副將片○閩督卞奏匯解京餉起程摺○陜督　奏揀員借補都司片○將軍慶奏留城守尉片○滇督岑奏調總鎭較閱武闈騎射片○廣西撫沈　奏檄調副將同考外塲片○大臣杜等奏揀員更換摺○陜督譚奏守備開缺片○湖北學政趙奏報接印日期摺○十二月十五日内務府國子監侍衞處値日提督衙門引見四名頤和園六名正黄蒙二名○錫珍等磨勘試卷覆命貝勒由東陵　京請安○師曾謝管溝渠河道恩○長春謝署正黄蒙副都統恩○許應騤定公德銘各假滿請安○直隸副將孫善成謝恩○四川副將鄧全勝謝恩○内務府奏派更換犧牲所値年派出崇光○順天府奏京師得雪四寸有餘○召見軍機孫善成鄧全勝王祖光文治○○譚鍾麟片再安西直隸州知州姚定荃請假遺缺查有補用直隸州知州沈模堪以委署隆德縣知縣王樹槐調補寍夏縣知縣遺缺查有補用知縣宋芬堪以委署代理安化縣知縣徐光興到任以來辦理諸臻妥協堪以改爲署理以專責成據藩臬兩司會詳前來除檄飭分别給委外理合附片陳明伏乞聖鑒謹奏奉硃批吏部知道欽此○○裕祿片再前准户部咨奉上諭光绪十四年内務府經費撥湖北鹽厘銀五萬兩陸續徑解内務府交納等因欽此行令欽遵辦理業經督飭司道籌撥本年第一批至第四批内務府經費鹽厘銀共四萬兩委解赴　交納隨時附片奏報在案兹湖北布政使蒯德標署鹽法武昌道惲祖翼籌撥本年第五批内務府經費鹽厘銀一萬兩隨解平餘抬費布袋劈鞘等項銀三百三十兩飭委補用知縣朱桂馨曹秉綱管解赴京交納所有本年奉撥銀五萬兩業已掃數解清等情詳請奏咨前來　分咨外理合會同湖北巡撫臣奎斌附片具陳伏乞聖鑒謹奏奉硃批該衙門知道欽此○○頭品頂戴陜甘總督臣譚鍾麟跪奏爲校閱省標各營官兵秋操事竣恭摺仰祈聖鑒事竊照陜甘督標並蘭州城守六營馬步守兵向按春秋二季合隊操演臣於九月二十二日率同司道親赴教塲校閱各營官兵與新練步隊一旗操演香山速戰等陣隊伍整肅器械鮮明奇正相正進止如法施放連環槍炮並噴筒火彈穩練有準比較刀矛籐牌亦殊便捷前所練馬隊三旗令合隊操演馳驟諳嫻馬上放槍聲勢極其聯絡臣當擇其技藝出衆者分别奬賞以昭激勸仍嚴飭各營將弁一體認眞操練務期精益求精有勇知方以冀仰副聖主整飭戎行至意所有校閱省標各營官兵秋操事竣緣由理合恭摺具奏伏乞皇太后皇上聖鑒訓示謹奏奉硃批知道了欽此○○沈秉成片再記名總后洪廣成於同治六年由武童投効楚軍營隨剿陜西甘肅新疆等處迭著戰功薦保花翎總兵銜儘先推補副將光緒十年調粤差委彚案奏保以總兵記名 
簡放又保留甘肅儘先補用副將陣愼友於同治元年由武童投効楚軍營隨剿浙江轉戰福建廣東直隷山東山西陜西甘肅新疆剿除髮捻回匪洊保花翎副將留於甘君儘先補用因辦理邊防調粤差委該員帶勇防邊有年樸誠勇敢能耐勞苦於邊地情形熟習甚爲得力相應仰懇天恩俯准將記名總兵洪廣成留於廣西委用留甘儘先補用副將陳愼友改留廣西儘先補用俾收指臂之效謹會同兩廣總督臣張之洞廣西提督臣蘇元春附片具奏伏乞聖鑒訓示謹奏奉硃批着照所請兵部知道欽此○○頭品頂戴閩浙總督臣卞寳第跪奏爲匯解各欵京餉委員起程日期恭摺仰祈聖鑒事竊照光緒十四年分部撥内務府茶稅京餉銀五萬兩固本京餉每月五千兩當飭司局籌解已據籌備内務府茶稅銀三萬兩固本京餉銀三萬兩委令試用知縣顧芹試用通判李鳳翎先後督商匯解赴京投納經前督臣楊昌濬奏明在案兹再籌解内務府茶稅銀二萬兩固本銀三萬兩委令候補知縣本任邵武府經歴曾光禧督同號商如數籌墊進京投納該委員定於本年十月十九日起程仍俟報到上庫日期再行由閩提欵發還據福建善後稅厘兩局司道具詳前來除分咨查照外臣謹恭摺具奏伏乞皇太后皇上聖鑒謹奏奉硃批該衙門知道欽此○○頭品頂戴陜甘總督臣譚鍾麟跪奏爲揀員借補都司要缺以裨營伍恭摺仰祈聖鑒事竊照陜西延綏鎭屬高家堡都司趙連科請補白土管遊擊奉部覆准在案所遺都司員缺係屬要缺自應揀員請補兹查有總兵銜留陜甘儘先補用副將署延綏鎭左營遊擊王俟 
勝戎務熟諳辦事勤奮以之借補斯缺洵堪勝任合無仰懇天恩俯准以王占勝借補高家堡都司員缺以期得力如蒙俞允應占接准部覆後卽行給咨送部引見以符定制除該員履歴咨送兵部外謹會同陜西固原提督臣雷正綰合詞恭摺具奏伏乞皇太后皇上聖鑒訓示謹奏奉硃批兵部議奏欽此○○慶裕等片再查岫巖城本年大水爲災該城守尉現在清查災户辦理賑務尙未完竣未便遽易生手合無仰懇天恩准該城守尉嘉善暫緩陛見出自逾格鴻施謹奏奉硃批覽欽此○○岑毓英片再查定例武闈鄉試巡撫主試總督監臨其考試武舉外塲時如督撫俱係漢員應咨調提鎭來省公同較閱歴經遵照辦理在案兹屆本年滇省舉行戊子正科武闈鄉試臣現在出省查閱營伍且與撫臣譚鈞培俱係漢員例應咨調提鎭來省公同撫臣較閱騎射據藩司曾紀鳳提調糧儲道松林會詳請調前來臣查有昭通鎭總兵何雄輝熟習騎射堪以咨調較閱除照會外謹會同雲南撫臣譚鈞培附片陳明伏乞聖鑒謹奏奉硃批知道了欽此○○沈秉成片再武闈鄉試例應咨會提督總兵一員來省會考外場若提鎭駐劄路遠或因他出則令副將一員本年副將廣西舉行戊子科武闈鄉試提臣蘇元春現駐龍州其署理左江鎭右江鎭柳慶鎭各總兵或駐劄之地距省較遠或有應辦防捕事宜俱未能來省兹查有署義寗恊副將馬進祥堪以檄調來省隨同考較除咨明兩廣總督𦣞張之洞提臣蘇元春查照外所有代請副將同考外塲緣由理合附片具奏伏乞聖鑒謹奏奉硃批知道了欽此○○奴才杜嘠爾車林多爾濟詳麟跪奏爲年滿卡倫侍衞循例奏請揀員更換以重職守恭摺仰祈聖鑒事竊查烏里雅蘇台科布多所屬各卡倫侍衞三年期滿向例由奴才等奏請更換歴經辦理在案兹據管理博多霍呢豁壘卡倫侍衞慶福呈稱竊自光緒十一年十二月間到卡任事起連閏扣　光緒十四年十一月止現屆三年期滿祈請揀員接替更換等情呈報前來查該侍衞旣經任滿自應循例請旨飭下領侍衞内大臣迅卽揀員更替以重職守謹將年滿卡倫侍衞循例奏請揀員更換緣由理合恭摺具陳伏乞皇太后皇上聖鑒謹奏奉硃批該衙門知道欽此○○譚鍾麟片再查凉州鎭屬水泉堡守備袁義龍於光緒七年借補斯缺業經發給署劄今已八年該員尙未來甘亦無實在下落現値整頓營伍之際員缺未便久懸據甘肅提臣周達武咨商前來相應請旨開缺容臣另揀合例人員請補謹附片陳明伏乞聖鑒謹奏奉硃批兵部知道欽此○○湖北學政臣趙尙輔跪 
奏爲恭報微臣到任接印日期恭摺仰祈聖鑒事竊臣荷蒙天恩簡放湖北學政復蒙恩兩次召見聖訓周詳跪聆之後遵卽來裝起程於本年十一月初一日行抵湖北省城初二日准前任湖北學政臣張仁黼委武昌府學教授邵樂裕江夏縣學教諭張兆椿謹將欽頒光字三百二十二號湖北學政關防一顆並各文案册籍齎送前來𦣞卽於是日恭設香案望闕叩頭謝恩祇領任事訖伏念臣夔門下士詞館備員未報涓埃方深悚惕兹筣渥承恩命視學楚邦江漢爲人才薈萃之區士習文風夙稱美盛我朝文教振興經歴任學𦣞搜剔弊端講求實學承其後者稱職尤難臣惟有恪遵聖訓嚴密關防固不敢苛刻而失士心亦不敢姑息而滋弊竇出身寒素苦甘肯負乎初心惕志冰淵得失難逃乎宸鑒所有微臣到任接印月期除循例恭摺具題外理合敬謹繕摺奏 
聞再臣經過直隸河南地方年榖順成民情安謐堪以仰慰宸厪合併附陳伏乞皇太后皇上聖鑒謹奏奉硃批知道了欽此 
 
