# 1934 - 139 - 4908656

 

Page 1

 
 
[珍物待購] [  申報館恊振所拜啓]  
　　本舘恊振所　經解賑欵以來屢承諸大善士源源接濟且有以珍物助振者惟連城之寳旣承割愛相投而美玉之沽尤賴知音鑒賞特將各種珍玩羅列於下倘蒙仁入君子慨擲亷泉旣能廣積陰功且可增輝藝圖誠一舉而兩得也計開朱漁珊帖一部高澹游山水一幅 
[醫林指月出售] [  圖書集成局代啓]  
　　醫林指月一書爲胥山老人王琢崖先生所輯計書十二種曰醫學眞傳曰質疑錄曰醫家心法曰易氏醫家曰芷園肊草存案曰敖氏傷寒金鏡錄曰痎瘧論疏曰達生編曰扁鵲心書曰本原崇原曰侶山堂類辨曰學古診則集前明及國朝諸名醫箸述彙輯成編誠醫學之準繩後人所宜奉爲圭臬者也原板久已模糊茲本局承博文書局之　排印成編賜購者請臨上海博文書局揚州點石裕記選取可也計書八册每部價洋一元六角 
[閲報紀新錢入市因書其後]  
　　圜法之壞至今已極錢串之短實爲近年以來所未聞當光緖初年每墨西哥銀一圓猶可兑錢一千一百文或一千零數十文不等爾時已有制錢缺乏之虞今則每墨西哥銀一圓祗兑錢九百餘文去臘今春錢根緊急時并不足九百之數民間之以洋入而錢出者受此暗中之剝蝕頗困苦之原錢價之何以翔貴或云載運出洋或云燬作銅器或云攺鑄私錢夫燬作銅器攺鑄私錢二者誠有之事蓋自國初以迄乾嘉五朝其錢類皆肉好均厚攺鑄私錢雜以鋅砂之類可以剖一爲二甚且剖一爲三四鄉鎭市肆問猶可攙雜行用私鑄者於是乃大獲其利昔年譚序初中丞知府吳中時嚴禁私錢每十錢一千定以六斤四兩爲準不得略短當時銅價尚賤以一千錢易六斤四兩之舊銅猶虞不可必得何况今者銅價日貴有不燬錢爲銅鑄造各器以博利市乎此所以僻野之區爐竈充斥奸民不惜以身試法取制錢而銷燬之也至載運出洋之説則泰西各國貿易之事無有以銅錢爲價者運往何用或謂銅錢中有金銀可提故各國以之裝運出洋提出金銀後仍鎔爲銅以造各器殊不知銅錢中並無金銀可提化學家皆能知之爲此説者大抵市井無識之徒妄騰口説欲借是以誣衊各國也是故制錢之省其弊皆由姦黠之民私燬私鑄而並無所謂運往外洋之事大吏關心民瘼知錢爲民生利用之資來源日竭則閭閻受困愈覺不支於是創議鼓鑄新錢以濟行用如廣東湖北浙江江蘇各省皆擬設局開爐以救錢荒之害或用機器或用土法用機器鑄成者肉好光瑩潔凈可愛用土法鑄成者其質不免稍麤然無論機器土法所鑄終不敵所費故大吏每以不能持久爲憂上年兩江總督劉峴莊制軍曾奏請鼓鑄新錢每文以重七分爲率庶使銷燬者無所得利則不禁而其弊自淸嗣奉俞允而各省鑄造新錢遂遵此而行廣東湖北浙江皆已鑄成發市行用而在蘇省則不多見蓋以路遠而又不准多帶至他埠也金陵雖亦嘗有鑄錢之議至今尚未舉行惟上海製造局自二月添設鑄錢局以來開爐鼓鑄工作不遑刻已鑄成若干飭南北市各錢莊繳銀承領本館已紀其事於報端從此新錢流行於市將見市價可以日平而錢源無憂或涸豈非裕國利民之政而爲商民所頌德勿諼哉據局中人言今兹所鑄之錢每千計重四斤六兩蓋恪遵每文七分之限也然鑄錢一千所費尚不至一千之數雖貪利莠民以錢質旣輕無所生其覬觎不致有私燬私鑄之虞但所鑄不敵所費恐終不能持之久遠苟非再爲變通則此便民利國之爲當必不能爲繼查我朝錢弊重輕本因時而定順治元年錢重一錢二年攺鑄一錢二分十四年加至一錢四分康熙二十三年以銷燬弊多乃攺鑄一錢嗣又慮滋私鑄四十一年仍復一錢四分雍正以後錢文精致工本愈重行之稍久慮滋銷燬攺照順治二年每文重一錢二分繼又减輕二分攺照順治元年每文以一錢爲準今以銷燬之多新鑄之錢每文祗重七分在上者可謂苦心孤詣謀畫周詳矣而猶不免虧折似不妨冉爲减輕嘗考香港於五十餘年前攺隷英國後英人亦嘗鑄錢行用於市每文祗重三分其質雖小而甚精良今宜仿而行之亦鑄重三分之錢庶使出入之費足以相抵不至有所耗折而停止於後來或曰錢重固虞私燬錢小又恐私鑄殊不知照香港成法須用機器然後可鑄非如土法鑄以爐火各銅工皆能爲之故錢雖小奸民斷不能私鑄也欲爲久長之計此法似可仿行余故敢爲職司其事者貢其一各也 
[諭旨恭錄]  
　　四有十二日奉旨張有埏著以主事分部行走廕生景陞者以旗員用禮科給事中員缺著龐鴻書補授分發浙江補用知府程熙增雲南知府張霖甘肅同知南世德山東知州何福賡安徽通判周家煜福建通判吳瑞麒兩淮盬運判陳鄭銓直隷知縣邵虎文江蘇知縣李思棠河南知縣羅守愨呂耀卿曾炳章熊廷襄曾鵾祥朱致廣湖北知縣章慶伯湖南知縣陶譽光福建知縣姚守瑴福建知縣王同鈞安徽知縣孫頤年劉石巖彭德超甘肅知縣李鼎湖北知縣瞿榮棪廣西知縣陸際烈兩浙鹽大使胡榦山東鹽大使錢志熙福建鹽大使史秉直俱照例發往擬補内閣中書阿克敦布文元俱准其補授黑龍江倉官員缺著擬正之博陞補授擬陪之榮春著記名保舉山東補用知州傅海鵬著照例用服滿四川奉節縣知縣孟瀅着不必坐補原缺奏留吏部學習員外郎文瀛着進其留部欽此○十三日奉旨直隷河間協標中軍左營都司着劉龍光補授欽此 
[本館接奉電音]  
　　昨日淸晨京師飛電傳來旨一道敬謹譯登○四月二十一日奉旨前任吉林將軍長順著仍挑在乾淸門欽此 
[美使抵津]  
　　天津采訪友人云英國使臣竇樂伯君帶同叅贊甘伯樂君齎奉國書由滬上駛抵津門赴督轅拜會聞小作勾留卽須北上云 
[批示闈商]  
舊充闈姓子廠商人顧敦業等遞禀督轅𤁋陳一切督憲批示查闈姓商人應繳餉項及報效銀� 
兩局中祗問總商不問子廠總商自行交涉與官無干舊商之事與新商無涉此一定不易之理本部堂爲杜敝益餉起見去春特懸牌出示卽可交銀維時府考將近開考從寛准給詎屢催屢展久不淸繳經户部奏明奉旨行令年内繳足一百萬不足革退將已繳之銀充公另行招募然猶續展一個月至正月底仍無銀交豈能不革退所繳之欵豈能不全數充公蔡鄭兩商咎由自取爾等所藉口者惟局中出示一語殊不知局中出示時原准其承充就事論事迨延不繳欵部催嚴切豈能因出示而免革商蔡鄭之不可靠局中耳目未周豈爾等耳目亦未周耶局中收繳總商之銀未收子廠出資若干先未報局有案事後混開豈能作准蔡鄭已繳之欵業已遵旨充公并非官吏侵蝕又豈能以此藉口耶此事已據實奏聞蔡鄭已經管押現飭兩縣嚴拿蔡壽嵩張榮貴到案追繳廣潮兩塲正餉爾等如能扭送指証當將子 
 
 

Page 2

 
 
廠欵一併嚴追可也詞抄姑附 
[漢皋茶市]  
　　漢口采訪友人云本年湖北産茶各地雨水太多以致一旗二槍頗形减色陳茶入市價値頗高刻下浮梁賈之接辦二茶者迥不如頭茶之盛聞羊嶁洞頭茶每擔値銀三十兩崇陽從同聶家市减去九兩洋商中購以轉運者僅元和天祥新泰錦隆順豐百昌柯化威阜昌諸家 
[秦淮棹歌]  
　　金陵訪事人云考棚東首之長生菴素無香火幸殿前有空舍數間每遇考期租寓生童稍資貼補今歲府試又届有甲乙二童同寓於此甫居數日甲遂向該僧云此間湫隘囂塵勢難久住今欲另覓他庽特給靑呋五百以作數日租費遂偕乙雇挑夫二名將行囊各件盡行搬去詎甲出門後又回菴語僧云子有寗綢夾馬褂一件遺落是處僧答以無有甲卽作色逼令償還僧云先生將各件逐一檢淸始出寺門何得無端訛詐甲聞之大怒遂將殿上燭台向僧頭擊去幸未擊中然已血流被面於是附近各鄰遂與甲理論咸欲送至縣學懲辦幸有魯仲連其人者出爲排解令燃爆竹一千爲該僧服禮其事始寢○江寍府劉名譽太守訪獲綽號秃尾巴龍地棍等三名已紀前報昨聞太守又拿獲地棍蔡保子綽號通城虎一名并陳佩之周少卿二名均屬積年地痞所犯各案指不勝屈太守因入塲考試各童諭令暫送江寍縣收所侯考畢後再行懲辦○本邑某甲素有阮步兵之癖每當宴會不醉無歸某日在中正街某戚黨處痛飮歸過四象橋順繞河干行未數十武忽失足墮水適有柴船停泊岸邊未至沈入大底後遇更大經過援之以手亦云幸矣 
[江寍試事]  
　　金陵訪事友人來函云本月十四日爲句容溧水等屬府試計與考諸童多至八百餘人是日三鼓時各童齊赴考棚聽點因魚鑰未開多在堦前任立無何珠跳口雨勢等傾盆各童欲避無從衣裾盡濕直待　更四轉始聞砲響隆隆重門洞啓諸童爭先而入擁擠異常其時上元縣張大令江寍縣胡大令均在頭門監察俟點畢時已銅漏聲殘東方旣白矣十五日二鼓始行放牌文題錄後句容作新民詩曰周雖舊邦溧水吾猶人也必也高湻瞻彼淇　緑竹漪漪有斐君子江浦慈者所以使衆也康誥曰如保赤子六合而后可以教國人詩云其儀不忒通塲欠題節用而愛人詩題未詳○十六日爲江寍駐防上元縣江寍縣各童正塲計三屬與考者約八百人聞太守於三牌後所交之卷另葢戳記分别閲看大約四鼓後納卷者不能錄取駐訪題未詳上元題比及三年可使足民江寍題足兵民信之矣通塲次題交隣國有道乎詩題賦得預報明年及第花得花字 
[雲津夏諺]  
　　天津訪事人函云日前法國副領事同法商某君乘馬車行近老龍頭地方將欲轉灣突有裝煤小車四五輛在前推行有一車拉縴者係一小童不及避讓馬車已電擊風馳而至馬見小車驚而人立致將車轅折斷馬已受傷幸洋人下車甚疾並無所恙否則有不堪設想者矣○又某營官之少公子某日乘馬車馳河束小關韋駄廟前遇一久病初愈之人正在道旁徐行躱避不及竟遭軋傷路人代抱不平向茉公子理論乃以簸羅抬送回家延醫調治未知能無性命之虞否○津郡迷拐幼孩之事不一而足前已屢登報端兹聞城内某公館僕婦係武淸縣人日前其夫帶領幼子來城尋覓日暮宿於趙家場小店内翌晨令其子出買食物許久未回徧覔無蹝知入拐匪之手沿路哭訴四處偵尋路人見之莫不爲之酸鼻○去歲法租界開設戲園生意頗爲不惡奈園主戴雲亭非個中人以致班中名角如周春奎景四寳飛來鳳嚴寳恆等風流雲散現雖有一二平常脚色登臺唱演恐生意不能久持近聞海大道西英租界順成木廠地方又造一戲園經某紳出本銀二萬兩以四千兩令周春奎赴上海置備戲箱等件其戲園地勢寛廣較法界戲園規模更爲宏暢餘地建造樓房二百餘間出賃各項生意及爲班中人居住之所現已鳩工庀材將興土木擬於中秋前後開張吾恐是園一開法界戲園當更不能支持矣 
[寗郡中西學堂課題]  
　　寍波訪事友人來函云寍郡中西學堂章程及開考日期前已列報兹悉是日在府署扃試文題吾道一以貫之曾子曰唯詩題士先器識得先字府憲程太守因到者僅三十餘人深恐各學生未及週知故又牌示一八日補考仍在府署扃試到者有七十餘人文題日知其所亡至博學詩題四月淸和雨乍晴得晴字 
[加課發案]  
　　杭州訪事友人來函云前報紀浙省學政徐大宗師於初八日考試書院肄業各生現已發案取錄一百名共奬洋二百元學憲初意擬每課奬洋四百之數後因通省士子甄别未錄取者尚多擬於五月分起每月初一日另考一場凡在學諸生未經書院肄業者均准報名已肄業者仍於初八日考試彼此不得矇混兼考其借名投考者查出重責不貸取列者卽將一半奬洋分給俾免向隅 
[武林蠶信]  
　　杭州訪事人函云浙省蠶桑之利甲于天下杭地所産雖不若嘉湖之盛而較之他處則有過之無不及也蠶性喜暖宜晴今歲自四月以來幾乎無日不雨天氣又寒現在節届小滿往年已有新絲入市今則蠶未成蘭兼且瘦弱異常難冀豐收而桑葉之價又較往年加增每拒需洋三元左右業此者無不憂形于色日事禱祈所望蒼蒼者天速轉晴和以紓民困也 
[浙省官塲紀事]  
　　杭州訪事友人來函云浙省所産黃茶例應入貢現當茶市已興之後由藩憲札委杭州理事同知溥曉泉司馬採辦○浙省續解第四批京餉現由惲方伯委候補縣徐大令引淸管解於十六日兑銀釘鞘寄存外庫○調署餘杭縣關大令鍾衡交卸黃巖來省算淸交代呈送府結於十八日禀辭赴餘杭履新○省中上城保甲總巡孫别駕鼎新現届期滿由臬憲委候縣貝大令藴章接辦 
[銀圓開局]  
　　杭州訪事友人來函云浙省設立銀圓局停工已久而市上通用無不稱便惟所鑄除字跡模糊者概行燬銷外所存無多早已告罄雖經藩憲復開鄂粤兩省運解來杭仍恐不敷周轉是以防軍局帮辦丁碩甫觀察特諭工匠赶將新購大號機器速爲整理俾得早日開爐鼓鑄現已裝整齊全外加油漆局門之外派有兵丁差役把守攔阻閒人使不得進内蓋恐有意外之虞也所有局中提調已委莊太守人寳爲總理而以潘太守祖詒周太守志靖副之其監工收支各差則委候補縣章大令鑄陳大令敬修王大令廷樑候補府經歴裘參軍福照縣丞楊二尹廷蔚辦理 
[銅帽傷人]  
　　天津采訪友人云火藥中性最猛烈者莫過於白色鑠儲之固宜縝密而移動尤必小心否則炸裂堪虞動致傷人殞命焉本月某日天明後五點餘鐘時傳聞海光寺機器局銅帽無端炸裂以致轟斃數人急往詢之知帳房内堆存已裝白藥之銅帽若干委員李君恐肇禍端遣劉姓工人移置他處稍一動手大聲忽發幾如石破天驚劉之右腿已不翼而飛腰腹亦皆破裂頭面焦灼口鼻模糊李君急命人舁至家中未幾卽呼號而斃此外受傷稍輕者尚有五六人亦慘矣哉 
[憲眷殊殷]  
　　英美租界會審讞員屠興之别駕到任已週兩載近因感受潮濕具禀乞回江寗南捕本任旋接道憲劉康侯觀察批留略云屠倅素稱幹練今患病雖云屬實惟在廨亦可調養毋庸開缺回任 
[日員將來]  
　　昨據關道憲劉札飭英公廨讞員稱現在知有日本陸軍步兵太尉梶川重太郎來華游歴直隷河南江蘇山東等處隨帶跟役二人如其來滬須得隨時照料别駕奉札立卽照會日本領事如其到埠請將到境出日期明白知照俾可據情申覆 
[領事接任]  
　　日本駐滬代總領事官龜山松次郎近已交卸回國此缺現由該國政府委前任杭州領事小田切萬壽之助來滬署理已於前日接視事矣 
 
 

Page 3

 
 
[告示照登]  
　　欽加四品銜辦理英美租界會審事務兼辦洋務局提調正任江寗南捕分府屠爲出示曉諭事奉關道憲劉札據民販王金裕徐良英等三十二名聨名來轅具禀以市面出售百貨被用重秤致受暗虧禀求示禁等情到道查私造斛斗秤尺不平在市行使律有治罪明文詎容違犯據禀前情除出示諭禁外合抄示稿札飭遵照一體曉諭查禁等因下廨奉此並據王金裕等聨名具禀前來合行出示諭禁爲此示仰軍民人等一體知悉嗣後凡遇賣買貨物務以曹磕十六兩爲一觔毋得再用私造重秤該民販等亦不得擡價居奇總期彼此公平交易各勿相欺倘敢有意抗違致啓爭端察出定予究辦不貸其各凛遵切切特示 
[縣令騐屍]  
　　前日本邑新閘二十七保十圖地保徐子良投上海縣署禀稱小的所轄圖内有唐阿三者開設烟館昨日有不知姓氏之某甲自縊烟館中唐情急告知小的是以投案禀請相騐黃愛棠大令准之遂於午後一點鐘時傳齊刑仵書差命駕蒞屍塲徐保已預備公案大令旣降輿升座卽飭將唐傳訊唐供稱小的在治下開設小烟館刻因資本不敷盤與岳父嚴姓接手昨日晚間八下鐘時甲乙二人來享烟霞滋味未移時乙卽翩然而去甲睡在烟榻上小的疑之將甲喚醒查點之下失去烟槍一支明知伊等串竊欲將甲送至巡防局訴請局員老爺訊追稱今日與乙途中相遇須伊舉薦生意是以約至此處吸烟不料乙竟乘機行竊現在願將乙尋覓著交小的不依不知甲如何闖入後屋自縊大令怒謂爾所供情節支離烏足深信唐供稱小的勒令甲將乙交出甲左枝右梧是以將伊扃閉後屋大令飭仵役將屍察騐仵役唱報屍身並無傷痕實係自縊大令飭徐保備棺收殮發壇標記俟屍親到案再行定奪一面將唐帶回收禁候核 
[醫院二則]  
　　本邑人王錦平家居徐家匯地方向業鐵工今在楊樹浦華順織布局執役前晚七點半鐘揩刷機器偶一不愼爲機輪軋損右手臂頓時暈倒同夥急舁至虹口同仁醫院求治醫生以上節骨已粉碎難以補治因卽服以悶藥將半臂鋸下以收口藥敷之據云雖成殘廢然可保無意外之虞矣○前日下午五點鐘時有四輪轎式馬車一輛由漢璧禮路自西向東疾馳至永祥里口適有里内居民張姓小孩在外游玩不及避讓被該馬車撞仆於地張姓聞聲趨出將御者扭獲交三百十一號華捕拿送捕房捕頭飭送孩至同仁醫院療治經醫生騐得略受微傷令卽帶回捕頭以孩幸未重傷寛免深究 
[惡丐宜懲]  
　　昨日上午有甲乙二乞丐在滬南小橋北首松茂紙店内初則向之索取因該店夥屢次喝斥因觸若輩之怒卽吹蛇皮筒爲號旋有丙丁二丐聞聲趨至肆意婪索該店夥給錢三十文漸加至八十四文彼尚不滿所慾卽將利刃向頭猛刺登時鮮血滿面躺臥店中意圖訛詐該店主見勢不佳卽飭學徒訴知丐頭沈春詎沈屢喚不到當由鄰人出爲勸解給洋六角若輩初尚不依嗣因一再調停始去 
[解犯過站]  
　　前者南匯縣主汪大令將訟棍吳竹邨解省訊勘兹已勘畢發回本縣收禁昨日押解過滬循例投上海縣呈遞公文黃愛棠大令飭加上封條派差役協解南匯 
[巡局紀事]  
　　本邑人陶茂芳日前被素識之無賴沈金麟借去京鞋一雙前日陶在途遇沈向之索取沈非但不還反與陶口角竟致互相毆打繼卽扭赴十六鋪巡防中局經局員提案研詰以沈不應借物不還贍敢擅自毆人喝令重責二百板判交陳和尚保釋所借之鞋著迅卽送還如延提究○滬南大王廟街劉德豐劉德和二釘鞋店内擅將垃圾傾棄路旁適被巡差瞥見向之斥阻反敢詈駡因卽拘至十六鋪巡防北局請爲究懲經二店主各願罰洋銀兩角由委員楊二尹從寛斥釋○滬南荷花池三景園老虎灶平日誘人賭博爲害非淺前日適由十六鋪巡防南局委員鍾偉臣二尹帶領勇甲在街頭查察垃圾行經該處見該茶肆中人聲嘈雜卽飭地甲查看若輩正在呼么喝六因將一鼓成擒二尹以究賭先究窩賭之人命將店主李某之姪李阿慶帶回局中升坐研訊李供本邑人向在山景園茶館内爲値堂店係叔父所設其聚賭之事實與小的無干今奉提訊叩求格外成全容小的告知叔父嗣後不再聚賭矣二尹謂屢經各憲示諭禁止賭博爾等敢視禁令如弁髦明開茶肆暗設賭具實屬目無法紀姑念一再苦求從寛斥釋嗣後如再犯賭一經查知定卽提案從嚴究辦李連聲諾諾而退○前日下午有鄉人王金生等四人在楊樹浦中和樓茶肆爲葉子戲王輸去靑蚨若干尚屬不敷因向同賭之高煥煥商借靑蚨五十翼局終向索王無以應互相爭毆高被毆受傷赴巡防局控告曹維善二尹得供喝令從重笞責四十板交保具結了案高煥焕姑念已經受傷不予深究令自行醫治斥退○楊樹浦巡防局委員曹維善二尹於前日午後飭差王德隆協同局保王曉册往傳二十三保三五圖六圖八圖九圖十圖十一圖十二圖十三圖十九圖五十一圖各地保到案諭話各保齊至局中二尹諭令各保查明該管圖内有烟間茶肆若干繕具淸册報案以便查核○陳某在滬城四牌樓街開設萬順洋鏡店曾央人執柯娶某氏女爲室氏素性淫蕩竟與店夥某甲有私前晚陳因事出門氏遂邀甲登樓迨陳事畢而回大踏步至樓上破扉而入甲不及逃避遂被陳拘送巡防東局訴請訊懲局員飭一併移送總巡局申請鍾明府訊核 
[英界晚堂案]  
　　趙阿二偕葉太林扭控王桂生姦佔寡嫂郁氏求究等情屠别駕飭分别押候前晚堂提訊葉供與王比鄰趙阿二前晚紏人至郁氏處聲言捉姦經小的查詢始悉郁氏乃趙之寡嫂捲去衣飾等件今始尋獲故由小的鳴報巡街捕拘案請究訊之趙供上海人務農爲生胞兄故後遺下衣飾被該氏席捲與王桂生姘識今始緝獲央同葉太林鳴捕求究弑供年廿八歲嫁趙阿二之兄爲室前年病歿後旣無子女翁姑又無田産小婦人於上年正月出來帮傭不合與王姘識前晚夫弟紏人來家將象牙柄扇耳圈等飾强取故由氏喊救經捕送案求鑒王供詞支吾别駕以趙郁氏輕年守寡不應與王姘識趙心懷叵測上年捲逃直至今日始行扭控殊屬非是判責二百板氏與王各掌五十下仍取葉多事嗣後安分結呈候將郁氏管押傳其父母到案具領○郭金虎扭控趙永法吞沒會洋等情亦經别駕提訊之下郭供蘇州人向爲恊成祥烟間堂倌前因母病返蘇有順風樓之會洋四十二年託趙收取迨小的返申向索被吞情急扭案求追訊之趙供在某妓院燒湯曾代郭經借地亞士洋行買辦俞柳生處洋五十元言明得會歸還業已取回交去尚少十元前日向討反將小的扭案求恩明鑒别駕以接准俞買辦來函請追借洋郭金虎不應誣控判掌五十下釋出歸找十元延干究辦不貸趙叩謝而去 
[英界紀事]  
　　鄉人秦丁根向在滬販買蔬菜此次不知從何處娶得倪氏女爲妻賃屋老閘左近與擺餅攤之張寳山同居張素不安分見秦朝出暮歸遂生歹意前日竟與妻宋氏商通乘秦出外時誘令倪氏捲物同逃意欲帶往蘇州前日秦淸晨出外至晚回家不見其妻不覺駭異及至餅攤而張亦不在情知有異向鄰里詢問始知其故立卽追至蘇州航船尋獲回家查點各物惟少洋蚨兩翼錢一千餘文惟此欵係營生之本向張詢問豈知反攖其怒將秦扭住連批其頰於是旁人咸抱不平代報捕房捕頭立飭包探黃四福往查屬實當卽將張夫婦拘入捕房捕頭飭轉送英公堂値日差問明情節禀明屠别駕著將張寳山夫婦分别押候訊辦倪氏交其夫領回候訊○施萬淸之妻於日前背夫逃逸旋在王張氏家尋獲當欲領回詎爲張氏攔阻又被脱逃因向張氏理論爭閙後爲四百七十五號華捕所見當卽扭入捕房轉送英公廨别駕著分别留候訊奪○朱孫氏扭孫三泉到廨控稱有賣契一紙寄存孫處昨向索取勒不肯還無奈扭案請究値日差據情禀知屠别駕著留候訊理○李仁山時向婦人王朱氏索借錢洋前日又向借貸朱氏不允竟敢盤踞滋擾吵鬧不休朱氏因喚人帮同墏李仁山扭至英公廨請爲訊辦屠别駕得禀之下著將李仁山押候訊辦○工部局定於華歴五月初二至初四日在虹口崑山路騐視界内東洋車此亦捕房之向章也乃昨有車寓主劉懷德以騐車一節各車須得停候三四日之久車夫窮苦不能躭延遂具禀於四馬路老巡捕房可否免此一舉捕頭以此係定章未便免行所 
 
 

Page 4

 
 
禀不准○有某甲者藉端拆梢習以爲常昨在老閘橋堍向船户金姓拆梢洋九元金以前日已給過洋九元乃甫隔一日未免力有不逮婉言却之豈知竟觸甲之怒扭住爭閙適爲某號巡街華捕所見當卽拘入捕房捕頭著押候解送公堂訊辦 
[法界捕房紀事]  
　　某甲雇坐第二千二百五十七號東洋車赴虹口華順碼頭及下車給貲車夫見車上遺一衣包坐待移時甲不復返乃携回寓内告知寓主同投捕房聲訴捕頭令將衣包解開檢點内有大紅縐紗一匹及雜色綢縐八九叚爰命存候失主認領○愼康錢莊主某乙命學徒某丙持鈔票洋銀一百圓沿街收兑小洋行至菜市街三和軒茶肆前見有走方醫生設攤售藥因入人叢中閒觀妙手空空兒見之乘間將鈔票竊去丙猶未之知也詎料此賊初至申江不知　物有何用處反覆辨視疑爲廢紙旁人以其形跡可疑告知包探前往拘獲詰知尚有一十圓寄頓某處遂押往吊出送入捕房捕頭令押候堂期解請鄭大令研訊并查明失主傳案具領 
[美界捕房紀事]  
　　本邑人高三林在虹口蓬路第十四號洋房爲細崽有同業友某甲因賦間日久異常窘迫日前至高處閑話乘間竊去對時表一枚甲旣去高始檢悉奔告捕房請爲查緝前日下午經包探石金榮將甲查獲拘入捕房押候解送英公堂訊核○前日下午有丐兒某甲因病倒臥在北蘇州路旋經二百八十三號華捕雇車載至捕房轉送英公廨請讞員安揷○昨晨八點鐘有撑駕杉板船之韓長根韓國良等十餘人在百老匯路外虹橋附近因爭奪生意互相格鬥旋經包探洪阿寳巡至當塲拘獲肇事之三人解入捕房押候送解訊究 
[心存利濟]  
　　謹啓者敝堂醫藥兼施業已開局惟經費拮据尚在籌措兹蒙盧觀永善士慨助洋一百元張明之善士十元黃張氏四元郭宅兩元祗領之餘均深欽佩恩波汪𣿄俾鮒况其全蘇善氣彌綸迓鴻庥而未艾除掣給收條外奉揚盛德並勸同緣冉敝堂所請兒科唐君牧徐薪蓀先生唐則每逢二四八期自晨八點鐘起至十二點鐘止到堂送診徐則每逢雙日在盆湯弄寓内送診十號兩君皆施濟爲懷不取薪水合并聲明以辨同異[  上海虹口元濟善堂董事唐廷桂嚴信厚施則敬等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上瑣案]  
　　日前　秦姓　禀送强搶婦女一案至縣計顧利生劉顧氏劉梅觀榮顧錫顧張氏共五名口晚間黃憂棠大令升堂　　二十圖地保孫招林禀稱利　家於小的所轄圖内現在浦東南匯縣境周浦鎭開設小烟館劉顧氏係顧張氏之女先曾許字劉姓後劉因 
　殘廢遂於去年另嫁梅觀利生與劉顧氏同宗素經私識本年三月二十五日劉顧氏歸寗至二十七日之夜突被利生紏合多人擁至家中强搶而去顧張氏情急萬分向之理論利生蠻橫異常不得已向秦董事聲訴緣由秦董事之友喚令小的送案請訊顧張氏訴稱小婦人年五十有四生有五女劉顧氏居長先曾許字劉小阿弟嗣因小阿弟患病遂於去年將女兒售與梅觀當女兒在室時先與利生有姦此次由小婦人接回至本月二十七之晚利生竟敢紏合多人將女兒搶去至翌日小婦人知照梅觀向利生理説利生非但置之不睬反敢行兇小婦人無可如何據情訴知秦董事秦董事卽令地保送案求訊錫榮供稱小的年四十歲與劉爲姊妹行梅觀訴稱小的年三十有五家在治下陳家行向藉買　度日曾出洋銀一百餘圓娶劉顧氏爲妻三月二十五日岳母顧張氏將妻子接回至二十八日向小的言及妻子已被利生紏人搶去小的卽何利生領取利生口出大言謂爾如欲領妻定將爾雙目刓去言已復肆兇毆劉顧氏訴　小婦人年二十有八顧張氏是小婦人之母親錫榮是族兄利生是表兄前曾許字小阿弟後因病廢由母親作主於去年價賣　梅觀小婦人頗不願意因前曾與利生私識歴四五年故也此次因觀　　寄居周寄子家初九日利生托言患病喚小婦人去煮膳及去卽被送至案下利生　稱小的年三十有四家住治下二十圖顧張氏是小的之叔母小的在浦東南匯　境　浦鎭開設烟館先曾與劉顧氏奸識此次實因思病囑劉顧氏　　中饋並無强搶事情大令判令從厘笞責一千板釘上脚　發交攺過　收禁十年劉顧氏掌頰四十下鞭背二百下交梅觀　回嚴　管束高昌廟十五圖地保顧龍基　縣禀稱　　　自縊身死叩求騐　黃大令詣騐後飭俟氏夫王雙桂到案再行訊判前報已歴歴紀之矣前日顧保將王傳案大令研訊之下顧保禀稱　　　一案小的已將大老爺相騐　形已向王直告現王已到案請大老爺訊問可也　訴稱小的係江北某邑人向在電報局當差是　　　　　　歸由鄰人言及妻子與鄰婦龔姓口角以致自經旣家騐明感恩不盡現在岳父母已來滬情願領屍棺埋葬大令准之著具領棺　　　　　　○丹徒縣移又至署請提朱月龍控姚有元誘妻一案前日黃大令　將刺史廾堂提訊朱訴稱小的係鎭江府屬丹徒縣人向業櫼麵坊素　　　有二完娶迄今已十餘年生有小孩月前忽然失去訪聞被姚及石六子串拐來申是以投丹徒縣署控告縣主大老爺訊問小孩供明目見　　　　去是以移文請提今姚已到案而石尚潛逃求大老爺飭捕拘獲始得訊明姚供稱小的係鎭江府屬丹徒縣人在治下新馬路某姓家當車夫朱向在湯元隆麺店爲夥某日小的道經是處朱言及失去妻子浼小的　尋實非小的誘逃石現住新閘新史著拹同前往將石拘案再行訊　○本邑老閘迤北川虹浜文昌閣持住僧西慈控師侄悟通吞産　晚黃大令倩蔣剌史升堂研訊西慈訴稱僧人年已六十有五俗家在蘇州府屬某邑咸豐六年到治下焚修現爲文昌閣住持從前文昌閣共有僧五六十人現祗十數人僧人前在寒山寺時有人造言誣謗遂忿而自　目下文昌閣外基地被悟通變賣且將餘屋賃與婦人時在外與蕩婦往來僧人嗔其不守淸規向之訓斥悟通毫不依從是以投案控告悟通　稱師父於光緖十八年圓寂僧人現在掛單文昌閣西慈前將地基田單竊去　與老德記洋銀一千餘圓僧人向之追取給還若干尚少六百　出有期票西慈素不安分日在倡院非嫖卽賭致被人將督囊剜去經仁濟醫館醫生敷救得愈所有房産目下借與人家開設煤炭店雖有婦人在内然已爲半老　　矣剌史飭將田單呈案以便覆訊核奪 
[江督]  
　　　月十八日將軍豐會管帶親軍左營提督江上　謝委代統規軍營旗帮帶副　營蔣良眷謝委親軍營務處委署廣信營叅將李天元海州寍　分　局徐超垣到　判丁士年　知縣陳守晸借補毫州營都劉吉榮叩謝准補千總徐兆熊奉示騐看均見海門營都司吳景文中營守備張占魁叩謝咨又北上湖北候補縣經歴妥　先叩訓澄波輪船王金相禀知赴十二圩拖水師營砲船來寍鑄防局候補道曾到上海回　統巡捕長崧禀知十七日下午六點鐘都統病故 
[申報館恊賑所經收順直山東川東鄂省賑捐四月十一日至四月二十日止第十一次淸單]  
　　四月十一日吳榮泰洋五元單李氏求病速愈洋十元○十二日無名氏洋三元○十四日雙村氏洋三角不留名銅洋一元無名氏銅洋五元莊錫記爲令郎痧痘平安洋四元蕪湖　泰興號補過子洋三十元○下五日求安氏洋二十元○十六日宜興寳順簡來天涯作客牛節省麺資洋二元無名氏洋五十元○十八日無名氏洋五十　元陽鴻齡一旬初度助川振十六元無名氏銅洋十七元○十九日無名氏求爲三兒阿煞開通洋一元無名氏求自己身子平安洋二元○二十日慈谿張庽求病速愈助四川洋五十元謝榮林洋一元以上總共收洋二百三十四元三角銅洋二十三元 
[上海北市絲業會館籌賑公所施子英經收山東順直湖北四川賑捐三月初一日至十五日第十八次淸單]  
　　初一日求安氏洋二十元胡宅爲先室凌氏祈冥福洋十元陸丕善求平安聰明洋五元小洋五十角有心無力子求保合家平安洋五元蘇城金鼎洋三角徐李氏銅洋三元○初二日無名氏六五元平湖南園居士爲兒女病愈完　洋一元一角○初三日奉賢惕過生爲兒病安酬愿並求益智延壽祖父增壽合家平安洋二十元受恩未報人爲陳星景求冥福六角○初四日行索者洋二十元平湖張欽壽　二元銅洋一元梅　巨豐銅洋十元○初五日川沙無名氏祈禱父母康健洋四元又祈保子女長命百歲消災降福洋四元乍浦曹姓洋一元○初六日武進縣吳耀堂明府善　由惠泰莊來洋一百元鼎記洋五十元無名氏洋十八元松江洽和不留姓氏洋十元嘉禾東栅口丹五堂洋五元隱名氏求兒病速愈續助洋四元蘇省王恩普爲女錦春資冥　洋二元○初七日張雪堂善士募不書名洋一百元松蔭室將去年　生愿移助洋二十四元　吳松溪漁人今値四九壽辰將禮斗資移助洋十元培養居洋二十元莫厘米絢　因濟疾全愈還愿洋十元知足氏祈保次媳張氏抱恙淹　求早日平安身健洋五元無名氏銀二兩四錢洋三元許璿記洋二元許若記許𡉌記各洋一元○初八日浙寗陳門　氏高氏爲小兒仁棠求保一心學業歸正端方承　堂陳求保小女久病速愈各洋二十元徐李氏洋五角蘇城金鼎洋三角○初九日宜荆釐　施大令募思劬堂由王介眉先生交來洋二十元又一元張星五洋二元周介臣葉翔甫金聽齋陳梅溪無氏士五户各洋一元陳華廷程又新合一元杜器之湯杏薌合一元十二户合洋三十元陳鳳翁由如臯　署寄來洋十三元邗江王愼修堂洋十元張太太求目疾速愈洋五元杭城吳張氏求闔宅平安洋五元無錫正大趙廷照求平安洋五元鼎昌乾元銅洋三元○初十日棠記不　名由福康莊來洋二百元無名氏洋五十元杭州恆豐順募厚載樂安記瘋氣得痊求不再發洋十元如臯徐石麟爲内子病復發求愈洋五元王惕齋求合家四季平安洋四元○十一日潘程氏求肝胃氣全愈永不復發由福康莊來曹平銀一百兩申規元一百零七兩九錢三分三釐○十二日無名氏洋二十元○十四日曹維和求資冥福洋五十元嘉　求有恆子洋三十元金山文童蔡遠模求母病全愈洋十元無錫夏宅洋四元當湖隱名氏洋三元二角蘇城金鼎生辰洋三角○十五日盧子豫洋五十元杭州隱名氏　資移　爲先人資冥福洋二十元又移産助賑洋三十元安農氏洋二十元涨洋水師採辦所雙橊堂葉洋十五元游崑懶乞生香資移助洋二元 
[上海北市絲業會館籌賑公所施子英經收山東順直湖北四川賑捐三月十六日至三十日第十九次淸單]  
　　十六日珏珏生爲太夫人祈壽保安由江夻曾許心　士託惠泰莊來規元一千兩隱名氏求病愈洋五元金鼎洋三角○十七日奉賢陳端甫募胡德馨爲兒體弱求永保平安並求慈親康健合家平安洋五元不留名求室人健旺　男一元○十八日崑山無名居士爲妻耳聾求愈平安洋五元○十九日湯餅移賑洋十五元○二十日江西趙和卿由天順祥來九三八平　銀十二兩又募　春縣彭基　大令銀二十兩鄧子良少尹銀二兩三户合元三十六兩三錢四分六厘臨平陳晚香祈保妻胡氏肝胃痛速愈洋十元補拙氏求産子平安十元○廿一日陽湖縣正堂　洋五十元西　延陵子募鮑氏求免災洋十元蘇州元裕易隱名子三元盡心子二元○廿二日錢宗漢善士洋五十元隱名氏二十元　記由没康和交來二十元湯溪縣署李春泉爲先父　　冥壽又爲自花甲初度二十元崑山隱名祈父母冥福懺資移助五元○廿三日江右趙樹儀善士募蜀人鍾體志大令求保椿庭康泰由天順祥來洋一百二十元張雪堂善士　無名氏一百元樂善堂一百元徐李氏一元○廿四日張大善士募中記規元二百兩謙記恆記仁記三户各元一百五十兩益記元一百　十兩正記豫記各元一百兩泰記九八十兩八户合元一千零五十兩朝記洋五十元胡善士三十元常州留林樵子爲兒種花完願十元○廿五日無名氏由崇餘莊袁濟善長交來規元一千兩無名氏由震澤巡政　來洋十元金山馮呦菊爲蓮壽二男平安還愿十元○廿六日邗江隱名氏爲封翁及其繼配求資冥福由　吉莊來曹　缺一千兩合元一千零七十三兩一錢　　公捐規元三百兩黃以忠代已故孫省齋方伯捐邀冥　由寳源莊來規元十六兩五錢六分六厘不留名洋九元銅洋一元○廿七日　文魁求妻病速愈洋二元無名氏銅洋一元○廿八日贖罪兼求心疾痊愈子九三八平銀十兩合元十兩零五錢九分知足子求保合宅平安洋十元寄寓東濺王惕齋心願二元○廿九日沈翁氏祈自身康健洋二十元太倉張正芳求弟球病卽愈　宅平安六元容氏求子四角○三十日寓硤悟因募周悙叙堂洋五十元裕記三十元隱名氏二十元求安氏五元實應名德堂二元四公帳銅洋五元○三月分共收元四千五百九十四兩五錢三分五厘銀二兩四錢　元二兩五錢五分洋一千九百二十一元小洋八十一角扯七三三合元一千四百十四兩零三分以上共收規元　千零十一兩一錢一分五厘銅洋二十四元　前共　元二萬五千零十　兩八錢一分六釐銅洋七十二元 
 
 

Page 10

 
 
   
 
 

Page 11

 
 
   
 
 

Page 12

 
 
   
 
