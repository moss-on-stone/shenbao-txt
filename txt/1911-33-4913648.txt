# 1911 - 33 - 4913648

 

Page 1

 
 
   
 
 

Page 2

 
 
代論 
[女校宜提倡改良服飾議（武進沈同芳）]  
　　（致江蘇敎育總會稿） 
　　管子曰。微邪者大邪之所生也。微邪不禁。而求大邪之無傷。國不可得也。又曰。欲民有禮。則不禮不可不謹。欲民有義。則小議不可不行。欲民有廉。則小謙不可不修。欲民有恥。則小耻不可不飾。禁微邪。治之本也。又曰。治莫貴於得齊。治之所以不立者。齊不得也。審乎此。則今日所視等微邪。且以爲小禮小義小廉小耻之不足較。而舉國紊然。現一最不齊之形象者。莫如吾國之服飾。又莫如吾國女子之服飾不齊。之政策。且不宜於專制國。况號稱立憲。將自躋於法治國者哉。嗚呼難矣。 
　　夫服飾者。一國之標幟也。符號也。亦法令之一種也。記所謂得與民變革者也。國朝入關之始。下薙髮令甚嚴。凡以徵人民服從之標幟耳。符號耳。夏尚忠。殷尚質。周尚文。所損益可知。服飾其小者耳。二百餘年。人民服從之標幟符號。誠不在是。又值環球大通。當取世界共同主義苟。舉世咸以爲不便者。則毋甯下一令而易之。科舉何以可廢。官制何以可改。其餘日新月異。昔有今無。昔無今有者。不可更僕數然即區區服飾。非頒正朔之王者。又誰得而變革之。何也。人民不待命令而徑自變革。其勢又不能盡人而變革。則在吾一人爲變革。在全國則仍未爲變革。而不齊之形象。在外人視吾國人爲何如矣。尤不可解者。男子在定制本有辮者也。而今議剪之。剪之是也。（剪宜有次第當另議）吾所不滿意者。政府不能睹世界之趨勢。而下一令以爲導。聽人民之自剪自留。或剪或留。此無法也。女子在定制未嘗有辮者也。而今忽有辮。制未廢而少數人違之。與制本無而少數人創之。繩之以國家主義。皆無法也。然男子之剪髮。猶可曰礙於衛生。妨於工作。振維新之形。式懼豚尾之我。譏政府雖職遷延之咎。而個人不害文明之稱。今日即不剪。將來亦必剪。若女子有辮。又何說矣。衛生猶是。工作猶是。口談維新猶是。羞稱豚尾亦猶是。而垂垂之辮。不數年間。現於二萬萬女子之頂。政府未嘗强之使留。更未嘗强之使不留。稽木之吾國。歷史。瞻彼列邦文明。女子有辮。實自今日之中國始。嗟乎女。子亦知髮辮所自昉乎。 
　　按女子容飾。以髮成最高之部位。而其處置之法。則隨年齡而異。說文髫垂結也。此合男女而言之。幼稚之妝束也。稍長則髮覆額矣。又長則笄矣禮内則十有五年而笄。說文笄簪也。儀禮笄有二種。一爲安髮之笄。男子婦人俱有之。一爲冠笄。惟男子有之。又士大夫與妻用象。天子諸侯之后夫人用玉爲笄詩鄌風君子偕老副笄六珈是也蓋笄者繫也所以繫冠使不墜也。爲古今婦女安髮通用之字。旣曰繫之使不墜。則不宜下垂可知。而所謂辮則何如。說文辮交織也。張衡思元賦辮貞亮以爲鞶兮。以髮爲辮。殆亦取交織之義。從而爲之詞。古無是也。髮辮下垂。則非繫之使不墜矣。此女子之有髮辮。不宜於古者也。然陳義旣高。聞者或恐生倦矣。即彼口談維新。而羞稱豚尾者。即無間於女子之口。而所謂衛生工作。種種妨礙。亦猶是。又安見女子髮辮之適宜於今。且自剪髮易服之說騰播全國。主張急進者。恨不舉二萬萬男子之髮辮。一旦而薙獮之。獨二萬萬女子之髮辮。濳滋暗長。自無而有。嗟乎。敎育爲萬事之母。而女子又爲敎育之毋。即此形式上觀之是耶否耶。誰之咎耶。 
　　故國而無法則已。若猶有法也。則無論專制立憲。服色必有一定之等差。服之不衷。身之災也。此第就個人言也。吾將下一轉語曰。服之不衷。國之災也。後漢書以服妖列入五行志。漢桓帝元嘉中。京師作愁眉啼粧墜馬髫。梁冀别傳。冀婦女作不聊生髫。此尚不過髫之稍稍變態。而覘國者已竊竊然引以爲誡。非附會迷信也。吾固言之曰。服飾者爲人民表示服從命令之標幟與符號。苟任自變革。則表示於外者旣不齊。則服從於内者必不固。不惟無以對内。亦無以對外。衛風之詩曰男之耽兮猶。可說也女之耽兮。不可說也。此眞不可說也。（未完） 
要件 
[變相侵略論法國大學公法總敎習貝林述甘著駐和一等書記官陳廣平筆述（三續）]  
　　第三節被動國爲主動國收入版圖之情形 
　　受人保護。是謂被動。擔任保護。是謂主動。而被動者。往往爲主動者收。 
 
 
 

Page 3

 
 
入版圖。揭示於左。以明前說之未可泥焉。 
　　保護辦法。以形式上觀之。一似兩國聯合也者。苟將保護條約。分析研究。則此聯合之内容。被動國實爲主動國之屬地。蓋順秉承其合令也。故保護之辦法。亦變相侵略中之一策。揆度情形。被動國有不能不服從之勢。譎矣哉借保護之名目。而實行其統轄之權也。 
　　查保護條約。確有限制主動國之權利。並有不得被動國允准主動國不得有任所欲爲之權。然其内容。旣有管理及監察被動國之統治權。已足使被動國手足無措。失其自由主權。不寗唯是。又有被動國須允准主動國所勸各項整頓辦法等語。此豈非惟命是聽乎。試參觀前後各項保護條約。主動國實有統監之權。即如代理外交權一節。使被動匣不得與他國訂約。卽是使其不得他國之協助。以反抗主動國之挾制也。又借抵制外侮彈壓内亂之名。逞其兵力。佔據土地。以爲友好之扶助。旣有兵力。何求而不得。不難將其規勸之言。作爲命令。大抵居被動地位者。其政治腐敗。經濟恐慌。而内亂岌岌。居主動地位者。必係兵力强盛之雄國。故保護之名目。聯合之辦法。按諸事實上名義上。旣有此弱彼强之判。自難免以小事大之情。然則保護之爲變相侵略。尤彰明較著者也。又有保護辦法。並未訂約。而主動國亦不脅以條欵。雖係變通辦法。而一强一弱。相處旣久。則孰主孰奴。有流露於不覺者矣。 
　　或有被動國揮主動國於門外。而恢復已失之權利者。或有主動國侵暴日甚。而將被動國之獨立權。全行破壞者。此皆保護國之歷史也。 
　　第四節眞臘安南突尼斯高麗等國由保護而受佔據之殷鑒名之可恃而不可恃也。術之愈出而愈險也。故欲研究保護卽侵略之起點。莫善於將往昔保護國之歷史。前第參觀。並可證保護之說。即耶敎各國之殖民政策。而墟人宗社於無形者也。 
　　一千八百六十三年八月十一號。眞臘與法蘭西訂約。以外交全權。其内政之權。固未讓也。迨一千八百八十四年六月十七號。重訂條約。眞臘於是失内政之權矣。眞臘君由法國供給王室費。而受法國統監。本國官吏。均歸統監府派員稽察。得以黜陟之。凡統監府整頓内政。眞臘君應一律允從。此約訂定。眞臘遂不復有主權。而法國之侵略政策逹目的矣。一千八百七十四年三月十五號。安南。與法國訂約。以外交之權。讓法管理。而仍限制之。其外交政策。固與法宗旨相合。故遣使一層。仍由安南主持。惟與各國訂約。則法有稽查之權。而内政固不能干預。法允安南抵制外侮。彈壓内亂。以爲利益之劵。一千八百八十四年六月六號。法遣兵安南重訂條約。實行佔據政策。安南王之名位雖存。則已受治於統監府矣。並由統監府分派各員。督察各省吏治。於是越裳舊國。盡入拉丁民族勢和之圈。尚得謂之非侵略乎。 
專電 
[電一（北京）]  
　　外務部奏滇督李經羲電告英人進逼片馬事甚棘手請示辦法攝政王飭即檢查歷來中英兩國分界案卷速籌對付與該國駐使交涉並電商李經羲妥愼辦理 
[電二（北京）]  
　　東督錫良電奏東省患疫區域甚廣需欵較鉅急難籌措請飭度支部郵傳部速令大清交通兩銀行各撥銀三十萬兩以濟要需俟皖賑辦竣展期半年集捐歸還奉旨着該兩部迅即查明核辦 
[電三（北京）]  
　　錫督代守陵大臣墨麒奏參某佐領奉旨交部議奏 
[電四（北京）]  
　　軍諮處大臣面奏軍政秘密擬請嚴定洩漏專律攝政王允卽照辦 
[電五（北京）]  
　　蘇撫奏報查獲叛降梟凌得勝販運私鹽二千餘斤就地正法 
[電六（北京）]  
　　海軍部以經費支絀電催各督撫將認定之數速解緊要新聞一 
[謹爲粤省禁賭前途賀北京]  
　　上臘粤督張堅帥以賭餉籌抵有着又電致軍機處請予代奏准其於三月初一日一律禁絶措詞極爲懇摯亟錄如下北京軍機處鈞鑒洪粤省禁賭一案本年十月内經前署督臣增祺電奏請予特頒禁令奉旨飭度支部議奏嗣准部議以原奏所請速禁之處應俟該省新增鹽欵及添籌各項欵有確據再行核辦該省督臣如能聯絡紳商於前次會奏新增鹽欵外另籌大宗確實欵項賭餉即可刻期停止等因奉旨依議欽此鳴岐抵任後詳加調查原議籌抵賭餉各欵除新加鹽餉二百萬兩外如酒捐如土膏牌照捐皆尚無成議即經督催司道聯絡紳商切實籌辦並以鹽餉是否確有把握飭令運司會同鹽政公所查明具覆兹據司道會詳酒捐一項已有商人 
 
 

Page 4

 
 
請承歲認餉銀一百萬兩版照捐一項亦已議定歸土行商人設立公司承辦歲認餉銀二百萬兩並據運司詳准鹽政公所查覆以擬俟各鹽埠照原案開辦三個月起加新餉之後再辦三個月將加餉後銷鹽實數比較未加餉前三個月銷鹽之數若無所短即認此二百萬之加餉爲有把握之的欵即自加餉後第四個月起將所收加餉儘數撥抵賭餉以上三項綜計五百萬兩惟内應劃出銀八十五萬餘兩撥補原有之土藥稅膏店牌費酒甑捐及基舖山票商人另案歲繳之敎育實業經費等欵實得撥抵賭餉銀四百二十四萬餘兩比較歲收賭餉銀四百四十萬兩尚不敷銀二十五萬餘兩遇閏則不敷銀五十一萬餘兩其各府州縣學堂巡警各經費以及一切地方公益之欵向由賭商認繳者擬卽責成各該地方官紳就地自行籌抵不在此次所籌之内此鳴岐與官紳籌抵賭餉之情形也伏查賭博爲粤省大害禁革自不可遲徒因賭餉至鉅籌抵匪易不得不加以審愼今粤人創鉅痛深甘增擔負以衼酖毒實爲圖治更始之機現抵欵少有不敷新加鹽餉亦尚需半年後方可恃爲的欵本難驟言一律禁絶惟人民受害日久望禁甚殷迫切之情不可終日迭接廣東京官來電亦僉以速禁爲請順輿情而除大害端在此時且粤民好義急公甲於他省一經宣禁羣情益加踴躍不敷之數十萬籌集當非甚難若必待抵欵悉數籌齊鹽餉確已收到始行議禁恐人民之心一懈以後難於鼓舞賭禍又將蔓延鳴岐熟審事機以爲此時宜一面宣示禁期一面再籌欵項當與司道及各紳籌商僉稱宜於明年三月朔日施禁合無仰懇天恩特頒明詔定於宣統三年三月初一日將粤省各項賭博一律同時施禁以示朝廷好惡同民之至意不敷之數鳴岐仍當督同司道聯絡紳商設法籌足以重餉糈惟禁期甚迫抵欵义動關要需鹽餉酒捐牌照捐現雖以爲可恃究屬事前預計非已經收到之欵萬一届時有意外變動不克依期足額並請准其暫募公債藉資周轉抑鳴岐更有請者此次籌抵賭餉各欵除鹽餉外實以土膏牌照捐二百萬兩爲大宗現聞外務部正與英使磋商擬加洋藥稅項一經定議則土膏牌照捐即須停辦此欵頓成無着數鉅期迫斷非咄嗟所能措辦惟有仰懇飭下度支部俟洋藥加稅定議時即在加稅項下將東省土膏牌照捐二百萬兩按年如數撥還以保海疆大司明知禁烟已有定期藥稅亦難久恃但分年彌補尚可圖功倉卒增籌斷難爲力粤賭能否同時施禁尤視藥稅能否抵撥爲衡此則仰賴朝廷主持者也除電度支部外乞代奏鳴岐謹肅箇 
　　張督電奏係去臘甘一日拍發至廿四日卽承准軍機大臣電開奏旨張鳴岐電奏廣東紳民請速禁賭博并籌抵賭餉辦法等語着度支部妥議具奏欽此昨已札行司道一體欽遵矣 
　　又聞張督因此次禁賭電奏奉到電寄仍係交部妥議四字恐未易逹卽行禁絶之望故於奉電後即函請各巨紳分電各京友請爲助力以期必逹目的聞自治研究社及某某數大紳已接到同鄕京官覆電謂洋藥加稅現已停議膏牌捐抵賭有着部議可望傷准云 
[巡警敎練所暫准變通部章北京]  
　　上年山東巡撫孫寶琦奏山東府廳州縣辦理巡警敎練所擬請變通部章一摺奉硃批該衙門議奏十二月十七日由民政部議覆云查臣部奏定巡警學堂章程内聲明巡警敎練所府廳州縣須設一處每處須滿一百名一年畢業通咨已閱年餘成立已有多處惟地方有繁簡之殊財力有盈絀之别凡各督撫咨請變通辦法均經臣部隨時分别核覆現正飭司參酌各地方情形將原定章程妥籌改擬俾規畫一兹據該撫以鉅資難籌奏請將敎練所學生數目改爲大縣六十名中縣五十名小縣四十名並改限八個月畢業各節與臣部核覆各省暫行變通辦法大致相符應卽暫准備案惟原奏内稱據各屬册報有僅止二三十名者應卽迅飭擴充不得再少於四十名之數其最繁盛州縣仍應酌照部章力求完備不得概以六十名爲限藉謀擴充至原奏所稱一班畢業後令繁盛州縣籌有的欵者仍照章續辦其餘概行裁撤一節查各廳州縣鄕鎭巡警關係憲政籌備事宜旣須顧念地方財力仍必無誤完備之期其一班畢業後應如何接續敎練必須統籌規定方足以便循守而期進行統俟臣部擬定變通舊章辦法通飭各省一律辦理奉旨依議 
[盜賣湘礦之作俑者北京]  
　　上臘本報所載旅京湘人特開礦事秘密會議一節兹探悉私賣湘礦者係湘人魏某浙人汪某串通某國商人私立一合同指定湘省數處礦業由外人自由開採運動費之數共六千金但合同内載明如運動無效六千金不能退還旋魏某回湖南專任運動官紳事宜而汪某則專司與洋商交涉之事不意作事不密被旅滬湘人偵悉時魏某尚任上海某局總辦即迭次與之交涉而魏某回信謂家祖爲湖南開通之先河（指魏默深）弟亦深悉外情乃至謡諑横來殊不可解云云旅滬湘學會具函駁之長至三十餘頁魏始氣喪約會於饗明公司擕帶合同面開談判湘人乘其無備起而奪其草合同立刻禀報商部存案此前事也現聞洋商又向湘撫索開湘礦湘人大懼刻正籌議對付漢奸之法 
[旅京股東王季烈等致蘇路公司公函（續）]  
　　一來書謂北綫須欵四百萬各股東實負責任本届議案皎如白日官商合辦之說未敢附和曩者風傳蘇路歸官股東紛來詰問旣由公司聲明 
 
 

Page 5

 
 
無其事股東乃據此爲異日之息壤云云查蘇路自光緒三十二年開辦招股至今年已届四載各處勸股之人費盡心力各種存欵收括靡遺而總計實收股欵猶未足四百萬元亦可見吾省財力僅僅如此雖有巨富而其資財早營他種事業非盡積有現金斷不能因路股而將所有之産業盡行售去也夫前此定息七釐營業之虧累未著而積四年之久入欵之數猶僅止於此今股息已停營業虧累而謂四百萬元之股本轉能尅期而集夫誰信之且今年到會之股東纔得二千權計其以前所入之股本止一百萬元耳若謂此次之議案必可執以爲據則必須令今年到會之各股東凡以前入有一股者皆續認新股四股而後可否則建議之人憚於出資而謂未到會之股東乃能毁家以諭之蘇路有是理歟且從來公司律凡有限公司爲股東者亦惟於已認未繳之股欵有繳納之義務若因股本不足而添募新股則舊股東之入股與否悉聽其便則此次蘇路北綫所需四百萬元果爲憑何種理由而能令各股東負此責任乎至欲反對官商合辦之說則必商之財力確能獨力興辦而後可若商力旣不能獨辦而又拒官力之助我則從前已投之資本勢必蝕盡而後可吾不知衆股東所企望者果爲此膠執前言束手待斃之政策乎抑在乎因時變通保全股本之辦法乎願總理諸公熟思之毋以息壞二字自困也以上數端其理至顯其勢甚著願總理諸公將此信與前信一併附印寄交各處股東細閱然後定期開特别會以定辦法官商合辦之外或另有切實妥善之法（京師股東會議時有人提議將南綫售於郵部騰出股欵另辦他項利益較多之事業）可以保全股本者亦弟等所樂聞總之弟等爲全體股東之一分子各股東之利害關係無一不與弟等相同則弟等區區保全股本之意當無不爲他股東所共諒惟弟等尚有望於總理諸君者則爲此次開特别會宜將營業盈虧之實在情形報告於全體股東不可稍存諱飾庶幾虧折之處爲難之端猶爲衆股東所共諒若諱疾忌醫空懸一未來之希望以敷衍目前將至無可收拾之際而始披露眞情則公司之破壞將惟總理諸君之一二人執其咎而無可代爲解免矣此又弟等鰓鰓過慮不能不陳之左右者也專此布臆敬請台安蘇路旅京股東王季烈陸長儁唐浩鎭尤桐恩華董瑞椿張茂炯王季點張蘭生陶世鳳許霖厚田步蟾周廷弼許沐鑅顧棟臣曾周士等同啓 
　　我蘇路股東其思之將願官商合辦而不恤爲浙人笑乎抑願奮然而起力籌維持之策以保我蘇路之名譽乎 
[綏遠旗丁生計籌有辦法北京]  
　　署綏遠將軍瑞良奏稱綏遠城駐防滿蒙兵額馬甲二千名步甲七百名養育兵六百名加以閒散幼丁初不過五千餘人祗以承平日久生齒日繁由今計之人數已將滿萬財以分而益絀人以貧而愈偷習惰成風治生無術方今預備立憲人人須謀自立之方縱使旗制不敢糧餉照常即此芸芸衆生蕃衍日盛終古不變坐食山空勢不至束手待斃不止况立憲政體如此旗制斷不能與憲法並存旗丁生計一端實爲變通旗制之預備機關豈可再事遷延查前署將軍信勤於八月間特設籌辦旗丁生計處内分敎導執行庶務三科因時日逼促未及舉行旋卽交卸臣到任後體察情形爰就原定章程量加變通酌擬辦法其原設三科改爲五科曰籌備曰農務日工藝曰商業曰庶務所有籌備者專司農工商一切設備推行機關經畫各事應需欵項始之以調查繼之以配置終之以實行兹事體大有統籌全局之責爲預備三事之總故籌備科宜首列焉食爲民天農爲食本綏遠地尚宜農旗地所屬如後山牧廠及認領後套之地約有三千餘頃其間固多山梁沙磧不盡膏腴之田尚非一概不能耕種徒以天時人事之所限遂使地利坐失甚屬可惜現擬就綏遠城附近先設農事試騐塲一區附設農林小學堂招致鑿井公司購求合宜籽種雇募經騐老農置辦必需農具并研究水利森林畜牧名事宜以資觀摩而徵實騐使風氣漸開人知大利所在負戈者感恩負耒寓兵於農斯一舉兩得矣故農科先之歐美之富起於工商實則製造專精乃爲致富之本綏遠毗連邊蒙土性較寒物産無多以言製造自較内地爲難惟以牛羊毛革煤炭礦質爲大宗出産除礦産成本較鉅應另行籌辦外擬擇淺近易行獲利較易者先行試辦如織造絨毛毡氈精製皮革各件原料皆我所固有技藝亦人盡能爲擬設工藝局廠一所招募各種技師多集生徒廣爲傳習餘如瓦木小器匠藝線梁布疋手工均擬分類延人敎導至女工一項城内原設有恤緯堂本爲女工傳習之地擬即就此擴充改良以宏造就無論男女老幼總使各有一技之長庶能自食其力故工科次之（未完） 
[西報述北方鼠疫近狀]  
　　滿洲近狀字林報載初八日倫敦電云據聖彼德堡電稱寛城子每日患疫而死者數近百人傅家甸仍堆積屍身四千具豫備火化其他各鎭之慘狀靡不相同呼蘭江之冰面屍身堆積如山以便氷融之時將屍流去 
 
 

Page 6

 
 
　　山東近狀又載同日濟南電云濟南之南二十五英里之張夏地方已有十八人染疫而死濟南之東三十英里之章邱縣死於疫者共一百八十八人濟南府城尚無染疫之人 
[京師近事]  
　　元旦京師大雪道路爲之阻隔所有香廠及廟會等處游人因之絶跡小本經業中人初皆盼望年頭藉覓微利至是莫不愁眉雙鎖云 
　　新簡陜西藩司錢能訓擬於元宵節後出京惟太夫人年高擬仍在京頤養聞錢藩司遠宦秦中並不愜意不久或將運動内用 
　　國服未滿凡放花爆及打鑼鼓均干禁令今年元旦花爆聲與鑼鼓聲異常熱閙而警察亦並不干涉諒因國服將滿是以禁令稍弛云 
　　松郡人張某係大學堂斥退學生在京招摇撞騙無所不爲去臘百孔千瘡計無所出因往友人寓所揑稱有電寄家立書須匯千金到京以資度歲數字書畢向友暫借若千友人因是不疑卽假以二百金詎張某出門後又向他友借得狐皮褂一件卽匆匆乘火車回南人謂京師爲拐騙塲宜哉 
　　今歲各部人員莫不大加裁汰所有裁去之二三等科員其無計營生者只得改充錄事因之去年各部考取之錄事均難傳到長安居大小易竊爲若輩憂之 
時評 
[中俄改約問題]  
　　自去歲發現中俄改訂商約之議後。俄人於改約外要求商務上别項之利益。於是中國之外交家。均束手無策。一日會議此事。外部某參議向某大老曰。外人覬觎我中國之權利。如小兒食菜然。一肴食完。再食一肴。倘不嚴詞阻止。恐滿桌佳肴。盡供其量飽也。某大老猝然答曰誠是誠是。然恐不與之食彼必撤嬌撤痴。而不肯罷休耳。嗚呼。某大老此言。逹誠逹矣。然試問彼將何以自盡其職務耶。 
　　記者曰。今日中國之外交家。約分三派。一懵於中外情勢。而不知交涉爲何物者。一雖知時事危急。而懦弱無能。欲抵抗而不敢者。一洞知中國情形。無可救藥。索性置之度外。一任外人之。强横。而不與計較者。今某大老之言。其殆太明中國之情形者歟。 
[滇邊界務問題]  
　　英人所以從密之那府進兵片馬者。欲强佔野人山以西之地爲彼領土也。我中國認定以恩買卡河爲中英界址。英人則堅以野人山爲中英界址。於是兩相衝突。而交涉遂益决裂。然據滇缅續約。載明北緯廿五度三十五分之北一叚。爲野人山界。照約北劃不官折東。今英人指該山以西爲彼領十。是殆已東折矣。此中國理直氣壯之一証也。且中國所具爭執之理由有二。一爲滇邊各夷。向納中國貢賦。供中國使令。前此英人在該地租借。允給岡銀以償。是久已承認爲中屬土司轄境矣。二片馬各寨。分隸左楊叚。各撫夷均執有中國道光年間兵部劄付。證據確鑿。（以上據某報所載）由此觀之。則高黎貢山以西之地。實非英人領土。而片馬各塞。尤非英人所能强駐兵隊。蓋可一言而决矣。我中國之外交家。旣有約章以爲談判之餘地。又有證據以爲堅持之理由。則據理力爭。彼英人自不能背公法而以强權相恫嚇。又何必用其敷衍遷就之手叚也哉。 
[漢口閙事問題]  
　　文明法律。多數集會。擾亂治安者警察得解散之。禁止之。警力所不逮。而後用軍隊。軍隊應行政官廳之請求。而行警察之職務。意主遣散。不主傷害。今漢口風潮。外國軍隊。槍擊十餘人。不知吾國行政官廳。將如何對付而使擊斃之民瞑目於地下耶。 
[議裁總督問題]  
　　各國各省大臣只一人。而吾國則有二人。以位置昔日之尚侍。外省官吏之尊。可與尚侍相埓者惟督撫。今憲政編查館議裁總督。不知日後政府諸公。置若輩於何等地位。費數十萬運動而得之尚侍。與費數十萬運動而得之督撫。本錢相同。若有偏枯。非公道也。或曰。爭名者於朝。京官常占優勝地位。其信然耶。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[湘省無力籌解軍馬分監經費湖南]  
　　上年湘撫楊文鼎准陸軍部咨開奏准試辦軍馬分監所有開辦常年各項經費應由各省按照應編鎭數匀攤南分監共需二十三萬五千二百五十兩湖南應編一鎭本年應籌庫平銀一萬八千零九十六兩一錢五分四釐試辦以後自宣統三年起逐年籌撥常年經費庫平銀六千一百五十三兩八錢四分六釐等因楊中丞據咨查試辦馬監改良馬政此項經費自不可緩惟湖南省財政困難已逹極點以入抵出虧短甚鉅即新軍應發餉項尚左支右絀應付爲難若再責令籌解新增之欵實屬力有不逮又查度支部核覆清理財政局宣統三年預算案内湖南新軍一項暫以已酉年餉數爲例擬减銀四萬七千九百餘兩現議新軍暫緩成鎭此項軍馬分監經費擬請暫從緩解俟將來成鎭後再行設法籌撥業於上冬十二月間據實奏陳奉硃批該部議奏 
[官礦處聲明常寗鉛礦實情長沙]  
　　湖南官礦總處致本省諮議局函云昨閱貴局議員姚君炳麟提議慈利磺礦會同金礦應改歸官辦一案内言湘省礦務積弊太深無論如何提倡適足以供委員中飽又謂常寗水口山鉛礦每年開支至三四十萬兩水口山每年出産總在百萬兩内外即公債奏案亦載每年可得六十萬兩而預算案祗有官礦餘利四十二萬四千七百八十六兩顯有不實不盡之處各等語細繹情詞殆未研究得實查官辦各礦每年出砂本無定數至以砂出售銷路有暢滯價目有高低故每年所入砂價亦無一定之數且一年售出之砂内有前數年所存積者並非一年所出更不能以一年所入之砂價作爲歲入之定數查預算表載光緖三十四年共入砂價省平銀三十七萬二千三百二十二兩二錢三分五釐宣統元年共入砂價省平銀五十一萬一千二百三十三兩六錢零二釐可見歲入之無定惟預算辦法必以兩年平均作爲一年之數故以戊申已酉兩年所入之數牽算平均每年得四十四萬一千七百七十七兩九錢一分八釐扣合四兩庫平銀四十二萬四千七百八十六兩四錢五分九釐並非定爲歲入之數毫無出入也卽如本年售砂之價已入六十數萬兩蓋因公家需欵甚急特將年採獲及歷年存積之礦砂儘售濟用故爲數較多此卽歲入無定之本明徵也至撫憲奏辦公債以水口山砂價抵還言明現飭在事員紳竭力擴充若遇砂價最高之時每年約可得銀五六十萬兩係屬擬議之詞委非逐年實有其事自不能以平均預算之數與擬議擴充之數謂不符至二十萬即指爲不實不盡也至常寗水口山一礦自光緒二十二年開辦日之起截至宣統二年九月止採獲之砂其已銷售者計黑鉛淨砂五十萬零二千零三十七石白鉛凈砂一百零二萬八千六百八十七石白鉛碎砂二十六萬一千三百零四石淨硫磺二萬八千二百五十六石統共收入價銀二百四十餘萬其現在存山之礦砂計黑鉛凈砂二萬一千九百八十二石白鉛淨砂一萬零五百七十五石白鉛碎砂三萬零三百一十七石硫磺七十二石揀尾廢砂約計一百五十萬石（此種廢砂成色極劣現用機器壓洗須六七年始能洗完照現售之價約略估值銀六十餘萬兩）綜計十五年之間合已銷未銷通算所出不過三百餘萬兩並無每年能出百萬兩之事至支銷欵項該廠未辦西法以前每年多不過六萬餘兩少或四五萬兩自三十一年關辦西法支銷稍多然多亦不過十一二萬兩少或八九萬兩不等統計十五年間共領官欵一百零五萬零八百三十七兩六錢並無每年開支三四十萬之事蓋局外人談局内之事往往不能不分詳實亦事勢所必然以平均預算辦法與礦務不能適合輾轉質問難免按圖索驥因繁致舛其實總分各局按月皆有出入細册申報撫院及清理財政局檔册具存儘可復核 
[漢口罷巿風潮餘記漢口]  
　　漢口苦力滋閙英租界被英艦兵開槍擊斃多人一案屢紀本報現悉鄂督瑞制軍以此次滋事全由痞匪主動特嚴飭巡警道黃祖徽密派探警將著名痞匪王玉泉王享齡熊壽伢拿獲移送地方審判廳審辦然無一認供者現審判廳長以此等滋事之人擾害地方無惡不作民間必有受累之事除將該匪收所管押外特出示招告武漢居民人等凡有曾經被該匪擾害之家迅速臚列該匪等實在劣跡至廳呈控以憑訊明嚴辦 
　　省中派來保護租界軍隊現在仍未撤防每日由張提軍親自督率各級軍官嚴密巡查華界各敎堂均派有新軍守衛戲園茶樓酒館人跡叢密之處亦有軍中偵探巡警人員往來探視故地方安靜如常聞瑞制軍諭飭張提俟新年已過各舖照常開張之後再將軍隊撤回又聞有將新軍四十一標步隊移駐漢口之說 
　　關道齊觀察以謡言尚未息滅昨又出示曉諭略謂車夫吳一狗於客臘二十一日在英界因病身死經夏口廳相驗並無傷痕各車夫誤聽誤欵聚集滋閙釀成事端本道迭次示諭而街談巷議異說粉紜誠恐愚民無識爲匪徒造謡所煽致累善良因禀請督憲特派提法使前往覆驗以昭核實現已復騐明確實無手足金刃他物傷痕商會自治會報館曁各紳商人等均在塲目擊互相傳曉當釋羣疑此後如再有假借名義藉端煽惑藐玩法紀擾亂治安者定卽嚴拿究辦决不姑寛 
　　另一訪函云漢口風潮近日業已平息英人見鄂督委梅提法使相騐吳一狗並無傷痕愈爲滿意站街之中西捕較前尤有威風車夫之氣益餒 
 
 

Page 11

 
 
蓋已敢怒而不敢言矣 
　　除夕謡言四起有謂車夫將乘時報復者有謂匪徒將趁此起事者風聲所播官塲大爲恐慌張彪特飭駐漢之二十九標四十一標四十二標軍隊徹夜梭巡巡防隊警察司及各團保安會亦均認眞巡查以備不虞至各國敎堂則更添兵保護云 
　　瑞督以英界水兵槍斃華人多命實由漢口官塲失於防範均已爲之記過惟江漢關道齊耀珊因受重傷進院時力請派兵且自表揚其保護英領之奇功故獨免記過維該道傷勢甚重又被朔風吹面頭顱浮腫如蒙鬼臉至今尚未復其眞相 
　　英兵擊斃華人十二命後自知此舉不免孟浪乃託詞於亂民暴動並稱有搶刼情事故不得不以火器抵禦實則華人死者半爲上等商家其最著者爲武昌范季遠觀察之族孫某以販牛皮來漢寄寓萬泰興山貨行是日偕行夥四人往觀竟遭槍斃又有本鎭桂恊和衣莊之少東張某身着狐皮袍前往觀釁與洋務公所委員吳曉汀並立竟亦中彈身死英商店號並無一絲一粟被搶者謂爲暴動豈不寃哉 
　　施交涉使迭與駐漢英領事磋商尚無頭緒齊道耀珊乃與施使會議擬電請駐滬英總領事來漢磋商和平了事之方法 
巡警道黃祖徽見大江報載稱吳一狗尸身有傷大爲不懌謂更正不足以蔽其辜特與齊道相商擬卽封禁以洩其忿齊道曰笑罵由他笑罵若予以封禁反遭清議不如姑聽之以觀其後各報聞之咸有戒心故對於此案皆已噤若寒蟬矣 
分類新聞政界 
[諮議局閉會時之狀况武昌]  
　　湖北諮議局上届臨時會本應於去臘二十日閉會詎十七八等日各議員已散歸大半每次開會不及三分之二議長湯濟武君以此次開會以預算案爲緊要旣已議决議案無關重要乃於十九日舉行閉會式鄂督派馬藩司代表蒞局行禮禮成時已下午湯議長復留各議員開一會議再散當勉入議塲首議加重丁漕辦理自治案審查委員會主張每銀一兩加徵錢五十文各議員以迹近加賦端不可開不贊成者竟居多數次議增加議員旅費案係施南府議員倪惠淵提出緣鄖陽施南兩郡距省窵遠旅費實屬不敷故倪代表衆議員乞加詎各議員以此案乃鄖施人利益與已無關一閧而散議塲惟餘鄖施人未走此案遂至不能開議 
[銅官山騐收委員之小希望安徽]  
　　銅陵縣楊令繩藻日前具禀皖撫以張令興留辦理交涉頗爲熟悉上年曾奉憲台派赴銅官山驗收安裕公司房屋器具等件詎該礦師麥奎異常狡猾堅不允當經該令據理力駁數月之久勞瘁不辭幾致舌敝唇焦始獲就範洵屬異常出力合無懇予行司註册遇有缺出給予該員儘先酌補一次以示鼓勵 
[滸關鎭自治選舉紀聞蘇州]  
　　滸關鎭地方自治乙級選民於初六日赴籌備所投票是日計到所投票者二百三十四人放棄選舉權者四百七十三人内有自書姓名者十七人當經管理員照章作廢初七日十下鐘在籌備所内開票計當選者十人朱祖暉五十六票杜超三十七票徐堪十二票徐秀十一票吳以旭十票江宗海九票徐文師五票褚鈞玉四票張冕傑四票陳麟四票 
軍界 
[閩省裁撤綠營之規畫福建]  
　　閩省綠營前經議定匀作三年陸續裁撤近因新軍兩協尚未一律成立刻疊奉大部嚴催昨經松帥與統制商决本年將綠營一律裁撤所有官員弁兵除曾入將弁學堂肄習可以移歸新軍差用外餘皆按照浙江辦法給予恩俸恩餉以便别謀生計至新軍協統現聞擬委王麒許崇智二員接充標統擬委林肇民胡季高二員接充所有統制協統管帶等公費亦酌量扣除移增隊官排長庶務等弁餉項以昭核核實 
[浙省陸軍取締新年規則杭州]  
　　浙省陸軍一二兩標各兵士自經編練以來向例除星期給假外每遇新年亦得循照俗例休暇半月在此期限以内一切自由雖不着軍服出營與出營竟夕不歸均無不可以故聚賭宿娼之事一入新正尤爲較多甚有因此肇禍者本届新年楊恊統有鑒於此特於元旦發一手諭痛言近來兵士惡習有失軍人資格因改訂新營規數條照錄如左（一）弁兵以次雖在新正非有請假事由不得擅自出營（二）出營時間至多不得逾十小時（三）不准在外寄宿（四）不准便服出外以故近日兩標兵士鮮有在外激釀事端者 
[鄂提檢查軍裝之原因武昌]  
　　鄂提張虎臣軍門於客臘杪據陸軍警察報告近日省城小押店出售軍人服裝不下數百件若非軍士私自當押此物從何而來張軍門聞之不動聲色即赴各營軍需室遍查服裝循環簿並飭各標統管帶督同軍需官長逐細清查正副目兵所着軍服及軍儲處所存服裝是否有偷盜典押情弊如數目不符卽澈底根究禀明嚴辦以儆效尤 
學務 
[續籌農業敎育費之爲難杭州]  
　　浙省創辦農業敎員講習所爲籌備憲政進行必要之手續迭經提學司禀商中座電咨大部要求作正開銷飭由藩司兩次挪借洋萬四千元在案舊臘袁文宗回任以此項敎育籌備逾期萬難再有貽誤禀詳飭司如數籌解卽日札司核議去後日前吳方伯二次詳復中卒略稱此案前據提學司原估該所常年經費萬難核准裁減並奉大部核准業已由司兩次籌動洋一萬四千元係在籌防絲捐欵内借支原請大部指撥的欵再行歸還現奉部復自行切實籌措俟籌有的欵再行辦理等情如果庫儲尚充自當設法移解亦何至一再諉延惟邇來司庫奇絀年内出入相衡短逾百萬新年應解京協防新各餉以及新舊賠欵數鉅期迫文電交催正慮不能應付委無餘力堪以籌解卽經移復提學司在案矣 
[粤校定期大開運動會廣東]  
　　張督以運動會與學界盛衰最有關係前在學務處時曾經提倡一次嗣後每届開會俱民間自行組織學 
 
 

Page 12

 
 
司反多阻力此次蒞任後殊不爲然現特定期二月中旬開全省大運動會已派定提學司沈增桐爲正會長江太史孔殷師範學堂監督王舟瑶陸軍小學總辦黃仕龍三人爲副會長隨宦學堂監督陳濤爲提調并言是日必躬穿軍服親臨開會以振士氣 
[私立法政學校業已成立福州]  
　　閩省游學日本早稻田大學畢業生林長民原充法政學堂校務長嗣因該堂收受學費與監督鄭錫光及各敎員大起衝突辭退校務長之任前往南洋等埠聯絡華僑募欵十餘萬在閩垣設立法政學堂一所並招集曾經出洋肄習法政完全科畢業者擔任敎務近已遍貼招生廣告章程分别科文科兩項别科招集高等二年程度各生入堂肄習五年畢業文科則招集舉貢生監學有根柢者入堂肄習三年畢業其餘有同等學力者亦許報名一律與考畢業後與官立法政學堂同等奬勵業已禀經提學司批准立案定於二月初旬攷取入堂矣 
實業 
[閩商公舉代表會議鹽課福州]  
　　閩省産鹽各地從前每斤價祗數文今已增至二三十文三四十文不等該省素稱瘠苦民間不免嘖有煩言而醬園醃臘各户久已囂然不靖近因大部籌議加課各商人以鹽價自此勢必益增貧民貪利又必藉口鹽貴遍地皆私於國課商情諸多窒碍當經各商集議投票公舉陳聲甫陳禮剛爲代表入都會議以維鹽綱 
[芳村商塲業已奏咨立案廣東]  
　　芳村商塲自黃君詔平經營數載早已塡築工竣惟因訟案未了未曾開工建築房舍去年華洋轇轕各案一律了結日前由勸業道詳請督院將建築回式咨部奏准立案其圖式爲香港著名畫師柯厘倫治及貪麻士君所繪馬路闊四十尺樓閣軒爽溝渠洞逹一切貨倉街巿公花園巡捕房醫病房議事堂電燈水管靡不組織完備云 
[召變撫署振興巿面之規畫廣東]  
　　張督日前擬將舊撫署地址召變改建街道各情現王道秉恩介紹西關李某承領議定價銀一百萬元分五年繳清業已繳定銀二千元擬名其街曰叢興街二十年後始升科納稅昨由王道面禀張督允准開印後即行具奏矣 
雜記 
[雷雨聲中劍氣之異聞廣東]  
　　粤垣本年元旦雷雨交作由子刻至黎明始息有容奇農人梁某於是早丑刻冒雨參神在北路亭左右見對山電光起處迅雷轟然光氣直冲天際有物如球形隨雷聲而上倏忽不見及晨往視其處見地洞一穴口小僅容一碗探之深若無底穴傍有鐵劍一鋒長徑二尺餘中有篆字三枚蝕痕斑駁似數百年外物持歸遍詢親友現尚無識其字者錄此以俟攷古家之研究云 
[銅幣運濟災賑之眞相杭州]  
　　江皖沈災哀鴻遍野迭經該省大吏檄電分馳飛書乞賑一面奏蠲錢漕籲請内帑遴派候補道叚書雲觀察專辦賑撫奈災區過廣死亡流離撫餒仍難遍及臘底米珠薪桂運糧尤形困難决擬改放銅幣暫救眉急正月初三日浙撫接准南京江皖賑捐局電云江皖待賑孔亟而尤亟盼銅元現在杭購定銅元三十萬串擬卽由火車運滬轉運來寗以便解往請給發護照交杭義善源承運職道叚書雲叩昨經增帥行司照辦後當電復南京江皖賑捐局云江電悉江皖災區待賑亟盼銅元尊處在杭購定三萬串請給護車運一節已行司照辦矣此復韞江印 
[彩票營業復活之近狀杭州]  
　　浙省彩票上年經增中丞雷厲風行嚴限禁止與民更始實爲浙省行政界莫大之異彩詎舊臘票棍任椿茂等倡言某部某大臣因籌欵爲難决擬續辦彩票並已電商南洋大臣認可卽日宣布致一般社會謡喙繁興竟有彩票復活之妄想種種鬼蜮筆難盡述現已由某道某科員擔任保護明目張膽添設織錦分票織錦副票安徽副票等堂皇過印分銷外埠每期有旺銷至五六千打者自元旦迄今營業尤爲發逹僅湖北大票一種民售出千餘張獨家營業儼成專利當爲主禁大吏始料所不及云 
瀛談 
[鏡裡雪花]  
　　雪花六出久已傳布中外。西人曾有以顯微鏡觀之者。華美異常。有如環者。有如針者。有曲如蚓者。有直如筆者。雖方圓曲直。各盡形容。而花辦終不外乎六出。故人崇信景。敎者。謂造化之力直無所不能也然近來光學愈明顯微鏡。之力愈。大考得雪花不徒六出。而六出。之傍。尚有六小瓣。拱擁雪花。其形式有如星者。有如花者。有周圍而成車輪形者。有長圓而成鷄蛋式者皆歸附於雪花中。如樹葉之附樹枝。黏附其上。質亦爲透明體。雪花之能光亮。皆從此出。又能行程極遠。雪花落地。稍久即溶而黏附雪花之小瓣。被風所吹。可行八英里之遠。再久則自溶於空气中。不復能成片段云 
[意中南極]  
　　歐美各國。探北極者年有其人。恆有蹤跡不知所之。者亦有知其已冰死者。惟國民好奇。勇進之人。仍不稍。衰蓋以一旦尋獲究竟。其榮爨較之哥崙波。有過之無不及也。近來探。南極者亦漸多。美國尤甚。往者自船主白臘德大佐丕里爾獵人輝德奈深入後遂有南極騙局之出現。蓋以各總會多懸賞酬其人。遂有科克博士串通船主冒領二萬磅之賞金。嗣爲大佐丕里爾所告發。輾轉審訊並有某船主出而作証。案遂定。處科克博士以罪。惟輝德奈前年行程一次。雖未逹其目的。但據其言論。似可見南極之。一班者。據云行時曾携一臘狗前往。且知南極必不如地。圖中爲一望汪。洋之海。必有大地在其。中故訪尋南極。較之北極爲易。輝本係紐芬蘭人現已隸籍美國云。 
雜錄 
[中國之偵探術]  
　　蔣御史唐貞觀中。衡州板橋店主張迪妻歸寗。有衛三楊眞等三人投宿。五更早發。夜有人取衛三刀殺張迪。其刀仍納鞘中。眞等不知至天明店人追眞等視刀有血痕囚禁拷訊眞等苦毒。遂自诬服。獄上。太宗疑之。差御史蔣恆覆推。恆命拘集店人。十五以上畢至因至者不足。一律令散惟留一老媪。年八十。至晚放。出令獄典密偵之曰媪出倘有人與媪語即記其面貌比出。果有人問媪。使君作何。推勘如此三日。並是此人。恆令擒來鞫之。盡悉迪妻。姦殺情實。獄聞敕賜帛二百段。除侍御史。 
[楊御史]  
　　明南京刑部典吏王宗。一日當值。忽報其妾被殺於餘舍。宗奔去。旋來告尚書某公。發河南司究問。欲罪宗。宗云聞報而歸。衆所共見。且是婦無外行。素與宗歡。何故殺之。官不能决。旣數月。都察院覈浙江道御史楊逢春審是獄。楊示約某夜二更後鞫王宗至期。猝命隸云。門外有覘視者。執來。果獲兩人。甲云。彼挈某伴行。不知其由。乃舍之。用刑窮乙。乙具服。言與王宗館主人妻亂。爲其妾所窺。殺之以滅口。即置之法。而釋王宗。楊曰。若日間則觀者衆矣。何由蹤跡其人。非切已事。肯夜間。來看耶。一時盤振都下。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[甯蘇審判各廳規定辦法]  
　　江蘇巡警道汪觀察札行上海各路分局正巡官文云據滬局行政司法兩科案呈宣統二年十二月十四日准江蘇提法司左咨開案照寗蘇省城各級審判檢察廳已於十一月十六日一律開辦所有各該廳管轄範圍以内無論民事刑事案件均應統歸各廳分别審理以清權限而專責成惟是審判各廳甫經設立訴訟審理階級攸分區城案件管轄有别若不將規定辦法明白示諭恐人民赴訴致多歧誤查初級暨地方審判廳案件管轄暫行章程前奉憲政編查館奏定頒發自應遵照至司法區域分劃辦法亦經本司酌擬詳奉撫憲批准應卽一併出示曉諭以期週知而資遵守除呈報曁分别移行並出示曉諭外合將示式移送爲此合行咨請煩爲查照希卽轉飭各區一體知照等因計送示式一紙准此除分行外合就抄式札發札到該正巡官即便轉飭屬區一體知照 
　　初級曁地方審判廳管轄案件暫行章程 
　　第一條民事案件之管轄依左列各欵規定辦理第一初級審判廳之管連（一）關於錢債涉訟案件（二）關於田宅涉訟案年件（三）關於器物涉訟案件（四）關於買賣涉訟案件在四欵之訴訟物以價不滿二百兩者爲限（五）旅居宿膳費用案件（六）寄存或運送物品案件（七）催傭契約案件其日期以在三年以下者爲限（八）其他民事案件訴訟物價額不滿二百兩者第二地方審判廳第一審之管轄（一）前項一二三四欵案件其訴訟物價在二百兩以上者（二）親族承繼及分産案件（三）婚姻案件（四）其他不屬初級審判廳管轄之民事案件 
　　第二條訴訟物之價額準赴訴時之價值定之 
　　第三條凡以一案請求數件者將其訴訟物之價額合併計算其以利息賠償及訟費等隨案請求者不許算入訴訟物之内 
　　第四條因擔保債權涉訟者其訴訟物之價額準擔保物之價值定之若擔保物之價額多於債權之額者以債權額爲準 
　　第五條刑事案件之管轄依左列各欵規定辦理第一初級審判廳之管轄（一）依現行刑律罪該罰金刑以下者（二）依其他法令罪該罰金二百以下者或監禁一年以下者或拘留者第二地方審判廳第一審之管轄（一）依現行刑律罪該徒流刑以下者（二）依其他法令罪該罰金二百圓以上或監禁一年以上者 
　　第六條刑事案件係數人共犯者從其罪重者之管轄 
　　第七條地方審判分廳之民刑案件管轄權與地方審判廳同 
　　第八條民刑案件管轄有不明確者由管理之審判廳報由上級審判廳指定之 
　　第九條民刑案件官轄錯誤於未判前覺察者應移交該管轄之審判廳辦理 
　　第十條因刑事案件而附帶民事者不論價值多寡應併入該刑事案件辦理 
司法區域分劃辦法 
　　江蘇省城第一初級審判廳設於皮巿街以巡警中東北三區爲該廳管轄區域 
　　江蘇省城第二初級審判廳設於中軍弄以巡警西南兩區爲該廳管轄區域 
　　江蘇省城第三初級審判廳設於閶門城外三樂灣以閶胥盤門外及商埠一帶爲該廳管轄區域 
　　江蘇省城地方審判廳設於桃花塢以蘇州府轄境爲該廳管轄區域江蘇高等審判廳以江蘇全省爲其管轄區域 
　　江寗省城第一初級審判廳設於中正街以上元縣所轄城垣内之區域及城外下關商埠爲該廳管轄區域 
　　江寗省城第二初級審判廳設於牙巷以江寗縣所轄城垣内之區域爲該廳管轄區域 
　　江寗省城地方審判廳以江寗府轄境爲該廳管轄區域 
　　鎭江商埠初級審判廳以商埠巡警各區爲該廳管轄區域 
　　鎭江地方審判廳以丹徒縣轄境爲該廳管轄區域 
[組織農務分會續誌]  
　　本邑官紳遵照部章組織農務分會經紀昨報兹於初八日邀集紳商學界在南巿機廠街同昌公司開會先由李平書君報告應設農務分會之理由次公决簡章次投票公舉董事次投票公舉總理聞董事本擬舉定三十員現先舉十五員其餘十五員須待各鄕公舉至總理則朱志堯君得票爲最多數當選所有總理董事姓名列下　總理朱開甲　董事李鍾珏　王納善　莫錫綸　陸文麓　顧言　郁懷智　張嘉年　楊保恒　顧履桂　葉增銘　沈恩孚　沈照　張煥斗　沈洪文　王震 
　　附上海農務分會暫行簡章　第一條本分會遵照部定章程設立上海農務分會卽假南巿機廠街同昌公司爲辦事所第二條本分會遵章公舉總理一員董事三十員第三條凡入會而未被選舉爲董事者均爲本會會員第四條本分會爲全邑農務之機關應於城區附近設立農事試騐塲以資研究查城西江境區爲農事試驗塲適宜之地應即於該區内酌設第五條本分會應遵章設立農事半日學堂先於江境區内酌設一所第六條本分會應遵章設立農事演說會塲先聘研究農事之學員於社廟茶肆流通宣講第七條本分會應於各鎭鄕設立農務分所調查境内土宜物産研究改良辦法並將境内所有農事情形遵章隨時報明總會第八條本分會於每年春秋兩季由總理定期召集會員各開在會一次各會員應將農事情形隨時報告本會如有特别事件得開臨時會（大會期各分所董事應到會報告本鎭鄕農事情形以資考核）第九條凡爲本會總理董事會員者每年於春秋兩季大會時各納會費一元第十條本分會暫設文牘員一人專司往來文牘及填注表册附條如有未盡事宜隨 
 
 

Page 19

 
 
時公同修訂 
[嚴彭麟哀求保釋之無效]  
　　滬道劉觀察札行公共公廨寶讞員文云案據職商嚴彭麟來禀以所經理之德源錢莊自夏間滬巿正元各莊巨倒後即奉莊主命令收帳並先墊欵清償外欠乃值兩江督憲蒞滬維持巿面密提倒莊東夥職商遂亦被拘續經莊主劉安泩嚴義彬禀請在押理帳在案惟職商倉猝就押一切經收帳欵未及面爲交代卽有他夥催收各户明知職商不能出外因各觀望不付二月以來莊事仍無眉目轉瞬年關各帳均須歸束若不親出詰催勢必曠日持久歸墊無期何以對莊主而清經手况職商父故後老母衰病相依爲命自職商被逮盼子不見以爲從此生離永無會面日夕號痛病益加劇設有不測職商百死莫贖轉輾焦思惶恐無地迭次託人哀懇二莊主蒙允暫自求保出外理帳爲此陳乞鑒宥暫准覔保出外料理帳欵等情據此查嚴彭麟前因買賣空盤敗壞巿面奉商督憲專札飭拿押究與尋常錢債控案不同且嚴彭麟逮案以來迄今三月有餘所虧巨欵絶未清釐率以母病自請保釋應不准行除批示外合行札飭札到該廨卽便遵照從嚴管押究追勒限清理毋任延宕 
[新閘浮橋竣工]  
　　租界工部局打樣西人以新閘浮橋工程草率阻止交通已兩誌前報兹悉此橋業已修改完工於前日下午起可以通行惟一切車輛仍須繞道所有該處私渡船隻亦已禁止驅逐矣 
[匪黨自殘同類]  
　　匪黨楊洪發近隨值捕由寗來滬假寓雲南路四百九十七號門牌長春小客棧内充作某案眼線詎被同黨小癩痢小黑子等偵悉疑楊破壞伊等所爲之事忽於前晚糾黨十餘人將楊誘入該棧對面鳳林里内各出利刃將楊連戳六七刀一哄逃逸楊猶忍痛奔至老閘捕房訴明前情求請查究捕頭飭即將楊車送仁濟醫院醫治一面立飭中西包探分投查拿務獲究辦 
[發現刀傷女屍]  
　　新靶子塲西北寶山縣境大松樹下前日發現女屍一具由保查悉報請寶山縣胡大令到塲驗明該屍頸有繩痕刀傷腹部年約二十七八歲面有微麻外衣並無坭污似有移屍形跡旋即由堂棺殮厝擅召認一面由大令移請閘北巡警總局偵捕隊多派偵探嚴密查訪以便緝兇懲辦 
[徽寗會館之新年會集]  
　　徽寗會館於初八日舉行同鄕團拜禮到者甚衆該館首事因去年所建之兩府貧病院工程落成偕同來賓到院參觀兼勸資助衆極贊成當塲已集七十餘金并各擔任分投勸募聞該病院經費所短尚鉅想徽寗兩帮大商甚多不難立捐鉅資以觀厥成也 
[公堂上亦能乘隙逃逸乎]  
　　蘇州人莊根泉因竊翁阿四衣物由廨訊實判押老閘捕房五禮拜在案詎莊在押自縊經看牢巡捕查見救下禀奉捕頭昨解公廨請訊判照原斷加押三天以示儆戒詎莊聞之卽乘隙逃出當經華印各捕追至署前某年糕店始行捉獲帶回公堂飭仍送往捕房禁錮 
[腦威領事代簽牌票]  
　　公共租界内涉訟事宜所有傳提牌票向歸駐滬領袖比總領事簽字發行自去年比領回國後推歸英總領事霍必蘭君暫時代庖今霍君亦已回國而比領尚未返滬所有傳提各票業經領事公會議定仍送比領事署轉請腦威領事暫爲代簽昨已由英腦兩國領事先後照請滬道劉觀察轉飭公共公廨遵辦矣 
[城内]  
　　僞造鈔票○成衣匠王伯歲前日將僞造裕蘇官銀錢局五元鈔票一紙携至守署街張姓香烟店兌換現洋當被店夥察出扭至一路三區訊據供稱票由協成源水菓行廚司張子山還下昨日傳張質訊供由經理曹金奎給爲工資爰又傳曹到案一併移送一路分局請爲訊核 
　　枷示流氓○山東流氓岳雪和前晚乘三興里鼎泰昌布莊起火時搶取皮椅烟袋等物正欲逃遁被北五區巡士拘住特送一路分局訊實判枷號一月發犯事處示衆 
　　姘婦捲逃○無錫婦人陳朱氏近由姘夫沈金生處捲取手飾衣服等物濳逃來甲避匿城内花草浜某姓家被沈探悉扭控東二區解送一路分局訊辦判氏發堂留養候家屬來案具領 
　　因賭肇事○縣橋東典當弄一百九十六號屋内有人叙賭抽頭前晚不知因何爭鬥毆傷鄰居該處二舖地甲姚福爰即報知一路分局請爲核辦 
　　曾否索賄○小東門月城内銅器攤户張寶棠將工程局六十七號巡士蕭勝祥扭至縣署控破藉端索賄一案前晚本縣田大令由蘇返申即行提訊蕭供張寶棠所設之攤有碍行人因奉局中命令前往驅逐並無索賄情事大令以兩造供詞各執判將該巡士送回局中自行辦理至該攤碍路與否諭候親往查勘再行核奪 
　　各執一詞○南洪　紙店主張鍾桃控司帳蔣文卿營私舞弊吞没洋二千餘元一案前晚經本縣田大令提訊兩造各執一詞判蔣交差候開印後將帳查明再核 
　　懲辦逆子○陸少耕控逆子陸阿五違忤行兇等情前晚經本縣田大令提訊陸供兒子甫由改過局釋出仍不悛改求請嚴懲訊之阿五一味求寡判登堂永遠留養 
　　道批四則○王友生禀批　控裕成店主結欠貨欵經該商控局交保之後胆敢尋釁恃蠻兇毆如果屬實情殊可惡候移請巡警總局飭查明確秉公究追可也江勝全禀批案經控縣移查究竟實情如何仰上海縣迅予催復秉公核辦具報毋違王升和等禀批據控巡長彭自福膽敢托名騙貨乘夜濳逃殊堪痛恨旣經該商等控局有案仰一路巡官勒限嚴拿從重究追可也吕子欽禀批查活賣田産三十年後不能回贖雖非例意但地方人民久已視爲通例該縣歷來處置此等案件亦多照此而行此案情事相同若不劃一辦理殊無以示公允且恐後來授案爭贖滋生訟端尤非息事寗人之道仰上海縣即再詳審辦結以杜訟萌是爲至要抄黏並發 
　　官事○候補知府沈鳳韶直隸候補知縣倪曾鎣昨均到道禀見 
[南巿]  
　　竊案敗露○公共公廨寶讞員昨將小販朱阿二陳仲和送至總工程局因朱陳二人在途說稱王阿新在南巿集水街怡昌號内竊取洋十五元被探聞知拘辭到廨訊知王已脫逃是以移請發落即經湯裁判提訊朱陳供多推諉判朱戒責五十下與陳一併拘留候提王到案再行訊辦 
　　押追賊贓○法捕房包探昨日帶同小竊張金方至工程局禀稱張竊太古洋棧内牛角一只銷贓於新北門外王阿金處請爲弔贓旋經局探往吊無着將王拘局押追原物　　輾轉偷竊○西門外打鐵浜商業學堂失竊掛鐘一架知被茶房謝阿三匿贓後面竹笆内當即送至西臨研訊稱被山東人趙成 
 
 

Page 20

 
 
元見而竊去拘趙質訊堅不承認昨日移至工程局判謝戒責一百下與趙一併拘留究 
[閘北]  
　　分别責罰○住居新閘橋路醬園弄口之潘金林（即賣鹽金林）在家私設烟榻容留姚善章張阿林等開燈過癮已紀前報昨經四路分局黃正巡官查明集訊判金林罰洋十元姚張二人因無力認罰各責手心四百下一併飭具改過結交保開釋 
　　訊結拐案○桑胡氏控袁陳氏及馬阿二阿巧大二女子將伊姪女招弟誘往無錫一案昨經四路分局黃正巡官提訊屬實判陳氏戒責四百下押候飭提其夫袁呵四到案再核阿二巧大各責手心一百下具結保釋招弟交胡氏領回管束 
　　火案待查○南林里孫萬記訂書作失火一節昨由四路二區將該作主孫永萬及學徒劉金生等一併移送分局經黃正巡官分别研訊據供小的等當火熾時均從睡中驚醒倉呈逃出不知從何起火餘人供亦略同判孫交保候查核辦 
[英租界]  
　　匪徒待訊○匪徒池阿寶楊介眉因將僞造金小洋持向英大馬路費文元銀樓混兌被夥察出報捕派探將二人查獲昨解公堂請究判均還押候下禮拜一英領堂期解訊受罰啓封○北京路協泰舊貨店主楊桂生益源舊貨店主馬二因與啞子串竊華洋各商脚踏車由廨訊實判將啞子收押西牢三年期滿驅逐出境楊押二年馬押一年並將兩店發封拍賣除去房租緝捕費外餘則充公在案昨由楊馬二人之父投廨求請啓封中西官會商之下判令楊文罰洋五百元除捕房緝捕費洋三百五十元外餘均充公馬父罰洋五十元充公准予啓封楊馬仍照原斷還押 
　　旣騙又詐○南京路第一行台客棧門首擺設皮貨攤之童照祥控史光裕鄭榮卿串騙值洋一百三十五元之青種洋馬褂一件向索不還反又詐去洋三十三元一案昨由捕房將二人拘解公堂訊明屬實判史鄭各押一月並限一禮拜繳還原告洋三十三元如違加等懲辦 
　　中保到案○瑞典商人喬斯登控沈和尚抵單不贖案内之地保奚陸祥中証譚鶴祥昨由包探傳至公堂判均交保候照會瑞領會訊 
　　有何寃抑○寗波路協和祥新衣店主張幼亭不知因何寃抑於前日夜半吞烟圖盡呻吟牀褥旋經店夥察悉送至仁濟醫院施救不及即行斃命後由捕房將尸車送虹口斐倫路驗屍所能保報縣請驗 
　　怙惡不悛○過犯李阿寶朱阿根張叙生陸培春均復入租界竊取瞿雲卿陸文正及某洋人等衣物由探一併查獲昨解公堂訊明判李押西牢一年朱押九月張押四月陸押兩月期滿仍逐出租界 
　　女犯復來○陳阿姣即吳方氏前因私設花會賭博由廨訊實判令逐出租界在案詎氏近又濳來被探查獲昨解公堂訊明判氏押女所一月期滿再逐出境 
　　裁縫難靠○縫工王齊良金福海因將朱寶福等五户囑製衣服付質被控昨由包探將二人拘解公堂訊實押候吊贓再訊 
　　幸無憑証○沈紀林控丁榮廷誘匿伊妻趙氏一案昨經公堂復訊無憑判丁開釋惟趙氏不應背夫私逃着押女所一月期滿交沈領回管束 
　　萬壽停訊○今日爲隆裕皇太后萬壽之期公共公廨寶讞員昨特照會輪應陪審之英副領事康君停訊訟案一天以申慶祝 
[美租界]  
　　體恤巡捕○華捕正巡官張都戎因邇來天氣寒冷所有夜差站橋巡捕甚爲苦楚爰特發給西式呢大衣一件以資禦寒 
　　小工倒斃○前晚有小工某甲在百老匯路工部局所設之抗厠前倒地斃命昨由捕房車送驗屍所着保報縣請驗 
　　俄人不端○俄人某甲前因犯事經捕房懲辦有案前日又竊楊樹浦廣和錢店洋六元被店主當塲察破喝捕拘解俄署訊供不認還押候辦 
　　細故衝突○某日人昨乘念一號電車至百老匯路忽與售票人口角爭毆由捕併送捕房捕頭以釁起細微斥不准理 
　　汽車傷人○小工朱小狗昨經北蘇州路被一百八十一號汽車撞跌致傷手足由捕車送同仁醫院療治再核 
[法租界]  
　　定期開審○法公堂自去臘廿七日起停訊以來本攙即日開訊免多積案嗣因適逢萬壽聖誕故定於禮拜三即十七日開堂審判 
　　倦遊而返○法領事署正副總案官軋欲李畢利兩君乘坐遊船同往内地遊歷曾誌前報兹悉兩君已於昨日遊畢回暑照常辦公 
　　糞夫作弄○法界挑兾夫向二洋涇橋近水坊大和祥號奢索　資不遂停挑數天以爲挾制該號因即遣夥投訴捕房捕頭以界内清潔事務向由糞頭承辦不准私向居民需索分文爰將糞頭傳入捕房着令罰洋五元充公如再違犯送廨重辦 
　　違章罰洋○老北門新街某煤炭店之棧房設在老北門城脚貨物出入須過吊橋近該店圖取便捷特置跳板一條往來運貨事爲捕房查知以其有違定章即將該店夥傳至捕房罰洋四元充公示儆 
　　嚴查賭窟○捕房以新年已過仍有賭棍租賃民屋局賭騙錢因特諭飭暗差巡捕隨時密查以絶根株 
[海上閒談]  
　　去年上海。各業皆衰。而土業之交易獨鉅。秋冬之間。商店虧閉。疊有所聞。而挑膏店獨日增月盛。此誠意相不到之事也。記者曰。中國今日。非號稱禁烟嚴厲之時代耶。曷爲而有是。日本福來文學博士。心理學家也。談精神感應之理。曰昔有某君。偶患微疾。入某醫院院。中多患脚氣病者。日憂其傳染。居數日。而脚氣病亦作。醫治之而愈。愈而檢其用方。則非治脚氣者。異而問之曰。君日日憂病。精神所感。實非脚氣也。故胆大心細。養病之善法也。預防鼠疫。何獨不然。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[錄資政院核定直省各級審判檢察廳經費表及說明書（錄憲志日刋）（續）]  
　　吾昨旣錄直省審判檢察廳經費表示天下以司法經費之大要而其核定之數往往與現制不能鍥合因更錄其說明書以明核定之主義要之此所謂核定數額原不過示天下以大率之準繩以現制之紊淆司法之幼稚固不能不視地方之情形爲設增减損益之端也說明書如左 
　　一各廳經費標準高等廳定爲二萬八千五百二十二兩高等分廳减十之二計二萬二千八百十八兩地方廳定爲三萬零七百八十四兩地方分廳减十之二計二萬四千六百二十四兩初級廳定爲六千四百六十一兩（詳昨報） 
　　一高等廳地方廳及高等地方各分廳統以民刑兩庭核計惟奉天吉林省城地方廳因成立在前原定民刑共四庭該廳旣多兩庭即員額亦有加增應比照現定標準酌加十之三計四萬零零二十兩總表於奉吉經費内一并列入 
　　一前各廳經費標準其推檢俸給因各廳大半新設暫不列候補學習各員惟奉天吉林黑龍江所屬凡宣統元年以前成立各廳及天津各廳亦係開辦在先者應酌添候補學習各員其應需俸給准列入追加預算 
　　一東三省及津滬武漢廣東各處生活程度較高者應於前定廳費外酌量加成由法部商詢各督撫核定但至多不得逾十之五將來仍准列入追加預算 
　　一高等廳看守人犯應歸入地方廳辦理其地方初級合設看守所者即將現定關於看守之費提出另計 
　　一高等地方各分廳其員額至少仍有兩庭惟無廳丞廳長等名目卽比照現定之數酌减十分之二 
　　一候補學習推檢員薪並未開列惟宣統元年以前成立各廳旣准其酌量添設則其員薪亦宜量爲訂定今擬候補人員照實缺减半支給學習人員三分减二支給其員額計高等地方每廳候補學習推事各二人候補學習檢察各一人初級每廳候補學習推檢各一人應需俸薪另行增入 
　　一初級廳推事現統以兩員核計其各省原設一員者應無庸照添以節經費惟如察看該地訴訟果繁應准添補候補學習推檢一二員其欵卽由餘計之推事一員項下核實撥用 
　　以昨述之經費表及說明書推算宣統三年成立各廳之經費則奉天當有高等廳一地方廳六地方分廳一初級廳九合需經費三七六六四九兩吉林當有高等廳一地方廳六初級廳三合需經費二三二六零九兩江蘇當有高等廳一地方廳四初級廳七合需經費一九六八八一兩安徽當有高等廳一地方初級廳各二合需經費一零三零一二兩山東當有高等廳一地方廳二初級廳三合需經費一零五九三四兩黑龍江山西河南陜西甘肅雲南六省每省當有高等地方初級廳各一合需經費六五七六七兩新彊當有高等廳一地方廳四初級四合需經費一七七五零二兩福建湖南貴州三省每省當有高等地方廳各一初級廳二合需經費七二二二八兩浙江當有高等廳一地方廳三初級廳五合需經費一五三一七九兩江西當有高等廳一地方廳二初級廳三合需經費一零九四七三兩湖北當有高等廳一地方廳四初級廳四合需經費一七七五零二兩四川當有高等廳一地方廳二初級廳三合需經費一零九四九三兩廣東當有高等廳一地方廳四地方分廳二初級廳七合需經費二四六一三九兩廣西當有高等廳一地万廳二初級廳三合需經費一零九四七三兩直隸當有高等廳一高等分廳二地方廳三地方分廳一初級廳七合需經費一一五九三四兩（此數與廳數不符疑有誤）以是知宣統三年直省各級審判檢察廳共需銀二八二八五五一兩此其大較也 
小說 
[軍情小說湘纍怨（三十）]  
　　崔祿貞看了兵士們大半苦飢。知道空著肚子就是和官軍相遇。也不能和他打仗。只得呌暫時紥下隊伍。找了幾個左近村鎭的父老來。崔祿貞自已和他說。要他們代辦一餐晚膳。按著人數立了欠票。給那班父老們收執。說是成事回來。加倍奉還。那班父老們不敢執拗。只得和合村合鎭的人說了。大家預備起來。四五千人的飯。非同小可。一時那裡辦得出來。直擾攘了好一回。方才好容易備妥當了。崔祿貞又分撥了一回。慢慢的吃完了一頓晚飯。已經差不多有起更時候。崔祿貞還恐怕有人在半路上逃走。又一個個的點名。點過了名。方才齊隊起行。又走了幾里。忽然遠遠的馬蹄聲響亮。對面一騎馬。潑風一般的跑來。前隊的軍士。見只有一個人。便也不開槍。大聲喝問對面騎馬的是什麽人。那對面的人。遠遠的就遞了一個革命黨中的口號。那些軍士聽了。知道是自已人。便憑著他一騎馬闖入中軍。見了崔祿貞。原來就是派攻西路的陸開先。見了崔祿貞。便慌慌張張的道。且慢且慢。你們的軍馬。不要冒昧前進。那裡都有了準備。就是去也不中用。我看不如退回去。再議良策的好。崔祿貞聽了。吃驚道。你帶去的兄弟們。怎麽樣了。爲什麽你一個人走了回來。陸開先道。我帶着兄弟們。到了醴陵西門外。却不見有一個人。西門城門。直直的開著。卻鴉雀無聲的。没有一個人看守。也没有一些兒燈光。我恐怕他們有什麽詭計。不敢進去。把軍馬約退二里。暫時紥住。一連發了三個偵探。前去探看。卻等了半天。没有一個回來。多分是被他們拿住的了。我又怕你 
 
 

Page 27

 
 
冒味輕進。入了他們的圈套。所以我把軍馬留在那邊。呌他們不要輕動。一面大寛轉的繞過來。和你說個明白。免得你冒冒失失的上了他們的當。我們還是大家退兵罷。崔祿貞聽了道。這件事兒。有一個難處在裡面。你雖然奉令攻取西門。卻是游擊的輕兵。不是什麽正兵。我卻是奉了元帥的令箭。攻奪醴陵的正兵。怎麽敢不奉號令。私自回去。萬一個李元帥不答應起來。是要受死刑的。與其受本黨的死刑。不如還是去和官軍打仗。死在陣前。還覺得痛快些兒。如今我也顧不得他們的有防備没有防備。只好拚著性命殺上去。或者居然成功也未可知。只是今天此去。死生未卜。萬一個有了什麽失挫。請你傳我的話兒。告知元帥。趕緊悄悄的散了兵士。設法躱避。千萬不要輕舉妄動。再蹈了我的覆轍。崔祿貞說到這裡。不覺心上有些悽楚起來。眼圈兒一紅。聲音早已岔了。陸開先見了崔祿貞這船模樣。本來他和崔祿貞兩個。是最要好的朋友。不知不覺的心上。也覺得甚是悽惶。忍不住眼眶中流下涙來。兩個人手拉着手的。你看我。我看你。看了一回。陸開先硬着頭皮。對着崔祿貞道。你自家諸事小心。我如今立刻趕回西門去。靜候你的消息。如若到了五更。不見動靜。我便把隊伍撤回瀏陽一帶去。聽候元帥的號令。我們兩個人以後果然還能相見。便是徼天之幸了。要知後事何如且待下文分解 
國外新聞 
[英日聯盟之紀念宴]  
　　初八日東京電云外務部大臣小村伯爵定於星期五日開常年讌會紀念英日聯盟 
[英皇注重和平]  
　　初八日倫敦電云德國赴英聯絡英德感情之牧師二人近由英皇在白金漢宫接見皇白先皇爲創造程平之人朕擬追繼先志凡有增進和平修好邦交之企圖朕無不竭力以扶掖之（以上譯字林報） 
[墨西哥革命黨獲勝]  
　　初八日紐約電云墨西哥革命黨在乞華華之茄萊地方與官軍交戰一日久久聞革命黨業已獲勝 
[英國國會開會紀事]  
　　初八日倫敦電云英皇英后昨日親臨國會舉行開會禮皇之演說辭中先述前皇愛德華之辭世繼述康諾脫公爵奉使南斐其結果極足令人滿意次謂英國與列强之邦交仍頗輯睦日政府宣明意志擬註銷一七九四年之商務航務條約兩國現正開議新約深望該約得愜國人之意次論波斯南部大局近已稍見進步諸大臣議暫不迫令採納英國之策以候動靜再爲定奪英國之志不外使波斯政府恢復其權及使商業得受保護而已次又論及將開御前大會及將巡幸印度事接述上下兩議院爭持不下今將獻調停之議於國會俾使憲政得以益爲鞏固末謂並擬籌策除去養老金貧民之不合格各節呈入國會核議而行用保險之法以防病廢 
[德國駐華新使之履歷]  
　　初七日柏林電云新任德國駐華公使哈克斯沙森君於一八八八年入外交界充當亨寶普魯士特使繼乃調任馬塞爾領事一八九五年簡授外務部參贊之任繼爲華騷總領事後調阿姆斯脫丹總領事自一九零六年起改任巴利維亞公使 
[英法合謀土國路權]  
　　初七日栢林電云英法政府擬與土耳其交涉巴台特鐵路及亞西亞交通諸事德國則於目下不欲爲此 
[土耳其京城之大火]  
　　初七日柏林電云君士坦丁土廷之屋近忽失火首相及民政部大臣外務部大臣之衙門均半遭火燬幸要面均得保全（以上譯文匯報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
