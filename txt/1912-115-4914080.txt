# 1912 - 115 - 4914080

 

Page 1

 
 
[評論]  
[嗚呼今日之政論]  
　　古人有言言論者事實之毌然則事實之發見根於言論者也天下固未有無事實之政論亦未有有政論而不見諸於事實者特是吾國政論之表見往往與事實之發生若相左者抑又何也吾向者讀黎副總統軍民分治之議而竊竊焉偉之以爲共和之統一殆肇基於此矣然竊揆諸當代都督之政議贊同者半否認者亦半以故鄂雖將次獨立而他省民政之隸屬於都督下者自若初以爲大權所托不肯一息假手他人其在各都督反對黎副總統之言論固應爾也乃不謂即以黎副總統所自治之鄂省且以黎副總統所拱讓之大權而一經編製處之核議則若民政之職權礙難以地方一切行政爲限雖經副總統廣徵意見詳析剖陳謂司法固應獨立而財產敎育農林工商各要政無不當隸屬於民政司以爲一省行政之最高機關而各司長紛起反對終若不能釋然於前事者以是知一政論之發生雖自堂皇正大然言者一人行者又一人甲以爲是乙以爲非此以爲丹彼以爲素天下之嘉謀碩　往往盡牽率於一二人之私而濡滯遷延不克驟見諸實施者此類是也 
　　吾今讀黃留守請募國民捐減少外債之電而嘖嘖焉羡之洋洋洒洒剴切詳明誠哉治國之龜鑒救時之良箴也一國之財用要皆出自一國之公民銖積寸累集腋成裘無論其爲外債非外債有一欵之支出即有一欵之負担有一欵之借人卽有一欵之還附不過直接間接之不同其出於小民者則無不同黃留守今日特與國民商榷及此意謂外債之酖毒不若廣募國民捐之自便殊不知民之漠視國用非得己也數年以來迭遭偏災民生其間旣迫天災之流行復苦滿淸之苛暴悉索敝賦以供國用其取之也如錙銖其用之也盡如泥沙加以籌捐募債之屢失大信遂不免憚於應募而稍懈其愛國之忱苟得公忠體國之賢能廣爲提倡詳以析其制用之經而釐剔隠微不使有一毫涉及浮浪力戒奢靡之襀習涓滴歸公俾歐西之良法美意漸次普及於吾人之心理而各輸其財各愛其國毌令黃留守今日之政見徒流爲他年史策之美談豈非中華民國前途之厚幸耶否則竊恐今日之民窮財盡大勢所趨有日流於弩末者矣天下之事所謂不當求全責備於國民而惟當盡其在我焉者此類是也 
　　要而言之二者皆爲今日救時之政論乃或行之而多所扞格或聽之而娓娓動人是豈共和國民之程度參差不齊可以語甲不可以語乙　抑或立論者徒知二五而不知一十與噫嘻是殆非所測矣 
[大總統命令]  
[五月一日]  
　　臨時大總統命令本大總统據臨時約法第三十二條制定各地方調用軍艦條例茲公布之此令 
　　各地方調用軍艦條例第一條各地方如有重要事故需用軍艦須經海軍部或總左右司令核定指派　第二條各地方因何事需船須預爲聲明以便視其事之性質分别派遣始免貽誤　第三條軍艦派赴各地方防守其更番接替或調集會操均有章程由駐滬總司令依序施行各地方官不得以某艦派駐該處任便請留或令出差致礙軍政　第四條軍艦開赴各地方彈壓或剿匪非奉有司令之命不得擅行開炮惟遇有緊急之事不及通電 
 
 
 

Page 2

 
 
請示者須由地方長官商諸艦長相機辦理仍一面將　由通報海軍部或總左右各司令覆核　第五條各地方突遇緊急　變不及電請海軍部及總左右司令可由該地方長官徑商駐　該鎭之司令或隊長艦長接洽一切機宜仍一面將事由通電報吿海軍部及總左右司令以備籌備後援　第六條各地方調用軍艦其行動時刻須由司令官或艦長主持緣風霧之險阻潮汐之漲落須具有經驗方免蹈於危機　第七條軍艦非奉有海軍部或總左右司令之命令不得擅許他人搭船　第八條艦長有管理全船之責凡因公附船者無論何級官長不得任便號令設有違背船規該艦長有禁阻之權　第九條軍艦不得裝運兵勇及拖帶艦隻　第十條軍艦非經海軍部特許不任迎送至載運家眷之陋習永爲革除 
專電 
　　●敎育部人員己發表参事鍾觀光馬鄰翼蔣維喬秘書長董鴻褘普通司長袁希濤專門司長林棨社會司長夏曾佑 
　　●農林部留舊員魏震等十一人工商部留舊員關文彬等二十五人 
　　●参議院股員已分定明日（四號）正式開會 
　　●參議院重行組織後各省議員名額相同 
　　●前日外交團集議借欵事無甚衝突明日（四號）仍須續議聞日内可先交一批 
　　●外國銀行家昨日（二號）與唐總理會商豫先付欵事宜未經解决目下正在討論用途下次會議將商訂合同條欵 
　　●按此係另一訪員所發與前電略有出入　　●南洋華僑要求選派叅議院議員袁大總統極表同情惟因碍於臨時約法能否加入須俟叅議院議决 
　　●袁大總統因某國擬擴張九龍租界待我承認彼始承認民國特囑幕僚檢查條約以便對付 
　　●財政總長熊希齡業己到京 
　　　　　　　（以上北京） 
公電 
　　●黎副總統電　袁大總統參議院各省都督各議會各埠報館公鑒政府初成憲令未布地方制度爲國家搆造之基關係尤爲重要查各省臨時議會本非正式選舉或因議　機　變更名目或集少數人士遷舉議員當時庶政草創原欲旁資輿論　弊扶偏不得不稍示變通急　成立現在大局漸定責難遂多組織旣不完全行動輙生窒礙甚至審議一案而各團肆行詆諆公選一員而軍隊橫加蹂躪以同屬𤍠心愛國之人遭際危時　　大計應如何左提右挈共濟艱難祇以議論偶乖勃谿叠起風潮震盪舉國　然縱議會秉公立論内省無郵然始謀不臧終難免貽人口實　　不絶將成網羅長此因循禍何能艾論者育　擾之形思調停之策乃欲自定法規重選議會探原治本實拜嘉言然法令必　諸統一言論必利諸施行設使省自爲政人自爲謀將來中央政府明布憲章閉門造車未必能九州同軌照章更選則枉事紛紜仍貫自安則顯相抵觸啟爭　亂更甚茲時夫明邇而昧遠不可謂智治偏而害全不可謂仁朝夕思維　增憂灼伏懇我大總統亟圖挽救迅命内閣妥定省議會及議員選舉法交院議决月内頒行俾各省議會一律改組庶乎衆星共　萬壑同流輿論旣眞煩言自息際此過渡時期仍望愛國同胞相與屏棄成心維持現狀縱偶有齟齬亦必忍忿須臾奠安大局快意虧行甘心傷性民今方殆視天夢夢及� 
爾昆弟毌相猶也倘渝此心其何能淑臨風請命無任馳惶元洪叩東 
　　●江北蔣都督電　火急袁總統黎副總統唐總理各部總長黃留守各省都督各報館均鑒竊雁行東日接奉國務院電傳大總統命令江北都督蔣雁行著來京另有委任所有江北軍政府應卽裁併該處軍政民政均歸江蘇都督管轄以一事權此令雁行奉此遵即飭屬赶辦報銷及一切交代事宜其如何交代之處是否逕交江蘇都督接收仍乞大總統命令遵行雁行不才奉職無狀上無以對大總統及諸公屬望之意下無以對江北人士推舉之誠俯仰自羞徬徨無地敢將江北光復以後情形爲大總統及諸公約畧陳之當去年光復之頃雁行謬被各界推任爲江北都督自知庸劣之才難膺重任始則婉詞遜職繼復决絶堅辭而各界中人皆以地方無主惶恐萬分疊開會議再四邀請且有痛哭失聲稽顙至地以求雁行之承認者彼時雁行爲保全地方人民起見不得不權宜認可以安江北人士之心任事之初江寗戰事未平南北兵端未息魯甫取消獨立皖又變亂紛乘大局之危同於累卵所以一日數驚人心不定兵單餉竭事變堪虞土匪因以蔓延秩序未能整肅客軍猝至幾操同室之戈蜚語紛馳何帝鑠金之日雁行遣兵平匪籌餉濟師對於擾亂者必主和平對於誹謗者先深自信含酸茹苦忍辱蒙羞雖才力之弗勝已心機之交瘁以致殷憂召疾積慮成　病　頺唐　之勿愈然猶强自支厲不敢曠廢扶病理　□頭目□然對客諭事則嘔血盈碗加以内奸隠伏宵小生心鞭短流長淆惑觀　　致江南　　江北之獨立爲虛假而造言幷且指雁行爲漢奸而其時南京政府初經成立曾派員來浦密查回寗後雖爲江北□　而反對者攻擊益加雁行當此風潮激烈　際　尙有駑馬戀棧之思疊囑地方各團體另舉賢能又經正式呈請孫大總統及陸軍部黃總長請求辭職而各團體竭力殷挽孫總統及黃總長温語慰留不容引退雁行又不敢以一身去就之問題妨江北全局於俄頃進退狼狽無所據依萬不得已懇請黃總長派委孫君岳來浦令充任參謀廳長以資臂助孫君至浦後與雁行同濟時艱雁行旣竭倚賴之誠孫君亦盡匡扶之誼所最難者江北軍餉至今　有指定之的欵數月來雖賴黃總長竭力接濟而未能如數照撥雁行東貸西挪移緩就急始得勉强敷衍每餉期之將及即寢饙之難安當前敵激戰之時正糧路將窮之日焦心□臆無可吿哀歷千災五壽之艱備險阻　　之苦至於今日地方幸得安全軍民尙無惡感其所以得免於隕越者實偶爾徼天之倖非雁行措置之功自南北統一後雁行以軍事少定曾求大總統准予辭職大總統復電未允雁行未也屢瀆雁行軍人也當願追隨軍國同胞之後沙場殺敵馬革裹屍於願斯是今幸大總統曲諒苦衷諭令解職俾雁行得遂始願何幸如之再此次分省問題實出於地方公意雁行　長此土民意所在何也壅於上聞致蹈專制之習歷次代爲發電職此乙由即因是以負　招咎亦無所愧决不敢以　人之私意而假地方之名義皇天后土同鑒此心謹布下忱伏希　　江北蔣雁行叩冬 
　　●安徽都督電　各省都督臨時省議會各埠報館均鑒皖省前選派之參議員均經辭職茲由臨時省議會於四月十三日重行選舉當選者爲王慶雲江重胡璧城俞道暄童挹芳五人同時並選定候補參議員五人特此奉聞皖都督孫毓筠冬　　●江西都督電　武昌黎副總統南京黃留守各省都督上海陳都督均鑒頃准國務院有電以各省購運軍械應由中央政府收回承認給價等因查各省購運軍械軍部已有定章非先行咨明塡給護照不得訂購運械又須電咨飭關騐放方能進口遇有擬購數目浮於定額或價値不廉或種類不合儘可於咨請訂購時認眞考核取給准駁之權未集中央幷不虞其紛歧各省軍隊光復之初俾卒添練軍械多未完備値財政奇絀之秋猶勉强設法籌購其爲軍用所必需巳可想見若不分應購與否始則扣留繼則收回在中央固爲統籌兼顧起見恐各省難免生限制過嚴之嫌地方官制未定以前各省都督擔一省治安重在任其不堪訓練之兵自必設法解散以期鞏固邦基□能輕發軍械致貽亂萌國基未固外患堪虞努力同心日詞軍實尙慮不及若各省籌餉練兵之方略安内對外之設施尙未過問即以限制購械爲先着此烈鈞所大感不解者也統一人心爲救亡圖存根本命脈事關大局不敢緘默己另電質問諸公識遠謀深尙乞電請解釋以示大公贛都督李烈鈞冬 
　　●南寗廣西議會電　急袁大總統黎副總統參議院各省都督督撫省議會諮議局桂林軍政府分送各府縣長自治會商會各報館鑒本會四月二十二號選舉正副議長正議長林繹得四十一票副議長雷愷澤得四十一票楊戎得三十九票適符到會出席議員總額之半均當選爲議長並定於二十五號舉行開會會儀□耑此電逹即希公鑒廣西臨時省議會漾 
　　●安徽都督等電　國務總理陸軍部總次長軍界統一會安徽同鄉會黎副總統黃留守各省都督各省安徽同鄉會京津　　各報館本省各軍隊均鑒前據屯溪商會電稱胡孝齡於八號率各隊官向協理吳俊德勒令商團民團繳槍歸其率赴大通預備抵禦省軍並索鉅餉　以餉容代　繳槍等情須集衆商議齡刻不容緩刀槍相加　入軍政處連傷五刀並將商會什物毁掠一空復至□盛典搗毁什物無算各商見無理可喻將前商會禀准陸軍部所辦快槍四十枝子彈一千二百粒繳出並給洋六千三百元始將協理放回　二日又云開赴大通索餉五月若不速交付地方即刻糜爛府議會副長吳長榮竭力勸衆商付洋一萬元齡始尤帶隊回通詎受洋後潛行逃走據見者云早有婦女及二三人雇船等候置軍隊於不問該軍又向吳長檾索川資三百元至萬泰典勒洋四百元並日縱兵淫姦庇賭臨行又掠婦女十餘人　之而去計該兵只三百名左右到此三月餘共索洋三萬餘元似此行爲甚於土匪特電請作主等情又據徽州六屬民團曁府議會電稱胡孝齡帶兵在徽紀律蕩然淫掠時聞猶復干預稅　擅受民刑訴訟監守電局箝制輿論結黨造謠谋害統一大通分府取消益縱狂焰搗毁商會攅毆協理刧取快槍逼勒鉅欵及□復率師回通编制軍隊不待開拔竟在買舟載婦潛行往浙致兵士中途逃回與商團大起衝突互有死傷棄軍殃民罪無可逭現經民團將孝齡帶回郡城暫拘請予處置前來當經電请大總統示遵隨奉電飭審實後按軍律懲治並追勒欵項等因奉此當經電飭巡視員潘贊化會同休寧縣知事就近在徽審辦茲據潘贊化　日電稱今晨奉令會同代理知事劉文萱審實胡孝齡縱兵擾商搶刧勒餉違背命令棄軍殃民按軍律槍斃人心大快詳情後呈等情據此除分電外謹以奉聞皖都督孫毓筠第一軍長栢文蔚叩冬 
　　●淸江浦孫岳電　袁大總统黃留守各省都督各報館均鑒頃奉國務院東電飭奉臨時大總統令任命劉之潔爲江北護軍使兼充第十九師帥長等因岳即遵飭准備交卸惟查孫前總統補官任職免官免職令綱九條休職第二項内載因編分變更裁去軍職者仍作爲現役官佐等因嘉惠軍人無徵不至惟現在國帑民生窘困萬狀國週知岳雖体職而於社會上活動能力完全俱在並非賴軍職始可以爲生者何忍以無事之身耗有用之俸涓滴雖知無補積腋或可成裘共和初立凡我同胞皆富國家思想人之好善誰不如我特未徑休職者無從表見耳岳今請以民國左將軍名義旋里耕田至休職後應受俸金槪不領取區區　　伏乞鑒查爲幸孫岳叩　　●南京中華報電　上海各報館均鑒趙樂羣慘殺陳大復案常州衆口一詞趙係故殺今趙粟互諉倘據供輕縱難儆效尤乞盡力主持輿論以伸公理南京中華報叩 
　　●福州民心日報電　各報館覽政務院專制營私植黨蹂躏人權不報力時公論該院尤爲側目本日派兵　拿主筆各人員封禁報館暗無天日乞速救援閩民心日報 
譯電 
　　●逹賴喇嘛之代表己行抵聖彼得堡 
　　●俄京有工人五萬四千名同盟罷工反對警察在西比利亞里亞金礦轟斃罷工工人之舉（以上聖彼得堡） 
　　●里斯君在下議質問中國對於禁烟問題並不依照所訂辦法實力進行中印禁烟條件是否仍然有效印度次官太格君答稱該條件現仍繼續有效並稱英政府深信中政府必能於恢復治安後通令各省遵照條件辦理 
　　●葡萄牙海軍大臣在國會呈遞議案擬將海軍人額定爲四千五百人分配於巡洋艦五艘砲船十四艘滅魚雷艇一艘 
　　●英國希白利亞戰艦裝載飛艇四艘駛往帕脫倫五月六號英皇至該處校閱内國艦隊時該飛艇即由艦上昇空飛行　　　　　　　（以上倫敦） 
　　●土耳其内閣决議重開大達萊爾斯海崍惟遇事急仍須封鎖 
　　　　　　（君士坦丁） 
　　●德國社會黨某議員在國會預算案股員部宣稱該黨對於徵收遺囑證書稅一事願表同情急進自由黨正預備議案（栢林） 
要聞一 
[俄人亦不願干涉蒙事矣]  
　　外蒙庫倫獨立全恃俄人之暗助早已通國皆知聞二十六日唐總理爲比國借借款事訪見各公使時曾與俄新使乘間交涉此事據俄使云貴國報紙紛傳敝國人鼓動外蒙獨立其說雖非無因實非敝國政府之所願貴國若果有取消外蒙獨立之能力敝國决不干涉惟敝國人經商於外蒙者甚多取消之後必須與以特别權利云云又前日總統府接旅居外蒙庫倫華商團體電一通據云俄已聲明嚴守中立活佛之左右王公亦皆欲取消獨立請乘此機會派員來蒙籌辦一切蒙人必表歡迎之意云 
[新外債減輕年息之消息]  
　　外交界人云現國務總理唐紹儀署外交總長胡惟德次長顏惠慶迭次與英美等六國公使　　新外債事聞由英美兩國公使倡議實行維持民國主義擬將借定新債欵自交欵起一年之内暫停起息惟是否延長償還年限以代利息或第一年暫停取息　於償還限内另行　還現尙無從探悉 
[取消此約之眞相]  
　　唐總理與各公使商議借欵取消比約已迭記前報茲探得内容因比國借欵草約額數爲百萬磅償還期爲一年扣頭爲九七故唐紹儀當時對於四國借欵　之抵制說亦謂四國雖有借款之優先權但四國扣頭爲九五而比國爲九七舍重取輕可以自由　云其實四國借欵之償還期限甚長雖利息同爲五釐而　期與長期之比較折算較重足以抵償九五扣頭之損失且比欵草約　外另有附約係擴充借欵之額數與展長償還之期限兩層　爲重要故借款　大有煩言現已雙方和平商議取消此項附約各國即行交欵　正約所載之已付一百萬磅並無取消之說 
[章太炎月旦國務員]  
　　共和黨理事章太炎君　規畫部務來京後暫寓於蒙古實業公司内前日有某君往訪談及國務院之人物章君逐一品題爲唐總理買辦的政治家卑無足道熊希齡局長開朗惟尙欠精細須加縝密方善宋敎仁本同盟會好脚色然於農林事業則旣無學識又無經驗其平素頗以總理自負此次入政府其對人言以此爲練習總理地步則宋氏現在之位置可謂爲國務員上學習行走也蔡元培是一好人所持精神敎育方針只宜於高等學會若行之普通敎育則率天下而遁入元虛恐無有再謀衣食住都蔡氏政見固有提倡國民自立生活之語與此方針相矛盾矣惟有一切實而有經驗之范濂源輔之或可免潑湯耳 
　　又評袁黎二總統云將查和協國家乃固袁黎二總統均握兵柄須同聲一氣方免内部破裂惟黎氏今日宜暫駐武昌不可輕移蓋黎爲南軍所愛戴且下下游時形不靖黎氏坐鎭上游可以鎭壓一切也 
[參議院第一次議事表]  
　　參議字自二十九日開會當時僅行開會典禮其明日始實行議事其所定議事表如左 
　　（一）宣布政府交議財政部訂定興業銀行農業銀行殖邊銀行則例案 
　　（二）宣布政府交議實業部訂定漁業法案 
　　（三）宣布　查政府交議各部院局三月份支出概算案報吿 
　　（四）袁總統提議修改臨時約法案開第一讀會 
　　（五）蒙古阿王請議分别唐努烏梁海等旗隸屬案開第二讀會 
[新舊各部近狀記]  
　　度支部近日各部辦理交替紛紛裁汰舊員惟總長未到京者尙無甚動作　度支部人 
 
 
 

Page 3

 
 
云該部冗員向較各部爲多將來裁汰亦必較之各部尤甚故部員中之自揣無望者已不俟發表紛紛出京其餘亦均不到近日到部畫到者日不過五六人即交代册卷無人理處因之周自齊極爲棘手無可如何赶於日前出京赴任以免此糾葛云　　交通部　交通部官制已派陸夢熊箋注總長意以少改爲妙次長以下設參事四人秘書長一人秘書四人司長四人得長二十四人科員六十六人併局入司分三股辦事所有辦事人員路電二司所留者皆有缐索可尋其餘則因職務關係不能卒然更動者惟被裁司員因去取不公於二十八日在湖廣會館開全體大會研究對待梁葉之方　　　方交通部人竟亦同日在金臺旅館開會研究到部問題兩相映照頗耐人尋味也 
[總統之調停忙]  
　　自唐紹儀與趙秉鈞因内務部用人問題互閙意見後各部衝突齟齬之事接踵興起前日各國務員在總統府會商時袁總統宣言我國共和創造伊始正同心恊力匡救時艱之日豈可互生意見致妨政治統一斯言也實爲調停唐趙而發並聞袁大總統見交通部之風潮唐趙　齟齬其原因均由於各部司員之去留無一定之辦法議訂定劃一標準惟以此事頗費調停且曲折繁多一時尙難解决 
[日使囘任之輿論]  
　　據某日報載稱駐華日使伊集院君此次由日回任時外間流言甚多聞該使因與外務省大臣内田子爵爭論將來對華政策曾起衝突故有辭職之意後經薩摩族中老輩勸駕始允回任惟目下東京輿論咸謂伊集院華使一席必不能久於其任也 
要件 
[海軍協會上劉總長書]  
　　竊今民國吿成政府統一破壞之局　終建設之事方始百端待　締造艱難海軍一途尤爲重要我總長以宏才　　長理部務得人之　入有同心車駕初　　　　　　人　謹瀝血剖心略具管見爲我廳長陳之昔都我國與日本同時創辦海軍我則旣敗於法復　於日一片痛更留恨千年日本則蒸蒸日上賴以保國者其海軍藉以戰勝者其海軍與列强並峙飛東亞　其海　 
軍大　　　同時癸甲之際可謂船堅砲利我固未稍　也一隆一　若臨天淵果何故哉語曰爲政在人其人在則其政　其人　　其政息在上者秉　　　愷切之心爲　國福民之事黜　必公賞罰必明在下者　奮勇直前之　勵其　國効忠之節同心共　幷力合羣所以無戰而不勝也我　則何如上不　　下不　　平時則　海軍　　　　　　　則以　　　　命之術甲午之役降者降逃者逃賴以保　一髮未絶之海軍不過三數　卓之士餘皆　　矣　　　之未有恢復海軍之罪昔日逃亡降服　　軍法之人復　　　　如　遂　尸居高位　無所 
忌此一事也民國起義之初彼　　其鬼　之　以爲保衞之謀光天白日　　可鄙當和議未成之　義師北向之秋彼　又　　無　　今民國吿成大局已定彼　　　狗　之手　又復現於中　民國之　軍新部矣　　　亦知我國民出死入生　生命財產而爲今日之事者果何所爲而然乎曾亦知我國民　於原野　於　　　迄今尙未　　乎曾亦知我國民之大命與　新造之民國其前途尙　旋　　浪之中有　於披髮　袂而救 
援者乎　亦知武昌之役南京之役我艦隊將士犧牲　命雖　艱難至今尙未　　處者乎今　　黃復尸要　　　　志　　氣能者屏足民國前途尙何　耶改　易　端　乘　亡羊補牢尙非甚　爲海軍前途計有萬不能不急於實行　　有數端一曰旣去海軍數年之人不可復用也我海軍軍人　　　失志去職或贪利他　　　數年　　復至　數不少　軍人　　其思想其體魄其動作其能力皆　　　會大　不能　木混雜現波　　苦運用之　一日不習　　日忘體氣　退若久　而返復　　　其思想　　　體魄旣　其學術旣荒　之盲人　　危儉保塲所以各國法令凡得命一年必預備預備三年卽退軍　者即是　也且海軍　　　　　　年年　　去年爲專門之家今年卽普通之　苟稍惰力卽爲廢物數十年前之人物而稱　日能　數十年之　而號召于今日曰勁　有是　乎或曰此　人不宜於艦未必不宜於部不知海軍軍人　上則盡風　之苦在部中則秉政令之　不能服務海上卽不能秉政　中久處部中卽不能　務海上故各國處　必　　互詞内外兼用今彼　尸居陸上備　安　已盡失其海上之機能更無　苦之觀念在海上者永習勤勞在部　者永居　樂不平如　就不　必才力已不適宜政令因之　　夫部内爲政令所出之地以云改革必自部始　之一船海軍全體其船也部獲船之機關也機　不良　欲駛行其可得耶　　若用久　海軍之人而謀發達無異以　腐之機關而强船之　行故早　海軍數年者萬不能用也一　實注重敎育其司　　都必須新學　　人也數十年來將不知兵兵不知學軍隊　　　之力軍人無愛國之職　不　之徒集烏合之眾紀律盡弛　問學術推原其故皆訓練無方敎育失宜所致艦艇未備器械不　經濟稍裕當不　置　人才 
　乏軍　　散紀律　弛將士　　　　　一　百年　　　軍　　　　　　　前車可鑒　不　心昔者我海　校非不多　　　非　　也而結果若此者　司其　　皆頽老無　　之　　　　利之夫　　　　徒爲敎衍之具　求學術　　學者　無可　之師其耳濡目染又以　　無可振精神勵志　之事及其爲軍官爲士卒不能守軍紀竭忠誠　由向　訓　無方敢育不　有以致之最可哀者也今東西洋國學卒業者莫其數不少類皆　　漸之　　　　　之　心研求有素待時欲伸者凡敎育　　　要事不　　等人而　之腐𣏓無　　者南轅北轍日暮　窮又　　矣欲爲海軍千百年計則萬不能不重敎育欲重敎育則非於此時用有最新　問之人專任其責不可一　各重要職守宜破格採用專門學问之人也數年來海軍　進用旣濫品流最雜以領港而任帮帶以水兵而爲上級將校甚至部中司長各要職或委諸無　　久置　　者或委　機關之士無軍事　識者其專門碩學　　奉公之　　爲資格所拘沉　　　無出發展夫若　港若水兵若機關之士技術雖或有精能然用　之　訓練之法行政之　皆非所長　之　庖丁伙　　徒假之兵器而使　　曰　戰勝　　理乎用　　材名不踐　開奔競之途杜　　　路政　　　才屈於下長此不改欲　澄淸其可　耶數年以來人競于　苟勿拘資格廣　羅豈無奋　之士拔出其中以爲國負此重任耶以上數端皆今日必當施行行必有　者我總長用人行政一秉大公　果有當必能採擇敬乞批示施行 
　軍幸甚 
清談 
　　民軍樹　不兩月而全國二十餘鎭勇士皆倒戈來附於是滿廷　何其事之速也　　夫滿淸軍心離散矣其上級軍官或収納賄賂或刻扣餉額或性喜殘殺桓桓之士誰復肯爲效忠而死者而我民軍乃起而來之矣是故民國成立首宜戒除此弊　趙樂　曾癀爲輩　可容其一日生存於軍界間哉 
小說 
[俄王之偵探]  
　　余乃一一將逃走兩人的情形說了出來那檢察官用律將他一一記下說道我必查出那兩個人來於是按鈴呌那手下的人來分付他道你去請警察官來於是警察官進來檢察官卽將記下的兩人情狀交付於他呌他通吿了各地巡警拘捕那兩人警察官廳命而去室中止有我和檢察官兩人檢察官又問余道你爲什麽知道那裏又有第二個屍首到那裏去探訪的余一聞檢察官這問竟使我難於對答想了一想勉强答道我素來知道那僕人霍林忒夫婦之間平時十分要好的我想霍林忒旣然來此他的妻子也必同行霍林忒被殺　妻子不曾出首或者他也被人殺了因此我便疑心到此各處探訪不料竟被我探着了余這話時余見檢察官嘴唇微動似有不信的樣子余亦深如此說法决不足以取信檢察官特以决不能以實話吿他說出密烏蘭爾的事來他要疑心也只得聽他罷了檢察官又道那麽你看見的屍首現在仍在那裏麽余道　正是仍在那山谷裏你若要去看時我可領你去看的檢察官道甚好我們便去看罷是又按了鈴呌他手下人進來分付道你去取些洋燭和洋火放在那客人坐來的馬車上又道你去對那警察官說我要和他同往來納克樹林裏去有事查騐來人領命面去檢察官又對余說道這是一件　殺的案子可惜你當時不將那兩個人拿住失了機會 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
[廣東新舊都督交替記]  
　　陳都督之出府　粵省陳都督於歡迎孫先生後即晚十二點　便裝出署留下致海陸軍手諭幷致省會咨文及各叅議書函暨示稿一通翌晨署中秘書叅議各員始知其事刻卽集合　議先行以電話請胡漢民君到署晤商要公强請暫行權代不令外出茲將陳都督咨文函件及手諭大意錄下咨省會文去廣東大都督府咨現在孫大總統解職回粵粵汪正都督胡前都督亦偕同　反汪正都督抵港後因公覊絆昨經奉電開當卽返粵等語本代督瓜期已過盼代　殷茲因出府省親所有府中公事應行咨請胡前都督代理一俟汪正都督回粵再行交卸除咨胡都督及示諭外合咨貴會查照宣佈爲荷此咨廣東臨時省會陳烱明致省會函云臨時省會鑒烱明負罪我粵數月於茲矣今幸孫胡二公惠然返梓瓜代有人得釋鉅負藉免重咎竊自欣幸千祈貴會卽日推舉孫公或胡公接理以待汪公之回俾定人心免貽罪戾不勝切禱敬此卽叩選安各界均此不另陳烱明諭海陸軍略云烱明吿假省親業已咨照省會請胡漢民君代理各軍人對於　任都督自當遵守命令若將來軍事需人料理當可耑返受衆驅策云云 
　　孫先生之荐舉　四月廿七日省會歡迎孫中山先生茶會卽由孫先生登台陳述政見云兄弟到香港卽聞有人欲行第二次革命以圖推翻廣東政府其印信及旗幟等物均已齊備兄弟會親見之但未知貴會諸君有所聞否查此等舉動不獨關於廣東之安危實關於中華民國全部之安危我輩若不急起維持將目前最緊要之事件速爲籌畫吾恐禍端卽見於頃刻斯時欲圖補救已無及矣陳都督此次離任蓄志已久今之去也推其原因實由於外界不甚原諒且多誣揑之至於論選舉都督問題頃間兄弟到時聞議長說及貴會本日經已表決請胡漢民暫時權理另日再開正式選舉以平常論此爲正常辦法今則不然蓋目下時勢如此危迫亟應卽日舉定胡漢民爲正任都督以安危局否則亂象立生故特推荐於貴會務請早爲解决若再延遲恐一般爭權奪利之流乘機以逞則廣東前途不堪設想矣貴會爲人民代表竊謂此事關係全粵安危其責甚重萬不可稍涉遲疑數日解决固不可卽遲到明日解决亦斷不可務請於今日行之是所厚望焉全體鼓掌少頃茶會畢各議士恭送中山先生後議長謂今日本會上半日送往胡漢民先生暫行權理都督之公文下半日卽須開正式選舉大衆贊成用記名單舉法公選廣東正任都督投票畢公推宋議長監票趙議士煜謝議士公偉開票周議士孔博潘議士崇衍唱票姚議士傅綸鄧議士斗垣陳議士星南記票衆開票計胡漢民先生一百一十三票孫中山先生五票謝英伯先生五票以胡漢民先生得票最多合爲當選隨繕具請任書由正副議長卽晚進去遂休會 
　　胡都督之示諭　廣東大都督胡漢民示現准前都督陳咨開茲因出府省親府中一切公事令請貴前都督代理等因並准臨時省會咨送請任書前來本都督現於四月二十七日接印視事合行諭知軍民人等一體知照特示 
[長江總司令移駐太平]  
　　長江水師總司令李爕和君受任後原擬駐節南京下關嗣以建築衙署頗費經營查得前淸水師提署向駐太平府去年光復後房屋器具概未損失遂定議以太平舊提署爲常駐之所現已派黃介儀張福山二員馳赴太郡赶緊修葺矣 
[派員測繪堤工]  
　　上海江皖工振總局現委任洪朱二君帶同測繪員十數人來皖測繪被災各邑堤工圖表以爲借欵之徵信洪朱二君已於二十七日來　假　　宜樓旅館議定皖北由朱君擔任皖南由洪君擔任卽於次日上午各　測繪生數人分道赴無爲常途從事測繪矣 
[副總統飭拿倪炳光餘黨]  
　　湖北著名會　倪炳光向在襄河一帶橫行無忌近因冒充自治　　　　刋印信吿示聚黨斂錢無惡不伯已經黎副總統將其拘　正法在案茲黎公復查得襄河流域之沔陽天門德安各縣有倪紀長發程宏　章可貞等擅稱民軍自治　司令勒捐抽餉特嚴飭軍務司轉飭陸防各　會同各知事一體嚴緝訊辦以除民患　倪炳光辨團之用意實欲於各縣遍結黨羽謀爲不軌其黨有司令團長等名稱與哥老會首謝洪升通同一氣倪在襄河及長江一帶佈置謝則匿在樊城結連　省大刀會以復裝之說煽惑愚氓凡襄河上游皆謝勢力範圍擬俟倪起事謝卽嚮應幸爲駐紮襄陽之左軍軍統　仲文所偵知卽帶兵至樊城迎晞門匪巢圍拿當時謝竟率黨百餘人抗拒劉軍統圍攻一盡夜槍斃匪衆數十生擒二十餘人訊明正法餘黨遂紛紛竄散而倪亦同時事敗現在其黨之散在各　者尙多猶四出結黨昨黃岡縣新洲地方有魏紹增者自稱奉倪總司令命令來縣辦理民團招集多人肆行騷擾遂遍貼僞示搜索公欵經駐黃陸軍胡協統會同黃岡黎知事電詢黎公是否冒充已奉電飭令不動聲色將魏拿獲就地正法解散餘黨又聞通城縣亦有耿義侯等自稱分司令赴縣拜會請撥予公欵該縣知事以民團早經奉文取消何以又委員組織卽電禀詢問已由軍務司派員前往擬將耿等逮解來省懲辦葢此等無識之徒多係受倪愚弄當道不忍一概誅　特提省審訊以便衡情論罪也 
[湖北收回領事裁判權之 
　　　　希望]  
　　華洋訴訟准用律師　黎副總統以上海華洋裁判所准以律師爲原被吿辯護開辦以來裁判華洋訴訟案件至爲公允各國領事咸無異言誠爲收回治外法權之始基漢口交涉案件亦極繁　每因領事干預不能據律辦理損失國權莫此爲甚爰飭司法外交二司會同籌劃倣照上海辦法設立華洋審判所准訴訟人延請律師代爲辯護惟現在武漢尙無律師人才故特延請留美法律學卒業張履鰲君來鄂創設律師團以資傅授聞張君現已到漢擬卽日到夏口縣署法庭爲吳王氏控德界華捕高玉庭毆斃吳某一案作辯護士緣高玉庭曾延有外國律師而吳王氏則無力延請致審判官不能坐高以罪張君極欲借此案件展其所學又法學家伍朝樞（伍廷芳之公子）已就湖北外交司長之任將來漢口領事裁判權之収回惟二君是賴矣 
　　美領到審判所陪審　重慶近有美國敎士一名雇船來宜昌行經巫山天已向晚泊舟於拖竹子是夜十二時忽有匪徒登舟搶掠將敎士殺害一人已由巫山縣將匪徒與船主一併捕獲解至宜昌高级審判所訊辦旋經高級檢事局提出該匪犯等預審駐宜美國領事馬君格禮卽帶同二敎士往作質証該領雖列於陪審席並未發言干涉嗣檢事局長取犯罪地主義將各犯札發巫山縣衡平辦理美領初猶不肯將欲親自見該犯等處罪嗣經檢事局說明原理乃無異言聞前日該檢事局已將辦理此案情形禀報司法外交二司矣由此觀之司法署苟辦理得宜領事裁判權終有収回之希望也 
[贛省公民推倒議會之風 
　　　　潮]  
　　控吿議會　江西民報呈袁大總統及李都督文云爲臨時議會違法揑陷呈請澈底查究事竊查本省臨時議會自開會以來時有不法行爲本報以新聞事業責在直言對於該會　存忠吿然祗有匡救而無攻訐保該會之聲名卽所以存吾道之忠厚詎該會不恤人言恣爲專橫倡臨時國會之　　秘密推派議員二十人民聞大　開會反對社會騷然遂無寗日本報以爲該會爲萬弩所趨立言愈求矜　於公權則語有鼓吹於該會亦意在維持紀載新聞雙方並取宗旨正大衆口交推全報可調查也該議會自知不容於社會日暮途窮倒行逆施戀棧延期議選常駐經本報據函揭登詭謀遂　情見勢絀計無復之遂乃仇怨本報妄冀摧殘揑造事實任情羅織密電總統復咨鈞座欲　政府惡名以求恣其威福閱其電咨駡類山膏射同鬼蜮姑置勿　所不能不切實根究者則電咨内有江西民報橫挾私嫌因緣附會擅集徒黨三四百人揑電二千餘人出而反抗等語本報與該議會各處一地有何私嫌百思不解擅集徒黨究在何處如謂指公民開會則各團代表皆有主名於本報何涉至謂揑電二千餘人尤可駭怪一月以來本報絶無電文交局拍發碼底可考非可言爭該會自稱爲立法機關當必審愼持重確有實據然後下筆應請都督先派妥員往電局詳查一面飭該議會將本報發電証據交出應得何罪宗慈等自當恭候裁判如無發電確據甚或以他人電文誣指本報所爲則都督緃畏其跋扈不也加以罪名本報亦必籌對待方法斷不能聽其變亂是非顛倒情事憑空揑害也抑宗慈更有上陳者此次國民公權兢爭禍魁罪者實由議會默察外勢衆憤極深加以蹂躪報舘人心愈爲不平萬一相持相激釀成意外風潮則臨時議會實担其咎本報不能負其責任憂悚萬端合先聲叙須至呈者江西民報主任吳宗慈等謹呈 
　　質問議會　贛省公民於四月念九號假南昌府學明倫堂開特别大會死爭公權到會者三千餘人首由　紉芳君宣布開會宗旨謂臨時議會係由少數人選舉非正當之手續本應早不承認惟因軍法時代立法機關不可缺少是以從權辦理深望伊等以國利民福爲宗旨詎竟利祿薰心延長會期提　案件多非緊要近復變本加厲剝奪公民選舉權擅舉參議院議員五人貿然北上實爲不法已極我等亟應死爭公權務達推倒議會取消參議員爲目的次由張　孫多奮裘德煌李尙庚諸君相繼演說謂須一面公舉代表謁見都督一面詰問臨時議會經大衆贊成遂舉定國民會代表郭森甲程恩詔胡超常周裕社會黨代表陶楨劉平程志袒姚竣自治研究會周之翰程其玖鄭元王修記府議會程方第傅朝珍自由黨代表方正張岡蔡鳳翼孫多奮政界舒俊卿學界胡倫龔文蔚工界陳品三等率全體到會公民同至都督府前高懸贛省公民力爭公權二大白旗各代表遂卽進見都督談判約三句餘　經李督面許准予極力維持代達民意惟參議員已付咨文令其前往似難出爾反爾嗣因李督另有要公暫退暫由顧問官劉世均陪譚良久始出行署由葉君纫芳隨同各公民往臨時議會質問各公民均在門外等候即由葉君等數人入議會請見議長劉景烈副議長宋育德始終不出僅派議員鄒臣諸君爲代表接待葉君葉云今日所急欲質問者貴會咨都督請查辦民報文中有駡我各公民之爭公權爲無識者流旦有吠影尋聲擾害治安等語試问貴議會旣駡我等爲狗不知貴議員輩自居何等恐雖欲不爲狗而不可得然則江西之議會眞無異一拳狗園矣至謂擾害治安試問此四字如何解法有何憑據請一一答來鄒君乃謂諸君皆有識之人前日咨文中語實係敝會一時之誤至吠影　聲一語亦並非有意駡諸公爲狗實是文字上欠檢點之故若擾害治安一語則係因恐江西外州縣人閱民報上所載議會各事將議會所議决各件均因此不信用而不承認敝會係指此項而言並非指諸公而言也葉君云貴議會所議决者果爲國利民福則各府州縣決無不承認之理特恐與國利民福無關係耳當雙方　難激烈時適都督派一等副官周璧階君前來調停　君始謝過而出餘再探詳 
[貴州新氣象]  
　　黔省自二次革命後頗有維新氣象茲特撮要分述於下（一）機關之改良也都督之下分政務軍務二處政務處屬下有民政學政財政實業四司軍務處屬下有民團防務籌備三局另設軍警署專司陸軍警察等事宜至兩處總長及各司局正副長類多才望素著富於經騐之人一切設施井井有條頗爲輿論所稱譽（一）經費之節省也前都督趙純臣每月所支薪水恒在千金以上自唐都督接任後每月僅支百二十金以下遞减有差（一）紀律之嚴明也滇黔各軍除開往各屬平匪外其餘紮在省城内外之兵每日操練兩次操畢唱軍歌一闋每日五點鐘後不准請假出營巡查者不在此例（一）辦匪之認眞也無論從前己否列名公口但有作姦搶刧者一經拿獲立即正法如貪汚罔民之宋小鬼縱兵殃民之何賓侯均經擒獲審明斬於大十字人心因之大快（一）學務之整頓也凡去歲畢業之學生未滿年限者均令補習其餘如譚景周停辦之公立中學農林學校等一律照常開辦心私塾有不合敎授者卽令解散俾免誤人子弟（一）禁煙之嚴厲也所有前次烟館刻下已一律閉歇搜獲之烟具懸列於軍警署門首以爲吸烟者戒以上所述可見貴州氣象之一新矣 
[浙省軍事要聞]  
　　將校進行社内容　杭垣軍界維持會會長虞廷等以北方聯合會業已取銷維持會事同一律亦應仿辦日前常會經浙軍參謀總長周鳳歧君等提議以軍人闌入政黨流弊甚夥應否倣效日本軍人偕行社規模即將維持會改組浙軍將校進行社俾得聯絡感情促進軍學文化等情當經全體贊成公推周鳳歧及軍學科員劉崧申二君爲起草員妥擬簡章脫稿後分送參謀處參議廳軍政司及全浙軍隊徵求意見藉資參考聞其大略内容區分四大部一曰總務所二曰集會所三曰編輯所四曰招待所而編輯所專辦軍事雜誌或白話日報以資軍人研究藉補敎育之不逮云 
　　慶祝凱旋會改期　浙江駐寗第五軍司令部及第六師全隊已於五月初一日全軍抵滬惟准留守府上海兵站員徐公錫軍政司長陳公俠等同時電吿以海上各團體歡迎歡送須覊時日等語而奉派駐台之第七標守候招商專輪放洋營舍不能騰空軍長朱介人君又因特别要公必至初五日方能到杭故慶祝凱旋典禮須順延三天准於初八日舉行云 
[黃留守議卹被刦各户 
　　　照會]  
　　爲照會事竊照贛軍肆刦所有城北一帶被搶各户損失頗鉅殊堪　憫當經本留守分飭南京府知事暨　警總監會同　查造册呈核以備量予撫卹幷照會貴會長總理發還　品撫卹災民各事宜在案前據該府等會呈　查被害情形幷分别等次　具總分各册呈請鑒核前來本留守披閱來册計被害者六百五十一户内有受傷九人而各户損失財產亦有二十一萬六千八百六十九元之多商民何辜遭此浩刦言之深爲浩歎本擬從優撫卹惟公帑支絀籌措維艱勢不得不分别成數酌量發給以惠閭閻而維地方茲由本留守酌撥拾萬元送由貴會轉給除下等各户按照損失數目發給外中等按七成發上中等按照五成發上等按照四成發最上等按三成發卽希貴會長會同該府等暨自治會各會員查照等次妥爲辦理仍一面會銜榜示通　俾衆週知總以功歸實際欵不虛縻爲宗旨想貴會長聲譽素著而又熱心公益樂盡務必能措置得當實惠及民也除諭令該府等遵照外合將銀洋票十萬元淸册廿本抄摺一扣備文照送貴會長　煩查取見復幷祈察照是荷須至照會者茲將城北被刦各户損失財產數目淸單錄左 
　　計開　下等一元至一百元計三百六十八户損失洋一萬七百廿七元九角　中等一百一元至五百元計一百七十六户損失洋四萬一百廿八元二角二分　上中等五百一元至一千元計四十二户損失洋二萬八千四百十六元　上等一千一元至五千元計三十九户損失洋七萬六千九百二十五元三角　最上等五千一元以上計五户損失洋六萬六百七十二元　以上分列五等共計六百三十户　總計損失洋二十一萬六千八百六十九元四角二分 
[𡩋垣近事]  
　　二十四日下午一時同盟會假第一舞台開南京支部成立會推方潜主席到者三百餘人以軍界占多數先由方君報吿開會宗旨次來賓演說林樹藩洪承點語最剴切旋卽投票公舉方潛爲正支部長（一百九十二票夏尊）武爲副支部長（百五十六票） 
　　𡩋垣造幣廠刻已加開夜工每日可出銅圓一百四十萬枚以應各處之需用綽有裕餘但此後銅元價値勢必日落耳 
　　黃留守昨諭各師文云頃據報吿初級師範女學堂忽有軍隊數十人稱奉緊急命令逕入該校講堂内休息翌日六時始去幸該軍官守衛甚嚴舉動尙屬文明惟女校與男校不同深恐此後效尤滋多致招物議等因據此查男女之界限宜嚴瓜李之嫌疑當避無論何人不得濫入况在軍隊尤與風紀軍紀有密切之關係爲此諭令該師長遵照轉飭所屬軍隊嚴加限制以後對於各女校不得擅入以重軍紀而保名譽 
　　各師旅原定星期日放假兵士多外出遊散現因宗社黨謠傳甚盛恐生事端議定每逢星期各營均留兵一隊翌日補給假期以備輪流守衛 
[蘇省司法談]  
　　撤消初級審判各廳　蘇省初級審判檢察廳僅在省城設有第一二三三廳及蘇鄉周莊黃棣木　等處三廳前經都督府令飭將蘇城第一二三各初級廳卽於陽曆五月一號卽行裁撤所有關防文卷及未結案件収押人証一併分别送交省城地方審判檢察各廳接収　　　中推檢以下各官吏役人等一律取消其鄕鎭三廳則暫緩撤消現聞蘇城外第三初級各廳已於五月一號取消文卷等項立刻送交地方廳接収矣其城内第一二兩廳則以事務甚多尙在淸理須一二日内方可撤消云 
　　▲人民不得干預司法　程都督示吿云爲通吿事照得　　各屬司法機關業經本都督府次第組織所有法官資格均經嚴重審查不容冗濫並經飭令該上繳機關隨時紏察遇有瀆職侵權案件一經揭報無不立予嚴查　加懲戒原爲尊重法律　持法官信用起見乃近日各屬人民往往事不關已或以個人意見或假團體名義摭拾案由砌詞攻訐甚至聲稱當時公舉並未與聞擅請取消改派更調等情種種謬妄之舉不可枚舉查司法機關甫經成立民國初建若不力求鞏固何以去　染而布新猷任用法官旣經愼選賢能卽應久於其任俾資嫻習地方情况斷不能徇無意識之喜怒輕率遷調致在事法官人人有五日京兆之心不獨增長刁風無以保良儒而安善類抑於司法進行依據法律執行職務旣有上級官廳專任監察糾舉又有律師制度防止聽斷偏頗萬一在有寃抑在受害者儘可自赴上級機關請求伸理斷不容第三者懷挾私意動轍以不洽輿情違法瀆職等空泛無實字樣據爲罪狀請求罷免以肆排擠之心而啓囂張之漸現在南北統一人心大定本都督府組織司法一秉大公旣不容違法官吏濫竽法庭尤不准地方人民無理取閙合行通吿嗣後蘇省各屬司法事宜除上級監督機關及受害本人外如再有以地方人民團體名義或於事不干已之訴訟擅行干預或於法官任免率行請願等情來府妄瀆者一槪不理以重人格而保法權其各凛遵毌違切切特此通吿 
[蘇垣新聞一束]  
　　▲籌劃民食辦法　宗民政長以米價飛漲節經函請商會調查補救惟文牘往還需延時日特於昨日函請商會米董蔡健安君到署面商一切擬由公家撥欵採辦湘米接濟並咨請市公所一面趕將豐備倉穀先辦平糶以維貧民生計 
　　▲州議會之無聊　蘇州臨時州議會日前迭次開會並補選汪恩錦爲副議長前已略記報端茲聞各鎭鄕自治戰員以正式縣議會業奉都督訓令催限組織成立州議會係臨時而非正式旣係贅旒又梗縣會進行且汪副議長現充城市公所正議長以一身而兼兩級議會議長其議决案恐無良好結果故均不願到會某日開審查會係爲敎育會攻計某课長案到者僅十餘人表决起立者甚少翌日復議有某君一人謂敎育會請議案無須起立表决遂議决照轉云 
　　▲營兵藉端殃民　閶門外兵匪搶刧後當時起獲贓物業經召賣變價嗣後各處仍有搜出贓物等情事日前有光福鎭　董顧某家突來營兵多人自稱某隊軍士前來搜查窩頓贓物當將家中所有傾箱倒篋括取一空已由該鎭耆民呈請都督主持核辦 
　　▲留園開放有期　閶門外藉没盛氏留　都督府以名勝所在未忍久扃擬定劃出東園爲省議會辦公之所其餘中部西部兩園仍舊開放游人派員管守辦理各情已紀前報茲聞省議會已將中西部兩園器具物件點交府委管守專員接管連日布置將竣有於陰曆二十日可以開放消息從此三吳士女　　偕來趁此暮春天氣大好游目騁懷矣 
　　▲商團公會紀事　五月一號商團公會聯合各去部在　家　商務總會開會集議進行方法下午二時開會先由商會報吿蘇州商團自體育會開辦後一切情形次公推商團公會會長沈惺叔君爲臨時主席沈君豋臺陳說商團之不可緩詞極懇切又以添購槍械及一切經費必須先籌二萬元以爲基礎自願先行担任捐助鉅欵以爲之倡此外仍望各紳商慷慨捐助俾得源源接濟以維永久云云當時各紳富商來賓刻者絶少僅有吳研　許品南邢鳴遠三位各派代表來表同情惟據報吿捐助數目尙須回去請示其餘未到各紳商議再由公會會長登門勸募議由各會員討論研究支部　隊各種進行手續而散 
 
 
 

Page 7

 
 
本埠新聞 
[取消都督府之佈置]  
　　滬軍政府陳英士都督將就工商總長之職因此滬都督名義亦將取消所有滬防各軍隊槪歸滬防全軍水陸統領李英石君節制管轄至滬防福字全營劉司令長因須隨同工商總長陳君北上是以福字營司令長一缺亦須取消所有該營兵士現奉陳英士都督命令應歸李英石統領管轄另行編制業已分令李統領及劉司令等遵照又夏君月恒所帶水陸緝私營各弁兵現奉陳都督令亦歸滬防水陸全軍李統領節制調遣 
　　又得北京消息謂滬軍陳都督就任工商總長後都督府卽行取消改設護軍使已由袁總統令黃郛君任事所有上海各軍隊事宜統由護軍使　制 
[閘北裁判所發行狀紙]  
　　●閘北裁判所長孫君通吿云照得本裁判所自成立以來對於人民訴訟無論民刑事件均係隨到隨批隨傳隨訊　有供词各執刁狡不承者一經訊實卽行判决從不稍事稽延近來民刑事件日繁往往訴訟人等於狀紙一須或用白禀或投紅禀參差不齊甚至於應行註明籍貫住址職業年月並黏呈契約証據各件亦不詳細塡明反復批查多費手續查審判所辦事規則本有十二種狀紙之規定法良意美亟應仿照辦理今特就本地之習慣先從　單入手試行法定民刑狀和解狀三種由本所按式刷印設立發行處廉其價値俾人民訴訟易於遵行藉収劃一整齊之　業經據情呈請民政總長李批准照辦合行通吿仰訴訟人等一體知悉自陽歷五月初六卽舊歷三月二十日起務須遵照後開章程赴本所頭門前發行狀紙處備價購買自行繕投别無絲毫費用倘經此次通吿之後有仍用從前白禀紅禀或個人名義片送函託本所槪置不答愼勿自悞切切　計開（一）民事訴訟狀每套當十銅元二十枚（一）刑事訴訟狀每套當十銅元十六枚（一）和解狀每套當十銅元二十枚領狀保狀槪不収費（一）經手發行人如有浮收情事一經指控從嚴究懲（一）地方公益團體各事准用白禀倘用私函請託者槪置不答（一）前項狀纸發行後如仍投紅白禀者槪不批答 
[關於徵收貨物稅之文吿]  
　　江蘇都督程雪樓君頒布示諭雲爲示諭事案准莊前都督移交省議會議决修改貨物稅一案前經省議會議决辦法抵補裁　試辦三月殊多窒碍推究原因由於徵收機關未能一致且稅率尙未規定各處完納紛歧於商亦多不便復經提交省議會議決改良方法規定劃一稅率卽按舊時水卡捐則以錢改爲銀元一貨祗徵一稅凡外省來貨於進省徵収半稅於銷場或出省再収半稅本省產貨於起運徵収半稅於銷場或出省再収半稅此外通行本省不再徵收其執有子口稅單之貨物運抵指銷地方仍照章完納銷場半稅所謂半稅都卽現定稅率全數之半已完全稅之貨物准其八成給單分運一律驗明放行槪不重徵向辦認稅總稅之貨仍循其舊各處設稽徵總分公所地點業經分别核定　派妥員辦理原定陽曆五月一號起實行爲期已迫所有派員查勘地點及刊印稅率單照布置一切在在需時自當展緩旬日準於五月十一號開辦除將議案稅率辦事細則另行刊印通頒外合先示諭商民人等一體知悉務各照章輸納不得隠漏致于懲罰 
[●憲政黨演講會紀事]  
　　昨日下午一時憲政黨員假座南市新舞臺開演講大會時雖暴雨如注而聽講之男女來賓頗爲踴躍鐘鳴二下卽搖鈴開會先由部長戈朋雲君演講家庭敎育大旨謂中華民國欲圖富强須先造就完全國民欲造就完全國民須人人具有道德心欲人人有道德心須先注重家庭敎育旁證曲引娓娓動聽來賓無不鼓掌稱善次由俞惠民君登臺演說大旨與弋君略同惟謂注重家庭敎育須由講究女子敎育始講究女子敎育須先注重女子學校反覆指陳語頗暢快講畢仍由戈君接講家庭敎育之一切規則至三下半鐘搖鈴散會 
[●巡捕索賄之下場]  
　　馬夫顏榮堂高阿六等控總巡捕房五百二十五號華捕盛道生勒索規費等情昨由捕房將盛拘解公共公堂請究先由捕房代表侃克律師上堂向各原吿詰問盛捕勒詐情形幷由三十七號三道頭西捕投供前日有人函致捕房稱有九百二十八號三百四十七號等華捕向各車行勒索陋規每月二號交付等語因即密往查察旋在仁記路附近見有盛捕受取顏高二人賄洋十二元是以禀明捕頭將盛押解公堂請究訊之盛捕供不承認中　　員以証認　未便狡賴判押西牢二年以儆 
[●朱聰熙累及保人]  
　　前淸江寗造幣總辦粵蔡康在公共公　禀控朱聰熙越界誘押一案因朱屢奉傅訊不到昨由捕房將担保人張貞觀等傳案請追原吿由傅易律師上堂代表被吿亦延穆安泰律師辯護王襄　商之英翰副領事以　昌等號蓋有圖章應負責任諭令朱到案再行訊核 
[●奉直魯協會記事]  
　　奉直魯協會上海支部同人於陽曆五月二號下午三句鐘在法界永安街首福里開談話會到者六十餘人首由賈焕章何萬波兩君宣佈開會緣起提議數事均經通過次徐冠華袁賓彜張宗昌郝爾泰諸君相繼演說後經大衆討論支部會章並籌商進行方法公議於五月十二日下午二點鐘在徐家匯奉直會館開正式大會並選舉會長職員時至五句鐘遂散會 
[●强盜報仇駭聞] 　　西鄕塘泅鎭董事錢　廷去冬曾被盜刧嗣即獲盜匪三名送上海檢察審判廳究辦旋因檢察廰須傳事主質証而該事主錢廕廷不愿投質以致該廳查與定例不合照章拘留三月即將該盜匪省釋不料該盜匪等釋出之後日前胆敢紏同匪黨數十人持械　至錢家意圖尋仇報復幸錢君覺察尙早先經避去不致遭彼毒手現由錢君已將家屬盡行遷至上海僑寓以避其難並於前日具禀滬防全軍李統領請於嗣後獲到盜犯交司令部嚴辦切勿送請檢察廳訊究以免釋後報復 
[●鈞和奉飭捕盜]  
　　滬防水陸全軍李統領以滬西閔行一帶盜匪甚多商民時遭搶刦爲害非淺故於前日又令鈞和兵輪董仲發管帶駛輪前赴閔行一帶查　盜匪 
[●浙軍之來去]  
　　浙軍第六師砲兵第六團各官佐兵士由寗凱旋回滬曾經浙江旅滬學會等同鄕開會歡迎一節已誌本報茲悉此項浙軍已於前日（一號）午後七點時乘坐滬杭專車返杭矣又浙軍第八標第一營李營長所部之步兵一營計有五百餘人茲奉浙江蔣都督令調赴温州駐防故於前日由杭乘車來滬暫駐滬南製造局擬於明後日搭輪赴温防守 
[●蔣都督謁見陳都督]  
　　昨日午後浙江蔣都督尊　至滬軍都督府謁見陳英士君面商要公暢談二點餘鐘始握手而去 
[●南市華洋裁判所瑣案]  
　　江海關帮辦倪文炳控海晏輪船賬房余翔不交遺失物件一案余翔屢次延約未將判定償還之洋如數交案當經華洋裁判所飭提保人張敬芻到案押追旋由張姓交到票銀三百兩餘求寛限續繳昨日余翔特延徐思義律師到堂聲請寛限三禮拜俾余翔往福州審判廳抄錄是案俱詞送達以便參攷原吿則延林律師到堂辯駁謂余翔已屢次延期請堂上着被吿再　銀五百兩方可展期承審官徐紫峰君判着被吿再繳三百甘兩限昨日午後四時前如數交案否則照原判辦理至展限一層卽行取消 
　　怡和洋行西人潘登控王　齊王云卿周阿牛於四月十七號夜在北京路碼頭怡和洋行駁船上串竊洋布一箱値銀三百三十三兩當由洋水巡解送華洋裁判所請訊原吿帶同見証唐松林陳阿才等投質經徐紫峰君審得周阿牛與未經獲案之阿莊張瑞林范阿福等串竊王　齊受周阿牛之托前往代至陳阿才　板上取回洋布二疋王云卿亦在半途撞見由王　齊囑往代挑判周阿牛押三個月王云卿拘留三天或罰洋一元王　齊拘留一個月或罰洋十五元充公 
　　洋水巡解送張根福摸竊洋東衣袋内票洋七十元一案徐君以原吿洋人誤會前往會審公堂候審未到判張根福暫留候今晨九時半原吿到案再訊 
[●專司徵收貨物稅]  
　　本邑貨物稅總公所係由上海民政長與市政長統攝辦理茲奉蘇都督委派張　鏞君來滬爲所長張君已先自來申調查一切回省禀報聞訂期本月十一號來此接辦 
瑣聞 
[城内]  
　　▲都督府批示○四川同鄕會坐　羅文堂等呈批呈悉查此案發生在粵自應解粵歸案訊辦彭月樵旣被嫌疑非到粵不能辯白本都督鄭重案情爲主持公道起見特將彭月樵僅被嫌疑之處另函聲叙力請粵都督愼重審理以昭公允　不致操切從事寃累無辜仰該員等毋庸過慮且彭月樵業於今晨與　均同解赴粵禀到已遲不及照准　第一　成旅參謀長李　呈批呈悉該旅旣由陸軍部改編所有官職自應遵部制仰卽靜候陳旅長另行荐任可也　女子縫紝社吳振球等呈批呈悉該社同人當光之始組織女軍事團以女子而熱心軍國投身軍界巾國英才深堪嘉佩嗣以大局　平當卽解散由縫紝部改组縫紝社爲復女界導生計爲家庭裕經濟並以保存女子軍事　果敢歷史紀念宏猷遠識尤堪嘉式所請將白衣　舊址改作　縫紝社基址一節事關地方公產俟令行上海縣民政總長交付地方　會決議遵行可也 
　　▲民政長批示○公民譚　珪禀批前據禀控佃户何老妹陳炳餘欠租當以佃户欠租固堪痛恨因時値東作經予提示恐妨農務顧全爾之伽力正所以保障爾之田租本民政長斟情酌理具有深意是以批飭邀約董保開導理追茲復禀稱遵批理處陳炳 
銓一户業已將租結算何老妹仍置不　自是冥頑不知自愛候卽飭吏追繳惟查核來禀聲明理無不直氣無不壯然前禀陳炳餘與今禀陳炳銓究竟是一是二若陳炳銓另有其人則陳炳餘旣已禀控在先所欠租米是否遵批完楚此時應摘應追以及禀稱完糧未見檢串旦驗均應一併聲明復奪未便率爾含糊致有誤會　靛業公所留照堂禀批查染坊購貨本屬營業性質而查騐稅票又關稅則問題所稱該染坊等輙向客帮直接購貨以致所認靛稅無所取資等情候卽照會南市商務分會妥爲開導該染坊等知照可也 
[南市]  
　　▲因賭肇禍○擺設賄攤之方阿囡前晚在外生義弄家内紏集無賴多人賭博致起爭端方被人用刀戳傷腿際旋由岡巡查知將方拘至東區稱被某巡士戳傷區員以此事牽扯巡士卽送警務公所預審旣又派探提二房東施姓至案以備質究 
　　▲誘姦婦女○前日寧波同鄕會致函裁判所云有鄞縣人吳殿貴之妻朱氏卽銀姐因夫婦反目來申被信客徐阿伏在輪船誘回外郎家橋家内姦佔已由其妻因妬凌虐等情裁判所准卽傳徐訊問餘已於上禮拜六送上江天輪船回里旋將遺下洋傘寄 
回該處鐵　廠後面王阿香卽該氏家内餘不供認後提伊妻徐朱氏質訊口供相同判徐拘留着朱氏出外尋交銀姐來案再核 
　　▲勒限尋還○浦東人周紀生之妻去秋由其寄母周氏誘至爛泥渡張　順糖果店内　曾控由該處警局撕给領回至十月間又復私逃已由葉湘蘭担保找尋迄無下落周又具控裁判所訊供一過判一併交保限期尋還 
　　▲民政總長批示○王國祥禀批禀悉此案前經照飭民政長查案澈究未據復到據禀各情候再照催川沙民政長秉公辦理可也　倪都廉禀批禀悉准與王國祥所禀併案照催川沙民政長秉公辦理　葉懋喜禀批呈悉候卽照催南匯縣民政長從速坦案辦理 
[閘北]  
　　▲留匿逃婢○洪源里管門人張明金留匿逃婢曹杏花在家已有兩月始欲配與姘婦之子王福安爲室近又欲自納爲妾王與吵閙遂被崗巡偵知拘局轉解裁判所昨經孫所長訊明判張押三月婢女留候失主認領 
　　▲大佔便宜○馬步高控郭永如誘奸其妻鄒氏並被當去衣物昨經裁判所孫所長訊明判郭押候核辦 
[英租界]  
　　▲分别斷結○吳耀庭控水木作頭戴常卿不還墊欵戴又以吳収呑造價等情投廨互控前晚由廨傳同房主人西洋籍之華人陳子云復訊聶襄讞與觀審西官英翰副領事判戴控吳収呑造價一節旣據陳子云到堂証明並無収呑情事而戴於前淸光緒三十三年控陳子云不付造價原呈亦無吳収呑字樣迨吳控其不還墊欵始以収呑等詞互控顯見不實應卽將案註銷而吳控戴不還墊欵前經訊明定斷着交人洋並保限兩星期繳洋一千二百元完案 
　　▲尙須算賬○盛志千前紏錢根元股開志興羊毛行呑没股本及盈餘洋二千四百餘元被錢控奉公廨訊供管押在案前晚由聶襄讞提案復訊因兩造各執一詞判盛還押限一個月各邀公正人算明賬目再行核斷 
　　▲追理存欵○靜安寺香火工人姚學文控俞竹亭紏開𦁫源魚行捲呑代借各户存欵洋六千四百元逃匿一案業經公堂行文漢口移提來滬前晚由聶襄讞提案略訊數語判俞還押着原吿於兩禮拜内邀各存户到堂質証再核 
　　▲追究皮褂○蘇寳荆曾將靑種羊馬褂向海寗路生大當舖質洋五百元前日在往贖無着蘇以並未滿期不應扣贖遂報捕房於昨日將該典經理人黃耀延傅至公廨請究原吿延高易帮辦律師上堂代表諭各退去候卽日午後會訊 
　　▲馬夫肇禍○馬夫陳福生因拉　不愼將周仁發家六歲男孩撞倒跌傷由捕查獲昨解公堂訊明判陳罰洋二十元充公並貼原吿醫費洋十元如無力繳洋改押三禮拜以儆 
　　▲事出有因○施芝煊控汽車夫　妹妹與李銀法王皮等藉端拆梢洋二十元不遂肆行兇毆等情昨由捕房將被吿三人併解公堂訊知事出有因判龔押兩禮拜李王各罰洋十元充公如無力繳洋各押十天示儆 
　　▲木匠兇橫○老　街四下一號住户陸阿　因向同居木匠奚桂春索取會洋無着反被用鑿戮傷手臂等處控由捕房於昨晨　　將奚拘解公堂驗訊屬實判奚押西牢一年半示儆 
　　▲妨　衛生○英美工部局衛生西人控密勒路三百另八號洗衣作主邱嘉祥洗衣不潔有碍衛生等情昨由捕房將邱傳至公廨訊明判罰洋八元充公 
　　▲局賭騙洋○陶和生控著名翻戲周徐山嚴竹卿徐延標與婦人曹譚氏在南香粉弄八十一號屋内僞賭欺騙以致輸去洋二百元等情昨由捕房將周等男女四人拘解公堂訊究判周罰洋三十元嚴徐各罰五元一併充公曹譚氏從寛斥釋並以陶咎由自取所控騙洋不予追還 
　　▲小孩迷路○小孩張巧林因不辨路徑由捕查見帶入捕房昨送公堂請示據供年十四歲南京人在滬學習雜貨店生意有李姓姨娘住在上海等語奉判留候認領 
　　▲聚衆抹牌○周阿四顧金奎林金賢李阿法余金生周根福袁根林石茂祥魏阿二吳阿根等十七人前日在松江路某號屋内抹牌被包探朱阿巧查獲一併帶入捕房昨解公堂研訊明白讞員以周阿四顧金奎林金賢三人前曾犯案着各押七天李阿法押三天陳德榮李阿金吳阿三各押二天餘人均由家屬到堂証明各有事業從寛開釋 
[美租界]  
　　▲抛棄孩屍○住居北四川路之吳蘭谷有一週歲之子患病夭亡吳令其僕王和祥將孩屍抛棄浦中被捕查見將王拘押孩屍送驗屍所候請廨員蒞驗核辦 
　　▲收買小孩○李陳氏李榮華從淮徐帶來小孩四口被探在途遇見拘禀捕頭氏等供住唐山路孩係買來並非拐販奉飭退去　候查究 
　　▲狎客閙院○　路五百六十號妓院　婦吳阿平昨到捕房控狎客梁某紏衆尋衅搗毁什物捕頭允爲查辦 
　　▲婢女逃逸○崇明路四十號方永澤家逃失十六歲婢女旺喜四尋無着昨報捕房請爲查辦 
[法租界]  
　　▲硬剪辫子○李仲民前日在洋行街强剪行人沈裕桂孟紀淸　根大等髮辮致起衝突當由十七號巡捕拘入捕房轉解公堂請辦李供因勸導不從是以動手判李罰洋二元示儆 
　　▲盤踞妓院○花烟問鴇婦陳王氏投廨控稱有形似軍人之龍才和前日來院尋歡終日盤連非惟客來霸房不讓甚至纏頭資分毫不給因此鳴捕到來尤敢與捕踞留難送案請究龍供下次不敢判罰洋五元充公 
　　▲追償虧損○陳小寳向立興洋行定購白鐡瓦延不出貨一案茲經原吿將貨拍去核算尙虧銀一百四十三兩向陳追交昨日復訊判陳卽日將銀交案以便轉給原吿了案 
　　▲陸續拔還○竹匠蔡桂山前欠竹行主沈竹芹貨洋一百八十元屢索無應控經公堂提案詰訊據供此欵係往來貨物陸續所欠之尾找須求逐漸拔還聶讞員准之着每月拔洋三十元 
來件 
[浙軍軍長朱瑞與南京父 
老吿别詞]  
　　今日與我金陵諸父老别矣　自光復以至今日忽忽六月有餘戰爭之後瘡痍未平撫緩辛苦與我金陵諸父老共之臨時政府民立艱難締造希望和平亦與我金陵諸父老共之南北統一民國基礎已成敉甯可卜歡欣鼓舞又與我金陵諸父老共之至我金陵諸父老獎掖之盛犒勞之優共懃懃懇懇異尋常尤爲瑞與我軍人所銘　於心而不能忘者而　之相依如此其久未能曲盡保護之義務克覘維持之效果撫躬自問寗聖安乎幸比來現狀目臻靜謐駐寗軍隊尙多足資鎭撫我軍雖去固無所維繫於其間第驟駒在門戒裝待發對於我金陵諸父老感激之忱慙愧之狀與眷戀之懷交集於五中而不能恝然無一言以爲别也但望自茲以往江浙兩省上下一心天人同泰和衷共濟努力前途以福此人民以利此疆土恢復秩序永保安寗斯時也開拓民族規模發展共和進步中外　睦五洲大同瑞倘得重來與我金陵諸父老過麾扇之渡登雨花之臺歡聚一堂流連杯酒豈不樂哉所願非奢我金陵諸父老其始終贊助互相提携企圖增進我國家於强盛之域甚幸甚幸謹留片語藉抒　衷伏惟公　臨岐依依不不盡欲言 
[陸軍將校聯合會全體職員等致會長書]  
　　敬啓者頃閱民立各報載有取銷本會改設偕行社之電同人等不勝駭異因於本月二十九日下午一句鐘在本會事務所特開職員會議細繹取銷本會之意係因取銷軍界統一會而起夫統一會與聯合會两方對照名義逈乎不同從前南北兩歧統一會固不能不設今者南北一家統一會又不能不銷設之所以促統一之進行銷之於以見統一之吿成也取銷統一會理固宜然至若聯合會者聯絡軍人之感情增進軍人之學術以此守旨載在定章無論南北統一與否感情終不能不聯絡學術自不得不研求正宜保存永久安得因彼取銷此聯合會之所以不能取銷理固暸然矣又云改名偕行社更屬無謂偕行者共同一致之義也聯合者亦無非共同一致之義改聯合會爲偕行社究何所取而云然况本會之組織由於團體安可以一二人之意見取銷團體更何可以一二人之意見更改名稱應請先開職員會議决辦法再開大會佈吿同人否則若仍以一二人之意見忽而取銷忽而更改非但視同兒戲且不免爲專制之漸矣職員等意見相同合詞奉達敬祈示復爲叩祇頌日社　陸軍將校聯合會全體職員等同啓 
[中華民國慈善公債票草議]  
　　一定名　中華民國慈善公債票限於國内及僑商外洋者外國慈善家願購買者聽 
　　二額數　一千萬元分兩次發行 
　　三用途　分四項儘先開辦急振三個月一月後能勞力者因地支配如下 
　　導淮　墾荒　路工　礦工　附　　老　育婴 
　　償還預算約分急振三月三月後所得工價以一半給工人一半留作償還三個月之急賑欵項六個月後償淸聽其自由工作 
　　女口　小口　由男丁代償能作工者自償能勞力者毋須三個月急賑 
　　四發行　由政府交議院通過趕辦支分各行省由各省財政司認解二分之一交由辦賑總機關發分各省賑災團體 
　　五擔負　政府與財政部完全擔負 
　　六償還　（一）國内各種稅則收納 
　　　　　　（二）中央各銀行兌現 
　　七期限　二年後得參納國稅十分之三三年後兌現 
　　八利息　按月三厘 
　　條　件 
　　一條　　此項債票指定爲振災發用不得移挪 
　　第二條　經議院議決由大總統内閣總理財政部通吿各省發　　 
生 
　　第三條　此項債票限　日由財政部印刷所印成交納財政部分解各省實行 
　　第四條　此項債票經參議院議决後離印刷吿成之日其間由政府先　十分之一以濟急賑俟印刷完工扣債票十分之一存財政部 
　　第五條　此項公債由國家正式承認發行後如國家有的欵及全國正式公債發生卽將此項公債由政府収買毋庸延至第二年至第三年 
　　第六條　此項公債照票面價額實收無折無扣 
　　第七條　此債票分兩種（五元）（一元）搭配 
　　第八條　此債票用五元者印十分之三乙元者印十分之七 
　　第九條　此項債票發行後政府由財政部先購十分之一合一百萬元以昭信用爲提倡之先聲 
　　第十條　此債票爲不記名債票持有票者無論何人政府均　爲債主 
　　第十一條　此債票均用華文凡漢滿蒙回藏一律通用（或附加西文以便分售僑商） 
　　第十二條　債票形式擬繪畫災區地圖並蓋用大總統内閣財政部印 
　　第十三條　此債票因本國幣制未定本位仍七錢二分銀圓爲準則如用生金生銀購買照時市核算 
　　第十四條　此項公債隨聯票付息小票四張限六個月後持票至中華銀行及各省分行提取三厘息金按期扯去一　二年後停息有納稅効用 
[蘇州道敎公會章程]  
　　第一條　名稱 
　　本會由道界全體公同组織名曰蘇州道敎公會 
　　第二條　旨宗 
　　本會以昌明道德開通智識維持道衆秩序提倡普及敎育爲宗旨 
　　第三條會所 
　　本會暫以蘇城玄妙觀財神設内爲總機關俟成立後於各處推廣分會聯絡進行 
　　第四條　布敎 
　　本會公選深明道法　揚道德之士爲演講員派往各處宣　宗風演講經典以期擴充道界智識爲宗敎極端之計畫 
　　第五條　興學 
　　本會應以敎育普及爲先擬先設立初等小學校一處俟經費 
充裕再設高等及中學各級學校以期推廣敎育爲振興道敎之基礎 
　　第六條　會員資格 
　　本會會員資格不以宗派爲界限但以道界行履端正者爲合格凡具志願書及本會會員二人以上之介紹者皆得爲本會會員並有選舉及被選舉之權 
　　第七條名譽會員 
　　如道界以外有學識高遠能愛護本敎或補助本會經費者　推爲名譽贊成員並有選舉本會職員之權 
　　第八條　調查 
　　本會當調查道界各觀廟院之財產酌劑盈細公共保守及　察道衆之品行逐一調查分列表册隨時報吿 
　　第九條　權利 
　　本會會員除各盡職務外不分階級務當相勉相愛不得　　私見有被人侵害者全體會員當公同保護之 
　　第十條　經費 
　　本會組織成立應需經費分特别經常兩項如左 
　　（甲）　道界各觀廂院入會會員月任經常費（其數目以　則定之） 
　　（乙）　道衆如有熱心公益於常費外量力擔任者爲特别　 
　　第十一條　職任及員額 
　　本會定正會長一人副會長二人均以二年爲任期有老　　會一切之權應選職員均以一年爲任期連　連任　　　方法另訂之並定員額如左 
　　（一）　評議員二十人有議決會務之責 
　　（二）　幹事員六人有執行議决各事之責 
　　（三）　調查員十人有調查公共財產及道衆行履之責 
　　（四）　宣講員十人有演講法典之責 
　　（五）　監察員二人有監察會内一切之責 
　　（六）　編輯員二人有纂輯經籍敎科之責 
　　（七）　經濟員二人專司本會財政出納事宜 
　　（八）　招待員二人專司招待來賓 
　　（九）　名譽員無定額 
　　以上各員均於會員内公同互選槪不支薪對於本會各項責任不得侵越及放棄如有特别事宜得支相當之公費 
　　（十）　文牘員一人專司本會文牘信函事務 
　　（十一）書記員一人專司繕冩及開會一切記載事務 
　　（十二）會計員一人專司収支報銷 
　　（十三）庶務員一人專司會中一切庶務 
　　以上各員不拘道俗公共推定均須常駐職守應支薪水由評議員議決定之 
　　第十二條　出會 
　　本會會員如　有卑劣行爲及破壞名譽由監察員紏舉屬實者應卽宣布除名 
　　第十三條　附則 
　　本會章程如有未盡事宜由各職員提議隨時修改 
來函 
[姚雨平來函]  
　　大主筆偉鑒比來滬報多有以携買江北幼孩訾議敝軍者實則携或有之買固未也當日師徒渡江災黎遍皖南北棄兒　女者所在都有鄙軍目擊惨狀恝然憂之顧爾時軍事方急無暇眷此哀鴻及軍事吿終　師南歸程路所見益復憐痛乃商准黃留守募貲創貧兒院以敎養之非特並未携回廣東卽現經所敎養之貧兒仍隸屬於其父母姓族之下絶無講買情事而悠悠之口不諒煦育寸忱反騰無根謠諑實深駭詑爲特肅函請照登來函俾著誠懿第四軍長姚雨平叩 
[吳芝瑛致上海民政總長書]  
　　平書先生執事前年九果園主人吳渭川病革時二三十萬金之田房產單契交與敝　爲之收執幷託庇其主母蓋以芝瑛　不負所託也園主殁該逆孫吳榮泰以遺產不在祖母及阿叔之手對於敝處尙心有所憚以此未演家庭革命之惨劇然與敝處結怨甚深自上海光復以來無夕不以槍彈對敝萬轟擊幸未傷人而吾對而之信昌絲廠内則時有槍彈入室芝瑛所謂刻刻自危也今吳榮泰因案被逮　不可逭芝瑛擬將當日寄存單契繳還主母幷接回九果園舊居以便營辦渭川君葬事昨致吳民政長一書聲明此事幷求保護主母以免向後再有干擾先生與渭川君有一日之雅故錄稿附察芝瑛對於吳氏所託責任已盡國後除暴安良地方之責想必有以保安寧而弭恐慌不勝　企　越之至拙書吳烈士遺詩奉呈十𠕁乞賜敎焉肅頌興居萬福不盡縷縷吳芝瑛謹啓四月三十號 
[陳承澍君來函]  
　　敬啓者鄙人蒙靑浦縣民政長錢仰喬君一再招致於正月十九號卽舊曆十二月初一日擔任總務課長任事以來除辦理文牘外絶無贊助自知材不勝任貽請素餐遂於四月十五號卽舊　二月念八日辭職查民政署佐治職計分五課曰總務曰主計曰學務曰警務曰勸業向定辦事規則各課公牘槪由總務彚　　行以収統一之效惟關於財政項下如行政經費預算表曁按月署用報銷𠕁等　則另有主計課中親信專員主管從未由總務核轉盖本署公事若者宜宣布若者宜秘密均係民政長特權　治員未便干涉卽不能同負責任鄕之父老昆季屢向鄙人　　署中財政内容愧無所知窮於應對現旣正式辭職按之權限上事實上均不能無待於聲明用贅數言卽乞貴報登入來函一　至深　　硜硜之見惟希共諒陳承澍謹上 
 
 

Page 8

 
 
   
 
 

Page 9

 
 
   
 
 

Page 10

 
 
 
[自由談]  
游戲文章 
[擬侵人自由黨簡章] [  君懷]  
　　一宗旨　本黨以擴張私人利益毁棄公德侵人自由爲宗旨 
　　二資格　凡年在十六歲以上深染嗜好放辟邪侈者均得爲本黨黨員 
　　三權利　凡屬本黨黨員吃着衣食零星費用應受别人供給絶對不謀生活各衙署學堂差缺均得儘先補用 
　　四義務　本黨黨員對於製造國民負有特别之義務故遇婦女倡妓須隨時效勞 
　　五組織　本黨推舉橫打橫要兩君爲名譽正副總理橫衝直上兩君爲駐會正副總理光蛋老饕地棍流氓等爲幹事員烟傭賭客訟棍無賴等爲評議員蹩脚秀才爲文牘員無業遊民爲庶務員洋行小鬼爲會計員 
　　六會費　入黨費暫免常年費按黨員進益酌抽三成 
　　七黨所　本黨設在極樂國消遙鄕安樂窩裏面　　八會期　本黨於每年年底開大會一次報吿成績討論進行手續　 
　　九附則　本章程揣摩時下之習隨時修改 
　　　　　　發起人　讀書不就者學業無成者謹訂 
海外奇談 
[機器人] [  頌斌]  
　　倫敦有一巧人能創造機器人身上各裝機器四肢百體無不活潑如人惟無知覺及不能言語耳近於利喧德路設一戲　　内羅列機器人數十具日夜各演一次機器一開數十機器人同時手舞足蹈演出種種戲法靈巧如生行列整齊不知者幾疑爲伶人粉墨登場也遐邇來觀者日千餘人莫不詫爲奇巧 
心直口快 
　　政府借外債人民都罵他自召瓜分政府裏人說不借外債敎我們行政經費從那裏來呢除非募集愛國公債叵奈人民不肯拿出錢來我說人民有甚麽不肯他們也狠曉得借債的可怕情願糾集愛國公債來抵補你想借外國人的錢不過幾千萬便要把鐡路關稅等作抵還要被他們監督財政若借我們四萬萬同胞的債只須每人拿出一塊錢便有四萬萬了又不要一些抵物的若說貧苦的一文也拿不出却有拿得出幾千幾萬的富翁來相抵就有幾個守錢虜不肯拿出來可以對他說你每年買的洋貨至少數十元這都是丢給外國人没有還你的日子你就不該借些與國家麽且又不是丢吊的隔幾年就加利還你豈不是樂得做的好事再如日本是一個貧國他和俄國爭戰的時候募集公債作爲軍餉不消幾天收得的公債比定額多了一倍這豈不是他們人民肯竭力報效公債的好處麽所以我們中國雖窮只要人民肯竭力報効公債非但可以不借外債還可以把從前一切國債還淸那麽外國人再不能說監督我國的財政了同胞同胞快些大家鼓吹起來　　　[  窮漢]  
　　某次官父將死猶至城外歡迎孫中山比返而父氣已絶現聞其止請丁憂假一星期此可謂大義滅親 
　　某次官因女子師範代表要求開課愛其言論丰采允其請而使人求婚卒達目的此可謂欲取姑與 
　　某次官批禀好用對偶句而於事實多不可解致與科員妻兄不合屢欲辭職此可謂弄巧反拙 
　　　　　　　　　　　（補闕） 
滑稽叢談 
[新西厢] [  兼]  
　　我審視明白難道是昨夜夢中來是科員第一次支領薪水之情形 
　　猛聽得一聲去也鬆了金釧是舊人員撤差時之狀况 
　　小姐呵你只可憐我爲人在客是旅居謀事者之哀聲 
　　恰吿了相思迴避破題兒又早别離是某員懸牌被人拒絶之悲觀 
　　門掩了梨花深院粉墙兒高似靑天是謀事者對於都督府之觀念 
　　不信呵你去綠陰裏聽杜宇一聲聲道不如歸去是都門一萬八千運動家之晨　 
　　量這般大小車兒如何載得起是厘金局與銅元局總辦之行裝 
　　你原來苗而不秀胚一個銀樣　槍頭是尸位科員淘汰之先聲 
　　你硬撞入桃源路不言個誰是主是假冒軍士治遊之行徑 
 
 

Page 11

 
 
顚不剌的見了萬千這般可喜娘罕曾見是閱報諸君之心　 
戲攷[  健兒]  
[乾元山一名哪吒閙海]  
　　李靖之第三子哪吒自幼拜太乙天眞爲師學習武藝一日至海邊沐浴有一毒龍欲呑哪吒被哪吒用乾坤圈打死石磯娘娘以傷其同類號召水屬圍困哪吒擬報毒龍之仇哪吒力不敵乘間逃回乾元山石磯追至逼太乙交出其徒太乙謂哪吒年幼無知情尙可原且毒龍欲傷哪吒自取其禍其曲固不在哪吒也石磯大怒謂太乙有意袒護其徒藐視截敎門下即用刀猛砍太乙無奈以劍拒之石磯不自量力竟作法欲傷太乙太乙見之大笑亦作法相鬥石磯術劣被困不得脫始哀求釋放太乙逼其顯出原形以羞之石磯不得已現出原形乃一塊嶙峋頑石也此劇不過梨園中採取封神傳無稽之談編成一　武旦戲閱者幸勿以辭害意而爲古人所愚也 
小說 
[情小說逐臭夫（一）] [  甫]  
　　小鳥弄　晨　　窗粵西關某坊華屋複室中一少年獨坐胡牀上繡帳埀雲銀鈎彎月沈吟自語曰噫彼返岳家胡如是之久旣則曰獨居之樂誠予人以難堪也嘻少年何人乃自傷岑寂如許有知者曰此南海賈姓初婚某氏女女偶辭婿而歸省其母者也結　伊始遽爾聧離眞有一日三秋之意此中情景惟過來人乃熟諳滋昧非謬語也賈則曼聲長呼曰小鬟來今何時爲我備盥嗽室門大闢一小鬟珊然入答曰時尙早起亦無事曷 
小憩且挑糞婦適至臭味殊不佳賈曰諾甫欲再語忽聆足聲極重挑糞婦已抵室内賈掩鼻閉目屏息不語意欲俟婦去後方披衣下榻也而婦則適與小鬟輕語賈聞之聲嬌而柔有若花外春鶯嚦嚦初轉隔帳窺之則一年甫十七八女子立近榻前跣足不履袴筒高捋幾及膝蓋腰圍樱色麻布犢鼻裙上被黑衣膚色微　似爲日光所灼者而眉長目媚鼻膽口樱丰姿綽綽殊足動人賈大詫默自忖曰此汚泥中之蓮花也倘生於富家大室中加以膏沐飾以粉黛文質兼美定非凡　即 
 
[新式帽] [  　]  
以比諸金陵之十二钗當莫能過正凝注間婦已返身出賈急啓帳馳至室外送之以目婦則未嘗一回顧也 
　　有間賈自語曰嘻此婦果喪何人耶編髪爲髻押以素簪而耳畔雙環又飾以白王是婦倘少留吾將一致唁問倐聞小鬟呼曰盥水已具設再久立則冷如冰雪矣賈乃就盥小鬟復曰彼婦服素聞嫁甫三月而已喪其夫也夫家極貧不得已歸寧母家隨其胞嬸以挑糞爲業實非婦志也賈聞言瞿然起繼則憬然如有覺嗟嗟文君新寡未解琴心司馬多情獨深綺注單相思誠　煞人矣於是賈語小鬟曰彼胞嬸亦來此否小鬟曰然婦不來則嬸必至互相遞　彼嬸以翌晨來也賈大喜披衣疾出徑抵宅外卓立則見婦足胝手胼方爲人家運溺器門外左擁彗右沃盥低髪俯首無稍休歇一若視此穢業爲　　有味者即賈亦倚閭而立盈盈注盼雖入鮑魚之市如在芝蘭之室也得意忘情氣類相感苟使賈某當時褐衣泥足喬作挑糞老傭以從婦後亦無不可甚矣女色之感人深也 
　　時則婦業忙甚賈雖久立固未意耽耽者之監察於其旁也而賈則逼近婦前相去曾不及咫木樨香露時或點綴衣履不以爲穢婦偶昂首驟覩賈神昏目瞪形若木雞則以爲有神經病者不禁嫣然一笑賈愈惑益以婦爲屬意於己也旣而婦他去賈惘然自返複室中支頣細索而婦之娟眉秀目猶宛然繪於心目間也 
　　逾晨婦胞嬸果至賈先待複室中視其狀與婦大異一旣肥且矮年近五十之老婦也賈曰止吾以事丐汝能爲我作居間否嬸曰唯少爺命不敢逆顧惟視吾力所能至賈笑曰汝女猶子新寡耶曰然彼怙恃俱失今復從婿家返懼以食指貽吾累也故隨吾作活實則年少孤孀爲日孔長必復返婿家方爲久策賈復笑曰汝言是孀居寂寞夜長夢多爲汝計以一嬸氏而肩此重任尤爲非宜盍說之爲人家作簉室乎彼得善地汝獲多金兩全之策無逾於此者嬸曰諾少爺欲納之爲妾否歸語猶子料能曲成也賈大喜曰事果成吾給汝二百金作聘資其他禮物稱是吾言旣出誓不相誑嬸聞言亦忭躍而去　　　　　　（未完） 
 
 

Page 12

 
 
   
 
