# 1881 - 270 - 4903028

 

Page 1

 
 
[書劉科給請裁釐局片後]  
　　昨於邸報中見兵科給諫劉看瑞祺片奏以釐金設局太多偏僻之處民收不過濟用盈餘無幾揣之民隱殊非所願揆之國計又何需此區區擬請　旨飭下各督撫將所有釐卡歷年盈餘費數悉心綜核劑以權衡大者仍之小者　之一一報部稽查不得以仍舊了事等語竊語此等封事雖上亦何補於事蓋厘局之設原爲不得已之舉第相沿日久各人吏以爲調劑窮員均勻差使之舉故不能以一人之議强人心之從同而且地方吏治因循廢弛利與弊相同而生不能一律整飭卽如　國家財賦自東南底定以來歲有短絀不復舊額以故就公事而論亦甚有賴於厘金之挹注兩疆臣可以籍口也近年以來部議初擬裁撤繼知事不能行御史諸公乃以請飭整頓爲言疉奉　諭百嚴飭疆吏實心稽查凡有名無責之厘局槪予裁减而各省未聞有撤一員并一局者身寄封疆受　恩深重豈竟無一二良心發見者而何以衆口從同皆曰無所縻費無所空設哉蓋官場擁擠已極望差之殷轉勝於從前之望缺彼明知缺須輪委班非儘先不得搶委固亦無所希　而惟望人情送到委札出來某地若干金某差若干兩得以趂此年餘爲張羅　斧計故釐金一項爲萬萬不能攺章也近來泒委釐差其章程更形狹仄從未之員雖有絕大人情不能得此調劑緣官職愈大勢力愈優除釐局以外別無美差可泒是以定爲以捐數之多寡分委員之品級萬金以上者非道府不委矣若猶有三四千金則同通州縣任之必至千金以下然後派及佐貳故有府局總辦爲道員而鬧市巨鎭之分局亦爲道員者且州縣統治一境之事而縣屬苟有巨鎭反坐以道府大員　以官場統率之體國屬不合而揆之同僚調劑之誼尚爲允平蓋不如是則交情有淺深囑託有輕重一或天當則介紹者蓄怨於上而身受者觖望於下是欲劑之使平而反不得其平也惟立此畫一之法則雖京中大老權幸動親遺一介之使通八行之書其爲同通以上言也則酬以萬金之大局其爲州縣以下言也則應以千金之小差以爲召省中之舊章不可率攺也則雖未　所欲而於我無所歸咎矣夫今之設人情者其能不爲佐貳等官謀一差使也即若佐貳等官竟無人爲之　挽且竟無處可以鑽營則此等歲收千金僅足開銷之小局可以盡撤也若不能禁佐貳之人情此局之設卽所以順人情也而遑曰撤乎竊謂他事差委有無不定且久暫不能預計惟厘局則與委署無異謀者願之而應者亦甚重之故人情恒於此盡爲言官止知爲　國家端政體而不知爲督撫揣人情故不能已於言也試爲設身處地思之捐例旣　捐生旣多一經到省卽列宮常考試之法雖行但會寫履歷亦爲人格苟因其不曉文理而悉予革去則開捐本意不同科舉本非所重而忽以此輕之無乃與初意相刺謬而彰　國家計謙作生之過也亦旣無法以减候補之員而又無因多設例外之缺以此差使畧事疏通拘守舊章舉莫廢爲大吏者殆有不得已之心夫亦甚可憐也目前督撫諸公豈無錚錚佼佼以身任事而不避嫌怨者亦嘗欲盡撤冗差并局務計司道不特釐金一項思有以整頓之乃蒞任之初羣僚望風生畏惴惴焉惟恐投閒置散而孰知半載之後憲府之鋒鋩忽鈍也故之趨避已深卒至議不果行事事悉如舊例此豈其志之不定習俗移之哉盖時勢使然也吾謂現在捐例已停五十年後候補漸少一切局務自可裁撤不必區區厘金爲繫乎　國家之政體也 
[恭錄　諭旨]  
　　○八月初四日奉　上諭西安將軍恒訓着加恩在紫禁城內騎馬欽此同日奉　上諭刑部奏朝審人犯呼寃請派大員會訊一摺本年朝審臨時呼寃之楊樹田卽楊二一犯着派大學士會同刑部再行覆訊具奏欽此 
[購辦軍械近聞]  
　　○晉源報截有中國購辦軍械消息言聞得中國近同德國定購軍械計銀一千五百萬麥克並聞日後尚須添買云中國之於戒備可謂不遺餘力矣 
[呂宋近聞]  
　　○香港四字報載有小呂宋信息云前月二十八日有一帆船由秘魯開往香港因途中遭風轉至小呂宋計船上華審一百二十五人現在須俟修治完竣添備食用各物始可駛行港也又云前月二十二日晚十一點鐘時小呂宋地方突遭回祿焚去大洋房數處多係客寓書坊及拍賣等行火勢猛烈不及搬避人惟孑身逃出幸人口無捐惟六人受傷聞被焚房屋貨物噐用等約值洋一百萬元光景其先曾保險者僅得洋十一萬元云 
[電報靈便]  
　　○蘇郡電報局設於閶門內司其事者爲粵人某君聞某君年僅十九歲向在上海習西文後因電報開局遂以某君任其事並有學徒四人以資襄理云 
[覇州蝗災]  
　　○前報曾述順天府屬寍河寶坻等縣蝗蝻爲災兹閱字林報載有庽保定府西人來信言覇州地方刻下亦多蝗災其飛蔽天離地可二丈許一集田間則稻榖立盡按北地水早頻仍今年農人竭蹶戽水灌由甫慶有秋　遽遭此厄亦可悲矣聞有人持帚赶逐者無如隨驅隨集無可如何何天心之尚未悔禍也 
[裁撤厘卡]  
　　○天津去城十八里之稍直口向有水陸厘卡附城之三又河又有水卡新任海關道周觀譽以徒滋擾累無補餉需槪於閏七月十三日一律裁撤三又河卡旣撤以後所有騐貨盖戳一槪免行以歸簡便稍直口上水查騐船裝各貨事宜攺歸楊柳靑稅局辦理下城車載各貨歸西馬頭稅局辦理兩城之東沽稅局則照舊稽查東隄頭之局攺爲東沽分局稍直口三又河兩處所有巡丁一槪遺散所有頒發之腰牌卽日吊銷如有已撤之道丁與地方士棍冒名查騐需索商旅者許扭送道轅究辦並派員查訪出示曉諭云 
[惠及商旅]  
　　○輪船每到天津所有棧房船戶車子脚夫必擁擠上船爭挑行李搶攬客商以致輒興獄訟且或有失足落水偷漏關稅等情事現經關道周觀察酌定章程凡遇輪船到津船未泊定以上各色人等一槪不許上船小船則於停錨而後鴈行排列聽客雇用添設巡船一隻水手六名就中梭巡免得恐後爭先致奸商有倩用走私情弊棧房人等須俟船停搭跳由跳板往來接客不得捷足先登緣繩梯而上如違由巡役拿送公所懲處並將棧主 
 
 

Page 2

 
 
提究脚夫車子槪在河沿站立靜候客筒招雇不得預先上船有佔地步每逢陰雨或夜間輪船到埠尤宜遵照奉行除以上人等由跳板上船外餘外閒人不得上落客商聽候查騐放行在關人役亦不得恃符需索及有抑勒情弊如違均于重處此係章程五條删繁就簡綜記大略也現在輪船到埠河面有巡船梭緝岸上有丁役驅查攏岸之先拖錨之後每次有巡役數人牽扯長繩環繞岸沿禁人上落搭跳乃巳不似從前之擾擾攘攘岸沿船上如肉屏風之排列四周也 
[枷號棍徒]  
　　○邇日江垣南新兩首縣枷號土棍至十五六名之多枷上皆標示訛索滋事字樣亦無役看守終日任其游行自若碰撞於市肆間遇有紅傘而四轎者行過則始蹲伏道左據聞該棍等本係兩黨其碼頭甲寫在東司道街乙黨則在大成坊事因近來一夜間不知誰家呌妓出堂轎經高橋爲甲黨撞見阻止索取錢文該妓不答遂致并轎被擁而去迨過府學前乙黨聞而出截轉相搶奪於是兩黨互爭不已時該妓所帶老媽已回報信龜鴇急出尋覔曲竟如柳氏爲沙吒利所藏奠可蹤跡遂分投兩縣喊寃官聞聚衆掠人赫然震怒卽刻飭差查拿龜鴇更厚結差役親導而往當被拿獲二十餘名隨經審訊分別事外數人釋放餘則盡行枷號中有兩月限期亦有減半者大抵首從之分也然聞其帶枷在頸不但不知悔過而訛索益甚是眞小人之無忌憚者矣 
[賠行奇絕]  
　　○親友臨歧相餽蓋古禮也詩不云乎其贈維何乘馬路車又曰何以贈之瓊瑰玉佩誠以繫別思而連親誼俾覩物而生情也然此皆諸侯之禮等而下之雖未能如是之隆亦必物取適用義在吉祥未聞有以藥方瞻行者有之則自南昌某甲始先是甲與乙友善月首會乙以要拿晉都時貧父方臥病在家乙乃不暇少留惟託甲爲療治忽忽就道甲乃進而握手曰而翁卽若翁無以爲念惟吾子之遠行也倉卒未自以爲贈終覺歉然但交貴以心不以物今謹擬得祕方三紙亦余之極慮研思在路或偶有恙可以照服茍罄此三劑無勿瘳者異地水土不同切勿亂請醫生此則區區之意有餘不盡者也諒不以菲薄見嗤乙唯唯謹受教兩相鄭重而別乙旣首途朱幾果受暑氣遂按方服藥二劑未畢而命已嗚呼信息回家計其在期尚早乃父兩日云噫似此一舉雖羊叔子决非酖人者而周伯仁實因我而死其將何以自明耶語云生死之交其卽此非歟 
[禁演夜戲]  
　　○寗郡風俗凡遇新造屋宇必演戲以落成近聞東門二境廟攺造大殿擇於月之初六日上　附近如東殿廟茶場廟大樹廟念條橋開明橋等處均雇名班演戲各佔風水是夜觀者七分熱鬧乃正在登臺開演被宗太守訪聞知是處離藥局不遠深恐失事又因台匪不靖恐乘機竊發立飭差役持牌往禁臺上卽鑼鼓收場臺下亦如鳥獸散事遂中止云 
[停屍爭繼]  
　　○寍波高橋某姓翁家小康近日病沒正當備棺收殮其妻某氏育一子尚在襁褓痛夫昏暈至再自無主見突有族中基甲不顧屍之腐爛先將家中什物搬奪一空且指所有者非某親生立繼未定屍已朽腐迨屍妻赴縣控告始得收殮第未知邑尊如何訉斷也 
[香船朝塔]  
　　○蘇郡城北之北寺塔浮圖高聳上接雲霄吳人士語以北與八同音遂呼北寺塔爲八字塔謂朝塔進香可以轉移命數并以八月八日爲寶塔誕辰故是日有往掃塔者有往薰塔者不吝資財解囊佈施吳江嘉興湖州一帶鄉民尢衆前日閶胥兩處碼頭南來大小香船銜尾相接其進香之人則男女僧尼不分畛域惟大半皆蒼項白髪並無粉面浮頭肩負香袋手握香籃項挂佛珠口誦佛號接踵摩肩絡絳不絕而在城各舖生理亦稽此轉爲生色云 
[害犬圖竊]  
　　○犬能守夜穿窬輩畏之如虎而疾之如仇日來蘇郡城外各處舖戶所畜之犬或受藥毒或被刀斫或則驟然倒斃或則淹然哀嗥不數日間在在皆是人謂必係宵小之流思逞其故故先施此毒手也 
[買賊偷畫]  
　　○揚城吳某者以商裔而人官場風雅自命好藏名人字畫廳事中懸王石谷大幅山水一軸　懸左滄嶼八言對一副左壁有憚南田花卉橫幅一右壁有王虛舟行書條幅四書房懸朱浣岳楚辭九歌十二幅又梁山舟對一付前月抄雨夜中盡行失去門戶皆未開什物一無所失吳大懊喪欲鳴保禀官似不近理日夕怏怏惟有徧託親友代爲密訪前日有一友見之於某處詢之云重價新購者吳急在求見閽人峻拒不得入友再代細訪始知此公久愛諸物知難購取因買一妙手偷兒席捲而去吳以某公居要津不復與較惟終日嘆惜而巳 
[捲逃誣控案憲批]  
　　○前月間有姜康氏卽李文卿投英公堂控馮某合開客棧被吞資本旋有姜　出場控李文卿於住故後捲逃均列前報查半文卿係姜桂生之妾桂生之母姜談氏復遞呈關道憲署控李文鄉業經道憲劉觀察批示嚴辦茲將批語錄後　命婦姜談氏禀批李文卿旣嫁該民之子姜鈺爲妾理應恪守婦道乃姜鈺故後竟敢捲物潛逃揑情誣控實屬胆大妄爲可惡已極仲會審委員陳守迅卽從嚴追繳並提李文卿到案移送上海縣照例究辦具報違式特飭 
[濬河情形]  
　　○本埠外城河浜淤塞日久開道憲業以此役委諸水利局總辦張翰卿太守經理從西門城河迤南繞城至小東門外止一律挑濬卽派駐高昌廟營勇作工在案茲巳挑近小南門惟該處兩岸地步甚窄岸邊太䜿難免土裂下墜易致湮塞安得設法免此弊病使一勞而永逸乎 
[新鋪瑣誌]  
　　○英租界大馬路中前日新開仁大當黎明時門外貧民手持蚊帳布褲者巳肩摩踵接該當舖令人從後門出邀西捕彈壓本城二尹亦往道賀隨放鞭砲開大門懸牌而外人已一擁而進爭先求當頃刻間櫃上蚊帳布褲堆積如山但聞持墳帳者曰開張大發持褲者曰奉上藏庫嗜雜不堪當中無奈人給喜封二枚遺之直至近午始得盡去又五馬路棋盤街口新開三知堂藥鋪聞其鋪主係廣東人羅姓先期延請羽士建醮七日與衆夥跪拜藥王前立誓謂丸散膏丹不用僞藥欺人射利設或負心願受天誅故取鋪名曰三知堂蓋言天知地知人知也夫藥鋪固易造孽亦易積功該鋪一如所誓誠修已利人之舉也 
[得會誌奇]  
　　○前日虹口弟一樓茶館有人搖會會首爲寗人某甲每會洋五元共十一人丙有某乙隨起一籤適其姓名卽將骰子自擺不同盖盆三搖揭而觀之有三十點會中人咸責其于違會規須得照例起籤重搖乙莫可置辨廳之比挨用復搖乙在第七人搖得廿六點他無勝之者仍乙得會衆皆嘖嘖稱其運佳噫些些小得失豈亦有定數耶 
[假銀圖騙]  
　　○泰安客棧夥李光友投英公堂訴稱江素卿到棧借寓曾將家信一封並其友人陳子平托寄之銀一封寄交我帳房伊出外向德泰衣庄購縐紗夾衫一件價九元零同其夥回棧中令帳房担保又向帳房借洋六元而昨見伊似欲逃逸急察銀封始知內係假物隨將人及假銀一併交捕由捕房拆看銀封實係銅塊尚被欠房飯資洋二元零開帳請理呈閱德泰衣庄夥亦投公堂禀稱江來買縐紗夾衫一件曾收洋四元尙欠洋五元零請追江供鹽城人向該棧借洋六元欠房飯資洋二元零并欠衣庄洋五元零是實至銀封係友人陳子平托 
 
 

Page 3

 
 
寄回家者實不知其眞假陳太守謂假銀圖騙情殊可恨豈容辯賴飭將江素卿管押着交所欠兩項洋元再行核辦假銀案信存堂李又稱江有舖盖存棧太守令卽交案云 
[光緒七年閏七月二十九日京報全錄]  
　　宮門抄○上諭兩道錄前○發抄　旨五道○直督李　奏請　旌表貞女並將訊辦紕繆之員叅革摺○浙撫譚　奏查閱營伍帶印出省日期摺○護蘇撫譚　奏恭報接管織篆日期摺○大臣榮等　奏恭備要差遵案請撥欵項摺○直督李　奏知縣請開缺回籍修墓片○將軍銘等　奏甄別到省人員並續請揀發緣由片○閏七月二十九日刑部都察院大理寺侍術處值日無引　見○英瑞謝放淮安關監督　恩○記名總兵干得貴謝　恩○志和請假數日○召見軍機○發抄　岑毓英奏請將三子工部學習主事岑春澤留於任所奉　旨知道了欽此○岐元等奏六年分厘捐總數奉　旨戶部知道欽此○又核銷東邊外各州馬撥六年分支欵奉　旨戶部知道片併發欽此○又牛庄等處貨捐數目奉　旨覽欽此○何璟等奏匯解甘餉奉　旨知道了欽此　○○大學士直𨽻總督一等伯臣李鴻章跪　奏爲貞女被賊揑詞污衊憤急自盡請　勅部旌表並將訊辦紕繆之員叅革恭摺仰祈　聖鑒事竊臣前訪聞吳橋縣賊把王成妄供與事主范餘三之女愛姐有姦該署縣馮慶熙不問竊情反拷禁事主欲得其女對質致愛姐自盡當與臬司方大湜先後委員前往密查將該署縣撤任一面調閱該署縣原詳於鎖押事主一節匿不聲叙前據委員候補知府徐翰臣候補知縣嚴祖望現任該縣知縣王晉藩查明禀報由署臬司葉伯英轉詳前來臣覆加查核該范餘三係吳橋縣西關人王成係潘庄人曾在范餘三家傭工光緒七年二月初五夜王成至范餘三家竊得小米一口袋出門被四關更夫范長巡至瞥見登時追捕用長槍札傷王成左後肋土成委棄口袋喊痛倒地范長聽出聲音始知其爲王成時范餘三在廟會充當首事聞信回家通知王成之堂兄王和慶報縣騐訊王成揑供與范餘三之女愛姐通姦被范餘三喝令范長用槍札傷等語范餘三范長卽將王成因竊被札緣由供指明白原贓口袋亦經交案該署縣馮慶熙輒將范餘三鎖押范愛姐聞知忿氣塡胸遂於十二夜秉間自縊身死該署縣始將范餘三開釋往騐女屍實係處女衆論以不應鎖押范餘三及相騐貞女爲非人言嘖嘖而王成亦於十六日因傷斃命查王成以賊犯而信口污衊閨閫以致貞女自盡罪不容誅旣已因傷身斃應無庸議范長係該處更夫實有應捕之責今黑夜補賊登時札傷致斃應照隣佑人等倉猝斃賊例擬徒事在五月十四日　思詔以前應減爲杖一百折責發落照章批歸外結毋庸專案咨部范愛姐被誣之後寃抑莫伸捐軀明志實堪嘉憫應請　勅部旌表以慰貞魂該署縣馮慶熙相騐女屍尙係照例辦理惟於王成揑供之際旣經范餘三范長指明竊情且有原贓足據自應仍向王成嚴究若謂王成身已受傷亦必將其平空污衊之言當場駁斥乃置賊於不問反將事主范餘三鎖押多日致范愛姐憤過難堪因而畢命雖無傳訊范愛姐實據而鎖押范餘三一飾卽係釀命之實屬辦理紕繆應請　旨將前署吳橋縣知縣候補直隸州州州馬慶熙卽行革職以爲聽訟粗率者戒理合恭摺具陳伏乞　皇太后　皇上聖鑒訓示謹　奏軍機大臣奉　旨着照所請該部知道欽此　○○頭品頂戴浙江巡撫臣譚鍾麟跪　奏爲恭報微臣查閱營伍帶印出省日期巷摺仰祈　聖鑒事案准兵邵咨光緒七年二月初十日內閣奉　上諭本年輪應查閱福建浙江廣東廣西四省營伍之期浙江卽派譚鍾麟逐一查閱認眞簡校等因欽此欽遵在案查巡閱營伍原以整頓武備考核軍實兹當校閱之期自應欽遵　諭旨認眞簡校不敢稍涉遷就茲值秋高氣爽附省一帶均稱安謐現將本衙門公事赶緊淸理擬於閏七月初八日帶印出省先赴湖州次至嘉興分別按閱順道回省兩府距省甚近爲日無多所有巡撫暨鹽政衙門事件仍包封行次由臣親自核辦毋庸另委代行除寍波八府屬暨滿營省徐各營官兵俟回省後再行定期前往查閱並閱過各營情形及應劾員弁統俟全省閱竣逐一悉心考校分別奏報外合將閱伍出省日期恭摺具陳伏乞　皇太后　皇上聖鑒謹　奏軍機大臣奉　旨知道了欽此　○○暫護江蘇巡撫兼管蘇州織造布政使臣譚鈞培跪　奏爲恭報微臣兼管職造接篆日期叩謝　天恩仰祈　聖鑒事竊臣承准內務府咨開光緒七年七月十三日由內閣抄出奉　上諭內務府奏織造丁憂請旨遵行一摺立山現在丁憂着囘京穿孝目日後仍行回任蘇州織造着護理江蘇巡撫譚鈞培兼管欽此恭錄咨行到臣並准前任織造臣立山於閏七月初一日派委司庫銘佑恭齎　欽頒蘇州織造關防一顆監督滸墅關稅務關防一顆並文卷册檔等件移交前來臣遵卽恭設香案望　闕叩頭謝　恩祗領任事伏念臣黔中下士知識庸愚前蒙　恩命護　巡撫篆務才輇氏重正懼弗勝兹復奉　旨管理織務深慮兼顧未遑致有貽誤查本屆辛己大運及攺派縀綢並奉傳　考貞顯皇后梓宮奉安　陵　廟應用一切活計業經立山撥欵開工臣惟有督飭司庫等員權衡緩急催儧辦解期無遲悞以仰副　高厚鴻慈於萬一所有微臣兼管織造篆務日期理合恭摺具奏叩謝　天恩伏乞　皇太后　皇上聖鑒謹　奏軍機大臣奉　旨知道了欽此　○○奴才榮毓榮頤景瑞跪　奏爲恭備要差遵案請撥欵項恭摺仰祈　聖鑒事恭照前奉　上諭本年九月初九日　皇上恭奉　慈禧端佑康頤昭豫莊誠皇太言恭送　孝貞顯皇后梓宮永遠奉安　普祥峪　定東陵所有恭辦各事並恭備謁　陵一切事宜自應遵照敬謹次第豫備案查司治十二年恭備　聖駕謁　陵大差因永濟庫並無存欵曾經奏請由直隸藩庫撥借銀一萬兩備用卽由藩司催提遵化蘇州豐潤三州縣欠解永濟　租銀如數歸還嗣准藩司文稱　欠租歸欵辦理窒碍必須司庫開除有着欵項方能籌給經前守護大臣等奏請變通辦理由司庫地熑項下撥銀一萬兩以要差所撥之欵歸入直𨽻恭辦大差正欵內開銷等因在案覆查光緒元年恭備　穆宗毅皇帝　孝哲毅皇后梓宮奉移　隆福寺光緒五年　惠陵永遠奉安並恭備謁　陵各事宜均經照案奏請由直𨽻藩庫地糧項下撥解銀兩以備要需各在案　照此次恭辦　普祥峪　定東陵永遠奉安並恭跪　聖駕祗謁　陵寢各項急修暨石門工部應修各處橋座歲修等工用欵較煩所有　普祥峪　定東陵永遠奉安後尚有　祭祀禮節應行恭備各事似須寬爲籌畫以供動用伏查各州縣應交　濟庫租銀以之支銷尋常用項已屬入不敷出　奉　辦要差實係無欵可籌奴才等詳爲商酌惟有仰懇　天恩俯准照案仍由直𨽻藩庫撥銀二萬兩務於八月內委員解送永濟庫以俻一切要需所撥銀兩仍歸司庫恭辦大臣正欵內開銷所有援案陳請撥解銀兩恭備要差緣由理合恭摺具奏伏乞　皇太后　皇上聖鑒訓示遵行謹奏奉　旨巳錄　○○李鴻章片　再易州直𨽻州知州在家勳江蘇上元縣舉人以知縣揀發直隸升授今職茲該員因祖父墳墓漸次傾頹請開缺　籍修理禀司轉詳前來自應准如所請以遂孝思除　交代淸楚給咨回籍並咨江蘇撫臣外理合附片具陳伏乞　聖鑒勅部開缺所遺易其直隸州知州要缺俟核明開缺日期另行揀員請補謹　奏軍機大臣奉　旨吏部知道欽此　○○銘安等片　前於光緒九年十月間奴才等請於吉林原設官缺未定之先由部揀發滿漢曾任實缺正任同通州縣六員來吉　委容奴才等察其才具試以事功賢能者留省補用不肖者隨時甄別以期人地相宜力求整飭仰蒙　俞允飭部揀發同知芝　等六員先後到吉除　州梁上楨因病請假離省外其餘各員經奴才等隨時分別試以地方差務均能黽勉從公尚無貽悞現巳一牟期滿自應核實甄別以定去留查通判陳治精明練達　有吏才知州彭通明謹飭安祥宜心任事知縣毓斌明幹有爲頗知政體以上三員均堪留省酌量補用現在添　廳縣各缺奉部議准應卽遴派安員試辦試署另行具奏至同知芝慶知縣傳楨二員心地均尚明白　 
 
 

Page 4

 
 
事亦甚勤謹且皆曾任邊缺惟於吉省新舊煩要各缺人地不甚相宜當茲認眞圖治之時奴才等不敢稍涉遷就應請給咨赴部各歸本班卽選計此外各項在省人員均敷差委惟同知一項員缺相應請　旨飭部在於滿漢曾任實缺正途同知內揀發四員來吉差委仍由奴才等隨時察看甄別去留以期愼選賢良共圖上理所有甄別到省人員及續請揀發各緣由訌附片具陳伏乞　聖鑒謹奏請　旨軍機大臣奉　旨上部知道欽此 
[江督轅門抄]  
　　○閏七月十三日知　部仲齡叩謝保同知銜　准揚道桂嵩慶長江安慶中哨守備毛宗翰均到　知州陸　奉示甄別　同知陳航禀知織造署歲修開工○十四日知縣左斌禀知江西回銷差　陳玉斌縣丞吳瑞昌均禀知勘估都天　北岸砲臺工程回　准補泰興印莊司仲呈材禀辭赴任　江西縣丞劉瑞林奉江西藩司委解南尖經費銀來　○十五日記名總兵武興晉直隸來　通判林廷鏞謝考　署泰興縣虛思誠辭回署　知縣王之全禀知丁母憂　江西大挑知縣汪鴻到　○十六日蕪湖道恭署徐州府曾均到　華亭縣丞邱恩濡到　縣絲胡汝純禀知丁繼母憂　朱公純辭回清江　知縣殷勳仙女廟厘局來卽辭　○十七日婁縣主簿賀信標　卽辭　首府兩首縣均禀知今日在府城隍廟立壇明日求雨　○十八日巡道張謝委總理營務處　候補道章謝委會辦營務處　直隸州吳政祥蘇州來　運判譚錦春沈述曾許開文均奉傳寫履歷王宜勗禀知奉司委解京餉禀辭　○十九日翰秣院編修陳思霖到　新放南頗鎭書春鎭總兵程文炳浙江同知唐澤榕又鹽大使臾鈞解銀來均到　蕪湖道恭辭回署　署徐州府　叩謝甄別隨辦洋務丁憂知府鮑孝光到　卽用知縣陳汝欽趙受墇均到分甯　○二十日候補道段謝委接管督捕水師兩營　候補道吳謝甄別　徐州府曾禀辭回署　知縣萬靑選禀知奉委西江口木厘分局兼緝北岸私鹽差　朱之幹禀知赴江浦文廟工所　馮譽騏荷花池釐捐局來　縣丞查有銑奉委藩司監印差　署藩庫大使何士銓禀知本日接篆從九胡崇本分寗藩轅牌示本司日盈庫大使王長治在任　故遺缺查有試用縣丞何士銓堪以署理　○二十一日知府葉永恆謝甄別　○二十一日候補道范禀知明日書院監場奏留兩江差委瓣廣東高州鎭總兵楊玉科　奏期出使美國委員廣東通判蔡鈞均上海來　知縣韓師愈江北措　回　同知黃名揚謝委詞辦通濟門保甲差　浙江同知唐澤　鹽大使梁鈞均禀辭　○二十三日通判王彥數禀知奉善後局委南門稽查差　陳允震禀知換甯差委　知縣文煒江北搶資回　候補道趙濟川揚州保甲局來隨辦洋務丁憂知府鮑孝光廣東同知祁兆熙均辭　安徽候補布經歷丁則蘭到禀知奉安徴藩臬兩司委解陸革員來省　○二十四日巡撫張禀知接辦總理營務處　候補道段禀知接管督捕水師兩營差　候補道章玨禀知交卸善後局並到會辦營務處差　候補道趙沆川辭回揚州保甲局　知府張錦瑞穴掣騐卡來　知縣曾家驥禀知奉委解革員　消淸赴都　車運昇辭赴揚州　知縣馮譽祺辭回荷花池厘捐局　州吏目李　藩禀知奉司委提淸河桃源兩縣前任交代　巡檢克念禀到分甯 
[蘇省撫轅事宜]  
　　○八月初八日直州張振陛辭　丹徒沙洲差　山東候補同知王寶璐　回上海　知縣汪恩培謝四年海運保俟補缺後以直隷州在任候升　魏　先嘉知奉委淸江公幹卽辭　李桂芬奔牛厘局來並謝調辦鎭江上遊厘局差　縣丞卓從文交卸代理吳江縣主簿事回　從九胡福謙銷中路一段保甲差　知縣周相輔禀知奉委靑捕積榖倉厫差　○初九日知縣何芝齡禀知聞訃丁母憂 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
H>第八頁 
 
 
