# 1882 - 258 - 4903373

 

Page 1

 
 
[縮本南巡盛典出售] [  點石張主人啓]  
牙籖玉軸鄴架紛羅固藏　家快意事也　　　背船唇提挈累重行遠者弗便焉高廟南巡一書民間向不易得以出嘗徇賜考居多今本齋購得善本仿巾箱本而變通之倩人繕寫一通校　數次　則鬚　畢現字則點盡分明外柬錦函内裝綢面縮成八本定價四元五角披閲一撫覺全　時之氣象規饃不啻身親而目覩所願留心掌故家早賜垂鍳焉現定於八月十五日出售上海在申昌書盡室發兌各外埠售處仍遵襄例此佈 
[本舘遷移]  
啓者本館與申昌書畫室諏吉於八月初三日遷在英租界三馬路大禮拜堂南首諸君欲上告白以及買本館曁點石齋書籍統祈光顧名外埠有鯉信鴻詞寄示信封面上請照此開明當無遺悮此布[  申報舘主人謹啓]  
[保護安南十策第七]  
保護安南旣宜增戌粤西邊境以遥爲聲援經畫南洋以聯其局勢而安南沿海一帶又在緊要夫南洋濱海同列屏藩者凡有四國而安南東南境舊本分爲廣南卽占城也廣南之西又爲真臘今則同入安南界内是舊時安南北連中國惟東面臨海而南境海濱有占城真臘二國爲之扞敝而今則東南二面皆盡於海以其國中兵備言之陸路較緩於海防矣蓋世服中國爲不侵不叛之臣北鄙之患自可倖免西與暹邏爲隣載瀾滄江以分界立國久遠同貢中朝疆場之削彼此無虞雖守衛單弱猶可相安無事惟東南一帶海水彎抱卽前代泰西未有商舶東來而南洋諸鳥土番蠧悍保無出没海中以侵擾沿海之地又况近北則有富良江東出瓊洋直南則爲瀾滄江門户商賈輻輳之地如順化都城及南面東捕寨一鎮尤爲貨物財用之所萃沿海水師正有不得不事講求者以視陸路之無關緊要豈可同日而語哉其自法人未入西貢之先所以無有警覺者則緣天成之險風濤巨惡一歲之中安稳經過不及三數月故洋面船艦不敢晏然寄掟遂絶人心之覬覦耳明李西洋諸國廣設埠頭於各島求通中國竊取澳門船過昆崙將入七洲洋輙以望見廣南山影爲懼終明而入　本朝西洋窟穴各島不一至安南海濱建築埠頭者正爲此也蓋自厦門放洋一過澎湖卽入南澳長沙石塘暗礁到處皆是海水奔旋南趨而至廣南禄奈地形兠轉而山風又撲削直下爲南洋第一險境是時西洋往來但有夾板船借力桅帆不如火船之横衝直撞是以不敢鑾泊也安南邊防所以水陸皆歸廢弛者亦幸二三百年來從無被兵之事故恃以無恐耳不謂火船利濟不畏風濤竟有法人之突至其地也夫安南兵備旣虚國俗苟簡民情安於樸陋境内所出物産米覓大宗木料藥材諸香海味歲有販至中國然皆自粤東估帆載歸而境内人民罕有貿易出海者貢使經行陸路不由海道沿海之船大抵近地捕魚槩乏貨舶安有兵艦因之外洋情形目不經見拘守舊轍不知因時勢爲轉移法人一至宜其束手無策拱而聽命也中國於道光季年如林文忠者尙不知外洋情形然自五口通商以後漸與洋人稔熟知其兵船火礮果然精利亟思效法其長自與通商而整飭海防並行不悖豈安南於法人占居之後竟無術以振興乎不知國勢大小迥乎不侔中國地廣物博願通商者直徧萬國和議一成諸國但覺有益於商務卽不能多方挾持以求逞意若安南則非萬國之公好而爲法人斷私圖故一經得手必使其事事聽我之命而後快觀於西貢之殷官置戍皆法人爲政可知也然則安南之不振固非安南之過也地限之勢迫之也惟目下法人旣取海防將收全境非特不利於安南實亦大害於中國以安南藩屬之故其因我咸同之際内地多事不暇兼顯而乗隙以取西貢而我姑置勿較爲亦已忍矣乃因我不較其取西貢而更視我爲無能將并收其東京而悉治之我　可而勿問乎哉聞粤東大吏購辦軍裝已由上海運去有數千箱之多或謂以之助安南或謂以之守邊境二説均在懸揣而似此舉動其爲保護安南起見可知矣蒙謂目前固無遽爾啓衅之理安南雖被侵陵而中法究相輯睦及安南尙保東京之日簡派太員與法廷妥議自是正辦第安南終爲中朝藩屬卽無派兵代戍之例亦不能禁中國兵船勿入安南海口近爲高麗之事撥調兵船不少然自閩省船政開辦以來已二十年造成之船諒足敷用而况歴任欽使無不認真辦公前後學生皆有濟時之具國家費數千百萬之銀船堅器　成效可觀值此邊潘告急之時分橃十艘八艘之船由厦門放洋游奕於長沙石塘之閴以壯安南之氣而資其助吾知區區作用必尙恢恢乎有餘也何　聽告急之使臣徒作奏庭之泣　遷延而無以應之耶 
[本館自已接到電音]  
　　本館於昨日接到在津友人專發電音到本館内有八月初四初五初六等日諭旨十四道敬謹譯登○八月初四日奉上諭刑部奏請飭各省認真辦理秋審等語各省辦理秋審　件自應辭核情節分别實嚴以期無枉無縱迭經降旨嚴飭乃近來積習相沿竟將金刃傷多且重及情兇近故情同拒捕之案亦復格外從寛率行議緩本年經該部由嚴改實者較往年尤多無非狃於救生不救死之説並爲規避失人處分起見殊非刑期無刑之道嗣後各省將軍督撫等於秋審各案定擬實緩務須悉心酌核認真辦理以持情法之平用副朝廷明刑弼教至意將此通論知之欽此○初五日奉上諭吏部候補主事唐景崧着發往雲南交岑毓英差遣委用欽此同日奉 
會明桂補授通政使司副使欽此同日奉上諭翰林院編修劉海鰲奏新疆善後事宜請權緩急一摺着各該衙門歸入劉錦棠等摺片一併議奏欽此同日奉上諭左宗棠奏已故知府政續卓著遺愛在民竊恩宣付史館一摺已故江蘇揚州府知府何金壽由翰林出守講求吏治於地方應辦諸善政次第舉行輿論翕服實屬遺愛在民該故員生平政績着卽宣付國史舘以彰循吏欽此同日奉旨順天正考官着徐桐去副考官着烏拉喜崇阿畢道遠孫家鼐去欽此聞日奉旨這同考官着錢性森張炳琳林紹年潘炳年洪思亮張嘉禄程夔戴先春熊景釗曾培祺劉中策王作樞陳序球龎璽陳思霖唐景葑妥肇錫盧兼政去欽此同日奉旨内簾監試着舒璧鄭漙元去内塲監試着舒恩隆恩情漪桂年胡隆洵張鴻逵魯琪光汪仲洵去欽此同日奉旨這收掌試卷等所宫着宗室台布孫鵬儀潘仰熊劉篤鄭貞本王嘉禾劉中度喬保安李榖人任塍韓大鏞李沛深劉朝縉張桂林姚延祺郭翊程懋祺馬錫祺潘作霖承厚文明晉祥楊大霖去欽此同日奉旨這塲内督理稽祭着左翼　都統興廉右　副都統維　去欽比○初六日奉上諭徐桐 
 
 

Page 2

 
 
現在入𨶤禮部尙書着潘祖蔭兼署欽此同日奉上諭烏拉喜崇阿現在入闈都察院左都御史着恩承署理欽此同日奉上諭畢道遠現在入𨶤都察院左都御史着張之萬署理欽此同日奉上諭孫家鼐現在入闈工部左侍郎着薛允升兼署其所署禮部左侍郎着童華暫行兼署欽此 
謹按本年夏季爵秩録今科順天鄉試正考官徐庚戌進士現官禮部尙書漢軍正藍旗人副考官烏丙辰進士現官左都御史滿洲廂黄旗人副考官畢辛丑進士現官左都御史山東淄川縣人副考官孫己未狀元現官工部左侍郎安徽壽州人[  本館附識]  
[埃亂將平]  
　　初五日倫敦發來電報云埃及之迦夫納島地方已盡降於英國蓋禄地方亦被英兵所據埃兵萬人均不願爭戰將兵器繳呈英軍蓋阿拉比就擒主謀無人埃事故大定也 
[安南近聞]  
　　寳南海防前爲法國所據而法人佈置甚緩華兵兼程馳赴已將砲台及要隘之地佔住未知法人如何了結也 
[送行續述]  
　　七月二十一日報登駐華英欽差威公回國經赫總稅務司贈銀票五百磅以作贐儀云云兹悉此信有悮盖威公在京將動身時七月初八日經京内海關上各人俱到威公便署内禀謝因威公在中國新著成一書其書中專講中國文法泰四人讀之大有裨益故海關上人欲醵金銀謝但每人所出俱在十兩以内合成則共有五百磅堅請威公收存聽憑隨意購物帶回英國以作記念威公見之以爲承諸君雅貺深感盛情但此銀不便拜受須問明本國外務大臣方可定奪觀於此足知前報所述非確音也 
[貸銀薄利]  
　　近聞本埠英工部局欲借銀買地其利每百兩每年僅七兩至三兩光景是則可謂簿矣因思中國家前向西商貸銀其利頗厚大約時勢不同如現在中國或再向西商借銀當不至出此重利也 
[輪船失學詳述]  
　　禪臣洋行之香港輪船失事一節聞該船主已由香港管理海面事務西官傳問據船主供稱在該船充當船主不過十月之久是日自港開行裝有烟土一百三十六箱及他貨因海上風浪甚大馳赴海壇口暫避不料該處下有暗礁船被擱住而測量水之尺寸船頭船尾均深惱中閒甚淺故遭擱壞卽有海盜六七百人上船肆搶用洋鎗擊中一盜之頭盜衆若爲不知仍恣意飽掠烟土多箱及銀錢等物而去旋有太古洋行之愛克米農輪船駛過向之求助當將船上之人盡行救上其船帶赴上海復使二副往海壇中國卡子請其發泒小船前來而風浪甚大不能爲力小船遂仍回轉於是親赴福州請領事泒船往救奈無船可泒及再乗輪船往失事之所則船已沈没無蹤嗣由中國兵船查到盜船一只船内皆搶去之物九日後復查獲一船有本船内之烟土十二箱及另物其餘尙無着落云大副二副所供皆同問官得供後謂該船主此番失事並無差處因該處之礁輿圖未經載明是以不能防避然是礁於今年西歴三月間曾經兵船查知而賣圖行家理應添註詳細或買圖之時告明船主以便預避免致失事嗣後當令該行添載也 
[拖船不果]  
　　義和行之有利商船往來閩滬多歴年所忽於前月二十三日在五虎口外觸礁失事船上人口均由舢板登岸惟所裝之貨大半係筍與紙經水浸後諒難起回二十四日禀由船局泒琛航輪船開往設法拖救奈船觸礁上無從着力兩船主再三商酌彼此皆無妙計聞琛航船已於二十八日回工銷差矣 
[譯録西報]  
　　中國近來講求武備聞現在德國斯德丁船廠定造兵船十二艘及水雷若干説見外國新聞紙 
[閩省氣候]  
　　閩省自交處暑節後酷熱逾於炎夏雖深夜猶揮扇招凉且連日風影全無悶鬱殊甚直至白露節後始覺漸凉蓋炎蒸竟半月有餘矣誰謂秋陽之烈燄其可畏遜於夏日耶故七月十四以後督撫曁各官皆持齋祈雨禁屠三日兾迓和甘焉 
[大會减色]  
　　福州船政局之山麓距窑廠里許有粤人創建義莊一區地約數畝凡粤人之終於閩其屍棺分塟各處而無人祭掃者於去年皆派人遷至義莊埋塟卽于義地之中建一地藏王殿去秋落成請許禄光主祭頗形熱閙今年因各輪船之駕弁均已外出且聞義地風水不隹諸多不利故中元盂蘭大會不過循例於七月念七八九延僧誦經三日施放燄口並無景色可觀也 
[學館落成]  
　　粤東當道諸公去年創建西學館於番禺縣屬之長洲曾經列報兹聞自去春鳩工庀材開堂啓宇於今夏已慶落成以湯君子壽爲監督以廖君廷相爲總辦雖目下經費未充規模尙難擴大然已於六月間選收學童五十人訂延教習二人卽於上月二十五日啓舘擬俟明年多籌經費再行廣育人材卽此一端又足見中土西學之行方興未艾矣按西學館現改名爲實學館蓋取實事求是之義也 
[津沽近信]  
　　高麗大院君由登瀛洲兵船送往天津已列前報按高麗往煙台水程僅越八時而該兵船抵煙泊三十杪之久便啓輪前赴天津大院君在船頗切危懼食物概不入口適有天津需次某員往年曾到高麗國都與大院君有握手之雅迨兵船停泊口岸卽班荆話舊款待殷拳而當道亦聞其飲食不進或有意外之虞致失懷柔政體卽遣人慰勞大院君始飲食如恒本擬送至京師正在登程而李傳相憲節已抵天津遂中道追回在津安置傳相飭屬僚爲之擇館令備供張色色精詳不使有離鄉去國之感聞大院君初上船時一身之外刖無長物刻下扈從諸官陸續赶到衣冠雜物均已帶來故得運用不窮一日偕其卿貳三人乗輿拜客津人多有見之者并聞傳相未到以前或和或戰議論紛如七月念四日旌節遄臨卽罷鎮東日新兩船不復載兵而大院君復不致流離失所謂非成竹在胸智珠在握何以臻此聞俟日本公使榎本武揚到津後當與之和衷共濟靖高難以謝日人不肯爲左右袒也 
[直隸水災]  
　　頃接天津友人來信云直隸河間獻縣一帶現患水災而天津河道入秋以來水勢亦復迅漲奔流湍急汹湧澎湃所有堤工之近水堪虞菴一概加高培厚該處土人防汛咸以畚挶當先而繼以耰鋤謂之打埝大城之王家口二鋪至六鋪汛上弁兵堤旁夫役正在打埝堤上草木灰石尚堆積如山而水勢已汨汨其來驟與堤平瞬息開口文安大城下游數州縣水從屋上過田園廬墓悉付洪流今歲津河各郡秋收頗好鄉民竊竊私喜以爲可補往年之缺及獻縣猝遭水患稼穡未登而文安大城數州縣又罹水伯之殃豈蒼天無悔禍之心耶聞刻下津河水勢已稍殺矣 
[軍門回籍]  
　　劉幹臣軍門前曾奉調山海關防堵近以舊傷復發且堅乞終制已蒙大府代爲奏准故日前到滬後卽附搭江寛輪船回楚北云 
[試舟覆溺]  
　　蘇城鄉試士子最遲者上月二十三四日動身兹聞二十八日一舟出越湖口至焦山北面大溜内一時水勢洶湧全舟覆没計溺死者有葑門王君與僕一人其徒高君則遇救得生今已歸家不復起功名乙念矣未題雁塔之名先赴龍宫之召可不哀哉 
[茶寮玩禁]  
　　婦女入肆品茶爲吴下舊習自各憲疉申厲禁後於今數載弊絶風清本届自入夏以來觀前各茶肆陽奉陰違均先後玩禁日來更有大姐娘姨圍坐雜邃或吸水烟或嗑瓜仁笑聲浪態不一而足而無賴下流又嬉謔調笑恣其齷齪一時盧陸雅人無不掩面欲走也 
 
 

Page 3

 
 
[完璧歸趙]  
　　前報蘇城東失女一事當日在房中萍果籃内得一信知在上海快盛街杲妓館即遣人一路由崑山至滬追赶及至黄渡姊則妹花方俯瞰水窻臨波照影即拘船户詢問使返棹到蘇猶幸未入青樓得以完璧歸趙其父方礪刃以待其母頗鍾愛潛令暫宿他所今已送往鄉間親串來居住其乳母及僕已解元和縣照例懲辦矣 
[差官被辱]  
　　漢皋七月二十四日聞有江督左侯遞文差官搭坐招商局輪船於是日抵鎮因沿途眠臥髮辮蓬鬆方出船局見街上歇有薙匠擔該差官卽擇一清潔者命其梳辮適糧捕府趙别駕官轎經過差役呼坐者使立行者使止至其處該差官未肯站立卽有執鞭之差輕其狀類鄉民提鞭撻其背一下並喝令速起轉瞬官輿亦至差官負痛乃曰好大的官縱役打人趙刖駕親耳聽聞大怒便喝拿住差官不服欲同伊上省評理别駕見其語言不弱詢知爲左侯差官乃將言安慰而差官不肯罷休定欲扯同渡江申訴趙君乃邀進招商局想是倩人諰處也 
[雜糧長價]  
　　皖垣一切雜粮向出沿江一帶各洲圩今夏雨多水泛洲圩皆成澤國維粮被淹收成甚少是以價較昔年昻過數倍秋初江水漸退農户赶忙補種雜糧而種下將及兩月天復久旱不雨根枯葉瘁生機已絶各價昻貴蔴油每斤前售錢八十餘文目下長至一百十二文尙有與日俱增之勢餘雖較可要皆有添無减也 
[禁屠祈雨]  
　　皖垣兩月未雨城鄉望澤甚殷官憲設壇祈禱曾列前報無如甘霖未降榖菜皆有飢饉之象各處耆民亦齋戒誦經虔誠求告各憲飭府縣出示禁屠每日赴龍神祠城隍廟兩次行香諒積誠所格定能優渥從心也 
[高臥不起]  
　　寗城有張某者向業成衣近因衰年多病生計艱難日與婦交謫作牛衣對泣狀然終無以爲計因遺婦到某家爲傭而張獨居一室仰屋長嗟枯楊半死自念生而勞不如死而逸盖張早有此志而隣人尙未覺也次日衆鄰不見張起往叩其門不應破扉而入見張僵臥床上氣已絶矣想係服毒殞命也 
[設立電燈]  
　　浦灘擬點電燈十盞工部局曾致信該行問價今聞西商立德已有回信稱每盞價目一禮拜須洋四元連建立之費在内工局業經應允故燈桿已設立矣諒不日當可試點也 
[整治馬頭]  
　　本埠虹口公和祥碼頭往往有黑夜失足落水者目下該碼頭已添設燈火并在裏邊裝立欄干其外面因貨物上落恐致觸碍故未盡設意外之事從此可以無慮矣 
[舢板被撞]  
　　本埠每逢春秋兩届西商有共賽舢板之舉今年賽期將近前日下午有舢板一艘蕩漿者共八人正在浦中習練忽被中國舢板所撞已有損壞不便撐駛乃就岸停泊另易舢板拖帶而歸云 
[寍藩憲批蘇安兩省士子塲食移賑禀]  
　　該上下江士子志在救災恤鄰殊堪嘉尚仰候據情轉詳督憲曁監臨安撫憲核示另行飭邊可也 
[恩賞窮民]  
　　賣油豆付之屠瑞生燙傷手腕一案疉列前報昨日赴案翁太守令將該西捕繳到養傷資洋兩元領去并另給與洋六元蓋憐其窮苦且多日不能挑担覓利也至仁濟醫館住有二十日光景其飯食之資理當照付着包探同往交清以完此案屠瑞生感悦叩謝而去 
[緝獲私鹽]  
　　前夜十一點鐘時十六舗相近浦中有寍波船裝載私鹽五十八担來滬消售被鹽局廵差獲住解至老白渡碼頭將私鹽起岸販户船隻當卽釋放云並聞該船所載之私鹽係從寍波販來不知一路關卡如何全不覺察至可以變價之地反遭緝獲語云天網恢恢疎而不漏于此益信 
[撈獲綢箱案覆訊]  
　　前報列划子船婦撈獲綢箱一則蓋法租界新開河之新源記裝船號於三月二十三日有綢箱兩隻裝太古洋行輪船載赴厦門未開之際在船失去綢箱一隻報失後經法包探嚴頌眉查訪破案翁太守以箱旣下船交納豈能卽失又緣何落水而被划船撈到着傳到該輪船經手人到案核訊昨日傳到前在該輪船充副買辦之葉耀川太古洋人亦到案聽審經翁太守詰之據供其日新源記行交到單子載箱兩隻而貨箱於何時送到却不知悉原告則稱綢箱大小兩只下船後因帳房中不便存放故暫置門外親交葉先生看過於晚飯後則稱失去其一時語所失者係在下之大箱太守因謂葉曰爾實難辭其咎船上用夥因爲服顧起見况旣先接其單如貨祇一箱卽當間明現在箱有着落則送箱之夥無弊矣復詰划子船婦倪吴氏箱子撈到時形狀如何據供稱是日在新開河口浦中見輪船上丢下一箱平而汆來卽用篙打撈不着乃將船攏近拉起其箱並無包皮繩索鉸鏈均已撬壞等語太守謂眞是胡言箱子旣無包皮繩綑又無鉸鏈鎖閉則從輪船上丢下豈有箱盖不開内中綢貨不致浸水之理而前次呈案物件騐得不過稍有水痕的係潠進定是爾撈到箱子始行撬開着將倪吴氏交捕帶回及傳郁吴氏到案卽呈繳洋二十一元盖前供售綢得洋三十元已交付倪吴氏洋九元今則補呈其數也太守著將洋暫存捕房郁吴氏仍交原保至葉耀川亦須暫時交保以便傳訊旋經太古洋人保去云 
[船塞橋門]  
　　昨晨有寍波船滿載石片吃水甚深由蘇州河西駛出浦江至大橋相近適潮落水急此船忽横轉將橋門塞住頗有進退維谷之勢以致前後往來船隻愈聚愈多一時人聲沸亂後經他船上之寍人邦同拉直方得出橋而去然亦險矣 
[傷女續闌]  
　　昨報登乂傷女孩一則據日本人至英公堂訴稱因茶舘門口時有小孩抛磚擲石致碎玻璃盌盞等件指不勝屈昨見女孩抛磚當時不過赶出豈料衆人証稱乂傷我已先報捕房今蒙解案卽請訊明吴阿大供女年十一歲昨因上街買物路經日本茶舘前日本人將我女揪住乂傷咽喉以致昏暈幸廵捕來此將女送仁濟醫館救治可保無碍爲此挈女投案平捕頭稟小孩抛磚擲石事固常有陳太守隨飭吴阿大投日本領事署呈控俟本分府會商核辦 
[騙賣小孩]  
　　前報列周運寳王和尙一案經翁太守斷候傳到倪長長再爲核辦昨逢訊期將案内人証傳集據倪長長供稱係崇明人因逢水災施和尙無以餬口將子施金郎託帶至申江荐生意我又轉託表兄朱某代覓及到滬後在茶館中見有同鄉人名羅小榮者素不相識卽稱南巿十六鋪内朱姓土行欲雇用一人當爲領去至該土行略談羅復邀至烟館中及吸煙後再至土行忽聞店主稱要講價因而起疑動問該土行謂羅小榮領人求售已講定洋三十元先取錢六百文聞之駭然卽將情形備訴該行而店主立意不要故囑還錢六百文領人一時無措至虹口向錢桂郎告借桂郎卽着外甥王和尙携錢如數交清方將孩領出瞥見周蓮寳稱是縣中頭役攔住盤問羅小榮將事説知彼稱旣有成説不可中變因與王和尙爭論適巡捕至將兩人一併拘押如有虚言願甘重辦翁太守詰之錢桂郎稱亦是崇明人在虹口禮查行内充馬夫餘語相同王和尙供亦同翁太守詰之羅小榮則供語含糊稱王和尙爲白蜩蟻慣販人口太守又詰之周蓮寳則亦影射稱我本不知在茶肆聽得故擬將王和尙鎖拿太守謂初訊時爾等並不曾説出有羅小榮三字着將此案羅周兩人解縣核辦錢倪王三人領施金郎自行赴案候質 
 
 

Page 4

 
 
[局賭再訊]  
　　前報列局睹一案當將張杏村管押比追前日又據原告尹高林稟稱有蔣姓者願還洋五十元并洋傘一柄扇一柄票兩張請將張杏村先爲釋放翁太守詢及蔣姓現在何處答稱在鄭家木橋北首太守卽着法包探等先爲拘進　昨日解訊據蔣某稱此事乃尹富林託人尋我求請保出料理太守謂汝當將洋銀物件繳案卽當釋放不必交保原告尹富林亦請將蔣保出以便清理太守斥之 
[英界公堂瑣案]  
　　鄭紀友翁開文稱係信局夥因送銀信貨物到南翔貨物中藏有烟土十三件皆報捐而有分運單者行至碼門有二人胃稱巡丁欲將貨物查騐我等卽將分運單交閲被彼扯毁爲　訴捕拘二人請究煙土尙無缺少楊土金供在港中駕船餬口並未冒允巡丁惟見伊等帶有烟土偶與戯言並未扯毁分運單張金福供是楊之友人因楊與伊等爭毆不過在旁解勸陳太守謂楊土金張金福顯係朋比爲奸藉端圖詐情殊可惡判發捕　各押三月以儆○王雲生聲稱西出外貿易常不在家妻王馮氏與楊阿蘭有染前此未及覺察而枕邊所放之洋十元忽失去徧查無着向妻詰問妻卽向楊索洋反被楊毆我始備悉前情爲此送案請究王馮氏供亦略同楊阿蘭供被王雲王借洋十元確無憑據今向王催索不意王竟與妻誣揑姦情圖賴銀洋是以向伊爭論陳太守判罰楊阿蘭洋十元俟銀洋繳案候示○鄭忠保稱昨在新閘地方之茶舘吃茶適有銅匠擲盌致將頭顱帶傷爲此請究裘長發供是銅匠因同業人爭毆誤傷伊頭與我無于郭滎泉供爲小本營生同在茶館致被誤拿陳太守驗得鄭忠保略受微傷隨判罰裘長發洋一元給鄭養傷郭榮泉開釋 
[談虎]  
　　初五日報登風雲會合一條係由吴人寄示本舘以其語近滑稽卽爲照録而事之確否不計也兹又得蘇友信知拙政園雖循例於八月初一日開門放游而内寔無虎但前説亦非無因蓋有養虎者曾擬縳虎入園供人觀望嗣以園主人不允中止特招貼則已徧街衢矣 
[捐募災區棉衣啓]  
　　謹啓者本年各省水災其輕重之分安徽傷人約及萬數江西浙江均及千數江蘇各沙約及數百其幸存侍救者約視死傷之數多數十倍皖省及蘇省各沙除大憲籌賑外各有着士恊賑讎金秋風一起則饑寒交迫謀食兼須謀衣凡我同人擬爲酌助惟是獨力難支衆擎易舉擬合萬人善會每會捐洋一元會數多寡惟力是視倘有同仁惠助請交閶門外渡僧橋下塘楊乾豐夏布行掣奉收條卽爲代製棉衣送交籌賑公局代解登明申報爲憑如蒙俯允功德無量吴亮采楊春坡同啓○附啓者災區棉衣待用孔亟吴揚諸君子好　有素及時籌勸寳爲當務之急務祈各處仁人多方募勸量力樂輸是所切禱桃塢同人附啓 
[蘇電局内桃塢同人經收元魁會第六單]  
　　所有江寗城上元學吴杭州城同善堂經收者日後另單登報○順天張頡輔蘇州王保厘南匯吴宗濂嘉定○江南張鍾瑾常熟張兆驅武進吴榮桂靈澤王承熙嘉定李懷瑾南匯夏曰琖嘉定沈恩膏吴縣吴焜涇縣許鳳蓀宿松張尙純南匯費善慶震澤王希梅蘇州華黌英上元錢萃吉吴江錢謙吉吴江吴德成通州吴丁旺通州戴廣煌徽州戴福庚休寗戴維楷休寗戴維金休寗陳國楨金山侯士珏常州程爾昌吴縣朱昌鼐南匯楊嘉煥南匯陶元石松江陶元斗南匯姚觀光南匯陳世珍南匯顧忠宣南匯徐乃柟太倉季保康常熟陸維崧金山楊士彬松江楊世盛句容顧鶴年鎮洋謝優廩南匯陸世澧青浦金福嘉青浦徐昌照青浦○浙江朱丙元仁和高廩生湖州慎附生歸安連文鑑杭州張宗羲錢塘雷士鏞又高附生仁和陳鳳儀又黄懋桂又朱光泰又李淮澄海寗裘譽駿慈谿沈紹周歸安沈瑞琳又嚴開元桐鄉嚴錦又嚴文藻又馬孝徽海寗都守仁桐鄉張應桂又徐之棨又徐之樾嘉興程伊瀚桐鄉吴恩基又商時康又朱寳箎海寗馬禮和又陳彭壽石門胡鎮錢塘朱寳篁海寧朱寳簵杭州沈善發桐鄉管新垣又王維榕嘉興富光祖海鹽盧學綸嘉興姚纘崇海寗虞振謙又沈兆奎慈谿陸大勳平湖胡上襄杭州王君嘉興施丙常平湖張培元又馮以鈞又馮敬熙又葛嗣瀠又陸象賢又朱鼎吉又李　孚鄞縣邵聯桂會稽管儀錢塘費玉崙歸安包延祜烏程沈家靈湖州徐引清長興○以上共一百位每位助程儀洋一員墓賑洋九元共一千元○捐募半會者俟滿百會再登 
[鎮江電報局揚鎮同人代收洲災賑捐七月下旬清單]  
　　安樂堂九拾兩王馨齋募燕貽堂五拾兩○王圃臣募一伯元丹陽元豐募四拾元勝蓮花室二拾元趙蔭手拾七元又手蔡守愚手陳不留名廣和洋行仙鎮同順手五户各拾元改移居六元力不從心人胡紹周節省齋無名氏四户各二元李紫石一元○劉子佩募同德一文愿一伯千文洋藥稅局邵手五千文○下旬共收銀一伯四拾兩洋二伯四拾二元足錢一伯千文九八錢五千文 
[果育堂經收皖省賑捐七月分總數]  
　青楓館主人白楊樓主人黄梅菴主人紫桃軒主人四户九八元各二十兩毛自榮洋拾五元艾李氏洋四元蓮華舘主書潤洋二元續溪吳董氏病愈完愿隐名氏二户各一元天后宫桶捐四開洋一元五分洋一元錢五伯文附啓者敝堂每於各處賑捐隨時襄辦兹因江皖水災蒙諸善士籌欵寄來當掣收票分别登記轉送電報局籌賑公所彚解災區以救民命而慰仁施尙求樂善君子廣發慈悲源源接濟是所叩禱[  果育堂同人謹啓]  
[蘇省撫轅抄]  
　　八月初四日按經孫毓棻銷閶門水關差府經彭烐江北緝捕回○初五日同知陳章錫謝飭知請補蘇太湖同知鈌試用縣丞韓及謙道庫許光熙均浙江人東到牌示丹徒縣丹徒司姚宗麟病故遺缺查有試用從九趙勳臺堪以署理 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[爲吴伯寅題愛藉圖并請周一夔江建霞詞家哂政]  
　　○緑荷紅芰照人鮮消愛花鄉艶福天多竅不通神女夢有絲須結愛卿緣肯容鷗鷺翻泥浴只許鴛鴦裹浪眠寄語涉江仙子道秋風莫採並頭蓮○遠薌疑自紙間生夾岸紅妝鏡水明銀沼月凉花有孕玉池風倦葉無聲樣裁唐苑楊妃覆品列周家茂叔評漫説藉絲容易斷要他繫住衆閨情[  金匱梅里艶福生朱伯勛草]  
[秋海棠詞]  
　　簾外凄清做早寒疏枝斷續傍闌干那知脉脉懷人恨留作千秋艶迹看數枝斜倚瘦腰身瑣碎零星點綴匀不借春陰三月護一秋占盡月精神不燒紅蠟照銀燈寂寞凉宵睡未曾消受九天好風露此花難作斷腸稱幾叢紅露曉風鮮迎着新凉得氣先羡爾頗饒遮蔭福放花多靠粉牆邊弱不禁風最怯寒玉階銅砌錦成團無多一滴紅氷涙歲歲秋陽照不乾榻地霞痕徑隙尋慘紅猶自暈墻陰來朝嫁與西風後死到花前病蝶心 
[秋書懷]  
　　良緣半被惡緣紛寂院何來送笑　解咏記曾逢道藴憐才難得到文君情絲易割盟猶水夢境無聊福比雲自忖書生非薄倖此心恩怨待誰分敢道天心判未明騷愁强派與醫生飄零羅綺嬌春影懊惱琵琶出塞聲宇宙不銷離恨恨古今終蘄薄情情名花惡木同榮長畢竟薰猶有定評錦箋詞句怨懷多抵作香閨慟哭歌綺夢年年沉玉枕華顔歲歲擲金梭巂　常漬情山血精衛空填懲海波留得蕭郎排悶筆芳辰何事悔蹉跎枯涸詩腸不耐歡意中人作夢中看峻垣粉敗猶窺宋薄袖香消尙憶韓皓月一天單吊影酸風兩地獨吟寒巫陽總在雲深處只恐雲深路渺漫[  金匱朱伯勳草]  
[題王松堂司馬小照]  
　　繪出風流態珊珊幻也真證身原是月著手卽成春八彩分明現三毫點綴匀買綵宜繡汝窺鏡欲嗤人妙樣誰家製芳徽此處親摹來休着色淡裏亦傳神樂事蘭階擬芳圖畵閣珍放翁團扇在君與結仙鄰[  弟龎孝脩未定草]  
[松堂司馬招坐馬車晚赴聚豐酒樓暢飲别後却寄]  
　　親移玉趾倍多情想是新交作舊盟舞動雙輪疑浪逐言談一蓆引風生華筵盛設羣肴集高座慙居百感縈更後黄昏歸駕後玲瓏月色漸分明[  琢齋弟龎孝脩初稿]  
[孤燈靜對寂寞難堪承松堂司馬枉過賦此兼尋後約]  
　　慇懃剪燭在雞窓弄月談風趣未降學養深沈君第一丰神瀟灑世無雙推敲舊稿開書帙醉飲香花撲酒缸李杜論文留後約何時對坐剔銀缸[  琢齋弟龎孝脩初稿]  
 
 
 

Page 10

 
 
   
 
 

Page 11

 
 
[光緒八年七月念七日京報全録]  
宫門抄○上諭一道録前○江督左等奏調補知縣摺○又奏爲恭報運河水勢及籌撥皖賑各緣由片○府尹畢等奏建設候質公所擬請按提經費摺○大臣文等奏爲據情代奏摺子○七月二十七日内務府國子監正黄旗值日無引見○江蘇糧道王毓藻謝恩○江西南昌府知府賀良楨謝恩○廣順海英各請假十日○掌儀司奏初一日祭奉先殿惇王行禮○召見軍機 
王毓藻賀良楨○○大學士兩江總督臣左宗棠頭品頂戴江蘇巡撫臣衛榮光跪奏爲揀員調補要缺知縣恭摺仰祈聖鑒事竊照吴江縣知縣陳鵬休致奉准部咨開缺於光緒六年六月十九日奉旨後第五日行文按江蘇省照限减半計算扣作七月十九日開缺業奉截缺知照前督撫臣兩次請以崑山縣知縣金吴瀾調補接准部文以該員試俸尙未期滿核與例章不符均經議駁應令另行揀選等因自應遵照辦理隨飭據前署蘇州布政使許應鑅前署按察使郜雲鵠會詳稱查吴江縣知縣係冲繁難三項要缺應在外棟員調補該縣界連浙省地處冲途政務殷繁素稱難治兹於通省現任正途知縣内逐加遴選非現居要缺卽人地未宜惟查有嘉定縣知縣程其珏年四十六歲江西宜黄縣人由監生中式同治甲子科並補行辛酉科本省鄉試舉人甲戍科會試中式貢士殿試二甲進士朝考二等引見奉旨着改爲翰林院庶吉士欽此光緒二年丙子科散館朝考二等引見奉旨以知縣卽用欽此七月選授嘉定縣知縣經欽派王大臣騐放覆奏奉旨依議欽此八月十一日領憑是月遵例報捐同知銜並尋常二級十二月初七日到省繳憑三年三月調署婁縣知縣四年二月飭赴嘉定縣本任於四月初六日到任嗣在豫賑局報捐花翎四年分海運案内保以同知直隸州在任補用七年五月二十八日奉旨依議欽此查該員才明識敏爲守兼優以之調補吴江縣要缺知縣人地實在相宜惟該員到任歴俸未滿與例稍有未符已飭令赴部遵例捐免詳請具奏前來臣等覆查該員年壯才明諳習吏治以之調補吴江縣要缺知縣洵堪勝任合無仰懇天恩俯念員缺緊要准以嘉定縣知縣程其珏調補吴江縣知縣俾於地方得資治理如蒙俞允該員由正途出身毋庸考試且係現任知縣請調知縣銜缺相當毋庸送部引見一切因公處分例免核計至該員任内並無積案未清亦無承審案件承緝盜案徵解錢糧已起降調革職叅限之案該員俟初次請調所有應完罰俸銀兩仍飭查明依限完繳清楚造册咨銷謹合詞恭摺具奏伏乞皇太后皇上聖鑒訓示再所遺嘉定縣知縣雖應歸部選惟江蘇現有應補人員應請留外補俟奉部覆准截缺後另行遴員請補合併陳明謹奏軍機大臣奉旨吏部議奉欽此○○左宗棠片再臣自接篆任事以來卽聞江北一帶底水大於往年竊以爲慮曾經陳明旋於閲伍之便率同文武各員躬親相度計可防患未然入夏後江湖迭漲管河各員隨宜防護並催工集料預爲之防五月初旬安徽英山濳山等縣蛟水暴發告災禀報紛至泴來長江水勢驟增復因梅雨連旬羣流爭赴堤壩吃重倍於往年比飭撥防汎經費銀一萬兩責成署運司及鎮道等併力廂築疏瀹務保無虞其下游歸江各壩亦漸次酌量啓放以資宣洩嗣復接署運司徐文逹及淮揚海道桂嵩慶堤工局道員黄祖絡等續禀截至六月十七日止高郵玉馬頭誌樁已入水一丈四尺二寸較盛漲之年尙有增加向章秋前玉馬頭誌樁入水一丈四尺卽啓放車邏土壩惟裏下河農田收穫需時暫宜得守且守以慰農望而情形危險難言確有把握請先開沙河壩以減洪流臣復飭署運司會同該道等妥爲布置並飭藩司續發經費銀一萬兩以資搶護所需工料幸均應手而文武各員梭巡督飭晝夜無分未敢稍惜心力沿河險要各工又經漕臣慶裕督率道廳各員多方搶護共保無虞實屬意外之幸現值大潮已過連日風勢漸定省河存水已洛四寸有餘想是處情形已漸臻平順一俟秋汛晏然再當據實具陳仰紓聖慮惟念安徽被災八州縣待賑人數極繁又需修蓋草房堵築堤壩興復圩埂給發耔種及醫藥收葬各費勳需鉅欵力圖賑捄當能惠普災黎以廣皇仁而蘇彫攰臣目擊民艱誼難坐視已分飭寍蘇兩藩司兩淮運司各籌銀一萬兩並皖岸商捐銀一萬兩紳士嚴作霖擬倡捐錢一萬五千緡解皖接濟期於災務有裨所有運河水勢及籌撥皖省賑欵各緣由理合附片陳明伏乞聖鍳訓示謹奏軍機大臣奉旨知道了欽此○○臣畢道遠臣周家楣跪奏爲順天府衙門建設候質公所以杜私押諸弊擬請按歲提經費日支口粮恭摺會銜具陳仰祈聖鍳事竊念詞訟之累民最甚而各案之原告牽連之人証及户婚田土無關罪名之訴訟其無辜受累更爲可憫京畿地居首善廣土衆民易滋訟獄加以旗民有交涉二十四屬有上控兼之户部刑部都察院内務府步軍統領及五城察院各衙門常有移交案件除應押外凡一應候質訊諸人有時令取保而保人難得結案而案証未齊覊候遷延弊端恐由此叢生卽日用亦何能給至於大興宛平兩縣於不應管押不能保釋之人不得已而泒差看守謂之差帶益易滋弊京師之諺有曰不怕宛平縣只怕到後店以棲止並非覊囚之地而有此語必非無因是以臣周家楣於前任府尹時往往就案提查訪察於宛平縣左右地方跡疑近是者逐加搜剔經前任宛平縣知縣于啓俊蔡壽臻於署東另租民房以棲案証並黏告諭倘有差役爲虐卽令大聲呼喊該縣卽提而親究其弊漸革此次到任復加體察於接見僚屬時舉以相警仍恐耳目未及之處或於僻靜地方民舍僧寺竟作此惡廬無從徧爲搜訪大興縣知縣趙文粹請設候質所凡順天府及兩縣案証等人悉棲於此詳查章程專員管理與治中及兩縣彼此稽查核對可除此弊臣等公同商議所見皆然卽令經歴范思本相度地基逐一布置於府署大門内迤東適有隙地可就營建遂各捐欵興辦於本年三月二十二日開工六月報工竣共建房屋二十二閴並備活板木榻及應用桌凳器具妥定章程遴泒明慎正印委員兩員刊給水戳鈐記住所專司其事自七月初一日開辦所有順天府衙門及兩縣無關罪名應候質訊各人証均於此棲息臣周家楣於每日進出署門胥經其地卽可就近查察每案交收提還各憑刊印騐票編號標明時刻一有不符及中漏號次遲延時刻立卽嚴究按舊管新收開除寔在四柱十日一報臣順天府衙門查核治中兩縣與委員彼此往返逐案逐人稽核有無移漏弊混所内稍有弊端准其就近喊訴庶幾私押之獘從此可除仍飭府署讞局及治中大宛兩縣於所訊各案速爲清厘勿因案証人等居處可安稍涉延宕至於在押在獄獄案犯並飭各屬一體加意矜恤以廣仁施而重民命伏查緒二年二月貴州巡撫黎培敬奏設軍民待質公所請推廣各省一體照章准予提欵籌辦所需經費從藩庫撥欵事可經久每名口食錢糧若干文按季支銷各節奉旨該部議奏旋經户部議覆請旨飭下各直省督撫府尹各就地方察看情形可否倣照籌辦詳細查明具奏是年閏五月二十日奉旨依議欽此今臣等察看地方情形亟應倣照辦理况在京畿親依輦轂尤應仰體皇仁俯愜民隐惟因順天府衙門鮮可提之欵業經酌歸捐辦除順天各員捐欵並據鹽運使銜花翎候補知府王海捐銀一千兩該員尙有另案捐欵應俟彚齊另行陳奏謹將順天府各員損數開單恭呈 
御覽至於各名口應領食米按季咨部由京倉預領報銷所需常年經費核計每年需銀六百兩照案由直隸藩庫撥解以期經久所有順天府衙門照案建設候質公所緣由謹會同直隷總督臣張樹聲合詞其陳伏乞皇太后皇上聖鑒恩准施行謹奏軍機大臣奉旨依議欽此○○奴才文緒禄彭跪奏爲呼蘭副都統因舊患吐血之症復犯甚重咨請代奏賞假調養並先行委員接署緣由恭摺仰祈聖鑒事竊據各蘭副都統博棟阿咨稱素患失血之症自春徂夏時發時愈尙可勉力支持延至五月中旬舊疾暴作晝夜吐血不止又復染受時疫病益增劇頭暈目昏心神恍忽殊難支持誠恐貽悮地方咨請代奏懇恩賞假兩個月俾得安心調理一俟稍痊卽行銷假供職斷不敢稍躭安逸並請委員先行接署以重要任等因前來查呼蘭地方遼闊政務殷繁操防緝捕最關緊要今該副都統因病難支請假調養自應先行委員暫署以重地方查記名副都統叅領成慶前署該城事務辦理尙皆裕如現在該處查辦事件奴才等隨卽扎飭該員就近接署察看該副都統病情據稱宴係失血甚重精神虚弱等情前來奴才等覆核無異謹恭摺代奏懇恩賞假兩個日俾資調理伏乞皇太后皇上聖鑒謹奏軍機大臣奉旨着賞假兩個月欽此 
 [ 
 
 

Page 12

 
 
   
 
