# 1934 - 48 - 4908565

 

Page 1

 
 
[小輪船出售] [  美查有限公司啓]  
　　本公司有小輪船一隻名元寳泊在新閘藥水廠前船身堅固機器靈捷現復重新修葺與新造者無異吃水甚淺内河小港易於行駛且亦迅速欲購者至申報館帳房面議 
[第三次印二十四史告成] [  圖書集成局啓]  
　　二十四史一書上自遷史下迄横雲山人明史稿數千年理亂治忽畢備於中誠我人所不可不讀者也本局前曾二次排印甫經寒暑揷架頓空茲復第三次印成墨色紙張較前益爲精美分裝三百九十二本盛以文木箱三口仍核定實價洋銀五十圓諸君子有欲葄史功深者盍選購一編以供柔日之讀乎售處在三馬路申報館帳房申昌書室此外則各書坊及各埠申昌皆可購取此布 
[與客論中國宜亟除迂腐之見]  
　　有客閱昨日報首所登論說問於執筆人曰貴飽謂華人之識見迂拘誠哉其牢不可破矣然竊以爲鄉曲儒生日惟守高頭講章目不及見户外事故心中尙膠執不化動多泥古而昧今耳至於身膺民社或職掌疆圻者經國大猷久已往來於胸次且目覩中西交涉更或與西人壇坫周旋耦俱無猜早經習慣豈猶昧焉罔覺等於扣槃捫燭之流乎則應之曰今之官塲亦安見其能熟悉外事哉我嘗見出使海外者矣銜命而往驛傳增輝蒼龍之旗館前高揭在外人與接爲搆無不以禮相加而爲使臣者則惟揖讓雍容懽聯樽俎問以萬國公法而不能對叩以星軺指掌而不知名祗求任事三年無或有齟齬之事卽可及時而返告無罪於我君卽有問俗采風撰爲筆記者大半皆模糊影響陳陳相因有能與他國爭利權者乎無有也有能隨在留心商務者乎無有也甚且花月之塲時留艷跡詩酒之會略表風流凡若斯者比比皆是而謂欲求不受外人之恥笑能乎哉然此猶惟尸位素餐尙無所僨事也所最可笑者行軍之事而惟知泥守古法剽竊陳言大言炎炎不知愧恧如去臘本報所載天津某武弁自謂有禁制槍礮之術願以身爲靶令旁人發槍試之并邀某同鄉作保人以徵其實及扳機一發而藥彈洞其膚革登時踣於操塲噫吁嘻兵兇器也戰危事也而竟敢貿貿然爲此技倆幸惟試之於操演之地耳使當兩軍相見而亦以血肉之體當彼火器有不全軍皆墨者幾希然猶曰武弁固粗鹵之人故輕率躁妄如此彼綰銅符垂墨綬南面作百里侯者宜乎識力兼優知所愼重矣乃可笑有更甚於此者偶閱魯陽生所輯普天忠憤集見有某君者以閩中世家子弟出宰某邑當日本弄兵之際呈請總署代奏禦砲之法大略謂高菴閒話載廣中所產鰾魚膠形如掌大堅勁異常用釘連綴施於木架製爲防牌鉛子不能透此衛民之一器也又武備志載用透骨草五斤籮蔔子三斤清水一百斤煮百沸去粗入陵鯉鱗五具大同鹽三斤番磠半斤硝石五兩前二味内封鍋同煮令烊合飴糖瀉木片上如牛皮厚爲柳葉魚鱗形乘軟穿小孔俟冷乃綴成甲此亦廣中鰾魚膠之類又菰蘆筆記云嘗募得一捻匪善戰有一衷甲砲子不能入云得之李自林其法用鞋底灰屑加粉以鷄油湯煮鰾魚使爛調匀糝入絮襖内隨用布綫縫成直條則砲子不能進又粗布縫成旗砲子亦不能進嘻此眞兒戲耳無論海中無此數百萬數千萬之鰾魚以供製造卽使得而造成矣亦惟古時所用之鳥槍納細鐵珠以獵鳥者或者可以禦之至近時所用洋槍實以雞心之彈其力甚巨牆壁且能洞穿數層就使此衣果不能穿而兵士當之亦必被彈力所衝仆更何論排山倒海之巨砲而謂能以此衣禦之乎嘗閱西醫書謂砲子在人身畔飛過其人一無傷損忽然踣地而殭剖其　騐之臟腑俱已糜爛以如此力大無窮之砲子而禦之以鰾魚膠所製之衣天下有此便易之事乎幸政府未經悮信耳否則竟用其策則數十萬軍士未移時而悉化蟲沙矣總之此種迂談經鄙人所耳聞者已不知凡幾所甚惑不解者泰西行軍之法製器之方歴經各官局繙譯華文者日增月盛彼鄉僻老學究或未及購求若夫官塲之中宜若講求有素奈何竟如聾如瞽猶造此不知輕重利害之言更何怪如昨論所述司譯政者而强辯爲天圓地方以名士自居者而問及穿心國離日本幾許耶竊以爲中國而欲收富强之效當先袪迂腐之談使迂腐之見未除則新法雖日呈於目前終於熟視若無睹且不僅熟視若無睹已也甚且一人創之衆人從而詆排之斥駡之雖有新法其能行乎此僕所以默然以思憮然以歎而深惜中國有可致富强之機會而絶未見能致富强之人材也客唯唯首肯時已近午手民跂足以待論說乃詮次其語而付之 
[續增香港郵政章程]  
　　輔政使司駱爲曉諭事現奉督憲札諭將下列續增章程開列於左俾衆周知等因奉此合亟出示曉諭爲此特示一千八百九十七年二月初十日計開督憲按一千八百八十七年驛務則例第十欵續增華人遞寄信件第三條章程開列於左凡屬新聞紙包裹件頭及貨物式樣每重兩安士一安士卽一兩寄費需仙士二枚惟不得同載入信袋内必須另備布袋一個上懸小牌一塊標明新聞紙袋字樣並寫明寄去該埠信館名號住址 
[信局肇禍餘聞]  
　　正月初七日鎭江郵政局甲乙兩信差赴揚州投信被各信局夥所毆事後歸訴諸管理郵政事宜之鎭江關稅務司李君照會常鎭通海道吕觀察遴委曹大令前往查辦等情已詳前報昨日午後鎭江采訪友人飛函續報云聞大令抵邗後卽傳郵政局信差唐堃南陳八子陳寳生略問情由令將信局中各兇手指出旋面謁江甘兩邑宰商辦此案現在道路傳聞謂爲首起事者爲福興潤全昌仁銓昌祥三家已由江甘兩邑宰飭役分投嚴緝矣 
[剿匪迅速]  
　　廣州省垣博聞報云新授南澳鎭潘雲洲鎭軍瀛前經署理廣東水師提督旋荷天恩補授斯缺例應入都陛見迨去冬交卸篆務後卽奉大憲委帶大軍往新寗剿辦土匪鎭軍到寍後與新寍縣主及海宴都圑保甲局紳陳君乙璜朱君黻等帶健兒五百名馳赴大隆洞勦辦踞匪龔北長郭亞保等人十一月十一日行抵海宴出示懸賞購緝渠魁内開有能拿獲匪首龔北長解赴行轅者賞花紅洋銀一千五百圓另給頂戴以示奬勵如有誤入匪黨能悔過投誠者許赴行轅自首作線引拿免其前愆以收後效果能緝獲匪首亦卽酌賞花紅等因隨於十四日會同圑紳統帶勇丁進剿大隆洞匪首龔北長郭亞保聞風先逃勇丁攻破賊巢拿獲匪黨羅三等數名搜出謀逆盟約一紙約内詞多謬妄以龔北長郭亞保爲僞先鋒姚匪葉匪爲左右丞並立有剃頭印契征收等章程盟約用黃紙書成洋洋灑灑不下數千言鎭軍見之益加震怒立提羅三等嚴刑審訊將謀逆情事逐一供認不諱鎭軍以匪首在逃尤當嚴緝務獲時有匪黨顏禮根徐帝郁張亞友石亞閏顏亞根等五名自知罪無可逭情願作線引拿將功贖罪但恐具保無人 
 
 

Page 2

 
 
目投法網乃托其親屬某甲向局紳陳君求保陳紳據情禀報鎭軍喜形於色俯如所請著陳紳相機而行而顏禮根等又請陳紳前赴賊窩面訂陳紳不避艱險於二十日帶同圑勇二十餘名親到碌鼓逕地方與顏禮根相見顏等羅拜馬前俯首聽命陳紳予以信約允爲保釋隨於二十三日之夜顏等計誘龔北長至牛圍山二字坪田廠陳紳先帶鄉勇潛伏山後馳報鎭軍迅派龎遊戎偕局紳朱君帶同勇丁馳往接濟内攻裏應當塲拿獲匪首解赴行轅顏等五人亦隨往呈繳器械鎭軍先責以大義復昭以大信許其改過自新准將花紅給賞魁首旣除脅從解散是眞寛猛相濟辦理得宜者矣匪黨郭亞保及匪父郭宏秀於未獲龔前均被勇丁槍斃梟首示衆計鎭軍至海宴後未及一月兩匪卽就擒刻已萑苻悉靖桑梓乂安爰於臘底帶勇回省擬俟春冰泮後由省起程入覲天顏親承聖訓然後回粤赴任云 
[統領閱操]  
　　鎭江訪事友人來函云統領新湘全軍陳宇山軍門以入春以來天氣融和帳下健兒不能疏於操演因先期諭各營主轉飭哨弁帶領各營勇於月之十八日齊赴大校塲聽候校閱届期軍門乘四人肩輿護以親兵戈什哈十數名前蒞校塲先詣帥臺祭旗然後傳令開操先閱陣圖繼閱打靶砲聲隆隆震徹遠近軍門賞賚有差並諭各營主云今届軍政之年務須逐日率同哨弁督飭勇丁勤加訓練宜精益求精事歸實濟各營主咸唯唯遵諭而退 
[臺灣烟籍]  
　　日本在臺灣徵收烟稅章程前已譯登於報矣昨閱東京日日新聞云總督府刻已籌定本年所徵烟稅之數計全臺吸烟者都五萬五千人所吸之烟分大土小土川土三種大土爲鴉片中最上品吸者五千人每人日需洋銀八角小土次之吸者一萬五千人每人日需洋銀二角川土爲最下品吸者三萬五千人每人日需洋銀八分統計一年之内需洋銀三百九十七萬七千圓此外徵收吸烟稅購烟稅烟館稅烟具稅土店膏店稅共洋銀六十六萬二千二百八十圓須由巡捕房於沿岸設偵邏以杜絶偷漏之弊 
[譯西報論西藏事]  
　　傳聞中國有將西藏地方改作行省設官治理之事香港孖喇西報因論之曰此事如果屬實則西藏一地不久將失其自主之權矣查藏地本屬中國邊藩惟自昔及今政由已出中朝不過派員駐紥以維持中國利益而已所派駐藏大臣悉用旗人爲之祗理西藏外交之事而於内政治殊少干預一旦忽改絃易轍議以是地作行省而分治以巡撫藩臬司道等官與俄國復歸依犁後將新疆改作行省同一辦理未知何意考西藏地面原備有中國兵六萬人雖多有名無實惟前因錫劍之役此等兵曾分隊到防以防英人之進攻由是以觀駐防之兵閱歴已深未可謂爲盡昧兵事今聞藏地忽改行省保無有於心不甘起而抗拒者雖然藏兵多屬喇嘛之流素不操練加以所用軍器悉係苦窳之物未足與華兵相頡頏因華兵所用多屬快槍雖用藥配彈未必事事合宜究屬新式器械若以素無操練軍械不良之藏兵當之恐亦無能爲力也况中國若改西藏爲行省將必明白曉諭申明更改之意係爲保護藏地以免外人侵犯起見雖然我英國再無謀取地方拓廣版圖之心故雖有新地可圖利益可取亦却之不肯沾手矧西藏一地賦稅所入不敷一切費用得之徒爲印度廣疆界而已又豈肯謀佔之至於印廷亦不過欲與西藏推廣商務向無謀取藏地以作藩服之意不獨此而已每年尼波人入貢中朝印人尙任其所爲不爲阻撓查尼波一地已作英人屬土而印人尙不干預其他可知矣雖然中國此次議改藏地亦有所因緣英人屢欲由印度往刺沙沿途探訪情形以期推廣商務興起教化中朝悮會意旨以爲有心謀踞藏地故議改作行省自爲治理此是京師當道諸大臣之疑慮叢生所致耳以上皆西報所言未免一偏之見而實未知我中朝之用意也 
[葡國料民]  
　　香港中外新報云去歲澳門適值清查户口之期計查得澳中鋪户共八千六百二十一所其中結茅作屋者一百七十所統計分居或同居之人共有一萬零二百六十六名口大小渡船二千五百三十號合澳華人男四萬五千二百五十九名女二萬九千三百零九口共七萬四千五百六十八名口内有蛋民二萬一千七百二十四名口無實在事業者一萬六千五百五十八名口識字者男一萬九千一百零二名女八百六十四口不識字者男二萬六千一百五十七名女二萬八千四百四十五口男子之有妻者二萬二千零四名女子之有夫者一萬二千三百七十二口男子之無妻者二萬一千二百九十二名女子之無夫者一萬三千三百六十七口男子之失偶者一千七百十三名女子之失偶者三千八百二十口五十歲以上者三千二百七十九名口六十歲以上者三千六百零三名口七十歲以上者一千七百二十八名口八十歲以上者六百四十二名口九十歲以上者一百十九名口一百歲以上者十三名口其中蛋民占其大半惟以上俱指華人西人不在此數又查核西歴本年正月中寓澳西人以身故呈報者男一百零六名女八十五口其中一歲至十五歲者八十六名口十六歲至六十歲者六十三名口六十歲以上者四十二名口共一百九十一名口 
[日東火警]  
　　日本東京日日新聞云東歴二月十一日卽華歴正月初十日四下鐘越三十分時天將破曉忽傳四谷區傳馬町一丁目第十八號菅原氏所設煎豆屋失火時則北風甚勁火勢飛揚一霎時全町盡燬并延及麴町十二丁目計焚去民舍七十所又半燬者十二所至六下鐘時四谷區麴町十一丁目第五號大工職甘利定次郎家又遭火刼正慌亂間定次郎悮觸電燈之綫立時震斃事後查知其家以煎豆所用之火盆置牀上餘燼未熄致肇此災初十日黃昏後八下鐘越三十分時奥州金華山社務所旁牛小屋忽然火發以致社務所悉化刦灰延及官林四十餘町千餘年古跡一旦蕩焉無存殊可惜也同時神奈川縣境愛甲郡原木町第二千五百七十一號小林千代吉所設酒肆突然走水其時風從東北方起勢甚猖狂刹那間蔓延至小學校警察署郡役所稅務所町役塲寳安寺計燬二百五十户連及土藏八所電桿五株直至鐘鳴十二下時始得鎭熄傷及被災者三人謂非巨災而何 
[温州火警]  
　　温州訪事友人來函云永嘉縣離城二十里曰象地方項茂才家於元旦燃點香燭遺火神堂星星之火竟致燎原一時冐穿屋頂大有摧枯拉朽之勢自辰刻失愼直至午牌方熄七間兩進盡成刼灰緣此處絶無救火水龍幸四圍牆垣高固使吳回氏不得越雷池一步然左右鄰已受警不小矣○温俗每届除夕新春及祭竈日均設火盆多集引火之物致令紅光燭天卽婚嫁喜事或開張掛牌亦復如是蓋所以取其興旺也新正初十日朔門外鹽關邊某甲草廠因船店發興大燃火盆適是日北風如吼火逞風威延燒房屋登時烈燄迷天下可收拾幸左右鄰赶緊拆卸僅燬兩間亦云幸矣 
[閩中年景]  
　　福州訪事友人來函云舊臘除日鐘鳴十一下忽聞空中霹靂三兩聲閩諺云驚蟄未到雷先發四十九日不成天言雨多晴少也入夜微雨數行時市面大小鋪户照常貿易皆不閉門燈燭輝煌至於逹旦蓋循向例也往來行人異常擁擠而民家有燒火爆之舉約三更時候以火柴截作尺許重疉爐中作井字形積高如塔舉火燒之掺之以鹽使炸作爆竹聲其卽爆竹聲中一歲除之遺意歟孩兒輩各戴書臉壳係楮裱作人面形隨意粧塗古人形像俗傳小兒除夕戴面壳可稀痘疹入正元旦清晨微雨後略晴時福州府胡太尊海防廳温司馬閩縣俞大令候官李司馬皆坐亮輿出署并有萬民衣傘與執事錯綜而行差役皆跨駿馬各官均在府署會齊押同春牛出東關外行迎春之禮禮畢各鳴騶回署時閩中士女夾道相觀十分熱閙初二三連日陰雨初四早天公釀雪入夜但聞屋瓦上作丁丁聲寒暑針縮至四十七度初五早天放晴曦不移時又爲陰雲所蔽惟尙無雨澤南後街一帶燈市十分熱閙入夜燈燭輝煌游人亦異常擁擠 
[潤州春雪]  
　　鎭江訪事友人來函云十七日風伯怒號陰雲密布午刻亷纎細雨入晚不休至十八日而止雨陰雲黯淡寒氣偏人入夜 
 
 

Page 3

 
 
滕六君惠然肯來戰罷玉龍三百萬敗殘鱗甲滿天飛直至翌晨始止推窗四眺瓊山銀海一白無垠鴛鴦瓦上已積雪二寸餘不知騎驢過灞橋者又添幾許詩情畫意矣 
[粤海春波]  
　　廣東訪事友人來函云今年履端之第二日爲立春之期廣州府先行示諭改於歲除日迎春是日一府兩縣曁七首領均穿朝服乘顯轎排全副儀仗往東郊恭行典禮并有各種彩色俱用擡閣美女扮演戯文頗爲大觀上届迎春之時往往有閒人擲石抛打春牛因之閙事故此次本府先行出示諭禁陋習并派勇各處彈壓故觀者雖塡街溢巷而無不肅靜無譁也○去歲督署鹽政房因容留票匪爲督憲訪悉大爲震怒飭將各房書吏拿押斥革枷責盡法懲治已紀去臘報章今接訪事友人郵寄南海縣示諭一通爰再錄之示曰爲嚴諭事照得書差庇賭視爲故常此次督署典吏王同新膽敢在崇轅包庇票匪督憲風行雷厲業將典吏斥革并知情不舉之人押候傳枷卽雇工人等亦重責示懲蓋案爲鮮見卽法愈難寛恩不可希實孽由自作趨利自炎積久必焚狎法如水積久必溺高天難瞞疎網罔漏可不畏哉本縣棄擲漏規絲毫不染爲爾等書差所共知清白之勵不以貴賤而殊法律之嚴本屬上下同凛該書吏人等務各洗心供役安分保身倘敢鑒覆車而故蹈以懸鏡爲可蒙冀爲失察之淵魚甘作試刑之衙蠹一經查出或被告發定卽盡法懲辦决不姑寛其各凛遵毋違特示○去歲花縣土匪頗形猖獗自鄭遊戎帶安勇往剿後歲底卽已瓦解氷消近日各鄉刦案亦稍斂迹從此萑苻安靜閭里無驚不可謂非游戎鎭軍剿撫之功也○城西司馬廟後街黃姓孀婦茹苦含辛撫有一子及長爲之完娶其子因家貧不能坐食受室月餘卽興四方之志適有友人往邀出洋遂效温嶠之絶裾初去一二年魚雁尙通嗣竟音問缺如婆媳二人以針黹度日倚閭念切秋水爲穿屈指光陰十有七載意其子或有安樂之鄉不思桑梓或已作他鄉之鬼矣不料其子於元旦安抵里門母子夫婦幾致相見不相識一時悲喜交集歴叙别衷據云出洋後到舊金山結識一洋人爲之提挈旋同往日斯巴尼處同鄉絶少以致音信欲寄無由今同洋東回舊金山因懇其同回故國得遂瞻依現已積得囊金千餘元母妻可無虞凍餒惟二三月仍須隨洋人前往耳遠客甫歸别離重賦不知其母其妻又何以爲情也○第十鋪曾二巷洗宅於去臘三十晚初更後有匪二人入屋欲行胠篋之技被本宅女僕所見將一賊緊抱不放賊不能脫逃遂抽刀將女僕連砍五下女僕負痛釋手二匪卽相率奔去幸未失物女僕所傷亦尙無大礙似此勇於禦賊亦可以愧鬚眉矣○初六晚三鼓時恩寍楊宅忽來匪徒十餘人將大門撞開升堂入室將本宅男婦數人指禁一隅不許出聲於是開箱倒篋悉數搜獲携贓而去本宅之人見賊皆執仗抹臉不敢聲張及去檢物約失有千餘金之數赶赴更練投報乞追然賊已不知去向矣○左都統興統制日前接奉電諭有兼署右都統之命因卽先示下期初八日接印視事届日八旗佐領恭詣憲轅叩賀車馬喧闐甚爲閙熱按統制會兩權軍篆今又兼攝右都統可謂簡在帝心疉邀寵眷矣○欽差出使美國大臣伍秩庸觀察於初十日安抵省垣行轅在東横街卽日親詣各大憲處拜會聞星使尙須暫回珂里再赴香港部署一切行期約在二月中旬矣○城西下九鋪崇正善堂於上年始行建設擬將各善事次第舉行惟房屋不敷所用去臘紳董向十一鋪租定大厦一所重加修理因各善堂施醫尙未有專請名醫診治者未爲盡善今遷此地專爲兒科一門而設日前禀請南邑尊出示曉諭張掛至醫士經費均係朱紳一人所出並不向各處簽助若朱紳者亦可謂好行其德者矣三 
[東甌新語]  
　　温州訪事友人來函云今歲元旦晴和大有春融氣象初二日忽霈祥霙遍地似銀裝玉琢殘冬瑞雪預兆豐年白叟黃童莫不欣欣色喜惟入春以來雨多晴少祗初九初十暢晴兩日餘均細雨亷纎阻人遊興云○迎春爲因時布令之大典往年向於立春之先一日赴東郊行迎春之禮本届適值元旦官塲因慶賀公忙改期初二上午迎春戌刻鞭春初二早起大雪瀰漫庭前積素已盈尺許六出花猶飛舞不輟各官均易顯轎而乘暖轎遊人亦寥寥掃興云○温郡雖爲通商口岸然氣局褊小生意亦未見暢旺綜計舊臘市廛惟錢業最佳蓋以毫息過重洋價迭跌通歲又無倒閉之店故裕通敦和洋記各家均獲利市三倍其次如寳康茂生厚生益和諸莊俱稱得利魚行則推春記爲獨步聚發恒盛次之南北貨北惟裕大最盛源記源源各家次之洋廣貨生意以汪雲從萃昌和爲首屈一指大有恒春尙覺暢茂其昌則今春聞欲歇業矣典鋪以延康爲最官園以廣和爲最藥業以乾寗同仁爲最他若米業油業均平平無奇祗五味和一家本輕利重所獲佳頗○嘉去冬平月十九日有菰溪買缸客人賃緑嶂上村民船載往兌榖乘夜駛回在洋面遇盜赶緊喊救適有王天和管駕之扮商船聞知揚帆追捕兩船相值並不招呼致各疑爲盜船黑夜中開鎗轟擊致傷楊煥照一名迨東方旣白知皆誤會卽赴縣請騐未知得以無恙否也○朔門外源盛豆麥行因負欠五百多金潛於去冬十二月廿四夜全家兔脫效淮南王之雞犬皆仙刻尙未知著落○新委管帶甌江水師砲船李大令續祜已於新正十三日附招商局普濟輪船來温大約望後卽行接辦○温處道宗湘文觀察賦性仁慈愛民如子捨粥施衣德難罄述民間頌禱有口皆碑舊冬有道署門房孫錦海之子夭亡家道苦寒無力棺殮觀察聞之慨助廉泉拾五番俾克草草成殮亦可謂好行其德矣 
[潯陽勝景]  
　　九江訪事友人來函云元宵佳節金吾不禁潯地人民羣興燈會凡龍燈獅子燈走馬燈採蓮船以及擡閣等約數十起晝則陸離滿目夜則燈火輝煌誠昇平景象也宋珮珍鎭軍恐人衆滋事乃飭令差官手捧令箭督帶兵丁沿街彈壓德化縣梁蔭南明府曁保甲各委員面奉道府憲諭亦巡街彈壓○去歲錢價日昻銀價日跌臘底每銀一兩僅易錢一千二百三十文洋一元易錢八百三十左右而市儈壟斷又將鄂鑄之龍紋銀比鷹洋抑價二三十文郡伯尹西庚太守大張告示謂鄂省銀色輕重俱與鷹洋無分出入兌換價值理宜一律通行乃敢刁難减折不知是何居心嗣後仍蹈前轍定行拘案嚴懲○湖北人李祖林在潯業皮匠頻年蓄積洋蚨數十翼欲娶一妻爲王某所知將其妍婦馬氏挽人價賣與李馬氏歸李後僅一宵卽席捲而逃李急尋王則王亦不知去向此殆諺所謂放白鴿者歟○去臘初五日九江乾昌信局有洋銀一百餘元廣土廿三包廣襪一包及信件等項交挑夫張保和送至饒州府本局交收保和因尙有别家信件乃雇廣濟人周榮和分挑榮和係其兄名細弟及烟館婦張吕氏作保詎料忽起盜心竟將所挑之件逃匿張保和向保人索追細弟與吕氏計圖脫逃保和赶至新壩地方追獲并搜出洋蚨一百餘翼銀廿餘兩廣土兩包旋有吕氏之夫族張考亭張逹三出塲謂張廣和周細弟拐帶伊家婦女并將銀洋攫去張保和赴保甲局羅海源少尹處喊告而張考亭則赴縣以拐帶控告想一經庭訊必能水落石出也○除歲之日有裝瓷器及米船八艘行至扁擔夾遭風覆舟貨物盡没幸人無傷損耳 
[皖江魚素]  
　　安慶訪事友人來函云皖省昔年曾有兩戲園生意頗盛近年以來市面蕭條先後閉歇兹届新年佳節有高陞班頭陳某集諸伶賃府城隍廟大街之爭春茶館改造戲館開設五福茶園於元旦開演錦簇花圑清歌妙舞連日園中幾無虚座初五日正在開塲演劇忽有青皮惡少擋立正座之前園主揖懇相讓若輩置之弗聞促之再四角口相爭適某大吏之公子在座見若輩無禮太甚以理斥之若輩不但不遵反以惡言相向公子大怒喝令拿之青皮某甲逞其氣血剛强爲首與公子作對諸惡少亦隨聲附和公子致受窘辱園主見事不佳當卽停鑼止演若輩一哄而散公子回署未幾地方有司卽飭差役數班拘拿肇事之人公子認得爲首肇事之青皮某甲指名拿獲拘繫囹圄次日戲園仍開臺演唱○近來制錢缺少各省皆然皖城賢有司深悉民瘼疉次出示嚴禁而市儈刁商視爲具文銀價無增孔方兄更爲昻貴于方伯趙亷訪由庫籌欵數萬兩於去臘委員馳赴鄂省採辦大小銀圓若干已於新正辦到當卽發交各錢莊兌換聞每大元作價千文小者照算從此鄂銀入市通行稍補制錢之缺諒孔方兄不敢獨自居奇矣 
 
 

Page 4

 
 
[上海官塲紀事]  
　　昨日清晨英界讞員屠興之别駕命駕赴同慶公棧謁見升任湖北臬司馬植軒亷訪○丁憂江海關道憲黃幼農觀察祖絡自太夫人開吊後擬扶柩回江西原籍安葬明日已時係發引之期故觀察於昨日乘輿出署赴各衙門及各紳董處道謝並辭行○前任關道憲黃幼農觀察之太夫人殁於道署擇於本月二十二日扶柩回籍上海縣黃大令預飭辦差家丁在招商局金利源十九號棧房門首搭蓋東西轅門遍懸素色燈鈞和輪船停泊碼頭以備太夫人靈柩登舟駛回江西珂里 
[奉札鑄錢]  
　　邇來各處市面洋價日短錢價日昻江海關道兼辦江南製造局事務劉康侯觀察接奉兩江督憲劉峴帥札文飭在局鼓鑄制錢六十萬以舒民困而恤商情觀察奉札後擬札委曾經承辦人員赶緊鼓鑄以資熟手一經議定想不日當開爐鼓鑄矣 
[操兵待閱]  
　　今年係大閱之期所有兩江屬下水陸各軍已奉督憲明文本邑提標右營廖楚才叅戎於日前已飭令某武弁往澱山湖傳諭各營勤加訓練毋得疎忽本埠提標水師等營叅戎亦飭操演陣法俟一律演熟卽當拔隊赴松江先請譚青崖軍門閱視并與部下會同操演 
[斥革營勇]  
　　本埠城廂内外去冬所設之冬防勇丁均由九畝田滬軍營婁遊戎所派近來有某某等勇丁不守營規每有號褂任意游行事爲婁遊戎訪悉親自於前日往各處察看行經本城西門外見有勇丁某甲身穿元縐皮馬褂遊戎卽傳至本營立卽斥革驅逐出營以後永不准復充甲悔之無及抱頭鼠竄而去○本城望花樓賈宦家中人正在互擲骨骰爲戲突有狀似營勇者三人掩門而入被家丁所見當卽拘住疑爲行竊遂送至近處巡防西局中委員某二尹略問情由據稱一在九畝地滬軍營充當什長一係派在西局冬防一係南局冬防勇丁二尹訊得旣是營勇不便發落遂派局丁押送九畝地滬軍營中請爲核奪婁幼卿遊戎遂卽提訊該勇叩頭如搗蒜求恩不已遊戎大怒以其旣身充營勇膽敢在外閒玩糾衆拆梢實屬目無法紀著將該什長重責軍棍一千二百下尙有二勇每責數百下一併逐出不准復充如再逗留肇事定當按軍法從事 
[賭徒入網]  
　　前晚小東門外陸家石橋南首裏鹹瓜街匯昌參號内糾集沈善慶陳鳳卿沈金才金玉生吳吉泰等聚賭抽頭有陳麗生者不知有何仇隙一聞其事卽至總巡局禀報情形鍾明府立飭局勇往拿各賭徒正在興高采烈之時不隄防各勇破扉而入如疾雷之不及掩耳得以一鼓成禽想刻已送請總巡懲辦矣 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[被累退保]  
　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　暮准交陳天　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　候復訊祝朗卿以擔保　　　　　　　　　　　　　　　　　　　 
[竊桶被拘]  
　　積竊其　　　　　　　　　　　　　　　　　　　　　　　　　　　　　　　　　　　　　　　　　　　　入捕房捕頭命押候解堂訊究 
[英界公堂紀事]  
　　常鎭道署王君因公　　　　　　　　　　　　　　　　　　　　　　　　　　　　　　　　　　　　　一領袋中有金鑲碧霞犀簪一枝金鑲寳石戒指兩　　　　　　　　　　屠别駕　　　　　　　　　　　　　　　　　　　　　　　之買女也前日托名至大馬路保安司徒廟禮佛突奔至公堂　　　　人依此鴇賣倡已歴　　　　　　　　　　　　　　　　　　　　籍鴇需索過巨意在强留小婦人無可奈何只得叩求大老爺超豁别駕著交官媒押候訊奪○　　　　　　　　　　　　　　　　　　　秀屢向索取不付分文昨晨遇諸三馬路某茶寮以致互相爭閙旋由一百八十七號華捕拘送捕房　　　　　　　　　　　　　　　　　雲妹年纔十二三前晚獨行踽踽啼哭不休由一百九十二號華捕帶入捕房轉解公廨自言七歲時由父母許　　　　　　　　　　　　　一有不遂卽便鞭箠苦楚不堪因之逃出别駕著交官媒暫行看管候再核奪○昨晨某號華捕抱送一男孩至　　　　　　　　　　　無人挈領獨自在路閒行恐被歹人拐去是以送請安揷别駕著交差役暫爲留養 
[英界捕房紀事]  
　　陳阿四穿窬中之斵輪老手也前日在四馬路迤西胡家宅裝作逹官模樣大搖大擺旁若無人包探孔阿才見之再三盤詰陳不認行竊後在身畔搜出當票若干張詢以所質之物何來陳始語塞承認曾竊新閘某某等家器物乃帶回捕房告知捕頭押候解送公堂懲辦○昨報紀流氓某甲勾誘鄉婦陳徐氏至某小客棧將皮馬甲質錢後領至花烟館擬逼令賣倡兹悉甲卽著名小流氓施阿甫質衣所得洋銀與同黨陳阿才王阿木等四人分用前晚經包探趙銀河將陳王拘獲並遣人至吳淞傳氏夫陳虎金至捕房捕頭以所住之小客棧主專慣容留無恥男女因亦拘拿管押大約今晨須解送公堂禀請訊辦矣○倡婦蘇小蘭由其母押與某龜子家賣倡得洋銀三百圓日前浼不知姓之金全向之贖取事已妥矣而鴇兒某氏忽稱檢尋押據不得　　以旣無押據卽不付洋銀鴇兒恐失却錢樹立卽投報捕房捕頭令包探何瑞福將金全拘押候查明實在情形再行解送公堂禀請懲辦 
[美界捕房紀事]  
　　寍波人謝紅鶴昨日上午至吳淞路某煤炭店購炭不知因何口角致擊壞器物無數店主喚二百二十八號華捕將謝拘入捕房押候解送英公堂訊究○偷兒勞辰鄉竊取元芳路沈姓家水烟袋銅吊等物事主投控捕房捕頭飭包探洪阿寳拘至捕房押候解送英公堂究辦○本地人陳阿炳竊取南潯路第十六號洋房内細崽某甲之衣服若干件事主報捕後旋經包探倪順泉查獲解入捕　　　　廨訊辦○江北人王阿富由某處竊得廢鐵若干途經四百三十號華捕拘獲人贓一併拿解捕房押候送廨訊究○昨日　　　　　　　　　氏投捕房控稱刻行至吳淞路爲素不相識之寍波人陳阿福無故毆打求請提人送究捕頭准詞立卽　　　　　　　　　　　　　　　　獲解入捕房押候送廨訊辦○小工王阿三昨在怡和碼頭做工乘間竊取煤炭若干負之而逸途經　　　　　　　　　　　　　　　　　送公堂究辦○昨晨有鄉人某甲行經斐倫路電燈公司内有惡犬一頭奔躍而出將甲腿際猛咬甲疾聲　　　　　　　　　　　　　　　頭令投英領事署控告 
 
 
