# 1893 - 308 - 4907384

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋四元○隨園三十種實洋五元○刑案匯覽實洋七元○九朝東華錄實洋五元○咸豐朝東華錄碼洋二元五角○左文襄公奏疏碼洋四元○給圖三國演義碼洋二元○駁案彚編碼洋二元○明季裨史碼洋七角○明季南北略碼洋一元二角○欽定六部處分則例碼洋一元二角○補註洗冤錄碼洋六角○康熙字典碼洋二元五角○臨證指南碼洋一元五角○花月痕碼洋七角○徐霞客遊記碼洋六角○永慶昇平碼洋三角○玉堂字彚碼洋二角諸君欲購者請玉申報館帳房可也此佈 
[新出鉛板南雅堂陳修園廿一種醫書告成] [  圖書集成局代啓]  
　　長樂陳修園先生精醫道自負長沙後身治病必騐共醫書二十一種爲岐黄家所必需坊間初僅十六種後增至二十一種其間魯魚亥豕版多錯訛本局自去歲擺版至今秋始告竣字式照圖書集成共問校對精工有目共賞毋待縷述今巳出書由五馬路文玉山房及古香閣煥文書局千頃堂代售每部價洋三元書甫訂成購者接踵而至巳消其半遲恐消完爲特登報緣此次僅印數百部版巳拆缷倘荷賞鑒家賜顧以速爲妙 
[論京城失砲]  
　　前日京都友人郵簡述及鑲藍旗漢軍砲營弁兵於八月二十八日赴宣武門城上會同該營官兵演砲忽失銅砲二此砲係用羅漢錢銅鑄成二百年前之舊製也當時在門樓内遍搜無著禀知砲營章京往查亦無蹤跡遂運他砲前往蘆溝橋演放以免有悮大操一面由砲營章京禀明都統核辦閱竟不禁詫異之極夫此二尊銅砲其砲身不知重有若干想可以運往蘆溝橋以便操演之需則必非鎭守之紅衣大將軍可比其重不過數百觔而已然安置在宣武門城樓上閱時已逾二百年則二砲身雖不甚鉅要亦非一二人所能運動卽使匪人利其銅質爲羅漢錢所籌成銅色最佳要亦不過取以易錢而如許笨重之物將從何處出售况砲身必鑄有年分又安置宣武門城樓歷有年所當亦見之者不乏其人卽欲出售誰敢受之若云今年京城大水喊垣雉堞多有傾頽者或者此砲亦因爲水激盪以至漂沒否則陷入土内均未可知然此砲置於城樓有營兵掌之當亦視爲鄭重之物何至任其漂沒沈陷而不之知且城樓並不坍圯又安有藏砲之地方未圯而砲先漂陷者此必無之事也嘗聞諸父老謂京城中軍械之庫年深月久每不免有𡮦朽損壞者而定例森嚴其罰甚重司其事者不敢以損壞入告積而愈久損壞愈多修之不勝其修賠之不勝其賠則惟有縱火之一法致所儲武備悉數摧燬雖筦庫不免於干戾而亦所甘心故武庫中往往歷數十年必有火災前數年都中某庫火災說者謂亦係此等故智蓋所貯之物倫　將罄無可節隠惟有付之一炬以作報銷此内廷供職諸人之授受薪傳以故失物多不報明而此次所失乃爲銅砲兩尊則非可以袖藏懷納殊有難於隠飾者且事關軍火又不可以含混了事不知該管章京禀知都統之後作何辦理也竊以爲此等銅砲至於今日本屬無用之物近來仿照西法製作日新鐵砲鋼砲愈出愈妙大小品類不一而足二百年前之舊製何所用之卽如前此江南製造局試演之砲至於砲身重五十墩砲彈重八百磅其上焉者尚可推廣以極於千磅之彈則砲身當更鉅矣等而下之則四磅彈之快砲其靈捷輕便與外洋所製之砲有過之無不及有此利器又係新式則區區此二砲之失何足重輕古玩書畫等類必取其舊而軍火槍砲則必取其新外洋軍械日出日新凡有一新製之器出則舊製皆廢而不用因以轉售於他國中國先時製造未得其法每每購軍火於外洋輙得其廢物以歸夫以重價購其廢物已屬可笑而且不知其舊而猶詫爲新其貽外人之竊笑者蓋亦有年至於近年以來製造始精所作火藥及快利等槍均可駕乎西製而上之而中國之軍火乃可以有恃而無恐而中國之購軍火於外洋者乃可以不受外洋之欺然而前此所收之古董則己不少也若夫二百年前所製之銅砲則久己不適於用其爲古董也尤其久矣其得失何足爲意耶顧或者謂中國近年以來哥匪會黨時有所聞不但沿江各省報不絕書卽北地亦有此等匪徒與馬賊同謀合黨以謀不軌者京城地廣城樓又係偏僻之區雖有值班民兵吏役人等要知不過虚行故事今舊藏銅砲忽失其二安知非匪人之所竊取以爲負嵎之固此則大爲可慮不容不詳密訪緝也有以爲此等舊砲旣非新式之比卽彼匪人竊去亦無所用之以中國近來新製之軍械用以攻剿匪黨何堅不破何銳不挫夫亦何足爲畏然螳臂固不足以當車而獅子摶免亦須全力何如匪黨絕無軍火不敢萌逆志而圖不軌乃尤爲要著乎雖然防敵者器用器者人有器而無人以用之與無器同有器而無人以守之器亦不爲我有也今日中國之利器不可爲不多矣而用之者誰乎抑守之者誰乎吾觀於京師銅砲之失不覺怦然於中而竊願當軸諸公早有以籌及於用器守器之人也夫 
[皖左清譚]  
蕪湖訪事人云向例長江水師提督駐節太平府黄爵帥因整頓營制時與制軍籌畫是以節麾暫駐白門上月中旬始挈眷至郡署是日適值爵帥嶽降之辰麾下熊羆情殷祝嘏特徴菊部以侑桃尊一時朱履三千同聴琅璈仙曲黄童白叟亦得縱觀誠可謂與民同樂矣○今秋疫癘盛行始於蕪湖繼及南陵近則宣城爲尤甚桑麻蔽野比戸呻吟何病魔竟若是作崇哉署皖南鎭徐淑平鎭軍士衡於上月十四日染疫而亡按鎭軍籍隸懷寧隨淮軍轉戰南北遞保至記名堪勝提督似副將留皖當差旋由督憲題補揚州營叅將乃將星遽殞天不永年大殮之時屬下軍民無不同聲悼嘆至所遺篆務委何人接署尚未見有明文也○蕪湖舉行城隍大會大江南北紅男緑女咸不遠數百里來觀彈丸黑子之區頃刻蜂喧蝶閙王邑尊恐青皮之類易滋事端故四出巡防益爲嚴密除派團保晝夜彈壓外又移請保甲總辦飭員分叚巡邏老湘營更撥兵二百餘名分紥領事署稅務司公館天主堂諸處洋關四面並附近各巷口各哨弁皆勒馬横堵使觀者不得羅唣紛爭故旅居西人咸雞犬無驚安之若堵云○前報紀八月廿二日當塗縣獄中逃去要犯五名兹悉當夜諸犯接踵逃出幾於犴狴一空邑宰湯明府聞信之餘迅速會同文武昌員分投追緝直至北門黄山寺等處始截獲十餘名惟五犯飛步脫逃以致漏網連日比捕選差並懸重賞然迄今尚未弋獲恐輝煌翎頂難保其如磐石之安矣○文闈甫竣武試屆期各屬赳赳武夫咸於日内騶車就道學政吳蕭堂文宗示期九月十五日錄遺隨於下浣秉節往廬州府科試試畢卽須按臨六安潁州鳳陽泗州等屬○龜子黄德隆因觸某貴介之怒致經官憲將所開娼院釘封兹者公子傷勢己痊前案水消瓦解遂得珠旙重建依然引蝶招蜂王邑尊以若輩拚聽兩部肉鼓吹往往肆行不法故决意驅逐不准逗遛黄無可如何只得縮頭曳尾 
 
 

Page 2

 
 
[皖臬交替]  
安徽訪事人云升任貴州藩司嵩書農方伯陳臬皖中於兹三載兹者恩綸渥沛榮綰藩條遂涓吉九月十二日已刻携眷啓行新任安徽臬司員廉訪鳳林由貴州交缷道篆後道出漢皋乘招商局江寛輪船東下於二十日初更時行抵安慶屬下各官聞信卽紛紛至官碼頭躉船迎迓廉訪隨卽命駕入城次晨謁見沈仲復中丞温語逾時興辭而出隨會司道以下文武各官聞日内尚須北上覲光然後遄回接篆云 
[杭城官塲摘要]  
浙江温州鎭周總戎因公幹於上月十九日抵省垣卽詣撫院進見崧振帥接談半點鐘出轅遂往各憲署投遞名帖謁見新簡温州鎭張總戎亦於廿二日晉省○讞局總辦候補府鄧太守嘉純現奉撫憲崧振帥札委署理處州府事卽於廿一日至各署禀辭赴任廿三日由江干上碼頭登舟涓吉履新矣所遺讞局總辦差委候補府劉太守瀚接辦聞擇於廿五日進局視事云○武闈將屆浙省各府州縣應試武生齊集省垣學憲陳宗師定於九月廿二日開考武生遺才約計人數聞有四五百名○署青田縣張大令於九月十九日已初至撫院禀辭出轅後卽詣藩署進見劉方伯略談政務廿二日由上碼頭起程赴任○前紀紹興府會稽縣俞邑尊鳳岡紀大過三次兹因謀通關節之周福清已獲到案卽行消釋云○官塲傳說寧波府胡太守將請假交御所遺寧波府缺以候補府郭太守式昌署理然未見明文不知確否 
[天竺遊山記]  
杭垣崇文書院李梅孫山長明年甲午晉京供職詞曹掌教一席業經撫憲崧振帥延請庚寅進士卽用知縣改職教授翁又魯廣文燾掌教崇文翁廣文品學兼優素爲鄕里所器重眞不愧師表士林者也當日許君承綬張君景雲兩監院繕寫手本衣冠乘輿至武林門外翁第齎呈關書聘金蓋循舊章而重掌教也○正副主考殷周兩星使出闈後上月十七日撫憲崧振帥在撫院肆筵設席水陸雜陳恭請兩星使並邀學臺陳宗師作陪極一時之盛聞二十六日在城各憲尚需公請一次設席何處猶未定見星使起節北上要在月底月初也○新選温州府徐乃秋太守兆豐江南人丁卯南闈鄕試舉人由戌會試進士由翰林院簡放知府上月十六日自京領憑來省當日詣撫院禀到在上城三元弄暫駐襜帷○冬防將屆保甲局各叚董雇工修築大街小巷各栅欄塗以煤水上用白粉横板注明街巷名號黑白分明煥然一新循舊例也○豐樂橋地方上月十八日午後開演傀儡戲以酬財神搭臺於悅來閣茶室左邊隙地茶樓中憑窗觀望頗稱熱閙惟駐防營中人最夥 
[米價從廉]  
杭垣武林門外湖墅地方係米商聚集之所以礱坊爲領袖城廂各米鋪皆照龑坊價目增以水脚盤費每升加制錢二文故升斗亦皆號曰墅斛現屆秋收天時晴燥玉粒金穰如墉如櫛老農相顧而笑曰今年收成同光以來僅得第三次也米價逐日跌賤礱坊於上月十八十九二十三天米牌分上中下七等每廾頂上者三十五文欠上者三十三文中上者三十二文中中者三十一文三十文中下者二十八文下下者二十六文則爲起價米而米身不過細碎尚堪適口也聞將來須賤至二十一二文而止窮戸小家想不致有啼饑之嘆耳 
[鯤洋秋汛]  
前辦滬尾鹽館委員廖君備文向艋舺總館張大令處咨稱前在滬尾有販館陳塗地短欠課洋一百三十三元九角九分又林寥短欠課洋二十八元五角二分前經移請飭追在案續據陳繳到洋八十六元計庫平銀六十兩七錢五分林繳到洋二十元計庫平銀一十四兩二錢一分除收過外尚欠課洋四十七元九角九分林尚欠課洋八元五角二分迄今日久未據繳清咨請轉催等因犬令當爲備文移請淡水縣署請飭差立拘陳林二人到案當堂比追以重公欵而敦寅誼云○前署恒春叅將張養吾協戎世香在任奉到閩督部堂來文以恊戎補授臺灣北路等處地方副將一面給咨送部引見恊戎奉文後旋卽交缷該處叅將篆務携咨北上迨京旋到省奉文飭赴新任兹於前月二十六日由臺履任視事○上月十七日午後淡水縣署獄内綁出一犯本地人年三十餘由翁大令禀經中丞命本轅衛隊某哨官手持令箭率衛隊數十人馳馬向小南門外監斬事後將首級懸於大稻埕街示衆蓋該犯卽夏間搶刦是處士店之首犯也○前辦臺北磺腦局務程玉堂大令奉委署理雲林縣篆已紀本報兹大令已將本局交代各務一律算清上月二十日躬赴藩轅禀辭日内卽擬束裝履任○臺北所築鐵路北抵基隆海口南抵新竹縣界暫經停工現中丞以創辦鐵路迄今開支繁鉅約虧庫欵數十萬金奏經大部議准擬在本省開捐照海防例尚减一二折傳聞不日卽當另委妥員專理此事海内之有志彈冠者一聞此信諒無不爭先恐後冀爲捷足之登○朱太尊上泮前在福省供差有年月前來臺經中丞委赴澎湖管次點名返郡後卽委當全臺營務處提調一差上月十六日又委往府城東門外之定海右營閱視打靶營帶方佐卿協戎率隊出營恭迓稍停閱視時中者十居七八賞賚有差午後三點鐘始畢旋將所定闔營優劣清冊詣轅禀知銷差 
[貞婦自盡]  
距鎭江東門十里之遥有袁家村桑麻影裏迥隔紅慶楊柳溪頭時添碧漲幾疑世外桃源村中有陶姓者素以犂雲鋤雨爲生家道小康生一子年已及冠聘某氏女爲室完姻之後琴躭瑟好形影不離不料今年春其子因病逝世寡媳某氏茹蘖飮冰誓守柏舟之節而陶自子亡後視媳若眼中釘時作指桑駡槐之舉媳因此抑鬱難堪自念靦顔人世有何趣味遂購阿芙蓉骨吞服幸知覺尚早多方施救得以起死回生旋經鄰人婉勸咸怪翁之不是媳始安居如故此係七月下旬事也無如翁人面獸心又與氏之姨父商通挽人撮合漸有成議欲效曹沬刼盟故事被媳偵知消息以陰謀叵測孤掌難鳴於上月二十四日夜魚更三躍時乘人不備突啓大門奔至前村荷葉塘躍入清流迨破曉時經人瞥見赶卽撈起腹大如五石瓠香魂渺渺早赴幽冥不得己訃諸母家母有以小妮子受此不曰寃誓不干休帶領娘子軍蜂擁而來大興問罪之師後經和事老出爲排難解紛命陶出洋蚨百元爲死者從豐棺殮並延緇流禮懺七日藉以超度幽魂屍視首肯遂於二十五日備棺收殮噫幽蘭之質暴雨催殘貞松之操狂風振落誠千古恨事也 
[蘇臺紅葉]  
蘇州齊門外某姓以商賈起家頗稱小康有一子專嗜嫖賭不務正業其父屢訓不悛乃嚴其出納以爲囊底無錢自不致任意揮霍其子素與妙唐巷某甲交好日前中以近况拮据偕其同類數輩設局聚賭藉以漁利知某姓子嗜此特往邀之無如某姓子不名一錢而又難却友朋之情乃盜得其母金飾數件質洋百元初意往博而勝依然贖還無人知覺詎料五木無靈全軍盡沒乃父知之勃然大怒本欲具呈送官嗣經人勸解惟以家法處治免致匍匐公庭○日前有甲乙二人同往養育巷北首太平橋堍浴堂中洗澡乙故作遲遲狀游泳池中甲先洗畢出外穿衣將乙衣一併穿上復將乙之鞋帽順手携出蓋先期商定一則先行一則無所有可向　浴堂訛詐勒令賠償也詎爲堂倌看破不動聲色俟甲疾趨出門上前揪住詢問一人穿二人之衣並帶乙鞋帽出門其意何居甲語塞於是衆堂倌拳足交下痛毆一頓乙亦洗畢出池甲無奈仍以原物還之正欲思遁適浴堂中有同業到來謂此二人於上年曾犯此事由店主償洋十餘元始寢其事此次又蹈覆轍不可不有以儆之遂又奮拳毆擊俟其痛極聲嘶始縱之去○世之至賤者莫如娼至苦者亦莫如娼蘇城妓館林立惟仇姓一家允推巨擘妓女之多塲面之闊生浱之盛爲他家所莫及所植解語花均由江北一帶携來鴇母每任意凌虐小妮子吞聲飮恨常有墮入枉死城中　日前人言藉藉謂有某妓自尋短見失此如意珠崔護重來當不勝人面桃花之感矣○盤門内某姓家所雇傭婦以小孩遺糞於畚箕中臭　不堪持往河邊洗滌正在臨流掬水忽見金魚潑剌而來以爲可以拾而玩也稍一移身不覺己入水中岸上人見之赶卽撈　一縷幽魂巳逐東流矣說者謂爲水鬼索代其然乎其不然乎○大倉口北首某公館屢次失竊前晚忽聞雙扉　闢聲驚問爲誰寂無應者急出視之見一人隠於門側知爲竊兒上前擒住送往西路總巡處笞以板而荷以枷并反鎖其手發往該公館門口示衆 
 
 

Page 3

 
 
[委辦冬防]  
時屆冬令宵小易於竊發蘇州城廂内外每屆必於各叚添設冬防保甲分局由臬憲遴派幹員畫夜梭巡以杜匪類今臬憲陳舫仙廉訪已於上月廿四日選定佐雜各員分叚札委並面諭各員務須認眞稽查毋使匪類匿跡各員奉札後趨轅謝委旋卽開辦冬防事宜兹將各叚委員名單開列於下中路一叚莫源中二段孫之灃三叚楊挽瀾東路一叚韓國楨二叚黄錦鵬三叚何金凱南路一叚管運森二叚孟繼祖三叚金孝熙西路一叚劉學偉二叚汪湛恩三叚金彝北路一叚張家良二叚倪曾鎣三叚沈恩藻四叚陳廼勲閶胥門城外一叚馬家桐二叚周第榮三叚沈振綵四叚陳守杭五叚龔應圖六叚陳乃熙七叚賈孝　八叚楊寳善婁門外王登瀛葑門外陳炳甲 
齊門外吳晉 
[定期校射]  
鄂撫譚敬甫中丞出示曉諭准於十月初七日考試武生騎射彬彬者旣攀柱而去桓桓者又揚鞭而來誰謂有文事者無武備哉 
[武闈派差]  
江南武鄕試向例制軍爲正主考提憲副之其東西二闈則委司馬分閱督中營協鎭城守營協鎭亦與焉九月廿三日制軍巳檄委魏觀察嘉齡嚴觀察翽昌莫觀察䋲孫隨同現任文武各員分闈校閱另檄巡道胡觀察爲内提調候補道王觀察爲監試官外提調一差則仍委瑞方伯辦理目前赳赳武夫麕集麟比洪武街一帶頗形熱閙馬蹄人跡絡繹於途其實上下江應武試者不過三千有奇較之文闈十分中僅有二分右文左武於此可見 
[武闈各差續聞]  
杭垣武闈經藩司懸牌差委各員就所委之先後而登錄之仁和縣主簿吳錢塘縣主簿葉候補府經歷顔澤暘未入流葉滋泉縣丞馮南錕武闈站堂差府經歷成邦彦布經歷王紫綬縣丞劉序武闈監箭印臂差候補同知李星科武闈内監試差通判李炳堃武闈總廠馬差縣丞程敬元武闈頭二門巡捕差卽用縣朱德澤黄大華汪清麒武闈簾官差錢塘教諭葉武闈放馬差縣丞楊祖玉從九品景學湘典史馬彦枚未入流郭家瑞巡檢唐翰府經歷江春齡黄儒藻武闈執事差 
[厦門雜述]  
厦門訪事人云淡水茶每年運來銷售者有三十八九萬箱之譜本年夏秋兩季出茶甚旺現在來厦者業巳四十萬餘箱約至十月掃數時必有四十四萬箱之譜因之巿價不能起色業此者不免耗資云○安溪内山本地茶運至厦門者甚夥而洋商均未議價恐本地内山各茶棧今年又難保不受虧矣○輪舟入口未下椗時卽有雙槳小船猱升而上攬載客貨以博蝇頭偶不經心卽墮入海中喪其軀命某日伏波官輪船到厦裝至七八百人小船蟻附其旁伏波本擬下椗龍泉宫前後忽鼓輪赴提督路頭傍岸有吳姓小船被雙輪所激以致翻入中流幸舟子善泅隨卽鳬水登岸然亦險矣 
[星使過禾]  
嘉興訪事人云浙江主試殷周兩星使將次過嘉興郡中文武大小各宫咸乘舟往杭州塘迎迓上月二十八日辰刻星使舟抵西門外官碼頭各官紛紛投遞手版嘉協營弁兵更站隊燃放排鎗以申敬意水師砲船亦升砲應之旣而宗太守邀兩星使往烟雨樓設筵以欵各道寒温下午席散遂辭别登舟解維上駛各官恭送如儀 
[秋獮餘聞]  
鄂中訪事人云湖廣總督張香帥於上月簡閱漢岳水軍及各兵輪船演陣情形巳登本報是日所演者爲八陣圖風雲雷雨龍虎鳥蛇奇正相生倐忽變幻演畢令軍士以火槍打靶均能命中及遠貫革呈能香帥顧而欣然大頒賞賚計副叅遊府賞以袍套料及扇袋荷包小刀都守則祗套料及扇袋砌包小刀其餘千抱以下有得馬褂料者有得銀錁者更以銀牌賚舵工頭工砲手若勇丁則共給錢四五百緡次日又肆筵織布局延大小各官赴宴藏鈎射覆務極歡悰 
[閩省水災]  
福州訪事人云八月二十一二日烈風淫雨勢如萬馬奔騰侯官縣屬五都龍壑溪琯等鄕山水驟來高至一丈數尺田園廬舍漂沒無遺老幼十餘人驀被波臣攝去粗沙大石堆積田間禾稻雜糧悉遭壓壞九都土牛鄕亦同時被水毁去田稻四五百畝之多洵百數十年來未有之奇災也 
[閩中會景]  
福州婆奶山鄕民奉郭聖王偶像出遊按戸募貲集至千餘金之譜紥就擡閣二十餘架綵馬七十餘匹遴選俊童扮爲戲劇脂柔粉膩艶絕塵寰入夜更燈燭輝煌明如白畫洵一番勝事也 
[上海官塲紀事]  
江蘇督糧道吳廣涵觀察承潞由金陵回滬巳紀報章前晚觀察乘官舫向蘇垣進發各員恭送如儀○本邑保甲總巡張牧九司馬前奉大憲委署柘林通判約於今明赴蘇謝委然後交缷履新 
[東籬逸興]  
二擺渡工部局所建花園藝有菊花五色繽紛頗饒逸趣日内風和日麗天宇晶瑩每有名士美人携手並肩同賞泉明冷趣惟各處皆有巡捕彈壓故但能娱目不許携回菊花須揷滿頭歸祗讓古人獨留佳話矣 
[舉襄志盛]  
怡和洋行主麥機嘉因肝疾仙逝巳紀報章昨日下午三點二刻時由怡和洋行舉襄過大馬路迤邐向西至八仙橋西國墳下窆麥捕頭預期戎服佩刀派出中西巡捕三百餘名分投彈壓並有三道頭英印各捕往來巡綽柩前有印度捕二名乘馬開路繼以團練兵五十名由兵弁藍寧統率樂工隨其後沿途奏樂厥聲嗚嗚更有德國團練兵數十名團練步兵約一百名砲隊數十名馬隊二十餘名倒執洋槍列隊而行其柩以櫸木爲之舁置砲上載以四馬砲車兩旁兩砲手分乘兩馬更有砲手六名爲之護衛西凡營葬時親以各以花圈相贈例必分置柩上兹則餽者過多乃載以馬車隨柩之後馬車後爲麥君之弟及一友隨行怡和各夥友繼之某兵船水手數十人又繼之蘇松太道轅護勇三十名爲之殿此外如各領事各商人亦皆衣冠往送俯首徐行所過之處線長至二里許說者謂麥君旣充英工部局首董卽團練兵隊文統帶　曾爲丹國領事賽馬塲正董故凡各國之人皆執紼以送也四點二刻始至墓前西國官商及律師教婦等人有先乘馬車在八仙橋鵠俟者巡捕喝令下車步行入内約計男女又三百餘人柩入大門團練兵皆站隊擎槍以表敬意少焉某牧師乘馬車至大門内下車麥君之親屬及素有名望之官商八人就砲上舁棺至石槨中牧師朗朗誦經文旋令工人將石板蓋上藍寧所帶團練兵放排槍三次牧師又誦經如初移時有二人竪立石碑事畢時巳五點二刻團練兵及送者始散歸當發引時沿途觀者人海人山咸讚嘆稱揚曰盛哉喪儀得未曾有又聞怡和太古招商三公司各輪船昨今二日仍下半旗云 
[賽會志略]  
昨日下元令節邑中好事者舁城隍神像及四司賽會午後排齊全副執事由廟往西經道廳縣各衙出小南門過佛閣進鈎玉弄過倉橋鹽公堂往北經花衣街向東至浦灘迤北過大關入鹹瓜街度陸家石橋洋行街新開河橋直西沿護城河抵邑厲壇晚間由壇進西門過莊家橋往南過叅府署守備署穿四牌樓海防廰署然後回廟先是上海縣黄大令出示禁止逍遥傘隂皂隸大肚皮劊子手沿途吹彈諸名目而會中人仍陽奉隂違視禁令如兒戲不知大令將有以懲之否耶 
[鄕人賽會]  
今日南門外好事之徒舁高昌廟高昌司像出遊託爲賑濟孤魂實則藉此招摇過巿耳前晚先在廟中設筵轟飮酒罷昇像出堂發牌點卯紛紛擾擾可鄙可　誠無謂也 
 
 

Page 4

 
 
[藉蔽風霜]  
大南門外向有棲流所係前任兵備道某公所創每逢冬日容留老弱乞丐以蔽風霜入宿其中者人施粥一碗目下嚴寒將至聶仲芳觀察特札委朱明府承瑗經理其事定於昨日開廠觀察復出示曉諭令各丐不准逗留城中如敢不遵提案究辦並札飭上海縣及保甲總巡各巡防局隨時查察 
[无妄之災]  
前日美租界鐵路舊基寳順里火警時天后宫後某棺鋪内某姓家羣登露臺眺望臺木朽壞已久一經任重頃刻傾頽諸人紛紛墮入庭中壓傷男婦四名口中有老嫗年將知命受傷甚重延至晚間身死眞可謂无妄之災矣 
[工貲巳派]  
恊源米店主劉甲招集小工赴小吕宋義夾拉司製造鐵甲旣而各小工之家屬以工貲無著向之詰問攫取錢文此已載明前報兹悉本年正月有黄榮壽倩劉招小工九十名立李增榮陸子明陸子卿爲頭目旣往卽經總其事者辭歇大半異鄕漂泊衣食俱無日前由子明及李帶回四十六名及屍棺一具又有四名由日本郵船會社某輪船載之來滬未返各小工之家屬以工貲旣無著落且聞回者歷述彼處苦况遂羣向劉滋擾劉心不甘服向兩頭目理論兩頭目不得巳出洋銀分派各家屬始散歸 
[小竊兩志]  
昨日鄕人某甲行至邑廟桂花廳見有唱鼓兒詞者竚足以聽突有小竊某乙伸手向衣袋中模索甲知之拉住乙之右手折其一指乙痛極呼救甲復奮力毆之後經旁觀者爲之勸散○前晚有小竊扒上小東門外某老虎灶後水閣竊去銅杓等物約值錢三四千文灶主訪之不獲惟有自認悔氣而已睡後忽聞灶屋内有窸窣聲燭之則雙目灼灼者卽賊也扭住窮詰對以各贓己抛在護城河中乃將䋲縶其手放下河中令其撈起 
[浦東巡局紀事]  
前日浦東人閔阿二以其妻韓氏不守婦道休歸母族交韓陸氏收領行至中途被蟻媒孫榮昌誘匿韓陸氏向索不放投縣控陳孫情急央氏兄陸根三緩頰願將韓氏送還韓陸氏允之卽投縣求銷旋將韓氏改許曹炳華爲室事後孫不知因何遷怒於四十七圖地保韓紀周不問情由痛毆一頓韓保乃投爛泥渡巡防局控告局員不咎孫之兇横反以韓保不應在外招摇判令笞責三百板韓保心不甘服遂於前日控諸縣署想黄大令必有以持其平也○某汛捕在浦東拘獲小竊顧炳送至爛泥渡巡防局請懲局員提訊之餘顧供稱小的在東鄕竊取某木行木植售與地保徐上逹家局員判令押候提徐再訊 
[行善却病]  
仰雲館主需次滬江忽患便血之疾默許如卽痊愈當捐賑欵洋銀十圓閱日卽巳霍然因如數擲交本館協振所解往災區散放歷觀報章所紀因助振而愈疾者其效往往捷于桴鼓不俟崇朝可知天下一積善之區善與善凝斯卽獲行善之報矣世有偶攖小極者其亦及時施濟以祈却病延年乎謂子不信盍視仰雲 
[同仁輔元堂來信]  
九月廿八日由三號巡船在太古碼頭浦面撈來男浮屍一具年約二十外歲身穿白絨布短衫黄色呢夾　藍呢馬褂白洋布腰帶白洋布褲子藍縐紗套褲外國襪黑縀鑲套雲頭鞋子外國銅帶頭寛緊帶束褲小搭連内有八開十六開各一個零錢數十文銅鑰匙三個西文字單一紙當經本堂殮理義塜如有親屬來堂認領可也 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
包探李錦堂禀稱葛洪仁投捕房報稱失去鈔票洋銀十元現洋銀九元疑是俞正興所竊向詢不認等清捕頭命小的拘俞詰問仍不承招是以送案請訊葛訴稱小的係京都人在治下某西人處當細崽時日俞來探望甫坐定適小的有事暫離及俞去後桌上所放之鈔票洋銀忽然失去小的處並無别人到過因之疑俞行竊俞供稱小的前由美副領事薦充細崽今應鳳林船主之雇日内卽須前往並不竊葛洋銀蔡太守謂爾前因美副領事推薦停歇故一再糾纒由本分府賞給洋銀四元諭爾回籍今旣稱由鳳林船主雇用姑准交人保出○八十二號印度捕禀稱昨日巡至某處見周阿才似是賭攤上望風人是以拘案請究周供稱小的係本邑人家居此處身當小工並不爲賭攤上望風叩求明察蔡太守飭令交人保出如再獲案定干重辦○秦帆昌訴稱家中失去水烟袋由某號巡捕阻獲人贓送案請究沈阿岳供稱小的初犯行竊尚乞施恩蔡太守判令管押一禮拜贓給失主領去○趙阿四訴稱朱受榮竊去作裙一條由某號巡捕阻獲人贓送案請究朱受榮供稱小的係南通州人流落此間苦無返里川資是以犯竊蔡太守飭押候備文遞解回籍贓給失主領去○包探黄四福禀稱蔣阿七前因犯竊送請大老爺遞回寳山原籍今又行竊劉杏春守衣服經小的查獲人贓送案請辦劉投案領贓將洪稱小的自此後不敢再犯矣蔡太守判令笞責二百板押侯再備文遞解贓給失主領去○二百零七號華捕禀稱昨夜小的落差時被某花烟館兇鴇陸朱氏拖入經小的拘送捕房查此鴇之予現充四百四十五號華捕工部局章程凡充當巡捕者家中不許有賣娼之事今特送案請究該鴇供丈夫賣碗爲生小婦人並無兒子充當巡捕亦不敢强拉狎客龜奴某甲供稱氏是小的之妻小的並無兒子捕又禀稱甲係賣碗人並非此鴇之夫蔡太守飭將該氏暫發官媒收管俟查明實在情形再行覆訊究辦 
[法界捕房紀事]  
吉安里寧波人某甲之妾以藁砧逝世孀獨難堪惹草粘花事所不免前晚鐘約二下其子自外歸驀見武伶某乙在室不覺忿火上熾急思破扉入捉又恐孤掌難鳴乃喚集健兒三四人將伶人拘獲送八仙橋捕房請辦捕頭詢以何事則不以捉姦對而飾爲口角爭毆捕頭乃令管押片時卽行釋出○新開河畔某雜貨行將淡菜攤曬護城河濱有小竊乘間竊取若干出店人見之獲而飽以老拳並將髮辮繫諸鐵欄上適爲副捕頭所見以其不應私行吊打將出店及小竊一併拘入捕房令管押至十點鐘時始行開釋小竊則押至翌辰始縱之去○崇明小車夫某甲欲回故里至小東門外探問航船行至某花烟寮被烟娼强拉入室旋詐稱吸烟二匣不付分文將甲扭送捕頭請辦甲則謂雖曾入室並不吸烟且有坎肩未經取出捕頭令給以小洋銀兩角始准往取坎肩 
[遊金閣寺記]  
癸巳之秋余旣客日本京都學友振甫秦君來言金閣寺爲古名跡約共往探而屢以事未果一日晨起宿雨初收天清雲歛遊興忽發遂命車欵秦君扉倩爲導師先謁天滿宫祠古名臣管原道眞規模宏敞倍於東京長揖登堂旌旗輿葢陳設儼然遺像則簾　沉濟不可得瞻庭院植梅無算以管公生平所愛故耳自後門出西北行數百步爲平野神社亦名祠也内栽櫻甚夥蓋菅祠以梅著而斯則以樱稱焉櫻皆標名有曰楊貴妃者太眞芳名千載之下猶爲異邦人借而附之艶品勝李林甫輩多矣冉行半里許北山當前陟坂路頗陡役一處榜曰車止乃捨車徒步砂石犖确妨足山田晚稻彌望青葱農夫婦子作苦其間烟霞中動人稼穡艱難意也入山漸深空翠染衣細流曲折依岩脚而下其聲潺潺旣而修竹成林長松夾道中通一徑列雙石燈是爲金閣寺署門曰鹿苑下註曰通稱金閣始知其正名先是秦君識監寺林氏敬關問之己他往其徒遣小童指引啓側門入因山爲園奇石怪樹蟠鬱嵯岈皆題佳名而實不類方塘如鑑浮萍滿中時見朱魚唼喋大者盈尺有閣三層俯瞰池上卽所謂金閣者歷年久金書剥落下層　釋迦故將軍足利義滿像居其右端笏正坐面肥無髯中上兩層扶梯極狹登陟不易地亦不寛塑二三梵像頂板繪四天王傳爲名筆又有小松帝御書榜額俱糢糊不辦按外史稱義滿昏眊倦勤般樂怠傲竭財力以造此閣其初非善政盛事可知而此邦人士爭相保固歲有修葺俾一代之名跡不廢至今亦足見其風雅好古之深矣更攀山坡看足利氏舊茶室及所愛玩之石燈水鉢等物一松偃蹇作舟形係出人工無足異者復詣方丈觀所蓄書畫古器亦有義滿像僧服趺跏緣其末年嘗皈佛云遊畢飯田佐枝二師邀憇廊下烹茗作供出素箑索書揮數詩應之竊思此地園亭多因山而搆林盱天然不假點綴布置故易成而見好設使就平地以起之則亦難矣至東國豪雄晚節末路往往削髮披緇或託於遊戲三昧或藉欲懺悔罪愆不獨足利氏爲然求其眞善知識果叅上乘者恐亦罕有余詩云園是因山易人惟證道難意喻此也坐久思去興辭出山道旁見攤蓆曝青葉者初以爲茶詢之蓋靛種耳遂謝秦君覓車遵原路歸時光緒十有九年八月二十三日也[  長白桂林竹君]  
[上海北巿絲業會舘籌賑公所施少欽經收順直山東河南山西賑捐六月初九至十一日第三千六百十二三四次清單]  
初九日懺願由萬成莊來洋三十元海寗陸肇毅十元杭城黄鏡緣求兒病全愈十元求寡過齊一元湯州梁汪氏爲媳遺腹求保平安五元北庫恊茂公典同人四元江西饒州府署琴夢盦求保家中生産平安四元徐毅仲爲祖母病求速愈四元徐敬叔爲祖母求病速愈二元南豐縣署胡絢臣四元乍川愼餘蛟川朱忠動完願二元紹興會署陶介菴潘逹道二元松江沈少亷二元夏門陸氏病愈完願二元漢口均安和廣東求平安子二元江右同善堂募楊薇翁恭儉書屋劉瑞記三戸各一元朱婺源堂日本洋二元五角楊鑑軒一元陳雲卿五角黄鴻光爛板洋一元細靈女史洋二角○盤記來四合公錢廿千文祈消災四千文求免禍三千文吳楚發汪仙方蔡少猷三戸各一千文共六戸合規元十九兩九錢五分九厘常德泰記常平銀十兩合規元十兩零七錢一分三厘○泰州吉少堂錢六百文又募陳禮泉洋一元吳新甫黄子明夏三戒堂周幹臣四戸各錢五百文劉均浦劉沐卿徐崇本三戸各三百文周蓉鏡陳榮齋王金生蕭一山葉茂卿吳祝三彭敬申黄海平　來朋九戸各二百文徐子綬一百文共十九戸合洋六元○初十日無名氏求保父病速愈規元一千兩杮葉山房主人爲九思居士病瘧藝語續助求平安速愈由惠泰莊來洋三百元漢口方采章綢莊代募洋三十元金華恊鎭署蕭有梧爲生母董氏求病愈産安三十元貽硯堂規元廿兩零二錢蘇城眞州未遂子募白下朱筱　洋廿元王店糧署舒震初爲兒家興病求愈十元蘇州陳海初求内子病速愈十元丹徒張俊元同弟求慈病速愈十元泰州榮泰莊同人十元清和和記十元清和受記十元又募至德堂一元虞西守　居士五元九江心綿力薄子求兒病愈五元招商漢局蔣賓言募潘筠甫五元硤石厘局蘭雪堂四元袁浦人二元二戸合六元内銅洋一元青村港廣源典不書名洋二元姚伯欣一元蕪湖全　治銅洋六元○蘇城華天益王半痴同募五月下旬桶捐錢二百十二文婁四記三百文汪二房四百文汪壽記洋二元○十一日浙省西湖寓客由日昇昌來洋二百元又盡心氏廿元杭州學使署中陳壽椿堂由日昇昌來一百元青陽匯厘局力棉氏爲巳及兒病求痊廿元禾中無名氏二戸各十元蔡衣點沈杏溪由無錫唐時長寄來各十元又吳洪江二元無錫錢祖勤十元無名氏代母求愈手疾六元無錫瑞豐紙店募無名氏保小兒平安十元萱茂山房十元維揚華蓋卿雲室求病速愈錢十千文合洋九元錢一百文錫金漆業　所捐中餘資移助洋八元常州源源莊不書名嘉記七元東台恒順典趙國銘五元楊福菴求身體平安四元又求合家平安二元李翼堂二元嘉善有願未償子合家無病移醫費酬願二元沈逋梅二元東海無名氏銅洋十六元無名氏銅洋五元○江笛甫兄交來兩淮運憲江募悟陽道人洋五十元壽雲莊三十元思訓堂吕香室澹吾慮齋求放心齋棣花吟舘師意齋六戸各　元衆善堂十六元拙訥齋十二元書帶草堂其順堂汲古閣讓德堂愼餘堂存德堂夢花吟舘攀桂主人簪花書屋積厚軒同福堂十一戸各十元詠絮吟社八元福壽堂百花花生之舘笛香吟舘都慶堂崇厚堂述本堂愼德堂渠川堂願學　屋姚九戸各六元公慶堂擎　堂六元有致度齊芷香居士桑柘山莊西龍山樵不書名不書名張無名氏七戸各五元茂萱堂信天翁惜隂居士定遠方氏獨山莫氏居仁堂大蜀山樵子厚記自安堂貽德堂天錫堂福記無名氏聚記十四戸各四元孫保安二元紫薇山舘一元共五十五戸合洋五百元○無錫輔仁寄來顧守愚先生募過公和洋二元程恒足毛順林畢范氏吳濟和畢建東畢植卿畢潄石保滋典無名氏楊承德楊敬德楊惠棠范雲閣方起淵方策倪恒德十六戸各一元方鄒氏畢氏一元程國棟國柱一元陳廣　陳英甫各五角不書名無名氏各錢四百文陳錫芳華旭明華李氏李龔氏豐德泰胡公盛程恒豐陸公興八戸各三百六十文沈大責程無名無名氏三戸各三百文尤裕昌二百入十文華梅生二百六十文梁國二百四十文張華氏陳陶氏陳過氏過春和過乾豐陳黻庭陳贊庭尤信昌新盛九戸各一百文高竹君一百八十文陳仁和華鳳岐各一百四十文張蘭泉陳義潤丁龍官錢曹氏華嚴氏徐裕昌吳同春鄧聚德過顯方費榮庭華錦山華和官華富生華全來孫福培十五戸各一百廿文不書名惠祥宫馬永明陳萬和四戸各一百文共六十八戸合洋廿九元四角錢七百七十文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
