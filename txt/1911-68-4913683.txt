# 1911 - 68 - 4913683

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　監國攝政王鈐章二月十四日内閣奉 
　　上諭恭親王溥偉奏假期届滿病仍未痊懇請賞假並派員署理要差一摺溥偉著賞假一個月所有差使毋庸派員署理欽此軍機大臣署名奕劻毓朗假那桐徐世昌 
論說 
[論國民宜負救亡之責任（轉錄）]  
　　殷憂所以啟聖多難所以興邦。易曰其亡其亡。繫于苞桑惟知亡然後可圖存矣。吾國比年來一種悲觀論。瀰漫社會之中。其稍有知覺之士。日惟相對欷歔。謂中國必亡。夫以現在昏庸之人物。當現在洶涌之潮流。安得不令人意喪氣盡。雖然。旣巳託生爲此國之人。於其國將亡也。寗得僅以之供憑弔感歎之資料。如詞章家之歌詠前代古蹟。如歷史家之叙述他國陳跡乎。凡有血氣者。其必不忍不謀所以拯救之也明矣。而彼以悲觀論爲口頭禪之輩。必曰吾豈不願謀所以救之。顧吾確巳見乎中國今日之亡。非人力所得而救也。嘻甚矣其悖也。凡自然界之現象。其存在也。全恃他力。故其成毁。非本身。所能自主也。社會界之現象。其存在也。全恃自力。故其存毁。實本身所能自主也。國家者社會界現象之一也。故國家云亡。苟非其組成國家之分子。自樂取亡。則他人决無能亡之者。吾輩以爲吾國今日誠極艱險。而豈知。各國情事雖異。要之莫不各有其艱險者存。我之視彼。猶彼之視我。吾嘗以今日中國事勢。與美國獨立前後相較。與法國革命前後相較與德國統一前後相較與日本維新前後相較惟見彼之艱險。倍蓰於我而。巳夫法國當革命前後。財政紊亂之極。而繼以屠戮恐怖。舉四鄰强國。咸起與爲難。此等現象。我無有也。美國本爲人藩屬。奮微力以抗上國。旣脫覇勒。而聨邦各自爲。計中央政府。不名一錢。此等現象。我無有也。德國本以多數孱國。介於列强之間。冒大險費無限經營。始能自立。加以敵國之。報復。時時可畏。此等現象。我無有也。日本承數百年幕府。專制之威。竭全力僅能勝之。而藩國猶存。王室守府。此等現象。我無有也。夫以我國歷史憑藉之深厚國中秩序之恭順。政令施行之便易。而猶不能以自振。而日日憂亡。使吾輩處他國之所遭。又將若何。今吾國凡百不足病。所病者在政府不得其人耳。而政府固非有深根固蒂不可拔者也。又非能强有力而敢於明目張胆。以與舉國之輿情。爲難者也。然則其能爲國家進步之障者幾何。大抵國家之大患。莫患乎國中有一特别之階級。與多數人之利害不相容。而此階級者。智力較優秀。結合至鞏固。人民有所論列。彼則相從而挫之。則多數輿論之政治。决難遽行。而國運之進步。常爲所阻。我國無此種特别階級。此即我國民振興最易成功之一大原因。也我國君主國體之精神。本與歐洲中世以降之君主國。大有所異。在彼則以國家爲君主之私産。在我則以君主爲國家之公人。故所欲與聚。所惡勿施。天聽民聽。天視民視。經訓中類如此者不可枚舉。此中國相傅之天經地義。歷久而彌光者也。而翳乎其間者。不過以職務爲傅舍之官吏。官吏非人民以外之一圑體也。其未進也。不過一平民。其旣退也。亦不過一平民。故目前之利害。雖或與一般人民小有矛盾。而永久之利害。終必與一國人民相同一致。夫舉國人民。利害略相一致。此實吾國固有之特質。而在十年前東西諸國。無一能幾者也。是故以官吏而出死力妨害人民之振興者。爲我國事理上所不能有。即有之而脆薄巳甚。其勢蓋難以繼續也。（未完） 
要件 
[北京同志會布告全國同胞書（續）]  
　　第二請証諸條約之文義也。查伊犁條約第十條。有俄國照舊約。在伊犁塔爾巴哈台喀什噶爾庫倫設立領事之外。亦準在肅州（卽嘉峪關）及吐魯番两城設領事。其餘如科布多烏里雅蘇台哈密烏鑤木齊古城五處。俟商務興旺。始由两國陸續商議添設之文。第十二條。有俄國人民。準在中國蒙古地方貿易。照舊不納稅。其蒙古各處。及各盟設官與未設官之處。均准貿易。亦照舊不納稅。并准俄民在伊犂塔爾巴哈台喀什噶爾烏魯木齊。及關外之天山南北两路各城貿易。暫不納稅。俟將來商務興旺。由两國議定稅則。即將免稅之例廢棄之文。第十五條。有此約所載通商各條。及所附陸路通商章程。自換約之日起。於十年後。可以商議酌攺之文。曰陸續添設。則非同時之要件。而順序之緩圖也。曰商議則非片面之主張。而雙方之合意也。曰議定。曰廢棄。則免稅非永久利益。我國固有徵稅主權也。曰十年後曰商議酌攺。則條約非永久性質。我國固有攺約時期也。依國際法。條約者。國家與國家相交際。文字與文字相結合而成。而尤以文字爲証據。彼此有遵守之義務者也。此就條約之文義上研究之。又足爲俄人不法行爲之一證也。 
　　第三請証諸條約之時效也。俄人要求設立領事者凡九處。如廓里札張 
 
 
 

Page 4

 
 
家口非約文中所保留。如科布多烏里雅蘇台哈密烏魯木齊古城。俟商務興旺。始議陸續添設者無論矣。至於塔爾巴哈台喀什噶爾庫倫三處。巳爲咸豐十年所訂中俄續約第六欵内所允許。不過於此次約文中。再爲申明者也。光緒七年距咸豐十年。歷二十餘年矣今距光緒七年。又三十餘年矣。彼久取得其權利。而未之實行。且商務之不發達。人口之不繁殖。亦實無行其權利之必要。即今日亦猶是也。夫其巳得之權利。旣巳盤據保留至五十年或三十年之久。在理及。勢均不可以實行。豈非當然不必繼續之明証乎。依國際法條約。有以片意消滅者。一曰預定。預定者。謂條約定有限期限期巳滿。一國欲繼續。一國不欲繼續。也我國苟鑒於利權損失之過鉅。而堅持不欲繼續前約。固國際公法之所許也。此就條約之時效上研究之。又足爲俄人不法行爲之一證也。 
　　觀於以上各理由。俄人舉動。之爲。不法行爲所謂司馬昭之心。路人皆見矣。而交談未久。遽以兵力脅我。則更違反國際法之尤者也。夫戰爭固國際上最終之手叚也。然其適用此手段之時。必於其無法可以解决之問題也。必於其關係一國重要之問題也。必於其牽連而爲國際團體之重要問題也。必於其問題。今日不以戰爭手段解决。則醖釀旣久。將至惹起極大極可恐怖之戰爭。故不若犧牲現在。以博將來人類之幸福。此今日國際中萬不得巳。而用戰爭手叚之前提也。試問中俄此次之交涉。果如以上諸問題。有用戰爭手叚之必要否耶。嗚呼何俄人之陰險狡詐。敢於冒犯不韙若是耶。固我外務當局者之畏葸無能。毋亦我國民放棄責任。不知以强國之圑結力。恊爭以盾其後之有以啓之耶。 
　　且夫國際法者。乃保全世界生存之條件。欲維持和平。無論何等之國。皆得共享此權利。不以種族宗敎分。亦不以貧富强弱分也。我國旣加人於國際圑體矣。自可根據國際團體之法律。與强俄折衝於樽俎之間。不必以兵力單弱爲慮也。我外務當局者。苟早見及此。不獨此次迫脅之不足畏。即前此霍爾果斯河西之地。可以不割九百萬盧布之佔領費。可以不償矣。然而先進各國。對於政府外交之不可恃者。往往以國民之外交補救之。諸君子倘不以僕等之言爲狂。懇即聨電政府力爭。務於本年攺訂商約之期。收回權利。毋稍退讓。坐失事機時乎時乎。往者不可諫。來者猶可追。邈邈河山。非復金甌之本色。茫茫宙合。豈無鐵血之男兒。臨楮皇悚。 
不盡欲言。 
專電 
[電一（北京）]  
　　樞電粤督法人擅測高州應妥籌禁阻毋釀意外 
[電二北京]  
　　吉撫電奏防疫需欵奉旨准在錫督息借銀行二百萬内提撥此係特别追加應核實報銷不得藉口防疫濫用致壞預算 
[電三北京]  
　　旨派李家駒撰擬講義進呈 
[電四（北京）]  
　　學部請定廷試游學生日期奉硃筆圈定四月十五日 
[電五北京]  
　　今日有旨著宋小濂署黑龍江民政使 
[電六北京]  
　　樞電各省督撫現在庶政繁難督撫司道須和衷辦事毋蹈趙淵之轍 
[電七北京]  
　　度支部查覆大清銀行弊多欵短奉旨張允言著交部議處 
[電八（北京）]  
　　川督趙爾巽到京定十六日請安 
緊要新聞一 
[俄國半官報鼓吹開戰]  
　　字林報載十三日倫敦電云俄國洛伏佛萊姆雅報載稱今與中國續商一切實屬無濟於事務須致以愛的美敦書云 
　　文匯報十三日柏林電云倫敦哇勃碩扶報載有聖彼德堡消息謂中俄爭端因中國拒絶俄國關於領事問題之要求故巳有危險之變動但此種消息迄今尙無根據 
[滿蒙危機日迫一日矣]  
　　日人侵略南滿之宗 
 
 

Page 5

 
 
旨其起源以商戰爲主以兵戰爲輔近見我國對於南滿之軍政毫無防備遂一變而爲兵戰商戰兼營並進主義近來屢次藉口南滿胡匪猖獗火車停運防營不敷調度以致搶刦之案層見疊出該國增兵前來實爲保護商業防守鐵路起見我國大吏此時專意防疫未暇顧此現日兵陸續增置約有五師圑之多竊恐將來胡匪肇釁外人乘隙其禍較疫爲更甚耳 
　　東督現接東邊鴨綠江一帶及洮南蒙界各官員電告謂日俄近日大行進兵盤踞境内并在就近之處肆行測量人心驚擾請速與各領事交涉 
　　駐黑俄領事近來異常忙碌時見其函電交馳惟關防極嚴密探大旨不外俄人在蒙古及滿洲各地之舉動故日前照會各華官藉防疫爲名請暫行停辦無關緊要之各項交涉云 
　　俄人現在齊都一帶派人四出招募蒙人充當兵丁有應募者每名先付羗洋三百元但旣充兵必須剪髮易服聞現巳招有一百四十名 
　　俄國阿穆爾省總督親至傅家甸遊觀藉覘疫情隨行者甚衆防疫局伍醫生連得亦與同行在該處約留两鐘之久遊畢深贊此次辦理防疫之善惟不知俄督此行果祇爲防疫來否 
　　俄商柯樂德前在蒙古採挖金礦每年獲利二三百萬現又在外蒙古勘出有金砂地段數處巳稟准庫倫大臣定於中歷四月開採嗚呼蒙古尙我有耶 
[外部祇知勸民勿滋事耳北京]  
　　軍機大臣昨有電寄滇督李仲帥謂英占片馬一事外部巳與英使開議將次和平解决惟滇省人民恐有滋閙情事務希早行彈壓以免起釁而重邦交 
　　據滇京官言滇省人民生活程度自禁烟後困難巳達極點入境之銀每年約少二千萬以上鹽價至昂貧民大半終歲淡食深可憫歎惟地宜蠶桑極力提倡將來可望發達礦産至饒惜採鍊不得法運轉亦不便實爲一大阻力所以鐵道不可不亟修然欵旣難籌借外債又多阻碍則惟有束手待斃而巳滇人性情委靡不振大抵不外愚惰二字此固鴉片烟之爲患而亦由交通不便所見過小故無競爭思想云嗚呼滇省財力如此艱困邊民程度又如此卑下值茲强鄰壓境之時奈之何哉而政府猶防其滋事寃矣 
[外務部如大夢初覺北京]  
　　外務部前日密電東督錫清帥内開近聞日人有在長春城内謀設督都府派出所之說並在吉江以及蒙古各地調查又雇有華人王姓張姓者數名分道而馳測繪軍用要地當巳照會日使轉飭禁阻深恐各屬仍有外人假游歷爲名私行調查測繪等事殊於國防大有關碍卽希飭屬嚴查嗣後遇有上項情事如係外人立卽禁阻照請該領事辦理如係華人即行嚴懲切勿大意 
[政務處尙知有邊務耶北京]  
　　川督與邊務大臣會籌邊務開辦章程一摺係於光緒三十四年七月間具奏政務處久置不覆川督等屢次電催亦置不理現經專摺奏催始於本月初六日覆奏略云原奏約分四端一劃清界限一增設官屬一寛籌經費一恊濟兵餉臣等當以開邊不易籌欵尤艱不敢不審愼從事且原奏尙有未能詳盡之處非與該督等重復函商恐不足以臻周妥茲據該督等原奏及其聲復各節詳加覈議各該地方蠻民旣巳誠心向化覈計常年經費現巳攺流地方歲收糧稅銀七萬餘两尙可按年酌增川省所籌油糖捐欵約可收銀四十餘萬两供支邊用足爲基礎兵食一項關外雖不産米而年來種植攺良青稞之外他種糧食可望豐收但得川省恊濟一两年张無虞不繼自應設官分治以資撫馭查原奏稱擬攺巴塘爲巴安府打箭鑪爲康定府裡塘爲裡化廳三壩爲三壩廳鹽井爲鹽井縣中渡爲河口縣鄉城爲定鄉縣稻壩爲稻成縣設分巡兼兵備道一員曰鑪安道駐紥巴安府統轄新設各府廳縣並加按察使銜兼理刑名以裡化一廳河口稻成二縣隸康定府以三壩一廳鹽井定鄉二縣隷巴安府貢噶嶺設縣丞一員隸於稻成縣裡化廳設同知一員三壩廳設通判一員以上各缺悉由邊務大臣奏請由外補用惟康定府會同四川總督遴員請補等語應請准如所奏惟打箭鑪爲古康地旣攺打箭鑪廳爲康定府而道缺仍稱鑪安殊嫌未協應定名爲康安分巡兼兵備道加提法使銜至所稱畫清界限一節打箭鑪廳爲川藏樞紐出關烏拉調用土司部落如權限不屬則呼應不靈擬將打箭鑪以外屬地畫歸邊務大臣管轄雖邊務大臣與内地 
 
 

Page 6

 
 
省制不同而四川總督旣有鞭長莫及之虞則以軍府之規任地方之責創始經營自可從宜辦理他如明正霍爾五家道塢冷磧各蠻部地方次第開化並應責成該大臣妥愼經畫逐漸施行其請另撥經費一節現在試辦全國預算積虧甚鉅無可挹注究竟該處邊務經費每年兵餉官俸與製造軍裝轉運脚費等項需用若干除去收入糧稅油糖各捐不敷細數應由該大臣通盤籌畫編製預算專案咨送度支部彚核辦理不得空言指撥以期實濟 
[西報紀北方疫狀]  
　　字林報載同日倫敦電云據聖彼德堡消息寛城子醫院之中國醫生十九人巳有十八人患疫而死今擬將該醫院燒燬云 
　　據北方某西報載稱烟臺之有疫說者謂係由大連傅來而大連亦以烟臺爲有疫口岸凡有該口開去之船均須清疫七日近有日船載苦力一批由大連駛抵烟臺雖經醫生驗看而烟臺亦不准其登岸故两處來往之航務似巳暫行停止據煙臺報載該處每日仍有數人患疫斃命自患疫以來死者共八百八十人 
[京師近事]  
　　度支部變更官制輾轉多時迄無定議刻聞澤公巳將内容籌畫妥洽尙侍攺爲正副大臣原有之十一司攺爲五廳丞參裁撤統計裁撤司員約四百人左右 
　　江卾各督所派參預外官制之起草員均巳到京聞政務處定於十二日開議先期飭令各該員將各督之意見繕具說帖以便公同討論 
　　郵傅部自奏設清理欵項處以後調齊鐵路局逐年細册分别鈎稽李伯行侍郎尤爲認眞不容絲毫含混日來經李侍郎一再澈查巳得一項三百萬無著之欵問之於梁梁亦無詞置答惟一味支吾搪塞李侍郎擬俟清查完竣後即以此欵爲舞弊証據故梁士詒異常恐慌大約將來未必能輕輕了結云 
　　廣州將軍增祺到京以來無日不與順天府丁大京兆盤桓以表面觀似因在粤同寅之故其實增祺别有所圖增因丁由廣東鹽運使被袁樹勛所劾開缺來京竟越級而升京兆甚服其手腕之靈活運動之敏妙現擬借丁之力以謀川卾两督缺云 
　　第二十鎭統制陳京卿宦辭職簡放張紹曾以繼其後巳誌前報聞張方在預備出京赴奉接辦鎭務忽遭祖父之喪暫時碍難至任而陳宦遄行在卽昨巳由錫督會商陸軍部委第四十協潘統領權攝其事現正在辦理交卸 
　　吏部自王憲章案發現後舞弊稍息詎今因裁撤在邇堂官亦無心整頓故近日故態復萌現聞吏部出賣一種勞績州縣與前年售賣難廕事無異如有人肯出銀五百两卽可得領印文執照並有某金店爲媒介云 
　　京師麻雀最旺之銷塲向以各部堂司稱首據農工商部人云管理實業學堂之某司官從正月迄今共輸去九萬餘元同賭者尙有一二權貴刻正爲之設法彌補虧累不知能過去否 
[時評]  
　　其一 
　　中俄交涉。俄人新發明一種哀的美敦式之照會。於是英法日本。羣起豔羨。以爲强硬之態度。最適用於中國之交際者也。而今葡國之於澳門。亦且行使此等手叚矣。 
　　内而政府。外而疆臣。但知牢守遇事退讓。戒民暴動之宗旨。以爲我既如此講理。外人必不再加摧殘。而萬事可以和平了結矣。不知我欲和平。他人偏不許我和平。今粤督又飭營縣。勸戒人民切勿暴動。靜候官辦。夫澳界之事。粤人靜候官辦。二年於茲矣。然而官辦之効果何如。惟見他人時時對我暴動耳。和平云乎哉。 
　　其二 
　　川藏何地。籌邊何事而政務處議覆之摺。延至三十餘月。經川督與邊務大臣之奏催。始草草覆奏。此亦可見政府諸公辦事之荒唐矣。 
　　或曰。此不可爲政府咎。不見議覆摺中。非謂邊務重要。不得不審愼從事。必待往復函商而始定議乎。 
　　記者曰。政府果使函商。川督何必奏催。此種掩飾之詞。其不足憑信無論矣。卽使所言而信。而一往返須歷一千日。川藏縱屬窵遠。或者遞信之人。亦如政府諸公之筋力。故不得不遲遲我行耶。 
　　且我尤有慮者身入樞府之人。其年多在半百以外。設一事之審愼。必經三十餘月。則終其身不過能辦五六件事耳無怪我國之百廢不舉矣。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[贛省女學被毁大會記江西]  
　　贛垣女子公學遷校百花洲彭剛直公祠内被水師營叅將周雲亭縱兵毁閙一事業經呈院尙無切實辦法復經該校遍布傅單邀請各公團員紳及學界諸君於初六日到百花洲沈文肅公詞内開特别大會共籌維持方法日到會者七百餘人分别男女坐位午後一時開會（一）學會梁君報告本校租賃彭公祠緣由及此次叅將周雲亭縱兵毁學盤踞不退兇狀又宣布本校曾請敎育總會轉呈撫憲仍無着落應請到會諸公各陳意見妥商對付（二）蔡君公時宣布女學開辦三年歷來困苦情形及現在移校節費之原因（三）態君亞伯演說女學尙在萌芽時代周參將擅敢縱兵摧殘務須分文電達部及該管官長治以應得之咎以維女學措詞頗爲激烈一時贊成者鼓掌如雷（四）某君演說此次開會專籌對待周雲亭縱兵毁學辦法鄙意有二甲公請官長參革周弁武職將其歷來包庇娼賭資費查抄充公另辦女學乙如果官長不聽亦用野蠻手叚約衆弔打以爲報復語氣似近激烈然公憤所在亦多贊成（五）文君景清演說官長核辦此案公文往返必須時日亟宜先籌開學方法（六）本校發起人龍君鍾洢演說維持女學之困苦及本年預算尙需經費六百元條陳籌欵開學方法甚詳不及備載復以本校開辦巳逾五學期其間可以舉行畢業之女生甚多此次學校雖毁仍須妥議早日開學以免曠課一面再向該營交涉嗣因主張仍在彭剛直公祠内開學者居多經衆决定由敎育總會會長賀爾翊用電話逕達王提學轉電巡警道陸觀察派委總務科長黄綬行政科長汪念祖會同到會諭派警長會同陸軍警察營憲兵同赴彭公祠内將盤踞兵丁設法驅出以便開學 
　　贛撫馮汝騤自聞女子公學被毁後以彭公祠旣與城自治公所調查公産案内交涉未楚不能遷怒女學周叅將殊屬非是又因女學開會恐釀大事特飭片請長江吳城水師營參將周雲亭赴院詢問滋毁女學緣由歷一時之久聞周參將自知情虚願讓彭公祠房屋以便女生上課其最後結果尙待續探 
[審查洋商道契收稅案之結果南京]  
　　江蘇諮議局法律審查會審查督院劄復洋商道契一律收稅案業於二月十二日報告云查此案前經本局據美約第十二欵及寗屬稅契章程第六條迭次呈請設法力爭以挽回數十年放棄之權利茲奉劄復據上海道及交涉司詳議擬請仍照原章辦理等因查劄内所敍道詳齗齗辨論而於本局所指年租不涉契稅一節約章免稅條文並無契稅一節均未有以難之况旣稱租地本有專章又稱章程原案匪亂毁失自相矛盾尤不足辨所引光緒廿九年新約第十七欵誠頗授彼以口實然亦豈能據爲美約第十二欵作廢之證惟司詳從租字著想雖亦曲圓其說而確係含有主權問題際此外交棘手不得不愼之又愼就事理而論約章存在一日卽固有之權利必望有據約爭回之一日原詳所謂道契納稅雖非必不可爭實亦不易辦到是於鄭重外交之中早存留以有待之意本局前議自可從緩但查此案係由瑞升撫院交議整頓稅契案發生緣道契無稅其於整頓稅契之阻礙極大故欲爲正本清源之計今旣暫難辦到而稅契仍須整頓不得不將阻碍之處另行設法急予袪除力圖補救擬具辦法三條如左（一）未稅之産不准報轉道契也查民間賣買必以執業田單與完稅印契两者並交方爲完全地産獨報轉道契但憑單而不必騐契以致地販漏稅取巧毫無忌憚應請嗣後報轉道契必須立契之人將得産時完稅印契隨同田單一併附交騐明否則不准轉契蓋得産未稅本尙無完全出租之權自當責令補稅方許出租即使偶有遠年祖傅印契遺失亦當責令補契補稅以杜藉詞漏稅（二）租界外實行停轉道契也此事亦係數十年放棄之權利頗費交涉但洋商租地旣不收稅豈可更漫無限制損礙國課自應據理爭持以保土地主權（三）迅撤上海會丈局也前經本局議决呈請嗣後上海寶山两縣遇有洋商租地應責令該地主及地保先行報明自治機關必經該縣自治委員之勘丈再經參事會之審查議事會之决議方准給契其縣自治未成立以前寶邑暫應報由清丈田地局勘丈上邑暫應報由城自治公所勘丈其舊有之會丈局巳成弊窟自應迅予撤銷藉收攺絃更張之效應請督撫院札飭道縣從速實行以上三條係爲補救稅契一案起見且爲本案數十年放棄之權利日後逐漸收回張本是否候公决 
[度部議准東省防疫捐奉天]  
　　正月初八日東督錫良電奏東三省疫重地廣用欵浩大請援照江皖仿辦振捐并向大清及交通两銀行息借銀两日後歸江皖新捐展期勸辦以資歸欵等語當奉旨著該部議奏現悉此事巳經度支部議准略云籌辦江皖振務大臣盛宣懷前奏江皖災重擬請設立籌振公所並附奏開辦江皖籌振新捐請將各省新舊賑捐暫行停止俟此次江皖災振過後再行續辦等因均經 
 
 

Page 11

 
 
奉旨允准現東三省疫症蔓延洵屬非常危險與各省尋常偏災情形不同所需用欵尤極浩繁自不能不設法籌濟旣據該督奏請歸人江皖振捐案内展期勸辦清償借欵應准照辦其所請先向各銀行息借銀两一節銀行係營業性質應如何認息借欵之處即由該督自行商辦以資應用正月二十三日奉旨依議該部巳抄旨咨行錫督遵照矣 
分類新聞政界 
[電詢滿漢訴訟案件逮捕辦法武昌]  
　　提法司梅司使刻據試署沙市商埠地方檢察廳長李令宗澂禀稱滿漢訴訟案件尙未奉到辦理章程遇有應勘騐者或由檢察官逕往相騐抑會同滿城該管官相騐其他無主名之犯及現行犯司法警察能否入城逮捕請查核示遵等情梅法使當查光緒三十三年十二月内修訂法律大臣奏准滿漢通行刑律摺單案語内聲明舊例檢騐屍傷不以實第四第九两條例文係民案相騐分别旗民之例現在新政官制各級審判廳均設有檢察官相騐乃其專責與從前情形不同此两條均應删除等語是旂人命案均應由檢察官前往相騐無庸再行會同旗員業經批飭遵照辦理惟無主名之犯及現行犯能否由司法警察逕入滿城逮捕尙無規定明文未便擅自定擬昨特詳請督院電詢法部核復以憑飭遵 
[張督對於分路清鄉之政見廣東]  
　　粤省司道會詳分路清鄉辦法當奉張督批云據詳及摺表均悉粤省盜匪披猖民生塗炭論治本之道自當以興養立敎爲要圖第勝殘去殺善人尙待百年當此羣盜如毛若不亟議治標何足以遏亂萌而安良善該司司現擬大舉清鄉章程七則詳明切實均可照行其中尤以清查匪名偵探匪窩爲入手扼要辦法講求緝捕一條申明勿徒以勒交懸賞塞責最爲切中清鄉之積弊嚴束兵役嚴懲匪徒两條均爲必應切實奉行之事應卽諄飭各該文武遵照定章認眞辦理務收清鄉之實效不可稍染清鄉之流弊本署部堂信賞必罰以待羣僚如果辦有成效匪戢民安定必優加奬勵倘或敷衍塞責日久無功甚或騷擾良民縱逸著匪有一於此亦必從嚴參辦决不姑寛廣州府屬候咨請水師提台督辦惠州府屬咨請陸路提台督辦以資督飭此外各屬並卽責成該管鎭道府廳州縣隨時督飭查察以輔本署部堂及司局耳目所不及總之治匪爲今日第一要事本署部堂注全力於此以課各文武之殿最各文武苟一念及小民罹匪害之情狀雖無本部堂之督責當亦愀然其不安務各激發天良引除暴安良爲巳任是爲至要劃分區域一節查羅定匪亂以羅鏡等處爲最東安西寗尙無大股匪巢似可两縣合派一員歸博河永四縣山嶺險阻水陸退遥原派一員誠恐鞭長莫及似可攺爲两員原擬表式現亦酌加修攺餘均如議辦理目下羅定旣派有清鄉專員則賀統帶原兼之清鄉緝捕一差自可無庸再兼以節經費此外各屬行營或隨營審案委員或原派清鄉委員應否量加裁併俾免紛歧重複並由該司局查明詳辦至潮州一屬本署部堂先經電飭趙鎭陳守督辦清鄉現擬章亦卽移行一體遵辦以期畫一此項清鄉經費未經列入本年預算應否在預備金内開支抑應另籌欵項移會藩司赶速指定的欵以應支銷並速由藩司專案詳覆候核明奏咨立案仰卽將章程分别更正刋印成帙分别移行各文武一體遵照 
[札飭禁止雜糧販運出口鎭江]  
　　蘇省大吏以各處米價飛漲民食維艱人心惶惶其故總因奸商私販出口所致前巳由江督通飭禁止並許拿獲之後以一半充賞惟所禁祗米一項若麥與稻及他色雜糧均不在禁仍爲一大漏巵昨又禀奉督院核准一體嚴行禁止並札發告示多張由鎭江府承太守轉飭各縣張貼曉諭 
軍界 
[贛省添練新軍之計畫江西]  
　　贛省馮中丞近因迭奉部電嚴催趕緊成立陸軍三標以資訓練惟籌欵募兵極稱艱難　商兵備處張道决議以巡防前路各營攺編三標並以德化門外銅元廠爲標部所需官長仍照防軍之舊張道季煜不甚贊成恐干部駁惟馮無力主是說業巳電部請示預備三月初間實行攺編矣 
[混成協馬隊開往襄陽湖北]  
　　湖北襄陽界連豫省民氣强暴素多刀匪卾省陸路提台向駐該處兵雖少而聲威足以懾人茲張虎臣提軍因兼統新軍攺駐省城襄郡匪類遂乘機蠭起提標兵單不能鎭壓是以張提軍商之瑞制軍飭派混成二十一協之馬隊第十一營前往駐紥俟七月間再派八鎭之馬隊一營馳往換防此後永以爲例每半年瓜代一次刻第十一營馬隊管帶王祥發巳於初九日率隊起程由度支公所撥銀二千元以作川資俾利遄行 
[北洋協統參觀卾軍武昌]  
　　北洋第六鎭十二協協統周香亭統領現經陸軍大臣派委來卾考查兵工及工程營隊之實施技術巳於前日抵卾謁見瑞督張提連日由八鎭正參謀官劉錫祺導閱工作各廠曁工程第八營聞周統領於該營陳列之工作器具如架橋築壘安設電話地雷各項材料之類極爲注意閱後並演述第六鎭工兵技術之淺薄云 
學務 
[敬節女學堂業巳開校湖北]  
　　卾省敬節幼女學校原定初一日開學因敎員楊張叚劉曹嚴李黄諸女士熱心敎育願盡義務增添學科推廣額數攺良規模力促進步而手工敎習張女士乃湘繡研究所之特出者將來女紅之發達可卜爲美術界大放異彩茲於初八日業巳開學攺名爲敬節高初两等幼女學校是日到堂學生計四十五名由體操敎習黄女士整隊舉行開學禮云 
[政事練習所學員依次傅補蘇州]  
　　蘇撫程中丞以本署政事練習所練習各員現在因事出所缺額尙多虚懸例應挨次傅補以符定章茲查有府經歷吳廷恒從九李宗漢縣丞連文瀚周元英程邦達巡檢劉春嶺知縣孫大鵬周雲霖等八員應行挨補等情巳傅諭各該員遵照來轅聽候騐看挨補矣 
實業 
[鹽捕營整頓商輪夾帶私鹽蘇州]  
　　浙西鹽捕總統洪道禀蘇撫云據後營管帶王丞元章呈稱鹽捕以勤巡爲功緝私以獲鹽爲據近來蘇屬七縣地方師船竭力梭巡各分棧銷數尙無短絀惟省城鹽棧以及江震官銷較帶推原其故多由商輪搭客水手時有帶鹽來蘇洒買情事 
 
 

Page 12

 
 
雖屢經密飭訪拿但以權力所限不能禁其根株近據棧商來稱上年新關查獲小輪私鹽數次繳公時均經優給鹽價此後半年之外新關未曾繳鹽省棧受輪私之浸銷爲害甚鉅懇請設法嚴查等語查蘇滬小輪行駛每日往返一次上海租界鹽價與蘇省懸殊搭客水手圖利挾私實所恒有緝私弁勇僅能岸上巡緝動輙揪扭叢毆若不嚴爲整頓將來引地敗壞不堪設想各公司行駛商輪向歸新關管理抵關應照章查騐如將私鹽嚴行搜查鹽務自有起色呈請轉詳檄飭蘇關道轉移稅司遵辦等情據此職道伏查小輪夾帶私鹽積弊甚深查緝尤難似此涓涓不塞流爲江河内巡銷數萬難起色自應懇請憲台轉飭蘇關道照會新關稅務司以後來蘇各商輪到關時嚴飭騐手逐細搜查毋得徇縱并禁止水手人等一概不准帶鹽如違者分别嚴懲以維鹺務 
[贛撫遴派道員調查蠶業江西]  
　　贛撫馮星岩中丞現以振興實業以蠶桑两事爲要務業經勸業道傅春官籌辦蠶業講習所通飭各屬選送女生人所練習以便畢業回籍推廣蠶業而闢利源惟蠶業最稱發達之地以浙杭爲最現派候補道王鵬九於二月初八日起行赴浙調查蠶業辦法以便回贛參仿辦法俾收實效 
[張督保護礦商之一班廣東]  
　　礦商譚德浦等以阻撓礦政事禀奉粤督批云開礦爲今日要政阻撓之人亟應嚴懲一二以儆其餘昨據該職商等具禀業經批縣會營保護並剴切示諭鄉民不得再行抗阻干咎在案現禀謂凌清臣等紏衆毁搶持械傷人似此逞兇横行阻撓礦政藐法巳極候卽飭行番禺縣派差並札統帶中路巡防隊第八九營施光廷酌帶兵勇刻日會同馳往該處認眞彈壓保護如有在塲滋事嚴拘重懲一面查拿控開主使之凌清臣等按名務獲訊擬禀辦毋稍延縱並候分别咨行查照仰即妥爲開辦 
[勸業道通飭購種桑秧河南]  
　　汴省勸業道前飭蠶桑總局播種桑秧七萬餘株刻下俱巳一律栽成日前由勸業道胡觀察諭令各屬購種以興蠶業每株定價僅取一分云 
雜記 
[饒州參將溺斃慘狀江西]  
　　江西饒州府營厚參戎堃現年六十七歲到任年餘一切尙屬嚴明軍民人等亦多悅服現因正月二十六日在饒雇定巴斗船一艘往潯賀九江鎭新年行至鄱陽湖黄金嘴地方突遇颶風舟子本不肯行厚參戎急欲到潯飭速開棹如若遲誤則就近送交都昌縣管押船夫無法祇得冒險前行不期中途把舵支持不住忽然翻覆是時厚參戎正在一燈横陳吸食鴉片因船小不得出艙與茶房詹某同遭溺斃惟船夫與同舟之出洋某生立身艙外未遭滅頂當時雇人急行打撈即獲屍身裝運回饒於二十八日抵岸參期眷屬聞耗不勝痛悼備棺殯殮抬運入城暫停小關帝廟召集羽士鑼鼓喧嗔以爲超度云 
[稅捐科長被謗原因武昌]  
　　卾省度支公所稅捐科長舒令禮鑑向喜交遊應酬極大以致虧空私債數萬近有仇者密告於瑞制軍誣該科長私挪稅捐科公欵數萬償債瑞制軍以事關重大卽密飭藩司調取册卷詳細清查尙無虧空挪移等事昨經禀復銷案惟舒令以横被蜚語深不自安當即力請辭差馬藩巳温言婉留矣又聞調查稅捐科帳據時並查及會計俸餉两科出入欵項蓋稅捐爲收進機闢會計爲綜核出納機關俸餉爲支出機關三科原屬連枝有一科舞弊即不難對照發覺也 
[僧徒慘殺苦主近聞松江]  
　　松郡西外裡館驛殺人放火之三神廟住持僧開時至今未獲其斫斃之沈菊生巳騐明棺殮斫傷額角之學徒吳一水又因傷重請婁邑劉大令蒞驗十二日該徒因放血過多暈去二次致城内外謡傅巳斃惟被斫去髮辫之木匠傷勢尚輕不致有碍云 
[七濠江岸地陷紀異鎭江]  
　　鎭郡對岸七濠口一帶濱臨大江詎本月十二日上午十時該處東首江岸忽然下陷一時水勢奔騰擊沉民船二艘幸在白晝並未傷人計崩塌有十餘丈之長聞岸上有草房四家亦隨水冲去矣 
時乘 
[滇緬劃界小史（八）]  
　　薛使訂約後。任滿歸國。時值中日開釁。屢次失敗割地議和法俄德三國干預遼東半島强制日本將其地歸還中國。法人據以爲功遂指索我滇邊猛烏烏得两土司地總署王大臣。忽忘薛使前次訂約時有孟連江洪之全地或片土不得讓與别國之語。貿然允准甫經定約而英人即藉以爲詞照會總署。堅請於野人山地酌讓若干以補損失。總署飭龔使一再申辯。卒無效果。磋磨两年。訂定續約。將穆雷江北三角地一叚。永租英國。而薛使頻年辛苦索囘之權利存者微矣。 
　　按薛使議約時。英外部嘗以車里孟連曾經入貢緬甸。堅索两屬以相抵制。薛使以車里孟連。隷滇巳久。且滇屬東南覊縻之境。以車里孟連两土司。爲最大。近年新設鎭。邊直隷。廳撫理孟連。北境。計此一。廳两土司之。地可以支格英法暹羅三國窺伺而臨安普洱。思茅元江諸府。州有此外蔽。悉。可恃以無。虞儘力堅。持以全權仍歸中。國於約章訂明未經两。國豫先議定。中國必不將。孟連與江洪之全地或片土。讓與。别國。夫約章中之所謂别國者。即暗指。法國。而言總署僅知法使挾倭允退遼東之功。而忘薛使。與英訂明之約。不知英。法二國。在東方經。營屬土。有互相猜忌之意。存各不退讓之心。英見法得此新地。遂以有碍滇緬條約。爲詞。向總署詰問。總署自知理屈。乃遊移其詞。一則曰地屬寗洱。係中國自有之權。與中英前約所載之江洪土司無干。再則曰據薛使當年咨送之國。車里即江洪至。英經。一百一度而止。内有紅線。二道。載明江洪洋字。此爲江洪界限之明證。猛鳥鳥得。袁在一百一度以。外中間尙隔思茅各土司。與江洪何涉。當由龔使迭次遵照電示與英外部申　。不知英人心計甚遠。考核亦精。豈肯受人之愚弄者况界圖上畫紅綫二道處。乃江洪全城。非江洪。邊界。查車里即江洪。共有十二部。十二部中。有所謂法人稱猛虎猛尤。英人稱猛　　太者。口音不同。譯文互異。細核經緯部位。比較切譯聲音。猛鳥即猛尤猛虎猛　。鳥得。即　。太亦經英外部開呈節　由薛使咨送總署任案。總署。至此。無可遁飾。遂於二十三年正月彼此和商。於原訂條約。或增或攺。續訂條約。在北京互換。今試取其本文。與薛使初約互相比較。其損益又有不可同。年而語者矣。 
文苑 
[鼠疫謡]  
　　有鼠有鼠來自東。熟視無覩穿吾墉。草蛇灰線如有跡。頓敎。疑影生杯弓。一鼠播其毒。衆鼠揚其鋒。鄰鼠助爲。虐家鼠居爲功。鼠威。旣肆不可遏。燎原一炬天山紅輦轂風雲接三輔。關塞蕭條斷行旅。居民避疫如避兵朝廷防鼠如防虎。我聞德皇儲。來遊有意何趦趄乃知因鼠疫。客星載道廻軺車。我聞卾。羅斯羽盡獵獵歌將離。乃知因鼠疫。大勢躍躍欲登陴。爾鼠之妨。害國際有如此。大官彷徨觳觫　有泚。咄爾鼠子。胡不遄死。五島長爪九州尾。掇披蜻蜓投虎兕。生者購以劵。死者亦得半。窮民獻鼠如獻俘。或焚或磔日無算。有勝鼠者功異常。其功乃與戰。績相。頡頑。死於鼠者視。鼠敵。廓清海甸無鼠藏。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[鈕西蘭首相之政見]  
　　十三日倫敦電云鈕西蘭首相華特君近在西特萊某處赴宴曾於席間宣稱今日外國海軍日見發達英國欲維持能敵两國之海軍力勢有不能此固無庸爲諱吾人之目的欲將祖國鍜練成爲防禦自如之大國保全極廣之地方自治權惟各種問題如關於國防外交及外國條約萬國契約等事均擬呈交防務院或防務國會核議華特君並提議創立上下議院 
[日本試駛飛行器]  
　　十三日東京電云波爾特温之飛行器昨在大阪第一次飛行成績頗佳今擬在大阪續飛三次並赴東京飛行四次（以上譯字林報） 
[墨西哥戰耗近聞]  
　　十三日倫敦電云據阿里沙那之道格那斯電稱星期日墨西哥官軍與亂黨交戰於阿茄泊里塔有亂黨五百人從峽谷衝出爲官軍三百名擊退殺死三十五人當時觀戰者約數千人之衆初六日鈕約電云墨西哥亂事復行猖獗各處多有響應者聞彼等反對政府係因稅重不能擔負之故十三日柏林電云墨西哥政府巳頒行軍律以拒亂黨律頗和平該政府並稱不願美政府干預一切 
[美商游歷歐洲預誌]  
　　十三日柏林電云美國抱斯登商會擬邀集巨商多人赴歐游歷考查一切該商團於六七月間可抵德國 
[波斯新内閣成立]  
　　十四日倫敦電云據德墨蘭電稱波斯新内閣業巳成立首相及陸軍部大臣由西派達君一人兼充外務部大臣爲末泰沙姆塞爾丹君 
[澳洲海防條陳撮要]  
　　十四日倫敦電云據澳洲曼爾邦電稱海軍大將漢特森君呈遞澳洲防務條陳主張興造海軍艦隊一隊以二十二年完成共需經費二十三兆金磅每年需維持費一百二十二萬六千金磅共用人員一萬五千名該將並主張逐漸興辦船廠軍火實業以至海軍應需各品澳洲悉能自造而後巳 
[英皇加冕之豫備]  
　　初六日倫敦電云英皇宣諭擬在水晶宮大設加冕恩宴以饗孩童届時將備十萬孩童之巨宴云初九日倫敦電云英皇加冕之際聚集倫敦祝禮之軍隊爲數甚衆今巳簡吉青納將軍爲臨時統兵大臣所有軍隊悉歸指揮（以上譯文匯報） 
本埠新聞 
[雲南代表請寄片馬詳圖]  
　　雲南代表由滬致滇諮議局曁保界會電云滬國界調查會成立巳電蘇諮議局力爭需片馬詳圖急乞速寄天順祥轉此次交涉外部惡滇督强硬欲調動自行敷衍了結乞力挽東代表叩 
[尹克昌無乃枉費心機乎]  
　　尹克昌經上海縣收押後曾於審判廳未經開庭之先私自一再投函廳丞均被鄭廳丞擲出不理繼具正式訴訟遣司友王聨椿控告鎭江紙廠股東馬文卿臨訊不到業經審判廳批斥嗣又控上海縣不依法聽斷續請提案又被批斥不准詎尹仍不靜候滬道裁判訴於蘇省審判廳懇予提訊茲將審判廳弟四次批詞錄下據訴己悉此案迭據該革紳狀請提訊均經明白批示茲復據狀懇予提訊前來查閱狀内情詞均不適法且與情實不符特再爲該革紳詳晰批示俾勿以一知半解之理再行混凟查此案詳細情形以上海道所批該革紳呈詞最爲明白該革紳管押上海係由信義銀行自行電請度支部飭縣辦理而鎭江紙廠之案即因緣於信義銀行倒閉一案而生可見該革紳亦自然在押今該革紳置信義銀行案於不問徒於紙廠案力翻花樣用盡精力希圖由紙廠案之提訊遂免信義案之拘押用心太勞毋乃太拙且上海道批内明謂該革紳未將眞實証據及流水帳簿股票存根機價收條交出可見該革紳所謂封存上海之帳無此數項眞據在内上海道勒令該革紳交出眞實帳據而該革紳僅稱上海道勒限交帳抺去眞實二字是何居心若該革紳所交上海縣封存之帳果有如滬道所批之眞實者在内又何不具呈向滬道聲明請予提騐旣不聲明請騐反謂滬道以莫須有三字坐罪是該革紳自蹈莫須有之咎而反委咎於滬道此最易明瞭者也該革紳旣知調查事實應搜集證據而該革紳並未將眞實帳據交出則滬道云調查搜集未了果又何據而依限訊結該革紳旣謂滬道不應調查搜集又責滬道不予速爲訊結豈非自相矛盾至該狀内援據奏定章程第十條第十一條謂滬道在應行廻避之例查該章第十條第五項以曾爲前審官爲廻避條件今滬道並非前審官自無廻避之理又第十一條以有舊交或嫌怨爲廻避條件今滬道對於此案原被旣非舊交又無嫌怨更無請求廻避之理且該章程係專爲審判廳奏定現上海審判廳尙未成立該章程所載關於審判廳内部事項上海尙非適用之時該革紳何得混行援據以爲藉口地步又該革紳援據章程第八條請求電知大理院指定管轄權限查該條明謂管轄不明確者由管理之審判廳申請上級審判廳指定之尤爲審判廳内部無議而設者非訴訟人所得援據况管轄案件另有專章如該革紳所行控告並與管轄無關該革紳目不得以此請求且控告之訴以對於原審衙門呈請爲違法訴訟人不得對於上級官廳直行控告就該章程第五十八條第三次而論明之以依法律爲成立條件今該革紳直接與本廳控告卽爲不依法律本廳即無受理之必要蓋法律上設此控告之規定者意在減少上訴今如該革紳之所爲是因有控告之規定而該革紳上訴大背法律之眞相尤非朝廷設立審判廳之意旨且查法院編制法第二十七條第三項以按照法今爲管理條件則該革紳直接對於本廳行控告巳非法令所許得應不予准理該革紳以一知半解沾沾自喜 
 
 

Page 19

 
 
混瀆不休實屬無理取閙用特詳細批示將該狀不適法與不徐情實之點指示週知以遏刁狡所請提案之處仍照前批着不准行 
[川沙鄉民閙事餘聞]  
　　川沙鄉民反對籌辦地方自治各紳董拆屋閙事業巳平靜茲悉川沙在滬避難各紳董昨又回川面謁松江府戚太守禀請責成川沙廳成司馬立將禍魁查拿嚴辦並請南匯縣賴大令來川會商善後事宜及如何處置之方法現在南自江家路口起北至蔡家路止皆有飛划營兵分駐居民安謐惟議員敎員學生及鄉董人等因無容身之所仍舊四散而肇事之愚婦丁費氏等亦巳雇舟滿載遠颺南匯唐墓橋區附和閙事之各鄉民亦大半四出逃避近三日内太守屢次傅諭差保人等調查滋事要犯姓名拏案訊究並將鳴鑼之人再四提訊尙未承認刻聞肇禍要犯業巳獲到三名經太守親自訊鞫均認不諱判各暫行收押候再訊究 
[王子庭巳與王三對質矣]  
　　暗殺金琴孫案内之嫌疑犯王三經上海縣詳奉上司札派原審官靖江縣知縣到申並着原獲是犯之沿江水巡艙長王子庭到案對質巳紀前報昨經靖江縣馮大令會同田大令在縣署二堂升訊據王三供稱並無暗殺情事實緣王老爺冀得賞格鉅欵敎令小的照供小的初時不允以後王老爺給吾茶水一杯小的飲訖卽被解至堂上不知如何心神恍惚故如何承認如何加蓋指模當時實不知覺馮大令曰本縣問案並不用刑又不威嚇爾俱一一承認今何盡翻前供王三答稱小的旣與金琴孫毫無仇怨豈有謀害之理况家内尙有老毋妻兒均恃小的撫養豈肯以毫不干涉之命案率爾自認以犧牲身家性命求恩鋻察馮大令再四駁詰供仍如前旋卽命傅王子庭到案與之對質王頭戴晶頂藍翎身穿天緞馬褂昂然直人立而不跪馮大令問曰王三謂汝敎供認爲暗殺金琴孫正兇究竟有無其事王子庭答稱武弁巡船當時停泊江邊因於去年十月初四日傍晚有王三其人者投江圖盡船上弁兵聞聲出救詎救起後王三復持小刀自向肚腹連戳幾下武弁見其形狀慌張略加詰問彼卽歷供盜刧陽湖某某等案及暗殺金案等件旋卽解由警局轉解靖江縣訊認不諱今王三誣爲敎供實係狡賴非求嚴訊不能明晰此時王三忽然大哭曰青天在上做官者但欲升官獲犯者希得重賞今有五千圓之鉅欵人孰不貪然以小的一家六口或則正法或則餓斃細細較量究竟孰輕孰重無論王老爺所給之茶水事後人謂迷藥或云閙陽花小的旣巳受愚飲盡無有實據然由靖江縣押解至申之時王老爺尙給吾衣服銀洋及洋烟等物甚爲優待且敎小的切勿翻供可保無碍容再設法援救云云質之青天究竟王老爺有無私曲諒必難逃洞鑒供畢又放聲大哭慘不成聲馮田两大令以爲時巳晚諭令王子庭暫行退去王三還押候再訊核 
[嚴彭齡之好機會]  
　　德源莊經理嚴彭齡因虧欠華洋各商鉅欵由公共公廨收押追繳在案近嚴多方運動屢求交保均未邀准茲又因母病故求請交保料理喪務寶讞員以此案係奉憲飭未便擅專諭候禀詳滬道核示遵行 
[再誌洋行與錢莊之交涉]  
　　英商長利新旗昌等洋行控元豐晋大協大源利等各錢莊不付票欵曾經滬道札飭公共公廨嚴追在案茲悉駐滬英總領事法磊斯君刻又查悉該莊等股東共有二十七人業巳開列名單照請滬道劉觀察札行公廨按名傅訊寶讞員遵即飭差往查去後昨經該差查得除吳其榮連史坤等五人兼爲經理外餘人均係股東尙有陳德培唐靜波二人因此訟案刻巳入籍西洋爰卽禀復讞員請爲核示 
[續誌公廨押所之怪現狀]  
　　公共公廨男押所二層樓上所押之倒欠鉅欵各商人聚衆賭博被押所委員姚二尹查獲巳誌前報昨經襄讞孫明府飭將爲首賭博之押犯洪啓明王逸卿施源生等三人帶至公堂會同美德副領事訊實以洪等在押犯法未便姑容判令各押捕房两禮拜期滿帶回公廨押追欠欵餘人從寛免究 
[再誌串吞水脚銀两之紏葛]  
　　英商太古公司控用人吳渭川與恒泰報關行主張炳生串吞水脚銀二萬餘两一案昨晨復由寶讞員會同英康副領事升座特别公堂研訊原告代表哈華托律師上堂聲明張吳串吞情形請爲追究訊之吳仍由穆安素律師代爲辯稱此項水脚紏葛吳於前年先在法公堂控告因張炳生屢傅不到致未集訊應請函請法公堂查明再審質之張亦延愛埋司律師到堂辯護並據見證晋大莊夥友聲稱奉吊簿據一時查檢無着中西官會商之下判吳張還押候函致法公堂查明案情並飭晋大莊將光緒三十三四年與恒泰往來收付帳據一併檢呈再行訊斷 
[日人與華人衝穾]  
　　十四日字林報云星期六日吳淞路之寶山界内聞有日人多名與數華人互相爭閙據謂有一華婦被日人以棍擊傷頭部業巳斃命當時由寶山警察拘獲日人三名於昨晨解交日領事署請辦現該領事正在調查此事云 
[印人鎗傷華人]  
　　陶順寶昨日走入四川路瑞和洋行内司閽印人疑是行竊卽欲拘捕陶情急奔逃竟被該印人開放手鎗擊傷倒地旋由巡捕車送捕房轉送仁濟醫院請爲醫治一面派探李星福將情禀明公共公廨中西官奉諭俟陶傷愈再核 
[周京卿週甲大慶]  
　　信成銀行總理周舜卿京堂年届花甲今日由公子輩開筵祝壽想與京堂曁公子輩有舊者必趨往祝嘏極一時之盛也 
[關於遣散災民之文牘]  
　　巡警局總務行政两科長知照各分局文云本年二月初七日奉巡警道憲汪札開本年正月二十九日奉撫憲 
 
 

Page 20

 
 
程批本道會同藩司禀籌議資遣難民並善後辦法請示由奉批察核所議資遣災民善後辦法尙屬妥協仰即通飭各屬一體遵照辦理至由揚子以達清河應如何籌欵資遣設法堵截候分札江藩司運司鎭揚两道會同妥籌辦理並分咨督院查賑大臣江北提督查照一體飭遵曁咨請安徽撫院轉飭皖北被災各屬妥籌辦理此繳等因奉此查此案前經抄禀專札飭遵在案茲奉前因合亟札飭札到該科長即便飭屬一體遵照毋違等因奉此合亟知照希即遵照憲飭轉飭各區遵照勿違 
[文明小學堂附設夜間補習所]  
　　今年文明小學堂遷移至七浦路長樂坊内於前月二十日開學近又附設夜間補習所以愛惜光陰補助家庭敎育學堂敎育及商業敎育之不逮爲宗旨巳於十三日開學先由俞君孟絜宣告附設補習所之緣由及課堂規則等次由沈君伯偉張君行恭等勉詞來賓亦相繼演說旣畢唱補習所開學歌而散 
[婦人賣烟聚賭]  
　　住居南市萃豐弄二十五號門牌之徐李氏昨至裁判所報稱同居甬婦王張氏私售燈吃並於深夜聚賭吵閙不堪請爲查究當奉派探拘獲陳樹林林陳如周生順劉賢昌陳瑞榮王榮堂范林全包阿耀戴元東吳子香等多人連同張氏解案訊明判張氏與陳林周等七人各罰洋五元范包戴吳四人各罰一元開釋烟賭各具併燬 
[謝劵]  
　　寗波同鄉會定於十九日午後一時在四明公所開成立大會昨承惠贈入塲劵四紙書此誌謝 
城内 
[不認誘匿]  
　　王根全同母王陳氏扭控李王氏誘匿伊妻王徐氏一案昨經一路分局德正巡官審訊王根全供浦東八年三十一歲現住大東門内前年妻子由李王氏荐出傭工遂不回家曾經小的將李王氏扭撥南三區蒙巡官訊判　氏將妻交出詎該氏避匿不面今始遇見爲此扭案請究訊之李王氏供稱曾荐徐氏　工乃是好意至於如何逃逸實不知情巡官以原被供詞各執諭令李王氏帮同找尋徐氏到　再行訊核 
[賭博擾害]  
　　城隍廟西首瞿家弄中某姓家每晚有賭徒綽號骨牌杜郎等紏集多人聚賭抽頭輸贏頗巨以故一般拆小頭者結隊成羣時有誤叩别家門户口角爭毆者巡警東局近在咫尺何竟充耳不聞耶 
南市 
[祇能作罷]  
　　泉漳會館碼頭之大坑經自治公所路政處飭令塡平後該處各商家以諸多不便擬在原處攺造西式厠所禀由所董批飭繪圖擬章呈核在案昨該商等遵批具禀黏圖請示當奉批示云查會館碼頭舊坑厠基地業經該地主來局領照攺造樓房在案來圖應毋庸議 
[協弔賊贓]  
　　公共公廨昨派中西探持函至裁判所禀稱王阿桂張東山竊取某姓等皮衣花瓶檯毯洋刀等贓質於南市某典及鴻源質店成發立成再興三押店請爲吊贓裁判員准即派探各押店分别吊取典質两鋪亦照章備本取贖帶回 
[酒行失竊]  
　　萬春酒行執事蔡新春至自治公所警法當值處報稱前日午前樓上帳箱内失去現洋三百元及北市敦餘錢莊南市志成莊往來憑摺又純泰莊票銀二百五十两迨向敦餘止付巳有人支去鈔票五百元現洋二百五十元求請嚴緝諭候飭探勘明再行核辦 
[違章提人]  
　　吳淞巡警局偵探張章在該處拘提竊賊徐德先一名解局訊究供出同黨台州人陶老窩子父子數人匿居南市會館弄二十五號屋内張即來甲密往查拿並未報明裁判所僅在崗位喚同十三號巡士前往拘獲陶老窩子及江賢良二名並起出衣箱等贓解至裁判所訊究陶供竊過三次江供來滬向陶索欠判陶戒責一百五十下留候警局備文移提江春交保候查如無保人攺押五天張探違章私提亦由裁判員稍加申訴 
閘北 
[出店交保]  
　　閘北永順里後永興繅絲廠失竊湖絲十小包由該廠經理人將出店陳阿小吳桂芳等送至四路分局　黄正巡官訊無確供判吳先行交保陳還押候查在案昨有該廠經理劉寅生函請保陳出外聽候傅訊當奉巡官允准將陳交保開釋 
[無力代償]  
　　闕國喜前曾代人向唐林借洋四百五十元延不清理被惠控奉四路分局黄正巡官訊判押追在案茲悉此案因闕無力繳洋故於昨日移送上海縣訊追 
[巡官獲賊]  
　　太陽廟附近鄉民茅茂生家前晚被王小冲子與小五子串竊衣服十餘件被茅覺察追至總局路適四路一區易副巡官查崗經過喚令　巡將王拘局押候訊辦 
英租界 
[誘姦女子]  
　　劉阿福誘拐王劉氏之女阿四至法租界安吉小客棧内姦宿被氏查悉報知捕房將劉與氏女及棧主婦張陳氏一併查獲昨解公堂訊明判劉押三禮拜張陳氏與女各押女所七天女於期滿後交其母領回管束 
[弄假成眞]  
　　魏阿根控馬阿生姦拐養媳謝阿鳳等情昨由捕房將男女拘解公堂訊知馬與阿鳳巳姘識七年而魏並未將女與子成婚姑寛判馬償還原告另行婚娶費洋一百元着各具結存查惟謝女咎有應得着押女所七天期滿准馬領回完娶 
[仍須到案]  
　　姚學文控俞竹亭侵吞股欵一案因俞保出後屢傳不到昨晨由廨着保俞榮發將俞交案遇堂候訊 
[尙有同黨]  
　　朱長生徐阿仁串竊姚南記值洋一千六百元之綢皮衣七件由探將二人查獲昨解公堂訊知朱等尙有同黨逃匿華界判一併押候函請閘北三路三區警局移提人証再訊 
[鴇婦收押]  
　　雉妓院鴇婦袁王氏因縱妓拉客違背定章昨由捕房將該鴇拘解公堂訊明判押女所两禮拜 
[兜售淫書]  
　　王阿二在四馬路兜淫書被捕查獲昨解公堂訊明判押一禮拜淫書銷燬 
[包探獲賊]  
　　王阿六周阿坤竊取曹湯氏等烟袋皮鞋由探一併查獲昨解公堂訊實判王周各押一月期滿逐出租界 
[聚賭受罰]  
　　虹口密勒路某雜貨店主任杏生及小茶館主陳紹全均因聚賭違章昨由包探將任陳二人傅至公堂訊明判任罰洋十元充公陳押一禮拜賭具銷燬 
[两案並發]  
　　甬人單林生控龎王氏誘拐伊妻邵氏匿居伊弟王起基處由廨訊明判王氏交保尋交在案昨日復譸並由翁月樵投案附控據稱伊妻葉氏亦被龎王氏以代荐乳傭爲由價賣無蹤求請　究訊之王氏供稱邵氏如何走失實不知情葉氏近在南鐵廠附近造紙廠内做工判龎王氏押候移請法華司巡檢將翁葉氏解　於下禮拜二再訊 
[凌虐養媳]  
　　住居虹口百老匯路一千四百六十七號門牌之甬婦張蔣氏因將養媳春蘭凌虐經其母控訴捕房昨派包探將春蘭與蔣氏併解公堂經中西官訊明該養媳被虐受傷屬實判發棲流所留養蔣氏從寛斥釋 
[何至怨命]  
　　湖北人朱浦得向在楊樹浦某紗廠内做工因向伊妹借錢口角吞烟圖盡由捕查見帶入捕房設法救愈昨解公堂訊明諭令開釋以後勿再輕生 
美租界 
[工資無着]  
　　漆匠嚴瑞明昨至捕房報稱百老匯路二千二百六十八號某俄人雜貨店囑修門面不給工資請爲查究捕頭准之 
[葡人兇横]  
　　落差華捕某甲前晚在漢璧禮路某號南貨店内購物被甲乙丙三葡人揪住肆毆扭至捕房控訴捕頭諭候查辦 
[並非敲詐]  
　　住居楊樹浦路一千二百七 
 
 

Page 21

 
 
十七號之徐呵奎昨投捕房控被混名小麻皮者硬行敲詐當經捕頭派探查明實因失物起釁將徐斥釋 
[祇能調換]  
　　粤人歐阿慶昨控蓬路三百一號某押店混用銅洋向掉不認捕頭察得銅洋上蓋有該押店印記飭探傅諭掉換如違拘押究辦 
法租界 
[私識巳久]  
　　楊勝菊與姘婦蔣蔣巧寳因拆姘口角扭至捕房轉解公堂請訊蔣供父親開設麵店女子尙未字人四年前被楊引誘成姦巳生一子近因時被凌虚求請核斷質之楊供小的於初五日出門詎蔣亦在外住宿五天不歸嗣經訪悉向之詰斥渠竟生有野心將店中帳箱銀洋拿去反被扭至捕房喊控求鑒聶司馬以男女私識數年且巳生子未便下斷遂將两造申斥揮之使去 
[仍須賠償]  
　　沈仁明借住寳興里陞　小客棧内前日失去皮鞋一雙正在查訊間詎房中箱鎖忽又被人扭壞箱中衣物亦俱失去當將茶房李連生扭入捕房着李賠償洋六元在案後因两造俱不遵斷復解公堂經中西官訊明判照捕房前斷令該棧交洋六元了事 
[不准賣娼]  
　　吳瑞泉前在普育堂領一女子用去洋六十元詎被友人吳梧崗將女朦領回家不肯交出以致具控公堂訊判　查核辦嗣經見証鄭仰仰勸妥投廨梁復判將該女阿昭給鄭領去並着具不准轉賣爲娼甘結存查 
[是否被誣]  
　　永興隆王單文通控升康店主任蘭生不還所欠往來貸欵及經手恆利帳銀一案昨又由廨傅訊任供前年關店時曾將鐵床紙頭等物推抵清楚絲毫無欠實被誣控圖詐恆利之欵更不預問此事有鄧堯之在塲目見可以傅案作証聶司馬以原被供詞各執判任交保候再訊核 
[追繳利息]  
　　張蘭洲控曹阿五圖賴代借欵項一案昨又由廨提訊曹措呈洋三百元張供尙欠息洋一百餘元　　代曹墊出須求追還判將曹所交洋暫存捕房如欲追索利息須俟債王及中人等到案訊明再核 
[海上閒談]  
　　上海一般商民。視爲最討厭最煩難之事。莫如請房東修葺房屋。房東旣如君門萬里。不可得見。而收租者又一味遷延。一催不應再催之。再催不應三催之。催至數次。收租者厭聞矣。房客亦畏事矣。延宕愈久。房屋愈損。而修理則仍遥遥無期。 
　　前夜春雷一聲。大雨如注。吾知又有許多之滲漏房屋矣。衣服貨物。受漬損壞。必不在少。而昨日雨霽之後。登樓遠眺。曾見有一匠上屋修補者乎。轉瞬夏令。尤多大雨。房客莫不思爲未雨之綢繆。而經租人則除收租加租以外。他非所問也。雖然。屋旣滲漏。衣物之受損患猶小。而日夕居處於霉濕之中。不尤於衞生問題。大有關礙乎。吾願凡爲房東者一思及之。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[直隸總督陳夔龍奏籌辦防疫情形摺]  
　　奏爲直省籌辦防疫謹將現在辦理情形恭摺具陳伏祈聖鑒事竊臣於宣統二年十二月十三日欽奉電旨東三省鼠疫流行著預於山海關一帶設局嚴防毋任傅染内地等因欽此又十二月二十一日欽奉硃批東三省疫氣蔓延務當嚴密查防總以京津一帶不致染疫爲要　因欽此又宣統三年正月二十三日欽奉電旨東三省時疫流行地方防範不力以致蔓延關内著民政部東三省直隸山東各省督撫督令各屬趕速清理務期早日撲滅勿稍玩延等因欽此臣疊奉聖諭所有籌辦情形節經據實電奏先巳略陳梗概此次疫起遠東始在榆關秦島阻遏其由來並在津保附京預防於未患但關外寒早地凍人閒未斷交通以前回籍工人或染疫而旋卽發見數處各屬防不勝防疫起而急爲之謀雖竭力消弭辦理巳形費手現飭切實查報本己漸就安寗然查察必當從嚴防範仍應署力敢再將現在辦埋情形爲我皇上縷晰陳之奉直事綫銜接當其疫盛自以暫杜交通爲扼要辦法上年飭據交涉司津海關道會同衞生局妥擬章程遴派得力華洋醫員前往溝帮子山海關一帶設局查騐奏准祗開頭等火車就站設立臨時醫院寛備留騐處所凡遇華洋旅客到關一律查騐仍由妥爲招待以便行人中溝帮子至北京並節節布置嚴密防維沿長城一帶各口均駐兵隊查禁以免疏虞關外小工尤易傅疫當經奏明由奉直两省分籌安置在案本年正月中旬關内外疫漸輕减經郵傅部酌議開車仍以來往官差及西比利亞來客爲限到關留騐放行期於交通政策防疫規章两無妨礙此山海關辦理防疫之情形也秦皇島爲不凍口岸東三省旅客由海道以達内地咸必由之復經分派中西醫員駐島檢查按前大沽防疫章程辦理凡由疫地來船連航海程期併計留騐七日放行由無疫之地來船檢查後不再留騐入口貨物除非防疫所應禁止者仍准内地行銷運貨人夫並爲量加取締期於防範之中仍便商旅現值春融冰釋大沽將有船舶進口亦經派員布置並將前定章程增攺施行冀臻完密此各海口辦理防疫之情形也天津近接京畿華洋雜處地面尤爲緊要前飭妥擬章程豫爲防範區分地段由醫官隨時查察巡警隨時報告遇有病亡之人審係疫證卽爲薰滌黴菌隔離家屬實行消弭方法城廂租界患疫華民概由衞生局辦理外人均尙信服民情亦極相安並有紳商設立臨時防疫會及保衞醫院以資輔助保定省會亦經特設臨時防疫局詳定章程規則專在省城一帶切實防範附近各府州縣遇有疫患並由該局派醫前往設法消弭現查天津疫氣巳减旬日以來漸就消滅保定則按日報告並無染疫之人辦理尙屬得力此天津保定辦理防疫之情形也上年關外疫熾火車來往與行政機關邊防大局均有關繫若非防疫緊迫自難驟斷交通當未經停車以來由東入關者巳不乏人内地疫患實萌蘖於茲始發見於永平河間各屬繼而保定屬縣深冀各州各屬亦有疫患發生所有消弭辦法曁疫斃人數業經電奏在案考其原因皆由關外回籍人民輾轉傅播在上年十二月間疫斃較多至正月初亦即减少近來均漸平靜然疫所由生仍恐乘人所忽有備無患廼爲良圖經臣疊次通飭各屬鈔發防疫療疫各種方法有疫地方責以妥速消弭無疫地方責以隨時查察各府廳直隷州所治飭設防疫專局以各該守牧綜理其事轉飭所屬督同巡警協力籌備以臻周密直省有疫區域雖巳酌斷交通而各處赴京行旅仍應嚴加防範京津一帶巳有醫官隨車查騐其畿南赴京要道復商准氏政部會同步軍統領順天府在於長辛店蘆溝橋等切實檢騐查察以昭愼重又以津保两處並外州縣學生人數逾千難免傅疫爲患商准學部將　學日期暫緩一月一面趕設留騐所以備將來開學專爲檢騐學生之用此各府州縣辦理防疫之情形也伏思此次時疫流行由關外傅及内地直省近依京甸防範尤應加嚴幸蒙朝廷　示機宜並准撥欵應用一月之間得以周徧布置各屬雖有傅染一切檢騐消弭均有準備隨時飭醫分馳救治尙不致多所蔓延現在疫患巳平不似初時之劇烈臣謬承重寄保衞拊循職當遵盡惟有懍遵諭旨將所屬有疫地方趕速清理以期仰副聖主軫念民生惠愛有加之至意除將各項章程表式咨部查照外所有直省現在辦理防疫情形理合恭摺具陳伏乞皇上聖鑒謹奏宣統三年二月初一日奉硃批據奏疫患漸平朕深嘉悅惟仍須迅速清理切莫鬆懈以衞民生欽此 
專件 
[江蘇諮議局法律審查會報告書]  
　　審查督院劄復停止官紙專賣質問案（二月初十日） 
本案經質問後奉制台批答謂招商承領及專代人印刷而不售紙两層事實上未能辦到核與前此公布飭廠遵辦之旨不符惟本局提議之意重在廢除專賣章程非必勒停營業故本届預算案暫仍列入作爲官業之一種惟營業自有營業性質至少必使收支相抵而有盈餘無虧本利現交覆議所應申述者两端如左 
　　一防壟斷查宣統二年六月度支部奏准官紙印刷辦法凡各項官用證劵概歸中央官紙印刷而民間用紙並無專賣之理由即部頒各種狀紙亦無論官商各印刷廠均可承辦現在旣由該廠代印不妨照行惟其餘各項紙品仍應遵照原案更正方法之第二節辦理以免壟斷之害 
　　二防虧耗據劄文該廠現旣領借官欵湘平銀十三萬五千餘两作爲成本一時難以招商承領祗有作爲官營商業之一法惟旣係營業性質自應估本計利以最低之銀行利率而論常年三釐亦須銀四千餘两應請派員會同該廠將機器物品估定價目成本以後逐年不准絲毫短少并令每年繳出利銀四成一面並將核實辦理情形造册呈報劄局備查以防耗損 
　　至劄文謂廠中經費所有額支活支皆由廠中自行開支不另請欵云云查預算交議册歳八經常門第八類官業收入第三欵第三項官報收入銀一萬二千六百五十九两二錢零四釐第六欵第一項造紙印 
 
 

Page 27

 
 
刷物品售價銀一萬九千六百七十二两八錢以上两項入欵共計銀三萬二千三百三十二两零零四釐而本局預算案所列歲出第五類官業支出第二欵第一項南洋印刷廠經費銀三萬四千一百十三两四錢四分二釐若照該廠所云不另請欵此次預算總數内即可騰出銀一千七百八十一两四錢三分八釐移作别項之用合併聲明 
小說 
[言情小說投海孤兒（十五）]  
　　語巳。卽坐。侍者諾里賽。預承主命。旣肅客入室。則濳步他適。弗倫富士四顧無人。即力移其椅。近至乃德之次。悄然就坐。低謂之曰。密司脫迭克司。吾今日復有棘手之事至矣。此萬惡之律師。乃力勸薏麥玲。不以遺産畀我。吾恨甚而無術足以制之。僅能聽君前日之言。必設謀死此遺孽。乃能使家産盡爲吾有。不料此律師者。數日前竟至吾許。力詆吾不應以敞衣衣此小狗。吾當時乃語塞不能答。計小狗不死者。律師必欲中梗吾事。吾乃無計可以措置茲事。汝老謀而壯事。料事無不中者。盍爲我出一奇。計死此小狗。而不令他人有一毫之疑意。君以爲何如者。乃德納菸於口。續續吸之。俯首無語。約十分鐘許。霍然起立。謂弗倫富士曰。得之矣。死此小狗。爲事滋易。此間地勢瀕海。且此屋之窗。面海而闢。君可將此小狗。移宿此室之中。得間卽擲之窗外。而僞爲失足墜海。誰則知其底藴。至於種種虐待之方法。君巳知之。毋庸吾之贅語。彼律師者。縱能干預白雷姆之事。而不能奪君約束管理之權。至於彼時。吾當出而爲君證人。矢言此孺子决爲失足墜海。吾乃親見其事。則君之大功成矣。弗倫富士聞之喜甚。力拍乃德之肩曰。老友汝眞能者。吾固知非汝不能出此毒螫之計也。乃德睨視而笑曰。汝乃以吾爲毒蛇之螫。然則汝愼之吾行將螫及於汝矣。（此語即爲後來伏線） 
　　是日之晚。乃德即膳於弗倫富士之家。進酒無數。喧呶間作。笑語至懽。而不知當時密語之頃。乃有一孺子。屏息伏於門外。竊聽二人之語。出時顔色慘白。涙封其睫。讀吾書者。當知此孺子之即爲白雷姆矣。白雷姆聆此两人之語。知弗倫富士决欲死巳。無可倖脫。幾欲失聲而哭。旣又自念。吾果能乘隙以遁者。或可自救其生命。或逕遁至密司脫排苛許。求其拯拔。排苛必能助我。顧白雷姆雖念念欲逃。而乃德巳預防其遁。堅囑弗倫富士。以人約之。勿令出門一步。白雷姆逃旣弗遂。則長日愁慮。食不下咽。天下名爲小兒者。必自有其小兒之天趣縱貧窶家兒。亦有父母家庭之樂。呼嘯跳躍。愉懌無倫。而此可憐之白雷姆。乃如罪人之待决。引領俟戮。絶無一毫之希望。木木然含涙矗立。直同埃及廟中之木默無復有動蕩活潑之形至可哀也。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
