# 1905 - 86 - 4911477

 

Page 1

 
 
[論用客卿之利害]  
用人之柄操諸己則有益無損授諸人則有損無益故太阿不可倒持事權不可旁落自來操黜陟之權者每兢兢於此豈無故哉若夫聘用客卿借才異國尤當熟權利害審愼出之稍或不愼則必受其挾制動爲把持勢不至一國之政權全歸外人之手不止中國之任用外人除稅務司郵政司外其餘若船廠之監督鐵路礦務之工程師軍營學堂之教習雖聘用甚多皆各司一事權限甚清其中操權獨大任用最專者惟各每關稅司然其所筦者不過財政中之一端尚無關於别項重大要政也近年以來華洋之交涉日棘且又推行一切新法各督撫中遂有聘客員爲顧問官者以之備諮詢資考鏡未必不有裨於政治第督撫之職握内政外交兵馬財政之大權於一省之治亂安危俱有絕大之責任密切之關係故督撫而賢明才智則一省之民受其幸福督撫而昏庸闒茸則一省之民蒙其災禍是督撫之顧問官隠有治理民政之權非若稅務司工程師之僅司一事可比也若所轄之地而在外人勢力範圍之内則所以窺伺我侵削我者尤紛至沓來爲督撫者尤宜保守權利持正不阿遇有交涉必當據理力爭無稍退讓或可收亡羊補牢之效必不得巳而欲聘顧問官則必審知彼與我國無甚關係之人或非佔據該省之國之人且必使用之之權出於吾之招 
 
 
 

Page 2

 
 
致不使出於彼之要求旣用之後亦必使彼受吾之指揮不使吾受彼之挾制則遇事尚可望其持平辦理而進退之際利害之關尚能無損主權而不爲彼所播弄否則有利於該國者行之不利於該國者尼之督撫旣不能箝制則一省之官吏皆將望風希指不敢有所作爲必至彼之勢力日以擴張吾之國權日以削弱其害何可勿言哉 
日前某處傳來消息謂某省巡撫有聘某國人爲顧問官之事記者不禁適然驚惶然駭而涓然以悲也夫某省者非某國所認爲殖民地而經營布置不遺餘力者乎某撫者非某國人所極力運動而默許有特别利益者乎故到任未久卽有此可驚可愕之事吾固不願深文周内謂某撫此舉必出於某國之要索然觀於某撫在京時某國某大員曾屢次與之密議則亦不敢謂某撫此舉果出於無心也夫使此舉而竟出於某國之要索則今之爲某撫所聘用者名雖爲顧問而實則一省之政權全歸其掌握此後某國在某省之勢力益復膨脹而無限止不啻將全省之土地割歸於某國矣夫二十一行省中若者爲某國屬若者爲某國屬固已昌言不諱默爲認可倘援利益均沾之說則各行省中無一不當有顧問卽無一非列强之外府然則此舉殆爲實行瓜華之起點而某撫特開其端而授之隙也埃及之變政也因人才缺乏求助於外入英法兩國派員前往爲之經理至今國内執政之諸要津無一不爲英法人所據客員多至數千人埃王坐擁虚位官吏同於贅疣試一披埃及近世史有令人歎詫不置者此無他政權一落人手雖欲恢復一時亦無可挽回况以埃人之冥然罔覺膜然置之宜乎終爲英法所覊絆而成爲無形之滅亡埃人可哀也已雖然吾亦何暇哀埃人也 
[日俄公請美總統爲議和調人]  
　　二月二十六日倫敦來電云英太晤士報得俄京訪事人電稱日俄已公請美總統羅思勿君爲兩國議和調人此事正在商議不久卽可望停戰矣 
[俄外部與法使密議和局]  
　　二月二十六日日本大阪來電云倫敦電稱俄外部大臣伯爵蘭姆斯達夫於此數日内屢與駐俄法使會晤其所議之事甚密據蘭伯爵云和局情形頗有可望 
[俄在德比京城招募國債]  
　　二月二十六日日本大阪來電云據奥京維也納電稱俄駐德京辦事人暗中設法擬在德比兩國招募國債並散布議和之說以冀速成此舉 
[日本追逐俄兵至各地]  
　　二月二十六日日本東京來電云此處各報皆謂戰地各處日軍現仍在追逐俄兵毫無阻礙法庫門日軍一子隊已抵法庫門東北一百六十五里之達鋪開原日軍之一子隊巳抵開原東北七十五里之蓮花泉撫順日軍之一子隊已於二十四日抵黑龍城之近地山村子（在撫順至吉林中間）不久日軍將有占據黑龍城之消息 
[俄不能調兵至戰地]  
　　二月二十六日日本大阪來電云俄京及其近地之亂因地方官治以酷暴之法似己平靖惟他處仍日有亂事因此調兵至戰地一舉目卜萬不能行 
[芬蘭民人可免從軍]  
　　二月二十六日倫敦來電去英國每日載紀報駐俄京訪事人電稱俄芬蘭境元老院已允籌欵一百萬磅作爲經費惟須先由俄政府允准不調該境之民人前往遠東俄皇與各大臣熟商後已允准此欵因此該境有民人二萬六千名可免從車之苦矣 
[英政府允德皇察看砲台]  
　　二月二十六日倫敦來電云英兵部大臣在下議院答某議紳之問云芝勃勒爾脫英總督允許德皇在彼處遊歷及察看英國砲臺一事英政府未必從中阻撓也 
[英法水師將易地巡厯]  
　　二月二十六日倫敦來電云本年夏間法之休堡埠水師與英之抛此墨斯埠水師擬彼此易地巡歴 
[德皇由葡京起程]  
　　二月二十六日倫敦來電云德皇已由葡京力斯盆起程 
[紅海煤船蹤迹]  
　　二月二十六日倫敦來電云英國每日郵報駐紅海亞丁訪事人報稱有煤船十六艘奉密令由紅海法屬地其蒲鐵兒埠至荷蘭屬島拔推維亞或謂須至迨依哥街西亞譯字林報 
[日俄和約定議之說不確]  
　　二月二十六日倫敦來電云歐州大陸地領袖報多家現屢次聲言日俄和約之大網已經議定由美法兩政府將照律使兩國畫押但俄法美各京城官塲中人皆謂此消息不確 
[俄借國債與和局之關係]  
　　二月二十六日 
倫敦來電云俄國代辦人現竭力設法在德比兩國京城誘人應募多數之國債歐州各國謂此舉倘有成效和局必較前更遠矣 
[俄國黨派之多]  
　　二月二十六日倫敦電云俄國官塲中之主和黨日多一日惟因俄皇不能定見致彼黨之人無從行其勢力而主戰黨之勢則日見其盛故目卜俄國分爲主和黨主戰黨革命黨及不服命令黨彼此各存意見 
[俄責日本兵損壞蒙古中立]  
　　二月二十六 
日倫敦來電云美京傳來消息俄政府已行文各國謂日本兵破壞蒙古之中立蒙古民人因不願日人攔入彼處故擬起事届時俄國必遣兵前往以保該處之利益日本外部聞此事亦行文各國謂俄之言盡係虚誣至華政府擬將此事交於各國公正人研究自日俄開戰以來俄所責問中國破壞中立之事數端其責任容在何人中國又擬請各國迫令俄國不再犯中國之中立譯太晤士報 
 
 

Page 3

 
 
[祝捷韓使已抵下關本舘東京專電]  
　　二十七日東京來電云韓國派至日本祝捷之專使等於二十六日至下關二十七日啓碇二十八日可抵神戸二十九日可抵東京 
[日本國債停募本館東京專電]  
　　二十七日東京電云日本第四次國債已於昨日停募其數已逹四萬萬六千萬圓 
[日人不信和議本館東京專電]  
　　二十七日東京電云歐洲所傳和局消息此間不以爲確 
[日親王起程往德本館東京專電]  
　　日本有棲川宮威仁親王奉日皇之命赴德國賀皇太子成婚偕其皇妃於今日由東京起程至横濱乘德國普連司漢力克郵船於明日（華歷二月二十八日）午後一時至神戸當晚十時仍乘原船往德 
[定議仍分江淮爲兩省京師專電]  
　　江淮分省事探聞政務處己經議有端緒仍須割分未能奏請收囘成命容 
[粤督奏緩裁撤巡撫廣州]  
　　廣東巡撫缺已奉　旨裁撤兹聞岑雲帥以總督兼轄兩粤廣西現雖肅清匪徒仍虞竊發且東省盜風猖獗恐兼顧不遑爰特奏請將巡撫暫緩裁撤暌 
[倍次擬辦浙粤鐵路京師]  
　　美人倍次由鄂蒞京人咸不知其故嗣聞倍次欲承辦浙粤鐵路運動政府政府囑其與浙江江西廣東三省官紳熟商倍次遂卽日赴滬容 
[川漢鐵路籌欵要聞武昌]  
　　川漢鐵路聞錫青帥與蜀紳籌議勢在必辦惟工費浩繁鉅欵難集青帥擬四川省開鑄銅元按年將餘利陸續建築鐵軌一面由紳富設法集股期十年告成决意不借洋欵及歸外人句辦故川省現已購京銅元機器札委馮少竹司馬啓鈞在漢轉運銅斤不日卽當開鑪鼓鑄矣師 
[慶邸不以修建貢院爲然京師]  
　　王相國等擬欲修建京師貢院議論業已多日慶親王不以爲然聞巳徧告各當道略謂現距停止考試之期已將不遠姑無論目下修建貢院籌欵之難易試問將來停止考試後則此新建之試院將作何用且目前各項急需尚苦無可籌措似不必有此舉動聞目下已作罷論下届會試仍决計在河南貢院不日已將奏聞矣張 
[湖北營務處四所總辦叅議帮辦曁提]  
[調諮議協議差委名員銜名調查表師]  
[叅謀所]  
　總辦　　湖北布政使　　　　　　　　李岷琛 
　叅議　　補　用　道　　　　　　　　札勒哈哩 
　叅議　　特　用　道　　　　　　　　寳　豐 
　帮辦　　署湖廣督標中軍副將記名總兵張　彪 
　提調　　武昌府知府　　　　　　　　梁鼎芬現署鹽道 
　　　　　候補知府　　　　　　　　　黄以霖現署武昌府黄州府知府　　　　　　　　　汪鳳瀛現署漢陽府　諮議　　奏保儘先選用知縣　　　　　劉邦驥 
　　　　　奏保舉人　　　　　　　　　劉道仁 
　　　　　武普通中學堂教員　　　　　舒清阿 
　　　　　武高等學堂教員　　　　　　藍天蔚 
　協議　　管帶第一鎮砲兵乙營都司　　龔光明 
[執法所]  
　總辦　　湖北按察使　　　　　　　　岑春蓂 
　參議　　補　用　道　　　　　　　　札勒哈哩 
　　　　　特　用　道　　　　　　　　寳　豐 
　帮辦　　署湖廣督標中營副將記名總兵張　彪 
　提調　　武昌府知府　　　　　　　　　梁鼎芬 
　　　　　候補知府　　　　　　　　　彭覺先 
　　　　　候補知府　　　　　　　　　周以翰 
　諮議　　奏保儘先選用知縣　　　　　劉邦驥 
　　　　　奏保舉人　　　　　　　　　吳茂節 
　恊議　　管帶第一鎮左恊一旗丁營都司寳　瑛 
督操所 
　總辦　　湖北督糧道　　　　　　　　譚啓宇盧懸未委 
　參議　　補　用　道　　　　　　　　札勒哈哩 
　　　　　特　用　道　　　　　　　　寳　豐 
　　邦辦　　署湖廣督標中營副將記名總兵張　彪 
　提調　　候補知府　　　　　　　　黄厚成 
　　　　　候補知府　　　　　　　　　齊耀珊 
　　　　　候補直隸州知州　　　　　　許鼎鈞 
　諮議　　奏保儘先選用知縣　　　　　盧靜遠 
　　　　　指分江蘇試用縣丞　　　　　　單啓鵬 
　　　　　武普通中學堂教員　　　　　應龍翔 
武高等學堂教員　　　　　　蕭開桂 
　協議　　管帶第一鎭砲兵丙營都司　　王遇甲 
　　　　　管帶第二鎭砲兵甲營都司　　萬廷献　未完 
[武備學堂暫緩開學南昌]  
　　江西藩司陳方伯因武備學堂亟應整頓諭飭暫緩開學又武備教習趙大令上一條陳已奉院批俟新委總辦到堂嚴行查辦以資整頓晉 
[師範生仍未咨送武昌]  
　　端午帥前過鄂時面囑梁太守甄選堪充中小學堂教員者不拘人數多少咨送湘省學務處以便分派委用鄂中師範畢業生聞此消息多向太守干求咨送太守始謂不日送湘嗣則唯唯否否多方推諉據聞太守恐咨送鄂省學生赴湘觸犯當道之忌也師 
[日教習觖望還國廣州]  
　　兩廣學務處開辦師範 
 
 

Page 4

 
 
學堂教授初級師範簡易科由楊星使聘日本教習二人到省日教習之意以爲兩廣師範學堂必係高等師範學科及抵省始知爲尋堂簡易科大失所望且以學務處爲失信背約翌日卽回港遄返横濱兩教習係日本新畢業生未諳中國之事而學務處又不以爲意未與婉商兩教習以爲輕已遂拂然而去暌 
[華工往非洲現狀廣州]  
　　南非洲招募華工前往者有二萬七千二百零九名斃命者二十七名上月十號起華工在礦操工者共有二萬七千一百八十二名至三十一號止斃命者十五名尚有輪船載華工前往未抵埠者四艘共計所載之華工有七千五百餘名宿 
[議日僧傳敎條約廣州]  
　　　　日僧傳教内地經外部力向日使禁止而日使堅執不從現外部之意擬仿西國傳教條約與日本商訂未知確否宿 
[淮撫奏請展期陛見蘇州]  
　　二十六日蘇撫轅偮江淮消息知淮撫恩壽接到來京陛見之諭當卽料理行裝擬於三月下旬挈眷啓節旋接朝中某大員信以江淮新立省會頭緒紛繁令自奏請展期陛見恩已遵卽拜摺馳奏矣隨 
[押解官犯起程廣州]  
　　已革南海縣裴景福業經上憲奏請發往新疆充當苦差永不釋回奉旨允准現大憲特委准補遂溪縣凌以壇押解前往所經各省並由地方官另派妥員護送又將其相片分送前途照驗以杜假冐頂替之弊來 
[緝匪保案武昌]  
　　上年湖北緝獲梟匪頭目曾國璋出力人員經江鄂兩督奏請保奬由部核准銜名錄下湖北試用知縣徐之棨免補本班以知州仍留原省補用試用知縣陳毅免補本班以知州仍留原省補用試用知縣許壽田仍以知縣改歸候補班補用試用知縣洪述祖免補本班以同知仍留原省補用升用直隷州江蘇試用知縣洪爾振挨歸直隸州後加知府銜知府銜分省補用直隸州王世綬請免補本班以知府分省補用並加三品銜該員開復奏摺尚未到部應將勞績暫行存記師 
[電招文案漢口]  
　　諸肖菊大令素爲鄂督張香濤宫所識 
拔兹因幕府需材業已電招來鄂襄埋文案以資臂助泰 
[昭令撤任餘聞常熟]  
　　昭文縣張大令瀛自得撤任消息憂鬱異常爰懇座師龎紳函囑同鄕京官翁　甫學士等公函致效護撫調署他缺或委要差以全體面龎紳業已首肯聞效護撫以該令劣迹昭然輿情不洽卽有同鄕京官緩頰恐難如願以償也臨 
[三點會匪復起潮州]  
　　三點會匪蔓延潮郡嗣因吳鎮到潮銳意剿辦去年底頗爲歛跡然未辦一人若輩仍不知懼也現聞汕頭南社右隊左警於初八日在鎮邦街客館拿獲一人並圓籬一個開而視之内有八卦旗百餘面並有大旗一面内書神咒之類另有紙符數百張兠肚袋百餘個隨卽押往道台行轅交常備軍管押業己訊明自認姓林名得寗普人並認聯盟拜會不諱聞已電禀大吏候辦矣宿 
[詳記天津籌辦工藝各事情形天津]  
　　直督袁宮保自辛丑收回天津卽創設工藝總局選派員司提倡工業調查本省及各省物産兼及進出口貨情形歲撥銀一萬二千兩爲經費三年以來由該局經營建立者四事一曰工業學堂以培養人才爲宗旨額設學生一百二十名分爲四科曰應用化學科曰機器學科曰製造化學科曰意匠繪圖科延英日各教員授課計開辦經費房舍書籍儀器用銀四萬六千兩常年經費需銀二萬四千兩續備各項機器需銀三萬五千兩一曰考工廠以啓發工商智識爲宗旨搜采本省外省外國各貨依類陳列縱人觀覽分設會計庶務庋設考察圖繪各司以主其事每月則演說工商各要理試驗理化各用法以廣人見聞每年則訪求各處工業製品比賽優劣以鼓舞奬勵之計開辦經費樓房貨品各項用銀二萬八千兩常年經費需銀二萬四千兩派員調查及續購品物需銀一萬兩尚需添建房舍增置圖書需銀三萬兩一曰教育品陳列館以濬發學識教育實驗爲宗旨羅列中外各種教科書籍儀器標本模型圖表分科陳設標籤貼說以備各學校管理者考覽諮詢其應用敎育品節令漸仿製並派員分駐外洋查考最新品物隨時購運館中附設藏書室及講堂俾各學堂教習學生休息其内來館講習計開辦經費用銀二萬兩常年經費需銀八千兩此後每年添購品物增廣房舍需銀五千兩一曰實習工塲以傳習手藝提倡各項公司爲宗旨備高等工業學生之試驗塲兼叅仿藝徒學堂章程爲各公司取才之地額設工徒二百名分染色織布未金縫級化學製造各科每一科藝成卽勸諭紳商集股設立公司現天津織染縫紉公司業經集股開辦外屬各州縣領機試辦並送徒來津學習以後公司愈多商力日厚當有成效可觀計開辦經費用銀一萬五千兩常年經費需銀三萬六千兩此後續增廠含添置機器需銀三萬兩以上各事均附屬於工藝總局統由候補道周學熙分投籌辦共計開辦經費用銀十萬九千兩常年經費需銀十一萬九千兩預備擴充經費需銀九萬五千兩皆由袁督飭銅圓局餘欵項下籌撥刻已由袁督將歷年籌辦情形具摺奏明矣露 
[詳記山東東平築隄防水情形濟南]  
　　山東東平州西瀕黄河東繞汶水南有小清北有大清兩河夾道横流州境形如釜底夏秋之交大雨時行戴村灰石各壩之水奔騰而下上高下低勢如建瓴無處宣洩以致州城四境散漫潰决平地水深四五尺至七尺不等又汶水本由分水龍王廟南北分流現由何家壩繞劉老口入運北行運河本來淺窄加以安山至十里堡愈下愈淤一遇盛漲運河不能容納勢必漫入坡河以致靳口東南安山以西不能播種至姜家溝初本洩坡河之水現在口門淤高水無出路亦爲大患現由署東撫胡中丞仿照洞庭湖圈圩之法將大小清河舊隄量加修築上自龍圩起下至馬家口止長四十餘里横二十里則鄰近州城之患可免又自南大橋至運河靳口迤西圈斜隄一道則 
 
 

Page 5

 
 
東南一隅數十里之田廬可保又自八里灣至大金山添築曲隄一道則西南一帶數十里之耕種可期三處之隄告成涸出之地約計可近千頃以上三隄共估土六十萬方有奇每方估計硪工及委員薪津局用約銀二錢共需銀十二萬餘兩再將安山街西首挑挖引河一道使坡河之水可以暢流不惟船隻通行無阻亦可免河身日久淤墊其所需工欵擬先由藩庫節省大挑運河經費項下動撥銀五萬不敷之欵再由工賑局設法籌墊陸續勸捐歸補并奏派濟東兗沂道爲總辦另派明白水利工程道一員爲會辦常川駐工並派妥員分叚監督工作以期欵不虚糜工歸實在露 
[鄂省添設砲鋼廠漢口]  
　　漢陽無烟火藥廠近因擴充添設砲鋼廠業己估工擇期開辦矣泰 
[沙巿營造稅關宜昌]  
　　沙巿新蓋稅關已擇期動工與匠頭 
熊姓議定銀八千兩大約本年尚難竣工也謙 
[英刑司將去滬]  
　　英按察司威金生在中國上海辦理刑名已歷四十年刻下將復回本國矣顚 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[湖北官報凡例武昌]  
　　鄂督張宮保札開官報已紀十九日本報特以限於篇幅未將所訂凡例照登兹特補錄如左 
一本報大意以正人心增學識爲宗旨二義並行凡邪談悖亂之說猥鄙偏謬之談一槪不錄 
一本報所錄必有關於政法學校兵事財用及農工商漁各實業旣交涉要端俾究心時務者得以周知時局擴啓見聞可爲勵學之資應事之助其不在此六項者不錄 
一本報纂采錄各件略有十一門其目如左 
列朝聖謨第一凡列朝聖訓列朝御製詩文集列朝聖德政本年以前諭旨本朝典章如皇朝三通大清會典大清律例國朝各種掌故傳記刊行成案之類凡關乎政法學校兵事財用實業交涉與今日時勢情形有合者不拘時代先後隨時敬謹纂錄冠諸報首並引中外古今史籍以資證佐闡明 
近日邸鈔第二每日合鈔上諭宫門鈔曁發鈔之奏摺均列入此門 
重要電音第三凡各處探報及外國事關重要之申報擇其可宣布者酌量登載 
本省牘第四凡本省奏議文檄批判有關政法學校兵事財用農工商漁實業及交涉要端者酌量刊布 
外省公牘第五凡京城衙門曁外省及出使外國大臣并湖北之咨移函電有關於上大項者擇取載入其非與湖北往來之文件如其有關繫而傳鈔確實者一體登載 
各省報章第六各省報章中譯錄文字及所載各省新政擇其切要者采入 
各國報章第七外國報章至多擇其於上六項有關者詳加譯錄智以開撼神識 
前人論說第八古今中外通人著述凡於上六項有關者隨時選錄 
時人論說第九不拘著述成書及文集書簡報章其論說之鈍正通逹有裨時用者隨時采錄以時人論時事果其宅心中正考據得實尤足以資考鏡 
往時鑒誡第十前事得失後者之師擇往籍所載古事近事之措施失宜足爲今日鑒誡者擇要選錄 
辨正謬誤第十一凡各報中如有傳聞失實訪事揑造者其事若有關繫目不能不辨虚誣以免墨白混淆是非顚倒 
一本報每旬出報一本所載不出此十一門隨時擇其有益政學實際人心風俗者采錄不必一本中具備 
一本報非如商賈射利文人炫才不拘篇幅長短多少少者或每本數頁多者或十頁如有應附刊布之書卷帙少者如何分篇每本采刊一篇如卷帙雖少而不能分篇或卷帙較多者卽另刊全書附報傳布必使每篇首尾完具决不錄未完之稿 
一本報郵寄各省官商代爲分送不取分文其代送人經理收發聽其酌取微資惟每本至多不得過十文 
一本報所錄無論古書今事皆取核實凡訪事揑造虚妄不根者槪并不登 
一本報所載意在博觀約取但期閱報者有益無取繁冗雖不能蒐盡一時新事異聞而所載要必可信必有用 
一本報一秉虚公凡誣罔報復飾詞欺世要挾恫喝以取利種種巿儈惡習一槪盡絕師 
八續考查美國提取製造煤油情形法 
[九論鬲漏鬲油及噴水花之法]  
油經洗净或尚含有鹻水之質可以淺鍋置露天處去之如油多則必須用鬲漏矣鬲中或用木屑或用食鹽木屑值賤可以縮油中之垢膩及水質也 
鬲漏爲長圓形鐵桶底或圓或尖下有鐵管引油由下而上油從他處通來 
甲爲鬲底鐵管乙爲管上鐵掩（按此爲薄鐵片壓力鼓之則掩開油入）丙爲木板厚一寸鑽密細孔如篩箕形蒙以細布使他物不得入常法第一層板布木屑一寸第二層板布鹽第三層板以上均重疉布本屑最上之板不用木屑以免隨油流去丁爲螺絲鏇用以扣緊木板不致浮動戊爲去管油 
經鬲之後製煉畢矣製廠有不用鬲漏者注油池内以受天氣俾去鹻質池有廣至四十尺深十尺至十五尺者池内塗以白油周回繞以熱水管使冬日油暖水質易净 
製成之後如尚有未盡之水質别設一噴水花機器此器爲大鐵桶有空心幹管通出桶底幹管之杪分四枝管枝管右傍鑿細孔如笛管形用時以機括連幹管油由幹管入由枝管小孔噴出旋轉如風車形 
 
 

Page 10

 
 
水花極細油内如有扁心士等輕質噴時隨風消散矣此法不常用 
[十論裝載轉運法]  
煤油有用圓桶載者（桶容五十嘠倫）有用洋鐵罐裝後外加木箱者（卽運中國之法）有用船盛載運往者現時所運以船盛之數爲多惟運至氣候温煖及極遠之地必須用洋鐵罐裝載桶裝價雖較廉然天氣不合易於洩漏現在運往中國日本印度澳大利亞以及南美洲各處皆用洋鐵罐此法不特目前用之卽將來亦不易代以他法船盛不宜遠地因此船缷空回時不能承轉别貨本銀轉貴也裝箱運脚較廉於裝桶以其不佔貨艙地位也美用洋鐵材料由英國來木箱木料由坎拿大來渙已完 
[織造出都蘇州]  
　　蘇州織造榮尚衣銓得新任織造崇尚衣啓由京師發來電音知於二月二十四日由京啓節來蘇履任因飭合署書差預備交缷文牘併迎接事宜一面擇日遷駐八旗會館行轅俾崇尚衣抵蘇逕入本署接印隨 
[領事赴任宜昌]  
　　宜昌英國前任領事官葛福君調任成都總領事後卽偕其眷屬赴滬兹己於前日由上海乘輪上駛某日行抵宜日雇就民船於初五早赴四川任所謙數尺以備應用○ 
[米捐加增漢口]  
　　湖北開辦學堂名目繁多所需經費爲數甚巨兹督憲張香帥已飭將米捐改章稍增捐費漢口寳塔洲等處米捐局已一體遵辦矣泰 
[京師]  
　　二月十六日夜琉璃廠土地祠内古芳閣裱畫作内驟然火起焚去房屋十間○步軍統領堂憲近飭京師巡捕五營副參遊戎等員各就營汛現留之七成兵丁内挑選技藝嫻熟者造册呈送三堂再由堂憲面試一次選拔精壯另派差使殆亦整頓捕務綏靖地面之意也○順天府所立之公估分局自二月十四日設於珠寳巿北首已閉之大昇魁海味店内其旁門通至廊房頭巷地勢與銀巿接壤每日由天津用得律風傳知本日銀元銅元行情牌示總局分局門首照行兌換與商民交易以杜奸商把持訟 
[厦門]  
　　港仔口街振源廣貨號於初六日晨失竊各夥覺察出外窮追適有布袋街長裕皮店夥周清泉因有要事在前飛奔夥等疑卽竊賊拘至號中肆行鞭撻長裕店主聞而前往周已遍體受傷因具禀請地方官伸寃後有人出爲排解令出醫藥資四元并罰演戲服禮事卽寢息○初七日晚有匪棍十餘人在寮仔後金合酒樓聚飮被人報知提督衙門由中軍李惟華參戎帶領護勇百餘名前往杳拿匪已聞風遠遁因將酒肆夥責軍棍數十下肆主則帶之回署限交到匪類方可釋放○水陸提憲王芍巖宫保近以各營勇丁往往出而滋事爰重申禁令所有厦防練勇各營及各砲台兵勇不准擅離營盤出外遊蕩遇有購買食物務須身穿號褂手持號籤以示區别兹特派員四處嚴密巡查如有防營各砲台勇丁未穿號衣未持號籤出外遊蕩准卽拿送各該管帶從嚴懲辦决不寛貸○匪棍梁扁仔泉州人向業木匠本月初五晚糾集羽黨三四人持刀至甕菜河後岸陳古家尋仇鄰人聞聲而出若輩始相率遁去初六日下午有某甲行至石皮巷口突來匪徒二人持刀砍甲之足肩上亦傷一刀匪卽逃逸隨舁甲至厦防廳驗傷允爲緝拿懲辦○初四日水陸提憲黄芍巖宫保偕漳州府知府陳嘉言太守乘海門輪船晉省恭送督憲魏制軍行旌蹇 
[廣州]  
　　日前商董左潘諸君籌集廣益會創設銀行貨倉業奉商務局申詳兩院現聞各商董又於某日在省城十八甫公所會議事宜擬將酌定章程散佈云○運署因籌餉孔亟議將各鹽埠收回官辦聞已議定將東江平櫃香山新安先行收回其東江平櫃兩埠已委沈曾樾孫士鼎二員前往開辦餘兩埠尚未委人○省城善後局彩票改期二月二十六日在大佛寺當衆開彩○省城官銀錢局自開辦後頗爲暢消現又派員將銀元票及銅元帶往梧州地方開設分局李觀察哲濬前奉委赴清遠查看新製造局工程已將佈置情形禀覆大吏聞大吏擬將局之四週繚以短垣並於局前砌築馬頭開鑿小河一道俾江水灌入可通舟楫以便載運惟工程需欵甚大已飭司局籌撥欵項矣○張太僕振勲由省城東路興築鐵路現已移行院憲請將新塡堤岸自龍門口以上預留軌門一丈數尺以備應用○某日藩司牌示南澳同知劉鈺德病故遺缺委補用通判余宗賢署理准調崖州吏目白輝先飭赴調任暌 
[漢口]  
　　江漢關道繼蓮溪觀察業已函致駐漢倫敦會瑞典會内地會聖公會諸會長請將漢黄德三郡所屬各地支會代表人名姓開一清單以便造册核查藉杜假冐○黄州府屬樊口江干爲往來漢黄小輪船停泊之所兹有某某等安設躉船包攬賣票頗碍小輪公益業經兩湖北局全郡公司利仁記等諸家禀控關道署道憲繼蓮溪觀察准詞已飭黄州府琦瑞卿太守就近查辦矣○督銷鄂省淮鹽總局曾嶽雲觀察前赴曰門謁見周王帥商禀要公兹已事畢於日昨旋漢入局辦公併聞觀察有接辦一年之消息○湖廣總督張香濤宮保面諭漢聞德道桑觀察云後湖堤工須於四月底竣事不准逾限觀察遂於日昨親往築堤處嚴催承修各員迅速從事然陰雨兼旬工作不易恐四月底竣工之說未能如愿也泰 
[九江]  
　　職商陳春祥赴道轅禀控屠袁氏合股攫奪等情瑞觀察批示云商業合股應出兩願不容藉端攫奪所禀果實屠袁氏殊不明理候札行德化縣存案並移漢口商務局諭知作廢該商仍卽切實開導不得互相滋擾致干查究○九江道瑞莘儒觀察因公赴江寍於十一日乘江永輪船東下遯 
[江甯]  
　　甯垣官立各學堂前皆用煤油燃燈猛烈之光最易傷人目力而煤氣熏灼旣傷人腦又損人肺實不宜於衛生故現在各學堂已一律改設電燈矣○江督周玉帥蒞任伊始卽調奇兵營管帶何副戎復勝委充督標行營中軍現又委升署江寗城守協鎮亦可見憲眷之隆矣○寗垣鍾山之卜有明孝陵在焉舊例每届仲春由江督躬率本城文武各官詣陵致祭昔者劉忠誠年邁多病 
 
 

Page 11

 
 
届時率委藩司恭代致祭前者鹿尚書署兩江日適届春祭往曾躬致祭如儀厥後諸制府皆不親詣行禮今届祭日署督周玉帥則僅派元寗兩首縣往祭而已豫 
[江西]  
　　江西省垣新春以來彌月霪雨迨二月初十日晚雨霰交下天氣嚴寒人皆謂去年則冬行春令今年則春行冬令農事恐有不堪設想者○江西省垣煤炭木炭木柴茅草皆價不甚昻今因霪雨過多價值倍漲其油鹽采三項亦無不漲價而銀根艱窘錢源匱乏商巿小民無不同聲嗟歎晉 
[甯波]  
　　奉化縣上忙地漕錢糧由邑尊王一大令汝賢定期本月上旬開徴因所定洋價以制錢八百二十二文作銀洋一元核之當鋪掛牌尚少十數文民問聞之大爲不服○日前有美國兵艦二艘由鎮海口岸駛抵甬江下白沙停泊聞係由外洋游弋至此大約寄椗一二日卽當展輪他駛也○近來台温二郡香客咸繞道甬郡以便赴普陀進香各小輪船異常擁擠坎 
[蘇州]  
　　胥門外荳腐店主某甲於初九日至萬年樓啜茗下樓時無意中將傘柄誤觸江北人某乙之目乙忍痛倒地昏不知人旋經旁人扶起而右目已眇想必有一番理論也○吉利橋玄壇廟羽士某甲近因債台百級無可彌補竟於初九夜吞服阿芙蓉膏斃命翌日屍屬向其師李某饒舌李許以厚殮而罷○醋庫巷柴姓家於初九夜大雨時被賊竊去金銀珠翠衣服洋銀等約值三千餘金已報案請緝矣○某夜金獅河沿得力風公司被賊竊去鐵箱一具内皆機器等物翌日經司事飭地甲赴長元吳三縣及總捕署各警察局報案各官詣勘後卽嚴飭差捕趕緊跴緝○海運滬局總辦吳觀察之公館向在省城柳巷本月初七夜被宵小踰牆而入竊去皮箱二具業己報知地方官請緝矣 
[粤人聚賭]  
　　吳淞鎮近有粤人開設番攤三處並花會等賭場趨者若鶩幸無滋閙惟文武衙役保甲青皮人等因其不給賭規相約掩捕該粤人亦恃强不懼持械隄防恐終有一翻爭擾也旅 
[教士游歷]  
　　近有德國教士莫諾肯提等五人欲赴直隷永平府撫甯縣江蘇海門廳九江府慮山及湖北之漢口等處遊歴故禀由駐京雷使咨由江督周玉帥札飭經過各屬一體妥爲保護上海道袁觀察奉文後已遵照辦埋矣金 
[德商請照購毛]  
　　德商福來德洋行欲至鄭州淮寗等處採辦牛羊毛禀田該管領事照會道憲袁觀察塡給護照前往購辦金 
[製局總辦赴寗]  
　　江南機器製造局總辦魏察於昨日乘輪赴寗謁見江督周玉帥蓋禀商移建製局事宜也土 
[諭查流氓]  
　　保甲警察總巡朱森庭明府日來奉道臺袁觀察面諭城内外流氓衆多務須嚴拿解辦因於昨日飭傳城内外各鋪地甲到局傳諭境内如有流氓應准捆解究辦金 
[開河備船]  
　　南巿薛家浜河道將次派勇開濬所需運泥船隻業經上海縣汪大令飭傳船牙到縣諭令速卽備齊大船數十號伺候土 
[流氓站斃]  
　　著名流氓雕花阿三卽朱阿三由上海縣獲案並拘獲同黨篾竹阿二卽郭海春起出刀械一併解案奉汪大令提訊朱一味狡賴大令以該犯罪惡多端若不處死不足爲民除害判令裝入站籠先發西門外示衆郭收所候辦昨日午前由原差將朱阿三舁往西門示衆並有警察巡丁及奇兵營勇前後護送午後有朱之同黨小二郎卽朱二郎小生林等與朱談晤被差拘案奉訊判朱枷示十天期滿再核小生林判責二百板交保省釋金 
[未便移縣]  
　　凝禧菴羽士朱年亭因地糾葛一案日前汪大令奉道憲札文將朱移提歸案訊明申詳核奪前日移文至廨屠司馬據情商之英副領事德爲門君旋接囘文以此案事在租界工部局理應保護應歸公堂會訊未便移縣司馬亦據情禀覆候核矣木 
[不允更改]  
無錫縣人孫仲康及差役吳連等違章拘人經英副事判將各人責押後無錫帮商人以此案辦理太重特延担文帮辦費烈律師投廨伸辯德爲門君以案旣斷定未便更改准其上控等因疉紀前報日前經錫金公所董事周廷弼等投上海道上控請將此案覆勘道憲袁觀察據情札飭會審公廨前讞員關絗之司馬卽照會英副領事德爲門君請將此案訂期覆訊昨接德君回文以案經公堂斷定未便更改新任屠司馬接文當卽將情詳禀道憲核示矣木 
[新租界火警]  
　　坭城外愛文牛路某姓家於昨夜八點鐘失愼救火會西人急往救熄共焚去房屋若干俟控明續錄 
[暫停發落]  
　　昨日爲法捕房發落之期因案犯寥寥故奉陳 
[上海官事]  
　　法公堂會審委員陳楚生明府昨奉工台札委兼辦淞滬釐局管庫差卽赴道轅禀知○新授順天府府尹李京兆之瀛眷由杭來滬定於日内乘保定輪船北上○布理問吳叅軍耀先奉三江師範學堂監督徐觀察札委來滬採辦學堂應用之操衣風琴筆墨等件昨已辦齊定於明後乘吉和輪船起程回甯金 
[上海縣案]  
　　警察巡丁王錦標與燈籠店主方芝雲互控經警察總巡移縣請訊前晚奉汪大令提訊方供店前兼擺蛋攤三十一號巡捕喝令搬進梢遲卽被肆毆傍人不服輿捕爲難卽吹號呌有落差捕到來致被拘局質之王錦標供令方搬進蛋攤不遵反遭店主婦辱買又被撕破號衣打失時表後經吹呌有二十號巡丁沈玉標帮同拘局訊之沈供與王同大令核供判將沈玉標戒責十下王所失時表候飭甲查明再核着方賠號衣洋三元交保候示○朱文德將王玉甫擲斃一案經汪大令訊供押提二房東顧秀成到案再訊前晚由差將顧傳案顧供借裕仁里房屋一幢樓面租與楊陳氏母女居住是實朱文德供因酒醉將王推斃屍子王堃堂由瀏河聞信來申昨投案求請伸雪大令判楊陳氏母女交保朱釘鐐收禁顧省釋搜出死者肚兠戒子交屍子領去候核金 
[浦東保甲總巡局案]  
　　前晚汛捕在浦東陸家嘴查獲洋紗 
 
 

Page 12

 
 
一袋人已逃去當卽帶回總巡局禀明謝岳松明府飭仔局中候失主認領○英租界水巡捕緝獲私販劉志仁解局請究經謝明府提訊笞責三百板枷號示衆土 
[馬路工程局事]  
　　前日馬路工程局總辦翁子父太守接許姓來函稱有建造麵粉公司所用木頭五百根運抵浦江請派水巡代爲照料太守允之○前日董家渡某船戸失去衣包一個内有單裌衣服及雜用布物已開單投報工程局請緝矣土 
[公共公廨早堂案]  
　　昨晨德繙譯官麥令豪君蒞廨會同讞員屠興之司馬訊案據濟良所女董送留養期滿之張小妹至案禀稱年二十一歲嫁張銀林爲妻時加反目且遭悍姑凌虐故投所求援現雖期滿誓不回家原夫張銀林亦同時投求領回司馬再三開導小妹堅執前詞遂仍著該女董領回留養○德商禪臣洋行控陳阿米等竊取紫銅已誌昨報昨晨捕房將陳等五人解究包探王阿林投稱陳等藏匿紫銅小的查悉反誣控小的索賄解請重辦又有蘇州銅元局夥楊阿九及包探李星福投訴前情判陳阿米責二百板押四月罰洋念元張錦華吳毛頭富阿生各責二百板押兩月各罰洋念元充公○湯孝嘗遺家丁劉福控新鼎陞棧司帳洪福藏匿皮夾衣服等物牌提至案判交保自行了理○陳阿根行竊蔣阿銀金榮桂之布被衣服釘鞋由捕解究判責二百板○楊阿榮控潘桂生張阿四行竊綢衣十七件金戒英洋等物由探趙銀河解究判潘責二百板押兩月張責一百板押一月○葛恊和張阿四串竊洪興園木鐘洋傘銅鍋燭台竹簰銅香爐布褲等物由探解究判各責一百板押一月○王炳芝行竊布被毡毯木板等物由捕拘案判責一百板押一月○李順卿行竊平子卿姚培芝家呢馬甲布被洋鏡等物由探解案判押兩禮拜○興隆店控王小徽行竊綢棉袍等物由探解究判責二百板枷一月○沈金清深夜賣烟違章由捕解究判罰洋五元充公○流氓小東洋李培峯至朱榮華家滋擾毆傷朱妻頭面由華捕解勸亦被兇打拉破號衣失去銀表號呌等物昨日解究判陳李各責五百板押三月賠捕失物洋五元○吳仰青前控傭婦張朱氏竊取金戒英洋等物昨又解究判押候過堂訊奪○馬夫王阿三快馬違章由捕解究判罰洋十元充公○楊常盂行竊賀培之家綢衣縀鞋陳來保行竊陳阿安家布褲田探先後解辦判各責一百板木 
[共公廨晚堂案]  
　　印度人怡大生控合記牛奶棚主蔡石泉借洋不還前晚奉襄讞委員孫耳三明府研訊原告印人怡大生投稱去年蔡石泉出據借洋一百二十元復又借三十元言定每日取食牛奶一瓶以作利息近日不送牛奶顯欲圖賴投求追究蔡石泉供開牛奶棚去年印人托買牛隻付以英洋一百二十元嗣又取用三十元作爲購買牛奶之錢今印人欲牽水牛一頭小的向伊索取找洋七十元不允起釁並無他故明府判蔡交保限五日内繳洋一百五十五元如違提究○迷路男孩田龍寳由捕送請安揷前晚亦奉明府研訊供稱月初同胡姓來申習印書業日前因出外購物迷失歸路旋由伊父田裕明具狀求領明府訊明無誤准其領回完案○女孩尤四四亦迷歸路由探送廨前晚奉孫明府研詰供年九歲常州人家住王家宅父沒母存兄名尤成宜在新馬路開糖食店前日隨母出來中途失散明府飭差送至家着具領狀禀覆木 
[法捕房事]  
　　榮成報關行主傳珍卿具控行夥張炳輝用虧銀一千餘兩因張係莊志英薦保故一併請提昨由包探提到莊志英解入捕房捕頭令交保俟交到顷炳輝再核○崇明婦人某氏携同小孩來申寓小東門外黄云卿客棧内詎黄將該氏强姦又欲將小孩售賣氏鳴捕將黄拘入捕房捕頭令押候解辦○法商某氏婦前失去金表報捕飭緝未獲昨由英界巡捕拘獲因失主係法商送回法捕房奉諭押候解堂訊究○張氏因收買賊贓昨爲包探拘入捕房押候解訊水 
[美捕房事]  
　　前晚有形似水手之某西人因醉在百老匯路恣意行兇爲巡捕所見雇車載送捕房捕頭令押至天明酒醒時釋放○某華捕在茂海路被陳渭豐行兇毆打失落號呌號帽對時表等物當卽將陳扭入捕房陳自願存洋十五元作保捕頭允之○某西婦投捕房控稱欲借新記浜路和記馬車行樓上暫居先付定洋十五元與馬夫王阿仁後因該樓污穢不能居住向索定洋無著請爲究辦捕頭令婦自投該管領事署訴控○僑居楊樹浦路某西人投捕房報稱夜間被賊竊去衣服等物請爲查緝捕頭允之○前晚七點鐘時有俄兵某乙雇坐東洋車至白老匯路停車後分文不給向之索取反被兇毆由某印捕到來將乙拘送捕房捕頭令押解至駐滬俄總領事署禀請　辦○前晚八句鐘時有俄兵二人在西華德路恣意行兇爲某印捕所見召集華捕三名帮同拿獲送人捕房押解至俄領事署請究火 
[皖省官報]  
　　新正月廿八日候補知府曹鼎知奉委接辦籌議公所提調知縣王廣嵩知奉土藥局委辦銀錢所廿九日襄辦皖北土藥兼收支知縣羅綱紀謝加札委辦蕪湖商務局提調通判梁文啓到並奉委辦蕪湖土藥局提調直隸州李家樹知奉臬台委辦常備軍營務處三十日同知袁家㻷知奉委銅圓局帳房知縣萬祖恕辭赴宣城灣沚料理墾務善後事宜楊志瀛奉臬臺委赴涇縣會訊案件二月初一日知縣劉維垣辭赴池州府閱卷縣丞李汝聰巡檢劉世駿均奉委土藥局差遣嚴慶餘謝行知請補無爲州泥汰司丁朝棟城外五叚分巡典史范守正調城内三段分巡初二日知縣賴家偉辭委赴無爲州騐收待質公所徐謝知奉委洋務局差遣縣丞楊清彦知奉委土藥局火票印花巡檢丁朝棟五叚典史張開甲三段均知城外警察分巡到差初四日候補縣丞李汝聰巡檢劉世駿均辭赴鳬北土藥局差遣初五日知縣余鼎鏞到起服來省徐運鑫知入課吏館肄業巡檢袁鳳翔謝奉行知請補桐城練潭司初六日知縣彭正章謝奉行知破格錄用初七日候補知縣賈士駿知奉府委代理懷甯縣通判周儁知人課吏館肄業 
上海紅十字會來函二月初九日天津來電紅十字會魚電悉琪昨晚到津寓佛照樓續來諸君亦卽寓此朔電禀明林蔚生到駐溝辦事在山海關曾寄虞電到否琪佳二月十四日天津來電紅十字會初十漱六諸公到函牘均悉啓先來蘭翁續到彼此接洽新營火車停過三日現巳照常俟免票請到卽分批先到溝屯暫駐貽往營晤商魏談諸君設法推廣到地酌奪有糧處擬發洋元災甚處購糧施放賑欵如何劃匯容隨時電陳善貽元 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
