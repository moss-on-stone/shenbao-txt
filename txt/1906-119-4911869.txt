# 1906 - 119 - 4911869

 

Page 1

 
 
   
 
 

Page 2

 
 
[電傳上諭]  
　　四月十一日奉 
上諭浙江寗紹台道員缺著世增補授欵此 
[電傳宫門抄]  
　　四月十一日召見軍機文淇松山朱顯廷王英楷 
[論日本經營滿洲内政]  
　　方今志士。一遇外人要求之風說。則合力以抵抗之。一聞主權喪失之傳言。則羣起而呼號之。其愛護祖國之熱心。爲我國最可寶貴之事。記者誠敬之重之愛之慕之。崇拜之而祝禱之矣。雖然。事必調查詳實。而後心不妄用。言必探訪確鑿。而後力不妄施。若未得其虚實。未悉　　藴。而概以一往無前之氣應之。則其患約有三端。如去年德人佔據海州。日本割閩換遼之說起。内地羣情憤激。士民演說抵制。留學生亦復警電迭傳。要請堅拒。其卒也或係失實。或係誤傳。致惹起外人猜忌。而誣我以排外之名一也。民氣之養成甚難。不分馳於無用之地斯聚精會神於正當之交涉而其氣益厚。倘若輕動妄舉。則再而衰三而竭。而於不得不用之地。民氣反致不固。二也。抑民氣之作也。在一二之上等人鼓動之提倡之。倘所以提倡之鼓動之者。屢有誤用。則羣情必滋疑慮。而不肯輕信萬一以後遇有確當之用。反致將信將疑而徘。徊瞻顧三。也近來各國環俟。乘間攫我利益。索我主權者。日逼日迫此正我民氣應用之時期也。然其間或有互相疑忌而故縱間言者。或有傳聞失實而近於無稽者。或有匪徒希圖擾亂而播此謡言者。種種情形。亦或不免。此尤我國民所宜查訪確情萬不可僅得疑似而遽以至可貴至可敬至可愛之民氣輕用之也。近日英美勸日本握中國警察間題。闗係至重。倘果有其事。則非但空言以爭之而已。當人人赴湯蹈火出死力以爭之也。特因未得確耗。是以本館前日論此問題。不敢遽下判斷。祗設種種問難之詞。以研究其理。昨見某東報詳論此事。係爲滿洲警察問題之傳誤。則此事或竟未確。亦未可知。此卽我前言之証也。嗚呼。吾言如此。聞者得母疑我爲崇拜外人乎。無愛國熱心乎。阻抑國民之志氣乎。則請正告之曰。今日外人之謀奪我主權利益。確而有徵者。不勝枚舉。記者甚願我國民合全力以抵抗之防範之者也。卽以日本論。日本之經營滿洲主權論。其與我立約而交還我滿洲也。名也。故其近日對於滿洲之計畫。事事含有統治滿洲之意。如前日陸寳忠條陳安東十策。第十條謂日政府己編有管理遼東人民法律。將設法院。遣司法等官來治云云。）見本報初十專電（則日本之用意可見。夫日人經營我滿洲各種利益。及設立民政廳等事。布置已久。卽如警察問題。某東報謂爲滿洲警察之傳誤者。其原因蓋在欲託名於馬賊之難治。而握滿洲之警察權。以爲滿洲馬賊。多係士著。非兵力所能濟。必握有警察權。始可以清馬賊之源。觀此則日本欲操滿洲警察權之意則係實在情形。而其所以經畫滿洲之政策。觀以上所述。亦可見一斑。滿洲之闗係於中國何等重要。日本之謀我滿洲主權。何等重要。此正我國民之亟宜措意鼓其全力以防維之時也此記者之所以願我國民。勿輕用其氣於無用之地而專心併力於確當之交涉者。此亦其一也。 
[查勘南田島之報告杭州]  
　　浙撫前委瞿鴻護等率同測繪學生赴甬會同石浦廳象山縣等赴南田島查勘形勢計逾一月之久于昨日方始回杭己將該島之形勢寛廣户口士產生業利源地丁課稅等分别列表繪圖貼說并叅以各官紳之意見禀覆浙撫略謂該島海口形勢無甚險要十地磽瘠水勢漲落無定斷難備作軍港雖卽昔年義大利國一再指索之三門灣如或開埠亦無商務可興向設有保甲局及汛弁等治理島務尙少重大事件如原奏稱設立直隸廳或知縣似可從緩應以象山協石浦同知等移駐島中已可妥善等語聞浙撫將據情咨部奏復云）的（ 
[咨查修濬洞庭湖長沙]  
　　湘省西路洞庭湖一帶河道淺涸去歳經稅務司擬訂濬湖章程禀商大憲卒以工程浩大迄未舉行現在湘撫龐劬帥又准外務部電咨謂據英薩使以湖南洞庭湖一帶河道勸令修濬以收航利其可否修濬之處請將一切情形查明見覆云云聞湘撫己派員詳查明確一俟禀覆到院卽當據情電覆）時（ 
[奏陳中俄議約宜宣布各省京師]  
　　日昨王侍御呈遞封奏一件畧謂中俄議約屢次稽延其中難免不無節外生枝現解改行立憲之時首重博採羣言請將中俄條約布告各省廣開言路使大小官員各抒已見據實條陳不惟於條約有益兼考官員才識卽有准駁之處係屬出自公論庶免外人挾持原摺畱中未發）值（ 
[電覆西藏改行省之議作罷北京]  
　　政府擬將西藏改設行省久有是議現因藏約己定電商川督核辦昨據錫帥覆電謂西藏若改行省實屬地闊人稀統治不易若添官缺以及佈置一切尤覺欵鉅難籌此時抵可暫罷議政府已然其說）和（ 
[議查西藏礦產京師]  
　　四月初五日政府王大臣會商藏約現已簽定所有西藏地方產金之區甚富宜　電駐藏大臣 
 
 
 

Page 3

 
 
委員詳細踏勘如果可採卽行電覆以便揀派精通礦務人員前往試探或歸中英合辦或籌欵自辦屇時再爲核奪）貴（ 
[舉定鐵路權理并請奏明永歸商辦廣州]  
　　日昨九善堂七十二行商人以商辦鐵路舉定權理禀請岑督奏咨立案略謂商等於光緒三十二年正月初十日在廣州總商會創辦粤漢辦路集股事宜至二月中得有的欵九百餘萬收到二成小股一百八十萬蒙宫保疊次照會總商會查詢情形商等當卽集議由商會禀覆旋奉批准牌示在案應卽迅舉權理禀請分别奏咨立案無如頭緒紛繁龐言雜出致稽時日今小股已續收數十萬合前共得二百五十萬以二成伸算己得股本一千二百五十萬元是以商等於昨初一日邀集粤路各代表員齊集愛育善堂東廳商辦鐵路議事所投筒公舉得數最多者鄭官應黄景棠許應鴻周麟述左宗蕃五員爲正權理餘爲協權理維持路事竊思商等自創辦集股先行各行認股以爲之倡是以衆情踴躍恐後爭先両月以來致此効果今所集股分己得的欵一千二百五十萬而外埠認股尙不在此數是公司之大局已成商辦之目的己逹况奉前批准歸商辦牌示本省地方官祗任保護一切財政選舉概不干涉如有阻撓破壞准其禀官嚴究具見惠我粤商大公至正商界全體感頌同深今旣舉定權理之員理合聮乞電奏永歸商辦并電咨商部立案俾該權理得以盡力堅持將來此路之成皆宫保所賜口碑愛戴當與此路同長也再現在倉猝定議未及詳訂章程一俟集衆妥議再行禀呈鈞鑒候示祇遵切赴宫保大帥爵前恩准施行計黏九善堂七十二行代表衆商蓋章投筒公舉單一帋隨奉督憲岑批據禀已悉此次粤省商民籌集路股衆情踴躍兩月以來已收小股至二百餘萬之多具見商民維持大局力圖公益良深欣慰現稱經集九善堂七十二行商代表員投筒公舉鄭官應黄景棠許應鴻周述左宗蕃等五人爲正權理員應准照辦惟仍將總恊理赶緊舉定接收路事方能奏咨立案以符商律仰卽遵照禀及單並發各紳商奉批後以本公司總恊理係以二萬股一萬股例推與奉批舉接收路事之總恊理不同似應易名爲總辦副辦坐辦名位以示區别旋議舉定總辦一人副辦一人坐辦六人仍以投筒占最多數之鄭陶齋爲總辦黄紹平爲副辦許雲圖周麟台左少竹李敬寛黄碧珊羅寳臣爲坐辦决議先舉五人以符原議因又禀由岑督批示云批據禀公同舉定以投筒最占多數之鄭官應爲總辦黄景棠爲副辦許應鴻周麟述左宗蕃爲坐辦擔任路事遵照商律辦理准卽如禀奏咨立案仰卽刻日議定迅將路事接收妥辦並候行粤漢鐵路局遵照此繳）張（ 
[電飭外洋保送路礦駕駛人員京師]  
　　日前政府王大臣會商現在興辦路礦整頓海軍中國尙少此專門之學應即電飭出使各國大臣務在外洋華人中留心搜求有能精通開礦築路駕駛專門實學者無論官商學生考察明確出具切實考語保送來京以備錄用）訓（ 
[奏准派員調查法律]  
　　刑部尙書以改訂死刑徒刑流刑等各種律例因先調查各國之現行法律故特奏請派遣刑部郎中饒昌麟前赴日本查調己蒙允准刑部又以新訂之外國貨幣僞造律亦己同日具摺奏陳譯大阪每日新聞 
[電商派員出洋學習製造槍砲北京]  
　　日前直督袁宫保電致練兵處略謂前擬派員出洋學習製造事宜未據核覆請詳酌如蒙許可即行揀選廉幹之員分派德日両國學習製造鎗砲子彈無烟藥炸藥及管理各法俟各員回國再於北京添建製造廠以利軍需並請於空闊之地先爲選擇地基以備屇時應用聞練兵處王大臣業已議准矣）貴（ 
[議派學生出洋學習實業京師]  
　　四月初二日學部堂官會商擬在大學堂内選學生二三十名分派美日等國學習實業俟卒業回國咨送商部任使約在五月間卽行派往矣）存（ 
[照會請飭嚴防會匪京]  
　　日前駐京比使照會外務部謂因河南會匪現雖平靖惟聞仍有仇敎之謡務請轉電河南巡撫飭屬嚴防切實保護敎士以免釀成巨患）訓（ 
[拿獲飄匪四誌長沙]  
　　湘省拘拿飄匪一案迭誌前報茲聞前次拿獲之黄漢一名忽於三月二十九日下午在監内斃命至其因何致死外間不能探悉惟近日湘省因拿辦飄匪一事大起風謡時而牽涉學界時而牽涉官塲擬議紛紜莫可究詰加以其時寕鄉益陽一帶有匪徒敎演拳棒號稱神拳經寕鄉縣捉獲匪首梁明臣一名解省究辦又岳州府屬亦有一種匪徒稱爲紅敎名目在該處煽誘滋擾現今正在杳拿）時 
[批示嚴辦清遠盜匪廣東]  
　　昨有清遠鄉紳士鄧爕梅等以匪黨愈辦愈熾等詞具禀制府奉批謂清遠盜匪素稱充斥前經札行營縣督飭紳團嚴辦匪黨如果官紳齊心恊力認眞查辦有匪必獲訊明認供卽予嚴懲匪黨應多必有清除之一日從何尋仇報復若如來禀所云肆出刦掠傷斃練丁愈辦愈横者足見搜捕並未凈盡匪類因以潛滋詞稱冠帶村被刧已拿獲二匪送案仰東按察司會同緝捕局卽飭清遠縣迅提該匪等研訊明確錄取切供按擬禀辦一面勒差催營嚴緝各案兇匪悉獲究報以絶根株而杜後患該生等仍應協同查拿務先族清其族鄉清其鄉使内匪無可匿跡外匪不敢窺伺方爲久安長治之策母稍顧慮縱延並飭縣傳諭遵照）寒（ 
[常備軍兩鎭定名武昌]  
　　湖北新軍前定爲第一第二兩鎭昨接練兵處咨開略謂北洋已編齊第六鎭湖北應改爲第七第八兩鎭云云）千 
[南洋海陸軍不赴賽會北京]  
　美國大開海陸軍賽會徧請各國赴賽前經照請中國派南北洋海陸軍赴會經政府行知南北洋大臣現經南洋大臣覆電畧謂美國海陸軍賽會一 
 
 

Page 4

 
 
節南洋尙未成軍刻無可派之人請由練兵處酌派赴會云）宫（ 
[派員辦理漢口銀行漢口]  
　　漢口開辦國家銀行早有成議現聞財政處王大臣已奏請卽以開缺道員黎觀察大鈞飭往漢口開辦該銀行事務矣）吕（ 
[撥欵補助遼陽官銀號開辦費奉天]  
　　遼陽爲水陸交通要埠雖祗離奉省二三百里而銀錢價值較奉省加倍當道以該埠銀價如不平落必致於通省圜法有礙故定議添設官銀分號以維持之並擬由鹽厘項下籌撥二十萬兩以補助該銀號開辦資本）丙（ 
[學部擬劃一學生服制京師]  
　　學部於學生服制一事早經議改惟程式遽難酌定近己咨取直隸湖北廣東等省學堂現用學衣酌量一最善之式頒示全國學堂照式製服以期劃一聞學部人云學衣大略分爲四等誌以徽章以示識别云）盈（ 
[浙江旅學籌振華僑電文]  
　　昨日五點鐘浙江旅學來電云籌振華僑震災　陵己發起並電沿江商學界速组織浙江旅學武仲英）助（ 
[两江周夫人答吳紫英女士論女子國民捐書]  
　　世嫂大人妝閣久違閫範時繫懷思惟以珍衛咸宜瀛潭均吉爲頌無量昨承惠翰並附到女子國民捐章程百分閱悉一切此事係非常創舉實能激動通國女子愛國之心出而共任義務不獨籌償賠欵足以匡濟時難測其效果將使凡我女同胞人人以忠愛爲懷時時以富强爲念全體響應衆志成城是發起今日女界文明之新機卽在此一舉欽佩莫名現已將寄來章程轉交沈鳳樓觀察卽請沈夫人提倡於寗垣官塲女界中竭誠勸募愚年已衰老自愧無能爲役容當酌量書助捐欵藉表同情尙祈察照爲幸專復敬請坤安歸汝南郡本延陵氏襝袵四月初五日）顛（ 
[西牢槍斃圖逃重犯]  
　　十一日下午三點鐘本埠美界彚山路西牢内犯人約五十名結黨圖逸爲看牢印人察破告警當由管牢西人白利南哈薛脫君下令警卒戎裝戒嚴防守總門其時犯黨人多勢衆手持兇器意欲乘間突出致該西人頭面及看牢印人二名均受傷初該西人傳命犯黨不得妄動惟犯黨不從遂開槍轟擊計死三名逸犯范高頭之弟范毛毛亦被擊斃其餘受重傷致命者二人受重傷而生死未定者十二人尙有略爲受傷者衆始帖然就範該牢旋用電話通告各捕房不逾時中西探捕皆擎鎗而往以防再有變動西牢總管華森陸軍少尉亦命駕前往察看諭令先將屍身移開一面傳知地保一面查明起事爲首之人初意謂犯人必有脫逃者然事後查點並無漏網云節譯十一日文匯報 
[會禀請設閘北總工程局]  
　　英工部局在四州路租界外寶山縣轄境將華洋商民房屋編釘門牌收捐派捕上寶兩邑尊知之卽會禀滬道請於閘北設立總工程局築路設捕於地方自治之中寓限制外人之意並請照請各領事知照洋商寳邑結一結九兩圖雖准洋人租用一切權力應歸閘北工程局辦理現在工部局己經派捕收捐之處亦請收回以保主權瑞觀察據禀後除批示外並禀請江督部堂曁蘇撫部院察核）顛（ 
[政府不准外人在京城設立行棧]  
　　初十日北京電云中國政府决定實行與各國所立之條約照會各國公使謂自今以往外人不准在城内開設行棧惟己經設立者不在此列外人因之皆甚張皇云譯字林報 
[舊金山救災求助]  
　　初十日東京電云舊金山救濟會董事公議接受外人之助 
[暹羅親王游歷日本]  
　　初十日東京電云暹羅奈可勤昔斯親王在日本微服遊歷現將由日本歀待於離宫勾留數日 
[那特爾勦辦十匪]  
　　初十日倫敦電云蘇羅蘭地方現巳受討村落有被焚者牲口據獲無算加伯殖民地首相哲美森君亦允派砲隊前往帮同剿辦土匪叛酋黨羽現漸衰弱有土酋數人己具證投誠 
[土耳其聮絡德國]  
　　初十倫敦電云土耳其國皇已將奥斯來門寳星滿嵌鑽石送德皇三子）即亞格斯脫威亷喬輕歐斯加三親王（又贈綬章於德皇之女 
[俄相稱病辭職]  
　　初十日倫敦路透電云俄京聖彼得堡訪事人函稱内務省大臣道諾胡君己撤任首相韋特伯爵以不欲與反對黨人互相攻擊已稱病辭職遣缺由高姆斯開因君接受彼乃一頑固黨而素與韋特伯爵爲仇者也 
[舊金山興工修復]  
　　東報載倫敦電云泰晤士紐約訪事人報稱舊金山城將由當日一千八百三十九年前往該處開創人之子孫立加修復若輩上承其先人堅忍勇往之氣質意在恢復舊觀並聲明五年之内全工告竣規模當較前益大 
[德皇好善]  
　　東方日報載倫敦電云德皇已捐助英金五百磅爲救濟意大利斐蘇斐俄火山難民之賑欵 
[俄政府論功行賞]  
　　法報云本埠法工部局總董范君昨前曾爲俄國辦事出力俄國德希諾少將因奏請俄國政府賞給　皇昨已頒到由法總領轉交 
[俄皇回京原因]  
　　東報載西四月俄京聖彼得堡電云俄皇離京己一年矣下月以國民院開院須親臨行禮將命　還宫由彼得霍夫乘坐御艦至國民院附近之碼頭登岸該處左近當派兵隊嚴守河道内亦不准他船來往行駛 
[美政府核准條約]  
　　南中國早報載倫敦電云美國政府己將亞拉斯加邉界條約核准 
[葡京開醫藥研究會]  
　　東方日報載倫敦電云萬國醫藥研究會己在葡京開會到會者計有十三國所派之代表二千人 
[東鄉大將行期展緩]  
　　東方日報載倫敦電云東京訪事人電稱東鄉大將歐羅巴洲之游業己展期譯字林報 
[英人不以敎育條件爲然]  
　　十一日倫敦電云英國下議院第二次宣讀敎育條件時將直言反對 
[英國派員議進項稅]  
　　十一日倫敦　云英國已選派專員商議進項稅一事 
[俄相辭職最近消息]  
　　十一日倫敦電俄相韋特伯爵業已辭職退　 
[德相聖眷優隆]  
　　初十日柏林電云今日爲德相浦盧親王五十七歳誕辰德皇親臨賜壽並賞給貴重磁瓶一件 
[法京平靜]  
　　初十日倫敦電云法京巴黎現無暴動譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[日本西園侯將來奉省奉天]  
　　日本西園侯將次到奉已由日本軍政署知照當道大約因察勘商埠事也）通（ 
[美員閱操武昌]  
　美國某武員赴湘遊歷便道在武昌一遊由洋務員招待一切併導往槍礮隊閱視種種操法云）兵（ 
[札飭查冒洋商鎭江]  
　　省憲以常鎭両處各商時有影戤洋商張掛洋牌情事因札飭常鎭兩府查明有無此等奸商共有幾家據實詳報日昨鎭江府承大守奉文後已飭所屬嚴查矣）再（ 
[對無約國人之辦法湖北]  
　　湘省自有土耳基人肇事後大部卽通告各省略謂以後如遇無約國人再有肇事等弊可隨時隨拘地拿卽安靜遊歷亦宜照料出境以弭隠患云）世（ 
[蘇撫出辕紀事蘇州]  
　　蘇撫於初九日午後二句鐘出轅先詣二馬路拜會日本領事旋步行過甘棠橋查閱河中所泊飛划水師槍砲等船旋至紗廠絲廠先　查閱隨從者爲兵備處總辦杜俞等及各營統領管帶等各武員迨回轅時己傍晚矣）且（ 
[備迓新贛撫漢口]  
　　初七日汴梁來電云新授江西撫台吳中丞業己取道彰德府約初九日准可蒞漢漢上文武員弁齊至大智門外車站守候）千（ 
[續誌學生散學事寗波]  
　　甬郡中西儲材學堂學生散學一事已誌前報茲悉該學堂中各敎習陳君年輕學優稍涉驕傲該班學生平時已不愜意日前有某生因事與陳君齟齬各學生以陳意外苛待遂相散學現該班學生己遷往校外要挾撤退陳敎習始願入堂未識喻太守如何措置也）易（ 
[贛省法政學堂開校九江]  
　　江西課吏館經胡前撫改爲法政學堂於三月二十一日開考同通州縣與佐貳雜職分題計應試考正班八員佐班三十九員去年胡撫到任時甄别錄取超等三員正取四十員除刻奉差出省不能入館肄業外卽以今試各員挑補缺額已於四月初三日開校矣）本（ 
[大令悔過興學蘇州]  
　　丹陽縣洪鷺汀大令前因辦學不力被參摘頂後己遵將高等初等各學生一律招補足額並添聘敎員分班敎授又派舉人厲鍾麟担任稽察數月以來敎科尙稱完備而經費尙苦不敷現由縣捐廉錢一千千文以補經費之不足其師範傳習所業已開辦學會組織亦有基礎並妥議私塾改良以發民智現洪令已將情通禀核示矣）永（ 
[帶徵稅契興學揚州]  
　　泰州張刺史澮前奉飭稅契項下每兩帶收錢十文以充學堂經費茲查得州屬每年投稅契價約在十數萬兩可收捐錢一千數百千文己遵卽出示曉諭徵收矣）永（ 
[速成武備學堂招生清江]  
　　江北提督劉延帥奉旨練陸軍一鎭因在清江設立速成武備學堂以備將來陸軍初級官弁之選定期四月朔日起至又四月初十日止願投考者至淮城漕署報名註册聽候考驗定額一百六十名備取二十名年歳十八以上二十五歳以下入堂三月後按課程甄别以定去留留堂者每月加給津貼銀二兩二年畢業咨送練兵處考騐給予出身刻巳通飭淮海徐揚通名　　　學生矣）詳（ 
[定期組立學務公所鎭江]  
　　鎭道以紳士對於賓興撥學之事議論紛紜爰照會紳士於本月二十六日組立學務公所憑公决議）並（ 
[會議警察學生之權限蘇州]  
　　蘇省警察學堂兵學生畢業後分派七路警察局當差計每局七人而各學生欲攬管朿警勇等全權現在未肯接差臬憲朱廉訪以兵學生欲攬是權則官學生將　以何權由是各總察及經事各員相約於初九日下午齊集府署内警察總局會議權限）且（ 
[議招警察兵學生蘇州]  
　　蘇撫以蘇省警察學堂添招二班兵學生應如何考取是否均用本省人入堂肄習現已照會蘇城各紳董會同妥議俟禀復到日再行定奪）永（ 
[警察移局改良杭州]  
　　浙省警察局設在長慶寺内房屋不甚合宜故於初六日移至西大街前銅元分局之洋房内復向北洋咨調畢業生郭照蕃宛莘两員來浙委充警察敎習）的（ 
[首領署改爲巡局揚州]  
　　趙都轉以巡警局在本署牌樓外呼應不靈將該局移於知事署内遷知事於蓮花橋僻巷内赁租邱姓民房每月租金十五兩）聞（ 
[改委管帶督隊蘇州]  
　　蘇撫陳筱帥以常備軍一標一營管帶夏學津應另候差委以督練公所副科官江南將備畢業生章駕時委充又第三營督隊官楊之棫曠操撤差以江南陸師畢業韓洞濤委充又第二營督隊官宋維翰酗酒撤差以第四營前隊官江南將備畢業生劉器成委充己分别下札矣）吉（ 
[鐵路漢局往駐北京漢口]  
　　前報紀鐵路漢局移駐劉家廟一節茲悉總局現己移往北京以一事權）千（ 
[飭讓官地揚州]  
　　運署北圈門内東向各鋪户後屋多半越佔官地趙都轉於日前火警後飭江甘二縣會同各員令鋪民遵照舊址一律讓出五尺以免混雜而便巡更）引（ 
[電懇兵部助力鎭江]  
　　前次因洋人毆傷陶公子一案被逮之華人杜木天等管押後尙未釋放現聞杜之親戚王某己電致兵部某君聲辯杜木天並未與聞洋人行兇毆人之事無端拘捕請出名助力期於省釋云）皆（ 
[議設練礦廠漢口]  
　　卾督近頗注意於礦務除派人分途測量礦山外併擬在漢口宗闗左近創設練礦廠一所期收實效）亦（ 
[小木匠停工滋事寗波]  
　　甬郡小木匠日前因議加工價相率停工與匠首滋鬧並將某甲家什物搗毁甲赴縣喊控由鄞縣飭差提訊將爲首滋事者責枷一面諭令每匠每工加銀二十文以後不准再行滋擾）易（ 
[擄人勒贖蘇州]  
　　蘇鄉唯亭鎭某姓家於上月杪某日爲子成婚數日後有梟盜多名於夜半時擁入行刧併將其子擄去勒出洋銀五百元以贖某姓恐報官後子有姓命之憂因擬如數湊集以償該處紳董則擬報官請辦不知若何了結也）且（ 
 
 

Page 10

 
 
[漢口]  
　　劉某爲漢上之大商家擬出銀二十萬兩亦漢口大智門外議設花園一所業己在日本聘就花匠十二名經營園務矣○初三夜十點鐘時漢口花園巷同人茂鴨蛋廠之墻與間壁小屋三間同時坍倒受傷者十二人内有三人尤重當卽舁往仁濟醫院醫治）亦（ 
[松江]  
　　本月朔日四鼓時貢院西偏恒和紙店内柴房失火鄰右聞警畢集汲水灌救得卽撲滅惟不解火從何來翌晨查見柴房外牆卽係察院弄有賊穴牆圖竊見内儲柴草因卽燃火其上致兆焚如紙店主據情報請捕廳汪少尉蒞勘事爲華亭縣趙豹文大令所聞立傳通班捕役勒限五日務獲該賊嚴懲○婁境楓涇鎭左近王姓失竊陳米多石前日經人在某處破屋中查獲白米一袋其傍蜷臥一人認係管姓當由地保報知事主騐係原贜連人一併解入汛署由汎弁趙梅生轉解婁署收押訊究詎管姓有兄頗有田業聞弟被繫卽來松以誣良陷竊等詞投府署控告並指汛兵擅自用刑府尊戚太守批飭澈底根究初三日失主王姓等知被反控聮名來府署陳訴原委太守略加申斥諭令退去○松江路燈自改歸團防局勇經管後偷減油斤每夜未至三鼓一例盡息且或東或西必有一二盞不點者三鼓前各店燈火尙明本無需乎路燈三鼓後仍暗中摸索則各户捐欵徒供巡勇酒食費故各户嘖有煩言議不捐輸矣○著名積竊綽號小麻吊名少琴者矯捷有身手以故犯案纍纍捕役輩不敢正眼覷近匿跡於東鄉中渡橋一帶初二日經華亭縣捕役陳某會同鄉人前往拿獲解歸縣署聽候嚴辦）歌（ 
[來函]  
　　商會經收舊金山賑欵第三次清單申報舘恊賑所撥洋二千元書業同仁捐助洋五百元席子佩觀察助洋一百元施子英觀察將鄭陶齋觀察磁敬移助洋二元謹此報告以揚仁風 
贛撫來電吕尙書盛宫保諸公均鑒魚電祇悉華民在美屬舊金山被災自應合力籌賑惟幹交缷在卽商之司道擬俟新任到時移請酌籌集欵匯濟以副台命幹庚 
常鎭陶道來電欽憲吕盛鑒魚電悉職道倡率紳商捐舊金山灾賑三千元匯滬函詳森庚 
[揚州趙都轉來電]  
　　商會諸公鑒刻奉吕大臣諸公魚電敬悉舊金華僑猝遭奇灾情形至慘茲勉籌英洋二千元交晉益升電匯尊處即乞核收電　濱彥庚 
[商會經收舊金山賑欵第二次清單]  
　　揚州趙運治洋二千元劉澄如京卿洋一千元張永年翁爲少君湯餅移賑洋一百元朱葆三恊理經匯賑欵用金規銀十六兩一錢五分除分掣收照外合先登報爲海外華僑九叩以謝 
[振武宗社書記員報告]  
　　福建福安縣姚仲勛大令書記員路潔夫來函貴社所印自禁鴉片簡章並靈草圖說鄙人以爲至寶本處物色所得之草土名猪不嚼其名不同不敢卽日此草爲鵝郎之眞相用特寄呈請爲辦認一面仍請將所儲之靈草由郵局寄若干來以便驗并將圖說印刷多份遍貼城鄉仍選同志到處演說與敝處所設勸學會相輔而行務令福安一邑之人盡戒不食而後巳）後畧（○龍游汪緝庵來函昨有友人自杭來龍談及貴宗社發明鵝郎草且隨處皆有人人可採毫無流弊逖聽之　不覺感極而涕特請惠賜鵝郎草數莖俾得照樣採辦組織分社於敝鄉簡章圖說幸祈多寄以便遍貼廣勸）後畧（○淮郡周德卿來函靈草天生我公又繪圖分送我中國其從此興起乎圖說請寄數十張鄙人將按圖而索稍盡　人義務焉）後畧（○溧湯胡普潤胡秉　胡瑞生項瑞庭舒恊箎來函蒙賜圖說分交各友廣爲勸導簡章遵貼通衢使盡人皆知自愛以收觀國之效）後畧（○掘港公益學堂來函還雲曁圖說簡章一一祇領敝處同志擬設掘港振武支社藉以喚醒同胞）中畧（ 
擬請代印圖說簡章各若干以便分貼而資觀感）後畧（ 
[上海六馬路仁濟善堂籌振公所施子英經收山東各處等賑三月初一至三十日第一百四十次清單]  
　　初三日乏力子求母延壽小洋一百角東海居士求合家平安洋一百元初四日奚敬彰求妻病速愈洋陸元初五日　生意順遂人洋廿元初八日恆孚銀樓交到盧養正子痘平安助洋一百元顧藎卿洋十元王門陳氏陸五寶各洋二元程振之洋五元無名氏銅洋一元補過子洋一元無名氏三位各小洋一百角十四日王寶寶洋十五元廿九日王叔敏求父病速愈洋五十元吕彭洋二元本月份共收洋三百十三元扯七三四申元二百廿九两七錢四分又小洋四百角扯陸捌八申元廿七兩五錢二分銅洋一元連前共收規銀十陸萬三千八百十六兩四錢四分七厘除解各處賑欵外凈存元五百三十四兩一錢八分銅洋八十八元九十五角 
[上海北巿絲業會館賑公所施子英經收各處水災賑捐乙巳年十日初四至十三日第一百六十八次清單]  
　　初四日杭州潘赤文善士經募助崇沙洋五百元又助四川五百元周仕沅子懋德懋功懋昭龍洋十元匯城干佶香求病愈英洋四元○王丹揆先生來汕頭施友仙善士經募林毓彥洋一百元太古行伯昌行林清源南記行蔡國勳太古莊六户各十元潤豐莊八元南豐行利發行各五元松茂行巨源莊各四元成泰莊光興行同泰庸記泰茂莊陳老廣昌潮興行六户各二元榮昌號炳和號各一元共廿户計洋二百元合規元一百四十三兩四錢○初五日湖南撫憲龐籌墊規元三千两鎭洋岳王鎭周仲書陸選青經募寒衣欵龍洋十八元小洋三十七角周記二元無名氏二元玉梅氏小洋十角○初六日顧烺奎爲子道隆病求愈由姚滌源來洋一百元乾昌　節筵移助三十五元盛澤臧鴻偉臧李氏龍洋四元○初七日半逸山人助棉衣由大記綢莊來洋一百元○高郵丁玉軒募存濟堂洋三元周慕韓錢廿千文武進正誼堂二百四十文共三户合洋廿三元○初八日楊文治洋三百元紹興守愚主人求氣病澌愈　助由源豐潤來五十元鄭錫康五十元婺北六怡氏棉衣龍洋　五元英洋十五元胡桐　神默佑此去無爲難之處謹繳願心廿元無名氏銅洋一元○華子才原棉衣一千六百四十件揚保滋八百廿七件唐保謙五百件宋應華四百四十五件唐水成二百四十八件吳穆氏丁琢齋各一百件吳善翁無名氏各五十件姚善翁同益藥號各廿件共十一户合原棉衣四千件○初九日杭州張家濟由壽康莊來洋五十元悔過室主人五元太倉浦聚昌銅洋一元○初十日巢邑釐局許蓉叔觀察由壽康莊來規元一百两女界中之一分子英洋四十元龍洋廿元茂苑懷德堂張英洋五十元○蘇州救生善會經募潘種玉種德店各龍洋一百元補過子五十元錢江隠名氏三十元無力子廿五元眞州未遂子銅元舊廠各念元龔清輅求病愈懷舊堂張隠名氏咸忍廬無名氏陳添泰六户各十元潘承鏞祖徵桂寶金趙氏金妙香合龍洋十元懷德受人極危擊楫生程老姨太太蒸守堂沈賈慶元隠記厚載昌免遇子程莘生語溪樵隠主修健堂吳炳章十三户各五元謝長逹長青合五元盛福如三元五角銅元六十文朱張氏程鄉人各二元周子記二元銅元五百文蘇姓二元五角王瑞龍各友二元銅元五百文共三十四户合龍洋四百九十八元小洋十角銅元一百零六枚吳玉記原棉衣褲九十件傅范淑女善士原棉衣十五件○十一日平陽安山氏爲節母王氏七旬壽誕　筵資移助洋六十元海鹽懷瑜女士求小兒平安五十元阮尙時求次子志剛　速愈十元無名氏舊棉衣十套○十二日中外日報舘經募英洋三千一百九十一元龍洋二百三十元小洋一百十四角對開洋一元銀十两批見規元十兩零二錢銅大洋三十七元銅對洋二元銅小洋八十五角愛英居願學齋各洋十元○十三日漢口敦化善　新棉衣六百件 
[今日尙有各省新聞及本埠新聞均列入第三張閱者注意]  
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[議裁述旨之繁禮京師]  
　　向例京中各部院衙門凡有擬定補缺官員帶領引見奉旨後均於次日述旨近日政府王大臣議及邇來内政外交要事甚多似此無闗緊要禮節卽可裁去俟得間奏明卽行傳知各衙門遵照）和（ 
[條陳加放官員俸銀京師]  
　　政府前擬加增官員廉俸嗣因庫儲不甚充裕恐難實行昨有兵部郎中某君條陳政府謂各部院差務較繁官員異常清苦雖有籌給津貼銀兩之處未必能敷養瞻惟恐日久仍滋弊端請將四品以下文武官員俸銀按照十成放給母庸七折似於體恤之中猶寓杜弊之意政府鉅公深然此議擬須與户部酌定可否再行入奏）和（ 
[女塾舉行懇親會長沙]  
　　湘省周氏女塾於去歳三月開辦額設百名今年又添師範預科一班推廣至二百名於三月二十九日特開懇親會由舊班學生各認科學一門分堂演說招接各學生親屬來堂参觀以覘程度是日上午八句鐘開會男女來賓至者二百餘人各學生先後演說演畢後各給奬品至下午四句鐘始散會）佐（ 
[委員查覆瀑布電機九江]  
　　江督周玉帥前委崔觀察來臨赴南昌杳辦敎案時面諭便查廬山瀑布仿辦日本琵琶湖瀑布電機現觀察查得廬山瀑布水力甚猛甚合借爲機力之用惟冬令時稍遜己將地勢情形繪圖貼說禀覆江督核察矣）本（ 
[議擬開辦農務報京師]  
　　日昨政府王大臣議及現在振興實業農務爲民生要需擬卽添設農務報叅酌中外改良種植之法詳述地理一律演成白話庶使民智開化以擴地利而厚民生）甘（ 
[開弛米禁之效騐九江]  
　　潯上入春以來雨水過多每石米增至五串餘文柴每百斤六百文現在湖南米禁已開米船載運來潯故日來略己平減祇售四千七八百文惟柴則仍舊如故）昆（ 
[調勇赴湘漢口]  
　　湘屬平江地方土民滋事屢紀本報茲悉風潮尙未平靜卾督續得警電後己添派常備軍前往鎭攝矣 
[鄞縣庫書發押寗波]  
　　寗府喻太守日前接奉浙撫張密札内開訪聞鄞縣庫書甲乙二人平時聲名狼籍飭卽提案質訊云云卽日將該庫書提到研訊並無劣跡實據遂發交鄞縣暫行發押一面電禀撫憲核奪）易（ 
[滬城官事]  
　　候補道黄秀伯觀察中慧江蘇人到申住永平里又分省補用府陸觀甫太守宗游寗波人由福建來住西門外壽昌里又候選縣丞方金松二尹文奎到申任美華書作昨均到道拜會禀見○委辦文報局浙江候補縣李景枚明府昨日到道禀知奉委照料蘇省出洋學生現巳一律放洋○分部主事鄧子英主政源鹽捕水師營帮帶候補守備吳炳南守戎錦標昨至縣署晋謁）合（ 
[律師回國]  
　　駐滬英國國家大律師威金生君聞於本月西二十號回國一切訟事由愛理思律師代辦）似（ 
[南滙學堂急宜改良]  
　　南滙縣李大令近日親往各鄉鎭查察學堂課程均係舊法毫無進步當諭各董各堂改良外將各學堂名目列表詳請各大憲及滬道瑞觀察核示）事（ 
[道批照錄]  
　　昨日滬道瑞觀察發出批示二道錄下韓茂春禀批陳履昌假冒該鋪牌號旣據該商控由公廨判限更改非但抗斷不遵復敢來轅朦請給示殊屬刁狡除將原批撤銷外仰會審委員立提陳履昌到案勒令改除宏茂昌牌號並酌懲儆以杜奸詐而安商業仍具復察奪母違黏抄並發○陳小狗禀批如果屬實亟應究辦仰上海縣汪令查明速派妥役密拿到案訊擬具報母任縱延）嚴（ 
[局批照錄]  
　　淞滬釐總局督辦陳亦漁觀察昨日發出批示一道照錄於下職商王彥屏等禀批據禀請認帶魚　魚馬交魚力魚北口魚干五種魚捐每年願繳捐錢四千千文能否准予試辦仰貨捐局會同吳淞分局查明復奪母遲此批）宜（ 
[批飭清丈沿浦漲灘]  
　　滬南總工程局總董查得境内沿浦漲灘久未清丈曾經會縣禀詳督撫憲請示在案業蒙批飭清丈並由道憲抄到卾省漢黄德道查丈章程頒發至局不日卽當遵照辦理）寶（ 
[批飭會商小輪傾棄煤屑事宜]  
　　行駛内河小輪歷將煤屑向浦傾棄有損水道故經稅司好君商同各國領事擬有試辦章程五則函送滬道轉詳江督察核茲奉周玉帥批回到道着瑞觀察再與稅司及各領事會商善後辦法迅卽詳候酌辦）事（ 
[催解刑部辦公銀兩]  
　　上海縣汪大令曾奉憲札飭將笞杖各案改爲罰金每年提解刑部辦公銀一百兩按半年以三九兩月爲彚解之期每百两加解費銀三兩以備裝鞘等因茲届三月巳過大令尙未解往昨奉札催因飭承書備文候卽派差起解）宜（ 
[丈勘造屋佔地]  
　　滬城九畝地西大境前某姓家造屋佔地由北局委員藍二尹禀知縣尊汪大令請示大令昨晨飭派書差丈手人等持函赴局隨同二尹及叚董等丈明復核）嚴（ 
[細故求伸被斥]  
　　前晚上海縣汪大令升堂訊案時忽有口操揚州音之某甲至案大呼伸寃大令以其哄閙公堂判掌頰十下逐出甲再仍四求伸大令察閱禀詞乃係細故斥不准理）嚴（ 
[傳保諭話]  
　　總工程局總董定於今日兩下鐘傳城廂内外各圖地保到局諭話）尺（ 
[冒牌罰鍰]  
　英租界北京路通德里無錫人鄭鏡臣冒海豐　粉公司牌號經該公司函請滬南總工程局移廨查辦闗司馬飭差協探將鄭拘獲並起出黑漆金字招牌一塊上書奏辦海州海豐機器　粉公司駐滬總發行所字樣昨早提廨訊究襄讞孫明府偕英副領事升座海豐公司總辦許觀察遣司事投案禀稱鄭於上年曾至公司與總辦議設分局因認繳數目不合而散不謂現竟掛牌招摇恐有在外誘人入股情事求請究懲質之鄭供上年與許總辦議設分局所有認費果尙未定現在並無招摇之事明府得供判將起案招牌銷毁外鄭罰洋一百元撥充仁　濟良二善堂經費並具永遠不准冒牌切結存查完案）力（ 
 
 

Page 18

 
 
[遞籍管朿]  
　　留防十一隊袁隊官拿獲之竊賊湖南湘鄉縣人蕭老千謝逢年及湘潭人曾桂林三名交高昌廟巡局函送上海縣究辦經汪大令訊不承認惟查三人或係散勇或係游民未便任其逗遛故於昨日飭承備文聽候派差遞籍管朿）宜（ 
[札拿土棍聚賭]  
　　浦東二十二保鄉間有土棍朱某開場聚賭抽頭漁利近爲道憲訪悉札飭浦東總巡拿辦）宜（ 
[禀給巡士號衣]  
　　南巿各錢莊由董事商請總工程局總董每晚另雇巡士保護各莊司送銀己奉允准在案現由該業公雇六人隨同護送禀局給發號衣總董准之）尺（ 
[革究巡丁索賄]  
　　水利局巡丁阿二在浦東查見船户小　鬁裝米兩石疑是竊贜扣留索賄被局員俞明府訪悉立傳該巡丁到局革究）尺（ 
[招認屍身]  
　　縣尊汪大令昨日發出招認尸身告示一道畧謂三月二十六日據同仁輔元堂報稱救生局三號巡船在陸家嘴撈獲男屍一具頭有傷痕當卽往騐委係傷後落河身死今將年歳服色開明招認該屍年約三十餘歳身穿元色羽綢棉馬夾藍洋布長衫棉襔柳條布褲子二條白襪無鞋如有親屬于上開相符准卽來案認領云）嚴（ 
[上海案縣]  
　　姚阿江控地保沈春山即瞿國勾串戴守芝升科盜賣田地前晚奉汪大令提訊姚供祖父侍香遗有廿七保十一圖田地方單五張俱祖父户名内有一百三十四號一畝八分之一單小的於廿七年抵於義商得洋一千元又一百五十七號計地一畝抵於袁姓尙有三單早經遺失近被地保沈春山覇　糧串勾串戴守芝冒名姚守芝至升科局將所有五單地畝朦報升科單两紙隠戤洋商奪呑盜賣求究戴供姚侍香乃小的母舅嗣小的爲子遺下方單四張抵於張福山處失火燒燬由小的出洋託張並沈保升科已將一百三十四號之升科單地出租洋商姚阿江乃母舅坆丁之子求察沈春山供詞相同大令察閱戴之出租據載地一畝八分升科單係一畝三分一釐問洋商倘索找地將何交給戴沈語塞後稱祇在洋商處掛號尙未出租大令喝各責二百下又訊前保徐六　供一百三十四號方單係姚阿江出抵義商小的盖戳三十年沈當地保掯住阿江糧串令戴朦報升科是實戴尙辯稱母舅傳給田產有　呈案請騐大令閱係同治初年姚侍　將房屋一間向戴姓抵洋十元之據因大怒謂姚侍香有田多畝傳給於爾何　借爾家洋十元尙須立據以房作抵顯見串謀判戴再責二百下收押沈責五百下釘鐐收監照例詳辦飭姚贖回出抵契據呈核○警察西局函解郝子祥控江志培萬福生毁　一案到縣訊究郝　在西門外開薙髮店有汪順寶在同街開店因挾糾會不允之嫌前日率夥萬福生來店打毁著衣鏡等物汪卽逃逸控經西局獲萬訊責汪又遣黨復仇故將伊父汪志培扭局連萬解究質之萬供本在汪店爲夥郝挖小的至彼就業故欲借洋三元詎郝悔變唆令伊妻辱罵并率三子毆打復至西局朦控已將小的戒責乞鑒大令察得郝係同行嫉妒判各退去候查明澈究○去臘高昌廟巡局函解張祿四扭控嚴少溪與妻陳氏姦宿一案昨提丁備婆　究丁供在送子菴焚修張陳氏至菴禮佛認識並無不端及騙借情事大令核得騙借無據勾引情眞判交官媒飭張交妻到案質訊候核○家丁吳福控吳德記霸呑租錢租摺請究吳福供家主吳者培在日開聚源米行置有房屋多間向託同族吳德記收租詎被呑用數百千主婦陳氏小主婦唐氏两代孀居不與爭較僅令交出各户租摺亦被覇掯求追吳德記供老培乃小的堂兄三代未分家產求請斷分大令詰德記與老培租諱係同高祖之總服兄弟顯見掯產情眞判德記責二百下收押飭吳福傳諭陳氏恊同原差向各租户重換新摺舊摺作廢○徐聖林控徐岐芳掘毁祖坟昨奉提訊聖林供有地三畝有餘賣與族叔祖岐芳留出四　祖坟五座計地五　一　今被堀毁三坟求究質之岐芳供五坟俱許並未掘毁大令判原差督同地保往查繪　禀候察奪○楊小榮馬子雲楊闗通　控吳金生搬取船具一　昨奉復訊吳堅不認大令察得搬物非異惟吳棄不安分　掌頰一百下交保判候　明實情再訊）宜（ 
[總工程局紀案]  
　　包探在王家碼頭查見陳德福雇船裝黄荳五担係收買竊贜當卽解局請究副裁判官陳叅軍判罰洋五元黄荳存局候領○包探又在南碼頭查見高萬昌等扛夫在划船扛運煤屑上岸賣與專收竊贜之順泰煤炭店王阿三將高解局請辦高供此煤係謝五几仔朱小九仔在浦東某煤船所竊叅　訪探帶高指提謝朱及王阿三到案由正裁判孫明府研　得實判各責手心二百下竊贜充公划船給還○粤人李阿木在商船會館竊取棋杆繩索两根由司開人邱阿松拘獲送究孫明府判責手心二百下○東洋車夫陳雲溪將坐客王心根口角踢傷由巡士解究陳叅軍因原告不到責手心廿下逐出○惠乾豐水烟店雇小車夫郁小舟送貨論價口角郁被毆傷由巡士拘局陳叅軍判給醫傷洋两角）尺（ 
[英美公廨早堂案]  
　　新清和坊妓王寶仙年十九歳前日奔入濟良所訴稱　婦王姓覇阻從良昨由所董解訊寶仙供本姓潘被人從蘇州誘來土海價　爲娼得去洋三百廿元現求超豁襄讞孫明府商之英副領事以該妓不願至濟良所判改發棲流所半年後照章擇配○著名流氓小甯波即姚阿正姦佔陳桂生之妹三囡逃逸投控未准陳父錦泉正擬續控姚又將女帶出爲桂生尋獲扯入捕房昨日解究姚供被陳桂生藉端戳傷桂生供阿囝被姚姦佔求究明府判一并交保候再復訊○姦佔嚴福妹之周裕生禀請道憲核辦在案昨奉批回飭卽嚴懲由探將周解案定讞明府判押捕房六月○車夫張阿二徐和尙被徐衍生疑竊竹籃内洋元報捕解訊徐張堅不承認明府以所控無憑判卽開釋○某洋人在提藍橋身死有金表被董金生在馬路拾得由探拘獲押查在案昨又解究明府判交保候訊○著名流氓過犯許仁順用刀戳傷巡捕判候禀請道憲核辦在案昨日解請定斷明府判押捕房一年零大月○張羣子竊馬大炳洋布九疋妄指嚴阿三所爲昨由包探解究明府判張押六月嚴無干省釋贜給失主○家丁鄭湘卿向九章寶豐騙取綢縐金鐲奉訊押追在案昨亦覆訊鄭求展限明府判再展限三天繳當本洋二百八十餘元如違重治○鄔李氏徐張氏將南匯來滬購物之胡錢氏串同王德海押入花烟間賣娼得洋三十元其夫胡東生來滬尋找報探拿究明府判王押捕房三年李榮祥與鄔徐等三人各押一年氏交東生領去○沈阿桑用月戳傷韓阿五報捕拿獲供出去年閙事放火之白眼大毛小么四等解訊不認各情己詳本報昨日復訊明府以各供如前判小私四與王大毛等交保開釋吳桂生押捕房两月○包探何阿春解北京路茶館聚賭抽頭之顧海林至案請究判顧罰洋十元以儆）當（ 
[法租界公堂案]  
　　名利棧夥楊弼臣扭控划船户馬新河陳毛囡强搬搭客行李棧夥余瑞林喝阻不理反敢行凶毆傷胸脅求請騐究陳大令商之魏繙譯官判各罰洋五元交保○泰昌隆管事吳金才扭控己歇細崽張杏榮竊取洋東金練求追質之張堅不認竊大令以洋東籍隸瑙威判送英廨訊辦○作頭葉順發控房東哈友生包造洋房欠洋三千餘元求追哈供由茂興洋東經手各省合同大令判葉將該合同譯成華文候下期移歸英廨訊奪○張福金同嫂廖氏扭己故胞姪金榮之姘婦陸氏至廨請訊氏供己姘十一年金榮死後代爲成殮曾向張福金借洋未還是實大令判飭探查明核奪○宋根堂控李晉安　同沈某搬箱昨經大令覆訊以宋所控無憑判李具給　釋○積竊陸炳生王介　屢辦不　前日又竊衣服甚多昨日解究大令判各押三月）臨（ 
[美租界捕房事]  
　　某粤婦乘包車至西華德路被張阿二東洋車撞傷由捕拘究捕頭以婦僅受微傷不理○西華德路慶餘里更夫徐富全報稱塌車夫羅　卿推車入里阻止不聽反被凶毆請究捕頭著投公廨控告○某甲曾將銀表一枚至翁潤興押店質錢隨將押票遺失被某乙拾得贖去前晚甲赴該押店掛失不允將夥肆毆由翁投報捕房請究奉飭如甲再來鳴捕拘辦○胡林生被流氓多人在塘山路毆傷投請查究捕頭允爲飭探查辦○杜阿榮昨在斐倫路恊昌祥火油店修理油箱被同業龔桂桂等霸阻工作並遭刃傷頭面二處由杜投報捕房請究捕頭以杜受傷屬實飭送醫院求治一面緝拏行兇人究辦○高阿財陳阿二在漢璧禮路索欠互扭至捕房聲　捕頭以事屬錢債飭投公廨控告）似（ 
 
