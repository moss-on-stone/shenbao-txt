# 1883 - 323 - 4903798

 

Page 1

 
 
[新刻歴下志游出售] [  申報館主人啓]  
　　來陽　　　原客性　落好游年甫三十足跡巳半天下其五言詩亦　　入古前年至山左句留一載餘所交接者皆名下士客於旅舘無事時　有　下　　一書凡人眷分爲内外編疆域風俗閒情方言靡不備載亦一時興到語也本舘索其稿而代爲排印閣世芘已工竣每部釘成二　　　工　　一角二分　幾十月　二日發賣有欲詳我下古今事者盍取觀乎本外埠　處照舊 
[本齋告白] [  點石齋主人啓]  
　　古今圖書集成早經購到惟日後開印就現在之屋舍機器均不敷用是以本齋於隣近處新近購得曠地將即另　印書館並信致外洋速購機器多副一俟屋宇造成機器運到立即開工有願附股者務祈迅來預定此布 
[禾䅺减數說]  
　　有南浦有心人郵來禾䅺減數說一萹其說曰凡稻莖生榖之處謂之穎詩實穎實栗是也又謂之穗詩此有帶穗是也亦作穟俗呼曰䅺穗上小枝鱗次而生者謂之䅺䅺之數豐年多至十四五歉年或少至五六此老農所言也而要以十二䅺爲準宋書律志云秋分而禾䅺定䅺定而禾熟律之數十二故十二䅺而當一粟註䅺禾穗芒也本年秋初禾莖茂盛農家均有滿篝滿車之望不料秋分前疉次大風禾莖搖擺不免内傷秋分後天氣轉熱雨澤罕降以致含苞之榖滋長維艱九月初脫穎而出浦南鄉人譁然咸謂䅺上枝少且最下一節有節無枝者居多更爲歴年所罕見余不信命童子赴田間每田摘一二莖得數十莖觀之則有五䅺　有六䅺者至多亦不過十䅺而止然十不獲一矣而最下之一節無䅺者比比而是卽有之枝亦甚短榖粒亦甚稀且欠綻約計每穗榖粒多傼及白少或不滿五十旣而棹舟至華亭之後岡以東金山之朱涇以西婁縣之錢涇以北命舟人摘試之莫不皆然詢之老農俱云今年所收决不及豐年之半矣此皆秋分前之大風秋分後之烈日潜傷暗損哀我農人以豐收在卽而天又奪之也因而爲之說以示徵租者望加意體卹焉至於上海鄉間之稻聞其末節亦多無䅺青浦之稻則䅺獨多然余皆未親見故不敢　入其說止此僕讀之不禁憮然曰爲此說者自稱南浦有心人誠爲有心也已昔金聖嘆嘗言曼殊室利菩薩好言極微誠以微之所積乃成至顯至費此中庸之所謂費而隱莫見乎隱莫顯乎微其義無二致也今人不能窮究至微故處事類以粗疎失之試息心靜氣極而至於小莫能破則大莫能載之道卽寓乎其中焉花吾知其積辦之所成也火吾知其積光之所成也人物吾知其積氣血之所成也天地吾知其積人物之所成也然而花之有瓣微矣而一瓣之中自下至上其間有層次焉下厚而上薄下狹而上闊夫人而知之至諦而觀之則正如畫家著色其濃淡之次第有不頟其數者巳火之有光微矣而其光之自下而上者又有數色焉極下爲淡碧色稍上爲淡曰色再上爲淡赤色又上爲乾紅色然後縷縷成黑色細噴如沬而始成煙苟非極目之力不能辨也推而至於人與物積氣血而成形質列子所謂形其形而不知其所以形色其色而不知其所以色有形者寂矣而形形者未嘗終有色者滅矣而色色者未嘗竟此又天下之至微也推而至於天地廣矣大矣更無所謂微矣而合之則見其廣大者析之亦未嘗不有微者在也今夫天斯昭昭之多今夫地一撮土之多此又極天下之王微也知微而後知著微之時義大矣哉譬如一家之中積錢而爲銀積銀而置産積産而成巨室但知其産之厚以爲盈千累萬初不必計及於一絲一粟也而不知所以成此巨室者實皆由一絲一粟所積而成彼敗家之子不知積累之艱難今日耗一絲明日耗一粟不以爲意積而久焉遂漸消其産業而不覺其有反乎是者則又以爲一絲之進則吾之絲也一粟之入則吾之粟也雖錙銖而必較雖厘毫而不讓此則矯枉而過正又近乎苛刻而未必遂可指爲保家之主者也吳中徵租皆有棧棧門前或設有枷杖等物云係請之縣中以治疲玩之佃户者也雖遇　歉之年農人册手胝足於歲勤勞不得稍留自享之資按畝由租絶無所減或有佃人情懇求讓一二斗或四五千而必齗齗焉與之爭報初無一毫體恤之心雖曰承種佃人例應照數完租然獨不念有産之家减收一二分尙不至於凍餒彼佃人一家衣食皆恃乎此少收一升已受一升之惠少收一斗更叨一斗之恩執不稍讓在佃人原不敢有所虧欠其如謁　之漁自顧空空吞聲飮泣弱者怒於色强者怒於言甚有父母妻子相率而背地詛咒者嗚呼何其忍也徵租之家倘能如南浦有心人之辨乎其微曲加體恤知鄉人辛苦迄無收成禾䅺之數較之往年減且倍蓰則必將怦怦然一動其惻隱之心而徵　之時或不至較及升合則此說也其嘉惠於農佃者豈少也哉吾謂有心人之能見乎微正爲有心人之獨見其大焉爾 
[諭旨恭錄]  
　　九月念九日奉上諭裕祿奏查明交代案内虧短銀兩各員請拿問革追一摺安徽已革涇縣 
知縣裕豐短交銀七千七百八十餘兩已故前署太湖縣知縣袁葉茂短交銀二千二日七十兩零屢催該革員及該家屬均未繳解實屬延玩裕豐着卽拿問監追提集經手書吏人等嚴訊所虧是侵是挪按律懲辦袁葉茂着革職提傳該家屬勒限嚴追並着總管内務府大臣山東巡撫將革員等旗籍家産嚴密查封其歴過任所寓所有無資財寄頓着裕祿一律查抄備抵以重庫欵該部知道欽此 
[倫敦電音]  
　　本月初三日倫敦發來電音登諸字林西字報云馬達加斯加爲法所攻一節現在該處擬與法人相商法人亦已電音簡略正不知相商何事殆和議可成歟 
[印度興象]  
　　孟買新聞帋言印度自西歴四月一號起至七月底止此四月中之贸易核校三年共進口貸計每年增一百萬磅之譜其出口之貨則三年中此四月内每年增三百萬磅之譜其生意之興旺爲何如哉 
[葡兵防邊]  
　　前報載浦萄牙因中法慮有衅隙故發兵三千鐵艦兩艘前往澳門以固邊防兹閱字林西字報言葡廷現發印度兵一隊阿非利加兵一隊炮手則皆係蒲兵并大兵船兩艘小砲船四艘偕赴澳門亦籌邊之要着也 
[蒲后聘媳]  
　　外洋傳來信息云葡國皇后近日前赴奥大利亞綠太子年已長成故特親至奥國將聘聚奥國 
公主以爲太子妃也 
 
 

Page 2

 
 
[海南信息]  
　　澳門西字報載有海南信息云該處道憲於九月初十日晉省現在海口地方每日操演兵丁約有兵六百名監操者係瓊州之宫海南盜賊甚多官憲發兵往捕並未與盜會仗現皆陸續回來口出大言謂跳梁小賊何足汚乃公刃有知之者則深悉未曾動手目下盜賊之勢愈熾到處殺人放火該處居民皆挈眷逃難多有鬻其兒女者其價亦賤情殊可慘而匿名揭帖遍貼街衢大都言尅日舉事先戕官次殺西人語多不經不知將來作何了結也 
[西員簡調]  
　　上海葡萄牙領事官缺懸已久由日斯巴尼亞領事兼理其事兹接有澳　信息知上海葡領事已簡費君良霄補授不日即可履新并悉葡國駐香港領事官羅君釐祿調駐日本横濵而另簡羅馬努爲駐港領事云 
[法使行程]  
　　聞得法公使德君理固于本月初一日行抵烟台卽乘縛爾德兵船取道高麗前赴東洋云 
[侯相行程]  
　　左侯相白滬起節路出京江業已列報兹聞上月二十六日抵高郵二十七至清江浦各官均棹舟出迎水陸各軍亦均排隊恭候晡時憲舟由小輪船拖帶到埠翌日入城拜會漕帥漕帥卽設筵款接座中有瓜州鎭吳徐州鎭董兩淮運使孫常鎭道黄徐州道程揚州府黄各憲作陪二十九侯相漕憲並各官憲赴楊家莊上游勘視雙全閘情形午後回浦三十日復與漕憲赴高寳察看堤工隨卽啓行初二日午後二點鐘時船抵瓜州吳鎭戎率部下各員列隊迎接常鎭道黄觀察與王灼棠觀察均渡江恭迎憲節亦未停留便放棹回金陵督轅聞所過之處百姓皆以香花供奉獻清水一盂而爆竹之聲直連綿不絶云 
[木行倒閉]  
　　京口得勝門方公興木行前日倒閉計虧客欵不下三萬餘金有某本客聞信赶搭輪船動身攔阻上江木排不必放下云 
[皖臬行程]  
　　新任皖省臬憲孫文起廉訪於上月二十二日由京抵浦二十五日登舟二十六日解維南下卽赴新任云 
[山寺縱火]  
　　杭垣錢唐門外之紫雲洞去城十餘里洞中供有大士像山巔有一廟僧住持其閒僧只師徒兩人另有帶髮修行之葛姓嫗同居九月廿九夜三鼓時忽來匪徒數人意圖搶刼遂於山門外縱火自外燒入而寺中更無出路是以兩僧一嫗盡焚死是時火光燭天城中盡見各集水龍以城門阻隔故皆不出而城外居民無救火之具以致無人撲救寺中僅存山門一座餘則盡成焦土此事聞已報縣必將踏勘查緝或謂挾仇者所爲未知然否 
[鄂省官報]  
　　九月十七日新選之榖城縣李夔麟赴兩院禀到卸任仁義巡檢楊寳森回省同日藩轅牌示監利縣白螺磯巡檢缺以試用照磨借補從九品馬永鐸借補光化縣左旗營巡檢缺以新班遇缺補用巡檢宋維清咨補興山縣典史缺以分缺先前補用巡檢史鏞署理武昌府經歴唐虞盛武昌府司獄胡友祥俱奉首府委充歲考試外巡查差九月二十七日候補典史楊秉堃奉首府委考試西路彈壓差前湖南學憲陶子珍太史辭行回籍前任兩廣督憲曾沅圃爵帥由湘抵鄂初二日早揚帆東下在省文武各官皆往送塘角大營並漢口升字營皆升炮列隊以申敬意咸謂爵帥奉到廷寄將由揚州舍舟就陸晉京云三十日藩憲牌示宜都縣准補之查佩恩着卽赴任 
[風災續述]  
　　威靖兵船月前在漢口碰損一砲船已列前報兹又閬該兵船旣泊之後是夜大風陡作黑暗中有從鸚鵡洲遭風斷纜之大木簰順流而下至龜山頭被撞損夾板船兩艘而威靖兵船亦同時被撞致失錨斷練及舢板船並扶梯均被撞損其餘鹽船等被撞者不一而足該簰是夕拖帶不住竟頥流氽至黄州方得收泊次早威靖放輪追至黄州將該簰東夥四人嶼至漢陽議賠扶梯錨位舢板及所費煤炭等該簰之四人中兩人假意出爲覓保不返其餘兩人該船主片送漢陽縣請究夾板船等亦皆禀請道憲向木簰主索賠威靖輪船於九月二十六日東下而此案則尙未了結也 
[吳中近事]  
　　前次申衙前銅罐阿五夫婦食蟹暴卒有老饕之癖者己惴惴焉不敢染指矣近又有吳醫之轎夫擡轎出城忽然腹痛驟 
死詢之知爲食蟹三隻所致于是闔城喧傳幾於家喻而户曉申衙前有某公館是日買蟹十餘斤將合宅爲持螯之飮聞其事急戒家人勿食且飭取蟹放諸河中未知家人爲子産之校人否也故近日蟹價甚廉一斤得尖團兩枚者亦不過五六十文云○太平橋南有開剃頭店者句容人也其家眷在富郎中巷僦屋另居上月二十九日開翁回家與其妻因小兒寒暖之事漸至口角詎其妻素性拘執竟服生烟膏一盒比及知覺爲時已久百般施治迄無一騐蓋毒巳散行雖有盧扁無從援手矣其夫追悔無及爲之殯殮哀痛異常噫婦人輕生男子破費兩敗俱傷反目之祠可勝嘆哉○顔家巷某宅一婢粗枝大葉姿色平常已許鄉人某聘迨吉有期矣隣居某僕旦夕相見遂與目成兩情相悅竟訂終身之約婢遂辭其主以歸嫁爲言僕卽於巷中賃屋兩椽畧置床悵器用擇吉入屋告其房主公然稱夫婦焉進屋之日設酒筵數席遍請親友盡權而散僅越三日婢之父母率鄉人輩尋蹤而至見僕捆而縛之欲訟之官僕哀求懇切旁人解勸了結所買物件仍歸僕領去鄉人亦領婢歸嫁云○衣莊皮貨拆皮三業新辦洋龍一具較上年夏侯橋所辦者有過之無不及焉其籠旗筒斗之類極爲精美完固龍置大關帝廟間壁王孝子祠是日卽在祠中招清音一堂各店拈香繳捐極爲熱閙云 
[悼亡聯語]  
　　有抱潘令哀永逝之痛者賦悼亡詞百韻哀豓動人昔鍾隱瑤光殿之作亦不過爾爾王武子曰未知情生於文文生於情 
覽之令人增伉儷之重因幅長未能備錄先述其聯語亦足竊豹一斑聯云罡風吹墮彩鸞仙指腹鴛盟泡緣未了曾把並頭金勝聘此嬋娟當西江月魄圓時成就人間嘉耦計杳杳一千餘里飄然遠嫁書痴偕老齊眉我願永合歡夢耳無奈調羹輟鯉覓哺啼烏破鏡離鵾懸琴别鵠折　　鳳褪履飛鳬餘墨抛螺剩絨減翠音　長歇矣惟冀關山昏黑環佩來歸庶焚香寫韻軒中猶是雙雙翔比翼凉露打殘孤鶴背斷腸鰥泣涙眼常開偶澆半盞瓊漿酧卿靈爽向東閣梅花叢裏喚回地下芳魂問怱怱二十三年何事遽參佛果叴聲飲痛卿亦憐太瘦生乎迄今虚幌流螢死灰融蠟空床咽蟀舊帳棲蚊遺挂籠蛛壞裙脫蝶落英喂蟻枯葉吟蟬景物更悽其仰看星漢微茫橋梁駕渡且稽首支機石畔從教世世結同心 
[新捕巡街]  
　　前由太古公司之阿極格司輪船載來三道頭一名巡捕三名兹悉己派入虹口捕房昨晨上班巡街三道頭名密司脫姆 
軀幹雄偉熟悉捕務其餘三名亦各孔武有力云 
[改建閘橋]  
　　本埠新闡有三个橋洞而中間橋面宛如人字形四角繫有鐵練南北兩石堍上設有盤車如遇高大船隻過閘必須閘夫在南北兩處將橋面絞起以便遄行該橋屢經修理奈過往行人實繁有徒易於朽壞現在橋面兩欄均已脫損橋面亦朽腐不堪履此者時有顚墜之虞且閘夫貪利如有船過閘勒索盤價大船每隻要錢四五百文小者亦須二百餘文因之過往船隻怨聲載道而亦無可如何前日有某船户過閘乘潮往蘇州呌喚扯橋而適有小車夫在傍索價二百文舟人已願出錢一百五六十文正在講價而閘夫至矣謂須三百文方能集人詎船户亦慳吝之輩不願出錢情願少待俟潮退而過將舟繫於北灘詎停泊埠頭又要費錢在後花銷數十文諸如此類弊不勝言現聞橋面業經雇匠換做不日卽可將舊橋卸去矣抑聞父老言新閘建自國朝雍正年間曾經詳咨有案初時用巨木兩根擱於石樁其橋面之下設用盤輪如遇船過拖扯便不致如刻下之費力也 
 
 

Page 3

 
 
[吃烟尋釁]  
　　前日午後寳善街一園烟館内有兩起人邀吃講烟據聞有阿四生者與小紀坤因三馬路某妓家小孩之事各聚數十人洶洶爭論幾至用武後經人勸散現聞尙未了結也 
[從良案結]  
　　前月初十日報列從良不易一案係妓女王三寳欲嫁徐順金因鴇母不允在英公堂控鴇婦卓李氏阻掯從良嗣輕送案 
訊理將該妓發堂徐順金又託袁靜芝出面向堂中保出後經該鴇婦卓李氏以王三寳實係養媳其母族姓朱等詞投撫憲衙門控告由撫憲批飭上海縣覆訊錄詳後經卓李氏又投督轅控告案已發下前晚黎邑尊親自訊問卓李氏仍以養媳爲詞叩請發還收領詰之王三寳則稱當時年幼不知來歴現悉實是在卓家爲養媳被徐順金甘言所惑故願從伊且有積資一千餘金存交徐處自成訟後徐託遠靜芝出面保出現在袁處苦累不堪伏求恩斷等語詰之袁靜芝則稱代徐順金出面用去洋元理當還我而徐順金則概爲承認惟王三寳情願嫁我並未寄存千金之物黎邑尊以各人均不安分着徐順金出洋一百元給王三寳在内分出洋三十元交袁以完其事卓李氏及王三寳供係江西人着均遞解回籍 
[英界公堂瑣案]  
　　前報登黄有章因遺失曹姓所得頭彩之吕宋票一條致原主追賠將伊店中布貨搬抵一節在黄固已大受其累而 
拾得者因輾轉托看銀爲他人收領分用蓋拾得之左王氏僅分用四百三十元也當爲錢爾鈞等領得三千零四十六元先經巡捕房傳集問明昨解公堂原告黄有章禀明前由而經手看票收銀分用者爲錢爾鈞桂林一劉鳳鳴三人輾轉經手均自稱文童各具訴禀雖認分用有因而數有不符是以陳太守以爲旣各具禀着候核明過堂復訊○女人顧阿金指控教曲之謝品泉捋其手上金鋼鑽戒指一隻不肯歸還質竤謝品衆則稱從未取其鑽戒盖以爲不過彼此私識在前現因别有所識不容再往起見也當時陳太守會　英副領事追問包探巡捕據稱阿金初到攜房原控戒指係放在檯上被竊者陳太守諭以此案不但毫無實據而捕房原報情形更與現在禀供不符其中顯有别情本不准理惟另有形似洋行之管事模樣者遞到洋文字條想因可期作証之處卽巡捕頭亦願再查是以姑准仍交此捕房帶回務有贓據再斷否則省釋○前有家屬施升報其家主寓長發棧被竊一案當曾自行理處現已控奉道憲行查是以陳太守昨復將該棧股東陳榮光提案押令赶緊料理云○前報包品三定買泰來洋行之一品紅四千罐久不出貨連次會審各供現據泰來行報明現巿每罐跌價一錢四分以致包品三藉稱貨樣不對現已兩願聽憑福隆行居間查騐評論是否對樣再行定斷 
[來書照登]  
　　昨接鎭江友人來書云電局東賑巳蒙漕藩各大憲函諭各屬代爲籌勸將來必有鉅欵金陵厘局朱子清觀察首先提偏函勸各局卡聞委廉幕友無不踴躍捐輸力發橋厘局甚至闕丁差役亦以工食助賑勇於樂善不約而同聞觀察事無鉅細見義必爲轉瞬秉泉開藩真是萬家生佛泰州程悅甫太守疉籌鉅欵仍復竭力觀捐遠省災黎尙沾德惠海陵黎庶定沐仁風紳士中以金壇强五雲堂爲最自募東賑以來接濟源源不遺餘力可見事在人爲此行彼效來書所云如此本館樂於揚善故樂得而誌之 
[來信照登]  
　　余患濕熱之症甚久服藥無效是以許助直東等處水災賑捐番洋五元托裕昌洋行彚解不出三日果然漸痊可見賑捐救病百靈百騐務祈各善士極力行之並懇附刻申報則幸甚焉[  福州空虚子告啓]  
[接錄上海陳家木橋金州礦務局内直隷山東賑損公所經收九月三十日第十九次賑捐清單]  
　　吉盈豐來嚴仰翁手有領棉襖棉褲一千七百四十八件○敬勝堂十二　江左世家十員程春山潘頌閣金壽山三户各二員程杏村沈綬卿二户各一員芳遠堂錢五十千文公濟典二十千文吳銘誓戴友松吳立仁富春堂興記局紅豆山房六户各十千文鼎臣仁豫久餘局三户各八千文程敬甫王朗齋二户各五千文世德堂四千文尙志堂徐奕亭丁品南張友堂王亦韓干秉彝吳性銘陳紹元萬吉甫九户各三千文世恩堂二千文戚仰山孫秉衡合三千文聽春樓主人八千文以上三十三户鼎源莊手交來共合規銀一百六十兩另六錢三分七厘○江蘇卽補直隷州魏槃仲五旬大壽將好友送禮移賑洋三十二員○汪亮卿病愈完願六員陳蓮伯畫潤錢二百七十七文芥慈子一員爲嚴親祈福人二員如南博陵氏一員○聚善堂無歸子銀各十員延陵雙子爲椿堂冥壽　資移賑伏十圓吟薇花舘伏五圓鄭占南銀二圓無名氏伏一圓不留名伏二圓無力氏伏二圓留耕堂陳伏二圓行素居伏二圓憶梅書屋伏四圓盃水氏伏二圓乳溪耕讀子爲母留氏祈壽錢念千文無名氏伏一　乳溪耕讀子再爲張氏續修冥福錢十千文無名氏伏一圓無名氏伏一圓振成號伏二圓植本堂伏一圓慶善堂鄧伏二圓四維子伏四圓王予明伏一圓三山怡怡堂錢十千文梁竹實銀一圓莫翰園銀二員莫沛然銀二圓莫履湘銀二圓莫藹樓銀十五圓梁佩渠銀四圓鄭椒圃銀一圓梁東齋銀一圓譚燕川銀一圓譚勸之銀一圓梁梅初銀一圓梁秧卿垦一員老筠石銀二員梁砥臣銀二員佘則石銀二員莫豪生銀二員黄芷舟銀半員老汝喬銀半圓蔡植典半圓老汝松銀半員譚集生銀半員譚建槐半員蔡拔常梁棉鑑梁從　梁棉立莫福果莫福感蔡玉明鍾晏雲八户各半圓同順和伏一圓有心無力人錢五百文星裕銀二毛梁琳銀一毛鄭宗錦銀一毛梁後昌銀一毛梁棉寛銀一毛倫釗賢銀一毛莫步雲銀一毛莫廷光繼一毛卓玉書銀一毛梁文照銀一毛卓玉崑銀一毛蔡仰之銀一毛雲遊子伏五圓慈心氏伏四圓重名氏伏一員韋葉氏韋吳氏各一員廣昌棧伏十員劉啓明伏四員李興記伏三員吳善甫李錦祥李錦蹲鄭國機廣發祥萬成棧李廷顯錢良喜王家謙和記號十户各伏二員王潤璣郭文衡陳德慈益記號李光朗林水水李益霖李學楊林八八都會棧合記陳純利王良武愼集堂余馮鑑湖十四户各伏一員空虚子前患濕熱許後三日全愈酬伏五圓以上福州裕昌洋行莫澹如手又普安堂王子芸手共八户浙江敬恩堂梁崇德堂祈保平安各伏十員修德齋李伏二員鄧鴻功求妻病愈銀六員紹忍祝氏醫藥移賑錢三千文珠山維新錢一千文清河三童子錢一千文直隸郭子仁錢二千文共一百另八户福州裕昌洋行莫澹如經手共交合來規銀一百七十六兩九錢七分○以上廿六日至三十日止第十九單共收規銀一千零七十兩七錢三分二厘英洋一千另六十九元扯七三六五計銀七百八十七兩三錢一分八厘本洋四員七一計元二兩八錢銅洋一元烊見二錢錢四千六百十八文一五計元三兩另八分共合規元一千八百六十四兩一錢三分○付解順直賑欵第五批規　三千二百十兩解山東第二批棉衣五千件付解棉衣欵洋五百七三六五計元三百六十八兩二錢五分 
[十月初四日代收順天山東賑捐第九十二次清單]  
　　滬北公估局公賑捐洋八十員張錫恩求合家平安捐洋四員志記由漢口全昌仁信局來函商買吕宋票半張助賑仍恐無着不如請免以沾實惠捐洋三員微陋子捐洋一員新安有心無力人由漢口乾昌信局來捐洋一員又吕宋票半張英十一月分第一千一百六十九號○浙𪧫海關稅務司康捐司　銀五十兩合來洋七十六員二角五分鄧曼雲十員有所求人四員洋布公所四員遊子求母壽二員馮蘭生一員劉祥蔭一員陳自南一員葉錦英一員葉某氏一員阿梅二角以上十一户由甬江新關盧君其清代募第一次寄阜康庄交來○義記洋行帳房捐助新棉衣五十五件新棉褲三十五條○餘姚翁已蘭先生書潤助本籍初三日代收洋六員八開一員前初一甘登八十九次報内上月三十日代收遺漏足對開洋一元合補聲明[  上海北巿盆湯弄絲業會舘主施少欽謹啓]  
[蘇省撫轅抄]  
　　十月初三日從九汪鳴鈞銷錫金絲捐局差指發江蘇試用巡檢章瀾浙江人禀到撫轅牌示恭照十月初十日慈禧端佑康頤昭豫莊誠皇太后聖壽令節是日五皷應穿朝服齊赴萬壽宫慶賀其自初七日起至十三日止前後各三日俱穿蟒袍補褂掛朝珠○初四日長洲縣金禀知交卸兼理元和縣事委署元和縣馬禀知接印同知銜另補知縣張庭蘭禀知交卸丹陽縣事回籤掣江蘇卽用知縣葛慶同湖南人禀到 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年九月二十六日京報全錄]  
　　宫門抄○上諭兩道錄前○教職單○直督李奏馬頰一河遵旨會商暫緩開引摺子○粤督張等奏请關復通判摺子○豫撫鹿奏委署知府夾片○又奏起解綢縐日期片○東撫陳奏調署州縣夾片○皖撫裕奏懲辦滋事營勇夾片○直督李奏審明定擬摺子○九月二十六日刑部都察院大理寺廂紅旗値日無引見○張之萬等磨勘弓刀石覆命○興廉等塲差完竣覆命○延煦請假十日○召見軍機○光緒九年九月分教職單正諭直隷保定李春培永平四川資州胡麟成都雲南保山林崧生東川鶴慶李重華東川貴州鎭寍林晉春貴陽俱舉訓導奉天蓋平郝芬保定直隷唐縣王炳文永平江西靖安劉讓興瑞州四川營山莊鴻綱成都俱舉山東曲阜張兆鳳泰安湖南晃州湖光晫永順俱挨復諭河南林縣高文錦開封福建永福袁繼周建寍河南項城魏榜元彰德江西永豐盧瑶林袁州德興孫懋修南昌湖北竹谿尤兆彬襄陽廣東靈山黄選廣州俱舉福建政和林桂馨福州廪江西上猶張春元吉安廪黄東長樂區汝謙高州廪四川永寍馬湘甯遠拔雲南平彝楊舒長武定恩復訓直隷南和李清芝永平清苑何振南冀州山西代州關慶餘平陽河南禹州王如綍許州湖南灃州宋錦鴻長沙俱舉山西永濟王鳳梧霍州增甘肅寗夏潘學邠蘭州廪福建建寍趙光詔台灣附湖南益陽陳燦南桂陽附四川華陽任師昉順慶增忠州姜文潮資州廪雲南文山鄒子方臨安恩○○前大學士署直隷總督一等伯臣李鴻章跪奏爲馬頰一河現經遵旨會商暫緩開引恭摺仰祈聖鑒事竊臣等欽奉光緒九年八月初一日寄諭遊百川陳士杰奏遵旨酌議分减黄流及各工次第興辦一摺馬頰一河距黄流尙遠且經過直隷地方於民生利害關係甚重着李鴻章游百川陳士杰會同悉心酌度妥議具奏等因欽此仰見朝廷愼重要工熟籌兼顧欽服莫名遵查此案前准臣百川臣士杰公函東省大清河淺狹難容黄水全溜擬開馬頰河以資分洩惟下游須經直屬地面已派員逐細查勘相度機宜臣鴻章當以直東之交本上古九河所經慶雲迤北地勢南高北下土脉鬆浮天津爲衆水匯歸又係西漢以前黄河故瀆且距京較近一片平陽若分黄流入馬頰而趨直境萬一就下勢順人力難施大溜北注而引河不能容納恐波及近畿一帶爲患更甚似應斟酌變通從長計議正在緘覆間欽奉前因又經悉心酌度咨商去後兹准臣百川臣士杰覆稱東省擬開馬頰河因目覩黄流泛濫災黎困苦情形出於萬不得已今旣恐近畿一帶有波及之虞定議不必開引自應由直主稿會奏等因咨會前來所有馬頰河現經會商暫緩開引緣由理合會同倉塲侍郎臣游百川山東巡撫臣陳士杰恭摺覆陳杖乞皇太后皇上聖鑒謹奏軍機大臣奉旨知道了欽此○○兩廣總督臣張樹聲廣東巡撫臣裕寛跪奏爲通判欠解署任交代銀兩叅後全完請旨開復原官恭摺仰祈聖鑒事竊照粤東光緒五年以前未結新案交代展限期滿當經查有試用通判邱仁洵前在陵水臨高兩縣任内交代欠解正部欵銀五百兩零迭經嚴催延不完解經臣裕寛會同前署督臣曾國基彚同朱昌言蔡忠紹謝効棻叚維新劉鴻典陽景霽鍾錫綸吳學儒施紹文各員於光緒九年四月十九日奏請革職勒限嚴追欽奉諭旨着照所請該部知道欽此欽遵卽經轉行嚴飭完解去後兹據布政使剛毅會同交代總局司道詳稱該員邱仁洵前在陵水臨高兩縣任内欠解交代各欵銀兩業於被叅後掃數全完請將原叅革職之案具奏開復等情前來臣等伏查邱仁洵於被叅後卽將陵水臨高兩縣任内欠解交代各欵銀兩全壧完解尚知愧奮相應請旨將試用通判邱仁洵原叅革職之案准其開復以照激勸所有通判欠解前署陵水臨高兩任交代銀兩叅後全完請開復原官緣由謹　付乞 
皇太后皇上聖鑒謹奏軍機大臣奉旨着照所請該部知道欽此○○鹿傳霖片再衞輝府知储李德均現在撤省查辦所遺該府印務應卽委員接署以重職守查有候補知府陳桂芬堪以委署據布政使覺羅成孚署按察使賈致恩會詳請奏前來臣到任未及三月例不出考除檄飭遵照外理合附片陳明伏乞聖鑒謹奏軍機大臣奉旨知道了欽此○○鹿傳霖片再光緒九年二月初二日准户部咨奏派河南省採辦汴綢五百疋汴縐五百疋等因當經行司遵辦去後兹據布政使覺羅成孚飭據委員查照咨行欵色採辦得汴綢五百疋汴縐五百疋定於本年八月二十五委員管解起程赴部交納開具色樣價欵清摺呈遞前來除清摺咨部外所有採辦綢縐疋數起解日期理合附片具奏伏乞聖鑒謹奏軍機大臣奉旨知道了欽此○○陳士杰片再署德州知州茅方廉經臣奏叅革職所遺篆務查掖縣知縣宫本昻才具頗爲開展堪以調署遞遺掖縣員缺查寍海州知州周源瀚樸實不華堪以調署又利津縣知縣盛贊熙調署清平縣知縣所遺利津縣篆務查清平縣知縣陳憲曉暢河工事務堪以對調署理又肥城縣知縣程西池告病遺缺查齊東縣知縣秦浩然潔已愛民堪以調署各該員任内均無已起四叅命盜案件及錢糧未完有關降調展叅處分據藩臬兩司會詳前來除檄飭遵照並將寍海齊東二缺另委候補人員接署外理合附片陳明伏乞聖覽謹奏軍機大臣奉 
旨知道了欽此○○裕祿片再營勇流弊易招難遣遇有散勇滋事亟應隨時嚴懲以肅軍紀本年三月間遵議復兵裁勇事宜於恭摺奏明後卽分飭各防營就所部勇隊内選擇精壯抵補兵額其餘妥爲遣撤以節餉需均據各該營將領認眞挑選將應留者改兵入伍應裁者酌給路資遣令各囘本籍辦理一律安帖惟駐防皖南建平縣之方字營有勇丁雄學章王得勝韓玉眞張得勝吳占標等五名於該營分别辦理裁留之際胆敢暗相糾結不遵諭飭靜候挑遣造言當兵苦累不願入伍欲求多給川資一同裁遣爲名煽惑衆心意圖脅衆不繳車裝挾制滋閙卽經該管統帶官候選道方長華督同營哨各官立時查出按名拿獲訊各供認結黨造言妄冀脅衆滋事各情不諱實屬目無法紀未便稍事寛縱當於訊明第卽將該勇雄學章等五名按照車律正法示衆以昭炯戒所有懲辦滋事營勇緣由謹會同大學士兩江總督臣左宗棠附片陳明伏乞聖鑒謹奏軍機大臣奉旨知道了欽此○○前大學士直隷總督一等伯臣李鴻章跪奏爲善明故殺二命並鬥殺一命之兇犯按律定擬恭摺仰祈聖鑒事竊查無極縣民趙喜安故殺李四並其女李小多二命曁砍傷李四之妻李昝氏身死一案前署督臣張樹聲以案情較重批飭提郡由正定府知府王立清督同原騐原審之無極縣知縣李應培蔣繼芳等認眞審辦旋審明擬議由臬司松椿勘轉前來値臣駐津飭委藩司崧駿代審無異臣逐加查核緣趙喜安與李四並其妻李昝氏其女李小多隣村無嫌光緒七年十月趙喜安糾同許三尼子徒手行竊安平縣人龔潰家衣服二十七件交給李四代爲銷賣李四先墊給制餞二千言明餘錢俟銷完贜衣再行算給嗣後趙喜安邀許三尼子同向李四索討李四央緩數日趙喜安等依允各散是月初九日趙喜安又自赴李四家催索李四生嗔相斥以致爭毆李四携取棹上菜刀將趙喜安左骽砍傷趙喜安奪獲菜刀回砍傷李四左臂膊李四失脚倒地李昝氏出屋喊救李四在地牽及　喜安祖先辱罵並稱衣服本是賊贓明日定行出首將趙豆安綑縛送官究治其女李小多亦指名喊罵趙喜安氣忿起意將李四李小多一併殺死卽用菜刀砍傷李四咽喉近上左腮脥相連耳後並李小多右臂膊相連肩甲腦後李四李小多俱不能嘖聲趙喜安正欲逃走李咎氏進屋將趙喜安揪住趙喜安情急圖脫用菜刀嚇砍傷李昝氏左腮脥近上近下李昝氏奪刀趙喜安又砍傷其左手大指李咎氏鐘頭拚命仍揪住不放趙喜安又連砍傷其腦後近左近右李咎氏鬆放倒地喊嚷趙喜安棄刀而逸次早李四之姪李瞎碰前往見李四李小多均受傷身死李咎氏至十一日因傷殞命報縣驗訊先後獲犯審供不諱案無遁飾查例載殺一家非死罪二人擬斬立决梟示酌斷財産一半給付被殺之家養贍等語此案趙喜安因向李四催討代觘竊贓錢文致相爭毆並因李四聲言欲將伊綑縛送官究治其女李小多指名喊罵頓起殺機故殺李四李小多身死復被其妻李咎氏揪住圖脫情急用刀砍傷李咎氏越日殞命實屬兇惡巳極惟定例並無致斃一家三命二故一鬥作何治罪專條究與故殺一家三命情事有　其鬥殺李咎氏身死罪止絞候自應仍按故殺一家二命例問擬趙喜安除糾竊得贜並鬥殺李咎氏輕罪不議外合依殺一家非死罪二人斬立决梟示例擬斬立决梟示酌斷財産一半給付被殺之家養贍左面先剌凶犯二字許三尼子訉無知情帮殺情事惟聽糾行竊得贓估銀在六兩以上亦應按例擬粀七十折責發落剌字李四代銷竊贓並先砍傷趙喜安本干律擬業巳身死應毋庸議不知不報之鄉地朱庭幅亦免置議除備錄供招咨部外所有審明定擬緣由恭摺具奏伏乞皇太后皇上聖鑒勅部迅速核覆施行謹奏軍機大臣奉旨刑部速議具奏欽此 
 
