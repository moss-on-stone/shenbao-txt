# 1899 - 82 - 4909320

 

Page 1

 
 
　　 
[廣學會譯著新學彚編中國度支考英興記正續中東戰紀本末文學興國策時事新論出售翻刻重罰]  
　　明詔迭下實學浡興吏治儒脩乘聘交奮不蒐新籍曷豁靈隸上海廣學曾諸君洞燭外情周知華故著書十載信足論殷致而杜究言　　　　此其左劵合括宏旨藉貽通才○薪學彚纜四卷裒西灜旅客名鸞開東士導師先路理明法簡言簡意隊八角○中國度支考二卷　　　　　舉出納言外深其惋惜使君於此不凡一角半○英興記二卷英后在位花甲一周政遇人和雲藻霞蔚第就英廷財　持較中國支　　　　　有德則樂興華秘鑰敬告司徒三角半○中東戰紀本末一圓半績編七角文學興國策二角三書併售二圓均與先　之秦西新史　　　　　論等書傅誦士林無勞述讚○時事新論六角○上海廣學會總局申報舘及各書坊出售外埠書坊及教士售書處　可向　　圖賣　　　　 
[再論意人索取三門灣事]  
　　意大利國之索取浙江三門灣也外人揣測情由咸莫知其所以然指爲無理取閙迨本報登見師來信始恍然於此事實由似官非官似商非商之蜀人席雨農向貸巨金爲築路開鐵之用後忽將章程大改頓食前言以致意人忿不能平爲索地抵償之舉因即著爲論設謂當布告列國此後凡有向外人貸欵者必先禀由政府允准方可或交有冐昧從事如席雨農其人者罪之罔有赦今者外間傅聞席雨農己下之於獄雖其事未盡可信然觀昨日本報所記意　　　而去一切交涉暫由英使代庖是則意人之所要求當可權時延擱三門灣一島依然屼若金城矣顧或有好爲苛顧者　意八此舉寳中國有以召之向使甲午之役遼陽半壁任日人之占據日人必將以重兵扼守阻俄人不得東下俄人既無所逞則膠威旅大自不致拱手而讓人是日本苟得遼東在中國雖有損於目前未嘗不可收效於日後不意當時悞聽俄德法之語以三千萬購回卒之各處巖疆仍入他人之手馴至素撫交涉之意大利亦且欲割據我海𡋺唁爲此説者其眞僅顧一面者乎語曰知之非艱行之維艱試思當日馬關議和日人當屢勝之餘聲勢洶洶幾難理喻幸有俄　法出而仗義我中朝苟概行謝絶甘心將地畀日人俄德法無可收科勢必因羞成怒羣起而向我詰責我將何以　之自不如姑聽其言將己失之地收回而償金以杜日人之口也且俄之糾德法以爲我索地與日人之稱兵犯我　心正自相同無非欲在亞洲爲盟主耳俄爲盟主中國固受其禍日爲盟主安見中國之必蒙其福中國當此之際遇有神我者即感激之不遑安計日後之蠶食鯨吞漸漸分我疆圉哉今意使既不遵廷旨擅下哀的邁敦書意廷即傅　　　另簡使臣商榷可見意廷之意並不欲開罪於中朝我中朝正可乘莫使代理時從速銷弭　學免致他日新　　止再起風波雖然海外之虎視眈眈者豈特俄德法三國及今之意大利哉使不及早圖自强之道凡諸列國勢必言存輕藐之見起而魚肉我中華然即欲自强而軍艦己沈軍心己懈度支之絀更不待言是非朝野上下間圖治勵精　　嘗瞻十年生聚十年教訓萬不能盡滌委靡之習得以威武奪楊試問列國之環伺於旁者能遲至十年二十年始　　發難乎則爲今之計惟有仍如前説廣開各處公共通商口岸使互相牽制不能任一國之獨逞雄心或者禍患之　司以稍弭及此閒暇經武整軍此即當年美國前總統格蘭脱君自全高麗之策也彼夫日本祗海東一彈丸地昔之政治亦亦中國無殊乃自諸大國迫之以兵即恥而奮發有爲富事力求整　倣行西法漸致富强迄今甫及三十年而己　然改觀强鄰咸俯首懾服豈以我中國地大物愽人民之繁庶物産之富饒且十倍於日本而不能使一朝發憤徐圖轉弱爲强乎屈者伸之機剥者復之兆願與當軸者婉轉商之 
[暫緩到任]  
　　金陵訪事友人云蘇松太兵備道兼江海關監督蔡和甫觀察近因辦理上海推廣租界事宜　某輪船來省謁見兩江督憲劉峴帥禀陳一切峴帥詳示機宜並諭令妥愼辦理務將推廣租界一事全始全終不得中道而廢果爾則新授蘇松太道李觀察恐將稍緩履新矣 
[軍帥起行]  
　　金陵訪事人云署江寍將軍毓佐臣軍帥自奉旨升授山東巡撫即將公務料理清楚以　交卸軍篆嗣接電諭知江寍將軍缺己簡放錦州都統崇統制善補授因於月之十一日將軍篆送交駐防江寍副都統額副統制護理擇言十三日啓　赴山左履新 
[題劾監司]  
　　金陵訪事人云江寍駐防營甲乙丙丁四旗丁貿然入前辦保甲總局馬漢卿觀察公館中經僕役扭住攢毆然後逐出四旗丁心不甘履回營　集多人前往滋閙觀察往謁將軍都統皆拒而不見及見督憲劉峴　峴帥告以旗丁肆閙未便越爼令自赴軍營中訴既而署江寍豐軍毓佐臣軍帥謂觀察公館中有聚賭情事且不應　毆旗丁請峴帥會銜寥劾峴帥欲爲觀察幹旋而軍帥堅執不允時觀察新委揚屬隄工差己捧檄就道峴帥乃飛檄　令回省聽侯題叅大約隄工一差值另委他人瓜代矣 
[電調統領]  
　　金陵訪事人云兩江總督劉峴帥因統領親軍等旗山西大同鎭總兵劉華軒鎭軍陳請　見後即赴新任因電調江西南輙鎭總兵何采臣鎭軍來省接統何鎭軍由電禀稱任内公務紛繁不便遽離請另委　人統帶峴帥查得徐州鎭總兵劉鎭軍青煦軍功卓著訓練有方堪以當此重任遂發電往徐州調鎭軍來省未悉果能應召而來否 
[鄂撫新猷]  
　　武昌訪事友來函云湖北巡撫于次棠中丞下車伊始首以整頓吏治爲先日前有某衣店以嘗陽縣典史倪少尉負欠圖賴等情赴轅呈控中丞即親筆批示云據呈當陽縣典史倪惟源負欠小民錢文圖頼不還此等無恥之員實屬有玷官箴仰布政司即將該典史撤任勒追一時見者皆謂中丞破除積習公正無私似此雷厲風行官方當爲之一肅矣 
[商務初基]  
　　蕪湖訪事友人云蕪地新設之商務局前己禀准兼設商務學堂招選　頴子弟二三十名　習化學礦學算學格致學及各國語言文字以便將來牘啓華商利源廣闢其學堂初擬設於南岸永福菴繼因此菴　宇湫隘尚須另擇寛大民房再行開辦至書籍器皿及各項儀器現亦陸續置備惟事當創始經費浩繁上憲初無成欵指撥是以提調劉大令所議章程内擬令讀書生徒每名月貼條　洋銀五元俟異日經費充裕再講免貼皖省煤錢向之明開暗採者密若繁星現經撫憲鄧中丞重定新章無論舊礦新窩均須查騐資本方准開挖並設立上中下三等聨　各按礦山大小定單費之多寡如礦山在百畝以内者繳單費銀三十兩六十畝以内者繳銀二十兩三十畝以内者　銀十兩每年赴局換領一次如數繳銀其單上將礦商名姓籍貫及礦山是否己産抑係租賃計共礦廠幾座窿口幾穴 
 
 

Page 2

 
 
逐一塡明以上聨呈送撫轅中聨給商收執底聨存局備查目下蕪局己將此項新章轉行各州縣提調劉大令不日即偕隨員分詣各處查勘　廠飭令礦商遵章具領提挈綱領固應如是周詳也 
[災情客述]  
　　徐海各屬災歉頻仍民情困苦屢經籌振諸君惠函相告録登報章幾令聞者酸鼻見者傷心矣有客自贑榆縣境青口鎭至揚州者告諸本館訪事友人云青口濱臨海澨西南與皖北接壞北則毗連山東膠州等處素稱繁庶平時雖無輪舶載貨然甯波之沙船山東之衛船時相來往近以頻年歉收前去兩年又疉被水災小民蕩析離居道殣相望雖經官紳勸募義振按户撫恤無如災重人多時虞不繼老弱婦孺鳩形鵠面欲求一飽而不可得者比比皆是男女孩過十歲者每口售錢二三千文尚苦無人顧問而沐陽等處情形尤爲可憫客臘氣候寒沍鎭上紳富日得饘粥兩餐者寥寥可數其餘皆以豆渣落花生餅山芋乾充飢其室如懸磬者延頸引領待哺嗷嗷當渦陽土匪倡亂之初少壯者遂勾結亡命鴟張狼跋甘蹈刑誅凡客商身帶朱提皆須結伴而行否則輒遭刦掠自黃羊祀灶日起各鋪即停止貿易淮揚海道謝子受觀察深恐渦匪潰竄滋蔓難圖札飭地方官舉辦圑防以資保衛新任縣宰徐定生明府樹鍔遵飭開辦認眞巡緝數日間己獲大盜數起訊實後禀准大憲用站籠站斃數人並焚燬窩屯之處不逞之徒始稍稍畏而斂跡嗣以春振關係緊要縷陳災狀電禀江甯藩憲籲請籌欵施振旋奉回電允派宋紳携銀三萬兩前往查明散放此皆歲杪目擊之情形也刻下宋紳諒己馳抵彼處茅簷蔀屋得以實惠同霑矣本館以事關振務筆而存之當亦好善之士所聞而惻然者乎 
[盜刧鄉邨]  
　　寍波訪事人云本月初三日寗波東鄉陳家畝某姓家突來匪徒十餘人明火執仗毁門入室傾筐倒篋肆行刧掠事畢花砲一聲呼嘯而去事主檢點所失計被刦去金銀首飾及衣箱八口約值一千數百金並砍傷老驅一人因即開單報諸鄞縣署時畢大令公出未回故未往勘也 
[津郡官塲紀事]  
　　天津訪事友人云鎭粤將軍壽留守於月初抵津駐節紫竹林佛照樓客棧同時新授廣東鹽運使司國都轉鈞亦　於此留守隨於初七日起程乘輪船赴申江然後往羊城履任國都轉與北洋大臣裕壽帥有葭莩之誼往來酧酢尚需小作勾留既而胡侍郎焰棻廷廉訪雍亦先後至津冠葢往還一時稱盛 
[潤州官塲紀事]  
　　鎭江訪事友來函云卸署江甯將軍新授山東巡撫毓大中丞賢由白門乘官舫帶以小火輪船順流而下本月十三日傍晚時駛抵瓜洲繫纜官碼頭鎭標水師名營健兒均列隊江干燃放排槍聲如珠貫俄而自都統以次文武各員均乘舟渡江迎迓脚靴手　忙碌異常十四日辰刻憲舟解維赴袁公浦遵陸至山左履新○江南提督兼自强軍統領李壽亭軍門由申江乘虎威兵艦溯江上駛本月十三日午時行抵京口停泊江中水陸各營排隊江十鳴槍志敬有頃軍門乘輿詣新河街拜會黃芍巖宫保籌商防務旋往文武各衙門答拜假水陸總巡局暫駐襜帷 
[扶桑春旭]  
　　日本長崎訪事友人來函云東歴正月二十號東京來電言法國大統領於二月十六號因病薨逝除由外務省員往法公使館慰問外并就宫中發喪以申吊唁二十二號復遣全權公使栗野愼一郎往吊並觀葬儀○日本紡織聨合會社接旅居孟買之商人來電云本處棉花目下儲積甚多除西歴二月中發出二萬包外尚有八萬包准於下月運載來東擬賃定輪船二艘每艘可裝三千墩果如此説則中國棉花又須貶價矣 
[宣南南爼]  
　　京師訪事友人云正月多雪少晴二十五日西山之雲復觸石而起連朝陰晴靡定至二十七夜玉屑瓊翼紛紛下降二十八日午刻始霽街道泥濘甚難行走○客歲户部貴州司書吏某甲因誤公黜革心頗不甘正月十九日爲開印日期司中經承某乙赴署辦公甲往尋釁乙避匿不見甲伫立大門外至夕陽西下仍不肯去聲言與乙拚命乙懼禀之司員司員震怒移文司務廳聲叙甲之强横令驅逐回籍復行知五城城憲存案不許在京逗留甲益窘迫二十三日奔赴北城坊署控乙日内乙尚未赴案未知如何結局也○江姓劊子手世應刑部差役家藏官刀五柄盛以黃袋供之浄室上元後某日有某氏婦來家談及此刀意欲瞻仰家中遂啓浄室偕婦入觀翌日忽來强人數名闖入室中攫去二刀江度是某婦授意將圖詐索錢文遂禀明刑部堂憲移知步軍統領衙門派役捕婦刻下婦己到案想刀環之唱或有日矣○正月十九日崇文門内寳興齋點心鋪後房失火登時烈燄衝霄幸在白晝附近水會中人到塲撲救不至燎原祗燬後房數間門面並未傷損○馬家堡火車站所卸之貨以人挽小輪車載之正月二十一日某車夫偶染風疾其父代子挽車力衰傾跌被車所壓登時斃命旋由貨主爲之棺殮○德　門外某婦在家聚賭抽頭某甲負賭債數十千婦向索償兩相争吵婦遂集衆二十餘人甲亦集衆倍之格鬥移時婦黨敗走有落後者被甲追及擇棍擊倒奪刀斫之致死○東單牌樓某賭局夥被局主人辭出忿忿於懷正月二十日向主人要挾訛詐并出白刃自割股肉數片擲案上賭者一哄而散移時夥即死於局中報官相騐委係誤傷血管而死主人浼人賂夥妻孥事乃得寢○前報琉璃廠東南園捉姦一案正月二十一日姦婦因傷殞命北城城憲移請鄰城於二十三日會騐一次尚未解送刑部 
[瀋陽近信]  
　　營口訪事友人云春光明媚天氣融和本月初三日河冰己泮舟檝暢行初六日順和輪船由天津放空進港下椗東營裝運絲包雜貨定於初八日駛赴申江同日太古公司張家口桂林二船亦由天津進口因冰牌擠塞隨即放出目下營地駁船杉板正在修艌不及下水上海三公司輪船大約十一二日方可抵埠也○去臘俄人在金州北境牛闌山等處催徵錢糧鄉民聚集數百人哀求核減俄人惡其忤己擊斃一百二十餘名傷數十名事後盛京將軍依堯帥查明死者每名賞給撫卹銀五兩傷者分别輕重給銀一二兩不等刻己由總署咨會出　大臣請向俄國外部大臣理論矣 
[鰲江春漲]  
　　福州訪事友人云福寗府屬厘局總辦黎伯鄂大令前由府尊委令代理霞浦縣篆未及二月省憲檄委李子茂大令前往接署李大令到任月餘又調回省會遺缺飭何司馬紹堂回任○邇來市中米價繼長增高上白米每石竟需錢七千文左右貧民之數米而炊者其將何以爲生耶 
[鶴樓笛韵]  
　　武昌訪事友來函云前者農務學堂招考肄業各生本月初十日爲覆試之期由總辦程雨亭觀察點名扃試諸生魚貫而入肅静無譁旋即頒發試題分中文英文兩門不能兼作者聽題爲民生在勤論泰西農家選種説○本月十一日爲市中各店大開張之期　　中人皆結綵張燈興高采烈司門口一帶鞭爆之聲絡繹不絶入夜則笙簫疉奏燈燭交輝轂擊肩摩游人如蟻亦昇平樂事也○天津雲字營刻經裁撤内有勇丁七十八名籍隸鄂中裕壽山制軍特派武弁押送來鄂并咨請張香濤制軍派員彈壓制軍即檄飭江夏縣陳少石大令妥爲照料 
[鸚洲碧草]  
　　漢口訪事友來函云日來春水方生河流洶湧漢鎭集稼嘴一帶河岸被水所嘯潰決甚多當事者雖議興工修築而水勢方盛有力難施欲觀厥成尚須俟諸異日也○某日鐵路總局洋工程師某君至張家店游覽適是處搭臺演劇遠近觀者雲集露屯内有不法之徒呼集羽黨將某君任情侮辱某君受此窘迫歸禀局憲由局黨將爲首肇事之人拘獲送縣予以懲責以儆效尤○武漢上下　岸茅屋如林　 
 
 

Page 3

 
 
皆各屬飢民暫借一廛藉謀棲息邇者春風漸暖正宜各歸鄉井有事田疇地方官飭保甲各員詳查人數按名給予川資是亦實惠及民之善政也 
[鍾阜晴雲]  
　　金陵訪事人云省垣五方雜處艮莠不齊江寍府劉嘉樹太守訪悉痞棍甚多迭次嚴拿懲辦輕者枷責重者監禁去秋又拿獲著名巨棍安徽武舉郭文俊訊明惡跡詳革遞解爲地方消除巨患近恐若輩日久玩生復萌故智因飭縣嚴密查拿毋使滋蔓誠地方之福也○鍾山尊經兩書院每届二月初二日例由督憲甄别今因酌改章程至初四日始議定將正兼兩課併成一卷故遲至初八日始開考鍾山題子夏曰博學而篤志兩章賦得朝霞迎白日得迎子五言八韵問禹貢梁州黑水以今疆域考之當在何處其經流所過可釋地以証明之國初收回雅克薩尼布楚兩城始末尊經題君子之事君也務引其君以當道賦得未有涓埃答聖朝得朝字五言八韵太史公貨殖傅書後各國陸軍强弱利病説○去年五月間各處貧民乏食時搶取富家米石以濟時艱其故皆由常平社倉儲積欠空以致不能及時平糶至秋間江甯府劉鼐樹太守有鑒於此乘秋收大有之時禀請上憲籌集巨欵派員分投産米之品廣爲採辦並飭所屬各縣一體籌辦積穀以備凶荒刻下各委員己陸續回省禀明銷差前月下浣某日太守命駕至復成豐備等倉詳加查閲自晨至暮始命駕回轅 
[京江春浪]  
　　鎭江訪事人云本月初九日爲上丁釋菜之期執事生於初八日己刻齊集鎭學丁祭局丙午後由廣文先生於明倫堂下行省牲禮至晚大成殿上下陳設整齊時交子初鎭江府許太守丹徒縣王大令先祭崇聖祠由太守主祭大令暨兩廣文分獻丑初常鎭通海道長久山觀察命駕而至各官迎人官廳暫憇即舉行釋奠禮鼉鼓三撾各憲更衣趨入先詣盥洗所盥畢就位禮樂佾舞各生排班由東階上俄聞通贊生高唱行釋奠禮各官均在丹墀上行三跪九叩禮禮畢行上香禮由東階升一時古樂齊鳴如聞韶𣺦萬者三十六人執干羽以昭文德經上香讀祝生朗誦祝文各官跪聽畢由西階復位次行初獻亞獻終獻禮至五鼓禮成各官咸排導回衙○鎭江府許紹鬵太守前赴白下謁見圖制軍面禀要公兹己事畢於初八日向午乘江永輪船遄回丹徒縣王大令以次各官咸往江干迎迓○旗營各馬棚疉次被焚惟莫知起火之由八旗官員咸詣德星宫拈香並議在營内高塔戲臺雇寳鳳京班演劇三日以答神庥一時琅璈曲奏響遏行雲紅男緑女之往觀者人山人海初九日上午有一女郎正在凝眸遠矚突被諸惡少圍在垓心肆意輕狂甚至衫裙撕碎女郎駭極狂呼幸遇鄰人突圍而至怒喝拘拿若輩始一哄而散 
[德感獄囚]  
　　前任上海縣典史蔡季清少尉延河大計案内被議前日將回山東原籍内外獄收禁人犯公製萬民傘一柄德政旗兩面恭送以志去思 
[瘋人肇禍續述]  
　　瘋人肇禍己紀昨報兹悉肇禍之薛子金於數年前曾在滬北泥城橋某公館當車夫主人以其性尚誠實且年逾而立猶賦鰥居遂以婢女配之并資助完姻不料結摛甫及十餘日薛忽發瘋癲囈語喃喃手舞足蹈其母屢次延醫調治迄未見效前日黎明時突從榻上躍起飛步出外猱升屋巓旋又從披屋墜下其妻欲攙扶薛忽取利刃向妻頸間亂戵薛母在旁勸解亦被刃傷手腕逾時其妻殞命十二圖地保顧桂榮聞之急往查明知照某公館小主人備棺收殮一面將薛舁送善堂求治 
[淫兇宜究]  
　　蘇州人金琴生即金清鑣向爲報關生理納妓女顧彩林爲簉室妓本江湖賣解之流熟嫻武藝金非其所敵懾於閫威一切皆仰承眉睫惟恐失妓歡心如是者有年妓與天仙茶園花旦高彩雲結不解緣往來甚密匪伊朝夕高伶見金懦弱可欺遂與妓商通擬迫之以勢拔去眼中釘俾一對有情人成了眷屬從此天長地久不必暗度陳倉議既定乃於前晚伺金回家勒令寫立休書金囁嚅以對高伶袖出七首大言恐嚇金無可如何大聲呼救鄰人畢集得免於禍事後金忿不欲生將情告知某西人函逹捕房得將高伶及妓拘獲連剌刀一柄送至英界公廨由值日差禀明讞員鄭瀚生大令諭令分别管押候訊 
[情同梟獍]  
　　浙江寍波府屬某縣人趙月峯僑居本邑裏虹口某里生有一子小字金生年己弱冠不務正業日事閒遊昨日略加訊斥其子大肆勃谿竟欲與父爲難月峯知其忤逆性成無可理喻遂即扭赴捕房聲訴藍副捕頭以事涉倫常非捕房所應理著赴英界公堂具詞禀控 
[上海縣署紀事]  
　　寗波鄞縣人朱宏喜開設合茂煤炭店倒閉後結欠全泰豐泰等柴炭行貨銀二百餘兩控縣訊明押繳在案迄今數月尚未措繳昨日在所患病看役據情禀報王大令飭撥官醫診治○本邑人吳三觀控姪吳士良霸佔公産田單王大令提訊未結三觀邇又赴道轅上控蔡觀察飭縣復訊王大令查得吳士良僑居英答界因行文公廨關提兹經鄭大令派差提到昨日連族長吳雲漢等解縣原差禀知王大令看管候訊○前日西門外巡防局委員潘仲泉二尹函送任老四控王慶林串同楊元全楊莊氏吳和尚吳氏誘拐伊孩價賣向追無著一案到縣王大令諭令差役分别管押候訊○前有鹽梟姚阿石孫竹卿葉關泉三人毆斃郭松林抛屍浦江一案經前任黃大令拘案訊實供詞解省勘招在案今由臬憲朱廉訪發回原縣監禁候示昨日押解到署王大令將各犯刑具騐明收禁内監○正月十四日南市太平碼頭即斃男　一具地甲報縣請騐王大令騐明委係患病身死棺殮發壇在案至今無人認領昨日王大令出示召認計開該屍年約三十餘歲面赤無麻無鬚身穿藍布破棉襖藍布單褲束藍布兠肚如有屍族查照後開年貌服色相符者許即具領帶回埋葬 
[法界公堂瑣案]  
　　金榮記報關行主金琴生納妓女顧彩林爲妾賃居英界逢吉里顧妓先與伶人高彩雲有染高時時往拾墜歡日前爲金所見既忿無可洩又鋒不敢攖爰特控諸英界公解讞員鄭瀚生大令飭將高與伶顧姪一併拘案禁押旋詰知顧妓尚有首飾等物寄匿高伶所賃法界鴻源里屋内爰咨照法界捕頭請飭探將女傭王時氏錢阿多拘入捕房昨禮拜二堂期解請讞員朱森庭明府何繙譯官會訊王時氏供主人納顧妓爲妾私與伶人高彩雲姘識惟小婦人與阿多服役未久有無首飾寄存不知其細明府與何繙譯官會商謂金既控於英界公廨著將王時氏錢阿多押候移送歸案辦理○去年蘇報館主陳彛範由滬雇用中和棧按客夥金寳元隨同入京在天津途次被竊衣服紋銀乘間脱逃附泰順輪船來滬陳即發電到申倩人報知捕房將金拘獲起出綢縐衣服十二件昨日陳寄遞失單一紙并稱尚少紋銀一包計八十餘兩求即究追金寳元供稱小的不願跟隨辭回滬上瀕行時所帶行李衣服係主人目見且有薦信一封現在捕房並無銀兩帶回包探禀稱當在輪船拘入捕房時搜其身畔空無所有明府恐有不實著將金押候詢明館主究竟有無銀兩禀候核奪○泰來洋行細崽陳雨來在菜市街某老虎灶與流氓朱小路因妬奸起釁被朱糾同馮小琴毆擊旋由巡街捕一併拘入捕房捕頭飭探查明將一千人解案請訊明府判將朱陳各責五十板馮掌頰二十下偷兒金阿狗與同黨在寳興卑圖竊包探當塲拘獲解案請訊明府判責四十板○偷兒周中海竊取招商局烟煤包探當塲拘獲解案請辦明府判責一百板贓給還失主○陸阿慶陳阿二在柴船上行竊蘇阿狗吳阿毛冐充捕役上前拘拿巡街捕一併拘獲解案請訊明府判押候各責一百板○舟子王阿蘭泊舟新開河畔裝運石片被倫兒朱阿三竊取鐵錨練當塲拘獲送案請辦明府判責一百板贓給還失主○流氓楊瑞生即矯清高與同黨蘇阿如因妬奸起釁被蘇刓去雙目經朱明府送入普育堂留養候拘蘇到案嚴辦日前楊妻某氏投普育堂請將楊領回堂董咨請朱明府核示昨日明府飭探將楊帶案詰問楊稱不願回家因著仍送普育堂 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[嚴拿賭棍]  
　　保甲總巡戴子勩明府訪悉虹口賭徒曹林林高大令麻皮沈生麻子長根等公然攫設賭　　　　　　　　賭令各　防局及本局差甲務將各賭徒拘獲送縣嚴　 
[馬路工程局紀事]  
　　竊犯張阿小前在新馬路電燈廠行竊木料經管廠工頭所見喚九號巡街捕拘入捕房交捕頭解至馬路工程局總辦朱森庭明府提訊之下姑念圖竊未成略從寛恕飭笞四十板令汛捕帶往驅逐出境○日前有王仁才者冐稱棉紗認捐所巡丁向陸錦州訛詐小洋銀二角被三號巡街捕拘送捕房交捕頭轉解工程局朱明府提案研訊王供小的在錫箔艸紙認捐公所爲巡丁今見陸有紙貨携帶是以向之索捐不敢訛詐明府謂棉紗應歸貨捐局抽捐與爾無干顯係藉端訛詐判令笞責四十板交人保去○包探黃量海在蕭家廠後拘獲行竊綵綢之陳金發潘阿狗兩人解至捕房轉送工程局朱明府研訊之下判令各笞責三十板飭捕帶往驅逐出境不准逗留 
[南市捕房紀事]  
　　前晚寗波人姚左生孫炳華孫虞德周川敖等在新馬路一枝春茶樓啜茗與茶博士相争毁壞檯凳茶盌甚多因喚四十號巡街捕前來一併拘解捕房交捕頭暫行管押以便轉解工程局禀請朱森庭明府訊究一面倩包探查明起釁情由○鄉人黃錫華許增福馮大發等在馬路中溲溺有違工程局所定章程由六號巡捕街拘入捕房交捕頭禁押兩點鐘時然後麾之使去 
[英界公堂瑣案]  
　　包探秦少卿禀稱某洋行夥魏申榮盜用哈咪洋行所收延康等莊期票數紙計銀二萬五千餘兩避匿不面經哈咪行主夏威投報捕房捕頭倩小的前往拘獲今特送案請究哈咪行主夏威投案訴稱行内藏有延康等莊期票計銀二萬五千餘兩被魏盜用今既獲案乞即究追魏供稱小的一時需用無可挪移不得己而爲此其中尚有同鄉人戚梅青沈庭生二人分用銀萬餘兩今請一併提案追繳署理讞員鄭瀚生大令商之巴繙譯官著交包探帶回俟提到牽涉各人復訊核辦○雉妓葉三寳向在安康里某鴇處作皮肉生涯祗以門可張羅屢遭鴇兒凌虐妓寃無可訴前晚乘人不備私購鴉片烟吞服冀了殘生事爲四百二十七號巡街華捕查知立即拘入捕　善爲救治昨晨送案請訊葉妓雲鬢蓬鬆淚珠盈睫涕泣不能成一詞大令見而惻然飭送棲流女所妥爲醫治再行核奪○包探趙銀河拘解陳寳大到案禀稱此人駕馬車分送牛奶至三馬路左近悞將行人汪蘇林撞倒碾傷手指意圖奔逸經小的拘獲送請訊究汪投案訴稱被傷手指雖無大碍惟醫治尚需時日小的係食力之人何堪受此苦累叩求恩斷陳供稱小的未諳罄控之術實因行中駕駛無人偶爾承乏致肇此禍尚求寛宥大令判罰洋銀十元給汪爲養傷費○包探石金榮禀稱前日陳金林家被胡永生陳阿成串竊絨布二丈有奇經小的緝獲人賊送案請究陳投案請領失贓胡陳同供初次悞犯尚乞施恩後當痛自改過大令判令各責二百板贓給還失主○包探張阿五禀稱前日流氓唐培夫向吳鳳山勒索金絲耳環一對報捕後經小的拘獲送請究懲吳投案申訴前情唐供稱吳本非善類前己有案堪稽故敢向之稱貸並非勒索大令判令笞責三百板還押○包探金立生禀稱前日蔣阿如與李春榮争論會欵互扭不解適經小的查見是以拘送請究李投案供稱小的實被毆擊尚乞嚴懲蔣供被欠會欵向索不還故與理論並未行兇大令判押一月 
[美界捕房紀事]  
　　昨晨本地人施樂生混入外虹口百老匯路某姓家竊取布衣適爲事主所見扭送捕房捕頭令押候解送公堂禀請讞員鄭瀚生大令訊辦○昨晨包探石金榮巡邏至北河南路見本地人王阿四在路旁東張西望形跡可疑知非善類拘送捕房捕頭令押候查明然後解送公堂禀請核辦 
[貧病銘恩]  
　　語云不爲良相當作良醫又云忠言逆耳利於行良藥苦口利於病是醫藥爲生人所共賴而經費則籌措而維艱兹蒙義橋席大善士印儒助洋一百元王海翁經募隠名氏洋十元泰亨源號移春茗宴客捐洋十元寗紹帮諸善士洋五元又錢二千文杏花樓洋四元陳麗生翁求母福壽康寍洋三元如皋無名氏洋三元又銅洋二元錢黃二善士合洋二元四角張福旺翁洋一元崔瑞麟翁洋一元周詠椿翁古式小葫瓶四只袛領之餘仰見沈疴立起小民之感戴無窮多福備膺大造之報施不爽或椿萱並茂或蘭桂騰芳或益壽而延年或消災而却病皆不難如願以償也請誌報章藉資觀感又程敬悟翁交來玉歴鈔傅五十本囑代爲分送亦勸善之一端也滬北天后宫前廣益善堂司藴嚴信厚葉成忠施則敬唐榮俊等謹誌 
[上海北市絲會館籌振公所施予英經收順直山東湖北安東淮徐賑捐戊戌年十二月十六至廿九日第五十二次清單]  
　　十六日蟻勒齋由蘇州恊昇莊來洋一百元鑄銕生由福康莊來洋一百元鎭江太昌恆油號經手興記由源同莊來洋八十元又無名氏洋十元義生由仁和莊來洋十二元陳其源子爲病愈了願洋五元嘉定徐同薦洋一元○十八日不留名求平安洋十五元王學鎔王福基均平安各洋一元○十九日庽皖種松書舍客因室人歸京兆沛國氏衰年跌中病危求速愈先助洋五十元福鼎縣署丁衞氏求眷口平安由蔚長厚來番洋五十元兌見規元三十五兩九錢五分延齡求安子英洋三十五元日本洋十三元爛板洋二元詹記朱記洋四元○二十日蘇省福來康益記洋四十元姚伯欣四月至十二月願洋九元惜花生洋五元施綸元學金移助求保長成洋二元姚家衡洋一元泰昌銅洋三十一元○廿一日安定侍記洋十元直塘求痊子求病全愈洋五元王蘭生求男症全愈洋三元○廿二日蘇垣隠名氏求母病愈由崇餘莊來洋五十元又張周氏求産平安洋十元慈谿宏度子求合家平安洋五十元王春朝爲男德生求實冥福小洋二十角無名氏銅洋一元○高郵武廟賑所丁玉軒募李伯黼洋六元無名氏洋四角無名氏高忠清手洋三角一善堂珊記錢四百文周宏烈錢二百文薛鎌薛吳氏薛同興薛福來薛魯皋薛樹芬薛醴泉薛廼安翁自福薛植之薛方祺薛時來薛大愷薛大猷薛養泰李榮生李松慶薛有良陳德泰陳德才薛序寳盛余氏沈連台楊玉田盛　九華覆九思林聚祥翟九同李萬德李萬青周宏道薛文亮王太林萬金三二五户各錢一百文共四十户合洋十一元四角○廿三日無名氏由徐昇甫兄來洋五十元江西玉山縣雲潭釣爲子求病愈洋十元友益齋五元○廿四日裕記規元一百兩金宗翼爲兒病愈完願由新泰厚來申公砝銀六十兩合規元六十四兩四錢一分無錫許錢氏洋三十元愼餘堂李朱氏無名氏洋三元五角銅洋一元○廿五日張雪翁募生善長規元四百兩又方善長文善長不書名無名氏隠名氏謙記六户各規元二百兩陳徐氏求産後恙速愈洋六元泰源來銅洋四元○廿七日高郵丁玉軒募循理子票錢八千文合洋九元又求安子小洋六角川沙司獄署王楊氏爲小兒王來生完願求長命百歲洋二元杭州朱裕廷求母病愈洋二元○蔚盛長來無名氏京平足銀六百兩又四百兩又五兩共三户合規元一千零三十四兩一錢四分○廿八日陸錢氏洋五十元琅玕館洋四十元吟芳廬潘洋四十元陳氏洋十元無名氏錦洋三元○廿九日元記洋十元温陵樊硯生銅小洋十七角○十二月份共收規元二千九百三十四兩五錢洋一千六百六十元日本洋十三元燭板本英洋三元小洋八百七十角扯七二九二五合規元一千二百八十五兩六錢六分八厘以上共收規元四千二百二十兩零一錢六分八釐銅大洋八十四元銅小洋十七角新棉衣八百件即於廿六裝江裕輪船至鎭江轉運淮徐解交宋培之先生散放訖本年共收銅大小洋七百八十二元五角半又生銀板八元銀皮兩片烊見規元二百三十七兩四錢六分五厘連前共收規元九萬　零三十一兩五錢六分六釐測量機器一付 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十五年二月初五日京報全録]  
　　宫門抄○諭旨一道録前○吳撫德奏爲查明知縣被叅各欵據實覆陳摺○湘臬蔡奏報到任接印任事日期摺○皖撫鄧奏爲特叅渦陽知縣片○又奏爲遴員接署道篆片○二月初五日理藩院鑾儀衛光禄寺鑲白旗值日無引見○桂公等前往南苑請安○松秀謝署福州副都統恩○德泰李士瓚金文同預備召見○召見軍機德泰李士瓚金文同○○頭品頂戴江蘇巡撫奴才德壽跪奏爲查明知縣被叅各欵據實覆陳恭摺仰祈聖鑒事竊奴才承准軍機大臣字寄光緒二十四年九月初三日奉上諭有人奏縣令貪黷諱盜請飭查辦一摺據稱江蘇宜興縣知縣萬立鈞於民間呈報盜案數十起皆勒令改竊在任多年從未捕獲一盜因之刦盜横行又該令違例刑責生員褚姓氣忿而死招致劣生謝保衡童斐拜認師生並鋪夥歸嶽川等四人以本籍充當幕友該令之子寰清壻吳姓與訟棍將嗣奇表裏爲奸家丁孟執中王榮廷等遇案勒索民間以銀圓完納錢糧折勒賤價又私收柴茶捐輸致激民變等語著德壽按照所叅各節確切查明據實叅奏毋稍徇隠原摺著鈔給閲看將此諭令知之欽此遵旨寄信前來承准此當即札飭臬司會同藩司檄委候補知縣劉樹仁前往密查並飭該管常州府查辦去後兹據該委員劉樹仁並常州府知府有泰確切查明據實稟覆由蘇州藩司聶緝槼署江蘇臬司朱之榛詳請具奏前來奴才覆加查核如原叅宜興縣知縣萬立鈞於民間呈報盜案如屺亭橋王姓油房錢姓染坊和橋大盛和錢店陸姓土店周姓米店先後共數十起皆勒令改爲竊案不從則加以威嚇否則哄以甘言必改竊而後己且在任多年從未捕盜因之刧盜愈肆横行無日不有一節查該縣屺亭地方並無王姓油房錢姓染坊祗有黃光國所開恒茂油房於光緒十七年十一月初六日夜被刦客民王順福所開王永泰染坊於十七年十一月二十六日夜被竊和橋鎭監生陸冠瀛所開大盛和錢士糧食油餅店於十七年十月初四日夜被刧均經萬立鈞先後勘訊差緝禀詳又光緒二十一年四月初三夜事主周廷慶所開慶豐牌號米鋪被竊一案亦經派差勒緝在案所謂和橋鎭陸姓之店即係大盛和錢土糧食油餅店因係陸冠瀛所開隨致一店誤爲兩店該管知府有泰採訪輿論傅訊事主鄰保委無勒令改盜爲竊情事萬立鈞在任數年獲辦盜犯亦復不少均經咨部有案可稽現在地方尚稱静謐謂其從未捕獲一盜以致盜賊横行未免傅聞之誤又原叅該令於任蔣丁解俞許褚各姓生員先後因事皆加刑責其禇姓生員至氣忿而死一節查任姓蔣姓褚姓各生員先後涉訟到案經萬立鈞訊明戒責其丁解俞許各姓並無所聞至褚姓生員被責後年餘因病身故並非因責氣忿而死又原叅招致劣生謝保衡童斐拜認師生並鋪夥歸嶽川弟兄皆以本籍充當幕友與著名訟棍蔣嗣奇及該令之子憲清婿吳姓表裏爲奸遇有詞訟量肥揣瘠皆以賄成家丁孟執中王榮廷遇案勒索一節查謝保衡在署教讀童斐在署辦理徵收事務均籍隸宜興曾否拜認師生事涉暧昧外人未能詳知歸嶽川弟兄原籍常熟縣寄住宜興在署管理帳房蔣嗣奇係宜興生員謝保衡等與之認識往來事或有之考其行爲尚無唆訟實據亦無與該令之子寰清婿吳姓有表裏爲奸之事惟謝保衡童斐以本地人充當幕友歸嶽川弟兄家居宜興管理帳房雖無關說詞訟確據而平日未能檢束致招物議家丁孟執中王榮廷遇案勒索既未指明何事何人無從查究又原叅民間完納錢糧大率以銀圓赴櫃該令並不按照市價任意抑勒一節查民間完納錢糧本有一定之價近來錢少多納洋圓洋按市各價屬皆然如有抑勒民間必激而上控細加訪察並無抑勒之弊又原叅該令糾同厘局出示私收柴菜捐輸致激民變罷市一日釐局被毁該令見衆情不服方始停止一節查宜興設有厘局派員專收百貨税厘光緒二十二年十月間局員候補知縣吳受頤因漏貨太多整頓不善鄉民借端毁局當經委員前往查辦吳受頤己歸另案叅革其過不在萬立鈞而首要各犯迄未弋獲則萬立鈞不能辭責此查明萬立鈞被叅各欵之實在情形也該員在任年久尚無諱盜及改强爲竊情事其戒責生員雖因近來士習不端而未邀學官會責致士林有所藉口並以本籍士人延充教讀西席實屬不知遠嫌且於此缺人地不宜業將該員先行撤任相應請旨將宜興縣萬立鈞開缺另補仍交部議處以示懲儆褚姓生員受責後年餘病故並非因責氣忿而死應毋庸議謝保衡童斐並歸嶽川弟兄及蔣嗣奇既遭物議應令接署之員嚴加管束不准出入衙署家丁孟執中王榮廷應飭驅逐回籍未獲各盜犯及砸毁厘局之首要各犯飭縣嚴緝務獲究辦是否有當恭摺覆陳伏乞皇太后皇上聖鑒訓示再所遣宜興縣知縣一缺蘇省現有應補人員應請扣留外補合併陳明謹奏奉硃批著照所請該部知道欽此○○二品頂戴調補湖南按察使臣蔡希邠跪奏爲恭報微臣到任日期叩謝天恩仰祈聖鑒事竊臣前奉諭旨調補湖南按察使比具摺謝恩籲請陛見時以廣西撫臣黃愧森督師出省剿匪留臣與藩司游智開辦理省中諸務未能迎摺北上聲明仍在桂林候旨旋奉硃批毋庸來見欽此嗣廣西撫臣黃槐森回省委員接署臬篆遵即交卸馳赴湖南於光緒二十四年十二月初七日抵省奉撫臣俞兼三飭知到任於十二月初八日准署臬司夏獻銘委員將印信文卷移交前來臣遂恭設香案望闕叩頭謝恩祗領任事伏念臣才慚駑鈍職懔鵜濡履蠻徼以分巡并司關摧晉烏垣而陳臬未效涓埃兹復渥荷綸温童移内地受恩愈重圖報愈難湖南係湘澤要區臬司爲刑名總匯欲安良必先除暴貴寛猛之兼衡知弼教胥本明刑應激揚之互用况值時艱孔亟更虞外侮頻生如臣檮昧深懼弗勝惟有一矢愼勤遇事禀商撫臣實心經理以期仰酬高厚鴻慈於萬一所有微臣接印任事日期並感激下忱理合恭摺叩謝天恩伏乞皇太后皇上聖鑒謹奏奉硃批知道了欽此○○鄧華熙片再渦陽縣地方土匪倡亂經江豫皖三省派兵會剿現己肅清剿辦詳細情形應俟各路禀報到齊具摺陳奏查該匪首牛世修等竪旗起事自十一月二十六日搶刧曹市集鹽店始聞其糾黨横行或十餘人或數十人日散夜聚四出搶掠己在一月以前此時若嚴緝重懲患猶可弭本不必重煩兵力亦不致大擾民生乃該縣知縣歐陽靄視爲尋常鹽案並不迅速禀報認眞拿辦以致匪膽愈大勾結漸多蔓延通縣波及隣封雖經該令隨同官軍親督圑練守城勦賊即就盪平而揆其釀亂之由實屬咎有應得查該令係於本年十月初三日回任亦未便因其接篆未久稍予寛假又卸署渦陽縣事候補知縣陳福源在任時緝捕廢弛諱盜縱奸物議紛騰亦有應得之咎相應請旨將渦陽縣知縣歐陽靄即行革職永不叙用候補知縣陳福源一併革職以示懲儆謹會同兩江總督臣劉坤一附片具陳伏乞聖鑒訓示謹奏奉硃批另有旨欽此○○鄧華熙片再安廬滁和道李廷簫署理藩司印務所遺員缺前以安慶府知府方連軫暫行兼署道篆現因道府各有應辦之事恐日久未能兼顧應即改委接署道篆以專責成查有候補道潘汝杰老成渾厚措置安詳　以署理安廬滁和道印務除檄飭遵照外謹會同兩江總督臣劉坤一附片具陳伏乞聖鑒謹奏奉硃批吏部知道欽此 
 
