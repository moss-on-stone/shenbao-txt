# 1918 - 137 - 4916260

 

Page 1

 
 
   
 
 

Page 2

 
 
時評 
[相反（冷）]  
　　試以最近之一事言之選舉人若爲議員而設議員若爲總統而設總統若爲文武百僚而設此豈共和國之常態耶共和之本義文武百僚以及總統議員皆爲選舉人而設者也今乃若是豈非相反之甚耶 
更以一事言之法律者所以平治國家安輯人民之具也人心不一人事無常唯法律乃能齊之一之使人秩然而不亂然而今之紛紛以爭者無不以法律之故然則法律反爲不齊不一國内多亂之原豈非又是相反之甚耶 
嗟乎今日名實相反之事多矣舉斯二者所謂提其綱領也他尙何言哉 
[命令]  
五月二十二日大總統令張鳳鳴鄧鳳僉均授爲陸軍少將李式白姚寳蒼均授爲陸軍步兵上校並加陸軍少將銜温其蔭冷萬春毛鴻恩均授爲陸軍步兵上校此令 
又令陸軍總長段芝貴呈請授留煥文爲陸軍步兵中校並加陸軍步兵上校銜葉御奎爲陸軍砲兵中校並加陸軍砲兵上校銜萬錫平爲陸軍步兵中校均照准此令 
又令前政事堂存記孫慶錫譚啓瑞均著發往江蘇朱文星著發往福建交各該省長酌量任用此令 
又令内務總長錢能訓呈准江蘇省長齊耀琳咨江蘇蘇州警察廳警正張竹坪呈請辭職應照准此令 
又令内務總長錢能訓呈准江蘇省長齊耀琳咨請任命劉成芳爲蘇州警察廳警正李凌雲爲技正伊毓桂劉承恩關人文試署警正均照准此令 
又令劉信誠給予二等嘉禾章此令 
又令楊從權趙文林郭世綸張綸璋均給予二等文虎章齊洞佟國安張繼忠姜榮安魏清和米文友均給予三等文虎章此令 
[專電]  
　　北京電靳召歸國學生四代表出示陸軍協定正文惟附錄不與在堅　爭中（二十四日下午一鐘） 
北京電敎部昨發布告勸諭學生返東就學詞極嚴厲聞尙有明令將不下限日出京 
（二十四日下午一鐘） 
北京電吳警監派常處長邀學生全體今午在公園宴會衆力辭惟提出兩大要求一閱附錄一看海軍條文（二十四日下午一鐘） 
北京電啓商報因登載新約文詞涉河間小段命警二十發封捕去編輯經理印刷一人 
（二十四日下午一鐘） 
[外電]  
　　廣州電孫中山等抵日後聞將赴美今日粤人開始爲美國紅十字會募捐二十五日將有五千人結隊游行由伍廷芳博士導引之（二十三日） 
哈爾濱電據莫斯科電稱過激黨政府决議恢復第一次臨時政府所有之軍事機關各將領均予以高級位置約斯福夫區將軍已受莫斯科防軍司令之職前任司令爲兵士末拉洛夫業經免職 
（二十二日）以上路透電哈爾濱電中東路員會代表十三人之驅逐出境巳激動公憤工廠辦事人昨夜開大會有六百餘人决議要求將被逐代表招回否則亦願出境當將决議通報霍爾瓦特將軍迄今尙未接覆其他各部亦爲此事不平而以發電者與駛機者爲尤甚發電者已有二人被逐據現狀觀之霍爾瓦特將軍如不稍事通融則鐵路大罷工之舉恐不能免火車停駛影響將及於各國僑民事殊重大（二十三日）以上字林報 
北京電敎育總長對於因中日協約歸國或休業之留學生於二十二日發長文布告懇切訓誡一面電致留日學生監督令其訓誡在日留學生其大要如左鑑於歐洲戰爭之變化及極東全局與中國防務之關係爲國家前途利害計締結中日軍事協定亦不得巳之事也惟關軍事秘密未便發表詎料在海外不明國際情勢之留學生罷學歸國奔走呼號實堪憂慮如果國家而被侮辱損失權利諸子宜應臥薪嘗膽以修成學業然後力圖救國未聞有中途廢學救國之事刻正需材孔急之際諸生等正宜專力修養萬不可標榜國事抛棄人材之希望旣經政府切實敦勸現已歸國諸生須速東渡求學一未回國者可互相勸勉安心歸校云云 
（二十三日） 
北京電據消息靈通之某氏言自從段總理捲土重來以後馮總統派一時成爲沈默之狀態但現因總統選舉問題吃緊故馮派之活動又逐漸呈現於外面段派中人皆以爲張作霖曹錕等之改變態度由於馮派從中運動有以致之而頗懷不快之意馮段兩派於對南政策似猶未能充分疏通意見即總統府與國務院兩方面馮段之間或將再起衝突如曩日舊狀亦未可知此間人士頗有竊爲之憂懼者云云（二十四日） 
北京電梁士詒於今晚（二十三日）六時重復進京當此南北妥協之說正在喧傳之際一般人士於梁氏之進京皆極爲注目（二十三日） 
北京電據國務院方面消息云放逐敵僑案曩已通過國務會議無論何時一俟由協商國方面再向政府催促即將依次進行其方法將委託英國留置於　洲（二十四日） 
北京電驈陸辦公　今日（二十三日）電命李厚基陳光遠龍濟光謂廣東因起内訌孫文已往日本當乘此好機會從速進攻廣東等語（二十三日） 
北京電陸軍總長段芝貴今日（二十三日）已有請假之說（二十三日） 
北京電林公使此次南方旅行經中國官憲備極歡待爲表謝意且爲歸任之應酬於昨日（二十三日）後歷訪外交部交通部及段總理（二十三日） 
北京電天津來電成美學校清華學校眞聖（譯音）學院等外人經營之學校學生約一千名於二十二日到省長公署請求發表中日協約曹銳會見六名代表說明該協約實無關於中國主權始行漸漸解散（二十三日） 
漢口電漢口慈善會爲日前江寛輪船沉没溺死之三百餘人開追悼會王督軍亦列席（二十三日） 
漢口電武昌商會會長殷友于昨日逝世（二十三日） 
哈爾濱電中東鐵道辦事員及職工宣言反對該路長官霍爾瓦特將軍之同盟罷業主謀者之追放令且露反抗霍將軍之氣勢（二十三日） 
東京電外交調查會本擬於本星期中開會現展期於下星期一日上午十時在首根官邸開會大約開會時將報告中日協約之經過（二十四日） 
東京電接得報告云賽米約諾夫軍在哇洛陽納耶奈地方爲過激派軍所破而退却賽將軍目下正在哈爾濱籌備善後事宜 
（二十四日） 
東京電巴黎來電云英法意美四國駐羅馬尼亞公使已致共同宣言書於羅馬尼亞外務大臣曰羅馬尼亞與中歐諸國所締結之媾和條約因其與聯合國之權利利益相背馳故認爲全然無效（二十四日） 
東京電此間一般人士之觀測謂當此德國東漸之勢益加險惡聯合共同希望日本出兵日益切迫之時中日協約成立之報一經傳至歐洲必能使聯合軍之士氣受良好之影響同時一般人士皆希望當局取愼重態度務求得舉本協約之效果（二十四日） 
東京電馬政局長官陸軍中將淺川敏靖氏奉前往中國之命（二十四日） 
東京電大藏省今日發表募集短期國庫證劵一千三百萬元（二十四日） 
以上東方通信社電 
[戰電]  
　　倫敦電今晨海格將軍報稱昨夜英軍襲擊多次均獲勝 
英軍於亞拉東南二地點攻入德軍戰壕俘敵十四人英襲擊隊在洛康附近與尼泊森林至美特蘭境俘敵若干人英軍在伊泊爾至柯米萊運河北面俘敵十六人敵兵一隊襲入亞拉北面英軍陣線即經逐走台爾蘭柯爾附近敵砲隊殊爲活動且於尼泊森林東面大事轟擊敵軍以煤氣砲彈猛轟貝土恩東北境今晚報稱敵軍第二次襲擊美斯尼東南英軍陣地仍爲英軍所敗（二十二日） 
巴黎電今晚公報云松末河南岸瓦斯河伏斯巨諸處砲戰時　時輟十九日法軍擊落德飛機六架另有九架受重損降落其本軍陣線（二十二日） 
巴黎電今日下午公報云哈葉等數處夜間砲戰頗烈愛萊特河全陣線斥堠隊與偵察隊甚爲活動（二十二日） 
巴黎電據共同新聞某通信員聲稱德軍現於陣後操演强襲陣式德軍每次大戰輒調軍陣後俾於佔據陣線之大軍運撲時以陣後之軍實之此次大軍人數似較三日間第一次衝鋒時爲衆惟其中必多經過五月間慘烈戰爭失其戰鬭力之兵士故能否如上次之悍猛實爲疑問也（二十一日） 
倫敦電俄國無線電稱德國匪特攻擊黑海之俄軍艦且以潛艇擊沉俄國船舶雖載有傷兵者亦不之顧俄政府現令駐柏林本國大使詢問德政府俄國帆船開往瑙威捕魚能否免拘（二十二日） 
倫敦電波蘭方面確實消息奥德商定以俄屬波蘭土地一大部分割與奥國餘歸德有惟波蘭國大多數要求成一統一獨立之波蘭而不受日耳曼及瑪格亞之控制且須將波蘭原有之叙里西亞·波森·丹齊格土地加入云（二十二日）莫斯科電俄京停止分派麵包以芋爲代麵粉已無從可購恐居民將有暴動亞昌格爾船塢内起大火加桑回民開會擬反對解散全國回民議會爲勞兵會之兵驅散立憲民主黨中央幹事會通過决議案主張仍矢忠協約國反對請德國輔助整理俄國杜土夫將軍反抗過激黨之哥薩克兵枝隊已入薩瑪拉省（二十三日） 
巴黎電北京電稱五月十六日中日簽定之條約規定兩國政府爲防德人在東方侵入之危險决議於有共同行動必要之境彼此處於平等之地位互相輔助中國當局允於被佔境内利便日人所行事務日人允尊重中國之主權與當地之習俗一俟戰事停止即退出華境華兵可調用於國境之外行軍之祭應否利用中東鐵路日後由兩國政府商决之 
（二十二日） 
倫敦電泰晤士報華盛頓通信員電稱中日兩國締結對　條約並未商諸美國或其他協約國政府惟各政府曾時時得談判情形之報告美政府得近由俄國歸來可靠人員之詳細報告後漸悟俄國陸軍不復能勸令重起拒德中日條約所表示之性質或有實行之必要今所未决之主要問題爲日美及協約國不經勞兵會政府特殊請求遽行出兵是否今理耳聞勞兵會如願提出此請美國即將首先承認過激黨政府云（二十一日） 
華盛頓電兵險局請將危險區域之商船人員壽險保費每千元自二元五角減至一元五角蓋以危險區域之輪船與貨物之保險費已自百分之三減至百分之二而英國第一次沉船月報四月份英國商船被沉者僅二十二萬七百零九噸其他協約國與中立國共失八萬四千三百九十三噸數已較前大減也（二十一日） 
紐白倫斯維克電美國海軍總長逹尼爾斯氏在某學校演說謂在明年夏季之前美國所有之船舶匪特可運百萬人至法且可運數百萬人並可以驅逐艦護送之海軍今有三十萬人不日將達四十萬人投効者之速過於所需云（二十一日）舊金山電此間陸軍募兵員日來接自請投効書無數一日間曾驗視七十人唐人街亦有二十餘人於五月二十一日加入陸軍海參崴來此之俄國飛行家四員擬入美國飛行隊因定律不許外人入隊未能如願現望威爾遜總統予以特别准狀中國童子隊與華僑義勇兵五十人奔走於華人聚居之地勸助紅十字會捐欵以報答美國歷年捐輸中國水災饑荒賑欵之盛意（二十一日） 
華盛頓電四月間所售出戰爭貯蓄印花共有美金洋五十八兆七十三萬五千一百九十八元此爲最多之一月自發行以來共已售出二百零八兆狼萬五千七百三十七元 
（二十一日） 
亞姆斯特丹電奥皇奥后十九日行抵君士坦丁土皇等以隆禮迎至伊爾狄士宫欵以盛宴（二十二日） 
倫敦電瑞士京城來電謂據某報載稱奥國波希米亞因居民暴動已宣布戒嚴被捕者甚多奥首相塞特勒博士曾至汨拉格及北波希米亞安慰罷工之礦丁且允斟酌減少工作時間乂謂奥皇現正竭力經營和局不致無望云（二十二日）倫敦電每日紀聞復稱愛爾蘭就逮諸人當公開審訊或即行宣布其通敵之證據若輩旣據戰時防衞法律就逮恐未必審訊但將來判决必加解釋否則於愛爾蘭輿情將有惡影響云（二十二日） 
倫敦電南美智利伐巴拉瑣電稱二十日拉塞里拉發生劇烈之地震毁重要之建築多所現信死者必衆（二十二日） 
[公電]  
　　宜興衆院初選當選人來電申報時報新聞時事新申各報館登轉各省縣衆院初選當選人公鑒國内戰禍不息國民何心選舉敝處已一致簽字擬請求督軍省長轉呈中央並勸西南停戰恤民再行　選否則情甘抛棄救國無補選舉何益如表同情乞即分電進行宜興衆院初選當選人儲南强潘子楨朱文瀾吳鴻基等敬 
[要聞一]  
 
 

Page 3

 
 
[關於軍事之最近京聞]  
　　參陸處策湘參陸處前决定之計劃爲九路規湘茲據某要人言段總理鑒於前次湘東失利原因實由於無積極負責之人故此次湘東湘南湘西三處骤將界限劃清俾各軍便於各自爲戰湘南（即零永方面）由吳佩孚師長閻煥文王承斌兩旅長及第七師（即吳新田一旅）第十一師一部分完全負責湘東（即攸酃耒陽桂東一帶）由第二路之殘兵（即張宗昌一旅）曁新入湘之奉軍完全負責湘西（即常德方面）則仍責成陳復初朱澤黄王正雅等之軍隊趕復原狀并令鄂軍（即馮玉祥王汝賢之軍隊）協同辦理聞此項計劃决定後除分電湘督及前敵各軍長官外并曾限定各軍規復全湘之時間 
財政部窘狀據昨日財政部當局談話云由近兩月之計算觀之中央之對南軍費尙須一千四五百萬元之譜而此項軍費由鹽稅盈餘内可得六百萬元再合海關稅印花稅烟酒稅與官有財産之費約得二百萬元統計約得八百萬元之收入再加外債八九百萬元始足支持而此項外債以倚賴日本借欵爲主然亦成立甚難此後縱擬繼續戰爭結局財政亦將無途籌撥財政部員茲際巳有辭職免責之决心云云由是觀之南北戰爭卽因軍費問題亦將難以繼續至軍費斷絶時當然即爲和平發軔之時其時似已不遠矣云云曹仲珊厭戰曹宣撫近日疊請政府准令第一路稍事休息聞哿日又一電略謂本路各師旅長等報稱官兵大多數患骨病確爲勞甚所致查該官兵轉戰以來辛苦萬狀自應速令休息以示體恤云云聞政府接此電後仍切實電慰命其照常進行矣又據最近消息云張懷芝雖一旦歸魯而曹錕尙在漢口將與長江各督軍聯盟擁兵電請中央停戰謀和未知此說果成事實否也 
張懷芝辭職張子志督軍力辭第二路司令政府迄未允許聞政府二十一日又接到張督軍來電略謂無論如何數日内必須回魯如徐副司令不肯擔任第二路司令即特請曹宣撫使兼領第二路司令語意甚爲絶决 
徐樹錚赴漢徐又錚在津部署各事巳妥前晨以電話報告總理二十日夜八時徐復到京即歸北河沿本宅後作膳畢當夜往見總理聞對於第二路司令仍爲堅　决之辭謝又一消息徐於二十日夜由津來京遂即晋謁段總理已將赴漢與曹張兩使應辦行軍重要事件一律議定特於二十一日晚六時乘京漢路專車赴漢口所帶隨員衞隊僅二十七名有謂徐氏早巳抵漢者非也 
陳樹藩被圍陜省三原縣通信云胡景翼部靖國軍約一萬五千人有大砲八尊機關鎗六架陳樹藩軍約五千人固守西安城靖國軍包圍已經兩月其未能攻陷者係因靖國軍之政擊命令頗不徹底且未有攻城砲及飛行機靖國軍遂截斷糧道以苦之陳氏即將大部商民逐出以取持久之策一面電請中央遣派援軍即有豫軍四營來援僅得開一方血路入城但陳氏勢力單薄故旋復爲靖國軍所包圍陳氏刻巳取籠城之方針然該城甚危急不久必將陷落也又聞陜省十數縣知事巳辭任秩序十分紊亂 
管金聚援川管金聚屢經政府催促前往援川二十一日管又來一電略謂銑電悉職軍無力援川有知縣知縣困難情形茲奉嚴令自當遵照現正調防節節前進寗失他處防地决不能不以全力援川至職軍赴援萬一不能收效劉鍾退駐地點亦經派員赴廣接洽并聞云云 
孫中山去粤廣州電稱孫文旣不慊於非常議員中之穩健派復被督軍方面之壓迫已不復能再居廣州本日二十一日乘蘇州丸出發去廣於二十日潛離廣州前往日本隨行者有戴天仇朱執信葉夏聲等此後西南形勢如何變化殊難預料據一部分人推測孫文去後軍政府將以穩健派占勢力陸榮廷之威權將見統一西南不久當有一知縣新局面發生云云 
[北京各學校之風潮續聞]  
　　北京大學校高等師範學校法政專門學校高等工業學校學生二千餘人於二十一日爲外交事往謁總統詳情已紀昨報茲續聞是日上午九時各學生齊往總統府新華門接待室要求叩見總統詢問中日共同交涉條件元首得悉遂電傳京兆尹王志襄步軍統領李階平警察總監吳鏡潭軍警督察長馬覲門諸人來府向各生勸導令其回校聽候傳見諸生不允一致要求各長官代懇總統賞見說至再四始由諸生舉定段錫朋江西人雷國能四川人許德珩江西人王政四川易克薿湖南人方豪浙江人（以上均係北京大學學生）劉裕房湖南 
人劉昴山東人熊夢飛湖南人（以上均係高等師範學校學生）朱發祥江西人魯士毅貴州人鄧翔海湖南人夏秀峯湖南人（以上均係高等工業學校學生）十三人晉見大總統由李統領帶領聞元首在居仁堂與各生晤面後即將此次中日兩國共同禦敵始末情形逐件詳告並謂諸君此來質問實由愛國熱忱所激起余心甚慰但内幕詳實條件因未宣佈致使各界發生種種誤會京内外各報紙所載某某條件有傷國體某某條件足可亡國均係惑人聽聞之詞諸君斷不可信以爲眞余與段總理絶非賣國之輩誠敢自信况該項共同條件專爲對付德奥敵人擾亂東亞問題亦非因爲借欵交換賣國諸君尤不可誤信謠言綜之余與段總理在任一日萬萬不能做出此等違法舉動今日今時此言余敢質諸天日諸君仍宜國校好好用功以慰余之期望諸代表鑒於元首出言至誠遂謝罪而退至新華門後復向該四校學生大聲報告晉見總統及元首面諭之詳細情形諸生始鼓掌及脫帽大呼民國萬歲各回本校午後一時三十分總統又傳見敎育總長傅沅督面諭速向各大學校演說以免再演出他項舉動餘事則密無所悉也又一函云北京大學全體學生於二十日晚七時許在該校飯廳開會决定二十一晨全體往謁總統當時并决定組織編輯幹事交際三部並舉出代表若干人國立法政專門學校高等工業學校高等師範學校同時亦即發動並互相接洽故二十一日四校全體學生先後會集於新華門一切舉動頗守秩序亦足見校風之一斑矣 
[中日新約簽字後之餘音]  
　　中日新約簽字後各方面迭次要求政府明白宣布據最近消息某最高機關日昨接到各方面要求宣布條約内容之函電有數十起之多馮總統鑒於民氣之激昻特以宣布一部分之問題商諸段總理設謂此項條約關係軍事秘密實難宣布如有其也枝節發生由祺瑞一人負責並聞閣員中亦有某某兩總長極力主張用非公式之宣布第因爲多數閣員所反對故亦未發生效力此外聞各省長官亦紛紛要求政府宣豓此項條約以釋羣疑政府方面已决定對於此項電報概不置答惟聞段總理因各路司令有詢問中日新交涉案之電到京二十一日閣議散後乃親致曹宣撫張檢閱張湘督各一電申明此項交涉原委該電略謂中日防敵條件業已先後簽字純爲出兵協商事項絶無涉及國權之點望轉告前敵將領照常進行戰事母滋誤會云云 
又一方面云中日共同出兵新約業已完全簽字惟簽字後各方面所持之態度如何尤爲留心時事者所注意據查此項條約簽字後反對之聲浪最高者在北京爲全體學界曁一般政客在天津方面者則有全國商會聯合會此外聞上海方面之各團體及舊國會議員曁諸重要人物等連日集議已到有電報多起武漢紳商各界亦於哿日召集重要會議勢非要求政府明白宣布不可又據某交通機關於二十一日晚得香港電訊謂廣東非常國會聞新約簽字消息後反對之聲浪尤高特於效日召集正式會議决定通電全國及駐外各公使否認此事云云此各省之略情也又據政界消息直省議會現由邊守靖議長召集各議員開會討論反對此項條件之辦法日内或派代表來京與政府交涉亦未可知 
政府府以各省議會地方各團體來電詰問中日交涉眞相曾特於東日由院致電各省解釋人民疑慮原電略云我國旣參加戰團本宜與協約各國取一致行動自俄廣義派成立單獨媾和以來中日兩國與俄接壤邊防緊迫輔車之誼尤切政府外察大勢内審國情不能不與日本共合防敵自不能不有所協商惟所協商者悉爲軍事上之計畫限於防敵期間以歐戰終結爲止且聲明俟必要時機方始施行倘敵軍東侵不成事實則此計畫尙無實行之必要至於實業財政交通等期喪失種種權利之條件均屬全無其事希即查照明白曉諭並希廣爲宣布以釋羣疑仍將辦理情形電復察核云云此種解釋未知各省能釋然否也 
[西報述在湘北軍之殘忍]  
　　字林報十六日長沙通訊略云長沙竇白斯敎士由湘督張敬堯特許乘坐專車率帶衞兵前往醴陵於星期一日晚啓行天未黎明已到醴陵查見該處敎會房屋燬去一所餘則皆被掠搶輕重不等全城除北軍外其生存者僅有三人一爲老嫗年逾七旬偕其二十餘歲之病子匿於醫院中第三人爲一無識之鄉民北軍痛擊其腿懸吊其腕幸爲竇敎士所見得被救出今此三人已送至長沙醴陵慘狀與株州同北兵自稱奉命爲所欲爲某醫士在醫院中聞某軍官向一兵士曰汝不可在此殺人汝可在外隨便殺人察其語氣似兵士竟欲不分中外一概屠殺雖爲其同伴療治創傷之外人亦不能獨邀寛典今軍官不許其殺外人然則所謂隨便殺人者究竟尙非十分隨便也據竇敎士報告醴陵城内各街無一屋不燬破壁殘垣遍處皆是欲擇一可以修葺之屋邈不可得惟有一律重行翻造而已率兵南行之司令願携竇敎士同行俾可目覩其不使醴陵攸縣間三十英里内有一逃兵匿於民屋之手段當記者繕此函時想長一百英里闊五英里之土地内不復有湘人之蹤跡矣記者所以斷定其闊爲五英里者因北兵四散搶刦往往以五英里爲至狹之範圍如由平江赴長沙時之情形即其證也長沙恐慌時代今更加甚當地某報曾載美人某敎士之遭遇謂該敎士於午後九時三刻由家赴其友處步行五分鐘可到詎兵士舉鎗相向逼其折回督軍曾發給通行證凡執此證者雖在夜間十時後亦可入城詎兵士仍加阻止以不識字爲言該報又謂督軍曾有通令凡執有通行證之外人不許阻難故美領事已向督軍質問云吾輩外人居於城内者誠不願試驗督軍訓令之有效與否蓋街道岑寂軍警森嚴電燈之下刀光閃映見之令人心悸是以友朋宴會今已暫行廢除矣上星期日有敎徒六人集於某成衣匠家樓上舉行晚禱會事畢下樓則見偵探巳候於室偵探即將六人拘去内有三人被偵探反縛其臂吊於空中並加石於其身增其重量以逼口供後乃送往軍法課其中一人爲紅十子會醫院之看門人紅會因其曠　不到派人查詢始知被偵探拘去當由某敎士飭人持片往保軍法課答稱俟審明後如無犯罪情事且有人具保即可釋放遲至星期二日晚間方見釋回迨閽者來見始知與之同繫囹圄者尙有五人次日由敎士交涉又隔一日始皆出獄苟無外人干涉則此未嘗犯法之六人必不能復享自由此敎士素持不干涉主義今不得已始肯爲之此輩細民何能與軍力煊赫之當道相抗視爲重犯未免過矣然無辜小民之横遭奇禍者固不僅此一端而此六人猶其僥倖者也傳說永州巳爲吳軍奪獲果爾則湘省戰事可以巳矣惟野蠻殘忍之軍隊或將借他種名義續行其殺害同胞焚燒城邑之事業嗚呼政府在自己國境内施行此種政策適見其不配爲政府巳耳 
[西報之郴州南軍情形]  
　　字林報十日郴州通訊略云上星期内受傷南兵送入此間醫院求治者共有三百人耒陽攸縣兩路南軍今巳退盡擬從衡郴大路上之油菜墟至永興縣佈置陣線以拒北軍今此間尙未見南方援軍由此北行如援軍不至則南軍不易拒敵大約馬濟與程潛將合兵力守馬程部下兵士今紛紛至郴州以便重行編制長途奔波頗形勞頓據云餉銀無着軍食不足惟觀其形狀缺食一說似不可恃南兵所携軍械大半爲雙管毛瑟鎗及舊式美國短銃惟彈藥尙不缺乏南兵舉動尙隹在市購物輙付其値惟所付者大半爲湖南新政府之新紙幣記者曾見一元鈔票所印英文有拚法錯悮者然亦有不錯者不知其是否爲同一機關發出也 
[岑西林致晉實業廳長趙竺園函]  
　　竺園世兄如握年來世變玄黄不堪聞問杜門養疴惟望和平迺天未厭亂危言無效外交如此内訌依然悲憫之懷台端想有同情頃者默察雙方情勢均等强弩之末前時極端主戰者銳氣亦漸就衰加以商學各界人心悲憤影響所及和平殆將成熟惟相持之點厥在國會舊國會議員固有不能盡如人意然西南宣言護法詎肯抛棄主張北方各督爲主張解散當事之人亦焉能直接讓步此事兩不能相讓明如睹火而武力主張勢又兩不能貫澈則長此相持徒苦人民徒戕國命而已竊謂解鈴之道祗有望之國會本身蓋舊國會之當復與選舉法之當改已爲當世明逹所公認近張季直君覆煊等調和通電之書明揭此恉可謂代表公正國民之心理現粤東軍政府業已改組國會議員亦自行正式集會平時無黨派之議員聯翩南下聞已有滿法定人數之望此後最切要最重大之關頭惟在議員諸君審察各方情勢痛念年來兵禍而發表其至穩健至公平之法律主張以使彼此有轉圜之地則雖不言調和解兵釋甲直指顧間事耳台端望重國人識周萬變倘毅然一行蒼生之爲幸何似叨在故交敢以一言勸駕祈以國家大局爲重立加裁斷書不盡意無任企禱敬頌台祺 
[南京快信]  
　　各屬衆院初選地方公民連日電省控告選舉舞弊者已有二十餘起 
省議會議員到省者已足法定人數明日（二十五）或可開議江蘇全省水利協會今日開研究大會督軍省長均派代表蒞會參觀 
全國商會聯合會之蘇贛代表昨均由津乘車來寗叩謁李督有所陳說 
江蘇第三次敎育行政會議明日舉行擇定通俗敎育館（韜園）爲會場敎育界連日籌備一切進行事宜頗形忙碌 
省議會商會地方公會慈善會請宣布中日新約内容之電中央至今未復 
省署續委任用道尹莫棠充省議會議員第六區覆選監督蔣鴻瀾充第二區覆選監督 
李督因醴陵地方各公團來電告張宗昌部下在醴擄掠刧殺昨去電嚴責並飭整肅軍紀以安民命 
蕪湖鎭守使馬聯甲昨由蚌乘車來寗旋即轉輪赴蕪聞援湘之倪軍後隊尙未開拔 
李督特保本署參議高巨瑗以簡任職分蘇任用聞中央已復電照准 
省立第一醫院院長蔣履曾聞因某事省署巳將其撤差改委吳濟時接充 
省視學劉仁航因事被人在敎育廳控告 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[二十一日之中央政紀]  
　　公府情形馮總統二十一日上午十一時因北京大學等各校學生來府請見遂於十一時十五分至居仁堂辦公室傳見學生代表段錫朋雷國能等十三人竭力勸慰午後一時半傳見敎育總長傅增湘二時見錢内務田農商兩總長垂詢閣議情形三時見陸軍中將黄郛陸軍少將吕均三時半見惲公孚秘書介紹之黄中慧四時半傳見魯紳夏繼泉夏氏於五時退出後元首又閱要電三四件於六時始回私室休息又聞是日馮總統於接見學生代表之後與張仲仁秘書長密談時事良久午後復接見報告閣議之閣員及來賓數人三時許復召張秘書長等至辦公室磋商某項問題畢始回内室張秘書長退府時間亦在七時以後 
國務院消息二十一日星期二國務例會段芝泉總理於上午十時首先到院各部總長除曹汝霖請假外餘均於十一時以後始行到齊十一時二十分照常開議首由海軍總長報告海軍條約簽字詳情各總長均無討論惟對於此項新約之宣布問題曾討論良久因段總理及於此條約有關係之某總長等均主張仍暫守秘密故無結果旋即討論邊防案一件軍事案數件均按照參陸處辦法通過各項財政案因曹總長未列席遂一律擱置未議又一消息二十一日之國務會議第一案即爲討論解釋國民誤會中日共同禦敵條件之辦法第二案爲討論平湘定川之軍事計劃其次例案分紀於後（一）續議奉吉黑三省與庫倫新疆等省區中邊防案（一）電覆張湘督請欵三百萬元維持市面案（一）電覆安徽黄省長擬募地方公債一百萬元案（一）吉黑兩省設置軍事電線案餘如任命官吏案及普通議案數件均已通過散議後由錢幹臣田煥亭兩總長進府報告據某要人云兼財政總長曹汝霖以國庫空虚難以應付近日逢人說苦曹氏自星期日起至二十一日止已經三日不赴財政部視事二十一日國務例會亦托病不肯出席有無提出辭職之書尙待查訪又聞國務院秘書廳原係四科現擬改爲五科茲據國務院人云自方立之秘書長任事以來與各科辦事人員時有發生隔閡之處其發生隔閡之第一重要原因由院秘書廳多係前秘書長張遠伯之舊人張與方意見多不合則辦事人員心理亦多有歧異之處而方秘書長因而信任各辦事人員之力亦不如張前秘書長之深至屢次發生之事實均甚細微第一次因某報登有參陸處當日决定之軍事消息參陸處謂係院秘書廳所洩露方竟不置辯各辦事人員深憤方氏不能負責第二次因國務院原有公用汽車一輛平昔無論何人因公均可乘坐自方到任因撙節經費起見諭令各科不得乘坐第三次因國務院原定之預算凡諮議顧問之薪俸均係活支並不在原定預算之内方到任後欲將此項活支經費併入預算與某科科長意見偶有衝突此屢次發生暗潮之大概原因也至此次改增第五科一節亦與前次暗潮有密切關係而第五科科長一席則聞巳决定爲楊君冠如矣又一消息各校學生因中日交涉問題二十一日集衆赴公府謁見總統彼時段總理在國務院列席閣議聞悉此事謂學生年少未免誤會囑傅沅叔總長迅傳各校校長令其切實開導各學生不可再有此等行爲傅總長遂於當午傳各校校長至部將總理面諭轉述各校長令其切實開導並聞二十二日該部尙有最重要之訓令頒布各校 
[天津商會聯合會開會二十四誌]  
　　全國商會聯合會於二十一日下午四時二十分振鈴開會由副會長賴恩培主席報告會員出席者共十四省區計二十人繼按第三次大會議事日程開議第一案請政府向外蒙交涉減免苛稅案由審查員李國琳報告審查結果胡炳堃鄭潤嵐買毓冀馬炎文等相繼發言表示主張討論終止將原案内之即該地自治官府一切行政需欵支用應先將各項捐則明白規定俾商民有所遵循至地方警察及各項公産尤應次第舉辦數句删除並以審查原案付表决贊成第二案江西修水縣商會提議爲公和同和兩典受人抑勒請討論協予維持案由審查員聶家楷報告審查結果付表决無異議第三案請政府向外蒙取銷按畝收捐案由審查員聶家楷報告審查結果付表决無異議至五時宣布閉會 
[醴陵慘遭兵刦譚]  
　　湖南醴陵縣等此次慘遭大刦固巳有目共見矣北軍所最不滿意者爲南中人民不歡迎彼等耳殊不知人民祇求平安初無親南仇北之意不過因南軍守紀律不騷擾耳北軍最不受歡迎者厥爲擄掠百姓一聞擄掠之信皆相率逃避因此遂生種種惡感而彼此言語不通亦其一原因也南軍之退出長沙醴陵也安武軍由袁州出萍鄉赴醴陵追之遂得攸縣張檢閱使之軍隊勞之請其退後休息爲之代守攸縣一面電政府報捷請自奬詎奬電未到而南軍復來於是兩軍相率退回南軍旣得攸縣復佔醴陵下株州冀奪長沙爲第七師所阻連日大戰南軍不支檢閱使之軍復出萍鄉駐醴陵内有一部份逢人便殺遇屋即燒姦淫擄掠猶其餘事醴陵城内外（醴陵本無城不過一名詞耳）燒毁殆盡焚去榖米二十餘萬擔外國敎士腿受鎗傷方與兵官交涉而所携千里鏡竟被兵奪去安武軍前在醴陵曾受百姓冷落此次蓄意報復及聞檢閱之軍隊行爲若此亦覺慘然宿恨爲之全消因無焚殺之舉祗將所搶各物及夏布等兜售此湖南醴陵等處百姓受難之實在情形也據檢閱使軍中某要人云此次南下軍隊本係混合而成内有一部分全是土匪其志本在搶刦臨陣之時口令且不通曉云云亦可見北軍之價値矣 
[軍府改組案通過之宣布]  
　　十八日國會非常會議開改組軍政府案三讀會二時開會出席議員十六省共五十三人吳議長主席將修正案第一條至第十二條宣讀畢卽詢各議員有無討論羅家衡發言請議將修正二字爲首並請加議案前文湯漪亦以爲然互相討論决議修正案前文（爲中華民國國會非常會議爲護法之統一與發展特修正中華民國軍政府組織大綱並宣布之）衆起立贊成又第九條原文（政務會議附屬機關之組織另以條例定之）湯漪發言請將政務會議加内部二字衆贊成其餘各條均無討論吳議長即令秘書將修正案全文宜讀畢衆起立贊成通過羅家衡謂改組案經巳表决請議長宣布湯漪則主張先開談話會後宣布衆贊成表决後由軍政府代表居正出席大致謂改組軍政府業經成立孫大元帥業已眞誠向非常國會辭大元帥職惟是軍政府一切應行交代事件擬請國會議决接收吳議長付表决湯漪羅家衡等次第發言謂本席對於孫大元帥辭元帥職一事在事實上應候新政府成立之日始行提議今改組案雖巳表决而新政府尙未成立本席主張孫大元帥必須候新政府成立再行移辦交代衆贊成隨表决時已四時散會又聞開談話會後舉吳議長赴軍政府挽留孫中山云至改組軍府後照案當舉政務總裁七人現定二十一日選舉聞以岑春煊伍廷芳唐繼堯陸榮廷唐紹儀孫文林葆懌七人最有希望 
是日會後卽擬電通告各一方面云萬急上海岑西林先生南寗陸巡閱使唐行營唐聯軍總司令貴陽劉督軍成都熊督軍南寗陳督軍譚行營譚聯軍總司令程總司令汕頭陳總司令韶州李聯軍總司令李督辦鈞鑒護法軍興淹忽周歲惟苦無名實相副之統一機關對内旣涉紛歧對外尤難收效故國會議員早有改組軍府之　廷芳等曾於齊佳兩電縷陳種切當時聲明議員開談話會議决俟得各省各軍同意再由國會非常會議正式通過條文等語嗣奉蓂公巧電幹老支電月公東齊兩電如公銑微兩電頌公麻電曁各省各軍來電對於統一合併法均力促進行俾挽危局當經國會議員採取齊佳兩電辦法提出改組　政府案惟當開議之始意見未即一致而際此一髮千鈞之口宜有急起直追之謀故由榮新另行提出組織國務院辦法於文日去電徵求護法諸公同意惟議員對於改組案昨雖意見參差惟一經疏通多已釋然經於昨日將改組案通過定巧日宣布馬日選舉政務總裁從此統一機關旣已觀成護法前途當可發展至蓂公蒸電主張或酌用軍務院另訂名稱又頌公篠電主張用臨時政府名義咸欲壁壘一新進行敏銳用意深遠至爲佩服惟軍政府旣由國會非常會議産出新設機關若不由國會非常會議産出恐資反對者以口實若以雙方堅持之故致背道而馳揆之護法初志實有未安故數月以來廷芳等對於改組軍政府一事堅忍以待者職是故也軍政府一經改組　出各總裁宣布就職則對内對外自能收統一之效與設軍務院或臨時政府其名雖異其實則同此種辦法求之各國改革之際均有先例可援然因應事勢貴乎變通斟酌損益不厭詳細蓂公蒸電所擬各節仍可俟正式國會成立時提出討論茲將國會非常會議通過軍政府組織大綱錄呈台覽務懇來電贊助俾速進行謹布膈臆伏希明鑒伍廷芳林葆懌莫榮新吳景　叩巧（十八日）印 
[廣東維持中行之近况]  
　　廣東軍民兩當道昨以中國銀行歇業後業經集合官商各界全力維持　鉅欵凑集祗以該行前後發出紙幣必須先將字軌號數調查清楚方免混充之弊因此查對手續不免需時乃本省各地市面竟將紙幣價格任意低貶對於大局不特無所維持迹其用心一若藉此機會爲　利之計者實於本省金融大生妨碍連日特派委員十餘人分往各地查察頃據呈復十五日正午紙價巳漲至九成二三下午復跌至八成七五十六日竟低至八成三四聞有銀業中人暗中把持非將淡友嚴辦一二不足以儆其餘云云當道據此當查元二年間發出紙幣數達四千餘萬結束之日亦以五成收回此次中行發出之數不及十一以廣東之大萃集官商全力豈不能籌此數目而市面不察竟將紙價任意低折顯有一二不肖從中操縱刻已通飭各地軍警嚴密查拿務將把持低折之人拿獲解案以維幣政財政廳昨通電各縣知事各釐廠局卡各府稅廠局各清佃兼沙捐局航政局云照得廣東中國銀行紙幣流通市面信用久著所有全省征收機關歷經照常收解近因該行貝副行長忽離職他去致行中一切營業暫時停頓實屬妨碍金融業經督軍省長令飭實業銀行行長吕渭英暫行兼管該行事務并經由本廳呈奉督軍省長設法籌集巨維持不日開兌現在省垣市面照常通用誠恐各屬商民或有疑慮應由各縣知事出示佈告所屬商民安心行用至本省應收釐稅餉項及一切官欵各該征收機關對於該行鈔票均應一律照常收用不得稍有抑勒歧視以重幣政低各知照仍將奉文遵辦日期報查廳長曾印又聞財政廳長曾彦自中行停業後對於維持辦法極端進行現以外屬各口埠流用紙幣爲數極巨又因距離省垣未知實况商民恐慌程度自較省城爲甚亟須兼顧統籌一體設法維持以免偏枯而昭大信特與俞監理等相商擬定石龍大良佛山西南各繁盛鉅埠所有中行分設支局與省城方面一律同時兌現每局支配現欵暫以五六萬元爲度以便先行有限制之兌現俾各屬金融機關藉此調劑而免牽動之虞聞巳定日間即將實行辦理矣 
自中國銀行歇業後紙幣低折巿面時有因用紙幣致啓爭端昨晨有兵士一人持紙幣十元到清風橋脚某店硬要兌現該店却之彼竟聲勢洶洶嗣由路人極力排解初仍不服後該路人自解囊中毫銀換給兵始悻悻而去無何小馬站口之某銀號亦受此種騷擾但其店東欲免滋事即以五元毫銀換給之不料瞬息間復有兵士數人均持二三十元齊到索兌以致應接不遑迫得却之兵遂以不得同等待遇爲詞大爲吵鬧一時附近各銀舖均恐蹈此覆轍紛纷閉門後由二區派出署員張某親往調停極力苦勸各兵乃肯散去 
[川東吃緊時之各軍隊]  
　　（成都通信） 
川北各軍日前發生衝突昨聞業已停止川東軍事現在甚爲吃緊滇黔軍已向下行其滇川黔靖國聯軍援陜第二咱總司令顔德基擬六號由省出發赴川北駐紥劍閣之靖國軍現已退讓准三師通過以便援陜至知事一席已委三師十團二營營長甘鴻猷兼攝徵收局長則由該營包軍需充任赖心輝旅長已率所部由綿竹繞道安縣於四月二十八號抵綿陽駐女學堂内賴至綿時鍾　珊師長出城郊迎聞賴携有大砲二尊機關鎗二挺鍾田賴所部每日在綿共約換票三千餘元定價爲九百五十文概由紳商擔任而市面價只能換八百五十文每票約虧折百餘文綿陽因謠諑繁興鍾師長特令開設戲園一所藉以鎭靜人心已於四月三十號開演三師師部之顧問盧廷梀吳蓮炬諮議張政蕭應渠等均赴梓潼　聞邊軍彭斗　司令三師團長張昇廷有函通知各方稱將大舉剿匪矣 
川省援陜司令吕漢羣於一號開拔到羅江其司令部駐城内高家公館吕司令設留守部副官浦劍鳴五號偕同該部蕭軍需長及各辦事人員已由省開赴前方但懋辛司令亦於一號黄昏時到羅江 
黔軍袁祖銘師長於六號前九鐘率所部由舊督署街沂水廟師部起節東下赴渝四號熊總司令同軍政各首領曁紳學各界人員至沂水廟與袁叙别各界均餽送有萬名衣傘袁率黔軍開拔後聞將有滇軍一部隊來省塡駐並有滇軍顧筱齋軍長日内到省之消息又據黔信黔軍王總司令已於上月二十四號由黔起程來渝同行者有貴州省議會赴渝聯合會議代表宋之洵竇居敬李鎭坤三人是日黔省各界自督軍以下各機關長官職員曁各軍隊各界代表等均在北門外大小關一帶設席歡送對於此行屬望甚殷王行時低膽者如　出城十餘里途爲之塞 
[華北大運動會參觀續紀]  
　　（保定通信） 
第六次華北運動會預賽情形已誌前報昨日十九）爲舉行决賽之日午前九時各聯合團仍假高等師範學校比賽棒球移時賽訖相繼集合會場作準備不意天不做美狂風大作塵砂撲面幾　正眼而視與賽各員仍奮勇競進始終未嘗少懈至三英里之賽跑奉天第二師範學校之翁廣壽歷時僅十八分十秒又五分之三竟能完全獲勝其餘跳高擲標鎗抛鐵球高欄接力等决賽結果比較上雖有一二不若前届成績之優然當飛塵蔽野人難立足之時各團員猶能以最短時問獲此效果　實不可謂非吾　年來體育進步之一證會場職員亦較前日分配得法故自始至終頗稱善焉爰將是日結果彚誌於下 
學校總分（普通）第一清華學校第二北京高等師範（中學）第一保定育德中學第二直隸高等師範個人分（普通）第一朱恩德北京高等師範第二陳樹樾同上（中學）第一丁煦春新學書院第二石公輔保定陸軍私立中學一英里賽跑（普通）第一段鴻蔭天津南開學校成績五分十七秒五分之三（中學）第一鄒錫保定育德中學成績五分二十秒五分之二一英里接力普通）第一清華學校成績四分零五分之三秒（中學）第一直隷第二師範成績四分六秒五分之四半英里接力（普通）第一清華學校成績一分四十四秒（中學）第一直隸第二師範成績一分五十秒三英里賽跑第一翁廣壽奉天第二師範成績十八分十秒五分之三五項運動第一朱恩德北京高等師範成績三百四十五分第二宫子峨通縣協和學校成績三百零七分第三谷毓琦北京高等師範成績二百六十一分 
百碼賽跑（普通）第一梅貽琳清華學校成績十秒五分之四 
（中學）第一石公輔陸軍中學成績十秒五分之四四百四十碼（普通）第一朱恩德北京高等師範成績五十七秒五分之三（中學）第一郭恩波奉天第二師範成績六十秒五分之七高阻物（普通）第一鍾柏祥唐山工業成績十七秒五分之四（中學）第一丁煦春新學書院成績十七秒五分之三　高（普通）第一陳文　南開學校成績五尺六寸二分之一（中學）第一周憲育德學校成績五尺一寸執竿躍高（普通）第一時昭涵清華學校成績九尺十一寸二分之一（中學）　一丁煦　新學書院成績九尺三寸擲鐵餅（普通）第一陳樹樾北京高等師範成績一百零一尺二寸二分之一（中學）第一王化邦北京滙文成績入十八尺七寸三級躍遠第一朱恩德北京高等師範成績四十尺十一寸二百二十碼（普通）第一朱恩德北京高等師範成績二十四秒五分之一（中學）第一石公輔陸軍私立學校成績二十四秒五分之四半英里（普通）第一陳世楨清華學校成績二分十八秒五分之二（中學）第一張景曾直隸第二師範成績二分二十四秒躍遠（普通）第一鄺壽堃清華學校成績十九尺九寸（中學）第一張友耀北京高等師範附屬成績十九尺低阻物（普通）第一孫學曾恊和學校成績二十六秒五分之三（中學）第一孫蔭美直省十四中學成績二十八秒五分之一擲鐵球（普通）第一孟繼懋清華學校成績四十尺六寸四分之三（中學）第一蘭茂春匯文學校成績三十五尺四寸四分之三擲標鎗（普通）第一程樹仁清華學校成績一百二十尺（中學）第一劉其昌育德學校成績一百零四尺二寸 
决賽成績略如上述就中中學决賽結果間有與普通成績相同者不少據聞新學書院之丁煦春曾於某届遠東大會得有奬品則固屬久負盛名之人矣其次如百碼賽跑之陸軍私立中學石公輔此番以初次與賽之資格其成績竟能獲與普通相埓亦屬難能可貴惟是日因風砂特大與賽人員頗覺吃力直至午後六時餘始各賽畢拍照迨至省長代表嚴智怡君蒞場頒發奬品訖已　八句鐘矣 
[楊師長過潯記]  
　　蘇省第十九師奉令援粤其前部業巳抵贛昨日（二十號）楊春普師長乘華大輪船來潯寓江岸全安棧隨帶軍隊爲七十六團團長王士芬亦來潯城文武各官自吳帮辦傅道尹以次均往江干迎迓並設讌爲楊師長洗塵是夜楊師長偕王團長往潯陽舞臺觀劇陪坐者爲韓警廳長汪知事今晨起行晋省其軍隊已開車先行潯軍政兩界領袖齊率隊至車站歡送聞楊師長統率來贛之車並非第十九師全部實係該師中所抽調之一混成旅其名義爲江蘇暫編混成旅先是第十九師所轄之步兵七十四七十五七十六各團所部分駐鎭江無錫江陰常州等處楊師長自奉令出發後即抽調原駐鎭江之七十四團全部曁原駐無錫之七十六團全部另於原駐常州等處之七十五團中抽調補充一營曁該師原轄之機關鎗輜重工程各隊連編成一混成旅旅長一職由楊師長兼領現除該旅之七十四團曁補充營機關鎗等已全數抵省外其吳士芬團長所部之七十六團由無錫開赴鎭江轉輪來潯是以遲至今日茲聞該軍計畫擬俟吳士芬部到省楊　率同七十四團團長張金甌所部一齊向贛南出發而於南昌設一留守總辦事處九江贛州兩處各設一留守辦事分處將來該師所屬之七十五團等尙須陸續來贛以備後防 
[江北剿匪記（清江通信）]  
　　江北匪勢見浩大各地受匪之蹂躪者幾於呼籲無門而以淮屬尤甚日前蘇省李　軍有極長之訓令致淮揚鎭守使馬玉仁海州鎭守使白寳山七十四旅旅長陳調元限一月内將匪勢肅清並受以方略查海屬匪勢之大祇有沭陽一處現經白寳山派大隊痛剿擒獲匪首數名擊斃匪黨若干後全境幾告肅清所有錢集胡家集高流一帶之商民均皆紛紛遷回市面之原狀將次復完全惟泗陽現又告急駐泗淮軍在該縣史家三莊一　兵士陣亡者五名爲匪生擒者十七名已有五名被匪徒用極嚴酷慘刑支解其體其餘十二名則向該軍長官要求以子彈若干箱交換聞該軍頗有允意又恐礙於名譽尙未解决然而匪之氣燄因之益高搶掠財物姦淫婦女爲所欲爲蓋已視軍隊如無物日昨匪首蔡某復膽敢由郵局致函於馬鎭守使聞函中大决略謂彼此本係同黨如能源源接濟軍需則貴境治安當完全保護否則不妨决一死戰以分强弱云云馬鎭守使閱後大怒以該匪侮辱太甚特於昨日親率馬步砲兵並機關鎗　往一面飛調駐漣水善戰之二團三營全隊到泗助剿大有不斬樓蘭誓不還氣概說者謂該軍勇於治民怯於剿匪果能臨敵無懼勇往直前何致爲小小土匪所揶揄聞馬鎭守使臨出發謂人云如此次再不能將該匪肅清則决計呈請解甲歸田其殆反激將士藉以鼓舞其勇氣乎 
 
 

Page 7

 
 
[三續江蘇縣視學之講習會]  
　　江蘇縣視學講習會演　情形已迭紀本報茲悉二十日上午本延余日章先生演講敎育爲一種專門職業適余有事游鄂不及蒞會將演詞印給聽講員由高師國語敎員周銘三先生代行宣講下午由唐閏生顧拯來兩先生演講童了軍在敎育上之價値二十一日上午參觀江寗巿敎育下午由鄒霽澄先生演講視察敎育法令之正當觀念陶知行先生演講模範地方敎育及學務委員七時美國留寗學界開歡迎會於金陵大學之瑞雪廳來賓於開會前乘便參觀該大學蠶桑試驗所開會後奏各種西樂由司徒雷登致歡迎詞中外一堂盡歡而散二十二日上午仍分組參觀下午由陶知行先生演講職業敎育七時請郭鴻聲博士臨時演講題爲敎育應有之精神自開會至本日已届二星期二十三即行閉會式由敎育廳接續舉行敎育行政會議 
[江北水利問題]  
　　江蘇水利協會於二十三日開職員會籌備一切大略已紀昨報董永成以劉老澗壩工關係重要請於霜清後即行堵築留水濟運特提出議案其文云江北運河之來源有三由魯來曰泗曰沂由皖來者曰淮一線運河爲魯皖兩省行水之孔道汎水運河上游則有五花橋劉老澗雙金閘分洩之路下遊則有歸江之壩十歸海之壩其他閘洞林立旣資灌溉而利宣洩且各閘壩啓閉有時洩蓄兼籌立法極有研究後人不能守法致失功用豈不可慨即以劉老澗而論沂水漲發極猛一晝夜間輒增丈許全恃劉老澗洩量之鉅該壩啓放足洩運河水十分之四劉老澗迤下以至楊莊運堤無甚險工者以此舊例霜降水落即將該堵築蓋恐一洩無餘無水濟運民國以來成案廢弛往往延至冬春之間始行堵合其時該壩業巳現底堵築何益以有用之水洩於無用之地致使河道淺阻商旅怨咨影響頗大應請咨請省長令行上遊堤工事務所每年霜清以後卽行勘估呈請堵築并請令由運河局届時督催查驗以維河務而便商旅請公决 
[杭州快信]  
　　分浙道尹去年終截止僅彭榖孫等十七員自前月份起改指到浙者又增二十餘員合諸薦任各職不下六十人左右仕途擁擠聞省長現擬設法疏通 
吏治研究所本月份初次學員津貼行將發給聞已集欵三千金除開辦資外得津貼者僅五十六人爲合格其餘有差朦報及簽到無人者概在删免之列 
外海水警廳長來偉良電稱目下洋面不靖本日已親率艦隊出巡 
温州玉清鹽厫被徐象藩等糾衆搗毁一再電省請究袁運使昨已派員馳往查辦 
警備隊總司令部諮議官王鳳鳴前因事請假三月回台州原籍照常支薪現聞省議會有决裁諮議說昨特晋省銷假將有他委 
高審廳昨委韓照充鄞縣地審廳民庭推事 
西湖鳳舞台坤劇准今夜（十五）繼續開演警廳已嚴地取締新則 
地方通信 
[松江]  
　　衆院初選續誌衆議員初選當選人之姓名及票額業誌昨報其候補當選人之姓名及票額續誌如下葉理彰八百二十二票程元通八百十一票沈堯衢八百零二票張秉翟七百七十七票葉仲超七百七十六票費硯七百五十票沈毅七百零四票蔡光照六百九十四票姚文澤六百八十三票吳維和六百六十八票張尙六百四十六票高鍾英六百三十一票張思永六百二十四票顧光祖五百五十四票沈鵬振五百五十一票又本届衆院選舉因調查急迫漏列差誤者爲數甚多即如商會總理鄭權亦以姓名差誤具呈初選監督將原調查册上所列之鄭坤名字改爲鄭權當由初選監督電呈南京總監督核示旋於二十二號得覆准其改正惟初選監察員朱廷揚等則堅稱鄭之名字本屬漏列不應借鄭坤之名　求更正已於二十三號午後電呈省道兩署請飭縣取消鄭之初選當選資格其原電如下省長道尹鑒鄭權實册上無名鄭坤另一人向列名册原調查氏册鑿鑿鄭權舞弊變更名册已當選請飭縣取消松江監察朱廷揚等 
[蘇州]  
　　衆院初選餘聞二十二日午間縣署設筵十餘桌由初選監督吳其昌柬請各監察員列席彼此均寒暄不及選政迨席散時已午後二時遂振鈴開會由選舉科主任汪鴻藻先述開會宗旨及次日開票應行組織情形於是各監察員互相商議會場秩序恍若小學生之在休息中吳初選舉監督不敢稍忤唯唯聽命嗣有某蘇人質問補送徽籍選民册理由汪鴻藻謂係汪絅之補送先將抄函及原函交閱各監察員詳細核對其選民總數相差二十名乃又羣起詰責吳答以筆誤二字散會後汪主任指示開票所地點以縣署大堂布置一切並雇匠搭蓋高台爲記名唱名之處台下排列旁聽席無數而台上共分五組每組分唱名席記數席理票席檢票席管票席數種嗣察核票匭第一區票數最多僅此五組恐開票不及竣事乃加設兩組於大堂左右兩廊二十三日上午八時開票秩序尙稱整肅旁聽人寥寥數人十一時第二組開票處第八號票匭啓封開鎖空無一票當事沈某乃藉事大鬧並令吳其昌說明理由吳乃答以此匭實係空匭因當時與一有票之匭並放遂一併加封沈某又逐條駁詰終疑吳其昌有偏袒徽籍之心當由吳其昌挈同沈某及各監察員入内釋明始告無事傍晚各管理員細核票數已開至三分之二當由吳其昌表示延長期間詎第三組因票數太多軋票不符直至二十四日天明尙未結總致當選人姓名及得票數未能宣示云 
[鎭江]  
　　衆議院初選揭曉二十三日爲衆議院議員丹徒初選舉開票之期今將當選人姓氏票數錄後仇承榮一千八百十九票洪鑪一千六百零九票仲洲一千三百九十七票盧錦泉一千四百五十三票田成元一千三百二十二票朱紹忠一千二百八十五票王振章一千二百五十四票仲致平一千二百四十三票賈潤忠一千二百二十四票劉芷仁一千一百九十七票蔣士杰一千一百九十七票夏啓泰一千一百九十三票趙文麟一千一百七十五票楊漢池一千一百五十二票楊良馭一千一百五十二票丁吉旋一千一百四十三票傅作霖一千一百十五票紀蔚森一千一百零四票吳江一千零九十三票吳琪一千零七十二票冷　鈞一千零七十票柳桂森一千零五十九票楊其昌一千零五十四票何煥章一千零五十二票朱錫培一千零三十三票張鹿鳴一千零二票朱昌仁九百八十六票許聖九百四十票梁鴻卓九百二十九票 
[揚州]  
　　剪髮店罷工揚郡剪髮店計有三百餘家之多各店夥現以生計艱難入不敷出於二十一二日相率罷工聚集千人羣至北門羅祖會館（即剪髮店公所）集議公推代表四人向店東要求加漲拆成（三七改四六）各店東亦集數百人至會館雙方議定照加分二八三七四六三等嗣各店東以某某店裝飾華麗有碍其他之營業議决更換並由行頭三十人重訂行規遂於二十三日照常營業 
婦女向輪局索屍兩淮緝私營撤銷之連長洪絢章前乘揚子公司小輪往寗至京謀差行經巴斗山地方該　冒霧直駛與下游之帆船相碰洪受驚墮水斃命屍身無獲其妻張氏得悉由里來揚求劉統領函致縣署轉向該輪交涉事隔兩月現該輪公司願出撫恤二百五十元相撞之帆船出洋百元劉統領亦出卹金五十元令張氏回里度日詎該氏不滿意率領婦女多人至該輪公司藉索屍身阻撓營業經縣飭警所拘押令官媒勸解再行省釋 
初選舉開匭誌略江都衆院初選舉計分十區其鄉鎭各區投票匭巳由管理員陸續抬送進城趙監督以縣署二堂爲開票場畫分三日開匭第一日一二三區第二日四五六區第三日七八九十區二十三日爲第一日　匭之期署中各科員均停止辦公三日令其擔任開票場各職務票場中間爲監督席左爲管理席右爲監察席東西兩旁上首唱票室中爲檢票處下即速記席近於兩廊爲參觀席署中頭二三門均有警察警備隊荷鎗並懸掛國旗云 
[嘉興]  
　　參議員之投票方法嘉興參議員初選日期定於二十五日舉行業經通告在案惟本邑參院選民人數共計二千零七十餘人照章應得當選人六十九人並依照選舉法投票人不到總數三分之二不得開票張初選監督特呈准總監督多設票匭並於二十五日日至二十七日止繼續投票三日使各投票人於投票日内每日赴投票地點（即縣署内大堂）簽到領票依匭投票）如甲匭投某甲乙匭當投某乙不得再投某甲）以期迅速現已將投票地點布置完備每日共設投票匭十八只業已通告各選民於三日内赴匭投票母得遲延放棄選舉權利云 
電省請求停收蠶種捐嘉興餘賢鄉農會會長柏堅以蠶種捐苛擾農民曾由財政廳令飭停收在案現新篁棲鳳兩區學校校長呈請繼續征收未奉批示該校長等竟私自抽收柏會長特於日昨電省飭縣禁止抽收以恤民艱云 
[安慶]  
　　衆院初選投票無效參衆兩院現已届初選之期皖省各縣多巳舉辦懷寗以二十號爲初選投票之期是日投票者均紛紛前往奈選舉地點不能容留多人以致擁擠不開忽然人聲呌囂有五六百人蜂擁入内搶奪選舉票簽名簿互相爭鬭拳足交加有楊某竟被打得頭破血流一時人聲鼎沸愈集愈衆實難排解所有執事人員見勢不佳均抱頭鼠竄而去維時初選監督懷寗縣知事朱之英以無理取鬧實不成事體遂備文詳呈省　請查明爲首滋事之人嚴行重懲所有已投各票概行作廢一面改期於二十三四日再爲舉行究不知改期時有無風潮也又一訪函云懷寗縣參衆兩院議員選舉由初選監督朱叔琴任意自造調查名册於投票嫁前夜始將選民宣布又倒塡仙告日期爲五月八日准於五日内請求更正選民閱之大譁即紛紛赴縣詰責初選監督令衞兵喝止次日投票姻　前不發調查證臨　由各選民先向監察員報名由監察員對册再由選民就册中己名下書一到字領票持赴寫票處繕寫而管册領票寫票三處設在一隅午前尙能魚貫而入不意午後一二句鐘時選民擁擠太多管册之監察員正在挨名翻册而東門外有楊灼者召集流氓及各店學徒並有某署警士身着便服蠭擁而至見票便搶秩序大亂又一說東門外調查員萬冕王篤夫將該區選民票售與楊灼由楊灼派人代投遂將數千選舉票瓜分殆盡該監督遂呈明省長作爲無效改於二十三日在縣署覆投又參議院初選規定二十二日各鄉距城百數十里不等正在投衆院初選决不能化身飛來該監督正利用其不能親來遂雇用多人冒名頂替但期早日畢事云 
敎育電影展期開演安徽敎育廳長盧殿虎對於敎育一事頗盡心力備有一種敎育影燈原爲開通敎育起見訂於昨晚八時在省敎育會開演所有敎育界各學堂學生及男女來賓均紛紛齊集盧廳長見人數太多恐滋事端遂會同敎育各代表開議只云機器損壞不能開演改爲明日一時來者掃興　去 
援湘軍隊中止倪督軍前以湘事緊急曾電調皖南　守使馬聯甲赴蚌面授　宜并畀以援湘司令之任一面令安武軍第一六八等路各營　赴湘省並招輸送隊八百名赴贛運送子彈乃近日此事轉覺沉寂聞其内容一因輸送隊至今仍未招齊一因中央餉項未曾頒發以故馬鎭守使至今仍在蚌埠尙無出發之期所有沿途軍隊均爲之淹滯刻聞倪督又爲其夫人做壽所有省垣各機關長官均紛紛赴蚌拜壽而軍事暫擱起云 
遠調查員稅欵被刦皖北定遠縣烟酒公賣支棧調查員王克儉於四月初旬赴鄉催收稅欵約收銀洋一百二十餘元行至城北大紅山距縣城三十里之遙突有身穿灰色服裝匪徒十餘人手執快鎗將該員身帶之洋一併刦去該員逃回支棧當由該棧經理報由縣知事詳請上憲通飭一體協緝解辦云 
[濟南]  
　　歷城初選投票二十日歷城縣城區各選民在府學舉行初選其投票手續俱照章程辦理惟入場者多持拱把之證劵出而復入來而又往自朝至暮絡繹不絶見者無不粲然最後有趙姓十　人其選民資格業被調查員塡人册内及期竟未散給證劵乃於臨時同赴投票所索要比及檢查簽到簿覩其名下俱書到字甚爲詫異欲尋調查員質問來由則又不見蹤影遂怏怏而出刻聞趙姓等决意起訴追究弊端不知執事者將何以應付也 
瑯琊草帽推廣營業沂水瑯琊草帽公司近自呈部註册後製出品銷路日廣該公司特擬訂代銷規約委托濟南商號三十五家代銷製出品探悉此項草帽計分爲三等劃一價格甲等每打價洋三十元乙等每打價洋二十二元丙等每打價洋九元云工業專校紀念期趵突泉工業專校以本月二十二號爲第六週紀念期舉行紀念大　三日此會組織之内容分爲五部 
一金木兩工場成績之陳列二染織工場成績之陳列三各科學業成績之陳列四週年狀况之報告五體育競賽部 
[天津]  
　　衆院初選舉之現象衆議院開票管理員爲梁俊峯鄧澄波李寰生劉芷舟蘇竹湘劉蓉生監察員爲趙光熙孫秉衡張棟庭朱祝頤王以熙楊四園趙士琦楊明僧孫玉魁李蔭恒趙熙李子彭馬千里齊鼎升韓金榜李學曾孫金鑑周樹桂杜笑山業經派定二十一日爲投票之期轅門内投票人麕集言語複雜萬　攢動呌詈連聲因選舉人或有選舉票多張亦有人無票於是羣情憤怒起質問一時鼓掌者有之呌好者有之謾駡者有之用武者有之書記等打人己亦被打打打訟訟之聲震人耳鼓至十二鐘猶搗亂不休彈壓　亦無法遏制云 
奉軍陸續南下奉軍第三混成旅第五團團長趙玉周第一營營長瘙舜田帶同官佐目兵六百五十名於二十日夜十一時乘加車由奉過津開赴漢口又該旅團第三營營長張萬閣帶同官佐目兵六百六十名機舉鎗六架於十二時二十分乘加車過津開赴漢口又該旅團第二營營長孟文卿帶同官佐目兵六百名於一點二十分乘　車過津開赴漢口云云 
[北京]  
　　雍和宫之盜案雍和宫被盜物品二十一日蒙藏院查點結果計損失兩千餘萬元其掌印之德木齊即總管剌嘛）趙玉山李廟眞兩人均有重大嫌疑已在監視中至蒙藏院查辦員亦有賄託嫌疑貢桑總裁擬擬親自查勘並請清室内務府政府内務部派員會勘至清室之所以派員者以歷史上關係雍和宫乾隆之私産云 
雜評一 
[醴陵之慘刦（默）]  
　　吾人常所謂良心者第一愛國心第二愛人心今之南北戰事不過爲一時之意氣至不惜犧牲其國家以徇之蓋早已無愛國心矣北軍前得長岳後大肆淫掠政府已命令約束乃不謂今日在醴陵等處殺戮焚燒之慘較前更甚外報至謂醴陵祇餘三人此種殘酷無人道之舉古今罕見試問尙有絲毫愛人之心乎夫不愛其國與不愛其國之人是謂無人心國家擁有多數無人心之人而不敗亡者豈天理也哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[汕頭港口安置水雷之布告]  
　　海關巡工司戴樂爾昨出布告略謂接汕頭消息該處當道已於汕頭港口安置水雷惟此項水雷並非一觸即發須由岸上以電氣炸之並囑商船駛至該地時務須謹愼勿令其行動爲岸上所疑如岸上命其停駛須即照允至於安置水雷之故未經當道述及云 
[贛粤邊境商民之恐慌]  
　　贛省近粤邊境商民人等自悉南軍擬大舉攻贛後莫不大起恐慌贛州各商號尤以該地與南雄接近屢次兵事業已大受損失爰於昨日電致旅滬莊客及採辦號夥等此後添辦貨物除零星繁品外所有大批及貴重各貨暫緩起運俟觀時局再定行止云 
[敎育家重赴南洋之改期]  
　　江蘇省敎育會副會長黄任之君前以南京曁南學校規復問題及職業敎育社講演事定五月中重赴南洋各埠與華僑有所浹洽茲悉黄君本擬於十八日乘英船迪維迪拉首途嗣因此船被英政府包去退還船票遂不果行改至秋後再和遠行云 
[催送上寳兩縣河道表]  
　　江蘇齊省長昨日訓令駐滬交涉員略謂案准省議會咨送停止浚浦局測量内地支流劃定省水利範圍以保水道主權一案前經令飭各縣將境内支幹各河列表呈送迄今數月各縣均已送逹惟上寳兩縣尙未呈送雖上寳境内港　分歧調查稍艱惟現在急待彚編不能再任遲誤特令該交涉員迅即轉飭各該縣遵照前令依具表式即日呈送來署以便轉咨議會查照云 
[反對電燈加價之堅决]  
　　南巿電氣公司因加增燃費惹起各用户之反對已迭誌前報茲悉用户方面前已有志成堂萃秀堂錢莊衣莊參業藥材業蔴袋業麩皮業洋貨木業石膏公司醃臘婞以關水菸等業十四團體現又有茶業貢燭興化帮桂圓青口號商等六團體加入前日咯舉代表至豆巿街某公所開會後即聯名分呈江蘇實業廳及交通部請爲派員調查實行取締並以該公司收費之期轉瞬即届故又由各該團體通告各用户此時仍照舊價付給否則停付靜候交通部實業廳派員查明依法解决再行照付並聞各該團體業巳擇地賃屋設立臨時事務所專備交涉此事云 
[旅滬英人之祝典]  
　　昨爲英國前女皇維多利亞誕生紀念節駐滬英總領事法磊斯君在署陳設一新舉行慶典並備茶點欵待賀客滬埠英商行號與浦江所泊軍艦商輪及英法電車均各懸旗致敬英美電車公司並置形如潛水艇之新式砲車及燈車游行黄浦灘南京路靜安寺路一帶沿途觀者甚衆入晚英領事署開演電光影戲泥城外賽馬場内於十時後燃放各種新奇燄火藉伸慶祝松滬護軍使盧永祥滬海道尹王賡廷交涉員代表陳世光（陳交涉員往京未返）公共公廨正副會審員關王李張四君上海縣知事沈寳昌及商會朱沈兩會長等均於上午至英總領事署道賀由法磊斯君殷勤欵待並於午後導引參觀閱兵式始各握手而别 
[索償江寛損失之進行]  
　　招商局江寛輪船在漢被楚材兵艦撞沉溺斃多命後迭經該局董事會電致中央要求賠償船本並將楚材駕駛諸人從嚴懲辦已屢誌前報茲悉該董事會以楚材駕駛人等雖已解京聽候審理而於賠償一節迄尙未有切實答復默窺中央之意恐將敷衍塘塞惟事關血本未可遷延故又敦促楊杏城迅即赴京向政府嚴重交涉昨楊君已乘車赴寗改道津浦鐵路北上矣 
[程璧光靈柩將次來滬]  
　　駐粤海軍艦隊前總司令程玉堂之靈柩業已在粤送上綏陽輪船載運來滬日呐可到先期電致本埠各團體擬定本月二十八日（卽陰曆四月十九日）下午二時由法租界黄浦灘太古碼頭九號棧房前舉殯沿黄浦灘至外洋涇橋折入愛多亞路達西藏路過新閘橋前往車袋角廣肇山莊暫厝本埠廣肇公所潮州會館各粤橋及廣肇義務學堂全體學生等均已議定於是日前往執紼以盡鄉誼聞程君墳塋亦經其家屬在滬上張三橋附近覓得一地擬於陰曆九月間安葬云 
[新兵剪除髮辫]  
　　福建所招之新兵現在老龍華操場暫駐者計有三千餘名類皆京魯等處鄉民大半蓄有髮辫茲由承辦招兵之軍員李傳斌等以其有碍軍容特雇薙髮匠於昨日在操場將各新兵之髮辫一律剪除該薙髮匠所得髮辫計有擔餘若將髮辫出售每擔可得洋五十元該薙髮匠因此亦可獲利旋接閩督來電催令起程故於昨日先行出發五百人乘基隆丸輪船赴閩 
[嫌疑人開鎗拒捕]  
　　湖南人謝勝雲前日午後與在逃之某某等同在虹口韜朋路新康里徘徊似有不法行爲被捕查見上前盤詰其同黨均情虚逃逸謝則開放手鎗拒捕經一百八十二號西探等追至福蘭路由西人番利挨　人楊老興帮同將謝攔獲帶入捕房昨解公共公廨經張襄讞會同英白副領事略訊一過判謝押候補提人證到案併究 
[嚇詐搶刦均有關係]  
　　老閘捕房包探張炳成偵悉現居法租界某里之黨人張耀曾將虹口囈醫生誘入法租界機關部綑縛出示手鎗嚇詐巨欵並與某姓被刦案亦有關係昨特禀明捕頭偕西探協同法包探前往將張緝獲搜出某黨魁所給之委任狀簿據等物寄押法捕房回訴捕頭業巳轉禀公共公廨請即備文以便提回訊辦 
[浦東刦案何多]  
　　浦東塘橋一帶近來刦案迭出自鄉民曹士英等十餘家被刧後又有李家宅喉科醫生李永生（即李洪生）家於陰曆本月初四十二夜兩次被刧銀洋飾物約値四百餘金業已報官飭緝又六里橋鄉民張阿妙家亦於本月十二夜突來盜匪十餘人各執刀械撞門入室將　家男女用繩縛住搜刦銀洋衣飾計達五百餘金携贓而去該事主昨巳投報淞滬警察廳請求飭緝又楊思鄉艾家墳山鄉民張裕祥家於前日清晨被盜搶刧損失百餘金事後張投報上海縣署昨經警佐領袖王敬常飭派偵探渡浦跴緝贓盜務獲解究總觀上述盜刦之多實爲從來所未有也 
[青年會羅致募捐贊成員]  
　　上海基督敎青年會募捐執行部聶其杰唐元湛王正廷蕭智吉等昨致南北巿各業商董函云敝會素以德智體三育培植青年實行社會服務爲宗旨始創迄今已届廿載凡所設施歷荷各長官曁各界名流稱許樂於贊助現在會員巳達三千以上三育事業於以略備致原有會所漸有不敷展布之虞杰等對於斯會不敢以今日之規模粗具爲已盡天職蓋敎育之範圍宜廣公益之願量須宏因擬再事擴充於會所附近添購地基建築支所俾多數青年寄宿其中敎育藉以普及惟是地價昻貴建築工鉅敝會向無基金全恃慈善家之輸助茲定六月十號開始募捐洋二十五萬元分隊勸募現正籌備一切假定南京路二十六號爲募捐事務所巳蒙江蘇督軍淞滬護軍使等列名贊成素仰台端熱心公益樂育人才用特肅函敦請爲募捐部贊成員借重鼎名庶幾易於從事伏祈　允列名俾敝會志願得大發展全國表年胥有　焉 
[外人遵約招工之手續]  
　　上海縣知事接江蘇實業廳訓令云案奉省長公署第一千八百七十三號訓令開案准國務院僑工事務局咨開四月二十一日奉大總統敎令公布僑工出洋條例内第十二條載關於募工事項條約中有特别規定者仍依其規定等因案查前清同治五年中英法續定招工章程條約第一欵内開中國通商口岸凡有商民欲請准設公所開辦招工應將合同底稿並章程各紙禀請領事官查閱又第二欵所載該商禀請前來領事官查其實屬殷實妥當之人即將所呈合同章程各紙查核酌情删改方可轉移該管地方官查閱俱屬妥協立給印牒准設招工公所領事官即將印牒及合同等件一併在本署抄錄存案又同治十二年總理衙門奏准凡屬有約各國請在通商口岸招工均須遵依二十二欵章程辦理等語是凡有約各國欲在我國通商口岸招募華工均須呈由該國領事轉移該管地方官核准給予印牒主能設立招工公所查近年以來因歐戰影響各國須工甚殷外人多由招募我國工人出洋工作政府爲保護僑工起見特設專避董理其事凡有外人不遵約章未領印牒私行招募者自應由本局呈請國務總理通令各省依據約章嚴行禁阻其有遵照約章由該國領事轉移地方官請給印牒者亦應先咨本局或通知當地僑工事務分局或僑工事務經理員轉呈本局核准行文到後方可給予印牒以昭鄭重而資統一除呈由國務總理通令各省凡有外人不遵約章請領印牒私自招工嚴行禁阻外爲此咨請貴省長迅賜通飭所屬遇有外人遵照約章請領招工印牒時須先咨本局核准後再行發給以一事　等因准此合行令仰該廳長轉令各縣知事遵照辦理此令等因奉此令行通令各該縣知事一體遵照辦理此令 
[護送德國女孩赴浙養病]  
　　松滬盧護軍使前日接交涉署轉駐滬和總領事來函略謂現有德國婦人尼爾生（譯音）之女孩羅西（譯音）患病須往浙省莫干山德敎士處養病應請轉致浙督軍轉令該山檢查所註册照料並祈於二十三日該德婦携孩乘坐火車之時派兵沿途護送等因盧使除咨請浙省楊督軍飭遵外並令由憲兵營調派憲兵兩名於昨日護送該德婦尼爾生及所携十歲女孩羅西搭乘杭班火車至莫干山交由檢查所陳所長安置 
[電梯壓斃漆匠之結果]  
　　紹興人徐元通在仁記路一號洋房内管理電梯本月二號午後因開機不愼將漆匠黄登林頭部壓傷斃命業經捕房報請公共公廨中西官驗明棺殮並將徐拘解公廨訊供收押在案昨晨又經提訊據捕房代表牛門律師上堂譯稱死者當時與見證兩人在升降梯下油漆牆壁囑令將梯升至三層樓停止不得擅行開動詎越數十分鐘被告並未知照將梯升至四層樓上其壓梯之千斤石下墜壓傷死者頭部未幾身死被告實有不合應請訊究並由見證陳才根證明當時與死者同在彼處工作曾知照被告將梯升至三層樓停止非經知照不得　動云云又據新康洋貨店學徒陳立成供稱是日下午二時半至一號洋房出貨見電梯停在三層樓據開機人言有人在梯下做工不得開動約半小時開機人稱可以開動我等即升至四層樓上餘不知情並據機匠華才寳投訴察看該電梯並無損壞等語訊之徐元通延哈華托律師到堂辯稱死者做工地位與電梯升降並無關碍因其離開做工地位致肇斯禍請爲明察張襄讞商之英白副領事以事非有意且已撫恤尸屬姑寛判徐發押西牢一月以示薄懲 
[水警保護繭商]  
　　水警第一專署沈署長接奉總廳趙廳長電飭謂據杭嘉湖緝私分統夏鳴臯報稱現届絲繭上巿内河各港時有梟匪伏匿若不先事防範深恐擾害商船自應選派鎗砲各師船並請轉飭所屬加派鎗划會同前往各港口塡駐愼防以免疎忽而安行旅等因到廳應令該署長遵照轉令各分署一體查照辦理云云昨沈署長已諭令塡駐浦東西各分署所轄鎗砲師船前往内河各港嚴密巡防矣 
[發給鐵路員司聯運優待劵之限制]  
　　滬杭甬鐵路運輸總管通告云查本國聯運各國有鐵路發給員司聯運優待劵規則前經本總管民國七年通告第四號佈告在案茲查得此項規則内第七條業經修改用再通告如下仰各查照此佈此項優待劵係按該員司所屬各該部分之首領或該路准予施行此權之職員所發憑照到站換購發給單程票之憑照以及發給來回票之起程票之憑照其有效期間自發給之日起以三日爲限至於來回票嫁回程票之憑照以兩個月爲有效期間凡計算有效期間發給之日應即算一日並發給來回票之回程票之憑照上均應於發給時註明（回程）字樣以示區别此項憑照須經各該部分首領簽字並加蓋正式圖章與日期等（民國七年一月二十八日由部核准（ 
[偷竊鐵路公物之查辦]  
　　滬杭甬鐵路任局長致駐杭吳巡官函云案據總工程司克禮阿函稱本月五日夜間杭州機車房附近軌道上被竊去魚尾板兩塊螺釘二三十枚又六日夜間一百至一百零二英里間軌道被竊螺釘五十四枚查軌道上之魚尾板及螺釘等一經拔去其結果必致車輛損壞甚則傷害人命危險異常此次幸經修道人員留心服務吸早覺察否則必致發生事變務乞轉飭警務員竭力捕獲竊犯查緝窩贓從嚴懲辦等語查本路近時屢有竊案發生若非從嚴查辦不特損失非細抑且危險堪虞合行令仰該巡官迅即上緊偵緝務獲究辦一面嚴查窩嘊以及附近之鐵匠店等有無收買贓物情事有犯必懲以儆將來而杜後患是爲至要 
[引渡盜犯之謹愼]  
　　公共租界捕房向來解送搶刦案犯至内地官廳請按律例懲治之時祗派中西包探押同起解或雇汽車或乘火車隨時酌定近自盜犯劉得勝跳車　逸後捕房總巡深恐以後再有前項情事發生故於前日派員商請盧護軍使嗣後起解盜犯先期知照軍署訂定時間請派步兵數名荷鎗至北站或新龍華站接解以昭愼重業已允准照辦故昨日午後三時老閘捕房起解搶刦租界梅白格路四川路寗波路東有恒路卡德路等五案之盜犯郭迺緒等十二名先以電話知照由軍署派令步兵八名軍法科護兵二名至北車站督同各犯乘坐快車至新龍華站換車解送軍署並由華探目李星福等四人與西探目一同護解沿途防範頗爲謹愼云 
[盜案關係人解送軍署]  
　　閘北四區一分所已革巡警傳成林經余署長查得與租界破獲盜犯周少山等行刦恒豐路歸木林家金飾一案有關飭探將傅拘獲收押候辦等情巳見報端茲悉周少山等巳經公廨預審得實解歸護軍使署懲辦故傅成林亦於昨日解送淞滬警廳司法科轉解護軍使署軍法科歸案訊辦 
[南洋路礦學校之茶話會]  
　　南洋路礦學校於二十號開校友會成立大會已誌前報茲悉該會又於昨晚七時開茶話會以聯感情開會後首由會長王文彰報告開會秩序繼由校長朱貢三敎員葉楚傖朱文　演說末爲會員黄葆廉等國樂王時銘等雙簧曹樹德等京劇濮良疇技擊以助餘興旣畢欵以茶點至鐘鳴十下始行散會並聞該會定於今日午後全體攝影云 
[青年會今夜之同樂會]  
　　本星期六（卽五日）午後四時半四川路青年會舉行同樂會開演最近歐戰活動影戲晚八時續演黑心黨影戲聞是片共有四十本之多描摹商人之爲富不仁及社會上種種墨幕莫不惟妙惟肖所以觀此劇者日見衆多日夜入場劵每紙售洋二角當贈紅十字會徽章兩枚所得劵資悉爲紅十字會捐欵想熱心慈善者届時必聯袂而住也 
[商團隊長之號令]  
　　上海工部悞萬國商團中華隊正隊長葛昨日發出第一百二十二號命令云五月二十五號即星期六日特操爲駐滬美國紅十字會成立籌欵紀念之期中華義勇隊在英大馬路議事廳於下午二時三十分鐘聚集排隊其服裝常備隊員用小帽正備隊員用大帽更換夏季操練服其餘軍械均要清潔光亮云云 
[護軍使傳令領奬]  
　　昨日松滬盧護軍使通傳本署各課及松江防守司令部淞滬警察廳憲兵營陸軍監獄滬南北兩工巡捐局文云爲傳發事案准銓叙局咨開案奉國務院交松滬護軍使請奬擁護共和保衞地方出力人員勲章一案業經本局核議具呈於本年五月十三日奉大總統令王銳晋給三等嘉禾章此令同日又奉大總統令呈悉王銳已有噙明發廖守忠着給予五等嘉禾章汪守義陳瑛之邢鴻藻　嘉禾着給八等嘉禾章劉熙明魏炳宸着傳令嘉奬餘均如擬給章此令等因查案内劉同榮之　均奉准奬給五等嘉禾章惲福鈞王佩瑤曾廣譽陳廷幹等四員均奉准奬給六等嘉禾章尹翼胡緒康王思賢李荃吳金亭敖振祥等六員均奉准奬給七等嘉禾章王義楷王林茂鄧樹棋黄在田高榮桂王國範薛淇川金作新洪荻史書雲史式經景運初白景參李象南李錫爵孟廣銘鄧紀樸陳繼蕃錢潤吳治讓王棟王濟時張朝鏞翁之華許錫永朱逢年等二十六員均奉准奬給八等嘉禾章應卽依照勲章收費細則塡發王銳等勲章憑單四十四張檢同履歷表四十四紙送請查照轉發並希取具履歷咨復本局以憑註册等因並附憑單履歷表各四十四件到署除第十師受奬各官佐應得憑單履歷表另行函送并傳令嘉奬各員不計外合行開單傳發傳到仰即分别具領並將履歷表塡齊送署以憑彚轉此傳 
[盧護軍使檢查軍隊]  
　　松滬盧護軍使昨日午刻親至步兵三十八團團部檢查該團風紀尙見整飭士兵服裝亦均清潔當即奬勵數語而返 
[北西藏路火警]  
　　前晚夜半十一句鐘美租界北西藏路協興里二百五十五號居户某姓家不戒於火經救火會西人驅皮帶車馳往取水灌熄計燬房屋兩幢事後滙司捕房捕頭麥　來　飭探前往詳查起火情形禀候核辦 
[修築陸家浜道路]  
　　滬南小南門外清心學校前以該處陸家浜道路年久失修每逢陰雨各學生往返其地殊多不便曾經致函滬南工巡捐局願助經費洋百元請即雇工興修刻經姚局長知會工程科勘明招工估計修費約需洋二百七八十元業巳先行動工修築矣 
[淩風小輪給照行駛]  
　　華商龐怡泰新置淩風小輪一艘行駛滬漢報由稅務司驗明呈部註册巳由交通部核准昨由海關馮監督給領部照諭飭該商照章行駛矣 
[查詢道契户名號數]  
　　陳金氏前至法公堂控稱前奉堂諭着氏子陳嘉猷每月貼繳婦人及妻兒養贍費洋若干元今已三個月不繳請爲追繳嗣因飭傳不到金氏復稱嘉猷尙有房屋九間之租金可收請求准予劃給婦人收取作抵判令明白補詞到案再核昨日金氏又遣人投廨代稱刻聞嘉猷匿跡英租界内所有房屋雖坐落法租界惟此道契係英商掛號仍請准予原告收取租洋聶讞員問英商何人道契是何户名是何號數答稱户名號數未知詳細判着金氏查明道契何人掛號及户名號數禀覆再核 
 [P白晝攔刦之懲治 
　　匪徒秦永卿前日行後與同黨四人在愛多亞路攔刦老人顧錫榮烟膏兩盒適被總巡捕房一千二百二十三號華捕與包探殷玉鼎查見上前拘拿其同黨即飛奔逃逸僅拘獲秦永卿一名連同顧與烟膏帶入捕房禀明捕頭諭顧退去候示秦則收押昨晨解送公共公廨請究原告未到經王襄讞會同英卓副領事向秦研訊屬實以其廳敢白日糾黨攔刦實屬不法判押西牢年半煙膏銷燬 
[小孩擊碎汽車玻璃]  
　　前日午後一時許有某西人乘坐汽車駛經法租界霞飛路被某姓劣孩取石擲碎車之玻璃一方當由華捕瞥見將孩帶送霞飛路捕房報告經臘捕頭傳到孩父諭令罰洋十元將孩領回管束了案 
 
 

Page 11

 
 
[電車搭客拾帽之危險]  
　　浦江水巡隊隊士劉振士昨日午後四時乘華商某號電車經過王家碼頭時因草帽被風吹落情急躍下拾帽跌在路旁不省人事經司機人停機扶起車送一區一分駐所轉送新普育堂醫治 
[續誌拐賣髮妻之追究]  
　　閘北南林里無錫人龔介生之妻徐氏於去年舊曆十月十七日走失遍尋無着前日龔徐氏之姊時徐氏接得龔徐氏從奉天所發之僧信函内載實遭附近專販條子（即婦女之稱）之李小弟串同姘婦張張氏將其誘出帶往奉天售入妓院賣娼時徐氏立即知照龔介生前往將李小弟張張氏一併扭入四區警署請辦等情巳紀昨報茲悉此案巳由該警署申送警察廳發交司法科訊得案關販賣有夫之婦係屬刑事範圍遂於昨午備文將一干人轉送地方廳下午經檢察官預審之下判令李與該氏分别收押候提到龔徐氏再行核辦 
[巡警查獲拐匪]  
　　浦東三林塘鎭東鄉男孩王阿根年十歲前日被拐匪王耕新誘至該鎭當爲地方第五分所巡警查獲昨送警察事務所發交司法員陸雲來研訊後轉送地方廳經檢察官預審之下判王耕新收押候辦該孩留候家屬來案具領 
[拐案尙須復訊]  
　　住居北河南路三百零四號門牌之石生産控胡開雲與婦人陳胡氏於去年九月間串拐伊妻石陳氏等情由捕將胡與陳胡氏拘解公共公廨訊供分别收押在案昨晨復訊原告石生産投案禀明前情請究訊之胡與陳胡氏供詞互推經中西官判被告男女分别還押聽候訂期再訊 
[協緝背夫捲逃之女伶]  
　　女伶青衣周硯亭（即周李氏）向在北京某戲園演劇茲於上月十四號捲取値洋一千五百元之衣飾挈同九歲女孩招弟潛逃無蹤茲經其夫周廷甫偵悉李氏係被無錫人周三和（即周尙文混名磨坊三和）誘拐由津乘輪來滬匿居公共租界禀請該處地方廳並懸賞二百元移請公共公廨於前日轉飭總巡捕房一百六十五號西探堯克與暗差王長根協往查緝務獲解究 
[女子夜不歸家]  
　　住居眞茹鎭之寳山人夏春林有女小妹年二十歲與崇明婦人李顧氏之女銀翠同在某紗廠做工李女現年十八歲每日上工放工無不偕行詎該二女近被該鎭無賴歸秋亭勾誘時往歸家前晚夏女竟留宿不歸爲乃父偵知邀同劉顧氏母氏前往找尋經秋亭之母歸徐氏攔住衆人不容入内口中大聲呌喊歸秋亭遂由後門逸去惟將歸徐氏及小妹扭入四區三分所昨日轉解司法科押候訊辦 
[控告串誘拘留之辯論]  
　　虹口天潼路一百零五號門牌裕順磁器店主朱懋卿延代表佑尼干帮辦羅斯律師在公共公廨刑事科探向在大北電報公司爲繙譯之鄭世賢與錢鵬林於三月二十九號串合引誘伊出租界至江灣賽馬場受及不正當之拘留等情業經公廨飭令美捕房中西包探將鄭錢兩人傳至公廨判各交五百兩人銀並保候訊在案前日午後又由捕房傳集人證到案經張襄讞會同美恩副領事升座研訊先由原告代表羅斯律師譯訴案情並向原告朱懋卿詰據供稱家住兆豐路西陶家灣並在天潼路開設磁器店被告鄭世賢與我同窗錢鵬林則於二年前由鄭介紹方始認識我曾將方單向鄭抵借洋二千七百元本年三月二十九三十號錢曾兩次來店因我出外彼向店中夥友云明日囑朱前往江灣賽馬場有要事商量等語我回店得悉後翌日即往江灣跑馬場見鄭錢兩人均在彼處與我見面後即鳴巡警拘我詢其何事據鄭云因爲不理抵欵已起訴上海審判廳當被拘至該處警局轉解閘嗞警所拘留二日解送城内審判廳諭令交保出外惟我被拘時並未見有傳單牌票且我向居租界鄭世賢不至公堂控告反在城内審廳起訴不知何故後又因是租界居民無法拘提故兩被告又將我串誘至租界以外致受不正當之拘留云云繼據見證王永貞投案訴稱我在原告店内爲司帳舊曆二月十七入兩日錢鵬林來找店主囑往江灣賽馬場有事接洽店主去後至翌日錢又來言店主被拘該處警局囑即通告其眷屬云云供畢由被告代表羅傑律師向原告與見證逐層盤詰之下復向堂上聲稱原告所住地點實係華界並非租界請爲明察經中西官磋商之下判兩被告仍交原保候查明原告所住之兆豐路西陶家灣地方是否租界訂期再訊 
[婦人投浦圖盡]  
　　蘇州婦人王吳氏前日午後一時許由滬南關碼頭雇江北人楊小弟之划船渡浦駛至中流該婦忽躍入浦中圖盡時適風浪平靜經划夫用竹篙救起未致溺斃交由崗警帶至三區一分駐所經許警佐詰據吳氏聲稱年五十一歲住滬城唐家弄内因度日維艱與婿爭吵一時氣愤圖盡等語許警佐判令派警送回 
[堂兄賣妹自縊斃命]  
　　滬西徐家滙鎭左近鄉民潘流梅之胞妹巳經許字與人迎親有期詎近忽失蹤經潘各處找尋得悉係被堂兄雲川串黨誘出　賣當向詰問詎雲川情虚即於前晚私自出外在附近楊樹上自縊昨晨始經家屬得悉業已氣絶該處二十八保某圖地保黄瑞堂以案關人命立投地方廳禀請相驗下午檢察官正欲詣驗據屍子潘阿華偕同潘流梅等投廳具詞請求免驗自願備棺收殮廳長准之着具結送查 
[汽車碾斃小孩案之警廳批示]  
　　星飛汽車公司汽車夫王芝祥（即王子祥）前因駕駛快車致將楊如濤（即楊樹濤）八歲之子阿三碾傷斃命報請公共公堂將王獲案訊明判押西牢半年再罰洋一百五十元等情巳詳前報茲籺此案屍父楊樹濤於公堂未判决前以肇事地點雖在租界靜安寺路虹橋路之間而王子祥係在華界被獲該處警署拒不受理殊屬非是乃投淞滬警察廳具狀請示昨經徐廳長批示云察閱來呈語多誤會查星飛汽車公司汽車夫王子祥爲洋商用人按照以原就被規定當然應歸上海公共會審公廨審理該管警所辦理此案並無不合况公廨同爲中國法庭該民儘可訴請按律懲辦可也仰即知照 
[地方廳宣判刑事案]  
　　昨日下午一時上海地方審判廳刑庭長端木棻會同沈炳榮檢察官開第六庭宣判刑事各案先提謝錦甫控訴假冒三星丸仿單在巿混售僞貨之李森齋至案略詰之下判監禁二個月又提僞賭騙取沈同壽洋二元之徐毛銀至案訊據供稱以香烟牌子三張爲二白一紅在手中掉換令人猜賭是實問　以徐詐欺罪業已成立判監禁二個月又提私帶假煙土六十兩之徐鳳山至案訊據供稱此物並非烟土係治小孩腹痛之藥由楊姓托我代帶等語問官曰旣爲小孩腹痛藥何以有六十兩之多顯係冒土騙錢務須實供徐語塞問官遂判監禁二個月僞土没收候燬又提　入某姓空屋希圖行竊之張德寳至案略詰一過判拘役三十天又提在浦東私設鴉片燈吃之韓長生並私吸鴉片之龐鴻羣姚進帆至案逐一研訊之下判韓罰洋三十元龐姚各罰洋五元 
[嫌疑人不認搶刦]  
　　浦東楊思鄉三林鄉之間農民張裕祥家於前晚十時許被盜入内搶去銀洋衣服等物値價二百餘元當經失主鳴鑼集衆四面兜拿在附近拘獲嫌疑人王秀清捆送地方警察第五分所申送事務所下午經陸司法員研訊良久王堅稱被誣並不爲非可請訪查問官判令收押候派探調查是否安分再行核辦 
[搶取老婦耳環之辣手]  
　　滬城虹橋南街某姓老婦於昨晨十時許手持菜籃購得菜蔬而歸詎行至小白　弄内未數步忽被二人從背後將頭抱住攫取耳上所戴之金環一付因其手段强横致將該氏耳圈眼撕破痛極昏暈直至搶匪遠去始伏地痛哭迨經旁人詢悉情由代喚崗警到來業已不及追捕該婦乃跟蹌返家開單報告警區請爲查緝 
[牛奶棚發封備抵]  
　　徐月卿延海德禮律師在公共公廨控通和牛奶棚主陳餘伯不理擔保洋一千三百元前日由廨傳訊被告不到由原告代表律師陳述案情並將被告所出保據呈案請察又稱被告因須將通和牛奶棚出賣曾由敝律師禀奉公堂給諭禁止出售詎被告仍於五月一號將該牛奶棚盤替與人實屬違背堂諭請求缺席判决將通和發封備抵云云李襄讞商之義副領事羅君判着被告如數還洋並給諭將通和牛奶棚發封備抵 
[釣船公所經理疊被控告]  
　　吳淞釣船公所經理陳權因僞造旗照浮收稅捐迭經商民至江蘇財政廳江海關監督公所寳山縣公署分投控訴在案茲悉該經理近又被船商高兆源等向財政廳等處指控浮收稅欵亦經該廳飭令寳山縣知事詳查訊究矣 
[再誌輪船用人之控案]  
　　英商怡和洋行某輪船用人王阿禮控韓維怡以搜查私土爲由攫取袋中現洋二元向之理論反被糾衆毆傷等情當由捕房將韓拘解公共公廨迭經訊供判交三百元人洋並保候訊在案昨晨復訊原告由怡和代表律師高易到堂陳述前情並據王阿禮供稱前堂一百八十四號華捕所供我持鐵梗將被告毆打並無其事請爲明察訊之韓亦延萬伯良律師到堂代辯良久中西官判被告仍交原保候再研究 
[再紀羅鴻順號之債務]  
　　羅鴻順號虧欠陸義記鐘表店源泰鞋子店等各户貨欵倒閉逃逸後卽由各債權報告捕房並禀請法公堂迅予追緝判將生財拍賣抵償欠租陸義記所控一節亦已缺席判决在案昨日又由源泰店主投稱商人被該號虧欠鞋子價洋五十九元一角有賬爲憑請求判斷聶讞員察閱賬簿被欠屬實准子判决如數還洋俟被告出面隨時扭案訊追 
[股東産業不保]  
　　煤號主李薔廊前延巴和律師代表投法公堂控稱南興公司經理顧南浦前向李所開之煤號交易烟煤計銀一千四百兩除收結欠銀九百兩向之索討顧因乏資交付將坐落日暉港地方之田單一紙暫抵迄今分文不理請將該地拍賣當經公堂核准在案昨又由巴律師投稱該圖地保宋承烈不肯將地指明難以拍賣請堂上着該地保速即指明宋稱該地並非顧南浦所有實係陳維周之産須陳同往方能指交故又傳陳到案詰訊陳稱該地實係商人之産前被顧南浦借去抵押於李處商人實非南興公司股東求察顧南浦稱陳維周實係南興公司股東故肯將田單抵押煤欵况陳家有房産兩處並非無力之人商人能將陳之房産開明坐落地點呈請察閱中西讞員判限兩天着陳維周協同地保宋承烈將地指出拍賣　　顧南浦將陳之産業詳細開單呈案候核 
[股東免爲經理所累]  
　　田煥洲前投法公　控勤豐雜貨號股東章讓三董仰甫陳炳華等不還借欵銀八百八十兩請追等情各股東同稱此欵係前經理陳榮章以個人名義向田借來作爲自做小貨生意之用與勤豐無涉陳榮章稱此欵實係勤豐號中借來作爲公用並非商人私借各股東理應負責問官以兩造供詞各執着各股東將收銀賬簿呈案察閱候再核奪昨日該股東等將賬呈案聲稱賬上註明此欵係陳榮章所借請察聶讞員察閱屬實遂判將案註銷 
[無賴擺設賭攤]  
　　無賴李巨榮在界路滬寗車站附近擺設賭攤用甩三張之法欺騙人財被一千零八十四號華捕查見將李連同賭具一併帶入捕房押候解送公堂訊懲 
[酒店深夜賣酒]  
　　東唐家弄一千零十五號門牌某酒店主葉秀全因深夜賣酒被三百五十七號華捕查見以其違章回禀捕頭請廨出單傳究 
[爛鐵候查來歷]  
　　江北人朱成王三前日肩挑爛鐵一百餘斤行經浦東楊家渡口爲三區一分駐所巡警劉彬查見以其形跡可疑上前盤詰言語支吾當將人與爛鐵併帶至廳經許警佐略詰一過判令朱王二人暫行保釋候查明來歷再行核辦 
[巡捕控告雉妓之含糊]  
　　雉妓金小紅被某號華捕指控在南京路違章拉客等情昨晨由探將金妓拘解公共公廨訊供不認而該捕所稟情形亦不甚明白中西官遂判將案註銷金妓開釋 
[流丐禁押西牢]  
前夜十時許法租界捕房包探至各小客棧稽查見有三十餘家違背工部局衞生定章當即分别申斥諭令改良旋又查見外來流丐三十五人一併帶至捕房經施總巡諭飭悉押西牢勒令工作免使在外滋擾 
[拘獲衣服麗都之竊賊]  
　　前日有衣服麗都之張榮生混至江西路十三號門牌某報關行竊取黄炳國之呢夾衫一件圖逃當被茶房梁召之撞見鳴捕將人贓帶入捕房昨解公共公廨經中西官訊知張犯案已非一次判押西牢九月贓交原告領回 
[竊取包車附屬品]  
　　張雨寳前日竊取河南路信孚錢莊包車上橡皮踏脚被捕查獲當將人贓帶入捕房昨解公共公廨經中西官訊實判張押西牢一月贓交原告領去 
[西人請緝失物]  
　　英人毛頭子司畢賴耳前在滬城勸業場賃屋設肆營業嗣因生意不佳收歇所有生財等件暫時堆鎖在内詎日前被匪　鎖入内竊去各物該英商得悉往查無着乃至淞滬警察廳禀請查究昨經徐廳長令飭一區二分駐所王警佐查復核奪 
[竊案解送檢廳訊辦]  
　　劇賊周德元於本月十五號夜半在淘沙場澄清里陶鶴章家行竊物件當爲事主覺察追拿該竊本領頗高越過多家屋面嗣經巡警分投搜捕在平安里周晋生家披屋上拿獲押送二區一分駐所當經馬警佐申送警察廳發交偵緝隊詰得該竊尙與同黨小寳子曾串竊邑紳蘇筠尙等數家古玩衣服銀洋等物詰以小寳子何在據供避匿浦東其昌棧左近該隊士即馳往拘拿無着遂將嫌疑人張德祥拿獲到隊再三詰問不得實情乃將張周禀解司法科移送地方檢察廳旋有張妻劉氏具詞檢廳控警廳某隊士向夫張德祥勒索不遂擅用私刑以致丈夫四肢受傷請求澈究昨經檢察官提案預審之下判周德元收押張德祥着發堂察驗有無傷痕再行核辦 
[竊賊怙惡不悛]  
　　曹和尙竊取馬霍路九百八十二號門牌姚小木家棉被被探沈壽章拘獲人贓昨解公共公廨請究經中西官訊知曹係過犯判押西牢年半期滿仍逐出租界 
[過犯又來圖竊]  
　　前日午後一時半有失業工人沈阿金在法租界愛多亞路西擬竊行人衣物被捕房三十一號包探警見拘帶總巡捕房經捕頭查得該竊於二月十八三月二十四二十六三日俱犯竊案被拘確係過犯卽飭押候查明解廨訊究 
[法租界竊案兩起]  
　　法租界霞飛路三百二十九號西籍學生胡利（譯音）住宅内於前日被竊賊乘該學生扃門入學時偷開鎖鍵入内竊去衣服及鬧鐘等物約値價七十二元迨胡　寓查悉即開失單報請捕房查緝 
前目上午九時四十分法租界菜巿街有扒手顧阿寳沈苟郎兩人混入人叢摸取某小販袋内銅元五十枚並剪破衣袋當爲二百零九號華捕瞥見將顧沈二竊一併拘入捕房押候訊辦 
[淞滬警察廳批示三則]  
　　蕭啓龍批據呈已悉查吳陳氏拐汝養媳小羊一案業經移送法庭按照略誘行爲依法懲辦茲據訪知小羊被賣與松江劉姓仰卽逕赴地方檢察廳請求備文移提歸案給領可也所請着母庸議此批 
吳有祿批據呈已悉查爾妻楊氏被吳連元即戴老三姦騙串逃一案旣經和解在先何得再生枝節所控追欵之處着不准行仰即知照此批 
孫步庭批據呈已悉案屬人事訴訟應歸法庭受理如果易步高確有携家逃避情事儘可隨時報警解究所請拘案之處仍母庸議此批 
[介紹新刋]  
　　商務印書館敎育雜誌第十卷第五號要目歐戰後世界之思想與敎育吾國敎育不易見效之故加里公立學校大腦之敎育勤作主義之訓練法關於學習訓練之研究敎育談片記一日間之敎授訓練美國職業敎育叢談科學小說科學者之家庭調查日本職業敎育報告本社懸賞徵文揭曉等每册一角五分半年八角全年一元五角郵費每册一分半 
[謝劵]  
　　上海民立中學校訂本月二十六號午後假斜橋公共體育場舉行春季運動會昨承以入場劵二紙見貽書此誌謝 
中華職業敎育社通訊 
[緊要更正]  
　　本届年會所發第一年度特别捐金諸君題名單職業學校捐欵項下朱壽丞君係國幣三百元楊翼之君係國幣二百元前單有悮合即更正 
來件 
[美紅十字會大遊行續誌]  
　　美國紅十字會定期今日午後二時（昨報作三時）舉行大遊行自黄浦灘起排隊行至跑馬廳止已誌昨報茲因隊伍排行略有更動特再錄下中西摩托車混合不分隊以表中美親密之意均排列在法租界洋涇浜自外洋涇橋沿洋涇浜（即愛多亞路）至四川路爲中西商團（排列在街北）自四川路沿愛多亞路至山西路爲步行者學生隊排列在街中紅十字會員排列在街北四人成一排是日有商務印書館拍活動影戲片俾寄至美國開演各人須手執紅十字旗一紙可向英租界大馬路二十六號領取不取分文諸君請於下午二時到場以便三點鐘凖　開行三點半散會齊至跑馬廳如往四川路青年會看影戲亦可每人在門首購印花洋二角印花售得之洋盡爲購救傷　帶之用望熱心慈善諸君子届時到會助興 
遊行會次序如下（一）西捕一人（二）印捕六人（三）司令侯魯公君（四）副司令四人（五）工部避音樂隊（六）美國商團（七）中國商團（八）湯克電車（九）第二司令朱少屏君（十）副司令四人（蔣夢麟博士梅華銓博士費吳生君郝伯陽君）（十）（一）學生軍（十）（二）童子軍（十）（三）中國樂隊（十）（四）中國學生隊（十）（五）紅十字會會員（十）（六）樂隊電車（十）（七）汽車隊 
[美紅會辦事處第五日報告]  
　　五月二十四日正午止美國紅十字會於此數日間徵得贊成員總數計一萬四千三百六十人募欵總郆二萬零二百六十六元正永久名譽會員明日續登 
[請全國信徒爲國祈禱通啓]  
　　國勢阽危至今已極歷年巳來未經之險象今茲畢露前途命運何堪設想稍識時局者莫不痛心蹙額以爲滅亡之禍即在眉睫凡我信徒各有天職應同心協力以進行不可喪膽灰心而袖手今者適値中華續行委辦會招集年會於滬上經全體通過擬請全國信徒於陽曆五月二十六日（卽禮拜日）同心呼籲望各地各會均能同日舉行各處司牧届時演講亦應以救國爲題目例如（但以理九章十五至十六節耶利米十四章七節）吾人不可僅歸罪於長官亦吾人不熱心服事上主之罪也切懇上帝大施洪愚拯救我國之危避 
[祈禱之項目]  
　　一國内兵釁止息和平解决各項政治問題 
二南統一謹防外人吞噬 
三自長官以至平民各宜犧牲一己之利挽救大局 
四對於各處水旱地震兵匪瘟疫各難民求主早施鴻恩以拯救之中華續行委辦會誠靜怡啓 
來函 
[參藥業認稅公所來函]  
　　昨午二句半鐘南巿裏鹹瓜街阜德參號貨樓忽起暴烈聲該號夥上樓察視但見石灰與火紛飛不可向邇該號適在上年掉換新礦此礦灰之烈有如斯之甚者敬告各號此後掉灰須加小心該號經理上街進貨店友措手無策以致一無取出云 
雜評二 
[岑西林之法律主張（訥）]  
　　今日時局之所以難解决者武力不能解决法律亦不能解决之也戰至今日猶無勝負武力之不能解决固已彰彰矣若舍戰而言法律則法律上之第一問題即爲國會北新南舊旣絶對無遷就餘地試問法律從何解决舍國會外更有何法律可言然則西林所謂和機成熟希望議員發極穩健極公平之法律主張以解决之者亦不過一種理論而已蓋前旣不能以法律解决而出於戰則今又安望其舍戰而解决於法律乎以違法而爭以護法而戰法即爲戰之爭點戰不能解决其法之爭而謂能以穩健公平之空言解决之乎故曰調和時局之難也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百弊叢譚 
[官産處之弊] [  韜]  
　　清理官産處直隸於財政部監督機關旣遠在北京故如舞弊自不患其發覺以予所聞乃有如左 
（一）投標自買如有官地一方或房屋一所照時下最低之價値洋一萬五千元而僅以一萬元價額標賣人情莫不貪　便宜因標價僅一萬元斷無肯出一萬二三千元者大都以一萬一千元左右投標至開櫃之前一日夜間私行開視（雖將鑰匙交商會或警廳收藏乃掩人耳目之舉實則另有機關可以竊啓也）如投標者最高之價爲一萬一千元即囑心腹之人化名以一萬一千一百元投標次晨開櫃當然爲其所得購入數月再以一萬四五千元轉賣與人於中取利 
（二）顚倒等第官荒業經墾户墾熟或官地業經民人造屋於上不能驟然另行標賣應令墾户或屋主繳價是等地基分上中下三則爲等差先使人勘估墾户或屋主聞知立即行賄者則以上則爲中則中則爲下則否則雖係下則亦勒令照中則繳價又如私改丈量底册以爲出入亦無人能發覺之也 
（三）浮報開支如丈量勘估川資修理出租房屋工料價洋均屬活支可以浮報 
（四）侵蝕租金官房出租租金時或增減房屋有時空閒非永久一定不變者收多報少財政部更無從查核 
（五）放欵生息即以收入之欵掯留若干成存錢莊生利或即以之爲投標買屋轉賣之資本上述四弊以投標自買爲最毒每有佃地造屋者雖出重價亦必不能買得局中人輙先自買其地即令别人出面强迫拆屋還地苟向緩頰則原價一千元　竟有三倍五倍取償者雖訟亦不直也吾見孤兒寡婦之承襲遺産坐受此害者蓋已指不勝屈矣嗚呼（五） 
家庭常識 
[榴樹] [  陳麟書] 　 
花赤悅目實可供食亦植物中嗐佳品也但一經生蟲則漸就凋零良爲遺憾若以多數小魚埋於根旁頻澆以水可免是患 
[辨别水晶眞僞] [  盂城不平]  
水晶眼鏡等物巿儈每以　鼎充之若以瑞州府取火石挲之無痕即是有痕則𧸛鼎也 
[去汙斑] [  盂城不平]  
時届夏令汗出膚鬆汁斑纍纍必較平時爲尤甚頗不雅觀患此者誠有無可奈何之勢余體胖患有年矣前經友人敎余方如家庭常識中所載黄瓜密陀僧等物擦之雖暫時可痊日久仍生惟去歲以硼砂研極細末用黄瓜頭蘸而擦之兩次旋即愈矣至今年餘從未復發不敢自秘用告同患者 
[繡球花] [  盂城不平]  
繡球花本係銀紅色無子逢春令發新頭時截下扦插日不離水卽活如以栽蘭花之君山土（又名夜潮土）扦之則變爲老藍色頗爲可玩且較平常之肥壯但扦插分盆均非君山土不可 
[治瘧經驗] [  盂城不平]  
治瘧之方不一而足間亦有驗與不驗者余有一疊次經驗神效之方若在瘧未至五六時之前用金錢草（又名遍地洒金錢朝北濕地及花盆中時有生之）揉碎塞鼻如氣味淡再揉而塞之如是數次無間斷立愈 
[簡易青黑色顔料製法] [  饒安女]  
取葡萄之嫩蔓乾燥之置於密閉器内煆燒之成炭或如製木炭燒之令其化炭（切忌灰化）研爲粉末即可爲良好不變青黑色顔料之用兼可爲畫炭像所用炭墨之代用品而製葡萄酒時濾出之渣滓亦可如上法煆燒製成青黑色顔料是亦廢物利用之一也 
工業須知 
[製照相鋅版法（八）] [  冠宇]  
　　（八）堅膜法夏日炎熱乾片顯影後藥膜易於橋起必須行此法至冬季則可無須法將像片在黑布帳内洗凈使藥膜向上浸於礬液盆中（以鉻礬爲最佳）約數分鐘提出用水洗淨以待定影（九）定影法像片已過礬水洗凈使藥膜向上浸於定影液盆中待像片反面之白色盡去二面透明（此時直觸白光已舞礙）提出用冷水久洗之（若洗不盡致大蘇打留存片上爲害甚大必須於此時善洗之）置於晾片架上待乾（須擇塵埃甚少之處恐有塵埃粘附不能掃去又待乾時須任其自然愼勿烘以火致藥膜融化）以待修正之法若像片果佳則不必行下法修整亦可 
（十）修整法修整法有二種一加厚法一減薄法加厚法者以像片過薄時行之浸於下列之加厚液中使藥膜漸厚但止能於黑暗部加厚而半明半暗之處仍無甚增益焉（加厚液方）（甲液）昇汞MercuryBicklorjte一錢清水一兩（乙液）亞流酸鈉SodiumSulphite一兩半清水三兩此甲乙兩液（昇汞溶於水如混濁不清須用纸瀘之）各貯於瓶外標藥名以免誤用用時將像片藥膜向上絡以相交之線二條（昇汞性含劇毒忽悮入口設皮膚有傷口誤沾其液毒即内侵）故必預爲防備所以用線絡像片浸入者蓋防其沾染於手指也）縋入顯影盆注甲液浸之頻頻動盪其盆（否則恐致受藥液不匀而生斑點）經數分鐘黑色之像片漸變灰白色再越數分鐘終變爲濃白色由繫絡之線提起觀之覺其下面亦現白色卽取出像片以清水洗淨於時更浸於乙液經若干分迨白色之像片由棕色復變黑色（加厚液用後仍可貯爲他日之用）即提出以清水洗凈待乾（未完） 
集益錄 
[答第九十問] [  孤舟] 　 
覆寫紙之製法孫君所試驗者確係良法惟所用色料須用不溶性之顔料且須純而細微用絨布磨擦一手續須改用軸轆壓之庶能製成良好之覆寫紙 
長篇小說 
[氷山奇俠傳] [  常覺小蝶合譯天虚我生潤文]  
　　（原名HANOFICELAND）法國囂俄著 
第三章見舒（四） 
雅谷遂退出至甬道顧其地爲複室竟忘所由之路而天又昏墨舉手摸索始得其門遂推之則已非來路蓋其中仍爲甬道也屋頂有窗月色作淡藍色自窗隙漏入壁上乃現無數黑影人行其中時現時隱頗有類於魔窟甬道之底遙見紅燈一點閃鑠而明佇立視之則爲斗室門方半掩中有女郎淡粧素服方跽向神壇而爲默禱燈光瑩然燭其素面髮與眸子皆作深墨之色爲北方美人中最難得者方以兩手合什直有無限誠意藉此雙目之光上達於天帝雅谷不禁却不方寸突突心知此人即爲瓊仙然又不欲驚之遂立於門外側耳而聽則女郎之禱寳爲其老父也故所誦爲上帝救世之詩其音低而清越如微風振簫渺然以遠使人聽之似嘴身亦在神壇之側親受上帝之撫摩也旣而幽音忽變則已非前歌聽之乃閨中之曲祝其遠行人之早歸者夫瓊仙之爲誰祝聲低固不能聞而雅谷此心翼翼竟不自持久之頌禱始畢則聞蠻鞾蹀　小門已啓一縞衣之人持燭欵步而出雅谷至此轉不敢前亟却立避之顧巳爲瓊仙所見陡然一驚發爲顫呼之聲　谷乃不能隱立前扶之然瓊仙手中之燭已墮一室陡暗獨有月光朗然照二人駢影於地瓊仙初猶不辨爲誰呼曰誰哉雅谷低應曰郡主勿駭雅谷歸矣瓊仙曰果雅谷耶言次仰視適有月光穿窗而入照見瓊仙之面驚喜參半唇朱展笑而眉黛猶顰顫聲曰果雅谷也雅谷曰然不圖於此乃見郡主瓊仙微嗔曰雅谷汝勿以如此稱我我今非昔比矣雅谷曰否我心心如前日也雖然汝近狀佳乎吾固知今日之來必出汝之意料瓊仙徐徐出自雅谷懷中以纎指理其已棼之鬢復拾墮燭顧不再燃但以置諸窗楹之上蓋於月下而會其久别之情人固勝於燭光多矣然瓊仙此時雖驚喜出於不意而矜嚴之態尙無改其平時徐徐迥盼以向雅谷然後言曰貴爵此來誠非吾料雅谷曰然吾來蓋有事見尊甫也瓊仙曰然則苟無公事遣汝汝固久已忘此孤堡矣雅谷不答以目注地上月影心覺瓊仙此語實含無限委曲然又無能自辨則但展頰而爲微笑瓊仙又曰汝至冬星幾何時矣以吾度之必甚久雅谷此時與瓊仙對立口脂馨氣時時嘘拂其面喜聆其柔軟之聲乃不忍遽爾爲答瓊仙則以爲雅谷固至冬星久矣乃歎曰嗟乎乎貴爵固忘我父女矣而我乃尙爲之禱·· 
··禱字未出色已酡紅則自掩口俯首不能自仰（未完） 
 
 

Page 15

 
 
   
 
 

Page 16

 
 
   
 
