# 1885 - 110 - 4904322

 

Page 1

 
 
[常熟嘉定分售書籍申報告白] [  申報舘主人謹啓]  
　　啓者本舘刻在常熟城内慧日寺南首開設申昌分鋪專售申報及申報舘點石齋二處鉛板石印書籍等類嘉定則託西門外吳合泰號經理諸君子如欲閱報購書請移玉惠臨該二處可也此佈 
[三十六號畵報出售] [  申報舘主人謹啓]  
　　輕年二月間内廷挑選宫女以備上用曾於去臘見諸日報茲倩名手撫繪是圖以供衆覽其畵譜兩圖一爲沙君山春所繪一爲管君　安所繒筆　本倩宜古宜今列入此次三十六號畵報之首准於初六日出售畵報仍然九圖後附淞隠漫錄圖說一則閱者鑒之此布 
[請繳第二批古今圖書集成股銀] [  申報舘點石齋主人啓]  
　　本齋於前年　倡議紏聚一千五百股仿印古今圖書集成每股規銀一百五十兩分三次繳足此議早邀公鑒嗣卽賺地造屋從外洋置辦機器復延名手澆鑄字模然後開印至今計已印成數百本雖未裝訂而書之式樣字之精湛極爲雅觀諸君儘可先來披覽惟開印之初機器人工均覺生澀故每日出書無多兹則鉛字業經鑄齊人手亦日臻嫺熟此後按日計工每日約可排原書從四本而漸至六本八本完工可期迅速所以各股友第二批股銀計每股五十兩務　早日交下以便購備紙張及一切工料其銀希仍交申報舘照收并開明第一次股單號頭及股友姓名當卽掣回收據統限於三月廿九日以前一律交清切勿遲延悮工是所禱盼再此書初議共印一千五百部嗣以各股友喜用大字但字旣放大則紙張亦費本數加多本齋益形虧耗故擬多印數百部藉資貼補旋見巿面欠隹且此　亦身本重大遂仍印一千五百部以符原議合併附聞 
言和篇 
中法肇釁後於今巳三年矣近始經總稅務司赫德君偕其副金登幹君多方排解不憚口舌之煩法人始低首下心不復驛騷海面皇太后皇上亦深憫千百萬蒼生肝腦塗地遂明降諭旨以休兵息事爲心旣准其仍照津約辦理復簡派錫鄧二星使與法使巴特納重議洋細各條刻雖議尙未成然易兵車爲冠裳固己可操左劵有客聞之欣欣然走相告曰今而後海宇庶復覩承平驚濤駭浪之中無復血飛肉薄我輩安居樂業長　子孫無異桃花源中世界弗再聞風聲鶴唳驚避不遑而凡貿易塲中牽車服賈者從前一聞法人狂暴咸有戒心不特碩腹鉅賈斷不敢以千百萬金貲冒險而求不可必之利卽一廛願受小小經營者亦皆顧後思前多方收縮目聞和之一字而凡百商賈皆可安心轉運貨物流通巿面之衰旺至此而得一絶大轉機然則頼聖主之威靈而得以重申和約豈非吾民如天之福哉主人曰噫子觀曰前之勢而謂幸有此和然我則尙忍言和哉中國自髮匪平定以來亦越二十餘年矣中間興水師造戰艦籌邉防設營壘延西士以訓練甲兵開機局以鼓鑄砲彈歴幾許時日費幾許金貲用幾許心思材力而後陸隊水隊得以革除陋習蔚爲大觀自經法人肇禍而一壞於淡水再壞於甬江三壞於鎭南闗外燬我兵艦轟我炮臺傷夷找兵弁士卒其最大者莫甚於馬江一役兵輪十餘號幾於靡有子遺堂堂船政局亦被付之一炬士卒傷亡不可以數計數十年精華幾至一掃而盡迄今事隔八九月而民間每一道及無論販失牧豎童穉婦人莫不爲之髮指眥裂平居飯餘無事每撫膺浩歎曰安得王師告捷海面肅清斬單于頭献之闕下舉鯨夻虎噬之輩悉數戮之以築京觀庶幾一酒此讐耳民情之向背如此而輙因局外一言驟然重修舊好胥億萬姓同仇敵愾滅此朝食之心盡付之九霄雲外如是以言和有不衋然心傷恧然氣沮者乎客曰是不然諺有之曰前車之覆後車之鑒也前事之敗後事之師也力不較則不足以見優劣貨不辨則不足以别低昻中國自倣效西法以來一切兵制自以爲空前絶後莫與比倫雄長中華莫敢或侮於是在朝漸成泄沓之風在野漸啓驕奢之習日復一日獘竇叢生自此次與法人遇而後舟艦之堅厚者比以法之舟艦而見其脆薄矣槍砲之靈捷者比以法之槍砲而見其拙笨矣炮臺營壘之鞏固得勢者比以法之炮臺營壘而見其疎懈無濟矣是豈惜費用限時日絀智能致成此無用之物哉誠以中國之弊在於不能實事求是官府祗奉行故事以求不悮考成委員胥吏更從中漁利藉滿腰纒　舟艦軍械之購冄外洋者價值視上等者過之而尙不能得中等之貨無怪甘臨陣輙壞無所用之自此以後朝廷深悉其中獘病竭力整頓不使仍　前愆勵精圖治精益求精實事實心洗積習行見不數十年而翻然　觀得以爭雄於五洲各大國則雖非法人教之整頓實由法人激之整頓尙何仇視法人不肯遽言和議乎且更有一說焉歐羅巴各國孰不以中國爲砧上之肉釜中之魚以爲予取予求不費吹毛之力此次法人開釁後堅持至如許之久始得修好棄仇中國雖受虧不少然法人亦已筋疲力盡幾於一蹶難興各國聞之皆知中朝之大有人在不似道光季年之漫無把握一經交仗卽至轍亂旗靡從此盟約愈堅不敢稱　東向則此次與法言和實不啻堅各國之和也尙何不可欣然而喜哉主人躍然而興首爲之肯曰君言固大有見地予愧井蛙之見多矣遂泚筆而著爲篇 
[本館接奉電音]  
　　昨日午後本舘工京訪事人飛電傳來本月初十日上諭一道敬謹譯登○三月初十日奉上諭江西廣饒九南道員缺着李希蓮補授欽此 
[湖州考信]  
　　聞浙江學憲劉叔濤宗師定於本月廿六日取齊湖郡俟試畢後卽當按臨嘉郡也 
[甬事雜錄]  
　　鎭海水陸各營日内不分晝夜慎密籌防各統領督飭各軍每日操練二次以防技藝生踈聞法兵亦日在船上演放洋鎗且徹夜梭巡海面云○法人攻犯鎭海後甬上各行號店舖咸有戒心今聞和讒有成生意遂漸形熱鬧不若前此之門隹可羅矣○甯郡守城各弁兵平日往往得錢舞弊　閉非時去臘經前任宗太守會同松叅戎詳奉大憲嚴禁重申示諭一出軍民罔不恪遵近又日久玩生暗滋弊竇前夜三更後有四人歸自江東某妓家行至靈橋門重城巳閉四人手持程邑尊名片呼令啓鑰守者騐其片旣無月日又不書明事由遂卽擲還　啓四人大罵而去繞至東渡門而入復至靈橋門恣意吵鬧兵勇旣被其兇毆委弁又大遭其辱詈弁不能堪隨于次日面禀提中府鄧 
 
 

Page 2

 
 
叅戎親至縣署力求詳辦程邑尊將情轉禀府憲陳太守太守大怒飭將各城門鎖鑰改交城守營收管諭令嗣後雖有地方官印片概不准開嘻我不知該四人者有何可恃而竟如此横行不法乎隠其名而不書者一以存忠厚一以兾其改過也○醋務橋某甲向與叚塘某乙有隙甲本富豪人畏其勢莫敢誰何乙亦恃其勢力武斷一鄉人皆呼爲叚塘王日前叚塘正在賽會甲有子姪四人乘馬往觀故意將馬繫乙之墻外村童縱其繮馬遂向人叢中亂躍馬夫恐肇事端急牽歸仍繫原處乙　知謂　何人斯敢以馬犯我家尺寸呼工人牽之去又命縳馬夫至家一面召地保至將控之官幸里人某丙出爲理處先將馬夫釋放再　乙肆筵演劇以息其氣事始得寢 
[禾中近事]  
　　同春裕京貨帽莊生意素稱繁盛忽於前日閉歇衆人咸以爲異○嘉興縣王明府前日批差押解盜犯五名赴省○王明府擇于本月十三日　别闔邑生童無譁戰士銜枚勇下筆春蠶食葉聲風簷寸晷中可以各辰所長矣○日前有燒香船一艘行至東門外菜花涇地方忽然擱淺船中　客共有三十六人雖受虚驚未占滅頂善男子善女人益喃喃宣佛號不止 
[鳳城瑣]  
　　開近日有某大臣密叅額相國勒和布閻協揆敬銘多欵皇太后披覽之餘深滋不悅遂將原奏留中不發足見聖慮周詳不致傷樞臣體統也○善厚帥函咨神機營謂現在法欲行成朝廷己允議和所有通州一帶駐紥旂緑官兵曁吉林黑龍江祭哈爾馬隊以及各省調到之兵勇自應分期分起資遣　田請卽指示機　　便遵行云○散秩大臣奉恩輔國公載燦于本月初二日戍刻謝世查輔國公在世辦事持平秉性樸厚偶抱時疫猝爾仙遊軍民聞之無不同聲惋惜○本月初三日天未破曉神機營八漢自來火砲隊十處馬隊左右翼驍騎馬隊八驍擡鎗隊齊赴德勝門外教塲合操○傳聞慶郡王等函請駐京各國欽使於本月初三日午後臨署商辦事機○鄂撫龎省三中丞際雲奏請將該省新隄江漢宜昌等闗稅釐項下按年報部經費裁汰浮靡涓滴歸公約計每年司省銀三萬兩有奇皇太后覽奏之餘深爲嘉納卽傳旨户部令飛咨各省督撫一體遵照湖北新章酌减裁辦云○左侯相奏請酌加洋藥厘金大旨謂賦重則價騰價騰則吸食者少是爲不禁而禁之法刻經户部核議未知能否准行也○前報登宣武門外兵馬街薙髮鋪移屍一案後經五城會騐該屍遍體並無傷痕且無服毒形跡旋以水蒸屍身用銀針探甘臟腑始悉係自服鉛粉而亡刻案已送部想日内卽可定讞矣○二月杪有人至前門内中御河橋迤南井中汲水忽汲得套褲鞋襪諸物急呼人打撈則赫然一男屍也隨卽據情報官二十九日經東城司指揮往騐仵作騐得係内監之屍應歸内務府慎刑司仵婆相騐當卽禀請指揮轉報慎刑司次日由司來騐見該屍並無傷痕委係投井覓死且無屍親來認遂卽棺殮掩理○二月杪前門外西城根大興騾店後護城中突有一女屍身無十縷浸入河中成云屍帶血漬然亦未得其詳同日前門外迤東長巷頭條胡同寳盛合西棧内五盛館飯舖夥某甲亦呑烟自斃後未知如何了結○　犢山少司農住宅在禁城東華門外弓絃胡同司農爲故盛京將軍崇樸山之少君鐘鼎世家屋宇華美上月下旬司農家有壽事稱觴旣畢開演灤州影戲以盡餘　至夜豪興方濃忽聞屋脊上鼻息聲司農命羣僕梯而覘之則一梁上君子鼾聲如雷擒而縳之照以燭則面上刺有字痕急通報地面官廳由廳弁縶之而去諸客爲其敗興遂停劇撤筵而散○二月二十七日午後京師玻璃廠桶子胡同利山衡油漆作熬前桐　偶爾失慎霎時聞延及比鄰王姓家後房簷際經多人以土填鍋内火始得熄是日王有喜慶事親友畢集忽受虚　咸謂出諸意外云 
[蘇臺碎錄]  
　　有某營飭炮船護送其文案某君之靈柩眷屬過蘇停泊閶門據稱被竊並不報縣輒傅閶二圖地保楊慎安之夥捆吊鞭責閱兩日夜之久巡員懇爲釋放不允後由該保禀明任明府立回上憲以令箭往提始飭勇了兩名將保夥解縣騐得傷痕徧體並有紥吊繩痕當傳勇丁上堂訊其旣係被竊何不開單報緝逕將地保私刑吊打該勇尙敢恃蠻不跪出言狂悖任明府大發雷霆命將該勇重責三百板本擬帶之上轅適撫標中閫遣弁來討因交該弁帶去○臬憲考取代書酌定紙筆費每張四百文如敢多索分文一經覺察定予革辦日前放告之期計呈詞九張原告均發縣管押謂爾等旣喜打官司不得遽請取保逍遥自在也内有一詞係控　欠欵爲　不過數千文臬憲閱竟命先掌頰一百以儆健訟原告再四求免因將　呈擲澴似此不費其財不任逞刁寛猛互用庶訟棍不敢播弄矣○元和縣境下津橋相近荒地有無名男屍身有傷痕年約三十餘歳赤條條一絲不挂經地保報縣旋由程序東明府親帶刑仵詣騐委係刃傷致死惟並無屍親出認亦無人識死者何處人只得飭殮發壇一面飭緝凶手此等無頭命案差保受累不淺也 
[籌辦礦務]  
　　徐州利國驛冋產　鐵聞宋時曾經開採惟前代不重礦務一切悉聽民間自行辦理當時又無開礦機器僅資人力是以旋辦旋止前年江寗　煦齋太守聘請礦師同往察看騐得礦苗甚旺煤力亦在上等於是禀由南北洋大臣奏明在案鳩合股份購辦機器設局開採兩年以來頗著成效惟集資僅十萬兩有奇除購器用外餘本無多而煤斤銷路又滯故起出之煤依然積而未售存本不能流通雖有隹鐵無力鼓鑄現聞左季高侯相代爲陳奏以該處礦務辦理以來業已有效可睹若因經費支絀半途中止棄貨於地未免可惜請飭江寗潘司酌提閒欵派員會同胡太守經理俟有餘利先將官項攤還仍由原局妥爲籌辦論者謂現在中國茶業早已疲敝而製造鎗炮煤鐵均湏購自外　各處礦務又皆有名無實侯相此舉可謂急　當務矣 
[還我使君]  
　　署理邳州丁潤之明府前　清河政聲卓著嗣因三牌樓一案調省候訊土民情殷借宼上禀乞留無如限於成例未能俯如所請迨前案旣詰明府照常留省候補初委署理蕭縣去年又復調任邳州上遊倚之如左右手現在正任清河縣王明府升補邳州業經部中覆准飭赴新任所遺清河一缺卽以丁潤之明府調署憲恩高厚還我使君想清河人士竹馬歡　自必喜形於色也 
[石城記事]  
　　每逢鄉試之年學憲例於季夏按臨以便試畢後錄取遺才日前首府孫海岑太守出示曉諭定於三月十六日取齊十八日開辦府考想諸文童木雞養到定當摩厲以須錦標快奪也○本月初五日江寗縣署左首壯班房内午炊遺火頃刻延燒烈焰騰空冐穿屋頂桂實之邑尊急督率通班人役　力灌澆得　撲滅僅焚去班房一間不致成燎原之勢然署中人　受驚不淺矣○會哨總局設在内橋左首爲南北適中之地定例冬間十月初一日開局全明春三月初一日停止去年法人搆兵省中出示募勇湘皖健兒紛紛南下其有未入選者流落他鄉未免化爲鼠竊章韞卿觀察遂改於七月初一日將局務提前舉行並於各　分局添派佐雜一員輪流悛緝自秋徂冬地方安靖現天氣日漸融和法事亦已大定故遵例於本月初一日撤局是日清晨各官齊集府城隍潮兩　縣並肆筵設席以盡地主之情衆各歡飲而散○江安十府漕糧每年遵例由運河飛挽北行現在春水已生各　均次第開行以便放閘北渡儲憲張屺堂觀　遂於本月初二日起卽省中自首府以下均至　西門外接官廳恭送　轅吏亦排班送至河干想天庚正供百靈效順帆檣所指定能波浪不驚也　江北人某甲流落　陵日與羣不逞伍　酒打絳惡跡昭著前日偕同黨四人行至東花園僻境見一賣糕者貿貿然　遂　擁上前爭相飽啖啖畢不名一錢各鳥獸散賣餻者情急將甲追獲扭送保甲分局局員聞而大怒　卽升堂責中三百板並令供出同黨以便按石訪拿驅逐出境免致爲患地方如此認眞辦理眞可謂保艾閭閻除惡務盡者矣○上元縣治之南有土橋鎭焉半郭半村茅屋三兩酒旂摇曳如入畫中前數日忽　刼案一起並當塲拒傷事主事 
 
 

Page 3

 
 
後報縣經陸春江明府簽差跴緝現巳拿獲正犯三名想庭訊之餘不難水落石出也 
[副戎被刼]  
　　統帝奉軍左營　張副戎向隸毅軍統領宋軍門部下後爲奉天慶軍憲所賞委令統帶奉軍副戎遂棲其眷屬於五臺子南已則仍居營次一夜三更後夫　正在黑甜鄉忽聞撾門聲甚急詢以爾何人斯則門外數十人齊聲問大人在家否未及答巳桀石碎門而入明火執仗跳舞拍張視之皆毅軍中散勇也隨將家中所有搜刮一空一哄而散及副戎聞警趕回盗已遠去急飭弁勇四出訪拿然鴻飛　冥早已不知蹤跡矣該盜之胆亦大矣哉 
[協戎勤奮]  
　　内洋水師海門營王協戎清和前在上海叅將任内實心任事訓練精詳帳下𧴀貅　成勁旅自升任後　以治上海者冶海門圖治勵精頗爲上游器重是處内洋南北東西袤延數百里少泓雜出未免爲盜賊所濳蹤協戎督帶巡船周歴偵察無借塞者無論昕宵至中法背盟海防孔亟以來防範益形勤奮並查得　河口外逼近吳淞中海逹江最稱要隘遂遴派哨弁高葆廷就該口建築砲臺一座高八尺餘安設大砲四尊工築之時協戎親爲指授各勇遂皆實力從事未敢疏虞前日工竣飭將大砲試放臺土並木鬆裂其彈亦頗有凖頭云 
[並無空名]  
　　前日防營某統領以某管帶操防不力勇丁多係空名擬卽將其撤委管帶不服謂其悮聽　言面請查點旋輕營務處點得各勇名寳相符並無短少隨飭加意操防勿再鬆懈一面據情告知統領請勿撤去差使 
[蕊珠書院課題]  
　　海防分府劉司馬月課蕊珠書院題言忠信三句賦得水流心不競得心字 
[賽馬屆期]  
　　今日係西商春季跑馬之第一日江海闗於此三日内皆於九點鐘開闗至十二點鐘封闗 
[滬北雜聞]  
　　前日英兵船上有兵數十名各執洋鎗赴虹口穿虹浜操演聲若連珠觀　頗衆○裏虹口胡家木橋鄉人某甲冋爲銅近積有餘貲在河畔建造房屋因地基狹窄見河面尙闊乃雇工填築約計佔出一丈有餘鄰人以此河係船隻往來要道豈容　塞譏欲控之於官云○鐵路天后宫演戲酬神節經列報兹悉十七日復有天仙茶園戲班演唱乃洋貨衆商所雇者也○昨早有兩西人乘坐轎式馬車馳過虹口白渡橋馬忽跳躍兩西人見馬夫不能控勒急從車中逸出馬夫亦下車避之有東洋車夫被馬碰傷倒地馬遂帶軍奔八河内少頃馬夫牽馬以冋馬則猶是也而車已損壞矣 
[竊案疉見]  
　　近聞城内二十舗地方竊案繁多一月之間居民之被竊者已有十七起其間報案者少而未報者多有巡防之責者尙其加之意哉 
[拆悄宜究]  
　　某中出小東門乘東洋車往北路經金利源棧房後面驀來一人搶其縀帽甲急下車追及則兩手空空早已遞與同黨矣其人非但不承反誣稱平空　拉與之爭執正在喧鬧之時又來一人從旁佯勸且謂此間非講話之處何弗坐定一談遂邀甲至堃美烟館開燈講　其時旁人愈聚　多擠滿一室七張八嘴皆言甲悮拉好人實有不呈甲無從剖白進退兩　適有包探夥到來爲之鳴捕獲到兩人　搶隕傳遞之人早已遠颺無迹甲檢身畔所帶鷹洋十二元不知何時生翅飛去當將獲到之人送歸捕房管押以待解案嚴究云 
[高臥被拘]  
　　前晚夜已過半彩視街復昌抑舖夥正在化　游黑甜鄉忽聞舖上𥒐然一聲空中落下屋瓦一片知係梁上君子所爲當卽聲喚衆夥適包探夥巡緝過此聞聲而入帮同查看見雖有　蹤並未入室遂亦無心置之昨晨探夥將情訴知嚴孫兩包探兩包探謂復昌西間壁係公和質舖雖已停歇尙有未滿聽贖貨堆滿屋中其屋高大異常恐有竊賊藏身屋脊隨卽帶同探夥至該質鋪說明緣由躡登　臺察看果有一人將衣包作枕睡在屋面鼾息如雷當　捉獲檢得包内有綢縐衣服八件盖卽竊自公　者遂將人贜押送捕　詰訊之餘該竊供稱向爲泥水匠名阿發去年小東門外祥泰質舖之衣亦伊所竊質在浦東南滙縣界新場鎭包探以老北門外源順押店亦曾報失研詰不承捕頭着押候解案究辦 
[船案縣批]  
　　流雲小火輪船失事後經船失事後經船主奚甫英等禀訴道轅等事早經列入報中前日草邑尊奉道憲飭傳奚等到案候訊詎奚等已赴甯波當由船夥十紀園投縣具呈旋奉邑尊批示曰爾之東人奚甫英與周德明合置流　小火輪船於二月十二日在浦江失事奚甫英等身爲船東事前　不知避讓致被老太古洋行藍烟囱輪船撞壞事後不知撈救幾同就手旁觀誠如道憲批示居心行事荒謬已極且爾東奚甫英旣與周德明同赴道轅具呈奉批傳訊理當在案候質乃又輙赴甯波尤爲胆玩應將爾先爲看管並押令爾卽速信知爾東奚甫英務於五日後趕到以憑確訊詳覆如稍延悮干咎切切 
[研訊犯妻]  
　　全盛等信船被刼一案訊供各情前已疉登于報前日午後草邑尊飭將在押之顧耀修及從犯顧福堂之妻顧趙氏提案研訊先據耀修供稱向在本城挑垃圾日得錢五六十文福堂所爲小的並未知悉邑尊隨回顧趙氏謂爾夫現在究住何處答稱不知又問是晚爾夫歸家爾曾否見其將洋藏放答稱我夫于去臘二十三日晚歸家小婦人見其手携小包一個詢以何物稱係石頭至以後藏放何處　不知情邑尊謂爾旣本知何以本縣捕役前來起贜卽知贜銀埋在灶畔答稱實係耀修所言邑尊命提耀修上堂復加研詰依舊矢口不移邑尊遂飭將顧趙氏暫行交保耀修還押再候覆訊核辦 
[車夫可惡]  
　　前日午後有年約五旬之老婦雇坐東洋車從英租界大馬路向西疾馳婦已不勝驚惶及至北坭城橋車夫突然而止將車擋一擲致婦跌扑於地車夫拖車遠遁婦則昏暈在地良久始蘇路人見而憫之問欲何往婦言欲往新閘鎭親戚家并告車夫兇很狀其人爲之指點路徑且歎車夫之可惡也 
[車夫肇事]  
　　前日傍晚有營勇某甲行至新街口城河浜偶被東洋車所撞扯破衣裳甲怒將車拉住斥其漫不經心車夫不服反顔相爭甲遂將人車一併拉過吊橋行至月城守城兵弁見之詰得情由令甲赴城内穿心街巡防北局申訴緣由局員金明府謂城中素無車輛旣稱在租界肇事例應解送公堂隨卽飭勇備片將原被一併押交大自鳴鐘捕房收管 
聞花桂福校書已　所歸感舊書懷不能無詩爲賦惆悵詞四章錄寄味韾室主藏鋒逸史西河石橋生三十六江外史同政并呈高昌寒 
[食生大吟壇正刊]  
　　消息遥聞一惘然舊游棖觸易情牽好花照眼都成幻绮夢回頭又隔年再到劉郎應有恨遲來杜牧悵無緣自憐五載春申客買得相思費幾錢尋春今已悮蹉跎無計留春可奈何紅袖别來歡意少青衫赢得涙痕多枕函密約空牢記羅綺餘香向未過惆悵錦屏人去後那堪重按舊時歌疎狂猶記昔年游入手明珠惜未收慣捲　簾看綰鳳閒凭繡檻話牽牛徵歌子夜彈銀甲選勝申園啜玉甌今日前情渾似夢鬢絲禪榻欲　秋泥　因緣印雪鴻故園歸去劇怱怱湘毫寫怨哀詞客錦瑟調絃昌惱公楊柳只今含慘緑桃花依舊綻新紅天涯多少傷春恨都付楞嚴一卷中[  嶺南珠海釣徒脫稿於羊城睫巢小隠西軒]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
［G>　　新排三借廬贅譚初卷 
　　是書係梁溪瘦請詞人所著談狐說鬼炫異驚奇於詩論詞等法尤覺精切實詩話而兼誌怪之作計十六本本齋用新刻棗木活字先爲排印一本足洋一角四分除本齋幷各書幼出售外埠託二馬路全盛信局代銷上海潮陽樓後寶善里內管可壽齋書局啓 
　　參茸坤順丸 
　　易曰乾健也坤順也乾健而坤順化育之功效在是矣本堂秘有良方旣製成乾健丸能使男子以益髓固精今又製坤順丸幷令婦人調經受孕經云男子以固精爲本婦人以調經爲藥二者相需爲用奚難一索而成世之乏嗣者問津及此又何慮乎種子之無良方也大凡婦人不孕之故皆因月信不調赤白帶下子宮寒冷憂思怒鬱所致其人必面黃體瘦四肢無力夢寐不寗懓悶吞酸咳嗽潮熱服此丸則功效如神未孕之前卽調經種子旣孕則保產安胎產安則扶元固本倘欲求其神速加之男服乾健男女交濟陰陽合德則一索可占夢熊之祥而老年更得蚱珠之慶矣小丸每兩錢三百文大丸每盒四個洋一元〇一分寄九江廣泰源洋貨店〇一分江西省城磨子巷羅春台〇一分安慶小南門內羅春台照相店發兌 
　　棋盤街北首廣東梁愷悌啓 
　　參茸扶陽乙健丸 
　　嘗謂旧道無兒人身恨事推原其故亦人謀之不臧也本堂藏有參茸乾健丸一方承遠祖之秘授得盧編之眞傳其性補而不燥溫而不熱能補坎離未足之氣能助天地再造之功換骨即是此丹催丁莫如此藥俱用王道補養之功幷非行覇宣淫之術也大凡男子先天不足戕伐太過以致腎氣虧損夢遺溺數陽事不舉或舉而不堅未交即洩與及年久白濁頭暈眼花耳鳴目暗自汪盜汗精神短少作事健忘腰膝疼痛步履無力等症悉皆取效如神倘有關睢久賦而乏嗣興嗟者將此丸常服則枯楊可親生稊之象幽蘭定古入夢之祥矣外有參茸坤順丸專備婦科所用兩者分服則男精固而女經調取效爲更速也早晚每服三錢淡鹽湯送下無容戒口小丸每兩錢三百文大丸每盒四個洋一元○一分寄九江廣泰源洋貨店○一分江西省城磨子菴羅春台○一分安慶小南六內羅春台照相店發兌　棋盤街廣東梁愷悌啓 
　　上海同文書局石印各種書帖發兌價目 
　　本局招印圖書集成廿四史兩書已印就廿四史內陳書史記前後漢書而圖書集成已印就目錄所有取書換單等由迭次登報謹附股諸君均經鑒及但兩書部數仍未滿額如合意者請早前來定印可也現在續印三國志及藝術典不日亦可次第告成此佈 
　　碧血錄分裝五本每部洋一元　蕭選韻系二本布匣計洋一元 
　　爾雅圖分裝二本每部洋六角　新編峴傭說詩一本價洋三角 
　　毛詩稽古編八本木夾洋二元　聖廟典蹟圖考四木布匣一元 
　　加批四書味根錄四本洋二元　孫鳳居篆書百體千字文三角 
　　宋版磨人合集八本一元四角　凌姻閣功臣圖像一本洋三角 
　　殿本篆文六經四書十本二元　陸操新義二本布匣價洋一元 
　　殿本康熙字典六本夾版三元　莤窻小品畫譜兩本布匣兩元 
　　佩文書畫譜十六本兩匣七元　快雪堂法帖五本布匣洋二元 
　　說文解字雙聲疊韻譜二角半　舊拓皇甫君碑綾面計洋一元 
　　宋本切韵指堂圖一本洋三角　趙文敏墨蹟洋八角未裱五角 
　　通鑑輯覽放大二十本洋七元　劉文淸墨蹟洋八角未裱五角 
　　合肥李光祿愚荃詩集洋三角　成親王墨蹟洋八角未裱五角 
　　廿四史內陳書六本布匣二元　何太史墨蹟洋五角未裱三角 
　　史記二十六本四匣計洋十元　鐵將軍墨蹟洋四角未裱三角 
　　前漢書世二本四匣洋十二元　管夫人小楷金剛經墨蹟五角 
　　圖書集成目錄念本兩匣十元　戴文節臨顏魯公墨蹟洋二角 
　　殿本子史精華八本木夾四元　馮展雲中丞摺楷千字文六角 
　　蜀本孔子家語五本布匣一元　張文敏臨九成宮二角裱三角 
　　聶本三禮圖二本布匣洋一元　玉夢樓墨蹟洋四角未裱三角 
　　鍾刻韵史讀本一本計港三角　汪巢林墨蹟洋三角未裱二角 
　　詩句題解彙編四本二元六角　官靜夫墨蹟洋六角未裱四角 
　　漢書蒙拾分裝兩本價洋四角　易筋經圖附八叚錦圖洋一角 
　　洗寃寶鑑裝一本洋一角五分　文章潤色裝訂一本計洋四角 
　　文選課虛裝訂一本計洋三角　典林瑯環四本綾匣一元六角 
　　大悲神呪綾匣每部計洋一元　試帖玉芙蓉四本每部洋三元 
　　花甲閒談四本每部計洋八角　幽深雪鴻圖每部計價洋一元 
　　援漢書廿八本四匣價洋十元　九歌圖每冊洋五角未裱三角 
　　何太史楹聯洋五角未裱二角　錢十蘭篆聯洋五角未裱二角 
　　玉堂楷則每冊七角未裱四角　樂毅論每冊洋二角未裱一角 
　　四書典林四本綾匣一元六角　四書題鏡四本每部一元二角 
　　五經類典囊括六本一元六角　四庫全書簡明目錄四本一元 
　　制藝精華二本每部價洋五角　俞蔭甫太史註金剛經洋四角 
　　袁翔甫輯談瀛錄二本洋三角　張子羽繪水滸圖每部洋三角 
　　蘭閨淸玩圖說每部價洋一角　董文恪畫冊裱五角未裱三角 
　　本局設在上海虹口西華路開張各種書籍在英大馬路畊餘樓書局銷售其外埠寄售處一在京都前門外蝎子廟路北慶隆店一在四川成都皇華舘天福棧內一在重慶府城魚市口廣泰棧內均由張肇庭翁經手一在廣東省城廣百味齋其餘各省皆由畊餘樓分局發售 
　　同文書局啓 
　　大彩疉中 
　　英三月份三彩由本行售出早經聲明今英四月三彩第二萬七千三百五十號全張又經本行售與杭城廣發號分售公盛木行內陳顯卿兄半張並分條各得主共得洋五千元均經送洋兌收矣連月經售返彩特此聲明誌喜 
　　呂商同得利啓 
　　刻八代文稡啓 
　　本局聘請簡幕州孝廉陳元　廣文搜正史及群書彙成此編區流別爲總目次時代爲子目最爲耽元之便且八代論議禮樂天文律歴及諸典章之文概已收　不惟詞翰華苑亦考訂之津逮矣現已開雕書成發寄各省出售四川富順書局 
　　PUSTAU&CO 
　　啓者本行向在四馬路老巡捕房之側開張今遷至五馬路二洋涇橋爲改換外國牌子名曰布士兜公司行在香港開設有年專辨各種花色棉線羽緞布疋顏料雜貨運銷中國各處碼頭久已馳名謹將改換外國牌子字樣以供眾覽如　各寶號欲購或定辨者請至本帳房面議可也 
　　二洋徑橋福隆洋行告白 
　　靠河召租 
　　啓者老閘北唐家衖河邊有地一畝餘上有平房三間欲租堆貨水口極便租者請至帳房面議格外公道高易公館啓 
　　東洋芙蓉粉桃花散 
　　此粉以東洋極品名香製成能容顏秀嫩而香美異常時搽能治班刺與別售不同每瓶二百玄〇洮花故治面上酒漬粉刺油光黑氣等症以藥如法擦之日後定見奇效每瓶八十四在上洋打狗橋塊恆泰布號寶善街順泰義鞋店出售 
　　日本吟香室 
　　上洋董天頤堂秘製龞魚膠○此膠耑治男婦老　足腫之最靈　也近年以來多有患脚腫者或因病後營血未納或三陰瘧久不癒或發似流火或無名腫痛皆由氣血失和往往歸於兩足雖常劑丹藥多難療功本堂得秘宣精方用全龞製修成膠是腳腫者屢試屢騐每服三四錢用陳酒化下重則多服數兩無不奇效如神每兩寔洋二角五分本堂在北市大橋下西首廣東街 
　　諸葛武侯奇書六種 
　　一兵書二政事三尺牘四用人五制器六遺事武侯全身之本事悉載於是書價三角〇西湖紀遊一角四馬路文海堂城內寶順堂啓 
　　新開義大參號 
　　本號自運高麗人參毛角鹿茸東西洋參燕窩等貨如蒙賜顧請至鹹本街北首朝東門面石庫門內倘遠處批發格外克己以昭信實此佈 
　　英五月份發財票　呂商大得利 
　　本行向在香港自運呂宋票發售遐邇馳名現特分設上海棋盤街北照市分裁均可凡蒙四海售商惠顧請認明牌號將見得利定可源源而來大獲裨益云 
　　本行謹啓 
　　頭彩四萬元　泳記 
　　英五月票章程仍照四月份全張半張條頭價亦照舊本行收兌紅票此衆加申來信指明四馬路三點老泳記 
　　英五月呂宋票　廣豐行 
　　全張六元分售亦可遠客函購祈騐明信封有洋房圖記不悞○四馬路老廣豐棋盤街新廣豐仝啓 
　　上海電氣公司告白 
　　本公司中局開在虹口乍浦路四十一號門牌現可出售百刺思電氣機器大小各種電器燈幷可定包城鄉碼頭各處裝設電燈無論大小房屋亦均可來定如有欲知一切情形請向本公司經理人文德面議可也 
　　新開源豐銅錫號 
　　本號在上海大東門外直街中市坐南朝北自辦鉛銅點錫十番晌器盆爐嫁粧一應俱全倘蒙光顧格外克己先行交易擇吉開張此佈 
　　上海大馬路老德記 
　　起首藥房 
　　本藥房於道光二十二年上海通商之初首先開創所有出售各藥皆係極貴料品格物製鍊無論內外病症按病給藥靡不見功復承中西　仕商嘉許信任温語葆揚誠恐遠地賜　顧未得週詳僅摘試騐靈藥循序刊報開於後其餘無數藥味不能盡載於茲倘如遠處可托局携帶决勿遺悞欲杜假冒認本行招牌庶乎近焉 
　　計開　退油漬藥水　無瑕白玉露　薄荷淸凉油　瑪精香糖漿 
　　玫塊胭脂水　秘製止痛水　脫拉煞更露　諸瘡拔毒膏　神效益兒餅 
　　止咳嗽藥水　光面淸白水　克賴匙藥露　治疔瘡藥膏　咆哮養金花 
　　寗神安眠水　白玫瑰香水　開蜜果藥露　淸香固齒膏　傷風氣鼻姻 
　　車舟發暈水　最高花露水　上魚肝油　霽威香糖漿　頂好香藥皂 
　　發四日藥水　止　痛藥水　玫瑰妙香油　瑪精香糖漿　四美令所四 
　　治吐血藥　水治白瀉藥水　上上擅香油　小兒淸毒漿 
　　孟河名醫 
　　卽費伯雄夫子之高弟丁松溪先生於去冬回里在本月初抵申仍庽棋盤街利大呂宋票行內候診 
　　劉昌惠蔣盛仝啓 
 

Page 8

 
 
［G>　　呂宋票出售　同春榮 
　　英五月份票全張六元半張三元分條七角各處函購原局寄奉上洋四馬路 
　　杭州大井巷德記 
　　本號開設有年蒙客賜顧交易照常外埠信購原班寄奉不悞並有外國各種藥水戒烟藥　代售貢虧藥水 
　　萬利票行發財票　一本萬利 
　　本行自運逐月呂宋票出售全張洋六元半張分條照市遠客函購祈指明棋盤街北首原局寄奉不悞 
　　英五月票出售　萬勝祥 
　　全張六元半張三元如蒙○賜顧祈認明本號招牌幷有招財童子爲記庶免沿街拆信者魚目混珠也萬勝祥啓 
　　英五月份票 
　　呂宋票出售每張洋六元分半均可紳商函購原局奉上請認圖章無悞大馬路老旗昌斜對過南首福利行帳房啓 
　　撫卹福星船難員及家人 
　　福星碰船案斷澳順船撫卹一欵前已匯存上海銀行候各家属親自來領具呈領紙由本局代向英領事署騐紛業經登報尚有未來領者本已滿限茲商准英領事展限三個月再不來領卽行註銷用特佈告毋自　悞 
　　十五日招商總局啓 
　　新開大德祥洋貨號 
　　在上海大英大馬路中市坐北朝南自運東西洋貨大呢羽毛哈喇嗶嘰回絨花素咈布倘蒙光顧格外克己先行交易擇吉開張此佈 
　　保德蘭四門町坭出售 
　　才培齊利惠脫唵勃勤特四之四門町較別種均高久已馳名今運銷中國如欲購或定辨者請移玉來行面議可也 
　　經手中國各處義記洋行啓 
　　五四三温火車糖發售 
　　如貴客欲買者或幾十包或零拆亦可價錢與別家格外公道請到本行帳房看樣議價可也大橋花園對門老太古帳房謹啓 
　　屈臣氏 
　　壯陽廣嗣丸 
　　此丸陰陽兼補男婦均宜最能滋水壯火不損具精與別家所售燥陽取藥者不同無論先天虧損後天失調以致九醜陽痿艱於嗣續等症俱能治之每日宜於飯前二三次每次以一二粒爲度用茶吞服　每罇大半元小三角 
　　上咳藥餅 
　　此餅專治一切隔年咳嗽及咳傷遠膜肺痿破金咯血喘逆聲啞喉痛等症每點鐘含化二三枚其效如響誠治咳之易服簡便良藥也無論男婦老幼常服均皆有益能使生津潤肺痰涎不作有滋金降火之妙　每罇大半元小三角 
　　上洋大馬路屈臣氏大藥房謹啓 
　　照庄批發 
　　本局向在日本東京聘請中國宿儒耑誠按對精刋銅板書籍畫譜各種俱全自運來申批發所以照碼另有劃定折實價錢一例無欺袖珍事類統編十二本綾套碼洋四元袖珍五輕體註十六本綾套兩函碼洋三元袖珍四書俻旨六本綾套碼洋二元鈾珍四書典林八本綾套碼洋一元六角袖珍四書人物串珠六本綾套碼洋一元巾箱唐宋八家八本夾板碼洋一元巾箱增補尙友錄碼洋一元二角巾箱增廣試律大觀白紙碼洋一元竹紙碼洋八角其餘種類繁多不能遍載凡蒙賜顧童叟無欺卽別埠函購間有悞以碼洋爲實價者本局亦必照折除信洋力外寄還主顧也或　主顧自不屑惜以免長途寄購則就近可向京都崇文門外集文閣○四川成都醉心齋○安慶省城潘聚文堂○蕪湖文苑山房○鎭江魚行街文成堂○杭州珠寶巷修本堂均有本局之書價亦克己也 
　　上洋三茅閣橋直街裏閣廊北首坐西朝東石庫門內福瀛書局啓 
　　保險讓價 
　　本行保險房屋及洋棧房貨物向歴有年蒙　諸公光顧今將保價格外公道如有　貴商欲保請至本行面議可也 
　　公平洋行啓 
　　軍械出售 
　　本行專辦泰西各國馳名如砲鐲鐄戰船水雷快船藥戰硝礦銅帽電線水雷並製造濬河開礦一切機器本行選噐惟精取價從亷祈　貴紳商賜顧焉 
　　上海五馬路新派利洋行啓 
　　着彩斷不登報　發記 
　　貿易一道切忌招謠而況運售呂宋票更宜愼密各行不識利害一經着彩輙將姓名住趾顯登報章以圖招徠其害何可勝言本行現定新章凡得巨彩者除密電通知後所有臺篆以及寓居悉皆隱去受實惠而免物議此本行眞重之至意識者鍳焉惟願得彩諸君電知後速來本行照彩兌現格外公道今售五月份票分裁均可價照大市　紳商賜願信至上洋棋盤街北首立速回件 
　　發記行啟 
　　看書即知戒姻法 
　　此書蒙　克王爺賜章鑒定　倉塲督憲宗室鍾　曁　上海道憲沈　賜序最部者服藥後腹中積滯烟油悉由毛孔而出故能除心癮愈百病增飲食豐容貌冬月手足不冷夏天身體不熱鬚髮竟可轉黑既痿復能種子每兩價銀一雨每癮一錢服丸三兩除根惟藥丸無凸凹刑奢卽係假藥另有　狐騷臭藥每料一元三日除根　雀斑藥半元十日退淸　髮禿藥六角半月重生　淋　癬等藥二角　瘧　痢　瀉　目疾等藥一角　賜顧者送書一本上海只此一家金陵另有一鋪其餘省城各碼頭並無分鋪上海北門外吉鮮街如意衖金陵城內十街口生生堂同啟 
　　藥良而法善 
　　啓者今有滬江英界四馬路中和里內詹誠德寶堂發兌戒姻靈丹其名三香者我曾購之果能將姻戒淨甚爲妥當毫無弊病具可謂藥良而法善也 
　　瀝口買稼堂識 
　　三月十二日錢洋行情列左 
　　新會劃收市　七錢三分六厘二五 
　　本洋　七錢七分五厘 
　　銀拆　四分 
　　洋找頭　七錢三分七厘 
　　錢找頭　一千零五十文 
　　卡錢　一百五十一千文 
　　衣牌　一千一百三十文 
　　詹誠德堂嫩面神仙散 
　　男子面色最忌油光黑氣或因嗜姻以致氣色枯黑靑黃濁氣大不雅觀兼碍紅運極宜治之本堂得有仙傳妙方製成此散早晚洗面水調少許擦面然後用水洗去能使容顏白嫩光彩並除痣汗斑酒刺等凡婦女搽粉先用此散洗面然後搽粉可無靑黃之色其美自生功能轉老爲嫩神效異常每盒重三錢兄洋二角上洋英老巡捕房對門中和里内只此一家 
　　活人無算　閔氏中外第一靈丹 
　　此丹耑治楊梅結毒魚口下疳一切毒症無論遠年近染服之立效並能續嗣久名中外每服洋兩元信局函購一律 
　　局設盆湯衖開小槎醫寓 
　　始創龍涎斷根哮喘丸 
　　凡患哮喘每服十四粒喘剛立止再發再服數次斷根每瓶錢三百文並有雙料哮喘洋金花裝在姻筒作姻呼吸喘則立止每包錢一百文一分寄九江廣秦源洋貨店○江西省城磨子巷羅春臺發兌 
　　棋盤街北首梁愷悌啓 
　　梁愷悌始創燕窩馬肥兒藥 
　　此糕作點心常食大人開胃健脾小兒能去五疳積滯有病治病無病肥兒每包錢一百念文一分寄九江廣泰源洋貨店○江西省城磨子巷羅春台發兌棋盤街廣東梁愷悌啓 
　　大减價招租 
　　老北門內面東第一家樓房一所計十四間門而開廣源燭店極高爽極謹愼坑井後門俱全現願大减價招租欲借者到南首泰生紙店對門蔡宅面議 
　　寄售秘製止痛药水 
　　啓者本行所有有美國百里得啓者本行現有大美國百里德宋司醫生寄售秘製止痛藥水兼治瘧疾傷寒筋骨疼痛湯火刀傷蛇蟲咬刺各等症已蒙外埠諸君爭先購試無不應用如神立時見効當此時屆酷暑如一時腹痛絞腸吊腳霍亂肚瀉服藥勢難立能見効惟此止痛藥水治之百不失一仍恐未及週知用特登報俾得遠近咸知此藥水之眞妙 
　　上洋大馬路晋隆洋行啓 
　　機器軍械出售 
　　啓者本行在滬專辦軍械歷有年矣屢蒙各省各局委辦一切貨價無不相宜近來英國製造之法較前更屬精巧今有新式銅鐵大砲來福洋鎗大小銅帽粗細火藥挖河機器大小各種俱全倘有　貴客紳應需各種各式祈至小行視樣面議價目格外公道特此佈聞 
　　同治十三年六月日 
　　地亞士行啓 
　　機器造紙局告白 
　　分局在大馬路拋球塲東首 
　　本局加工揀選上白棉料製造各式紙張俱極精美幷接造各紙不論厚薄長短闊窄俱可代製限日應交至紙張之潔白堅韌幼嫩超出尋常價錢尤格外公道　貴客賜顧者請到上海外虹口楊樹浦東本局或大馬路分局面議爲荷 
　　新開莘豐衣莊 
　　本庄專做時式男女新衣自辦各色綢緞紗羅俱有帶售本當原衣發兌倘貴欲意定做料加重精工價面商小在本欲定碼每兩二角四現下新開格外公道每兩服碼一角八無扣貴客欲辦請至四馬路石路口便是 
　　三月十二日進口船禮拜 
　　南陞　輪船　由香港　怡和行 
　　高陞　又　由天津　怡和行 
　　宜昌　又　由寗波　太古公司 
　　上海　又　由長江　太古公司 
　　華安　又　由長江　馬立師 
　　十三日出口船禮拜一 
　　福山　輪船　晚往香港省城　怡和啟 
　　高陞　又　晚往姻台天津　怡和啓 
　　南陞　又　晚往長崎　怡和啟 
　　武昌　又　晚往姻台天津　太古公司 
　　十四日出口船禮拜二 
　　上海　輪船　晚往長江　太古公司 
　　海口　又　晚往燕臺牛庄　太古公司 
　　海晏　又　往燕臺天津　旗昌啓 
　　十五日出口船禮拜三 
　　華安　輪船　往漢口等處　馬立師 
　　北京　又　晚往香港粵省　禪臣啓 
　　十六日出口船禮拜四 
　　江裕輪船晚往長江旗昌啓 
　　華利又往長江麥邊啓 
　　十七日出口船禮拜五 
　　希魯西麥魯輪船　上午十一點半鐘往東洋等埠　三荾公司 
　　本月日間出口船列左 
　　唏化　輪船　往長崎仁川釜山　禪臣啓 
 

Page 9

 
 
[光緒十一年三月初二日京報全錄]  
　　宫門抄○旨兩道錄前○粤督張等奏請旌表摺○署川總兵吳奏恭報接篆日期摺○鄂撫彭奏獲盜審辦摺○楚督卞奏遵部咨試辦鹽厘片○鄂撫彭奏甄别知縣片○滇撫張奏甄别各員片○三月初二日户部通政司詹事府廂黄旗值日無引見○許應騤由西陵回京請安○延煦假滿請安○吳協中李耀奎預備召見○燦公遞遺摺○召見軍機吳協中李耀奎○現換羊皮冠珍珠毛褂白袖頭○○兩廣總督臣張之洞廣東巡撫臣倪文蔚跪奏爲烈婦夫亡殉節懇恩准予旌表以廣皇仁而維風化恭摺仰祈聖鑒事竊據廣州府粮捕通判陳善圻署南海縣知縣危德連等呈報查有同鄉湖南臨湘縣已故文童饒繼起之妾周氏同治十三年歸於饒繼起爲妾侍奉嫡室張氏婉娩聽從素相和睦張氏於光緒四年在籍病故周氏隨視含殮必躬必親人言無間六年七月間饒繼起同周氏來粤依其胞兄廣東候補知縣饒繼惠是年十二月二十二日饒繼起在饒繼惠寓所病故遺子一人甫及三齡周氏哀慟逾禮幾不欲生因念其夫窀穸未安幼子在抱不得已節哀茹痛含涙撫孤八年其子病殤周氏死志遂决每撫棺而言曰此柩有回鄉之日吾誓與之偕歸聞者猶以爲周氏欲扶櫬回籍在家守節而不知其誓以身殉也十年三月饒繼惠履花縣新任周氏隨同赴署正擬　擋一切擇於閏五月二十二日送饒繼起靈柩回籍並許周氏守節不意周氏於起程前一夕沐浴更衣自言吾之早不死惟望孤子成人藉綿宗祀首邸得正妥慰幽魂今膝下已虚歸期已定吾之志願畢矣言畢囑家人善治後事掩面悲涕神色俱變始知周氏先已仰藥解救不及於次日辰刻殞命職等同官粤省桑梓情殷似此節烈兼全不忍聽其湮没理合偹俻具事實册結禀懇據情奏請旌表前來臣等查節孝貞烈婦女例准請旌今湖南臨湘縣已故文童饒繼起之妾周氏性成和順志篤堅貞嘆實命之不猶值良人之早逝撫孤未遂視死如歸嘒彼小星竟明大義鄉評允協節烈堪嘉洵屬巾幗之完人宜荷旌　之盛典合無仰懇天恩俯准將烈婦周氏勅部照例旌表以闡幽光除將册結送部查核外臣等謹會同廣東學政巨葉大　合詞恭摺具陳伏乞皇太后皇上聖鑒訓示謹奏軍機大臣奉旨饒周氏着准其旌表禮部知道欽此○○署四川松潘鎭總兵記名提督奴才吳奇忠跪奏爲恭報奴才接署鎭篆日期叩謝天恩仰祈聖鑒事竊奴才於綏甯協副將署任接奉督臣丁寶楨行知松潘鎭總兵篆務奏委奴才署理遵將協篆交缷起程於光緒十年十二月十五日行抵松潘廳城准鎭臣夏毓秀飭派署中軍遊擊蔣名標將松潘鎭總兵官闗防一顆曁鎭務事宜造册齎送前來奴才當卽恭設香案望闕叩頭祇領任事訖伏念奴才　南行伍知識毫無自同治年間帶勇攻勦貴州雲南苗號各匪節次打仗克復黔滇各府州縣城池迭荷殊恩賞戴花翎荐擢記名提督訥奇欣巴圖魯名號借補雲南督標中軍副將攻克新城案内蒙恩賞穿黄馬褂旋帶黔勇回籍開缺調赴四川勦辦馬邉夷匪光緒六年九月内經督臣丁寳楨具奏留川差委署懋功協副將調署海甯協副將涓埃未報悚惶時深兹復署理松潘鎭篆沐聖恩之逾格實深感悚以難名竊查松潘所屬漢夷雜處控制巡防在在均闗緊要奴才自維愚鈍懼弗克勝惟有勉思策勵益矢慎勤督率各將備認眞整飭營伍實力訓練兵丁凡於營務邉防事宜隨時禀陳成都將軍臣督臣指授機宜妥籌辦理不敢稍涉疏忽以期仰答高厚鴻慈於萬一除將接署鎭篆日期循例恭疏題報外所有奴才感激下忱理合恭摺具奏叩謝天恩伏乞皇太后皇上聖鑒謹奏軍機大臣奉旨知道了欽此○○頭品頂霬湖北巡撫臣彭祖賢跪奏爲拿獲行刼拒捕盗犯審明懲辦並臨時不行事後分贜之夥盜按律定擬恭摺仰祈聖鑒事案據光化縣知縣葉樹南詳稱民人魯大盛家於光緒十年正月二十六日夜被匪撞門入室拒傷魯大盛並其兄魯大豐刼去銀錢衣物報縣會管勘騐等情批飭緝究詳叅去後旋據詳報三月十六十八二十五月十一等日先後獲犯陳恩蘇小近卽蘇小正張化邦黄金青卽黄金昌黄二黍並起獲贜物訊據陳恩供認糾刼蘇小近等供認夥刦黄二黍臨時不行等供經臣與督臣批司移道檄委候補知縣徐人法赴縣會審該犯陳恩旋在監患病身故隨據該委員會同該縣提蘇小近張化邦黄金青三犯審明就地正法具報並據該縣提黄二黍覆訊錄叙全案供招由府解安襄鄖荆道盛植型訊明議擬移會湖北按察使黄彭年轉詳前來臣覆加查核緣陳恩蘇小近卽蘇小正張化邦黄金青卽黄金昌黄二黍均籍隸光化縣先未爲匪光緒十年正月二十六日陳恩會遇已獲素識之蘇小近張化邦黄金青黄二黍在逃之張寛張三共道貧難陳恩起意邀允行刼卽於是夜分携刀棍火鎗油捻行至中途黄二黍畏懼轉回陳恩等六人偕抵事主魯大盛門首撞門進内魯大盛同其兄魯大豐驚起喊捕貢金青用刀毆傷魯大盛額顱又砍傷魯大豐右　右膝盖嚇禁聲張搜刼錢物分携至僻處查點按股俵分次日陳恩會遇黄二黍分給衣服數件各散事主魯大盛投保報經該縣會營勘騐詳緝旋比據兵役先後拿獲陳恩蘇小近張化邦黄金青黄二黍並在陳恩等名下起獲未賣贜物傳事主認領錄供詳經臣與督臣批司移道檄委候補知縣徐人法赴縣會審該犯陳恩旋在監患病身故該縣隨會同委員提犯覆審無異遵章將蘇小近張化邦黄金青就地正法具報兹據該縣提黄二黍覆審由府解道訊明移司轉詳前來臣覆核無異查定律强盜已行但得財者不分首從皆斬又定例共謀爲盜夥犯臨時畏懼不行事後分贜者杖一百流二千里各等語又湖北省光緒九年奏定章程執持刀械聚至五人以上拒捅傷人盜犯地方官審明後委員會審明確就地正法等因歴經照辦在案此案陳恩起意糾刼魯大盛家得贜夥犯黄金青拒傷事主蘇小近張化邦聽從行刼均屬兇暴昭著同惡相濟自應按律問擬陳恩蘇小近卽蘇小正張化邦黄金青卽黄金昌均合依强盜已行但得財不分首皆斬律擬斬立决陳恩已在監病故黄金青蘇小近張化邦已遵章就地正法應毋庸議黄二黍聽紏行刼臨時畏懼不行事後分贜合依共謀爲盜夥犯臨時畏懼不行事後分贜者杖一百流二千里例擬杖一百流二千里照例剌字解配折責安置此案首夥七人已於疏防限内拿獲首夥五名獲犯過半兼獲盜首疏防各職名並免開叅是否允協除全案供招送部外理合會同署湖廣總督臣卞寳第恭摺具奏伏乞皇太后皇上聖鑒勅部核覆施行謹奏軍機大臣奉旨刑部議奏欽此○○卞寳第片再准户部咨會議覆奏籌餉一摺將開源節流各事宜另繕清單恭呈懿覽其開源第二倏内開據曾國荃奏請加抽川厘一文卞寳第奏請加抽川厘二文外再加一文等因查前因兩江督臣曾國荃奏請於萬户沱設立局卡抽收川鹽厘金每斤錢三文經司道公同商搉恐於鄂省餉源有碍詳經臣等奏請擬於鄂省可加江防經費川鹽每斤二文外再行酌加一文共計三文扣留一文半歸鄂讓出一文半解淮請毋庸在萬户沱設局以節糜費奉旨户部知道欽此正擬欽遵辦理間旋准户部咨兩江督臣曾國基續又覆奏加抽川厘濟餉無甚窒碍仍擬在萬户沱設局試辦一摺光緒十年十月初五日奉上諭著准於萬户沱設卞遴派委員妥爲試辦等因欽此恭錄咨行遵照並准曾國荃派委道員黄祖絡來鄂設局試辦抽收所有卾省原擬於加抽二文外再加一文淮卾各半分解並未舉行兹准前因除咨户部外謹合詞附片具奏伏乞聖鑒謹奏軍機大臣奉旨户部知道欽此○○彭祖賢片再准部咨道府州縣無論何項勞績保奏歸於候補班人員令各該督撫卽以此項人員到省之日起子限一年詳加察看認眞考核如係爲守兼優堪膺民　之員出具切實考語奏明分别煩簡補用等因兹查候補班儘先前補用知縣周耀崑以光緒九年十二月二十七日到省之日起連閏扣至十年十一月二十七日試看一年期滿據布政使蒯德標按察使黄彭年取具該員履歴清册詳請甄别具奏前來臣隨考騐該員周耀崑心地明白辦事安詳堪以簡缺留省補用除清册送部查照外謹會同署督臣卞寳第附片具陳伏乞聖鑒謹奏軍機大臣奉旨吏部知道欽此○○張凱嵩片再道府同通州縣到省試用期滿應察看才具奏明甄别歴經辦理在案兹查有儘先補用知府吳啓亮指發雲南試用同知周文鎬軍功保舉候補知州吳雲升到省試用均已一年期滿例應照章甄别據藩臬兩司先後會詳前來臣查該員吳啓亮才識幹練周文鎬任事精詳吳雲升勤敏有爲均堪以各本班分别留省補用除將履歴清册咨部查照外謹會同雲貴總督臣岑毓英附片具陳伏乞聖鑒謹奏軍機大臣奉旨吏部知道欽此 
 
 

Page 10

 
 
[光緒十一年三月初三日京報全錄]  
　　宫門抄○上諭三道錄前○發抄旨四道○鄂撫彭奏獲盜審辦摺○將軍慶等奏整頓稅務緣由片○總兵李奏恭報出洋督巡日期摺○江督曾奏知府請暫緩送部片○楚督卞奏委署總兵片○江撫德奏察看知州片○大臣色等奏恭報差竣回藏日期摺子○又奏爲請旨夾片○三月初三日禮部宗人府欽天監正黄旗值日無引見○成公假滿請安○浙江布政使許應鑅到京請安○西安副都統長春請訓○錦州副都統崇善請訓○道府定祥鶴山各謝恩○那王請假五日○繼公請假十五日○澂貝勒續假二十日○松安恩良頂偹召見○禮部奏請換戴凉帽日期旨着於十五日○召見軍機長春崇善定祥鶴山松安恩良許應鑅○發抄李用清奏儘先都司徐爲仁補黔西營守備奉旨兵部議奏欽此○又水城通判彭燦瑩署安化令奉旨吏部知道欽　○又請將私行領賣卹欵之補用副將革審奉旨姚復興着卽行革職歸案審辦欽此○又安平縣絞犯張老么等越獄請將獲犯一名之典史革職奉旨李榮着卽革職仍勒限嚴緝逃犯務獲餘依議欽此○○頭品頂戴湖北巡撫臣彭祖賢跪奏爲拿獲行刼拒捕盜犯審明懲辦恭摺仰祈聖鑒事案據署隨州知州嚴鷟昌詳報文童朱尚秀家於光緒九年十一月二十八日夜被匪撞門入室拒傷其兄朱尚品雇工劉柱刼去銀錢衣物報州會營勘騐一案批飭緝究詳叅嗣因疏防限滿開列各職名題叅在案旋據該署州詳報五月十一閏五月十九等日先後獲犯王金潰熊連生卽熊老八戴二狗卽戴潮青方么卽長興並在熊連生身上搜獲腰刀鐵鑽起獲贜物訊據方么供認糾劫熊連生等共認夥刼夥犯王金潰取供後在監病故等情經臣與督臣批司行府飭委應山縣知縣楊鈞赴州會審明確將方私卽長興熊運生卽熊老八戴二狗卽戴潮青照章就地正法具報兹據該州錄叙全案供招議擬由德安府知府賡音布詳經湖北按察使黄彭年轉詳前來臣覆加查核綠方私卽長興熊連生卽熊老八戴二狗卽戴潮青王金潰籍隸河南信陽桐柏湖北隨州等州縣均游蕩度日光緒九年十一月二十八日方私熊連生戴二狗王金潰與在逃之王興才即王老六張金義卽張萌堂並同過路不知姓名二人在州屬地方會遇共道貧難方么起意邀允行刼卽於是夜方么携帶短刀熊連生王興才各携木棍餘俱徒手一共八人齊抵事主朱尙秀後門口方么將門推折齊進屋内朱尙品與雇工劉柱驚起喊捕熊連生用棍拒傷朱尙品顖門右手指王興才用棍拒傷劉柱髮際左臁肕同方么等搜刼銀錢衣物仍由後門跑出將　背至僻處查點俵分各散朱尙秀報經該州會營勘騐詳緝嗣因疏防限滿開列職名詳叅旋先後拿獲方么態連生戴二狗王金潰並在熊連生名下搜獲所帶刀鑽及未賣原贜訊供飭傳事主認明給領該犯王金潰旋在監病故該州錄叔各供通詳經巨與督臣批司行府檄委應山縣知縣楊鈞赴州會審明確將方么熊廋生戴二狗三犯照章就地正法具報兹據該州錄叙全案供招由府核明議擬詳司轉詳前來臣覆核無異查定律强盗已行但得財者不分首從皆斬等語又光緒九年湖北省奏定章程嗣後盜案如執持刀械聚至五人以上拒傷事主者仍查照歴次定章獲犯訊明委員會審明確就地正法等因歴經照辦在案此案方么起意糾同熊連生等强刼朱尙秀家得贜拒傷事主均屬兇暴昭著法無可貸自應按律問擬方么卽長興熊連生卽熊老八戴二狗卽戴潮青王金潰均合依强盜已行但得財者不分首從皆斬律擬斬立决方么熊連生戴二狗已照章就地正法王金潰已在監病故均毋庸議逸犯王興才等飭緝獲日另結此案首夥八人已於二叅限内獲犯及半兼獲盜首所有原叅限緝之案應請查銷是否允恊除將全案供招送部外理合會同署湖廣總督臣卞寳第恭摺具奏伏乞皇太后皇上聖鑒勅部核覆施行謹奏軍機大臣奉旨刑部知道欽此○○慶裕等片再據護理東邉道徐本衡詳稱東邉地方與朝鮮毗連千有餘里所有中江稅務若不認眞分路巡查嚴杜偷漏斷難日有起色歴經前任正署道曁職護道體察情形于九連城闗卞之外擇其要路近在長甸河口沙河子三道浪頭遠在孤山莊河沿江一帶分别酌設局卞稽而不徵俾奸商無從繞越一年以來稅務暢旺比較舊額十倍有餘皆中稽查偷漏遂得着有成效查原請給發委員書手薪水工食銀每月二百兩想係指發一處而言實係不敷開銷自應援照奉天鹽厘章程以八成充餉二成作爲經費在於盈餘内扣提俾各路局卞辦公有資得以認眞整頓其本届徵收盈餘銀四萬零三百七十七兩四錢六分九厘六毫五絲擬請卽以八成歸於東邉道充餉其餘二成銀八千零七十五兩四錢九分三厘九毫三絲准卽提出作爲稅局開銷之用等情請會奏前來奴才伏查中江稅課向來每年僅收正耗銀三千三百餘兩自改歸東邉道徵收以來一年零一个月共收正耗銀四萬四千餘兩較前多收十倍良由分設局卞認眞稽徵之故該護道所詳係爲整頓稅務起見均屬實在情形合無仰懇天恩敕部核議准將所徵中江盈餘稅銀以八成歸公充餉其餘二成作爲稅局經費以資稽查而裕稅課謹附片具陳伏乞聖鑒訓示遵行謹奏軍機大臣奉旨户部議奏欽此○○閩粤南澳鎭總兵奴才李揚陞跪奏爲恭報出洋督巡日期仰祈聖鑒事案奉上諭嗣後沿海水師提鎭着於每歳出洋時具奏一次出洋事畢將洋面如何情形據實具奏等因欽此欽遵辦理在案伏查南澳鎭總兵每年出洋督巡分爲上下兩班上班自正月初一日起至六月底止統巡粤屬本禁右營及澄海海門逹濠各營管轄洋面下班自六月初一日起至九月底止統巡閩屬本標左營及銅山營管轄洋面兹於光緒十一年正月初一日奴才上班遵例出洋統巡接駕兵船督率各營值巡員弁實力巡緝因南澳一鎭孤懸海中爲閩粤漳潮交界要區而潮州一帶最闗緊要奉行籌辦海防奴才自當禀請閩粤督臣將海防應辦事宜籌防堵禦並督飭將備實力梭廵務使地方安謐以仰副聖主綏靖海疆之至意除將出洋督巡日期呈報閩粤督臣查核俟洋巡班滿另將歴過各洋面情形據實奏報外所有奴才出洋督廵日期理合恭摺具奏伏乞皇太后皇上聖鑒謹奏軍機大臣奉旨知道了欽此○○曾國荃片再知府銜江蘇候補知州張兆鹿前經督辦福建軍務大學士左宗棠調營差遣聲明該員係部催引見之員應請轉咨暫緩送部等因查張兆鹿因案革職開復後尙未送部旣經左宗棠調營差遣自應奏明暫緩送部理合附片具陳伏乞聖鑒敕部查照謹奏軍機大臣奉旨吏部知道欽此○○卞寶第片再湖南永州鎭總兵廖長明現在欽奉諭旨帶兵前赴廣西助剿應卽飭令赶緊交缷起程所遺總兵篆務亟應揀員按署以重邉防臣查有記名提督謝晉鈞忠誠穏練熟悉苗疆情形現帶永州防營堪以就近署理除檄飭遵照外謹會同署湖南巡撫臣龎際雲署湖南提督臣李勝附片具陳伏乞聖鑒謹奏軍機大臣奉旨兵部知道欽此○○德韾片再准部咨嗣後道府州縣保歸候補班人員應於到省一年後察看考核分别補用等因歴經遵辦在案兹查候補班前補用知州趙煇試看一年期滿臣到任未及三月例不出考據藩臬兩司詳加察看趙煇年壯才敏堪以知州留皆照例補用詳請具奏前來相應請旨將候補班前補用知州趙煇留省照例補用謹會同兩江督臣曾國荃附片具奏伏乞聖鑒謹奏軍機大臣奉旨吏部知道欽此○○奴才色楞額奴才崇綱跪奏爲舉辦後藏佈施熬茶事宜差竣旋回前藏日期恭摺具奏仰祈聖鑒事竊奴才等前將馳赴後藏舉辦佈施熬茶事宜起程日期於光緒十年十一月二十五日具奏在案拜摺後奴才色楞額卽由前藏起程因封印在邇兼程行走於十二月初二日馳抵後藏恭請札什倫布山叩謁聖容後隨卽宣讀詔旨頒賞御賜各物並銀茶哈逹等件總辦札什倫布事務蘇呼諾們罕札蕯克喇嘛羅布藏頓柱跪𥄯畢望　闗叩頭謝　恩恭代班禪額爾德尼祗領當卽照例在於札什倫布各處寺院舉辦佈施作善　茶念經一切事宜奴才色楞額均親往敬謹照料事竣卽由後藏起程於十二月十五日旋回前藏沿途經過地方查看情形本年秋收雖歉豐登幸冬雪應時番民均各安堵如常堪以上紓　宸厪至前後藏應遞叩謝　天恩奏書哈逹佛尊除俟禀呈到日再行具奏外所有舉辦後藏佈施熬茶事宜差竣旋回前藏日期緣由理合恭摺具奏伏乞　皇太后　皇上聖鑒謹　奏軍機大臣奉　旨知道了欽此　○○色榜額等片　再廓爾喀國王例應每屆五年專差噶　頭目等赴京進　貢一　次查光緒三年例　貢業經專差呈　進扣至光緒八年又屆年班例　貢之期前准理蕃院來咨光緒四年四月十五日奏奉　諭旨現遇　大行慈安端裕康慶昭和莊　敬皇太后大事所有西藏呈遞丹書克之堪布察木多怕克巴拉呼圖克圖使巨等以及回子伯克士司土舍廓爾喀等處均着於二十七個月後照例各按手班來京欽此等因當卽欽遵恭錄分飭知照在案兹據廓爾喀額爾德尼王畢熱提畢畢噶爾瑪生冩熱噶扒哈都熱蕯哈禀稱現在二十七個月業經期滿所有應　進光緒八年年班例　貢係属要件未敢久延應否呈　進之處請示遵辦前來奴才等譯閱來禀具見恭順捆忱應否准其呈進之處奴才等未敢擅專理合附片具奏伏乞皇太后皇上聖鑒訓示謹奏軍機大臣奉旨着准其呈進欽此 
 
