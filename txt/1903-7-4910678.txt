# 1903 - 7 - 4910678

 

Page 1

 
 
[雙璞齋四書五經義增價啓] [  圖書集成局白]  
　　自八股攺試經義承學之士驟遇更張輒以師承無自爲慮此次各省榜發所刊第三塲闈作頗因體裁有乖致爲有識者所訾議况現在各省歲科試經義列爲首塲苟非出色當行尤未易破壁飛去雙璞齋主人嘗謂作經義之法疏解聖經當用說義正義之例徵引史鑑兼及時事當用衍義講義之例爰取古今名儒碩彥經義諸作彚而選之題有未備則敦請通材博雅分任操觚搜採富而抉擇精𢌞非市上所售者可比現由本局用新鑄鉛字排印成書都計五十六卷爲　� 
文三千篇裝釘二十四本原定洋銀二元四角現因所剩無多每部酌加四角欲購者請速臨申報館購取可也 
[三省會剿電奏稿]  
　　北京軍機大臣鈞鑒伏查滇黔粤邊界游匪肆擾股數衆多推原其故半田歴年以來三省裁撤各營散勇無家可歸衣食無資以致流爲盜賊加以越南游勇向與法人爲難自法官與粤省嚴立對汛後游勇不能駐足遂麕聚三省邊界爲逋逃藪更有内地各匪經此次粤軍搜捕餘黨竄逃愈聚愈多始則以刦掠之資私購槍械繼則恃槍械之利愈肆披猖而兇燄於以大熾光燾等迭奉諭旨飭令三省會剿節次電約之春派兵約期剿辦第滇黔患僅在邊而桂則内地同一糜爛非先清内不能遽剿及邊現幸内在各匪剿除大半雖伏莽尙多而滇黔軍早到邊粤軍未便稍緩兹將會剿辦法合電詳陳滇省自攻破普駝那槐弄河板達各處碉壘後派總兵琇斌李德泳一軍進搗古障等處與各營聨絡防剿蕭有元一營扼紥捧鮓兼顧黔邊分統魏榘斌帶省防三營板蚌一帶爲龍濟光防地剝隘者桑一帶爲麥安謝有功防地皈朝以下爲田芾王金柱防地總兵蘇陛元駐普策應並派署糧道魏景桐居中調度黔省前因興義吃緊早經布置所有黔邊上游貞豐羅斛一帶責成安義鎮岑有富下游獨山茘波一帶責成記名總兵揚昌魁副將譚盛高並派會辦總營務處道員張勝嚴統帶新操各營桂省現以提督蘇元春率四營扼紥百色策應署右江鎭黄呈祥接篆後卽統領楚軍五營爲一路新授柳慶鎮黄忠立率所部五營爲一路調遣各軍均已先後起程恩隆武緣隆安各處皆通黔之路現飭署左江鎭潘瀛派營扼要防堵德壽復遵旨加調潘道培楷所統四營進駐南甯並調劉鎭永福所統四營塡紥欽界兼助軍械以顧後路此三省籌辦布置之情形也查從前粤邊駐防桂字各營向歸署右江鎮陳桂林統領該鎮營務廢弛現經之春奏劾由德壽奏委黄呈祥接署右江鎭篆黄呈祥熟悉三省邊情可期聨絡一氣又查西林匪徒充斥在籍紳士岑道毓祥係前滇督岑英之弟辦團極爲出力光燾之之春皆深知之現由之春檄委自募一營　同防剿昨准湖南巡撫兪廉三電知已派兩營進駐廣西全州兼顧湘防並電法國河内鮑總督在越邊嚴防以杜窮宼竄擾光燾等往返電商滇黔兩軍屢剿游匪獲勝擬乘此聲威以滇師進剿西林以黔師進剿西隆與粤師約期並舉縱横掃盪會於舊州潞城那囊一帶横過板達與剝隘防營相應黔防自八達河下至八渡滇防自八達河下至那良粤防則自百色凌雲出兵進剿與滇黔會合彼此不分畛域互相援助如桂急則滇黔應援滇急則桂亦助擊總視匪趨何處卽往何處會剿務期肅清邊境安奠民生上慰宸厪所有遵旨籌辦會剿緣由乞代奏再此稿係之春主稿合併聲明魏光燾德壽鄧華熙王之春謹肅 
[諭旨恭錄]  
　　十一月二十五日硃筆圈出松齡補授吏科掌印給事中欽此　 
[本館接奉電音]  
　　昨日午前京師飛電傳來上諭一道敬謹譯登○十二月初七日内閣抄奉上諭太常寺奏歲暮袷祭請旨一摺本年十二月二十九日歲暮袷祭太廟朕親詣行禮東西廡著派立瑞銘勛各分獻二十八日祭太廟後殿著派載澧行禮中殿著派訥勒赫行禮二十九日祭太歲壇著派魁斌行禮兩廡著派常啓陳龍文各分獻欽此 
[宫門抄]  
　　十一月二十四日刑部都察院大理寺八旗兩翼値日無引見召見軍機皇上明日辰初二刻至皇極殿行禮辰正二刻升太和殿受賀○二十五日工部鴻臚寺侍衛處値日無引見　　 
如見軍機○二十六日内務府國子監廂黄旗値日兵部引見八十員直隷提督馬玉崑到京請安橚貝子續假五日崑中堂續假二十日徐中堂續假十日吏部奏派騐看月官之大臣派出張百熙崇中堂郭曾炘崇勳松溎陸潤庠王福祥恩順褚成博陳嘉言桂年張荀鶴陳田崇蔭忠林劉彭年又奏派考試漢廕生派出李聨芳張英麟溥良兵部奏派演放水師砲位派出良泰卓凌阿召見軍機及馬玉崑　　　 
[英皇明詔]  
　　南洋新加坡實得力太晤士報登有英京倫敦來電云月前英皇欲令議院諸員續議一切因明降諭旨云我國家與日本所立之約有云兩國之中若有一國與他國搆釁自必互相扶助以保利權云云此一事出兩國皆受其益而極東一帶自今以後可以長享昇平至於我英與中國所立商約其獲益之處非但我國而已卽五洲諸國亦當同蒙其利約中計有數欵最爲重要非如前者與中國所立商約不必聽他國允否卽可施行也　　 
[日圖閩路]  
　　香港循環日報云日本駐華使臣内田氏歸國後外部省大臣問中日之交當以何者爲最要内田氏謂中國鐵路之權皆爲西人所握我日本若不要索福建鐵路恐不能與歐西各大國爭衡今者中國倚我日本甚重若以此事向索必能如願以償鄙意擬將福建全省作爲幹路其支路分而爲三一由福建沿閩江入江西經撫州南昌以達九江二由建寗經蒲城入浙江沿錢塘江至杭州三由福州泉州至厦門大約一經停妥卽須向中國外務部陳詞矣 
[追溯危國召侮之由]  
　　南亞美利洲危地馬拉國與英德大動　戈前已迭登本報兹閱西字報云此次英德 
 
 

Page 2

 
 
有事於危不知者以爲别有所圖詎知彼國召侮之由已匪伊朝夕蓋歴年危人外交之失罄竹難書緣政府威福自專内治凌亂爲之總統者專　　　　　　　　　 
以苛虐人民爲事人民苦之梟黠之徒遂斬木揭竿逐總統而自居其位英廷見亂民蜂起雖有小失亦予姑容不料每任總統輒循舊軌暴戾恣睢是以甫覺敉平又復大亂自一千八百五十八年至今已易總統三十人今總統卡司獨貪暴尤甚不特外人惡之本國人民尤惡之以其恣意殺戮且加抽稅項將公欵盡入私囊也國中民變已不數次而以一千八百九十二年九十六年九十八年之亂爲尤劇今英德兩國所責償卽此三年中商民所損失者又聞總統素驍勇頗能軍雖經大亂未久卽平故敢目中無人庬然自大嗟乎蕞爾一彈丸立於各國紛爭之世而恣肆旣如此凌亂又如彼欲不召侮得乎 
[俄山出火]  
　　南洋新加坡實得力太晤士報得英京倫敦來電云俄羅斯所屬中亞細亞花牙拿省有發以致全村淪陷人民所多死亡亦慘事也 
[再續黔撫鄧小赤中丞新訂貴州武備學堂章程]  
　　第四節漢文教習一員堂中雖心武備爲重而漢文亦不可偏廢漢文功課另詳專章第五節繙譯一員掌繙中國書籍及通傳講堂操塲授受之語並教習委員會商之事如往來公牘有須繙譯者亦歸經理第六節　　　　　 
學生監四員或文員或武弁選其堪勝任者聽學生隊長之命查察學生並學堂一切雜務所有應辦之事備列於左一學生至講堂操塲及自習室必須臨時帶領照料令其謹守學規一學生在學堂凡起居動作及出入等事逐一稽查令其謹守堂規一每日朝夕檢查學生人數　　　 
一每日督飭發號鐘之人按照日課時限表時刻擊鐘不可悞時一每日督飭司閽之人謹守大門不許學生擅目出入一學生齊集飯廳務使次第序坐不許喧譁爭競一學生親友來堂看視據情禀知隊長許其見面然後通知學生引至會客廳相見至閒雜人等慨不許與學生私　　　　　　 
相往來一學生有疾將其病由詳記一簿呈請隊長查閱轉請監督撥醫調治一學生所用書器等件歸其向監督委員請領凡領發物件須用傳票爲憑一每日巡察堂内護勇夫役人等嚴飭各司其事至夜廚房及寢室等處尤宜巡視豫防失火如勇役等有不遵約束之處須回明監督委員究懲不得擅行扑責一諸官退堂後若遇火災及變異等事直發號令命諸生齊列堂前豫備應急之用俟諸官上堂再爲措置一諸官退堂後若遇學生或有雜事難自處置可通知各主理官　 
巡撫查核第四章委任職員第一節總理二員總司學堂一切應辦事宜所有堂内教習委員學生監領班學生等槪歸節制如總教習監督有禀請應辦事宜核其可否施行每届年終仍將籌辦一切事宜禀候巡撫彚查如有重大事件隨時禀報巡撫核辦第二節監督一員凡堂内自委員以下均歸統轄督飭學生恪守堂規並督飭委員各辦一切應辦之事兼理學堂日記及應辦書籍儀器等事其堂内有定經費及　　　　　　 
操練所用了藥隨時申請善後局給發第三節文案一員凡堂中往來一切文牘並學堂所有一切牌示榜示均歸辦理第四節支發一員凡學堂支領善後局欵項與附額所繳費銀學生繳買書籍器物等銀又堂中經費每月均師經理按月造成淸册呈候監督禀報總理查核堂内所有護勇夫役人等歸其督率並管理堂中購辦應用一切器物及學堂火食歲修工作其操練所用子藥歸其經收用時交學生監發給第五章華文課程第一節进讀史兵略一書其文義事迹均切武備實用諸生急應講求兹於學生各發讀史兵略一部日記簿一本每月總教習休憩日四星期日及星期前一日之晚間披點讀史兵略如有心得及欵難之處均錄於日記簿中送呈教習批示教習亦不時調視各學生點讀史兵略有無錯誤摘問章句考其心得第二節每月約四星期以第一第三兩期定爲作課之日選擇讀史兵略事迹命題試論一道是日由上午八點鐘上堂定十點半鐘下堂第三節作華文課與武備課有别隹其携帶書籍以便查考惟不得任意鈔襲出題後不得擅回齋舍以杜弊端諸生同在講堂亦不得走動交談限時必須交卷如過時不交雖佳不閱　 
[開建剿匪]  
　　香港循環日報云廣東開建縣屬土會各匪圖謀剑軌日前縣主謝寅門大令馳禀督撫憲略稱縣屬土匪刻已竄入茶岡山内等情督撫憲立卽電飭肇陽羅道及肇慶府飛札開建縣會同福軍前往搜捕大令隨與柯月波叅戎商定分兵三路進攻並飭團丁密布要隘上月二十一日之夜圍攻茶岡山山内匪人放槍以拒叅戎及大令親督隊伍鏖戰逾時槍斃匪黨十餘名餘匪遂潰竄陣上生擒數十名有江丁姑者乃匪首江秩安之胞弟亦中槍而殞奪獲槍械火藥銅帽彈子甚多並拾得游勇所遺督辦邊防右營號衣數件是役也勇丁團丁受傷數人皆非致命所惜兵力不足未克合圍又聞粤東西交界地方有大竹涌一山毗連開建懷集賀縣向爲逋逃淵藪歴來官兵憚其艱險並未深入　　　　　　 
現在渠魁夏麻生等嘯聚於此負嵎自固叅戎與地方文武會商以兵力過單不敷圍捕擬會同各縣禀請大憲厚集兵力同時會剿以爲一勞永逸之計 
[司馬丁艱]  
　　金陵訪事人云江寗府江防同知李司馬文濤爲江南提督李壽亭軍門之公子上月某日接到電音駭悉母夫人駕返瑤池乃於二十八日向各大憲呈請丁艱大約一二日内即將匍匐奔喪矣　 
[續錄署江西新建縣孟子卿明府請興蠶桑樹藝及墾荒情形禀稿辦憲批　]  
　　又從善鄉查出老屋坪泰廓坪等處荒田約二千餘畝濱湖荒廢擬修隄壋儀鳳鄉神童湖白馬灘有荒地三千餘畝擬修隄壋三十九都山田苦旱擬開塘堰請修永豐民堤又西墩村新澤支兩處荒山湖田極多需欵開辦四十七都一圖橋東橋西各處荒田約千餘畝荒地三百餘畞槪被水淹不能耕作均稱民力維艱不能集欵或集欵無多禀請撥欵大加津貼伏思以上所報荒田荒地之多實緣縣境濱鄰鄱湖溯自道光季年以來幾於無歲不災民生凋敝自是實情惟治地有高下之　　　　　　 
分沙土之别若低成湖窪高乏泉源則雖設法改圖正恐擲金虚牝經始固應愼重集費尤有後先實見美利可興亦宜民任其重官助其成庶與　　　　　　 
憲札撥欵津貼之議相符斷無悉皆仰給公家之理惟該鄉民等所陳水利開荒均關地方大計卑職不敢壅於上開實未便輕爲請欵現已捐給夫馬延請蠶桑總局蔡紳前往各地週歴履勘擇其可以興修種植之處勘明地叚先令會商紳董仿照通飭東鄉縣禀定集股章程先行招集股　　　　　　 
本再有不敷或借地方公欵或請公項津貼獲利後仍應分年撥還庶便轉借他處切實查議禀報辦理除俟議定辦法再行轉報外所有卑縣現在勸辦種植淸查官民荒地情形先行禀覆查核批示祗遵旋奉護理巡撫柯遜𤲅中丞批示曰勸辦種植大槪情形已悉至七郎廟洲地前因萬　　� 
魏二姓涉訟斷歸官荒該處旣附近省垣自以收作試騐農學所最爲相宜農工商務局卽飭新任新建縣杜令尅日帶同弓匠前往勘明繪圖禀報其劉萬魏等姓私墾成熟之地或酌還工本或劃給領種並妥爲辦理此等盡力南畝者皆屬良民不可令轉致失利也此外各處荒地是否尙有可勸種植之處並飭認眞確查務須督紳籌辦毋任廢棄餘悉此繳　　 
 
 

Page 3

 
 
[星使丁艱]  
　　出使比利時國大臣楊誠之星使高堂健在愛日方長不料甫經赴比履新其封翁即於本月初六日殁於上海垃圾橋迤北會審公廨左近公館内前日大殮之期道縣各官皆往叩奠 
[封印有期]  
　　昨日上海縣主汪瑤庭大令奉江蘇藩憲陸春江方伯札開今年十二月十九日午時封印明年正月十九日辰時開印明年正月十九日辰時開印隨通飭各房書吏清理積案開單呈核 
[無庸添勇]  
　　日前浦東保甲總巡謝岳松明府以近浦一帶匪徒充斥時時擾害閭閻深慮局中所駐勇丁不敷彈壓申請蘇松太兵備道袁海觀察添撥若干名仿照馬路工程局章程按叚駐守觀察批示曰前派勇丁五棚足敷巡緝無庸添派明府因卽傳諭各勇實力巡綽毋　　　　　　 
稍疎虞 
[浙漕開辦]  
　　浙江海運滬局將次開辦兌漕事宜所有委員文案司事等人已於昨日由杭至滬入局辦公聞總辦林質候太守亦將於日内遙臨矣 
[商請輸捐]  
　　今夏同仁輔元堂董事曹寄耘利令智昏擅賣義塜以致南北各錢業大爲不服公議停付同仁輔元及保節清節果育各善堂月捐兹届年終各善堂甚形支絀因由董事吳某向錢業董事陳笙郊再四懇商前日陳邀齊同業在邑廟豫園議事吳謂此三善堂實與曹無干請各輸捐以扶善舉各錢業允之現除輔元普育兩堂外餘已照常捐助矣　 
[邑宰騐屍]  
　　前日有山東人霍小東者至城内邑廟合興隆骨器店買骨牌論價不諧與店夥朱春生章明明李亦忠口角爭毆受傷沈重回至縣西三鋪姊壻侯玉家偃臥呻吟延至昨午身死當由侯偕地甲陸貴投報上海縣署午後縣主汪瑤庭大令帶同刑仵書役前往屍塲侯訴稱小的係山東人在淸道局當差霍於上月二十日由原籍來申就小的家中暫住昨日至合興隆購物被朱章李三人毆傷回至小的家訴知一切小的急買七釐散給服不料延至今日十二點鐘時奄然殞命求卽騐視伸寃陸甲禀稱邑廟爭毆處係四鋪境内惟死在小的所轄鋪中故由小的禀報四鋪地甲嚴升將朱章李帶案大令研究之下同供稱小的等雖與霍揪扭並未兇毆大令飭仵役騐得霍屍並無致命傷係揪扭後　　　　　　 
氣閉所致大令遂飭侯買棺成殮具結領回朱章李帶回候訊 
[查獲賊船]  
　　日前保甲總巡朱森庭明府以邇來南馬頭一帶竊案迭出深惡十二圖汛捕戴全川捕務廢弛飭提到案判令枷號限期破案始前晚戴捕巡至南馬頭迤南浦畔見有一船形跡可疑上前查問言語支吾入艙搜查藏有手槍及鐵鑿等賊具因將守船之謝雨生周裕　　　　　　 
才扭解二十三七鋪巡防局局員高文軒二尹升堂研訊謝供小的係湖北某邑人周供小的係江北某邑人旋又同供船上共有六人其中四人　　　　　　 
均已登岸不知所之詰其各項器具有何用處謝周一味狡展不承乃備函轉送保甲總巡局請明府訊核　　　 
[俄人行竊]  
　　上海爲通商大埠壤往熙來之際每有宵人插足其間邇忽有一俄人專爲鼠竊狗偷伎倆凡華人所開綢縀鋪皮貨鋪被其行竊者已罄竹難書其人身穿長衣衣之内層密綴口袋日手持鈔票數紙佯稱購物　敠良久卽乘間竊取納之袋中托稱議價不諧飄然而去禮拜日被人覷破情形追至白大橋邊得以扭獲及解經虹口捕房捕頭詰問之下供稱匿跡俄人所開小客寓中押往搜查則箱内纍纍者皆行竊所得之物乃於禮拜一解往俄總領事署總領事某君訊鞫之下各失主紛紛聲請領贓某君諭以姑遲時日尙須澈底研求遂將其人發回捕房嚴加禁押 
[西儒講學]  
　　本邑格致書院每逢禮拜四日由美國李君佳白宣講各國政治以餉華人下禮拜四卽本月初十日之晚八下鐘時所講爲中德二國政治異同再下禮拜四卽十七日所講爲德奥二國政治異同由是暫停數禮拜至明年正月二十九日以英俄二國政治異同當衆暢論 
[上海縣署瑣案]  
　　上月初十日縣西火災時虞德記顧繡店失去綢縀若干疋後經侯香亭指稱祝雲山搶去因卽控諸保甲總巡局移解至縣經縣主汪瑤庭大令訊押旋補提祝徒吳連生袁阿三兩名前晚升堂研訊吳供小的係湖北人年一十有四向在祝所開烟袋作習業是晚火災時祝督同夥計檢點貨物並未出外斷無搶物之理大令謂侯與錢金生均供明爾師出外拾得縀疋爾何得爲之掩飾吳堅稱並無此事大令喝令掌頰一百下仍執定前供袁供小的亦湖北人年甫十六在祝店學藝當火灾時師父雖曾出外及回作時並不見携有縀疋侯前向師父借洋銀不遂所求挾嫌妄控求鑒錢供小的亦係祝之學徒當火災時小的方伫立門前侯來探望適師父從外拾得縀疋回來與之相遇以侯係同業友諒無夕意故不隱瞞不料次日侯來唤師父出門扭控總巡局後師父怪小的漏言致遭斥逐大令向吳詰問吳堅稱並無此事實被寃　　　　　　　 
誣錢復供小的係南通州人今被師父逐出無處棲身求爲安插大令飭發普育堂暫行劉養吳袁交人保出候再訊供○前日楊家渡巡防局員某君解送竊賊王阿小到縣大令升堂研訊王供小的係江北人向爲小工借住浦東某老虎灶内同居者均在樓上惟小的臥於樓下某日有賊穴壁而入竊去銅器彼等疑小的所爲致被送局移案大令飭押候備文遞解回籍○前者本城四牌樓毛姓家失去金珠首飾當將傭婦鄔姚氏鄔木壽母子及顧兪氏送縣經大令訊押今又提到窩贓之某煤炭店主榮祥元訊究之下毛遣抱呈周福投案禀稱小的刻在煤炭店查獲各贓惟珠耳環金臂釧祗剩其一尙乞究追榮供小的係浙江紹興人在煤炭店爲夥店之後門與毛宅毗連毛姓傭婦人等時常出入被竊後差捕卽來搜查並無贓物小的問知妻子亦未受寄求鑒四鋪地甲嚴升禀稱當毛家被竊時小的查過此店確無贓物留存今起出之贓不知其在何處　　　　　　 
大令飭將榮交人保去著交其妻到案與鄔姚氏等質訊 
[洋務局會訊案]  
　　前者德商天福洋行主控華人楊建侯定貨不出等情讞員張柄樞司馬會同前任德總領事署繙譯官佛爾克君迭次研訊楊延律師侯魯公到堂聲辯堅稱所到羽綢與原樣不符司馬諭令交商務公所中西公正人評論兩造抗不遵斷後經復訊將案註銷天　　　　　　 
福行主不服控經德總領事克納君照會蘇松太兵備道袁海觀觀察訂於前日午後三點鐘至泥城外洋務局會訊屇時克君偕繙譯官麥令豪君到局觀察偕譯員某君迎入升座後天福行主申訴前情請飭楊付銀出貨楊仍延侯律師到案聲稱天福所到之貨與原定者長短丈尺不符顔色又大相逕庭若果責令提出虧累難堪此案前經英美租界公堂訊供四次以曲在天福將案註銷應請仍照前斷楊供稱此貨係某客所定前已寄去一箱因與原樣不符致被退回叩求明察觀察與克君會商良久以此案若令楊出貨實覺受虧恐難折服其心俟將公廨全案卷宗吊至道署詳細察核然後公議判斷克君允之 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[幾肇火災]  
　　昨日天色將曙本邑南市十六鋪行仁弄左近某姓家披屋内忽然失火勢若燎原幸附近鄰人設法撲滅不致成災然已受驚不淺矣 
[英美租界公堂瑣案]  
　　包探劉森堂解陳和文丁王氏到案禀　陳前將丁王氏押在法界小東門外某花烟館賣娼旋復唆令逃回氏不從致相毆擊及拘入捕房捕頭囑烟鴇某氏來案候示今尙未到請先訊懲丁王氏供詞與劉探所禀大略相同陳供小的與氏爲中表親伊目　　　　　　 
願賣娼叩求明鑒讞員張柄樞司馬商之美總領事署繙譯官白保羅君飭一併送歸法界公堂請讞員孫建臣大令就近傳烟鴇訊究○包探張　　　　　　 
天林解陳阿林到案禀稱此人窮取朱鶴祥家木料及食米若干報由小的緝獲人贓送請訊究司馬判責四百板贓給還失主○包探倪順泉解　　　　　　 
邢根根到案禀稱此人行竊某某等數家棉被若干條報由小的查獲人贓送請訊究司馬判責五百板發押捕房一月○包探李星福解劉順生　　　　　　 
到案禀稱此人前因犯竊送經大老爺判令遞解回籍兹又潛入租界中國竊經小的拿獲送請究懲司馬判責五百板發押捕房一年期滿之後　　　　　　 
再行遞籍○包探劉光震解賀祥卿到案禀稱前者顧琢如控賀欠銀七百餘兩奉大老爺出票飭提今由小的獲案請即訊供司馬著押候交人　　　　　　 
保出傳同原告訊核○包探劉光震解伶人馬飛珠到案禀稱前日伶人李春來控馬不照議單擅至别園演戲經大老爺出票飭提今由小的送　　　　　　 
案請示司馬著押候傳同李伶質訊核奪 
[法租界公堂瑣案]  
　　公館馬路寳興里口協成昌席店種火焚燒圖得保險行賠欵幸經鄰人救熄事後捕頭將店夥楊兆云店主婦顧史氏拘押昨日傳同鄰居及見証人解案請訊顧史氏供丈夫顧阿四與高榮生合股開設協成昌席店此次如何起火小婦人實出不知楊供小　　　　　　 
的在美界爲鞋工前日訪協昌夥陳阿渭不遇留宿伊店並無别情衆隣人同稱楊亦股東放火之事伊確與聞讞員孫建臣大令　將楊押交陳　　　　　　 
到案顧史氏押交顧到案焚餘物件拍賣充公○和源成天津號夥朱墨林控通聚泰報關行主初雨卿所出本票銀三千兩屇期不付求提追給　　　　　　　 
等情大令准詞飭提研訊朱呈票聲稱初以本票二紙調去要銀三千兩屇期不付求即追給初供以票調　銀數相符今旣不付作爲罷論可也　　　　　　 
朱供號主所出之票至期早已付銀大令飭將初押候交出原票倘不能交如數付銀○地亞士洋行收租人王友仁訴稱洋涇浜上留芳閣照相　　　　　　 
館主婦汪氏積欠房租洋銀一百三十三元五角請卽訊追汪氏供小婦人只欠兩月房租大令著交人保出赶緊理楚○梁福卿控沈仲明以田　　　　　　　 
單抵去洋銀千餘元延宕不還等情迭奉大令訊供交人保出理處迄今案懸日久分文不付梁屢次求追大令著保人將沈交案押追○某西人　　　　　　 
家失去各物將細崽孔如生送案請追迭奉大令訊供押比孔矢口不承昨日西人函致捕房請將孔驅逐出境免予究追大令飭提到堂開釋諭　　　　　　 
令赶緊回籍不准逗留○利喴洋行主人控閻金泉積欠貨欵銀五百兩等情大令訊究之下閻供將珍珠鐘表等物備抵尙少洋銀一百餘元昨　　　　　　 
日利喴執事人朱仲榆投案請將閻帶出理楚大令准之○王子香紀阿二李德芳陸者香同訴稱偷兒張介堂撬門圖竊當塲拘獲解入捕房今　　　　　　 
聞已由捕頭解案請卽訊懲包探禀稱小的察得張竊曾被失主兇毆且足上有刀傷一處大令以王等獲賊不應不先送捕擅用母刑著各罰洋　　　　　　 
銀一元以儆張解送上海縣遞回嘉定原籍○王官德訴稱小的由寗波附某輪船來滬被賊竊去衣物當塲扭獲賊犯李德標搜出原贓今特交　　　　　　 
包探送案請卽訊懲大令判責李八百板發改過所監禁一個月○邵阿德訴稱偷兒張阿根扭去門上之銷乘間入内圖竊當塲拘獲送入捕房　　　　　　 
今已轉解案下請即訊懲大令判將張枷號半月責二百板○積竊吳必有沈經年竊取某姓家報時鐘兩架被包探緝獲連贓解案請懲大令判　　　　　　 
各枷半個月責二百板 
[美租界捕房紀事]  
　　昨日午前甬人徐阿聖持金臂釧至西華德路某銀樓兌換金戒指等物包探劉阿炳見其形跡可欵向之盤詰徐　　　　　　　　 
言語支吾遂連贓帶入捕房捕頭令押候查明竊自何處然後轉解公堂禀請讞員張柄樞司馬訊辦○昨日亭午時木匠朱阿寶朱阿東在提藍橋畔某木作内互相扭毆阿寶力不能支被阿東擊破頭顱血流不止適爲一百九十一號巡街捕所見一併拘入捕房捕頭見阿寶受傷屬實令人扶送同仁醫院療治阿東押候解送公堂禀請懲辦 
[蘇省官報]  
　　十二月初一日元和縣金昨日禀知下鄉勘案回直隸州謝謙禀謝奉委署理太倉州事四品銜仍留江蘇候補知州王斯沅禀知由京引見回省知縣馮璋專丁來省禀謝牌示請補靖江縣缺前任溧陽縣曹宗周由鎭江回禀知交代算結從九吳棣昌禀謝飭知本年押解秋審人犯案内蒙記大功一次稅課大使胡棨光禀謝飭知本年押解秋審人犯案内蒙給子委署一次初二日候補道劉體乾通知中學堂今日收考學生首府向知府田庚均禀知中學堂今日收考學生分發江蘇試用知府凌培安徽人由未甯長洲縣蘇禀知下鄉勘案花翎知府用指分江蘇試用同知鄧慶乾安徽人由京引見來省禀到管帶撫標巡警水師飛划營儘先叅將徐錦堂禀知赴浙江交界地方巡緝初三日藩轅牌示照得委署靖江縣訓導晏崑琦因病繳札遺缺查有靑浦縣人試用訓導沈光濟堪以委署知府朱寳瑩禀知赴甯見制憲卽辭知縣魏本立禀知由京引見回省程開吳禀知由京引見回省蘇爲府照磨姚定信縣丞李潤章均禀謝飭知本年秋審解犯案内蒙記大功一次都司銜儘先守備林開武謝委管帶撫標續備左營差二品頂戴補用道江蘇卽補知府勞乃寬於十二月初二日申時病故蘇庽東百花巷 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十八年十一月二十二日京報全錄]  
　　署兩江總督張奏報接篆日期摺○盛京將軍增奏爲丈放大凌河牧廠地畝完竣並收荒價銀數摺○盛京將軍增奏爲釐定大凌河牧廠地畝課銀片○又奏報起運米豆緣由片○湖南巡撫兪奏爲已故藩司功德在民懇恩建立專祠摺○大學士榮奏爲保奬校對漢檔人員作爲歴俸期滿片 
太子少保頭品頂戴署理兩江總督湖廣總督臣張之洞跪奏爲恭報微臣署任接篆日期叩謝天恩仰祈聖鑒事竊臣奉旨署理兩江總督當經具摺謝恩並奏報自鄂起程日期各在案嗣於十月初六日馳抵江寗初九日准護理兩江總督江寗布政使臣李有棻派委署江寗府知府朱其晶署中軍副將丁華容將兩江總督關防兩淮鹽政印信欽差通商大臣關防並王命旗牌旣文卷等件齎送前來臣當卽恭設香案望闕叩頭謝恩祗領任事伏念臣駕驭下乘蒲柳衰姿權篆甫閱七年時艱更加十倍臣惟有修明内治眞車外交博訪賢才務其遠大江南煩劇以奬拔廉儉之吏爲先新政多端以造就文武人材爲急需筠雪炘愧鍾山投老之無聽封瑣滄江增京國朝班之依戀謹當隨時與北洋大臣江蘇江西安徽各撫臣曁漕臣和衷商辦認眞整頓以仰答高厚鴻慈於萬一所有微臣署任接篆日期理合繕摺具奏叩謝天恩伏乞皇太后皇上聖鑒謹奏奉硃批知道了欽此　　　 
奴才增祺跪奏爲人凌河牧廠現已一律丈放完竣謹將放過生熟地畝並將放過荒價銀兩各數目恭摺仰祈聖鑒事竊錦州府大凌河牧廠地叚上年經奴才奏請弛禁招墾收價以裕餉源業將辦理一切章程先後奏陳各在案兹據緦辦委員花翎留奉試用知府李淦等將已放地畝及核收過荒價各數目分别造册呈請查核具奏前來奴才覆加詳核此次勘放該牧廠地畝原定章程荒地分爲四等後經查明實有全堿及不堪耕種之地不能不將地價酌减丈放以免累民又熟地原定爲一律按照上地交價嗣以原墾半多貧民地亦肥磽不一復隨時查看情形將該地亦照生荒分爲三等收價其間極貧零星小户實係無力繳價者自當仰體皇仁從寛免追以示矜恤綜計共放過各項地畝五十萬九千四百九十畝六分七釐六毫七絲共核收荒價　平銀五十八萬三千三百五十四兩八錢七分三釐九毫七絲謹分繕淸單恭呈御覧飭部備案除將清册咨部外理合恭摺具陳伏乞皇太后皇上聖鑒謹奏奉硃批户部知道單併發欽此　 
增祺片再大凌河牧廠地畝前經奏准丈放收價業將酌定章程奏明在案查原定章程荒地分爲四等山荒另爲三等現在丈放事竣自宜分别定賦俾之有所遵守奴才詳加考核並叅諸通省賦課　章酌中定擬上地每畝按年徵正課銀四分耗羡銀一分中地每畝徵正課銀三分耗羡銀一分下地每畝徵正課銀一分耗羡銀一分　地每畝徵鹻課銀一分耗羡銀一分其全鹻及不堪耕種留爲樵採牧養至承領山荒率多貧民小户擬無論等差每畝徵正課銀一分免徵耗羡均　光緒二十八年撥地認領之年起子限三年第四年開墾成熟一律起科已墾熟地現旣分上中下三等收價其正課耗羡亦照生荒按上中下分别徵　惟當兹兵燹之後閭閻苦不可言且每户墾地爲數無多併請與現放生荒一律起科以紓窮困之處出自鴻慈至將來屇期應徵課賦必須經理有人查此叚牧廠原屬錦州副都統所轄擬請就近仍歸該副都統認眞經徵其所收各項耗羡卽留爲津貼該副都統衙門辦公之需除分咨查照外謹附片具陳懇請敕部立案伏乞聖鑒謹奏奉硃批户部知道欽此 
增祺等片再案准户部咨開以冬賑需　粟米請將奉天牛莊粟豆一律起運以供支放一摺於先緒二十八年九月二十九日具奏本日奉　　　 
旨依議欽此欽遵鈔錄原奏恭錄諭旨飛咨欽遵辦理前來查原奏内開奉天牛莊兩處運解粟米一萬數千石奉天雖奏粟豆同行折價而價猶未定牛莊迄無奏報粟米折價明文兩處不惟二十七年應解粟豆未有成議卽二十六年此項應解之數亦尙未見奏報請旨飭下盛京將軍奉天府府尹迅將該省二十七年應解粟米仍運本色毋庸折價黑豆一項亦照額隨同粟米運京儲爲冬賑等因查奉天二十六年應運二十五年徵存粟米黑豆業經如數運至營口囤寄海棧旋被變賣已會同盛京户部專摺奏報並懇飭部立案至二十七年應運二十六年米豆因奉省兵燹較重民力未紓奏請將該年應徵各項錢糧蠲免三成其餘七成緩至二十八九兩年分年　納二十八年正月初一日奉到硃批著照所請户部知道欽此是二十七年並無應運米豆二十八年應運二十七年徵存米豆欽奉上諭各直省河運海運一律改徵折色當經分飭各州縣欽遵辦理並飭將折色銀兩曁節省折費分别存庫聽候部撥本年三月初六日具奏四月初四日奉到硃批知道欽此嗣於八月間接准部咨奉省改折米豆應照江浙山東等省辦法按本省時價徵收等因正在覈辦間兹准咨以冬賑需米孔亟令卽仍運本色勿庸折價自應分飭各州縣將二十七年帶徵二十六年應運米豆照舊仍運本色容俟一律報齊卽由火車運京咨部驗收以供要需其　莊應運米豆由盛京户部另行奏報合併陳明除分咨查照外理合附片具陳伏乞聖覽謹奏奉硃批吏部知道欽此　　　　　 
兪廉三片再追贈太子少保銜已故頭品頂戴江西布政使陳湜光緒二十二年四月初八日在山海關防營因病出缺欽奉上諭王文韶奏查明已故藩司戰功卓著懇恩優卹一摺已故江西布政使陳提書生從戎於咸豐同治年間隨同曾國藩等轉戰江西廣西安徽江蘇山西　　　　　　　 
省收復城隘其多克復安慶及金陵省城厥功尤偉復隨同左宗棠治軍關隴蕩平金積堡深資得力歴任地方整頓一切均有可觀上年簡授江西布政使正資倚任遽以積勞溘逝軫惜殊深陳湜著加恩照布政使軍營立功後在營病故例從擾議卹並將戰功事績宣付國史館立傳以彰勞勩該衙門知道欽此復於光緒二十三年奉上諭陳寶箴奏已故藩司戰功卓著籲懇恩施一摺已故江西布政使陳湜隨同曾國荃左宗棠轉戰江西廣西等省克復金陵肅清關隴勳績最多加恩著照所請准其於原籍及立功省分建立專祠以彰勞勩該部知道欽此旋經禮部核議於寄湘賑案内核准給予頭品頂戴應將前議加贈内閣學士之案註銷按照頭品頂載覈議應請從優加贈太子少保銜奉旨依議欽此欽遵在案兹據在籍前國子監祭酒王先謙等聨名呈稱遵於湖南省城東長街建立專祠業經告竣公懇奏請列入祀典由地方官致祭以彰忠藎等情前來臣覆查已故江西布政使陳　秉性忠誠長於謀略素爲曾國藩左宗棠所倚重自關隴回籍後每遇本省伏莽蠢動輒臚舉將材條陳辦法無不洞中機宜用能立除醜類保衛閭閻水旱災祲亦無不竭籌捐振鄉人至今感頌弗衰兹蒙恩准在於本籍建立專祠　經落成相應據情奏懇天恩俯准飭部立案列入祀典由地方官春秋致祭以彰忠藎而順輿情除分咨禮工部查照外謹附片具陳伏乞　　　　　　 
聖鑒謹奏奉硃批著照所請該部知道欽此 
臣榮祿等片再軍機章京吏部郎中鮑心增前派總司校對漢檔嗣奉旨派充順天鄉試同考官查光緒十六年刑部主事吳魯承辦漢檔未及竣事旋因中式進士授職修撰經附片奏保賞加四品銜在案該員鮑心增平日當差極爲勤奮前辦檔册業已過半未便没其微勞可否仰懇天恩准其作爲歴俸期滿以示鼓勵之處伏候聖裁謹奏奉旨依議欽此 
 
