# 1920 - 61 - 4916898

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[山東問題]  
[  默]  
　　當局對山東問題始終不能令人無懷疑也不直接則曰不直接可矣何為又言俟南北統一以後乎使南北果有統一日將再與日人直接乎使南北終無統一日將從此懸宕乎不直接則當速駁回日牒以完外交上手續何對於日本寂無表示乎不直接則當速宣示辦法以慰皇皇之人心何對於國民又默無一言乎况乎覆容揆電是否如是措詞即日如是而於統一以前是否必無變動均非吾人所能預料然則吾國人對於山東問題誠不能不嚴重監視之也專電 
[北京電]  
　　李朱曾同盟罷議事態度轉强硬凡關財法交三部案件向須主管總長提出表决執行現由總理付議通過後便擬稿送府印發如昨日公布之限制各省官銀錢行號增發紙幣一令卽不俟李副署聞安系以此計倒閣不成已另籌他途進行（八日下午三鐘） 
[北京電]  
　　安系閣員同盟罷議事現由段出任疏通明日應否出席訂今晚在曾宅取决（八日下午四鐘） 
[北京電]  
　　安系閣員經段勸財李已銷假法朱交曾亦將出席閣爭可暫休（八日下午一鐘） 
[北京電]  
　　段甚不以三總長不出席閣議爲然李等被黨議拘束段兩次電召不敢往見（八日下午三鐘） 
[北京電]  
　　此次安系倒閣本主擁段上台段已意動適馬良來京力陳各省反抗狀謂如生變門生無力抵抗段大怒立逐馬出組閣事因此灰心一面籌備南北統一亦有所接洽段直轄之參戰軍駐北苑者有開赴宜昌說並調某旅入京又小徐所部亦有調動（八日下午三鐘） 
[北京電]  
　　院覆容揆電山東問題將俟南北統一後再議現暫不與日直接交涉一面以此意詢各省直曹覆電贊同謂旣拒簽本不宜自變態度與日直接（八日下午一鐘） 
[北京電]  
　　王印川昨晚九時赴豫任隨帶祗書記二人省署人員槪不更動（八日下午三鐘） 
[北京電]  
　　津訊豫事和緩已電吳抵鄂候後命（八日下午三鐘） 
[北京電]  
　　徐向交行訂借現金七百萬以崇文門稅收作抵（八日下午四鐘） 
[北京電]  
　　趙倜覆電迭據各團體呈請調隊鎭攝地方倜有維持地方責不得不調軍鎭撫奉電前來自當妥爲布置俟大局稍定卽將各軍撤回原防（七日下午三鐘） 
[北京電]  
　　鮑貴卿電俄舊黨首領高梅果夫等三員已飭富錦李團長嚴密監視其部下俄兵五百餘除負傷者准暫留醫外餘均押送出境軍裝槍械已檢點收存另定辦法（七日下午三鐘） 
[北京電]  
　　楊增新電俄舊黨首領穆哈諾夫等運動俄領要求入境增新恐破壞中立已飭喀什朱道尹嚴拒（七日下午三鐘） 
[北京電]  
　　徐鼐霖電現定八日赴京面陳要公（七日下午三鐘） 
[北京電]  
　　政府擬在歐美設立報館候任公來商辦（八日下午四鐘） 
[香港電]  
　　聞李烈鈞江日抵始興與楊益謙合按兵不動要人多派員調和各處仍多小戰半爲股匪冒充軍隊滋擾（八日下午三鐘） 
[香港電]  
　　陳炯明報告靖國軍又違令攻遊請制止（八日下午三鐘） 
[香港電]  
　　赴閩軍艦三艘已於眞日返粤（八日下午三鐘） 
[香港電]  
　　滇唐來電自去臘起爲粤扣留（八日下午三鐘） 
各通信社電 
　　北京電閣訊仍沉寂 
　　北京電王印川陽（七日）晚赴豫 
　　北京電趙豫督電靳謡諑幾釀變股匪　起紳商請維持調兵爲防匪稍靖卽回原防 
　　北京電經濟局暗潮甚烈 
　　北京電靳電迎梁啓超入京 
　　北京電陸榮廷來電促和（以上八日） 
　　以上聯合通訊社電 
　　北京電孫烈臣電舊黨敗竄崴河新黨鼓盪若不將舊黨引渡恐激成戰禍請核示 
　　北京電張秘書電柏林閉鎭四年商貸山積各國爭先經營商務吾國未便獨居人後 
　　北京電鮑貴卿電高梅果夫在富監管兵卒除受傷外悉押送出境 
　　北京電徐鼐霖電定庚日入都（以上八日） 
　　以上中華通信社電 
　　北京電閣潮表面似平内爭仍烈院部各自爲政不相關照靳態度消極段正竭力疏通 
　　北京電徐以梁啓超周流各國熟習外情擬畀以外長囑院電召梁來京（以上七日） 
　　北京電同盟各督將聯電請解散靳舊國會確有此說據聞政府與西南已漸接洽祗以法律問題不易解决擬借此將新舊兩會同時取消 
　　北京電京津舊議員以廣州議員主張滬會開議亦將通電促和 
　　北京電滇桂軍失和後此間局部議和說又起 
　　北京電張國淦以前任所訂商場借欵合同條件太酷現與英公司磋商擬另換新約 
　　北京電魯省屈映光經魯議員攻擊有辭職說 
　　北京電稽鏡電俄新黨要求撤華兵引渡舊黨閣議交邊防處核議 
　　北京電國民公報案地檢廳不服高廳判决擬提起上訴（以上八日） 
　　蚌埠電倪督病勢日内復劇（八日） 
　　香港電韶州之戰桂軍大敗陸榮廷責莫操切（八日）以上中孚通信社電 
公電 
　　劉顯世表示魯案主張電山東問題全國一致否認直接交涉主張退回日使通牒仍交國際聯盟公判乃因北方外交當局始終遷就外示廻翔審顧實已成竹在胸近對各方覆電一則曰搏採羣言再則曰詳愼考量無非故爲推宕之詞然究不敢顯違輿論足徵尙可轉圜當局苟未喪心卽應幡然悔禍國人不忍胥溺敢忘誓死力爭急不擇言統乞鑒察劉顯世魚印 
　　趙恒惕忠告北京當局電頃致北京一電文曰徐菊人先生靳翼靑先生鑒山東問題主張聯盟公斷反對直接交涉幾乎全國一致我軍政府已將正確理由及應付方法電達尊處未見採納施行復以考量爲辭報紙傳聞已由某實業家傳達意思竭力傾向直接方面誠不知用心何在其慮國際聯盟將不受理耶則去年五月和會主席巳經覆函承認而南斯拉夫及魯馬尼均决定提案其以國際聯盟爲不足恃耶則今日公共機關捨此更無所屬夫日人通牒其所根據不外對德和約及民國四年中日條約由前之說則我旣拒絶簽字矣今與直接是直承認德約關於山東三欵前後矛盾婦孺皆知其不可由後之說則二十一條所發生爲我全國同胞所切齒我國代表曾於巴黎和會提出議案要求廢止不啻宣布取銷今與直接爲亡國條約增一保障關於南滿。東蒙。漢冶萍。福建諸條皆將認爲有效影響且及於全國矣凡此數端利害較然尊處考量寗未計及而直接聲浪猶復喧騰不已謂非甘心誤國將誰信耶我西南護法興師其大部分之主旨雖在内政而其重要之原因與其爭持之焦點則在外交尊處素持親日主義冀得餉械以壓制西南我西南則持救國主義順從民意力爭人格以保全國土誠使尊處外交方針能與西南一致不獨此次山東問題全國爲其後盾將見内爭亦不難迎刃而解矣我軍府旣有具體表示各省機關團體以及工商學界均無不表同情衆志成城未可拂抑寡助至而親戚叛多助至而天下順惟公實圖利之趙恒惕叩支等語特以奉聞事關國權領土尙乞一致主持毋任企禱趙恒惕叩支印 
世界路透電 
[美共和黨堅持保留案]  
　　二日華盛頓電共和黨領袖重行聲明凡爾塞和約第十條之保留案若稍有改動决不承認今已有民主黨充分之人數足以打銷和約之批准彼等力主第十條若不修正則不贊成和約今雙方皆以此說爲然和約將爲選舉總統運動號召之物已露種種徵象豫料參議院不日將投票否决批准和約 
[美參議員動議限制借欵]  
　　五日華盛頓電參議員諾克斯氏在參議院提議嗣後非得國會許可不得再以欵項貨與外國政府 
[俄日間緩衝國之動議]  
　　六日華盛頓電聞日本因過激主義東漸甚速欲在日本與俄國之間建一緩衝國此間現信此種國家之建設將爲討論日俄將來交際時所須考慮之一事 
[過激軍在高加索之勝利]  
　　二日倫敦電過激黨自稱在北高加索比里柴格那拉地方大獲勝利聞台尼金將軍第一庫班軍團業已被殱紅軍前進頗速 
　　二日倫敦電莫斯科電稱據當局宣稱二月二十八日紅軍佔據鐵克化里資加雅鎭台尼金將軍今陷入庫班半島重圍中 
　　二日倫敦電共同新聞君士坦丁訪員電稱協約軍之委棄諾伏羅西斯克鎭隨時在意料之中英人巳奉命離境此間協約國官員現正準備安插行將到此之難民二萬人現議以五千人遣往埃及以三千人遣往居比魯諾伏羅西斯鎭熱瘟病盛行境内狀况益覺不堪政界之意塞巴斯波爾鎭恐亦不保 
[法路工所得之權利]  
　　二日巴黎電路工罷工解决合同内有承認聯合會權利施行分等給資各條件路工已允將所未議决之各事聽候公斷合同中並規定由路工及僱主各派同數之代表組織委員會立即互相研究鐵路將來之行動罷工期内之工資槪不發給惟懲罰不上工之工人一節行將取銷鐵路行車事務將商諸勞工總聯合會之經濟委員會 
　　二日巴黎電衆院今日討論鐵路罷工後已以五百零三票對七十五票通過信任政府案 
[菲列濱羣島户口總數]  
　　五日華盛頓電菲列濱羣島户口册載稱羣島居民共一千零二十五萬六百四十人内有美人六千四百零五人滿軍役年齡之男子共一百四十六萬九百五十六人滿選舉年齡者共二百零七萬一千二百零二人島中有製造廠二百三十所共有資本八千零三十七萬九百三十四元 
里昻無線電 
　　（路透社送） 
　　七日巴黎電昨日外交部收到威爾遜總統關於亞德里亞海問題之新牒文法國各報謂該牒文措詞和緩對於協約國最近牒文之辭旨温婉表示感意惟仍反對處置阜姆與阿爾巴尼亞辦法簡言之總統仍主張去年十二月九日之議定書其論及阿爾巴尼亞一節謂阿爾巴尼亞人民之權利必須予以保護不得偏袒巨哥斯拉夫末稱該問題若再延宕不决則將發生極大之不便且否認因彼反對而致延宕之說並拒絶加諸彼身之一切責任 
　　七日巴黎電日本代表昨日通告協約國大使大會謂日政府承認阿米尼亞政府已成事實大會審查和會德國代表戈泊特氏答覆和約中拆毁德國飛楷所條款之覆文該問題巳移交天空條欵委員會大會後考慮答覆德國關於以外交保護予舉行公民區域居民之覆文决定維持大會前此之决議即以保護事務委託管理有關區域委員會會長所屬之國家是也 
　　七日巴黎電德國各報近稱德政府將答覆協約國要求引渡戰事罪犯一事擬提出協約國軍官虐待德國人民之軍官名單小巴黎人報得悉德國外交總長米勒氏已於星期五日在國會否認此說謂協約國隨時準備合抗德國故向挑釁殊屬無益云 
　　七日西班牙京城電葡萄牙之官吏近曾罷工致内閣在國會失信任今已上書辭職葡總統已委託民主黨領袖薛爾伐氏組織新内閣 
中美新聞社電 
　　華盛頓電聞日本因防波爾失委克主義之迅速向西（疑係東字之誤）蔓延意欲於其本國及勞農政府之俄國間。設置一介隔國此間信此項介隔國之傾向將爲將來日俄關係之第一應考慮者云 
太平洋路透電 
　　八日大阪電此間各報載門司消息俄國難民多人乘日船門司内有一人聞係前俄皇之侍從 
　　八日大阪電大阪染工千餘人因僱主拒絶增加工資百分之三相約罷工罷工者多係棉紗染工 
　　八日東京電陸軍飛機五架今晨由東京飛往漢城　　八香港電朱邇典爵士昨晚在香港大學受法律博士名譽學位時演說謂中國現需受新新敎育之人材無論何科之學生其國内皆有用之之處中國各部現廣需醫士及礦學工師中國且需人改良其衛生事務中國學生凡所能傳授之者必盡顧念之此彼所引以爲慰者蓋彼等今知中國之前途唯敎育是賴也香港大學甚有益於中國獨惜附近一帶未有振興敎育之偉大舉動聞廣東政府每年僅以十萬元充敎育费他省亦然中國歲費開支敎育一項輒列於最後中國必須自行脫離軍閥主義而施行普及敎育云云 
　　八日北京電北方時局現已大可注意内閣風潮迄未停頓而汴督趙倜則因吳光新軍隊退出豫省之命令顯已操勝算吳光新自爲長江上游總司令以來即以信陽州爲其運輸之集中點今退軍命令固不視爲吳軍完全退出信陽州之謂但趙倜之勝利則不僅在吳軍退出豫省已也趙倜發起八督聯盟與其列者爲張作霖孫烈臣鮑貴卿曹錕李純陳光遠王占元趙倜八人自安福部要求撤換趙倜反對靳總理後曹錕張作霖乃出爲靳氏後援此種情勢乃徐世昌被舉總統後最重要之發展老北洋派今已分裂爲三（一）八督聯盟（二）段祺瑞黨其活動分子爲陳樹藩徐樹錚吳光新若靳雲鵬則有名而無實（三）中立派如張廣建楊增新盧永祥李厚基閻錫山皆屬此派田中玉抱觀望迎合之政策與倪嗣冲同故各派皆有其名八督聯盟扶助靳氏殆無可疑衆意靳氏終必加入聯盟張作霖曹錕之脫離安福部巳鞏固靳氏之地位但張作霖所參與之任何聯合行動段祺瑞或將反抗之今安福閣員不列席閣議雖靳氏所稱政府不因其缺席而停止政務之言頗關重要但財政司法交通諸事苟無主管部長列席則不能進行也總統現擬從中調處如無效力則不久將發生眞正風潮 
 
 

Page 5

 
 
   
 
 

Page 6

 
 
國外要聞 
[塔孚脫之保留和約意見]  
　　對洛志氏保留案下一修正 
　　中美新聞社譯美國前總統塔孚脫氏論和約文云和約 
第十條似爲目下民主共和兩黨聯合會企圖調停參議院保留案意見不協之主要原因有人謂此條係國際聯盟之心竊就其規定抑制任何强國侵凌弱國而論此說似屬確鑿惟其重要之處乃在警戒强圃使不敢恣肆行動而未能確實阻止戰事也自第十一條至十七條規定以保障聯盟之行動公判調停及條陳等和平解决國際之紛爭第十六及十七兩條規定倘有一國破壞此等規定其他諸國立即一致不與往來然後如必要時再依行政院之條陳决定以軍事行動對付之是故必须在爭端中之一國違背第十條先以武力侵犯別一國而後可適用第十六及第十七條之懲罰規定再則第十條必須於戰爭之目的明白顯露之後始生作用如僅爲討伐目的之戰爭並不佔領土地或推翻一種政府者則不算破壞第十條吾以爲吾美門羅主義之適用即可以為例門羅主義之主旨與第十條相同即對於非美洲之國侵犯美洲之國者適用之當施華得氏爲美國務卿時西班牙攻擊智利智利乞援於美施華德氏答稱吾美之政策並不保護一美洲之國以抗禦一非美洲之國之討伐戰爭僅抗禦一種意在佔领土地或毁壞獨立之戰爭而巳迨羅斯福爲總統對於委内瑞拉事件在此主義之下亦下同一之界說謂戰事之起點僅為收稅問題而無土地或政治上之野心者美國不能過問是故國際聯盟在第十條下所行使之干涉殆祇能對於一戰勝國欲違反第十絛之規定而以條件硬加於其敵國者行使之否則第十條殊不能顯其作用由此可知第十條所加於聯盟之義務期範圍實不甚大職是之故美國在第十條下之義務縱使爲保留案所取消在聯盟之價值依然無損威爾遜總統在白宮外交委員會聲言彼對於第十條完全欲造成一種精神的義務而非法律的義務至多数參議員則恐美國受其法律上之束縛牽入吾美所不應加入之戰爭故反對之據吾之意彼等雖所見不同其實未嘗無可以共同立足之點所謂精神的義務者係個人依良心之所詔而行動者也彼受此義務恩惠之人祇能恃此良心之允許今美國之良心卽全美人民聯合之良心而有解释此聯合良心之威權者祇有依吾美根本法律所造成之國會然則兩方曷為不能表同意於一保留案此案否認美國對於第十條負法律義務而承認國會决定對於某種事件吾美是否應有精神的義務之存在如是豈不甚善乎查和約第十條之原文云 [聯盟之各員擔任尊重並保護聯盟中各員之領土完全及現存之政治獨立防止外界之侵略倘使發生任何此稱侵略或有此種侵略之任何恫嚇或危險時行政院應條陳方法以實踐此項義務 ]參議員洛志之保留案云 [合衆國在第十條之下不負義務以保全任何他國之領土完全或政治獨立或干涉他國間之爭端或在和約條件之下爲任何目的使用合衆國之陸海軍除非在任何特別事件中經國會之允准而後可因國會在憲法上獨立有宣戰及命用陸海軍之權 ]今余擬代替洛志氏之保留案如下 [合衆國在第十絛之下不負任何法律或有束縛力的義務以保全任何他國之領土完全或政治獨立或在和約任何條件之下為任何目的使用合衆國之陸海軍但國會茌憲法上獨具有使用陸海軍之權將討論决定如有任何特殊事件發生美國爲世界和平及正義起見是否有起而行動之精神的義務其義務若何並規定行使此義務之辦法 ]保留案經此改變後美國在第十條下保全任何他國之領土及主權之法律義務即巳消滅所餘者祇爲精神義務且须國會决定其有否若國會不承認其有即不存在如是則法律說與精神說之兩方可以調和不必斷斷爭論矣 
國内要聞 
[安福排靳運動尙未息]  
　　安福派之倒閣運動仍未停止但靳氏方面則似巳不爲所動靳於三日銷假視事後對於閣事已照常進行雖四日閣議有安福田閣員之缺席然院事並不因之停頓咋日（六日）復爲閣議之期靳於十時即行到院田薩兩長及陳江傅三代部均陸續而至惟李思浩曾毓雋朱深則仍未出席但李事前尚有請假而曾朱則否惟靳以閣議關係國務進行既重且大際此內政外交交相棘乎斷難因一二人之故遂至迭次停頓致誤全局且以出席閣員巳過半數按諸閣議開議規則尙無不合故仍照常開議其議案如下（一）關於山東福州外交案此案巳•迭次討論尙無結果昨日陳代部又將最近接到各處電文提出傅觀略加研究仍未决定辦法（二）對俄邊防案我國對俄政策向守中立近因俄黨頗有窺伺內地形勢東北西北各軍事長官電陳政府惝此後中立政策不適用時究應若何對待討論結果分交各該管機關從詳核議具覆（三）擬任李祖年爲全國烟酒公賣署廳長案結果通過日内由院呈請以明令發表（四）限制各省滥發紙幣案年來各省商店銀號發行紙幣太濫由財政部會同幣制局擬具限制辦法說帖請求國務院核議昨日李思浩雖未列席然此案則仍提出討論結果即照該說帖所陳呈請以明令發表申明嗣後各省倘再發行紙幣須經中央核准數目方准施行（五）中國與玻利菲亞通商案結果按照外部所訂計畫咨達兩院徵求同意然後施行其餘尙有任命官吏案五六件一致通過時下午一時散議靳氏即入府報告 
　　自四日安福四閣員同盟罷工東海知安福方面巳用拆臺政策以爲倒閣之武器不得巳乃遣人求段氏斡旋段遂於當日電招朱深曾毓雋至宅勸解曾託故未往僅朱深往見談話絕無要領昨日曾朱等閣識又未出席段因於午後四時特電邀曾毓雋至宅面加勸告語頗嚴重曾力白無他惟對於迭次不出席之詰問則亦無辭以對祗唯唯而巳安福素惟段氏之命是從經茲迭次勸告當不敢重拂其意但聞前日該派在某宅會議時曾决定對靳四種要求（一）農敎兩長必須速提且須提該系人物（二）山東問題須從該系意旨以定交涉方針（三）對於學潮須嚴行取締（四）須任命某氏爲湖北省長以上辦法均擬託某要人提出以爲轉圜餘地而昨日曾氏經段當面勸告之後昨晚復在某宅同該系某要人討論一切其結果决定何種政策尙不可知據政界揣測安福縱經段氏之勸告暫寢倒閣運動但靳閣之命運至多亦不過二月届時安福仍須推倒靳氏擁王缉唐上臺云 
[豫督問題之近訊]  
　　尙未完全妥洽 
　　河南問題尙成懸案近日各方面亦有主張調停者東海主張調停尤力欲以此辦法弭豫省之兵禍但外間所傅豫事巳然完全妥協者尙非事實當局雖曾以非正式之方法表示某種條件然雙方之意見並未能十分浹洽故目下仍催王印川趕速赴豫欲以王氏爲豫省糾紛之解鈴人王氏前以豫省一部份軍人之意見尚未疏通就緒故不敢前往近經當局屢次催促巳擬先赴豫接任再行設法有定今日（七日）出京之說至前此趙倜撤回駐紮魯豫交界之軍隊經田中玉電告後政府曾轉電趙氏令即調回原防昨趙氏已有覆寬到京略謂支電奉悉查豫魯交界軍隊實因换防稍有變動茲奉鈞諭當遵飭扼駐原防愼密布置除另電田督軍聯絡防禦以清匪患外現在地方安堵如常堪紓厪慮云云又趙倜之弟趙傑日前奉派來京昨早巳赴棉花胡同謁見靳氏述明豫省之現况並謂報載獨立各節均非事實請勿輕信據聞曹錕調停豫省問題主張分由趙（倜）吳（光新）先將派駐鄭州等處軍隊撤去趙氏已表示允意惟吳氏尙未贊同故豫事糾紛其關係仍在某派方面云 
[英人觀察中日間之俄事問題]  
　　軍事協定實爲中國禍根 
　　字林報載英人巴克斯特氏投稿略謂西比利亞革命黨政府今巳握有全境統治權日本對之將持何種態度實爲人所願聞惟傅言紛至預料日本行動不一其說此殆日本政活家或武人派尚未决定其對西比利亞之政策歟華人知西比利亞時局中有中國之真正危機伏焉故其注意於西比利亞事變之結果視歐美人爲甚華人所慮者不為俄國之過激主義但爲日本如何與過激黨抗爭之程式勞晨俄羅斯對於中國迄無不友好之表示若革命黨限制其活動範圍不出俄境則華人决無抗議惟日本將如何進行以施其所謂保全中國不受過激侵害之計畫乃一般有識華人所引以爲憂者據衆推測東京深知制止西北利亞與俄羅斯過激主義之不可能將藉口中國力不足防禦俄羅斯革命黨使其不侵入蒙滿故滿蒙邊界警政當由日本接管之並將佈告世界謂日本此舉不獨爲日本利益起見且亦爲中國計焉中國政果要人之與保全中東鐵路有關係者以爲中國或須拋棄其保持此路之希望蓋日本必不許中國管理此路而謂欲保護中國土地以杜過激黨之侵入則中東鐵路之管理權移爲日本所有實屬必要之舉也華人皆知日本之所以表同情於中國而願助中國以抗過激黨者實卽日本决計欲乘機剝削中國在满蒙主權之謂日本巳請中國實施軍事密約之條件中國旣未能爲之則日本將藉端以逞其奪取满蒙之野心華人於俄日交涉中僅見有中日之交涉華人確信日本斷不敢深入俄境獨力舆過激黨交戰但欲藉防禦過激黨之名而行其佔據中國土地之實華人既有此見解故其同情之觀念趨於俄羅斯方面而不在日本方面因料日本軍閥之危害遠出於過激黨之上也華人以爲俄人非中國之仇敵其前朝之侵略態度今巳無存過激政府自成立以來從未有優犯中國土地之表示而日本則未嘗稍緩和其蠶食中國之政策且過激行動不出俄境向害於中國若日本軍隊之駐絷蒙滿則非所以保護中國實强佔中國土地耳東京之擁護北京現政府其故即在欲北京承認日本保護满蒙邊界之要求使中國政府而爲代表中國民意之政府則决不受人愚弄而爲日本侵佔土地之具日本知之故擁護現政府俾供其利用安福派之政府旣與日本締結軍事密約日本遂極力保全其地盤使其聽我指揮蓋軍事密約與約中條件之履行皆與日本軍閥極有關係也今日俄羅斯革命黨亦漸恨日人縱不較華人恨日人爲甚然巳與華人恨日人相等中俄人民一旦情愫相結互爲援助卽足爲日本軍閥之攻擊若中俄韓皆倏然奮起以舆日本軍閥相抗則日本國內必即發生社會之革命今日日本所最懼者即在國內之或有革命而得中國俄羅斯朝鮮反對軍人者之援助耳華人對於英法美或有不满意之處但其所不滿意者不過因此三國有意維持北京腐敗官僚而不助其國民以實現其穩固文治政府之志願而巳至於英法美不存侵佔土地之心則固中俄人民所共知也俄人知英法美之抵禦過激黨乃主義上之作用但日本之與紅衛軍爲敵則徒爲佔奪土地覓得經濟權利耳目前遽謂華人必成過激黨實無理由但華人必謀聯合俄人以反對日本軍閥則可斷言聞日本社會黨日有進步而對於中國反對軍人者尤有同情今留日中國學生巳成日本社會黨之友而謀有以援助之今日本社會黨之在中國者亦復不少而向中俄日人民鼓吹其排斥軍閥之計畫焉日本軍閥亦知中俄韓人民若果互相聯結以與日本軍閥相抗則日本所抱欲在亚洲民族中獨握牛耳之野心將受其妨碍故謀離隔中國使不舆俄韓相接洽第其所施於北京之壓力結果若何正未易料以意度之此種壓力或使中國人民全體起而反對日本耳日本軍閥果欲維持北京之腐敗橫暴政府則遲早間華人終必以俄羅斯之助力推翻之若謂俄羅斯必坐視華人受日人支配下腐败官僚之蹂躏而不助以一臂之力則直調言而巳吾人安能謂日本對華政策必不促成排斥日本之中俄聯合乎日本縱能成就其謀駐紮大軍於满蒙以阻過激黨侵入中國縱能從中國奪取在滿蒙之主權然不能阻止華人使不起而反抗日本也俄亂雖以英法美日四國之力猶不能解决之若俄國統一而表同情於全境騷然之中國其非區區日本所能應付尤無待言如謂歐美將助日本逼令華人呻吟於日本軍人統治之下則爲勢所必無之事蓋華人反對日本時必有反抗日本軍閥之革命而俄羅斯必助中韓以推倒東方之普魯斯届時吾人可想像英法美决不爲日本出兵以扶植日本軍閥也目前日本所過之中俄問題若日本悍然單獨解决之則日本將自覺處於不可能之地位旣須造築更大之海軍並維持甚多常備軍於滿洲逐日防備中俄之聯合行動且違歐美之勸告失其歡心一旦日本爲中俄事態所困歐美將持不干涉之主義矣茲大戰告畢行見歐美在中俄商業中將舆日本奮力競爭不久英美商船之旗將飛揚於太平洋大西洋而經營中國與外洋間之更大商務日本商業至是將受大打擊斷不能如歐戰時之有進步况日本尙須專注其目光以防戰禍之發作而英美法則可以中立國自居作壁上觀日本今背棄其歐戰中之同盟國將來必自食其惡果近日日本竟單獨承借債欵專以維持安福之勢力想英法美必不爲此同一目的而亦淮其銀行借債於中國如英法美不與聞資助中國軍人之借欵則日本勢須獨負供給財力之責任試問日本旣須供養大軍於满蒙又須資助中國武人之腐败政府其財力果足語此乎列强誠不願見世界再有戰事若中俄日三國徒因日本軍閥統治遠東之野心而咸趨於血戰當尤非列强所願見然則列强對於趨向戰爭之三國何不明白表示其意見乎中國爲全部時局之樞紐列強必使中國黷武主義歸於消滅並使日本明悉凡在華政治上或土地上之侵略皆爲世人所不容雖列强此舉容足引起日本社會之革命以反抗其軍閥但日本自作而自受之豈不較害及中國之爲佳乎 
[阿穆爾省之歸客談]  
　　中美新聞社京訊云頃有從阿穆爾省來京者談及該處狀况頗詳其言如下 
　　政變之經過阿穆爾省新黨甚多時常毁壞鐵道橋梁舊黨及日本不能防止自伊爾庫次失陷庫爾郤克政府失敗後新黨聲勢大振人民亦苦於戰爭渴望平治乃由自治會發起召集各村鎭代表謀解决時局地方長官知民意難違勉從其請惟謝米諾夫電令展期並拘捕自治會長原定一月二十八日開會届期日人出而干涉并令俄人派警擱阻各代表入城民情憤激省長知事不可爲於二月五日攫欵潛入省自治會城自治會哥薩克及工黨各舉代表四人組織臨時委員會舉撲司德維赤爲委員長翌日因哥薩克營中有一軍官與兵士口角將兵士槍傷五處衆兵大憤意欲譁變臨時委員會竭力勸止兵士要求將政權交與新黨之兵工會臨時委員會勢力本甚薄弱即日移交現阿省政權由兵工會執掌首領爲士洛夫氏若谷里夫爲外交委員長各機關一仍其舊除一二刑事嫌疑之官吏交法庭審理及不洽輿情之酷吏潛逃外餘均供職如故惟每機關派一民黨委員監督地方尚平靜 
　　新黨之政策新黨所抱政策對經濟上取監督主義廢除原來廣義派之共產政策蓋破壞時期新黨利用當時人民憤恨專制政府之心理以共產二字號召貧民爲羽翼及事成之後力圖建設知共產主義不能適用對於私人之大工廠反竭力保護惟派工黨委員監督遇有投機壟斷及其他不正當行爲則將其不應得之利益收歸國有至財政上則廢止一切間接稅單就資本額徵收直接稅云 
　　俄人對日之感情日人援助舊黨排除新黨日軍復在俄處處干涉內政歐美各國均在觀望而日人則仍挾制舊黨不令議和至一月二十八日之會議取消不獨新黨憤恨卽希望平和之社會黨亦表示反對因新黨執政要求日人撤兵日人雖經應允然遺恨未消阿省人民組織抵制日本之聯合會宣言不舆日人貿易往來凡傭於日本商業及軍政機關者一律請假沿途馬車貨車不准裝載日人日貨故日人知形勢危險在當地之商人及娼妓均遷避華境或逕回本國 
　　俄人對華之親善中國雖武力不及他國然國際頗講道德俄國内亂中國嚴守中立向不干預內政乘入之危以奪其利俄人知中國無野心毫不疑忌且阿穆爾省之工商業全恃華僑華僑待人公平和愛故俄人對於華人極表親善並希望中國資本家投資於俄振興實業新黨對於華人尤示親善執政不及二旬巳將阿省對於華僑之苛例廢除净盡即兵艦案華商被刦盧布案雖非阿省機關所能解决然對於華人之主張極表同情云 
[東三省通訊]  
[  國奴]  
　　俄赤衛軍之宣言民黨之勢力 
　　哈爾濱俄羅斯共產黨諜报局近發出一種 [赤衛軍眞詮 ]之文其意在聯合世界勞工故其鼓吹之議論非常激昂大致謂此次最近內爭之前數月軍事委員會欲組織國民軍以代一千九百十七年十月以前瓦解之軍隊開始赤衛軍義勇隊之簽名經二三日全俄重鎭凡得入伍者七八百人第大都於合議政府無何等利益不過爲飢寒所迫爾、厥後慘淡經營於一年内凡設軍事學校七十二所每八月可培軍官五千人又力謀軍事工業之改良凡軍隊所需一切均由俄廠製之現在赤衛軍共計百五十萬人約區爲步兵百二十萬人騎兵十二萬人砲兵三萬人又機關槍隊一萬六千人共別爲十五軍團團設一軍長自富於將士縱騐之中選任之掌有大權司令以下有政事委員掌關於政治之事關於軍需之供給由合議政府任之故現在之赤衛軍不啻爲模範軍隊其工藝亦甚佳妙有重砲及輕砲二千尊機槍五千桿裝甲車一百二十輛飛艇四百架 
　　貝加爾湖以東之俄黨首領八名兵力地點有某氏爲之調查時在一千九百二十年二月十日也今列如次 
　　黨首占地兵力 
　　斯迭宜喀拉秦伯力五○○○人 
　　别須克夫意滿五○○○ 
　　拉琴比肯河一○○○ 
　　拉乍司巴司四○○○ 
　　安得利也夫雙城子海參嵅間二五○○○ 
　　别利斯基二站雙城間一○○○○ 
　　溥諾夫洛夫黑河對岸五○○○ 
　　幽須克衣烏左布里諾耶河一○○○○ 
　　烏拉索雅克遂夫斯克一○○○ 
　　博篤而卡博篤而削海蘭泡一二○○○ 
　　雅谷希耶諾夫達馬爾五○○○ 
　　多興達爾布郤五○○○ 
　　比里夫約諾夫阿爾迭烏斯卡二○○○ 
　　帕爾削諾夫内爾金斯克一○○○ 
　　久乃烏立鹽夫阿爾軍河一五○○○ 
　　　酸烏白爾奴金斯克一三○○○ 
　　共計十一萬九千人 
[農商部將設糧食調查會]  
　　開弛米禁之先聲 
　　北京當局於開弛米禁一事蓄志巳久某策士並有大弛米禁由國家直輸日本每年六百萬石之建議謂可收入一千二百萬元現內財農三部巳依曾彝進之條陳决定先設糧食調查會以爲弛禁之張本業已擬具章程呈請公布茲錄其呈文如次竊本部承准國務院函開據本院參議曾彝進密呈財政開源二策不加賦借欵每歲可入三千萬至五千萬元一由政府籌設烟捲製造廠一由部中設一糧食調節會弛運售米糧之禁附具辦法請採擇施行等因當經本部等派員會同····以調節糧食首重調查所有各地產銷額数漲落原因以及稅荒運費等各種情形必先逐一詳查對於弛禁放運方能著手辦理當卽議决先行設立糧食調查會由本部草擬章程十一條會商關係各部意見相同理合繕具章程懇請俯賜鑒核如蒙允准即由本部組織成立俾便進行計開章程（一）糧食調查會附於農商部調查全國糧食及建議調節事宜（二）左列各事宜由糧食調查會考察研究（一）各地方糧食產銷額數價值貴賤及其漲落原因（二）關於各地糧食之調節及應否放運出境（三）已准放運因糧食價漲或其他原因須截止放運（四）關於一切糧食稅釐之加增或減免（五）關於糧食運費之加增或减免（六）全國官設或公設倉廒之存廢變更各事宜（三）會長一員由農商總長兼任副會長二員由農商總長就内務財政兩部簡任各職員中遴選呈由大總統簡派（四）兼任委員無定額由會長就内務部財政部農商部簡任薦任各職員中遴選派充名譽委員無定額由會長遴選各地方熟習糧食情形人員派充專任委員由會是派充至多不得過六人（五）事務員由會長就農商部委任各職員中派充（六）本會職員除專任委員外概不支薪（七）本會所有調查考察情形應編成報告分送内務財政兩部備案（八）本會除用文書調查外於必要時得派委員前往各地方考察糧食情形（九）本會除定期集會外遇有應行討論事宜由會長隨時召集(十）本會調查詳細規則另定之 
[魯省長與議員案續聞]  
　　調和已有效果承認三條件 
　　魯省屈省長與周議員因言語失和致起衝突一事已紀昨報自此案起後田督軍即力挽李議員莪卿王議長鴻一出任調停無論如何不可演成訴訟不謂一方面之調停開始一方面之訴訟巳提起矣當周氏赴廳起訴後高等審檢兩廳長面見省長謂周議員業已起訴以省長之資格可以受理以將軍之資格則不能受理今省長則以將軍兼任山東省長當然可以不受理請示如何辨法省長未加可否但謂周某咆哮公堂目無法紀我非行文捕辦不可兩廳長以情形如此亦未加可否就此以觀是雙方均在擱淺之中結束如何尙難預斷但據一般社會揣測大約此案即以將軍兼任省長不能受之理由和平了結矣 
　　另一消息云衆議院議員周福岐被毆一案巳由周提出訴訟日昨（四日）田蘊山督軍約同省議會副議長王鴻一及衆議院議員李莪卿出爲調停由周議員提出三條件（一）調查吏治委員會以本省公正紳董組織之（二）各縣警備隊長須派有軍事學識經騐者（三）各縣警佐以本省警務人員充之省長均巳承認並由調人擔保實行此案遂和平了結矣 
[滇桂軍開戰後之要訊]  
　　勝負互見尙在劇戰中 
　　連日因韶省電報被李烈鈞軍隊截斷故戰耗消息遂多訛傳至昨（三月一日）省中盛傅有福軍一營在花縣軍田地方駐紥由李烈鈞軍隊勸令退防不從全營致被覆沒者（或謂尙有十餘人幸獲逃生）又謂申葆藩有部兵一營原係由肇軍改編者亦在某地被李烈鈞殲滅殆盡甚有謂韶關巳被滇軍團長楊益謙攻破李根源已被拘禁團長李根雲因督令軍隊衝鋒各軍不從即放槍一排將李根雲擊斃者種種風傅不一而足以軍報阻隔之故是非有無固甚難徵實但以意測之韶城攻破恐不如是容易惟是向駐韶城之滇軍其中似有未盡傾心李根源者卽如往日駐紮西村之董靖華所部三營董固反對李根源最力今董雖已被拿解軍署而該兵三營李根源巳率同返駐韶關此等部衆有無携贰事亦難料也至所傅福軍及申葆藩所部二營均遭殲滅此項訊息雖未徵實但連日自花縣以下由粤漢車運戴傷兵返省者甚多聞已有数逾千人之譜又省中運棺木赴 
 
 

Page 7

 
 
北江一帶亦有敷百具則省軍方面必有傷亡惟李烈鈞方面傷亡若干亦未查悉或又傳莫正聰軍隊已戰敗現前敵軍隊專靠沈鴻英及高成忠所部尙能鞏固防地至軍署方面連日戒嚴特甚粤秀山四面舊日多築砲臺曩時祇有一二人看守邇來添駐防兵衆多所有各砲臺均多燃電燈並分設軍用電話連日城東城北一帶因頻有軍隊拉夫挑運之事各苦力均視爲畏途近日軍署調各路防兵返省甚多計統領黄雁賓之護沙軍隊及黄業興駐台山之軍隊亦有抽調回省者并傅新街一帶戰事甚烈而李烈钧在各該處附近遍竪招軍旗幟矣 
　　原駐四會廣寗之滇軍計旅長張懷信團長王均共約有軍隊四五營聞近復招集綠林甚多前數日巳率軍攻出四會三水交界之青旗墟地方莫督於二月二十八晚連夜調令陳坤培第一師兩團數約三千人又沈鴻英新調回省之軍隊數約千出防三水巳在某處開戰據聞此方面戰事桂軍甚爲得手沈部於某日獲勝已奪得槍枝數百魏邦平率所部軍隊出駐沙河之原因不過係在該處集合會同出發魏奉督軍面令軍事行動暫勿宣佈故魏初時對部屬言亦祇謂出駐沙河其實二十九日魏赴沙河檢閱軍隊後即發布命令由陸路向龍眼洞出發計三月一日巳行抵番禺縣之太和市至其出發目的地點係擬繞向花縣清遠方面進行以截擊李烈鈞及四會張懷信王均之兩軍至隨行營隊現據確報除警察游擊隊之第一第二第四共三中隊外并有統領陳章甫所部之第十四營一營（陳氏軍隊新自陽江奉調返省）另挑取第十三營兵士兩連又砲兵一排同去計共八九百人至魏部魏靚明之第十三营及魏壯飛之第十六營刻仍留駐東皋地方尙未隨同出發又魏邦平自親率軍隊出發後所有警廳公文均責令秘書陳恭受代辦 
　　李烈鈞未通電出巡前到軍府痛罵岑氏巳詳報茲又據别一消息李抵軍府痛駡岑氏之日係舊曆元月初二先是李見莫督通電將滇軍兩師改編爲邊防軍即拍案大駡嘗臘底時莫督飭將李氏寓居沙河赣園之電話線撤銷又將其汽車檢查已憤不可遏至是乃决計赴北江奮鬭一面暗發手令傳知所部援贛軍束裝待發有重砲一尊巳密飭將其重要機關毁去其餘尙有機關檜一二枝即行携去各事摒擋後卽乘汽車赴軍府直抵岑春煊内室拍案大駡岑氏最後并謂我非李耀漢我所部軍隊不能任人随意改編岑力勸慰之請稍坐徐商辦法李不顧而去返贛園後部帶衛隊數十人先乘四人肩輿向龍眼洞出發其部衆乃由何子奇率同随後趕上李是日所雇輿夫聞共十餘人輪替更班晝夜不息故去後兩日外間始獲偵知又李瀕行時尙留有最少數之贛軍約一連在沙河多插旗幟以掩飾耳目李并囑令如有軍隊到來繳械可卽遵繳不宜抵抗並留給出巡通電一紙令其於行後三日始可代爲佈發其實李氏贛園電話亦已早被截斷北江及雲南各方面來電亦悉被檢查電報局固斷無代爲拍發之理不過係部屬代爲用眞筆版印出分寄各機關而巳刻下此沙河留下之贛軍一連已被繳械大半皆是廢物昨日李氏之贛園亦被搜查封禁又據聞當滇軍事起時某軍要人本力主先將李烈鈞軟禁某巨公以李無能爲謂李不久便要遠跑不宜再做醜事遂將李輕輕放過而當時附省之滇軍有四十一團長董靖華一團計有孫段楊所部三營駐紮西村廣雅書院董係反對李根源之有力人物故臘底時某巨公之精神完全注視此方面不知防得西來東又起也聞刻下某巨公亦頗悔前此之疏失云　　軍府岑總裁因滇軍內閧問題特於昨午親赴軍署謁晤莫督商茲事調解方法據該署人員傅述莫督對於李協和此次舉動巳籌有應付策略并似極有把握當西林到署接談後商論公事約半小時即邀西林入座爲手談之戲消遣竟日當西林論滇軍事未竟莫督云不要管他我們玩四圈罷可見莫態度之從容也（以上港報消息） 
　　上月二十六七等日陸軍第一師陳坤培等所部出發以瘦狗嶺白雲山等爲大本營魏軍長并派出警察游擊隊一中隊出發白雲山附近爲犄角之势燕搪方面又有陸軍游擊隊第四十六營四十七營四十八營共三營分防北路粤垣可無他處二十八日前途軍事吃緊福軍林營長所部之一營駐新街保護鐵路傳聞陳坤培陸軍與游擊隊及李根源所帶之三營與盧炎山邱渭南等軍巳將滇軍包團故二十九早護國第五軍有派隊向清遠出發之舉計是日搭粤漢鐵路北上用車十一輛又申葆藩所統之四營巳直抵韶關江漢雷龍勝利健銳東彝泰濟等艦亦次第出發江大則出發肇慶龍驤則向石井方面進行江固分駐猪頭山江鞏保護中流砥柱兩軍接近本應有非常之劇戰但二十九晚兩方戰事忽形停頓一日仍無戰訊據該鄉民云此次戰線與龍氏在粤時同 
　　李烈钧方面之滇軍與附李根源之滇軍業巳發生衝突其衝突地點有三（一）韶關興間（二）英德四會間（三翁源一帶李烈鈞方面以會師始興進窺韶關爲目的李根源方面以攻取始興鞏固韶關根本爲目的故全部戰事諒以此間爲最烈至英德四會間則關係稍輕聞韶關始興間之戰况甚烈李根源方面以旅長魯子才所部爲主力軍省軍未參加李烈钧方面以旅長楊益謙所部爲主力軍兩軍現在始興韶關之安仁縣交綏因鐵路電線未經修復情報難通故雙方勝負尙無所聞英德四會間之戰况尙不十分劇烈李根源方面以團長李根雲所部爲主力軍略有省軍參加李烈鈞方面以旅長張懷信所部爲主力軍聞英德方面兩軍甫經開出略一交綏卽折回暫取守势以待全部解决翁源一帶之戰况李烈鈞率援贛軍及朱培德所部滇軍約兩團自省出發次日抵花縣燬去鐵路一段以絕省城韶關間之交通因恐省軍沿鐵路追襲故在花縣未駐紮一日夜馳一百数十里留重砲司令何子奇少数軍隊斷後現聞李烈鈞已抵翁源附近以行軍路程計之尙有三日方可與始興軍隊會合又捕軍報粤路新街方面連日旣駐大兵嚴重布防一號午前有敵軍約三百人由三華店衝鋒而下直撲新街時福軍各營適當前線當卽出隊迎擊是日卽改調護國第五軍司令魏邦平進駐前線而以福軍改駐第二防線故新街方面一號仍無戰事惟軍田以上戰事頗劇烈 
　　滇軍楊益謙所部近駐始興屢圖東下皆爲省軍所扼未達目的故欲併力出翁源與朱培德會合進窺清遠此種計劃早爲省軍所探知故對於防守清遠非常注重現查清遠江口源潭墟琶江口各要隘均巳分佈大兵聞銀盞坳一地東日據穩玉廷報巳即日克復軍署昨發出快郵代電云廣州李司令福林鑒頃接邱司令渭南盧旅長炎山會電稱東晨據清遠陳營長德昌報稱會同十七營昨在源潭附近遇叛軍數百接戰數小時我軍奮力攻擊敵势不支向花屬李和洞退走是役計斃敵數十人奪獲大砲一尊檜枝輜重無數等語渭南等東晨率隊至源潭琶江其銀盞坳請魏軍駐紥並囑注重李和洞方面福軍兩營飭在軍田以下兼護鐵路俟抵琶江後擬馮何兩營長前進搜擊等語查新街爲四會要衝時有土匪出没現旣由貴軍兼護廳請飛電李統領雍飭所部認眞保護新街至黄沙鐵路電線並防剿附近土匪爲要督軍莫東印 
　　李烈鈞離省後聞其踪跡係在花縣地方李在省時軍政府曾派參謀次長蔣尊簋疏通惟李堅執不允遂即佈告出巡刻下軍政府以雙方一旦激生内訌殊於西南大局有礙尤非地方之福昨已由軍府某要人與當道磋商調停辦法將所有駐粤滇軍兩師令其自行决定願歸附李根源者即改歸李根源編制願歸附李烈鈞者卽改歸李烈鈞管轄某當道爲息事寗人計對此辦法己表贊成故軍政府連日續派三人前往花縣調停李烈鈞意見惟未密李氏果允受調停否耳（以上省報消息） 
[鄂官民對魯案之意見]  
　　聯合通信社武昌通信云自魯案吃緊魯省議會派遣派表四出奔走其來鄂之莊英辛葆鼎兩君已得鄂省官民有力之贊助先後電請北京迅速駁回日本通牒茲將省議會與督軍署兩電文併誌如左（一）湖北省議會電北京大總統國務院外交部鈞鑒靑島問題牽延未决直接交涉危險實甚請駁回日本通牒候交國際聯盟會秉公議决現時全國人民一致主張愛國之忱堪爲後盾務懇俯順輿情勿貽後患國家幸甚湖北省議會東叩（二）湖北王督軍電北京大總統總理鈞鑒治密山東交涉根據德約我國當然不能承認所有私擬辦法已於漾日詳晰上陳并蒙院電嘉納在案現據山東省議會代表莊英辛葆鼎來鄂面述魯省痛切剥膚衆情憤激再切電中央立卽駁回日本通牒等情查近日外交情態日有變化和約保留山東問題業已漸佔優勢政府熟籌利害應如何利用時機保全主權之處自有一定方針惟報紙喧傳易淆眞相各界惶惑危險萬分懇速賜裁决用釋羣疑迫切陳詞伏維鑒察王占元叩東印 
[張國淦督辦漢口商場之進行]  
　　東亞通信社消息云鄂人對張乾若之督辦漢口商場尙在懷疑乃昨得某方消息張氏已派屬員梅某於舊曆初八日出京來鄂携帶壽聯禮品爲王督祝壽并委令就漢組織部署其在京着手進行尤爲敏速張氏於初五日在國務院領取前任檔案並關防一顆即就帽耳胡同本宅成立辦公處宣告先行在京就職清理前任對外糾葛（指借欵言）并以職責重大將來到漢後仍設駐京永久辦事處委任前國務院秘書吳某爲處長又於初三四兩日藉春酒爲名大宴鄂省旅京官紳隨即發表顧問諮議聘任狀數十分註明月送夫馬費各百元被聘者以新國會議員爲尤多一班候補無差之鄂人亦紛託議員介紹荐盡盈尺張氏均允酌予安插及分送津貼兩途將來開支上恐不免溢額張氏又查檔案中前任楊度與某公司所締二千萬大借欵合同條件太爲嚴酷擬卽解除前約曾一度赴津與法美資本家另圖活動旋被某公司提出抗議且爲條件所拘束聞初次墊欵三十萬另有附件載明該商場建築需欵應先儘該公司投資如將來擴充事業或繼續借欵該公司得享優先權故前項借約萬難完全廢棄張氏已摘取前約中損失主權之折扣息率期限購料用人等大部分向該公司代表磋商酌中修改另換新約挽回市政權方允承認繼續現正在交涉中 
[杭州快信]  
　　杭總商會昨（七號）開會會議改革金融各業反對官廳平現政策秩序大紊致無結果現該會發出通啓又定九日先開會董會議討論具體辦法再集各業大會决議 
　　近來此間米市因錢市行規未定迄今尙未開盤聞有人從中龔斷將來仍須看漲并以抵制鈔幣 
　　省長陽日抵江甯電稱尙有要公展遲明日返署 
　　湘省參議員劉冕執聞長湖朱俊烈廖名縉衆議員吳德潤周勃王毅唐乾一上月聯袂來杭與浙當道有所商榷昨起程北上 
　　浙省靑年會自今日（八號）起至二十八日止徵求會員杭州學生聯合會前日開評議會到僅六人不足法定數臨時乃改開談話會 
[南京快信]  
　　齊省長昨下午六時始抵寧聞因在蚌停車四小時之故浙齊耀珊即乘晚十一時滬寗車赴滬轉車回杭 
　　趙倜代表張子晉王伯相今晨由甯乘輪赴鄂贛張作霖派參謀張國光來寗謁李督接洽 
　　徐州張文生復電李督稱鄭州豫軍並無與吳光新軍隊衝突事知念特復 
　　第二十四團全部開駐浦鎭塡防李督昨派副官陳廷謨參謀陳敎懋赴浦視察駐揚之第一混成補充旅巳開始運省第二補充旅亦陸續裝乘民船用小輪拖送赴揚塡防 
　　高等師範已有女生四名報名入校聽講　　學生聯合會昨開職員會討論援救京津學生辦法　　北京政府有開弛米禁說寗垣各公團擬在地方公會開會討論電京反對　　昨日在實泰街焚煅烟土四十餘斤約值萬餘元自上午十時起至下午二時方始焚畢聞此項烟土多係日人夾帶來寗者被警廳查獲解送日領沒收故在日領事署焚燬　　江蘇敎育團公有林日前開第三届議董大會商本年進行事項（一）開辦第二三林場分期進行（二）擬在林區以内設小學二所試辦農林小組合（三）派員分向靑島朝鲜内東口外東三省一帶及日本欧美各國菲律賓南洋羣島等處考察林業（四）上所述三項非欵不行九年度教育預算擬留五千元爲公有林之增加費總商何定十五日開春季常會已通函各業輩與會北代裴劉恩格昨偕新國會吳本植秦望潤安大榮王珍宋振馨由滬來甯即轉車北上地方通信 
[松江]  
　　籌備縣工場平民習藝所所長翁問渠縣立職業學校校長張蔚丹二君現由李縣知事委爲縣立工場籌備員籌備期以四個月爲限預定七月中開幕工場地點擬即以現在之省立第十工場籌備處房屋改用一俟該籌備處遷入北門外新居後即由翁張二君前往接管云 
　　敎育會開會縣敎育會於七日上午開幹事會及女子敎育研究會幹事會由會長倪汗忱主席女子敎育研究會因各女校敎職員均未來會以致不能開議兹將幹事會議案錄下一件議决本會敎育雜志嗣後山學校敎育股各幹事輪任編緝凡會員投稿於本雜志一律分别等第酌給酬金至文稿等第由會是定之一件議决投稿分三等酬金甲等每篇五元乙等三元　　分設幼稚園西外育嬰堂辦有幼稚園一所年來頗屬發達現該堂擬另在城內分設一所藉廣敎養業已借定大吳橋余宅爲校舍刻正從事佈置月中當可開辦 
[南匯]  
　　城商會長楊鼎盛被控頃據南滙縣商民宋尙義投函報告云浦東南滙縣共設商會兩處一在周浦鎭一在城庙市城商會長楊鼎盛自民國六年三月當選後扣至八年三月已滿法定期間現爲輿情所不满公呈朱知事請爲改選者計有三起（一）大團鎭商號元昌典義盛恒盛義興衣莊五福仁記莊盛元發祥豐號黃源順蘇永豐華恊昌．盛敦叙行．等（二）六灶灣鎭商號沈裕和顧鶴齡堂大興鼎馨葉議泰•鼎懋廣降染坊．廣生堂．永豐，陳裕隆頤合興等（三）商民宋尙義鐵請朱知事明令楊鼎盛退職並勒限該會長造報經收牙税烟酒稅等各項公欵未知朱知事如何批示也 
[無錫]  
　　惠山泥人之暢銷惠麓泥人遐邇馳名業此者昔祗二十餘家近來逐漸添設多至七十餘家製作者計有四百餘人去年抵制日貨後該業乘機利導力圖改良頗爲顯客嘉賞銷路更形推廣今歲新正外埠批去者已屬不少大有供不應求之慨云 
[鎭江]  
　　吳紳慨捐鉅欵興學鎭江富紳吳寄鏖君慨捐財產十萬元擬在鎭創辦職業學校己派人購地辦理一切進行事宜矣　　丹陽縣連出盜案丹陽縣屬永豐鄉民人顧荣福於本月五日半夜時突有盗匪十餘人明火執仗衝門而入搜刦衣物並將眷屬捆縳拷打嚇禁聲張經鄰人嗚鑼集衆始放砲逃去又至楊鳳橋袁志友雜貨店衝門搶刦銀錢並搶間壁顧長龍豆腐店銀六元次夜三更時尙德市經山寺亦被盜多人各執槍械衝開後門進内至寺僧大緣臥房行刦大祿驚覺喊捕被匪拒傷刦去銀錢衣物逃逸無蹤現經各事主間單報請該縣沈知事勘緝矣 
[揚州]  
　　儀董校友會前兩淮儀董學開辦最早雖因時事變遷早巳消滅而其校友則多掌敎四方現各校友爲聯絡感情曾於去歲組設校友會於第一高小内本月七日爲第一届常會期在揚校友之蒞會者爲洪詮許漁孫張序東程文植凌壽昌馬有彝盛嘉騃方城郭綬章符節等數十人主席報告開會宗旨後各校友即互道近時狀況籍傾積愫末欵以酒餐莫不盡歡而散　　提倡男女同校自北京大學男女同校後蘇省第二師範亦有踵行之説茲聞第五师範附屬小學高等科一年級已有女生一人同校習課籍爲提倡云 
　　三縣知事會哨　江都泰縣泰興三邑縣知事每年春際必舉行會哨一次茲已届期佟知事特於七日前往三縣交界地點與該兩縣知事會哨署中公牘暫委一科長代行職權 
[南通]  
　　小輪照常開班大達内河小輪西班由通至揚東班由城聞赴吕四北班則由城開至攔港爲止每届舊曆新正各該輪機匠帳房執事人等均須回家度歲暫行停駛今年自初十日起西班船巳照常開班東北兩班亦於十二十四兩日次第開駛矣 
[嘉興]  
　　組織育智小學前曾有當地公民擬在西門外組織育智園民學校以便兒童就學嗣以經費無着暫行中止現聞巳籌有的欵可充該校開辦及經常等費由張廷枬陳國雄等呈請縣署立案刻正佈置一切四月初當可開校矣 
[杭州]  
　　浙江銀行兼辦儲蓄之成績浙江地方實業銀行兼辦儲蓄營業本屆結賬定期存欵比較上届減少六百餘元活期存欵增加一萬一千餘元具見進步所購證券巳有中籖還本者本有盈餘可計因結賬時折小價格轉爲虧耗申行儲蓄處經向申行開立銀兩户進出是以收有餘水一項總計盈餘一千一百二十一元九角九分二釐合之上屆純利及盈餘滾結共有五千一百餘元因爲鞏固基基起見續提公積金洋四千元餘欵暫不分配至照章應提存欵總額四分之一購買公債票交存他行作爲付還存欵保證歷經照辦本届續購内國公債票一萬五千元交存興業銀行取回收據呈送財政廳核騐云 
[九江]  
　　學生會因扣貨被控湖口學生聯合會去臘查獲譯天和號購進日貨海帶一包因將該貨扣留該號不服竟呈訴敎育廳九江學生聯合會深抱不平會長俞鎬特於前日赴湖討論援救辦法　　潯陽賽燈豪舉新年賽燈向干例禁自去歲弛禁後今歲又援例舉行共計龍燈九十餘班各家又放爆竹迎燈總計耗費不下五萬餘元傍晚游人塞途交通幾爲斷絶興固豪矣曾亦思今日是否行樂時耶 
　　提用米捐備荒江西米糧自去歲弛禁出口後知石徵收五分歸米業公會保存數鉅則繳存中國銀行留爲備荒之用現在米價飛騰當然將此欵提出備用詎該會會長許鏡藻副會長辜幼齋各掯留洋三千餘元不肯交出由會員等開會討論對付方法許辜始將該欵悉數交存中國銀行矣 
[濟南]  
　　吳子玉師長之覆電吳佩孚師長近覆軍民兩長電云東電悉二公關心魯案不愧負守土保民之重任一言九鼎萬流宗仰疆土望重海岱風高齊魯蒼胥受二公之賜尊電所云各省一致不難辦到邇來軍界同袍俱已得電贊同他界之同聲一致更無論矣尙望聯合各省疆吏通電力爭共挽危局是幸 
[開封]  
　　易督問题轉圜之報告河南自易督問題發生羣情惶恐有識之士隠爲汴省大局憂日昨（三號）適有河南衆議員張蘭臯金魯樵兩人來豫前往省議會報告中央對於河南之近狀東海始終執維持主義其餘各當道亦有不願更易一人牽動大局之表示故易督問題已有轉機矣 
戒嚴後之禁令警廳龍處長現以省城宣布戒嚴奉督軍面諭所有集會結社或新聞雜誌圖書告白等認爲與時機爲妨害者應按照戒嚴法第十四條第一欵一律停止奉此除飭區署切實執行外並布告各界一體遵照矣 
專件 
[特派勸辦實業專使通告]  
　　爲通告事歐戰以還經請競爭益形劇烈我以貧弱坐擁富源旋轉櫃機端資啓導自維微薄謬承勸業之命夙夜籌計竊意一切策畫必先徵集各方意見並考求中外情形方足以别短長而資取舍茲擬先搜集（一）關於中外之實業計畫與報告（二）改良實業新法並各種商事消息以爲研究改良之資凡我實業界中學識經騐優裕者不乏其人對於各該事業自必研求有素如有關於上開各節之資料深盼隨時見餉以匡不逮其有國内外企業家通函詢問關於實業事項者本總公所亦當隨時分别答復協助維持茲事體大慮或未周酌舉辦法附聞於後尙希大雅閎達有以敎之特此通告 
　　一實業計畫係對於所欲經營之事業籌有確當之計算及辦法者而言蓋實業振興專賴資本家與科學家之互助茲爲聯絡雙方起見徵求此項計畫期以介紹於海内資本家計畫書之大要約分兩種如左　　（甲普通計畫）係指對於一般事業具有振興推廣之切實辦法者立言務求詳實不尙空文 
　　（乙特種計畫係指對於某種事業籌有具體之切實辦法者茲依公司工廠之分類約舉其必具之事項如左）［公司之計畫］ 
　　（一）所欲經營之事業（二）應行設立之地點及其理由如須設支店者並指明其區域（三）組織之方法（四）固定資本流動資本分别核計之數目（五）關於營業之詳細預算（六）關於同類營業之市面情形（甲）同類營業在國内同地及其他各地最近數年内之狀况（乙）同類營業最近數年内國外之狀况　　二［工廠之計畫］（一）製造之目的（二）設立之區域及其理由（三）組織之方法（四）應用之製造法（如製造法有數種者須比較各法之繁簡優劣）（五）關於原料方面之情形（甲）產地及產額（乙）最近數年内之市價（丙）比較各地所產之優劣（丁）運輸釐稅之情狀（六）關於製品方面之情形（甲）最近數年内之市價及銷路（乙）最近數年内本國已有之產額及自外國所輸入之額（丙）現有工廠出品之比較（七）工廠之設備（甲）廠基廠屋之建築圖樣及其價值（乙）機器之種類及其價值（丙）原動力機之種類馬力及其價值（八）關於工人之事項（甲）工人之種類及人數（乙）工人之招致及敎練方法（丙）工價之等級（九）關於出品之計算（甲）每日每年之出產額（乙）每日每年應需用原料之數量（丙）常年工價之總額（丁）出品每件之成本（十）固定資本流動資本分别核計之數目 
　　一計畫書内所營事項依農林工商漁牧鑛業而有不同對於特别之點並須詳細叙述 
　　一實業報告係指調查一般實業現狀或記述某種事業之營業狀况者而言（甲）公私團體或個人之調查報告（乙）公司工廠之營業報告（丙）關於農工礦業之試騐報告（丁）其他關於實業之文件前項報告之件如有圖樣標本者應一併附送 
　　一改良實業方法係指對於某項事業或某項製品具有確切改良之點者而言（一）對於事業之改良如公司工廠管理之改良農藝子種之改良之類須說明事項如左（甲）改良之方法（乙）新舊法之比較（丙）改良後之效用（二）對於製品之改良須說明前列事項并附圖樣或標本 
　　一商事消息以最近確切者爲斷應注意之點如左（一）各地需要供給之情形（二）市價之變動（三）市塲之競争（四）輪出入之增減（五）金融運輸之情狀（六）他國關稅之變更 
　　一凡送交本總公所文件或投函於本總公所者除用本國文外得并用英法日三國文字 
　　一通函處北京六部口特派勸辦實業專使總公所OfficeofHighIndustrialCommissionerIuPuKowPekingHigh掛號電信中文［勸］字西文CommissionerPeking 
雜評一 
[勿忘根本]  
[  訥]  
　　今日南北當局各自紛擾之不暇内部事且不能自决尙望其能解决對外之大問題乎政府之舉動日非遺禍於國家日甚國人處茲南北紛擾中而亦目眩神迷自忘其所負應盡之責乎枝節問題雖日出不窮我民决不可爲此枝節問題而自忘其根本解决之唯一方法且所謂枝節者以一方言皆彼腐敗之政府軍閥自相摧殘事何與我人民我人民正宜乘此時機以謀貫澈我自救之方策又以一方言彼腐敗之政府軍閥禍國日甚即我人民之自救愈不可緩更宜堅持定見盡力於根本解决之途也我國民拿定此决心任何方面之風浪鼓盪而不稍移易始足見我國民之眞精神 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[華商紗廠聯合會常年會紀事]  
　　華商紗廠聯合會於本月七日下午三時舉行第三届常年大會本外埠各廠到會代表有「天津」華新「河南」廣益、豫豐 [湖北 ]楚興「無錫」廣勤業勤振新 [蘇州」寳通 [寗波 ]和豐及「本埠」恒豐寳成德大厚生鸿裕振華溥益申新等十七家先由副會長聶雲台君主席致開會詞次書記報告第二年度經過情形（見本報來件欄）及决算案次植棉委員長穆藕初君報告植棉事宜并由南京植棉總場主任過探先君報告本年植棉計畫均一致通過次主席提議籌辦棉鐵工業學校略謂棉鐵工業舉校計畫現巳粗具惟茲事體大自須從長計議此校擬購備一萬紗錠機器及建築房屋約需經費三十萬兩現鄙人將有歐美之行此項機器擬向歐美製造廠親自接洽將來此校成立學生可無須至廠實習、而學校本身自能生利將來亦無經費中斷之虞至募集經、暫有兩種辦法（一）由各廠捐助（二）由各廠擔任公債應取何種方法再請公决此外並附設鐵工廠翻砂廠現巳延請有機器經騐之李許二君同行物色各種機器又派黄任之先生令弟赴英美各廠詳細考察總期將來漸能製造各項紡織機器現在紗廠方處利達之境似宜於社會教育方面多所致力想各廠必樂助厥成云云經衆詳細討論僉以此事非待雲台先生返國後方有具體辦法可言今日先决問題在一面付權於雲台先生向英美各廠接洽一面由各廠擔任經費當經全體通過暫定經費三十萬兩向各廠募集公債由到會各廠代表當場擔認共十六萬兩次討論本年度預算案全體通過無異議次討論修正章程又經改正數處全體通過遂散選舉票改選職員揭曉後張季直得十七票聶雲台得十五票仍當選爲正副會長徐靜仁劉柏森榮宗敬各得十六票薛文泰穆藕初各得十五票徐榮廷得十四票鄭培之得十三票楊味雲楊翰西各得十二票均當選爲董事時巳七時聚餐而散 
[籌議實行開辦米糧檢查所]  
　　去年滬南救國十人團因米糧偷運出口有妨民食曾議設米糧檢查所實行檢查以杜偷運而平米價事未實行昨日該團仍在事務所邀集同志開會報告自去年提議籌設米糧檢查所後贊同者已有二十四團體現擬定分設四處（一）南市（二）閘北（三）浦東（四）吳淞每處推選十人爲辦事員以上地點皆爲米糧根據及出發經行之耍道嗣後如需添設再行議增惟經費筹集不易除到會者分別擔認外團員中各盡義務分投勸認云云並聞該團擬即日起或雇民屋或借公所寺院實行開辦云 
[鐵路提件付欵制度之實行]  
　　中國國有各鐵路提取包件時付欵之制度係由六路聯運會議所產出利便於商業者匪淺譬如甲地主顧欲購乙地之物件（兩地同爲鐵路所經過者）可先通函寄購於收到物件之時然後付給價值又如乙地商家欲招攬甲地主顧先將貨物寄與評判優劣倘能合意然後付值寄還此項貿易在昔殊辦不到蓋郵政匯莊雖便僅能負寄件寄欵之責不能負取代價寄歸貨生之責自各鐵路實行提件付欵制度後鐵路方面均能满足商家主顧之意而爲之經過一切手續擔負一切責任爲商家推廣貿易範圍招徠遠道主顧其性質不啻經理掮客也前項制度北方各路先行實行現滬寗杭甬兩路亦巳實行惟此項辦法爲向章所無各辦事人員無所遵從故該路車務總管特詳定章程及辦法九條通告兩路人員遵照茲將現行章程辦法錄下（一）在下列聯運各路各站現巳實行提取包件時付費之制度惟易壞物品不收 [滬寗路 ]上海北站 [滬杭甬路 ]杭州城站 [京奉路 ]奉天城站營口秦皇島。北戴河（每年五月至十月止） [京綏路 ]北京前門車站 [津浦路 ]天津柬站。天津總站。濟南．徐州．蚌埠。下關。南京 [京漢路 ]保定。石家莊。鄭州．漢口。南口（二）此項制度現亦實行於兩路下列各站其易壞物品概不收運 [滬寗路 ]上海北站．蘇州無錫．常州．丹陽。鎭江。南京． [滬杭路 ]上海南站．梵王渡．徐家匯．松江。嘉善．嘉興。硤石．長安。拱宸．杭州．南星．閘口（三）貨主寄件時須將包内貨名及實在價值詳書於報裝單上簽字後交舆鐵路辦事人員而其提件時應付之欵必须在其所聲明實在價值之内每件重量不得逾五十斤價值不得逾二百元凡包内存有眞珠寳石金銀及貴重物品者必須保險加付保險費（四）鐵路收件之後當將一切單據交給貨主並須由出發站用印就之通知書知照到着站於交付包件前向受主取值其應收欵項數目即按該通知單上所註明者（五）到着站一經接到此項包件立刻知照受主並敦促其於七日內照價付值提取包件當受主付值之後則到着站須於第二日將其情形用收費通知書知照出發站（六）出發站一經出發寄出後其提取包件時、應收之費數目不得更改（八）倘經鐵路通知之後受主不於七日内付費提件而於七日後始來提取者則受主應按路章照付存留費每件每天洋十分自第八日起算（九）貨主於報装包件之時運費以外須加付手續費每元洋一分單上計開之貨件價值以二角五分爲起碼而其計算之法係以五分爲進不及五分者算五分五分以上十分以下作十分算此項手續费無論如何情形概不退還 
[駐粤滇軍事件之滬訊]  
　　此間某要人因滇軍事件發生兩廣鼎沸極抱不安特訪唐少川君請去電調和唐謂余爲粤人在数年前尙可對粤發言迄於今茲寗有發言之餘地等語彼此喟然而散惟聞旅滬粤人团體日內發電致粤當局謂吾粤自護法以來所受痛苦至鉅如赌博遍地盜賊蠭起人命草芥負擔累累罄竹難以盡訴曩因公等護法隱忍不言今察公等所為巳將護法面具自行戳破應請公等卸去護法招牌毋作此欺世欺人之舉動俾吾粤人民得以苟延旦夕云云 
[旅滬川人眷念桑梓]  
　　四川各界聯合會昨日（七號）午後二時在該會事務所開會到者數十人首由許協揆報告開會宗旨略謂前日閱報專電載川軍迭開會議準備易督消息傅來羣情惶惑深恐因此釀成巨變危害川局者事小搖動西南者事大本會爲維護桑梓鞏固西南起見不能不有正當之應付乃迭開會議均以事體重大未得適當解决長此遷延益滋泯棼今日務望諸君共同研究對付方法以資進行次劉賡楣謂請由本會電川中各當道調解用震動謂不如電省議會及各法團喚起輿論之公决某君謂聞川軍此舉係主張裁兵廢督本會對此應取何態度持何方針不能不深加考慮以免貽悮大局陳茂松劉泉如謂既曰廢督何以報中又載以某師長督川則是易督而非廢督也眞相未明恐生悮會本會不宜輕易發電李信孚周伯定謂本會責在維護桑梓今川局有變姑無論眞相如何俱應通電調解趙丕丞謂因易督問題而發生戰事本會當有嚴厲之反對因廢督問題而發生戰事本會亦當謀正當之解决綜之本會所酷愛者和平所痛絕者戰事衆俱贊成遂經表决並主張照此意通電川中各當道及各法團電文擬就後仍油印分發各職員閱過然後照發以示鄭重末復討論山東問題俱主張電國務院外交部嚴拒直接交涉至六時許散會 
[華僑聯合會近事兩則]  
　　董事將赴暹羅華僑聯合會董事許冀公君辛亥年歸自臺灣對於華僑事務辦理甚力近日自臺灣．長崎東京等處考察華僑狀况返滬因暹羅之華僑困苦萬狀爰擬於下星期内首途赴暹以商人名義先與該國要人聯絡以期達到中暹交歡目的庶該國之華僑得以安居樂業無復感受苦痛許君嘗謂暹羅前王本派使來中國請立通商條約當時中國抗不之許其後有他國出而擔任助暹遙國乃與中國感情失和遂定苛待在暹華僑之例如人頭稅每人須納一元從前病者等猶可免納现在均須加納其他種種待遇情形早見報章代表函電呼號求救於祖國卒鮮絲毫之裨益故茌暹之華僑不勝苦痛咸有去暹之思茫茫前途不知所届凡有心人應無不爲之太息而思有以援救之也且暹羅疆域甚小以人口論暹人凡八百餘萬華僑已有三百餘萬以經濟势力論華僑竟占暹羅十分之七因該國華僑獨可有購買土地之權暹人除少數執政及重要職業者外其下等社會咸爲華僑服務故國人能設法聯絡中暹感情則在暹華僑之勢力日固前途誠有無限樂觀不可不勉也惟自歐戰以來在暹之德僑雖巳回德而其他各圃僑民日見增加廣東軍政府所派往暹之使者竞爲暹王所拒絕遣歸種種情况頗難着手解决放余（許君自稱）此次赴暹僅能從商業入手先與該國要人有聯絡之機會然後緩緩達到本來之目的云云許君又謂臺灣林本源家林熊徵君旣雄於資復熱心於華僑等一切事務此次余之赴暹林君實多資助信可感佩至於華僑聯合會事務賴有會長李登輝．吳蔭培．幹事胡鈞俠諸君擔任進行殊未艾也云云 
　　電召駐京代表新自南洋回國之華僑代表黄宣猷到滬數日迭接爪哇各埠華人團體來電催促、形勢嚴重而先期回國之代表熊理韓希琦二君在京已久四出呼號未獲絲毫效果黄君見國內政府颟預如此而海外僑胞待援如彼特於日昨請華僑聯合會幹事胡君代拍華電一道請熊韓二代表火速來滬共商辦法俾免曠誤時日而使居留南洋數百萬之同胞長受不公道之待遇失其眷懷祖國之誠意云 
[禁止集衆遊行之院電]  
　　松滬護軍使署近接國務院電略謂近查各地學生市民動輒集衆游行當茲俄黨日熾人心浮動誠恐不逞之徒混入其間擾亂地方秩序况積習成風日久變成暴亂危害國民自應嚴重取締以遏亂萌而安地方用特電達希飭軍警對於集衆游行嚴重取締云云何代使接電後即令淞滬警察廳遵照辦理矣 
[全國各界聯合會評幹部會議]  
　　昨日全國各界聯合會評幹兩部開會毛一豐主席彭璜紀錄（一）主席謂赴汴代表李宗鄴昨晚回會擬先請李代表報告河南一切情彤衆無異議李代表報告約分二項（甲）河南各界之情形(乙）赴汴代表趙萬川被捕情形（二）主席以趙代表被捕付討論議决去電質問河南督軍（三）主席宣讀赴粤代表翁吉雲張啟榮報告書（四）孫鏡亞臨時動議謂某報載廣州匯欵千元至天津學生會之說究竟有無其事如有其事此欵係用天津學生會名義募得者抑係用本會名義募得者應一面函請韓致祥明白答覆一面函請本會赴粵代表調查眞相陳煦附議全體通過遂散會 
[上海學生聯合會之函件]  
　　致各分會函逕啓者據本會去年暑假大會通過章程第十二及三十兩條執行部評議部各職員均以一年爲限（自每年暑假算起）乃查各分會中職員多以半年爲一任者至選舉分會職員時出席總會職員亦一併改選殊與會章有礙爲此特發通告懇貴分會長注意至有職員因畢業或出校者自當通融辦理代理會長彭昕啓九號 
　　致江蘇省長函省長鈞鑒頃接淮安縣公民孫正清漣水縣公民張國黃宿遷縣公民劉登甲沐陽縣公民潘志高．函稱阜寗縣商胡子銘常亦彭等運米濟日販土營利破壞法紀請申公論事竊思米禁森嚴烟禍流毒久經三令五申昭示海內豈能以多数人民之幸福供少数商人營私謀利之犧牲今該縣知事因胡常一爲商會會長一爲市董爲勢所困無法制止遂任該商任意横行人民相顧側目其溺赡之罪尙何待問敝會認胡常之行爲旣背國民之公意又違省長之命令應請迅卽派員嚴重查辦以清烟毒而維民食毋任企盼　　致阜甯縣知事函阜寗縣知事大鑒頃據淮安縣公民孫正清（以下與致江蘇省長函同）豈能以多数人民之幸福供少數商入營私謀利之犠牲貴知事責無旁貸旣不能防微杜漸於先又不能執法嚴懲於後遂任該商横行人民侧目溺職之罪巳無可辭敝會認胡常爲國民公敵應請迅即拿辦以清烟毒而維民食倘敢官紳勾結漠視民意則民國主權在民恐貴知事亦難久安於位也 
[彚紀各路商界聯合會之開會]  
　　新閘路昨日下午七時新閘路商界聯合會開第二十三次職員常會到者三十餘人正會長缺席由副會長趙可成主席王肇紀錄主席報告經過情形及討論進行方法（一）催印徵信錄事（二）趕辦本路納稅資格調查書（三）本會義務日夜校於二十日開學事宜（四）本會會員六百餘家職員祇四十餘人舊年初成立時選舉未臻完善故擬重行再選多數贊成遂散會 
　　滬北五區六號（星期六）晚滬北五區商業聯合會開職員常會蒞會者范鹏．史觀濤．張文忠．鄔智海。等二十餘人由正會長范鵬主席（一）提議前代表蔣介民兼文牘因事務繁多業巳函請辭職應另派代表與各團體接洽公推史觀濤張文忠爲正副代表曹夢賫文牘（二）本會函牘須有方式章戳方爲有效（三）本會義務夜學去歲成立以來各界颇爲贊助現擬陰曆正月二十四日開校以廣教育各職員互有討論旋即散會　　法租界七號（即十七日）法租界商業聯合會開星期常會由葉貺辰主席沈問師紀錄（一）報告本會擬設日夜義務學校已由周君等會員助創辦經費惟擬借全國各界聯合會議場爲課堂去函後昨見報載巳經該會提議須俟下會答覆　於八日得該會函復據稱事關本會全體又屬永久性質非經評議會通過實難擅决應命等因到會應卽覔校舍進行嗣由陳天俠。錢亞公願任日夜華英文義務敎員衆頗歡迎旋汪醒齋起稱校舍尙未覔定日校恐難即辦次錢士湧起謂義務學校如能日夜同時舉辦甚善如因經濟困難不妨先從商業補習夜校入手一俟會費充裕當再推廣由主席决以夜校國文英文分二班敎授一致贊成（二）報告本日本應將選舉票揭曉因各段尙未將選舉票交全改星期四晚宣布惟届期各商號諸會員應同蒞監視以昭鄭重再開票時當選本人不到會者係自棄其權當以次多數爲當選再選舉評幹兩部份當擔一年之責任如不願應選者亦以次多數推補以盡國民商界一份子之義務（三）報告宣講團業於五日成立翌日已出發宣講頗受各界稱許惟請各會員熱誠贊助出發時人愈多愈善俾便照料（四）討論此届第四次收取認費應定何日起收公决俟選舉後二十二日按段收取以應要需議畢散會已十時餘矣 
　　民國路民國路商業聯合會於七號晚七時在法租界永安街首福里事務所開第二次常會因天雨不足法定人數改開談話會當由主席吳亮生報告原處事務所地位狹小不敷辦公上届常會曾議决另覔相當地點現巳租定華界民國路福佑門北首九十二號洋房准於八號實行遷移至開辦義務學校進行方法仍照原議須大會通過現在已由委員會分别趕辦選舉人名册選舉票等一切手續辦就卽可舉行大會届時再行通告衆無異議遂散會 
[工業專校圖書館定期開幕]  
　　徐家匯工業專門學校圖書館現已建築竣工經該校長唐蔚芝擇定本月十三日下午二時舉行開幕典禮昨巳柬邀各界届時前往觀禮矣 
[靑年會徵求會第一次已揭曉]  
　　本埠靑年會二十週正式成立紀念舉行徵求大會巳於二月二十五號開幕疊誌本報茲聞各界加入者巳屬不少如前總統孙中山浙江督軍盧子嘉代理松滬護軍使何茂如海軍總司令藍季北等巳加入維持會員力爲提倡其徵求之法以國中海軍艦名分作十隊各隊隊長分投徵求期以三星期截止昨星期六（六號）晚八時爲第一次小結束之期由該會會員科主任徐君可陞先行召集各隊舉行同樂大會開演影戲並佐以同志音樂會奏樂以娛來賓繼以各隊分數用電燈逐隊映出計盧緯卿君之應瑞隊一七七一分穆藕初君之海圻隊一六七五分李惕吾君之飛鷹隊一三○一分聶雲臺君之通濟隊一○七一分駱懷白君之海琛隊五六五分錢新之君之建威隊五二六分韓玉麟君之肇和隊四二九分張炳榮君之建安隊二○九分朱葆三君之海容隊一五一分陳蘭均之海籌隊一二九分十隊總計得七八三七分又童子部得一四三二分兩共九二六九分（每分作一元）映畢各隊隊員鼓掌歡呼旋又籌議此後之進行並報告以前之成績總計此次以應瑞隊爲最優第二期待十三晚揭曉 
[廣東俱樂部新董事名單]  
　　廣東俱樂部於前日七日開會員大會選舉當年董事 
　　當選姓名如左温欽甫。陳公哲。馮少山。譚海秋。黃伯平。霍守華。湯節之。胡耀廷。唐少川。陳澤民。唐耐修。盧煒昌。何萬川。黃鴻鈞。郭唯一。陳漢明。陳潤生。鄧文海。唐寳書。梁誠謙。周錫三。 
[海軍司令署暫不裁撤]  
　　海軍司令公署去年奉海軍部訓令擬裁撤海軍總司令公署設置海疆防禦使抄錄議案令飭核議呈復以憑取舍等情疊見報端藍總司令奉令後當即召集各艦隊司令官佐會議各艦隊司令均派代表到滬藍總司令即在本公署邀集各代表及公署各課職員會議數次僉以海疆設立防禦使經費頗巨一裁一設需费更多值此國庫支絀財力不及難以實行且海軍總司令有統率全軍各艦隊之責關係甚重海軍部遠處北京設有臨時事件發生必致鞭長莫及似宜暫勿裁撤爲是當經公議各種辦法並將發交議案逐條簽註呈海軍部核奪茲聞海軍部以各艦隊司令所陳暫不裁設之各種理由極爲充分故巳令行將前案暫行擱置一俟艦隊統一艦艇添置後再行核辦藍總司令奉令後已分令各艦隊遵照辦理矣 
[生油籽油看漲]  
　　生油籽油兩種向來行銷外洋作製藥及化妝品等用上年春間價曾大漲每擔需銀十五兩嗣於秋冬間洋商止辦到貨亦多故跌至十兩以下近聞有瑞典荷蘭等國洋商欲購大批生油籽油五百噸業巳發動南市各油行已均送樣攬接現在封河期内存貨不多搜羅現貨市價必有昻貴之勢也 
[水烟來源不繼]  
　　水烟同業德隆彰一林豐協和成等行設有集益公會爲同行進貨機關公會進貨後酌量銷場之大小分配於各行茲因自上年十一月以來來貨不繼雖屢次函電往催未見運到該同業以現值燈節巳過商業上場之際昨特在公會集議派員赴廿催解一面通知同業批發祇能兩箱預備供應門市聞存貨總共存棧祇三百餘箱云 
[友華銀行報告]  
　　中美新聞社譯友華銀行八日報告云自上次報告後當地銀價已跌至七八又八分之七便士出口銀價跌至七八又四分之三便士金鎊電匯價七先令十一便士金圓電匯價一百四十五元紐約倫敦間匯率三元五角九分銀條價每盎斯一元三角此間毫無出口交易市面頗疲以後市面須看倫敦紐約間之匯價倘繼續進步則金鎊價必大跌金圓價亦必鬆動此間金融頗鬆動以後數星期内一切行情自不至增漲云 
[各輪船之行踪]  
　　英國輪船公司經理英印輪船公司之日本號巳於三月六日（星期六）由香港開行大約十日（星期三）清晨來申 
　　中國郵船公司之尼羅號將於三月十日（星期三）清晨抵吳淞渡船大約於是日上午九十時之間抵海關碼頭赴舊金山小呂宋日本等處之搭客當於是日下午四時在海關碼頭乘維多利亞號渡船赴吳淞轉搭該船該公司之中國號將於三月二十日由香港來申大約二十三日離申直往舊金山檀香山日本等處不再停留 
[南帮米業董事被控三誌]  
　　南帮米業公所董嚴少泉等被松江米業代表陳劍冲等在法庭起訴棄滅公欵一案業經地方廳預審後飭吏審查在案茲聞該同業如蘇同黎里平望叭呎等處各船户查得該董經辦以來已有十餘年所積公欵甚鉅現在各船水脚内抽收廟捐多至一萬餘元平日分存其股開之生大萬興正興等之米行所有息欵均被抑勒故已赴廳陳訴請爲公判云 
[馬家弄刦案盜匪之定罪]  
　　寳山縣江灣鎭馬家弄民人徐文卿家被盜搶刦一案由警拘獲盜匪張梅全。王福等六名抄出原贜押送上海地方審檢廳訊明辯論終結聽候宣判等情迭紀本報昨日午後該廳原審官堵陳楊夏推檢各官開庭飭提六犯上堂略詰一過以該犯等强盜罪業已成立各科二等有期徒刑張梅全監禁五年八個月王福張阿根查卿卿趙旺子各監禁五年四個月陳福監禁五年分别示儆判畢諭飭一併還押候上訴期滿送監執行其在逃之高和尙一名俟獲案另行訊判 
[三誌培克爾路之圖刦案]  
　　三被告解護軍使署訊辦 
　　廣東人黃垤甘竹三潘阿發於上月十三號身懷兇器糾黨侵入虹口培克爾路五十號門牌粤人林重均家行刦未成刀傷婦人林何氏頭面等處經匯山捕房華探目蔣榮生西探目柏生包探陳廣義楊阿泉張金寶等當場拿獲連同利刃繩索敗絮兩次解經公共公廨訊押候補提同黨傷者醫愈再訊等情兩紀本報昨晨捕房傳齊人證將黃甘潘解至第二刑庭請訊先由中西包探上堂將被告當時懷刃圖刦未遂傷人情形略述一過卽將尖刀一柄繩索一束敗絮兩團呈察次由事主林重均投案訴明三被告雖皆係同鄉惟黃潘二人素不相識甘係前在族叔處爲傭略識一面云云又由婦人林何氏投稱十三號晨黃先入内欲再上樓被我抓住另一人見我將黃抓住卽行上樓潘站在門首甘在弄口望風我遂狂呼捕盜被黃連戳五六刀流血不止倒地暈去以後之事則不知悉等語至此承審官李襄讞及英包副領事命捕房繙譯將捕房所記黃等在捕房口供誦讀一過三被告均承認所讀供詞確係伊等口供並無錯誤等語黃垤又延律師上堂爲之辯稱本案被告所供均係實情敝律師無所用其辯護惟黃垤一名成婚甫祗數月且從未犯案此次之事係受人愚脅迫相從至其刀傷原告實欲急圖脫身亦是不得巳之舉動應請堂上念被告年輕誤犯從寛發落云云中西官核供磋商之下以黃等三人持械糾衆白晝行刦實屬法難寛貸判决押候錄供備文詳解護軍使署按律懲辦 
[偵探緝獲匪黨]  
　　移駐虹口捕房特别機關内華探王長根蘇長生偵知楊桂江係在逃匪徒鄭大寶之黨羽去冬鄭等身藏手槍往楊樹浦圖刦外來大宗私土一案楊亦與焉遂禀明捕頭協同一百四十五號西探在西門華界將楊緝獲昨晨 
 
 

Page 11

 
 
移提至公共公廨請究中西官以案内尙有李裕餘一名在押未結諭楊帶回收押候禮拜五併究 
[刦案牽涉吳松廷]  
　　充當兵工廠砲廠工匠之吳松廷住居高昌廟廣東街茲爲搶刦公共租界某盜案之盜犯供指同夥上盜故由總巡捕房於昨日清晨六點鐘時派令中西探各二名乘坐汽車駛往高昌廟警區報告當由宋巡官派警會同來探馳往吳之住處將吳松廷拿獲卽交來探押回租界聽候解廨歸案訊辦 
[小河内發現被害女屍五誌]  
　　浦東高家行靑楊樹地方婦人印陳氏被人謀斃刦去金飾抛屍河中由該圖地保協同屍翁印蘭卿屍夫印金生等報請地方廳派員驗明諭候緝兇究辦嗣據地方警察第六分所查獲嫌欵人印生元一名送往檢廳訊供判押候示等情四誌本報茲悉此案當檢察官預審時牽涉印生元之妻楊氏與生元之妻母楊兪氏當飭法警下鄉往傳該氏等抗不投質因此改傳爲提昨由法警持拘票下鄉下午將印楊氏楊兪氏母女拘解到案分别收押候訊 
[各學校消息併紀]  
　　蘇州旅滬公學昨日爲蘇州旅滬公學開學之期來賓到者不少學生五十餘人先由籌備員龍子英徐運舫報告設學情形及以後希望次校長鄒文欽演說先述蘇州同鄉會辦學之熱忱繼述在校學生勤學之必要終望他日校務之發達再次同鄉會會員蔣伯寅演說略謂吾蘇人之在滬者數以萬計從未設有學校今乃有旅滬公學之出現鄙人甚爲愉快再次同鄉會會員屠簫譜金業學校校長朱劍山相繼演說最後有楊裁樓代表同鄉會正副會長致訓詞而散 
　　培德公學培德公學本學期加設中學特别科已於八日行開學禮首由校長盧頌虔報告次校董盧煒昌致訓詞略謂希望今後之學生造成將來有生氣之活潑社會次敎授梁觀榴張毅漢王克綏等相繼演說綜計新舊男女生已有二百餘人而中學高小初小幼穉女子部高小科均有餘額可以補揷定於陰曆正月二十日正式開課 
　　西南第一中學南市萬聚碼頭新設西南第一中學係聘王鈍根君爲校長陳定謨君爲敎務長近日報名者已達百餘人聞定於十日考試十五日開課云 
　　坤範女中學海白格路頤康里坤範女子中學於前日（七日）下午二時行開學禮由周冰心主席報告本學期進行方針兪校長因感冒風寒不克出席由校董沈甫霖代致訓詞來賓演說者爲民生女學校敎務長任矜蘋等次由周冰心補發上學期考試奬品及勤學證書各級考試首名另由校董沈甫霖給以奬品再次由該校全體生唱校歌末茶點散會聞正式上課定於三月十一日（古曆正月二十一日）云 
　　第二師範附屬小學尙文路第二師範附屬小學校開辦已十有七載高等畢業生暨初等男女畢業生共有七百六十餘名舊曆正月二十一日爲該校開校紀念日是日上午十時開校友會聚集男女校女互相談話藉聯情誼並聞會中備有午餐以餉諸校友云 
　　西成小學本城蓬萊路西成國民小學今歲添設義務生兩級額數一百四十人男女兼收不收學費現報名將已足額准三月十日開學 
　　中醫專校本城中醫專門學校於陰曆正月十八日行始業式學生百餘人由總主任丁甘仁校長謝利恒及各敎員率同行禮定於星期四正式上課 
　　浦東各學校浦東爛泥渡競存女子小學校係由松江盛競存女士創設經紳士沈杏苑等組織校董會輔助成立迄今已五載茲由沈紳等商請洋涇市經董收歸市有改爲市立第一女子國民學校校董會即行解散昨經沈紳通函各校董一體知照該校已於昨日照常開學倪家宅私立育新兩等小學校係由倪士清創設本届寒假休業後已於昨日照常開學學生較去年尤多洋涇鎭私立進修國民學校係由成輔卿創辦以限於經費校舍校具大都因陋就簡去歲下學期經洋涇市經董核准暫定每年酌貼經費三十元故本年起略事整頓添聘助敎一人於昨日開學楊家渡縣立第二高等及洋涇市各國民校均已照常開課矣 
[少年宣講團冒雨演講]  
　　昨日（七號）下午少年宣講團在小南門水神閣附近新橋舉行宣講陳子和講［兒童勿作無益之嬉］［亡國鐵路］胡戒華講［自治］王繼民講［過當悔改］時雖天雨該團仍繼續宣講聽者亦仍蝟集不散復舉行露天學校敎識字唱歌該團員等至天晚始返團聞聽者有一百餘人云 
[仁濟醫院年會預紀]  
　　本星期四（即十一日）下午四時山東路仁濟醫院開第七十三次年會聞中西官紳皆將蒞止云 
[江南船塢油艙失愼]  
　　美商大來洋行因花旗公司商輪ＷＥＳＴＨＡＦＳ號機器鍋爐及艙面等處均有損壞特於日前函請江南船塢修理前日該輪船甫經入塢因工程緊要各工匠加作夜工詎料前晚（六號）十點時各匠正在工作時際不知如何遺火於儲油之艙房忽然火起其勢甚猛劉所長聞警趕至以油之一物不能用水澆灌尤恐船塢距離軍廠甚近設或火星飛入軍械機房滋肇巨禍是以急將絨毯細軟各物抛擲火内始得壓滅事後檢查祗焚去油艙一間然受驚已不淺矣 
[蜀亨蜀通兩船均將修竣]  
　　行駛川湖之平底商輪蜀亨蜀通二船因船身機器等件年久失修損壞不堪曾於去臘駛滬商請江南船塢修理業經所長劉冠南飭匠趕修刻下内部機器汽鍋均已工竣惟船身油漆尙未完工將於下星期竣事開駛赴蜀照章營業 
[調查可設廣告之地點]  
　　淞滬警察廳長徐國樑接滬南工巡捐局函略謂本局稅務處現有人擔任境内各項廣告稅按月繳納稅洋數百元前來查此項廣告旣有商人出爲認包自應現定廣告之相當地點以便實行等情當即由廳通傳滬南境内各區署所飭警按段調查可設廣告之地點共有若干處限三日内列表呈報來廳以便函復 
[嚇詐案懸賞緝拿]  
　　公共租界總巡捕房因該租界内發生投函嚇詐案件特懸賞二百元布告如有人能通訊將寫信人拿獲證明確實者當將賞洋如數發給云云 
[昨日公共公廨訊案紀]  
　　昨日（星期一）公共公廨早堂民事訟案輪應兪襄讞及美丁副領事會審共有兩案（一）［金酉卿偕繼母許氏訴父妾顧氏羁佔遺產案］此案曾一度訊供業紀本報茲係續審仍由金酉卿上堂經兩造之律師復問數語即由見證徐榮生投案證明英册第七千九百二十號地皮確係原告故父出資向浙江銀行高姓購買價銀一萬九千五百兩由伊爲中當時原告故父買進立何户名却不能知等語於是原告證供已畢被告之律師起稱本案不能成立理由有三［一］原告之父所立遺囑當時金顧氏禀請公堂業奉批准［二］原告分得遺產伊已簽字於承領據且又出有收條［三］原告起訴按諸法律已失時效故敝律師主張被告口供似可不必審問云云原告之律師亦起立先將被告律師所述理由辯駁一過次引法律内之特留財產一條要求堂上照原告所禀判决問官磋商良久以本案殊難成立［結果］註銷（二）［王金記訴丁福堂不理欠欵洋三百三十元案］被告自傳到後因無人具保是以拘押茲被告家屬已向王理楚故王到堂請求銷案［結果］照准 
　　又午後第四民庭由張襄讞及英包副領事會審民事訟案如下（一）［花世界游戲場主任隋潤田訴大行臺旅館股東兼經理尤梓才副經理汪炳炎違背租屋合同擅請諭單發封房屋請追營業及名譽損失銀四千兩案］由原告代表律師起向原告隋潤田詰據訴稱我租該屋開設花世界言明每月租金六百元半年結賬我將值價萬金之生財向被告抵押以堅其信用迨至去年六月底結賬除陸續還過外祇欠二千四百二十二元有零當時我向被告賬房聲明一禮拜籌還後將洋往還忽却而不受謂已起訴推其控我之因無非見我營業日形發達告貸未稱其心遂藉端纏訟我旣被控奉傳到案保出歸去則見場内秩序已亂生財缺少計損失五百元而生意亦從此減色每日短收約百金被告有子名順甫者平時每日必到女書塲向女藝員調笑不守場中規則云云復由被告之律師向隋盤駁一過［結果］改期一禮拜續訊（二）［尤梓才控隋潤田不理房租電燈費洋二千八百餘元案］因前案訊畢隋之供詞時已不早故本案未曾開審又［馮步珊控蔡玉田錢債紏葛案］此案本由李襄讞與美丁義羅兩國領事訂定昨日午後在第三公堂會訊因届時美領義領别有要公不及蒞廨故由檢察處通知兩造律師展期再訊 
[冒探搜查之押儆]  
　　九江路（即二馬路）泰和里九十號門牌華泰綢號經理葛成宗於前日午後投老閘捕房指控常州人劉建白與在逃同黨冒充包探來號搜查致被搶去小土一百餘兩等情捕頭即飭中西包探協往將來劉拘獲搜出烟土帶入捕房押至昨晨解送公共公堂請究即據中西包探上堂禀明將被告拘獲情形並將抄出烟土呈案旋據原告揩證羅仲和投訴被告與在逃一人來號據稱伊等係公共捕房包探得人報告特來搜查烟土問伊有無公堂諭單伊等不答任意搜查是以報捕拘究並延律師到堂代辯訊之劉供於洪憲時代在天津指南報館内辦事因反對帝制被封來滬後曾在某報辦事前日在正豐街遇見長樂茶會上之探夥邀往吃食鴉片烟同至原告號内發生此事求察經關讞員會同英卓副領事核供磋商之下以劉不應侵入居家搜查實屬不法判押西牢年半示儆烟土交原告領回 
[弟兄推讓地產之辯論]  
　　婦人顏張氏昨延巴和律師代表投法公堂控稱原告之故夫堂生前有祖遺應分之地產學校向存夫叔顏士珍處前因原告之翁士璋被士珍具控案下氏欲將該學校索回售賣料理不料早已被士珍私行押去惟此事未得雙方同意豈能擅行抵押今敝律師察得原告禀詞内稱因被告將孫兒過繼與原告爲子故由原告之翁顏士璋將此學校推讓與被告立有推讓據等語惟此項推讓據實係僞造應請堂上着被告將此學交還原告云云被告延達商律師爲代表辯稱此地產實係士璋讓與士珍立有推據可證今推據呈鑒被告顏士珍稱商人分產時祗得五分地皮後由商人將將孫兒過繼與原告爲子故由胞兄士璋將此地產推讓與民人是實原告稱地產學校自分家後向在叔公處此次私被押去實不得知亦無推讓與被告之事顏士璋稱商人並無將此產推讓與胞弟情事所呈學據實係僞造請察中西官判退去聽候下堂諭飭遵 
[張阿華妾投繯殞命]  
　　浦東爛泥渡工頭張阿華前因姦佔潘燦恩妻費氏（即昭媛）被控地方廳當由檢察官預審之下命將張阿華費昭媛分别收押候傳案中要證張妾潘氏等到案再訊詎料越日張在押忽染急病不及醫治斃命報請法官騐明候示等情已見前報茲悉張阿華未死以前虧負各債頗多全由伊妾張潘氏在外支配邇來各債權人逼索甚急潘氏無法彌補突於前日下午在浦東爛泥渡東首彭家宅家内自縊殞命迨張妻陸氏等得悉解救業已不及遂報告三區警署當以案關人命着該處二十四保二十四圖地保陸佩生協同張陸氏之子張全福等於昨午同投地方廳報請相騐午後沈檢察官沈檢騐員等渡浦詣彭家宅屍場相騐當飭小工將張潘氏屍身舁出安置空地如法相騐周身並無别故委係自縊而死塡明屍格命張氏自行棺殮遂回廳禀復消差 
[成衣匠欠賬算明再核]  
　　公共租界漢口路仁記瑞綢緞莊主陶桂靑昨投法公堂控稱前有成衣匠華阿全向商人號中交易貨物核計被欠五百餘元向索不付求追等情詰之華供原告於上年間三次向商人收去洋一百餘元核計尙欠三百四十元今有賬薄可證因原告前至商人處吵閙打壞生財物件受有損失甚巨故此延不交付請求察核原告又稱商人並未收到被告銀洋亦無打毁物件之事中西官向被告詰曰旣係原告將汝生財打毁曾否報捕立案答未經報告中西官以旣未報告捕房與本案無關着原被兩造各將賬簿呈案候派員明忠爲理賬員將賬算明再核 
[法公堂債案兩則]  
　　同源祥主前投法公堂控夥友葛鈺卿私收客賬九百八十餘元等情經中西官訊實判葛禁押西牢三月並將舞弊銀洋如數歸還在案昨因押期已滿洋仍未繳故又提訊詰之葛供民人在押實情無力籌措請求釋出設法料理原告仍求嚴追中西官判葛交人銀並保出外限理又義品銀行經租賬房昨遺式老夫投案控范翰臣不理欠租洋四十八元求追等情詰之范供認欠租請求寛限還清判限四天如數還洋 
[學生失踪之請查]  
　　南市竹行衖太原坊住户周錦裕向爲炒貨業其妻弟徐福金年十四歲前日甫由洞庭山來滬隨周子赴小東門外茅山殿巽與學校報名肄業昨日開課至午刻獨自返家午膳不料路徑生疏尋歸不得至傍晚周未見徐福金回來情急報告各處警署請爲查緝其面貌服式中如後面圓方眉有疤痕身穿泰西緞皮馬褂愛國布單袍内襯棉袍布鞋緞帽 
[販柴船回松被刦]  
　　松江氽來廟鄉民諸阿根於本月中合股販運稻柴雇舟裝運來滬將柴售去得洋三十餘元在滬游玩數天於前晚解擅回松舟過塘灣迤南忽來小舟二隻上有盜匪五六名喝令停船一擁過舟嚇禁聲張當將諸之銀洋並各人衣服鋪蓋一併攫去揚帆而逸昨晨諸返滬投報水陸各警請求嚴緝 
[女子發堂擇配]  
　　女子王金鳳日前在法租界徘徊窺探爲捕查見將王帶入捕房昨送法公堂請訊先據捕頭上堂禀明前情詰之王金鳳供年十五歲父母雙亡今流落在申爲娼是日由客人帶同出外游玩以致在途失散是實中西官判送堂留養擇配 
[鄉婦失女之追究]  
　　滬西曹家渡鄉婦侯曹氏前日扭陸錫生至四區四分所訴稱陸係流氓氏有女翠珍在紗廠做工被陸搶去請爲追究經警佐李得貴質訊陸供此女實與陸潤生姘識偕逃云云李警佐命解司法科究辦 
[相騐病斃男屍]  
　　寳山縣吉一圖地保陶祥生昨投上海地方檢察廳報稱虬江橋小菜場東首倒斃男屍一具年約五十餘歲身穿元色布棉襖褲秃頭無鞋查無屍屬報請相騐下午夏檢察官毛檢察騐員等前往騐明委係病死令由善堂棺殮發封厝壇 
[汽車夫不愼之科罰]  
　　汽車夫沈連生前日在四川路開駛一千一百八十七號汽車不愼將西人搿來所乘之黃包車撞壞由捕查見抄明該汽車號碼回訴捕頭轉禀公廨出單於昨由捕將沈傳至公堂經中西官訊明以沈開車不愼判罰洋十元充公示儆 
[塌車碾傷行人]  
　　昨日下午有儎重塌車行過河南路碾傷江北人張子欽足部跌仆不能起行即經老巡捕房一百六十二號華捕到來另雇車送受傷人投醫院醫治一面帶塌車夫入捕房候核 
[擊破車夫頭顱]  
　　昨晚九時許有某甲雇乘人力車行抵浦灘因爭論車資與車夫起衝突將該車夫江北人孫小四子頭顱擊破血流如注當由車夫喚得老巡捕房二百五十六號華捕到來一併帶入捕房捕頭諭着將某甲押候送孫小四子投醫院醫治再核 
[帶土人棄土逃逸]  
　　昨有某甲携帶禁止進口之波斯紅土四五磅僱乘舢板船至秦皇島碼頭登岸當爲四百六十四號印捕瞥見正擬上前盤詰甲情虚棄土於黃浦江畔飛奔逸去該印捕尾追未獲遂設法將土撈起帶回捕房禀明捕頭諭飭留候送請公堂核示 
[傳諭當典勿收竊贜]  
　　淞滬警察廳長徐國樑昨日發出傳單分飭所屬各區署所通傳境内各當典一體注意文云爲傳知事案據五區警察署轄境居户英婦葛來母報稱本月十號即舊曆正月初十日晚十時後被竊黑皮西式女大衣一件該大衣爲黃色緞裹又黑皮手籠一只該手籠爲黑色緞裹又寒署表一只係備獸醫之用是項失物計共值價二百元餘請求查緝等情除派探跴緝外難保竊賊不携贜求質爲此仰各典當及各押店一體知照如有人持上項各物來當求質立即將人贜扣留報告崗警倘業已收質亦應往報該管警區以憑飭令事主認贜給本取贖毋得隠庇不報致干查究切切此諭 
[幸未成灾]  
　　昨晨五句餘鐘公共租界廣東路西上林街七十九號門牌泰安小客棧内因遺火床帳霎時濃烟滿室幸人手衆多當即取水灌熄祗燬去床帳被褥等物迨救火會聞警駕皮帶車到塲施救早已烟消火滅矣 
[匪徒行兇攫飾]  
　　住居滬城登雲橋附近某姓少婦前日傍晚時由親戚家而回行至九畝地新舞臺南首背後忽來匪徒一人用强攫取該氏頭上金飾該氏大聲喊救該匪袖出利刃砍傷該氏頭額面部等處携贜奔逃該氏歸家後因所傷不輕昨投醫院醫治 
[過犯竊呢帽押三月]  
　　吳淞人陸金相前日在南京路永安公司游玩乘間竊取呢帽一頂圖逃當被稽查人查見鳴捕將人贜帶入捕房昨解公共公堂經中西官訊知陸犯案已非一次判押西牢三月示儆贜交原告領去 
[過犯攫皮夾押三年]  
　　王福生前日在蓬路九百二十九號門牌屋内攫取鍾家益之皮夾逃出被滙司捕房包探奚德安查獲昨解公共公廨經中西官訊悉王係過犯判押西牢三年期滿逐出租界 
[淞滬警察廳批示三則]  
　　批民人李炳祥訴姚雲根等勾串侵吞貨物由呈悉巳飭科將姚雲根王梅君移送法庭訊追訴辦矣 
　　批商民仇春山訴彭姓覇領黃包車由據呈各節是否屬實有無别情候令行二區警署秉公查辦 
　　批牛皮業公所董事江聲禀據呈閱悉仰候飭知該管警區查復核辦可也 
[誌謝]  
　　老北門川心街上海敎育實進會沈戟儀君近編緝官話國恥演說上下兩卷上卷係從前我國外交失敗之經過凡七篇下卷爲最近外交問題如二十一條密約二十條軍事協定及山東靑島問題福州問題德約失敗問題外債問題等凡十篇昨承該會惠贈樣本一册又商務書館贈少年雜誌一册書此併謝 
來件 
[華商紗廠聯合會第二年度經過情形報告書]  
　　（續）（民國八年三月至九年二月） 
　　（丙）經濟槪况 
　　本年度共收入會費一萬三千一百零四兩三錢二分第一年度則僅一千七百七十五兩洋三百三十八元五角兩相比較所增實多推其主因則第一年度係照舊章按錠納費繼則依用花之數每擔自抽一分復經七月二十日特别大會公决各廠用花每擔加抽二分合共三分分四季繳納專爲延聘植棉專家及增設棉塲之用自本年度秋季起本外埠各廠多已照繳惟天津三家因另立公會並有一二家以不悉本會内容仍照一分繳納料下年度定可歸一致矣 
　　本年度因購置南京棉塲需地價及開辦費約萬元左右經十二月十六日董事常會公决募集短期公債六千兩利息按月一分於一年以内指定收入會費項下陸續歸還計恒豐溥益厚生申新寳成五廠各購一千兩豫豐振華兩廠各購五百兩 
　　（丁）舉辦事項 
　　（一）植棉本會植棉計劃第一年度報告中已略言之矣本年仍係植棉委員長穆藕初先生主持積極進行惟中間以時間之關係豫定各棉塲多未能同時興辦復以所聘之美棉專家改就金陵大學職務又增一重波折茲將關於植棉各事宜分述如下（一）［散布棉子］本會植棉主旨一在推廣棉產一則改良棉質故就素不產棉之區散布棉種期其推廣就棉產不良之處散布棉種期其改良最初因美棉子未到各方請領者甚急曾向恒豐購進通州種兩擔嗣托南通農校代購通州及常陰棉子一百擔又托寳通廠經理馮曉靑先生代購常陰及太倉棉子一百五十擔總共二百五十二擔計由糧食研究會調查員携往江蘇之淮陽徐海寗鎭常等屬分散者一百十擔托和豐在寗波餘姚等處分散者三十擔由津場主任王君携往天津方面分散者四十擔由湘場主任卞君携往湖北方面分散者三十擔由本會零星分散者二十一擔尚餘十二擔未曾散盡已按市價售去凡此皆關於中棉者也至美棉種子八年二月間曾電請美農部寄贈若干顧以到達太遲僅敷本會棉場之用方春末播種之時各方需要極多不得已向恒豐購買美棉子兩袋略事分散此關於美棉者也論散布棉子之成績雖以道途寥遠未及調查但就徐海等處而論似本會所散之棉子頗受歡迎成績亦尙不惡是則本會此舉未嘗無細微影響也（二）［各植棉試騐塲槪况］本年度各試騐場以人才難得興辯稍遲致未能開辦之地段極多例如杭州寗波武昌等處或因時期太晚無從租地或地已租定農民不肯遷讓皆未能成立所已成立者僅天津之唐山唐坊湖南之沅江江蘇之武進上海五處而已總論各處之成績均不甚佳誠屬憾事推厥原因約有數端（一）興辦太遲棉本未能十分生發（二）風雨不調損失太重如江蘇苦於雨直隸湖南苦於旱茲尙能略有收穫已屬大幸至其詳細報告業在本期季刊中按期宣佈想已入覽矣至各塲辦法大半取包辦主義每塲三十畝每年經費三百元湘塲以地積較小所用無多武進一場係由劉伯森先生代辦滬場係本會自辦故未用包辦方法所費較多唐山唐坊兩場除開辦費旅費及兩場常年經費每塲三百元外又增該塲主任之醫藥費一百四十餘元故尤覺其多計主持唐山唐坊兩塲者爲南通農校畢業生王君治平主持湘塲者爲上海植棉改良社技士卞君乙菴主持滬塲者爲金陵農科畢業本會幹事員葉君元鼎又曾托金陵大學代辦一塲每年津貼六百元但該校至今並無報告到會故此欵尙未交付（三）［聘用美棉家之變遷］本會曾於八年二月間電扥美國農部代聘植棉專家一人主持植棉事宜當發電時與金陵大學合辦之議猶未輟也繼而事局改變而美棉專家格利芬君又經美農部代爲聘定迨格氏抵華之後以在金陵大學辦事較在本會利便故决捨此就彼經九月二十日特會通過改聘留美農業學生主持其事當委托植棉委員長穆藕初先生代聘一人繼聘定前南京第一農校校長過探先君月薪一百六十元期限五年每隔二年加薪二十元現過君已就職矣（四）［調查全國植棉情形］美農部植棉專家古克君奉美政府之命來華調查植棉情形於陽曆八月下旬到滬本會以此舉於我國棉業前途關係重大除山副會長聶雲台先生陪同參觀各處棉場並偕往通州京津漢等處調查外並由本會特派幹事員葉君元鼎偕同古君實地考騐計共歷南京常州無錫上海寳山南通杭州滁縣南宿天津唐山軍糧城北京保定彰德鄭州漢口武昌岳州長沙九江南昌安慶二十三處古君此行對於我國植棉利弊頗有所建議葉君已有詳細報告揭載於本會第二期季刊中想已邀鑒及之矣（未完） 
[平民公學簡章]  
　　（一）組織本校由滬北六路商界聯合會及各校董認捐組織之 
　　（二）宗旨本校係供社會上一般貧乏子弟無資入學及年長失學者得有普通知識爲宗旨 
　　（三）編制本校成立之始先設國民科 
　　（四）學科國文修身算術圖畫樂歌手工 
　　（五）入學本校暫設學額五十名俟經費富裕再行擴充凡六歲以上十六歲以下品端體健經本校考騐調查合格者皆得入學 
　　（六）納費學費傭費茶水等費一律免收惟書籍筆墨學生自備 
　　（七）考騐分學年考騐學期考騐臨時考騐畢業考騐 
　　（八）年限四年畢業畢業考騐合格給予畢業證書 
　　（九）升級凡學年學期及臨時考騐分數與平日積分合扯如能得平均六十分以上得升一級不及格者留級補習 
　　（十）放假年假暑假日曜日紀念日 
　　（十一）請假事假病假均應由學生家長通函聲明情由方可照准 
　　（十二）曠課一學期内曠課至十日者於學期考分中扣算 
　　（十三）退學凡自請退學須由家屬具陳理由書經本校核准方可 
　　（十四）奬勵凡品端學優者給予特奬 
　　（十五）懲罰不守校規者輕則訓誡重則記過甚則退學 
　　（十六）報告每届學期休業時將學生一學期中學行成績曠課次數塡給修業表報告其家屬 
　　（十七）校址上海七浦路五百二十號 
　　（十八）附則本章程如有未盡善處得隨時修改之 
　　附募捐啓普及敎育普及敎育此聲浪洋洋震吾耳者十年於茲矣然審考其實貧乏家子弟無資入校因而失學者依然如故然則所謂普及果何在耶國勢日蹙民生日艱其貧其弱更甚於曩昔然則所謂敎育者果可不注重耶夫人之所以爲萬物之靈者非貴其有圖顧方趾具五根六識得渾渾噩噩受支配於天演自然之下而貴有感化之智識競存之能力人定勝天不爲劣敗所淘汰也致之之衛維何固敎育尙焉然今之言敎育者終不過造就若干貴胄之子弟而辦敎育者亦冀獲遂其拜金主義之目的而已普及云乎哉敎育云乎哉吾國人民四萬萬其曾受學者百一二耳此百一二中爲賢不肖又各半焉丁斯内憂外患萬方多難之秋不有人人圖存之智能而欲希此百一二中之所謂賢者獨施挽天之力盡感化之功而欲國勢之强民生之裕其可得乎其可得乎同人等有鑒於此怒焉憂焉因不自量力竭我棉薄創此平民公學抱普及敎育之宏願廣羅貧乏家子女免其束脯賜以相當敎授遞進遞升使受完全敎育則再遲之十年吾同胞當無白丁矣以之衛國而國勢强以之謀生而生計裕此本學所懷之志趣亦同人等自負之宏願也惟草創伊始在在需欵爲數頗鉅同人等力有所不逮祇恐九仞之山功虧一簣因之不得不有懇於諸善君子之前同此悲天憫人之懷慷慨解囊賜以一臂之助共襄厥成則此不僅同人等之幸亦國家社會之大幸也是爲啓 
來函 
[車夫福音堂來函]  
　　上海車夫福音堂敬謝中華民國上海學生聯合會捐助大洋三十元 
雜評二 
[米糧檢查所]  
[  庸]  
　　當舊曆新年米業開市之初以私運出口者之活動米價漲至九元以外自經官廳鑒於輿論之非難稍申禁令而各地米價亦漸告平復可知私運出口之多寡與米禁寛嚴爲正比例但使各方於米禁稍稍注意其效果已彰明可覩而况認眞執行耶 
　　特是米糧出口旣有大利可圖彼私運者之詭計百出查禁之難正無異於私運烟土就事實上言之米禁與烟禁殆皆非一方面之力所能完密無論官場辦事祗在表面上之敷衍就令實是求是而耳目亦有所不周故欲米禁效力之卓著自以官民通力合作爲要義滬上各界議設米糧檢查所以協助官廳維持米禁其意甚善特手續上須妥愼辦理庶免意外之流弊而官廳方面尤不可挾人民越爼代謀之見深閉固拒致令奸商竊笑於旁也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
社談 
[重洋咨訪記] [  （本報特派員）中一]  
　　（十二） 
　　國徽之爲物僅爲區區一圖標驟視之若無關宏旨然細思之亦足以覘一國之國民性夫我中華在外交界固以日月星辰山龍華蟲粉米黼黻藻火等十二章爲國徽者也乃某國某公司出版之萬國輿圖竟以我國人士對於國徽大抵不能憶及一時無從訪詢乃畫一圓圈爲代致令讀者引爲笑柄歎我中華之無文物反彼夏威夷等地已亡之國之不若焉駐外領署屠楚漁君曾作函詰責力加申辯俾卽更正其餘不及辯不及責者更不知凡幾由此可知我國事事之以大而無當玄妙莫測爲主旨實萬不如日本之［淺易］與［簡單］也記者在東京市場偶詢］大根［之價則日金十仙（約我國五六銅圓）可得一大捆竊念日本今日米價及人力車價雖視一兩年前增加數倍而尙有一物焉若是其低廉亦出人意想之外偶懷其十以歸就燈下試嘗之覺其味甚淡薄而日人每飯啖之實足見其自安恬淡之忍耐心矣又記者在中華第一樓晚餐時進菜者皆日本之下女也餐畢付價偶循［加一小賬］之例略以餘資畀下女下女受之若出意外記者竊以爲疑歸以語某西人某西人謂美利堅國婦女大抵只知爲己中國婦女或半爲己半爲人惟日本國婦人只知有人而不知爲己其犧牲一己之心實出乎天性也記者聞之悚然以驚一則西人有此感想而今而後戀戀不忘於日者自將大有其人二則日婦有此可畏之遺傳性以兼及其子孫其前途更可知也我國處此生存競爭之局欲不爲天演所淘汰者又烏可不就上述之［恬淡忍耐］與［犧牲精神］兩端而按步進行耶 
　　在朝鮮傳敎之牙科醫士某君曾痛陳韓國朝野人士種種慘狀而力勸中國靑年及時猛醒其言日本之所以强因其選派往外洋之留學靑年均於本國學間具有根柢而於所就職務得有若干年月之經騐者其回國時又挾一心爲國之熱誠故足增益其國利民福中國之所以危殆一言蔽之實在上者之［貪黷］［利已］數字有以釀成之耳此說頗足與上述者相發明蓋彼恬淡而此貪黷彼具犧牲精神而此挾利己之心兩者正相反也至若選派靑年出洋留學之不能以本國學問實事經騐爲準繩自又兩者相反中所應必得之現象若更從而討論之自又舍本逐末之圖矣 
技藝談 
[北技雜談（二）] [  天亶]  
　　大鼓中有一種單絃快書詞句不下萬餘字一氣呵成如川流奔壑疾如飛隼唱之頗不易前隸新世界之常旭九雖非此道傑出人材而模型全具應有盡有後來者尙未聞有居上也 
　　八角鼓詞在大鼓書中態度較爲雅馴曩隸大世界之何質臣嗓子雖不佳而善用齒輔音姿勢亦極悠雍不十分討厭其餘皆無足稱述 
　　滑稽大鼓滬人士所極端歡迎余所絶端反對者髣髴舞臺上不良之丑角任意以　狀穢語搏人發噱試問有何意味就藝論藝老倭瓜稍勝一籌若隨劉寳全南來之大茄子愈覺不堪所謂取法乎中刻得其下者也最可笑者其未開口時敲鼓姿勢故意擠眉弄目大類雉伎動春思令人望而作嘔 
　　京津花茶館中尙有十不閒一種技術清光宣之交曾盛極一時未幾魔力漸衰降至近今尙非强弩之末直敗軍之將耳戊午年春夏間新世界第二書場之台上第一擋即爲十不閒鐃鼓雜喧信口咿唔令人頭疼欲裂也 
　　北方之口技等於南方之間壁戲惟間壁戲外表太劣抑且多描摹惡聲不足登大雅之堂北方口技稍事改良勉强可以一顧然南來者祇人人笑及開口笑兩人而巳人人笑擅長狗吠開口笑擅長小兒啼哭聲致於唱皮簧及學他種聲浪古人詩有春草池塘處處蛙句若輩之聲大類池蛙夜譁殊討人厭或云都門八大怪中亦有人人笑李姓撮唇發聲描摹天地間之飛走惟妙惟肖令人百聽不厭惜余未之聞也 
　　先施樂園中有女雙簧即前演特别柔術之蓮姑娘母女與變戲法之田永奎有瓜葛者其所演雙簧毫無宗派跡近韓皮之戲迷惜不及韓皮之博蓮姑娘年在二十餘噪子無底音一味拔尖令人入耳生剌其母年過知非頗討人喜一抬手一動足皆有解數其女遠不若其老到也惟花頭太少前後不滿十套往往日間演此晚上巳重複不甚可貴且品格太卑所襯託之對口不外吊膀子軋姘頭等不堪名辭未免太不顧臉面 
　　上述諸節北技大略盡於是矣此外尙有要譚及變戲法兩種一則類近柔術一則另立門户當别述之 
新聞拾遺 
情天活劇之一幕 
　　元宵之夕十一句鐘先施樂園中有衣服麗都之中年男子在北書場中强拽一中年婦人出外婦人口内穢語疊發如連珠箭男子默不作聲度其狀婦係招尋其情敵而來彼中年男子非婦之弟兄行即婦所爭之目的物一時座客譁然麕集以視後經該場執事紛來彈壓婦始勉强隨男子出門去情天活劇之一幕至此乃告終也[  亶]  
三百元賣掉聘妻 
　　桂林府城外東洲地方有李某巨紳也中郎無子慰情者僅一掌上明珠李愛之甚美食華服一任所欲惟不使讀書以識字非女子所宜並恐其受詩書束縳精神不得舒暢也然女故穎慧縫紉紡織罔不精工蓋皆得之母敎者於是求婚者趾錯於門而李擇婿苛輒弗當意故年近破瓜東牀之選猶無其人旣而有沈氏子才貌殊絶其父籍隸江右宦遊於桂歷任繁劇（曾爲桂平武宜等縣知縣）宦囊遂爾充牣聞女美因遣媒求婚李艶其家世與資財以爲果乘龍之選也欣然允之不數月沈以時疾卒沈子扶櫬返里遣媒告李先人窀穸安後當戾桂完姻詎知一去三載音訊斷絶李託人偵之則沈子早以嫖賭傾家幾流爲丐不能出郭門一步李以爲彼旣遭墮落安可以匹吾女以遺吾家門楣羞且贛省與桂省相距幾千里彼丐者何遽能來因掦言沈子巳殁將其女另締姻於邑之富紳劉某擇於去臘某日舉行婚禮迨佳期旣届彩輿至門忽聲浪如潮而起閽者趨進報主人曰門外有一檻褸少年求見自言有事面陳阻之不可今巳抵堂前矣主人始而大駭繼而至疑意謂殆沈子耶然相隔萬里胡能遽至出而窺之果沈子也因託言不相識嗾僕麾之出少年太譁不肯去向客述其始末侃侃而談並言將往法庭起訴蓋沈子在贛聞信懇之家族戚友助以資斧星夜馳至其所以趁此吉期而與之交涉者因深知李某憎己貧乏今其女旣經改字必難轉圜惟思稍分富家餘瀝以潤渴吻然不乘此衆賓畢集之時更無人爲之主持公道雖理由充足終必爲錢神所屈此事蓋有黠者爲之畫策於其間也衆知屈在李某因向雙方調停囑李以三百元償沈子俾得爲另聘之資沈子克償所欲欣然而去聞不數日囊金旋罄云[  清暉]  
英雌忽又出現 
　　女子剪髮元二年間最盛近數年來幾乎絶跡前日行經公館馬路見一剪髮之女郎裝束亦幾類男子身披外套足着革履高視闊步尤無巾幗習氣唯口中喃喃自語殊令人駭怪路人有識之者謂彼新由某地來寓某客棧素有神經病此來亦因神經病發妄冀運動某事云[  清暉]  
夢得神方之異聞 
　　泰縣曲塘鎭李姓家有一六齡之男童敏慧異常李姓三房僅此一子故愛之不啻掌上珠日前童忽臥病不起入夜譫語無巳全鎭名醫均診治無效一夜李妻得一夢見一白髯高身之老者告以出門往東南行百五十步曠田間有一長尺許之草花作藍色凡五朶取歸煎湯灌童當可獲愈翌晨李妻告李以夜間之夢李喜極欲狂急如言奔往其地果見一草亭然獨立田間頂生藍花五朶遂採歸煎湯與童服之隔日病霍然愈李以天佑此子擬擇期舉行酬神典禮云[  秉光]  
[女子解放之一端]  
　　滬上無論何種工業皆有公所及定章即在各游戲場充當堂倌諸投者亦有陳例自新世界附設之一洞天茶館創行女堂倌外一時喜新矜異者莫不聞風來視詎爲堂倌公所所長某甲所聞卽率個中老前輩四五人往詢其行規此係年初二之事當時女堂倌方面代表謂做過路頭日再開談判而堂倌帮之深明大勢者云人羣進化本無所謂男女界防况且近日解放聲浪日高女子工作爲我中國工業界上之好現象何必墨守舊規以貽他人病夫老大之譏彈於是堂倌公所所長採納是說不再與之爲難僅令其出五十番捐入公所辦公益自後即認爲同行云[  亶]  
見子橋娘子用武 
　　南京聚寳門外見子橋相傳原名胡家橋爲乾隆年間胡世德所造胡翁家財鉅萬廣行善事惟年近花甲膝下猶盧某年正月十五晚有一乞丐坐於橋上乞討胡翁見而　之乃觀捧飯送食行至橋下碗忽堕地跌碎遂又捧一碗送往又復跌碎胡翁遂走上橋擬給以錢詎舉首一望不見乞丐所在不禁大訝歸適夫人產子胡翁乃疑該丐爲仙人變化遂爲子題乳名曰仙化更胡家橋爲見子橋以誌紀念云云（以上爲俗傳寗人莫不知之姑妄誌之以博閱者一粲）因是一般婦女無子嗣者輒於十五晚前往擲碗謂可得子相沿成習牢不可破而一般輕薄兒則往該橋任意調笑以致每年元宵見子橋之笑話百出昨晚（元宵）迷信婦女往擲碗者甚多嗣有三四少婦笑言吃吃係出自小家後隨三少年以爲可戲伸手摸某婦之臂詎某婦頗有氣力轉身將少年扭住打倒地上乃騎其身上百般毆之口中自稱老娘嗣經魯仲連輩排解該少年始得抱頭鼠竄而去云[  隠厂]  
鬼彈死人之怪聞 
　　客有自四川西充縣來京者述該縣日前有力夫二人皆不詳其姓氏午後突然同時昏臥街側久之忽一人大呼而起狀類瘋顚衆驚詢之據云朦朧中覺二人同游郊野景象均生平所歷方熟視間忽有無數軍旅經過其前至則呼我等云汝等可爲吾軍挑擔各物力價多寡所不吝也當隨吾疾行勿稍趦趄我等恐懼辭不敢往該兵則以槍柄徧擊吾四體痛不可忍卒得乘間逸去回視同游者亦受同一之擈撻見彼欲隨我逃去孰知一兵自後以槍擊之中要害而斃我見追者對吾又作舉槍欲擊狀駭甚倐爾神悸而蘇則己身固在街市也衆異之乃命其解衣袒示果見無數傷痕與彼同臥街側者亦然惟彼已氣絶察其受彈處在背傷痕如銀元大胸前彈出處則大如碗口皆若血污者因呼其家人至舁歸葬之此等事自科學家眼光觀之必嗤爲荒謬實則曆史上斑斑可考明季川亂遭張獻忠屠僇類此者不勝枚舉丹稜彭樂齋蜀碧太倉沈荀若蜀難述略兩書言之最詳現呂思倒熊滇將併川豈四川將有兵燹大禍歟北軍拉夫野蠻而冥卒亦不講理是人鬼皆不知有法律矣[  蒼琳]  
小說 
[痴人夢彈詞（六）] [  亞魂]  
　　第二回（忿縊） 
　　（白）佩珊小姐聽得母親說婚嫁之事不欲出主心中未免有點暗急說道兒女婚嫁的事呢總要母親一同作主的像哥子這年紀正當是授室之時了女兒年紀究竟比哥子輕尙提不及此呢看官們佩珊小姐這個話裹實在大含深意爭奈陳氏昏懂懂聽了女兒之言甚是贊賞說道女兒說出話來究竟明白爲娘甚覺動聽且待你父回來再行計議佩珊小姐眞呌說勿出苦只得低頭默默（唱）（這眞是）閨繡深情未便言玉樓春意恼無邊畫樑樓燕泥喃語知否儂情傷不宣（忽見那）小婢蹌踉驚入報說老爺巳轉到門前去時孤身回有伴（是一個）美貌年輕好少年欲知來者是那個下回書中仔細言 
[自由談之自由談] [  不冷]  
　　電治前日各界開會某女士謂中國之病須以電治之方能有濟意者其深有致慨歟殆以今日之救國者多以一電報了事故有此痛心之語歟 
 
 

Page 15

 
 
   
 
 

Page 16

 
 
   
 
 

Page 17

 
 
國内舊聞 
[磅茶事宜]  
　　（見同治十一年五月初十日） 
　　顷聞上海各茶號於磅茶之事已經議過出告貼一張以定章程蓋西人磅茶時先連箱過磅後則除皮再算比如連箱有八十磅零幾分凡不及一磅之數者皆不算僅以八十磅整数爲准至除其皮時比如皮有十磅零幾分雖不及一磅之數亦必趕進以十一磅除算是皮之除算既屬趕進而茶之實數反致扣減矣故茶號無不吃虧箱愈小則過磅愈煩而折閱亦愈大矣先時過磅之規大者以二箱合秤小者以四箱并稱嗣後大者一箱小者二箱甚至去年有一洋行竟以一小箱爲一過其吃虧不愈甚乎今特擬定大箱必一箱一過小箱則必二箱一過庶除數之增加有所稽考而正數之畸零亦不致混淆比如小箱五百號以一箱一過則五百過一過折去三四分五六分不等併計之亦可觀矣合爲二百五十過則究可少折故華商竭力慫恿冀成此舉特未知西人之意何如也 
[氣球]  
　　（見同治十二年五月初四日） 
　　老旗昌相近之外國成器店中近見製造空氣大球一個圓徑如尾用紡綢縫做而成外飾以油漆蓋閉其針線之洞眼也製法悉與格物學書中繪圖無異係洋匠指飭所成知是洋人所定造惟莫知用者之名姓是物在外國固時有駕升之人游行於霄漢之間不以爲奇亦有在軍營中用以窺探敵人之虚實其法至妙所欠完美者憑虛中之轉折不能自如耳現有人擬思必得一法猶鳥之有尾船之有舵至今尙未得其巧想有志者將來必能竟成也中國於風箏盛放之時好事者用松香等氣升小洋燈亦此一法而如外國之駕人則未之有也今製成以誠實中國之創觀未識是否就滬演試抑須携往別處將來駕升之際觀看者必定又成一大勝會矣 
國外舊聞 
[俄普澳三國皇相會]  
　　（見同治壬申十月初一日） 
　　兩君相見之禮古時最爲繁重蓋所以修睦鄰之道而爲議政之舉也今聞俄普澳三國皇已在澳國京都聚會商議大事西國各新聞紙多論此舉或有謂商議之事係爲清理毘連各屬之疆界者或又謂係爲制發各國之軍機者然其謀慮深遠語言秘密外人誠不能妄爲測度要之以鼎峙之大邦爲喜會之盛典其中必自有關係重要之大舉動矣 
[阿華碧失寳案]  
　　（見同治十一年五月十七日） 
　　前紀阿華碧於初一晚遇盜一事聞竊去者皆貴重之物其尤貴重而華美者則莫如暹羅王送與奥大利亞之白象印也鑽石裝成更飾以金玉與各欵禮物俱行失去阿華碧爲該國總領事所以此印由其送往但所失甚鉅上有國皇之御寳司　者誠疏於覺察矣現正由廣延偵探查緝此案 
[日本模仿西法]  
　　（見同治十一年五月十五日） 
　　日本國邇來雄心勃勃頗有志振興一切皆以西國爲法如製造船艦鑄仿槍砲訓練兵士建設電線開築鐵路甚至衣冠飲食屋宇率皆效而行之其傾心於泰西眞可謂至矣日本男子向來薄待其妻役使之若妾媵下至婢媪輩則視同犬馬今亦漸悟其非互相敬愛而馭下亦復有禮前經火災焚燬之區此時重建屋宇一依西國規模輪奐崇蕯街衢周廣凡此所此耀觀瞻而彰富庶也自設驛館以後郵遞消息殊形便易而尤恐驛務之未盡善也許民間有高見卓識者不妨直抒己見剴切敷陳又專設人員俾訪閭閻疾苦凡此所以延攬人才而使下情得以上達也日本之急於求治如此而我國何如哉日本前與中國所定和約現在少有更釐并聞日本公使巳抵析津將同天津道憲商酌期速成立日本前時所遣三使臣前往泰西各邦者現聞已經馳驛召還日本國王將有擬游歷歐洲之舉 
　　按日本變法始情形何如今日情形又何如吾國於日本變法之始情形何如今日又何如吾人錄此百感交集矣 
[論東洋博物院事]  
　　（十一年五月初八日） 
　　近聞東洋博物院巳展期至六月初一日爲止奇珍異物多有由他國來賭賽者是可觀也有一友人往看氣我多博物院者歸爲予言曰其事係屬創始亦稱美舉然皆各國之奇器各方之名寶也蓋此院之設原爲廣見聞備器械精格致鬭智巧起見而非僅侈瑰奇新異之觀玩弄供設之寶而已也故即機輪之疾製造之工有此國所不能爲而彼國已爲之者有此國所未及成而彼國已成之者使盡搜羅之以置於博物院中則不難互相師法互相仿造而奇技異能有無所不盡之妙矣今東洋所陳各國奇器甚少倘下次舉行時能先行通知歐洲諸國庶可使無物不備無妙不洩矣而豈玩物喪志之謂哉 
文藝 
[鐵橋山人感事詩]  
　　（甲戍正月二十八日） 
　　古岡陳君别號鐵橋山人名下士也所爲詩一片性靈不拘唐宋門户而以有關世道者爲要生平詩稿幾於盈尺所作嶺南竹枝詞意關懲勸登之以風世 
　　大醮壇戒諂黷也 
　　街燈棚錦炫虹霓醮榜高縣倩品題未放屠刀思侫佛天堂難上入泥犁 
　　鴉片烟痛煙刧也 
　　烟名天討可誰聽日夜沉迷似鬼形知否干戈藏衽席短槍横臥一靑燈 
　　白鴿票儆賭博也 
　　票名白鴿欲鯨吞比户撑開逐日奔只想靑蚨權子母誰知藏縫虱無褌 
　　鬧喪樂悲失禮也 
　　素冠庶見古風存苫寢難忘父母恩經讀南華無怛化忍將夷樂撼幽魂 
　　沙面寨哀色荒也 
　　月落參横曲未終杉皮閣上響丁東烟花寨號誰能悟千古亡身是女戎 
　　畫紙虎疾訟棍也 
　　刀筆生涯喜得錢虚詞唆訟若雲烟可憐徧地栽荆棘不爲兒孫種福田 
　　阿官仔諷奢游也 
　　水仙子號將無同紫洞行廚食色豐麻拂玉屏翻取笑眞嫌乃祖是田翁 
　　勸信義傷俗薄也 
　　千金一諾鼎難移懷利相吞友道虧可笑斯人如鬼蜮多藏不念厚亡時 
軼聞 
[紀陶某被殺事]  
　　（見同治壬申十月初八日） 
　　會稽陶某向挾申韓術遍游吳越一時守令咸倒屣迎之蓋服其判案之敏也近自魏塘歸里道出武林適其猶子某安硯郡齋之有美堂西寮遂邀爲平原之留某欣然從之於是遍覽湖山夕陽影裏輒扶杖歸來以爲常如是者數日矣忽一日至晚不歸其猶子心竊訝之然尙疑爲友朋所留阻因治官書如故迨漏三下猶未見歸乃引被假寐忽覺血腥撲鼻見其叔浴血立床前曰吾今日獨游胥峰乘輿至紫陽山突遇數人相謂曰此即陶某也我輩覔多日矣俄大觀臺後又出數人狀貌更獰惡直撲我前曰子非會稽陶某乎予曰然數人者遂卽各出利刃亂刴予受十數創後昏絶倒地而彼猶鋒刃交加共受三十餘創言畢慘然其姪驚覺則燈影幢幢一碧如豆漏聲正四下矣披衣而起不覺毛髮竦立天明卽密差僕從至紫陽山跡之則見一屍血痕狼藉衣履沾濡骨折肉潰慘不可言而解視腰間則玉佩表囊均無恙也異矣說者謂彼挾申韓術必有枉斷寃人處故遭此慘報云 
[紀劉某骨肉重逢事]  
　　（見同治壬申九月二十二日） 
　　髮捻之亂上下十數年蹂躏十餘省現在雖已承平而其間被賊之區則父喪其子夫喪其妻以至子女之流離家口之散失而不可窮　者殆不知凡幾矣甚且被略之時尙在幼小家鄉之居址不詳父兄之姓名不憶則亦惟有託跡異地而終無回鄉之期耳乃有劉某者家於吳楚之間遇寇亂避居鄉間爲匪徒衝散遂往投親屬之在營務中者細柳軍容竟作出山之徑桃花門巷尙無返里之期旋以營中出力疊奉保舉得四品官職銜凱撇之後衣錦還鄉所有家眷亦俱逐漸尋歸完聚矣惟有兄女屢訪無踪屈指計之其年蓋已及笄而存亡尙無的耗兄女幼時曾許字某氏子亂　某氏子則依然無恙而以劉女無耗誓不再聘堅守舊盟劉某頗以爲慮今秋劉以事來滬偶於洋涇浜途次見一花烟間門側有一倚門買笑之女郎貌似其姪女惟因相别多年現已長大認識未眞不敢驟認遂特停步留盼愈覺其酷肖乃上前盤問其鄉籍姓氏竟確係兄氏之女該女因歷訴被拐情節不禁悲歡交集涕涙兼流鴇母見此情形驅逐不去遂爲巡捕一併扭交捕房解經會審公廨轉送上海縣訊明流落之故奉諭該女應交親叔收領惟查係過亂被擄以致流落其輾轉以至於滬不知幾易其處均難追溯確與尋常掠賣不同故仍斷令償還鴇母衣食洋數十元領之回籍是眞遭亂後難得之事也 
 
 

Page 18

 
 
   
 
