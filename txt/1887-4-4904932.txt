# 1887 - 4 - 4904932

 

Page 1

 
 
[九十九號畫報出售] [  點石齋主人啓]  
　　西水師恊同本埠西商恊在泥城外跑馬圈操演分馬隊步隊礮隊爲三類人不滿三百而離合操縱進退疾徐極變化之妙見者爲之目眩本齋　倩　友到彼觀看按照墓繪以供諸君觀覧後附淞隱漫錄圖說一則准於初六日出售此佈 
[治臺灣宜分緩急說]  
　　論治臺灣者往往以爲生番不服則臺灣不得而治當以撫番爲第一要着於是尚猛者專主剿尚寛者專主撫愚則　爲治臺灣之道不在此而在彼蓋生番之性未化狉獉見人輒殺而食之不但見外人爲然也卽以生番見生番亦同類相殘弱肉强食於熟番更無論矣故專主剿則未免勞師糜餉且彼負嵎於深山窮谷與地相習猱升於箐深林密之區狙伏於茂草平蕪之内外人望之直與草木一色而行近其地卽潛施槍彈彼族有所謂綫槍者平時所持以獵鳥獸之具用之極靈練之極熟發則必中以四散理伏之衆而當人地生疎之官軍卽有張韓之智賁育之勇而主客之勢旣殊勞逸之情又異其何以勝藉曰智無不　勇無不破或以焚林燒山樹之先聲或以窮搜密偵破其埋伏戰再戰無堅不摧無陣不克而彼乃有所畏憚而不敢復與官軍相抗則且匿跡深山設險自固官軍窮追至此或無泉可汲水道又遠裹糧不繼縱令一戰之後勢如破竹遇一營則破一營見一堡則據一堡而擄其輜重官軍無所用之獲其粮餉官軍不能食之入之愈深轉運愈難水草愈惡而彼反得以投閒抵隙乘我懈歸攻我困乏其其何以禦之不但此也生番所居之地實在萬山之中前有人自臺北歸言及臺北地方與江浙等處無異水土之肥美實較江浙等省有過之無不及惟近番居則有瘴氣以故兵士窮追深入每易觸瘴政疾僕有表戚挈其弟至營中僅十有八日卽染瘴以死蓋生長浙江從未嘗此辛苦故更爲柔脆兵丁等雖不至於是然水土不習卽易致疾而况山嵐瘴氣之發動無時者乎故前者楊梅琴明府上條陳於粤督張香濤制軍謂征黎匪之法與其以官軍攻黎匪不如以熟黎攻生黎且不如以客匪攻黎匪盡以黎匪雖外王化而初不欲出而抗拒官軍皆由客匪煽之始至於此若先將客匪收服則客匪旣習於該處地方黎民風俗用爲先導無有不妥此法頗善香帥深爲嘉納大約遣往瓊州爲馮宫保叅賛帷幄不日必有捷報可觀生番之情形與黎匪雖曰不同而其不敢輕離巢穴則一彼不敢輕離巢穴則我雖緩之亦不至出而擾人其擾焉者皆人之先擾於彼也彼有巢窟以爲固我若急之不但彼有所恃而未必恐而我先不能自立不克久持然則其急也不如其緩也夫治黎匪旣當以客匪攻之而治生番則並無所謂客匪不亦無如之何乎不知緩於彼者急於此以不治爲治而治之勝算獨操也其道安在曰在乎興商務而已前此自臺灣歸化以來已二百餘年矣雖不時時痛勦生番而生番迄未歸化者以不通商舶並無市集故也生番久居深山安知商務彼族雖形如異類性若禽獸而其各有所欲則亦無異乎人有時稍稍出山所見無非荒凉一無可愛之物則擾人以食已耳且彼之所以能擾人者正以居人稀少市肆不多故也若能興旺商務則先之以招徠遠人使彼皆願出於其塗藏於其市賓至如歸而市肆集矣市肆旣集則各處珍奇之物日用所必需耳目所未見莫不羅列於市廛彼生番或稍稍出山見此百貨山積人烟稠密其有不牛歆羡者乎人貨　集之後足以歆動生番之心則彼必漸出其所有如番布番席之類以與市人相易由熟番而漸引及　生番不數年而生番亦成熟番層層引進步步入勝而生番之服有不期然而然者矣夫臺地水土沃饒地方肥美臺北府一帶並無瘴氣其地本爲樂土所慮者生番之爲患耳然生番不敢擅離巢穴我無人焉以擾之則彼决不出而擾人近來劉省三爵帥勦番已有凱旋之信而以前進攻聞兵丁頗有損傷不死於兵卽死於病想此後亦必知此族之不可急治而將優游涵養以收異日之功而於商務則惟日孜孜不遺餘力與林欽憲和衷共濟又得張叔和觀察李迪臣太守殫思竭慮以爲之先凡有布置皆足以垂久遠目前官醫局業經設立機器局亦復開辦凡華人之在外洋以及南洋一帶經商旅居者咸思招之使歸又先爲之鳩工庀材建造房屋置備器具俾遠歸者有所安處而鐵路一事尤視爲要圖不日卽將興辦倘得鐵路告成則商務必更有蒸蒸日上之勢客貨之來不期盛而自盛且於調兵運餉益爲神速如是而謂生番尚敢生心而不帖然歸化吾不信也 
[諭旨恭錄]  
　　十一月二十五日奉旨這考試滿洲繙譯着紹祺淸安去欽此同日奉旨這場内督理稽察着左翼副都統嵩山右翼副都統海英去欽此同日奉旨着良弼王會英監試常明吳兆泰點名欽此同日奉旨這考試着載勛宗室桂全徐樹銘漪載長順長春安興阿德隆耆齡花尚阿搜檢欽此 
[本館接奉電音]  
　　昨日下午一點二刻時本舘駐京訪事人由電飛傳本月初九日諭旨一道敬謹譯登○十二月初九日奉旨徐致祥補授太常寺卿欽此 
[越事照錄]  
　　維新報譯西報云越南芒南地方前爲賊黨所燬今聞法人己復踞回是處开佔海寗地方該黨已逃入中國地界聞踞海寗之賊黨頭目將法員名係士之首級呈與某道憲而道憲不收賊黨遂將此首級懸竿示衆在於芒街之通衢今法元戎面些統有大兵駐于夏居地方以杜防禦矣又云有法人名杯年當弱冠于前十餘日由内河動輪往内地充當欽使署員之職後在宣泰將行李檢齊當下船之時有人將鎗面交該員該員甫行接手不知何故彈機忽響彈丸遂中肺腸移時立斃姑照譯之以符有聞必錄之體云 
[中法和約變更]  
　　中法新和之約乃戈高頓在天津與李傅相酌立其約欵發到東京法國人之商于東京者深爲不便屢次議論欲行更攺故上議院因商情未洽未肯畫押聞說着法國駐中使臣幹士丹士略爲更改然後克成信欵夫戈高頓當日議立和約固授有全權則利益未必肯畀中國况約欵以昭信守若事定而欵可改則和局亦可寒當和約初立之時逆知其後之必多滋議也撫繞朝之策曷勝慨然錄香港報 
[法國電音]  
　　循環報譯海防法字報言接有前月十六日法都來電謂外務大臣之缺現己命傅老連補授矣 
[使節抵甯]  
　　中外新報言欽差滇越勘界大臣周星使德潤已于十一月二十八日節抵南寗想不日鴻溝分 
 
 

Page 2

 
 
劃早已成竹在胸矣 
[軍門回粤]  
　　劉淵亭軍門永福請假回籍及聞有出關之信均登前報兹閱循環報言粤督張香帥以海氛雖靜防務亟宜講求碣石要缺勢難久懸特咨軍門速返粤省現軍門經已首途約於臘月中旬卽可行抵穗垣矣 
[輪舶難行]  
　　華商講辦輪船往來蘇滬一事本報前已錄其大略且更著爲論說冠諸報端兹悉船名德星倡始　先與洋商購買小輪一艘先行試辦一面禀知督撫兩大憲崧大中丞以其未經批准先自試行遂于初四日檄調標下親兵一百名水師舢板十艘守候婁門外俟該輪由滬抵蘇立卽截留盤詰後查得舟中並無夾帶漏捐貨物然擅專之咎深恐難辭也 
[蘇垣火警]  
　　初六日晚九點鐘時姑蘇胥門外萬年橋南首河沿徐正大燭鋪遺火纸錠中霎時上熾鋪屋旣成灰燼旋復延及左右隣以致點心店水菓店萬成錢莊拉朽摧枯頃刻淨盡其對閂雲外飄香店火星飛至亦受其殃斯時城内外警鑼亂擊各洋龍皆飛駛而來撫署洋龍則馳至胥門大碼頭飭水師船渡往彼岸經親兵營各勇丁汲水澆灌奮力異常惟是處街道不寛取水亦極形周折以致房屋數十幢盡付焚如當火盛時張屺堂廉訪首先馳至少頃本府及長元吳三縣以次臨塲彈壓所有久和典舖貝大有醬園汪大生藥店逼　火塲猶幸高其閏閎厚其墻垣得免池魚殃及左鄰振興醃　店萬豐線店門面均已焦灼什物得免遷移未始非水龍之力也徐正大開設不及兩月時屆歲杪貨料置辦齊全至此一炬可憐盡遭回祿神捲去且聞本設在滸關鎭被災移此今復蕩焉泯焉誠可慘哉 
[榕鄉新雁]  
　　吳保泰鎗斃張文波二尹一案已見報中現吳拘押府刑廳業已詳革功名以便刑訊去○楊石泉制軍在泉州大閱時偶沾淸恙旋卽告痊隨赴汀州一帶校閱各營日内當可返省侯邑尊甘大令於初四日赴水口恭　○花會爲第一秕俗時當歲暮受害者尤書不勝書某甲在城内吕祖宫前糾集土棍私自挂巴約每晚二更時開巴附腥逐臭者多至二三百人挂至數天每夜能收錢七八十千文有心世道者莫不歎惜不置云○閩侯兩邑文童刻將試畢閩縣示期初五日終覆侯官因迎制軍示期初十日終覆○日前閩縣縣試時　書范某胆敢將百名外之某童卷抽入三十名内李大令察知其獘提范詰問范巧於飾說遂喝責手心五十邑人咸頌邑遵之明而公○大成烟館命案已登前報聞兇犯匿跡長樂縣刻已移縣會拿到案侯邑尊提訊之下業已供招○稅契爲雜欵中之正欵百姓固多匿報者而奸胥　差亦往往藉以肥私現侯官縣稅契書某甲援閩邑之案禀請赴鄉稽查業己批准由大憲委縣丞金二尹文源代往辦理矣上不負國下不殃民是所望　賢二尹 
[通州武試]  
　　許筠庵宗師定於上月十一日考試武生内塲十二日武童外塲十三日文生覆試十四十五兩日分看武童步箭十六十七兩日分看武童技勇十八日新進文武童生合覆十九日奬賞二十日起馬此次歲試各屬文生除詳報事故外其臨點不到　多　三百餘人學憲惡其視功令爲弁髦一體牌示斥革至歲試武童外場時其馬步箭全不中的者不准入内場各童聯名禀請從寛學憲　駁不准當初七日學憲札委提調閱視武生歲試步箭時北關馬道兩旁觀者如堵有八人悞被射傷一小孩因之斃命憶某說部載有人觀射被傷向射者饒舌旁一人曰誰教爾距箭靶遠遠而立若緊倚鵠旁則斷不傷及矣此特嘲不善射之人若該八人者其緊貼箭靶旁歟抑遠遠而立　我不得而知之矣又某縣武童縣府試均批首以致目無餘子自以爲採芹如拾芥矣院試時手持頭號大刀盤旋飛舞曜如羿射九日落矯如羣帝驂龍翔興高采烈之時霍霍風生令人不敢逼視不隄防偶一失足仰面仆寺刀擲身旁面赤如朝霞呻吟不已雖不有傷性命然已榜上無名語云驕者必敗行兵且然豈獨試事哉 
[温州雜誌]  
　　温州東門底金雀橋邊有林姓者向習帽業近已賦閒日與纨褲子弟相徵逐上月十四夜三鼓後林回家叩門其母點洋油手照出爲開門不知如何將手照打翻火卽延着床帳其母情急將帳扯下以脚亂踏詎知火勢蔓延身上所穿衣服亦漬洋油一經着火遍體皆是林在門外久待聞其母大喊救命當將大門打開進内看視卽將母衣撕去而脚體業已焦灼旋其母因痛不可忍卽喝冷水數椀火毒歸心頃刻斃命凡居家用洋油者可不格外留心歟○張奎垣軍門告請終養仰邀恩准已於上月二十五交卸篆務温郡文武各官於二十六二十七兩日在華葢山資福寺設席餞行文自苑觀察以及印委各員武自劉鎭戎以及千把總無不暢飲盡歐故連日大小沙巷一帶頗形熱閙張軍門卽於二十八日乘坐超武兵船榮歸是日軍門身穿黄馬褂以全副儀仗出城沿途祖餞共有三四十處而文武各官在碼頭恭送憲駕者濟濟蹌蹌無駐足之地温標各營兵丁並廣艇紅單船水師龍艚船各飭隊伍燃砲開鎗以伸誠敬足見軍門在温數載其恩澤入人者深也○新任温標總鎭劉聯三鎭戎於上月二十五辰時在鄔中營游戎署内接日任事擇定本月初二日　眷進署○永嘉縣督糧廳世樹堂貳尹於二十七日逝世明遺之缺已由李太尊札委莊君韻樓先行署理○温處鹽厘總局彭太尊每年捐廉施粥定于臘月初八日開杓現請將招商局封儲之米劃撥五百袋以作東門大廟施粥之米現已屆期貧民前往食粥者早已肩相摩而踵相接矣○上海招商總局札委督辦寗波商局華君於初三日附江表輪船抵甌查辦招商甌局被毁事件其公館在大街順生洋貨店内○靑田某生幼年入泮十四歲卽在某姓　設帳其女學生長先生一歲侍立絳帷子今五載遂略師生之分而犯瓜李之嫌誠有如張京兆所謂其於畫眉者嗣因春光洩漏二人遂高飛遠引幾如鳳去秦樓鶴歸緱嶺聞某姓業已控官矣○諺云三秋靠一冬此市廛中人語也今年自入冬以來各　買賣均無起色卽如各南貨店每至臘月必須添櫃夥四五人看洋蚨者一人兹聞新春陽葉德昌益美正記各大鋪皆未添請一夥較之去歲生意僅有三成之數可見市面艱難眞有江河日下之勢也 
[松郡客談]  
　　署江南提督譚靑崖軍門涓吉進署後卽於初七日赴金陵公幹○靑浦縣屬某村人烟稠密毗連百餘家一日祝融煽虐突兆焚如房屋一百四十餘椽盡成灰燼亦云慘矣其起火之由係鄉人在塲中煨牛肉一星之火爆入稻堆遂至延及住房不可撲救靑邑尊見被灾田婦餐風宿露苦不堪言遂每家給以靑蚨二千頭俾得編茅以禦風雨上海陳君竹坪聞之亦卽派人持米票綿衣前去賑恤本館按此卽前月報章所紀全村被燬一事惟前由友人函告此係訪事者所述未免詳略互異耳○金山某姓家爲子娶婦因婦家相距甚遠遂用一葦之杭行至中流突來暴客多人將奩具鋪陳盡情刼去送親者驚魂甫定尋覔新竟如鴻都道士之訪太眞雖入地升天杳不知其蹤影其恐爲强暴所辱而效曹娥之投江乎抑如櫳翠庵中檻外人竟入强徒之手乎一個疑團無從打破已 
[彝陵雜述]  
　　江通輪船於上月二十四日抵宜有四川派往上海採辦軍械人員附之而返運來軍械二萬餘件大約不日換雇民船入蜀云○宜郡歲科兩試刻已告竣張少玉宗師本定期十一月二十四日起馬往施南嗣又攺於二十五日簪花謁聖二十六日起馬○南鄉某姓農家者流也秋後往田間刈穫遺下兩孩在屋外鹿塲嬉戲塲邊有一小湖荇藻交縈游鱗潑刺兩孩顧而樂之不提防失足眞墮洎向晚回時兩孩俱浮沈水内氣息全無矣又靑艸鋪某姓雇一牧牛兒年約十七八齡一日主婦因事怱忙囑牧兒將孩代抱孩啼不已牧兒喃喃出怨言主婦怒謂孩若再哭爾可抛入田溝中淹　盖戲言也及婦事畢尋孩不得呼牧兒問之云爾曾囑我抛入溝内業已抛矣尚何問爲迨找至溝中則孩已淹斃以上二事情節不免支離惟據訪事人所言錄諸報上聊以新人耳目云爾○近日天時和煖江水忽漲忽消米價頓昂每石約增靑蚨 
 
 

Page 3

 
 
三百四翼鴉片烟館開設如林惟禁令森嚴故夜深卽已收燈不似從前之肆行無忌矣棉花較去歲略賤往年每斤須錢一百八九十文兹則只需一百五六十文皮貨舖生意亦甚淸寥大約天氣温和居民不暇作禦寒之計耳銀價每兩只換大錢千五百文鷹洋每元不過一千零二三十文核以寳元只作六錢七八分云 
[袁江雜錄]  
　　某甲在簷下設肆出售舊貨一日薄暮檢點作歸計忽一皮褂被扒手擕去遍覔無蹤懊惱萬狀而寄售之人復往滋擾甲遂大受虧耗　○愼員勤泰爲布行之巨璧自遭回祿復建店房較前更覺華麗而生意亦愈好每日售錢二百貫上下○某甲貪河沿隙地積稻草待售忽落河中甲急用船撈之雖所失　幾而晾晒江干双需時日始能出售也○有人赴某店購土　膏旋以不能過癮赴店饒舌某店始不理旋經人調處付找土兩錢方已其人亦拆梢之流亞歟○新任湖北督粮道鄔小山觀察於上月二十一日過浦謁見漕憲翌日漕憲設筵欵之以聯鄉誼又翌日乃解纜南行 
[管棧被拘]  
　　前報列招商局北棧少銕八百十三擔管棧人徐炳齋避匿無蹤徐係法界春和茶棧阮麟玉擔保因請法會審員翁文子太守傳阮着追昨據阮投法捕房稱曾往嘉興見徐父置之不理現悉徐炳齋避亍法界八仙橋姘婦處業　查到捕頭着捕將徐拘押以待解案 
[妓女私遁]  
　　有沈巧林者住四馬路合興里頗著艶名近以年關逼迫虧欠纍纍避債無　點金乏術遂於前晚乘院中人不備乘間逸出作黄鶴之高飛有見其從尚仁里而往南者至昨午後尚未尋到平日倚門賣笑此時避債遠颺苦海生涯竟如此哉唐人詩云不省出門行沙塲知遠近未知蓮步　伶果能尋得安樂窩否 
[借錢糾葛]  
　　前紀宋立其投縣控一成魁號封仕仁欠洋百元黏呈票據叩請傳追旋據封訴稱光緒九年十二月向李借　百元由宋作中載明三月還淸嗣因無力另換借劵商緩至十年七月歸還掣還借劵其前據尚在宋手未及塗銷　宋所呈禮義堂出名者也莫邑尊謂封曰還錢後借據未及挈銷爾亦糊塗極矣旣言禮義堂卽李姓爾山西帮中有人能爲見証乎封稱此事同帮咸知叩請查問可也邑尊飭差恊封邀到同鄉之知此事者與質核辦 
[禁革澆風]  
　　婦女擅入茶坊烟館實爲敗俗傷風前經英法兩界讞員出示嚴禁此風爲之稍衰兹因日久玩生所有敗柳殘花仍招展於四馬路諸茗寮甚且借一榻之烟霞訂三更之雲雨少年子弟時時墮其阱中刻有某委員深惡其事擬函請當道重申禁令云 
[革役受笞]  
　　華錫卿遭縣役丁錫昌持刃行兇旋扭丁至巡防局解送上海縣　莫邑尊訊供後將丁鎖押各情前已備登本報華旋又赴松上控府憲恩詩農太守以其　控支離不予准理隨有縣署書吏徐某向華調停未經妥洽華又赴縣訴詞至前日邑尊飭差提丁並且叔父丁忠丁榮幷原勸之徐至案集訊華稱此事曾有徐等諸人勸小的息訟如願保其决　後患小的方可罷事徐亦禀明一切邑尊轉詰丁忠丁榮據供侄○錫昌寔不安分請卽懲辦可也錫昌俯首無詞惟求恩宥邑尊判責二百板仍着還押令伊叔明白具詞如願作保准予開釋 
[釣船違禁]  
　　江海關向例分設釣船局于吳淞口以榷稅課定例不准駛入浦江蓋恐夾帶禁物故也前日有某釣船駛入浦江停泊事聞于關道憲龔仰蘧觀察立卽飭縣查提船主嚴懲船主早有所聞匿跡租界因將該船扣留一面知照英法兩公廨一體拘拿師　 
[定期核斷]  
　　法國人必臘投法公廨控華商公和永絲棧主王某定貨久色退回不換等情當經繙譯官　君會商翁太守訂期於初六日會訊嗣因被告未到改期於昨日午後二點半鐘集訊必臘投案王偕狀師樂皮生到案祁君先傳必臘研問據稱在來買絲頭　子已有四次現在是第四次貨色不對計有十担十六擔兩起祁君向太守述明太守詰訊買貨可有憑據買定多少必臘稱隨時所買無一定數目幷無憑據翁太守傳王到案詰訊據稱買貨無存單亦不買定多少祗以一言爲憑我與伊在本年五月間交易伊定買絲頭繭子其時繭子未曾上塲况絲有頭二三號分别何知　歹故說定統售承伊見信成交第一次成交之後照帳算明銀兩第二次亦無周折第三次在八月二十三日稍有唇舌現在九月二十六日第四次伊買定十擔十六擔兩起價五十兩一百十七兩未出貨之前伊已稱不要旣而發去火船到時仙令漲　伊來稱　低要割價銀五兩我不允第二隻火船又到價更漲伊卽將貨退回今上在公和祥棧房此等貨現在原包不動曾請掮客洋商及别個法國人看過並非低貨若照五十兩一百十七兩之價立可賣脫今伊無端控告是何道理必臘又稱他貨實低在第三次交易時爾己掉過伊帳可查翁太守詰王稱並　掉換情事於是樂皮　將　訴之祁繙譯官又與必臘辯論中西官隨問必臘現在貨仍要買否必臘稱要買太守詰王據稱伊父易無憑無據今伊旣告狀實不願賣與伊假如賣與别人亦可得此價值何必定賣與伊豈伊之銀能有申水乎如伊必要買時不能揀剔不能割價中西官隨着原被退去於禮拜三卽十二日午後再行核斷 
[英界公堂瑣案]  
　　寗人顧阿生投英界捕房訴稱曾至友人姚仁發家被姚串妻孔氏誣姦訛詐捕頭飭捕提姚夫婦訊究之下將姚暫押而送該氏至英公堂蔡太守命發官媒看守俟捕房將顧姚解案以憑質對○本邑人吳寳初投捕房訴稱趁崇明人張坤郎之船往海門爭論舟資竟遭毆擊且有船夥胡乾生季亭昌帮兇捕頭飭拘張等三人送交英會審公廨值日差禀明蔡太守將張暫爲管押俟吳抵案候訊核辦 
[法捕房瑣案]  
　　彩視街某烟館中被車夫拖欠烟資數百文向索　着該車夫前日又進内吸烟店中人恨之拖出亂打幷將衣服撕破路人見之不平鳴捕將逞兇之兩人管押○有賊偷招商局日新輪船木兩根當經法包探所獲拘送捕房管押○昨晨有某甲携錢四百文出外買物路經法界吉祥街被一人　面而來將錢搶去某卽狂追適巡捕到隨將搶錢之人拘去 
[大垣嬉春紀事]  
　　杜牧冶游常載酒廉夫老去愛嬉春天然好景成圖畫白髮靑山與美人○丰標約略似環肥氷雪爲心玉作肌溪水不波天一碧淸歌高唱凈琉璃小雪校書唱凈琉璃爲大垣翹楚淨琉璃日本古曲也○鏡花水月見天眞照影驚鴻最得神祗恐流光浪抛擲年時憔悴　風塵島吉小雪各以照相見○昨宵初試内家妝徵逐藍川泛畫航琴枕　弦縈短夢被人調笑野鴦鴛調若島天女維摩解語花悄依病榻掩窓紗枯禪時患相如渴茶乳頻調緑雪芽謂春兒銀兒○枇杷花下罷彈琴深掩重門斷俗侵携手銷魂新水榭翦燈磨墨倩題襟七五三吉詞史小雪妹也○雲鬢　裝高髻螺面圓如月笑生渦明珠十斛尋常甚羞向人叢一曲歌靜兒○無端驟雨下黄昏急切三絃易斷魂聽到天涯淪落恨靑衫滬涴舊啼痕小鶴校書○詩如賈島寒尤瘦曲比眞娘酸更辛我已白頭君未嫁尊前同是可憐人再贈小雪○挈榼携瓢餞半途風前合冩十眉圖臨歧牽袂爭投贈各把鮫綃裹泣珠時余束裝赴岐阜俱祖道相送洒涙而别三神山行者衞鑄生初稿 
[丙戌長至節道過美濃之大垣與舊同社重拾墜歡漫成一律錄寄霧裏看花客斧藻]  
　　特地相逢笑口開牽裾重上舊樓臺詩情畵意隨深淺鷺侣鸛儔任去來殘雪白侵詞客　晚霞紅暈美人肋漫言明日愁離别且向花前一舉杯三神山行者衞鑄生未是草 
[疉蒙滬上諸名士見惠瑤章謬承琱飾謹拈拙句用達謝忱錄請夢畹生點鐵]  
　　謝草江花盡逸才琳瑯貽贈遍妝臺自漸弱質同蒲柳深感春風入座來[  玉梅花館女子小卿朱霞呈稿]  
 
 

Page 4

 
 
[臥雪山人袁君蓉坡仗義疎財輕身任俠近自赤嵌戎幕歸獲晤於三慶酒樓歡若生平賦贈一律]  
　　客中何幸得逢君握手旂亭意倍殷瀟灑冲襟同霽月解推高義薄層雲詞鋒勁敵吟壇將時小樓瘦鶴醉墨知白夢畹懴情俱在座酒陣雄摧對壘軍席間君與小樓主人飲量最豪俠骨稜稜誰得似矯如一鶴立雞羣[  東武惜紅生待定稿]  
[惜紅生東武名下士也風雅工詩謙冲好客昨介醉墨生過訪一見如故卽次懴情贈袁君韻奉贈幷乞和章錄請夢畹生政刊]  
　　一面交深數語親天涯我亦感依人詞壇在昔原無敵才子於今信有因香草耽吟爭選韻玉梅圓夢果超塵重關下鑰催歸急不見廻車傍海津丙戌嘉平二日靑溪天棘散人初稿 
[次韻題柿叟天韵堂續集]  
　　忠愛浣花多涕涙芬芳香草雜嘲咍身無媚骨難成宦詩具眞情不受埃吾道賤貧非所懼有生憂患與俱來衰頽豈易重相遇遮眼腦脂爲子開時目疾初愈[  止園弟孫鏘鳴時年六十九]  
[浙省撫轅抄]  
　　十二月初二日王嶔服闋由京起復來省禀到運副廖宇泰解京餉回省禀到銷差禀見○初三日署寗分司王禀知運司綱鹽局會委杭所鹽局差禀見叩謝○初四日山東郯城縣劉曾騄由山東來省請餉禀知禀安戴洪禧禀知電報聞訃丁父憂並鎖發審差○初五日蔣進見辭回江蘇督銷局○初六日山東候補縣傅賚予禀奉山東撫院委赴浙海關領河工餉銀來省禀到禀見 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十二年十一月二十五日京報全錄]  
　　宫門抄○上諭五道錄前○惇親王等奏爲覊禁重犯脫逃請旨嚴拿摺○尚書延等奏爲請旨簡員署理卽缺摺○滇臬譚奏報接署臬篆日期摺○　督曾奏報提督丁憂揀員署理片○　蕃史奏報　署蕃篆日期摺○江督曾奏爲實缺提督病仍未痊懇恩賞准開缺摺○又奏爲互調水師守備片○又奏　調補遊擊片○都統祿奏報交卸將軍印務日期摺○十一月二十五日兵部太常寺太僕寺鑲藍旂值日無引見○松溎由西陵回京請安○内閣奏派騐放之大臣派出豫土謨貝子薛允升白桓○又呈進賀表○兵部奏派演放水師砲位派出長順善慶○召見軍機醇上○皇上明日卯正二刻升中和殿看版畢還宫辦事召見後出乾淸門後左門午門大淸門正陽門進壇門至齋宫○○宗人府宗令和硯惇親王臣奕誴等謹奏爲空室覊禁情實重犯脫逃恭摺奏聞請旨嚴拿事竊查臣衙門空室處覊禁應入情實重犯之宗室再錫一名該犯因毆傷張汶英身死經刑部會同臣衙門訊明擬以絞監候情實照例繕寫黄册於本年十一月初二日具題初四日奉旨這情實再錫看照例覆奏册留覽欽此復經刑科具題奉旨着候勾到欽此今於本月十八日勾到之期是日奉旨這所勾再錫着卽處决欽此臣等正在遵旨將該犯押解刑部行刑處决問嗣據宗室臣衙管理空室處副理事官宗室恩景禀稱該犯宗室再錫於本月十五日亥刻由空室處扭斷鎖銬脫逃臣等聞悉之下不勝詫異查再錫旣係情實之犯該章京筆帖式以及值班官兵等如果加意防範何致重犯脫逃難保無鬆刑賄縱情弊且查尋堂罪犯亦應謹愼看　　情實之犯聽其扭斷鎖銬逃走漫無覺查實屬不成事　若不嚴行審辦不足以昭炯戒相應請　旨將是日值班之兵丁等先行送交刑部審訊管理空室處之副理事官　室恩景值班効力筆帖式室宗幕瑞佐領高興文一倂暫行解任聽候傳訊並請旨飭下步軍統領衙門順天府五城御史將在逃之重犯宗室再錫卽行嚴拿俟拿獲到日再行奏明請旨遵辦所有空室處覊禁重犯臨行處决脫逃緣由理合恭摺具奏伏候訓示遵行謹奏請旨奉旨已錄○○禮部尚書管理太常寺事務臣宗室延煦等謹奏爲請旨簡員署下　缺恭摺仰祈聖鑒事竊照太常寺專司祀典遇有祭祀非時贊讀各官分司其事卽本寺官亦各有應備之差現屆冬至大祀天壇皇上親詣行禮肅賛明　禮　　爲煩重查臣寺漢卿邵曰濂因病請假漢少卿張蔭桓現在出差正值祀事孔煩之際臣寺僅有三員不敷執事所有漢少卿張蔭桓之缺可否簡員署理以重典禮之處　候聖裁伏乞皇太后皇上聖鑒謹奏奉旨已錄○○兼署雲南按察使糧儲道臣譚宗浚跪奏爲恭報微臣接署臬篆日期叩謝天恩仰祈聖鑒事竊臣於光緒十二年八月十九日接奉雲貴總督臣岑毓英雲南巡撫臣張凱嵩旨札飭知雲南藩司龎際雲因病出缺委臬司史念祖署理所遺臬司篆務委臣兼署於二十一日准臬司史念祖將印信文案卷宗移交前來臣當卽恭設香案望闕叩頭謝恩祗領任事伏念臣嶺南下士知識庸愚備職詞垣幸預撫衡之選督粮愼詔愧無籌筆之才兹復奉委兼權臬篆查雲南爲邊儌要區臬司係刑名總匯舉凡戢暴安良最關緊要如臣　庥懼不能勝惟有矢愼矢勤遇事禀承督撫臣實心經理斷不敢稍涉因循以冀仰答高厚鴻慈於萬一所有微臣接篆日期及感激下忱謹繕摺叩謝天恩伏乞皇太后皇上聖鑒謹奏軍機大臣奉旨知道了欽此○○曾國荃片再臣接准署江南提督蘇松鎭總兵滕嗣林呈稱親父滕國獻本年十月初七日在籍病故該署提督係屬長子例應丁憂開缺回籍守制呈請具奏前來臣查該署提督現丁父憂應卽派員接者提　俾得交卸奔喪回籍查有記名提督兩江督標中軍副將譚碧理迭著功績資深望重能得兵心堪以署理提督篆務遞遺中軍副將員缺查有提標中軍叅將王初山操守廉　諳練老成堪以接署遞遺提標中軍叅將員缺查有記名提督楊文彪謀勇兼　差操勤愼堪以接署其滕嗣林所遺蘇松鎭總兵一缺有督補梟匪之責四季出洋巡緝員缺最爲緊要相應請旨簡放以重　守謹附片具陳伏乞聖鑒訓示謹奏軍機大臣奉旨另有旨兵部知道欽此○○布政使銜署理雲南布政使按察使臣史念兩跪奏爲恭報微臣接署藩篆日期叩謝天恩仰祈聖鑒事竊臣於光緒十二年八月十九日接奉督臣岑毓英撫臣張凱嵩會檄以布政使龎際雲因病出缺所遺篆務委臣督理遵於二十一日恭設香案望闕叩頭接印任事伏念臣歴任提刑勉思供職去歲曾權藩篆未效涓埃今復重筦度支倍虞隕越現當講求吏治籌節餉需内地邊防兼籌並顧如臣擣　深懼弗勝惟殫竭愚忱認眞經畫勉權緩急不避怨勞並隨時禀商督撫臣悉心整頓不敢以暫時攝篆稍涉因循以兾仰酬高厚生　于萬一所日微臣接署　篆日期並　懍下忱謹恭摺具奏叩謝天恩伏乞皇太后皇上聖鑒臣謹奏軍機大臣奉旨知道了欽此○○太子少保兩江總督一等威毅伯臣曾國荃跪奏爲實缺提督病仍未痊籲懇天恩賞准開缺調理恭摺仰祈聖鑒事竊臣接准福建陸路提督唐定奎文稱前在江隂防營患病仰蒙恩准交卸營務賞假回籍醫治欽遵　案嗣復往上海訪求洋醫治之月餘仍未見效現復得内地醫人施以方藥兩月以來雖精神飯食稍加於前而舊疾總　脫體自揣受病以來已閱西載似此年復一年沉疴恐難復起俯念朝廷俸祿未可虛　官府職司詎容久礦徬徨夙夜寢饋不安現在續假之期屆滿已久籌思冉四惟有籲懇天　開去陸路提督本缺俾得壹意調理以彌内疚咨請具奏前來臣查前年秋間唐定奎遵旨力疾復出其時該提督足疾未愈步履維艱須有人在傍扶掖方能行走經臣於光緒八年八月初八日將該提督到防日期附片奏報在案　柔性忠勇早在聖明洞鑒之中嗣據該提督以病尚未痊請交卸銘武軍統領回籍就醫經臣派記名提督張景春統領春字銘武軍等營防守江隂于十一年十月二十日附片陳請蒙恩賞假一月准其回籍嗣復經臣奏乞續假奉旨唐定奎着再賞　兩個月欽此皇仁優渥感頌同深滿望該提督因此得以壹意就醫早得全愈兹准文稱染病四年勢成痼疚現續假之期又滿舊疾絶未脫體咨請奏開提督本缺　　懇擊出於至誠臣實未忍勉强固留致負聖德體恤之意臣查張景春能　軍民之心統領該軍日夜辛勞極爲得力以後唐定奎卽離營次於江隂防務六年並無妨磚合無仰懇天恩俯念該提督唐定奎患病已久准如所請開去福建陸路提督本缺另行簡放俾得安心治病以期痊愈再圖報效出自聖朝高厚鴻慈所有實錢提督病仍未痊籲懇天恩賞准開缺調理緣中理合恭摺具陳伏乞皇太后皇上聖鑒訓示謹奏軍機大臣奉旨　錄○○曾國荃片再准署江南提督滕嗣林咨外海　師蘇松鎭標左營一號艇船正　守俻除大保請與内洋水師狼山鎭標右營中哨守備劉東林互相對調等因前來臣杳徐大保籍隷崇　縣所補之鎭　屬在籍例　廻避劉東林籍隷湖南湘　縣係屬隔省以之對調與例相符合無仰懇天恩俯准以徐在深調補狼山鎭標右營中哨守備劉東林調補蘇松鎭標左營一號艇船正哨守備人地均各相宜如蒙兪允徐大保一員業於請補守備案内送部引見今對品調補應請勅部頒給札付以昭信守劉東林一員俟部覆至日再行給咨送部以符定制除飭取履歴咨部查核外謹會同江南提督臣滕嗣林附片具陳伏乞聖鑒訓示謹奏軍機大臣奉旨兵部議奏欽此○○曾　荃片再狼山鎭標中軍遊擊余德昌經福建撫臣劉銘傳札調招募勇丁赴臺　遣經臣委員接署篆務飭余德昌交卸起程在案伏查余德昌曁經調往台灣　石差遣一時木能回任惟狼山鎭中營遊擊一缺逼近海疆最爲緊要應卽遴選實缺得力人員調補以重職守臣查有漕標右營遊擊　恒德　　營伍緝捕勤能於該處水陸情形均甚熟悉若與余德昌互相對調可期得力合無仰懇天恩俯念員缺緊要准以曾恒德調補狼山鎭標中營　擊余德昌調補漕標右營遊擊實于營伍地方均有裨益如蒙兪允曾恒德於調缺案内尚未給咨引見應俟部覆到　卽行給咨　部以符定制除飭取該員調補履歴咨部查核外謹會同漕運總督臣盧士杰署江南提督臣滕嗣林附片陳明伏乞聖鑒訓示謹奏軍機大臣奉旨兵部議奏欽此○○奴才　彭跪奏爲恭報移交將軍印務日期恭摺仰祈聖鑒事竊前任　軍交緒因病　缺奉旨黑龍江　軍着恭鏜署理欽此嗣文緒復經部議降調謙任當將將軍印鑰及一切事宜於七月十一日移交奴才暫爲護　當經隨時奏報在案嗣於八月二十二日齎到原摺軍機大臣奉旨知道了欽此兹署將軍恭鏜於十月二十日行紙黑　　省城　才於是日謹將將軍印信　王命旗牌文卷等件派委恊領常明齎送恭鏜接收任事奴才卽於是日交卸暫護將軍印務仍回副都統本任理合恭摺具奏伏乞皇太后皇上聖鑒謹奏軍機大臣奉旨知道了欽此 
 
 

Page 10

 
 
   
 
 

Page 11

 
 
   
 
 

Page 12

 
 
[閩省官報]  
　　藩轅牌示龍溪縣華葑縣丞來煜署事年半期滿遺缺查有試用府經歴謝承綸署理試用從九品婁志岐服闋就閩起服新選峽陽縣丞姚蕃禀辭赴任委查各省故員家屬度歲之委員均禀銷差從九品達隆阿奉委閩安關洪塘商稅布照磨沈濂准補福甯府司獄張簡應卽飭赴新任供織同知黄慶瀚委辦永春稅厘局署雲霄同知樂廷錫刻已卸事知府范錫　奉船政局准銷撈船礮局差同知郭蕙祖卸辦橋北厘卡鹽大使石桂豐卸辦石碼厘局知縣謝燮枚禀謝留閩補用飭知分缺先用巡檢吳蕙森起嚴來閩知縣郝士珍委辦發審局 
[鄂渚官報]  
　　十一月二十一日新授湖南　道傳赴兩院見　委辦武穴分局候補同知陳其瑗委辦興國厘局候補同知王肇祥俱辭赴局候補通判孫繼高大挑縣兪肇泰俱辭解第　批京餉赴京卽用縣陳寳樹奉撫憲委辦理文案禀謝二十四日進署藩憲牌示荆州府理事同知飭新授之聯興赴任二十三日候補州叚鴻　奉委印嘉魚守催交代禀知署蒲圻縣丞陳重耀謝飭知本任巴東縣野三關巡檢許鑾謝飭知二十四日帮辦樊口分卡候補巡檢鍾駿禀辭候補府司獄巫國玉禀知丁母憂候補道吳善寳二十二日病故撫憲奎中丞于二十五日八點鐘巡閱城垣二十五日大挑縣文恩光奉武昌府委巡查江面赴兩院禀知辭候補道王奉委辦通志局赴兩院進見謝卸辦北河口厘局另補州燕永烈回省赴兩院禀到知仍回總局辦銀錢所差二十六日新授廣東鹽運使英續村都轉啓來省往兩院禀見二十八日辭行東下候補縣左興寅自隨州勘案回省禀到見並奉委催興國州錢糧赴兩院禀知辭藩轅牌示漢陽縣沌口巡檢事務詳委本班儘先補用典史史悠森署理二十七日節屆長至文武官員鄉紳客官俱赴兩院禀賀調任滇撫譚中丞差賀督撫憲互各差賀撫轅牌示粮道交代庫存銀兩定於二十九日會局盤查二十八日新授荆州府理事同知聯興禀見謝飭知署漢昜縣林赴西鄉勘案赴兩院禀知二十九日候補同知黄秩柄奉善後局委赴江蘇公幹赴兩院禀知辭候補縣丁憂陳瑞瀾冋籍守制赴兩院禀辭 
[邗江官報]  
　　十一月二十七日北掣錢司馬維福抵揚公幹指發兩淮試用知事葉鹺尹咸誠禀到二十八日前通分司吉分轉昌銷解京餉差二十九日記名總兵黄總戎廷爵過揚 
[朝審勾緩人犯名單]  
　　刑部於上月十六日决囚核人情實斬絞官民各犯計三十名案由二十四起預於十五日賞給酒食俾飽餐候決屆期於凌晨四點鐘經步軍統領派撥兩翼兵弁由獄中提犯綁赴菜市口法場刑部承審各司員監斬京營曁兩翼官丁及各司坊官在塲彈壓候旨行刑約一點鐘旨下監斬官叩頭接旨斬決三名絞决十六名加恩緩决十一名監斬官欽遵捙絞訖餘犯押回刑部獄中兹將勾緩各犯姓名案由備錄於後勾决安徽司一起斬犯鈺馨謀殺山西司一起斬犯王得寛毆死宗室又一起斬犯孫舜卽孫山兒倫竊乘輿服物奉天司一起絞犯張立延　殺直隷司一起絞犯逯泳共鬥廣西司一起絞犯謝舜兒卽謝萬義發塚開棺見屍爲從奉天司一起絞犯修大卽大修又名住兒劉二卽劉套兄均發塚鑿　抽竊爲從江西司一起絞犯李海兒卽小李杜二卽杜騾兒均發塚鑿棺抽竊爲從福建司一起絞犯張四卽張汶英光棍爲從浙江司一起絞犯朱三何二卽何虎兄均發塚鑿棺抽竊爲從廣東司一起絞犯梁二張二又名全升均發塚鑿棺抽竊爲從廣西司一起絞犯張二卽張受荅張七卽張受舜祁伏兒卽祁大閻狗兒均發塚鑿棺抽竊爲從貴州司一起絞犯張大卽狗不理發塚鑿棺抽竊爲從○所有奉旨緩决人犯照錄左方江蘇司一起絞犯楊溥卽楊普鬥殺朝審十一年停勾决官犯情實四起人犯四名山東司一起絞犯蘇博通額威力主使人毆打致死廣西司一起斬犯徐延旭失誤軍機雲南司一起斬犯唐炯失誤軍機廣西司一起斬犯趙沃統兵將領防禦不力致令潰敗朝審新事官犯情實一起人犯一名福建司一起　犯張城統帶兵輪抵禦不力致令失事朝審十年停勾服制情實起人犯一名山西司一起絞犯常舜誤傷期親尊長朝審舊事常犯情實四起人犯四名山東司一起斬犯張二狗　汶英照盜大祀神御物奉天司一起斬犯孫大卽孫秃仔罪人拒捕殺人貴州司一起斬犯郭三卽三合故殺奉天司一起斬犯松瑞鳥　殺人 
[粤省官紀事]  
　　新授惠潮嘉道德觀察泰由督憲札飭赴任以重職守○新選肇羅陽道孔觀察憲瑴未經到任大憲委署督　道篆並督辦善後厘務兩局事宜其現在署理之閻觀察則俟交卸後仍回營務處辦事○水雷魚雷局事務向委候補道施觀察在鈺辦理前月觀察奉檄赴肇羅陽道署任所遺局務尚在虛懸刻由督憲札委分省補用道土觀察葆辰總辦按觀察由軍功起家聽鼓有年老成練逹局中事務定能措置裕如也○新城水陸緝捕營差前由鄧恊戎兼辦近因恊戎公務過繁木遑兼顧經　憲札委補用州田刺史明　接替矣○委署廣州通判吳别駕景萱委　鹽庫鹽鹿鹺尹融理均于上月二十四日接印○汪柳門學憲巡試惠州刻將告竣定期本月朔日揚帆下駛約計初三日旌節可抵省矣○藩轅牌示興甯縣知縣沈春輝飭回本任署澄海縣知縣蔣定權撤省察看遺缺以現署連平州知州徐多珍調署所遺連平州缺委候補縣陳廷宣署理限三日内來轅領札赴任 
[到今有稱]  
　　楊伯啓先生在世時利濟有心博施無力迄今八月間氣痰交作自知病不能瘳遂命子兆萍身後事當以懴資移作賑欵因念山東頻年遭災困苦堪憐以其尚夫虛文何如歸于實濟其哲嗣謹遵遺命泣而誌之不敢忘十一月十九日訐朱少梅兄交到洋二十元敝處收到之下足徵伯啓先生好善之誠當時罕見施仁之願没世堪稱謹列報章以伸謝悃上海絲業會館籌賑公所少欽施善昌誌 
[隣居失愼幸獲平安]  
　　謹啓者今有浙湖南潯鎭　丁硯霖兄僑寓本埠北市天津路崇德埠詎于初八夜一點鐘隣居失愼承絲業會舘藥龍上諸善長光臨鼎力救熄丁君寓中幸獲平安　當設匪筵酬謝現因敝堂施粥經費支絀蒙丁君移來酬謝筵資洋十元歸助施粥　費謹代諸善長造福囑登報章以鳴謝悃[  上海北市六馬路仁濟堂司董代啓]  
[恩深再造]  
　　　靑浦縣所屬之唐家浜闔村盡燬一節已蒙貴舘于前月廿二日登報嗣經敝鎭諸同人飛函告知于滬上陳大善士竹坪得信後卽放小火輪到鄉先着王君電初衞君守廉查騐災戸散給棉衣棉被時錢邑尊亦已聞報赴鄉憫念災農慨捐廉俸飭給各鄉戸口糧大口二千文小口一千文又每戸給草屋費四千文飭先蓋造以免露宿翌日陳大善士親自鼓輪會同邑尊至敝鎭接嬰堂内傳集鄉農視被災之重輕給口糧之多寡復與葢造瓦屋費計一間十元兩間十六元是役也計共散給者二千緡之多邑尊許再申詳太憲請開城内積穀倉以濟數月之糧鄉民得慶冉牛罔不感激涕零崩角稽首從此黑頭黄髮爭鳴挾纊之恩扮社榆鄉復覩回春之象一心惻隱萬代公侯視劉江陵之反風同兹仁術等汲都尉之發菜共識便宜然則祝融降禍其奈邑尊與大善士之菩薩化身何[  章練塘諸同人來稿]  
[减潤助賑]  
　　湖州沈君菊泉前于九月間回里日昨來申仍在望平街松雲樓箋扇店暫寓余等復勸伊再書五尺八言對一百副每副五角四尺七言一百副每副四角如總寫五副之外贈書一副分文不取另旗匾十張每張兩元數滿爲期餘類照單减半以爲善舉起見要書者交外國墳南首松雲樓收取不悞[  王竹鷗嚴伯雅吳鞠潭朱夢廬任伯年公啓]  
[捐數淸單]  
　　　　美國查立縣東地　被災較距中國　憲紳商聞信之下籌欵賑助蒙文報局恊賑公所籌助英洋一千元上海道憲龔觀察切洋一百元楊經　其五元　山堂甘元康弍元十元邵蒓香五元隱名氏廿元主德堂吳十元厚德堂唐五元潤德堂周五元姜忠堂五元王毅亭三十元鮑雲生五元宋　庭十元忠雅堂陳五元敬愼堂　五元計共一千二百六十元委匯災區仰見諸十善十痌瘝在抱竟有一家天下之思惠澤長流直及萬里重洋之遠解例懸士異國感激同深盡及誼于中華邦交永固謹列報章恭伸　悃[  美國總領事耿納特謹啓]  
[杭城同善堂經收十月十一月分賑清單]  
　　錢塘計澄前因長子崇光補兩淮鹽經歴時許願施送棉衣洋五十元彭世榮求暗病速痊洋二十元居　　洋十七元工虞鹽公所募姚金水眉壽生求病痊錢塘范　楙金肖　餘慶堂棉衣彭周氏爲身弱常病求　痊玉毓麟堂陳宋氏祈保心疾除根夜間安睡八戸各洋十元王廣哉洋七元無名氏　省藥資洋五元六一居士孔門花女爲母顧氏祈保病痊錢塘范廷楙安　齋仁和　程氏還願求病速　五戸各洋四元無名氏洋一元共收洋二百元此項解交杭州　直　捐局彚解 
[上海四馬路文報局内恊賑公所經收賑捐十二月上旬淸單]  
　　初六日江册江灣萬和米號募江膏五百廿文隱名氏五百文實收洋一元泗安費隆昌有貨號苕東老人墓耿又光四百文太乙三百五十文孫錦　三百文王守正吳　蘭吳　豐　希林欽福初五雲　費四太太蔣二太許老太太姜松太太濮良知沈錦榮孫菊農徐　昂萬義榮魯錦陽馮世　張雲儒十八戸各二百　苕東老人三百文　侍太太苕東老人墊　二戸各一百文實收洋五元○杭垣祝舒氏祈保目明身健三元○初七日江　乍　許欠隆號　求病愈完願四元求諸事順遂四元一路平安見善必童寶善三戸各二元求路遠平安求遠路病愈二戸各一元意思到到免吃苦水二戸各五角許大隆重九省節席費三元○二天　收英洋二十九元 
 
