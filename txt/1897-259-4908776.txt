# 1934 - 259 - 4908776

 

Page 1

 
 
[添請蘇州訪事] [  本館謹啓]  
　　本館向有駐蘇訪事專事採輯新聞兹以報紙日增搜羅宜富吳會地方遼闊一人之力勢不能搜採無遺爰擬添請一人以廣聞見須熟悉官塲兼能採訪時下要務事皆確鑿不妄文理能曉暢明通如有願承斯乏者請書近事數則並姓名住址函寄本館帳房以定去取倘不合式槪不作覆此啓 
[新印危言出售] [  圖書集成局代啓]  
　　危言一書爲山陰湯蟄仙先生所著其言皆時務之事不　説不　語近今規制之失參以泰西諸良法爲之補弊救偏非博通中外時事者不能　之切當若此是誠目下之要書所宜家置一編名也託本局代付鉛印爰用新號之字潔白之帋校讐成書釐訂兩册定價洋三角宏文閣汲各書坊均有出售欲閲者請移玉隨便購取可也此佈 
[毁寺院以爲公所議]  
　　天下之民不外乎士農工商四途皆須終歲勤動以自贍其身其有不耕而食不織而衣優遊於化日光天之下而爲凡民之蠧者厥惟僧道今日之道士有在家出家之别在家者公然畜妻子　肉食名雖居三教之間身實厠四民之列故作奸犯科之事尚鮮有所聞惟僧與出家之道士名爲脱却俗塵修持淨業在謹愿者暮鼓晨鐘消受十方佈施不過爲天下無業遊民猶未甚可惡也若桀黠者以福善禍淫之説濟縱欲敗度之謀其藏身之處又多在山林名勝境地冷僻舍宇幽深地方有司無從覺察而若輩遂肆無忌憚一切奸淫邪盜之事爲無賴棍徒之所不敢爲者而毅然爲之間有敗露又藉錢神爲排解亦不至偶攖法網然則欲清奸盜之源宜先除僧道欲除僧道之盤踞必先毁寺院攷寺院之創設大半起於漢代事物紀原曰漢明帝以白馬自西域䭾經來初止鴻臚寺遂取寺名置白馬寺此僧寺之權輿也史記述公孫卿謂武帝曰仙人好樓居於是上令長安作飛廉桂館甘泉作延壽觀此道院之濫觴也降及兩晉迄乎六朝佞佛之風益盛上自人主下至公卿大夫以及閭巷之傭夫厮卒無不喜修建寺院窮工極巧舉國若狂糜億萬金錢費無窮心力以邀福於無何有之鄉苟非至愚何至若此唐宋迄明又崇尚道教琳館珠宮充斥寰宇瓊華瑶草塡溢闕庭蓋又移佞佛之心而爲求仙之舉矣惟我朝列聖相承清心実欲從無崇冋釋道之事且凡私造菴院私度僧道皆有禁著之律章頒行天下其慮患之深防弊之密誠超越漢唐帝王之上無如愚夫愚婦知識淺昧不明作善降祥之理惟妄冀倘來之福澤於是因佞佛面佞僧因信仙而信道不惜多金揮霍充彼私囊因之若輩飽暖思淫無所不至本館歴屆所紀僧道犯法之事不一而足卽如昨報所述淫僧宜逐一則略云蘇城王天井巷靜心菴大梵宇也有方丈僧法名德根香積廚中頗多藏鏹素性佻達不守清規常改易俗裝尋花問柳良家婦女之被污者已不知凡幾有某店主婦僧素與結歡喜緣朝去暮來已非一日醜聲所播鄰里咸知本月某日晚僧又貿貿然至婦家衆待其正在巫山入夢時一擁而入僧避竄無從遂被拘縛嗣願出洋蚨二百翼始得釋放論者謂此種淫僧速宜逐出境外然逐其人而不絶其容留之地則被逐於此者或仍留於彼終非正本清源之道也今擬從昌黎氏人其人廬其居之議請皇上明降諭旨飭各督撫轉飭各州縣確查境内所轄大小寺院若干所造册詳報所有僧道如有業可就自願還俗者聽否則安置各處普育堂及棲流公所令習學易爲之工藝以自餬其口終身不得出而滋事其寺院則察看城鄉鎭巿隨其地之所宜官爲拆卸改建大小中西學堂或育嬰全節等公所卽藉其産以爲經費不足則勸募以濟之其有私行重建者則以違制論家産入官不貸如此則可以絶遊民奸盜之原省閭里無益之費旣爲鄉鄰增善舉又爲學授培人才一舉而數善備焉是亦有國者所宜留意也鯫生不敏請拭目以俟之 
[貸欵已定]  
　　西字報云前者中國向英國長生胡利公司商借英金十六兆刻由鐵路總辦盛杏蓀京卿於本月二十二日與之議定以九十四磅爲一百磅并准其在中國承造鐵路數條及開煤礦等事所立合同極爲公允兩面均有利益可沾現有英金九兆可以卽時領取其餘七兆約冬至以前可領昨晚公司中人已乘招商局安平輪船北上面見京師各當道以便説定一切云 
[接篆確音]  
　　昨報紀蘇省官塲接到都中來電謂江蘇巡撫奎樂峯大中丞於本月廿五日陛辭出都擬於九月初六日接印兹悉中丞接篆之期實定於重九日前報云初六日係傳者之訛也 
[三次開壩]  
　　揚屬運河水勢泛濫疉將東堤各壩開放等情均紀前報兹有從邵棣來者云邇日運河水勢雖經車邏五里兩壩晝夜宣洩而洪濤洶湧仍未大减推原其故緣上游山東及浜湖皖省大水匯入洪湖以致來源不竭本月中旬湖河水勢又復陡漲謝何兩觀察正在率同在工各員巡察防護將堤頂低窪處加築土埝藉以捍禦忽報寳應汛以上之平橋地方水將漫溢兩觀察立卽飛禀漕帥一面會同軍廳朱司馬高郵州章刺史又將高郵汛之南關新壩開放於翌日辰刻過水統計前後已開三壩矣聞諸茭防中人云溯自清水潭以後運河水勢之大當以今年爲最連開三壩亦爲十數年來所未有也 
[設局紡紗]  
　　兩淮通屬地方爲産吉貝花之區各處之至彼購辦者無殊蜂屯蟻聚兹聞官塲傳説有某富紳倡言於衆曰該處每年出花甚鉅與其販運出境曷若就近設廠紡紗當較他處局廠更爲便捷而本處居民亦可得沾利益衆以爲然已由紳等糾合資本添招股分禀准大憲擇地設局大約係官督商辦日前運憲江都轉已遴委候補知事高鹺尹蘭坡爲該局經理事務刻鹺尹赴省公幹榮旋後卽須赴通開局至其細情容俟續聞再述 
[擬增絲廠]  
　　近年來蠶桑之利頗有可觀業絲者無不手執朱提喜動眉宇烟臺除繅絲局外餘皆遠近鄉村製成來烟歸行售賣今有多財善買者集資購地建造房屋擬卽置辦機器開張從事是雖步人後塵而見機尚早想不難與之並駕齊驅也 
[定期接篆]  
　　新簡常鎭通海道長久山觀察恒節抵金陵謁見南洋大臣劉峴帥聞日内已奉督憲飭知赴任觀察因事在省小作勾留定於八月二十六日起程來鎭擇吉九月初一日接篆新猷丕煥鎭人士引領望之 
[損壞電綫]  
　　潯城下游六十里湖口地方九江電局于水底安設水綫以通電音距上月杪有木簰二架因暴風走錨將電綫損壞甚多巡綫丁役飛禀電局局員汪屺孫明府盛錦屏二尹卽飛請湖口縣將簰扣住管押五人一面 
 
 

Page 2

 
 
電禀督辦盛杏蓀京卿核奪所幸第二綫尚可通報現經安徽人路呂二紳代簰户求情聲稱愿賠銀修綫局員仍電請憲示汪明府親至湖口與邑侯徐雲階明府同升大堂簰户當堂呈繳賠修銀若干兩所押之人悉予釋放現已購辦格料赶緊興修矣 
[南闈見聞錄]  
　　金陵採訪使者郵簡云此次秋闈天氣寒熱靡常寒則可御夾衣熱則汗如雨下闈中染病而死者首場一人二場二人三塲幸號栅不扃是以有一生患病卽舁至供給所中調治迨月圓之夕卽溘然而逝亦不憐矣○闈中之水皆汲自長江其法創自豫中梅小岩中丞迄今司供給者遵行之食德飲和多士咸利賴焉第三塲號中缺水内供給所高懸白旗催之甚急歴久罔有應者門將下鍵士子之好事者群向號官饒舌號官懼奔告監臨趙大中丞以號軍不先禀明命責二百板荷以枷令遍遊各號爲怠惰者儆並飭水夫迅速挑水置之缸中於是考生之焰始息○向來闈卷之被貼者惟曳白耳墨污耳挖補耳添註塗改違式耳今科有丁生者姑逸其名列諸藍榜標曰試帖後作七律一首又書報恩二字然聞生半讀半耕老成誠樸不知何故書此是眞欲索解人而可得矣○月圓後一日士子三塲試畢半思買棹言旋而霪雨崇朝欲行又止至十八日新晴初放作歸計者多至數千人由犁頭尖以迄水西門負者擔者策騎者乘車者擠擁喧嘩無異山陰道上月城中又置有起重機器大可蔽半畝以致人多壅塞擔夫皆弛擔於路及午後鄉人又擔物人城求售其有具雅人深致者更獨騎欵叚至莫愁湖雨花臺一帶流連風景以寫胸懷遂致綿晨半里許寸步難行前者旣仆後者繼之呼救之聲震於遠近士子之强有力者或持竹竿或舉闈中照出籖將擔物之鄉人亂擊鄉人創深痛鉅遂爭掣扁擔反擊之霎時間頭破血淋者幾十輩直至夕陽西墜路始漸通而行李之被踏毁者已不知凡幾説乾謂是役也並未傷人尚稱幸事 
[醫究痲瘋]  
　　有德國人在烟臺創设痲瘋醫院蓋以此症治療較難故糾合天下醫士將爲此症窮流竟委作普渡之寳筏也現由東海關道轉據照會示諭各屬醫生知悉究不知我國之操岐黄術者能有良方在萬國廣衆中出一頭地乎 
[割股療夫]  
　　安慶北門黄花亭地方有桐城人方雨斌者年愈不惑向在練軍左營充當馬兵有老母年已古稀妻王氏亦名門之女生一子已夭殇二女年尚稚七口之家全賴區區餉糈度日氏年二十有六勤儉操持昕夕以女紅助夫仰事俯蓄一家和順鄰里稱賢斌素强壯又嫻習弓馬是年因賽馬跌傷雖愈而已存暗疾氏每逢夫病侍奉湯藥晝夜不怠本月初旬斌染時症日見沈重藥石無靈氏心焦急於無人處割股煎湯以進無如病者已入豪肓竟未奏效爰於十六日殞命氏當時痛不欲生姑亦暈絶數次孩啼女哭慘不忍聞經鄰婦等再三勸慰猶抱屍不離鄰人强拽之握其肘忽血染衣衿諤然察視始悉割股之由審其傷痕寛長均二寸許而氏毫無痛楚之狀嗣見姑昏迷不醒始收涙强歡安慰又因家貧無可典質亡者幾不能棺殮幸鄰右及相識者爲之襄助始得入殮氏屢欲身殉繼因姑邁女幼强爲忍耐嗟乎列者已矣而生者其將何以爲情耶降福善人之説我叩冥冥而詢之 
[錢鋪倒閉]  
　　九江城内德順錢鋪忽十八月十四夜倒閉一時哄動遠近爭向取錢街道爲之擁塞不無匪徒溷迹其間乘間滋事德化縣梁蔭南明府保甲局吳儀生明府朱明齋少尹會同營訊各官梭巡彈壓直至更深人散始克安靜 
[錢店被竊]  
　　九江西門外豫豐泰錢鋪本月十一夜被賊竊去紋銀四十兩洋蚨一百十九翼禀官飭捕緝追距十四日忽有徐某持洋銀　元赴該錢店兌換夥認出印戳卽係前此所失之洋遂將徐扭住詰問何來答稱向沈某所借同至沈處搜出朱提洋蚨均是已物乃將沈送縣究治梁明府庭訊之下喝令重責一千五百板收禁洋銀飭該店具領 
[循纜出湖]  
　　揚屬運河現在迭開三壩水勢較前更甚濤翻浪急無論重載空船皆不敢過均須繞湖行駛而湖水又非常湍激由湖進口係屬順流雖險尚易爲力惟由湖出口逆流上駛非惟周折難行亦且危險已極稍有不愼卽被大溜吸入運河刻經各大憲在南北兩頭口門出湖處安設極粗大纜一二根令出口船艘循纜而行以免疎虞並撥汛兵數人輪流駐彼守護照料一時見者咸謂各憲慮周藻密法良意美誠莫大功德也特誌之俾長年三老聞之有所遵循焉 
[公館受騙]  
　　本月十六之晚九江城内梅公館内忽有一賊挨門而入青衣瞥見之下以素不相識詢問何爲答是電報局中人師爺命我前來取衣適公館男丁盡出太太詢　賊云太太就不認得我麽我姓高師爺赴吳老爺處宴飲以天氣冷命我來取衣服太太信之卽上樓開箱檢交新湖色紡綢長衫一件新天青八團龍寗綢單馬褂一件賊稱天甚寒冷恐防要夾衣太太又取新天青八團龍線縐夾馬褂一件古銅色大呢夾領衣一件包袱一個太太欲將單馬褂取轉賊云不如一并拿去隨師爺穿著可也乃遂携之而出比及所謂師爺者深夜回家則仍衣舊衣並無命人取衣之事始知受騙乃赴縣請緝未知能弋獲否 
[貧婦輕生]  
　　鎭郡小碼頭有王姓婦者其夫向開小店酒食徴逐不善經理以是虧折閉歇仰婦十指以餬其口婦精女紅日可得百數十文每有盈餘其夫輙挾之去以供酒食婦屢戒之勿悛也由是入不敷出益以債逋皆取給於婦日前婦赴某姓家摇會泣謂夫曰得此尚可度日不然恐難相聚比晚歸來竟不得彩乃將平日所作活計檢示其夫約計可得數十千文曰將此料理葬喪有餘無不足矣夫問其故婦默不復言未幾見其神色有異始知已吞服阿芙蓉豪倉皇延救不及而死乃將各項售去得資而殯焉若婦者遇人不淑遂視性命若鴻毛哀哉 
[因賭失竊]  
　　鎭郡南門某姓前日之晚邀人爲四君子之戲同局皆衣冠中人也坐者滿室侍者盈庭主人頤指氣使意態軒昻大有旁若無人之慨夜過半從者皆跛倚假寐主人紀綱之僕亦漸唯諾無聲惟前進有龍鐘叟一燈如豆倚榻應門忽有一人自稱爲某客僕願借銀缸過癮談次甚相洽僕又贈以紫霞膏叟殊喜漸及主家情事叟忽曰主人固無藉此蠅頭仰人眉睫者劉盤龍一擲百萬性之所近不覺與之爲緣其寔人家皆眈眈視此爲垂棘之外府僕曰如子言主固富而不吝者然鄧氏有鑄錢其穴安在叟曰子不知廳事後卽主人之正寢前後有兩廂主母方病娠日以兩雛婢侍主人巾幯主人賭興酣不顧房櫳虚掩其寔後廂之簪珥羅綺皆璀璨如五都之巿廂僅一窓臨甬道出入必由寢室不知者莫識其慢藏也久之僕起去以叟語語同伴計已定已先蛇行入繡闥伏牀側牀上人若罔聞乃趨後廂舉硫火照之𢇮帙香溢果如叟言遂越窓而出望堂前隔一屏風有燈熒然伺良久鶯沈燕寂始放瞻招其同伴將所有席捲入槖循後垣踏軟梯而遁遺皮箱一隻在墻角天旣曙執刀七者入廚下見梯與箱駭絶急以狀報客驚欲散然主人方如馮淑妃意殷殷欲更請官家殺一圍也嗣聞事因賭起此賊由賭引入與尋常之穿窬穴壁者不同故雖贓累數百金亦不敢自貽後悔也 
[言歸於好]  
　　沙巿訪事友來函云前歲武漢鬥毆之首犯余傳章祝勳謀於六月十二日處决其從犯永遠監禁不善息事之兩帮會董遞解原籍前已兩誌報章兹悉武帮另舉復來棧朱達三爲會董漢帮會董則係前任安徽績溪縣江楚卿四川帮會首張如春以前案已結新視事者兩無隔閡乃倩人居間説合令各敦和好兩會董亦詢謀僉同願泯紛爭禀諸當道請將駐札兩會館之鎭南營卜遷他所中秋節後將廟貌黝堊一新兩帮互相舉酒演劇以迓神庥想屆時觥籌交錯笙管嗷嘈非復前日兵鐵相爭各逞好勇鬭很之見矣 
[赳赳不情]  
　　烟臺有某妓者個中之下乘也敗柳殘花難爲葑菲之採而登徒子一流人物猶如蟻之附羶蠅之逐臭有曾細柳營籍之某甲向與交好歴年以來所得餉　皆　耗於無底之洞近以賦閒無事欠得夜合資一二次一日爲妓所見挽之不放甲窘甚又恨其薄情因 
 
 

Page 3

 
 
　刀刺其股際以圖乘間脱逃嗣爲巡役捉住送官責押候訊聞妓傷勢不重當無性命之憂云 
[吞烟遇救]  
　　嘉興城内韮溪橋相近某姓婦雖徐娘半老而性頗風騷向與某甲有染暗去明來已非一日不意近日本夫出門後忽然復歸卽被撞見不覺怒從心起當卽扭住毆打後經人再三相勸始釋以去該婦自知無顔潛吞阿芙蓉豪以圖畢命幸經人早爲覺察赶卽施救得以一吐而愈否則枉死城中又多一重公案矣 
[鬼物爲崇]  
　　廣東訪事友來函云順德協余鎭軍於前月中旬在省出缺有悉其情者謂該鎭衙署本係前明黄姓祖祠至奉朝改建鎭署故署内設有黄氏神主歴任供奉無敢稍怠及余鎭軍上任修改衙署將神主撤去人甚危之不料數月内鎭軍三子相繼病殁并有親友六人服役二人均皆殂謝鎭軍亦時發癲狂部下員弁以爲鎭軍痛子情切因邀其赴省一行藉遣愁悶前月中旬同往榖埠花船設席鎭軍竟於人靜時躍入水中登時殞命夫鬼神之事儒者所不道然如鎭軍者或適逢其會耶抑報應之説果有徴耶請質之明於斯理者 
[蜘蛛巨體]  
　　粤垣歸德門外華德里爲酸枝花梨兩行木工居肆之所中有某木店負城而居買入酸枝木一根其長數尺大逾合抱而空其腹工匠界木而分之木中有物蠕蠕蠢動其大如拳而色黑八足拳曲兩目閃爍有光兩牙外露如鈎背有茸毛其狀可怖木工細視則一巨蜘蛛也想此木久生深山窮谷不下百年之物蜘蛛寄託樹之腹中得年旣久故能成此巨體不虞隨木轉徙至於巿肆也方信赤蟻若象元蜂若壺之語古人不予欺也兹該店工匠養之筠籠飼以蚱蜢畜之以炫其奇之人求觀者户限幾穿焉錄中西報 
[小鮮大貴]  
　　鎭郡魚貴自昔已然今年魚鮮更不多見遇有鯚編等物宛同拱璧又多被官署中人購去以致魚我所欲者僅能流涎而不能染指近有漁父在各小塘用小網叛層所得寸許長之小鮮不問價之多少莫不爭先欲購以致取魚者愈視爲奇貨可居物以稀爲貴豈不洵然 
[積竊繁多]  
　　天津訪事友遞來手畢云前有匪徒專竊輪船貨物以及搭客行李其名曰十大惡自輪船改泊塘沽若輩無所事事復徜徉於法國租界内外茶寮烟館之間而於妓館爲尤多居人雖竊竊狐欵然尚不意其空空妙手竟舍舟而陸也本年夏秋間租界内外竊案繁多其行竊也均係從空而下畫破玻璃窓户而入其出亦不由户某夜又往租界行竊未成爲事主覺察聲喊巡捕聞聲踵至登屋搜羅賊逸至某棧飛越天棚踹折竹竿一足斜穿而下捕持撓鈎躡影而來將次就獲詎賊仍拔足而逃一轉瞬間杳無影響嗣後又於租界外郭莊圖竊雖未被獲廬山眞面已爲識破月之十二夜就郭莊附近竊得棉夾衣被等疉作包裹兩個於天剛破曉四入互挈擬往當鋪銷贓詎爲賣菜傭所見傭固識若輩姓名盖十大惡中之熱氣劉二陳二及甲乙等也失主與傭本係比隣而兼有戚誼遂往告知一切立卽報捕於典當内查得原贓翌日先後捕獲該犯四人送縣懲辦並須根追窩主以清盜源云 
[歌舞承平]  
　　天津法國租國去年曾創設一戲館名曰鳴盛茶園今年英國新畫之租界内踵設戲園一所於工未竣時業經列報現於秋節前夜以繼日赶將工程報竣丹堊一新顔曰福仙茶園亦係二黄梆子更唱迭和於十四夜登台試演十五日賣座價目與鳴盛同是日適逢佳節日未亭午座客雲集多至一行餘人午後踵至者已有實不能容之勢喜新厭故人情大抵皆然也 
[有情眷屬]  
　　沙巿採訪使者遞來雁帛云王姓女郎者越産也祖曾宦江陵典史其父爲荆江營材官女生十年而父卒旣無督作又鮮兄弟母女二人相依爲命旋返鄂王城爲相攸之舉迨議婚某氏子而嫠母見背女孑然一身經冰上人説合人某氏門爲童養媳未及婚某氏子亦病斃其姑早寡近又絶嗣家道益艱窘一日謂女曰吾老矣無以自存活願擇士人不二三其德者爲爾終身之倚女曰謹遵命惟有問名者必求一寓目焉姑首肯者再未旬餘卽報有成説某日之晨有少年盛飾入齎白金百兩爲聘禮副珈之飾文繡之衣左右列姑請歸期少年曰三日揖而出女自房觀之固翩翩濁世之佳公子也姑又向女述其家乘乃在三湘七澤間屆時僕夫駕車來迓臨江登舟舟子亦楚南人旋來龐眉皓首二三輩與同載俱俟日晡時登輪舟上駛女候少年久不至心疑之問老者老者云惡有是畫眉人卽我也葢老者欲得少婦自慚形穢特借青年麗質以爲餌耳女知被紿號咷不止適舟將近輪女哭聲愈悲欲赴水死值辦荆沙土藥局王大令在輪聞而往詰之女泣不言船主某又往問之泣如故乃命附輪船之婦女挈之上輪詢其故女具述姓字繼言誑買事老事爭言是吾未婚妻且費財禮百廿串船主以二姓合好必有媒妁今其人安在答言前日已往新堤船主以事無左證命一併載往新堤抵堤時老者乘間逸船主徧索不得與王大令相商大令曰是不難吾挈若俱之沙爲之擇一嘉耦船主許諾大令回局時將此女寄養閨中以侍字焉前月張雲生明府以江陵籌濟局事竣徧飲紳耆酒席間述此一叚故事問有相宜室家否諸紳所舉或年踰强仕或已係續弦明府皆言非耦唯鄭紳家有子年甫弱冠尚未授室願委禽焉具報于江陵縣縣主意頗首肯女亦謂然擇吉七月二十二日行合巹禮鄭居草巿數百年家雖寒素世肄詩書縣主贈金十餘兩爲二人婚嫁費大令亦餽送多物並欲以後長相往來如姻戚焉 
[新錢入巿]  
　　邇來滬上洋價日短居民貿易甚爲吃虧推其原由皆因制錢缺之以致不敷周轉江海關道劉康侯觀察關心民瘼於本年三月間就江南機器製造局内特假隙地開爐鼓鑄曾由局中提調函請高昌廟巡防局委員魯介朋二尹出示通衢不准澆薄灌鉛及工匠私帶薄錢出廠銷用等情均記本報兹悉鑄錢工程處現設爐二十餘起雇工匠數十人每日可出制錢數百千文刻由總辦令提調著將所鑄新錢陸續兌交南北巿各錢莊一律行用惟現在所鑄之錢質甚輕薄且多攙雜砂鉛不能一律匀凈光潔想監鑄各員必有以善持其後也 
[示諭加蓋]  
　　本埠保甲總巡鍾受百明府前因天時炎熱各糞擔穢氣薰蒸觸之易致疫癘因此出示曉諭令將各糞桶一律加蓋一時令出惟行居民咸受其惠兹屆秋凉誠恐各糞夫復萌故智又於前日出示禁止嗣後四季一律加蓋永爲定例如民故違定須嚴懲不貸云 
[考生遊戲]  
　　南匯某考生赴白門應試事畢而回道經滬上至邑廟豫園内剪刀店購買剪刀因論價不合被店主毆辱考生遂投巡防東局控告局員立卽傳到店主升座訊問而原告已不知去向遂將店主交人保釋詎料考生復投總巡局控告鍾明府准之飭差至東局着保將店主交案豈知原告又不到案明府祗得仍交原保候再傳訊如該考生者其殆遊戲三昧者歟 
[不翼而飛]  
　　城内舊教塲有顧姓者家道頗豐前日有親戚二人至家當卽殷勤欵接詎至次日去後檢點之下所有銀洋衣飾俱己不翼而飛深爲駭異擬卽報案後因情節可疑且係内戚立向追詢聞已略有端倪矣 
[夫也不良]  
　　寍波人陳某僑居楊樹浦大純紡紗廠後不務正業日事嬉游兼有烟霞癖遂致下流與流氓等結忘年之契其妻某氏規勸不從前日午後又以細故占脱幅之爻陳將氏大加毆辱氏忿無可洩卽趨至屋後躍人小池中意圖自盡幸經傍人救起得未香消玉殞亦云幸矣 
[因忿吞烟]  
　　本城曲尺灣有向爲頭繩生意之居姓租住徐心寳之房屋素尚相得昨晨居妻某氏忽與房主口角氣忿莫釋潛購阿芙蓉豪吞服意圖自盡行至門首遽爾倒地當經房主知悉倩入施救勢已不及當卽訴知地甲一面著人尋追其夫回家恐難免一番饒舌矣 
[一屋兩租]  
　　虹口吳淞路有徐永興鐵店與捕房相離不遠該鐵店晝夜工作錚錚之聲日夜不息捕房惡之諭其遷讓眷屬仍居是處 
 
 

Page 4

 
 
而以餘屋招人居住先有朱姓賃定繼復租於某姓朱不服投捕房控告未知將作何辦理也 
[上海縣署瑣案]  
　　前據唐瑞魁在縣呈控黄殿英揑契吞田一案當經帮審委員蔣壽林刺史訊供飭黄邀齊中証再行復訊在案前晚又經蔣刺史升座花廳命提覆訊康介福黄心海同供是田係唐瑞魁之伯父價賣與黄殿英爲業當時實已賣絶由小的等爲中在塲目睹維唐旣有祖墳在内現下尚有棺木五具無地埋葬經小的等理勸令黄讓地若干俾得將棺安葬求斷黄殿英供稱情愿讓地與唐安葬維須傍老墳不得另行開穴剌史准之提詰唐瑞魁仍然嘵嘵瀆訴求請斷贖刺史謂此田賣絶與黄四契已全中証鑿鑿黄又肯讓地安葬何尚不知饜足申斥之下唐始唯唯無詞遂判令各具遵斷切結完案○婦人瞿李氏呈控被夫弟月波糾衆搬物向之理論致遭毆打等情到縣前晚亦經刺史提訊先據氏夫瞿鳳兆供住居本城訓蒙餬口昆季三人早已分炊此次胞弟月波無端糾領十餘人至家將門窓什物盡行搬去妻子冋阻反被毆傷求恩騐究刺史詰以有無别情其時在家與否供稱毫無别情其時並不在家詰之李氏供亦相同刺史飭仵騐得李氏肩上有拳傷一處判候飭差協同二十鋪地甲查明實在禀復後再行核奪○竊賊曹萬泉前因行竊嶺南會館厝棺上銅圈被獲解請縣署訊問供稱贓銷於新閘沈叙興銅作内黄大令飭捕帶同該賊往拘店主沈阿發到案前晚黄大令親提研詰沈供開沈叙興銅作誤收竊贓業已鎔燬無物可交叩求恩典曹供不合行竊只求施恩大令喝將沈笞責以儆沈求恩免責願罰賠贓之洋大令姑念苦求從寛判罰洋四元飭將曹竊重笞二百板枷號一月發會館門前示衆期滿遞叵嘉定縣原籍管束 
[法界捕房發落]  
　　昨禮拜一爲法捕房發落之期午後二點鐘鄭大令蒞八仙橋捕房偕鈕代副捕頭發落各案命提江天輪船行竊搭客花布二疋之李渭高至案照原斷笞責一百板逐出境外○野鷄馬車夫丁阿陶蕭阿炳吳大郎李阿大向張長林拆梢由捕拘案大令判各責二百板斥釋○又提行竊江天輪船鋪蓋之張金土判責一百板○又提駡捕之李長原至案判責二百板○又提行竊鐵桶之顧德勝判責五十板斥釋○又提行竊江天輪船衣服之張桂生判責一百板○流氓主寳元高正寳顧阿春糾黨在新街謝長福老虎灶打架昨日課指明王等在塲兇毆大令提案判令各責一百板○前者名利客機控寓客潘海芳結欠房飯洋一百十餘元扭押捕房判著交保清理詎潘挺押不保昨日提潘至案大令詰其何以無人具保潘供法界實無熟悉之人大令飭探帶潘出外覓人保出○袁桂林前拐江北婦人汪氏在客棧姦宿大令判枷示一月因患疾病飭送醫院從寛省釋○牛販王正卿騙取匯康小錢莊主施榮卿票洋六百元嗣向索還被誘至僻靜處將施兇毆由衆鄉人帮同扭至法捕房經大令訊供判王交保先行措繳洋一百元王挺押不繳昨日施遞禀投催大令提王復訊王供管押在此無人料理叩求釋出理楚大令判張二十天延于未便 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[爭嗣奪産]  
　　鄉人　某世居楊樹浦二十三保十二圖地方向以耕種度日因膝下無兒曾　　姓子爲螟蛉取名嘉　　　　　　　謀充船埠頭因此家境逐漸豐裕居然面團團作富家翁矣迨去世後所遺田畝值價數倍於昔族中人涎之有名方方者遂出與嘉裕爭奪　　不決方方突於昨日上午投楊樹浦巡防局控告李葆初二　略詰原由諭其暫退俟飭地保查明究係何人應嗣然後傳齊戚黨到案訊核　　 
[英界公堂瑣案]  
　　寗波人張雲良於六年前娶妓女張寳珍爲妾寳珍入門後不安於室金銀各物典質一空經張查知報明捕房由句探秦少卿起到各物於昨晨將寳珍解送公堂請爲究辦張投案呈出寳珍贖身文據稱於六年前出洋四百元娶以爲妾前三年尚覺安靜豈知後來漸漸與其生父宋贊臣來往竟將置備各物潛自典錢使用且常常夜出不歸無奈報捕送案今亦不願再領矣求請恩斷寳珍供與張姘識並未嫁伊爲妾至各物因家用不敷陸續典質况係自己所備有發票爲憑張稱每月家用出洋三十餘元斷無不敷之理卽所備各物價洋均在我處取去何得稱爲自備宋贊臣供女兒並未嫁張惟張曾代出贖身洋一百五十元求察翁明府商之傅繙譯判將宋贊臣笞責二百板妓女張寳珍張旣不願再領着卽發堂起到各物給張領去○包探何瑞福禀稱張永珍在瑞記洋行爲夥冒收帳銀一百六十三兩三錢被洋東察知函告捕房拘案請究瑞記洋東投案訴稱被用客帳請爲究追張供因家用拮据以致收取現在無力歸還叩求恩鑒明府判將張管押三個月○報紀禁售病牛一則昨日早堂明府命將陸阿苗蔡佳林蔡阿虎三人逮案訊問據　記牛奶棚主張益祥投案供稱向以豢牛爲業棚中一有病　卽送至牛醫處醫治蓋深恐傳染也今陸阿苗蔡佳林豢牛之處與小的牛棚比隣而居陸有病牛三頭蔡有病牛一頭令其速行醫治不肯　　深恐傳染故告知工部局查牛西人今旣到案求飭將病牛遷往他處以免傳染陸供所豢三牛無甚大病故自行醫治蔡佳林供本欲醫因　　延擱蔡阿虎供僅代牧養他事均不干涉不知何故將小的拘案求鑒明府判將陸罰洋三十元蔡佳林罰洋十元病牛速送醫治可虎無干省　○包探韋阿友禀稱湖北人車鴻光前因向人拆梢曾經公堂懲辦遞籍今又來滬經小的拘獲送案請究質之車供湖北人業已安分不敢爲　叩求恩典明府判責一百板再行遞籍○包探黄四福禀稱竊賊奚阿生前因犯案曾經小的送案懲辦遞回蘇州今又復來依然爲賊竊取湯啓生家布衣兩件經小的查獲起到原贓送案請究湯投案領贓質之奚供認行竊惟求恩典明府以王怙惡不悛判責一百板後遞籍○包探顧阿六禀稱積竊蔡阿郎崇明人前曾犯案破獲遞解今又潜行來滬竊取陳如生家之綢布衣服十餘件經小的拘獲起到原贓送案究辦陳投案請領失贓蔡一味求恩明府判押二十天後再行遞籍贓還失主○前日有閔阿全帶洋三十元在虹口行走不料被慣爲剪綹賊之周洪桂所知　隨其後乘間剪取被閔知覺當塲扭住送交捕房由包探竇如海於昨晨解送公堂請判閔投案申訴前情周供浦東人洋銀三十元係閔遺失　途爲小的拾得並非剪取求爲鑒核明府判令管押十四天○包探石金榮禀稱楊阿法竊取周阿四家之外國小皮鞋一雙經小的拘獲人贓　查得楊前曾犯案懲辦今特送案請究周投案申訴前情並請領贓楊供寍波人犯竊該死叩求寛宥明府以過犯行竊判責二百板後遞　　　 
G> 
[新印鉛板各種書籍照碼折扣出售　　三馬路申報館申昌晝畫室發兌]  
聖武記六角○小五義三角五○分類尺牘五角○快心編五角○蠟史二角五○耳郵一角五○薈蕞編三角○東征集一角五○閩雜記二角五○澆愁集二角○東槎記一角五 
○春融堂二角○靑樓夢五角○小豆棚三角五○薑露菴一角五○香咳集二角○新增宦鄉要則一角八○曾侯日記一角○使琉球紀一角八○東池草堂公分○禀啓零執一 
角五○瀚海尺牘四角○三岡識略三角○夢園叢說二角○文海披沙二角○甕牖餘談二角○四夢彙談二角○和約彙抄二角○中東和約五分○中俄和約五分○瀛實瑣記 
三十○寰宇瑣紀三十○四溟瑣紀三十○紀載彙編一角五○訂譌雜錄一角五○藝林伐山二角○靈檀碎金三角○景船齋雜記一角五○正續水滸四角○雲間據目抄一角 
○讀史探驪錄二角○硯砭軒質吉一角○尊聞閣試帖二角○硯云甲乙編三角○螢窻異草初集二角二集二角三集二角○尊聞閣鄉會墨八分○有正味齋尺牘一角○六梅 
書屋尺牘一角五○詩句題解四集一角五五集一角五○歷代陵寢備考五角○鋤經書舍零墨一角○曾文正公家書四角又大事記一角五又求閩齋日記一角五双書札一元 
二角又白紙家書五種六角○海上羣芳譜一角○妙香室叢話四角○東潘紀要一角五○啓朦眞諦七分○紅樓夢補四角○名賢尺牘七分○歷下志游八分○西洋記四角○ 
霆軍紀略二角五○淞南夢影錄八分○息菴尺牘一角二○籌海初集二角○戊子直省闈墨八分○嘯亭雜錄四角五○道聽塗說二角○三異筆談八分○漫遊紀略七分○中 
西紀事四角○壼天錄天角五○蕉軒德錄二角五○滇南雜志五角○夜雨秋燈錄初集四角五又二集四角五○續綏寇紀略七分○尺牘初桃二角○音註小倉山房尺牘二角 
○思益堂日札八分○三借廬贅譚三角五○瓜廬尺牘一角五○十粒金丹七角○醒睡錄三角五○欣賞齋尺牘二角五○風月躉三角○集錦尺牘一角○外科全生集八分○ 
詳註知愧軒尺牘一角五○筆耕齋尺牘七分○粤屑一角五○篤素堂文集一角五○通問便集二角○廿五年諭皆毎本三角 
[輪船往烟台仁川長崎]  
釜山元山海參威 
啓者本行飛鯨輪船准於本月廿五日開往烟台仁川長崎釜山元山海參崴等埠各寳號如欲搭客裝貨者請至小行面議可也此佈　道勝銀行啓 
[遺失期票]  
十五晚失去愼餘莊第一萬三千二百廿一號本月廿五期規銀七十八兩二 
錢茲已掛失作爲廢票望各行號切勿收用特此佈告　順泰木行啓 
[巧貨聲明]  
本莊在上海大馬路集賢里另無分枝目運英國利巴絲布批發零剪莫不克已故購者踴躍爭先 
未購者恐疑東洋絲布也此佈錦泰洋貨莊啓 
[花旗麵粉]  
本號新到五十磅綠鬼妹唛並北介唛頂上雪白洋麵貨眞價實倘蒙賜顧格外克已此佈　上海安和祥啓 
[巧貨]  
新到英國利巴絲布名機秘織質純似綢各色鮮明耐久不變承光顧者零躉隨便 
公道劃一錦泰莊啓在大馬路集賢里内 
[花旗麵粉]  
本號新到五十磅天宮長庚星上白洋粉其價比衆公道倘蒙賜顧格外克已此佈虹口怡昌順啓 
[瞽目重明]  
拙荆目疾已瞎多時諸醫無策今蒙老閘萬昇醬園西首程梅卿茂才先 
生治明有此奇技可稱盖世無雙此佈　馬才啓 
[普太和三鞭種子酒]  
此酒以鹿腎海狗腎騾腎配入上藥醞釀而成故功能補腎益精壯陽種子每大瓶洋五角上海棋盤街開張 
[永祥豐壽板]  
本號專辦香楠陰沉桫枋婺源獨幅上品壽器如蒙賜顧仍在 
三馬路石路西德潤里便是 
[紡紗織布機器出售啓者伯拉脫兄弟公司開設在英國洼面亨地方專製紡紗織布機器其貨係項上之絲故價較他家昂 
貴現在上海經理者係怡和洋行特此佈聞 
[天仙茶園新戲告白]  
新軿連檯接演後本文武新戲 
真武技藝罕見録全新旗帳 
文將軍奉旨閱邊　前演得勝兵擒盜凱旋　頭本監都道大審區四　荷蒙劉小姐記恩探監　諸公部文到歐察議計　讚美醉盜首就獄正法 
　故此劉素貞公堂哀告　小園擊堂皷素貞求頭　赶緊 
哭義父斷飲絶食　接排發瘋癲攔輿喊寃　二本賄四喜上憲賞頭　至期賜芳匾萬古流傳 
[明治火險]  
三井經理多年賠欵迅速如有房屋貨物傢私均可照保價極克已如蒙賜顧請臨四川路十七號面議 
[東京水險]  
專保中西各口洋面平安水漬均照英國章程接辦設有不測立卽賠償無論禮拜夜深均可改印賜顧者請送交三井帳房 
[日本郵船會社]  
啓者本公司薩摩丸輪准於八月廿九日卽禮拜六下午九點鐘開往長崎神戶橫濱等埠小包收到二十八日十二 
點鐘止客票賣到廿九日九點鐘止倘蒙　各寳號欲搭客裝貨者務祈早臨爲幸　日本輪船公司啓 
[實學報]  
館設上海大馬路泥城橋東目三册册一角五分全年四元分天地人物廣譯英法東文書報聘通人著述合爲報分爲書附辦 
中西書會兼售格致古微中西政學問對二册已出本埠各書坊及外埠均有寄售 
[聲明取根]  
諸蒙各友定投廣東文鄉科闈姓限期九月初一日携銀取淸逾期不候先此聲明以免後論種德園内萬成利啓 
[遺失提單]  
今遺失江寛第十次進口　唛牛頭皮提單一帋今向該棧說明作爲廢紙望各號切勿收用此佈　愼成號啓]  
 
 

Page 10

 
 
   
 
 

Page 11

 
 
[光緒二十三年八月十五日京報全錄]  
　　宮門抄○諭旨兩道錄前○雲督等奏爲核銷辦運京銅開支各欵銀數摺○新撫饒　爲揀員請補要缺知縣摺○又奏爲揀員請補新設知縣摺○鄂撫譚奏爲掃數解清京餉片○皖撫鄧奏爲甄别知州留省補用片○都統壽奏爲委員署理知縣片○八月十五日理藩院鑾儀衛光祿寺八旗兩翼值日無引見○睿王等搜檢覆命○溥善等稽察接談換卷覆命○奎誠謝授歸化城副都統恩○召見軍機奎誠○○頭品頂戴雲貴總督臣崧蕃雲南巡撫臣黄槐森三品頂戴督辦雲南礦務臣唐炯跪奏爲查明三次奉駁滇省歴年辦運京銅開支各欵銀兩除追繳外分案逐欵聲覆籲懇天恩俯准飭部照數核銷以清積牘恭摺仰祈聖鑒事竊准户部次開本部議覆雲貴總督等奏查明三次部駁滇省歴年辦運京銅開支各欵銀兩分案逐欵聲覆一摺光緒二十二年十二月十六日具奏本日奉旨依議欽此欽遵抄錄原奏清單咨行到臣等當經行司查覆去後兹據布政使裕祥詳稱查清單内開除准銷各欵外令將删减銀兩分别追繳歸疑並將行查各欵迅速查明報部核辦等因除京運案内删除銀二萬四千五百零一兩七錢二分三厘一毫旣經疉奉議駁飭令追繳應俟行追至日另案詳辦外所有廠務案内仍請核銷銀八萬八千五百三十二兩一錢七分一釐五毫二絲九忽陸運案内約請核銷銀四萬九千四兩二錢二分七厘九毫五絲六忽均屬實支實銷無可删减分案逐聲覆開具清單詳請具奏前來臣等覆查同治十三年前撫臣岑毓英請定價脚一案其時原係試辦又值軍務甫定各署例案焚燬無可考查俯據攷其摺内言銅價則未計現時之成本言廠脚則該引近廠之例需陸運僅約略比程廠費且暫請停發其餘各項開支均未議及以故甫經辦運卽以定費不敷屢籌變通補救之法有如節次聲覆所陳者然卽今日之補救頻煩可見從前之辦理拮据雖與例案未能一一脗合究屬實事求是今已事隔多年若因例案偶有不符務令删减不特欵項零星無從追繳且恐愚民無知藉追繳爲口實轉於銅務諸多窒礙惟有據實陳覆仰懇天恩飭部照數核銷以清積牘而免懸案際將送到分案逐欵聲覆請銷清單並各廠管理官紳清摺咨部查核外所有查明三次奉駁歴年辦運京銅開支各欵銀兩除追繳外逐欵聲覆請銷緣由謹合詞恭摺陳請伏乞皇上聖鑒訓示謹奏奉硃批户部議奏欽此○○甘肅新疆巡撫臣饒應祺跪奏爲揀員請補要缺知縣以裨地方恭摺仰祈聖鑒事竊據新疆政使丁振鐸會同鎭迪道兼按察使銜潘效蘇詳稱葉城縣知縣王俊奏請開缺回籍修墓光緒二十二年三月二十九日奉硃批吏部知道欽此應以奉旨後第五日由部行文起按新疆照限减半計算以是年六月十五日作爲開缺日期所遺葉城縣知縣係衝疲難三項要缺應卽揀員請補以重職守查南路新設各缺經前撫臣劉錦棠奏留由外揀補一次以第所出之缺援照甘肅變通章程請補又變通章程内開知縣要缺一項初任候補並揀發委用以及到省在後各員均准通融揀選題補等語兹葉城縣要缺查有直州知州用候補知縣蔣光陞年四十六歲湖南湘陰縣人由文童投効楚軍蕩平甘肅金積堡賊巢密靈肅清案内彚保同治十年十月初三日奉上諭著以從九品歸部不論雙單月遇缺儘先卽選欽此克復甘肅燕戎格及勦滅河州竄賊案内彚保十三年八月初三日奉上諭著以縣丞不論雙單月遇缺卽選欽此克復肅州關隴肅清案内彚保俟選缺後以州同歸部卽選經部核議改爲選缺後以州同留原省卽補光緒二年六月十九日具奏奉旨依議欽此新疆南北兩川一舉蕩平案内彚保六年正月三十日奉上諭著免選本班以知縣分省補用欽此新疆六載邊防案内彚保十年十月初四日奉上諭者賞加同知銜欽此十一年十月留省候補十五年十月委署霍爾果斯通判十七年八月卸事伊犁搜勦竄匪及撲滅潰游各勇案内彚保十七年十二月二十五日奉旨著俟補缺後以直州知州用欽此新疆七載邊防案内彚保請俟補直州缺後以知府用經部議准十九年十二月初一日具奏奉旨依議欽此查該員蔣光陞持躬廉愼勤幹有爲前署霍爾果斯通判辦理一切悉臻妥協在新疆年久邊情尤爲熟悉該員前署任内並無叅罰案件以之請補葉城縣知縣員缺實堪勝任人地亦極相宜等情詳請具奏前來臣查該員蔣光陞穏愼篤實辦事勤能合無仰懇天恩俯念要缺需員准以直州知州用候補知縣蔣光陞補投葉城縣知縣員缺洵於地方有裨如蒙俞允俟奉部覆卽行給咨送部引見以符定制謹會同陜甘督臣陶模恭摺具奏伏乞皇上聖鑒訓示謹奏奉硃批吏部議奏欽此○○甘肅新疆巡撫臣饒應祺跪奏爲揀員請補新設知縣員缺以資治理恭摺具陳仰祈聖鑒事竊據新疆布政使相振鐸會同鎭迪道兼按察使銜潘效蘇詳稱新設于闐縣知縣地處極邊人民羣雜政務殷繁請定爲繁難二項請調中缺亟應遴員請補以重職守查南路新設各缺經前撫臣劉錦堂奏准仿照吉林新設各缺章程由外先行揀補一次在案兹于闐縣知縣員缺查有在任候補知縣借補濟木蔭縣丞韓瑶光年四十六歲安徽懷寗縣人由俊秀投効軍營在新疆歴保分省儘先補用鹽大使並戴藍翎光緒十一年十月留省候補十四年九月委署吐魯番廳　展巡檢十六年四月交缷十七年六月借補阜康縣屬濟木蔭縣丞經部覆准伊犁搜剿零匪案内彚保十七年十二月二十五日奉上諭著保俟補缺後以知縣用欽此照例以十八年三月初十日接到部文之日作爲知縣到省候補日期咨部覆准新疆七載防戍案内彚保請俟補知縣後以直州知州補用經部議准十九年十二月初二日具奏奉旨依議欽此二十二年委署布政司庫大使四月初二日到任先於塔城九載邊防案内彚保是年四月初二日奉上諭著賞加同知銜欽此查該員韓瑶光精明幹練辦事實心現署任内措置裕如在新疆年久邊情尤爲熟悉該員各署任内並無叅罰案件以之請補于闐縣知縣員缺實堪勝任人地亦極相宜等情詳請具奏前來臣查該員韓瑶光才具開展勤愼老成合無仰懇天恩俯念新設邊缺需員冶理准以在任候補知縣借補濟木蔭縣丞韓光瑶補授于闐縣知縣缺於地方實有裨益　蒙俞允俟奉部覆再行給咨送部引見以符定例至所遺濟木蔭縣丞係邊遠要缺應請由外揀員咨補合併聲明謹會同陜甘督臣陶　恭摺具奏伏乞皇上聖鑒訓示謹奏奉硃批吏部知道欽此○○頭品頂戴湖北巡撫臣譚繼洵跪奏爲湖北厘金砃下奉撥京餉銀兩掃數解清恭摺具陳仰祈聖鑒事竊照湖北省厘金項下奉撥光緒二十三年京餉銀十二萬兩業經委解三批共銀九萬兩赴京交收在案兹據　　布政使王之春會同善後局司道詳稱復於釐金項下動撥第四批銀四萬兩飭委試用通判林燕愉試用知縣吳琳管解赴京交納等　　來除繕咨轉給該委員等小心管解外所有湖北省厘金項下奉撥本年京餉銀兩掃數解清緣由理合會同湖廣總督臣張之洞恭摺具○奏伏乞皇上聖鑒謹奏奉硃批户部知道欽此○○鄧華熙片再勞績保歸候補直州知州應於到省一年後察看考核奏明分别繁簡補用歴經循　在案今查有知府銜候補儘先前補用直隸州知州王詒善應以光緒十九年十月二十一日保奏奉旨後第五日行文按安省照限减半扣至十一月二十四日作爲過班到省之日起扣至二十年九月十五丁父憂前一日止計九個月零二十日又自二十三年二月二十九日起復到省之日起扣至五月初九日止計兩個月零十日前後接算總計試看一年　滿例應甄别據藩臬兩司會詳請奏前來臣覆查得該員王詒善勤愼有爲盡心時務堪以繁缺留省補用險咨部查照外謹會同兩江總督臣劉坤一附片具陳伏乞聖鑒謹奏奉硃批吏部知道欽此○○壽蔭片再前經　署豐寗縣灤平縣知縣晉昌現因灤平縣本任三年邊俸期滿自應撤回内地照例補用所遺署豐寗縣二缺　另行委員接署以專責成兹查有補用知縣李楓林堪以前　署　據熱河道湍多布詳請具奏前來奴才覆核無異除檄飭遵照外理合附片陳明伏乞聖鑒謹奏奉硃批吏部知道欽此 
 
 

Page 12

 
 
[光緒二十三年八月十六日京報全錄]  
　　宮門抄○礦務大臣唐奏爲代黔採辦京鉛准其儘數通商摺○將軍延奏爲招商開採煤窰片○直督王奏爲委　臬篆片○將軍延奏爲吉林鑄造五種銀圓摺○又奏爲世職私和盜案請旨懲辦片○河督任奏爲伏汛期内搶護平穏摺○八月十六日吏部翰林院侍衛處值日無引見○奎公假滿請安○翁同龢謝授恊辦大學十恩○耆齡續假十日○倉塲奏漕船五日回空○召見軍機○皇上明日辦事後由頤和園還宮○○三品頂戴督辦雲南礦務臣唐炯跪奏爲公司代黔採辦京鉛除已解交外遵照部示准其儘數通商緣由恭摺仰祈聖鑒事竊礦務公司代黔採辦丙申二批白鉛五十萬黑鉛四十萬於上年十二月齊交貴西道委員騐收　已咨照貴州撫臣尚未奏報五月二十三日准户部咨令將公司以後辦獲白黑鉛斤暫緩解京准其儘數勇商等因當經行令公司遵照去後隨據公司禀報遵查礦山龍街等廠自本年正月起至五月下旬止採辦白鉛三十一萬五千二百五十斤黑鉛六十五萬八千斤業已運交貴州京鉛局委員騐收訖至公司領存貴州鉛本銀二萬三千三百五兩七錢七分七厘除此次運交鉛斤抵銷外應補領墊去本脚銀六千四十四兩七錢七分二釐造具清册懇請咨黔補發前來臣已咨請貴州撫臣行司補發以清欵目此後無論公司民間採獲鉛斤均遵部示准其通商以便　　藉廠有所生活以免各廠荒廢將來續辦另起爐灶爲難所有公司代黔採辦京鉛除已解交外遵照示准其儘數通商緣由謹恭摺陳明　　　　皇上聖鑒謹奏奉硃批户部知道欽此○○延茂片再查吉林伊州屬界沙河子富聚公煤窰前因侵佔地界滋事經查屬實　　　　煤窰休致佐領富恒原領圖票印簿一併追繳註銷暫行封閉另擬招商接辦等因奏明在案嗣經墾礦局禀請札委雲騎尉貴賢前往　將　　前開採新舊各煤窰查明究與禁山廬墓風水有無關礙並將所勘山川形勢四至逐一清丈取具山主鄰佑鄉地等情願另行招商開採　　　　兹據該員禀稱沙河子民人杜祥劉洪山呈報情甘自備資本夥領沙河子煤窰商票開採煤斤照章輪納課税並取具山主鄰佑等及商人　　各甘結照依各窰基址繪圖貼説呈報前來當飭總辦墾礦局分巡道聨𨸚等覆核去後兹據禀覆所招商民杜祥劉洪山實係殷實商民堪　　辦等情奴才等復核無異除派員設局抽厘認眞整頓並將送到原結圖説及商人年歲籍貫咨報户工兩部查核外理合附片陳明伏乞聖鑒謹奏奉硃批該部知道欽此○○王文韶片再直按察使季邦楨新授福建布政使謝恩懇請陛見欽奉硃批著來見欽此所遺篆務擬令現署長蘆鹽運使本任天津道方恭釗署理查新授長蘆鹽運使景星已由陜西起程臣當由驛飭催令其兼程前進迅速赴任俾方恭釗交卸接署臬篆季邦楨得以早日遵旨北上謹附片陳明伏乞聖鑒謹奏奉硃批知道了欽此○○奴才延茂跪奏爲吉林制錢奇絀現經試鑄銀圓漸有成效謹將鑄造行使各情形恭摺具陳仰祈聖鑒事竊查吉林省錢法之壞已歴有年蓋以僻在邊隅制錢來源不旺本省近來勘荒闢土流民雲集商賈逐漸輻輳生齒旣衆需用日多現錢因之益見缺乏雖經前任將軍希元於光緒十三年奏准抽收四厘鑄捐於省城設寳吉局開爐鼓鑄惟銅鉛須買自上洋購運維艱賠費甚鉅且歲出之數不敷巿面周轉以致錢貴銀賤四民交相困累奴才於上年抵任後詳加體察竊以欲籌疏通之法酌盈劑虚惟有試鑄銀圓使與制錢相輔而行庶幾有利而無弊檢查接管卷内疉准户部咨開議覆御史陳其璋奏請飭部設局鼓鑄銀圓令各省推廣仿鑄一摺並將廣東鑄成式樣及鑄造章程先後咨送到吉經前任將軍長順奏請試鑄等情各在案維時祗以需費頗鉅的欵難籌迄未辦理就緒奴才復加籌計鑄圓一事旣實爲可興之利自應放手試辦姑作無米之炊查其是否果有利益再行從長計議固未敢謂其確有把握也當飭機器局委員等與該局工匠悉心討論察其房間機器以之兼辦鑄圓間有可以藉用者亦有暫時尚可通融而日久必須添造者惟現應添置者數件所費無多則始基已覺輕便遂於上年十一月暫借商欵一萬兩卽委該局試辦據造成開單禀報前來奴才詳細綜核所造銀圓共分五等分兩成色均應照部定章程較準顔色潔白聲音亦響就現在機器通融兼造不但不能虧折抑可稍收贏餘惟思行使之法若作現銀使用日隨巿價以爲低昻不破巿面貴錢賤銀之弊地面仍難望疏通當將本省所鑄銀圓酌定官價權作現錢行使出示曉諭並通飭各屬凡地租税厘各欵向係以錢交納者均先儘以銀圓交納儻地方官吏以及商買挑剔阻撓自當嚴法重懲自示之後時當歲暮正值憑帖現錢加倍珍貴之際此項銀圓一出兵民商賈踴躍歡欣爭樂行使之便一時旗民衙署營司商鋪羣請以銀兌換遂飭該局陸續　　循環抵兌半載以來頗見暢旺旋因原製印造機器一副不敷鑄用又添造梢大機器一副此等機器由局自造較購自外洋購價運費所省尤　　下每月所造計在三萬上下每鑄銀圓一萬兩以五等勾稽牽臬除去搭配料件傾鎔火耗以及員司夫匠薪工核實開銷外約得贏餘銀五百　上下實已有效可覩若從此經久鑄造卽照定準官價作現錢行使旣無錢缺之患銀價可長得其平卽使行之日久銀價偶有踴漲亦不妨將　圓價值略爲變通總期與巿面行情足相抵制利權操之自上使商賈不得遂其操縱伸縮之計其裨益地方誠非淺鮮惟現在若不妥籌專欵久借商力易起其侵利之心轉空不無窒碍查吉省原有四厘鑄局向以專作鑄錢之需折耗旣多益處有限現擬每年此項捐欵以六成撥歸寳　局照舊鼓鑄制錢以四成撥歸機器局鑄造銀圓俾銀圓制錢相輔而行似足爲久遠便利之策如蒙俞允應請飭部核議立案謹將銀圓　次輕重及行使章程開具清單恭呈御覽並將銀圓式樣咨送户部查核並懇天恩容俟試辦一年再將鑄造章程所鑄銀圓數目並其　　兼添造機器及一切薪工開支各項開單奏報免其造册以歸簡易至現在每月積有贏餘隨時另欵存儲以備籌濟公用所有試鑄銀元現已漸有成效緣由理合繕摺具陳伏乞皇上聖鑒訓示遵行謹奏請旨奉硃批户部議奏單併發欽此○○延茂片再准伯都訥副都統咨送客民劉發等拿獲在途强搶寳銀之盜匪王海殯並牽涉職官雲騎尉勝和有帮同民人韓公道高永詳等爲之私和等情一案當經飭交　審局審訊現據局員訊明擬議禀請核辦前來除盜匪王海殯民人韓公道等分别懲辦外查雲騎尉勝和身係職官旣知王海殯有爲盜情形　不據實禀拿輙敢帮同韓公道等爲之私和雖訊無扣留盜贓等重情究屬不知檢束有玷官裳相應請旨將伯都訥廂白旗雲騎尉勝和卽行革職以儆官邪理合附片具陳伏乞聖鑒謹奏奉硃批著照所請兵部知道欽此○○頭品頂戴河東河道總督臣任道鎔跪奏爲伏汛期内兩岸各工實力修防鄭中應要工督率搶護平穏現屆立秋仍飭兩岸道廳認眞修守恭摺仰祈聖鑒事竊臣前將節交庚伏查勘河勢掃壩悉臻平穏並騐收土工緣由繕摺奏報在案旋據陜州申報萬錦灘黄河於六月十二十八二十九等日三次陡長水一丈二尺武陡沁河亦接續報長加以上游通黄各河之水匯流下注浩瀚異常以致兩岸各廳臨黄要工多被刷蟄南岸之鄭中廳中牟上汛各堡各廳埽壩蟄塌多次情形尤爲岌岌幸楷石先期儲備充足埽則隨蟄隨廂壩則隨塌隨抛現復審工計料赶緊添運以期無悞事機臣親駐工次督率文武員弁指授機宜晝夜搶辦兩旬以來始得漸臻穏定河勢亦稍見循順其餘各廳並該廳鄭下汛凡形勢卑矮各埽壩亦均分飭盤築高整兹於　月初十日節交立秋兩岸工程一律修守整齊足資保衛堪以仰慰宸厪惟汛期爲日正長且秋汛伏流較伏汛尤勁是以防秋重於防伏臣仍當督飭兩道各廳格外加　　護安瀾以期仰副聖主重工衛民之至意所有伏汛期内各工實力修防鄭中廳要工已搶護平穏現屆立秋仍督飭道廳認眞修守緣由理合恭摺具陳伏乞皇上聖　　示謹奏奉硃批知道了欽此 
 
