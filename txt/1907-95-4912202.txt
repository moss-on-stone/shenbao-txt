# 1907 - 95 - 4912202

 

Page 1

 
 
   
 
 

Page 2

 
 
今日本報第三張内附載偵探小說殺婦奇寃閱者注意 
[今日本報目錄]  
第一張論說專電譯電譯函緊要新聞本埠要聞時評 
第二張要摺各界新聞第三張小說國外新聞本埠新聞振務論說 
[論今日攺良文學之必要（僇）]  
　　嗚呼。文學何爲而須攺良也。天僇生曰。文學者。輸入知識鼓舞感情之無上品也。凡地球各國。無不以文學爲一重要學科。地球之上。不能無人。有人不能無知識。有知識不能不宣布。宣之於口者。謂之語言。宣之於書者謂之文學。凡國家这存亡。種族之衰盛。無不與文學有密切之關係。孟德斯鳩之法意出而政體始更。巴枯寕之神及國行。而民黨始熾。自海禁旣開。新學輸入吾國。靑年於中西。文學未嘗窺見毫末。操觚爲文。惟沾沾摭拾一二新名詞以自喜。且不特以之入文也。以之入詩。以之入詞。有令人百思而不得其解者。此於文學。謂之墮落則可。謂之攺良則不可歐洲在前世紀。大倡文學攺良之說。然其所謂攺良者。在理想耳至於體裁一切則未嘗有絲毫之。差異。此稍知西文者。人人能言之也。吾儕今日晃欲救國則已。今日誠欲救國。不可不求有用之學。以爲有用之文。如何而後有用也。曰是有道焉。一曰宜多讀書曾滌生謂文章之事。以多讀書爲要。旨哉言乎。吾謂今日欲爲文學家。不特四部書籍。宜博覽也。卽釋道二藏。與夫歐美哲理政法各書亦宜朝夕研究。其尤要者。有若越絶書。中說。論衡。太元。易林。世說。若宋樓昉之崇古文訣。元倪士毅之作文要訣。梁任昉之文章綠起。元徐駿之詩文軌範。明李于鱗之詩文元始。各書。尤宜博觀而。約取之。材料旣富。思想自高。與歐美諸文學。相抗衡不難也。二曰宜遊歷孟子周遊齊魯諸國。而成七篇。馬遷歷。覽名山大川而爲史記。蓋欲求立言。不可不先以實騐。歐洲諸文家。如擺倫雨苟謝來諸人。亦皆以遊歷爲文學之助。今者亚歐大通。誠能遊覽五洲。觀察萬國。求其政敎。觀其山川。地理之勝。旣爲古人所無。則材料之豐。亦爲古人所未有。舉天地間一切可驚可駭之境。而悉於筆底收之。必能爲文學界别開一天地矣。一曰宜廣通他國文學。英儒約翰之言曰。欲深通一國文字者。而能見其極。非瀏覽數國之文字不可。是譯事與文學有息息相關之理明矣。中國譯事起於周而盛於唐。然周則傳文化於四方。重在輸出。唐則傳敎宗於華夏。重在輸入。其宗旨皆非爲補助文學之計。今日誠能研精古訓。參以西文。取東西文豪之詩歌戲曲。擷其精英。假彼之有餘。以補我所不足庶幾齊驅謝來。俯視雨苟。由是觀之。是今日非文學衰亡之時代。正輸進新文學調和舊文學。而另開新世界之時代也。吾同胞誠能遵此三者而休息之。何風氣之不開。何事業之不興。性情可以變易。風俗可以轉移。作運曾之前驅。爲國民之先導。吾惟望吾國这盧梭史可忒其人速出世以拯我祖國念相。需之太急。思來日之大難。安得不上求黃炎。下祝屈宋。三薰三沐。求其速降寗。馨兒以亢我宗也。 
專電 
電一北京（二月二十九日午刻）江督蘇撫電奏蘇省米少價昻採購洋米道遠運艱價亦難減擬赴川省重慶各處採運平糶並請免徴沿途關卡釐稅奉旨著照所請（有）電二北京（二月二十九日酉刻）駐紥滿洲之日本軍隊業已盡行撤回所有佔領之地面亦己一律交還中國昨日駐京日本公使林權膍特備文電三安徽（二月三日十子刻）皖北赴河南購運振米在信陽州境被匪徒搶去萬餘石購米委員飛報到皖請電撫飭屬嚴緝如數追還（位） 
 
 

Page 3

 
 
照會外務部（敎） 
譯電 
[東京電俄定海牙平和會并會日期]  
　　俄國於西四月十號（卽中歷二月二十八日）照會日本謂第二次海牙和平會定於西六月十五號（即中歷五月初五日）開會 
[倫敦電德美立約]  
　　德美兩國屢會議己在美京立約訂明美貨運入德國徴以極少之稅 
[栢林電一駐德美使演說德美在華之政策]  
　　駐德美國公使道完君現在紐約有人設筵以敬禮之席間美公使宣言德美邦交之親睦莫過於今日兩國商議各項大問題悉出於和好且兩國皆贊成在中國商業平權開放門户之政策又願保守世界之和局德美兩國亦不至因稅務而起爭端美總統派大員赴德國商議稅務之約乃自美立國以來美國外交最善之良法德國之富饒實無其匹美使演說將畢又言深盼世界和平興盛德美兩國亦永永和好聞者皆鼓掌懽呼以祝德皇 
[栢林電二哈爾濱火災]  
　　哈爾濱華人市街燬於火 
譯函 
[西報紀滿洲鐵路近事]  
[南滿洲鐵路接管海軍工程]  
　　大連灣海軍工程處於西三月三十一號撤去一切應辦之事均移歸南滿洲鐵路公司管理 
[日俄兩國劃定鐵路界址]  
　　寛城子來電謂日俄兩國東淸鐵路接界處當定於孟家屯北之百立浦（地名譯音）華人日人紛紛在該處左近預購地基傳聞寛城子商會現正購買吉林長春鐵路應用之地叚云 
[中日商議收回新奉鐵路]  
　　新奉鐵路前經日本取爲軍務之用現經北京外務部與駐京日本公使商議收回當一千九百零五年日本專使小村壽太郎在京時曾允許該路俟日本陸軍不用後即可交還惟目前日本之意如得相當之報酬卽可允從 
[南滿洲鐵路籌借巨欵]  
　　南滿洲鐵路債票日幣八十兆元由日本實業銀行經手在美國紐約發售以上譯字林報載東京訪函 
[南滿洲鐵路之進欵]  
　　東報云南滿洲鐵路己由軍政司於西四月一號移交公司管理每日進欵約有日幣二萬六千元譯字林報 
[大連灣稅關不沿用膠州海關之定章]  
　　西四月二號東京訪函云大連灣中國海關稅務司日本人花樹江春己抵大連灣辦理開關事宜大約開關辦事當不出西五月且亦不至因北滿洲邊界未立稅關而遂遲延也大連灣海關並不採用德人所定膠州灣淥關之成法因兩處情形大不相同如用之則關東將爲中國境外之地而足以阻其興盛日本自始至終不以沿用蹘州灣定章爲然並宣布當守定租地爲自由貿易之區云譯字林報 
緊要新聞 
[英使不認越界行駛汽車之意見北京]  
　　外務部與駐京英使商阻上海洋商在寳山縣境越界築造軌道預備行駛汽車事事已屢紀前報茲聞駐京英使不允飭阻持之甚堅以爲洋商舗設鐵軌預備行駛汽車並無經過河南路或跨越路之意上海道稱爲越界實有誤會特具說帖送交外部查核現已由外部據情咨達江督轉飭查明聲復发便商辦矣（眩） 
[英員又須提議建築火油池蘇州]  
　　前有某英商擬在蘇州租界建築火油池一案蘇撫當以逼近城垣有碍地方治安屢經嚴詞峻拒旋由英領事禀請駐京公使與外務部直接交涉必欲達其目的而後巳茲英公使以迄未得外部照准爰又向催並一面派駐杭領事施彌德君就近赴蘇與地方官會商辦法（有） 
[粤督密請嚴查孫黨私購軍火廣東]  
　　日前粤督周玉帥有密函致江鄂兩督内開現有人密禀道過上海詢據上海囗商囗囗洋行囗囗云去冬有他國洋人引荐廣東人購買快槍子藥等項因無護照未允廣東人逐自赴葡國購定快鎗三千五百桿鎗子五十萬粒的那炸藥二千五百磅並他項炸藥准今春三四月在濱角地方交付請飭各關嚴查等情查濱角係暹選京城距粤尙遠檢查香山縣境澳門葡萄牙租界内有海島地名靑角傳言爲偷漏貨稅淵藪濱靑聲音相近所云軍火在彼交付未必無因除電出使法葡大臣劉訪查根底設法禁運並派員赴澳門密查分飭廣東各關局稅司委員認眞嚴緝外用特專函奉達請密飭各關一體稽查免貽後患再上年秋間有粤人私在越南向法人訂購軍火經岑雲帥告知駐廣州法領電致越南法督禁止又上年十二月二十六七等日有大夥强盜駕船隨同商船行駛己離澳門至香山洋面經李提督派員拿獲盜匪數十名訊據供係孫汶黨羽因探聞粤商年底回家帶銀二十餘萬欲劫奪購買軍火作亂不料被拿等語又查孫汶時往南洋勾引華僑入會先收銀元若干俟某處起事有信再收若干己據星嘉坡領事孫士鼎密禀有案證之以上各節是孫汶謀亂誘人入會購買軍火毫無疑義聞其謀亂地方並無一定處所總在省會及大市鎭爲多以便事起易於呼應又聞孫汶近來貧窘假此入會名目騙 
 
 

Page 4

 
 
取財物以資度活各等情總之孫汶一日不死總宜嚴防一日除密飭水陸各營隨時防拿懲辦外相應將近日訪得情形臚陳請卽密加查察云云（俟） 
[電飭調查海軍敎育制度北京]  
　　近日陸軍部會議海軍事務擬卽電請駐紥日本楊星使調查日本海軍省海軍敎育制度以備將來養成海軍人材卽可效法日本俾致完備（仁） 
[咨飭淸查各省鹽務北京]  
　　政府近以各省鹽務弊竇甚探屢有　官條奏應卽通咨各省督撫飭屬查明官辦商行之鹽每年引額若干實銷若干鹽斤賣價除巡費外共有餘利若干是否滯銷並應如何攺良詳列表册送部查核以期認眞整頓淸除弊端（仁） 
[武昌開闢商塲勢將中止湖北]  
　　鄂省武勝門外甲塘角以至白沙洲一帶久已定議闢爲商埠現因財政支絀無力興辦而商人又以川粤漢鐵路尙未告成商業不能興盛大都觀望不前是以鄂督張香帥將商塲局坐辦金榮壽大令攺委補修漢口堤工收支委員後不復派員接充由是觀之開闢商塲一事勢必中止（新） 
[靈璧縣滋亂匪首巳獲安徽]  
　　鳳陽府靈璧縣前有菲徒勾結飢民焚燒殺掠當經皖撫恩中丞電飭皖北各營合力剿捕靈璧縣飛禀到省稱匪首徐三渾名徐老虎現已由卓勝後營管帶沈位勛在鋪家廟地方拿獲並解匪三名又搜獲槍械軍火等甚夥中丞飭將該匪首就近解交鳳潁道研訊（先） 
[蘇撫電　飭押解匪黨蘇州]  
　　蘇撫陳中丞近據江北提督廕午帥來電謂匪首嚴步恆係在海州謀叛之首犯且有同黨朱念祖在海州監候對質請將嚴匪解浦質審明確就地嚴懲中丞以嚴匪係奉旨飭拿之要犯長途遞解恐有疎虞因卽飭海州將朱念祖押解來省提同嚴匪質審嚴辦（息） 
[札調太平府赴省對質安慶]  
　　己革當塗縣郭紀泰禀控太平府汪麟昌挾嫌誣陷一案現伊子郭德富不日將遞解來皖撫憲恩中丞特札調汪守至省以便對質並聞部中昨亦來文謂此案毋庸奏覆訊明後卽照例定讞云（賢） 
[東三省近事]  
[輪船公司擴充]  
　　吉林黑龍江兩省紳商集資組織松花江輪船公司向俄國購造輪船數隻行走哈爾賓呼蘭城等處現在更事擴張增購輪船數饐推廣航路開駛吉林伯都訥齊齊哈爾各處譯東京朝日新聞 
[東三省大攺革之計畫]  
　　中國政府擬將東三省攺爲遼東遼西遼中以三省總督及提督駐遼中巡撫分駐遼東遼西趙爾巽爲遼中巡撫程德全爲遼西巡撫尙其亨史念祖爲布政使又一說則謂尙其亨爲吉林巡撫而輚趙爾巽爲閩浙總督至東三省總督政府謂爲發祥重地旗兵馬賊隨地滋擾擬以民政部尙書徐世昌任之而徐不欲往頃者某中堂荐舉江北提督蔭昌或將實行徐世昌又荐舉北洋第三鎭統制叚祺瑞爲東三省防營總統发段在北洋統制中資望較深也（穎） 
[中俄稅關會議中止]  
　　前者中俄兩國會議擬在哈爾賓設立中俄稅關一切均己議妥日來忽然中止想將作罷矣 
[俄人撤去野戰電報局]  
　　長春城内本有俄國野戰電報局及普通郵政局茲于上月一槪撤去又北滿洲等處野戰電報局亦與撤兵日同時裁去而另設普通電報局干哈爾賓滿洲里綏芬河三處 
[鐵嶺設立中實業會]  
　　在鐵嶺之三井及正金銀行中人與華人集議設立中日實業會于鐵嶺俱樂部内其目的在增進兩國商業之發達及調百中日兩國貿易情形以上譯安東報（穎） 
[通江口設運輸倉庫]  
　　遼河水運極北地方爲滿洲中部大豆豆糟及各種出產之運銷處而通江口未設倉庫故各物運來每受損害茲營口鐵嶺通江口各商招集股本設一大倉庫于通江口譯二六新聞（穎） 
本埠要聞 
[工部局添用印捕]  
　　字林報云本埠工部局董事於西四月三號會議據代理總巡麥高雲報稱見習士官馮敦君在印度招募之巡捕己有十三人於西二月十六號到滬内有四人前充兵士故訓練數日已能上差其餘九人尙在敎練自西四月一號起亦已上差半日捕頭竇殷君所招印捕五十二名於西三月廿五號到滬内有十二人曾充兵士己派往各捕房當差其餘四十人大都年力精壯訓練數日卽可上差尙有曾充兵士之印人三名偕第二批印捕同行來滬已皆錄用矣 
[添撥欵項興造押所]  
　　公共公廨籌建男女押所一事曾經滬道節次面商領補領事允准建築由讞員關太守禀請撥欵興造在案茲關太守以前撥之欵不敷甚鉅續請添撥昨滬道瑞觀察已准如所請添撥五千兩以便從速興造（等） 
時評 
[奇哉亡國之（僇）]  
　　友人某於前夕。邀記者遊於巿。見有西裝少年二。身著新服。手御鑽石戒指四五枚。與某君畧一點首。逕去。某君告記者曰。是二人。皆高麗王孫。國亡後。無所託足。乃挾重資。遁而凡花叢中。無有不知此二人者。記者聞而歎曰。異哉高麗今日而始亡國也。吾猶嫌其晚也。高麗自立國後。皆爲人藩屬。數千年之風俗習惯。皆製造奴隸之紹介書。數百傳之祖傳秘訣。皆製造奴隷之藥料。品以高麗今日之地位。而彼二人又皆身爲貴族。與國同休戚使少有人心者。必發憤自刎以死。不然則散其家財。敎育子弟。爲異日自立之基可也。不然則盡其貲本。召募死士。爲他日復仇之地可也。而彼二人。者皆不爾徜徉花柳。以送餘年。彼二人之態愈樂。而吾之心愈悲。吾敢呼二人告之曰。某某亡國奴。二十世紀莊嚴世界絶無爾儕托足地。吾國十八層地獄。待爾等久矣。蓋歸乎來。雖然彼高麗人也。吾中國人也。異日之中國。今日之高麗也。高麗人浊自哀而吾哀　　　　　　　　　　　吾同胞其　　　　　　　　　　　　　人又以　　　　　　　　　　　　　　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[農工商部丙午年紀事簡明表（六）（續）]  
[公司註册表]  
　　華澄織布有限公司創辦人祝廷華等三人股本九千元正月二十二日註册設在江陰　　裕泰紡織有限公司創辦人朱譜爵資本五十萬两二月二十五日註册設在江蘇昭文縣支塘鎭　　華昌電燈有限公司創辦人方仰歐股本十萬元三月二十一日註册設在汕頭　　大豐機噐麵粉有限公司創辦人劉壽祺王德楷股本十萬两閏四月初六日註册總號設在江蘇淸河縣　　益華織布有限公司創辦人韓樹滋呂鴻綸股本一萬元閏四月二十二日註册總公司設在北京　　豐盈榨油有限公司創辦人張杏恩股本一萬两閏四月二十二日註册總號設在安慶　　經源染織股份無限公司創辦人林守良林秉方股本一萬元五月十二註册總公司設福建俟官縣　　上海製造絹絲股分有限公司創辦人朱佩珍李厚祐等股本四十萬兩六月二十六日註册總號設在上海　　時益號合貲有限公司合資人余夢訪等專用鉛粉製造官粉資本一萬元七月初五日註册總號設在香港分號設在廣東省城　　粤東烟草股分有限公司創辦人梁灝綸陳之鼎股本五萬元七月初六日註册總公司設在廣東省城　　天津華勝燭皂股分有限公司創辦人李鎭桐等股本三千元七月初十日註册設在天津　　福華紙烟股分有限公司創辦人孫鍾偉葉恭綽股本一萬五千两七月十一日註册設在湖北夏口廳　　華豐織布合資有限公司合資人鄭芸樓等八人資本五千两八月初一日註册設在北京　　廣藝興股分無限公司創辦人程頌萬等設廠造紙印刷並絨繡等類股本四萬元八月廿三日註册總公司設在武昌　　贛豐機噐餅油股分有限公司創辦人許鼎霖等股本三十萬两八月二十三日註册總廠設大海州新浦　　和保豐股分有限公司創辦人徐念祖等製辦學校操衣及應用噐具股本二萬两八月二十五日註册設在江寗　　湧源股分有限公司創辦人劉經繹等專用機噐磨麵股本三萬两八月二十六日註册總號設在天津分號設在北京　　粤東編譯兼學校用品股分有限公司創辦人莫伯伊股本八萬元九月二十六日註册總號設在廣東省城分號設在佛山鎭　　恆利紙烟股分有限公司創辦人易懐遠股本五萬两十月二十一日註册設在烟台　　泰初染織股分有限公司創辦人王培茯股本六千元十月二十一日註册總號設在泰州　　禾盛股分有限分司創辦人蔡鴻儀等專用機噐礱擦榖米股三十萬元十月二十一日註册總號設在浙江　縣　　生生電燈股分有限公司創辦人蕢美頤等股本十萬元十月二十三日註册總號設在蘇州　　實華織布股分有限公司創辦人馬吉華等股本一萬两十月二十三日註册設在順天府寳坻縣　　四民紙烟股分有限公司創辦人朱疇股本十萬元十月二十六日註忆總號設在上海車袋角　　濟泰公記股分有限公司創辦人蔣汝坊等專紡棉紗並軋子花兼織洋布等項股本五十萬两十月二十九日註册設在太倉沙溪鎭（未完） 
交涉 
[派員查辦英商建築油池蕪湖]  
　　蕪湖美孚油棧在弋　山建築油池經商學兩界上禀江督皖撫請從速阻止等情迭誌前報茲聞江督端午帥接禀後发事關交涉特派陳劭吾觀察來蕪查辦聞干本月内可到商學兩界聞此消息連日會議對付之策擬俟觀察來蕪當公具一禀務達其阻止之目的云（少） 
[傳諭接待法員蘇州]  
　　蘇撫陳中丞昨接駐滬法總領事巨君來　　 
電稱有北京使館陸軍正軍校伯利索擬乘火車赴蘇謁見貴撫院並順便觀各軍隊及陸軍學堂等處請卽派員接待等因中丞當即傳諭洋務局總辦羅道屇時妥爲照料並飭督練公所各學堂一體預備接待（知） 
[伊犂將軍之計]  
　　伊犂將軍長庚將經營伊犂至新疆鐵路派員至上海商諸英國某公司借貸資本聞將軍之意實欲藉英國勢力爲抵禦俄人之計政府中頗有贊成者惟本地官紳則謂此事關係西北邊疆甚鉅紛紛反對譯安東報（穎） 
[直督電請致謝歡迎防軍北京]  
　　日前直督電致外部略謂防黑吉前軍派崑副都統率隊東行外部曾派日員閬西照料一切近日崑都護電稱軍隊已到長春府沿途各站日蛤列隊歡迎並備茶水食物我軍士深爲銘感轉屬致謝前來應請大部轉向日使致謝云云（之） 
政界 
[蘇省長洲等三十五州縣上各憲禀（請將緩運漕米照折定價）]  
　　敬禀者竊奉蘇藩憲札以光緒三十二年分蘇省冬漕先後奉准緩運米二十萬石每石提解庫平銀二兩九錢四分其運滬水脚雙線麻袋等欵每石實需若干由海運總局查復核數飭提隨正批解等因抄詳下縣奉此伏查蘇省上年南北災歉米缺價昻辦漕之難爲數十年來所僅見若照市價定價民力實有未逮若照市價減少州縣賠累難支仰蒙各憲再三斟酌漕價每石定錢四千五百文折漕每石定銀二兩八錢糶變每石定銀二兩七錢尙有不敷復蒙撫憲電商督憲將緩運二十萬石所省運費全行岾補州縣當奉督憲電復照辦有此挹注可可免賠於是州縣得以自存而大局乃維持於勿墜若緩運折價多於折漕不但州縣萬分爲難且恐掣動全局查前歲折漕淸賦糶變三欵奉部議高一漕價應令一律折銀不得兩歧　案今折漕二兩八錢而緩運二兩九錢四分是緩多於折内外不同設大部亦照緩運而駁折漕漕務何堪設想蓋上年漕糧多有蠲減所减之數類皆攤諸折漕而非減於起運約計折漕糶變數目僅居十之三以之抵補七成不足之起運相去本極懸殊而各屬辦米又在奉定漕價之後不數日間米價騰漲每石須賠七八百文不等水脚袋價猶不在内更有年前採不足數而至年外續購者每石須賠一千五六百文尙慮無米可買公私交困人人自危如緩運折銀再加一錢四分並提水脚袋價徒有貼補之名而無貽補之實則與往年貽漕無異委實力 
 
 

Page 11

 
 
不能支知縣等具有天良深感知遇苟能搘拄必任其難無如虧累甚深未得稍抒喘息實偪處此賠無可賠大局攸關深虞賠誤合無仰懇憲恩俯念辦漕異常棘手准將緩運米石查照折漕定價免提水脚袋價俾甦積困出自始終成全一俟米價平減漕粮每石無需二兩八錢所有水脚袋價即取給於其中當不致於無著倘届時米價不減惟有仰懇憲台續請緩運情急勢迫不能不公乞恩施無任屏營待命之至（下略）（息） 
[派員調查京師警務北京]  
　　貴州巡撫因貴省開辦警察無所矜式特派州縣二員來京調查警務當由民政部飭知内外城兩廳接待並派員帶引該員等周歷内外城各廳區調查一切辦事章程（句） 
[提撥查缸規費充公杭州]  
　　浙省前認北京練兵經費銀六十萬兩旣又加增十萬兩均由前撫聶中丞於銅元餘利項下撥解去歲停鑄後欵项支絀迭經張筱帥奏請展期另籌未奉允准而練兵處復一再電催仍無可籌之欵茲以兩浙各醬園每歲須派委員稽查缸數向有供應規費因令一律解繳運轅計共八千餘元撥解練兵經費聞其餘各轅規費亦須分别查明充公然仍不敷甚巨也（士） 
[札查牙帖寗波]  
　　甬郡牙行林立前經藩司委員查明無帖私開各家禀呈藩司札飭鄞縣高大令諭令赶緊領帖如延封禁（行） 
[江督示禁販賣婦女鎭江]  
　　江督端午帥於二十二日頌發告示到鎭略謂販賣人口例禁綦嚴上年徐海淮安各屬水灾奇重其有婦女人家或因衣食維艱典妻鬻女在災民情殊可憫在奸民實法所難寛應通飭徐州道淮揚道鎭江關淮安關曁沿河各釐金局卡一體稽查嚴密查拿凡遇偏僻口岸務宜時派委員查察其揚州未散災民倘有不肖棍徒煽惑漁利有能拿獲販賣婦女一起者賞洋三百元爾等災黎須知冬振春撫接續散放尙可敷衍生命如一爲所惑夫婦子女非爲奴隷卽落娼寮其殘毒情形有求死不得之慘自示之後或有甘心鬻賣者一經查出與販賣同罪云云（文） 
[土藥示禁私銷安慶]  
　　安省十藥統稅業己設局開辦茲經局憲童觀察擬定私買章程八條出示曉諭略云十藥商販賣出境行銷之土旣經照章完稅而各處木產本銷向多漏稅未足以昭平允且各產地烟館吃户往往私買私銷漏　更大茲擬定章程禀奉欽憲批飭通行辦理合再出示飭由各土卡會同印官先行挨查各烟館每日銷膏銷土若干呈驗行店發票是否就行買賣完過稅費次查吃户亦不得買私多藏云云（孔） 
[商部設法保護華僑]  
　　商部以華僑流庽各國者日多中有數處未設中國領事館致華僑有事控訴無由擬於無領事館等處妥定規則藉以維持目下正在調查一切情形以備商酌譯大阪每日新聞（穎） 
學務 
[中學堂補取新生蘇州]  
　　蘇州府中學堂前因各縣申送甚多經何太守補取英文插班生葉德淸等六名爲乙班孫汝謀等八名爲丙班日内卽當入堂肄業矣（出） 
[懸額師範生一律開除蘇州]  
　　蘇省師範學堂考取諸生懸額不到者甚多屢經監督陸懋動太守咨催仍多未到因於一十八日懸牌將未到諸生一律開除（必） 
軍事 
[陸師學生之前途南京]  
　　陸師學堂畢業學生於二月初給發文憑分派馬步各標充當見習士官兩月後仍令入堂補習專門惟所送之功課單係隊長某君手筆半係中下考語其中竟有塡寫不顧廉恥者故近日諸生頗覺憤憤有不願在標飾詞乞假他往者培植多日而竟造此惡果殊可慨也（后） 
[協統斥書記之衡突蘇州]  
　　蘇省陸軍協統楊保善因兩標各營有缺額吞餉情事近日又有勇丁病故匿不禀報當傳二標書記官張某到營詢問張以營中各事應詢標統出言挺撞經楊協統戒責手心並驅逐出營事爲各營書記官曁各司書生知悉以張書記無故受辱有傷體面議欲全體請假再向交涉現二標標統王金海自知事有未便因先禀求交卸未知能置身事外否（事） 
[委員調查新軍規則杭州]  
　　浙省近已派員赴金衢一帶徴募新軍因規則未能詳知故委候補縣范大令鴻荃前往湖北調查一切（士） 
[常備軍擬增馬隊蘇州]  
　　蘇撫陳中丞以常備軍馬隊兵額過少因擬增設百名以壯軍威所需馬匹札飭督練公所派員赴關外購日買内卽當派委啟程矣（出） 
[防營撤調回省安慶]  
　　皖北霍山敎案前派省城緝捕營馳往防守現以地方漸次平靜該營駐防日久恐致廢弛操練皖撫恩新帥飭將該營撤調回省認眞訓練仍留一哨駐紥該境以資防衛云（若） 
實業 
[紗號虧欠巨欵倒閉蕪湖]  
　　蕪湖長街生記紗號其總號設在漢口突於前日倒閉計共虧欠各欵三十餘萬蕪湖生記亦被牽累聞虧欠本埠之欵亦有四萬餘金刻與該號往來之各錢業巳在商會開特别會議以便設法追償（内） 
[縣令阻撓礦務蕪湖]  
　　蕪湖崔謙泰報關行主崔希文前在靑陽縣購得礦山一處當卽執契投稅詎該縣蕭仁丙大令以有碍地方風水爲詞堅不收稅并串通紳士出爲阻撓該令之不明事理於此亦可見一斑（内） 
[鐵路學堂開校蘇州]  
　　蘇省鐵路學堂業已由络辦陸繩伯觀察於盤門内新橋巷借定校舍於二十八日開校（出） 
[銻砂價値鬆减長沙]  
　　湘省各屬所產銻礦以新化縣出砂爲最旺安化益陽次之去歲因價値大漲各礦廠加工採挖一律運到省城迨至年底銷場稍滯各處存砂已如山積今正又陸績運到南城外各堆棧幾於無地可容價値每墩又約減三四十兩（亦） 
 
 

Page 12

 
 
官事 
[蘇撫奏革武員蘇州]  
　　蘇撫陳中丞日前片奏略稱前管帶鹽捕後營儘先補用叅將吳儉愼所部勇丁胆敢藉緝私爲名肆行搶劫經地方官審明屬實吳儉愼猶代爲說情甚至庇不交案似此情形直與豢養盜匪無異雖巳撤差未足蔽辜相應請旨將該叅將卽行革職用示懲儆等語業於二十日奉硃批著照所請該部知道欽此（息） 
[閩督電請展賞病假北京]  
　　日前閩督崇善電達軍機處略稱前因陡患肝病於正月十二日電奏請假二十日又於二月初二日續假十五日先後奉旨允准欽感莫名現假期已滿本應銷假視事但以元氣太傷調治遽難奏效當春肝木發動稍一勞頓便覺目眩心悸昏眊莫支再四思維惟有仰懇天恩准再賞假一月俾得安心調理一俟精力稍足支持卽當銷假萬不敢稍躭安逸自外生成乞代奏當奉諭旨賞假一月調理（章） 
[委辦借漕平糶蘇州]  
　　江督蘇撫奏准借漕十五萬石以資平糶現陳中丞己札委現辦錫金釐局之孫毓驥太守兼辦駐錫借漕平糶事宜業已下札飭遵矣（出） 
[禀懇免加米釐安慶]  
　　皖省近地產穀本極稀微凡市面坊鋪所辦酒米糯米多由商販運自他埠現商務總局以公欵支絀議每石加收厘稅四百文經米販高祥元等其禀到局懇請豁免以便暢銷當奉局憲批示據禀加稅碍難行銷等情是否屬實可行候行知商會公所查覆核奪辦理（若） 
[官犯起解南京]  
　　官犯謝鈞由江督札飭藩司會同城守協委派黃令晸隆嚴弁錦泰押解赴部轉發配所己紀前報茲悉廿三日堂期司庫轉發川貲銀三百兩限令即日起程北上并有另案官犯朱光點一名亦於同日派員起解（后） 
[關道接印有期蕪湖]  
　　前任四川成都府知府新授蕪關道文觀察之眷屬已於二十四日到蕪至觀察接印之期約在出月初旬云（少） 
[縣令更調之消息蕪湖]  
　　蕪湖官塲近得省埂來電謂蕪湖縣沈益齋大令有調署合肥消息遺缺即由大關稅務梁麗泉别駕署理惟尙未見明文（少） 
雜紀 
[會匪被獲正法湖南]  
　　湘省瀏醴匪亂蕩平後匪徒楊某卽逃往常德薙髮爲僧前日爲駐常中路巡防隊勇丁拿獲解送武陵縣經廖子才大令研訊屬實隨卽錄供禀准省台於十一日將該匪正法示衆（敏） 
[紀借用日員名刺招摇事湖南]  
　　常德郡城有陸春圃李經堂二人向充某日本人細崽日前忽持人西路師範學堂日敎習菅野新一郎名刺至警察總局聲稱該校總理謝某托其轉達請爲代追某處欠欵局員不察遽予追辦事爲謝君所聞當卽函告武陵縣廖大令請予查究現大令已派差將陸李二人拘案各責五千並枷號示衆以儆效尤（放） 
[烟館罷市之蠢舉蘇州]  
　　常熟各烟館起征加價爲期己近遂相率罷市以爲要挾地步該縣金大令當卽會同昭文縣禀知蘇臬旋奉批示略謂現旣實行禁烟則烟館之閉歇僅在遲早而己豈容以罷市挾制今各烟館抗不遵照相率罷市儘可置之勿問云云（必） 
[烟館聚衆議事蘇州]  
　　蘇垣各烟館見禁烟局懸貼告示定期三月初一日起征加價六月底一律閉歇因於念七日在元妙觀西首蕙芳園茶肆會議一切是日到者有二百餘人聞擬公禀上憲求請弛禁或免收征價至傍晚始散旋定期三十日再行會議公决辦法（出） 
[發審局研訊票匪情形蘇州]  
　　昨報紀飛划後旗在無錫縣境緝獲票匪張福壽解省訊辦等情茲悉當日在該匪家中起出票布令旗僞印及軍火等藥物有一箱之多現在府署發審局堂上供稱向在某縣充當捕役並不爲匪此次起案之票布一箱實係劉錦堂所寄並不知箱内爲何物求恩明鑒云云問官得供當卽禀請何太守行文各屬恊緝劉錦堂到案質訊詳辦（必） 
[招商局小輪水手兇毆營弁嘉定]  
　　黃渡營於二十四日續獲搶米匪徒一名派高弁搭招商局駿雲小輪押赴靑浦歸案訊辦當日該輪船價每客八十文另酒資二十文次日高弁仍搭原輪回營下船後卽將船價酒資一併付訖詎行過白鶴江鎭水手收票又索酒資高弁答以早已併付水手不睬以致口角該輪司事李某不問情由喝令水手吳炳王阿鵝龔阿香等肆行亂毆將高弁右眼打腫迨至黃渡又不令登岸意欲帶回上海送捕誣陷後經旁人解勸始於黃渡迤東二十餘里之紀王廟地方將高弁釋放至念六日午間該輪又由申開至黃渡營主即片請李司事到營問話李託故不到而水手吳王龔等多人反到營吵閙仗勢要挾現營主己函致招商總局請將司事水手一併革換以安行旅矣（了） 
[英國拒烟會書記員遊蜀]  
　　字林報云接四川來信謂英國拒烟會書記員亚歷山大君於西二月十九號行抵四川三日後晋謁督轅川督於亚歷山大君來華之意極表同情亚歷山大君復開演說會聽者不下二千餘人 
[拒烟會議定實行禁烟辦法蘇州]  
　　二十五日中街路拒烟會邀集各商家會議禁烟辦法是日到者計一百餘人商務總辦陸繩伯觀察商會總理尤鼎甫部郎禁烟局總辦劉國郇觀察提調盧懋善太守拒烟會發起人姚淸虞及商會紳士張月階等亦均蒞會自二句鐘至四句鐘始散是日議定三月初一日起立戒烟及醫局額設百人膳宿醫藥等費槪不取償戒除後如或再吃當以所需經費加十倍議罰如無力受罰則枷號一月以示懲儆惟戒烟之人苟非極貧須酌貼資本然亦聽其自願至各烟館則統限六月杪閉歇現已調查省城共有一千九百家其中不開燈者僅有四家各烟館向有櫃檯者准予改挑烟膏所有吃烟之人須赴就近拒烟分會領取執照各鄉鎭亦即設立分會由鎭董經理至商人之吃烟者每業公舉總理一人專管挑膏執照等事譬如甲業中之吃烟人須向甲業經理人處領照惟每月須漸减其挑膏之數知本人不肯减少則是有力吃烟應照加征之價五成現各業中自願担任經理者已有徐浩然等三十餘人矣（出） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說殺婦奇寃（華生筆記）（三）]  
　　阿誦畢。福曰。報帋所登殊寥寥。豈盡於此耶。阿曰。否否。若僅止此。余等曷爲詣君耶。此昨夜被火以後。從旁揣測之詞。余等初意亦如之。孰意今晨八句鐘後。此事竟變爲非常之重案。其案情之奇特。事理之不測。與報紙所登。竟有大不然者曰。願聞其說。阿摇首蹙額曰吁。是誠不經見之事哉。孰知海君之夫人。不斃於火。而先斃於刃。此寢室之被焚。無疑爲外人之縱火。福君乎爾曾思議及此乎。曰此我亦稍稍料及之曰。不寗惟是。自今晨八點鐘。海太夫人之尸發見後。而我至契之海君。且橫被非常之奇寃。而不可剖白。我因華生。與君曾有一日之雅。因爲之介紹。惟君助之。福聳肩仰坐。取烟筒燃火曰。有味哉。聆予所言。不啻啣此精雅之烟筒。吸之而其味染且長也。然則請海君以此事顚末。並夫人平日之爲人。及其𤨏事。� 
一一述之。毋隠毋漏。 
　　海太乃移坐而前曰。子勿厭𤨏細。余當詳述之曰。愈𤨏絀愈佳。我輩偵案。往往於極𤨏細之中。得極重大之綱領。一經提撥。而全案之關竅。如𤨏得鑰。豁焉以開。余所執何業。敢厭其𤨏絀乎海太曰余行年四十成婚甫三年余妻姓愛姆脫有一弟曰雪倫愛姆脫。亦居酸來村。余妻歸余後。其初情好甚篤。余亦敬愛之。惟恐或失其歡心。久之。漸不諒余心。每以細故。與余相勃谿。而余性粗暴。或酒後不復容忍。致余妻待我之愛情。漸冷漸淡。遂不如昔。福問曰。究以何故曰。初無大故。直家庭細事耳。曰此在何時。海曰。前歲始成婚。此上年事也。然我妻雖待我如此。而我待我妻之愛情。其熱心之程度。曾未少减。雖一時激於性氣。或相衝突。事後輙悔之。有時慰以温語。動以柔情。或投以愛好之物凡　以博婦人之歡心者余彌不曲盡之。乃婦人之性。執而不化。余妻數寸之柔腸。竟匪石而不可轉矣。嗟夫福君。猶憶余前歲新婚時。與我妻携手優游於園林之下居則同坐。出則同行。我二人之愛情。如柔絲干縷。攪結而成無形之巨綆。雖神刀快。劍不足以破之。乃今不幸若此。追憶疇昔。心滋傷矣。余恒謂男子之生。不有婦人以愛憐之。或至爲母若妻所棄。此人生至不幸事。不謂身自遇之。余因抱此隠恨。益抑鬱潦倒。以杯酒自解。恒至友人所洪飲。醉或數夕不歸余。業幾爲之廢。此余妻與余分顏後種種情形也。昨爲星期日。余晨起。余妻忽告余鬱鬱居此。意殊不適。思獨往美洲等處游歷。並索余金四千磅。以爲游資。此事余决難允許。蓋余非豐於資。者罄余素蓄。亦僅三千餘磅。不足以應之。且我妻縱不我戀。而我之戀我妻之心。久而彌篤。尤不願其遠離我側。遺我以岑寂。我妻見余弗允。勃然變色。以薄情詈我。我初亦忍之。後乃忽發一至忍至可傷之語。嗚呼福君。余今言之。此心猶爲之顫也。然余由今思之。或彼將罹大禍。忽爾神經瞀亂之所致歟。不然。何忍心若斯也。 
國外新聞 
[日本市面不振]  
　　二十八日東京電云股票價値仍不見旺東京小銀行兩家己停止付欵東京橫濱兩處絲業亦暫停交易因價値異常增漲也 
[德皇願德法兩國和好]  
　　二十八日倫敦電云德皇接見駐德法使葛孟彭告以極願輯睦德法兩國之邦交凡懐抱大志者固皆以兩大國彼此會意爲惟一之目的也 
[英人歡迎日本親王]  
　　二十八日倫敦電云英京市廳公會擬定於西五月十號宴請日本專使伏見宮親王届時英皇及皇太子與皇太子妃　當親臨洵一時非常之盛會也 
[英國銀行總理得人]  
　　二十八日倫敦電云英國銀行總理華勒思告退後已派副總理開孟勃爾君接充遺缺由總辦魯卜克接補 
[美與坎拿大之交涉]  
　　二十八日倫敦電云美京公牘載稱美與坎拿大國己擬具草約合派大員商議各項問題海界漁權兩事亦在其列乃近日傳言又謂駐美英使勃羅史與美外部羅德方議論坎拿大及美國之問題至訂約一說此時尙有待云云 
[英國軍艦觸礁續誌]  
　　二十八日倫敦電云英國戰鬥艦在德望海口失事實由於誤會橋上所發信號所致 
[美與坎拿大國德國訂約消息]  
　　二十七日柏林電云德美坎拿大三國商業交誼益見親密美國政府己預備與德國坎拿大國訂立約章譯字林報 
本埠新聞 
[示期親審假票案犯]  
　　瑞觀察昨懸牌示云爲提勘事照得川沙廳申解假造鈔票案犯陸德昌一名茲本道定於三十日午堂提勘爲此示仰各書役及刑杖人等一體來轅伺候堂事（軌） 
[道批二則]  
　　顏束氏批前禀甫經批查不必躁瀆○監生蕭世忠批此案早經行文查究迄未將訊辦情形具報殊不可解據禀前情仰崇明縣速卽遵照前札辦理禀復母再運延（𣏌）� 
[委員留差]  
　　吳淞江厘捐委員知縣吳樹樓現届一年期滿奉瑞觀察留辦以資熟手（夏） 
 
 

Page 19

 
 
[札委警察人員]  
　　浦東開辦警察滬道瑞觀察札委謝樹伯明府爲總巡長汪禹臣二尹爲副辽長警察北局長呂輝嶽參軍調往閘北工巡局常正巡長所遺北局長一差札委梅蔭萱二尹接辦（哲） 
[會議請改電車軌路]  
　　西門外馬路前由法公董局雇工興築汽車軌追由紳董迭次禀陳滬道照會法總領事飭阻等情迭見前報茲悉西門外各商店公同集議以該處人烟稠密一經行駛汽車於商情民命兩有窒碍爰倩畫工繪圖一幅擬再據情禀請瑞觀察照會法領事請改由寛矌處築路行車以保治安云云（夏） 
[鄉董禀請撥米給發貧民]  
　　本邑西鄉七寳鎭董事駱文華楊光霖等以該處搶米風潮現始平靜而米價仍有增無減且距新穀登塲爲期尙遠非籌辦平糶不足以蘇民困爰聯名公禀滬道請撥米一萬石運鎭擇極貧次貧各户分别核給並求分飭婁上靑三縣嚴拿前次搶米首從各犯按律嚴懲以保治安等情昨奉批示云查匪徒藉糴米爲名紏衆肆劫大爲不法未獲各犯業行上海縣嚴密查拿已獲各犯現據松江府督同訊明擇尤電請就地嚴懲至所請撥米一節應由紳董備價具文來滬承領上海設有官米平價局酌擬辦法九條由電禀奉撫憲核准行府飭遵茲抄章黏發仰靑浦縣移會婁縣並傳諭知（速） 
[總工程局示設平價局]  
　　南市總工程局出示曉諭略謂近因米價昻貴奉撫憲陳札飭設立駐滬平價總局准各州縣領米平價發售以惠貧民除各鄉局均歸同仁輔元堂領辦北市租界均歸商務總會領辦城外平價處設在商船會館定三月初一日先行開辦云（準） 
[醫院募欵購地]  
　　英租界仁濟醫院附近有地二畆五分係倫敦敎會公會產業茲該會駐滬董事葛君願將該地照市價減去一萬兩售與醫院建造病房共約地價五萬兩有奇定三月初八日先交定銀　萬醫院各董事以有此機會誠不可失惟一時鉅欵難籌頗爲焦灼現擬廣爲勸募以應急需想好善者必能慷慨捐助也（宮） 
[學生熱心助振]  
　　上海高等實業學堂學生前以大　南北慘受奇灾曾各捐資以資助賑茲又仿各學校故事邀集震旦學院諸生借李文忠公祠定於三月初二日合演中西故實數則每一入塲劵收費一元卽以　寄灾區藉助春賑（了） 
[西區發給槍械]  
　　總工程局西區區長因該區地當荒僻盜刧頻仍爰禀請局董給發保衛搶十枝昨已派巡士　領矣（永） 
[道署庖丁不守警章]  
　　道署庖丁胡金全等挑物至南市陸家石橋停歇礙路巡士上前喝阻詎胡等竟將巡士拔入城内經他號巡十將胡拘至　區查知該巡士號衣軍裝均被撕毁卽報告局董禀明道憲瑞觀察嚴辦（律） 
[店夥不守警章]  
　　南市巡士見正源醃臘行夥沈子桃當街絮語喝阻不服反紏集行夥將巡士拖入行中打失號衣由他巡士赶至將沈拘入南區警務長以案關毆捕著交案訊明嚴辦（永） 
[盜犯成擒]  
　　南市莊家灣徐姓被盜搶刦一案茲由巡長在山東會館附近查獲呂金才陳海奎朱小二子三人經西區訊究直認不諱當卽解局押候（譬） 
[公共租界火警]  
　　前晚公共租界新閘路福康烟紙店失火延燒長興押鋪捕房派探查得福康號原保火險銀一千兩近日加保五百兩恐有不實不盡因派探傳該號主到捕房訊問起火情形再核（泉） 
[尙賢堂學生月考案]  
　　尙賢堂學校開辦有年監督爲美士李佳白先生課程分經濟英文法文三科尤重國粹茲將該堂二月份考案錄後英文科（特班）算學姚寳源生理學姚寳源壽振亚文法壽振亚姚寳源作文壽振亚姚寳源（甲班）算學胡承鈞商國鑄讀本梁蔭棠胡承鈞地理黃修　梁蔭棠（乙班）算學沈宏彥陳廷鎬讀本沈宏彥陳廷鎬生理學朱子方鍾家驤文法朱子方沈宏彥作文鍾家驤鍾家駒地理鍾家驤朱子方（丙班）算學龍起漢湯殿麘讀本邊殿麘池景棠生理湯殿麘龍起漢文法池景棠龍起漢作文池景棠龍起漢地理池景棠王宏業（丁班）算學金煥章趙佩芝讀本嚴福勳沈志雲生理學趙佩芝金煥章文法嚴福勳王　泉地理王松泉金煥章（戊班）讀本王振民池景濤算學葉少英　應龍　　練習會話張元炳王振民文法池景濤王振民造句池景濤王金如地理王金如鄒炳麟（己班）算學胡國鈞李幼剛讀本胡國鈞沈懋章練習會話翁思誠周葆光文法林文彬凌廷耀造句沈懋章李劝剛地理凌廷耀徐冬生經濟科法國　　池景濤吳曾　　　富國策張元炳王振民池景濤漢文科高等梁蘇生俞紹祖一袜等錢芙孫王金如法文科高等黃憲榮中等湯國梁（川） 
[尙賢堂第二次開講]  
　　新法界石牌樓後尙賢堂係李佳白先生創辦循例每禮拜六開會演說茲於三月初一日（卽禮拜六爲該堂第二次開講之期敦請英國按察使賀大臣首座題仍爲英國憲政之良法接續上届演說　志研究憲政者蓋往聽諸並無須入場券去（川） 
[資遣行乞西婦]  
　　匯三捕房昨解無領事管束洋婦到廨禀稱該婦係新加坡人在滬行乞有違向章關期府與白君互商　下判資遣新加坡交領事署安插（泉） 
[情急吞烟]  
　　寓公共租界馬立師路江星恩有女婦于無錫黃姓前日其壻忽來索婦言婦已逃逸必係汝等容留勢極洶洶江情急與妻同吞鴉片幸爲人知覺將妻救活然江已無救當卽斃命經巡捕報知捕房捕頭飭地保報縣請李大令蒞　（泉） 
[上海官事]  
　　蘇省善後局總辦王仁東江蘇候補道夏敬觀四川候補道陳玉麟昨均到道拜會同知聶宗義到道禀見普渡兵輪管帶易錫棻到道禀知修理工竣仍向吳淞防疫（默） 
訟案 
[公共公廨會訊案]  
　　英商志大洋行控福昌洋貨號主張榮光定貨不出經關讞員與英巴副領事會訊原告延赫門律師聲稱張於前年定去羽綢三十件二年之久僅出過十件曾代墊息銀二百五十兩請究中西官判張押限兩禮拜將貨出淸如逾期不出准由原告拍賣抵價不敷仍向張勒交（根） 
[上海縣案]  
　　三鋪地甲陸升前解在安仁橋剝取吳姓皮袍褂當洋卅五元之沈阿狗到縣訊押茲經總工程局獲送同黨骨牌金林到縣對質供推邱某所爲大令判分别收押再審○巡　北局函解黃應生扭控任炳揚一案經帮審洪明府訊究黃供係玉祥金鐵店學 
 
 

Page 20

 
 
徙去冬由任炳揚送舊鐵一袋託爲修理其時師父他出故未檢看翌早怱有包探來店查得袋内係　印銅元鐵模當將師父拘去爲此尋任扭局解案玉祥金供鐵器是友人送至王處修理明府喝令掌頰五拾下判任收押王父保黃省釋候再復審○船户楊裕春喊控上次裝某漕米來中有計姓船户願與小的好米調換一半小的不允此次來申伊挾恨兇毆將船拔去明府核供奇異判候查明察奪（車） 
[總工程局紀事]  
　　巡士黃六章違犯警章由警務處查悉當卽斥革卵名押交學費○合記雜貨店在浦東源記洋棧出洋炭一百　被認捐公所巡丁上前勒索不遂扭赴總工程局孫明府訊供支吾著出外自理○朱記春之妻行至鈎玉弄被榮廣大車夫攔住調笑由南區解案孫明府判戒責一百下押候行主具保（律） 
[公共公廨早堂案]  
　　昨報紀張金奎投靜安寺捕房控張朱金等串拐兒子掌生由探將拐匪姜張氏張朱金張桂生解案襄讞王肇之明府會同美副領事白保買君研訊原告稱兒子生被姜張氏用毒藥拐去迨尋獲已痴呆不能言語張朱金供小孩係張桂生領來暫寄不知係拐來張桂生供該孩係姊氏領來姜張氏抵賴不承明府商之白君判將姜張氏押本廨三年張桂生押攺良所一年張朱金押西牢六月○粤婦梁陳氏買得幼女黃阿姐黃阿妹爲娼經美捕房西探查知訴諸濟良所西董將梁陳氏等及外來婦人王阿金蔣之女阿珍一併帶所由西董將一千人帶案西探禀訴前情梁陳氏供阿姐並不應客阿妹係傭婦阿姐阿妹供詞均含混復據探竇如海禀稱梁陳氏顯係開設台基有王阿金蔣阿珍二女可證王阿金供未接客蔣阿珍供婦人不願接客梁陳氏屢次威逼明府商之白君判王阿金蔣阿珍父保并釋黃阿妹黃阿姐發濟良所留養梁陳氏罰洋三十元傭婦押本廨一月黃李氏罰洋二十元着覔妥保將女阿妹領回○西探麥克濤禀稱本月有偷兒掩入美界海思格林路洋房行竊洋婦驚覺該竊竟持刀將洋婦手腕亂戳逃去前日探得該竊住處往拘該竊又從後門逃逸將其兄王小黃解究王小黃供兄弟兆之不務正業各不相聞問明府調人在爾家應着爾交出小黃稱請交保限二十天尋獲明府着取　三家連環保結存查○史韓氏在美界爲馬車碰傷由美捕頭將馬夫洪順發解究洪供悞碰該氏求宥史韓氏之子某投稱母親傷勢甚重明府判洪順發罰洋五十元以三十元給氏養傷二十元充公氏子稱不願領養傷資請據賑欵如母親傷勢不佳應重提洪順發嚴辦明府准請諭洪順發保釋○吳錢氏王棋盤街洋貨號購物忽失去皮袋中有金手鐲銀盒及鈔票三十元報探立將竊賊劉友財人贓並獲昨日解案官判贓交吳錢氏判劉友財押西牢一年○新瑞和洋行陳錦堂積欠房租洋四十六元判交保俟　拜六德領事訊核○王阿六混入妓院行竊報探拘案判管押一月期滿逐出租界○趙廣耀違章售賣金瓶梅淫書判罰洋十元書銷毁○方振洪行竊主人湯海虎絨馬褂由探拘案判押一月○湯根郎與人口角投河尋死爲捕救起送請安插明府將湯開導一番交二房東保去○李長順王友生翁蘭芳酒醉在　爭毆由捕送究明府判各管押七天○翁吳氏在北京路開設烟舘華捕查有陸張氏王張氏在内吸烟將店主拘究明府判罰洋十元○華捕拘在途拉客流妓三人到廨判各罰洋十五元（莊） 
[法租界公堂案]  
　　王三子毛阿金串搶王張氏綢裙報探緝獲解訊旋　王福生投案控被王　搶去錢六千文質之王毛供係同黨某所搶小的等祇分得洋三角讞員陳明府判押候提到同黨匪究○王殷洪宋子奎控劉高安吞没車照两張劉供因小的外甥欠伊租車錢二千九百文挾銀串控判劉保出交外甥到案訊核○殷福福搶徐心樓布鞋二十八雙由鞋底作主楊正明交案經探吊到原贓十七雙判押傳原告訊辦○陳鍚堂控孫洪標竊物曾經判令查出贓據核辦嗣原告無贓可証判交保候奪○周阿來串騙費阿生洋四百元經公堂訊押追交迄未理楚昨日解案原告稱己由中人調停先還二百元明府判還押令邀中人到案再訊○李昌侯將僞點銅鍚向戚升抵銀七千餘两控押經年昨又解追李求交保出外料理明府准之○小工陳阿生朱阿五行竊煤炭判各押一月（綸） 
[美租界捕房事]  
　　俞全法欠漢璧禮路　興飯店錢千五百文各夥向索被毆由捕並送捕房飭照還了事○漢璧禮路馬桂泉烟間深夜賣烟由捕報知捕頭飭請廨傳罰○陳阿泉馬車駛經新記浜路將彩亭撞倒碾傷人足由捕并送捕房飭給養傷費了事○木工蔣三和失手將江阿二推入石灰缸内燙傷两足由捕并送捕房飭自投公廨控告○密勒路壽椿里某家露檯年久失修有粤歸因晒物攔斷跌傷由管門人投報捕房核辦（西） 
振務 
[華洋義振會經收捐欵第三十六次報告]  
　　無名氏一百四十二元四角蘇寳森翁五百元倫敦匯豐七千一百七十三兩因錢八分新加坡英總領第五批募五千八百八十九两英人嘉恩六十四两九錢八分紐約中國維新會一千元賀敦博士夫婦十元美道克西十元哈德十元克勒孟經募愛德葛林羅斯二十元美總領羅思治君交下美國紅十字會第五批三萬三千三百卅三两三錢三分俄國馬戲所收戲資三分之一捐助洋一百八十六元四角東京音樂塲所收戲資捐助八十五元二角無名氏三十元無名氏二元荷國駐滬總領募荷屬印度官員捐助一百零九两八錢七分倫敦匯豐二千六百三十四两六錢五分舊金經山林華德女士十三两四錢四分日本皇后輪船經募四十七元船主貝勃司君五元雷摩德五元賀經司一元山東凌河華人耶穌敎會五元英敎士季理斐經募印度耶穌窮民二十九元七角六分荷國駐滬總領交下蘇門答臘東海岸居民一百四十三两五錢無名錉廿两無名氏三十元天津義振會經募第三批一萬零三百八十两無名氏四元安慶輪船船主等一百九十元無名氏一百零八元五角泰安府英敎會二十一元六角馬諦摩十元威爾金女士十元約英雅敎十元無名氏二户各五元李德爾二百五十两金其温四元高爾德三元倫敦匯豐二千三百十三两二錢五分坎拿大華僑由季理斐君經募六百三十五两一錢三分萬克孟煤油分司二百两希孟女士廿五元無名氏五元三角漢密爾敦五元無錫監理會敎堂廿元無名氏二元美國薄司登城潘經司經募一千七百十九元五角愛華士君六十八两六錢七分紐約德威脫敎堂四十五元六角六分施子家敎士五元日本人一元中法彚報經募二百零二元紹興中西敎士四十五元四角饒州中西敎士廿五元三角麥諦安君廿元匯豐交下倫敦撥助二千零三十八两九錢四分荷蘭駐滬總領交下畢林敦地方捐募三百八十七两五錢三分耿德爾地方居民一百四十一元三角七分陳年卿君經募華人一百五十元北京監理會敎堂一百零七元七角愛禮司律師五十两坎拿大友人一名三十五两三錢九分倫德君廿五元費理德君九元六角六分美國婦人會八元蒲溪夫婦五元嘉西堆女士五元都德女士在福建經募中匣監理會敎堂六十六元雷西廿五元包爾文二十五元匯豐交下靑鳥捐洋五千六百元荷蘭總領交下蘇門答臘東海岸居民五十五两七錢范罕司十元巴立六十九两六錢三分應葛蘭敎士五十元無名氏五十元翰文君四十八元美國總領交下美國紅十字會第六批三萬五千五百廿三两九錢八分周君一百元史第華君五十元耶穌復活節移賑五十元衛洛克撥付婦人振義會尾數二十七元一角五分西女士二位十九元成都敎堂西人三百十一元八角重慶毛君二百元杭州稅關郵局中西人員一百八十一元零五分荷國總領交下瓜哇華僑經募一百十一元監督圖南君在高麗濟物浦敎堂募捐九十三元四角六分坎拿大孫福西女士九十二元枋州小輪船公司八十三元威海衛學堂學生六十八元白洛克孟六十元中國西境中西善士四十三元五角倫敦募集一千一百零七两零三分澳州募集四百十六两二錢四分温沙君一百七十两陳重熙女士及其女公子一百元好惠爾六十九两九錢五分回南君十元虞新記五两巴列助尾欵三錢倫敦募集一千七百四十二两二錢九分坎拿大太平洋鉄路公司五百元天安堂禮拜學堂一百十二　八角五分荷蘭　領交來巴　維亚居民經募八十元零七角歐温君五十元嚴德淸三十元無名氏廿五元南通州敎堂十四元一角一千八百九十八年黃河决口賑捐銀撥助五百两上海敎士公會七十五元靑浦敎堂十一元八角三分廣東長老會敎堂十一元無名氏十元上海敎堂九元九角靑州中國人監理會四元三角共捐元十萬零五千三百九十九两五錢七分洋一萬三千四百三十一元三角九分 
[李蔭柏經收皖北義賬第九次淸單]  
　　廣同生就經募六十元聯昌盛一百元黃景舒十元永安祥三十元廖道明十元葉鶴齡二百　元卓峰三百元羅蔭之五元易玉泉五元生和康二十元簡照南十元李　亭十元馮伯乾五元簡鑑川五元萬和泰二十元黃光二元羅仲獻二元羅漁莊六元恆昌號五十元李叔孝十元陳霞孫二元任蘇氏五元任葉氏五十錢任耀棠五元劉垣一元李弟妹五十錢李灼培一元李任氏五十錢李智明五十錢任　昌一元霍有零二元李榮燦一元任輝源四元李良訓三元李灼榮一元任振榮一元易小團一元任垣錦一元袁汝棠一元怡南號二十元任福榮二元任普才二元李順福一元任　林二元李松謙一元任文錦一元黃瑞　一元李伯駢五元王秋發一元李智開一元任洋培五十錢崔益之三元任根成五十錢温耀屏二元任基林一元黃壽銘十元潘澤生五元梁殿生五十錢　　如一元 
[商會經收徐淮海等水灾賑欵第十八次淸單]  
　　南方報館角到淮徐海慈幼振欵五百元收大洋一百四十元小洋十一元两角爛板洋一元銅洋十二元四角劉河决會來大洋五百三十五元内除撥交鎭洋縣湖南捐册项下洋五十元實計大洋四百八十五元小样四十五角銀洋七元十二角銅元一百九十一枚正王韻記來規銀四十两除分别掣奉收照　　　　　　　　　 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
