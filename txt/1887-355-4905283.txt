# 1887 - 355 - 4905283

 

Page 1

 
 
[新印明季稗史彚編出售] [  圖書集成印書局主人啓]  
　　是書皆紀明季遺聞軼事書凡十六種憂愁憔思流離播遷作者　不勝故宫禾黍之　乎取而讀之可以消睡廣可以醒醉眼因重付削　氏　　六本校對精詳紙張潔白定於十三日出書每部碼洋七角本埠南北申昌外埠申昌及經售申報處均可向購欲躉售者請至申報舘帳房　　 
[新印明季北略南略出售] [  圖書集成印書局主人啓]  
　　是書係錫山計用賓先生所着北略紀明季北都事自挺擊紅丸以至思陵殉國太子　遷流冠　張華奸蜂起無不歴歴　繒南略紀　　　　　潘南渡閣部北行滇粤流離孫李搆釁異聞瑣事一一筆之於書修正史者盖嘗有取焉本局因重印以公同好校對則精細異常紙色亦潔白　比共訂十本每部碼洋一元二角定十三日出書賜顧者請向本埠南北申昌外埠申昌及經售申報處購取如欲躉售可至申報舘帳房　　此　 
[一百三十六號畫報展期出售] [  點石齋啓]  
　　本齋一百三十六號畫報本應今日出售適因修理機器暫時停印購者請稍待數日一俟機器修竣當首先印訂以供清賞特此預佈出售時容再登告白 
[祈雪辭并序]  
　　今年自中秋以後雨水極少重陽時節亦無所謂風雨滿城迨交冬令益復風乾日燥絶無涓滴於今已不雨三月餘矣初以爲上海則然他處或不然也乃觀近日各處所報無非如此情形鄂中則苦旱矣姑蘇則祈雨矣揚州則火警迭聞由於水源已竭施救爲難也寧波亦時復失慎由於晴煖太久屋舍枯燥易於延燒也此外誦瞻卬之詩苦旱魃之虐者不可以更僕數昨有來自范蠡城者述及紹地支河無處不涸城中官憲藉此鳩工挖掘河道使之深浚將來設遇大水不至如同治五年之城不没者三版是亦因時乘勢之一法然而城中居人食水之難直與玉腋瓊漿無異至於鄕間則門臨大河者尚不至於渴吻頻張若去河稍遠者則担水需錢一二十至四五十不等其不便也殊甚余聞之不勝咨嗟客又言近日冬燥喉症極多盖緣冬不藏陽水枯木旺故肝陽上升而風火横熾并及感胃頭痛咳咯血鼻　等症無不有之雖不至若春瘟如夏疫爲秋癘之立時斃命而身體單弱隂虧陽爍者亦間有不治余聞之更太息不已因過後馬路老永源棧訪蜀中謝挴仙司馬而問之司馬薄於宦情以其所以活國者而活人靈樞素問融會貫通尤精於針余友種榆山人亦善針而不肯輕試嘗爲余言針之爲用治病最速近來此道失傳設於按穴之際稍失毫釐害亦立至今司馬則一針在手立去沈疴曾見有以頭風求治者一針卽見霍然又見有以兩手燒傷而求治者略與敷治卽亦頓愈盖司馬固内外科並擅其妙者也余因晚霞生始識荆焉是日過訪坐甫定卽有以足疾求針者奏手卽雀躍以去余乃問之曰先生之術如是其神妙亦有回天之力乎今者疾病繁多大都病在太陽少陽陽明其見症也非雙單喉　　　痛欲裂鼻衂不止咳帶血眼紅牙　　　　　　　　　日多說者咸以爲天時之過亢陽太盛雨霉無期人身血肉枯燥以至諸病百出先生旣有此冋春妙手曷不　滴世之功施補天之手或擬一方或製一藥俾　之者不懼亢陽不苦煩燥厥功不更大乎司馬皇然以謝囅然以笑軒渠而起曰子休矣所謂人定可以勝天者不過順時令節飲食愼起居戒嗜欲如是焉而已賛揚醫士者動輙曰妙手回春春果可回乎哉其回也者其本未去者也其已去者其决不回者也今年諸疾皆由於天時冬宜寒也而煖如初秋近日雖稍稍轉冷然一領羊裘尚覺其不可御彼狐裘黃黃者則徒取炫耀在彼以爲節逾長至重裘之服正在此時而不知亢陽如此而猶襲輕煖以蒸汗而助氣是直火上澆油其有不致疾者幾希矣夫順天而動者養生之妙訣醫家之治疾則亦不過順其勢而導之而曰以一方一藥挽回造化補救天工是直以大言欺人豈僕所敢出此哉雖然不可謂高高在上者果不可以挽回也吾聞至誠感神又曰善可回天今東南諸大善士竭力籌賑施衣施食樂善不倦其善氣之積已可以上格蒼穹刻下鄭州河决輸賑捐者益復踴躍彼蒼豈不鑒之特恐天處高而視遠偶焉夢夢而不及覺苟披誠胆大聲呼籲則安知夢夢者不轉而爲昭昭韓吏部之誌可以開衡山之雲蘇學士之文可以致黃州之雨今者倘能乞得三尺祥霙則不但諸疾皆可一埽而空而且農不病於野商不阻於運其所以膏澤下民者正不止嘗百草之功已也子盍爲文以請之余曰唯唯退而坐小閣焚妙香拂鸜眼之硯研犀紋之黑振麟毫之管舒鴛羽之錦再拜稽前而成辭曰惟天有耳兮將爲之動其聽惟天有目兮將爲之啓其明惟天有口兮將爲之宣其音自燕齊之頻祲兮賑濟不停矧河決於鄭州兮籌募紛紛翳善氣之所凝兮豈蒼蒼者竟無見聞胡爲乎作旱魃之爲虐兮竟不下膏澤於民田龜拆兮不可耕無豆無麥兮民何以生商運路阻兮無以經營而又加以疾病兮陽不藏而上騰覩兹黎元之尫弱兮當亦一動其惻隱之心連令巽二肅以北風兮豐隆作以同雲縢六駕素車白馬而來兮手持六出之祥霙指下地而紛布兮堅澤腹以凝水願爇瓣香以虔禱兮爲普天率土息怨咨之口而閟呻吟之聲 
[本館接奉電音]  
　　昨接京友發來電音有本月十四日諭旨二道敬謹譯登○十一月十四日奉上諭江蘇布政使着黃彭年補授欽此同日奉旨蘇州織造着文琳去欽此 
[臨安近事]  
　　浙撫衛靜帥校閱冬操隨看撫杭四營官馬步箭惟額外外委孫姓以馬箭未能合式記過一次餘皆弓馬嫻熟水師副將林總戎獨登首選定蒙優保所有僅得外奬各員計自城守都司起共計分賞英洋四百元○鄭工新例開捐業已奉到部文擬卽在藩署中設局由藩司總司其事一俟部章頒到卽行開局收捐○蕭廉訪前患清恙久未得痊所有緊要公事均在枕上核辦大憲盡勞未有逾於廉訪者天相吉人近已喜占勿藥業經上院數次向　靜帥禀商公事○水龍經董司事初九日在二聖廟照章祭龍傳僱大雅堂名班演戲一天以伸獻祝 
[甬上雜聞]  
　　兼理鄞縣趙舜臣明府疾惡如仇前經拿辦地棍小王寶等枷號遊街近復拿獲地棍某甲等四名到案喝令重笞至皮破肉飛而後止再以重枷發犯事地方示衆想若輩聞而生畏諒不敢再蹈故轍也○新河塘某甲幼失怙恃依其母舅以居長習縫級以餬其口當其父母在時曾聘某氏爲妻卽俗所謂格籃親也近因甲年長大將諏吉迎娶遣媒往告不意女母嫌甲貧困意欲懶婚多方爲難幸女頗知大義密浼素所親信之傭婦走告甲之舅氏令 
 
 

Page 2

 
 
早設計且云某日其母往某家賀喜可乘隙行事倘過此機會則蕭郎便是路人矣甲得信亟商諸親族與素所熟識者尅期趨赴女果獨在室中甲卽搶女至家急令伴娘開面交拜於堂合於室迨父母聞信赶至則好事已成無可更改若此女者可謂知大義矣○賭之爲書足以廢時失業破産傾家此固盡人而知之不知更有甚焉者南門外有某甲向撑小船爲業家僅一妻平日因甲嗜賭以致每食不飽今春輸洋十元東借西貸尚未就緒近又見獵心喜賭負更鉅甲遂一籌莫展入則室人交謪出則賭友追呼生趣全無遂投河以死具妻猶未悉其存亡一日夢中遇甲備述死狀次日始僱人打撈屍身備棺收殮○城西丁姓嫗性極悍潑娶媳某氏雖小家碧玉而性頗温柔勤於操作姑待之嚴厲而媳則逆來順受鄰里交稱其賢日前因細故稍拂姑意始則太駡繼以鞭撻苦不能堪乃自投於河幸爲漁人所見入河救起得不與河伯爲伍然已奄奄欲絶矣使援救稍遲則媳固含寃於地下而姑亦不能置身於事外也 
[白門凍雀]  
　　初旬某日南門信府河地方失愼緣街後有李秃子在彼賣烟又有某嫗沿其斜陽一角悄闢花徑爲藏嬌之塢門前茅茨縱横中竅其牆爲方牖入者必俯首人多不知穿花蛺蝶深深也該嫗貌似龍鍾而心殊鴇栩每出入小户人家多喜聽其說傳奇故事不爲厭因此深閨多有非嫗不歡者嫗乃言城中相識盡繁華日夜經過趙李家人多信之於是勸弱質如豆蔲梢頭者使隨已游拾翠小妹祠前門草女兒亭畔其家並不疑其倡條冶葉也入其室則桁鳴翡翠被隱蘭苕碧玉目不識銷金帳往往魂消魄醉聽棒舄者效其温存解襦者慰其羞惱甚且有恨十五嫁王昌爲已晚而堅持月移花影之後約者輕薄子以嫗能都所有也遂呼之爲大統領是日李秃子烟間火起與大統領僅隔一片板板屋内襄王正夢陽臺聞火懼甚顧時候初上燈神女尤不易夜度不得已僞託爲搶火也者以首蒙敗絮而出後被人拾具繡襪不啻玉環之香軟始悟其爲織女侍兒云○總角時聞人談南京拐子之攫人財物竟如探手於囊注目於鏡令身受者但書空作咄咄怪事無可指名無可追悔可謂極生民未有之神奇矣亂後殆失傳下者至穴垣以胠篋截路以剥膚直柳下氏隳前型之家賊耳毋怪其每拜花間金鈴犬爲槃王而乞其一語以相假也前日水西門内有六歲小孩於黃昏時候家人命其入巿手持青銅數枚黑影裏忽有一人以手箝其口繼卽擊以帶但呼吸而不能作聲旋抱至空處褫其棉衣棉褲問其頸係銀鎖否孩摇首以示意此人仍探手於頸而後已臨行囑孩曰沿恭直行卽汝家也其家距巿僅咫尺怪孩久不返母倚門且望且喚猝賭孩大駭再問再不答其母驚欲死孩乃趨至燈下引母手爲去其繯始歴歴言如此夫以省垣閙巿而宵小胆敢横行無忌豈止虎兕出於押之喻哉又人家蓄爲禦冬之虀者卽庾子山小園賦所謂寒菜是也山家清供美其名曰氷壺先生灌園家往往留一畦二畦以備庖丁朝夕之需每斤可售錢十數文青溪迤北皆疏圃圃人各以犬守夜天寒卽就畦邊支蓆以舍守夜者每當一犬吠形衆犬吠聲頃刻間可聲聞數里而督轅左右爲尤甚善謔者謂可繼歐陽永叔作朋黨論長至之夕忽寂焉無聲擁衾者不覺也至曉起則一望青青復青青者竟片葉不可得於是共詆犬爲有口瓠有操杖問罪者旣就視乃口猶張而目已瞑問之皆然或曰是殆宵小以毒藥毒之故一時功狗悉爲狡兎所笑耳○金陵渴雨非一日長至前數夕忽雲垂若冪一時望雲思雪者爭效謝家故一酌紅螺浮緑暟詠絮詠鹽以爲天公玉戲可必詎夜半而星已爛爛求雨不雨求雪不雪豈金陵一隅爲然哉乃客有自皖北之潁郡而來者謂該郡於前月廿九日已得小雪一二寸此爲見白之始聞豫省以北皆有雪金陵惟風緊天寒而已向來城居者皆欽城内之水刻已井枯塘竭抱甕者往往一勺不得江寗府李太尊日内深以火政不修爲慮并傳說謂當禁民間不准用洋油點燈以杜火患云 
[章門雜誌]  
　　前報梁湘南學憲定於臘月科試袁州府屬一節兹因袁州河道水淺瀨高近又久旱數月不通帆影因此憲舟未克按臨府尊禀請由陸路莅袁學憲以陸路爲不便已定於臨江試竣回省接考南昌府屬矣○江省城内街道向由保甲局巡查人冬以來各官復在城内查察一周所有城外各叚刻由臬憲與協戎督同保甲局嚴密巡查每夜臬憲協戎於二更出城至四更入城披星而往戴月而歸巫馬期之治單父不過如是○省垣火藥局在澹臺門内近聞厦門藥局失事各憲防患未然飭原設局丁嚴密巡查復飭委員日夜往查雖在白晝亦不鬆懈局丁不敢片刻離局地辦理認眞極得懲前毖後之道○初五日城内燉子塘某姓住宅因午炊失火焚去一間幸卽救熄○各處之誘賭串嫖者每因神誕賽會乘間肆其会倆近復借唱大戯之名煽惑遠近此中引誘勾串莫可究詰又皆以看大戲爲詬病上月下旬進賢門外二里許之燕子湖地方不藉神誕不借報賽無端演唱大戲一時往觀者人山人海賭博竟有四十起每日可收地貲錢陸十串此外烟花浪費則且倍蓰至本月初旬尚未能手闤闠少年良家婦女之被其蠱惑者何可勝道爲民上者其亦有所聞否○瑞金縣之某姓貿易中人也開設店肆生有二子亦執父業同在肆中惟長次兩子勤於其職幼子則恃愛驕惰屢爲兩兄所呵斥其父愛憐少子屢袒庇之不令與兩兄作苦兩兄承父之意亦不深較一日因事復爲兩兄斥幼子習慣性成竟與角口漸至奮拳卒至持刀其父恐釀大變挺立中間喝令各散不料幼子氣忿眼花悮將父戮傷未幾傷重勢危父知不起私謂幼子曰我傷必死我死爾必不生爾可遠行毋少留幼子遂逸不逾時父果没始而一味溺愛養成驕惰繼而挺立中間致有損傷終而私令遠行俾逃法網可謂死於子手而終不悔者矣溺愛之害如此可勝慨哉 
[命案了結]  
　　黃梅縣屬之孔壠鎭前因縫工黃某因賭負在湯湖口橋頭自溺經該處痞棍唆令苦主誣指巡司門丁王某毆斃經黃梅德化兩邑尊相騐一案已列前報頃聞黃姓族人查悉誣控各情不欲終訟情願銷案旋經郭少尉垂憐屍親無力成殮慨捐廉俸並勸地方紳商酌給川資俾死者得以歸骨生者得以自存由是遠近皆無閒言 
[濟人德普]  
　　九江創設義渡各節屢紀前報兹聞官幕紳商之解囊樂助者現已集有成數卽派某紳往漢口仿武漢渡船式先造義渡船四艘試用又經道署幕賓許氏昆玉以及洋藥局委員彭君小池釐局委員曾君在小池九華門兩處渡口履勘基址建亭一卒俾渡江者可在此處領籌上船且可以避風雨甚盛意也聞嘉平月初卽可開渡從此南北往來者不致望洋興歎欲渡無梁而各善士芳名壽之珉石當與廬阜同高潯水同深矣 
[松城雜爼]  
　　某甲在衙署作灶下養復以餘資開酒寮一所日前因酒徒釀禍將其銀錯落金叵羅並如黃鶴樓之雙手捶碎某乙向亦曾應童子試今則棄書習吏充府署抄胥亦在酒兵中興酣起舞以致席間酒器被其撞去不少事定後甲泣訴琴堂立將乙之卯名加以紅勒帛榜之照壁間至於毁壞物件經酒徒賠償而止○某甲以担糞起家積有自資遂買城中大屋而居儼然富室矣某乙設屠肆於其隣右日前有鼠竊從甲家穿旁竇逹於乙室以致竊去物件若干乙緩商諸甲願其司閽者愼厥防閑俾不致宵小窺伺甲不察其言以爲譏已乃以嫚駡應之以致互相口角甲甚至自褫其犢鼻褲當衢大駡較之禰正平裸駡曹阿瞞有過之無不及也乙怒欲以馬矢掩其口甲始悻悻而去 
[鄂濟官報]  
　　十月二十八日雲南迤東道崇善自雲南來省赴京署漢陽縣鍾禀知設壇祈雨二十九日候補通判劉本樾奉糧憲委赴襄陽衛催錢糧各欵藩憲牌示枝江縣江口巡檢事務詳委本任漢陽縣仁義巡檢楊寶森調署三十日武昌府李禀知於十一月初一日考試十州縣文童終覆候補縣王培厚奉藩憲委赴石首縣會勘羅城等垸潰口黃禮讓奉藩憲委赴興國州查勘水旱等災十一月初一日候補縣方瀚奉委武昌府讞局學習武昌府李禀知開因利局署漢陽府通判易象禀知任事候補縣梁家鈺奉藩憲委修四縣公隄挽用及江夏堤候補巡檢 
 
 

Page 3

 
 
馮億奉委調查保安門差並銷土新有西鋪差初二日准補大冶縣道士洑巡檢伍紹美謝行知並奉善後局委修平湖禹年太平等閘指分補用縣丞何天岐來省禀到初三日候補同知方藻奉臬憲委赴漢陽府帮審案件 
[捧檄色喜]  
　　江甯候補之中小班自江寗府傳見後卽將各員自開之簡明履歴彚呈藩署頃經許方伯於本月初六日酌派四十六員赴江甯所屬之各州縣帮辦冬防聞各員一俟措有川資卽速前往大約方伯格外體卹查知每月應領之津貼現已積壓有三個月擬卽于日内照發以便行者得備舟車居者得供七箸誠萬家之生佛也兹將扎語列左欽命江南江寗等處承宣布政使司布政使許爲札委事照得保甲巡防爲詰奸良法近來游勇會匪所在逗遛滋事現屇隆冬更虞竊發州縣官所領一邑地面遼闊公務紛繁稽查勢難周及兹查現在省垣候補佐雜人員除有差使及曾領津貼外所有無差各員人數尚多亟應次第疏通俾令自效現飭江寧府傳見先儘到省名次在先者按册派委分赴各州縣隨同地方官將保甲巡防事務實力實心認眞辦理不准任令干預公事招摇滋擾自本年十一月起至來年二月止每月由該州縣籌給銀八兩飯食洋五元一并在内不得多索除飭知外合行札飭札到該員立卽遵照隨同認眞清查期有實效而靖地方一面將到差日期由該州縣廳具報如該委員不聽州縣調遣在外多事擾累百姓及奉札後並不親自到差僅派家丁往領薪水者許卽據實禀候另行改派將該員註册永遠停止差委毋違此札光緒十三年十一月初六日前註委員銜名後註赴某州縣廳所有各員銜名地方均附於後巡檢孫葆均李維蕃上元從九張福同劉九韶江寧典史郝耀奎句容舫吏目第五杰溧水典史徐葆昌高淳典史朱椿江浦俞允文六合從九周錫綬唐廷槿山陽典史魁元阜寗理問吳恩植清河縣丞傅祺桃源典史方榖安東巡撿李厚堂劉培生鹽城縣丞德善高郵理問潘作楫典史趙錫恩泰州從九何鴻舉東臺巡檢楊自棫江都陳寶彝甘泉典史孫其勛儀徵陳有源興化縣丞莊國奎寶應從九郝芝昌鄒慕緊銅山袁膺綬豐縣按經歴安炳燿沛縣從九王廷耀何宗耀蕭縣縣丞曾錫璋碭山從九趙國泰邳州李祖檮宿遷典史鄭秀儒睢甯吳吉麟海州嚴汝正沐陽從九劉金壽贑榆府經歴孫毓藻典史李暢榮通州從九陳熙彭睢園如臯縣丞戴源灝典史吳子瑞泰興巡檢張兆桂海門 
[賣瘋宜防]  
　　粤入之患麻瘋者毋論男女均須移害他人而已病始愈故有賣瘋過瘋之說有粤人某甲娶妻納妾儼然齊人近因合家患瘋泛棹滬江僑居英租界五馬路西首男則入青樓中宿娼女則倚門誘客以期賣瘋此雖道聽途說然亦不可不防保身者所宜加愼也 
[行杖逮訊]  
　　法華鎭人王雲罷斃命一事由屍兄雲貴報經上海縣裴邑尊申請道憲札委寶山縣葛明府詣騐禀覆迭紀前報昨午邑尊飭將家丁周姓差役金昌研訊屍兄雲貴屍子金生叩求伸寃周稱初五日二鼓時老爺帶領小的等巡查至王門首見窗上有清水洋烟四字老爺知是烟館入内查察王以烟館業於七月間閉歇不服盤查出言不遜繼以詬詈老爺因此發怒就差役手中取木棍在王脛上擊一下王欲還手老爺將伊帶至署中笞責一百五十板至初六日釋放初七日王遂斃命實不知因何身死至王之腎囊老爺並未踢過金昌所供略同邑尊問行笞者爲誰金稱丁松張坤二人邑尊飭令屍親暫退周金交差着地保王小園速將丁張解候質訊 
[情同串騙]  
　　前日南巿黃茂記花行主黃魁賢扭陸秋泉投上海縣求追欠欵經帮審之陳伯葵明府訊究黃稱九月間有陳維舟來買花衣一百餘担付下小東門内德豐廣貨店票洋一百七十二元十月初二日爲期當日到該店照過無誤至期向收一味延約至本月初該店主陸秋泉避匿不出情同串騙今日被我尋見爲此扭案求追陸稱無力付洋叩求寛限明府飭將陸發待質所管押着黃明白補詞呈候究追 
[店夥仍押]  
　　前報四馬路一大馬車行夥邵和卿控法馬路太和藥材店夥倪雨榮爲蔡姓代出憑票除收過洋二十元外尚欠洋八十六元一案太和店主葉心如係杭州人在杭閱本報知有涉訟事卽於初九日到申將倪辭歇十一日又到捕房在王司馬前伸訴綠由王司馬以葉旣不管而原告所控爲經手人倪雨榮因將倪管押倪尚有昆弟亦習藥材業因雨榮被押謂店主有意推卸心有不甘隨托人繕就禀詞投法捕房將葉心如拘住於昨日解訊倪雨生又名雨墇投案訴稱葉于初九日到申初十日卽將我弟生意辭歇押在捕房因念弟身寒冷鋪盖箱子應行取出派人往挑葉不肯交出實出情理之外王司馬詰其作何生理答稱在城中萬年青藥店司馬又將葉心如詰問可有帳簿答稱已經取到另有細帳王司馬閱畢問用倪爲夥何人荐來答稱係邵尚逹荐來司馬謂旣有荐保人則倪有欠岩虧用及搬行李等事皆可尋邵理說又詰倪用空店中銀錢否倪稱並未用空葉心如堅稱被用洋一百數十元又經手放出洋一百數十元兩共三百元光景職員於前月二十四日回杭本月初九到申帳簿上有二十七八二日付蔡茂陶洋明係串吞司馬謂倪雨榮曰爾等於二十六日到堂涉訟乃爲錢財事何以二十七八等日尚肯付洋實堪詫異着將倪雨榮管押待交到蔡茂陶再核倪雨生退去又謂葉心如曰蔡究是爾之友人現在尚少馬車資洋八十六元着先墊還俟蔡到滬准爾控追倪雨榮用空之洋着尋邵尚逹算明帳目如不還亦當追比諭將葉交保 
[英界公堂瑣案]  
　　虹口捕房管門華捕稱陳德仁犯事發捕房管押被老犯江阿甫鄔阿元王如寶等勒索規費應雙桂從中調停使陳給洋將各人一併送案陳德仁供到捕房時卽有押犯頭目綽號東洋麻皮卽江阿甫等向我索洋一元數角我身畔祗有小洋五角隨卽付彼應雙桂嫌太少不敷瓜分再索三角我無以應卽被剥衣我不肯伊等用絨覃蒙我頭肆行毆打我大聲呼喊管門捕聞聲查察因此送案應雙桂供江阿甫等與陳爭毆我曾解勸江阿甫鄔阿元王如寶等同供不敢行兇蔡太守謂江阿甫等犯事管押尚敢欺凌新犯可惡已極判江鄔王三人各笞五百板再枷號一月發捕房示衆期滿仍照原斷補押應雙桂笞責二百板與陳德仁帶回捕房○前報包探半錦堂得邢坤寶之地已賣於沈明山邢仍將地租與賭徒一節昨據地保錢師竹禀稱查明邢坤寶確將地租與鄭阿榮聚賭因將鄭交捕沈明山邢坤寶仍執前詞鄭阿榮首求恩蔡太守判鄭笞責二百板再發捕房管押二月邢坤寶亦押二月以儆○華捕稱昨見周仁壽朱長泰等擺設水果攤爲名實則擲骰小賭爲此拘周朱二人并起賭具送案周朱同供擺攤之暇偶然擲骰蔡太守判周朱各枷七天發犯事地方示衆賭具銷毁○包探庸清山稱昨見車夫周桂元在飯店吃飯衣服全新疑而盤詰據言有客雇坐伊車遺忘衣包無從交還爲此送案容查失主周稱衣服共有四件均已起案蔡太守謂周桂元取坐客遺忘之衣應卽開釋衣存捕房俟失主認領 
[法界公堂瑣案]  
　　昨報列某棧客失去狐皮褂後在别客房中搜出扭指兩人一節昨據原告胡某偕棧客葛少波張桂芳稱同住復順昌棧張住十九號房葛住十六號房間壁二十號係楊金標所住尚有胡長泰住十七號房早已搬出張姓箱中失去狐皮褂各房均搜過惟楊不准搜在後硬搜伊從屢窓口擲與胡長泰因之覷破送捕後到伊房中見葛客之物在伊床上因此同到案王司馬詰楊胡兩姓堅執不認并稱前亦失去洋元司馬着將兩人帶回捕房候今日再訊○前報列江天輪船上拘到行竊茶壺之梁阿法供出張阿友搜出錫鐲質票二十張及物昨已將各贓吊到小銀鐲一只已據失主趙某投案認領并訴稱十月十九日小兒在門首被伊誘至四明公所荒塲將衣服銀物帽子盡行剥去曾報捕房銀鐲確是原贓王司馬詰之梁張兩人不肯供認司馬着帶回候比 
[正誤]  
　　昨日怡昌衣莊大减價告白内大字誤用火字特爲更止 
 
 

Page 4

 
 
[上海陳家木橋電報總局豫皖賑捐處十四日事略]  
　　蘇電局來電頃許蔭庭善士交來助豫賑新棉衣一千件等因敝處當卽電覆請其赶緊寄滬以便轉解任畹香先生散給○無錫楊可園先生募來節孝楊過氏英洋一百元並函索捐册以勸募自任如有善士樂輸請卽就近寄交○程松亭善士交來上元記文麟記英洋二百元源豐順來陳連城善士募欵凝善堂第二十三批欵均到先此報謝 
[贈莘溪閒農並謝見題拙論]  
　　絶妙生花筆一枝得來便復輙題詩行間字裏精神見百鍊純銅正熟時自笑愚痴才一得統書聊以解愁思不期下里巴人曲匄得陽春白雪詞[  種榆山人胡悅彭拜稿]  
聞東武惜紅生名久矣昨得同飲於中和酒樓相與把酒言歡欣慰平生因成七律一章以贈錄請高昌寒食生夢畹生指政並乞惜紅生 
[吟壇玉和]  
　　久已心香一瓣焚瞻韓願遂挹清芬黃封酒酌應頒我白戰詞工合讓君磊落襟懷蘇學士風流跌宕杜司勲才高蓮幕聲名徧相對清樽掃俗氛[  鶴沙斗酒聽驪生郁周張文彬手稿]  
[浙省撫轅抄]  
　　十一月初七日候補府顔鍾㑺由紹興釐局交卸回省禀到銷差知州李圭禀辭回寗洋務差中防同知趙工次回省禀到禀安胡堵元禀知釐捐局委赴嚴州湻透一帶公幹禀辭○初八日同知包風章由厦河釐局專丁來省禀謝飭知留辦顧璜禀辭赴滬局封沙船差五品頂戴升用知縣候補班補用前任餘姚縣丞朱楨服滿起服田京呈請分發來省禀到請補會稽縣丞劉鼎亨禀知奉藩司飭知請補叩謝 
[蘇省撫轅抄]  
　　初十日候補府胡裕燕禀辭奉委赴淮安府會審控案吳慶儼禀知換寗差委卽辭署糧道庫大使態嘉楨禀謝留署縣丞翟錫翰禀知奉委赴清江河工差卽辭分發江蘇侯補班前補用巡檢譚雲慶山東人禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[上海四馬路浦灘文報局内協賑公所接山東潘振聲先生十月初三日書]  
　　竹坪秋坪心如綏之善長仁兄大人閣下中秋後曾復一函由驛排遞想已早邀台鑒兹又疉奉三四五號惠書敬悉一切歴解各欵亦均到東辰維籌祺日茂百萬災黎咸資援救欽佩莫名豫皖陡遭此變幸賴諸君子力籌鉅欵邀佑翁諸君前住賑濟災民得慶更生承電示將東賑速行放完前往相助弟亦極思卽日起程無如東省連年水困濟惠濵霑自去年四月王家圈决口迄今四熟顆粒無收直全今秋八月十五六七等日南河亦已决口此地猶復漲至丈餘房屋村莊一洗而盡刻下地雖涸出而種麥者甚屬寥寥災民回家無棲身之地出外無餬口之資流離顚沛甚于往年卽使黃水不來明年得種春麥待至收成尚須半載目擊情形何忍舍去　以惠民海豐水旱不通之處甚多難於查放欲速不能大約查完總須臘月次第放錢竣事恐須到正初豫賑一事只可佑翁偏勞俟冬賑放完明春再行定奪心甚不安之至肅此布　敬請善安諸維離照不宣愚小弟潘民表頓首 
[勸助善舉啓]  
　　時屆隆冬貧民之無衣無食者須賴善人周恤俾免飢寒寒滬上雖富厚地而落魄無依流離困苦之輩亦復不可勝計英租界西南隅向有仁濟善堂自冬迄春每晨施粥及屆嚴寒又給棉衣洵美舉也近聞有善人因見美租界之虹口地處東北貧民最多且江北流民棲身一葉小舟聚泊河干如遇風雪天氣瑟縮之狀實堪憐憫爰就該處設善堂名曰元濟辦諸善舉又擇隙地開廠施粥給衣體貼貧人可謂至周且沃矣願仁人善士解囊相助俾得接濟有資功德無量 
[上弢園先生六十壽]  
　　獨抱匡時略翛然一代中雙輪浮渤海長劍倚崆峒氣節空餘子文章傲上公名山多著述何事問窮通丈夫不得志晚　滬江濵花月消塵障苔岑樂性眞身雖居草莽學早究天人海上籌添日梅開正小春未識荆州面從何結賞音鴻飛雲外影風送月中砧流水徜佯意高山仰止心一編聊寄與遮莫訊沈沈[  丁亥冬十月句曲王怡齋拜稿于射州客次]  
鄭君子梅邀觀耶松船廠同　者高員寒食生吳下半人觀後乘車至靜安寺申園試茗而瞿君桂泉林君雲坡復邀至海天春大餐賦比 
[鳴謝]  
　　約伴同車許壯觀到門聯袂恣游盤出奇利器驚心見絶妙飛輪飽眼看變夏雄懷千載少奪天造化古今難歸來又得叨陪坐旣品名甌復大餐[  種榆山人拜稿]  
 
 
