# 1896 - 29 - 4908184

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[珍物待購] [  申報館協振所拜啓]  
　　本舘恊振所自經解賑欵以來屢承諸大善士源源接濟且右以珍物助振者惟連城之寳旣承割愛相投而美玉之沽尤賴知音鑒賞特將各種珍玩羅列於下倘蒙仁人君子慨擲廉泉旣能廣積陰功且可增輝蕶圃誠一舉而兩得也計開朱漁珊帖一部高澹游山水一幅米南宮字手卷一軸天靑緞馬褂料一件 
[書本報登漠河金礦公司第六届結帳告白後]  
　　大地精英有時或匱物情消長罕見則珍黃金之貴於銀銅由來固已久矣然在中國秦漢之世上下通行人民以之贖罪國家以之奬功遇有賞賚動以數千斤計其尤鉅者如衛靑破敵將士受賞至二十餘萬斤梁孝王府藏餘四十餘萬斤彼時黃金較今之銀價尤賤而視當時銀價則亦三四倍若漢志所載金重一斤值錢萬朱提銀八兩值一千五百八十他銀值一千核之則金每兩僅抵錢六百銀每兩抵錢二百或僅抵百餘也自是而後日見寳貴至宋困於遼金括財遺餽每金一兩至換銀十二兩迨由元明至我朝道光時迭有漲跌無過十五六換者光緒初年金價昻至二十兩人已詫爲罕見不意十餘年來繼長增高至今且至三十三四換推原其故一由於中國歴來銷鑠之甚多一由於近日流出外洋之日廣其金日少而價日貴焉固勢之所趨而無可如何者也中國十八行省地利所藴若銅若煤鐵皆甲於五大洲而惟金礦較少疑係秦漢以前採鑿殆盡所致至若東之吉林黑龍江北之蒙古諸部西之天山南北兩路各郡縣南之藏衛與滇蜀邊界以迨臺灣等處在二千年前非榛蕪所没卽戎索所居風氣遲開採鑿未久故產金之處僂指難計而尤以毗連俄界之蒙古黑龍江吉林及南洋臺灣一島爲最著名臺北金沙淘洗較易出產頗多以西歴一千八百九十四年卽光緒二十年海關貿易總册核之該處出口金沙計一年中值銀十一萬兩其未經報關無從稽數者尚難盡紀焉今已割歸日本逆料日人慘淡經營精心淘汰數年而後利權所擅必有十倍於今兹者若北徼產金各處地叚綿長非臺島一隅可比而惟漠河一局開採有年成效頗著觀近日本報後幅所登彼處公司第六届結帳告白略謂上年共得金沙二萬八千二百七十餘兩售見愛平銀七十六萬兩合諸贏雜各項得八十萬有奇除去六成礦丁金價及官利局用外猶存三十八萬有奇又提充黑龍江軍餉及員司花紅外猶派各股餘利銀十八萬計每股得銀一百七十六兩云云此就中國各項公司股分而論其獲利之數不可謂之不多卽就該處金廠一端而論其出金之數亦不可謂之爲少然而本館座未能釋其關懷時局之隱憂者蓋一掬之土不足以塞汪洋之波寸瓢之水不足以潤枯坼之塊苟爲之乘除出入而此二三萬兩金沙之產終無補於漏巵也按西人以金爲常用之錢幣行使旣久銷耗必多按年添鑄需金甚鉅雖北美洲歲出金磅極多英之澳大利亞與俄之中亞西亞悉比利礦產亦昻要不能敷其鑄幣行市之用故中國進口之銀近年至二三千萬兩有奇而金則祗有自華運往外洋無自外洋運來者此中奥竅一望而知而其日增月盛之故尤有使人可畏者攷西歴一千八百九十年卽中國光緒十六年從華運出黃金值銀一百七十餘萬兩合諸金榜僅四十六萬餘磅耳明年運出計值銀三百七十萬兩則合金磅九十餘萬磅又明年爲光緒十八年及光緒十九年二年中運出之金俱值銀七百數十萬兩則合金磅一百四十萬至一百六十萬磅迄去歲一年運金出口陡增至值銀一千二百七十七萬餘兩合金磅乃至二百餘萬磅以較前二年幾加三之二以較前三四年且更三四倍或七八倍焉今歲尚未刊印清册然聞運出者仍源源而往不見其少似此情形非得如漠廠者一二十所非得漠廠所出之金更驟增一二十倍何以使每年開鑿之數足抵其流出之數哉且金之日少日貴不特於商非宜卽於官亦甚弗便内廷需用黃金大抵令粤海關監督採買呈進者居多邇因例價不敷屢煩陳奏不籌善法不將使有盡之金日銷月削一往不還貽中國無窮之耗敝耶此稿未完 
[本館接奉電音]  
　　昨日上午十一點鐘京師飛電傳來上諭一道敬謹譯登○十二月十三日奉上諭胡聘之奏已故同知虧短銀兩請革職查抄等語已故山西朔平府同知景斌虧短任内地租各欵銀兩迭經勒限嚴催該家屬迄未完繳實屬玩延已故朔平府同知景斌著卽行革職該撫卽提集經手丁書人等究明是侵是挪照例嚴辦並將該革員歴過任所寓所資財先行查抄其旗籍家產著正黃旗滿洲都統一併查抄備抵以重庫欵該部知道欽此 
[譯西報論鐵路事宜]  
　　中國由吳淞口築鐵路至蘇州一事説者咸謂已訂立合同然本館知此事實未定見蓋中國諸事每於將成之際必别生枝節以致窒礙難行也目下張香帥將回湖廣總督本任從前所議諸要務頗爲美善恐從此棄而不用聞劉峴帥已函告香帥凡南洋所延辦事洋人須一律撤去其中有兵弁姓先生者向日管理長江一帶砲臺此外德國統領及弁目共三十餘人此後將散之四方不復在南北効用矣但所延德人其合同由中國駐德使臣與德國外務大臣商訂恐張劉二帥不能輕易視如廢紙至於鐵路之言則情形又各不同其地址已早經勘定其中並無艱阻每里需費若干亦曾議定且自勘路迄今費用亦已不少所惜張劉二帥奉旨移節竊恐妄費金貲徒成畫餅當比利時人之謀攬此事可謂妙手通天回溯六七年前比利時人在武昌承建鐵政局其時香帥之意擬將鄂省所鎔之鐵建成鐵路直達京師傳聞比利時人應付之價銀尚未清楚比利時人並不催付蓋逆知將來當有利可圖也至目今中國方欲創興鐵路比利時人遂可效捷足之先登顧比利時人現辦鐵路事宜不能使比利時人獨攬利權卽各國如澳如英如德如有入公司之股者似此辦法俾他國之人無從藉口亦可服其作事之聰明矣然中國今目方汲汲於創興鐵路而劉峴帥獨不喜泰西新法不知比利時人所立合同日後果能照辦否猶憶創興之始人人皆望此路千成忽聞張帥去而劉峴來恐其事不能豫料日内合同猶未簽字竊恐中國執政者猶思另籌便宜之法招人承辦擇善而從照此辦理則路可堅固價亦從廉中國作事往往不公然招辦今應了然於胸次灼明何者便利何者受益旁人目擊中國情形知人多喜由水道往來鐵路若興若舟舶必益爲生色蓋鐵路可運内地不通水道處之貨物以達水次 
 
 

Page 2

 
 
改由水道運往他方是以作舟楫生涯者獲利必豐於往昔至船所不能直達之地則鐵路所收運費必多兩相成兩相益也不觀之美乎從前美國無鐵路舟舶之利甚微今則鐵路大興舟子遂無一不富厚祗就紐約刻一處而論鐵路公局每年可分餘利七厘每運貨一墩每三里餘只取錢十文而英國比國法國德國皆祗有鐵路者現皆興修水利以輔佐之今中國刱興鐵路允宜取法於美國章程以得自然之利傳聞有一美人姓及弗司者向來經理鐵路事宜其人已與香帥晤商願由吳淞至金陵倣美國法承一架一至堅至廉之路每一點鐘能行六十英里限一年内告成十一年内收其人包辦一切所裝之貨每一英里僅收運費洋銀一分每一坐客收洋銀二分十年之後將此路歸還中國香帥以此事不欲歸外邦人經辦却之然及弗司如以此事向他國承攬他國政府自必從速允諾而及弗司復語香帥以願爲代築是路每一英里需洋銀四萬五千圓鐵路火車及各項器具皆全香帥亦未允許本館之意中國宜讓外邦人試辦俟數年後諸事皆已熟悉然後收回先將此費移修水道以佐鐵路而握利權中國不能照此而行豈非失此機會哉夫天下一國猶一家總須他人之勷助譬之幼時應賴父母維持調護治國則或才智有所不及必須旁觀者贊助其間今中國於泰西各法尚未能精斷須西人以爲之導引當軸者其亦知之否耶 
[都門談屑]  
　　據訪事友函云兵部武選司正主稿烏布係本部堂憲改派本司濮主政子潼河南人因該主事官印　濮副郎子銓之甫祗差一字故誤傳爲該副郎得此烏布兹特更正○昨報東四牌樓火災延燒牌樓一角之事嗣又悉起事之於鋪人已經睡熟從夢中驚起掌櫃某急走入屋内一臂挾帳簿一手握鞾頁方將抽身外出屋宇驟然塌落竟將某壓斃其間更有一夥一徒同死是難事後刨出屍身相騐時羣見掌櫃手握錢鈔猶存爐餘形跡云○崇文門内船板胡同匯文書院係美國人所設延師課業兼授泰西諸學中國文藝歴有年所來學就業者每年不下二百人兹該院於冬月中旬在通衢張帖招單詳述院中授藝章程來學者每月助洋五元明年自正月十二日啓學逾期來者槪不收錄云○西城坊捕役杜承恩控堂妹丈姚姓霸佔伊家靑菜店家產一案前紀報端今山西司某正郎票傳杜承恩三姑母張杜氏到案供稱杜某實係杜姓子嗣伊叔死時係杜某扶柩安葬伊嬸於今年七月歸西姚姓並未送信意存謀吞家癧等詞姚元和供不知杜承恩住於何處無從尋找因而並未報信等語某正郎判令杜承恩繼與伊叔父爲嗣靑菜家產分予一半餘作爲姚杜氏養贍餘事著請中人妥爲調處明日到案畫供完案○前門外迤西某胡同有單某年將而立於去歲宜爾室家之後琴瑟調和邇日不知因何遽將陽物用刀割去比及知疼手軟則已倒地血流如注幾致殞命細看腎囊尚未割下當卽商請内務府小刀匠閹割内監是其專責其人甫到令去中衣細騐渠云如割盡若内監樣必須用藥非京蚨五百吊不可單某因家寒無法措此鉅欵始作罷論另請他人調治也 
[中城命案]  
　　據京師訪事友函稱前門外打磨廠剪銀作鋪夥李曰仔同崔汝林等毆死腰刀鋪夥陳姓一案於二十七日經中城侍御將人犯差送刑部照例究治奉堂簽派山西司承審日昨經某正郎提集人証當堂質訊據屍親曹仰舟供已死陳某係小的表弟聞説有人喝令李白仔等用棒鎚打死李白仔是何人放走乞求公斷等詞訊據剪銀作掌櫃趟筱奎供李白仔在我鋪中居住是日陳姓向李白仔索欠因而口角至閻德烟館約同崔汝林復到小的鋪内當由崔汝林遞給李白仔棒鎚一個共相爭毆不知如何打死小的並未親見須臾之間李白仔潛逃追尋無蹤崔汝林供小的在閻德烟館吸烟李白仔找小的帮伊打人同至趙筱奎鋪内向牀下順手取出棒鎚交與李白仔後來小的帮拉䏩膊失手將伊抓傷不知李白仔何時乘亂逃走在於何處小的實是不知閻德供崔某在小的烟館吸烟是日李白仔找崔帮伊打人小的正在吃飯不知何人將陳某打死小的不敢妄説再四環質當將閻德板責趙筱奎掌頰始認捧鎚是小的鋪中之物當將趙崔閻三人收禁某正郎令曹仰舟赶緊寄信與屍親迅速到部投案一面派中城司差役將曹姓帶回取妥實鋪保候傳 
[漢陽命案]  
　　昨報登山西人李阿林白晝被人砍死一案經縣差緝獲王家金到案供在漢口謀財害命曾砍死二孩旋又支吾未得實供今接漢口采訪友人寄來近事一則閲之與王前供頗相符合急錄之以供衆覽據云漢鎭泉隆巷弄内豫恒德小票號山西人某甲所開也甲年半百尚乏子嗣前數月間購一異姓子以爲子年九齡異常伶俐甲寳愛之雇同帮某僮爲之服侍年僅十四甲亦待之厚甲用鄉夥二人恊收印子錢早出晚歸竟成舊例因之一片大厦日僅二稚守候其中另雇廚夫某工暇時外游甲戒之勿聽初六亭午甲等械出未歸二稚相對情正無聊忽有匪徒數輩偵識内只二稚卽闖進内將前門扃閉至後廳恐二稚聲張陡起不良拔出利刃將二稚砍斃於是倒囊傾篋務飽慾壑而後去甲歸賭此一慟幾絶立卽繕禀赴漢陽縣喊報翌午薛誠伯大令帶同書役仵作詣塲勘騐騐得果係刀傷畢命登時回署後嚴簽幹捕多名分途察拿併聞計失銀百餘兩錢票百餘張番餅八十翼 
[巨竊成擒]  
　　姑蘇采訪友人云總捕府劉司馬自蒞任以來除暴安良不遺餘力選覓幹勇多名晝夜梭巡年來竊案稀少居民得以高枕無憂詎今歲夏秋之交又有被竊之家事主報請地方官臨驗往往形迹毫無惟窓櫺之間或稍露刀痕或落明瓦數片而篋中物已不翼飛去頗滋疑竇司馬爰捐廉懸賞督飭捕勇設法嚴緝前日有一少年狐裘煌煌携帶器篋至閶門外太子碼頭尋覓航船欲往上海忽被捕役二三人將少年髮辮扭住拘至總捕署移時司馬升坐二堂先提小五家巷客棧主某甲及陸陳等三人略詰數語問少年曰汝卽馬大少爺乎少年答稱不敢小人正是司馬乃將甲等三人交差看管獨留該少年詳加訊問先尚温言開導旋喝令差役將其狐皮馬甲縐紗皮袍一并褫下鞭背若干少年始呼號求饒供稱情願吐實司馬遂飭提上再鞫少年一一供認略不諱飾始知本年所有竊案皆其一人所爲當堂在器篋中搜出贓物若于賊具三柄均係鋼刀狀如柳葉乃將該賊釘上鐐銬候再訊究聞該賊年甫二十餘文雅風流見者終不信其爲胠篋探囊之輩一旦難逃法網可見司馬之嚴於捕務矣 
[張香帥創設自强軍奏稿]  
　　奏爲創練新軍選募鄉民責成洋將客帶操練经洗積弊而圖自强恭摺奏陳仰祈聖鑒事竊臣前因海氛粗定憤兵事之不振由錮習之太深非認眞仿照西法急練勁旅不足以爲禦侮之資擬在江南練陸軍萬人而以洋將管帶操練其經費在江南自借洋款項下撥用於本年閏五朋二十七日具奏經部議復准咨行在案查自津調來之北洋原訂德國將弁并由臣商託出使大臣許景澄代訂之德國將弁共三十五員自夏秋至今先後到齊臣於夏間令先就衛隊護軍等營内選擇操練以試其材數月以來頗有成效可觀亟宜選募新軍刻期訓練查今日練兵必須改用洋操者其故有七承平之時緑營有積習軍興以後勇營亦有積習人皆烏合來去無恒不練固無用練成亦不能禁其四散徒勞無功一也里居不確良莠難分二也無論征軍防軍從無不缺額之事卽其實有之勇亦係安置閒人令當雜差則雖不缺額亦與缺額同三也層層刻扣種種攤派長夫視爲津貼營官皆有例獻將擁厚資土不宿飽四也外洋新式快砲快槍精巧非常舊日將領大率不解亦不愛惜粗疏者任意抛擲動致損壞謹愼者收藏不用聽其鏽澀其於擦拭拆卸裝配修理測準諸事全不講求將弁不知何論兵勇操練不能何論臨陣五也營壘器用但守舊法繪圖測量行軍水陸工程諸事尤所不習討内匪則可禦外侮則不能六也營官統領專講應酬奢華佚惰用費繁多營官請託無所不有旣視爲營私謀利之路豈尚有練兵報國之心七也惟有改以洋將帶之則諸弊悉除無論將來臨敵之效若何總之額必足人必壯餉必足技藝必多軍火必嫻熟勇丁必不能當雜差將領必不能濫充此七者軍之體也此稿未完 
[營口述聞]  
　　營口采訪友人云電報局委員王芷裳大令於十一月初五日戾止寓火神廟西首連升店隨帶司事學生七人租三江公 
 
 

Page 3

 
 
所東首增興福棧房設局修接電線擇期初九日下午通報十一日清晨北洋總局工程委員黃錫臣大令抵營日内將往南修接金州旅順電線○宋祝帥於十二日午前節麾過營遵旨赴金州旅順一帶聞旅順日人於初四日交還船塢砲臺初七日一律就道大連灣尚有日兵三千餘人守候第二次輪船載之回國大約初十日可以全行矣○目下營口市面依舊如前大車尚未到市須月杪貿易方有起色也○道憲派趙水如少尉編查保甲繕給門牌廷觀察擬於二十六日回榆關度歲 
[晴川閣帆影]  
　　漢上訪事人函云值此飢民　聚之時有某號主擬於本月初八日就四官殿河岸下首某堆棧開廠施粥云云信如所言飢民受惠不淺矣○漢鎭仲冬以後匪徒種火之事書不勝書誠數年來少所見聞者也種火之徒大抵飢民游勇若輩蹤跡詭秘出没無常地方官雖竭力防範而此風究莫能遏近來武聖廟以上居民多有戒心一届夜靜更深一家人交相警備風聲鶴唳草木皆兵附近有某生鑒及此害不忍坐視商諸父老擬辦民更一時鄰衆咸爲力助並各慨捐錢文爲更丁辛費本月朔日業已舉行計每叚派役六名各持利刃藉備不虞黃昏時候擊柝之聲不絶於耳宵小知無隙可乘亦漸匿跡銷聲不敢以身試法地方遂得安靜如常○前有黃陵磯及鸚鵡洲等處之人擬就江口武聖廟集稼嘴諸碼頭各設渡船數隻搭客按名給渡資二翼正在集議已被各划船偵知聨名禀縣略謂若渡船舉行小的等數千人口何處謀生云云薛邑尊俯如所請卽轉飭停辦事遂中止按漢口漢陽兩岸相對中隔一衣帶水縱當狂風巨浪原有禁渡舊例此項渡船卽設亦係虚行故事耳故官聞有碍於小民生計遂卽停止也○甲乙二人相好無尤均在鐵政廠内充作工匠初三日午前不識如何開隙竟就該廠門首扭成一團莫解莫釋正在足飛拳舉之時爲該廠委廉某君撞見勃然大怒立飭護勇將甲等拘解公廳略云鐵廠重地治律森嚴爾等擅入擅出猶且好勇鬭很打架逞兇情殊可惡若不重加懲治效尤日衆喝令各賞竹笋煨肉二百片以昭炯戒一時闔廠聞之無不毛髮悚然 
[廿四橋月]  
　　揚州訪事友云兩淮運司江者轉接督憲張香帥電信有緊要公事面商囑卽來省都轉隨於月之初七日午後出轅登舟前往時揚河適當落潮拖帶官舫之小炎輪船行駛緩滯都轉遂令官舫先行約晚泊瓜洲習晨出江上駛○原任通政使叅議殷烽樵大銀臺靈輀回籍遵例入城已詳前報兹於本月初七日發引是日卯刻由東圈門本宅舁柩而出龍頭獨槓舁以三十二人銜牌執事與前此入城時相仿由新城大街迤邐至舊城出北門以達祖塋○前山東巡撫任小園大中丞道鎔優游林下業已有年兹因寵詔榮頒入都覲見本月初五日舟過維揚印委各官均命駕出城恭迓如禮中丞並不登岸飭從者持刺至各署謝步隨卽解纜聞抵袁江卽遵陸北上云 
[嘉興瑣事]  
　　據訪事友函云前報太平橋落鄉火警一事兹悉在離城須二九路之鄉間地名尖斗角該處烟户數十一小村落也土著張姓最衆皆極殷富据云有年邁婦人患病在牀因性素孤執喜獨居不願有人相伴是晚不知如何遺火持火灼知覺大呼救命各人赶急往救已無及矣老婦竟葬身火穴誠慘矣哉計燬屋數間餘皆無礙○嘉秀兩縣漕倉開收以來天時晴煖鄉民完納甚旺嘉興縣劉邑尊特於初七日親往北門外蘇塘口杉靑閘致祭閘神取祈運糧平安無阻循向例也初七日該處早經辦差准備杳燭等物邑尊到施王廟時書差卽請行禮禮畢遂卽乘轎各户書等均隨邑尊回署初八日選定大船出兌該船亦至閘前致祭請順風然後運滬交卸聞該船爭頭帮者水脚可從豐兼領賞犒耳秀水於初八日出兌裝船祭閘當與嘉興一律○又聞北門外壇弄内某姓家有妾不知何故於今日午前忽失所在當卽飭人四出招尋毫無蹤跡聞已著令母族尋交未識能尋獲否耳 
[上海官塲雜記]  
　　本月二十一日立春向例於先一日行迎春典禮昨日黃大令飭辦差人役整備一切事宜免致臨時有悞○歲聿去暮黃大令飭役傳髹工兩名將署中頭門儀門等處髹漆一新○前江南製造總局總辦阮水三觀察祖棠銷差後將返白門昨日命駕入城赴各署辭行至縣署時黃大令飭家丁擋駕 
[覆舟記]  
　　前日午前浦東駁船户某甲裝載樹柴由南而北駛至寳太碼頭時值北風怒吼浦中浪湧如山甲不及停橈以致與來船互撞船身翻側乃舟子隨波逐浪載沈載浮幸各船見而救援得免於難然當嚴寒天氣無不　觫如將宰之牛矣 
[揑名上控]  
　　紹興人沈培緒　有子八十餘包值銀三千餘兩經陳子賓王錦三等寄棧沙遜僞造棧單給沈將眞棧單抵押廣豐洋行銀一千三百餘兩控經鄭大令迭次訊供並傳到各見証質明案無遁飾屢次責比陳子賓王錦三一味挺押案懸日久上月陳遣抱上控道轅黃觀察仍飭讞員鄭大令訊明詳報詎錦三之叔王瑞旣串出賈裕興許發昌王泉記允昌永森鴻升等六家聨名復赴道轅上控昨鄭大令接奉憲札飭傳具控各人到案研訊並聞中有幾家並未具名想一經傳訊是否揑名具控不難水落石出也 
[上海縣署瑣案]  
　　曹正鏞控莊阿炳占屋厝棺求提訊斷前晚黃大令倩帮審委員曹明府升堂提訊曹訴稱住屋兩間與莊屋毗連莊卽賃以停柩年久不出求卽押遷莊供此屋是小的祖傳之產祖母在日將方單抵與曹家得錢十二千文刻下願還抵價將屋收回明府斷令具結速將棺木遷移屋歸原主斷畢飭差帶莊前去押令遷棺交屋禀覆核銷○前者周顧氏控沈雲忠與寡孫媳羅氏通姦面加申斥以致懷恨强將棉花搬去等情大令正在提訊間沈串同周姓族長周瑞祥作爲見證裝傷請騐聲稱被周顧氏及其媳王氏雇人毆傷前晚大令倩明府提訊周王氏訴稱小婦人年六十歲家住浦東耕田度日周顧氏是小婦人之姑周羅氏是小婦人之媳沈素在小婦人家當農工後小婦人文定伊女爲孫媳日前名引周羅氏成姦漸漸肆無忌憚復唆使周羅氏忤逆太姑并糾人搬去棉花數十包及田單物件旣而聞姑已告發卽裝傷朦訴幸靑天大老爺洞燭其奸得免覆盆永戴周顧氏白髮龍鍾所訴與周王氏相同沈一味抵賴堅稱實被毆傷周供稱小的年七十有四係周顧氏之夫弟現充族長明府大怒喝令將沈重笞一千一百板周笞責三百板周羅氏供稱小婦人年三十有五明府謂爾不顧廉恥與傭工成姦又敢忤辱太姑遂喝令掌頰三百下旋判令將沈收押待質公所速將所搬棉花物件繳清方准開釋○陳早林俞阿新扭控俞三東張一峯串吞棉花五十包值洋銀二百零五圓大令諭令差役看管候訊 
[法公堂案]  
　　新北門外趙源盛烟紙店主趙濟川爲烏松林擔保以致禁押捕房其子趙玉卿向烏索洋六十元僞稱開銷捕房通探之費事爲法捕房訪聞飭探將過付子陳瑞福並趙父子一并傳至昨禮拜二堂期解請鄭大令祁繙譯會判陳瑞福投案伸訴前情包探禀稱尚有石金桂亦向烏松林索賄洋二十元僞稱捕房開銷請究陳瑞福供在恊成祥烟館交付趙濟川兩次索賄洋六十元第二次廿元交其子玉卿質之玉卿供認不諱聲稱此項銀洋係貼還來往車費與顧玉山同用大令謂車費何須許多且顧係原告何得分用趙稱與顧等在清芬堂開燈用去十餘元其時父親押在捕房由小的經手費用陳又禀二十元係親手交與趙濟川趙稱因小的禁押將此作燒香袚除之費陳又禀石金桂索去廿元亦云通探大令訊得趙濟川父子與石金桂朋比爲奸招摇撞騙實屬可惡差將趙濟川父子各賞以獨桌酒二席枷號各一個月示衆又謂陳曰捕房向無訟費爾亦不應悞聽人言致受哄騙申斥再三始飭退去○張富全偕見証人烏松濤投案禀稱與丁阿狗同在金利源碼頭爲船夫約至某酒肆沽飲小的惠鈔而出丁以不遂其意將火油澆於小的船上用火焚燒致將所載各物一并燒燬其時小的之弟在船看守丁持刀恐嚇幸卽逃避未遭戳傷求請重辦丁阿狗供先與張富全同夥屢遭屈辱上船報復張挽出烏松濤爲見証欲以殺人放火圖害小的實無其事求明察大令謂爾等供詞各執究竟如何張稱實係火油焚燒小東門捕房已遣通事上船騐視無訛丁供伊等將火油澆於船上圖害小的並 
 
 

Page 4

 
 
並索洋十元以小的不允致有此事烏松濤供丁之强橫小的在塲目擊此人原名毛毛縣署有案訪拿改名阿狗大令訊得丁阿狗卽丁毛毛實屬可惡著押候枷號二個月笞責三百板○張子洪禀稱哝住寳應縣北鄉耕種度日娶鎭江人計氏爲妻被妻母送入花烟間内爲妓旋被蟻媒誘至上海王升家來滬尋見扭案請究計氏供先在鎭江爲妓後被蟻媒帶致上海今願隨夫回去王升呈遞筆據聲稱出洋十五元押來現在不願收回請斷還親夫包深禀稱王升時常虐妓兇橫異常大令著將王升押候責二百板送縣遞籍計氏旣有夫婿何得甘爲下賤本當責懲姑念苦求從寛免責著交其夫領回管束並賞給盤費洋五元飭探押送輪船張叩謝而去○方正榮禀稱王順發欠銀一百九十六兩還過十兩其餘屢索不歸今將票據呈電求請究追王供向爲掮客欠銀屬實以貨價跌落折本所致小的情願出票約期歸還方又禀王妻來家吵鬧大令謂欠錢不歸尚敢縱妻吵閙實屬可惡著押候繳銀延干追比○烟妓李王氏在朱何氏家爲娼拘入捕房在押日久命帶案略訊還押覓保出外卽回寍波不准逗遛○方阿計禀在一枝春茶館爲值堂當晚膳時被張根泉竊去面盆二只旋在櫃下尋獲將人贓解送案下請究質之張根泉俯首無詞大令著押候笞責一百板贓交失主領回○遊勇龔玉洪在江裕輪船行竊爲包探拘獲解經大令訊供責懲昨日堂期飭送上海縣備文遞回山東萊陽縣原籍○楊玉山控店夥唐阿榮竊洋一案業已理勸明白昨日堂期偕唐子漁唐阿榮投案遞禀求請銷案大令准之 
[美捕房事]  
　　台州人尤瑞記妻范氏聚賭拒捕由英廨判令遞解兹又潛來復由包探拘送公堂昨經屠讞員庭訊之下以該氏兇頑太甚未便從寛著仍遞解當經范包探帶回捕房捕頭卽飭送至法界招商局碼頭附北京輪船解回原籍○寗波人周文玉妻某氏刻在打靶塲五號洋房爲乳嫗比鄰九號洋房傭婦王蘭英揚氏短處爲周所聞因向理論周以老拳從事蘭英控諸捕房並謂失落金圈二枚捕房准派包探張阿五往捕周已逃竄無蹤矣○粤人某甲患瘋癲症往往肇禍昨晨又在武昌路閙事經四百十四號走街捕拘至捕房捕頭卽飭送至英公堂核奪○寗人陳金福日前駕駁船一艘裝運洋油駛至浦江爲某沙船撞覆陳撈取數箱私自出售經包探張阿五查悉於前晚將陳拘押昨晨事主順記洋貨店遣人投案以事屬細微願將陳保釋捕頭颔之 
[義粟仁漿]  
　　南市滋源莊三月間開張駿發蒙諸公惠賜鴻儀禮宜設筵申謝以答盛情乃目擊時艱心存利濟以酬酒之費五十元移作本堂施米之需則嗷嗷者枵腹無虞銘心不已想寳莊定獲多財而諸君亦自膺多福矣謹登報章以代飢民之頌禱焉 
[滬北廣益善堂啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　僧人春泉在本城某寺焚修前晚行至胡家宅左近忽被流氓李金福攫取所戴斗笠春泉大聲呼喊經三百四十一號巡街華捕將李拘獲昨晨送案請辦李供稱小的係蘇州人此僧被風吹去斗笠小的見而拾取屠别駕判令笞責二百板○王阿六竊取高阿　家銅銚一具經高扭交一百八十六號巡街華捕送案别駕判笞責五十板○一百六十八號華捕禀稱昨日船户薛小弟任大官任阿如因贓口角經小的拘獲送懲薛及任同供稱小的等均因家中有喜事來滬購物偶然爭閙可否求恩免究别駕允之從寛開釋○包探石金榮禀稱朱阿男至粤倡某氏處作狎邪游忽有虞阿元者與之爲難將火油潑於朱身且擊破頭顱是以送案請究朱投案申訴前情虞供稱小的係廣東人昨日偶至同鄉倡婦處朱肆行無禮故與忿爭伊自將火油箱撞翻非干小的之事别駕判令笞責五十板○王金寳闖入王方氏家行竊經包探倪順泉拘獲送請究懲王方氏投案申訴前情王供稱小的係蘇州人向在原籍製絨花爲業此次來滬悞入伊家别駕判令押候遞解回籍○流氓王毛毛糾同黨羽十餘人至王徐氏荳腐店内訛詐錢文經王徐氏交二百四十二號華捕拘解請辦王供稱小的不敢拆梢叩求恩典别駕判令笞責二百板　包探顧阿六禀稱乞丐王和尚王少旺王阿榮年均幼穉時時攫人之物昨晚又在石路攫取邵阿九攤上毡帽十一頂經小的拘獲送究邵投案領贓三王所供皆極支吾别駕判令各官押一月○一百六十一號華捕禀稱昨日陳紀榮向祝阿加收取房租祝不照付租以致口角旋被陳毆小的見之拘案請究陳申訴前情祝供稱小的算帳不合以致交鬨别駕判令笞責五十板○朱雪卿卽朱四　知作何生理曾於二月間納倡婦謝素瑛爲妾賃居二馬路昨日將謝送至公堂訴稱該妓不守婦道請予究懲别駕著交官媒押候判斷 
[上海北市絲業會舘籌賑公所施少欽經收山東河南順直賑捐十月初一至十五第四千四百廿九至三十四次清單]  
　　初一日九華無名氏規銀一百兩常昭鹽公堂　惕淳餘堂月捐六元四埆隱名氏一元梁溪厚仁不書姓氏一元○初三日清江裏署施鑄募洋十元隱名氏求病速愈五元○初四日四品命婦林惲氏來母病速愈體健身安消災降福益壽延年洋一百元無錫徐允大求子病痊五十元蕪湖招商局許新甫兄募丁卯堂因子病愈愿助五十元浙紹無名氏十元山陰陳和宗求合家平安勿藥由壽康莊　五元勾餘棉力子一元紹興鼎新子潯陽子太原子友善子樂施子燃松子金源子清曉長樂子負負子十户由餘大莊來各一元又無名氏銅洋一元蘇城金鼎三角○初五日漢口春暄堂蔣春華大善士新棉衣三千件吳董氏洋一元○初六日松江不留名氏洋二十元無名氏十元常昭鹽公堂募楊　餘堂六元五角九江蓬生氏五元○初七日　　遂署隱名氏由源豐潤來洋三十元雲溪漁陽子二十元武林朱子紱求保平安康泰十元高郵丁玉軒募藕香和尚十元○初八日揚州朱桂馨洋五十元五杏子爲内人生　　遂並合宅平安完愿二十元太倉陳植三爲内人保產平安一元○初九日汪符氏求病愈並祈合家平安洋二十元張炳翔求内人陸氏病卽愈十元李成章完愿二元無名氏　水洋三角施達夫洋三元又募馮志瑞二元局辛濤張錨安昌號王春元施熙春王棋祥盧頗仙潘慶和沈洪寳樂桂生徐寳華傅翰卿十二户各一元任桂餘鮑茂蘭時小金丁　仁諸懋洽傅貢三六户各五角廿户合洋二十元○初十日川署王楊氏求肝胃氣永遠不發完愿洋四元湖州徐瑞芝堂祈身體康泰合家平安二元○十一日仁和長記洋一百元無名氏二元陳氏許愿求子一元吳門謝氏吳花女完願各二角湖州姚守梅善士募覺非生原棉衣六百三十件又吟梅小隱棉衣三百十件雙林王昌記棉衣六十件○十二日虚　居士洋一百元邗江知不足齋主人募康年居士由福康莊來五十元○十三日寗波湯遠榮善士湯餅資移助由劉震聲先生交來洋五百元唐元甫爲女天花祈保平安身體康健二百元蟻負粒十元蔣胡氏吳胡氏完愿各十元守約氏完愿十元徐巧仙一元蔡姓銅洋一元○十四日福建心恆子實氏由蔚長厚來洋銀五十元合元三十六兩江西留蔭書屋求病愈由蔚長厚來元二十兩江西施　人十七元東台許承宗求出門順逐登輸平安十元○十五日淡餘軒由鴻順莊來洋一千元福建丁記由豐豫莊來元二十兩張　高桂爲祖鳳翔公冥壽省經資移助二十元鴛湖動廉堂主　洋十元一齡童子二元無錫趙旭昇五元無名氏三元恭壽堂徐求資冥福二元又求資冥福二元又求資冥福一元安慶何義成爲兒勝先求病速痊一元 
[吉林人参關東鹿茸海狗腎野术壯陽種子固本酒]  
廣東養元堂大藥房向在粤省開設歴有多年今分設上洋英大馬路西首○自運吉林發記人參關東鹿茸暹邏官燕零躉均可看貨定價本堂不惜資本親往吉林關東等處購辦眞正人參頂好鹿茸佐以扶陽補腎之海狗腎曁各種滋陰補陽之妙爲秘製此酒有奪天地道化之工有壯陽健乾之妙且藥性不寒不燥四時可服老弱皆宜并非他　熱烈宣淫之可同日而語專治陽痿不舉舉而不堅未交精洩不能流射精薄無子及諸虚百損五勞七傷夢遺溺數久年白濁面黃肌瘦腰酸無力等症眞能藥到回春雖白髮老翁及極虚弱之人飲此酒少許立能與陽種子百發百中至於暖丹田補氣血健牌聞胃生精固髓百試百效此酒實爲固本保元壯陽種子第一功其價大瓶四元中二元小一元○近多假冐購者詔明招牌圖記爲要○眞正關東海狗腎每條賣洋四元五大鞭參茸壯陽種子丸每料一元酒資自理 
[普太和始創戒煙一粒金丹批價格外公道]  
此丹乃本號始創戒脫萬人其功之速其法之妙久爲海内馳名矣但邇來冐效者頗多不特外省人冐效卽吾粤藥家亦多依樣葫蘆是誠魚目混珠有眞僞之難分焉諸君賜顧者尚希認明本號牌記庶不致悮是丹品性和平不燥不熱每瓶百粒計重三分能戒烟一兩可見藥小勝多丸小力大服後不但癮除患消且能補元益氣種子延年誠戒烟之金丹幸勿輕視○每瓶價洋一角如批發者彼别家格外公道○分寄京都金陵烟台蕪湖江西常州杭州湖州常熟分鋪蘇州閶門紹興城内上海棋盤街高大洋房廣東普太和丸藥店啓 
[匯豐銀行告白]  
啓者本行收足資本洋一千萬元公積洋五百五十萬元另議定備用股本洋一千萬元總行開設在香港分行在倫敦厦門暹羅包帶維亞孟賀加拉吉打古隆北福州荷蘭漢口神户長崎意陸伊羅禮容吕宋紐約檳榔冷宫西貴舊金山新加坡天津横濱其上海行與各商往來暫存本行之銀每日結帳者其息長年二厘存至二十萬兩爲止存一年者其息照長年四厘算存六個月者其息照長年三厘半算有三個月者其息照長年二厘半算代付本埠匯票並辦理銀行一切應辦事宜匯票可以匯至倫敦及歐洲印度新金山美國中國東洋等處大通商碼頭特此佈開 
光緒二十一年六月廿九日 
[機厰聲眀]  
本行開設上海法界專辦軍錢機器一切雜貨已二十餘年𠆩係外洋著名大廠所造承辦以來無不實事求是歴軰　中國� 
各當道所嘉許早已四遠馳名兹勞合白勒特公司廠精製紡紗織布各種機器鈎心鬥角靈效素著外洋各國久已風　而於中國交易近由本行經理倘蒙　賜颇所有音琴鍋爐粗無紗機並紡織各機及各零件自當格外精製貨美價亷其紡織之神妙迅速定駕各厰而上之欲知詳細情形請移玉面訂可也德商泰來洋行啓 
[公議再禁借彩]  
啓者吾業借彩去臘曾經公議登報悉歸綵局經租不准各號另行出借無加仍有狥情難期劃一爰於本月朔邀集同業公議各循舊例概不私借如有紊亂是規察出公同議罰幸祈士商垂鑒綢業綸公所啓 
[新開同福昌官燕海味號]  
開設上洋棋盤街北首專辦西洋官燕各色毛燕鰉鱘魚肚雪白銀耳玉結魚翅紅旂海參各色海味南北雜貨椒木檀降發客其價均照批發格外克已劃一不二誠信無欺承蒙光顧須認明本號招購庶不致誤此佈　 
[公司洋行保險]  
啓者本行保險向例多年信實　行今告者現下加保號棧生財貨勒保價格外公道望欲保者新　　本行面議可也特此佈告 
 
 

Page 10

 
 
[庚興水險公司]  
專保各口洋面平安水　章程均照大槪辦理設有不側立卽賠傎如蒙紳商賜顧請至法大馬路密采　對門本帳房面議　　　　　行　　 
 
