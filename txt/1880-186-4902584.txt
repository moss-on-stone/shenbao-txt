# 1880 - 186 - 4902584

 

Page 1

 
 
[國朝閨秀香咳集出售] [  本舘謹啓]  
　　任城許山　先生　臣選　國初以至近日閨秀各詩詞共得四百餘　都爲　一集名之曰香　謂之覺珠啼粉笑香韻如新兼之鐘郝大家　可衙官屈宋　然成　　香　之大觀也　以聚珍板印之每部裝成四冊收回價洋三角正定於六月初二日就本舘申　　書室　兌諸君請卽賜閱爲盼 
[論粵東水災]  
　　近悉廣東水災甚爲可危緣連朝狂雨水勢奔騰不能順流赴海溢衝房舍浸沒民田不可勝約計成災分數以從化縣爲最甚三水次之之順德南海又次之地方官憲首倡捐賑之舉旬日之間已集至萬餘金而官紳尚在勸募卽外埠通商之處廣人所聚得聞是信亦無不誼切同鄉共效解推之義吾知所集銀數當不在數十萬以下而數邑災民可以免其魚之歎而亦不至有枵腹之虞不禁爲之欣慰矣第現值夏令廣州地氣最早禾稻届此已可登塲而突然漂沒想農民避登高阜彌望阡陌間一片黃雲盡成黑水終　歲口食之需不存顆粒自爾傷心啼哭婦孺皆悲矣且賑欵雖多賑糧雖厚而按口給領逐月分支卽使腹不啼饑受人之養自今年以至明年待農事有秋而後可以自給也其必於水退之後略爲自計或出外傭工或別圖生業　子母勞筋骨而始足自養以贍家也所可幸者者水災之來其勢最驟夢醒而床已漂開門而潮遽入設使無所遷徙生死正在呼吸間若此時得免於難或如仙人之好樓居或慕上古之作穴巢則近不過十日之期遠亦止兼旬之久今日退三尺明朝淺一尺水盡天晴日烘地燥故居可入婦子休依猶復得見人倫之樂而已但使賑有餘粮安然領受待過數月再自區處未可言苦也較之秦晉豫直之旱災數年與先旱災而後又水災者其情形何啻天天淵之隔哉吾故謂水災猶未甚也然亦有甚於旱災者田疇枯槁仰屋咨嗟無米難炊有錢猶活則徙其妻子而以屋與人居得值若干尚可作川資以往異鄉不災之地卽使鄉無富戶買屋伊誰則拆而賣薪亦可以易升斗而水則忽然淹至充室溢堂華閥朱門沉於巨浸水平以後材料半就霉溼迨晴日乾燥空中而易傾矣誰願買之者此不如旱一也旱之災也成於數月自春郊插秧至盛夏須灌溉時無處取水然後知已成災而此數月中固有上年之餘朽堪充一家之食必至每年收成之日始不能具炊焉然後女紅之積也棉布之餘也首飾之金若干嫁衣之製之幾何先世之器具也已身之積累也兼爲儒則箧有遺書習爲賈則市有餘賄也天雖不弔地未焚如命已將終物其焉用則且售之他人　之鄰境得值若干而猶可以資數月或僅足以支旦夕多寡雖不相等而賣家具以求活固非田畝而外一無所有也若水則滾滾而來頃刻數尺舟無可濟檐不能挑雖有是累墜之物亦復何處安頓有任其漂流而已此水不如旱者又一也旱成於漸若某日不雨則田將就槁某日尚不雨則苗已可焚農人雖愚自顧無多積蓄難禁此顆粒不收之苦或有遠鄉戚屬隔省宗支則貨其耒耜負子携婦而行早適樂郊力作依人而活猶之可也若水則平空驟至潜蛟發窟山雨狂奔當其來也方不知何時能退而陸不能擔水不能舟倘求暫避之方遑作長行之計故水久不退則死退而無賑亦死直無人可以脫斯難者此不如旱者又一也今廣州從化諸縣災雖太甚而猶免於死者亦以富家本多而官又首先倡賑得以集鉅資而救之耳若在鄉僻小邑去省較遠之處則賑捐甫倡而死亡已過半矣連年爲北省大災東南善士竭力捐資不分畛域居然救人救撤完此無量功德今廣州水災如此吾知諸善士聞之亦當義形於色不吝重資以濟之將見廣州官憲居倡義之名而諸善士竟成功之志俾災區之民無人不免於難可也不禁南望海濱爲之慰藉焉矣 
[總譯西報紀中俄事] ○昨日法公司船來滬接閱倫敦西歷五月二十七日泰晤士日報云英國議政院某議員問於執政大臣曰中俄兩國因伊犁而致開釁不知我朝有確實新聞否宰相迭而克起而答曰得中國北京最近消息知中朝已議發公使前往俄京共議　崇厚所立之約各事仍與舊日無異以待後　也迭而克又曰俄廷肯准與否未得實信卽中俄兩國調兵之事亦無的音也○又接五月二十二日英國日報云觀俄國預備各事或將與中國交戰未可知也探聞議購各種軍器又令包製國家軍器之人購造無數其京都海口及他海口皆甚熱鬧議發第二帮水師船前往琿春兼造水雷等器隨同發往七日以前俄廷有　特召兵部大臣商議中華事件將軍妥利朋與焉俄主詢以伊犁一事恐不能和不知以何法與中國從事至如何覆奏則外間不得而知惟見吐克斯攤恩地方已下令從彼調三萬人至伊犁琿春各處交界其　帶之將軍一爲四可皮力一爲映米犁聽四葛一爲妥利朋查四可皮力業已起程至亞歐兩洲交界之卡斯皮而海中禮拜日俄廷飛派兵員從俄京星夜兼程　令以去秘密之至大抵四可皮力先欲統兵至提基地方彈壓亂黨今令暫緩此役改赴伊犁也又悉俄已填　兵在琿春以北一帶地方此人所共知者　續據所聞則俄國似不過以防堵爲要務故中國通商各口似有不必封之之意唯在黑龍江相近海邊舉事盖在彼兼可防維日本也○長崎西字報云長崎今又有俄國大皮得鐵甲兵船前來該船大抵爲俄之最大者然不知該報係揣測之辭抑得　俄國武員也 
 
 

Page 2

 
 
[電報譯] ○昨日字林報登倫敦電音云俄將軍四可皮力已遴發兵丁暫住於溪西摟法地方電報又云俄將軍考甫曼已至伊犁管帶與中華交戰之兵又云相傳中國已強令喀什噶爾人六千名修治道路又云太平洋中已添有水師船隻矣按電音甚簡溪西摟法旣未知何國屬地太平洋中添之船亦未悉爲英爲俄姑　譯而登之以俟續信云 
[英將行程續聞] ○前報英名將戈登於前晚可來滬上茲悉戈將軍將乘英公司船而來前晚進口者係法公司船故尚未來并悉在港　港督署中云 
[揚州風暴] ○日前揚州求雨業已列報近聞五月念七日辰刻忽然大雨傾盆雷電交作烈風飇舉走石飛沙自辰至午初雨止其風始息新城教塲街一帶各舖棬蓬盡被吹去運屬前旗杆吹折三尺叅府衙門旂杆由根折斷打塌對面照壁後之民房吹鼓亭右向有槐樹一株已歷數十年之久亦經連根拔起舊城南門城樓上供佛像被風吹墮空中南門大街某姓老嫗因聞雷震昏仆倒地灌救罔效鄉農有進城賣雞者亦遭霹靂打斃府署前某甲被風提起約十步遠復又隨風而下尚幸無恙至民間大樹拔起者不可勝紀街上石牌坊及民房倒塌者亦不一而足斯時風猛而方向亦無定雲間飛鳥無不墮地樹上鵲巢無不傾覆此城中大概情形也至西門外離城二里所有草房一概坍塌北門城外一帶亦復十室九空所幸傷人無多惟沿河船隻傾覆者難以撈救聞城中某姓於早間雇船他往行至三　河一家五口全行湮沒南門外擺渡前某船傾覆船上共六人頃刻付於洪濤無一獲救但見河中船板漂泊不知從何處漂失是否傷人亦無從查考以上係就耳聞目見者略述大概如此離城較遠者其情形尚未及探知容俟續登現聞城中各官已派人逐處細查每草房坍塌一間者賞給一千文如係十分窮苦另行酌增此次雨澤聞得九寸有田者固有豐收之望然民間草房十存其三瓦房亦十中祇保其五風伯肆虐一至於是吁可畏哉 
[節會略述] ○江西賽會迎神蓋以端節爲一年之最歷經本舘採訪登報已可概見茲以俗沿舊例事非新奇故不備贅惟盛衰所繫則時世可知有不能不撮其大略者按向來自四月下旬各叚皆抬神出廟卽於空闊處搭盖行棚戲臺或演戲或放烟火或設筵席　五月初一日起則每日於清晨出棚徧遊所管地叚鋪戶皆焚香燃炮以迎之亦有以筵席相接者夜則仍回棚內如是者或數日或十數日盖視其地段之廣隘也惟將回廟之時則所過各舖戶門口爭以邊炮然放互相角勝以多爲貴而廟祝更以鼓聲繼之執事復呼喝相助雖深堂奧室耳爲之聾今歲自出廟後正值淋雨洗馬池書街口府學前等處被災者無論矣卽其餘地叚演戲設席亦覺寥寥烟火更絕不一見邊炮較往年已不及半夫以愚民求福之心一旦忽自殺其儀豈有悟於節用厚生之道耶抑亦有大不得已者是可見市面之一端矣 
[木匠齊行] ○　門木匠統共一百六十餘廠自洗馬池火災以來土木大興兼各舖家念在生意吃緊之時爭先恐後逼迫興工甚至以夜繼日爇火把亦從事焉廠頭包攬過多此催彼趕接應不暇自不得不添請帮作詎散匠忽不承雇詢之始知欲加工價廠頭遂以此意與舖家商酌舖家志在速成錢非所惜亦遂應允故前數日千夫雷動竪柱上樑旋有廠頭因先在人家承造住宅未能與此次火災工程同論聞知此舉遂起而評論謂業本同行汝等趁勢增價雖係有名可藉其如我等無詞向舊東改議况不先事通知俾共斟酌辦理實屬不足服眾於是卽刻傳單歇手約齊於公輸子祠講議時火塲各匠正在努力未卽停止而傳單者數十人蜂擁而至立喝之下稍爲遲廻或竟拋磚相擊收其斧　等而去自是五月二十至念四日寂無一處開工未知何日始能議妥也在各舖家欲速反緩應不免更增一番焦灼耳 
[香市熱鬧] ○寍城都神殿在靈橋門內沿城下相傳五月二十五日爲神誕是日廟中婦女嶬集蜂屯咸謂敬香者可却除病疫故自朝至暮廟中往來出入者極其熱鬧云 
[三人同溺] ○五月二十二日下午寍波江北岸引仙橋茶棧內之炒茶某甲臨河洗浴因失足遂至滅頂旁人見之急呼橯救時有同在茶棧炒茶之乙丙聞聲出外協力來拯不意亦遭沉溺比橯起甲則腹已膨脝氣絕乙丙亦四肢氷冷七孔泥封聞此三人皆象山縣人因路遠不及通報卽經里人鄭某投保備棺收殮再行着人知會死者家屬來認領云 
[學徒自縊] ○蘇閶外渡僧橋某姓烟膏鋪有學徒某甲年甫十四五歲素性勤慎店主亦頗優待忽於上月二十間晨起掃地畢持畚出外躑躅路隅半晌回店逕入臥房久而不出店主呼之不應進房觀看詎該徒已將衣帶自縊於床施救無效當卽告知該徒父母其父母以死由　崇非由該店凌虐威逼所致絕不爲難卽時安殮出殯云 
[誤信陰陽] ○蘇城某姓子葬其祖父於白馬澗山中已閱多年近以境遇不順疑係祖塋風水不佳乃邀地師某甲赴坆觀看地師見某本有遷葬之志遂迎合意旨聳以利害某乃卜地他所未新塋窄於舊壟不及其半勢非揭骨不可詎某擇日開塚塚中有棺柩悉皆完好以揭骨之故竟爾啓棺就匣土夫及坆丁不忍卒視而某與地師方揚揚得意以爲牛眠可卜冀子孫之發達不暇顧祖父之形骸矣 
[焚舟續述] ○前報淅江航船失火致焚死搭客二人更有受傷者一人當時起火之由　火濺洋油而實則𦦨生火藥蓋此次有杭州某客帶有火藥一二斤擬欲自製花炮戲耍船夥收藏不慎遂致禍生不測茲聞死者皆由船主安殮受傷者亦由船主醫治得免涉訟某而客釀此鉅禍自知無可料理隨卽逃避無蹤至今尚無下落云 
[毆斃命] ○天津鬥毆案太多曾　奏定新章凡聚眾至三人以上者殺無赦此原係辟以止辟刑期之至意自殺羅仲義馮二衛十兩案以來若　稍知　踪然不能盡絕根株也現在南門內又出一鬥毆事爲首者一係黃永一係馬耍子均南門之無賴所謂兩雄不並立舊有嫌疑者也黃永現年六十九歲鬚髮皆白住南門內迤西附近板橋胡同馬耍子不過二十餘歲住箭道兩家相離不遠馬之於黃從小 
 
 

Page 3

 
 
　叔父尊之津人謂之論左右黃亦自居前輩平日於馬絕不以禮貌相加馬旣頭角崢嶸與黃曾鬥毆一次經人調處言歸於好然　而從而退有後言焉馬欲得黃而甘心黃欲得馬而拼命所以忍而未發者特相時而動耳津人謂五月爲惡五月蓄而必發彼此遂命儔嘯侶　南門內鬥毆洩憤平日械鬥卽聚眾盈千累百大約先擲瓦石後動戈矛從未有覿面之餘以大刀闊斧從事著蓋津人無賴遇有急難彼此相帮謂之充光棍每遇鬥毆所有無賴大半皆相約而來使有性命之憂將害主人論抵故無忍而下此毒手者此次鬥毆兩陣對圓猝有持蠟桿鎗刺馬遽中要害馬不及防受傷倒地黃遽趨前佯爲扶掖實挫折之故受創頗鉅迨歸官訟黃之頭顱左偏亦有兩傷兩造各逮到五六人　管務處審辦嚴刑訊鞫黄之子侄直認設立窩夥邀人鬥毆不諱除馬傷重不能取供外逐日由縣送管務處訊問審畢而後歸縣管押黃用筐蘿扛抬其餘十數人分作兩起雖各受嚴刑而絕無悔罪情狀其用鎗刺馬耍子者聞與馬亦有嫌隙云 
[保不畫押] ○金陵某紳因乃　曾官縣令解組歸來宦囊頗裕某恃爲貴介子頗覺夜郎自大凡親戚窮之者咸以白眼加之昨其子應府試保師范君青年食餼者某輕其年少且自恃簪纓之胄藐不加禮范大不悅辭不畫結某亦大怒拂然徑去擬請邑尊拘范書押邑尊却之又擬面求太尊收考於是日點名時公服前往面稟太尊諭令善爲理處總需書結用印後方能收考某不獲已祇得央人說合賠禮惟時　　保以某紳無禮咸動公憤遂紛紛指某紳大駡並擬飽以老拳幸賴旁人再四懇情並令某紳厚其贄敬范始畫結加印收考云 
[窮途投考] ○五月分金陵鐘尊兩書院輪應巡道課試點名後突有一丐者年約四十左右蓬首垢面赤雙足携一竹籃內置破鉢一個禿筆一枝墨半叚亦欲接卷本學教官詢其名姓籍貫丐稱張姓名深直隸宛平縣學附生因遭歲荒逃至金陵孑然一身無所棲止亦無依倚惟日與東水關　丐爲伍朝則乞食暮則投宿城關今聞書院月課特來投考　得膏火借以餬口耳學官聞其所述遂將投考未到之空卷改標其名與之是日題爲其在宗廟朝廷便便言二句張乃覆鉢於案以鉢底爲硯磨斷墨濡禿穎　意疾書一揮而就盖日未脯而卷以交矣惟時有某生念係同類嘅然出青蚨百文持贈於是聞風興起者各罄其貲一時集腋成裘蓋不下千餘文矣又有某生擬爲圖一舘地張不願就盖因家中尚有老母在急欲歸省　苦無川資耳某生乃爲之倡捐數千文俾其早得歸里云 
[慈溪盜案] ○　波慈谿縣田湖地方某姓家頗殷實前月二十三夜突被匪徒十餘人舁石撞門而進大肆劫掠舉家不敢聲張任其飽掠而去次日事主報官踏勘飭捕四路嚴緝二十六夜捕役在江東烟攤見有二人形跡可疑當卽盤問言語支吾遂扭獲送縣審辦惟刦去財物若干并是否真盜則尚未悉也 
[剪徑勘虞] ○日前黎明時寍波江東有一販夫肩挑籮担之中青蚨數千將至江厦販貨路過白骨橋突遇二人將錢盡數奪去販夫大聲喊救迨是處居人聞聲追出人以杳如黃鶴矣查該處地非偏僻時已黎明該匪乃公然搶奪恐後之小本營生者不但歎賺錢之非易抑亦見行路之實難已 
[嚴禁女唱] ○前報登列章門花園茶室又復大開門面容留妓女彈唱茲悉自開門以來逐日必有一兩處爭坐打架　洪恩橋潘某公舘門丁者尤爲倚勢無賴輩積不能平乃以一人故與口角及其動手則眾齊出將該丁攢毆幾斃該丁竟以他詞抬赴南昌請驗旋經崔明府查實飭令自醫惟一面會同城守副將盧公出示嚴禁盖此種茶室半爲差役營兵所設故日來再過其處則已門可羅雀無復逐臭者之紛紛矣 
[時痧立斃] ○西公興里吳純香詞史前夜至老益慶侑酒轎夫某甲中途忽發痧症臥地不起當用門板舁回施救無效斃命人生如朝露豈不信然 
[誣竊該打] ○昨報列捕夥不法一則今知其名爲朱阿根前在縣捕王關寶名下當夥計者日前見金　露之堂倌李阿金在押店質錢疑爲竊賊隨相盤詰李阿金見是捕夥亦出言不遜致相口角李并聲喚巡捕朱阿根偕有多人遂不問情由將李拖過吊橋蜂擁入小東門送入捕班捕頭謂李阿金未曾犯案碍難解送不收朱阿根無可如何因知照值日皂快送訊經帮審委員錢巡檢訊得朱阿根　實不合着重責二百板交保釋去李阿金無干開釋及訊畢而法公堂之信亦來謂朱阿根越界拘人有違定例請送歸法捕房以便解訊然縣署接信之時朱阿根已出外未識曾傳到交案否也 
[照給工洋] ○于士丹的輪船之大夫卜那達控被華人水手柴仁來等七人毆辱經陳司馬會同俄領事訊供將柴等分別責懲已列前報茲由陳司馬照會俄領事將柴等之工洋一百二十九元八角六分著該船主繳案昨早傳集柴等七人當堂按名給發云 
[來札登] ○茲啟者弟等附恰便輪船赴津四月念三日夘刻行抵黑水洋忽遇颶風危險萬狀對　天　禱願捐旅費助賑竟獲轉危為安感應捷於影響茲　顛末乞貴舘　入申報中以爲天下欲善者勸 
　　豫章黃彬北平袁學詒頓首 
[贈張文仙詞史] ○一笑相逢也夙緣青衫紅袖兩情牽樽前暗遞春消息低說今宵月正圓　從此探花得意來松　　度爲儂開懷才台具憐才意紅葉詩今信是媒　誰知巾幗有詩豪酒到酣時調更高燕子不來春寂寂小樓夜雨讀離騷　夕陽偷度海棠西爲送郎歸下玉梯　樣紅鞋新　就莫教踏上落花泥　始識溫柔別有鄉日高猶戀枕邊杳生憎鸚鵡頻多事着意聲聲促曉妝　白雪陽春和者難抱琴須索解人彈痴心欲作藏嬌計祇恐名花不耐寒　漫將尺幅寫相思旅館荒涼暗自悲寄語少年牢記取尋常莫作豔情詩　同詠仙館主　 
　　　壽　長將赴日本賦詩留別　成絕句遙送行旌　○買得扁舟汗漫　輪君奇福幾生修海天　處心神曠一洗胸中萬斛愁○竟 
 
 

Page 4

 
 
從海外覓知音　　銅琶伴客吟珍重袖中詩一卷莫教輕易付鷄林○萬里乘風氣象雄邀　我亦　　蓬東瀛山水西江月名勝而今屬　公　　時子亦有西江之行　　庚辰二月飯顆山　稿 
[題羊古心對竹讀書圖] ○圖史縱橫　客居綠陰深繞舊茅廬何時快剪西窗共讀人間未見書　閒局我亦悔蹉跎剩有豪情詑嘯各種得琅玕千萬本輸君庭院綠雲多 
[春日閨詞] ○數聲杜宇夕陽紅春色撩人二月中偶倚闌干閒眺遠處一雙蝴蝶花叢　一抹垂　護小樓春深如海日悠悠窗前懶自拈針線怪繡鴛鴦只並頭　雲光淡淡雨絲絲碧水朝來漲一池欲遣閒愁　永畫拈毫學咏踏　詞　又見芳菲花滿株嫩紅嬌綠影相扶愛他城野開同　畢竟春光世態無　吳中蘭馨女史待刪草 
　　西湖竹枝詞同包鏡溪作錄寂縷馨仙史正刊　○西湖名勝　人思一劫紅羊異昔時我是武林舊游客拈毫重譜竹枝詞　湖上春來沸管絃東風粧出綺羅天六橋烟水都無恙不見當年舊畫船　鄂王祠宇鎮湖濱頑鐵何辜　佞臣來往游人爭弔古巍巍高塚閱千春　梅花香裏路彎環放鶴亭空鶴未還女伴從來誇吉利如何相約上孤山　湖山再造樂芳時名將風流想見之樓閣玲瓏如畫裏游人爭拜蔣公祠　逃名梅尉風流甚駡賊常山死不休却羨孤山一坏土忠臣隱士各千秋　香車油壁此曾經兩岸垂楊分外青僥倖錢塘蘇小小獨留芳塚在西泠　鳳林古刹劇崢嶸花木偏饒物外情擬爲游人醒塵夢勞他百百＃鐘聲　扁舟來去疾如梭山色湖光入望多繞郭荷花開已徧惜無人唱採蓮歌　花下觀魚興欲顛舊時名勝渺雲烟金沙港畔迷荒草恨我生　二十年　庚辰花朝飯顆山樵初稿 
　　接錄蘇州桃花埠江浙同人經收直賑五月下旬清單　○蘇冊本寓經收各處捐款及蘇州紳士經　吳　　失　　　欵九元五十千文二百八十號繆明　　十二元安平氏二元傳流植桂軒四元六百文無名氏一百元二百十七號吳　青　強恕　一　十元　　生一元　記一元二百念四號文舟茂堂手六十戶三十一元七百八十文二百七十二號柏亭募念七戶二元五千一百五十文拾遺湊濟民二百文金　無名氏五元　季申一元　北生一元　遠　篤　堂　姓王姓張姓陳姓周姓七戶各五百文二百另三號王厚卿募四戶念三元三百另六號三百另七號愈笙詩募念四元一百念七號汪品三三元一百五十四號張篠衫募　平府沈雲閣五十元又募張小軒四元二百四十四號趙姓募七戶三元周悅來募筆勢碑一部　陽賓泰典來無名氏四元二百七十五號笑鴻草　募十四戶八元七百三十文五十八號趙映泉募三戶四元無名氏一元　定居　兩元雕扇一把二百另八號潘熙年募仁壽主人九元又貝偉如募經　十元鄭品芳七百文無名氏四　二百十二號　報之　葉　身子不安求速愈十八　盧仲平助兩　又募顧映泉顧靜山兩戶各一員又募無名氏二員又募　　記五百文從心氏念二　五百八十文眉壽山房六元　樹　楊氏一元無力子四元顧　心一戶千文　少奶奶一員二百另四號泰和永募十六戶兩圓五千八百文益壽延年室三十　徐培爲次孫曾　求病愈二十圓四十一號周　　　局　捐十圓二百九十二號吳伯　募十二戶六圓五百文了心願一圓紫陽生膏火四圓無名氏兩圓消災平安氏兩圓二百卅四號震澤巡　　募三十六戶十八圓五角一百九十五文三百三十五號又募九　十六圓五　慶餘生兩圓刀下餘生十圓二百六十七號振源募廿三戶一千四百五十文無名氏求病愈十圓一百十五號王涘　募十戶十圓蕪湖　野堂主人節省　　洋七圓○　册吳江縣各鎮紳士經勸五十一號李葵生募五十六戶十圓九十七號陸瑞峯募廿三戶四圓吳江縣儒學李勸新進武生　　　元朱靜卿九圓　友　五圓○盛册盛澤鎮邵合記鐘義堂經勸榮陽逸史五百六十五文十六號歸曙夫募兩戶一圓十九號又募二戶一圓十八號又募三戶一圓五角十七號　記絲行一圓廿好　記五角廿一號邵合募四戶四圓二百文十五號計少荃募十五戶十五圓八角　此稿未完 
[光緒六年五月二十三日京報全錄]  
　　宮門抄○諭　三道錄前○湘撫李　奏訊明京控照例議擬摺子○粵督張　奏調署知府夾片○五月二十三日禮部宗人府欽天監正黃旗值日無引　見○治貝勒專摺謝賞假兩個月　恩○潘祖蔭請假十　○福建按察使鹿傳霖到京請　安○召見軍機　鹿傳霖　○○湖南巡撫臣李明＃跪　奏爲訊明京控情詞照例議擬恭摺　奏祈　聖鑒事竊　湖南　靖縣客民唐＃柏京　姚玉書等挾　　謀主使姚紹倫砍傷伊兄唐＃材傷死書　舞弊改供等情一案經都察院於光緒五年閏三月三十日具　奏奉　　此案着　邵亨豫督同臬司親提人證卷宗秉公研訊確情按律定擬具奏原告民人唐＃柏該部照例解往　質欽此欽遵咨行遵照並　唐＃柏遞解到湘行司委提人卷來省審辦旋因提到　時咨部展限在案前撫臣邵亨豫卸事臣到任接交催據臬司孫翹澤提集人卷訊明議擬具詳解堪前來臣隨親提嚴訊緣唐　栢籍隸湖南零陵縣寄居保靖縣人姚紹倫姚玉書等素識無嫌唐　柏胞兄唐　材娶姚紹倫胞妹姚氏爲妻唐　材與姚紹倫素無嫌怨光緒四年三月二十八日姚紹倫至唐　材家探望適唐　材由外囘歸因妻唐姚氏煮飯未　斥其遲慢姚紹倫代爲分辨致相爭鬧唐　材順取桌上尖刀　戳姚紹倫閃避奪獲致刀尖劃傷唐　材左手背唐　材　身拾石姚紹倫用刀砍傷其腦後唐　材轉身撲向拼命姚紹倫情急用刀嚇砍適傷具頂心接連左額角倒地唐　柏赶攏喝住唐姚氏聞聲由廚房趕出同將唐　材扶起醫治一面投憑鄉約姚復佳來家看明具報姚紹倫畏究願立保辜字據出貲醫調唐　柏應允　唐　材傷重醫調不效延至四月十四日因傷殞命復投鄉約報縣　騐獲犯訊供通詳飭審唐　柏因姚紹倫與唐　材係郎舅至戚平素和好何致因此小事將唐　材砍傷身死憶及姚玉書與唐　材曾經口角是日姚玉書姚天佑姚華冕由唐　材門外經過心疑姚玉書姚天佑姚華冕等有主謀遞刀情事赴縣具稟提訊姚紹倫供明姚玉書等如有遞刀主謀情事何肯不據實供出詎唐　柏聽聞未清以爲姚紹倫供有姚玉書主謀遞刀之言卽向原　　亮　華楊榮催拘帶審並向刑書王玉書索看詳稿稱其舞弊改供致相口角經門丁鄧姓喝斥而退唐　柏負氣卽以改供出罪等情由府赴司具控批縣確　唐　柏　未批提痛兄慘死一時情迫起意京控遂以　情並鋪砌主謀遞刀賄改弄弊各浮詞繕就呈狀致京赴都察院衙門具控訊取供詞取結　奏奉　諭　　解回南行　委提人卷來省審辦無據保靖縣姚紹倫審擬解府轉解到司並據寍鄉縣驗報姚玉書中途患病自在該縣地方飯店內醫治無效病故查詢解役人等並無凌虐情　由司提集犯証及該原告等質訊明確按律定擬詳解經臣親提研訊各供前情無異嚴詰姚紹倫堅稱實因唐　材斥伊妹煮飯遲慢代爲分辨爭鬧奪刀砍傷唐　材越十六日身死如果姚玉書等有同謀督殺情事　　姚 
 
 

Page 5

 
 
玉書已故何肯不據實供明圖减已　等語其爲並無主謀遞刀賄改弄　各　　屬可信案已審明應卽擬結查律載　妹夫以凡論又　嚴殺人者不問手足他物金刃並絞監候各等語此案姚紹倫因妹夫唐　才斥伊妹煮飯遲慢分辨爭鬧奪刀砍傷唐　材越十六日身死自應照律　擬姚紹倫合　敺妹夫以凡論　敺殺人者不問手足他物金刃並絞律擬絞監候秋後處決唐　柏京控人命重情業已得責其鋪敘主謀賄　各情或係事出有因或係　言無據無憑律以誣告之罪惟未在本省督撫衙門告過率行赴京越控殊屬不合唐　柏應照越訴笞五十律笞五十折責發落姚玉書與姚天佑姚華冕並姚復勳等訊無主謀遞刀賄改弄　各情事應與並無受賄改供之　差　亮刑書王玉書等均毋　議姚復勳等並免到　姚玉書中途患病自在飯店醫調無效病故據訊解役人等並無凌虐情弊亦毋庸議各　　已據飭　兇刀供棄免起　到人証案結免提以省拖　除將全案供招咨部查核外所有審明定擬緣由理合恭摺具　奏伏乞　皇太后　皇上聖鑒　　部核覆施行謹　奏軍機大臣奉　　刑部議奏欽此　○○張樹聲片　再平樂府知府與德泰調省察看所遺　缺查有署桂林府事試用知府龍溥霖　明精細堪以調　所遺桂林府知府　缺查有新放桂林府遺缺知府秦煥樸誠練達堪以署　據藩臬兩司會　前來除分檄遵照外理合循例附片陳明伏乞　聖鑒謹　奏軍機大臣奉　　知道了欽此 
[浙省撫事宜] ○五月二十六日衢州府解晋省稟到　安　候選府方振業差人稟知　赴常州　孝　監院潘鴻稟謝奉委孝　堂監院差　嘉興典史朱家霖　辭赴任　候補州　程汝鏡稟知京餉本日裝鞘寄存外庫　　錢塘縣溫稟知奉飭監斬鳥程限盜犯范　年綁赴市曹處斬訖　○二十七日戶部主事皮宗瀚由湖南籍來浙赴都路過拜會　通判余紹僑由京來省稟到　知縣陶恩澤由京來省稟到　○二十八日卽用縣尹　王在隆沈霖溥俱奉傳對本稟安銷差 
[蘇省撫事宜] ○五月二十九日同知文頤謝三年分海運保係離同知得知府後加三品銜　○六月初一日通判董法中稟知奉委覆查長洲縣保甲差　准補　應縣吳觀樂稟謝憲飭催赴本任　黃綏銷京餉差並引見回省　道庫大使潘應溥稟謝委署靖江縣新港巡檢事　從九楊　　稟知　蘇差委　○五月二十三日江藩轅牌示淮安府存守保升遺缺以現署斯缺之孫　錦請補　准補江防同知羅嘉杰已據來　自應飭赴新任　海門訓導徐金傳期滿遺缺以訓導周維亨署理　○二十四日江藩轅牌示　化縣安　司　壓委員方棟撤回遺缺以庫大使沈　署理 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
