# 1913 - 174 - 4914492

 

Page 1

 
 
通信 
[英人之對華輿論（游歐客）]  
　　前記奥特洛克雜誌論說及英人瓦特生君專函其不滿於外部格雷已可槪見當倫敦大使會議期中格雷忽請假遊息至十五日之久各報尤痛詆之遂至大減人望其所計畫之英法同盟所遇阻力更多日前英人賀斯金君竟上書於外部痛詆格雷對中國之失策原書爲倫敦電報新聞揭載茲節譯之如下（吾英外交失敗輓近實達極點凡資本家之不與匯豐連合者政府皆摧殘之不許其向中國自由投資不特不加保護更從而加破壞不解究以何故必令匯豐壟斷其所利於英者究在何處實則徒作牛馬爲强俄所利用此外毫無其他可表見也比利時之隴秦豫海鐵追借欵共十兆鎊其利息爲百分之五至百分之五五頃已有四兆鎊債劵將在比京發行購者極爲踴躍此項利益英人本可占得而外部百方阻之遂至爲比所有此英之失敗一也德以英之反對中國乃極力與中國交歡盡其扶助之誼因以取得大利近聞德之大製造廠墊欵中國而換得特别之利益者甚多如克虜伯廠墊欵若干遂即換得以若干年定購軍械之權此英之失敗二也英以政治問題强令在六國資本圑外之銀行不得享有在中國之經濟利益美新總統大爲不平乃設法解散之且聲言將先承認中國美資本家將先墊款二兆以濟中國急需後當續借二十兆之巨欵中國從此必更歡迎美人美之工商將在中國更加發展英將膛乎其後此英之失敗三也法比之資本家將在中國組織工業銀行大得中政府之助力其條件上所得特權不少英有克里斯卜借欵政府本當力助乃爲出人意外之反對以自隳其利益此英之失敗四　英之外交態度將迫黄種連合日本與中國忽而和好一改其從前凌脅之辦法何莫非英有以生其警覺者乎現時中日同盟已在進行之中英之駐京公使事事與中爲難益促其與日本連合是製造中日同盟者不能不推英國不特此也美國資本家行將與日本結爲一氣以開拓中國之鐵路盡操中國經濟之權此種大利原英資本家可得而格雷全棄擲之此英之失敗五也總之所有英人在遠東進行之道路皆爲現外部所斷絶此種横蠻政策乃出於一自由貿易門户開放之國其慚愧爲何如乎議院怯弱各報含默此種外交問題不宜牽入黨見阻吾英工商業於遠東發達之大罪凡屬英人有不黨鳴鼓而攻之者歟） 
 
 
 

Page 2

 
 
時評 
[紙幣之害（無名）]  
　　中國將來之大害在財政夫人而知之中國財政之害在外債亦夫人而知之然外債之害在表更有不在表而在裏者則紙幣是也紙幣之害奈何其一能使交易不流通其二能使小民生計日蹙其三能使引起種種之擾亂何則紙幣愈多則信用愈薄而流通難紙幣愈多則價值愈低而小民苦紙幣多而信用薄價值低則往來交付易起爭論因而罷市因而罷工因而兵變其變不一 
　　方今受紙幣之害者如廣東如湖北如四川如貴州皆巳風潮迭見或設法維持或權力强迫然皆可暫而不可久終有潰敗之一時今之財政家亦當計念及於此耶勿謂余今日之無病而呻吟也 
[專電]  
　　北京電贛都督李烈鈞之撤換政府以前早有决心後以黎副總統之調停勸李自行辭職李不聽後又勸其服從三事（一）向中央認罪自誓服從中央命令二實行軍民分治承認趙民政長三承認中央簡派九江鎭守使并限十日爲期李又不聽即經黎副總統電覆中止調停政府當時又得前鎭守使王芝祥查辦覆呈故决下是命 
　　北京電參議院今日開會提議組織憲法起草會章程繼由議長指定五人爲此項章程之起草員衆議院今日復開秘密會議蒙約爭論多時仍無結果 
　　杭州電杭報兩家揑登兵隊加餉都督慮惑軍心擬即嚴懲造言 
者 
　　杭州電警官誣良案都督擬卽停職澈究 
　　南京電蘇省二年度軍事預算總册業經程督先行電報財政陸軍兩部其總分各册刻已繕校齊全昨派員赴京賚呈應省長分送兩部鑒核 
　　南京電昨省議會開會所議内務行政預算費均巳通過 
　　南京電清理旗産處有仍歸江寗縣兼管消息 
[特約路透電]  
北京電總統府電令黎副總統從速釐整江西政務 
　　武昌電贛軍巳退至九江繼有北軍一千五百名進駐武穴前駐該處者僅有三百人 
　　北京電茲悉近有無政府黨在京津等處組織秘密會社已由當道拘獲多人供認希圖推翻政府行刺總統及國務員並重要軍官且謂曾由黄興供給費用洋四萬元故北京檢廳已出票傳黄至京 
　　北京電謝持已逃其控案現由大理院審查因守秘密無從探悉 
　　北京電鹽務稽核所現經實力組織蔡廷幹之公署進行諸事頗爲順手廣東已就範圍外人已赴牛莊淮安就任淮安牛莊濟南浙江福建廣東山西之中國會辦均經委定僅餘雲南未委各處入稅現己源源解京　　北京電敎育部巳將管理外國留學生新章呈總統核奪 
　　北京電參議院今日開會議决由議長派員五人草擬組織憲法起草股員會章程該會設員三十人並提議其他無關重要之事務 
　　北京電衆議院復於今日開秘密會討論蒙約問題 
　　北京電唐元湛之調往閩浙係因該處局長薩某赴日商訂海電合同致近兩星期内局務廢弛電報常被躭擱官紳嘖有煩言故交通部乃調唐繼薩之任此舉毫無政治關係　　北京電滇督來電對於本省大局頗具樂觀廣州電省議會業巳休會未成一事盖因無管理財政紏責官員駁絶都督抗議之權且各議員皆屬一黨並無經騐議長蔡君頗有幹能開會以來議員中毫無衝突實其力也　　貴陽電遵義府屬兵士近今互戰一舉乃受産烟區内鄉長之愚弄當時有兵士至鄉剷除煙苗該鄉長誣之爲匪當道得報卽派兵擊之田中之兵亦開鎗回擊死傷者數人 
　　貴陽電當道派兵至川邊杜不法兵士攔入境内貴陽電民國成立之後當道卽在貴州各處覔求産鹽之地今於大定府黔西州設立製鹽公司巳請衆入股以充開辦經費 
　　貴陽電貴州已設立佛敎會支會舉某高僧爲會長現要求入營演講敎旨　　貴陽電紙幣價仍未高每圓僅值洋四角每兩值洋六角二分 
[譯電]  
　　北京電袁總統免去江西都督李烈鈞本官之命令都人士殊爲滿意九江近地現駐有北軍一萬五千人故贛軍斷不致有反抗之舉動聞革命黨現不欲贊助李鈞烈故李必帖然卸任袁世凱不血刃而凱其在全國之名聲必因以益隆 
　　北京電黎副總電請袁總統解散上海全國公民大會因其宗旨殊欠純正之故袁總統巳命江蘇都督程德全調查此事如黎言果確則當解散該會及各處支會 
　　北京電今日（十一日）參議院開會時將通過憲法起草股員會規則該會共二十人將先草擬關於選舉正式總統及總統職權之憲法 
　　北京電袁總統已派王芝祥赴贛調查參議院議員及贛省紳士所劾李烈鈞各欵 
　　北京電黎副總統决意反對北京政府組織短期内閣一事 
　　倫敦電英國軍艦三百四十三艘將於七月間舉行海軍大操 
　　匈京電匈加利下議院議長鐵斯柴伯爵已組織新内閣前任内閣諸員大半留任 
　　倫敦電法國飛船家穆里萊君於八小時内由巴黎飛至柏林 
　　柏林電齊泊林伯爵飛船薩區山號由巴丹巴丹飛至粤京計程四百三十五英里歷時八點鐘當時曾升砲歡迎歡者亦向歡呼奥皇在宫廊仰空歡其運動旋在亞斯配降落由市長設宴欵之 
　　倫敦電政府懸賞英金五千磅以求飛船最佳之機定七月一日在某處比賽其最佳者將向定造此機值價英金四萬磅 
倫敦電英國女權黨一案巳在哇爾特培萊開庭審訊皇家律師歷舉婦女交際政治協會經營之活潑目下入欵已達英金三萬五千七百零十磅其黨人每次演說輒鼓吹暴動近於其機關部查出暴動之紀錄實爲犯罪之證簿實行暴動者皆由會中付以費用且按兵士從戰辦法分奬各種功牌云女權黨現巳爲達維森女士治喪擬邀約黨員結隊由倫敦送至皇十字車站葬之於勞塞姆白倫並將各携特别旗幟上書聖經之句該黨巳在倫敦開會議决致電英皇曰吾人依憲法上之方法乞近皇側未能如願達維森故乃犧牲生命以冀挽回天心注意女子執一切之要求乞皇深維女界之請願並宣讀潘克赫斯特夫人及其女之來函深讚達維森女士之勇武其臨終時尚言曰趣戰上帝將將佑爾等獲勝也有女權黨二人被疑縱火焚燬赫斯特公園房屋均已就逮倫敦電英國首相愛斯奎士君本月九日在下議院提議二讀愛爾蘭自治案時極言上届開會期内討論該案廢時頗久國會對於此舉始終無撤銷贊助之徵繼乃詳述該案提出後各地選舉情形今斷無人敢謂各選舉區内之圑體有反對下議院决議之徵云云貝爾福君提議駁絶該案謂政府若一味固執則恐全國將遭巨禍曷爾斯太之人民已决之死力維持彼等所視爲神聖不可侵犯之權利無論何種代價在所不惜英倫之權力如能依序施諸曷爾斯太則目的之達可無疑義彼之籲求非求政府運用全能之權力乃求政府稍發良知云 
　　倫敦電下議院議員排愛爾斯君質問提前增造戰盤三艘一事海軍部大臣邱吉爾君答稱此舉將令一九一三年之出費增多英金五十萬磅一九一四年之出費增多英金二十五萬磅惟以下二年行將照减云 
　　倫敦電路透電社得悉媾和會已停止會議各邦代表之意如各邦政府彼此分訂條約補足和約則更易得切實之結果散會之日由芒國代表主席曾於告别演說中聲明各代表對於英皇之敬意及對於英國政府國民禮遇之感忱 
　　塞京電塞維亞陸軍參謀總長濮特里克已乘專車抵此擬參與御前會議研究布國之覆文豫料塞政府必將駁絶該文日來豫備戰事極爲忙碌 
　　柏林電據塞布兩國消息觀之俄國如不從速干涉則兩國戰事恐不能免布王已召見國會議長達萊夫博士該員主戰最堅布國已拒絶塞國修改條約之要求巴黎經濟大會已發生種種困難　巴爾幹各邦反對各邦合投一票之故　列强巳促土耳其及巴爾幹各邦速行撤銷軍隊 
[公電]  
　　鄂都督府來電一頃副總統致李督電曰南昌李都督　　電及贛議會庚電均悉此次湘粤贛皖四督電爭借欵原本於愛國熱忱直抒己見元洪曾屢爲剖詞中央及各省都督黨共釋然猶未深停於贛省者則以贛自去年以來拒民政長逐鎭守使中央再三退讓而贛則愈接愈厲似專與中央爲難遂致疑此次抗爭亦爲藉反對且露師江表列戌連營尤非湘粤皖空言辨論者所可比例以致中之欲撤換各省之請公討傳檄飛書一夕數至元洪或婉言勸止或暫不置覆毅然以調停自任非有畏於贛也誠以國基飄摇民生塗炭戰端一啓大局尚未可知而鄂贛兩省已罹慘刦曾屢託便人請公潔身引退舉賢自代蓋公辭贛督則可釋前疑公舉督則可弭後患乃區區之愚不蒙矜納適尊委彭顧問來鄂不得巳委曲磋商以爲欲圖解决必先表我公之心跡破政彦之疑圑而後可故擬定三條請逹氷案一請公聲明服從中央二歡迎趙民政長實行軍民分治三九江鎭守使由中央簡員接任竊謂軍人服從中央是其天職可允者一軍民分治貴省旣已實行且趙身未履贛與贛無惡非汪民政長可比可允者二鎭守使一職將來應否廢止應俟官制之解决此時相沿旣久王上將辭職自可由中央另簡可允者三彭顧問瀕行之時曾與約十日爲期靜俟覆命並電告中央請俟十日方謂委曲求全必爲我公所見納乃未奉中央曲允之電已先接省會否認之文並請元洪電達中央元洪不難遵命也特以中央懲前毖後若何措斷非元洪所能逆料公旣無充分之理由又無實在之兵力負嵎自固從苦吾民前者公屢電抗爭皆以國利民福爲幟今若此是以義始而以利終以功始而以罪終也天下後世將謂公何聞公新招之兵多不足恃所部之將亦多被疑且贛省商民積怨者衆特無機以發洩耳疆場之恫不足憂而蕭牆之禍乃可懼一朝决裂公豈有高蹈之路乎夫以實力則如彼以虛名則如此貪個人難得之權而以贛爲殉仁者所不出遂一時無聊之忿而以身爲殉智者所不爲明達如公何至出此無亦蔽於羣小墮計中而不覺歟元洪與贛有比鄰之誼與公爲患難之交誠不忍公之往而不返也故敢掬涙陳辭爲最後之忠告請公毅然獨斷或允或否即日明白宣示俾元洪委曲調停之心可以告無罪於天下現在中央各省文電紛馳詰元洪以調停之效責元洪以被人欺玩元洪皆無辭以對再或遷延人不我待元洪敢保鄂軍决不與我公相見至北方軍士本隷中央元洪一分陜耳將來政府明發命令旣不能聨盟反抗自不能勒令歸休前路茫茫實難逆覩惟有約束鄂軍嚴保武漢以符維持之素願我輩軍人立言歸直截爽快公對元洪尤無難掬誠相示幸無閃爍其詞而仍令他種機關　公作傳聲電線也臨電曷勝哀痛迫切之至黎元洪叩佳等語請卽轉各報館宣布爲禱湖北都督府秘書廳佳 
　　鄂都督府來電二各報館鑒本日副總統致大總統蒸電文曰奉國務院佳電大總統令任命元洪兼署領江西都督事驚悚莫名伏念任免官吏爲大總統特權元洪何敢發喙惟江西旣設護軍使節制全省陸軍復有要塞司令官節制江防直歸陸軍部管轄責任旣專號令自一屬在腹地援應亦靈似無設都督之必要元洪才力緜薄謬專鄂　負疚已多若榮命更膺必致以禍鄂者禍贛禍贛者禍全國且尤人自效何以解此次勸導李督之語何以表平日淡視權位之心伏乞收回成命卽責成贛護軍使要塞司令護民政長維持秩序俾中央得收統一之效公私交感肅此電辭併祈通告等語特以奉聞希卽登報公布爲荷鄂都督府書記處蒸 
　　南京回敎支部電北京參衆兩議院公鑒共和締造内採輿論外重邦交國防爲當今之急總統尤貴知兵盱衡時勢仍非項城莫屬貴院代表輿情全國喁喁望治民意所繫用獻芻蕘回敎俱進會寗支部公叩佳 
　　六月九日陸軍部電岑督辦鑒奉大總統令貴督辦電稱遣散衞隊交部籌費等因查留閩一營是否在該兩營之内兵士以何省籍貫爲現有人數若干統希示復爲禱陸軍部虞 
　　六月九日岑春煊覆陸軍部電北京大總統國務院軍部鑒部虞電悉煊衞隊兩營業經先後文電將詳細情形及編制餉章呈報大總統及咨部在案與留閩一營决不相涉且閩省軍餉各事早已呈咨完結有案可稽部中昏瞶如此無怪人言嘖嘖至詢兵士籍貫第一營係就在滬舊部募編成軍南北省籍有第二營係由廣西龍軍抽調刻應資送回梧現有人數請查餉章便知兩營係煊自統未支統帶薪公統部之欵除發隨身武職差弁薪餉之用尚不敷銀廿七元煊虞電覆國務院辭差並請發遣散衞隊之餉共三萬二千元卽望迅速匯交以便辦理俟遣散事畢實用實銷再行逐欵呈報煊向於公欵用項絲毫不苟人所共知若不相信即派員前來點驗辦理可也惟聞尊處年來用欵多不正當應請宣示以昭大信至盼岑春煊佳 
[要聞一]  
[大借欵成立後之財政難關（譯日本新支那報）]  
　　五國借欵其實收額僅僅得平均八十三以此例推之政府之所收受者實數僅有二千零七十五萬磅而除自去年以來積欠之賠欵償欵約爲一千三百萬磅則實際之收受額僅僅爲七百七十五萬磅故署財政總長梁士詒當大借欵簽字後卽稱於此二三個月内不可不再舉三百萬磅之外債云 
　　不但此也在大借欵交涉之當時有凡關於期限已到之外人債務悉自此借欵中扣除支付之條件對於民國而有債權者皆望大借欵之早日成立及至四月二十六日該借欵旣 
 
 
 

Page 3

 
 
　　經簽字政府發表其用途則凡與五國資本圑代表有關係之債權悉網羅而大小靡遺一一指定扣除支付而此外之關係債權者不能自此大借欵之中受債權之償還此事爲中政府要求銀行圑或銀行圑執白利主義而不顧他之債權者抑商人之根性爲此周旋以謀政府收受之多無論出於何種惟向旣傳說一切外人期限之債權悉扣除之至該借欵之用途發表而資本圑關係以外之債權者悉置之度外殊不可解也同是債權偏頗如是如何能忍由是羣向政府要求政府以爲於大借欵用度指定外不能挪用不得巳而至有不可不更借三百萬磅之議焉 
　　雖然大借欵二千五百萬磅成立未及一月巳覺其不足當更借外債政府之財政政策絶無一定於此可見當時政府又不得已而畫出一策卽一千九百十一年與英美德法四國資本圑訂結貨幣改革基金五釐公債當時僅僅交付四十萬磅因革命役起而暫擱欲於此引出而使之復活焉以謀之資本圑當時資本圑已有美國脫退爲五國圑惟以該條件中之擔保有與大借欵衝突者而加以修改由五國圑引受就其條件及擔保以與五國圑屢屢協商之矣但美國雖自政治借款之大借欵脫離而去然此借欵脫離與否則猶未確定惟大致必如大借欵脫退而去所可注意者此借欵爲幣制改革與實業振與費帶有抵制日俄在滿蒙之性質此次加入日俄兩國於資本圑而引受其債權則用途恐不免有所變更且今日蒙古問題又將解决北滿蒙古之移民開墾尤爲條約所不許故此借欵不能成就則巳苟成就焉應可充改革幣制與政府日前費用不足也記者願拭目以觀其後焉 
[歐美承認問題之輿論]  
　　（游歐客） 
　　美外務卿卜海陽承新總統威爾孫意旨面訪華盛頓各國駐使協議承認中國問題當由各使電其政府詢問意見俄國首行復電極力拒絶此議並謂（中國正式國會雖已召集然能组織一强固政府與否尚在疑慮之中政府不能强固國基萬難安定承認實屬太早且於國際運動列國原須一致）言外之意深不以美之獨斷爲然其他如法英德等國亦均陸續復電咸稱（正式總統尚未選出南方已有與袁反對之人萬一袁不得選中國必生内亂故於承認一節當視袁之得選與否爲斷）昨英下院有以此質問政府者外部次官亞克郎答言與俄復美之電略相彷彿且謂（英與他强交換意見務取一致行動在英尤當以中國先將其特權及條約上之義務規定後始能及承認倫敦電報新聞著論謂（在列强中惟俄與英以與中國各有特别交涉不肯於蒙藏問題未了以前驟及承認問題其於他强皆無留難之意且以愈先承認於工商業上不無便利之處所遲疑未發者實均勢牽制之倘美首先承認則他强亦有所借口而繼起使列强均已承認中國英俄能始終立異乎）今午華盛頓來電謂美政府巳决議將前提議於四月初八正式國會召集之時首先承認中國一節暫時從緩巳令駐京代辦轉達北京政府當俟上下兩院人數到齊議長選出及各股分定美當審察情勢正式承認墨西哥與巴西前已與美同意届時亦當與美一同承認云云美殆已爲列强所摇奪矣 
　　巴黎日報著論首述前年十月武漢起義以及南北統一宣布共和並和政黨成立孫黄北上國基大定次述正式國會成立以及組織大槪最後結之以論略謂（袁總統之材能經驗實堪令人驚歎年來剛柔互用卒得保其權位其最困難之點莫如遣散南方不規則之軍隊内則財政窘迫外則交涉紛紜獨能從容對付且以其至細密之手腕與列强相周旋此其負擔之重袁非常人所及雖然英雄本色每喜爲人所難世人稱袁爲亞洲之拿破崙其以此乎其與袁反對者則方以此疑袁大致屬意於孫聞孫宣言不願當選爲正式總統有稱將舉黄克强者有稱將舉黎元洪者惟在外人旁觀則覺中國時勢似以舉袁爲宜綜計袁之行動本極謹愼守法不盡如反對黨所言倘以國家爲前提則袁必被舉無疑溯自滿清退位列强尚未承認且屢表示不願承認之意並屢拒絶承認倘袁眞能被舉正式政府成立承認必速且易今者美總統已有承認之意甚望吾法亦與表同情也）觀此則知歐人之普通觀念矣 
[國會議員公費]  
　　兩院院法業經各推起草員合同起草日前審查會討論至議員公費問題有主張年給五千元者有主張年給四千元者又有主張照現在公費數目月給三百元者惟湯漪則主張月給一千元最後以王家襄主張之說表决年給三千元出席費每次二十元審查會每次十元後又聞仍改年給四千元茲特調查歐洲各國議員公費數目列表於左以備參考 
國名歲日計俸額摘要 
英吉利無俸本年起酌發津貼 
意大利無俸酌給旅費 
葡萄牙無俸酌給旅費 
西班牙無俸酌給旅費 
法蘭西歲計每年一萬五千佛郎 
俄維斯歲計每年一萬一千零十五佛郎遇有缺席每一次扣六十五佛郎 
俄羅斯民選議員日給六千三百佛郎 
上院歲計簡派議員自二萬六千三百佛郎至六萬八千佛郎 
匈牙利歲計每年五千佛郎外加旅宿費一千六百五十八佛郎和蘭歲計每年四千一百七十五佛郎 
比利時歲計每年四千佛郎 
維巴德聨邦歲計每年四千五百佛郎 
土耳其歲計每年六千八百佛郎特别會期另增一千三百二十五佛郎 
瑞典歲計每年一千六百五十佛郎特别會期每日另增十三佛郎零 
那威歲計每年四千一百五十佛郎特别會期每日另增十六佛郎 
希臘歲計每年近都者八百佛郎外來者一千佛郎 
普魯士日計每日十八佛郎零以開會時爲限往來車費另加 
瓦丹補德聨邦日計每日十八佛郎零以開會時爲限另加旅宿費 
奥大利日計每日二十佛郎零以開會時爲限另加旅費 
丹麥日計每日十三佛郎零以開會時爲限若會期延長得核減至八佛郎 
瑞士日計每日二十佛郎以開會時爲限外加旅宿費 
盧克森德聨邦日計每日五佛郎零以開會時爲限外加旅宿費 
愛司德聨邦日計每日十佛郎零以開會期爲限外加旅宿費 
塞爾維亞巴爾幹小國日計每日十五佛郎以開會期爲限 
布爾加利巴爾幹小國日計每日二十佛郎零以開會期爲限 
羅馬尼巴爾幹小國日計每日二十佛郎零以開會期爲限 
　　按議院開會歲不過數月日不過數時計事論酬適可而止無事厚祿以杜爭競英國議創始最古成績最優列席者大都知名之士各有恒産或專業（英議院開會多在夜間）視議會爲名譽事業而巳不以之資衣食也法國以其歷史及生計上之關係議員俸給同於行政長官不足爲訓其餘各國所定議員歲俸多在三五千佛郎之間約合華銀二三千元之譜以每年開會三閱月計月得千元合諸彼國生計程度正復相當吾國高視議員而又尊崇爵祿以爲議員若是其高非厚祿不足以崇之而議員諸公方且詡詡自負曰六百元（歲計七千二百元）曰八百元（歲計九千六百元雖在法國無此鉅也）任意索價靡所底止政府不惜敷衍之人民不惜姑容之以養成此輩花天酒地打架駡座之頽風而所謂最高立法機關之聲價掃地盡矣非多金厚祿階之厲哉爰取各國議員俸給表而出之當局君子或有省焉 
[雜評一（無名）]  
　　李烈鈞之態度李列鈞之態度主張反對政府者多然之主張不反對政府者多非之我以爲未足以評李烈鈞也反對政府者望其自後之仍反對政府也不反對政府者因其前此之曾反對政府也假使李烈鈞自此而罷手反對政府者必惜其無能不反對政府者必笑其進退之失據而其實不然余謂今人之爲官者寗使被免職而决不當辭職甯使不能行我志而去不當屈服以留無論李烈鈞之所志當否然一人有一人之志我旣在其官則當行志之所爲是者非至我官旣免不當偶有責言而遽悻悻辭職也此李烈鈞之不辭職不得爲非也然苟我所爲者上官不以爲然去我則可欲我婉曲求容謝罪以自贖則不可此李烈鈞之不肯承認三條以留贛督亦不得爲不是也故今日以前李烈鈞之態度實爲光明之有責任人然自今日以後李烈鈞之職巳解李烈鈞之責巳盡潔身以去心跡可白若又别起糾葛則我所云云者非其人也 
 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
[浦信鐵路借欵大綱]  
　　浦口至信陽州一綫東聨津浦西接京漢其敷設主權昔年爲英人所要求延擱已久近自政府任命沈雲沛爲浦信督辨沈督辦已與英國銀公司磋商合同草約大致就緒呈請財政交通兩部核准後卽可提出國會一俟通過卽行簽押茲探得大綱如左 
一　途開築浦口至信陽州鐵路及營業上之資本二債額三百萬磅 
三債權者英國銀公司 
四折扣百分之五分半 
五經佣還本還息及購料均千分之二分半 
六利息週息五釐每半年交付一次 
七還期自第十一年起按三十年度攤還但欲提前全還時每百磅應加二磅半 
八交欵期簽定合同後六個月内售賣債票如於未售債票以前有必需欵目時得向該公司商墊以二十萬磅爲限 
直省會與保衞局未來之衝突 
　　順直省議議以順直保衞總避頒發鎗枝有加價勒索折扣留難等事特咨請行政公署將該總避與洋商購鎗合同曁一切領鎗案卷檢交省會查核乃保衞總局以該局爲軍事上之作用係屬獨立機關省議會無干涉之權呈請行政公署咨復省會聞省會議員仍不以爲然巳决議公推起草員力駁保衞總局不受省會干涉之謬誤一面調查該局之種種不合將提出查辦案茲將省會保衞局往來公文覓錄如下 
順直省議會咨文竊聞順直保衞局頒發鎗枝不免有加價勒索折扣留難等弊人言嘖嘖不能無因查該局職司保衞宜如何潔己奉公仰體我省行政長官之意乃因應不善竟致物議沸騰請飭該局將所有與洋商定鎗合同曁一切領鎗案卷一併檢交到會以便查核而釋羣疑再各屬如有未領鎗枝祈飭從速頒發以免稽留 
　　保衞總避呈文查本總局成立之始係呈明前清内閣批准並分諮軍諮府陸軍部立案嗣民國成立乃呈請大總統頒發關防總其事務不外編練兵隊保衞地方各端而在事各紳上不受國家俸薪下不受人民保給揆其性質純以公益圑體經政府之特許得有軍事上之作用查軍事係獨立機關議會是否有干涉之權自當以省議會暫行法爲斷查省議會法職權一章並無涉及軍事之語且本總局對於本省旣不享官吏之權利何由受立法之監督茲該省會所查者係屬鎗枝事經報明陸軍部存案純在軍事範圍而查核合同案卷又純屬行政上作用非立法機關所得執行本總局迭次合同朗然具在原價若干售價若干補助軍餉若干雜用若干亦粲然具備載在簿籍毫釐不爽將來登諸公布坦白乃心原可予天下以共見無庸該議會鰓鰓過慮也 
[粤省竟有慘無人理之六點會]  
　　廣東省議會日前提議清鄉委員徐淦勾匪縱兵一案經備文咨請都督查辦現准胡都督咨覆略謂查定安各村械鬥焚掠之案其始因黄雲龍陳燕典等附和三點會匪肇釁於前復因林登第陳壽光等創立六點會各尋仇報復於後以致兩黨互相攻擊六點會人衆殺斃三點會人命數百名焚燬房屋二百數十間控案纍纍久未辦結經前瓊崔綏靖處派委徐淦林超奇等率福軍一隊會同定安縣知事劉叔和前往南郶烏坡一帶查勘實情傳案謬辦並諭令繳械以期永遠止鬥乃林登第等抗不遵令且鼓動多村聚集匪類抗拒官軍古史村人竟敢先行放槍傷斃福軍一名軍士還鎗亦斃數匪繼六點會各村復紏衆千人圍困南閭福軍日夜襲擊後由綏靖處添派軍隊前往救援行經水口村邊該村竟敢揚旗列隊炮擊官軍官軍知其再難理喻始行横擊是古史水口等村不服查辦及抗官軍自當加以懲創不能責該委員等以縱勇殃民之罪也至黄雲龍林登第等均屬首禍之人本應一律嚴辦惟林登第畏罪濳逃其餘黄雲龍等均經陸續到案自願遵繳鎗械不再尋仇求免重究當經該縣委等斷令黄雲龍陳燕典等共出銀一萬七千元作爲撫卹各村及開辦警察之費均各遵斷具結完案並文保令其回鄉繳欵分任善後事宜是黄雲龍陳燕典等旣經悔過遵辦且係自行報案原可量予優容庶其解釋兩黨之前嫌同謀地方之幸福該委員等如此辦法亦屬持平且經呈商綏靖處辦理並非該委一人專斷又未便責以助匪爲虐之罪也再查定安鬥案刻薄殘忍爲亘古所未聞六點會恃其人數衆多每捕三點會人男則挖目女則割乳小兒則穿貫其心以爲嬉戲似此毫無人理法紀何存若非壓以兵力恐全屬人民至今巳無噍類目今兩造各願遵罰息鬥並經前綏靖處將該罰欵劃分撫卹被焚各村外餘均撥充該縣壽辦警察辦理至爲公平使再爲翻異則該縣械鬥不難再起禍至將無已日准咨前因相應咨覆查照 
[粤省會討論行政公署變賣公産]  
　　粤省舊藩司署卽漢南越王佗宫府遺址地勢宏壯容積數百丈直線正對大南門近者議築永漢馬路此綫尤爲要衝前清時曾有築馬路之議此署有人允出價百餘萬近者粤政府借征籌餉爲名根據臨時省會變賣公産成案此署與廣府署相合商人僅出價七十萬政府遽然允許又不公布開投故輿論沸騰多疑此中顯有情弊茲將省會議案列後六月二號粤省會開議時行政公署派杜委員代表出席議員到者九十五人議員陳世恩臨時動議謂本員前因政府變賣舊藩署一案曾提出竟見書咨請質問現據咨覆謂變賣公産係根據臨時省會議决執行而檢閱前臨時省會議事錄内祗有謝議士已原提議咨請政府不能變賣公産一案此外並無關於議决變賣公産之案政府所謂前臨時省會通過究何所指應請杜代表答覆杜代表答謂前臨時省會謝已原議士提議之案尚在先而通過變賣公産之案係發生於征庫籌欵之時政府據來咨執行此係最正當辦法陳鴻銓謂因征庫而發生變賣公産之議雖經前臨時省會通過然爲日已久征庫一事中央近未催辯似不如從前之急何以風雲極迫之際不速爲變賣遲至今日始忽然變賣此眞不可解且變賣之手續又不完全旣不宣佈公投祇憑商人一禀之詞遽予批准所定價目七十萬亦不盡核實本會於此似不能不爲研究也杜代表答前奉中央命令速籌備出發夫籌備者即籌備軍實之謂也自不能不先行籌畫於其間至變賣公産本前臨時省會之議决咨請行政官廳執行其中如何變賣手續咨文内未有聲明政府依據行之何得謂爲違法至舊藩署招承巳久恰逢今日始有成議豈能逆料變賣於何時苻夢松爲大凡新法律發生舊法律與有抵觸者當然消滅此案雖經前臨時省會通過然省議會暫行法規是否有處分財産之權從法律上研究前案當然無效杜代表謂今試問前臨時省會於財産處分有權管理否旣有權管理則前之議决案當然有效官廳依據尚爲正當成苻孟謂前臨時省會本無處分財産之權當日之議决原屬違法之舉動從根本上解決應就此點研究李綺庵謂前臨時省會議决是案本員亦曾與其列查當日因征庫事起曾招集各界討論辦法本員提出將士敏土廠變賣有謂與有奬公債案不符遂中止嗣由陳軍統提出將舊藩司等署變賣經臨時省會議决所有公産一律變賣咨請政府執行此爲此案之本末今政府依據行之之得謂之違法至臨時省會本爲一完全立法性質議决之案當然繼續有効謂爲無處分財産之權者非也曾國琮謂省議會暫行法規定本會有議决處分財産之權而此案都督來咨尚謂未確實變賣似宜根據本會權限請勿變賣再訂變賣公産法咨請執行羅曉峯謂本員意見宜另提一案規定變賣公産專章以補前臨時省會議决之缺如是則兩得其全林正煊謂政府所根據者前臨時省會之議决案尚爲正當之辦法但來咨所稱此案尚未確實變賣根據省議會暫行法議决處分財産之規定咨請交議亦屬本會職權現本員動議請先行咨請政府止勿變賣一面從速議决變賣公産之手續咨請政府執行伍于簪謂此案討論已久都督覆文亦言俟財政司覆答今最宜用公文質問因政府根據臨時會之議决今正式省會不以爲然因其手續不清今可再行修正否則七十萬本員亦可八十五萬買之此應登報免至如此召賣啓外間之疑點也杜代表謂如臨時議决之案亦要交正式會議不知以何爲標準最好擬一辦法手續但須與北京審計處不相抵觸陳世恩謂宜由本會備文咨都督請其緩辦由本會妥定章程乃可辦理李綺庵謂如咨督緩辦顯然不認臨時會矣今可由本會擬訂章程議長謂今將陳議員提出咨都督緩辦由本會議妥變賣公産專章咨會照辦付表决多數通過 
[湘議會質問秘密借債續誌]  
　　湘省密借日債一千萬元經省議會議員提案質問已誌前報茲探得議會質問原函及譚都督覆函如下 
　　省議會去函敬啓者頃議員當場報告風聞政府現與日本某公司訂約借欵一千萬元八四扣交出二十年償還年六釐起息以湖南官礦局所有各礦及大同公司各礦作抵押品巳由日人村山正郎來湘磋商條約内容等因准此黨在會場公同討論羣謂本會議員旣以譯諸傳聞當場報告其事必非無因用特函請大府迅賜答覆以釋羣疑無任盼禱之至省議會啓 
　　譚都督覆函敬覆者湘省財政困難金融阻滯欲闡發實業以裕稅源皆非欵無由措手一年以來各行商來請承借者時有其事大率磋商屢次尚無成說因事關重大非確實可靠之條件無碍主權未敢輕於承諾但令協商稍有頭緒必當送交貴會公同核議表决方能簽字斷未有秘密行爲如外間所疑者總之政府非擬辦生産事業决不借欵非經議會通過决不成立此可斷言因承見詢特此奉覆譚延闓啓 
[熊都統整頓熱河鹽政]  
　　熱河都統希齡因熱河財政困難百務待舉自到任以來力爭整頓欲行墾務恐緩不濟急前特派員到處切實調查現擬由整頓鹽務爲入手辦法其整頓鹽務之法因熱河與他處情形不同决定由官運商銷其所擬辦法六端巳於昨日呈請大總統鑒核矣聞其内容一銷路二銷額三運路四鹽價五滷耗六稅額又因熱河向來私鹽充斥公家之收入歲僅五萬如能照所擬辦法切實整頓則豫計收入歲可增至三十六萬惟官運商銷之法成本甚鉅開辦之始非有九十餘萬不可現已派熱河榷運局長歐本麟來京與財政部交涉擬先由財政部借欵百萬以爲開辦經費每年歸還十萬預期十年歸完聞已將交涉就緒矣 
[龍江俄人之病民譚]  
　　西伯利路違約加稅俄當前清時對於我國赴伊境貿易之綢商每綢一斤索稅十元否則不准入境鎗售後經我國官吏迭次交涉始許綢商等運至滿洲站界爲止僅在黑河等處出售近年以來商人遵令之輸綢疋分路銷售素無異言不料今歲俄人仍循舊轍雖黑河等處亦不准綢客入境銷售以至山東地方運來之綢疋至此不得上行困於哈埠進退維谷聞該商等已將呈請交涉局設法維持矣 
　　秋林洋行　太收官帖黑龍江省頃因廣信公司官帖充斥以致銀根奇緊市面恐惶錢莊匯號紛紛倒閉舉凡現銀洋元俄幣等驟皆飛漲異常探其原因緣俄人自黑分設於此之秋林洋行籌備有數百萬之資本金專在江省買賣俄幣收羅官帖並向該公司提取現銀現洋該公司因無力支持遂致任意濫發將官帖之價值日落日跌竟使金融界一切行市之漲落均爲俄人所把持據目下現象觀之現銀巳漲至十三吊以上小洋漲至八吊俄幣漲至十餘吊云 
[豫南勦捕土匪之報告]  
　　豫南土匪爲患騷擾各縣該省參謀處昨電京師各報館云昨據唐縣知事孔憲章電稱三十一號夜土匪架梯入城肆行焚燒延燒舖户數家傷三十餘人次日遠颺至縣屬西北之源潭鎭敎堂小有損壞而人未受傷乞撥欵撫恤等語又據前路統領田作霖電稱白狼黨羽有號野鷄紅者於一號由唐縣竄至源潭鎭當卽聞信率隊往剿二號下午一點鐘馳抵該處繫斃匪徒百二十餘人第五營目兵受傷五名現正追捕等語昨日王旅長毓秀自駐馬店直抵泌陽一帶搜剿不難消滅又據圑長成慤電稱三號在襄城葉縣之間將巨匪高姓擒獲立正典刑紳民喜躍又據新野縣藍乾彭葆田電稱一號午刻悍匪王添倉魏宏義等自淅川爲防營所追逃入縣境當經率隊堵截將該兩匪首槍斃並殲其黨九名奪得槍枝馬匹甚多且搜有傳單名摺等件匪屍均纒絲布書寫洪漢軍匪首已誅餘皆潰散等語恐傳播失實特此佈聞河南參謀處歌印 
[江南軍統寵利不居之眞相]  
　　章師長電辭勳章六月五日南京程都督電大總統文云第二師師長章駕時電請轉大總統鑒文曰駕時托身軍界十有餘年清季末造躬與革命之盛私心目幸以爲自茲以往國勢必日以强民生必日以舒舉半生而患之患頓易而爲充分之樂觀在當時希望過眞不作他想初不料有今日危險百倍之現象也夫革命何事非欲除獨夫之專肆乎今則變爲人人專肆矣非欲謀人人之幸福乎今則人民向租界及國外求幸福矣非欲去官僚軍隊之惡習乎今則惡習更深且無人敢問矣非欲望國會成立乎今則揮拳擲硯同博徒之鬭塲矣矧復日謀統一而都督横恣已成封建之實日言民權而人人執挺日聞爭擾之聲國賦不入逼而借債公理無存羣起弄兵報館爲攻訐之具輿論狥一黨之私名位職司視同賤役販夫走卒亦稱聞人無業之徒朝可爲兵暮可爲匪中産以上租利不入暴捐無休蓄盜爲羽翼之助擁兵爲索餉之謀功首元勳觸目皆是偉人如鯽供奉無窮盜賊四起不名某會卽名某黨騙術横行非助軍餉卽捐會金道德之淪喪無涯毁且及於倫理廉恥之捐除已盡防檢竟弛至閨帷加之兵驕將惰編制紛歧軍紀風紀蕩然無餘敎育不能施調遣不爲用帶兵者日事敷衍求其無事而仍不能免行政官日給餉糈羅掘俱窮而至於乞憐嗚呼國事如此軍事如此天實爲之謂之何哉吾人不幸生當此世寗不痛心乎駕時閱茲時艱心灰已久本不願以口舌文字求標一時之異乃自宋案發生以來南北黨爭政瀾更甚因黨見而生揣測因揣測而生憤怒馴至爭竟見而泯是非肆吹求而忘公理益以借款變故尤多外人之承認方來内國之蕭牆禍起豆　互泣分剖將來孫黄兩君始則擇言愼致開揣測之端繼則遠禍無力方遂爲宵小所賣乃有此次匪徒謀刧製造局之事駕時事前未能弭患無形正擬自請議處乃大總統不獨寛其罪戾反錄殊榮當此民國肇基未固内憂外患百倍於茲軍人惟慮有失職之譏不能存倖賞之念在大總統雖藉茲鼓勵駕時得免罪戾已屬過分不次之賞萬不敢居伏乞收回成命一以掩駕時失職之咎一以杜天下倖賞之心至梁圑長敦焯同邀懋賞已責令此後力厲戎行以圖追報不勝屏營待命之至等語謹代電呈程德全江 
　　徐寳珍電辭中將徐寳山軍長被炸後該軍改爲江蘇第四師歸其弟寳珍代統惟徐寳珍以種種關係特電大總統請將該師名稱改爲第四師江蘇二字除去歸部直接昨巳奉電照准日昨因授中將决計力辭又電政府云寳珍一介武夫毫無建樹昨以故兄遇害蒙推烏屋之恩冀釋鴒原之痛連傳電令俾攝軍符伯作仲興抱百折不回之志蕭規曹守成九原未竟之心惟是未効微勞遽加俊寵聞命之下感媿莫名在大總統期許過深故特高其位置而寳珍勳勞未著何敢濫竊榮名總統得電後以寳山被炸後寳珍維持秩序厥功甚偉登庸授官分所應然飭令毋得謙辭云 
[地方通信]  
[蘇州]  
　　市議員當選問題之爭論蘇州市公所本屆新選議員申訴期限已滿例由縣知事給予當選執照詎有舊議員某某等頗不滿意謂此次選舉殊多違法弊竇百出未便槪爲當選有效而新議員則爲申訴期限巳過舊議員現時之主張實違法定章程亦不甘服特於本月七號由議長特開臨時會議以便公斷然兩方面爭論許久終未解决 
　　屠猪公司實行取消蘇城前經楊玉書吳次伯潘縵琴亢緯農等諸人組織六門屠猪公司無如全體肉業竭力反對禀請巡警總長批飭取消茲聞該發起　人亦因經濟難籌無從招股藉此作爲罷論惟潘某爲最初主謀人前因合股巳售去長邑良田數十畝爲可惜耳 
洗心局改設女學校胥門内翦金橋巷洗心局房屋本爲女普濟堂公産經前清紳士馮桂芬創辦專拘管舊家浪蕩子弟使之洗心革面自光復後因經費支絀停辦該房屋曠廢已久前經縣議會議决改辦學校茲聞縣立女子高等小學校校址尚未有房屋現擬將該屋修理完善大約於下學期當可招生開課云 
[松江]  
　　組織商事公斷處春間商部行文凡有商會之地各設商事公斷處曾誌本報商界中以人才缺乏手續繁複故遲遲尚未成立近舉定閔瑞芝君爲處長已得本人認可遂設該處於商會中禀請縣知事轉報省長立案 
　　改築模範路前清知府戚揚曾將府西大街方石掘去改用拳大小石塊砌築名曰模範路一經天雨濘泥載道且石尖銛如利刃往往刺傷足踝行其地者詛不去口現經街鄰禀由縣知事謝君提交市公所議准量予補助一面舉楊君等勸募特捐從事改築 
　　誰縱馳馬惡習者近來城廂内外拳馬者日多一般惡少馳驟爲樂以故肇禍時聞九號馬路橋左近又有工人策驕馳逐致撞仆道左老翁經崗巡拘肇事人到局謬罰說者謂非設法將牧圉取締恐當街馳馬之風不易戢也 
[鎭江]  
　　江岸崩陷六月八號午後二時鎭郡下游八江口江岸一帶忽崩塌二十餘丈陷入江中偌大恒河沙數不知移往何處去矣附近居民因此咸生戒心大有不敢安居之勢 
　　偵探隊之認鎭鎭江警察廳龔玉輝廳長委任張子雲組織偵探隊以來遇事異常認眞督同周劉二探目並全體探員分班分防逐叚偵緝不遺餘力如昨晨有小碼頭某姓遣价送洋二十元進城爲宵小以錫餅掉包某姓當報告警察廳當由張隊長派探稽獲立卽破案將洋追交失主具領又山巷某姓米店搶案亦被該偵探隊緝獲盜匪二名解送檢察廳訊辦說者謂偵探能如此勤務則宵小當易滅跡矣 
[揚州]  
　　第四師發給軍餉江蘇第四師師長徐寳珍以各營欠餉未　軍士無以度節適省中解欵已到特於舊曆初四初五兩日一　　　　　　　　　　　　　　　　　　　　　　　　　 
 
 
 

Page 7

 
 
律發給以示體恤 
　　緝私營派兵防匪垣商公寳豐等以范堤一帶梟匪出没擾害鹺務特呈請運署派兵前往防緝現張司長岱衫巳咨請兩淮緝私營務所酌派砲船前往駐防矣 
　　張運司撥濟禁烟公費兩淮場運局長任文瀾昨奉運司張岱衫第三百五十號訓令據縣知事李鴻扶稱禁烟需欵接濟貧民請求通令兩淮公私各圑體捐資補助仰即量力捐濟以維公益等因當卽會商副局長王應庚在局用項下撥洋一百元解歸司署彙發濟用 
　　大橋鎭商圑成立大橋市商務分所因見本城及丁溝瓜洲等鎭先後組成商圑體操會保衞地方維護市面頗爲得力現特召集各業領袖在所開會公同議定章程照城市等處組織商圑體操支會以便互相保衞昨已抄錄章程呈請縣知事立案給示保護 
[廣州]  
　　測繪航圖之籌劃粤省居珠江下游河海交錯航綫紛繁惟向無詳細航圖以資航户應用刻交通部以振興航業首重航圖特訂定測繪珠江航綫輿圖章程咨行來粤由交通處籌劃舉行查該章程所籌繪之航圖係以廣州爲中心一由虎門以達港澳瓊潮各屬一由廣州上溯東西北江以達鄰省將來此圖繪就可付印刷售與人民以彌補公家所費之欵昨交通處巳將章程轉知内務司及海防司令部聨同籌辦聞珠江航線圖須借助内務司測量三江水道其海外航圖須借助海防司令現時之海道測量方省經費人力而易于舉辦云 
　　警廳取締悅城進香廣州警察廳長昨出布告云查舊曆五月初八日俗傳龍母誕省城西江等處各輪拖渡於初六七等日載客往悅城進香每在船面高搭葵篷多張燈火沿途演唱八音及木頭戲等情事偶爾不愼回祿堪虞若遇颶風尤爲危險去年業經嚴禁現在時期將届亟應重申禁令如有在渡船上搭蓋葵篷及上開各種情事定卽從嚴懲罰除函請水上警察廳會同查照辦理外特此布告 
[奉天]  
　　遼中分縣之抗議奉天遼中縣幅員較廣上年經省議會提議將伊街各處添設一縣除鎭安劃出一鄉外其餘卽就遼中縣區域劃分爲兩業由省議會通過咨由奉督實行茲聞遼中縣議參事會及自治商學等會因此事大起反對風潮謂遼中幅員等於各縣本無分設之必要此舉實行徒使人民負擔加增行政手續紊亂於政務毫無益處全係程九思等運動省議會以致朦混通過遼中各界全體不能承認電請省都督中央政府迅飭取消云 
[雜評二（我）]  
　　章師長之辭賞讀章師長辭賞之電而令人慨然矣平心論之主張破壞者意在謀第二次發跡其罪固不可原而藉口維持者又多借鎭壓擾亂之名以圖邀功其心亦不可問故今日之大患在人人爭倖致之權利人人各欲倖致權利而危險之現象發矣 
　　欲消弭此危險首在提倡不倖致權利吾今先於章師長駕時得之 
　　俄人之加稅俄人於沿西伯路線一帶直勢力範圍其欲反客爲主也已非一日我同胞之受困本不自今始然至今而受困愈不堪矣 
　　嗚呼蒙事未了庫患方殷黑幕中之俄人其野心勃勃更有百倍於此我東省同胞之受困詎祇此加稅而巳耶 
 
 
 

Page 8

 
 
   
 
 

Page 9

 
 
   
 
 

Page 10

 
 
第十版 
[本埠新聞]  
[黄克强到案]  
黄克强因京師女子暗殺圑案内牽涉業經北京檢察廳電致上海檢察廳函致陳交涉使令行公共公廨曾經關讞員親繕公文送請值年領事署簽字以便傳黄到廨預審嗣因領袖比總領事薛福德君以傳單上未將事實叙明不允簽字函請關讞員敍明事實以便核辦在案茲悉關君得函後遂將事實詳細叙明略云奉陳交涉使准地方檢察廳轉奉京廳移傳以據臨時政府控劉士廷等謀害政府重要官員案内供出之証人黄興一名應准移傳薛君察悉後當卽簽字發交捕房昨由英美總巡卜羅斯君特派五十號四探總目安姆斯脫郎二十七號西探目彭山同乘汽車按照傳單所註愛文義路一百號黄興寓所往傳去後施與黄興並黄之代表右尼干帮辦費信惇律師各乘汽車到廨先由該西探等上堂禀明傳訊情形當奉王襄讞會同英領康君宣布被控理由謂被告曰案據京師檢察廳移稱有已獲之暗殺黨劉士廷等供出爾串同周予儆王寳生等謀害政府重要人物並在上海北四川路設立機關部情事爾承認否卽由被告代表費信惇律師譯稱被告一向在滬並未他往有見証可以到堂証明惟查此案旣無原告到堂又無證據呈出不能承認應請將案註銷中西官得供會商之下諭黄暫退候原告到案並呈出証據再行傳訊 
[宋案今日觀]  
　　洪述祖嚴催引渡宋案嫌疑主使犯洪述祖逃匿青島前經外交部照會駐京德使交涉引渡等情蔡檢察長昨特電呈司法部催辦以便早日解案歸訊原電如下北京司法部鈞鑒前奉養電敬悉洪述祖罪證已經外部轉達膠督靜候至今迄未引渡不知該督如何答復若任洪犯消遥法外洪犯逍遥法外必至無從進行法權旁落咎將誰歸用敢仍懇鈞部轉請外部從嚴交涉據約力爭務令尅日將洪犯引渡以伸國法幸甚上海地方檢察長蔡光輝呈尤 
　　趙程答辯書業將遞到國務總理趙秉鈞秘書程經世前經地方檢察廳長蔡季平君於初二日電致京廳仍請協傳趙程於一星期内到滬候訊電文已誌本報茲悉蔡廳長現接京廳電稱冬電悉傳票業經照發茲由被傳人等於期限内各出具答辯書除郵遞外特先電復云 
[楊景斌續請起訴審判長違法（續）]  
貴廳批語引用試辦章程各條文全然誤會本律師請逐爲詳釋焉查第一百三條所載槪由檢察官用起訴正文提起公訴一語蓋刑事純係檢察官爲原告雖有告發告訴之人亦同處於証人地位故必以檢察官之起訴方可認爲正式也原條下文云云僞証係謂審判廳對於刑事案件以不訴不理爲原則若例外有現行犯附帶犯罪僞証罪則可不待檢察官起訴而逕行豫審或公判但須知照檢廳存案而巳也其未經起訴槪不受理一語在立法上用意實係限制審判官侵犯原告官之權限並未予原告官有可不起訴之權本文不言不起訴而言未經起訴義自明晰何嘗有檢察官自行决定起訴不起訴之意義在乎至一百七條第七項係指除親告罪外凡檢察官發現犯罪行爲可不待告發告訴亦應自行起訴然恐檢察官濫用職權故更爲第二項之規定以防人民無辜受害法至良意至美也又何嘗授檢察官以絲毫决定起訴不起訴之權乎夫以未經告發告訴之犯罪行爲檢察官尚應自行起訴况旣經告發告訴者乎又查本章程第九十七條云云當然因法院編制法第九十四條之規定而稍有變更按編制法第九十四條獨立行其職務云云者謂檢察官當於其職權範圍内獨立行其職務非謂檢察獨立遂可侵審判官之職權也若檢察官得自行决定犯罪成立與否而遂爲起訴不起訴之處分則何必再爲審判官豫審及公判之規定乎讀法部虞電之用意可以隅反矣刑事旣純以檢察官爲原告又以不訴不理爲原則萬一無門故試辦章程第一百九條特規定於二十四時内移送審廳者誠所以深防檢察官濡滯之弊也（仍未完） 
[製造局之亡羊補牢譚]  
　　嫌疑犯取保徐匪攻擊製造局之翌日黎明時有西栅門附近拿獲形跡可疑之鮑永福陳春生兩名曾由陳督理命令禁錮局内巡警處候查在案昨由陳督理復行提訊鮑陳同供於二十八號前赴龍華探望方姓友人嗣被天雨過大致當夜不及返滬迨天明雨小始行來滬詎行至西栅門附近即被營兵拘押現老西門外壽祥里三弄有同鄉安徽籍謝忠武能可具保等語陳督理察其確與匪類無涉應准保釋巳飭令鮑陳二人親自書丞致請謝忠武來局具保矣 
　　王和斌妄供徐匪供涉化學生王和斌同製炸彈拏獲後迭次訊不承認前日復又提訊王和斌忽供告有炸彈存在龍華朱友仁處等語當由陳督理將朱拘獲訊得失友仁茫然不知陳督理復提王和斌質對王語言顚倒似有瘋病形狀仍命還禁本局衞隊朱則暫行交保 
　　酌抽供差兵士混成第三旅一圑二營楊營長以製造局自上月二十八夜被匪攻擊以來風聲鶴唳一夕數驚本營有保護地方治安之責自應嚴密巡邏以資防範惟查營内兵士每日分班查夜守衞坐更現因戒嚴期内以致不敷調遣且因勞而致沾染疾病不能供差者甚多因此難以周轉茲擬不論遠近防汛酌抽兵士數名飭令來營供差此乃緩急通融係屬權宜之計巳於前日訓令第五六七八等四連長從速抽派矣 
　　嚴防浦東火藥棧駐防製造局内滬防水師三營王營長查得浦東火藥棧内存儲各藥均係性極猛烈之品易於炸發且該處地居荒僻設有不測中隔黄浦一時尤難援救况近日謡言未熄匪患頻聞防護益宜週密雖經派有師船一艘駐泊該處深恐兵力猶嫌單薄又於前日添派炮艇一艘駛駐該藥棧之浦邊藉資防範而昭愼重 
　　撤換二隊敎練滬防水師第三營王葆臣管帶查有二隊敎練王金盛近在製造局戒嚴期内不守營規違犯軍律特卽斥革旋卽考騐得護兵王厚坤學術優長卽行派委二隊敎練云 
稽查製造局附近湘滬警察總廳穆廳長以高昌廟區域向爲匪類聚集之地莠民較多該局爲製造軍械重地自宜先行調查户口以清匪源特函第八區錢君迅派長警詳細稽查究有舖户若干居户若干作何生業住居幾年均應確切查塡俾使匪類不敢混跡錢區長奉函後業於昨日爲始逐户調查並以製造局大門口外轅門口内向有擺設水菓食物各攤及餅攤等甚多類皆幔帳最易容留匪類昨日督令巡士已將各攤基曁布篷帳幟槪行拆毁盡絶禁止擺攤云 
　　孫中山黄克强陳英士復商會聨合會函 
　　敬復者接奉台函備聆一是諸君關懐時局亟思保全商業而殷殷屬望於鄙人等自媿德薄能鮮曷克當此爾來全國風潮衝激訛言繁興人心驚擾影響所及首在商界來函所稱殊深扼腕當光復之始鄙人等與諸君共膺患難今幸民國成立建設方新休養生息期紧十年國家前涂庶其有豸孰意大局甫定事變忽萌誰無身家豈堪以鋒鏑餘生重膺慘禍此誠鄙人等與諸君所同深痛心疾首者也惟是共和時代與專制不同人人當以國家爲前提卽人人有擁護共和之責任苟有立心不軌破壞共和者衆當棄之斷不宜姑息養奸自貽伊戚此因全國人心之所同然抑亦鄙人等之素志也至來函囑通電各省及北京國民黨本部一節用意固佳惟嚴詰奸宄保衞治安城方政府責無旁貸諒無待鄙人等之諄囑國民黨乃係政黨其政綱早經宣布固已一致進行此時大局稍定若再以鄙人等一二人之意通電全國恐轉滋歧惑耳特此布復 
[中央陸續歸還内國國債]  
　　北京政府因財政困難前向本埠廣肇潮州兩公司借欵四十二萬二千五百兩茲因大借欵告成已由該公司等索到銀十萬兩除掣收外尚有三十二萬餘兩聞該公司等亦已備往催矣 
[印花稅定期試辦]  
　　財政部創辦印花稅業已議决發交各省郵政局定於昨日即陽曆六月十一號發行其價目等一切手續悉照郵票一律辦理 
[商界堅持取銷關棧新章]  
　　本埠各客帮商界代表以墨稅司所定特别專棧章程殊多不便兩次齊集廣肇公所會商打消方法並經商會分電國務院稅務處及總稅務司力爭各情迭詳本報茲悉商會據情電爭後旋接施監督來函知稅司意見雖已略見通融然欲取銷專棧章程萬難辦到爰由該商會函致廣肇公所轉邀各客幇代表於前日午後四時到會討論各代表如期而往依然一致反對議論紛紛頗爲憤激仍請商會力任維持務達取銷目的旋經各代表與周金箴總理王一亭協理等公同討論新任稅司不日卽當到滬現在姑從緩議俟新稅司到滬後再圖解决方法羣以爲然而散 
[商圑第一次出防之大紀念]  
　　上海商圑公會會長昨日通告各圑員云敬啓者舊曆五月十一日上海商圑爲禁烟第一次出防之期本公會訂於是日即陽曆六月十五號下午一時舉行紀念大會觀武耀德奮揚前庥敬誌不忘永著爲例凡我各圑體同志屆期戎服擎鎗畢至陸家浜事務所會齊出發整隊遊行前往九畝地務請早臨幸勿遲悮是盼出發路由列左由陸家浜事務所出發朝東往北走老馬路朝西進王家碼頭往北走花衣街過荳市街經隆德橋朝北往東出大碼頭向北過縣署前走縣東街向北過四牌經長生橋朝西直至九畝地散隊 
[第一營實行遣散]  
　　陸軍混第三旅第一營各兵士於上月二十八號因附和徐企文襲擊製造局事敗逃避業經先後捕獲排長唐堯臣兵士蔡子廷丁玉山張川臨訊實正法梟首示衆外茲經李旅長於昨諭令該營兵士一併遣散並每名賞給恩餉一月銀牌一面上書陸軍混成第三旅紀念章旅長李贈等字樣藉留紀念並經面諭嗣後務黨各謀生業切勿聚衆滋事勉爲良善云云 
[軍隊不得擅行移動之通飭]  
　　程都督奉陸軍部電開現當南方多事之時各處軍隊如須移駐等情必須先將因何移駐情形報部核准後再行拔隊移動不得擅自調駐仰卽通令各師旅遵照等因業由都督通令第二師章師長轉飭所部各陸軍步兵等營遵照矣 
[救火會討論合併問題]  
　　上月新北門内羅家弄失火因時值午前居户用水過多以致水力不足釀成巨災現雖由地方官紳會商水公司擴充水力而内地救火亦尚欠改良是以昨日東北城十舖四舖北三舖等救火會五圑體就十舖龍所邀集開會計到者八十餘人首由四舖會員陸君錦麟起言内地救火種種方法雖較五年前進步然遇火警時裝設龍頭殊嫌太多所用皮帶亦嫌太次要知水管來源有限接以多數龍頭難怪其水力不足查租界救火會共計八處遇警施救開用龍頭祗三四個至多五六個所以來源足而水力高我内地則不論火之大小一經聞警開接龍頭至少亦十餘個常有多至二十餘個者加以我内地水公司之機器管子水塔均較租界爲小其噴水力不能高射良非偶然總之限於經濟力不從心鄙意非將吾五圑體併合爲一合東北區之財力五會之精神辦一完全之火政别無他法可以改良次由十舖龔君子範起言陸君所說甚是鄙人意見第一擇東北區適中之處設一總滙機關預備安設救火引擎并皮帶車扶梯車等器具雇人專司如遇東北區範圍以外有警卽驅引擎出救其餘四會可不必携械前往以免臨場擠軋如遇本區有警則照常施救第二我五會所備之膠布帶儘現有者應用用舊後以添購象皮帶爲合第三臨場救火人手太多則易滋擠軋太少又不敷照料擬定一適中限制以無碍救火綫爲率第四五會之財政及器具等種種手續須歸統一辦理大衆贊成後由三舖秦君錫卿起言現在亟須設一籌備地點應先請每會推舉籌備員二人以便組織進行手續當衆决定暫假四舖爲籌備地點後由某君起謂如此辦法甚屬完善但開辦經常費用爲數甚鉅欵從何出卽由陸君起言開辦火龍一部扶梯車一部拆屋車一部皮帶車一部馬四匹象皮帶一千尺建築地點一切至少一萬兩由東北區就地籌募倘或不敷另行設法經常費每年二千元除現在五會月捐原有之數外不敷半數應再擴充總之鄙意對於上海救火會擬城内併設四處南市併設三處西門外設一處共計八處開辦費需銀八萬兩如能同心合力挹彼注此事竟有成至經常費用每年計共一萬六千元將來可一併由救火聨合會付交市政廳擔任緣市政廳徵收地方捐對於此項正當救火經費揆諸市鄉制不能不負責任現在草創歸併不易待東北區成立之後再行函致各救火會請求共表同意事畢散會 
[新泰棧私運烟土]  
　　滬南太平里新泰棧茶房王阿福私運烟土五百包藏在洋油箱内爲禁煙局查獲解送地主檢察廳訊辦王供土爲棧中旅客馮姓所購托我掮運下船等語奉判押候傳該棧主到案再訊在案前日據新泰棧主遣代表胡祖德到該廳辯稱此土實棧客馮姓之物本棧照章不負責任蔡廳長得禀之下以該棧旣不担負責任何以命棧中茶房王阿福爲之私運足見串通販運無疑仍着往邀棧主到案候質母延 
[偵查查煙起釁情形]  
　　禁煙局調查員朱守貞王定銘李日滙等在西鄉虹橋鎭地方拘獲私設燈吃兼售洋烟之孫阿濤一名抄獲烟具當被各鄉民追來將孫刧去並將朱及巡警等毆傷經朱等回局報告嚴局長函請地方檢察廳緝拿在案茲悉蔡廳長接到該局公文後以所叙各情如果屬實該處鄉民野蠻已極誠恐其中或有别情昨特派員帶同法警下鄉確切調查究竟因何起釁限次日回廳禀復以憑核辦 
[部視學考察竣事]  
　　部視學伍崇學偕同視察員李寳奎於初五日抵申由縣視學丁賡堯市學務員賈粟香導至本邑各校視察等情曾誌報端茲悉伍君係日本高等師範畢業生現與李君巳將本邑各校逐一視察竣事昨巳同乘火車轉赴浙省攷察矣 
[漢冶萍公司組織股東會]  
　　漢冶萍股東電北京工商部武昌黎副總統長沙譚都督南昌李都督文云五月二十日漢冶萍公司常會股東提議本公司關係中國前途甚鉅現值時局艱危營業停滯應發起股東聨合會以補助營業考覈工費溝通股東情愫爲宗旨全場一致贊成並公推傳宗耀汪文溥二人從速組織當卽柬邀各省各帮在滬股東以司磋議商擬辦事規則擇定上海四馬路五號爲事務所公舉二十一人爲評議員並公推傅宗耀爲主任并登報廣告本埠外埠股東各憑股票息摺註冊入會以後合全體股東通力合作實力進行藉免外界越俎干涉公司素蒙大部貴都督保護維持知關厪注謹此奉聞漢冶萍公司股東聨合會傅宗耀汪文溥徐棠陳猶鄭官應高爾登李徵五杜存榮楊壽楣朱方幹戴文容謝韜甫張倬何嘉甫魏允濟夏敬業宋康恒王慶善嚴廷楨朱子奎秦祖澤叩青 
[偵探隊分遣各署服務]  
閘北揁探隊隊長祁性初近因被人禀訐前日奉穆警廳長訓令先行撤差聽候查辦所有該隊上下級職員仿照前商埠巡警局辦法分遣各署各分署服務云 
[檢察廳指斥警廳違法]  
　　第二初級檢察廳許檢察官查得淞滬警察廳司法科日前訊判潘二控陸巧貴誘拐姘婦尹氏一案侵權違法前日函致該科員余元杰以此案純係刑事性質不在違警範圍之内非警廳所應受理請將是案原被人證一併移送檢察廳訊辦云 
[滬北新閘大橋之承築者]  
　　滬北新閘橋前經籌議改造鋼質橋樑已在橋旁支搭浮橋一座爲暫時便利行人之需包用八個月早已逾限迭經南北市政廳總董電請省長撥欵營造該兩廳工程部昨特會商公共租界營造師穆拉君先行繪圖招工承包營造由南市久記樹行包定此項橋工估銀三萬四千五百兩限六個月内造竣橋面寛三丈五尺橋脚用水門汀堆砌橋樑物質用美國最著名之工廠所出鋼料俾可經久聞開工在卽是以呈報上海縣吳知事請轉電應省長赶緊籌欵滙滬購辦物料以便進行 
[西南鄉竟有糾衆刧人兒媳重案]  
　　本邑西南鄉閔行鎭沙港鄉民陸桂和控朱瑞生郁阿堂糾衆將兒媳刦去藏匿任意勒索等情當奉地方檢察廳蔡君派警查明後飭提一千人証到案訊究前日據法警在西鄉梅家弄地方將朱瑞生並地保郁吟香先行獲解到案午後奉危檢察官研訊陸桂和申訴前情請求嚴追子媳下落質之朱瑞生供詞含糊經問官再三駁詰始稱陸之子媳現被郁阿堂藏匿阿堂現在家中請提到案方可水落石出問官得供判朱收押一面禀准廳長於昨午飭派法警帶同郁吟香馳往梅家弄附近郁阿堂家搜查拘拿 
[電車公司增築軌道]  
　　英美電車公司以英大馬路及北浙江路一帶往來搭客向於英大馬路浙江路口換車未免周折並以英大馬路至北四川路一帶有時搭客過於擁擠特於英大馬路浙江路口東北角另添由北往東轉灣軌道一條現已竣工命名裏圓路以滬甯車站爲起點行經浙江路英大馬路外灘北蘇州路老靶子路等處仍回至滬寗車站爲終點以便行人定於今日添車載客云 
[市議昌遵傳投到]  
　　蒲淞市議員張祿張鏐等前因私吸洋烟奉禁烟局長嚴君迭次往傳抗諭不到因此移請檢察廳長蔡君派警往傳限於本月十一號到廳候示巳紀前報昨巳屆期張祿張鏐兩議員相約到廳聲稱前者禁煙局一再傳令到局實因議員等不服該局傳喚所以抗延迄今茲奉貴廳飭傳亟應遵限投到請爲核奪蔡君以張祿等旣已傳案照章應當調驗但調騐之權非本廳長範圍之内卽命備文於下午飭派法警將兩張押送禁煙局調驗矣 
[城内]  
　　縣知事批○（唐王氏遷設水爐呈請備案由）呈悉該氏遷設水爐地點誠有被動特别情形然核與該業規定距離丈尺究不相符據稱公所行頭人等知其遷店原因羣相原諒援據該業遷店辦法以五間爲限此業是否適用候飭令該業行頭查明切寔呈復再候核示可也 
　　地方審判廳刑庭批○（沈衞氏訴黄陸氏一案批）閱狀注重在判給原贓惟王阿鳳雖經供稱寄贓於黄陸氏處而黄陸氏堅不承認此事其中必有可以証明黄陸氏確係爲受寄贓動物之人方足以成信讞來狀云云業已移請同級檢察廳赶緊拘傳高樹桂或搜集其他有益証據訊問明確送案預審矣該氏其稍安母躁可也 
　　地方檢察廳批○（蔡桂香爲楊林元在押請求交保由）狀悉查楊林元詐欺取財業經陸生榮張金來二人切實証明又查警察廳抄送原供楊亦自認與在逃之陳柄榮兩次騙取財物不諱是楊之犯罪係屬實在茲據前情候調查明白決定處分所請交保一節未便照准（薛善桂等爲信記磚灰行陸珍餘訴兇毆一案由）案經驗明受傷屬實着仍赶將動手行兇之人查明送案究辦母再誘延 
[南市]  
　　烟妾受累○姜衍澤蕊記藥店主姜登三同妾鄒氏賃居小南門内喬家浜因違禁私吃鴉片被調查員抄出煙具將姜帶至禁烟局發交第一初級檢察廳存洋四百元保出後鄒氏抗不到案姜卽代爲託病訴請將保証金没收其半節經批斥繼傳姜限交鄒氏屢傳屢延前日始行傳到經檢察官起訴到同级審判廳判决姑念鄒氏因病上癮遂查照新刑律違犯烟禁例着卽繳呈罰金三百五十元將所存保証金四百元内扣除外餘洋五十元卽行給還具領完案 
　　軍士聚賭○六十一圑兵士二排二棚兵士柳鳳翔與該營上士陳子順在滬軍營旁金李氏家糾同湖北人李雲卿温州人周祝芬等聚賭後因舞弊棹牌且用僞金戒騙抵以致爭閙後由周搶取桌上洋五元李亦乘問奪還僞金戒大起衝突由崗巡報告第一區警警察分署派令長警拿獲一干人解署後卽有該營十二連排長林春禀明請將柳士二兵陳帶回候禀請上級懲治外餘人及搜出銀洋僞戒當票等移送第一初級檢察廳預審之下奉判送請地方檢察廳核辦 
　　倒斃可憐○前日旁晚時有形似鄉人之某甲年約四十餘歲身穿藍布衫褲在王家碼頭裏街倒斃路隅由四百三十號巡士查見報告第一區警察署立傳十六舖地甲查無屍屬卽報地方檢察廳派檢察官協同檢驗吏於昨日午後蒞驗委係病死飭甲報查收殮厝壇召屬認領 
[閘北]  
　　移送檢廳○婦人任曹氏控馮萬福等拐賣伊女又王和金控陳金標姦拐伊妻王陶氏又行竊吳淞某姓家衣服之蘇阿榮等前日均由警廳司法科移送檢察廳分别究辦 
　　拐賣小孩○郭保幹黄九苞嚴寳善三人偕見證黄嚴氏郭大喬子控韓二章子范蘭亭王成棟等三拐匪拐賣小孩亦由警廳司法科移送檢察廳訊究 
[公共租界]  
　　小工酌給撫恤○電車公司小工吳寳祺於舊曆五月初一夜在該公司修車處地窖内工作因機匠陳元清在彼開試新修理之三十四號電車經過上面軌道詎吳急欲立起以致碾傷右肋立時殞命業巳報請公廨中西官驗明棺殮捕房以陳開車不愼致釀人命於昨將陳傳案請究屍妻吳史氏投求伸雪訊之陳與機匠頭目馬福菴供稱寳係兩不經心求宥中西官得供會商之下以事非有意姑寛判陳開釋惟死者堪憐候飭公司給予撫恤　　婢女串竊巨贜○北四川路德仁里居户粤人高銓家於本月一號被十九歲婢女小如十五歲婢女秋菊捲取值洋二萬餘元之金飾現洋逃逸經高報捕請緝在案茲經美捕房包探張芝卿偵悉兩婢係附近林姓家女子林阿煥誘出所有贜物亦存於林處並給林女洋二百元兌購金鐲等物該兩婢亦用去洋一百餘元餘贓均在且與林女同在愛而近路一百零五號門牌女子初級師範學堂内讀書禀明捕頭於前日協同西探往將兩婢與林女以及贓物一併拘入捕房轉送公廨昨由官媒解案請究經中西官研訊得實係林女與小如串同所爲與秋菊不涉因判秋菊開釋先交其主領回小如與林女各押棲流所一月期滿分别各交該家主領回管束 
　　硬看白戲罰洋七元○甬人俞春林前晚因至羣仙戲園内硬看白戲向理行兇當被鳴捕拘入捕房昨解公堂請究經中西官訊實判俞罰洋七元充公無洋改押七天以儆 
　　誣控行竊禁錮三月○虹口密勒路三百六十七號居户粤人李阿安因與粤妓郭氏姘識抛家不顧反將妓女梁阿鳳之飾物交與其妻戴氏唆令梁妓控氏行竊業經公堂訊明判將竊案註銷李押辦在案昨奉中西官復訊以李實有不合判押三月以儆　　並非拐賣○李顧氏控李成生顧蔡氏將伊十三歲養媳小扣子拐賣與張蔡氏爲媳得洋六十元分用業經捕房將被告拘解公堂訊供分别押候移傳人証再訊在案昨由捕房將女與買主張蔡氏一併拘案請究訊據女供清江人由父母價賣與鴇婦李顧氏因遭虐等現願隨張蔡氏回去訊之李等供稱此女實係李顧氏托爲介紹所有身價均交與該氏取去中西官訊供會商之下判小扣子准交張蔡氏領回李與顧蔡氏旣非串拐着一併　釋 
　　確係串竊○沈錫卿徐子龍串竊松江路居户陳才生家衣物銷贜與朱文卿由探查獲一併拘解公堂訊供押查在案昨奉中西官復訊屬實判徐押西牢半年沈押四月朱押三月分别示儆　　超度婢女○湖北女子沈蘭香由其父母價賣與北山西路二十一號陸永生家爲婢因遭虐待逃出昨投英公廨求援當由官 
 
 
 

Page 11

 
 
媒解案請示經中西官訊悉前情判發濟良所留養 
　　不認擔保○浙江鐵路公司控李伯勤不理擔保潘諸訂立合同承辦東洋枕木先後取去銀三萬兩迭經傳訊在案前晚由廨復訊先由被告代表律師聲稱此案原告所控不過爲合同内保証二字然保証乃訂立合同之見証並非擔保且合同内亦無保証卽擔保及負擔保責任之明文應請明察繼據原告代表律師辯論多時聶襄讞核供與觀審西官奥領克君判退候會商堂諭飭遵 
　　不認經理○巳閉鎭昌錢莊經理金培生控緯綸絲廠經理翁清池結欠往來銀兩出立期票届期不付一案因訊據翁不認經理並稱一切廠務均上股東席雲如經管奉判補傳在案前晚由廨傳同該廠股東席雲如席德輝到堂復訊兩造仍各延律師到堂代辯並據席氏兄弟之代表律師聲稱該廠實由翁經理股東向不顧問且須向翁清理帳目云云王襄讞核供卽與觀審之奥克副領事判被告均交原保候補傳人証下禮拜二再訊 
　　流氓尋釁○住居塘山路之董仲慶昨報捕房稱被流氓小金寳來家尋釁行兇肆毆請爲究辦捕頭諭候查核 
　　未婚霋失蹤○陸如林住塘山路一百五十五號昨報捕房稱未婚妻瑞香年二十歲忽於前晚逃走請爲查緝捕頭准之 
　　同居作賊○林孫氏家住天潼路昨疑同居張王氏竊其衣服報告捕房傳訊無據分别斥釋 
　　醉漢互毆○船户王桂全李林生昨因酒醉將車夫王福泉扭毆被捕一併拘入捕房候究 
　　西捕行兇○前晚有某國盤兵乘醉擊壞王雨花之東产車由捕拘禀捕頭飭償修費了事 
[法租界]  
　　拐賣女子○陸張氏投廨控稱螟蛉女阿囡年十五歲於上年十一月間私行逃逸今訪知被沈王氏拐押與胡陸氏野鷄妓院爲娼報捕一併拘獲因王氏等抵賴由捕房傳到狎客胡啓惠質証沈王氏等始各供認拐押爲娼不諱聶讞員判王氏與陸氏各押半年阿囡押一月期滿發堂再核 
　　抄出煙土○捕房得有報告謂金步雲身帶手鎗寓吉祥街同福祥棧内當飭包探前往查抄並無手鎗祇抄出台漿土數包昨將金解案請訊金供商人並未携帶手鎗前與陳阿金合開廣泰隆烟膏店於四月十六日拆股抄出之煙土係拆股時分下有關單爲憑陳阿金供金步雲實與商人股開烟膏店今巳拆股棧主林高初亦投案候示問官判陳林退去金文保查明再核 
　　流氓攫搶洋人○捕房差人到廨禀稱洋人梅返雇乘劉小三子東洋車行經法界劉見酒醉可欺遂將洋人拖倒在地並又約伊同伴陳小和尚强搶身畔金表洋人稍向爭執反被行兇毆打現始拘獲供出押在俞榮來押店内前往吊贜詎俞先不承認後向盤問始言該表巳經售去顯係有意收押失贓因此併解訊劉陳同供搶物是實俞供自知不合收押失贓求宥判劉陳各押五清俞押六月 
　　賭棍再逐出境○陳兆生專以用三四牌在途設攤軋人賭博經公堂辦過多次驅逐出境今又故態復萌由捕將陳及同黨徐德生拘獲起出賭具解辦陳供以後不敢再犯徐供初犯求恩判陳押一年再行逐出徐押十四天 
[雜評三（我）]  
　　偉人之宣言偉哉孫中山黄克强陳英士覆商會聨合會之宣言 
　　一則曰豈堪以鋒鏑餘生重膺慘禍再則曰苟有立心不軌破壞共和者衆當棄之光明磊落夫誰得而疑之 
是故立心不軌者偉人之所棄也亦偉人之所謂不宜姑息者也然則託名偉人者可以已矣 
　　嚴詰奸究保衞治安地方政府責無旁貸偉人之言政府其知之否 
　　湘滬警察廳之違法警察官厲行干涉主義其範圍自以違警律所規定者爲止過此以往非所問也 
　　顧今之長警政者其受理事件不問其爲刑事爲民事或爲行政處分欲理則竟理之違法者又豈僅一淞滬警察廳又豈僅淞滬警廳之受理陸巧貴案一事 
[專件]  
[中華民國世界語會消息]  
　　紀元二年六月十二第三二號中央事務所在上海西門林蔭路 
[李匡復啓事]  
　　鄙人因病回里養疴凡各處往來公文信件槪遲數日答復特此佈告並希鑒原 
[會員題名]  
　　姓名通訊處號數 
周輝邦君洙州長沙關查驗處二一○ 
吕仲南君洙州洋關二一一 
曹鼎君洙州長沙關查驗處二一二 
許志華　君洙州　萍鐵路站二一三 
范慕拿君同上二一四 
李國翰君洙州長沙關查驗處二一五 
煌君洙州萍礦轉運局二一六 
李思董君洙州長沙北關查騐處二一七 
段雲知君洙州洙萍鐵道站二一八 
[本會紀事]  
　　五月十日至五月二十日 
　　俄法各國寄來世界語報印刷物等共二十五種 
國内外索章程者有二百九十二件 
函授都學員答題及交考卷者共八十七件 
取彩劵者二十六件 
何競芳君等入函授部者十五人 
索各項地址者三十六件 
分寄講義於國内外者共九百零二件 
福州林秋然君曁成都羅法言君均函商組織地方事務所 
補講義催講義及購書等九件 
[國内紀事]  
　　世界語牌出品之預告 
　　國人實用世界語之初步 
　　將來發達可以預卜 
　　本會函授學員朱君浣秋於歐西文字夙有根底自肄習世界語以來成績更斐然可觀且精於理化於工業上頗多經驗前自清江遺書本會云近在該處方組織江蘇省立第四工場出月可以就緒且云欲望世界語之普及必先於實業界中設法推廣以後該工場出品擇其可以銷諸國外者附以世界語牌廣印世界語告白單藉以投外國人之嗜好云 
　　按此舉爲我國實業界上利用世界語之新紀元雖布置尚未就緒行見他日開幕以後我世界語牌燦爛之出品足爲全場生色營業之發達可操左券繼起有人乎母任江蘇之第四工場專美於前也記者誌 
[來函]  
　　曹素功來函 
　　逕啓者展讀四世廿九日貴報登載冒牌奪利一則云汪金榮在小東門内開設曹素功墨店呈控洪照熙冒牌一案惟敝號係祖代相傅歷年已久并非汪姓所開汪金榮係屬敝店夥友此案經鄙人囑其協同探捕將洪拘送捕房轉解法廨究辦故有此誤用特專函懇請更正并乞將原函登入來函一門以釋羣疑是所感盻小東門内曹素功堯記墨店主人曹裕炳謹白 
[田慶甫來函]  
　　敬啓者上海自拆去城垣原期便利交通振興市面詎料近來老北門西首靠近法界城根一帶竟變爲公坑撒糞之場遍地污穢臭氣薰蒸不但有碍衞生實且貽笑外人而警察廳竟置之不問巡土亦視若無覩殊不可解爲此懇請登入貴報來函一門惟冀巡警穆廳長亟賜維持整頓以保居民而去污點庶免炎天釀成疫癘則同胞受賜無量矣公民田慶甫啓 
 
 
 

Page 12

 
 
   
 
 

Page 13

 
 
自由談 
游戲文章 
[議員與妓女結拜姊妹說] [  劍秋] 　　 
　　或問余曰議員與妓女結拜姊妹可乎余正襟危坐而言曰可奚爲不可或請言其故余曰方今五族共和剷除階級無論倡優隷卒烏龜賊强盜一律平等而况議員與妓女其身分地位本不相上下如妓女稱先生議員亦稱先生妓女所居爲妓院議員所居亦稱爲議院妓女之上有老鴇議員之上亦有議長妓女有蘇帮揚帮兩種議員亦有江南江北兩派妓女有長三么二野鷄之分議員亦有省議員縣議員鄉自治議員之别妓女之面皮老議員之面皮亦厚妓女之拉客醜態百出議員之運動選舉人亦醜態百出妓女愛金錢議員亦愛金錢妓女一出局價洋兩元（南京價值）議員一列席亦價洋兩元妓女撒嬌則不肯應召議員撒嬌亦不肯出席妓女有樂籍議員亦有黨籍妓女恨跳槽議員亦恨脫黨妓女之彈唱恃乎口議員之瞎鬧亂駡亦恃乎口妓女敲客人之竹楣議員亦敲行政官之竹槓妓女吸嫖客之脂膏議員吸百姓之脂膏妓女可以傾家蕩産議員可以亡國滅種妓女爲人人可唾駡議員亦爲人人所痛恨妓女降等爲娘姨議員蹩脚爲訟棍由此觀之有何不可結拜姊妹之有客曰洵如子言議員之夫人將如何余曰男女平權共和國之精神議員旣與妓女通　議員之夫人自然與龜奴訂同心矣或唯唯而退二 
[戲擬粤省女界自治會綠起并附簡章事見本報] [  率　]  
　　竊我篁村歐陽一姓聚族而居者巳數百年子姓繁衍財産豐殖皆賴我女界諸姑姊妹日夜燒香侫佛茹素唪經默禱神靈有神權以爲之保障也春賽秋嘗宜如何恪恭將事俾可報答神庥長享無量之幸福何圖妄男子輩不遵閫令任意妄爲竟借溝通風氣開辦學校爲名擅將天后聖母廟無端廢除并擬將村中神壇社廟極端破壞似此横行不法殊背我女界信仰宗敎之盛心爰特糾集同志撰擬章程創設女界自治會專以反對男子破除神權復我女界自由爲目的凡我女界入會會員對於神壇社廟均宜共負完全保護之責任以規復香火積極進行爲天職遇有演戲建醮等事尤須寛籌經費力爲提倡庶幾聰明正直之神得於暗中默爲呵護使我女權日形發達彼巽懦無能之男子皆將屈膝於床頭人閫威之下而不敢更有所作爲迷夫之術不必自幼實習（某縣有習迷夫術者能變媸爲妍）多妻之戒又可永訂閫章其便利無有加於此者設有强項之子更敢創議破壞我女界當守偉人沈女士女子十年不嫁婦人十年不與男子交接之誡放棄權利以謀抵制我女界不乏明達之媛盍興乎來此啓 
[女界自治會簡章]  
第一條本會以反對男子壓制復我女界自由權爲目的故定名爲女界自治會 
第二條本會旣以實行反對男子爲宗旨現在男廢除神廟卽應從擁護神權爲入手第一辦法茲述應辦之事項如下 
（甲）規畫各處祠宇（乙）演戲建醮（丙）令節等日提議迎神出會袚除不祥 
第三條凡年滿十二歲之女子皆得入會爲會員 
第四條本會會員當采博愛主義以名譽爲重身體爲輕設有外事當犧牲身體時父兄翁夫均不得有所干涉 
第五條會員宜誠心媚神以邀福佑更當共同營業藉圖經濟之發展庶不致以起居服食仰賴男子鞏固獨立性質 
第六條男子有悔過投誠願効奔走贊助本會之進行者本會當推爲名譽會員惟不得干預會務内容以杜侵佔權利 
第七條中饋等事責諸婦女本係專制惡習民國更新此等陋俗亟宜革除本會會員當然得享此項利益并擬廣爲勸導一切責令男子承辦 
　　第八條生産有生命的關係係婦人至痛苦之事據西儒理想文休日進將來男子亦必有生産之一日亟宜詳細探求竭力研究以期早見實事永享幸福 
　　第九條曾員如係女子得自由結婚不受父兄之拘束設已嫁後室家不和不必待夫壻之允許并得自由離婚 
第十條本章程如有未盡事宜得會員二人以上之同意卽可隨時修改 
尊聞閣詞選 
[無題] [  佐彤] 　 
　　難得荷花開並頭並頭花好對紅樓紅樓曲折多幽處知否蕭郎是舊遊 
[冷齋夜坐苦無聊賴撫今思昔感賦短章]  
　　世事走風輪仙凡莫問津艱難容漸老辛苦筆常春因夢憐新鬼無能避熱人青鐙緣有舊夜夜伴吟身 
[辭招赴妓院夜飲]  
　　碧天凉月掛金鉤承召何妨學夜遊生恨早眠成習慣百花鄉裏厭綢繆 
[情怨]  
　　說盡忘情已入情情根難破似悉城迷離一派竊情話偏向情人筆下生 
[落花] [  山陽山陽秦寄塵]  
　　欵步出門去飛花惹暮春嬌癡渾不語愁殺看花人 
一年春已盡花落不因風世事皆前定悠悠付太空 
春來看花忙春去遊人少遭際本不同一番花事了 
花隨流水去水把落花繞惜别兩依依深情知多少 
花開適怡情花落空回首悲歡總爲花問花花知否 
自由談話會 
　　欲求地方治安必先消化無業之游民然使消化游民於已爲游民之後不如消化游民於未成游民之先故收養貧苦孤兒實爲消化游民之先務上海龍華鎭有孤兒院收養男女孤兒二百餘人織布自衣耕種自食其他若籐器木器印刷品繡品種種工業無不燦然可觀銷售於市頗得美譽惟因院所太小而孤兒報名求收養者巳積數百擬卽添築院舍以納之祇苦無費求人捐助迄未足數新舞臺主人慷慨好義乃於後日（十四號午後）爲孤兒院盡義務演劇一天惟望熱心慈善者偕往贊助俾集巨欵夫聽戲本爲消費之事然使消費而有益於慈善事業足以救多數之孤兒則非尋常虛耗可比矣我今特爲勸告與其他日在他處看戲不如十四日在新舞臺看戲[  鈍根]  
　　某君醉心縣議員日占奔走或曰汝無金錢酒餚乃思運動縣議員耶汝能運動人之身而不能運動人之心嗚呼汝其休矣某君曰吾有錢留爲後日參事員之運動吾今則乾運動也 
　　某君乾運動良久無應者而某君之熱度不稍减牛皮馬屁用之已竭不得巳以酒茶運動之及至端陽護票無幾而債臺已高築矣 
　　選舉期屆節期僅後三日而某君愁形於面口中喃喃自語曰票未足如之何債未了如之何同人恥笑之曰乾運動之效騐如是君未成縣議員而已成債議員矣[  也愚]  
　　一日丁悚謂鈍根曰今有一言諷君君勿動氣鈍根曰但請言之丁悚曰君每日編輯自由談對於投稿一槪收入無論好歹來者不拒儼然一輛垃圾馬車鈍根笑曰垃圾馬車之喻未免輕視投稿者君若以古董掮客名我則甚相稱丁悚曰否否古董　客之名我誠不敢名君恐 ... ...[  丁悚]  
劇談[  玄郎]  
　　時當盛夏溽署薰蒸聽戲於劇場中熱氣蒸騰汗水淋漓而又甚之以鑼鼓喧闐聒耳震腦座客咸生畏心多有裹足不前之勢名角如老供奉等亦例須歇夏避暑不肯登場戲又減色難資號召故各舞臺至夏季營業上必暗受虧損然就聽戲一面而論現今舞臺改良容積廣博電扇衆多窗户洞開空氣流通如大舞臺新新舞臺等處地址極闊大座位又寛暢而新新上下所裝之電扇較他家爲尤多衆扇盡開清風齊來披襟當之亦殊有快哉此風之樂趣故聽戲者雖值炎夏猶可以人力勝天工而無傷逸興所難堪者獨演劇之伶人耳文則袍笏登場引吭高歌汗如雨下濕透重衣武則跌撲翻騰傷筋動骨使畏難而出之敷衍則倒好隨之頓滅聲望而欲保持此固有之盛名不得不使勁賣力黽勉從事然當此赤日如火天氣炎熱之際能不頭暈而目眩武行之中尤以武二花爲最苦武二花所飾之角色例須魁梧奇偉無論盔甲箭衣短打諸戲務必重重疊疊多裹内衣使之肥大蓋不如此難言稱職不足以壯觀瞻也京中有熱弗殺武二花涷弗殺青衫　之諺蓋武二花之扮相須肥胖青衫于之扮相須　　不能以天時之冷熱而得增減其衣飾也故夏令演戲在青衫則自較他人便利而在武二花則適成反比例最爲苦楚不堪吾人對於收關勝鐵籠山艶陽樓等戲卽工力有不逮之處亦宜稍存原諒之心而不可苛求刻責者也 
小說 
政治小說 
[鐵血男兒（一百四十三）] [  常覺　獨鹤]  
陶忸怩曰願姑娘少安毋躁容僕一盡其詞梅返身欲行陶亟以身障門頓呈其可怖之狀態怫然曰姑娘必允我婚約否則悔戟指問之曰否則如何曰否則當以强迫手叚解决此重公案使姑娘不得安離斯室此時此際姑娘固已入吾勢力範圍中匪可幸免其熟計之悔忿火塡膺不可遏制即舒玉腕疾批陶頰呼曰狗奴安敢侮我！ 
言旣舉手撾門且撾且大聲呼救良久無應者梅大愕趨至窻前俯視下面見坐者立者無慮數十人然一任其力極聲嘶嘶呼號乞援皆充耳如不聞梅始恍然知此輩俱陶賊奸黨助桀爲虐者也益恐怖無術時陶在側惟以手自摩其頰目視梅格作鷺鶿笑梅無奈何復謂陶曰汝倘知悔過速啓户送儂出可恕汝罪如其自特强暴肆行非禮恐阿兄知之將飛劍取汝首矣陶峻然曰天下事未可知或令兄竟死吾手耳言次復前捉梅腕曰汝何遽運仙人之掌吾非懦夫豈甘受汝辱必有以報 
　　時宫中有二人並立窻前注目外望醫何人烏突與白來特也烏愁緒萬千神色慘沮竟無復日前仗劍殺敵時意氣蹙額謂白曰君試觀萊司邸前幢幢往來者皆似有秘密行動不知何所事事殊堪疑訝白摇首曰外臣亦未能深悉此中底藴惟如此舉動斷非佳兆且與萊司公爵必有密切關係外臣實爲陛下慮也烏躊躇不語頻嚙其辱默念倘萊司而竟甘心賣國西奥司尚復何望少頃乂語白曰僕將微行街市間一偵若曹狀態君亦願偕行乎白曰善 
　　二人乃自側門出即並轡行馬蹄過處但見街頭巷尾三五成羣切切作耳語狀至詭秘全無戰勝國氣象烏覩此益憂懣悄語白曰細察是輩異言異服絶非西奥司土著輦轂之下狐鼠横行實爲腹心巨患白曰然若曹係猶太人而巳入俄籍者皆陶賊之羽黨也總之陶賊不死西奥司之亂必不止明通如萊司公爵亦爲所惑其他可知矣 
　　言次行經一廣場見麕聚多人狀似集會演說覩二人至又紛紛作烏獸散白即轉馬首入一狹巷中　烏隨其後低語曰窺度情形端倪已露殆陶賊密謀成熟不日將發難矣爲今計非亟捕陶賊不足以弭患警吏懦　無用逮捕之事爾我盍自爲之外臣確知其蹤跡所在也烏聞言狂喜即躍馬欲前白復敦囑曰此去恐遇險幸愼防之烏笑曰無論若何危險祗能不動聲色輕騎前往度凶人或可受縛若一張皇恐陶賊必聞風遠遁庸有濟乎二 
哀情小說 
[玉田恨史（六）] [  天虚我生]  
歡裏光陰較之愁中日月其比例差殆如萬之與一今夕何夕乃爲六月十八之夜澄郎初約之歸期本在明日設非早歸則我兩人在此夜中不知作何情况言念及此覺予兩人心中之鬯適殆無可以名言維時燠熱異常斗室一燈蚊蟲　虐擾人實甚澄郎乃令小婢携樽共予飲於水心之亭菡蓞初花向人摇曳呈其歡迎之態吐其清遠之香澄郎舉盞相屬披襟當風飄飄乎擬爲神仙之徒初更向盡一奩凉月窺牆而上照見芰荷深處乃一有雙鸂　交頸而睡澄郎倚醉凭予肩而小語曰鴛鴦不獨宿可以人而不如鳥乎予覺赧然無以對乃曰夜凉如此盍歸而添半臂澄郎笑曰卿殊不知我之熱中也如此良夜人生幾何彼多情之月姊方爲我兩人而來何忍舍之而去卿如怯風則爲汝放下重簾銀床冰簟未必弗如角枕錦衾處清凉之境而享温柔之福一年之中能有幾日乃誦此身此夜不常好明月明年何處看之句引觥再盡頽然而醉諸君乎澄郎誦此二語初不過表示其愛戀之忱而孰知竟成語讖寗不悲夫 
　　明日之日澄郎先我而醒額際汗涔涔然盡去所覆之衾猶呼熱不已覘其容態有似乎病試熨其頰則灼然如炙予乃大驚而澄郎則固言無病第言床幃之間悶熱殆不可堪即振衣起坐旋即俛首至臆以手自捧其額笑曰豈宿酒未醒耶不則何暈　乃爾予因勸其復睡澄郎亦覺不支旋復就枕與予握手則熾如新炊之餅予手幾爲所融觀其色赧赧然而雙瞳之光亦似散淡眼角現爲微紅之色予雖不諳醫理覩此現狀亦知爲病此其種因必在昨夜亟欲起而告之予姑澄郎則不任予起必欲我爲之揮扇我明知其不可然乂不忍重拂澄郎之意則　從之幸其朦朧片晌亦即睡熟我乃乘間亟起不及梳裹勿勿往告予姑予翁適在相與失驚乃趨澄郎之室澄郎方爲夢囈呼之醒瞠目如不相識予翁詢所苦狀則唯唯否否予姑呼其名殊勿　予呼之則注目視予諦視良久以手索予手握之緊其炙乃如火俄復昏昏睡去予姑莫知所措予翁則急急往遣僕人延醫少頃醫至略不細詢病因予亟告以昨夜納凉事則漠然微頷其首但伸三指診澄郎脈又索舌略一諦視醫乃伸頸昂首閉目謂予翁曰是濕温也當無大碍請放心言已怱怱開方去是晚澄郎進藥而後邈無功效翌晨覘之熱乃愈甚腹部且作劇痛復請醫來診視則曰不妨不妨此非惡徵仍宜清理乃就昨日之方略爲增減而去予翁則謂澄郎倉卒感冐宜用猛劑此種平淡之劑服之無益因更别延一醫爲之審　此醫則謂氣塞内部速宜通之予翁示以前方則駭然痛詆斥爲庸醫詎知此藥進後如石投海塞者未見所謂通而病狀轉劇煩躁至不可耐喉間作惡輾轉終宵無復有片時之安復延前醫醫瞪目作色曰誤矣誤矣曾服誰之藥而致此乃摇首撚髭艱息不巳强之再四乃開一方仍爲不着痛癢之劑而病勢又變再延别醫則各有主張脉案亦各自不同或謂洪大而數犯在陽明或謂沈數而緊犯在厥陰或用遲羚或用附桂或主白虎之湯或主青龍之散紛紛聚訟莫可爲主旁及西醫雜以仙方而病益增劇五日而後甚至不省人事多數醫士斷爲傳經之症惟所用藥仍復互異旁觀之人有謂果屬傷寒則以不藥爲中醫然而病已若此又安可弗藥予姑則列諸方於宗廟之前禱而拈𨷺以定棄取然而今日所拈爲大寒之劑而明日又拈熱劑也二 
[題雙璧女士小影卽次原韻] [  迅雷]  
曾向瑶臺證此身亭亭難喻玉精神更誇　絮生花筆愧我班門步後塵 
得識荆州莫怨遲好將文字訴相知鬚　巾　增顔色寄語同袍好護持 
[希社第十集通告]  
　　希社事務所向在發起人高太痴　中今郁君屏翰特爲遷移於邑廟豫圍訪鶴樓茶家松桂堂書畫社並定於陰曆五月十一日午前十時舉行第十次集會首社題振興民國財政議共和歌消夏詞薰風解愠曲至遲一月交卷不拘首數卷交滬城竹素堂街六十九號程棣花君太痴另徵問洋欵可惜乎有何良法以救國危策詠五季人物 
 
 

Page 14

 
 
   
 
