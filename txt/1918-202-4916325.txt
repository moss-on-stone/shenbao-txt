# 1918 - 202 - 4916325

 

Page 1

 
 
   
 
 

Page 2

 
 
時評 
[兩種關鍵（冷）]  
　　以爭國會故而使南北衝突以爭總統故而使北方解體此已往與將來之兩種關鍵也不見乎今日安福俱樂部之分裂乎不見曹錕之終不南下張作霖之匆促到津乎又不見乎援粤之軍不能成副經略使之不同意乎以上諸事皆分裂之現象也所以有此現象皆爭總統之故也爭國會則北方同其休戚故北與南爭爭總統則北方殊其利害故北與北爭北與南爭私也北與北爭私中又有私也 
[命令]  
　　七月二十七日大總統令特派熊希齡兼任督辦運河工程事宜此令 
　　又令趙開運加陸軍少將銜此令 
　　又令陸軍總長叚芝貴呈陸軍第二師步兵第四旅第八圑圑附李海瀛久病未愈請免去本職應照准此令 
　　又令陸軍總長段芝貴呈請任命嚴春陽爲陸軍第二師步兵第四旅第八圑圑附應照准此令 
　　又令陸軍總長段芝貴呈請授裴毓華張宗輔方永昌陳杰畢庶溰劉四海于振江張繼善王棟張輝聯聶慶惠劉忠漢爲陸軍步兵少校張殿臣爲陸軍砲兵少校王寶仁爲三等軍法正均照准此令 
　　又令趙保祿給予二等嘉禾章此令 
　　又令戚詠笙給予四等嘉禾章此令 
　　又令李文澂晋給四等文虎章此令 
[專電]  
　　北京電張作霖昨日來津日人揣爲將調回奉軍向西北但聞張來係段令勸曹南下並與總統問題有關（二十八日下午六鐘） 
　　北京電小徐爲副經畧徵曹與張敬堯意見皆反對遂打消 
　　（二十八日下午六鐘） 
　　北京電馮旅派賈鳳山來京密上湘西軍事進行計畫並求核發之槍械仍照前議撥給 
　　（二十八日上午十二鐘） 
　　北京電段派六督軍電馮選舉在即應一致推徐請通電全國徵求同意（二十八日上午十二鐘） 
　　北京電王揖唐段書雲相約爲兩院議長俟徐正段副實現後王揖唐即爲内閣總理但此爲安福之計畫梁朱周皆將不就議員安福交通暗潮甚烈 
　　（二十八日下午五鐘） 
　　北京電某系機關通信言小徐忽主舉段爲總統安福交通因此分裂于寶軒則擬另組超然社（二十七日下午二鐘） 
　　北京電安福内部分裂于寶軒另組超然社表示與俱樂部脫離（二十七日下午二鐘） 
　　北京電馮旅克桃源之保案内容極優將照准發表 
　　（二十七日下午二鐘） 
　　北京電張懷芝昨來兩電一催攻粤軍費一促龍使南下 
　　（二十八日上午十二鐘） 
　　北京電赴崴第九師今日開出一營（二十八日上午十二鐘） 
　　北京電出兵雖决定某當局言尙須外交與財政上完全解决方可出發（二十八日下午六鐘） 
　　北京電日本正式答覆贊成我國出兵海參崴（二十七日下午二鐘） 
　　北京電小徐條陳出兵事力主維持與某國之感情日人方面又鼓吹實行軍事協定 
　　（二十七日下午二鐘） 
　　北京電今日閣議主題爲派兵赴滿洲里設防案决定經費二百萬仍向外借又報告各國對我出兵崴埠態度其餘例案吉林添警備隊兩營通過烟酒公賣局長撤換以丁乃揚繼此外尙有關於某處設無線電事應秘密（二十七日下午五鐘） 
　　北京電章使電告日本派出之兵分兩路一爲海參崴方面與協約國聯合行動一爲專護中東鐵路兵隊將集中於哈爾濱俟美復文到後即當正式宣言（二十七日下午二鐘） 
　　北京電内務錢能訓復病請假部務由次長代理（二十七日下午二鐘）　　北京電金幣借欵中日間仍進行章使謁日財部即商此案昨章已有電報告惟政府仍否認（二十七日下午二鐘） 
　　北京電日使館言美國加入銀圑問題正在發動未議及條件然某西人則謂已决定英法贊成且有未成借欵一概停止之議（二十七日下午二鐘） 
　　北京電西原奉日政府電召回國經手進行之借欵將從此停頓（二十八日上午十二鐘） 
　　北京電法商在隴收稅甘督電請交涉禁阻（二十八日上午十二鐘） 
 
 
 

Page 3

 
 
　　北京電唐繼堯來電因法國徵收過境稅請政府向法使交涉免除（二十七日下午二鐘） 
　　北京電唐在禮電告法軍戰線與德奥連日激戰聯軍大捷院議分電致賀（二十八日上午十二鐘） 
　　北京電羅馬敎皇决派駐使來華以後直接辦理敎案法國亦不反對（二十八日下午六鐘） 
　　北京電參衆兩院籌備處已成立（二十七日下午二鐘） 
　　北京電新國會改八月六日開成立會（二十八日上午十二鐘） 
[外電]  
　　東京電海參崴消息謂鐵路自經美人營理後過激黨與却克軍戰事不息故鐵路除軍用外尋常戴客運貨之事皆停止未辦美人無能爲力兹鐵路委員會領袖美人愛茂森氏已與末斯科當道商榷此事矣過激黨在伊曼及烏蘇里車站之抵抗力日有加增附近有德奥俘兵頗多而海蘭泡地方亦正徵發少年兵士至於却克軍所到之處無不受人歡迎又二十日海參崴消息云紅衛隊一百八十人沿河下行擬赴阿穆爾河與松花江合流處攻擊白衛隊並抄收哥薩克人所有之軍械現赴哈巴羅夫斯克之航行暫時停止（二十六日） 
　　哈爾濱電謝米諾夫將軍之參謀長斯基泊特羅夫氏稱謝將軍刻在戰地巡哨但在未得協約軍扶助以前决計不再取範圍較大之行動蓋謝軍以寡敵衆兵力疲倦也該參謀長行將赴海參崴勸令俄人各黨一致行動（二十六日） 
　　海參崴電霍爾瓦特將軍二十三日所發之示文已於今日在海參崴公佈該示文諭令海參崴境内行政司法理財諸機關人員照常供職如遇必要事可呈請霍氏内閣核辦查各機關之職務數月以來多停滯不行今霍氏之示文或可解决霍氏政府與西比利亞臨時政府間之爭端惟市政議會之選舉定於今明日舉行此項選舉含有三方面之競爭一爲贊成恢復勞兵會之過激黨二爲擁護西比利亞臨時政府之穏健社會黨三爲贊助霍爾瓦特之立憲民政黨二十五日却克軍佔領尼古爾斯克北面二百俄里之施麻柯夫加鎭奪獲麥肯沁砲數尊砲彈無算毒煤氣器一具子彈二十萬粒威恩少佐已由哈爾濱抵海參崴（二十七日） 
　　吳淞電今日午後聞有失桅漏水之民船一艘在紹興下浮標三英里外隨潮飄流（二十七日） 
　　澳門電中國海關巡船一艘二十日在澳門附近之香洲灣巡緝攔獲盜船一艘内有盜十人一併拘獲當在艙中搜出遇盜之船主一人及其妻子女各一又漁夫一人該巡船後在馬路洲（譯音）外停輪以待中國官場前來提解盜皆手帶鐐銬昨晨盜竟奪取巡船長官（瑞典人）之手槍而擊斃之解除水兵之武裝投水兵長於海一葡萄牙人開鎗擊盜盜還擊傷葡人之膝嗣後躍登巡船之小艇而逃葡萄牙某輪船聞警追之但無效（二十七日） 
　　以上路透電 
　　北京電今日吳佩孚致中央政府電曰某現患病請速派繼任者來湘交代（二十八日） 
　　北京電龍濟光新招之兵隊現正陸續運往大沾此等軍隊俟政府將餉銀發給後將於十日之内南下（二十八日） 
　　北京電今日曹錕電中央云病雖全愈身體尙未復原微露其無南下之意（二十八日） 
　　漢口電梁士詒於二十五日由香港來電向王督軍陳述略謂救濟時局之道首在南北妥協欲與岑春煊設法交換意見萬事了結之後擬至遲於八月初間返京再連絡徐世昌以促段總理之反省云云（二十七日） 
　　漢口電日前張懷芝因從中央之意見向在湖南各軍發攻擊之命令吳佩孚回電謂其部下之主力即第三師之兵罹於瘴疫者半數目下不能任戰仍取守勢俟大軍集合後再行進攻云云又奉天軍師長孫烈臣覆電張懷芝云因奉張作霖之命令前已北上故攻守均不可能云爲此之故援粤第一次之命令歸於失敗是以張懷芝大爲憤激即派代表進京兼催促曹錕南下張亦將入湖南擬結束部下之軍隊矣（二十七日）　　漢口電湖南兩議院新選議員本日由京漢鐵道北上 
　　（二十七日） 
　　奉天電張作霖今夜（二十七日）六點鐘出發擬先向天津後赴北京一般觀測者謂張之此行爲關於選舉總統及出兵問題云（二十七日） 
　　東京電派往歐美之東京帝國大學敎授松本村川京都大學敎授松下高嶺各博士及久原房之助氏等本日由横濱乘春洋丸解纜出發向英國矣（二十七日） 
　　東京電昨夜下關車站裝載熙明彈之貨車爆裂即死者二十七名負傷者七十名（二十七日） 
　　東京電七月中旬之對中國貿易出口貨六百七十六萬八千元入口貨四百二十五萬五千元出口超過二百五十一萬　三千元自本年一月起共計出口一億六千八百六十萬一千元入口八千三百六十二萬八千元出口超過八千四百九十七萬三千元（二十七日） 
　　東京電二十一日到任之駐日法國特派全權大使馬爾耶爾法蘭斯亞德拉聶氏今日入覲日皇捧呈法國大統領之信任狀（二十七日） 
　　東京電大島陸相今日訪問寺内首相於官邸有所協議 
　　（二十七日） 
　　東京電加藤海相今日入覲伏奏所管事項且奉答勅問 
　　（二十七日） 
　　東京電本日宫内省發表因協約國在西歐戰場獲勝日皇特於二十一日發親電於法美兩大總統表祝賀之意 
　　（二十七日） 
　　東京電二十六日合同通信報告云美國大總統威爾遜氏現正與國務卿藍辛氏協議對付日本之提議之策蓋美國於對俄經濟關係上之政策亦有須審愼出之者故美國之答覆日本不能輕率行之非經過本月恐不能遽决云（二十七日）　　東京電坂谷芳郎男爵曰欲振興中國其法在一變自下仗零碎借欵度日之不健全之財政方針樹立財政上强固不拔之政策改革幣制整理稅制然後借債用於有意味之場合以打破今日徒增國家負擔之謬誤手段本年十月間余將再赴中國届時苟與中國當局意見相合則擬正式爲財政顧問官專心爲中國盡力云云（二十八日） 
　　以上東方通信社電 
　　東京電去二十六夜在馬關運載火藥火車爆發事件經調查後乃知慘狀至足酸鼻在内作工工人四十名化爲灰燼更有搭客八十餘名負傷屋舍及餘物質損壞極多（二十八日）　　東京電據華盛頓電聯合國對於日本所通牒之關於對俄政策現正在審議中（二十八日） 
　　東京電西部戰場之捷報日皇特發親電於美法二大總統賀其戰捷（二十八日） 
　　東京電因德軍攻勢失敗西班牙之多數熱心親德主義者漸傾心於聯合國側（二十八日） 
　　東京電據日本銀行所接消息因近西部戰場形勢倫敦之股票市面爲之一振滙票亦勝昻而向德國一邊滙票則爲之低落云（二十八日） 
　　東京電近歐俄新建設之新政府其眞相雖尙未明然閣員則有致力羅致克倫斯基内閣閣僚之形勢或者克倫斯基氏將以挽回其勢力云（二十八日） 
　　東京電對於上海事件日外務省態度雖尙未明瞭然有云官邊報告與新聞及電報所報有不一致處云（二十八日）　　以上共同通信社電 
[戰電]  
　　倫敦電公報宣稱法罼已佔據哇爾希勒夏陀村 
　　（二十六日） 
　　巴黎電蘇瓦松與萊姆間德軍凸隅兩面昨日澈夜與今晨爲雙方猛攻與反攻之區伹敵軍未能阻止我軍之續進我軍曾於數處前進二英里萊姆西南之協約軍現距菲斯美鎭（萊姆與蘇瓦松間）僅九英里其地爲要政之中心點凸隅底之德軍所需輜重多由此經過如受砲火轟擊則將率動德軍主要陣地協約軍且在凸隅西南邊得重要進步哇爾希勒夏陀已有一大部分被圍凸隅南部瑪恩河一帶協約軍所守之橋端陣地逐漸擴大蓋德軍日向後退也德軍退走之前毁其不能携走之輜重據確實消息德軍自七月十五日至今參與大戰者共有七十師之多死傷被俘者共十八萬人 
　　（二十五日） 
　　巴黎電今晚公報云哇克河陣線之戰事勝利如前法軍已佔據哇克河北岸之哇爾希拉維勒該河南岸之法美軍雖受悍猛之抗拒仍於杜爾滿等數地點前進三基洛邁當我軍佔據亞滿蒂愛萊東南之一四一山渡朗特宇維河又在稍南佔據柯横細村及土爾萊勒叢林之大部分我軍在菲勒森林前進至波伐爾台·勒夏爾美陣線我軍且在里士森林及杜爾滿北面得進步萊姆西南之敵軍猛攻佛里尼與聖幼發萊斯間之我軍陣地在二四○山得立足地旋由我軍克復該山俘虜百人（二十五日） 
　　倫敦電據今晚確實消息德軍曾在佛里尼東面公園得地但被阻村外未能續進德軍且逐退泊萊細愛赫勒村西面之法軍而佔有該村哇克河與瑪恩河間最切實之消息爲法軍已前進一英里佔據菲勒森林之南半部分現且佔據菲朗太特洛瓦至約爾項勒大路之田莊一所波蘭軍在萊姆東面加入法軍進攻得利俘虜二百十三人（二十五日） 
　　倫敦電今晚海格將軍報稱敵軍發砲猛轟後攻擊末特蘭南面之防勞四座爲英軍所敗死傷頗多英軍俘虜數人日間倫敦兵在亞爾貝爾西南襲敵得利俘虜十七人獲機關鎗四架昨日垂暮天氣晴明得以飛機作戰敵飛機墜落者十五架受損退走者三架英飛機失蹤者三架（二十五日） 
　　倫敦電法軍大本營路透訪員昨晚十一時電稱自十五日至今敵軍被俘者共二萬五千人失砲四百尊機關鎗數千架又其他戰品無算敵軍陣地毎夜輙有火光蓋不能携走之輜重物均付諸一炬也今悉德軍取攻勢之初以爲法軍無力反攻其側面不知法軍司令有美軍可資遣調敵軍以失算之故乃遭失敗云（二十五日） 
　　亞姆斯特丹電據柏林轉來莫斯科電稱却克軍已佔據西姆比爾斯克故伏爾加河左岸及右岸之一部分已入却克軍之手過激黨之泊拉夫逹報曰却克軍之蔓延如潑油水上西姆比爾斯克爲行政委員會權力根據地之一産糧甚富該地之陷落或能醒酣睡之勞働社會云云十八日有來歷不明之人一隊入愛加特林堡之康斯丹汀大公康斯丹第洛維區大公米恰洛維區大公住宅挾諸人而去過激黨領袖里林氏在莫斯科演說謂民國之地位因國際之糾葛及革命之隂謀糧食之缺乏現日見阽危俄國之起義革命其事尙易惟維持而結束之則異常困難欲求俄國革命之勝利必全球勞働界一致行動而後可云（二十五日） 
　　巴黎電商務總長昨在衆院宣稱彼擬提出設立出口業銀行之議案定資本英金四百萬鎊政府將先撥付一百萬鎊以作股份該銀行以輔助出口貿易爲宗旨蓋戰後須竭力發展出口貿易此舉與國家至有關係云（二十五日） 
　　倫敦電波拉勞氏今日在下院宣稱政府今仍依守巴黎將濟大會及帝國戰爭大會之决議案所定之政策惟帝國戰爭内閣今仍在討論該政策云（二十五日） 
要聞一 
[西南軍政府總裁之連名通電]  
　　西南聯合軍政府政務總裁岑春煊陸榮廷唐繼堯伍廷芳唐紹儀孫中山林葆懌二十四日連名通電黎總統馮代總統全國商務總會國會議員各省督軍省長及文武大吏内容略云軍政府政務總裁敢將下列事件昭告全國即非法解散國會與段氏利用外交政策專制國事之非及北京政府違反法律擅設參議院議决國會組織法及選舉法竟至組織國會是民國之名雖存其實已亡其次更歷述南方政府護法之經過並述受某等之託付思欲恢復國會完全回復約法屢次提議主張平和其所要求者不過僅爲恢復國會一事然北京政府絶無誠意至最近更聲明與某國所結條約若不簽字即可息兵另求平和解决方法乃北京政府反據種種口實舍棄平和提議最後因目下大勢不得已始决意訴諸武力實大爲痛心使北京政府若能悔禍宣言遵守約法恢復國會卽立可消除兵氛維持國本尙祈我國民鑒之云云 
[北京特别通信（一八一）（飄萍）]  
　　段内閣前途黯淡 
　　徐東海意氣銷沉 
　　今後悲觀之時局 
　　『第三次段内閣者對内主戰之内閣也』此言殆爲世人之所同認旣號稱主戰之内閣矣則至内主而外不戰或雖戰而不能勝之時内閣失其存在之根據惟有一倒以塞責耳今則事實上雖已如此而政府中人尙認爲未至主而不戰或戰而不勝之時期也換言之即雖早已應倒而猶不肯倒也然則段内閣之前途亦可知其黯淡極矣 
　　雖然政府中人必將以愚言爲不可盡信且或妄斥新聞記者之有意造謡其罪誠不可逭愚乃不得不以事實證明吾言之不謬夫内閣之所以存在其第一要素爲政策第二要素爲閣員猶生物之有精神與軀壳也無軀壳則精神無所寄託無精神則軀壳等於髑髏二者不可偏廢今之段内閣政策旣不能行閣員又復渙散其尙存者僅爲一二武人所把持不放藉以行惡之名號而已試以多數閣員之態度言之 
　　（一）内務總長錢能訓錢氏爲人碌碌無所短長在舊官僚中可稱爲穏而不健之一分子對於西南之舉動當然不表同情而眼見政府主戰之結果喪失國權傷殘民命亦不能毫無惻隠之心此錢氏之品性也此次因病請假病雖愈而假不銷其内容則錢與東海有至明顯密切之關係東海雖有總統之佳音而政見則與現閣如鑿枘之不相入錢於此時消極稱病所以保持東海部下重要分子之面目也 
　　（二）外交總長陸徵祥陸氏爲北京官場中好好先生之一喜虚榮怕負擔旣飽嘗外交總長之味又竊慕瑞士公使之樂自赴北戴河避署而後其魂夢殆時時榮繞於瑞士之湖光山色中也然所以令陸氏抱此遠引之思想者段内閣之政策彼不能不認爲有危險性質故耳近日之要求不待國會開會而卸責陸氏當然不復返矣 
　　（三）農商總長田文烈田氏在北洋派中頗有較深之資格前次入都其本願即在得一清閒之總長蓋彼在河南省長任内時備受趙督之優待心不自安以爲苟得清閒之總長與世無爭廉潔自奉計誠得也然自段閣行主戰政策以來對人輒吐悲觀消極之論且曰本欲辭職歸田惟恐閣中目爲拆臺而不忍發其目覩選舉及借欵之現象尤覺悲憤莫勝田氏之態度蓋可見矣 
（四）陸軍總長段芝貴某方面之欲排去段氏已成公開之秘密政界中人莫不知之段氏何以必在排斥之列原因甚多約言之有人欲取其地位以統一軍權段氏在内閣中亦不甚得力故耳然則小段又安能爲現内閣負維持之責任哉 
　　（五）交通兼財政之曹汝霖世人一提及借欵之事必先駡曹汝霖曹所以冒大不韙而爲之者因受舊系中人之排擠欲保全其地位與勢力不得已而出此下策耳曹亦並非主戰之人也至於最近舊系中人排擠益力欲令其轉任外長而騰出交通當局然與之商及曹憤然謂大家維持内閣我亦惟有維持不然則請開去財政交通之缺外交我亦不幹閣員都走散罷了又曹在閣議中以軍界逼欵過急曹言天天要錢却不聞前敵有何戰捷之報呌我如何得了蓋曹與東海其關係亦甚深密祇要保存地位計不得不暫依附於段閣若舊系中人再加以逼迫曹一引退則財交兩部又無人矣 
　　其餘如敎育司法兩長愚尙未得可以證明之事實不敢妄測然僅就上述數人言之段内閣其尙存在乎抑已瓦解乎祗輕輕下以（前途黯淡）四字讀者當不能以愚言爲無據也 
　　世界諸國有萬世不易之天皇（如日本憲法所定）無百年不倒之内閣故某某内閣之存滅無論旁觀當局皆不必有所悲喜其可悲可喜之處惟在影響於國家之政治何如耳愚以現内閣之起伏有關於政治甚大也亦曾就各方要人討論其因果一部分之議論則曰内閣問題日内當不至於發生惟相忍以待新總統之選出彼時始有加減乘除之可言耳愚獨以爲不然請一述未來新總統之態度 
　　所謂未來之新總統者在法尙未可指出何人而加以評論第就各方所傳述者言之安福俱樂部也交通系也討論會也研究派也馮也段也各省督長也皆同聲曰東海然則吾人何妨假定之而亦曰東海東海聞之似宜驚其老運之亨通感激涕零於爲其預備選票之人而笑逐顔開如新婚者盼望吉期之早至矣惟知吾人試探此老最近之容態則仍如古代石像了無喜怒可言其左右亦復緊鎖雙眉對人但言（無辦法無辦法）又言（東海不幹不幹）此何以故蓋此次操縱選舉之多數者與武人聯合之安福派也安福派今誠可以自誇曰我欲以總統與東海則東海便是總統耳然以東海之老成負惟一資格之盛望豈能無（趙孟所貴趙孟能賤）之覺悟又自知其現在所處地位高出北洋之儕輩若有總統我而同時傀儡我者則决不領受其情此東海近日之心理即其意氣銷沉之原因也然則内閣方針無轉變之法馮段衝突無緩和之方東海即不能爲自動之總統雖選票一致其肯出乎况又有副總統之一問題爭者愈多决定愈困與馮則段怒與段則馮疾與馮段以下之人則爭者更將十倍其數故時局實未可樂觀也餘俟續記 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[出兵與各國之關係]  
　　各國對於我國出兵之態度外交某當局語人云協約諸友邦鑒於東亞形勢以出兵海參崴問題有關大局乃以協議之結果决定共同出兵我國爲協約國之一分子當然有參與其事之義務與權利今後行動惟與協約各國共同一致不容歧異亦無須歧異也各國對於我國出此態度俱表歡迎例如駐美顧公使昨有來電報告美政府異常贊成我國之參與東方戰事逆料此舉可得圓滿之結果各報傳載日本有反對之傾嚮不足憑信因日本亦協約國之一决無反對此種一致行動之理由也出兵之兵數地點以各國决議者爲基礎亦不因各國中一國之單獨意見而有所變更惟協商各國此次出兵純取聯合行動吾國旣願參加當然應先通知各國俾取共同動作前日閣議决定後一面電知英美法日各駐使令通告所駐國之政府一面由外部派員歷訪各國使館口頭通告吾國出兵情形各國公使已即時發電回國報告昨聞英美法日各駐使已先後電覆各該政府無不極端贊成謂此舉益顯參戰誠意駐京外交圑於三數日内接有回電時當再正式答覆吾國又聞參戰處特派江壽祺向日使館詢問出兵之進行程度並述我國决定派兵之意旨日使答稱派兵赴崴爲協商國應盡之義務中國爲協商國之一分子出兵一節本國政府極爲贊同至其正式覆文聞亦已到部對於中國通告出兵僅云業已知悉而已 
　　軍隊軍費與軍事外交我國所派兵隊原擬從吉林抽調吉林今春因防邊起見新添兩旅至原有之一師本在邊境駐防均能嫻熟邊情器械服裝亦甚充足先日閣議及軍事會議均經决定調用吉兵惟吉林方面因塡防及種種關係尙未商妥故先就駐京之模範圑即新編之第九師中抽調千人派赴海參崴應用已由陸軍部指令該師抽取精銳業經編練就緒候各國覆到即可出發經行路線亦已决定取道奉天假南滿路經長春哈爾濱以赴海參崴日本軍事接洽員齋藤少將謂可假用南滿鐵路惟須請示本國政府得其承諾又一消息出兵問題自經閣議正式决議之後政府即行籌畫進行今已决定自南苑第九師中揀選一千餘組織一混成圑（此係臨時編制平時有混成旅無混成圑）其動員令參陸兩部已會商妥協即日頒發現所續議者厥爲糧餉械彈接濟辦法糧台已確定於吉林政府特電郭侗伯省長籌備一切此後接濟海參崴之軍糧責任即由郭省長完全擔負械彈之供給與其運輸則尙須詳議當出兵時騎砲各隊由鐵道運往步兵　由戰艦輸送二十六日已令知第九師預備出發日内即用正式公文通知各協約國公使轉電各該政府軍費一項爲數無多先行籌撥二三十萬因第九師之軍裝本較其他爲完備無俟臨時添補開拔費亦較省此次旣係聯合各國共同出兵待集合於海　崴之日與各國之接觸必多勢必發生關於軍事之各種交涉此項交涉若由外交部辦理周折太多不能靈捷已决計由參戰處直接辦理 
　　軍事協定問題大阪朝日新聞謂日本出兵海參崴援助捷克軍並派兵守護某鐵路沿線地方以逹出兵目的各層業在外交調查會决定至鐵路後段應行派兵守護各層俟得美國答覆亦當見諸實行日本對於中國現尙未有何等交涉俟出兵實行後當向中政府交涉要求活用中日軍事協約在北滿地方利用郵政電話及徵發一般物品云云按此次出兵與軍事協定所載必要之場合截然爲兩事此次日軍經過華境儘可特商訂一臨時辦法不能實用協定蓋該協定第七條各項皆共同作戰期間内所行之事此番日軍來華不過假道若將來各國兵在俄境會齊有戰事發生時則已不在中國境界且爲五國聯合作戰與中日軍事協定所載之場合不同亦無從援用該協定要之該協定各項枝節繁複處理困難現非必要之時中國自可拒絶實行我政府對此須認清界限有以應付至於日軍通過華境辦法中日同是參加歐戰休戚與共則自當妥籌辦法爲之力謀便利此則吾國之所不辭也又聞自出兵問題發生後日本朝野之大部分希望活用新協定最近一期之太陽雜誌中載有一篇活用新約處分中國之論說嗣彼國官署恐觸吾國人之惡感特干涉禁載故發賣時改成空白云 
　　英法美赴威軍隊均已開拔法國此次開赴海參崴之軍隊由京津所調者爲法兵一中隊安南兵四中隊由安南所調者爲三中隊其由京津所調之軍隊已於二十五日乘法國輪船開往上海俟由安南所調之軍隊抵滬後同往海參崴預定下月十二日可到海埠英國軍隊亦擬二十五日由香港出發美國兵七千人大約亦於日内由菲律賓開拔矣 
[邊防要訊彙誌]  
　　中央之國防布置國防事宜業經上届閣議决定與出兵劃分爲二二十五日閣議乃專就國防問題討論聞已議决籌設國防總司令以黑督鮑貴卿兼任即以明令發表至司令部設置之地點鮑督前電主張設於呼倫貝爾以其距滿洲里較近便於軍事之進行而閣議所决定則仍設於齊齊哈爾俟軍事發展隨時再爲前移此外尙有討論三事一電令鮑督軍調查邊界情形詳查某處可以運兵某處可以運餉彙齊報告以資考鏡二恰克圖爲通俄要道擬駐重兵三爲軍事上便利起見由呼倫貝爾至恰克圖敷設輕便鐵道討論結果多數閣員對於一二兩款全無異議惟對於三欵敷設輕便鐵道一節因恰克圖至呼倫貝爾距離太遠需欵太巨恐實際上易着手聞已决定作爲緩議矣又間段總理以邊地鞏固與否實與國防有至大關係現擬規定邊防區域從嚴警備與出兵問題同時舉行 
　　外蒙與過激黨某西字報云據蒙古報稱俄國過激派及秘密黨人目下麕集蒙古一切行動頗危及在蒙之華人此項報告多由華人方面呈寄北京政府並請中央速派大兵赴蒙藉資保護華人之身命財産而外人方面或謂過激派在蒙行動並無何等詭謀擾害治安且蒙人不願華兵駐紥庫倫前者中央政府曾遣派華兵赴蒙當經蒙人在戈壁沙漠之烏得地力阻其前進云云惟駐庫都護使陳毅近日電逹政府稱蒙古自治政府因俄過激派在蒙邊之西伯利亞鐵路頗稱活動業已設法添練新兵增加蒙邊巡防兵隊並增設軍用電線以備抵禦過激派之侵入蒙地更聞庫倫活佛擬於蒙古各處下戒嚴令政府於二十五日得庫倫陳都護電略謂蒙古自治政府近見綏察各區軍隊開到分防要隘聯俄之意已漸消化所有各種學動頗聽指揮請傳令嘉奬以資觀感並懇將續派軍隊催促早日開拔以固邊圉等語可知西字報所云不確矣又聞俄黨在蒙境招募回哈難民充當兵役一節外交部已擬具此案節略將與駐京俄公使開始交涉日昨復具密函致蒙藏院其大要謂俄舊黨在蒙境招募回哈之舉動與國際舊例多　背馳現在本部擬與俄公使實行交涉貴院有何主張希即見復傳可併案進行又一訊云原駐庫倫辦事大臣秘書長嚴式超現派往烏梁海地方調查日前有調查報告書齋呈政府臚列情節極爲詳細聞當局對於嚴之調查報告極爲滿意聞擬就烏梁海地方設一佐理員即以嚴式超任之不久卽將提出閣議取决又聞察哈爾都統田中玉二十五日乘京綏通車到京因改編察屬軍隊派往庫倫須與政府有所接洽也 
　　西藏之棘手外交界消息新疆督軍楊增新來電謂調停西藏專員鄂羅納木扎薩已率同隨員十九名并衛兵等於二十日由舊土爾扈特旗起程前往又據軍界消息西藏問題實際上非常重大前此陸興祺有極長之建議雖無請練藏兵一項然政府對蒙已主張訓練蒙兵以爲國防永固之策於是對藏亦主張先練藏兵二十五日飭令陸軍部財政部會同核議辦法矣 
　　青海之籌防青海土爾扈特南後旗札薩克鎭國公多銳拔等電呈政府本旗添練馬兵二隊步兵五隊請發給購鎗護照已交陸軍部核議刻聞蒙藏院貢桑總裁有與青海逹爾汙呼圖克圖密商事件近日曾去公文致該呼圖克圖令其迅速來京諒於此亦有關係也 
[政界之兩内幕]  
　　外交總長問題之内幕安福系報紙云陸外交至北戴河避署旣不復返於是亟須覔人繼任而荏苒數星期迄未揭曉本報前載政府擬以曹潤田調任聞此事業已定局外間頗傳有以陳任先次長繼任之說政府本有此意陸亦極力薦陳自代惟陳則謙讓未遑其原圖蓋以外交一席爲中外所屬目不欲以初任次長之人遽膺兹席恐外人方面譏誚吾國人才之消乏且陳氏雖爲次長而陸氏請假已久實已盡握總長之權鼎中之衡在陳視之本不爲異味也又聞陳本懦素近雖置身通顯仍無豐厚之積蓄際此政潮未定之秋亦雅不欲身當其衝轉不如少安勿躁猶覺逍遥自在此說確否殊未可知然以理度之陳之不願就外交此或亦其原因之一也至陸子欣則必可逹其爲瑞士公使之目的焉又他一系之報紙云陸外交總長至北戴河避署不復返於是有挽留陸氏陳次長代理曹總長兼任及劉式訓或劉鏡人就任之五說惟陸寗就瑞士公使而辭外交總長曹寗以財政易外交而不願捨交通劉式訓憤不得瑞使乃亦不願就外長劉鏡人本擬回俄使之任然亦非絶對不幹總長祇惡政潮之起伏故不肯慨然允諾耳此内幕之實在情形也據某方面要人云現尙在敦勸劉鏡人若再三謙讓則將請曹氏以財政總長兼任外交因曹氏雖不利於以交通易外交然其在交通方面之權勢已不足保其位置故或屈就外交也萬一劉曹二人再有周折則次長暫代而陸子欣必可逹爲瑞士公使之目的也又聞某系人物希望推曹汝霖爲外交總長而乘此讓出交通曾以此席與朱啟鈐氏商榷　其擔任朱以時局無解决之法内閣閣員多半消極（如錢陸等）内閣前途殊多黯淡之觀已經拒絶交通之任政府又擬畀之周自齊適周於二十五晚來京經某要人向其探詢意旨周亦表示不就云又一消息云外交總長陸徵祥之必爲瑞士公使政界頗嘖有煩言謂其先非常熱衷於外交總長繼見時局日非又因其夫人爲比利時籍房屋多置在瑞士竟欲以瑞士公使之任爲世外之桃源國家設官豈爲私人蒐裘之計且以外交總長之資格出任一事務清簡之瑞士公使國際上亦不合體裁此經議論頗佔優勢故陸氏雖欲卸肩恐難遽逹目的也惟陸之欲辭職亦另有原因外交部近來並非眞正外交之中樞機關負責甚重辦事甚難陸之灰心蓋亦由於此也 
　　安福交通兩派之内幕安福俱樂部與交通系之關係一般之觀察以爲前此交通系利用安福俱樂部安福俱樂部亦利用交通系故與之合併而期望占人數三分之二以上庶　派任何反對不能見效由現在情况觀之僅固有之安福部已得過半數若加以交通系則逹三分之二以上矣至總統選舉已定徐東海毫無反對者徐東海之就否則别爲一問題故徐氏之總統之當選殆無疑義若副總統問題黨員尙未討議雖未見有具體的發表但安福派與交通系之關係已有許多之異論至内閣問題則更恐各持異見易起衝突者也一般留心時局者以副總統問題及内閣問題不免影響總統之選舉然就今日之情况觀之大總統選舉爲獨立之一問題兩派已一致解决矣徐東海多數之說已成公開秘密爲各方所承認然東海之果肯就任與否又問題中之問題也頗聞徐氏對於時局之主張乃爲開放的和平的依現在情形言之能實行此兩大主義乎故選舉之前後徐必有若干表示不就之文章亦非眞不就也若有方法使此種主張實現徐氏方肯出任此艱鉅耳或又云此項内幕中尙有許多波折聞徐樹錚近以東海並無表示希望須恃某部議員爲其帮忙之意且聞東海曾對人言設余當選必須言明此君即（指徐）不能參預中央大權若予以邊省督軍則余甚贊成云云顯係指已而言則是功成之後仍無所得故最近已决定堅持舉段因之安福部之計畫一變但與該部似合非合之交通系於本届選舉勢力亦握有三分一之特權對於該部最近之傾向頗不滿意葉某將於鐵路協會另開門面而素抱護段主義之曹陸已左右儆人難矣徐旣主張澈底的舉段爲繼任總統因之俱樂部大爲分裂于寶軒已决定另組超然社表示與該部脫離二十六日一天該部偵騎四出冀挽回此事未識有效否此乃近日政圑之大變化也 
[二十五日府院情形]  
　　大總統政躬略受感冒兩日未到辦公室至前日確已漸愈二十五日又患腹瀉正在服藥調理一二日内當可痊愈二十五日上午除在内室披覽劉川督孟吉督陳贛督李援粤　司令重要電報四五件外仍未到辦公室辦事其秘書廳軍事處各機要機關公事仍極忙碌又一訊云元首政躬微有不豫二十五日仍未下樓公事均在内室閱看惟聞感冒業已全愈精神照常健旺近日遣人語各省代表云此次選舉總統决不再預頗望東海應選出任艱鉅并聞不久尙擬以文電正式發表此意又有人謂總統擬在湯山經營房屋一所專爲將來得以前往避暑領略該處風景 
　　二十五日國務會議段總理到院較早故開議亦較上期爲早各國務員中除外交内務仍由陳（籙）于（寶軒）兩次長代理出席外餘則均於上午十時前後到齊即行開議（一）所得稅案改爲緩議（一）烟酒稅案此案原以十之一爲公費嗣經改爲白分之七迄今各省區尙未遵照報解以此由財政部提交閣議故討論結果决由財政部嚴催並由該部酌訂考成條例以資激勸（一）南運河工程處請設督會辦案其討論結果决先設督辦一員其會辦擬暫緩設蓋此席曾以之徵求在野某公同意某公雅不欲就故有緩設之議（一）任命官　案略有討論隨卽通過此外較爲重要之出兵問題與吉省長來電表示允許霍爾瓦特由中東鐵路運兵問題皆有極詳細之討論惟事關機要末由探悉其詳本日散議尙未及午後二時由農商總長田文烈入府報告元首又一報告云本日閣議曾討論及某項重要之邊防案其内容聞已議决籌設國防總司令以黑督鮑貴卿兼任即以明令發表 
[哈埠之日信托事業]  
　　頃據哈爾濱消息云東三省幣制本極複雜南有日本金票北有俄國羗帖歐戰以來益以俄亂羗價跌落幾及於零日本現擬於哈爾濱道裹組織信托事業名曰榖物錢莊株式會社該便社於八月一日可開幕决定先發行日本金票一千萬元蓋此北滿一帶買賣向用羗洋商業又以糧食爲大宗日人於此可獲大利聞日領事佐藤已將此事向俄領要求現已在交涉中俄領尙未承諾也 
[西南軍政府之活動（平生）]  
　　自軍政府改組國會非常會議舉出政務總裁凡七人邇來多數就職軍府規模於以大具然而總裁之中以何人爲主任尙未决定就文電中所推舉者大抵以岑春煊爲多然唐　賡一電乃獨致意於孫中山伍秩庸近來論者侃侃而談類皆有所甲乙或謂某公具何經騐當奉以總裁領袖某公有何魄力當舉爲總裁主任一若定爲領袖主任即不管取得元首地位者此仍不免存一派别之私徒作無謂之爭執也其實總裁七人地位同等責任同負將單獨制改爲合議制七人中原無軒輊其必有總裁一人爲主席亦猶無論何種會議必當推定主席而推定主席必推其資望稍高者而已並非此主席即尊無二上也以現狀而論一經開議將來必推定岑雲階可無疑義因岑資望較高爲各方面所翕服此爲衆所公認且以七總裁而論其實力充分者莫如陸幹卿唐蓂賡二人然唐以道路遼遠决不能來陸檢閱軍隊往來於　桂之間亦决未必來陸唐而外其聲威足以籠罩一切者殆莫如岑現聞軍府將開正式會議岑抵粤以來原擬躬赴廣西一行與陸面商大計特因各要人紛至沓來磋商進行方略故未成行經先遣派國會議員王有蘭代表兼程赴桂訪晤陸幹老惟岑最近之意仍欲與陸把晤使各重要問題得以當面解决主意旣定遂於七月二十二早三時即乘肩輿出署從大南門出抵天字碼頭　乘廣西第六號巡輪西上計與偕行者間有冷雨秋張岳軍二隨員及國會議員金仲萱一人預計旬日間卽可返粤聞岑氏此行關係於軍政府頗巨其於軍事上權限上頗有磋商蓋軍政府云者當從實際上力謀統一不得如從前之有名無實政令不出於國門粤省向來派别複雜今已漸有統一之可望自李根源到粤爲滇軍之領袖事事與桂軍疏通滇桂軍已互相聯合矣然粤省之代理督軍爲莫榮新莫爲駐粤桂軍之領袖桂系固悉受其指揮然桂系以外仍不免略有牽掣也故聞岑此番西行與陸幹卿磋商謀設立强有力之軍政府無論或和或戰事權必歸於統一質而言之軍政府未正式開議實權俱握於督軍府軍政府旣正式開議實權當屬於軍政府必如是政務始可以進行外交始可圖發展然事端重大又必先與陸幹老磋商妥協而後進行可無阻碍故此行關係非輕也又唐總裁少川赴日後忽覺兩月餘仍未暇遄回粤省共襄要政迭經國會派員催促返粤若唐氏能允速蒞粤則從此外交得手西南護法之勢力更爲活動矣現歐陽榮之李茂之及與唐總裁有舊好者亦紛紛派員歡迎聞孫洪伊擬亦日間撥冗來粤襄辦一切要政又聞唐紹儀東渡後該國民黨以其爲南方重要人物於其一言一動無不深致信仰極表歡迎現聞該黨首領嘉原博士今井博士等並得唐氏之介紹擬親行來華調杳新軍政府之眞相而圖兩國國民之親善業由唐氏電致各當道爲其先容請於該兩博士抵粤時妥爲延接矣 
　　軍政府宣告成立後各省區代表經多數電復派定並經岑林伍諸總裁迭電敦促來粤頃聞岑總裁等以軍府成立多日一切進行大計諸待磋商而各省代表雖經派定但間有辭職及遲遲就道者政務會議因此稽延於軍府發展殊多窒碍昨特電致川督熊克武桂省陳炳焜聯軍司令譚浩明陜軍司令胡景翼粤軍司令陳炯明等迅飭所派代表尅期蒞粤其辭職者並應立予改委准於七月内一律齊集以　政務會議尅日舉行 
[川邊亂事與報館（成都通信）]  
　　川邊前屬四川劃爲特别區域後儼然獨立一區然其實一切餉械無不仰給於四川因之任用人員亦仍爲四川當道之特權而其關係則全國之國防非四川一省之關係也自軍事發生以來藏番即行擾亂至今已及年餘不但北京政府不之顧即四川亦無兼顧之力去年鄉稻二城即已失守至今年更將最有關係之昌都（即察木多）失守尙有數縣亦同時淪陷邊罼雖有十餘營陸軍一旅而防地一千餘里平時已有不敷分配之虞故數目來邊軍時時被圍加以外無接濟後無援助因之投番者　多番人中首領多屬留學生其武器亦精利内并有外人指揮其間初尙以爲傳說無據繼見鎭守使陳遐齡及四師師長劉成勛各電知非虚言矣 
 
 

Page 7

 
 
川邊亂事在去年昌都未失時本極易救其時劉存存以全力抗滇黔將邊軍調出營餘均屬精銳又令邊軍彭日昇統領驅逐鎭守使殷承　因之軍隊撤出鑪城使番酋乘機得勢至有今日不可收拾之患迨昌都陷後素號能戰之邊軍帮統劉贊廷亦被圍困　地求和始得出險杳番衆計有三萬餘人係分兩路由邊南邊北　攻現在陳鎭守使派增援兵二圑亦分兩路相禦刻正在道行　將來能抗禦番人使不再進攻已屬美果至已失之名城　於此南北戰事未平之時盡數恢復恐斷乎不能也 
　　至關係外人之事陳使曾一面又電成都熊總司令請示辦法并請電外交部注意不謂成都新聞紙探得陳使原電即行揭載當被川政府干涉由熊克武令成都衛戌司令及警廳轉令各報云照得外交一項關係至爲重大當政府未經表示具體辦法之時凡屬報紙均宜嚴守秘密不得任意揭載俾免發生枝節致碍進行近查六月二十七號民報七月二號國民公報對於陳護使川邊交涉節電竟至先期登載實與報紙能例不合萬一因此釀出重大問題恐非前途之福爲此令仰該廳轉知各報館以後外交事件未經表示具體辦法時一律不准登載以重外交而符報例是爲至要云云警廳奉令後於七月七日轉知各報館成都衛戍司令則用行軍時最簡單之命令令各報稱該報館以後對於外交事件未經表地具體辦法時曁有礙於社會治安淆亂聞聽事項一律不得登載倘敢故違即行封閉以符報例云云 
[吉林反對借欵風潮十一誌]  
　　吉林林務局長胡宗滬前往北京嗣以吉民反對森林借欵甚烈胡因與此次借欵有關匿跡北京并派心腹將林務局關防私自携出經聯合會偵秘以胡此舉心懷叵測急宜追繳已擬定辦法（甲）函請軍政兩長迅予收回關防並請派員接理（乙）電致農商部速就近飭胡繳回關防（丙）登政府公報自本月十日以後凡林務局一切文照均作無效（丁）請督軍省長通告全省各縣凡林務局文照不經軍民長官通過者概作無效 
　　各圑體聯合會昨日接赴京代表來信一件其文頗長大致謂十八日見農商田總長深蒙贊助力爭田總長謂此事發生余即一再反抗惟係軍用借欵又係財部主幹知事非是亦徒喚奔何現允提出國務會議决計贊助以挽國權函末又謂同人等（代表自稱）入京志氣堅銳帮同力爭雖事體重大一時不易遽逹目的但手續尙好所見之處及代表之民氣尙未被政府所攝對於吉民此舉明知自已辦錯故未加以推辭此尙堪告慰耳云云 
　　省議會日前又接江省議會來函對於反對林礦借欵事深表同情决定一致進行其文略云貴會以切膚之痛旣著先鞭敝省敢不竭誠追隨繼作後盾後事若何雖以逆揣惟持以毅力堅决到底而已省議會昨致赴京十代表電云北京西安飯店代表鑒來電悉欵即滙（京代表來電請接濟旅費）赴江代表歸吉江省軍民竭力贊助本會昨請省長將林務局委人代理外縣代表到者甚衆于議長曾去兩函接見否速覆近日民氣益憤取消合同外無可研究吉議會養省議會又致江省議會電云敝省代表回吉報告在黑甚荷維持感極惟此次兩省會抗借欵將來結局祈由兩省協商乃可解决如何同意希速覆 
　　到省之各縣代表已有額穆磐石依蘭長春雙城濱江阿城寗安密山寶清伊通五常等十二縣代表數已逹十六名均駐城内各旅館中吉林代表張煥辰韓子孚此次赴江商議阻止林鑛借欵江省各圑體均表示互相提携努力進行現已商議妥洽聞定於月之二十日由江回吉又聞龍江各圑體於十九在省議會開全體大會由衆解决電請中央速將林鑛借欵取銷如不能行卽請中央將吉黑兩省林鑛交中交銀行作爲抵押品借用大洋三千萬元以充軍費如再辦不到卽由吉黑人民擔任内國公債三千萬元接濟中央無論如何絶不承認此項借欵 
[紀吉省議會之談話會]  
　　省議會秘書廳函邀在省各議員於日昨（二十一）午前十二鐘開談話會于議長報告一切函電經各議員討論辦法如下（一）各省議會聯合會吉林代表何印川來函略稱聯合地址業已遷移上海各省代表一致主張南北停戰仍須積極進行等語各議員均謂本會改選爲期已邇應卽函知何代表於新議員到會以前務必回會以便交卸（二）何代表函稱聯合會各同人對於中央以吉江林礦借欵一案全體反對吉林人民應矢死力爭始終勿懈云云于議長擬將來函交給圑體聯合會閱看（三）于議長提議本會前請省長召集各議員於本月十五號開臨時會預備一切交代嗣因各縣辦理省議員初選到會議員迄未足法定人數現在吉林各圑體聯合會反對政府借欵一案要求開會對於此案曾公决以本會正式公文請求當道轉逹中央兹距新議員到會爲日無多此次臨時會究應何時召集云云各議員研究至再擬由于議長面見省長將省議會覆選日期展限數日一而召集各議員開臨時會俟臨時會畢各議員再行各回本縣辦理省會覆選議畢已午後二時遂散會 
[湖北參議員亦産出矣（詹詹）]  
　　湖北參院覆選昨在省長公署投票表面排場不滅前日衆院之熱閙而内容之暗昧亦如之是日早十時王子春督軍親臨監視以昭愼重其實指選議員之芳名早儲於金匱石室中矣蓋投票之先數日早已决定陳寶書錢葆青蔡漢卿蕭处平陳元祥等五人當選今日開匭果然黍累不差候補五人以陳應昌楊介康許鎬宗彝爲當選尤奇者此十人外更無有能得一票者且并廢票亦無之當投票之前二日各縣初選當選人鑒於衆複之離奇多有抱憤懣不平之概故有二百二十七人（超過三分之二）在南樓中校集便引起警察干涉之事顧此集會以報到不投票或於他派提出被選人物以抵制指選爲宗旨而卒不克見諸實行二十三日重行集會之漢口崇實社諸公足跡忽皆一律不見據社中人云是日自晨至於日昃到者不過三四十人蓋多數已爲人吸收去矣按指選派此次買票係奉某當局命令辦法以買足三分之二爲限再以此票用共同投票法分配五人以免賣者居奇反致紛擾一般來自田間之初選當選人驟耹斯言深恐額滿見遺難作歸計因之各以二百元之廉價售諸包辦選舉之安福俱樂部所謂多得不如現得也至投票日未售出之票百餘張已成廢紙無用有願以二三十元出售者何如門首冷落無人過問如孝感一縣十一票全未售出而自襄鄖施鶴四屬來者初擬重價而沽今亦同作天涯淪落人矣 
　　宜昌來友述及此次荆南道區衆院選舉票價雖未超過三百元而光怪陸離有甚於江漢道區者兹舉一事可概其餘有寄居江陵之黄孝吉年才二十八歲以商人資格與現充吳自堂司令部軍法官之熊仲良相友善由熊夤緣遂得同階當時鄭萬瞻以安福領袖歸里辦理此事必於衆參席中自取其一餘由鄭衣袋中攤派識者皆能逆料不謂黄孝吉苦欲一嘗禁　情不得已以萬餘金爭此五分鐘之勝利事爲鄭聞言於吳司令謂黄等以司令部名義招謡選舉一時赫赫之兩法官同遭吳司令之盛怒以硃諭革職黄使盡能力名利兩失僅得一候補不亦寃乎或云鄭萬瞻大破雄（熊）黄陣亦可謂而謔虐矣 
[贛礦借欵說]  
　　江西財政廳長楊慶鋆以本省財政自光復後連年以來日趨窘迫所負各項債欵共虧欠三百餘萬值此贛粤用兵之際兼之客兵過境軍費亦復浩繁且稅收日形短絀庫藏旣已罄盡而來源則又枯竭日不敷出本擬續發短期公債以資接濟然短債難期速集而軍政各費則又緩無可緩所以前次决議改借短期外債三十萬以救燃眉而此項短期外債則限以六個月歸還又慮及到期難償且前所負欠之欵相繼到期是短期借欵亦難救濟楊廳長乃會商實業廳長夏同和以本省礦産豐富卽以餘干煤鑛爲抵押品向九江台灣銀行押借美洋三进萬元以濟軍費日前特呈奉軍民兩長核准業由中國銀行長陳文起餘干煤礦總辦饒孟任與九江台灣銀行接洽妥貼所有條件外間不得其詳（前有天餘煤礦經理余惠臣控饒孟任賣礦當道置之不聞蓋即此也）若此項借欵成立即將前欠一切零星宿債一律廓清聞此項借欵不久卽齊赴九江簽字並聞陳督軍二次赴潯亦於此項借欵有關 
[九江近]  
　　南潯鐵路延長至福建三　澳向日本借欵五千萬元各報喧傳將成事實聞潯埠紳商界以此事關係重大且九江與該路尤有切膚利害擬電當道及同鄉京官設法挽救 
　　南潯車昨由省開來前敵軍士約二營左右其軍裝多不完全謡傳謂係敗兵據該軍云係開回山東剿匪 
　　陳贛督前因緊要軍事發生故匆匆返省現聞病尙未瘳擬再作廬山之游藉資休養准日内啓節所有督署事務除例行公牘由各該主管處課照例施行外其他一切文件概由主任參謀王鈞書記處副官長劉炤會同嚴密包封遞送行轅請示核辦至關於地方治安則責成戒嚴司令岳兆麟完全擔負 
　　代理潯陽道道尹汪念衣决不願回九江縣知事原任已具呈辭職據某界消息謂段總理張總司令過潯及客軍過境汪在九江縣任内辦差甚稱得力當道多贊美之將來或有廬陵道尹希望亦未可知 
　　九江省議會初選當選人有吳又藩黄自芳張大縉等三人均爲選民所無由候補當選人向法庭告發經地方審判廳駁回歸初選監督辦理而判詞中有依法應宣告無效等語倪監督遂請示省長兹奉覆電吳又藩等三人均無效應以候補當選人二名遞補其餘一名　師從缺 
　　廬山警察分所因現届夏令原有警察不敷關遣特呈由潯警廳韓廳長轉呈警務處准予添設巡遷隊名額聞已奉令核准 
[甯屬省會覆選之醞釀（三）]  
　　（南京通信） 
　　寗屬省會覆選事宜正由覆選監督着手籌備而各組織當選者亦漸有頭緒近有某某等擬以四千金組織議員竟無人過問可見票紙之搜羅已盡矣惟各縣之票尙有餘額初選當選人刻已到齊希望插入者多注目於此等餘票高懸二百五十元之價格以廣招徠大約俟證書發給後亦即出售一空至前函所稱選舉訴訟案原告眭棟卿控吳懷禮吳昌華（即藻卿）等有刑事犯案日昨由審廳傳審詎到廳後原告經被告律師愈仁俞馬俟面詢原告即以誤會爲說辭要求撤銷原案自願賠償吳等名譽此據原告方面之說也至其内容究竟何如則非外間所能盡悉或者被告律師爲息事寗人計代兩方和解亦未可知 
[南京快信]  
　　昨有新振武軍一千六百名開抵浦口待輪運閩 
　　海軍總司令藍建樞昨調通濟艦來寗運送龍軍赴閩 
　　李督因剿匪需子彈甚急昨電中央請由滬廠撥給 
　　軍署昨又電中央催撥特别軍費以濟急需 
　　各縣商會以民窮商困仍紛電省請准予免攤短期公債 
　　部派來蘇考察警政之高僉一昨乘滬寗晚車赴滬 
　　部派唐宗愈來寗調查蘇省司法狀况 
　　外部因上海虹口發生中日人民衝突案昨派沈僉事赴滬實地調查 
　　省議會議决漕糧劃歸省有案財部昨來電否認 
　　省議會復選在即所有句容六合江浦溧水高湻等縣各初選當選人現均聯袂來省散住於城内旅館各棧一般抱議員熱者連日奔走於各初選人寓所門限爲穿聞票價毎張已漲至二百元仍有續漲之勢 
[杭京快信]  
　　二師征兵局長昨已一律揭曉（蘭谿）應捷　（衢縣）徐雷（東陽）柏順安（義烏）曹波濤（江山）毛鶴臯（常山）陳錦喜（麗水）蔡周封（縉雲）陸秉亨（景寗）王從善（雲和）何艮（松陽）周紹金 
　　浙省鹽警改組已編作十六營分甲乙丙三等甲營設隊長三四員乙營設隊長二三員丙營設隊長一二員隊長以下分置警弁若干員 
　　陸軍同袍社昨遍發通啓柬請各軍界機關司務長以上眷屬飲讌並演特别影戲男賓則一概不請 
　　寗波護商局督察員沈辛嘉違法病商迭被控發省長昨飭外海水警廳尅速查明覆奪 
　　富陽陳其常家被盜搶刦久未破獲蛸長吳　清已奉飭記大過兩次一面嚴令高檢廳飭縣限期勒緝 
　　江浙皖絲繭總公所昨函財政廳催解各絲繭局帶征本所經費 
　　杭縣壜山開採石山案現經省長令行實業廳查明窒碍難行將與玉皇山並禁開採 
地方通信 
[蘇州]  
　　更調管獄員高等檢察廳長王仁山以無錫縣管獄員周葆耀人地不宜應令與金壇縣管獄員蔣則孝互調昨已下委並令飭周先赴金壇接任於蔣管獄員未到無錫以前即由無錫知事派員暫行代理 
　　商圑開拔回蘇唯亭鎭被盜搶刦不警軍裝並刦咸大典當之後該鎭商圑呈請蘇州商圑公會特派商圑二排前往該鎭助防現該鎭地方已安水警二廳亦已派撥師船三艘駐防足資鎭攝故蘇州商圑總司令魏旭東已飭令助防司令吳福祥率同各圑員開拔回蘇矣 
　　盜刦販猪船太湖地跨二省湖面遼闊近來盜匪横行商旅船隻時遭刦掠前日有鎭江某行猪船開至浙江南潯鎭將猪售賣得價洋七百數十元旋即開回駛經東西二山之間突有匪船三十餘隻蜂擁上前將該猪船圍住鳴鎗示威各匪等上船將錢洋衣物搶刦一空並打傷船夥四人開船逸去該處爲水警二廳二區第八隊所轄汛地當經該事主趕至就近水巡船報告經湯隊長立派師船前往追捕各匪早已遠颺矣 
[溧陽]  
　　溧陽旅學聯合會開成立會七月二十五日溧陽旅學聯合會開成立會於明倫堂是日天氣晴朗各埠會員到會者約有二百餘人下午一時振鈴開會發起人報告開會宗旨後逐條通過會章繼選舉職員選定正會長史國幹副會長姜丹書理事部部長沈宗璜議事員狄侃張　方　　宋成德黄鎭平彭祖齡王士槓等七人至五時散會 
[清江浦]  
　　江北匪勢又熾江北匪禍本烈近兩月中其勢稍殺剿匪之人方　與額手稱慶大報其功詎高梁長大上野平原表葱一色匪徒　復開始活動現宿泗等　擄人勒贖搶刼燒殺之案層見迭　宿遷通浦　大道已經梗塞泗陽之匪亦復響應鄉民皆有家不歸老弱之人藏於高梁茂密之中現在署氣酷烈染疾死亡者踵相接前日泗陽西鄉國民小學校校長徐子清全家爲匪擄去全校學生十九人亦爲匪所刦四出偵訪蹤跡杳然徐之寡嫂當時爲匪殺斃泗陽縣知事汪保誠除嚴守城門外毫無他法若淮隂四鄉　無抬架之事近日此風漸被牛皮大寨丁家集一帶幾於無日不掠無日不搶富戸家屬遷避不遑昨日距清江三十里之漁溝鎭高等小學校學生盧姓徐姓二人因放假回家將出圩不二里爲匪刦去當時送信其家屬囑即備洋各五千元往贖否則撕票該家屬惶急萬分已　出託人典産凑欵矣 
[揚州]  
　　省會訴訟案之紛紛江都本届省會初選控案層出不窮今昨兩日又有數起一爲初當選人程廷鑑電省云此次江都省會選舉人格紛紜訴訟手續亦不完善應援無錫例飭縣重行改組一爲公民楊開雲等電省指控初當選李錦生趙恩洪詹介臣確嗜鴉片又杳詹頤生（卽藎臣）曾經訟案停止公權均失被選資格不應當選除呈縣長調驗審理外合應提起上訴請電飭扣留證書一爲施仁張新等在縣控當選人宗子和（名秉鈞）現充曹王市謝家橋國民學校敎員照章當然無效云云趙知事刻已據控確查矣並聞縣署接奉省電關於選舉訟案無論已否判决届期概發證書准　人場投票免悞選政未知確否 
　　濟南鹽海運之艱難濟南大德等七公司所製之鹽自用沙釣船海運以來毎瀕於危非遭淹没即逢盜刦淮運署近又據大德公司禀稱李復興鹽船遭風淹没大阜公司金合利鹽船行經阜寗縣黄河口遇盜搶刦鎗斃船主陳兆榮張運使除照章咨勘鹽引外並飭緝私營及阜寗縣一體緝拿盜犯 
[漢口]  
　　督軍拿賭王督軍占元毎當公餘之暇巡按武漢故漢口報紙常有王督出巡之記載且王恒微服出巡風雨不懈近旬日間兩度拿賭一爲右旗（地名）之省防圑一爲陸軍工作廠省防圑官兵及工作廠員司與夫與賭之某某兩營長陸軍醫院某院長日來雖未見督軍有若何之處分公布然莫不中心忡忡誠惶誠恐云 
　　俘兵過漢連日由程潛釋回之被俘北兵約一千五百餘名分四批運鄂先由吳佩孚司令電請岳州范國璋師長預備車船并電王督軍安置或資遣王已飭備清理公産局空屋數楝以資住宿昨日有人至武岳車站值運送第三批俘兵車到計廠車八輛各俘兵鳩形鵠面皆非去時光景有聲述被俘之苦者謂被俘後置諸幽囚減衣縮食終日不獲温飽所居屋皆漏室毎值天雨征衣霑泥直同露宿平均計之毎人日可得糙米飯兩碗并無菜蔬或給饅頭三四枚我蒙被俘已四閱月未曾盥洗因被囚處不易得不而邏守者亦靳不施與也云云此次所到俘兵以第三師及張懷芝之兵爲最多聞俟第四批到齊卽行資遺云 
[安慶]  
　　張管帶奮力剿匪日前有大股土匪盤踞懷遠縣屬之邵家圩大肆搶掠經地方警備隊擊散復竄入蒙城縣境蒙城劉知事會同駐防該處新編安武軍四路二營張管帶率隊兜剿時值大雨劉知事張管帶冒雨前進協力追擊當場擊斃匪徒多名餘匪分途逃竄據情會禀省長後省長以該管帶等於大雨濘泥中奮力剿匪以致地方未遭糜爛辦事認眞誠堪嘉許惟在逃之匪甚多應速多派幹探偵明匪蹤知會鄰縣派隊兜剿以免蔓延 
　　巨紳請開鐵礦皖省礦産林立開採者尙尠頃聞有巨紳倪道炯開採繁昌縣小陶冲鐵礦胡夔文開採繁昌小銅山鐵鑛張伯衍開採懷寗縣分龍嶺鐵礦均已籌足股本呈由實業廳轉呈省長照准矣 
[福建]  
　　當選衆議員被詐此次被選衆議員中有鄭蘄一名現充私立開智小學校長兼任律師被選爲衆議員後即有人執鄭爲小學校長之證據控其資格不合應停止被選舉權鄭驚惶失　急以金賂控者事乃寢嗣鄭查悉私立小學校長與官立各校長奉正式委任者不同並無停止被選舉權之規定乃大　悔並自怨不諳法令致受人敲詐空送了許多金錢大呼晦氣不已聞者　然 
　　募集軍需公債李督軍頒布告示云本省爲前敵需餉特募集公債定名爲福建省軍需臨時公債定額百二十萬元債券分爲五種（一）萬元（二）千元（三）百元（四）十元（五）五元在本省執行聽人民購買實收九五折如一個月繳納者另　奬一分毎百實收九十四元若四個月交納仍收九五以厦門水亭兩稅釐局爲押品年抽二十四萬交中國銀行支付票面不書姓氏可在公共機關完納稅項或作抵押品限至五年還本除在財政部存案外合仰人民一體知悉 
　　鴻尾鄉之匪刧鴻尾鄉人極蠻悍有匪首陳子江手下孫國鎭涂某五人率帶荷鎗土匪三十餘人向鴻尾鄉募欵四百元該鄉已照付清楚孫國鎭等暫住該鄉禮拜堂意將該欵來省購鎗詎有該鄉地痞數人遽將涂某等擒拿獲其三人并奪洋一千八百三十元孫國鎭逃脫該痞將涂懸吊樑間先用刀割其兩乳次割手腕及臀與背腿經歷一夜天甫亮涂尙能言遂剖其心而氣始絶後陳子江聞知即派匪四十三名各執手鎗炸彈前來襲擊先是鴻尾鄉情知有禍特築土砲三尊禦敵詎三放不着該匪狂竄而入抛擲炸彈計燒去八百餘家祗餘夏屋二十餘座被殺者二十餘人爲火焚燒者三十餘人仍要求交出傷害涂某之兇手方肯了事該鄉人無奈照賠一千八百三十元匪始暫退但鄉人因欿手蹤跡無從查探日事涕泣嗟嗟鄉民遭此浩刦亦可憫矣 
[濟南]  
　　遴員放賑魯南災區中央准撥賑欵兩萬元業由財政部電滙來東省署遴委候補知事方午等六員專任放賑事宜於二十四日携帶賑欵分赴兗濟泰各災區會同該管縣知事核實散放以濟羣黎 
　　滕嶧發現飛蝗滕嶧兩縣於舊曆十二日台莊韓莊等有大宗飛蝗遮天蔽日傷害田禾紳民正在設法驅除尙未知能否撲滅也 
[天津]  
　　各縣匪患彙誌寗津縣屬逯鐵匠莊前有土匪數十餘人自山東闌入經駐紥縣境柴胡店守備隊偵知率隊往剿匪開鎗拒捕與營兵鏖戰數小時匪始退去陣亡正兵四五名該處商民尙未被擾平鄉縣境三河鎭向駐之警察現經縣知事調往城内駐防以致土匪蠭起白日搶刦綁票索銀之案層見迭出城東六里地夏莊村富戸某姓綁去三人又霍林寨寗家屯綁去五六人均立予勒索現銀贖回故該縣商業停頓民不聊生武清縣距城十二里標垡村於舊曆本月初十日畫間有票匪多人闖入前清御史宋某宅内傾囊倒篋刦掠洋銀五千餘元並綁去司賬一人夥計一人臨行留語家主限十天持洋五百元向某處取贖否則再來綁縛家主云灤縣屬之海盜候應興劉樹德者黨羽衆多在灤樂昌臨一帶刦案纍纍頃聞該盜於前日復行上岸刦掠經該縣保衛圑拿獲送歸縣署審辦 
雜評一 
[政局前途之觀察（默）]  
　　今日之所謂大問題者非對外出兵對内作戰乎然而政府中人及一切督軍政客注目皆不在此也 
　　政府中人及一切督軍政客所注目者國會問題而已内閣問題而已正副總統問題而已今此三問題之内幕各自紛紛國會因黨派而紛紛内閣因摇動而紛紛正副總統因爭奪而紛紛此目前之現象也過此三問題各自紛紛之後即將有牽連而併爲一問題之時於是其所謂紛紛者乃更甚而目的總歸結於一已之地位得所欲則戰不得所欲則不戰又將因此一問題之紛紛而影響及於内戰外戰斯時之紛紛乃眞全國紛紛矣今據各方觀察已略現其端他日吾言而不中則政附之幸也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[僑滬日人致書日總領事之决議案]  
　　七月二十八日上海日日新聞云日人所組上海居留民圑發布第一號公報云本行政委員會七月二十七日提出意見書於總領事其意見書云大正七年七月十九日夜工部局之中國巡捕數十名組武裝之隊伍一齊加危害暴行於日本良民致有多數之死傷者殺傷其同僚之日本巡捕更發砲侵入日本人之店舖住家致被多大之損害事實確無可疑因此本行政委員會議决如左（第一）加害者之處分（一）請求我帝國官憲使工部局處嚴罰於加害者及連類者勿遲（二）責任當局者使全部處分（第二）賠償（一）對於死亡者之遺族令給弔慰金扶養費及子女敎育費（二）對於負傷者及其他被害者令爲相當之損害賠償（第三）警察制度之改正（一）公共租界之警察當然以外國人爲本位不可不就所住外人之情况以配置警吏故在維持公共租界一般之安寗秩序上日本人旣佔大多數虹口方面於工部局總巡直接監督之下從速全部配置日本警吏（第四）關於改善領事館警務之希望（一）領事館警察部增加人員務期境其力量於保安上無遺憾（二）與工部局之警部常相接洽務爲共同活動（三）對於居留民圑務以懇切簡易之旨同情誘導之同時嚴重取締不良無賴之徒大正七年七月二十八日上海居留民圑行政委員會議長伊吹山德司署名 
[烟酒聯合會開會紀要]  
　　中國烟酒聯合會昨開星期常會首由主席陳良玉報告接京師來函近來西原龜三與財政當局往來甚密烟酒借欵恐有死灰復燃之勢亟宜注意俞葆康起言此項借欵如再發生惟有照前議辦法一致進行衆皆贊成次報告安徽郎溪分會於本月十日成立舉楊國蘭爲正會長謝玉田王殿元爲副會長並聲明與本會取同一之宗旨藉爲後盾次陳祝三提議江蘇財政廳曁公賣局近出布告附有補徵煙酒公賣費章程八條公賣旣專設機關且已有軍警稽查今更變通令沿途稅所稽查補征是開稅所需索之門絶商人運輸之路重重密布吾商人其何以堪烟酒兩項毎件本有規定之斤量章程俱在何得擅自變更邱介帆起言本會力求減除苛稅而當道則反密布網羅此係江蘇單獨之章程未經立法機關通過不生效力况本埠兩業均係認捐更無稽查之必要王闓敷等起言此事苛擾太甚兩業萬難忍受應請主席函逹當局否認新章公决贊同次籌議新章實行時對付方法議至此時已五鐘遂散 
會 
[通銷鴉片之周折]  
　　政府收買存土一事解决以後業由老沙遜新沙遜廣昌義泰四土棧依照所訂合同將所存印土交由政府處置並由財政部委任江海關監督馮孔懷設立機關招商認銷等情已迭紀前報兹悉所設機關現已覔定華界甘肅路轉角某號房屋名曰禁煙特派員辦事處不日懸牌實行開辦惟如何通銷之法至今尙未核定據聞潮帮土商本擬組織一大圑體毎股千元集成鉅資向該機關籌訂合同認包四省通銷並由馮特派員擬定毎省各繳保證金一百萬元土價毎箱索洋二萬一千元另加兵費二千元運動費二千元共計二萬五千元惟此項存土因多年存攔斤兩減縮毎箱四十個祗折合三十四個統扯毎個合洋七百元左右比之目下私土售價增加洋一百八九十元但潮帮土商因聽從馮特派員所稱將來通銷時由政府通令名當地官廳一體准許銷售並飭軍警嚴緝私土是以明認吃虧希圖内地私土絶迹官土價雖昻貴不乏購買之人故再四籌議已將就緒詎料此事有人攻擊指爲違背禁烟條約起而抗議遂由政府急電來滬飭令暫從緩進並决定不由官廳繕發公文保護通銷察其用意仍照從前蔡乃煌經辦時之手段將此項存土售爲製藥之用若以之製膏仍屬禁品潮帮得悉後咸以出此鉅資未能由官廳保護通銷製膏專賣何苦冒此危險故卽將該圑體取銷决計不辦惟現下浙省已有某圑體來滬密爲接洽未悉能否包認至租界通銷聞已無望云 
[新稅率漏列羊毛之諮詢]  
　　蘇省增加稅率問題曾經齊省長委任沈堃和來申會同稅務所陳所長並南北商會各董邀集各業代表之有關係者聚集南商會討論修正辦法詳准後定於七月十六日實行已紀前報兹由羊毛業代表時松泉查得財政廳長此次通令蘇屬各稅所之稅率表内遺漏羊毛一種用特函詢縣商會請爲轉呈陳所長將羊毛一項詳請財廳列入新稅率以便隨衆照征 
[依周塘馬路預備開工]  
　　步兵三十八圑馬圑長以興築依周塘馬路本圑各營士兵應派二百五十名從屈家浜口起築路十里業經轉令各營知照在案現屈家浜段内所造住居兵士之草房三座業將工竣所有應需築路之鐵鋤鐵鏟刀义等物均須預備其草房内之官兵動用物件亦當備妥故於昨日令飭圑副官王嘉漢協同各該營副官預爲置備 
[北新涇巡警追獲匪徒]  
　　匪徒張文華前晚糾黨在本邑西北鄉虹橋鎭某茶館内集議圖搶某姓富戸適北新涇四區四分所長警巡邏經過該匪等頓現恐慌之狀抽身逃逸巡警見其形跡可疑在後追趕將張拿獲餘悉逃散聞巡警追趕時各匪開放手鎗擊傷巡長一名張匪亦受鎗傷昨早押解至閘北司法科段科員飭令暫押聽候訊究 
[小烟紙店被搶]  
　　昨日上午八點餘鐘有向在沿浦各碼頭肆擾之搶匪潛往滬杭車站見李泰興小煙紙店僅一老嫗看守遂以購物爲由糾同三人闖入店堂攫取賬檯上小洋數十角銅元三千文携贓逃出嫗卽大喊追捕由警拘獲三人連同證物帶入二區三分所經巡官問明白日糾搶屬實飭即解送警廳司法科訊究 
[近三年來之絲廠統計]  
　　江皖浙絲廠繭業總公所編造近三年來全國絲廠繭業統計以資查考近已編竣兹將絲廠一業近三年統計數錄下（民國四年份）上海絲廠五十六家綜計繅絲車一萬四千四百二十四部又外埠蘇州三家繅絲車七百三十六部無錫八家繅絲車二千一百十八部鎭江二家繅絲車四百四十八部杭州一家繅絲車二百七十六部湖州一家繅絲車二百部蕭山一家繅絲車一百零八部統計絲廠七十二家繅車一萬八千四百十部（另上海怡和一家繅車五百四十部不在其内）（民國五年份） 
上海絲廠六十一家共繅車一萬六千二百八十八部蘇州絲廠三家共繅車七百三十六部無錫絲廠九家共繅車二千五百三十二部鎖江二家繅車四百五十六部杭州絲廠一家繅車二百七十六部蕭山一家繅車二百零八部湖州一家車二百部綜計絲廠七十八家車二萬零六百九十六部（另湖北武昌官立黄絲廠車二百部不在統計之内）（民國六年份）上海絲廠七十一家共車一萬八千八百零二部蘇州絲廠三家百三十七車六部無錫絲廠九家車二千六百六十部鎭江絲廠二家車四百五十六部杭州絲廠一家車二百七十六部蕭山絲廠一家車二百零八部湖州一家車二百部綜計絲廠八十八家車二萬三千三百三十八部又湖北官立絲廠車二百部湖南官立模範絲廠車一百部雲南官立模範絲廠車四十部 
[紗花貿易近狀]  
　　棉紗印度十支十二支等粗紗歐戰期内來貨甚少本年竟已絶跡今在滬印度商行反向各紗號買進運回外洋十支牛耕田牌印紗昨由廣昌洋行購進不少其價漲至銀一百四十七兩尙有看高之勢至細紗更爲難覔現惟川帮客商手中執貨尙多而其所購者亦惟粗紗印商各洋行並購進上海東方廠之十六支文明結婚又鴻源廠之十六支丹鳳等牌期貨價已漲至一百五十兩計上一星期内共漲起十兩之譜惟以上兩廠皆係英商開設而華商各廠則未與交易刻聞滬地各廠以近日十六支本廠紗市面稍呆故擬改紡十支十四支等粗紗俾易出手云 
　　花衣新花收成爲期尙遠最早亦須有一二月故豐歉難以預定而日商收買抛盤之貨則已爲數頗多聞三井伊藤江商安部等行成交者已逹四萬餘擔皆爲通花本花往年此時之預購者不過數千擔現在抛盤價值毎擔計銀三十五兩倘能雨暘時若至收穫之時不遇暴風烈雨共價格當有致有非常之漲落也 
[害蟲又復發生]  
　　上年松江等縣與浙江嘉善交界之各鄉在新稻盛秀之時忽生一種螟蟲損害禾稻以致收成大歉業戸農民咸受損失詎今届成熟之際此種蟲子又復發生雖經江蘇實業廳通行各縣派員掘捕似已不及昨聞楓涇來滬農人述及此次害蟲滋生甚廣勢難撲滅其爲害不知何若云 
[僑工單照黏貼印花之比儗]  
　　江蘇僑工事務局近接印花稅分處函云頃奉財政部訓令内開查僑工出洋條例業奉大總統敎令公布在案所有前項條例内所載各項單照應貼印花稅額應即按照人事證憑貼用如該局對於工人出洋時所發之護照應照該條例第一條第一項貼印花二元募工承攬人之特許執照應比照出洋護照加倍貼用印花四元通譯人書證應比照該條例第一條第七項專門學校以上各學校畢業證書貼印花五角至僑工及募工承攬人具呈僑工事務局曁分局或僑工事務經理員以及其他各官署均應遵照六年二月七日本部呈奉大總統令准人民投遞呈文貼用印花原案於呈文開首貼印花一角業經本部咨由僑工事務局遵照辦理嗣後該分處遇有前項單照應即隨時認眞查驗以免疏漏而維稅務此令等因合亟函致卽希遵照辦理 
[農商部催送國貨調查表]  
　　上海總商會近奉農商部令前爲調查國貨製造確數及銷行等項成績曾通令各省商會分别列表報部以便核奪而資整頓在案迄今大都未曾造報合再令催希即趕速塡送勿延爲要 
[國貨維持會之評議常會]  
　　中華國貨維持會於前晚續行評議常會首由議長汪星一報告開會逐案討論（一）振勝烟廠來信請將新出品代爲提倡公决復信請加入本會並勸告中國牌商標能否酌量更改（二）國貨證明書應定審查章程公决推徐春榮姚培之沈九成三人及文牘員先行起草一俟章程就緒再交評議會通過（三）續議入會廠號請給證明書公决林大成玉房布號海華線毯廠森林籐器廠均即照給（四）續議康成酒廠國貨證明書經盧星階詳細報告漢廠與滬廠有别况滬廠曾經註册原料乃向漢廠買來再由滬廠製成各種露酒發售公决滬廠確係完全華股證明書自宜照給（五）續議章柳墨發明補茶事經章君親自帶樣蒞會詳細說明功能治病補身公决請再多備樣貨託隆泉公記徐春榮寄往南洋試探銷路各案議畢遂散會 
[華泰輪船被撞近聞]  
　　中華汽船公司之華泰商輪本年由通利公司承租在濟南裝鹽運赴十二圩駛至焦山附近被招商局之愛仁輪船撞沉至今數月經公司經理左念貽等迭向招商局交涉索賠迄無效果前日左君等又赴南通謁見張季直君籌商一切惟聞招商局方面因江寛被楚材撞沉事同一轍同在中華民國法治之下故亦援引前例拖延對付云 
[淺水艦換造新船壳工竣]  
　　水警管轄之仁勇陪戎二淺水艦前因船壳破壞曾飭滬南華興船廠製造新船壳將舊船内之機器汽鍋拆下裝置新船在案現已將新船壳製造完工故飭仁勇陪戎二艦於前日駛滬以便拆裝機器換入新船一面由廳派員來滬監視裝置 
[水警廳長派船防盜]  
　　水警二廳趙廳長近悉内河各鄉時有大帮梟盜持鎗刦掠船隻及鄉村富戸財物故於前日通令所轄第一二三各區署分飭各屬多派師船分段巡防至浦江一帶昨已令飭鈞和遊巡艦往來梭巡矣 
[電催新議員北上]  
　　參衆兩院議員迭奉省電催促起程北上已誌本報兹悉滬海道屬衆院議員鮑宗漢陸家鼒金詠榴已先後起程赴京報到惟陸議員冲鵬尙在崇明原籍是以齊省長昨又電催該議員迅將家務料理尅日北上 
[南京巡警携欵潛逃之追緝]  
　　淞滬警察廳長昨日通傳所屬各區署所云案據南京下關警察署函稱據敝署第一分駐所巡官單稱五棚二等警李玉印忽於本月二十四日下午十一時私行逃脫並携帶北京交通鈔票二百元爲此開具年歲籍貫服色懇予通函協緝前來查該警潛逃已犯警規如果再有携欵情事尤爲不法除飭兩所上緊查緝並備文報請警察廳通傳各區隊一體恊緝曁分函查獲外相應檢送該警相片開具年籍服色函請查照轉行所屬加意偵緝獲解訊究足　公誼等情據此合亟通令各署所隊一體協緝務獲以憑轉解此令計開逃警李玉印年二十七歲直隷衡水縣人身穿柳條布小褂腿穿白單褲足穿皮鞋携帶北京交通鈔票二百元 
[熊督辦覆佛敎慈善便電稿]  
　　上海佛敎慈悲會諸公鑒電及各件均敬悉此次貴會因北直沉菑慨發大悲願力募金施拯曾未十旬得滿千金者四十又八方諸竺墳所載祗陀施樹給孤布金感應之速未遑多讓自非會中緇素尊宿凈信所積上荷諸佛冥助胡克致此前此冶公飛錫北來蔭師及高曹兩大護法相偕至止北方之人仰覩慈雲起溝中就橐之身渥受　醐父老婦孺疇不感激涕零稱揚佛號霸縣唐令因災情急知識昏冒未體慈悲本意屢騰報紙語無倫次有傷曹君兼及貴會誤德爲怨眞乃不可思議敝處於該令來牘迭經嚴批警諭該令隨亦頓悟前非覆禀謝過侠報道歉所有批詞業於日前抄錄奉寄省覽竊思末法衆生業力深重菩薩正行端在六度貴會旣行檀波羅密於前則忍辱波羅密自其續所有事釋迦云我得無諍三昧又云衆生無量誓願度煩惱無邊誓願除此中非一非異之故微我慈悲會諸大尊宿亦復孰能解此耶佛法廣大許人懺悔該縣唐令在此次京畿水災辦理盡力尙屬愛民之吏棄短取長是在貴會之曲恕其過希齡德薄能鮮未能先事預防致使子弟有慢來賓實亦家長疏忽之咎謹願負荆請罪代表歉忱伏維鑒諒無任膜禱熊希齡叩皓 
[組織潄芳女學校]  
　　旅滬浙紳馮澹薌等近組織漱芳女學校於文監師路茂福里凡貧苦而有志向學者可免繳費兹錄簡章如下（一）資格品行端正身家清白（二）學科高小國民遵照部章一律完備（三）年齡限十二歲以下（四）納費高小毎學期七元國民五元（五）免費品高學優貧苦無力者免費（六）校址文監師路茂福里一千二百四十九號（七）報名處海寗路泰來里一千五百零一號（八）開學期夏曆七月十六即陽曆八月二十二號 
[化學工藝社註册領照]  
　　中華工商研究會昨接上海縣知事訓令云案奉滬海道尹公署訓令内開案奉省長齊訓令内開案查前據該道尹呈據上海縣知事呈送上海化學工業社股份有限公司所報章程等項當經轉咨農商部察核辦理去後兹准復開查該公司所報章程等項尙無不合應准註册相應塡發執照一紙咨行查照轉給具領可也等因准此合將執照發仰該道尹行縣轉復該公司收報此令計發執照一紙等因奉此合將執照令發該知事查收即便轉交該公司收報此令等因計發執照一紙到縣奉此合亟令仰該公司知照迅即備具領證來署請發部頒執照給執毋延此令云云現該會已轉知該公司速繕領收赴上海縣公署請求給領矣 
[警察換穿白色制服]  
　　淞滬警察各區所昨奉徐廳長令飭略謂陽曆八月一號即隂曆六月二十五日上午六時起至下午九時止各區所外勤各長警一律換穿白色夏季　服褂其晚間九時始至表晨六時止仍穿黄色制服仰各一體遵照 
　　又函云淞滬警察廳長徐國樑因時交炎夏署氣逼人爰循定章預製所屬各長警之白色竹布單衣褲帽罩等類飭知各區署所查明各棚警察今届應添備若干套令知各該警正佐承領次第分發定期八月一日起日差時一併穿用此項衣價毎套洋一元六角二分仍按舊章於毎月發餉時照扣分兩個月扣清 
[電燈黑暗時之防務]  
　　前晚八點五十五分鐘時公共租界南京路福州路湖北路及蘇州河北之北浙江路等處電燈忽然熄滅該管捕房捕頭恐有匪徒乘間竊發立飭通班中西探捕加意巡邏並商電燈公司飭匠趕緊將機修整至十句餘鐘始復放光 
　　聞閔行路捕房捕頭盤克因虹口一帶且又謡言未息前晚九時許電燈公司機器損壞各馬路電燈熄滅黑暗不明因仍督率探捕及特别巡捕徹夜巡邏以資保衛 
[解警正升任之榮光]  
　　浦東三區警正解恩桂升任浙屬緝私營營長各廠棧擬公送匾額掛屏各事已誌本報兹悉匾額係由華章造紙廠英美煙公司隆茂洋棧祥生鐵廠連納洋行安利洋行等六家公送文曰一片冰心掛屏六幅係由各分駐所及游巡騎巡兩隊警官長警公送商警兩界相約於昨日上午八時齊集陸家此隆茂棧出發由各該廠華經理會同关去導以軍樂區置亭内由人舁送長警隨後皆服戎裝荷鎗實彈送入三區警署行上匾禮而散此外尙有該鎭第九區救火會及各商家各紳士均備送屏對匾額等類於午後相繼送往鴻升公司虞洽卿亦特製銀杯致贈以誌去思并有各紳商設宴餞行是日自早至暮贈送者絡繹不絶云 
[爛泥渡改建碼頭之籌備]  
　　浦東爛泥渡碼頭自鴻升公司在兩旁建築碼頭棧房後渡船停泊不便以致渡客上落諸多危險經該鎭各商家集議改良公舉紳士沈杏苑潘杏亭向洋涇市經董接洽籌商改建以便行旅業經劉潘二經董磋商進行惟因欵項支絀致稽時日現正設法籌欵一俟就緒即可開工一面先行派員估勘預備一切 
[續誌小工搬運貨物之爭奪]  
　　浦東湖北帮小工前日擁至華通碼頭海口輪船上爭運貨物未遂聚衆滋擾經海關水巡捕房中西探捕蒞場驅散已誌昨報兹悉該公司各輪船上小工向歸工頭彭和尙經管組織安旅公司所雇工人發給黄色馬甲各一件以防朦混歷年已久近有湖北人某某等冀奪此項生涯唆使上工與彭爲難昨該公司大班已函請三區警署就近拘究以維治安 
[吳淞稅務所扣留貨船之抗議]  
　　滬南源裕號貨船戸金源順從關山東裝貨來滬吳淞稅務所指爲偷關漏稅派人追至高橋浦面將船扣住查抄並將該船戸拘至吳淞口警區收押多天該船戸心不甘服以船身滿五尺以上者進口向報上海南關歷來如此本船計有五尺六寸前報南關已非一次遂回號報告昨由號主據情具呈江蘇財政廳並上海縣署請爲查究 
[緝私統領之布置]  
　　蘇屬緝私統領宋明善查得吳淞瀏河沿海各口近有梟匪裝運浙省岱山私鹽入境售於各鄉僻村鎭殊礙鹽課故於昨日親率差弁前往吳淞瀏河二處口岸察勘地勢以便佈置巡船隨時查緝 
[小孩游泳溺斃]  
　　浦東爛泥渡碼頭昨有某姓家十餘歲小孩入水游泳致遭溺斃聞該童名劉海屍身尙未撈獲云 
[法捕頭搜查烟窟]  
　　法捕房捕頭阿而風西偵悉界内居民朱春全趙仁生葛耀西朱張氏等四家私設燈榻留人吸烟當於前晚帶同包探等前往按戸搜查共抄出烟鎗十餘支及其他烟具不計其數帶入捕房諭各存洋保出候訊昨又飭探將朱等傳解法公堂訊問朱等供認私賣燈吃不諱中西官判各罰該二十元充公烟具銷燬 
[否認賣女爲娼]  
　　瞿如生前至法公堂禀稱吳季良曾將　歲女兒憑媒許配與商人之子和尙過門童養迄已六年尙未完婚日前吳女托故回家詎竟一去不返商人前往向領被吳藏匿堅不放回聞吳欲將其女賣往外埠爲娼故特投案請求傳案訊究現經中西官核准於昨日傳訊瞿由伊子和尙到案禀訴前情並稱父親因患疾病是 
 
 
 

Page 11

 
 
以不能到案詰之吳季良供女兒自至原告家中以來時彼原告等毆打故此逃回不願再回夫家並無圖賣爲娼之事須請公斷判各退去着被告偕同其女到案再行訊核 
[調戲行兇之科罰]  
　　前日下午有女子陶林弟至本城勸業場游玩在髦兒戲場觀劇被張生元陳裕生二人向之調戲陶女正言拒斥詎張陳竟恃蠻用武以致扯破該女衣服打失手鐲當經游巡第二隊巡長賈春皮上前詰問張陳不服出言挺撞遂一併拘解一區二分所經王清和警佐提案研訊陶女伸訴被若輩調戲又被打失手鐲請求訊追質之張生元供在上東門公順茂魚行執業陳裕生供在上東門施敏記魚行爲夥今日在勸業場遊玩因與該女互爭坐位致起衝突不敢調戲王警佐以張陳調戲女子本應究懲姑念生意中人從寛判各罰洋二元所有打失手鐲照價賠償呈繳給予陶女具領了事 
[騙取醫費之釁端]  
　　金炳茂與王富明因騙取醫費糾葛在茂海路互相扭毆被四百七十五號華捕查見將兩造一併帶入捕房經捕頭詰悉前情以金王在途打架有違定章飭各存洋保出聽候公堂傳訊 
[野蠻舉動]  
　　閘北烏鎭路福德里管門人張阿蘭昨早見里内居戸劉阿九將便桶糞溺傾倒隂溝内張以其不顧公衆衛生向之阻止不聽反被劉行兇毆傷頭部當由四區巡警到來將劉拘解警署押候訊究 
[勒閉江北戲園]  
　　滬寗鐵路北海昌路草棚内所開之江北戲園係江北人張玉海所創辦男女混雜時常滋鬧昨閘北四區余署長已將該園執照吊銷勒令停閉違干提究 
[索債被毆]  
　　住居閘北永盛里之甬婦袁劉氏昨向鄰居吳虞氏之子阿紅索討借欵無着反被兇毆劉氏當即喚警將阿紅拘解四區警署押候訊辦 
[放租破壞車輛之科罰]  
　　法捕房昨解某黄包車公司主王重慶至法公堂禀稱王前經破壞之黄包車出租當由捕房查出着令停租詎王置之不聞仍將壞車出租現由一百零八號華捕查見實屬故意違章故將王傳案請核詰之王重慶供自知不合以後不再違章求宥判罰洋五元充公以儆 
[令報印花稅罰欵]  
　　陽曆六月份本邑城廂内外並四鄉各商家經淞滬警察廳徐廳長派員協同所屬各區所長警檢查簿摺上所貼印花如有漏貼不足者帶往各該區所酌量科罰業已不知凡幾兹由徐廳長於昨日通令各區所隊略謂陽曆七月終所有判罰各商家呈繳印花稅罰欵着於七月三十一號止一律造册呈解來廳如有抗延不繳之家着令趕緊催繳以便彙齊轉呈財政廳核收切勿延誤云云 
[汽車夫旣罰又賠]  
　　汽車夫朱阿四日前駕車至法大馬路疾馳將洪月波所拉之黄包車撞倒損壞車輪並將洪之左脚碾傷朱仍開車疾馳希圖脫逃當被三十八號一道頭金線華捕瞥見追獲帶入捕房昨解法公堂請究先由該捕上堂禀明前情詰之朱供因有要事故開快車今已自知不合求宥判朱罰洋二十元充公另賠原告養傷費洋五元及黄包車修理費洋十元 
[房産抵償押欵]  
　　美商茂生洋行在公共公廨控沈芝芳沈蘭芳不理押欵銀一萬數千兩由廨飭傳被告未到判將被告所抵之産業查封備抵在案前日原告代表律師上堂陳明案情並稱敝律師今日到堂要求將被告之抵押品如法租界華格臬路三十八號門牌房屋估價值銀八百七十餘兩歸原告管業並將被告抵押於義品銀行坐落海寗路一千三百八十號半門牌之房屋過戸及前經查封蘇州閶門木耳場之房屋變價備抵云云關讞員商之美副領事德君判曰姑准原告律師之請求分别給諭過戸管業並移請蘇州吳縣公署將查封被告之房屋召賣得價送廨核奪 
[不理貨欵案准予上訴]  
　　日商川島常彦在公共公廨控沈尙芝不理貨欵等情業已訊明判决着被告還銀在案嗣因被告不服延請日本律師於前日午後投廨聲明不服理由要求准予上控原告代表律師則到堂反對譯稱是案奉公堂判决已有月餘照上控程序須在判决後一星期内提出新證據方可請求上訴且此案旣經公堂將全案兩造供詞研究明晰若被告定欲上訴須請公堂諭着被告先繳上控費銀五百兩以判决日起六個月爲限如逾期上級公堂尙未成立仍照原斷執行張襄讞商諸日副領事林君准如原告律師請求辦法准予被告上訴 
[交保數目之核定]  
　　日商新大洋行經理日人新莊繳亮延代表律師在公共公廨控曹永敏不理擔保在逃之湯世明承運生鐵不交致受損失銀六千餘兩並定銀一千八百兩一案由廨訊供牽涉前爲律師之宋士驤各情曾誌報端前日午後由李襄讞會同日副領事林出君升座復訊原告代表律師上堂譯訴案情並由見證宋士驤詰據答稱當時兩造訂立合同購運生鐵我不過毎擔得佣金洋五角餘情不甚詳悉質之曹永敏亦由代表律師到堂辯稱前項生鐵被告已取過八噸有餘因當時原告不肯多付定銀以致被告進貨棘手發展維艱不能逹到完全地位若以合以論之原告首先破壞其定銀一千八百兩被告業已承認請求堂上准予曹永敏減輕交保出外候訊其保銀可否以五百元之數爲準如若久押與本案亦無裨益云云原告律師聞之即起而譯稱被告律師請求交保一層務求堂上核定一敝律師滿意之數即行發表中西官會商之下諭着曹永敏交三千元人洋並保候再訊奪 
[被訴人傳案交保]  
　　莊可梁在公共公廨控沈渭鈞不理存欵又楊林生控楊柏曾不付地價又張蓮生控王金福（即張金福）不還米價等情前日由探將各被告傳至公堂請示中西官諭令分别交保候訊 
[違背租界定章類誌]  
　　新閘威海衛路陳善清洗衣作藝徒胡學宏因洗衣噴水被衛生處西人查見以其違章報告該管捕房轉請公共公廨出單飭傳該作主到案訊罰 
　　北成都路三百八十四號門牌倪榮林所開之炒麵店未向工部局捐領執照深夜賣酒有違定章兹被六百五十七號華捕查見回禀捕頭請廨出單傳究 
　　住居浙江路五百八十二號門牌之王裕堂出售氷其淋不向工部局衛生處捐領執照被一百八十八號巡街捕查見以其違章歸禀捕頭諭候請廨出單傳究 
　　寗波路雉妓王老三勞合路雉妓王桂寶均在西藏路新世界附近違章拉客被捕查見一併拘入捕房捕頭飭各存洋五元保出聽候公堂傳訊 
[女子行竊之敗露]  
　　住居滬城道前街之朱松溪昨爲故媳出殯正在熱鬧之時忽有年已及笄之女子手持衣包一個由内而出僕人向之詰問答稱係三房中親戚旋爲主人所知以其並非親戚將包取下查看内爲白紗長衫二件始知該女實係混入行竊立喚巡警將人贓拘送一區三分所請辦到所後復經周番巡長檢查褲脚管内藏有銀水烟袋二支亦係朱家失贓遂飭將女收押原贓存候給領 
[介紹新刋]  
　　昨承上海戊午雜誌社惠贈第一期一二兩號雜誌二册琳琅滿目允推傑構特誌之以爲介紹並表謝意 
　　更正四月二十二日報載永順發船由閩裝載木植來申駛至衡山洋面遇一形式奇異之船有兩洋人攀登木船乞取所儲清水數桶而去旋見駛未數里一縷濃煙船即不見木船夥等疑係潛艇云云嗣經本館再三復查並無實據則前報所載實係訪員得之傳聞之誤合行更正 
來函 
[勸業場内之搶案]  
　　本月二十一日晚四川路青年會體育部凌希淘之弟某偶赴勸業場遊玩時有友人交與鈔洋二十元被該場執事之名大寶者（或曰華生）瞥見邀同無賴數人趁凌某於影戲場下樓之際向後猛推幾致跌傷凌某回頭與之理論即有多人拳足交加趁勢將鈔洋搶去並毁破西服一件草帽一頂凌某一人無力抵抗遂怏怏而歸後圖查大寶爲該場之執事人翌晚邀人與該場交涉有華某陳某者承認實有此人然亦無何等解决凌某憤不可遏將此情詳告乃兄經乃兄函告該場經理趙芹波請其追究聞尙未得有回報遊戲場中本消遣之地而有不可思議之搶案出現已屬駭人聽聞而主搶者又爲該場之執業人尤屬奇之大奇該經理胡竟置若罔聞也 
雜評二 
[螟害復發（訥）]  
　　中國一切事業之無進步其重要原因在囿於舊見安於苟且而不能改也鄉民知識愚昧故其囿於舊見安於苟且較工商等業爲尤甚此中國農業之所以永無進步乎 
　　去年江浙間發現螟蟲識者即惴惴焉慮今年之復發研求種種方法以滅除之而鄉民或憚於改革或不肯深信而卒未嘗一試官廳雖嘗博採羣論以利害曉諭鄉民然亦未有切實扼要之辦法令民必行遂致怱怱一年而螟患又發現矣迨旣發現之後而始圖補救勢固無及然能趕速設法以防止其蔓延則亦未始不可減輕災禍苟再悠忽敷衍僅以空言調查了之者則禍又將不堪設想矣關心民瘼之官吏與愛護桑梓之士紳其忍坐視而不一援手耶 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[北京傀儡新劇社開幕廣告（濟舫）] [  ]  
　　啓者傀儡一物原肖人形撥弄機關即能活動故此種戲劇早爲社會所歡迎當袁皇帝時代北京著名之參政法立等社即係演此種活劇者嗣以主人逝世遂即閉門本主人前曾屢次往　知其中殊多妙用遂大發豪興决議重開因不惜鉅資特派專員分赴直魯晉　泰　蘇浙皖贛閩鄂及奉吉黑等省盡將此項傀儡收買以冀用來演劇生面别開數月以來經營備至現已收買完竣據各專員報稱均係金玉其外肢體俱全衣冠燦然鬚眉畢肖毎具價目自數百元以至萬元不等其中生旦丑解脚色俱全皆經各專員　心　選著意安排届時如令演劇定有身使臂臂使指得心應手之妙現本社已將各種應用器具籌備完全准於八月一日以前將各種新置傀儡運送來京一俟演習純熟機括靈通即擇期開演届時務請中外佳賓蒞社一觀以題本主人手腕之靈活指揮之如意較之觀大世界之猴犬演戲影戲院之活動寫眞其中佳趣當有過之無不及也（六） 
家庭常識 
[　辨香雲拷] [  黄華] 　 
近來市上所售香雲紗拷大都以麻質爲多今以實騐所得錄之於下（一）入手厚而硬者爲麻薄而軟者爲絲 
（二）對日光照之經緯細者爲絲粗者爲麻 
（三）試抽其絲在燈上燃之其着火速如燒頭髮狀者爲絲緩如燒燈草狀者爲麻 
[秃髮] [  慕麗] 　　 
鳳尾草根搗爛麻油調塗頭髮自生（却酬） 
[月經] [  太樸] 　　 
婦人月經不調我以日本中將湯及本國之種將湯治之成效不論如何然藥資昻貴貧者毎無力購買憶吾鄉婦女於五月五日（按此屬迷信不必限於某日）採取益母草截成數段和水用鍋煎之經若干時撈去益母草將所煎之汁另盛於盆内冷時即成黑色之濃液收之成膏月經不調者服之輙有神效（栩按益母草膏中國藥店現成有購價極廉） 
[急救吞鉛粉方] [  張仲元] 　　 
　　鉛粉亦稱水粉係婦女搽面之用若吞下大腸定下墜痛不可忍一二日中必死急救法用綠豆一碗研半細用水四碗煎化對冷水三碗調入白糖半斤冲服半句鐘後以生香油六兩服之立刻能將粉質吐出其餘諸方莫如是法奇效 
工業須知 
[實騐改良養蜂法（五）] [  蔣雪]  
　（四）蜂羣之分殖至春暖之候蜂數大增貯蜜亦多於是乃起分封之念職蜂先事建築王台（在巢脾之下部凸起如郛形）舊王乃産卵於其中卵化後職蜂即特别厚視之而飼以最上之養料至成蜂後即爲此巢之新王是時蜂羣必大見擾亂有願擁新王者有依繼故主者終則以一小部分之職蜂及舊王突出巢外向空亂飛少時即圑聚於附近之樹上此時可用有柄之大杓或用木製之長柄桶輕覆其上徐徐逐入俟其鎭靜乃移入於清潔之空箱中並減上其出入口以防逃逸但手術不熟者往往舉動粗率易傷蜂體必有招刺之虞故處理時須戴厚布面具及皮手套或有因追隨蜂羣過急而反遠颺或棲止於高樹者可於其出巢後即用唧筒（小水龍而噴水細散者）噴濕其翅以使不能遠飛分封後則一羣即成爲二但舊巢中决不止一新王第二新王成立後又必爲第二次之分封第三四新王成立後又必爲第三四次分封愈分而蜂羣之頭數愈少勢力愈弱非至全失能力不止産蜜量更不可問矣故必設法以限制之其法即開放巢門流通空氣使巢内不致燠暖並於將分封時先去其舊王或檢視巢框摘去王台而殺其幼王均可此外尙有所謂人工分封者即以分封時用紗作筒聯其空實兩巢門而使蜂羣飛出後直入新巢或分取巢框之一部分及一蜂王而置於空箱或以鐵絲　中回育新王而易去舊王其手續雖簡單然非熟練者失敗亦易（未完） 
時話[  栩園]  
　　有署香草怕仲者寄示時事感　六首云稷契臯襲不再來漢家宫　葬蒿萊中原鼎沸思王佐外侮鴟張憶霸才錦繡山河拚一擲衣冠盜賊位三台爭欍攘利何爲者辜負共和兩字哉大厦將領木未支横征暴歛計銖錙（聞又將開辦所得稅矣）劍仙俠客無消息文虎嘉禾盡素尸秋水雁翎刀欲試夏雲體突岫居奇（擁兵諸公動輒藉口擁護共和爲稱兵搗亂之口頭禪南北皆然可哀孰甚）笑他幕卜銜泥燕飛去飛來不自危國事如同兒戲般閶閻誰去問饑寒將軍豪富威無敵（有權力者旣要錢又怕死惟日以索兵費爲飽囊橐之計國家破産不顧也不亡何待）士卒驕侈令太寛七載共和天下瘦萬方多難長官安然萁煑豆相煎急試看强隣抱樂觀不因南北陣雲開安得紛紛外債來民髓民脂皆汗血我疆我里化灰堆水深火熱誰援手天怒人愁孰降災舟漏將沈燈欲燼急圖補救待雄才外國忠臣有爾曹地皮包賣鬼神號纍纍回扣腰纏富息息相通手段高白鏹萬千供虎口黎民南北等鴻毛桃源樂士今何在手挽青龍駕六鼇共和兩字騙愚夫斗大黄金印綬紆牛鬼蛇神新世界魍魎魑魅滿江湖横行霄漢多　隼遁跡山林有鳳雛何日斧柯能假我亂絲斬斷莫踟蹰慷慨淋漓絶不雕琢而一腔忠憤躍躍紙上是眞性情之作也 
集益錄 
[續答九十八問] [  左丹]  
　　試取上部清液入試驗管中滴入稀鹽酸若不見泡沸狀則可停止蒸汽之通入俟其靜定以吸液管移其上部之澄液於鐵製船形之鍋中加熱蒸發之至得吐氏八十度以上之濃厚液更移於强壁半球形鐵鍋蒸發之至温度上昇至二百度比重一·姨六冷後凝固鑄入其鎔液於鐵板製之樽中即成苛性曹逹當曹逹滷汁蒸發時比重在一·五以上之候則其中含有之炭酸及硫酸鹽化物等成結晶膜而析出硫化鐵及硫化鈉等則呈赤色欲除去之則可於苛性曹逹百分中加硝酸曹逹三分或四分而共熱之則硫化鈉及青化鈉（含於苛性曹逹中者）放出其阿尼尼亞及窒素而澄明（未完） 
短篇小說 
[神怪短篇靈魂（續）] [  榮]  
　　出林未久見夫雜花成原綠草清溪映帶左右而煜日光明輝耀於小山之上凡此景色足盡遊目騁懷之娛逈非麥意料所到亦非他人所能幻想者境内幽靈極盛有各種游戲隨各所好而然或擲鐵鐶或弄横木或調鬼馬各弄各種冥器凡此諸物皆爲陪葬時所置或燒燬之具麥正履此樂境見沿途鮮花屢欲摘之且花之種類前此未嘗得見遂摘其一乃知其僅可遠觀而不可賞玩之物也後至一河麥固長於釣魚遂立觀漁人捕魚魚跡躍漁人之側所獲甚夥 
　　讀者諸君余尙須有告於閣下也此印度人前曾聚某婦此婦全國奉爲最美生子女數人此二人伉欐極篤印度人至今毎賀人聚婦輙曰願君等之愛情如麥來孫麥觀釣未久忽覩其妻立於隔岸向麥張其玉臂涙紛然下彼之顔色聲音手勢一若似呼麥者蓋彼早已見麥立於隔岸矣然又似謂河水極深不可以渡者讀者諸君當麥立孫見其可愛之妻亦能設想其歡悲愛戀驚訝之情乎麥惟流涙表情而已當其仰目盼其愛妻其涙如崩河之水疾流兩頰竟欲揭水而度遂躍入河乃覺此河亦爲幻物逕登彼岸其妻以臂抱之彼此道别後之情良久引麥至其别墅此别墅乃其手創凡境内奇花異草莫不有焉且各花皆暢茂自得蓋出婦之秘法也婦毎日必增園内之花麥至此不可言喻之快境訝甚疑甚時異香撲鼻麥狂吸之其妻言曰余之設此别墅所以備君他日靈魂到此也蓋以君之德足以配天地故無論何時離世上帝必許君享天堂之樂言竟引二子女至麥前蓋數年前去世者今與其母共享天堂之福矣復告麥善視其餘尙存子女他日當能共聚天倫之樂於此土也 
　　述者并謂麥曾見一　暗之區皆惡人死後所處之地并有金海數處世人之野蠻者以欲得此寶之故皆沈溺其中特不知其靈魂爲苦爲樂耳（二） 
 
 
 

Page 15

 
 
   
 
 

Page 16

 
 
   
 
