# 1922 - 246 - 4917799

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[無路可通（冷）]  
　　今日北京之政局實可謂無路可通内閣問題如是國會亦如是而財政問題尤甚薪不准索敎費亦不准索乎一切政費無着維持治安之費亦將無着乎然而今且有難言者問之財部財部無有問之交部交部無有商之國内銀行國内銀行不肯墊商之外國銀團外國銀團不肯借舉之公債公債到期不抽簽以自毁信用然則尙有何路之可通乎 
　　雖然以言財政此路之不通也已久特今之政府適當其衝而又以剛愎反覆自塞其一線之隙耳 
[命令]  
　　九月七日大總統命令任命李藻麟署陸軍第十五帥參謀長此令 
　　又令署陸軍總長張紹會呈科長羅廷棟懇請辭職應照准此令 
　　又令署陸軍總長張紹曾呈請任伅穆葆善爲科長應照准此令 
　　又令參謀總長張懷芝呈請任命梅鼐爲坠軍第十五師二等參謀官應照准此令 
　　又令署陸軍總長張紹曾呈請授張文驪爲陸軍步兵中校應照准此令 
　　又令署陸軍總長張紹曾呈請將陸軍第十二混成旅步兵第二團團附何廉銘免去本職應照准此令 
　　又令署陸軍總長張紹曾呈請任命張寅斌爲陸軍第十二混成旅步兵第二團團附應照准此令 
　　又令署陸軍總長張紹曾呈請任命劉武盛爲陸軍第二十六師步兵第一百一團第二營長應照准此令 
　　又令盧信孫丹林均給予二等大綬嘉禾章此令 
　　又令陳超夏昌榖杜　翔均晉給二等寳光嘉禾章杜純晋給二等大綬嘉禾章張鼎銘金百順均晋給二等嘉禾章王錫榮晉給三等寳光嘉禾章何國華鄭雲鵬呂渭英蔣季哲均晋給三等嘉禾章陳世光晋給四等寳光嘉禾章趙士携蔡裔麒黄繼忠韓秉彝顧廷懋林大同章祖衡均給予四等嘉禾章此令 
　　又令趙德馨晋給二等嘉禾章塔齊賢給予三等寳光嘉禾章王耀梓給予三等寳光嘉禾章溥燻給予四等寳光嘉禾章袁喆給予四等嘉禾章陸樹仁給予五等寳光嘉禾章此令 
[國内專電]  
　　北京電八校决爲萬人之讀書運動將對高交着手昨經院部派人疏解且看今夕欵項如何 
　　北京電敎育費交部聲明無欵閣議决從九六債關餘中抽出二十二萬銀公會未允敎職員今日在美術校招待報界說明政府欺騙無槍階級並及九六債問題外人甚慮敎育與銀行界發生誤會認爲重大時局因之不安（十日下午一鐘） 
　　北京電京師治安費月需五十萬内銀團未允借外銀團又拒絶予訪外銀團據云並非絶對不墊若有確實保證且須由外人眼同發放可商（十日下午一鐘） 
　　北京電外銀團所以拒借治安費百五十萬者係歷次政府請提關餘均不按所開緊要用途支配故　　北京電保定巡閱署欠薪八個月洛陽署欠薪九個月直軍欠餉槪算八百三十萬（十日下午一鐘） 
　　北京電今日金融公債届抽籤期竟失信（十日下午一鐘） 
　　北京電漢口前比租界及後馬路兩項地畝押欵八百萬已訂草約（十日下午一鐘） 
　　北京電皖紳控許世英江澤春在皖造幣舞弊日出銅元兩萬月售四十餘萬盡餘二十萬元解庫及撥軍餉僅三萬其餘用途不明政府派武濬源楊賡元赴皖查究　　北京電洛陽歸者云吳主王閣係以王作緩衝遇困難後可推在内閣身上若張閣則饒有代表吳洛味辦事轉爲不便非心折王也 
　　北京電陸張計畫（一）各省督軍改任軍長其駐地與省長分離（二）軍長有其所屬軍隊之統率權及訓練權但任命官長權及軍需權改隸陸部上說固爲裁兵廢督過渡階梯但未統一前難辦（十日下午一鐘） 
　　北京電直隷剿匪已見三仗昨晨官軍小勝（十日下午一鐘） 
　　北京電王懷慶姪王世榮呑没軍米八萬石由吳文孚告密洛陽電陸部密查得證王世榮下部獄 
　　北京電許世英咨送安徽寳興鐵礦與日商東方商運公司訂售鐵砂合同請備案（十日下午一鐘） 
　　北京電吳馮會勦趙傑庚晨戰於澠池匪退據陜州洛陽增加砲隊一營攻陜州（十日下午一鐘） 
　　北京電財張遍送青島監塲籌備委員聘函於新聞記者自好者紛紛却還請在社會上留幾個諍友 
　　北京電黎擬星期三唐閣案結束後卽提王兩議長請俟第三期開會後再提（十日下午一鐘） 
　　北京電兩院十八日第二期閉會十月十一日第三期開會一日齊集（十日下午一鐘） 
　　北京電海州開埠經費蘇督長請在加關稅項下撥二百萬昨閣議交關稅特别會議解决（十日下午一鐘） 
　　北京電張耀曾决俟唐閣案退回攺提他人卽辭職（十日下午一鐘） 
　　北京電劉成勳電二軍於長壽萬縣失敗後在涪縣石砫雲陽等處收容希圖反攻現正極力追擊 
　　北京電參陸處議决高在田先率部駐紥叨林聽候時機預備入庫並電楊增新馬福祥聯絡科屬烏拉旗額濟納各屬王公（十日下午一鐘） 
　　北京電蕭耀南派張聯陞會勦豫匪（十日下午一鐘） 
　　北京電奉訊張作霖現注意敎育自治不預備入關（十日下午一鐘） 
　　天津電曹使以直省財政困難擬籌欵五百萬元以維持現狀 
　　天津電工業觀摩會於灰日開發獎大會得獎者凡一千零五十家 
 
 

Page 5

 
 
   
 
 

Page 6

 
 
[國内專電二]  
　　天津電劉席齋上控後已送高檢廳（以上十日下午六鐘） 
　　太原電閻錫山召集五十餘縣知事開市村範大會與者五萬餘人現省署日開行政會議全省敎育會議（十日下午四鐘） 
　　漢口電傳陳嘉祐派員赴滬迎譚又聯絡陳渠珍蔡矩猷謀攻常德現長沙至衡州電報不通有衡州發生變化說 
　　漢口電路訊駐湘東老關口譚系軍隊日前譁變騷擾頗重駐鄭四十八旅開往施州吳電蕭擬令駐鄂四十九旅往塡鄭防蕭以鄂南防務重要擬令二十一混旅調鄭所遺嘉魚防區由四十九旅撥隊擔任 
　　漢口電聞熊克武聯絡滇黔湘粤主張聯省自治並謀積極攻鄂又供給鄂西神兵首領張緯餉械圖佔施南各屬 
　　漢口電孫傳芳庚電省請撥大批餉械以振士氣 
　　漢口電粤漢罷工佳日由長開來三四等車未到武至長車因蕭派隊彈壓仍照常開 
　　漢口電曹派李夢賢夏樹聲吳派韓道武星樓庚晚同到鄂閱軍文（十二）日元（十三）日檢閱虎昌寒（十四）日閱漢口並將分赴鄂南鄂西逐一考查 
　　漢口電鄭焯因籌欵困難又辭財廳長（以上十日下午六鐘） 
　　香港電葉舉因父病返惠州 
　　香港電陳席儒令全省公路處長譚兆槐免職委張友仁繼 
　　香港電唐繼堯前派航空處長劉沛泉來粤昨劉偕陳覺民劉震寰謁陳炯明商滇粤桂聯防及滇粤航空聯絡事（以上十日下午八鐘） 
特約路透電 
[京漢路罷工]  
　　十日漢口電昨日午後京漢鐵路罷工罷工者要求關除職員兩人車務秩序爲之紊亂 
[土軍乘勝追逐紀]  
　　九日巴黎電諾里氏所統之土軍已獲基瑪爾將軍所許最先進抵愛琴海之獎金五百鎊（土幣）及錦旗土軍旦夕將達士麥那該處希海軍現已凖備退走希臘請協約國高等委員轉達之休戰請書已遞到安戈拉各報現信土耳其提出之休戰條件將有希軍完全退出小亞細亞及塞拉斯君士坦丁亦在其内一條希軍退棄小亞細亞後即將解除動員僅留少年兵士在伍 
[法報批評土希戰事及英法]  
　　九日巴黎電各報以譽揚之詞評論基瑪爾軍之勝利巴黎回聲報謂今不即與土耳其商得了解則和局難成今之危局英國實負厥責深望英國不再自護其過法蘭西紀行報極言土軍出現於博斯波魯斯海峽之危險且謂協約國前旣未能爲希臘挽回浩刧今急宜設法阻止土軍戰勝於君士坦丁如一四五三年之前事 
　　九日柏林電德報評論亞拉上里亞之時局預料英法之衝突將較土希爲甚且恐近東法國地位之鞏固將妨礙比德之賠償談判 
[希臘兵敗後之士麥那]  
　　九日倫敦電倫敦接電稱内地有難民五十萬人逃抵士麥那狀極狼狽 
　　九日士麥那電大局甚危希兵阿米尼亞兵土兵零股現從事焚掠協約國艦隊已商定基瑪爾軍進抵取共同行動之計畫 
　　九日雅典電白魯薩希軍現已取道瑪摩拉海之末達尼亞鎭退走 
　　九日巴黎電安戈拉消息駐君士坦丁協約國高等委員遞到希臘請休戰文基瑪爾將軍大約將要求希軍退出小亞細亞及塞拉斯並付賠欵 
　　九日巴黎電安戈拉消息土耳其國民軍已占據士麥那鎭 
　　十日倫敦電希人迄今尙未正式承認士麥那之陷落惟據士麥那最近直接消息九月八日夜半希員已出示宣布希臘行政業已終止而將該鎭交與協約國協約國領事會商後即發無綫電報與基瑪爾氏請其定日開會協商土軍安然入境占據該鎭辦法英美法軍艦已派軍隊登岸巡邏全城希郓刻正竭力從事於敵軍進抵前撤退全軍迄今已將傷重之兵一萬五千名運回希臘塞拉斯開來生力兵六千名馳往前敵掩護希軍退走大本營已移至米台林而由該處指揮戰事 
　　十日巴黎電基瑪爾氏駐巴黎代表昨日宣稱其瑪爾軍欲得君士坦丁亞德里亞諾泊爾塞拉斯並稱韃靼海峽無論何兵駐守吾人必清除之 
　　十日倫敦電駐土美國大使摩干索氏投稿於星期泰晤士報述及美國關心小亞細亞基督敎徒之安寗事並評詆對土和约謂不應將士麥那及腹地之一部分割予希臘且當將土人切實追放至小亞細亞而以韃靼海峽作爲萬國公有歸國際聯盟保護摩氏末謂英法意三國今尙可及時消滅彼此之猜疑而照此辦法互訂條約 
[聯盟會中之希代表]  
　　九日日内瓦電國際聯盟議會今日於比法代表發言稱述聯盟會所或就之事業後結束對於行政會報告之辯論希臘代表演說言及少數民族之問題對於希臘有關係者發揮尤多謂小亞細亞之少數耶敎民族常遭屠戮聯盟會宜設法救之宜有可植立近東公允耐久的和平之條約同時並設法保護阿米尼亞人云議會全體大會將暫停以待各委員會之報告 
[聯盟會與秘魯]  
　　九日立瑪電秘魯外部聲稱秘魯今未派員赴日内瓦此後亦不欲派員前往蓋美國旣决計不加入秘魯認國際聯盟會已失其效力也 
[法國之自動縮減軍隊]  
　　九日巴黎電各報揭載法政府致國際聯盟縮減軍備委員會之文稿法國現自動將軍役期限縮至十八個月並大減軍額其名數已較一九一四年爲少軍費總額連海軍及殖民地在内已由七六四八○○○○○○佛郎（一九二○年）減至四九一○○○○○○○佛郎（一九二二年） 
[克虜伯廠與俄國]  
　　十日倫敦電據柏林消息克虜伯廠於長期談判之後已以一萬萬馬克從俄國獲有管理濮狄洛夫廠權利 
[法總統對於船員工作時間]  
　　十日巴黎電法總統米勒蘭接見船員公會之代表團告以外國不允依從法國辦法故法國不得不取銷船員八小時工作制 
[愛爾蘭國會開幕紀]  
　　九日倫敦電愛爾蘭自由邦第一國會今日在杜白林開幕一致舉定海伊斯博士爲衆院議長柯斯格萊夫氏爲參院議長反對和約之議員出席者僅靳萊爾氏靳氏屢起阻撓會務卒爲衛士强令出會其他黨人議員决計與政府逮捕之恫嚇爲抗舉靳氏爲領袖靳氏先發動議通告否認議會之權及責臨時政府釀成内戰靳氏終不顧勿干涉選舉議長之警告靳氏被逐後柯斯格萊夫氏遂被選爲議長乃由末爾加希將軍動議將軍謂國會會期頗短今所辦之事爲按照條約制定憲法並籌議擊敗内敵之方法國會後又未加討論通過新閣名單以柯斯格萊夫氏兼任臨時政府之領袖 
[比德談判之無結果]  
　　十日柏林電比德談判今日尙無結果因比代表不允接受德國將六個月債劵展至十八個月之請求但次要事件則已議定如德國國家銀行之擔保是比代表希望再開談判史汀萊氏機關報評論此事謂凡非德國力能履行者德國允之何益之有德國現處不能擔保付欵之地位凡有解决擔保問題之謀應以此種眞確事實打銷之云 
[澳洲之華工]  
　　九－及日墨爾邦電澳相許士今日在衆議院對於澳洲在諾魯島行政之抨擊有所辯正謂自一九一七年起所僱用之華工今達五百五十人居住旣宜待遇亦優且享免費療病之利益雖行政當軸有立法行政之全權但渠仍遵澳洲訓令行事遇有要事輒商諸英政府與紐絲綸政府燐酸鹽礦係英帝國燐酸鹽委員會開辦每政府各派委員一人但此委員會不受外來之干涉島中人民現頗富饒爲從來所未有 
[英國各業工團大會]  
　　九日倫敦電各業工團大會今日選舉行政會其結構殆無變更領袖多仍其舊大會通過數議案贊成伶工註註要求取銷外國牛隻入口之禁令請日政府履行其在華會之宣言並撤回西比利亞之日軍 
[美院之稅則估價問題]  
　　十日華盛頓電聞參衆兩院聯合會對於入口稅則之估價問題已有互相讓步之辦法參院所擬修正依照外國價格估算貨之計畫已爲望院所承認 
[美法庭與工人干政諭]  
　　九日華盛頓電中央法庭前有禁止鐵路工人干涉行車事宜之諭今哥倫比亞地方法庭則推翻前諭地方法庭之裁判官暫時不許執行吏干涉電氣業工團職員之會議或阻止非中央法庭訓令所及之罷工活動 
[德輪沉没]  
　　九日倫敦電亨美公司哈摩尼亞號輪船載客千人今日在距帕土百哩之海中發出無線電謂該船現正下沉希船一艘現駛往該處哈摩尼亞號載重七千噸乃由亨堡開往墨西哥浦爾土 
　　九日維哥電現信哈摩尼亞號之搭客均已遇救 
　　十日倫敦電哈摩尼亞號失事之詳情未悉惟據西班牙克城電稱該船已完全喪失英船一艘及他國船五艘已救起該船所有之人 
[奥總理乞助返國]  
　　九日巴黎電奥國總理賽貝爾博士已由日内瓦回抵維也納 
[哈定夫人病劇]  
　　九日華盛頓電哈定夫人病勢現頗劇哈定總統常在其側 
[巴西百年紀念]  
　　九日巴西京城電日使署因百年紀念之展覽會今日開歡迎會巴西當軸及外交官外國海軍人員皆到會 
　　十日巴西京城電昨日總統校閱爲巴西立國百年紀念集於此間代表各國之軍艦日英亦與其列 
[英飛機比賽結果]  
　　九日倫敦電飛機二十一架昨晨從克羅登出發作環繞英國之飛行其能飛抵格拉斯戈者僅十三架今晨飛回午後陸續到克羅登者共十一架獲獎者第一爲巴那德氏往返八百十哩費時六時半第二爲納恩漢氏較第一人僅遲三分鐘 
[三萬二千鎊之大騙案]  
　　十日倫敦電倫敦·葵比克（坎拿大）紐約與中國之警察現方偵查英金三萬二千鎊之騙案聞受累者爲紐約擔保信任公司該公司之倫敦辦事處接紐約來電囑將某客賬内三萬二千鎊暫交於在英之某人迨倫敦公司遵電交欵後始悉被騙蓋署名於來電者並未發此電也此案牽涉數人主謀者想已往葵比克據擔保信任公司之副總董意見行騙者想從該公司之遠東代理人處覓得密碼電報底本並謂收欵人將此欵之二萬五千鎊電匯至北京該公司已追回一萬五千鎊云 
交通大學無線電 
[比德賠欵談判有望]  
　　柏林電衆料德比談判可重美滿結果因荷蘭銀行英國銀行及德國國家銀行願各擔保由六個月展至十八個月到期九千萬國庫債劵 
[英美間債務談判]  
　　倫敦電英國已照會美國務卿休士告以英國財政大臣賀恩氏將於九月底回美現賀恩氏决定十月四日由倫敦起程赴華盛頓以解决英國欠美之債務事宜 
[土軍追逐希軍紀]  
　　倫敦電士麥那因難民潰兵紛集食物大缺遂生暴動希臘高等委員退居軍艦以避暴民銀行皆閉門土軍要求希人開城投降以免流血允保護希人不遭土兵滋擾聞希臘允退棄小亞細亞但基瑪爾將軍須俟小亞細亞全境肅清後方允休戰意國擬速開威匿斯會議以討論和約英政府則以戰事或將自停認威匿斯會議爲無目的 
　　君士坦丁電士麥那希軍全敗聞土軍擬今夜或明晨入城據雅典報紙消息希臘現有廢逐希王改組民國之運動 
[土軍進佔士麥那]  
　　雅典電希臘海軍根據地飛機九架由士麥那飛來報告土軍現砲擊士麥那之消息 
　　巴黎電基瑪爾部下騎兵四千佔據距士麥那三十哩之邊界向十麥那進發又騎兵五千佔據距士麥那西北六十哩之阿基薩鎭向瑪尼哈進行基瑪爾將軍曾懸賞凡隊長能先抵愛琴海者贈以値土幣五千枚之獎旗聞此旗現爲諾立倍大尉所得 
[德國近事]  
　　巴黎電美國司法總長陶迪氏有主張交還戰時政府質賣出德人化學藥品專利權之說 
　　柏林電養生之需價皆奇漲紙幣用額大增印刷不及致形缺乏工資遂未能全數照給騷擾行爲乃發現於數處尤以實業區域爲甚 
　　柏林電實業家史汀萊對國會外交委員會聲稱法人屢來接洽提議辦法遂有呂白薩氏之合同法人對於德人經濟能太旣表示信任德人自無借此合同謀取私人利益之意 
　　柏林電德國郵便飛機往來亨堡柏林間中途墜落機中無客僅死駕機者一人 
[哈定夫人病狀]  
　　華盛頓電哈定夫人有病赴白宮探詢者極多專門醫干現被召在途明晨將考察病狀以决定有無開割之必要聞曾施用手續但無效驗故白宮頗惶慮其已行之手續含括常用熱布以期尿毒由毛孔排泄之一法 
[馬克滙市]  
　　柏林電九日匯市對英五九四二·五五對美一三六八·二八對荷五二九三三·七五馬克 
[公電]  
　　常德盛通電各報館均鑒民國聿造變故頻仍海内騷然紀綱陵替推原其故不曰軍人專横即曰武人干政實則政客黨人挑撥煽動馴致是非黑白顚倒混淆有以階之厲也中國二十二行省及蒙藏各特别區譬如人身手足腹心胥爲一體而或倡獨立或言自主或主分治卒釀成今日四分五裂之象邦基杭隉危若纍卵無非鼓吹謬說冀便已私試問乃心國家者伊復有幾然當法律飄搖之際在護法諸公苦心孤詣慘澹經營以正統大義相號召洵未可厚非即假其說以逞者亦尙有詞可託也今者法統恢復日月重光護法事業已收效果朝野内外正宜化除畛域一德一心銳意刷新共謀更始不應横生異議妨礙統一混亂聽聞頃接援贛桂軍沈司令嘯電痛闢滬上提倡聯省會議之說照奸燭侫義正詞嚴曷勝欽佩夫政莫善於共和法莫良於選舉各國行之而盡利我國行之而受禍各國以政見而爭競爭愈烈收效愈廣我國以私見而爭競爭愈烈被禍愈深各國政治之良窳在法我國政洽之良窳在人各國之能行者行之我國尙有鑿枘之嫌各國之不能行者行之我國豈無轅轍之阻各國貴乎分治我國必須集權此無他國民知識之階級大有不同耳自今時局外重内輕已成積重難返之勢中央等諸守府各省過於强藩若再主張聯省制度極其流弊匪惟分崩離析尾大滋虞且省自爲政選舉競爭禍變更有不堪設想者况臨時約法規定中華民國爲統一國家立法原有深意憲法未定以前約法效力與憲法等凡屬國民均應遵守値斯國會復活之際竟敢倡茲妄議實屬蔑視立法意存破壞在事實上法律上均應積極反對者也然主是說者本持之有故言之成理極筆墨之能事連編累牘爭辯萬端政治家且爲辭窮何况軍人敢有辭闢且聯省聯邦未始難行美德兩國是其先例不過以歷史地理之關係立國各有不同取法實難强合我國五千年來之因革代嬗異姓紛紜僅形式上之變遷而固有之精神從未分裂洎至民國五族一家體制雖更精神依在此所以迭經變亂而中國未亡也精神上之統一有繫之耳乃彼政客喪心病狂形式上之統一已破壞之而不足必欲使精神上之統一數千年維繫而不敝者於今日破壞之其肉尙足食乎德盛分屬軍人例不干政似此破壞統一提議聯省人所共棄法所不容義憤塡膺難安緘默尙乞舉國一致預杜奸謀國家前途實利賴之謹電奉陳佇候明敎常德盛叩陽印 
　　蚌埠來電申報館曁旅外各同鄉均鑒明光亂黨李祝熙因王知事不韙其舞斷鄉曲之行爲乃給合多數土豪竭力爲彼等死黨向道成謀得盱眙縣知事一缺冀圖其欲利之私此事關係我農民利害甚鉅誓不承認用特公電籲求援助免陷水火全盰農民代表馮亞雄江涪戴奇公叩蒸 
 
 

Page 7

 
 
國外要聞 
[德國特約通信（王光祈七月二十七日柏林）]  
　　德意志之中等敎育(五) 
　　記者因欲介紹此次所參觀之中等學校故不憚煩瑣先將德國（普通學制）與（改良學制）分别詳述現在讀者諸君對於德國中學種類旣已明瞭則請進而再述記者此次所參觀之Ｌichterfeld中等學校該校性質係屬於乙種中學（即偏於實科之中學）且屬於（改良學制）蓋亦德國新式學校之一也惟記者於此有一事應預先聲明者即記者此處所謂（新式學校）四字若讀者諸君竟聯想及於近年中國所最流行之杜威氏新敎育學說等等名詞則是根本錯誤蓋德國係一個極不時髦之國家彼之所謂新或正杜威氏之所謂舊也卽如講堂鐘點一項近日提倡（自動敎育）者多主張减少講堂鐘點加增自修工作而該校之講堂鐘點則不但不减少而且較（普通學制）及其他（改良學制）特别加多每週授課鐘點竟有至四十四點之多者娵此一端已非吾人之所謂新矣然吾人斷不可因此一端而遂輕視德國中等敎育蓋德國中等學校雖注重嚴格訓育而近於（被動敎育）然一到大學則完全放任純採（自動敎育）近代德國學者輩出或亦爲此種寬嚴相劑之效果歟此則須待素有敎育修養之人加以考鑒論斷非記者所能妄參末議也茲將其課程表列下 
　　第一年級第二年級第三年級第四年級第五年級第六年級第七年級第八年級第九年級 
宗敎五四四四四四四四四國文四三三三三三三三三拉丁文八八八五五四四四四法文○○四四四四四四四英文○○○三三三三三三歷史○○二二二二三三三地理二二二二二一○○○數學四四四五五五五五五自然科學二二二二二四五五五習字二二一一一○○○○圖畫○二二二二二二二二體操三三三三三三三三三唱歌二二二二二二二二二每週鐘點總計三二三二三七三八三八三七三八三八三八除上述必修課程外尙有化學實騐生物學實騐用器畫三門由學生自由選習（一）化學實騐從第八年級起每週二鐘（二）生物學實騐於第八年級中每週二鐘（三）用器畫從第五年級起每週二鐘據該校校長Ｄr.Schmidt君向記者云該校隨意科尙有西班牙語一門於最高年級中選習之果爾則是該校對於普通學制及改良學制中所有之課程幾無不盡量包含而其他各門功課又並未减少鐘點故該校授課時間之多超過一切中學據該校課程表所定在第八年級中除必修科三十八點鐘外尙有隨意科六點鐘合之則爲四十四點鐘而且每日除講堂工作六個鐘頭至八個鐘頭外尙有若干自修工作須在家中預備因此之故每個學生多忙於對付功課而無暇自由運思大有機械化之感此亦或爲德國中等學制之一缺點也 
　　德國中等學生共有九個年級每一年級各有一個特别名稱第一年級名爲Ｓexta第二年名爲Ｑuinta第三年級名爲Quarta第四年級名爲Ｕnter-Tertia第五年級名爲Ｏber-Tertia第六年級名爲Ｕnter-Sckunda第七年級名爲Ｏber-Sckunde第八年級名爲Ｕnter-Prima第九年級名爲Ｏber-Ｐrima每年年終大考一次及格者始准升級該校學生共有六百人從第一年級起至第七年級止第一年級各分兩班敎授（因一班人數過多不便敎授故分作兩班）第八第九兩個年級則各設一班故該校共有班次十六所有各班功課皆按照上列課程表辦理不　擅改惟在第八第九兩年級中關於語言數學兩門功課可以自由調換換言之凡喜學語言者可以多選語言鐘點而少習數學凡喜學數學者可以多選數學鐘點而少習語言此卽爲德國中等學制最近變遷之趨勢該校校長曾特别爲記者鄭重指出者也 
　　該校共有敎職員三十人計校長一人敎員二十二人（皆曾畢業大學得有高等敎師Ｏberlehrer或大學敎授Ｐrofessor頭銜者以敎授語言數學等科）專門導師七人（皆曾畢業師範學校得有專門技術智識者以敎授圖畫唱歌體操之類）此項敎職員皆由政府委任其薪俸與國家中等官吏相同據該校校長云現在每年薪水每人約五萬至七萬馬克之譜以現在匯價而論只合華幣二三百元約與我國二等錄事之薪水相比其清苦情形實不亞於我國前此坐冷板凳之塾師矣然較之北京皇皇大學敎授乃數月不領薪金枵腹從公者似又略高一籌也 
國内要聞 
[北京通信（惜靜）]  
　　張紹曾之眞態度與政見北京政象益黯淡矣 
　　張敬輿組閣說旣被否决於洛吳傳述其眞相者乃人各一詞記者特訪諸與二張（張敬輿張英華）接近之某君據云張英華到洛提出張閣問題吳子玉慨然告張氏曰敬輿之品位在諸君視之是不是我北洋舊侶中一個人才如諸君認爲敬輿是個人才試問現在時局如此之糟隨便把他弄上台若一度犧牲過了眞到國家大不得了的時候還能拿出誰來以我觀察目前之大局雖萬分困難確尙未到非拿出敬輿來犧牲不可的境地只要有點理財手段的人便可把現狀維持過去王亮疇以及顏駿人顧少川諸君儘可支持現今的局面正不必將眞心愛國之敬輿輕輕犧牲過也且陸軍部今後責任極重予於全國軍事之善後與整理有賴於敬輿之處甚大敬輿若組閣勢不能再兼陸軍而在予認爲堪居今日陸軍總長地位者又非敬輿莫屬所以任就何種理由考量予均不欲敬輿此時組閣也云云某君所述吳否决張閣時之眞正談話如此外間傳說則多與此段語調不符吾人以吳張私誼上之關係論某君所言似較一切可靠也然北京方面擁張派（黄陂與益友社）態度之忽熱忽冷究使吾人不能不稍存疑念說者謂吳氏反對唐閣後公府與益友社方面頗以面子關係而思有以抵制之故特意將其親家公抬出看他以後還如何與中央爲難此種擁張作用說若眞個不差則吳子玉之婉言拒絶又不失爲有見地者矣記者因欲一窺張敬輿本人態度之如何昨日特往訪晤其親信某君（現爲某軍事機關之重要當局）叩以張氏對於組閣問題究竟存何觀念某君云（敬輿之入閣或組閣均抱同一觀念卽犧牲的而已然絶非盲目之犧牲方敬輿尙未來京就職（陸軍總長）之時本抱定先作到統一而後上台主義統一爲彼若干年來之職志奉直戰後敬輿目覩國難方殷非自已負責出來不可遂自擬一爲國犧牲之計畫其計畫即是先向與中央離異之各省如奉如浙如西南六省均以個人國民之資格一一向其警告對方如以爲國家尙應營救則請其作一良心之答案果欲將國家如何治理便直率說出不必隱飾以如此手續旣分别取得其良心救國之答案然後將此各方不同之政策携赴保洛與曹吳意見相印證再由敬輿個人求出其相同與不同之要點最後參以已見定爲方針敬舆乃挾此計畫而上台統一之責任則完全由敬輿一度之犧牲而負之矣乃敬輿卒不忍眲中央政局之擱淺來京調停政潮竟致不克擺脫然敬輿入閣以來日益失望殊悔固定計畫之變更也總之敬輿之出處純以悲憫爲懷組閣一事在敬輿視之完全爲犧牲的行爲用行舍藏以犧牲的計畫能行與否爲斷并不因何方反對或擁護而易其操守質言之各方如以爲非敬輿出來組閣國事已萬難維持多數且均能以誠意出之對於敬輿之政治計畫又共趨於諒解則敬輿迫於國事之危急個人之素志必不自惜羽毛故鳴高尙至其目前之態度以可四字盡之（以退爲進）而已無論各方對彼之觀念如何彼自身乃完全以無爲自處者也）記者按某君爲張氏之親信其所言果足代表張氏之眞相讀者自能辨之惟外間謂張英華回京張閣宣告絶望之後張敬輿之態度十分消極由某君之言觀之張氏殊非眞消極者張閣說亦尙不得謂爲完全消滅也 
　　最近北京之政象殊無轉機民八議員爭地位之風潮愈演愈烈憲法會議及常會均多日開不成昨日且實行械鬭兩方之態度相去日遠據民八議員言如法律問題不解决憲法會議無再開之必要且北京非法國會亦絶對無保存之理由最好北京國會從此不要開會同人實有最後之預備云云似乎民八議員來　奮鬭不僅是爭出席之地位實有政治意味存乎其中說者謂大孫派主張聯奉拒直者已戰勝小孫派此說果確或亦民八議員態度日趨激烈之一原因也時局前途如此艱危政客方面尙絶不覺悟昨聞諸益友社議員云唐閣案無論何日提出國會其他之政團不可知益友社全體議員絶對一致與以同意此說果見諸事實洛吳若更不能稍爲容忍鱷魚文式的通電一出政局又不知成何景象然昨聞滇唐有一密電致黎謂若政學系分子有入閣者請中央不必復與雲南商統一黎覆電聲明已令張鎔西出閣張亦决定自辭云云同時并致電保洛兩方報告此事政學系失勢益友社當間接受影響不小也（九月八日） 
[張英華已就代部]  
　　此次張英華之忸怩作態一般人皆斷定其爲一種手腕自禁止索薪命令公布後張氏認爲面子十足遂於昨日（八日）上午分謁府院陳述一切旋到鹽務署辦公即於下午三時赴財部就代理部務之職屬僚循例進見張氏爲簡單之演說大致謂鄙人力薄能鮮本難肩此重任無如元首總揆力囑勉爲其難當此財難聲中無人負責中外觀瞻益形惶惑鄙人今來視事亦勉盡匹夫之責所冀部中同人羣策羣力共籌整理財政方法俾不負國人之屬望至於鄙人職爲代部對於部中職守仍循其舊决不妄事更動尤望各自相安云云聞張氏對重要部員已擬更動數人庫藏司長擬任丁葆元公債司長擬任許造時（惟許須以前任司長錢懋勛有相當位置爲條件）其餘秘書亦擬更動三人至張之財政計畫聞曾與内外銀行界接洽數次對於目前及中秋節關之應急費用擬仍在内債上着手又外間對於張氏登台之第一日即擬將庫藏司長等立時更動認爲其必早有籌備且以代部而易司長尤可知張氏大有取高凌霨而代之之心有並不視爲五日京兆之念也 
　　召集全國財政政會議一事已見命令張英華於昨日到部後即與各參司等開一茶話會研究財政會議所應籌備各項當時决定應辦理者（一）在部内設一財政會議籌備處派員管理接收文件及預備議場各事（二）發出通電通函請各省長官選派熟悉財政情形之代表各一人尅日來京（三）假定以九月十日爲會期如趕辦不及得酌展十天（四）即以本部二層樓之會議室爲議場（五）將來以財政總長爲議長（六）另由財政部派出委員六人說明財政上收支情形及内外債狀况 
[民八議員仍在奮鬭中]  
　　不許兩院開會 
　　民八議員大孫派鄒魯焦易堂謝持等昨日（八日）又聯名致函參議院議長王家襄及副議長王正廷二氏要求將常會憲法會議及憲法審議會一律暫行停止其原函略謂此次魯等主張國會應繼續廣州之議事而開會憲法會議應斷續廣州之議事而開會以國會本身只有一個......前日憲法審議會開會魯等以係議憲法僅就憲法會議立論同人不加研究動以意氣相加殊深歎惋欲謀補救之方非將國會常會憲法會議憲法審議會暫行停止開會平心靜氣而討論之得有正當之解决辦法再行依法開會不可云云國會議員聞悉大動公憤當由王家襄氏函復鄒等婉言謝絶其覆函大意略謂（現値舉國國民殷殷盼望國憲速成之時（所請停止憲法審議會一節决難遵辦）鄒等此來固稱爲法統奮鬭對於王家襄前述之答覆當然不能滿意今日（九日）憲法審議會開議象坊橋畔恐不免又有護法議員與憲兵警察合演武劇聞審議長王正廷本日已不敢出席所有憲法審議會主席事務由衆院副議長張伯烈氏主持今日之憲法會議卽由張氏主席又聞謝持等除致函兩王請求停止憲法審議會外並於前日往訪王家襄詢問王氏對於民八風潮之意見王當答云就法律言鄙人始終祇承認民國六年有國會蓋因民六國會爲法民六以後之國會爲護法諸君護法之功固不可没然因護法成功便將護法與法混而爲一則斷斷乎不可法者諸君之目的護法者諸君之手段今日目的旣已完全達到手段便可終了明乎此則當然無民六民八之爭至就事實而言諸君於國家於法統均有特殊之勞績鄙人力之所及者當然爲諸君盡力謝等當云王議長始終祇爲民六議長如此主張同人不能相責惟吳景濓旣爲民六議長又爲民八議長今日對同人如此輕視决不能與之罷休云云旋卽退出 
[八校經費尙難解决]  
　　國立八校敎職員代表因政府當局對代表面允之一個月分經費迄今未能發放昨日（八日）上午十時該代表等六人復往敎育部請見王總長王氏未來乃由參事鄧萃英接見首由代表質問前次王氏面允卽日發給之二十二萬元何以不發彼個人自籌之十一萬究以何時發給鄧氏當將經過情形說明一遍惟聲明非正式代表王氏答覆略謂王氏允發之二十二萬並非王氏有意欺騙亦非財政當局有意欺騙實係交通部故意騙人當初財政部接到交部撥欵公文財部恐（一）交部將閣議之責歸財部（二）恐交部移禍於財部不肯代領經鄧氏說明不足慮後財部始向交部領欵不料交部並無欵可撥交涉于四始撥出十二萬元其中二萬且已在公文中言明撥交國務院其餘十萬則謂外人尙在北戴河未歸無從接洽僅此十萬元昨晚（七日）已領到敎部至王氏個人自籌之十一萬外人已簽字承認祗待財政當局簽字後卽可撥欵此層當無問題云云代表等乃對鄧氏表示四項要求（一）此次交部撥來之十萬元係二十二萬中之十萬與二十九萬之敎育經費無關望鄧氏負責務於本日撥交八校（二）希望將王氏籌得之十一萬元務於最短時期撥交八校（三）交通部短發之十二萬元究於何日補發（四）王氏前次面允積極籌措之其餘兩個月經費何時可發後又談及關稅問題始知敎育經費二十九萬元銀行團表面上雖允可於關稅實行値百抽五後與九六公債同由關稅項下撥付然在暗中則極力反對政府之不能行文總稅務司實行之原因亦在於此代表等大爲憤慨已决定將此事提出大會擬對於九六公債爲根本之否認（附敎職員聯席會議致王亮疇函）前上蕪椷未邀賜答本日敝會代表赴部雖承鄧參事接見但尙有數點未蒙負責答覆者茲特再爲質問如左（一）前承面允即日撥付之八校經費二十二萬元何以臨期僅發十萬其餘十二萬元究竟如何是否故意作難何時補交（二）前承面允極力籌措之兩個月經費究竟有無進行其眞相如何先生以個人名義籌得之十一萬元張代部長已否簽字何日可發以上二端亟盼先生即日賜答以明眞相至爲感荷 
[吳佩孚决心與奉張再戰]  
　　軍事上已著著布置 
　　直奉戰事前次張作霖雖在近畿失敗然回奉以後整頓地方改編軍隊大有實行改革之氣勢現當羽翼未成一切布置尙茫無頭緒之時直方若乘茯虚則混一東北其勢較易故洛陽之反對聯省自治等事表面爲關於政制之問題題其實際則因尙須於此時剪滅奉張故斷不容（聯省）名詞之成立使其敵可借以休養生聚於此類名詞之下也近日中外報紙登載直軍對奉已有積極動作之消息今綜合之（一）洛吳將以總司令部移駐天津以便指揮一切（二）張福來全師駐紥京奉路全線設司令部於馬廠一說則謂駐京漢北段（三）馮玉祥彭壽莘等軍之移動（四）漢口消息吳佩孚刻已集合直軍四萬餘人駐紥鄭州現駐鄭州張福來之所部二十四師及駐紥保定王承斌所部之二十三師駐彰德靳雲鶚所部之十四師（靳旅久編制成師惟命令尚未發表）均卽日凖備出發開赴昌黎撫寗盧龍防奉軍之侵入其援贛之河南暫編第一師常德盛所部之軍隊則調回河南協同馮督勦匪駐鄂之第二十五師亦有電調一團赴鄭之說聞鄂督署昨又接吳密電請蕭派員赴湘採辦軍米四十萬石尅日輸運鄭州因湘省業開米禁價格甚廉之故並電知湘趙免除米捐藉省軍費又令漢陽兵工廠長楊文愷即開夜工趕造槍支子彈此外則關於軍餉問題應當如何籌畫以資接濟請卽切實加以考慮按照實情電復以便先事統籌酌量分配（五）英文京津泰晤士載稱聞直軍近將軍衣上之肩章盡行撤去選擇與車站相距甚遠之處駐紥以免往來火車之窺探據陸軍部所得消息灣州昌黎間駐紥直軍三萬餘人綏遠方面因有奉軍開來之說現已加添軍隊以資防範據上述情形觀之將來直奉兩軍難免一戰云云（六）昨日北京中華新報所載外間喧傳之洛陽會議聞卽係召集直系各省區代表會議預備對奉第二次作戰計畫鄭州一帶現在開到軍隊甚多或卽陸續向榆關方面輸送亦未可知蓋張作霖自前次失敗後臥薪嘗膽整軍經武日懷復仇之念若待其編練成熟養精畜銳而來母寗先發制人勝算較爲易操惟軍費浩繁不得不預籌充足故直方有以漢灄地畝向京漢各銀行押借八百萬及以井陘等各項股票向開灣局抵借五百萬之種種消息綜合各方面所得之報告直軍欲於此時勦滅奉張混一三省造成强固之中心勢力殆不得謂非事實然在東省方面則新敗之餘軍隊之編練未成將士之意見不一雖欲準備而時機緊迫爲事實所不許故奉軍前線僅在（中前所）一帶地方且不過李景林之一部爲數甚少聞近日東省官民大起恐慌深恐直軍之長驅直入其一盤散沙之情形恐欲求如前次之敗而不可得矣然直軍内部固非絶無問題也 
　　除以上種種消息而外前日黎總統頒布令奉天速還車輛之明令其内容極可注意蓋不僅爲交通事而發也如直軍布置成功奉天手忙脚亂勢不肯將車輛悉數交出自失利器如是則直軍卽可以違抗中央命令爲理由而討伐之故前日之命令係據交通部之所呈請以平時言乃純粹整頓路政之性質而此次適逢機會或卽爲重大問題之導綫亦未可知焉 
　　據一般觀察將來不幸戰事發生近畿一帶因久無奉軍蹤跡不至仍聞砲聲且兩方均避去鐵路沿綫作戰之計畫其接觸點必在熱河等處不知人民又有何辜耳昨日所發表之蒙古宣慰使那彥圖與此亦有若干之關係蓋此次直奉設不幸而再以兵戎相見其用兵地點當不在京奉路線而在陸路方面因照戰略上原則言之戰於路綫者勝固可藉火車運輸之力長驅直進若敗則如長江大河一瀉千里雖有後援亦難收拾觀此次奉軍之敗於直不數日而退却殆盡卽可知之奉軍出關以後張作霖頗悟此項戰略之失宜故日來所輸送之軍隊均經關東漠野之孔道喜峰口等處進拔蓋卽預防再敗時可以節節依據要隘以圖固守也此策直方亦知之故其戰略上計畫亦側重於蒙古及熱察方面將來出兵當不專對東三省而以收復蒙古爲名由熱察以窺吉黑控奉天之背一面則以重兵扼守榆關令奉省腹背受敵近日收復蒙古之聲大盛且多出於直派軍人之請求而那彥圖之蒙古宣慰使適於此時發表其中蛛絲馬跡均不無可尋之綫索也 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[八校敎職員宣布高恩洪罪狀]  
　　昨日（八日）下午二時國立八校敎職員代表在北京美術學校關臨時會議首由程時煃報告與敎育當局接洽經費情形及本日上午與敎部參事鄧萃英接洽之結果於是議决公推程時煃等二人再與王亮疇交涉另推傅鄭焦三代表即日赴敎育部接洽尋討論向國會請願彈劾高恩洪問題僉以高氏不學無術破壞閣議朦蔽總統摧殘敎育罪大惡極仍復戀棧不去致令路人側目自非請願國會提出彈劾不可决定即日向國會請願並推寗武二代表起草主席又提出宣佈高恩洪罪狀通電原稿請大衆傳視一遍均無異議决定即日發表最後主席復提出招待新聞記者案請再討論一致議决於本月十日下午二時在美術學校大禮堂舉行並即日發出請柬請各記者務必蒞會至四時半散會茲錄宣佈高恩洪罪狀通電如下竊聞政治爲立國之具官吏乃郅治之源官邪國敗古訓懸垂矧値我國今日時局百孔千瘡方修明之不暇奈何令　茸者流謬擢顯職施其卑劣手腕以病國而殃民乎現署交通總長高恩洪不學無術賴夤緣奔競攫高位以飽慾壑其劣跡昭著遐邇咸聞於敎育事業摧殘尤甚同人等痛切身膚難安緘默用將高恩洪摧殘敎育之罪狀盡情暴露邦人君子幸共察焉敎育經費在未經籌得基金以前由交通部按月儘先撥付十年四月三十日兩度閣議鄭重議决交通部自應遵照履行乃高恩洪自到部任事以還於應發之敎育經費匪特於儘先之閣議置之不理即撥付亦等諸子虚擅移公欵爲苟悅取容之資是高恩洪違反閣議其罪一也方高恩洪之初到部也國立八校敎職員代表與之接談彼僞以負責言詞來相周旋敎育界遂誠懇相期覺高恩洪爲可信曾幾何時高恩洪面目盡露舉前此所談無一語屬實身爲部長前後判若兩人是高恩洪言不顧行其罪二也敎育總長兼代國務總理王寵惠氏與高恩洪電約定期接見八校校長及敎職員代表迺遵期前往高恩洪始則傳語分班先見八校長繼又閉門弗納比至晤談不得要領遂藉詞遠遁囑同人在部等候復令軍警梭巡監視一再盤詰致炎暑中校長敎職員等二十九人麕集隘室絶糧食乏飮水拘束竟日不獲自由是高恩洪侮辱敎育界人格其罪三也當校長敎職員代表在交通部與高恩洪談話時高允將本日談話書面記載隨即飭取紙筆突有交通部員等闖入招待室大聲疾呼肆意謾駡且奪高手中之紙筆校長敎職員代表等以横逆突來置不與校高恩洪身膺部長漫無紀律一任部員之鼓噪不加禁止泰然自若且將滋事者派充科長是否事前嗾使不言可喻是高恩洪縱容部員暴動其罪四也尤堪駭怪者同人赴交部時係與八校校長同往並有總理介紹人取得高恩洪同意及到闻時乃演此怪狀迨日前代表晉謁總統時總統謂敎育界不應糾合多人向交部問罪致高恩洪不願負責是高恩洪朦蔽總統信口雌黄危言聳聽其罪五也高恩洪見機謀旣洩恐獲責譴遂倉皇出走藉辭職以爲要挾實則戀棧不遑何忍遽去忽往忽旋視官府如傳舍使非黄陂中正和平高恩洪早宜置諸擯斥之列矣尙何挽留之有乃辭職未久忽有鐵路罷工之表示聳人聽聞是高恩洪要挾總統其罪六也高恩洪對於交通部按月儘先撥付敎育經費之閣議蓄意推翻已非一日乘國務總理敎育總長財政總長未列席之機會逕以個人意思在閣議席上貿然通過敎育經費由財敎交三部共同負責之辦法呈高恩洪壟斷閣議其罪七也綜茲七端罪大惡極人所共嫉法所不恕近頃國立八校値新生待招學年開始之時各校校長不得已而五次辭職致校務停頓學子失依高恩洪實尸其咎猶復怙惡不悛顚倒是非並故意把持經費斷送敎育命脈國是前途尙堪問耶倘父老昆季諸姑姊妹爲拯危亡亟起對待同人無似雖支離攘臂猶願執鞭以隨其後謹此宣布無任主臣北京國立專門以上八校敎職員全體叩庚印 
[旅京浙人主張清理本省財政]  
　　近年以來各省財政均感困難口昨浙事討論會特致電浙江各法圑主張召集清理本省財政會議其原電如下我國近年現象民生憔悴海内枯竭與其謂爲受政治影響母寗谓受經濟影響最顯著者權勢偏重武人軍用漫無限制幾於括全國脂膏而供之而猶不足且政費不節冗浮過度適丁國會解散省議會泰半屈於暴力之下全國無嚴重正確監督之機關即以吾浙論民初財政除自給之外解京之欵尙年計四百餘萬比年以來并無解欵（即扣抵四十兩師餉項）而支絀日甚虧短反增據財政廳歷年摺報往年祇年虧一百四十餘萬者今乃至年虧二百十三萬之多每年累積其數甚鉅若不亟加救正年復一年破產當可立見勢必妄增租稅以重民困爲患　不堪設想夫全省財力止有此數以全省國稅一千一百餘萬之歲入而軍費爲九百餘萬占全數三分之二以上此世界各國所無亦吾國自古所未有也即如四十兩師額支三百餘萬名雖英德借欵轉撥烟酒稅抵補實則均係浙欵浙旣目顧不暇自應儘先劃歸本省之用他省皆然非創例也他如浙江軍費共計四百八十餘萬其中一二兩師額支每年不過二百三四十萬而缺額過半尙有截曠在内其數當亦不少餘者均充軍事衙署費用其浮濫亦可想見今督誠廢軍事衙署如督軍署者首當在裁撤之列其餘或裁或减力加整理核實開支而陸軍經費又剔除截曠每年節省僅就軍事方面而論已在二百萬元以上益以四十兩師軍费三百餘萬元不歸浙江支出共可節省六百萬元之譜即不裁兵亦可收清理之效其他行政費用之撙節尙不在内近閱報載江蘇省長會同地方各機關清理財政約减軍費一百數十萬其他政費亦一百數十萬合計可得三百萬安徽省民自行發起清理財政原有全省軍費已由三百六十萬減至一百三十萬吾浙對此寗可後人况裁兵以六月爲期財政以公開爲則盧君早有宣言論理浙人清理本省財政應較他省爲易務望貴會篤念桑梓負擔之重順應時機發起清理本省財政會議以爲根本之補救目前紹台溫金各屬洪水爲災清得之欵並可移賑災區敝會爲永久計爲應急計皆認此爲切要之圖除電縣議會聯合會外謹獻蕘蒭尙希采納臨電不勝迫切北京宣外香爐營頭條五十二號浙事討論會叩虞 
[關稅研究籌備處第五次會議]  
　　昨日（八日）爲關稅研究籌備處第五次會議之期各省代表於上午十二時曾應農商總長盧信之請在中央公園宴會陪席者有外交總長顧維鈞曁財政代部張英華等二十餘人席間盧信聲言本人對於商界向抱贊助主義（一）對蒙邊商約取平等主義（二）對僑商向主保商政策（三）對手工機器取獎勵主義二時散席二時半各代表復集合石駙馬大街二十二號開第五次會議因四代表進謁當局議定改正細則事故特延長三十分至三時正始開會（一）主席報告本日新到貴州代表關中敷一人（二）四代表報告進謁各當局已允修正細則情形並謂即正副會長亦可由會員中推舉（三）討論修改關稅研究會簡章及關稅研究會會議細則結果逐條修正另繕正文對於表决權擬各部處定爲二權各省商會代表定爲一權並定於本日（九日）提出財政部關稅研究會實行通過（四）討論各代表所提之議案（甲）綏遠代表邢克讓提出蒙邊設卡加徵應請政府免除案（乙）江蘇代表王介實提出國貨製造應請政府免除產場兩稅案以上兩案均由公决俟提出審查通過後再呈請大總統實行至六時散會 
[蘇俄僞印中國債劵之發現]  
　　上海秦晤士報北京通信云俄國共產黨機關暗用中國某種債劵之印刷原版私印僞劵之事近日乃暴露於此此項債劵流行之結果使中國於收贖債劵時必須多支一倍之債欵共產黨需欵之急及其行動之乖戾大足於此見之先是中國第一次外債即所謂一八九五年中國四釐借欵係根據　是年七月六日中俄法契約及同日中俄條約附件而來該項債劵由聖彼得堡國際銀行按照上述文件中辦法發行蘇維埃當局現發見此項債劵原版乃以之重行印刷債劵以重號債票私售於市塲之上新近倫敦債劵清算所之一發現相同之債劵兩張然以新舊債票不能分辨其眞僞於是乃證明其由原版所印而無疑而財力已極窘迫之中國政府乃不得不以兩倍之債金收贖其債劵矣蘇维埃政府此項欺詐行爲旣如是成功於是更繼而爲其他之欺詐行爲卽利用善後借欵是已當大戰初始之時因金融情形之紊亂善後借欵之俄國部份所發之臨時債劵未能盡換取正式債劵此項正式債劵係在聖彼得堡發出其未發出者藏在華俄道勝銀行庫中該庫後爲蘇維埃當局所得而前項債劵遂入其手按正式債劵自須於兌換臨時劵之後始有價値可言乃蘇維埃當局不顧此理竟以此支付其若干雇員之薪給今適有人以欲以此劵在本地交易所兌換而秘密遂又發覺因此欺騙行爲之結果中國政府又勢必對同一債務而支付兩次債務蓋在歐洲一方旣須收贖臨時劵而在國内又須收贖正式債劵因前述兩種欺詐行爲之結果北方銀行現均拒絶與俄人經營各種債劵事務而政府亦拒絶俄債劵之利息此固並非爲政府未承認俄國但爲自保計固不得不如此也據北京某銀行家言中國政府祗須拒絶原來債劵以外之債劵支付即足以自保惟事實上中國現並擬拒絶一切俄國債劵而在蘇維埃政府一方則又囑其機關在歐洲市塲將臨時債劵收回以便向中國索雙倍之債欵云 
[武漢實業界之迎黄大會]  
　　並發起中華職業敎育第一分社 
　　黄任之先生此次來鄂講演職業敎育大受各界人士之歡迎昨（七日）日午後二時漢口慈善會邀請武漢實業界多人開歡迎黄先生大會到會者有中國銀行行長洪琴西浙江興業銀行行長史晋生華俄道勝銀行買辦又稱漢口地皮大王劉歆生琥昌商會正會長呂運先副會長左仁親商務印書館漢口分館經理吳漁荃漢陽鐵廠廠長吳任之以及武漢兩商會會董等三十餘人由慈善會會長蔡輔卿主席首由主席起述黄先生矢志社會事業專事職業敎育從平民生計上作根本救窮妙法同人甚爲欽佩此次黄先生應武大暑期學校之聘來鄂講演是與同人等以絶好機會尙乞黄先生不吝賜敎云云黄先生隨即起立講演職業敎育要旨及漢口應曾之職業敎育事項大致譞職業敎育要旨不外使無業者有業有業者樂業武漢爲全國中樞又爲長江巨埠惜全埠職業學校遠不足供應全埠工商界之需要今欲急起直追又苦於金融困迫且按敎育上實際應用對於大規模之職業學校在鄂不妨暫緩據愚見所及有四種學校費輕而易舉可先創辦即（一）商業學校（二）手工藝（如籐竹工等）學校（三）女子工藝學校（四）工商補習學校此四項並不需鉅額經費而於使無業者有業有業者樂業之要旨且可儘量實施云云黄先生講畢掌聲如雷繼由洪琴西君起謂黄先生適纔所說漢口應先舉辦之四種學校對於漢口社會及時勢上均有必要同人等異常佩服鄙意開辦各種學校須先擬一程序庶得事半功倍黄先生在上海所組織中華職業敎育社成績極佳漢口可先組織一分社以便於舉辦各校時俾得與先生接洽較爲完善衆贊成當由與會之史晋生萬松濤毛樹棠王青峰陳時汪孝慈呂運先王芝舫劉歆生朱壽丞施培生苗萃山蔡輔卿羅佑之王開廷左仁親洪琴西吳任之張餘仲汪得琛楊恭甫汪志庵高純臣王義甫吳漁荃陳際山黄邇修諸君簽名爲中華職業敎育第一分社發起人俟定期開會再商組織辦法時已午後四時因黄先生尙須赴青年會之歡迎會遂宣告散會（九月八日） 
[湘軍收復祁永後之要訊]  
　　祁陽永州業經湘軍先後收復現據前方來電葉開鑫謝國光唐生智各旅之一部份均已於四日先後進駐祁陽第一混成旅之第二圑劉圑重威則已於五日由桂陽新田等屬進駐零陵羅旅先　得零陵收復之耗亦於五日由祁陽率領所部回零陵原防布置防守 
　　陳嘉祐所部旣退出零陵原擬分兩路開入湘西一經東安一經寳慶期退可據險以守進可以由寳慶取湘鄉等屬以窺長沙不意寳慶鎭守使吳劍學已預派其第十七團團長吳家銓率領所部開赴自零入寳之要隘冷水灘一帶防堵故陳部不能由此入寳而併向東安轉新寗以往西路但吳使以迭得第一師長宋鶴庚電告知陳部已趨湘西因又派其第十八團團長張湘砥由武岡率部開赴新寗以資堵截不知陳部至此又將如何設法也 
　　謝羅各部自攻破洪橋後陳部卽自盧洪等處向寳慶逃竄謝部之譚團遵源率部追擊於四日追至寳屬之某處與陳軍激戰頃得宋師長電告謂譚團正會同吳使所部夾擊陳軍 
　　决選省長原定於九月十日舉行自湘南軍事發生風雲日形險惡湘南二十餘縣莫不風聲鶴唳草木皆兵不惟一般人民流離轉徙即各縣縣議會以議員紛紛避兵之故亦多　無其人就事實言之大有不能不改期决選之勢湘南縣議會聯合會已電懇省政府延期舉行現在臨武寗遠新田旣經收復而永祁兩縣又仍屬省軍防駐其被客軍佔領者合計不過四五縣故昨經省政府决議仍舊如期舉行决不延展已由選舉總監督彭允彝通令各縣選舉分監督一體遵照矣 
[山西通信（壯行）]  
　　五十萬人之示威運動（一） 
　　閻錫山君運用宣傳政策内促晋民之覺悟外博國人之同情風雲迭變地位無恙於茲蓋十一年矣此十一年中無日無時莫不出其全力與不良之環境奮鬥僅免廢黜而蒼黄雲狗國難正長閻君孤立其間無友無援殊可懼也黄陂入京雖未毅然廢督實行白河明月之誓言顧閻在當年曾附督軍團而兵諫星月雖換前事未忘此閻引爲可慮者一閻之袒直蓋非一日但直軍諸將終存非吾族類之心曹三對閻尤不滿意遇客之袒閻者必力辯曰君勿爲閻錫山之（自造空氣）及（紙面政治）所蒙晉人之苦閻苛政不異他省我曹某决不惑其虚聲也曹言如是其部曲可知此次京南之戰晉省仍有協餉奉軍被直扣留之說此閻引爲可慮者二空氣中之張敬輿内閣前於綏遠都統任内因閻逼而去職九年之夏涿鹿戰方休直派即有張敬輿長晉之擬議今張居然爲政潮之主動若進而組閣必西向發拜賜之矢此閻引爲可慮者三研究系爲閻君不並立之政敵其中堅分子晉人梁善濟者尤爲閻之世仇去年以礦案梁家子弟多被閻囚怨毒益深梁及晋人之在京者咸急欲得閻而甘心此次政變後研究系雖仍不得意然已漸漸活動時時有組閣之聲此閻引爲可慮者四閻舊籍同盟起家革命而隨風弱絮出處早忘對於頻年潦倒之老盟主固不惜棄之如遺即當年起義之同志非被誅戮卽已出亡此輩流落未死之山西黨人日說孫以倒閻一旦中山正位閻必無幸此閻引爲可慮者五以上五事實現其一均足困閻吾人固深期閻君之得保留其位并能早日覺悟吾山西或尙有澈底改造之希望顧環境日非出於意料閻機警過人寗不自知彼深知敵勢正熾不復黄金玉帛信使往來所可疏通亦非平日枝枝節節之宣傳政策所可感人自非驟然運用最熱烈之方法製造最多量之空氣與國人以最深刻之感想實無以戰勝最不良之環境閻慣用宣傳政策以自好者也遂仍施其故技舉行中國空前最大規模之（五十萬人的示威運動）於太原府 
（五十萬人的示威運動）者不僅爲中國有史以來所僅見之羣衆運動實隱隱具最新式的勞農大會之精神焉閻錫其名曰市村範大會蓋表面上以整理市範村範爲目的合山西全省人熱心毅力對於吾晋人年來最感痛苦之金丹毒藥爲大規模的示威運動也蓋山西自禁烟以來金丹代興流出金錢歲數千萬元（有云九千萬者）服法簡易價格較廉故流傳特廣原料最毒藥性猛烈故受毒極深死者望於道路生者滿於囹圄據太原高審廳中人云九年山西刑案二千件金丹案佔千四百件十年刑案亦二千餘件金丹案佔千六百件晋人稍有智識者莫不痛心於丹禍之烈懼亡省之無日閻亦以爲無可敷衍遂先行整理村範整理村範者定出種種感化辦法付村民以自新之路行之已期年本報迭載其詳情矣黎氏攝政後閻旣感環境之日惡遂於盛暑中以整理村範爲名出遊各縣隨行者有各廳道·有各旅長·有鎭守使·有童子軍新劇團雅樂班拳術部等衛兵數營汽車百乘鋪張之盛意氣之豪蓋不異都天太帝之巡行此大巡閱中特組新聞團以編發各種新聞材料省署洋文秘書某君日携打字機自隨隨時報告閻之起居注於各西字報中外報紙乃稍稍載閻氏巡游之辛苦矣閻先游太原縣之晉祠村普祠爲山西風景最佳處山泉凊冽實冠中國香山雙清無錫惠水京西玉泉皆不及遠矣閻於此爲十日之游鼓琴敲棋逸興遄發繼游清源榆次太谷平定壽陽等縣鋪張益盛游興日豪外人評爲模範督軍之夏令會隨行人員尤以爲苦副官長李君私語人曰（老閻發了神經病累得我們筋疲力盡）此皆不知閻用心之苦也閻自壽陽縣歸感於新宣傳政策之漸著成効遂發起市村範大會爲五十萬人之大示威運動 
　　九月二日萬象清明秋高氣爽太原府城西北隅之閱兵塲上鼓聲震大旌旗蔽日高台百尺峙於中央環而立者數達千匝廣場百頃猶不能容萬頭蠕動以待閻君會本定八時開幕九時許閻始至首奏國樂唱歌次閻率全體向國旗行三鞠躬禮復次閻致聞會詞及獎旗於各團體先後約二十餘分鐘而會畢所謂五十萬之羣衆運動乃告一小結束茲摘錄閻之開會詞於下我們山西的靈秀大部分全聚集到省城裏邊但是要想敎省城好非大家通同起來往好處走不可今天開市村範聯合大會就是全省好的起點我很信的過我可敬的官紳可愛的學生可親的商民必能從此一直前進行铪我省城和首縣境内没有一個壞人没有一件壞事做全省的模範我並且乘此最熱鬧之會場中對我山西人民宣個誓我除盼望山西好以外别無他意我並且誓以全副精神排除萬難將政治放在民間以完成我村本政治我盼望今天到會的數十萬人員游行講演的時候出上全身的力量喚起我人民的向上心（九月四日） 
[南昌蔡師兵變續紀]  
　　九月五日傍晚南昌蔡成勳部索餉譁變一節已略誌前報當事出時軍警梭巡交通斷絶街市寂靜行路極爲危險故詳細情形無從得悉次日（六日）軍署布告謂有匪徒乘居民舉行盂蘭會大放邊砲之時煽惑永和門外四團三營少數不良分子藉索餉爲名突起暴動當派軍隊擊散並令前防駐軍兜剿云云其掩飾之詞殊爲可笑據聞此交確係全營譁變幸得信較早得以從容布防未釀大亂蓋蔡成勳自接督理江西軍務善後事宜電後頗思收拾人心曾對各界表示收束軍務裁兵節費意見該營適於前防調回疑將解散意圖勾結全省駐軍同時譁變原定夜深起事因見前防解繳槍砲子彈車送進城絡繹不绝懼事洩漏遂於傍晚動手守城軍警突見大隊兵士整隊進城趕急閉城蔡成勳適在順直會館設宴歡迎李廷玉甫入座得報告卽下令軍警兜勦因城外駐軍甚多倉卒之間不敢出城追擊致變兵由永和門外經順化門至進賢門大肆搶刼事後據商會調查有鄒興昌等三十二家被搶街防局槍亦被刧去天明機關槍隊出城追擊槍斃變兵三名餘向東鄉逃竄下午又傳城南村店戶居民數百家被搶矣幸該變兵新回省城未知城外殷實商店所在如由永和門下行至廣潤門西瓜套街則錢鹽米業精華將被掠盡城内僅永和門有變兵數人攔入北營坊一紙烟店右營街住戶胡松喬家亦被搶其子且受刀傷六日軍務署省長警務處財政廳請商會長往商籌餉商僵長因得各富商同意允將前借五十萬中之三十萬從速籌付官廳一再電催急於星火聞晚間已繳半數俾發軍餉解散變兵蔡成勳因遷怒何剛德擔任就地籌餉誤事不淺請各公團入署表示不贊成何意各公團首領旋往會商因已夜深結果未悉 
[福州學潮之醞釀]  
　　小學加薪案之破裂官廳壓抑手段之開始 
福州小學敎員加薪一案敎育廳主分級辦法小學敎員聯合會主一律增加五成卽履行閩侯縣函復省縣敎育會小學研究會之原約相持日久省敎育會會長王修縣敎育會會長陳鳴鳳小學研究會會長唐君壽三調人幾爲束手乃想出一個法子以爲小學敎員加薪問題不但敎育團體代表居中調停者有責即紳商各界亦不能諉爲無與厦門小學加薪問題發生卽聯合各界組成 
 
 

Page 11

 
 
一經濟討論會是其先例於是柬邀紳商界代表都十餘人在省敎育會協議首次到者紳界吳徵鼇陳衍商界李郁齋及省公署敎育科長縣敎育會副會長吳曾禔等四人并三會長計七人僉以地方財政困難萬狀要求官廳於所許先支二成半外再行加增頗難不如就目下所欠支之二成半請其分期補足較爲易辦嗣該聯合會議决極少先支四成餘一成限六月内實支第二次之紳商各界代表以此事不易幹諉之而省敎育會及小學研空會連接該聯合會之函請開臨時大會援助進行縣敎育會遂於本月二日上午十時開會小學研究會省敎育會亦於三日上午分别開會議决大致略同（一）質問（二）宣言（三）通電唯省敎育會則另具一呈請省長令廳縣履行原約維持官廳信用而官廳方面恐風潮擴大乃思用壓制之手段可分三者言之（一）敎育團體爲加薪問題集會本與政治無涉竟以一日縣署宴集之席間會議結果當晚三時許廳縣分函省縣敎育會及小學研究會謂自明日始雖非政治集會亦須先時呈報該管警署以便派警監視於是二日起每開會必受巡警蒞場監視一若敎育界亦將有意外之舉動也者（二）省會中等敎職員聯合會之組織爲今索薪而設近則漸議及學校經濟公明矣該會開會多係以公立法政學校代表兼福建學生會顧問吳賓駉主席學生林壽昌被捕學生界已生一波瀾而小學敎員聯合會又將與中等敎職員聯合僵開聯席會議萬一加新目的不能完全達到則以中等敎職員聯合會之議决中等學校一律罷課爲援助小學敎員之唯一武器三日第二署署長許琴韻突到吳宅訪吳聲稱敝處長接敎廳長函以吳先生主席中學敎職員聯合會且爲學生會顧問學界有風潮發生吳先生多爲主持之人現際開學伊始如發生風潮吳先生當負責等語吳以學界事當由學界公同負責不能專責一二人却之並報告於該聯合會當經公决請各中等學校校長聯謁敎廳長並由省敎育僵去函質問日昨敎廳覆函以對於吳敎員賓駉並無函達警務處請其注意許署長所述一節亦未知悉請逕向許署長詢問不得妄相詰責云云語頗强硬（三）省會小學敎員聯合會本係臨時集合加薪問題發生後開會無慮數十次自警署實行派警監視後亦依法呈報乃五日開會已畢迭接青都觀分駐所電話以該會應行解散不得開議衆以未有正式公文置之晚間七時該分駐所署員龔立禮到會索取該會印信時僅有會計員黄遹勳在竟被携去總此三因小學界咸爲憤激議决三種辦法（一）請官廳解釋不能開會理由（二）派代表向全國敎育會聯合會請願（三）通電全國請主持公道七日　不能開會故先開縣敎育會即小學敎員聯合會之蛻化九日以後擬排日開省敎育會又即中小學校敎職員聯合會議之蛻化福州學潮將自是擴大未知如何結束也 
[江彤侯將長皖敎廳]  
　　安徽敎育廳長楊乃康自經史邦翰等控告後省敎育會學校聯合會通俗敎育會各團體相繼加入反對之列楊氏自知四面受敵不安於位聞已具呈辭職七日下午四句鐘省敎育會委員竇谷生等晉謁許省長當經許氏接見告以繼任選定即行解决竇等聆悉之下甚爲滿意聞許氏前日已電召旅滬皖人江彤候回皖擬畀以敎廳徵求同意江氏業於昨日抵省下榻大旅館隨赴省署已與許氏密商就緒除電請中央任命外一面先行委任代理日内卽可發表皖省敎育界方面日前有人提議擬於胡適之陶知行王星拱三人中擇一推薦惟胡等均係負有時譽者未必貿然俯就旅京同鄉方面有人主張以敎育部僉事洪逵繼任均爲許氏所不贊同許氏認爲適當人才者惟江彤侯一人而已不卜發表以後有無問題否耳 
[蕪湖快信]  
　　安徽裁兵費已定三十萬元由許省長通令各縣知事攤認限文到十日内解交金庫專欵存儲 
　　蕪湖道尹房宗嶽關監督何炳麟安徽米捐局段啓緒接省長電同於六日乘江新輪晋省 
　　前日南岸駐防第一旅之兵工連拿獲前在蕪謀亂通緝案中首領孔慶華之弟孔慶桃解送鎭守使署訊究限七日内交孔慶華歸案 
　　蕪湖近因江潮日漲又兼颶風咸保撒水等圩相繼袂口淹　圩田約四萬餘畝所幸　年　　　早秋禾皆已收割登場矣 
　　蕪湖上游六十里舊縣對江無爲縣屬之黄絲攤因江潮過大於七日决口該攤週圍約五十餘里内有田十四萬餘畝 
　　距蕪二百四十里之寗國縣於夏曆閏五月初曾發現大水兩次田廬飄没损失甚鉅不料本月初十夜大雨傾盆夜間陡發蚊洪水頭高約丈餘以致縣東河瀝溪鎭淹水六七尺之深商民貨物被水衝没者不計其數該鎭河西地尤低窪所有油坊礱坊商店全被衝倒鎭　竹林沙攤積尸百餘具東鄉梅林石口平橋渡等鎭幾乎全被衝没死傷尤慘 
[杭州快信]  
　　省會中等以上各校聯合運動會定下月五日在梅東高橋大校塲舉行男用入塲劵女用入座劵每劵售洋一角撥充本省災振由女師一中宗文農業女職鹽務廣濟產科八校輪値不用實物獎勵 
　　浙省各校長向用委任制昨開本月分中等以上各校長聯席會議决定改爲聘任制（一）請願省議會修改任用校長規則（二）通函行政各機關（三）託學制會議代表向中央提出議案 
　　浙江籌贖膠濟鐵路會總幹事長張載陽堅辭不就今日上午開幹事會另舉沈鈞業接充沈爲省議會議長 
　　盧督辦手製軍人誡錄首冠總論内部分忠信勇義仁藝等類引證史事昨頒發各營爲講演資料 
　　安昌統捐局長屈樹培呈報八月三十日九月一日兩晝夜狂風大雨江潮洶湧田禾被淹沙地更甚新棉大受損傷現在水仍未退時患陰雨俟天晴水平調查受災成色呈報 
[南京快信]  
　　旅寗贛人昨接南昌快信報告五日午後七時許順化門外半邊街地方正當盂蘭勝會熱鬧之際忽有匪人乘機煽惑駐紥該地附近之四團三營兵士借索欠餉爲名鳴槍驚擾一時城廂内外居民聞警恐惶各店戶相率閉門督署聞報立派大隊分頭兜勦一面緊閉城門特别戒嚴城内秩序由戒嚴司令及警務處長督率各軍警維持城外防務由綏遠王團擔負除當塲擊斃數十名外並捕獲多名就地正法 
　　省署昨日牌示崇明縣知事嚴翼調省察看遺缺委候補縣知事王垚署理儀征縣知事吳立莊調省另候差委遺缺委候補縣知事方在鏞署理溧陽縣知事楊蔭清調省遺缺委正任儀征縣知事姚炳熊署理 
　　齊督昨委夏孫鵬充軍署諮議韓省長委姚崇義會同江都縣查勘汪家口閘霸工程財廳委藍世勳赴泰興結算提追屠宰稅認商積欠稅欵警務處委省廳衛生科長王鍾琦充吳淞防疫委員 
　　曁南學校有華僑學生二人擬赴日本留學陸軍已與日領接洽妥協昨日下午二時校長率領晋謁齊督談一小時辭 
　　農商部擬派員參與擅香山火奴魯魯之商業會議昨咨省署先調查各省商狀归現狀（甲）官商營業（乙）天然物產（丙）金融 
地方通信 
[蘇州]  
　　日員來華游歷之報告蘇州交涉員楊霞蔚近接駐日長崎領事郭則濟函知該縣知事赤星典太郎現奉日政府命令派赴中國游歷於本月四日由長崎動身取道朝鮮先往北京天津十二日乘津浦車南下至南京蘇杭上海等處考察一切并造訪經過地方官紳藉聯友誼楊交涉員接函後已分函各機關各團體知照矣 
[松江]  
　　取締學生留級縣署訓令勸學所文云案據敎育行政人員會呈報十一年度六月二十五日開第七次常會議决取締各市鄉國民學校於學生之畢業或升級故意留置案查市鄉國民學校對於應行畢業旣升級學生故意留置審察情形非空言取締所能收效應由縣視學督同各區學委負調查監察之責如有發見上項情弊勸告不從准予呈請懲戒除分令外爲此訓令即便　照辦理計抄議决案一件（取締各市鄉國民學校於學生之畢業　升級故　留置案）查學生畢業升級於本人　進取關係甚鉅各學校自應加意鄭重不得故意留置若應行畢業而不使畢業應行升級而不使升級是妨碍學生進取應請縣署嚴行取締以資整頓 
　　三中校長問題縣立各校長及各區學務委員對於敎育廳强委勸學所長張彬士爲省立第三中學校長問題曾於昨日開緊急聯席會議結果議决聯電敎育廳請其收回成命其文云聞鈞委張樹勳爲三中校長在校固慶得人惟張樹勳現任勸學所長職務繁重萬難驟予更調請收回成命以維敎育等語但敎育廳長自張君繳還委狀後已有復電來松其文謂呈及繳委悉母遽辭望來省面商等語而其友人陸規亮譚靜淵等亦有電邀張赴省故張已於十日晋省究竟張君能否接在三中校長當視此行决之 
　　偵緝隊懇請辭職縣警察所偵緝探士十三人因報載言其品類不齊由新舉各警董函縣撤銷等語於九日偕赴縣警所懇請消差經副隊長尹伯華婉言撫慰囑令靜心服務而散 
　　新警佐接事消息警務處新委之松江縣一等警佐承樹聲聞已於九日乘車來松當晚寓新其升客棧現定十日接差視事 
[奉賢]  
　　敎育會關會紀奉賢城市敎育會於前日開常年大會到會者二十餘人朱會長主席先報告一年内會務槪况次修改會章末討論各會員提議案件均關敎育上重要之事云 
[無錫]  
　　青城市命案三誌縣屬青城市六一圖北七房鎭富戶華勤韓因索債致周金甫之妻朱氏躍河身死一案詳情已二誌前報茲悉前日（九日）晨間七時餘趙知事乘坐七號巡船及民船一艘用汽油船拖帶在西門外開行直赴北七房於十二時左右到鄉船泊華姓門首東邊大王廟前當有華子叔寅上船謁見略談數分鐘而出趙君即上岸立傳周金市審訊問是否與華有仇周答無祇請爲妻伸雪問是否要相騐周答請免驗趙知事卽令其具免驗結並令立將屍棺遷去周即退下趙知事再乘原汽油船赴蟇塘橋朱氏躍河斃命處調查一週仍赴北七房見棺仍未遷去且未蓋棺再傳周金甫問話周已不知去向矣趙無奈飭地保至周家將棺蓋取到蓋上並飭將棺移下數丈以利行人當有周之胞妹張周氏及周媳蔣氏兩人到塲請求伸寃並云須寃伸後方允出殯趙知事諭令聽候核辦即開船來城抵城時已下午六句鐘矣 
　　衛生支會成立會無錫衞生支會於十日開成立大會上海總會派有胡宣明君蘇州支會派有周志伊君嘉興支會派有尤季良君等到會來賓及會員共到一千餘人下午三時開會秩序如下（一）開會（二）籌備處幹事報告（三）會長副會長就職（四）會長副會長演說（五）會員演說（六）來賓演說（七）會長贈獎（八）攝影（九）閉會散會時已六時矣 
[揚州]  
　　敎育界之更動江都勸學所長呈准縣署添委省立一師畢業生楊毓芳充勸學員一區十五校敎員張鈞調任本區四校敎員遺缺以六區一校校長蔣志瀛調允遺缺以七區五校校長季守存調補遺缺以八區一校校長袁鳳翰充任另委代用畢業生辛德全試充袁缺 
[徐州]  
　　吳氏兄弟學校試行新學制南關吳氏兄弟學校開辦已届兩載本届暑假開學後經職員會議决試行新學制辦法（一）六年級七年級明年同時畢業（二）六年級以下各級改訂課程完全實行新學制（三）一二年級試行設計敎學法（四）從前補充課仍照常進行並再添設公民英語等班聞明年該校將添設初級中學云又張校長以美術音樂爲陶冶品性最好之功課此後宣特别注重除美術課内加添讀畫時間外並請擅長音樂之沙女士敎授音樂云 
　　電請保全劉炳晨民生報館記者劉炳晨前被鎭守使署捕押迄未釋放現經其友舊國會議員劉雲昭前日至上海請張繼方潛王法勤電請陳使保全茲將原電錄下張繼電云徐州鎭守使署陳雪暄兄鑒劉炳晨君確係民黨絶不至通匪請大力特别保全　異身受弟張繼叩方潛等電云徐州陳鎭守使鑒久别念甚聞徐州民生報記者劉炳晨爲貴軍捕去劉君向係民黨同志多與相識務祈原情寬宥爲禱王法勤方潛叩 
[濟南]  
　　地檢廳對山東時報提起公訴山東時報登載賈議員迺逎寬見中國銀行行長汪楞伯請勿撥欵與四角派否則以十萬元僱土匪搶中國銀行云云賈據以提起訴訟地檢廳審訊兩次認爲犯三百六十條之罪已提起公訴其公判請求書原件如下被告人莊善昶告發人賈逎寬右列人等爲妨害名譽一案本廳認爲應行提起公訴並詳開各項列左（事實）緣莊善昶係山東時報館編輯本年八月二十四日該報本省新聞欄内揭載議會調停中之駁雜消息一則内有關於省議會議長問題經調人圑與各派妥協結果漸有眉目惟有仁俱樂部以杜尙不肯投資勢歸失敗不得不加入調停然其攫取議長野心始終並未打消因見各派調停將成事實對已派之金錢賠償難滿欲望遂於前日由賈逎寬約合議員十餘人至財政廳中國銀行等處聲明此等調停决不承認至銀行團之十五萬萬勿撥給各派並對汪楞伯（中國銀行行長）言此欵如不得同仁派同意逕行撥付卽將以十萬元雇用土匪搶掠該行云云經賈迺寬以該報損害名譽等情呈訴前來本廳核閱此種記載實於賈迺寬在社會上所保持之人格曁地位不無妨害應認爲犯罪事實（理由）據右事實依出版法第十一條第八欵第十七條被告人應犯刑律第三百六十條之罪相應送請公判此致同級審判廳檢察官喻建勛書記官王昭炯民國十一年九月日 
雜評一 
[治安費（默）]  
　　凡爲軍餉而籌費爲防變而籌費爲裁兵而籌貴皆所謂購買治安費也人民於盡納稅義務外復納此購買治安費他日果能獲治安之實益者人民猶願忍痛納之然而人民所納之治安費每每擲諸空虚不旋踵而治安即不能保人民之納此寃錢者衆矣是故今後購買治安須先獲得治安之保證欲得治安保證人民須有參與用錢之權如調防裁遣及發欠餉等費均須切實發放勿徒供長官中砲而兵士仍無所獲勿移用於他途而地方仍無所補能得保證於先而後納此購買之費庶不至購買應鼎也北京發起市民自籌軍警費將來必自發放而勿依賴官廳發放皖省預籌裁兵費將來必存儲於人民手中而勿存儲於官廳手中非然者治安終不可恃而地方之危機終不能去 
 
 

Page 12

 
 
   
 
 

Page 13

 
 
本埠新聞 
[王清穆整理吳淞江商榷書]  
　　主張建閘防淤 
　　吳淞江爲太湖下游三江之一而又爲三江之中條南則有東江北則有婁江宋以前治績不詳昔人謂東江通錢塘江宋時已湮塞失其故道歷宋元數百年間治水者專致力疏導吳淞江而旁及於塘浦白茆福山七丫諸口皆浦之大者也明初吳淞江淤甚夏忠靖相度吳淞江中段引水東北出劉家港即婁江下游也又開上海范家浜以通松江大黄浦使湖泖之水得以疏洩後人即以此浦爲足抵東江者也夏氏舍吳淞江不治實以下游潮沙壅塞已成平陸故改從婁江東江著手亦避難就易之法非得已也厥後宣德七年蘇州知府况鍾治水奏略稱永樂初特命工部尙書夏吉疏浚水不爲患今年久淤塞一遇久雨遂成巨浸等語按宣德七年距永樂初不出三十年而水道狀况如此下游之隨浚隨淤可以想見自是講蘇州水利者仍注重吳淞江終明之世疏浚者屢矣而以隆慶三年海忠介之役最爲大舉計開江面闊一十五丈底闊七丈五尺深一丈六尺五寸工段綿長至七八十里其他前後歷次疏浚祇就淤淺較甚處施工工段較短有清一代吳淞江工程恒數十年而一舉要以道光七年丁亥陶文毅疏浚之功爲最著當時延致熟諳水利之包安吳襄贊規畫用銀五十餘萬兩辦理頗稱如法閱三年庚寅大水太湖流域均獲有收斯爲明效然歷時未久竟不能免道光二十九年之大水成災則下游潮沙之淤積爲患可知咸豐同治光緒三朝均有吳淞江小小工程咸豐同治兩次且裁灣十餘處而隨浚隨淤一如曩昔民國初年江南水利局曾辦測量現在小沙渡以上挖泥之船即江南水利局主之工艱費絀不能大舉外人訾議實亦不諒當局之難耳近年討論太湖水利者南則主張疏治澱泖一路以達黄浦北則主張吳淞江改道從黄渡以下折入薀藻浜以出吳淞是殆師夏忠靖之成法而小變之者清穆之愚所見與此稍異以爲黄渡以下吳淞江故道不宜棄置不顧緣此段河流與上海青浦崑山嘉定四縣農田有密切之關係不僅爲出入滬北租界便利已也聞浚浦局總工程師海德生擬整理吳淞江之辦法工段以八英里計時期以八年計估費需關平銀四十八萬兩此項計畫專注租界一隅而不及其他僅顧目前一時而不慮其後事關水利交通凡我同人皆應加以考慮而上青崑嘉四邑人士尤應特别注意者也清穆之愚以爲吳淞江不整理則已旣欲整理豈能以八英里爲限乎吳淞江之受病全在潮沙海德生亦以旣浚復淤爲慮豈得不籌防淤善法乎按吳淞江自古有閘上海志載宋大觀中復置十二閘復置云者明前此本有閘也惜志乘不詳地址以愚度之此十二閘者必多數在江旁支河之口使正流暢旺足以收束水攻沙之效惟古閘建築不精司閘者啓閉不守定章一任渾潮侵入遂失設閘之本意而閘亦寖廢現在爲防淤計宜在租界自來水橋左右建置雙閘外閘之作用在拒潮裏閘之作用在蓄水舟楫通過宜訂規則内水盛漲落潮時間隨時可以洩放此則閘成之後當有專司之人耳夫閘之建築工程師之事也建閘之計畫不僅工程師之事也吾人所應討論者觀吳淞江之歷史懲前毖後以建閘防淤爲最要此外出土之法亦爲重要租界以西吳淞江兩岸岡阜綿延至數十里此皆古人浚江之陳績如此出土不足爲法愚謂上青崑嘉四邑亟宜規畫縣道即以將來吳淞江挖出之土爲塡道之用彼原有如岡如阜之土堆亦宜設法削平使江流整理之後兩岸一律種樹緣蔭清溪别饒風致澡江多闢新村最爲相宜至於經費應估計槪數請政府在關稅項下分年酌撥頃者西人注意蘇州河屢見報章可以引爲藥石之言而究其整理之法願我蘇浙水利聯合會諸君子曁太湖流域關心水利者一商榷焉爰抒管見佇候明敎王清穆 
[總商會將討論股東責任問題]  
　　本埠某游獻塲之債權人向各股東追控欠欵以來迄已多日其所持理由係根據公司條例第三十五條現被控之股東貝潤生（卽福記）等均因第三十五條之關係不能脫去連帶清償之責任惟自此項問題發生後各業咸抱不安故昨日有金業等公會公函上海總商會要求宋万二會長開特别會董會討論二會長以事關商業全體殊爲重要故已允於今日午後五時召集特别會開會討論此事茲錄其致各會董通告如下敬啓者頃接上海金業公會等公函爲討論公司股東連帶責任問題事關商業全體異常重要茲訂於九月十一日（星期一）午後五句鐘開會董特别會議務祈撥冗惠臨至要至禱敬頌日祉上海總商會啓九月十日 
[贛同鄉開董事評議聯席會]  
　　阻止省有礦產紙債要求撤退駐贛軍隊 
　　旅滬江西同鄉會近接江西省議會旅京代表李凝等四十三人函稱近據京報載贛財政廳長楊春爚赴潯將省有礦產向台灣銀行抵借一百五十萬元似此言之鑿鑿自非等於無稽吾贛財力自陳楊搜刮刦奪早已一空如洗脂枯髓竭言之痛心本年饑饉之餘不幸又加以師旅兵氛四起廬舍爲墟哀我地方生機垂絶當此創鉅痛深之日何忍再爲窮搜曲括之謀敝同人等受我贛三千萬人民之負託對於此事誓不承認諸公愛護桑梓尤具熱忱知必本救省之宏謨爲同聲之援助除函致省内外各公圑一致反對並分請府院曁外交部察核迅予阻止外用敢敬請諸公一致協爭速即分呈府院及外交部電飭阻止該項礦產借欵以杜後患而遏危機不勝企禱之至等語又接江蘇嘉定江西同鄉劉竺清李乃成等十人函稱吾省此次戰禍空前未有自贛南迤至贛東綿延千餘里兵燹所經廬舍爲墟即贛西贛北或苦供應或被匪刦無不髓枯血竭言農則春旣失耕秋復阻穫言商則九江等繁盛之區盡化焦土而當道不察猶復勒派軍糈厲行催科叫囂隳突鷄犬不寗再不急謀自救將永無超生之日同人等圖維再四惟有各縣組織請願圑向縣知事請願在省組織請願總圑向省長曁中央請願分懇自本年起分别停賦免稅各縣由農商敎育會協同諸圑體省城由省議會曁農商敎育諸總會協同省城各圑體分别負指導之責使無出軌之弊貽人口實議旣定欲請貴會發起通告全省以爲策源之地素仰諸君熱心桑梓諒必樂於贊同倘蒙見許仰即開會公决施行竺等不敏願從諸君之後聊供驅策於萬一祈復示爲盼等語旅滬江西同鄉昨日午後四時特開董事評議聯席大會到者有彭素民吳南浦閔映庭吳靜齋劉長青等五十餘人公推吳南浦主席略將旅京省議會代表及嘉定同鄉來函逐一報告公决去電府院及本省各公圑一致協爭不得以省有礦產私借外債並要求府院撤退蔡成勳駐贛軍隊及賠償此次九江及南昌兵變損失又議决加入歡迎孫中山聯合會公推彭素民閔映庭代表六時散會 
[寗波急振大會紀]  
　　當場認捐者萬餘元商店學徒之節食助振 
　　小學生之慷慨解囊畢竟寗波人熱心桑梓 
　　旅滬寗波同鄉會以今歲寗屬各縣迭遭颶風大雨各縣紛紛告災特於昨日召集會董會員開急振大會到者五百餘人午後二時搖鈴開會首由方椒伯宣開會辭公推袁履登爲主席由烏崖琴報告各縣災况次江北溪代表何鹿山報告何君在奉調查所得之災况略謂此次災情較上年更重而以馬村爲最全村二百餘家房屋三百餘間僅存十分之二幾至全村覆没其他如剡源忠義等鄉亦死傷二百餘人災後生計之最困難者則以還譚白璧以及山僻各村爲尤其次奉化剡源區代表張文洲鎭邑李雲書·鄞縣大咸鄉錢雨嵐（勵建侯代表）莫枝堰·穆子湘均先後報告災情頗爲詳晰當場推定各職員如下會長朱葆三·傅筱庵·盛竹書經濟董事秦潤卿·孫衡甫·盛筱瓏·陳子塤·傅洪水·樂振葆捐務主任李徵五總務主任陳良玉會計主任陳蓉卿·樓恂如文書主任江北溪·勵建侯交際主任袁履登調查主任錢雨嵐·何鹿山·鹿錫祥·洪雁賓庶務主任任矜蘋幹事馮芝汀·胡孟嘉·方椒伯·張申之·孫梅堂·徐岸香·張延鍾·石運乾·項松茂·盛丕華·李志方·洪賢鈁·陳伯剛·鄔志豪·薛文泰·應季審·李孤帆·陳謙夫·厲樹雄·駱懷白·陳文鑑·沈佩蘭·朱卿錫·馬省學·趙滄蓉·袁明山·周乾康·金潤庠·洪錫範·朱錦康·黄杏蓀·穆子湘·徐其相·俞宗周·馮子薌·朱哲甫·顧文耀·趙叔孺·江覺齋·劉耀廷·曹蘭彬·凌鞠齡·樓其樑·胡甸蓀·推選畢屠景三即當場送來現洋一千元充作捐欵於是當場到會員紛紛認捐至此有一年約十五六歲之商店學徒虞瑞棠者登台演說略謂瑞棠係一小商店學徒平日所得無幾焉敢言捐助二字不過瑞棠連日聞家鄉災情不禁惻然有感茲敬將平日店中所予之早膳費按日節省共得大洋三元恭呈本會充作振欵以盡寸心言畢鞠躬而退寥寥數語實引吾人好善之心不少又有小學生名章挺生者手持撲滿到會繳捐由方椒伯君携之台上當衆將撲滿敲開得銅元一百七十九枚付以收條歡躍而去次討　募捐方法首由李雲書提議江灣跑馬廳向有慈善欵項請本會商懇葉子衡將跑馬廳提議演劇水災游藝會等由幹事會另行討論茲將當塲認捐認募者列下李詠棠捐一千元認募一千元屠景三一千元袁燮元一千元何紹裕何紹庭一千元陳學堅五百元何邀月五百元張延鐘五百元王水金四百元朱哲甫五百元王才運三百元張雲江三百鄔志豪二百元毛全泰二百元吳梅聊二百元穆子湘二百元董寳康何立卿徐永炎王朝聘莊鴻皐康錫祥錢庠元孫泉標·以上各一百元謝其潮錢錦華各五十元（以上自捐）李雲書李徵五二千元鄔志豪曹蘭彬竺梅先各五百元袁祖懷袁慶雲共五百元周乾康二百元同義儲蓄會一百元（以上認募）江聖緒二元十角虞瑞棠三元夏緒勤一元蔡念恃一元二角吳根寳六角章挺生一千七百九十文蔡寳珍四角烏統銳一元烏統釗一元蔡寳慶一千零四十文周明德一元鄔春苗一元二角二百文劉乃南一元夏紹虞一元二百五十文宋伯川王金茂董學富合四元十一角三百五十文（以上小學生之捐欵） 
[浙省長關主永康水災之滬訊]  
　　災情重大仍盼各方協濟 
　　旅滬浙江永康水災乞振處頃接杭州沈省長代電云江電具悉諸公關懷桑梓深用佩仰貴邑災重堪憫已撥急振銀三千元并借撥桐江餘欵二千五百元飭縣會紳查放唯此次災區遼廣振欵奇絀尙祈合力籌募以資救濟曷勝企禱等語該圑體現雖積極進行未知能籌巨欵以副沈省長之望否也 
[甘肅固原又有地震消息]  
　　大陸報云本報昨日接甘肅固原消息該處八日復有大地震計自八月三十一日以來地震已三次此次尤形猛劇實爲民國九年十二月以後所希見者報生命尙無以喪失聞者財產損失諒亦不致過鉅 
[查禁閘北商辦水電之反響]  
　　聯合通信社云閘北水電廠現狀腐敗早已無可諱言商民萬不得已集貲自辦正在籌備招股之時忽有省長查禁之令閘北商民憤忿不平昨由各商民要求救火會代製白洋布旗幟數千幅下午午二時許分發各商號懸掛以作示威運動北海寗路虬江路寳山路一帶商店門首臨風飄揚觀者極多感慨閘北商民之意今後固結圑體堅持到底不達目的不止駢茲將旗幟標語略錄於後（閘北商民覺悟要求水電自辦）（水電非自辦不可）（歡迎水電自辦）（水電自辦以救生命（水電商辦自謀幸福）（速速商辦水電）（祝水電商辦速成） 
[國是會議國憲講演記]  
　　章太炎講天壇憲法之劣點 
　　張君勱講國憲草案之要點 
　　中華民國八圑體國是會議昨午二時三十分開國憲草案演講會敦請章太炎講天壇憲法之劣點張君勱講國憲草案之要點聽講者一百九十九人沈信卿主席致詞謂今日開會欲將本會所擬國憲草案内容並天壇憲法與世界潮流中國國勢不合之點詳晰說明此項草案本會經十五次之會議始克告竣先時敦請張君勱先生起草後經章太炎先生等之考核始以公世現請章先生先講敬先介紹太炎於鼓掌聲中出席其演講云天壇憲法採集權制在袁世凱時代經國會二讀通過其謬點甚多茲擇其最關重要者言之（一）天壇憲法中第一章第二條中華民國主權屬於國民全體第二章第三條中華民國國土依其固有之疆域又附項國土及其區劃非以法律不得變更之查第一章所謂主權屬於國民全體以現勢而論主權云者究在何處要不過在制憲次則在革命而已按臨時約法第五十四條之中華民國之憲法由國民自定之與第二條根本抵觸從第二條即可將第五十四條完全推翻旣謂中華民國主權屬於國民全體憲法何以須由國會產生本來國民不能個個制憲然亦當另定適當方法我人根據第二條即可推翻國會制憲須由我人民直接制憲此非難事要視我人民能力何如耳我人主張聯邦制天壇則用集權制集權制在外國亦不免成專制變相從歷史上觀察歷來所謂專制斷無發現斷送主權賣國爲奴隸之事謂予不信試一察袁世凱之種種賣國行爲徒擁共和之名實屬專制之實於是中央權大地方權小國民幾有無可如何之勢人民納捐於地方地方補助於中央中央養兵肇禍人民何貴有此憲法乎天壇憲法本身之謬點已如是其甚有謂如採聯邦制恐成割據之患此可無慮即使造成割據中央亦可失去其賣國能力或謂如行聯邦制各省操權者仍爲武人則如何予意最初第一次或被武人操縱入後則可保無慮總之由國而成省則省不成爲省論中國歷史自先有國後有省然論民國歷史自武昌起義各省響應者十五省此十五省之響應非認武昌爲中央蓋異途同歸而組南京臨時政府以是言豈非中華民國由省產國乎考之各國制亦多隱合而天壇憲法偏採集權制在蒙古西藏之要求自治其實與憲政相合乃出自外人指使袁世凱允之而反取銷國内自治在彼則暗送主權在此則違反憲法矧蒙古仍用主權乎查天壇憲法第三條中華民國國土依其固有之疆域何以謂之固有究竟從明朝算起抑由清朝算起抑由中華民國土地失盡或祇剩一省均尚得謂之固有耶又原條附項國土及其區劃非以法律不得變更之反言之卽國土及其區劃可得法律變更之質言之中央卽有賣國之權若請國會解釋必謂中國已失之地以武力恢復得法律變更之此欺人語也固以武力恢復失地無須再由國會通過即此第二條第三條兩條已足斷送中國故中國萬不能採集權制查臨時約法第三十五條大總統經參議院之同意得宣戰媾和及締結條約至天壇憲法第七十條則活動其句語謂（大總統得締結條約但媾和及關係立法事項之條約非經國會同意不生效力）從表面觀似無弊竇而袁世凱竟締結東青鐵道條約斷送主權而無須先由國會通過從前因戰敗而締結條約情有可原如俄庫條約俄人不過恐嚇中國而已然政府竟於此斷送主權又如西藏問題九龍租界條約等等不勝枚舉凡此奉送鐵道奉送藩籬主權等事袁世凱之天壇憲法皆預爲之地矧彼所公布者僅爲總統選舉法其居心可知至大總統選舉權萬不能付之國會如在國會彼可用威脅利誘以演成不可思議合夥賣國之行爲再觀民國十年來如五年時之討袁六年時之逼黎解散國會暗中馮爭總統再西南護法而產總統凡此種種直可爲之總統爭總之（一）國土可以法律變更爲不當（二）締結條約應由國會通過而天壇法明知姑縱爲不當（三）以大總統選舉權付之國會爲不當云次張君勱演購國憲草案内容約五要點（一）聯邦制（二）一院制（三）軍人不得干政（四）總統選舉法之人開（五）社會均富以上五項亦極透澈最後由主席致詞散會已六時十五分矣 
[整頓稅務之省令]  
　　江蘇韓省長近令財政廳重訂各稅局所比較額並通令各稅局所認眞稽徵再有短絀即照章撤換茲錄上海稅務所所接令文如下案查蘇省貨物稅產銷並徵前年增加比額總計六百四十九萬三千四百餘元定爲比較不爲不鉅議者多謂重疊苛煩足以妨遏產業發達羣議裁撤誠非無見顧加稅裁釐尙未實行以前原有收入關係軍政各項計授要需自不能不爲維持一時之計但使經徵人員精白乃心力除弊竇上固以濟國家之急下亦何嘗不可少减商民之痛苦乃需索留難多方擾累减折下票朋比分肥控告之案日有所聞人言嘖嘖豈盡無因甚且藉口災歉將額定比較乘機短列盡入私囊綜核册報去歲减收之數竟達一百二十餘萬元雖據稱災後歉收具有特殊情形未能與平時相提並論然至今歲春夏之際積水早消暘雨應時歲事有秋百貨來源亦日形暢旺以吾蘇物產之豐饒交通之便利何以各局所呈報比額各表仍多有絀無盈如寳高揚衆車通如蔣壩等處且短至五六七成以上苟非圖利中飽罔顧公家利害相差之鉅何至如此之甚耶本省自去歲以來因各項稅收同受影響加以歷年積虧負累已達千萬元以上瀕於破產目前軍政各項待發之欵復紛至沓來苦無以應付情勢尤岌岌可危本省長服務鄉邦會逢其適愧時艱之莫補惕民困之未蘇斷不忍輕議增稅令吾蘇父老重加負擔日夜籌維思所以支此危局者舍就固有收入設法整頓外别無良策頽波已逝不可復廻爲今之計惟有查照部頒條例執法以繩嚴行考察以期振瞶發聾挽回一二茲特通令明白誥誡各該局所自今日爲始務必洗心革面體念公家困難督率員司認眞整頓務符比額共同維持度此難關如確因原定比額較鉅今昔情形不同辦理實有窒碍者應准詳述理由呈報財政廳由廳派員覆查酌擬核減即以减數攤加他局酌盈劑虚仍符總比原額統限財政廳於一月以内將全省各稅局所應增應减之處一律清查完竣重訂精確比額呈明本省長覆核定案再行通令遵照一面由本署遴派專員常川稽核登列簿記隨時送查有能按照比較額外盈收者一年期滿除查核成數分等優叙外仍准照提三成獎金以資鼓勵其仍前疲玩收入不足至一成以上者三月季比考核即行撤換不待年滿如查有侵蝕情弊卽提交法庭依法嚴究無論何人决不絲毫寬假令出維行其各凛遵除分行外合行令仰該所即便遵照辦理此令 
[縣商會常會紀]  
　　上海縣商會昨日開十五次常會於午後四時舉行到者會董十餘人首由會長姚紫若報告開會宗旨畢次將各官廳各圑體最近來函逐一宣佈繼又將上海食米採辦處現届結束所有採購外洋秈米來滬接濟平價售賣數月以來迭受虧耗鉅數之欵一事當衆陳述旋又互相討論僉謂應由官紳商界合力籌撥欵項以便歸還墊欵當由姚僵長請各會董設法籌措各會董同意者多數尙有迭奉官廳催繳附加振捐改徵爲募一案催促五萬元之尾找各會董之意以前次合力暫墊之欵至今尙無着落按之商界情形値此商困時代固已筋疲力盡若再設法實難啓齒惟有請會長將繼續募振爲難情形陳請官廳從緩計議一俟商業轉機後徐圖進行云云議畢即行散會 
 
 

Page 14

 
 
[美商務次長今日可到滬]  
　　美國商務次長賀思敦氏及所率各專科學專家原計明日即可到滬惟因所乘輪船途中略有稽延未能如期蒞止茲悉該船今日上午當可到埠云 
[查禁白衣會等邪敎之通令]  
　　滬海道尹淞滬警察廳長上海縣知事均接省長公署訓令云據宿遷縣知事徐維新呈稱竊維奸民匪類法所不容左道異端例懸嚴禁宿邑界連魯皖匪徒最易出没良民受害非伊朝夕乃現經密探有種白衣會邪敎自謂習其術者以呑符誦咒爲依據能使槍刀不近其身並有消槍會紅纓會女子提藍會等名稱可以禦匪可以自衛一般鄉愚以怵於匪患之故受其鼓惑聽其號召從而習之者頗不乏人訪查此種邪敎上年首先發見碭山嗣經傳染邳睢一帶近則蔓延愈廣宿境如皂河洋河大同永慶各市鄉地方亦時有此種邪術流傳星火不息可以燎原若不趕緊剗除不惟地方受其影響誠恐愈習愈衆如昔年義和拳之覆轍殷鑒不遠茫茫後顧何堪設想知事身任地方職責所在除分令警察警備保安各隊曁各市鄉董事圑總等切實查禁嚴拿首要解散脅從一面愷切佈告嚴禁鄉民不准再事染習以期盡絶根株外所有發現邪敎查禁情形理合具文呈報仰祈省長鑒核俯賜通令各屬一體查禁以免流播而弭隱患實爲公便等情據此除指令並分行外合行令仰遵照嚴行查禁此令 
[工商研究會開會紀]  
　　中華工商研究會爲請各國貨工廠商號對於太平洋商務會陳述意見並遣代表前往列席事特於昨日開會集議由馬樹周主席計到者南洋公司陳伯南·泰豐罐頭公司卓樂生·中華工業廠祝文彬等共二十餘人由馬樹周報告據泰豐公司函稱國貨運輸美屬不能發展者非僅輪船噸位銀行押滙實因進口稅不能規定最爲障碍即如敝公司罐頭一項輸銷該邦經已多年至今銷額仍不見十分增進即因其所徵入口正稅未有規定所致往往同類貨物此次估計十兩下次則估爲十五兩並無一定於是商家對於成本預算便無把握因此裏足不前銷路阻滯等語復經各人討論决議先函請總商會調查國貨前往檀香山銷數曁歷次所估進口稅詳細列表以資比較并請其轉函檀香山中華總商會將華貨進口事宜預爲調查明白以待穆君藕初到時面與接洽至派遣代表列席經研究多時大約尙須另行開會始能决定云至五時散會 
[長崎敎育圑來滬訪察之先容]  
　　江蘇特派交涉公署昨致軍警各機關函云逕啓者准駐長崎郭領事函稱准長崎市長函稱本年十月初間集合長崎市立中小各學校長全部二十餘名組織圑體派往貴國上海南京二處預定日程訪察該兩地貴國地方官曁關係敎育諸君以表敬意并藉以互相交換意見一面考察敎育之實况及其地情形以爲將來改良敎育之助面有裨於中日兩國之親善然此事關係頗大欲收充分之效果須得貴領事之援手爲此專函奉達即希諒察本市之意旨代爲轉達該兩處地方官曁關係敎育諸公届時該圑到境諸事賜予便利不勝銘感等因并附旅行日程表到館查長崎與上海相距最近彼此交通貿易關係極深逈非他處所可比擬平日崎地官民對於我國人民感情尤爲親戚此次集合全市中小各學校校長組織圑體前赴上海南京兩處親謁我國地方官曁關係敎育官紳交換意見以冀得從敎育上疏通兩國人士之意思使可互相了解不至再生隔閡其苦心誠意與平日之以親善爲口頭禪者逈然不同則濟領事斯土知之頗眞爲此函達乞卽轉咨上海道尹曁其他關係敎育機關於該圑抵滬時設法歡迎招待予以便利如有意見并請預先商定以便届時互相討論藉收親善實效而聯公私交誼除呈報外交部外合將該圑旅程表一紙附呈台覽即希查照可也等因到署除届時派員照料並分别函達外相應抄錄該表孙致台端查照爲荷附錄日程表十月三日由長崎動身乘日本郵船横濱九五日到上海六日至八日在上海住宿九日到南京十日在南京住宿（或回上海）十一日由上海動身回崎十三日到崎 
[東京將開模範商場]  
　　江蘇交涉公署現准日領事來函以日本產業協會定於本年十一月間假東京上野公園擬開東京模範商塲應請各國商界届時赴會參觀等因并附說明指南書等到署昨經分函商會·上海縣署等查照轉致各商業届時前往遊覽云 
[福建路商聯會主張審查分會]  
　　福建路商界聯合會長鄔志豪昨爲愼重組織各路聯合會起見特致函總聯合會提議審查其文云爲建議審查分會組織事查上海各路商界聯合會所以有今日衰敗之氣象衆口一辭莫不謂爲因人問題然組織分子之所以良莠不齊實由於各路組織不良所致各路商界聯合會本爲各路商人自動組織之平民圑體乃自各路發生聯合會後往往有三數私人乘機起而利用此名義不徵求公意不令人過問獨斷獨行無會員無選舉亦無合宜手續卽以會長自居以私室爲會所遇事則招搖撞騙假公濟私儼然以全路商人代表自居實則所謂代表者僅代表春一人而已眞實實商人之所以不置一辭者實因商人以營業爲重不屑計及於此耳此種人卑行劣跡無復人格實爲害羣之馬不論任何社會或圑體一有此種人之足跡無有不敗者此證諸歷來陳跡及總聯合會之分裂情形可知現時各會競主合併事固極佳然星星之火可以燎原苟不愼重於始殊難保無隱患於後與其草率從事貽患將來不如多費心力樹永固之基礎免蹈覆辙是以敝會擬請本總會於合併之前先就入會各分會中審查其會員名册及各項會章是否合法然後依法進行至於審查應用何種手續及標準則應請召集大會公决之敝會心有所感不敢不言是否有當尙祈公决云云 
[港務局局長尙未定]  
　　浚浦局改組港務局辦法業已决定惟關於局長一節政府及各方雖有以任修改稅則委員長蔡廷幹之意然迄今尙未向蔡徵求同意蔡亦未曾覆電表示就意故局長問題刻尙未十分决定云 
[黄任之到滬後之行踪]  
　　明日偕袁觀瀾北上 
　　江蘇省敎育會副會長黄任之君自日前偕隨員沈肅文赴鄂應武大講演職業敎育頗得湘鄂人士之歡迎演畢已於七日由漢乘輪至八日抵寗在寗勾留一宵轉乘九日滬寗路下午三點五十分特别快車至十時抵滬明日（十二）又當偕袁觀瀾乘夜快車赴寗轉津浦路抵京參預十五日敎育部學制會議云 
[全國司法會議預誌]  
　　全國司法會議原訂本月十七日召集各省司法人員彙齊到滬討論司法上一切興革事宜等情迭誌前報茲悉該籌備處主任張一鵬君以會期將届各省律師公會法政學校所派代表報到者寥寥因此該籌備處除登報通告外並將杭縣律師公會起草之組織大綱附函分送各省法圑請其如期蒞滬參預會議所有各省公會法圑學校提出各種對於司法上應興應革各條件數十餘種業經彙列成册預備大會時提出討論云 
[一週間之絲市]  
　　本週廠絲市况平靜成交不多售價與前相仿並無上落惟普通廠家凡近期抛貨尙有餘額可售者遇有來帳雖還價稍少亦願鬆售皆因絲價究屬太高萬一市面冷靜解貨交清之後手中餘繭勢必均是多頭揑貨久擯市價非賤不可倘跌去一二百兩亦未可知故爲保全嬴餘計日上來帳稍有薄利即行脫售是以市面外觀堅定而内實較前鬆軟矣然間有三五廠家手中均揑靈牌易於脫貨抛貨較多資本充足鑒於目下統市存繭祇有萬餘擔而美法兩莊續有需胃稍覺膽壯遇有來帳仍須扳足價鈿方肯脫售也故市面可望平穩無大漲落之患矣 
　　白經市面亦已久靜本週花旗貨頗有發動之象因内地較貴絲商不肯稍鬆未有大批成交惟梅牌開出一百三十擔價只漲二兩五錢法莊銷稀市疲公馬大經較上週跌去五兩白絲已久無交易本週英法二處辦去十餘包價與前相仿 
　　黄絲經本週交易仍形稀少市面頗覺冷靜法莊雖時有來帳大抵因價小未成惟零星現貨山東廠經略有交易以外各貨均無動靜聞前抛解貨至今尙未交清各洋行正在催迫中故抛貨不敢再訂矣 
　　灰經自開價至六百八十兩後市面漸定本週交易極旺市價頓然迫大二十兩成交三百餘擔故上海市况非常豐消然據外人云鈕約市面雖較前見漲然眞實市價只有六百八九十兩之譜上海各洋行均屬冒大而購且多係揑貨看漲故七百兩之數並非確實外洋市面云 
[一週間之茶市]  
　　上週洋莊茶市路莊綠茶消去七千五百十九箱其中珍眉一項約佔十分之六較前週不相上下惟售開之價高莊貨雖無變動中低莊貨較前跌落三兩之多至大帮市面全週均無成交各茶棧雖零沽拆出二十餘帮但售盤均稱軟弱而其中最滯消之貨莫如珠茶售盤跌至十七八兩洋商仍無人問及他如針眉秀眉消路亦無前週之暢旺鳳眉娥眉雖稱行消但售開之價亦較前週挫跌二三兩貢熙成交二百五十餘箱本不見多然因市上存底缺乏洋商需要尤殷故售船二十七八兩尙仍堅俏湖州平水大帮消去二千八百九十一箱係由天祥惠利兩行購進售開盤價亦較前週爲軟弱温州紅茶由錦隆洋行購進一百零八箱因色質太劣售盤不過二十兩 
[一週間之糖市]  
　　糖市被走銷呆滯市面不振至本週生意更呆價愈頓定車糖日人方面已見跌小八角大里廠據傳亦將開出價格恐非再行跌小不能暢盛太古及怡和英商方面自前八兩一錢三温半開盤後現今並無跌小消息然行家存有現貨者俱照東白大市出售也粗砂白及中砂白二項前期外洋定貨均已到埠客路走銷亦多故售價有七兩四錢二十號中砂則六兩五錢本國棉白現時均不當令而市上存貨亦漸見罄有生意者亦因價格過高改進别項最高三尖價須八兩六錢稍次亦須八兩三錢也青赤糖銷場稍多故賣價不鬆然較之前一期内跌去亦有四五錢矣氷糖統手建氷今開六兩比之前週跌下二錢上擋泰源及祥美因均連帶跌小故今售六兩八之祥美與六兩六錢之泰源矣 
[無錫米市之報告]  
　　滬北某米行昨接無錫同業快郵云今市破粳高貨定勢中次稍疲角許新粳亦疲一角昨日須作八元二角新秈糙白因紹帮各裝船爲爭水脚罷工未裝故回小二角餘外雜糧小麥等貨市面仍堅穩云 
[上海商業市况彙錄]  
　　金融 
　　昨日銀幣上午市價爲七錢二分二釐午後收盤又小爲七錢二分一釐八七五 
　　銀拆上午二錢三分因係星期銀行封關之故下午收盤爲二錢二分比較星六大起九分 
　　江南小洋早午市均六錢二分二釐五廣東小洋上午六錢一分七釐七五收盤六錢一分八釐衣牌一千七百七十二文角坯一百五十一文貼水二十五文均與上日相同惟銅元二百四十六千文則長五百文 
[市金]  
　　昨日星期大條近遠期各縮一二五先令例無市面標金開盤三百零四兩前小爲三百零三兩七錢後因美匯小一二五東匯大一八七五之故人心異常堅固買者非常踴躍以致標金最高漲至三百零五兩四錢未幾買者略稀又回小至三百零四兩八錢後仍回高至三百另五兩四錢收盤觀勢先令或恐見縮標金亦或見漲云 
[棉紗]  
　　昨日星期大阪三品紗美棉印度孟買均無電報各洋行紗廠交易所等皆循例休息市上現本紗客帮交易亦殊清淡價亦無升降日紗亦然牛莊天津威海衛漢口江西蕪湖野鷄等邦計成交本紗一二百包日紗二百餘包公會小包市價亦平平售開祗有十餘包各廠咸未開出市况仍屬疲平之勢 
[市金]  
　　昨日閘北蘇州河下到船計有常帮毛仁仁趙寳生陸仲山錫帮蔣永林楊永根徐仁昌蔡長松郁永根蜆帮諸寳生許久祥朱友根江北帮李文六等十餘艘陳破及新粳各居其半客秈銷路有浙紹帮在内地購辦來貨較少新粳漲起角許其餘平平各米行斛開一二千擔人心仍不甚踴躍云 
[雜糧]  
　　昨日由漢口輪船運來早黄豆二千餘包又九江來都昌子江橋子一千七八百包現存在棧尙未出樣因星期日之故午後北公會上交易亦稀祗有本街油廠等帮辦去漢口早黄一千一百六十五包早青一百六十三包洋莊去莞豆二百五十四包九江莞豆一百七十包本街油廠又添進九江鄱陽子二百包遲豆二百九十四包抑坊池五百包江橋子二百七十包徐州黄豆二車江北帮辦去大連苞米二車本街各米舖買進南關機米蕪湖機米二晨五十包各豆市面九江莞平徐州黄豆各小去六七分大連敺苞米大七分南關機米大二三角不等云 
[桐油]  
　　支白桐油來路極稀近日洋莊忽又動辦其數約有百噸價洋例銀十五兩一錢胃尙未足且各帮一聞市勢轉機亦紛紛添辦以致價格步步上升昨得漢電支抵十三兩五錢勢有加無鬆故今日老牌本支棧交已批十四兩六錢云洪江桐油鎭江公盤原批十五兩六錢乃因被蘇帮預先放盤低售以致大壞市面内地各號家勢恐再小均抱穩健主義隨進隨出不民多存然鎭江及本埠存積均已不厚以後市面雖呆無大上落矣 
[米船被搶後之要求保護]  
　　南帮各米船專裝内地蘇同青角等五十七埠各行之米來申卸與滬上行家其售賣之權由内地行家囑米客銷售此項米船共有五百餘號其中亦分帮口均有領帮自俞根興李春坤兩米船在澱山河遇盜後各米船以裝米至申頗多危險懇請各帮領袖向内地米業及滬上米業公所請籌妥善辦法免再發生搶刦情事否則停止裝米改裝他貨故領帮於昨日上午在一枝春茶樓召集在滬各米船會議辦法當由領帮周怡生報告云自搶米案發生後各米客先已呈請水警廳加派警船沿途護送米業公會開會三次昨日議决以後内地裝米來申至少會同五船同開至各處駐泊水警船報請護送囑吾轉知各船照常裝運勿得改裝他貨云云旋由米船陳林生言我等米船負責甚重在各處斛卸短缺貨主向船戶索賠現决會同五船開申如未滿五船在各處等候開申延遲日期必須損失開銷故請各領帮代懇米客米業公會轉請水警各米船無無多少或單獨開申向駐泊水警報請護送須隨報地即送不得遲延俾免船戶受損倘若必須會同五船開申則我船戶對於遲延之開支不負責任云云各領帮卽將會議情形報告公會矣 
[火車茶房販運銅圓之察破]  
　　前日滬寗路夜班快車到滬站時二等車茶房私帶銅元六十五千販運來滬被車務稽查察出後二十五千發還四十千解至車務處核辦近來滬上銅元價雖日賤尙比寗鎭二地爲貴該二地每洋一元可兌銅元一百八十餘枚故販至滬上每元可獲利四五枚云 
[莫干山汽油船已可行駛]  
　　滬杭路由莫干山至山橋埠之間汽油船被水阻隔已有數日茲聞路局得該地來電云河水已退故汽油船定於昨日（十日）起照常載客行駛矣 
[第三次抽籤期前之妓寮]  
　　中秋節胆咸向法租界覔屋 
　　公共工部局規定界内娼妓以抽籤法分五期禁絶業已舉行抽籤兩次第三次抽籖之期前日亦經公布定於十二月五號在南京路市政廳仍照向章辦理故公共租界娼寮將逐年减少但自法租界准設妓院之後凡操淫業者莫不視爲續命之湯從英租界遷往者己有不少現距中秋節期匪遙若輩逢節本有調頭之舉故一般樂戶咸向法租界覔屋云 
[蘇童子軍昨開幹事會]  
　　中華民國江蘇省童子軍聯合會昨日上午十時在該會開全體幹事會議到會者有沈信卿章君疇沈同一等十餘人由主席將議案十二件請各幹事逐條詳加研討至三時始將各案議决酌辦散會已三時三十分矣 
[美水手棒球隊返京]  
　　美國水手棒球隊球員二十一人比賽捧球已畢於今日（十一日）晨乘滬寗路快車返京 
[意水兵北]  
　　意大利國水兵一百零五名由意乘輪於昨日（十日）到滬在新關碼頭上岸當晚即乘滬寗路夜班快車北上駐防計到天津者六十名到北京者四十五名 
[  尙有本埠新聞等轉入後頁]  
雜評二 
[白衣會（訥）]  
　　江蘇帮匪素盛潛滋暗長於各地方者識者已視爲地方之隱患今無知愚民又惑於邪敎演習神拳所謂紅纓會白衣會之名目創設日多其勢力亦漸蔓延於大江南北初不過少數人震炫其槍砲不入水火不傷之神技以爲得此可以自衛可以禦匪患未必果有好亂之意迨一旦附和旣衆或爲土匪勾結而合成一氣或利用之者别有野心煽動而鼓吹之以植其一種特别勢力彼愚民何知苟可以獲小利足衣食者詎知前途之危險則入其骰中者自然日多將來縱不至如從前拳亂之禍國而爲地方添一種匪勢力多一種無業游民之窟穴以造成地方一種亂源遺害於一般社會可斷言也然則及其勢之未成基之未固而剷除之誠不可稍緩矣 
　　雖然今日之迷信者固不僅無知愚民已也彼服務官廳中知識階級中設壇結社焚香膜拜日日稱神降傳神示者今亦已風靡於全國雖其所習與神拳不無區别然究其迷信神權則一也說者謂欲破除愚民迷信邪敎其根本在敎育若曾受敎育者而亦有所迷信則又將奈何哉 
 
 

Page 15

 
 
本埠新聞二 
[實槍會英瑞盃比賽及月射紀]  
　　華人王衍慶君得盃 
　　英瑞盃係英瑞牛奶公司於一千九百二十年贈與萬國賽槍會充比賽獎品逐月賽射一次勝者刋名盃上并可占領一月凡連勝三次或共勝四次者即以此盃爲酬年來競爭之烈實出人意料之外凡各國人勝一二次者已滿刋盃上無隙地今番比賽已届第二十六次於本　六日晨六時至八時半在虹口靶子場五百碼墩各賽慢槍十六嚮結果推華人王衍慶七十七分爲最優連前共勝四次照例得盃故當場由賽槍會董事英人羅司君給獎各國賽員咸歡呼道賀而散憶一九二一年八月份比賽爲王君第一次勝本年四月爲第二次勝七月爲第三次勝此次比賽爲第四次最後之勝利焉九月份月盃第一次比賽其課程與英瑞盃比賽同而華人干庭輝陳家祥二君於賽射三○三香檳成績頗佳於本月份起由該會各國董事議决擢升愛混班年來華人之升愛混班者前後計有五人可謂盛矣茲將月射得獎諸君揭錄於下愛混班華人王衍慶七十七分勝愛字班華人陳如松七十三分勝皮字班英人鴨且七十一分勝西字班華人李玉書七十分勝地字班英人密羅司七十一分勝 
[商圑華隊比賽婦女彩簡則]  
　　國聞通信社云上海萬國商圑中華隊爲賽槍進步起見特設一種婦女彩茲將所訂簡則錄下一（代射）購劵之婦女用抽籖法由本隊射員代射二（抽籖）十五日由射擊科在司令部抽籖另行宣佈三（得獎）報名之婦女均有得獎之機會其得獎以劵欵照期收到爲憑再行宣佈四（彩劵）每劵一元每隊員一劵代售一劵欲多再購五（報名）須照報名單塡寫送隊至九月十四日下午五時截止（六）（介紹）非隊員家屬婦女得由隊員介紹報名（七）（特獎）隊員介紹至十劵以上者前三名得一獎相同者順延（八）（收欵）收欵處送至百老匯路一二九九號或由會使往收云 
[求新廠職員創辦體育會]  
　　本埠求新廠職員楊禮炎張益恭胡長庚張榮壽樊豫誠等發起創辦上海求新體育會以强身互助博愛爲宗旨昨日下午三時在南市半淞園開成立大會到者四十餘人公推楊禮炎爲主席報告開會宗旨然後照所定秩序次第表行茲將秩序單錄下（一）振鈴開會（二）發起人報告經過情形（三）推舉主席（四）通過會章（五）選舉（六）會員演說（七）來賓演說（八）茶話（九）攝影（十）散會（十一）叙餐選舉結果沈國樑爲正會長胡長庚爲副會長楊禮炎鄔飾海吳廣朱偉皆爲幹事會計爲張榮壽書記爲張益恭云 
[中華武術會第三次揭曉分數]  
　　連前共得四千二百八十四分一八 
　　南市中華武術會徵求第三次揭曉昨晚假漢口路慕爾堂舉行到者座無隙地會長王一亭君因事早退由其哲嗣叔賢代表主席首請王僊露女士奏鋼琴次陳維新君演說略言武術之要可分四層一關係個人二關係社會三關係國家四鄙人對武術會之貢獻洋洋數千言非常警切次精武體育會幹事盧偉昌演說略言從來敎武術者有四弊一自秘二好勝三喜評人短四有始無終必去此四弊武術會始能發達言簡意賅於是各敎師學員以次表演種種武技勇猛精熟觀者極爲滿意次總隊長李英石君揭曉分數計共和隊獨得八百八十八分（第一）該隊徵得朱靜菴陳勇三爲永久會員王正廷匯達公司爲維持會員王叔賢之求友隊二百五十分（第二錢化佛之奮鬭隊一百零二分（第三）仍由中央隊分别加獎如前例此外博愛隊五十分平等隊二十二分互助緯武均十二分合羣十分共得一千三百四十六分（連獎分計）合前二次共得四千二百八十四分一八次謝强公君指書聯一副文曰當仁不讓見義勇爲贈與第一者末由通俗敎育新劇圑演趣劇以娛賓散會已子夜矣 
[大埔同鄉會新屋開幕誌]  
　　大埔旅滬同鄉會新事務所建築落成於昨日開幕該會在北火車站前榮陽里内計屋三幢二廂房左爲男賓室右爲女賓室及辦事室中爲禮堂上懸譚延　所書之（必恭敬止）遍額一方旁列邑人鄒魯之長聯其他各圑體之頌詞樓上爲音樂室及茶點室來賓約二百餘人均由招待員殷殷招待二時開幕推何時傑贊禮首由會長楊虎臣致開幕詞略謂今日爲本會新事務所建築告成舉行開幕典禮同人咸集以言歡嘉賓偕臨以助慶其所以鼓舞現在之精神振奮未來之希望者至爲深切蓋本會自何公士果鄒君海濱曁同鄉諸先進發起組織迄今時越十年人人心理中所籌維所期待之先務至是而幸達鵠的當可知也夫以前此之　路　縷其締造也　難則後此之蹈厲發揚其策功也彌亟且旣　一定之會所則凡在同人益足以一其耳目齊其心志以赴爲所可爲之事機非僅如舊制會館第以供歲時聚讌桑梓聯情而已蓋必有所事焉以利吾同鄉以益吾同鄉斯會爲不虚設也所事維何約有四要一曰振興敎育以造後起之人才二曰圑結金融以鞏本羣之經濟三曰提倡工藝以庇工業之同僑四日舉辦調躍捐金敎育之興觀成可俟其餘三者次第待行西哲辦學踴躍捐金敎育之興觀成可俟其餘三者次第待行西哲之言曰言論者事實之母也前賢之言曰爲治不在多言顧力行何如耳自今以往所願吾同人繼之以熱心持之以毅力對内以和衷共濟爲歸對外資聲應氣求之助再越十年其進步必有倍蓰於今日者且懸斯語以爲之卷同人勗哉同人勗哉詞畢閘北救火會代表王鏡濤·潮州會館黄少岩等致頌詞次孫中山代表謝良收及楊小川許奏雲陳炳謙吳木蘭女士等演說大致說該會將來之發展及加勉等語畢復由會長致答詞畢欵宴來賓及散會已六時許矣 
[金長和沙船尙無消息]  
　　泰和字號之沙船此次第三次大風發作該號之金德豐金德順金長和等三沙船在海面遇風輕者船身撞壞貨物受水及漂失惟金長和沙船由青口開申自入風後該號電致各處詢問及派輪四處招尋至今尙無音信諒已沉没海中故該號深爲焦灼該沙船共有三十餘人其家屬得悉後連日扶老携幼至泰和號泣哭該號主向各家屬勸慰現每家屬給洋三十元請各回家如有音信即來知照各屬唯唯而去 
[電車軋斃搭客續誌]  
　　某甲於前日上午搭乘六路圓路電車駛至湖北福州路口車未停時躍下被拖車輪盤軋斃已誌昨報事後老閘捕房捕頭派包探沈阿岳出外調查出事情形昨據該探稟復死者年約三十左右所穿藍布短衫内襯有線衣白線襪做有布底手携丸藥一包手指戴有金戒一枚係楊慶和牌號該戒重約六錢實係自跳電車跌入軌道内軋斃惟查無屍屬故不帮其爲何許人捕頭以旣據查明仰候攝取屍影招屬認領 
[汽車撞傷孕婦斃命]  
　　前日傍晚時有年約三十餘歲身穿元色布衫馬蟻布褲子大脚懷孕之婦人某氏行經法租界愷自邇路日新池附近被張榮春所駕之汽車到來撞倒跌傷要害不省人事後由巡捕到來車送醫院因傷過重延至昨晨身死將屍車送同仁輔元堂騐屍所旋經中西官蒞所騐明委係被撞身死因無家屬由堂棺殮聽候家屬認領一面將張押候解堂訊辦 
[生大工商業銀行開幕]  
　　生大工商業銀行係滬商盛蘋臣等所組織設在南京路貴州路口於舖戶往來·居戶儲蓄·尤爲便利並設有保險鋼箱代爲保管貴重物品昨爲開幕期來賓頗衆各戶存欵聞有六十餘萬之數 
[各學校消息彙誌]  
　　美術專門學校本埠西門美術專門學校暑假期滿於昨日上午十時在林蔭路第二院大禮堂舉行始業式首由音樂敎師奏樂後向國旗校旗行三鞠躬禮及師生行相見禮畢由劉校長新敎務主任徐六幾·敎員俞寄凡·汪亞塵·相繼演說該校今學期因舊敎務主任兼高師科主任呂鳳子改就鎭江省立第六中學校校長敎務主任延徐六幾擔任高師科主任延劉質平俞寄凡共任西洋畫科主任仍爲王濟遠初師科主任仍爲唐哲安（唐病假由褚禹臣代理）又添聘張東蓀　哲學敎授柯一岑爲心理學敎授黄頌林爲解剖學敎授俞寄凡爲美學美術史色彩學及西洋畫手工敎授許醉候爲國畫敎授關良·徐祖馥女士爲西洋畫實習敎授蔣璧如等兩女士爲英文敎員何明齋若及華圖珊女士爲手工敎員吳人文·徐維邦·葉鼎犖·姚當時·談炳仁·諸君爲西洋畫實習助敎訂定本星期四開始上課聞該校本學期各科新生兩次招考錄取者計有一百五六十人之多連舊有學生共約四百人左右各部事業積極進行本學戎擬將舊有各研究會範圍力謀擴充以便全校學生得加入該會有適當研習之機會并設自由講座預定每星期公開講演預定講題第一次將於開學第一星期内延請張君勱講演德國文學家雪奴之美育主義云 
　　中醫專門學校城内石皮弄中醫專門學校於昨日九時行秋季始業式主任丁甘仁君謂本年内務部管理中醫規則非經中醫學校畢業槪須取締故本校之設實不容緩云云繼由校長敎員各致勉詞學生二百餘人定於即日正式上課云 
　　華民學校愛文義路張家宅泰利坊華民學校爲上海洋務職業公會所附設已於日昨開學到校學生極爲踴躍晨間十時行開學禮由主任敎員致訓辭下午三時請該校校董參觀並已議定本學期内額滿不再收錄云 
[印刷業提議建築公所]  
　　昨日本埠印刷業同人循年常舊例每逢中元節建醮於岳林寺並討論建築同業公所事到會者近千餘人下午二時振鈴開會公推倪友根主席首由倪君報告經過事實畢即由林祥元之代表陸士明提議略謂吾印刷一業旅居滬上者不下數千人向無會聚討論機關雖經幾度提議籌備設立公所均緣未經聯絡卒未如顧殊爲悵甚本届又逢會聚辱承同業多數光臨重與諸君晤談無任榮幸之至建築同業公所實與諸君有密切之關係無庸贅述惟全仗諸君努力進行慷慨樂助則公所之落成近在旦夕惟須取决公衆意見請諸君討論經全體贊成通過次由朱光華提議建築經費當推定二十餘人擔任募捐並由發起人胡秋橋等四十餘人先行墊出二千元俟公所成立之後挨次歸還其建築事務先由發起人組織籌備處並通告全體同業定期公開大會公决並選舉職員分任辦理當經全體贊成通過遂即散會 
[愛羣女校橚品展覽會之第二日]  
　　蓬萊路上海縣署對面之愛羣女校前昨二日假座江蘇省敎育會樓廳開繡品展覽會第一日情形已誌昨報會内所有各種繡品如屏條·畫幅·桌毯·手袋·鏡架等·可八十餘種皆爲該校小學科學生所製繡工頗爲精美該校又在會塲上設評論部專請參觀者評判江蘇省敎育會副會長黄任之君前日由鄂回滬昨日亦蒞會參觀且在評論簿上讀美該校之成　聞該校現有學生約五百餘人校長爲袁希澔女士剌繡主任爲方郭純女士創辦以來已有十載常年經費除省敎育會貼補少許外皆由創辦人擔任云 
[東吳大學法律科消息]  
　　東吳法律專科定於本月十二三兩天爲入學試騐之期十四號全體上課該校敎員多爲海上中外法律專家開辦未及十載成績已斐然可觀其畢業生之往歐美留學者均得直接升入畢業院肄業聞今年新聘陳霆銳君爲專任敎員新生入學者已達六十餘人課程益加完備其餘敎員如羅泮輝·梅華銓·何世枚·傅盛勳·羅敦·海思克·敎務長劉伯穆·英國按察使羅平吉諸氏均仍擔任各項敎務又英國最著名國際法專　加納傅士不日到中將在該校開講國際法以饗學者云 
[滬江大學增設女子館]  
　　楊樹浦滬江大學已開學聞今年尙擬增建科學館·女子館·文學館·其經費則由各耶穌敎會募集敎員亦新聘一位克羅李氏云 
 
 

Page 16

 
 
[常識演講會第四次演講記]  
　　前日閘北鴻興路遠東公學舉行第四次常識演講會到者五百餘人因地位狹小擁擠不堪至晚七時振鈴開會由岳志純君主席曹汝楫君演講（家庭工藝之常識）次有該校新劇圑演劇正劇爲（酒之害尙有來賓之口琴雙簧等以助餘興云 
[蘇州旅滬同鄉會開會紀]  
　　新閘路蘇州同鄉會於前日下午三時假座北京路周耕記號開董事會到者二十人會長貝潤生主席提議各案如下（一）會員陳蘭庭報告蘇人奚培良之妻奚莊氏被誘來滬應請轉函公廨嚴辦以維風化案議决先向法公廨查明原案再行核辦（二）開會追悼已故會董龍子英派員行禮案公推副會長周渭石前往祭奠（三）董事趙竹林楊樸之·陳碩卿·來函辭職案議决以次多數推補（四）通過蘇州旅滬公學下半年預算案議畢散會 
[十人圑徵募大會第三次揭曉紀]  
　　南陽橋救國十人圑昨晚爲徵募大會第三次揭曉其秩序如下（一）開會（二）演說（三）揭曉分數（四）隊長會議（五）散會計是晚繳到分數者有直隸·貴州·河南·福建·雲南·甘肅·奉天·綏遠等隊共計一千四百六十餘分又該會現覓得基地兩方交通便利經隊長會通過與地主議價矣 
[各圑體追悼龔子英]  
　　龍子英君於五月底作古昨日各圑體開追悼會於金業學校除金業學校及蘇州旅滬公學學生外來賓達數百人二時開會先由金業董事報告次林康侯君代表家屬述行狀次來賓演說及學生唱追悼歌至五時許攝影散會 
[楊晟派爲紅會專使]  
　　前江蘇交涉員楊晟君現奉派爲參與暹邏國際紅十字會會議專使云 
[劉湛恩君與王立彰女士婚禮]  
　　劉湛恩博士與王立明女士於九月八號下午四時半在本埠老北門浸會堂行結婚禮各界親友往賀頗盛 
[日新綢緞局開幕]  
　　南京路山西路口日新綢緞局自組設以來挑選貨品花色全備已於昨日開幕特廉價七折並附贈品以答主顧是以終朝買各擁擠應接不遑生意之發達於此可見 
[龍華兵工廠分廠昨又開工]  
　　龍華兵工廠分廠向爲製造各種藥彈軍用品乃自部欵支絀以來應造各械時停時作茲悉該分廠現奉某省定造火藥等件爲數頗多故於昨日起又招工開工製造火藥以資軍用云 
[滬南工巡捐局加意路政]  
　　滬南工巡捐局衛生處前因風雨爲災地方各處遭風吹毁牆角屋面所遺磚瓦片石灰屑子等以及一切積儲之垃圾穢物傳諭各挑夫一律竟日工作掃除潔淨乃事閱多日據調查員報告仍爲積存之磚片石灰屑延不掃除以致道路不能清潔等情昨特傳知各區助　員務各督率挑夫於三天内速將各街巷所積之垃圾瓦屑一併掃清用車運至碼頭裝船運去不得再事延緩云 
[建築董家渡公義渡碼頭將開工]  
　　建築董家渡公義渡兩處公共碼頭一事昨由籌備處邀集各發起人會同工程師張效良姚增祺二君公訂承攬計估董家渡碼頭工料銀八千四百餘兩分四期付欵限三個月竣工第一期付洋三千元並報告收到捐洋三千五百二十四元及已捐已認未收之數外尙少洋四千餘元爰是函請縣商會會董及發起人繼續勸募備第二三四期付欵之用照章報請縣知事警察廳出示布告及浚浦局河泊司出給照會並工巡捐局查照外即日開工所需二三四期欵項遇有緩不濟急時請共同籌墊由籌備處立票定期還楚云 
[駐浦東連長之調補]  
　　駐紮浦東其昌棧陸軍第六混成旅步兵一圑二營薛連長到差甫經二月前日奉令調防遺缺即以前駐該處之王逴長調補昨已到差接事矣 
[警佐對調]  
　　浦東楊家渡三區一分所警佐宋玉廷前日接徐警廳長訓令以該警佐人地不宜着與閘北四區四分所警佐王國長對調宋王二警佐奉令後已於昨日分别交卸到差視事矣 
[公廨設壇建醮]  
　　公共會審公廨昨日延請僧人於頭門首設壇啓設太平公醮一日此舉係沿舊例也 
[控告房東無故加租之批詞]  
　　烏鎭路福德里房客代表朱梅生等具呈淞滬警廳控房東無故加租又張民富等控堃記公司無故加租均由徐廳長批示如下 
　　來呈已悉查房主不准無故加租業經本廳長會銜佈告在案據呈前情候令行該管區署依法裁判可也 
[安徽正劵開獎記]  
　　昨日爲安徽濟安有獎甲種正劵開獎之期在西門外共和影戲院内舉行茲將開出之五大獎號碼及承銷各票號照錄如下頭獎四萬二千八百七十二號蕪湖分局二獎八百二十九號本埠美最利三獎三萬七千七百五十三號嘉興大利公司四獎四萬六千四百七十八號本埠有利源五獎四千八百开十侂號杭州義記 
[意領署諭閉兩公司]  
　　大陸報云星期五日意副領事以遠東銀行及全球貨幣物劵交易所雖俱在意領事署註册現今並無意人資本實與意律不符公司董事又不遵領署公堂通告召集股東大會從事清算故在公堂宣諭封閉並指派兩員清查賬目是日下午領署人員即往兩公司察勘一周面諭停止營業並封存賬簿按兩星期前全球理事長即接意署來文稱奉北京意使命以該所股東及理事中並無意人應於九月十五日從事清算該所當即轉稟日總領事由日總領事函懇展期一月意署未允支此即於日前下詮清算聞遠東銀行產業與負債相抵後尙餘八萬兩之譜全球賬而財產據稱有數百萬元其损失將及四百萬而目下手中所存約有四十萬元之數云 
[機器脚踏車撞傷男孩]  
　　昨日上午十一時許楊樹浦路有十三歲江北男孩劉小孟子被機器脚踏車撞倒腦部受傷甚重當山楊樹浦捕房一千二百四十號華捕到來抄錄該車號數另雇車送受傷男孩往同仁醫院醫治即持傷狀單呈報捕頭候示 
[上電仆地受傷]  
　　昨日上午十時許有年約三十餘之某甲在浙江路躍上電車立中足不穩跌倒於地受傷甚重不省人事當經二百十號華捕前來雇車送往仁濟醫院醫治一面抄錄電車號碼呈報捕頭查核 
[汽車撞壞黄包車之罰賠]  
　　汽車夫許阿弟日前駕車至法新租界司機不愼致將某甲所拉之黄包車撞損當由巡捕查見以許司機違章當即抄錄號碼回稟捕頭於昨日傳至法公堂請究先由車務處捕頭稟明前情詰之許供認違章求宥中西官判許罰洋十元充公再賠黄包車損失 
[愛多亞路之小火警]  
　　法租界愛多亞路和大棧樓上於前晚一時餘不戒於火當由救火會到塲救熄焚去樓面一間後由捕房派探查明起火情形再行核辦 
[貨物車内藏有年輕婦女]  
　　滬杭甬鐵路昨日由杭來滬之一百十五號日貨車駛至徐家滙車站停站時該站貨員至車上查點貨物察出車内藏有年輕婦女一名當經該貨員報告站長由站長派警送交上海南站警務處經楊巡官訊據該婦徐章氏年二十歲江北人丈夫已故後婆將伊賣在小東門花烟間爲娼已有八個月心實不願故今乘隙逃出至新龍華車站藏在貨物車内等語楊巡官以所供似屬實情即行備文將該婦送交淞滬警察第二總區收核云 
[王雙喜送普育堂擇配]  
　　野鷄妓女王雙喜邇因不願爲娼自投法捕房求援昨解法公堂請訊先由捕頭稟明前情王雙喜供女子前被姑母押與某氏處爲娼因女子身患疾病不願爲娼請求超豁中西官判王送普育堂擇配 
[九個私娼沿途拉客]  
　　私娼王蘭英·蔣金鳳·徐阿鳳·王阿寳·張桂寳·陳銀寳·胡阿金·王老四·老九等均於夜間出外沿途拉客被捕查見因其違章拘入捕房由捕頭命各存洋十元保出聽候公堂傳訊 
[各被告交保候訊]  
　　西洋商馬天民在公共公廨呈控虞洽卿欠洋二萬七千元又英商安美洋行呈控葉古蟾不理損失銀七百零五兩又董能恕呈控震和茶棧朱葆方欠銀二百二十五兩又陳國華呈控周永霖欠火腿價洋三百十二元各案均由駐廨中西包探將各被告傳案除虞洽卿係屬商董免其交保着具結外餘人均分别交保聽候訊核 
[冒充包探已緝獲]  
　　江北人蔣人泉子於上月二十二號帶同兩人冒充捕房包探突至東有恒路一百十六號門牌婦人楊尹氏家以搜查鴉片烟爲由希圖拆梢案發逃逸當經捕房飭緝未獲昨由包探管宗餘在嘉興路緝獲蔣小泉子一名拘入捕房捕頭略詰一過諭飭押候解究 
[索欠行兇罰十元]  
　　陳阿來前將除极林無故行兇而逸經徐報捕請緝現由包探王榮生將陳拘獲夅入捕房昨解法公堂請究原告由妻某氏代到稱丈夫有事出門故未到案詰之陳阿來供實因民人向原告借錢不遂以致衝突餘供支吾中西官判陳罰洋十元如無力繳洋改押士在以儆 
[七爿食物店深夜不收市]  
　　福州路一百三十九號·一百七十一號·一百八十八號·四百八十七號·浙江路二百十號·二百十一號·二百十二號等門牌之食物店均於深夜尙不收市違犯定章被捕查見稟由捕頭轉請公共公廨出單飭傳該店主王世林·周阿根·趙福生·毛金清·馮奎成·吳金培·章愛生到案訊罰矣 
[浦東高陸行梟匪横行]  
　　浦東上川兩縣毘連之高陸行附近各鄉邇來鄉民被盜之案已有數起該處一帶距雖警察防汛稍遠雖經報縣勘緝迄無破獲現爲蘇屬緝私石統領訪悉此等盜犯均係平時販私爲活之梟匪一經偵悉鄉民稍有積蓄者若　即糾黨往搶除分令緝私各營密緝外並於前日分函上海川沙等縣知事云 
[五竊賊收押候訊]  
　　崇明人王兆龍行竊貴州路四十六號屋内盛桂生所有値價八百元之照相鏡頭一個玻璃一塊鎭江人王連生（又名張玉林）行竊天津路二百四十一號晉泰綢莊値價六百元之綢緞五十五疋江陰人嚴漢卿行竊大通路一千一百二十七號錢元生之現洋一百元本地人沈林弟行竊江西路十號周考高所有値價二百三十六元之拍照箱一隻山東人張小正在南京路電車内行竊顧阿二之儲洋皮夾以上各偷兒均由各該管捕房包探李阿三·張盛全·沈壽章·姚錫卿等先後拘入捕房收押候解公共公廨訊辦 
[購買贓物一併扭控]  
　　木作頭蔡桂卿住天通庵日前向横浜橋徐鴻源磚灰行買得磚瓦二千餘塊堆置門前被人竊去前日山蔡查得住居閘北永盛里之作頭葉森方曾向曹金友購買新磚確係伊之失贓因將葉曹及小車夫劉爲開一併扭控五區昨解司法科核辦 
[誌謝]  
　　昨承中華圖書館惠贈第一七八期（禮拜六）兩　謝謝 
中華職業敎育社通訊 
　　社址上海西門外方斜路三四八號 
[新成立之川南職業學校]  
　　川南職業學校在四川瀘縣爲四川陸軍第二軍軍長楊子惠君（森）於去年兼永寗道尹任内所創辦楊君篤信職業敎育嘗捐入本社鉅欵楊君旣决心有川南職業學校之組織即派石古淵君家麟）爲籌備員先令東下赴江浙一帶考察職業敎育並至本社商榷進行辦法嗣回瀘着手籌辦新校舍建築費四萬圓常年經費定爲五萬圓以校舍蓄成需時先借本縣小市體仁堂爲校舍於去年二月間開學因本省土產之豐富與社會之需要先辦商業木工籐工竹工四科木工竹工籐工三科各有工塲一所設備獨用工具與公用工具頗完全學生課業時間讀書與實習各佔一半實習在午后由主任與技師視工作物之難易及學生程度之高低分别指導上學期各工塲成品計木工如衣鈎箱架　茶枱靠椅等共三百六十餘件竹工如篾絲掛屏筆箇等約六十件籐工睡椅搖床等約二十件商科實習約佔課業時間八分之一實習塲所借用本校商店由商店主任指導練習登記賬目及販賣方法將來漊擬與校外大公司廠店聯絡派往練習學生學費均免收膳費由各縣酌量津貼下半年添設琺瑯科地毯科琺瑯科機械即向本社附設中華職業學校訂造計値有二萬五千餘圓之鉅至該校理科設備亦頗完美共七百餘種均特派專員在上海購辦者也 
公布欄 
[江蘇高等審判廳]  
　　民庭判决檀必成等與檀壽永等因田租及祠賬不服第一審判决上訴一案（判决主文）本件上訴駁斥姜仲玉與夏效禹等因追還衣服涉訟不服吳縣知事公署判决上訴一案（判决主文）原附帶民事判决關於認姜仲玉捲去衣物應由夏效禹另行開單追賠之部分廢棄夏效禹等在原審就該部分之請求及在本廖之附帶上訴併予駁斥訟費由夏效禹負擔張子衡對於本廳第三審之判决聲請再審一案（裁决主文）本件聲請應由上海地方審判廳調查裁判吳忠　與吳信義因墳山涉訟上訴一案（判决主文）本件上訴駁斥第三審訟費由上訴人負擔（以上九月九日） 
　　民庭判决黄理昌與劉韓氏因抵欵涉訟聲請救助一案（裁决主文）本件聲請照准顏澤　與夏孫鵬因賠償損失涉訟不服第一審判决上訴一案（判决主文）原判廢棄本案發回江寧地方審判廳更爲第一審審判黄理昌與劉韓氏因抵欵涉訟上訴一案（判决主文）本件上訴駁斥第三審訟費歸上訴人負擔姚笏卿等與夏孫鵬因賠償損失涉訟不服第一審判决上訴一　（判决主文）原判廢棄本案發回江寗地方審判廳更爲第一審審判 
　　批示馮子卿呈一件爲與曹愼齋田單上訴一案狀請指示應如何補繳訟費由呈悉該民對於本廳所爲駁斥聲明窒礙之裁决後果欲重請審理應於接受裁决後二十日之法定期内補繳訟費聲請受理茲查前項裁决早經確定並將全案卷證發還原審在案所請指示如何補繳訟費之處於法不合應毋庸議此批律師葛夢樸呈請核轉登錄由呈悉　稱擬在本廳管轄區域内執律師職務呈騐證書貼用登　費司法印紙二十元謠予核轉登錄等情並據江寗律師公會查明該律師確與修正律師暫行章程各規定並無抵觸具函證明前來應准呈部核　證書暫存此批（以上九月十號） 
[江蘇高等檢察廳]  
　　批示陳學儒狀悉候調卷察奪此批馬萬龍據訴已悉准予令交第三分監照判執行此批呂春和等狀悉案經指令發還在該縣斷無不理之理惟該民對於此案旣不服原縣諭知就此息訟仍應提出確切理由逕向該縣　請分别傳案訊明依法道理毋庸徒向本廳越瀆收狀　四紙仍予發還此批張子元狀悉查原判凿於該民究竟判處何項罪名來將並未叙明仰再切實聲叙明白以憑核辦此批馬銀書狀悉案關爭執田產即係民事問題如該民認爲係屬刑事亦應仍向原縣訴銷核辦此批唐鳳來狀悉候調卷核奪此批（以上九月十號） 
 
 

Page 17

 
 
   
 
 

Page 18

 
 
自由談 
[座右銘] [  魏禧]  
　　言必信行必果古之小人今之君子 
雜說 
[愼] [  曹文海]  
　　民國成立百務革新有識者爲人道計而主張女子解放提倡入學服務於社會不禁爲女界額手稱慶焉 
　　嗚呼世風日下道德淪亡　一不愼卽陷之於死逃噫可　 
言易取厚幣卒復陷之於死地者噫可歎也 
閒話 
[消夏雜說] [  禹鐘]  
　　我友靈園嘗語余人生須貴適意即以居處言之則春夏宜於鄉村秋冬宜於城市吾常嘆爲善於享樂者然此等主義仍不能脫離金錢之勢力試思一年中往來遷徙其一必兼營兩宅於城市及鄉村中其二必不依人事生而有獨立之生活有此二者方能行之無阻則此中不恃金錢爲之主宰乎以余言之鄉村之生活旣較城市爲簡單而天趣亦足弄水看山在在咸足自樂吾人苟欲厭絶塵事則正宜結廬於人境之外庋書一架治田數畝不欲問及世事若是亦大足優游歲月也靈園今居鄉間脫然若不欲與世相周旋近得其書謂庭前遍植月季已得八十餘種似於人生觀已大有所悟發頗思與之一商出處也 
　　値夏綠陰萬樹烈日炙密葉濃翠欲滴自然界之物狀自成一種炎夏之景然苟無鳴蟬之唱樹則夏景卽有所闕故蟬聲長日嘒嘒嘶聲愈力即覺暑熱亦愈甚而細玩其聲似有無窮之炎威咸爲彼所喚出者一蟲之微其關於物候乃至如此造物意匠之奇妙誠有令人不可思議者焉 
　　流螢曳光於尾入夜生明兒童愛其可玩恒撲取之余對之輒生感想以爲夏日蟲類如蛾之向火則自焚其身蠅之附羶蚊之吮取人血人皆厭而撲殺之論罪均爲自取獨流螢飛行草際初不擾人然竟不免見厄於葵扇之一擊則光誤之也苟螢體不眩其光者則夜中飛行草野又誰得而見之即見之人亦不致如弋者之慕烏詎致危及其身者試推此理以及人苟有自驕其事業才智於當世者或估勢位而不事韜晦皆所以取敗之道也是故玄豹隱霧於南山神龍潛尾於大壑大勇者恒不較小忿不言者每能勝侫舌爲人愼以線露爲戒螢火雖微亦足以喻大也 
軼事 
[夢瑤室筆記] [  此生]  
　　趙聲絶命詩 
　　趙伯先雄才偉略勇毅剛直在同盟會中與黄克强齋名惟性急烈稍不如意輒以佩劍敲墻毁破器物時或張眉憤恨終日鬱鬱辛亥三月念九之役黨中賢俊死蝇勝計趙槌胸痛哭嘔血數升自此神形消瘦飮食大减未幾疽發於股割治罔効遂飮恨而卒卒時猶以手擊床不已當其死之前夕忽索書書曰臡息天公太不情胡氛未滅絶吾生泉間會涉人間事我亦揮戈掃不平 
　　智多星 
　　胡漠民智謀豐當輔中山十餘年寵眷之隆超逾同輩年來民黨操持國事應付潮流多出漢民計劃中山激賞備至號爲智多星憶黎宋卿前任總統時封漢民爲智威將軍是則胡之智南北總統皆震其名矣 
應時談 
[梧桐] [  鴟夷]  
　　火一般的太陽射在地面上凡是有生機的東西都在那裏煩悶只是除掉人没一個能夠嚷出來的梧桐樹上知了雖是連三接二的喊知了知了究竟他知些什麽却猜不出還是得意還是怨憤我們一點兒不知便是他自已或者也没有澈底的知道罷 
　　一張一張蒲葵扇似的葉子重重疊疊遮滿了半庭兒童們視如敝屣易銓 
　　端了小竹椅坐在他的下面頓然笑起來說梧桐好啊梧桐好啊天然的清凉之幕啊 
　　詩人在月夜見那一地篩下來的碎月片兒兀自沈吟他在那裏想梧桐在没有用的時候漸漸的枯黄凋落在有用的時候蒼翠濃陰好不可愛他是識時務的俊傑 
　　天下了雨雨打着梧桐的葉蕭蕭疏疏狠是凄清雖是雨霽了那風還没止征人未歸的少婦枕邊聽去依舊疑心是雨聲打動伊寄夢不到的心弦覺得這隔院的梧桐是惹人孱　的厭物 
　　那柳枝兒雖也是怕秋風的但是一絲絲兒没甚氣力誰也比不上梧桐的使勁兒呢 
小說 
[社會小說人間地獄（一九八）] [  娑婆生]  
　　第二十八回冷卡荒江王孫飮泣　花野草稽核迷魂 
　　賈大人也笑道這並不是官話要打官話我簡直說從自已家裏帶錢去賠貼了那裏有這麽一回事呢不過多賺少賺罷了柯蓮孫道聞得貴局裏分卡很多用的司事巡丁有八九十人之多旣然你老先生範圍能養活這許多人照常理論收益也似乎應該不代錯賈大人搖搖頭歎口氣道我那局裏分卡訂有十八處用的人連扦子手算起來約在一百以外但是我那些司事那裏還像人簡直是一班討飯的呌化子我不過是一個棲流所所長罷了柯蓮孫道聞得釐局司事也很好還有許多内地朋友人託我謀這種局面怎麽會和呌化子一樣呢賈大人道我這比喻並非假話一則是他們的職務上像呌化子一種是從他們的身分上是呌化子何以呢我那局裏凡是大宗的捐稅什麽棉花呢木植呢早已歸本地紳董包辦包收包繳總局裏固然無權過問分卡裏格外絲毫不能干涉你想一個分卡裏總有兩三位司事一兩個巡丁終日吃喝點什麽呢當然是卡前卡後或官河汉道十字坡前不避風雨無間寒暑耐着性子等著遇見有什麽船隻車輛走過少不得喝住查問一梱草紙兩簍鷄蛋也要抽上他一角兩角的稅少的時候雖是三五個銅元也是要的積少成多也敎他們吃喝好在這些捐稅也不開捐票聯單客家出了遞給司事巡丁手裡司事巡丁一下腰就完了却省了不少的手續那種情形很一點算是强盜攔路刦搶軟一點簡直是搖尾乞憐討一兩個銅板所以人家稱我們那釐局呌化子捐你想化子捐裏執行職務的司事不是呌化子還是什麽黎宛亭插嘴道這種不堪的腐敗情形你老先生身爲局長旣然眞知灼見何以不下令革除爲地方商旅除弊爲釐局做點好聲名呢賈大人又搖搖頭歎口聲道我也何嘗不是作如此想但是辦不到也不必辦何以呢我分卡裏那些司事雖然是形同乞丐可是個個皆是大來頭個個皆有關係不是省長廳長薦下來的人便是科長同寅拜託的人再不然就是至親好友來找我覔一枝棲的我將他們安插分卡裏也並不給他們分文薪水工食也不給他們局用開支純粹讓他們自已尋生活自已討飯吃不過用我們釐局裏頭一個名義算是我給他們的一個討飯傢伙罷了旣是如此分文不給他們他們留難客商討幾個錢吃吃喝喝我當然也不能過問禁止不過我和他有一個條件倘然要錢要到老虎頭上闖了亂子給人家告了那可不能庇護只好照公事辦了只要不鬧亂子做局長的也樂得讓他們胡幹所以老於釐局做慣了呌倾子的要著了錢還不惹事做不慣的錢弄不着還要吃人家虧呢 
[隨便說說] [  瘦鵑]  
　　失利於匪之官軍北京專乹說直軍三支隊會同地方保篃圑剿辦滄州一帶之匪官軍竟失利聞匪衆三千有退伍軍官從中指揮且有機關槍過山砲係直奉之役潰部所組合我們看了這專電發生何種感想現在我國各省幾乎遍地是匪遍地是兵了匪進而爲兵兵退而爲匪不知道要鬧到甚麽地步眼見得偌大的中國變了個匪世界我們做國民的要保全身家保全性命麽快快起來自衛自衛的方法是甚麽便是督促裁兵使他們都做工匪亂也自然少了 
 
 
 

Page 19

 
 
   
 
 

Page 20

 
 
常識 
　　（一）投稿本增判者其材料除衞生法制道德經濟四項外增敎育科學宗敎市政雜錄問答六項其語涉攻計個人者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛　　（一）登載之稿酌定甲乙兩種報酬中種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）可即向本館取酬其領酬時之署名蓋章須與投稿時同 
　　（一）問答一項專爲喜閱本增刊諸君實有疑義藉便討論起見當擇要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增判得酌量增删其字句 
　　（一）投稿不登載者原稿恕不發還 
常評 
[算命] [  老圃]  
　　於京師遇推命者所言多奇中言人之性情氣度尤不爽毫髮余亦爲之解頤然余不信也西人嘗統計全世界人類約每一分鐘平均當出生六十人中國一時合一百二十分是一時中當有同命者七千二百人此七千二百人一生中之富貴貧賤禍福休咎豈一一符合者乎梁溪漫志曰若生時無同者則一時生一人一日止生十二人以一歲計之不過四千三百二十人天下之大生人豈止此數此在昔人已知之矣宋時有一軍校與趙韓王同八字每韓王有大遷除軍校必有大責罰有小遷轉軍校必有小譴訶又有鄭某世以黛粉爲業生子與蔡京同八字謂且必貴遂恣其所爲年十八忽騎馬溺死是命同而境遇不同又將何說又洛中士人張起宗與文潞公同八字見潞公軒騶過歎曰同丙午生相懸如此有瞽者曰我與汝算命因算之良久曰好笑諸事不同但三十年後當並案而食者九月後潞公退居於洛游會節園問園側有訓徒者則張也一臨太喜問其年又同遂日日並案而食將及九月公之子及甫知河陽公往視之遂别自後歸洛亦忘之矣是命同而僅僅九月食料相同又將何說由此觀之星命之說實不足信然歷來古國如埃及猶太印度亞剌伯諸國皆有星命之學與中國不約而同亦不可解也 
道德 
[商店夥友之模範] [  吳綺]  
　　友人聶君自高等小學畢業後服務於某書肆其初進店每月得俸薪二元次年增至八元今且月得十八元矣蓋其爲人勤樸耐勞所以見重於店主彼嘗謂余曰予（友自稱）初出傭役雖得酬甚微而對於職務未敢怠慢而有所怨恨也今地位較高亦未嘗有驕心對於同人恒以禮貌待之故相處甚得 
　　予月得之俸金以三分之一作酬應雜用等費其餘者儲之銀行至於烟酒嫖賭四字則未敢沾染一字予有暇時或讀書或習字及閱報章雜誌等至若淫詞艶曲則未嘗過目有時吹簫弄笛以自娛樂此予之消遣品也予立身如此吾子以爲當乎 
　　吾聞其言極佩之用特錄告一般青年夥友藉資借鑑焉（不受酬） 
經濟 
[商店酬報夥友之方法] [  雲程]  
　　我國商店對於酬報夥友之方法甚多然其最普通者大槪如下 
　　一單用薪水爲酬報 
　　二在薪水之外於每年或每季結賬紅餘時按照夥友之資格分以紅利 
　　三偏重於佣金即在很少薪水之外照各人所做生意之多寡與以相比之酬報 
　　四在正分薪水之外照各人經營之成績分别加以佣金 
　　以上四種方法各有利弊茲將比較言之以供各大商店主事者之研究 
　　（甲）單用薪水爲酬報之法固屬簡便但能使夥友發生偷懶以及種種招待顧客不週之弊端蓋此種店中之夥友心中必存一種店中營業發達與否無關於我面我何須盡力招待顧客之思想乃因無論如何其薪水總可取得也 
　　（乙）以上所述之第二種報酬方法其弊端與第一種無異蓋所分之紅利係照各人之資格而分派之與個人之勤懶並無關係甚至一極能招徠之夥友因其資格較幼所得之紅利反不如一老飯桶所得之多故此種分紅方法非特不能鼓勵店友之勤謹择有令勤謹店友灰心之弊焉 
　　（丙）偏重於佣金之方法亦有一種弊端蓋此種方法易使店中發生一種不公平之現象無論何種商店老店友應接生意之機會必能較多於新來之夥友其原因可分爲二一則老友所識之顧客較多二則新來之夥友因資格之關係不敢不讓諸前輩之後於此以觀偏重於佣金之方法不太厚於老友而不公於新來之夥友乎 
　　（丁）以前所述之第四種方法在正分薪水之外照各人之成績按率加以佣金雖不可謂爲盡善之方法然其他三種方法之弊點均可免去矣 
　　子偷懶之弊可以免去者蓋各人均求多做生意以冀能多得佣金也且其招待顧客必願盡其能力惟恐不週因與其佣金有直接之關係也 
　　丑照資格而分紅利致店友灰心之弊端可以免去者其理由與子同蓋佣金之性質與分紅之性質不同也 
寅對於偏重佣金致使新舊夥友太不公平之弊端可以免去者蓋於新來之夥友即使不能多得營業之機會然猶有充足之正分薪水補救之 
　　總言之薪水與佣金兼重之酬報方法對们商店之本身與店中之夥友均能有利蓋因其旣有薪水以供店友之酬報且有佣金以鼓勵店友之勤勞而發達店中之營業也願我國商店其採取之（乙種酬） 
[余之盂蘭盆會改良談] [  夢花]  
　　我國迷信素著每届舊曆七月中元節令街頭巷尾鈸鐃競響鮮不曰此盂蘭盆會也歲一行之可以超度亡魂消弭災患誠亦悲天憫人之旨耳 
　　雖然此種糜費以一處計之有限若以全國之中元節費一綜核之爲數當不資也此種幽明顯隔之事實屬毫無意義竊以謂不若革除之可將此欵節下移作他項正當需要一反掌間得化虚耗爲實用豈不彼善於此乎今姑就鄙意改良計畫論列如左 
　　（甲）對於現在者方今潮汕等處水災疊告飢民多至數十萬嗷嗷哀鴻露宿荒餐求賑孔急我輩旣屬同胞情同手足奚分秦越倘能節茲糜費彙解災區則災民受惠無涯矣較之幽明顯隔之事不亦愈乎 
　　（乙）對於永久者每歲遇此節令社會人民莫不有此一舉勞神耗財有損無益鄙意儘可革除萬一社會相沿成習難以挽回可改盂蘭盆會爲改良風俗會更請當代名流竭力勸導則振聾發瞶必收宏效或將此節應耗之欵立一機關儲蓄一至集有成數或撥充地方公益或創設義務學校總冀欵無虚耗實事求是较之傖僧俗道持咒誦經不亦高出萬倍乎 
　　以上兩端乃是我的思想閱者諸君如有更好之法請披露於本欄内以供採擇（乙種酬） 
法制 
[被竊者] [  鑑隱農]  
　　查吾國刑律有竊盜罪之規定（第三六七條）面現行規例則刑事案件復採國家干涉主義不許人民私和或私行處分以故竊盜案之爲刑事案被竊者之不得任何處分被告彰彰明甚然今之被竊者之對於被告覊押私處而奪其逢由者有之不報官廳而任意苛罰者有之抑知此等行爲匪惟法律無此規定且搆成犯罪何則刑律與大理院之解釋其明文具在也（刑秆第三四四條與統字第五二三號）然則被竊者當奈何曰被竊後告訴該管之地方檢察廳或兼司法之縣知事署可也捕獲現行犯速交該管之地方檢察廳或兼司法之縣知事署或司法警察官署可也同時向原廳縣署請求追還贓物或賠償損害亦可也噫彼被竊者盍舍彼而行此歟（不受酬） 
衞生 
[結婚後應守之規律] [  伯蓉]  
　　男女結婚爲畢生幸福計非爲目前淫樂計也故夫婦之間最宜重精神之愛而不可重情慾之愛精神之愛專則身體强健情意和洽愈久而滋味愈長所生子女必聰明强健可得無量幸福若情慾之愛濃則身體必漸羸所生子女亦難期良善且久之必將厭故喜新乖戾之氣隨之而起家庭之幸福將消滅矣吾願世之爲夫婦者注意精神之愛互相規勸其謀久遠之幸福茲將結婚後應守之規律詳述於左 
　　一新婚密月之内多縱慾無度者宜嚴自限制至多不可過三日一次多則有害世有一夕二三次者是逢殺也宜切戒之 
　　二密月旣過以十日一次爲宜能守此限制則得子極易且必强健尤須異榻爲好同榻則情慾難制且彼此感受炭氣於衞生亦大有妨礙 
　　三交合宜擇天氣晴和情神爽快之時爲之於衛生大爲有益所生子女亦必聰明强健反是則必無良好之結果 
　　以上所述皆極簡明且亦易能做到深願已婚諸君有違以上三則之規律者速速速改革爲要（乙種酬） 
科學 
[關於無水炭酸之化學常識] [  卓雲]  
　　無水炭酸又名二氱化炭ＣＯ２係一種無色之氣體較空氣重一倍半能溶於同容積之水中（常温常壓有爽快之酸味易吸收於鹹性物 
　　冷飮足以麻痺胃腸失其消化作用ＣＯ２有经酸性能助食物之消化且能剌激胃壁活潑其動作故冷飮多溶ＣＯ２以爲補救 
　　吾人所飮之嗬囒水卽係用壓力所製之ＣＯ２溶液 
　　無水炭酸雖有益於消化然在吾人呼吸之空氣中多混此氣則有大害大致空氣一○○體積中含有無水炭酸三體積至四體積時已能使人窒息故於多人羣集之室對於換氣之裝置不可不加以注意也 
　　無水炭酸不能助燃燒凡燃燒之物遇之即被熄滅故科學家有以之制爲救火物者 
　　動物之呼吸植物之腐敗均能生成無水炭酸故空氣中無水炭酸之生成無時或息也 
　　植物吸收無水炭酸而放同氱氣所放之氱氣爲動物所吸收而復成爲無水炭酸再放出以備植物之用故動植二物相依爲用而使空氣之中不致無水炭酸過多或氱氣過少由此觀之自然界之作用豈不妙哉（乙種酬） 
雜錄 
[水災善後之我見] [  徐絜]  
　　兵燹經年災祲遍地吾民之罹天災人禍也已非一日矣迺者汕頭蘇浙等處疊遭水災人畜漂没屋廬傾圮際此秋收之時農作物之蒙其殃害者不知幾許呼號痛哭之聲慘不忍聞不知負地方之責者將何以善其後也 
　　善後之事非僅官吏之責也慈善家義當任之非僅慈善家之事也凡地方上之一分子都應負此責任遭難之人民如何这　救卹受災之田畝如何使回復原狀或减少其損失橋梁屋宇之傾圮如何使之免去危險及回復原狀泛濫之洚水如何使之流入江河而歸於海此皆善後之重大問題痌癏爲懷者想籌之熟矣 
　　雖然善然首在經費地方之公帑有限慈善家之解囊無幾鄙意莫如移各地盂蘭盆會及中元節筵資欵項集腋成裘以爲水災善後之經費旣草迷信之陋習又成地方之善　不亦較有實效乎有識者當不以鄙言爲河漢也（乙種酬） 
 
