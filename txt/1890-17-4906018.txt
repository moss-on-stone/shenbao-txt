# 1890 - 17 - 4906018

 

Page 1

 
 
[大裘廣被] [  申報館協振所謹啓]  
　　昨承惜分隂齋大善士以猞猁猻袍套統各一襲送交本舘恊賑所囑爲變價以賑饑黎當此兀冥晝生朔風砭肎擁裘煖閣正宜詩酒消塞乃乃蒙軫念窮黎慨然布施解衣之惠豈讓古人專美於前哉尤望海内仁人傾囊購取俾災區蒼赤同慶來蘇斯實本舘所九叩首以俟命者己 
[書板求售] [  申報館協振所謹啓]  
　　昨承金陵董實菴大善士以家藏大學中庸木板助入本舘恊賑所其板倣自鑑本而校警刋刻精美絶倫不特與坊板逈判低昂卽官局所刋亦者必有斯佳妙童蒙入塾必以此二書爲始基一經刷印流傳無患不利巿三倍倘有力者配以論孟益爲有美必臻如能從速購歸印釘行世不特經民藉以活命而塾師得此善本亦不慮句讀差訛矣用志數言以遲良賈 
[分贈中西月分牌] [  申報館主人啓]  
　　本舘年例於冬間預印明年月分牌以待新年分贈兹己將光緒十六年卽西曆一千八百九十年中西合曆排印校核無訛更倩名手繪就花邊人物玲瓏鬚眉曅肖較之昔年所製尤爲精妙絶倫用紅綠二色印成頗覺鮮明奪目一俟新歲卽當隨報分贈諸君子肅此預啓伏希鑒照 
[說夢]  
　　六合以外聖人存而不論謂其荒忽幽渺窮於擬議也顧天下事之不可以理推不可以情測者寍獨六合以外然哉卽日用事物之近起居飲食之常有令人百思而不得其故者矣世說新語載衛玠問樂令夢樂云是想又云是因未嘗深明具所以然也紀曉嵐甞類聚古今書籍之言夢者分條挈領約舉四端曰有念所專注凝神生象是爲意識所造之夢孔子夢周公是也有禍機將至朕兆先萌與見乎蓍龜動乎四體相同是爲氣機所感之夢孔子夢奠兩楹是也其或心緒瞀亂精神恍惚心無定主遂　種種幻形如病者之見鬼眩者之生花此意想之歧出者也或吉凶未著鬼神前知以象顯示以言微寓此氣機之旁召者也雖變化杳冥千態萬狀具大端似不外此余謂斯四端者一而己矣天下固有不可知者焉第知其所可知以及其所不可知而不可知者無不知天下固有不可通者焉第通其所可通以及其所不可通而不可通者無不通原夫天地萬物惟人最靈人之爲靈莫靈於心心之所往則爲思心之所呈則爲夢夢也者根於心而類於思也人之有思其可知可通者也人之有夢其不可知不可通者也曷不卽思與夢以參觀而互證之乎至人無夢爲其心廓然洞然萬念俱空一塵不染而無夢也愚人亦無夢爲其心渾焉沕焉不解營謀不知憂慮而無夢也人必有此心而後有思有夢無此心則思於何有夢於何有同一心也而或思或不思同一思也而或夢或不夢夢也者根於心而類於思也或謂兒女之愛骨肉之情往往聚精會神凝思結念欲求一夢而不可得而顚沛困頓惶怖驚駭之境平日所念不到此者忽夢及之是又何說歟余曰思與夢同出一心原爲二事但觀思之所以然卽知夢之所以然非謂有所思必日所夢有所夢必有所思也夫思猶燭也燭能外照而不能内明夢猶鏡也鏡　内明而不能外照人之心兼燭與鏡之用故思發於外夢見於内内與外不能並致故醒時無夢寐時無思是皆我心爲之也或又謂萬事萬物之集我前也若何形象若何作爲惟我心之所造焉至於夢則不可捉摸不可憑藉倐往倐來自生自滅我未嘗容心於其間是夢豈心爲之耶余曰人惟能制其心斯能制其思斯能制其夢人知夢之不能自主矣抑知思亦有不能自主者嘗有人擬作一文謀篇佈局棼如亂絲不知從何處着想適兩僮子聒噪於門外拍案怒叱砉然有聲機彀一觸心花大開下筆立就若有神助是可知不能自主者不獨夢爲然矣或又謂吉凶禍福之加吾身也紛至沓來倐忽變幻恒出於我意料之所不及我意料之所及者又或不騐至於夢則單詞隻語微露端倪當時莫能明其故及其旣也歴騐不爽是夢又豈心爲之耶余曰此非有鬼神示其兆也仍我之心自兆之而自夢之也靈莫靈於心未著之象惟心知之而後兆於思兆於夢人知夢之歴騐不爽矣抑知思亦有歴騐不爽者嘗有人夜觀書未竟燭盡見跋遂就枕冥想背誦前所觀書而此後未觀之書作何轉接作何講解字裏行間歴歴在目明日覆視誠然是可知歴騐不爽者不獨夢爲然矣或又曰然則占夢一說不足信歟余曰占夢見周禮事近祈禳禮叅巫覡頗爲攻周禮者所疑後世穿鑿附會怪誕支離則尤不可窮詰矣且天下之人如恒河沙數鬼神何獨示夢於此人一生得失亦必不一何獨示夢於此事且事不可洩何必示之旣示之矣而又隠以不可知之象疑以不可解之語如酉陽雜俎載夢得棗者棗字象兩來字謂重來也朝野僉載崔湜夢座下聽耩而照鏡謂聽講法從上來鏡字金旁鏡也是鬼神日造謎語不巳勞乎事關重大示以夢可也而猥瑣小事亦相告語如燉　實錄載宋補夢人坐桶中以兩杖極打之謂得飽肉食不亦褻乎至謝小娥夢其父兄告以爲人刼殺自應告以申春申蘭乃以田中走一日夫隠申春車中猴東門草隠申蘭使尋索數年而後解不又傎乎今人祈夢者杭人於工　肅公廟蘇人於况太守廟京師人於二相公廟二相公者子游子夏也前代名臣聖門高弟豈屑與痴人作囈語亦　嗤矣 
[本館接奉電音]  
　　昨由京友電傳上諭一道敬謹譯登○十二月二十五日奉上諭户部奏特叅延欠銅本之藩司請交部議處一摺雲南銅本銀兩前經户部指撥當諭令江西浙江二省於前欠項下共解銀四十二萬兩限於年底全數解清乃該二省奉撥至今報解銀數均尚不及一半實屬任意延玩江西布政使方汝翼浙江布政使許應鑅均着交部議處仍勒限將欠解銀兩於明年三月内掃數解清倘再遲延卽着該部從嚴叅辦餘着照所議辦理欽此 
[鳳城紀事]  
　　内閣滿票簽處爲傳知事恭照本月初九日慈禧端佑康頤昭豫莊誠壽恭欽獻皇太后自南海還宫所有在廷王公文武大臣均穿蟒袍補褂於是日在西華門外隨從皇上跪迎慈駕爲此傳知各該衙門一體遵照可也○兵部示傳所有十一月分赴部投供之候補差官德祥一員限於三日内親身赴部騐照勿得違悞○倉塲衙門自總督倉塲侍郎以下等官向例歲支俸銀係照京官例章支領雙俸近有以倉塲衙門人員本係京官外職究與各部院有間况兩陵盛京官員歲俸現支八成擬自此後凡隸倉塲衙門無論大小官員均照直省文員例將歲支俸 
 
 

Page 2

 
 
銀一律改支單俸謂巳由部核議未識能否照准也○恭親土府管事護衛王某家内被盜搶刼多贜巳錄前報兹聞搶刼贓物内有恭邸賞　朝珠二盤王某以恩賞之物被搶無存不敢隠諱只得將被搶情事據實禀明恭邸謂輦轂之下盜黨竟敢搶刦殊屬不成事體告知福箴亭大協揆作速跴緝巳由福大協揆命將原報大單抄交緑步營汛並移知五城順天府一體查拿盜犯訪緝原贜云○廂藍漢花副都統尚阿於本月初七日辰正在堂子胡同北寛街本旗公署内挑補五個甲喇所出領催二缺馬甲六缺弓匠一缺敖爾布六缺養育兵五缺除傳知備挑兵丁届期往備外並咨請稽察旗務御史是日進署會挑各缺○户部爲片傳事所有廂紅正藍廂藍三旗應領十二月季兵　甲米折色銀兩本部按册稽覈相符移庫照放本月初十日巳刻開放廂紅正藍兩旗朱銀十一日午刻開放廂藍一旗米銀爲此片傳貴旗派員按日赴厙支領又傳八旗步營應領十二月分兵餉於本月十二日巳正開放又傳各旗營等處應領十二月分官兵馬乾等銀於本月十二日午初開放○欽派磨勘試卷翰林院侍讀準良等二十餘員於初九晨趨詣天安門外朝房校勘本年江南淅江江西甘肅湖南湖北鄉試中式硃墨三塲試卷諸公分投磨勘披卷吟哦凡有碍磨勘者皆爲簽出其無關弊竇之小疵皆書免議字樣王應議者仍送禮部核辦至未正磨勘竣事中卷仍装箱封送禮部○本年内外蒙古年班進京之科爾沁圖仕蒙圖親王卓哩克圖親王阿拉善親土喀拉沁親王蘇尼特親王烏珠木沁親王巴林郡王庫車郡王及貝勒貝子公臺吉等先後抵京知照理藩院備摺於初八日進内由理藩院代遞各王公跪請皇太后皇上聖安○考試滿洲蒙古清字繙譯中書迭綴報端嗣經内閣開單請派本日奉硃筆圈出閱卷大學士額勒和布工部左侍郎清安太常寺卿榮惠光祿寺少卿影澧監試御史奎徴訥清阿恩燾英樸林啟吳光奎褚成博何榮階受卷官吏部候補主事鍾祿兵部堂主事維倫彈壓正白漢副都統克勤搜檢大學士恩承吏部尚書麟書禮部右侍郎景善工部右侍郎徐樹銘大理寺卿馮爾昌光祿寺卿志顔太僕寺卿壽蔭光祿寺少卿徐承煜專司稽察都察院左都御史熙敬欽此宣旨後額筱珊相國等卽由大内逕往貢院云 
[鄂省大計]  
　　保薦官十員武昌府知府李有棻漢陽府知府逄潤古鄖陽府知府許有麟沔　州知州陸祐勤現署江夏縣事宣恩縣知縣楊壽昌漢川縣知縣陳豪枝江縣知縣陳富羅田縣教諭關棠天門縣丞伍紹慶巴東縣野三關巡檢許鑾○大法官十員不謹官四員蘄水縣教諭彭邦林江夏縣鮎魚巡檢朱錦庚穀城典史查漢章天門縣典史沈嵩祥罷軟官一員恩施縣知縣劉鑑浮躁官二員均州訓導彭大興鍾祥縣麗陽巡檢謝士燦才力不及官二員宜都縣知縣王冠勇長陽縣知縣龔穀有疾官一員武昌府通判鄧壽萱 
[楚漢振務述聞]  
　　新任湖廣總督張香帥下車伊始卽以辦振爲急務各府災民正可坐待恩施不必離鄉背井楞腹遠行矣無如蚩蚩者不知緩急一聞施賑之信相與担釜負絮就食漢陽漢口之城頭隙地支搭蓆篷以就振粥各善堂雖竭力籌欵終恐力有不逮香帥早經鍳及議撥米接濟使無匱乏一面議减售粥之費飭屬出示曉諭以前　善堂每碗收費錢二文者現從本月十六日起一律減收一文貧民每日果腹止需三五文足矣發籌給粥時大口准買三盌小口准買一盌以示限制而杜冒領邇日又紛傳香帥之意擬令災民各歸故里按名給米庶免流離在外一俟東作届期卽可從事耕種又擬發給寒衣若干件布用藍面白裏每件胎絮一斤十餘兩旣振其飢又禦其寒憲恩高厚身受者宜如何感泐哉十八日有難民數百名路經漢口上碼頭老官廟街搶奪米攤及雜物攤各攤鳴保及卡兵到來若輩始散 
[縱火梟首]  
　　縱火匪徒只顧乘機打刼不顧他人性命衡其情罪較强盜打刼又加一等福州水部門外萬壽核俗呼爲下鄭鄉前晚有匪徒某甲撬門行竊被事主覺察厲聲喊拿甲胆敢將引火之物抛在屋簷霎時火烈具舉鄉隣急於救火無暇捉賊甲得乘間兎脫居民二三十家悉遭一炬去下鄭鄉里許半洋鄉地方未逾時又報火警約毁民居數十家傳說俱係匪徒縱火其時凱字右營文都戎占魁一聞火警立卽帶隊赴援登見某乙于兩處失火時往來行走情有可疑飭勇拿獲嚴加盤詰恫喝數語内供姓黄名金保係下府人流落異地希圖搶火都督卽將乙轉送府署經各委員訊問數堂黄竟供認放火圖情形言之鑿鑿太尊據供申詳司院現巳訊實定案本月二十日閩侯兩縣柴某武員督帶親勇壯勇白餘名押解該犯去城廂遊示一周某兵手持同脚牌一面先行其文曰督部堂示放火匪徒黄金保訊明供實梟𦣻示衆一時觀者如山如海路爲之塞該犯年約二十餘坐囚車中絶無畏懼之色是眞桀悍性成愍不畏法者也經此次從重治罪縱火之風庶幾稍息乎 
[盜風猖獗]  
　　閩縣南幹鄉風俗蠻悍號稱難治鄉中以林姓爲大族烟户萬家林林總總其中良莠不齊近有林海彚林猪猪等在南臺邊角西關外浦口二處糾率多人手執軍械乘機搶奪并敢欺壓漁民經侯官縣盧杏樵大令訪聞前日卽出賞格數十道准軍民諸色人等將該二犯綑獲到案賞銀百元報信帶勇往拿者賞洋五十元法網高張若輩稍知儆懼耶○南臺西關爲商旅往又之要道匪類不除不特居者有戒心恐行者亦將聞風裹足矣又聞洪塘爲洪山橋之分港離西關十里許近有一種匪徒糾衆强搶某橘船某貨船附港小漁艇遭其魚肉相率遷泊洪山橋下以避兇鋒盜風猖獗如此有緝捕之責者不得辭其咎矣 
[蓬瀛勝景]  
　　華人寓居日本自設立華官保護後卽與日政府立約凡華人家無論有事無事不准日人關入惟商家與日商往來不在此例如遇華人有犯規事日捕須照會華捕協同去捉仍歸華官辦理平時巡街捕不得入華人之門本月十二日午刻有一爲水手之日人酩酊回來經過　馬塲突入華人江姓之家具家男子爲水手頭時適出外僅一婦與二孩在室見該日人手舞足蹈醉態可掬登時小哭大喊幸巡捕至呼之始去如是者二次未幾巡捕去遠該日人又反身入内直進江氏之房江氏操日語問其意欲何爲答云爾家之犬吠我我將尋犬而甘心焉　氏見其言不由衷纒擾不休一時忿極遂取手中所携洋瓶擊其首該日人猝不及防頭額破碎一目靑腫大肆咆哮隣人聞聲來觀者如　時仍經巡捕將該日人帶去雖由捕房咨照清理事然未索取醫傷費因該日人咎由自取也人咸謂江氏奮力一擊誠非他人所及若使他家婦女見醉徒入室不巳心驚膽裂乎○有扁嘴某甲者係福建人以局賭起家向在神户開設牛肉庄專辦外國人火食今秋甲在長崎廣馬塲分設一店店後有小樓一間近與同鄉人駝背某乙屢設迷龍陣外人雖有風聞而巡捕終以偵探未實不敢貿然捉賭十二日巡捕適在隣近竊聽見陸續有人入内疑之有頃直進後樓但聞人從樓窗逸出及捕登樓僅見賭具取至署中翌日領事提甲乙二人到案判甲罰洋十元乙罰兩元充公諭之曰姑念初犯僅子薄懲嗣後如查出有局賭情事定當重責　貸○神户有豐泰外國裁衣店上月廿九日英國輪船水手十二名往該店定製衣服店主陳春才當卽下船詢問船主答以可做該店遂將衣製就共計價洋一百七十二元及將衣交代索取價洋船主多方勒阻店主不允船主掯不付銀適船欲起椗店主不得巳隨船至長崎投清理事署禀控楊星垣都轉照會英領事本月十二十三日連訊兩次英領事判還衣服銀錢各半店主無可如何只得領洋八十二元而返○日報載日皇每逢新止必閱兵一次今值明　廿三年正月日皇巳於去臘二十六號頒諭定於本月八號午前九點鐘赴靑山練兵塲閱看各軍自陸軍始○海軍省因海軍所用各鎗不甚合宜着各將校會議改革旋經各將校議定嗣後採用意國六發槍較往昔所用尤爲便利云○前任外務大臣大隈伯爵被剌後各國欽使及本國各大臣咸來問候現雖痊愈足廢不能行走由爵夫人赴各欽使舘等一一道謝又於上月廿五號午前十點鐘入宫謁見日皇申奏伯爵被禍之後屢蒙飭使慰問恩德高厚特此奉謝並以伯爵近日身體漸臻快愈可卜匆藥等情奏聞○外務省每年於十一月間在鹿嗚館大排筵席欵待各國欽使及本國各大臣去年因大隈外 
 
 

Page 3

 
 
務大臣遇難此事遂寢此次新任外務大臣靑木子爵將公事整頓就治卽於本月間特設筵宴以續往時盛會○長崎縣知事日下義雄歴任五年專嗜西法小民敢怒而不敢言上月廿七號日皇下諭所有長崎縣新瀉縣崎玉縣三重縣和歌山縣德島縣各知事皆以非職免官非職者不稱職也人民一聞此信無不私心竊喜新任長崎縣知事爲前任神奈川縣冲君守固不日到崎任事云 
[黄山冷霧]  
　　邇日徽州各屬時有强徒剪徑行兇本月初旬有某甲自遠處歸除一肩行李外尚帶洋銀十餘元行至府城南門外萬山深處人跡杳然驀道旁羅出四五人口操豫章音將甲擊倒攫取洋銀行李走不知所之幸有樵夫見之四面兠拿擒獲三人解赴歙縣想一經訊實定必處以嚴刑也○又徽州北門外正街某京貨店於本月初旬某日之夜被盜毁門而入刼去貨物錢洋所值甚鉅次晨奔赴歙縣禀報緝查多日尚未獲住兇人云 
[邗上瑣言]  
　　揚州訪事人云前報紀福都轉派委堵築揚河内沙河大壩等因兹聞興工後天氣日日晴明江潮亦不甚大在工員弁遂督飭夫役畚鍾齊施至本月十九日申時巳報合龍之喜現惟加築面土大約三五日亦可告厥成功矣○得勝橋某店童養媳投井自盡云云己詳前報兹聞媳母於翌日由鄉間赶至毫不逞蠻惟云吾女至汝家巳二十三載今伊自盡數也惟須從豐收殮免至地下含寃子一鄉人豈畏事者特恐一經涉訟我女旣受翻屍之慘爾家亦必耗費多多是以曲爲隠忍耳婿聞言喜出望外一一遵命辦理事遂寢息 
[邗江官報]  
　　十二月二十日白分轉璧由泰屬差次來揚二十一日孫鹺尹慶源禀謝飭知題補餘東塲缺二十二日湖北張都戎春華解餉來揚 
[閩中官報]  
　　新選永福縣沈俊自京到前馬巷通判丁策勲起服禀到丁憂同知郁本培由蕪湖採購米石禀到從九張祖諼禀接辦橋北卡通判吕保孫禀接辦官連局提調署長汀縣李鳳翎卸事到委署仙遊縣陳琰禀銷辦善後局支應通判沈壽昌禀接辦按司獄范紹垣禀辭赴漳州府局受聨票督轅牌示邵武　叅將篆務查有儘先叅將本任恒春營遊擊劉淮興堪以署理藩轅牌示光澤縣周德至大田縣邱錫璋泉 
[鄂省官報]  
　　十二月初五日候補縣黄廷松率藩憲委解督憲賑米赴襄陽府交納管帶閱津輪船補用千總胡乾康解京木赴鎭江禀辭新授湖南綏靖鎭吳差人辭行赴湘候補縣丞毛隆昇奉委帮查中和鋪差初六日分發試用巡檢朱雪錦來省禀到初七日分發試用道蔣珣禀到卸辦鄖陽釐局候補通判方泳沂奉委調辦鵝公頸厘局禀到候補縣湛福春奉漢黄德道委漢鎭官渡局務駱文彩奉藩憲委運振米赴宜昌禀知署公安縣史賡雲兒辭初八日候補直隸州黄長齡由廣東請咨來省准補棗陽縣典史高應坦禀辭赴任施南府同知唐貞吉禀辭候補巡檢秦培基奉藩憲委解武闈中卷親供文闈鄉試錄赴京禀辭初九日藩台蒯禀知大計廻避候補通判華聘三奉漢黄德道委調辦漢陽南關事務並銷官渡局差禀見候補縣孫長焯奉藩憲委解振米赴安陸府禀知候補巡檢蔡紹昌奉漢黄德道委查漢鎭居仁坊差禀知十一日候補縣丞夏希衡留查仁壽二上鋪差禀知湖南候補縣韓佩璂解湖南長江水師經費來省禀到候補巡檢俞光昕禀知留查新有東鋪差十二日候補同知吳國傑候補巡檢徐應乾起　禀到帮辦平善壩藥土局候補巡檢謝鼎禀辭十三日分發湖北試用道趙濱彦來省禀到統領鴻字營記名提督宋進見禀辭赴新堤閘工候補府徐家幹奉委辦沙洋厘局禀謝並銷督憲洋務差劉度來奉委辦宜昌厘局禀見謝 
[公司議事]  
　　美查有限公司各股友於昨日下午議事首董事阿菩諾脫君向各股友云本公司在香港挂號後四個月之内例應議事爲此請各股友來議今與諸君說知本公司售軿股分之時買客甚多股分兼少自立公司之後各種生意皆能蒸蒸日上所有房屋地址業己敷用不必增添有股友華格君言曰此外尚有何事要議首董答曰按公司規例須聚議一次是以請諸君來議此外並無可議之事各董事遂各欣然興辭而返 
[中丞過滬續述]  
　　昨報列中丞過滬一節兹悉剛子良中丞行抵新閘接見本埠文武後卽命移船一路察閱新開河至天后宫碼頭又停片刻河工總辦翁子文太守及印委各員投遞手版中丞預飭上海縣毋庸辦差以免勞費旋於昨日黎明時往吳淞口外察閱銅沙一帶開沙事宜順道查勘砲臺并聞欲赴金陵與制軍面商要公云 
[訂期團拜]  
　　每届新春京師及各省會俱有圑　之禮集梓里同人献椒盤端兆今雨舊雨樂何如之滬江爲十八省衣冠薈萃之區此禮尚闕而未講官紳商旅殊不足以叙交誼而竭歡忱因定於明正初四日邀集同人圑拜于張氏味蒓園推園主叔和觀察爲領袖届期衣冠畢集水陸雜陳各道勝常互尋樂事以上午十點鐘齊集務盡一日之歡入出分金一元如欲招致名花彈筝侑座亦爲例所不禁推園中無蜂蝶使不能代遞小紅箋耳倘逢春雨淋漓則請另詹吉日所願上客冠裳如雲斯集庶幾新年佳話亦得輝映于春江花月間乎 
[違章判罰]  
　　每届歲闌敬神祀灶爆竹聲喧租界地方禁放鞭砲原爲愼重火燭起見總巡捕頭恐居民鋪户或未知租界章程預飭包探前往曉諭然仍有誤犯者昨有某姓等三家因放鞭砲由工部局西人禀請蔡太守飭傳到案判共罰洋五元以示薄懲 
[毆差判責]  
　　隆茂洋行報失鐵箱内銀洋鈔票一千七百餘元由捕房包探秦少鄉拿獲張啓堂并請蔡太守備文至南匯縣派差提到周錫根起到贓洋尚少三百餘元判張管押二年周押二年半再行補提周大英到案後經周瑞堂交該包探洋四元私囑免提周大英包探卽將周瑞堂連銀洋一併解送公堂太守命周瑞堂將周大英交案各情均列前報昨日父到周大英連在押之張啓堂周錫寳一併解案該包探申訴前情并稱奉派差役同小的到南匯協提周錫寳時周大英手持扛棒將小的等亂打旋被鳬水遁逃周大英堅不承認串竊且未到過上海至持扛棒打人者實因我弟錫寳被張紀堂誘同犯竊張又同差到家我等恨張剌骨故欲打伊不欲毆差張紀堂周錫寳各執前詞太守問張曰爾當時供周大英同爾等至隆茂洋行口大英在外守候爾與周錫寳入内行竊等語確實否答稱確實周大英堅執前詞并稱弟旣犯竊被我打駡數次周瑞堂供大英旣己到案請將小的釋放至大英實不犯竊太守再四研詰大英並無串竊情事惟不應毆差判笞百板開釋張紀堂周錫寳仍照原斷管押周瑞堂斥退 
[賣娼案結]  
　　丁福長控童養媳王三寳卽林素雲被張裘氏輾轉賣娼一節疉登前報葛同轉屢次訊問因原被告並中証人未曾齊到定於前日下午兩點半鐘仍至法公廨會審適蘇撫憲剛中丞蒞滬准備迎迓改於昨晨集訊丁福長將姊王丁氏交案張裘氏偕妓女巧雲傭婦陸王氏偕林素雲及中人劉春坡費子安理勸人趙錦等九人到案侯訊同轉詰趙曰爾與費劉等經手林素雲賣身之事過割洋一百五十元有否答稱有其洋確交小的轉交費姓但知其了事未見其過割同轉謂何人請爾經勸答稱有婦人慶郎並銀姐兩人慶郎現住保和里其夫爲洋行生理銀姐前月巳病故理明此張裘氏巧雲等親自道謝王丁氏綽號丁癩子知小的代勸亦來囑託同轉謂爾知丁癩子向爲何事答稱三年前曾開妓院今年八月間仍理故業同轉詰費曰爾將昨日所供之詞當堂再說一遍費稱小的所供情節與趙錦之語無異同轉謂王丁氏曰中間人所供情節爾可聽見可見此事皆由爾一人出面並無丁福長在塲王丁氏稱收到洋一百五十元是實先欠之洋係張裴氏等揑造丁福 
 
 

Page 4

 
 
長跪在一旁嘵嘵置辯同轉着帶至後面聽訊旋據中人劉春坡供先欠之洋皆註明在一百五十元之契據且先付洋之時當面念與爾聽若假造先欠之欵爾不應召契上簽押同轉詰林素雲曰爾前日在公堂所供情　今着從頭至尾再供一徧素雲供七歲時由母價賣與丁家得洋數十元九歲時由丁家請徐先生教曲十三歲時賣與張巧雲家改名麗鵑有劉春坡陳二姑娘作中其時被丁福長掯勒不放由張家償丁棺材本洋三十元本欲令丁福長當塲簽押丁言賣出妓女數次從木簽字以故據上並無丁之花押小婦人今年十七歲因張家欠債頗多自己設法贖身連欠欵等約洋一千六百餘元後由王丁氏等向張家理論找洋一百五十元小婦人提出七十五元歸還張家目下丁所控之言皆係訛詐並非實情同轉謂土丁氏曰伊等所供如有不實儘管辯駁王丁氏稱不敢再言同轉謂爾初將三寳賣與張家後由三寳自巳贖身諸事與爾無干爾竟串同丁福長揑詞朦控本分府早巳訪明將爾掌責爾胆敢聽人唆使將揑砌呈詞赴道轅朦控今蒙道憲批回查得爾等皆非善類斷不容再在上海胡閙爾等原籍究竟何處丁福長王丁日張裘氏張巧雲等供皆係鎭江丹徒縣人林素雲供上海城裏人父母均殁同轉謂在城内何處可有親戚答稱早喪怙恃不知家居何處張巧雲供明春意欲嫁人同轉商之祁繙譯官以丁福長王丁氏誣控屬實判掌一百六十下賣娼亦應治罪各加責八十下張裘氏張巧雲林素雲各掌責八十下暫時交的實保人不准改名賣娼限至開印日期着保交案遞解回籍趙錦陸王氏契上無名姑免究辦中人費子安劉春坡於販賣人口之事不應干預姑念生意人格外施恩各掌責八十下交保着趙明日將慶朗交案着丁等交到陳二姑娘再核 
[出貨轇轕]  
　　英商協隆洋行西人投英領事署控董茂衡定買煤斤由熾大煤炭店主田子卿盖印作保延不付銀出貨請傳保人追究等情由易副領事照會蔡太守飭差傅田子卿于昨晨訊問田子卿供在永和洋行買辦董茂衡　協隆行買煤轉售與老船塢因年内不及出貨以致躭延董曾將單囑我店盖印適我不在店經夥友代盖現協隆口催董　貨董言巳由洋東密司匯向協隆洋東言明先付定銀二百兩允俟來春出貨太守謂爾旣盖印非保人而何答稱在董之意以爲我店盖印卽作爲我店之貨易於出售太守問易副領事是否付銀二百兩可以暫緩出貨易君謂據協隆行言須付銀三百兩旣據田稱董之洋東巳向協隆行說妥往問便知太守飭將田子卿暫行交差俟問明協隆行再核 
[攫洋宜防]  
　　時届歲闌各店鋪生意較平時尤爲繁盛頗有應接不暇之勢前日午後滬南馬路橋頭某醬園突有操外路口音男女數十人混進櫃内攫去靑蚨數十千店夥方欲追拿轉瞬之間各鳥獸散爲語鋪户人等尚其愼益加愼哉 
[縣案彚錄]  
　　同利號主羅楚平羅卓東因欠公大等莊銀五萬餘兩經英公廨轉送上海縣訊辦巳紀昨報昨晨經裴邑尊升堂訊究羅等同稱同利係合股開設羅姓祗兩股擋手趙姓於十月間病故所欠庄欵並未經手棧内貨物尚值銀二萬餘兩叩求鑒宥邑尊謂欠欵總須料理不能推諉飭差將楚平卓東帶在西廳看管著明白具禀候核○朱錫榮控沈阿狗欠錢圖賴一案經裴邑尊訊追在案前晚經邑尊升堂覆訊朱稱時值年底叩求嚴追給領沈稱小的並不欠錢求恩明鑒邑尊謂借據鑿鑿豈容圖賴著管押赶速繳欵毋得延玩○英公堂移送私販小錢之朱阿桂陳阿榮兩名到縣昨經裴邑尊訊究朱陳同稱種田度日小錢係朋友托帶邑尊喝令各笞一百板管押候示 
[英界公堂瑣案]  
　　印捕稱見老船塢内土子位林阿四阮阿增等搬取木料拘案請究王子位等同供我等均在老船塢廚司頭目大裕名下爲夥木柴料係大裕囑取我等不敢犯竊蔡太守飭將土林阮三人押候補傳入裕到案再訊○華捕稱見李阿四擺攤碍路喝令移開伊不睬拘案請罰李阿四供無知誤犯尚求恩宥蔡太守判罚李阿四四洋一元撥充西醫院經費○張阿四稱失竊衣裙等件報由捕房緝獲人贓請給領竊犯張寳榮供飢寒交迫致犯口竊蔡太守判營押二十一天贓交失主領　 
[法界公堂瑣案]  
　　秀文東洋印書舘主送買辦鍾登甫到案訴稱被鍾欠洋六百元有期票一紙呈閱鍾供向在秀文生或於光維十二年二月間有徐姓來定東華錄等書計共一萬一千四百十五板限每月出書一千板每板計洋一元二角四分言明經手可得九五　用費後因届期祗做五千三百七十板徐向東洋人理論應罰洋三千餘元後經三井洋行出爲調處减罰一千餘元小的欠洋六百元但所做生意應有九五用錢可以抵扣此期票並非小的所出同轉商之祁繙譯着將案中人送至英公廨以便會同日　領事訊問○小剪綹王登魁經包探緝獲管押有熊大有李亨元等至捕房探望經曷同轉訊得皆非好人一併管押候王之叔父福祥至案再核巳列前報昨日葛同轉命將王等帶案謂王曰爾之剪刀洋元眼鏡等物從何得來答稱洋由蘇州帶來剪刀出錢買得包探禀稱王前供洋由城内竊來腿上有板花被東局笞責今復抵賴同轉問王爲何被東局拘責答稱竊布六疋被拘笞責一百二十板同轉商之祁繙譯謂王犯竊當笞責姑念年輕掌責三百下管押兩个月復謂熊曰爾可將伊叔交案否笞稱聞己遠颺無從找尋同轉判將熊掌責一百下李掌責八十釋放○元興鐵店主張子炳在办新園浴堂失竊物件報捕請緝後經包探遇見松江航船主周春泉持票至裕愼祥烟舘贖洋當將周拘獲訊押着交囑代贖洋久巳列前報昨據包探王榮培禀稱周春泉之夥來言所有竊票並囑周贖洋之人追至日暉港地方遇見不肯來案後由小的赶往彼處將開廣貨店之傅仁章積竊葛金福卽葛三用馬車載四今請訊究傅供葛來買絨將票留下小的不知是竊來故囑航船代贖後問船主被包探拘押小的尋到葛金福送　葛供是日在浴堂洗浴竊取張之背心卽往松江將烟館票用與廣貨店餘物皆在松江巳寫信去取明日可以交　同轉商之祁君着一併還押諭原告明日至捕房冉行質訊○順興客棧主蔣錦華訴稱棧客張德標之友何吉祥住在對門合興棧來吸水烟與店夥　語口角經　捕將張拘至捕房訊得事甚細微當卽釋出不料何吉祥竟於翌晨邀同李老五等七人手持六門手鎗前來滋閙索洋二元方肯了事後經巡捕將張等三人拘案求請究辦張供向在鎭海某統領處當差現己銷差經過上海住在該棧何等前來探望適該棧主與小的口角何爲排解被捕悞拘句李同供向在唐海亭名下緝訪盜　寓居合興棧兒張與人口角爲之解勸被捕拘案求請釋放同轉商之祁繙譯官將三人暫押數天候唐來　具保 
[接錄文職彚保清單]  
　　候選　經歴蘇樹森擬請仍以府經歴不論雙單月遇缺儘先選用候選訓導高慕堯擬請免選本班以州判不論雙單月遇缺儘先選用大挑教諭郭績昌副貢就職教諭楊春賓均擬請仍以本班不論雙單月儘先選用五品頂戴候選訓導張秉奎擬　免選　班以教諭不論雙單月前先選用錄用優貢教職丁仁煒候選教諭徐華潤均擬請以本班儘先前選用舉人邱炳萱擬請以教諭不論雙單月遇缺選用歲貢生就職訓導過錫麟擬請以本班不論雙單月遇缺選用廪生劉春元莊鴻澤王廷忠黄培淡吳垂堒陳承衡雷維佐以上七名均擬請以訓導不論雙單月前先選用劉春元賞戴藍翎内閣中書銜增貢生汪鳳鳴增生陳以鑫均擬請以訓導不論雙單月遇缺前先選用指分福建補用巡檢鄭世球擬請免補本班以府經歴仍　原省歸候補班補用六品銜留　補用主簿梁夢梧　北補用巡檢甘露五品頂戴福建試用從九張霨六品頂戴福建試用從九康墨村福建試用從九王滋圃以上五名均擬請以縣丞仍留　省歸　補班前先補用福建試用巡檢龔子廉江蘇分缺間用從九品胡駿章均擬請免補本班以縣丞各留藥省前先補用藍翎五品頂戴分省補用從九品羅長庚分省試用從九文盛英均擬請免補本班以縣丞分省補用候選巡檢劉世芬刁祖錫均擬請免選本班以府經歴不論雙單月遇缺選用州同銜附　生阮忠　府經歴銜畢奎均擬請以府經歴不論雙單月前先選用侯選主簿王炳文藍翎候選巡檢程樹芬候選　檢沈鶴年衛守備湯宗炳尚斌元章鑄李 
 
 

Page 5

 
 
蔭棠劉朝先以上九名均擬請免選本班以縣丞不論雙單月前先選用五品頂戴候選從九趙承瀚六品頂戴候選從九魯廷諱候選從九蘇淋葛松林林文斗陳振澤陳　勲石忠　楊裕誾林福濬何棠王鳳池戈本立向瑶台黄其恭候選筆帖式善澍以上十六名均擬請免選本班以　丞不論雙單　前先選爾同知職銜黄象奎五品　功縣丞銜附生梁孝熊縣丞銜監生郁文彬六品軍功縣丞銜陳寳樹附貢生吳炳漢王乃琛增生張維翰滕炳　附生王作霖葉森陳　壽滕興蘭竇以鈺王啓仁葉喬濤莊兆鈴葉德焴沈保元陳秉瑩以上十九名均擬請以縣丞不論雙單月前先選用候選從九陳　清土叔南候選巡檢余典候選典史吕龍　候選未入流周玉章以上五名均擬請免選本班以縣主簿不論雙單月前先選用安徽試用典史夏宗禹請免補本班以縣主簿仍留原省前先補用[  此單未完]  
[更正]  
　　初六日報載蘇垣查家橋馳馬碰人一節兹據蘇省來信稱係後營差馬經過是處地滑馬馳並經旁人勸慰並未碰傷實非中營差勇合亟　正 
[惠書鳴謝]  
　　四　若癡主人著有鐵路要覽一書於創造之源流施設之次第以及就穏　險之法鉅細兼綜毫髮無潰若非孰精西法研求格致豈能娓娓敷陳　數家珍如談枕秘哉方今中朝議興鐵路事屬創行　書一出不　當軸諸公可作芻蕘之採卽往來商旅手挈一編熟　於平時不致　誤於臨事何不可作記里鼓指南車哉昨承持贈特綴數語以誌欽佩並逹課帆 
[上海文報局賑所助賑摭要]  
　　兹承鎭江電局張廉泉明府寄來第二批浙賑墊欵二七寳庫平五百兩申規元五百四十七兩○臺灣鹽局李謹之翁募洋一百廿四元五角○高郵武廟賑所丁玉軒翁募洋十三元又續募洋三十五元○王子欽太守募揚州鹽知廳毛洋四十元○日本叅贊　琴齋太守募洋三十一元○浙寗李莱山翁爲四弟喜筵移賑洋三十元○京都全芸軒翁募京平銀二十兩○湖北方允苻翁募洋四十二元○本埠寳源亨號來補過二氏　規銀十兩零五錢實收洋十四元四角○湖州厘局舘階平翁月捐洋十二元○金匱楊夙根翁經交顧守愚　募洋十二元○平湖計炳文孝廉募洋十五元對開洋一個○湖南慶記善士十一月份捐洋十元○仙鎭瘦珊居士十元○日本隨員孫子與翁十元○厦門濟善社協賑公所募規銀九兩四錢四分○邳州官河鎭汪榮章翁募原平銀九兩四錢諸君子俯恤災黎不遺餘力下風敬佩莫可言宣罹是來年春賑需欵浩繁東省之舊患未除江浙之新災更劇年内籌捐支絀餘款何　明春乞賑頻仍束手無策所望仁人義士源源接濟慨擲腰纒則災民之幸亦同人所深求也[  同人謹誌]  
[澤及東民]  
　　松江府恩太守愛民如子見義必爲本年東災吃緊太守曾諭飭各縣分别勸捐藉助善舉現除金山一縣未經繳呈外共據交到英洋一千二百五十六元太守以山左待賑猶殷遂於前日檢同非常功德册三十本并交恒豫莊匯寄敝所囑解災區祗領之餘感無旣極惟有遥望雲間爲東省饑黎崩角叩謝至各捐户花名則另於清單中刊列矣[  上海文報局山東江浙協賑公所謹誌]  
[一視同仁]  
　　本埠保安堂勸辦蘇浙賑捐滬局來照會一件内載撥助敝堂給貧民原棉衣七百件巳向金利源三號棧房内提到本年四鄉霪雨成災敝堂自備棉衣并承善士樂助共計六千餘件邇時嚴寒雨雪之際寒士貧民紛紛來取正在不敷應給今承任觀察奉憲派撥施當其厄挾纊之恩特登報章以誌盛德[  上海六馬路仁濟善堂董事施善昌等謹啓]  
[題讀月廬主人戎君廷震藝林書畫舫大集卽希指政]  
　　愛書愛畵真成癖能畫能書自足豪何日造廬同讀月米家舫内細拈毫書畫慚予兩不知斯編欲賛竟何辭羡君風雅疇堪比投入奚囊總是詩[  高昌寒食生未定草]  
[申報舘恊賑所經收江浙賑濟十二月二十一起至廿五日止第十八次清單]  
　　廿一日無名氏洋一元玉山錦泰號銅洋十元錢靑氏洋四元新安延陵氏爲子患病還愿洋五元恆大洋二角廖光輝售陽春膏洋一元○廿二日徐恊茂洋五角夏萬成洋二角陳益裕洋二角蔣益壽洋二角錢恊昌洋一角林恊興洋二角不留名洋一角干怡如洋二角夏復茂洋二角陳福慶洋二角梅天源洋一角徐福泰洋三角黎同和洋一角陸德茂洋一角吳大盛洋一角葉伯亷洋一角　敏愼洋兩角封康侯洋一角久豐號一角宋恆和洋一角范森泰洋一角顧菊如洋一角劉信茂洋一角　彝訓洋三角又一元丁子馨錢五百顧悟記錢一百無力子錢一百章幹如一百孫德興一百公記八十焦德卿錢一百葉惠記一百葉竹記錢二百文錢嫩泉二百楊子茂一百盧義卿一百葉伯衡葉伯亷錢一百憐鄉客錢二百朱志記錢二百余蘭記錢一百張子敬錢二百徐伯勲錢二百趙伯安錢一百葉仲超一百文葉仲逹錢一百吳雲槎一百范少峰一百范長賡錢四百何裕通一百夏和茂一百林德茂一百陳聨甫二百張介卿錢一百楊炳忠二百張元勲二百周竹梅一百張樹山二百戎道五二百虞仕榮二百張　春二百謝榮春一百張槐榮一百邵順德乙百阮其鎭一百六十趙德春一百范丙松一百徐益茂二百趙　鳳二百張吟山一百毛順發一百千梅海一百六十以上四十八户來洋七元白鹿堂慈記二元爲張義山押欵事自願罰酒筵一席周春記菜票一席價洋二元一角鄭慶濂千里鏡一筒幸全子酬神移賑九元○廿三日張延記十五元清河氏四元張文增十八元又銅洋二元恊泰無名氏一元周子藩元廿兩零一錢三分餘姚周培基求家口平家二元興國州晋泰典二元京江隠名氏一元鴛湖有心無力人晶章兩方○廿四日力不從心子爲子天花轉危爲安一元長吉發氏十元鳴琴醉墨軒一元王錫齡室人病愈還愿十元刊江祝萍菴爲病痊助賑洋六元朱滋德廿元情分隂齋主猞猁猻袍套統一付衍慶堂十元徐姓一元崑暑梁錢五百○廿丑日無名氏洋十元愧無能爲洋四角福新康布棧交來蘭溪有願集洋六元四角世澤堂洋十元李泗臣爲父病求速愈兩元李香谷二元楊禮來洋一元許詳集洋一元北洋水師兵船採辦所購辦物件零星拆扣積存十五元零五分張孝友堂洋一元又售錠灰移賑虚對一個懷德堂洋二元壽萱氏洋六元隠名氏洋四元○共收元廿兩另一錢三分洋一百九十七元另五分虚對一個錢五百晶章兩方千里鏡一筒菜票一紙猞猁袍套統一付 
[蘇省撫轅抄]  
　　十二月十七日委署崑山縣馮壽鏡禀辭赴任藩轅牌示照得新陽縣知縣周鐔列入計典叅劾遺缺查有准補奉賢縣知縣金元烺堪以酌委署理 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
