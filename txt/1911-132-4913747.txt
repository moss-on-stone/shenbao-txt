# 1911 - 132 - 4913747

 

Page 1

 
 
   
 
 

Page 2

 
 
   
 
 

Page 3

 
 
上諭 
[四月二十日内閣奉]  
　　上諭端方著以侍郎候補充督辦粤漢川漢鐵路大臣迅速前往會同湖廣兩廣四川各總督湖南巡撫恪遵前旨妥速辦理欽此 
　　上諭本日裁缺内閣侍讀學士延昌具奏摺一件專摺奏事定制綦嚴况當創立内閣官員陳奏事件尤不得漫無限制嗣後凡裁缺候補人員均不准具摺奏事欽此臨國攝政王鈐章奕劻那桐徐世昌署名 
[軍諮府奉]  
　　上諭本年秋季調集禁衛軍及近畿各鎭陸軍在永平府地面舉行大操着派馮國璋充東軍總統舒淸阿充西軍總統官即着禁衞軍訓練大臣及陸軍部按照欽頒訓令編成東西兩軍限本年六月内通報軍諮府餘均遵照方略訓令分别妥愼辦理欽此監國攝政王鈐章 
　　宮門抄二十日召見内閣總協理大臣 
論說 
[論拒絶資政院請開臨時會之上諭（帝）（民）]  
　　資政院議員要求開臨時會。其始因英俄交涉而起然各議員之集議於京師。大費手續即得以三寸舌折衝於撙俎之間。已距外交事件之發生。兩月有餘矣。而於國亦何濟。繼以事涉外交。恐未必政府之能與吾民以參預之權也。乃假預算一問題。遂爲請求進行之中堅。而冀得以達吾民之目的。銜哀籲慼。奔走呼號。以迄於今。卒莫邀政府之一諒。及此次外資益益輸入。不啻軫吾民之臂。而加之以莫大之擔負。於是請開臨時會之進行。復緊一步其揭櫫之主旨。悉集矢於大借外債之人。而莫或肯寛假矣。此資政院要請召集臨時會。自二月初以至今日。其間吾民之。雖經千廻百折。而要之欲假此議事機關。得以表示合成意力。而爲政府之後盾其志固無稍異也。 
迺回溯資政院之議員。初運動倫議長時。其果能建開會之祈嚮與否。尙未可必而不意未幾。即中政府之所忌。以爲議員之意思倫必表同情。緣是惡議員。不得不惡倫。倫去而繼倫之後者。世續則由慶邸力保。李家駒則由那相力保此中。之機緘雖不可測。而其所藉是以拒絶請開臨時會之處心積慮固可窺見焉矣。後恐吾民之志不稍衰。復命世赴陵差。遣之以他去。俾暫避其鋒而隱則預爲逃席之地。此雖未嘗明爲拒絶議員。而尋其命意之所在。亦可知其作用矣。嗣是請開臨時會之奏遲之又。久而議員對於此事。亦稍形淡漠。直至本月初五日。始將陳請書。送至世總裁宅中畫稿。（世方於初二日回京故）未入奏。而卽降借外債之諭旨。以爲請開臨時會理由取消之張本。聞此旨稿。由盛尙書擬就。繼由澤公面請面發。此拒絶之於先者也。迨閣制頒布。而知國務大臣不能不負其責任。而提前宣示召集常年會之諭旨又下。此政府之對持議員。爲先發制人之妙計。以擠之於不可再置一辭。此亦拒絶之於前者也。 
　　乃讀士九日上諭。而始知資政院議員。業已陳請。而明發詔旨拒絶矣。鳴嘑以今日似議院非議院之資政院而欲　其有監督政府之效力。眞多見其不知量矣。吾不暇怨袞袞諸公之何以剛愎執抝如是。吾唯媿吾民能力之脆弱微薄。卒不能與袞袞諸公一决雌雄爲可悲也。夫預算借欵爲吾全國財政之系統所關。今預算。自去臘二十五日。持降諭旨以來。又復兩次重申告誡。而不知部臣與疆臣之意見。不同。縱屢經嚴飭遵辦而終在成立不成立之間。當此試行一國之預算實。爲吾民夁贊之第一期故預算之能早一日成立。即財政之能早一日淸理。乃淆亂糾紛甚於昔時。吾不知朝廷何以主持於上。部臣又何以稽核於下。而謂吾民可無疑慮乎至特借之外債。吾民原無極端反對之抵抗。今雖宣示其用途矣。而債權國與債負國之契約條件。是否有利而無弊。則資政院有紏察財政之權。而不付之以磋商之列。豈非行政官。之自由行動。而不顧吾民之將來被其損失乎。就其最切近者言之卽正金之一款。而猶以江浙漕銀作 
 
 
 

Page 4

 
 
抵其失敗也。孰甚於此。是無形之中。無異舉吾民而售之於人國。而已乃隱圖其利也。而謂吾民其可不疑慮者哉所尤異者。旣知事關重要。而猶曰當非緊急推其旨意必。至鑄成大錯。無從挽救。而始令吾民從容詳議吾不知朝廷何爲作此欺弄吾民之綸音也噫内閣成立。吾民之渴望久矣。而其設施之政策如是如是。吾民其亟思所以自處毋再餒焉。 
專電 
[電一（北京）]  
　　端方起用係盛宣懷面保非那相辭職摺薦舉之力 
[電二（北京）]  
　　資政院臨時會初議暗中取消慶邸恐各議員再生枝節故面請明發上諭 
[電三（北京）]  
　　某章京所擬毋庸召集臨時會諭稿本稍嚴厲經慶邸删改 
[電四（北京）]  
　　攝政王聞有吏部某郎中等四人運動調入内閣切諭總恊理爲事擇人切勿爲人擇事 
[電五（北京）]  
　　某國駐使因民政部巡警總廳查緝革黨現甚嚴厲該國商人來京亦被搜查留難要求外務部妥定辦法否則於商務或有損失須認賠償 
[電六（北京）]  
　　國民禁烟會林炳章與各代表昨復集議公决呈稿請通飭各省從速禁絶種烟以期早杜洋藥進口衆均贊成不是日呈遞 
[電七（北京）] 　 
　　鄂京官謁諮議局聯合會各代表詢問對於四國借欵補救方法以爲一致進行之計各代表示以質問政府之書稿 
[電八（北京）]  
　　湘撫電奏請革玩視禁烟州縣六人 
[電九（長沙）]  
　　十八夜湘撫接瀏陽縣電禀該縣貧民聚衆千餘人分起至各富户坐吃排飯任意搶掠請派兵彈壓 
緊要新聞一 
[明諭宣示新東督特權] 　　 
　　堂哉皇哉政府日前電寄黑吉兩撫文云四月初八日奉上諭東三省總督趙爾巽奏瀝陳下悃籲懇訓示一摺朕詳加披覧所陳各條權衡時勢之宜爲補救艱危之計情詞迫切具見悃忱東三省情形本與腹地不同自日俄戰後改設行省以來朝廷鑒及辦事諸多棘手未嘗盡以文法相繩現値事機逾迫尤須内外協力維持以期稍補萬一著即照所請所有用人及各項要政均准其便宜措置有應斟酌變通事項即就近與各主管衙門接洽各該衙門務當揆度情事勿過拘守成例一切量予通融辦理並著隨時請旨遵行吉林黑龍江兩省要政仍着遵照從前奏定官制章程均由該省巡撫會同總督具奏不得單銜率請俾一事權又聞趙爾巽前日召見時面奏此次奏調各員應准其便宜委任亦奉監國俞允探悉奏調之許鼎霖到東後將以之署奉天交涉使其三省墾務則委前勸業會坐辦陳琪接充十三日奉諭試署奉天度支使之朱鍾琪亦卽趙所面保云 
[實行鐵道國有之辦法] 　　 
　　說得到做得到全國幹路收歸國有一事現由政府擬定辦法三條（一）舊有各路商股仍准附入官辦公司（二）准商辦各公司以歸還商股之欵移築他處支路（三）由國家分年將股款歸還股東日昨已通電各省督撫轉飭各該公司迅速召集股東開會按照以上辦法决定後呈報郵部核辦 
　　郵部盛尙書擬在各省發行公債票以爲建築幹路資本已有成議聞此項債票祗准由部試辦分發各省代銷前日電商川鄂等省當接鄂督覆電謂俟交諮議局承認後再商辦法故盛尙書意頗不懌 
　　幹路統歸國有粤漢路卽在其列查該路原係奏准商辦招股四千萬元早經收至一千餘萬之多全數用罄今盛一旦收爲國有必置衆商於不顧因之粤省紳商大動公憤紛籌對待之法已决定一面奏劾盛宣懷一面質問總恊理大臣此事是否肯負責任並電請梁敦彥領銜梁已覆電允俟回國後如議辦理并聞該省同鄉京官已開會議一次日内卽將聯銜奏參以洩衆憤云 
[新内閣成立後種種] 　　 
　　新舊雜貨店 
 
 

Page 5

 
 
政界中人言此次新内閣用人一層監國十分謹愼緣監國攝政之初曾有軍國大事必須請示太后之規定故此次設置内閣伊始監國曾於隆裕太后前請示太后諭以宜用老臣所謂老臣者即指慶邸而言監國因命慶邸爲總理大臣惟慶邸之意不欲當九月資政院常會之衝故日前第二次慰留上諭中有數月之後再候諭旨兩語將來資政院開會時慶邸必决然引退此實最確之消息云 
　　總協理三大臣現在皆已謝恩任事一切軍國大事卽應訂期速開閣議聞已議定暫以星期二日爲開閣議之期已知照各國務大臣查照辦理大約會議之地仍在政務處也 
　　内閣各局局長聞巳擬派有人華士奎沈林一等均列其選 
　　新内閣致各省電云内閣業經設立内外各衙門有應咨達總協理大臣事件及照例咨行軍機處文件均着逕送隆宗門外方略館投遞各省來電仍由外務部照驛轉送其關於舊設内閣往來文件均由舊設内閣典籍廳收發又本月十二日内閣總協理大臣片奏查内閣業經設立需用閣印應另行奏明請旨飭鑄頒發新印未頒以前所有一切重要公文擬暫請用辦理軍機處事務印記其舊設内閣日行事件擬仍令暫用内閣典籍廳關防俾資信守奉旨知道了欽此特此電達希即查照閣元　 
[審計院官制又將發表] 　　 
　　中國立憲之表面觀日前内閣各大臣會議設立審計院事宜聞澤公謂審計院官制與國家歲出入極有關係現内閣已經成立審計院亦宜設立專掌檢查京外各衙門出入款項核定報銷虚實藉除官吏中飽之弊各大臣皆以爲然聞已飭憲政編查館編訂該院官制其官制大要係設院長一人副院長一人掌僉事六人僉事三十六人餘則一二三等書記錄事等而院長權限遇本院有重要事件會同副院長直行奏對蓋有獨立性質者并不隸屬内閣權力之下併聞此項官制不日發表云 
[劉廷琛興大獄不成] 　　 
　　可惜馬屁拍在馬腿上宗人府會議大興報獄一節早經報告茲悉劉廷琛上月下旬曾上封奏内容卽係叅劾報界中人計共三十七名（較瑞豐手摺又多二人）所參詞旨至爲嚴厲監國閱之不覺動容事爲濤洵兩貝勒及肅邸所聞當卽聯袂同赴三所力陳劉摺之謬且謂際此憲政初頒之時尤不宜摧折輿論輿此大獄以啟羣疑云云監國首肯故此案已暗中銷滅矣 
　　另函云劉廷琛迎合政府摧殘新進以楊度爲憲政黨曾經摺參因未發生効力月前又參報界中三十七人内亦牽及楊度因之京中紛傳有楊度已交警廳看管之說一時指罵劉廷琛者甚多劉聞之大爲不服每與人談及此事力辯參　中並無楊度之名聞者咸不解其命意所在云 
[瑞賢奏請拿辦匪黨原摺] 　　 
　　不料御史倒是大偵探京師大捕田際雲等一案屢紀前報茲探得瑞賢原奏略云京師匪黨充斥擾害地方擬請旨飭查拿辦以保公安而弭隱患事近來會匪橫行聚衆戕官之案層見疊出都門地大物博輪軌交通外省奸民往往來京勾結因都門匪徒消息靈通得以潛謀不軌都門匪徒亦恃有外援之勢愈行猖獗内外勾串其患何可勝窮若不及早驅除從重懲治恐伏莾因之起事會黨從而生心滋蔓難圖良可慮也雖經該管衙門嚴切巡查若輩行蹤詭秘爲耳目所不及查者所在多有以臣所聞有所謂瑞星樵者住濕井胡同冒充洋醫黨羽極衆尤以架訟爲能交結司法官朋比爲奸愚弄平民惡聲在道無不知有瑞星樵者其非善類可知有所謂翔九霄者卽優人田際雲住長巷頭條胡同勾結奸民以演新戲爲名實陰圖煽惑貌盡義務心實叵測尤以引誘良民聚賭爲騙財之具上年東城二條胡同夥架洋人聚賭經民政都查拿有人暗送消息是以漏網人所皆知姦淫不法積惡多端虐死其妻賄免其禍敢於如此者結納官紳恃以不恐如劉樹楠朱旭東蕭德森等皆爲伊死黨有所謂李雲階者即李三住板廠胡同本係長隨賤役冒充職官以代人運動爲業形跡可疑之人結爲羽翼其妻李范氏尤爲兇悍不法聞李范氏綽號母老虎以一女流而日與匪類爲伍設局詐騙探知有人辦礦彼即云與農工商部尙書相好探知有人興訟彼卽云與法部堂官深交以至運動官缺昌言不諱無惡不作往往無識之人被其誑騙者批晃勝屈其刁惡情形非尋常女棍可比至李八即李錦甫天津著名棍徒來京與外城警官馬榮勾結寄居大馬神廟僞辦公司夥騙財物魏可斌即喂不飽老胡即臭狐寄居官菜園上街成都館耿少臣卽耿蠻子 
 
 

Page 6

 
 
鮑老皮即鮑良笙寄居順治門大街歙縣館李厚田卽小扇子住燈草胡同老朱即朱子良小玉子卽玉子老馬即馬翰臣寄居觀音寺街裕隆店雲集寺乾元棧成羣結黨遇事生風茶樓酒肆蹤跡皆有其餘滋生事端未有眞實名姓者尙不知幾應請飭下民政部步軍統領順天府嚴密查拿務獲究辦庶奸黨不至以動地方得以安謐臣爲思患預防起見謹奏 
[直省諮議局聯合會成立] 　　且看能力如何　　直省諮議局聯合會於十五日午後一時開成立大會計代表已到京者共十六省到會會員四十人是日開會秩序如左（一）開會由假定主席湯君化龍報告此次提前開會宗旨大致不外政府於外交上失敗甚多内政亦多未善由直隸江蘇發起提前開會籌議救亡之策經各省贊成始有今日之成立會（二）選舉正副主席湖南議長譚君延闓得十五票當選爲正主席直隸副議長王君振堯得二十四票當選爲副主席（三）選舉審查員湖北湯化龍河南方貞四川蕭湘福建劉崇佑山西梁善濟江西謝遠涵直隸孫洪伊資政院議員李文熙羅傑當選爲審查員隨由審查員推定湯君化龍爲審查長（四）簽定議席（五）閉會 
[京師近事]  
　　四國借款之財政顧問本有招聘和蘭银行家皮沙利洛吾充當此席之說近日忽將此說擱起聞因顧問之權限中國政府意見與四國代表意見彼此尙有參差據四國代表之意欲使此項財政顧問亦須占有政治的位置中國政府則大反對之謂此只爲關於幣制改革技術上之顧問因此兩面爭執日來尙未解决查權限問題實爲此問題之先决問題故此顧問於何時選定一時尙難豫測云 
　　日前趙督往日本公使館訪日使伊集院氏談及中國借款一事日使曰貴國借四國欵以東三省稅項作抵可謂以毒攻毒之政策趙答曰貴國在東三省之行動可謂遠交近攻之政策言已相與大笑 
　　郵傳部委任稅務司辦理郵政事歷多年屢議收回自辦皆無結果現聞該部决計收回定於五月初一日起實行並定於六月初一日收回驛站事宜 
　　聞樞府近又得一警電探係日俄又有協謀東省之舉惟其詞甚秘故莫得其詳按昨報專電欄載有薩使電告一條卽此事也 
　　昨日有旨交民政部步軍統領衙門順天府嚴捕革命黨人其名單則未詳悉或謂并無名單不過飭其緝捕而已 
　　德宗實錄先將副本繕就若干發琉璃廠東北園某書肆裝釘不意日前比鄰某店不戒於火致被延燒裝釘之書亦均燬去 
　　近有某國人在郵傳部運動包修寗蕪鐵路郵部以此路已由江皖　費自辦在案刻已電詢江督皖撫所籌之欵是否能作實數惟該省諮議局議員等皆以此路沿江連貫兩省關係甚大若一由外人包辦恐將來收回甚難决議仍歸兩省協辦至開工之期則俟籌有的欵後再議 
　　幣制大臣澤公盛宮保會議實行新幣制後紋錠生銀自應禁用惟此事須由官辦起官家不收用則商民自難行使然施之於银元已通行之地方尙易舉辦至於僻陋鄉縣若驟禁用生銀恐多滯碍故已電商各省督撫酌量地方情形徐徐進行以免騷擾而重幣制 
時評（希夷） 
[其一] 　　 
　　臨時會休矣預算借款均關國家目前最切要之事。而猶曰尙非緊急。則試問何者爲緊急。何者應開臨時會。 
　　巧哉政府。吾民將謂朝廷不得以踰越權限四字駁之。則諸大老之術窮矣。而不料尙有猶非緊急四字之妙訣。 
　　幸哉議員。我人將謂各議員如此凟請。諸大老赫然震怒。必又以嚴厲之諭旨申斥矣。而不料竟下極和平之温諭。 
　　雖然。其如前途之危險何。其如從容討論之迫不及待何。 
[其二] 　　 
　　各督撫已矣鄭人相驚以伯有。曰伯有至矣伯有至矣。宋君臣日夜恐金兵渡江襲擊。日金兵從天上來矣。金兵從天上來矣。 
　　今各省大吏。一若有無數伯有。日夜縈繞於魂夢。無數金兵。日夜瞰伺於前後。粤省近來。猶今日禀報黨人將濳圖再起。明日探稱會匪。將約期舉事鄂省近來。猶朝報車站。將抛放炸藥夕稱公所。將暗謀拆毀贛省則忽稱竄匿黨匪。蘇省則忽報偷運軍械。於是大吏愼防衞。嚴緝捕。紛紛擾擾。坐臥不安殊可笑也語云。疑心生暗鬼。又云多防引賊來。各大吏其深味斯言。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[湘人對付收回商路之手續]  
　　湘路公司日昨復接北京諮議局聯合會譚議長延闓資政院湘籍議員易宗夔來電云昨郵咨外云四國借欵允删去路餘均和夁簽押期難再延等語查去年湘路公司呈由本部批准嘉其進行本年楊撫復奏奉諭旨該部知道均經咨達在案現該使迫簽未便兩歧應否先行取銷請查核辦理等因應乞再請湘撫速電兩部闓夔叩公司接電後即呈請撫院分别咨行不數日又接京電謂幹路已奉諭收歸國有請示以後進行方法湘路諮議局决計再爭乃電詢湖北諮議局云頃接電抄粤漢川漢鐵路收歸國有阻撓抵抗即以違制論本局議電詰内閣資政院劇爭貴局如何辦理乞速覆湘局寒 
[鄂督對待爭路者之手段]  
　　湖北商辦鐵路公司鐵路協會諮議局各大團體以商辦幹路收歸國有上諭近於政府奪民權利將來輸入外債拱手受權他人殊可驚懼遂於昨日刋發傳單奔走相告擬即日開會舉代表赴攝政王府　泣求收回成命仍准商辦事爲瑞制軍所聞以各省幹路改歸國有業已奉旨不准違抗此間士紳不知國有幹路爲各國所同誤以收回商辦成案爲國家奪取民間權利增加負擔互相謠傳不免生事爰密飭統制張押軍飭陸軍巡防各營派出偵緝革匪者嚴密梭巡以靖外匪之借端肇事内匪之假名起鬨如有開會演說秘密聚議者即詳爲解釋勒令解散並以現在時艱多故愚民最易被匪煽惑巡警向未練習兵操遇有警變必不足以資防衞特撥快槍五百枝發交巡警道分發各區具領每日勤加操練以備變起非常 
[贛省嚴防革黨近事紀]  
　　贛撫馮中丞衙門向設衞隊官兵六十餘員名分門守衞及馮撫出轅荷鎗列隊以爲前導現因粤匪衆多遍布各處勾煽起事馮撫特令兵備處張道季煜會同藩司設法籌欵赶將衞隊仿照陸軍章制招募妥保壯兵編練成營以資保衞茲將種種佈置錄下 
　　嚴查軍裝庫贛省軍裝庫藏儲軍裝火彈爲數甚巨業經添兵駐守日前馮撫親往察看該庫提調李炯已經外出馮撫大怒回轅後預備撤換當經某道代爲哀求始獲札飭軍裝庫提調李炯禁烟公所提調洪維霖互相對調馮撫復往該庫於藏儲軍火之處指點駐兵頗爲周密 
　　嚴查輪埠旅館馮中丞因爲南贛各屬毗連粤境該匪旣供贛省亦有其黨難保不勾煽起事業經諭令警道陸長佑選派偵探員璩炳焜督率偵探上赴南贛下赴吳　九江一帶嚴密偵緝並以南潯水道直達省城輪船搭載旅客人品混雜特派巡警多名分赴輪埠河干專事稽查來往旅客如有形跡可疑之處卽詳細盤詰檢查所帶各物以昭愼重並另派密探偵察城厢内外旅館以昭周密 
　　嚴查私運軍火潯道台上撫憲電云兩蒸電敬悉粤省時有匪徒滋事潯埠爲長江口岸不可不格外嚴防而私運軍火尤關緊要遵卽照會稅司並飭關卡各員一體嚴查一面懸立重賞緝拿首要並移行地方文武與巡警分别布置防範恒禀眞印 
[測繪學生解散後之舉動]  
　　贛省陸軍測繪學堂地形科二班學生全體解散已紀本報現該生等在外會議以畢業在邇被吳總辦營私舞弊逼令解散殊爲不甘當經徐耀祖等電禀軍諮處懇請遴員查辦以成學業馮中丞及參謀官亦已先後分電處部核明辦理惟該堂總辦吳道事後開除學生致令半途廢學已爲輿論所不許乃昨又手諭該堂云昨奉撫憲面諭二班學生無理取閙應卽任其解散如有願留堂畢業者須呈具願書另覔保人仰提調班長等嚴飭該生等遵照辦理毋稍縱隱　　按該堂學生有通告書一通錄本報要件橍 
西報譯要 
[慶内閣之令譽]  
　　文匯報載二十日倫敦電云泰晤士報載有北京通信員莫理循博士長函一通論慶親王之行爲品性謂慶親王實一衰弱之老人耳行事無决斷奸猾而貪汚其生平之政績常與災厄相引連云 
[德國闢瓜分之電音]  
　　又載十九日柏林電云上海傳來消息謂中國各省人民近惴惴然皆以瓜分之禍爲懼歐洲聞之皆爲詫異各國旣從未有人謀分中國土地且皆以維持及發達中國爲念云云西報此言信歟否歟非吾人所敢知也 
分類新聞 
政界 
[挽留董事之確信松江]  
　　華婁城自治董事吳君辭職前經監督批准由總董往探其意眞否病尙未痊又有遠行茲悉前日實係假託二者以爲卸輕擔負起見今已允留并由總董託議事會具禀聲明矣 
[諮議局救亡政見武昌]  
　　湖北諮議局日昨接陜西諮議局來電以現在大局阽危滇避約請資政院開臨時會倡辦民團敝局業電院請 
 
 

Page 11

 
 
約各省協請以救危亡聞鄂局副議長夏太史壽康當即復電云此事似應電請聯合會提議以免紛歧祈酌之 
[臨時會開幕展期長沙]  
　　湖南諮議局前以宣統四年行政經費預算案亟應早爲成立加以去年常年會期内未能議决之事及撫院劄交覆議之件尙有多起而常年會期距今尙遠亟應開第三次臨事會以便早日議决已得議員三分之二贊成爰公呈撫院請即於四月初一日召集旋接劄覆謂時期迫促恐各屬議員難於如期到省酌改爲初十日開幕現在巳届初十而議員到者尙未及半數日昨復由該局呈明撫院請予改期楊撫以各議員到省者旣未及半數則開幕之期似難預定應俟議員已到三分之二再行定期聞巳劄覆該局知照矣 
[停止匪盜正法示衆之電飭杭州]  
　　日前浙撫院接准法部電開以現在憲政進行司法獨立現簙刑律亦已改良頒布各省審判初具規模本部總綰司法全權亟宜實力進行嗣後各直省府廳州縣凡遇土匪肇亂糾衆拒捕等案一經逮捕槪照新刑律審愼判决停止斬首示衆諸條以植憲政而符祥刑等因到院業奉增中丞扼電通飭全省水陸防營及地方行政各官查照部電一律遵辦矣 
[裁撤各縣民壯展限杭州]  
　　裁撤各州縣差徭陋規各案迭經諮議局議决呈請公布通行有案現有台屬仙居縣楊令通禀各轅以該屬僻處海濱地方瘠苦匪盜縱橫綠營奉裁巡警尤形重要無如籌欵爲難鄉鎭迄未布置現擬將奉裁縣署民壯經費一律移充巡警所有前任透給各欵亦求諭催歸墊等情業由撫院札行司道謂各屬透支民壯工食前據巡警道詳定自宣統元年起歸在任之員分年匀攤未經攤滿交案列墊曾經通行有案嗣因此項辦法與諮議局議案第三條施行之期不符復經飭令續議改自宣統二年起至三年年底止飭令捐補通札各屬一體遵照在案茲據該縣禀請分歸三任捐補核與續議辦法不符似難照准合札該道會同布政司通飭遵辦 
[禁止米糧出境揚州]  
　　揚屬東台縣農務分會以近日米價奇貴每由奸商囤積私運米固爲人生日食所必需而麥亦爲日食輔助之品近有他處大莊收買麥籽商人祗知嗜利罔顧民食任意售賣且與米價暗通消息麥愈省而價愈貴米價必隨之而增因牒請長官出示禁止刻已奉到江督批示云據詳該縣米價翔貴請准暫行禁麥出境係爲顧全本地民食起見飭縣查明情形酌核辦理姜泰嫠局以泰州近出示諭禁止米糧外運且不許内地流通嫠局甚受影響該局委禀奉財政公所批示云查米糧嚴禁出洋係爲愼重民食若内地流通本不在禁止之列歷經通飭在案茲核抄送州示亦恐奸商外運其爲愼重民食則同惟示尾有各顧各鄉一語難保商民不因此誤會致内地亦失流通不但損失大體且近閉糶應錄批移知更正 
軍界 
[贛撫懸賞拿匪之通電江西]  
　　贛撫馮中丞於四月初十日致臨江袁州撫州建昌廣信饒州九江南康吉安南安贛州寗都州各守牧電云上月二十九粤省督署被匪轟擊當經拿獲多名懲辦安靖初二日省外順德樂從墟佛山鎭復有匪徒滋擾經官兵擊散竄逃訊據獲犯供係孫汶黨夥内有留學外洋軍學兩界人贛湘浙皖等省均有其黨濳伏勾煽起事除已飭贛袁潯三道會督防營嚴密偵防外希飭各屬文武嚴密訪察如有匪徒濳伏糾煽生事如風報信與拿獲首要均無論官紳諸色人等一體破格給奬並懸知風報信因而拿獲者賞洋五百元拿獲眞正首要者賞洋一千元惟不准挾嫌誣指致干坐誣切切並即曉諭週知院蒸印 
[張督注意佛山官兵廣東]  
　　佛山大魁堂團防總局昨以事機難測勇力仍單等情禀奉督院批支日前亂黨在省城起事登時撲滅佛山復有另亂黨匪串擾馬管帶力戰陣亡其部下兵勇聞均奮勇迎敵堅持不稍退却率能轉危爲安馬管帶忠勇捐軀士卒均能用命本督院矜憫之餘繼以嘉悅應候禀請從優撫卹以慰幽魂其出力之兵勇昨經札行黃統帶查明等第分别奬賞以昭激勸佛山都司羅廷選遇匪張皇防捕不力昨經撤任撤差仍應聽候參辦佛山同知現由祺威代理應飭會同認眞防守不准稍存五日京兆之心致負委任彩陽堂　千總亦飭不准擅離汛地如敢抗違有誤地方定將該文武嚴行參辦佛山現有唐管帶駐守俟西軍一到卽派前往駐防以固省城門户該團紳等宜激勵各團認眞巡防毋庸驚惶紛擾仰廣東緝捕局會同藩法二司立速分行遵照 
[陸軍人員盜賣軍裝發覺武昌]  
　　陸軍第八鎭軍裝存儲所委員葉蘭譜近日與某標統某執事官及督練公所某課員晝夜聚賭輸資甚鉅該員月入薪餉微薄不足敷其揮霍乃私將庫儲軍服皮靴鞋盜出變賣爲數約在千元昨爲八鎭統制張軍門所聞立委正軍械官吳椿林調查明晰迅即詳復以憑根究聞該員現正設法彌縫 
[常備軍又與巡防隊交鬨長沙]  
　　湘省常備軍與巡防隊向來不合前年有萬壽宮互毆之事去年有撫院坪用鎗對擊之舉日昨又因小故常備軍復約齊多人與巡防隊尋釁在城外之五里堆相遇彼此用力死爭至一小時之久及兩軍長官馳往彈壓則雙方已各負重傷事爲楊撫查悉以現在正値謠諑紛起之時該營長官竟不预爲防範致令互攻至於重傷珠屬疏忽已極除將各該隊官分别撤差記過並將滋事軍人飭營按律懲治外尙恐釀成他變復札飭兩軍統領轉飭各管帶務各嚴加管束如再有互攻情事定即惟各該管帶是問 
學務 
[新學司到省接任長沙]  
　　學司吳子脩文宗因病詳請開缺已見前報茲聞已經楊撫商准鄂督專摺奏聞先行會派湖北候補道前署湘省學司黃觀察以霖來湘署理日昨到省暫寓督練處定於本月十二日接篆視事 
[監督與會計衝突武昌]  
　　鄂省商業中學堂監督楊君汝梅爲人放浪不覊前在日本留學時潛納下女爲妾因畏其妻之閫威故不敢携帶回國現每月郵寄日金二十五元以爲日妾養贍其實該妾仍在東京下宿屋操舊業也以此之故鄂中學界多鄙棄之特其奧援力强得以保存差使聞該堂會計員李慶華君因素在大衆前揭楊醜史積成嫌隙楊屢欲設法逐之終未得便日昨楊乃禀知提學司僞云李有私事辭職請委員接辦提學司允之即下札云李某因事辭差委某某接充此札送到學堂楊接到手將因事辭差之辭字改爲撤字然後著人送李接收李因無故撤差心殊不平往謁學司詢問原由王提學不欲深究飭其仍回原職李返堂遂與楊大肆拚鬧并在督轅指控奉批飭提學司查辦矣 
[太倉州屬中學堂運動會太倉]  
　　太屬中學開校以來兩載有餘 
 
 

Page 12

 
 
今由監督夏君琅雲提倡體育特請張君鶴侶於課餘之暇敎授劇烈運動本月十六日開運動會往觀者十餘校男女賓約千人計團體運動四節選手運動節由評判員判定甲乙如下　擲球（鐵質重十二磅）第一名戴國鏐三十一尺一寸（均以英尺計）第二名李思義二十九尺七寸第三名郁應榛二十八尺九寸五分　遠跳第一名戴國鏐十七尺一寸第二名周凱十六尺六寸五分第三名李思義十六尺四寸五分　賽跑（二百二十碼）第一名錢煇宸十九秒第二名陳錫淸十九稍强第三名張文奎二十稍弱　高跳第一名李思義国尺七寸第二名周凱四尺六　第三名陳廷圭四尺五寸　賽跑（四百四十碼）第一名錢煇宸三十三稍第二名李思義三十五稍第三名陳錫淸三十六稍弱　撑篙跳第一名戴國鏐八尺十寸第二名陳慰增八尺二寸第三名錢煇宸張近熾均七尺十寸　單摃第一名張寶森樊發階沈偉成陳錫淸　平行架第一名張耀第二名黃鑑鑫陳錫淸第三名沈偉成　天橋第一名戴國鏐陳錫淸第二名樊發階毛永嘉沈偉成　平均各種分數戴國鏐第一實業 
[路礦捐擬改由米嫠局代收官電蕪湖]  
　　皖省路礦米捐向由礦務局皖路公司自行派員經收刻礦務總理方玉山太史禀請撫憲改歸買商代扣代繳由米捐局彙收以杜流弊茲將撫憲來電關道復電錄左皖撫來電蕪湖關道趙道台米嫠局陳道台鑒昨據礦路兩總理呈稱米捐日久弊多擬改由出口買商代扣代繳由米嫠局彙收附函並言已與仲簡商妥請速賜批准等情此事究竟能否辦到祈速核電復寳感印關道米局復電安慶撫憲鈞鑒感電謹悉此事方太史來電蕪向師禮面商當復以能否辦到須集各董籌議緣奉電諭理合禀復職道上達師禮禀儉印 
[又是一家破產者山東]  
　　日前山東銀號章永發號突然倒閉聞此號資本甚富在山東爲極大銀號該行本店設於張家口而烏里雅蘇台庫倫恰克圖北京天津上海皆有分店聞此次之缺損額達於三百萬兩仙外其投資者皆從事於蒙古貿易之商人此次該行倒產之後山東經濟界頗受影響一時頗爲恐慌大有日瀕於危之勢惟其原因如何尙未探確容再續登 
雜記 
[警界竟有如此騙局耶安徽]  
　　英山段瑞蘭前藉留學生之名來皖省運動開辦高等巡警分校招考日班學生每名一學期收學費十八元又添設凃班每名收學費十二元約計所收學費有一萬數千元校内一切用費往往浮冒濫開聞叚來皖時衣履尙不完全自得此欵遂終日酒地花天狂嫖巨賭又以數百金娶維揚下女爲妾賃定勸業道西首民屋作藏嬌之所以爲從此可以永享人間之樂矣不料樂極悲生因夜班畢業生祗發補習文憑毫無奬叙故一時大爲鼓噪欲與爲難段乃挾貲逃遁迨夜班生尋覔已如黃鶴遠去矣 
[繙繹員自盡之輓聯長沙]  
　　前報所紀擾級師範學堂繙譯服毒自殺一節茲聞繙譯姓唐字伯仲寜鄉人曾劉學日本成城學校生平治佛家言素持超世主義在日本時自投華嚴瀧爲警察卒所阻歸國以來脫離形迹不事家人生產近日益與人寡交自殺之日留書一通以表其决死之意並自製輓詞云看渾渾宇宙何處究得根源須知萬事皆無極問芸芸生滅誰能識其意趣休道微軀却有因 
[錢商請退道署保結蕪湖]  
　　蕪湖錢業寳善長同茂利亨等莊與關道署公欵往來向具有三莊互保切結存道署查核在案茲因二月間寶善長停貿閉歇所存關道公欵業已交淸現値市面艱難莊號不敢進出公欵已與道署帳房聲明惟保結係該三莊互保除寳善長閉歇外該兩莊號不願再做公欵前日由同茂莊具節略到商會請轉移關道將前呈互保切結檢還莊號塗銷以杜日後葛藤 
[警務長特别硃卷湖州]  
　　湖屬雙林鎭區官施某此次奉警道特札調充太平警務長遺差改派徐某接辦業於本月初分别揭曉不料徐區官到雙林兼旬後施某猶匿不交卸但見手執拜匣之下役憧憧往來心竊異之秘密探訪始知施區官於本年三月間考取警務長此番奉命他調意欲稍打抽豐籍壯行色而又無隙可乘乃别開奇想刋發硃卷數百本凡本鎭紳商以及居民負販無不受其榮施人給一本卷面標題日（第一次考取警務長之硃卷） 
諧文 
[鬍鬚警告辮子書（戱）]  
　　大辮子鑒。僕與足下有屬毛之愛。托體之親。分處肌膚情逾骨肉。雖天庭遙隔未得親灸光儀。然仰慕之心。無時或息。想彼此關注。當亦默契於無言也。介吾輩不幸。生。於衰亂之際寄人籬下。　彼彀中。往往不能自由。致受百端挫辱。吾兄去年。亦遭一大打擊。資政議員之奏請。各處志士之提倡。上海張園之開大會。生死關頭。間不容髮。幸得。商會保護部臣維持。卒能轉綠。回黃嘘枯使活。然吾兄此際固已吃。驚不少矣。不意此等。刦運復輪及於弟。身自。頃間變起竟有謂弟爲足以致禍。者於是　夷。斬伐如草木。焉謠方生於市虎殃先及於。池魚鼓鐘外。聞與袍同棄。自此慘。劇出。現五綹皆。知畏禍。兩撇亦恐亡身。塘風不安。沙虫恐化。天乎何辜。而至於此竊思人之有弟乃所以示尊嚴。非所以招禍害也。平時相處。則薰蘭沐以洗之。置牙梳以剔之。調護愛惜。無所不至。一旦猝遇事變。則又棄之惟恐不速嗚呼。此非可與同安樂。不可與共患難者耶。吾兄聞之。當亦爲之歎息流涕者也惟聞。亂起之後。有吾兄保護者其身安。無吾。兄保護者其身危。是鬍子之無能。不若辮子之得力。弟撫躬。自問。有愧鬚眉多矣。况以才具論兄長而弟短兄密而弟疏。兄能脫人於危。弟反陷人於禍。敢决自今以始。其得人歡迎者兄而得人厭棄者弟也。相形見絀之下。弟無顏面再留於世上矣。近聞滬上又有倡議與兄。爲　者兄其及。早圖之。 
雜錄（續） 
[短篇小說一夕夢（選）]  
　　乃繞路而至一大市。輦轂相雜。人聲鼎沸。且一種腥穢臭氣直撲入鼻孔其人皆。鬼狀。羣人之中。無一。五官備具者且聞爭。鬭聲吵閙聲。不絶於耳。余心中私度。凸出地球之上。竟有此。種人類社會不禁駭。然久之。 
　　又行少許。則見一處。似新不舊之樓宇。彷彿衙署。而又如古廟。雙扉緊閉。寂無一人。少年乃導余自一旁。門入見有無數。無耳無目無口之。人手舞足蹈。其狀若狂旁堆。亂紙。若干束。塵積。尺餘。啓塵視。之字跡糢糊。其册帙中若有如議案等。字樣者。余亦不暇細覩。。乃偕少年他去。 
　　米幾復。至一處。若拍賣所者。然圍觀者甚衆。强半皆。碧眼紫髯之。種類目光炯炯。意氣自豪。旁人有侮之者。即怒目相視蠻橫異常余乃呑聲飲泣。就近視之。乃地圖若干頁。七分八裂。不辨。其爲何地何處。而售此地。圖者對於吾。輩似有赧色。吾。亦不暇問其姓氏。惟知與吾。同一種族者也。其一般碧眼。紫髯之人爭相問價。惟恐落後。吾觀之良久。不解何意亦不敢置一詞但覺心中若有無限之感慨而已。　　未完 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[上海萃豐綢緞衣莊翻新奇樣巧製新衣廣告]  
本莊向在棋盤街南首始創四十餘年專做綢緞四時男女衣服選製蘇杭名機定織上等金銀庫緞摹本寗綢羅紗線春新樣花素線緞顧繡朝服蟒袍别出翻新巧製各種異樣衣襲挑剔優等縫工好手精造一切艶色定貨以副●貴客賜顧歡愛尤屬雅緻耐用價物較前廉美克已本主人不惜重資每赴京師採辦各種細毛皮貨早荷●仕商嘉許咸稱價值之公道貨物之精良已蒙環球洞悉毋庸贅述今於三月初十日遷至棋盤街北首平和口開張恐未週知特此佈聞○電話一千九百六十八號 
 
 

Page 18

 
 
本埠新聞 
[江西馮撫台照會駐滬法總領事文]  
　　餘干敎堂置產之紏葛爲照會事案准南洋大臣張咨開准貴總領事函稱以餘干縣敎士置買房地紳董反對揑造僞契饒州府反相保護作僞之人張子庚抑鬱難堪因此患病身死殊屬可憫應請飭將此案妥速辦理等因到本撫院准此查此案迭經本撫院批飭饒州府知府督同餘干縣切實查明秉公訊斷歷辦有案茲據饒州府禀稱餘干縣生員張有林等具控敎民張子庚重賣住屋與敎堂管業一案上年遵奉電諭行縣提集原告張有林等解府候訊因被告張子庚避不投質迭次函致敎士丁福釐得其覆函謂張子庚於此屋必非重賣而張有林等僞契揑抵應由印委各官查明究懲不必令張子庚到案致令受寃等情因之案懸未訊嗣經駐滬法總領事喇以敎堂置地被阻函致南洋大臣咨會札催集証訊斷又經知府轉諭該縣侯令並駐護敎堂之施哨弁先後赴堂商請丁敎士速交張子庚到案以便提同張有林等質明虚實秉公斷結决無虧及敎民之意而丁敎士始終未允本年二月續接丁敎士來函聲稱張子庚因病逝世並有受屈拖累想亦同爲惋惜等語知府卽覆函聲明張子庚在堂病故雖未受累誠爲可惜並提及結案辦法旋得覆函倘貴府有妥法可以了結敝總鐸斷無執拗等說正擬札委鄱陽縣俞令馳赴餘干會同侯令就近傳集人証訊取確供如果契係揑抵屋非重賣擬卽斷歸管業並將張有林等量予懲罰以期結案昨經俞令覆稱丁敎士意謂張子庚鬱激病死耗費甚多該堂亦曾代費川資電報又稱該屋局勢過小應爲代購他屋或易以地基之較大者經俞令辦駁而丁敎士仍意存要索（未完） 
[德興輪船幸未沉没]  
　　鴻安公司德興輪船滿載搭客貨物由漢口開來上海於十八日晚間十點半鐘在泰興口岸暫停之後啓輪來滬未幾在定星橋地方遇一來船於月光中望見來船燈火知係招商局之公平輪船由滬開往蕪湖運米赴津者德興卽發汽號公平未答迨復發汽號兩船相距已僅僅二百尺左右是時見公平船身旋動綠燈之光映於眼簾乃急設法以避碰撞奈時已不及公平船首已撞於德興船首之後公平慌亂之際急行旋轉復撞及德興船之中央甲板皆毀橋上之領港人及舵手幾隋江中兩船相撞之後德興搭客聞聲驚起一時紛亂異常幸船員竭力安慰如克稍靜一面並準備逃生之計設法塡補傷洞幸傷處均在水線之上未致進水公平肇禍之後卽停輪審視撞傷情形後知德興並未沉没始復啟椗開往蕪湖德興亦於十九日下午駛抵上海一俟將貨卸淸卽當入塢修理聞須六星期之久方可修竣並聞德興駛抵浦江時沿江之人見其破壞情形皆爲危懼幸德興船身堅固支持下層甲板之角鐵亦未折斷不然恐已爲美富船之第二矣又聞德興回滬後内有陸姓搭客之妻尙不知下落現正派人查訪云 
[法領不認中國自設商埠審判廳]  
　　駐滬法總領事照會滬道文云案准貴道照會内開奉蘇撫憲札行上海應設商埠審判廳飭卽會商妥議赶卽籌辦等因此次上海商埠審判廳期限甚迫疊奉飭催亟應籌議詳辦照請見復等因准此本總領事想貴道此次所奉札飭不應是眞查通商口岸裁判之權租界早經中國與各國議定約章並不知所定約章有所更張亦未聞中國政府與本國駐京大臣另有定議本總領事於未奉飭知之前斷不能讓建設之審判廳裁判法租界華人之案以及法國商人並法國保護商人各案接准前因相應照復爲此照會貴道請煩查照 
[洋商與劉問芻涉訟三誌]  
　　英商泰隆洋行巴西商茂和洋行同控森源莊股東劉學詢不付票银一案前日午後由公共公廨復訊據劉供森源莊於光緖念九年正月間開設共計資本銀一萬兩職員得三千兩餘由周友蘭担任該莊進出欵項亦周一人主持嗣因職員另籌銀四十萬兩創設信大莊即向周商明將森源三股拆出合同亦毀去詎信大放出帳款有八十萬兩之鉅因歸帳不易現亦收歇至森源欠人被欠之欵與職員均不相干請察原告代表哈華托律師駁稱旣稱將森源股份拆出當時自應登報聲明現方置辯已遲並據陳逸卿投訴與森源莊往來已有七年票款約有四十餘萬商人在押曾接周友蘭一信内稱所有票款應歸商人理處當即覆信承認如有商人應歸之款自應料理至該莊股東何人實未知悉乞鑒寶讞員商之英德兩副領事判陳還押劉交原保訂期下禮拜一午後再行會訊 
[紙廠股東之呼籲]  
　　鎭江造紙公司股東代表李近仁等禀呈蘇撫云爲推宕不訊任人謀佔叩求憐救保全血本事竊代表等 
 
 

Page 19

 
 
控鎭江紙廠創辦人尹克昌違律誑騙抗匿帳據一案正月十六日奉上海劉道批斥尹克昌禀云紙廠股東不承認紙廠押借信義巨款因該紳未將紙廠眞實帳據如流水帳簿股票存根機價收條等項交出究竟招股若干用款若干實抵信義若干無從證實之故該紳返躬無愧卽應呈出眞實帳據當堂質證以明是非等因是劉道已明知紙廠股東不能承認押借之苦衷矣代表等自蘇回滬迄今候訊月餘乃劉道不遵憲台批示秉公集訊明知上海縣畏尹克昌之蠻橫不敢受理竟於本月二十日將全案發交上海縣審訊若以推宕爲抹煞股東之計者一面牌示存戶略謂陳守昌年願以湖北水泥廠紅利與造紙廠一併備抵業經批飭陳守會同商會從長計議各該存戶應靜候辦法等因若以任佔紙廠爲市恩存戶之地步者令人十分疑駭竊以爲應否將紙廠抵償存戶必俟按照商律第一百零三條及調齊帳據當堂嚴訊是非之後方能定局乃滬道不訊而諉之於縣縣又畏尹之蠻橫而不敢受理如此推宕股東何日有雪寃之地不訊而許陳昌年之辦法率以紙廠備抵存戶之欵股東雪寃無日紙廠已去血本將向何取不得已叩求憲恩主持或派員速訊以明是非而免拖累或逕飭承受紙廠者歸還股本以彰公道而維商律之信用爲此伏乞大人迅賜作主實爲公便批詞附承於後 
　　查此案昨據上海縣以礙難仍由縣審訊等情具禀到院巳明晰批示在案據禀前情仰蘇松太道遵照節次批檄迅即親提人証訊結具報毋再任意違延致干未便切切禀抄發 
[龍華寺之奇奇怪怪]  
　　據友人朱張二君函告云龍華巡防局吳委員今歲接差後見龍華寺内男女混雜心甚惡之曾於三月十九夜率勇往查在方丈樓上查獲台州府寗海縣靜雲菴女尼一人名常妙年約念歲又在大悲閣樓上查獲婦女吳吳氏等四人皆住龍華左近者當即交由地保宣廉夫恊同勇丁看管聽候送縣究辦該寺方丈機福見事已敗卽倩吳紹基出爲調停擬奉番佛了事局員不允遷延數日及見朱贇唐祖瀛等已具公禀始私行了結令機福出洋一百四十元由吳紹基過付充作該鎭蒙養學堂經費一面由局員具禀滬首宻掩隱匿之咎不料滬道批中有今春龍華香汛先經本道出示曉諭該委員旣於夜間在寺内㕑房樓上查有女尼女客并女僕雜居即應將寺僧一併送縣嚴辦迺徇人關說輒以捐助學費了事雖捐欵並不經手辦理究屬不合等語亦可見滬道之不爲所蔽矣 
[提學使定期檢定敎員]  
　　本邑勸學所通告各學堂云奉提學憲樊札以檢定兩等小學敎員所有試騐檢定照章每年冬季或夏季舉行一次本年暑假期内蘇省各府州廳縣應受試騐檢定各敎員及舉貢生監童生内有中文明暢通曉各項科學願充小學敎員者均定於六月十五日取齊一律調集省城聽候示期照章分别檢定所有姓名履歷淸册及試騐試卷由勸學所備齊後應儘五月十五日以前開單裝箱送本地方官蓋印備文送司以後不准零星補送凡有應受試騐各敎員及願充小學敎員者就近迅赴勸學所報名以憑彙總造册備卷毋得觀望自誤飭即廣爲傳知一體遵照辦理等因並發册式卷式黏單到所除將軍册照式刋印外合亟函達連同單册送上如貴學堂有應受試騐檢定各敎員務於五月初十日以前照式塡明並將應繳卷費一并送所以便照備試卷彙造總册呈送幸勿愆期以免補送爲難再試卷工價中國紙每本一分二嫠外國紙每本五分五嫠并以附聞 
[懲罰輕視民命之巡捕]  
　　城自治公所警務長穆杼齋君前據五十二號站崗巡士報告在新北門外吊橋畔見有法租界一百九十號華捕將一病人車至華界放棄喝阻不服反被拘拿等情當以該華捕舉動荒謬親詣法捕房商請總巡麥君將該華捕嚴加懲辦在案茲聞麥總巡除函致警務處道歉外並聲明該華捕違犯定章未將查獲之痌民逕送醫院醫治竟於中途放棄罔恤民命實背公理已將該華捕嚴加懲罰以儆其餘等因警務長亦即函復麥君請再傳諭巡捕人等以後務各遵章謹守法度勿再輕視民命云云 
[合股開店之惡結果]  
　　英租界大馬路華榮昌燭號主華立增與股東華耀和在公共公廨互相控訴前晚由德襄讞提訊華立增供耀和股份早已拆出乃竟私收客賬洋四百餘元並私出榮昌期票洋一千五百元又乘商人另案在押時到店攫取鐵箱内小洋一千二百四十八角請爲究追訊據華耀和供與立增股開榮昌燭號應得官利三年未取上月十九日因有急用到店取洋詎被其媳覇阻是以將洋箱取出交由見議華金泉點見共讦小洋三百三十三角所有期票係代立增料理江瑞林控案並非私取實是立增圖呑店業乞鑒旋由葉順生夏紀法華金泉投稱被耀和欠去洋六百餘元产有榮昌期票呈案求究德襄讞以耀和不應私取銀箱着押限半月理淸葉等附追之款候前案理明再核 
[包探查獲騙子]  
　　翁元章馬朝龍董愼言糾合同黨在英法兩界虚設錢莊烟紙店濫出莊票使同黨出外購物貼現後將永久賡裕等小錢莊同時倒閉人亦逃避當由各債主紛紛投控英法兩公堂奉諭靜候飭探拘獲嚴究茲經包探將馬等三人查獲於昨日解送法公堂一併收禁候彙案併究 
[中國學生會聯絡交誼]  
　　寰球中國學生會定於二十二日（即星期六）晚八句鐘在跑馬廳對面派克路口四十二號舉行第二次交誼大會特備茶點佐以中西音樂文明游戲以欵來賓聞該會因組織徴求會友隊同志陡增故特開會歡迎藉聯交誼云 
[紗廠用人大肆偷竊]  
　　泥城外勞孛生路十九號門牌公益紗廠内管棧人王岐山歟工頭范阿塋陳金元管門人楊應生崔阿大小工楚阿林王阿欲串竊廠内棉花二百三十八包値洋五千六百元雇船運往他處消售前日被靜安寺捕房探目陳雲忠杳獲昨將各人並已歇小工華阿泉併解公堂經孫襄讞會同美仇副領事略訊一過判一併押候禮拜四訊辦 
[夏季議事會預報]  
　　城自治公所定於五月十一日起開夏季議事會昨已通告各議董如有建議事件務於十日前開具理由送由議長彙送議事會臨時交議如有逾期送到者應俟下届再議云 
 
 

Page 20

 
 
[防疫分院定期開幕]  
　　中國公立醫院總理沈仲禮觀察爲利便法租界居民醫治疫症起見特於徐家匯福開森路二百零二號余村園分設中國防疫醫院定二十二日行開幕禮昨已遍邀中外官紳各界届時往觀 
[警界改換名稱]  
　　城内一路巡警分局德巡官諭弁記長士云奉總局傳單内開照得本局現經遵照部章重加嫠訂所有各科長改稱課長正巡官改稱區官對上臨下均照此稱呼不得再用科長局長隊長各項名義以崇等級而嚴體制傳仰遵照抄黏曉諭所屬一體遵行等因奉此除分行外合就諭爷本分局弁記長士一體遵照 
[鄉民欺逼孤寡]  
　　滬道劉觀察訪悉西鄉婁境二十圖已故鄉民陳桂泉之妻唐氏生有遣腹子伯漁近被桂泉之弟德泉覬覦田產將唐氏母子百般凌虐並將其子棺柩硬停伯漁田中以致伯漁氣憤自盡昨特諭飭該縣查明提究禀覆核奪 
[私鑄銅質小洋]  
　　匪徒陳阿福恒壽根王和海劉桂發蕭天生俞生陳生等七人賃居虹口老街路九十三號屋内私鑄銅質小洋前日持向北山西路一千五百二十四號門牌包阿才所設之小雜貨店内混用被匯四捕房包探王松濤查獲一併拘入捕房旋往陳等屋内抄獲僞造器具昨晨併解公共公廨請究訊據陳等供稱此項僞小洋係福州人阿鼎所鑄小所等爲之代銷求宥德襄讞與美蓋副領事以事關私鑄案情較重着一併押候查明於下禮拜二再行訊究 
[雜糧公會演劇助賑]  
　　雜糧公會同人憫江皖沉灾特約同行籌欵助賑並以靑黃不接春賑愈亟特由葉庚三黃嘯山二君發起定本月二十四夜假座大舞台演劇所得劵資悉充賑濟至大舞台一切開銷則由二君捐助云 
[謝劵]  
　　民立上海中學堂定於二十三日開春季運動會昨承惠贈入塲劵兩紙書此誌謝 
城内 
[水落石出]  
　　浦東二十四保二圖地保陸春芳前控同圖地保朱國才及船埠頭周竹亭串呑冰廠修理經費由本縣田大令判令押候傳到該廠司帳訊核在案昨經原差將司帳孫德章傳案質訊孫供冰廠每届冬季挑水八廠每担給力錢四文至於陸朱互控修路等項並無其事大令諭陸曰爾曾聲明如有不實願照誣告例懲治今質訊明確尙有何詞詎陸不服在堂咆哮大令怒甚判陸還押候辦朱周斥退孫德章無干着即回廠 
[展限呈驗]  
　　瞿兆　被沈永壽施王氏先後到縣禀控一房兩抵由縣訊明判瞿交差限將單據交案茲因逾限不繳經田大令訊比瞿供此項方單前因急需向人抵錢現下正欲措資向贖不日可以繳案叩求寛限大令姑念哀求判仍交差再限七天將單交案如延押追 
[道批三則]  
　　王豐鐘即王濟人禀批該生與王肄之互控坑墊串弊迭經批縣訊究現又據宏德全體股東控其侵呑担欵串抗不理並稱該生尙欠攤欵二千五百餘兩請予飭追前來仰上海縣查案追繳仍將彼此互控紏葛秉公澈訊具報察奪勿遲原禀抄發王姚氏等禀批此案即經由道批飭查詢核辦並於上年十月間據該氏等控奉撫憲批行到道轉行遵辦在案何以迄未傳集訊斷殊屬寛延仰會審官寳令速遵前檄辦理具報抄黏並發查濟鐄禀批此案前據查濟宏即頌修來首具呈經前道明晣批斥在案茲據該職具呈前情仰會審官寳令迅即查明吳縣移文秉公究禁毋任訟延切切抄黏並發 
[道轅記事]  
　　江蘇游學預備科畢業生沈士成昨至道署禀知於二十九日附乘大英公司蘇里脫蘭輪船出洋赴法國游學丁憂指分江蘇試用縣丞韓祥履試用縣丞葛兆蘭均至道署禀見 
南市 
[竊案已破]  
　　停泊滬南公義碼頭之南匯航船主楊慶曾於去年十一月二十八日失竊洋銀三百元縐紗三丈六尺報告裁判所查緝未獲茲經查悉當時有南邑瓦屑墩人朱炳松附搭該船曾令船夥上岸購物致被乘隙竊取爰又禀由裁判所飭派水偵探棄香蘭持票禀明南匯縣賴大令派差同往將朱提獲解回經湯裁判提訊朱供認不諱並稱尙有同黨成衣匠翁阿生夥竊事後將原贓縐紗交翁取去製衣又分給洋五十元現在洋已用罄自願將田產變價賠償判戒責二百下押限交　原贓旣又獲到翁阿生押候併究 
[取締竹行]  
　　城自治公所昨批西門外合興竹行毛順竽袁子康禀云該竹行時以竹排抛停於陸家浜内以致泥沙滯積舟楫阻碍久爲地方所詬病據禀以後竹排來申先行呈報寛限一星期拔進竹池等情當經查明竹排乘大汎停港每潮約二十餘排每日用八人可起二十排即有續進之排如果按日提起所餘當已無幾亦何至時有停積嗣後竹排到申於何日進港本日共進若干排着赴南區呈報如已到該行前應即起運不得停留前排起盡始准續進港外之排以免阻塞總之竹排到港務須隨到隨起旣有報到日期可考即遇天雨亦按日可稽毋須寛限至一星期也着即遵照 
閘北 
[暗昧不明]  
　　江北人楊榮甫之妻樊氏向與工頭顧德春私姘被顧母虞氏偵知阻止其子與氏往來詎顧懷恨竟敢毆打其母而顧之子大個子小個子等以禍由樊氏而起前日偕同祖母趕至楊處將楊夫婦攅毆受傷由崗巡拘送四路分局經蕭正巡官訊得釁起暗昧判顧給償養傷費洋四元了案 
[堅不認竊]  
　　王姚氏控木匠徐掌全徐關關行竊値洋二百餘元之金飾昨經四路分局蕭正巡官覆訊二徐仍不承認判移送上海縣訊辦 
英租界 
[拍賣地產]  
　　趙雲記沈松林同控姚德康抵單不贖前晚由公廨德襄讞提訊趙由其妻周氏到堂代質判姚押限十天取贖如違將地拍賣不敷之數仍着補償 
[人洋並保]  
　　張杏生控周貴荃抵單不贖前晚由廨訊判周交二百元人洋並保限半月淸理一面仍飭傳中人戴毛大到案候核 
[尙須算帳]  
　　劉德新控黃有貴呑没股開利興隆茶箱店股本洋五百元前晚由廨提訊黃供多推諉判令交保候派差協同兩造並公正人算明帳目再核 
[仍不打折]  
　　吳長順竹行控同興竹器店主蔣友發不還　洋二百餘元前晚由廨提訊據蔣供原議八折算帳因其仍欲算足是以虧欠判蔣交保自抽原告理處 
[賣良爲娼]  
　　卞王氏將靖江人張慶山之妻張宋氏拐賣於小東門外某花烟間爲娼得洋五十五元茲被張之妻兄宋殿華來滬偵悉報知捕房將一干人証查獲昨解公堂訊實判卞王氏押女所一年宋氏交其夫領回完案 
[身價無着]  
　　木匠楊順福與姘婦楊桂寳蟻媒趙袁氏串放白鴿騙取浦東人周炳昌洋一百二十元由廨押追身價在案昨經中西官復訊均供無力措繳判楊桂寳押女所半年楊與袁氏分别各押三月如能於限内繳洋准再隨時酌核 
[旣罰又賠]  
　　馬地趙春新因駕車不愼致馬溜韁將楊阿二之包車撞壞被捕拘獲昨解公堂訊明判罰洋四十元充公並賠楊修車費洋二十元零五角繳洋開釋 
[烟賭違章]  
　　新閘梅白克路九百零一號 
 
 

Page 21

 
 
王楊氏家聚賭抽頭又新閘路五百廿二號張周氏家私售燈吃壛經包探查獲昨將兩氏併解公廨訊明判王楊氏押女所一禮拜期滿具結開釋張周氏姑寛免究着將房屋發封烟賭具一併銷燬 
[咎在巡捕]  
　　過犯李阿二洪阿三均因復來租界由探查獲一併解至公堂訊知　本判押半年押至兩月被門差巡捕誤　實屬跡忽傳諭捕房查明究辦洪則判押一禮拜李補押五月期滿仍逐出租界 
[欺騙婦人]  
　　過犯陳阿寳用擲包術騙取吳王氏金耳環被捕查獲昨解公堂請究判押候查明另案再行訊究 
[串拐無憑]  
　　顧　生控陸友泉汪少卿串拐伊妻巧雲一案昨經公堂復訊仍無實據判一併開釋帮同原告尋緝 
[過犯逞兇]  
　　屠才元控被金阿二王阿全毆傷昨由捕房解廨經中西官訊知王係過犯判押一月金從寛交保開釋 
[定貨紏葛]  
　　英商怡昌洋行控肇豐洋貨號股東王斗初不理定貨虧銀一案前日午後由廨會訊原告洋人投訴前情求追虧損銀五千八百兩訊之王認欠屬實判王交人銀並保限一月淸理如違惟保人是問 
[失火即熄]  
　　前晚七句餘鐘老閘橋北老唐家弄内第二百六十二號門牌王緒甫家遺火積薪幾肇燎原幸經巡捕瞥見奔訴匯四捕房驅車灌息祇燬稻艸一堆扶梯一座事後捕房恐有别情飭探王松濤往查復核美租界 
[洋人賴債]  
　　機器店主余海昌昨向有恆路某英人索討貨洋二十餘元無着報告捕房捕頭諭赴領事署控告 
[抑何性急]  
　　某洋人昨坐王阿二之東洋車因車上油漆未乾致汚衣服喚捕將王入捕房捕頭諭候傳到車主勒令賠償 
[木匠衝突]  
　　木匠趙金桂昨向西華得路沈榮生木作索討工洋十餘元互相口角扭控捕房捕頭飭赴公廨禀控 
[頑童肇禍]  
　　頑童王順福昨在乍浦路橋上以石擲傷船戶林阿四之頭　由林鳴捕拘入捕房查明核辦 
[小工攫食]  
　　小販劉仁元昨至揚子路碼頭傳賣食物被小工混名小蘇州小寗波阿四等多人搶食一空由劉投報捕房捕頭允爲查辦 
法租界 
[含糊了事]  
　　法商某車公司洋束控買辦朱晉裕不付墊欵違背合同一案昨經公堂復訊原告稱朱應墊付三月分之欵一千一百元届期不付所有經放之車亦不認眞管理現被躭悞捐照欵項及一切損失約洋一千餘元應向追償質之朱供商人並不違背合同實係洋東自違照帳核算洋東尙欠商人墊洋六百餘元中西官問洋東如何違背朱不能對再向詰問供仍支離中西官會商之下以兩造合同已經吊銷所有欵項因無簽字証據未便追理遂將兩造斥退不究 
[終難缷責]  
　　韜司洋行控丁靑如不交承定頭髮已經公堂將丁之司帳邱蘭生訊判交保料理在案茲邱延某律師到案聲稱韜司係與隆大行陸老虎成交於丁某無關且丁亦非股東所有定貨應向陸老虎交涉原告律師譯稱丁旣非東家何以倩邱來滬向怡和等兩洋行收銀且有丁陸續致陸老虎之信函可證呈案請察中西官檢閱後謂無論丁靑如是否東家所立保單確係丁靑如具名並又親筆簽字實難諉缷判邱陸各交原保候商明定　 
[海上閒談]  
　　以銖積寸累之大富翁。生平一錢如命。迨具死也。子孫爭姬妾奪。旁人覬覦。極有名譽之大紳士。涎其財而爲之運動。極怕輿論之官吏利其。財而爲之解紛。及其事結。而財巳半歸烏有。 
　　嗚呼。此等怪現象我見亦屢矣。願當　之大富。翁。稍稍看破之。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
　件 
[江西陸軍測繪學堂地形科全體學生敬告軍學生各界書]  
　　啓者學生等自戊申年考入測繪學堂已四年於茲從未違犯堂規歷年之總辦殚極相洽睚本年三月吳總辦接差以來聽私人之讒言視學生如犬馬大施壓制手叚百般凌辱凡屬人類靡有能堪事因三月十九日球面三角敎員沈秉焯上課向衆宣佈謂須將二班講堂與三班甲乙兩堂互易頃已奉總辦面允令爾等速自預備遷移云云學生等聞知不勝惶惑夫以沈敎員但知籠絡三班逢迎總辦冀增其鐘點及薪水並不預先通知本班主任敎員商明與本班有無妨碍遽以總辦命令相迫於功課上旣有種種阻碍卽於事理上亦欠公平然猶冀吳總辦尙未深信其言將行面訴故當時未即答覆乃沈敎員見學生未立遵其言卽盛氣而去向總辦前肆意鼓簧總辦旣入沈纔乃命提調傳諭立須遷移否則將治以軍律學生等以此事有碍試騐宜器圖畫光綫請提調轉陳總辦非敢不遵命令實於學業前途大有關碍况本班畢業期近縱須遷移下學期遵辦可也乃總辦匪惟不能鑒諒下情反發手諭一道恐嚇誣衊無所不至爰錄於下本堂刋行部頒規章載有學生在堂應恪守堂規服從軍紀其有違犯規則者曁照陸軍懲罰專章在堂懲罰等語今三班甲乙兩堂請沈敎員代求合兩堂爲一堂敎員授課旣可一律學生程度庶免參差且可少延敎員撙節經費一舉三善本總辦特允所請非與爾兩班學生有所輕重厚薄於其間也乃該二班學生經提調及主任敎員傳諭遷移聚衆要挾昌言違抗是其於堂規不能恪守軍紀不能服從可以槪見本總辦辦事認眞不解敷衍斷不令其要挾違抗明晨决計將二班與三班講堂互易已飭提調庶務等遵照辦理停課半日該二班學生倘係全班執迷不悟當即禀明撫憲將該二班學生照章懲罰甚或全予剔退惟念全班未必盡屬無理取閙之人其要挾違抗者或居少數則多數人被其牽連罣誤學廢半途情殊可憫本總辦不忍不敎而誅今晚在堂値宿凡願遷移諸生准其自行開名呈明彼此各不相强以便分别酌辦爾等幸勿自悞以貽後悔切切按諭中所謂敎員敎授旣可一律學生程度庶免參差等語以三班九十餘名之學生而聚於一堂敎授果能週到耶於部章第十九條果相符合耶於衛生果無妨碍耶至謂學生等聚衆要挾昌言違抗於堂規不能恪守軍紀不能服從等語夫學生原聚一堂何得謂之聚衆伸訴理由保得謂之要挾謂之昌言違抗旣無罷課解散等舉動何得謂之堂規不能恪守軍紀不能服從耶 
　　二十日總辦復下手諭强迫遷移講堂以全班解散相威嚇學生等復請管理員代將理由懇切瀝陳猶置不理復下手諭限期遷移 
　　二十三日前總辦許參謀處帮辦鍾來堂勸諭並出撫憲致參謀處手諭禀由班長宣佈内有據吳道禀稱二班人少而講堂大三班人多而講堂小故將兩班講堂互易巳經各敎員認可足見該生等違抗命令之有據云云實則各敎員於此事並未與聞認可且但言人數多寡講堂大小於種種利害並未知之是撫憲僅聽總辦一面之辭情形尙多隔閡學生等當將種種理由陳明請轉達於吳總辦曁撫憲前許鍾二帮辦旣知情由允爲轉達乃諭學生翌日回復（未完） 
國外新聞 
[北海道大火消息]  
　　十九日東京電云北海道某處今晨大火燬屋一千五百所 
[日員宴待中國使館人員]  
　　十九日東京電云東亞同文會會長鍋島侯爵今日在貴俱樂部開會復於晚間宴待中國使館各員 
[墨西哥亂事續聞]  
　　十九日東京電云據傳墨西哥總統狄愛士業已告退惟尙未見明文星期六日巨耶萊革黨全隊違背休戰之約復行開戰有女子多名投入革黨女將名納爾森者現統帶革黨軍隊二千名同日倫敦電云聞墨西哥革黨已占據配克拉戈此爲墨西哥全部最要之營壘 
[番士城大局可危]  
　　二十日倫敦電云據湯其愛爾電稱陸幂中佐馬干君宣稱如白呂拉特將軍之救兵不於西五月十五號馳抵番士城則必無及云 
[西班牙之對摩政策]  
　　十九日柏林電云西班牙國會討論占據寇塔問題議長達托君謂西政府占據該地僅爲保全商務起見西班牙終須視法國这舉動以圖進行免爲法國破壞西班牙在摩之勢力範圍云維也納各報竭力批駁外國詆毀德國對摩政策之議論 
[德國皇太子赴俄]  
　　十九日栢林電云德國皇太子於赴俄行程之中在卜山執行東德博覧會開會禮俄國各報皆以誠摯之詞歡迎皇太子（以上譯文匯報） 
[英國財政大臣提議政見]  
　　十九日倫敦電云英國財政大臣喬治君提議在盈餘項内撥英金一百五十萬磅辦理國家病院又撥同數之款爲改良道路經費又以英金二十五萬磅充宇干達鐵路船港自來水借款其餘則用以贖回國債茶葉稅照舊一案業經議院採納 
[俄國興築阿穆爾鐵路之阻力]  
　　某訪事以俄政府築造阿穆爾鐵路所遇困難情形詳細摩寫寄交德國某報據謂聞全路路線皆巳乖悞且因阻礙極多故難竣工俄國今復顯明證據非得外國之助力斷不能成此大工今該路均陷泥　政府異常爲難至能否解脫此累一時極難决定云（以上譯字林報） 
[日俄軍大臣易地相會]  
　　十九日東京電云據俄國消息俄國陸軍部大臣蘇曲里洛夫君將在漢城與日本陸軍大臣寺内伯爵相會（譯字林報）同日東京電云外間謠傳俄日兩國陸軍大臣將於本月下旬互會一節此間並未認有此事（譯文匯報） 
 
 

Page 27

 
 
小說 
[殖民小說華僑淚（十四）]  
　　范公子連忙問時。方才知道就是邵太守的女兒。明天受聘范公子。便走進去直到廳上。正見那位邵太守。立在那裡。指手畫脚的。指揮著一班家人。在那裡懸畫挂對。范公子搶上一步。打了一恭。口中說道小姪不知令媛受聘。失於道賀。抱歉得狠。邵太守見了范公子。含含糊糊的應酬了幾句。立起身來。就走了進去。停了好一回。方才又走了出來。手中拿著一個紅紙封套。放在范公子面前口中說道。你要我和你設法借錢。實在没有地方去借。如今有二十塊錢的程儀在這裡。請你收了罷。范公子不聽這兩句話猶可聽了這幾句說話。止不住一盆烈火。上透靑雲。再也按不下霍地立起身來。厲聲說道。你講的是什麽話兒。我難道是爲了二十塊錢到你這裡來的麽。從前武制軍没有死的時候。我們先君見背你一送就是一千兩如今我向你借三千兩銀子。你竟會送我二十塊錢的程儀。眞眞算你是個好的。總算我當初瞎了眼睛。把你當作個好人如今方才現出原形來了。范公子說到這裡。邵太守怒吽吽的道我没有工夫和你鬥口你若嫌二十塊錢太少。你只顧放在這裡就是了說罷。急急的縮著個頭走了進去范公子聽了。更加怒不可遏只一步跳上前去。把邵太守一把扭住口中大罵道。你這忘恩負義禽獸不如的畜類。怪不得你的老婆會赤身露體的。在人家住了一夜。方才回來。我聽得别人議論你的事情。我還不肯相信。照今天這樣的看起來。是一定有眞無假的了這才是造化弄人天公降罰。虧你還靦然人面的立在世間。那裡還有什麽臉面見人。邵太守不料范公子說出這樣的一番說來。憑著邵太守的臉皮。再老些兒。也不由得羞得面紅耳赤起來一句話也說不出。只是中支支格格的嚷道。你借貨不遂所以這般的造言誣衊那裡有這樣的事情范公子冷笑道以闪我掁你像個人。類方才肯給你寫。信到四川去屬托那位武制軍今天來向你借錢。還是把你當作好人抬舉你的。不料你交是這樣狼心狗肺卑鄙不堪的人物。你老老實實的不借。也還罷了爲什麽要今天推明天。明天又推後天我的工夫不知給你躭悞了多少。今天我也顧不得什麽父執不父執。一定要好好的把你打上一頓。出一口氣。也是好的。說罷。舉起拳頭。便要打下來。 
來函 
[輔元堂招領男孩]  
　　敬啓者茲有年約三四歲之男小孩一名身穿藍洋布長衫内襯道士襟夾袄花破鞋流海頭於本月十九日上午十二時在大内喬家浜迷路當經敝堂收領爲特函請貴報館登入來函門俾便失孩之家來堂認領 
　　　　　　　　　　　　　　　　　　　　上海同仁輔元堂啓 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
要摺 
[江督蘇撫奏查明山陽縣民婦李胡氏一案先行分别擬結摺]  
　　奏爲查明山陽縣民婦李胡氏自縊身死確情先行分别擬結據實覆陳恭摺仰祈聖鑒事竊臣等於宣統二年九月二十九日承准軍機大臣字寄宣統二年九月十五日奉上諭有人奏名節重案請飭提訊結分别懲治釋放等語著張人駿程德全按照所奏各節確切查明據實具奏毋稍徇隱原片著抄給閱看欽此臣等伏查山陽縣民人李希遇呈報伊媳胡氏被張學柱强姦未成羞仇自盡一案前據署山陽縣知縣陳維藻騐訊禀報張學柱供因胡氏之夫李淮欠伊肉錢伊往向索錢胡氏將伊揪住喊呌李希遇扭交地保說伊調戲送縣究辦伊妻聞知向胡氏理論吵罵致胡氏自縊身死與李希遇供辭各執等情當經前撫臣陳啓泰批飭傳証集訊嗣據前署淮安府知府應德閎以據屍翁李希遇及紳士孫步逵等二十餘人文童李溱等一千八十五人先後赴府以張學柱買嘱牛錫福代爲佈置致該縣責押屍父縱兇不辦控經詳明提府審辦張學柱旋在押病故嗣經前撫臣瑞澂因案懸不結札飭前淮揚海道吳學廉提道審辦適阜寗縣舉人孫步逵寄居山陽聲名狼籍曾在案查辦稍稍歛跡近又故智復萌遇事武斷據士民紛紛訐控飭縣查明屬實由前淮揚海道吳學廉會同江蘇提法使左孝同詳經前撫臣瑞澂奏請將該舉人孫步逵卽孫達九斥革歸案訊辦欽奉硃批著照所請該部知道欽此遵經行道提案研訊嗣據孫步逵以門丁賄控縣令朦詳等情禀經前撫臣瑞澂批准飭將該革舉被控全案及牽涉之李胡氏自盡一案人證卷宗押解來省發交蘇州府督員澈究並飭司移道勒令陳維藻交出門丁陳榮廷一併解案質訊以昭折服嗣據蘇州府知府何剛德以提訊兩造供詞各執門丁陳榮廷早經他往催提未到其餘人證衆多未便拖累詳經臣德全批飭將人證解回淮安府就近提集訊辦欽奉前因自應另派幹員前往會審以成信讞遵經會委江蘇候補知府藍均會同淮安府知府劉名譽按照原奏各節確切訪查審訊明確錄供擬議詳辦去後茲據該員等復提原告李希遇李淮被告張學柱之妻張任氏要証更夫牛朝信鄉約牛復興牛灼亭鄰人戚有幹戚有慶袁錦榮並李淮之兄李溱被控代張學柱佈賄之牛錫福等到案疊經研訊並稽之案牘訪諸輿論互相印証於此案情節已明晰無疑如原奏稱江蘇山陽縣民人李淮之妻李胡氏一案該地方官辦理荒謬實有與情法　相違背者緣李淮與同縣人張學柱比鄰而居光緖三十四年十二月十八日張學柱乘李淮出外鏔夜入李胡氏之室遽行强暴經該氏大聲呼救氏翁李希遇聞聲出視當執學柱捆交坊保該氏於是夜羞仇自盡一節查李淮住居山陽縣東豐字鄉李家莊張學柱住鄰近相距一里之小牛莊離城約三十里並非比鄰而居因李淮欠張學柱猪肉錢十八千文屢索不還彼此已挾嫌怨光緒三十四年十二月十八日張學柱又向索討肉帳李淮之父李希遇稱李淮已進城賣田兌價囑其夜晚再帶肉二斤前來算帳付錢二更時分張學柱帶肉前往李希遇開門跟進堂屋復轉身出外張學柱聞李淮未歸亦卽走出聲言如要賴伊肉帳亦必像伊絶滅兒女李胡氏喊翁李希遇回頭批張學柱頰誣以調戲吵閙其長子李溱趕來扭交更夫牛朝信帶交地保牛長云明日送官張學柱之妻張任氏聞夫因討帳不還反被誣姦毆打前往李胡氏家吵罵而李姓婦女又因張任氏之吵罵醜詆責備李胡氏不是以致李胡氏氣忿自縊身死此查訊李胡氏致死之實在情形也（未完） 
專件 
[遠東通信]  
　　森彼得堡帝國會議將於日内開臨時特别大會此犬會中爲帝國會議全體議員及下議院三專會之全體會員三專會者一預算股二財政股三國防股是也此外如首相斯脫力賓陸軍大臣蘇俄猛洛夫海軍大臣馬俄斯基財政大臣哥夫索夫外部大臣沙索洛夫審察院總長阿里脫洛夫均皆與會下議院議長枯池哥及副議長二人均許入旁聽席論者謂此爲新任外部大臣沙索洛夫蒞任以來第一次出席於帝國會議彼當演說俄國最近之外交政策及外交與國防之關係並聞其演說稿已備重在以兵力爲外交之後盾並請興復海軍云云俄下議院有多數議員欲利用此臨時帝國會議質聞政府一俄與中國之交涉二俄與土耳其之交涉三俄法及俄英之交際四俄德恊約之内容此事與我極有關係現方從事偵察也按俄之帝國會議法文爲CｏｎｓｅｉIｄｉLｇｍPｉTｅ乃俄之上議院也惟其性質與法英之上院不同但有核議之權而無建議之權略如我國之會議政務處僅核議政府之提議及下議院之建議多政府中人爲主動故其臨時召集必有絶大事故最堪注意昨昨森彼得堡專電謂外部大臣沙索洛夫於西三月六號晚忽得急症醫者言極危殆是日値班未能入朝乃以副大臣代之昨爲其見客期亦未能接見外賓大約帝國會議臨時特别召集之說當改緩矣此鎀復有一事足以生俄人戟刺者則海軍大將司克乃德洛夫在黑海倭迭薩埠之演說是也司氏曾兩次爲黑海艦隊之司令官故其言至有價値彼謂俄土不久有戰將惹起内國之大革命於俄之前途至危險奧之擴張海軍土之擴張海軍此何爲乎奧欲避去與俄衝突然常嗾土與俄一戰奧將間接而襲其後土之海軍現時雖不足懼將來或駕俄而上之未可知也土近新造二大鐵甲尙設法添造未已其回敎堂爲政府募海軍捐收數得極大額則二人愛國心之踴躍可知其在中國一面亦極不滿於俄日本與俄雖訂恊約然暗中實勸誘中國與俄開釁中國軍事近亦頗有預備使中俄眞有戰事日本之助中助俄尙在未定當俄日戰爭之前余曾力勸滿洲總督亞力克山野夫俄在遠東不可過於急進行將釀成大禍於俄實有不利後不幸而吾言果中今吾又將預告吾俄全國以警聞矣不久吾俄復將肇起他之戰禍此戰禍無論在近東（指土耳其）遠東（批中國）或勝或敗俄均陷於危險蓋内國必起絶大之革命其禍之巨决非俄日戰爭時所可比儗云云觀此俄於目前似不敢輕於决裂恫喝毫不足畏然俄必擴張陸海軍整頓内政爲後日之地步遲早終必與我爲難在我更宜急起直追早爲之備也 
 
 
 

Page 35

 
 
   
 
 

Page 36

 
 
   
 
