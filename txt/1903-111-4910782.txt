# 1903 - 111 - 4910782

 

Page 1

 
 
[重印正續時務通考出售] [  圖書集成局啓]  
　　時務通考一書正集編目京津諸名士其時朝廷上下多以不達時務相詬病迨是書出至戊戌年果有變法之事人皆許爲能得風氣之先且體例謹嚴抉擇精當自中外通商以後一切政教號令以及聲光化電各種格致之學無不蒐羅富有原原本本朗若列眉以故海内風行揣摩家咸奉爲圭臬續集則由吳下通儒采輯近三十年來時事與前編相爲表裏閱者必參觀互證庶於今昔時勢洞澈無遺兹經本局用潔白連史紙印成墨色精瑩字跡明朗業已出書正集每部實價洋銀六元四角續集四元八角合購兩集共計十元批發克已此佈 
[皇朝政典類纂五百卷開印招股啓] [  圖書集成局白]  
　　是書纂錄皇朝政治典章及奏議集部都八百三十二種其大恉自開國以迄嘉慶二十四年以會典事例皇朝三通六部則例彙案爲主而叅之聖訓諭旨及欽定專門諸書自嘉慶季年至光緒二十八年以聖訓諭旨則例東華續錄爲主而叅之邸鈔奏案各部通行私家雅記凡爲總目二十二分門百三十二每門各系子目條分縷析開卷瞭然舊章新政依類比附西政西藝經奏定通行者亦臚陳終始備舉靡遺方今崇尙實學朝野上下咸究心經世之務官書卷帙繁重購寘匪易私集事言龐雜抉摘尤難是編總裒諸書采輯精要而芟煩冗每條注明原書出處無政增易一字讀者執偏見全引端振緒不啻舉八百餘書之菁英彙爲一編書凡五百卷千餘萬言可謂體大思博政興之淵海矣茲用本局大號鉛字鑄印裝訂一百　本分三月五月出書俟全書告成後當敬謹進呈御覧原擬每部洋銀二十八元茲徇同人之請酌設股票一千號每號减取十六元印有序例總目一卷及編目二卷引用書目一卷有欲先覩爲快者請至申報館索閱樣本可知全書之厓略矣外埠各坊均有出售此啓 
[續亞東平情人辨惑論]  
　　皇太后聖人也聖德神功本年正月初五日申報已略舉其大槪無庸贅陳惟各處報章有謂欲仍行廢立之事者朝野有識之士見此莠言莫不髮指以爲此由無君逆黨首爲保國之說繼爲革命流血之說均經敗露遂復播此僞說以冀煽惑中外人心勢如狂風撼浪在有舵之舟壓浪直渡自不爲其所搖若無舵之舟隨波逐流未有不載胥及溺者豈知皇太后實無此心祗以戊戌八月康黨謀敗僉壬生心乘隙進言　圖離間謂皇太后春秋日高皇上未能早生聖嗣不如叧立長君以主神器皇太后知廢立之事斷不可爲乃櫂許爲 
毅皇帝立嗣以爲兩全之計及鑾輿西幸有母子一心之　詔旋有廢棄大阿哥之詔而皇太后之慈愛皇上皇上之孝敬皇太后益覺彰明較著乃大難已平而無君逆黨猶敢以廢立之意妄爲播揚不但不知皇太后之本心抑並不知皇太后之轉念何謂本心擇愛而立訓政十餘年中外又安知皇上足斷乾綱也撤簾歸政隱符擇賢而與之義及離間事起勉爲立嗣以慰人心迨西狩將歸卽毅然廢去大阿哥迹其隱微足見皇太后固始終慈愛皇上實無廢立之本心矣何謂轉念皇上春秋鼎盛用人行政恪遵懿訓毫無失德不但中國臣民頌爲聖主卽各國君相亦莫不稱爲明君果欲廢立誰其與之爲此莠言者縱不諒皇太后之本心亦當以此爲皇太后之轉念而乃任意狂吠幾如瘈狗豈足惑有識者之聽聞此意宜辨者五也榮相賢相也聞其高曾祖父四世皆殁於戰陳忠義之氣感召天眷篤生賢相其生平大節袁京卿昶摺中公忠體國四字足以括之然近年以來旋乾轉坤有外人所不及知者而横議之徒竟以戊戌之變榮相在直督任内有矯詔欲殺之事賴慶親王密奏皇太后得以保全遂因此以爲榮相係皇太后之所喜必皇上之所惡隨其私意所及口說妄騰事所絶無者而竟以爲有法所當禁者而竟不知避以致賢相憂心忡忡鬱得手足疼痛之疾欲退不能欲進不敢顧賢相虚已好士之誠忠君愛國之念實　更僕以數第舉戊戌以來數大端似亦可以共諒如自直督入樞廷後崇綺徐桐啓秀參預廢立之謀商之賢相意欲公啓皇太后以成其事賢相答以不預廢立不過斷此頭若預廢立且恐赤此族頭可斷族不可赤也彼三人者始凛然悟賢相遂曰慶王向皇太后婉釋其事此其一也拳匪之亂董福祥擁重兵入都首禍諸人嗾令盡滅洋人賢相邀董住邸第曉以大局不得輕啓釁端董口出大言不堪入耳賢相笑而置之董遂亦不致大逞此其二也首禍諸人以速滅洋人爲務賢相密奏皇太后謂釁不可輕開且宜保護使館以爲轉圜之地皇太后遂有賞賚各使館瓜菓之舉此其三也李秉衡面奏袁世凱不信拳匪恐爲内亂宜先除之皇太后詢之賢相賢相請以全家先下刑部獄如袁世凱爲内亂請先誅奴才全家再誅奴才其事遂寢此其四也庚子之夏首禍諸臣矯詔盡滅洋人賢相知之密電各疆臣謂此事不可妄舉甘以死錄電文具在可訪而知此其五也此論未畢明日續登 
[本館接奉電音]  
　　昨日午前京師飛電傳來上諭五道旨二道敬謹譯登○三月二十九日行在内閣抄奉上諭廣西桂林府知府員缺緊要著該撫於通省知府内揀員調補所遺員缺著潘江補授授欽此同日奉上諭熙瑛著補授内閣學士兼禮部侍郎銜欽此同日奉旨庶吉士散館著於四月十八日在保和殿考試欽此同日奉上諭奉天府府丞兼學政著裴維侒補授欽此同日奉上諭廣西右江道員缺著嚴震補授欽此同日奉上諭直隷霸昌道員缺著穆特賀補授欽此同日奉旨著於五月十五日在保和殿考試試差人員欽此 
[俄限報權]  
　　萬國公報云俄國於五十年來特設監察官稽查各國寄俄報紙凡有關涉俄事者必以墨塗之兹復刊示限止報權諸條亟譯之以見崖略一部臣呈奏朝廷之淸摺未經内部應允及有關係之謠傳與夫俄國皇帝之舉動不准刊報二各大員文件案卷除經官應允外不准刊報三部臣之通詳文除經本部應允外不准刊報四凡關係砲臺及水陸軍消息與夫籌借兵餉建造行軍鐵路情形不准刊報五關係中國東三省築路戍兵之事 
 
 

Page 2

 
 
者不准刊報六俄國在波斯所行之政不准刊報七學堂書院章程及學生白事之書不准刊報其他一切除管學官應允外胥不得刊報八新聞議論有與國政相反者除由官報節錄外不准刊報九製造廠工人或有擾亂除由警察首領應允外不准刊報十俄國有瘟疫或鄰國有瘟疫除由内部醫官應允外不准刊報十一密捕密探所辦之事不准刊報十二除官吏特准外不准報館分發傳單募勸資財十三凡有自盡之人除相近親戚應允外不准刊報十四辦理教務及各國教會中事與夫背教之韜司道哀黨舉動不准刊報十五道聽塗説不准刊報十六凡論格致之學不合大衆聽聞易於悞會者不准刊報除以上十六條外尙有一事見於照會者略云凡涉及朝政或論說其大略當先呈請王大臣閱勘加印否則不准刊報 
[德人之言]  
　　天津某報云委内瑞拉國與英德意議和一事刻已經各國議和大臣簽押按和約所載封禁委海口之兵艦應卽撤退並交還所擄委船賠欵從緩籌付惟此三國應較他國債主多獲利權此次和議歸荷京萬國公議會核奪凡和約所無各欵應由各國派員會同美總統所簡之員酌量辦理德人布格婁建議云委事如此議結非僅委國之幸亦美國之福倘和局不定德美必先失和美國數年前戰勝西班牙全賴水師之力此次德人决不肯以水師相見若以陸軍而論德實甲於全球且復軍糧充足雖調兵十萬易如反掌不戰則已一戰勝美不待智者而知或謂布君之議似於當今戰事未能洞悉蓋地球上惟英國兵艦最多操演亦最精熟然搭浪司華列之役搭雖渺小尙能與之相持况美國地輿之廣遠勝於搭且復船堅兵利孰敗孰勝殊不可知布君之言詎足信耶 
[船廠罰金]  
　　天津某報云西歴一千八百九十七年西班牙人倩英國某船廠定造魚雷船四號以備往剿古巴亂民嗣因廠中未能如期交納致軍艦不敷調遣又有美人協助古巴西軍遂敗事後函責船廠廠主以工匠罷工材料缺乏並非有意遲誤爲詞不任其咎本年二月西國兵部大臣復將此事函致英國發審大臣啓羅君大旨謂查照合同船廠自應受罰啓君傳訊廠主判令以英金六萬七千五百磅償西班牙其事乃寢 
[寗蘇派辦處會議報國彩票詳文]  
　　爲遵飭會議具詳事竊奉撫憲札開准兵部火票遞到政務處咨會議御史徐堉奏請開彩票一摺奉旨依議欽此相應抄錄原奏咨行查照可也等因到院准此抄黏札處立即遵照會商詳候查核會奏毋遲等因到處奉此伏查彩票之設始於南洋小吕宋島國澆風實非善政近年沿江沿海各省先後仿辦此時暫資急振藉坻外國漏巵爲一時權宜之舉其實輸將微末無裨要需上年直隷督憲袁痛切上陳奏清將順直義振彩票停止江南彩票亦爲義振而設原擬俟有成數稍資彌補卽可詳請奏停以昭聖朝整齊風化之盛兹據徐御史條陳舉辦報國大彩票如果左劵可操無論如何變通亦宜設法籌此鉅欵但查振捐彩票設施則商埠殆遍開彩則月以爲期尙不能盡人樂從所得僅有此數今設票至一萬萬張之多集銀至一千兆兩之夥閱時至三四五年之久難易遲速判若霄壤考諸現在情形籌辦毫無把握彩票卽賭會之類守分商賈旣有所不爲山澤農民亦多惜此費遷延觀望集事無期旣不便家喻户曉亦難於勢迫刑驅僅此徼倖之流徵逐於其間殊於世道人心大有關係况吕宋之設彩票環球各邦引爲口實我國家舉行新政華洋具瞻似不宜以國計所關託諸畫餅無益餉需徒傷政體且目前要需原以賠欵爲最鉅大部所派又以江南爲最多現經籌解一年業已就緒奏明在案江南尙不欲作此苟且之圖别省派欵之少持議當大率類此在朝廷體恤外省籌欵之難而亦慮於國體有碍故飭議以定行止無非集思廣益之意本司道等一再熟商謹就管見所及會議具詳仰祈俯賜鑒核批示祇遵 
[示和兩教]  
　　賞換花翎升用府在任候補直隷州大計卓異調補鄱陽縣調署江西德化縣正堂隨帶加一級江爲剴切勸諭各敦睦誼而肅法紀事照得爲人首在修身行事尤須立品我以忠厚待人人必以忠厚待我故愛人者人恒愛之敬人者人恒敬之况恃强欺弱國法昭彰講讓型仁聖朝推重潯郡自開設通商碼頭以來風氣大開諸民奉天主福音耶穌教者年盛一年各國教士不惜鉅資來華傳教原係勸善規過崇聖遵經三教本屬同宗各國豈有異致自應爾無我詐我無爾虞共敦雍睦之風俾全桑梓之好此方不失奉教之初心而重傳教之美意也兹訪聞該處天主與福音等教民各懷私見爭勝逞能自樹黨援互相攻訐彼誇彼教之美我道我教之雄嫌愈挾而愈深仇越結而越重勢成傾軋忿積難平一旦肇啓釁端必至不可收拾南昌荏港兩教滋事釀成巨案即爲前車之鑒本縣痌癏在抱民瘼關心旣有所聞不得不思患預防曉以利害誠恐愚民無知合亟剴切宣諭爲此示仰該處天主福音各教民人等知悉爾等須知入堂奉教無非勸人爲善革面洗心不容糾衆尋仇爭雄角力且一堂有一堂之規一教有一教之約均應各遵教規安分奉行人有忠厚槪接之以温厚事無大小皆處之以謙和毋居富以輕貧毋恃尊而凌賤毋飾智以欺愚毋倚衆而侮寡毋藉聲勢而干預外事毋因賄賂而顚倒是非一朝能忍鄉里共目爲善良小忿不爭閭黨咸稱其長厚從兹合志同術皆安耕鑿之天瓦解冰消共享昇平之福自示之後倘再執迷不悟相與尋釁或聚衆滋事釀成禍端則是冥頑不靈大失奉教宗旨無論教與不教總屬民爲吾民定卽按照律例拘案嚴行懲辦本縣執法如山决不因教民而稍從末減也其各凛遵毋貽後悔切切特示 
[私梟拒捕]  
　　紹興訪事友人云餘姚上虞接壤之莊家埠鹽廠林立向有私梟出没其間雖緝私局鹽捕營砲艇槍划分頭巡緝無如地方遼闊照料難周嗣由某鹺尹禀請運憲撥兵一哨四出偵巡然港紛歧終覺鞭長莫及三月十二日某巡鹽槍划突與梟遇羣梟竟敢拒捕開槍以致彈傷哨弁肩背匪燄如此誠駭人聽聞也 
[浙省官塲紀事]  
　　杭州訪事人云浙江餘姚縣縣丞奉藩憲翁筱山方伯札委候補縣丞吳二尹煜光署理○寗波府高嶼卿太守已過道班藩憲翁方伯委葆太守謙往署府篆擇吉三月二十三日起程 
[紹郡官塲紀事]  
　　紹興訪事友人云浙江嵊縣知縣徐紫若大令奉藩憲翁筱山方伯飭赴開化縣新任上月二十八日交卸嵊篆後卽挈同瀛眷赴杭○蕭山縣漁浦司巡檢缺前奉兼署藩司黄幼農都轉以新海防遇缺先補用巡檢韓少尹寳請補刻已奉吏部核准遂由藩憲翁筱山方伯飭即赴任供職 
[鶴樓笛韻]  
　　武昌訪事人云前有匪人數十輩借賣藝爲名向人滋事後經夏口廳同知馮少竹司馬訪拿始如鳥獸散三月某日有楊龍章者於省城府門外第一樓茶肆與人尋釁被警察北局巡勇帶至局中詰知漢鎭會匪餘黨禀由局員李大令轉解總局從嚴究辦○署黄岡縣寳子年大令已過道班先是黄岡任内出有殷姓家刦案曾出賞格購拿月前由警察總局勇丁在省城三道街某烟館緝獲此案正盜　　　 
 
 

Page 3

 
 
署大令給錢二千文○鄂省學務處前經出示招考文武普通學堂及方言館學生兹已考至十七次所取約七八百名業經足額遂於三月某日出示截止 
[洪都竹素]  
　　江西訪事友人云前者上海洋務局洋員福開森君偕一洋商來省進謁護撫柯遜菴中丞請互訂章程開采江西各礦中丞辭以前年已設礦務公司招人承辦且定章均由本省人禀准開采並無未開之礦亦無洋人股分福君及某洋商乃唯唯而退次日中丞答拜如禮○瑞州府屬高安縣金礦歸文廷橈開採袁州府屬萍鄉縣金礦歸文景淸開採刻下均已雇工數十人用土法試辦傳聞苗旺質佳將來必能獲利云 
[劣役荷校]  
　　英美租界公廨著名劣役羊阿寳即羊福奉蘇松太兵備道憲袁海觀觀察札發上海縣知縣汪瑤庭大令訊責收押旣而大令查悉羊所雇夥役兪巧生許桂甫二人每事必助之爲虐爰於前日一并拘獲升堂研訊羊供小的自知不合業蒙訊責今方患病叩乞免枷大令命仍還押候病痊補枷兪許同供小的等帮羊辦公一切均聽羊指揮不敢分外索詐叩求法外施恩大令判令各枷號三個月發公廨門前示衆 
[私梟互殺]  
　　浦東各鄉鎮鹽梟出没歴有年矣其中分爲兩帮土著者以南匯下砂鎮人王勝奎爲首來自皖中者以合肥人鄧海靑爲首兩帮積不相能除糾緒販鹽外日以尋仇報復爲事去年王被鄧黨所獲剜去目睛并　其足由是銜怨益深迨今春三月初旬遇諸南匯新塲鎮格鬥之下擒獲鄧黨一人遂亦剜其雙目以報由是鄧黨以上海龍王廟爲窟穴時駕舟持械游弋於沈莊周浦杜家行嚴家橋北蔡諸處爲行旅患商民非白晝結伴幾不敢出其塗王黨則在下砂興築泥城安設巨砲嘯聚醜類日夕戒嚴縣宰若罔聞知緝私營亦不敢過問前日王知鄧黨麕聚嚴家橋釐卡左近摩厲以須因派令羽黨六人扮作鄉農前往偵探其一被鄧黨所獲衆槍攢擊斃於水濱旋復蟠踞各茶肆中見有行人必執而搜索片紙隻字撕毁無遺蓋恐紳士控諸道轅以致興師鵰剿也噫光天化日之下若輩竟敢若此横行誰是手握軍符者尙可付之不聞不見耶 
[浦東火警]  
　　前日傍晚浦東爛泥渡迤北鴻源紡紗廠機器房中不知因何遺火致兆焚如各女工聞警爭逃倉皇歴亂幸卽設法救滅僅燬廠屋一椽 
[上海格致書院四月分課題]  
　　策論中國漢三傑與近今所稱意大利三傑其勳業品行優劣若何論擬中國殖民政策○算學今有人欲預儲晚年之用欵向永年公司保得壽險洋一千元十年爲期每年該付公司洋一百零九元六角如遭不測隨卽按數賠償而滿期共可收洋一千六百元均扯每次得洋一百六十元若準長年五分起息當滿期時其人虧利幾何又問保險行保其人過幾何年方可不賺不賠試按繁利息法計算之設有無法四邊形已知其四邊爲甲乙丙丁而甲乙之夾角爲吇甲丙兩邊中點之聨線爲戊試求兩對角線之公式如甲爲十二乙爲十丙爲六戊爲八吇爲六十四度其同數爲幾何試詳細繪演之 
[邑宰騐屍]  
　　前日本邑新闢公共租界中錫金公所附近金和所開豆腐店夥吳生寶與同事邱嘉珍口角扭毆經人勸散隨至北永順里之後親戚楊阿貴家住宿至次晨忽溘然而斃二十七保十圖地甲徐子良知之急遣人追吳之祖父阿大及其母吳嚴氏來滬調停迄無成議乃投報上海縣署午後縣主汪瑤庭大令帶同刑書仵役呼殿遙臨阿大衰邁龍鍾蒲伏案下泣稱小的兒子向患瘋狂全恃孫兒贍養三月二十三日被邱毆傷以致斃命叩求伸雪邱供小的雖與忿爭並未毆鬥大令飭仵役詳加察騐旋唱報實係急痧斃命並無傷痕大令親視一周著徐甲請某善堂備棺收殮將邱交差帶回聽候訊供核奪 
[上海縣署瑣案]  
　　前日改過局所禁著名惡棍朱連生卽打鐵連生糾同各犯鬨閙經縣主汪瑤庭大令提案重責裝入木籠發攺過局前示衆旋查悉朱在籠中仍不安分因命帶案復詰朱叩首乞恩大令飭攺禁外監聽候詳辦○顧鴻祺控張天生張阿弟霸佔公弄等情前晚大令升堂研訊顧供小的地基本與叔父各半前由叔父併與小的起造房屋西首有一公弄被二張佔去今檢呈併據請卽訊核天生供小的與叔父阿弟同居小的住房在西首東卽顧屋中間餘地小的等並未侵佔大令將顧叱退不予深求 
[浦東總巡局瑣案]  
　　上月某日有黄金氏者投浦東保甲總巡局控潘阿孟朱丫頭毁去所厝棺木等情總巡謝岳松明府准詞提案研訊判令枷號局前至前日命地保押令仍照原式厝好然後向氏服禮總巡謝明府查知朱咸泉者曾藉端向人索詐洋銀三十元因於前日命差役拘獲訊明一切將贓追出撥充某醫院經費朱則大加申斥然後釋歸○黄禮發行竊水巡捕巡上錨篷等物被汛捕查見拘解總巡局總巡謝明府研訊屬實判令荷校示衆昨已期滿遂飭帶案疏枷笞責一百板驅逐出境○前日總巡謝明府查悉局差張炳有串同地保向人訛詐事情因卽提案訊明立將卯名斥革 
[上海巡局紀事]  
　　高金氏投十六鋪巡防北局控伊子瑞卿不顧養瞻等情局員陳仲賢二尹飭高每月給洋銀五元並取具遵結存案○二十三七鋪巡防局員徐錫臣二尹訪悉境内各茶肆往往容留來歴不明之人團坐抺牌殊爲地方之害因於昨日派家丁四出稽查以便隨時拘辦 
[施醫開局]  
　　謹啓者本堂施醫給藥准四月初四日循章開辦先請内科徐玉山唐志伊李祐之唐子耘梁穆初唐君牧諸位先生外科朱莘巖先生每逢雙日淸晨八點鐘起至十二點鐘止悉心診治以期著手成春如有重病不能到堂就診者著人來掛號請醫生往診至於醫金車費由堂開銷不取病家分文再本堂給藥除貴重藥料見方卽付外其餘藥劑仍在廣東街潤德堂藥店憑票照給惟經費不敷尙祈諸善土濟困扶危隨緣樂助仗慈航之普渡俾苦海之同超造福無涯感恩曷旣兹將開局日期并募捐緣起乞附報章伏維均鑒上海虹口元濟善堂董事嚴信厚施則敬唐榮俊等謹啓 
[善欵紛來]  
　　安省廬州府屬連年苦旱民不聊生而尤以合肥爲最災户多至七十餘萬口需欵之繁不言可喻乃蒙胡易庵善士慨助銀六百四十兩周雨亭五百兩任獻廷五百兩徐信臣五百兩管小崖三百兩鄭楚卿二百兩李肖鶴洋二百元怡樂居洋一百元囑卽彚解似此仗義疎財好行其德倘所謂庸中佼佼鐵中錚錚者非歟感荷仁施易其有極乞登報牘藉慰慈懷上海六馬路仁濟堂籌振公所施則敬等謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英美租界公堂瑣案]  
　　包探竇如海解王國楨卽王國增到案禀稱伊在寶善街新鼎陞客棧經理一切數日前將迎春坊倡婦金文蘭家雛妓唐巧寶誘至棧中十五號房内姦宿巧寳年祗十二大受傷夷報由小的偕西探往查知是夜有陳姓者目見此事兹特解案請究王供巧寳因被其母唐王氏凌虐不堪願至小的處不料竟被誣指誘姦叩求明察讞員張柄樞司馬商之美總領事署繙譯官白保羅君飭將巧寳交官媒察騐少頃報稱小婦人騐得私處並無傷痕唐王氏執定有傷司馬遂復與白君互商將王押送上海縣署請辦一面諭令唐王氏赴縣備質○包探竇如海禀稱前月二十三日小的訪知鴇兒李黛玉將幼娼朱寳卿李媛媛凌虐不堪解奉大老爺訊明押候補提李鴇兹由小的連其女二寶新寶送案請究朱娼供小婦人年十六歲幼時被歹人拐出賣與李鴇甫十三歲卽逼令作夜度孃時遭鞭撻受苦不堪叩求超豁李娼供年十三歲餘與朱娼所供相同司馬判令將李鴇鞭背一百下責手心二百下取具改過切結然後與二寶一併遞回蘇州原籍不准再來朱李兩娼准濟良所西女所請發所留養俟長大後爲之擇配新寶另發拯卹幼女會西人留養○包探徐榮珊解王阿三李阿生到案禀稱前日伊等兩人强搶袁隆昌家衣服對時表報由小的拿獲送請訊懲司馬判令將李笞責五百板王笞責三百板各荷校一月期滿之後遞解回籍○包探沈阿岳解楊萬興到案禀稱此人前因犯案解奉大老爺訊明逐出租界前日在美租界中與毛銀泉口角兇毆旋經小的查知楊所私蕩婦生有一女毛聘以爲妻楊勒索財禮毛無以應將女劫回是以在路打架今特解請訊懲毛供小的由炳華爲媒文定楊所私某氏之女爲室過門童養巳歴一年兹被楊接回勒索重聘是以糾人搶親司馬將女交毛具領俟其母來滬然後成婚楊仍逐出租界倘再逗留嚴辦不貸○包探陳金標解陸福昌到案禀稱某肉店主張華卿向陸索取所欠肉錢陸非惟不付至次晚反糾同流氓用刀尋釁將張戳傷經小的送請某醫敷治大約閱兩禮拜可愈今特將陸送案請懲司馬判令笞責二百板禁押一月○包探張天林解陳阿四到案禀稱此人行竊顧少來家衣服報由小的拿獲送請究懲司馬判笞責三百板遞解回籍 
[法租界捕房瑣案]  
　　偷兒王玉泉前至某綢莊佯爲購物竊去素綢五匹持往某押店質得洋銀十元五角報捕拘獲吊出原贜昨日解送至案讞員孫建臣大令判枷號二月責一千板○積竊吳安桂經包探拘解至案大令著枷號一月責一千板期滿之後發改過所監禁二月○上月某日有寄寓萬安樓客棧之某姓附安平輪船他往臨行失去洋銀八十元銀對時表一枚報捕查獲竊賊曾少堂解經大令枷責在案昨日某姓又稱當日命棧中茶房挑送行李不料與竊賊串合請提案嚴追萬安樓執事人劉濟川投案訴稱伊出門時當將行李交明家丁曾福沿途亦由曾福照管事與茶房無干大令著退去聽候過堂訊辦○扒手王阿三竊得某甲所携大小洋銀十餘元由包探拘獲昨日解奉大令訊供著重責五百板○偷兒吳阿金行竊某烟館中烟槍一枝當塲拘獲送入捕房昨日解案請辦大令判笞責三百板 
[美租界捕房紀事]  
　　昨日午前東洋車夫朱阿三曳車至天潼路將甬婦鍾董氏之子撞仆於地傷及其面適爲二百二十九號巡街華捕所見一併帶入捕房捕頭見傷勢尙輕將朱申斥一番釋之使出○昨晨流氓王阿裕至北河南路某肉莊購肉不知因何起釁將器物肆行擊毁肉莊主忿甚喚令二百九十九號巡捕將王扭入捕房捕頭詢得情由令押候解送公堂禀請讞員張柄樞司馬訊辦王懼願將所毁之物賠償捕頭乃令從寛釋去○前晚小竊某甲混入穿虹浜某姓家行竊衣服携至路上適爲某號華捕所見連贜帶入捕房捕頭令押候解送公堂禀請讞員張柄樞司馬訊辦 
[邗江官報]  
　　三月十五日戴分轉兆鑑銷皖舉差章鹺尹傑偉銷新關卡程鹺尹治委曲塘卡李鹺尹恩藻銷臨浦局○十六日何分轉炳燾銷通屬總巡姚分轉體善銷海屬總巡朱分轉煦銷泰屬總巡彭分轉世榮銷焦山總巡○十七日許分轉念租由高寳差次來○十八日祝鹺尹傳望銷總局文案到吕四汎差分發知事劉鹺尹崇勛山東人禀到○十九日徐鹺尹金壽差淮北聽差德分轉玉委淮北鹽色 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緖二十九年三月十七日京報全錄]  
　　宫門抄諭旨均錄正張○署兩江總督張江蘇巡撫恩奏遵旨澈查揚州員董被叅私運米糧出口受賄故縱一案確情訊明擬結覆陳摺 
太子少保頭品頂戴署理兩江總督湖廣總督臣張之洞頭品頂戴江蘇巡撫臣恩壽跪奏爲遵旨澈查揚州員董被叅私運米糧出口受賄故縱一案確情訊明擬結恭摺覆奏仰祈聖鑒事竊照前督臣劉坤一任内於光緒二十八年六月附片具奏署揚州府知府石作楨故縱劣董浙江桐鄉縣教諭張傳芳運米出口一案請將石作楨卽行革職張傳芳革去教諭舉人勒回原籍交地方官嚴加管束隨卽於七月會同臣恩壽查明江蘇候補知縣沈國鈞候補典史馮詠苹職名附片奏叅一併革職先後奉旨允准在案嗣經承准軍機大臣字寄光緒二十八七月十四日奉上諭劉坤一奏稱浙江桐鄉縣教諭張傳芳盤踞揚州府屬仙女鎭偷運米糧出口請革職遞籍嚴加管束署揚州府知府年作楨受賄故縱於張傳芳聞風濳逃後始扎縣拏辦希圖揜飾請即行革職等語已著照所請矣張傳芳於年荒糧貴之時只知貪利殃民居心石不可問石作楨身膺表率竟敢受賄縱令奸商盜運米榖出口尤屬罔利營私均應嚴行澈底查辦著劉坤一恩壽即咨行浙江巡撫一體查拿實傳茇到案嚴訊追繳所得盜賣米糧贓欵並查明沈馮兩委員銜名提同石作楨一併歸案確訊受賄賣放實情從嚴查追毋稍輕縱以儆貪劣明浙等張欽此當經坤一會同臣恩壽札委兩淮運司程儀洛就近查辦提案嚴審究追沈國鈞馮詠萍兩委員前已奏叅革職一併歸案訊辦並咨石省因張傳芳押解到揚兹據該運司傳集人証訊明議詳前來臣等覆加查核緣去年春間揚州仙女鎭米糧出口較多米價漸昻前署揚州府通作將於二月初八申文通報請禁出江並會縣出示嚴禁至四月初旬邵伯鎮窮民搶米滋閙該署府於未奉停發運米聯單扎飭以前又會縣程禀楨撫請通飭沿江沿海查禁米糧出境並咨請各省停止采買各在案浙江釣船恃有已領常鎮道聨單仍在該鎮發運米價飛漲經該運司將儀督電禀前督臣劉坤一電飭常鎭道停止給發浙江釣船三聯單四月初八日接覆電照准初九日鈔電轉行已革署揚州府石作楨十六日傳外洛告示發交革員沈國鈞赴仙女鎮七濠口等處張貼該鎭米行二十三日始行停斛適石作楨於四月初八日在公所延請張傳芳赴席外間名言埠謂張傳芳蒙揚州府擾待必有私弊浮議益多經漕運督臣陳夔龍咨明劉坤一將石作楨張傳芳奏叅革職又續取查明沈國馮詠苹職奏益叅革職現經提案集証調齊各米行流水帳簿逐欵查核均無行賄之欵惟内有使用使費名目經該運司查詢寗波幫米業開單呈核内開使用叅費同一名目每日買米所付使費每石給錢二十九文七毫内係挑力十六文五毫戽力十二文馬頭七毫小叢五毫所用使費均屬按數可稽使非贓欵又查得史祥泰米行帳簿有公記收帳一欵計銀四千二百餘元檢查他行帳簿亦有公記名目據稱係各行往來之帳簿内旣未言此並作交官之用又無何人交付何人經收之據亦難臆斷卽爲贓欵研訊一切案証人等均不能指出與受過付之人無憑查究至浙江釣船運米出口向均請有常鎭道三聨單尙無偷運情事查仙女鎭等處向有各善堂紳董自抽米釐一項每石提錢三十一文係捐充團練恤嫠救生廟緣義倉積榖等善舉之用石作楨聞各行董有每多提十文之弊係代賣回手等名目故於二月内派委典史馮詠萃及在府署富差之從九品朱惟和卽朱柳臣前往仙女鎭查辦意在出抽收實數旋經覆馮詠苹查明禀覆後石作楨只令諭董禀覆馮詠萃遂擅與米行總董王賦商酌令其每石提取四文歸公王賦因藉官查米釐之名不將米行擅得十文之欵酌提繳官乃於向收數目外按石攤捐其數又不免虚浮捐欵亦未繳官事在二月引時尙未禁米此欵無論應提與否交到與否均與禁米得贜無涉至四月内米漲禁運米商停解稽遲民間因聞王賦有奉揚州府委員諭飭每石提捐之事遂以爲此項米捐卽係賄託揚州府緩禁之欵寗波米帮總董張傳芳卽係行賄之人至寗帮董張傳芳係米行公送修金出官之人石作楨筵請張傳芳係因米貴民慌諭在仙女鎭設局平糶張傳芳慨允每月捐助五百元買訖且張傳芳來謁念其急公好義適逢公所請客遂邀入座以示嘉奬外間不知遂生疑謗查石作楨因張　芳倡捐平糶鉅欵酬應酒食尙係地方官聯絡紳董之常事果係行賄自應秘密何肯稠人廣坐顯與酬酢惟查石作楨於接到運司轉行停給釣船聨單之電於十六日始將外埠告　發交仙女鎭團練委員沈國鈞令其各處張貼沈國鈞於十七日已到七濠口卽住甯幫會館時張傳芳亦在其内遲至十九日始將告示發交地保張貼地保於二十日張貼後各行遲至二十三日始行停斛以致出口米糧多出二萬餘石又因二月内查辦仙女鎭善舉米釐浮收委員馮詠苹商令王賦於中飽起文内提出四文歸公王賦乃於十文之外另派衆商民間混成一事遂疑係得賄放米之據訊據各行董供稱土賦派攤捐欵其計數係自正月至三月止十查禁米乃四月初九日以後之事而此捐係核計三月以前已出之米然則石作楨之飭查馮詠苹之諭提王賦之擁派實與禁米絶不相涉該米董王賦攤捐甫經定議開辦卽被衆商控告遂卽停收至王賦被衆商控稱經收團練善舉各捐十餘年該董多有浮冐侵呑之弊等語亦與禁米之時行賄與否無涉惟查上年四月初九日前督臣劉坤一電飭常鎭道停給米照之後瓜洲七濠口各米幫復商同張傳芳於四月十一日赴常鎮道禀請續發米昭五十張經臣之洞飭據常鎭道禀覆稱向　釣船買米應先赴處揚由關米稅局呈驗都天廟釐卡單照由米行報明采買米數經米稅局發給桅封然後下載俟裝齊報局驗收稅大給印照此係詳定辦法道署在江南米稅局在江北上年奉飭停發米照道署係四月初十日辦齊扎諭送局十一日該局來禀有多船在奉禁之前已發桅封裝米或甫裝齊或將裝齊均請發照候示遵行該道派人往查船多人衆均在局急請發照在奉禁之前已給桅封准發勢雖强令退裝須照五十張是以照數發給等語查此項米照雖因已給桅封裝載不得不量予通融而瓜濠米市直至四月二十三日始行停斛則領照浮多藉照多運之弊實所難免此本案先後查叅及現在訊明之實在情形也綜核此案緊要關鍵當以有無私運出口及實在得賄贓證爲斷查此次浙江釣船所運之米皆係領有常鎮道三聨單尙無私運情事但當查其示禁數日後始行停運究係何人抗延及有無行賄情弊如果實有其事亟應從嚴查追按例懲辦現經集證質訊調核帳簿多方研求不遺餘力均無實在贓欵及與受過付憑據礙難深文武斷且揚屬裏下河一帶素稱產米之鄉别無他項土貨中稔之年民食常有餘存歴年皆由浙江甯波岱山釣船裝運至沿海各省售賣由鎮江吳淞出口此爲釣船專門之生計亦卽爲江北釐捐之大宗而本地農民藉此稍獲餘資市面賴以活動此所謂通工易事農米相貲苟非本地災荒則江北運之米不宜久禁雖現因米價未平尙未弛禁應由督撫臣隨時體察　形開禁此事紛紜將及一年自應早日結案以免久覊拖累且致阻停兩省商務臣等公同商酌應卽擬結此案已革知府石作楨延請米董張傳芳致滋物議查係因張傳芳倡捐平糶銀欵於公所請酒以示奬勸亦係爲拯濟饑民起見尙無不合其賄縱偷運等事數月以來細查詳訊均無實據且該革員於二月初旬已通禀請禁出口四月初旬已通禀請咨各省停止采買似不應有圖賄故縱之事據米行胡國楨供有石本府是吃了委員朋友家人的苦之語商人評論尙能核實持平惟該革員於接到停給聯單之電其外埠禁運之示發交委員遲至六日於委員貼示遲延委員查辦米釐致米董藉捐漁利未能查知禁阻亦難辭失察之咎實屬辦公延緩察吏𩕟頇[  此摺未完]  
 
