# 1919 - 206 - 4916686

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[停頓（冷）]  
　　京電謂組閣和議二事今又停頓余謂非也所謂停頓者必前在進行而今則不進行也若組閣和議二事以前果曷嘗進行哉譬之行路以前特盤旋瞻顧似有欲行之勢耳其實與今之不行初無二致也 
　　况乎不組閣而有代亦何必組閣不和議而停戰亦何必和議中國長在此糊塗苟且之中其殆爲中國最適者之生存乎噫 
命令 
　　七月二十七日大總統令達本林扎布給予二等嘉禾章此令 
　　又令陸軍總長靳雲鵬呈請任命王世卿爲暫編奉天陸軍第一師副官長錢維祺爲正軍械官郭恩維爲步兵第一旅少校副官于汝華爲第一團團附李文龍爲第一營營長焦應魁爲第二營營長胡殿甲爲第三營營長王會賢爲第二團團附孫旭昌爲第一營營長葉景全爲第二營營長劉萬春爲第三營營長趙海珊爲步兵第二旅少校副官唐敬榮爲第三團團附張景和爲第一營營長樂善國爲第二營營長穆春爲第三營營長王國珍爲第四團團附吳振聲爲第一營營長張純學爲第二營營長齊長勝爲第三營營長王劍秋爲暫編奉天陸軍第一混成旅步兵第一團團附馮舜田爲一營營長孟文卿爲第二營營長馮翰臣爲第三營營長朱士勳爲第二團團附蕭國慶爲第一營營長苗玉芝爲第二營營長長璧爲第三營營長王勝雲爲暫編奉天陸軍第二混成旅步兵第一團團附劉峻泉爲第一營營長陳德才爲第二營營長趙得勝爲第三營營長婁智達爲第二團團附高金山爲第一營營長藍廷棟爲二營營長喬香閣爲第三營營長蘇德臣爲暫編奉天陸軍第三混成旅步兵第一團團附王鴻章爲第一營營長王國瑞爲第二營營長任永和爲第三營營長楊丕相爲第二團團附朱玉書爲第一營營長婁顯廷爲第二營營長裴景奎爲三營營長吳贊廷爲暫編奉天陸軍第四混成旅步兵第一團團附孫興武爲第一營營長鵬飛爲第二營營長靳恒藻爲第三營營長劉連瑞爲第三團團附張子揚爲第一營營長馬龍騏爲第二營營長張福萬爲第三營營長劉寳麟爲暫編奉天陸軍第五混成旅步兵第一團團附王紹文爲第一營營長王恕爲第二營營長辛靑山爲第三營營長趙連級爲第二團團附江顯泰爲第一營營長馮得勝爲第二營營長王俊田爲第三營營長楊振功爲暫編奉天陸軍騎兵團團附魏祝三爲第一營營長于鳳林爲第二營營長王永淸爲第三營營長均照准此令 
　　七月三十一日大總統令派顧維鈞爲國際保工會委員此令 
　　又令任命王懷慶爲步軍統領此令 
　　又令任命周符麟爲冀南鎭守使此令 
　　又令前安徽民政長孫多森曾任疆圻夙彰懋績近年殫心實業孹畫精詳溘逝遽聞殊深悼惜著給予治喪銀三千元派曹銳前往致祭靈柩冋籍時沿途地方優議卹以示篤念賢勞至意此令 
　　又令陳爾錫現在請假派郁華充司法官甄錄試及初試典試委員此令 
　　又令派李棟充司法官甄錄試及初試襄校委員此令 
專電 
　　北京電組閣及議和兩問題現均停頓（一日下午六鐘） 
　　北京電港電粤局日内有急變又岑春煊李根源近電京促和甚急（一日下午六鐘） 
　　北京電日學生代表來京與中國學生團會商否認日政府以前對華方針主張平民政策 
　　北京電今日衆院開議中德戰事狀態中止案外部章參事出席說明表决通過（一日下午七鐘） 
　　北京電沈銘昌電日捕學生已全釋放現正嚴重交涉 
　　北京電李厚基電閩大疫兩旬死千餘人（一日下午六鐘） 
　　北京電湘張電院部請開湘省米禁由公家籌欵採購運赴京津銷售暫以百萬石爲率並請核减釐稅運費（一日下午七鐘） 
　　北京電滬中華職工協進會電南北不統一由調人從中播弄　　北京電岑電反對王揖唐爲總代表並云法律事實均須由和會解决具體的直接無效（三十一日下午一鐘） 
　　北京電駐英唐寳潮等電十九日倫敦行戰勝慶典潮等乘馬參列英皇親出慰勞並囑轉呈貴國元首及國民參戰協助極表謝意（三十一日下午一鐘） 
　　北京電孟恩遠長電詳報稱奉令調京如釋重負現各縣代表聚衆數千一再挽留勸導無效中日軍衝突事俟雙方查明再行交涉（三十一日下午一鐘） 
　　北京電駐崴宋支隊長報告前因俄警擊斃我兵一案業經聯軍衞戌司令集各國代表會議表决此案確係俄警無理英意等國代表亦承認罪在俄警邀該俄司令到會商辦該司令派參謀到會堅不允理請嚴重交涉（三十一日下午一鐘） 
　　北京電北大學生被捕中有三人患病教職員探望由看守法不合衞生所致聯合具保不許請派校醫按日赴診亦未照准該校同學决定七日起每日輪派十人到廳監視一切 
　　香港電因罷市被捕之黄煥庭艶（二十九）釋放陷（三十）各界歡迎（三十一日上午十二鐘） 
　　香港電旅滬粤人派四代表艶日抵省商定進行法五條（三十一日上午十二鐘） 
　　香港電韶關加抽鹽護運費鹽商陷（三十）議决罷業（一日上午五鐘） 
法國無線電 
　　三十一日里昂電法國農業及糧食總長魯倫氏商務總長克勒芒德爾氏工程總長克拉凡爾氏將於星期四日晚由巴黎前往倫敦糧食次長維爾格朗氏已在倫敦守候擬與英政府研究協約國國際間經濟問題 
　　三十一日里昂電羅馬消息塞京傳稱巨哥斯拉夫内閣以波洛蒂歇氏爲領袖者業已辭職 
路透電 
[歐洲和議近談]  
　　二十八日巴黎電高等議會今日討論處置敵軍艦辦法敵軍艦現僅餘戰鬬艦五艘小艦三十艘法國主張按照戰爭損失之大小而分有之其他各國主張拆毁之福煦上將述及西利西亞開公民大會解决前途事宜謂須由協約國合辦大軍一萬三千人維持治安福煦上將關於波蘭與立陶宛界線之提議稍利於波蘭已由高等議會採納高等議會現正考慮意相蒂土尼氏關於協約國國際分配煤糧之提議 
　　二十七日維也納電奥國外交總長巴安之辭職衆皆引以爲慰蓋巴安確抱反對協約國之態度且干預意法兩國之交際預料巴安辭職後對奥和約可早簽定 
　　二十八日巴黎電福煦上將在五國會議宣稱來因戍軍至少須留十五萬人按英美兩國留駐之兵爲數有限福煦上將所以爲必要之數如有不足將由法國派之 
　　二十八日倫敦電比京電稱比國將受託管理前德屬東斐魯安達與烏倫第二鎭餘地由英國管理英國並有愛德華湖與愛爾白湖規定之領土權 
　　二十六日巴黎電意國與希臘關於愛比魯斯與小亞細亞之爭端不日可以解决 
[匈俄過激黨近情]  
　　二十六日華盛頓電威爾遜總統通告參議院謂美政府派兵赴西比利亞原爲保護鐵路起見如鐵路一日有保護之必要則一日不致撤退 
　　二十八日倫敦電路透社得悉協約國曾議决如匈國皮拉根氏不從協約國條件則擬以法塞兵進攻皮氏所統大軍之右翼 
　　二十七日丹京電昨日匈京消息謂據匈軍司令稱羅國兵力集中於太愛斯河一面匈軍已撤至對岸 
[歐洲生活問題]  
　　二十八日倫敦電皮拉勞氏今日在下院宣稱礦工罷工現狀無大變動約克希爾之礦工仍未上工礦穴五處如不速行設法則數日内行將淹没蘭加希爾·穴希爾·諾資·特比希爾·之礦工均已上工惟諾資數礦穴入約克希爾聯合會者罷工如故他處煤礦狀况如常 
　　二十八日倫敦電萊夫礦工萬人决議立卽上工預算礦工罷工之結果已失煤百萬噸 
　　二十七日墨爾邦電預料各地水夫將採納領袖之勸告齊行上工估計此次罷工共損失工値英金二百五十萬鎊建築者與工人之罷工業已解决估計損失工値英金十萬鎊 
　　二十八日倫敦電波拉勞氏今日在下院謂彼意國民投票公决煤礦國有問題不能成爲事實 
　　二十六日柏林電五金業電氣業工人三萬人罷工揚言擬割斷電報電話線 
　　二十八日倫敦電法國工業善後總長現在倫敦與當局籌商交換原料及設一協約國國際機關分配糧食並减輕海運運費諸事 
　　二十七日倫敦電著名工黨領袖湯瑪斯氏游美歸來在特比演說勸告工人須知國家現方借資度日彼殊不欲廢棄罷工之利器但僅宜於最後之時用之目下逐日罷工勢必釀成巨劫如工業聯合會欲實行要求須在下院爲之 
[各國近事記]  
　　二十八日芝加哥電昨晚黑人所寓區域發生種族暴動半由黑人侵佔白人寓區之故雙方死傷多人且任意施用武器當道謂事無大礙 
　　二十八日倫敦電吉特士爵士今日於下院質問之時謂彼尚未可宣布九月一日現行取締條例取消後政府關於入口品之政策如現行取締條例仍須施行則九月一日至十二月三十一日間所許入口之數不致少於目下所許者云 
　　二十八日倫敦電吉特士爵士今日在下院動議二讀專利議案對於現律多所修改内有防杜濫用專賣權並將專利期限自十四年改爲十六年兩欵吉特士爵士謂該議案志在改善發明家之地位及使無資本之人可獲發明之結果該議案已二讀通過 
　　二十八日巴黎電衆院提議發行國家大奬券計佛郎三萬兆枚以六千兆枚作奬金餘作淸理國債之用 
 
 

Page 5

 
 
   
 
 

Page 6

 
 
各通信社電 
　　北京電李曰垓到京已見龔心湛接洽一切 
　　北京電李曰垓語龔心湛謂軍政府意見（一）須滬會正式閑議言能磋商條件（二）以解散新國會爲先决問題並述岑西林告龔語須不受安福系牽制方能任和局事 
　　北京電徐世昌意或以龔改爲署理或任龔爲總代表如龔赴滬時由靳雲鵬代理總理（以上三十日） 
　　以上平和通信社電 
　　北京電龔閣交通擬沈雲霈教育由龔自定財政自兼或兼内務向某政團徵同意靳辭職餘仍舊 
　　北京電高士濱與奉軍在農安一帶僅取對峙態度中央决派邊防軍第七團李玉霖帶兵赴吉 
　　北京電派徐佛蘇今日南下 
　　北京電岑西林又派代表耿毅將來京 
　　北京電屈映光定八月五日出京赴任 
　　北京電孫烈臣丁内艱乞假未准　 
　　北京電郭宗熙電告日兵並無添駐長春事 
　　北京電海部以官輪往往失事議定條例示限制 
　　北京電銀團謂中國借欵須俟政局明瞭後方能决定（以上一日）以上中華通信社電 
　　北京電中日軍事協定日本藉口俄亂復熾仍希延長政府以對德戰爭業已終了决計廢止俟對德和平恢復後卽宣告解除（三十一日） 
　　北京電外人消息日聞我簽奥約極懊喪將改變外交態度 
　　北京電龔閣咨文龔不肯署名徐派吳笈孫敦勸　已允諾今日可提出 
　　北京電閣員支配仍未定財擬李思浩龔兼内務教傅嶽棻交曾毓雋原擬陸軍不動現靳决辭擬徐樹錚外海農法仍舊一說吳炳湘内務龔兼財陸仍留靳　　北京電郭宗熙電俄激黨猖獗易常中東路急宜戒備高士儐現軟化遁往農安務請從寬辦理俾吉事早定專意防邊 
　　北京電鮑貴卿電江軍入吉吉軍并未反抗各界亦甚歡迎吉事易了請飭奉軍勿前 
　　北京電長春交涉日領態度强硬地方不能解决有移京辦理說外部昨電郭宗熙索詳細報告備交涉　　北京電李垣迭來急電請出兵保僑徐昨召段商酌現决派兵一旅前往 
　　北京電各校函檢廳謂學生口角不成刑事檢廳以旣有告訴人當然受理擬嚴駁 
　　北京電京綏路亦被水冲壞不能通車 
　　香港電自當道出示平定米價後人心稍安惟來源稀少非俟西貢大宗米糧運到米價不易跌落 
（以上一日）以上中孚通信社電 
公電 
　　廣東張伯烈通電各報館均鑒日前護法政府由關稅餘欵内支來銀五十萬兩政務會議擬將此欵支配除國會海軍經費各若干外尚有程潛李書城各若干之說伯烈以國會議員兼厠鄂軍代表列席政務會議對於如此支配之處認爲失當卽在政務會議席上提起異議預請兼財政部長伍總裁善爲理處因以書而說明理由并爲鄂西黎唐各軍請命意在請政務會議保存此欵作爲和議决裂之戰備金不可濫爲支配形同瓜分卽令軍需緊急亦當循名核實利益均沾若湘軍之欵程潛旣已去職則自有主管者在非程潛私人可得而受若李書城現任護法政府軍事委員兼任遣送敵僑事務局督辦改官粤垣將近年餘所部殘軍早歸湘軍編制事實昭彰在人耳目何今突然又有收束軍隊之舉夫此欵雖撥自關餘亦是小民膏血或用途不明稍涉徇私不惟無以對我國民且不足以服前方軍士之心而墮護法政府之威信也伯烈不毓自信此種主張絶無成見不意昨二十七日十時忽有着黑衣褲之人來宅據云李書城已派多人將來暗殺先生并書有手槍我因同鄉關係特來　告請先生暫行避以免受害言畢卽去伯烈驟聞之下異常驚駭正躊躇間甫及數分鐘果有前李書城部下副官黄承羲及其妹夫張德六與現充遣送敵僑事務局職員張樹嵩李文恭潘月樓等五人帶來兵十二名敲門而入勢甚洶洶伯烈覩此險象不得已乃越窗逃避胸部受傷奔赴鄰近警察署求援幾遭毒手斯時黄承羲張德六等實不在家始退至鄰舍胡君儀卿家以俟烈歸維時警署已徇烈請派來警士多名當場將黄承羲等五人拘獲解廳候辦矣竊念護法根本之地靑天白日公然有此兇暴行爲法律前途何堪設想除依法向法庭起訴外特將李書城嗾衆行兇未遂各原由電陳左右伏乞主張公道而彰法律國會議員鄂軍代表張伯烈叩儉國外要聞 
[歐洲戰後之財政問題]  
　　中美新聞社紐約通信云紐約城銀行總理范德立氏（美國財政家之一）於本年二月至五月間歷游歐洲參戰各國（共游七國）旅行中得各該國國務大員及財政專家之指導今已著成一書名曰歐洲之大局自歐戰後軍人外交家旅行家及報館訪員均於戰局紛紛著文討論獨范氏此作具有特識足令美國人士深窺歐洲戰後之眞相而以救濟歐洲之危困爲己任書中歷述名國戰後之窮况叙述確當不溢不漏謂一九二○年各國之困窘將較本年爲甚今年各國食糧已不能自給又無力購人之食物卽得糧食亦難分配均匀恐不免發生伊古以來未有之大饑荒今茲千百萬人民恃捐稅爲生捐稅由該數國分攤勢豈能久人民失業者甚衆因船舶缺乏工業材料減少亦由戰後民德大墮落之故再則工廠大半爲兵燹所毁書中對於英意法西比五國之財政實業均有專篇論之論及英之勞動問題謂勞働界與資本家若得公平之和解則出産將大增次述法國之財政叙而不斷意之財政全恃外資援助西班牙實業黑暗已極但頗有富源未開比之工商業善爲經營三年後方能復原比民經四年有半之戰爭習於懶惰道德亦墮落此爲比之大患若以比人之商業材力與經騐合以美國之資本而經營之則必兩俱有利結論謂舉全歐而論各國財政無不在可疑之列使各國長此無資本信用此興各項工業則歐洲無寗日人民迫於飢寒必鋌而走險流爲過激黨故吾美人義難坐視必設法挽救並非乘機欲奪歐洲之利實盡其人類之天職而經此服務亦有利可圖歐洲工商業一旦復元信用恢復投資便可穩固美國銀行家於世界金融市場今有絶好機會苟　具世界眼光而仍不背商業銀行之原則則此後對於世界財政上所負荷之事業當無限量其論安逸與自由一章列舉英法勞動界狀况略謂資本家旣講人道勞動界亦具社會感想原無不可融洽兩方之隔膜大抵由於互相猜嫌以至不能協力資本家一方所得逾分勞動界不平遂醖釀而發生新社會主義有一派工黨拒絶調停以爲凡資本家對於工人之讓與直如行賄令工人解體此派人數不多然頗有力不易制服如今俄國卽爲少數人控制足爲炯戒有國者勿存一見以爲有多數人執政自謂百度更新而少數人鋌而走險卽爲理無可恕美國卽應愼防此少數人之力量其論世界財政之中心點一章則斷定紐約爲世界財政中心列舉理由以證其說又論以財力濟歐之方法一章頗饒意味范氏又以爲德國之賠欵於國於民均不足爲妥善之保證因有迫令其不克履行之一重困難故爲計莫如由各銀行團間維持信用以捐稅爲擔保如貸欵於中國之例但如此則又使此項賠欵之分派不克决定大抵范氏著書時尚未知和會已提議經理德人之各項公債券以有價證券發給各該國則與他國之以捐稅爲保者無異迫令如期付欵此又和會之職分與作用也 
國内要聞 
[山東問題之朕兆]  
　　自美國上院表示對於山東問題保留批准後日本冀於美上院未决定保留之前浼第三者出爲疏通請中國補簽德約日前紛傳陸專使電告某某國出任調停云云所謂某某國者或云卽英法兩國所謂調停者卽保證由日本膠澳政治權交還中國而日本仍得鐵路經濟權利及專管租界也此消息傳來後國務院於前兩日曾有加急密電致巴黎陸專使略云德約拒絶簽字旣有轉　機會應卽妥協辦理苟能不損　國主權卽可補行簽字現在進行若何希速電復云云此日人機關報所揭載者也政府對此旣未有正式之辯明而某報於昨日（三十）更從而證實其事其言曰補行簽字一節公府方面雖絶對的否認但日前由國務院對於在巴黎之陸專使關於簽字問題曾發何等之訓電似係事實也云云又國務院於山東戒嚴令頒布後曾電濟南張樹元略謂魯省地居衝要實行戒嚴業已明令頒布希飭各屬切實遵行膠濟路站關係尤重請添派軍警加意防範用弭奸宄中央對於靑島問題已切電專使實力維持已獲有具體辦法保全國土必臻圓滿結果務希曉諭各界持以鎭靜徐待表决云云所謂已有具體辦法者云何此語大可注意也 
　　龔代閣昨向東海面陳謂簽字之准否固屬另一問題若果成事實靑島自必隨之搖動在此極短期内正式内閣難成個人决不能負此重責又聞西南軍政府電詢關於山東靑島部分外間有日本六個月交還中國之喧傳究竟有無影響倘果有相等表示設非得有切實完全保證對於德約勿補簽字云云 
　　據外交界消息日本對於山東問題雖遭美國參議院之反對而和約已定志在必行謂中政府旣無準備交涉之意日本亦無與之商酌之必要惟靑島租界問題須參酌列國意思日政府本定並設日本專管租界與列國共同租界兩種現爲容納列國主張或僅設列國共同租界惟其範圍之廣狹自當由日本酌定此次芳澤參事赴山東調查卽爲此案傳聞李村已經編入新定租界至撤兵時期中政府若補簽和約自可立時照辦日政府内近有主張卽行撤兵以促中國之補簽者惟此事關係體大尚難實行縱中國承認日本要求日本亦只能分期撤兵不能一時决行也 
[山東問題之經過事實]  
　　中美新聞社譯密勒評論報云靑島問題尚未解决茲將關於本問題之事實概述於後以資研究 
　　（一）一九一四年八月四日歐戰開後數日日本外相加藤在日議會宣布日本預備履行英日同盟之義務（二）中國同時聲請美日兩國（因彼等爲中立國）從中斡旋使各交戰團尊重中國租借與各國之土地之中立（三）八月十五日本致最後通牒於德國謂德國應於九月十五日之前將膠州全部土地交付日本政府以便將來歸還中國（四）八月二十四日加藤外相送達對德宣戰之天皇勅令内云『我政府與英政』府彼此完全明白接洽之後已協定因必要之方法以保護同盟約中所計及之共同利益』（五）日本致德國最後通牒之同日大隈總理電致美國各報云『日本毘鄰中國致發生種種謡諑但余宣言於此日本之行動一憑淸潔之良心合於正義且與其同盟國完全一致日本並無佔領土地之野心惟望以遠東和平之保護者自任』（六）八月二十四日大隈又致一電於紐約獨立報云『余以日本總理之資格前已宣言今』再重行聲明於美國人民及全世界日本並無最後之目的不欲再得土地不想剥奪中國或他國人民任何事物爲彼等今所有者我政府及我人民已發表彼等之諾言及保證將以信義遵守之一如日本向來之不失信』（七）日本宣戰後數日卽通告中國謂因軍事上之必要須經過中國領土以攻靑島（八）中國乃宣布一軍事區域九月二日日軍開始在山東各點登陸由陸地進行圍攻靑島有數隊日兵繞道而行佔據進行直線外之重要城鎭多處並擅行管理權佔據交通方法及郵局電局並使中國居民受種種苦痛屈辱之事（九）九月二十三日英軍一支在勞山灣登岸其地乃在德國租借地境内可以免去破壞中國之中立（十）日軍一隊佔領濟鐵路全線（該路線十分之）九在中國領土内）其所持理由則謂該路係德國資本所造故應佔領又德人或將用以運供給品與靑島再則該路卽爲德國租借地之一部不能分離故日本當然可佔領該路而管理之無須知照中國政府云云（十一）日人於一九一四年十一月十六日佔領靑島佔後一年内日人住居該埠者共達一萬六千人全部區域以及鐵路一帶日本移民充斥儼然視爲殖民地與高麗臺灣滿洲無異（十二）十二月初期　藤外相利用議會中發生一質問案之機會將日本對於膠州之態度變換其詞曰『關於膠州前途之問題目下』不能答覆日本對於此事從未對任何外國表明態度對德宣戰之目的在從德國手中取得膠州藉以恢復東方之和平至戰後歸還一層當時未曾想及最後通牒中亦未提及』（十三）一九一五年一月十八日日本提出二十一條要求於中國其中大致係欲强迫中國允許將來日政府與德國所訂處置德在山東所有一切權利之辦法中國須完全承諾中國須允許從烟台造一鐵路與膠濟路相接旅順大連及南滿安奉兩路租借期限均須展至九十九年吉長鐵路歸日人管理以九十九年爲期漢治萍煤鐵廠歸中日合辦該廠附近各礦非經該廠允許不得歸任何他人開採中政府須聘用有名日人爲政治財政及軍事顧問在中國内地之日人教堂醫院及學堂應有購地之權重要地方之警察應由中日合管中國應向日本購辦軍火至少百分之五十兵工廠應合辦並用日技師日本應有權築一鐵路連接武昌九江及南昌又一線由南昌至潮州又一線由杭州至某處中國如需欵造閩省鐵路或海港必須借諸日本（十四）日政府於提出要求一星期後由駐英美法俄四國日大使發出虛僞之宣言謂祗提出要求十一條有著名之外國報紙駐北京通信員因彼等之報告與日外部之宣言不符爲本國報紙所疑致提出辭職以證其非虛（十五）日本立卽在山東及滿洲增加軍隊並在軍事要地駐兵以恐嚇北京四月二十六日復提出『修正條件』共三項二十四條（十六）五月八日中國因日本已提出最後通牒限九日答復否則『日本帝國政府將取視爲必要之舉動』故遂允許修正條件（十七）美國政府當時曾由國務卿白利安氏向駐美日使抗議（未完） 
[美總統對山東問題之解釋]  
　　中美通信社消息云據七月十四日紐約電稱美國上議院金君及麥克勒君（均民主黨）赴白宫晉謁威總统後宣布威總統對於山東問題之宣言如下（一）美國專使在和會中對於山東題不能通過自己所持意見對於山東條欵雖私人極不贊成實不得不服從多數（二）威總統對於日本與各聯盟國間關於將德國在山東權利讓與日本之秘密條約曾加以審慮（三）按和約規定並不將山東之政治權利讓歸日本僅給與經濟權利此等利益當於六七十年間取消（四）日本專使曾奉本國政府訓令謂各聯盟國倘不遵行與日本所締關於山東之條約則拒絶簽字（五）威總統對於日本所以退讓者因欲使日本不至退出國際聯盟云云 
[英人推論膠澳問題影響（續）]  
近來中日交涉中國異常軟弱不能稍拒其侵略此後中國未必卽能發展其抵抗力故若日本繼有德國在山東之地位則前車可鑒後果可知但若仍歸德國或由除日本外之他國繼受之則華人自不致若是驚擾蓋他國惟以商務爲念尚能尊重中國主權也若日本則不然其在山東含有政治與軍事之目的勢必破壞中國主權雖日人允以主權歸諸中國然此僅屬空言祗能在巴黎朦混不知中國情勢之人日政府收買膠濟鐵路之德人股票而自成路主試問外國政府在中國境内置有鐵路且以本國人民經營路務而此人民者又因治外法權之關係皆不受中國法律之制裁如此安得不破壞中國主權哉法人雖有鐵路於雲南然法人非日人比旣不妄用其地位亦無他種目的故無人反對之日人亦有鐵路於南滿然日人竟因此鐵路而得在南滿成就一種完全礙及中國主權之地位此可爲殷鑒也日人在其山東地位未成立時早已昭示其手腕膠濟路線區域内設立民政署接收華人民事訴訟指揮兵士以執行其裁判華人之經過路線者須繳行路稅華商之輸運貨物由鐵路此方面至彼方面者亦須照繳貨稅有不服者雖訴諸日人法庭亦不得直至於日人則享受治外法權其中多爲人憎厭惡劣已極之分子販賣軍火鴉片嗎啡設立娼寮日本當道任其行動未嘗加以取締日本浪人因距離不遠生活略同文字亦無大異故皆擁入山東任意行事無所管束並且利用距離不遠文字不殊生活不異之三點遂將門戸關閉不容他國人民入内矣日人建議謂用華人爲鐵路巡警但用日人爲教練員此直謂巡警管理權操諸日人之手換言之無異謂鐵路區域内中國維持法律之主權須由外人執行之也至於沿路駐紥與屯集濟南之日兵如何處置則日人尚無所言巴黎和會亦曾令日人發表關於此點之意見乎日人旣沈默無言則和會之未注意及此亦可概知日本允還膠州此不過取其精華還其糟粕之伎倆按日人之條件靑島可爲萬國租界但須留一日人租界其所謂日人租界者範圍若何則照日人自己意思而劃定之舉凡船廠海港或車站附近産業與商業用途稍有價值者將盡包括於其範圍之中故依此辦法靑島外人居住地將成一劇園日人獨佔舞臺而他國人則爲舞臺下之看客專看日人作戲如此靑島居住地除日人外豈尚有一顧之價值哉然而巴黎固揚揚得意以爲門戸仍然開放人人可出入其問均等機會仍然保全人人可得而享之也噫 
[西藏制定國旗之傳聞]  
　　中法新彚報西藏通信云中國政府行將承認西藏之自主要求北京致四川及征藏軍之官電均稱西藏之自主已在西姆拉會議時主義上承認之自一九一二年駐藏長官及其軍隊雖拉薩後西藏實已爲一獨立國將來實行自主後卽爲中國印度問之緩衝國現已制定國旗一種其式樣爲紅地上繪一獅子獅立於曲角之旁曲角所以表示山嶺獅則相傳爲佛教之保護者獅立於山嶺之旁意謂喇嘛之首領將禁止外人入藏傳教然就事實上觀之外人之入藏未必爲藏人所擯據中英歷屆所訂關於西藏事件之條約皆允許藏民自由信仰宗教故將來在中國領土内（卽西藏）駐紥之英國防軍决不致爲拉薩之官長所撤廢無論華人或歐人所經營之事業亦决不致發生猜忌怨恨云 
[學生被逮中之京學界]  
　　北京中等以上學校教職員聯合會昨日（三十）午後四時在北大文科開會因暑假中教職員多不在京到會者尚不及半數改爲談話會討論北大學生被捕事件多數意見謂日前北大學生間雖少有衝突此爲學校常有之事或不至搆成刑事問題應由北大自了之且學潮甫經平定尤不宜操切從事激成第二次風潮最後决定將此意函達司法當局并望和平了結 
　　大學留京學生致回籍同學電云上海各報館轉北京大學暑假回籍同學鑒七月十七日范鎧兪忠奎許有益楊濟華程體乾王朝佑諸人爲安福部利用邀集校外敗類在法科秘密開會隂謀破壞大學留京同人當場前往質問一則以保全大學之基礎再則欲予彼等一種道德之啓迪同是士類縱令敗德豈有傷害私擅逮捕監禁之事乃彼等悔悟退出復受人唆使由兪忠奎等五人揑詞赴檢廳控告孟壽椿魯士毅劉翰章易克嶷狄福鼎王文彬朱耀西謝紹敏陳邦濟劉仁靜蘇淸卓等十一人二十八日上午魯王朱三君突然被捕二十九日孟君等爲尊重法律起見慷慨自行赴質現已收押並未拒捕其留别辭有云弟等今隨魯王朱諸君住法庭受質矣爲維持本校計爲教育前途計領略此犴狴况味殊有餘甘同學幸勿爲念所望同學振作精神以與彼惡魔奮鬬各盡所能以維護團體勿令我神聖之大學神聖之教育界陷入黑暗勢力圈内則弟等雖糜軀以殉亦所不惜維同學好自爲之按此事發生之時留京同人一律在場目擊醜態斷不能令孟魯諸君爲人陷害獨遭羅織同人本擬有赴廳自首之舉申甘苦相共之誠嗣以傅次長蔣先生極力勸阻乃派代表十人護送前往聞獄内待遇極爲不平狄朱足與普通囚犯同處自昨至今未得一食同人處此其何以堪現在各專門校長及大學教職員聯名具保倘仍不得出獄同人擬先請法庭允准每日輪派十人代入獄諸君同受此囹圄滋味俟判决之日亦由同人共坐其罪北京空氣昏黑萬狀摇殘教育隂謀百端一則恢復元年學制而不問世界之潮流再則利用三五無恥之輩行此卑劣之手段欲連及五四事件以興大獄而殘士類維持大學全國同心此次雖有三五敗類動作無恥然亦不過此三五人之個人無行問題與全體何涉同人等誠不足感彼輩之念惋惜殊深乃安福部言論機關妄稱大學有迎蔡迎胡兩派不知胡仁源行爲卑鄙已爲全國學界所共棄卽能利用三五敗類亦何足以胡派誣我大學蔡公回校係全國之要求學界所共戴羣情一致何派足云現蔡公旣允回校其代表蔣夢　先生已視校務望同學一面力闢謡言一面速卽來京省視獄凶勵學報國桎梏囹圄非同人所畏也臨電悽惻不知所云北京大學暑假留京學生全體同叩 
　　新華商業專門學校因警察干涉開會與京師警察廳公函往還茲錄警廳復函如下逕覆者准函開據學員吳操全等呈稱本校開辦迄今七稔前後各班學員不下數百人徒以畢業而後散居四方情愫鮮通殊非敦誼勵學之道爰由學員等集議聞定期開同學懇親會并一面爲維持國貨起見擬在校籌備提倡國貨事宜用是校中時有會集情事案查教育行政規定專門以上學校直接歸教育部管轄他項機關不得過問而校内一切行動均歸校長主持負責亦非他人所得十預邇來爲籌備一切起見疉經學員等在校籌商詎意生　每次籌商時常有警察多名强行到場監視雖經學員等嚴與理論彼亦悍然不顧似此爲以警察侵犯教員之權限且輕蔑學校之尊嚴誠恐因此發生意外變故關係教育警　前途殊非淺鮮爲此呈請函達警廳查明嚴懲並飭嗣後不得再有此種違法舉動以重教育等情查該學員等所呈各節均係實在情形理合據情函達飭區辦理等因查治安警察法第一條規定行政官署因維持公共之安甯秩序及保障人民之自由幸福對於左列事項得行使治安警察權同條第三第四兩項載政治結社及其他關於公共事務之結社曁政談集會及其他關於公共事務之集會各等語又第十七條載關於政談集會警察官署得派遣警察官吏著制服監臨關於其他不涉於政治之集會屋外集合及公衆運動游戲警察官署因維持安甯秩序認爲必要時亦同等語國家爲維持公共安寗設立警察警察對於人民之各種集會行動法律上許以隨在監視正所以謀達維持公安之目的苟非秘密結社卽無反對警察監視之理由該學員等爲敦誼勵學開同學懇親會曁爲提倡國貨開會籌備均屬人民關於公共事務之一種集合行動該管區署派警到場監視係依照治安警察法第一第十七條規定行使其職權乃該學員等認爲强行監視與侵越權限未免誤會如此函達貴校轉飭該學員等嗣後如有開會情事務應先行報知該管區署該管區署派警到場監視時並應彼此互相接洽以免誤會而保公安除函達教育部轉行各校知照外相應函復查照此致新華商業專門學校 
[奉吉之和戰問題]  
　　奉吉問題外間有可望和平了結之說其言云孟恩遠已允來京奉軍亦暫不入吉高士儐亦並未向奉邊攻擊奉吉軍隊在伊通站附近不免有局部衝突蓋兩省軍事手續尚未籌設齊畢而調人正在從中轉圜大致對於吉林問題主張有二（一）要請勿伸討伐（一）要請暫由中央辦理日後再交張巡閱使收拾善後惟吉省外交則主由地方自辦俾易速决 
　　别一消息云孫贊堯所部軍隊現已漸迫吉境吉軍頗爲抵抗之準備張使據報中央後昨日參陸處邊防處會商决以邊防軍第三師第一旅之七八兩團内挑編一大支隊派第七團團長李玉霖率領赴吉該團現正整備一切准來月三四號出發據公主嶺消息吉林第一旅長誠明投歸奉軍後由黑林子方面偕同奉軍出發高士儐所部集中農安取對峙態度奉軍現分兩路一自南進以孫烈臣爲主力一自北下以吳俊陞爲主力兩路軍隊均向農安進發吳部已開抵距農安六十里地方駐紥孫部自開原進距吉境亦僅三十里南路以孫烈臣爲總司令北路推鮑貴卿爲總司令 
　　鮑貴卿於二十六日晚行抵哈埠來電只報告行程並未言及入省確期政府昨覆電令與張使接洽後趕卽入省孟恩遠來電報告已親至長春孫烈臣忽以丁母艱來電請假治喪政府已去電弔唁惟未允給假 
　　日兵入長春保護正金銀行一事吉長道尹陶彬與日領交涉日領不承認有此事云僅派警十名並未派兵據長春來電伊通磐石各縣人民因該處爲吉奉毘連之區深恐一旦戰事發生扶老携幼避入長春附屬地内該處住屋棧房均擁擠不堪 
　　長春電云孟恩遠於二十八日午後五時來長當赴道尹署與同日來長之鮑督軍代表黄參謀長晤商交代 
 
 

Page 7

 
 
[京華短簡]  
　　安福派鄭某等八人謁龔報告疏通内閣同意案之情形意在向龔取得一交換條件之保證龔答復謂借欵尚不知在何處予實無支配佣金之能力 
　　陸部靳翼靑總長刻又有辭職之决心其詞則爲財政部積欠軍費過多實無良法維持現在旣有組織正式内閣之希望應請元首另簡賢能免謂國政云云此次辭表已被却還然辭意甚堅 
　　交通將屬曾雲沛教育則由龔氏另行自定内務財政須向安福徵求同意或則自兼財政亦未可知總之局部改組之形勢已成無可避免之勢 
　　京畿警備總司令部以歐戰已完全終結此項機關實無存在之必要呈請裁撒文云呈爲歐戰告終請將京畿警備總司令部卽予撤銷事查京畿警備總司令部之機關實對德宣戰而設現在歐戰結局京畿一帶旣無警備之可言京師治安又有各主管官署負責若不速將本司令部裁撤在機關旣有駢枝之誚在個人亦不無尸素之嫌爲此仰懇鈞座准以明令將京畿警備總司令部裁撤以核名實不勝迫切待命之至 
　　唐在禮來電云二十一日比王行凱旋祈禱禮二十二日大閱法總統外交總長壁庸氏總司令福煦親蒞特表謝意於比國此次戰事之出力當日我國國旗軍官所過比民歡呼中國萬歲聲震如雷禮畢宫讌總統及各國將官比王温語慰勞致謝我大總統政府美意親授以禮三等王冕勳章是否准予收受乞代呈大總統批示遵行在禮二十五日 
　　關於退還庚子賠欵我國陸專使已有電致政府略謂庚子賠欵問題各國將在巴黎組織特别委員會從事討論英美法意四國將各派專使一人爲會員以定解决此案之方針日本比利時西班牙亦各派專使一人參與但此數國每國只有一表决權其他各國限於有連帶關係時亦得派員參加惟無表决權云云聞政府已電致巴黎專使就近派外交部秘書王景岐爲代表 
[中美新聞社京訊]  
　　昨日通信中所述河南潼洛鐵路之觀音堂與潼關一段將由日人建築一節現政府之接豫省議會及督軍趙倜來電力爭兩電均謂豫人對於日人築路之舉十分激昂請政府速與日使交涉轉圜以免引起人民之有力反對云 
　　吉林省長郭宗熙電告吉林車站鐵路人員及電話局人員均受日人唆使及日欵資助同盟罷工形勢危險請示辦法 
　　新吉督鮑貴卿已由哈爾濱起程赴吉接任本星期可到省與孟恩遠商量後卽履新孟氏本願於上星期末離吉來京因防高士儐干涉又須與鮑氏接洽故暫緩不行北京對於吉局極注意尤注重保護外僑以免日本藉口出而干涉故陸參兩部已令鮑貴卿命高士儐速將集中於長春一帶之第一師兵隊退回原防自該師調出後原防地面盜匪大活動北京陸軍當局之意以爲今日第一要務爲防止此等盜匪而保外人生命財産之安全云 
　　中國茶商因目下銀價昂貴茶之對外貿易極感困難特呈請政府將出口稅豁免並請設法救濟政府已將此事交財政部稅務處核辦大約可望滿意之答復 
　　北京益世報已得警察總監吳炳湘允許定於八月一日重行出版杜竹軒爲經理鄧家彦爲代理主筆前主筆潘君仍在獄未釋萬國報界協會曾呈請總統特赦聞徐氏將於正式内閣成立後辦理潘出獄後將仍爲益世報主筆至天津益世報所受之檢查亦已完全取消此案殆可謂已告結束矣 
[廣東通信（平）]  
　　省長之難産和議之動機 
　　近日省長問題爲全粤視線之所注人爭染指各舉所私請願上書日必數起而政務會議迄無解决粤中人士望眼欲穿其含有黨派臭味者爲尤甚夫廣東爲護法省分之中堅省長爲一省行政之最高級關係綦重軍府諸公以護法爲標幟對於人民合理之要求當然容納而刼於一部分之勢力又不能逕行所是以致案懸莫决甚非粤人所仰望於軍府者也茲將粤人期望之心理分判如下（甲）主張軍民分治武人專制久爲粤人所厭聞省長問題甚不欲軍閥派干預且西南羣帥迭次宣言武人不干政又豈能出爾反爾故莫榮新兼任之說雖爲沈鴻英等一般武人所主張究爲現在人民心理所不許（乙）主張粤人治粤以粤人治粤之說確爲一般粤人所同具之願望此次西南護法粤人負擔最重今僅要求以粤人爲省長而政府猶靳而不予又舄乎可故李根源李烈鈞斷不能希冀此席但現在護理之張錦芳固粤人也卽各方推舉之人物曰伍廷芳曰陳濂伯曰劉玉麟曰龍建章曰楊永泰皆粤人也究誰爲適宜足以當此重任者試就粤人之輿論觀之陳劉二人一爲商界要人一則勝朝遺老其不欲投入此政爭漩渦姑不具論若張錦芳則爲莫榮新之附屬物無發展政治之能力實爲粤人所不滿意龍建章爲交通系健將旅滬粤人已通電反對國會議員亦力予掊繫則其不能盡合輿論可知楊永泰之辦市政亦爲商民疾視現雖由政學派極力運動新省會然目前省會中互相搗亂自身尚未安排妥洽又安能舉人故現在堪以長粤者誠舍伍莫屬粤人之八次請願亦實出良心上之主張而非盡爲黨人所利用但一般武人派所以不願伍任省長者恐伍僅爲過渡將來或讓諸陳炯明耳總之繼任省長人物一含有黨派色彩卽不能得各方面同意則此問題之何時了結正難逆料而過渡之張錦芳或得暫時保持其地位亦未可知也南北和議迭經各調人之疏通及各省長官之促進邇來確有將復活之勢聞南代表所提八項條件現經陸武鳴唐滇督等居間調停雙方似以允許讓步之意前日軍政府已電復北京府院催促北代表尅日南下俾與南代表確訂賡續開議日期一面電致唐總代表就近妥爲接洽大約和會重開爲期當不遠矣說者謂南方要人近多已澈悟局部媾和之非計唐督删電大聲疾呼贊成者大不乏人陳炯明自漳州來電謂吾人以護法始誓以護法終終屬適法機關依法表示意思均須尊重蓂公辦法四條至當不易炯明極所贊同又田應詔張學濟等來電亦謂西南所爭要點注在大局永久和平非專爲個人私計唐劉諸公近所宣布之主旨極表贊同此後凡關於和議重要條件均當竭誠鞏固軍府爲最有力之主張表示事權之統一云云故日昨政務會議亦以時局緊迫和戰大計亟須早定一面徵集各省各軍對於和局意見一面催促北方迅遣代表南下故和議復活之呼聲因之漸高惟是北總代表近有以王揖唐維持之說極惹各方面反對張瑞萱等自上海來電亦表示反對之意此間國會議員亦以此事於舊國會大有不利軍府苟予承認不啻表示投降亦已提出質問案但曠觀現勢南方健者已同軟化舊國會議員之齗齗恐　益耳 
[廣東分撥關餘之大爭議]  
　　國會制憲一事前經兩院聯合會决定由兩院各派招待員二人分赴津滬招待議員南下幷定期八月十五號會集廣州惟此項招待員至今尚未派出而八月十五之期轉瞬卽届兩院熱心制憲之議員不無觖望近日紛紛向兩院議長面加質問經林吳褚三議長答覆後始悉現在未能派出招待員之原因乃純爲經費問題牽繫之故後由兩院議長擔任向軍府磋商籌撥往返七八次仍無把握近日總稅務司撥交關稅餘欵五十萬兩來粤此項消息經報紙傳出各省軍各要人亟思分撥軍府接各方請餉函電日必數十通總裁林葆懌以此種欵項係屬國家收入之一種自應撥爲國會制憲經費之用林當時曾偕同衆院議長吳景濂親赴軍府與岑春煊籌商岑亦答允當時兩院議員以爲制憲欵項已有着落不日卽可派人分赴津滬矣不意日前政務會議忽將此欵零碎分撥淨盡國會方面僅分得六萬金當時林葆懌代表魏子浩未經出席致林氏主張無人當席代爲發表亦未有人抗議力爭此項分撥辦法通過後爲林氏所知大爲憤慨刻下各方面以軍府收到餘欵凡八十五萬除軍政府分得三十萬外餘則零星支配或四五六萬不等甚至李書城所領軍隊不過四百亦分得四萬分配毫無標準現在已有多人提出反對意見擬運動將原案打銷另開政務會議解决幷有主張以軍府所得之三十萬應先行撥歸國會爲制憲之需以後收入續行分撥未悉果能辦到否耳國會方面以目前已有欵六萬足充派員赴津滬招待費用擬日内先行派出以免再稽時日另一消息軍府提得關稅餘欵後各方面紛紛請撥聞前數日議定分配之額取一種有限制的普及主義嗣經各方面反對以分配不匀徒滋口實况各處分散全無實濟不若儲備將來爲緊要事項之用故昨日政務會議又將此問題提出討論多數主張概不分用惟陜西及湘南軍隊實屬萬分困難不得不量予接濟决議各分撥五萬元國會爲預備制憲及招待各員用費暫允挪撥六萬除此三項外尚有軍府還賑數萬元此外各處擬派之數均暫行擱置留爲緊急之用聞海軍方面力主將此欵留存作爲國會制憲之用若制憲人數不足時亦不得動支贊成此議之人頗占多數鈕永建亦主張保留其致軍政府政務會議書云姜代表馬電及上軍府書議以關餘之欵完全爲積極北征之用主張正大深表同情當此民窮財盡外交切迫之時豈可輕談戰事惟和局久經停頓難保無顯然决裂之時此次關餘撥欵雖屬無幾然分之則杯水車薪各形其少母寗暫予保留以備不時之急至各軍需欵甚殷倘勉忍須臾俟時局小有眉目再行分配時間諒亦無多大局較有裨益是否有當伏祈察核施行張伯烈論分撥關餘函云總裁諸公鈞鑒民國七年十二月十九日本代表奉財政部函開關於鄂西軍餉俟籌欵有着自當酌量撥濟云云當卽轉達黎唐兩總司令在案竊以鄂軍自荆襄獨立以來轉戰千里支持兩年雖羅掘之無術猶枕戈以待命蓋知護法政府財政支絀力不從心非置鄂西軍隊於不顧也近聞由關稅餘欵撥來八十餘萬元此疑得來不易在鈞府方面或保存之以備和議不成作爲續戰經費卽或和議可成南方應行收束各項事宜亦復不少曷可得之如珍珠用之如泥沙耶日昨據報紙所載鈞府已將此欵支配殆盡并有程潛若干李書城若干云云姑無論程潛有無通段嫌疑但伊已將軍隊交趙君恒惕則此欵應交湘南軍隊不應撥諸程潛個人不待智者而知至李君書城兵隊一節則伯烈知之尤詳當李爲湘西督辦時由陳方度等代招軍隊合徒手兵計之不滿五百人自荆州敗後李乂收輯朱司令兆熊之衞兵二百餘人共計七百餘人斯時已由譚月波聯軍總司令電令李君由湘西督辦兼援鄂第一路總司令所有軍餉概由譚聯帥處開支旋又勾來公安火線上兵一團李遂自稱爲湘北護法總司令通電谭聯帥處谭不知之耳且調李隊援岳李仍居援鄂第一路司令名義軍餉仍由譚處支給迨至長岳敗潰李亦率兵退至湘南所有軍隊皆受趙司令恒惕編制矣去冬李自郴州來粤旣爲政府軍事委員會委員又爲遣送德僑局監督事實彰彰在人耳目何今突然又有收束軍隊之舉夫此欵雖撥自關稅亦是小民膏血政府當循名核實不可循情濟私不然不惟無以對國民且恐貽笑外人徒失護法政府之信用而彰南方官吏之醜態伯烈素性戇直明知此言有逆政府與李君之耳第知而不言則未可訴諸良心是以如鯁在喉不得不吐總之此欵政府能爲正當之開支本代表極端贊成若以此欵支配各省各軍亦須平均分潤不可偏枯對於鄂西方面政府尤不能食言也幸垂察之卽頌公緩不莊鄂軍代表張伯烈頓 
[福建疫症盛行]  
　　福建位於中國之東南隅其熱度較各省爲高連年本省各縣皆有疫症發生　近今疫症較上年爲尤甚茲將近日所見聞者揭誌於下（一）永定自去秋以來染疫症而死者合縣城及各鄉而統計之達四千以上今年中坑陳東坑大溪等鄉疫症又盛行一日死十餘人或七八人其症候類似霍亂（二）興化在福建中部之界近今霍亂疫症甚見蔓延合莆田縣城（卽舊興化府城）及涵江計算之死者約千餘人涵江一日死至二十七人之多莆田劉知事已飭各舖戸自行淸道並四處張貼治疫藥方藉以救急（三）漳州近日霍亂盛行城内外及老橋頭等處皆有傳染者自月前發生以來死者已數百人陳競存日昨派淸道夫實行淸道凡遇死者之家屋卽灑以藥水以殺毒菌（四）福州自本月來城台各處染霍亂病而死者計二千餘人西城樓十五號砲坎内其附近之染疫者移置於其間病者死者相間雜陳有百餘人令人目不忍覩李厚基督軍亦曾染疫請許子安醫士診治現病已愈海軍司令林頌莊亦染霍亂症現亦告痊省垣有傳其已逝者無稽之言也福州水㵎殿後車館長樂縣人陳某疫死其族姪遣人趕函通知其家屬嗣有鄰人爲之醵資棺殮運冋長樂翌日陳妻接函赴省不知運柩之事沿途哀哀至水關外適遇該處工藝傳習所斃一所丁該傳習所以小洋八角倩人負至僻靜處負者到處被人驅逐唾駡無可脫卸見一婦人沿途哭夫而來（卽陳妻）卽高呼爾夫尸身在此婦哀感異常要求負至原車館置竹榻上負者倉皇奔去婦大哭至午後三時陳之族叔母入視見非陳尸大駭該車館東亦至謂陳死後業已棺殮送回原籍何處復來此尸報告本管警察駐所轉報閩侯地方檢察廳由檢官金啓華帶吏詣驗並訊問兩婦情由始令該兩婦回長樂該屍另着地保收埋又有某鄉人患疫抬於鶴性醫院求治竟斃於院中寄棺於洋中亭之狀元墓附近是夜卽被人開棺將屍移置别處竊其棺以轉售他人蓋因疫死甚多棺價昂貴之所致現淸鄉督辦薩鼎銘與李督軍議設防疫局經費由内務行政費項下撥一萬元充之東西南北四門設四局局内設局長一員由警察人員兼任設常駐醫生二人昨已實行開辦警察廳亦設有防疫隊及衞生隊沿途淸道施送藥水藥粉福州城台靑年會亦聯絡政紳商學各界設衞生防疫會推薩督辦爲會長昨已開辦矣（五）厦門近日來霍亂盛行最初發生者爲厦門港思明縣知事來玉之子初亦染疫（以思明縣署在厦門港）幸醫治甚早得以無恙厦港人民有一日死至二十餘人以上者至少亦日死四五人自疫症發生迄今死者計二百餘人今小走馬路大走馬路馬柱蟑䗹崎釣仔巷賣圭巷和鳳宫相公官靈應殿局口黄厝宫刣狗墓橋亭街城内關隘内西應殿竹樹脚洪本部二十四崎頂等處均有是疫死者或十餘人或數十人哭聲載道亦有死而不敢哭者因迷信使然也鼓浪嶼亦有是症死者計數十人林爾嘉施送藥膏救活甚多 
[汴省實業消息]  
　　鷄蛋暢銷豫省比年生産爲出口貨之大宗者除棉豆及花生米外以鷄蛋粉爲最要品沿鐵路各站均有收買鷄蛋之廠所其製成蛋粉運售出口者開封有大昌機器製蛋廠永德機器并土爐製蛋廠兩家商邱有機器製蛋廠一家鄭縣有機器製蛋廠一家漯河有機器製蛋廠及土爐製蛋廠各一家許昌有機製廠一家新鄉有土製廠七家收蛋時期以三四月爲最盛五六月次之七八月更次之其價之高下亦視此時期而分惟去歲每個不過六七文今春加至十三文入夏迄今則漲至十四文半矣其産量以開封爲最多旺盛月份每月運出二百車（每車重三萬三千斤）各廠每日收蛋約二十五萬或三十萬商邱次之鄭縣等處又次之其運出地點上海爲多漢口稍遜鷄蛋之暢銷如是宜乎農家之養鷄視昔特盛矣 
　　新工廠之紛起歐戰和息以來抱一經濟競爭之覺悟豫省各項工廠述其概略如下開封每冬設粥廠數處年需經需三萬五千元經省議會裁減所餘二萬五千元創設第一男工廠及第一女工廠各一所各縣原設保　堂一律改爲女工習藝廠卽以出品入欵酌提若干成作爲膳費餘備擴充教養局一所每年經費三萬八千元現改組阜民工廠業委日本工校畢業曾鈍少爲廠長趙督自籌資金三萬元卽在學校街鹿公祠内設立貧民工廠專辦織染兩科已購辦機械由滬漢等處延聘技師商人董善震在鄭縣設立造胰公司李鍾麟在周口設立火柴公司滬商穆藕初在鄭縣設立織紗工廠魯山縣商民之織絲公司郾城縣設立貧民工廠均經先後呈請備案矣 
[灌雲知事販米案京訊續紀]  
　　江蘇灌雲縣知事陶士英開設華興公行私售糧米出口前經各界告發由督軍省長電飭白鎭守使查辦並有電覆新國會議員及海屬同鄉會（電文均載前報）乃前兩日間白使迭有電報到京稱未奉到軍民兩署命令殊爲可異茲錄其電文如下（覆國會議員電）衆議院王玉樹先生並轉鮑沈徐洪沈楊葛黄郝孫楊任諸先生均鑒號電奉悉軍民兩署命令尚未奉到此案迭經各方迫促曾經派員密查尚乏端緒誠以證據旣多湮没事實驟難明瞭上座有督飭之令下卽有澈查之責寳山保衞地方與諸公關懷桑梓情勢雖異心理則同遠念多勞特先電復白寳山　印（覆海屬旅京同鄉電）兩電均奉悉軍民兩署飭查命令久未奉到此案前以各方督促曾經密秘調查尚無端緒較之公興泰贓證確鑿逈不相侔上座有督飭之令下易盡澈查之責遠承奬飭慙悚彌深謹布區區伏希亮察白寳山漾印督軍省長之電明明曰華興公私售糧食一案已電飭白鎭守使查辦電係本月十八日發而白使之電則又曰未奉軍民兩署查辦命令電係本月二十二二十三兩日發時間相隔五日兩南京之電猶未到海誠可異也現聞蘇籍議員及海屬同鄉近又有兩電致省其一云南京督軍省長鈞鑒嘯電敬悉電飭白使查辦同人異常感激事關民食至爲重要務懇迅電嚴飭查辦爲禱王玉樹鮑宗漢郝崇壽任鳳賓陸冲鵬楊毓逵黄家瑋孫靖圻沈仲長洪玉麟葛夢樸楊潤徐果人有其二云南京督軍省長鈞鑒嘯電敬悉感激無量頃接白使電華興公行私售糧米案尚未奉鈞令飭查乞迅賜電飭查辦海屬旅京同鄉邵長鎔謝翊元吳鍾麟張景光汪壽序江恒源張景澄杜廷鸞叩有 
[杭州快信]  
　　新選杭總商會會長王湘泉選出後來電稱以前協助八載一無振作卽議廳尚未建築惶怍良深來日大難非所勝任迅賜另選免誤大局云云當由該會各會董會議續電敦請電云會務主持非公莫屬追維往事仰賴實多盼望重來益形綦切議廳一端前因年向未利中止能得我公籌畫易觀落成况會長係桑梓義務誼難固辭務乞爲大局計勉徇衆意俯允擔任以濟時艱望慰雲霓速駕禱切副會長倪幼亭前日亦函會堅辭浙江織物整理模範工廠（舊銅元局基址）今日（一號）上午行正式開幕禮官商各界到者甚夥齊省長并派實業雲廳長代表致訓詞 
　　新市電燈公司虧短巨欵將材料等件移抵仁記公司計洋一萬九千元未經各股東同意致興訟端由官廳執行假扣押將該材料發封現雙方俱向實業廳聲請啓用已令邀集原股東會議妥洽呈候核奪 
　　岱山魚蜇鹽厫串同秤放局及緝私營苛稅勒罰致釀暴動現各漁戸紛紛逃亡秋汛已屆不敢照常採捕蔣運使已飭岱山場趕緊設法招撫 
　　温州江興發釣船漏米出洋經甌海道尹派員會縣截獲訊據船戸江金沐供認不諱將所有米石悉數糶價充公已呈報省署 
　　西湖岳武穆墓仿城站圖式改良建築擴充基址現各住戸已遷讓過半實行動工并擬特設議事廳備將來各團體假座開曾之用 
　　省垣米價近又高漲起價五元八角上白米每石七元六角且來源稀少恐尚須續漲也 
[南京快信]  
　　贛省留攻戚揚各執一詞政府昨電李督就近派員查明電復 
　　吕調元電齊省長皖省水災甚重蕪湖商民均請拒絶採米以保民食應請查照飭屬遵行 
宿遷碭山土匪已由陳旅長派隊撲滅不日可告肅淸李督昨電陳旅長嘉奬 
　　參陸處昨電軍署飭各軍協剿魯豫蘇皖毘連區域土匪李督復電已依照四省聯防辦法防剿 
　　施愚偕王克敏同車赴滬 
　　省會警察廳長王桂林辭職李督齊省長均派員慰留現仍在北極閣養病 
　　齊省長因本省財政困難未允撥欵接濟第十六師餉實業廳委實業視察員仲漱容接充第十工場場長 
省署昨委候補知事沈陳棨赴松江會縣撲滅蝻于 
地方通信 
[蘇州定期焚烟]  
　　吳縣公署自上年七月一日起至本年六月底止積存没收烟土甚多亟應銷燬茲已呈奉省長指令派委蘇城稅務所長錢恩薄就近監視現温知事定於八月一日在本署大堂前當衆焚燬並函請高等審檢廳曁警察廳關監督等屆期一體派員監視以昭鄭重 
[估修孔廟之請示]  
　　蘇州府學宫前因大成殿等處年久失修坍塌甚多由縣函託蘇州市董事貝理泰勸學所長潘起　勘估興修并將情開摺呈奉道尹指令飭將開標情形及興工日期先行具報以憑派員監修等因當經轉行去後茲接貝潘二董函復統計修建油漆等項約需一萬二千餘元之譜温知事以爲數其鉅未敢擅主遂又據情呈請道尹核示矣 
[焚燬私進某國貨]  
　　學生聯合會前日查獲私進之某國貨洋紙漂紛洋布等件於三十一日上午在吳縣公共體育場當衆焚燬觀者如堵 
[無錫稅所需索重徵之薄懲]  
　　窰業陶萬豐等以宜興窰貨本係認稅乃無錫黄埠墩淸名橋兩所對於宜興分運認稅窰貨指爲單貨不符黄埠墩加徵一次同日行至淸名橋又加徵一次運經崑太唯亭上海泗江口亦均被加徵一次爰控經稅所查明令行嚴禁重徵茲奉令云查宜興窰貨向認産銷全稅運銷蘇屬各稅所騐明單貨相符不再重徵稅旣産地認完所執運單宜南稅所自當核實塡給何致單貨不符縱有浮多應於經過第一分所按數補足今乃沿途節節騐補明係需索騐費不遂所欲勒令補稅訪聞需索該費以黄埠墩司扦鍾德爲最應將該司扦立卽撤逐並將黄埠墩淸名橋兩分所主任稽徵員各記大過二次由該所長隨時察看以觀後效以唯亭泗江口兩所情事相同亦應將主任稽徵員各記大過二次俾示懲儆由各所長將該稽徵員姓名專案具報備查 
[鎭江取締小輪載客]  
　　由鎭往來揚州淸淮等處小輪往往貪利多載以致搭客時有落水斃命情事日前由江都縣知事電請鎭江關監督函知稅務司嚴加取締梅稅司因卽諭飭華洋各小輪公司嗣後務各查照定章不准逾額多載如違查出每次罰銀一百兩以示懲儆 
[商界提倡儲金]  
　　鎭郡源昌廣貨號主孫立山君發起救國預備金爲將來贖路之用特自先認二百額爲倡並備簿　多本分發同業勸募矣 
[道德會呈請立案]  
　　世界道德會爲鎭江童仁甫君所發起成立以來入會者甚衆昨童君又繕具章程緣起呈請江蘇齊省長轉咨内務部准予立案矣 
[十二圩駁船帮打架之糾葛]  
　　十二圩源通公司太駁船劉振春與永吉祥小駁船因泊船相爭互毆一案已見前報事後劉振春在縣報告遇失皮袋一個内儲鈔票洋三萬六千元姚知事詰所由來公司管賬某云係賣煤炭之欵縣以其無實在簿據不予准理乃赴南京省長公署起訴聞該公司掛有外商招牌肇事後曾邀某國人到圩爲助刻由十八帮航商與商會電稟齋省長云圩地日前大駁船劉振春與小駁船鬬毆係因泊船爭閧並無外人交涉應歸法庭解决曾蒙鈞憲調查早邀沿鑒頃聞有人藉日人勢力謊報損失鉅欵欺壓良民此風不懲動　借外力壓制吾民後患無已况内地無通商之條國際攸關羣情恐急用敢電陳伏乞秉公辦法俯順輿情地方幸甚十二圩十八帮航商全體公叩 
[嘉興勘災委員蒞禾]  
　　嘉興鄉民前因霉雨成災紛紛赴縣告荒地方各團體及各紳耆等亦均先後電呈省吏請求派員履勘當由省委用澤勳來嘉現田委員已於前日蒞禾自昨日起偕同莊書多人往餘賢鳳石新塍王江涇各鄉區履勘約一星期卽可竣事云 
[遊南湖不准賭博]  
　　烟雨樓自今歲募欵重修後煥然一新現當炎夏游人之乘畫舫來湖納凉者甚衆惟游人旣多不免隨意賭博現爲省吏查悉已令張知事查禁矣 
雜評一 
[廣東之關餘問題（默）]  
　　和議之所以相持不下者在西南方面眞心護法之人爲護法而不甘屈服非眞心護法之人亦以護法之體面故而不甘屈服也故今日之西南無論何派莫不欲愛護其體面然而爲爭撥關餘事則幾置體面於不顧者抑又何也夫以餉需久絀之軍隊一旦驟獲五十萬之巨欵欲於此分丐餘潤固亦在情理之中惟以主張不同頓起爭議互相仇視甚且挾武力以搗亂如張伯烈通電所言者則試問成何景象此次南北會議人稱之爲分贓會議今若此是自實其分贓之譏耳護法體面行將掃地以盡諸人辛苦數年所爲何事曷不稍忍須臾也哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[上海將有大風之預報]  
　　英文滬報云沿海各岸傳來氣候惡劣之報告上海或將有大風經過亦未可知 
[大風中之損失]  
　　前晚一時許本埠忽起颺風浦江中大小船隻先前並未預防臨時走錨斷鍊者不知凡幾甚至隨風漂蕩半途覆没者亦復不少一時人聲𣉿雜呼救之聲不絶於耳救生局與水巡隊聞警特發緊急命令飭派救生小輪並各巡船分投出發施救而陸路上破舊房屋遭風吹坍者亦有如大南門陳篐桶橋南堍面東六號門牌始至十一號門牌周萬興銀匠店止之名樓房均被風吹坍幸屋中無人故無傷害性命之事又九畝地附近有數百年之柳樹一顆亦被風吹倒 
　　上寳交界吳淞一帶堤塘地處沿海每遇風潮危險萬狀乃前昨兩日發生大風潮汛驟漲雖經寳山縣章知事及浦東塘工善後局董等預備搶險工程於前日淸晨起見天色不佳即督率人工掩護因風潮太大至昨晨竟决口多處現正由該縣督率地方人工搶險一面電報省道各署曁江南水利局察核修理 
[各界聯合談話會記事]  
　　本埠商工學報諸團體於昨日午後開發起各界聯合會談話會到會各團體代表計十七人公推上海學生會副會長彭昕爲臨時主席朱賡石爲速記主席報告開會宗旨後由天津各界聯合會代表諶志篤詳述天津各界聯合會創始之情形内部之組織以及成立後辦事之便利并言以時勢之需要有不得不望上海各界熱心愛國諸君有以聯合共救國難云云旋經到會團體代表朱淑源包世傑馮少山劉振羣等互相討論結果先取會議式之聯合以謀各界對内對外意見之一致公推朱淑源馮少山沈卓吾彭昕四人與各團體接洽後再行訂期開成立會 
[上海學生聯合會評議會紀]  
　　昨日上午九時該會評議部在事務所開評議會由書記任矜蘋主席詢問上次議事錄有無差誤潘公展提議評議部書記缺席應添舉書記當卽舉定沈女士振華賈女士玖晴及邵禹襄三人爲書記兪女士慶棠提議本會應提出經常費補助義務教育團邵禹襄主張一千元兪大綸修正在本會正式預算表未成以前先撥一千元由主席付表决通過兪女士慶棠提議派交際部調查負販學生並設法取締經潘公展附議通過任矜蘋提議對於國際聯盟會之意見分爲三種（甲）魏任此届赴美學生往美國各處講演中日密約之經過及愛國運動之詳情（乙）派人赴美分發愛國運動寫眞（丙）派人赴美組織言論機關當由任君說明理由經馬君愼餘及友誼學校代表附議由代理主席何君世楨付討論各代表先後提出意見由任君依次答後主席逐條付表决依次通過任矜蘋提議倣美國紅十字方法募集實行前三條議案欵項邵禹襄以法定時間已到此案暫時擱議至下届評議會討論遂宣告散會散會之前潘公展報告第七次學術演講會請余澹廬先生於明日上午新十時在本事務所演講任矜蘋報告牙簽工場委員會准星期日（八月三日）上午十時在本事務所舉行 
[海關焚土記]  
　　江海關昨在浦東汽窰焚燬烟土先期由姚文敷監督委派代表金子輝並譯員夏嘯雲會同副稅務司許禮雅總巡道生及管捕房西人等渡浦督飭小工人等佈置一切烟土由海關棧房運出用駁船載運渡浦其中約分甲乙兩種（甲）戰地退回者（乙）海關查獲者甲項烟土係於馮監督及安稅務司任内經協約國紅十字會之請求呈部核准將歷年存關私土中提出若干送交該會運往英國戰地以資醫藥之用各色大小紅土等共裝八十九箱（每箱約重四十餘磅）刻因歐戰告終無需此物故一併退回昨日上午九時卽在第一第二兩汽窰開始焚燒先將此八十九箱烟土逐箱剖騐投窰焚燬焚畢隨將乙項烟土（卽海關查獲之私）土）剖騐過磅陸續投窰焚化查海關案卷自民國八年三月二十一日起至六月二十日止烟土嗎啡戒烟藥品等類共計十六擔九十六斤十兩七錢至午後一時許（快鐘）盡數入窰焚燬當場監視人員有江蘇齊省長代表滬海王道尹淞滬警察廳代表黄奎元上海縣公署代表董振千等其餘數機關雖有公文指派人員然並未到場在場彈壓之軍警有陸軍第十師三十八團二營六連排長李鳳鳴率兵土二十名京畿憲兵營第一連排長張子孚率憲兵六名淞滬警察三區警署巡官李鶴鳴率巡長二名巡警八名淞滬游巡隊巡官戴鴻恩率隊士十名以維秩序烟土旣盡數入窰焚化卽由海關人員從事挖檢灰燼務使毒物盡燬及料理善後至午後四時許始各渡浦而返入晚由三區警署撥派巡警輪流看守以昭愼重所餘灰燼聞將棄諸海洋云 
[仁穀公所會議禁米出省]  
　　南市大東門外米業仁穀公所因米價飛漲殊與民食攸關特於前日邀集南北市同業在公所開特别大會到會者董事張樂君同業到者一百十三家人數約二百五六十人午後二時搖鈴開會由張樂君主席宣布開會宗旨交衆討論當經議决辦法六條（一）自議决日起同業應遵照一律停止輸出如有私自違背一經發覺雖持有護照者亦公同議罰（一）如無護照私運者立將船貨一併充公（一）凡屬同業自應各盡互相監察之義務儘可隨時舉發革除徇隱（一）呈請江蘇齊省長上海縣知事嚴禁偷運出省並派員嚴密調查以收實效（一）通知米業嘉穀堂董事奚賡虞凡租界虹口一帶有專做或兼做輸出之店家亟應停止再做幸勿甘犯衆怒自棄人格（一）實行停止輸出之後如有再行違犯查出充公以四成爲發覺者充賞外餘六成充作善舉 
　　仁穀公所呈江蘇齊省長文云呈爲米價騰貴民不聊生請求禁止輸運出省事竊蘇省歷年蝗患災象迭呈各屬歉收司農仰屋幸鈞座軫念民生厲行禁止米糧出省民食藉以有濟民困賴以稍蘇伏查今歲霪雨連綿各處又見蝗蟲之患收成减少已可預卜現當靑黄不接之際倉儲告匱供不敷求因之邇來價格飛漲不可遏抑國事飄摇民生凋敝米糧爲民食所需小則關係地方大則關係全局安危所繫自應亟圖救濟爰特邀集同業共謀善後僉以上海爲米糧集中之點亟宜首先停止輸出並由同業互相監察如有私自違背者一經察覺立卽舉發庶使各縣聞風繼起吾蘇民食或不致有缺乏之虞除呈請上海縣知事出示嚴禁輸出並派員嚴密調查外爲此不揣冒昧伏懇鈞座俯念民生困苦據情電逹政府所有向蘇省採辦漕運軍米一律停止並懇飭屬一體嚴禁米糧出省以維大局而蘇民困實爲公便 
[總商會會員之國籍潮]  
　　上海總商會會員徐菊如等昨致農商部電云北京農商部總次長鈞鑒沁電諒達此次取消法定大會之理由據會董等宣布係會員陳炳謙等所陳請查商會定章會員有十分之一以上之同意卽得商請開會而無會員可以阻止開會之明文會董等貿然决議實爲違法日前有人質問陳炳謙爲外國人不能爲商會會員當經菊如節之等委託佑尼干律師調查嗣得該律師復函謂渠已接到葡萄牙領事正式聲明陳炳謙確係葡萄牙國人云云查商會法第六條内載總商會商會會員不限人數但以該區域内中華民國之男子具有左列資格之一者爲限是他國人當然不能爲中國商會之會員乃陳炳謙竟敢朦混入會又復邀集多人阻止開會破壞商會法規阻撓商務進行倘使再有數人加入其中則我堂堂中華民國之總商會將一變而爲萬國商會矣事關外商冐籍及商務前途伏乞大部迅速派員併案查辦不勝迫切待命之至上海總商會會員徐菊如湯節之等叩東 
[旅滬魯人之哀鳴]  
　　山東協會昨致北京電云北京大總統國務院鈞鑒近讀明令准山東督軍宣布戒嚴不勝駭異旋據山東各界聯合會函稱前日假省議會開會先已接洽妥帖臨時與議員個人發生衝突散會後往昌言報舘質問屢次借團體揑造謠言之非是編輯人等不服復查　烟賭器具致動公憤將編輯人等扭送省公署轉交法庭尚未解决次日忽有第二師師長馬良帶領武裝軍隊捕去商民六人判决死刑猶復偵騎四出大加搜索將興大獄等語按各界聯合會係商學農工愛國人士議員亦在其中何得誣爲莠民假借名義會場預先借妥何得謂之侵佔議會昌言報揑造公電妄肆攻訐嗜烟聚賭顯違禁例激動公憤勢所必至各界心切愛國卽或踰越常軌亦當由法庭解决馬良是國防軍師長何得干涉地方行政竟妄捕商民判决死刑殘無人道張督軍無故戒嚴摧殘民氣必致激起事變山東人民何罪旣受外人侵辱復遭官吏壓迫伏乞大總統派員查辦取消戒嚴令免馬良職以安民心而遏大難山東幸甚中國幸甚上海山東協會叩 
[棉市最近消息]  
　　美盛洋行一星期棉市報告云上星期華棉市面又不定外間貿易益少活動其變動全由於本埠市况及操縱手段故於大局無關重要頗有人運施手腕以抬高價格在股票市面稍有反動但亦不跌價至新棉收成據最近長江流域來電殊難樂觀如綿陽江口漢口等處棉區江水皆泛濫約一百方里合計棉區遭水者共約八百方里天門新義通州南陽等處均成澤國直隸二十五日來信云天津棉産生處皆有大雨北河大漲數村淹没棉花收成尚未毁但長此不已必大受損失則價必漲黎縣定州皆大水新收成已無望將來市面影響如何今不能料江蘇三十日函云上星期内祗二十九無大雨田中章萊已除農人積極進行收成有望浙江二十七函云無所報告情形總不見佳綜上所述將來棉價漲落實萬難有把握也 
[附國外消息]  
　　利物浦二十四日電埃及棉二十七便士○九中等美棉十月份交貨者二十一便士七九紐約二十九日電十月分交貨者三角三分八釐印度孟買二十九日電六百十五羅比 
[實業廳刊行紡織業狀况]  
　　上海縣沈知事致南北市兩商會函云逕啓者案奉江蘇實業廳第四七三號訓令開案查蘇省工商各業待振興者甚多而應時勢要需尤以紡織一業爲首宜注重然非將現有狀况考查明晰非特空言提倡着手無從且參考無資亦恐不能引起一般商民之注意本廳前因經濟調查會江蘇分會奉令成立卽經遴派技術員葛文灝前往上海等處實地調查旋據該員就奉頒細目所列各項分别報告彚案轉呈外并編有江蘇省紡織業狀况一書本廳詳加復按於蘇省各紡織之資本機錠建築工作商標及沿革組織并其他關於紡織業之一切事項俱已蒐訪無遺所附圖表亦均詳確頗足使後來經營斯業者藉爲先河之導茲已印訂成書除分别呈咨曁通令外合亟令發該縣并卽轉發教育農商各會一體參考仰卽遵照等因並發江蘇省紡織業狀况五本到署奉此除分送外合就檢同一本函送卽希查照以資參考 
[中意航行公司招募華股]  
　　上海總商會昨日接奉北京農商部第七八○號訓令云案准駐義王公使電稱據折埠總領事面稱義國航界爲發展中義商務起見提倡中義航行公司基本金義幣五千萬吕耳分十萬股擬請華商擔任一千萬多則更善並請中政府給予優待酌量津貼以資鼓勵該領並呈草案大總行設於折埠分行設於上海義商一方面資本已齊且已有船三條卽可租借開行又該公司可享義國本年三月三十日勅諭之優待條件萬無損失之虞其條件如下（甲）現在購船之價與二年後船價相差之額由義政府償還（乙）四年監督不將該船徵役（丙）免稅十年（丁）倘公司自行營業則在第一兩年之内政府交付甲欵所載照乙預定額之六分之二（戊）倘公司將其船隻租借於政府則政府除發給資本金利息八釐又擔任所有費用之外並每月分給紅利每噸義幣半吕耳至一吕耳半查該領所指各節係屬實情我國關册所載國際貿易額對義輸出幾有溢利若能合資自辦航業則將來獲利之鉅尤可操劵現各國日謀對華經濟之發展我若不圖人必先我而爲機不可失擬請一面由政府設法鼓勵一面飭津滬漢各商趕緊投資至一切辦法自可從長商榷等因查航業與商務關係至爲密切茲值義政府提倡之機似應積極進行以謀發展政府自當贊助厥成仰卽籌商辦法詳細呈報此令 
[愛國實業團開會預誌]  
　　中華愛國實業團成立以來團務日見紛繁頃因發售實業券及討論工廠建設案昨特通告各團員及實業界諸要人定於今日午後新三時仍在行孵樂園辦公處開會研究進行一切 
[赴歐觀戰員回國]  
　　陸軍少將韓麟春前年因奉政府令派出洋參觀歐戰旋至巴黎參預會議後卽往美國及英國意大利各處遊歷現已遊畢由法乘坐法公司輪船來滬昨日午前親至龍華晉謁盧護軍使略述歐戰曁巴黎會議經過各情遂卽告辭聞韓君卽於日内起程回京覆命云 
[紅會副會長宴會滬紳商記]  
　　昨晚中國紅十字會新任副會長蔡廷幹君及解職副會長沈敦和君假一品香宴滬上紳商到者有宋漢章貝潤生盛竹書唐露園王一亭傅筱菴朱葆三謝衡牕鍾紫垣勞敬修姚文敷杜枚叔潘澄波穆藕初張籋雲丁斐章曹雪庚哈少甫黄澤卿姚虞琴文博亭黄友柏袁仲蔚等數十人酒半沈敦和起而演說云中國之有紅十字會實始前淸光緒三十年日俄之役斯時東三省兵燹之餘難民鉅萬顚沛流離敦和惻然憫之爰與施子英任逢辛周金箴諸君商請盛杏蓀發起斯會竭誠救濟一時災民之出險生存者達數百萬成效極著於是上達淸廷特派專使前赴瑞士萬國紅十字會締盟入會而中國遂有正式之紅十字會矣嗣是厥後若 
[中國紅十字會理事長唐露園君]  
辛亥癸丑各省軍事并帝制之變靑島德日之戰近來南北之爭迭次救護湖南岳州兵災救濟德奥華僑歸國西伯利亞國防醫隊吳淞防疫醫院曁歷年以來山東浙衢京直等省水災以及閘北之風災皖北之大疫無不一力振濟他如徐家滙總醫院南北市醫院施診給藥施種牛痘時疫醫院之救急棉衣米劵之年施亦皆節節進行無如年齒就衰能力薄弱責重事繁懼勿克任幸蒙政府另任蔡君接任蔡君年富力强才高學博將來紅會之發達必能勝敦和萬倍以前贊助諸君仍望繼續贊助云云繼蔡廷幹君演說廷幹雖常住北邊但與上海極有感情前次爲改良稅則遣送敵僑曾來數次今因中國紅十字會副會長沈敦和君因他事太繁不能兼顧政府特任廷幹接任以廷幹在京可常與各國公使館接洽也將來廷幹當時來時往上海方面由理事長唐露園君擔任進行紅十字會之徽章係一十字古語有十目所視十手所指廷幹意今之紅十字會當爲萬國所視萬國所指我們應該做一番轟轟烈烈的事爲萬國看看將來擬出一紅十字會會報使人讀之能生出一種愛人之觀念但廷幹才薄學淺尚望在座諸君有以教之云云次由曹雪賡祝蘭舫及朱葆三代表張籋雲君演說張君云今日係八月一日適爲實行新稅則之日稅則之有如此好結果實蔡君之力也衆皆起立盡飲一杯爲蔡君賀散會時已鐘鳴十下矣 
[莫永新覆唐少川電]  
　　粤督莫永新覆唐少川君電云上海唐總代表鑒皓電奉悉查粤省公民大會内有不良分子專以逼勒罷工罷市爲事甚而公然宣佈以武力對付商場經一再佈告勸諭禁止均屬無效於是暴動之事日凡數見電燈自來水米欄及四鄉輪渡爲全城治安命脈所關亦分别强迫停機電燈卒被停兩夜以至衆情忿懣警廳備受各界詰責不得已查傳煽動最力之著名社棍劉柱石及機器總會董事局黄煥廷二名到廳暫予拘留無非爲全粤治安起見此外别無軍警拘捕學生之事且此次學生與會者亦極少數現省垣各商店對經一律照常開市知關綺注合電奉覆莫榮新魏邦平同叩敬 
[關於時疫之消息]  
　　淞滬警察廳昨出布告云案照現在天氣炎熱時疫流行染患之家死亡相繼駭人聽聞本廳對於居民個人衞生及公共衞生如禁止售食不良瓜菓冰忌淋汽水及露天睡覺街巷不准積存汚穢房屋務須打掃潔淨患病之人立時送往醫院醫治等迭經布告曉諭並嚴令各區切實執行在案至於因疫身故之家自應防止傳染實行消毒茲就本廳東首前滬南防疫所原址設立時疫消毒所委派專員辦理定於八月一日開辦除通令各區隨時切實調查並按照防疫辦法實力施行外爲此布告居民一體知悉如有染患時疫身故者務仰該家屬立時報告該管警區轉報該所隨時由專員帶同夫役及一切消毒之物前往死者之家切實消每此爲防疫傳染起見務各遵照 
　　神州醫藥會以南市時疫發現甚烈應臨時疫症救濟社之請派遣醫隊隨帶藥品前往沙布弄開辦自七月初二至初六日共診二百數十餘號均係時疫有小南門竺春記木器店十三歲學徒顧小弟肢冷目陷螺瘍脈伏吐瀉不止面色已靑當經以解懸丹救治卽刻轉危爲安現已大愈又十六舖德昌參號客人桂明華夜間一時疫作吐瀉肢冷兩脈已伏人事不省當卽抬往該所用解懸丹救痊至天明已能起行又水龍局局役 
醫生看護輪流值班故病人無論深夜就診均可隨到隨治聞該會顔伯卿會長理事長王紹裘以時疫甚熾注意非常逐日至南市調查隔日往洋涇查察云 
　　中華醫藥聯合會通告云近來天時不正時疫流行一經傳染變生不測目下疫勢尚在方張本會同人有鑒於斯爰假城内老縣前滬城紅十字分會設立臨時救疫醫院並備有各種急救藥品不分畫夜不取診資準於本月初七日開幕凡患有疫症者速卽送院醫治設或症屬危急不能來院如經報告卽派病車隨往接院留治庶幾克迓天和或可消此疫癘也本院南市電話二百十一號李平書秦文淵金百川殷受田夏應堂林衡逋同啓 
　　公共租界博濟藥房木圭氏自開施時疫痧藥水以來放去數萬瓶前派朱君東渡各鄉施給日昨又親往閘北鄉村挨戸施送并親告服法不取分文並因近接無錫常州鎭江揚州嘉興奉賢吳淞崇沙等處各大商舖及各機關來函索取大有應接不暇之勢特派朱君携帶藥水兩大包往錫常鎭一帶施給一面添派兪君善濤備藥赴奉吳嘉施放 
　　閘北方面時疫症仍未稍息現恒豐路浙甯水木公所組織之急救時疫醫院昨已成立下午三時（新鐘）該院行開幕禮來賓甚衆參觀醫室病房佈置十分週到嗣後附近居戸設染疫症可赴院請治矣 
　　浦東疫症蔓延情形已迭誌前報前日花園石橋地方有向業挑痧之鎭江人陳松林鑒於疫氣盛行特手持捐簿向各户勸募捐欵定於隂曆初五夜設壇打醮不料是夜九時許偕人往某酒店飲酒未畢忽覺四肢麻木肚腹疼痛經人扶回家中卽不能言語延至夜半身死 
　　寓居小東門侍暉街二十一號門牌甯波人邵仲友年二十餘歲向在浦東某火柴廠作工爲業平日事親頗孝其母於前日下午驟患時疫亟送醫院醫治無效氣息奄奄命在垂危邵仲友卽跪地禱天願以身代繼思古有割股療親之事遂亦潛割左肱肌肉一塊煎湯奉母無如母已疾革難灌入咽而邵旣悲且痛乃頽然暈仆其姊見邵血流滿襟始知乃弟割股一時親友鄰里咸來探問當晚邵母殮後翌晨（卽昨日）由鄰人伴送邵投醫院醫治 
[布道團注意公共衞生]  
　　基督徒佈道團同人以疫癘潛行蔓延滬南閘北連日分隊宣演防疫問題又以華界深街僻巷積有垃圾汚物實於公衆衞生大爲妨碍特由該團正副主任蔡式之龐子賢曁職員等函呈松滬盧護軍使請飭警廳縣署迅速淸除其原函云敬肅者敝團成立有年每屆夏令出隊分段宣講救世眞道爲宗旨以德智體三育爲發源社會服務爲歸宿改良風俗闡明眞理爲前提維護道德注重衞生爲後盾邇來疫癘潛行渡浦西來蔓延南北日甚一日大都以地方預防之不善居家檢察之不周是以連日敝團長督率團員親往華界之流南閘北及城中一帶宣講淸潔爲防疫之必要逢人逐戸不憚煩言雖則人人贊許處處歡迎緣查曲衖僻隅仍不免爲瓜皮垃圾滿積路頭種種汚物窒碍道途行人經過穢氣觸鼻不堪入目殊於公德衞生兩有防害爲特瀝陳下情公函懇祈鈞座迅賜令行警廳縣署轉飭各區迅予設法掃除盡淨以絶疫患除由敝團每日仍往宣勸俾重衞生外謹此馳呈 
[陸軍監獄開工建造]  
　　龍華護軍使署咨部核准建造陸軍監獄一事業已繪圖定妥計需建造獄房一百二十餘間原擬雇匠興建誠恐工匠减料偷工因議决自行購料一切工程亦歸軍人建築以期工堅料實昨經盧護軍使委任陸軍第十師師部副官長薛錦文監督建築事宜所有造房工程亦經令飭少兵三十九團各營十兵輪流擔任建造已於昨日破土興工矣 
[英商指控日貨冒牌混售案訊結]  
　　公共租界仁記路一號門牌英商懷德公司延律師在公共公廨控山西路晝錦里二百八十八號門牌同昌泰洋貨號經理施少卿將東洋貨手帕冒伊商標在市混售請求給諭禁止一案昨屆宣布堂諭之期兩造均相繼至廨候示旋由兪襄讞會同英卓副領事升座磋商之下諭曰查此案原告乃係英行向在英國及各國貿易專營紡織出品設經理行於本埠仁記路一號被求諭禁被告號夥與經紀人出售或兜銷有意仿冒原告裝飾之洋紗手帕朦混他人以爲原告之出品原告製售手帕業經多年在中國各埠銷售甚廣向係裝於五彩花紋之長方匣中出售五彩之中繪一紅色鷄心其中印有英文並綠色　圓形之標記此種圖樣係在英國註册原告之在滬經理人馬克唐君於六月二十三號至被告號中查見仿冒貨二十匣安置於被告陳列橱中匣之式樣乃與原告裝置出品之匣無不相似其縱横花紋與雞心標記之地位大小外狀色澤等悉係相同惟　圓標記中一手所指之旋轉機商標略爲改變而删去原告所印之英文（赫懷德）字樣而加以英文（商標）字樣其鷄心中原告所用英文（註册商）標十二萬二千一百七十二號）仿冒品上亦無不有之被告此種貨物五箱係於三月十三號向上海九江路B字八號日商森村洋行購得每箱共計三百匣每匣裝置手帕一打現在被告手中尚存二十一匣被告於奉傳之後復赴森村洋行取得華文保單一紙其文如下「保單本公司於隂歷本年二月十二號賣同昌」泰文明手巾此貨或賣五箱每箱三出上海或 
百批其箱外部出口 
均可倘外如有留難等情均歸本公司擔保爲憑此佈同昌泰寳號台照森村公司頓圖章大正八年七月十七日」被告於審訊之時卽以上述保單爲依據此則按諸法律顯非被告所應爲凡人旣經犯過應當自負其責卽使被告爲日商之經手人亦當負其責任至被告之要求日商與否此非公堂預聞之事按之法律甚爲明顯被告雖無故意欺騙之心無須賠償虧損但對於受損人請求諭禁是則無可辯護而倖免者也其故爲零售之人卽屬欺騙買客者縱使其人藏仿冒之貨而並不售賣亦當爲之禁止蓋此種仿冒之事不特製造家受共侵害卽買貨人亦受其害欺騙公衆乃屬第一原因商標法律卽緣此産生所以保護洋商之商標應與保護華商者同一緊要因中國人民亦受其欺騙故也今此案商標之被人仿冒與欺騙應行爲之保護此乃有益於華人本公堂現當准予出諭永遠禁止並着令被告交出仿冒之貨匣及擔付此案訟費此判 
 
 

Page 11

 
 
[滬杭路消息彚記]  
　　滬杭甬鐵路已於昨日（一號）開駛夜客車因夜客車　滬不過夜間十時四十餘分爲時尚早若各項夜班人員一律添派未免太閒需費亦多茲爲節省經費起見各項夜班人員暫不添派並定夜客車出發行李由日班行李員按月輪流兼任到站行李由夜班站長兼任售栗員亦由日班票員輪流兼辦收票員亦日班輪流兼辦已於昨日田車務總管通飭各員司實行矣 
　　前日（三十一號）由杭來滬之特别快車駛至八十六號橋附近忽見橋上有鄉婦一人在該橋軌上行走一時停車不及以致碾斃身尸滾入河中當由車長停車無法施救及車抵嘉興時卽告知該站長電知路警巡官立派路警前往該處查察 
　　昨日（一號）爲滬杭鐵路夜班快車開行之第一日上海南站列車於七點二十分出發北站列車於七點十五分出發該路局長任小山君爲鄭重行車起見特派車務總管沈成栻車務總巡察楊先芬率同夜班巡察隨車赴杭以便沿途照料至於南市電車公司方面已經該路向陸總理商准將進廠電車略予延遲俾與杭來夜班車聯絡藉便行旅 
[學生聯合會定期追悼劉家麟]  
　　全國學生聯合會昨日發出啓事云劉君家麟字守仁湖北武昌人曾肄業於北洋大學前以天津中等以上學校學生聯合會代表出席於本會以積勞染疫七月二十七日殁於上海時疫醫院時年二十有三劉君蓋忠爲國死可無恨獨惜外交内政紛糾未解而先摧責任之躬同人等曷勝同情之感爰定八月四日午後新鐘二時在上海北四川路靑年會殉道堂開會追悼以寫哀思海内外如有以鴻文見惠者同人等銘感無旣來件請交上海北四川路靑年會童子部三百十四號劉君家麟追悼會事務所收 
[學界聯合會組設中華中學]  
　　法租界中華學界聯合會徵求會員近聞入會者頗形踴躍現該會爲擴充教育起見下學期仍在原校址興辦中學一所定名中華中學分正預兩科授課云 
[培本小學定期開學]  
　　閘北寳山路口培本學校自暑假以來新生報名者較上届更多校長朱企民以原有教室勢不能容故已備有新教室以資推廣該校原設僅有國民科曁高小預科一班茲以國民科卒業之學生恒有不願轉入他校者故由本學期起添設高小科惟國民科曾經呈准立案高小科須俟辦有成效再行報縣現已停止補習配置一切定隂曆七月十六日先行開學 
　　勸用國貨宣講團開會 
　　昨晚星期四爲該團常會之期到會者有舒軼凡計健南莫紫珊言世馨等十餘人首由計君提出議案三則一利餘汗衫廠送來汗衫五種請研究二華字國貨公司交來李興記化妝品數種請爲提倡三本團團員舒軼凡建議本團事務所内陳列室當加擴充多向各工廠徵求貨樣請諸君研究到會各人討論之下公决一案利餘汗衫廠確係華人所設所出汗衫品質優美决將貨樣發交特别團員隨時推銷二案李興記化妝品開辦已久價値亦廉本團已交特别團員推銷三案擴充陳列室及徵求貨樣議决照辦 
[工界志成會定期開會]  
　　工界志成會昨日發出通啓云敬啓者本會布機車已到茲爲研究織造辦理會塲諸大端特訂於本月初八日（卽星期日）下午新鐘三時開全體職員會届時務祈撥冗惠臨共襄斯舉曷勝盼切之至 
[蘇浙皖賑務函電]  
　　安徽義振事務所致仁濟堂函敬啓者前日開會蒙貴堂諸君子熱心提倡合辦蘇浙皖三省義振並以皖省災情較重允於堂内附設籌辦皖振事務所敝同鄉等感荷莫名茲由敝鄉公同籌集銀圓兩萬元作爲皖省振欵准於日内送存貴堂以後收集捐欵隨時解交彚同貴收欵派員分往災區查放尚祈諸君子廣爲籌募俾敝省災黎早登袵席功德無量籌辦安徽義振事務所謹啓 
　　施肇曾等致李仲仙電李仲仙朱葆三施子英先生均鑒儉電敬悉蘇皖浙等省水災奇重已在滬仁濟善堂設籌賑所極佩仁謨旅京蘇皖浙同人數極多深慮罣漏仍懇告蘇皖同鄉易於接洽至浙省在京各人業由浙江公會孫慕老已將尊電廣爲轉致矣肇曾等自常隨時敬體盛懷勉副諄囑義不容辭以期善與人同施肇曾祖廉卅 
[白司托克馬戲之特色]  
　　白司托克馬戲曾在英國得奬聲譽頗著此次來華演於張家花園記者昨晚往觀略誌其特色以爲同好者告所演之技計二十節其中第三及十二節之猢猻走索由藝員初佛利君導演指揮如意殊所罕見第五節之犬騎馬獻及第十五節之綵衣　舞均係御洋犬以衣冠迥旋跳擲誠可謂别開生而者也其馬戲中尤以第八節塞爾沙識數之馬力最饒興趣不惟能以足計數且能認識各物如示以草帽問以是否呢帽則頻搖其首直遍數至草帽始點其首更能按特製之洋琴與軍樂隊抑揚高下若合符節其他如第四及第十八節之柔術均能令人驚嘆絶技其間又間以各種滑稽劇殊堪發噱最後則殿以私逃之罪一劇其劇目爲（一）法庭審訊（二）訊明定罪（三）判决槍斃（四）其母之傷心（五）死者之喪葬自九時開演至十二時止往觀者多西人雖以風雨之故而往者約有五六百人焉 
[旅滬瑞士人舉行國慶紀念]  
　　字林報云今日（一日）爲瑞士國慶紀念旅滬瑞士人民特於是日舉行慶祝並定夜間開非正式宴會本星期日且遵依國俗凡男子均在法租界公董局打靶塲比賽來福槍手槍打靶 
[美郵局遷入新屋]  
　　大陸報云黄浦灘北京路口之美國郵務分局定於二日正午取銷寄遞包件處將移入黄浦路十九號修造之屋内該郵局已出通告凡有包件在黄浦灘分局者應於星期六日正午之前前往提取 
[馬玉山糖果公司分設上海]  
　　馬玉山糖果餅果公司始創於美國小吕宋埠已十有餘年嗣復設總行於香港設分行於星嘉坡廣州等處共有資本金四十萬元聘用歐美名師督製各種糖果餅乾等營業非常發達近因推廣營業擬在上海建一大製造塲製造各貨並先設分行於南京路三十七號内舖面陳列各貨樓上設有大菜間飲冰室等將來該公司大製造場成立滬上又多一實業工場矣 
[汽車碾斃婦人案撫恤了結]  
　　上月二十四號夜有婦人某氐在公共租界天津路紅十字會附近雇乘郭阿二之黄包車甫至廣西路南京路口卽被薛泰文陳榮昌兩汽車夫所駕汽車撞倒軋在中間碾傷腹部身死由捕將尸舁入騐尸所報經公共公廨中西官騐明當因查無尸屬飭保報堂棺殮標封厝壇召認並諭該兩汽車夫退候查核在案茲經老閘捕房包探徐申慶查得死者係日報公會茶房郁阿四之妻郁張氏現年四十一歲稟明捕房昨晨知照尸夫郁阿四並將薜陳兩汽車夫黄包車夫郭阿二併傳至公堂卽據徐探與西探鼐鐵上堂稟明前情並據郁阿四投訴死者是伊髮妻於上月二十四號夜因妻母患病由妻伴送至紅十字會醫治後又乘黄包車擬至法租界菜市街詎意慘遭碾斃當時並不得悉嗣見各日報登載汽車撞斃婦人其衣服式樣相似妻子又不見回家乃在調查始悉務求伸雪又據黄包平夫郭阿二投訴各情與前堂無異並求追償被薛陳兩人撞壞車輛之損失訊之薛泰文陳榮昌二人均供委非有意碰撞求宥張襄讞核供商之英包副領事以死者先被薛泰文之汽車撞倒後繼遭陳榮昌所撞會判薛泰文給尸屬撫恤洋一百元並賠償損失洋十元著令繳洋開釋陳榮昌從寬釋放 
[閔怡伯著向内地起訴]  
　　法大馬路德源永洋貨店主閔怡伯前投法公堂控稱前由卞敬春擔保吳秀山在商人店中爲夥詎於日前被吳舞弊損失洋銀甚鉅向卡理論非但不理反敢唆吳逃逸求請訊究當判着卞交保出外候再復訊昨又傳訊詰據卞敬春稱商人住居華界地方實無縱吳逃逸之事聶讞員判卞仍交保出外着閔於七天投内地官廳起訴 
[豐記碼頭木船失火]  
　　南市豐記碼頭恒源泰木行有大號江船滿載木料停泊該處浦江昨日上午八時二十分忽於船梢火艙内不戒於火延燒貨艙是時江心正狂風大作火勢猛烈頃刻之間不可收拾經救火聯合會鐘樓電告報警各區救火會急驅皮帶車及火龍等救火器具到場設法施救奈該船停泊浦中距離浦岸約有二百餘碼江潮汛急着手爲難因將皮帶繞道木排並雇用划子船十數艘方得土船澆救越一時許新關水巡捕房及英工部局救火會兩救火小輪亦先後到場帮同施救焚燒二時許方始熄滅聞此次火災幸船中桅子經各救火會竭力保全然該行損失已有八千餘金云 
[西新橋抄獲烟窟]  
　　法新租界霞飛路捕房捕頭日前偵得西新橋街某弄過街樓之某姓私賣燈吸有違禁令前晚督同包探暗差捕等前往抄出烟槍烟具等物帶入捕房諭令交保聽候解堂訊究 
[水巡捕房查獲私土]  
　　張德才楊揚慶吕天福等三人均從外洋私帶烟土六磅四磅二磅同乘羅宋公司輪船來滬爲水巡捕房探捕查獲當將人贓送入捕房奉梅捕頭諭送地方廳訊辦烟土送往海關候燬 
[誘拐案證據不足]  
　　婦人鍾陸氏指探姘夫山東人劉肇貴誘匿伊之六歲男孩金福由捕將劉獲解公共公廨奉飭押候訊究在案昨晨由廨復訊原告投訴前情訊之被告供不承認中西官核供以原告所控證據尚欠充分未便押追判令將案註銷被告開釋 
[本夫扭控姦夫]  
　　住居虬港橋之馮小鳳前日扭鄰居朱遠芳至五區一分所控稱民妻馮陳氏被朱勾引成姦請爲究辦當經孟警佐將兩造轉解司法科聽候訊辦 
[相騐女屍]  
　　寳山縣吉一圖地保陶祥生投上海地方廳報稱閘北邢家木橋附近小河邊岸上發現女屍一口當經地保查得該屍爲張徐氏係江北籍今年三十九歲不知如何身死且無家屬稟求相騐當由該廳委派檢察官等前往騐明該屍身着藍布衫褲周身並無别故委係産後因病而死塡明尸格判由堂收殮 
[賒坐汽車之末路]  
　　雷登汽車行主前投法公堂控徐孝候不理乘坐汽車費洋三十餘元求請訊追詰據徐供認虧欠求請釋出設法歸還奉判着令押交在案昨又提訊徐供民人在押一時無力籌措求宥原告仍求嚴追中西官判以徐不應迭次抗違不遵着押滿一月以儆 
[汽車駕駛違章]  
　　汽車夫兪阿明前日在南京路開駛二十一號汽車不照工部局定章被二百七十八號印捕查見以其違章抄明該汽車號數回訴捕頭轉稟公共公廨出單於昨派探將兪傳至公堂經兪襄讞會同英卓副領事訊明判兪罰洋五元以儆 
[小茶館内偵獲嫌疑盜犯]  
　　上海縣警察第五分所偵探吳養三孫振升昨日在南市海神廟附近某小茶肆内撞見周小老虎一名因關係某處搶案當卽報告崗警協同拘住帶入一區一分駐所稟明前情准卽帶回縣警察所歸案辦理 
[地檢廳偵查駁船公司失竊案]  
　　公共租界斐倫路榮記駁船公司前代各商駁運各項煤斤迭次失竊甚多曾經報請各捕房查緝嗣由法捕房探捕查得該公司所失各煤爲船戸顧阿三倪章全趙奎良等先後串竊將贓寄在羅家灣陳永發處共有五六十噸隨時托周金蘭爲之消贓稟奉捕頭飭傳該公司代表李霞昌前往認明確是榮記所失之塊煤紅煤等乃將顧倪趙三人連同陳周分别拘入捕房經法捕頭訊得此案犯事地點在浦江之中諭將顧阿三等五人移送水巡捕房請辦經梅捕頭研訊一過判將顧阿三等於昨午備文命送地方廳究懲顧之小船一艘着扣留派捕看守該代表李霞昌着自投該廳候質下午奉該廳檢察官提案審訊之下判顧倪趙陳周五人分别收押候示李着退去再候訊追 
[竊案查獲原贓]  
　　虹口通州路二百另七號門牌居婦邵兪氏家因失竊鐵鍋兩只磁盆四十只磁碗三十四只以及檯椅等物報經該管捕房派探王少廷在通州路五十九號門牌某貨店内查出此項竊贓因將該店主張金魁連贓一併帶入捕房昨晨傳同原告將張解送公共公堂請究卽由王探上堂稟明查吊贓物情形並由原告婦人邵兪氏投訴失竊報捕各節詰據被告供詞支吾張襄讞核供商之英包副領事判將原贓給失主領去收贓人張金魁帶回收押候下禮拜一解訊 
[過犯行竊敗露]  
　　過犯蘇州人陳阿炳前日掩入北浙江路七百二十一號門牌居人顧林交家竊得布衣布鞋等物携贓逃出被巡街捕查見將人贓一併帶入捕房昨解公共公堂經中西官訊悉前情判陳押西牢九月期滿逐出租界 
[塌車工頭衝突互控]  
　　滬寗鐵路貨棧塌車運貨頭目係姜金記陸阿四二人合夥承充雙方訂有合同近爲權利問題大起衝突前日互控至閘北偵緝隊據姜供被陸偷漏鮮繭致受賠償損失陸亦訴姜覇持工帳郝隊員略訊一過諭令暫押候查 
[垃圾任意傾倒]  
　　美租界内舖戸居家患時疫者日見增多經工部局衞生處一再諭令居民趕行淸潔以免疫勢蔓延詎有閔行路捕房轄境居戸陸阿富蔡阿二李福星陳九寳童金氏陸祥卿蔡阿大紀成等多人仍將垃圾等汚穢之物任意傾倒於途昨由衞生處西員查見以若輩均屬不顧公衆衞生有違取締卽咨照捕房派捕查錄各家門牌號碼禀請公廨出單傳究 
來件 
[中國商標版權之保護問題]  
　　英美烟公司肯列退律師Mr·W·B·Kennet 
在中國廣告公會之演說 
　　中國市場爲各國雜處之地租界立治外法權實行因之商標版權問題甚爲複雜今祗得從其目前困難情形約略言之請先言商標其意義各國法律皆有解釋大概相同英國審判官培根Vice　CnaucellorBacon云凡製造家製造一物用一標記俾得認識其出品與他物有所區别則有享用此標記之權利標記卽商標也此權利爲各國法律所共保護乂一英國審判官云凡人不得將己物假作他人之物混售使人誤認爲他人物由是觀之設立商標實有二命意在焉一使製造家享受其記號上之利益二使購者求得其正物品 
　　主管商標者未必皆製造家凡選售物品保證物質之人皆得用商標英國一九○五年商標律有云凡記號用以區别貨物由某某製造選擇保證販賣者皆曰商標商標不能移用一人商標不能用於二物甲品商標不適用於乙品英律互用商標不能在官廳註册未註册之商標不受官廳之保護有時奸商仿造貨物顔色同尺寸同僅商標稍異購者無從辨别此亦爲法律所禁止今就外人在華者所用商標言之例如英人所用商標有三種商人可侵犯之一英人二其他西人之華人英人在華仿製英人貨物繩以英律與在英國無異其他西人仿造英國貨物得依各國對於商標之換文處理之英與比丹法德意荷葡俄美訂有換文凡欲行外國駐華審判公堂之保護者須先將商標在各該國註册例如欲求美國在華法庭之保護須先在美註册欲求法國在華法庭之保護者須先在法註册此等手續甚欠完善蓋一商人欲求得完全保護勢非在各國一一註册不可英日無關於商標之換文惟一九○八年日美會訂條約甲立約國人民在華假冒乙立約國人民版權商標者當與假冒甲立約國人民商標版權受同等判斷一八九四年日英商務航業條約凡關於商務航業事宜立約國人民當與受最優待遇國人民受同等待遇故日人之保護英人應與保護美人同此外尚有一法對付日人之侵犯商標者卽在日註册是也在日註册可免日人在日冒牌運入中國更有一法對付日人卽控經售之華人是也控冒牌之製造家固爲上策惟有時製造者無從調查則控經售冒牌貨物之人亦未嘗非一補救之道 
　　華人之假冒英人商標版權者有一九○二年中英條約保護之中政府並令稅務司設立商標註册處外國商標皆得註册一九○三年中日條約中政府擔任保護日人曾經注册之商標而各國之受優待遇者自與日人受同等之保護也數年前江海關曾設立一臨時商標註册處惟其手續不完備有名無實旣不由稅關審查復不由報紙公佈使註册者有阻止假冒之權雖然在華西人未嘗無絲毫保護也仿造貨物係一種欺騙行爲得依普通法律審判之新近上海會審公堂有二案一爲寳威藥房Ｍess 'sburrough　Wellcoje 
Co控南洋製藥公司仿造彼貨曰Hazeline　Snow 
形式酷似惟商標略異使人不易區别其結果判被告將所仿造貨物及售得盈餘概歸原告足懲效尤一爲白克公司ＭessrsA·Ｒ·Ｂurkill控新大號Ｓhun 
Ｔab經售仿製肥皂其結果判以後不准再售此二案皆屬民事訴訟但亦可作刑事起訴由是觀之在華西人之商標初未嘗無保護惟欲得完全保護非由中政府頒行商標律俾中外商人可以註册不可外人在華旣有治外法權商標律自應請各國贊成然後得以實行新頒商標律中之最困難問題莫若註册權之爭執現在海關之臨時註册處無註册權之商人亦得掛號誠屬非是鄙意以爲惟眞正設用商標者方得註册受官廳之保護洋貨號非用商標多時且無外國製造廠質問者不得有註册權現在中國情形足使日本利用仿造假冒之機會然仿造假冒終至失敗且自證明其貨色之不良而必假人之名以售也 
　　諸君須知不久我人必乂註及商標律蓋中國商務日盛商標日多講求保護之法愈早愈妙各國應顧念世界原理商業道德而共研究之焉 
　　版權者翻印文藝美術品之權也各國皆有專律規定獨享版權時期且互相保護其人民所有之版權惟在華其保護力如何誠不敢說所幸者侵犯版權之事尚未見利害英國在華用英國版權律其他各國想亦用其國内所頒行版權律保護其人民今須討論者僅中日人之侵犯版權耳日美已有一九○八年條約規定保護在華侵犯商標版權事宜英日又有一八九四年條約最優待遇之規定華人之侵犯版權者近因科學之發達日見增加有翻印科學書者與原本無一不同所異者僅印刷人名耳一九○三年中美條約中政府擔任保護美商所售關於華人通用　教育圖册版權關於華人通用及教育圖册常於書面書明其種類須在北京内務部註册或海關臨時商標註册處註册但英美之科學書小說原非關於華人通用及教育者目不在保護之例然現在科學盛行科學書銷售日廣保護版權者不可不註及也 
來函 
[中國科學社致全國各實業各教育機關函]  
　　敬啓者本社以集合團體共謀發達科學及實業爲宗旨社員五百餘人類皆爲東西洋著名大學畢業之士茲鑒於國中各專門學校及各實業機關每於興辦一事時深苦無處延聘人才而本社社員每年夏季歸國者恒數十人亦每以國中無介紹機關致有遺才之憾爰由本社特設介紹部於中國科學社南京事務所專司介紹本社由外洋歸國之社員於國中實業教育各機關茲先將本年夏間留美歸國各社員姓名及專科學位另單開錄有意延聘者可與各應聘人逕行通信接洽或由本社轉達亦可如各機關中所需人才爲單内所未有者亦請將所需人才職務及薪俸詳示本社介紹部本社當竭其所能代爲介紹務使國中各機關事業皆以得人而興此則本社區區之微意也中國科學社介紹部謹啓 
　　附本社留美社員本年歸國一覽表 
姓　名　　學　　位　畢業之大學　　　專科特長 
孫學悟　　化學博士　哈佛大學　　　　　　化　學 
吳憲　　　化學碩士　校麻省工業專門學校　化　學 
張貽志　　同　　上　同　　　上　　　　　化學工業 
孫洪芬　　同　　上　費拉德費大學　　　　同　　　上 
劉樹杞　　同　上　　哥崙比亞大學　　　　同　　　上 
蘇　　鑑　土木工程科碩士　威斯康辛大學　土木工程 
盛紹章　　土木工程師　康南耳大學　同　上 
徐乃仁　　同上　　　　意諾奈大學　同　上 
宋家炘　機械工程師　　康南耳大學　　機械工程 
劉體志　牙醫博士　　　費拉德費大學　　牙　醫 
江超西　機械工程師　　未　　詳　　　飛艇 
孫昌克　礦學碩士　　哥羅拉多大學　　礦冶 
胡嗣鴻　同上　　同上　　同上 
薛桂輪　同上　　同上　　同上 
戴芳瀾　農學碩士　康南耳大學　　　植物病理 
范師武　同上　　同上　農業經濟 
陸費執　同上　　意諾奈大學　　園藝及植物 
李迪華　同上　康南耳大學　畜牧及獸醫 
鍾心煊　科學碩士　哈弗大學　　植物 
王文培　教育學碩士　哥崙比亞大學　教育　 
李思廣　商科碩士　紐約大學　銀行 
陳廷錫　同上　費拉德費大學　同上 
尹寰樞　同上　哈佛大學　　經濟 
戴超　圖書科碩士　紐約大學　圖書管理 
薛次華　土木工程師　麻省工業專門學校　道路工程 
　本部通信處爲南京高等師範學校内中國科學社南京事務所 
雜評二 
[仁穀公所之會議（庸）]  
　　滬市米價已至八元以外加以入霉以來雨澤過多低窪之田都成澤國而近今數日尤有颶風勃發之象秋收之歉殆可預言蘇省雖爲産米之區然已往之輸出旣多將來之收成又歉自瞻不足何能濟人此禁米出省之議所以官民之間意思一致而堅持不懈也 
　　特是北京方面漕運之迷夢猶未打破觀吳炳湘迭次致蘇當局函電可見江蘇之米彼輩所視爲囊中禁物而必欲捆載以去陸運之不足而濟之以海運咨明採辦省分之不便而由部處直接飭放近者漕運局調查員回京吾知必又有若干磋商辦漕之文電紛馳於蘇當局以破除此二十萬石之限制故今後米禁一層僅憑官廳之文告能否表裏費澈尚難遽信上海仁穀公所議决同業自行約束無論有無護照一律議罰爲自動的禁止誠切要也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次今日係沈信卿先生手書 
實談 
[郵苑瑣話（六）] [  秋葉]  
　　一千九百年瑞士發行萬國郵政同盟二十五年紀念郵票中鐫女神之像此種同盟卽於一八七五年在瑞都成立當時參加者二十二國共通議决凡重半盎斯之郵件一律徵費二辨士有半盡除　此重徵之弊蓋郵政上最可紀念之事也 
　　此外各國多於國慶時發行紀念郵票其例不可枚舉方今世界大戰告終和平伊始各國必多發行紀念郵票圖案淸新自在意料他日綜集覽之必有大可觀者（如日本最近發行紀）念票兩種以鳩鴿作圖案以羊頭爲消印卽其一例） 
　　郵票發行後因有特别用途於原有之文字數字等需加變更而又不及重印時則多蓋印應變更之文字記號等於其上以用之是曰加印郵票（Surchuged　stamp）依加印之原因可别爲三大類其一因發行郵票之政府性質變更而加印其二因票面價格變更而加印其三因用於國外而加印俱屬一時之用旣有新案卽行廢止故較稀少而可貴也 
　　第一種加印郵票之例極多當一八七七年英人旣獲南斐波阿之地卽就原有郵票加印英領字樣及一八八○年波人對英宣戰翌年會戰於馬邱而英大敗波人卽圖報復前事就女皇像之新郵票加印Z·A·R·（此爲南斐共和國之省字）並改變價格用之直至一八八四年英人許其獨立乃已亦此中之有趣味者也 
　　加印郵票之川於國外者其例亦多但以新闢之殖民地爲主如一八九一年列强分割斐洲時英卽以南斐會社之郵票加印B·O·A·（英領中斐之略字）用於斐洲央各地卽其一例然英法俄日等國在我國境内發行郵票卽就其本國所用加印中國兩字用之可云特例 
　　郵票價格變更而加印者亦屬常見擇其有趣者言之有如好望角昔時所用三辨士郵票與一辨尼者形色彷彿每於燈光之下辨識爲難而致錯誤乃加印一大三字於票爲一時救濟之策後乃另印新票焉 
　　一八五三至七○年間法王所領各州發行之郵票俱富宗教意味其圖案爲聖彼得象徵之三重冠與十字形之鍵當發行時羅馬大行虎列拉疫乃有進言法王者謂由此永久之都寄出郵件將有傳播惡疾之虞法王乃先取郵票禱諸神明以行淸潔遂加黑色大斜十字紋而發行焉此蓋加印郵票中之别種也 
新智識 
[童子軍游戲（續）] [  上虞陳伯源譯]  
　　（四）牛戰 
　　選人員十二分配如下牡牛一闕者一搏者四持巾者六此種游戲每於會集之時舉行之頗足觀也 
　　首幕 
　　牝牛先取六寸長之紙可四五條釘之背上進入　場（場之）範團以隊員横持戎掍而成）搏者四人試落其紙條以抗牝牛之大敵然苟一不愼身軀爲牛　　卽爲　死倘若牝牛得手觸搏者二次則　者四人皆爲殺死戰　之時凡遇搏者危急之際持巾者則　然　入在牛目能以巾揮之藉以援救搏雜談 
[談蒼蠅]  
　　蒼蠅一小物耳謂其爲種種雜症之媒介物人多不深信嘗見居戸中厨竈飯菜任蒼蠅之麕集聽其吮啄及至膳時仍將此不潔之飯菜以食人已以爲無傷也不知無數之撇菌（Com）maBacillas）及傷寒菌（Typhojd　Bacillus）撒佈 
[意國海軍飛船之載客船]  
　　左圖爲意大利海軍飛船號Ｍ·Ｉ·下垂之載客船右圖爲載客船上層之内容飛船Ｍ·Ｉ·號在戰爭其内巡視亞德里亞海兩岸保護意大利半島與撒丁島之通航厥功甚偉戰事停止後意海軍部亟從事於改軍用飛船於商用之研究先自Ｍ·Ｉ·號着手飭令羅馬飛機廠建造載客船懸飛船下左圖之載客船上下二層有梯相連前部爲司令室爲無線電機右圖卽上層之内容兩傍置小椅三十餘中置小桌數事四周爲活動之玻窗旅客旣無被寒之虞又可憑窗四眺聞司令長爲李興納將軍云 
 
[載客船内之座位]  
　　其中危險情形不言而喻食後苟人身抵抗力强者或可幸免傳染雜症而抵抗力薄弱之人則由微菌中引以爲不救之霍亂症及傷寒症至於治病之法日日見諸報章毋庸贅述預防之道當以講究衞生爲先茲由某雜誌中得蒼蠅播種蕃殖表一則爰迻譯之以供世人之研究想亦必所共歡迎也 
　　當夏天時一蠅産卵四次每次得卵八十顆共三百二十顆三百二十顆之半數爲雄卵半數爲雌卵雌卵中分四育期其初育期其初育期得雌卵四十顆當盛夏時仍可産卵四次其得數爲一萬二千八百顆 
　　此一萬二千八百之半數爲雄卵半數爲雌卵雌卵中分四部分得一千六百顆其第一部分可産卵三次得卵爲三十八萬四千顆其第二部分可産卵二次得卵爲二十五萬六千顆其第三第四部分可産卵一次得卵爲二十五萬六千顆 
　　第二育期之四十雌卵當盛夏時可産卵三次其得數爲九千六百顆 
　　此數之半數爲雄卵半數爲雌卵雌卵中分三部分得一千六百顆其第一部分可産卵三次得卵三十八萬四千顆其第二部分可産卵二次得卵二十五萬六千顆其第三部分可産卵一次得卵十二萬八千顆 
　　第三育期之四十雌卵當盛夏時可産卵二次其得數爲六千四百顆 
　　此數之半數爲雄卵半數爲雌卵雌卵中分二部分其第一部分可産卵二次得卵二十五萬六千顆其第二部分無産育之能力矣 
　　第四育期之四十雌卵當盛夏時祗可産卵一次得數爲三千二百顆 
　　此數之半數爲雄卵半數爲雌卵雌卵僅能産卵一次得卵十二萬八千顆 
　　總計每蠅每夏天産卵之蕃殖其數爲二百零八萬三百二十顆此可驚可怖之數爲人人所夢想不及若不設法殲滅其爲害豈淺鮮哉 
小說 
[潛艇歷險記（續）] [  翠岑譯]  
　　諾愛爾自語曰苟吾巡艦而不盲者汝狗亦仍無幸已又自顧地位實危乘浪湧至身遂升至浪頂得以環顧四周自念縱善泅然欲游至海岸實萬無此力且水寒久浸亦將不堪此時可援出水者惟一東北灣之浮標風雖逆而潮則下退至速大便遊泳諾愛爾遂猛力而前兩臂爲水浸之衣袖所滯重不能舉則易計伸手爲水面激水法身乃緩緩而前浪花潰沫頭部幾永在水下水滴大如石猛擊幾無已時而每一洪濤湧至又輒有漂失他處之虞諾愛爾之困亦甚矣所幸潮汛有準水退　流前進雖緩而方向終不失已而目的物愈近而危險亦愈甚浮標者上有方格之鐵欄欄置於金屬圓筒平頂之上圓筒四周滿被黏滑之海草與螺介而圓筒頂之高出水面者又且七八尺則雖近其旁而欲登其上蓋猶難甚也微特此也海浪旣猛浮標之四向震撼疾而不已設至其旁而爲所猛撼諾愛爾之生命其猶能存乎更若泅泳垂近而巨浪忽至則諾愛爾將疾被激前而突過浮標浮標旣過更不能逆潮反泳則諾愛爾將永居茫茫之北海中必矣諾愛爾旣至其旁乘水勢幸得握着於圓筒旁面之鐵環浮標適震動諾愛爾臂爲所引幾至脫節然身亦以之完全出水矣時浮標復傾向下風諾愛爾盡力上攀一足得跨上圓筒之頂復因勢執得頂上之鐵攔於是全身得植立標頂踰欄而入而諾愛爾遂囚此活動之小島中矣屈力西早已去遠所能見者水平綫上猶微露其帆頂耳而不久亦卽滅四周海面别無船影諾愛爾之所謂巡艦縱未盲然亦近睡諾愛爾目睹敵人從容遁去未遇之前滿望欲獲之今遇矣乃反爲所困且麥快亞被囚船中苟抵德將反爲俘虜而彼之所遭又盡以諾愛爾而起諾愛爾自問將何以對之嗚呼諾愛爾今茲所遇可謂大敗矣 
[自由談之自由談] [  不冷]  
不死不活 
　　中國近來之事無論政治上社會上如欲苟延則不死不活如不欲不死不活則必破裂此其情形卽古人所謂相忍爲國之眞相也 
　　翠岑問渠陳伯源蘭陵劍嗚振時毓曉孫俊時九如丁宣之柳遺恕兼懷馨楊無懷秋葉盛仲　南湖諸君鑒七月份辱承投稿略　潤資請各具條　章並書明住址向本館會計處支取可也此佈　編輯部啓 
 
 

Page 15

 
 
   
 
 

Page 16

 
 
   
 
