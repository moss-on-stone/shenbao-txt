# 1908 - 39 - 4912586

 

Page 1

 
 
   
 
 

Page 2

 
 
   
 
 

Page 3

 
 
上諭 
[正月十三日奉]  
　　上諭京師人烟稠密貧户孔多食用物價稍涉昂貴小民生計立形困難近日銀價陡漲物價因亦增高嗟我黎庶其何以堪着度文部迅卽撥銀五十萬兩發交順天府府尹承領即責成該府尹妥擇官商銀號代爲貶價収錢以平銀價一面嚴禁各商肆任意抬高物價其有私運大宗銅元入京者由崇文門監督郵傳部認眞查禁倘有奸民私置銅元濳銷充斥着責成民政部直隷總督順天府步軍統領嚴密查拿盡法懲治俟銀價物價皆平由該府尹將承領銀兩解繳部庫其貶價虧耗之款准其核實開單奏銷尚書陳壁前在府尹任内辨理銀錢平價尚屬得法並著該尚書會同府尹妥籌辨理務使操縱得法國帑不至虚糜以副朝廷體恤民困之至意欽此 
論說 
[論國家不當僅以法律爲目的（續十二日稿）]  
　　夫歐洲各國所認爲國家之目的者。蓋自有特别之目的在也所。謂特别之目的者。固非即認三者中之一爲目的。亦非盡舍此三者而别求所謂目的也。僅一法律。不足爲國家之目的。舍法律而僅有。道德倖福兩目的亦不能成爲目的。必混合道德倖福法律三者。而後成爲一種特别之目的。然則所謂特别之目的者。其說何在曰。在維持國家之權力以保護國家之生存發逹及人民之生存發逹爲目的而已矣 
　　奚以明其然也。曰自昔古代。國家以君主爲體。故以順從君主之目的爲目的。中世紀後。盛行個人主義。則以人民之目的。爲國家之目的。道德者個人求爲善之目的。人民之止的也。倖福者個人求生活之目的。人民之目的也。法律者所以保護生命財產。人民之目的也。此三者。分而言之均爲人民之目的。然人民之目的。各有不同。有以爲善爲目的者。卽有以破壞爲善爲目的者。有以生活爲目的者。即有以破壞他人生活爲目的者。有以求保護生命財產爲目的者。即有以破壞他人生命財產爲目的者。斷不能懸一目的而人人依此目的以行也。至近世紀。一般政治家。有感。於國家以人民之目的爲目的。則其。目的必不能逹。於是潮流所激。風會所趨。而遂成一國家特别之目的。 
　　所謂特别目的者。其性質當從兩方面言之。一爲保護國家生存發逹之目的。一爲保護人民生存發逹之目的。二者有互相聯絡之處。所謂關係的而非絶對的。與個人目的之所以大異者盖在於是。 
　　國家曷爲以保護人民生存發逹爲目的也。曰國家之所與立者。人民而已。人民有不以生存發逹爲目的者乎。然而人民之生存發逹。非道德倖福法律三者兼備不可。如提倡倖福主義者。生計界自然發逹。而農工商各業。自然日益進步。富庶之希望。固可以仰而企。然非有勸勉心與責任心。則必不能持久。又非有以保障之。亦必有渙散之一日。所以激發其勸勉與責任心者道。德是也。所以爲人民保障之具者。法律是也。三者俱備。而後可以逹人民生存發逹之目的。此國家所爲以此爲目的也。 
　　國家曷爲以保護國家生存發逹爲目的也。曰國家者自有國家之資格也。如謂人民生存發逹。國家即隨之以生存發逹。似國家不必别立一目的矣。而孰知有大不然者夫人民非即國家之謂也。國家雖由人民而立。然旣成國家。即有國家之機關。國家之官吏。國家之人民。機關不備。官吏。不良。人民不競。三者有其一。均足以敗壞生存發逹之目的。蓋此三者乃與國家有直接之維繫。非僅如普通人格。各圖自由而已。必此三者之自由。伴責任心。同時發逹。而後國家可以發逹。也此國家所爲以此爲目的也。 
　　然此兩方面者。又非截然分爲二事也。人民不發逹。則國家亦隨之而敗。國家不發逹。則人民亦不能獨立。二者相伴。而後國家與人民同逹生存發逹之目的。而後國日富。民日强。歐洲各國所爲不僅以法律爲目的而必以此混合之目的。爲國家之目的者。職是之故。（未完） 
專電 
 
 
 

Page 4

 
 
[電一（北京）]  
　　度支部奉旨銅元日多制錢日少致元賤錢貴害巿礙民虧本損餉爲害甚鉅著各省按額搭鑄一文錢三成式量與銅元配合其詳細章和速行考核具奏 
[電二（北京）]  
　　口（電碼不明）法美在華盛頓立公斷會遇有困難交涉均交該曾斷結 
[電三）蘇州（]  
　　蘇撫陳啓泰奏調譚延闓張志潜熊希齡張玉琳四人襄辦要政 
緊要新聞 
[政務處覆准粤省分設水陸提督北京]  
　　去臘十二月二十七日政務處奏覆兩廣總督張人駿請將水陸提督仍分兩缺一摺略謂廣東盜賊素多而海盜爲患尤劇自乾隆末年嘉慶初年以來海盜巨魁若張保仔等連檣結黨縱横出没南洋數千里商民深受其害以故前兩廣總督百齡亟亟以添設水師提督爲請蓋以水師陸隊各有專長而水師練習風濤駕駛追捕較陸隊爲尤難前督臣岑春煊徒慮事權不一遂奏請將水陸提督裁併爲一近年各埠通商以來外國商輪往來廣東各屬外海内河者甚多一遇刧掠輒致枝節横生欲自派兵輪深入内河自行防護揆度時勢若僅責成提督一員水陸兼顧實有所難今該督張人駿奏稱籌畫粤省情形仍宜將水師陸路提督分設兩缺旣經體察明確自應請旨准如所奏辦理至如何選撥兵丁劃分權限給予廉俸領回印信各詳細章程仍由該督妥訂奏請施行奉旨依議（望） 
[津浦鐵路無可爭回北京]  
　　津浦鐵路已訂約簽字斷難爭回自辦現聞浦口紳士周朝慶等聯名函致江蘇同鄉京官痛言津浦路約之種種失敗内有利權外溢主權授人路線所至兵力隨之極於大局有關請其抗疏力爭収回自辦等語並聞致函河南直隷兩省紳界聯合抗爭然各界以案已大定爭之無效故應者極爲寥寥（青） 
[英政府自謂對於路事之和平]  
　　字林報接北京函云駐京英使近日照會外部略稱奉本國政府命令請中政府以中英交誼之關係速將江浙人民爭執之事了結此次借欵條約較之前此中國與他國所訂之約獲益已多對於中國主權亦無所損故兩省人民更無可以爭執之理卽英國亦斷不能因中國之要求而再有退讓也試觀他國之在中國攬築鐵路者均用强偪手段今英國不然而中政府反不允照合同行事是不欲我英國以和平相待矣故請從速了結勿再延遲否則將來如有他變均惟中政府是問云云又駐英李星使亦電逹外部謂英外相葛雷曾托其轉請政府速行議結此案云 
[德人注重膠州地點]  
　　十三日文滙報載柏林電云德國議院辯論預算案時有以膠州兵備費太巨而出怨言者德外相答稱膠州軍費必不可减德國欲確植勢力於中國則膠州一地大有價值若果惜費是自行放棄矣海軍大臣推辟芝亦力言此地之關係重要并述膠州經濟上發逹情形 
[台州教士毁學案續誌]  
　　臨海教育會禀各憲電杭州撫藩學憲及教育總會鑒海門教案遺匪挾恨圖逞本月初四日煽同法教士率領多人蹂躙新改官立印山學堂即舊名毓才連日聚積凶徒幾同盜刧謡言四起學界恐甚乞賜主持臨海教育分會會長周繼濚叩 
　　學界第二次上各憲電杭州撫藩學憲鈞鑒海門印山書院前改學堂時教士僭辦改名毓材旋經董事王夢蘭婁震耀商准収回自辦在案惟王婁二君仍聽教士暗中干涉新守許鄧切實改歸官辦商業學堂諭光爲校長正在布置時突聞痞棍煽動教士冀翻定案初四日法教士李思聰偕同痞棍多人來堂搗毁校舍搶刧校具塗抺校名斥逐校員大肆凶横形同刦盜前董王婁反甚快意已蒙府從嚴查辦事關大局務乞主持海門印山初等商業學堂校長屈映光迫叩 
[直隷倡辦辦稅天津]  
　　直督楊蓮帥擬在保定天津設立印花稅局派藩司爲總理另派道員爲會辦即就津保兩處開始辦起俟有成效再行推廣各省（青） 
[東省新定養廉公費清單奉天]  
　　東督徐世昌等奏擬奉省各官養廉公費以勵廉隅一摺已于去臘廿九日奉硃批着照所請兹將清單兩件錄左 
　　督撫參贊司道各官養廉清單　東三省總督　三萬兩　奉天巡撫　一萬五千兩　奉天左右參贊　各九千兩　奉天提法交涉度支三司司使　各六千兩　奉天民政司司使五千兩　奉天提學旗務兩司司使　各四千兩　奉天巡警勸業兩道　各三千兩 
　　督撫參贊司道僉事科員公費清單　東三省總督　每月五千兩　奉天巡撫　每月三千兩　奉天左右參贊　每月各一千五百兩　奉天提法交涉旗務民政提學度支各司司使　每月各一千兩　奉天巡警勸業兩道　每月各八百兩　奉天諮議廳　顧問員　每月二百兩　議員　每月一百五十兩　副議員　每月一百兩　額外議員　每月五十兩　奉天各廳司道　僉事　每月二百兩　一等科員　每月一百五十兩　二等科員　每月一百兩　三等科員　每月八十兩　司書　每月四十兩　副司書　每月二十兩 
[蘇浙防匪彚聞]  
 
 

Page 5

 
 
　　蘇撫嚴責華婁金青四令蘇撫陳中丞通飭華亭婁縣金山青浦等四縣令電云虞電悉已飭陳管帶嘉玉全營馳往松江梭巡並飭由戚守調遺矣何日到防立時電聞惟蘇省水師無多各有分駐汛地萬無抽調屯聚一隅之理松江提標鹽捕各營較省防水師爲多有事儘可禀商提軍門就近派船勦捕何用舍近求遠電省請兵且督憲近派兩營陸軍分駐松太刻想到防不得謂之單薄該令等平日並不認眞團防此次刧輪案出又不聞實力協緝徒以請兵一電爲事後卸過地步此等伎倆其將誰欺試問所云大隊究需若干港紛歧果以何處爲要朦混誑誕實爲奸滑之尤可恨已極此案若始終不破迭次飭辦之團防仍復玩泄不理地方再有疏失本部院惟有從嚴叅劾斷不容該令等以請兵有電藉口也此電係何縣主縣並即電復以憑核辦 
　　浙撫電飭分段護送商輪浙撫馮星帥接到瑞藩司請劃滬杭蘇杭界限以便護送商輪一電後當先電飭李統領知照一面與杭三公司商議現聞業已議定滬杭蘇杭蘇湖各輪准下午五鐘同時自杭開駛其護送之法滬以野窰爲界由嘉先派租輪兩隻來杭於五鐘護商輪開至嘉興次早即由嘉興護滬班商輪回杭嘉興則另以兩輪護送至野窰次日自野窰護送回嘉蘇杭以王江涇爲界與滬杭同到嘉興分路不過十八里再由嘉另派一輪往來護送計嘉興五輪僅敷護送商輪之用至蘇湖則以南潯爲界即由莊令之輪護送已電飭李統領分别遵辦矣 
　　蘇藩請防梟匪竄入皖省初八日蘇藩瑞方伯電致皖撫略云藩司蒙兩江督憲蘇浙撫憲奏派治梟當與兩省六屬駐紮之水陸官兵相約四條（一）官兵勦捕能生擒致死著名匪首者如要功名破格保奬如要錢財從優賞給（二）官兵通匪縱逸或不勦捕或畏葸趨避官則禀明正法兵則立時正法（三）官兵遇有梟匪或探悉匪梟確蹤應即跟蹤追捕决不遥制但須飛報澂處接洽通電處以電報不通電處以函報（四）各營官弁報告澂處事件一律寫信不拘紅白八行正楷行書以期迅速信内須印關防鈐記以辨眞僞惟查蘇浙梟匪猖獗至此無撫之理非勦不行現兩省均各定造淺水兵輪煤油巡船添練水師輔以陸軍似此小醜不難聚殲第梟匪大半隷藉皖之巢縣夾擊兜拿勢必竄回皖境一由廣德赴寗國一由溧陽竄東壩皆回巢縣舊路均可取道太湖除電督憲派兵扼紮溧陽東壩外請派營駐紮廣寗所屬扼要防截所派何軍何標何營何隊何哨員弁是何姓名目兵若干數目駐防是何處所均希飭令開摺逕報藩司以便匪有竄逃隨時檄飭堵拿以符奏案并乞轉飭皖界蘇浙各州縣知照 
　　皖撫電告派兵分紥廣德皖撫馮夢帥聞浙省嘉湖一帶梟匪甚熾已由浙撫調派孟平一軍留駐湖州惟廣德一路乃由浙人皖要道亦須嚴防遂派陳興鈺率帶全營前赴廣德分紮要隘以遏梟匪竄皖之路現已電致浙撫馮星帥知照矣 
　　三十六標將校電禀到防三十六彯教練官陶澄孝管帶官兪紹瀛奉端午帥札飭陶駐大錢鎭兪駐湖州每處各兩隊已於正月初六日到防當即會銜電禀浙撫以紓憲厪 
　　南潯紳士請留原駐防營南潯鎭紳士劉澄如龐萊臣兩京卿及張寶善邱炳垣邢培金燾等以浙撫近派寗軍一隊駐紥南潯地方深賴安謐惟張督帶防勇五棚向駐潯鎭地方情形較爲熟悉如能仍飭駐潯以資策應裨益地方實匪淺鮮聞已電禀浙撫請留矣 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史（上元燈景）要摺 
[政務處議覆吉省增設府州縣摺]  
　　奏爲遵旨會議恭摺仰祈聖鑒事准軍機處鈔交東三省總督徐世昌等奏吉省屬境遼闊擬請擇要增設府州縣員缺一摺光緒三十三年十二月初六日奉硃批會議政務處議奏欽此竊維吉省控引江奉幅員最廣向以土曠人稀設官無幾近則移民墾土生殖日繁且現籌旗民生計尚擬陸續遷往自應豫謀建置以期成邑成都第經營伊始必當審度地勢布置適宜庶可便控馭而規久遠原奏稱擬於省城東北蜂蜜山添設知府一員曰密山府省西長嶺子添設知縣一員曰長嶺縣西南蒙江添設知州一員曰濛江州東南樺皮甸子添設知縣一員曰樺甸縣查吉省疆域東北最爲遼濶且界接强鄰邊防尤重原奏稱蜂蜜一帶平原千里東臨興凱湖一無屏蔽西距寗古塔城七百餘里兼顧難周委係實在情形自應增設府治以資鎭懾至省西長嶺子爲長春洮南兩府要道適中之地西南蒙江毗連韓境東南樺甸皮子爲頭二道江及古銅河大沙河流域亦皆扼塞形便之處所請增設一府一州二縣員缺均係擇要建置應即照准原奏又稱各缺均仿奉天章程酌派設治委員先往試辦一切事件由該員直接司道辦理州縣亦不歸府轄係爲便事覈實起見應請飭下該撫遵照所擬愼揀妥員認眞經理務使殖民興業數年之後成效可期一俟辦有端緒再行奏請補授並一面咨部立案以符定制至應行刋鑄印信建葺城署核給廉俸曁籌欵用人畫疆分職一切未盡事宜統由該撫等按照新章酌量情形隨時奏明辦理所有臣等會議緣由謹合詞恭摺具陳伏乞皇太后皇上聖鑒謹奏十二月二十六日奉旨依議 
[又覆曹克祗條陳片]  
　　再都察院代遞揀選知縣曹克祇條陳教育普及地方自治辦法一摺十二月初三日奉旨會議政務處議奏欽此查原奏稱教育普及在准立私塾地方自治在選任鄉官所陳不爲無見本年九月間臣等議覆翰林院侍講周爰諏整頓學務摺内已請飭學部札知各省提學使將私塾改良章程詳細考察分别籌辦在案至學堂設立年月叅差不齊自當臨時招考必欲仿歲科鄉會成例大比之歲按年錄選雖意在抑僥倖拔英俊與定章究有未符唯錄取之始總當視國文之淺深定學級之高下自無荒經蔑古之弊矣地方自治足補官治之不及現在各省准設諮議董事等會與奏意正相同本年臣等議覆署河南提學使孔祥霖摺請將嗣後添設之佐治各員除勸學勸業兩員准由州縣官採訪輿論叅用本地士紳外其餘各員雖不必限制省分仍應一律廻避本府等因在案該員所陳無庸再議所有會議緣由謹附片具陳伏乞聖鑒謹奏 
分類新聞政界 
[批駁自治芿成會之紊亂南京]  
　　青浦縣趙大令夢泰近將擬設自治期成會情形詳奉江督端午帥批示云該邑士紳設自治期成會先行研究自治法理垪廣爲宣講足見擔任義務具有熱心實堪嘉許應准立案該令遵照前札購備自治綱要公民必讀等書有六百本之多捐入該會廣徵士紳研習尤見關心民事以開通社會爲已任大非尋常俗吏可比惟地方自治必審定秩序方免扞格之弊該會從講習宣講入手自 
 
 

Page 11

 
 
是確當不移之法惟地方興革及籌欵事宜不能於第二第三兩期遽行議辦應俟議會成立之後公同議决次第實施方爲合法自治章程現經民政部議訂應俟部章頒到遵照辦理亦無庸於第三期擬訂且期成會名詞譯自日東所謂期成者欲期一事之成必預爲整理之謂也該會分列三期漫無秩序未免誤會期成二字意義總之自治之實行在議會成立董事會發生之後該會應以養成組織自治之人才爲宗旨之議會成立爲指歸此時一面講習并宣講一面實行調查爲將來選舉之預備不得淆亂秩序致滋流弊除行自治局外仰蘇藩司轉飭遵照（商） 
[派員測繪南河全圖揚州]  
　　准揚道楊俊卿廉訪前奉農工商部咨取南河全圖當經札委王大令萬選履勘繪圖呈核現江北提督王聘帥又委北洋測繪委員于化龍會同王令前往測繪已於初十日由浦勘至瓜洲一帶矣（射） 
[揚屬各州縣舉辦要政一斑揚州]  
　　揚州府嵩太守近將考察各州縣學堂巡警監獄諸事呈請江督核示奉批謂該府親歷各屬調查學堂巡警要政及監獄人犯具見盡心民事不憚辛勤摺開各條亦甚核實洵無愧爲一郡表率深堪嘉許甘泉監獄污穢不治監犯面帶病色者甚多該縣陳令典史楊志彪不能時加清查殊屬玩忽高郵監犯所食之米紅色而兼粗碎詢之吏目黄祖恩茫然無辭其中顯有情弊應即將甘泉典史楊志彪高郵州吏目黄祖恩各記大過一次甘泉縣陳令高郵州江牧各記過一次以示薄懲仍飭各將監獄事宜隨時切實整頓須嚴禁禁卒看役人等勿得稍有尅扣凌虐是爲至要儀徵地處要衝巡警尤爲急務該縣何以至今尚未舉辦未免玩延速飭該縣陳令赶緊籌議禀辦高郵巡警因何僅二十名須待再補其中情形奚若亦飭該州江牧詳細禀復察奪此外各屬之學堂巡警應如何整頓擴充監獄應如何稽查清理以及一切地方應辦事宜仍由該府督同次第切寔經理以期要政確有實效吏治漸有起色本部堂有厚望焉（眞） 
交涉 
[電催教案賠欵南昌]  
　　贛藩林方伯覆贛南道王觀察電云教案賠卹各欵贛縣認三萬六千兩深慰尚乞嚴催早日籌齊扣支公費奬給翎頂已由護院電復江廉訪請查照實收捐章由局即日發驛并聞（曰） 
[代理長沙英領回漢漢口]  
　　駐漢英副領事許利德君前赴湖南代理長沙英正領事一缺現聞許君已將長沙領署緊要文件携帶返漢仍在漢口領署辦公（生） 
軍界 
[駐防江鎭鄂軍不扣薪餉武昌]  
　　江督致鄂督電云承派曾標統所率二營業已抵境紀律操防均極嚴重愈深感佩其駐萍一營尚請速飭開拔惟敝處官佐薪公在寗亦係扣成發給如派赴防次則薪餉津貼槪照部章江陰地方偏僻百物昻貴尊處塡紮各營可否免扣以示體卹相必能允准也（曰） 
[詳報發給藥庫地價江陰]  
　　江陰縣孫大令通詳各憲略謂松江火藥庫移建江陰秦望山共用民田一百五十三畝零查江邑歷届營用民田成案上等每畝給錢十六千中等十二千下等十千此次建造藥庫自應信照辦理惟據該處董事業户禀稱從前營田給價時柴米價廉現在民情困苦應請酌加等情知縣復核所稱各節係屬實情並蒙督憲派委下縣復勘當經商定上等每畝給錢二十五千次等二十千由縣飭據經董傳令業主寫立契據檢齊田單呈縣核計兩等田價錢三千七百七十九千三百二十七文業經知縣等發給清楚再此項田畝應科忙銀漕米請自三十四年上忙起一律蠲免並請照案免令投稅伏乞示遵（具） 
[飭解製造砲彈經費案慶]  
　　江督日前咨行皖撫略謂皖省認籌製造長江水師砲架軍火經費二千餘兩現金陵機器局將此項砲彈開工製造待款孔急飭速籌撥以應急需云云馮中丞准咨後即札飭財政局籌議具復以便彚解（周） 
學務 
[札飭學堂醫員勉盡義務南京]  
　　江督札飭寗垣曁南學堂略謂查中西醫院醫藥局兩項均極完全效驗甚著曁南學堂所需醫藥應由該院選派西醫員每日前往該堂診視一次如有急需診視之症或有重症應隨請隨到勿稍大意并請李醫士隨時到堂指視衛生之方如有需中醫之時亦由該院派員前往又查學堂規則每學期末應檢察學生身體發育之强弱屆時須切實照行塡定表格詳由本部堂行知華僑以示特别優待之意至所需各項藥費統由該院核實報銷該醫員等亦當勉盡義務勿庸另支薪水夫馬該堂經費支絀亦勿庸另設專員云云（商） 
[北洋女師範生畢業天津]  
　　去臘十二月二十六日北洋女師範行第一次畢業式計畢業者七十八人兹將優等名單錄下　第一部最優等六名　鄒筠英　陸紹芬　楊潤六　於士嘉　沈景英　董樹宣優等七名　周　砥　沈有逹　王　襄　婁師儂　陸紹馨　胡永瑞馮　昭　第二部最優等八名　曹　敏　吳振炎　王　衡　徐月華廖世勃　葛敬誠　唐尹昭　方道南　優等九名　陳錦雲　趙志澄鄒其光　王叔涵　楊櫻　王素和　閻錫珩　仇士傑　薛　楷　（來 
實業 
[札委習藝所管理員江西]  
　　贛省罪犯習藝所管理員許復初大令現奉藩憲委署萬年縣印務即須卸差遺差已由慶小山廉訪札委郭大令丙昌接辦定於二月初一日交替（水） 
[試驗暹邏稻種湖北]  
　　鄂督批試用知縣許璸禀云東三省多種旱稻粤東沿海沙田多種占城暹邏各稻由來已久然旱稻雖不全藉水 
 
 

Page 12

 
 
養山地墾種仍不合宜不如因地樹藝之爲愈沙田種稻外築基圩若遇大水尚多漂失暹邏稻種亦非不畏淹没者也本省農業學堂各國籽種備具若試驗合宜自當勸諭各州縣廣爲購種所請應母庸議（子） 
[實業學堂考試畢業江西]  
　　贛省進賢門外實業學堂及農事試驗場近由監督龍孝廉禀准學憲遵章改爲高等農業學堂所有預科學生去臘已屆畢業當由學司會同監督蒞堂分科考驗并將各生試卷評定等第呈請提學司鑒核榜示（水） 
[新春北貨之旺銷鎭江]  
　　鎭郡去歲商業除土業大有盈餘外即推北貨爲得手新正該業所有瓜子金針菜之類銷路極旺其價值均已加增凡存貨多者無不利巿三倍（金） 
雜記 
[分别監禁放票匪犯江西]  
　　江西萍鄉縣汪大令都良以巡防隊左軍後營獲送匪犯彭永位等三名訊供確實請予監禁等情禀奉江督批云該犯彭永位旣經訊據供認與易德香認識收受票布並引易德香至吳友成家勸買不諱實屬甘心從逆且該犯家屬彭學喜等公禀亦稱在外游蕩無從約束其平日不安本分已可槪見應如禀將該犯彭永位監禁十年一俟限滿能否改過再行察看禀辦仰西臬司即飭遵照吳友成旣係誤聽彭永位蠱惑収買票布並水代爲轉賣周勝魁雖認買吳友成壁洞所置之票究未入手亦未與易德香往來且到案後曾有親屬具保是該犯等雖屬通匪究與有心爲匪者有間所擬各監禁五年是否允恊並由司核明飭遵具覆仍飭懸賞會營選派兵役赶緊嚴拿匪犯易德香務獲究報（工） 
[辦事颟頇者僅一華亭令乎蘇州]  
　　上年華亭縣事主陸世騏陸笛江陸仲和陸端章等四家被盜連刦一案現奉臬憲陸申甫廉訪批示云查此案前據華亭縣程令勘訊詳報即經朱前升司嚴批勒緝在案乃失事年餘並未據報獲一贜一盜據稱已獲聚賭拒捕有案之趙俊卿並陸金林朱方泰陳阿奴陳子根竹匠阿四等訊據趙俟卿供認不諱並將夥同行盜之江北阿四金阿二等姓名供出如果屬實何以程令不即根訊確究輒遷延任令翻供而朱方泰陳阿奴在押或脫逃或病故均未據詳報有案其趙俊卿等自必仍在覊押該縣張令到任亦已日久究竟作保訊辦何以絶無隻字報聞此禀係由郵遞本不准理惟該事主被刦屬實且閭閻盜賊爲害實係剝膚之痛乃身任地方不知痛癢相關失事而不能破獲獲犯而不加訊追實堪痛恨仰現在張令查訊已獲各犯究竟是否正犯如實係有决狡延即禀請札調原審之程令前往會審詳辦一面責成該令會營添派幹練兵捕懸賞購線認眞勒限嚴緝此案並周記齡被刧案内贜盜併獲究報不得以事係接緝稍涉鬆懈仍先將各案處分先行開報叅辦均母稍違延（禾） 
[請弛烟禁之大特色蘇州]  
　　蘇省禁烟總局近因所收捐款不敷開支特禀請蘇撫准由土商補用知縣郭廷楨承辦包捐每月認繳捐錢五千千文併謂目下烟膏舖數無幾銷數有限擬令已閉及封閉之各煙館補給執照重復開張每户准設一榻一燈以供東夥自食之用逾數即照違禁治罪業由郭令擬定章程十二條通禀各憲核示（禾） 
[不法和尚解省鎭江]  
　　鎭郡不法和尚禪修近又犯案由鎭道劉觀察派弁拿獲禀請江督核示奉批著卽解省訊辦觀察當派王守備元將該和尚押解赴寗（射） 
[飭拿滋坯工江西]  
　　皖撫去臘據浮梁縣禀報景德鎭瓷業坯工藉端滋閙波及皖商吳隆元錢布店等情當即批示云坯工藉端訛詐滋閙波及隆元錢布店究竟有無搶奪情事仰按察司飭即懸賞會營選差幹練兵役勒限查拿並令會同警察委員督飭巡丁一體協拘此案滋事正犯并着查起搶毁物件傳集被擾各店人等研訊確情錄供禀辦一面上司分别移行藩司及警察總局曁皖省商會教育會一體查照（工） 
[禀請包辦清膏官局福州]  
　　閩省財政局去臘刋發傳單飭售賣清膏各户定於今正初六日起每户每日認捐洋六角乃現有某富商鳩集巨資包辦清膏官局禀請財政局給諭承辦每年所得息銀以五成充鐵路經費三成分充學堂及去毒社之用二成爲該局用費未知能邀批准否也（州） 
小說 
[諷剌小說新水滸（四）泖浦四太郎補錄第一回評語]  
　　仁者見仁智者見智。王婆逃至上海。其餘怪怪奇奇多不看見。惟見花叢惟見烟數惟知賣買。正是賊性難改。 
　　王蔢一人作惡。已殺三命。這又添了朱三李四兩個帮手。一個吹牛。一個小滑。一爪一牙。正是爲虎添翼。 
　　朱李看得高興。王蔢躱得高興。朱李看。王婆聽。朱李看是當官。王婆躱是隱匿。兩男在前。一女躱後。正是好看。 
　　朱三僅知其馬夫。李四能知其女子。朱三僅知其綽號。李四能知其來歷。而婦人種種賣俏情景。偷看情景。不從李四口中寫出。却從朱三口中寫出方不直遂。 
　　王婆自後揷口。朱三旣吃一驚。回首看見王蔢。朱三又是一怪。李四突然躍起。王蔢亦吃一驚。朱三旣告以絶好賣買。而不告以這麽買賣。王蔢亦是一怪。但一說出。一不說出。兩兩相。照 
　　王婆不呌買辦兒子放刁。而偏呌朱三放刁奇。王婆不知自已放刁。而偏呌朱三放刁更奇。 
　　話說王婆旣知朱三這個猢猴。幹不出正經的事情。便猜道。上海土地買賣甚貴。莫非有人要變賣土地房屋。招一個主顧麽。朱三摇頭道不是。新年新世。何人要賣房產。就要賣房產。上海地販正多。何必尋你個老婆子呢。王婆道。有了。有了。莫非。人家女婚愛偷漢子。受了鬼胎。要老娘去買些墮胎藥墮胎。是麽。朱三道啐。我藥舖子不是不認識的。你又不是做穩婆兒。要尋你則甚。王婆笑道。是了。一定你的老婆被人拐不去。要我老娘去找尋。朱三道。更加放庇。去年。我妍了一個湖絲阿姐。化去多少銀錢。我足趾兒一歪。他常和小李廣阿青聚在一塊兒。故折開已久。不用你費心。王婆道。莫非人家孤孀。空房難守。要再醮一個老公麽。若是。我到有個主顧在這裡。丙午生。屬兎新年恰好九十五歲。朱三道。休得胡說。我知道你這個老婆子猜不着的。待我講你聽了罷。王婆道。不要講。不要講。 
（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[哀情小說情海波瀾記（十）]  
　　美芬言未畢。華特恩遽疾聲曰。天乎。美芬。我何忍出此言者。卿尚不知吾之從兄勃恩士。覬覦吾伯之財產。即今日之事。亦必勃恩士所爲。吾即從卿之言。勃恩士亦必出其排擠傾陷之手段。使吾得罪於吾伯而後快。况吾已向吾伯作此决絶之傲語。今又何顏再往。即使如卿之意者。吾亦不忍。萬一事仍不就。吾有何面目。以對吾至愛之美芬乎。美芬聽之。吾苟爲美芬而忍萬死。冒萬險者。吾亦至願。美芬乎。幸勿再爲此無益之言。以重吾之罪戾。美芬聞此。度不可勸。乃面壁拭涙。以避此煤氣燈之光線。 
　　嗚呼。讀者諸公。亦思此一夜中。華特恩與美芬之痛苦。爲何如耶。舉絶大之財產。而委之於冥漠之鄉。後此將爲至貧苦之人物。在美芬之意。以爲華特恩苟無我者。此老年之伯爵。必不至如是之决裂。華特恩者。爲吾所至愛之人。今以我之故。而今彼罹如此之厄境我安忍者。此時美切之心緒。千回萬轉。如轆轤之不已。心房中之痛苦。不可以言語喩。其心幾碎爲世界之微塵矣。恨不。能棄擲一身之生命以復華特恩之幸福。自念吾之靈魂。果能力辭此溷濁之世界。以歸於上帝之範圍。而免此非常之苦痛者。亦復至願。美芬之自念雖如是。然一念及可憐之華特恩。與無辜之馬格。則愛情又漲至極點。欲爲此二人者。謀長久之安樂。惟自怨已之一身。乃爲至不祥之物。致累及於親愛之華特恩。思至此。涙驟大涌。如急雨之檐溜。雙手掩面幾欲。縱聲而哭。回視身旁之馬格已酣然睡去金色之髮耀於美芬之視線。兩頣鼓動。睡中尚時作笑容噫。此無知無識之小兒。人事不知。天眞尚在。安知其父母之困苦者。 
　　美芬見馬格酣睡。不忍擾其夢寐。又見華特恩仰臥床中。閉目不動。而呼吸有聲。知華特恩睡矣。乃强抑其哭。不敢出聲。而此至哀絶痛之嗚咽之聲。乃冲口而出。已傳逹於他人之耳膜。聲至酸惻。不可卒聽 
　　詎知此華特恩者。一旦遭此至不幸之境遇。其心乃如熱湯之沸於釜中。洶湧奔騰。不可名狀。充華特恩之意。以爲吾之一身。本非所計。獨可。憐此娟娟之女子。以我之故。而陷於愁苦之域中。欲力圖拔此女子之策。而卒。不可得。又恐妨美芬之睡夢。而愈增其精神之痛苦。於是闔目不動。佯作。睡態。冀美芬與馬格。可以酣睡。不知斯時之美芬。方如大海之行舟。忽遇。極大之颶風。破舟失槳。惟餘此絶無把握之一身。漂流於巨浪之中。而不。知其生死之所極。與美芬之現狀。至復相似。 
本埠新聞要事 
[提訊男女匪犯]  
　　盜犯衛定香等前日在西門外就獲已紀昨報昨日巡警總辦汪觀察片請法讞員聶榕卿司馬研訊因抄出之飄布上有天寶山字樣盤詰盜匪李桂亭堅不吐實判責四百五十板仍無確供復提女匪周張氏衛沈氏研訊亦均供詞含糊判分别還押候復訊核奪 
[刑訊盜案二誌]  
　　本縣李大令前晚會同瑞藩司所派之委員聶宗羲復訊盜案先提方德生研詰供爲眼綫譚裕寶誣扳判責竹梢四百下又上挺棍良久方刑創已甚遂供於去冬由某某爲首糾同小的在三都鎭搶刦當舖官又命提唐桂林研詰亦不承認判責竹梢二百下上挺棍多時仍供如前判分别還押候再會訊 
[請派洋員會同驗屍]  
　　洋人海利鎗傷之鄉人李趨生前晚已在仁濟醫院身死昨午由屍父阿寶邀同地保投縣報驗李大令以案關交涉當卽禀請滬道照會美領事派員蒞院會同檢驗 
[蘇撫通飭禁售嗎啡]  
　　蘇撫陳中丞札行滬道略云嗎啡藥針爲害最烈亟應明定科罰專條兹已會同江督具奏請飭法部將販賣嗎啡之鋪户及打針之人如何酌中衡定業奉硃批該衙門知道欽此合行抄奏分札各關道轉行各屬遵照上年奏定章程實力申禁並飭轉致各關稅司切實禁止嗎啡進口以絶來源一俟法部擬定科罪專條再行飭知 
[諭禁議抗電車]  
　　英美工部局訪聞租界中馬夫及東洋車夫車主等因電車將次行駛集議抵抗爰於昨日出示曉諭禁止聚議所有馬車及東洋車之執照仍照常給發斷不使有礙生業云 
[會訊拍賣汽船抵欠案]  
　　廣德泰號倒閉後經各欠户禀准滬道將該號域多厘汽船留滬拍賣已迭誌前報昨由公廨寶讞員與英巴副領事俄闊總領事會訊船主洋人麥素譯供此船費用一切由商人墊去銀一千餘兩應請扣還旋由俄商道勝銀行延哈華托律師請追欠欵並稱此外尚有鉅亨等十六莊被欠銀兩此船拍賣得價若干應請作抵中西官判一併退去候復訊核奪 
瑣事 
[城内]  
　　盜案破獲○永義昶信局划船在嘉定西門外被盜搶去大圭四十餘只已誌前報兹悉嘉定捕役已於前日拘獲盜首王姓一名解請該縣訊辦並由該處地保來滬至該信局說明此案盜黨均係當地土棍所爲事前因畏其兇横故隱忍不報云 
　　武弁回寗○江督端午帥札委武巡捕萬德華千戎來滬採辦物料昨已辦妥乘江孚輪船回寗 
　　點騐押犯○本月十六日爲普育堂點騐押犯之期因滬道赴寗未回諭飭海防廳秦司馬前往庖代 
　　分發訃聞○安徽藩司連方伯之封翁子才去臘在直隷灤州寓所病故兹定於十六日在藩署開弔昨特飭丁到滬分發訃聞 
　　縣案○高昌廟巡局解賭徒石成玉到縣 
 
 

Page 19

 
 
供稱前在九畝地當勇現當小工不敢紏賭李大令判責五百板枷示頭門一月期滿遞解回籍留學日本官費生李鑅冒名撞騙去年奉道憲發縣訊押在案兹提復訊判發押改過局一年期滿察辦蔣廷楨假冒職官亦奉道憲發縣訊押在案兹又提訊判還押候備文遞解武進原籍交保開釋 
　　官事○江蘇候補道趙文梓奉民政部奏調入都昨日到滬卽至道署拜會閩皖浙贛四省鐵路公所書記員劉孚周調署崑山縣吳熙昨日先後到道禀見 
[南巿]  
　　攷騐海軍學生○製造局船塢督辦兼南北洋水師總統薩軍門近奉南北洋大臣札飭籌設海軍學堂先在烟台設立現已在滬招得學生七十一名定於十二日起着各生携帶筆硯赴攷合格者先行留影俟十六日復考後卽送至烟台學習云 
　　創懲佛店淫風○女尼德全開設佛店招蔣李氏爲徒誘令游僧碧雲入室密語已誌昨報昨由西區解請總工程局訊究碧雲俯首求恩陳裁判以該僧前在天福菴住持驅逐有案判戒責二百下押一月期滿遞回湖北原籍德全戒責一百下交保開釋 
　　批奬工匠○製造局前年選派匠目五名赴外洋攷察技藝刻於去冬回國將所攷技藝明晰條陳經總辦張觀察批示嘉許着各仍回工次並飭將所禀各節再繕一分並由該廠委員查核 
　　公宴判官○總工程局董定於十六日在局設筵請新舉正裁判孫星垣直剌讌飲並請於十七日到局視事 
[閘北]  
　　通姦○自來火行小工銀阿英之妻與王樹寶通姦爲錢撞見互毆田巡士拘入警局訊無証據判一併交保開釋 
　　聚賭○三路二區消防隊長陳德奎等四人在四路一區警局對門雜貨店樓上聚賭爲黄李兩巡官訪聞率同巡士往拿陳等已聞風逃避當將該店主朱金榮帶局押候訊奪 
[英租界]  
　　藥斃雉妓餘聞○廣西路雉妓梁小紅被押客藥斃一案昨由包探將梁妓之夫梁玉清解至公廨請究寶讞員以梁不應逼妻賣娼商之英巴副領事判押西牢九個月示儆 
　　吞没鑽戒續誌○嚴天生竊収董澤夫鑽石戒抵押於王阿二王陳氏處嗣被吞没已紀昨報昨解公堂請究王襄讞以人証未齊判押候再訊 
　　環控欠銀○順康志大永裕等十一莊環控周樂來徐鴻飛李林生等串吞欠銀前晚由公堂提訊各原告檢呈賬簿求請追還周徐等咸求寛限理楚王襄讞判李交保徐周押候將店業盤結攤還各欠再行核斷 
　　會同閱監○公廨讞員寶子觀明府與帮讞王肇之明府於昨日午後會同工部局團練兵頭及代理總巡等至提籃橋西牢查察人犯 
　　勒閉客棧○浙江路同順客棧主朱阿堂違章不將庽客登簿總工部局稽查員查明飭探傳朱解至公堂請究判押捕房兩禮拜勒令閉歇 
　　疑竊金飾○沈阿六丁阿喬祁金生葉蔣南同在洋人破魯華處傭工前日洋東失竊寶石金戒各物報包一併拘解公堂寶讞員以沈犯竊有案判押一月其餘交保候查 
　　調戲婦人○洪阿泉在泥城外調戲陳何氏不允互相扭打由捕拘住解廨請究洪供向在程謹記木作内工作不敢調戲王襄讞略加申斥從寛釋放 
　　拐匿幼女○夏胡氏拐匿吳少梅之女翠林報捕解廨請究氏供因該女孩在菜場啼哭是以領回家内求察訊之女供實由賣糖山楂之巧子拐去王襄讞恐有别情判押候查明再訊 
　　脚車弔案○趙玉祺蘇熹春同竊洋人及張阿二等脚踏車數輛寄在常州無錫等處地方昨由公廨弔到一輛卽交失主領去趙等仍交捕帶回拍照開釋 
　　馬車傷人○馬夫王阿二在漢口路拉韁不愼撞傷朱趙氏頭額由捕解至公堂請究判押候傷痊再訊 
　　騐屍○湖北路洽興小客棧寓客兪阿二吞烟斃命已紀昨報昨上海縣李大令至仁濟醫院相騐委係吞烟身死並無别故當飭地保報堂棺殮厝壇召領 
　　虐婢○婢女劉熹蘭被主人凌虐於去年逃至濟良所旋由主人劉李至道署禀請給領札廨復訊曾紀前報昨由所董送至公廨該婢仍不愿隨回中西官判發幼女所留養一面禀請道憲核示 
　　負債情極○章榮壽借章松保銀洋不還松保向索榮壽竟吞烟圖盡幸卽報捕送至醫院救治昨解公堂請訊榮壽供實因無力還洋並非嚇詐判從寛開釋 
　　公堂瑣案○邵益生竊張何法衣飾押衣月錢渭川前經逐出租界今又濳來判仍逐出再來加等重辦傅阿保竊袁興祥衣被押十天左旭龍翁祥木串竊復昌成鞋店皮箱皮鞋等物各押三個月黄阿二竊浦增祥鉛桶押三天包洽昌控學徒馮阿裕竊帽王襄讞以人贜未齊判押候再訊 
[美租界]  
　　派探協傳○昨有法界包探持公堂傳單至楊樹浦捕房稱有怡和絲廠夥徐堯臣徐鶴笙二人因不付票銀被法商嗶篤控告請爲派探協傳訊辦捕頭准之 
　　失火卽熄○天潼路張萬年鮮肉店前晚失火幸即撲滅 
　　燃放爆竹○北四川路王萬龍廣東雜貨店燃放爆竹捕房以其違间飭探赴公堂請單傳訊 
　　失竊木箱○洋人鮑特失竊木箱二隻昨由捕在胡起發小車上查獲拘入押候送究 
[法租界]  
　　着交店主○恒泰昌鐘表店主謝鴻儒倒欠烏利文洋行洋九百餘元逃往寗波經該行主控由公堂備文至蘇將經理人馮德生提案供稱並不知情判交保著交鴻儒到案再訊 
　　並非拐犯○婦人胡氏前失去七歲女孩一口擬係卞阿榮所拐控經公堂訊押查辦在案昨又提鞫卞稱實被妄指聶司馬以原告未到判還押候傳原告到案發落 
　　竊襪○襪店主陳金榮上年被歇夥朱才生竊去襪一百餘雙售於張隆興控經公堂將朱拘押張交保出外限交贜物在案昨因日久不交解廨復訊判張罰洋十二元充公另賠償原告洋六元朱姑念押久從寛開釋 
　　竊傘○陳阿三竊取洋傘在途兜售爲探拘解公堂判押兩天 
國外新聞 
[德外相宣布條約宗旨]  
　　十二日倫敦電云德國外務大臣旭音在議院演說波羅的海及北海條約之宗旨謂此約祇求與兩海有關係之各國正式承諾不加干涉於兩海果有之地位而已 
[西班牙對於摩事之意旨]  
　　十二日倫敦電云西班牙京城中宣言法國曾行文西班牙政府請其於摩洛哥增派兵隊實力措施惟西班牙則决計祗照愛爾權西拉條約中置設警察兵之條辦理 
[美墨人民衝突將和]  
　　十二日紐約電云美國愛立宋那省前有亂事蓋由墨西哥人與美人衝突而起近者駐該省之墨領事米宋那行抵紐約於絲業會宴會時曾謂目下兩方之衝突必可停調以歸和好 
[英女子要求選舉權之滋擾]  
　　十二日倫敦電云英國要求選舉之女子昨復設計以擾下議院各女子隱匿於裝載木器之大車内驅車而出欲以驚嚇警察惟各女子不能捷足躍下致警察得以聚集其計遂敗當塲拘獲五十四人有罰欵者有監禁六星期者分等懲罰 
[美國賽行電車]  
　　十二日紐約電云近有人賽行電汽自行車自紐約啓程經白林海峽及西伯利亞以至巴黎與賽者計有三國人民云以上譯字林報 
[西班牙報章之意見]  
　　十二日柏林電云四班牙各報章以法西聯合處置摩洛哥一事軼出愛爾權西拉條約範圍故均著論反對之 
[葡國大赦]  
　　十二日柏林電云葡萄牙新王已出令大赦反對黨 
[旅美日民歡迎美艦]  
　　十三日倫敦電云美國魯恩其爾地方人民已允從克立福尼省日僑之議俟美艦隊抵埠時舉行歡迎會云 
[英國大公司擴張]  
　　十三日倫敦電云維克公司現定發行債票一百萬金磅以期實行與埃姆斯屈朗公司所結之約在日本設一工場製造大包及兩公司所造之物品 
[回教徒互鬨]  
　　十三日倫敦電云印度孟買來電謂回回教中森尼派與希埃派教徒互爭致釀亂事當滋事時死者五人傷者四十餘人警察向亂徒開鎗亦被兇毆以上譯文匯報 
 
 

Page 20

 
 
調查 
[清日貿易表（長崎張虞農編）]  
　　日本全國輸出輸入貨品價額十年比較表 
　　卽清國進口貨　　　　　　卽清國出口貨 
　　明治年份　　輸出額　元　輸入額　　　　元　　總計額　　　　元 
卅一年　一六五七五三七五三　二七七五○二一五七　四四三二五五九一○ 
卅二年　二一四九二九八九四　二二○四○一九二六　四三五三三一八二○ 
卅三年　二○四四二九九九四　二八七二六一八四六　四九一六九一八四○ 
卅四年　二五二三四九五四三　二五五八一六六四五　五○八一六六一八八 
卅五年　二五八三○三○六五　二七一七三一二五九　五三○○三四三二四 
卅六年　二八九五○二四四二　三一七一三五五一八　六○六六三七九六○ 
卅七年　三一九二六○八九六　三七一三六○七三八　六九○六二一六三四 
卅八年　三二一五三三六一○　四八八五三八○一七　八一○○七一六二七 
卅九年　四二三七五四八九二　四一八七八四一○八　八四二五三九○○○ 
四十年　四三二四一二八七三　四九四四六七三四六　九二六八八○二一九 
　　此表據日本大藏省列年刋布之貿易册而譯輯者。日本近十年内。貿易價額。逐年遞加。明治四十年份總額。竟有九億二千六百八十八萬元之多。其自稱爲亞州之英吉利也。宜哉。輯此表以告中國　業家。 
　　日本輸出輸入清國貨品價額六年比較表 
　　卽清國進口貨　　　　　　　卽清國出口貨 
　　明治年份　　輸出額　元　輸入額　　　元　　輸出超過輸入額元卅五年　　四六八三八五四五　四○五九○八五八　　六二四七六八七 
卅六年　　六四九九四　八○　四五四五八○五七　一九五三六一二三 
卅七年　　六七九八五八七三　五四八一○三三六　一三一七五五三七 
卅八年　　九八六八一九九八　五二六一八四○八　四六○六三五九○ 
卅九年　一一七七七九五三三　五七三九六七三七　六○三八二七九六 
四十年　一○六○一九九一六　六七九九二○四四　三八○二七八七二 
　　此表據日本大藏省列年刋布之外國貿易表而譯輯者。就明治三十五年論。輸出超過輸入價額。已有六百二十餘萬元。三十九年突。增至六千餘萬元。四十年。仍有三千八百餘萬元。今就日本一國論。中國之金錢外溢。歲有四千萬元之鉅。已足寒心何。况他國故。輯此表。以警告中國之商業。家願。多立仿造洋貨之公司。以塞漏巵。固結改良土貨之團體。以挽利。權。其關。係於中國商務之前途。豈淺。鮮哉。 
振務 
[客冬十二月十六日起經收施衣米捐清單]  
　　葉子衡元一千兩葉勉卿洋玖拾元葉又新葉敏房兩户各户洋七十元朱葆三顧川王竹銘三户各户洋五十元莊菱晨邵順浦兩户各户洋四十元趙紀生木作何錦豐兩户各户白米五石葉鉄卿陳甘棠顧慶翁源鑫正晶恒五户各户洋三十元李菊初洋廿四元萬源祥費鴻記招商局南棧劉東峰趙同記徐吉雲沈寶鴻南順奏蘇寶森張丹榮袁子壯聚竟豐王聘臣陳泮林永壽堂何朱衡齋傅筱菴武閩生以上十八户各户洋廿元周太太王餘綿葉門兪氏何立卿四户各户洋十五元信昌隆洋十三元陳靜齋唐九華兩户各户洋十二元永餘莊劉蓮堂禮和帳房虞樊松泉孫復瑞張茂章魏廷榮徐俊良周太太張通記又張通記卅二年份孫楚琴不書名德華堂葉景林沈察甫葉鴻英司徒鴻翹徐子湘陳幼香袁葆生周步雲趙仁賢周仰三曹昌猷錢坤裕周俊生以上廿七户各户洋十元無名氏俊洋九元袁聲大洋七元李霍氏洋六元源利莊席縉華聚生莊瑞昌莊怡祥莊明德莊愼和莊盧玉泉李翼記蔣仰翁吳過子李文甫以上十二户各户洋五元王人和洋三元王富麟無名氏陳兆魁莊勝記遺安堂羅德厚堂六户各户洋二元徐太太孩衣拾套以上共收元一千兩洋一千四百五十八元白米十石孩衣十套 
[  滬北廣益善堂司董祝大椿葉貽釗朱佩珍等謹誌]  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
