# 1917 - 182 - 4915948

 

Page 1

 
 
   
 
 

Page 2

 
 
時評 
[張勳之處置（冷）]  
　　敗矣將降矣或將出走矣苟無意外之事從中阻梗則張勳之受處置即指顧間事也雖然處置張勳不難也不逃則戮無他法也而處置張勳之軍隊則有萬不可以優容者張勳之軍隊其招集也非法其訓練也無方其所以擁有此多數之軍隊者其始爲别有用意而縱容之其後以無可如何而放任之實非有此軍隊之必要也今京津間之軍隊則以敗潰處置之矣未至京津間之軍隊决不能以未與戰事或已投降而可聽其仍留或改編也蓋張勳之軍隊祇染張勳之變習而無絲毫軍人之資格也非盡去之不可也不降則以兵力殲滅之降則收其軍械而解散之 
專電 
[北京電]  
　　今日已取消復辟清帝退位張勳亦辭職（七日下午九鐘） 
[北京電]  
　　辫軍退集天壇有不附條件投降說（七日下午九鐘） 
[北京電]  
　　飛機向辫兵兵站及清宮抛下炸彈宮内稍有損傷（七日下午九鐘） 
[天津電]  
　　余在豐台親見第八師與辫軍相戰辫軍敗退討逆軍追擊聞今明即取消復辟（七日下午　鐘） 
[天津電]  
　　江吳等擬以西直門爲辫軍逃路南苑飛行隊及十一十三等師昨已妥洽（七日下午八鐘） 
[天津電]  
　　今日蘆溝橋附近曹錕及范國璋之軍與辫軍戰敗之余於京津途中遇第八師兵士云尙有從南京開來五十營現討逆軍五路進兵云（七日下午八鐘） 
[北京電]  
　　某使詢問停戰時期答候各派員議條件（七日下午二鐘） 
[北京電]  
　　京奉車定今日起日開兩次由外兵保護軍人不准上車（七日下午二鐘） 
[北京電]  
　　徐世昌覆僞廷必某軍全退出京始允出山（七日下午二鐘） 
[北京電]  
　　張議請王士珍赴曹錕軍前商議和解方法（七日下午二鐘） 
[北京電]  
　　日美各添調一連來京（七日下午二鐘） 
[天津電]  
　　各路總攻擊兩日内可肅清段即入京組閣財政梁啓超外交陸徵祥交通汪大燮陸軍自兼（八日下午六點五十分） 
[天津電]  
　　東西兩路討逆軍在豐台夾攻辫軍敗退入城派人向段謝罪并商辦法（八日下午三鐘） 
[北京電]  
　　廊房萬莊間鐵道被毁約二里外交圑以負有交通保護責任提出庚子條約質問由僞尚梁敦彥口頭答復謂路非本軍所壞應段負責現聞已督工修理並由日軍沿線恊護（六日下午三鐘） 
[北京電]  
　　辫軍昨有四營開出城外援助但已無　志（六日下午三鐘） 
[南京電]  
　　倪軍續開八營抵浦口（八日下午九鐘） 
[南京電]  
　　討逆軍有三師會齊豐台進攻（八日下午九鐘） 
[南京電]  
　　馮續電促各部總長來寗部署一切（八日下午九鐘） 
[南京電]  
　　張文生願率所部投誠（八日下午九鐘） 
[南京電]  
　　劉文揆下車後被馬廠捕獲（八日下午九鐘） 
[揚州電]  
　　虞日旅部照例調換衛兵併無别意（八日下午九鐘） 
外電 
[蚌埠電]  
　　　倪嗣冲之子頃發談片如下其言曰倪省長贊成馮國璋代理大總統職蓋黎總統刻未能出離日使署且已表示辭職之　而各省亦多數贊成馮之代行總統　權也蚌埠刻有倪兵二千張兵則不足一千餘者分駐外縣統带此間張軍之殷某已允維持治安昨日倪兵二千出離蚌埠開回蕪湖原防地點馮國璋之軍隊已有若干渡江至浦口伹馮代總統之行爲倪省長對之完全贊同民國必當維持新國會必將召集云云（七日） 
　　大陸報 
[廣州電]  
　　討逆軍日内即可組織完備岑春煊與陸榮廷數日内可望抵省粤省滇軍刻統歸李烈鈞指揮王道尹行將赴南京爲朱省長之代表朱随後亦須赴寗廣州滿人及旗籍人民皆贊助民國懸掛五色國旂（七日） 
[成都電]  
　　劉存厚不奉清廷僞詔蜀省擁護共和刻向滇黔接洽俾可聯合行動以討張勳而保民國成都安謐（四日） 
[宜昌電]  
　　軍民官場昨日會合出示遵用陽曆略　頃奉湖北督军省長訓令民國旣已成立復辟一舉有背民意必不贊成各界人民仍當妥予保護幸勿驚擾苟有揑造謠言或破 
 
 
 

Page 3

 
 
　　壤治安者定當嚴徵不貸云云（四日） 
　　以上略透電 
　　北京電　今日（七日）午前十一時有一飛機由南苑方面飛來在宮城上回旋二三匝後漸下低空抛擲炸彈二枚一落乾清殿殺一人一犬一落中下殿其損害不明（七日） 
　　北京電　張勳之計畫旣失敗戰况愈陷於不利傳聞張勳曾通電各省陳謝其過一面依賴日本林公使調停願無條件降服因此時局之解决或能意外迅速亦未可知張勳之請調停惟願無條件解决此外政體如何並無希望（七日） 
　　北京電　張勳入覲清帝宣統奏稱事勢如斯非臣之力所及云云並遞辭表述其告别之辭將後事託於王士珍等後張即失其所在（七日） 
　　北京電　張勳之兵全部入城將各城門緊閉以步軍統領之兵爲其防備又十二師陳光遠之兵亦不攻入城内（七日） 
　　北京電　清帝宣統將遣洵貝勒將此次之復辟實非宣統帝眞意之意傳達段祺瑞（七日） 
　　北京電　載送日本郵便物火車在安定車站受攻遞送人亦受傷（七日） 
　　北京電　出動京漢京奉兩鐵道方面之張軍因戰况不利退入城内（七日） 
　　南京電　馮代總統接到張勳擁清宣統幼帝竄内蒙古之報特急電張家口田都統請其注意勿使張勳盤踞邊疆（八日） 
　　南京電　辰字列字兩水雷艇昨由吳淞駛抵浦口下掟（八日） 
　　南京電　臨時政府公報第一號今日出版（八日） 
　　南京電　南京設立臨時政府傳說頗盛旋以與外交圑之　係上殊多不便故議政府設於天津馮氏即在南京執大總統之政務（八日） 
　　奉天電　張勳六日以來再三電請二十八師出兵惟現廣寗之兵除汲旅長外留駐者均係小部隊而汲旅長又與張作霖暗中互通聲氣故二十八師出兵究不可能（八日） 
　　奉天電　段祺瑞今晨飭停京奉鐵道奉天山海關間之轉運以阻二十八師出兵（八日） 
　　漢口電　王督軍連日開軍事會議恊議編成北伐軍其兵力約有一師一旅擬先編成混成一旅出發已籌備有軍費六十萬元（八日） 
　　漢口電　岳州吳光新主張與河南趙倜恊議編成河南湖北聯合北伐軍王督已贊成（八日） 
　　漢口電　王督軍昨接南京馮副總統公電謂據大總統選舉法第五條就代理總統之職 
　　云云王督軍即將此意布告一般文武漢市民今日均懸國旗以表祝意（八日） 
　　漢口電　王督軍編成北伐隊並募新兵三千以爲湖北防衛之補助（八日） 
　　東京電　樞密院改正關東都督府及朝鮮總督府官制第四次特别委員會於今日開會逐條審議暑假前可由本會議附議（八日） 
　　東京電　預算案昨經衆議院通過當即咨送貴旅院今日本會議附議貴族院亦有照原案通過之形勢（八日）以上東方通信社電 
戰電 
[倫敦電]  
　　據阿眞廷京城電稱阿眞廷政府已致文德國要求即行賠償所沉哇那拉號與土羅號二船之損失並向阿政府道歉及擔保尊重阿眞廷國旗兩國邦交旦夕將决裂（六日） 
[倫敦電]  
　　和蘭旣以芋薯出口而引起暴動其他歐洲中立國亦有缺食之虞丹麥政府委員會報告謂丹麥人民必須竭力節用糧食自九月一日起並須少宰牲畜則始能度過冬季云（五日） 
[蘇里電]  
　　奥皇大赦政治犯殊惹人注意日耳曼各黨對於此舉甚爲憤懣但不敢公然責詆君上首相與外交大臣深以此舉爲異蓋均未預知皇意也（六日） 
[俄京電]  
　　今日聖伊塞克敎堂前大街有俄京女子急備隊行授旗禮景象莊嚴見者起敬第一支隊共婦女二百餘人短髮戎裝執來福鎗狀如男子哥塞克兵馬隊及挑選之水手均蒞場與禮以示尊崇大街對面則排列敢死隊乃以受創痊愈之兵編成此外尙有曾歷突厥戰爭之勇士及女子義勇隊女子海防隊等諸女子皆身量魁梧高逾六英尺哥塞克兵執旗立於馬鞍旗上書哥塞克兵無逃者數字諸女子所携之旗上書死愈於辱勿嫁奸逆等文該急備隊由卜區克里亞夫人統带夫人久歷戎行屢建勇績已得聖喬治勳章二架英國女權當領袖班克赫斯特夫人甚敬重之謂其志純而堅决勇武出自天賦云該隊經過各街時觀者歡呼不置（五日） 
[倫敦電]  
　　薛西爾貴族今日在下院宣稱政府竭力商請阿眞廷政府取消小麥出口禁令未獲效果（五日） 
公電 
[段總司令報告軍情電]  
　　各報館均鑒本日東路軍隊在豐台開始進剿西路各隊及陳督陳光遠吳旅長長植等軍從後夾擊逆軍大潰已向西北方面奔竄現在該方面均伏有重兵截擊必難漏網容再續告特此飛聞祺瑞陽 
[天津國務院通告電]  
　　巡閱使督軍省長各護軍使鎭守使各師旅長各都統龍督辦均鑒奉大總統佈告第一號黎大總統因故不能執行職務國璋依大總統選舉法第五條第二項謹行代理茲於七月六日就職特此布告等因特達國務院虞 
[趙倜田文烈等電]  
　　各報館鑒民國肇造閲今六　　年五族共和相安已久不意復辟之舉忽然發現於首善之區惡耗傳來極爲震駭比經電請副總統叚總理指示辦法一面密商各省聯絡一致共舉義旗現在近幾各師旅已分東西兩路進兵規復京師倜等忝附同袍亟應秣馬厲兵從諸公後敬堯並願親率所部尅日進發以効前驅肅電布聞并求明敎趙倜田文烈張敬堯徐占鳳同叩魚 
[劉顯世通電]  
　　各督軍省長鑒頃接京電逆賊張勳　張復辟竟成事實盤踞京師威迫元首公然散佈僞諭通告中外閱之不勝髮指查僞諭揑誣馮副總統及陸巡閱使合詞勸進甚至誣我元首奏請奉還大政足見我大總統已失其自由存亡未卜討逆之師吾輩責無帝貸若稍遲廻審顧何以對先烈何以對國人應依約法第四十二條公懇副總統代行大總統職權立即組織政府顯世惟知愛國義不顧身當彼逆謀未發之先早作防患未然之計現已整率三軍尅期北上凡我同志諒共此心望布義聲殲茲醜虜揮涙陳詞佇候敎言貴州督軍劉顯世江 
[南京禁衛軍通電]  
　　陸巡閱使督軍省長各報館鑒前清退政民國告成優待條文足酬讓德禮明義至萬衆一心迺悖逆之徒昩於事勢藉復辟之謬舉逞私利之野心全國譁然羣起征討即禁衛軍官兵半出旗籍亦各發紓義懷力戴共和頃據駐寗禁衛軍師長王廷楨旅長關忠和及全軍官兵等呈稱武漢首義舉國風從景后頒詔讓政公諸民國本軍官兵自奉　旨矢死勿渝擁戴共和眞誠昭著本年五月外界傳有復辟之說防徵杜漸爰集駐寗官兵剖陳利害並傳知留京官兵勿受疊惑更以禁衛軍師長名義函述復辟之害於前清醇王請其宣布主旨當由皇室頒諭在京王公世職附和復辟即處死刑本軍官兵方相慰藉詎意京電傳來復辟竟成事實不勝骇異伏思改建共和係景后明頒詔旨民國訂定優待條件以報翊贊之誠今忽蔑視昨詔違反民國要知　室旣嚴禁附和於前則此番事變實係脅迫而成可斷言也惟皇室旣已直接受累本軍號稱禁衛或間接堕入嫌疑然本軍官兵素明大義只知凛遵景后懿旨始終擁護共和此心皎然可質天地用懇通電各省剖明全軍心迹藉示從違等語可見復辟謬舉非徒擾害共和實足危及清室人心所向大義所趨討逆同仇可稱一致特電明察國璋陽 
[河南張敬堯通電]  
　　馮副總統段總司令各省督軍省長滬上各報館鑒民國成立於今六載其中幾歷艱辛曷忍視其淪滅近以張勳入京陰謀不軌强迫元首揑造電詞遽擁清室實行復辟僞頒亂命不利孺子其藐視天下傾覆國家甘爲奴隸厲行專制凡屬國人同深義憤故段芝老誓師馬廠登高一呼萬山響應民國正氣賴此僅存苟有天良莫不感涕敬堯遠處洛邑事前無聞前月之杪得聘老電召於本月一日午後忽卒抵都忽逢此賊震駭憤激殊難隠忍遂於月之三日微服出都五日旋洛召集部曲同開會議僉以身爲民國軍人自當仗義的賊救國之危惟念討逆之師伐罪之電絡繹道途早經發動藐茲小醜盤踞京華已成坐困不難聚殲但當京師失陷之秋元首出走之際政府懸懸無人羣情咸加惶惑當於五日之夕電致馮副總統召馬廠段總理請其先行在寗組織政府選任閣員按照黎前總統最後之命令以馮副座繼任爲大總統叚芝老復任總理値茲危時連籌軍事財政統一調劑之道此中利便特再爲諸公一言夫吾國民智本尙幼稚値此賊亂莫不戚然苟無政府之繼起必疑民國之已亡宗社黨徒從中煽惑妖人士匪乘間生心芸芸生民將受其累如政府早日告成則國民知民國尙在旣免懷疑當安生業此有利於民生者一也討逆軍如無統率曷以作戰政府旣早日告成則黨然有統率陸海軍之最高級機關進兵作戰有所禀承餉糈補充有所倚待行見軍心大定勇氣彌增此有利於軍事者二也民國成立外邦夙已承認此次逆徒組織外務部延訪公使多爲拒絶是民國興外邦大有好感宜加聯絡况軍隊運兵必先交涉妥恊庶免顧慮此有利於外交者三也前者兵諫之舉南北遽生意見此次賊亂互有猜疑易生誤會如得新政府從事融洽使得各明眞相母事猜嫌共襄狡舉携手前途此有利於統一者四也張勳叛國罪在一人不惟各省均未贊同即清室亦被要　段芝老通電言之詳矣如新政府早將芝老所云皇室優待條件仍當有效等語加以保證曉諭清室則凡忠愛前君稍明大體之人必將翻然覺悟匪特民國得安而清室亦可無恙此有利於清室者五　敬堯秉此愚衷臚列上告如荷諸公贊同即希聯電　請至討逆之舉敬堯現正秣馬厲兵待命而發自信生平身經戰陣敢不率我三軍勇猛直前上定國家下安黎庶重事建設邀集立法機關刷新政治現象多難興邦萬年　福諸公與堯庶無愧矣凡此微忱乞加明敎張敬堯叩麻 
[張作霖通電]  
　　各督軍省長鑒竊維張勳復辟違反民國傾覆清廷欺海内之無人以圖是爲兒戲跡其罪狀罄竹難書願爲天下正告焉霖與張勳在奉相識前後約十餘年其秉性頑强毫無信義前以中央失政羣小弄權各同志戄國家之危亡效　拳之兵陳當以動表同情故派員會議徐州商榷時政所持宗旨不外國會憲法諸大端中外共見共聞何嘗議　復辟蒞會諸君言猶任耳有無其事不難立辨時動亦以各　　立　正大一致贊同并囑速回宣布獨立分路進兵乃竟首　　　一面約結同人一面通電遵命入都以調人自任大丈夫作事當磊落光明豈有賣友如此者乎迨勳偕李仲軒入都各同志以目的完全達到即可息事寧人紛紛撤兵均爲維持大局而不謂張勳竟利用時機出此喪心病狂之舉充其暴戾之心勢不至斷送中國斬斷清祀不止此作霖所爲憂憤成疾而急欲聲罪致討者也刻已秣馬厲兵枕戈待命體景后禪讓之心還吾民河山之舊區區血忱天日可矢再此次復辟罪在張勳清帝冲齡毫無關係優待條件當誓共遵守迫切直陳伏維公鑒張作霖陽 
[天津馬爲等通電]  
　　萬急各省議會各報館學界商界諸先生均鑒噩耗傳來羣情詫怪是非順逆無待贅言伏望今後同胞矢結共和之圑體屏除各異之私心一致擁護國基靖平大難萬一遷延外人將藉口干涉國體恐自此剖分一髮千鈞稍縱即逝臨電鳴咽不知所云法學會員馬爲瓘陳湜等一百二十六人叩冬 
[杭州童晏球來電]  
　　申報轉各界羣賊亂邦基危所望舉國一心　黨見　私忿共殲叛逆若復自訌外侮且乘韓墟矣母爲之續童晏球庚 
[浙江省議會長電]  
　　南京馮代理大總統鑒國變猝作大總統已失自由公旣據法代理則約法全文咸當恪守首宜尅日恢復國會俾凡百政令有執可循不然保障共和徒託空言代理總統亦失根據一身歌詛舉國安危五族具瞻千鈞繫重臨電懇切佇聞明敎浙江省議會議長沈定一印庚 
[陜西省議會電]  
　　各省均鑒國賊張勳久蓄陰謀夙懷異志居遺孽爲奇貨疾民國若讎仇窺伺時機動搖國本總統引狼入室羣兇爲虎作倀致使國家將渝於陸沉億兆重罹夫水火斯眞民國之罪人天下之公敵也本議會代表民意擁護共和似此狂悖行爲誓須聲罪致討殲兇頑於崇朝奠國基於永固臨頴迫切涙與電俱陜西省議會魚 
[湖南省議會電]  
　　各省均鑒逆賊張勳假調停名義擁兵入都私召康逆有爲來京政爭未决忽以僞詔宣布復辟噩耗傳來普天同憤張康何物敢冒不　舉我艱難締造之民國斷送於賊子之手挾其兵力脅制總統乘機盜國顚覆共和實爲我五族不共戴天之仇現在總統陷於逆賊急宜同樹義旗指日誓師入剿殮滅妖氛救亡事急不勝盼禱湖南省議會叩 
[要聞一]  
[辫兵與張勳之末日]  
　　大陸報四日天津通訊云昨日午後記者從懷遠乘車北行路過蚌埠聞倪嗣冲贊成共和張作霖扶助張勳及魯督張懷芝反對張勳頗爲活動已在濟南備車北伐諸消息今晨抵濟南見車站前停置空車甚多午後三時行抵馬廠車站曹銀兵士上車稽查遇有張勳兵士則逐令下車近兩年來辫兵往來津浦車中人數旣多舉動又粗暴不堪久爲衆所嫉惡彼等随便上下不購票亦不携免費憑照昨夜有一張勳軍官之衛兵裸其上體坐餐車中旁有婦女亦所不顧並佔領數座堆置各物誠爲公共之厭物在馬廠上車之稽查兵士逼向車中人索閱車照有票者顯爲良民任令前行無票者則須說明理由大半皆被驅令下車聽候盤詰稽查頗嚴行囊箱籠悉須檢視據稽查圑之某軍官云曹錕兵士已會合他軍圍繞京城此時張勳當可被補又謂張作霖與張勳同謀馬廠現有兵萬人閱一時半車始前進向天津而行 
[伍廷芳推論中國前途]  
大陸報云伍廷芳愽士語大陸報記者曰張勳必敗不出數日將被逐出北京張之行爲直同草寇初次僞詔竟稽黎元洪馮國璋陸榮廷請願歸政種種謊言令人齒冷此種狂僞之政府無論中外人士安能望其有所作爲哉以余思之此變頗有益於中國余歡迎之蓋帝制問題從此可永遠解决也云云記者詢以推翻帝制後進行之程序若何伍答曰事當依次進行目下戰事要緊先須逐除張勳挽回共和然後方可解决他項問題黎元洪當然仍爲總統渠仍是中國之合法元首也黎總統之爲人除有時未能明察事理誤聽人言外並無他錯當其允從解散國會之時實無他法可想陷於逆境不能自由但黎終不失爲好人耳云云 
[徐州快信]  
　　京津車已斷聞前日有持定武軍免票乘車赴津者二十餘人過馬廠均被截捕下車卽在車站一律槍斃此間已無人敢持免票乘車徐海道尹李慶璋昨一人乘車回徐聞李係日前奉張逆密派偕劉文揆出京至津促東海入京東海猶豫未即成行而翌日京津車卽不通李劉因眷屬均在徐州揚州故遂相偕乘車南下詎車行抵馬廠而第八師所派查車稽查適盤詰至李慶璋李答係徐海道尹並稱已不贊成復辟故擬回徐勸張文生將定武軍遣散維持徐州治安查車稽查因李答語頗滿意亦未將李爲難距車開行後李回臥車間而劉文揆已不在車上繼詢車上使役答稱當稽查盤詰李之際劉形色異常張皇旋即空手跳下車去不知何往開車時仍不見劉上車李無法乃一人回徐現劉仍無下落此間謠言繁興軍心甚亂且六月份餉銀迄未核發兵士恐將譁變一般人咸望蘇當軸速派員來徐招撫或將該軍鎗械全繳地方庶免糜爛張勳所部定武軍共六十三營開拔北發者實數不滿二十營其餘四十餘營均分散駐防蘇皖兩省境内張逆在京固不難一舉就殲惟分駐蘇皖境内之兵是在我蘇當軸設法消弭隠禍於未然蓋該軍在平時尙無紀律倘一聞張逆就殲必將出其盜賊行爲糜爛地方也 
　　張文生知事機不好昨電京勸張卽日取消復辟將康有爲萬繩拭正法以謝天下 
[南京快信]  
　　馮河間昨就代大總統職駐寗　　領事午後四時聯袂入府叩賀 
　　馮代總統因外交上問題昨電各省將臨時政府臨時二字取消作爲北京政府暫移南京各部署仍照原狀恢復 
　　兩江師範學校改爲總统府馮代總統擬俟各部總長到寗後卽行遷入 
　　馮代總統三次電津敦勸段祺瑞任責任内閣叚初堅辭昨來電有允意 
　　岑西林陸榮延均允來寗襄助组織政府 
　　各省電馮代總統允解恊欸接濟北伐軍需及組織政府政費 
　　大總統印經黎總統派人送津昨由段芝泉派曾毓雋齎送來寗呈馮接收 
　　齊兼督軍今日就職以後齊定每日午後三時到府與馮代總統計畫軍事 
　　馮代總統已派員赴徐招撫張文生 
　　駐浦張軍統領吳起恒連日匿居城内疑爲刺　軍情該軍駐浦共計四營馮代總統恐該軍有變 
昨調步兵一圑開赴浦口駐防聞張軍昨日下午六時已將鎗械全繳馮代總統允給恩餉兩月遣散聞蚌埠倪嗣冲軍隊昨有四營已開抵浦口聲稱係奉倪命來寗助防馮亦派員勸阻 
　　海州鎭守使白寳山奉張逆命飭行海屬各縣改用宣統年號懸掛龍各縣知事多未遵行惟灌雲知事陶士英係萬繩栻之私人强迫各商遵行馮代總統齊兼督軍得報後已電海州白寳山警告一切 
　　兗州鎭守使施從濱來電稱駐兗張勳軍六營已全繳械候給恩餉遣散 
　　駐大通之定武軍第三十四營昨由大通開來旋聞駐浦之定武軍已繳械張管带即將該營仍開回大通 
　　蘇滬調來軍隊已開抵寗 
　　淞滬護軍使盧永祥派馬參謀長來寗商出兵討逆計畫 
　　贛督軍李純電稱贛可出兵一派會師北伐師參謀長昨已由津乘車回寗 
　　胡嗣瑗前來寗勸馮河間贊成復辟馮拒未接見胡乃專函相勸馮在信尾批反對之至四字胡因京津車不通不能回京昨已乘車赴滬 
　　定武軍帮辦營務處許某前日由寗函勸張勳不可逆世界潮流變更國體倘能幡然改悔立將復辟取消罷兵待罪或可保全首領云云 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[英報述討逆軍與民國政府]  
　　昨日英文京津時報記載此次討逆軍之行動甚詳茲特迻譯如下兩日之前論者以爲復辟一事不過支持一月今則其生命運之终了殆難出一星期矣據段氏於星期一昨偕梁任公赴馬廠十一時始到當由駐紮馬廠小站等軍官長赴站歡迎旋卽大開會議其結果各軍官長一致表示贊助討逆卽請段氏就任討逆總司令是時馬廠駐有第八師軍隊一萬二千五百人小站駐有軍隊六千人此外又有直省警備兵多隊其統領卽魯督軍之弟均爲可靠之軍隊段氏即時發電各省昨已得馮副座及奉魯等省督軍復電贊成一致行動曹督軍之熊度段氏亦已得有確報現在軍力厚集如逆賊張勳誠不難一鼓成擒也此次討逆軍出發之神速尤出人意外星期二夜半前北上軍約二萬人係向楊村北倉等處進發所携機關砲及大砲極多保定軍隊想昨日亦向北京進行傳聞昨午第一師軍隊已抵北京地安門而駐紥北苑之軍隊亦同時抵西直門似此情勢張大辫確已身處重圍逆軍若知合圍諸軍勢力偉大當可出降且段氏業有示諭逆軍如肯繳械歸降准其免死想辫子軍自顧生命或不致擾及居民也又聞各方面傳説駐浦定武軍兩營已經譁變駐徐之殘軍因懾於馮副座及倪嗣冲張懷芝之兵力已宣布與張逆脫離關係並電請張逆誅殺參謀長某氏以謝天下以此次逆謀某氏應負責任之故總之逆張部下無論在京在外均成孤立其勢已危此項消息要亦不無憑信在京之逆軍若不即早投誠一俟民軍到達預定之地點終不免一場惡戰矣直隷省長即僞民政部尙書朱家寳於昨日去職討逆軍總司令部即日遷至北倉附近其司令部之參謀長爲傳良佐副官爲曲同豐韓賓禮迄昨日下午止已得十五省之恊助此次段氏首倡討逆厥功甚偉深望共和各黨派與以維持俾竣全功以福民國葉恭綽氏昨接梁士詒氏自香港來電内有清帝復辟禍及邦家各黨派咸宜捐除意見恊力反對張勳等語並囑將此電轉達段氏及龍建章朱啓鈐諸人所見誠屬確當現在張勳方面在津浦路線上尙有殘餘兵隊南方各遣軍北來助戰勢必先行剿滅此項殘兵方能通行惟張逆同謀諸人近日多已避匿康有爲聞已出京與本星期一之事有直接或間接關係者均已雜於難民中逃出北京張勳尙何爲哉閱滬電載旅居上海租界内各民黨曾開大會議决卽在滬上建設民國政府並速黎大總統赴滬云云是此派之人對於黎馮段諸公所籌即日　在北京建設共和政府之計畫意欲干涉若果政府遷設上海無論久暫均將引起反對誠以上海爲條約口岸使爲政治之中樞將來一遇政爭外人生命財產卽甚危險也况黎大總統業有明令使馮氏依法暫攝大總統職務並復任段氏爲總理乎吾謂今日中國民黨惟有服從總統命令並贊助段氏是其應盡之職耳叚氏前被厚誣爲共和叛徒今茲之行動足可證明其心跡苟全國之人將來不與以贊助則段氏兩次救衛共和亦無所利於國現在旅滬政客對於段氏尙不能完全信用吾人深望中國明達之士須恊力贊助段氏於目下亂未已時凡可危及此次討逆計畫之言行均當戒絶則民國受賜多多矣 
[近畿討逆軍行動與文電]  
　　昨日（五日）午後七時三十分段司令由馬廠回津在新站下車同來者有梁任公湯濟武諸人楊以德汪士元趙從蕃黄榮良及津埠文武各官員並汪大變葉恭綽王克敏張弧顏世清徐建候張名振陳國祥段永彬吳鼎昌莊蕴寛王芝祥諸人曁陸軍部高級武官百餘人洋員數人到站迎迓即由警兵擁護入省公署聞今明即可說政府辦事處關於討逆軍事行動昨已節節前進當段氏未回津之前先已得有馬廠密電段總司令特派張紹曾等分率步兵一千名又砲兵各一營聞赴前敵張等於昨日午後已由津出發又一報告云張紹曾氏本爲陸軍訓練總監此次張勳復辟甚爲憤恨曾與北京軍界要人痛陳大義密計内應於二號晚即乘車來津往馬廠與段總司令籌討賊方略合力進攻深蒙倚畀昨日已命馮玉祥旅長率領第十六旅及京畿各營圑而第八師馬步砲亦随各營乘車直抵豐台近畿一带先行進攻今日張總監復带砲隊機關鎗隊工程營等軍於午後三鐘乘專車往廊房陣地親自率師勇進誓必擒獲逆首及各妖魔以正國法又聞駐紥小站之混成旅長謝保軒原爲藍將軍天蔚舊部現因張逆叛國段總司令誓師討賊全體軍官切志同仇乃公舉藍將軍統率請命段總司令率所部三千人已於今日向北出發馳赴前敵矣又馬廠通信云第八師師長李長泰於五日又續令二十九三十兩圑計六營開至廊房附近駐紥其原駐紥廊房之混成旅圑全體亦投入討逆軍合之由馬廠北上之兵計共約六千人砲十六門面張勳之兵今早以來陸續從天壇出發者約二千從西直門出發者约二千合之其他约共五千人兩軍以萬莊爲中心準備戰　昨夜或今早即將接戰一切軍事行動異常忙碌而關於討伐事之文電亦如雪片飛下茲摘錄其緊要者如下 
　　段總司令檄徐州定武軍文云徐州張鎭守使並轉定武軍各統領曁全體將校討逆總司令建成上將軍陸軍上將段敬告定武軍駐徐將校張勳造逆顚覆民國危害前清不義不忠神人同憤本總司令承近畿諸軍及各省督軍公推暫領今職已派段上將軍芝貴爲東路司令率三縱隊進駐廊房派曹錕督軍爲西路司令率四縱隊進駐良鄉咸候師期會同進剿都中原有軍警多於逆軍十倍此輩皆吾舊侶咸密來輸欵靜候指揮順逆之義旣殊衆寡之數懸絶逆勳頭懸闕下旦夕間事耳義師初起昨已檄告天下謂罪止張勳他無所問誠以此次倡逆惟勳一人軍士義取服從附亂豈其本意脅從罔治古訓聿昭反禍爲功懋賞斯在昨據都中探報稱勳所带駐京軍隊對於此次逆舉多敢怒而不敢言其妻其姪叩頭力諫幾遭鎗斃又據徐海道尹李慶璋陳稱在徐定武軍各將校尤多深明大義正擬聯電力爭爭而無效則宣告與逆勳脫離關係等語本總司令采聞之下欣嘉殊深逆勳此次舉勳求諸史乘實與董卓朱温鼎足而三復辟實非清帝本意當逆勳上殿逼脅之時世中堂叩頭流血瑜太妃痛不欲生蓋知其事必無成恐綠此失優待條件試環顧京城及近畿勁旅幾何全國勁旅又幾何逆勳以區區數千之衆深入重地反全國人之心理冐天下之大不韙當文明之世而欲效古代挾天子令諸候之事立於必敗之地而獨囂囂然自鳴得意其悍逆固可憤其愚蠢亦可憐定武軍者非張勳之軍民國之軍也受民國餉糈爲民國守土張勳昔爲民國將帥則忠於張勳卽所以忠於國家張勳今爲民國罪人則國家所養之軍豈能随人作賊諸將校不乏有勇知方之士凡茲大義諒所共明今南北義師雲集咸瞋目切齒請尅日合圍淮徐犁掃巢穴本總司令以爲論上天好生之德固不能不敎而誅况諸將士本非造亂之人更安忍一網而盡爲此剴告諸將校等宜審順逆之分察成敗之勢審事旣明斷行宜勇仰卽諄諭士卒捧籍歸誠一面卽合電逆勳數其罪而與之告絶則事定之後本總司令當牒告政府其士卒則仍列尺籍爲國干城其將校則案照勳勞渥頒懋賞若猶執迷不悟怙惡不悛蟊賊所在必除國法安能曲貸以一徐州而當天下之師雖孫吳復生何能爲役逆勳在京師懸首　街之日亦即定武軍在徐州玉石俱盡之時諸將校順逆去就轉移於一念之微而或爲功首或爲罪魁或流芳百年或遺臭萬載禍福兩途惟所自擇事機一髮後悔難追今特露布此意咸使聞知民國六年七月四日 
　　藍天蔚致段總司令函云芝老總司令鈞鑒張逆叛國罪浮於天凡屬國民同深義憤此間人士及舊日部屬早秉正義誓保共和方策進行適奉尊檄棒誦之餘莫名欽佩天蔚不才何敢自棄俟部署略定當即馳謁軍門進随鞭鐙先肅寸褚特遣陸軍部諮議楊虎吉林補用知事林卜琳賚呈麾下請示方略俾作南針　署侵人伏希爲國珍重敬叩捷守達威將軍藍天蔚謹啓熱河公民代表王玉樹致姜都統電云熱河姜都統舒　長戚道尹公鑒並轉熱屬十五縣軍警商學各界均鑒自張逆擁兵入京擅行復辟各省義師羣起北向黎總統近已出京馮副座依法繼任任命叚芝老仍充國務總理兼討逆總司令義師雲集津保進逼京畿昨張逆畏敗拆毁鐵路閉城退守近有焚掠京師挾廢帝宣統竄熱赴察之議大則蹈斷送外蒙覆轍小則必受黄巢慘禍諸公愛護共和保衛地方夙具熱誠務懇聯合軍警各界迅集義師嚴行防堵入關討賊不惟民國重光地方受福亦諸公無上之榮也時勢造英雄時乎不再來掬血陳詞佇候大敎天津德義樓熱河公民代表王玉樹歌叩 
　　蔣雁行致馮副總統電云南京馮副總統鈞鑒天禍中原張逆叛國羣起義師共滅此賊惟念莊嚴神州不可一日無政府聞我公依法代行大總統職權薄海軍人同深歡慰現張逆見勢已孤擬脅清帝西走外蒙雁行刻已電綏遠各旅圑長嚴加防堵勿任竄入並飭將倡首復辟之漢奸迅速殲除以清後患謹此奉陳雁行電 
　　王芝祥致兩廣電云武鳴陸巡閱使廣州陳督軍劉少將秉福南寗譯督軍均鑒祥密祥於江日抵津適遇張勳謀叛民國威脅幼主天人共憤畿輔震驚黎總統被困京師幸頼段總理血誠救國首舉義師已有宣言布告中外共和重造感憤同深 
現直魯皖豫等省皆舉兵助剿在邕時與幹公談論曾憂及復辟逆謀足以覆亡中國傾危清室不意張勳竟敢出此望速振臂而起樹南服之先聲通電全國會師討逆以申大義現段總理誓師馬廠尅日進兵請迅速電達一致進行無任企禱王芝祥叩歌 
[京亂中之張勳内情]  
　　定武軍全軍總司令淮海鎭守使張文生本張勳之　鷹爪此次對於復辟亦不表贊同昨夜（四日十二時）由張勳之機要某人處探得張文生致張勳一電其文云北京張大師鈞鑒眞密元電奉悉駭汗莫名復辟之舉實拂民意而逆天命冒昩從事禍召滅亡望公速省尅日回徐若終執迷文生惟有率師自立不敢强同泣血陳詞　懇俯納臨電惶悚不知所云張文生叩咸云云此次復辟表面上係張逆一人主持其實内幕中操縱慫恿以成此事者皆張之參謀長萬繩栻爲最有力量以故發表後萬與嗣瑗同爲左右股肱而胡不過稍稍建言唯萬之權力獨大清室中如攝政王洵濤振各貝勒惟日於養心殿後値班無所事事凡諸大政皆取决於張張又聽計於萬繩栻萬之大權獨攬於此可見矣僞議政大臣劉廷琛傾向前清頑梗不化昨（四日）有某君往晤告以各方面反對情形勸其臨崖勒馬劉答以旣忠故君當與同盡正在談論之頃家人忽報線轎已經造好請大人看看樣式某君即問何用劉欣然曰我已蒙聖恩賜紫禁城乘輿不能不趕緊預備如劉者可謂顧安樂不顧禍患矣又聞前清道員沈某在上海與海軍人頗有相熟者十四日忽然來京進見張勳說得海軍如何聯絡如何融洽張竟爲其所迷密令沈携現欵四十萬元馳赴上海運動海軍不持反抗態度日昨（四日）已匆匆出京乘津浦頭等車南下現各處反對義師雲起而海軍已宣言决不附和沈旣携此鉅欵遂亦不知去向何方云 
[段祺瑞請馮河間就代理職]  
　　馮副座已於七日在南京正式就代理大總統職並將在寗組織政府以期全國政治進行有所秉承惟在此事未宣布之前各省已多有電請者段總司令亦有兩電誌其原文如下討逆軍總司令昨電馮副總統云南京副總統鈞鑒國家多難凶逆阻兵莊嚴神都忽焉淪没大總統陷在賊中失其自由舉國痛號不知所措祺瑞昨承鈞命密圖就近規復已馳至馬廠組織討逆軍司令部聯合近畿各軍尅期進剿業將檄文公布方略密呈在案惟是國之元首不可一日虚今逆賊方挾清帝以爲重而我軍乃無所秉承曷能收統一之功致克敵之果查中華民國大總統選舉法第五條大總統不能執行職務時由副總統代理恭惟我副總統手創共和萬方宗仰當茲淪胥將及之秋循纓冠往救之義伏乞依法宣布早正名義庶人心有所維繫軍事克奏膚功除通電各省外謹率所部翹企待命討逆軍總司令陸軍上將叚祺瑞叩江又通電各省云各省督軍省長武鳴陸巡閱使熱河綏遠察哈爾都統上海護軍使各地鎭守使鑒國家多難凶逆阴兵　嚴神都忽焉淪没大總統陷在賊中失其自由舉國痛號不知所措祺瑞不敢荒匹夫之責已於日昨視師馬廠組織討逆軍傳檄規復惟是國之元首不可一日虚今逆賊方　清帝以爲重而我軍乃無所秉承曷能收統一之功致克敵之果查中華民國大總統選舉法第五條大總統不能執行職務時由副總統代理祺瑞已電寗籲懇副座速正名義諸公卓見若同望即分送電呈請即日依法宣佈庶人心有所維擊軍事克奏膚功如何之處竚盼示覆祺瑞江 
[馮代總統就職紀（醒民）]  
　　張勳叛國各省紛起討逆並來電敦請馮副統在寗組織臨時政府卽就代理大總統職馮　西南各省關於此項電報尙未到齊故一時徘徊未决昨晚八時滇黔粤桂川湘亦均來電請馮就代理大總統職絯計贊成者已有十三省馮始决心就職九時飭秘書廳擬稿通電各省宣告定七日就職並促各省迅派代表來寗恊商組織今日（七日）爲馮代總統就職大典之日商民均懸五色國旗慶祝通城文武商學各界齊赴府叩賀車水馬龍極形熱閙午前十一時行就職禮海陸軍軍官商學各界人士齊排立禮堂左右馮立香案前脫帽行三鞠躬禮禮畢作樂海陸軍曁紳商各界向馮代總統叩賀行三鞠躬禮禮畢作國樂樂止馮代總統演說詞甚簡單略謂鄙人叨天之幸今受人民委托暫代大總統職今　所 
望於我海陸軍將士者在齊心合力爲國爲民將亂事早日平定則國家幸甚鄙人亦與有榮幸云云詞畢民國萬歲大總統萬歲之聲震動屋宇旋攝影以誌紀念而散 
[復辟說到後之廣東各方面]  
　　復辟消息傳來後粤省當道對付各計劃及擬即出兵情形已錄昨報茲再將其他各方面種種義憤狀况錄下 
　　李軍長烈鈞以逆賊張勳竟敢僣兵京邑凌脅我總統以四百兆人民之中華斷送於螟蛉異族之幼主窺竊我神器我人民聞變憤塡胸臆所部三軍横劒震怒决議在廣州組織護國軍總司令機關指日會師討逆昨已電調駐韶馬隊憲兵即日來省以備出發此外方聲濤亦甚憤激其致各處電云廣州朱伍兩旅長張萬兩圑長香山楊圑長源潭趙圑長林營長西村楊連長鑒總統逼退復辟實行以我軍人斷頭陷胸拚萬死以造成之民國一旦中斷　共和不至覆亡而現在已無元首凡有血氣誰不痛心應自國體變更之日起凡我軍人一律服孝以誌哀思何時共和回復再行免去　即凛遵方聲濤江印南詔連鎭守使張開儒對於解散國會事本已忿懣不平預備出師茲得復辟消息更形激昂刻以出發在即所有軍中應需各物已飭從速整備以便擇日誓師出發昨特禀請當道撥發新式漏底無烟鎗二千桿以利軍用滇軍圑長楊益謙所轄三營邇奉當道命令調回省城已有一營遵令馳返暫駐西村聽候差遣其餘各營現尙駐紥淇澳石岐斗門 
 
 
 

Page 7

 
 
　　焦門　門一带不敢率爾拔隊頃聞當道已檄飭陸統領蘭清抽調兩營前往香屬接替防務俾滇軍得以悉數調返先行預備至香屬下游前山銀坑各地關係國防仍由唐帮統紹慧妥爲佈置 
民黨健將鈕永建昨由上海抵粤寓東亞酒店七十七號鈕君歷充廣西幹部學堂總辦及龍州邊防各軍職革命時之戰績久在國人耳目現陳舜卿督軍亦爲鈕君高足故鈕君此來於時局發展實有重大關係昨已偕同馬愼堂林隠青諸君入見陳督軍商議西南大局彼此意見極爲浹洽 
馮自由致華僑電云海外各埠商會中華會館書報社諸公鑒逆督叛國清帝復辟民國淪亡普天同憤現各省義師疊起討賊救國在茲一舉我僑胞兩造共和必不忍令前功盡棄望卽捐助餉糈合力殺賊以竟全功而除帝　無任盼禱再本會因亂事紛起北京事務所已無形撤消所有各埠與本會來往函電均請暫寄廣東長堤五十一號華僑俱樂部代收合併聲明北京華僑聯合會會長馮自由叩江 
　　粤省會爲國民代表議員尤引爲奇痛定明日在省會開特别會議討論粤省對於時局事宜并請陳督軍朱省長蒞會宣布出軍辦法以安粤民而正國紀 
　　西南各省旅粤公民公啓云叛督違法普國同仇復辟已成尤入骨恨亟應興師討逆恢復共和前經粤省公民開會要懇政府從速出師以免賊勢蔓延致難鋤滅迄今仍屬渺渺無期無他餉項支絀兵力單弱致釀成今日 
復辟之禍耳是以不能不聯絡西南各省旅粤公民開會磋商力謀掃除國賊鞏固共和茲定本月十號下午二點鐘假廣州明倫堂開西南各省公民大會（一）徵求人村擁護共和（二）討論餉源補助軍力（三）驅逐宣統剪除帝　凡我中華各省各界旅粤諸君届時務祈駕臨倘有要事而不能蒞會研究者請用長函宣諭寄至廣州明倫堂内東西洋留學生會處可也中華西南各省旅粤公民同啓 
[反對復辟之贛聞]  
　　宣統復辟天人共憤贛省李督軍曾於冬日通電表示反對三號特召集軍政警法各長官至軍署開特别大會李督軍首先發言略謂建設民國於今六年此六年中慘淡經營勉支危局不謂逆黨張勳等膽敢謀叛民國恢復清室賣國求榮令人髮指查六月三十日大總統猶有明令特任農商總長等官乃是日下午竟發生復辟之事驟聞之下殊爲詫異蓋我有政府我有元首更何須此黄口小兒出作皇帝耶且國體須經萬國承認斷非少數人可以兒戲出之者閱清廷僞詔僅有各部大臣五人其餘敎育司法等五部尙未提及足見係少數人鹵莽舉事猶憶前晋京時晤段芝老曾以復辟爲問芝老云諒紹軒不敢作此妄想設眞有其事我誓必復出扶持元首滅此朝食王聘老毅然以京師秩序自任自必與段氏同意而黎段王諸公感情之親厚已可見一斑今張逆等公然假造民意擁戴復辟段公在津相距咫尺决不忍黎公之受制於滿清也諸君與鄙人均服官贛省同處一城憂樂與共處此時局究竟如何對付衆聞言咸起立謙讓請督軍訓示李督云鄙人意思倒有一個辦法民國中斷中原無主全國已陷於無政府地位彼滿清殘缺不全之政府我輩斷無服從之理應即宣布自主與寗卾等省取一致態度諸君以爲何如戚省長以次均起立贊成並請宣布自立日期李督云即自今日爲始凡嗣後一切軍政民政司法槪歸本省政府自理除行政事務由省長直接處理外其司法一項各司法官應受理訴訟仍依據現行刑律遇有特别事故發生可呈由鄙人與省長核辦至於地方秩序及省防鄙人當與戚省長督率軍警妥爲布置决不使地方稍受絲毫驚擾俟民國正式政府成立後本省謹當將自主取消服從命令至於本省應解中央各欸亦自七月一日起停止滙解暫交中銀行存儲此等主張均係目前不得已之辦法無論是否槪歸鄙人負責至九江方面爲本省北門銷鑰長江咽喉昨晚已由本署電令九江鎭守使吳金彪特别戒嚴其湖口一带從前原有砲台完全恢復頃據吳使復電謂已將金鷄坡岳師門馬當等處上下三台連夜修葺完竣並將砲位安置停妥軍警盤查所亦於今日成立此本日開會之情形也 
[倪嗣冲之態度何如]  
　　倪嗣冲態度本遊移昨接馮副座宥電表示反對復辟謂諸公愛國之忱過於國璋尙望慨賦同仇各攄義憤云云倪氏志乃决定居然以愛國自居亦通電表示反對一面電飭各衙門云此次復辟突然發生事前並未與聞現商承副總統及各省督軍一致主張反對所有本省軍政行政仍舊悉聽省令施行惟各處治安責成地方官竭力維持仰卽知照 
　　旅滬皖議會議員管鵰李迺璟電致本省各界安武軍及各級軍官略云今者金陵之大義凛然西南之精騎雲集旌麾所指首在皖山淮水間當茲之時間不容髮義旗在望　鉞羅前雖悔之將何及哉同人愛護河山恭敬桑梓誓以頸血濺於鄉邦諸公愛國寗爲人後謹布心腹實圖利之皖省自復辟疆噩耗傳來各界人士抱憤不平而軍界亦義憤塡胸頗有大興義師直搗黄龍之象近來此間迭接各省來電主張依照約法大總統有非常變故得由副總統代行職務併請依法组織政府於南京聞倪氏亦贊成之 
　　惟昨有某君由漢來滬者投函本館云僕由漢口乘舟五日過安慶而大通而蕪湖皆見有龍旗飄揚空際頗爲駭異因登岸以察究竟而煌煌安徽撫提部院倪末署宣統九年之告示徧貼通衢六日至南京離舟則見江對岸軍隊如林龍旗招展探諸警局云乃適由蚌埠開來之安武軍第一路也聞欲乘輪赴蕪湖嗣經馮國璋阻止直至下午九時猶𪊽集浦口車站今朝起視已不見蹤跡再四探詢始知該軍於夜間曾分爲二隊一回蚌埠一往蕪湖者仍揭龍旗云云反對復辟者而應如是耶倪氏之態度國人誠宜注意矣 
[浙江討逆軍定期出發]  
　　浙江編成一混成支隊所有一切均已預備完全昨日已將第一師砲隊由拱埠乘輪開赴嘉興其餘已定於今日整隊出發矣茲特將昨日楊督軍齊省長布告人民文錄下文曰照得民國肇造迄今六載共和國體經世界友邦承認萬無再行變更之理由而優待清室條件仁至義盡實爲古今中外所無卽清室亦未必自甘覆滅背叛民國乃竟有少數權姦敢爲禍首要挾復辟破壞共和此等舉動勢必民國危亡清室亦同歸於盡喪心病狂人神共嫉本督軍本省長業經通電各省宣言反對一俟商定正當辦法卽行聲罪致討以拯危亂對於本省地方治安秩序已飭所屬文武竭力維持完全負責誠恐商民人等不明眞相姦人宵小得以乘機煽惑爲此出示布告自示以後其各照常安業切勿妄生欵慮自相驚擾如果有意擾亂或甘心被誘一經查出定以軍法從嚴穂辦决不寛貸凛遵切切特此布告 
　　浙江陸軍混成支隊出發在即潘支隊長特發出布告其文略云張逆陰謀傾覆民國聲罪致討舉國同情浙省扶義鋤奸人心尤爲憤激現奉督軍楊抽編混成支隊令委本隊長整旅先驅會師撻伐凡我軍人素重軍紀自能謹守範圍誠恐知識不齊或有越軌之舉茲奉督軍楊頒示行軍規約七條合行開列於左仰本隊各士兵及沿途商民人等一體知照悉心遵守倘敢故違定照軍法從事决勿寛貸特此布告計開一違抗命令者二臨陣脫逃者三爲敵間諜者四洩漏軍事上秘密者五故意毁壞本軍軍用品或防禦建築物等以利敵者六搶掳或詐取抑勒民間財物者七姦淫婦女者 
　　楊督軍昨日亦有文訓示出發將士略云天禍我國張逆跳梁傾覆共和實危宗邦潛挾幼冲肆其鴟張元首被幽陰謀益彰此而可忍自趨於亡通電誅惡始我浙江會師北討勵我戎行爲國而戰軍人之光殄除凶孽誓掃欃槍我軍勗哉我武維揚奮其壯烈投鞭渡江直驅京師擒賊擒王師克在和和以致祥尊崇軍紀嚴約三章服從命令保護工商義旗所指無擾耕桑信賞必罰語重心長引傾凱旋露布四方愛國之士勗哉無忘 
[徐揚防務與辫軍窘狀]  
　　徐州辫兵勢須由蘇魯皖軍隊合力掃除而揚州地居江北亦不時有辫兵蹤迹故防務因以加緊茲誌其近况如下駐揚陸軍七十六混成旅長張仁奎昨奉馮副座手諭改爲揚州防守總司令張氏奉令後一面通令出防各營長官來揚列席軍事會議一面令駐揚定武軍繳械薙髮蕭管带未肯奉行並要求武裝回徐張因飭随員雇船二十隻擬給洋六千元迫令定武軍回泗洲原籍昨晚司令部已下緊急戒嚴令各通衢軍隊棋布均荷鎗實彈尤以南河下一带爲最憲兵巡邏警禁加派雙崗各城門於昨七時即行關閉居民均現驚惶同時司令部與縣公署又奉馮副座齊省長密電略謂境内倘有人假借名義希圖乘間煽惑擾亂地方應卽以土匪論嚴拿懲辦以絶禍源云云江都周知事爲此對於監獄頗深致其顧慮昨特派警備隊一排前往梭巡以防不測司令部方面則門前已交通斷絶晚間行人須繞照壁牆而行並於其時派參謀趙蔭園於今早（七日）赴寗面謁副座請示防務辦法張氏對於來往電報亦殊慮有走漏消息之虞昨日始已派旅副楊君前往檢查電報惟郵局尙未着 
手檢查至於商民則楊州商圑總司令劉隴西亦召集各圑員於今晚梭巡街市以保地方凡此皆揚城防務布置之大槪情形也 
　　駐紮瓜洲之定武軍現奉調來揚李統領向張司令要求進城張司令未准刻尙駐南門城外靜慧寺内（該營兵士連駐連署共五連卽五哨）又定武軍蕭管带因張司令迫令回籍昨急電至徐請示辦法但亦無甚結果又兩淮鹽務總科長都達夫昨長電至津以副座電令張仁奎接收運署准七日履行再三商懇寛限一日請示辦法聞劉文揆於今午特由津致都一電令將運署職權交卸蓋勢已無能違拗也因此形勢場運局正局長潘仲奎氏因兼有定武軍營務處之職頗自危懼其意以爲非自行辭職恐於其身多有不利也據聞劉文揆電致徐州謂得避居天津鎭海耀華里賀姓處其前存放揚州各錢莊之私欵因銀根吃緊未能一律付去劉亦無如何也但定武軍離揚旅費曾由張司令允給六千元故揚州商會周榖人特於今日召集商董籌擬一切特以目下之商况能否如願以去正自難知耳此又辫軍方面在徐揚間近來窘迫之狀况也 
[反對復辟聲中之蘇州]  
蘇常鎭守使兼第二師長朱申甫君前日因聞北京有舉行復辟之事特偕同水警二廳趙雲生廳長警察崔怡庭廳長赴寗謁見馮副座齊省長請示機宜公畢返蘇昨日朱鎭使於上午召集在城文武長官至署開軍事會議列席者爲道尹王可耕交涉員楊士晟高等審檢二廳莊王二廳長水警二廳長趙雲生警廳長崔怡庭吳縣孫少川知事禁衛軍第四圑劉夢九圑長二師四旅蘇旅長三旅張旅長金圑長憲兵營方營長砲兵營王營長諸君當經朱鎭使宣布在寗時面奉 
馮副座反對復辟宗旨及實行整飭軍隊籌劃進行方法並　副座自悉張康實行復辟異常憤懣嗣師參謀長由京返寗陳述黎大總統被迫狀况曁張軍兇燄跋扈行爲因之副座决定聯合各省興師北伐共伸義憤現在已接各省復電一致反對復辟即日會師寗垣南軍已經議决（一）先開混成一旅沿津浦路至徐州布置防線（一）以山東張懷芝軍直搗徐州（一）以駐高郵寳應之警備隊圑長陳有珍一軍駐海州以駐南通之第二師張亞衛旅長一軍爲接應（一）以馮軍駐浦口並調第十師編出一混成旅分兩支隊蒞寗助攻（一）以某軍駐蚌埠一面再由湘鄂粤桂贛川各省抽撥軍隊蒞寗會合助剿現在籌備已竣卽下動員令云云宣佈 
畢朱鎭使又嚴諭所部軍警各官以吾蘇轄境軍隊保護地方鐵路橋樑警察維持秩序保護治安各有專責尤須嚴防奸細匪徒乘間混入煽亂滋擾並議定馬砲營工程營卽速整飭行裝聽候調遣特派機關鎗隊兵一排带同機關鎗二架移駐鎭守使署轅門駐紥另撥步兵一排分駐獅子口軍裝局又撥步兵一排赴舊長署陸軍監獄駐防又派憲兵一排分駐車站輪埠等　巡防城廂内外地方由警廳擔任保衛治安各敎堂敎士及盤門外日租界一带亦由警廳随時加派警探切實保護水路則由水警二廳駐汛師船及淺水兵艦梭巡各市鄉地方則由縣責成各鄉警察會同水警恊力巡防議畢散會時已四鐘矣 
地方通信 
[松江]  
　　電請討逆鹽捕第三營隊官張思達電請討逆已得該營全部官長之同意頃已電請蘇州緝私統領蔡和林　請馮副座核示其原電云蔡統領鑒康張作亂顚覆共和復辟出現咄爲奇事現各省出師聲討以定國是營長等供差　務本未敢率爾輕動唯係國民一分子血性所激憤不能平祈轉請副座准予随軍北討以掃逆氛而平民氣是否有當乞賜電復鹽捕三營營長馬國楝兼隊官張思達等同叩 
　　開會追悼今日爲姚詠華君在育嬰堂醉白池内開追悼會之期現醉白池已由十四圑夏圑長借爲圑本部故外間有改期追悼之誤會實則追悼姚君之舉係發起於借駐軍駐之先故仍由育嬰堂中向夏圑長商准讓出廳事爲會場廳中滿懸輓聯祭幛及各界祭文所有姚君發起之景賢女學等學生及各界人物均於下午到會行禮頗極一時之盛 
　　委員借漕省委前川沙知事范鍾湘來松會縣向各業户借用本生冬漕每百元實收九十五元俟本年冬漕開徵後或還欵項或劃完賦悉聽其便現訓令已到俟范委來松後即由李知事會同勸借 
　　聯絡感情李知事以十四圑全部軍隊方始到松故於六日敦請夏貽霆圑長等到署筵會以資聯絡所有陪座諸人均爲地方重要紳士俾嗣後有地方事故時易於接洽 
　　調查印花松江縣認銷印花每年八千四百元聞已邀請商會會長轉向各商號分别認購省吏爲整頓銷數起見昨又派委來松調查一切旋悉縣中已照認數攤解故即前往他縣調查矣 
[鎭江]  
　　布置防務與戒嚴鎭郡自聞復辟駐鎭陸軍第十九師楊春普師長即召集軍官會商防務連日以來規畫布置已經妥恊昨又諭飭所部各軍官佐不得偶離營次聽候調遣楊氏又以現値戒嚴期内人心必多恐慌昨特頒發六言韵示通告城廂内外居民人等禁止燃放鞭爆俾免誤會其文云照得戒嚴期内人民易滋驚擾無論慶吊等事不准燃放鞭爆如違定干拘辦仰卽一體知照云云鎭郡南門城外附郭各鄉村農民以天降時雨公同醵資假南門大覺寺前建搭草台唱戲五日酬答神佑丹徒縣倪知事聞知此息當即飛飭警察八區趕派長警前往干涉並傳諭該班首及各鄉民等現届戒嚴期内違禁演戲大干未便勒令卽時停止以肅防務 
　　復辟聲中之商市鎭郡市面初因復辟警耗銀根突緊岌岌可危近由商會吳總理緊急通告略謂馮副座曁海陸軍警全國各省均一致擁護共和云云人心得以稍定故昨今兩日銀拆已跌至一錢五分洋釐亦跌至七錢左右前數日鎭郡絲市漸有轉機銷路頗有可視乃忽受復辟影　昨日絲價由四十元陡跌至三十六元鄉民大爲失望 
[寗波]  
　　顧使因病請假寗台鎭守使顧乃斌本駐紮台州海門前以張康諸逆謀爲復辟以甬東爲浙東門户恐有宵小乘機擾亂特自海門赴甬會同諸長官商議地方防備各事現在布置妥貼人心亦安惟顧使以炎天奔走忽染熱病須事醫診聞已電督署請假數日一俟痊愈即回海門防次 
雜評一 
[復辟取消矣（一子）]  
　　復辟已取消矣袁世凱爲帝尙有八十三日之命運今張康挾宣統復辟僅一星期而好夢乃已醒耶 
　　然而此一星期中人民已受無數驚恐國家已受無數危險此種叛國舉動安能因其兒戲而輕恕爲今之計惟有盡力殲除之尙何投降之可言條件之可議耶此次復辟之禍遠因種於辛亥優容之過甚近因種於丙辰罪魁之未除不趁此而滌盪淨盡則今日留餘之種子即是他年之禍根矣討逆諸軍其三思之 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[伍外交總長蒞滬續紀]  
　　外交總長伍廷芳氏由京携带印信來滬暫假交涉公署爲臨時辦公之所已記昨報茲將昨日所得消息錄下 
　　外交伍總長致駐京各國公使電略謂張勳强擁宣統復辟全國一致反對各省已起兵討逆旦夕可望除現因北京爲逆軍盤據本總長携带印信於七月七日抵滬暫在交涉公署辦公所有外交上應行商辦事宜請逕電上海朱交涉員轉陳與本總長直接辦理僞外務部尙書梁敦彥如有要求承認及一切交事件應請否認槪置不理上述各節請即轉達貴國政府爲要云云 
　　外交伍總長携印來滬已暫就交涉公署組織臨時辦公處昨晨盧護軍使王道尹及在滬各要人均分往晋謁會商要務並詢問北方情形 
　　昨日（八日）午後三時伍總長接松滬盧護軍使電話招往會議於是伍總長偕朱交涉員同乘汽車至使署密議甚久其所議事件關防嚴密無從探悉昨日（八日）朱交涉員諭庶務科李某趕將交涉公署前面一带樓面五大間騰出爲伍總長辦公之所其一切動用器具係禁烟公所裁撤後寄存交涉公署者均係西式洵爲合宜 
　　國會議員通訊處昨發通啓云外交總長伍秩庸先生守法不阿受脅不屈已於昨晨由津返滬同人等公議於九號（卽今日）三時假座康腦脫路徐園特開歡迎大會并歡迎海軍總長程玉堂先生届時務祈撥冗早臨是爲至禱 
　　本埠各圑體自悉伍外交總長蒞滬後咸以伍君始終堅守法律剛正不阿實爲難能可貴現旣携印來滬自應開會歡迎以表效忠民國之敬意現經某圑體發起邀集各圑體開歡迎會一次並有某圑體擬設筵爲之洗塵 
[代大總統就職之祝賀]  
　　馮副總統以黎大總統因故不能執行職務依大總統選舉法第五條第二項於本月七日就代理大總統職通電所屬各機關一體知照淞滬警察徐廳長接電後即飭於本廳門前懸掛國旗張燈結彩並傳各區署隊一體升旗掛燈並飭警官等曉諭商民一體懸掛國旗三日以表祝賀閘北駐防陸軍曁四五兩區警正警佐昨奉盧護軍使徐廳長通令後即日懸掛五色國旗以表擁護共和一面傳諭境内商學各圑體及各舗户一體懸旗誌慶 
　　浦東爛泥渡三區警正解恩桂昨奉徐廳長訓令以馮副總統定於七日代行大總統職務禮當即會同各分駐所警佐轉飭地保傳諭所屬各商舗自八日起一律懸掛國旗三天藉申慶祝 
　　上海縣沈知事亦接馮副總統就代大總統職務通電昨日函知各圑體及南北商會等查照一律懸旗三日致敬 
　南北兩商會接到通電後除由會馳電致賀升旗誌慶外並通告商界一體懸旗誌慶茲將縣商會賀電錄下南京馮大總統鈞鑒昨奉鈞座通電依法代理大總統職務業已就職等因從此挽回刦運鞏固國基萬衆　歡一人有慶馳電謹賀上海縣商會正副會長顧履桂蘇本炎公叩 
　　又神州法政學校賀電云南京馮代理大總統鈞鑒聞公就職薄海騰歡統治得人共和底定肅電謹賀神州法政專門學校校友會全體齊 
　　昨日城内各機關各學堂商號均升旗歡賀英法租界各商號聞風興起亦均高懸中華民國五色國旗以表賀忱 
[復辟實現後之上海（七）]  
　　軍界所接馬廠雷音駐滬軍界昨接馬廠（距天津九十里）來電謂黎大總統自京由日公使飭派日兵護送至馬廠後已與段公祺瑞會面並將大總統印信交段請其便宜行事曁請段公仍任總理職務一面已令李經羲免職刻下段公俯念國事艱難勉爲就職立卽拍發急電敦勸馮副總統即就南京組織臨時政府暫代大總統職務所有大總統印信本擬派員乘坐火車賫送赴寗惟因火車須經過徐州卽京漢火車亦恐不便是以派員携带印信由海道乘輪赴寗約日内定可賫抵寗並得馮氏復電允爲暫代大總統事等語希卽轉致各機關查照云云 
　　十師軍隊繼續出發盧護軍使令飭步兵三十九圑圑長張慕韓率領所部三營官兵並率砲兵十圑二營六連連長王興瑞所管砲兵一連共編爲第一混成圑已於七號由滬出發先至南京龍潭暫駐然後會師討逆等情已誌昨報茲悉盧護軍使現委步兵三十七圑圑長爲第二混成圑長並選派三十七圑二營營長任學剛三十八圑二營營長李廷美四十圑第一營營長聶子敬各率所部官兵一營又撥砲兵二營之第五連一連配足鎗砲軍械及藥彈等件定於今日（九號）由滬乘坐火車繼續 
赴寗聽候馮代總統命令討逆 
　　另一函云昨日午後由盧護軍使抽調駐紥龍華之三十七三十八圑防軍中開拔兩營乘滬杭火車赴石湖蕩松江楓涇等處駐紮蓋因前駐該處之各防軍經盧使飭令何豐林旅長抽調開赴寗垣是以將駐防龍華軍隊調防彼處云 
　　破獲張探機關餘聞張勳偵探林世豐在本埠西門外設立秘密機關已爲軍警各署派警前往破獲抄獲槍彈等物惟林則知風避匿等情已誌前報茲經松滬護軍使盧永祥諭飭駐滬交涉員函商外交圑轉飭各捕房一體恊緝林世豐一面又恐該犯潛匿内地復諭飭上海地方警察所景警佐並淞滬警察廳徐廳長於前日各派探警四出嚴緝務獲解究 
　　又聞張勳駐上海偵緝處處長林世豐之外甥盧德森（字茂林）於本月三號由滬赴杭四號該機關即爲警廳搜查盧德森在杭未悉底藴於前日（七號）午刻由杭州乘坐火車到滬爲駐防南車站之憲兵將盧拘獲解由憲兵第一連暫禁營倉當由吳連長報經盧護軍使令將盧德森趕速解署候究 
　　警察保護地方治安淞滬警察廳令各區署隊文云照得滬埠地面近已戒嚴凡各旅館自應從事檢查以保公安茲定戒嚴期内檢查旅館規則六條除分行外合即抄發令仰該署所切實遵照辦理勿稍怠忽切切此令計抄規則一凡旅客須覓有相當保人向旅館作保並錄入循環簿如無保者不得居住二凡旅客不得带有軍用物及各危險物三凡旅客有行爲不正或縱跡詭秘者應立即報由本管警察署所查詰核辦四各旅客有私带軍用物及危險物者應立卽報由就近崗警拘辦五如有違犯前列各條者由旅館主完全負責輕則處罰重　勒令歇業六本廳偵探及該管警署員警到各該旅館檢查時各該旅館執事人應據實對答並恊助一切 
　　地方警察所警佐領袖景毓華以地方警察區域與松江南滙寳山等縣毗連誠恐匪徒乘間滋事或藉名歛錢除飭派各探偵查外一面又令飭一二三四五六等六區區員不分　夜加派巡警妥愼防護 
　　京津中交銀行現狀本埠中交兩銀行近日所接京津銀行曁總管理處等來文均已改用陰曆宣統九年五月十四五日字樣該兩行仍照陽曆塡册以免將來紊亂並聞北京中國銀行已被逼勒改爲大清銀行行中　事人員均不贊成但亦無可如何云 
　　天津避難人民來滬本埠太古公司順天輪船此次自天津開駛來滬於昨日午後二時抵埠停泊浦東華通碼頭該輪上搭客甚爲擁擠男女老幼不下二百餘人均係來滬避難者據云天津方面刻尙平靜惟北京附近已發生戰事云 
　　慰勞前敵共和軍隊南洋兄弟烟草公司現因張康復辟各省反對公推馮副座代理大總統職務組織臨時政府並會師南京尅期北伐當以軍隊冒署遄征熱心愛國特捐該公司新出之愛國牌香烟三十六箱派員於昨携带赴寗分犒北伐軍隊該牌香烟以五色旗爲商標意欲使軍人覩國旗而益奮愛國心也又沈佩貞陳耀卿董宇等以同是中華民國咸有維持共和之責愧不能執戈從戎撫心自問殊覺難安爰發起慰勞前敵共和軍士會籌集經費購辦軍　（如手巾清凉藥劑汽水衣履餅乾之類）運往前敵慰勞軍士藉以鼓勵軍心聊盡國民擁護共和之責任刻已從事進行不日運往前敵云 
　　彚紀各界公電（其二）孫潤宇等來電云各報館鑒逆應召入都擁兵復辟段合肥首先反對率師進討屢戰皆捷不日平定惟盼副座尅日北來統一全國存亡所繫　乞一致主張孫潤宇王立廷辛漢虞 
　　（其二）李純致孫谷電云孫伯蘭兄並轉谷九峯兄鑒兩兄來電均悉張勳叛國神人共憤弟於僞諭宣佈之日首先發難迭電各省聲罪致討三日之問四方響應今已編集勁旅親率北上會合各路殲此凶頑聞張督軍截辫兵於濟南曹督軍李師長分領雄師由京奉京漢兩路進逼京畿日内北方必有戰事公等熱誠愛國仗義執言筆伐口誅逆賊喪膽其功豈在血戰之下餘谷續陳李純虞 
　　（其三）浙江旅滬公會致北京日使館電云北京日公使鑒我元首避難責館深蒙保護全浙感甚特此鳴謝浙江公民代表金文治錢壽南王炎蔣定陶呂志宏金宗澄同叩 
　　（其四）共和保障會通電云副總統陸巡閱使各省督軍省長各軍使師長各圑體各名流政客各報館公鑒張康叛國推翻共和全國人民誓死討賊乃聞有主張張勳取消復辟即行罷兵者又有主張以復辟之罪歸於張勳一人者由前之說則張康之罪均可倖逃由後之說則康逆之罪可從末減同人等以爲若果如此則共和國家永無安寗之日復辟奇禍定有再見之時姑息養奸貽誤大局吾民雖懦誓死不承惟冀公等擁護民國計策萬全恊力同心鋤惡務盡罪人斯得國家又安民主共和萬世無極臨電涕泣不知知云中華共和保障會周震動馬俊李象新吳楨王奮王堅高佩蔣克亞馬天民楊井畊陸武鄭世名胡作初戚戚張也愚徐一非姚艮葉鍔嚴震陳啓棠等六千　五百七十五人同叩 
　　（其五）旅滬安徽軍警聯合會致南京電云南京馮副總統鈞鑒此次復辟直接主動爲張勳間接主動確爲倪嗣冲通國週知無可諱飾况倪於二日接到清室僞論即電飭皖省各機關刋布黄榜改用陰曆及宣統年號懸掛龍旗近見大勢所趨又復聲稱討賊似此奸宄百出反覆無常究其居心不過巧於規避藉蓋前愆耳而不知罪魁禍首自有定評叛國殃民法所不赦且我討逆之師本屬堂堂正正又安容此等醜類濜厠其問汚我義軍重玷民國乃近聞倪在寗我公未加誅戮反與周旋究竟用意若何殊難揣測而嫌疑涉跡物議沸騰以公之明何以處此竊謂我公討賊當先討倪乞卽將倪就近拘辦明正典刑以謝國民而伸國法且明公之心跡否則恐公盛德將爲彼所累也丹等愛公上供一得幸採擇焉旅滬安徽軍警聯合會張丹英慶雲程樓陳師叩陽 
[裝載華工輪船失事紀]  
　　太古公司紹興輪船於本月五號（即上禮拜四）下午三時由浦東公司碼頭起椗出口開往營口威海衛等處除内載貨物鐵松機器及褡客二十餘人外並裝有英國招募之華工二百五十名詎該輪駛抵寗波相近之牛皮膠洋面忽觸暗礁頭艙浸水當由大副急拉回聲求救幸前面有東洋公司外洋輪船迎頭而來將舢板盡行放下各華工水手等爭先跳上舢板間有落水溺斃者不一時該輪全船沉没而遇救之工人已於前日（卽七號）午後六時許山東洋公司輪船裝載來滬寄居於浦東華通碼頭八號棧房所有行李衣包等件損失無遺形容甚爲狼狽該承募華工英人及工頭粤人楊某深恐若輩人衆易於滋事故於昨日報請新關水巡捕房梅捕頭飭派探捕八名前往分班彈壓内有華工一名因落海時飲水過多肚腹膨漲已送醫院醫治該公司得報已於昨晨派奉天輪船開赴失事處察勘情形據云失事時幸在白日兼有東洋公司輪船經過得以獲救否則將不堪設想矣聞該輪造價五十餘萬連同貨物損失約在百萬以上云 
[又有赴英華工過滬]  
　　昨日上午十一時太古公司聯益輪船由漢口來滬裝來華工二百六十名暫駐浦東華通碼頭八號棧房内定於日内轉輪出口開赴英國 
[法官商祝賀民主紀念預誌]  
　　本月十四號爲法國改立民主紀念日現將届期茲法總領事韋君接法政府來電謂與德開戰迭得勝仗本埠各法商聞此消息慶賀紀念更增興會現捕房各譯員各包探各華捕越捕等均聞風興起出資紮成龍舟戰艦公堂台閣等種種奇巧燈綵並由工部局工程處飭匠在總領事署公董局及各捕房門首高紮松柏牌樓黄浦灘公館馬路愛多亞路一带兩旁竪立木桿横貫　　　 
長繩上繫五色電燈十三晚舉行提燈會水龍會顧家宅花園内施放燄火八仙橋花園開演影戲法商電車公司亦備電車兩輛上裝五綵電燈繞行霞飛路法大馬路黄浦灘一带以助餘興任人觀看諒届時必有一番熱閙也 
[洪述祖行將連審三天]  
　　謀刺前農林總長宋敎仁案内之要證洪述祖因被德商控告不理抵欵由公共公廨逮案洪卽設法料理明白奉判開釋時爲宋君之子宋振呂得悉復將洪扭控公堂迭經訊供判洪押候訂期本月十一號午後復訊在案茲悉承審是案之王崧生襄讞迭接地方檢察廳及朱交涉員函催從速預審早日引渡以故王君復又商請陪審西官美愽副領事分别函致兩造代表律師及捕房觀審員牛門律師定於十一十二十三三日（即禮拜三四五）午後接續研訊云 
[匪徒解送軍署]  
　　前在公共租界江西路廣東路轉角拒捕開鎗擊斃總巡捕房一千二百四十八號華捕王子明及順泰福木器店夥葉炳榮之李懹玉徐廷建俞光祖王國佐等四匪及先後搶刦北京路沈俊範章緩之北京路王堯生楊樹浦路耿漢亭等各家衣飾現洋並拒捕開鎗擊斃滙山捕房包探余炳炎之匪徒鄒春泉張玉盛等業經公共公廨分别訊明判均押候備文詳解護軍使署懲辦在案茲悉該兩案經關讞員飭承檢齊卷宗備文發交總巡捕房已於前日午後將李徐俞王鄒張六匪載入汽車選派中西探捕押解軍署驗收後當卽發押營倉候究 
[烟酒聯合會常會紀事]  
　　中國烟酒聯合會昨因星期日例開常會首由臨時主席金拜仁宣布所接駐京代表來函報告京師狀况到會者頗抱悲感次王闓敷及南洋烟草公司陳茂楠起言際此時局會務不免停頓惟於改良國貨一層正可從長討論公决贊成次宣布山東臨沂縣分會於六月十九號成立舉定正幹事李世芳副幹事伏慶珍王士儒公决當此時局孔艱而依然進行不懈至深敬佩極表歡迎提議公賀馮副總統攝任公决黎大總統功在民國仁被天下今遭憂患國本動搖副總統依法攝任鞏固共和正是民國之幸福况烟酒苟稅早承洞鑒苟時局一平改良自有希望應先由文牘部擬電再行公决 
[包探查獲匿名投信人]  
　　甬人嚴阿松向爲紅帮裁縫現在失業住居法新租界霞飛路五十一號門牌日前有人書匿名信一封郵遞法捕房内云嚴家藏有手鎗前糾黨搶刦順和典當並擊越捕阮文林等案均嚴所爲請爲查拿云云當經施總巡飭探楊振富前往查拿並無形跡據情禀復捕頭後法捕房又接匿名信一封内云楊探於日前查拿時有得賄包庇情事施總巡以該探辦公十餘年素來勤愼事關誣　特 
 
 
 

Page 11

 
 
　　飭各探嚴緝投寄信函之人到案訊辦茲經原包探揚振富偵知實係連生老四兩人所爲當卽前往拘獲解入捕房捕頭諭令管押聽候解送公堂訊辦 
[各學校消息彚誌]  
　　南洋中學舉行畢業式與校友會開會昨（八日）午后二時南洋中學舉行第十三次畢業禮首由吳稚暉君演說推論上下古今人羣進化之原理極以勉求學問屬望畢業各生次由校董金邦平君演說以自治合羣二主義勉勵各生畢業後之前進次由校友會代表錢澤臣君演說亦望畢業各生分途進求高深學問末由校董徐申如君給憑禮畢散會茲錄畢業名單如下冷永慶四川重慶錢端升江蘇上海龍積躬江蘇吳江潘學舉四川達縣胡世俊浙江餘姚王國樹四川成都羅宗洛浙江黄巖倪瑞午江蘇南通張忠道安徽六合丘萃珍江西尋鄥洪妙程福建漳州湯紀湖江蘇上海蔡雲海江蘇川沙李育江西上饒黄英浙江嘉善陳必達江蘇青浦姚國瑜安徽合肥黄慶餘江蘇海門王元吉江蘇泰縣葉仕廣東梅縣鍾　元江西興國張有楹江西萍鄉王裕澤江蘇上海張炳源江蘇松江翁世疇浙江定海彭清蔚江蘇吳縣唐國鈞福建福州同日午后四時南洋中學校友會開會（一）選舉職員（二）歡迎新會友（三）茶點（四）提議事件茲略誌議决各件如下（甲）校長函請校友會提議舉董事一人結果先交職員部審議通告會員再定辦法（乙）邵銓函寄意見書擬辦雜誌結果亦交職員部（丙）建築校友廳捐欵事結果由衆分途勉捐（丁）提議班會（每班各組分會之意）結果通告各班自由舉行（戊）訂期開職員會當議决卽於十號下午三時在中華新報開職員會旋即散會時已七時許矣 
　　第一女子高等小學　西門外黄家關路上海縣立第一女子高等小學校定於本月十二號午後二時舉行高等小學科畢業禮並展覽成績昨已由該校備柬分邀紳學界届時前往觀禮　　市北公學　滬寗車站慶祥里市北公學男女兩校開辦已届第五學期學生二百數十人昨日（初八日）舉行暑假休業式首由校長唐伯耆報告本學期狀况繼請校董吳藴齋吳和士周越然相繼致訓詞並給獎給憑禮畢由全體學生唱歌散會再該公學爲利用暑假之時光特設國文英算補習科定七月十三日開學凡有高小初小程度之男女生均可報名云 
　　競雄女學　白克路競雄女學創辦以來六年於茲管敎得宜成效卓著本届初小第七次畢業成績甚爲優美昨日（八號）給憑計最優等伍漱蘭岑文瑛徐雲霞王翠鳳四人優等頼霞卿一人校長敎職員均有訓勗詞並聞該校所設之暑假補習科報名者非常踴躍定於陽曆七月十六號開課云 
　　澄衷中學校　昨日下午二時澄衷中學校舉行畢業式首由校長曹慕管致訓詞次敎務長葛錫祺報告成績次來賓道尹代表致訓詞邵杜陳三君相繼演說次敎員陳君庶務長張君演說次給憑給獎狀獎品中學畢業十一人高小畢業三十人初小畢業六十人 
　　紹興旅滬學校　美租界東唐家衖紹興旅滬學校創辦雖僅半載學生頗爲發達茲定十四號舉行暑假休業禮該校長朱堯臣復於暑假期内特設補習科自陽曆七月十六號起至八月二十五號止一槪免費云 
　　光華女學　城内老縣東光華女學開辦三年頗著成效下半年起該校校長見貧苦子女類多失學特於初等科各級中每級定免費額二名使無力者亦得受良好之敎育有志求學者勿坐失此好機會也 
　　思敬小學　大東門内西姚家衖私立思敬小學校爲絲商朱節香君於去夏創辦現聞定於七月十一日下午一時展覽成績二時行國民科第一屆畢業禮畢業生王桂英季錄娥朱燿文桑金鳳施常華林孫寳六人 
　　城東女學　南市竹行弄城東女學於昨日行第十次畢業式請吳稚輝君給予證書上午九時開會首學生全體唱校歌次校長楊白民報告次吳君給憑並演說世界進化之大要次唱畢業歌次唱休業歌末由校長將本學期内出售手工品之工資分給各學生以示鼓勵並聞該校下半年各科均添新生一班挿班生若干名云討畢業專科生七人普通科生十人初等科生四人姓名如左徐亞偉（國文圖畫）張度新（國文洋畫）朱淑英（洋畫音樂）朱賢英（圖畫）許元儒劉靜貞（洋畫）楊雪玖（音樂）（以上專科）楊雪玖張偉奇胡偉平朱上昭楊玉瑛宋如璋朱寳琴許瓊英陳蔚雙洪月恒（以上普通科）范靜貞楊雪征沈祖琪朱漱貞（以上初等科） 
　　羣賢女校　施家弄羣賢女學校昨前二日午後一時半舉行第四次懇親會到者甚衆秩序如下（一）開會校歌（二）校長報告（三）洒掃庭除（四）虎王逞威（五）鈴圈行進（六）家庭訓迪（七）國色天香（八）　算學試演（九）家庭之樂（十）加戰影響（十一）花月競輝（十二）鴉背夕陽（十三）羣賢女學（十四）唖鈴運動（十五）蘭亭序記（十六）情合懇親（十七）賣花助學（十八）狐狸墜井（十九）雅人深致（二十）冒雪出征（二十一）完壁歸趙（二十二）國旗分裂（二十三）彩巾運動（二十四）散會謝賓（二十五）社會階級（餘興）開會後首由校長喬本立報告敝校創辦忆届四週經費竭蹶幸頼北市英美烟公司考夫司君及信義秦洋行曁諸敎席熱心贊襄得以支持云云次陸治天演說宜注重家庭敎育及家庭儲蓄次各學生分别演藝至五時散會　　民生女校　法租界霞飛路民生女學校昨日午後二時假尙賢堂舉行初等高小兩級及手工專科畢業禮首由校董俞麗三報告開會宗旨次張蟾芬發給證書職員訓詞次來賓演說末由各學生表演成績而散 
[典當業將請保安隊保護]  
　　九畝寺豐昌典當大東門内元豐典當等數家先後被盜刧去銀洋均誌前報茲悉該典等同業曾經邀衆會議擬照銀樓業辦法禀請保安隊派警駐防保護蓋因銀樓一業如老慶雲景福裘天寳等數家去年冬間迭接匪黨恐嚇索詐信函後經該業禀請保安隊派警保護至今安然無事是以典當同業亦仿照此法辦理所需警士月餉亦由該典中擔任不日將具禀警察廳請求核准 
[粤商邀覽古物]  
　　華僑粤商李文樞於去夏在廣州城東東山龜崗建屋掘地得獲南越文王胡遺塜内古玉銅器石器瓦器木刻錢幣等物數十種當經愽古家鑑定並經朱省長詳咨内務部存記前由李君携带來滬擬於下星期日陳列法租界霞飛路尙賢堂各情已誌昨報茲悉李君寄庽公共租界西藏路一品香番菜館十二號房間内陳設前項古物於昨柬邀各報館及好古者前往觀覽到者甚衆 
[紅會時疫醫院開幕]  
　　本埠紅十字會每届夏季辦理時疫醫院施治急痧等症已十年於茲今届仍在英租界天津路三百十六號原址　續開辦房舍清潔儀器完備極合衛生日昨下午四時該院行開幕禮院長沈仲禮朱葆三沈鼎臣曁理事長趙芹波均在院招待中西來賓到者百餘人内如周念潞郭亮甫屠景三哈少甫謝蘅牕林伯翹曹振聲臧廉遜皆慨助鉅欵共約二千三百餘元正開幕時有某君送來病人朱根福一名患痧劇烈脈已垂絶當經該院西醫當衆施治得獲更生 
[慈善恊會施診給藥]  
　　美租界源吉里中華慈善恊會每届夏令循例施診給藥今届延張鈞堂余子倫二醫士每逢單日到該會開診凡患病無力醫治者速赴該會就診該會並備有午時茶十滴水痧氣丸紅靈丹等分送以防時疫　　 
[洋商商標請求駐册之辦法]  
　　美商司亞夫藥房具禀上海縣署請求註册商標該縣署查商業註册規則並無外人請求註册之規定分呈滬海道尹公署交涉署請示辦法王道尹亦以據呈前情未諳辦法咨詢朱交涉員酌核見復聞朱交涉員以查向例凡洋商商標呈奉該管領事核准註册後得由該管領事函達華官備案以資保護美商司亞夫藥行所請事同一律自應查照辦理分别函復滬海道尹並令上海縣知事遵照 
[嘉寳兩縣請賑雹災之失望]  
　　嘉定寳山兩縣境内前因冰雹爲灾青黄不接由縣知事迭呈省部請賑茲奉財政廳復文以部省庫欵均極支绌賑欵無着其文云前奉内務財政部禡電開虞　兩電均悉寳山嘉定等縣前因雹灾自應設法撫恤惟中央庫欵萬分奇絀撥給甚難應由該廳妥籌亟賑母使青黄不接是盼等因奉此查此案前因該縣被灾甚重迭經電請中央撥欵賑撫以資接濟在案茲奉前因省庫亦支絀異常仍應遵照前奉迭次省長訓令　理 
[爛泥渡救火會演龍紀]  
　　浦東爛泥渡救火會定於本月八日演習洋龍已誌本報昨日午後二時該會會長蔡熾文到場指揮全體會員拖出洋龍三座均紥就彩色裝配齊備由事務所出發沿街朝北至陸家嘴折回往南繞道陸家渡達三區警署門首曠地上實行注射各會員精神活潑奮勇從事歷一小時之久始各收隊旋在洋涇市立第二小學校内開會先由蔡會長報告開會守旨並詳述經過情形繼由各會員互相磋商進行方法因幹事員汪薇舟提出辭職故當衆公推陳全生爲幹事員議畢散會已鐘鳴五下矣 
[絲繭總公所勸導女工開工]  
　　本埠瑞綸絲廠　絲女工因要求加價釀成罷工風潮現經絲繭總公所及各絲廠公同議决特發通告如下絲廠繭業總公所布告各絲廠云本公所邀集全體絲廠公同議决新繭上車之日起仍照向章酌加工資頭號工價每工大洋三角二分其次以工作之優劣爲等差做足四禮拜不停每人另賞兩工一體相同特此通告又布告虹口各絲廠云本公所前已邀集絲廠全體公同議决自新繭上車之日起仍照向章酌加工資頭號價每工大洋三角二分做足四禮拜不停每人另賞兩工　援向意辦理不料虹口各女工不知向來加價章程先有罷工之舉殊屬多事合亟布告虹口各女工本年自新繭之日起頭號工價大洋三角二分其次以工作之優劣爲等差做足四禮拜不停每人另賞兩工一體相同特此通告再虹口各絲廠已由本總所再四勸導至下禮拜一一律開工不可再遲如女工旣知本公所有此議决舊章應即上工勿再自誤此布 
[移泊有碍浚浦工程之船隻]  
　　浚浦局近因開浚浦江所有停泊南市　家渡浦江一带之沙衛各船與開浚工程有碍故由該局工程師函致淞滬警察廳轉飭水巡隊潘隊長於昨晨飭派全班水巡將所泊之沙衛各船一律押往南碼頭周家渡一带浦中停泊 
[再誌買空賣空之失敗]  
　　某洋行買辦周少卿因賣空買空三品紗及將該行棧房内所存之東紗數千包一併盜賣致虧負銀一百六七十萬正欲避匿當爲該行大班曁某洋行等所知悉立即聯名赴日總領事署控訴遂將周拘禁日署押究等情已誌前報茲悉此案業已預訊數次周直認不諱惟該行之賑目非周親理不可是以連日除星期日之外逐日由日署警察押同周至怡大行按欵清理晚間仍带回日署管押並聞此案已涉刑事範圍不准交保云 
[緝拿香港逸犯之賞格]  
　　英美總巡麥高雲君前日接到香港巡警司移請恊緝逸犯之賞格一道茲特照錄如下爲懸賞緝拿事照得本年五月二十二號有一人名羅星垣者由香港皇后大道中大有銀號憑附單起去銀五千二百三十七兩七毫三仙乃是德酺道中二百二十四號門牌復東興號金山莊唐月見之物該羅星垣起獲銀後盡將偷去而即日逃走其年歲藉貫詳列於左年方約二十四歲順德人氏中等人身材强壯面貎頗白唇大髮剪短頸部與腔部均有敷藥新鮮瘡痕通識英文前在復東興號雇工如有報信能將羅星垣拿獲解案訊辦者審訊定罪之後本司卽賞花紅銀三百元此佈 
[流氓糾衆行兇]  
　　流氓張阿玉與某甲等不知有何仇隙於昨日下午三點時在法租界小東門外一枝春街各糾羽黨共百餘人論理一方不合張卽袖出利刃將甲等猛戳兩造均各受傷由捕到來拘入捕房轉送醫院醫治餘人带押候傷痊再行解送公堂訊核 
　　又一訪函云昨日下午一時許有英租界著名流氓張阿玉（即苗阿玉）带同吳阿昌小潮州等五十餘人各執利刃鐵尺排齊隊伍蜂擁至小東門外雙鳳樓菜館將賣水菓黄阿三連傷三刀一戳臂背二砍脚踝血流滿地繼又逢人便打經巡街華捕聞警立吹警笛法捕房近在咫尺當由十三號西捕带同華探徐新發徐阿東馳至四面兜拿將爲首之張阿玉拘獲餘衆四散奔逃當經西捕將受傷人送往仁濟醫院求治一面將張带回捕房詢悉張此次在英租界毆打巡捕獲案省釋未幾又查犯案簿張犯案纍纍故立卽判令拘押當派徐探馳往英巡捕房抄錄原案並抄戳斃林家康等各案由携回考核以便禀解公堂嚴行懲究五時許法捕房又派各探兜抄各羽黨以期併究 
[刺刀戳斃彩雲姐]  
　　賃居南市十六舗大王廟街（俗稱二十四間頭）某號門牌之紹興人黄忠驚向在外灘輪埠碼頭馬野雞挑夫其妻任氏年約三十左右與住居太平弄内之寗波婦人彩雲姐有秘密交誼彼往此來甚密黄恨之已久昨日午後五點鐘時彩雲又至任氏處被黄撞見突然憤怒持刺刀向彩雲姐猛刺傷及胸部肩背面部等處血出如注任氏上前攔護亦被刺傷頭　黄卽挾刀飛奔出外不知所之事後由二房東朱李氏見肇巨禍立卽報警到來將受傷兩婦一併舁至第一區署轉送紅十字會醫院醫治旣而察得任氏所傷尙微當即醫療後带區與朱李氏併押惟彩雲姐受傷過重不及醫治立時殞命將屍抬回由區飭地甲看守一面報請地方檢察廳相驗 
[汽車碰撞電桿之慘禍]  
　　舊曆五月十七日（星期四）夜九時許有旅滬寗籍之某巨商偕同眷屬及其親戚現在某輪船公司充買辦之某夫婦等同乘汽車三輛偕至靜安寺路西僻靜處納凉詎駛至相近曹家渡地方内有一車燈火已滅車夫又駕駛不善致碰撞在電桿上將車夫坐客三人一併衝出車夫跌斷臂骨分爲三截甲頭部受傷婦腿骨亦斷時他車見已肇禍急將車夫與甲夫婦易坐汽車駛赴仁濟醫院醫治而仁濟醫院婦科停診乃重赴廣仁醫院請治聞三人傷勢均重不識能保性命否 
[三誌誤認髮妻不端之兇劇]  
　　紹興人葛炳夫同妻陳氏住居法租界東新橋街寳興里三弄門樓上於上月二十八號晚間行經東新橋街見某漆匠店樓上少婦頗似已妻遂疑妻作不端之事於二十九號晨用剪刀將妻戳傷喉間由捕拘入捕房將受傷人送醫院醫治葛解經法公堂訊判還押候傷痊再核在案現經捕頭飭探前往醫院察視陳氏傷勢甚輕不日可痊一候痊愈即當解堂訊核 
[老人跌傷斃命]  
　　前日傍晚時華商十四號電車由高昌廟開至永盛碼頭適遇推運車站上水菓之小車兩輛阻塞道路旁有年約六十餘歲之鄉人某甲因讓小車誤走軌道内迨電車駛至時二十二號司機人陳永才見勢危險立即停機將甲拖開甲立足不穏跌於小車上撞傷胸部頃刻昏絶迨救醒後送至一分駐所轉送新普育堂醫治延至晚間十一時殞命由所傳同該司機及證人楊玉書併送警廳司法科移送地檢廳昨晨九時委任檢察官與檢驗吏蒞堂相驗得甲實因跌傷内腑身死因無死屬當卽塡明尸格飭堂棺殮曆壇召認所遺之黄烟袋一枝带回儲庫 
[違背合同案之辯論]  
　　王恒興控張志和違背合同一案上星期六由公共公廨傳訊原告延海德禮律師上堂譯稱此案堂上已經訊明將被告反控案註銷被告違背合同現原告控追損失事屬正當辦法云云繼據被告代表律師辯稱原告所控違背定單不付欵項原告禀中並未聲明公堂於五月間傳訊時原告供明市價與定單價格相符並不違背等語中西官核供原告另行補禀具訴再核 
[原告請求覆訊]  
　　仁記興業公司控保合泰不理押欵銀二萬兩一案由公共公廨訊明判决在案茲因原告不服判决於上星期六延海德禮律師投廨陳述不服理由要求復訊而被告亦延律師到堂代辯中西官得供判各退去至原告律師聲請復訊能否照准候商核奪 
[限三天内遵斷繳銀]  
　　已閉信通錢莊股東宓松林控李瑞久不理往來銀一千二百餘兩由公共公廨訊判被告還銀在案嗣因被告不服判决延代表律師禀准公堂於上星期六經中西官傳訊據被告代表律師聲稱被告原代表律師甘維羅因病故由敝律師到堂查原告所控之欵早已如數付出等語卽據原告代表律師起而反對堂上核供判限被告於三天内遵照前斷繳銀違于未便 
[店夥挾欵潛逃]  
　　美租界　路豐裕里某公司夥蘇州人蔣錦章前日私取洋四百八十元潛逃無蹝當由該經理汪某據情投報該管滙四捕房請爲查緝捕頭立飭包探嚴桂金跴緝人贜務獲解究 
[被告延不還銀兩則]  
　　黄輔卿在公共公廨呈控洋貨掮客張耀庭不理往來銀四千九百九十兩一案由廨訊判被告分期還銀在案茲因被告抗不遵斷故前星期六由原告代表律師上堂譯稱此欵係六年前往來所欠本年四月二十七號奉公堂判决限被告於二月内先還銀一千兩今被告抗遠應請押追云云訊之張亦延律師到堂辯稱堂上如果將被告管押更屬無益要求寛限等語王襄讞得供商之美愽副領事判被告押限先繳銀五百兩再核 
　　又李詠春控王志良不理欠欵一案由廨訊判被告還銀在案因被告延不遵繳故上星期六亦由廨復訊先由原告代表律師上堂聲請押追訊之被告亦延律師到堂聲稱現被告已備洋三百元先行繳案餘欵要求寛限云云中西官核供判被告先繳洋三百元餘銀准再寛限兩月繳清違千未便 
[豫通花廠被焚]  
　　前晚八句半鐘閘北大統路安祥里三百八十四號豫通花廠忽然起火一段救火會近在咫尺當即召集會員趕往施救二三段亦相繼到場帮救得未殃及鄰居惟該廠房屋已盡付一炬聞該廠保有火險數千兩昨經四區姚警正傳到司帪朱東昇聽候訊核當火起時公共租界工部局瞭望台誤爲美租界火警當卽鳴鐘告警救火會西一人各驅皮带車馳往界邊始悉華界火警各隊員遂驅車分道祈回 
[小茶館不捐執照]  
　　楊樹浦華特路八百六十號門牌蔡根泉所開之小茶館因不捐工部局執照被一千零三十六號華捕查見以其違章歸禀捕頭諭候請廨出單傳蔡到案訊罰 
[無賴私售烟膏]  
　　無賴張金福因任廣西路六百五十四號門牌私售烟膏兼設烟榻賣烟被老閘捕房包探居阿巧查悉禀明捕頭於前日恊同西探前往將張拘獲並搜獲烟具烟膏一併带入捕房押候解送公共公廨訊究 
[公共捕房調動包探]  
　　總巡捕房包探李灝卿因辦公不力經該管捕頭　畢生查悉禀奉麥總巡諭着李探降充華捕調赴美捕房當差又老閘捕房包探陸桂山前日亦奉麥總巡諭與靜安寺捕房包探張阿五對調辦公 
[道尹公署批示三則]  
　　上海新普育堂主任陸伯鴻爲分設醫院呈請立案由呈悉該堂在松江縣境内購地建屋籌設醫院旣純屬慈善性質地方歡迎之不暇何至反生阻力仰候令飭松江縣調查明確如無别項情形妥爲保護具報再來呈並未粘貼印花且無副呈核與定章不符應即將印花補購送署以符定章母違此批　　 
　　孫成章呈爲批示偏頗提出訴願請求轉飭秉公訊辦由據呈各情是否屬實候令寳山縣知事切實查明秉公核判具報此批 
　　袁慶遠等呈爲聚衆暴動民不聊生請派員會勘卽日解决由呈悉查此案前據該民等具呈當經令飭崇明縣知事親勘議結在案迄今尙未復到所呈是否屬實候卽派員會同崇明縣前往踏勘秉公議結復奪再來呈未具副呈又未粘貼印花核與定章不符本難准理姑念事關水利民命暫予變通仰即照章購買一角印花票補送粘貼母違此批 
雜評二 
[時局紛擾中之致賀（步陶）]  
　　滬上各機關以馮河間就代理職紛紛懸旗致賀吾竊以爲非急務也民國今日爲何局勢馮河間之代理爲何場合我滬人其亦細思之否今者首都已陷國賊未除我滬人方泣血椎必以奮起討賊之不暇尙何暇粉飾外觀以聊愽一二人之歡心矧復河間心理與人無殊寗有目覩民國危亡迫在眉脻猶以一時箇人名位之虚榮沾沾自喜者然則各機關之遙賀寧不益重馮河間之傷感耶若曰河間之代理爲繼續中央政府埀絶之命運今此之賀非賀河間乃賀民國來復之政府然而政府云者乃合行政立法司法三大要素所組成之具體固非僅僅一大總統遂足以代表之天如不亡我民國内閣完成國會恢復一切足以危害民國之份子槪行掃除然後諸君起而致賀未爲遲也 
　　鳴呼中國人根性凡事皆務虚榮而少實際我觀於愁雲慘　中之國旗數片我蓋不知涕泣之何從也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬復辟大臣奏請賞授公民圑諸苦力官職摺] [  徐勵吾]  
　　者代奴才某跪奏爲復辟告成追念前功當推公民圑中諸苦力懇恩賞授官　以昭激勸恭摺仰祈聖鑒事竊臣自宣統三年隆裕皇太后下詔遜位國改共和以後堂卽保存大辫子一條坐擁長毛兵數萬待時而動恢復聖清迄今已六載矣回思宣統四年白狼造反雖有復辟之機無如遠在淮北一带不在京　故未便藉端率師入京以復皇極宣統四年籌安會起袁氏稱帝操莽行爲人人　議復辟之　又至矣無如臣感於袁氏豢養私恩又見其兵力雄厚銳不可當度德量力亦未便統兵入京聲罪致討而擁我皇上重登大　今幸仰荷列聖在天呵護之靈我皇上交夏少康漢光武之好運俾臣得乘隙拔隊入京明作　人陰弼聖主重行登極以遂臣六年以來躍躍欲試鬱而未發之愚忠誠大幸也然一思臣之所以得遂其愚忠者由諸督軍之獨立也諸督軍之所以獨立者由段總理之免職也段總理之所以免職者由公民國中諸苦力之圍攻議院也向使無諸苦力圍攻之舉必無叚總理免職之舉亦卽無諸督軍獨立之舉臣終不得乘機而入而有此復辟猝成之舉欣今日九仞之告成追當時一簀之起點公民圑中諸苦力其前功固未可没也前日恭讀恩諭諸臣工已榮晋頭銜矣臣亦恭承恩命特授爲議政大臣矣而此公民圑中諸苦力依然爲槓夫者爲槓夫爲車夫者爲車夫爲乞丐者爲乞丐賤屬小民未曾榮膺顯宦臣獨受賞慚汗良多伏查聖代官人本不問出身汚下臣當日亦由流氓起家與今之公民圑中諸苦力相類可否仍援前例破格用人普授官職以昭激勸之處出自逾格鴻慈臣下未敢擅專理合將公民圑中諸苦力懇恩賞授官職綠由恭摺具奏伏乞聖鑒訓示施行謹奏（五） 
家庭常識 
　　夏日瓶花梔子折枝須將折處搗爛使成帚形於瓶中貯食監乾挿之則花蕊盡開（按折枝已久者不驗）鹽仍可用荷花折枝須用河泥封塞其梗以頭髮紥之先挿入瓶然後注以河水入夜則移置於位北面南之牆用問庶能受露而不受風則不萎落以上二法均自花鏡得來試之良驗[  廬] 不受酬 
滌絨線法凡以絨線製成之物或以線打成之鬚带一經用舊浣滌甚難可以洋胰皂煑水用筷挾住所浣之件入所煑水内往來滌蕩（不可以手搓洗）使水面發生白沬愈多愈佳復入清沸水内如法滌蕩換不至清爲度則所浣之物潔淨如新但出水之後可使自乾勿以手絞扭致成圑結曲縐不平[  鶼影]  
　　立治蟲咬夏日每有飛蟲　人防不勝防昨晚予在燈下作書右腕突然刺痛知爲蟲咬視之起一紅點痛如針刺因取生菜油（豆油亦可）搽之痛稍緩乃起一餅油乾則痛復作返舍後即用小瓶安母尼亞水以瓶口覆創上使藥液沾着皮膚乃離去瓶有聲喞喞然如是者凡五六次餅遂化散變爲紅瓶如　口大更以棉花　藥液頻頻拭之則不數分鐘紅亦退盡矣（安母尼亞水可向西藥房購純濃者須和汽水二份勿用指　因染指上則螺紋歛縮雖無甚害終不舒服[  栩園]  
集益錄 
[再答第三十一問]  
　　按鑑湖山樵製燐之法以硫强水注入獸骨之灰中使成可溶性之四酸鈣銧鄙人則用骨灰一斤清水８ 
十斤先入砂鍋或鉛鍋（惟不可用鐵鍋恐爲硫酸所蝕也）加熱令沸取下即加入比重一｀五至一｀六之硫酸每骨灰三份配硫酸兩份（約十兩）徐徐傾入（倘一次傾入則發大沸而溢出）用木製漿形器不住攪和使器内稀漿變成稠漿待冷以麻布瀘出清水即（二輕養鈣養燐養五）所餘渣滓含燐尙多須用清水煑瀘四五次則骨灰只　燐之微跡用（淡輕四養銅養三）和硝强水試之微現黄色知燐已淨矣所云瀘得之液而以木炭末和之鄙人則以瀘得之液入砂鍋或鉛鍋内蒸發水汽待至稠如熱糖之時每二兩加入木炭細粉一兩温燖候乾再加入白砂即（矽養二）一兩入甑蒸之鄙人所用之曲頸甑先用火泥製造惟不甚耐火恒多破裂加熱之時往往破裂一半後改用鎔玻璃罐之料即愽山所出焦實石一份缸瓦一份略加白石粉製成曲頸甑頗堪耐火所用受器先用一個冷水受器因燐霧凝結不盡自末口放出者尚多乃改用串連四五個之受器燐霧始能凝盡無餘受器中所凝之燐爲黄色粗粉其發光發臭及六十度空氣中能自燃雖與外洋者皆同惟尚未結晶尚含有（燐二養五）不成顆粒不透光再將此黄色粗粉盛杯中隔水加熱至攝氏五十度强則黄粉在水中溶成流質其不溶者尙有粉狀質將此所溶流質傾入冷水或玻管中使凝成條塊其色淡黄半透明如蠟與購自外洋者無異鄙人曾以自製淨燐加入綠酸鉀等各藥配作火頭料蘸出火柴劃之發火極靈並無冒白烟不發火之弊惟欲設廠大造則此法所費工本太多成本過重不合經濟刻正試驗電氣爐製燐之法可省以上一切費用再用水力磨電成本更輕於營業上庶乎相宜惟所製電氣爐尙有一間未達望鑑湖山樵及三益社諸先生有以敎我倘肯通信賜敎祈寄山東省長公署實業公報處編輯員[  程桂峰]  
　　又按三益社所云用重鉻酸鉀加淡硫酸提淨之法卽先用淡輕四養搜出所含之酸再用重鉻酸鉀略加硫酸使有酸性　燐隔水加熱使融則燐中所有之燐二養五與養氣化合成燐養五溶於水中其純燐不與養氣化合再用麂皮作囊盛而擠之則燐皆滲出渣滓留於囊内再將所得之燐溶成條子則極純淨矣惟手績亦太繁若用電氣爐煉製則手續可省矣[  桂峰又識]  
長篇小說 
[寫情小說枊暗花明錄] [  常覺小蝶天虚我生合譯]  
第十九章（二） 
　　薏德言　似悲且憤以兩手自撫其胸似厭又似哀求而鮑倫則旣愧且怍咀嚅曰　德君當憐我蓋我之愛汝實出至誠今若此是絶我一生之希望矣薏德亟曰汝母言此語時辭色至嚴正鮑倫乃大失望嘆曰然則我之愛君適足以取君之惱矣嗟乎薏德吾不圖女郎之心其硬乃如鐵石此數星期中吾直自縛其蠶繭耳寗不使汝暗笑薏德愠曰汝心中事何與於我我又何所用其暗笑實告汝吾心至悲自問此生已無復能笑之一日别矣鮑倫容再相見鮑倫至此乃完全失望自分無可再言乃頽然起曰嗟乎密斯汝旣拒我於千里之外吾亦不敢　顏近君伹吾則知汝言皆僞初非由衷之言也薏德曰否吾生平不能作違心之言鮑倫作苦笑曰汝果誠者當言汝心已有所愛則庶幾矣此語出如毒矢已中薏德之心面色乃大變斷紅雙頰唇朱幾朱半晌始厲聲曰鮑倫先生汝何語耶鮑倫時亦自悔則大頳俯首莫知所答久乃歎曰已矣密斯薏德吾心已碎不復能自憶其言惟願君忘其頃間所言庶吾懠得復相見語次則握薏德之手親之以吻狀至誠敬然後退去薏德頽然獨坐亦不覺鮑倫之親其手腦海沈沈似暈蓋鮑倫一語深入心坎悲痛至不能勝良久始起立返其寢室前倒身榻上竟埋首於被中而哭讀者當知天下女兒之心其容量最窄旣有一人盤踞其中即無餘地更容其他之人設更有人欲捱身而入者則　方寸必碎猶之小艇載人非不欲盡人而載獨奈其能力不勝何女子載情正猶是也故薏德此時心魂振蕩酸涙乃如潮而湧幾拼一哭而死以謝鮑倫蓋平心自思鮑倫固非可憎才也於時叩門之聲忽作薏德一驚乃亟止其哭入者則爲茜雪滿面展爲倩笑近撫薏德之肩曰妹胡　寢其憊耶頃鮑倫小爵來果奚爲旣來又復匆匆而去亦不往見阿父何其忙耶薏德搖首微歎竟以鮑倫之語告諸其姊 
　　龔擇三喬錫卿朱言斌俞祥生君均鑒乞示住址以便通信 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之雜說 
[鬭鵪鶉說（見本報壬申年四月初七日）]  
　　予至滬有年矣每見上海居民最喜鬭鵪鶉一右勝負動以百千貫計　者得錢而輸者償之其事大約與　浦大同而小異予嘗爲考鵪鶉之名證以宋詩願愽物君子幸賜敎焉爾雅云鵪鶉其雄鵠牝痺注鵠屬疏云　鶉母田鼠所化者按鴽即鶉也鴳鶉鴽三名而一物初生名羅鶉初秋時名蚤秋中秋以後名曰白唐夏出秋藏飛則附草乃火類也無常居有常配性馴不越横草恐觸其素性也如遇横草則旋行轉避禽經曰鴽鶉野則又豢則搏引月令田鼠化爲鴽之義關東謂之鶉蜀隴謂之循在田得食則鳴相呼夜則羣書則草伏馴養之久見食則相搏鬭聞同類之聲則至熟其性故須求鶉之善鳴者誘致之則無不獲自號引類之鶉爲長生網蓋鶉性雖馴然特好鬭令人以平底錦囊養之懹補間樂覩其鬭然亦不能耐久大約食粟者不過再鬭食穄者尤耿介一鬭而已至物之小而健無逾此者前明祝京兆有詩云利口如錐豈利身名題越調耳常新莫敎輕與人將去又遣金陵枉殺人詩蓋引宋宰相王安石事也昔安石嘗糾察刑獄有少年得好鬭鶉其　求之少年不肯與其人恃與舊昵輙自持鶉去少年追殺其　　封府斷以少年當抵罪安石駁曰按律公取竊取皆謂之盜今少年有鶉其儔輒强取去雖追而殺之是捕盜也死當勿論遂劾府司失入事下大理獄人皆以開封府斷爲是今上海居當相鬭一諾千金並無偷竊追殺之習誠哉市廛富庶之區而亦見承平熙嘷之樂事也（１９） 
尊聞閣筆記 
[雙石龜記（見本報壬申年六月二十九日）]  
　　有三泖漁人扁舟抛網日往來於薛湖之濱忽一夜風雨晦冥中舉網頗覺其重携歸就燈視之則龐然一物質甚重滞蓋龜也而石矣渾身土花斑駁或紫或翠頗有文采自炫之意而項縮頭伸則蒙茸然徧出青草大異之明日以示鄰翁翁曰此殆可混充骨董售之當可得　金漁人未之信因繩繫而游於市市有設古玩舗者遙望見是物大驚喜曰此奇貨可居也急喚漁人至前取石而撫摩之與以十金而易之并間其得於何處漁人具以對設古玩舗者曰吾聞薛湖之濱有古碑二以龜族二昆仲負之久沈於水今第得其一耳倘留心物色之則同氣之愛當必另有出水者漁人唯唯次夜月色空明波光掩映漁人復泛舟湖中冀有所得抛網久之忽覺網身甚重提而視之則石龜也遍體土花如前滿頭青草亦如前但其質略小耳漁人大喜曰此殆所謂小董也前日所獲則大董也蓋漁人聞呼爲古董欲效其稱而記憶不眞故遂呼爲大董小董云爾迨天旣曉急繩繫而游於市以示設古玩舗者設古玩舗者贊之曰嗟爾昆季殆無肺腸千年入土一旦登場形殊笨拙氣不軒昂有負椎　龐然而雙復曰是小龜價應賤也與以六金而去賣古玩者因以贊語銘刻龜腹而什襲以待價一日有西域賈胡過而見之詫曰何物頑軀亦充作骨董乎哉取而擲之於地　然一聲龜身已裂覩其腹中則皆青草塡塞無一隙之縫焉乃歎曰異哉此龜也以爲石而中能塞草以爲龜而頭亦生苔雖曰冥頑不靈實亦笨滞可憫然如腹中之草則究何由進之哉雖愽物者不能知其理也則以之混充古董亦奚不可之有而搜羅古董者尙不爲其所惑也哉（１９） 
文苑 
[青田湖競渡詞十首（霞川生]  
　　（見本報癸酉年四月初九日） 
　　客居京邸初夏積病追念三十年來里中是日繁盛之舉不已於懹越人勤苦罕事游宴獨以四月六日爲嬉春之樂余居霞川又前後閱歷湖北景物爲多故泚筆所及凡士女豐容之觀村郭殷塡之樂俱可極太平於一覽返覊思於千里而風所尚道里所名亦多摭入俟有後之志越事者有所考見云爾 
　　青田湖上相公祠四月嬉春未算遲三百年來人事少太平長日賽神時今年風景勝前年半月先期約　船湖水湖風三百頃家家修笛夜縷前道出霞頭直郭西昌安門更接常禧周廻十里鄉村路時見桑陰出綵旗虹橋三里小紅樓樓下人家早　舟釧影隔窻燈未滅曉星簾幙各梳頭霞川一曲暖風初畫漿連銜逐隊魚羅綺中央人兩岸不容烟水一分疎金碧樓船緩隊來錦衣細樂共徘徊前頭忽擂春星鼓更看魚龍無一回花叢來往各西東女伴同舟笑語濃剛是與郎迎面過轉灣橋畔又相逢萬人歌吹綠陰天酒户茶　處處連誰坐水邊凉閣子畫羅扇底看游船白馬紅韁年少郎搴簾紅袖内家妝會龍橋接蓮萊驛離合前頭總不常旌鐃百沸集祠前畫裏山川倏轉旋茶火龍舟三百隻一齊飛舞鏡中天誰家雀舫擅玲瓏翠管銀罌另樣工獨揀綠揚閒處泊午陰低颭玉釵風堰南覆北逐行雲陌上衣香勝草董難得夕陽偏解事盡烘湖翠上羅裙彩棚忽斷見桑蔴少婦紅裙獨在家爲念挿秧時節近青山影裏聽田車星火高城上漏遲游人漸散夜闌時一鈎　月鍾山寺過　燈船總不知舞台對起白雲高永樂橋連菜市橋風露漸深歌漸細夜涼分占兩枝簫三載飄零滞玉京今朝回首不勝情遙知花底鈎簾路多憶當年側帽生 
雜錄 
[喉痧]  
　　上海近年來喉痧一症流行甚厲其致病之由大抵因人烟繁萃地氣鬱熱室廬櫛比穢氣蒸騰加以各廠如林煤氣炭氣終年不絶又地處江濱每届嚴冬朔風凛烈寒氣侵人居則圍爐食則火鍋人之一呼一吸收新鮮空氣少而受煤炭氣及穢濁氣多一届春令伏熱隨春陽以發生雖欲不病得乎此等煤炭氣及穢濁氣旣從口鼻吸入由氣分而漸伏於血分愈伏則愈深伏之愈久則發之愈烈故喉痧之症亦伏氣症之一種也夫伏氣症與外感温邪不同外感温邪由衛及氣自營而血伏氣症則由裏以達表乃先發於血分而後達於氣分症旣不同治法亦異若治外感温邪之法以治伏氣則顚倒錯亂鮮克有濟蓋伏氣一症旣發於血分陰已先傷治宜清解營陰之熱而佐以開達氣分之品方爲合法其病之初起或由新邪以引動伏邪或伏邪欲發而狀似新邪至見症或頭痛畏冷或肌熱胸悶或四肢厥逆或咳嗽而發爲紅痧者或發紅痧而兼咽痛者或僅咽痛而不發紅痧者勢之輕重雖不同而症屬伏氣則一也夫伏氣爲内鬱之熱邪由來者漸一旦循經上灼而爲咽痛勢若燦原其發也暴而救治之法宜直捷而簡當况咽喉要道遲則紅腫腐爛湯飲難下告危極速茲將治此症大略之法開列於後以備採擇（一）内治法伏氣咽痛切忌辛温表散亦不可驟進寒凉以遏其熱伏外達之勢宜用宣暢透達營衛兩清之品方用鮮蘆尖一兩（不用管只用尖取其宣暢肺氣）炒研牛蒡子一錢五分去皮尖苦杏仁泥三錢苦桔梗一錢粉甘草八分飯蒸冬桑葉一錢五分粉丹皮一錢黑梔皮一錢象貝母一錢五分川貝母去心粗研一錢淡紫菜三錢外加生白萊菔去皮七片鮮藕去皮三片爲引如大便不通者照方加瓜　仁碎細末五錢枳壳五分如咽痛而下利者不用瓜蔞仁枳壳兩味照方加生猪膚一兩（即新鮮猪肉皮裏面油刮淨入藥煎）如陰分素虧而又患伏氣咽痛照方加元參三錢鮮生地四錢臨服藥時冲入打碎生雞子白一枚如口渴唇乾者照方加金石斛三錢（一）外治法咽痛初起熱勢上騰阻塞氣道告危甚速當刮以宣之使血分達於氣分之伏熱得以分泄不致專注於咽喉要道庶病可漸鬆可用瓷湯瓢或青錢　菜油刮對口穴自上向下刮之以見紅紫點刮透爲度若咽痛甚而熱勢重者非兼刮背不可以五臓之系咸附於背也此外治之法最爲平穏而奏效亦甚速幸勿忽可視（杭縣劉左泉）未完（１７） 
 
 
 

Page 18

 
 
   
 
