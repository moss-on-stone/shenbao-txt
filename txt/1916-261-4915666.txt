# 1916 - 261 - 4915666

 

Page 1

 
 
   
 
 

Page 2

 
 
時評 
[三權與三力] [  默]  
　　人謂共和之國重三權吾謂今日之中國重三力人謂三權分而國可治吾則謂三力足而國始免亡何謂三力一國力二財力三武力是也 
　　國力不足以自立則國外之勢力得以侵入而外交棘手矣財力不足以濟急則國外之財力得以侵入而財政紛擾矣中央之武力不足以應變則在外之武力亦得乘機侵入而一二野心家從此生心矣今日對外問題之危險借欵問題之擾攘督軍聯盟問題之喧閙皆缺乏此三力之結果也 
　　夫所謂三權者虚也三力者實也苟三力而有一不足者即足以破壞三礶而有餘張勳知中央武力之不足畏而悍然敢於干涉政治干涉議會近更昌言干涉司法一武力之不足而三權破毁已如摧枯拉朽之易况乎所謂三力者俱無一足恃耶况乎國人猶不自知力之不足復自殘其力而予人以間𨻶耶嗚呼内力如此則前途所在危象正如虚怯症之變幻不知至於何極也思之寒心矣 
[命令]  
　　九月二十日大總統令任命馮彝德爲總檢察廳檢察官此令又令雲南省長任可澄電呈政務廳廳長陳廷策仍就國會議員懇辭本職陳廷策准免本職此令 
　　又令任命張恩澹試署審計院審計官此令 
　　又令審計院長莊蘊寛呈請任命林瑩試署協審官麃照准此令 
　　又令陸軍總長段祺瑞呈請授朱景星爲陸軍二第軍法正應照准此令 
[專電]  
　　北京電五百萬借欵合同第二紙第一條分爲兩項（甲）以湘省水口山鉛鑛由中日合辦其細則即與湘南鑛局商訂（乙）安徽太平山鐵鑛亦由中日合辦所得之利彼此平分對於股東不付息金出鑛之多寡均可自由輸出第二條如中國大借欵不能成立時該公司亦可承受大借欵第三紙第一條中國大借欵興亞公司可負完全責任第二條大借欵如無效則合同言行作廢第三條八千萬之大借欵若不能成立則五百萬之小借欵可展至六年償還第四條本借欵暫不用抵押品如大借欵不能成立再覔相當不擔保品三紙合同不相連屬破綻尤多 
　　北京電確聞興亞公司借欵合同共三紙第一紙六條記五百萬借欵事第二紙兩條第一條記鑛産事第二條計另借欵項事第三紙五條言八千萬借欵成則五百萬償還並記合辦鑛出事八千萬大借欵係與日人商借之欵與一萬萬之向銀團商議者又屬兩事銀團現正致電回國詢問尙未得覆至日本之八千萬不過口頭談論爲五百萬借欵之餌料必無成晤順天時報社長及朝日新聞記者皆云中國已受騙局但此事或尙可設法改正惟視中政府如何辦法云 
　　北就電四國銀團已詰問財政當局一面與該團商議大借欵一面何以有與日人簽約之事聞興亞公司代表已歸國陳谷兩總長尙未與交涉廢約事一說該約可望取消惟須依二年克利斯浦借欵辦法賠償手續費五十萬元 
　　北京電日墊欵不但國會及四國反對日人亦不一致草約可望取消 
　　北京電各派對於借欵案頗持嚴正態度恐牽涉段總理致政局又生動搖故縷劾案當不至於提出惟督促陳谷二總長從速廢約谷尙有悔意陳則嗾機關報卸責於谷殷二人但陳爲財政當局責實比谷爲重各派皆望廢約以復和平 
　　北京電得秘密確息張勳之徐州會議馮亦派代表與會但决非與張同其志趣乃有監視調查之性質並囑疎通倪嗣冲勿爲張惑如有署名通電等事非先得自已同意代表不得允諾又李純日内曾致密電於派人赴會各小歷述南京會議之經過並歷數張前次以少數壓迫多數及全部推翻南京會議成案之失約各省愼重對張其意見與馮畧同張之勢力信用已漸消減 
　　北京電府秘書廳通告報界青木顧問未成事實至合同内容一備大總統諮詢事件一爲委任調查事件惟日報稱確已雙方簽約期定三年歲給四萬五千元 
　　北京電内部被裁人員控孫總長違法違憲一案周院長以應否受理今日集三庭長六許事連席會議受理已决 
　　北京電參謀部長擬就奉熱甘粤滇川邊界設飛行學校六處　　北京電叚總理以改編民軍㈠冺衝突㈠申紀律㈠維統一列入急議案提前討論 
　　北京電雙十節參列操典軍隊計模範團兩部十二師三師八師禁衛軍各一部公府衛隊游緝隊海軍陸戰隊 
　　北京電國務會議擬設集賢院　　北京電唐紹儀已允就職 
[譯電]  
　　北京電代理外交總長陳錦濤刻在天津故鄭家屯問題暫未提議非至陳返京或唐就任後此案似未能開議陳錦濤因國會質問及他種原因已請辭財政總長職借欵事仍爲人評論日使署與銀行團日人代表小田切氏皆否認與此事有關係（二十日）字林報 
　　北京電財政總長陳錦濤今日復視事衆院激烈派議員因陳錦濤與谷鍾秀簽定日人借欵未先得國會許可將提出彈劾（二十一日） 
　　北京電總統府秘書通告北京報界謂日人青木中將聘爲總統府顧問及調查軍事專員薪水與其他洋顧問相同伹合同尙未議定（二十一日）以上德文電 
[東方通信社電（日本人組織）]  
　　北京電輿論攻擊興亞公司之借欵漸漸激烈據聞其中實有黑幕熊希齡近對該借欵飾爲反對之態度財政總長陳錦濤全爲所賣因大憤慨勢必至於辭職云（二十一日） 
　　北京電中國政府向五國銀行團借欵一萬萬元係於十四日夜提出五國團會議之下即於十八日各將此意報告本國據五國團之代表者談各本國之回答需二星期以上之時日方能到着云（二十一日） 
　　北京電都中有一部分人士對財政總長陳錦濤農商總長谷鍾秀主張使該兩人辭職他人士中則恐内閣搖動主不辭職而講適當之善後策以調停之故兩總長之進退現尙未定（二十一日） 
　　東京電五百萬元之借欵恐至全然中止或取消日本之輿論寗望其取消（二十一日） 
　　北京電所謂十三省同盟之協約十二條已由興中報暴露伹現下加入此同盟者僅祗入省傳聞其目的全然爲牽制議會云（二十一日） 
　　北京電十三省同盟及要求罷免司法總長張耀曾等近時軍人之行動喚起當地内外人多大之注意某外人以爲恐再激成如民國初期之惡劇頗爲政界之現狀及其將來憂慮（二十一日） 
　　漢口電粤漢鐵道武岳線工事已將告成惟餘各地橋梁些少工事大約今年十一月間可開通（二十一日） 
　　漢口電漢陽兵工廠及火藥廠附近昨日以來警戒又極嚴重該處附近河岸不許民船停泊大别山一带亦派第二團之一營警戒（二十一日） 
　　東京電九月中旬之貿易輸出超過九百餘萬元（二十一日） 
　　東京電滿鮮鐵道運費問題由内閣方面之意向取消鐵道院命令委關係當局者重新協議（二十一日） 
　　東京電日本政府及日本銀行所有之正貨十八日現存六億二千七百萬元較之四日現存六億二千九十萬元計增加六百十萬元（二十一日） 
　　東京電前於輕井澤地方殺害外人之眞犯今晨由警視廳捕獲該犯人爲　木縣産之工兵軍曹（二十一日） 
[戰電]  
　　（英人路透電）　 
　　巴黎電今日下午公報云德軍於七六山進攻在南面法軍前鋒防禦工事奪獲地點法軍猛力回攻逐走敵軍（二十日） 
　　倫敦電海格將軍報稱安克河南有敵軍猛力回攻數次均遭挫衂（二十日） 
　　羅京電公報云外錫爾伐尼亞除斯特蘭山谷有敵軍猛攻羅軍因衆寡不敵向後稍退外餘無重要戰事杜白魯加之柯巴定西南有敵軍進攻爲羅軍擊敗（十九日） 
　　倫敦電路透電社宣稱希臘以緊急牒文致德政府要求即釋拘留德國之加伐拉希防軍（二十日） 
　　彼得格勒電今日公報云俄軍現距哈瑪丹不足二十英里俄軍由太白里士擊敵土軍因後路受逼已退走四十英里（二十日） 
　　巴黎電薩洛尼加法軍戰報云布軍以馬隊在佛洛里拉東白羅特河境回攻爲法軍發砲擊散法軍左翼比沙沙特萊姆北面高地仍有敵軍抵禦法軍清除佛洛里拉之台時俘守台之布兵百人法飛機隊以炸彈猛擊摩拉斯蒂爾（二十日） 
　　倫敦電路透社得確實消息松末河陣線德師團之壽命平均僅約十九日自六月杪後德軍每星期必調兵兩師團餘以補缺額（二十日） 
　　雅典電希皇召首相外交大臣討論時局後决議脫離中立以祛協約國欵慮希政府因德國拘留軍團有發最後通牒之說（二十日） 
[公電]  
　　福州鼓嶺電報局來電交通部福州各局均　 
 
 
 

Page 3

 
 
鼓嶺夏令報屬於今日閉局膜聞鼓叩 
要聞一 
[西報論借欵風潮之前途]  
　　字林報社論云中國財政上之歷史往往前後重複如出一轍視他事爲尤甚五年前政界爲克利斯浦借欵所震動財政總長因此不得意而去位者不知凡幾今日舊劇重演又見陳錦濤於辦理較五年前尤可悲痛之事爲前財政總長熊希齡所責罵矣陳已赴津以國會干涉部事無從施行爲言使外間所得關於日人借欵之消息而果距事實不遠也則無論何國莞財政者於鑄此大錯之後决不能安居其位查英人凱易之礦産議與權在一九○九年中政府收回時不過就其所發見之礦物而言已有英金八十萬鎊之價值今之安徽礦産讓與權其價值未必視昔爲少此則可以斷言者聞借欵之抵押品不僅僅爲安徽礦産且有湘南之水口礦山此礦據熊希齡言已開採三十餘年獲利不知已數百萬兩奈何陳錦濤竟以此兩處富礦而爲債額不過英金四十七萬鎊之抵押品耶 
　　此種借欵其本身上已無價值可言况此外尙有可爲指摘之餘地與昔年克利斯浦借欵同一情形乎昔之反對克利斯浦借欵者其要點在於此欵旣不能予中國以其眞正之需求徒斷塞中國與他人之能濟中國所需者開議借欵之途今北京訪員云日人借欵有大借欵成立時即將此借欵五百萬元償還之條件惟銀行團借資於中國專作指明之行政經費不能承認歸償未曾規定用途之借欵致自毁其主張稽核之政策此言頗爲中肯故中政府爲立得區區小欵起見適增障礙以自毁其補救危亡之首要知此項區區之數不獨不屑按觸且應嚴行拒絶也此種困難當如昔日克利斯浦之借欵終可消除而日政府之未與聞此次借欵尤不難使此事視爲私人投機事業而辦理之惟中政府何爲使糾紛之財局愈爲複雜則誠非當人智慮所　知中國刻所需者付外人鐵路欵約四百萬元行政經費至少亦四百萬元收兌中交兩銀行鈔票三千萬元清償革命代價約二千萬元當此亟待巨欵之際苟東奔西走乞借數百萬元致令充分之大借欵不能成立而有價值之礦産因以喪亡則直襄心病狂者之所爲耳以富於財政學識之陳錦濤而竟出此誠非記者所敢信矣 
　　中國領袖諸人其可稱許者固非絶無僅有然民國之官較在帝國昨代貪狠尤甚固已有目共覩前車可鑒若長此不已將來何堪設想幸今日中國有一可以自振之機會爲中國許多年來所未有者則黎氏代袁氏而興旣無衝突且爲國人所擁戴足以有爲是已目前中國不能不再借整頓行政之大借欵至於大借欵之有益於中國與否則須視中國於借欵後整頓政事之限度而定今若謂國家他種稅源不能實力整頓如關稅鹽稅之發逹顯不能言之成理所慮者苟不由外人贊助則終不能發逹耳中國今日所處之地位乃個人不誠實所累積而成者非奮勉辦理不爲功中國今後所趨之途徑有二一則借債而予外人以若干稽核用途之權但此非治本之策官場浪費常可巧飾終必至一再借債而不已一則向銀行團所代表之列强推誠相告求其意見請其贊助務使國家稅欵肖滴歸公中國於此二途果將何所擇乎 
[第二大借欵之别報]  
　　現在進行中八千萬元之政治借欵人人知爲向四國銀行團提議而銀行團又確曾集議一二次此事似無可疑乃昨據久在外交界之人傳出消息謂此項八千萬元之大借欵實爲某國所獨攬與他國銀行團無與至銀行團所以集議者則因中國政府對於該團另有一千萬元借欵之故耳此說尙未從他方面徵實吾國能否脫去五國銀行團之覊束專向一國别舉政治借欵此誠一種疑問惟英法俄三國旣結經濟同盟距今數月前已相約暫不對外投資無論何種債劵均不在彼國内發賣今當吾國亟亟舉債之際三國能否與彼日本同應中國之急亦誠一種疑間也上說果信則興亞公司五百萬借欵之性質似乎眞係墊欵而按諸陳總長財政計畫中舉債一萬萬元之說亦益吻合究竟如何容　續報 
[北京特别通信（十一）] [  飄萍]  
　　中日借欵之喪權辱國 
　　財政當局應負責任 
　　大借欵前途之成賭如何 
　　吾人鑒於我國目下之情勢與地位對於財政當局所施借欵之計畫恒多恕辭蓋困難如我國之今日居財政當局之地位誠有萬難者記者昨函述借欵事並未如反對者之加以攻擊蓋以此也 
　　乃昨函發後歷訪政界諸要人及熟悉財政情形之某君等覺此事之喪權辱國無裨危局財政當局之失策可謂已極爰再以此事之經過詳細說明如左　　其先陳氏借欵之方針本欲脫離銀行團與日本而與美國爲借欵之交涉但種種關係美國不能實行應此借欵且因外交上之成約縱美國借欵可以成立而國際將發生極大危機足貽我國以不利故一變其針舍美而與銀團及日本商議關於此層記　已屢术之此大方針定後國務會議屢次作爲議題商如何進行之辦法某某國務員之主張則此時銀團名義上之代表固爲英國實際上之代表厥惟日本不如開誠布公與銀團交涉且直言爲政治之借欵對英日兩代表開正式之交涉雖慮條件嚴酷然尙有前次大借欵之範圍在前次大借欵之條件固極酷然或可於前次條件範圍之中減少其嚴酷之度尙不至生意外之危險也乃曾無機時有日人長濱氏及本田氏等以興亞公司名義來與借欵之事此項借欵旣似獨立又非獨立蓋以言獨立則彼固以墊欵爲言以斡旋大借欵爲餌者與大借欵有關係也以言非獨立則彼此吾百萬者實業借欵而又用實業借欵之名義湖南安徽之礦山即一轉移間而爲彼囊中之物目下欲攻擊其包辦借欵彼可曰此實業借欵也欲不許其干預借欵彼可曰此雖實業借欵而大借欵之墊欵也他日眞欲責以斡旋借欵彼又可曰實業借欵大借欵無與我事而湘皖礦山已不能自我取回也其手段之圓滑作用之精妙地位之可輕可重可以言政治可以言實業蓋玩我財政當局於股掌之上而有餘記者聞水口礦山等之作抵押曾一再電告矣惜國人未加以注意致聽其演成今日之失敗耳 
　　所謂興亞公司與財政當局間旣有定議國務會議因以此事作爲議題討論得失時惟中秋之前數日内容極秘會議時某某國務員竭力抵難之其一興亞公司從未聞其名顯係因此而臨時組織且與日政府旣表面上爲無關係而我國政府乃與議借欵且欲其斡旋大借欵該公司未必有此信用能力大辱我國國體其二所謂墊欵必係借欵成立而後大借欵尙無頭緒安有所謂墊欵卽曰有之亦必以銀團名義付欵而後可又安能以私人公司而令與此事其三爲此五百萬之墊欵而即以兩處優良礦産與之他日大借欵如何商議大借欵成立而後付欵者仍係各銀行也今知日本人因墊欵得此酬報將來安有許多酬報以應付豈非益滞大借欵之進行且將影響於大借欵之條件其四日人斡旋大借欵云云非但大借欵不可聽其包辦且　人公司安知其决有斡旋大借欵之能力其五湘皖礦産成效已著今使日人揷足其間是否能　惹國内之反對益政局之糾紛因此　　陳總長不能一一辯其有利而無害故是日會議　决將是項合同作廢而廢此合同之方法某某國務員擬必須堅持合同中所定在横濱交欵以欵交與我所指定銀行（合同言明在横濱交欵銀行由我指定）則我苟指一非日人之銀行彼是日周旋五百萬不能如是之速是日不能交欵合同即可無效也（某國務員主張指交麥加利銀行）但財政當局迫不及待並不堅持竟隨日人自行如何交欵日人亦知將　敗垂成而卽日以五百萬文劃條由正金銀行交付與我該合同遂不能再廢棄矣此今次交涉之大槪情形喪　與否辱國與否有利於大借欵之進行與否明眼人自可依理以判斷更無待記者之多言矣 
　　故此次財政當局之行動擅行非國務會議所全體議决之事且不依法先得國會之同意對於政府對於國會皆爲違法而日人報紙今皆聲言興亞公司與日本政府無關且言未得林公使之同意以避我國國民之惡感此其故可思也今湘皖之人反對益烈順天時報並載陳錦濤有引咎辭職之消息日人亦基不贊成五百萬之借欵者此中必尙有作用也余述至此不禁痛恨財政當局之無能非辭職所可塞責而一念大借欵之前途益不勝杞人之　也矣 
　　對於此事政界又有一種傳說言五百萬借欵之定議内中尙有一叚秘密即回扣以外尙有三十萬之酬勞金此欵爲日本人居間者所得抑係我國人所得則不可知云云但觀於喪權如此之大成事如此之速不無可疑者吾人固不願果有此種汚辱國家之事惟依有聞必錄之例姑爲誌之以待他日之證明可耳 
[春明珍聞十七（湛存通信）]  
　　記者以事離京忽忽兩星期暫别閱者諸君今當撮要奉告蓋於政局之嬗蜕可見一斑也 
　　兩星期内政局變化之速誠有非意所及料者其樞紐則在國會之同意也今日事後方知諸政客之一躍爲總長者初蒞任時接兵不動者正其盤馬彎弓之日也且初傳部長某某連絡公府冀遂改組内閣之謀今日事後方知連絡公府亦其暫時蠖屈未伸之氣象耳自經國會通過後旌旗變色各有子孫萬世之槪曩昔府院發生權限問題猶是法律上各有所持今則目無全牛不惜破壞制度以滋長個人勢力政客技倆遂爾畢露嗚呼其欲不爲社會所棄得乎 
　　在昔各部總長易人除秘書照例另任外次長一席亦恒隨之移轉今則參事司長下迨簽主書記皆有物換星移之感尤要異者薦任各職亦率貿然直接由部任免官制官規消減無蹤最近發見總統府秘書廳致國務院一函（原函已登前報）玩其詞意類於友朋間相互之忠告旣無命令之意味又無具體之事實在稍有眼光者見此羣知政象杌　不安之貎究其實際則内務部爲發難之首交通部次之兩部比較尤以内務部爲不可恕交通部任免薦任職若干人事前面陳總統云有種種因難不能求　形式擬其免職者先由部令解其職其任職者亦先由部令試署否則恐起風潮云云又與秘書接洽一二次始見發行故公府中並不引爲怪異雖手續未具而實質上尙有口頭請示之一層可以自解若内務部則中竟未見總統之一物事前旣絶無所商量事後亦絶無所報告故公府中人於公義上頗憤其蔑視約法上總統之職權於私情上尤怪其不留餘地夫所謂約法上職權云云夙爲若輩政客之口頭禪一旦得志便爾忘却迷失本性見諸崇朝所云飲糟亦醉者非邪至云私誼則近日政治社會頗稱府院爭權乃由府中一部份人連絡孫谷與院爲難且黃陂於孫傾倒頗　至以推倒項城爲孫之功奈何忘却前事遽爲此自由行動君子之交淡如水小人之交甘如醴迨乎凶終𨻶末反眼若� 
不相識然而其敗必速傳聞内務部被汰各員將援保障法以起訴於平政院此非創聞乎 
　　唐君紹儀入京在即新支那報傳其有就任之三條件（甲）駐外各公使去留全權歸其掌握（乙）借外債必歸其經手（丙）陸軍事亦須經其參預就三項觀之若輩意興甚高甲項自爲必然之事與孫之初　欲攫各省省長入其彀中同一用意卒至舊省長一人不易其念遂爾冰消况駐使關係尤爲複雜對内須得國會公式之同意對外須得駐在國非公式之承諾豈能貿然更動又由昔日唐内閣風說之原因觀之則乙項亦爲若輩生死問題勢必以全力爭之若夫丙項則必傳聞之誤閱者以爲何如 
　　十三省督軍連電反對張君耀曾電尾竟云如不照電免張則請罷斥十三省督軍以謝妄言之罪云云大有楚漢不兩立之槪獅子搏免亦用全力月暈而風礎潤而雨非一朝一夕之故其在今茲自必兩面照舊然自種此因他日結果必有不可思議者政客者流熟視無覩少數有心人已覺大禍臨頭　焉不可終日矣 
[某要人之青不顧問合同說]  
　　聘請日本青木中將爲顧問一節各界頗爲注意蓋恐因是或有傷軍事上之主權也日前晤某要人述及此事姑誌之以資參證 
　　某要人之言曰青木中將在袁世凱於小站練兵時已曾受軍事顧問之聘此次恢復共和青木氏之助力亦頗不少故以此爲酬庸之具一方亦可藉以疎通日本軍界之感情外交上不無作用此事國務會議業已决定伹彼實係黎總統之顧問非政府顧問可比因其爲外國人故必須經過國務會議以昭鄭重其合同所定職權之範圍卽在備黎總統之諮詢與委任其調查事件餘均與前次坂西大佐之合同無異以青木係中將資格特薪水比較爲優耳若如外間所言授以軍事大權政府非喪心病狂何至無端舉以奉之况段總理之精明强幹身居陸軍總長之職亦决無令通過於國務會議之理此事政府視爲平常而孫洪伊以爲報紙所攻擊曾促政府宣布其合同一面又須與報館交涉雖然合同宣布則疑慮頓孫君何必與報館多一番交涉哉但以外交爲黨派攻擊之具亦不可不力戒云云此某要人之談話然乎否乎尙當觀於其後也 
[杭州快信]  
　　永嘉商民吳幹卿等禀控統捐局長李壽慈貪贓舞獘誤國害商等情聞呂省長刻已令行財政廳查辦 
　　省議員沈宏夑以各處添立統捐分局者甚多而巡船一項尤爲星羅棋布究竟此項添設分局巡船是否根據法律聞已提出質問書 
財政廳長莫永貞現擬於二十四日上午乘杭滬快車啓程北上所有六年度預算必於二十三日以前趕辦完竣以便携带晋亦 
　　呂省長特委本署法律顧問袁鍾瑞爲招勸華橋舉辦實業事務所所長不另支薪設通譯書記兩員係該處長自行聘用所内經費由省長公費項下提出已令該處長籌擬辦法尅日組織成立 
　　浙省省敎育會會長經子淵昨日通函省垣中等學校發起全省聯合運動會於十一月五日在梅東高橋大操場舉行 
[南京快信]  
　　張勳前日接到張熔西電詞極委婉張痛駡不止謂我豈肯同他到法庭對質 
　　張勳因政府對已頗有責言以爲元首袒護南方異常憤懣 
　　張勳之參謀長惲禹九今日早車回徐 
　　張勳之第五妾（即王克琴）前日誕生一予 
　　李厚基前次派來徐州之代表買文祥昨日因有要事由徐乘車來寗旋卽轉車赴滬 
　　聞倪嗣冲移節回皖之期已改至下月初旬 
　　升允鐵良派赴徐州之代表杜光照昨由寗赴滬 
　　省議會沙議長决不就職 
　　江蘇省議會今日（二十日）開預備大會議員到者已過三分之二 
　　財廳長胡翔林今日七十誕辰同寅中往賀者車水馬龍頗極一時之盛 
　　各屬呈報五年度公債商民多不肯認購 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[墊欵與谷陳兩總長]  
　　此次日本墊欵五百萬元問題磋議良久現聞日人方面將自行取消其原因則以墊欵條件初未議及回扣乃日人曁中國方面經手者各二人中於墊欵將有成局之時忽欲從中取利擬提出回扣之欵三十萬元事經日本僑華商人所探知以爲此舉對我頗失信用乃羣起質問日公使以爲苟得不良結果不如取消此舉之爲愈而興亞公司總理九原芳一之君對此尤爲憤激遂欲從根本上打消此項問題但證以現在政府國會間之借欵風潮狀况打消之說似尙未成事實又聞此項墊欵自經兩院質問张洪伊氏在外宣言有非將財政農商兩總長解職無以謝國會之語民黨中之黃克强氏亦不滿意於陳谷兩氏之承借此項借欵據云前温宗堯來津時招陳錦濤往津接洽者即屬此項借欵京中某報前戴某國之五百萬實業借欵與温氏來津有關係云云即現在兩院所質問之日本之五百萬墊欵也昨十八日上午國務會議時内務總長孫洪伊與農商總長谷鍾秀因興亞公司借欵事件頗起齟齬孫謂君與陳總長一經辭職此項問題立可解决谷氏答云我非不能辭職但汝來敎我辭職我寗受議院彈劾决不承敎云云議員中閔已有人主張須令財政總長陳錦濤氏農商總長谷鍾秀氏同行辭職陳氏曾於前日往津聞昨有電來京告假三日並有隨即辭職之說適外交總長唐紹儀到津得知此事唐氏即與其同派各首領等紉陳氏往談　其暫時不可辭職一則恐外間誤會二則恐政府動搖殊非國家之福言頗懇切不知下文且復如何也 
[憲法會議之希望與波折]  
　　民國正式憲法由憲法起草委員會將民國二年所草定之天壇憲法草案提出憲法會議業經開會四次唯以該草案之草成事隔兩年且當時受政府種種牽掣其中不完備之點甚多故初讀會之結果經决定交付審議將來此草案尙不免大加修正已無待言茲聞政府以憲法爲國家根本大法關係爲重要雖事關立法政府碍難干預然就其中各重要問題亦不妨爲意見書之提出以備該草案修正時之參攷關於此項意見書之提出及草擬聞已訂於本星期二在總統府特開會議决定大要列席者除各國務員及各要員已分别通知外聞大總統亦擬親自出席參與討論惟聞憲法會議近日開會之際各派議員漸生衝突政府又恐因此衝突之結果阻礙憲法議定之進行特擬定派員分向各憲法團體疏通並述其希望之大略一憲法關會之際對於各問題務各以公正之眼光詳究其利害以爲主持切不可再有黨見致生意外之紛糾二憲法會議之際對於各問題儘可以和平之態度爲詳細的討論以取决於多數切不可再有搗亂舉動致招内外之訕笑三憲法會議開會之際對於議事務必迅速進行俾此根本大法早日成立公布以固國本切不可再遷延濡滞致來國民之責言再者憲法會議本定於十九日繼續開議乃忽未經舉行此中亦小有原因蓋憲法會議因初讀時表决問題致審議會未能成會王議長不肯推倒付審議之表决而有一部分議員又極力反對以王議長自認疎忽爲未足揚言若以審議通告開會决不到會王氏允於通告上附註一語表明初讀延前會之意惟堅持必由開審議會入手現方與審議長王正廷商量辦法因之本日不能開會須待商定辦法再發通告大好光陰又爲抛去一會矣 
[張耀曾請張勳對質]  
　　司法總長張耀曾因烟案　　被各省督軍攻擊甚力政府頗難於處置茲據深知政局者言武人干政此端固不可啓日内或有禁止干涉之明令至張耀曾一方面亦以張勳等通電干涉硬謂其於上海烟案有關决意提出辭職書並直接電致張氏云將就質法庭倘烟案果於自已稍有關係應於法律上加倍受罰但張勳旣通電宣布已之罪狀卽應爲此案原告人當來京一同對簿萬一事屬誣罔則張勳亦罪有應得云云又聞某當局因徐州此次來電攻擊閣員甚令政府難辦而日來徐州會議之傳聞又普遍一般人之耳目聞日前特密派前經界局副辦衛興武氏前往徐州疏通意見以期排除誤解然而終恐無效也 
[官吏進退與部員陳訴]  
　　大總統以近日各部署更調人員恐滋行政機關之紊亂特諭由國務院特加注意在案聞段總理亦深以此議爲然訂於日内正式提案交由國務會議通過作爲此後職官進退之標準聞其大略嗣後簡任各職之進退無論何種情形非經國務會議通過後不能爲任命之發表薦任各職之進退非詳呈其理由事實請國務院核准後不得率行呈請任免委任各職之進退雖可由各機關長官行之但亦須分别備案藉免過濫有此原因前此已行改組之内務部昨特具呈大總統聲叙此次改組之情形其文云竊前准國務院咨開各部官制須加修改修改之要以元年官制爲基礎等因本部爲便利進行見起擬請暫行適用元年官制咨覆國務院並經國務會議議决在案遵卽依法改組廢考績司而合併於民治司廢典禮司而仍設禮俗司因規復衛生司而裁警政司内之衛生事宜因規復土木司而裁職方司内之土木事宜組織旣變則部員自宜從新更調以圖整頓　此次停職者參事共二人司長共三人主事除去應裁之額外共十九人此改組時部員停職之大槪情形也至新署部員因前准國務院咨開　有薦任官缺均應先期將擬薦人員資格履歷送院審核相符再行呈請任命等因故本部所遺各缺先行派員試署一面飭新署各員趕繕履歷咨送銓叙局辦理　　本部改組情形理合呈請鑒核云云此蓋補行呈　之一種手續也然而被裁各員則羣以此事爲侵犯大總統任免官吏之大權實屬一種違憲行爲心中常自憤憤不平聞已於十七日向平政院提起行政訴訟其領銜者係照官階由該部參事首署其措詞根據法理似頗充足至平政院一方面則周院長力主依法辦理而評事之贊成周議者亦多聞將先開評事連席會議以定是否受理云 
[曹錕與朱家寶]  
　　大總統於十八日上午在居仁堂傳見新任直隸督軍曹錕爲時甚久係指示到任後之機宜及第三師軍隊應如何安揷聞已决定直禁軍隊均由曹錕調度此次曹氏督直之命忽然發表各方面對此頗爲驚異茲據政界要人云其任命之由來實有五項原因一以曹於片滇時暗通欵曲於滇軍故由蔡松坡所薦一以曹於� 
出軍時獨能力節餉糈故爲大總統所贊許一以曹於會辦川務時於陳周之間調和適當故爲中央所推重一以曹於所部開回時紀律較他軍稍好故爲中央所信任一以曹於到京後周旋於各方面之間尤於征蒙去龍收束軍隊等事建議中肯故爲段總理力保又聞曹君向與段總理感情甚洽近因武人干涉政治問題大爲中央所注意故倚曹君爲干城腹心藉以消不軌者之邪妄而鎭壓兇覽惟另一方面則謂西南起義曹奉中央命令片討所過之地多所騷擾卽至川之後其軍隊紀律如何亦人所共和上述五因恐未必可靠並聞刻有直人中最有力之某君擬聯合各界提議反對曹氏督直未知結果究竟何如也 
　　直隸省長朱經田日前曾力請乞退政府不允朱又以兼任督軍才力不及一再請辭政府不得已允爲物色相當人員接替現因奉天蒙匪猖獗直奉比鄰軍務亦應整頓故持任曹仲三爲督軍以期各有專責不致遺誤並聞第三師師長另行易人仍駐保陽曹督軍日内即赴津任内朱省長遷至舊日民政長公署又一消息朱經田尙有辭去省長之議政府不肯許退已極慰留矣 
[交代聲中之陸龍]  
　　近日外間盛傳陸督病篤之說茲得肇中消息陸督軍並無重病祗因電召醫官商議收束臨時軍醫院遂致有病篤之謠又值督軍略抱㣲疾謠諑因之加厲實則早已告愈中秋節日且在行韓設席歡讌岑李兩公曁譚根夫婦是晚又聯同岑西林李根源應李協和之宴請同乘電安輪往登圭頂山賞月肇中僚屬曁各代表俱與宴飲均見督軍之顔色至謂已返梧州更屬無稽聞昨午都司令大開軍事會議收束軍隊各事岑西林主席陸督軍旁坐而李烈鈞李耀漢莫榮新譚浩明魏邦　均與議同時車駕龍莫肇字隆世儲李朝興陳炯明所派代表亦皆參列其間桓桓虎虎之各將領合計可五十員陸督軍席間加以勉勵並演說兵燹慘象寺底和平應　收束各將領皆心侻誠服無有間言足　返梧抱疾之說皆非事實也惟陸督軍前曾以粤事久未解决迭電辭職語甚决絶後經朱省長到肇融洽一切又經總統密電挽留已將辭職之意打消外間不知内情恐陸督辭職粤中軍政不知屬諸何人前途甚爲危險因迭電懇留語意誠摯聞北京廣東公會同鄕京官各屬華僑上海廣肇公所省中各團體均飛電中央申明攀轅之意所發電報不下百數十通然則陸督軍當不致再言辭職矣按今日某西報電有陸督軍中途逝世之惡耗想即由此病重之謠傳而甚之也 
　　龍濟光遵照中央命令交卸督軍任務聞當時所接政府訓示其内容如下一交卸篆務及離省之期限二所部濟軍劉編及遣散之凖則三補發欠欵及先滙餉之數目四交卸後移駐地點之指令等項並聞龍氏歷在任内支過軍費銀二百八十餘萬元除中央已准撥銀三十萬元作爲編遣費外計尙欠銀二百五十餘萬元現由朱省長雷准中央擔任清還矣龍氏交卸後特將所部濟軍編爲振武軍十二營額定師長一旅長四團長六其師長爲龍裕光旅長爲胡令宣李嘉品馬存發普鐸團長爲梁金文納順洪趙越董超伍敦仁　　昨午督軍署有行李雜物四百餘件均用草蓆打包封固僱夫搬運出城聞係龍濟光着其子婿普懷安於月之十八號起程回籍故特預將各物附輪往港以便带回 
[廣東各路軍隊之大結束]  
　　各路戰爭停後應謀結束茲略紀其情形如下　　南路南屬平洲石　一带自戰事發生後業由桂軍莫司令調派所部二營分頭扼紥昨該處軍隊奉到第五軍司令部飭知將於十二日起陸續退回佛山乘搭專車轉回肇慶至三山蔗圍等處因防海盜起見尙有桂軍二三百人分段駐防一俟朱省長派到警衛軍塡駐即行悉數返肇 
　　北路軍田鄕源潭新街郭塘各兵站及各臨時病院現經成參謀一律裁撤刻將在事人員列册呈請都司令部分别給獎 
　　東路石龍官軍日來陸續撤退地方漸次解嚴東西祿元及長樂街一带商店多已復業該埠警察廳長已由當道派委鄭某接充由十日起該埠一律派警出勤海傍一带前派置機關鎗砲亦已撤去朱省長昨准陳炯明特派員馬育航繳到名册約四千人請予收編其莫隆各軍各歸原地東江一带軍事從此卽可結束朱省長准此卽派張天翼總辦惠屬善後事宜並飭唐維炯賚带名册赴惠與陳炯明接洽妥商安插陳部軍隊之法昨該三員已聯同出省向東江進發矣 
　　西路佛山桂軍總司令莫榮新譚浩明昨以龍氏交印粤局大定前敵各軍已全數調回佛鎭駐紥至三眼橋一带民軍多係綠林農民組織而成現軍餉不敷難令其留營効力特飭該軍首領羅純等率部解甲歸農該軍已一律遵令辦理矣 
[電防三省宗社黨]  
　　大總統以邇來奉吉黑三省宗社黨與胡匪蒙　　匪勾結一氣各處滋擾日益劇烈且假扶清鎭國軍名義以勤王復辟煽惑内蒙南滿旗民受其慫恿者爲數極衆急宜速籌防範之　昨特分電奉天張作霖吉林孟恩遠郭宗熙黑龍江畢桂芳𤍠河姜桂題綏遠潘矩楹察哈爾田� 
中玉七長官速派敏幹人員分往各處誥誡滿蒙旗民勿得輕信匪人謠諑並令轉飭所屬各縣知事曉諭人民凡冒名鎭國軍宗社黨者均係帝制餘孽與亂匪聯合而成目下五族共和國基永固萬無復辟之謬舉云云 
[奉天近聞紀要]  
　　西南剿擊胡匪之狀况前因新民胡匪猖獗張督電請馮帮辦將西南路剿防事宜託其專任由馮派委關團長在錦西一带游擊匪已漫散無紀郭團長在盤山一带會同北鎭黑山縣等警察會剿匪乃紛竄遼界已由馮帮辦先派史團長聯合台海遼中遼陽警察兜剿矣聞此股賊匪爲首者係王某等百人自紛竄於台遼海三縣後史團長恐其擾害商民由縣警各守防線以免闌入由二十八師軍游擊匪已窮促竄至遼界代家窩堡據險負嵎史團長奮勇攻擊時已午後（二號）由一點鐘攻繫且剿且竄計斃匪二名負傷四名史氏左臂雖中流彈仍奮不顧身以故官軍雖有傷亡匪等見勢不佳已紛紛逃散史團長現正集合軍隊誓絶根株以除一方之害 
　　長嶺誤擊日兵之消息張督軍日前接到長嶺縣誤傷日軍之耗深爲惋惜詳加探查實由吉林方面剿匪者疑似誤會所致昨日外交當局與張督商議深願和平了結勿令再生事端迨後即與參謀長秘書旅長會商一面分電吉黑𤍠各省務預約束軍隊並商由兩方面� 
設法防制並諭令奉省陸防軍應妥爲約束如有故違卽惟該長官是問是亦防患未然之道也 
[川邊兵變續聞]  
　　陰曆八月初四日早雅安電傳西鑪邊軍變動茶商夷號完全損失幸居民無傷初七日鑪城來信謂此次邊軍暴亂原因由於邊餉接濟不敷劉鎭守陳旅長均在省城屢次請餉未獲軍餉無人擔負初三日下午龔家寺卽有邊軍多人密語聲稱兩不照明日開大差會心人知其必將有亂然未料若是之速也繼聞砲聲隆隆對河兩岸舖户商號一波未平一波又起毁門入室開箱扭鎖軍隊閒亡只穿便衣服身掛硬火鑪城素　蓋藏之區此次又值大宗蠻客入關買茶麝香鹿葺天馬嵌金銀貨物槪被攫去大商小號皆受損失惟恒春明恒泰兩茶店依山　遠未遭其害此外如德泰合金香毛貨店僻遠亦未波及調查損失最大者西帮義興茶店雅帮福和茶店榮經姜公興爲數頗大該軍隊等搶刦後飽載而去一走河口一走北路出懋功綏靖美洛崇化只有少數人出瀘定橋沿路幸未焚殺初四日經杜稽查拿獲餘匪數人正法然大股已携贓還颺矣聞此次鑪城兵變挨户搶劫滇陜川各帮及茶帮損失之數約在百萬以外變兵搶後即潰散關外現殷鎭守使俟邊餉領齊即定期起程往鑪川邊第一混成旅旅長陳遐齡因警耗傳來亦已於六號奉令率師首途矣昨羅護督接建南漢軍統領張英雅州來電稱鑪事已平請釋　念則知川邊尙未致大糜爛也 
[浙省會第十三次常會紀]  
　　省議會於二十日開第十三次常會出席者政務委員三人議員九十七人沈議長因病請假由秦副議長主席提議事件第一修正各縣消防隊規則第二修正取締戲園規則第三修正食品市場取締規則委員說明理由後各席無討論皆認爲成立即付法律股審查第四限制顧問員額並取消諮議建議案審查結果爲節省經費起見一律改爲名譽職衆贊成並主張即日備文咨行省長查照第五海鹽舊縣參兩議會請依法回復案報略謂海鹽舊縣參議會係非法解散以合令改選尤違背自治章程現在共和再造當然回復有人提議謂新舊兩議會並爭回復應一併討論議决付庶政股審查第六吳興商務分會請革除統捐總稽查案報告略謂統捐之總稽查名爲查察各局員之舞弊實則括削商民敲剝船户以期比較赢餘爲自已立功得差地步或裁撤或修改章程應付諸公决當議决付法律庶政兩股審查第七江山公民周正禧等請咨辦警佐李春馥違法殃民案略謂該警佐李某有侵冒公欵情事可否照省議會暫行法十八條咨請行政長官查辦大衆對於議題初主張成立一百二十六席云所列四欵一奪婚重婚二僞造履歷三侵冒公欵四恣意冶遊除一四兩欵爲私人道德問題第二欵乃上官之責任第三欵係在縣署充任科員時所爲有縣知事負責主張不成立衆無疑義議畢即散會 
[江蘇省議會籌備開會]  
　　省議會十月一日開議已有明令宣佈副議長錢崇固擬定昨日（二十）開預備會因議員報到者祗過半數正議長沙元炳又未晋省遂未果行聞有改期二十五之說現正籌備一切各議員均分住城内外旅館以公庽被德軍收容所借用迭次交涉不允遷齊震巖省長奉國務院電通融辦理咨商馮督軍撥借茶務講習所爲議員公庽已徵得省議會全體同意於昨動工修理約需工費洋二十餘元猶以該茶務所房屋狹小不敷居住並租賃馬府街章姓私宅以便分居所召集之守衛已重行組織請齊省長將前次公署警衛隊長點收之服裝鎗械發還應用惟開會在卽應行議案不得　先行查考錢副議長特請撥借内務實業敎育三種行政報告及財政說明書以備參考齊使已照准檢送到會茲爲愼重公役起見招考守衛分正副取兩種計正取十六名均令覓請妥實店保月給薪洋八元副取二十四名候缺補用聞沙正議長已有復電准於二十五日以前到省主辦會事 
 
 
 

Page 7

 
 
[蘇省警廳紀念會續誌]  
　　寗垣於十九號開蘇省會警察廳三過紀念會會場情形已錄昨報茲再將是日開會節目并呈　錄後 
　　開會程序行禮（上午八鐘半至九鐘）排班肅立奏國樂唱國歌向國旗行三鞠躬禮三呼民國萬歲秦樂肅退以上廳長率同督察長員各科長員各區長員各隊長員各區隊全體巡官偵緝隊全體捐務處全體廳内各部分員司各區隊每棚長警二名恭行之授證（上午九鐘至九鐘半）精勤證凡各區隊巡長巡警供職三年精細和平勤愼從公者授予之旗語證書凡各區隊巡長巡警肄習旗語卒業者授予之參觀（上午九鐘半至十鐘半）來賓由招待員導觀廳内各處閱操（上午十鐘半至十一鐘半）單人敎練小排敎練大排敎練連敎練營敎練旗語唱歌（上午十一鐘半至十鐘）警察十願歌清查户口歌警察行軍歌警察自勉歌尙武歌軍國民歌四時從軍樂歌愛國歌軍警聯合歌强國歌宴會（午正十二鐘至下午一鐘）恭備西式茶點以　來賓檢閱（下午一鐘至二鐘）閱兵式走排雜技（下午二鐘至三鐘）刺鎗務術拳術劍術柔軟體操跑步變排螺絲操跳高跳遠要刀要砘皮條扛子鞦　全體動作化裝音樂訓勉（下午三鐘至三鐘半）督軍省長各軍事長官各行政長官評判（下午三鐘半至四鐘）各界來賓對於本廳組織設施及各種敎練有無未盡完善之處當場評判或事後來函評判俾本廳有所遵揗以謀進步極爲感盻遊行（下午四鐘至六鐘）朝天宮含巷講堂街黑廊街三山街省公署夫子廟貢院貢院東街奇望街四象橋花牌樓大行宮督軍署督軍東街土街口鐵湯池虹橋廬妃巷第二日遊行焉關各街市每次遊行編制樂兵一排步兵一營騎兵一連 
　　呈報文稿呈爲本廳於九月十九日開三週紀念會懇請派員蒞廳監視事查廳長自二年九月由北洋带隊南來重組寗垣警務彼時兵亂而後城市爲城人烟冷靜於危疑震掝之際籌還定安集之方所望者商業繁茂頓回舊觀聞閻义安元氣大復廳長有此宿願無此才能幸承督軍省長指示之殷賴僚屬奉行之力始克有今日粗安之現象居諸易逝瞬已三年此三年中廳長雖無功續之可言而僚屬之辛勤似亦不可不略有表見本年九月十九日爲本廳改組三年屈滿之期擬於是日開一三周紀念會並函請各機關人員來廳參觀擬請督軍省長派員蒞廳監視以昭策勵而促進行 
地方通信 
[蘇州]  
　　姑蘇法界近訊蘇州添設法院傳說已久當局以財政支絀從緩近聞莊王高等審檢廳長又擬擇要設立數廳已將全省司法經費通籌支配定於吳縣江浦徐州鎭江四縣各設一地方廳云又聞高等審判長莊景珂君當前次法官辭職風潮時賴司法次長江庸斡旋始得保其地位近得江辭職確耗莊已决計引退聞有以高等檢察廳長王樹榮君補其遺缺云又律師章世　二次革命時由黃興委任爲江蘇高等檢察長被前高審長處分停職在案現已由司法部將章停職處分撤銷仍將行其律師職務云 
　　又獲陸巷鎭巨刧案盜犯本月十九日有江北人　得福者身着新服手带金戒兩只在金　馬路徐姓雉妓家宿倡適爲警廳偵探士所見以其形跡可疑當向盤詰始稱係屬鹽捕營兵士繼經該探士一再駁詰竟致言語支吾當卽搜其身畔尙存本洋英洋數十元旋即带廳經可法科略訊一過據供實係夥刧陸巷鎭分得贓洋五十元金戒等物不諱警廳得供後已移解縣署拘禁矣 
[鎭江]  
　　章知事親募公債五年内國公債迭奉催飭舉辦現在展限期届　募省仍寂抵所聞章知事訂於本月二十號親詣商會切實勸認特函請先期繳請各業領袖准時到會竭誠勸導以促進行俟商會開會勸募後再於次日親　　典兩業公會挨户勸募　　　城學務消極觀鎭郡本年度學欵不敷甚鉅雖經欵産處議决籌補方法仍無把握聞縣署規劃擬酌量合併以爲消極的辦法刻縣視學及學務委員視察報告已次第披露其有學額不足及辦理不善或地點不適當者將分别減班裁撤藉資彌補云　　鎭江水陸軍事近訊駐鎭第十九師揚春普師長連日親赴砲隊營兵工營曁南門外所部各團營檢閱士兵以資整頓又中國海軍建威兵艦日昨由南京開駛來鎭停泊江干以資鎭懾 
[杭州]  
　　愛國公債抽籖昨（二十）下午爲愛國公債劵第五次掣籖還本之期是日仍借地杭總商會照章舉行民政廳長王文卿氏財政廳長莫伯衝氏因公未到由總務科長王穉生借辦事人員均蒞會各界人士參觀者五十餘人二時許振鈴入席先將天字號百元劵掣出一百十九籖地字號百元劵掣出一百十一籖次將學字號十元劵（籖上號數自一號至十號爲一籖）掣出四十一籖優字號十元劵掣出四十五籖登字號十元劵掣出三十四籖繼將天地元黃字宙洪荒日月盈昃宿列寒十五字號一元劵（籖上號數自一號至百號爲一籖）各掣出十號並將百元十元一元各劵掣出各籖號數當衆報告乃散會 
[南昌]  
　　省會不克提前開會之原因贛省省議會自設報到處後報到者計違七十六人已足法定人數原擬提前開會惟因會場前紥軍隊損壞甚多現雖趕緊修葺非二十日不能竣工故提前開會之議因之打消且正議長任壽祺亦未報到雖經函電交催迄無返贛確期此又其一原因也故贛省議會大約須俟十月一號正式開幕矣 
　　縣議會一致進行南昌縣自治會籌備處昨接宜春縣自治通訊處函稱接九江縣自治會函已組織通訊處推定代表以便彙名申請明令恢復惟因自治經費停辦後由縣經理亟　先期清理臨事庶免周章該自治會接函後極表贊同並擬通函各縣議會以便一致進行 
　　贛人爭回廬山森林贛省各界前因雍濤在京組織中國第一林懇股分有限公司開會反對曾誌報端茲聞該公司因見　人激烈態度知難而退呈請農商部轉咨戚省長將該公司所招股本以及耗去各欵一律清結後實行提議取消業由農商部轉咨戚省長查照辦理此後廬山森林權仍爲贛人所有矣 
　　張肇逹調查南潯路弊張勳之姪張肇逹原充總統府咨議官兼交通部顧問邇因乃父張芝珊電促返里葬親遂向部請假當奉部派順道調查南潯鐵路積弊及歷年虧欠情形故張回至九江時卽謁路局總理李木齋詳詢一切由李總理一一答覆以便張回京覆命云 
[山東]  
　　點驗後之民軍確數善後專使曲偉青前赴高濰周村等處點驗軍隊昨已回濟有往謁曲君者據云濰縣軍隊九千餘人高密及景芝鎭一部分共八千餘人周村博山共一萬一千餘人昌樂三千餘人合之各處民軍總數約在三萬人以上將來如何編制目前尙無何等計畫等語現民軍首領吳大洲居覺生兩君已聯翩來省俟曲氏由京返濟後再同赴各處著手編制云 
　　生利輪船失愼營口生利輪船本月十號夜十二鐘由營口開往龍口距龍約二十餘里因載有燒酒數簍内有一簍不知如何碰碎一孔酒流不止該船當燃燭塞堵簍孔燭油滴於酒上忽然起火酒簍崩裂火光熊熊幸船客竭力撲滅未成禍患然船夫搭客等已均飽受虚驚矣 
[天津]  
　　請免拆房售地之交涉天津通信云天津各華議員曁全體居民人等以奥公署拆毁興隆街以北民房地皮轉售華人曾上書奥領署請收回成命以安民業一事茲據奥領事舜員德君函覆云貴議員諸君本年八月初間代交華文禀帖以本租界興隆街以北拆用民房一事查拆房發價係按照中奥條約辦理其空口應許又焉能更動條約本租界局不過暫擬拆至興隆街其由衙門街至河沿尙須拆到興隆街以北之房實因衙門應有一寛大壯觀之街道該衙門不久起蓋週圍亦　起蓋一層樓之洋房所以該處現當被拆其餘房舍在興隆街以起蓋一層樓之洋房拆用尙未定議倘無特别綠因租界局不爲强迫暫可不拆相應兩覆豈議員踷君查照轉致投禀居民是荷紳民閱函後以函内詞意不甚明瞭昨又聯名投禀將所疑各點逐條開列請奥領事召集華洋議員開會評議明白批覆㈠兩内所開拆用民房一語並無拆用字樣蓋拆用係貴工部局因公佔用如建築衙署兵房病院學校以及開闢馬路之類載在中奥條約爲敝國國家所允許卽敝國人民所承認將原禀拆毁民房售賣地畝兩語明白批示㈠中奥條約所載拆房發價實指因公佔用而言該條約實未載租界局可以賤價收買並可以貴價轉賣若謂該條約有興旺租界一語查興隆街以北旣多巨商且多富户從來最稱興旺與大馬路比較其興旺不止十倍若論外觀均係高大瓦房較建造公司新築之平房尤爲壯麗則興旺租界一語在興隆街是否適用請明白指示㈠空口應許之拆南不拆北其中原有圓滿之理由因各租界皆有華街興隆街以北完全爲華人街道故可永久不拆若貴工部局實因公益所處仍照條約辦理發價拆用實未更動條約原函所謂更動條約果何所指請明白指示㈠函内所開特别原因是否專指建築衙署兵房病院學校開闢馬路而言抑或别有所指請切實指明㈠特别緣因及租界局爲其强迫兩語寓又不能以賤價收買貴價轉賣指爲特别緣因並指爲租界局爲其强迫請切實立案㈠建築新衙門究竟是否原處抑在菜市西面衙門街自何處起至何處止請指明批示如所請有不合之處務懇召集華洋議員秉公評議云云 
[安慶]  
　　禁革需索規費當塗縣征收牲畜稅一項曾於上年九月由縣飭令各行頭認捐包繳旋因收數短絀派員自收即經照委地方財政局辦理頃該縣民人吳佩琳等以該局長楊沛甘及稅差等於定例外復需索執照費局長每張得洋五角稅差每張得洋二角五分種種情弊商民實難擔負昨特赴省公署禀控當奉省長批令財政廳飭縣禁革並將已收規費追繳充公罰辦 
　　補抽局長辭職未准蕪湖於民國以來增設查驗補抽局本以杜各路釐捐之積弊乃近聞中南路查驗補抽局無論各卡貨票是否相符亦必照例補抽以致商民嘖有繁言日昨該局長龔　頤因蕪埠各商界反對甚力且　商亦多非難特具呈種種困難情形禀請辭職乃倪省長不知内容批示慰留并令財政廳核議具復再行飭道云 
　　盜犯中途脫逃判决十四年監禁之壽縣盜犯胡德魁寄禁滬監現由滬遞回原籍行抵六安該縣知事李銘楚即派衛警單士元押解甫至壽縣交界之對亭舖飯店住宿是夜大雨該犯忽稱腹痛由警押解大便詎該盜乘𨻶將衛警打倒即行逃跑該處� 
遍種泰　苗高數尺胡即藏匿其内當時衛警羣覓無蹤祗得回縣呈報刻由該縣知事詳報省長飭令嚴訊押解有無賄縱情事一面仍令勒拿務獲究辦矣 
　　牧場出品不准免稅省立模範畜牧場長艾伯萊君日昨具呈省長略謂本場近來出産甚夥而以西洋品爲最特在上海虹口租定房屋一所設立産品出售處擬由皖運品赴滬請給免稅護照等情聞倪省長以該場出産是何品名歲有若干均未據詳細聲叙遽予護照流　滋多當批示俟查明後再行核辦云 
雜評一 
[憲法會議] [  一子]  
　　夫所謂憲法者基於社會心理合成意力而構成立國之根本法也本此法以統治個人而人莫敢抗者則以各個人之心理爲其保證力故也憲法良否特視其個人心理有保證力與否爲斷而此所謂保證力又非可泛然而得也必草擬憲法之人先摒除私見能摒除私見而後出其學識經歷徵諸法理驗諸人情合諸時勢而無不符而後可得個人心理之保證當憲法關會之先各黨首領奔走調和疏通意見聲言憲法會議萬不可稍洗黨見者卽爲此也乃至今日會議之際而仍不能免此無謂之爭執何耶 
　　諸君須知憲法問題乃萬世安危所係非若聯盟問題借欵問題外交問題一時之安危也一時之事尙不可不愼而况關於萬世之事耶吾之所以屢以平心靜氣告者卽以其關係之大而不可絲毫稍忽也諸君勉之矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[縣議員聯合會代表赴寗]  
　　江蘇縣議員聯合會於前星期日幹事會議决推舉邵玉銓方家珍爲代表晋謁齊省長及省議會議長請求明令回復縣會已誌前報茲悉邵玉銓因梓桑事務紛繁不克成行業由方家珍於二十日乘滬寗火車前赴寗垣晋謁齊省面陳一切矣 
[新舊道尹之交接]  
　　新任滬海道尹徐鶴仙訂期二十一號接任已預誌本報昨日爲實行交接之期上午八時先由舊任周道尹將移交文卷關防印信飭總務科長錢鋆送至新任寓所孟淵旅社移時新道尹着西裝大禮服乘馬車而至斯時上海縣沈知事淞滬徐警長審檢兩廳長及道署全體職員均迎候署中由徐君逐一握手爲禮向例屬員須各人請見而徐君改爲一槪延見略詢公事並宣言辦事須有實際鄙人向來爲事擇人不爲人擇事所有舊有各員均照常辦公言畢卽出外拜客並聞新舊任徐周兩君於是日交接後卽分電大總統國務院内務部江寗軍省各署云本年八月二十六日奉大總統策令江蘇滬海道尹周晋鏕着卽免職同日奉令任命徐元誥爲江蘇滬海道道尹此令等因晋鏕遵於本月二十一日交卸任務元誥　卽於是日接事除另文呈報曁分電外合電呈報晋鏕元誥叩馬 
[破獲大宗雲土案之澈查]  
　　洋藥公所前在閘北華界滬海道尹公署旁空屋内並公共租界孟淵旅館破獲大宗雲南烟土解送公堂訊供判决將在案人證分别監禁西牢並罰銀在案所有此案牽涉之滇省國會議員袁嘉穀� 
等曾經上台通飭所屬查傳訊究上海地方廳林檢察長亦奉上台命令嚴查此案實在情形是以林君在滬一再研究略得端倪前日已分發電報一致京師地檢廳請爲查明袁嘉穀是否在京請就近傳案解滬歸案訊究等因一致袁之原籍卽雲南石屏縣地方查明袁曾否回里一致雲南司法官廳請傳案中關係人唐繼禹送滬嚴訊一致雲南蒙自海關稅司查明當時由蒙電致上海海關請免驗行李之電報究爲何人出名所發以憑復候核辦林君又以滬上某重要人物與此案亦有牽涉曾奉上台諭令傳案研訊曾經備函知照昨日接得此人復函謂俟交卸職務後越三四天即當投案候質云云 
[青浦人對於高知事之公憤]  
　　此次青浦縣知事被控先由公民金詠榴等電禀省道後又由張勁等列欵公呈軍民兩署是皆迫於公憤代逹與情乃知事高繼宗青日快郵代電省長忽遷怒於水警分署長沈兆榮造種種狂悖無稽之論熒惑上聽並且牽及地方各機關將商會農會敎育會及經理款産處扯作證據現各機關中職員以地主無此事實不甘忍受特會同電省剖明以昭眞相此事發生後地方輿論更爲之大譁又經公民張毓英等來滬拍電請衆議院議員姚子讓等並旅京同鄕沈商耆等迅電督軍省長切實查辦茲將原電彙錄如左 
　　南京省長鈞鑒昨由水警廳長派宣委員保章到青交閱青浦高知事青日代電鈞署控水警分署長沈兆榮一案内稱本地商會農會敎育會款産處各紳董咸爲不平開會集議欲與沈爲難由知事再三勸告各紳董衆忿稍息等語不勝駭異查各會等從無開會集議之事高知事亦無再三勸告各情至丁祭時實在是夜三點鐘並未提前致祭水警滋擾聖廟尤屬子虚特此陳明青浦縣商會農會敎育會欵産處同叩霰 
　　北京衆議院姚子讓先生并轉秦介侯蔣韶九楊翼之高天梅諸公鑒青浦高知事繼宗違法凟職罔上欺民疊經紳商列欵告發猶復揑造事實激動水警汚衊地方冀興大獄乞公等迅電督軍省長切實查辦餘函詳張毓英金詠榴張家鎭哿 
　　北京敎育部專門司沈商耆先生并轉徐企商張　荃汪覲宸衛心薇夏光字諸公鑒（以下與前電相同故從略） 
[軍警嚴防宗社黨]  
　　淞滬楊護軍使近奉南京憑督軍齊省長飭開訪聞宗社黨逆首近在長江上下游招募已革軍人編配入伍圖謀不軌並在滬上暗設機關誘人入黨其種種行爲無非有意擾亂於地方治安大有關係不得不預先佈置嚴密防範着速飭知軍警各機關一體嚴防並緝拿逆黨懲治等因當即轉飭淞滬警廳長徐國樑於昨日警界常會之期邀集各區署所警正警佐及各隊長等來廳會議辦法全體主張禁止無知愚民佈散謠言俾偵察逆黨蹤跡隨時密拿議畢散會後南市第一區署及所屬各分駐所即凖備一切以保安寗 
[日本人被害十一誌]  
　　公廨第三次研訊旁聽錄 
　　湘人胡儒珍（卽李正華）與高志盛冠文因私造湖北官錢局鈔票並强姦日婦鴨井娘娘又謀斃池原鴨井二日人案牽涉由探先後拘解公共公廨研訊各情已屢誌本報昨日午後由捕傳集見證二十餘人將胡高盛三人解廨續訊被告所延之斐斯費性惇台維司三律師相繼到堂候示至二點三十分鐘日副領事加籐蒞廨會同關讞員升坐刑庭研訊仍由捕房代表村上律師向見證野村井詰據供稱五元十元之軍用票係高拿來訂印浙江省祗印樣子二張安徽省曾經囑印三千嗬囒水商標係盛冠文來印的供畢由胡儒珍之代表斐斯律師向野村井詰據供稱盛來印湖北票係在去冬今春之間我託池原代印至六月初旬胡儒珍並未到過我家池原鴨井亦未提及胡名我雖於五六月間在池原家見過一次然亦在疑似之間不能一定證實云云斐律師卽向堂上聲稱五六月間被告正在家中患病見證如何得以看見　應請注意又由費性惇律師向野村井詰據供稱盛冠文託我印票後因雕製銅模手續繁難故遲至五六月之久當時適代護國軍印刷公文等件意謂此項湖北官鉽局鈔票亦係護國軍囑印至日領將票吊去封存後高雖來過三次令我設法取出然並無爲難情事云云復由台維司律師向野村井詰據供稱盛來定印湖北鈔票時先在福州路酒館内與楊姓會面大約此票係楊託盛轉手所付之欵亦由楊姓交盛過付至所剩之票被日領封存後盛等已明知不能索回斷無逼令償還之理如謂池原鴨井因不能設法將封存之票索回致被盛等謀斃則斷無此理設有其事則應先將我謀斃云云復由村律師略詰數語堂上卽命退下傳一千二百二十四號華捕王愛羣上堂詰據供稱八月二號晚六句半鐘我奉總巡特别命令由戈登路捕房敎練所捕頭督率至長浜路馬霍路一带站崗無論何人經過該處均須檢查迨至七時見被告胡儒珍戴有金絲眼鏡手携大皮夾洋傘火腿等件由法租界乘坐黃包車往北卽喝令停車將被告一手扯住見其非常恐慌即在其身畔搜出勃郎林手鎗一支子彈兩排交與一號三道頭西捕頭带入新閘捕房轉送虹口捕房云云又據一號三道頭西捕頭上堂禀稱在戈登路捕房爲敎練員是晚督同操班各華捕至長浜路一带梭巡突聞警笛聲我即上前察看見一華捕拘住被告我詰其姓名據稱姓李名正華餘語與一千二百二十四號華捕相同供畢卽由被告斐斯等三律師向該西捕頭盤詰一過復由斐律師同堂上聲稱見證華捕所供各節與在捕房所供單不符應請察核中日官訊至此爲時已晚遂宣佈退堂判被告一併還押候禮拜五（卽今日）午後續訊 
[四誌薛華立路西牢之兇劇]  
　　法新租界薛華立路西牢内判押五年之盜犯薛慶華黎浦春於本月十三號晚强奪管牢安南軍士手鎗希圖開放越獄逃遁適爲某西人瞥見開鎗將薛擊斃始獲平靜黎則於當夜畏罪自盡等情已屢紀前報現管牢捕頭以起意越獄未必卽係薛黎兩犯所爲各押犯中定有互相商通及知情之人故逐日將可疑各押犯詳加盤問已有十餘名（内以搶劫案犯居多）承認與薛慶華等商通圖逃不諱捕頭諭令各歸押所候詳細錄供禀請公堂中西官核辦 
[三誌白晝行刦拒捕之駭聞]  
　　搶刦新北門附近盧家弄居户費高忠家金鐲金戒之盜匪張海全由警拘獲解送淞滬警察廳訊據供認不諱判候解請軍署懲辦等情已誌前報茲悉警廳長徐國樑以該匪膽敢白晝搶刦並沿途開鎗拒捕實屬愍不畏法已於昨日將張海全一盜飭派警衛隊士四名押解龍華護軍使署請爲訊辦矣 
　　又一訪函去盜匪山東人張海全於本月十九號午刻手持手鎗兇刀至本城盧家弄横街安平路小弄内向費高忠之妻費姚氏手上攫取金鐲逃出沿途開放手鎗爲巡警潘福祥陳玉山帮同追獲抄出原贓並被其鎗傷行人余少卿右足當時解由一區二分駐所申送警察廳經徐廳長提訊當以案情重大備齊公文於前日薄暮時飭派長警持械將張海全連同鎗彈刺刀一併申送護軍使署訊辦一面由徐詳報江蘇齊省長核示所有在逃之張王兩匪業已令飭偵緝隊士四處查緝至昨日仍無蹤跡經該隊士等先行返隊報告事主費高忠則於昨日午後親至一區二分駐所中聲稱此案由巡警潘福祥陳玉山等竭力追獲實屬奮勇可嘉情願給獎等語該署警佐王金山謂之曰本署巡警出外站崗有保護商民之責今地方上發生此等刧案警察拘拿匪犯係分内之事應由廳長詳請上台給獎云云費唯唯而去 
[巡警陳述捕匪情形]  
　　匪徒馬老肥紹興人前於七月十九號夜二時許糾衆在引翔港附近農田瓜棚中圖謀搶刦爲五區四駐所巡警王德賢等查見拘拿反被開槍擊斃又槍傷巡警周海珊當時將馬拘獲抄出六響手槍一支押送警廳申送護軍使署轉發地方廳按律訊辦在案嗣經地方廳一再研訊馬老肥供多狡展奉諭函致四分駐所宋國瑞警佐請傳當時與已死巡警王德賢同行巡查各警來案質對昨日午後宋警佐命巡警徐信昌孫長勝顧連城並被槍傷未愈巡警周海珊等同投地方廳候示旋由推檢各官開庭研訊據該警等上堂禀稱是晚出外巡邏共分二班已死王德賢與孫長勝顧連城爲一班周海珊與徐信昌爲一班其時巡行至彼見若輩多人聚集不散喝問何事詎馬等竟開槍轟擊王警受傷致斃周警則槍傷左手臂洞穿右肩亦遭槍傷迄未全愈問官得供令提馬老肥至案駁詰仍多推諉問官會商之下判馬還押各巡警仍着回區供職聽候核辦 
[請推省敎育會評議員]  
　　上海縣敎育會昨致本縣江蘇省敎育會會曼函云敬啓者接奉江蘇省敎育會函開本會於八月二十七日舉行第十二次常年大會改選職員查會章第十一條評議員每縣二人第十二條評議員由會員於本縣會員中公推貴縣評議員現在尙未推定用卽寄奉會員錄册即希轉知籍隸貴縣之本會會員請其從速推定報告本會等因用特轉違並錄會員姓名敬請台端按照姓名推定評議員二人於九月二十三日以前開送敝會以憑彙總擇多數者報告省會專此　　祗頌台祺　附會員姓名錄　李鍾玨平書　姚文枬子讓　王維祺季貞　蘇本炎筠尙　吳馨·疚　穆湘瑤抒齋　揚士照白民　材祖　康候　葉景　醴雯　姚明輝孟損　陶明源月湘　毛經疇之伋　姚文楝子梁　高鳳池翰卿　黃慶瀾涵之　朱濤朋錫百　朱葆康少屏　賈豐臻季英　王引才引才　蘇本銚頴傑　李宗　頌唐　丁熙咸　堯　沈澄清志青　賈豐芸叔香　沈知方芝芳　楊德鈞仲馨　張蟾芬蟾芬　朱　伯華　朱葆芬紫湘　徐善祥鳳石　余日章日章　朱友漁友漁　朱開亁連三　穆湘玥藕初　陸殿揚步青　曾鈞公治　盧頌瀛海環　黃警警頑　周之彦越然 
[理科敎授研究會之演講]  
　　理科敎授研究會於八月間舉行大會後復於本月三日開新職員會是日總幹事吳家駒君因中華博物研究會吳縣支部有事邀請赴蘇商榷遂將所有意見關於會務進行事宜開交副幹事凌昌煥君到會提議與各職員互相討論經衆議决廣招各省理科人士入會以期會中議决事項可以推行全國當由會員中推定各地交際員專司介紹會員之職務並聯絡各省學界又議每月第四星期日開職員會時除商榷問題外更請會内外名人演講理科事項不論會員非會員均可到會聽講以期交換智識於理科敎授多所獲益茲定於本月二十四時（舊曆八月二十七日）下午一時由會員張廷金君演講高壓力蓄電池之製造法（演講所在江蘇省敎育會三層樓上）張君係電學專家學識經驗素爲學界推重其演講必有一番心得足以飫人聽聞者届時一般𤍠心理科諸君想必聯翩而至也� 
[新花上市第之狀况]  
　　近日各處新花已陸續上市戴運來滬者頗爲暢旺行家門莊每日收入之鄕花亦頗不少南市約十餘萬斤北市約四五萬斤南通新花昨亦開始上市共有三十五包一二七　開價二十三兩六錢爲三新紗廠買進來貨旣多價漸和平當新花初開盤時每担收價洋三十三元現已跌至二十八九元銷路極爲活潑日本横濱帮所購者以餘姚及象牌爲多各紗廠收進者以四牌及統牌爲多美利堅爲産花最著名之國近　歐戰未開棉花爲製造火藥之要口需用較多亦收購華花運美濟用故近來裝運出口者數亦不少火機貨銷路近亦甚旺本星期由益泰雲龍禮和晋業等軋花廠售於日信三并怡大等行者共計一萬餘担均打洋架子預備出口現市售價餘姚貨二十兩零八錢象牌二十兩零六錢四牌子二十一兩二錢統牌二十兩零四錢太倉貨二十二兩六錢火機貨二十兩零八錢期貨價目現亦跌落五六錢因本年各地收成豐稔此後來貨日多一日其價必有減無增也 
[審查閩粤黨人名册之協]  
 
 
 

Page 11

 
 
助 
　　辦理在滬黨人善後事務所自册報截止後共收名册五百餘份連日交付審查頭緒紛繁現審查會各員對於廣東福建等省駐滬黨人稍爲隔閡殊難着手昨經會商函請孫中山君將熟悉閩粤兩省駐滬滬人情形者酌選一員到所帮同審查以期妥洽孫君已指派許崇智來所帮同審查矣 
[孫中山與鐵道協會]  
　　中華民國鐵道協會成立於民國元年一時會員皆富於學識對於路政規畫甚詳曾公舉除朗西君會長積極進行嗣後會務發逹内部擴充改舉孫中山先生爲會長徐君爲執行部長時梁士詒把持交通徒黨徧布路弊叢生天下指斥而莫如之何該會不畏權要與交通系相對抗雖未足云收全功而宵小皆爲側目稍稍歛跡焉迨癸丑事變後孫先生去國規畫革命徐君旌亦東渡會中職員散處各地會務遂完全停頓迨及洪憲更不必說幸袁死黎繼約法恢復遂由徐恩澤任關東諸君在滬上召集會員復設鐵道協會機關北京則有張大義陳策諸君恢復本部各省亦紛紛組織分會會長一席仍公推孫先生擔任昨日某君進謁孫先生叩以對於該會之進行方針據云余於路政曩曾有所規畫但該會經中止而恢復情勢已變會長一席余並未承認現會中一切設施余未嘗聞問故絶對不負責任余此次歸來對於往年各種團體之曾舉余爲會長者亦絶對不承認有繼續之效非祗鐵道協會爲然也云云 
[江蘇各縣現存議員（四續）]  
　　如臯縣原額二十五人除參事五人辭職二人現存十八人　　汪慶元　劉帮霖　李　蓮　劉寳琳　方家珍　章　偉仲民新　許　煜　盧　駿　蔣蔭九　薛　鑫　徐鴻澤朱煥彣　石耀先　仲翰芳　任爲霖　劉如熊　葛元勳　　宜興縣　楊壽祺　儲　仁　賈如筠　陳宗器　潘詔曾史清貴　王自岐　徐致治　周寳銓　沈　型　潘清華趙　爐　陸慰望　任錫祺　莊拱辰　方　鑪　邵善養儲秉成　陳　濬　吳鴻甲　謝國安　蔣企珍　歐春茂崔祖棻　禇宗唐　譚祖培　楊宗震　周志培 
　　邳縣原額二十五人缺額五人現存二十人杜樹椿戴樹惠董景誨　王守恂　徐坤慱　王星渠　宋少卿　袁家愷杜振鐸　曹鼎臣　孟憲斗　梁廣浩　孫洪伊　馮珍瑞高錫惠　王子元　曹憲鐸　王虎臣　喬峻峯　　王栘 
　　漣水縣　孫　選　蔣坤元　王朝宗　王介壽　蔣秀峰王如棠　王士越　朱如煥　左澍棠　朱晴峰　袁秀峰朱貴諾　陳耀庭　唐晬然　翟煥然　王庚華　吳漢瀛井閏生　徐鳳亭　朱竹森 
[公廨訊究烟土案二則]  
　　洋藥公所協同捕房在北京路八百八十七號門牌廣成祥烟膏店内查獲烟膏雜土將該店經理人倪阿六傳至公共公廨諭令退去候傳店主黃以仁到堂訊核在案昨晨由廨復訊先由洋藥公所代表律師上堂譯訴前情並由該公所用人尤某投訴驗得此項烟膏係用本土與料子煎成訊之倪阿六供稱本店上届抽簽已被抽出限九月底收歇是以店主已於六月中回廣東原籍店事托我經管所用烟土係向小東門外郭煜興土棧批來並延朱斯芾律師到堂代辯中西官判倪罰洋三百元充公抄護之印花小土仍准發還烟膏送往海關銷燬 
　　甬人袁一山前日带私土四包至正豐街二百三十五號門牌新旅安客棧内圖銷被洋藥公所　查人查見鳴捕將袁與私土带入捕房昨解公共公廨請究洋藥公所代表律師上堂譯訴前情會審員王肇之君商美沙副領事判烟土暫存捕房候英領堂期解訊 
[蒲石律師爲國捐軀三誌]  
　　旅滬法國蒲石律師於歐戰發生後回國從戎派在前敵奮勇出戰不幸陣亡本埠法領事署接到噩耗深爲悼惜昨由法國旅滬官紳商人等於下午四時在法廨開會追悼以誌哀思聞一時素車白馬頗爲𤍠閙云 
[請聽極緊要之演說]  
　　中國青年會定於九月二十二號星期五晚八時敦請美國蔴省理工大學造船科碩十邢契莘君演說（甲午中日海戰及近世紀之國防）將甲午海戰情形原原本本詳爲演講並用影燈片證明使聽者若親歷其境曉然於當年之事實及二十世紀之國防誠爲當今極緊要之演說也 
[市北公學演講學生衛生]  
　　昨日（二十號）下午四時滬寗車站慶祥里市北公學請中國博物研究會會長該公學校董吳和士君演講演題爲學生之衛生首由校長唐君伯耆宣佈組織演說會之理由繼請吳君登檯演說略謂學生當注重衛生但衛生之道甚繁非片時所能畢述祗就一日之衛生言之如早起洗鹽宜用冷水磨擦調和血脉卽飲食亦不可過量阻礙消化夜間就寢不宜仰面宜向左側臥且不可於睡眠時發生他想致腦筋昏迷普通睡眠時間以六小時至八小時爲度餘如上課時之宜靜心休息時之宜娛樂唾涕之注意傳染病之預防均於衛生至有關係望諸生切實試驗必有效果云云吳君演詞深中近來學生之獘故聞者頗爲勳容云 
[同義學校之秋季旅行]  
　　法租界麥賽而帮羅路鴻儀里中華女子同義義務學校全體學生兼男子部所組織之同義雪恥隊定於明日午後一時起舉行秋季旅行由校長陸胡雄飛女士偕同敎職員督率排隊至江南製造局内西砲台一带游觀先期專函松滬護軍使署請爲保護茲將楊護軍使覆函錄下逕覆者頃接惠函藉悉貴校全體學生定於本月二十二日下午一時由敎職員督率携带木質鎗械遠足旅行至西砲台一带游觀以擴眼界囑飭軍警於經過處所一律保護等因除傳知軍警妥爲保護外相應函復希卽查照可也 
[商業學校添招免費半費生]  
　　新閘麥根路中華商業學校開校以來學生已逹百餘人補考揷班者仍源源而來惟該校近接各校董函僉謂商業敎育最切時用當注重於有志嚮學力所不逮之子弟以期普及云云該校感各董事之𤍠心議决於本學期内添招免費及半費生各十名以� 
副各校董之期望有志求學而果如上述者得該校校董之函件證明定荷錄取用亟錄之以告學子 
[關於飛虹學校欵項問題之公交]  
　　上海縣沈知事昨令閘北市經董文云案照該董等詳復飛虹小學校其情形並請收歸市有一案當經批示並抄詳函致王紳豐鎬查復去後旋接函稱查該學堂創自前清光緒三十一年開辦之初各事均屬草創（原函已見本月十三號端從略）卽祈鑒察爲荷等語前來當以接奉惠函並圖樣估價單具悉種切查學校敎育當以推廣爲本旨法華半日農業學校果能力籌開設則地方多一學校卽多一培植人材之地至爲欣盼飛虹學校創設已十餘年廢此移彼殊屬不必且文昌閣方單已標有永不出售字樣尤無變價移辦之餘地應請察照至撥充飛虹學堂經費之公欵洋四千元檢查宣統元年度該校塡報部頒學堂一覽表内資産項下塡明有存儲欵洋四千元常年八釐生息字樣二三年度一覽表以庫銀爲本位俱塡有存儲銀二千六百兩來函所稱原有存欵四千元陸續動用無存究於何時動用有無歷年開支報告希即查明一併詳細開送以憑核轉無任盼荷圖樣估單附還卽經函復在案茲據函稱接奉復函并承寄還圖樣估價單各一紙展誦之下具見熱心敎育普及爲懷慈惠稱師同深感仰惟現在飛虹校舍頽敝仰體尊意不以遷地爲良似宜趕即拆造所需經費自必不少豐鎬董理多年現當存欵分毫無存仍當勉竭棉微稍盡義務然自問祗能略資補助如約計較多亦非力所能逮應請俯念爲難事關重要另籌公欵接濟其法華之農務半日學校旣蒙力主贊成藉資推廣所有校基豐鎬自應擔任建造欵項亦乞鼎力維持代爲籌給豐鎬仍當竭力捐籌以期成事至飛虹學堂原有之公欵洋四千元係於光緒三十一二三四等年用去三千餘元僅餘數百元後經陸續提用所有詳細賬目前由豐鎬隨带浙江任所已於辛亥年光復時全數散失前具復函時木擬抄賬附呈嗣因原賬無存刻下卽再四追思亦屬難於合拍惟記得前於動用時曾經開具節略呈請汪前縣備查現在鈞署諒有此項節略存卷應請查核其宣統年間所塡部頒表内或以洋四千元或以銀二千六百兩開載者豐鎬彼時出任浙江未曾親自經手究係何人所塡一時亦無從記憶惟以理想所及飛虹學堂開辦時原領有公欵四千元則此四千元實爲該校之基本金迨奉學部頒表飭塡雖屬公欵已經提用無存然别無存項惟有仍以此基本金爲名旣塡存欵自不能不塡利息否則此項存欵全用於塡表之前該校豈有不知且此外别無的欵開始數年開支之鉅又將何所取給耶旣有鈞署案卷可稽豐鎬之原賬雖已散失似可别無疑義奉函前因除飭匠分别估價開單另呈外合肅函復即祈察核爲荷等情到署除復以飛虹學堂開辦以來歷年收支欵項並無報告亦未有節略存卷無從查核外合行訓令該經董知照此令 
[閘北慈善團經濟問題]  
　　閘北慈善團建造婦妇習藝所樓房三幢平房七間已誌前報茲悉該團經常開支向由工巡捐局按月撥助洋八百元去冬因收養婦孺日見增多不敷應用由各團董開會集議具呈省長轉飭局長朱壽丞酌加補助現在每月給洋千元寄養所惠兒院兩處收養婦女小孩刻有一百八十名口雇用司事保母傭婦工役等十餘人此項經費勉足敷衍所有建築屋字置備織布製襪機器及一切應用物件等費均由各董擔任勸募陸續收入約有二千元尙缺千數百元須另行設法捐集以成義舉云 
[六店灣鐵橋不甚堅固]  
　　滬杭路線經過之六店灣河面原有鐵橋一座長約十丈近由洋工程師勘得該橋不甚堅固擬在旁側添建一橋詳奉交通部批准除已向洋行訂購橋面鐵鋼材料外所有橋墩應先築造昨已由洋工程師墨錄尼带同華匠前往勘估 
[濬浦局駁船准免納稅]  
　　工巡捐局朱局長接准浚浦局洋工程師海德生君來函以滬南沿浦灘自董家渡迤南一带築駁工程現已動工須用運駁材料淤泥等船十艘請爲給照免收船隻稅船上均有浚浦局旗號以憑查攷等因當卽飭知稅務處頒給執照並諭飭市舶所承辦人隨時查驗放行如有冒戤混淆者查出照章懲罰 
[盜匪解往閔行]  
　　搶刧泗涇趙春林脚划船銀洋衣服等物之盜匪朱三仔賈一樓兩犯已由水警偵探緝獲暫禁駐滬第三分署一面查緝逸盜在案茲經第三分署長王壽良查得搶劫地點係在松江上海兩縣交界之處究歸何縣懲辦自應請示遵行昨已將該二盜詳解閔行水警第一專署研訊核辦矣 
[泥土掉換銀洋]  
　　寗波人陳鳳翔由崇明地方販運布疋來申售賣前日至南市十六舖恒義公等各布莊收取貨價洋三百二十七元附搭和濟小輪遄回崇明該輪駛至吳淞口外陳已倦臥被竊賊多人潛將包囊解開取出洋銀另以泥土一方與之掉包迨該輪行至崇明鷓鴣港該竊賊卽携贓上岸逃逸是時陳已覺察追獲宋發林一名當由該輪賬房向之盤詰據稱係由楊永貴楊鳳鳴等五六人所串竊業已將宋带回滬上昨由陳報告第一區警員派警將宋押至洪生碼頭指提楊永貴一名到署訊供不認飭送警廳司法科訊核 
[小孩孤苦伶仃]  
　　安徽廬州男子李守文年十四歲因父母俱故被嫂逐出後經其姊轉托薄姓領至滬上尋其表親係在某營當兵者不料與薄失散在南碼頭迷路由警查見带至一分駐所問明飭送警廳轉發新普育堂留養候招家屬認領 
[不認誘匿女孩]  
　　孫張氏在公共公廨呈控張耀廷陸張氏串同誘匿寄養伊家之九歲女孩小丫頭一案昨晨復訊原告投案求究訊之被告男女仍不承認中西官判被告分别還押候下禮拜四再訊 
[拐賣有夫婦女]  
　　張德甫偕見證顧裘氏至法公堂控稱髮妻周氏於上月十九日逃逸今始偵知實被高劉氏誘拐售賣業已報捕拘獲請求追究劉氏供張周氏係被陳四誘拐賣於無錫某鄕唐老六爲妻可以尋交到案聶讞員判押限十四天交到周氏再行訊究 
[兩親家各執一詞]  
　　沈葉氏至法公堂控稱女兒自幼許字與劉陳氏之子爲室已於上年成婚日前婦人前往婿家探望女兒劉陳氏稱媳婦業已逃逸婦人向之追問一味恃蠻求請追交劉陳氏供媳婦前被沈葉氏領去不肯放回後在巡警局具控始行交出嗣葉氏來言情願交還茶禮洋四十元將女領回婦人不允媳婦卽回母家迨婦人往領人已不見現葉氏因恐婦人向伊索人故揑詞具控以爲先發制人之計求察聶讞員以原告所控無憑遂判將案註銷 
[朋友代爲出力]  
　　醫生周正甫被洞庭山婦人孔朱氏在地方檢察廳指控誘拐伊女阿新等情判周拘留着交供出之要犯並尋交該女在案昨日周正甫之友人周裕祺在董家渡路遇該女孔阿新扭至一分駐所聲明一切旋即傳到孔朱抵及女兄也松林與姊董孔氏等質明飭即一併移送警廳司法科轉送地方廳歸案訊辦 
[探知表嫂下落]  
　　南滙縣人閔關林之妻王氏於三年前逃來上海由水販陸鶴亭經手賣於引翔港鄕人王正全爲室得洋六十元近經閔之表弟趙少卿探知下落前日偕閔同往尋見一併扭控五區四分所團解閘北司法科經嚴科員判送地方檢察廳核辦 
[老嫗被車碾傷]  
　　昨有年約五旬之某姓老嫗在西華德路被黃包車撞倒碾傷腰腹適當時馬路上並無巡捕經過該車夫從容逸去後由某國繿兵所見雇車送入同仁醫院療治 
[私拆洋信之懲治]  
　　北京路郵務局用人黃連奎竊取信内現洋九十五元至四馬路一百七十號門牌雉妓花小寳處狎游並將洋八十元寄於花妓被該局管理西人查悉報請捕房將黃與花妓一併拘解公共公廨訊供分别收押在案昨晨復訊原告西人偕證上堂禀明被告竊取之洋已由其母代爲理明訊之被告供稱現已將欵理清請求開釋以後是當安分營業云云又據花妓供稱當時黃所寄之物並不知是銀洋且已交還求察中西官以被告雖以將洋理清然私拆洋信例應懲辦判黃押西牢四月花妓無干關釋 
[客棧内發現失贓]  
　　杭州人王樹中前在原籍失竊古畫數軸報由該處警所查緝未獲茲王來滬在山西路一百六十九號門牌某客棧得見原贓王即回禀警廳派警持文投請公共公廨轉飭老閘捕房派探張天林弔到原贓昨送公堂請示並禀明前情中西官判贓存捕房候查明再核 
[欺騙公堂之科罰]  
　　游春山至法公堂訴稱於民國三年間與梁訓昌合做生意被欠洋五百七十元雖無憑據有梁之親律信可以作證請求訊追梁供並不欠洋且照商人核算游須找還商人銀一百零四兩聶讞員問梁信函是否爾之親律答稱並非親律後着梁當堂書寫數字與原信比對律跡相符始認實係親筆中西官以信内雖無欠洋確證惟不應欺騙公堂不認親筆着罰洋十元充公游所控證據不足將案註銷 
[客棧違章受罰]  
　　總巡捕房華探目王松濤前晚協同西探海明惠查悉天津路福秦客棧不將寓客姓名明白登載並容留寓客賭博吸烟有違工部局定章禀奉公共公廨出單昨將該客棧經理吳瑞年傳至公廨經中西官研訊屬實判罰洋二十五元充公烟賭具一併銷燬 
[包探查獲贓賊]  
　　王阿六因與在逃之劉天保串竊武昌路五百二十七號門牌唐寳秦家值洋二百十元之衣物前日由探婁寳生將王查獲弔到原贓昨將王拘解公共公廨經中西官研訊屬實判王押西牢半年並飭補提人證解究 
雜評二 
[青浦知事被控感言] [  納]  
　　自袁氏推翻議會而後一般官僚之權勢大張違法殃民毫無顧忌營私罔上無所不爲人民呑聲隠忍而莫可如何者比比皆是中國之吏治遂不堪設想矣 
　　今者民國雖復而官僚暴横之積習依然存在一由於中央威信不立不能實行法治故爲知事者心目中尙不知有法而遵守之此其所以故態依然也一由於自治議會未復地方人民無正當之團體以匡救而督察之知事威權之無限如故則其行動自由亦如故又必然之勢也 
　　故今後政府而欲澂清吏治不當僅言吏治而當注意於實行法治之法人民而欲得良官吏不當僅言官吏而尤當注意於限制官權之議會斯乃正本清源之道也 
來函 
[被人賣往外國之張衛青來函]  
　　申報館大主筆偉鑑敬啓者僕自糼年被賣今擬回家前曾寫信數次未得回音茲得友人指引欲託貴報館轉交敝鄕其玉安林三字係照譯音未識妥當與否如有錯誤千祈大主筆代爲更正則感佩莫言矣謹此順頌文安僕張衛青上九月二日 
　　附錄張衛青托爲轉交之函（信面）寗波玉安林柴橋荳市地張阿鷄老爺收展阿雪老翁收展亦可由沙拉越古晋埠衛青托（信中原文）父親大人膝下敬禀者兒自十一歲時被人欺賣至厦門後又被带至沙拉越地方今已歷十餘年業已修書數次未得　示故未知家中情形如何兒想明年定欲回家特再修書禀知千祈見禀之下卽回一示並通住址以便回家時不致遇難信面可直寫沙拉越古晋埠裕春寳號轉交張衛青收展便妥謹此順請金安不肖兒衛青禀八月初五日 
　　按沙拉越爲英屬北婆羅馬來羣島之一其華文原信及洋文信封本館當暫爲留存以待家屬來閱記者識 
[旅滬皖省議員通訊處來函]  
　　貴報九月二十一日蕪湖快信欄内有倪省長撥洋二千元派崔翔青送滬補助皖省議員通訊處經費諸議員尙有條件要求等語均屬錯誤同人不知倪省長有撥洋二千元送滬之事至崔君翔青係敝會議員之一此次來滬係受在省議員趙君繼椿等數人委托代表到滬參與什滬同人九月十日之會議並非倪省長所派至要求條件層同人以倪省長向不受法律制裁將來議會開會恐難行使職權故集議滬上預籌法律保障方法並無其他要求條件之可言應請貴報登入來函爲盼旅滬安微省議員通訊處啓 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[戲致各省區聯合會章程] [  自由客]  
　　十三省同盟之說傳之已久昨讀其所訂各省區聯合會章專横梗槪不覺畢露於字裹行間芸窓無事戲將原章十二條詳加修改非敢好爲改頭換面較之原章似尚直截痛快大帥閱之當亦首肯而引爲同調也 
　　一本會以聯結團體鞏固武人勢力保護個人權利地位爲宗旨　　二本會爲防止非洪憲派延攬政權而設如國會對於本會會員提起彈劾時本會得先以通電抗爭抗爭無效再行開會集議取一致之行動 
　　三本會以擾亂國家推翻國會澎漲軍人勢力爲唯一之目的關於聯合區内作戰計畫得公推頭兒一人總指揮之 
　　四本會對於公推之頭兒統稱爲大帥會中一切事宜經烏衆公決後由頭兒通告遵行 
　　五本會公推張獻忠爲頭兒如遇重要事變不及開會集議時張頭兒得先行措辦再行電告 
　　六本會延聘十三太保六君子爲諮詢顧問凡會中對外各事悉憑主裁 
　　七本會連合以後各方面如有妨害本國體之進行或侵及本團體之私利而以公理妄加指駁者本會卽以敵視之 
　　八本曾對於國家無論立法司法行政各政治均得起而干涉之　　九本會爲主持私道起見凡會員對於會外無論何人如挾有私憤均可假藉名義傾陷報復本會當一律贊成而保護之 
　　十各方面對於本會如有密謀圖削本會勢力者本會當協力抵制之 
　　十一本會應需經費以各區隨地擄掠所得撥充之 
　　十二本節略具綱要如有一切未盡擾亂大局事宜均由烏衆公議隨時規定 
海外摭奇 
[公博國（續）] [  雲鶴]  
　　訂約内容當時勃與王約王定許博期限爲六十年勃允博場歲呈五十萬法郎（每法郎約華半元）於國王如經營有利則更以純益之半奉諸王餘如官吏軍警之俸銀以及修橋築路之費用亦莫不由勃氏任供給無何氏更陳情請願請以供給全國國用之責盡畀於氏而轄免國民之賦稅以是國王嘉許人民大悅上下相孚遂無反對公博之人矣 
　　要求延期所訂之約以一千九百十三年爲滿期乃勃氏兄弟以此中大有異趣未忍遽棄特權爰在未滿期前（時爲一八九八年）更大　施其貨賄運動之神通以重利誘王而提出延期五十年之請求卒亦償其所願欲 
　　延期請顧旣蒙許可博場即奉千萬法郎（約四五百萬圓）於國王以爲壽並約繼續延期之首年（即一千九百十四年）當另支五百萬法郎爲孔格拉司城經營費二百萬法郎爲哇配拉戲園建築費且增每年之納費爲一千五百法郎更歲支五十六萬法郎爲戲園擴充費如博場獲利在二千五百法郎以上時亦當以純益之半呈於王 
　　聚賭設辭勃氏之經營博業在表面上未便明言直說故其對外宣言必曰擇此氣候温和風光明媚之地建設海水沿場以资邦人遊散惟常人浴於海水以後體温極易過高欲免此弊不可不使中樞神經微受刺戟博奕一道不特能與中樞神經以適宜之刺戟並能陶情適性至宜衛生故特略備娛樂之具以助浴客之餘興云云氏更改加及諾之名爲摩納哥海水浴場紳士華族以其名頗雅訓也咸出入無顧忌於是聲名日振而營業益盛勃氏思慮之精措置之周於此可見惜乎趨徑不正而誤用其才耳 
小說 
[義俠小說獄中人語第三章] [  小草]  
　　倫敦市之附近一小村名白脫芝闤闠喧闤多富人之居其間有巨閥曰瓦散家爲此小村之喬木瓦散老翁樂善好施與其妻爲一牧師之女小於翁幾二十餘歲不知者每目之爲父女其家僕御甚夥一幼僕爲無告之兒老翁憫之乃養於家俾給事左右老翁遇之頗厚幼僕年僅十四顧忠懇無倫其任事之勇有逾成人老翁亦深倚賴之 
　　逾年老翁始得一子玉雪可愛彌月時老翁於邸中列長案作高讌賀者如雲村中之士紳以及貴婦名妹靡不畢集鬢影衣香繽紛席上馬龍車水絡繹門前村人中之熟於掌故者謂人曰是日之盛况爲是間三十餘年所未嘗有咖啡肆中之主婦曩日曾爲老翁家之厨娘是日亦進邸參與駕典三數日後尙有鄕人來肆羣向主婦刺刺詢狀歸以語其老伴 
　　迨小瓦散年未弱冠而瓦散家之否運已挾風霜而至附股之輪舶損於颶風沿海之田疇渝爲水宅崇樓傑構之宅第復燬於火即存欵之銀行亦搖搖不可持幸得訊較捷亦僅提出十之二三老翁夫婦經此變故抑鬱不可自聊未幾皆殞僕御星散　者僅二十年前羣稱爲幼僕者 
　　是時主僕二人形影相弔歲入不溢二百鎊差供温飽以席豈履厚之貴公子一旦若此大類自九天而堕九淵親愛之老父慈母遽赴天闕更形哀痛不期頽然而病此孤僕助其小主渡海往巴黎養疴至巴黎後小瓦散之病久而始痊扶杖閒行於客邸之草坡聊蘇積困行未一週足力已憊乃勉坐路側椅上坐未逾時一老叟緩行而來其狀態大類瓦散老翁行近更覺相似小瓦散舉目見之驚愕逾恒久病之後腦力怯弱不期遂暈仆於椅前老叟爲之却步復驟進扶掖顧小瓦散竟不即醒老叟狂呼僕聞聲趨至小瓦散目已微張稍待乃倚僕起立老叟曰客何所患僕曰我主久病始痊諒以不勝久坐遂至賴仆老叟頷以應之復以目視小瓦散則目已復閉氣若遊絲首亦下垂其象殊危殆也 
 
 
 

Page 15

 
 
   
 
 

Page 16

 
 
   
 
