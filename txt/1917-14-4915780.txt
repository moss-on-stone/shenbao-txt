# 1917 - 14 - 4915780

 

Page 1

 
 
   
 
 

Page 2

 
 
時評 
[事實不明（冷）]  
　　以前爲黨爭之故每至是非不明蓋彼亦一是非此亦一是非論事者非彼即此故欲其明甚難也今則不但是非且即其所傳之事實亦不能明蓋彼亦一事實此亦一事實不知孰爲眞正之事實也黨爭之淆惑人心母乃可歎 
　　近如孫洪伊一事據今日京電或謂其在逃或謂其被捕其原因或謂其詭變或謂其虧空其事實已不一矣而又或謂其在逃被捕詭變虧空之說均不確者豈非事實之甚不明者耶 
　　雖然事實不明非若是非之難於證據其不明終有能明之時然而其淆惑一時之人心則一也 
命令 
[一月十三日大總統令]  
　　李振□郭連峯李鴻達張錫九王克昌郝普澤李玉李生春唐福山董勝標王永貴□樹動王柱樑劉煥文宫茂泉均給予四等嘉禾章此令 
[又令]  
　　時遇辛孫長有魏蕙田延動李鈺珍張學珂高樹棠孔昭同周煥春張鳳岐任先倫沙泰馬仁輔陳鴻儒南宫拱宸竺家楨孟錫祚蔣啓鳳張權孟慶平高文珍張宗翰史鳳祥李式訓晏邦偉邊玉珂周介惠郭同仁葉苑明均給予四等文虎章此令 
[又令]  
　　任命朱瑞墀爲新疆喀什噶爾道道尹未到任以前著楊增炳署理此令 
[又令]  
　　任命樊耀南爲新疆阿克蘇道道尹未到任以前著劉長炳署理此令 
[又令]  
　　海軍總長程璧光呈請任命陳應濂爲視察鄭寳芳爲科長應照准此令 
[補一月五日大總統令]  
　　金鼎晋給三等嘉禾章此令 
[又令]  
　　關錫齡給予四等嘉禾章此令 
[又令]  
　　鑲白旗漢軍都統兼副都統寶熙因病呈請辭職寶熙准免本職此令 
[又令]  
　　任命方本仁爲贛西鎭守使此令 
[又令]  
　　京兆尹王達呈請任命齊樹楷試署内務科科長張培紀試署敎育科科長應照准此令 
[又令]  
　　陸軍總長段祺瑞呈請任命陳典瑞爲陸軍第十師砲兵第十團第一營營長應照准此令 
[又令]  
　　農商總長谷鍾秀呈請將本部僉事吳在章張英緒免去本職吳在章張英緒着免本職此令 
[又令]  
　　内務部呈請任命胡鑫恪試署四川川江水上警察第二廳警正應照准此令 
[又令]  
　　陸軍總長段祺瑞呈准靑州副都□延年咨請以定剛補正紅旗佐領倭什佈補鑲紅旗防禦壽恒補正藍旗防禦色勒畚補正紅旗防禦烏紳補鑲藍旗防禦國良補鑲藍旗驍騎校毓秀補正紅旗驍騎校應照准此令 
[又令]  
　　陸軍總長段祺瑞呈准正白旗蒙古都統毓秀咨請以鳳瑞倭恒額補驍騎校應照准此令 
[又令]  
　　陸軍總長段祺瑞呈准靑州副都統延年咨稱正白旗驍騎校述培因病懇請辭職等語述培准免本職此令 
專電 
[北京電]  
　　日人消息鄭家屯案我政府答覆謝罪卹金軍官處罰等均承認軍事顧問及警權二項讓諸他日再議後與林日使會談决定警權問題日本事實上在彼處已設警署可相機與該處地方官交涉軍事顧問重中政府之自由意思均如前次交涉之□五項他日再議 
[北京電]  
　　鄭家屯案政府於承認謝罪卹金等外對軍事顧問則主張限定人數警權仍未完全承認 
[北京電]  
　　法使抗議二事政府答覆（一）雲南有人煽惑排法巳電滇地方官事前禁止（二）政府並未接駐法使報告虐待華工事 
[北京電]  
　　聞俄忽駐兵庫倫違反條約外交部正擬與俄使開始交涉 
[北京電]  
　　元首召某派兩要人入府面諭國敎一項爲天壇憲法草案所無今無端加入恐因此引起敎爭集議良久結果擬用一種救濟方法無形撤消 
[北京電]  
　　徐州會議决定條件已可不發表 
[北京電]  
　　鹽欵日内可交四百餘萬元 
[北京電]  
　　昨日（十三）下午二時浙議員王正廷等謁黎總統述浙事經過情形與其内幕 
[北京電]  
　　文日（十二）元首接馮河間條陳浙事辦法電中分三事（一）軍警衝突聽其自生自息勿用壓制手段（二）北軍入浙中外注意宜中止（三）速阻閩贛干預免生意外 
[北京電]  
　　公言報漏洩秘密案昨開庭編輯人對於該件均諉不知何人所發諭再定期開庭 
[北京電]  
　　報載步軍統領派人至孫洪伊宅搜捕有危險嫌疑者八人孫巳潛逃又謂内部孫謝任内虧欵三十餘萬謝已被監視 
[北京電]  
　　羊肉胡同孫洪伊住宅因有詭秘形跡江朝宗呈明元首派隊往搜未得實據 
[北京電]  
　　孫洪伊虧欵事晨鐘報載某當局但言其手續不清並未提及虧欵確數又云孫潛逃之說亦非確聞 
[北京電]  
　　黎段協議將發勉慰國會禁闢謠言促成憲法誥誡軍人四項命令 
[北京電]  
　　昨閣議討論平政院力爭訴訟範圍事無結果 
[北京電]  
　　庫倫辦事大員陳文運被活佛反對辭不赴任政府擬改派徐紹楨巳派員往庫徵活佛同意 
[北京電]  
　　甘華黻請願國會改正奉天省名稱以消滅前清帝制痕跡 
[北京電]  
　　熊希齡仍須回京劉外次長來電凖十七日由滬北上錢能訓有公府秘長說 
[北京電]  
　　財部定三月一日召集財政會議會期十五天 
[北京電]  
　　司法計畫擬本年蘇增設地廳三高分廳一直增設地廳二高分廳一豫增設地廳六高分廳二閩增設地廳三高分廳一魯增設地廳一皖增設地廳二其餘未定 
[北京電]  
　　昨國務院例會議題（一）祀孔條例范總長提出仍交内部審查（二）鴉片治罪法法制局起草擬將罪刑加一等或二等議决不日提交國會（三）營業牌照稅法討論後將修正之點簽註交財部整理條欵再提出下次會議 
[北京電]  
　　梁任公昨在歡迎會發表政見（一）省制不如不加入（二）彈劾與解散權當便實行（三）不信任投票勿定入憲法不如專用否决預算權（四）優待條件候憲成以後再以憲法程序通過之（五）國會組織法宜修改 
[成都電]  
　　戴戡今午（十四）二鐘率黔軍旅長熊其勛安抵省城前在隆昌内江遇鄭英散兵阻止旋擊散省垣政商各界今日出城歡迎軍界未與 
外電 
[北京電]  
　　鄭家屯案之解决條件尙未宣布聞中政府對於較輕之要求如懲辦二十八師師長與在案諸員出示儆戒再釀此種案件奉天督軍道歉等欵均巳承認惟滿洲東内蒙設立警局一節中國雖加反對而日人仍欲以所要求之權利與聘用陸軍顧問與敎練官一事載入紀錄云（十三日） 
[北京電]  
　　南滿洲鐵路公司所有撫順煤礦中之大山坑道昨日煤氣爆炸極爲劇烈當時在礦工作者共一千一百八十八名日人十七名華人九百八十名查無下落今或須閉坑道以滅火云（十三日）以上路透電 
[東京電]  
　　彼倫電云德國政府於十一日致文中立諸國駐在柏林代表條駁聨合國方面拒絶平和提議之文大要如左一俄國虐待其領土内之異種人英國壓□愛爾蘭人此與宣言根據國民主義立國之主義不能相容　二號稱保護小國之聨合國其對希臘乃加以歷史上所無之壓迫三英國蔑視倫敦宣言及巴黎宣言行不法之封鎖使敵國幾瀕饑餓且迫害中立國四聨合國方面使有色人種從戰五俄法待遇捕虜之法有違人道六移送阿爾薩斯羅連戞利西亞武古維奈及東普魯士之住民七比利時於開戰前英法已先破其中立八今後繼續戰爭之責任應歸聨合國（十四日） 
[東京電]  
　　椗泊横須賀軍港之軍艦筑波號十四日午後三時半火藥庫忽轟然爆發致成火災鎭守府及在港軍艦數十之消防隊趕至從事消防死傷者約數十人詳細未悉起火之原因等現尙不明（十四日） 
[東京電]  
　　遞信省近以日本與俄國輸送關係上之輸送船舶並海參威與日本内地之間亟宜互通無線電信因現尙無適當機關故於來年度預算擬於能登半島西北端設電信局以與落石銚子局連絡（十四日） 
[東京電]  
　　據滙兌貯金局之調查去年末日全□受入存欵金額二千八百四十四萬七千二百九十 
 
 
 

Page 3

 
 
七元支付二千五百九十三萬二千三百四十五元計至是日現存之額共二萬萬九千五百七萬三千五百八十八元（十四日） 
[漢口電]  
　　江漢關十二月之收稅額三十七萬七千八百四十一兩較之前年是月增加五百六十二兩（十四日）以上東方通信社電 
戰電 
[薩洛尼加電]  
　　據種種徵象觀之摩拉斯蒂爾境之敵軍現備戰甚力聞布兵一團已由杜白魯加開抵該處另有一師亦將續抵此外尙有奥兵一團由加爾康特里開來敵軍之主要目的乃在扶助希皇大約尙有德援兵若干□哇區里達湖南面有所舉動以冀加入希皇之軍（十一日） 
[倫敦電]  
　　海格將軍今晚報稱英軍佔據波芒哈美東北面敵軍戰壕一英里四分之三捕虜一百七十六人敵軍從事回攻爲英軍擊散英軍在亞美蒂愛爾東面及伊泊爾東北面襲擊並在格蘭柯爾附近襲擊兩次均獲勝利（十一日） 
[倫敦電]  
　　德國公報云德軍在伊泊爾北面擊敗進攻之敵軍並逐走攻入一狹陣線之英軍敵軍奪獲波芒附近凸出之戰壕一道 
（十一日） 
[倫敦電]  
　　德國公報云奥德軍在烏士山谷與蘇細太山谷間獲勝德軍强襲佔據哇桀土斯路北面之高地又於瑪拉斯蒂附近捕虜八百人（十一日） 
[羅馬電]  
　　公報宣稱意軍佔據哇區里達湖北面阿爾巴尼亞之格爾米尼格里柴區域（十日） 
[倫敦電]  
　　俄羅軍一面退走一面猛禦敵軍以阻敵軍進路泰晤士報駐羅軍大本營訪員八日來電謂協約軍現正逐漸退至塞里士河總防線該防線巳於近一星期内重事修繕異常鞏固 
（十一日） 
[倫敦電]  
　　英皇允將里區芒特公園與布希公園之地數百愛克即行種植五榖芻秣以增糧食來源（十日） 
要聞一 
[西報之中國時局觀]  
　　文滙報社論大旨謂中國之急待整頓巳無疑義略觀時局卽知事之亟須改革者不一其端吾人北望燕京南瞻粤省西矚巴蜀東覩浙江可慮之事所在皆是粤省私爭未畢民福無聞盜匪横行鄉民受害蜀省萑苻未清進步無期浙江因楊督强硬手腕率兵偕行反對風潮倐焉沉寂將來結果固難逆知然持之以堅當可易治惟所可慮者不僅在外省而巳北京亦有困難者在焉國會内閣互有黨派不相提攜推其影響之所至將有傾覆之虞政府凌亂則各結奥援各肆呌囂亦勢所必至此徐州之所以有第二次會議也□國人自相分裂於内將何以聨絡一致以對外乎伍博士方以仰賴西方財力爲言但國事苟無進步則縱至歐戰結束以後恐借欵問題更屬困難矣使中國略呈良好現象外人抱投資無慮之觀念則以中國財源之豐富外人孰不樂爲投資但若法紀蕩然盜蹤遍地則借債之信用安能穏健中國應付債務素有正直之令各今賴海關鹽署之收入中國仍能保全其信用此後之保障惟須有内爲國人服從外爲各國尊重之政府耳今者傳說紛紛謂内閣將有改更如其改更而能具合羣辦事之能力則亦未嘗非國家之福至於國會擬定孔敎爲國敎一層在二十世紀中此舉至爲謬妄吾人對於中國之聖人莫不欽仰備至但若尊其道爲國敎則轉使孔聖爲人嫉視徒辱孔聖尊於何有雖然中國時局固屬黑暗然亦有皎明之點吾人願抱樂觀祝良時之早至焉 
[鄭家屯案之日本意見]  
　　聲言條件讓步注意經濟實益 
　　十日大阪每日新聞云日本於九日閣議鄭家屯交涉案先由本野外務大臣報告交涉之經過旣乃决議關於警察權及聘請顧問之要求讓步以解决之伹此次閣議形式上僅爲外相之報告不成會議之問題云又大阪朝日新聞謂日政府對於鄭家屯案之最後意見已於五日由駐華林公使向中政府傳述顧所謂最後之意見果何似乎據聞日政府鑒夫内外現狀對華交涉俱以早日解决爲宜鄭家屯案其一也警察及軍事顧問二問題留之後日惟曩日在滿蒙獲得之土地商租權曁其他一切旣得權利槪須擁護而善用之故滿蒙一帶旣設之日本警署巳成爲事實必當保存將來在特殊地域有添設警署之必要者作爲地方問題向張督軍或其他地方官廳交涉解决之軍事顧問問題尊重中國之自由意思待適當之時機再行交涉所謂留待後日蓋與前年交涉之第五項待機再議同一意義者也處罰謝罪撫恤等事雙方意思業經一致鄭家屯案决定如是解决此卽五日林公使傳述之日政府最後之意思亦即日政府對於中國聲言拒絶之條件全然讓步也故中國當不致再有不同意之處而所謂鄭家屯案者再行磋商一二次卽告終矣日本之所以讓步推考厥因則以往日日政府之對華方針偏傾於擴張政治的權利其結果往往助長華人之排日感情日本向以贫聞對華經濟的活動頗爲不振今則不然良以歐戰之影響經濟現狀一異往昔因此資力增加之故亟求利用之而中國者日本利用其資金唯一地點也今後對華將自政治經濟雙方並進苟二者不兩立寗犧牲政治的權利之虚名而收經濟上之實益以後進行一以此方針爲準在滿蒙方面亦不專事擴張政治的權利以期緩和排日思想至於經□方面中日互爲提携則發展可期也中日親善其亦始於斯歟 
[徐州會議之都門近訊]  
　　二次徐州會議傳說紛紜前日段總理連發三電力謀遏止外間所傳五項工求之電據聞確未發出但此五項之議案則確有之聞其原因有某氏先携此件至寗千馮副總統要求發出馮副總統不允於是轉之蚌埠干倪嗣冲倪於赴寗祝壽後言之於副總統欲在南京會議副總統謂我亦主恢復國會如何能請解散國會至清君側一層尤非吾輩所宜出且我爲副總統以副總統而攻擊及於大總統不獨投鼠忘器尤有瓜田李下之嫌不獨我不贊成此間亦不能開會議云云於是倪嗣冲乃邀各省代表赴徐開議有自南京來者據云馮副總統語人前次二十二省督軍之公電乃預知有徐州會議之事行將發見故爲此較和平之語以奪其先聲而防其過舉今日調和之法最好總統表示一採納之意我乃持此以告各省使勿爲過分之舉則此會議庶可止也云云又聞段總理及王聘卿總長等已擬發一電述總統之盛德内閣之負責及國會之應維持以正論杜其妄言不知其效又如何也又據英文京報云此　次馮副總統壽旦爲陰曆十二月初十日舉世所知之叚總理曾派親信徐樹錚靳雲鵬吳光新曾毓雋丁士源往賀均先期赴寗當未赴甯之先聞有人曾由京密電各省約派負責任代表到寗就便會商政治問題各省莫明眞象故均有人前往北方各省代表如張作霖畢桂芳等所派者均先期到蚌埠會合倪嗣冲與徐靳等先有所商榷然後以次到寗與林長民等又大會合當祝壽之日壽堂正演劇中各代表即乘間開會一次討論種種辦法其時馮之部下某某有力軍官亦雖加入然馮實未列席傳聞確巳决定辦法多種其次晚即會合代表與馮開談判馮嫌其過於激烈但其態度亦頗不明後聞馮實拒絶其根本的辦法而贊成其枝葉的行動云云次日倪靳等十餘人均赴徐州晤張動要求在徐再開會議張不謂然倪徐等又約赴蚌埠要張派代表蒞會張因派李慶章張又生同往開會討論責備元首辦法李張不敢與聞乘機逃歸又次日倪靳徐等又至徐州以議决電文三通示張第一通卽前報所記之解散國會第五條是也第二通卽責備元首不執行前電文蓋明知元首不能解散國會故有此責備也第三通即稱某某不能行使職權依約法應由某某繼任是也其電據倪之左右人稱係出林長民之手筆前此由馮領銜維持内閣之電亦林手筆云云以此觀之所謂根本曾法即係解决某項問題是也張見而大駭謂他事我均贊成唯於某項有關一節我實反對云云倪靳再三哀懇張終堅持靳等遂謂回京商定後再來表决故此三電至今尙未發表也 
[十二日衆議院開會紀]  
　　恢復自治案通過 
　　昨（十二日）下午一點衆議院開會議長湯化龍請假副議長陳國祥代理主席兩次延長法定時間至兩點始足法定人數開議之先主席報告請假議員在七日以上者何君□一人依法表决允許畢遂開議第一案議員阿育勒烏貴辭職事件無討論主席宣告付表决贊成允許者大多數第二案恢稪　地方自治機關案（參議院提出）審查報告委員長報告畢主席宣告討論大體李春榮反對審查報告馬驤繼續發言贊成審查報告秦廣禮陳士髦等又相繼対論陳邦燮謂恢復地方自治乃當然辦法不必討論馬驤謂對於大體旣無甚反對者其對於一部分之主張可俟二讀會討論吕復又發言畢黄汝瀛提議討論終局附議者在五人以上主席以討論終局付表决贊成者多數主席又以應開二讀會付表决贊成者大多數王謝家又提議即開二讀會主席以其說付表决贊成者多數王謝家謂本案無甚討論亦無條文不過恢復原狀請即以審查報告付表决秦廣禮又提出修正牟琳謂恢復地方自治乃係全國这關係不能專提一二省請仍以原案付表决王源瀚謂吕君巳有自治草案本案旣係提議亦無條文應卽通過此案俟李君案提出議决之後以便實行本案無須多爲修正鍾才宏又提議加入縣議會三字主席以其說付表□少數贊成秦廣禮自行撤消其修正案主席遂以審查報告付表决贊成者多數時已三點十分主席宣告休息二十分鐘三點三十分復行開會議長湯化龍主席延至三點五十五分仍不足法定人數馬驤謂議長宜履行院法第十一條連續請假在七日以上者亦得經院議可决議長云連續請假在七日以上者已查出馬驤謂現在不足法定人數報告亦無法制裁遂决定由秘書散給各員空白名刺各員自書席次及姓名以爲出席之證其缺席者即照院法辦理各議員分投名刺畢未待議長之宣告遂陸續而散 
[審議會出席人數之修改]  
　　議員龔政等提議修改國會組織法第二十一條文云竊以方今四海鼎沸宇内紛紜内憂外患瞬息萬變憲法一日未出國基一日未固□念前途不寒而□自憲法審議會□□以來因表决人數過高累生波折憲法會議瀕陷於危險之地以觀議會三分二之表决巳覺其難若至大會表决人數須四分之三不尤難乎非設法救濟何以促憲法之進行查國會組織法第二十一條第二項（前項會合時以參議院議長爲議長衆議院議長爲副議長非兩院有總議員三分二以上之出席不得開議非出席員四分三以上之同意不得議决）云云其議决人數未免太高茲擬修改四分三以之同意爲三分之二以利進行夫憲法剛柔固有優劣之别然此可語憲法巳成之性質非所論於創憲之時况議員中因特别故障不能出席者實占幾分之幾如疾病出缺及其他原因之類者查開審議會以來出席人數實未超過四分之三事實困難非徒託理想所能有濟茲據約法第十九條參議院得議决一切法律案國會組織法第十四條民國憲法未定以前臨時約法所定參議院之職權爲民國會議之職權提出修改案是否有當伏祈公决 
[財政部之大政方針]  
　　日前國務院以電話緊催各部將所定本部計畫彙送以便國務會議時商訂大政方針各部巳陸續送往茲據探悉財政部計畫巳於前日送往其所定計畫計分八項而八項之中又細分子目其詳如次第一整理預算一劃分兩說二核減經費三計畫善後四確定實行方法五趕辦預算第二整理稅制一整理□□二整理鹽稅三籌辦所得稅四實行烟酒公賣五整頓印花稅六籌辦遺産稅七籌辦運輸稅八籍辦地價稅九設辦登錄稅十籌辦普通商業牌照稅十一整理雜稅第三統一金庫第四整理公債第五畫一貨幣第六整理歲入第七整理中央金融機關第八通行檢查辦理財政機關 
[燕市見聞紀要（一）燕生]  
　　新年之第一次閣議□ 
　　北京社會之雜觀 
　　一月六日爲新年第一次國務例會昨日北京各報尙未有紀載之者爰補述之 
　　（一）察哈爾墾務案邊地屯墾爲段總理實邊政策之一是日提出此案討論甚爲詳盡但此事關係重大且内務財政農商各部皆有互相關聨之處大體議决而後並决定先由三部開一委員會議具體之辦法再交國務會議 
　　（二）新疆省王政務廳長議决准予免職 
　　（三）總理對於浙事經過之報告 
　　（四）生銀及銀元銅元之運送議决依交通部減費章程以三個月爲限 
　　（五）關於警界畢業人員及警官之奬勵方法内務部擬有專章提出國務會議是日即依内部所擬通過　　（六）關於外交之報告其内其内容秘密未可宣布此第一次閣議之大槪情形聞各案多係去年專議預算時所積下者餘俟續記 
　　燕市新年以來寒氣陡增朔風尤厲馬行街衢時見傾跌窮民呼號之聲不絶於道而中行各分處之門前囚首喪面手持鈔票以兌現者仍甚夥焉各報對此時爲悲憫之言論但記者以謂此中甚有可以研究之點頗不失爲北京社會之一問題蓋其窮如此安有鈔票即曰有之安能廢時失業靜待多時必以鈔票換爲現洋而始用之豈非得不償失記者細爲探詢乃知大半被雇而來兌出一元給以銅元數枚而已但外國銀行近亦收受此項鈔票其價較優雇人兌現者以銅元給被雇之人反比送諸外國銀行爲煩而且費則可知此中又有一種作用明言之多雇貧民以兌現志不僅在得現洋也 
[徐州快信]  
　　省區聨合會議今日巳停止開會 
　　徐樹錚倪嗣冲亦將於明日離徐 
　　湖北代表何佩鎔昨已回鄂 
　　張鎭芳昨日试料已乘車回津 
　　倪幼丹昨日先行乘車回蚌 
　　阮忠樞前日已由徐回京 
　　皖省政務廳長陳師禮昨乘車來徐亦住巡閱使署 
[杭州快信]  
　　省長公署十二日巳經專辦結束以待移交昨復奉吕省長令仍復照舊辦公大約楊氏一時尙無接印之意 
　　商會總理王湘泉前因事往滬公民會曾推爲進京請願代表茲已折回昨趁早車回杭 
高等審廳通令各縣審檢所司法收入册表限日造送彙解 
　　回任紹興知事金彭年尙短交代案内銀四千餘元財政廳已令限日清解 
[南京快信]  
　　副總統官制聞須下月初公布 
　　第八師前隊准津浦車南下尙未抵寗 
　　林長民昨日已由徐回寗 
　　全國財政會議財政胡廳長擬派總務科長薛家駿代表赴京與會 
　　津浦車昨日誤期延至下午五時始抵浦站 
　　南洋華僑代表吳丹君昨日由滬乘車來寗旋即北上 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[保利公司請參院維持原案]  
　　保利銀公司借欵合同及收鍊制錢合同衆議院通過後移付參議院該公司代表等因合同中收鍊制錢餘利一條經衆議院修正心有不甘昨日參議院開會用公司代表名義印送傳單請求恢復原案各節昨報曾略述及其原文云代表等邀集商股組織保利銀公司與財政部協定借欵合同及收鍊制錢合同於本月九日經衆議院議决通過惟將收鍊制錢合同有所修改第一條加入收鍊制錢之數目以六萬噸爲限第三條收錢各省得餘利三成增爲五成在議員諸公未悉代表等組織此事所經歷之困難及各股東擔負之重巳屬竭盡棉力又未將興亞公司契約草案與本合同比較其優劣之點以看出商人爲政府國民救濟危急之苦心代表等數月來千磨百折所僅留最終之一線希望至今乃無術維持其成立而且對於各股東措集之欵項所耗損之月息爲數不資尤無術以慰藉之誠非始料所及也然茲事之委曲不可不爲議員諸公告謹陳述如左保利銀公司之發起緣政府向日本借欵五百萬元初以水口山太平山兩處鑛産與之合辦經兩省人民反對改以合鍊制錢爲報酬而訂興亞公司借欵契約草案復經國民反對該草案各條喪失主權貽害民生固屬有目共見而政府竟忍而爲之者未始不因財政之困難無法救濟不得已而飲此砒鴆是時朝野上下同深惋慨代表等亦國民一分子自應有此同情然空言悲憤何益於事計惟有邀集商股援照成約以應政府之急而挽國家之利又各省制錢久已暗輸出口我不自辦終必被外人搜羅罄盡銅價昻貴政府必無力鑄造銅元經濟界之惶恐商人首受其害故不得不出而救濟之此借欵政府與收鍊制錢之舉之所由來也然此議雖定非准備現欵不能令政府徵信於是代表等四方奔走以大義及利害聳動商人舌敝唇焦幸得集有成數乃與政府接洽初以爲吾儕小民爲國家盡力以抒政府之急難當蒙　推誠相與也不意財政部對於日本人所立興亞借欵不惜百端讓步而於吾民商訂合同反多方挑剔拒其成立代表等爾時早巳心灰氣短屢欲中輟矣奈此鉅欵招集不易雖商人激於愛國大義不盡爲利而來然當初號召之時苟不籌及利息則慮集數之無多一經湊集即巳耗其按月應生之子息雖欲中輟亦難措詞不得已仍由代表等與部磋商屢由商人讓步至再至三共交涉四十餘次歷時三月有餘始成此兩合同稿其中顧全國計民生與商人尅減私利之處不爲不多試與興亞公司契約草案摘要比較觀之一興亞契約未顧及收錢省分之缺乏輔幣惟第三條云在工廠精鍊之銅除直接供中國政府之用外以市價販賣之是中國政府僅有買銅之權而不能平其錢若欲造輔幣以補收錢省分之錢荒不能不照市價買其銅今銅價奇昻銅元且多暗燬則中國造幣之更有虧損不待言矣本合同第四條云政府需用銅斤鑄造銅幣時本公司須以鍊成之銅斤售與造幣廠其價以收鍊制錢之成本爲限不得增加惟此種銅斤之數應以足造輔幣等於本公司所收制錢之數爲准是本公司售與政府之銅只照成本不照市價則此項餘利卽是全爲政府所得一興亞契約第六條云精鍊制錢之利益由中日雙方均分本合同第三條云收鍊制錢之餘利除一切開銷外分爲十五成本部得五成收錢各省得三成本公司得七成奬勵金在内是中央與各省合得八成巳比公司多矣若再合上文所言造幣售銅之不加價而觀之則本公司應得之七成之利益亦盡讓與政府政府所得之全數豈止八成乎由上兩條觀之則政府於造幣所得之讓價巳略得淨利三分之一復於餘利三分之二之中再分得十五分之八是政府巳共得利三分之二而商人只得三分之一矣代表等與部訂此合同其心目中豈僅爲利耶所以表明吾民尙知有國也此兩合同稿已　協　乃山部呈交國會議决代表等以爲此案前由商會聨合會將組織銀公司大綱八條請　於衆議院衆議院據此轉咨大總統足見力予維持此次合同除一依大　八條所載外並於第五網運銅元以救錢荒第七綢公司之利益與政府平分之成約外加以上述兩條所予政府特優之利益想衆議院係國民代表以保護人民利益爲天職必當照原案通過也且旣屬合同則必雙方同意議會對於此案只有成立與否之問題至合同之條文似絶無更改之餘地不意衆議院忽加修改將政府之利益更行增多公司之利益更行減少各商人以其資本向他處覓利豈止此數而乃削之又削幾欲使之無利可圖在人民縱有愛國之義務代表等又有何能力專以義務的而招集如斯之巨欵耶乃猶不僅此而於合同第一條加入收煉制錢以六萬噸爲限此本興亞公司契約草案之一條今仿錄之以施於國民共用意竊有未解夫日本外國也予以權利須有制限宜也而日人亦認可此條不爭執者彼未立此約早已四處收買鎔化孰能禁这不過借此契約以便公然設廠耳契約所定之噸數豈眞能限制之耶且其草案第三條云精煉制錢之利益不足償還借欵時由中國政府另以他種利益補充是何他種利益漫無界限已屬可駭倘六萬噸煉完後伊謂未足償還借欵則重加噸數毫不敢加以禁阻日人亦何必介意於此條耶銀公司國民也豈宜與外人等視且六萬噸以外不復收煉其所餘之制錢遂能保存不爲外人收煉乎無端加以限制是不啻留此利益以待外人之搜羅也此項制錢在法當廢政府正可藉此時機發行鋼幣以統一之即不計及此而合同第一條所訂政府本有酌量之權必欲限以噸數殊不可解且旣設此限度則因察查之故而生種種留難商人安能屢與政府常興辨訴是尤足令人畏懼不前者也以上爲難情形非言語所能盡代表等雖呶呶多言亦知於事無濟而各商股深恐折閱滋累亦非空言慰藉所能維持進行其結果使此一番計畫終成畫畫代表等不自量力謬欲創此義舉有初鮮終他日再欲有所提倡亦難得國人之響應誠爲負疚無已然代表等庸愚實不自料其結果之應至於此也事旣至此實無敢言仍須承辦者代表等對於商界諸君固不能辭咎但自信事屬因公並未經手虧空將欵項原璧退還各股東雖失去月息不免怏怏終當加以原諒此代表等之自爲計只得如此也惟此後收煉制錢一事政府未必有欵自辦且以政府辦此等事向有慣例勢必百弊叢生中途而廢終於不能辦則逆料此事之結果約有三端一外國人自行收煉二中國之奸商勾通外人收煉三各省政府自行收煉石第一端利權全行外溢錢荒毫無補濟擾亂日深第二端獘亦略等第三端雖彼勝於此然地方與中央地方與地方乃日益分離而不相救矣此三端皆勢所必至無術以挽救之者今衆議院已將此案移付參議院末知參議院對此如何决議倘能鑒及此案之關係重要或能與衆議院開協議會維持原定合同則一線生機將在於是否則此後國家有所興辦商人必不敢過問夫二十世紀之世界商戰之世界也商人與國不相屬國尙足以爲國乎然商人不任其咎也保利銀公司全體股東代表丁長昇金森張興漢胡炳堃 
[預算成立前之審計標準]  
　　民國五年度預算至今尙未成立上年審計院以年度旣經開始預算尙未成立審計以何爲標準咨詢財政部得覆後以爲尙有疑義再咨請詳覆財政部之覆咨日前始行發出而七月至十二月巳經過完茲將原文錄左財政部爲咨復事准貴院咨開准部咨預算案未成立以前各機關經常費用均應以六月以前支數爲準爲等因查本院審查各機關每月支出計算向以預算爲根據現在預算案尙未成立自應查照原咨以六月以前支數爲準一語似含有三種意義（一）或係以月爲單位以以一月至六月半年度收支總數用六除之所得之平均數爲準（二）抑或以半年度爲單位以七月至十二月半年度之實支總數比照一月至六月半年度之實支總數開支爲準（三）抑或各機關七月以後開支數目可就六月以前各月中取其開支最少之一月支數爲準上列三種辦法究以何者爲準抑或尙有其他解釋咨請查照詳細見復等因前來查前咨所稱六月以前支數應以月爲單位以一月至六月半年度實支總數用六除之所得之平均數爲準惟仍應除去巳減及應減各欵計算相應咨復貴院查照辦理可也 
[各省財政與敎育區域]  
　　政界因本年度預算不敷過鉅曾電令各省省長及財政廳長迅將各該省財力現狀詳確呈覆以備核查現聞中央近日迭接各省覆電探其大略分爲四項計財政充裕每月准可協濟中央者爲直隸湖北河南山西安徽江蘇福建等七省財力足以自給協濟中央尙可擔任者爲江西山東奉天吉林陜西甘肅等六省財政素號庶富因受兵事影響迄今元氣未復目下不能擔任協濟中央者爲廣東廣西浙江湖南四川等五省財力不足向受他省協濟或因客歲起義需用軍欵過鉅至今尙未彌補清楚實難協濟中央者爲雲南貴州黑龍江新疆四省並聞元首擬於下星期一在公府召集維持全國財政會議後卽令財政部遴派專員分往各省切實調查財力是否與呈報者相符以備設法整理 
　　敎育總長范靜生氏現爲促進全國敎育起見特擬劃下敎育區域意見書今日（十一）國務會議即可提出詳細討論其計畫中之區域大致分兩大類（甲）高等師範敎育區域分爲十處一爲直隸區域说兆熱河察哈爾綏遠附之二爲奉天區域吉林黑龍江東蒙古附之三爲山東區域河南山西附之四爲江蘇區域安徽浙江附之五爲湖北區域湖南江西附之六爲廣東區域廣西福建附之七爲四川區域川邊藏附之入爲雲南區域貴州附之九爲陜西區域甘肅新疆伊犂附之十爲蒙古區域西藏靑海附之（乙）高等大學區域分爲四處以北京爲第一高等大學本部以江寗爲第二高等大學本部以廣州爲第三高等大學本部以武昌爲第四高等大學本部俟國務會議通過該部即請總統籌劃經常費用以　着手進行 
　　按中央之不得各省協欵各省之敎育之日形頽廢皆今日政局中之要題也今爲分等分區以各策進行其亦力圖改進之盛意乎夫中央與各省當相爲援應而不當相爲責望此之所謂財力如何如何者旣據各省長官所自呈報則個中實情視中央所自爲懸擬者自較可恃但各省所入地方與國家是否已皆畫明而各地人民對於其自省長官所呈報是否一無問言此中良亦不無問題至於敎育事業以今日中國國情論所急者在小學之普通知　而不在大校之高深學科與其耗鉅欵以專辦三五大校無寗散布多處以廣布國民必不可少之常識總之理財之道以正本清源爲至急而移此注彼之一時政策不尙焉敎育之道以普及一般羣衆爲根本而造就少數之專門名家猶後焉此我所顧與當世賢逹商榷之微意也 
[東蒙各盟旗請治盜匪權]  
　　前次派赴東蒙宣撫使巴丹達爾齊聞日前有呈到京係據各盟旗王公以近來蒙地盜匪充斥聨銜咨請轉呈特予以懲治盜匪之權遂據情轉呈現在此案已發交司法部核議具覆其文云於本年十一月十一口准哲里木盟長兼管本盟兵備扎薩克和碩親王齊默特色木不勒副盟長扎薩克地碩達爾罕親王那木濟勒色楞帮辦盟務和碩親王那蘭格呼勒帮辦盟務貝子烏爾圖那蘇圖等首率全盟各扎薩克王公等會銜咨稱内開爲咨請轉呈事查前清原例我蒙古各盟旗扎薩克王公雖有理事職權僅得處置蒙漢訴訟事體微細始和就近查核按律辦結若蒙漢賊匪事關民命即無懲治之權故皆照章移送就近府縣方能依法審辦伏查自光緒二十七年外人起釁本盟各旗迭遭匪患當經各該旗國集旗兵團勇拚命追剿屢獲巨匪各扎薩克詳審取供移送府縣因道途遼　或中途先竄或夥賊搶刦衆心灰退功廢一旦查前清朝陽亂民集衆滋事時曾准各盟旗追拿奸民鎗斃多名現有成案可稽且當此民風日下各處奸民知有法而不知有恩近已知各旗之權僅及民事不能依律懲奸遂到處蜂起漁肉良善搶掠之案漸與日積伏懇體念民困重定事權茲後如獲賊匪重犯賜各扎薩克以查核詳審依律嚴辦之權則奸民有顧忌地方無被刦竄失之虞良民得離水火老弱免飢寒流離之慘事關與情俱盼應請貴宣撫使伏允轉呈大總統准如所請嗣後令各旗依律懲治盜賊重犯以警效尤而安蒙民則惠澤其無極矣相應據情咨請貴撫使查照轉呈施行此咨等因准此查蒙旗近年以來股匪零匪到處充斥以致蒙民身家被其擾害財産遭其損失沿途詢問民民疾苦均以盜匪滋擾爲切膚之憂民感苦痛於今爲烈若不稍假蒙旗以懲匪特權竊恐蒙旗將爲彼輩淵藪終無掃清之望今該盟長等爲維持蒙民治安計一致懇請重定事權予各旗扎薩克以查審盜匪斟酌案情輕重依律嚴辦之權俾洗從前移送府縣或途中被刦致旗衆灰心功廢之弊等語僅限於審辦盜匪一方並未涉及普通民刑案件按之蒙旗盜匪充斥現情似應准如所請以戢匪氛而安良民惟應預爲規定懲治盜匪手續俾防流弊所有據情轉呈緣由理合呈請大總統鑒核飭下主管院部查核辦理一俟擬議妥協即逕 
轉該盟長等遵照實爲公便 
[鄂省五年度司法統計]  
[案件之統計]  
　　五年度已經告竣所有高等與武昌夏口宜昌三地方廳全年度司法統計已經劉周二廳長根據三　月報諭令本　書記雇員等趕造詳表以便彙呈王兼省長核明轉報中央查照其各廳所理案件統計之大槪（一）高等廳共判案件一千零五十六起其中上訴者五十二起未判决案八十五起計共理案件一千一百四十一起（二）武昌地方廳共判决案件一千五百四十三起其中上訴者四百三十一起未判决案七十八起共理案件一千六百二十一起（三）夏口地方廳共判决案一千七百四十六起其中上訴者三百零九起未判决者一百五十二起共理案件一千八百九十八起（四）宜昌地方廳共判决案件九百三十四起其中上譤诸一百二十八起未判决者一百零五起共理案件一千零三十九起總計四廳去年度共理案件五千六百九十九起 
[人犯之統計]  
　　高等與武昌夏口宜昌三地方廳去年全年度判决執行與未執行人犯額數如左（甲）巳執行犯處死刑者一百三十四人處一等徒刑者六十五人處二等徒刑者八十三名處三等徒刑者二百四十七名處四等者二百八十四名處五等者三百一十八名處無期徒刑者三名拘役者四十九人易笞者五十二名罰金者一百二十四名總共人犯一千三百五十九名（乙）未執行人犯（因在上訴故未執行）處二等者三十六名處三等者四十二名處五等一百零二名總共一百八十人 
[罰欵之統計]  
　　罰欵分罰金没收贖刑三項去年度四廳對於該項總收入額計罰金額三千八百九十三元没收額二千五百八十六元贖刑額三千七百三十八元總共收入一萬零二百一十七元其中以夏口武昌兩地方廳收入額爲最多計占全額十分之八 
[釋犯之統計]  
　　高等廳判决之犯即交地方廳執行凡未執行期滿及具備法律上應放之犯俱予開釋茲將去年各廳釋放總額誌下一因執行期滿釋放者四百七十二人二易笞釋放者五十二人三緩刑釋放者一百零三人四贖刑釋放者二十八人五因嫌疑被拘查明無罪釋放者八十六人總共釋犯七百四十一人 
[售狀之統計]  
　　去年高地四廳共售出之民刑各項狀紙額數如下（甲）民事計售出民事訴訟狀三千四百二十一張辯訴狀一千六百五十二張和解狀一千零四十六張領狀九百五十二張上訴狀九百三十九張參加狀三百五十一張保狀一千五百四十八張總共售出九千九百一十張（乙）刑事計售出刑事訴訟狀二千一百八十二張上訴狀七百九十六張保狀一千四百二十二張領狀五百八十四張總共售出四千九百八十四張 
[經費之統計]  
　　經費分囚糧及廳内辦公雜費人員俸給三項用列於下（一）囚糧共洋一萬八千四百三十九元四角二分（二）俸給共洋五萬五千八百二十四元（三）辦公雜費共洋一萬四千二百六十元總共四廳去年度共用洋八萬八千五百二十三元四角二分 
[粤政府與荷商之借欵合同（續十三日）]  
[第九欵]  
　　本借欵合同雖屢用港洋名目而此借欵之交付及償還本息實均以金鎊爲準中國中央政府及廣東政府巳完全領會此港洋三百萬元之總數按港市倫敦電滙價格合作金鎊總數此金　總數即爲將來償還保文（或其繼任人）之數其利息之交付亦須照此法辦理廣東省長並同意按照第五欵交欵時其金旁市價應照付欵日最高價核計再在港以港銀行發行之港紙爲凖此發行之紙幣照香港法律有相當之擔保品存在港庫以爲準備 
[第十款]  
　　廣東省長與保文君雙方同意中國銀行得授權按照第五欵所列辦法分批收欵惟該行收欵時應取具正式英文收據瑱明金鎊總數若干按港市電滙價合作港洋若干此項收據應由廣東省長及財政廳長簽印後者見證前者之簽字印章中國銀行全權收欵時收據上並腼簽明（該欵請付中國銀行香港辦事處字樣）仍須由上述官員簽字蓋印至付欵時每一收據上並須由銀行中被選之正式收欵人簽字此簽字式樣及印章須由香港律師見證 
[第十一欵]  
　　保文君與其委任之律師等有全權可不照第五欵付欵如現任省長朱慶瀾奉北京命令他調或自行請假離職而此項合同卽行作廢無效如借欵巳經付過一二批而有前項之更動則此項借欵之總額應減至已經過付之數所有借欵合同内各條件一律照行彷彿作爲全額過付之辦法 
[第十二欵]  
　　保文君將借欵交村廣東省長之後其對於本借欵之權利得轉過於别人由保文君在英律師前於合同上簽叙 
[第十三欵]  
　　如保文君於本借欵不能照本合同第五欵過付時中國中央政府與廣東政府得將此借欵事同取銷聲明作廢無效 
[第十四欵]  
　　合同以英文爲標準如中央及廣東政府官員譯成華文則此項華文祗得爲上述官員之利便起見所有簽字蓋印祇以英文合同爲標準本合同雙方各執二份雙方均簽字蓋印廣東省長簽字蓋印某年某月某日見證廣東省長簽印廣東　政府長簽字蓋印保文君簽字 
　　聞是項借欵與廣東中國分行兌現問題極有關係先是中國粤行自　龍氏破庫攫去九十餘萬元遂以停止營業朱省長抵任後復前後借用該銀行二百餘萬元積計廣東政府累年移借該行欵項都共六百八十餘萬元該銀行因是遂停止兌現紙幣亦日就低折而粤省財政因受紙幣低折之影響益加窘窮數月前中央雖允許借用外債以償還該行欵項俾得早日復業但各方面借債談判久無結果直至近日保文氏經手之三百萬借欵安始獲就緒而台灣銀行之三百萬借欵案亦將告成立保文氏借欵之歷史係發始於上年十月間當時有沙面工程師英人惠禮氏介紹荷蘭銀行代表保文氏來與嚴財政廳長商議允貸巨欵初開條件甚簡不要抵押祇須財政部直接致電該氏證明粤省今次舉債已得中央認可便足其後財政部以在港無密碼電本不能發電事幾中變保文氏乃改定辦法偕同中國銀行副行長貝祖詒氏携同借欵合同（此合同係由律師起草比之初次所開條欵倍加詳密）親赴北京請得國務院財政部蓋印國務總理段祺瑞財政總長陳錦濤署名宣言政府承認此債允爲擔保並將洋文合同四份一一蓋印署名其擔保宣言書内載此書證明廣東省長朱慶瀾與保文君所訂之　欵三百萬元合　 
 
 
 

Page 7

 
 
巳由中華民國大總統批准此項借欵按照合同五年後償還每半年付息一次均以金鎊爲準應照合同第二條由中國現政府及將來政府完全擔保中華民國國務總理簽字蓋印一千九百十六年十二月十六日中華民國財政總長簽字蓋印字樣日昨由貝君携帶回粤保文則在滬因事稍作勾留大約一星期内亦將來粤至是項合同載明必須省議會通過方爲手續完備一俟省會通過卽行開始付欵故朱省長特於前日提交省會核議並聲明該借款按九四折交付一節先經迭與磋議該荷人以各國借欵通例均有扣佣若按十足交欵則年息必須加至一分一釐磋商數四不肯讓步當以年息一分一釐與年息七釐比較每年須多費十二萬元以五年核計則須六十萬元不如任其一次過扣佣較覺便宜惟所扣佣金均歸該荷人及銀東所得本省官廳無絲毫沾染俟該荷人回粤當令其其出具證據備案以昭核實云云聞省議會今日巳特開會議討論此事此次借欵幾經曲折費去三個月苦心卒底於成想粤人屬望於省議會者必甚殷也預料合同通過後中行紙幣將立時飛漲矣 
[粤省長電陳解欵爲難]  
　　廣東朱省長電致財政部云北京財政部鑒先電敬悉蒙念粤省財政困難情形六年中央專欵於六月以前准予悉數補助紉感莫名全年認額一百六十萬元與部數相差過鉅今將田賦附稅屠宰牲畜釐金增收各稅收酌量提撥湊足二百二十萬元除六月以前應繳二百二十萬元悉數免解六月以後一百十萬元分月匀解在大部體恤周至夫復可言中央經濟恃外省爲源固當竭力籌解伹粤省此時預算適合難言收入則如額難期支出則增多意外何時得就預算範圍尙無把握支配何欵抵解中央未可據爲事實倘無意外發生用欵半年之後整理得復原狀六個月間增解三十萬元當無不勉爲其難惟此時無從確定乞察實情希垂諒鑒慶瀾豓印 
[楊善德接任後之浙聞]  
　　浙江楊督軍昨日出有佈告云本督軍奉令督浙暫兼省長巳於本月十二日接任督軍視事一切軍政民政均已各有專司凡我百僚罔不恪恭厥職閭閻安堵七鬯無驚深足爲兩浙人民告慰惟本督軍此番來浙之初衷以及施政方針尙恐未能曲喩有不能不爲我父老子弟剴切一言者溯自辛亥以前本督軍治軍湖上之江流域本爲舊治之邦風土人情極深融洽迨後統兵滬瀆擊柝相聞一葦可航時通欵□今者被命承乏奮地重游追念前蹤情胡能巳旌麾所駐無異鄉邦旣無權利之心何有畛域之見是故下車以後凡百措施總期愜洽輿情宣達民隠旣不願苟安姑息復不欲從事紛更惟以鞏固國基發揮民意爲宗旨爾軍民人等務須各安職業凡百所司尤當各勤其事楊督軍以梅東髙橋工程營地近艮山門車站相距非遙交通四達宜加意防護昨特飭第十六團三營營長方先聰帶領全營步兵駐紥艮山站附近楊墅□内並裝設軍用電話與大營接達以喪消息每夜□派營兵沿鐵路分隊巡查以資防守至楊督軍入署日期傳說不一昨聞巳派副官長范某及某副官前往新市場督軍公署相視一週或須着手遷□也 
　　杭總商會昨日通函全浙各縣鎭商會商務分會及各商務分所云本年一月十日接奉松滬護軍使楊函開以赴杭履任須帶軍隊保衛地方巳派員與吕前督軍□張兩師長夏警務處長等分投接洽並請代覔駐紮地點因中央迭電催促本日該軍隊巳開拔來杭除函吕前督軍曁各軍警長官妥爲照料並飭該軍隊官長嚴行約束勿許稍滋事端外此次該軍之來純爲保衛地方商民起見尙希宣布各界切勿稍生誤會是爲至禱等因同日又准趙參謀長專電知照前來相應錄電一併函達敬祈查照希卽宣布各界爲荷 
地方通信 
[松江]  
[紀金山縣境之氷凍情形]  
　　連日天氣奇寒爲數十年所鮮見乞丐及牲畜之遭凍斃者頗多縣屬洙涇松隠張堰等鎭水道早經凍斷柳港接連黄浦潮汛湍激然有數段亦爲冰排阻塞致浙滬水道交通斷絶三四日矣往來平申間日夜班商輪已多日不能經過日來當潮漲時冰排紛紛隨流而下瀰漫全港船隻碰破洞穿者不計其數雖錨線之堅硬當其擦過時如拉枯朽有□□船四隻被觸碎沉更有多船凍結冰中膠固不能解脫氷隨潮流而下船亦祗得隨氷而行不能自主舟中人眞有哭不得笑不得之勢惟日來較爲和暖水道可望卽日交通也 
無錫 
[各界挽留站長]  
　　滬寗鐵路錫站站長黎之生任站長多載辦公勤□與當地紳商感情亦洽近日傳聞因滬杭甬通軌黎君有調升南京站長之訊商界聞知卽推舉某君晋謁縣知事楊畦韭要求設法挽留遂據情具函呈請管理局鍾局長及路總理克利阿君請准俯順與情暫免更換而軍界如陸軍警察王大隊長水警師專署長亦以春問澄錫交戰之際黎站長維持站務救濟人民地方蒙惠功不可没函請路局挽留至於無錫商會及當地實業某機廠聞均紛紛聨名函電滬局懇免予更掉未知鍾局長能允如所請否也 
[冒充卡托訛詐]  
昨有鄉民王姓數人坐一小划船裝戰稻柴數百斤糙米數石毛猪一只由鄉開來出售行經黄埠墩卡上以裝載各物均屬零數照章不須起捐故未完納迨駛至北塘三里橋即在某米行碼頭繫攬王姓登岸正在與行家議論米價忽有自稱黄埠墩卡上卑手數人軋住該鄉民謂船中之猪何以未曾報捐顯係倫漏不容分說拳足交下幸該處行家見之不服羣起喝阻兩造始互扭至卡上申訴經司事述明毛猪須三口起捐該流氓亦非卑手拒而不理事爲商董某君所聞以流氓冒充扦手魚肉鄉民情殊可惡卽喚站崗警察將該流氓交由第四分所拘留預備詳解縣署科以冒充扦手毆打無辜之罪旋有三里橋附近軍隊中人出而說情邀倖釋出聞該流氓都係遊手好閒之徒平日逗留黄埠墩專爲卡上耳目所以遇事生風訛詐鄉民乃其慣技此次爲行家不平故未遂其願觀於卡上之未肯嚴究亦足見其用意之所在云 
鎭江 
[盜匪搶刦農民]  
　　鎭郡南鄉天王寺鎭王姓家昨夜突來盜匪十餘人明火執械撞門進内刦去銀洋衣物等件約計三百餘元報由就近警察分局前往兜捕盜已携贓逃逸業由事主開具失單呈請縣知事履勘跴緝 
揚州 
[縣長下鄉施賑]  
　　日前江淮義賑會滙來賑欵四千元巳由周知事在怡大錢莊兌換銅元僱人力車二十餘輛於今早派警備隊兵士押解北鄉僧道橋一帶會同江淮義賑會會員鄧際漢前往監放 
[預備解欵晋省]  
　　周知事於昨日隨同淮揚左道尹回揚因在省中奉財政胡廳長面諭催解徵收欵項故特將冬□開□以來徵存銀兩及徵收之忙銀雜稅欵項囑第二科及會計員□兩日内造冊報解 
[女學開演說會]  
　　江都代用女子甲種師範講習所今日（十二日）午後二時敦請諸敎育家在該所内演說赴會者約百進餘人先由淮揚道尹代表敎育科員張際槐演說次江都縣署第三科長童樂齋演說次學界諸君演說次校長郭堅忍報告成績畢時巳薄暮略用茶點而散 
[内河小輪開班]  
　　近日天氣轉暖淮河凍氷巳漸融化各小輪公司以年關届近商店往來結賬甚多用人力鑿開氷塊勉可行舟故議定十二號開寗揚班十三號開鎭揚班其他揚秦班清鎭班均將次第開駛矣 
[嘉興]  
[小學會課案揭曉]  
　　嘉興縣敎育會舉行第二次小學聨合會課以覘各校成績刻該會巳將試卷評定甲乙計（高三）甲等十六人乙等三十人丙等十四人丁等二人（高二）甲十七人乙二十八人丙二十五人丁十人（高一）甲二十三人乙四十九人丙三十九人丁七人（初四）甲三十二人乙七十人丙八十六人丁四十二人（初三）甲四十三人乙一百零五人丙一百零二人丁九人不列等六人（初二）甲五十人乙七十五人丙九十四人丁三十二人其高等甲等生每名奬洋五角乙等生每名奬洋三角丙等生每名奬洋二角初等甲等生每名奬洋三角乙等生每名奬洋二角丙等生每名奬洋一角丁等諸生槪不給奬所有奬券統俟陰曆正月十六日起五日内開名到第二中學校事務所領取 
[安慶]  
[敎育經費動支之通飭]  
　　頃倪省長以皖省敎育各機關經費前經公署編製六年份收入支出預算咨交省議會議决嗣因會計年度變更復經咨請按照全年份預算折半核定作爲新五年度下半年預算各在案茲准省議會咨請公布乃將核定之各機關預算摘抄分冊行知各縣所有支出之欵關於經常者應從五年度第七月起按月造具支付預算書呈候核發關於臨時者應將用途專案呈准方能動支至收入之欵仍應遵照向章按季報解 
[桐城監犯脫逃之原因]  
　　桐城地方遼闊素爲盜匪出没之區現值冬防吃緊之際該縣蔡知事親赴四鄉巡閱詎赴鄉未及三日而該縣與獄□□□□忽報本月六日三更時分監犯唐國治等五名乘更夫睡熟□開地板挖洞潛逃迨睡醒始知而逃犯巳去如黄鶴蔡知事聞報隨即回署派警衛多名分途追緝一面呈報省長刻聞省公署以監獄一職何等愼重該典獄員毛閣丞事前疏於防範事後又未緝一犯實屬有負責守應即撤差並將該知事記過一次一面並飭令將各逃犯趕緊緝拿務獲懲辦 
雜評一 
[今日之兩要題（一子）]  
　　大政方針爲預定全國行政之方針預算標準爲預定全國用財之標準此二者皆爲立國根本計劃而今尙在擬議中者也 
　　所貴乎方針與標準者以其一定而不可易也又非可以空言粉飾門面者也故必須先有把握而後確定此方針與標準然而試問行政方面人才何如除鬧黨見爭權利外有人能實行此方針而不誤事否試問財政方面實力何如除借外債加捐稅外有法以適符此標準而不支絀否此而不能則所謂方針與標準皆理想上之空言而巳 
　　且行政與財政有相連而不可離之關係行政以財力之有無爲伸縮財政以行政之範圍爲支配不統此二者而兼籌之則方針與標準將來必有所抵觸而不能實行是故今日行政上之規劃雖萬全財政上之收支雖適合而兩方主張不同實際即難辦到此爲國人所預料者也 
　　然而國無行政方針則不得謂之有政國無用財標準則不得謂之有財無政財能立足於今日之世界也耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[丙辰年滬濱大事記（一）]  
　　去歲陰曆臘杪停刋休息之前記者曾將一年中所編本埠新聞擇其重要者列一簡表以供閱報諸君之查考今悠悠忽忽又是一年滬上報界業經議定於陰曆本月二十六日起至丁已正月安三日止休刋七天初四日（卽陽曆一月二十六日）仍照常出版記者爰循前例將丙辰年滬濱大事列表於後或亦閱報諸君所共許乎 
[正月]  
　　初三日　陸罼訓練總監蔣雁行來滬調查防務事畢返京 
　　初四夜　塘山路馬順生家被盜刃傷事主兄弟二人 
　　初五日　中華醫學會開會會期六日　鎗斃盜犯范學田 
　　初六日　道屬敎育行政會假也是園開第二次會議便期兩日　檢察廳焚燬烟土　東華足球隊選定十二人赴菲律賓比賽　夜西華德路祥興烟紙店被盜　　初七日　米業在仁榖堂會議修改章程及與米店結賬回佣問題 
　　初八夜　　閘北陸家莊陸春林家被搶陸之妻母及一傭婦均被刃傷 
　　初九日　是日始憲兵營每日派兵至滬杭車站檢查行旅夜間十時後英法交界處檢查行人　滬甯火車在望亭下站周涇港相撞斃司機四人 
　　初十日　是日即陽曆二月十二號爲南北共和紀念之期軍警行政各機關均未預備慶祝獨江海關循例封關一天租界商家懸旗伸慶　護軍使署鎗斃暗殺交通行長張紹蓮之劉玉順 
　　十一日　浦東七團鎭鬧荒災民與巡警衝突　夜馬霍路陳榮甫家被搶獲盜廖沛生 
　　十二日　道屬各小學校長開聨合會會期三日　華界防務又嚴　郵局停寄貴州包裹物件　夜談家弄發生盜案連搶三家 
　　十三日　道尹遷往華界華興坊新署 
　　十四日　楊交涉員到署辦公 
　　十五日　公共租界東區（外虹口向東一帶）改定路名　鎗斃盜犯王阿發　夜新世界左近發現炸彈傷一黄包車夫 
　　十六夜　法租界新民里柳光亞被人殺害 
　　十七日　有圖浙少年五人在滬杭車站被拘　夜董耀德所雇划船在浦江中被刦　黨人朱維漢徐漢亭被逮 
　　十八日　浦東學界追悼楊月如　引渡肇和艦攻製造局案内之吳金山鄢漢卿　由滬駛浙之可貴輪船在鯉魚山脚下觸礁船身半没海中 
　　二十日　北江西路粤婦謝李氏唐陳氏家被盜旋獲盧品才王啓倫蔡阿坤三名　夜愛而近路破獲盜匪窟穴擒獲九名　探報黨人　匪麕聚城廂防務加嚴美僑開大跳舞慶祝華盛頓誕辰 
　　二十一日　愛而近路永裕昌烟紙店被盜 
　　二十二日　黨人朱維漢解京審訊 
　　二十三夜　新閘路悅來押店被刦　郵務局停止夜班信差 
　　二十四日　鎗斃劉心球　詹大悲温楚珩暫送西牢　高昌廟巡官破獲天主堂街僞造鈔票機關 
　　二十五日　裕安小輪在白蓮涇誤觸鐵錨沉没溺斃搭客一人　黨人馬永福被逮解蘇　夜問盜匪圖刦楊樹浦劉順財家未成開鎗擊傷鄰人三名婦人一口男女孩各一 
　　二十六日　探報黨人發起紅星會組織敢死隊（此則依登報日列入）　鎗斃盜犯趙國華徐如松　夜新閘重慶路被搶 
　　二十七日　閘北胡家木橋胡妙根妻張氏被人勒斃　赫德路吳炳荃所開小　貨店被盜沿途開鎗擊斃管哈同花園之印人旋獲盜劉官奎 
　　二十八日　閘北開始收廣告稅　建築新閘橋開工　法租界烟膏店第二次抽簽禁閉四十六家 
　　二十九日　交通新行長趙慶華接任（此則依登報日列入） 
　　三十日　亞細亞報館房主具控公廨請飭該報舘遷移公堂判限三禮拜遷讓 
[二月]  
　　初一日　徐家滙法租界天祥花園小池内發現砲彈八箱省敎育會開講演會講演蒙鐵梭利敎育法　永順泰　沙船在吳淞口外被海盜刦掠 
　　初二日　華商電車會　省敎育會續開講演會演講嬰兒保育法　夜海甯路張姓家及培克路楊張氏家被盜且均傷事主 
　　初三夜　霞飛路鼎慶里空屋内忽發炸彈聲　新普育堂婦女縱火圖逃　盜匪圖刦北浙江路羅坤祥家未成楊樹浦培克爾路李松濤家被搶 
　　初四夜　探報黨人黄步洲圖謀起事製造局浦面戒嚴（按登報日刋載）　閘北捕獲黨人唐繼星　是夜始十二時後民國路等處警察查檢行人　夜東西華德路同春烟紙店被盜 
　　初五夜　恒裕里信孚土店二次被盜 
　　初六日　軍警戒嚴　鎗斃盜犯許結仁　是夜因探報黨人卽晚刦奪武裝縱火起事軍警戒備益嚴　粤盜三人圖刦武昌路同仁里張姓家未成 
　　初七日　曹樹忠被捕解甯　黨人朱長江被逮　夜塘山路順盛雜貨店被盜　查禁共和維持會 
　　初九日　上海各敎育機關追悼楊月如　夜開封路福泰昌押店東唐家弄北山西路轉角之烟紙店均被盜 
　　初十日　西砲台鎗斃圖攻徐家滙警署之王四戴光太薛得勝及携帶手鎗之許藎臣 
　　十一日　護軍使署鎗斃收藏炸彈之吳金生鄔德生湯阿二李永如　黨人祁性初解寗監禁 
　　十二日　軍署鎗斃盜犯朱文魁王小王王小弟小徐二　夜長浜路尼庵被盜 
　　十三日　西捕要求增薪　夜浦東金家宅金阿關家被盜 
　　十四日　夜破獲重慶路私造鈔票機關　菜市街昇平里公和押店被刦 
　　十五日　億定堡路盲童學校開幕　總商會議事廳落成開幕 
　　十七日　旅滬粤商因聞廣西獨立電粤探問消息　楊護軍使請海關洋員於是口始赴淞口檢查外洋乘輪來華之黨人　夜福州路永康里林成記土棧被盜華捕趙慶明中彈殞命又雲南路某烟膏店兆豐路唐姓家均被搶 
　　十八日　公共租界納捐外人常年會議并開特别會議兩次討論電氣問題及地皮章程 
　　十九日　宋敎仁被害三週紀念在尙賢堂開會追悼　夜政界接到取消帝制通電　滬寗車站設立女檢查所 
　　二十日　夜琛報在滬黨人向外人借用兵輪定是晚起事軍警又戒備一夜　法新租界李梅路正仁押店被盜 
　　二十一日　楊護軍使接政事堂通電取消洪憲年號恢復公文程式 
　　二十二日　軍政各機關接政事堂敬電恢復民國一切章制各機關公文告示仍改用民國五年　小沙陀路發現大批軍火 
　　二十三日　省敎育會體育傳習所畢業　鹽梟在七寳梅家弄一帶拒捕　夜北山西蔡叔怡家菜市街永康押店均被搶 
　　二十四日　厦門路泰昌押店被搶 
　　二十五日　法租界捕務加嚴　護軍使署鎗斃盜犯董得標崔明元王金標殷桂錢　夜浦東徐家宅徐桂華家被搶刀傷徐婿奚阿生　西南方忽發鎗聲居民驚醒待旦 
　　二十六日　夜南成都路曾榮富家被盜華捕王福生尾追被匪擊中兩彈殞命又東有恒路德裕里梁肇榮家被盜圖劫未成　浦東爛泥渡北某竹行失火爆裂之聲居民疑爲鎗砲 
　　二十七日　松滬護軍使新署落成 
　　二十八日　軍政各界銷毁關於帝制文件　謠傳黨人於陽曆四月一號起事軍警通宵巡緝斜橋派機關鎗隊滬杭站派砲隊營并步馬兵巡邏警察加派雙崗　法公廨宣布徐家滙花園池内砲彈案堂諭西婦温司脫克私造護照押三月罰二千元劉金標裝送砲彈押六月　中英藥房夥畢貴興至中國銀行收取鈔票一千元行至河南路被匪搶去　護軍使署鎗决盜犯彭招川倪朝元曹正印　南商會改組　拘獲假檢察官倪天畏　夜唐家弄顧徐兩姓被盜 
　　二十九日　軍警戒備仍嚴　黨人鄭玉山左鏡秋蕭某龍某因運動軍隊被逮　上海醫院收歸公有 
　　三十日　内地電燈公司開股東會 
[三月]  
　　初一日　夜間一時後華界阻止交通日間緊要地點各派雙崗并調查輪船旅館之旅客 
　　初二日　楊護軍使於滬寗滬杭兩路加派暗差十人隨車往來　西砲台鎗斃盜犯陳華春及勒斃許老么之張春山　夜北海路晋盛押店被盜開鎗拒捕擊傷三人 
　　初三日　護軍使署鎗斃盜犯沈阿福　夜甲乙兩匪在三馬路老永保棧門首持械强搶劉姓婦人金鐲甲匪被捕開鎗擊斃　謠傳黨人於是晚三時起事　黨人張某在滬寗站被逮 
　　初四日　探報黨人組織義憤團　駐淞第十師調赴廣東　夜勞合路萬印樓家被盜 
　　初五日　粤商在廣肇公所開會阻止招商局輪船裝運第十師兵士赴粤　北京第十二師抵滬　盛傳廣東已宣布獨立 
　　初六日租界商團義勇隊出防　滬南各要道下午四時起禁阻行人居民紛紛遷移往北　黨人炸擊徐家滙警局周某被獲　江蘇公民陳乃昌等電寗請阻南來北兵　伍廷芳等電粤請誅蔡乃煌　江海關出示禁運制錢出口 
　　初七日　　江蘇公民馬玉書等再電寗垣請阻北軍南下　浙商電杭請拒北軍　是日風雨大作覆船二艘溺斃三人 
　　初八日　姚文枬唐文治等電京電寧止兵南下 
　　初九日　十二師步兵調駐浦口　廣西巡按使王祖同來滬夜六馬路金姓被盜 
　　初十日　喧傳浙江獨立滬杭車僅駛至松江　護軍使署鎗斃盜犯王茂勝顧俊德朱長江潘玉林　軍署因浙省獨立開緊急軍事會議戒備甚嚴 
　　十一日　晨有巨聲轟發金神父路馬立師君花園後炸成深二英尺長闊各七英尺之大穴　製造局西栅口空屋内發現炸彈　護軍使署鎗决路春和路春六蔡學全三盜　朱瑞來滬 
　　十二日　護軍使署開特别軍事會議　國會議員在滬組織通訊處　陸家嘴浦面撈獲無頭無手足男尸一具夜淞滬第四區警署長姜滙清棄職潛逃 
　　十三日　省敎育會歡迎美國經濟學家精琦博士　夜東唐家弄發現支解屍體 
　　十四日　旅滬痋人會議阻兵入閩　縣署會議保護地方治安　閘北加緊戒嚴六時已斷絶交通 
　　十五日　馮上將派師參謀長來滬會商要務　淞滬警察第三分署後面發現炸彈一枚夜皮少耐路陳姓家有炸彈爆烈陳妻被炸　傳聞江陰已宣布獨立嘉定亦響應　蓬路牛肉攤主楊恒生被人戳斃 
　　十六日　法租界東新橋堍及寧波路某客棧門首均發現炸彈　劉冠冠雄過滬　向瑞琨來滬 
　　十七日　鼎祥里周榮記成衣店内轟發炸彈　王錫光因運動軍隊被捕　夜凝和路梅溪弄口黄包車所載皮箱内發現危險品 
　　十八日　官廳得吳江獨立消息　第四師機關鎗隊二連調防吳淞 
　　十九日　蘇常道尹兼鎭守使殷鴻壽倉猝卸職來滬 
　　二十日　商輪洋員致書各輪船公司要求加薪（此條按登報日列入）　江浙交界軍隊退防　駐淞騎兵調赴無錫　龍華藥舖内破獲黨人機關 
　　二十一日　駐紥浦東軍隊調蘇　吳淞砲台防務加嚴　縣敎育會開常年會　滬寧夜車僅開至蘇州　傳聞無錫有戰事　蘇軍電告收復吳江　夜間南市寗紹碼頭鴻安公司棧房被焚 
　　二十二日　假檢察官許衡（卽倪天畏）地方廳判監禁十一月 
　　二十三日　旅滬汴民函致美領事阻止借欵　新裕商輪由津載兵赴閩在舟山洋面被海容軍艦撞沉（此則依登報日列入）金山縣兵警譁變水警及機關鎗隊開往防禦　絲繭業總公所會議條陳蘇浙皖三省當道保護繭市　鐵路局長鍾文耀與湘路局長孫多鈺對調 
　　二十四日　黨人董錩麟被逮解蘇　鎗斃黨人王二　蘇軍電告收復江陰 
　　二十五日　夜招商局門首被人抛炸彈炸傷管門人及行路者三人 
　　二十六日　茶業會館會議决定組織大公司推銷國外　鎗斃盜犯劉官奎謝天生 
　　二十七日　北兵赴閩過滬 
　　二十八日　鎗斃浦東盜案中之曹占元韓得興　夜閘北忽起鎗聲軍警嚴防 
　　二十九日　巴吉路有炸彈轟發傷害售菜鄉人兩名　廣東銀行開幕　官廳檢查粤省郵件　夜太古怡和兩公司各輪船洋員因要求加薪不遂宣布輟業 
[總商會歡宴美國官商]  
　　十三日晚上海總商會讌請美興公司威廉斯君及美總領事等到者約三十餘人首由商會會長朱君葆三致歡迎詞次美總領事致答詞又次威廉斯君演說由楊錫仁君譯其大意後由傅筱庵君起祝威君歸途平安賓主盡歡誠盛會也茲將演詞錄下 
[朱葆三君歡迎詞]  
　　今日荷蒙美國總領事薩門司君及諸公惠臨敝會同人無任榮幸竊以環球各國物産豐饒人口富庶以農工商立國者厥維中美兩國貴國農工商事業雄飛突進久執世界之牛且而敝國尙在幼穉時代正謀改良以圖進步幸有先進之規模藉作南針之指導使敝國農工商事業循序漸進得追隨於貴國之後同著稱於世界市場斯則敝國商人所切盼者也中美商交素稱敦睦惟以兩國懋遷未能直接仍不免有隔閡之處自上年貴國巴拿馬賽會敝國選運物吕前往陳列仰承優待復荷贊揚并使敝國出産品向由他國間接輸入貴國者今乃去其誤會知所來源斯又敝國商人所極爲欣幸者也比者紀瑾及羅生克蘭二君來滬經營商業與敝埠商人直接貿易從此互相提携益加親睦由個人而推及全體由商交而推及邦交東西洋兩大共和國永聨爲兄弟之邦商務益臻發達斯又兩國商人所最爲希望者也敝會會董傅君筱庵謹具對聨二副一贈美興洋行一贈紀羅二君將來携帶回國以爲紀念同人等復晋一觴敬祝諸公增福無量 
[威廉斯君演說詞]  
　　辱承盛讌感激不勝非僅因余躬受優待亦因貴國人民歡迎敝國商人之盛意可由此而知也余未諳華語不能以諸君最熟悉之語言與諸君暢談抱歉無似余商界中人也曾爲美國紐約商會總董二年故於商會略有經驗商會之作用若何希望若何宗旨若何固余所素悉者而商會對於社會其發達之潛力若何改革之建設力若何亦余所深知者是以此夕余對貴商會發言無異對敝國商會發言蓋知余所言者苟有可取則將如榖種之落於腴田將來有結實之一日也余抵華後得與貴國商界中人常相接觸今夕又得與諸君歡聚一堂何幸如之旣已相識余敢竭忱貢獻一言願貴國商人出外游歷以結識美國商人苟敝國人民得能如余多識貴國商人則將如余之放開眼界而成熱忱贊助貴國之人矣鞏固國際良好交誼者與其謂爲外交家之事業無寗謂爲商家之事業外交家之光陰其能專注於外交者不過四分之一而商家之光陰其能從事於國際發生商務上更友好交誼之外交者則占四分之三外交之道往往自商人之心思發起國家代表乃從而採用之於是兩國往往因商人之經驗之知識而收利益焉近年美國商業異常　逹推察其因則美國之幸實歐陸之不幸有以致之余知去年八月遠離美境遊歷各戰國間目覩因戰事而起種種悲慘凄凉之景象戰事之代價極昻他日戰國縱有所獲亦必不能償其所失此余所敢斷言者戰事乃破壞之道爲禍極慘兵革數年而其損失及毁壞文化之影響不知須費後世幾何歲月始克修復輓近科學日昌發明日多戰器遂愈利而戰事遂愈野蠻今所聞於歐戰者可爲貴國人民之警告而使其知袪惡之道不在戰爭或革命而在於逐日生活事業中加以詳審之研究而求和平之進步余來貴國爲日無多今所言者在諸君聞之或屬陳言惟有一事不敢不告者則貴國商界中人與貴政府應設法以改良苦力社會是已苦力之流當得可爲更良好國民之機會當得較優厚之酬金此爲解决貴國若干困難之法美國工人所獲較優苟其人簡約則可供養家屬儲積若干以備意外並可遣其子弟入校讀書受適當之敎育成良好之國民而爲國富之源（未完） 
[蘇杭航路巳通]  
　　近因天寒河凍水道交通已斷絶數日矣本埠戴生昌船局之蘇班小輪停滯多日及至昨日始將益豐小輪開往蘇州聞搭客頗爲擁擠該局之新乘小輪則於今日開往湖州至杭班小輪則因今日爲星期一輪值招商班頭故戴生昌無船赴杭云 
[嘉滬區間車暫時停開]  
　　滬杭鐵路每日上午十點五十五分由嘉興開滬之區問車及下午四點十分由滬開往嘉興之區間車近因南站火車龍頭損壞不靈故均不能依時到站業於前昨兩日暫停開駛由鍾局長諭令機匠迅速修理以便仍照規定時刻開行免致遲誤 
 
 
 

Page 11

 
 
[華界警察之防盜]  
　　淞滬警察廳徐廳長以近來盜案迭出特於前日傳知偵緝隊通班隊士協同保安隊於每晚八時起派往各交界處見有形跡可疑之人先行查詢姓名住址職業曁何事外出欲往何處如詞涉支吾准予實行檢查以杜匪類混跡云 
　　淞滬警察廳長徐國樑據偵探報告有大帮盜匪結夥訂於本月十三號晚行刦小東門内各銀樓當經徐君令飭該管一區二分署王警佐加派全班長警會同保安等隊分投大小東門嚴防在案茲悉前晚大小東門各銀樓收市較往日提早二小時直至天明毫無動靜昨日警佐卽將防護情形呈報廳長徐君以陰曆年關在邇各商店往返收賬勢必擁擠且近來各處匪類横行迭出越貨傷人重案故仍令王警佐加班防護偵查奸宄一面通令各區一體嚴防以保治安 
　　南市第一區署董警正恐有匪徒盜黨匿迹内地以旅館客棧爲潛藏之所是以每日除親自率同長警前往境内各旅館實行搜查外更派巡官帶警稽查並諭各棧主須細察旅客來歷如有形迹可疑者着即報告以憑查察倘知情容留一經覺察或被告發定干處罰 
　　徐警廳長以民國路一帶地處華洋交界路線較長商業繁盛難免不有匪徒在彼出没故特加派騎巡隊每晚在彼往來巡察並飭該管警所加派崗位密爲保護各處巷口進出之所亦派守望警察實力防守以杜匪類潛蹤 
[公共捕房注意法界拘獲之强盜]  
　　法捕房中西探捕在法新租界白爾部路及巨籟達路拿獲大帮盜匪搜出手鎗子彈押候錄供解究在案茲聞公共捕房以法捕房所獲盜首丁彩華與公共租界内被刦各案是否有關擬商明法總巡然後派令中西包探前往向該盜首詰問口供如有關係再行禀請公共公廨備文提回訊究云 
[三誌强盜沿途開鎗之駭聞]  
　　住居滬城獅子弄珠寶掮客南京人楊某之妻楊奚氏於十一號夜偕鄰右婦女同至公共租界山西路（即晝錦里）購買化粧品適有搶刦南京路直隸路轉角萬昌當舖内内現洋鈔票之盜匪沿途開鎗拒捕圖逃致流彈擊中奚氏左足骨受傷倒地由捕車送仁濟醫院醫治在案茲悉前日老閘捕房捕頭以該氏送留醫院巳有三日傷勢是否見輕特派中西包探同至病房察看據醫生云鎗珠雖巳鉗出惟受創甚劇一時尙難全愈云 
　　總巡捕房八十六號華探耿德標四百七十號華捕趙金泉因協力追捕搶刦南京路萬昌當舖之盜匪並由趙捕開鎗擊斃一盜業經公共公廨中西官驗殮以該探捕等奮勇捕盜諭候　請麥總巡量予奬賞在案茲悉此事前日已由王肇之襄讞與英副領事白君分别函致麥總巡請將該探捕等特别奬賞以示鼓勵 
[奬賞帮同捕盜之車夫]  
　　新閘捕房華探錢壽生之包車夫劉阿三及黄包車夫陸阿坤因帮同探捕捕獲糾黨持械搶刦白克路八百二十三號門牌烟酒公賣局員沈英齋家財物並沿途拒捕開鎗之盜匪李老五業經公共公廨訊實詳解護軍使署懲辦茲悉麥總巡以該車夫等奮不顧身帮助捕房捕獲盜匪自應奬賞故於前日諭飭經辦是案之中西包探將劉顧兩車夫傳至總巡捕房當由捕頭向之嘉諭一番並各賞十元以資激勸 
[再誌查獲挾帶兇器之行]  
　　前充民軍之湖北人葉鴻勝於十二號夜身藏實彈手鎗行經馬霍路被新閘捕房華捕查獲解送公共公廨訊供收押在案茲悉前日葉帶回捕房後經捕頭向詰不認爲匪稱與同伴某某等同庽法租界小客棧内捕頭得供即飭華探目李星福協同西探報請法捕房加派中西包探前往該客棧内搜查無着據情回譤捕頭請爲核示 
[烟酒聨合會常會記]  
　　全國烟酒聨合會昨（星期）開常會請願代表陳良玉當衆宣言謂現在商民一面仍須靜候解决不可相持太急况兩業痛苦政府亦已深悉目前煙酒稅則巳交財政討論會不久當有明文宣布蓋行政手續大都如此並非有意延宕奉勸兩業同胞切勿稍有誤會此次鄙人來申實欲表明此意不久卽有良好之結果可請同胞不必過慮云云旋有國貨維持會王會長到會卽由陳良玉招待入座當衆報告此次在京深受王文典先生之贊助實是我兩業同人之幸福今特邀請王先生到會以表歡迎之意衆起立歡迎王文典起言今承諸公歡迎萬不敢當此次在京與陳總代表無事不商者係貴會兩業亦是國貨文典以維持國貨爲宗旨實是應盡之義務今日所應請諸公注意者須知我國工商兩界向來勢力薄弱必須結合團體永遠堅固則將來効力自然宏大且凡事須有自立心不宜有依賴心貴會諸公如此同德同力堅持不懈前途正是無量衆皆拍掌繼又討論各處分會條陳各種辦法並宣布往來函牘時逾五鐘即搖鈴散會 
[浦東西男女學堂記事]  
[養正學校]  
　　城内縣西張家弄養正學校由畢業生王家羊梅允琳等發起构友會於昨日（十四日）開第一次談話會到者四十餘人首由主席該校校長葉袖東職員瞿質生相繼起立謂本校創辦十有四載比來愈形發達今承梅王諸君發起校友會熱心校務鄙人等不勝欣感惟願在座諸君互相贊助以利進行云云次由到會諸君議定校友會草章於大會時議决公推臨時幹事王家羊梅允琳曹炯任金壽周福洪謝福庚等十四人並議决於陽曆三月四號（即陰曆二月十一日）開成立大會繼由梅允琳起立謂琳承諸同學不棄推任臨時幹事愧幸何如祇以才學疎陋俗冗叢脞且將旅客他鄉實無暇兼值乞另推補次由葉校長代表挽留公請於起程時再行推補並補發通告請將所知諸同學姓名住址報告校友會籌處梅王二君 
[震華學校]  
　　南市震華學校昨行春假休業式來賓甚衆當由校長許國華敎員張志鵬等報告學生成績之優劣並述本校日見發達希望靑年子弟努力勤學繼給修業證書由各學生唱休業歌振鈴散會 
[啓明蒙校]  
　　本城喬家浜啓明蒙學校昨日舉行寒假禮參觀者甚衆其秩序如下（一）振鈴開會（二）來賓入席（三）校長報告本校三年度之狀况（四）敎員勉辭（五）來賓演說（六）給修業證書（七）給奬（八）學生唱休業歌（九）行謁聖禮（十）閉會 
[啓明小學]  
　　英界愛文義路池浜橋東堍晋福里啓明雨等小學校係汪春鑑捐資創辦迄 
[培德小學]  
　　英租界威海衛路培德兩等小學校今夏由顧雲璋等集資創設學科三育並重學生頗爲發達業於十三日舉行寒假休業式定二月七日開學聞將推廣校舍擴充内容續招新生 
[育新小學]  
　　浦東倪家宅私立育新兩等小學校由倪士清創設歷有年所茲於前日下午九時舉行寒假休業式先由校長倪蘭深向學生致訓詞次發給文憑奬品所有考試前三名曁畢業諸生姓名錄下　高一年級倪鍾汶　倪鍾洵　倪效芹　國民科四年級畢業四名徐世恩　倪玉聲　倪志濤　倪滌銘　三年級前三名陳廷本　趙尙德　陸勝藍　二年級倪嘉謨　倪棣花　楊炳魁　一年級金本深　倪子彬　殷超羣 
[進修小學]  
　　浦東洋涇鎭西市進修兩等小學校今春由成輔卿王頌侯等集資創辦注重養成商業人才於前日行寒假禮並開成績展覽會學生父兄蒞校參觀者咸嘖嘖稱道不置 
[縣立第二小學]  
　　楊家渡縣立第二高等小學校定於本月十七號舉行寒假休業式洋涇市立各學校亦均於十三日休假定於二月七日開學 
[同義女校]  
　　中華女子同義義務學校於十三日舉行寒假休業式並展覽成績下午二時由體操敎員易樹林指揮全體校生身穿操服持鎗列隊校長陸胡雄飛與管理主任陸良政恭迎來賓至二時三十分由洋文主任張增浩中文主任張　雲導觀成績旋請赴各級課室面試諸生學業四時許排隊至操場操演各項兵式走陣及技擊啞鈴等柔軟動作畢由校長面授品學兼優諸生奬單十一紙然後散會 
[通惠學校]  
　　打鐵浜水木業私立通惠學校自王硯耘君接辦以來頗稱發達昨日（十四）下午二時舉行寒假休業式該業董事顧蘭洲江裕生張效良王慶祥諸君均到校觀禮聞該校定於舊曆正月十九日開學 
[智競女校]  
　　卡德路祥福里智競女校爲錫山任麗芬女士所創成績頗佳旋女士以癆瘁殉學即由高曉山曁女士之弟雪君等繼續維持今冬高君以事繁不克兼顧邀楊志超趙楚天諸君接辦審訂課程力圖完備昨日（十三號）行休業式職員學生列席四十餘人首由任君略述創辦歷史繼楊君說明續辦改組之意次敎務主任蕭蛻公述本校創始之艱學生來此當顧名思義以求切用之學云云四時閉會 
[景星輪船抵滬]  
　　行駛北洋之奉天景星兩輪船在天津灣洋面因冰凍阻滯已誌昨報茲悉怡和之景星輪船業於昨日午後抵埠現定星期一（即今日）開往靑鳥至奉天則尙未抵埠 
[湘省創設軍廠之借鏡]  
　　湖南譚督軍擬在省垣創設軍　製造鎗砲並以曾繼吾熟諳製造軍廠事宜一俟成立擬薦任爲督辦惟製造軍械須先考查軍廠辦法及各種圖樣以便參仿故特派委工術員六員於前日來滬持文呈請上海製造局李總辦指引參觀軍廠内容及一切造械各法詳細敎授云 
[鎗砲將次解京]  
　　陸軍部現因需用日本式哈其司機關砲六尊勃郎林手鎗二百四十支特於陽曆去年十一月終飭令上海製造局趕造在案茲悉李總辦已將三十響機鎗六尊又手鎗二百四十支一併造成定於陰曆年内解京並經派定工師葉長卿管解赴部以便指點開放各法 
[製造局定期休假]  
　　製造局李總辦以現届舊曆年關所有本局各廠員司工匠自應給假度歲按定於陰曆十二月二十八日至明年正月初六日給假一星期昨已令飭各廠委員遵照辦理 
[薦任軍署參謀長]  
　　新任松滬護軍使盧永祥以軍署參謀長一缺垷未有人查有步兵三十八團團長馬鴻烈老成幹練堪以兼任擬卽呈請中央任命云 
[公立醫院董事會開會]  
　　南市公立上海醫院董事會於昨日午後二時假也是園開會到者爲莫子經穆杼齋吳懐疚姚子讓劉　雲沈步瀛王際亨陸崧侯王子雲陶叔延郭聘之凌伯華丁賡堯等當由董事會長莫子經爲主席經丁賡堯將應議之案當衆宣讀畢經衆討論因議事日程内列有該院六年度收支預算决算等案須詳細核議故於四時散會定於十五日卽（今日）午後二時在上海醫院再行會議 
[商團籌備處開會]  
　　上海商團籌備處昨開常會到會者約百餘人當經推定臨時職員並以陰曆年關將届公决於陰曆二十五常會閉會並將籌備進行各事報告作一結束擇於本月二十五號（卽陰曆正月初二日）假邑廟萃秀堂開茶話會通告全體會員届時到會籌議一切以便早日成立保衛閭閻 
[創辦花邊傳習所]  
　　邇來盛行各種花邊及洋線網毯皆係舶來品利權未免外溢茲有朱子畬等爲挽回利權提倡國貨起見聘請專門女敎習數人在大東門外篾竹街創辦一美利女子花邊傳習所敎授挑花結網抽花人物鳥獸等各種工藝現在布置完善訂於陰曆正月中旬開學故連日投所報名者絡繹不絶茲將該所簡章錄後　一宗旨本傳習所爲振興工藝及補助家庭之不足並提倡各種女工國貨爲宗旨　一科目結網抽花人物鳥獸花草等科　一年齡十二歲以上三十歲以下　一學額暫定五十名　一義務額本傳習所爲普及女子生計起見故不收學費義務額十名定三個月畢業後學生所做之出品物可賣給該所 
[俄領署新屋落成]  
　　昨日（十四日）俄領事署行新屋落成懸旗禮本埠官場如楊交涉員施監督徐道尹沈知事曁公廨各讞員均往道賀外白渡橋一帶車水馬龍甚形熱鬧 
[調查巳故商團之遺族]  
　　上海商團籌備處昨發通告云案奉上海縣公署公函所述關於五年以來死難將士遺族調查情事因思上海自辛亥以來死難之人多係商團職員由貴處調查較便茲特送上一紙希黏貼貴處俾死者遺族得以照式塡表取具保結至縣報告實爲公便等因准此查此項調查係議卹難裔起見調查期間限四個月逾限無效上海商團同志此五年中奔走國事不避艱危臨難捐軀以身殉國者不乏　人所有義士後裔自行調查明晣彙報請核故將頒發之表結式樣另紙照印分送舊時商團各機關分任調查以免遺漏務祈於陽曆正月底送交敝處以　彙　請核事關卹典幸勿稽延是爲至盼 
[少年宣講團宣講預誌]  
　　少年宣講團議定舊曆新年中之宣講如下（一）本埠宣講與通俗宣講社聨絡合講又定元旦日下午二時在愛文義路晋福里該團　部開丁己年第一次宣講會（二）遠游宣講分四隊每隊四人分往眞茹浦東江灣松江龍華等處宣講定初二日出發隨帶印品多種以備分贈該團同志皆係商學界人乘此新年閒暇棄個人案樂奔走田野從事勸導實有益社會也 
[大通路菜場之風波]  
　　公共租界新閘大通路小菜場前日上午有一婦人某氏持秤向魚販某甲購買白魚甲因秤大不允彼此口角該氏連掌某甲之頰隣攤姜永昌等上前勸解該氏卽遷怒於姜奔告其兄福生號召數十人將姜軋至附近茶館勢甚汹湧先將姜身畔小洋二十三角銅元四十餘枚搜去並勒備香燭服禮出洋兩元爲若輩壽始得寢事事後各鹹貨店及各攤販集議除報告捕房究辦外於昨日起一律罷市待解决後再行照常貿易 
[領欵改用四聨收據]  
　　本埠各領欵機關昨接江蘇財政廳函開案准中國銀行函以各領欵機關向用乙種三聨收據以一聨存查一聨交金庫送財政廳一聨由廳送審計院今　此後增加一聨改用甲種四聨收據俾金庫截留一聨以重欵項而資備查應請分别轉知等因并四聨單氏一紙到廳除函復外相應函請查照 
[遷讓木排之催促]  
　　滬南遷讓木排一事雙方俱有爲難之處一再磋商迄未解决昨浚浦局海工程司又致函工巡捐局略謂浚浦局挖泥工程早已挖至徽甯碼頭而董家渡以南浦灘各木行所儲木排猶未遷讓殊與工程進行大有障碍爲再函達無論如何終須設法從速遷讓云云 
[嫌疑人供詞不實]  
　　姜阿四陳洪發等前晚手持竹竿經過紫金路巡警以期形跡可疑拘送警廳司法科訊問供稱在四區救火會爲荼房旋經查悉該會茶房並無姜阿四其人候再訊 
[原贓完全無缺]  
　　茶商蔡曉嵐廣東人家住鐵路北龔家宅榮昌里洋房内前日至該管五區二分所報稱今晨失竊首飾箱一只内有金釧金練金戒珍珠等物值價一千五六百元請緝當經牛警佐親往履勘門窗戶壁毫無痕跡可尋乃知竊賊必非外入因將蔡雇用之傭婦顧阿萬帶所詳細盤詰該傭婦無可推諉供認贓物藏匿三層樓上完全無缺事主以該傭婦係同鄉人平日操作尙稱勤愼要求免予懲辦資遣回籍牛君准之 
[碼頭匪徒之慣技]  
　　廈門水上警察第四署巡官王文翰此次搭新寗輪船來滬昨午抵埠時停泊浦東華通碼頭登岸之際被碼頭匪徒假搬運行李爲由乘間　去手提包一個内有銀洋圖章等物事後經王投報三區警署請求飭緝當經解警正允爲派警嚴緝務獲解究 
[尙有烟膏店開設分店]  
　　本年陽曆三月底爲公共租界禁烟盡絶之期會經英美工部局登報通告各膏店土棧届時一律停止營業在案乃福建路金公和烟膏店近又在廣東路開設分店莫不稱奇究竟是何理由殊難臆度 
[暗捕拘獲土販]  
　　土販某甲前晚私帶紅土一箱在揚子路碼頭被五百零一號暗差華捕查悉將人贓一併帶入捕房押候解廨懲辦 
[小工被人毆斃]  
　　小工張阿恒朱壽生前日在華界寳興路扛運木頭誤將某姓小孩撞跌有做塌　之王三子代抱不平出而干涉將張攢毆腰際受傷甚重經朱壽生雇車送張至同仁醫院詎未及醫治而斃報由美捕房飭探將兇手王三子拘案尸體送入騐尸所聽候騐明核辦 
[今日尙有新聞轉入後幅第十版]  
 
 

Page 12

 
 
[婦女吞烟圖盡]  
　　住居華界天保里二十七號屋内之女子陸阿二年十六歲前日與人口角後竟吞服洋烟圖盡經其家人察知車送同仁醫院救治又住居寳山路寳興里之徐周氏前日因與其夫反目該氏亦私吞鴉片自尋短見當送同仁醫院經西醫灌以藥水始得無恙 
[廣告費先行追償]  
　　趙澤霖在公共公廨呈控辛菊初抵單不贖前星期六上午由聶襄讞會同英卓副領事傳訊據被告投訴前奉傳訊因事離滬故未到堂惟此項押欵祗用洋二百五十元由原告同居人石永康經手等語並據原告代表律師到堂譯稱原告所控押欵共四百七十二元及半年利息尙有登報費堂費請爲併追中西官判被告於七天内先將登報費洋五十四元一角繳案再核如違卽將抵地拍賣備抵 
[姑先缺席判决]  
　　錦泰號經理劉同福控應筱梅不理擔保司賬人沈德康侵吞賬銀六千九百餘兩一案上星期六由公共公廨傳訊據原告代表律師上堂聲稱應旣爲保人應負完全責任查此案發生在租界被告屢奉傳訊不到應請將案缺席判决並由劉同福將保信呈案旋據應筱梅之代表律師投稱被告因病回籍如果將案缺席判决被告病愈來滬須准復訊中西官以被告旣不到案應即缺席判决着被告按照原告控數還洋 
[須煩商會理處]  
　　同益錢莊控新潤昌號經理袁明甫不理往來銀兩一案上星期由公共公廨會審官聶卓兩君傳訊據原告代表律師上堂聲稱此案非經商會算賬不能理處要求將賬移送商會理算中西官判准照原告律師請求將新潤昌等簿據移送商會理處復到再核 
[代滙欵項之紏葛]  
　　黄省三前偕其弟慶如至法公堂控稱陰曆十一月二十八日胞弟慶如由大連拍電來申因欲收買東洋老頭票囑商人滙銀到彼商人即於是日將銀七千四百兩交於上海合興莊經理張涵林轉滙大連裕興泰莊轉交胞弟慶如檢收詎隔三四天慶如來電内稱仍未收到故請訊追黄慶如聲稱商人於昨日由大連來申前托胞兄滙銀七千四百兩延至十二月初六日向大連裕興泰莊收到洋六千元餘未收到惟收條已交付裕興泰莊向追餘銀答稱被上海合興莊躭誤故此來申求追張涵林由伊弟張芝祥代表投稱涵林有事出門前有黄省三交來轉滙大連裕興泰莊計銀七千四百兩當卽拍電滙交今由大連裕興泰寄來收條一紙請察中西官會商之下判張芝祥將簿據滙電呈案查明再核 
[私收貨欵之辯論]  
　　林培盛昨至法公堂控被同業林理庭私收皮絲烟欵八件計銀四百六十一兩今有清單爲憑求請訊追林理庭供稱林培盛前在通州開設烟號時欠找銀七百餘兩聶讞員判林理庭着交四百兩人銀並保候查明再核 
[限期還洋]  
　　汪錢氏前延賚美律師代表至法公堂控稱前有錢旺卿向原告汪錢氏二次借去銀八百五十兩又洋九百五十元有借據爲憑後又借給方單一紙被錢押於黄戴氏今被賣去求請訊究訊之錢旺卿不認借欵旋有王秋江聲稱拍賣之單原係徐姓之産前由潘桂林押於朱意明由朱押於王錢氏王錢氏又押於伊姊汪錢氏後即借給錢旺卿是實聶讞員判限十四天還洋如違究辦 
[方單限期贖還]  
　　聾子姚儉芳偕子杏新至法公堂控稱前有吳其祥於前清光緒三十三年十二月間將方單一紙抵去洋一千元今其祥已故向其祥之媳吳趙氏催贖據稱由叔公吳順祥吳裕生兩人執管又向順祥等囑其備本取贖一味推諉置之不理今有抵據呈察求請訊追順祥裕生同稱前由故兄其祥將單向姚儉芳抵借祗知抵洋一百元今其祥無後産係公共之産求請訊斷聶讞員判限七天着吳順祥吳裕生備本一千元利照一分核算准予取□如逾限不贖准歸原告執業 
[被訴人傳案交保]  
　　鄭培根在公共公廨呈控徐振玉不理損失銀二千六百兩又周維新控謝仁山不理定貨損失洋七百四十元謝亦控周不交洋一千零七十元又沈蘭芳控鄭械臣不還借銀八百兩又同源仁記號控蔣石卿欠銀八百兩又王芝榮控杜九齡不理擔保貨欵又陳漢章控葉子興不付票銀又敬盛米店控劉炳生兪家鼎私收客賬洋九百餘元又茅新海控莊銀海掯匿田單又周朱氏控周樹庭掯單不還又王李氏控王增祈不顧贍養等案業經捕房將被告各人傳至公共公廨中西官諭令分别交保候訊 
[偸裝電燈之懲治]  
　　英美工部局電燈公司控工匠張達卿串同福建路大方棧主劉順卿正豐街上海樓客棧經理金石生私接電線竊用電汽等情業經捕房將被告三人拘解公共公廨訊判劉金各交五百元人洋並保張押候訊究在案上星期六由關讞員會同德領師君復訊據原告代表牛門律師不堂譯稱此案已經堂上訊明請爲嚴辦訊之張達卿俯首默認劉順卿延海德禮律師到堂代辩占西官以張屢犯不悛判押西牢一年劉金各罰洋三百元充公如無力繳洋改押四月示儆 
[攫取婦女金飾]  
　　前日午後有住居法租界之甬婦某氏至公共租界購物行經北香粉弄口被匪從後攫去金押髮一支當即鳴捕追捕無着遂投老閘捕房報請飭探偵緝 
[道尹公署批示兩則]  
　　滬海道公署昨批李平書呈設立上海證劵交易所請予暫行立 
案由呈曁章程清摺均悉已轉呈省長核咨矣此批件存送又批陳引年呈奉批引退以明心迹叩請恩准摘銷由呈悉該商旣係紗業事不關己何得涉訟多事至遭詰究今又求狡脫顯屬刁猾所請不准此批 
[敎會記事二則]  
　　全國政敎分離請願團旅京代表余士廉黄吉亭前禮拜抵滬後將一月中經過各情報告該團同志旋由上海聨會代表鄔采芹陳繼鐸沈嗣恩兪宗周江長川龐子賢周亮亭虞思才等在華慶園設宴滌塵業誌前報茲接北京信敎自由會要函今日（十五）午後該團職員在保羅堂開特别會以便集商團務而定進步手續 
　　本埠基督敎四會堂舉行陰曆新正星期大佈道曾誌前報茲又由佈道團同人議决指定滬城靜安寺路共和路嘉興路四處講堂同時舉行專講救世要道其經費由團中個人捐納 
雜評二 
[烟酒業之前途（庸）]  
　　烟酒代表回京之報告謂烟酒稅則政府已交財政會討論可望改良以舒兩業之疾苦夫以烟酒同人呼籲之迫切且有國會以爲之後盾政府行動究不能不以輿論爲依歸則稅則之改良希望自不在遠所可慮者以今日財政之窮五年預算不敷方喧傳將以意想中之公債四千萬元濫爲塡補則對於收入可恃之烟酒稅寗能忍痛割捨其一部且政府方在計劃官立大酒廠以奪京師酒商之利益向者公賣政策亦先試行於京都而後推及於各省以彼例此則將來被奪者又豈限於北京一地之酒商若烟業則外力競爭於今益烈其恐怖尤非官立之大酒廠可比我思之重思之烟酒兩業之前途正未易言樂觀也 
氣候報告 
　　（上海徐家滙天文臺） 
[已過者之報告]  
　　十三日中國中央仍有反旋風惟中國大陸之氣壓有下落之勢低度越過滿洲　十四日天氣甚佳夜晴而冷霜重微有南涼風晴雨表下降是日下午四時前二十四小時内上海氣候温度至高四九一至低二一七去年同日至高五同四至低二九一 
[未來者之推測]  
　　十四日下午四時三十分預測天□而微暖海濱一帶有適和之冬季信風 
來件 
[上海崇實中學及附屬兩等小學簡章]  
　　宗旨　專以各種科學培植後生俾可爲將來直入各大學及專門學校之地步 
　　編制　分中學及附屬高初兩等小學中學中又分文學商業爲兩科均三年畢業小學中共分六級第一年級至第三年級爲初等小學第四年級至第六年級爲高等小學各科畢業者一律給予文憑 
　　課目　初小科英文（讀本　算術　造句　雜字　習字　拼法默書　圖畫） 
　　高小科英文（讀本　算術　文法　地理　小論　雜字　尺牘　格致　默書　辨字） 
　　中學文學科英文（文學　代數　幾何　文法　地理　歷史　生理學　動植物學　格致　經濟學　作論　繙譯尺牘　會話　時事） 
　　中學商業科英文（商業文學　代數　文法　商業歷史商業地理　商業練習　繙譯　經濟學　商業名詞　簿記　商業尺牘　會話　速記　打字） 
　　各科中文書選敎育部所審定而最切於實用者讀之俟臨時酌奪以上各書均分班敎授中西並得無偏倚之弊 
　　資格　凡來學者不拘籍貫總以身體健全口音清楚中學生不滿二十五歲小學生不滿二十歲者爲合格 
　　學額　暫定通學生三十名中膳生二十名寄宿生五十名共一百名俟有成效再行擴充 
　　學費　通學生每半年每名洋二十元中膳生加膳費洋十元寄宿生加膳宿費洋三十元均於入學時預繳 
　　書籍　由本學代購以歸一律學生照繳原價如有自備書籍與本學同者亦可 
　　學期　每年分兩學期春季始業至暑假爲上學期秋季始業至寒假爲下學期 
　　時間　每日上午九時上課至十二時散課下午一時半上課至四時半散課 
　　放假　本學除星期休業外每年暑假約七星期寒假約二星期其餘令節隨時酌定　　　　　　　　　　　　　　　　　 
　　校址　在上海靜安寺哈同路民厚北里新造屋内 
　　報名　凡願來肄業者自一月一號起至二十號止每日上午九時至下午五時請至滬寗火車站對過慶祥里一百七十九號半本校事務所註册通學生隨納證金兩元中膳生三元寄宿生五元准在學費内扣除惟報名而不到者則槪不給還 
　　開學　凖於中華民國六年二月八日寄宿生須先一日對齊 
來函 
[張曾氏函]  
　　敬啓者昨閱報載婦人霸阻路工等情閱之不勝駭異竊該地係張姓之産並非官路亦非公地爲張姓完全所有權突於前月有前充本圖地保之徐蘭堂等雇工硬將氏地築路當由氏一人出而阻止不從故將其器具暫留嗣由該工人等情說早已交還且該地保等旣經禀縣應靜候縣長調查之後自能水落石出無庸氏嘵嘵置辨素仰貴報大公無私所登霸阻路工等情殊與事實不符懇將來函即日登入貴報來函一門以符事實　一月十四日張曾氏謹具 
 
 
 

Page 13

 
 
自由談 
游戲文章 
[辮髮寃狀] [  召侯]  
　　具寃狀人辮髮爲無端被割事謹頭頂香花搔首摸耳哭告於含齒被髮之君子曰竊以將軍蠻横曾編辮子之兵太史風流亦結紅絨之綰報深恩於父母不敢毁膚惟元配之夫妻總稱結髮垂來龜尾不是滑頭掛到駝腰是眞曲辮雖再申禁令曾垂剪髮之明文而一般頑民不少垂髫之怪象由來久矣人民本可自由淡漠置之官長何勞干涉乃者國慶聲中汕頭鎭上集羣僚而大讌鎭守延賓縱百姓以參觀金吾放夜空中烟火大放光明座上笙歌無非紀念聨翩而至來者方接踵摩肩倉猝之間去時竟掉頭失色如入一人巷裏有脚難逃疑來百萬軍前當頭痛擊左支右绌畏如縮頸之龜東突西奔竄若抱頭之鼠惡作劇雖云有趣煞風景未免無情夫流連風月嫖客誇照鏡之光大發雷霆霸王作衝冠之怒戴笠篷而服務有益農民襯翎頂而生輝尙多遺老未嘗遊學問剪髮兮何因不是出家偏削髮兮胡忍而况披來剛□馬不齊髦現出原形狐猶有尾上下本□一體胡竟爲下體之遺男女均是生人胡不截女人之髮黄髮與白眉並重旣剪髮何不倒眉龍鬚與鶴髮相因不割鬚何偏斷□□就牛山濯濯嗚呼痛哉可憐豚尾垂垂而今已矣藏頭不露□誠語偏符剪草要除根斯言允合從此毫光不放笑他□鬁之頭好將耳朶揪來防彼老婆之手打架作盤旋之勢頂不須盤出恭防惡臭之來鼻難常掩還防錯認新娘□頂難分何以居喪孝子披蔴無着失去從前妙用萬事都休釀成此後難題諸多不便縱靑絲割下堪爲打馬之鞭黑綰編成可作牽牛之索斗量車載十四籮儘可儲藏刮垢磨光千百人皆除煩惱然而得不償失毫毛之功用已微禍出無端身體之毁傷實甚髮雖不敏情何以堪爲此披髮長號因切膚而愬苦抱頭痛哭謹叩首以鳴寃問何年狗尾續成重拖大辮痛此日驢頭露出喪盡窮形此狀（三） 
格言彙錄 
　　佛蘭克林曰不經意之爲害比無識爲大 
　　特蘭曰方今世人之病半由於勞腦力而逸身體 
　　拿破崙曰軍人以勇耐守法爲本膽力尙在其次 
　　哥倫頓曰得之困難則記之愈久 
　　斯賓塞曰兩害相權己輕羣重 
　　培根曰凡人小有學問實爲危險之根[  化誠] 不受酬 
詩話 
　　亡有龐樹柏字壁子工詩神韻悠揚直逼温李其著作多散見於南社集中茲錄其數章於此石梅講舍坐雨云山館自幽寥隣院梵初歇隠儿學苦吟禪味勝茶悅艳色流寒雲茶乳沸瑤雪時聞疏雨響竹石共清絶澄塘烟雨屬伽盦作圖云水葒花發新漲足鸂□鵁□自飛逐河陽山色靑如烟浪澄塘水碧如玉細雨斜風時斷續白香裏一蓑綠好借南村放鴨船去唱束湖采蓴曲和高鈍劍云說劍吹簫氣未平頭顱如許剩狂名夢□望遠春俱杳花落憑高醉不成故國谿山沈虎氣荒江風雨有雞聲天涯把臂知何日短燭孤吟空爾情次韻答病鶴云二月春寒自掩門重逢吟鬢著霜痕斜陽聽斷哀笳淚夜雨銷殘短燭魂到處紅桑迷海國幾時綠酒黄吳根眼中千刧沈沈過難覔夷光舊日村 
　　湘友某君少而工詩其最爲人傳誦者莫如當年閨思二絶當年云當年夫婿畫蛾眉祗有初三月得知今日畫眉人巳去初三月似畫眉時閨思云蜘蛛勤織網深鎖故人門莫許關山月飛來斷妾魂[  戊戍生]  
謎話 
　　前日晤舊友江鏡盦君談及文虎數則頗有趣味題面（鎗斃前紹軍政分府）射四子一句納履格『去其金發』（江心直下一漁鈎半片桃花逐水流）射四子書字一『汙』寒衣處處催刀尺爲費躊躇下剪難）射四子一句『不知所以裁之』（老酒） 
　　射革命人名一捲簾格『陳其美』[  姚稼畊] 不受酬 
 
[西子湖風景之幻象] [  紫□]  
筆記 
[游羅城堡記] [  宋春舫]  
　　歐洲戰禍開端之翌日羅城堡卽爲他人所佔二年來羅民懾於軍威莫敢仰視世界惟有强權撫今思昔不禁慨然 
　　一千九百十二年七月十二日之夜半余自北京抵羅城堡翌晨駕車出遊夫羅堡一小區域耳地不滿千方里人不滿三十萬烏足以當遊覽之價值哉顧斯城也乃中古時征戰之場可憐無定河邊骨猶是春閨夢裏人可爲此詠郊外城壘連天一望無限御者告予曰此中古時代西班牙之建築品也嗚呼盛矣繼至一邱歷階而降入一洞洞爲昔日兵寨俯視全球瞭然在目巳而驅車過市樓閣重重多斑黑者人民樸儉異常蓋猶有中古遺風焉夫羅城堡介乎德比法三大國之問而能獨立自治其政俗可以觀矣其人民可以觀矣（不受酬） 
小說 
[言情小說妍媸鏡（第廿五章二）] [  常覺小蝶合譯天虚我生潤文]  
　　博士顧嫿娜曰女士言當哈荔則曰但無論如何必許我一見吾子博士初猶不肯嫿娜哀懇之始曰然則五分鐘當以奈梨監察君等不能逾時亦不得恣哭於是予引二人進博士自後從之旣入勞倫司張其倦目先視予然後移而至於二人之身微皺其眉旣又微笑輕呼曰母哈荔乃進親其額旣愛且痛微呼曰勞餘字乃不能續勞倫司慘然一笑然亦無語旣而微呼曰嫿娜時嫿娜已伏於勞倫司身次面白至無血色但表其憐惜於無言之中哈荔又曰嗟乎吾愛汝何大意至此受此重創直欲碎吾心矣勞倫司曰阿母但望無碍蓋使阿母心碎其痛勝於兒身受創哈荔撫勞倫司臂曰吾乃望汝創不甚重勞倫司微搖其首憊極不能言博士乃曰夫人行矣五分鐘已過且我亦不能任病人多語也嫿娜退後勞倫司亦入睡醒則已在傍暮醫士旣返亞琪亦出室中乃寂靜無聲斜陽自窗隙入照勞倫司面灰敗已無血色乃知人身實最無用雖堅固有如橡木而三寸之鐵實能尅之然吾尙有一事宜謝上帝則亞琪未遭創也勞倫司見予獨坐則低聲曰柰梨亞琪巳返乎予曰未也勞倫司點首旣又曰汝見亞琪當爲我言之無論如何勿與夾克爲難蓋彼雖用刃亦出於正當之防衛不能責也予應之而心則奇痛蓋知其言中之意直謂不幸我死之後勿向長夾克復仇耳勞倫司又曰吾亦非有意於獵特以無聊之極乃藉此以自爲排遣予聞此語竊自嘆曰嗟乎此排遣者非我有以逼之乎吾誠爲勞倫司之罪人矣勞倫司亦自悔其失言則止不復語舉手以撫予髮而神志復瞀詹詹言曰老友彼髮實乃至美尙憶雨夜吾曾私取其髮藏之鏡中後聞其嫁菲雪乃以此鏡擲諸海嗟乎吾今乃甚悔老友乎吾心固尙愛彼也此時予默坐無言但覺勞倫司之語一一刺入心坎有如芒刺讀者試思吾於此際安能不恨曼睞是日亞琪歸來已晚面色疲乏入卽趨近勞倫司見其已甦則曰勞倫司巳少愈乎勞倫司顫唇一笑徐曰汝往見長夾克如何矣亞琪曰吾已如君所言而行禮拜一若儕當至西班牙矣勞倫司聞語則點首現爲微笑之色亞琪又曰此事實便宜若輩故夾克茲亦甚悔誓言用刀非出本心今聞君意令之遠避則益感激涕零且言寄語勳爵倘有不幸彼必遄返受法律之制裁不敢背勳爵也勞倫司又現爲得意之色曰如此甚佳吾亦知夾克要刀亦非出其本心蓋我實逼之太緊且以吾儕而齦齦與爭數雀之微亦屬自取之咎言次復喘亞琪恐其多語傷神乃廻身以近窻次低聲曰柰梨汝觀勞倫司何以形狀大改吾甚望其流血勿多也言次忽有淚顆一滴直墮衣袂則復以手彈而去之予則寂然無語蓋亞琪之淚雖祗一滴而我之心已全氷矣但聞勞倫司囈曰柰梨汝勿行亞琪何往嗟乎我實愛此孺子當吾尙未愛汝之前巳愛彼矣（二十五章完） 
　　海内畫家鑒　本報插畫一欄原不限於用字拼成茲特徵求滑稽時事畫一種尙希不吝珠玉隨時投寄至所歡迎紙式大小略與本報逐日所登揷畫相仿（如係精細之圖則可放大四倍當用照相縮小製爲鋅板）一經刋載每圖酬潤一元或二元不等來稿槪不檢還如附郵票者不合即退以免懸盼編輯部啓 
　　昨日揷畫爲（議會議員與伶妓之比較）十字組成 
　　閱者諸君鑒　今日新自由談停刋一天 
 
 
 

Page 14

 
 
   
 
