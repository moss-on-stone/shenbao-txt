# 1905 - 162 - 4911553

 

Page 1

 
 
[發恥心]  
　　西國志士之言曰貧弱不足以亡國喪師失地不足以亡國最足以亡國者其惟激之而不動刺之而不覺雖有極猛烈之剌激物而恥心全然不發斯眞不可救矣夫欲救貧弱而復敵讐必以振起全國之精神爲始基精神之振起必藉外界之剌激物以生其内界之感覺而後精神始爲震動所謂生其内界之感覺者即發其恥心是已倘使一國之中上自政府下至民庶有莫大之辱而冥然不知有不共之仇而視如罔覺則國未有不立亡者考之中國古史西國載記國家興敗之原理莫不以此爲斷今日我國之受辱於外人可謂甚矣内地人士耳目所經絶少刺激故難於振起若留學各國之學生目覩外人之姗笑日受其接觸而忍無可忍其言往往沈痛有足以發我内地人之恥心者諸君試讀德國留學生陳君宗逹寄其叔父惕庵之書亦足以撫膺而歎投袂而起矣其言曰逹終日常抑鬱抱痛者蓋以孱國之民寄人籬下含羞忍垢觸處酸悲非西人曾經唾厲找毆辱我而有一種無聲之唾駡不怒之毆辱却令人難堪一爲德所刊地圖彼將山東之膠州標以國記插以國旗孺婦常指以示逹曰這是我們的又常言支那爲世界上最慷慨最大方之國此令人難堪者一一爲德國戰史載庚子聯軍事自翊爲聯軍首領敗清之功爲德最多並畫出中國兵民傷敗流離之慘狀及王公俯首求和之醜態此令人難堪者二一爲虜械所卽彼國與鄰國交戰時所獲敵人之軍械旗幟也庚子之役所獲中國軍旗國旗不下數白種他如槍砲刀矛不可勝計(國旗即龍旗也照戰例失國旗即與亡國無異國家 
 
 
 

Page 2

 
 
　 
極恥之事)該所並有法粤丹各國軍械然皆將各該國軍械設臺座而高置之若有敬羡之意而中國軍器則委棄於院落若賤視之敗也可恥况其更居下此令人難堪者三一爲儀器舘内有中國欽天監之渾天儀係由庚子虜來(該件物虜來時德人常登諸報章譏罵本國野蠻謂此次聯軍之役本爲支那彈壓土匪並非爲强搶國器如此所爲直與盜賊無異後德皇因畏民議乃向清政府陽允送還隂實婉索後皇上即電允奉送德皇民議始息)此器爲中國世守寳器今則大書於其上曰支那天學儀器某年月日屬德國此令人難堪者四一爲蠟人舘即人類舘也以蠟製人與眞無異其舘内以中國人様爲最多内有慈禧太后坐龍椅李鴻章跪於其前李總管侍於其側更有中國婦人足小至二寸許更有一面黄骨白之少年臥於鴉片牀上更有官府刑具如鞭笞枷鐐站籠斬首各種慘酷之形無不備具他如文人武士乞丐苦工總總醜態入目傷心此外如博物院亦然此令人難堪者五觀此數種凡稍有血氣者能對此厚顏强忍乎而中國士夫猶酣嬉自翊曰我中華大國數千年文明爲世界上第一古國噫不大可痛恨哉逹非敢喜揚國恥實痛我祖國之士民沈酣於大夢而不醒也嗚呼陳君之言如此我國民可以猛然深省矣記者每見留學英美各國友人書其言大都沈痛類此兹特略舉一例以發我同胞之恥心 
[日領事復請將俄逃兵由中國約束]  
　　○日總領事前接烟台來電悉有在烟台俄人二三十名潛搭龍門輪船逃至上海曾經照會滬道到埠時一併拘留在案昨該輪已抵上海祇有俄員弁九名皆係軍犯由俄總領事押入英界西牢擬覔便運送回國曰領事以此項員弁應聽中立國約束不能來去自由因又函致滬道請卽照約查照辦理(豐) 
[日俄提議和局四志]  
十三日字林報接東京來電云東京國民報論及議和事謂德國之勸和與美總統之勸和迥不相同德國惟勸俄皇議和而已不若美總統之備具公文作爲國務要事此報又謂日本此次允爲議和並非有厭戰之意論此後日本欲逹其目的較易從前故目下開議和事日本實受虧不淺蓋日本本擬續行戰務現允准美總統之請無非因和議成後天下之利益較本國之利益更爲緊要然雖如是亦不能全棄本國之利益也 
十三日太晤士報接東京電云聞日俄兩國將擇巴黎或華盛顿爲議和之地但兩國選派議和專使是否同心尙在未定同日東京電云俄已行文日政府擬派駐法欽使納立道夫爲議和大臣並請在法京議和同日英京電云得奥京消息謂俄皇及各大公爵自得俄海軍大敗於對馬島確信後深知續行戰局之無望並深感美總統從中調停使兩國仍歸和好 
十三日德文報接栢林電云俄凌義維樞將軍及將軍多人請俄政府不必議和同日栢林電云日俄議和大臣會議之地尙未議定聞國務大臣新領袖懷德君不久將派爲首相給以極大之權按懐德大臣始終主持和議者 
十三日文匯報接東京電云初十日晨駐美俄使覲見美總統將俄政府之議和覆文呈遞公文内謂俄派駐法欽使爲議和大臣並願以巴黎爲議和之地十四日接倫敦電云美京華盛頓官電稱日俄兩國已選定華盛頓爲兩國議和全權大臣議和之地 
[廣東學生聯約不用美貨公啓北京]  
　　○京師大學堂廣東學生以美國華工禁約波及士商各埠羣謀抵制因布公啓云美國續禁與我廣東有密切之關係其感情應較他省爲獨深經申商發起以禁用美貨爲抵制之策凡在學界者宜首表同情今擬先約本堂諸同鄉以實行此主義冀漸推漸廣植保種保國之初基但此屬道德上制裁非法律上制裁旣認同盟尤當謹守勿自欺欺人爲有自治能力之申商所笑特此週知云云并聞浙江學生亦有傳單其大意與此同(日) 
[粤人徴集籌抵美禁華工條陳廣州]  
　　粤東入大善堂徴集籌抵美禁華工條陳公啓云我國民會議不用美貨籌抵禁工續約惟發此重大之問題須有完密之组織除由諸志士秘密担任義務外再行徴集條陳我國民如有眞知偉論請詳細開列函送廣濟醫院彚交省城各報登録以集衆長而作民氣其徴集條陳略列如下一禁工之慘狀二抵抗之概則三美貨歴年入口銷額之調查四禁銷美貨之計畫五所來條陳但採實際不尙浮文(暌) 
[寓檀香山華商電請堅持拒美禁約檀香山來電]  
　　拒約會鑒籌議抵制美禁華工約望始終堅持檀香山華僑叩謝 
[外人要求贛省章江一帶商埠本舘大浮專觀]  
英日等國向外務部要求贛省城外章江一帶開立商埠已由外部令贛撫胡鼎帥會議電覆矣(晉) 
[禀求詳阻浙贛鐵路杭州]  
　　浙衢士紳聞知美商恊豐公司攬築浙贛鐵路應經金衢嚴境事關大局均不爲角當推鄭巘松汪乃恕二紳往見府尊惠式堂太守面陳利害復具公禀求請據詳力阻禀云竊維鐵路雖爲當今急務而以中國不能遽行徧設之故各國商人爭欲承辦到處鑽營多方要挾而美國恊豐公司代表人柏士以粤漢鐵路不用之故遂以承造浙贛鐵路干我外部我外部難以議覆命其向我省憲商辦該代表人竟禀浙省局憲准其有帮助我承築此路之權而種種妨害之處令鐵路經過之地方承受如潮汕如寗滬皆有擾亂地方戕命賠欵之事此固盡人而知之者其敢保衢州必無此事耶然紳等公同議商旣不能謝之令去復何敢招之使來更不能以種種妨害通套之説妄思抵制蓋今日中國築路之各處地方儘有山川險於衢州風氣僻於衢州未聞有所謂妨害而因之停工者绅等其敢以有妨害爲議覆耶夫浙赣之 
 
 

Page 3

 
 
 [HH ] 
應通鐵路其路綫之長短曲折已繪定於各國之輿圖並經各國之工程師歴年之測算故無妨害固築有妨害而亦不能不築然與其築自他人而滋生不測之妨害曷若築之自我而預籌可避之妨害其法維何則惟仿四川錫制軍以公股合造川路爲先發制人之計且預乘柏士未經勘路之先而由各大憲發議登報并卽電逹外部轉告各使臣聲明此二處路權援四川之成例由中國自行開辦一面電調我留學生肄業鐵路專科者迅速來浙如法測算一面電咨兩省巨紳照四川集欵之法迅卽開議所以必於柏士勘路之先而發議者以一經勘路之後倘不令柏士承造則交涉之事無可能免此抵制之法紳等所日夜祈禱於各大憲者也不揣固陋冐昧瀆陳伏乞照禀詳覆(復) 
[外部准法人辦邵武金礦展限兩年北京]  
福建邵武金礦閩督因展限年半法領事尙未允許請由外部與法使磋商現外部已准與展限二十四個月如再逾期不辦則合同作廢法使已允并聲明一切要求之件均作罷論(艮) 
[請禁俄人强取駝馬京師]  
　　錫林郭勒盟長報知外部稱俄人在該旗强取駝馬請與俄商禁(屯) 
[游厯蒙古須先期知照京師]  
　　外部接錫林郭勒監長來文稱各國如有遊歴蒙古之人請先期知照外部已照會各國公使矣(屯) 
[俄醫官起程回國京師]  
　　俄醫官回國屢經辯論現外部按照日來尼條約可作爲局外之人准其回國於五月初一日起程接任者爲彿滿(屯) 
[奏賜奥國致仕大臣寳星京師]  
　　奥國外部大臣果樂士奇在任十年今請致仕奥皇慰勞之各國去贈寳星者均贈寳星已贈者發電致賀中國現已由使奥大臣奏請赐以頭第第三寳星矣(艮) 
[工巡局請撥地擴充操塲京師]  
　　工巡局請撥東城乾麫胡同及東總布胡同二處海關購備之地以便擴充操塲(艮) 
[電請駐法孫使妥商寳璧船價事福州]  
寳璧船價北洋允作價五萬元閩督現已電致駐法孫星使向法外部妥商俟銷案後再請將船價付閩(艮) 
[咨准京張鐵路附近煤礦歸鐵路總局開採北京]  
　　京張鐵路附近各處煤礦甚多疉經各商禀請商部集資承辦均未奉准日前關内外鐵路大臣行咨商部以京張鐵路現已開工將來路軌造成往來行車用煤甚距該路附近各處所有煤礦應歸鐵路總局儘先開採以資行車要需應請照准立案云云日前商部已咨復該大臣照准矣(震) 
[直督咨請購買藍皮書天津]  
　　北洋大臣袁宫保咨請各駐使每年買各國藍皮書數分以備學堂及各處考察之用駐美梁星使已答以照辦矣(艮) 
[粤省籌借鉅欵述聞廣州]  
　　粤省歳入一千三百餘萬尙不敷出聞當道現擬籌借三百萬不拘華欵洋欵有何要需人皆未悉至東三省善後籌欵近日省憲接准來咨已認籌十萬兩矣(暌) 
[記高等學堂風潮安慶]  
　　皖省高等學堂惠字齋學生黄某喜譚時事語多憤激素於個人自治頗著精神與西史敎習秦君善久爲各學生教員所注目午節前黄日記上書有某某等别號數名爲總敎某所見疑黄爲革命黨陳於監督初六日監督卽傳黄面索革命黨薄記經黄理論再三其事始白黄即自請退學秦見如此腐敗萬難再留亦於次日向監督辭退監督第云俟暑假後聽便並未决意拘留故秦已辭出他往云(减) 
[譯學舘招考附學北京　　學務大臣議商譯學舘正額尙有懸缺且房舍亦已擴充擬於六月間招考附學四十名以期推廣譯才挨次添補正額約在月内即可出示矣(訟) 
[擬辦泰屬新淤蕩地揚州]  
　　淮南通泰兩屬新淤草蕩日增月盛運憲恩都轉因分别札飭各該管分司詳細查勘如果舉辦開墾升科有無碍窒應從何入手著即詳覆核奪兹聞署泰分司毛分轉昨已具文聲覆大旨擬分别商　灶　辦理商　係場商自置每　一付例配有隨　草蕩若干畝藉以供煎今痗勢東遷新淤之蕩皆與商人隨　之蕩毘連若劃分另售固易淆混且糾葛必多今擬先從商　入手凡屬商　場分卽責成塲商認傾按畝適中繳價按所轄之十一場核計可得新淤蕩價數萬金其間以丁溪草埝富安等塲新淤爲最多云云禀都轉深爲嘉許(剥) 
[工人閙卡]  
　　十二十三兩日上海西北鄉周太僕廟滬關北卡有土著工人三四百名與在卡挑夫爭奪生理彼此滋閙時洋商怡和曁公和兩行方由杭州載運絲頭四百餘包經過該卡均被攔阻不許過秤卡中人恐釀成巨禍飛禀滬關關員急用德律風告知上海道袁觀察立即札飭縣主汪大令選派差勇馳往彈壓并令拘拿爲首之人從嚴究辦大令奉札後已遵照辦理派差勇星馳前往矣(濟) 
[讞員趕辦交缷]  
　　昨日公共公廨讞員屠興之司飭書吏赶辦移交甚爲忙迫想交缷之期當不遠矣(木) 
[楊允之控周留記案移文商會清理○]  
周留記在英美公共公廨控楊允之一案已經註銷前日楊允之亦投穌松太道轅禀控周留記袁海觀觀察接禀後批候照會商務總會秉公理楚如果不能理結尙須現自提訊也(木) 
[商請責釋人犯不必再帶回捕房]  
　　公堂判定枷責各犯向由差役帶下暫行看管至午後由讞員升堂發落時捕房亦派人到廨察視行刑歴來已久邇來各捕房將判下之犯仍帶捕房至發落時再行送來枷責之後不能當堂開釋仍須帶回 
 
 
] 

Page 4

 
 
 [HH ] 
捕房襄讞委員孫明府以天時炎熟各犯奔走於烈日之中難免不沾染暑氣且來往諸多未便是以昨日早堂訊案時商之英副領事德爲門君謂如遇責釋之犯責畢即當堂開釋母庸再行帶回捕房藉示體恤德君謂本领事係陪審之員此須總巡應允明府謂貴領事若允行總巡處當由敞處致函可也分辯冉三德君始默然(木) 
[學務大臣奏請飭各省各屬調查鄉土志目片續四月十三日稿]  
　　鄉土凡分爲四曰府自治之地(所轄之州縣不與焉)曰直隷州自治之地(所轄之州縣不與焉)曰州曰縣今於四者均名曰本歴史本境何代何年置(所謂本境者即現在之府州縣名也)未置本境以前唐虞夏商周屬何州春秋戰國屬何國秦漢以降何代屬何郡縣何代改何州名縣名旣置本境以後 
何代屬何郡何州何府 
政績官本境者有惠政均記之以年月先後爲次約分三大端(通古今而言後仿此)興利除害聽訟 
兵事有全在本境者或本境有何叛黨或他境有何叛黨來犯本境均録其事之始末有涉及本境者如一大兵事或在本境爲戰地或在本境爲險要或在本境屯驻則節録在本境一要事 
耆舊以本境之鄉賢爲後學之感勸約分爲二事業以實行爲憑孝(善於父母)友(善於兄弟)睦(親於九族)婣(親於外親)任(信於友道)卹(卹振憂貧)是也學問以著述爲憑經史子集小學輿地算學校勘醫學理化是也凡歴代名儒名臣功臣名將循吏忠節爲木境人者均應收入惟已見正史及國史有傳者不必詳録全博但著録姓名注明見何史何傳其事蹟果能感動人心者亦須節録一二不見正史國史者應稍詳附名宦祠鄉賢祠(忠義節烈附人) 
人類本境於旗漢户口外有他種人者務考其源流叙其本末世系現在户口若干聚居何村何山具風俗大略均應編入其種約分回番畬猓苗猺獞狑犽狼皿㹧打牲貂黎土司如土司不屬府州縣者則由布政司查明編輯 
户口本竟户口丁數務查明現在實數編入如有兵荒疾疫及因農商各事情形變遷致與生齒盛衰聚散有相關之故者詳悉載入并查近年來本境旗户(男口女口)若干漢户(男口女口)若干 
氏族本境有何大姓某姓如何受氏何時自何處遷居本境至今傳幾代 
宗教本境所有外教務查明入回教人若干(回教與回種)有分别回種眞阿剌伯人可編入人類門囘教有阿剌伯人有旗漢人入教者均編人此)喇嘛黄教紅教人若干天主教人若干耶穌教人若干未完 
[日官研訊法武員漏洩軍情案滬]  
　　十三日東京電云法武員罷哥恒洩漏日本軍情之事現已由日官審讯其日本書記亦由公堂察出洩漏軍務之証據惟罷哥恒之寄子英人斯脱愛樞因無確証已由公堂釋放矣 
[英皇贈瑞典瑙威王海軍提督職銜○]  
十三日英京電云英皇已贈與瑞典威瑙王英海軍提督之戰並賜頭等寳星於瑞典儲君蓋儲君與英國皇室本有親誼故也 
[英皇贈埃及王佩帶]  
　　十三日英京電云英皇已贈與埃及王維多利亞佩帶一掛 
[法國禁阻軍械藥彈入摩境]  
　　十三日英京電云聞法國在摩洛哥國南方禁阻軍械藥彈入摩爲摩國官軍之之用而軍械藥彈之爲亂黨所用者反不禁止 
[英國演砲肇禍]  
　　十三日英京電云英孟烈非森戰船在英脱妥安附近操演燃砲忽有六寸砲彈一枚在砲内炸裂受傷者砲手十八人内有武弁一人 
[希臘首相被剌之關係]  
　　十三日英京電云希臘首相被人謀斃一事希人調係國家之災變故國務上諸事甚爲紊亂目下錢市頗衰股公市亦已停歇須俟出殯後再行開辦譯字林報 
[各國對付摩洛哥情形]  
　　十三日柏林電云巴黎政府現尙在研究摩洛哥之問題意大利及奥匈已决定遣專使至各國公會會議此事英國則已决定不遣使臣德魯脱門公使已在摩獲得利益建築灘奇益港法海軍本擬赴灘奇益海口現已作爲罷論譯德文報 
十三日英京電云英路透電局驻摩京訪事人電稱摩王擬請各國派專使會議摩之問題現駐摩英使已於初五日告知摩王英國不能允准駐摩德專使則於初七日照會摩王謂德可允王之請譯字林西報 
[聖結爾持船員已釋]  
　　十三日香港電云聖結爾特輪船之船員奉港督之命已由監中提出釋放按該船員於初二日因不肯赴日本故港官斷以監禁之罪船員則謂如赴日本必在途爲俄兵輪所拘此船所載係雜貨内兼有米擬將交於神户及横濵之商家者譯文匯報 
 [P法首相暫任外部> 
　　十四日倫敦電云法首相魯維曷君已决定暫居外部之職因難於得人故也譯文匯報 
[瑞典皇孫成婚]  
　　十四日倫敦電云瑞典儲君之子格司退白斯於昨日在倫敦聖喬渠禮拜堂内與匡諾脱公爵之長女馬格里結婚當日天氣異常清朗譯匯報 
[英武員爲砲彈炸斃]  
　　十四日倫敦電云英末尼非生戰船爲砲彈炸裂受傷之武弁及砲手三人已死譯文匯西報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
 [HH ] 
[兩淮續解部餉揚州]  
　　運司恩都轉昨奉江督憲札以户部邇日應放各項要需待欵甚亟咨請轉飭所屬司道各庫迅將應解京餉提前赶解都轉遵將第三批京餉五萬一千餘兩札委吳鹺尹賜眞解往已於四月杪起程兹又續將第四批餉銀五萬四千餘兩檄飭候補知事吳鹺尹瞻廷護解大約月半前後即可起程矣(剥) 
[提欵组織商會衢州]  
　　衢郡前因奉到商務局委員白雪濤大令勸舉商會傳單已由士商一再集議奈乏經費尙未果成刻始查得程紳大康處存有地方公欵因即聯名禀請府尊惠式堂太守追提歸公備充商會之需并擬選派學生赴日本肄習實業以期闢利源而開風氣(頣) 
[南豐學界情形江西]  
　　日前南豐縣小學堂學生十餘人邀同赴縣面禀吳大令以教習曾某年逾七秩精力已衰自改學堂以來於今三載未曾一升講堂非惟西學算學一無所知即經史等書亦皆置而不問學生等肄業三年仍循故轍毫無新知自願出堂以免虚度大令面諭各學生不必出堂准明年另聘名師以期整頓又南豐紳士近開上諭不准將寺觀改學堂不准提廟産助學費於是迷信神權者反將咸同間傾圮之東獄廟紛紛謀復修建謂大有關於闔邑風水昨已集資興工先向縣尊開捐吳大令心知其非而口不便言姑書捐十元以塞其意(晉) 
[扣運尹氏票鹽母庸轉報揚州]  
　　皖商泰安記租運尹氏票鹽五綱奉盛宫保批飭收回自辦泰安記又至淮南總局具禀懇乞仍照原租綱分辦運否則請轉報皖岸等語當奉局員批云該商租運之票前奉運憲札知詳奉盛大臣批飭該票一綱運滿即與出租一次者一併停扣收歸辦運以抵尹稚山虧欠常鎭關道之公欵勿再任其藉延等因已奉運憲抄詳録批咨請皖岸督銷總局查照該商所請轉報之處應無庸議(剥) 
[紹恊升署温鎭紹興]  
　　紹興恊萬雅伯恊戎禮彬前由提中參將升補蒞越已逾五載頗能稱職兹奉閩浙督憲行文委署温州鎭總兵所遺恊篆已派張恊戎來紹承署矣(頤) 
[遊擊升調温州]  
　　署温州右營遊撃夏鳴卿游戎金鑣由閩省搭福州商船於四月二十七日抵温擇定本月初六日接任辦事其前任秦景濤遊戎龍標則已奉督委陞署台標太平參將已於交缷遊篆後撃眷前往矣(離) 
[觀察受代江西]  
　　鹽法道唐觀察椿森禀請開缺囘籍修墓現經撫憲批准所遺篆務委候補道繆觀察德棻署理已於五月初一日接篆視事(晉) 
[運司病痊揚州]  
　　運司恩都轉前因政體違和槪止衙參近聞延醫調治業已告痊惟尙未接見僚屬大約须靜養數日也(剥) 
[鳩兹大火蕪湖]  
　　十一日湖蕪賽曾人山人海舉國若狂午後二點鐘正在興高采烈時忽機窩地方臨清會舘西首某姓家失火惟時西南風甚緊又因各居民及水夫等皆遊行會場救護不及火自宿松會舘穿街而北延燒瓦草房屋四百二十餘家并焚斃某姓幼孩一炙傷老嫗二誠巨災也(恆) 
[請給護照]  
　　江蘇糧道陸申甫觀察現因糧務告竣即日入都爰於前日商請上海道袁觀察給發行李免税護照一紙以便卽日乘輪北上(金) 
[示懲流氓]  
　　昨有流氓王和尙在二十二鋪地方乘間攫人衣物被獲到局解由總巡朱森庭明府提案判令重責外復著枷號十天發犯事處示衆期滿再核(金) 
[飭勘賊蹤]  
　　前晚南馬頭晉泰木行被賊竊去衣服銀錢等物次日開單報知捕房捕頭派探往勘似賊由屋頂而下因據情禀明總辦翁子文太守飭令嚴緝(土) 
[傳補警察]  
　　日昨滬城警察總局發出示諭一道略謂定於卽日午後仰備取巡丁十八名一律親自來局聽候挑選入堂不准冐名頂替(金) 
[甬婦投河]  
　　前晚甬婦莫徐氏至美租界楊子路碼頭意欲投河自盡爲巡街捕遇見當卽設法救起帶入捕房據稱因時被丈夫兇毆並欲賣入花烟間故願甘一死捕頭令傳氏夫到來再行核奪 
(火) 
[日人恃醉行兇]  
　　前晚僑店吳淞路之日本人某甲於酒醉後在樓窗前小便住居樓下之醫生夏荆揚向之暍阻甲非但不服反紏同五六人下樓將夏扭住兇毆夏投訴捕房捕頭令赴駐滬日本總領事署禀控迨回家時又被甲等恣意甌撃以致遍體鱗傷幸中西捕聞聲到來始將甲等五人拘獲送入捕房捕頭令押解該管領事署禀請懲辦(火) 
[俄兵恃醉滋閙]  
　　前晚有甲乙二俄兵深入醉鄉在美租界百老匯路恣行胡閙爲巡街捕一併拘入捕房捕頭令押至酒醒後釋放(火) 
 
 

Page 10

 
 
 [Ｈ>第十版 
[西人調戯婦女]  
　　前晚某西人在北四川路向婦女王阿寳百般調戯爲其夫某乙所見向之喝阻反被毆傷頭面爲巡街捕拘入捕房捕頭令自投該管領事署禀控(火) 
[呈控船牙需索]  
　　攤船牙顧永記派撥船隻裝運河泥由各船户派給用錢現因顧向各船額外需索以致衆多不服齊赴河工局訴之秦董即禀請上海縣汪大令查提究辦(土) 
[加差勒緝流氓]  
　　浦東流氓姚堂生在洋涇鎭將楊阿木强刧出外用刀戳傷藏匿無蹤經家屬報明總巡謝明府限捕陳金緝拿迄未弋獲昨又加差勒緝矣(土) 
[無賴冐名竊物]  
　　昨日許張氏投美租界捕房控稱無賴甘良海冐稱馬眉叔之第三子謂欲買基地一方以便蓋造洋房婦人與之互談竟被乘間竊去金鑲玳瑁鐲一付值洋一百餘元請爲查辦捕頭允之(火) 
[新租界瑣記]  
　　前日午後有年約二十餘之某甲在新閘橋欄上乘凉因巡捕驅逐閑人甲忽跌落河中至今屍身尙未浮起亦無屍屬前往打撈云○新聞路和樂里徐姓洋貨號前晚有附近大順公南貨店夥某甲入與徐姓主婦某氏調笑爲徐偵知用藥水澆於甲身頓時腐爛由人扶歸店内立送仁濟醫院求治聞傷勢頗重不免有性命之憂徐姓恐甲之家屬前來饒舌已連夜遷避他處矣(木) 
[上海官事]  
　　商部三等顧問官候選道周舜卿觀察廷弼前日因公赴京兹已事畢於昨日乘輪返滬矣○前江南提台李壽亭軍門占椿與商務文案候補巡檢趙滄湧少尉毓麒昨均因公到道分别拜會禀見○上海道袁觀察昨日在洋務局設席特請新簡廣東水師提督李直纯軍門飲宴○法公堂委員陳楚生明府候補知縣魏明府士鴻等昨均到道禀請給假數天赴蘇公幹○工程局總辦翁太守自因病請假迄今仍未告痊昨又飭丁到道禀請展假五天○綢捐南卡委員魏允濟明府昨詣道轅禀銷病假(金) 
[上海縣案]  
　　前日陳小老漢與王錦榮陳高禄楊福生等互扭至城内由巡丁拘入警察東局轉解到縣至晚汪大令提案審問陳供鹽城人於四月初八日遷至南碼頭與王錦榮同居十六日小的回家見楊福生與妻戯謔小的將妻斥責至本月初九日妻忽私行逃逸顯被楊誘拐因楊係王之友人故一併扭王到案求追王供與陳高禄同鄉由陳引楊前來因與相識陳小老漢之妻一目已瞽曾否與楊戯謔小的並不目覩小老漢已於初八日挈妻遷去其妻於初九日逃逸疑係楊福生誘拐著令小的交出楊福生小的祗能轉倩陳高禄尋交因此互扭至城内乞鑒楊福生陳高禄供均拉包車雖到王家兩次並無戯谑誘拐情事大令核得控拐無憑判楊交保陳自尋妻到案訊奪○老白渡裏横街老虎灶主戴阿毛將樓面轉租於馬振亭王少棠合開烟舘未幾烟舘閉歇馬亦斃命兹據馬姪炳元禀控地甲裘鎭有盜賣生財之事及提訊裘鎭供馬振亭死後烟舘生財均由戴阿毛開單收管不的豈能盗賣馬炳元供小的查得生財缺少甚多爲此開單求追大令問爾單以何爲憑馬不能答大令以地甲當時未同戴阿毛將生財開單存案亦屬疎忽判飭差恊同地甲著戴阿毛將生財交馬具領○婦人陳氏控被陳茂祥凶毆汪大令訊問之下氏供父母祇生婦人並無兄弟姊妹所遺田房被故父姪孫陳茂祥霸奪外近將父母墳墓掘毁意圖盜賣墳地婦人向論又遭凶毆求鑒大令判候傳諭族長陳祥春禀復核辦 
(金) 
[馬路工程局紀事]  
　　馬路工程局總辦翁子文太守查得近來境内居民報竊者多至二十餘起鮮有破獲者因著捕頭赶緊恊探緝查○馬路工程局三十六號三道頭捕章子英近因犯事爲翁子文太守查悉著卽革去卯名驅逐出境另選十號捕汪小棣承充(土) 
[會訊朝鮮人控敢銀避匿案]  
　　上月二十八日有朝鮮人崔信永投英美等國租界會審公廨控華人沈品南兠售洋布收銀避匿求提訊追等情讞員屠興之司馬以朝鮮國並無領事駐滬當與英副領事德爲門君商由值年領事承審在案前日午後三點鐘經原差將保人楊子珍沈品南之第炳生解案由德國繙譯官師謀君臨廨會同襄讞孫耳三明府研訊原告崔信永供稱商人到申住居漢口路益和豐客棧沈品南兠售洋布五百六十疋每疋計銀四兩二錢五分先收去銀一千九百兩自此沈即避匿不面請向伊弟炳生與保人楊子珍嚴追俾得回歸故國楊子珍供品南避在何處實不知情且品南之父惠卿亦已避匿求鑒沈炳生供胞兄品南本無妻子向來不住家中况小的在外學業兄長所作之事並不知悉父親開設小洋貨店於盆湯弄現亦出外不歸不知去向尙祈明察孫明府得供商之師謀君判限一禮拜内著楊子珍沈炳生二人將品南交案如違提案嚴追不貸(木) 
[嚴懲誘拐婢女案]  
　　陳公舘婢女蘭珍被劉德喜拐去托夏同桂價賣與方老和失主報由法捕房經包探查獲劉等諸人於前日解案請訊陳公舘遣家丁朱明均投案代質劉供此女係小的親生業已許字方姓爲媳旋據邵雨聲投稱小的有已嫁之女被方誘拐賣與南匯縣某姓求請追還大令著將蘭珍交案再核昨日陳公舘主婦李氏禀稱此婢在山東向李姓買來並非劉姓之女大令判將蘭珍交其主領回劉枷號三個月責六百板夏枷一個責三百板方押交邵女到案再行核辦(水) 
[覆訊調單葛案]  
　　上年倪友廷在公共公廨控趙渭珍假單抵洋本利不還一案業經屢次訊追昨日晚堂經孫明府覆訊原告倪友廷供趙渭珍雖有方單换押然趙向他人轉輾暫借小的不能將此單變賣務求追究中証艾永祥供小的當時祗得中費洋二十元任子槎供趙渭珍所抵倪處之單與小的毫不相干小的祗受葉金生之託轉借方單一紙據稱係趙渭珍託伊暫借此單調抵倪處許即歸還明府得供判將艾責一百板與任開釋諭原告即將掉抵之單出責抑或歸案由官發售將來得價如有短少著趙渭珍與 
 
 

Page 11

 
 
 [Ｈ>十一版 
葉金生合償飭各具遵斷結呈核(木) 
[公共租界公廨早堂案]  
　　龜奴錢阿大因被張士瑞無端掌頰當即鳴捕到來張忽稱失去時表著捕查交並將捕毆撃因拘解到案中西官判押十四天以儆○前據恆泰順控夥李阿瑞私竊猪棕二箱堂訊時因李狡賴不認復又飭查今據六十六號西探到堂禀稱贓在李房内搜出官判責三百板押三月○周金生卽宋松全因串賣陳二之妻由上海縣移文請公廨派差恊提昨由差將周解案孫明府諭候過堂送縣○簡桂初控吳阿根許阿梅訛詐等情昨日由捕解案孫明府判各責三百板枷號一禮拜○陳阿生控王天寳紏衆訛诈行兇由捕拘案孫明府查王屢次犯案商之英副領事判責四百板押西牢一年訊畢原告甫出署復又到堂跪禀謂外面王之羽黨甚多不敢行走明府即派探同往須臾扭解二人一係鄔阿康一名陳阿二諭令一併暫押俟下禮拜一再訊○捕解深夜賣酒之杜阿太馮阿德官判各罰洋二十五元又深夜賣烟之陸生發判罰洋五元○傭婦王阿金控被木匠王金錢竊去洋銀一百四十元鳴捕拘案孫明府訊無憑據卽著捕房帶回交保俟原告查有贓証再行提訊○雉妓王桂林莊桂寳因拉客違章拘入捕房各存洋二十元保出昨日到案明府判保洋充公又未經存洋之陳小寳判罰洋二十元(木) 
[法租界公堂案]  
　　餅攤主王心橋於本月初六日將鄰居趙沈氏家六齡女孩拐出被沈氏尋獲王倩人担保許三日内交還届期不交反向沈氏尋釁扭訴捕房昨日將原被一并解案請究質之王心橋矢口不承大令著押候嚴比○上月二十三夜紫來街邱慶華號忽肇火災事後將邱傳案判罰事已了矣前日忽有順全德保險行西人在邱姓同居之徐雨君屋内搜出火油浸濕棉花等物請爲提究昨日傳徐到案並令當時目見起火之某號巡捕到堂質証徐供起火之家住居前房小的在後二十三夜失火之後保險行西人將燼餘檢去至一十七日拍賣並無火油棉花等物質之某號巡捕亦云起火之家在前徐實遭波及中西官會商之下將案註銷○前晚新北門外恒泰成烟紙店不戒於火延燒左右鄰房屋四十餘幢昨日包探將店主虞根清店夥馮如橋一并解案請訊虞等同供店内保險銀一千五百兩是晚學徒以火油燈捕捉臭虫以致肇禍大令判罰銀一百五十兩以儆○森春等各湖羊行偕船户周金標毛生如到案禀稱由湖州裝羊來滬甫經停泊即有李全林前來每船勒案洋二元四角並小費六角小的等不允李將船擄掮去因此報捕拘案請辦李供在内地收取舊船小費此係船埠向章至租界不敢收取大令以李勒索屬實著罰洋十元不准再向該船收取規費(水) 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
