# 1887 - 101 - 4905029

 

Page 1

 
 
[緝私不可擾民説]  
　　緝私之舉原以防奸商之偷漏也然辦理不善則適足以擾民古者關市譏而不得又曰市廛而不征法而不廛説者謂或賦其市地之廛而不征其貨或治之以市官之法而不賦其廛盖逐末者多則廛以抑之少則不必廛古昔聖王因民之利而利之原不欲與市儈爭利然而此風已古至今日斷不能行而貨厘之捐則亦由於軍興餉巨必不得已而爲此非必其專爲損下益上計也然爲貨厘捐創於軍興之時而鹽捕之設則久已有之至於洋藥之捐則又在貨捐之外而爲中國捐務中之大宗盖洋藥來自外洋而售之華商華商復販人內地轉售以取利先則於關上完税銀每百斤三十兩繼則又於洋藥局完厘捐若干自加增洋藥厘金之後每百斤須完厘金八十兩彼華商販土入手銷路尚未可定而先須出銀百十兩以故貪小利者往往百計千方意圖偷漏此緝私之舉所以不可少也今年洋藥税捐兩項統歸海關收取似緝私之責即可以付之海關然而海關慮或有不能照顧之處故從前洋藥局雖已裁撤而仍留稽查局以資廵緝不特以前陳土有已報税而未報捐者或恐有影射之處即內地所産之土未盡歸洋關收捐者亦可藉此以偷漏是亦萬不得已之事不得謂爲多事也顧緝私之中弊竇百出一或不愼害即隨之此其道在於廵丁等之舞弄而已嘗聞人言廵丁之緝獲私土也大都全賴眼線所謂眼線者則必仍係販私者仇人或因私怨或因積忿意不能平乃伺隙而動一有所聞輒報信於廵丁廵丁則隨眼線所指揮眼線曰東東之眼線曰西西之十中不失一二苟無眼線則雖有如許廵丁按叚分設遍處布置曾無一起私土可以獲案也由是言之則欲緝私但須以重賞購眼線而已何必多用廵丁乎眼線所報月亦不過數起廵丁但静以待之來報則從而往緝初不必分路梭廵而自無不獲矣顧眼線亦有不可恃者則或係挾私嫌或係報舊恨　伺其旁得當以報凡在途中緝獲一隻半隻一包半包姑無論矣其或有指名某處某家藏有私土引廵丁多人前往捕捉捉而獲則彼眼線者可以得上賞是有利也捉之不得則其家已遭蹂躪無可伸寃從前積恨亦因此而可以發洩而初不聞有坐以誣報之罪者是無害也有利無害彼則何憚而不爲哉然如此則商民之受累者多矣平空而誣人以竊盜等事官必審愼而後出之倘審未的確實屬虚誣彼誣告者應得反坐獨至有人報稱某家藏土某人向爲私販則聞之者不復究訪一若恐少縱即逝也者立即派廵丁前往搜捉捉而不獲於報信之人初不加罪一若恐拒人於千里之外以爲將來他人視爲畏途不敢往報故必優容而寛免之嗚呼是枉法也是養奸也是病商也是厲民也竊以爲禦暴之説固不足與語於今之廵局若竟聽其爲暴而一無限制一無教令一無懲創而儆省則　國家設立廵局稽查偷漏之初心也哉夫奸商而果爲走私則廵丁不妨搜之查之而實有所獲且不妨罰之懲之以其有關於國課若以緝私之故而聽廵丁差役等之所爲絶無一毫懲勸章程以逞奸民之私忿彼爲眼綫者不啻魏收之作史得以大言於衆曰何物小子敢與乃翁作色一拂我意即當率廵丁捕役蹂躪爾家則是以取於民者病民以取於商者病商天下安有此苛政耶説者謂奸商販私正如兎起鶻落間不容髮設或眼綫來報偶一疑阻則必至風聲走漏以致藏匿無可弋獲故其勢不得不從速有無暇轉計者也余曰是則然矣獨不可責成眼綫之人確則厚其賞虚則重其罰彼爲眼綫者雖貪重賞要亦未嘗不畏重罰脱下一令曰如有眼綫來報派役往查查而不得或有栽贓挾忿故意煽搆情事則當將該眼線作何定罪其有因是而致有傷人者則按其輕重而抵焉其有因是而致有失物者則核其多寡而責償焉如此則於緝私之事既無所碍而凡挾嫌報復等弊胥可以免也豈今一舉而兩得也哉夫緝私本不得已之舉耳於緝私之中而滋生弊端奈何不早爲之禁也歟 
[上諭恭錄]  
　　○三月十八日奉上諭裕祿等奏神靈顯應請加封號並頒匾額一摺湖北隨州城隍神興山縣城隍神素著靈應每遇地方水旱災祲經該官紳䖍誠祈禱雨暘時若農田轉歉爲豐實深寅感着南書房翰林恭書匾額各一方交裕祿等祗領飭屬敬謹懸挂以答神庥所請勅加封號之處着禮部議奏欽此 
 
 

Page 2

 
 
[蕪湖大火]  
　　○廿三日下午二點鐘時蕪湖西城引外徽州會館後某姓家因午炊失愼延及茅籬一時火勢蔓延遂致冒穿屋頂其時正值西南風大作風助火勢火借風威轟轟烈烈烟蔽天警鑼報處各洋龍水龍皆風馳電掣而至雙觀察王叅戎錢明府以及保甲局文武各官皆督率兵役到塲彈壓新關西人亦有帮同救護者奈火勢甚熾吳回氏東衝西突直燒至三點鐘之久火始斂威熄燄然火塲中猶聞人聲鼎沸被災之數約有數百家實數年來所未見也其詳當俟訪明再錄 
[茶市紀聞]  
　　○昨接漢口友人來信云本年各帮茶客未能如去年之踴躍實緣錢價太高銀根太緊且去歳每多虧本是以此次格外小心其帶銀入山者較去年祗及八成之譜必須開秤日山價略低方有起色至目下所開各莊視去歳所少無幾計舊歳崇陽大沙坪通山楊芳林咸寧馬橋羊樓峒羊樓司灄家市長壽街平江雲溪北港湘潭醴陵瀏陽高橋桃源安化宜昌潙山等庄口合計共二百九十九家今歳則祗有二百八十一家若甯州武甯九江祁門浮梁桂德吉安河口等莊口去歳合計共四百十二家今歳則祗有三百二十家未免相形見絀矣 
[江右雜聞]  
　　○江撫德曉峯中丞矣請陛見於上月二十三日接至電音知奉諭旨允准於本月初八日准兵部火牌遞到諭旨着來見等因蓋江右驛遞須十八日程限也中丞即於初九日懸牌示知現在李顯之方伯欽奉上諭護理撫篆所有藩司印務以臬司瑞璋署理所有臬司印務以粮道鄧蓉鏡署理遞遺粮道印務以鹽道長祿署理其鹽道印務以試用道朱臻祺署理牌示一出各官往來拜賀者絡繹如梭旋於十一日己刻藩憲接受廵撫篆務鹺憲接受粮道篆務而臬憲儲憲道憲俱於申刻接篆○德中丞現缷撫篆擇於十八日北上中丞撫江有年恩德所及深入人心將行之時送萬名傘者不下百餘起中丞謙遜而後受之○上年淸江縣有某船夥數人謀財殺死某船主父子一案兇手於事後仍駕舟往來照常招攬生意經人認識其舟爲某船主之原舟因此獲案審出謀死實情及埋屍沙洲駕船逃走各情遂即定擬入奏本月十四日奉到部覆准斬立决遂將凶手提出正法計此一案共三犯云 
[桃渡春波]  
　　○某刺史初來江南一聽春江花月之曲便思竊桂窟之姮娥而置之銷金帳底遂日夕以省識春風面爲事既得差漁色益甚淮俗如鹽城一帶女子多不知織絍間能結識美少年增奩具便羣許其爲巾幗中之有鬚眉者因是習俗移人賢者不免刺史聞其事即介其弟爲月殿長老凡可以博頃刻之歡作沈湎之飲者無不擲千金爲錦纏頭久之而伯氏吹塤仲氏吹箎藉藉於道路矣上月缷差回虧公項二千金無着急詣某省拜石佛抱其脚而哭之而佛終不應或曰此石自女媧氏煉補後越幾萬年而曾言於晋今不開口者又二千餘年又安望其悟點頭耶刺史聞言乃恍然○兒童之以風箏争西楚之旗鼓者不知凡幾類皆小役大弱役强而甯俗又以斷綫物挂人家鴟吻爲不祥因此明知其如金甌無缺亦不敢樹青雲梯捉月而下近日淸明已過四野寂然詢之好事者則稱無羊角風便不能搏扶摇而上故一歳僅起花朝迄寒食實爲天公之玉汝因念天下事如介之推所謂貪天之力以爲功　正不少也○上司官廳爲衙叅者暫時憩息以待傳呼時禀商公事之所坐是廳者非佳子弟即民父母何等尊嚴乃前日忽有家人模樣者在薇垣廊下手指口畫旁若無人窺其意大約官廳中有其昨日之主人在夫以奴詈主罪當加等然甘受加等且願獲罪於廣衆之中則其心必有出於不得已者被何人斯當亦啞然自笑矣○江蘇數十年來無大水旱以致談荒政者坐視爲不急之務此積穀一項所由有其名而無其實也許方伯蒞任後以通泰濱海距省較遠薄眚偏祲州縣惡其有妨科歛輙改重爲輕挪前爲後已成者則曰分數有限未成者則曰補種有收而鳩形鵠面之人仍爲樂歳中人矣現在委員一再盤查當必有不容隱飾者昨有由江浦來者稱該縣有積穀銀三千兩經前任某官侵其三之二言者意不能平余因爲下一轉語曰積穀爲賑災也有災則存亡不可知今某官挪賑入己豈非願爲民受灾乎民當尸而祝之又誰怨○聚寶門內有某縣之賓館頗雄壯館人司出納月可獲賃息數十金上月其東偏適有虚左以待者某無賴窺其無人即僞爲如厠也者由其更衣所以入時薄暮晴中摸索觸户牖窿窿有聲隣居不知其爲何物也告館人秉燭照之館人懼躑躅不敢前惟口作大言曰請試吾刃無賴聆其言恐遭不測亟噭應曰是我也于是知其爲人命之出則一素相識者膝行而至舘人曰然則下不爲例盍去諸詎及門適保甲局邏者過門外無賴疑其實相掩捕也奪路狂奔爲邏者捉其袂獲之問所爲自以做賊未成供越日已枷號通衢噫有心做賊無心送賊而賊自以心虚罹罪可見賊胆賊智二者缺一不可 
[皇州春色]  
　　○洋藥税厘併徵一事去冬已由總理衙門會同户部擬定通飭各省關道一體遵行而內地所産之烟膏迄未有新章頒示傳聞本月初三日總署堂官與赫總税務司會議此事赫君請以土藥亦按洋藥新例一并征收每百斤征銀一百一十兩而總署與户部連日會議咸謂赫君所擬税釐未免太重幾與洋藥無甚區别須另籌妥法奏請旨下施行云○宗人府空室處自斬犯再錫臨决脱逃後迭經廷臣疏請整頓獄務本月初六日又經刑部具題略謂空室處原設實缺筆帖式効力筆帖式各二員輪班看守三日一換二年期滿現擬改派實缺筆帖式効力岸帖式各一員輪值五日一班更替管理章京則仍循其舊并添派滿漢御史二員按期抽查以稽勤惰其監犯房屋移建中間內外監墻周圍增高五尺其外間毗連之店鋪住房拆留間道不准連屬至收禁人犯兼仿刑部提牢章程既不失之寛縱亦不失於苛刻云○中和節後失孩之事時有所聞傳者謂有拐匪溷跡春明致被將孩誘去所可怪者年老龍鍾之叟亦或迷失無蹤誠不知其何故也○户兵二部會奏請由八旗都統確查官兵其略擬令八旗滿蒙漢各佐領各將本佐領下食俸官員若干食餉官員若干有餉兵丁若干無餉兵丁若干每户人口若干某聘何旗何人之女所生子女實有幾口本族孤寡是否屬實取具互保甘結以本佐領下之官保本佐領下之兵即以以屬之兵保本屬之官倘查有虚揑妄報出保者同科其罪由該各旗彚造關防印册咨部以憑核實○本年正月奉懿旨限一年內搭放制錢京師銀價日漸跌落近更有牟利者携銀赴永淸固安東安武淸通州順義涿良等處城鄉市鎭易取制錢販運至京銷售頗獲厚利大率販運制錢者用蒲包綑裹以小車裝至城中運粮運猪運酒運油等大車亦莫不夾帶入京於中取利云○本年係軍政之期例應奏請欽派王大臣八員閲視馬歩現經兵部咨入各衙門各將都統副都統等銜名即日咨部並聲明現在有無出差告假等事以備本部繕單請簡云 
[會訊命案]  
　　○甯人許春甫被日本人福本誠砍傷頭面肩腰等六處身死由地保報由上海縣莫邑尊相騐福本誠自投該管領事署直認因許行竊時辰表繼又竊皮箱聞銅環聲響知覺追捕持刀砍傷致死由日本領事官户上井一君飭廵捕送到屍塲承認一切邑尊隨飭該捕將福本誠帶回一面諭地保知照善堂棺殮嗣有屍叔投縣請爲伸寃邑尊照會日本領事會訊旋因覆稱須俟申詳外務大臣再行訂期堂訊各節疉列前報兹悉屍叔許增茂投縣之後又有屍父許增璜患瘋癲耳聾之疾并有死者母舅曾良順均投案上海縣署訴稱許春甫曾在日本人處爲傭因向索工資口角竟被刀傷身死即使犯竊罪不致死請爲伸雪等語邑尊又照會日本領事訂於昨日下午兩點鐘時親至領事署會訊屍父許增璜屍叔許增茂母舅曾良順同訴前因并請將日本人福本誠抵罪福本誠仍執前詞并稱竊賊共來三人許先入內竊表我未知覺及登樓將三隻皮箱內之衣物併放一箱欲移下樓我聞銅環響立即呼喊起身追捕我之教習華文華語之師井上正順睡在樓上及其起身我已追捕而回將情説明惟尚不知該竊巴死井上正順亦訴明前因邑尊問何以知竊賊共有三人福本誠答稱追赶時見許出外奔逃尚有二賊與許招呼同奔且許手持鐵桿恐不能敵是以用刀砍伊户上井一君謂今既訊供應俟照詳上憲核示再行照覆邑尊隨命駕回署及至門口屍父 
 
 

Page 3

 
 
屍叔欄輿求請帶福本誠到署辦罪邑尊謂伊係日本人已由該管領事官覊押不能俯准爾等之請况定章無此辦法至許春甫犯竊遭砍致死照我中國例不過軍罪再寛則爲流罪日本之例如何本縣有所不知將來自有秉公商辦之道喝令退下 
[災後續聞]  
　　○城中火警昨已紀諸報端兹復查得火起于猛將殿後鳳鳴齋班鼓店樓上聞係該店學徒遺火敗絮中致有焚如之兆頃刻間火從樓窻竄　延燒邑廟玉淸宫弄內之三官殿轉東焚及面西之某姓雜貨店北永泰烟店又轉北焚去某姓織補店胡肇泰茶葉店某姓水烟袋作南則焚去某姓骨董店拐角上饅首店既復折而至北焚去某姓耍貨店水烟袋店小烟舘火頭射入小弄中更焚至猛將殿後面迤北則直至義興麪館其天主堂街亦已岌岌可危祗以安老西院墻垣甚高得以阻住計四面共燬樓房二十九幢未焚拆毁者有五六幢三官殿中有東房羽士寄儲法器值價甚鉅亦盡付之一炬云至晚十一點鐘時警鑼亂擊又報火災旋訪知大東門外迤南柴堆失火焚去蘆柴一堆云係匪徒所種云 
[災生鼠穴]  
　　○昨晨八點鐘時法界典當街十八號門牌花烟舘內不戒於火其時尚早兼之密邇捕房包探廵捕聞信馳來急忙救護大自鳴鐘三道頭捕頭亦即親臨查看隨即澆滅不致爲災惟焚蚊帳及草席各一然今晚客來不速欲跳老虫祗能藉草眠花不復可鋪床疉被矣哈哈 
[漁翁得利]  
　　○三馬路大禮拜堂外有小池焉蔭以垂垂之樹繚以短短之垣淸水一泓中多荇藻好善士每於此放生鰱鯿鱘鯉龜鼈鰍黿並蓄兼收日多一日近且盈滿爲患幾乎實不能容時有巨魚死而浮起好事者謡稱內有大鼈身若磨盤每當月黑宵深時時出游岸上魚之斃命或者被其囓傷堂中西人因于昨日雇得漁翁臨流張網本館友人乘間往視並無所謂巨鼈也者惟見大魚小魚紛紛入網而龜則蹣跚躃蹝幾於不可勝數意者滬北爲青樓淵藪故此物獨見其多歟有友告予曰以數尺之水而豢至如許之魚非以放生實以速死今既縱之大壑或者可全其生乎予則應之曰安知此漁翁者不持以入市求沽得錢換酒耶因書所見而戯標其目曰漁翁得利 
[局懲地棍]  
　　○滬南著名地棍范高頭即范阿全横行不法日以拆梢訛詐爲生前日藉端索取某石工洋九元石工控諸總廵局馮刺史提范訊明着責六百板勒令繳洋再行發落 
[境地詐洋]  
　　○十六鋪南某姓毡帽店被賊竊去毡帽四十七頂旋由該處栅夫王寳生向境地王祥指稱物由積竊楊福堂所竊而以小東門外法界同興飯店爲窩頓之區該境地因將楊暨同興飯店主拘解十六鋪廵防局局員訊供笞責後移請總廵局再行究辦一面科罰該飯店主賑捐洋十元事在日前早經了結至前日又經他捕獲到原贓並竊取毡帽之閩人林阿三解送總廵局請訊同興飯店主聞知即投總廵局伸訴從前被境地誣以窩頓以致罰洋并乘間訛去洋元云云當晚馮刺史即提集研訊以該境地憑空誣陷任情索賄實屬罪無可逃判責四百板交七鋪地甲看管令將賄洋交出寳生亦責四百板林認竊求恩刺史判責六百板荷以頭號巨枷發犯事地方示衆 
[朦充地甲]  
　　○十六鋪地甲裘寶生犯事斥革由縣另行召充云云節詳前報現在投充者姓紀名錄然外間咸謂即裘更名矇充若果如此則真妙手通天矣 
[英界公堂瑣案]  
　　○陳熊氏投捕房訴稱被媳陳吳氏毆傷捕頭飭包探秦少卿拘陳吳氏送入公廨陳熊氏則送至仁濟醫院醫傷昨晨陳熊氏之女熊陳氏投案訴稱嫂嫂與母親時常口角母親因命小婦人同居以便解勸詎嫂不允致又爭執驀將我母毆傷蔡太守飭提陳吳氏研訊供稱熊陳氏係小婦人之小姑小婦人並未毆打婆婆實因婆婆吵鬧時自行碰傷太守飭將陳吳氏發官媒收管俟其姑投質再行訊辦○虹口廣德昌鐵行何德順訴稱西人馬立師託我雇工打撈萬年青輪船沈銀及屍身我曾託董純孝至馬立師處言定一切詎董去而馬立師已另雇他人董即糾人與我尋釁毆及行中董阿有失去時辰表等件因之報捕拘董送案董阿有供與相同董純孝供稱何雇我打撈銀兩屍身立有合同承攬且道憲龔大人給有諭單我因雇各工人前往撈銀豈知何又另雇他人各工人向我索取工資我領至何處向索並未恃蠻蔡太守問何曰現在打撈爾與聞否何答稱不干我事太守謂本分府惟須問馬立師何稱問即明白又有甯人徐和立李連芳張九泉張阿五張阿毛陳永秀陳阿炳陳嘉安等上堂遞禀大肆咆哮口稱要索工資太守謂爾等惟向董純孝是問今日到案亦祗爲董聲明何得如是且據何稱爾等兇毆董阿有致失時辰表徐和立等又稱此事大老爺不知道何必訊問要打官司同到道憲衙門可也太守怒謂爾等如此蠻横莫怪何控爾等恃强隨飭一併管押既稱立有合同承攬着呈候核奪及差役押令各人退下徐和立陳嘉安二人又挺身上堂聲稱大老爺既押我等可移送道憲衙門太守大怒喝令帶下管押○西人長裕甫訴稱在法租界開設酒店四次失竊洋琴時辰鐘表等件當時曾報捕房現由包探唐淸山緝獲人贓送案請究該包探禀稱獲住竊賊丁文賢詰得曾至西人處四次行竊贓均典押爲即分别吊贓送案丁供認犯竊惟求施恩蔡太守商之賈副領事以丁疉犯行竊可惡非常判發捕房管押六月贓交失主領去○祥泰絲棧夥張韻田訴稱甡記號有絲二十六包曾雇沈寶初沈阿福王阿二等船户裝運被沈等每包抽竊若干報捕緝獲王阿二起到原贓無幾今蒙送案容查明缺少幾何再行禀報王供小的並未犯竊有一麻面人及穿孝者黑面者將絲交　實不知是竊贓蔡太守飭張查明絲數并再指提沈寶初等到案王押令交到供出之各人○文童葉茂鏘具禀訴稱姊丈邱錦仁與朱少春之女有私以致不顧家務且我姊被纏不堪查明朱女已字人前被告發由羅大老爺斷結今仍　往請即究懲蔡太守謂爾姊既嫁與邱夫婦之事爾不可與聞既稱爾姊受欺亦應由姊呈控葉稱願與姊同到案太守允之昨晨葉同姊邱葉氏到案太守問該氏欲控丈夫耶抑控朱女耶葉聞之在旁教供太守怒謂爾既稱是文童自應明理本分府已訪明爾姊並不欲涉訟皆爾教唆播弄是非即爾姊與夫反目爾亦當解勸豈容居然控姊丈乎該氏稱因遭欺負胞弟不忍坐視今丈夫並不到朱女處朱女反來尋丈夫乞斷令朱女不得再來太守謂爾夫既不再往而朱女反來然則爾夫並無不合何以爾弟反控爾夫設照爾供亦應爾夫控告朱女該氏又稱丈夫有不能控朱女之處太守謂婦人既嫁自應從夫莫聽爾弟之言以致悔之無及隨揮之使去 
[法界捕房瑣案]  
　　○昨紀某甲諏吉成親被私婦誘去藏匿云云嗣有甲之同業乙丙二人向婦婉勸婦怒竟呼廵捕將二人拘入捕房昨晨八點鐘時復偕甲投到先由甲訴稱家中並無喜事而該二人藉端騷擾意將勒我回家備捕頭問爾家內尚有何人答稱惟有一兄捕頭謂既有兄長爲何不到捕房任從旁人生事遂着連乙丙二人押候解案當婦報捕房時言家有瓦缶二具俱被二人擊破説者謂此特醋罐耳宜乎酸氣直噴也○小東門外捕房解某甲至大捕房據云該處有粤人開設烟館從前買得一女乘間脱逃近始尋歸而甲欲與之爲難因之扭案捕頭着暫押片時旋即釋去○前日本城火警時廵捕見有某甲携有銕鋤奔入租界獲住研詰據云擬入城中向火塲扒物捕頭着押候解訊 
[仁人利溥]  
　　○敬啓者竊維與人爲善君子之公心慕義向風仁者之美利敝所棲流日衆待澤孔殷昨奉英會審憲蔡太守發來陳善昌 
 
 

Page 4

 
 
善士捐助銀一百兩又罰欵銀五十兩以充經費恩膏下逮聽鴻鴈之歡歌義粟優分卜鴛鴦之遐福感孚上下頂戴流離用列報章藉抒叩謝棲流所董事謹啓 
[正悮]  
　　○廿三日報刊文報局振所十九日淸單內大來號交來陸香濤先生畫潤五角誤刊四角合亟更正以釋經手人之嫌疑○本報昨登文報局協振公所廿一日淸單內所有各友送謝景宣兄湯餅會其中沈穀成沈味畬二户係各三元誤刊各兩元合亟更正 
[登滕王閣題壁]  
　　○閣中帝子何年去此日登臨思渺然泥雪有緣尋爪跡江山如畫付吟箋落霞孤鶩才人筆棨㦸襜帷都督筵擬向仙人假舊館重陽時節集羣賢[  毗陵醉墨生初稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
　　申杭批發 
　　本公司新章票出售全張價洋一元分條一角頭 
彩得洋五百元其餘均照呂宋六十股之一人派按月拆與上海二洋涇橋至善○法馬路易中兩行又杭州環山堂○廣昌○泰來○栛發外埠轉拆祈向該六家批發本公司自設以來頗著信義紅票售出原處立兌現洋逐月大彩槪不登報事昭愼重并聞有隱戤本公司名目在外抖銷賜顧者認明香港通利公司字樣庶不致魚目混珠特此佈 
　　萬倍利拆票老行 
　　英五月份呂宋大票批發比衆公道另售亦可兼運售變通新章票全張十號不同售洋二元半張五號不同售洋一元條頭兩角信購即班回件棋盤街 
　　上海自來水公司　　 
　　啓者本公司駐在倫敦各股友於本月二十一日議事議定本公司給付五厘利銀每銀一兩照四仙令五辨士核算凡股友在西歴一千八百八十七年正月二十號股分簿内有名者請於本月二十七日至本公司領取付利憑單到匯豐銀行收取利銀便是光緒十三年三月二十三日經理本公司事務德興洋行啓 
　　湖南新到 
　　祝由科白水神符專治諸般疑難怪症内症符到病愈外症不用刀針卽將移去當面奏效倘承惠顧到壇自備香燭隨到號金一百六十八相邀到府醫治醫金面議寓二馬路石路口復順興棧内 
　　新開宏源船局 
　　開上洋十六鋪南第八家朝西門面專辦僱搭内河各路船隻包送家眷靈柩代寫輪船客位并有寛大房間凡貴商賜顧湏認明本局招牌庶不致悞浙紹蔣畫堂啓 
　　仁濟和保險局啓 
　　丙戌年仁濟和合辦總帳現巳結　每股五十兩泒息四兩請有股諸君於三月十六日起到局取息並祈持舊股票調換合辦新股票息摺以歸一律 
　　屈臣氏存心濟世 
　　售藥貨眞價實 
　　茲將各欵靈騐膏丹丸散藥油藥酒藥水藥餅藥水香油香水次第登報諸君光顧請認每藥封口有龍麟伴塔爲記别人不得冒效庶免有悞各省各埠貴客信購必託原班回件得以了事斷無延誤躉賣務照價亷讓可見存心濟世也計開嫩容玉液八寳金蓮散清香洗牙水　　平安藥水南薑露三陰　疾丸百補鐵酒戒烟藥餅戒烟精粉小兒代乳粉洋　脂醫淡紅玫瑰葉乾粉花露香粉疳積花塔餅跌打内外各症紅藥酒肉精酒清香洋橙酒　　藥水回魚口無名腫毒藥水陰虚潮熱藥水哮喘嘴　藥水開胃消食百　藥酒噎食消滯藥水薄荷精極口檀香油花露油桂花香味紅口唇膏頂上雙料正薄荷油補氣補血丸毒死各虱惡虫藥散脫鬚髮藥散風痰濕症散光明眼藥散化痰止咳藥水婦人虚損白帶藥水十全大補種子藥水除點去瘼眼藥水遺精洩夢藥水風　半身不遂藥水傷風咳嗽　痛藥水玫瑰香油膏肥壯身體藥油浸疳藥水精脫油膩藥水發冷藥水回頸　各症藥水培補小兒氣血藥水暗瘡雀斑白食藥水隆冬　足　拆香水　毒藥膏刀傷膏藥尙有無數藥料容後續登上海英大馬路屈臣氏大藥房謹啓 
　　義豐烟膏店 
　　本號開設上洋老北門外城河浜精製淸膏每洋一兩四錢陳膏還灰二兩二錢公膏二兩六錢冷籠三兩平頭外加仕商賜顧認明招牌不悞 
　　三大彩誌喜 
　　本公司英四月份新章票今接呂宋電報頭彩七千八百九十八號二彩九千九百五十號三彩一萬二千另三十號頭彩三彩拆興漢口華記洋行二彩售與本埠得主台銜容查明再行細告今售英五月分新章票全張十號洋二元半張五號洋一元分條一號洋二角並售呂宋票價照大市如蒙賜顧速來購取拆價一槪公道收兌紅票格外克巳外埠函購原班件决不有悞上海棋盤街北首普和啓 
　　頭彩一萬三千元 
　　西人向有跑馬票出售茲下四月初十跑馬届期額設一萬號准跑馬後三日跑馬塲當衆開彩頭彩得洋一萬三千元餘詳仿單共有八百四十一號得彩　呂宋票容易十倍惠顧者全張四元半二元四開一元速至棋盤街廣生祥就近購取遲不及跑馬塲西首華利茂洋行勃勃啓 
　　英五月票出售 
　　自運呂宋發財票全張六元半張三元條頭七角批發公道專收紅票小行並無分枝外埠○仕商信購原局回件不悞上洋棋盤街北呂天廣協同商源和記啓 
　　呂宋票呂宋烟行 
　　自連呂宋本厰　等售呂宋烟大小欵式俱備兼辦烟絲紙烟遠年官　　烟英五月發財票均行公道批發仕商賜顧指明三馬路 
　　平仄俱全詩韻扇面 
　　裱成五層扇面每面二角冶梅石譜一元冶梅蘭竹譜五角人物册三角揮毫自在一元二角書畫舫五角天下名山圖八角名公眞蹟六角題畫全集五角四君子詩畫舫三角石印詩韻合璧六本二元又五本一元八角石印標韻二角石印四書合講一元六角銅板五經揭要一元八角四書全註二角法大馬路西雙鳳樓東首興昌里衖曲第三石庫門王冶梅畫室内東壁山房 
　　新刻槐廬　書初二編 
　　學術之興至國朝而益盛名儒接踵箸述如体志學之士以不及瀏覽爲憾惟叢書輯刻彚爲一函始可以廣學者之心目今槐廬主人　輯有用之書爲世尠流傳者次第刋行特求博雅之士精校訛謬以期完善冀與抱經雅雨經訓平津士禮居諸刻相埒非爲藝林之珍品歟凡在好古志學者當亦先覩爲快爰爲登報布告以廣傳流且以表槐廬輯刻之精焉華亭八指生閔萃祥識官堆紙每部三十二册價洋十元侑仍寄掃葉山房江左書林發售 
　　彭誠濟添置戒烟丸 
　　本堂向設姑蘇閭門内宋仙州巷發兌極貞參片久巳馳名今添置極貞參茸定神丸每兩八百四十文如烟癮一錢服藥五分保安丸每兩二百八十文五日後逐漸遞减其效如神 
　　保德蘭四門町泥出售 
　　才倍惡齊利脫喃勃勒特四之四門町較别種均高久巳馳名今運銷中國如欲購或定辦者請移玉來行面議可也經手中國各處義記洋行啓 
　　四月份號單已到 
　　英五月份票出售 
　　夫呂宋發財票風行海内歴有年所近因號額增多得彩非易本公司爲此變通章程以呂宋三萬四千號併設三千四百張每張分立十號購票一全張得彩有十號可望使買客便于得彩起見現售英五月份票全張十號售洋二元半張五號售洋一元分條一號售洋二角舊章大票照常出售英四月份號對已到望得彩諸君速來照章兌現爲盼上洋三茅閣橋堍棋盤街中市正三元公司啓 
　　新章大彩聲明知會領洋 
　　英四月份對號單巳到頭彩七千八百九十八號由杭州分號售與廣興巷博濟堂三彩一萬二千零卅號亦由杭分號售與缸兒巷徐宅二彩九千九百五十號經本公司售與寗波戴子翁是月大彩連獲可謂三元捷報雖得○主之鴻福亦本公司之僥倖矣細查小彩繁多不及細登望遠近得彩財翁速至申杭兩處兌洋不悞今接售英五月份新舊章呂宋票一槪照常如蒙紳商賜顧請認明上洋棋盤街杭省衆安橋餘無分枝此佈呂商泰利壓味　白 
　　跑馬票聲明 
　　西人勃勃跑馬票直截了當賢愚皆知自賣票至今不過十日卽西人而論幾及一半自非素著信義曷克臻此今定四月初十截止十三開彩十四在小行對號兌洋遠處除大彩電知外飛將對號單寄閱一經得彩不拘何日皆可到本行立兌現洋此照廣生祥啓 
　　三月廿五日錢洋並匯銀票行情列左 
　　新匯劃收市七錢二分五厘七五本洋無市銀拆收市七分洋拆借洋找頭七錢二分六厘錢找頭一千文卡錢一百四十一千文衣牌一千零四十文銀行現銀票四先令四辨士二五六個月期票四先令五辨士半又四個月期票四先令五辨士二五商人票六個月期四先令五辨士三八又四個月期票五先令五辨士一八 
　　三月廿五日進口船禮拜一 
　　普濟輪船由天津招商局福山又由香港怡和行新南陞又由天津怡和行泰和又由長江怡和行利生又由厦門怡和行萃利又由長江麥邊行愛連又由東洋元亨行 
　　廿六日出口船禮拜二 
　　北京輪船晚往香港省城禪臣啓上海又晚往長江太古公司海口又晚往烟台牛庄太古公司通州又晚往烟台天津太古公司利生又晚往厦門汕頭怡和啓南陞又晚往福州怡和啓江天又下午往寗波招商局海定又往天津招商局 
　　廿七日出口船禮拜三 
　　富順輪船往香港省城招商局泰和又晚往長江怡和啓萃利又往長江麥邊啓宜昌又下午三點半往寗波太古公司 
　　廿九日出口船禮拜五 
　　約科哈馬麥魯輪船早十點鐘往東洋等埠三菱公司 
 
 

Page 9

 
 
[光緒十三年三月十七日京報全錄]  
　　宫門抄○諭旨二道錄前○發抄硃批九道○總兵吳奏報出洋廵緝日期摺○總兵曹奏報出洋督緝日期摺○豫撫邊奏揀員請補叅將守備各缺摺○又奏考試官員彚定等第摺○又奏請緩徵被災地方地丁銀兩片○浙撫衛奏請開復知縣片○三月十七日工部鴻臚寺侍衛處值日無引見○徐郙曾紀澤前往東西陵請訓○慶福由東陵回京請安○麟書假滿請安○掌儀司奏十八日祭奉先殿謨貝子行禮禮部奏請換戴凉帽日期旨着於三月廿七日○又奏派恭請神牌之王公派出睿親王○太常寺奏派告祭隆恩殿之王公派出怡親王○工部奏派勘估雍和宫工程之大臣派出潘祖蔭續昌○召見軍機薛福辰　立興　何桂芳○發抄崧駿奏鎭海衛守備請革職奉硃批劉擬鐸著先行革職勒追完解餘依議欽此○曾國荃奏江北冬漕仍由河運辦理奉硃批户部知道單併發欽此○又請將吳坤脩戰績宣付史館奉硃批該衙門知道欽此○慶裕奏船規銀兩徵難足額仍懇儘徵儘解奉硃批户部議奏片併發欽此○又洋藥厘税銀兩暫歸捷勝營充餉奉硃批覽欽此○裕祿奏道員盛植型因病請簡奉硃批另有旨欽此○邊寶泉奏請以王萃臣等補彰德營叅將等缺奉硃批兵部議奏欽此○衛榮光奏王文韶在籍養病奉硃批着俟病痊後即行來京聽候簡用欽此○又候補道陳璚等改奬奉硃批吏部議奏欽此　○○福建海壇鎭總兵健勇巴圖魯奴才吳奇勳跪奏爲恭報奴才出洋廵緝日期仰祈聖鑒事竊照道光二十四年二月間欽奉上諭嗣後沿海水師各鎭著于每歳出洋時具奏一次俟出洋往返事畢即將洋面如何情形據實具奏等因欽此查閩省水師總兵向於每年二月出洋統廵至九月底撤廵回營歷經遵照奏報在案兹届光緒十三年出洋統廵之期奴才遵即查照舊章於二月初一日挑撥兵船統帶出洋在於所轄南北各洋面往來搜緝周歷廵查遇有盜船遊駛即當身先士卒親督擒拿務期有犯必獲並使所屬員弁咸知振奮不敢稍有懈怠以仰副聖主除暴安良綏靖海疆之至意除撤廵後再將洋面情形據實奏報外所有奴才出洋廵緝日期理合恭摺具奏伏乞皇太后皇上聖鑒謹奏奉硃批知道欽此　○○記名提督福建福甯鎭總兵芬臣巴圖魯奴才曹志忠跪奏爲恭報奴才出洋督緝日期仰祈聖鑒事竊照道光二十四年二月間欽奉上諭沿海水師提鎭着於每歳出洋時具奏一次俟廵洋往返事畢即將洋面如何情形據實具奏等因欽此伏查福甯鎭總兵向於每年二月初一日出洋統廵至九月底撤廵回署歷經遵辦在案兹光緒十三年二月届應出洋統廵之期奴才遵即依期馳赴三河駕帶兵船在於所轄南北各洋面梭織廵防如探有匪蹤即當加意搜捕務期有盜必獲庶海宇澄淸商漁樂業現在水師尤當認真整頓奴才惟有勉竭愚忱督率各將備常川在洋勤加訓練實心講求俾將士習慣風濤力圖振作至轄境爲閩浙要衝尤屬福州門户謹當悉心布置遇事禀承督臣酌度辦理以仰副聖主綏靖海疆之至意所有奴才出洋督緝日期理合恭摺具奏伏乞皇太后皇上聖鑒謹奏奉硃批知道了欽此　○○頭品頂戴河南廵撫臣邊寶泉跪奏爲揀員請補叅將守備各缺恭摺仰祈聖鑒事竊查彰德營叅將何紹昌於光緒十二年七月臣標右營守備張湘於光緒十二年八月先後因病出缺經臣恭疏題報聲明遺缺扣留外補嗣准兵部咨彰德營叅將臣標右營守備均係都掣之缺應用儘先人員等因查兵部奏定章程儘先各員均按奉旨先後挨次補用如實在不得其人將名次在前各員於此缺何項不宜按名指實准將名次在後之員請補又請補員缺聲敘人地不宜不得過二十名又例載守備遇升補時各員缺與本員距籍在五百里以內及本府本營例應廻避者仍行升補於題本內聲明行令該督撫於現任合例人員揀選對調各等語今查有儘先叅將王萃臣年四十六歳係安徽阜陽縣人由行伍剿匪出力保戴藍翎以經制外委拔補遵籌餉事例加捐千總因辦團截剿捻首攻破賊營歷保以守備都司儘先補用並換花翎又因攻開捻首張鳳淋老巢保以遊擊補用又因帶隊剿賊尤爲出力同治五年十二月奉上諭以叅將儘先補用欽此又因肅淸邊防出力保加副將銜又因克復甘肅狄道州城十年三月奉上諭仍留河南無論題推叅將缺出遇缺即補欽此又因防守甘肅省城保俟補缺後以副將儘先補用十年三月到標該員心地明白諳悉營務堪以擬補彰德營叅將又儘先守備毛得玉年四十九歳係河南祥符縣人由武生投營攻毁回巢出力保以把總儘先補用並戴藍翎又因攻克厔縣城出力保以千總儘先補用又因防剿捻逆出力同治六年八月奉上諭以守備歸河南撫標儘先補用並賞加都司銜欽此七年閏四月到標該員年力强健人亦明晰堪以擬補臣標右營守備雖該員等名次稍後與例未符惟在王萃臣名次以前之梁玉李文全李金榜王長勝陳錦標及在毛得玉以前之陳致中均與現出之缺不甚相宜未便稍涉遷就例得將名次在前各員按名指實專摺奏請該員毛得王籍隸祥符縣例應廻避應俟准補後於現任合例人員揀選對調合無仰懇天恩俯准將儘先叅將王萃臣補授彰德營叅將儘先守備毛得玉補授臣標右營守備以裨營伍除飭取各員履歷送部外理合恭摺具陳伏乞皇太后皇上聖鑒訓示謹奏奉硃批兵部議奏欽此　○○頭品頂戴河南廵撫臣邊寳泉跪奏爲遵章考試官員彚定等第恭摺仰祈聖鑒事竊准部咨凡由俊秀監生捐納勞績兩項出身之員均一體考試佐雜等官先試以告示判語如文義未能明通仍令繕寫履歷考其字畫詢以字義並量其才具分别等第辦理等因豫省奏定章程每月考試一次列等存記半年彚奏所有光緒十二年六月以前考過正雜各員均經奏報在案兹自十二年七月起至十二月止半年內共報考佐雜十八員經臣隨時嚴密扃試繕寫履歷字畫無訛面詢字義亦皆通曉量其才具取列二等七員三等十一員飭司分别存記現届半年彚報之期據布政使劉瑞祺造册詳請奏咨前來除淸册咨部並將考過各員照案委用補署外理合恭摺具陳伏乞皇太后皇上聖鑒謹奏奉硃批吏部知道欽此　○○邊寳泉片　再上年孟縣　河决口經前署縣李待時禀請將被淹較重之柳灣等村未完十二年地丁銀五百七十五兩四錢一分三厘耗羡銀八十兩五錢五分八厘漕糧一百一十石二斗九升四合八勺緩至十三年秋後啓徵業據司詳奏奉恩旨准緩在案兹據布政使劉瑞祺詳據懷慶府知府卓景濂及現任知縣王蘭森禀稱柳灣等村額徵丁耗等銀災前完過五百八十四兩三錢九分八厘均已解交司庫下餘未完丁耗共銀七十一兩五錢七分三厘與民欠全漕悉數請緩其已完銀兩應照章流抵新賦乃該前署縣李待時將前項已未完丁耗籠統開入應完請緩項下且將應完悮寫未完以致舛錯禀請更正並聲稱已完前項應緩丁耗可否流抵本年新賦等情由司詳請具奏前來臣恐尚有揑完作欠等弊飭司委員覆查與所禀無異查該前署縣李待時平日官聲尚好且銀先已解司並非有意增减侵蝕惟於災緩銀數並不分晰開造辦理究屬疎怱相應請旨將前署孟縣事准調閿鄉縣知縣李待時交部議處以示懲儆至柳灣等村被水甚重當此青黄不接之時若再責令完納錢糧民力實有未逮所有災前完過十二年丁耗等銀五百四十四兩三錢九分四厘既係應緩之項可否查照部頒徵信册式應緩流抵之條造入徵信册內流抵本年新賦以期實惠及民臣爲矜恤災黎起見相應仰懇天恩飭部核覆施行謹附片具奏伏乞聖鍳訓示謹奏奉硃批該部議奏欽此　○○衛榮光片　再浙省查豁民欠追提濫欵案內查有候補知縣徐幹應繳上虞縣任內濫墊銀一千六百五十六兩候補知縣王承礽應繳於潛縣任內濫墊銀一千三百二十九兩候補知縣夏献鋆應繳東陽縣任內濫墊銀一千二百五十八兩前任平陽縣丁憂知縣馮德坤應繳於潛江山平陽等縣任內濫墊銀三千九百二十四兩前因節次催提未據掃數淸解由局詳經臣奏叅摘去頂戴勒限掃　在案兹據督辦豁免局務布政使許應鑅詳稱徐幹續解全完銀九百八十六兩王承礽續解全完銀三百七十九兩夏献續解全完銀三百五十八兩馮德坤續解全完銀九百二十四兩均已依限掃數繳淸尚知愧奮等情前來臣覆核無異合無仰懇天恩俯准將候補知縣徐幹王承礽夏献丁憂知縣馮德坤等四員原叅摘去頂戴之案一併准予開復以示策勵謹會同閩浙總督臣楊昌濬附片陳請伏乞聖鑒訓示謹奏奉硃批着照所請該部知道欽此 
 
 

Page 10

 
 
[光緒十三年三月十八日京報全錄]  
　　宫門抄○諭旨二道錄前○發抄硃批四道○黔撫潘奏審明定擬摺○豫撫邊奏委署知縣片○浙撫衛奏奉撥光緒十三年地丁京餉仍擬儘動春秋撥欵湊解摺○又奏動支銀兩數目片○又奏籌解銀兩不敷請改撥片○又奏徵收浙海關華洋各税及支銷數目摺○三月十八日內務府國子監鑲黄旗值日無引見○德慶假滿淸安○松溎請假十日○召見軍機　奎潤　德慶廷楨雙齡○現換絨冠月白領夾袍褂○發抄奎斌奏疏防盜案鍾祥令摘頂勒緝奉硃批黄世棠着摘去頂戴勒限劉緝餘依議該部知道欽此○裕祿奏請將虧欵之已故黄州衛守備查抄備抵奉硃批即着裕祿等咨行安徽廵撫將鮑福麐家産查封備抵餘依議該部知道欽此○又補用守備周文浚補安陸守備奉硃批吏部議奏欽此○又運京鉛船經過險灘遭風沉溺情形奉硃批該部知道欽此○○貴州廵撫臣潘霨跪奏爲審明續獲越獄重犯按例定擬恭摺具奏仰祈聖鑒事　據署貴筑縣知縣翟藴章禀報據廵役協同安平縣緝役拿獲安平縣越獄逃犯陳遥皆一案經臣批司行提人証卷宗來省檄發貴陽府審辦去後兹據該府員鳳林會督局員審明議擬解中按察使李元度覆審解勘前來臣親提研鞫緣陳遥皆籍隷安平縣與已死何長二素識無嫌光緒七年十二月不記日期陳遥皆媒説陳朱氏未成後聞何長二説取心懷不服八年三月十三日傍晚陳遥皆赶場轉回與何長二撞遇斥其不應爭取何長二不服混駡陳遥皆回駡何長二即拔防身標刀向戳陳遥皆奪刀過手向戳傷其右臁肕何長二舉脚向踢陳遥皆慮被踢傷一時情急閃側用刀嚇戳不期適傷何長二左骽穿透倒地經郭原章瞥見攏阻陳遥皆當即跑走郭原章向何長二詢明情由何長二旋即因傷殞命郭原章告知何長二堂兄何坤正前往看明何坤正因值患病未及呈報將屍身暫用河土掩蓋旋經前署安平縣知縣楊藻訪聞差查補報詣騐獲犯訊詳批飭審解翻供另審楊藻未及覆審缷事接任縣何銓到任接審查傳要証郭原章遠貿川省到案需時詳咨展限將該犯陳遥皆與另案擬絞人犯張老么石老二及未定罪名人犯易老二同監收禁該縣旋於十年九月初九日奉委監盤普定縣交代帶印公出札委典史李榮代拆代行是日傍晚該典史進監收封騐明各犯刑具完固裝入木籠諭令禁卒曹慶等督同夏夫趙祥小心防守廵邏詎是夜四更後風雨大作曹慶等困倦睡熟陳遥皆起意越獄商允張老么石老二易老二各乘間扭斷鐐銬脱去赭衣拆毁籠栅在後壁挖孔鑽出由厠房肥上外圍墻推落棘茨踰墻跑至西門從水闈爬出城外分路逃逸曹慶等睡醒查知找尋無蹤報經該典史進監看明轉報該縣馳回勘禀經前署撫臣李用淸奏叅飭緝嗣於五日限外拿獲張老么石老二二犯連禁卒更夫解省審明按擬奏結並疎防及二叅限滿解犯未獲開具職名咨叅在案該犯陳遥皆逃後路遇不識姓名人薙頭担假稱久病初愈央其將髮薙落日行僻路求乞夜宿孤廟巖洞不知經過地名十二年四月初一日逃至貴筑縣屬馬棚街地方經該縣廵役協同安平縣緝役跟蹤圍拿該犯持刀拒捕緝役楊炘等奪刀格傷其偏右始行就獲解由署貴筑縣知縣翟藴章禀報經臣批司提証檄發貴陽府審辦該犯在監患病據報醫痊據該府員鳳林會督局員審明議擬解由按察使李元度覆審解勘到臣提犯親訊據供前情不諱詰係口角爭鬧奪刀嚇戳致斃翻供監禁起意糾邀越獄脱逃並無賄釋及逃後行兇爲匪知情容留之人矢口不移案無遁飾查律載鬥殺人者不問手足他物金刃並絞監候又律載犯罪囚禁在獄私糾夥黨三人以上穿穴踰墻乘禁卒人等一時疏懈濳行越獄脱逃者原犯斬絞監候人犯無論首夥俱改爲立决各等語此案陳遥皆因口角爭閙奪刃戳傷何長二身死翻供收禁輙敢起意糾商同監絞犯張老么等等同時越獄脱逃查該犯越獄之先雖狡展翻供未經定罪惟此次拿獲訊明律應擬絞且糾夥已在三人以上自應仍按絞犯越獄本例問擬陳遥皆應如該司等所擬合依犯罪囚禁在獄私糾夥黨三人以上穿穴踰墻乘禁卒人等一時疏懈濳行越獄脱逃者原犯斬絞監候人犯無論首夥俱改爲立决例擬絞立决照例先行刺字該犯係逃至貴筑縣屬被獲原籍牌保無從覺查應與救阻不及之郭原章均毋庸議不識姓名之薙頭人無憑查傳無干經府省釋屍棺亦據飭縣傳屬領埋兇刃供棄免追前獲張老么石老二二犯與禁卒人等均經另案議辦易老二飭縣嚴緝獲日另結所有首先拿獲隣境越獄重犯一名應叙職名係前署貴筑縣事准補都江通判翟藴章相應隨案開送除全案供招咨部查照外臣謹會同雲貴總督臣岑毓英合詞恭摺具奏伏乞皇太后皇上聖鑒飭部核覆施行謹奏奉硃批刑部議奏欽此　○○邊寳泉片　再安陽縣知縣趙錦章調省所遺員缺查有署環承城縣事息縣知縣鄭言紹才具練達辦事精詳堪以調署由藩臬兩司查明該員任內並無盜刼已起四叅及錢糧有關降革處分與例相符會詳前來除批飭檄遵外相應附片陳明伏乞聖鑒謹奏奉硃批吏部知道欽此　○○頭品頂戴浙江廵撫臣衛榮光跪奏爲浙省奉撥光緒十三年地丁京餉仍擬儘動春秋撥欵湊解恭摺仰祈聖鑒事竊臣承准軍機大臣字寄光緒十二年十二月初二日奉上諭户部奏豫撥來年京餉一摺着該將軍督撫監督等務於來年開印後分批起程限五月前解到一半十二月初間全數解淸不准截留改撥藉詞延悮等因欽此並准抄單內開撥浙江地丁銀四十萬兩當經恭錄轉飭欽遵籌解去後兹據藩司許應鑅詳稱浙省年額應徵地丁銀二百十餘萬兩兵燹後荒蠲尚多兼以災歉頻仍實徵銀數儘供本省年例一切支放暨籌解奉撥京協各餉尚多不敷所有地丁項下奉撥本年京餉銀四十萬兩欵關要需惟當循照歷辦成案將例應動支撥補之災荒缺額河工等銀概暫停補足額其應入光緒十三年奏秋二季撥册報存各款銀兩一併儘數動支湊解不敷若干在於本年地丁　下如　動撥依限解交等情前來臣覆查無異理合恭摺陳廣伏乞皇太后皇上聖鑒勅部查照施行謹奏奉硃批户部知道欽此　○○衛榮光片　再浙江省司道各庫籌撥軍餉動用銀數截至光緒十二年六月底止先後奏報在案兹查光緒十二年七月起至年終止藩司庫動支光緒十二年地丁撥解十一年近畿防餉內劃撥雷正綰馮南斌二軍月餉十二年籌邊軍餉暨解部備用專欵共銀九萬一千兩又動支光緒十二年地丁撥解光緒九年起第二批淮軍月餉銀一萬兩運司庫動支綱票課厘湊還洋欵銀二萬兩籌邊軍餉銀五萬兩兩雷正綰月餉銀九千兩皖餉銀十一萬兩共銀十八萬九千兩糧庫光緒十二年秋冬二季並　恊撥軍餉銀兩據該司道等分别詳請奏報前來臣覆核無異理合附片陳明伏乞聖鑒謹奏奉硃批户部知道欽此　○○衛榮光片　再准部咨臺灣築臺購砲擬撥浙江省鹽務加價商捐醬捐各項下共銀十萬兩迅即如數解交臺灣奏奉諭旨即着該部迅咨各省赶解劉銘傳應用等因欽此當經分飭欽遵辦理去後兹署運司豐紳泰會同藩司許應　詳稱伏查兩浙鹽務商捐醬捐加價共收銀十七萬三千七百六十九兩零洋銀一千八百四十四圓錢五千四百三千九百八十文內商捐銀四萬二千二百二兩零錢四千五百四十千文醬捐銀三萬三百五十四兩均已陸續解交海防捐輸局核奬轉解藩庫撥充海防應用其餘加價銀十萬一千二百十二兩零經前撫臣劉秉璋奏准撥充海鹽塘工銀八萬兩各在案計實餘存運庫加價銀二萬一千二百十二兩零洋銀一千八百四十四圓錢八百六十三千九百八十文兹奉部撥銀十萬兩實屬不敷解交又無别欵可籌應否將運庫所存整數銀二萬兩解交台灣其餘銀八萬兩奏請改撥以免遺誤詳請奏咨等情前來臣覆核無異除分咨查照並飭司先將存庫銀二萬兩設法解交台灣另行詳辦外理合附片陳請伏乞聖鑒訓示謹奏奉硃批户部知道欽此　○○頭品頂戴浙江廵撫臣衛榮光跪奏爲浙海關第一百一結至一百四結徵收華洋各税及支銷數目照章恭摺具奏仰祈聖鑒事竊照案准部咨會奏各海關洋税題銷改奏停用洋税親鎭等簿一摺同治二年九月初十日具奏奉旨依議欽此抄錄原奏咨行到浙計利抄內開請將各海關洋税收支數目按三個月奏報一次扣足四結專摺奏銷一次毋庸按照關期題銷以淸界劃嗣又准部轉准總理衙門咨招商局輪船税鈔均照洋税定章辦理總於結底另欵開報仍應彚入洋税結內奏銷報解各等因先後轉行遵辦已將甯波口第一結起至一百結止各届洋税收支數目按年開單奏報在案兹據謹理浙海關寜紹台道薛福成詳稱自光緒十一年八月二十三日第一百一結起至十二年九月初三日第一百匹結止計一年扣足四結應行專摺奏銷所有本届徵收華洋各税洋藥税半税子税墩鈔等欵銀兩仍照闐省章程繕單奏報其單開半税項下分支各項經費及開支墩鈔銀兩現在造具經費各册另行支銷理合查明統年收支各欵分晰繕單詳請具奏前來臣覆核無異除將淸册分咨查照外謹恭摺繕單具奏伏乞皇太后皇上聖鑒謹奏奉硃批該衙門知道單併發欽此 
 
 

Page 11

 
 
[粤東官報]  
　　○調署番禺縣楊大令蔭庭涓吉本月初七日卯時接印代理之楊大令維培交缷後歸班候補○藩轅牌示嘉應直隸州同知易星博羅蘇州司陳熾昌從化流溪司鄭詩鎭　飭回本任陽江廳司獄缺以從九品楊　詳補廣州協鎭鄧副戎安邦由東莞行營回省面禀要公准補普甯典史凌紹江飭赴新任花縣獅嶺司缺委從九品沈振鵬署署長樂縣陳慶箎撤任遺缺委試用縣吳應廉代理初二日候補縣賈培業禀辭赴萬州查勘情形鹽知事鄧淸鳳謝委赴瓊州查勘黎山開道事宜初三日候補縣陳烈禀知委赴長甯催提當捐銀兩初四日補用鹽經歷程全保禀辭解甚界餉赴廉州初五日從九品韓章晋禀知委解餉進京香山縣丞畢昌鼎禀辭赴任初六日補用河泊司朱鑑辭赴花縣勘礦初七日候補通判松秀禀辭解貢臘進京初八日大挑知縣王琦藩禀謝委省河緝捕審案補用鹽知事陳銓禀謝委交代局差初九日試用典史劉兆熙禀到候補府劉淸泰禀知委辦淸餉公所初十日候補廵檢陶壽焌禀知委催惠潮嘉等屬官租銀兩十一日候補通判英鉞禀到由梧州來 
[文報局內協賑公所瑣記十一]  
　　○敝所於光緒十二年分共收賑捐合規銀十五萬一千八百六十兩有零棉衣一萬件共解出賑捐十五萬四千五百七十兩有零棉衣一萬件又潘振聲先生自光緒十年六月至十二年正月止共放賑欵庫平銀八萬七千零八十兩有奇棉衣一萬九千六百件零嚴佑之先生自光緒十二年正月至九月止共放賑庫平銀十四萬三千二百兩有零金苕人先生十二年五月至八月共放出京錢二十萬三千六百千有零賑雪堂廉泉兩先生共放出錢三萬二千千有零現已彚刊光緒十二年分徵信錄除分送外恐未周至請諸君子來函索閲爲禱○連日送謝景宣兄湯餅儀者有龎　皋先生錢一百千文江筱棠太守洋六元張廉泉明府洋四元犀錢玉果悉爲義粟仁漿此籌賑中佳話也余欲爲謝氏稱賀遂咏東坡句云甚欲去爲湯餅客惟愁錯寫弄麞書○江西吉安府蓮花廳學王廣文上直寄　賑銀一百十四兩洋一百十一元其圖云八月間接得救災圖説暨勸募賑捐册知災害之深難安寢饋奈弟司鐸邊鄙激勸殊難適九月間赴郡送考遂向同寅暨考生儘力設法集此成數今特偹函寄呈祈察收轉解爲　按此件於十二年十一月內遞寄至今始到郵遞之遲悮如是哉王君職居冷官乃能勤勤懇懇集欵遠頒其胞與之懷尤可想見三月二十四日 
[來啓照登]  
　　○謹啓者於本月二十四日蒙英會審署函送勸來陳善昌捐銀一百兩暨新署撥來罰欵項下規銀五十兩均經存堂撙節支用掣有收條具見太守之仁心痌瘝在抱用登報章以徵共信[  普育堂司事謹啓]  
[救命摺現成功德册三月十一日至二十日第一旬經收彚登]  
　　○謹啓者善昌叩託申報館代發救命摺現成功德莫要錯過機緣勸賑一萬册三月十一日隨報分送當蒙本埠南北兩市諸大善士俯鑒爲善莫大於賑濟鉅欵不殊夫集腋內附載五條言言金玉字字珠璣大人先生文人雅士農工商賈均各感動善願慈心發現第一日共來三十三册十二日來二十册十三日來二十五册十四日來二十六册十五日來三十三册十六日來二十七册十七日來三十五册十八日來二十八册十九日來四十五册二十日來三十册一旬查核承本埠南北兩市以及外埠捐欵先有六省地名如浙江温州蕭山乍浦杭州西塘紹興楓涇甯波平湖餘姚嘉善硤石嘉興海鹽南潯長安屠田寺新市長興張堰三界江南高郵常熟澧涇蘇州泗涇南匯黎里嘉定鎭江松江練塘羅店南京常州崑山無錫太倉吳淞瀏河盛澤揚州仙女廟安徽安慶蕪湖大通湖北武昌漢口九江各善士樂助賑項册子繳完共計三百零二册規銀英洋銅洋角洋制錢合計英洋一千五百二十餘元淸單按户另登命垂呼吸需援救以不遑術妙扶持感捐輸之多欵但願同聲相應俾資義舉速成謹爲直東災户引領望之[  上海北市絲業會館籌賑公所少欽施善昌謹識]  
[上海四馬路文報局內協賑公所經收賑捐三月下旬淸單]  
　　○廿三日湖北江村恊賑公所江筱棠先生送謝景宣兄湯餅會六元○同子圖册一萬二千五百另六號祝代賑字册七十號江西吉安府蓮花廳儒字正堂王經募吉安府學萬庭椿銀一百兩楊萬育十兩唐子膺二兩唐昌齡二兩謝寶樹棧爐坯洋四十四元劉壽田爐坯洋八元周培德堂光英四元王三槐堂易三秀堂傅敬業堂蔡六有堂藍親仁堂五户各爐坯洋六元施庚伯劉善徵堂嘉蔭堂王富春堂嚴孫敦讓堂蕭詒善堂六户各爐坯洋二元蔣樹庭淤留餘堂二户各爐坯洋四元歐陽懷福堂徐耕餘堂冷崇本堂江壽椿黄椒村五户各爐坯洋一元以上實收原平銀一百十四兩爐坯洋一百另七元英洋四元使君受福册本埠天順祥號交來都門雷子良翁全芸軒翁仝募平安氏無名氏隱名氏敬陛氏京兆郡求安氏免災氏京兆郡知之齋京兆氏十户各京平銀五兩　收申合規元五十一兩六兩○又乍浦自愧無力勉馳驅子募鄭宗派一元蔡裕翁六百五十文陳永茂三百文求病痊氏二百五十文顧蔭甫善事多餬口維艱子黄美祥顧梅氏林良佐章琴記翁梅卿八户各二百文陳瑞顧榮槐徐景楊李太和朱富沈文生無名氏林永興黄川郎蘭生萃生陽生陽海戎氏黄濟美謝長壽程長庚李保友許進三無力氏潤德堂無民氏垣戔子董士紀五齡女完卷各二十四户各一百文實收洋六元○湖北江村恊賑恆所江筱棠翁交來張詞甫刺史募無名氏長沙平銀十兩○甬上戴德輝善士五元○崇明陳大成二元又募張善忠無名氏二户各一元潘正義諸子馥吳大昌陸正義無名氏五户各二百文刁其盛夏順興無名氏馮保康楊忠室翁祥裕童文政勞長美隱名氏隱名葉吳興十一户各一百文實收洋六元○仙鎭王陶庵光生交來祈求消麃延壽人四元○本日共收爐坯洋一百零八元英元三十元原平銀一百廿四兩規元五十一兩六錢 
[上海四馬路文報局內恊賑公所經收賑捐三月下旬淸單]  
　　廿二日本埠德泰莊交來甯波府慈谿縣人東海氏大善士久病求即速痊助洋一千元○南潯龐芸臯先生送謝景宣兄湯餅會錢一百千文○電報學堂交來各友送謝景宣兄湯餅會桂恕齋吳千里方愷卿任申甫張旭之汪卓人唐心存七户各一元○使君受福册松江萬華號募仁者壽善士三十元寒香舊墅五元雅福壽二元○又協成乾號交來程川記陳耀記二户各一元吳仲記任心記羅靄記程平記四户各五角○又松江鹽公堂募馮冰谷二元錢文梓一元○又恆利莊募王記保母康健十元胡文祖保身健王記求生貴子婁記合家平安愼思堂陸世經堂施五户各一元苦勸人隱名氏無名氏無名氏四户各五角○又蘇城大興愚拙子爲小兒週歩助六元○又江西景德鎭江佩華先生交來方振豐米行方廷翁先生募胡在德一元余開遽劉國號余玉衡集義生達生方鄭信六户各二百文毁維順四百文范禽川舒國珍毆陽金鈴揚倫榮程永順胡歡喜林灶培胡榮槐李　貴俞發元崔進喜李春發祝德萬余含書程元定張德卄廖樹　翠林香復泰元泰乾泰萬盛亦昌榮勝涂義盛方仁文方德行方安忠二十八户各一百文實收花本洋三元英洋二元○溧陽梅渚鹽棧汪建齊翁募潤東書屋補過氏二户各二角汪學禮三角雲蘿庵主松谿草盧秋吟書屋三户各一角○又蘇城張廿兹一元○本洋城內四達瑞洋貨號交來崇明龔心友先生募第十三次賑欵洋九元○高先生交來陸香濤先生畫洞虚對開一個○大圃鎭邵秬香先生交來陸香濤先生畫潤四百文○本日共收英洋一千另八十七元花本洋三元虚對開一個錢一百千另四百文 
 
 
 

Page 12

 
 
   
 
