# 1918 - 32 - 4916155

 

Page 1

 
 
   
 
 

Page 2

 
 
時評 
[罪己令（冷）]  
　　停戰令後乃有討伐令討伐令後又有罪己令今日之所謂令者抑亦非可以常情測之矣 
停戰令與討伐令相反者也一則以和一則以戰也討伐令與罪己令又相反者也一則聲人之罪一則聲已之罪也 
雖然所謂罪已者其何罪之可言耶以戰爲罪耶昔固和而不戰也以和爲罪耶今巳戰而不和也和戰即兩得其非而和戰巳各行其是矣 
用也罪已令令於何人 
命令 
一月三十日大總統令　財政總長王克敏呈財政部參事雷奮因病辭職雷奮准免本職此令 
又令　任命范治煥爲財政部參事此令 
又令　任命王世澄爲財政部司長此令 
又令　任命劉弼良爲四川督軍公署參謀長此令 
又令　任命張　庭署理陜西督軍公署土校參謀此令 
又令　任命苑尚品爲陸軍第十五師騎兵第十五團團長此令又令　財政總長王克敏呈請任命姚鍾琳爲秘書應照准此令又令　陸軍總長段芝貴呈請將張允明援爲陸軍步兵中校並加陸軍步兵上校銜應照准此令 
又令　陸軍總長段芝貴呈請授黄恩榮陸振江爲陸軍步兵少校並加陸軍步失兵中校銜均照准此令 
又令　參謀總長蔭昌呈請任命王天相爲陸軍第七混成旅參謀長譚家　署理二等參謀官均照准此令 
又令　陸軍總長段芝貴呈請任命張純學爲陸軍第二十七師步兵第一百七團團附王紹文爲步兵一百八團團　均照准此令 
又令　陸軍總長段芝貴呈請任命盧殿英爲陸軍第十五師副官長田登階爲步兵第五十七團團附劉殿臣爲第一營營長吳鴻賓爲第二營營長雷田棠爲第三營營長張品三爲五十八團團附辛樹殿爲第一營營長孫鴻韜爲第二營營長沈德念爲第三營營長李炳西爲五十九團團附張叔元爲第一營營長蘇　爲第二營營長劉念波爲第三營營長姜茂林爲第六十團團附何心貞爲第一營營長王之渙爲第二營營長李定邦爲第三營營長朱　清爲騎兵第十五團團附張文林爲第一營營長于元熙爲第二營營長張仲元爲第三營營長陳鴻　爲砲兵第十五團團附高文波爲副軍械官張時春爲第一營營長牛達德爲第二營營長朱樂三爲工兵第十五營營長馮福良爲　重兵第十五營營長程則著爲步兵第二十九旅少校副官馮敏滋爲步兵第三十旅少校副官均照准此令 
又令　陸軍總長段芝貴呈准正黄旗蒙古都統毓秀咨請以全海接襲世管佐領應照准此令 
又令　王都慶晋給三等嘉禾章此令 
又令　樓思誥晋給三等嘉禾章曹倜晋給四等嘉禾章此令 
又令　温宗禹俞同揆晋給三等嘉禾章路孝植晋給四等嘉禾章上令 
一月三十一日大總統令殷鴻壽著特加將軍銜派爲前路各軍總執法處處長此令 
又令　任命龍　兼任察哈爾墾務總辦此令 
又令　吳俊陞晋給二等大綬嘉禾章此令 
又令　王桂林晉給二等文虎章范毓靈黄元委劉　均給予四等文虎章此令 
又令　豐羽鵬晉給三等嘉禾章此令 
又令　林竹齋給予三等嘉禾章此令 
又令　黄桂榮陳國華顧延勳邱鴻勳高恒儒李用杰沈　杭劉思承蘇步濱均給予四等嘉禾章此令 
按昨登之討伐命令等均係一月三十日發表昨報誤　一月三十一日合行更正 
專電 
　　北京電　章行嚴言和局有望而討伐令下殊爲可惜但政府之意或以南軍攻岳如不下令無以對主戰督軍果南方諒解此層先表示願和之態度則北方之氣旣平同時復無絕對用武之勇氣和局轉有可望余仍當以西林之意持與中央切商云（一日下午六鐘） 
北京電　昨公府開重要會議籌商援鄂策畧並及粤閩方面軍事馮擬頒罪已令（一日上午十二鐘） 
北京電　王士珍電西林謂局部討伐無碍和局馮亦願岑勿卸調停之責（一日上午十二鐘） 
北京電　曹銀張懷芝均電稱遵令出兵預計東日可抵鄂境（一日上午十二鐘） 
北京電　曹銀日内赴前敵署中公事委何謙吉代行 
（一日上午十二鐘） 
北京電　鄂電蒲圻失守嘉魚巳在包圍中馮昨親擬電交參陸辦公處拍致張聯陞令將原部軍隊扼守襄陽又令吳光新等騰出兵力開往前線以增防禦（一日上午十二鐘） 
南京電　王芝祥下午專車北上（一日下午九鐘） 
南京電　馮玉祥旅今日全部乘江新江永輪船出發援鄂 
（一日下午九鐘） 
南京電　譚浩明電南不攻鄂北不攻岳各守疆域經李督轉京復電不准並數譚罪决定討伐（一日下午九鐘） 
南京電　李廷玉已乘輪回贛（一日下午九鐘） 
外電 
北京電　北洋導報載稱湯山附近有十人罹疫死齊齊哈爾附近甘新子有四人罹疫死其地附近各村日死三人北京附近有疫之說尚未徵實如果的確則關係極重滿淵消息乃由齊齊哈爾俄領事傳來雖未經醫學界徵實然令人聞之不安二十九日豐鎭復死八人前後共死五十四人附近村中死者尚不在内足證該地確巳有疫　史密萊醫士報告二十九日大同死兩人大約城中尚有死而未報告者昨日北京得悉京漢路線之定州有疫一起但未徵實正定附近平山縣之天主敎堂報稱歸化來之旅客　患疫者二十三四兩日共死三十人此爲直隸有疫之第一確信該地逼近鐵路未可忽視可見晋直兩省關隘封閉過遲或封閉而敷衍從事保定正西及鐵路稍東亦有未徵實之疫耗總之疫氛今有增無減非施極嚴厲之防疫方法則有侵入直省人烟稠密各區之勢京張鐵路今日復通貨車惟禁輸運牲畜皮革敝衣等物守車者不准自上段走至下段南口永定門設有檢疫所莊醫士承伍醫士之乏今夜率中國助手十二人學生八人日醫四人前往綏遠（三十一日） 
北京電　湘鄂邊界現局之消息多相牴觸茲由可靠外人方面探悉北軍之棄岳州未經大戰南軍一時似不致進逼武昌各報所載官電則謂北方督軍非大舉進兵武昌難以保全 
（三十一日） 
哈爾濱電　滿洲運入俄境之貨物須由哈爾濱領袖領事塡發執照以證明該貨不落於過激黨之手　哥塞克司令西米洛夫氏在赤塔等鎭出示謂凡愛國之俄人均當執戈捍衛祖國以拒過激黨該黨擬招募志願軍清除貝加勒之過激黨哈爾濱過激黨首領流金氏斃命之說不確近被任爲伊占資克軍統且曾派代表七人至滿洲里車站命哥薩克軍司令西米洛夫氏交出軍火並許過激黨自由入滿失敗而歸（三十一日） 
以上字林報 
薩拉齊電　敎會中人皆安各村幾皆有疫症一二起染疫者悉不治包頭鎭薩拉齊疫氛已衰三道河疫氛不熾寗夏有疫數起當道並未設法防疫居民惟有各自愼保其身耳（三十日） 
按上電乃上海比敎會所接到者 
北京電　太原電稱閻督所轄境内至一月二十七日止死於疫者共二百三十三人代州上星期内無疫症發現（三十一日）大陸報 
廣州電　龍軍之進步巳受阻且在恩平等處敗走省議會通過議案撥洋五十萬元以充廣州國會常會經費羅誠（譯音）已任爲廣州交涉使軍政府所在行政員而經粤當局認可者此爲第一次（二十九日）路透電北京電　城　某國務院顧問之談謂曹銀張懷芝等巳從事討湘之舉若輩之熱中於此者其目的實在示北洋派之意氣保持己之體面非爲馮總統也以軍費而論現在北方較南方爲豐富故北方之軍事行動必能持久惟北軍如克復岳州將再進迫長沙與否今猶未定馮總統或將乘克復岳州之時機再謀妥協之道亦未可知近來外間喧傳聯邦制度之說係不見容於南北兩方面因而懷抱不平者所提倡無足注意云云（一日） 
北京電　據國務院消息因協商國方面關於敵僑處分法頻向政府催促故昨日（三十一日）國務會議巳决議處分敵僑之方針（一日） 
東京電　衆議院預算總會又於三十一日午前十時開會質問關於財政外交等周題首相外相均因病缺席由後藤内相主任答辯議場依然平凡而散會（三十一日） 
東京電　北海道廳理事官大西一郎奉命前赴中國（三十一日） 
東京電二等通譯官鈴木恭堅本日奉日政府命令前往中國服務（一日） 
東京電　東洋拓殖局書記官得能嘉吉本日奉日政府命前往中國（一日） 
東京電　衆議院各黨交涉會於今日上午在院内議長室開會憲法發布三十年祝賀會俟與　閣及貴族院交涉協議後擬於一月十一日紀元節日舉行（一日） 
以上東方通信社電 
戰電 
倫孰電　俄國政界消息謂過激黨領袖里林氏下令撥盧卜二千萬元編練工農紅旗軍　京電稱特羅資基氏在軍工農大會演說承認無兼併之媾和難以辦到（三十日） 
俄京電　芬蘭希爾新福已設立臨時革命軍政府工界之人佔其多數並裁參議院而以中央議會代之舉定滿勒氏爲總統白旗衛隊戰於芬　北部仍頗得利現正解除俄軍武裝鐵路交通之秩序巳亂現信羅國外交家現在彼得格勒希爾新福路線不能道至台里基之外亞斯特拉康發生内訌 
（三十日） 
丹京電　昨日柏林有工人五十萬名同盟罷工（三十日） 
亞姆斯特丹電　德國伏瓦資報載柏林罷工者之要求如下（一）依據國民自决權定無兼併無賠欵之和局（二）工界代表參與媾和談判（三）没收存糧實力秉公分派（四）卽廢圍城制與按軍法管理工業制（五）開釋政治犯（六）國家行政機關當合民治主義（六）施行普及無記名平等選舉制以選普魯士下院議員（八）各報與各會社得自由表示意見（三十日） 
倫敦電　亞姆斯特丹電稱柏林張布興登堡上將之請願書懇勿罷工免壞戰局日尼瓦電稱自星期二日晨間起不准有人自德邊入境據私家消息聲稱華爾拉夫大臣不允與罷工領袖接談後大局日緊柏林中央罷工委員會自星期一日以來無日不開會議（三十一日） 
倫孰電　公報局宣稱昨晚九時三十分敵飛機飛過坎特與伊山克斯海濱無一越過倫敦防線聞在郊外抛擲炸彈後查死者共三人傷者共十人（三十日） 
倫敦電　前夜敵飛機襲擊一役除官報死傷人數外尚有倫敦郊外某屋死八人（三十一日）倫敦電　星期三日夜半有敵飛機攻繫巴黎北郊擲下炸彈數枚稍有所損敵飛機曾受猛烈之砲火目下猶未通走（三十一日） 
倫敦電　英軍司令部各報訪員皆稱英飛機近今攻擊德國各境時除抛擲炸彈外且開機關鎗擊敵要防（三十日） 
巴黎電　協約國戰事會議已於今日開會由法國内閣總理主席（三十日） 
巴西京城電　泊朗蒂巳任爲巴西艦隊司令行將赴歐洲海面助戰巴西且派飛行家至英（三十日） 
要聞一 
[北京特别通信（一百五一飄萍）]  
（一月二十九日） 
河　出巡之　　 
當河　準　出京之日愚曾長　報告且認定河間此行將與和戰之時局發生重大關係由今　之河間未行以前實先抱主戰之决心且先抱下局部命令以主戰之决心何以同是一人之態度變化若是其速則原因有二（一）南軍攻岳州岳失鄂危與河間有切身利害之關係（二）再不主戰則彼派有所藉口變生肘腋禍起蕭牆或且不保其地位伹旣巳主戰矣旣預備下局部的討伐命令矣何以仍非親自出京不可蓋又恐戰令雖下而各督效王范在湘故智卽不通電言和却仍按兵不進馮即蹈於絕地此馮派昔日所曾用以倒段者故馮亦知之甚悉也然則此次馮氏輕率出京來去飄忽旣無當於古代巡狩之義亦不稱乎近世檢閱之名無非　凟總統之尊嚴與督軍團親訂交換條件利用箇人感情國家名器人民脂膏使　犬之暫時復歸籠絡而巳據隨行總統者所得之秘密消息馮在津與曹銀密談四小時大半爲要求准將直隸督軍省長之交椅交與其弟曹銳馮則允以省長先畀曹弟而曹銀前往湘鄂與以宣撫使之名義仍領直隸督軍視湘鄂情形如何再作道理亦可見昔言曹氏有意督鄂之非虚語矣至於張懷芝者一見馮氏便是要錢言中央所撥五十萬若干解與張敬堯若干用在某處務請總統作主馮即拏以同行由徐而蚌張敬堯亦與偕往此時有張懷芝張敬堯倪嗣冲王廷楨何春霖孔中將（李純所派）有跟隨總統之農商總長田文烈便在蚌埠地方開一會議使最近政治上所謂徐州會議天津會議等奇醜名詞以外再添上一個蚌埠會議焉據主戰派機關新聞之所傳述言會議旣定一爲中央頒發明令討伐二爲各省抽調軍隊數目並言李純亦允撥出一旅惟以隨張懷芝赴贛爲條件（注意此言果確實兼以防張之攫贛督也）三爲錢的問題開拔費也臨時費也什麽。。。。費也馮氏一一應允而倪嗣冲老大哥偏申言還要請田總長做一個證人（但此言爲主戰的所述確否愚不敢保）嗚呼政府威令而果能行總統之信用而果昭著則主戰便主戰耳何必爲此僕僕風塵之舉即曰親授機宜面諭方略則居仁堂春藕齏電召各督前來聽令何等堂皇又何取乎蚌埠耶 
今日星期二國務院例有會議别開生面之曹汝霖亦旣銷假列席（前月王克敏一目紅腫曹汝霖汽車撞破面部公言報大書曰王克敏隻眼獨具曹汝霖生面别開）四鄭鐵道續向日本正金銀行借欵又已决定此外無甚要案議畢午餐至下午一時五十分汽笛一聲總統之專車巳到閣員齊往迎候遂同赴總統府總統即宣布此行經過情形及種種具體辦法狀似甚得院秘書長即據 
 
 
 

Page 3

 
 
以擬命令開今晚各社通信稿爲說不一愚所探得最確之消息則明日先發左列之四大命令時局遂因之而一變爲禍爲福愚不敢言恐愚之所言者不幸而輒中耳命令之大　如下 
（一）討伐譚浩明内　歷叙頒發停戰布告而後　等着着進攻且不幸傷及外人引起交涉程潛率兵攻岳亦一叙及歸　言　令曹銀張懷芝張　堯前往聲討曹張之司令名義自是乃見于明令 
（二）以張敬堯爲援岳總司令　張敬堯此次最告奮勇軍隊亦已陸續　據因以總司令名義令節制有敵各項軍隊 
（三）嚴申軍紀之令　此令歷叙王范傳周在湘失敗之事謂皆由長官統馭無方不伸軍紀之故並自引以爲愧嗣後再有前項情形概以軍法隨之 
（四）褫奪石黎官職勳章之令　言石　川黎天才與譚等勾結謀叛幸賴將士用命尅日蕩平廳將石黎所有從前授予官職勳章一概褫奪通緝嚴辦 
此外尚在擬稿中者有曹銀爲湘鄂宣撫使之令（或曰張懷芝亦爲贛湘宣撫使）聞不日亦可宣布曹張在津候令而行（張懷芝隨軍來津與曹面約曹先南下明日即赴保定準備）一手交錢一手交貨履行條件力顧信用誠難乎其爲總統雖然此第一步不過做到督軍　暫不反對總統暫允出兵南下各自爲謀而巳勝負之數未可知也 
嗚呼國家之重心旣巳全失握軍權者人人懷至尊無上之野心視總司令宣撫使等奇異名詞爲擴張地位勢力之利器自有此次之奬勵隱隱中又下他日幾多危險之種子問其何以至是則當局者保存祿位之念使之然耳夫旣爲督軍顧名思義即令出兵赴戰亦何必加以種種之頭銜愚於是不能不斷定河間此行爲無益於國徒種惡因而已 
書此函竟又接外人消息言二十八日之公使團會議尚有重要軍事問題或將與我國時局以極大影響願我國人其聽之 
[湘中兵匪殃民之西訊]  
　　字林報十二月十六日湖南辰州通信云戰事告終南北意見巳有調和之術誠此間幸事科軍隊之調動巳竣南人且獲全勝矣惟數日前猶有船隻多艘滿載兵士械彈之類開往下游向長沙而去其翌日則有桂軍來此保衛居民以禦土匪若鄉間各鎭其擾於匪者歷時久矣晚近記者偶遊桂陽臨武嘉禾藍山諸縣覺人民之驚惶實異尋常嘉禾境内村莊被刦者至多且有殘傷人命者其人余所素識亦不幸被刦旣盡獻所有（約三百元）仍被殺死現嘉禾城内急欲練保衛團自衛然　有土鎗子彈則更少保衛團雖與能否有效尚屬疑　有告余者　匪之鎗械極佳皆軍隊中所用之來福鎗子彈尤多並着軍衣使人不辨其爲兵爲匪然則　之　題更重大矣余友致余一面告余以下之趣事謂有匪二百入臨武知事竟携二千元而去并謂此事誠堪悲嘆今日聞匪巳散惟其敵也究何人干涉之則不之知總之湖南南境兵隊太少人民之生命財産無不懸諸匪之手中昨日有一紳耆謁余詢余能否籌一良策以衛市民余聞之不得不謂此事實非余力所及但勸伊靜處家中無　　他人以所有謠言皆不眞確至於今日伊又來此謂辰州知事爲匪　死於距此七十里之道中知事爲丁家驥（譯音）前赴長沙意謀遷調事畢而歸行至中途有數人逆之旅館中而索資焉彼以無資答並出手鎗遂因此故身死衛兵兩人亦同時同地被殺據記者耳目所及確有數案似兵所爲不若是亦匪而衣軍衣者也例如東江（譯音）某油行被刦行劫之人皆知其爲官署之衛兵新年元旦任官署中偶行賀禮若街市則毫無舉動良以彼等靜待舊年之至也目下年關氣象已觸目皆是收帳者奔走四方面呈急扣之態湖南雖遭兵禍商業尚佳所缺者則鮮貨之不易得耳有時油之出口完全停止以擔油去廣州時油恒被刦雖然得達而歸喪財尤所不免儿此皆指茶油而言目下市價每元七斤本年蜜之收成因天旱菜花太遲均不甚佳現每斤二百文每元易錢約一千四百五十文云 
[杭州快信]  
　　入冬以來天氣亢旱省城發現疫癘狀類喉症朝觸夕斃傳染甚速甚至延及全家旬日間斃命巳三百餘口官廳尚無切當防衛辦法居民大起恐慌永嘉就獲之黨人柳金義朱詒謀等三名昨經六區統帶派員陳鰲押解到省飭發軍法課訊問遣散五團團附魏斌當甬變時竭力維持不願附和張帥長詳叙事實呈請督軍委爲師部校官奉令照　 
杭總商會經募京奉氷災賑欵現已結束共計一萬七千三百五十餘元昨造具收入支解清册分報軍民兩署曁天津熊督辦查照 
蕭山南沙沿海一帶沙民刮滷煎私歷經奉令剗除無效現更煎曬並製産私愈旺運署爲正本清源計禁止各冶坊不准鑄造煎私鍋盤違者以製造烟賭具律治罪昨令行紹蕭兩縣遵照辦理 
新錢塘道尹沈致堅定期明日（三號）履任督署軍法課書記官袁視嚴因事辭職奉令照准遺缺巳委知事劉某接充 
調署　鄞縣知事陳伯騶昨由省赴滬輪渡　甬准期四號接印視事 
[南京快信]  
　　王芝祥由南寗會晤　榮廷事畢於昨晚七時由滬事車抵寗李督派劉參謀趙副官赴下關車站迎接入城即下楊軍署西花園（前陸建章住房間）晚十時李督與王在簽押房密談至深晚二時始寢聞所談係王到粤會晤各要人及到南寗與陸榮廷接洽經過情形王謂粤省形勢險惡非政府免龍濟光復陸榮廷職不足以解粤之紛爭云 
贛督陳光遠與李督會派赴粤接洽之代表李廷玉白堅武李登科於日前由粤事畢　滬會晤岑西林昨日由滬早車回寗即謁李督禀復一切 
李督前日囑機要處施愚程用甲高巨　等擬關於時局密電數通稿已擬就正待拍發旋接王芝祥李廷玉等由滬來電即回寗述西南要人最近對於和議主張故李督急諭密電處將前電暫緩發出 
政府因武漢危急援軍緩不濟急日前密電李督囑轉電譚浩明程潛緩攻武漢許以　鄂北兵陸續撤回聞譚程昨復電李督允暫緩進兵靜待和議 
李督中央巳下討伐命令昨急電京内容甚密並聞王芝祥昨晚亦有電報告中央仍力主和平 
參陸辦公處電任曹錕爲兩湖宣撫使張敬堯爲征討總司令徵各省同意李督對於曹之宣撫使無異議對於張之征討總司令極端反對惟尚未電京表示 
陸榮廷來電率桂軍行抵龍州 
傳聞浙巳下動員令出發援閩 
鄂督王占元又來電告宜昌危急乞調馮旅火速來援 
聞蚌埠二十八日之會議李督代表何恩溥孔慶塘並未贊一詞一切皆依張懷芝倪嗣冲張敬堯三人意思表决張懷芝隨馮赴津索發討伐令又聞馮總統到蚌倪嗣冲張懷芝張敬堯不離左右李督代表有所陳述終不得達馮由蚌折回意興索然 
此間傳通城於二十九日失守惟鄂督王占元昨　電未述及 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[馮總統回京後之時局]  
　　日昨上午九時三十分馮總統到津待從武官熊炳琦即電達王聘卿總理及張仲仁秘書長告以總統上午十時由津開車下午二時准可抵京張仲仁秘書長得此消息後卽轉告吳鏡潭總監及李階平統領吳李兩君於正午十二時即親率軍警羅列車站兩旁并將公府至東車站所過之路線亦用軍隊布滿其森嚴現象尤甚於馮出京時也下午一時張仲仁秘書長及公府秘書辦事人員等三十餘人首先到站恭候全體閣員於一時二十分亦由國務院聯袂來站（王總理曹總長未到）至其他機關人員因未得有確實消息故到站迎迓者甚少下午一時四十分車行抵站各總長曁張秘長等相率至月台内迎迓馮與田文烈總長聯袂下車笑容滿面身服靑色皮外衣御黑絨帽與迎候各員逐一點首步行至月台栅欄門口並約各部總長一同入府以便詳述出京後經過情形遂未在站休息即逕乘坐紅色鐵甲汽車回府各部總長及張仲仁秘書長亦追隨其後進寶光門内辦公室時已一鐘四十八分矣聞馮入辦公室後第一進謁者即爲王士珍（王未往車站迎接）馮王二公密談約十五分馮略謂此次南下與曹仲珊張子志倪丹忱三督軍及張勳臣督辦議定對南方針李秀山督軍因病雖未至蚌埠參預會議巳派王廷楨孔慶塘何參謀長等爲全權代表業將政見隔閡之點疏通就緒議定後遂在蚌埠致電秀山未逾三小時即得覆電表示同意余因大事解决故未南行偕子志北返此行往返四千里幸無空跑堪慰老哥（指王士珍）之期望王總理退出段香岩陸子欣錢幹丞劉子英曹潤田江翊雲傅沅叔王叔魯八總長（田煥庭回京後未進公府）謁見彼此寒暄慰勞約十分鐘各總長均請馮用膳休息即行退出馮在辦公室用午膳畢又傳見步軍統領李長泰警察總監吳炳湘軍警督察長馬龍標京畿一帶總稽查長周傳元垂詢近三日防衛京城情形吳等詳細答陳馮特以温諭向李吳馬周殷殷慰勞該四氏退出後師景雲軍事處長進謁並將近三日所得湖北最急電報及福建河南諸省軍電遞馮核鑒所有進府請見之來賓均未接見並聞曹交通總長自汽車碰傷面部昨日進以府實爲第一次馮與曹君晤面後並謂潤田病愈共維時艱余甚欣慰從此和衷共濟撑此危局對南問題實無所慮云云又聞馮過津首與曹仲珊君晤譚曹君語甚和易謂某惟知服從總統命令總統如發明令令某出征自當即發云云至濟南後張子志君所語如曹而辭較激切謂和議之說一誤再誤以成今日現象某等愛護國家一再請戰不荷採納已早料有今日今敵軍偪境士氣沮喪較之兩月以前情勢逈殊巳屬萬分棘手若失今不圖更有不堪設想者亟望迅頒命令藉繫軍心某自當躬赴前敵云云張君在濟即電約張勛臣督辦李秀山督軍在蚌埠會齊藉商大計馮並自發電邀李督務必來蚌一行此均二十七日事也二十八日早五點抵蚌李督因病未至特道長江巡閱副使王廷楨君偕同何參謀長孔中將爲代表至蚌埠預會當日列席者馮與倪張二督軍張勛臣督辦田焕亭總長及王何孔三代表共八人决定辦法四層第一中央迅發討伐命令切實曉諭各軍嚴行申討第二各省抽撥軍隊倪張等各出若士人均自認定外並詢李之代表蘇省能出若干何參謀長即述李督之言蘇省能抽撥一旅隨征惟以隨同張子志督軍開赴贛省爲條件云第三軍械及開拔費臨時費統由中央籌撥第四曹張二督隨馮入京守候命令發後即行開拔以上各層即席商定後倪督軍並申言田總長在席作證此後一切請田君居中維持不令再有變更田君當負完全責任云云此均二十八日事也張督隨節至津與曹君會商出兵辦法相約保定檢閱軍隊俟明令頒布後即自保出發至昨日下午馮歸京即招王總理入府密商繼復約各總長入譚已决定頒發討伐命令令稿亦已擬就僅對於湖南一方面責以違令進兵攻陷岳州之罪令各軍分路進討尅日恢復云云聞此項命令須待今日（三十）乃能發表又據馮隨員某君言曹錕與馮談話時態度甚活動力言張懷芝如出兵則直軍亦當同出張懷芝張敬堯兩面經馮一再說明須急發兵緩下戰令之理由其從前所持之能度亦漸改變惟行抵蚌埠與皖督倪嗣冲會商此事倪仍堅持非先取消停戰布告不足以鼓動軍心馮再三與倪申辯倪仍無活動之態度嗣經兩張從中勸解馮乃謂回京後再作道理至蘇督李純雖未親至蚌埠與議然所派之代表王廷楨等亦經承諾出師赴鄂不如前此之堅持和議云云 
[總統回京時之府院會議]  
　　馮總統到京之後先歸府休憇據隨員所談馮在途中未遑寗息頗極勞頓故必需少爲安眠至五點鐘時王總理段陸軍總長蔭參謀總長張秘書長等進内密議至七時方出聞所議卽關於下主戰令及援鄂計畫等並定於今日再開府院聯席大會議解决一切現在對湘之命令旣决計發表則謂馮已 
傾向主戰殆無不可但據聞田文烈氏到京後語人中央今後雖不取和議之形式然亦不因總統之南下致改初旨云云又聞總統在車中先擬就一長文密電致王占元指示保鄂方略於昨日四點鐘業已發出矣 
昨日爲國務例會之期王總理以各部積案甚多照常開議上午十時王總理到院十一時左右各部總長先後到齊首由王聘卿總理報告總統本日回京與岳州失守情形次將海軍財政兩部例案提出討論片時卽就午膳膳畢已下午一時由王總理宣告延會是日所提出之議案共六件祗討論一二件均未决定辦法因閣員全體赴車站恭迓首座各部總長先赴車站王總理因另有要公直至下午一時許始行出院又聞昨日閣議曹汝霖面帶傷痕業已出席所議多關於財政之案如陸軍交通兩部之追加預算案等其最重要者爲决定四鄭鐵道續向正金銀行借欵一案内容條件容再探誌 
[岳州陷落情形之京訊]  
　　岳州失守情形已如昨報所述頃據某機關漢口勘（二十八）電武漢人心異常震動居民已紛遷入租界躱避京漢南站電京速派兵護路確聞二十五夕南軍攻破鄂防左翼之時吳旅新田（張敬堯所部）曾率所部第二十七團兩營奮勇擊退奪回原陣地斃敵頗多乃因各軍相繼潰散岳防遂致不守岳防失守日期係據岳州電報局長報交通部之電該電大意謂王金鏡總司令於宥日（二十六）退離岳城似岳州完全失守之期當在宥日聞當局日昨接據張敬堯感（二十七）電轉報吳新田自岳發出之宥電尚未提及失守事其中即具報有（二十五）夕與敵軍接仗獲勝情形大致如前電所述張氏即據以電請中央分别奬恤故岳防究於何日完全失守詢諸政府中人謂尚無確報然據他方調查則云二十八日漢口電言南軍從二十六日向岳州開始總攻擊即截斷通城方面通路以穿便服南軍約一千名潛入岳州城内襲擊兵營刦奪軍械市内大爲擾亂王金鏡遂退守臨湘大多數北軍亦向新堤及蒲圻方面潰退至二十七日上午九時岳州全部遂被南軍佔領又電云岳州陷落原因實由前在長沙取走之北軍第八第二十兩師在前線復行潰退王金鏡雖督勵各軍奮戰至四日之久亦終歸無效北軍全部從二十六日夜即開始後退至二十七日朝僅剩王金鏡親兵留駐該地王知形勢巳不可挽回卒棄岳州退守臨湘當岳州陷落以前防守之北軍有第二第七第八第十一第二十各師及直隸混成第二旅並安武軍十營其實數達五師至岳州失守以後之消息現在尚無確報惟據二十九日漢口電所傳岳州北軍於二十六退出王金鏡現在通城通岳交通已完全斷絕外人所傳消息通城亦已失守惟尚未證實王督於二十八奉中央電令授爲前敵總司令王不應命惟允力保武漢第十一師一旅由李奎元統率二十八日晚到蒲圻駐紥岳州失守武漢震動而漢口一隅又爲通商口岸俯職長江非有艦隊必不克維護聞海軍總司令昨已派定肇和及其他軍艦四艘全副武裝由烟台上海兩處星夜馳赴漢口惟肇和爲練習軍　之一艦身較大現值冬令水淺能否在長江行駛尚屬疑問 
昨日某軍事機　要人由岳州歸特述岳州失守之眞因及南北各軍之情形略云在岳州未失守之前北軍防守岳州者約分三路一爲左翼有曹錕軍隊閻相文旅長一部分係新招募者有第二十師五營紀律甚壞又有蕭安國之軍隊若干一爲右翼係吳新田之一部隊及王金鏡軍隊若干一爲中路有吳新田軍隊一部分及第七師之十四旅以上各路之軍隊其中惟吳新田之軍隊可以應戰總統日前鑒於岳州防軍之情形卽派前第一師師長張永成赴岳與各軍長官商議進攻事宜張永成與各軍長官商議時王金鏡首先不願開戰蕭安國亦繼之閻旅長則雖甚願戰無奈新招之兵未經戰事恐不能用惟吳新田旅長及其軍隊聲言願戰故岳州未失守之前防軍已有十分之六七不願戰矣此岳州致敗失守之原因也其通城方面之北軍則在通城之北駐紥北軍原爲岳州之應援有十一師四十二團一團有二十師及八師各一小部分兵力極單此通城北軍之情形也至於南軍進攻情形在未戰之前係分二路一路攻岳州爲趙恒惕一旅陸裕光一旅一路攻通城係劉建藩十九營及馬濟一旅此二路軍隊原擬先攻通城因通城北軍單薄易於爲力故南軍皆集中新市平江一帶繼而探知岳州軍隊亦非常腐敗故卽會議改以全力合攻岳州現在岳州巳失通城方面若不加兵亦即危在旦夕矣云云 
[武漢前途之危險]  
新堤巳矣　蒲圻告危 
岳鄂各路北軍此次之大敗不數日間喪師一萬餘人失地幾數百里聞者皆爲駭異現南軍在長江東路者攻擊蒲圻通山二城極爲劇烈北軍雖有小勝無關大局在長江西路者則由監利石首直攻進沔陽潛江境内二十八日新堤（沔陽所屬亦屯兵重地）巳經開戰武漢間因上游輪民船均禁行駛盛傳 
新堤已失如果確實則南軍行即至漢　境内矣北方援軍現到者固多然聞連日開上前綫者多爲王子春所部留守武漢及其他各地調來之兵援軍前進者惟京漢路綫之第三師五旅及直隸新來之第四旅與魯軍兩團現在討伐西南命令未頒士氣極爲衰頽一旦新蒲失守戰綫即進至武漢昨武漢上游百里内外各地已有工程隊招募土工萬餘人築砲台挖戰壕於山坡金牛鎭蒲潭蔡甸各地當局預料其兵必敗於茲可以想見因此風聲遷徙者愈多輪民船漲價數倍本國各銀行兌鈔票巳極忙碌提存欵者亦頗紛紛聞王金鏡二十七日夜巳由蒲回省與王督商榷保武漢方法王以各軍皆不耐戰此時又不能求和至爲焦急而餉金糧枺子彈復有告竭之慮財政非常困難官錢局於此數日問墊欵達一百八十萬元之巨後難爲繼特向中央請於三日内籌欵二百萬元濟鄂否則即財困一端已使鄂難久支云 
岳州前敵北軍雖已大敗然第二三七各師之旅團於二十三四五等日實戰鬭極烈閻相文吳新田蕭安國三旅均陷入重　三四日不得救濟死傷一半投降一半各軍致敗原因以王金鏡不能統率各自混戰不相策應爲最其後往之援軍則因見前敵失敗至此人懷怯志士無戰心遂致一敗不可收拾若非以重賞飭十八師第二十一混成旅各軍保守蒲圻二十七日得一小勝將崇通南軍擊退往湘境則今日武昌附近已成戰場惟中央至今猶未下戰令如再遷延不决南軍將由武漢而北伐北洋派之根本推翻此其時也 
[湘鄂戰事之經過]  
　　赤水自沙市發（一月十九日） 
一月十四日荊州忽傳戰事監利退出之北兵忽然返回石星川所命之監利知事黎耀天及水警第四署署長張凱庭先後回沙駐沙之第一師紛紛開出下游於是盛傳監利已爲北兵佔領實則南北兩軍正在距監城三十里地之反嘴交戰前敵爲湘西護國軍即張學濟所部之軍隊北軍卽第八師之一團南軍薄弱節節退却石星川乃電湘省請軍援助十五日長沙湘粤桂聯軍司令譚浩明致電荆州謂黨孽挑釁陽用調和之名陰行爭奪之實好謀詭計畢露無疑特令各軍分途進攻岳州務望貴處竭力進剿會師武漢務殄厥凶澄清海宇云云一面又派澧州王鎭守使之一團及常德胡學紳之一支隊星夜來荆助戰該兩軍已於十七十八兩日先後抵沙目下南北軍前敵均在距監城十五里之柴碼一帶交戰北軍於岳州派出一支暗出華容希圖佔領公安郝穴以斷監利南軍歸路於十五十六兩日與南軍戰於距郝穴六十里之陳家集地北軍不勝嗣得岳州警信卽回至岳州將沿途橋染拆毁阻斷交通以免窮追 
宜昌一支孤軍雖有萬人不敢越當池一步所有軍餉本足支持兩月無如北兵多無軍紀以致市而冷落近日宜昌米每石賣十九元半有奇（平日只八九元之譜）且無購處鄉下之人不敢入城故菜蔬亦絕以此之故吳軍非常恐慌惟有决一死戰以便出險十六日吳光新朱旅長分道出城直奔荊州至白楊地方與荆軍會戰荆軍朱兆熊所帶之第二師全師拔隊往禦吳光新以勢不得利五百人由安安廟渡江直圖枝江抄南軍後路爲荆軍邀擊現正猛戰於白楊一帶 
長沙南軍以王占元狃於省界問題欲使荊襄附己以兵　之未顧和局則南方亦當以岳州歸湘省統轄遂命三路兵隊進攻湘陰平江通城北軍雖多士氣巳餒着着均不得勝南軍有漸進之勢而崇通方面更爲得手故北兵漸漸退出岳州昨前兩日荆沙遍布告示謂岳州已完全爲南軍佔領然詢之某要人據云攻擊甚猛已迫近岳城武岳鐵道亦將佔據北軍後方退出湘境岳州雖未全得巳得其十分之七八矣云云曹錕軍隊逼進隨棗王安瀾不能敵黎天才乃命一團禦之與曹相持於白水一帶衝突甚小大約曹軍大集時必有大戰 
[大同豐鎭間之疫訊]  
　　晋督閻錫山致交通部電云有電敬悉已飛電大同鎭守使道尹及陽高縣知事派遣軍警駐小屯口斷絕高縣與豐鎭之行人往來以絕疫氛合電奉復閻錫山宥印 
何守仁致大同張鎭守使單道尹電云守仁從公豐鎭未遑　敎抱　奚似勘日午前據報該堡子灣八里地名紅樹村有董姓一家患疫等情前來查該處原屬貴轄以離豐較近不分畛域當派黄醫官前往查驗該民户董寛之子確係染疫身亡董寛現亦患病垂斃用顯微鏡檢驗痰血確係含有疫菌查該症傳染甚速亟宜先事防範務請台端即日酌派軍隊前往該處駐守遮斷交通以免蔓延不勝盼禱守仁豓 
施醫士自大同致政府電云據豐鎭報告今日疫死四人大同城已禁止出入此問並無發生事端孫醫士今日訪余二次謂伊未聞大同有何疫症發現大同豐鎭聞之鐵路人員均甚安好車上某侍者亦甚欣慰大約二日卽可服務 
京漢路局致交通部總次長電云本路防疫各辦法如站上車上檢驗有擇地設立隔離所臨時防疫醫院等事宜業經擬具細則草案四十二條呈報在案並已先後分别施行但前項各節均是入手第一步辦法嗣復議定倘疫勢緊急傳染過近擬卽更在琉璃河高碑店定州三要站加設檢驗所北京至順德段内凡不設檢驗之小站一概停售客票北段搭客凡至本路祇有北京長辛店琉璃河高碑店保定正定石家莊順德八處可以上車一律先受檢驗始能購票據各醫員預測若上列第二步辦法見諸實行即疫勢侵至本路附近當可免却停車現爲預防未然起見已分飭琉璃河高碑店定州三處租定民房以備加設檢驗所之用西陵枝路雖已停車仍一面電飭染格莊站隨時報告附近有無疫症發現以資籌畫是否有當理合呈請大部鑒核批示遵照景春鈞韶鶴 
[徐州之軍務與匪患]  
　　張敬堯預定出兵程序係由隴海路每日開行三列車約共開四十三次方可運畢後以車少故每日只能開二次或一次故至今僅開過八闪張派員在潁州所招之新兵今有一批（約四五百人）運到暫安頓於南關山西會館聞不日尚有大批續來 
張文生前日隨馮總統北上昨夜十二鐘回徐 
七十四旅旅長陳調元現來徐有所接洽住車站旅館史匪北竄後即在蘇省邊境肆行架掠於日昨侵入魯 
 
 
 

Page 7

 
 
省　屬之周家營寨連刦數十家擄去保衛團之快鎗十數枝並架去老幼男婦三十餘人又聞該匪現復回至大吳圩但尚未徵實 
北鄉之柳泉市現有小股匪徒出没前日有十餘匪突至小張莊（距城十五里）搶刦數家並架去張姓一名小孩一口 
上月二十七日登載剿匪軍隊圍攻彭莊寨擊斃賈某之子焚其住宅一節茲悉係第五團毛營内某連長所爲與第二十五團之姚營長無涉 
地方通信 
[無錫]  
　　知事查防鼠疫　無錫縣楊知事近聞鄉間發生一種急性瘟症形似鼠疫深恐蔓延亟須先事預防爰特照會泰伯市董事鄒茂如天上市董事胡壹修開原鄉董事蔣仲懷等略謂聞得鄉間流行急病患者身死頗似鼠疫泰伯市一處某家連斃四命開原鄉某姓家共有十二人内有五人前日忽相繼發生頭腦暈眩旋卽冲血而死者三人自發病至死不過六小時之久又天上市堰橋鎭有江北客民一家三人均染此症而亡近來天時嚴寒亢旱無雪衛生稍不經意時疫易於發生傳染更速爲患何堪設想究竟有無其事相應照會貴董煩爲查照希即查明見復云云聞民間現多購食紅白生蘿菔以爲預防 
[松江]  
　　監犯越獄　搶刦楓涇徐少齋家之劇盜李阿榮前經判處徒刑十年釘鐐收禁詎於今晨（三十一號）三四句鐘左右越　逃脫又遷往監獄病房内判處徒刑十月之竊賊申才生及判處十二月之沈勤三亦同時偕遁該犯等逃脫後典獄官陳永滋尚未覺察直至午刻獄丁送飯時方始發覺遂據情報知李縣長由李親自查勘當以該犯等並未留有圖逃痕跡事涉可疑飭將獄丁火貴秋嚴連發金友才等三人收押候訊一面另飭法敬尾緝並許獲犯一人賞洋五十元至典獄官陳永滋疏於防範答有攸歸擬卽呈請高等廳懲戒 
傳訊區員　靑浦縣練塘鎭警察所趙區官每逢烟賭等案往往需索鉅賄擅予放縱輿論頗滋不　現該區官因胡姓烟案得賄二百元一事爲該縣張知事查悉已於日昨將該區官及與有關係之某紳傳提質訊 
[鎭江]  
　　江口之大火災　鎭郡江口洋浮橋一帶素爲熱屬之區一月三十晚間十時該處豫愼泰雜貨舖（或云三元旅館）不戒於火霎時烈燄飛騰天主堂警察局曁各處救火會洋龍一聞警報急住救援駐鎭陸軍十九師楊師長丹徒縣倪知事及各警廳各防營官弁等紛紛到場施救四面彈壓直至十二時始烟消火滅計延燒鄰右恒泰祥雜貨舖三義公三益三元旅館三家共燒燬三層樓房二百餘間損失約在數萬之譜其餘住居各該館之旅客及妓女之損失亦不計其數聞被焚各家均保火險惟所得尚不償所失云 
嚴禁假名敲詐　鎭郡某某等曾在城外三元巷俱樂都密設機關專行敲詐事爲駐鎭陸軍十九師楊春普師長所聞即於日前派隊會同敬區前往查拿詎若輩早已聞風逃逸當將該俱樂部封閉一面由楊師長出示嚴禁略謂訪聞近有不逞之徒竟敢糾約三五少年及無業游民密設機關肆行敲詐並有假冒本師稽查名目在外招搖情事旣損本師之名譽亦礙地方之治安除密派親信人員嚴密稽查有犯必懲並通令外爲此佈告商民人等一體知悉嗣後如有假冒稽查或私設名目向人敲詐者准受害之家扭送來師或指名禀請拿辦一經訊實本師長即遵戒嚴法從嚴處治以示懲儆而衛商民如有匿不舉發别經發覺亦有與受同科之咎其各凛遵母違 
嚴禁小輪濫載　鎭江關監督兼交涉員周嗣培君近據江都縣知事呈稱揚州内河各小輪碼頭以及上下游一帶乘輪旅客時有落水之事輕則受驚重則斃命推原其故皆由各輪貪載乘客人數擁擠所致而尤以清江長班爲尤甚若不嚴加整頓殊與行旅前途大有妨礙請通令沿可各關卡按照乘客額定人數載明關單遞一清點如有溢出額數以外分别科　以重關章而維人道等因周君昨巳通飭所屬各子口一體遵照矣 
[揚州]  
　　派員於餉　淮揚防軍每月薪餉均由各官長親赴寗垣請領本月份（十二月）薪餉李督前與鹽商息借之二十萬元祗解省七萬元仍有十三萬元未解恰與本月份淮　鎭守使及巡緝隊薪餉之數相符特派糧餉局胡崔世周往淮揚分放以免往返滙劃崔業於本日（三十一）由寗來此從事監放矣 
催繳田價　淮揚屯田前經核減决定每方上則三元四角中則二元八角下則二元二角下次則一元六角各沙田屯户互相觀望迄未繳價報買昨駐揚沙田局駐辦馬錫彤又奉省令催繳特佈告各沙田屯户於陰曆年内報繳以濟省需 
[南通]  
　　農業之過去未來　本縣今歲農民所穫棉花之收成極富四境統計售棉之數目在二千萬元以上故本届年終市面之金融頗堪周轉未始非棉花收成富足之效所憂者入冬後將及九十餘日不見兩水亦無大雪恐明歲農田受斯影響有荒　之虞也新通報行將復活　本縣原有新通報開辦最早去歲因經費支絀停刋瞬巳年餘邇聞該報原經理李曉芙及農會坐辦于香谷有將該報復活之提議其經費巳由李于兩君籌措有著仍以鼓吹文明提倡道德爲宗旨出版之期當不遠矣 
[江西]  
　　贛財廳長出京之兩說　江西財政廳長楊慶鋆銜有贛督重大使命晉京巳紀報端茲聞二十七日督軍公署接楊顧長自寗發來一電云鋆於有（二十五）日由京起程現已抵寗在京連謁元首五次魯軍已不入贛並承殷設致意深　我督運與蘇不時互商共維和平之局至我督軍寗土安民之熱忱元首大爲嘉奬此外並交鋆轉呈密函一件容當奉鑒云云惟又一消息則謂財政廳郝總務科長接楊廳長來電略謂鋆原擬宥日（二十六）出京現因家事糾纏尚未料理清楚祈代向軍民兩署續假十日約於下月初旬决可回贛云云是楊廳長尚未出京也二說未知孰是姑並紀之 
雜評一 
[今後之武漢（步陶）]  
　　南軍得岳後仍前進攻擊北方討伐令發表後曹張等軍將以次輸送異日兩軍之擊鬭其將在武漢左近乎夫會師武漢南軍固久有此雄心而危及武漢又馮氏切　之至痛此中利書相關之故雙方蓋均有如矢在紱之急迫焉然而介乎其間之武漢居民其將何以自處也 
武漢扼長江之中心南軍得之則川湘桂粤皆有活動之餘地北軍保之則北部諸省尚無立時搖　之虞惟地居四達又有租界之關係吾人試撫辛亥之刧後遺灰至今蓋猶有餘痛誠使平情酌理雙方用兵皆必有所顧忌而不敢盡情以爲一時之暢發然則道路所傳武漢將劃出戰區以外之說雅非絕無幾分之理由所慮者今之武人除升官發財外他皆一無所知其心思或恐未必如此周至耳 
岳州之敗非兵少之咎敗兵之收容於武昌者且三千數百人而沿途搶刦及爲南軍所擄者尚不知若干焉今曹張等南下之兵衆寡且勿論精否且勿論第問其到鄂以後是否能保其必勝於岳州敗兵之紀律爲鄂地居民之治安計此固較任何一方勝負之問題爲尤切要也然而旅津鄂人已於張敬堯之部下不能無所危懼矣其他尚何言哉 
 
 
 

Page 8

 
 
   
 
 

Page 9

 
 
自由談 
游戲文章 
[擬玉皇勅竈神入覲前調查罪案] [  徐勵吾]  
　　朕卷近日閨中悍婦燃萁煑豆以爲能一般竈下中　斬木　竿而作亂析骸　食亂離則民苦堪憐舉手調羹卓絕之人才難得南人要吃米北人要啖麥今猶聚訟於雙方饑者憤無食飽者慾無　因此操戈於同室勢將倒竈合家無炊飯之區竊欲代庖得位享大烹之養洶洶不已屢獲腥聞岌岌可危惜難親見爾竈神本來衙署俱在庖厨凡茲指問各端當必見聞甚確豈特烹琴煑鶴目覩憂傷空釜生魚心悲窮困似此入厨交閧方如水火之相煎以致舉宅不安僉慮炊煙之將絕不查事實安知誰是誰非必得情由方可或懲或勸爾竈审務於本月二十三日入覲以前詳查莫漏切記母忘勿因受媚而故壅上聞不可臨行而始加俯察届時入奏孤必詳訽先期示知汝其注意倘竟喫糖（吳俗祀竈俱供糖）過量如含飴之童子難言又或醉酒（祀竈曰醉司命）莫醒似嗜飲之狂徒亂語定予褫職懲戒加嚴罰作苦工寛窘難望切切此勅（五） 
家庭常識 
[麻布洗濯法] [  吳素娟]  
　尋常洗濯麻布多使用肥皂或蘇打（即鈉輕養）而巳新法加入與水等量之火油並加肥皂與蘇打此法毫不損害麻布而容易除污垢其色甚白且有防鑒腐之效旣加火油則所用肥皂與蘇打之分量亦可減輕價又便宜誠兩得也 
[治脣燥] [  蟄厂]  
用蒸飯飯蓋上汽水搽之數次即愈 
[錶之選擇] [  潤濤]  
　購新錶時母使店中人開足法條宜自用手先將發條開一轉視其游絲轉輪之旋動力如何然後緩緩開足直至極點若其轉動如初無少緩急者則此錶無常停之患 
[醉鷄] [  短笠道人]  
　選肥嫩之鷄去腸雜及毛淨蒸熟切作適中之塊待冷先以醬油陳酒對和傾鍋中加以花椒炒鹽少許煎數沸取起入磁瓶俟冷次將鷄肉浸入其液須滿過鷄肉之半將瓶口封固過三日卽可取食其味甚佳鴨肉亦可如法浸之惟猪肝及　子須洗淨先以滾水泡熟如前法浸之而猪肝亦宜切片但勿使過於老熟爲要 
[洗婦女皮圍頸法] [  希程]  
　以安母尼亞一匙與洋皂水同置盆内將　頸在盆内搓之（俟污去爲止）再在冷水内漂三四次用淺藍色水略漂一次驪風口惟須時搖動至毛散開爲止 
工業須知 
[凍豆腐製造法] [  雨田]  
　　時届嚴冬玄氷裂地户外操作尚云困難至於田野從事尤無可言然論農民經濟决不能廢可貴之韶華作無益之舉動惟見機生利不憚繁勞是宜急圖若利用此寒氣變化氷結之作用造出農産變形之製品而於其中資取勞金謀助生計非正當可貴之事業乎利用此作用之事業雖非一端要以最有利而易行者首推此凍豆腐之製造余在昔年未能明悉此物之功用僅知可供一時之佳肴而已今閱各種雜誌所載非特能充副食之蔬菜即主食之糧食亦多利多至考此品質輕而易於運搬物滋而適於營養各國軍營之中多以爲惟一之乾糧航海旅客亦多視爲無二之物質言其組成之成分則爲吾人營養上最占重要之蛋白質爲最多茲舉豆衣豆腐凍豆腐成分之比較如下豆腐中之成分水分八九二九蛋白質四八七脂油灰分○四八凍豆腐之成分水分一五三二蛋白質四一四二脂油二三六五灰分三○八豆衣之成分水分二一八五蛋白質四二六○脂油二四六二灰分二八二言共製法首先原料之選擇原料維何大豆清水苦鹽汁等是也大豆務取充實而無損壞者外皮薄而帶有固有光澤且有固有臭氣粒務取齊一而不雜具以上各點則蛋白質脂肪豐　製品因之而佳良水雖河水井水　水皆可取用然以兩水之成積爲最優良苦鹽汁以清純而不雜者爲良原料選定後然後將大豆洗淨於洗水中急行攪拌掬去其不良種實及塵芥難物等然後浸於上述選定之水中夏期浸　七八時間冬期二十四時間但於夏期宜換水二次冬期則一次足矣（未完） 
集益錄 
[答第八十問] [  孤舟] 　　 
　銀器飾黑色花紋之法甚多結果最佳者爲用綠化白金之溶液描寫花紋於器之面上其法有三一用錄化白金之水溶液一用綠化白金之酒溶液一用綠化白金之以脫溶液三洪之結果相同而用水溶液之法最爲便利故普通所用多爲此法宜先將欲飾之銀器用白堊磨擦至極光亮次浸之於溶有苛性鉀或苛性鈉之熱水中片時後用玻璃箸撈出浸入十二倍之硝酸水中片時後仍用玻箸撩出用清水洗盡酸性次取綠化白金一分溶解於蒸溜水五分中製爲溶液用潔凈之毛筆　之隨意描寫花紋於巳經處理之銀器上描寫處即顯黑色描寫畢將其器放置至其描寫處巳乾燥用清水洗滌二三次用綿花　油塗抹於其面上取光滑之處輕輕磨擦之則經描寫變黑之處卽發美麗之光彩 
（按綠化白金各儀器館均有售惟價甚昻每一瓦需三元有奇另有吳左丹君各種金類着色法之全稿甚長容日刋於工業須知　内以　讀者） 
長篇小說 
[二城風雨錄] [  英國郤而司常覺小蝶迭更斯原著天處我生合譯]  
卷中　第二十章（三） 
竇瑪齊引其人出室復返則三夾克已相聚密談顧竇瑪齊曰此事將如何裁判宜入簿記否竇瑪齊曰是當記入死刑之册此仇豈能不復三夾克曰將并滅其族與曰不遺噍類三夾克皆曰佳其一則曰以馬丹竇瑪齊之精細任登記之職固無慮其疎漏但編織過簡而應記之事又繁莫使將來並吾人亦不能識也竇瑪齊不悅曰是何言哉彼即記之腦中亦不能忘况以絨線織之彼針針皆有暗記一望瞭如指掌何能遽忘惟他人得之則不過一尋常之編織物耳是更無洩漏之可虞三夾克皆點首又曰但門外之村漢如何竇瑪齊曰渠亦願爲吾黨之一　人魯直胸無城府足以供驅策也故我已允於禮拜日同往觀曼莎離宫其一人曰何也渠亦有膽欲觀王儀耶竇瑪齊曰有我在復何礙當知嗾猫而捕鼠亦宜示以鼠狀吾今於禮拜日當以碩鼠示此乳猫矣三夾克不禁失笑遂相將起立出室則見其人猶坐梯次垂首假寐竇瑪齊呼之醒復引入室令自藉草而臥一睡至酣此村漢者生長於窮村勞勞終日生平未嘗得半日閒今得此無異出泥犁而登樂國矧竇瑪齊家有酒足以供飲有牌足以遣興故自入黨以來樂不思蜀矣惟獨深懼馬丹避之如避母熊實則馬丹終日坐　後織絨線初未嘗留意及彼但其目光如電略一廻顧卽足使其戰栗亦不自知其所以然也禮拜日至方喜得往都市游行而滿意中有不足者則馬丹亦與俱也是日竇瑪齊以店事付之傭保遂偕村漢而登公車逕赴離宫是日王方有祈禱通衢之中人立如垣皆昻首翹足而望三人旣下車即　入人叢中而馬丹俯首弄針猶自治其活計不輟其旁卽有一人問曰馬丹何治生活之勤也馬丹曰吾事實　曰然則　此何用幅廣乃如許馬丹憤然曰將以裹死尸耳其人駭然立避去恐爲馬丹所敺此時王輦已至但見香烟夾道衛士如　朝貴大臣則跨駿馬佩刀勳章爛然耀眼馬蹄觸地但聞得得之聲似無一人敢喘息者儀仗之後乃見　輦繡幕高搴儘人瞻仰則王與后主並肩而坐王貌殊陋而后頗俊衣飾崇華則相埒御輦之後命婦屬車極夥服飾炫耀異香襲人半里之外尚復隱約可聞清道夫雜於人叢之中生平但見叢塚驟覩天儀目迷五色逕舉藍冠高呼萬歲一時觀者隨聲和之其聲動天王與后天顔皆有笑容以爲民心方附己也竇瑪齊見車駕巳過立曳其人而行經過曼沙離宫目覩崇樓傑閣之勝御園花木之多則又不禁高聲而呼萬歲竇瑪齊至僻處乃拍其肩曰孺子可敎若輩正在夢中聞汝歡呼之聲以爲富貴可長保也而不知民問怨毒之氣正隨此聲而出行且喋貴族之血以取償焉（第二十章完） 
 
 
 

Page 10

 
 
本埠新聞 
[美國財部特派員之職務]  
　　大陸報云美國財政部特派員尼柯爾森氏與亞慶巴氏巳在黄浦路美國裁判署内設立辦事所調查運美各商品之價值而尤注重畫一各項物價尼柯爾森氏專管中國與附近各地之事務彼與亞慶巴氏巳定明日由滬啟程赴各處調查一切先赴小呂宋然後取道中國各口岸回滬尼柯爾森氏謂中國運美物品逐年增加故財政部深知畫一物價之重要蓋歷來中國運美之物價率輙相懸殊其故多因出口商辦貨之法各異有直接購諸出品人者有展轉購得者以致貴賤相差甚遠美國與遠東之貿易今旣日見發達畫一物價以免參差此舉極關重要云又查驗貨單傳播商品運美章程之消息及運輸方法等事亦爲新設財政部辦事所之職務也 
[關於鐵路運貨問題之部電]  
　　上海路局轉運　會昨接南京下關轉運公會轉來交通部電報一通當即抄錄　電分致各埠各商號一體查照部電照錄如下電悉所請疎通貨運並貨票搭現成數以便轉知各商照辦各節具見該商等能知大體殊深嘉許查津浦因車輛不敷又復備運軍隊賑品至沿路各站貨物屯積本部垂念啣　本已迭次極力設法疎通茲據前情當再飭京漢京奉京綏等路即日籌撥大宗貨車機車輔助津浦俾將積貨積極疎通一面並由部派技正俞人鳳津浦副局長勞之常前往督察以慰衆望而利商運所有貨票搭現成數即定現欵六成於二月一日起實行巳飭局於各站張貼廣告各在案至請回復各公司註册舊章一事亦巳飭局從速議復並仰知照 
[重申私借外欵之禁令]  
　　江蘇交涉公署近奉外交部訓令以中國宫民人等與外商訂立關係國家主權及地方公産之契約等項以及商辦鐵路各處鑛商借用外債非經中央政府允准不能有效迭經本部通照駐京各使在案近復風聞外省有私印債票等向外商押借欵項亟應重申前禁以杜後患爲特令知該交涉員一體查禁 
[公廨預審沈强夫案四誌]  
　　寓居法租界白爾路四百四十二號門牌之民黨奉天人尹神武因被眼線某甲至老閘捕房特别機關報告謂是沈强夫即孫祥夫又名蔣介石尹神武乃係化名與暗殺上海鎭守使鄭汝成憲兵營司務長舒錦秀及榮記報關行主金琴蓀兩案均有關係業由中西探目提至公共公堂迭次關庭研訊屢誌本報前日午後由捕將尹解廨續訊捕房代表牛門中央政府代表穆安素鄭大爲之代表葛福來被告代表禮明福岡各律師均到堂候示二時半由原審官　讞員與英卓副領事升坐第一刑庭復訊先由被告代表禮明律師將被告尹神武之照片呈案請察並孫被告所攝肖照與通緝公文上所　之照相面貌不同應請明察並詰據見證日本人井允居聲稱伊向在奉天營口天吉公司營業被告實非沈强夫乃係尹神武與其堂兄尹竹林曾在我之營口事務所内辦事我在東京閱看十一月二十七八九號之上海報紙載有尹神武被捕之事其堂兄尹竹　以此人是否伊之堂弟乏人至滬調查適我正欲　妻來滬游玩故即囑我調查實情我於一月四號由日本到滬即往同文書館謁見友人校長日本人馬柳會晤時我託其探聽被捕之人是否沈强夫抑係尹神武當由馬柳轉託福岡律師調查確係尹神武我想此事定係寃枉即請福岡律師探訽開審日期到堂代尹辯護一面由我回至日本報知其兄尹竹林本擬報告被告家屬因恐尹之老母得悉驚　是以被告家屬至今尚未知悉嗣我復子十五號趁輪來申預備于開審之日到堂作證剖明以免寃累無辜當於念八號上午抵滬是日午後適值開審我即往福固律師處接洽請爲到堂辯護以明不白之寃被告之父爲尹鳳祥其生母已故繼母則尚在原籍云云供畢由鄭大爲之代表葛福來律師向該見證反覆駁詰良久中西官判被告交捕帶回還押候明日復訊核奪昨晨十時由廨繼續研訊即據被告代表福崗律師詰據見證日本人馬柳聲稱前在南滿洲鐵路調查部辦事約有十載至去年來滬擔任同文書館校長民黨巨子沈强夫於辛亥光復之第二年由日本人井允居介紹相識後與沈在奉天大連灣火車上會面三四次卽孫逸仙蔣介石我亦認識今獲案之被告尹神武從未見過確非沈强夫沈面貌魁梧身軀强壯兩目奕奕有威與被告容貌不同至本年一月七日井久居由日本來滬與我會面囑我調查尹审武是否在租界内犯案被捕究爲何事據聞被人指爲沈强夫未知確否托我代爲調查因事多週折即與井久居至福　律師處請其至捕房查詢次日經福崗律師查明確係尹神武被人悮指爲沈强夫遂將此案託福崗律師爲全權代表沈强夫蔣介石兩人均在粤省惟蔣介石前在長春地方見過多次供至此由福崗律師將照片三張令馬指認馬即在通緝文上所攝沈强夫本人之肖像指出並稱另一小影似與被告面貌仿彿云又被告代表禮明律師係由被告之房東郵專剛出資代延供至此由中央政府代表穆安素律師向馬柳逐層盤詰良久即據禮明帮辦台維司律師投訴證明律師偶染微疾今日不能到堂申辨應請展期研訊關讞員商之英卓副領事判被告仍帶回捕房定星戎六（卽今　）午後繼續研訊 
[新交涉員蒞任]  
　　江蘇特派交涉員陳貽範君於本月一日上午十時二刻接篆闔署職員參見如儀旋復召集各職員面致勗詞曰民國三年冬鄙人忠血熱症腋核發大請假南旋養疴滬上此次忽膺寵命惶悚不知所從外交攸關重要萬非鄙人所能應付遂瀝陳辭謝再三荷蒙當軸諄勸不得不出任斯職茲幸與諸君相見一堂欣慰何如今日無他言所欲掬誠相告者祇有二端一則旣經出來擔任職務事無大小總須盡職無論在此一月或數月在職一日之責任要當盡主做事和衷協力素餐之咎庶幾倖免一則任外交界辦事尤要出言謹愼所有作爲惟對於外交事上盡心做去此外一概不應與聞思不出位古有垂訓此則鄙人所期望與諸君交相勉勵者也 
又陳交涉員接篆後所有薩前交涉員移交之檔册點驗旣畢即將接篆日期呈報外交部及軍民兩署其外交團方面另行擇日分投往謁所有職員一概照常供職暫不更動惟僕役略有歇換移時發出布告如下　爲布告事本月十六日奉大總統任命爲江蘇特派交涉員此令等因本交涉員遵於本年二月一日上午十時接印視事除呈報分行外合行布告仰軍民人等一體知悉此布 
[修改稅則委員會添派會辦]  
　　修改稅則委員會主任曾述棨致南北商會沈蘇兩副會長公函云頃奉稅務處督辦會辦來電以修改稅則關係重要查上海北商會副會長沈鏞南商會副會長蘇本炎均於當地商情素稱熟悉應卽派爲修改稅則委員會會辦以資襄助等因奉此查修改稅則事體繁重自應集思廣益以策進行矧實地調查貨價尤賴有商界要人隨時協助現在政府電派執事爲修改稅則委員會會辦本主任極爲欣慰相應知會貴副會長查照即希惠臨本公所襄辦爲荷 
[緝私統領團長謁見洋顧問]  
　　鹽務處稽核所洋顧問丁恩由京南下考察兩淮兩浙鹽捕緝私各營軍制並調查各産鹽區域之産銷總數前經抵滬即赴浙省寗波等處考查茲巳事畢由甬蒞滬故由兩浙緝私統領蔡和林協同所部第一團盧團長昨至丁恩寓所晉謁面呈所轄緝私十六營駐防查緝區域及各營長員名並士兵巡船額數清册並請訂期校閱營制丁氏允俟擇定日期再行通知云 
[印花稅辦事處自謂恤商]  
　　上海縣商會接江蘇印花稅分處駐滬辦事處公函云逕復者案於本月十五日奉貴會公函内開據各業商人紛紛來會告稱印花稅法定每年六月十二月爲檢查時期派令專員會同各區域警士按户抽查歷經貴會臨時知照在案乃六年十二月檢查期限早已經過近日仍有印花處人員並不協警遍向各商舖帳房市櫃任意搜查遇有火食零用無關緊要簿記未經黏貼或貼不足數即以銷售稅票爲處罰方法票額自數十元至十元或五元不等票　須繳十足種種苛擾按之歷來貴會通告及減折票售顯相違背况值年節伊邇商業倥偬設有宵小託名混充貽害匪細務懇貴會設法維持各等語前來查本會對於印花稅亦在協助進行之列茲據前情相應函達尚希貴處照章辦理國課商情雙方兼顧足紉公誼等因准此具徵貴會協助進行維持國稅之至意感佩無似惟查敝處成立之初卽定有隨時抽查辦法曾經上海縣公署會同淞滬警察廳出示佈告並通達貴會在案與冬季警察檢查截然兩事其所以派員而不協警者深以民情習慣恐涉煩擾想貴會亦必能深諒此衷至查有各項簿據未貼印花或貼不足數等情弊不即執送警廳科罰者原爲體念商艱現時變通辦法於商人旣可免科罰困苦於國稅亦可期逐漸推行國課商情似已雙方兼顧至於所派員可均發有憑證各商儘可向之索閱奉函前因相應函復即希查照轄飭各商母得誤會至紉公誼 
[永安公司建屋工程之損失]  
　　公共租界南京路浙江路口由香港永安公司建築六層樓洋房開設分公司大約夏曆明春可以竣工詎昨日上午十句除鐘西首英華街方面所搭木架竹笆忽然坍下聲如　靂其對面天福南貨店屋頂與内部生財鄰右中華眼鏡公司之玻璃天慢及維新里住宅房屋並南京路電車電燈德律風三公司之電桿電線均被壓斷彼處與老閘捕房距離甚近二號捕頭開立根得悉後即率通班中西探捕馳往阻止行人往來各項車輛亦暫斷交通約兩小時始得照常來往並用電話知照救火會西人立驅拆屋器械馳往該處將搖動欲墜之木架竹笆取下以免再有危險又通知各公司分别派匠到場將電線電桿逐一修理一面諭飭中西包探分往調查受損各户及有無壓傷行人情事聞受損各户及房主已分别開戰報告捕房俾向永安公司交涉矣 
[公廨復訊股票公司巨騙案]  
　　季福生余法桂胡其壽馮林泉等同在公共公廨指控周廷湘常寶裕龔三元丁益齋陳振　等在南京路二百四十二號門牌虚設萬利豐股票公司串騙值洋四萬餘元之北京交通銀行鈔票逃逸等情業經捕房與上海檢察廳及　陽丹陽兩縣知事署將被告各人先後拘獲一併提解公共公廨訊供押候廣肇公所派人到堂質證在案昨晨復訊先由巨昌和正棧兩户之代表律師上堂聲明被告周廷湘等曾向原告等騙取票面七千餘元之公債票原告在華字報登有廣告嗣因原告等不願以刑事起訴除取消廣告外已在公堂按照民事起訴等語繼由廣肇公所某董事上堂經英白副領事詰據聲稱所遞公禀係由董事會開會議决送呈因公所係廣帮商界之機關如商人有事請求所董例應開會集議後代爲傳達此事由董事七人人開會議决後依照習慣具呈公函並非干預堂上法權請爲明察白君諭曰商人如有事故儘可照章投廨呈訴此事南市商會與廣肇公所有同式信函來廨公堂意見已託馬斯德海司兩律師轉達今後諒不致再有若是之信函投呈公廨云云諭畢該董事卽行退下又由被告代表梅吉言等三律師相繼投案譯稱巨昌和正棧已由海司律師到堂聲明以民事起訴季福生等所控亦同此性質應請堂上定一交保數目准予被告等交保候示原告代表律師聲稱被告律師所請交保一層敝律師極爲反對因原告費去許多金錢始將被告等拘獲如准交保出外倘或避匿又費週折况此事發生後已有甲乙兩人因被騙情急以致覔死被告等所犯案情極爲重要請爲明察張襄讞商之白君判被告各人一併還押候下禮拜一再訊 
[車夫嚇退强盜]  
　　前晚九時半法租界昇平里四十號門牌周姓家突來盜匪數人嚇禁聲張當由周之車夫出外喊捕該盜等情虚卽將婦人某氏手上所戴之金戒强捋而逸後由事主投報捕房捕頭諭候查緝盜匪到案訊辦 
[眼線指拿盜匪]  
　　法捕房包探前日帶同眼線楊樹芳至閘北四區警署報告謂有盜匪多名匿居新民路小弄内姚署長即加派長警協往該處由眼線指拿到齊少彭洪雲中劉永年王金榮趙鶴庭張友之張起等七名並在齊之身畔抄出手鎗一支子彈五粒解經司法科段科員逐一研訊據齊供手　即係眼線楊芳寄藏伊處判一併交來探帶回歸案訊辦 
又一訪函云法總巡捕房探目黄金榮包探韓邦遠方福林等偵悉連日搶刧各案均由盜黨齊少彭洪雲中劉永年王金榮趙鶴亭張有三張起等所爲當即帶同眼線馳往閘北拘拿及至德仁里口適見王盜由内而出即經方韓兩探上前將兩手扭住故該盜袖内雖有手鎗不及開放致遭擒獲　而各探擁入盜室完全就縛解由警區略詰數語帶回捕房禁押昨午由王探目會同各探將王等七盜逐一盤詰承認搶刧法新租界元豐米店興聖街裕康錢莊及某押店某烟紙店等四案即經各探禀明捕頭諭令分傳事主吊取贓物以便錄供解送公堂訊明候核 
[查明黄豆船户誣良爲盜]  
　　黄豆船户張和尚訴被江北船户楊仲英等九人糾衆行刦船中鋪蓋衣服等件經曹行鄉縣警第三分所拘送地方檢察廳訊供各執判令收押候查再核在案茲悉此案業經地　廳派員查得張和尚所訴被刦各節毫無實在證據楊仲英姜長高雍長凱卞永貴秦永進秦小網子秦開元秦再福卞粉珠子等九名籍隸高郵實爲柴販餬口並無爲非情事業已據情回廳報告林廳長即於昨午飭將楊仲英等九人一併提出交保開釋張和尚誣良爲盜咎有應得著令收押聽候起訴同級審判廳判决 
[賭案牽及盜案續紀]  
　　粤人麥文鄧生胡田馮生元穆裕根張阿方與王阿賢等共十九人因在北四川路仁智里二百二十四號門牌啓明小總會内聚賭被美捕房中西包探查見拘入捕房解送公共公廨經中西官預訊一過以麥鄧胡馮穆張六人均屬形跡可疑判令一併收押候究王阿賢等十三人從寛開釋在案昨由捕房將在押各人併解公廨禀明被告等與信和　紙店被刦傷人一案似有關係惟尚未調查明白請爲展期研訊中西官判麥等六人帶回捕房聽候查明實情於下禮拜一再訊 
[盜匪越過橋梁之防堵]  
　　步兵三十七團第三營營長王幹臣以沿斜徐路之局門路橋新橋路打浦路橋魯班路橋均與法新租界毗連如有盜匪在租界搶刦之後越過橋梁竄入華界可由駐紥各該橋梁之岡兵恊助截拿故昨已行令所部第九十十一十二等四連長傳諭各士兵妥愼防範矣 
[防軍巡邏鄉村]  
　　松江縣屬六吊灣鄉民張姓家於日前夜半被盜十餘人執持刀械預伏室内行强搶刦事主驚悉喊捕即被用刀砍斃男女兩命刦去金銀飾物衣服等件事後報由松江縣李知事勘驗飭緝在案茲松江防守司令王精甫以西鄉一帶今秋因遭蟲災禾稻歉收而盜匪又時常擾害此次六吊灣被盜搶刦之事主家距離火車路線僅及二里許因無軍警梭巡致生盜案茲查松江迤西至　涇沿路綫一帶之二十九號三十一號三十四號各大橋梁均有軍隊駐紥嗣後應由駐紥各橋梁之防軍每夜馳往附近各鄉村　加巡邏藉資保護業於前日咨請步兵十四團夏團長通飭松楓沿路駐橋各軍隊遵照辦理矣 
[各學校記事一束]  
　　學生會學校　寰球中國學生會學校巳於十七日放假茲聞校長朱少屏以虚擲光陰大爲可惜特設一寒假補習科於昨日上午開班上課本校學生概免學費外問附學者亦僅收費一元查該校自朱君接辦以來對於校務不憚煩勞力加整頓所聘敎員多爲歐美留學生皆熱心敎育富有經驗於敎授管理均極認眞並爲注重平民生計及奬勵勤學起見特定專章凡在該校畢業學行最優者得由該會爲之介紹於銀行工廠及各項機關充任職務以故日來遠近報名投考者頗形踴躍云 
南洋路鑛學校　南洋路礦學堂開辦迄今巳經六年前校長林兆熙君　路檻樓經營於始今校長朱貢三辛苦孹畫擴充於後自上學期起來學者日衆原有校址已有人滿之患此次專科畢業成續斐然尤爲各界所贊故特於下學期另覓校舍預計須有容納三百人之宿舍及專科中學預科諸組適宜之課堂方能應來學者之要求聞已賃定寶昌路尚賢堂原址現正着手佈置按尚賢堂爲極宏麗之建築内部尤合於學校設備而廣場草坪空氣清新洵學校之良址也 
嶺南中學　虹口愛而近路嶺南中學昨日寒假休業並舉行第三次畢業禮英文專科罪業生九人洗瑞初慮雲　鄭琳芳譚申耀余　秋老鶴雲孫誠梁啓勝張德峻高等小學畢業生十人李伯鴻　纘武唐成陳闕麟伍全　梁詒榮彭福綿李桂芳王振聲林文炤夜學畢業生一人鄭澤倫聞該校明春擴充校舍增加學科定陰曆正月十八日開學 
啓明高等小學　英租界愛文義路池浜橋晋　里啓明高等小學校由汪春鑑捐資創辦以來已届九載昨日（二月一日）上午行寒假休業式並舉行第七届畢業禮首由汪校長報告並路述創辦歷史繼由各敎員及來賓相繼演說至散會時又給發各學生報告戰聞該校於明年正月初八日開補習課十六日正式開校 
益智小學　美租界東唐家弄聚寶里益智小學校昨日舉行寒假休業禮並第二届畢業式二時開會順序如下（一）全體學生唱歡迎歌（二）校長陶漢塵訓詞（二）休業歌（四）來賓朱伯寅周少葵朱稼甫朱日章徐惠施等相繼演說（五）四年級　生演說（六）校歌（七）三年級學生國文朗誦（八）四年級珠算比賽（九）二年級國文演講（十）墨版畫（十一）對客揮毫（十二）畢業歌（十三）給憑並給各學生奬賞（十四）朱文華代表郁慕俠分贈印刷品（十五）向國徽行三鞠躬禮次師生同學暫别禮（十六）謝賓禮成已鐘鳴六下聞此次畢業者爲單炳奎陳福生等數人成績優美交相稱美云 
滬演英文學校　新閘路和樂里滬演英文專修學校爲邑人徐豐潤所創成立迄今已逾七載前日舉行寒假休業並定於陰曆明年正月二十日開學現正預備招考新生凡有志專修英文者可往報名 
女子手工傳習所　美租界愛而近路小菜場上海女子手工傳習所係沈卓吾夫婦之所創辦敎授各種不用機器之手工本年爲普及起見對於結網花邊科一概不收學費一月卽可畢業又無須義務工作故學者甚形踴躪計本年先後畢業二百十二人籍隸四川者二人湖南十七人湖北九人福建一人廣東三十四人山東三人浙江十一人安徽十六人其餘均籍隸江蘇此外盤編花邊科（即芝罘累絲）畢業二十二人鈎結花邊科畢業三人抽絲科畢業三十一人編結科畢業十七人業於陽曆一月二十六號放假該所鑒於女子不識字之苦現特增設文算簡易科以爲幼年失學女子捕習之所敎授　用文字六百佐以簡易算學習字每日授課二小時上午下午可先擇定以期無妨家事年齡自十五歲至三二歲爲限半年畢業 
[新委工巡捐局長接差]  
　　閘北四區警署長姚石蓀調充滬南工巡捐局長遣缺由徐廳長委任余炳文接辦已迭誌前報昨日姚君實行接差閘北紳商各團體及陸軍三十七團警廳偵緝隊等均備鞭炮隨送至新閘橋爲止姚君亦步行過橋始乘馬車向南而去午前十一時蒞局代理局長杜梅叔將文牘卷宗移交後即回護軍使署秘書科長本職並向盧便陳明交卸局務情形旣而姚局長亦到軍署禀明即日接差視事聞姚局長隨帶浙江人潘丙章爲該局總務科長其餘稅務文牘工程庶務各科長逐一挽留照舊供職云 
[公廨陰曆新年之休假]  
　　公共租界會審公廨自十一日起至十五日止停止訊案蓋爲陰曆新年故也 
[年關貨船不復免捐]  
　　上海稅務總公所高所長昨日發出布告云爲出示嚴禁爭案奉財政廳調令第一百十九號内開據丹徒稅所長呈稱竊寗蘇稅釐每屬陰曆年關各貨船皆以恩放爲詞抗不報捐司巡船理勸不聽截留無力此風迄未稍息此中損失爲數不貲擬請先期出示禁止俾衆周知等情除指令查蘇屬改辦貨稅以後免捐舊案即行裁革與寗屬仍收通過釐捐性質不同未能援以爲例迭經令行通告遵照在案仰仍照案布告一面督飭員役妥爲勸導母任　越漏稅並候通令各稅所一體照辦此令印發外訓令趕緊通告各業商及船户人等一體遵照等因奉此合亟出示嚴禁仰各業商及船户人等一體遵照母違特此通告 
[油豆餅存貨之調查]  
　　南市油豆餅業向來買賣進出甚巨今届入冬以來因沙船輪船來貨頗少價格步增現在年關將近滬地存貨較諸上年不過十之四五茲將該業各貨存數列下　沙船存貨牛莊豆油七百件大連豆油八十件牛莊籽油二百件靑口豆油五十件岐山豆油九百件泊兒豆油一百件泊兒生油六百件牛莊元豆八千石大連元豆二千石牛莊靑豆二千五百石　棧房存貨牛莊豆油三百件牛莊籽汕二百件各口小簍豆油三千各口生油五千件牛莊元豆一萬石牛莊靑一千石洋河靑豆二千石靑中餅一千五百片陳靑中餅一萬三千片牛莊餅二千片　共存牛莊豆油一千件牛莊籽油四百件各種小簍豆油四千一百三十件名種生油五千六百件各種黄豆二萬五千五百石各種豆餅一萬六千五百片 
[烟廠生涯發達]  
　　浦東陸家嘴英美香烟廠年來營業狀况頗形發達自新廠開工 
 
 
 

Page 11

 
 
後男女工人愈多廠之四週店舖林立工人聚族而居統計男女工靠此生活者不下五千餘人該廠近日加作夜工兩小時自上午七時起至下午七時止所出香烟種類甚多僅就老廠而言第日可出各種香烟三百餘箱聞新廠出貨亦不亞於老廠其商標廣告等類各種印刷品均有專門名師從事繪製描摹吾國風土習尚至爲適宜彼國人經營之魄力於此亦可見一斑矣該廠現又在新廠附近添建五曆樓棧房一所以爲存儲貨物之用云 
[貨棧營業之蕭索]  
　　英商其昌棧設在陸家嘴東首素以機器材料五金雜貨爲大宗營業自經歐戰影響營業甚爲平淡目下英國公司輪船到者極鮮每月祇有一二艘抵埠以致勞動界大受影響幸有其他各公司輪船不時停泊卸貨假該棧存儲故略見活動昨據該棧中人聲稱現有英國大號輪船一艘載貨甚多將於日内抵埠云 
[皮貨業頗能獲利]  
　　本埠皮貨行計有協興公裕和成源合泰裕生泰祥甡泰信泰厚協昌茂恒豐泰等九家散處於英法兩租界名曰行家爲皮貨會集之總機關各處皮貨莊均向批購該貨消路華洋各佔其半今届因山西陜西甘肅等産地自受北地水災影響後大都減色故到貨頗爲缺乏較之上年減去十之　五而肖路則較上年生色英俄兩國時有大批購辦各種皮貨隨到隨空故價格無不增漲尤以羊皮消路爲最多價亦最昻自九月間開盤以來每件竟漲起三兩有奇往年年終各行家必有存貨今届則年終未到貨已售空故今歲頗能獲利云 
[警廳長派員發餉]  
　　淞滬警察廳徐輔洲廳長昨日委派各科員持銀分詣所屬各區所隊發給陽曆七年一月份餉銀並因按照習慣陰曆年關將届故將二月份餉銀提前發給半個月以爲度歲之資云 
[請派隊士協防]  
　　一區二分駐所王金山警佐查得本所管轄區域如大小東門新北門邑廟民國路等處爲商業繁盛之處目下年關在邇亟應加派長警妥爲防護惟本所長警不敷分配故於昨日詳報徐廳長請派保安隊或游巡隊隊士若干名來所協助不知徐廳長能允准否 
[機關鎗遵限趕造]  
　　兵工廠奉部飭造麥克沁式能射子彈二百五十粒之機關鎗現巳由總辦謝錦章規定每月造成若干尊昨飭砲廠遵限督匠趕造矣 
[紅會警廳注意時疫]  
　　本埠自入冬以來三月有餘無雨無雪亢旱已久喉症天花已屢有所聞紅十字會除施種牛痘外並派員在城内外調查患疫病家一經查明卽將病人送院醫治淞滬警廳連日亦飭各區所轉飭外勤各長警於染疫之家應加注意云 
[看戲大受驚嚇]  
　　前晚十二時公共租界漢口路（即三馬路）大舞臺戲園對面二百三十號門牌元祥西式成衣店不知如何失火霎時冒穿屋頂紅光燭天經工部局瞭望台瞥見鳴鐘警告救火會西人立驅皮帶車馳往救熄計燬樓房一幢左右兩鄰咸受水漬事後老閘捕房捕頭恐有别情卽飭包探往查起火緣由禀候核奪並聞當起火時大舞臺戲園尚未停演樓上下男女看客不知火在對而無不驚嚇紛紛奪路奔逃秩序大亂云 
[乍浦路貨棧失愼]  
　　美租界乍浦路十五號門牌廣萬祥貨棧於前晚一句餘鐘起火焚燬房屋兩問其毘連之十四十六號門牌均遭水　嗣經美捕房得悉該號曾在福安保險公司保有火險銀一千兩恐有别情立飭中西包探往查起火緣由禀候核奪 
[縱火監禁西牢]  
　　販賣稻柴船户陳榮囝指控垃圾船户譚金發與夥張阿三陳大在虹口港内縱火將伊所裝稻柴全船焚燬等情昨由捕房將被告三人拘解公共公廨請究原告偕證周阿祥訴稱駛至虹口港内因被煤炭船所阻不能前進停泊垃圾碼頭上月三十一號被告譚金發囑令撑開因稍遲緩即令張阿三等放火將所裝稻柴盡行焚去請爲訊究訊之譚供是日有乞兒數人在彼焚燒稻草烘火因恐肇事將火踢開不意踢至原告船上燃著稻柴致肇斯禍求宥又據張阿三陳大所供與譚略同中西官以被告縱火屬實判譚金發押西牢五年張押三年陳押兩年分别示儆 
[昌大典賠償當户損失之辯論]  
　　章水天代各當户延請巴和律師爲代表至法公堂控稱各當户有衣服等物質在昌大當内該當失愼後祗允按照當本賠償二成並須除去利息惟典當收質衣物决無值洋百元而能質八十元者以資得實價之半數巳爲最多且該當係自己起火並非被鄰居殃及照章應加一倍賠償請求堂上核准旋由昌大代表逖百克律師辯稱昌大當主前奉公堂核准以二成賠償先行登報如各當户有反對情事須於一個月内到堂聲明今已逾期始行具控在法律上不生效力應請堂上註銷中西讞員察閱原告禀詞章水天代表當户共有二二人當即向章問曰禀内列名之二十人今均來案否章答稱各當户之質票均已交於律師故今日並未到案惟均住居上海儘可令其來案質證判於七天内俟各原告到案再行訊斷 
[承認誘拐婦女]  
　　錢寶龍將許阿德扭至四區警署探告誘拐伊妻錢錢氏一案業由該署解經司法科段科員訊據錢供民人之妻自去年失蹤後四尋無着嗣悉與許偕逃匿居美租界海寗路前月曾經尋見詎許有探夥流氓多人袒護霸持民人不敢與較隱忍而歸今幸在華界遇見扭至警署請求究追質之許供認不諱並稱現仍住原處判移送地檢廳按律懲辦 
[拐匪與同黨質證]  
　　拐匪周林生拐得顧坤榮家之小孩由其同黨顧榮桂覔得主顧領出售賣適被顧坤榮之鄰人在途遇見扭至捕房解送注公堂訊實判周管押一年一面補緝顧榮桂到案究辦後由顧坤榮將顧榮桂尋獲扭解公堂詰問顧榮桂堅不承認判令還押候將管押西牢之周林生提出質訊在案昨日將周提案詰訊周供由顧榮桂代覔主顧是實質之顧亦以無可抵賴承認與周同黨不諱中西官判顧押三月周仍照原斷執行 
[母女串通捲逃]  
　　住居虹口東西華德路二百六十五號門牌之陳紹和在公共公廨刑事科呈訴伊妻張氏於上月二十二號串同伊女張董氏捲取值洋一千元之衣飾逃逸昨由捕房將陳張氏張董氏母女併傳到廨經中西官　　一遇判被告各交二百元人洋並保候再傳訊 
[疏通押犯之處置]  
　　上海地方審檢廳在小西門外原站路建造新廳早經工竣茲由該廳陸林兩廳長會銜布告定期陽曆二月四日實行遷移並於四日起停止辦公四天巳紀前報茲悉陸林兩廳長以本廳雖巳擇期遷移所有第一看守所中所押民刑各犯前因無處寄押將新廳西面披屋修葺堅固以便暫行寄押俟新　押造成之後再行遷入但該披尾地位狹小而現押民刑各犯共有一百八九十名難以容納是以陸林兩君於昨日一再會商飭將在押民刑各犯擇其情節較輕者一併提出有保交保無保省釋至巳經判决各犯亦於昨日分别執行云 
[無端行兇之扭控]  
　　江北人武萬純前日將鄭慶福孫永林鄒慶定三人扭至四區二分所控被鄒等無端兇毆致傷頭部等情經趙署員一併解送司法科押候訊辦 
[調戲行兇之懲治]  
　　住居哈爾濱路八十八號之繼絲女子朱阿翠指控向爲印書工人之陳東林在東嘉興路調戲行兇等情業經捕房將陳拘解公共公廨訊供管押在案昨晨復訊原告偕證上堂訴明當時被陳調戲行兇各節訊之陳供詞支吾中西官判押西窂三月以儆 
[妓女扭控車夫]  
　　人力車夫李明標前晚向虹口斐倫路二百十三號門牌粤妓院妓女徐阿妹拆梢洋一元五角吵鬧行兇由該妓扭控捕房押候解廨請辦 
[車輪當作柴薪]  
　　竊賊楊炳全阿五兩人前至洋人李其和家竊取馬車上輪盤兩個銷贓於金阿泉家由事主報告捕房派令包探任水揚偵悉住址將收贓人金阿泉拘獲慛車輪已被砍碎當即帶入捕房昨解法公堂由原告投訴前情謂究詰之金供實由楊炳全阿五兩人取來售信商人當作柴薪現楊等逃匿何處不得而知中西官判金罰洋二十元充公並賠償失主銀五十兩一面仍飭查緝竊賊解案訊辦 
[兄弟鬩牆]  
　　孔松嚴至法公堂控稱胞弟阿寶時常函致商人内有定欲借洋若干元否則爾須防備等語詎陰曆十一月二十八日忽至商人家門口將石灰包抛入而逸種種恐嚇勒索受累不堪無奈扭案請求訊究詰之阿寶供稱胞兄於今年某月間取妾抛妻向論不服反被糾黨將民人兇毆故此抛擲石灰包聊以洩忿是實中西官判從寛管押七天以儆 
[越界起訴之無效]  
　　吳養甫控劉明卿不理欠欵一案昨日上午由公共公廨傳訊原告偕代表律師上堂陳述被欠數目求追訊之劉亦延賚美律師到堂辯稱被告住居法租界原告已在法公堂起訴今又投貴公堂越控違背法律應請將案註銷王襄讞商之英白副領事以被告旣居法租界本廨未便准理遂判將案註銷被告開釋 
[酒店店違章]  
　　北河南路五百六十七號門牌某酒店主甬人盧桂榮因深夜留人飲酒醉後胡鬧被九百九十九號巡街捕查見抄錄門牌回禀捕頭請廨出單傳盧到案訊罰 
[奥國水手被捕]  
　　奥國水手牙非束戴樂血西落紙夫勿辣浪那四滔白等（均譯音）因前日在泗涇路五號滋事被捕房查悉即派西捕添納孟司偕同華捕至該處捕獲解送公堂關君以此案在敵僑處置範圍以内即派探捕解送松滬護軍使署發落 
[地價如數繳清]  
　　周　氏前至法公堂控稱前將地皮一方托計象生爲中出售除收過地價銀一千兩外尚少洋三百四十元延約不付請爲追繳判限十四天繳洋在案昨巳届限瞿氏續求訊追旋據捕頭報稱自奉飭傳去後被告已如數將洋繳存捕房故未到案判將所繳之洋給予原告領去完案 
[鐵條無人看管]  
　　浦東游巡第四隊巡警岳傑臣等前夜巡邏　　陸家嘴板木橋附近查獲無人看管之長鐵條六根鐵板一塊遍詢無人承認　係竊賊遺贓故携回隊内於昨日轉解三區警署出示招領 
[烟廠小工竊烟]  
　　浦東陸家嘴英美老香烟廠頂球問小工王士玉昨乘作工之際私取前門牌香烟八盒爲洋人查見將王拘解三區詢明姑念年幼無知着罰洋四元充公以儆效尤 
[滬海道公署批示二則]  
　　奉賢縣民林蔭等呈爲東境空虚民力重困環請飭縣籌議移修舊監以維治安由　呈悉候訓令奉賢縣知事酌量地方情形妥擬呈報核奪仍候省長批示祗遵 
上海縣民徐金生呈爲抄附呈縣詞批不服上訴請求發科集訊以靖圖務由　呈粘均悉該民如能證明僞造議單確據依法起訴何至駁斥仰即提出切實證據自赴上海縣呈請辦理母廨來道率凟 
中華職業敎育社通訊 
[研究部選舉職員揭曉]  
　　本部通訊選舉職員於一月三十一日截止收票即於昨日開票計投票者三十五人共四百四十票茲將當選與被選諸君披露於左 
　　沈恩孚　三十三票　　　黄炎培　三十二票 
　　賈豐臻　三十票　　　　顧樹森　二十八票 
　　莊　俞　二十七票　　　蔣夢　　二十七票 
　　吳家煦　二十三票　　　楊嘉椿　二十二票 
　　余　沅　二十票　　　　吳研因　十八票 
　　凌昌煥　十七票　　　　于定一　十六票 
　　朱葆康　十六票　　　　朱元善　十五票 
　　張世鎏　十五票 
　　　　以上均當選爲本部職員其餘被選諸君如後 
　　范祥善十四票　季新益十三票　沈彭年十票　李廷爕 
　　章慰高各七票　林在南六票　林文鈞　潘文安　趙宗預　　各五票　陳其銳　黄宗培各三票　王曾灝　胡晋接　唐　　雲卿　歸仁　王楨　高振　潘寶書各二票　王家杰　王　　礪　汪開安　趙揚烈　瞿宣穎　王景盧　朱光熊　劉樹　　棠　陳鼎師各一票 
來函 
[救火聯合會來涵]  
　　敬啓者頃閱貴報新聞欄内登有南市太平碼頭失火有附近各商家傳述當火發之時逾二十分鐘未聞鐘樓鳴鐘告警迨由紅十字會及糖北貨公所等疊且電話通知警鐘樓旋得回話尚言火在浦東方面不肯發鐘旣而復向述明發火實在十六舖南首該鐘樓方始鳴鐘有此躭延火巳四而延燒不可收拾云云閱之不勝駭異查是晚火起警　樓即通知各區救火會出救一而　鐘告敬並無絲毫延悮亦無前項問答情事火場人聲萬分　雜鐘聲一時恐難清楚或有其事斷無遲延二十分鐘之久爲之鳴鐘是晚第六區等到場較早其時馬路之西尚未延及無奈起火之房屋本以本料居多加之後面空地堆積柴炭適　浦江風急火猛馬路中間不獨不能噴水且因火逼近身立足爲難是以延及對面房屋但洋房洋棧萬一延及施救東手不獨華界即租界西人救火亦然如此此係是晚之實在情形也查敝會敬鐘樓自清宣統二年落成後雇員四人定章分爲甲乙丙丁四班每班一人以三小時爲）班自於上年十二月起爲愼重地方是以加雇兩人改爲甲乙丙三班每班兩人以四時爲一班挨次瞭望另派專員一人監察一切每年增加經費銀五百元復擬將原有電話呈准交通部仿照租界救火會裝設專機關於火政範圍之内以後均可直接傳遞俾報警不致延誤每年又加經費五百元以上辦法不惜鉅欵無非爲愼重火政力求完備起見何致再有延誤情事合行函請貴報登入來函門以供衆鑒而昭實在無任感紉　肅敬請大安　上海救火聯合會謹啓二月一日 
雜評二 
[查禁借欵（步陶）]  
　　外部之查禁官民私借外欵意甚是也然而近日中央之任意借欵亦豈國家之福哉夫在各省官民則部以政府未經許可即懸爲厲禁乃在部院二三官憭則但使能成借欵即屬莫大成績而國會旣無誰復敢起而遇問者然則借欵之禁不禁亦視其借之者之是否部院耳固無所謂正當不正當也且以事實論政府勢力所不能及之各省其借　不借欵政府雖欲盡知其詳情且不可得遑言許可不許可更遑言查禁不查禁嗚呼外部此等官樣文章奚能使官吏之自此果不再借外欵哉 
政府以措欵爲生活而對於三五武人則數十百萬曾不稍吝焉不知此等借欵如此用途又得誰人許可而俾其重增吾民負擔也綜之今日中國乃大小官吏爭相借欵以自取盈之時會欲查則不勝其查欲禁則又何從而禁論其終結固仍以苦我小民而已於官吏其又奚與焉嗚呼 
[本館啟事一]  
　　本館本埠訪員王佑之自陽曆一月一日起業已辭退恐未周知特此告白 
 >本館啟事二 
　　各界投稿本館素極歡迎此後各機關各團體如有應需發表之件務請逕送本館無須托由訪事人轉交 
 
 
 

Page 12

 
 
   
 
