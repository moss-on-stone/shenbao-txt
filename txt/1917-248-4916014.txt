# 1917 - 248 - 4916014

 

Page 1

 
 
   
 
 

Page 2

 
 
時評 
[可惜（四）（冷）]  
　　中國者以人口稱雄於世界者也今日者世界需用人口最急者也有此二義中國今日發展其人口之力量舉世莫或與京矣 
况乎今日中國之大患尤在人口多而無以爲生以我之有餘補人之不足非更兩利之道耶然而今雖有各國招募華工之舉受招募而去者數巳不少而以之比較供求兩方之情形相去甚遠也况乎政府不爲之布置社會不爲之扶助則今日之移民决非久長之策此我對於中國天然之力量不能應時發展而又爲之深可惜者也 
或曰否政府中人亦嘗有見及此而有制定條例之議者今不必爲之惜矣雖然議而不行等於不議行而無效同於不行我知日後政府即有所舉動亦未必能賢於今日此我所以深惜之也何則政府之爲此不過其名耳决無暇以眞心行之也 
命令 
　　九月十日大總統令九月二十二日爲上丁祀孔子之期本大總統親詣行禮由内務部敬謹預備此令 
　　又令熊文明周春芳均給予四等嘉禾章此令 
九月十一日大總統令任命鄧瑞徴署理欽廉鎭守使署參謀長此令 
　　又令馬鋆授爲陸軍步兵上校梁之芬授爲陸軍砲兵上校何啓璋彭華絢加陸軍步兵上校銜楊其偉加陸軍輜重兵上校銜許瑞芝授爲陸軍一等軍醫正郭宗藩加陸軍一等軍醫正銜此令 
專電 
　　北京電協商各公使定今日午後謁汪外長商希望條件恐未必即能確定（十二日上午十一鐘） 
　　北京電聞協約各國有將派特使來華藉表尊重我國地位意（十二日下午一鐘） 
　　北京電美國對於希望條件如賠欵關稅均與協約國一致惟游學仍須繼續撥付巳以非正式與梁任公談及（十二日上午九鐘） 
　　北京電駐美顧使密電美政府儲有現金千八百兆可出借但須與協約預商用實業名義汪昨出席閣議報告公决數目太巨無從着手先飭該使詳查能否借其一部分電復 
（十二日下午一鐘） 
　　北京電熊希齡上書段總理主張租船案言一面圖外交之聯合一面應謀商業之振興以興商言則船租於本　商人免華貨堆積又宜免其押欵使不致仰給外欵惟限制以餘利製新輪政府亦宜分此項收入奬勵造船方可謂爲有權策云云 
（十二日上午九鐘） 
　　北京電政府擬請張謇掌理華工出洋己由公函徴求同意如允即設專局以劉垣爲副 
（十二日下午一鐘） 
　　北京電財部巳將五年緩交賠欵用途擬有計畫書通電各省 
 
 

Page 3

 
 
不得動用此欵俟閣議决後再定辦法（十二日上午九鐘） 
　　北京電晨鐘報揭登之敎部舞弊案范巳委查無據主管人員將與該報涉訟（十二日下午一鐘） 
　　北京電薩巡閱堅請辭職 
（十二日上午九鐘） 
　　北京電各省實業廳長今日在農部開茶會黄炎培沈恩孚等均不就敎育廳長（十二日上午九鐘） 
　　漢口電吳光新昨日赴岳范國璋同往（十一日下午六鐘） 
外電 
　　北京電政府現正計議關於協約國决議之覆文（十一日） 
　　廣州電此間國會非常會議提出對德奥宣戰議案此間表面殊爲安靜文武官員現聲明各黨皆願擁護共和主義故不致發生騷亂云 
（十一日）以上路透電 
　　北京電某總長談曰中央財政今兹巳有若干之餘裕且可確保協約國方面之援助廣東問題亦有融合之望惟四川善後之策尚需煞費苦心云云（十二日） 
　　北京電今日爲外交汪總長接見外賓之日各國公使擬於午後往訪汪氏面談中國希望條件但因中國務院會議猶未確定方針當無具體的交換意見（十二日） 
　　北京電昨日國務會議先由外交汪總長報告協約國方面通告之三條件次財政總長梁啓超言美公使曾以非公式述其本國政府之意大娶如左關稅現寳五分贊成庾子賠欵其半仍當照常撥充清華學校及赴美留學生經費之用某餘一半則可延期五年云云 
次議沒收德奥輪船列國分攤租借之件惟未决定成案旋即散會（十二日） 
　　北京電日本林公使昨夜開大宴會招待各　總長次長等協約國方面爲國與中國之親善將由協約各國公使依次招待中國閣員（十二日） 
　　北京電江蘇省長調任直隸江西省長調任江蘇問題曾經政府探詢各該省之意見因多不甚贊成故此問題究能實現與否現尚不明 
（十二日） 
　　北京電馮總統主張軍民分治以扶植一己在各省之勢力段總理擬欲反對然表面上實無反對之理由故督軍省長勢必自然專任（十二日） 
　　北京電某外交宫談曰關稅改訂之後各貨物之估價自　變更按照現在物品估計價值間有較諸從前估價逾二倍以上者總之估價旣高中國方面當無異議（十二日） 
　　漢口電吳光新巳於十日借同第二十師長范國璋乘坐軍艦前赴岳州擬更由復前往宜昌（十二日） 
　　濟南電山東財政因今年來政變繼以旱魃並受匪亂之影響困乏異常雖有一時短期借欵一百五十萬元之成立仍難彌補近如敎育經費因無欵支撥有將專門學校暫閉之說（十二日） 
　　濟南電日本守備濟南軍隊巳於九日起至十一日悉行拔隊回國交替之部隊亦巳來濟（十二日） 
　　東京電戴天仇今日由東京啟行回滬張繼尚擬勾留四五日（十二日） 
　　東京電大藏大臣今日以省令公佈銀幣及銀塊輸出取締令（十二日） 
　　東京電早稻田學長問題現愈紛糾有學生一千餘名昨夜以來佔領學校關鎖校門攔阻敎授登校今日同盟罷課（十二日） 
　　東京電日本大藏省此次承受俄國政府藏劵一億五百萬元此欵爲借換本月二十五日期滿之俄國證劵七千萬元餘則撥付軍裝代價（十二日） 
　　以上東方通信社電 
戰電 
　　俄京電高加索人喬吉亞人及非歐人所組成號稱野蠻師團者向忠於柯尼洛夫將軍巳由比斯柯夫向俄京進發今行抵距俄京三十英里之維里柴地方克倫斯基與柯尼洛夫之事端難望和平解决諸閣員現承認大局甚爲阽危柯尼洛夫將軍不允交缷統帥之職巳派馬隊進逼俄京現距城僅二百俄里彼得格勒（俄京）衛戍總督巳辭職克倫斯基氏請亞力克齊夫將軍任統帥戰亞氏婉詞謝絕柯尼洛夫將軍之馬隊已抵魯加（距京六十英里）俄京至魯加之鐵路巳拆毁内閣巳辭職俾克倫斯基氏得以自由處置國政（十一日） 
　　俄東電哥塞克軍之代表克倫斯基氏謂哥塞克軍擬竭全力調停柯尼洛夫將軍與臨時政府之事端以期挽回内國戰爭之禍希爾新福軍工代表會近通過决議案斥責臨時政府將前皇黨人逐至國外諸黨人之被逐者道出芬蘭時决加截留故載送第一批謫客之火車巳在基基瑪瑪被阻諸謫客均被接至希爾新福安揷於軍工代表會機關部第十二軍委員會當离里加時曾以德文作書留告德軍謂德軍之作戰乃擁護專制仇視革命自由公道德人體力固强於俄人然俄人以道德見長德軍必有一日恍然大悟而與革命軍同進云云（十日） 
　　巴黎電班勒佛氏巳允組織超然派國民内閣聚全國之力以進行戰爭社會黨巳允贊助班氏現信班氏新内閣日内可以告成（十一日）　　紐約電近兩星期内華盛頓外交界所盛傳之德國最近媾和條件今巳宣布衆殊注意之德人顯曾傳播種種不同之條件惟聚而觀之可知德國之意如英國允出資購買德國殖民地以供比國及法國北部恢復舊觀之經費則德國顧交還所佔比法之土地其他條件如下（一）亞爾薩斯勞蘭之獨立（二）交還塞羅土地（三）奥國特萊斯特應作爲自由口岸（四）縮減軍備（五）組職國際警隊（六）海上自由權英倫海峽墜道未築以前該海峽仍由英國管理現信德國之宣布條件其主要原因乃由覺悟美國備戰計畫之偉大四而生懼之故（十日） 
　　巴黎電今晚公報云末斯河右岸三四四山境有劇烈之砲戰福塞叢林砲戰亦烈法飛機擊落敵飛機一架（十日） 
公電 
　　宿遷來電申報轉時報新聞報館鑒匪陷宿境李有圩等處七十四混成旅賈團長振國督兵收復擒擊甚夥被擄男　多數奪回惟刻無巨砲殄滅需時昨又星夜赴鄕併力追　希代發報以誌謝忱宿遷紳商士民公啓 
要聞一 
[英文京報之時局主張]  
　　英文京報云大凡内政上之紛擾實足阻碍國家之發展古今同揆中外一例我國數月以還内部之不統一何可諱言雖各方之主張歧異然本其愛國之念彼此無非欲期郅治特以政見差池各走極端致演種種　几之象貽人民以無窮憂患恐亦非愛國者之初心也現今旣宣布對德奥宣戰矣實爲中國千載一時之機會所謂兄弟鬩牆外禦其侮時至今日自應蠲除意見全國一致對外冀收良好效果顧當局對於西南屢屢調兵遣將軍費消耗人民痛苦苟能移其經費用之於對外則派兵赴歐之軍用供給當必綽有餘裕乃不此之移豈非坐失時機以南方所持之爭點而言不外仍須黎總統復位段總理去職並要求恢復圖會而巳吾人就於斯三者論之第一黎氏復位問題馮叚並無若何之反對而馮河間至今仍以代理總統自居其心可見惟黎大曾經宣言絕對不願冉爲馮婦是則河間繼任固爲事實不能或免者也第二段氏地位問題今且不以法理衡之彼旣爲黎氏所任命又有一部份之勢力暫時維持現狀亦爲情勢所驅可免武人之反側許其暫留未始不可將來國會恢復後或去或留自有公論再爲解决故目今對此問題吾人以爲置諸不論可也至於第三國會問題恢復其舊則爲某勢力所反對勢有所不能而彼主張召集臨時參議院者其立說亦毫無根據蓋約法上之臨時參議院爲組織正式國會所必經之手續按之約法巳在取消之例無重行發現之理現在國會雖被解散然解散後改選之亦爲立憲各國所常有故爲今之計欲免紛爭舍另行選舉以組新國會無他道也今南方督軍亦頗有　向於斯者所以政府果能關贓心布公道從事改還則政黨各以其政治步趨運用正當手腕被此入於憲政常執共謀國是實爲國家餉　之　惟新臨會如果成立　於憲法之修正國民黨曾有容納進步系主張之宣言故雙方泯其意見諒不致再有何等之爭執是以吾人對於改選一層如能實施頗抱樂觀難者曰此等奢願恐不易償當局且有以武力解决之態度形勢上甚爲迫切豈不觀察及之乎曰不然以吾人所聞馮公主張疏通意見巳露端倪而段氏亦未嘗極端爭持確曾贊成改選業巳電詢西南意見矣廣東方面雖有非常國會之設然亦並不主張北伐故兵戎相見之事當不至此試觀改選令下之日即爲南北統一之時吾人翹企以佇其成正不必認鰓過慮爲也但進步系交通系以及舊官僚等對於改選恐未必從同或者其爲南北間之障碍也雖然彼中不乏明通之士其亦能有所覺悟而爲之和解乎 
[磋議中之希望條件]  
　　自協商公使通告對於我國希望條件之决議後聞政府方面巳確定於今日與協商各使開始正式談判其談判之程序聞擬先就財政問題詳細磋商然後再就其餘各項以次開議至出兵問題難據日人方面消息謂法國軍官曾以非正式的希望我國出兵三十萬赴歐助戰其說蓋謂法國之希望我國出兵係由法國軍官向陸軍部要人非公式的要求謂中國若允斯請則聯合國所受利益實匪鮮少從而中國亦得種種便利等語唯我國此時對於出兵一層尚未熟籌能否成爲事實均未可知又天津日報云法國政府以非公式通告中國政府希望中國派遣工兵三十萬赴歐洲助戰現中國當局因問題重大特開會議愼重研究將來或可實現惟尚未證實確否不可知且據熟悉政局情形者所談則目下形勢似乎出兵一層一時尚難開議今日星期一國務院例無會議惟我國與協商各使將以今日正式開議因有於今日召集特别會議討論某項外交問題之說加入戰團問題前巳經戰時國際委員會提出討論旋因此事與農商交通軍事諸方面均有重要關係須俟各該部所設調查機關調查研究後然後再由該會彚總討論故下星期該會議事日程中猶未將此項問題列入蓋此案旣交各該部調查研究何日方能提出報告今猶未能預定故也 
[俄蒙借債與内蒙經濟]  
　　聞駐紥庫倫俄國代表米斯列爾氏與庫倫政府訂商借欵三百萬盧布業巳簽押其内容探紀於左（甲）俄國允借俄金三百萬盧布於蒙古政府合同訂明不付利息（乙）自訂約日起由俄國每月交付二十五萬盧布以經遇十二個月爲止（丙）蒙古政府以此項借欵應允整頓財政振興畜産開採礦産及邀請軍隊敎官之需用（丁）蒙古政府　於借欵之用途須先與俄國代表妥商得其允許方可實行而俄國代表若視與第三欵所指定之用途有礙則不能爲訟項下之支付又每月支付之總額不得超過俄　提交之數 
内　各旗自前清末葉以來因經費困難或經管各項事業屢有私借外債情事迄今亦時有所聞兹聞政府巳查悉内容日昨特電奉天張作霖省長及綏遠熱河察哈爾三部統令其飭派幹員分赴所屬境内各蒙旗詳細調查有無私借外債之舉若有巳借外債者卽將該借欵原訂合同繕抄一份彚呈中央並對於各蒙旗王公重行申明俟後不得再行私借外債以符定制而免糾葛 
[梁啓超將長外交之一說]  
　　梁啟超將改長外交之說一二星期前巳早有所聞兹錄某政客談話一則似乎其事尚未作罷其言曰今日之時局所最汲汲者爲對内對外兩大問題因此兩大問題之在前故在各部中以財政外交兩部最關重要外交部與對外之關係自人人皆知財政部與對内之關係者凡一　家財政不能統一則統一云云不過一句空話梁任公之長財政自受任以來京中卽有一部份人斷定其幹不好近日各省之紛紛截留解欵動輒請欵及各省對於財政部中行派出人員之冷淡皆其表徴所以仍能敷衍者段總理之面子耳惟外交方面梁對於對德宣戰雖非第一倡始之人但梁文字鼓吹最力於此事進行之關係自較其他閣員爲接近現我國巳由宣戰進而至於加入之狀態此後國際問題益爲紛繁千頭萬緒諸待解决故最近某公之意思以爲梁居財政部前途光景旣不甚佳何若調長外交以平昔之坐而言者起而行之或可收得美滿之聲望聞某公之意思以爲此時爲表示與研究會提携起見梁雖去財政部仍可暫以熊希齡繼之而輔以與各省素多聯絡之張壽齡或熊不願擔任即由張擔任亦可如此辦法對内對外一舉兩得云云某政客之言似有來歷但確實與否非見諸事實無由證明也 
[馮總統夫人逝世]  
　　馮總統夫人周道如女士在寗時即染微恙到京後漸沉重雖經中西醫士百方診治絕無轉機昨日午中即聞病巳彌留有即晚恐將不保之說延至昨夜十點三刻竟爾逝世政府中重要人員聞信多巳入府慰問聞總統甚爲悼痛並聞女士所患實係肝氣年來周夫人之弟妹相繼逝世母族彫零巳盡故咸逝傷懷時深抑鬱因得此症時發時愈此次偶然觸發舊疾初本輕微迨延請某名醫診視誤投被補劑遂致暈去一次時發譫語乃改延某女士診視别投順氣之劑稍有轉機惟譫語依然不止至晚病又轉劇遂以逝世 
[京訊中之川省獨立電]  
　　聞昨日國務院接到川省議會電文其大意云川中自軍興以來所直接受痛苦者爲川省之人民日前中央派員查辦川民等望如雲雨以爲無論　自誰開一經中央查辦必能判其曲直而對於被禍之人民必能加以撫卹乃查辦便尚未至川而喪奬戴戡之命令巳下且至優厚其卹費至一萬元戴　者實係膂愼滇軍戕我川民者也川民何事竟至爲戴戡所戕害乃戴戡死後政府不特不暴著其罪狀反錫以見義勇爲守正不阿之褒語是政府所褒奬者純係戕害人民之官吏旣欲褒奬又何必查辦至我被戕之人民不特政府於撫卹一事一字不提並懇切撫慰之虚文亦靳而不與是我川省數萬被禍之人民不及戴戡一人之性命政府旣置我川民於不顧我川民又何必認不能保護人民之政府爲政府故乃宣告獨立與政府斷絕關係云云其大意如斯全文則未之見記者按此川省會電恐即本報十一日所載之川省會通電惟該通電僅微含自主之意並未明言獨立則京信所傳或係傳聞之誤亦未可知也 
[公使團提案交涉之所聞]  
　　我國與協商國方面有定於昨日開始正式談判之說昨據日人方面消息則公使團方面於昨日尚未接到我國政府之通告惟聞外交界某方面昨日確巳訪問梁總長於財政部會談一切異常秘密此項秘密談話聞將報告於今日之國務會議由各國務員詳細討論又關於承租敵船一案聞亦將爲今日議題之一昨日則並無特别會議又聞汪總長對於協約國公使之共同提案深表感謝之意該提案在協商國方面巳經决定至於中政府之同意與否容再交涉又此次協商國公使會議决定加增關稅定爲值百抽五一事雖尚未得中政府之同意但實行該稅率須先改正稅率表即輸出入各種負物當一一改定稅率當由列國及中國選定委員開財政委員會但其規定手續極繁非三兩月所能竣事因之須至明年始可實行 
[南京快信]  
　　駐京法國公使康悌氏今日（十二）可抵寗滬　車預備花車歡送李督軍齊省長均在署設宴祖餞 
　　省署昨奉國務院電敎育實業兩廳經費淮加省預算兩萬 
　　倪嗣冲因改編定武軍需費甚巨昨電李督商借現洋十萬元李復電請電部核示 
李督昨再電中央請加蘇省國防費十萬元 
海軍部劃定馬蹟山爲蘇浙洋面防　終點傳良佐昨由長沙來電十日接湘督篆 
　　江蘇省立第一商業學校校長黄迺穆第二工業學校校長劉勳麟第二農業學校校長王舜成南通農業學校主任孫觀瀾均准今日赴北京敎育部實業會議 
　　此問大小各學校均於十日一律開課 
南京慈善公會議决函請地方公會籌辦奉直賑濟 
　　航業代表陳　禀陳齊省長設立航業公會齊未允所請 
　　淞滬　軍使盧永祥聞有十四日來寗消息 
　　馮總統之夫人周女士逝世電耗到寗李督齊長昨均去電道慰 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[關於敎育實業兩廳消息]  
　　各省敎育實業廳長業巳全見任命其中人員除一二不願赴任及一二有事實之障礙不克赴任外其餘多數之人一時亦恐未能即行出京蓋以此兩種機關皆爲新創者而官制條文又僅定其大槪各廳長爲求辦事之一致欲於赴任之前先行在京互相接洽以期後來辦理不至歧異聞各省敎育廳長巳在敎育部擇定房子爲會議之所並約定每日下午三時到所協議一切其實業廳人員聞亦照此辦法以爲赴任之準備又一訪函云各省敎育實業兩廳之經費係由各省自籌敎育廳經費每年以二萬元爲限實業廳之經費每年以一萬六千元爲限將來如有特别開銷則臨時得以追加各廳長僅二星期内卽可出京前往各該省從事組織矣 
　　農商部向分農林工商礦政漁牧四司最近農林司司長陶昌善工商司司長嚴智怡礦政司司長張軼歐漁牧司司長田步蟾均於前日奉令外任實業廳廳長是四司司長均須另簡兹巳簡任爲司長者僅那端黄藝錫陳修三氏將分任礦政農林工商三司其漁牧一司尚懸缺待補聞該部張總長以該司事務較簡而漁牧人才尤爲難得故擬暫不請簡並聞擬將該司裁撤歸併農林司 
[紀海參崴華僑之歡迎會]  
　　前日（星期四日）崴口華僑因俄臨時政府特派遠東宣慰使下議院議員魯撒訥夫君抵崴華僑特開會歡迎並備華式筵席商會總理馬雲齋協理孫竹銘程逵九商董侯錫銘王九鳳林麟輝總領事陸是元副領事畢文啟東方大學梁天柱等二十餘人又西賓司密德君巴訥夫君格洛夫君均先後蒞會魯撒訥夫旋亦蒞場首由馬雲齋讀華文歡迎詞復由司密德君讀俄文歡迎詞繼由魯撒訥夫答詞謂俄華兩國本係兄弟之邦唇齒相依自今而後定當睦上加睦親上加親云云全體鼓掌演畢開席賓主暢談甚歡至四句餘鐘始各興辭而散兹錄歡迎詞如下今日敝會代表華僑歡迎俄新政府特派遠東宣慰使魯撒諾夫君魯君此來於遠東有莫大之關係於華僑有最好之希望謹將歡迎之理由與歡　之誠意略言一二（一）魯撒諾夫君爲有名人物又爲革命有功人物學識優長道德高尚此華僑所歡迎者一也（二）魯撒諾夫君生於此邦長於此邦知此邦痛苦識此邦利弊必能爲此邦興利除害此華僑所歡迎者二也（三）魯撒諾夫君爲衆望所歸此來必能調和各界之意見免各界之衝突化險爲平轉禍爲福此華僑所歡迎者三也（四）俄新政府成立伊始首先宣布破除階級制度各族各敎一體平等自由則華僑亦居各族之一且爲友邦之民斷不至屏我華僑於平等自由之外而獨受各族所不能受之待遇忍各族所不能忍之奇辱今信魯撒諾夫君必能代逹此情改良待遇此華僑所歡迎者四也（五）俄華兩國境界相接休戚相關俄國强盛則中國得其扶持俄政改良則中政府得所取法互相提攜彼此扶助此華僑所歡迎者五也以上五條不過略言大槪而巳尚望魯撒諾夫君有以進之並乞爲我轉告政府代逹苦衷以增進兩國之親善而敦篤兩國之睦誼則華僑永感魯撤諾夫君之大德於靡涯且將立碑鑄像以永垂不朽矣謹代表崴口全體華僑三呼大俄羅斯萬歲新政府萬歲魯撒諾夫君萬歲又歡迎祝詞云賢哉魯君兮宣慰遠東維新巨子兮革命首功是蘇格底兮是柏拉圖是華盛頓兮是盧梭儒作地之緯兮作天之經作民之表兮作士之型政去其苛兮法求其平福星蒞止兮竭誠歡迎 
[軍事上永州之價值]  
　　字林報七日永州通訊云報紙近載南方如實行出師北趨則湘省之永州乃南方必爭之地聞南軍擬分三路進取至於經過永州之戰線是否爲中路抑爲西路今未能知頃聞安南法人不許軍需由其鐵路運入雲南果爾則永州將在西路戰線矣其他兩路一則穿越福建一則取道江西就純粹軍事上與地理上之觀察點言之永州一路最易成功蓋軍隊若佔據其地即足控制湘省之南部也永州地勢之所以大可注意者以大流域之故劈分南嶺直逹水平面因是中國南部與中部得以舟楫相通南嶺山系始於滇省西南循海岸而至浙江止於舟山山系中斷之處則唯此大流域而巳流域長約百英里起自永州附近之東北直穿山系而逹桂林附近之西南前清以桂林爲廣西都會駐兵防守非無故而如是蓋守桂林即可控制此大流域也民國成立更變舊制桂省都會遂由桂林而移至南寗以商務言南寗固爲適中之點以軍事言則南寗無桂林之形勢今者入此大流域之南面門戸業巳大開南軍得此不難縱兵經一百五十英里之康莊大道沿大流域與永州而長驅直入焉永州向爲湘南軍事要鎭有統兵大員駐守於此以指揮分駐粤桂邊疆之戍兵從前永州與桂林互爲犄角各守大流域門戸之一端今則形勢不同犄角不成苟由西南水陸并進以取永州則永州爲水陸受敵之地必難據乎迨永州旣陷攻軍即處於北可抵禦敵兵南可扼守諸路之極優地位僅須派在比較上人數無多之軍隊向北進取則通至寳慶與祁陽以外趨向衡州之各小徑皆爲南軍控制所及矣湘河流域狹窄經過祁陽與白水間之山路攻軍不難守此以拒北來之兵再永州之東山巒起伏蜿蜒南北永州之西亦復如是恍若屏障幾成不可飛越之天險永州軍事上这地勢其重要有如是者攻軍苟得永州而有取道於桂林之接濟則回攻者欲逐去之其事匪易攻軍旣集永州卽可分道前進苟回攻者欲阻其進取湘河流域則其事尤難吾人深望此項戰爭不致見諸實演所要者中央政府如欲防南方之進兵當即派兵佔據桂林永州以守此大流域之兩門戸果爾則有特殊便利旣可深入桂省且可側擊南方聯合之軍隊焉 
[長沙凖備迎傳督]  
　　字林報六日長沙通訊云此間準備搭棚結彩大肆鋪張以迎新督軍入城惟傳說新督不願亟亟履新而願逗留漢口俟得蜀省好消息再定行期吳光新亦在漢埠亦不願冒險溯江入川長沙各級官員皆巳摒擋公事預備交代俾可隨時去職也目前此間尚無亂事在卽之象 
[傳良佐抵岳時之湖南]  
　　新任湘督傳良佐氏抵鄂巳久迄未來湘譚兼督以外間對於湘省謡諑繁興亟望傳氏早來以便交缷爰於豪日電致傳氏請卽蒞湘任事以資鎭懾當日晚間卽得覆電云豪電祇悉弟准七號早乘聯鯨兵艦由鄂起程專復良佐支印 
　　湘省金融邇來枯窘巳極銅元價值每百枚巳漲至二兩七八錢洋銀　價每百元巳漲至四百三十兩票洋與現洋價格每百元相差至三十餘兩此時治湘要着第一在救濟金融聞傳督此次南來實携有現欵一百萬元昨以詢之某要人亦云確有其事果爾則湘省金融又當稍爲活潑矣 
　　湖南近日頗有謡風謂湘軍將有抗拒新督之舉傳氏旣遲遲吾行中央遂頗爲疑惑曾於日昨電致湘軍第一師詢問此事該師除立時電覆聲明並無其事外並一面通電全省各武官謂軍界對於乾城督軍並無異議務望極力保全地方毌以湘人之生命財産供外人之作用一面發出示諭勸令商民各安生業毌爲謡言所惑 
　　桂軍援湘之說日有所聞惟言人人殊莫明眞相兹聞軍署昨得衡陽道尹林樹藩來電謂據宜章資興臨武各知事來電連日桂軍巳紛紛開至邊界駐紥勢將入湘謡風蜂起地方大爲騷動等語除令各知事力維治安外謹先電聞 
　　湘督改駐岳陽之說久巳喧傳此說蓋出之熊鳳凰調停南北之條陳而爲段氏所擬採行者也兹據傳新督之隨員某君見告謂傳督軍對於此舉不甚贊成以湘省爲長江門戸關係至爲重要西南兩路伏莽叢生督軍不駐城殊不能收居中馭外之效政府以傳氏之說亦有充分之理由遂决將此說作罷現傳氏巳抵岳州其衛隊長傳良藻（卽傳督胞弟）則於昨日下午由岳州乘長岳通車第一次火車於晚九時到省僅帶護兵數名衛隊尚在岳州於今日向省陸續進發矣 
[廣東組織中之軍政府]  
　　軍政府組織大綱發表後大元帥及第一第二元帥均次第舉出尚有第三元帥應於昨星期三日由國會非常會議選舉惟因擬舉之程璧光尚未得其同意而除程外亦别無可舉之人故昨星期三未開會至元帥府地點擬决設在河南之士敏土廠并定期九日舉行軍政府成立大典現在軍政府未成立以前無甚可議故非常國會例會仍不開議 
　　國會非常會議前經舉定陸幹卿爲軍政府元帥頃聞議長吳景濓昨偕議員李執中曾彦楊某張某四人齎致請任書證書前赴桂省武嗚陸邸舉行印信證書授與禮并由當道派定廣西電輪保送前往俾直抵南寗惟陸氏巳聲明不就職未知能否不虚此一行也 
　　陸巡閱使邇因有事與孫中山商議特派代表郭椿森曾彦二人來粤於本月四號抵省晋謁督軍即在軍署下榻五號早乘坐第一號電船至黄埔謁孫君談話畢旋即返省六號午復乘江大兵艦前往唐家灣與唐紹儀面商一切 
[粤當局之防内]  
　　當道自下令戒嚴後并飭所部各統領於轄内防地增駐軍隊以期縝密至三十號起城内各軍於入黑夜後即派設步哨澈宵巡邏狀極嚴重督省兩署附近各街由衛戍司令所轄衛軍防守舊廣署前藩台前則由警衛軍防守其餘舊撫署以至將軍前各地多由滇軍扼紥地方尚稱安靖田財政廳長以該廳附設金庫爲全省出納機關防範亟宜周密特飭衛兵營長將所轄衛兵出駐頭門并分紥金庫各要隘入夜即將頭門關掩非有要公槪不准自由出入當道以刻值地方戒嚴省會防務極關緊要除將林虎所部各營陸續調返妥爲分布外現特擬將莫鎭守使所轄陸軍游擊隊六營槪行檄調回省駐紥東北各郊以厚兵力至三水清遠各屬防務則由原駐警衛軍就近兼顧陳督軍又石井兵工廠衛隊祇有兩連兵力殊形單薄昨特檄飭統領林虎即將日前調省之游擊一營由北郊開駐石井分布張村西華各地俾與護廠軍隊聯防策應以昭縝密至江村高塘一帶昨巳另派陸軍游擊隊馳往駐防并將駐守各營一律安設軍用電話俾資聯絡至陸巡閱使調來頭帮軍隊巳抵某地惟莫榮新所統各軍則在蒼梧候船出發聞陳督昨准陸使來電特飭江防司令派撥江固利濟等兵艦拖帶河頭船三十餘艘由端江溯游而上駛赴蒼梧以備運載 
[劉存厚反對停戰條件]  
　　自川滇兩軍停戰後即有調和息爭之議聞此議實倡自滇軍方面而川省各界則紛紛反對之激昻慷慨一如其舊劉存厚氏亦不承認此停戰調件可見川事之不了矣兹錄劉氏通告如下逕啓者滇黔吞併川省處心積慮六載於兹厚洞燭陰謀力加遏制彼計屢不得逞故鋤厚之心日亟而成都兩次兵禍作矣今滇軍迭經挫敗力絀計窮藉口遵令息兵提出停戰條件其居心險毒持論狂悖不獨蔑視中央直是目無全蜀披覽之餘眦裂髮指鍾師長逐條指駁義正詞嚴巳足箝制其口而厚猶不嫌詞費者蓋欲吾川七千萬同胞各部將士咸曉然若輩强滇弱川計畫窮蹙之下其志不渝厚文日通電所謂化滇黔政策爲雲南政策之不爲無據也今日滇告獨立叛逆巳彰人人得而誅之軍人尤其急務吾川財力雄厚士馬精研藐兹叛徒何難征服厚爲國家維統一爲桑梓爭人格爲災黎雪奇憤只有躬率所部竭盡馳驅其濟國之靈鄕之福不濟則以死繼之不忍見吾川父老子弟諸姑姊妹作滇人之奴隸牛馬而家國因之分崩離析也兹將本軍駁斥滇軍停戰條件并厚前日提出條件公布於衆邦人君子幸垂　焉劉存厚啓 
　　四川陸軍第一軍駁斥滇軍提議之停戰條件如下（一）原議擁護中央現任代理督軍周奉池以定川事而維國法擁護云者必其地位有動摇之象賴人扶持有反對乃有擁護也周師長奉中央命令代理督軍旣經宣布就職自當按照權責進行其爲之中梗者卽蟠踞吾川之滇黔軍耳今反託言擁護其有無此種資格固無待言而其敢出此言以加周督是何異提挈乳孩旣撻之使啼復弄之使笑抑何兒戲我周代督軍至於此極實堪痛憤川事何以不定滇黔軍亂之也國法何以不維滇黔軍撓之也今以亂川攙法之叛軍而謬言定川維法猩學人語鄙劣可嗤且合全叚觀之意若周督軍運命全操於若輩之手大言不恥尤不啻自畫口供（二）原議四川二師三師及劉成勛旅一體解散至劉成厚及倡逆附逆諸首要送交中央依法懲辦一師師長交川籍雙方可信之人接任其他不可信軍官亦同一更易川軍住省及川西北滇黔軍隊由唐總司令指定防地限川東南各處滇軍之攻川也川民奔走呼號皆謂其併吞川省破壞統一而中央不之信今則天奪其魄盡情傾吐矣夫旣曰四川師旅自有四川督軍秉承中央政府主持增減存廢於滇軍何干滇人賦何種特權而敢發此瞽論况因停戰而議條件則川軍二三師及劉旅固猶有戰鬭力也苟非舉國沈淪何至一律解散逆者不奉國法不重人道之謂也逆之甚者孰有甚於謀叛國家殘害人民之滇黔軍無法無天逆跡昭著卽此所提條件而論更屬大逆無道無一似人之言中央官吏尚必賴其擁護逆莫逆於若輩矣此而不懲何有於法然細譯其詞意若以劉軍長代表川軍而以附逆倡逆自居一聽中央之懲辦命意果係如此似尚未可全非一師師長何人今之周代督軍也應否交出權在中央而所謂雙方可信之人語殊費解雙方者是否滇黔各一方抑或以一方屬川川軍之二三師及劉旅旣如該條件一體解散川籍中更安有可信之人其他更安有可信之軍隊質言之即川省軍官同一解散也不獨共和國家之政府决不至施此壓力恐專制時代之皇帝亦不能如此專横此非條件直命令也唐總司令何許人其總司令誰給之者而潑蠆如此前日仁資嘉犍青眉滇軍如不敗績則此條自易商量現在之唐繼堯自問尚有無此能力敢出此言我川西北軍隊現暫不稍移動一聽僞總司令之指定（三）原議戴督態旅長張參謀曹檢察長黄財政廳長及滇黔陣亡將士須從優議卹戴戡等之殺人放火川之婦孺人人能言之即旅川中外人士亦人人能言之不待吾川軍之言也刻正請求查辦使秉公澈查嚴辦卹之一字何以忍出諸口此而議卹是闖獻藍李皆將起至追加優典建立專祠以戴等配享而戴戡猶謂功不在其下也奬勵盜賊屠戮人民無論何種國家當無如此混沌想我明見萬里之中央主持公道之周代督軍亦必力加駁斥不爲所朦此條當另爲駁議不予深究（四）原議各條件各該認可立即停戰并稍爲引退劉鍾若負固一五師同時討伐滇黔軍受川督指揮玩此條語意似在未停戰前巳向周代督提議而現在滇軍敗退實巳佯作停戰周代督方面并未見有認可明文滇人詭心無乃以此陷周代督以曲受擁護專斷獨行之名耶而本軍與三師代表人民提出之條件固巳逹周代督之聽矣准駁行止謹待代督之後命唐繼堯通電否認政府羅佩金電稱東下夔門與北兵决一死戰若輩逆跡巳顯著矣如再不悔省劉鍾不但負固且將聲罪致討以撻伐爾輩爲國家誅此叛賊至一五師固猶是川軍也我川人素明大義决不如若輩毫無心肝自相殘殺此等挑撥施之愚豎尚且不行何乃以此污我一五師耶若解作一五師同時討伐滇黔軍爲一句受川督指揮爲一句則於理尚順如作滇黔軍受川督指揮解就此一句言更漸知人道不能謂若輩始終執迷也故亦不認再加駁議以期感悟 
[鄂議會查辦財廳長近訊]  
　　鄂省議會三届常會開幕巳一星期因前數日天氣酷熱議員多不到會三日開第一次正式會議後至八日始開第二次會議是日天氣較凉爽到會議員亦僅五十三人祇足法定之數代理議長王信敷已由京歸到會主席報告文件畢王代議長起言審查預决算爲省議會最要職權上年交議六年預算本會因少列地方收入陳請國會現在究應執何態度請衆討論 
 
 

Page 7

 
 
經李宗唐林維藩劉楫等反復討論最後公决咨催省長依法交議新六年度預算並另文請交五年决算此事議畢蕭延章臨時動議查辦財政廳長張壽鏞申串捐不列預算及縱容科員童炳鐈舞弊吞欵案程國璠李華穠等亦請將查辦張壽鏞顚倒賞罰廣用私人兩案附議主席以應否變更日程先付表决起立者多數以事關查辦財政長官多涉秘密遂改開密會討論聞黄德馨等極力爲張辯白與某派頗有爭論無結果而散查申串捐一案係上年常會提出查辦因沉埋於審查中外間大起物議甚謂某派巳得張賄賂故無形打消各議員多爲憤懣此次常會開始遂羣起而攻張壽鏞處兹四面楚歌之中未知如何設策自全也兹將程國璠所提查辦案原文附紀於後 
　　爲提議咨請查辦事緣湖北財政廳長張壽鏞貪劣違法曾經本會一再質問迭准省長咨復轉據該廳聲復在案惟查聲復文内一申串現時商民完納稅釐純粹官票銅元無九八申數之可言例外苛徴過拂輿情該廳長應如何體恤民艱力求坦白乃一意隱瞞計可取携自由質問無詞諉缷部電不知電文删除之意係指徴收經費不能在於正額内動支並無不列預算明文嗣後鄂省旣另籌申串抵補逹部立案錙銖取求皆悉膏血依預算原理應如該廳長云就用途一方列支就徴數一方列收本屬正當辦法該廳長苟非大有不便之處何至明知而不爲且更奇者該廳爲各縣上級機關各縣預算遺漏該廳長有指導責任今云因各縣未列算故亦未列一若該廳辦事轉應聽命於各縣譫言囈語不知何來然此但就預算手續而言至其内容浮濫人言確鑿似非無因觀該廳長答復文内未能詳叙用途出席答辯忸怩不安其情弊尤屬顯然應責令該廳長迅自開始徴收申串日起將收支兩項按年補造表册送會審核有須參證卷宗之時由本會隨時去函抽查以窮眞相而杜藉口此應咨請查辦者一也一象鼻山據該廳長聲稱未曾交與漢冶萍公司此正本會質問原意所最希望者也近聞該廳長實與漢冶萍公司訂有成議因聞本會提議事遂中止登載月刋特先爲嘗試之地道路傳說雖不能遽視爲事實惟月刊爲公布刷印之品廳員編纂必有根據平空誤刋實百思不得其解疏忽二字詎可了事該廳長所云卽如原表所列老鼠尾等處皆係官礦並未交鐵廠與象鼻山同一誤點並即隨案聲明是誤刋不止象鼻一山則與從前未列而現時應補列不止申串一項同一口吻在彼措詞用意無非旁徴他引表明無心其巧滑誠爲至極而自國璠視之僅此簡單月刋其錯誤至於叢出餘事廢弛可以相見財政前途尚望有何裨益此應咨請查辦者又一也一官錢局借欵錢局代辦金庫偶因該廳欵不敷用暫時通挪事原不能禁止不謂該廳長視爲常例積日累月至欠三百數十萬串之多收獲稅欵轉復多數解部見好中央爲個人固寵希榮起見計誠良得其如吾鄂負擔不堪何長此以往充類至盡不陷吾鄂於破産而不止政局變遷奥援難恃該廳長亦何不爲將來去位地乎現在錢局陳報中央部不過問完全責任當然屬諸該廳長一人之身應責令該廳長迅速批解悉數劃抵歸還局欠以清手續如此項錢局借欵與上條申串一事在未清結以前該廳長遇有調離仍不能任其他去徒累吾鄂庶有以重欵項而儆貪婪此應咨請查辦者又一也國璠爲疾讎貪污力袪庸劣起見特依省議會暫行法第十八條提出查辦案擬咨請省長迅予施行是否有當尚希公决提議人程國璠贊成人方震王用霖李法胡作賓蘇厚坤周祖濓 
[當塗辮兵第二次變亂續誌]  
　　皖省當塗定武軍於本月七日夜譁變搶刧商店數十家等情巳紀昨報兹聞當塗所駐定武軍現僅有第一營第四營第六營第四十五營及馬砲隊兩連駐文廟高贊臣營長所帶之第六營内有一哨兵士駐河南岸七日夜文廟兵士鳴鎗出營南岸兵士聞聲放鎗響應蜂擁至馬營街開始搶刦共搶殷實商舖三十餘家其餘小店居戸被其殃及者尚無確數搶至四時始收隊回營聞有三十餘名携鎗逃竄路過護家墩勒索商號川資千餘元即向花津方面逃去八日天明陳德修統領親往各營點名至第六營缺額三十餘名即派衛隊馬步百餘名前往追捕旋在城内拿獲第六營兵士二名當場鎗斃將其軍衣脫下剪法髮辮指爲土匪梟首示衆是此次之搶刦係第六營首先發難毫無疑義其他各營有無附和尚不得而知也 
　　昨有自當塗來蕪者云當塗全城商店至今尚未開巿惟茶館及吃食店巳照常營業時見辮兵荷鎗查街詢以辮兵變亂原因據云搶刦爲若輩唯一之目的而陳統領曾於未搶數日前在各營演說以我軍旣歸倪督軍改編餉項不日可到衆弟兄髮辮當然剪去並表示我之髮辮日内亦可割愛等語詎意彼輩竟視剪髮爲第二生命致有此變云云 
　　又聞陳統領於搶刦日由蚌埠領餉始回該軍之餉銀業於搶劫之次日運到皖中當道對於該軍之善後曾法毫無主張蕪湖兵力單薄故各機關咸盼馬統領由省速回云 
[皖垣兵變後雜聞]  
　　馬統領自抵省後連日在統部（卽前清中軍府）派人秘密調查當日情形復將是夜東轅門外之崗警及李統領之馬弁招至統部詳細訊問現聞剌李之兇手及肇事首從均巳查悉刻正暗中派人監視須俟各營繳械後再行舉發懲辦 
馬統領昨令第八路一營繳械詎該營兵士不服今日九號馬統領即至司令部維時一營兵士齊出站隊馬統領即到東花廳衆兵士亦相隨而至馬和顔悅色對衆演說暗中則派軍隊至該營兵士房中搜取鎗彈該營兵士知巳中計卽一鬨而出内有多數兵士竟上前搶奪鎗械當卽拿獲二十八人中有排長一人正目六人隨經馬統領帶回統部嚴訊確供刻巳釘鐐收禁矣 
聞邱統領昌錦在舒城接奉倪電即調派軍隊預備進省詎聞省城逃兵巳到桐城練潭搶刦現巳陸續到舒當即派隊將各要轄堵刻巳拿獲七十餘名均携有鎗彈並聞當時已格斃數十名尚有數十名親押來省不日可到 
　　長江水上警察廳長程炎勳昨又將原有之巡船編爲臨時水上保安警察隊四隊每隊八十人此外并有小砲隊一隊分駐各區以備調遣 
　　六號下午六句鐘電燈將開火時各商店忽紛紛上門巡警亦擅離崗位各兵士亦東西亂竄居民奔走呼號如大禍之將臨馬統領得信卽派隊上街梭巡良久並無動靜始知係匪人造謡 
　　八號晚間八時忽西門外正街王祥興廣貨店不戒於火延燒左右對面各商號共十六家惟現在省城戒嚴城門早閉馬統領聞火起卽加派軍隊把守各城不準開放以故城内水龍不能出城僅放消防隊出城救火所幸西門外駐有兵艦二艘經各艦長立派艦兵拖帶洋水龍二架前往救息至今晨尚有餘燼惟省城西門正街亦係商號精華之地聞所焚之十六家舖戸損失甚鉅現正由官廳調查起火原因 
[皖省近事]  
　　皖敎育廳長中央巳任命盧殿虎聞不日即由京南下昨省敎會特開茶會討論敎育方針並要求官廳撥用會址劃分學欵調查經費諸問題結果未詳 
　　此次第八路一三五各營逃散之變兵先後緝獲者約十餘人巳交軍法處秘密嚴訊一俟審實卽呈請督軍按法重治 
　　皖省全軍營務處李紹臣現奉倪令來省擬會同紳商各界籌辦善後事宜 
　　海軍饒總司令現又加派湖鷹軍艦來皖鎭攝安慶六邑中學校長李柳村及監學宋九思等吞沒學欵現聞六邑士紳擬開大會公推正紳清理該校出入欵項並切實頓理以維學務 
　　省城被刦各商號現經商會調查縷具清册呈請當道派員察勘並請援例賠償以蘇商困 
[六年度預算與公賣局]  
　　財政部於月之五日致電各省烟酒公賣局文云案查五年度預算前經國務會議議决遵照在案現在五年度終了六年度業巳開始預算尚未核定自非暫定辦法不足以資遵守業經本部提議在六年度預算未經核定以前所有各機關行政經費應暫照五年度議决數目及續經院部核准追加之欵開支凡六年度擬增之欵及各項擴充經費槪行從緩其有五年度内所支經費而六年度無須繼續開支或有可節省者亦應分别删減報部備查等因列國務會議議决并由國務院會同本部通電各省區遵照辦理在案所有各省區烟酒公賣局及徴收經費仰該局按照此次議决辦法一體分别遵照辦理云云浙江烟酒公賣局雲局長聞於八日覆電云北京財政部鈞鑒歌電敬悉前以新五年度減成預算迄難實行請連同奉准新設烟捐公賣各局准先照六年度預算支用當奉巧電總額不得超過五年原編之數等因又經馬電陳請舊費免減新費照加迄尚未奉復示兹奉歌電辦法按之事實萬難遵循委曲求全仍遵鈞部巧電不越新五年度原編預算總數之旨將新舊各局經常臨時各費撙節流支通盤牽算計尚實不敷銀一萬餘元惟有由局再爲設法勉求節縮以仰副鈞部限制之意伏乞示遵 
[杭州快信]  
　　自敎育實業兩廳長發表後浙省巳定十月一號實行成立原有省署敎育科長馮學壹改委爲敎育秘書實業科長吳憲奎改委爲實業秘書 
錢塘道尹部議有裁撤消息該署辦公人員咸跼踳不安省長面諭王道尹令仍照常辦事靜候中央解决 
財政廳特派鐵路總稽查殷李鈗昨截獲城站福緣路某轉運公司私運上海廠絲六包（每包八十）餘觔）呈報張廳長核辦當傳新委杭縣絲捐局長汪原澄到署大加申飭 
　　杭縣知事景崧昨午巳接篆姚應泰一時不克赴烏鎭統捐局差由財政廳另委吳敦義代理舊局長强運開訂期二十五日就吳興縣任 
嵊縣牛知事昨呈請通緝東鄕大屋村械鬭案首率衆拒傷保衛團丁要犯葉宏江已由警廳飭屬一體協緝新任杭縣地方檢察廳長勞恭震巳准期下月一號接印視事 
　　城站馬路傾圯過甚奉飭興修省會工程局派員估勘約需工料洋六千餘元經費不敷聞巳咨商鐵路公司分半負擔一俟覆到即須動工 
地方通信 
[鎭江]  
　　浙省請緝黨人駐鎭第十九師司令部昨接浙江楊督軍咨開據暫編浙江陸軍第一師師長兼嘉湖戒嚴司令官童保喧呈報番理黨人方夔張順祥一案詳情並將案内逸犯何民魂何康侯傳占元（即少荃）丁奎先三名開明年貌籍貫清單請予通緝等情楊師長准咨後除咨丹徒縣令知警區協緝外業經開具籍貫年貌分飭所屬各團營一體嚴拿矣 
　　部令調查物産鎭江商會昨接農商部訓令略謂案查提倡國貨一事業經本部編印國貨分類清册令知該商會提倡購用在案我國工藝近因各處竭力研究日有進步兹擬編印第二次國貨清册合行令仰該商會各就本地著名物産改良制品詳細調查凡爲前次清册所未登載及名稱地點或有不符者均分别報告到部以便彚編印發等因吳總理奉令後業於日前開會集合各業商董分任調查矣 
　　學校添演兵操勸學所前奉敎育部令各級國民學校一律添設兵式體操以期造成軍國民資格故楊所長昨飭工匠製造敎育鎗數百桿以備發給各校操演 
　　派兵駐防大港駐鎭第十九師楊師長以大港爲徒縣首鎭商業繁盛少數警察不足以資防範昨特抽撥所屬兵士一排前往保衛 
　　皖鹽大宗運圩鎭郡之西十二圩向有堆棧存鹽前因天乾河涸轉運艱難棧鹽告罄居戸幾有淡食之虞今有皖岸商人徐某承連北鹽二十萬引到圩接濟故巳無缺乏之虞 
[揚州]  
　　兩淮運使晋省兩淮張子蔚司長於今日（十一）乘緝私江平官輪晋省禀陳要公 
　　各界道賀統領陸軍巡緝統領劉調卿業於今日（十一）遷入參府街司令部各機關長官及各界人士均前往道賀 
　　城門更換衛兵揚州各城門之守衛兵本爲一百五十二團所派兹巡緝統領業巳來揚故由劉統領改派巡緝軍隊守衛 
　　財廳飭報積榖江蘇財政廳鑒於奉直等省水患以積榖爲備荒要政特令各縣將官義倉厫歷年存儲榖數查明塡表呈報其有提撥他項公益濟用者亦應妥籌購補以符積榖本旨周知事奉令后業飭城鄕官義各倉董知照矣 
　　禀銷殺弟命案縣屬黄家茶庵以兄殺弟一案經縣驗明刀傷致死飭警拘提凶犯究辦詎法警未將正凶拘案曾經陳承審員嚴比勒交迄未就獲現忽由死者之妻來縣具禀求銷聞周知事批駁未准 
　　知事公畢回任丁溪場知事張槪日前因公來揚禀謁淮運使兹巳公畢業於十日乘舟回任視事 
[杭州]  
　　楊督軍壽辰前日（十日）爲楊督軍壽辰淞滬警察徐廳長上海縣沈知事工巡總局朱局長曁駐滬各旅長團長等均乘花車來杭偕同第一師長童保暄第二師長張載揚等前往軍署慶賀當由楊督軍盛備筵宴欵待滬上文武諸官僚以陸軍同袍社曁城站旅館爲寓所昨早巳乘車回申當由軍署派員至站懽送　　江浙水警會哨江浙兩省水警訂期十日在南灣會哨籌商勦辦梟匪事届時督察長朱朗亭乘坐共和兵艦由太湖巡視先行蒞潯江蘇松江水警第一專署長沈葆義内河水警十一隊王隊長十二隊林隊長十三隊長等均各率船先後蒞潯内河水警徐允中廳長亦於十日晨刻乘坐宣節坐艦蒞潯閻區長及保衛團總童殿梅團副談克明等均率隊至西　歡迎時敵大雨各軍士衣帽盡濕嗣後嘉興第二區區長俞肇桐王督察員江蘇水警趙廳長第二專署師署長以及吳江平望各水警署長均各乘兵艦率師蒞止閻區長特備盛筵假龎氏宜園設筵欵待席間籌議兩軍剿匪互相聯絡水陸並進各事宜至午後二時乃分道而散 
[嘉興]  
　　姦夫被毆自盡嘉興城内東集街江西木匠之妻某氏與同居之成衣匠褚阿弟有染前月褚將某氏誘出藏匿於新篁鎭親戚家經人代某甲尋回姦情始露該木匠遂遷居竹頭巷以斷褚之來往詎某氏每晚仍奔赴褚處同宿經江西人於日前將褚與某氏雙雙捉獲拖至江西會館將褚毒打褚徧體鱗傷當即抬往縣署驗傷請究事後褚深自怨恨於前晚吞食火柴四匣頓時毒發不省人事延至昨日斃命經鄰人報縣張知事巳派員前往勘驗並飭警將江西人某甲等四人拘案訊究 
　　天凝莊劫案餘聞嘉屬天　莊前月被梟匪刦掠商店並擊斃水警多名巳誌前報兹悉該莊善後事宜巳由官廳派兵保護並建築瞭望台隨時偵探匪情現各商號巳照常營業惟同德典經各股東决議於昨日起開始放贖不收典質損失各物由官廳核准以二成四賠償俟贖完後再行籌集股本定期營業 
[廣東]  
　　沈佩貞抵粤後之談論沈佩貞女士素好在政治場中活動今之來粤頗惹一般人注意昨有某君往訪詢其來粤宗旨沈女士親出歡迎某君問女士此行爲公乎爲私乎沈曰無所謂公私因久不見羊城風景乘此新秋一遣遊興且聞國會議員在此開非常會議組織軍政府一時偉人巨子麕集珠海護法救國大有文章爲粤省歷史上未有之盛特來參觀一二以擴眼界耳某君問女士對於現在國會非常會議及軍政府組織諸問題以爲何如沈曰女子學識淺陋豈敢妄談國家大事至以余個人之見觀之竊以爲我國今日國基未固當此國際戰爭潮流危急之秋即協力同心一致對外尚虞不保豈宜操戈同室自取速亡北方政府之舉動固未免稍越正軌南方民黨之要求亦嫌過於拘執致使舉國皇皇祇知有南北競爭而不知有國家競爭余甚希望南北雙方讓步消除意見一致對外始爲國家之福若相持不下無論南北勝負其無補于民國則一也云云某君又曰高論極佩但外間有傳女士此次來粤以調和自任然耶否耶沈曰余一弱女子焉有此大力外間所傳適令余滋愧耳某君又問聞北京近派女子偵探隊南下專以剌探南方秘密舉動女士前曾充袁皇帝偵探此次到粤不避嫌疑耶沈曰余之身體固極自由余視我之身體能到之處即我自由權能及之處奔走半世踏徧天涯豈區區粤嶺反能限我自由行蹤耶至余是否充當偵探以有無證據爲標準倘尋得證據任從逮捕至死生利害問題余曰巳看破斷不以此而減縮我自由權之範圍也云云某君至是遂起而告别雜評一 
[江皖之兵變（一子）]  
　　以江皖論皖垣之兵變當塗之兵再變徐州之兵再變其他散駐各地辮兵之小變者尤屢有所聞其變也有稱爲被外匪勾結者亦有稱匪冒名而不認爲兵者一若稱兵變長官尚須負責稱匪即可不負責任故變兵搶刦後而歸營者可安然無事絕不查究蓋以爲兵固在營搶刦必爲匪也嗚呼此兵變之事所以日多而匪亂之所以蔓延於江皖問也 
殊不知兵變固須長官負責匪亂豈遂無負責之人耶果兵變也接統定武軍之倪嗣冲能逃其責否果匪亂也任四省剿匪司令之張敬堯能逃其責否雖然兵愈變匪愈亂而長官之權位且愈高兵匪之變亂旣無礙於長官則又奚必諱兵而爲匪哉嗚呼 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[宣戰後之海上風雲（二十九）]  
　　德華賬目之詢問本埠德華銀行押收後所有該行全盤賬目應由中國銀行核算明確報部核示分别辦理兹交涉署因事隔多日曾否核算清楚未准函報昨巳專函中國銀行請即查復 
　　啟封取物之周折昨日荷蘭總領事函致交涉署以本埠德郵局被封時其中郵務人員私有物件存於該員等所居屋内者甚多請卽令行會審公廨准其移出等因交涉署當卽函復謂查該德郵局係部令封禁曾由本署限於二十四點鐘内將私人物件一槪取出該局德員乃猶以未及取出爲詞顯屬自悮所有該郵局物件應如何處置業巳據情陳報外交部請示辦理俟奉復再行函知云云 
　　監察敵僑之愼重松滬盧護軍使查得附設外日暉橋織呢廠内之德奥收容所現在收容者共有奥人六十餘人並無德人在内惟該處適在戒嚴境内距離軍廠使署均近該收容所之奥人監視自宜妥愼非有事故不得任其出外閒遊以防意外昨日巳分飭監察收容所之管理各員遵照矣 
[第三次訊究海關德員之舞弊]  
　　江海關指控辦事員德國人桑姆斯盜用稅餉銀二千餘兩迭經公共公廨訊供判交五千元人洋並保在案昨晨十時由王襄讞會同日副領事林君在領事憇息所復訊仍由理船廳西人道生上堂證明被告舞弊各節並將各種證據呈案請察復由被告代表海德禮律師與原告代表律師互相辯論良久中西官判被告桑姆斯仍交原保候再復訊核奪 
[查復馬樹周被拘原因]  
　　荷蘭總領事前日爲馬樹周被警拘拿函致交涉署詢問詳情當由交涉署轉詢警廳查復巳紀前報兹悉昨日警廳函復交涉署謂馬樹周有帮助敵人危害本國情事奉松滬護軍使轉准國務院電飭查拿是以派探往傳解送軍署聽候處分云云 
[提議紗業定貨之處理方法]  
上海總商會日前開會曾經特别提議處理紗業定貨曾法兹錄議案如下第一種紗廠遇災後對於紗號之定紗有存紗者仍應照常出紗如無存紗則應按照被災之日巿價結算無論巿價漲跌雙方不得異議如有情商了結雙方同意者亦可按照所議辦理第二種紗廠如有失愼被災情事對於紗號定紗應按照下列各項辦理以昭公允（一）全廠被災者不論巿價漲跌應將定紗成單取消雙方不得異議（二）棧房被災機間無恙者不論巿價漲跌仍應照常出紗（三）機間一部份被災可以修理者不論巿價漲跌應由雙方商展出紗期限照常出紗（四）機間全部份被災而棧房無恙者不論巿價漲跌應將棧房中存紗按照各紗號定紗之多寡平均分配照常出紗不敷之數應按照當時巿價結算如分配有餘則由紗廠另行出售除上項辦法外如有情商了結雙方同意者亦可按照所議辦理 
[疋頭呌莊暫行停止]  
　　洋貨疋頭一項自歐戰以來因航路阻碍來源旣稀價亦頻漲近二三星期間價忽大跌緣各埠銀根奇緊滙水又大且鎊價頻長以致客帮購運者寥寥無幾公平怡和元芳三行每星期二三四挨呌之疋頭羽綢因其價有一落千丈之勢故此星期亦皆停呌惟英法兩界各洋貨舖對於各行停呌頗不爲然因目下正值秋凉門莊生意發展之時故於前日邀集同業在洋貨聯益會開會討論由會董李柏葆函致元芳等行可否按期呌賣旋據各行函復謂因呌價相去太大本星期决計停呌至下星期呌賣與否亦須視巿面再定云云 
字林報云昨日（十一日）疋頭公所開會决定疋頭呌莊暫行停止以三星期爲期日前曾議定因秋節之故於九月最後一星期中暫停呌賣乃商人急不能待昨晨即决定停止拍賣公平洋行本定昨晨呌賣但呌賣時商人雖照常到場皆不收買公平遂貶價拍賣終至商人大譁請卽停售嗣後商人請怡和元芳亦勿拍賣旋議定暫停三星期疋頭商人即閣大會討論一切查此事原因顯係匯兌高銀根緊投機多諸端商人前購之貨進價較今日巿價爲昻患水災區頗廣北方尤甚存貨致未能售脫惟巿况尚不黯淡内地存貨究巳無多必須添購一俟秋節之後疋頭商人當可復振也 
[辨别銅圓之私鑄與官鑄]  
　　英美電車公司前因於所收車資内發現一種質薄模糊之銅元疑爲私鑄曾函致交涉公署轉詢南京造幣廠後據覆稱本廠於四年十月間奉飭停辦以後久未發行銅元當將光復初年所造開國紀念幣與來幣核對花紋式樣逈不相符恐係私鑄等語節經交涉公署函致總商會並分行縣廨等一體偵查迭誌前報兹悉上海總商會昨日函致交涉署略謂接准來函以造幣廠所復各節（從略）兹悉一一查造幣廠所稱光復初年所造開國紀念幣與來幣核對花紋式樣逈不相符恐係私鑄等語但現在銅元何種爲官何種係私實屬無從辨别爲再函請貴交涉員迅即轉請造幣廠將官板銅模檢發幾種俾便比較而資識别云 
[兩路徴收釐稅之辦法]  
滬寗鐵路管理局前與江蘇財政廳委員會同商訂蘇浙通車後徴收釐稅辦法並擬改訂從前江蘇牙釐局與路局原定徴稅查貨合同業經雙方會議决定辦法昨巳擬具條件由江蘇財政廳會同路局呈請交通部核議聞其大旨以江浙實行通車後所有出口入省通過落地各稅擬於起程及到逹站之釐稅局所一併照額徴收仍以省界爲限各收各稅其各釐稅局所常年比較彼此照劃以符老成一俟奉部核准後即須實行云 
[第七批赴英華工放洋]  
昨晨九時英領事署將第七批所招華工九十名送至仁濟醫院考驗各華工咸集講道堂首由該院傳道部主任龐子賢宣講聖經旣畢魚貫而入至試驗室經醫官一一考察體格僅取三十餘名隨赴温州輪船開往威埠換輪赴英 
[深夜結羣走入防線]  
　　本埠軍警各界因聞黨人希圖舉事畫夜巡防頗爲周密聞前夜更深時曾有四十餘人欲赴龍華行至龍華新橋左近爲該處軍隊所見上前兠拿若輩即飛奔逃逸當被兵士拘獲一人解送軍署訊明來意業巳槍斃云 
[特别戒嚴中之注意電燈]  
　　淞滬徐警廳長以現當特别戒嚴時期各區境内防務吃緊街衢電燈與防務有密切關係自宜格外愼重乃八九日兩晚電燈光忽爾息滅人感擬訝當此謡諑繁興之際不得不加意整頓是以函致電燈公司嗣後對於廠務一切務須謹愼電線尤須格外注意廠門亦宜提早緊閉不得任人出入一面通令各署所警正佐轉飭崗警留心查察如電桿旁有人聚談形跡可疑者應立時 
驅逐 
[各鄕警區一律嚴防]  
　　上海縣警察所主任王敬常以近日滬上特别戒嚴所轄各鄕警區亟應加意嚴防昨特密飭各區中警佐每夜務須督率長警加班巡邏落差巡警一槪在所守衛不准外出遇有從前開革之巡警及素行不正之友人不准至分所及　出所内閑談一面密派偵探分往各警區協助偵查一切以防不測 
[董警正變更防衛辦法]  
本埠華界自本月八日始特别戒嚴以來曾經淞滬徐警廳長通飭所屬區署所佈置添崗加防各情迭紀前報兹悉南巿第一區署董希賢警正連日加派守衛警察並扼要添崗防堵甚爲忙碌兹爲體恤警察起見飭本署王翟兩巡官變更加防佈置辦法規定本署過道間守衛警察僅派六名仍須荷槍實彈靜坐守望不得彼此接談及高聲暄嘩其十六舖外橋改派警察兩名第一守望處添警察一名第十二十三崗守望則再加派警察一名其餘守望槪行暫免加崗惟警察對於每日奉發之口令必須熟記遇上級長官便衣查崗時詰問口令自應對答如有疏忽情事定行記過不稍寛貸云 
[護軍使嚴禁造謡惑衆]  
　　近日滬上因軍警戒嚴杯弓蛇影謡言更盛松滬盧護軍使以現值戒嚴期内軍警保衛治安係應盡之責乃不逞之徒竟藉此散布謡言希圖煽惑殊爲可恨昨特通傳上海防守司令及淞滬警察廳上海縣公署轉行所屬如各該轄境内有造謡生事之徒即便拘究以免淆惑聽聞云 
[石湖蕩建造兵房]  
步兵十五團團長劉永勝奉令保護滬杭路線須派兵常駐石湖蕩車站惟查該處並無房屋可駐兵士曾請路局建造在案兹悉任局長以沿路建築工程應歸洋工程師主政今旣因保護鐵路需用兵房係屬急務因卽准予撥地建築除函致工程處查照外所需建造草房三間經費約計百元亦歸路局開支昨巳將飭匠速建情形函復劉團長查照矣 
[客述閩省之防粤計畫]  
　　昨有人自閩之漳州軍中請假旋里道經滬地述及閩省邇來防粤計畫非常愼密蓋因閩督李厚基聞粤省有攻閩之意故命令駐於漳州之混成十四旅旅長臧致平嚴加防守兹由臧旅長查得詔安縣境之汾水岡一山距離詔安縣城陸路祇有二十里該山爲閩粤連界由粤至閩須由該處經過實爲入閩要道爰特令飭所部步兵第一團團長高全忠督領該管步兵三營砲兵一營機關槍兩連於上月出發往駐該山一帶扼要駐紥藉資防守云云 
[有恒路發生盜案續誌]  
　　美租界東有恒路隆信洋行被盜搶刦巳詳報兹悉美捕房捕頭以盜匪横行無忌竟敢於白日搶刦洋行若不趕緊嚴拿懲辦租界居民何以安枕故巳嚴飭通班探捕在華租交界之區自晨至莫見有形跡可疑者逐一搜檢一面通報英美總巡捕房及華界各警署請爲協拿務獲懲治 
[嘉善盜案在滬破獲三誌]  
　　盜匪郭守昌汪得勝（即江老窩子）於本年六月間與巳經解送浙江嘉善縣知事署懲辦之盜匪潘有德毛天才等七人糾合大帮梟匪持械夥刦嘉善縣屬天寗莊同德當舖等數十戸衣飾巨贓並拒捕開鎗擊斃軍警數名分贓逃匿滬北公共租界經該處水陸警署偵悉於前日派警持文來滬報請新閘捕房派令西探貝麒華探張保錄沈壽章高萬生協往新閘北成都路五百三十號門牌某茶館内將郭汪兩盜拿獲拘押昨晨解送公共公廨請究先由中西包探上堂禀明協同來警將被告兩人拿獲由來警投訴郭等之徒弟某甲先在浦東緝獲抄出衣物等贓多件應請給予帶回云云俞襄讞即向郭汪兩盜研訊一過商之英卓副領事以案經預審明白判郭汪兩盜押候備文准交來警帶回歸案訊辦 
又一訪函云浦東塘橋鎭三區三分駐所警佐王駿舟以現在戒嚴期内巡防自應嚴密故每晚督同夏巡官率警出外巡邏前日（十一）清晨三時許巡邏經過三官堂附近見一人肩挑青菜二筐分量甚重頓起疑心上前檢視見内藏金銀首飾及銀塊等共六十餘斤當卽帶所研訊據供名大驢子安徽人此等首飾係帮匪某某等由浙省嘉善典當内搶刦而來囑我挑往浦西典質等語王警佐得供以浙省迭次盜刦曾接通緝公文故於昨日備文飭警將人贓押解警廳司法科訊辦 
[洪述祖行將提京訊辦]  
民國二年二月間在本埠滬寗火車站暗殺前農林總長宋敎仁案内之洪述祖此次被宋君之子宋振吕扭控公共公廨迭經中西官訊明判候錄供詳由交涉員轉禀北京政府請爲派員來滬迎提到京訊究在案前日據司法界辦公人員來自北京者言洪述祖一案經京師總檢察廳與司法部議决業巳備文派員率警不日南下迎提入都訊辦故上海地方檢察廳林廳長要求援照應桂馨武士英成案引渡到廳訊辦一節恐難逹到目的矣 
[婦人殉節後之開棺相驗]  
　　寓居北四川路一千七百七十六號門牌某洋行買辦粤人王炳森於上月杪因病逝世後詎至本月三號其妻黄氏即自縊身死而王妾嚴氏匿不報告捕房擅自棺殮其隣人陳金波恐係服毒函告美捕房立飭西探堯克將黄氏尸棺舁入斐倫路驗尸所報請公共公廨中西官蒞所開棺驗明委係自縊身死塡明尸格諭令嚴氏重行棺殮昨晨由廨傳訊據西探堯克上堂禀明前情並將陳金波所反信函呈案請察訊之王妾嚴氏投訴夫故後大婦黄氏終日愁眉不展至本月三號夜自縊身死迨至次日始由傭婦應王氏等通知氏卽入房察看巳經氣絕不及施救並據傭婦應王氏見證梁阿良童阿二等投稱二主母與大主母素來和好從未爭執此次大主母自縊身死實不知其底藴云云質之陳金波供詞推諉經會審官王肇之君商之英白副領事以巳據西醫驗明自縊身死並無服毒情事遂判將案註銷全案人證一併開釋 
[洋商房主抗議具保]  
　　閘北華界各居戸前由各區署所遵奉徐廳長令飭各覓妥保具結呈核方准居住巳誌前報兹徐廳長因特别戒嚴昨又通令各該署迅飭居戸遵章具保如嗣後各該管地方發生危險禁品由該警正等負責等因該警區奉令後即傳知各居戸遵章具結違干未便無如閘北洋商房産居多各該居戸旣不遵辦且又紛紛向洋商房主聲明現各洋商房主以華官實行具保政策關係房主權利巳禀請該管領事向交涉公署提起抗議矣 
[車站通用浙省交通票]  
　　滬甯鐵路管理局昨致本埠交通銀行函 
云頃准大函囑再通飭各站售票處及飯車上遇有貴行浙江地名鈔票務祈一律收用俾維信用而使商旅等因附抄發行鈔票地名清單一紙過局准此案查接管卷内本年四月二十一日准貴行函開敝行准於四月三十日起照常營業所有敝行曁南京等各分行所發鈔票在江浙兩省一律通用祈飭各站一律收用隨時兌換現金以維金融等因業經前局長飭由洋總管通告各站照辦在案兹承函囑經再飭由洋總管轉飭各站售票處及飯車上仍須遵照前次通告辦理不得稍有挑剔致礙金融相應函復卽希查照 
[飭查鐵路實習生成績]  
　　滬寗路局前奉交通部攷取管理建築電汽各 
 
 

Page 11

 
 
科專門學生分發到局實習業由局長指定地點派司職務並遵飭各造日記課程以覘成績在案兹又奉部令飭將該實習生到局後成績如何現充何職迅速塡報候核以備任用等因任局長巳遵令將各該生成績及職務課程分别列表連同日記一併呈核矣 
[工商研究會歡迎會長紀事]  
　　中華工商研究會自此次續行選舉正副會長後經全體職員訂於昨日午後開會歡迎新會長先期由各職員將開會手續分别佈置並於大門高懸國旗設歡迎場於正廳樓上場中又遍繞萬國旗幟中間設備西式茶點昨日三時職員郭建侯徐春榮謝碧田平永泉楊公炎徐豫發金子兼周浩陳耀卿婁伯文及天津商會工商科長兼該處工商研究所竹工會長苑士林等數十人先後蒞止未雙正會長楊小川乘車赴會當由全體職員延入客座略事休憇惟謝復初謝蘅牕兩副會長因從慮護軍使赴受備園參預順直水災大會未及到會至三時一刻振鈴開會首由各會員起立致敬歡迎新會長畢即由楊會長起立向衆稱謝並宣言本會辦事祗有義務並無權利之可言諸君必須抱定此宗旨實力辦事將來定有成效可觀鄙人因會務及公益事即使破産亦願盡力贊助並恭祝本會萬歲會員萬歲云云次由苑士林演說略謂鄙人現至上海擬辦各種竹器待製作成功當送至貴會請諸友觀看以供研究云云次由謝碧田演說略謂本會會長楊先生不願爲官願盡社會上一切義務其熱心殊堪欽佩我輩亦當效之並云本會性質原欲研究工商界一切事業當從科學着手所以本會辦事諸君貴有精神勇往進行切不可放棄權利云云次沈卓吾演說謂今日旣爲歡迎會長開會我輩當謹聽會長一切設施勉力擔任職務共策進行云云維時楊君亦須赴愛儷園參預順直水災大會不克久留遂又起立宣言謂刻下順直水災雖屬天禍然該處災民均是吾人之同胞諸君對此慈善事業亦當注意云云言畢即興辭以去在場各職員俟楊君去後復互相討論會務略飮茶點遂即散會 
[哈同花園續開籌賑會]  
　　昨日午後三時盧護軍使因直奉水灾奇重柬邀本埠官紳商界在哈同花園續行開會籌募賑捐當由馬參謀長杜秘書長及哈同繙繹姬覺彌等招待來賓哈同則親自向各來賓勸捐言頗懇切是以未開會之先各來賓已捐集二千餘元繼由烟酒公賣局局長史久龍除前巳捐過外昨又加捐洋四百元上海知事沈寳昌亦加捐二百元至四點鐘時慮護軍使起言此次京直奉災情重大務望到會諸君竭力捐助以爲災民造福等語次由王道尹周金箴朱葆三穆抒齋等相繼演說畢到會各官紳復又認捐約一千餘元統計前後共有四千二百五十元至五時半始行散會 
[勸業塲炸彈案近聞]  
　　前在本城勸業場抛擲炸彈嚇詐銀錢之黄步洲業經淞滬警察廳購線飭探移請公共捕房協同探捕至虹口將黄拘送公堂訊明引渡警廳訊辦在案兹悉黄步洲又驹王士瀛或名王士周自前日引渡到廳發科研訊後卽據情禀明徐廳長以黄供證確鑿未便輕縱判令押候備文申送護軍使署訊辦 
[民生女校開學]  
　　法租界霞飛路仁和里六號民生女學校係嘉定胡韞吟女士獨力創辦至今巳届六載該校所授課程均切實用如花邊縫紉剌繡堆絹等科無不竭力敎授兹巳於本月三號開學學生倍增如四川廣東等處均聞風而至云 
[頒發專門學校敎員報部表式]  
　　上海縣公署昨致各專門學校函云案奉省公署令開准敎育部咨查各校敎員每有在職期間逾數年以上所任敎課不無變更者亦有因敎課終了業經去職嗣因復添此項敎課回校繼續擔任者前此各學校報部表册對於敎員學科則各門並列年月則前後合計殊不足以招實在而資攷核兹特經本部擬定表式發交專門以上各學校除每學年開始兩個月内仍應遵照定章塡報職敎員學生表册外所有本年七月以前各敎員無論巳否去職應查照擔任學科及該學科擔任期間按照此次表式迅速分别塡明具報嗣後敎員去職亦應依照辦理相應連同特定表式咨請轉飭遵辦等因附表式准此除分行外合行令仰該知事轉行境内專門各學校遵照限九月三十日以前送署彚轉並附表式等因奉此除分函外相應連同表式函逹貴校迅卽照辦爲要 
[組設檢定小學敎員辦事處]  
　　上海縣公署曾奉省令籌備檢定小學敎員一應事務經紀前報兹悉沈知事以上海敎育發逹最早學校林立敎員較他縣爲多辦理此項事務調查檢定手續殷繁除將各項規章分發外擬就本公署暫設辦事處定名爲上海縣檢定小學敎員辦事處現巳組織一切尅日成立云 
[新任關監督暫緩來滬]  
　　新任江海關監督馮國動本定昨日早車來滬視事嗣因金陵關兼交涉員兩處交代手續頗費時日且須俟其大公子到寗後方始携眷來滬昨監督公所又接馮監督來電謂前電未能實行極遲須於本月十六日交缷清楚後始能履新云 
[委任緝私隊長]  
　　兩浙緝私第二營第一隊隊官張占忠奉令前往蕪湖追緝逸犯張基堂之後隊長一缺並未派員接替兹魏營長以緝私事繁未便懸缺查得熟悉緝私之幹員王廷珍堪以委爲第一隊隊長又羅正玉可委爲第二隊隊長經報明蔡統領核准巳於昨日委任該二員當即蒞差視事 
[滬南油巿之轉機]  
　　滬南油巿本月間由牛莊大連青口夾倉膠州萊陽等處運貨來滬者頗極擁擠惟客帮銷場甚形清淡本埠各油坊亦均觀望以故巿價逐步跌落牛莊豆油向爲該貨之冠巿價最貴時每擔漲至十二兩九錢前日竟跌至十一兩三錢不但客帮及本埠油坊無甚購辦即該同業買進賢出亦竟寂然故該業采菽堂薈巿之處停巿巳有一星期之久昨日忽有大批交易牛莊豆油開船驟漲銀二錢計十一兩五錢各貨開售共有二千八百餘件云 
[閘北慈善團集議舉辦工場]  
　　閘北慈善團收養婦孺日漸增多其中設有華文學校有已經畢業者若不授以相當之職業將來難期自立迭經該團董事部開會集議擬在空地建築房屋舉辦各種工場如織布製襪之類俾此項婦孺習學工藝以謀生活惟因所需經費浩繁且因該團現辦掩埋路旁暴露屍棺及遺棄孩屍故經費更形竭蹶爰議定印成捐册由各董分任勸募以期集有鉅欵成此義舉 
[織工傳習所招生]  
上海縣公署昨日發出佈告云案奉江蘇省長公署第三八三一號訓令開案據省立絲織模範工場兼附屬職工傳習所籌辦員季新益呈稱竊查職場附屬織工傳習所專重實業養成設機廠摇絲廠練染廠絡絲廠牽經摇紓廠織造廠各項模範職工藉促本省絲織工業之改良進步目下組織成立應卽招考此項工徒到場傳習技藝以宏造就理合附具简章呈請鑒核俯賜通令六十縣知事出示通告選送合格男女工徒飭令覔取保證人塡具志願書到場報名以憑考驗去取實爲公便等情據此除指令並分行外合行抄錄簡章令仰該知事遵照出示佈告選送合格工徒飭令覔保塡具志願書前往考驗此令等因計抄簡章到署奉此合行抄黏簡章出示布告仰高等小學畢業各生或曾學習絲織工作二年以上職工合於後開甲乙項資格願往織工傳習所肄業者務各妥覔保證人塡具願書於陽曆九月二十日以前來署呈報以便照章選送前往考驗愼勿逾期自誤特此佈告（簡章從略） 
[發米船戸結合團體三誌]  
　　滬南浦江中所有發米船戸計有一百六十餘艘前因裝貨赴各米店斛騐無缺外每石欲另加二升各船戸不允以致結合團體欲圖抵制巳兩誌前報兹悉近日各船戸每結合十餘人或七八人至欲加加二升各店家向之交涉各米店見各船戸來勢洶洶故紛紛向行家伸說被擾情形並稱米店向行家購貨來往交易亦係主顧性質行家所雇運貨米船係在賓主之列今各米船結合團體三五成羣來店爭閙各米行應有禁止之權况棧器廠之米向例另加一升後因各船戸爲競爭營業起見自己允許每石再加一升此係船戸自願並非店家例外需索現在應請行家先行轉致各船戸以後切弗再至各店無理取閙致傷感情如再不聽理勤惟有禀請就近官廳嚴禁滋擾等語故各行家卽勸各船戸切弗成羣胡閙諸事儘可量商况聞各米店有欲改用小車　貨之說若再激烈勢必兩受損失云云惟各船戸所舉之領袖牛肉老五（卽朱老五）朱天法等數人以爲米店如用小車運貨雙方必致決裂現行家深恐肇事正在竭力疏通而各米店亦巳聯合一百三十餘家以備抵制矣 
[拐賣女子之澈究]  
　　新閘路住戸奚順全之十六歲女凶阿娥及姜信卿之十七歲女兒阿二向在某絲廠做工近被蘇州人王德明與女子金銀珠將兩女誘拐出外串同葉桂生俞利託山東人李德勝帶往南京販賣嗣被奚等偵悉報由新閘捕房派探陳保錄將奚姜兩女及被告男女五人先後緝獲解送公共公廨訊供分别收押在案昨晨復由捕房將被告男女併解公廨即據中西包探上堂禀明前情請爲澈究訊之被告各人供詞互推中西官以尚有同黨在逃判被告男女五人仍分别還押候提齊同黨到案併究 
[丈母女婿之衝突]  
　　江北婦人俞孟氏住居叉袋角生有二女長適同鄕王登科次由王爲媒許字唐姓近因次女忽然失蹤唐欲退婚王與妻母理論致起衝突扭赴四區二分所控告旋由該氏將次女尋交到案解經司法科一併移送地方檢察廳訊核 
[復訊寗波自治公所之控案]  
　　寗波自治公所書記李根全因串同胡阿方私取公債票八千元潛逃來滬匿居新閘路某號屋内被該公所查悉派令代表李硍光陳時臬來滬控由公共公堂出票發交新閘捕房飭探將李與胡拘解公堂判李交五千兩人銀並保胡押候訊核在案前日午後又由捕房將李胡兩人解案復訊先由原告代表律師上堂譯明案情繼由原告李硍光陳時臬上堂訴明被告李根全在公所爲司賬時潛將公債票向人抵押及至交缷於董子鴻接管後匿不將票交出携帶來滬串同胡阿方賣於中國股票公司應請追究又據見證王庭富投案證明被告於去年八月十八日將是項公僨票向伊抵押洋三百元又見證李煥章證明被告携票來滬後伊即追蹤至申查得此項公債票係由胡阿方經手售於中國股票公司轉售於花旗銀行由花旗銀行售於華比銀行又由華比轉售於中國銀行等語又據掮客蔡紀堂證明由伊介紹中國股票公司經理吳逸如至被告處向胡收買吳逸如亦到案證明伊向胡收買股票時被告確亦在場並據中新旅館茶房阿金證明胡阿方於閏二月十二日來棧借宿一宵臨行時手携形如紙幣者一大捲不知是否即是公債票云云供畢由被告代表律師向各見證逐一駁詰王肇之襄讞以爲時已晚不及研訊遂商之美博副副領事判李根全仍交原保胡阿方還押候再復訊核辦 
[馬蘭亭被人控告]  
　　住居虹鎭之馬蘭亭日前向該鎭某藥舖夥張星橋借貸張不允許遂迭次致函該藥舖主謂張在外賭博冶游以圖中傷洩忿近又以人造棉花之術向鄕人楊紹周楊文彬收費敎授楊等以所學無效疑受其騙將馬扭控五區四分所張亦投案附控毁壞名譽經張警佐質訊一過並在馬之住處抄出關於造棉物品多件一併解送司法科經段科員判移地檢廳核辦 
[地方廳移提被告之頓挫]  
　　倉桂攀在上海地方檢察廳指空住居戈登路向爲工頭之劉古祥羅金章串拐伊妻徐氏經該所核准於前日午後備文派警投請戈登路捕房加派中西包探將劉羅兩人提獲昨解公共公廨請究即據華探毛伊文投訴查得兩造均居租界原告不應至檢察廳越控請爲核示中西官以管轄地點旣經捕房查明遂判劉羅二人羅押着原告自行投案備質 
[營業發逹之妒忌]  
　　向在浦東花園石橋開設德甡恒小雜貨店之揚州婦人劉萬氏生有二女均已長大尚未出嫁近年店内生意尚稱發逹致爲對門開糖食店之甬婦某氏所忌時起齟齬近該甬婦串出甬帮商號萬泰等十四家以劉萬氏家有年輕婦女三口形同暗娼有碍地方治安等詞於昨日聯名公呈三區警署請求騙逐出境當經解警正將萬氏傳署訊無不法證據論候傳到具名各商號訊其是否出於同意再行核辦 
[追繳房租類誌]  
　　德和洋行收租人至法公堂控稱房客洪氏夏某各欠租洋二十五元延約不付故此扭案請求訊追洪氏夏某同供一時難以籌措請予寛限料理聶讞員判各退去限三天内如數繳清如違將物拍賣又言記公司控房客朱洪仕虧欠房租洋若干元向索不付旋竟避匿不面請求核示判限被告於三天還清如違亦將屋内之物拍賣備抵 
[洗衣作不捐執照]  
　　甬人黄根順在吳淞路二百零八號門牌開設洗衣作未向工部局捐取執照被五百二十六號三道頭華捕查悉以其違章歸禀捕頭請廨出單傳黄到案訊罰 
[酒店深夜賣酒]  
　　愛爾近路一百五十四號門牌閩人黄曉來所開酒店内因深夜賣酒被三百五十七號巡街捕查見以其違章歸稟捕頭請公堂傳黄到宁訊罰 
[朦保刑事犯之懲治]  
公共公廨交保間二號西探華特斐而指控陳雲根冒用其姘婦王阿秀開在愛多亞路之連發脚踏車行名義朦保刑事案犯黎寳寳等情昨由捕房傳同王阿秀將陳拘解公廨經中西官質訊明白以陳不應朦保案犯判押西牢半年以儆 
[嫌疑竊犯之供詞]  
　　駐防閘北之陸軍三十七團一營連長　　之家眷住居共和路有餘里内昨獲嫌疑竊犯黄某一名送交警區請辦經署員訊據黄供江北人向爲皮匠家住南巿因母住居閘北今日前往望母行經該處適欲小便走入里内被護兵指爲圖竊抓住痛毆受傷甚重等語署員諭飭暫押聽候偵查實情再行核辦 
[聚賭撲克之干涉]  
　　甬人張全林朱丙生等前夜在浦東陸家嘴某號屋内聚賭撲克爲游巡隊士孫英林查見將張朱二人拘解三區解警正判各罰洋三元賭具銷燬 
[偷竊和尚棉被]  
　　僧人慧空至法捕房報稱近由某處來申欲往普陀山故暫住某客棧内詎被竊賊乘伊出外購物之際將棉被兩條一併竊去請爲查緝等情嗣由包探杭光福前往拘獲胡長松王阿根兩人吊出原贓昨解法公堂請訊捕頭派人禀稱原告已往普陀山故不到案候訊詰之胡王供認行竊不諱判胡押西牢二月王押一月以儆 
[女工竊取繭子]  
　　美租界狄思威路十一號門牌某絲廠女工錢郁氏前日竊取廠内繭子一磅被管車人看見鳴同二百十七號三道頭華捕將人贓拘入捕房捕頭諭飭轉送公廨管押候訊 
[游巡隊士拘獲贓賊]  
　　無賴張庚林昨在浦東陸家嘴某船塢竊得爛鐵五六十斤携贓圖逸當爲游巡第四隊隊士查見將張拘解三區警署經解警正訊據張供認行竊不諱判令拘留三日爛鐵懸牌招領 
[旅客失竊銀洋]  
　　崇明人黄品山昨日午後偕其子附乘朝陽小輪來滬欲伴送伊子至某處學校肄業旋因不及起程暫寓十六舖旅泰棧内旋即出外購物回棧時見箱上之鎖巳經被人扭落檢點箱内所儲衣服雖未缺少而銀洋六十八元巳不翼而飛當向司賬人邵步青茶房高志建追問一味推諉遂將邵高一併扭控第一區署請爲追究經董警正詰據該司帳等聲稱黄之銀洋並未預先交明帳房所以不負責任當飭移送警廳司法科訊究 
[無賴攫取首飾] 　　 
　　徐吳氏至法公堂訴稱日前婦人行經法新租界忽有無賴周新瑞從背後將頭上所揷之金挖耳一支搶取奔逃婦人卽大聲喊捕由捕拘獲人贓請求訊究詰之周新瑞供來申找尋朋友無着因乏資使用無奈爲此不法之事求恩寛宥中西官判押六禮拜以儆贓給原告領去 
[新影片之發現]  
　　北四川路虹江路口上海大戲院自開幕以來疊次排演大部影片營業亦頗發逹今聞該院由美洲運到連台三十二本之偵探新片名曰紅眼睛爲影戲中不多見之好戲聞今晚開演頭二三四本且聞該院賣座甚廉正廳僅售一二三角云 
中華職業敎育社通訊 
[普通社員補錄]  
　　姓名號住址　業 
周清又山杭州莧橋浙江省立農業學校農業學校校長李寅恭雜丞現留學英國 
陳聯芳甘泉湖南長沙樂道古巷第一藝徒學校藝徒學校校長羅良幹介夫湖南長沙北門外廣益學校廣益學校校長楊景輝湖南長沙北門外農業學校敎育 
謝樹規子述湖南長沙省立甲種工業學校工業學校敎員蔡湘劭　湖南長沙戲子橋學界 
倪宗　彦丞爪哇三寳壠中華會館中華學校敎員鄭蔀倫度公同上同上陳京忱庵同上同上張治先爪哇萬隆中華會館敎員 
梁宜雅博羣爪哇馬吉郎中華會館中華學校敎員陳其銳敏仲興化縣北上街敎員 
容璞完廣西梧州北門外華盛德南洋荷屬安班瀾埠中華學校校長許孝先孟質蘇州烏鵲橋五升弄爪哇泗水中華學校校長 
江恒源問漁南京省公署敎育科江蘇省視學 
汪原渠伯軒同上敎育科員 
宗之鴻翰章常熟闊墩敎育 
朱華浣秋清江浦江蘇省立第四工楊江蘇省立第三農校敎員姚雙仲白清江浦江蘇省立第三農業學校同上吳琳中子璋淮陰縣漁溝鎭江蘇省立第三農校敎員董庠虚白清江浦江蘇省立第三農校同上張毅時哉同上同上陳雲章筱甫清江浦江蘇省立第四工場第四工場場長任國瑞玉書安徽無爲縣六區柑子樹村各省公民尊孔會全權縣代表凌昌煥文之上海寳山路廣安里二十四號商務印書館編輯員王福良備五上海西門内西倉横路六十八號上海巿立農壇小學校校長童啓鵬搏九上海南巿滬軍營農壇小學農壇小學敎員黄金鉞西平嘉定南門外河沿街縣立商業學校校長汪彭清賢敏愼蘇州王洗馬巷江蘇省立第二女師範敎員雜評二 
[闖入戒嚴區域之疑問（步陶）]  
　　前傳黨人將在龍華起事之說人固僅以謡言目之今乃有深夜結隊闖入戒嚴區域之事發生且被獲者一人卒以槍斃焉然則前此所傳者其不盡無因與顧以軍警設防之嚴密又在戒嚴區域之特别要地僅區區三四十徒手之衆其何能爲縱使闖入之後不經軍警覺察竟如其願望以漸近軍署攻入亦豈易易吾人試思二次革命時以爾許黨人軍隊尚未得入製造局一步兹忽輕視之若此黨人雖起事之心萬分急切當亦不遽若是其愚然則此三四十人冒萬死而來者果何爲也耶嗚呼此中情事云何蓋非局外人所能以常情推測矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬孤魂等衆謝自由談燄口啓] [  守拙子]  
　　蓋聞佛門廣大雖傳延壽之經道法玄通亦有受生之籙然而設盂蘭之會召來不過亡魂登瑜珈之壇出現從無活鬼乃者栩園居士廣結善緣爰於中元令節啓請天台法師發特别之虔心修改良之佛事建烏有之净壇施子虚之法食不召亡靈何用鼓鐘鈴鐸非資冥福無須錠帛紙錢祭疏朗誦三昧施戲之文章法牒頻焚一心滑稽之召請某等良心雖喪陽壽未終縱屬釜底游魂尚在塵中鬼混良以窮凶極惡陽勿管而陰勿收任敎冷諷熱潮咒弗死而駡弗煞偷生旦夕徒自傷昏耄垂死之人忍死須臾豈望供水陸長生之位辱承寵召於良宵惠及尸居之餘氣法光照燿警醒依草附木之浮名偈語贊揚喝破覆雨翻雲之幻術深感菩心佛口頓敎動魄驚魂惟願一生罪孽早矢懺悔之心尚祈三寳護持免墮沉淪之獄際此秋風凉夜得享活祭之盛筵領兹甘露佳珍敢忘生受之實專從此更新燄口後死者咸戴鴻恩今宵破格慈心未亡人無任準躍謹啓（五） 
家庭常識 
[鐵窗栅]  
窗用鐵栅石檻者亦固防之計也然每患檻穴寛大以致動摇且失其固防之能力可用鐵屑（鐵店内頗多皆作廢物觀）與鹽水拌均以拌濕鐵屑爲度塡入檻穴空隙處不久鐵屑生銹互相凝固望之若澆鑄而堅固亦不減鐵成者 
[落木樨]  
木樨花滿生枝葉間採取之法固以竹竿攪之爲易然每有折枝傷葉之虞若於開盛時置席於地夜用燭火一盞置其上約在樹之中央翌晨視之則金粟滿地毌勞採摘且無一葉半塵之雜栩按桂花不妨多折庶明年益茂 
[殺鴨之羽毛] [  虞東]  
五六月間之鴨新羽層出殺時去之頗非易事於去前一小時取酒一杯和食飼之殺時可免此感 
[簡便晴雨計] [  齋]  
用燈芯（乃舊時燃豆菜等油者非煤油燈之燈帶）長三四寸燃其一端若燃時火旺而燃盡者即知日後必能天晴若燃之不易着或未幾其火即滅復燃之亦然即知明日必雨因空氣中含水太多則物皆受潮濕故不易燃空中含水分旣多故知將雨（不受酬） 
工業須知 
[製紅顔料法] [  雲夢]  
（一）朱色（成分）水銀三硫磺華六苛性鉀一六（製法）先將硫磺研成極細之粉用絹篩過置磁器中再注水銀於器内用物充分研磨至呈黑色爲度更加苛性鉀液三者共移於釜内用微火燒之至攝氏四十度爲適宜（若火過大卽有害朱色之鮮明故冬時製朱最好）約釜中將呈赤色卽成鮮明之朱色（二）深紅色（成分）鹽化銻六份亞硫酸鈉四份（製法）先將鹽化銻置於器中用清水溶化再將亞硫酸鈉另置一器亦用清水溶化然後將二液徐徐合於一器使之混和卽成深紅之色料沉於底下此時去其上面之水用清水再將其沉澱洗一次使其徐徐澄清將上面清水除去底下沉澱倒於紙上源之再置於日光中晒乾之乾後卽成深紅顔料（三）橙赤色（成分）硫化銻七份鹽酸四份（製法）先將鹽酸置於釜内用微火燒之潮加水少許煑一時爲度再將硫化　投入釜内漸漸與鹽酸混和靜置三十分鐘時間更入蒸氣鍋蒸煑二三時即成橙赤色之毅料 
詩囊 
[春閨四絕] [  潘亞雲]  
　　風斜雨細峭寒生小夢相尋路未明一夜落花知幾許天涯啼徧杜鵑聲 
　　無奈飛花落絮天藥爐烟裹晚燈前沒情最是春宵月偏向離人故故圓 
　　小立中庭數落紅畫廊斜月自空潼宵深漸怯羅衣薄禁受梨花滿院風 
　　不晣新愁續舊愁纔心上又眉頭一春惆悵無人問惟有垂楊繞畫樓 
　　附白染雪庵遺稿兹巳出版計詩一卷詞一卷題畫一卷聯語一卷游記一卷用中國連史紙石印合訂一册定價四角托由上海棋盤街中華圖書館發行凡曾題詞者乞示地址於栩卽當寄贈二册栩白 
長篇小說 
[社會小說貪嗔小史] [  常覺小蝶天虚我生合譯]  
　　第八章（一） 
　　納蘭負氣出門中心惘惘有如入夢峭風撲面起爲寒噤而神志爲之一清則大悲痛彼婦一掌爲勢至重覺面上猶熱灼如焚似有指痕歷歷墳起因念有生以來未嘗受人係辱今受繼母之虐變故起於家庭吾身將何以自安哉廻望屋宇乃有黑雲籠罩其上獰惡可怖納蘭嘆曰虎狼在室吾誠不可一日居矣否則必爲所噬無疑口而吾將行奔天涯暫避其鋒留得此身則吾父將來猶得一苦命之女爲之服勞奉養吾蓋料吾繼母必不能安於室也吾苟巳爲凌虐而死則吾母下堂去後吾父勇將奄奄死矣寗非計之左哉念至此則潛然淚下忽耳際覺有異聲聽之則其父方於門内呼己其聲至低似恐爲愛梨所問納蘭因止步以待其父而愛梨已厲聲呼曰李克汝呼誰李克曰否吾蓋詈納蘭耳言次二人步聲俱遠納蘭乃决心曰嗟乎父女之恩義絕矣吾尚何所懲哉乃躡足入甬道取其斗蓬覆之於首取絨巾自裹領頭覺頰上似巳青腫則曳其巾遮之返身而出直向樹叢中行特舍正路弗由以趨小徑慮爲人所見也但由小徑必經白倫之田因復躊躇旣乃决然前行是夜春氣頗暖遂復下其領巾緩步巳及竹籬即當日逐牛之處忽聞有兩男子語聲出自籬後納蘭因止步藉月光窺之則見白倫坐樹影下方與南蔚邨之律師鄧溶作密語也鄧溶者時方俯首側耳注目於地上之月光碎影口中言曰白倫先生信如是則事固巳有把握矣曰然化驗師奇尼報告固極美滿故吾人但須購得其地卽可唾手得之鄧溶曰其地恐未必售也白倫曰以吾思之事亦不難此土地之抵押權卽不屬君亦必屬汝主顧中之一人吾意將以巨金而移轉於我度汝必能爲力鄧溶沈吟曰然而亦非易易言次蹙額作難色白倫笑曰毌作態事果成者吾當酬汝十分之三惟汝當知此地唯吾得之乃可致富若在貧兒之手則亦等於石田而已鄧溶曰汝言亦當但君亦有草圖乎白倫曰有在吾身畔因出一紙劃燐寸照之白倫則手指而耳語鄧溶則頣動而頭點久之則相向一笑卷而懷之鄧溶曰有用之地止於此乎曰然地雖小而所得已不資鄧溶汝亦能預量其産額乎鄧溶曰吾不謂此蓋此一地適不在抵押中耳白倫愕然曰此爲何故鄧溶曰此無他其人對於此地實無處分權也蓋其權已歸之其妻妻死而女承受非得其女簽字李克又何能售納蘭聞語至此愕然而噤白倫躊躇曰但聞其女猶未成年鄧溶曰然女郎今巳十八在法當可認爲成人惟其人極明幹殊不能以財物動之耳白倫曰然則吾爲徒勞矣雖然凡事只在人爲吾與君當徐圖之願君謹誌吾言鄧溶首肯於是二人皆起度林樾而去納蘭俟其去遠昨舌曰彼將圖吾産耶然則失望必矣吾父縱貧又豈肯賣其妻女之産者因一笑置之跨籬而過 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之日本 
[日本使臣遊英美（見本報壬申年四月二十八日）]  
　　日本使臣至美國都城公事畢遊觀城中機器城外諸鑛不日赴英國託美國銀行之在英京倫敦者購備地圖以日本字譯之 
[日本易服色（同年五月初一日）]  
　　日本朝廷巳令各官皆仿西人衣服制度髩髮亦學西人剪短卷來彼都人士其亦有衣冠尹姞卷髮如蠆之思乎 
[日本瑣記（同年五月十四日）]  
　　日本舊制上下之體棊嚴凡國王出遊無論大小臣工見者皆伏道旁駕過良久始肅然而退兹仿西國政體凡繁文多從删節於見駕時寛免俯伏一節黜華崇實日本其步武西國乎哉 
日本風俗向有男女同浴一事習慣不爲也恥而貨賣淫畫淫詞者充溢於道兹以欲肅政體先正風俗故凡男女同浴及貨邪淫詞晝者皆有禁且袒裼裸程而單穿裹肚者亦不許坐立舖戸之外凡所以肅觀瞻而端風化者實於國政民俗兩有裨益可謂知所務矣 
　　日本大興學校以振儒風鄕有塾黨有庠絃誦之聲不絕於道 
[又（同年五月十七月）]  
　　日本長崎准民開鑛設立規條擇其要者錄之（一）如有所獲多少每值銀一百圓者抽其十五圓以充國幣（二）惟日本人可以　礦外國人不准充當是役每六個月照實報册倘有假僞并不依合同舉事官將其機器各物充公 
日本王家問布蘭國有人願仕日本者否蓋藉以敎治民之政事若何斯能與歐洲諸國娩美也使臣至英國所問亦如之 
按布蘭似係荷蘭之誤 
尊聞閣筆記 
[杭城製造局（見本報甲戊年十一月初三日）]  
　　現在杭城官憲創設製造廠一座專造外國火藥彈子銅帽炸彈等件凡上海炮局之工匠多有前往工作者計廠中共用工匠一百名監督製造者十員每晨自九點鐘開工到四點鐘歇工禮拜日停止一如上海製造局之式惟其中或無西人在内耳此事係在杭之西人目見情形函逹通聞報館當爲信而有徴矣又聞其於八月間業巳開廠云查杭城向有軍裝局一所火藥局一所今乃專造西法藥彈以收火攻之利以備軍實之精可見淛中大吏之加意講求留心軍旅雖曰創囂規尚未宏然從此推而廣之亦漸可自造機器矣不拘拘于武備志中所稱猛火神火之名而獨取用西法擇善而從是亦遇事認眞確有見地之一班也蓋自火器之製興交兵者非此不足以製勝則凡行省一道一府一州一縣之内皆當設法製造方克敷臨陣之用矣有備無患誰非當今急務哉（２２） 
[癡醫（見本報乙刻年正月初六日）]  
　　癡醫楊某江寗陸郎橋宋莊人也精歧黄而病於癡每病者延其診疾入門後必先盥手三易水而後診脈故人皆以楊三盆呼之家極寒而醫道通神有起死回生之術但不輕於看病尤非財帛所能動者有張某隣村人年五旬僅一子而兼祧三房病危篤張泣訴其情楊慨然允往一服藥而病若失張不勝感激欵留在家供其衣食一切楊某不願去之弗顧甘於饑寒若丐人咸笑其拘執太甚楊曰吾豈能日與朽骨晤對耶衆問何故楊曰張某死氣滿面必不久於人世矣吾何必日與死人相　乎衆以爲妄不數月張果作古人始知其有先見之明尤　服之衆醵賢爲之添置衣履楊受之亦不言謝不旬日而襤褸如故人問之則曰新衣着之甚寒不若此敗絮温　也一日有上左某富家聞其名欲延其看疾又慮其不往因先以聘金百兩輕裘兩件良馬一匹遺价謀於楊之族長托其婉詞致意族長某遂遣人邀楊到村以聘金易以輕裘令人扶楊上馬同去行不數里楊託詞解手仍將聘金衣服脫置厠側乘間遁去終不往其介如此近則絕不言醫且秃其髮日行乞於鄕鎭間雖三尺之童見之猶呼之爲楊三盆云（２２）文苑 
[秋蘭用漁洋山人秋柳韻] [  澹岩主人]  
（見本報甲戍年十月初二日） 
　　返得靈均去後魂漫隨蕭艾種當門尚留沅水描愁影欲倩湘烟吊夢痕凉雨一天懷絕壑清風九畹傍孤村美時暮騷人老擬譜雲和恨莫論 
　　園林猶自未經霜多少芳荃繞碧塘倚竹客應歌絕代懸根誰寫絹盈箱秋容笑彼稱爲婢香國於今尚有王算是梅花差比並那爭春色向鷄坊 
　　幾時紉上薜蘿衣逝景駸駸往事非珮冷漢皇人不見臺荒楚苑客來稀綠筠幽石蛩初語冰簟疎籬蝶倦飛清曉露華宵月色願敎相賞莫相違 
　　蘭蓀别派總堪憐香在輕風韻在烟南國芙蓉容綽約西園蕃芷自羊綿佳人汾水非春日帝子蒼梧巳暮年山桂岩芝幽隠　豈應長怨楚江邊現擬徴秋蝶詩即用此韵中秋截收重九揭曉 
神話 
[舟中異夢記（見本報癸酉年十一月十五日）]  
一飮一啄莫非前定故君予居易俟命也如生負吞騙之名死負塡還之報深可悲矣九月二十六日自里赴松舟次蘇閶碼頭夢至一官廨顔曰蘇州府訝其不類有自内出喚余者視之則故吳曾芹香殉庚申難於城者正欲叙談又有人與曾耳語余見曾友手挾一册取視之乃批吳縣申寄籍吳德輝串縱金壇許秉榮朋吞銀兩一案候申報查削祿壽俟按數償清照例治罪仍分咨各原籍存案徼閱未畢曾急抽去曰此冥事機不可洩余泣曰其死乎曾笑曰未也大凡人入夢則神散惟有定力者入夢神聚耳因詢爲何時事答曰近事余曰錢財小故辦理不太重乎曾曰陰司誅心爲重不論事之大小余曰可救乎曾曰此視乎其人之悔改何如矣方驚異間爲一掌而醒嗟乎爲銀錢小故削算塡償實爲不值然初不知此夢爲眞耶假耶抑不知其有吳許其人耶但旣有所見且知悔過可免不忍緘默而不言一則望吳許兩君子有則改之無則加勉再則望凡我同人各存正念幸勿生削祿壽死仍償還治罪也可（２０） 
雜錄 
[楊翼臣徴方] 　　 
小兒三歲時口齒說話甚清爽迨大病之後至今十一歲不能說話似啞非啞似聾非聾是否前病時藥誤所致抑有别故敬乞大醫家賜以良方曷勝盼禱（１９） 
[新定漱口水]  
用頂上白硼砂二錢薄荷油二滴溶化於六兩之淨開水中作漱口料每日漱口六七次治牙疳喉風喉痺雪口馬牙瘡等甚效 
[新定樟腦酒] [  朱明初]  
用樟腦（升煉净）兩羊躑躅花（研末）三兩高梁酒二斤共入玻璃瓶中嚴塞浸七日瀘去渣治腰痛脇痛腹痛風痛跌打痛歷節風痛偏正頭痛等擦痛處有卓效 
小兒瀉痢外治法香白芷一錢乾薑一錢共研細末以蜜調爲膏先用酒洗臍温後貼此膏以布束住再將鞋底烘熱在膏上熨之氣通卽愈 
[瘧疾外治方] [  徐友丞]  
硃砂一錢斑蝥十四隻雄黄二錢四分麻黄二錢四分共研細末每用少許放入膏藥貼項後第三骨節無論間日每日三日均效惟須發作之三四時前貼用初次不止二次必止是方功效較勝金鷄納霜（２２） 
 
 

Page 18

 
 
   
 
