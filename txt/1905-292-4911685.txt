# 1905 - 292 - 4911685

 

Page 1

 
 
   
 
 

Page 2

 
 
[電傳上諭]  
　　九月二十八日内閣抄奉上諭着派尚其亨李盛鐸會同載澤戴鴻慈端方前往各國考查政治欽此 
[電傳○宫門抄]  
　　念八日召見軍機傅蘭泰陳啓泰 
[諭旨恭錄]  
　　九月十九日奉旨錫鈞崇芳德壽松廷文鈞文喜育凱世珣慶福俾壽平安慶斌廣德海觀名鎬聯芳瑞謙柏年忠浩俱著記名以御史用廕生曹樞著内用何衡材著外用楊超著内用劉長齡著外用劉汝冕著内用陶天棟著内用何文彬著外用黄蔭著外用分發河南試用知縣金鼎來江西試用知縣汪時謀韓兆鴻宋紹祁浙江試用知縣唐永錫湖北試用知縣張鴻儀方寶麒徐士奇湖南試用知縣宋煥章蔣廷珍姜汝翼山東補用鹽大使湯馥荃浙江試用鹽大使韓兆潢伍步昌翁思廉俱著照例發往截取内閣中書吳和聲保舉湖北候補知縣史謙俱著照例用擬補山西河東鹽道庫大使尚其光著准其補授解餉四川試用知縣恒廣著俟補缺後以同知直隸州補用開復前吉林雙城廳通判柳大年著准其開復原官仍留原省補用捐復前江蘇試用同知張辰著准其捐復原官照例用欽此 
[論粥廠宜速改教養局]  
　　慈善事業其人羣之幸福乎目其人心之惻隱者言之以其有餘濟其不足使無告窮黎有以被其恩施生其感愧此固仁政之至美而於羣亦未嘗無大益然至著爲令典沿爲故事則蚩蚩不肖皆將賴賢者之所有以自活使賢者之生機日削不肖之種類益繁究其結果必爲一君之大害故慈善事業爲道德上所默許而爲法律上所不許也近者秋令將終御冬告困京師向有粥廠之設以恤窮民溯自八月二十六日降旨以來如玉泉巷育嬰堂普善堂磚塔胡同圓通觀梁家園各粥廠每月各給米一百四十石崇善堂公善堂拜禮寺西悅生堂同德堂繼德堂各三百石南海會寺玉泉觀興善廠清眞粥廠各一百五十石又如朝陽安定西道等門外三處共一千二百石敬節會善堂一百五十石廣仁堂資善堂共六百石蘆溝橋四百石同仁粥廠四百石通州王恕園等處粥廠並煖廠棲流所清　　向民粥廠給米一千七百石（以上各廠名均見上諭）恩綸稠疊闓澤旁敷嗚呼仁已雖然時勢旣殊物競益烈今日慈善事業已處乎不能不變之理勢教養局之開辦上諭早有明文固已深知徒善之不足爲政急起而速改之亦固其所不當以姑俟異日而違背生學之公例也居嘗默察東西政敎絶然互異卽其慈善性質其用意亦未始不異大抵東方之善舉知其不足自存因而振之恤之使窮民僅免饑寒分利而非生利者也西方之善舉知其不足自存因而敎之養之使窮民有以自立生利而非分利者也故東方之善舉偏於講善書施衣食掩尸骸積荒榖西方之善舉主於教遊閒養貧困興製造闢利源語其外容則中外皆同而究其内情則秦越互異一强一弱卽小小善舉亦於此見其端倪乎嗟夫生產有限口食無涯衆生庶類固無兩利並存之理於彼有所贏於此有所絀如京師粥廠之類在施者常病其耗失在受者不興其廉恥則其事實爲害羣之大又絲毫無益於爲善之機者矣且以計學論之此財未用振貧之先非無所用或興工藝或盡地力皆可藉此以爲養貧之資今乃援例巿恩徒手分振不爲謀其生計長恃此以終古其必受天演之淘汰固灼然無可疑者况振之者愈多待振者愈衆振之之力有時而窮待振之困無時而已此尤両失之道故宋儒葉適英儒斯賓塞皆以此爲仁政不仁之效果然則改振恤之政爲教養之道非特用得其宜可以紓目前之困苦卽異日無業遊民亦可恃此技能以自遂謀生之計相資相養同遊天演此今日刻不容緩之事夫又何所顧慮尚以俟之將來乎二十世紀之世界生活競爭之世界也吾國實業不興工藝不進卽使匹夫疾耕匹婦疾織尚不能自立於競爭之場欲弭隱患欲塞漏巵舍教養一途何以哉 
[電令力爭中德商約増加通商口]  
　　中德修改商約現已開始談判其第四條德國欲增加清國通商口已由外務部電命周玉帥轉令商約大臣始終堅抗譯大阪每日新聞 
[政府電令駐德公使查覆各國聯盟北京]  
　　傳聞日前政府電訽駐德星使廕昌公聞俄德義三國因見英日聯盟之舉該三國亦擬聯合是否確實希電覆並聞法國亦將與該三國共爲聯盟之國希一併查明禀覆（辰） 
[四國領事干預楚報事武昌]  
　　楚報館事聞駐漢四國領事均出場干預一英領事謂前交該報主律本限三日問明交還刻已逾一禮拜旣無判斷明文又不交還原人殊背公約二法領事謂該報館資本係法國某銀行擔保自出報以來耗虧六萬 
 
 
 

Page 3

 
 
　　歸湖北認賠一美領事謂該報館係美國教士某君經理旣將　報館破壞則不免辱及該國經理人教會中不能緘默不辨四某值年領事（國名未詳漢口全部租界各領事輪流值年）謂如此辦事有礙租界權限不能不爭又聞香港英督有電致鄂省當道請速釋放該報主筆免生交涉張宫保頗爲躊躇不決（文） 
[福建陸軍學堂學生鬨散之緣起福州]  
　　閩垣陸軍學堂其一期學生已經畢業出洋九月十八日三期學生王儒陳躬等因與督辦龔道心湛一言不合任意鬨閙三期四期學生計六七十人卽時一鬨而散龔道當卽禀明上峯卽飭福州府閩侯兩邑尊前往彈壓是日堂内二期學生約有四五十人均不預聞仍在堂肄業因此事與二期學生不相涉也是日督會辦啟孫章龔四道會銜出示云本堂第三期學生何崇陳直林周鼎文理荒謬行止欠謹或不遵敎育紊亂堂規遵章飭退乃該期學生竟敢聚衆哄閙除將爲首之王儒陳躬尤君輔三生叧行嚴辦外其餘各生有因被迫挾不得不隨聲附和并非出自本意者不無情有可原著限於十九日午前回堂照舊肄業其屇時不回堂者自係甘於暴棄應卽一律黜革仍分别懲辦决不寛貸其各凛之嗣聞各學生哄散後均往各學堂向敎習陳葉鄭諸大紳處辨析學堂之義務并在魁輔里閱報所叙議刻下尚未回堂又聞此次學生激變之由先因某委員在講堂訓斥某學生各學生以爲不合後又因所出課題諸葛武侯出師表書後何崇陳直林周鼎文中有劉後主之昏庸武侯爲一姓家奴等句龔道見其荒謬令卽重作詎該生不以爲然出言衝撞致釀風潮云（非） 
[張舉人被白令所責揚州]  
　　舉人張成鈞於念三日因案赴甘泉縣署呈遞禀詞下堂後行至頭門班役需索規費大遭窘辱張大聲疾呼白大令聞之喚回重責手掌並勒令具安分切結存案（從） 
　　按昨日本埠各報載揚州官紳衝突之電是否卽係此事容查 
[邪教横行嘉善]  
　　楓涇一鎭爲江浙兩省交界之區土客雜處人類不齊梟匪光蛋向爲淵藪近聞嘉善界南鎭一帶有無知之徒結一私會名曰洪秀教如大刀會小刀會之類聚散無常蹤跡秘密有時身穿黑袍口念不經之說其初不過二十餘人現在黨徒愈衆竟有百餘人之多刁紳匪棍悉數勾通種種爲害地方無所不至該鎭居民因之不堪其累不知各大吏能設法禁止否（外） 
[電請拿獲匪首就地正法江西]  
　　南贛道江觀察日前由龍南電禀拿獲匪首黄龍山金上陳據供糾衆約期刧獄肆搶不諱可否立予正法傳首示儆之處候示遵行胡中丞電覆云來禀已悉該匪如果供認確實准卽就地正法傳首示衆併將訉供行刑日期情形詳細禀報其餘脅從有家可歸者准其網開一面應如何辦理本部院不爲遥制也（可） 
[廣信府屬仍派鐵路捐欵江西]  
　　南潯鐵路前派各縣捐銀自五萬兩至二萬兩不等旋經撫憲及藩臬憲會同鐵路總局先後分别出示曉諭勸導紳商附股並不限令某縣若干萬亦不提及前派某縣若干萬原恐有勒捐情事也乃近聞廣信府屬某縣因鐵路章程有九成實兌作爲十成等語如捐得二萬兩卽可入已二千兩爰札令各户攤捐巨欵頗爲雷厲風行並稱奉鐵路派捐銀二萬兩現奉嚴札催令趕緊勸辦云云可謂善於藉端牟利者矣（可） 
[舉辦安徽鐵路條約北京]  
　　皖撫誠中丞前接李京堂電商舉辦安徽全省鐵路條約五欵並請從速妥議舉辦免致利權外溢茲將其條約附錄於左（一）皖屬各州縣各舉一議事員外舉一京官爲在京總督員舉齊後擇地訂期開一特别大會邀集各員議論如何籌欵築路（二）開辦鹽斤加價及米木捐稅茶釐土釐雜項捐並印花等稅彩票等件作爲全省鐵路股本曁一切開支（三）亟宜先行在蕪湖設總局一所所有總辦以迄員司均優訂薪水至京中總議事員亦優給川資夫馬銀等（四）原議先造蕪湖至江寕枝路因此路水道最近獲利甚微暫從緩辦擬以蕪湖至浙江之南路先造再推廣郾確通豫之北路（五）英國銀公司在中國已造未成之路曰滬寕已定草約之路曰廣九曰蘇杭甬曰浦信曰與德商公共之津鎭查浦口至信陽州之路於安徽之涂州毗連有碍安徽鐵路之大局關繫匪輕撥先公舉一代表人俟訂議浦信鐵路正合同時力與磋商令其繞越云（閏） 
[銅礦公司復禀立案江西]  
　　前數年各官紳因查明贛郡銅礦質佳苗旺禀准開辦公司嗣因虧本中止近者三江查礦公司委員帶同日本礦師勘明礦苗實旺各紳士復具禀胡撫以所設贛郡華寶銅礦公司經礦師復勘苗質均佳呈請立案以便開採奉批各紳所設贛郡華寶銅礦公司創設非易投資已多旣經礦師復勘均稱苗旺質佳運道亦易自應仍由贛紳迅速集股大舉開採以擴利源而昭平允准如所禀立案並咨明督部堂查照至華寶墊欵或作股本或分别由某欵還本某款以紅利彌補應候臨時妥議酌辦仰農工商礦總局轉行該公司知照（信） 
[江督傳諭申斥巡警營管帶鎭江]  
　　江督周玉帥近以更新營制爲急務乃有駐鎭督標巡警營卽新兵前營管帶陸如仙副將憚於改革因多方運動有力者向周玉帥說項准其仍照舊章詎玉師深滋不悅除交督練公所察看外并札行常鎭道傳諭申斥該管帶矣（思） 
[奉天停止揀選人員北京]  
　　奉天將軍趙爾巽奏請飭吏部停止揀選奉天人員如有需員之處卽行分别奏咨選調以期一員得一員之用並請將奉天吉林黑龍江三處之各員缺請吏部停止部選一律由三省自行揀員奏補已奉政府允諾矣（辰） 
 
 

Page 4

 
 
[上海縣城廂内外總工程局簡明章程]  
　　第一章設局總綱第一條本局遵奉蘇松太道照會設立整頓地方一切之事助官司之不及興民生之大利分議事辦事兩大綱以立地方自治之基礎第二條本局奉蘇松太道照會接辦南巿馬路電燈以及城廂内外警察一切事宜所有應行興辦各事見後開辦事條件第三條本局設辦事總董五人内一人爲領袖設議事經董三十三人内一人爲議長均由地方公舉呈請蘇松太道核准第四條本局由蘇松太道詳准頒發鈐記以昭信守文曰上海城廂内外總工程局鈐記 
　　第二章選舉董事第五條辦事總董必須聲望素著操守可信識見明通才具開展議事經董必須通達事務居心公正均由本地紳士及城廂内外各業商董秉公選舉第六條領袖總董任期三年期滿叧舉辦事總董議事經董任期各四年惟每二年改選其半第七條辦事總董及議事經董任期内如有傷害公德及才不勝任或意外事故由各董事會議辭退 
　　第三章任事權限第八條本局應辦各事經議事經董議决後卽由辦事總董施行其應關白上海縣知縣者由領袖總董隨時關白儻遇重要事務應陳明蘇松太道者亦由領袖總董陳明施行第九條本局需設辦事員由辦事總董遴舉惟必經事經董之認可第十條議事經董一律不支薪水及夫馬費辦事總董每月各支夫馬規銀肆拾兩其常川駐局總董除支夫馬費外每月各支薪水規銀八十兩辦事薪水隨時議定未完 
[盛督辦滬甯鐵路之秘密會議]  
　　聞二十六日盛杏蓀宫保在斜橋公館内邀集江蘇同鄉議論滬寕鐵路事謂江蘇人如能籌集三百五十萬磅則此路余可收回由江蘇人自辦云云惟當時所邀者爲何如人外間多未深悉且三百五十萬磅係估計造成全路之數若就今日收冋則亟須籌備者祇現在已經用去之欵其餘不妨設法續籌况所估計者本浮冒逾半耶我蘇省人急應先自核實預算與盛督辦力爭詎肯因盛督辦二百五十萬磅欺人之大言而遽自沮喪也哉（容） 
[集議開會研究滬寗鐵路問題]  
　　昨日午後五點半鐘滬上學界同人假四馬路文明小學堂商議集議滬寗鐵路事開會之地與其時日馬相伯莫書齋兪仲還沈信卿王培生唐易庵何書齋諸君先後蒞至先議定初四日午後假江寕公所開會集議滬寕鐵路挽回辦法次議佈置會塲事宜擬定臨時幹事四人臨時會計一人臨時書記一人會塲引賓一人并略舉開會時演說諸君而散（奭） 
[淞滬火車妥定管理之法]  
　　淞滬火車因美人屢次欺侮華人聞已由滬寗鐵路總管理處沈道敦和擬雇用熟悉捕務具有胆識之英捕一名如遇洋兵滋事當塲拘送捕房火車未開以前在車站照料開車後卽駐車上梭巡其頭二等標搭客向分男女今將三等票客男女亦分開起坐一面再行妥議章程并議自行設捕妥爲辦理云（外） 
[東鄉大將之榮顯]  
　　二十七日東京電云横濱欵待束鄉大將之公誕及歡迎會已於今日午後舉行横濱總督將於今晚恭請東鄉大將赴宴 
[朝鮮擬不認日本筦理]  
　　二十七日東京電云近聞朝鮮已委西人十二名分往列强國控告擬請列强調停革除英日同盟約中所開之日本筦理朝鮮一事 
[中德交涉]  
　　二十七日北京電云德國公使現與外務部協商請於新設之警部中聘用德人爲顧問官○政府與德國將膠州稅關問題議定辦法一切事務皆歸中國管理惟每年須以所入稅項之十分之二提歸德國該約將於一二日中簽允惟聞約中將有稅關官吏須悉用德員之說譯字林報 
[俄國革命之風潮益熾]  
　　熾二十七日倫敦電云俄國鐵路罷工之風潮如火之燎原四方皆應其目的爲欲政治上之自由有鐵路中人八千名曾於聖彼得堡集議完於今日一律停罷聖彼得堡之路工佛司脫拉之鐵路則於中夜罷工莫斯科之社會黨曾開會集議擬組織自治俱樂部及選舉議董俾得通行全國互相聯合同日倫敦路透電云俄國莫斯科之鐵路已遍處罷工卽首鎭十二處亦在其中落兹地方之廠工三萬六千人亦以政治問題相約罷巿聖彼得堡不久將宣布軍律鐵路中人僧往見隈得伯爵謂現在鬧事之由僅爲要求政治上之自由而起故國民會之選舉權理宜歸之全國人民而使之投票公决蓋彼等於滿洲及俄國各處所流之血已不爲不多而爲保全大局起見不得不予以自由也譯字林報○二十八日倫敦路透電云俄京之交通機關除電話外已一律停止全境之消息咸爲鐵路罷工所阻大勢頗覺不靜其原因蓋以新佈憲法不公不能使國民滿意也○二十七日栢林電云俄國罷工之事不僅鐵路爲然卽航路及電話之交通於俄境中之多數區處亦頗有亂機蓋全國已異常不便矣譯德文報 
[英皇擬以高等徽章贈日皇]  
　　二十七日倫敦路透電云英皇擬以高等徽章送贈日皇由皇太子挨塞齎送至日惟起程日期尚在未定譯字林報 
[俄借外債]  
　　二十七日倫敦路透電云俄京各國銀行曁拔林銀行中之利佛斯多格君擬備俄國外債可於西歷十一月内舉行其數約在七十兆磅同日柏林電云俄國新募週年四釐起息之萬國公債將不日舉行譯德文報 
[隈得將任首相]  
　　二十七日栢林電云得各處消息知俄國隈得伯爵將任首相現在該伯爵特受鐵路官員之委託調停罷工事宜一力擔任譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[滬江官事]  
　　卸任浙撫聶仲芳中丞昨已由杭到滬在天后宫側行轅暫駐○江蘇候補知州鍾鴻軒剌史文鵠候補知縣謝仲河明府商衡曹家渡巡局員楊建珍二尹聘侯北橋巡局員張九眞二尹麟本城警察總巡朱森庭明府璜昨均到縣拜會（近） 
[西儒講學]  
　　美儒李佳白君定於十月初一日下午四句鐘仍在新法界石牌樓後三層樓洋房尚賢堂内開第四次講期題爲上海租界中外相安及如何冶理其事益臻輯睦之法并請英國大律師担文君首座（外） 
[開辦冬防]  
　　十月初一日爲開辦冬防之期關道袁觀察咨請滬軍營管帶龍鎭軍届期派勇駐防南市各處循向例也（欣） 
[製造局記事]  
　　南北洋水師提督蕯軍門近接江寗督練公所來電請查江元快艦所裝炮位墩數若干以備查考軍門因請製造局總辦魏觀察諭飭炮廠委員陳明府詳細查復○製造局炮廠近日造成容納二十磅彈子之車炮二尊電機炮二尊禀請總辦魏觀察札飭提調陳濟南明府會同炮隊營帮帶張炳齋干戎於前日至西炮台試演遠近（欣） 
[胥役請加公食]  
　　公共公廨胥役人等邇因滬上各物昻貴所得公食不敷辦公紛紛禀請酌加關司馬體恤下情昨日據情轉詳道憲核奪（見） 
[印人吞烟斃命]  
　　漢壁禮路公益路門樓上某印人不知何故吞烟斃命昨晨由其友投報捕房飭卽棺殮（古） 
[小輪獲匪]  
　　往來蘇滬之某小輪船昨日正擬赴蘇有搭客某甲忽失綢衣一件當將輪中各客搜檢搜至形同匪類之乙丙丁戊箱篋中見有手槍三枝利刃二柄乙丙知事敗露當卽鳬水逸去丁戊二匪當塲被獲鳴捕送入捕房押候解廨訊辦（古） 
[嚴禁逼醮]  
　　松府田紹白太淮郡城全節堂紳董沈爾常等禀稱查得松府所屬搶孀逼醮等事層見迭出皆持地保主盟地保亦以此爲利藪求請示禁云云因特札飭各廳州縣一體示禁本縣汪大令奉文後除遵照辦理外並取具各地保保護各鄉婦守志切結更著同仁輔元保節全節各堂隨時查究如該婦自願再醮不防到堂報明倘係甘心守節有人胆敢逼醮無論何人均可到堂具報領賞堂中傏派司事下鄉訪查蟻媒娶主及不法地保聽候禀縣提究不貸（近） 
[催繳熾大鐵行案内華商票據]  
　　華洋各商控熾大鐵行虧逃一案經關司馬將該行發封並由英德美等國領事會同司馬與商務局董事至該行點騐貨物拍賣抵償在案茲緣洋商控案大率皆到惟華商到者無幾前日午後各領事在公堂議請關司馬繕發　諭云查被告所欠洋商之欵或係期票或緣定貨不出賣虧之賠款今已將票據呈騐隨卽發還而華商控案僅有源昌等兩莊到案著傳諭各華商赶將票據明白具禀聽候核奪（見） 
[請究藐視堂斷]  
　　前者美商豐泰洋行延佑尼干律師控華商成豐瑞股東翁蘇傳殷湧記郎孟松等欠銀七萬餘兩經歷任讞員提訊押繳未結八月間由關司馬斷令翁等折還銀四萬兩分三期歸楚在案已紀本報現届等一次繳銀之期已逾多日尚未繳案昨由美副領事面商關司馬以翁等藐視堂斷請提究追司馬飭差著保速將翁等交案嚴催延干提究不貸（見） 
[上海縣案]  
　　陸雲貴與弟福新互扭至警察總局禀控覇產行兇由局移縣訊究雲貴供故父遺有江草店三處分給小的與二三弟各一惟四弟年幼未分城内登雲橋城外南倉街有房屋兩所父没時將單契交與叔父執管城外房租向由小的收取作償父親死後喪費城内之租由二弟福新收用福新近日將店閉歇忽與小的纒擾求究福新供三店雖經分管惟房屋與店中牙帖雲貴獨霸小的現因失業向借資本反被史嫂兇毆乞鑒大令將兩造申斥外以從前分晰不清判邀齊兄弟四人到案訊斷○宗元禮控前當地保之朱楚卿將地若干畝立契售洋一萬九千二百五十元迄未交地呈契求提訊追等情大令提朱訊問朱供二十七年輪當虹口頭圖地保次年交於張姓接充身雖有田四十餘畝並無出售宗姓之事亦未立據收洋必係有隙之人揑冒大令察閱各契判姑准交保飭查再行訊奪○朱正邦控陳李氏贖單掯留亦奉提訊朱供故父阿忠前將二畝餘之方單託陳李氏作中向某姓抵錢四十千前月往贖始悉已被李氏贖去向索被掯請究李氏供夫故後曾與阿忠姘識生有两子阿忠病故婦人有園地三畝傳於正邦此二畝有餘之地由婦人贖回方單轉抵敎堂計洋二百元是實大令判朱繳洋四十元李氏繳單領洋完案（近） 
[局事志略]  
　　南匯人方小春妻陶氏昔年將男孩阿四過寄與南市施相公弄剃頭店姚連棠爲子氏亦於前年來申迄今未回經方四處招尋無著近悉阿四已被姚與成衣匠王子卿顧進卿談炎生等販賣與桑園馬姓惟氏仍無下落乃將姚扭控十六鋪中局陳二尹訊得若輩串拐屬實判姚掌類四十下又責籐條二百下王等掌類四十下押候訪尋陶氏到案辦訊○太平弄福康隆北貨號近因虧欠南北市均和等十八户往來帳銀六千餘兩至期不還爲均和等執事扭該號棧司王某至工程局控追總辦翁太守以事關錢債巨欵飭自赴縣禀控○二十三七鋪局員朱峒仙二尹昨提汛捕獲解行竊松板之李阿明至案訊供屬實判責一百板（欣） 
[英美公廨晚堂案]  
　　源康錢莊執事周紹榮控史祥泰米店主史勤齋不還抵單銀兩前晚奉襄讞孫明府研訊周供今春史來取用莊銀除歸還外結欠三百餘兩將二畝零之田單作抵催贖不睬求請追究質之史供所抵之銀十個月爲期刻未逾限明府判史暫交保限兩禮拜將田變賣歸還延干未便○王祥林控韓根生借洋不還亦奉孫明府研訊王供韓央已故之陳少謙爲中借洋三百元迄今九年除收過利洋百餘元外屢催不付求究質之韓供小的因作中受累被押法廨數月此欵因變產價銀未領求恩展限繳案明府判韓交保限一月内繳還洋三百元了案○易順泰帽店主易有熙控已閉東恒茂鞋店主隋雨亭不還貨銀明府亦於前晚研訊易供前年隨來取去絨緞帽各一箱除收尚欠洋一百餘元店卽閉歇屢催未還求請訊追隋雨亭供東恒茂因虧本關閉所該往來十七家帳欵開明細帳將底貨生財攤派詎易霸不簽字其餘均已允洽有帳呈電明府判各退去邀公正人照數攤派時有廨差趙祥之夥周才源聲請將隨交保明府以案經斷結何庸藉故瀆請喝令跪聽聲斥並飭驅逐出廨不准當差（見） 
[英美公廨早堂案]  
　　船户何嘉立控木匠趙阿成竊取衣物由探陸協庭解辦關司馬會同美安副領事研訊之下判責二百板押捕房兩月○妓女洪韵娥由龜奴朱阿四肩負出局被捕拘解捕房存洋十元保出昨日臨訊不到判將保洋充公○流氓陳阿林攫粤婦王阿英金挖耳一枝由探朱桂生解辦判押捕房一月○成衣匠李榮全偕子桂生竊同業高寶三劉阿四銀表銅盆等物由探解辦判榮全押捕房十四天桂生戒責二百下○頑童沈益福竊張阿珍吳生益銀鐲金圈由探王長桂解辦判戒責二百下○周蘭生竊費公館内古銅香爐報探解辦判責二百板押捕房一月○船户康 
 
 

Page 10

 
 
阿坤蔡瑞生串竊滬寗鐵路公司工程處花旗木一根由水探陸阿九解辦判各枷三天○磕睡違章之馬夫王阿福由印捕解辦判罰洋五元○老公茂紗廠控小工王天壽曹福生竊花衣袋洋紗等物由探解辦判各枷三天○薛盛盛控王阿常竊錫燭臺等物由探解辦判責一百板開釋○扛夫陳彩鰲陳小柳扛貨叫喊由捕以違章拘辦判各枷三天○小工許泮潢在匯山碼　竊取油魚由捕解辦判押捕房兩禮拜○婦人孫倪氏乘車疾馳被某馬車撞趺致傷由捕將葉阿寶之馬車誤拘至案昨晨訊得有誤判卽開釋○東洋車夫吳龍福誤將張阿福所拉包車撞損張糾人索賠不遂將吳車照攫去由捕拘訊判張枷示三天（見） 
[法租界捕房發落]  
　　踏布坊主沈錫慶因坊夥胡夏桂串同陳阿春竊去洋布七疋控奉讞員陳大令訊供押交並著陳將伊妻立訊在案昨沈於發落時投稱此案胡等央人調處先還洋十元出定期票二十五元求請銷案大令准之卽將胡等開釋○陸雲亭前投縣署控胞弟掌福盜賣基地奉汪大令飭差移提緣該地坐落租界經蘇繙譯咨照陳大令卽在租界訊核在案昨日陸每張氏投稱雲亭掌福二子早已分炊所售基地實係掌福之業有分劵可憑雲亭定欲分肥投縣朦控求提訊斷等情大令以一面之詞殊難憑信著將分書呈案候提雲亭質訊核奪○英界居民蔡長生潛入法界汲取自來水爲捕拘入捕房解奉大令訊供判罰洋一元以儆○張阿喜竊太古機棉花姚阿慶竊棕均爲巡丁拘獲送究太令判張責一百板姚責五十板一并斥釋（居） 
[美租界捕房事]  
　　法界某洋貨店學徒陳桂福至公和祥棧出貨拾得提單一紙卽將該單冐取爲失主某甲查悉將陳扭赴捕房指係竊來當由捕房送廨訊供稱有張候記同往提貨等語捕頭當請公堂出票將張於昨日提獲押候解訊○李阿高與小販陳金福在西華德路購物啟釁互毆由捕拘入捕房捕頭以各有不合一併斥釋（古） 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
