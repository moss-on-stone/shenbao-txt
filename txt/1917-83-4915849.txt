# 1917 - 83 - 4915849

 

Page 1

 
 
   
 
 

Page 2

 
 
時評 
[西班牙罷工（默）]  
　　國家舉動之影響最速者生計問題是也生計問題之最有關係者勞動社會是也對外無事之時國内經濟界偶有變動或年歲偶有災歉巳易引起勞動界之恐慌况乎世界久戰之後無論與戰者與不戰者生計上皆受絶大之影響故國力偶不充實勞動界即時時有爆發之勢小之起工黨罷工風潮大則釀成革命如前之俄政變今之西班牙罷工即其明證也 
　　勞動社會之所謂生計糧食問題是巳以兵力戰爭之不巳將入於糧食戰爭之時代故此後糧食之一問題將爲世界之第一重要問題而國家之能自立與否皆將視此然則我國之謀國是者可不於勞動社會預加之意哉可不於糧食問題預加之意哉 
[命令]  
　　三月三十日大總統令鳳陽關監督陶鎔著開缺調京另候任用此令 
　　又令任命孫多祺署鳳陽關監督此令 
　　又令翟殿林加陸軍少將銜此令 
　　又令于漳授爲陸軍步兵上校于慶陞馮家遇均加陸軍步兵上校銜此令 
　　又令陸軍總長叚祺瑞呈請授王固磐王廷棻爲陸軍步兵中校王東楷加陸軍步兵中校銜孫大祥爲陸軍輜重兵少校李致良朱玉書郎勁錄梅潤生石綬卿爲陸軍步兵少校劉藎臣張鳳岡馮卓然加陸軍步兵少校銜年麥畦加陸軍砲兵少校銜李樹藩加陸軍一等軍醫正銜王連甲富瑞年爲陸軍二等軍需正李維林爲陸軍三等軍需正應照准此令 
　　又令陸軍總長叚祺瑞呈請任命余建中爲高雷鎭守使署副官長應照准此令 
　　又令陸軍總長叚祺瑞呈請任命沙明楊爲陸軍第四師步兵第七旅少校副官應照准此令 
　　又令兼署内務總長范源濂呈准福建省長胡瑞霖咨廈門警察廳警正劉定耀因親老懇請辭職劉定耀准免本職此令 
　　又令張鴻緖劉嗣榮晋給二等嘉禾章王桂山晋給三等嘉禾章程平李常戴鴻功趙綏生晋給四等嘉禾章此令 
　　又令索崇仁張調辰均給予二等文虎章黄邦本白汝宇均晋給三等文虎章鄒致和李松齡馬文瀚李飛鵬均給予四等文虎章此令 
[專電]  
　　北京電聞段總理以不能貫澈外交主張又有引退說外傳謂段如决退或以岑西林出組内閣巳與南北各要人協商徵集同意 
　　北京電今日（三十一日）國務例會仍議第三步此間甲寅報論第三步實行前提第一須確定戰後地位之保障加入時供應義務之範圍及因供應義務必不可少之利益第二觀察協商同盟兩方政治之變動第三須求反對黨之贊助與一般商民之同情 
　　北京電國會賀俄新政府電云駐俄京劉公使轉俄國國會鑒天牖貴國政治革新國民自由進步無量逖聽之下歡忭同深謹以至誠馳電祝賀中華民國國會議員全體 
　　北京電正式承認俄政府之照會於二十九下午由外部送交駐京俄使 
　　北京電國務院今午集評議員討論加入種種手續及續議原料之補助各要題 
　　北京電段總理以陸長外交旣難提出若易他人前此與協約國口頭契約殊無把握不敢决定再進一步故昨國務會議無結果 
　　北京電高而謙任外交次長令稿巳擬就如無變動今明可發表 
　　北京電今日（三十一日）國務例會未議外交專論禁烟决定明日起各處海關不准再有烟土進口土商如請展期一槪不准又收買存圭事亦詳細研究雖約巳簽字但派查後如有弊端即擬破約 
　　北京電國會會期案咨逹後政府以萬難照辦决交復議 
　　北京電參院附和衆院議决以八月一日爲會期破壞會計年度輿論攻擊政府擬咨請覆議　　北京電公府定冬日再開國防會議並邀陸榮廷出席陸昨晨謁淸帝呈土産十二件銀六千元 
　　北京電陸榮廷昨上粤防計畫書（一）虎門砲臺仍設二十四生的大砲及水平安砲（一）河口海珠同（一）瓊欽等口設無線電台（一）警衛軍改編一旅防守路線派魏邦平爲旅長（一）省城觀音山應作特别警備區又粤向臺灣銀行借欵百五十萬以每月鹽餘五萬抵息專充兌現陸臨行簽字報告國院因予通過 
　　北京電陸督軍昨午偕世續謁宣統表示個人念舊之意公府開宴會陪席者一百二十八人元首蒞談至終席下午五時梁任公宴陸於中央公園晚七時段總理在宅設宴 
[外電]  
　　北京電警廳以表格分送住京德人囑其於三日内填明姓氏年齡職業住址（三十日） 
　　北京電俄京中國使署被搜捕去克里英米迄爾伯爵一事之眞相茲經查明其始末事實如下伯爵夫人年逾七旬庽於中國使署之隣屋當革命發作時伯爵夫人請使署許其入内避難使署爲人道主義起見碍難拒絶其請十四日夜間革命軍强入使署將伯爵夫人拽去擁往下議院議長見夫人至當卽向之聲明並未發給逮捕狀當場釋之使去維時中國使署巳函致議長要求解釋議長羅翔柯答稱此乃暴民所爲臨時政府極力維持秩序遵守公法對於此事不能負責次日俄外交部派部員一人會同俄京副市尹赴中國使署拜謁表示歉忱迨新外交總長就職後即以正式道歉之函送交中國使署（三十日）以上路透電 
　　漢口電駐漢德國領事巳於三十日夜十時三十分乘寗紹號船啟行赴滬同行者有領事館員及德國商人等男女合計四十七人此外另有德人十五名乘招商局之江永號船赴上海德國領事出境王督軍特派張副官代表送别之意吳交涉員及他中國主要官員亦多往送德國領事起行之日德國租界及碼頭附近均由中國警察嚴重警戒駐上海和蘭副領事此次爲保護德國人利益來漢承受德國領事移交之件惟從來和蘭名譽領事係任命英國人今未正事取消故中國官聲明不能認該副領事爲漢口領事（三十一日） 
　　東京電今日爲中日交通連絡會議之第二日午前仍在鐡道院内開會議畢中國提出案之全部及日本提出案之半部至正午卽散會第三日定來月二日開會（三十一日） 
　　東京電汪特使巳於三十日由神戶乘船啟行臨行特以電報奏謝日皇並贈日本接待員以紀念品另有電致本野外相略謂本使得全光榮之任務皆賴閣下之助今茲首途歸國益深感謝之念等語（三十一日） 
　　東京電昨今美國新聞中載有東京電報謂有德國假裝巡洋艦在南太平洋擊沈日本軍艦一艘等語已經日本海軍省發表此事全然事實無根（三十一日） 
　　東京電俄都電云俄國皇室現受新政府之鄭重待遇又電云新政府以前皇帝居住國内頗爲不便近有送往親交外國依託其國政府保護之說（三十一日） 
　　東京電西班牙瑪特尼特電云該國勞働代表者對食料品問題不滿於政府之設施議决同盟罷工因其宣言過激該代表致被政府告發據憲法之民憲條項停止勞働者之特遇（三十一日）以上東方通信社電 
　　北京電路透電社頃悉西班牙使署曾接本國京城二十九日電稱西班牙工黨領袖宣布同盟罷工迹近革命延至二十八日勢更劇烈罷工者是日曾開會力圖陷政府於危境故憲法之保障暫失效力主謀之工黨領袖均被拘交司法官定罪目下全國安謐政府深得工界之信任且取嚴重之方法遏制亂事大衆頗爲稱許不致再有意外各報對於工黨所持之態度頗怒其無理取鬧（三十日）路透電 
　　俄京電兵士甚衆排列（隊伍手執旗幟上書速建共和堅持到底推翻維廉等字樣抵下院時工黨領袖基特士氏向衆演說詞殊懇切繼由下院議長羅翔柯演說允將各事候國會解决如决議分地産與平民自當照行兵士大歡舉羅翔柯氏於肩而入下院黑海陸海軍代表巳抵京允力助政府臨時政府捎員於波蘭國未成立以前辦理波蘭事務新政府宣稱嗣後大小各職連閣員在内女子如有材幹均得任之前任首相戈里親王與戈里米金氏均巳釋放（二十九日）德文電 
[戰電]  
　　丹麥京城電紐絲綸公司輪船哇太基號（九五七五噸）本月十日爲德國襲擊船摩威號攻擊時曾奮勇抵禦茲據由柏林釋出之被沉各船中立國水夫云及當時交綏情形如下兩船如臨大敵摩威號曾中七彈一彈中大餐室下工人室中聚有中立國俘虜甚多摩威號登時起火三日後始救熄哇太基號繼因力不能支遂降水兵皆登摩威號哇太基號船長及大副總機師與水兵二人死於此役摩威號亦死水夫六人印度俘虜兩人兩船戰時摩威號之英俘均被驅入裝鐡門之室内德兵手持榴彈阻止彼等登甲板摩威號嘗游弋於南斐開浦殖民地之外且曾駛抵南美巴西京城之外其回國乃取道紐芬倫與北大西洋因煤斤漸少故作歸計英俘在船監觀甚嚴且皆獨處摩威號裝大砲四尊魯雷管五個及可以折卸之高桅桿與假烟囱其在途屢次改漆船色且携有假舵輪一具夜間放倒桅桿駛行極速日間駛行頗緩該船於二十一日駛過丹麥愛爾細洛爾而入桑特迨抵基爾即以所俘英員送往加爾斯魯希水夫等則送往韋斯特波里亞（二十九日） 
　　倫敦電字林開塞爾公司之輪船亞恩維克號 
 
 
 

Page 3

 
 
五九○○噸）於本月十九日在大西洋距陸三百廿英里處未受警告中魚雷沉没該船於前一日曾拯救另一英船之水夫人等兩船之搭客水夫於是乃分乘五小艇棄亞恩維克號逃生一艇之人巳在西班牙登岸共載三十七人死者八人尙有三艇於一星期内先後覓見一載二十七人一載二十九人一載二十人又屍身五具餘一小艇迄今尙無着落（二十九日） 
　　俄京電俄政府布告波蘭人民謂波蘭可自行依據普及選舉權組織國會解决國體問題（三十日） 
　　倫敦電英法工黨不日將派代表赴俄京歡賀新政府（三十日） 
　　倫敦電德首相在國會演說首言美國國會之將來特别會議謂美德間之和戰問題將於此决之德國從無絲毫攻擊美國之意即在今日变不願與美開戰德國對美本屢有不施行無限制潛艇戰略之言後乃取銷此言者因英國封鎖德國之計畫愈爲嚴密故也美國若執此以爲對德宣戰之理由則德國實不負責次言德國對於俄國近事之態度謂俄皇亞力山大第二逝世後俄德兩國間之友誼即隨之中斷俄皇尼古拉斯隨協約國爲轉移蓋俄之主戰派巳不顧及一九○五年德皇之忠告勸其無復反對國人要求改革合於情理之志願矣設俄國專注其精力以謀内政之改良則擴充勢力之浮躁政策以致釀成戰局與激起國人對於舊朝之仇憤不惜傾覆皇室推翻元首者安有發生之餘地今德皇絶不欲破壞俄國辛苦得來之自由或謀復奴隷人民之帝制吾人决不干涉俄國之善後行動吾人惟望俄國爲和平之保障耳繼言中德絶交事謂中國之斷絶德國邦交乃受外界壓力之結果竊信中德固有之交誼俟戰事告畢即可恢復届時德國可規復東亞之商業後言西歐戰地之行動對於興登堡統帥及魯登逹夫將軍頗有感詬之言並侈言潛艇之勝利最末言及内政謂國會内之言論不能便其確信開始改革普魯斯選舉之可行國人之在戰壕中者數百萬人嘗此時局而决定此種問題其事極爲嚴理云（三十日） 
　　亞姆斯特丹電德國聯邦國會因臨時稅案致起辯論發言者多主張改革選舉制並要求德國不欲恢復俄國帝制之正式宣言故德首相有在國會之一番演說社會黨代表諸斯基氏謂希望俄德早日媾和又謂德國社會黨不作革命之夢想但亟願廢除普魯斯守舊之制度進步黨議員穆勒氏稱普魯斯上院以改革選舉制爲慮故發起無限制潛艇新戰略並稱巴伐利亞聯邦之王巳切實宣布贊成普及選舉制臨時稅案巳在國會成立惟社會黨（分大小兩黨）聞社會黨代表彭斯丹博士言及中立國對德惡感之議論咸投反對票（二十九日） 
　　俄京電羅翔柯氏今日報告下院謂前敵戰局甚爲滿意今因解凍之故一時當無大决戰惟德國現正聚集大軍於各地點（三十日） 
　　西班牙京城電昨電所述之國民請願書乃工黨發表之宣言書内請全國工人遇機即同盟罷工以反對糧價之飛漲政府巳禁閉工黨總部（二十九日） 
　　瑙威京城電瑙威政府復向德國抗議封鎖（三十日） 
要聞一 
[承認俄新政府之手續]  
　　俄國新政府成立後美法英意日五國相繼承認我國正在研究中政府曾於本月二十日電詢駐俄劉公使劉於二十七日發來覆電昨日巳逹外交部略謂俄國國體現尙未定然事實上彼此文書往來與巳承認彼政府無異惟實行承認則國際上較見親密此次承認者以美國爲先協商國亦相繼承認我國似未便再遲請於此電到後即照會駐京俄使承認彼國臨時政府以示友睦之意又云法意葡班諸國之議院多以國民自由進步等語電賀俄國國會我國會似亦須致電請轉逹兩院酌辦云云政府於昨日接到此電後巳提出國務會議議决即日發承認之照會並電劉公使照辦至國會方面亦已由政府通知不日當必商定電賀之事矣 
[不得收土案完全成立]  
　　星期二衆議院决議政府不得收買存土堂即備文移付參議院其咨文曰衆議院爲咨移事本院議員鄧寳慈等提出咨請政府杜絶烟害萬勿以公債票收買土商存土致滋流弊而潰國防議决案於六年三月二十七日提付大會討論旋收議員褚輔成等修正爲咨請政府不得收買存土議决案稱本年爲中英禁烟條約禁絶雅片之期如期禁絶政府巳頒明令乃政府竟有以公債票購買上海土商存土之舉查中英禁烟條約我國無收買存土之義務又查蔡乃煌與土商所訂合同第四條商行擔保合同期内至少有棧存洋藥六千箱可提云云此六千箱亦不過彼擔保有此數之可提而非此可提者我負有消淸之義務合同又載各烟土商願沽一千二百箱有中國政府准照之烟土與特派員而特派員亦允承購此項烟土云云查粤蘇贛三省藥膏公賣巳及三年以三省之廣三年之久所銷之數詎止此一千二百箱然則此外縱有餘土在我又詎有收買之必要且公債票爲國庫之負擔未經國會議决政府尤不得違背約法與土商擅訂契約謹依院法第三十條提出議案議决不得收買烟土致潰烟防而傷國本等語當經多數可决並於同日開第二第三讀會通過查國會組織法第十三條民國議會之議定以兩院之一致成之相應請貴院依法辦理可也云云昨日參議院按照議事日程討論第一第二兩案後張我華即動議變更議事日程將此案提出討論湯漪謂本席以愼重起見主張不能以十分鐘而爲議决宜俟下次再行討論議長以變更議事日程表决多數遂宣告討論收買存土事湯漪動議付特别審查表决少數莊羲明亦主張不宜了草從事議長以衆議院移付案政府不得收買存土表决多數又表决同日行二讀三讀均經多數通過嗣以全案表　多數通過此項决議案遂經兩院一致决定矣 
[收土案之馮副座敬電]  
　　關於收買存土案馮副總統於二十四日曾致電北京其文曰萬急國務院鑒特密收買存土案前經簽定合同實因千九百十一年禁烟之約至今年底止我國禁種禁吸禁運私土爲條約上義務倘未盡禁絶予人口實將有繁難交涉恐外人藉翻舊案則禁烟前途不堪設想國家更須賠償歷年外人減運損失其患甚長故欲釜底抽薪先使外商眼前不受損害以免到期挑剔此收買存土之本意也院部准之國璋奉行物議繁興實未詳審利害惟現在有應籌及者三端（一）合同價目每箱八千二百兩而外間傳聞頗有不實不盡之處當時議定價目本有委員與印商接洽果有情弊應行澈究此節請由鈞院速派親信之員密查從嚴辦理（二）合同收土數目以一千一二百箱爲準而近日傳說存土實不止此數國家收買餘土以供製藥本爲禁絶起見若收買之外尙有餘毒則冒濫私售其害滋甚且聞土商更有運動他處再行收買之事此節務望鈞院力持電飭贛粤杜絶其弊（三）上海租界本爲最後禁絶口岸英租界爲贊助吾國禁烟之故業定於三月底止一律禁絶售吸其他租界或有未盡禁絶之處則餘土得以銷售土商屯積流毒無窮此節亦懇鈞院設法或飭滬交涉員設法婉商工部局辦理總之前定合同原爲國家消弭後患若合同以外尙有餘毒則與收買本旨大相逕庭若經手之人從中漁利則非嚴懲貪墨不足服人現在時期巳迫務求速定辦法免生枝節至盼國璋敬印 
[兩院質問内部久不提人]  
　　參議員王用賓提出關於内務總長延不提交同意質問書一件連署者爲王伊文等二十餘人巳於本日（三十）由院咨逹大總統請於七日内明白答覆又衆議院議員孟昭漢等關於内務總長何以久不提出亦提出質問書其文曰内務總長一職自張國淦任可澄經兩院不同意後迄今兩月有餘政府並未提出何人要求同意僅以敎育總長范源濂兼理部務無論才力不逮致有顧此失彼之虞卽使精明强幹而敎育機關在在悉待擴充增長國民智識改良社會敎育洵屬不可緩之舉使非專心致志恐於法制精神不無遺憾何得兼營並理而甘貽叢脞之譏乎當此民國再造百度維新内務經營尤關重要竟以因循敷衍仍蹈前淸袁政府之故轍民國前途大爲影響况當外交吃緊瞬息百變而所賴以固結人心維持治安者即在内務之得人倘總長一席久爲兼任内政不修外交何以進步大局甚爲危險究竟有無相當人才何日提出整頓内務一切之進行謹依法提出質問請政府速爲明白答覆云云 
[參議院議决常會會期案]  
　　暫定八月一日　　二十九日參議院開會先議决大總統諮詢同意案否决後可否再行提出之案（另錄北京通信中）其暫定八月一日爲國會第三届常會會期案由議長宣告討論大體贊成反對報　發言高仲和首先反對謂國會會期與會計年　甚有關係然在憲法未定以前無所根據只有先例可爲標準先例一爲民國二年四月八日一爲民國五年八月一日四月八日爲常例八月一日爲變列今以便利我國會計年度起見當然以四月八日爲常會會期襲玉崑則贊成原案以爲法律變更事實本不爲違法我國會計年度本應變更即以國會復活之精彩氣候之温和觀之尤以八月一日爲善李述膺又表示反對八月一日主張五月一日王試功則謂此乃事實問題并非法律問題以事實而論何日皆可定爲會期然欲决定日期必以憲法爲先决問題試問諸君是否欲從速議决憲法若欲從速議决憲法則以八月一日爲宜蓋改選之更換必致法定人數不足也若謂會計年度不便不過暫定八月一日俟憲法成立之後在七年尙有更改地步韓玉辰表示反對原案謂　法不能速成有種種原因議員換班不足爲制憲之窒礙本員主張會期當然在預算提出之先法定預算案之提出本爲七月一日若至八月始行開會使政府行朝三暮四之手段於事實上甚爲不合故本員主張會期必在七月以前乃無恥之流竟以今年會期推測到七年七月可以選舉總統藉可作包辦之舉動至此人聲大譁移時始定王洪身遂登台逐項駁斥韓說程瑩度又主張六月一日王伊文提起討論終局表决多數宣告討論終局李議員及程議員之修正案附議皆在十人以上成爲議題先表决李議員之修正案五月一日少數又表决程議員之修正案六月一日在場人數一百七十二人起立者八十二人少數某君提起異議反證表决起立者八十五人又少數議長宣告反證六月一日成立呂志伊又提起疑義請點唱表决王試功又動議投票表决附議在二十人以上宣告無記名投票表决贊成六月一日者投白票反對六月一日者投藍票指定王試功金兆棪等四人爲監票員衆議員投票畢議長自行投票後龔煥辰湯漪皆謂會場議事議長不得表示可否此投票表决不能以選舉爲例議長只可從可否同數取决於議長之規定議長謂旣大家反對本席投票本席聲明所投之白票取消然以後關於表决議長皆可不與投票籍忠寅又主張付一表决議長對於表决是否有投票權議長謂本席自行取消無須表决遂開票檢票結果在場人數一百七十八人得白票八十五張除主席一張尚有八十四張藍票九十二張廢票一張白票少數六月一日否决又以原案八月一日表决在場者一百七十二人起立者八十七人多數某君提起表决有疑　反證表決起立者六十四人少數反證原案成立旣而又表决同日行二三讀終以全案表决多數通過 
[南京快信]  
　　省會昨日（三十日）又開選舉會選舉人到五十餘人不足法數未投票散會午後三時議員復在通海公庽開談話會到八十餘人馮士奇主暫停選舉卽日開大會討論議案以免曠廢時日又有人主上半日開議下半日選舉衆說紛紛未有結果改今日（三十一）午前十時再在通海公庽再開談話會解决 
　　吳紹文等控辛漢潘承鍔金錢當選案昨已由江寗地檢廳預審一過聞楊石控辛潘案定於今日預審 
　　省議員屠宜厚主張貢院地址應歸蘇省獨有巳提出議案付大會討論 
　　聞軍署軍事會議結果不主加入戰團馮副座巳電京表示態度 
　　駐寗德副領事亦准明日出境領署器具多已拍賣外交次長劉式訓昨過寗赴滬 
　　浙籍國會議員楮輔成昨出京來寗便道謁軍民兩長准今日乘車赴杭 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[時局與陸軍行動]  
　　大總統以時局緊急特擬增募新軍兩師駐紥近畿一帶擔任防務日昨巳與段總理王參謀總長磋商就緖其大致辦法以模範團四月一日畢業後即著手改編第十四師惟該團軍額僅足兩團（計三千人）其餘軍額須由直豫魯三省招募近畿一帶防務向由第一二兩旅負責茲恐鞭長莫及决定添編陸軍第十五師以厚軍備不日卽可提出國務會議詳加討論此外淞滬防務亦爲政府最躭心思者日前曾議以駐紥馬廠之陸軍第八師開往淞滬填防近以第八師另有特别任務故臨時變議擬以駐紥洛陽之第七師素稱勁旅卽由内中提出一部分填駐淞滬等處該師師長張敬堯日前曾密赴上海與盧護軍使接洽一切昨日返京謁見當道報告情形訂於明日回豫即可拔隊南下矣 
　　奉天督軍於軍隊衝突後政府曾派員前往調停茲恐再釀出他變擬調令范國璋中將所部之第二十師軍隊開往奉天隨時調停以免再有衝突與大局不利又據某京報載稱聞湯之與張督軍反對也係有梁某運籌帷幄梁潛居北京西城某某家湯由奉移駐新民本擬招降鬍匪藉以抗張然苦於無計湯遂密使于某在津奥租界刻製總統關防一顆印有總統密派湯某招集軍隊攻擊張作霖之僞公文一紙以期紿彼鬍匪湯軍在新並聲言功成則以督 
軍委湯代理云云不料于等携此僞公文抵新適湯軍已他走黑山于某等爲張軍所獲當即搜出其携帶之關防及僞公文等件追訊于某供稱係梁主使隨即致電北京當道嚴緝梁某梁聞訊即移至東城禮士胡同某都統家更名易姓爲王益三冒充該都統之僕從前日被偵緝隊探訪明確將梁某緝捕在案昨巳致電奉督矣 
[美使館中之美德形勢譚]  
　　甲寅報記者昨往美公使館訪某參贊深問美德宣戰之前途據云美國現雖作戰事之凖備但究竟實行宣戰與否殊難預定本使館自本國外交部所得消息僅言德美邦交勢益嚴重威總統决定於四月二日招集臨時國會表决對德方針據吾人意料威總統對於宣戰一層向持愼重態度步驟緩慢將來國會開議時或僅主張國會動議許用海軍巡行洋面保護美國商船必待德國首先倡言向美宣戰而後美以宣戰應之亦未可知美國所以不欲首先稱戈者一使歐戰易於議和一使國内易趨一致記者復叩以美政府對於中國外交政策之意見該參贊答云本使館接本國外交部電仍希望中國於絶交後無須復有何種舉動如中國仍與美國取一致行動固所願也使美德實行宣戰時美國對華之希望如何則必俟接本國訓示後方能表示云云 
[陸榮廷入京後之所聞]  
　　廣東督軍陸榮廷此次來京各方面推測皆謂其帶有重大政策而所言各有不同難以確定現在督軍到京旣經三日見客不少會談之下總不免於舊交略有流露而隨行諸人亦不免稍有口風以大體測之約有四端爲督軍之必欲辦到者（一）請求換任省長（二）請求兩粤連界及邊海要區之鎭守使皆調任舊部人員（三）調移龍軍離省改編滇軍歸入部下（四）必欲逹到全省開賭之目的聞李國筠李開侁張鳴岐皆有粤省長之希望至欲逹全省開賭之目的則恐大拂民情也 
　　又聞國會議員有開會歡迎陸督軍會之籌議由政學會發起商同各政團分派代表定於明日（三十）在衆議院第五審查室會議茲事自當得全體同意唯各團接洽需時未審能否如期辦理耳 
[不信任與解散權之主張]  
　　不信任决議與解散權問題二十八日憲法會議討論之後巳經重交審議茲聞討論此問題時議員章士釗君主張詳爲規定並加以解釋略謂頃間孫君潣宇主張不信任决議不必在憲法上規定以爲此乃憲政上之慣例不如爲留伸縮之地使之在政潮中自然演進以憲政原則言之其說無可非難但在今日之中國憲政全然未上軌道政府與國會全然不能溝通所謂責任兩字不過紙上空談而欲以他先進國經百數十年陶冶而成之慣例責之吾國之官僚與政客恐不免爲一種幻想故本席以爲不信任决議非定在憲法内不可且條文中不僅不信任决議五字已也結果如何（非内閣總理辭職卽解散衆議院）亦當嚴爲規定如此規定之後勢有需相輔而行者則解散權是無制限之解散權是有人慮解散權無制限政府必將濫用其權時若國會與政府衝突可保無内閣辭職之事惟有解散衆議院之事於是不得不加以參議院同意之制限此其所慮未必非是但解散權與不信任决議相對待議員可以行使其全權以倒閣若不使内閣行使其全權以制衆議院則政象必失其平而解散權如同虚設政府恐無鞏固之一日法蘭西其例巳法國憲法所定解散權即有上院同意之制限卒至數十年中平均無一年以上之内閣而内閣解散下院之事除麥馬韓武人政治時代以外至今無之法國内閣政治根基之不穩世界學者無不詬病之何可取法然法國之政象雖不良尙不失爲憲政之正軌如中國以傚法法國之故僅釀成同樣之現象本席以爲尙非危險之事但懸揣中國十年以内之政情本席敢决政府决不能如法國政府之肯尊重民意倘或國會因了然於己身不得解散之故頻頻爲不信任决議之動議今日决一次明日决一次而政府頑然不動又或其時國家有難政府爲對全國負責任故確有不能即時辭職之情形其時輿論轉或贊助政府而不贊助國會則其結果非出於違憲之不辭職即出於違憲之解散衆議院憲法至此全部皆死果如何救濟之乎本席以爲由今推測不難逆料有此一境與其臨事朿手不若先事留其餘地使能伸縮故憲法之所以貴有彈性也至無制限恐政府濫行解散一層本員以爲不甚足虚董解散後之選舉與正式總選舉之區别不過三年與兩年或一年之差苟政府敢於爲票而其爲票又有明效則三年一施其不法之運動即可保不信任决議之不發生吾輩認　過慮豈非多事若經政府運動之後其所選出之國會中仍有不信任决議發生則可見選民非全不可恃而議員之　格亦未必全低然則何慮頻頻解散之有乎本席以爲議員之投不信任票若無解散之事實以　其　　　無責任之投票是爲自貶其人格之投票爲議員者當投票時宜慨然曰彼留我去我留彼去兩言决耳若曰彼必去而我必留尙復成何說哉果其有此氣槪本席以爲總選舉縱或失敗而以保留議員銳進攻取之氣之故在憲政終爲進步試觀日本人無不以其政府解散議會太易爲痛然由他方面觀之日本憲政上之精神轉日進而無巳倘若日本憲法之解散權早加制限藩閥跋扈而不得逞國會終不得不違憲解散憲法早有棄廢之憂安得今日活潑潑地之象哉本席此言並非贊成日本政府之辦法也乃謂充政府濫用解散權之量如日本者尙不足十分爲慮何况吾國官僚政治勢力之簿弱遠遜於日本藩閥而吾國爲共和國其輿論之力又遠逾於日本哉故本席主張討議憲法當假定一普通之政治基礎不必專從政治黑暗面着想並容認以後之政治家無論在政府在國會其政治道德俱立於水平線上而逆料憲法而外政治上之名譽律亦有幾分作用果其曲在政府輿論顯然政府即欲强行解散國會亦有所不敢必如此設想始有憲法可議不然則全部憲法條條俱是廢文又豈僅解散權而巳哉故本席之意謂政治貴乎流動如有機會使之流動無論政府黨勝利與反對黨勝利而在憲法上觀之總算求仁得仁此乃主張無制限之解散權最强之理由也又有人主張無制限之解散權僅限於不信任决議之一項如否决預算及他種重要法案不得爲例本席亦不謂然蓋若如此議員制政府之死命可以專從否决預算等項下手而避去不信任議之名以事實言政府所恃爲命脉之案不得通過在普通政軌其内閣决難維持勢必辭職於是議員可以實力逼迫内閣辭職而憲法所賦與政府解散衆議員之權以形格勢禁而不得用豈非至不平之事故本席以爲否决預算及他種重要法案當然包涵於不信任意義之内蓋所謂不信任者决非抽象的必與政策及某種事實有關國會與政府於此意見分歧因而發生不信任問題也例如法蘭西國會之投不信任票其先每關於何項事實發生一種重要質問質問之後議員認爲不能滿足而信任與不信任乃起故若政府將預算案提出其中所有疑點議員僅可要求總理出席答辯答辯不得要領之結果而不信任决議之事以成他案亦然然則否决預算及其他重要法案實與不信任决議聯同一氣今若區以别焉若者爲不信任决議若者爲否决預算及其他重要法案所謂不信任决議誠亦有獨立之場合然何以杜國會巧避責任潛攻要害之弊哉故本席以爲不信任决議如規定爲與解散權相對待非詳加解釋不可 
[哈爾濱之俄事譚]  
　　哈埠俄人於本月二十二日奉到俄新政府專電云定於俄曆三月十號（二十三日）舉行全國統一紀念會各界巳預備一切俄董事會與秋林洋行均用五色布設立牌坊一座四周滿飾五彩電燈遠東報與俄文各報均宣布停版一日乃於二十二日忽又接到俄京急電謂新政府雖巳成立國會尙未開幕國體未定慶賀之事暫行從緩故紀念會曾未舉行而各報於二十三日亦仍照常出版俄自革命後僑哈俄人即竭力組織臨時議會以維持地方秩序巳由各界選出議員三十七人惟未指定辦事地點（俄語呼爲執行部）旋與軍界人等議定暫假秦家崗中國稅關對過軍界俱樂部爲臨時執行部業經軍界人員全體認可於二十三日實行　　矣哈埠俄人因革命成功沿街歡呼自由萬歲雖爲歡樂氣象而華人不明俄語者反滋誤會濱江縣知事張蘭君特將四鄉保衛團調至傳家甸按街加崗實行戒嚴 
　　二十四日滿日新聞云俄都政變以來哈爾濱俄人連日排隊游行與開會演說極其忙碌十八日有一俄人演說謂中東鐡路長官霍爾瓦特者乃親德派之人也曩值波蘭首府瓦薩失陷時向日本買來之軍裝竟將機件提出以其半運往瓦薩餘則故意送往南路戰場致波蘭前敵武器無從裝配原瓦薩之落入敵人掌握半屬此故其時愛國之士卽欲問霍氏之罪因前政府與皇室袒護之仍令留任刻届革新之運霍於數日前即得電報但慮市民對於自身發生危險迄未公布其心地之陋劣可充分證明云云此語爲衆拍手歡迎緣霍爾瓦特爲小俄羅斯出身（種别地别之名稱）專受德意志敎育之人當瓦薩陷落時確曾請求辭職其夫人又得皇室特别寵遇故能久保現在之地位頃據中國人言霍氏自知境遇危險自十九日午後始即巳隱匿不見或云在傳家甸一中國人住宅中 
[奉天之外交消息]  
　　駐奉德領事因國交斷後接有出境護照本定月之二十日午後啟行茲悉德領因接駐京辛使來電以荷蘭海輪停泊日本海口須往日本上輪應卽取道日本轉請日總領事發給護照日領因之電詢駐北京日公使回電允准時巳二十一日當卽填發護照由大連取道朝鮮往門司上輪交付德領詎德領威氏仍擬由大連到上海因荷蘭輪船巳允到申裝載之故日總領事謂未接公使電報以致二十一日仍未啟行德領妻氏爰又電告駐北京荷蘭公使轉請日使允給護照迨二十二日上午駐奉日總領事始接北京日公使來電於是改填由南滿乘車赴大連之護照送交涉署轉交此即威領遲遲其行之原因也威領得有中日雙方護照遂乘是日（即二十二日）晚八鐘火車往大連星期五乘神戶丸輪船赴滬當離奉時有徐思明陶念新等赴車站爲之照料其領事館物件原定交付房主封存嗣威氏擬派譯員看守惟需由我官吏檢驗開單存查聞馬拱辰氏巳派譯員會同警察六署署長與領事館員定於二十三日午後親臨檢查 
　　本月二十三日午後三鐘駐奉俄領事乘車赴軍署謁見張督軍經即延入會談約一小時之久探聞所談者係俄國新政府成立情形又聞此次俄領事晉謁係因我中華民國將於今（二十三）日承認俄新政府故特前來表示謝忱云云未知確否 
[奉天歡迎汪特使]  
　　聘日特使汪伯棠氏於日前過奉時匆匆未與張督握手刻張督接電謂特使巳公畢由東啟程返國乃令許代處長馬拱宸署長及參謀長以下各員赴站迎迓並邀汪使在軍署作長日讌飲以盡地主之誼并藉諗東方政情及其他外交事務聞汪使到奉後小作勾留換京奉車返京汪使准二十七號由東京偕同隨員陳復起程回國明日當可到奉其預定程度到奉後先至大連旅順口等處拜見駐奉日本都督四月一日晚車起身初二日早八鐘到省至畢署茶談午後一鐘四十分乘車回京張軍長接又聞汪使電告後將於二號早親赴車站歡迎在軍署　　　　并預備專事西行 
[與德斷交後之廣東政局]  
　　待遇德人軍餉農事 
　　字林報二十三日廣州通訊云廣州德領事請求留駐廣州當經省長電京請示旋奉外部覆電不准大約德領事將於此數日内離省廣州當道與德領事間之正式往來巳由中央政府電諭停止出境護照巳送交德領事暫時准其留粤俟海口北海汕頭德領事抵省後即將聯袂出境汕頭官場拘留德船四艘惟須會同德員檢查船上各物詳紀於册然後始行收管廣州當道對於德人行動將有嚴密之監視今待遇德人無異從前官場且通告各處尊重德人之權利及其産業德華中學校仍繼續辦理在校學習德文者有西關學生一百餘人粤省軍費月需鉅欵故收支不能相抵每月入欵僅敷出項之半數短少一百五十萬元有奇陸軍月需軍餉五十四萬元本籍軍隊五十五萬三千元特别軍隊十四萬四千元迄未發餉亦未遣散之滇軍伙食費十五萬元龍濟光特别衛隊九萬三千元小隊警察及水師經費十五萬元僅紙幣貼水之損失一項亦逹四十餘萬元至於本省種種行政經費及補助敎育實業諸費合併計之每月僅四十萬元左右而巳最近數月間收數最旺之月僅得一百二十萬元督軍奉陸軍部訓示特飭駐紥各處之常備軍隊開赴省垣庶可特别訓練以備有事時差遣常備軍所從事之淸鄉事宜將由本籍軍隊代理外間謠傳謂本籍軍隊一經調至廣州卽將遣散以致有數小隊不辨虚實遽即自行逃散廣州以四月五日爲種樹節刻正佈置一切將舉行農事展覽會一星期各學校巳奉通告届時率領學生至城東農業試驗場在指定地點栽種樹木商會巳奉命與各業接洽檢齊農業産品早日送交以便展覽農科留學生與敎會所辦之農業專校學生亦由官場邀請届時到場襄助朱省長對於斯舉甚爲注意巳通飭所屬按照所頒種樹節之程序一律辦理農業試驗場之舉行展覽會乃廣州關於農業之第一次盛舉云 
[粤省議設裁兵會]  
　　粤省議會議員江秉乾提議組織裁兵商榷會咨請裁兵減餉以救財政其提議案云粤省財政據最近調查新舊欠二千二百餘萬元現在每月收入計額銀一百四十餘萬元（國家地方稅在内）實收只有九十餘萬每月支出二百一十餘萬元相較不敷一百餘萬計支出數督軍署兵餉五十餘萬省長署兵餉五十餘萬特别兵費十五萬滇軍餉十五萬餘龍軍餉九萬餘水陸警察曁海軍經費二十餘萬實業司法敎育行政等費五十餘萬細核其數每月兵餉占三分二以上當此國庫空虚中央不暇自顧何暇顧及吾粤軍隊之收束財政之死活粤人自作自受而巳本會不於此時提出辦法請軍民長官合力照行日復一日積累愈深危害愈大潰兵可慮破産堪虞即無外患尙難自存本員痛念前途不揣冒眛擬定軍額數條與諸君一商榷之（一）省長所轄警衛軍據最近報告仍有一百零一營茲擬咨請就中挑選精壯兵士三十營加以訓練以備調遣餘則悉數裁汰（一）軍民旣巳分治督軍權限在於國防當此外交吃緊尤宜專一茲擬請省長轉咨督軍俯准本會所請所有督軍部下兵士從嚴格挑選照陸軍編練　　足一師一旅專精訓練以爲國防其餘一律裁汰（一）滇軍入粤本屬無多及後取道北江駐節韶關陸續收納民軍降卒乃號稱萬衆其中老弱在所不免茲擬請省長轉咨滇軍長官認眞淘汰編就精兵一混成旅以爲國防以上辦法如能照行計新編警衛軍三十營陸軍一師一旅滇軍一混成旅以及衛兵憲兵等營通計不過四萬左右每月需餉約五十萬元財政自易適合至裁兵之費多則三百萬元無論如何負擔當忍一時之痛苦除禍害於將來兵裁而負擔有定不裁而負累無窮也然茲事體大非得軍民長官確實表示裁兵明定軍額并得地方公正士紳參與其間籌餉散兵殊非易易茲擬由本會組織一裁兵商榷會選舉素孚衆望之士紳爲會長會同軍民長官切實商確裁兵事宜以期實行而昭大信總之紊亂粤之財政惟一病根在於兵無定額以有限之財力供無厭之　求監督財政謂何迨至餉絶兵變魚爛瓦解保護人民生命財産謂何本員基此理由依法提出斯案可否咨請省長會商督軍滇軍俯允照辦依期答覆之處請付公决 
[長沙之德人近况]  
　　譚組庵省長以旅湘德人除長沙外以常德爲最多自應查照部定辦法設所檢查爰就該縣設立檢查所一處委任劉承峨爲所長楊玉山劉向日爲副所長會同辦理一切昨省長公署接到該員等來電謂該所業已組織成立附設地方警察局内所有檢查員卽以警員兼任旅居長沙之德國人數現巳由省會警察應詳細調查共有五十三人列表呈報省長昨聞譚氏巳分咨外交内務兩部查照矣 
　　湘省應行停付之德欵計有礦務總局應交付禮和洋行取消訂買鉛砂定銀四十八萬五千餘兩第一紡紗廠應交瑞記西門子洋行購回機件未交淸之欵十一萬二千餘兩惟均未到期前因奉財部令飭即詳查具覆故昨由財政廳造具詳細表册附加說明呈請該部察核 
　　譚省長昨准外交部頒到調查表册數種請於三日内填造送部當即飭令臨時檢查所會同交涉署查照辦理其調查事項（一）出境人數及姓名職業（二）留居人數及姓名職業住所（三）收存德人之武器數額（四）德人所置公私房屋棟數（五）接管德租界之時日與接收人員（六）未結之交涉案件（七）德領出境日期並護送警員（八）備攷長沙德商共有美最時捷成禮和瑞和咪吔多福謙信嘉利施迺甫羅三西門子等十一家現在巳全體歇業蓋以貨物旣無入口金融又極困難故不得不暫行停頓以俟國交之恢復也 
[漢口德界接收之餘聞]  
　　漢口荷領事要求德界管理權聞巳開列具體的條件經吳交涉員呈由外交部與荷使談判現在尙未議妥前日丁世源來漢雖爲協辦處置德人善後事宜然係帶有視察性質對於荷領之要求並無若何主張現在周警廳長與吳交涉員辦理德界各事異常愼重周廳長每日必至德界分駐所處理公務督察勤情王子春督軍前日亦親至德界視察界内之中國居民現經調查較前減少三百餘家查其原因由於在德人處爲夥者類多失業而私營烟賭等不法營業者又　警察干涉故遷徙者亦多各房産公司 
 
 
 

Page 7

 
 
因多空屋閉置巳減租值十分之二現住各戶遂亦要求照減武昌中華學校理化敎員德人某氏及外國語校德敎員格拉審前聞均不辭職茲又有傳巳自行告辭須隨公使結伴返國之說某氏業巳離校格氏則尙未啓行德界内有一拍賣廠近日所賣盡係德人所用器物德人酒館在法界被封該館主復擬在德界開設巳禀請交涉署核示又有德人麥德堅在法界毗連華界處有地皮一大叚經法捕房充公刻正開闢馬路建築房屋聞鄂交涉員巳向法領交涉 
[皖省近事]  
　　政務廳昨令各學校於淸明日在東郊外農校學行植樹節禮 
　　省敎育會第四届選舉會長因各縣代表分爭南北意見致前日未能舉行現擬俟倪省長到後再定期選舉 
　　安慶總商會經募五年内國公債計三千元現財政廳巳將此項債票交會轉發 
　　省公署頃令各道尹及水陸警廳協緝繁昌刦案逃匪獲究 
　　省城戲館戲票所貼印花現由印花分處飭縣派員逐日監視以杜弊端 
[浙推事痛論省長權限]  
　　第二次敎訓齊浙長　　浙省第二高等審判分廳監督推事陳其權前因裁撤審檢所事上書齊省長指其侵越權限違反命令而勉以補過茲又因齊氏訓令高等廳飭查朱王氏呈訴朱兆銀一案致函齊氏云前上書言裁審檢所事諒巳入覽不意日來又復發見閣下有侵越權限干涉司法之舉卽閣下發布第九八三號訓令令高等審判廳將朱王氏呈訴朱兆銀等一案查復核奪者是也按國務院元年第一號布告内開立法行政司法分權鼎立爲共和國體之精神凡司法範圍以内之事無論何項行政機關均不能侵越干涉乃京外各社會人民輙以民刑事件呈向大總統府或本院控訴或請交大理院提審或請飭某省都督民政長提審殊於司法獨立之制未能明瞭嗣後各該社會人民凡有民事刑事均應遵法起訴毋得越級具呈本院收到此類呈詞礙難批答云云我邦共和國體雖閣下在參政院時曾代表國民請求變更然至今存在如故省長監督司法行政雖袁氏行總統制時曾定有條例屢見施行然閣下並未承受委任則人民有以民刑事件呈訴者閣下理宜遵前項布告批斥不理何得發查復之令又何有核奪之權布告文内所謂殊於司法獨立之制未能明瞭者豈閣下之謂乎其權揣閣下之意若曰今日之省長即昔日之督撫也昔日有布政使今日有財政廳長昔日有按察使今日有高等審檢廳長昔日有巡警道今日有警務處長昔日有營務處總辦今日有警備隊司令吾不見今之有異於昔也憶昔年吾遊武漢間日侍張文襄端忠愍之側目覩其總攝兵刑統轄全省龍驤虎步高下在心者此吾之模範也吾雖未能得志於勝朝然行督撫之制於今日可也嗚乎閣下誤矣昔日督撫之制亦有可行於今日者如閣下蒞任當日乘坐綠呢四轎招搖於蒲場巷新市場問謂之巡城每日刋刻投剌拜謁諸人姓名分布於各官署謂之轅門鈔如此等　無關法令閣下即早作夜息以思思得之即行之不足又再思之有所得復行之充閣下記憶力之所及雖累千百事無害也而獨於法令有關之事則不然閣下曾官前淸請取前淸之制爲　今在杭州請舉杭州之事爲例今日浙江高等兩長其職務雖近於前淸之臬司其地位則等於昔日杭州之　造監督也雖官位之高不如省長權限之博不如省長俸給之厚不如省長勢力之大不如省長然省長爲内務部之屬官高等兩長爲司法部之屬官統系分明不相關係且以職務言則均係受成於中央以管轄言則同爲直隷於京部亦復無所軒輊也然則閣下今日對於高等兩長之待遇仿前淸浙江巡撫待織造監督之例則可仿前淸兩湖總督待湖北臬司之例則誤矣抑思閣下之所以自居長官而夷高等兩長於屬吏者亦自有故大抵今日各省司法經費無不仰給於行政官廳而各省行政官廳亦往往居此以爲奇貨彼高等兩長具維持司法之苦心採委曲求全之手段遂不得不置小節於不順而虚與行政長官相委蛇者其勢使然非理當如此法當如此也今日浙江之高等兩長亦猶是耳閣下豈因受人抬舉之故而遂忘其所以耶誠如是則閣下又誤矣今日行政官廳撥欵以充司法經費者代表國庫之行爲也國庫負債不償私人得以告官追究者立憲國家之通例也假使行政官廳掯欵不給則司法人員因公墊用之私欵及其依法應得之俸薪皆可起訴請求國庫償還而掌國庫者至是且須受懲戒處分此法治國之精神而文明先進諸邦曾有實例者也如此種種閣下亦嘗研究及之否乎而今而後閣下當有以自反矣其權更有陳者閣下此次蒞浙不獨未受監督司法行政之委任抑且未受監督財政之委任也乃近見閣下所發支付通知書於浙江省長上自署監督財政四字下蓋齊某私章雖無詐稱官員之罪亦有牴觸官制之嫌連類及此併以奉告嗣後有見再當續陳 
[杭州快信]  
　　浙省洋面與蘇閩毗連現由軍民兩署電咨各該省訂定水警會哨辦法以固海防外交部電浙德貨如由中立國運送來華仍照章征稅入口駐省第四師各軍隊奉楊督軍令自今日起輪赴雄鎭樓前淸撫署廢址加緊操演平湖縣商會發起拆城闢門該縣公民侯開源等指爲碍及文廟電控到省巳派沈某馳往查勘海門統捐局長蔣冶前因辭職巳委許鑄接辦現財政廳仍飭留辦司法部派程鴻元來浙視察監獄昨巳到杭杭州報准今日（一號）出版地方通信 
[蘇州]  
　　麗則女校開紀念會吳江縣同里市私立麗則女學校定期自四月一日至七日止開第十二週紀念會茲將會期順序錄下第一二日學藝會第三日運動會第四日上午名人演講會下午家庭懇親會第五日成績展覽會（女賓）第六七日成績展覽會（男賓） 
[揚州]  
　　垣商請追鹽欵兩淮鹽署昨據廟灣場垣商鄒長茂禀稱前充公寳豐經理張增福欠欵抗不結算仍請限飭淸理劉佑常司長以此案前據該商等禀訴到司業經令行場運局轉令場鹽會館傳知張增福趕速赴場淸算何以迄今仍未遵辦特訓令廟灣場知事就近勒催淸算以淸積牘 
　　省委來揚查烟齊省長以英使委員現巳出發查勘烟苗誠恐各縣愚民乘此春令仍有私種情事特委彭年來揚在江都縣境重行查勘一週以期完密 
　　縣署發給蠶種江都縣署昨接省立第三農業學校校長陳廷翔函送蠶種多張請分給農民養育以振蠶業刻縣署第四科巳轉送農會分給矣 
　　警察又獲盜犯西鄉都天廟王玉山家被刦一　　　　　世芳及窩家祝春元等巳由該管警區傘獲送縣究辦 
[南通]  
　　南通市政道行觀市政爲自沿中之一部份近正實力進行茲鍊其大槪如下（一）公　舊有公　一所在城之西南隅與天然名勝之奎樓相對峙惟地方狹小不足以壯觀瞻邇由張嗇老籌備鉅資將原有公園改爲北公　奎樓爲中公　月潭與衆堂爲南公　樓之西東二面亦築二公　　若梅花五朶並架橋以通焉（二）道路城中街道俱屬石子鋪或異常獗小一時難以改築城南一帶地本荒蕪易於着手瞬未經年而碗　數十里之新式馬路巳慶成功該路名模範路可直逹唐牐及港岸等處（三）菜場市政處本擬規定城中一處東西南三門各設一所以免菜擔擁塞阻碍交通但因經費難籌迄未舉辦現南門之小菜場庇材與工正將告竣城西及城中本有巳築成之場屋不日亦將動用其餘諸處尙在籌設中也 
[武昌]  
　　侯補參議員之難産鄂省會二十七日繼續選舉候補參議員監督王兼省長仍於十二時到會詎候至午後二時簽到之省議員尙欠二十九人王氏因久候不足法數乃宣告於二十八日再行繼續投票聞是日出席如斯寥寥者係因某派預選未定而於名額之支配亦磋商未妥也省議會開會之期原擬於選舉參議員後開茶話會决定前數日各派擬定於四月一日開會現選舉旣起波折四月一日恐難實行也 
　　實業同盟會之發軔袁緖輝徐寅生等痛我國實業不振曾於甲寅年在津滬創立中華實業同盟會以聯合全國工商改良工藝爲宗旨嗣因國家多故未能急進茲以湖北爲民國發祥地特將總會由滬移漢設事務所於利濟巷南陽里擬具章程呈請省署立案聞該會將來擬附設模範游藝勸工團實業儲蓄銀行商務報館工業學校慈善會保險所救火處保衛局等機關志順極爲闊大但需費綦巨竊恐不易實踐耳 
　　京漢路造林之着手交通部前令各鐡路局於各路軌道之兩旁餘地提倡造林以備將來更換枕木之需要現京漢一路已在着手籌辦聞南段辦理處長劉苕生因漢口諶家磯下岸有隙地二萬餘方係路局所有擬就該處創辦模範林業試騐場爲沿線造林之標準刻巳禀部請示 
[廣西]  
　　改選參員結果十五日下午一時省議會選舉參議員選舉監督親臨監視出席議員七十二人結果雷愷澤二十九票林炳華二十三票潘毓瑞十三票施正甫六票另廢票一張監督當場宣布雷愷澤當選時各議員早巳紛紛退席直至四小時出席人尙不足法數不能續行選舉監督隨亦回署十六七八等日俱以出席不足法數未能投票延至十九日下午一時五十分選舉人出席其五十七人投票結果雷哲明三十一票潘迺德二十六票均當選至候補人十名則定於二十日選舉云 
[奉天]  
　　湯事餘聞湯玉麟帶兵百餘名逃至西北白圭廠後自知勢孤力窮又回至二十八師自悔前愆懇繳兵械情願回家安分馮師長即將湯之情形派高副官於日昨晚車來奉禀報軍長請示辦理當湯氏移駐新民時兎子閣王等隨之前往旋湯氏西行兎子閣王仍與同行因關乎軍事上重要事件須彼親身偵查兎子閣王遂易裝來省詎被官軍捕獲電禀張軍長請示辦法頃巳復電着即就地正法以儆效尤 
雜評一 
[今日之國務會議（一子）]  
　　中國對外之新步驟自梁任公動議宣戰後第一步經國際評議會第二步經國務會議第三步再經國會而現則在第二步國務會議之中以尋常料之他機關或有猶豫而閣議則必一致决定何以故以中國之外交方針内閣本爲主動前此毅然决然之態度猶可懸想而得則今之最後進行論理初不待旁人之督促旣督促矣自必不再有所躊躇乃聞今之閣議有謂多數主張從緩者有謂須視他種情勢而後定者閣員之態度巳不若抗議斷交時之堅决而主動之人亦且不能一致矣外電謂我政府之勇氣巳不如前殆亦有所見而云然耶 
　　特我不知勇氣所以不如前之故究爲何事斯則大可令人研究耳 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[中德絶交後之種種]  
　　和總領事保護範圍上海縣署現接江蘇督軍省長公署第一二九三號訓令内開准駐滬和總領事雷照會開接奉本國駐京公使電令内開中德邦交業經斷絶所有德國在華利益由和蘭國公使保護等因相應照會查照等因正核辦間復准照會開前以中德邦交斷絶所有德國在華利益由本國駐京公使保護等因業於本月十五日照會查照在案今又接奉本國公使訓令所有江蘇浙江安徽江西湖南湖北四川等省在本總領事管轄區域範圍以内之德國利益均歸本總領事保護照會查照等因除照復外合行令仰該知事即便咨行一體查照等因沈知事奉文後當巳轉令地方警察各分所長一體查照矣 
　　交涉署亦設檢查所自對德絶交後上海地方僑寓德人甚多故各官廳巳在南市製造局附設檢查所以便檢查惟外交部特派員有辦理交涉之職對於檢查德僑事宜負有專責故亦在公署附設臨時檢查所現巳實行開辦矣 
　　催令德僑交出軍械旅居浦東及徐家滙等處之德僑男女老幼共有二十九人曾經檢查所馬主任令由憲兵第一連吳玉璞連長調查明確令該德人等速再開具國籍年歲及現服職業報所以憑給照登册保護一面又令憲兵第二連朱玉軫連長調查閘北各洋商廠棧服務之德僑究有若干報候檢查在案茲悉馬主任以寓滬歐西各國商民皆有護身軍械或係手鎗或備快鎗子彈均全且喜打獵故有馬鎗等類德人亦然現與德國旣經絶交所有該德人之軍械依法均應交由華官存儲且須遵守中匣法令方能保護否則不得僑居中國領土乃自設檢查所後定限十日内來所報告之期巳將届滿刻尙未據將備藏軍械交出亟應催令遵辦故於昨日除分令憲兵一二兩連長再往所居華界内之各德人處知照外並已函致朱交涉員轉催和蘭領事飭遵矣 
　　奉天德領行將過滬奉天德國領事威特夫（譯音）現遵公法解職回國曾於三月二十一日由奉起程繞道京津至滬候乘中立國郵船歸國茲由外交部得悉該德領事抵京即乘火車赴滬自應通令保護故於前日由部令行駐滬朱交涉員迎探奉天德領事一俟到滬應飭車站軍警保護 
[續紀海關提土之驟多]  
　　江海關棧近日土商提貨驟然增多曾紀昨報茲悉昨日日間又提貨約一百箱之多而局章向例午後四時停止辦公今則限促不及巳在局内上下遍裝電燈竟夜從事各土商詢問四月二日（即星期一）能否繼續提貨抑或截止海關尙未有明文曉示 
[法租界土膏店一律閉歇]  
　　法新老兩租界尙存有圭棧挑膏店四十六家曾經法公董局限於西曆四月一號一律收歇業巳飭繳執照巳誌前報昨日（禮拜六三月三十一號）爲各土膏店開設之末日晨間奉公董局總辦命令諭飭西員偕同華人式老夫向土棧及膏店將照一律收回至四月一日（今日）閉歇盡淨毋違 
[土商尙在觀望]  
　　公共租界内各烟膏土店業奉英美工部局諭於昨日（卽陽曆三月三十一號）繳銷照會一律遵限關閉各情迭誌本報茲聞有工部局准各烟膏店繳銷照會後開門理賬五天之說惟不准出售烟膏並聞土業中人云烟膏店雖均奉諭依限收歇而土行仍可售賣存土已由某要人向各方面商請展期至陽曆年終等語姑誌所聞以觀今日有無土行營業即知眞相耳 
[華界查烟之認眞]  
　　昨聞有人投淞滬各警區所報告略謂租界中各烟膏店現將遵諭閉歇所有存貨卽烟膏等類行將移入華界在新老北門及東西門一帶華法交界之處託烟紙等店秘密售賣等語一區二分駐所王警佐二區一分駐所杜警佐等以所述各節無論是否屬實事關烟禁亟應查究故於今日（即四月一號）起令飭各崗警等一律認眞查究 
　　淞滬警察徐廳長以所轄之吳淞江灣及高昌廟並浦東沿浦灘各碼頭曁洋涇等各處區域曩昔私售鴉片之家頗多現届烟禁末日誠恐境内仍有私售私販情事自應切實嚴查爰於前日（星期五）會議之時面諭各警區警正佐各員着於四月一日爲始嚴密查禁以期盡絶 
[禁烟末日紀念會紀事]  
　　昨日爲禁煙末日不吸捲烟聯合會特假西門外江蘇省敎育會開末日紀念大會到者數百人一時半開會首由尤惜隂報告開會宗旨馮副總統特派副官趙瑞龍代表致頌詞勉勵進行盧護軍使代表元殿元致祝詞並謂捲烟之害尤甚鴉片上海交涉署朱交涉使代表李亮到會演說贊成該會爲正當上海縣知事沈寳昌派鄭寳芝到會國民禁烟會代表曾冠吾演講能廢約爲上策總須辯明此係一合同并非條約條約旣遵守如期禁絶無收買之必要中華勤儉會代表周震勛謂今日乃鴉片禁吸之末日人民當以再進一步戒吸捲烟如能逹到禁吸之末日尤爲欣幸次戈朋雲及舒惠貞女士馬天民倪孟康顧維淮陸治天等均有演說說畢散會并攝消毁烟具小影以留紀念 
[收買存土案電請彈劾]  
　　旅滬公民會黃奠華等因收買存土一事於昨日分電北京參衆兩院及各省省議會商會請求提出彈劾茲將原電照錄如下 
　　其一參衆兩院議長議員公鑒鴉片毒我中華人民莫不痛而恥之驅除惟恐其不速值此禁絶期届人民方幸耻痛可除而政府偏置民意於不顧竟徇馮副總統之請以二千萬元之鉅額公債收買此辱國殃民之存土名雖修合藥品分地銷售不啻重開烟禁改吸爲呑是共違法販賣罪無可宥况公債爲國民所擔負鴉片爲國民所痛惡以此巨欵購此毒物凡有人心莫不憤激伏維貴院爲代表民意最高立法機關雖迭經提出質問而政府非避不出席即答復含糊似此輕視貴院違法罔民非請貴院提出嚴重彈劾案不足以醒政府之迷夢一面務使收買存土合同設法取消以伸民意而彰貴院之尊嚴不然約法賦予貴院之職權人民托付貴院之重任貴院又何以自處乎伏候明復祗遵公民黄奠華陳浩波梁畊孫蕭子安張人傑夏次石汪亦倉陳世傑許鳳鳴黄文甫等六百四十人同叩 
　　其二各省省議會商會公鑒鴉片毒我中華（中與上電同從略）莫不恥憤務懇環電參衆兩院提出嚴重彈劾案一面務使收買存土合同設法取消以伸民意而維人道貯候電復 
[會勘烟苗之籌備]  
　　昨日上寳兩縣知事以本日爲租界圭膏店遵限閉歇鴉片實行禁絶之期而英使派員會勘烟苗亦將到滬是以華界尤應特别注意故各派警佐景毓華張理卿帶同警察四名於兩縣交界處閘北寳山路宋公墓王姓花園六一亭等處復勘煙苗極形認眞直至夕陽西下始回聞今日仍須出發復查兩縣交界及租界接壤等處所云 
　　淞滬徐警廳長昨令各區署所文云案奉省長齊宥電開本省會勘烟苗特派員委兪道尹壽璋仰即隨時接洽等因正遵辦間復准省委復查因苗陳委員時泌函開竊時泌於三月二十一日奉江蘇省長公署第一零六號令金山上海復查烟苗委員陳時泌照得前蘇省禁烟一事業經委員於上年冬間分往各屬認眞查禁現據回省報告各縣境内及交界等處尙無私種情事亟應派員復查以昭周密查有該員堪以令委前赴金山上海逐細查勘倘有烟苗發見定將該知事及原查委員分别撤懲不稍寛貸近接外交部密電英使擬派領事會查其出發之期當必不遠該委員到境後應即會商縣知事切實籌備不得稍涉疎忽致誤全局一面即行下鄉實地查勘務期一律肅淸茲由本公署撰發佈告一千六百張即由該委員帶往分别張貼仍將貼過處所開摺彙報等因奉此查上海縣城廂地面均屬淞滬警察廳警區轄境自應借重各區區員帮同查勘以期周密而重要公除省公署佈告由委員親自賫往張貼外相應函知煩即查照轉行知照以便接洽等因奉此合亟通令遵照俟該委員到境時卽便接洽辦理可也 
[王道尹將次出巡]  
　　新任滬海道道尹王賡廷近奉省令籌備出巡是以連日巳將出巡注意之點行文所屬趕爲查報聞王道尹且奉省長密令以該道尹前任江蘇全省查勘烟苗總辦情形熟悉此次會勘在即滬海道屬接近通商口岸尤爲重要之區務仰密爲查察等因聞王道尹將於本月初旬出巡所屬於庶政之外注意烟禁云 
[請究補選參員之舞弊]  
　　公民周雲袁希洛徐樸誠沈怡中朱叔源吳公亞王忠烈丁培王振陸雲等昨致北京司法總長總檢察長電云江蘇補選參議員被辛漢潘承鍔楊石輦金運動復有吳輔勳葛夢樸仲頣郭寳森沈熙照郝儒林馮弼仁等明目張膽組織賣票團公然兜售兩月以來報載不一竊念共和初復國基未固神聖議會豈容演此怪劇江蘇選舉監督及江寗地方檢察廳職權所在亦竟充耳不聞未始非吳輔勳等魔力致之雲等愛國護法系在天職爰特電請大部飭廳依法提起公訴從嚴究辦以張國維前途幸甚 
[交通滬行開兌有期]  
　　本埠交通銀行本擬早日開兌嗣因政府欲將代理金庫權撤銷經各股東開聯合會磋議不允領借日欵並向政府力爭始於日前允許仍照前時所定繼續辦理留京滬行長趙慶華遂即起程南下先赴寗垣面謁馮副總統齊省長禀陳一切現巳於前日抵埠立飭行員籌備開兌手續並預訂本月十五號開兌故於昨日起雇匠將該行房屋内外大加修葺遍刷油漆限期竣工並悉欵項已由某銀行儲備一俟修屋工程及内部裝置完畢即可領欵實行開兌云 
　　交通銀行趙行長昨奉交通部許總長電飭略謂本部查得各行帳目均用舊法未免不能統一是以由部特設一銀行簿計學校預備各行選派數人入學練習簿計得以造就專門人才以應各行之需而與中國銀行體制相合俾資統一而免參差並擬定大行六人中行四人小行二人迅即選派來部報名入學從事練習俟畢業給憑後仍行遣回本行供職以重簿計而便攷核飭卽遵照迅爲選派以期造就等因趙行長奉電後當卽遴選行員六人除先期電報名額外並即發給川資遣派北上赴部投請入學練習矣 
　　又聞交通銀行此次開兌後内部辦事略爲變更仿照某銀行辦法組織分爲會計課（進出總帳）營業課（全行往來押欵等事）出納課（銀錢進出管理庫房）文牘課（往來信函公牘）四大部份各負專責以資淸晰現交通部因悉該銀行開兌在即按照新章主要課長須由部遴委是以特派專門學之袁吳兩君來滬充任該銀行營業會計兩課長之職以資熟手昨已由部函致該行趙徐正副兩行長查照接洽聞吳袁兩君亦巳蒞滬不日到行辦事云 
[新加坡新組興華公司]  
　　工商研究會陳列所主任徐春榮海外調查員徐賡華於昨接駐新加坡胡維賢領事來函略謂近三江帮同人新組織一興華公司在牛車水龍大手對門賃定三層樓洋房一排四所專擬陳列國貨并創辦上海酒樓旅館規模頗見宏大惟南邊商家知者尙少務請　曾所提倡廣爲傳佈使滬地行商知所適從厥功甚偉寄上章程二十份並乞鑒定尙望隨時賜敎尤爲翹企云云徐君奉函後擬將章程油印分送各業商號及全體會員備覽嗣後合於該處僑商應銷之貨運送該公司陳列試銷以便推廣海外貿易挽回利權云 
[巡警搜查居戶三誌]  
　　浦東南滙縣屬北蔡鎭鄉民朱金照家被張江栅第七區巡警李俊升等入室搜查烟賭無着致起衝突該警開鎗示威各情兩誌本報茲悉南滙葉知事接據該區區員王承淸詳報北蔡鄉民抵抗巡警懇請飭派法　傳提行兇之人到案懲究等情當以事頗離奇未便遽行傳提故特委派縣警佐翁養源馳赴肇事地點調查眞相禀復核辦 
[懲治德人里刦案盜匪]  
　　雲南路德人里三十七號門牌胡坤山家被盜持械入室刦去值洋一千餘元之金飾現洋逃逸業經總巡捕房包探周志成協同淞滬警察廳偵探拿獲盜匪張二張正彬劉玉淸三人及婦女小孩各一口抄出洋鐡首飾匣現洋圖章並鎗珠一粒禀奉公共公廨備文將　張與劉玉淸等三盜先後提解公廨訊供收押在案昨晨由廨復訊即據中西包探投訴將該盜等拿獲提回及搜出原贓各節並稱張二巳在警署供認搶刦惟張正彬劉玉淸供不承認禀畢即將抄獲贓物等呈案請察繼據淞滬警察廳偵探投訴張二供於正月二十一號由山東原籍偕徐州人張正彬劉玉淸來滬同寓新閘成都路五百四十四號門牌方筱齋家此次搶刦胡姓由方糾同湖南人某某等四人同往其所執之手鎗係方發給惟搶刦時方未同去等語又據事主之弟胡鏡淸投訴我兄現在南京營業當時我目覩張二首先登樓執有手鎗對我恐嚇劉玉淸把守房門被刦各物當由身材長大一盜取去起案之小圖章刋有胡坤山三字惟張正彬當時並未看見云云訊之張二等三人均堅不承認王襄讞核供商之意副領事羅君判張二劉玉淸各押西牢五年張二期滿再行加押五年張正彬押候備文解送上海縣知事署遞回徐州原籍起案原贓交事主領回 
[兵輪保衛航商]  
　　水警第二廳趙廳長近以澱山湖泖湖太湖等處時有水盜刦掠航商財物自當分派淺水兵輪駛往各處游巡故於前日特派仁通兵輪駛往澱山湖振威兵輪駛往泖湖昭武兵輪駛往太湖分投梭巡以衛航商 
[嚇詐嫌疑人訊明保釋]  
　　住居公共租界長浜路之王劍秋經英美總巡捕房捕頭查得曾與沈松棣諸葛誠張裕生等專書恐嚇信函向公共租界内殷實商家勒詐巨欵派探將王等四人先後拘解公共公廨迭經訊供判沈與諸葛誠開釋王張押候會商判决在案昨晨復由捕房將王張兩人解案請示捕房代表牛門律師上堂譯訴案情即由王崧生襄讞諭謂此案迭經德副領事陪審因無實據擬判被告等交保開釋旋因磋商未决故仍還押今旣查無實據自應發落遂商之代庖德領陪審之意副領事羅君會判張裕生開釋王劍秋交一百元人洋並保如一年内再犯刑事除提案懲辦外並罰保人洋一百元充公 
[警廳查禁悖謬印刷品]  
　　淞滬警察廳長徐國樑昨發各區所隊令文云案准上海郵務管理局函送印刷品兩紙來廳查該印刷品標題爲敬告國民下署中興會公啟字樣中間倡言復辟措詞悖謬實於地方治安有碍該會設在何處此項傳單係何家印刷單内均未載明無從查考惟旣經印刷其散必多難保不傳播各省除函請郵務局此後凡發現此種傳單一律停止遞寄送廳銷毁並呈請副總統省長護軍使通電各省一律嚴禁外合亟抄錄傳單令行該署所隊一體從嚴查禁以保治安而杜煽惑切切此令 
[前淸印花稅票當然作廢]  
　　上海總商會昨接江蘇財政廳公函内開案奉省 
 
 
 

Page 11

 
 
長令開准財政部咨開有人到部呈稱向在漢口經商於前淸時承辦印花稅領有大淸稅票約有三四千之譜現欲將此種稅票向部呈請換領民國印花稅票請核示等情前來查前淸簿辦印花稅雖經製有稅票迄未實行迨民國初年始將印花稅公布另製稅票頒發各省所有前淸舊票當然作廢業由本部批駁不准換領在案尙恐愚民無知或有領存前淸舊票希冀換領及誤行貼用者應由貴省長轉令警廳及各處商會隨時注意如有發現此項前淸舊票應令全數繳銷並令由財政廳長隨時將查出辦理情形報部查核相應咨請貴省長查照辦理等因合行令仰該廳長轉行一體遵照等因奉此除分别咨行外相應函逹貴會卽希轉知商民一體注意如有發現並希隨時函告來廳至深公感 
[最近存銀數之調查]  
　　本埠華洋各銀行曁南北錢莊昨日止所存銀洋大條數目茲爲調查列后麥加利存銀四百六十五萬兩洋二百四十七萬元大條二百五十九條滙豐存銀三百十八萬兩洋二百五十六萬元大條五條德華存銀一百二十萬兩洋九十萬元正金存銀三百十六萬兩洋九十萬元道勝存銀三百十一萬兩洋三十六萬元通商存銀三十萬兩洋三十五萬元東方存銀二百三十六萬兩洋十萬元花旗存銀一百七十萬兩洋一百萬元大條三十二條華比存銀五十五萬兩洋四十萬元和蘭存銀七十五萬兩洋一百三十九萬元中國存銀一百四十五萬兩洋五百三十七萬元臺灣存銀一百五十九萬兩洋五十五萬元住友存銀十二萬兩洋十萬元各莊存銀三十萬兩洋六十五萬元有利存銀三十四萬兩洋九萬元中法存銀四十萬兩洋四十二萬元綜計存銀二千五百十六萬兩洋一千七百六十一萬元大條銀二百九十六條比較星期一少存銀十二萬兩多存洋六萬元大條未曾更動 
[學生會日校演說肺病]  
　　寰球中國學生會日校日昨（三十一號）舉行第六次演說會校長爲注重衞生起見特請敎員錢文蔚演說（肺病之害及其預防方法）錢君富有新學知識其演說略謂肺病之害累及身家性命往者德國最患肺病被傷人數較之近今歐洲戰爭死傷者未遑多讓其後經醫家克黍發明殺害微生蟲之藥故其傳染始得免除是則肺病之害異常危險吾國靑年苟不妥爲防範則受害之處有甚於人身一切病患今望諸生愛淸潔吐空氣設痰盂愼飲食以防微生蟲之發生然後家庭社會不受傳染人身疾病不致發生云云 
[靑年會演講基督敎犧牲主義]  
　　今日（星期）晚七時四十五分四川路靑年會敦請戴調侯牧師講演基督敎之犧牲主義届時往聽者無需入場劵也 
[官話合會今日演說]  
　　河南路五百四十五號官話合會於今日（禮拜）午前十時半請廣學會大同報社總編輯英文學士莫安仁氏演說人之本分並聞該會每禮拜日均請中西名人講演以期增進社會道德云 
[自治研究會討論議案]  
　　自治研究會會長李右之以近日各會員送到之議案已有二十餘件亟須討論故定於四月一日（即今日）上午十時先開職員會討論各種議案以俾提出大會時公同研究 
[組織工商學會]  
　　近有留學生多人深慨工商不競發展宜亟特組織一工商學會專以灌輸文明指導工商爲宗旨現擬舉辦者爲雜誌出版書籍編譯通函敎授調查代理四大部業經假定老垃圾橋北延吉里四號爲事務所 
[書館工人業巳上工]  
　　商務印書館印刷所工人前因所長停歇工人二名小有誤會以致罷工旋經人出而調停各工人力顧大局已於前日午後一律回廠作工惟内有四人不願回廠該所長亦不復相張云并聞該所長此次對於回廠工人頗爲優待故開工之日雖僅兩小時亦給以全日之工資云 
[印花稅證減折派銷]  
　　縣商會會長前奉縣署派令代銷印花稅稅證由縣規定除去辦公費外以八八折繳價茲恐購者未能踴躍以故特定新章如躉購五元者准以八五折核算以廣銷路刻由該會轉知各業領袖分别派銷矣 
[印花稅勸導員蒞滬]  
　　印花稅勸導兼調查事宜現經江蘇印花稅分處處長委任李堯卿赴上海會同各市鄉經董在四鄉各處商家切實勸導依法購貼並將規定辦法解說以期周知而便普及昨日該專員到滬後特赴縣商會與會長面晤籌商一切 
[渡夫不得減少之布告]  
　　上海工巡捐局朱局長昨發布告云案查八長渡渡船取締章程内開凡大號渡船至少須有渡夫三人次號渡船至少須有渡夫二人或三人不得減少以免危險違者查出究罰等語歷經飭遵辦理有案渡船關係渡客生命財産極爲重要浦江潮流漂湍應如何恪遵章程愼重將事茲查各渡船間有減少渡夫或雇用老弱幼童充當殊屬玩視定章情殊可惡除諭飭市舶所嚴加取締外合行布告各該渡夫頭一體遵照嗣後務須依照規定渡夫名數雇用强壯有力熟悉水性之人老弱幼童一概不准充當倘有陽奉隂違情事查出從重究罰不貸懍之切切特此布告 
[退屋工程之督催]  
　　滬城肇家浜河道填平後面北市房由工巡捐局諭令一律退建浜基以便推廣馬路其大東門口由魚行橋西至縣橋止劃作第三段其中房屋均已退後全段行將竣工惟大東門至　笠橋止之第一段退屋工程尙未動工昨經該局派員前往督催以便早日興工築路 
[電車傷人之醫費問題]  
　　淞滬警察廳司法科以華商電車公司平日因電車碰撞傷人等案由所管警區移送到廳訊理時受傷人均由區署送請上海醫院醫治惟此種醫費於案情結束後難以解决昨日該科劉科長特函致各管區署所警正佐以後凡發生電車傷人之案受傷人必須改送新普育堂醫療云 
[輕微傷害之判罪]  
　　閘北婦人孫謝氏控伊夫孫三源被小尤昭兇毆身死一案前經地方審檢廳預審終結候判在案昨日午後趙庭長與沈檢察官開庭研訊以小尤昭輕微傷害罪當然成立從寛判監禁一年零六個月以儆 
[汽車撞傷小車夫]  
　　小車夫兪長三控甬人兪瑞二前日在虹口狄思威路開駛無照汽車不愼將其撞倒碾傷頭額等情昨由捕房將被告傳至公共公廨經中西官訊判交五百元人洋並保候原告傷愈再核 
[婦人請求離婚之照准]  
　　尉遲朱氏在公共公廨呈控伊夫尉遲長生抛棄不顧請追值洋五百餘元之粧奩等情迭經由廨訊供詳情屢誌本報前日由王襄讞會同美博副領事復訊即據朱氏之代表海德禮律師上堂聲稱此案巳經堂上訊明請爲核斷被告亦延律師到堂辯護中西官核供判曰原告請求離婚應卽照准此判 
[姦佔案開庭判决]  
　　住居長安路洪吉里之江北人張耕富控繆金標徐野東姦佔伊妻張劉氏一案前經地方審檢廳提案研訊原告供稱我妻前在漢中路聚慶里被繆等姦佔後帶至八埭頭曾向認領反被糾黨兇毆云云而繆金標亦呈出婚據經問官證明僞造不准判候移提徐野東到案再訊在案茲悉此案公堂以原告證據不足徐野東不准移提故昨日午後該廳端木棻推事官與李檢察官開庭辯論判繆金標監禁一年五個月張劉氏監禁十個月期滿交伊夫張耕富領回管束 
[售賣養媳無力贖回]  
　　女孩巧巧自幼許配彭趙氏之子過門養媳近被趙氏托戴陸氏爲中售與住居法租界郭姓爲婢現被巧巧之母王彭氏得悉控經地方檢察廳飭法警將一干人移提至法公堂訊判巧巧仍交郭姓領去限王彭氏彭趙氏於二禮拜内無論何人如繳還郭姓身價洋七十元准予將巧巧領回在案昨又届限仍由法警將彭趙氏王彭氏等解廨請訊先據王彭氏供稱女兒巧巧被趙氏售與郭姓得有巨欵心實不甘求請向趙氏追回詰之趙氏供洋巳用盡一時難以全措若王彭氏能將茶禮洋三十五元繳還婦人再行設法拼措洋七十元將巧巧贖回交與王彭氏如彭氏無力措置婦人亦無法可想求請訊斷中西讞員判再限七天着趙氏設法將巧巧贖回如違究辦不貸 
[火警三起]  
　　厦門路前日午後五時許公共租界厦門路源昌里一百六十三號門牌某姓披屋内忽爾火發由捕查見報告捕房知照救火會西人立驅皮帶車馳往澆息焚去披屋兩間事後捕房以起火之家保有火險恐有别情即飭中西包探往查復核 
　　北浙江路前晚七時許美租界北浙江路仁志里一百七十二號門牌王林記木作内忽然失火當經救火會西人各驅皮帶車馳往灌熄祇焚去晒台一隻事後捕房恐有别情飭探詳查起火情形禀候核奪 
　　爛泥渡浦東爛泥渡榮昌火柴第一廠廢料間内昨午忽然失愼當經該廠自備洋龍拖出施救並由救火會驅馳洋龍到場帮同撲滅幸未成災 
[無賴乘火搶刦]  
　　無賴瞿曉初前晚乘火搶刦王林記家值洋二百十元之皮衣箱一只匿贓與潘毛氏家被滙四捕房包探奚德安王桂生查獲連贓拘入捕房諭飭押候解廨請辦 
[攫挖耳兩則]  
　　匪人李阿三前日午後在廣東路攫取錢孫氏金挖耳圖逃由捕追獲人贓昨解公共公廨請究經中西官訊實判李押西牢一年期滿逐出租界 
　　匪徒朱順寳前日在東唐家弄攫取郭王氏金挖耳圖逃由捕追獲昨解公共公廨請究經兪襄讞會同代庖德領陪審之日副領事林君訊有判朱押西牢半年贓交原告領回 
[拆梢判押半年]  
　　揚州人單子仁控兪長三串黨將其軋入鴨綠路五百七十號門牌茶館内拆梢洋十元昨由捕房將兪拘解公共公廨經中西官訊實判兪押西牢半年抄出贓洋交原告領去 
[巡警查獲花會機關]  
　　小辮子福生史久學等在閘北新民路某茶館内開設花會機關四出誘賭歛錢前日正在開筒被四區巡邏警士蔣占魁查見當將小辮子福生等三人一併拘獲解入警署詢據福生等供稱係在逃之巳革巡捕鷹爪鼻寳卿爲首等語諭飭押候訊究 
[車站探警查獲烟犯]  
　　五區探警前日在北火車站查獲私帶烟膏三兩一錢烟灰一兩之徐雲及帶烟少許之沈蔭生二名一併解送司法科經李科員判送地檢廳核辦 
[無賴嚇詐販烟人]  
　　北新涇鄉民于紀根前日來滬購買烟膏五十餘盒被無賴席正榮張金寳二人探悉尾隨至曹家渡地方冒充洋藥公司調查員向于恐嚇圖索當由四區四分所崗警察見一併拘解閘北司法科昨經李科員提訊于不認帶烟指席張等栽贓圖害並稱當被攫去銀洋等物質之席張二人供于販賣烟膏巳非一次故擬向借洋數元云云論飭分别還押候解淞滬警察廳究辦 
[兩造供詞各執]  
　　于紀根控張金寳席正榮以搜查烟土爲名搶去洋六十元由警將兩造拘送地方廳訊究昨日午後趙刑庭長會同沈檢察官開庭審理于供稱本月初七日由北新涇裕康布莊托小民車送白布五捆到本城三牌樓余源茂布號交代順便帶回英洋六十元詎行至萬航渡附近忽有流氓張金寳席正榮到來聲稱搜查烟土小民向之力辯伊等即搶洋六十元迨巡警到來伊等復將烟土烟膏抛在我處求究質之張席同供是日小民尾隨於後目見伊在英租界季吾氏金公和等烟土店購買烟土烟膏所以跟至華界擬報告巡警希圖得賞並無搶洋之事問官一再研訊兩造各執如前問官會商之下判將于紀根張金寳席正榮等三犯分别收押候將此案移送通常庭再訊判决 
[包車夫呑欵逃逸]  
　　南市王家嘴角南首浴堂衖醫生王某昨遣其包車夫周阿四携帶現洋七十八元六角鈔票洋六百零五元至公共租界棋盤街某洋貨號内購買布疋王因先至北市某姓家應診故囑周在彼處等候俟診病畢後同去購物豈知事後王至棋盤街遍尋周並無蹤跡迨回家追問周亦未回始知巳被周呑欵逃逸當即投報一分駐所派警至周住所搜尋亦無蹤跡現巳由警探分投偵緝 
[竊案兩起]  
　　蘇州吳金生前日手持西人泡立生之送信簿以送信爲由闖入黃浦灘德華銀行内乘間竊取衣物被該行用人林阿林撞見鳴捕拘押昨解公共公廨請究經中西官訊明判吳押西牢年半期滿逐出租界 
　　北四川路美華書館西人控排字人陳樹生竊取鉛字消贓於海寗路二百四十號門牌朱瑞福等情昨由捕房派探將陳朱二人獲解公共公廨經中日官訊明判陳押西牢九月朱押三月 
[混售冒牌香烟之判罰]  
　　某烟紙店主張錫林王其方仿冒正勝牌號之黃包車香烟在市混售爲該公司主偵悉報經捕房飭探魏志餘將張王拘獲並抄出僞香烟數萬支及僞造人周吉生併解法公堂請究昨日原告遣林順芝代表投案聲稱自被冒牌以來本公司生意淸淡損失甚巨求請向張等追償張錫林供此項僞烟由王其方持來求售實不知冒牌求察王其方供由素識之李雙喜持來售與商人後因貨太多故轉售與張錫林惟向李購時有折扣商人售與張店亦有折扣日前向李又定購一萬支適爲包探拘入捕房始知僞造今李亦在公堂候訊中西官諭傳李雙喜到案供稱此烟實由吉生之夥賈姓托我至各烟紙店内兜消惟王最多亦不知是僞造求察周吉生供此烟實由民人所製製成後由賈姓購去置入眞黃包車香烟盒内再轉托李至各烟紙店兜售現賈姓不知匿在何處中西讞員判張錫林王其方各罰洋一百元周吉生罰洋三百元李雙喜罰洋三十元充公外原告追償損失一節准予另行起訴 
[交保限繳房租]  
　　虹口天主堂收租人前投法公堂控房客程連發共虧欠租洋二百四十元後付過八十元餘欠判限三天内繳淸如違將生財拍賣備抵在案昨又届限程由伊妻到案聲稱今祗措得洋四十元餘欠俟兒子付下工資再行繳淸判交八十元人銀兩保限二天繳淸 
[養犬不善之判罰]  
　　虹口捕房捕頭盤克控大司務周芳生出店張有山將伊所豢之犬毒斃等情業經派探將犬送至日本醫院騐明該犬委係服毒斃命昨由王襄讞會同意副領事羅君同蒞盤捕頭住處察看一過即行返署命將被告等帶案研訊之下以盤捕頭住處外人不能出入周實豢養不善判罰洋三十元充公張開釋 
[介紹寗滬杭甬鐡路全圖]  
　　本埠測繪建築技術社戚卓然君以十年之心力製成寗滬杭甬鐡路全圖凡江浙兩省之山川道路縣市鄉鎭無不詳細記載且中英合璧印刷精美附旅客須知一本於兩路之時刻價目行李運輸等等無不備錄誠旅行之指南針也 
雜評二 
[土商之幻想（庸）]  
　　近來土業中人盛傳租界土行閉歇以後仍將出售存土以本年年終爲度吾意此種風說殆全爲土業中人所臆造租界當局不特未必允許且亦未必知有此等臆說何則土行領照本係一種取締辦法未禁以前營業尙有領照之制限豈禁歇以後牌照繳銷轉得聽其自由貿易此以租界禁烟政策言之當然不成事實者也英工部局對於康威爾君之詢問謂各土膏店執照將於三月三十一號最後撤銷彼等應於是日以前設法銷完其存貨别無通融方法其答李德立君亦謂兩租界中之土膏店均將於是日閉盡而否認外間所傳洋藥公所商定准租界附近之土膏店開至無限期之說（均見三月二十日本報譯工部局星期報告）斬釘截鐡其於期滿以後不准有在租界治權之下銷售烟土巳昭然若揭此以租界當局所聲明者言之又當然不能實現者也然則土行得售存土之說其爲一般土商所夢想而散佈流言以覬非分蓋可知矣 
來函 
[黃任之君致工巡捐局朱局長函]  
　　壽丞先生執事敬啓者黃浦江岸一帶碼頭謂因濬浦重建拆卸於今二三年矣浦東西人民往來其間每日何至萬計以無碼頭故小船駁渡跳板上下兼以木排充塞浮動障礙其感受困苦筆難盡述載道之聲非所忍聞前日晤經理築埠工程陸君伯鴻曾以爲言頃携家人自川沙乘輪來滬泊董家渡無埠可登由划子渡至他船輾轉以逹木排弟携内人自某米船行跳板上木排時木排一動跳板翻側夫婦同時落水弟身半溺於水内人竟巳滅頂幸在午後三時旁有多人急爲救起此雖偶然不幸然念同此出入險境懸生命於呼吸者不知凡幾老幼婦女風雨黃昏每念及此慘惻萬狀不得不請求貴局將築埠工程趕從進行在工程未竣前必須籌畫一臨時辦法（工程一時難竣非不知之然不宜延至二三年之久無一臨時辦法）爲公益計爲人道計似不得以正在辦理或他方阻碍爲辭素稔先生關心民瘼抱有熱腸區區之意謹代浦東西千萬人民馨香拜禱敬頌台安鵠候明敎 
[招尋使女]  
　　昨日下午二時卽夏正閏二月初八敝處使女阿順又名春勤年十三浙江平湖人面凹辮短僅約五寸身穿藍布罩衫柳條布接袖雙藍布領衣藍布竹裙黑布棉鞋自鄉來申僅祗半月忽被　居胡占庭家使女阿巧唆說同時走失阿巧年十七　　　　　身材穿蘆蓆布衫柳條布袴除巳投報工巡捐局租　　老捕房請爲查緝外特再登報招尋如有人將此二婢送至敝處者謝洋二十元或知其所在咨照敝處因而尋獲者謝洋十元貯洋以待决不食言南市南區裘家弄三百十九號林依中白 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬啞議員致聾博士書] [  公]  
　　春潮黃浦覊雲樹之相思燕市紅塵喜蒲輪之遠降欲踵門而投贄媿無喉舌之司縱前席以陳詞難逹高深之聽愛而不見我勞如何憶昔梓潼座下結三生香火因緣（天聾地啞）文昌宮中聯一室芝蘭臭味與子相憐同病惟君莫逆於心何意罡風歷刧現身偶墮人間追思舊雨聯歡此樂祇應天上興言及此能無黯然况復萍蓬浪迹天各一方茵溷隨風世難齊物足下以民國偉人負外交盛譽林泉養望高臥北山之雲紱冕榮招重踏東華之土周旋兩院膝前有代表佳兒矍鑠七旬座上推典型老輩鄭家屯演完一幕舞臺便爾收場老西開事閱十年舊案何妨束閣黃紬擁被長樂老儘許長眠白髮扶笻國務院權充病院享引閒身歳月是眞名士風流矧今聾俗澆漓疾風板蕩天心醉夢無發聾振瞶之人外侮椰揄貽鄭昭宋聾之誚足下現身說法樹範羣倫以救世之婆心作迴瀾之砥柱三杯社酒閒鈔却病之方一榻茶烟聊作談禪之地笑駡由他笑哭不須掩耳而逃蹉跎又復蹉跎且自蒙頭而睡問我何所聞而至國員席上聊復徜徉何來不入耳之言廣座叢中來相勸勉此眞混沌之頑仙逈異塵凡之下士望風引領結轖爲勞至如僕者蠧惟食字蟬自吞聲偶傀儡之登場學金人之緘口鞏螿瑟縮憐如無舌之蟲鸚鵡聰明愧彼能言之鳥慨袁政府千鈞壓力憑空倒盡老鑪幸黎菩薩再造共和此日不愁飯椀頑軀無恙祇銷磨一日三餐强舌難調任儕蜚呪鷄駡狗後援會商榷會虚聲點綴人自嘵嘵一院制兩院制聚訟紛紜我惟默默二千五百箱烟土關痛癢之如何三百六十日光隂圖口腹焉而巳神聖地慘遭流血予欲無言演說壇附和隨聲憎茲多口黃連心上苦誰憐瘏口曉音白喫眼前虧受盡冷嘲熱駡以視足下之十旬閉戶常作閒仙兩耳塞聰不聞世事者旣集菀而集枯固孰得而孰失乎邇者外交聲裏政海潮中聞足下厭看出岫之雲將乞還山之牒賦淮南招隱仍居博土頭銜從留侯學仙乞授衛生秘籙嗟乎孤蹤黄鶴羡君飛去飛來兩眼靑天媿我無聲無臭聊寄十行之札以當一夕之談此時坐我愁城莫展凌風之翼異日聽君鬼話重尋觀渡之廬（三） 
事物閒評 
　　近有新發明之電燈廻光罩取其光之反射而覆影於下非但無損目力且較之白晝晴窗之光無相上下惜滬上舖戶多不置用以致俯首書久或閱書時刻稍長每有頭暈目眩之苦而燈光與目光相接觸目光之能敵燈光亦幾希矣眼痛之疾亦大半於是乎得故於目光至近之處酌爲換去未嘗不可各大學堂如華童公學靑年會巳多置用者[  瘦俠]  
　　栩按洋燈上有一種紙製之廻光罩亦頗切於實用成本極廉而樂用者多惜城鄉市鎭店家都不備此無從購買予意卽此一項可以數百元之資本專工製造廣發各處雜貨店代售其利甚溥但資本過小營業不專則仍無能普及且不能引起社會注意而日用家亦以小而忽之矣 
　　中國各鐡路車站之賣票窗口每一啓窗擁擠不堪而胠篋之流卽得乘間以施伎倆此等無禮讓之舉動實於旅行者無甚益處倘各搭客能以先到者先購而婦孺則尤讓前之次第雁行無或互相擁擠豈不善哉[  瘦俠]  
　　栩按瘦俠之說根於道德殊難一致實行予意欲免此弊宜由路局改定代售車票章程優予利益則代售處隨在皆有正不必鬨聚一處矣長江輪船即無此弊是明徵也或則長日開窗准其隨到隨買亦可免一鬨而前之弊所望路局總管能變通之耳 
聯話 
　　予友桂味秋茂才生平所作對聯不下千餘幅佳者甚多記其内弟昆仲二人同時覆舟而亡君撰一聯輓之云天猶水也地猶舟也痛君身猶寄胡並爲天地厄也覔幾輩前賢相比强慰幽靈爾乃騷客屈平詩豪李白英年王勃哲嗣澹臺緬吳沼則弔伍員憫大放光明左白 
宋墟則懷陸子其歷刦如恒河沙數任使海枯石爛莫雪沈寃吹浪起馮夷計惟挾鐡弩千張申檄文一道效韓昌黎驅鱷錢吳越射潮代那些淸流同報怨　老有終耶幼有長耶令死者有知將奈此老幼何耶嘆滿門舊眷無依都歸慘境留得孤兒趙武愛女緹縈慈母哀姜寡妻德耀告姊妹而來韓虢唁姻婭而走邢譚胥會喪於祖帳道邊從敎濕哭乾啼臨風洒淚度亡憑術士擬欲引金繩十丈置寳座百台誦大悲咒消災多心經解厄爲這班善類普招魂　沈博絶麗情文兼生佳搆也 
　　湖北柯巽菴逢時撫粤西頗不洽輿情無名氏製聯云逢君之惡罪不容於死時日曷喪予及爾偕亡額曰執柯伐柯聯語集四書句殊覺渾成[  素公] （二） 
長篇小說 
[絶塞奮椎記] [  野鶴]  
　　第十四回（十） 
　　毓忠也便覔了塊黑色的古石便把腰際佩慣的刃兒解下潑了潑水霍霍地磨將起來這一磨直磨到天暝時光那石上的漿早巳濃得和爛泥相似了纔放下了刃把衷衣褫去了側頭一看那左膊上一個寸許深的洞兒鮮血欲流薄肌微顫在别人家見了免不得目眩心迷他却不慌不忙把左手的中指醮了許多石上的濃漿慢慢地敷上了創口一回敷罷又敷了一回頓時覺得痛止了便穿上了衣連掉幾掉展着笑臉說道如今眞個游刃有餘了原來這刃並不是尋常鋼鐡却是江氏上代遺下的一件寳物任麽那樣創傷一敷了磨水便没有不痊可的當下毓忠一言說完猛聽得門側有個人呌道江先生可不是當今的諸葛孔明怎的料的事竟這樣的奇騐呢看時却是趙大郎便道莫不是我適間說的已中了麽大郎道正是呢那阿必哥多回來了果然念起怎册子來翻箱倒篋的搜了好一回全没影響便禁不得暴怒起來喚一輩子侍役上前盤詰那時我神色不變他也疑不及我略問了數句我只諉着不知他也没奈何我後來思索了好一回定下一道計來便是江先生猜過的如今招尋的通告還巍巍的高掛在那邊門外咧我起初原也懂不得說些甚麽後來聽過行路的人念着似乎說送上門時有五十兩銀子的奬賞呢毓忠聽了拍掌笑道你那賊子也别夢想了書兒一到了我的手便是有翅也飛不出去呢大郎道那是自然没飛去的祗是這書究竟有那樣價值這得他這般惶急呢毓忠道他的惶急原也不错這書是的他老師做的名喚秘技輯要都是說些離奇古怪從古未有的武技他秉着的本領也差不多純乎遵着這書如今一旦失了差不多挖去了他的五臟還禁得住惶急的麽大郎不覺連點點首說道原來如是我那偷竊時的許多苦心也算得不虚了祇是江先生還有甚事吩咐若是没吩咐時奴便要去了毓忠道慢着我要問你那阿必哥多今夜還須出去没有大郎道適才聽他說晚飯過後他正要外出呢毓忠道如此再好没有的了你便去罷晚間我來候你大郎說一聲擔不起也便去了到了戍牌時光漢平那邊的司閽人正想把前門關上先掇着矮凳三步兩脚的走進去突聽得外邊呌道裏邊有人麽司閽人慌忙放下凳子望外一瞧祗見來的靑袍緇服冠上一頂很破的僧冠分明是一個方外的苦空手中執着的却並不是木魚經卷祗一本很厚的書山正要上前問他姓名時苦空早巳如雷般說道敢問你秦爺在内麽這一聲嚇得那司閽人暗暗發楞勉强答道你手裏拿着册子莫不是要來領奬麽那是要問我阿必先生的不干秦爺的事苦空道胡說俺和秦爺是老友你敢說甚麽話來同閽人便裝着笑容說道如此進去罷那苦空便昻昻藏藏的大踏步一直入内罪我瘦鵑野鶴觀欽沈風蝶逸虎辰伸雲鶴呆人愚庵非我梅夢小孤山人趙香佛逃虚立三九香烏蟄廬眞州趙二曉劍飛蔡選靑彭瓞初黑子警衆常覺書癖子佩靑紫裘夏壽塏率公徐勵吾西湖月樵彭佛初俊如懏公竹軒豁庵劍平嬾眞子朱无競素公守拙濟航龍湖漁隱夢夢生不署少芹天褭紅樹讓竹繼初瘦鶴錢肇榮汝舟實秋邗江杉原楓隱樂志淇泊塵子彝丁悚佐白詠靑震寰陸永澄陳毓淸羅雀翟公諸君鑒上月感承投稿應得酬潤請各具條蓋章向本報營業部支取爲荷編輯部啓 
　　投稿諸君鑒自本月始（家庭常識）（事物閒評）（新食譜）三欄投稿槪不以現金爲酬每月核計以刋載條數多寡爲衡（不論字數）謹就選錄多則者分别最次區爲甲乙丙三等酌贈書籍以助雅興仍於下月朔日揭載氏名及酬贈品目請各函致營業部索取可也編輯部啓 
　　今日揷畫爲『祝鴉片禁絶後之國民』九字拼成 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
　　四十年前之游戲文章（二） 
　　遊上海序仿春夜宴桃李園序（佚名） 
　　（見本報壬申年十二月十六日） 
　　夫申江者華夷之逆旅洋場者西人之租界而暑往寒來爲歡幾何商人提燈夜遊皆有以也况女堂伴我以烟景妓女假我以歡娱會丹桂之茶園觀最新之戲劇羣美妖艶笑語相連吾人嬉遊斯稱盛樂狂興未巳地火轉明擺酒筵以尋花發嬌音而邀月不有佳人何釋鄙懷如歌不成罰以慶興酒席 
　　妓室銘仿陋室銘（土木偶人） 
　　貌不在美長三則名客不在佳有錢則靈是地妓室南北桂馨釧痕凝翠綠烟氣繞燈靑情海沈文士巫山困壯丁最能裝雅態假正經洗脂粉之塗飾即變相而現形本是銷金窩奚異斷金亭識者云何樂之有 
　　烟室銘又（佚名） 
　　室不在精老土則名裔不在淸冷籠則靈斯是陷阱有癮偏馨茶斟一壺綠燈照滿盤靑談笑到更深巡查怕勇丁有女如琴瑟弗正經聽謔言之亂耳覩淫態之難形今朝萬里雲明日小蘭亭烟鬼云何戒之有 
　　又（鶴市庽公） 
　　店不在老烟好則名灰不在輕鎗好則靈斯是烟室如蘭之馨鬼火頭邊綠妖氛口内靑過癮勝吃飯陶情比打釘可以誤終身廢正經無喧囂之亂耳無煎熬之勞形蘇州咸恒泰上海萬里雲吃客云何禁之有 
　　煤燈銘又（滬濱寄漁） 
　　膏不須焚汽蒸則名帶不須斷管通則靈斯是煤燈洋場大興方架銅凝綠高檠鐡映靑燃憑煤氣燭熄倩螺絲釘可以送歸院照行人有光輝之奪目無剪剔之勞形上界常明院西方不夜城公司云何費之有 
　　陞官圖銘又（蘭修閣主） 
　　官不難高擲德則名級不難升免贓則靈斯是游戲庽意升沉對牌防失落起馬要看淸在局皆紅客同行無白丁可以贏銅錢博功名有升遷之悅耳無頂戴之榮身宛遊大觀園恍上勞勞亭賭精云何趣之有 
[神話]  
　　雷神（見本報甲戍年二月初三日） 
　　湖北武昌縣屬琅紫湖之南地名楊溪小小村落樹環六七人家有某甲虎而冠者也橫絶一鄉素以私販傾銷爲業囊有餘積田舍翁多收一斛麥便思金屋貯阿嬌適鄰里有新寡姿近中人者甲倩隣媪嬲之不獲强委禽焉定情之夕正月二十一日也時夜將半兩人欹枕挑燈正在紫霞靑霧間忽驟雨傾盆覺雷光閃爍中隆隆然有一物飛撲窻欞甲懼聲嘶鼠伏婦袴下婦素黠俟物撲一磔格一聲勢似巨梁中折急以穢片擊去隨手落地呼甲起燃燭照之形大如鵝而狀類鷹遍體斑翎惟首與指爪皆紫菌毛兩足有金釧痕而赤眼雙環流光灼灼口巨如鈎尤極尖銳兩翼内藏有手爪約二寸許絶似彌月之嬰兒也因沾婦　左翅褵褷如鷄鬭敗狀雖掖之而不能舉自是蹲踞庭几不飛不鳴者一日翌日甲延方士識醮移時忽撥剌一聲衝天而去 
[雜錄]  
　　鴉片末日已届頗爲一般癮君子憂之頃得施君桂芳自高郵來函錄示戒烟藥方彙纂一稿集戒烟方之大成供服食者之採擇苦心孤詣欽佩無量爰爲刋入本欄以供衆覽其函云鴉片一物爲害至烈入華以來沉溺多數之同胞銷耗巨數之金錢利權外溢國勢日弱因此癈時失業者有之傾家蕩産者有之妻離子散者有之戕身傷命者有之種種慘狀光怪陸離筆難形容興言及此良堪浩嘆頃幸十年之斯限巳届多年之痼疾一旦屏除屈指距期祇餘數日而此數日之中若再觀望徘徊轉瞬即陷於悲慘之境地受法律之干涉爲刑律上之罪犯爲極不自由之人矣凡抱良心者率多痛哭流涕以希同胞早脫黑籍而趨淸境之界以逹富强之目 
　　揣吸烟者之本意遷延不戒者非不欲早脫烟刦所以遲疑不决者亦有數層之原因介乎其間試言其意 
　　官紳富賈擁有多資戒時恐防身體有損預屯巨數之烟土深藏秘密之窟穴以備終身之享用明戒而暗吸此上等不肯輒戒者之一明證中流之人間亦有創深痛鉅悔之甚而仍不戒者或言烟有癮而未易除或因運籌握算聚精蓄神而難戒或憂舊疾之復發或慮藥品之不良或緣年邁而不戒種種原因言之成理足阻禁烟之進行此中流不肯急戒者之二原因下等社會往往戒後復吸者亦因終日奔波勞碌吸此以振精神而增工力餘資則吸乏資恃有市售膏丸以搪癮或打啡針或呑渣水弊害罔知間有欲就專醫求戒或又限於金錢輟於生計此下等不肯急戒者之三理由有此三因各言其是禁期雖促法律雖嚴終恐難於肅淸禁絶徒成畫餅禁吸不絶竊恐貪利之奸商施其變幻莫測之隂謀偷種偷運定卜源源而來禁盡終無效果欲正本淸源非從根本之禁吸不可若吸者鮮種運者鑒無處之銷售不待禁而自絶欲行禁吸必定施以法律强制執行騷擾殊甚徒苦無告之小民其如官紳富賈烟土之預藏深房大厦自由吸食雖有警探或畏權勢或關情面或賄多金有恃而無恐仍可逍遙法外階級之沿習難除徒言共和之平等法律雖嚴只可行於下而不能施諸上也徒取怨於小民於禁烟無實際或曰普設戒烟醫院其謀雖善值此外交未定庫欵支絀無此巨欵以遍設在鄙意宜由上級機關徵集各種戒烟之驗方印刷多張佈行各省縣愈多愈佳聽人民自由之配戒再由各知事出白話之通告遍貼城鄉限吸烟人以時日期滿後無論官紳準人民具名之揭告不循情面照律懲辦告者若誣期以反坐庶免挾嫌官紳吸烟者防人之揭發小民得善法以自戒又免受法律之執行戒烟之自由無貴賤之可言戒法一律以平等但費區區紙費之代價收最後之效果倘能採行庶幾同胞早脫浩刦而謀富强僕不禁拭目以待再市售各種戒烟等濟丸一律嚴行取締以防流弊人民無膏丸以搪癮必羣選方以自戒耳語論顚倒重疊尙希斧削圓潤爲荷素仰貴主筆熱心公益諒不吝敎也一得之愚併希海内君子有以敎正爰將研究之方併家藏及親友處之戒烟靈方彙錄於後以備海内閱報同胞之採擇焉（方佐續登） 
 
 
 

Page 18

 
 
   
 
