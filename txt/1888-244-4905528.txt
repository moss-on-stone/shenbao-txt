# 1888 - 244 - 4905528

 

Page 1

 
 
[重印廣治平略出售] [  點石齋主人啓]  
　　息關蔡九霞先生具三長器成一家言緝廣治平略三十六卷　集八卷綜天文地理人事五千年史　瞭如指掌凡方　風俗利弊古今制度　革攷核詳明論　精確誠昭代有用之書經世必需之學也今本齋亟爲石印每部四本價洋一元卽日　　此佈 
[經通纂於八月初六日加價發售] [  點石齋啓]  
　　是書　　宏富取用不窮前報申明士林共鑒碼洋二十八元現因裝釘手民搜括已空尚形竭　晝夜并工加價趕作終以頁數太多按日釘成之書隨出隨售實屬不　分撥刻查裝釘整齊者所存有限議准八月初五日爲始每部售碼洋卅六元各省分售處所一律加價其在初六日以前購用者仍照前定二十八元以示區別各省應試諸君尚期就近速購切勿徘徊失之交臂此佈 
[大題觀海初二集分售章程] [  點石齋啓]  
　　是書先出二集後出初集書分兩次取者洋亦分兩次繳所有取書送票等情早登前報布告四方矣如有單買初集不買二集者碼洋十元股單不給彩票無抑或單買二集不買初集者碼洋十五元股單不給彩票無按近來登門買股單者絡繹不絕惟恐彩票不敷分撥故特變通其例以期　便耳此佈 
[出賣奇告白後]  
　　鄭州之河患自去秋以至於今其時可謂久矣　朝廷簡放大員督理河務各大員又奏調幹員分司其勞其任可謂重矣籌工料之費至於需帑九百萬兩其費可謂巨矣東南各善士苦口勸輪婆心解　紛紛集貲捐賑迄今約計已不下百餘萬其事可謂急其功可謂難矣惜乎自决口以至於今卒未聞有一人焉如賈生　治安者運籌設法以除此大害乃數日以來見有寓烟臺之金陵蔣將山登告白於本報後稱有奇　出賣欲建千百萬金之功救鄭州决口之下千百萬人之命可以止沸抽薪人工奪天包治鄭州决口合龍之奇　不禁爲之拍案一喜以爲天下有此奇人是不特鄭州之幸亦中國之幸也旣而曰價銀十萬兩若以理而論照　治之不成不要分釐惟須先付半價始可將如何治法之　與看云云則又不禁髪爲之指噫若而人者尚得謂之有人心乎哉鄭州决口橫流播蕩患且不止一二省　深宮則宵旰憂勸不安寢食部臣則籌謀焦急撥欵爲難督辦各大員卽曰辦理不善而未嘗不勤勞工次晝夜盡心以或不成嚴譴隨之其在民間亦且無不聞之傷心言之酸鼻以故東南諸善士尚能勸集鉅資以濟遍野之嗷鴻蓋惻隱之心人皆有之從未聞有當此之時而惟利是圖者且此等大災孰不急求挽回之法凡在食毛踐土之倫爲　深宮　憂勤爲人民　補救苟有一隙之明必將慨然自效以故有智者出其智有力者出其力有財者出其財蔣蔣山者獨非中國之赤子乎何以秘其　而不宣至於如此之久也解之者曰統籌全局算無遺　不可以鹵莽出之則爲時安得而不久然閱時旣久而得此奇　又何以不卽出以示人而欲爲此有挾而求以取此大利也夫苟果有奇　則此時　朝廷正在虛心下問曷不上達之於　九　倘　朝廷而錄用其　因是以成大功德懋懋官功懋懋賞國家初不肯有負於人從此而受　朝廷特達之知官則可加爵則可進祿則可增從此顯其親揚其名且得以史　流傳永垂百世無不知有蔣蔣山其人者纘禹之緒則後世皆禹之矣否則上其　於大憲請爲轉達或卽效其能於外則彼用其　者又豈不深　而敬佩或密爲保薦或明爲奏陳必有食報之一日其數或不止於十萬金獨奈何計不出此而汲汲焉志在於十萬金也彼猶曰若以理而論照　治之不成不要分釐又曰須先付半價然後將　與看此數語尤爲自相矛盾所付之半價閱　後仍以交還乎抑竟笑納乎若仍須交還則亦可以不必先付半價若竟笑納則收其半價而治之不成所謂不取分釐者又何所指也有友人爲余述及此事余則不勝其憤友曰此人旣出此大言或者其　果有可用亦未可知余曰此人識見之弇陋至於如此其　之不奇也蓋可知矣彼欲賣此奇　彼固爲己謀也旣爲己謀則必不爲此要求之語上條陳請試辦設慮下情不能上達亦可以此　登之日報或恐有人竊取其　而冒爲己有則亦可以略言大概而使人閱之神爲之往且此　旣爲救千百萬人性命起見則卽使詳哉言之爲人竊取以去而彼竊其　以救人冒其名者必不能冒其實也千百萬人性命賴此獲救卽不得利亦必得名卽不得名亦必見欽於人鬼所謂陰隲下民作善降祥其理有可操券而得者矣彼乃見不到此而一啓口卽曰十萬金再則曰先付半價此道也何道也乃市道也以市道自居而猶詡詡然曰吾有奇　　而果奇亦不過市道之　而已爲此言者吾正不知其居心爲何如也遼東偶有白頭之豕便以爲天下所少有野人負曝而喧以爲人莫知也曰吾以獻吾君必有厚賞吾知爲此　者亦不過如遼東之豕而已而欲以此得十萬金則其計亦與野人之獻曝以求賞意正相　而謂野人果有奇　也乎哉去仁義而懷利然而不亡者未之有也 
[諭旨恭錄] ○七月二十三日太常寺題八月十七日秋分致祭　夕月壇奉　旨遺晉祺行禮從壇遺續昌分献欽此○二十四日兵部題考試八旗文鄉試騎射監射大臣監試御史奉　硃筆着派奎潤錫珍監馬步射欽此同日奉　硃筆這監試着　存去欽此 
[本館接奉電音] ○昨接在京友人發來電音有本月初一日　上諭二道敬謹譯登○八月初一日奉　上諭本年值更換學政之期除奉天府府丞兼學政廷茂毋庸更換外順天學政着周德潤去江蘇學政着楊頤去安徽學政着錢桂森去江西學政着龍湛霖去浙江學政着潘衍桐去福建學政着烏拉布去湖北學政着趙尚輔去湖南學政着張亨嘉去河南學政着陳理瑩去山東學政着裕德去山西學政着管廷鶚去陝西學政着柯逢時去甘肅學政着胡景桂去四川學政着朱善祥去廣東學政着樊恭煦去廣西學政着黃煦去雲南學政着王丕　去貴州學政着陳榮昌去以上各員有現出試差者着卽赴新任毋庸來京請訓欽此同日奉　上諭劉秉璋奏察看屬吏分別叅劾一摺四川漢州知州黃華鎬聽斷　頇萬縣知縣路朝霖才疎氣盛雲陽縣知縣葉慶尋偏私任性着開缺以無字簡缺另補試用道林壽　前充官運局差有因公漁利情事着以鹽運同歸部銓選試用同知張興書辦公疎忽周煒　爲不謹候補同知　 
 
 

Page 2

 
 
趙茂林漫視公事候補知州瞿樾聲名平常候補知縣項邦　操守難信均着以府經歷歸部銓選候補知縣鮑夢松性情貪鄙着卽行革職候補知縣羅熙行同無賴着革職永不叙用另片奏叅四川候補道丁士彬貪鄙巧滑不堪造就等語丁士彬着卽行革職餘着照所議辦理該部知道欽此 
[試事述新] ○籍貫之中有　籍有冒籍有倡優隸卒之籍金陵省垣專攻　籍往往視其人崛起寒微其同姓之宗素無顯宦鄉先達又無人能識其祖若父之名　雖此時大厦連雲頭銜耀目而未能以後來之秀詑爲元生煥煥乃得生靈運也今屆　籍中無席　履厚者其名亦不顯惟冒籍以句容爲盛前數屆已有連掇其泮芹者故遠方之人爭喜躋其青雲之路頃聞有　姓者廣西人武職也鑄劍戟以爲農器耕茅山之麓者有年矣至是籍奧援竟出應童子試雖未卽列身膠庠然已注名版册矣論者謂此乃某廣文推挽之力居多○三年一大比賦　黃者雲集金陵向來以屋賃舉子者上而支風借月之廊下而編竹誅茅之舍無不賡我有嘉賓鼓瑟吹笙以爲聽鹿鳴者之預兆今歲如全　巷奇望街最貼近貢院所在尚有未經下榻者據各學送考之門斗云就上江而論惟安慶徽州寗國三郡之人雖不及從前之車　馬　而居然有鼎峙氣象他如廬　以北後經赤旱前罹黃流八口之家僅思保其朝　夕　而不得　暇謀及不可必得之魁元故不但錄遺人數寥寥卽正案之能效魏佛狸徑飲馬於瓜埠者十無三四闢門雖係大典而俊乂則籲之不來有心世道者當隱隱知其所由來矣○赶考店舖排比於狀元境東牌樓之前後左右其門面獨推上海之洋板石印書籍次卽洋廣貨斑駁陸離炫人瞻視再次則姑蘇糖食店亦收物稀則貴之利結搆雖小而數青銅之輕衫團扇爭倚徙其門近更添一華總會點心店麪白而長包鬆而透旬日之間卽詡爲當行出色刻下上江人嘗新者尢衆緣上江風氣樸茂除省會郡垣以及沿江水馬頭外山內卽屯溪漁亭之鬧市並無茶肆酒肆故過其門者人人動食指因此生意遂爲卿子冠軍云○七月廿一日爲上江俊秀監生錄遺之期先一日投文干駁者多至七十餘人皆因監餉少補四成必須照章補足而後准其收考者聞是日就試者合八府五州五十五州縣共有四百　十人四書題取于民有制次日發案僅取五十四名餘俱屏諸孫山之外內中有應考官生者有督撫咨送雖文字却佳而一切向隅令人恨不携謝朓驚人詩來搔首而問青天可笑者有數人戴墨晶眼鏡搖海東青羽扇在捐局門首拍手大駡問其故則以錄科未取疑監生無用欲向捐局退回捐銀者一妙想天開之貴介公子也因念諸公彈冠于于而來共兾得元禮之龍　與同志掉臂游行其際從此展垂天之翼一轉瞬搏扶搖而上者可九萬里此亦三年燈火一日飛騰者之意中事不料忽遭鎩羽竟爲塲前下第之人能不與八百孤寒同聲一慟哉吁可慨也已○從來决裂事非奇男子不　爲然殉志於長鎗大戟與飲恨於卽墨松滋此中要自由辦上月廿四日上江考棚東偏有一人自　刃於腹出其腸而死據報事人云死者係皖北人家貧甚爲同邑某負擔至此意在觀光苦貲短乃覓其同鄉之爬碎磚者得借寓於　　舍內錄遺未取而主人已簞食豆羹見於色死者自念范叔一寒至此在昔若不識字讀書當可負弩前驅隨左相宣威沙漠丈夫生則燕頷食肉死則馬革裹尸終勝於吹簫餬口不得已乃詑游學希遇窮途之知已詎所至塾師多年少睹入門驟下逐客令欲引與語輙搖首若風痺稍以文義相請教便欠伸作欲睡態一似目不識丁者然默計無以療飢腹始憤然出此下　旋上元縣前往相騐則所聞異辭謂死者並非考生緣所居之地現經官買創設書院計日將　公所有草房一概勒令遷讓死者貧無卓錐自恨四海之大處處不得安身生不如死二者孰是容俟續報 
[西泠涼信] ○　任臬司廖廉訪到杭接印各情已登前報茲悉憲眷於上月二十五日清晨舟抵下馬頭已刻進城前導用廉訪全副執事後有大轎五乘前四乘轎簾垂下旁遮帷幙後一乘轎簾半捲旁仍遮帷徑至行轅行李僕從隨帶甚多足見憲轅體統云○所調實缺州縣充當簾差各員現均到省詣院稟見其寓所亦均貼有監臨巡撫封條若簾官公所則亦派員巡察○瞿子玖文宗查得　省科舉人數有九千名現據各府州縣學詳送到册內到者不過七千光景正途貢監官蔭教不過七百名錄遺生員約二千餘名俊秀不及一千故考取頗寬生員未取者每府僅四五名七八名至多者十餘名并先期牌示塲內有實係患病不能完卷者准令續遺日補考未取各生文多紕繆俟查貢院號舍如有寬餘再行酌辦毋得妄事管求被人撞騙云云體恤士子誠周而且摯也○滿營八旗兵丁近日每早在大校塲操演各式技藝陣法上月二十六日係操演洋鎗隊馬隊操馬隊時一馬忽然顛躍冲隊橫馳致將騎兵跌下頭面均帶傷痕幸在軟泥地上傷未及骨性命可保馬馳七八箭地卽爲他兵扣住辰正二刻始各收隊回營 
[粵省决科] ○廣東撫憲考試决科已於前日揭曉膺首選者南海黃君喬生黃君係老　輪士林翕然稱服吳中丞愛士情殷獎賞特厚計首名賞銀二十兩以下各有等差八百孤寒無不喜形於色也 
[江省錄遺] ○鄉試定章每中額一名取准八十人入場不得濫收江西原額九十四名副榜十八名向來合正案遺才計之所取不過九千人之數自兵　以後各大憲意主招徠添建號舍取准入場者不下萬七千人近奉部文規復舊章梁湘南宗師因查明原額及永遠加額共百四名副榜十八名應取正案及遺才不過萬人而本屆科考各屬共取正案已有六千餘人照章錄取遺才僅三千餘人而已現據各屬册送考遺者不下萬二千人倘驟行規復舊章則多士之向隅飲泣莫遂觀光之志者不僅三之二恐非所以愛惜人才也也爰擬從寬酌取七八千人并正案合成萬四千人以期漸復舊章於是各屬遺才有十取六七者有十取七八者亦變通辦理之微意也乃多士習慣近來大收之事本屆忽逢規復之期未經取錄者皆以爲苦紛紛赴撫轅攔輿稟求續取已蒙德曉峯中丞俯收稟詞面准咨商想必有以慰雲霓之望而普雨露之恩也○七月十五日考試袁臨各屬遺才時有諸生之年貌不符者學憲旣令扶出不准入塲或背負大搭連或手携大烟袋學憲卽令放下空身入塲十七日考試撫建各屬遺才時有南城新城各學册漏未填注有鬚無鬚學憲卽令其補填改於十九日附考 
[豫章近事] ○南新二縣衙門於七月初七日起壇至十四日止建醮七天是亦消災　患之意也惟本年當大比之期加以新來外省之名班演唱封神一部格外美觀其臺閣等項亦極經營璀璨陸離可謂興高彩烈者矣○近日廣西大憲札委員弁來江借用軍火子藥已於七月十一日起程由水道運往計火藥十七萬斤子彈五萬斤營解委員一名哨弁一名親兵十七名 
[縣示照錄] ○補用府候補同知直　州調補松江府上海縣正堂卓異加一級隨帶加三級裴爲出示曉　事照得小南門外倉灣街前次失慎車鑒不遠自當預籌良法防患未然當經本縣勘明該叚適中之處有隙地一方可以開挖公井又於濱河空地上建水神閣下　水碼頭以備不時之需而寓保衛地方之意分　該處各董估計經理在案茲據職董姜澍徐基煒顧銘照稟稱查隙地一方俱係民產其中貧戶孤苦者居半繪圖請　當蒙捐廉賜給地價錢八百千文董等邀集地主曉以大義謹將地價撫　照數分均各地主契　領據繕摺呈案並求給示曉諭再查濱河空地向係民產同治三年被火延燒經前董商之花糖業購買擬建水神閣因籌欵不易　　立界延擱幾載嗣花糖業仍來收管造屋出租此次又經火災蒙恩籌欵建閣董等商之該業司年萃和等聲稱此係公產環求示諭周知黏呈　樣估摺到縣據此除批示外合行出示曉諭爲此示仰該處各地戶及花糖業各商鋪一體遵照毋違特示　光緒十四年七月十四日示 
[格致書院夏季課題] ○問中國工商生計多爲洋人所奪欲收回利權應如何使進口貨少出口貨多以期利不外散權自我操諸生留　 
 
 

Page 3

 
 
心時事其各條舉以對　此次格致書院夏季課題乃由山東登萊青兵　道憲盛杏　觀察所命自出題之日爲始限至九月初十日止一律截收所有各卷仍至三馬路申報館隔　格致書室投交給予收票逾期不收按輪船電報兩局皆爲盛觀察所創設今又爲礦務總辦三者皆握中國自有之利權然於進出口貨物多少一層尚未之及當必有法以處此觀察命題具有深意作者必能盡言以自陳其所見用備采擇實有厚望 
[開局誌盛] ○平康里新設恒濟戒烟局已登前報八月朔爲開局之第一日午前戒烟諸人紛紛至局咸自帶烟膏局中隨癮大小給以　烟藥末教以服法仍令開燈吸食以期由漸戒除計額二十名無不恪守遵局章毫無喧囂雜亂以是見該局立法之善用意之周局主人邀同志　人略備小酌同觀盛舉咸嘖嘖稱道不置爲書數語以誌善端 
[查明路斃] ○老北門外城墻下無名女屍一具由四土地保成炳華報經裴邑尊詣騐飭殮發壇召認　情曾列前報茲悉此案業經查明該婦本在某花烟館賣娼而烟癮甚深每日須吞生膏數分近因患病由姘夫陳阿紀租城河浜邊王合興房屋將該婦移住在內不料病勢日重王卽催陳赶速遷出陳卽於二十八日用麻繩一條負之而出欲往醫館求治詎至吊橋邊婦忽欲便溺陳遂負往城墻下釋焉婦卽倒臥在地已奄奄一息矣陳　旁看守旋卽氣絕身死陳向以扛挑度日欲向親串處募化板木其如四處懇求毫無一文以致拋棄不能棺殮昨由原差將陳阿紀王合興解案候訊矣 
[釀命案] ○城內七鋪地方有益　烟館前日有某廚司入內吸烟夥　在燒烟隨由烟客銅飾匠某甲代爲挑烟一合某廚　嫌其太少互相口角旋卽爭毆館主婦出爲解勸亦被廚司批頰二下婦羞忿交併霎時倒地昏暈廚司始惶懼欲遁烟夥奔告地甲併用冷水將婦噴醒昨由地甲勸廚司以香燭賠禮始息 
[醉夢不醒] ○英租界老閘西首萬生醬園夥　庭山人王某於前夜聞東首門樓起火有友人住居附近急往探視迨火息後隨與友人共飲佳釀覺有醉意回至樓上安睡至次日十點鐘尚未起身其時王有家書至學徒登樓喚王不應就床推之亦不動盖已斃矣學徒驚慌無措飛奔下樓告知醬園中人等復往看視先行小殮一面遣人雇坐腳划船報知家屬候其到滬再釘棺盖或謂該園房屋雖大　上非王一人所居如患急痧豈無人知或應醉後熱悶之故遂致一夢不醒未可知也 
[縣案錄] ○何華氏命案歷次訊供節列前報茲悉裴邑尊飭傳該　蔣　林登梱業十二戶到案於昨日早堂研訊着令將華氏究竟因何致死情由各具供單呈案候核○前由英公堂送請上海縣遞解回元和縣原籍之竊犯張春泉一名詎該竊犯實係本邑人是以元和縣訊明情節仍復發解回滬昨經裴邑尊升堂訊究張供小的實係本地鄉下人叩求鑒　邑尊謂旣是本邑鄉下人何以前供蘇州人實屬狡猾逞刁着笞責二百板荷枷發會審署前示衆○莊長福沙船在滬裝運糧米赴津在大王崗遭風覆溺糧米盡遭漂沒一案前經松海防同知劉乙笙司馬到縣　與裴邑尊會訊情由曾登前報茲悉前日傍晚時復經劉司馬裴邑尊在縣署花廳上會訊稅行顧誠信舵工陳　昌伸訴前情副舵工湯懷玉及船夥彭其壽等同供二月十一日在滬裝載糧米二千餘石二十二日放洋廿六日在大王崗洋面遭風全船覆溺糧米顆粒無存小的等將篷布結牌逃命旋經該處漁船救援登岸小的遂報該處縣署稟報　錢大老爺臨勘明白隨將小的等遣往天津後趁便船回滬叩求明鑒邑尊著各明白具供 
[英界公堂瑣案] ○李陳氏稱丈夫常在周王氏家不思回來昨往尋　該氏手持解手刀聲言欲戳殺我退出報捕拘該氏連刀送案我與夫成親已十一年曾生男女三口周王氏　做女工伊丈夫是招做女工因與認識被借洋五十元言明一月卽還屆期延不交還反有强佔之意爲此拒絕逼索借欵原約昨日付洋伊夫不面伊竟帶刀前來詭言尋夫與論爭鬧妄指我持刀我住德仁里隣人咸知乞恩明察華捕稟據李陳氏言周王氏持刀欲戳伊往拘時果有解手刀餘不知情蔡太守得供之下問李陳氏爾夫何名答稱不知太守謂夫妻十餘年已生子女三口安有不知名之理答稱一時氣忿偶忘周王氏稱伊夫李小才太守又問李陳氏爾夫是李小才乎答稱是太守隨飭周王氏交保着李陳氏知照丈夫李小才投案再行覆訊解手刀存堂○包探顧阿六稱據韓祥和報稱曾見張阿二領有孩子圖賣因孩啼哭不止情　可疑爲此同韓前去拘張阿二並同伴施才福及孩子至捕房又據張阿二言現在瑞生洋行拉包車之王鳳山交孩與伊托賣及間王之住處又言不知今將各人及孩子送案韓祥甫申訴前情並稱張阿二領孩價賣時言是伊之兒子倪桂香上堂稱崇明人因喪妻領同三歲兒子名小郎來滬恐被人誘拐寄養與同鄉人王鳳山處不知如何被張阿二將我兒子圖　張阿二供由王鳳山托我將孩子　賣不敢誘拐施才福供與張同居致被併拘我不知售孩之事該包探稟據倪桂香言孩寄王鳳山處問其王之住處亦稱不知情殊可疑蔡太守飭將張阿二施才福管押孩子小郎交差　養着倪桂香邀同王鳳山投案再訊○一百五十一號華捕稱昨見田長發手持一包內係新鑄小錢二千四百文拘案請究田供有友人名金元欠我洋二元向索無着昨將小錢抵欠不敢私鑄私販蔡太守飭將田押令將金元交案質訊小錢存堂○一百零一號華捕稱昨見吳三才投河尋死救起送案請爲安插吳供年廿四歲蘇州人失業無依萬難度日因此自尋短見蔡太守飭值日差將吳送棲流公所留養再行安置○包探唐青山稱孩子倪阿福常宿露天聞被父母驅逐出外此等孩子旣無人照管定與匪類爲伍送請安插阿福供年十三歲蘇州人父母現有信來要我回家蔡太守飭將阿福暫發棲流所問明父母住處追問根由再行核奪○鄧才昌稱承釘蜚英石印局之康熙字典有未經裝釘成書之十部忽然失去不知是何人所竊賠償須洋三十元實在無力曾經報明捕房今知被同事之學徒錢福卿行竊已經獲錢起贓請爲給領錢福卿供與鄧同處裝釘書籍不知何人行竊字典十部挖開地板藏在底下今得搜出小的不敢犯竊鄧又稱同事人多行竊豈可妄　今知錢行竊起贓奚　抵賴蔡太守判錢福卿管押四十二天以儆書交鄧才昌領去 
[法捕房瑣案] ○昨報列蘇州人華阿二以養媳楊氏送洗衣至萬茂火腿店一去不回緣楊氏之姑係在棋盤街聚樂堂帮傭與萬茂近在咫尺楊氏走脫後該婦卽向萬茂店夥吳鶴亭要人吳作移花接木之計指出其萃樓夥吳八照拘案解訊王司馬着將兩吳分別交保着華阿二於昨晨將兒帶案問話吳八照卽經其萃樓保去吳鶴亭未曾保出昨晨華阿二將兒子阿四交案據供今年二十一歲出外貿易經父函招投案候示司馬指吳鶴亭謂華阿四可認識阿四未曾出口吳鶴亭卽稱認識華阿四稱並不相識司馬甚爲詫異詰其可曾成親答稱爲無錢　未完娶十九歲時亦曾說過司馬謂人在家內六年完娶甚易何稱無錢其中可有別情答稱並無別情衣服等亦須置備司馬詰問其母在何　答稱聚樂堂帮傭詰其爾妻帮過何處答稱帮鮮肉店中司馬謂爾母在妓院帮傭何不將媳領在身邊做一个大姐倒有照應華阿四稱亦做過二個月司馬謂現在爾妻不見如何向別人要人隨謂華阿二爾妻及媳旣然在妓院帮工則何事不可爲着自去找尋且待尋到再問著將吳鶴亭釋放華父子斥退○胡開甫在密采　爲夥時曾出收條一紙計銀二百五十兩連所交之現銀七百五十兩合成一千兩作爲押櫃嗣胡將收下洋東之洋九百六十餘元收入已囊人卽走出經該洋東控於法公堂前後提傳到陳新甫胡開甫翁鶴年等　輾　帳轇　實甚嗣經王司馬逐節清理密采　洋東照算尚應找出洋五十九元經祁繙譯官轉飭該洋東將洋交出給胡開甫當堂領去胡復請將尚有收條一紙給還祁繙譯官允　 
 
 

Page 4

 
 
爲詢問後卽取到公堂前日胡開甫投案候領王司馬以此案尚須陳胡兩人算清帳目銷案卽爲給領旋着法包探李雲發將胡帶至陳處着自核算昨晨王司馬在捕房時據胡開甫偕陳永寗至案各具到完案之結司馬閱竟着各畫押備案所有收條着胡於今日到堂以便給領○某甲前投英公堂控告拐孩一案據　經眼線某協差在小東門外地方獲兩人寄押於法捕房昨晨該差役投案王司馬着將兩人提案交該差帶回歸案辦理○昨晨王司馬在捕房發落時有蘇州人王阿金扭紹興人徐茂莊到案據徐稱與王素不認識前日伊向我借洋二元我以素不認識之人何可借錢經人喝　今日又遇復行　擾相扭到此王司馬詰其作何生意答稱在畫錦牌樓錢裕　欄杆店王阿金供做帳簿生意店在老閘有姊陳王氏住在卜鄰里伊在我姊處寄飯半月每日錢五十文計共七百五十文收過錢三百尚欠錢四百五十文伊住卜鄰里對面振昌隆烟間日間在虹口賭　望風王司馬詰徐可曾寄過飯食徐稱從無其事詰之王阿金爾當直說免致多事王阿金堅執寄飯王司馬着一併管押諭法包探傳陳王氏到案再核 
[募捐啓] ○諸位善翁先生閣下逕啓者奉省自五月中旬後雨多晴少方冀有秋不意七月初大雨兼旬東山飛澍奔流渾河陡漲灌入省城郭內五里河下入遼河　亘七百餘里所經之處泛濫出槽水高三四丈闊二十餘里或十餘里不等田廬漂沒人口　淹者不計其數爲此間二百餘年未有奇災現經大吏發賑銀三千兩暫濟燃眉惟杯水車薪百難濟一骸骨僅存者已無棺歛性命幸保者更乏依棲田疇則禾稼蕩然衣食則秋冬無著目　情形　堪憐憫伏念奉省近年協濟豫東賑捐積至數萬金目下遭此大祲想仁人君子聞之必不至於袖手如蒙急公好義刊簿勸捐廣爲集腋請隨時由三晉源　號電匯奉天省城左軍門冠廷處查收以　接賑速救鴻嗷功德無量銀到之日由左軍門付給印收寄滬登報徵　此啓　　奉　浙同人公啓 
[題綠陰青子圖　昨過別壁上懸列美人有一手抱小孩玉容微笑問何人曰妓也聞之慨然有感填華清一闋以寄意] ○畫舫生涯妙　身世芙蓉江上初種舊好新知又是暮　迎送悄丰姿趁此華年做兩度青樓好夢誰共想綠楊乳燕碧桐么鳳　膝上嬌兒坐　早桃葉辭　柳枝拂攏嫁杏聘棠笑汝今生底用只輪他馬足雞聲儘消受香　供奉情重歎金篾空刮玉簫休弄　花天酒地第一傷心人漫稿 
[江督轅門抄] ○七月二十六日通判甘樹勳起服回省○二十七日准補句容縣丞季逢辛謝補飭知○二十八日藩轅牌示　州海安司查　松期滿遺缺以試用從九　而安署理 
[蘇省撫轅抄] ○廿八日新任杭州織造英　由京來赴任卽用縣湯　稟辭管解第五批制錢赴都五品藍翎試用巡檢陶殿文服　回省稟到巡檢劉樹銘稟知派蘇差委　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
[光緒十四年七月廿三日京報全錄]  
　　宮門抄○太常寺題　旨一道　前○發抄　硃批四道○侍郎游　奏爲假期屆滿因病未愈卽懇　恩賞開缺調理摺○直督李　奏爲津海道升授臬司所遺關　篆委員接署片○又　奏爲　復熱河　宮牆　　等出力人員卽獎勵片○大臣　　奏爲揀員調補要缺同知摺○直督李　奏爲捐助直賑棉衣請獎片○七月二十三日理藩院鑾儀衛光祿寺廟白旗值日無引　見○明秀假滿請　安○　光續假五日○召見軍機　肅王紹祺徐承煜曹鴻勛○發抄　裕祿等奏遵查　陽各　現無會　滋事奉　硃批知道了欽此○楊昌濬奏請仍以邱炳　補海　右營都司奉　硃批兵部議奏欽此○倪文蔚奏前郊縣令馬階　欠欵暫革　道奉　硃批着照所請該部知道欽此○岑毓英奏請以韋　承補　越　同知奉　硃批吏部議奏欽此　○○倉塲侍郎臣游百川跪　奏爲假期屆滿病仍未痊懇　恩賞准開缺調理事竊臣前因中風疊　　賞假　　莫名滿望卽速就痊照常供職無如醫治雖漸見效而步履維艱舉動仍需人扶掖右手握筆不能成字據醫云年逾六十氣血已衰一時實難全愈伏念臣倉塲濫列七載於茲本屆漕船末起到通正當　假期內不克親身赴壩寢　難安此後按期　公尤恐衰病之軀致滋　悞不得已　懇　天恩俯准開缺調理一俟臣氣體復元卽當　首　宮門求　賞差　萬不敢稍耽安逸自外　生成所有臣因病懇請開缺緣由謹繕摺具陳伏乞　皇太后　皇上　聖鑒　奏奉　旨已錄　○○李鴻章片　再津海關道周馥　授直　臬司所遺　道員缺業經　奏明　委存記海關道劉含芳暫行接署在案旋據周馥稟稱該司之子周學熙曾聘娶劉含芳之女爲室該司與劉含芳係兒女姻親先因劉含芳尚未引　見到省未經呈明今委署津海關道與該司同官一省應否　避稟請核辦並據劉含芳亦以前情稟報前來臣　津海關道向允北洋海防　長近復派辦沿海水陸營務處須與大沽北塘山海關及奉天之旅順口大連灣山東威海衛各海口防軍統將隨時商　布置劉含芳隨營出力年久近年在旅順一帶辦理船隖炮台各　督練魚雷水雷各營情形極熟措置裕如洋務亦多歷練是以委令　署道篆仍兼辦沿海水陸營務以資臂助茲據稱與周馥兒女姻親臣查應否　避向以是否營轄考核爲斷凡地方道府以下各官遇事每由藩臬兩司核　有考察刑名錢殼之責如係兒女姻親例應官小者　避若無關營轄考核例不　避卽同省之河工鹽務各官如與藩臬司兒女姻親亦無　避之例津海關道專辦洋務兼辦海防逕　通商大臣並不兼管地方之道及他省關道兼轄地方者情形不同向不歸藩臬司統轄並無考核刑名錢殼之責尚較河工鹽務有時須與藩臬司交涉者有間照例似無庸令劉含芳廻避惟係司道大員仍應奏明請　旨現在周馥以赴京　陛見將來該司到任後應否令劉含芳廻避伏候　訓示遵行謹附片具　奏奉　硃批着毋庸　避欽此　○○李鴻章等片　再修復熱河　宮牆泊岸堆撥倉厫並武列河大石壩各要工出力人員前經臣等會奏請俟事竣擇尤破格獎勵欽奉　硃批允准旋經吏部以　核保舉章程內修築塘壩不准保獎前次熱河濬河修墻請獎亦經議駁此次應毋庸議等因惟查此係　禁苑重大工程非他省尋常修築塘壩可比本不在嚴核保舉章程之內計築攔河大石壩一千三百餘丈挑河身一千四百餘丈又築臨水泊岸虎皮石壩五百餘丈海墁臥石溝道等一千數百丈又鑿開大小山嘴六座修　宮牆一千二百餘丈事極煩鉅爲熱河百數年來未有之工尤與前次濬河修墻工小者不同各員於　山狹嶺中登高涉險胼胝經營已歷年餘之久艱苦特甚且武列河向稱狂猛難治上年六月十八至二十一日三晝夜大雨傾盆諸山之水同時長發頃刻長至丈餘其時工未及半駭浪驚濤萬分危殆該員等修築護壩七百六十餘丈臨時又加廂三百八十餘丈不顧身命力與水爭以後迭次盛漲奇險百出皆撒手搶護平穩俾數十萬金工料及合郡數萬戶商民均得保全洵屬奮勉異常有裨大局今已一律告竣工料旣甚堅實經費亦極節省實未便沒其成勞相應俾懇　天恩飭部仍遵前奉　諭旨准臣等擇尤酌保以昭激勸理合附片會陳伏乞　聖鑒訓示謹　奏奉　硃批着仍遵前旨准其酌保數員毋許　濫該部知道欽此　○○奴才宗室　禧跪　奏爲揀員調補圍塲糧捕同知要缺以資治理恭摺具陳仰祈　聖鑒事竊查奏定章程內開所有圍塲糧捕同知一缺應於熱河州縣內揀調如無堪調之員再於口外　發及勞績保留熱河補用人員內曾經委署地方並無貽悞者酌量題署如不得其人再由內地現任理事撫民同知通判內曾經署理州縣及滿漢州縣內堪以勝任之員請調如此等人員現居要缺照例咨部由旗員中曾任理事撫民同知通判州縣各員帶領引　見請　旨補放至題署人員俟一年後果能辦理裕如再請實授如不勝任立卽撤回其調補及實授之員三年俸滿後如係循分供職撤回內地仍以原官卽補果能整頓地方仍照定例出考保題等因在案今圍塲糧捕同知英順三年邊俸期滿業據熱河道德克精額詳經奴才咨會直　督臣咨部開缺所遺圍塲糧捕同知一缺地方遼闊政務殷繁係口外新設最要之缺非精明幹練之員不足以資治理茲查有灤平縣知縣裘履謙現年四十八歲係浙江山陰縣監生遵例報捐縣丞分發直　試用並加六品銜同治十一年七月到省派分熱河差委嗣經剿辦朝陽縣東荒股匪肅清邊境出力經前任署都統崇實保　奏留熱補用十二年十月十六日奉　硃硃着照所請獎勵欽此旋經委署四家子縣丞光緒元年正月任　復經咨補斯缺是年九月實授因在任獲盜出力經前任都統宗室延煦保奏俟俸滿後以知縣留熱補用五年正月二十日奉　旨依議欽此是年五月丁母憂七年八月服滿請咨赴部引　見八年七月蒙　欽派　大臣騐放覆奏奉　旨依議欽此八月二十八日領照九月十五日到郡當經委赴讞局當差並總辦礦局事務十一年委署圍塲糧捕同知印務二月接任七月交卸旋經　題補灤平縣知縣是年十一月初一日接任十三年調署豐寗縣篆務八月十三日任事十一月二十五日交卸飭回灤平縣本任十二月初三日接　任事查該員裘履謙心地樸實辦事精詳於地方一切事務均能辦理裕如以之調補圍塲糧捕同知實堪勝任核與定章亦屬相符由該道德克精額具　請奏前來合無仰懇　天恩俯念員缺緊要准以灤平縣知縣裘履謙調補圍塲糧捕同知於地方大有裨益如蒙　俞允該員由灤平縣知縣調補圍塲糧捕同知應照熱河縣俸滿章程辦理毋庸送部引　見所有遵照定章揀員調補圍塲糧捕同知要缺緣由謹會同直　督臣李鴻章合詞恭摺具奏伏乞　皇太后　皇上聖鑒謹　奏奉　硃批吏部議奏欽此　○○李鴻章片　再據上海協賑公所浙紳施善昌稟稱安徽廣德州文童張承祖遵其故祖二品封職原任天津府知府張光藻遺命捐助直賑棉衣一千件又浙江錢塘縣人四品銜前署兩淮海州運判項晋藩遵其故父二品封職項爾康故母二品命婦項顧氏繼母二品命婦項劉氏之命捐助直賑棉衣二千件又江蘇如皋縣人鹽運使銜兩浙補用鹽運司運副許念祖等遵其故父三品封職候選同知許殿奎遺命捐助直賑棉衣一千件又浙江會稽縣文童夏繼祖等遵其故母四品命婦夏任氏夏張氏遺命捐助直賑棉衣一千件又浙江平湖縣人江蘇補用知縣王銘吉因其故弟五品封職王銘壽故弟婦五品命婦王黃氏遺言捐助直賑棉衣一千件又據籌賑局司道詳稱江蘇上海縣人候選郎中朱有濂因其故妻五品命婦朱董氏遺言捐助直賑棉衣一千件先後解津分撥灾區散放查棉衣一千件照章合銀一千兩於建坊定例相符請奏前來應請　旨俯准張承祖爲其故祖張光藻項晋藩爲其故父項爾康故母項顧氏繼母項劉氏許念祖等爲其故父許殿奎夏繼祖等爲其故母夏任氏夏張氏王朱吉爲其故弟王銘壽故弟婦王黃氏朱有濂爲其故妻朱董氏名在原籍自行建坊給予樂善好施字樣以示　旌獎理合附片具陳伏乞　聖鑒訓示謹　奏奉　硃批着照所請禮部知道欽此　 
 
 

Page 13

 
 
[光緒十四年七月廿四日京報全錄]  
　　宮門抄○諭旨二道錄前○直督李　奏爲修復熱河　宮牆泊岸倉厫等一律完竣摺○署河督李　奏爲河工防護情形及籌兩岸修防摺○川督劉　奏爲遵將鄭工捐銀造册請獎摺○雲督岑　奏爲改獎知州夾片○七月二十四日吏部翰林院廂紅旗值日無引　見○孫詒經花尚阿各請假十日○召見軍機　謨貝子徐桐錫光蔣艮　皇上明日卯正二刻至　壽皇殿行禮　　○○大學士直　總督一等伯臣李鴻章熱河都統臣謙禧跪　奏爲修復熱河　宮牆泊岸堆撥倉厫並武列河大石壩各要工一律完竣恭摺仰祈　聖鑒事竊前於光緒十二年八月欽奉　寄諭熱河水患甚鉅各工緊要自應赶　修理以資捍衛等因欽此臣鴻章遵派准補正定府知府陳慶滋前往會同臣謙禧派出熱河道德克精額等遂一擇要勘估並經臣等詳核籌議具奏當由戶部撥給江西浙江粵海關銀三十五萬一千兩卽委陳慶滋德克精額曁承德府知府廷杰苑丞五岱等分投布置於十三年二月二十五日開工招集附近災民以工代賑旋因糧　銀賤添辦之工不少經費不敷又湊撥直　藩庫銀二萬兩熱河道庫銀一萬五千兩奏明濟用在案臣等迭次嚴飭各員認真修辦務使堅實經久力除冒混諸獘其有應行斟酌變通之處隨時批檄指示去冬冰凍暫停工作今春照估接修茲據陳慶滋德克精額等稟報四月底一律完竣臣鴻章卽派候補道廷彥馳往稟商臣謙禧詳確騐收計　宮牆自惠迪吉門迤南起至流盃亭門迤北止又自惠迪吉門迤北起至流盃亭門迤南止間叚修築共湊長一千一百九十三丈又修鼓閃者九十餘丈及鎮水台一座又築臨水泊岸自流盃亭門外迤北起至迤南止共湊長一百三十五丈月牙泊岸一處又修內外堆撥三十七間倉厫十八間又武列河上游自魯班廟起經老虎溝至羅漢山以下止挑挖一千二十五丈又挑上下游引河兩道共長四百三十七丈五尺又攔河築砌大石壩一千三百四十三丈六尺龍王廟後虎皮石壩八十一丈二道河虎皮石壩三百五十二丈二道河迤西至裴家溝東護壩海墁七十丈外廟流盃亭一帶護石三百丈又先做護工草壩兩叚共長七百六十八丈一尺臨汎搶險加廂三百八十六丈又填墊原冲河溝四道共湊長一百三十八丈五尺填墊原冲大道地基三叚共湊長三百八十三丈八尺又挑流盃亭一帶大壩以內洩水溝一道長二百二十丈外溝一道長三百八十丈河隄嘴壩外洩水溝一道長五十四丈迎求村北洩水引河一道長四十五丈又鑿去二道河大山嘴一座小山嘴二座伊犁廟大山嘴一座小山嘴二座據廷彥親詣各處逐細騐量高寬尺丈悉與估報相符委係工堅料實並無草率偷减稟覆前來臣等查熱河居羣山之中地勢狹隘武列河受五旱河之水切近　園庭及郡治官民房屋每遇伏秋大雨山水暴發奔騰而下勢極洶湧向賴河西大石壩爲保障嗣因年久失修河淤壩塌水卽橫流馴成地方大患頻年　宮牆泊岸堆撥倉厫及官民房屋冲壞者不少並有傷斃人口閭閻甚形愁苦通籌熱河全局必以挑挖武列河修復大石壩爲最要而　宮牆泊岸堆撥皆所以衛護　園庭倉厫存儲兵米亦均難緩修從前此項工程係蒙　欽派大臣撥給內帑興辦卽如大石壩一項綿長十二里原建時費銀一百餘萬兩河工等項稱是可謂鉅矣此次節節冲壞或舊址蕩然幾同新創顧近年經費支絀斷不能仿照前案是以臣等嚴飭擇要經營格外撙節今用銀三十餘萬兩各工皆已修竣洵無絲毫浮冒且大壩舊址九層今於地勢較純處有用一尺五寸厚大石十層十一二層者並先於根腳外以七尺長柏木樁九路排釘又用護牙樁一路然後穩砌大石其石縫係扣鐵錠貼虎皮石灌桃花漿背後築灰土三十六步裏面根腳亦用七尺長柏木樁三路排釘並築灰土砌虎皮石到頂再加壓面石一層每隔三丈用桂頂石一根抅縫灌漿甚爲堅固耐久高一丈八尺底寬二丈頂寬一丈五六尺亦極雄壯此外虎皮石壩及泊岸做法大略相似河則挑挖寬深並於西岸一面出土運送二十丈以外水來可資暢洩　宮牆外面接砌高七尺六寸頂寬二尺五寸又於裏面用虎皮石砌高一丈三尺頂寬四尺底寬四尺五寸又加裏外檐磚各一層海墁寬四尺均用大城磚墻宇墻均用停泥磚　灰抅縫灌漿此外各工亦均如式嗣後能將大壩址不時加修河身有淤卽濬不使再有廢壞自可永固　園庭久安邦治現據報工竣之後商民得免　墊羣情懽忻陸續添盖房間市面業有起色堪以仰慰　慈厪除歲修事宜另籌會奏並飭陳慶滋將支用銀欵分晰開報請銷外所有修復熱河各要工一律完竣緣由理合恭摺會陳伏乞　皇太后　皇上聖鑒訓示謹奏奉　硃批該部知道欽此　○○三品頂戴署河東河道總督臣李鶴年跪　奏爲節交庚伏上游有河各工防護平穩並引河啓放後分流下注妥籌兩岸修防恭摺仰祈　聖鑒事竊以黃河修守重在伏秋而思患預防必須先事籌備本年黃河水勢自入夏令時有長落視往歲來源較早茲疉據陜州呈報萬錦灘黃河於五月十三二十及六月初四十三等日共長水一丈五寸武陟沁河五月十九日陡長水一尺一寸先後接續匯注浩瀚奔騰　常湍激兩岸有河各工紛紛報長黃沁廳攔黃埝首受出山之水掃壩間多蟄卸其中情形尤以上南廳之榮澤壩並迤下胡家屯五堡八堡一帶最爲吃重緣去秋石橋失事河卽上　兼之北面灘形挺峙偏溜南圈卑矮殘缺掃工不下二百餘叚急流撞擊蟄塌頻仍俱經臣督飭該管道廳擇要廂修防護平穩惟現交庚伏正來源旺盛之時且引河業已啓放直趨銅瓦廂口　循軌下注兩岸修守亟宜妥爲籌備查稭料一項最爲工用大宗比值大工搜索之餘價值奇昂購辦不易河之廳往往迫於工需隨買隨用報存無幾其下遊各工前飭儲備垛數亦未能一律購齊刻已嚴飭尅期赶緊採辦上南廳酌辦磚石以備緩急曁分催兩岸迅築該修　工勒限完報聽候查騐臣仍當督飭道廳將應行籌辦各事宜認真規畫儘已准之錢糧應目前之要用不准稍涉貽誤亦不容藉口　張致滋虛糜一俟大工合龍再常統籌全局隨時詳晰陳奏請欵辦理總期事事核實費節工堅上副　九重宵旰憂勤防患愛民之至意所有節交庚伏上游有河各工防護平穩並引河啓放後分流下注妥籌兩岸修守緣由理合恭摺具陳伏乞　皇太后　皇上聖鑒謹　奏奉　硃批該部知道欽此　○○頭品頂戴四川總督臣劉秉璋跪　奏爲遵將鄭工新例四次收捐銀數造册請獎恭摺仰祈　聖鑒事竊查鄭工新例前於光緒十三年十二月初二日開局起已將初二三次收捐銀數曁各捐生姓名年貌籍貫三代分起造册先後奏咨在案茲據布政使崧蕃詳稱自光緒十四年三月二十一日起至四月二十日止屆滿一月共收教職分發二名職銜七名貢監生二名文監生六名實收庫平銀一千一百三十三兩部飯銀二十六兩九錢九分五厘照費銀三兩四錢國子監飯食銀八兩照費銀一兩六錢除將收捐銀兩專欵存儲聽候指撥並將部監飯照銀兩封固存庫遇有便員搭解外所有四次鄭工捐欵造具各捐生年貌籍貫三代清册詳請奏咨前來臣覆查此次收捐銀數核與鄭工新例相符合無仰懇　天恩敕部迅　核議給獎頒發執照來川以便給發用昭激勸除將副實收清册分送部監查照外所有鄭工新例四次收捐緣由理合恭摺具奏伏乞　皇太后　皇上聖鑒訓示謹奏奉　硃批該部議奏欽此○○岑毓英片　再雲南乙亥科舉人分部學習主事倪惟寅前攻克越南廣威府　拔縣等處出力保以知州分省歸候補班遇缺前先補用經部駁覆奏茲准部咨查該員請獎旣據該督奏　係前敵接仗獲勝勞績自應按照異常勞績給獎惟所請知州並非主事應升之階又係保舉分發省分核與奏定章程均屬不符應仍按照前次奏駁之案飭令另核奏明請獎於光緒十四年四月初二日具奏奉　旨依議欽此等因咨行到滇臣等查該主事倪惟寅前在越南軍營身臨前敵不避鋒　烟瘴力破堅壘斬擒首要實屬異常出力旣經部議所保知州分省歸候補班遇缺前先補用與例不符自應另核請獎查主事應陞直　州知州合無仰懇天恩賞准將分部學習主事倪惟寅改獎以直　州知州不論雙單月遇缺前先卽選以示鼓勵之處出自　逾　　慈謹會同雲南撫臣譚鈞培附片具陳伏乞　聖鑒訓示謹　奏奉　硃批吏部議奏欽此　 
 
 

Page 14

 
 
[光緒十四年七月廿五日京報全錄]  
　　宮門抄○諭旨一道錄前○分選單○發抄　硃批四道○川督劉　奏爲揀員調補省會要缺知府摺○又　奏爲揀員調補合州知州要缺摺○又　奏爲叅革知縣片○又　奏爲甄別片○又　奏爲調署同知夾片○直督李　奏爲河南南陽鎮總兵捐助水災銀兩卽請建坊　旌獎片○七月二十五日戶部通政司詹事府正藍旗值日無引　見○睿王續假十五日○明桂請假十日○戶部奏請更換崇文門正副監督　吏部奏派騐看月官　派出奎潤祁世長徐樹銘熙敬烏拉布烏拉喜崇阿徐用儀霍穆　貴賢張元普殷如璋鳳英愛興阿林步青童毓英英樸○召見軍機　熙敬徐郙耆齡秀吉○光緒十四年七月分選單　知縣湖北房縣歐陽烜江西甲　縣丞福建順昌衛之鎱四川監　府經浙江湖州陳壽彤四川監　巡檢廣西宣化劉樹棠四川人　典史山西潞城陳保恒順天監江蘇安東張泗直隸人河南鞏縣周恒貴山東監○發抄　李鴻章奏都司寶隆毆傷州丁革職訊辦奉　硃批着照所請該部知道欽此○又總兵劉盛休爲其故父捐賑建坊奉　硃批着照所請禮部知道欽此○又叅將李正昌補　州營守備奉　硃批兵部議奏欽此○又署道劉含芳因與臬司周馥姻親應否　避奉　硃批毋庸　避欽此　○○頭品頂戴四川總督臣劉秉璋跪　奏爲遵　旨揀員調補省會要缺知府以資治理恭摺仰祈　聖鑒事竊臣准部咨光緒十四年二月初九日奉　上諭四川成都府知府員缺緊要着該督於通省知府內揀員調補所遺員缺着恩壽補授欽此欽遵到臣自應遵照揀員調補查成都府管轄十六州縣爲通省領袖時有委審要案政務殷繁非老成練達守潔才優之員不足以資整頓臣督同藩臬兩司於通省現任知府內逐加揀選查有嘉定府知府朱其煊年五十一歲浙江紹興府蕭山縣人由二品廕生咸豐七年引　見奉　旨內用以主事簽分工部閏五月到部十年期滿奏留同治五年騐　海運　石出力保奏奉　旨以本部主事遇缺卽補並加員外郎銜七年辦理軍需出力保奏奉　旨俟補缺後以本部員外郎遇缺卽補並加四品銜九年正月丁母艱十年丁生母艱十一年服滿十二年閏六月丁父艱奉　特旨俟服闋後以本部　中遇缺卽補光緒元年十月服滿因恭修　萬年吉地出力保奏奉　懿旨俟補缺後作爲歷俸期滿並賞戴花翎二年補授都水司郎中十月俸滿截取　記名以煩缺知府用五年三月因修　神龕告成保奏俟補知府得缺加三品衛在任以道員遇缺卽補復因襄辦典禮保奏奉　旨俟得道員後賞加二品銜並隨帶加三級五年十月因恭修　萬年吉地告成保奏奉　懿旨賞加隨帶三級七年因襄辦典禮保奏奉　旨賞加隨帶三級八年　京察一等奉　旨記名以道府用十年二月吏部擬選簽掣四川嘉定府知府三月初五日經　欽派大臣騐放初六日覆奏堪以補授奉　旨依議欽此領憑起程於十月初六日到省十一月初二日到任十三年調署成都府知府九月二十四日到任該藩臬兩司查該員品端才練辦事安詳正署各任內並無降革留任展叅案件其餘因公處分例免核計歷俸已滿三年前在嘉定府任內循聲卓著現署成都府辦理裕如以之調補成都府知府實堪勝任據藩司崧　臬司游智開會詳前來臣查該員朱其煊操守謹嚴辦事精細以之調補成都府知府實堪勝任合無仰懇　天恩俯准以嘉定府知府朱其煊調補成都府知府實於吏治地方兩有裨益如蒙　俞允該員係實缺知府調補知府銜缺相當毋庸送部引　見所遺嘉定府知府缺遵　旨卽以恩壽補授各重職守所有揀員調補省會要缺知府並請補遺缺知府緣由理合恭摺具奏伏乞　皇太后　皇上聖鑒　訓示再此案應以光緒十四年三月三十日截缺之日起限按照酌改　題缺定限章程限七十日除小建一日應扣至五月十六日司限屆滿六月十一日統限屆滿該司等於五月初十日詳員請補係在限內合併陳明謹　奏奉　硃批吏部議奏欽此　○○頭品頂戴四川總督臣劉秉璋跪　奏爲揀員調補合州知州要缺以資治理恭摺仰祈　聖鑒事竊查前據藩臬兩司詳重慶府　合州知州沈　英於光緒十四年正月初十日在任病故應以病故本日作爲開缺日期前經恭疏題報聲明所遺合州知州員缺係衝繁難要缺例應在外揀員調補在案查例載各省州縣題補缺出令該督撫於現任人員內揀選調補又各項開缺令各省於每月截缺一次自初一日起至三十日止俱作爲本月之缺如有缺項相同者掣簽缺之先後按班序補應歸酌量者仍由該省酌量補用各等因光緒十四年正月分僅出合州一缺係　煩難要缺應歸酌補無庸掣簽自應照例揀員調補代查該州地方水陸交冲五方雜處民多健訟政務殷煩非精明幹練之員不足以資治理茲於通省現任府慶知州內逐加遴選非現居要缺卽人地未宜惟查有崇慶州知州孫開嘉年四十六歲係浙江紹興府山陰縣監生遵例報捐巡檢發川加捐通判並加同知銜仍發四川試用同治九年十一月初十日蒙　欽派王大臣騐放領照起程同治　年四月初六日到省因克復清黃等城出力保奏十二年六月二十三日奉　上諭着免補本班以知州仍留原省歸候補班補用欽此甄別留省補用歷署江油新津等縣均無貽誤光緒九年題補天全州知州旋因委署崇慶州知州緝捕得力調補崇慶州知州奉准部覆十年五月十一日到任由藩臬兩司查看該員孫開嘉年强才裕政事勤明以之調補合州知州要缺實堪勝任等情會詳請奏前來臣覆查該員孫開嘉精明果銳以之調補合州知州實堪勝任正署各任內並無十起降革留任展叅及未結詞訟五以上經徵錢糧不及七分其餘因公處分例免核計試俸期滿係在合州缺出之先例得請調雖任內有承緝該州監生楊樹椿家被刦拒傷事主得贓逃逸　盜　獲　起四叅之案而人地實在相需例准據實　請合無仰懇　天恩俯念員缺緊要准以崇慶州知州孫開嘉調補合州知州洵　地方大有裨益該員由現任知州調補知州員缺雖屬相當惟前補天全州知州尚未引　見如蒙　俞允俟奉准部覆照例送部引　見其所遺崇慶州知州缺係簡缺川省現有應補人員應請扣留外補是否有當理合恭摺具奏伏乞　皇太后　皇上聖鑒訓示再該員任內叅罰案件除光緒十年十月十一日欽奉　恩詔以前應行寬免外其餘罰俸各案應俟接准部覆飭令該員照章完繳此案應以光緒十四年二月二十九截缺之日起按照酌改題缺章程四川限七十日按照新章扣至四月十六日司限屆滿應扣至五月初十日限滿今該司等於四月十三日詳員調補係在限內合併陳明謹　奏奉　硃批吏部議奏欽此　○○劉秉璋片　再查前次請補興文縣知縣饒榆齡於光緒七年起復回川數年以來　營厘務曾署蓬溪縣知縣復遵海防新例捐新班卽用知縣題補興文縣知縣自非貧乏者可比且興文一缺雖係著名瘠　尚未接准部覆該員亦未履任乃該員　　慮地瘠民貧藉詞曾解餉差預請委署優缺意存要挾實屬貪得無厭難膺民社據藩臬兩司詳請奏叅前來臣覆查無異相應請　旨卽將該員饒榆齡立予革職以肅官常所遺興文縣知縣缺川省現有應補人員應請扣留外補謹附片具陳伏乞　聖鑒謹　奏奉　硃批着照所請吏部知道欽此　○○劉秉璋片　再查吏部奏定章程道府丞倅州縣等官無論何項勞績保歸候補班人員以到省之日起予限一年詳加察看出具考語分別煩簡補用等因茲查候補班儘先前補用同知傅　源到省一年期滿例應甄別由藩臬兩司造具該員履歷清册填註考語會詳請奏前來臣查該員傅　源年力富强堪以本班留川照例補用除册送部外理合附片具陳伏乞　聖鑒謹奏奉　硃批吏部知道欽此○○劉秉璋片　再署敘永廳同知但祖蔭　省遺缺查有准補　箭爐同知蔡懋康才具老成堪以調署該員正署各任內並無經徵錢糧未完展叅及承緝盜刼已起四叅案件據藩臬兩司會詳　來除　飭遵照外理合附片陳明伏乞　聖鑒謹　奏奉　硃批吏部知道欽此　○○李鴻章片再統領銘軍遇缺題奏提督河南南陽鎮總兵劉盛休因安徽鳳頴等屬現被黃水爲災飢民嗷嗷待哺遵其故父劉大　遺命捐助賑銀一千兩交由天津　賑局　　　省濟用洵屬　已爲民善承先志核與建坊定例相符據籌賑局司道具詳請　奏前來應請　旨俯准劉盛休爲其故父一品封職劉大　在於原籍安徽合肥縣自行建坊給予樂善好施字樣以示　旌獎理合附片具陳伏乞　聖鑒謹奏奉　硃批着照所請禮部知道欽此　 
 
