# 1919 - 194 - 4916674

 

Page 1

 
 
   
 
 

Page 2

 
 
   
 
 

Page 3

 
 
時評 
[朝三暮四（冷）]  
　　朝三暮四狙公之策也而今之欲攬政權者乃取法焉今日曰内閣内閣不成則曰和議代表和議代表又不成則又曰内閣今日如是而明日異焉所異者其名而實又同焉 
　　朝三暮四朝四暮三其數同也不爲内閣則爲代表不爲代表則爲内閣其志亦同也 
命令 
　　七月二十日大總統令　財政總長兼鹽務署督辦龔心湛呈請調任胡文藻爲淮北運副王其康爲津浦全路商貨統捐局總辦均照准此令 
　　又令　都護使駐紥庫倫辦事大員陳毅呈請任命趙步青爲科布多佐理專員公署秘書長葉在琮爲二等秘書王祖培爲三等秘書張學書署監獄官均照准此令 
　　又令　景啓給予三等嘉禾章此令 
　　又令　松本政次郎給予四等文虎章此令 
　　七月十八日大總統令　江朝宗晋給一等大綬寳光嘉禾章此令 
　　又令　張仁濤給予二等寳光嘉禾章此令 
　　又令　鄭洪年晋給二等大綬嘉禾章蔡傳奎晋給三等嘉禾章此令 
　　又令　袁振黄晋給二等嘉禾章徐卓增高清和均給予三等嘉禾章王洞閑給予四等嘉禾章此令 
專電一 
　　北京電　北總代表一席安系因王爲南方反對改推龔承乏在使龔騰出現有地位卽以與王造成新閣（十九日下午四鐘） 
　　北京電　國務院電汪有齡等暫勿回京（二十日下午五鐘） 
　　北京電　安系謂徐佛蘇以北代表倡西南自治請龔褫職查辦龔謂個人學説商榷儘可駁論不能以此褫代表職（十八日下午四鐘） 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
　　北京電曹錕張作霖通電外交棘手應速息内爭雙方讓步滬會代表賡續開議（十九日下午五鐘） 
　　北京電本日閣議討論吉事决從鮑貴卿議調高士儐等離吉高部全師另一旅駐直魯等處剿匪飭孟鮑迅交代現電奉詢同意（十九日下午五鐘）　　北京電　鮑貴卿電告已派副官長携帶物品赴吉宣慰孟督部下事竣卽行到任（十九日下午四鐘） 
　　北京電　孟恩遠電不能離任否則吉軍六十餘營立見譁變 
（十九日下午五鐘） 
　　北京電　張作霖派劉恩鴻來京請對吉下討伐令（十九日下午五鐘） 
　　北京電　吉林中國銀行電稱吉林長春哈爾濱三處之中交分行被吉軍監視每處各搜去現洋五萬餘元（十九日下午五鐘） 
　　北京電　郭宗熙洽電鮑督派員到吉宗熙偕赴軍界疏解已有和洽端倪明日赴奉與張使籌商（十九日下午五鐘） 
　　北京電　張勳派朱錫麟赴奉作張孟調人（十九日下午四鐘） 
　　北京電　沈銘昌電告日人在濟南不法請與日使嚴重交涉（十九日下午四鐘） 
　　北京電　濟南風潮外部與小幡兩次會談尙無頭緒 
（二十日下午五鐘） 
　　北京電　魯省會巧電魯省交涉日棘各界益憤各村落有聯莊會商界並有再罷市之説本會特擬辦法三條一撤日領二賠償泰康損失並給被傷學生農民相當卹金三懲辦濫刑學生及農民之日兵及搗毁商號之浪人並保證此後勿再有蠻行（十九日下午五鐘） 
　　北京電　政府今昨迭開會議討論陸徵祥來電電中述協商國願調停中日問題擬勸日本保證交還青島我國應執態度迭商未决（二十日下午五鐘） 
　　北京電　駐奥沈使因奥約將簽準備返任（十九日下午四鐘） 
　　北京電　法使昨訪龔答謝中國祝賀法國慶典（十九日下午四鐘） 
　　北京電　七總裁電報載北方有追加簽字説想尊處熟權利害必不出此望宣示此間正商不簽後辦法籌定再奉商 
（十九日下午五鐘） 
　　北京電　唐在禮十四電我國在法將校一同乘馬參列法國大閲位在五强之後各國之前（二十日下午五鐘） 
　　北京電　某派囑劉存厚與熊部聯絡對滇黔極力準備川路派有預謀説（十八日下午四鐘） 
　　北京電　徐樹錚函致警廳稱近日京報所載籌邊使各事大都顚倒是非請嚴加取締 
（十九日下午五鐘） 
　　北京電　陸軍部以各處請撥械彈無從應付特通電各省以後軍械須備價代訂不再撥給聞該部擬在意大利訂購大批軍械（十九日下午五鐘） 
　　北京電　曹錕電廣平有大股土匪業派第三混成旅第六團會同冀南鎭守使兵兩路進剿（十九日上午十鐘） 
　　北京電　政府電姜都統烏珠穆沁派隊一事察區實難兼顧仍請執事設法就所部抽調一二營前往該旗扼要防堵 
（十九日上午十鐘） 
　　北京電　楊增新電俄新黨在伊塔各屬不惜重金到處運動希圖擾亂地方舊黨則招兵調隊種種要求不已似此邊防數千里防不勝防懇迅撥大批械彈（十九日上午十鐘） 
　　北京電　張廣建電日人川村自願離甘姑免解送派員妥護（二十日下午五鐘） 
各通信社電 
　　北京電　王揖唐總代表説因各方面反對决先疎通據某要人謂有打消希望 
　　北京電　昨電李純以王揖唐任總代表徵李同意并托向各方疎通俟有覆電即正式委任 
　　北京電　　長江三督電促組閣并請速派和議代表南下 
　　北京電　統一會議每週定一三五日開議 
（以上十九日）　以上平和通信社電 
　　北京電　唐少川電前提八欵决難由儀撤廢請向軍　直接 
　　北京電　德約補行簽字擬提交國會取决 
　　北京電　昨電陸使迅謀先簽奥約加入聯盟 
　　北京電　荷使要求優待敵僑電詢各國意旨美日兩駐使已復到（以上二十日） 
以上中華通信社電 
　　北京電　奉吉風潮疏解無效將從張作霖所請明令討伐 
　　北京電　院覆鮑貴卿電准帶兵赴吉并促從速交卸起行（以上十九日） 
　　北京電　分代表俟總代表定後仍先就原人勸留如堅辭再商改派 
　　北京電　王揖唐總代表問題徐不贊成亦不反對或謂此乃交換周閣之條件 
　　北京電　邊防軍所購汽車已全數運到現正令各兵練習駕駛俟純熟即開始輸送 
　　北京電　院電沈銘昌慰留并告知日本逮捕商民事已向日使交涉囑轉告各界靜候解决 
　　北京電　農商部擬乘時在津滬漢各處設廠製糖製紗聞預備官商合辦 
　　濟南電　此間爲日人拘捕商民省長交涉無效羣情昻激今日罷市（以上二十日） 
　　以上中孚通訊社電 
路透電 
[約簽後之各國對德觀]  
　　十日海牙電　據有責任方面宣稱協約國尙未請荷政府引渡德前皇此事須就法律及正義之見地考慮之 
　　十二日巴黎電　法政府决議與德恢復商業關係而受某種之限制 
　　十二日倫敦電　每日郵報載稱外交部現正委派駐德英領事不日即將履任辦事駐德大使不日亦可任定政府擬以種種利便予與德貿易之英商下星期將發表關於此事之文告 
　　十一日巴黎電　衆院提出議案規定將在法德國産業如房屋工廠銀行賬目等類變賣而在賠欵項内扣除 
　　十二日華盛頓電　一俟有貨可裝卽有輪船開往德國亨堡及白里門此後棉花將由南部口岸直接運德 
[和約與奥意]  
　　十二日巴黎電　巴黎回聲報稱五國會議已切實决定奥國應得匈牙利西部日耳曼人佔多數之土地若干 
　　十一日羅馬電　首相蒂土尼氏今日在衆院宣稱外交爭端現正在進行中國民須力避與所與談判之國衝突意人今固失望但本星期内可望有解决辦法 
[歐洲之過激潮流]  
　　十二日希爾新福電　俄國過激黨各報載稱政府决計不恤犧牲克復比斯柯夫現正召集可恃之共産黨與華兵以事此舉特羅斯基氏將親自督戰 
　　十二日柏林電　共産黨領袖末桑氏因謀爲不軌在末尼克受判監禁十五年又維特勒氏受判監禁八年 
[各國近事記]  
　　十二日巴黎電　法國經濟會議因國内生活代價日高現正考慮能否將保護貿易政策改爲自由貿易政策現信克勒滿沙氏擬取自由貿易政策 
　　十日華盛頓電　美國航務部已取銷管理海洋運費條例 
　　十二日海牙電　荷蘭上院通過女子參政權議案　　十二日倫敦電　基拉威氏今日在某處演説謂政府於半年内售出所餘戰品共得金一百三十兆鎊 
　　十日羅馬電　意國財政大臣今日在衆院宣稱一九一八至一九一九年國用共需里爾（意幣名等於一佛郎）三萬二千五百兆入税僅八千五百兆所缺之數多以借欵彌補之協約國所予意國之財政助力殊可感謝云 
　　十二日比京電　比京與芒斯間之載客火車脱軌死十人傷三十五人 
　　十一日倫敦電　煤價之漲高衆殊爲之注意製造家極言此事與國内及出口貿易至有影響蘭加希爾棉業每年將因此少去五百萬鎊其他各項實業亦將有所損失　礦工皆怒政府宣布漲價之不當其領袖謂二先令六便士以抵出産所增費用尙可有餘並要求政府宣布估費所依據之各點政府於是即宣布發刋白皮書詳舉一切巴恩士氏在卡提夫演説謂政府曾討論壟斷居奇一事决議設法除去此弊日内將發表此項决議 
國外要聞 
[巴黎通信（法國無線電社）]  
　　法國擴張遠東航業　法國輪船公司决定添增船舶數艘擴張遠東航線其計畫已呈明法國政府擬每四星期由哈佛爾開行一次同時用兩種不同式之船舶由馬賽每四星期開行一次法國輪船公司復規定馬賽海防間之航線每載開行二十六次換言之即每兩星期開行一次也並用貨船（載重約一萬二千噸）由登蓋扣開往西貢及海防兩處每載亦規定爲二十六次此項船舶由法國航業聯合公司及法國輪船公司各供給半數此外東京輪船公司亦有大商船四艘（總數約一萬四千噸）擬以盎凡爾爲出發點要之法國擴張遠東越南間航線計劃已定擬由法國輪船公司增加運輸力爲五十四萬噸法國航業聯合公司增加運輸力爲四十六萬八千噸云 
　　繫留氣球之新發明　據巴黎消息法國雷克蘭中佐已辭去法國公用飛機隊領袖之職現繼雷氏之任者爲法國沙柯奈中佐沙氏在飛行界發明兩種新器一曰風筝式氣球一曰繫留氣球沙氏新發明之風筝式氣球可用於海陸兩方面繫留氣球專備戰時之用沙氏不特爲此項氣球之發明家所有前敵繫留氣球隊均歸沙氏指揮法國當下動員令時軍隊均備有繫留氣球一具是時愛比那軍隊之繫留氣球即由沙氏統率所有摩德車材料摇車攝影車等皆係沙氏發明一九一八年繫留氣球成爲戰爭利器在空中指示砲隊射擊敵軍不啻爲砲隊之巨眼云 
[法報論對華商務]  
　　巴黎時報云大戰以後各國在中國市場之商業戰爭將益劇烈蓋中國天産豐富多未經人力開闢歐洲各國爲恢復元氣起見勢不得不向中國購買大宗原料而以製成品銷售中國况中國自改革以來歐西之風俗習尙多爲彼邦人士所歡迎則歐貨之銷售於中國自較往昔更易是故自經濟上觀之將來各國必以中國爲競賣場也無疑矣法國對華貿易在大戰以前位列英日美德比之下及大戰期内中國市場悉爲美日商貨佔盡法國益無容足地將來法國若欲在中國商場佔一席地則先當研究法國宜以何物供給中國據比拉氏之説曰中國之直接需用外國貨者有二種主顧一爲僑居中國之歐洲商民一爲沾染歐化之中國人在此二種主顧中外商自當注重後者若輩所最喜購用者　絲織品毛織品棉織品染料麵粉糖火油五金器械機器及玻璃皮革肥皂香料火柴等種種物件其中若火油麵粉糖等法國所産决不能與他國相競然此非謂法國遂不必銷售貨品於中國也法國所擅長者他國亦未必有之若織品酒裝飾品等豈他國所能與法國相抗哉若論中國運出外國之貨品則在大戰以前除生絲一種運至法國而外其他種種原料皆爲英德商家所佔盡戰爭中則英日商之購中國原料者爲多法國亦遂不得揷足其間中國天産豐富煤鐵銅絲樟腦爲最多金銀錫鉛火油鹽次之製成品之可以出口者爲磁器絲貨漆器等嚮日法商之駐華營商者除以中國貨運銷歐洲外不知推廣法貨於中國而運銷中國貨則僅及絲貨一項反之德商多以中國爲其貨品之尾間自今而後法商不欲在中國市場佔一席地則已否則非放大眼光兼營進出口貨不爲功矣又一國之欲建偉大事業於海外者非僅賴僑商而已必也有銀行爲之後盾有輪船爲之聯絡法國與東方之運輸事業與國際匯兑事業無論爲現在計爲將來計均當大加注重留法之華人頗希望華法兩國之聯絡即在北京之中國政治家亦具此種見解法國若不設法饜若曹之願望則悔之晚矣千九百十六年僑居遠東之法人創設中國法商會於上海時以其推廣商務之願望及中國之物産其人民之需要電告母國同胞則法　誠當予以助力及嘉奬也 
[協約國承認俄沃政府之條件]  
　　巴黎　會法英意美日五國代表曾於五月二十六日致文俄國柯爾察克氏文内列有協約國願承認柯氏政府爲俄國合法政府之條件昨大陸報載此原文兹特迻譯於下　文曰協約國與聯合國覺時機已至不可不一再聲明其所擬之對俄政策協約國與聯合國向以避免干涉俄國内政爲主旨出兵原意專在對於俄國内分子願繼續抵抗德國專横救其國家以脱離德國治權者予以助力並援救捷克斯拉夫以免爲過激黨軍隊所截殺自休戰約於去年十一月十一日簽定後協約國等駐留軍隊於俄國各處輸運軍械與供給品以助同志代價頗巨迨和會甫開協約國等即謀恢復俄國安寗與秩序故請俄國内各交戰政府各派代表來與會議俾可商定永遠解决俄國難題之善法但此次建議與此後救濟千萬俄人災苦之請願皆無結果其故以勞農政府不肯接受於磋商補救時停止戰爭之根本條件也協約國與聯合國鑒於繼續出兵未能促成俄事之及早解决故今有不得已撤回軍隊停止俄境經費者但若果能扶助俄人以臻自由自治與和平之境則協約國等願照下述方針仍予以助力焉今協約國與聯合會願正式聲明曰協約國等政策之目的乃在使俄人經自由選出合法國會之機關自治其事藉以恢復俄國内之和平並在使俄國經國際同盟之公斷解决關於俄國疆界之爭端藉以恢復俄國邊疆之和平協約國等因過去一年中之經騐而知此種目的斷非與莫斯科勞農政府交涉所能達到故今願以軍械糧食等品供給柯爾察克政府助之使成全俄之政府惟協約國等須得柯氏政府之切實保證以表明其所抱之政策與協約國等同一目的兹以協約國等所可據以繼續扶助之條件列明於後不知柯爾察克與其同志能依此辦理否（一）柯爾察克等到莫斯科後即須召集以自由不記名民政的選舉制所選出之合法國會定爲俄政府對之負責之俄國最高立法機關如到莫斯時秩序未全恢復不及召集新國會則須召集一九一七年選出之合法國會繼續行使職權至新國會可召集時爲止（二）目前柯等管轄所及之境應許其依照尋常方法自由選舉法定之議會如市政議會地方議會之類是也（三）柯等不得希圖删改俄國任何社會任何階級之特權柯等前曾聲明不欲恢復從前地産制度協約國等聞之頗爲滿意協約國等覺解决此種與他種國内問題所應採之原則必須由俄國合法國會自由决定之但協約國等願得保證者即協約國等所將扶助之人宜主張俄國各項人民社會與宗敎之自由並不得恢復革命所已推翻之政體是已（四）芬蘭與波蘭之獨立宜承認之俄國與他國問如有疆界事宜或他種交涉未經協商解决者宜交國際同盟公斷之（五）愛索尼亞里特倫立陶宛·與高加索外加斯濱土地及俄羅斯問之關係如未能彼此同意迅速决定則當會商國際同盟共同解决之當解决未定時俄政府須承認此種土地爲自治區域並承認其事實上政府與協約國間所成立之關係（六）和會有權以决定羅國所屬倍薩刺比亞之前途俄政府宜承認之（七）俄政府旣根據民治主義而成立即可加入國際同盟與同盟各國限制全世界之武備與軍事組織（八）俄政府須爲一九一八年十一月二十七日柯爾察克所發關於俄羅斯國債之宣言所縳束柯政府能否接受此以上八條能否於軍情相宜時統一政府統一軍權協約國與聯合國甚願及早知之云云 
要聞一 
[和議漸有續開希望]  
　　和議續開問題就連日電訊及各方面形勢觀察之南北兩方已漸接近關於總代表易人問題一俟解决之後大約和議即可並開昨據政界消息謂此次和議續開之時尚有一種會議隨之發生此種會議之組織聞俱爲在野派及和平派之重要人物其地點似已定在南京其組織之目的在鑒於旣往之和會風潮而爲補救未來促進和平之計將來對於和會續閉之時負一種形式上仲裁及監督之責任其中重要人物如熊王于李錢等皆在其列目下進行已有頭緒至當局方面南北兩政府直接電商近亦已略有眉目岑西林最近元電業已披露聞元電之後政府又接到西林一寒電内容以外交及大局爲言措詞尤爲進步力促北代表卽日南下開誠磋議惟北京當局仍持愼重主義非將諸事手續與軍府商有眉目不肯遽言代表南下故日昨政府又有一銑電拍去内容略謂删電計遠頃又接到寒電具徵名言讜論精確不磨莊誦廻環尤深景仰法律一層自黨所决於兩届國會按法表示先行了結以明令宣佈此節似較爲持平事實問題即當雙方直接另行洽商一切辦法似此始能互相讓步開誠表决兹擬辦法數端如邀允准迅希明示滬會即開一綫曙光端賴我公鼎力以爲倡導心湛暫任中樞時間甚短然爲大局計决不存五日京兆之心惟是自慙棉薄無補風雨之飄摇忝承知遇願效壞流之貢助南天在望佇緬高風統希明察圖之幸甚幸甚心湛銑印至總代表問題王揖唐之呼聲雖高尙未完全决定錢幹臣前日下午赴府與東海討論此問題時仍主張設法挽留朱桂莘以收駕輕就熟之效惟龔仙舟於錢氏出府後謁見東海則主張朱旣表示决絶可以無需堅挽先從法律問題切實磋議聞理海現仍未表示可否又某方面消息有以龔出任總代表之説日來此説頗佔勢力卽龔之自身亦頗有躍躍欲試之勢蓋政府預擬之人如錢汪周等旣因種種障碍未能實現而安福主張之王揖唐又以各方反對甚烈預料南方必不同意頗有却顧躊躇之意龔在是時恰與岑陸等函電往來極爲欵涗在一般之觀察自以龔爲最相宜龔又以財政難關已到無可維持之境頗擬藉此脱身因此種種關係龔之總代表大有成熟之勢惟龔旣改任代表内閣問題亦連帶發生安福所主之朱深兼攝東海决不贊同故除另組正式内閣之外别無辦法昨日政潮之趨勢已由總代表問題轉入内閣問題傳聞政府與安福之意見尙難一致所爭者仍在周樹模王揖唐朱深三人究未知鹿死誰手也 
[北京大學最近之暗潮]  
　　一部分爲安福利用 
　　近日外間傳言安福俱樂部以五千元與胡仁源收買學生運動校長之説已引起北京學界之注意乃不謂本月十七日午前八時突有北京大學已畢業未畢業及補習班學生等三十餘人并有投考新生及濟南中學學生並西苑某師書記在内假法科禮堂開秘密會商議破壞大學學生幹事會及拒蔡迎胡辦法不料事機不密此項陰謀已於先一夕爲幹事會所探悉連夜通知同學於翌日彼等開會時全體前往嚴重質問乃彼等情虚見同學入門卽紛紛逾垣而逸内有十餘人未及逃避同學遂嚴詰彼等此次陰謀之眞相當由許有益楊濟華程體乾俞忠奎王朝佑五人先後陳述據云安福俱樂部聞蔡校長有回校消息懼恨交併極力謀抵制之法以金錢令北京大學補習班敎員范鎧及北大畢業生楊楨收買該校學生（對於工科學生尤特别注意）囑其拒絶蔡校長歡迎胡仁源於十六日晚在該俱樂部所屬之通信機關中央政聞社内召集各學生大開讌會來往車資均由范鎧付給異常優待席間以三事相求（一）破壞大學幹事會（二）假借大學全體名義通電全國上書總統拒蔡迎胡（三）爲實行以上二端定於十七日在大學法科開會籌商一切務請諸人到會並許事成後施以相當報酬許王朝佑以監學之職（按大學現在並無監學一職）畢業生以敎員之位報考生以入學之路即决定翌日開會由范鎧上書敎育部由楊楨通信胡仁源並由某某主席某某把持電話計畫已定當即發出二種傳單一種爲污衊幹事會之傳單標題爲北京大學幹事會之黑暗係由許有益擀思范鎧起草一種則謂蔡校長所發回校二電并無其事並通告開會日期此種傳單亦係出自 
 
 

Page 7

 
 
范鎧之手在安福俱樂部内油印云云詰問畢由全體議决將其中情節較重之許有益楊濟華程體乾俞忠奎王朝佑五人送往理科暫住其餘當時釋放其五人中有王朝佑一名原名王少石係去歲在大學畢業現在衆議院充當編譯員因關係重大亦祗好令彼與其餘四人受同等待遇當晚七時各科同學召集大會對於許有益等五人爲嚴重之詰問彼等所述與前無異並承認受人賄賂拒蔡迎胡摇動大學基礎並希圖破壞幹事會不諱且深悔不應受范鎧運動爲安福派所利用願各具悔過書聲明前此種種不合以後願與安福部斷絶關係並不得拒絶蔡校長歡迎胡仁源除以當場全體同學作證人外並各覓保證二人保其不再生枝節遂各回寓而去惟許有益及俞忠奎二人以平日信用太壞無人敢保同學决議暫留其住校一宵不意詰朝黎明忽有許俞私黨十餘人將二人奪去現幹事會正調查彼等姓名北在學生全體以旣有此事發現當一面電蔡校長速其北上一面通電全國揭布此事眞相兹將電文録左（一）杭州中國銀行蔡谷卿先生轉蔡子民先生鑒狄歸敬悉一切請即日北上以維校務北京大學全體學生嘯（二）上海全國學生聯合會各報館各團體鑑安福派作惡多端近復利用胡仁源代理校長否認幹事會前此所有一切舉動十六日在該派通信機關中央政聞社招宴同類籌商進行十七日復在法科大學秘密會議當經本會察悉約集全體同學前往詰問並揭破彼等一切陰課彼等即辭窮伏罪恐傳聞失實除正式宣告彼等罪狀外特此奉聞北京大學幹事會叩諫 
　　另一消息北大學生所組織之幹事會對外　有外交問題之主張對内則有維持學制拒胡迎蔡之主張其始本甚一致嗣因有小部分學生爲人利用竟反於幹事會之行動且盡力於破壞學制拒蔡迎胡之事前日午前七時在法科大學開秘密會議籌議進行到會者三十餘人或係該校畢業生或係報考之學生正在開議之際事機不密爲幹事會所偵知當時即邀同學二百餘人赴法科大學詰問彼等見勢不佳相繼逃遁被抑留者僅有五人即王朝詒（號少右已畢業現爲參議院秘書職員）楊濟華程體乾許有益俞忠奎是也此五人者旣被抑留自知理短遂源源本本自述此事之由來并表示悔過之意思幹事會中人旣重以同學之情誼又念其有自悔之心爰令其各具悔過之詞以免再縐歧路聞五人所具之悔過書皆有曾向安福俱樂部領欵假座某通信社請容今特來破壞現自知理屈已悔過云云書寫完畢王朝詒由大東草帽公司保出（以王係山東人）共餘四人則由同學擔保皆於前夕及昨早先後出校矣 
[奉吉間形勢未緩和]  
　　近日吉省情形已迭載報端昨日京中喧傳吉奉兩軍已在長春等處衝突形勢日益危險惟政府中人則謂未接正式報告祗吉省長郭宗熙及吉林省議會及各團體等昨續有電到京亦未言及戰事事原電如下（下）郭省長咸（十五）電頃據吉長道尹陶彬等電稱竊吉省自軍隊調動以來謡諑繁興防地旣患空虚長埠尤形危險居民奔走呼籲莫知所從若長此遷延恐宵小乘風難免不釀成巨禍且强鄰逼處嘖有煩言内政外交關係重要道尹等職責所在亟應力任維持然處此緊急情形束手無策惟有仰懇鈞座特呈大總統曁奉天巡閲使俯念邊陲消除隠患俾靖地方而術人民不勝迫切待命之至吉長道尹陶彬濱江道尹傳疆延吉道尹張世銓依蘭道尹阮忠植率全省各縣知事同叩删等因據此查此問一切情形經於文電詳陳未奉覆示在案據電前因理合轉呈鈞座伏乞俯賜鑒核從速訓示施行郭宗熙叩咸印（二）吉林省議會等删（十五）電郭省長轉來眞電捧讀之下不勝惶駭此次孟督内調奉令之次日孟督即遵令將印咨送郭省長郭省長以素不諳悉軍事送印往返數次始終堅不接受孟督不得已擬封印起身又被民人攀轅臥轍决不放行祗緣全體軍官激憤異常已將軍隊均調省西一帶駐紥大局岌岌不可終日本會等深恐發生不測人民生命財産慘遭蹂躪所關尙小而外人藉口侵入領土危亡所繫實大本會等觸目驚心陽電痛陳利害急不擇言何嘗稍有誤會仍懇我大總統總理以國家領土及七百萬人民生命財産爲重留任孟督在吉維持秩序徐籌妥善辦法以免發生戰禍涕泣籲懇伏希鑒諒吉林省議會農工商敎育會曁各團體三十九縣代表删印吉林方面情形如此而奉天之張作霖昨密電政府及國務院大要係請將抗命之暫編吉林陸軍第一師師長高士儐立予免職以裴其勛旅長提升爲師長仍兼任長春鎭守使以平軍心則以後一切事務可免顧慮云云但政府尙未表示 
　　據軍天某外報云孟恩遠之不肯去吉高士賓之毅然反抗常人目爲驚馬戀棧出此下策殊不知暗助孟氏者正朋有人在孟因之有恃無恐緣孟係直系軍人與徐總統龔代總理曹仲珊吳佩孚馮河間長江三督均相接近當奉吉暗潮初起時曹與長江三督曾聲明調和徐總統及龔代總理亦暗相維持張作霖則允爲和解而暗中唆使安福部極力彈劾更請段合肥從中進言更恐段氏不肯出力挽徐樹錚從中轉説徐樹錚因軍費問題曾與龔仙舟激起意見而與直系感情尤惡固樂得逐走孟氏使張作霖統一三省而段氏心理亦正相同是以新國會提出彈劾後段氏當即面陳徐總統謂不可因孟一人之位置而違背民意得罪張氏徐總統向來爲段派傀儡見段氏積極主張已知維持之無濟於事遂即發表命令詎知命令發佈惹起調人反感多方張孟督留吉諸事願爲援助孟氏得此憑藉敢使高士賓實行調后出以劇烈之舉動將來雙方如見戰爭直隷派或出以武力之調停亦未可知北京與吉林間往來電報向由奉局轉拍自奉吉暗潮發生後張作霖派人在電局監查如有北京與吉林之往復電報一併扣留或改竄内容再行拍發是以吉林與北京之意見雙方迄未通達而奉天因得以爲所欲爲現在張作霖對於吉事已决定以武力解决不容疏通除已密令耿鄭二旅由江省方面準備進攻外昨又飭王良臣所部之防邊軍第二旅及劉子齡所部之第五旅準備攻擊吉省之東南至已出發之五十四旅則專事對付長春方面張氏又以鮑氏一日不往吉林接任則孟氏一日有詞可藉而孫烈臣反不克赴江故日昨特電鮑貴卿請其迅速赴吉接任俾促孟氏早日交卸聞吉林各界昨又選派代表來奉向張作霖磽商幸母急遽進兵免釀巨禍該代表省議會二人農工商學各一人政界代表爲依蘭道尹阮忠植法界代表高等廳長欒駿聲大約今晚可以到奉然張作霖態度旣如此强硬吉代表此行恐斷無效果可言耳 
　　又據吉林消息省議會等地方十大團體爲維持吉林政局計當於十二日在省議會議决各團體公推本團體領袖聯袂赴奉面謁張作霖請代向政府轉圜即於當日下午四時坐吉長車啓行赴奉軍界當道以省垣旣行戒嚴而省城外附近各要塞不能不嚴加防守是以陸上之城西歡喜嶺北玄天嶺等處均爲來往省城要道刻均派兵防守其松江上游之阿什哈達下游之口秦等則爲扼要求道現亦派軍巡防丁財政廳長前因要公赴長春業將應辦公務辦畢已於前日（十三）乘吉長早車旋省聞張作霖因吉省代表到奉面述吉省現狀後業派東邊鎭守使馬龍潭氏來吉與各當道接洽昨已到吉孟督軍原擬卽日晋京旋因地方官紳極力挽留故未成行兹將孟督最近致北京電録下 
　　（一）北京國務院龔總理鈞鑒統密蒸電謹悉足徵愛我之深欽感無旣惟是前奉電令遵即將印信咨送子省長而郭省長再三不收並一面電請辭職迨覆電不准恩遠亦奉尊電敦促入覲復於今午派員賫送印信而郭省長仍堅執不允地方各團體又　集挽留臥轍攀轅不容就道束裝以待焦灼萬分現正設法疏通至將校等亦在多方勸諭效果如何均難預料特　電聞並祈轉陳元首是爲至盼孟恩遠叩隊印（二）急北京大總統國務院鈞鑒統密昨是眞電諒達鈞覽頃復奉院眞電反覆訓諭敬悉一是惟於此間實在狀况仍有未免隔閡之處謹再披瀝陳之恩遠年逾六旬衰朽日甚退休之志三載於兹一旦得卸仔肩如釋重負其快慰直不可以言喻於此而尙稍存戀棧之思恐雖大愚不至如此故奉令後遵卽派員將印信咨送兼署吉督郭省長一面飭屬趕辦交代辭行備車嚴裝待發無如郭省長辭不接受始則謂已電請中央收回成命繼則謂業經政府默許堅執不收往返賫送至再至三雖迭次奉令催促入都然旣不能强郭省長以所難又勢不能委之泥　恝然就道地方各團體復聚集三四千人挽留不去當此邊防吃緊胡匪猖獗之際交涉地方均關緊要恩遠以去職人員焉能負此重責加以明命一經發表軍心異常動摇權力感情均無所用惟有據實直陳仰懇俯鑒愚忱並無絲毫依戀速籌正當方法俾得早日首途曷勝翹企待命之至孟恩遠叩文印（又致各省電）各省督軍省長各護軍使各都統鑒恩遠治吉十年奉職無狀此次奉令内調得卸仔肩幸何如之遵即將印信咨送郭省長宗熙接收去訖侗伯辭不肯就至三至再而合省民商瞬聚數千人來署再四挽留甚至臥轍不起以故束裝待發者數次均被攔阻欲行又止爲之奈何現正竭力開導設法擺脱一俟登程再行奉聞謹先電達即希亮察孟恩遠寒叩 
[龍沙近訊（柳）（七月十四發）]  
　　奉吉惡潮聲中之别報 
　　奉吉交惡醞釀已久張作霖欲貫澈大東三省之主張乃運動吉省公民控訴孟督八大罪以爲要求撤換之張本又得同派中人之助力居然達到目的當命令飛來關外時東省人士以爲中央與孟督必已條件妥協故敢貿然下此命令黑鮑督得電卽飭所屬趕辦移交以備結束翌晨各機關僚員均赴軍署道賀見鮑督情狀有若不豫色然者繼探之某副官云昨一晝夜間未得長春來電去電亦不得覆消息寂寞恐有意外變動迨至今晨郭省長派趙孚（前黑大賚知事現在吉某機關任事）來勸鮑督暫爲鎭靜并述中央命令下後孟督卽將印綬送繳郭省長云史弟今已交代後此地面上各種事端發生兄弟概不負責語時氣極憤懣郭見勢不佳乃親將印綬送還一面急電中央陳請辭職其實孟之去職於孟毫無關係且孟亦極顧息肩蓋旣遭張疑忌事事爲所掣肘究有何味戀此雞肋今兹得一惠威將軍下台於面子上亦甚過得去不料各軍士不以爲然以張仇嫉異已太甚頭兒一走我輩皆在淘汰之例故咸願誓死力爭尤以高師長（孟之外甥未受中央正式任命）陸旅長（孟之壻建章之子）爲個中健將故此次之擋駕非爲督軍地盤關係乃一般軍官及兵士飯碗問題也近聞奉吉間風聲益緊政府已派出多人調劑不識果能和平了結否 
　　吉省形勢旣若此則鮑督勢難輕率赴吉而新任黑督孫烈臣早將二十七師交代清楚其挑選之衞隊二營已於昨日到哈埠當即派員來省租定東關外各小客店爲暫時駐紥地聞個中尙有暗潮緣吉督一席本爲吳某（二十九師師長）之禁臠今兹爲孫某所攫得殊出人意外吳因之頗不高興恐將發生節外之枝（江省城内駐有該師第一旅）即在孫某個人又以二十七師早經交代督軍之任不能即時履新心中亦極焦灼然鮑督確有不能不去之勢鮑素來用人不當全省人民攻擊甚力其最大者（一）商會之控錢法毛荒案江省通用廣信公司之制錢官帖與官銀號之銀元紙幣若論現金輕易不得見也全省金融悉爲該兩大機關所把持中交及其他各銀行雖有分行不過一種匯兑所之性質前畢桂芳督黑時以受俄羗帖價低影響江票有不可終日之勢然尙能竭力維持現狀故畢雖無政績可述此點尙爲人所樂道今江票低落每元僅值現三角若在郵政電局須四元核一元因之百物昻貴民不聊生而廣信今春尙大分其花紅月薪十餘元者居然分得數萬千總辦魏某分得一百六十萬千所最奇者張作霖亦分得鉅額旣然虧折致票價低落何以復有此肥已之豪舉實令人不可思議（二）軍隊之控尅扣軍餉案黑省收入藏共三百餘萬以之支配軍費未必定有盈餘故月有中央貼費右干均爲現洋而兵餉概發江票試思月得八九元之丘八爺合現二元餘）　何以爲生端節前後謡諑紛紛乃有搭放奉票五成之事（奉票價倍江票然此爲敷衍目前之法斷非長久之計在鮑督自身未始不想早日擺脱此形同糜爛之龍沙以故調任吉督鮑本極抱樂觀也（三）公民之控縱植烟苗案江省地大人稀苦力工人類皆來自奉直魯　省歷年糧食出産甚富今春東山一帶盛種瞿粟苦工以大利所在咸趨之若騖而一般糧户雇工無著坐視膏腴之壤鞠爲茂草據最近調查從事種烟人數有十五萬之譜每人須於山林警察局以五元票購買一秃頭營業執照始得人山種植此外尙有例税全年統計歲入甚豐此爲鮑手下所最親信之李團長所發明而鮑則佯爲不知陰受其利者也 
　　上述三者匀爲極力之攻擊或電中央或電張氏事寳昭著不可隠飾鮑處此騎虎難下之勢本擬作懸崖勒馬之圖故吉潮如何結束刻尙未敢憶斷而鮑之去黑問題終當成爲事實頻得張氏電囑龍沙出兵預備夾擊已於昨日遣出二旅開往長春風雲日惡將奈之何 
[記北京各界協進會]  
　　中美通信社消息云日前本京各團體重要分子以目前内政外交形勢緊急特發起各界協進會集國民全力以謀應付之方刻一切籌備業已就緒定於本月二十日下午二時在湖廣會館開成立大會兹將該會啓事及草章録下（啓事）敬啓者山東問題政府採納民意拒絶簽字以維領土誠國家良好現象然政府旣本國民公意以辦外交國民即當輔助政府分擔責任况歐洲和約關係世界平和我國若僅以不簽字三字了事而於國内紛爭不速解决以圖一致對外則内政旣無促進之希望即外交亦無適當之辦法貽誤大局危險莫甚同人有鑒於此原發起各界協進會冀聯合京外各團體合羣策羣力以促内政之統一而爲外交之後盾此實共和國民應盡之天職尙希全國同胞鑒諒斯志同發宏願共策前路本會幸甚全國幸甚各界協進會籌備處啓（草章）一本會以求速行統一内政援助外交爲主旨二本會係聯合各界團體組織之但有公民資格之國民願加入本會者經會員二人以上介紹皆得爲會員三本會成立後公推代表分赴各省區及大埠聯合各界團體設立分會（並在滬設通信總機關）俟省區過半數成立分會即擇全國交通適宜地點通知各分會推舉各代表開一大會履行本會主旨四本會先設幹事部以各界團體代表（每團得派三人至五人）或各界發起人組織之執行一切籌備事項内分總務（庶務會計在内）交際文書調查四部每部設籌備正主任一副主任二其評議部俟大會成立後再行設立暫設幹事總務十人文書六人調查十人交際無定額正副主任由各部公推五各處分會當根據本簡章組織之但無抵觸本總章亦可變通適用六本會附設外交研究部臨時講演所國貨倡導團由本會會員分擔責任積極進行七本會草章俟成立會議决後施行如有必須修改時由幹事五人以上或會員十人以上提出决議修正之八本會各部幹事細則另訂之 
[旅京川學界對川事之意見]  
　　四川旅京學生川局促定會諫日致重慶川滇黔俱進會電云國内紛爭垂有年矣其發亂之頻與受禍之深莫西南若就中尤以四川爲甚今閲牆始息糾紛方解協力同心共匡國難正在斯時諸公熱心時局大會渝中諒能平心靜氣共籌民本乃者謡諑横生有若禍機復萌我輩歷年痛苦豈忍鄉山再亂所爲亟起而謀有不能不一一爲諸公陳者夫川滇黔連年戰禍究自何起彼羅劉之爭劉戴之鬨果起自當局諸人乎水落石出事不難知種禍者特吾川旅京鐵路派諸人耳一方爲陰謀愚弄一方以爲有私利時機之可乘同室操戈果將誰咎今諸公方息戈圖治尤不可忘禍亂之由近鐵路派又思重演惡劇散布流言離間當道日前假會呼喝吾輩已力破其奸深望諸公力息内訌勿再陷前轍此同人所厚望於諸公者一也西藏爲吾國屏障與川滇黔尤有密切關係外人經營已久吾人反置若罔聞設有損割其影響於全國軍勢上物産上益非龍江以北及朝鮮台灣安南諸地比也今陳使孤軍獨撑迫切呼籲吾人正當併力援助不可有黨派私見存乎其間此同人等所望於諸公者二也至於民治主義爲近代潮流所趨諸公具有志界眼光必知以民治爲本軍閥主義當在自滅之列幸勿醉心英雄偉人之徼倖而爲專横壟斷之詭謀此同人等所望於諸公者三也四川爲西方重鎭與西南共存亡自當化除省界同盟共守然駐守無定生民爲災此又歷年軍隊之成績不敢諱言者望諸公悉心計劃妥爲佈置此同人等所望於諸公者四也至於軍用欵項應受財政廳支配勿得任由各軍自行徵取此則軍民分治之實政甚望各軍勿自由法外致背護法之旨此同人等所望於諸公者五也以上諸端悉本良心之自動無或稍存偏袒望諸公曲諒我輩學生分心於學問以外之苦衷而捐除意見勵精鬭治則川滇黔幸甚全國幸甚區區懇忱伏維公鑒 
[京華短簡]  
　　日昨魯省長沈銘昌有删（十五）電至京略云本月七號日人在商埠開慶賀提燈會當經先期飭知警廳加派崗警防範商民亦相戒杜門布置極爲周密不意是夕九鐘該提燈會行經泰康罐頭店門首已在該店閉門三小時之後而忽有撞門毁物聚衆滋鬧情事當由官警勸阻無效致該店大受損失停止營業迭囑交涉員與日領交涉分别賠償究治迄今多次仍未解决又日人前逮去之鄉民李吉壽劉硯田兩名經屢次交涉始據送交警廳釋回由廳訊據供稱日人曾加刑訊三次脊背騐有鞭傷多處當送醫院調治並飭交涉員知照日領派員騐視據理交涉以重主權現在學商各界更番來署陳訴均謂日人顯違約章有傷人道異常憤激雖經銘昌再三開導以方今交涉宜忍宜靜不可因小誤大而輿情迄未帖然觀兹時局供職無狀實切杞憂迫得據情電達請速與日使嚴重交涉以平民憤免生枝節 
　　日前外間甚傳政府有追加簽字之説各方聞之甚爲注意詰問之電不下數十通業經政府聲明絶無其事惟西南軍政府又有銑電到京對於補簽之説頗爲懷疑銑電原文如下連日報載北方對於德約有追加簽字之説想尊處顧念國脈熟權利害必不出此或者人民驚懼之餘出於疑揣惟當此人心惶惶深恐輾轉相訛易淆觀聽尙望有所宣示此間正擬拒絶簽字後之辦法籌定奉商藎慮所及尙希電示岑春煊伍廷芳陸榮廷唐繼堯孫文林葆懌銑印 
　　戰後經濟調查會之設原爲網羅南北政客藉示覊縻起見故每月所需經費僅薪金一項已達十萬元以上近因政費奇絀此項經費自五月以後迄未照發一般會員嘖有煩言謂與其如此無寗完全取消倒見痛快云云惟政府因南北和議尙未告成不敢開罪於政客而籌欵發薪一時又屬難　之事故除敷衍勸慰外并隨時添派會員以示保留該會之决心云 
　　中美通信社消息紐約洛克費勒醫學部幹事雲先特博士日前來京刻定於下星期内偕洛克費勒醫學部中國分部幹事顧臨君赴中國各處游歷先赴漢口上海及沿途各重要地方復由上海至廣東及南方各埠其目的係調查中國衛生情狀報告於紐約總部聞該部當在中國爲慈善事業之活動以北京及上海爲中心於全國各地設立醫院藥房自雲先特博士抵京以來三條胡同洛克費勒醫院之建築進行甚速現擬於本年九月間將中央大房舍三所先行開闢爲醫院及醫學校之用 
[紀吳興進德婦女學校]  
　　女界之明星 
　　浙江吳興進德婦女學校開辦已經一載有半所有課程之支配及組織設備等迭經前敎育范總長余日章君郭秉文君朱胡彬夏女士及各界知名之士熱忱贊許以敎育中國一般年長失學之已婚及未婚之婦女使成爲賢母良妻造福家國實爲當今之急務該校計分預科正科特科三級且設有兒童部本年共有學生三十餘人此外隨同學生住校之子女亦有三十餘人今夏第一届畢業計預科生五名特科生一名均各成績優美洵盛事也 
　　吳興進德婦女學校評定學生分數以平日積分爲三分之二考分爲三分之一學期畢總結與操行兩項分數合併計算總結得三分之一操行得三分之二約計操行之準則如下（一）檢點身心兢競自治（二）友愛他人樂於協助（三）注意個人衛生（四）發言文雅莫雜鄙俚之談（五）凡無意識之事戒絶評論（六）語言幽秀切勿高聲（七）謹守時間不先不後（八）遇事自動毋貽傀儡之譏（九）對於講授者須表示誠意悦受之態度（十）课堂中宜守禮法（十一）課餘樂參閲有益之書報 
　　凡學生有兒女同在校中而能實行下列各事者酌予操行分數（一）按照校中規定之標準護育兒女身體者（二）注意兒女道德及心靈上之訓練者道德及心靈上之訓練略舉下列諸則爲標準（甲）常以眞誠之意示兒女（乙）對於兒女須有和藹之情（丙）訓兒女須堅定勿游移（丁）使兒女對於已有恭敬之心（戊）使兒女能知自治（已）爲兒詳講故事（庚）學生如爲基督徒宜敎兒女虔心祈禱　附校含圖 
尙有要聞及地方通信轉入彼版 
雜評一 
[統一會議（邠）]  
　　國内和議復活之説怱怱又幾何日矣北總代表何人歟其始曰朱今日曰不來明日曰來摇摇於來不來之間者若干日而後曰竟不來矣其繼曰錢今日曰就明日曰不就摇摇於就不就之間者又若干日乃曰竟不就矣又其後曰王揖唐而又有東海贊否之問題焉又有安福推挽之問題焉今且又有統一會議之設置焉夫不有總代表和無由議贊否推挽之問題不解决總代表無由定不有统一會議諸問題無由解决而今之统一會甫在草創時耳必俟其成而後决問題而後定總代表而後續聞和議卽使毫無阻礙不知尙須幾何日而况阻礙之不勝其多耶前此所盼盼和議耳今則和議之前更有層層之步驟而必先盼所謂統一會議焉非所謂愈盼愈遠者耶 
　　語云築室與道謀謂其不可與有成也我謂路人之於築室不過不關切而已尙無不欲築室之心也今乃與不利於和之人謀議和之事是實與狐謀皮耳其亟肄以敝之多方以誤之者方且日出而不窮而統一會議即其操縱捭闔之機關也國人乃屬目於滬上之會議無乃太早歟 
 
 

Page 8

 
 
要聞二 
[湘公團否認省會選舉]  
　　湖南省敎育會總商會農會工界各行行董會長沙縣敎育會農會長沙城敎育會基督徒聯合會基督敎青年會大公報館湖南日報館等聯合組織湖南各公團聯合會於七月十二日成立假省敎育會爲會址公舉湯松爲總幹事李佛肩爲副總幹事成立之後即發表否認省議會非法選舉之宣言云湘省省議會選舉自去秋以來迭經幾度之嘗試兎起體落怪象百出中問因輿論沸騰和會否認由内務部電令緩辦始將不法之省議會選舉暫行打消湘人喁喁方以爲此後即重行依法舉辦亦必待南北和會告成湘局統一之後不謂死灰復燃妖孽再現竟悍然不顧定於本月十二日舉行初選二十五日舉行覆選利用疾雷不及掩耳之手段以遂其專横包辦之私圖倒行逆施毫無忌懼是而可忍孰不可忍查此次省議會選舉凡湘南湖西及中路之寳慶等未經統一之各縣早已通電表示反對今則悉用代辦二字含糊辦理以致學生可充監察之職一人可投數百票之多怪誕奇離莫可究詰吾人試本諸良主訴諸法律民意是否可以假借選舉是否可以代辦此種代辦之權又何人可以付予何人可以承受此就代辦違法一層而言此次選舉應當否認者一也即以直接選舉各縣而言所有縣數曾不及全省縣數之半選民之册成於私造投票之人出自雇請自好者不屑與聞無恥者視爲捷徑蠅營狗苟臭可掩鼻此就直接選舉一層而言此次選舉應當否認者二也此次省議會選舉旣經上海地北和會代表否認自應從綏舉辦何得乘此和議停頓之時爲趁火打刦之計豪奪巧取甚於無賴苟非安福系之嫡派便是類似安福系之餘孽此就和會原議一層而言此闪選舉應當否認者三也吾人根據以上三大理由確信此次省議會選舉絶無絲毫之價值祗能認爲私生的爲密賣的不能認爲公開的爲法定的如當局能俯順民意迅予取消各奔走選舉人翻然悔悟知難而退事人亦雅不欲求全責備尙可曲予幾分之原諒如必横生倒養底於成立則吾湘三千萬人民决不承認我湘省有此機關我湘人有此議員惟有宣布與此種非法私生之省議會斷絶關係以後凡彼等所議决之議案一律視爲無效吾人亦明知此種支離破碎之議會儘可視爲一幕之滑稽劇并無何等否認之價值然新國會最初産出舉國人士何嘗不以兒戲視之今則把持政柄擾亂金融借欵賣國黷武殘民幾於無惡不作推原其故實由國人之姑息驕養有以使然此種非法私生之省議會組織意即在安福系盤踞新國會之故伎利用民意機關以爲舞弊營私之武器故吾人不能不有澈底之覺悟以示深惡痛絶不少寛假之意如彼等全無悔悟依然繼續組織則吾人惟有以最後之方法力籌對付邦人君子幸垂察焉 
[杭州快信]  
　　商品陳列館開辦在即原有太平坊勸工陳列所已奉諭於下月一日遷入 
　　西湖岳墳攺建墓道仿照城站圖式興築應行遷讓各户已由官廳擇定金沙港地方營造新屋與住居現將次工竣已示知各户自下月一日實行 
　　内務部咨浙將出版法禁止出版之文書圖畫各種條件飭屬依法實行已通令一體遵照 
　　蔡子民有定下月一日起程赴京之説 
　　省城人力車公司私立車業公所名目現已奉令查禁并改訂取締新章凡車輛非經警廳騐明者不准給照行駛並另頒允許證以備乘客查騐下月一號實行 
　　嘉興旅外學生聯合會電省陰曆二十一日嘉興長官指使軍警毆傷學生輿情憤激似此摧殘學界慘無人道同人等誼切桑梓不忍坐視迫請援助以紓公愤 
地方通信 
[蘇州]  
　　呈報螟害这之不實滸關鄉董張誦青呈稱滸關附近一帶田稻已爲螟蟲所害蔓延十餘里等情温知事聞報後即派科員王誦賢曹培之赴鄉查勘當飭鄉民地保將有蟲之稻送交熟悉害蟲之陶馥庭查看經陶詳細審視確非螟蟲實爲稻包蟲並不害稻王曹兩員回縣禀復矣 
　　中行蘇州股東聯合會成立　中國銀行蘇州各股東因反對恢復二年分則例並反對不經股東會議决而修改則例及增加股本各事特在蘇組織蘇州股東聯合會以便與各省股東取一致之態度業於陽曆七月十日聞會成立是日到會股東十四人計一千二百三十七股當場議定電致北京財政部及上海中國銀行股東聯合會等處云 
[無錫]  
　　電請禁米出境　縣署楊知事電除齊省長查本省米糧向不准私運出境歷奉鈞令嚴禁有案即如近奉規復漕運辦法亦蒙體恤目下情形通電暫緩照辦仰見省長維持民食之德意伏查錫邑本年二麥收成大減民間已鮮蓋藏入夏以來又遭霪雨低窪田畝揷秧苗多被淹没設或補救不及即有飢饉之憂值此青黄不接米價騰貴加以災患頻來人心又起恐慌若再分運出境民食前途更覺可慮應請省長維持禁運原案咨請停止採運以安人心除由知事咨請税所嚴查偷運並出示諭禁外合亟電陳伏乞鑒核示遵無錫縣知事楊夢齡叩 
　　水災後之補救　常熟縣各鄉田禾經此大水後該縣知事邀紳集議補救方法因知錫邑有特産之六十日黄秈稻一種特電商楊知事擬在錫購辦一二百石爲種籽散給鄉民補種楊知事接電後以鐲邑確有是項種籽惟出數無多每届均在秋季　變作爲民食所餘者僅留來年種籽而已本年業已下種無從購覓即本邑自遭　雨之後低田亦多淹没擬欲購求此項種籽而不可得據此電復該縣矣　又天下市三尖地有發現蝗蟲之説縣署已派水巡隊長到鄉調查兹悉到鄉搜查後已於前晚返署報告略謂並非蝗蟲係一種蚱蜢蓋三尖地方地勢極低現已變成澤國因蘆葦尙透六面昨蜢　集葉頂鄉民誤爲蝗蟲等云並捉得昨蜢甚多到縣備考惟懷下市與天下市交界之五四二圖通津橋地方謂確有蝗蟲發現昨由懷下天下市兩董事某君捕獲數纂帶城分交各機關及縣署故楊知事於昨晚又令隊長再至通津橋左近竭力搜樸清域市之低窪田畝自十五日放晴以來咸在極力戽水但青苗久没水中多已萎疲又經烈日不勉加損且水面近發生一種水袱（促呼青泥苔）將苗　住致不能發育刻正將其撈除低窪之圩如楊家圩等因人力戽水不及皆添裝機器戽水若從此久晴河水早日宣洩禾苗尙有希望云 
[崑山]  
　　暑假中之學生　此間學生肄業於江蘇省立第一師範者頗衆旋里後組織蘇州學生聯合會第一師範分會借勸學所爲事務所注重演講每日出發二次往附近鄉鎭演講其他回籍學生組織學生聯合會日昨假通俗敎育館館成立大會男女學生赴會者四五十人均肄業中等學校以上者推舉南京高等師範學生張儒榮爲會長亦分編輯演講兩部演講部内倡辦義務夜館於商會編輯部發行三日刊之報紙各部之職員均任人自擇云 
[鎭江]  
　　商學聯合會成立　商學兩界於十八日午後三時假商會開聯合會紳商學農工敎回各界咸蒞由學界譚憲　報告開會宗旨全塲約二百人 
　　飭縣封禁銅鑛　距鎭城西南三十里高資山銅鑛前經某商等向財政部領照開採名曰得成公司詎開工後毫無效騐加以經費支絀以致籍税不能照數現丹徒縣倪知事奉到省令飭將該鑛照吊銷一面由縣派警查封 
[揚州]  
　　縣敎育會開會　江都縣敎育會於十八日下午開第五届常年會會長丁善之報告　過情形後提議會員資格問題暑假講習所移遷地址問題露天教育　經費改充童子軍開辦費問題及露天講演改良辦法等項已逐一解决矣 
　　敎塲街之火警　揚州敎塲街裕興鐘有店十八日夜以蚊烟遺火致肇焚燒殃及隣有月明軒茶社對面公盛鴨舖經各水龍救熄未釀巨災 
[安慶]  
　　組織童子軍支部　皖省童子軍自本年三月間由敎育廳公共體育場籌備員趙光紹及薛勵進張彭齡擔任敎授五月間童子軍會操成效已著六月間第一二三團童子軍初級課程業已修畢由趙考騐及格者給與入隊護書及徵章不及格者仍留初級補習近更籌設全省童子軍支部以謀統一已經備案者計有六團矣 
　　胡廳長决意辭職　安徽財政廳長胡思義自到任以來遇事爲省議會掣肘迭呈財政部曁軍民兩長請准解職已有允意繼其後者前鳳陽關監督陶鎔及現充安武軍軍需處長陳旨章財政廳二科科長郭後德三人均有希望陶之呼聲最高　　偵得販米出口機關　頃聞駐蕪某局長勾串旅滬某皖紳携帶大宗巨欵來皖屬各鄉鎭收買稻米川民船裝載由棕陽運往蕪埠轉售外人故近來懷寗鄉間米價飛漲較之五月間每石已加增洋一元有奇昨爲救國團偵悉以省議會與行政長官置若罔聞擬即呈請查辦 
　　杭州 
　　選取留學歐美官費生　浙省留英官費生徐東藩留美官費生陳大啓方於桷李屢身均於本年先後畢業共計缺額四名兹經敎育部舉行第二試騐選得葛敬新程干雲程經遽吳祥鳳四名遞補缺額已由部咨請省署查照矣 
　　省垣金融界之近訊　上月因罷市風潮金融奇緊近來各處市面早復原狀金融界到源日多銀根已形鬆動且時值夏令絲繭過市商用現洋已覺稍減甬　麻　之市價業經平定至運用現洋之護照日來仍由杭州總商會查明塡給每日領照運出約二三萬元聞每日各地到源尙不止此數云 
[太原]  
　　婦女夏期演講會　省長爲增進省　婦女應有之智識起見特設省垣婦女夏期講演會現届實行之期省長復按區分派聽講户數列表布告令各街長副　長等一律遵照前定規則由各街　長之眷屬將該街閭婦女　齊傳集帶領前赴指定地點聽講其各街分派法自星期一起至星期六止將各區街巷分派爲六日聽講每星期週而復始並限定各街巷各户每户至少須有聽講者一人 
　　長途汽車之動機　清源縣張懷玉等擬由榆林至汾州開駛汽車呈講省署立案省長批謂所擬開辦汽車自係爲交通便利起見用意可嘉要許惟查自榆至汾道路寛狹不一與張厙等處情形不同長途行車縱有起止時刻各處車馬往來甚多狹路相逢如何躱避能否預防危險且遇小河淺　應否修築橋梁所經路線應否先爲平治簡章均未載明仰再規畫呈候察尊 
　　改良牧産之進行　省長前爲改良種羊由　　　　美利奴羊一千隻業經派員前往分批購運頃聞第三批運羊委員於昨日（十四日）由火車運一百九十五隻並種牛七頭到省奉省查騐飭交模範牧塲收養又第一種羊收塲長呈奉省長令云該塲貯藏羊毛應向本省及天津各處商號函詢收買價格擇其最高者隨時出售毋庸派員運賣致費周折 
[鄭州]  
　　日本人調查鐵路之疑問　前日有日本人兩名由汴站乘車到鄭即往隴海路求見法工程師要求將該路測量圖樣井橋樑隧道有無特殊之點鋼軌枕未如何敷設一一爲之説明工程師以事未接洽未便宣洩當即拒絶其請又據京漢局員云日前總局亦有日本人兩名携有交通部介紹書强硬索閲各種圖式云 
 
 

Page 9

 
 
   
 
 

Page 10

 
 
本埠新聞 
[魯人請任王正廷爲國際代表]  
　　山東協會致南北電　北京大總統國務院廣州軍政府各總裁鈞鑒國際聯盟不久開會山東問題及中日密約我國皆須提出請各國公平解决非愼選國際代表不足達國民眞意要各國同情此次拒簽德約王專使正廷主張最力剛正不屈中外推重委充國際代表必能勝任吳佩孚及各團體一致推舉主張極是請鈞座即加委任以順民意而保國權上海山東協會叩馬 
　　旅粤山東同鄉會通電　北京山東同鄉會轉山東代表團濟南省議會轉各機關各團體上海山東協會全國國民聯合會均鑒挽救外交失敗全賴國際聯盟該會迅將成立我國委員不得不審愼選擇查我國與日本締結各種自已密約多係陸徵祥在外交總長任内所辦至山東協約内載欣然同意四字確係章宗祥一人經手陸因顧全章賊不即揭明致鑄大錯他若胡維德一意袒日施肇基爲駐外公使首領始終未發一言均不足爲聯盟委員其始終竭力中外毫無間言且甚爲美國所信任者惟王正廷一人現經吳子玉師長電請南北政府速行委任王正廷爲聯盟委員所見極當我東人應即聯絡各界羣起要求北政府即行委任勿稍游移倘不趁此力爭任北政府徇安福系之要求委親日派續行賣國陰謀全國淪亡我東萬刼不復矣際兹存亡關頭千鈞一髮除電請吳師長竭力主持誓遠目的外懇聯絡各界一體力請勿任賣國餘　參列其間俾王專使得竟全功以救危亡旅粤山東同鄉會參議員樊文耀張魯泉馬蔭榮衆議員齊因培于恩波閻容德于均生于洪起鄧天乙彭占元魏丹書盛際光周廷弼胡祥林删 
[全國學生會消息]  
　　全國學生聯合會成立一月呼號奔走頃刻未遑自吳仁華黄維時等提議組織各地各界聯合會以來進行愈速日昨該會接到黄河流域與長江流域一帶所派出各代表之報告謂各地組織各界聯合會甚爲踴躍昨日（二十日）又委王秉乾赴杭嘉一帶進行不日當有報告近該代表等以爲會期將滿國事未安爲此連日開會討論善後永久之計劃除上述派遣代表外又分二種（一）國家根本問題如路權（高徐順濟）若何收回國貨若何提倡實業若何振興民智若何開發國賊若何驅除（二）學生根本問題如對於社會服務當若何對於三育發展當若何對於國家觀念當若何雖處彤彤徂暑之中一一均在研究之列聚精會神瞬息不懈云 
　　致北京電　（其一）北京國務院鈞鑒此間盛傳政府將補行簽字羣情甚憤山東問題務俟國際聯盟會解决斷不可由中日自行處斷輿情激昻請明布外交方針以釋羣疑全國學生聯合會叩號（其二）北京國務院外交部鈞鑒霰日日人武裝入青州捕去學生馬忠懐該地罷商罷工力爭無效請嚴向日使交涉學生等願爲後盾金國學生聯合會叩號（其三）北京大學幹事會痛擊胡黨大快更請勵進絶陰謀而端學風全國學生聯合會（其四）北京中等以上學校學生聯合會鑒電悉安福派狐羣魚黨胡仁源狗苟蠅營毁學利私猶不足責獨憤我青年學子乃亦附羶逐臭甘作虎倀寗非學界之羞害羣之馬不除來日之難未已請對於附胡與黨嚴施懲戒以絶陰謀至胡利慾薰心覥不知恥同人等必籌所以對付之之道尙望鳴鼓而攻勿令倖逞全國學生聯合會叩效 
　　致杭州電　杭州楊督軍齊省長鑒聞嘉興知事張昌慶團長夏兆麟無端傷害學生請查辦以洩公憤并請嚴懲肇事軍警擔保學生生命以伸國紀而障人權全國學生聯合會叩號 
　　致長沙電　長沙張督軍曁商會學生聯合會鑒第一紡紗廠聞有賣與外人消息請竭力維持以維國權全國學生聯合會叩號 
　　致安徽電　安慶吕省長鑒舒城學生公燬日糖情出愛國聞該糖商正控訴求重辦學生請飭該縣知事勿受理以爲奸商之戒全國學生聯合會叩號 
　　山東青州來電　全國學生聯合會電本月十七日晚三鐘日人武裝進城逕入省立第十中學捕去學生馬忠懷當由本會通知各界赴縣要求並電督軍省長請向日領交涉現商罷市工輟業一致力爭仍無效果此事有關國體祈電政府力爭爲盼山東青州學生聯合會 
[嘉興學生泣告國人]  
　　本埠各團體昨接嘉興學生聯合會泣告國人書云敝會因國貨陳列所募捐事於月之十八號得本地敎育會之允許在公共講演廳（隷屬敎育會）演愛國劇先事通告該地知事張昌慶曁北軍駐嘉司令團長夏兆麟張夏二人互相推諉學生等告以陳列所經費無出不得不演劇籌欵且演愛國劇無妨治安更足補助社會敎育張夏答謂如國貨陳列所需欵吾輩當慷慨解囊無勞演劇惟該欵項須陳列所辦有成效時方能捐入云云學生等以入場劵大半已經售出而所入之欵項復因各處購辦國貨支用凈盡設知事團長果能立捐鉅欵贖回入場劵自可停演今以延宕之辭相敷衍學生苦難爲無米之炊竊思陳列所需之物甚多雖商學各界捐助不少而大宗國貨仍須購買租賃市屋亦須現欵若欵不先集貨物無着房屋無着更何成效可期且演劇旣經縣敎育會許可團長本無干涉之權知事亦無明文禁止時嘉興海寗海鹽嘉善崇德各縣敎育會代表方在浙江第三中校與鄭宗海陶知行諸先生開敎育研究講演會論及演劇事皆謂不妨開演於是學生等决於十八日下午在公共講演廳排演詎戲募方開突來警察八人曁警佐巡長勒令停售門票售票之幹事對以吾輩演劇團經敎育會許可警佐故令停止可向敎育會接洽警佐羞憤而退去後未幾忽見知事團長率領全體衛隊與全團兵士荷槍蜂擁而入實彈上刺如臨大敵知事團長口駡混蛋忘八不止兵士則横衝直撞任意毆人有毛培之者年老氣衰行步艱澀兵士即以槍柄擊之倒地縣敎育會會長陸祖榖（頌襄）年高望重步履從容兵士亦以槍柄擊之使出其他四邑敎育會聽講諸人雖倉惶奔避亦不能免第二中學學生朱培生受傷最重左眼突出如球胸腰各部皆受重傷口不能言目不能視生死尙難預卜當時來賓婦女驚惶萬狀從窗躍出顚踣枕藉該知事等且將在台口分送之日貨調查録數百本與入場劵數百張毁而投之於河帳幕衣物撕成片片售票處銀元掠取一空野蠻凶横筆難罄述竊思講演廳爲敎育會機關曩日演劇向無擾亂治安之事知事張昌慶等旣未事前飭知敎育會禁止突然出此殘暴行爲嘉邑人民同深憤慨國事雖淆公理未滅爲敢泣告全國同胞主持正論以雪奇冤（下略） 
[上海學生聯合會消息]  
　　義務敎育團第二次常會紀事 
　　七月十九日上午九鐘在復旦大學開第二次常會到會者八人爲俞慶棠女士俞素青女士張佩英女士張藹貞女士影昕君潘公展君吳冕君薛紹清君公推彭昕君爲臨時主席薛紹清君爲臨時書記議决各事列下（一）俞慶棠女士提議本會創立國民義務學校一所并擬定籌備事項六欵由主席付討論經衆表决通過所决六欵如下（甲）草擬細則先請文牘部函各校之已辦義務國民學校者囑其將章程寄來俟得覆後再定（乙）校址先試覔一不需租金公共處所如不果再租相當房屋（丙）校舍務須光線充足空氣清新并須有操場（丁）敎員須請深明敎育原理熱心義務敎育并能日編敎案者（戊）校具桌椅宜適於學生之修短庶無礙衛生（已）學額定一百二十名僅收通學生年齡自七歲至十四歲（二）俞慶棠女士提議本團應請新敎育家若干人爲本團顧問彭听君附議衆贊成并擬定八人由本團派員分頭前往接洽（三）推定俞慶棠女士張佩英女士裴國雄君三人協同交際員尋覓相當房屋爲設立義務學校之用地點華界倘不果則自行覓地建築（四）主席宣告時間侷促商工界義務學校細則緩議（五）議决下次常會於星期一（二十一日）上午新鐘八句在貝勒路新事務所舉行時已十鐘乃宣告散會 
[閩籍學生會成立紀事]  
　　閩省學生林元洪等發起中華閩籍學生會聯絡閩籍右角低者爲嘉興縣知事張昌慶高者爲團長夏兆麟 
 
[浙江第二中學學生朱培生被毆受傷後在福音醫院攝影]  
學生共圖開通桑梓方法閩籍學生贊成者頗衆現該會籌備已竣會章業經臨時幹事都草就曾於十九晚假北四川路青年會開成立大會來賓有張溥泉黄魯貽林丙南陳人俊洪秉瑞諸君並有美國日本北京大津安徽南京上海福州厦門泉州各處閩籍學生代表到會閩籍男女學生共有三十餘人八句餘鐘開會由林元洪君報告籌備情形後公推北京代表劉慶平爲該會臨時主席請張溥泉君演説略謂救國須自革除惡習始蓋國非痛哭流涕所能救也不見乎外國何常有此種事而我國則以痛哭流涕爲救國之先務此豈非大誤哉望諸君奮起精神設法救國方生效力次黄魯貽演説略謂學生對於社會固當有扶助之心但不可專心對於社會而將功課擲於腦後次林丙南演説希望不荒廢學業次陳人鶴演説亦希望不荒廢學業最後由留法儉學會代表洪秉端演説略謂我们所最要緊者爲根本救國方法根本救國方法者何第一要造就人才興辦實業但人才從何而出則必須有完美之學校所以諸君組織團體甚當但對於學業方面亦須專心研究也後林元洪提議推林现南黄魯貽陳人俊洪秉端等爲該會維持員全體贊成繼由安徽代表黄俊南女士美國代表丁先誠等演説因時間太促所有通過簡章及選舉職員均未舉行因公推臨時評議員數人擔任議决各事時已十一句鐘散會其臨時評議員等定於今晚（二十一）新鐘七時在霞飛路留法儉學會内該會辦事處開評議會討論會章進行方法並籌備第二次大會以便通過章程凡閩籍男女學生表同情於該會者可至法租界霞飛路留法儉學會内該會辦事處簽名入會 
[承租敵艦案之經過]  
　　自没收敵艦有低價出售之風説後滬上各商帮羣起反對查此事之起始實由上海三北輪公司虞洽卿鑒於抵制之潮流各省各埠之客貨均願裝儎華船而華船甚少裝運不及各埠貨積甚多損失甚大於是亟亟邀集各省旅滬商界領袖擬組織一華商航運大公司先行電達交通部承租此項敵船嗣得交部佳電允准遂又邀集各領袖籌商一切先電交部請共詳示承租辦法迄未得覆兹先將佳電與庚日催電録下 
　　交通部六月九號復電　三北公司虞和德卅一日代電悉該商熱心愛國注重航業殊堪欣慰本部前租與大達公司各輪租期已滿所有協商國轉租之船將須收回現正由部籌辦接收事宜惟本部正擬設立公司招商增股以振航業現在規畫尙未就緒當此空曠期間暫行出租尙無不可即由該商將承租辦法擬具大綱報部核奪希查照交通部佳印 
　　虞和德七月八日致北京電　北京交通部鈞鑒前電諒達承租敵船一事各帮商人期望急切各埠亦經布置專候鈞命擬定辦法便可遵行乞電示虞和德叩庚 
　　催電去後杳無音信乃忽傳有將售外人之説有向虞君處詰問者於是又邀集共議首由虞君電致總統總理及交部交涉而各帮董蘭舫鄒静齋林炳忻等亦相繼電京力爭董君又電直隷省議會天津商會請其其同設法其各電並録如下 
　　虞和德七月十二致京電　北京分呈大總統龔總理交通部曾總長鈞鑒承租敵艦一案蒙佳電允准迭經巧日支日庚日電催在案緣津閩廣潮以及長江各帮商人前經受輸運之苦自得佳電後各帮各埠組織已有成議今忽有某公司串通外人購船及各碼頭之説各帮聞之咸相猜異向和德質問事關全國商人輸運生死關係和德之失信於各商者事猶小鈞部之失信於各商者事更大務請大總統總理總長鼎力主持仍照佳電辦理先行租用再事組合公司以維航業而順商情不勝感激之至三北公司虞和德叩文 
　　各省帮領袖董蘭舫鄒静齋等致北京電　北京大總統龔總理海軍部交通部農商部鈞鑒自歐戰發生以來運價飛漲商人受困已極歐戰停後而各國輪舶無多不敷分駛航繳各貨山積尤爲損失無數前由虞和德宣布交通部佳電允准將敵船出租商人何勝欣慰嗣與虞和德接洽各埠均已布置一切頃忽傳聞有某公司勾通外人購買敵艦及各碼頭之説惶急萬分商人等輸運生死關係在此一舉懇乞鈞座主持俯順商情仍照佳電辦理不勝切禱 
　　董蘭舫等致直省議會津商會電　直省議會天津總商會均鑒商業運費前因歐戰飛漲困累已極停戰後航線雖通華輪無多不敷分駛滯貨山積損失無算前由虞和德君宣布交通部佳電允將敵艦出租商界咸深欣慰業經迭次接洽各埠均已布置近忽聞有某公司勾通外人購買敵船及各碼頭之説羣情惶惑萬分懇乞貴會瀝陳商艱切電府院及主管各部鼎力主持仍照佳電辦理以利輸運而順商情再津埠商貨上下僅恃英界碼頭諸多不便并祈貴會設法力爭保留已經收回之德國租界碼頭幸勿租與外人確實收回自管不獨保全土地並有商用碼頭利國便商無逾於此貴會關懷大局愛護桑梓均祈格外注意期達目的至深翹禱上海順直會館會長董立善總董姚志祖協董黄錫琛曁各業董事公叩 
[龍建章運動長粤之經過]  
　　聯合通訊社自消息靈通方面得一報各云龍建章未赴北京以前先致函於廣西財政廳長崔肇琳託代向陸幹卿疏通准其爲廣東省長崔固龍之門生也旋復緘謂陸向來贊成粤人自長粤省毫無成見龍即持函到京向徐東海龔心湛等聲言陸已許其爲廣東省長特來京取同意并指此爲陸氏服從中央之表示更密陳收拾兩廣須用離間誘降兩種方法徐龔等贊不絶口旋又向自稱莫榮新代表之周廷勵及陳其瑗接洽託向粤政府説項由周提出交換條件（一）保存楊永泰廣東財政廳長地位（二）准周廷勵到廣東實業廳長任（三）改選林正煊爲省議長如龍承認此三事則可包其得軍府任命龍概然諾之且極推奬楊永泰爲能吏此次龍之出京實接得楊電言莫督極盼公歸來帮忙龍現到滬數日而仍未返粤者以尙須向孫中山唐少川兩處爲一度表面之拉攏一面俟楊永泰布置就緒然後往粤履新蓋楊氏方在利用桂軍將領馬濟林虎等破臉與伍秩老爲難使伍知難自退届時龍再前往則不犯與伍爭爲省長之嫌也龍寓二洋涇橋泰安客棧同鄉往見者已儼然以省長自居矣 
[疫症並未稍減]  
　　浦東爛泥渡一帶疫症流行各情迭誌本報兹悉該項疫症連日漸次蔓延洋涇鎭一帶鄉民染疫而死者日必數人凌家弄鄉村中有一家染疫而死者計老幼四人洋涇港一帶江北船户年來停泊者日增近日亦死亡相繼 
　　浦東發現之虎列拉症近日已漸蔓延公共租界内居民已有患者現在工部局衞生科及醫學會爲防止此種疫癘侵入起見從事調查致疾之由來謂各項冷食及西瓜之類皆足爲釀疫媒介故將勸告界内舖户居家愼擇食料注重衛生以事預防不料前日薄暮時浙江路二百八十九號門牌雙新池浴堂内來一年約三十餘歲身穿黑香芸紗短衫褲足着洋襪緞鞋形如工頭之不知姓名男子正欲沐浴忽爾倒地暈去當經同浴之人扶起告知堂倌投報老閘捕房立派包探馳往將病人車入紅十字會之時疫醫院不及療治而斃旋該捕房捕頭開立根據醫生報稱死者係患時疫並無别情遂飭二圖地保馬大新報堂棺殮厝壇候認 
　　小西門外利澤橋塊有江北貧民搭蓋草屋棲止中有名小慶子者平日推塌車爲生昨日連其家人二人均患時疫而死又北市協泰信花號之李心南前晚偕友在北市妓院吃花酒歸家後於昨晨忽得病未幾即死或謂係多食冷食所致又有住居老北門内穿心街地方之回敎徒李來如亦患時疫於前晚身死又洋行街德大洋棧出店龔順安於昨晨正在工作忽起吐瀉經執事等聞知立用電話通知天津路時疫醫院立放汽車將龔送往聞亦甚爲危險云 
　　滬南南會館迤北至薛陸家浜一帶居户傳染時疫者十居四五各善堂醫院如同仁輔元復善位中等堂放生局公立上海醫院紅十字分會等分别施診除位中復善堂放生局定期設診外其他視診處無日不有數百號惟傳染者以苦力貧人居多 
　　地方分監前日將染疫囚犯汪富貴李德芝奚加和等先後發送新普育堂醫治無效延至昨晨相繼斃命堂中以電話報告到廳由檢察官等蒞堂騐明因無尸屬判令分别由堂棺殮 
　　閘北附近上寳兩邑各鄉村如眞茹彭王廟江灣大場等處邇來發生一種痧症患者四肢冰冷吐瀉交作朝發夕死十分危險并且易於傳染流行甚疾連日四五兩區各署所境内居民患痧身死者已有多人前日有住居長安路怡興里之甲乙兩姓婦人忽染斯症由該家屬先後舁送紅十字會時疫醫院施救經醫生以注射法療治甲婦得慶更生而乙婦已不及施治 
　　時疫醫院自十號開幕至十三號止收治病人達二百餘名已略見報端兹自十四號起至十九號止計數如下　十四號六三名　十五號七九名　十六號一二二名　十七號一三七名　十八號一七八名　十九號一八五名故外間所傳疫症漸減實非事實始疫地點爲浦東爛泥渡一帶今已延及浦西故日内送院之病人以租界居多數院内病房不敷前已添蓋涼棚兹住院者常達二三百名仍虞不敷應用刻由沈仲禮院長商借勞合路寗波同鄉會新購地址搭蓋凉棚爲安插病人之所該院共有割症器十二具十九號一日割症多至四十八名現以機器不敷應用擬將割症室特别擴大俾應施割症之病人聚居一處易於照料云該院原有醫生七名近以病者麕集除由沈院長添延吳少谷諸醫士外適紅會常德分會西醫凃德樂君定期回國道出滬上沈君即商請凃醫士暫駐行旌藉襄義舉近已常川駐院施治矣現全院醫生計十四名然尙有應接不暇之勢死亡之數平均計算爲百分之三至百分之五數日前有業洗衣之姑媳兩人患疫送院求治其媳甫經到院便已氣絶聞家中遺有七月小孩呱呱待哺現其姑病雖減輕然迄未將媳之死訊告知此亦至可慘之事也 
　　公立上海醫院董事會致各董事函云敬啓者兹因時疫問題訂於本月二十二日即舊曆二十五日下午四時就也是園開委員會届期務請台駕撥冗准時蒞臨俾資討論至爲盼荷 
[美紅會贊助閩省治疫經費]  
　　大陸報云本埠美人紅會幹事部昨開會决以五百元寄往福州助治疫經費並印説明虎列刺症由來與預防法之小册萬卷即日送閩分送民間俾知衞生云 
[各團請維民食之省中覆電]  
　　日前閘北商業公會因米糧問題特開會議公推錢允利王棟二君電呈江蘇督軍省長請轉電中央取銷漕運緩辦軍米兹已接到覆電其文如下　上海閘北商業公會覽電悉霪雨兼旬米價翔貴前據各界函電業經據情電達中央請暫緩派員赴蘇採運矣督軍李省長齊巧印 
　　又江蘇省敎育會接督軍省長覆電云江蘇省敎育會公鑒佳電悉現在滬米漲至八元以上所請停運蘇漕各節已據情電達中央請暫緩派員赴蘇購運矣省長齊銑印 
　　又中華工業協會接縣知事轉來督軍省長覆電云上海縣知事轉中華工業協會鑒眞電悉近日雨水過多米價驟漲已電達中央請暫緩派員派蘇購運矣督軍李省長齊嘯 
[盧護軍使關心民食]  
　　松滬盧護軍使以現值青黄不接各屬前因雨水連綿紛紛呈報災象已成米價日漲民食維艱雖事關民政深恐間接影響地方治安爰於昨日（即星期日）片請滬海道尹到署面商關於民食問題聞將由王道尹召集會議擬訂維持辦法實行籌辦平糶云 
[天津總商會請禁糧食出洋]  
　　松滬護軍使署昨接天津總商會電略謂連年水早今歲麥糧減收倉庫無餘民食堪虞米麥各糧價值增漲已成珠桂若外洋來華購買現仍陸續運載出洋民食恐慌倘不急行禁止國民生活於兹斯斷言念及此危險萬分除通電各省區禁止米麥雜糧出洋以保國脈而重民食外電請查照一體禁止云云 
[内地農田受水後之近狀]  
　　自小暑前後連日大雨内地積水成渠昨日米業各行接得内地各處通信報告田禾損害狀况據云浦東南匯川沙等處向以植棉爲主故遭水後若天時晴朗氣候復正尙不致於大害現積水亦已退盡而青浦松江珠涇角里安定等處皆以稻麥爲主故受損較甚預料收成必受歉折現積水祗去一二尺故招商局内河小輪角里班自十三停駛後至今尙未開駛 
[美郵局已收寄德郵件]  
　　大陸報云本埠美人郵局今尙未接到對德通郵之正式通告惟據局長云領署旣接有對德交通與商務皆已恢復之電信則往德郵件當然可以收遞此項郵件先將寄往紐約如與郵章相符即可寄往德國否則當退還耳寄郵件者宜將其姓氏住址註明於上云 
[一週間進口之日貨]  
　　兹有人向日商方面探得最近數星期内凡日貨來自日本到申後並不上棧即報轉口運往漢口天津運往漢口之貨每日自數十件至百件不等運往天津之貨則較少在未發生抵制以前此項貨品大多在上海登岸然後陸續轉運各口至上星期内運至上海之日貨平均價值每日關銀十五萬兩内中仍以粗細斜紋白標布棉法棉四種佔其半此外有造烟紙及錫紙等約四萬兩又有製烟機具約值二千兩又白糖一種爲數亦不少星期六有一宗值七千八百三十兩來自大連兹將上星期内日貨進口價值報告如左　星期一八 
 
 

Page 11

 
 
萬一千零五千兩　星期二十五萬四千五百二十三兩　星期三九萬六千一百九十三兩　星期四十二萬二千九百十一兩　星期五二十五萬九千八百八十二兩　星期六十八萬六千八百九十九兩　又將各項貨品分類計其一週間之值列如左表　花白布四十三萬零七百九十六兩　東煤十一萬二千八百六十五兩　銅錫器二萬八千六百五十一兩　棉紗十一萬三各一百二十三兩　白糖八萬三各八百五十八兩　色紙一萬六千八百八十一兩　香烟紙三萬九千三百四十一兩　紙織具八千四百八十九兩　線襪一千四百二十三兩　檀香四千六百三十兩　蔴袋三千五百兩　食品二千八百二十二兩　雜物四萬一千九百二十八兩　電具一萬三千一百五十二兩　以上總計值關銀九十萬一千四百五十八兩 
[保國會開會紀事]  
　　昨日午後一時保國會各會員開會於聖母院路王健之住宅到者二十七人公推沈卓吾爲臨時主席兹將會議情形紀下（一）歐洲和會對德和約雖然拒絶簽字但默察國内情形誠恐北廷利用民氣和緩之時陰謀補簽且日來莊景珂活動於東京頗爲可慮至莊報告日皇對於山東主張之電報北政府且有否認之聲明尤不能令人不生極端之疑問公决除附告學生會外并自行印發通告喚起國人之注意（二）討論陳競强君提議請函告各團體邀請專門學者共同發起歐約研究機關公决舉代表二人分途接洽至四時散會 
[工界志成會開會紀事]  
　　楊樹浦工界志成會於昨（星期）續開常會發起人尤水泉宗鴻李寳璋李仁山歐陽純波莫培卿史裕順裘運生吳士元李玉隆等及會員到者百餘人至新鐘四下振鈴開會公推評議長明潤身主席報告會員丁玉崑等研究各色蓆法布之成績及粤東工業聯合會陳列所來函歡迎本會發明之各色蓆法布又張勤益來函條陳本會進行事宜又報告經費收支畢繼續討論各節如下（一）明君提議本會各會員工餘之暇應隨時來會研究工業以收相互參考之益而補已身之不逮（二）認欵籌備廢約本會同人諒必一致贊成然鄙人意見本會分子係屬工界非資本家坐擁厚資者可比旣不能漠視無覩似以本會名義酌量若干以表同人之竭盡棉薄但認欵多寡經衆討論後須至本月底决定（三）抵制問題日見鬆懈且竟有人暗與交易乘機攫利擬由本會派員調查俟得確據當宣布國人認爲公敵以爲破壞抵制者戒衆議僉同推定幹事員蕭海珊王松山裘運生奚源淵四君爲調查員實地調查（四）本會組織本廠案衆議積極進行惟計算資本尙不充裕應由各會員酌量續認全體贊成當由尤水泉奚淵源明潤身陳財照李仁山丁玉崑等各添認十股以速進行其有本日未到會者下届會議續認議畢散會 
[北城工商聯合會之籌備]  
　　本城北城一帶工商界俞季孫施翔林王淡如張玉麔顧惠民朱仲齋等近發起組織北城工商聯合會經屠幼濤吳達卿楊毓生張菱鴻程宫園徐方政任斌陳惠泉陸家惠吳雲坡等贊成曾於夏曆六月初七日假老北門内薩珠弄國貨籌備處開第一次籌備會到者七十餘人當推定顧惠民爲臨時總幹事馮志卿姜昌年爲副幹事朱仲齋爲會計陸家惠陳惠泉爲書記張盛祥丁冠生願竹君朱祥和等十二人爲幹事昨日下午二時仍假該處開第二次籌備會討論會務進行辦法并分發草章塡給志願書後又提議儲金廢約贖路事宜皆有頭緒至五時散會惟成立會期尙需二星期現正竭力推廣會員云兹將該會草章列左（宗旨）本會以挽救國危勸用國貨互相保衛一切事宜專以和平爲宗旨（命名）本會以聯絡北城一帶工商界組成之故名曰北城工商聯合會（保衛）本會會員遇有爭執者竭力和解之如有冤抑受誣因而損害名譽身體財産就本會能力所及經調查確實後設法救濟之（會員）（一）凡在附近工商界執業而具有熱心諸公均得入會且得紹介同志入會（一）本會設贊助員無定額由同會於其行業中推定本業領袖二人或四人爲本會贊助員（一）贊助員缺額時就各業隨時推補之（一）贊助員得兼　名譽會員及本會職員（一）名譽會員之資格品高望重者熱心愛國者（一）凡會員中有損壞本會名譽及爲不正當之行動者一經調查屬實公議出會　職員）（一）本會公舉會長一人主持本會一切事務副會長二人襄助一切事務（一）幹事員十二人會計一人書記二人交際四人調查五人（一）評議員十二人爲全會代議機關評决一切事宜（一）各職員全屬義務車馬各費悉歸自理（選舉）（一）本會選舉法用記名復選法於開大會時舉行之（一）本會會員均有選舉及被選舉權（一）當選以得票多數爲準如票數相同抽籖定之（會期）（一）大會於每年五月九日舉行之（一）常會每月九日舉之（一）評議會每月一次由評議員組織之（一）職員會每星期六一次（一）特别會遇特别事故＆ 
會長得臨時召集之或經會員五人以上之要求及名譽員贊助員之提議經審查决亦得由會長召集之（會費）入會會員會費每月二角入會費一概不收（會址）暫假老北門内薩珠弄國貨籌備處（附則） 
本章程如有未盡善處由評議部决定付大會通過得隨時修改之 
[工商研究會常會記]  
　　昨日工商研究會開職員常會到會如劉永康許錦芳等數十人由馬樹周主席報告張雲江固本肥皂廠註册事業經正式具呈到縣請爲註册次言中國皂燭工業聯合會來函請爲力爭行銷本省免税事在場全體工商羣起謂此事所關國貨前途甚鉅務必達到目的國貨銷場幾無生路可言又及徐存心堂送來藥品當經邢孤舟出報告書大致以研究所得寸金丹等各品悉爲國貨配合適宜有效云云又及謝君送來擦皮鞋油自製與外洋製各一種當付邢君研究又同濟工學會來函不日派代表到會參加研究末由馬樹周演講團體研究之利益與現時工商救國之切要聞者動容至五時散會 
[中國廣告公會開職員員會]  
　　七月十七日十二句鐘中國廣告公會在卡爾登飯店開職員會到者爲萬國函授學校海格君商務印書館鄺富灼君王顯華君美孚洋行魏紹徵君南洋公學俞行修君英美烟公司戴思穆君思缺乃思門君林慕婁君密勒氏報鮑威爾君海寗洋行王錫蕃君申報館張竹平君愼昌洋行包德君美國領事館陸爾君　鮑君報告美國方面來函請於世界廣告總會開常年會時報告本會進行事宜衆皆贊成並公推鮑魏鄺三君擔任收集廣告材料以便前去陳列並將每月常會演講各題及演講人員通過之　第一次中國商標及版權（演講者肯列退君）　第二次中美之廣告公司　演講者額路君）　第三次上海報紙雜誌對於登告白者有何所貢獻（演講者許嘉平君）登告白者耗費之命意（演講者林慕婁君）第四次感動華人之廣告圖説及其原因（演講者葉羣）第五次廣告事業管理法與各種文件（演講者包退君戴思穆君）表示廣告事實之圖説）演講者施地墳由君）第六次關於廣告之中國迷信事件（演講者周錫三君）第七次招帖（演講者陸君）中國月份牌之三　點（演講者周伯星君魏紹徵君）第八次中國商家介紹新圖章之研究（演講者思缺乃思門君）中國廣告之排列法（演講者朱人瑞君）第九次洋行名評論（演講者傅行修君）中國行號通用字目（演講者潘君）第十次直接郵寄法（演講者海格君）彚録通信處方法（演講者未定）常會議决於每月第二星期三晚八點四十五分舉行之惟第一次常會擬延期一二星期俾演講者無所阻礙又議决演講程序單由中西文書記印就分送會員每次演講須請公佈部公佈之 
[烟酒聯合會常會紀事]  
　　中國烟酒聯合會昨開星期常會首由主席陳良玉報告本星期由兩業中認定愛國儲金計四千九百四十額林常明提議應由會刋印儲金劵以便兩業同人分投塡寫庶可普及裘景芸陳蔚章等請先規定儲金劵式樣公推金拜仁起草當經擬定劵式并隨附簡章五則全體通過樂維皐洪少楚提議請主席將劵式即日付印魏夢熊陳啓楣岑新良史美璜等先後報告我同業對於此項儲金急盼從速請集合限二日内將劵印就分送各號錢子蘭提議如外埠分會應即遍發通告以期一致進行全體贊成次金印侯張少孚馬金桂徐叔平等對於指定用途一層各有建議旋經公决俟開大會時多數表决云云議畢已時逾五鐘遂散會 
[浦東公所昨日兩會紀事]  
　　浦東青年團昨在滬南浦東公所開職員會討論（一）實業社進行事宜（二）幻燈演講定於二十一日（今日）携帶幻燈影片及小册書籍沿途販賣演講員爲楊立大張秋來謝和世成培林朱文新等預算二十一日晚卽可到周浦二十二日到新場二十三日到大團二十四日到南匯二十五日到川沙其他各地臨時酌定約一星期返滬聞該團昨晚八時即在浦東公所試演云 
浦東高小聯合會昨日下午一時在浦東公所開常年大會先由主任陸叙昻報告經過情形次由研究部主任馬蝶醒討論研究各題（甲）考查兒童成績標準（乙）三育並重案（丙）增進國文程度研究案（丁）改良習慣訓練案（戊）組織國恥紀念會案並提議本年秋季聯合各校赴如皐參觀注重職業敎育以謀進步比及散會時已傍晚矣 
[江和船員聲述漢口之颶風]  
　　昨日怡和洋行專走宜昌漢口之江和輪船進口據其船員聲述該輪來滬原因謂該輪自上年夏間在滬大修理以來本年可免重修月初因漢口雜糧甚多由該輪裝儎來滬旋即回漢至十七日欲仍開宜昌搭客亦已落船不料至下午三點餘鐘忽來颶風竟將該輪桅杆吹斷三層樓之平檯亦被吹去以致不能開赴宜昌遂即直駛到滬今明日即須入老船塢修理云云該船員又言是日漢口租界電燈公司之大烟囱亦被颶風吹倒致是晚一碼頭至華景街等處電燈完全未燃翌晚仍照常開燃其烟囱恐一時不易修復云 
[公共體育場表演武術]  
　　昨日午後三時中華武術研究會在西門外公共體育塲開會表演暑假武術研究科各學員之成績及各敎師之技術來賓參觀者二百餘人并有西賓二人首由唐范生報告開會宗旨及武衞與國運之關係與夫吾國武術不振之原因甚詳次由唐請江蘇敎育會代表沈信卿演説略謂武術爲吾國數千年來固有之物今幸國人力爲提倡極爲慶幸并謂新敎育之主旨在發揮個人之能力而本術即發揮個人能力之基本詳言技擊派别甚多極望力袪從前異派相姤之積習互相尊重互相研究次復舉二事以相勉勗（一）拳術與生理之關係即集各派之拳法而研究之合於生理者用之不合於生理者即捨之若此可於舊術之中發明新術（二）拳術與道德之關係引證古來技擊專家之往事比喻甚切希望研究拳術者首當注重道德勇赴公義不屑私鬭自爲社會所崇拜昔之技擊家凡術愈精進者其氣必愈和平實堪師法全體鼓掌由唐君起立道謝宣告表演拳脚科率角科及雜技等計第一次拳脚科十七人第二次十二人對於四肢之運動疾徐有法詢不愧爲中華新武術第三次拳術科十二人其發動指使悉依口令如新式體操然此種變格誠爲難能以後學員相間表演雜技極爲精勇可貴演畢由唐君道謝來賓散會 
[劉新銘業已引渡]  
　　山東人劉新銘（綽號劉大砲）經派駐老閘捕房專查特别事件之中西探目查悉前曾糾黨持械在滬西勞勃生路攔刦大豐永金舖條金及兆豐路四百四十二號門牌韓鎭敎等八户金珠飾物將劉獲解公共公廨兩次訊供明白判劉押候詳解護軍使署懲辦已紀昨報兹悉此案於上星期六由承審華官張襄讞飭承抄録全案卷宗發交老閘捕房諭令經辦是案之華探目鍾星南西探目壳羅香即日將劉犯用汽車押解松滬護軍使署按例懲治 
[偵緝隊士捕匪遇害八誌]  
　　淞滬警察廳偵探李廷才前被匪徒小山東（即曹惠生）用刀戳斃嗣經偵探顧銘等購線將小山東獲解到廳訊供收押候究等情迭詳前報前日午後五時許經警廳長徐國樑備齊公文飭派司法長警各一名保安隊長警各一名共四人各持實彈手槍雇一馬車將小山東由押所提出騐明正身加上鐐銬押登馬車申解龍華松滬護軍使署禀請訊辦該署諭將小山東收押發給回文由該長警返廳禀復銷差昨午該署軍法課長升坐公案命提小山東到案研訊一過該犯直認行兇不諱惟求輕辦問官判令嚴另收押禀報盧護軍使電詳南京軍民兩長請示施行 
[海門官鹽分棧被毁紀略]  
　　滬海道屬海門官鹽分棧於前日黎明時忽有鄉人嗚鑼聚衆將該棧搗毁一空昨由該縣代理知事奚飼飛報到滬其肇事原因尙未詳悉 
[重建砲兵軍房之動工]  
　　高昌廟砲兵第四團第二營軍房五間前因所儲藥彈受潮轟炸焚燬經該營長梁友諒報請王團長撥欵重建在案兹悉王團長業奉第四師楊師長將應建軍房欵項給發故飭梁營長於昨日雇匠動工重復建造 
[浙省運滬茶數之續報]  
　　浙省所産箱茶由滬杭甬鐵路之茂盛泰轉運公司由杭裝運來滬之數已兩誌本報兹將本月十號起逐日由閘口運滬之數列下　七月十號三車計九百五十一箱　十一號十車計二千六百七十一箱　十二號六十六箱　十三號二十三箱　十四號十四車計二千二百五十二箱　十五號三車計四百二十一箱　十六號五車計一千四百二十九箱　十七號十二車計二千一百五十九箱　以上共計九千九百七十二箱當經分别卸存上海南站棧房一面報關由海關洋員檢騐後陸續由該路運送處撥裝塌車送往滬北蘇州河浜元記洋棧存儲其保險　關等事均由高子加經理 
[南市之垃圾問題]  
　　南市沿浦大碼頭一帶前因堆儲垃圾經各商家公呈滬南工巡捐局淞滬警察廳請爲清除以重衛生已紀前報兹悉徐廳長已將承辦裝運垃圾之船夫頭姚增兆傳案外除一面令知第一區警署趙署長就近會同浦江水巡隊另雇小工多備船隻從事駁運並轉令各清道員臨場監視務須將逐日運來之垃圾隨到隨裝船隻立時駁運不准堆積現尙有萬裕碼頭之垃圾仍堆在路旁尙未運去昨由老公茂花行函請該局從速運清以免地方人民受累 
　　淞滬警察廳長徐國樑昨發布告云照得人民傾倒垃圾前經本廳規定辦法由房主自造水泥垃圾箱以備傾倒不得傾棄路旁案經布告遵辦並迭次曉諭在案乃因近來連日陰雨加以居民隨便傾倒以致街巷垃圾堆積甚多現在天氣炎熱時疫流行此項垃圾最爲發生疫　之媒介除通令各區署所督飭清道員役逐日認眞打掃潔凈並各崗警隨時查察外爲再布告曉諭仰商民諸色人等一體知悉嗣後傾倒垃圾務須倒於垃圾箱内如無垃圾箱應由房主趕緊依式砌造以備應用倘再有隨意傾倒路旁情事一經查出定即從嚴處罰决不寛貸此爲公共衞生力求清潔起見各宜懍遵毋違切切特布 
[各學校消息併紀]  
　　會基小學　小南門外中華路市立倉基義務國民小學校原設於舊倉塲羣學會内已歷多年今正開學時因該校訂租房屋期滿不允續租經現任校長吳碧澄商之市學務科在藥局弄另租民屋爲校舍惟所賃之屋甚狹教室不敷分配致不能多收學生十五號該校署假並爲第十二届四年級生舉行畢業式上午十時吳校長令各生齊集講堂致以勉詞繼由顧劉戴張瞿五敎員分别訓話次由學生唱暑假畢業勉學自修等歌校長奏琴歌畢按序授給證書全體生向校長敎員行二鞠躬禮畢業生與留級生行留别一鞠躬禮而退旋就堂前與今届之畢業生二十三人合攝一影而散時已十二時矣兹將畢業生姓氏誌下唐長　王文斌朱宗德董春生楊桂堂孫洪興吳杏泉黄關生徐正清蔡關福趙福祺陳炳奎高嘉英　連生顧關生葛杏生顧秉良丁雙全包洪生秦秉生謝金寳吳丙炎黄鼎 
　　益智學校　虹口南成大弄聚寳里益智小學昨日（二十日）上午十時舉行暑假休業式並給發奬品首由校長陶漢塵致訓詞次敎員及來賓相繼演説大致皆勉勵學生愛惜光陰及時努力以圖上進等語該校暑假期内仍設補習得專授國文算學英文不另加學費如有校外生於暑假期内來校報名就學者學費作半年計算 
　　引溪學校　引翔港引溪學校於今日（十九日）上午舉行暑假休業式（一）校長報告（二）職員訓詞（三）來賓演説（四）美國遊舉生王惠周試演幻術（五）發給奬憑（六）各種攝影十二時散 
　　秋鐸小學　南成都路長浜路口西首秋鐸小學校於昨日上午十時開第三次茶話會首由校長方秋泉宣佈開會宗旨後由鄰翰飛楊鴻生方駿乎等相　演説至十二點鐘全體學生向國旗行三鞠躬禮散會 
　　同岑小學　老北門内九畝地同岑小學係僧界設立開辦已閲十餘載本届於昨日暑假由校長林稚周報告敎員林　琴洪賡揚等相繼演説後山林校長給發證書散會下學期擬推廣學額招收新生開學期定前七月二十六日云 
　　西成小學　蓬萊路西成國民學校校長葛嘉甫爲謀提倡國貨於暑假期間組織國貨販賣團由學生製就牙粉丸藥兩種於前日始分組出發實行販賣藉以實習商業上應用智識兹將簡章録下（宗旨）養成學生愛國心並練習商業上必需之智識技能（編制）分紅黄藍白黑五組（每組均載號數）（人數）團長一人（畢業生嚴　章）團員三十人（三四年級生）（年齡）十二歲至十五歲（時間）上午九時出發（地點）分東南西北中五路（權利）每生販賣國貨滿小銀元一角者酬以　元二枚餘類推（開始）舊曆六月二十一日上午九時　　滬北公學　北四川路三多里滬北公學暑假補習注重英算各科取單級專授主義以補罷課時之缺課並便下届插入中學科之預備其學生部所組之國貨團已在校門左牆開一窗户於日昨開幕各生家長有到校參觀者下届學生書籍用品亦歸該團經辦並招收義務實習生專司校内外販賣國貨之事除實習時問外仍得照常上課使學生均有商業經騐以便畢業後從事商業該團之黄兆焜並與校長商准於此暑假期内組織學生演劇團定陽曆八月起在校内外演劇籌欵推廣義務學額刻正收羅愛國事實編成劇本以備動人觀感 
　　民編學校　華記路積善里民福學校暑假後仍逐日上課校長翁元之抱恙此昨假期内聘兩敎員代敎下學期尙擬推廣學額添聘敎員並設義務夜學云 
[軍隊改訂操演時刻]  
　　陸軍第十師盧師長近以時届暑令天時炎熱所部步跑各營士兵操演時刻自宜酌改現定早操於上午四點半鐘起至六點半時止下午操演改爲五點半鐘起至七點半鐘止以重衞生業於昨日通令第十九旅第二十旅王榮二旅長及砲兵第十團王團長等轉令各該步砲各營兵士一體遵照矣 
[竊犯圖逃加押三月]  
　　竊賊周阿福前在法租界竊取某公司之黄包車經包探金九林拘解法公堂判押西牢三月示儆在案詎周於前日在監工作時希圖逃逸當被探捕追獲帶入捕房昨解法公廨訊究周供實因欲脱監禁之苦故此圖逃求宥中西官判加押西牢三個月以儆 
[女兒失蹤之追究]  
　　婦人蔡戴氏住居閘北叉袋角有女名小英前日忽然失蹤蔡疑係鄰婦馬張氏拐匿扭控四區二分所轉解司法科訊究 
[誌謝]  
　　昨承聯益會送來中法時疫水八十瓶神功濟衆水五十瓶謹當代爲分送　又蘇氏兄弟公司贈捕蠅紙半打謹謝 
來函 
[閔瓛張思永復松江旅滬同人懇親會函]  
　　敬復者接奉大函拜悉種切松青電車事旣蒙垂詢兹將其内容约略陳之查此事創議於民國二年當時商辦滬杭鐵路營業所長林君康侯對於青浦珠家角一帶因客貨甚多本擬設一枝線以輔助滬杭路之發達嗣以成本過鉅於是有改設電車之議當即派員測勘調晒頗費手續不料滬杭鐵路於是年改歸國有松青電車之説亦戞然中止然而爲鄉人謀便利之心爲桑梓振實業之想同人等仍未或忘比去年冬青浦金君劍花由京南旋重提此事遂邀同沈君紹光等及最初創議人林君康侯爲正式之發起當援照民業鐵路條例於本年春暮呈請交通部立案上月由部行文地方官廳調查在案至該公司能否成立第一步應俟官廳之核准第二步仍須借重故鄉父老之踴躍投資瓛等即使認股亦至微薄斷非三五人所能集事旣承明問合將瓛等忝列發起情形掬誠奉告專此奉復即請松江旅滬同人懇親會公鑒閔瓛張思永謹復七月廿日雜評二 
[停止運漕（庸）]  
　　自滬市米價飛漲而後各團體對北京漕運紛電力拒今督軍省長覆電謂已電請北京漕運局暫行停運而漕運局之已否照允尙無下文夫齊省長前此不嘗通電所屬當漕運局原訂章程未經商洽解决由省行知照辦以前不生效力然沁電四項辦法一四兩項漕運局尙持異議而第一批之二千五百石已有照章騐放之説則今後漕運能否戞然中止僅憑省署一電亦正難言耳 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一闪今日係沈信卿先生手書 
新談 
[上海觀察談之一節（下）] [  一之]  
　　上海住民之特性十九（武斷力最强） 
　　上海人士所不滿意之第一第二兩事旣如上節所述讀者不難恍然而得其武斷之情性矣上兩事之武斷皆由於見地偏隘思想陳舊惟其第三事之以黑幕叢書續出爲詬病尙非區區老生常談所可同年而語者也上海人士以黑幕爲導人爲惡之敎科書誠哉其有改良社會苦衷但就事實面論似乎記者所不能滿意之故又與上述者逈不相侔蓋在泰西各國諸大城市莫不有不堪設想之黑幕奇觀外來旅客不易盡知一朝墮入　中往往雖悔無及美國各影戲園時有戲片表演黑暗社會眞相出映於稠人廣衆之中美人士熟察深思未有以「導人爲惡」四字相譏評者於此亦足以見上海人士武斷力之可驚嘆矣記者今有一事敬爲讀者諸君告並足以證記者所見之非虚也四年前劉廷芳夫人吳卓生女士留學紐約哥侖比亞大學時曾親語記者曰彼於某夕偕劉廷芳君抵紐約某街夜膳膳畢起立劉君忽失其所携之鈔筴女士固精敏者猛憶同館坐客尙無一人離席乃急語棠　之女子告以失金趣急追查旁立一人適爲暗探趨近女士之右微示其衣表胸章女士會意遂宣言於衆曰諸君請弗外出竊金者速還金偷兒持物欲去聞聲喪膽不敢遽前而竊金之案遂破予聆其説驚其神速乃向之一轉詢曰女士何以能有如是之明决與果斷乎女士答曰予術無他此等方法均係平昔看影戲時得來之經騐耳予以是知黑幕叢編之罪惡不在揭破惡社會之眞相也所甚患者一介寒士羣知此類書籍之必見行銷每不恤犯抄襲影射諸弊而以武斷方法製造成若干節之假黑幕致令讀者耗時費力不覺而有千篇一律之感想云 
筆記 
[紫羅蘭菴隨筆] [  瘦鵑]  
　　入春以還海上新派女子競事束髮以羅帶或珠帶束於首之四周錦澤珠光與秀髮相映益令人增卷髮如躉　髮如雲之感亦一種美術的新妝飾品也此等束髮帶西洋女郎多用之或三十以内之少婦偶爲靚妝遂亦以羅帶束髮竊嘗考其起原始創行於跳舞會中蓋一經舞踊髮必散亂以帶束之則不致首如飛蓬矣以　觀察所及似宜於二十齡以内不束裙之女郎年事過長者束之則匪特不足以益美觀反將取憎於人以嘗時令則宜於春秋而不宜於冬夏冬宜御冠夏易漬汗不如不束爲佳束帶後如復於帶畔綴以鮮花一朶深色帶配淺色花淺色帶則配以深色花配合適宜殊有相得益彰之妙非野花亂堆者所可同日語也束髮帶之　行於歐洲也爲時已久羅馬古畫中之美人已有以帶束髮者一千八百零六年英國有大家女曰瑪麗　　　　　　　　　與大詩人　　Bir　　相　□　□　□以一天鵝　之束髮帶爲贈寄相思而達情　商　　之心　亦　此束髮帶所束縳至於十年之　所謂　　結同心　其即此意　時　倫得帶大喜如親香澤立以時答之時凡五首情　　　香山蘇　殊譯作云何以結　　又紐持　　曾川繫　　　　仙　倫　苦　衣　魂　　相　其命到百歲　我歸重　　　一相就汋液皆　　相就不幾時何如此意長以此俟偕老見當念舊時擊情如根荄勾萌無絶期　髮乃如銑波文映珍　　首一何佼舉世無與易錦帶約　　朗若炎精敖赤道　無雲光景何鮮　似此佳什殊足使束髮帶生色不少然美人頭上之珍亦固宜以詩人心血渲染之也 
 
[驚心動魄之斷橋慘劇]  
雜録 
[笑笑録] [  不笑]  
　　一兒病怏怏自校中歸歸後立睡屏晚餐不進呻吟聲大作父母皇急萬狀立延名醫爲之診治三日而愈第四日醫復至兒怒目相視作恨恨狀醫去母私叩以故兒立曰吾銜此醫生次骨矣日前病初作時即自覺此病可延三星期之久乃彼醫生不知恃何魔力三日即已吾病寗不令人恨恨耶母曰病愈苦痛可免爾何恨之有兒曰吾病果延三星期者則校中缺席亦可得三星期之久也此吾以讀書爲懼寗病耳 
　　某君自市中購一新履歸試之忽大怒力擲於地後取其舊履投之窗外在呼而起曰萬惡之履乃傷吾至是耶其夫人愕然 
　　右圖爲瑞士弗利司堡Frisborg懸橋折斷之象弗利司堡在撒利納Sirine溪畔爲瑞士有數名城風景之佳爲歐洲人士所贊許有懸橋二座一跨撒利納溪上一跨其支流哥德隆谿谷之上前者建於一八三二年長二百四十六密達（約合八百十二英尺）後者建於一八四○年長一百五十一密達（約合四百九十八英尺）今之折斷者哥德隆谿上之懸橋也先是橋已朽壞正修理間一載重汽車滿載木料重達十二噸據規定可任之重額爲六噸今倍重於定額無怪車行橋上橋忽中斷也汽車自七十五密達（當二百四十七英尺）之高度直墜谿上司機者壓車下殉焉 
　　曰子言何指履安足以傷汝基君怫然曰新履緊著之傷吾趾舊履破則傷吾體面耳 
　　一兒患齒病痛極而哭母曰此爾平日嗜食糖果之故後當戒之兒立曰否此與糖果無涉者兒啖糖果時上下諸齒並嚼之今所痛者惟一齒他齒均不覺痛是非糖果作崇無疑而母乃以此歸罪於糖果兒殊爲糖果呌屈矣 
　　主婦怒斥其僕曰王三爾不見吾椅中皆塵埃耶爾何不爲吾拂拭之王三囁嚅曰椅歷年久而已垂破彼自慚形穢不欲面人故以塵埃自蔽吾拂拭之椅且恨吾多事矣主婦默然 
小説 
[潛艇歷險記（續）] [  翠岑譯]  
　　第三十章　一髮千鈞之决戰 
　　諾愛爾聞聲急出至站橋觀五十九號之動作Ｒ十九號遠離沉船之外徐徐向第七船面進意欲取其附屬小艇已忽爲前方之商船所蔽少須艇首復現諾愛爾大呼曰敵艦東南至距離二英里麥快亞在艇答曰見矣少待當來取汝諾愛爾遂靜觀潛艇之變化甲板清除惟破浪而行不即下潛意似欲於將沉之七船外復有所圖司托克台而固喜攻而不喜守者也 
德艦疾駛而至艦首之浪花左右分劈如瀑水蒸汽自汽管噴出如雲吹撲於紅織之烟通聞濺濺作聲潛艇方徐行於浪花時已彼瞭見至是德艦乃向潛艇没水處而駛艦中之炮齊發彈集如雨諾愛爾見敵艦之艦身突然一震若與物相撞者不覺一驚念果爲Ｒ十九號者吾人已矣又聞浮標之投水聲則Ｒ十九號没水處有一練自驅逐艦尾端下垂水中已而又繼以深水炸彈之爆裂海水大動却而茂司曰密斯透福達愛斯此艦將沉速下小舟諾愛爾聞語斃覺彼佇望他人動作而已身之危地竟忘之矣商船船尾之欄杆已没水中中艙亦滿溢海水船首漸上仰於是急命小艇靠近一躍而入小艇行未五十碼商船之船首突然上衝成垂直線水汽煤烟雜湧面出疾向海底而逝若沉大石是時月色清幽灰色之敵艦已在一英里外糢糊可辨艦方右轉意欲返循原路以瞻炸毁者之是否潛艇諾愛爾命曰伏下艇中人遂各起槳各蹲艇底任艇自流俾敵見之誤爲失事漂流之空艇而是時水面大小木片　浮幾滿景亦至肖也一分鐘後德艦之聲漸近旣而靜寂之空氣爲一大爆烈聲所破聲旣震耳幾聾而海水之激起復落更不知達幾何尋丈諾愛爾探首舷外不禁驚詫歡呼濃烟如雲緩緩飄散於水面敵艦不知所往爲魚雷之力所糜碎今蓋安降於波羅的海之底矣 
　　一人大呼曰老人（意指德國）冠上之羽毛復折其一矣是時艇中水兵無一不稱頌其精勇之艦長諾愛爾時轉舵繩命曰速進浪槽中似有浮人衆兵受命飛划其槳惻隠之心生殺敵之心止黑烟騰至呼吸爲艱月光穿霧氣耀浪中閃閃作銀色而泅水者之肩首則蔽月光使眼色中現一黑影諾愛爾曰艇首　艇首之人擱其槳俯身舷外有手援艇中鐵環而左手執水中德人德人登艇首無冠而目爲火藥所燻黧黑不可辨昏厥不省艇首之人又呼曰復有一人在艇尾之左此人旣又起傷甚矣衣服破裂膚肉盡黑左腿爲金屬片所擊而跛英水兵急施以敏捷之救傷以止其血却而茂司鋭聲曰彼處彼處則Ｒ十九號之潛望鏡兩具方破海水作浪花兩道艇首漸向上移時龐然若巨鯨之艇身遂隆然自水下突起上浮艦長台列克自司令塔之艙口出笑呼曰密斯透福達愛斯猶生耶在是或更有敵艦至也彼何人餘生者耶答曰艦長二人其一創深矣 
　　受救者拾至板移入艇中潛艇巡察一週視海上無復餘人　托克台而乃下令暫時下潛諾愛爾復語艦長曰君與之周旋乃無誤艦長曰然彼笨驢竟自投吾網此殆彼自許太甚使然君亦暏其號數乎答曰未吾當查核之言畢即至二受傷人臥處跛足者似已無救昏暈者則當抬人艇内時見其背肋受有剉傷一人指其德國海軍之制服曰彼軍官也諾愛爾俯視其袖數其金緣知是人爲魚雷驅逐艦之主大佐甲必丹其位與英海軍之大佐司令官相等旣又見有寳星諾愛爾自語曰一等軍功勳章彼何來是物蠢材也不見彼今方昏暈而其荒傖之貌猶盎然乎噫　是何故時艇前起連續之喧嚷聲明迪格爾更大呌諾愛爾急趨而出 
[自由談之自由談] [  不冷]  
　　不屈　以前專制時代委靡成風均以服從爲能今則漸有不屈之人矣然余謂不屈者不屈於勢不屈於力非不屈於理也苟於理不合而仍以不屈之精神貫之即爲武斷即爲蠻横矣 
 
 

Page 15

 
 
   
 
 

Page 16

 
 
   
 
