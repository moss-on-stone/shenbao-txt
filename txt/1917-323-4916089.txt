# 1917 - 323 - 4916089

 

Page 1

 
 
   
 
 

Page 2

 
 
時評 
[非我本意（冷）]  
　　我有一言敢爲置身國事諸君告者即此非我本意是也諸君試自思今日所成之結果與諸君前此之盡力有一與本意相符者乎諸君亦自答曰非我本意者必十之八九也由此以推今日之情形己若是苟至他日其非我本意之結果必且十百倍於今日也何則蓋時愈紛亂則枝節愈多貫澈之力愈薄而其結果之去本意也愈遠自古亡國敗家之事豈有一由於本意者哉此其語可深長思矣 
命令 
　　十一月二十五日大總統令高世讀授爲陸軍少將彭存仁授爲陸軍步兵上校鮑蘭芻加陸軍步兵上校銜此令 
　　又令陸軍部請授來聘三爲陸軍步兵中校郭三友爲陸軍砲兵少校倪金聲爲陸軍步兵少校應照准此令 
　　又令馬祥斌晉給三等嘉禾章此令 
　　又令孫得山李榮標均晋給四等文虎章此令 
　　又令鍾訥晋給四等嘉禾章此令 
專電 
　　北京電馮令東海勸田文烈造閣田如不就即屬汪擔任汪本臥牀未起今日忽力疾到院或竟眞除俾國員不必大動 
（二十六日下午二鐘） 
　　北京電特任總理令己由院秘廳擬稿送府空名由馮親塡早晚即下（二十六日上午九鐘） 
　　北京電田文烈頃到京謁馮後出席府議將仿熊例以財長兼總理（二十六日上午九鐘） 
　　北京電統率處倪張聯電反對馮立命取消仍爲參陸辦公處惟委定人員不動（二十六日下午七鐘） 
　　北京電公府昨接長沙軍民兩政辦公處電各界現推譚浩明爲湘南督軍程潛省長即先視事本處是日取消（二十六日下午二鐘） 
　　北京電農部呈請發行有獎債劵分四期第一期額五百萬七年一月售起五月半開籤提奬餘欵充農工勸業銀行資本辦法與新華略同明日提付國議用指令照准（二十六日下午二鐘） 
　　北京電馮電召曹倪兩督來京商决和議（二十六日下午二鐘） 
　　北京電英使昨訪日使討論我國時局頗久（二十六日下午二鐘） 
　　北京電孫洪伊派張書值趙撝叔唐繼堯派何中將來京謁馮爲調停之運動何自稱兼陸榮廷代表所携條件一復國會一譚督湘（二十六日下午二鐘） 
　　北京電自昨止財部更動人員至七十餘内部亦及三十名 
（二十六日上午九鐘） 
　　北京電鄂電岳州吃緊湘陰亦 
待援頗急（二十六日上午九鐘） 
　　北京電岑春煊允來京馮再電敦促（二十六日上午九鐘） 
　北京電譚浩明抵長沙電贛督飭退贛之安武軍一律解除武裝（二十六日上午九鐘） 
　　北京電參院兩點開會議事細則照談話會適用元年成案通過吴文瀚動議兩法應行修改處可先交審查會審定提付大會則本院一星期即可畢其職 
務表决成立當塲舉定黃雲鵬等十一人充審查員 
（二十六日下午七鐘） 
外電 
　　哈爾濱電昨晚哈埠領事圑與東清鐵道督辦霍佛兹將軍會議關於保護旅哈外人生命財産之切實保證因從前允許之條件領事圑頗不滿意而至法之舉日見增加外人又時被擄掠之故領事圑聲明如將來之保證仍不滿意則必設法調英美日本之兵來哈與中俄行政機關恊問保守本埠之公共安甯惟軍旅既來則領事圑將執行維持本埠治安之職務霍佛兹將軍答稱突然之要求彼不能立即答復必須先與本地各機關磋議並呈報北京俄公使後方可議覆大约數日後將有復文通告領事圑云（二十四日） 
　　字林報 
　　北京電據某方面消息自段内閣瓦解後馮河間有任文官爲國務總理親自統率海陸軍對南方用武力解决策之意（二十六日） 
　　北京電據國務院消息目下之政局頃刻萬變極難逆料惟其結局終至於王士珍組織内閣各部後任總長中財政最關重要雖己就商於熊鳳凰熊力拒之當局現正苦心物色中（二十六日） 
　　北京電入湘之南軍不奉湘軍長官命令恣意刦掠沿途一帶己爲無政府狀態 
（二十六日） 
　　北京電統率辦公所於昨日正式成立職員均己决定任命廕昌爲所長段芝貴爲副所長師景雲以下七人爲參議蔣雁行等三人爲辦事員陸錦等三人爲主理（二十六日） 
　　北京電參議院於今日午後舉行第一次開會出席者九十名開會後討論議事細則决議删除民國元年參議院議事細則中之不必要者即將删除方法付審查會審查 
（二十六日） 
　　廣東電廣東省長李耀漢因廣東諸事不能如意憤而辭職即赴肇慶（二十五日） 
　　北京電據此間一般人士之觀測皆謂田文烈組織新内閣本無成立之望不過政界中一部分之謀劃者欲田氏組織過渡内閣以便由是産出王士珍内閣耳（二十六日） 
　　南京電李督軍通電奉天山東安徽福建浙江五省督軍勸勿主戰同時聲請以上各省派遣代表來甯共議調停方法（二十六日） 
　　東京電日本上原參謀長於昨晚接參謀本部之急電怱怱由鹿兒島就道回京 
（二十六日） 
　　東京電日本聘美專使石井菊次郎等於本日午刻抵東京驛受一般官民盛大之歡迎 
（二十六日） 
　　以上東方通信社電 
　　東京電神户中國領事館商務總會又日本新聞記者擬在中華會館開午餐會歡迎中國上海各報主筆又鐵道院定自長崎起特備一等客車不收票價以表觀迎（二十六日） 
　　東京電日本台灣總督府明年擬在廣東及福州設立病院又擬於厦門病院開衛生博覽會以爲中日親善之一端（二十六日） 
　　東京電紐約富豪查爾斯夫雷氏投經費百萬元新設中國及日本之博物館查爾斯氏目下所有古器其價格在五百萬元以上其中茶器佛像繪畫等貴重物品頗多（二十六日）　　東京電聯合國巴黎會議　俄國未能派遣委員特延期至本月末止（二十六日） 
　　以上共同通信社電 
戰電 
　　俄京電俄京市尹宣稱德國不允擅受美克齊美爾黨之代表伹聲明惟願與民選議會議和德國所提出願開和議之初步條件内有一條係俄國須撤退一百基洛邁當而德軍則仍守現有陣地（二十四日） 
　　倫敦電謂俄京新聞社發表通告駐俄各公使關於停戰之公文建議各戰地立即停戰以便磁商不兼併土地不要索赔償之和局而以各國獨立與自圖發展之權利爲根據（二十三日） 
　　亞姆斯特丹電奥京佛倫登報云與俄媾和即可破壞英國之封鎖而打銷恊約國續戰政策（二十三日 
　　亞姆斯特丹電太洛波爾來電謂俄軍刻準備退出東加里西亞之格拉瑪洛與斯加拉特兩處前隊業己退走（二十三日） 
　　亞姆斯特丹電匈相在下院答覆迪柴伯爵之質問謂俄國情形紊亂主和派能否逹其目的尚難　言遲至今日政府尚未接到議和或停戰之提議（二十四日） 
　　華盛頓電美國官場之意以爲俄國黨人運動停戰以使議和之行爲將置俄國於敵國之列蘆以俄國停戰議和利於德國故也（二十四日） 
　　倫敦電德國軍需總長魯登逹夫氏己率隨員多人前赴俄國戰地此行與俄國黨人停戰之提議有關（二十四日） 
　　倫敦電俄京路透訪員電稱俄報載稱克倫斯基己辭總理兼總司令之職向臨時政府交卸職務美克齊美爾黨己攫取莫斯科俄國國家銀行之金庫（二十五日） 
　　俄京電美克齊美爾黨新聞社云該黨外交總長特羅資基以媾成停戰之方法通告駐俄各中立國公使謂交戰國與中立國無不要求立即恢復昇平俄政府於奮争和平之際希望各國工人一致贊助云（二十五日） 
　　倫敦電今晚海格將軍報稱今日英軍續攻坎白萊吾面之敵軍陣地終日未息據最近報告有滿意之發展敵軍砲火在巴香逹爾附近甚活動 
（二十三日） 
　　巴黎電今晚公報云巨凡柯爾與亞爾塞斯上部雙方砲戰活動（二十三日） 
　　巴黎電今晚公報云末斯河右岸砲戰甚烈他處陣地僅有斷續之砲火昨夜敵飛機轟擊登扣克居民無死傷者損失甚微（二十四日） 
要聞一 
 
 

Page 3

 
 
[段去後之繼任内阁問題]  
　　據政府方面消息新任兼代國務總理汪大燮昨日尚未到院惟己通告於昨日就職聞張秘書長昨晨先至汪總長處請示後始行到院到院後即將前昨兩日暫攔之尋常公事先行飭部分别辦理以免積壓並聞昨日外交部參事劉崇傑曾到院接洽至下午三時張秘書長因有某項要政亟待解决即乘汽車赴公府與府秘書長磋商辦法並接洽一切事宜初張秘書長原擬與段總理同時離職嗣因　面諭張氏謂正式總理未到任以前仍請張秘書長照常到院支持數日藉資熟手否則汪大燮既不能實行到院恐院務將無主持之人故張秘書長昨午仍照常到院清理各项公務惟對於急須辦理之件一一封送公府其能稍緩辦理者則交科存置以待新總理到院再行核辦王士珍亦於昨午入府與馮會商各項重要軍務直至下午五時始行出府馮總统以值此軍務倥偬之際陸軍部决不可旦夕無人主持部務應三勸慰王氏促其早日到部視事王氏比即應允今日下午三時到部業由張次長通知該部全體職員歡迎新總長矣惟聞汪代理總理現尚臥病對於各項國務除照例署名外並不過間故馮總統甚欲早將王士珍之正式總理命令發表以便責有專人日昨以此事就商於王王尚未即允馮意决定今明兩日將此項命令發表以促國務之進行至於各部總長之連帶而去者爲湯梁汪林范張六總長聞馮昨午特與王士珍在居仁堂再三商榷辦法决定第一批先將湯内務梁財政兩總長辭呈批繼此兩席者一爲錢能訓一爲田文烈但誰長内務誰長財政則尚須俟田氏到京始可定奪並聞此項任免命令擬與特任王士珍爲總理之命令同時發表至汪林范張四總長政府亦己預備繼任人物聞外交爲陸徵祥司法則以江庸次長升任先是外交汪總長代理總理之令事前外間知者極鮮蓋當時一般人士所注意俱集於王士珍一身及王再四不就甚至並己發表之陸軍總長而辭之於是始有强起陸徵祥之議前日（二十二）下午二時許段氏確曾有電話至院留陸在院相待（因陸爲國際委員會長每日必到院） 
大約即預備親自到院懸陸君暫鉅任嗣有人以汪氏代理之説進其勢較順懇陸之議遂寢迄四時半段氏由私　赴庸問時並有電話至院請陸無庸相候五時餘段氏　府出而汪氏代理之議以定汪氏以爲欲圖内閣問題之解决不可不有過渡之人遂亦慨然允諾故兼代之令即晚發表昨晚所發命令即由汪氏副署内閣問題至此遂告一段落汪氏之暫代完全爲過渡作用稍知時局者皆知之當局仍在物色相當繼任之人頗欲組織一非軍人之内閣陸微祥之呼聲仍極高並有己着手物色閣員之説惟另一消息王士珍對於攺組内閣一事有辭之頗爲堅决之説總理一席馮頗屬意於田文烈因田於此洋派中資望極老令其組織内閣於軍事上必無破裂之虞田己有電准後日到京聞田如允出任總理則財政一席必屬之張壽齡兩説未知孰是 
[杭州快信]  
　　此間謡傅甯波有不靖消息楊督己飭一師第三圑二營及砲兵一連開往鎭懾 
　　財政次長趙椿年准明日起程北上 
　　汪大燮綰國務總理命下後杭人士函電交馳日必多起連日束裝赴京者亦絡繹不絶　 
　　省會警廳昨委潘泳芬爲稽查長鹽運司署昨委陶瑛爲龕山鹽警長 
　　玉環知事李景枚以縣屬山對地方應學元家被盜搶刦逸犯遠颺呈請通飭恊緝省長己訓令各屬遵照 
　　前嘉興第二師範校長孫增大擅毁文廟案經該縣知事詳請高審廳昨己批令侵佔屬實依法訴辦 
　　吴興練市警佐許台　因檢查印花税票與南灣郵局長董介福衝突昨己由杭州郵務司嚴重交涉 
　　江干六和塔沿江一帶天漲沙塗七千餘畝各沙民紛紛攘奪袁運司昨飭仁和場查勘覆奪 
　　警備隊五區梅占魁統帶昨晉省面陳衢屬一帶防務 
　　省城衛戍昨又加嚴軍民兩署夜間自九鐘起即禁阻交通 
[南京快信]  
　　昨日（二十五）星期李督仍未見客下午三時召機要處主任施愚程用甲書記處長周嵩堯外交顧問謝傅安温世珍白堅武等在西花園討論和議問題 
　　前山東省長蔡儒楷昨偕黃士龍乘津浦車抵甯住下關瀛洲旅館准今午（二十六）晋謁李督聞蔡黃係奉馮總統命來甯恊商和議問題 
　　贛北鎭守使吴金彪派其弟吴金心來寜叩謁李督陳述贛防並接洽某事 
　　前江西民政長汪瑞闓昨又由滬來甯住交通银行　　岑西林代表趙正平昨日午車回滬 
　　齊省長昨在署懽讌韓紫石馮夢華二紳各機關要人均陪席 
　　新任江西財政廳長熊正瑗（王荃本辭職）昨乘津車抵甯明晨（二十七）乘輪赴贛新任 
　　聞西南各省有公推岑西林唐少川孫伯蘭爲和議代表説 
　　李督因南北和議問題疊電中央請示迄未奉復頗爲焦灼 
　　中央來電通緝王丕煥（緩遠混成旅長）李督齊省長己轉令所屬恊緝 
　　浙督軍楊善德昨電李督軍己派劉參謀代表來甯接洽一切 
　　倪嗣冲確在蚌尚未赴津 
　　地方公會昨（二十五）開會討論抵制鳳凰山礦案問題决再電中央力争 
　　齊省長准教育部咨嗣後學務委員會須照自治區域組織 
　　財政廳令各屬知事如遇業户補税契紙暫予免罰 
　　財政廳長胡翔林以制用總務兩科公務紛繁特派李際瀛錢盛助理昨李錢己到差 
　　齊省長爲注重職業教育起見特令乙種實業教員與小學教員同受檢定 
　　江蘇省立第一女子師範附設保姆傅習所現擬大加擴充特函請各縣知事保送合格學生二名籍資傅習 
　　齊省長准籌備國會事務局來電本届覆選區應遵照參議院議决之省議會議員覆選區表辦理 
　　陸軍第十六混成旅旅長馮玉祥率兵赴閩現尚駐紥浦口沿津浦鐵路一帶均搭布棚以作營壘自朝至午午操練不休晚間鐵路人員非佩帶符號不得通行 
　　齊省長以邳縣知事李時亮不洽民情牌示撤任遺缺委姚日新署理昨姚己禀謝不日前往履新 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[各省和戰主張之京訊]  
　　公府近兩日所接得各處主戰之電報己有十餘起馮總統特於昨午電召王士珍及軍界各重要人物入府會議作戰計畫並有公府職員師景雲廕昌劉詢等十數人亦俱列席聞散會之後曾致王占元李纯陳光遠倪嗣冲諸督軍密電數起均係磋商某項軍事進行辦法另一説謂公府方面前接到直贛鄂甯四督軍調停時局力主和平解决之電文外旋又迭接奉天張督軍安徽倪督軍山東張督軍福建李督軍及浙江楊督軍上海盧護軍使來電其内容係答覆政府詢問解决時局之辦法上項電文均主張仍用武力或謂係前日徐樹錚假段名義密電該督軍等所致馮閲電後即召某某數要人在府討論一次其結果則將主戰説無形打消不過對於湘鄂毗連之武岳路線電令王督軍特别嚴防又電江西陳督軍注意贛邊實行保境息民之至計俟中央與西南主要人物爲根本上之妥恊 
　　政府日前電令王占元督軍兼充湖南前敵各軍總司令王金鏡師長充副司令王督軍堅辭總司令之職兹得王督軍養日（二十二）電京懇辭此項兼職文曰箇日電令奉悉占元鄂疆忝領鄰警時聞日慚固圉之未遑敢詡治軍之有效論功則貪天無倖論才則馭遠多疏奉令以鄂督軍兼總司令一職萬難勝任務请收回成命俾得稍安愚分一意籌軍迭奉電令鞏固鄂防自應勉竭心力保岳即所以保鄂請釋鈞厪等語同時王金鏡師長亦有電辭副司令 
第八師與第二十師在湘種種敗續内幕中異常複雜日前第四十旅旅長張建功晋謁大總統力陳傅良佐周肇祥在湘非法行動後並在軍事裁判處提起訴訟聞大總統以此事關係重大特派季蔭棠孫樹林史廷獻劉啓恒傅緝廷徐繼凱王樹勳等七軍官赴岳州等處調查第八師派蕭廣傅易兆霖王典型李樹勳楊士鋐等五軍官赴岳州等處調查第二十師敗退之實在情形與傅周逃走之原因俟得眞像以便處理傅周王范等人之處分並聞公府主計處日昨己將各軍官赴岳川資一萬元撥交各軍官准於今日（二十四）由京漢車出京並聞該諸員帶有收束第八第二十兩師殘兵之任務云 
　　新聞編譯社消息云據政界消息南京方面近日己與南部諸人對於解决時局有所商榷並聞昨日李督軍曾政中央一電略謂湘事突發牽動全局國步艱危理應徐圖換救現贛鄂浙各省以及西南等處均有代表來甯恊議調停時局辦法以期早息内訌然事屬國家大計純何敢擅專懇中央迅授方略以便對付云云 
　　川省第三師師長鍾體道昨有電到京其文云頃讀大總統篠電不勝義憤我國頻年杌隉由於地方各擁特殊之武力中央苦心保持統一不惜遷就以消内訌對於川湘事變特行縮小範圍如使功敗垂成中國將立陷於分裂内競既無己時外侮安能共禦故各省分裂之時即中國滅亡之日我大總洞燭亂原當機獨斷即此渙汗大號己足振勵武夫之氣而堅凝天下之心迅派勁旅赴湘自能遠收功效固不必親臨時敵傾全力以注一隅也道忝屬軍人方當大敵雖不能分身以靖湘難亦惟有竭力以遏滇氛冀減西顧之憂以分南服之勢冒昧陳辭不勝惶悚重慶鎭守使兼四川陸軍第三師師長鍾體道叩號（二十日）印並聞甯夏副都統馬福祥亦有電到京略謂粤桂抗命正赖力持正義大振國威不料黨人煽惑軍心以致摇動政局曷勝憤恨凡有血氣孰無心肝福祥只知報國取彼兇錢倘有驅使無不惟命萬勿輕信調停之説貽誤方 
來云云 
[官電自相矛盾之西訊]  
　　京津泰晤士報二十二日北京通信云本日下午北京接到報告謂江津己被雲貴軍隊攻據重慶岌岌可危今日時局之變幻其令人難於捉摸可以湖北督軍王占元爲最佳之榜樣王此時之態度即中國人所謂極其暧 
昧者是也日前長江各督軍通電主張停止戰争居間調和彼實領銜以致叚氏有辭職之舉段既辭職而王又立即通電政府力言無論局勢如何段氏必須留任及總理允留則又與蘇贛兩省督軍聯銜通電進其所謂最後之忠告於是叚氏乃作第二次之辭職記者今又據報王將軍昨日曾以個人名義密電段總理逕送至總理私邸詳陳辭職之可與繼續戰事之必要且謂政府之威權未立决不宜遽言調和聞總理得此電文隨即封呈總統矣此項電報據云初非揑造確爲王氏所發並聞某督軍亦嘗有此項自相矛盾之電報苟非出於揑造必出於本人所爲嗚呼官吏之心一日變揑造之電紛至北京此時局之所以糾紛政歧誤逹於極點也尤奇者凡人與官僚愈接近則其消息愈矛盾有云總統既讀畢督軍王占元所發上述挽留總理繼續戰事之電文乃致電王督軍授以征湘軍總司令之職任湖北師長王金鏡爲副司令並命其立即準備出師開往前敵勿得耽延又云總統因南方要求太甚現己决計繼續作戰必至南方降服而後己業經下令第七師及皖省軍隊開赴湘南以厚兵力既嚴詞申斥司令王汝賢范國璋放棄職守不戰而逃以致長沙失守軍心頽喪同時復責令迅即設法招集潰散隊伍以待政府後命蓋意在授以機會俾贖前愆也然今日上午京中接到電報有北軍五千人在長沙被俘此事未免令人爲難假使北軍之隊伍零落果如外人電訊所言則王范兩將更將於何處招集之耶 
[湘亂聲中之鄂防]  
　　王汝賢退兵岳州以後全湘土地悉爲南軍所有前此觀望大勢之湘西和鎭守使旅圑長守備隊司令等至是皆宣告獨立鄂督軍王占元因湘鄂毗連際兹大局未定和議未妥兩省軍民易起誤會苟開邊釁難免摇動全局特於日昨通電襄鄖鎭守使荆州守備司令武岳警備總司令及駐戍邊邑各師旅圑營長諭以督率所部嚴密防務 
各以保境息民爲宗旨即鄰省軍隊有對敵的行動亦不得擅與啓釁務速飛電請示一面仍與和平解釋又令武岳總司令王金鏡將本省前派往援湘調駐長沙湘陰各軍一概調返岳州仍按照前岳州總司令駐兵區域駐紥所有岳州衛戌事務則責成孫旅長傅芳按照戒嚴條例辦理至於省各水陸重鎭要隘亦均指示該防軍長官妥爲布置武漢三埠因爲南方所窺伺黨人所垂涎現今南軍逼於境外黨人圖逞於内戒嚴尤爲嚴緊偵探隨在皆是聞王督曾得確報云唐犧之劉公季雨霖劉英蔡濟民等均來漢口分住於某某里四十七號設有總機關部日前曾開會二次先舉季雨霖爲荆襄總司令蔡濟民副之次舉唐犧之爲荆宜總司令劉公副之又舉劉英爲長江下游總司令胡英副之於武漢方面則另舉有數人現除通令各軍警嚴密查拿外並專派有偵探十餘人偵查黨人行動 
　　南軍既得志於湘黨人氣燄頓熾現鄂督署得有湘省偵探密報云程潛趙恒惕等至長沙後己大開會議主張北伐非至佔據武漢有左右大局之力量切勿苟且議和偷一時之安貽後來之患是南軍急欲擾鄂可想鄂督軍現特商王汝賢范國璋重整軍隊扼守湘陰切勿再讓一面籌餉運糧輸械前往接濟一面再抽調湖北得力主客各軍馳往岳州一帶趕緊設防故第一師馬隊一營二師砲隊一營工程一營第六混成旅山砲二營又步兵一圑電雷一連自二十日起逐日又向岳出發以爲和議不成之决裂地步聞王督並有商請蘇直二督派兵恊防武昌之説刻蘇直贛各督均有代表在鄂會商總統亦派專使伍傅銘到鄂旋即赴贛此後大局如何殊難逆料如南方於倒閣解散臨時參院以外别無要求則和平指日可期否則兵連禍結莫知己時矣 
[湘省北軍失敗狀况]  
　　湘省北軍之失敗原因甚爲複雜傅良佐與王汝賢不和固爲失敗之根由而北軍與皖軍内鬨尤爲驟然敗北之主腦蓋皖省軍隊原分定武安武二種自張勳失敗後定武軍多改编爲安武若輩感激其舊帥私恩且懷有復辟被攻之憤對於第八第二十各師若有不共戴天之仇此次倪嗣冲所派三十餘營援湘之安武軍隸於陳德修者即盡屬定武舊部湘潭之戰第八第二十兩師在前敵王汝賢命皖軍往援該軍以報復之機會己至遂在後方開鎗夾擊王范二軍前後被攻死傷無數湘潭遂失王范二師不知安武軍報復前仇以爲段祺瑞皖人皖軍竟作内應吾輩北軍何苦爲之死戰於是衆情憤激遷怒於傅良佐王汝賢勸導不聽大有譁變之勢王不得己主張停戰議和原擬將安武軍調走不料傅良佐因與王汝賢有意見疑王將不利於己聞信倉皇出走傅走後王己電中央命倪嗣冲將安武軍調回而皖軍與北軍意見乃愈深因醴陵一路之安武軍純粹爲倪編練此次戰鬭甚力且主張擁護段氏彼等聞王汝賢主張停戰逼走傅氏己大不謂然復聞電召調其回皖盡棄其戰勝之功尤爲憤懑十七日退至長沙附近之處遂與定武軍改編之安武軍聯合譁變遇王范二軍即擊並沿途焚掠王汝賢因長沙城内外駐有安武軍十餘營不敢聲張此事並恐南軍得知乘機而來則北軍腹背受敵陷於絶地故十七夜即秘密傅令全軍退走岳州正退走間長沙城之安武軍己繼起反動縱火焚掠王軍只顧退岳長沙秩序大亂城中之少數湘軍與巡警見北軍退走皖軍譁變乃由陳文選林德軒臨時組織護國軍獨立圑痛擊皖軍維持治安適陳嘉猷再常德帶所部湘軍兩圑於十八夜抵長沙會攻皖軍以爲大隊南軍己至恐慌非常繳械投降者數千其餘亦懸白旗十九日南軍尚未入省因由各圑公推彭廷衡彭兆璜二君分主軍民兩政一面電請總司令程潛至省其時醴陵湘潭湘鄉各地尚有數萬北兵聞總司令己棄長沙皆不願據守戰地紛自向湘陰岳州而退南軍乘勢追逐不兩日前此戰線各處北兵盡爲絶跡竄至平江湘陰華容南洲岳陽各縣七零八落投水死者無數范國璋王汝賢抵岳以後重整軍隊查點軍裝武器己損失大半糧餉則毫無所有一面電請鄂督王占元趕急以銀錢糧食接濟一面將軍器己失與受傷各兵送至湖北安置並於二十日乘輪來鄂與王督商議一切大約尚有數日勾留至安武軍在湘投降後湘省當局以無餉收容刻仍將其遣送回皖連日由火車輪船兩路退鄂者日衆王汝賢之八師因不能再戰亦源源退鄂説者謂八師與皖軍既結不可解之仇今又在武漢間相遇危險孰甚然各兵多無武器當不能爲患也聞岳州地方公所廟字民房住兵己滿食物非常缺乏店舖停閉者甚多兵士即有錢亦難覔食據退鄂各兵言有三四日或五六日無食者極衆向民家吃食亦不可得彼等由衡潭退岳沿途搜索民間所藏乾菜或向地上覓取野草充飢困苦爲歴來行軍所未有故每次岳州軍到武昌不獨車内裝兵無立足地車棚與車之四周均有兵攀附下車即由鄂省招待員給予乾糧食物其狀儼如賑濟被災之民亦可憐也 
[川滇奮鬭中之甯遠獨立]  
（成都通信） 
　　川邊甯遠屯殖使漢軍統領張煦即張午嵐己在甯遠獨立自稱第七靖國軍軍長宣告脱離政府關係張之宗旨在反對北兵入川吴光新旣帶六混成旅到川東管金聚（陜西鎭守使）亦帶三梯圑至川西業己先後抵省張之反對無效於是憤而獨立當張未獨立之先曾密電成都與劉存厚商榷其時二次戰事尚未發生而一般輿論正趨向南方全省輿論機關之省議會亦大肆鼓吹痛詆中央其所發之電甚至有非法政府願與天下共棄之之語軍界陳澤需張煦吴慶照等亦有最激昂之聯電質問中央川省幾有脱離中央之勢張於是時迭電劉氏主張附南劉氏自知關係重大且己傾向北方當曾密告張之代表李西屏令轉逹張氏勿輕發難務取一致行動李轉逹張後二次戰事旋即發生而劉以積重難反遂亦决與北軍聯合出兵驅滇張煦見劉己出兵驅滇滇軍又迭次失利加以唐繼堯之催促張遂力電劉氏仍主驅北援聯滇省之計劃劉以北軍入川係其自請到者無論如何萬難驅之再益川亂又將大勢情形電張囑其萬不可動其時張己决意附南己派其子赴滇接洽復與殷承讞時通消息且其統帶楊驍騎早己通滇若不附南其軍亦必自行解體又加以民黨分子在張左右極力催促張不得己乃於十一月一日獨立自稱靖國第七軍長宣布自主一面預令駐越嶲之郭統領督軍進駐海棠城一帶以與大樹堡之軍聯絡其大樹堡之軍又以一部渡大渡河掩護其軍之前進以窺漢源大渡河最寛且險石逹開即死於此若不渡此河即行獨立陳遐齡（川邊鎭守使）遣少數之軍即可制張軍死命故張先行渡河方告獨立一面進兵圖漢又一面以兵一支由越嶲東行與馬邊屏山一帶取聯絡蓋張氏知陳遐齡未必附己使非攻其無備必難進漢源窺雅州而直犯成都故以一支兵助楊驍騎如滇軍勝則北行以圖犍嘉滇軍敗亦 
可增援叙府不意陳遐齡早即準備迨張軍進圖漢源陳軍即出應戰兩方相持數日張軍武器不精營長陣亡乃暫退往富林漢源鎭一帶以待後援而陳軍共只三營除防雅州及隨陳赴鑪定者外餘者無多漢源城内駐軍不過一營 
左右張軍雖器械不精但人數則倍之故張軍敗退後陳軍在漢積極施防禦工事未敢追擊近日傅説張軍敗退大渡河尚非確耗張氏舉事後漢源電局即爲陳遐齡派軍扼守往來電信多被扣留故漢源戰事發生成都尚未得張一電川人因張陳兩軍平日均以運烟爲生活張軍運出陳軍查獲即被没收陳軍入内辦烟張軍查獲亦概行收没因之兩軍下級軍官士兵平日惡感甚深前此漢源己衝突一次故有疑陳張私鬭張氏未必附和南方者張之舊友及曾任邊事人員如前征鄉總指揮孫玉峰前川邊軍務處處長李方久川省第三師長孫元青等均紛紛去電勸張切勿附南一面又用函勸阻但能否通過漢源而逹張氏尚不可知也 
[西報之黔魯雜訊]  
　　字林報五日貴陽阻信云數日前新由四川回省之黔軍曾被勒令繳械以另換新械爲理由聞辦理此事時頗感困難軍人皆不願意後經嚴陣以待始各帖然服從惟繳械之舉可稱幸事蓋新歸之軍曾與屯紥城内外之軍人於体假日（星期日）大起戰鬭也此後當道遂更改他軍之假期由星期日改爲星期一至新歸之軍聞將解散當道刻没收各處馬匹計其所取己逾千頭俾用以運負糈糧前往川湘邊境傅説黔軍將加入川湘戰事然記者則深信軍隊之調動實欲阻止他處軍隊攔入黔省也各縣禁煙委員以公家經濟不足其數己不若原數之多聞一委員將巡視三四縣不等一視縣之大小而定 
　　字林報二十日濟南通訊云本月十七此間因日人在濟南及魯省他處設立與青島同級民政署曾開大會討論蓋日本當道時欲增進在山東之勢力頗足使此 
 
 

Page 7

 
 
　　聞及他處之志士爲之徬徨不甯青島及内地之郵政制度誠無限困難之源凡函件有中國郵票者青島則拒之不納其意蓋謂中國雖經入郵政同盟而中日兩國間關於中國各處及山東内地之尋常郵件並未訂有收發之章程也記者近得一函上用日本郵票並書明記者之姓民居址乃膠濟之間逐日交通不絶而發函之日則在本月十七越十二日而始逹以其轉至大連及中間各處也其種種疏忽遲滯之處固不僅郵務一項然煩言之多則以此爲最中國婦女之進步晚近數年間頗足使外人驚異山東婦女向學之切日益顯著觀於官立女子學校之發逹可見其求學者之多矣 
[蕪湖快信]  
　　蕪湖軍政各機關近日迭接蚌埠電云滬上皖藉黨人現己紛紛到蕪圖謀起事務須一體切實防範是以連日上下水輪抵埠軍警檢查行旅異常認眞 
　　蕪湖軍警前日在道尹公署會議實行秘密戒嚴己禁止集會集社演戲 
　　安武軍第一路統領馬聯甲前日在蕪接倪嗣冲電當即乘江永輪赴蚌埠 
　　蕪湖軍警前日在大戲園後緝獲張樹玉一名聞係據蚌埠李秀章探報謂張係黨人在蕪運動擾辭經祝道尹研訊數次毫無確供搜查伊之住宅亦無危險禁物 
　　倪嗣冲前保伊姪倪道烺爲正陽關監督刻又保其内弟甯祖武爲皖岸榷運總局局長與論譁然 
　　大通榷運局長孫詞臣由滬乘江裕輪於二二四日過蕪赴大通預備移交手續 
　　江貞兵艦由甯上巡於二十四日下午抵蕪該艦杜艦長擬於次日上午八時登岸赴天主堂視察該堂所設之無線電機己由徐交涉員預先函知天主堂翁司 
鐸查照 
　　前三埠釐金局長薛爾臻上月因私放米船侵吞税欵案發撤差蕪湖縣知事余詠南奉財政廳電令己將薛解省澈究 
　　蕪湖江干建威兵艦有奉饒總司令電飭開赴下游六十里太平江面駐防説 
　　蕪湖律師公會前日在煙雨墩開選舉會到者四十　人己舉定杜秉衡崔祥鳩爲正副會長 
[江北新紀]  
　　淮揚鎭守使馬玉仁召集各軍官於二十三日下午二時在本署開軍事會議内容未詳 
　　淮陰縣揚莊公民蔡樸哉等呈請變更自治區域另劃一鄉或改附一市三市淮陰趙知事特委員馳往第四市會同市董召集各界妥議具復 
　　運河船隻因避第七十四混成旅兵差多匿諸淮安以下現以軍隊己過紛紛上駛帆檣如林清江閘及各船橋終日啓放 
　　清江酒菜館桌捐己由淮陰縣知事詳經淮揚道尹批准停徵以十二月一日止昨該館公推代表遲逹齋要求展緩陳欠王道尹因關係抵支警費特批令逕向縣知事署具禀 
　　浦地現值醃菜上市又當鹽河淺涸行運困難連日食鹽價值飛漲每百斤己逹四元以上清岸官銷局貧民販賣擁擠數重 
　　清江宰殺耕牛己奉省令禁止並經公民卞夢齡等呈請省長重申禁令趙知事因去任在邇且爲學欵問題己容許弛禁照舊宰殺但縣署之警備隊法警（即馬快班）需索陋規爲數甚奢因之屢起争端 
地方通信 
　　松江軍事紀要防守司令部於二十五日晚間十二時連得何豐林司令在杭州筧橋十六圑圑部發來緊急密電四通第一電係令將駐松十四圑一營及十五圑一營並砲隊一連十五圑機關鎗一連限於二十六上午開赴嘉興嘉善分駐第二第三第四電係指令十四圑一營與砲隊一連機關鎗一連駐紥嘉興十五圑一營駐紥嘉善並聲明不得逾限定時刻當由司令部參軍急用電話傅知該兩營營長張國榮賈凱臣速整行將並即刻電傅滬杭路局速備專車以免貽誤當將軍用品物連夜扛抬上車一面於二十六上午九時由該兩營長整隊出發立時登車依照所指地點前往塡駐聞此次急切移駐原因據軍界中人謂因原駐嘉興嘉善之浙江第一師軍隊己奉楊督軍調往甯波駐紥因甯波與閩省毗連現在閩己用兵防務緊要致有此移調之舉究竟是否如是尚未確知現第四師軍隊經此移調己佈滿於滬杭路線自上海至杭州各城鎭莫不有該師軍隊屯駐兹將屯駐地點調查如下第七旅旅部駐杭州十三圑全部並機關鎗連駐杭州（該圑己改編爲督署衛隊）十四圑第一營駐嘉興第二第三兩營駐杭州機關鎗連駐松江第入旅旅部附設於松江防守司令署十五圑圑長駐松江該圑第一營駐嘉善第二營駐松江第三營駐楓涇機關鎗連駐嘉興十六圑全部並機關鎗連駐杭州筧橋砲隊一圑第一營駐上海高昌廟第二營兼第三營一連駐杭州第三營第二連駐嘉興第三營第三第四連駐松江工程兩營第一營駐杭州第二營駐松江輜重一營第一第二連駐杭州第三第四連駐松江馬隊三營前己調駐張家口剿匪迄未回防　　防止聚衆閙荒之辦法自五庫鄉發現漏繳荒册經該鄉董王尊逹等呈控省署檄縣補報後各鄉民之聲請更正者日必數十百起並有藉口各善堂七成收租之規定猶嫌太重要求酌減者縣署因此於昨日致函各善堂略稱現據各農民來縣要求酌減租籽成色應請貴董於二十五號到署集議其有糧各塘田受災較重己會同省委申報省署將租賦一律蠲免並己嚴令警所嗣後如遇聚衆閙荒情事立即拏究以遏刁風云云今日午後各善堂董聯翩到署各業户之聞風到會者亦有一二百人之多由李縣長主席以縣署花廳爲議場自午後一時迄六時始行散會會議時以耿公逹雷繼興二紳發言最多各業户多有從後出惡聲者李縣長備受各紳詰難額上汗出如漿入後經各紳要求規定收租成色旋以時間己晚由李縣長約期舊曆十月十五日再議而散兹將是日議場内己經解决之事分别録下（撤換楓涇區員尹伯華）在場各紳僉以此次各鄉民之陸續聲請更正均由該區員漏報荒册而起罪魁禍首僅記大過二次未免太輕應予撤換以平衆怒己由李縣長當衆允可（嚴辦毆打業主之佃户）此事由業户張晋之到場聲稱有外帳一人於前日至五庫三保二十二圖踏荒詎經過二十一圖時誤被該圖鄉民攔毆成傷云云當由李縣長立飭那警佐趕派警士押令該圖地保將肇事首禍交縣嚴辦（禁阻閙荒辦法）李縣長於集議時對衆聲明自明日起添派警士會同縣署小隊荷鎗實彈守候署外如有再行集衆胡閙者一律拏辦以資禁遏（維持收租成色）由在場各人議定降被災七成以上之田租賦全免外一律照租額七成收 
租惟尚未邀縣長承諾又李縣長今晨曾出示布告聲明嗣後對於各鄉民之要求更正者不再受理並嚴禁聚衆胡閙以維治安 
[金山]  
　　蟲災案亟待解决今歲螟蟲爲災金邑受災田畝自經省委羅鴻賓興詹知事會勘後曾由詹知事東邀各市鄉紳士一再會議擬分五等辦法通扯減去本年忙漕十分之二受災分數定爲四成詳請省長及財政廳長咨部在案現接到財政廳批示以金邑受災四成所報過重而減賦二成與本省預算相差太鉅尚須減少折數否則不能照准等情詹知事奉批後以金邑本年蟲災實數在四成以外現報四成以二成減賦委係無可再減設各業主以賦重之故提高收租成色則各處閙租己事難免不再見於金山届時反致公私交損辦理愈形棘手現己將以上種種緣由續行呈請省長財廳要求仍照前擬減折辦法迅予批准咨部俾早日出示曉諭使各業主定成收租至於業主方面向例以冬至前一月爲收租之期現在租期己届緣減赋一事尚未大定以致租色不能遽定現各業主以松江辦法剔荒微熟一層本邑亦不能照辦因松江人手衆鑫歷時又久故册中所載荒熟之數與各鄉受災狀况實己十得七八金山則委員知事面外並無一人肯擔調查之任造册時一任種田人自定荒數造册後又未加以覆勘惟眞正全荒與七八成荒者至今災稻尚在田中不願收割如分别荒熟以稻在田中與否爲斷則本届租事較易爲力也 
[無錫]  
　　緝私營改設圑部駐錫兩浙緝私第七營長吴樹滋（字恕之）到錫數年對於當地緝務頗見認眞與紳民感情亦辭輯睦兹聞兩浙緝私統領蔡竹賢呈准兩浙鹽運使申請鹽務署仿照兩淮辦法將蘇五屬十一營分爲兩圑各設圑長一員即以第一營營長盧桂韾第七營營長吴樹滋兼充吴任爲第二圑圑長管轄第六第八第九第十第十一等營仍兼帶第七營業將發下圑長關防啓用圑部亦就駐錫之原有第七營辦公處組織成立昨己備文咨請楊知事查照 
[揚州]  
　　軍令防範黨人揚城軍界各機關均奉李督軍密令謂據探報黨人在申組織機關希圖謀取江浙兩省推定江蘇浙江兩省總司令指揮一切現對於揚州鎭江十二圩視爲重要區域業己委人在申首途着即預爲防範云云故此間己於本日（二十五）一體戒嚴矣 
　　學生比賽足球蘇州桃塢中學來揚與美漢中學於星期六在便益門美漢操場内比賽足球請第五師範教員張鶴侣爲公證人其結果美漢勝四球是日第五師範第八中學商業等校均往參觀聞美漢於下星期六與第五師範比賽清江第六師範亦將來揚與第五師範比賽足球云 
[嘉興]  
　　軍隊調防之虚驚嘉興於昨日（二十六）黎明時駐禾第一圑一三兩營兵士奉省電調駐省垣各級軍官咸率領部下軍士整隊至東門車站乘車赴杭是日早車（即區間車）至滬至杭一律停止售票電報局寄遞電報絡繹不絶居民聞此消息不無驚異粉至東門外車站一帶探聽消息至十時許杭垣早班車至禾時紛至各派報處購閲報紙既見報上並無何等變動始各安心返家聞駐松第四師將移禾城云 
[安慶]  
　　公賣局與酒商衝突之始末皖省自烟酒公賣局創辦以來商民以其辦理不善怨諦日甚前局長劉愼貽及科長倪濬澄曾經皖城烟酒棧經理胡懋旃張冀亭等具控財政部并發通告樸述公賣之弊害部令查復留因是去職由張伯衍繼劉之任劉免職後懷恨胡張兩董思有以報復之時有開設醬園之胡某素輿胡懋旃有隙適任公賣局暗查員遂獻策於劉局長謂四鄉酒匠曾經烟酒棧私發執照征收照費不妨舉發云云劉即令胡某查獲執照執爲證據以該棧朦征國税揑造文書兩罪訴諸地方廳比經法庭傅訊胡張兩董請商會取保是案遂稍停頓而張伯衍因接事未久正欲聯絡商界感情扶植己之位置時代胡張兩董向各方面説情故此案暫時沈寂現聞省長曾批令胡張等自行投質而該棧經理己由公賣局遴派丁岏接辦則胡等所納煙酒棧押櫃金八千元似己充公至公賣局前科長倪濬澄被控各節（即胡張所控）則經省長查覆並無其事准予銷案似此雙方和解科長無罪局長即無罪胡張兩董似無須投質可望結束矣 
[廣東]  
　　財政廳長之逐鹿财政廳長田承斌粤人以其貪鄙向不滿意自陸使移節梧州以來各界要人紛紛向之陳訴請求撤換陸亦允爲易人兹聞鈕永建在梧州時向陸力薦楊永泰堪以繼任財政廳長陸使己有允意且電莫代督徵求同意惟聞國會議員僉謂楊氏未曾加入非常會議且於前次復辟時頗有嫌疑疑其 
非忠於民國之人羣起反對昨特舉出某某數人向莫督陳説阻其勿遽委任一面致電陸使表示反對之意又聞省議會亦大加反對至各方面所屬意之人物國會則屬意曾彦及李茂之二人官僚派則希望胡銘盤惟聞陸使决意以此缺授與粤人擬電詢唐少川胡漢民二人徵求其意然後取决將來鹿死誰手尚未可知耳 
雜評一 
[武人與政客（庸）]  
　　京津泰晤士報於鄂督王占元之主張忽戰忽和深致訝異以常情論之王氏既隨直贛蘇三督之後而聯主調和自不宜再有單獨主戰之電既己單獨主戰則第二次之聯電更不應有王氏之名謂王氏於兩次主和之通電並未同意何以電文發表以後絶未致詰或公然否認且王氏既主用兵則對於前敵總司令之任命更不當謝却其態度之暗昧舉動之離奇似一方隨聲附和以示好於西南他一方又造膝密陳以乞原於段氏官僚之手腕面面俱到誰謂武人腦筋簡單以我觀之直縱横捭闔之政客而己 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[護軍使派員往甯] 　　 
　　此次湘軍事變後江蘇李督軍即會同鄂贛等省督軍電主調和並分邀西南及旅滬各重要人物迅派代表赴甯開會磋議調停方法現各代表己陸續至甯松滬盧護軍使亦委參謀副官兩長參預斯會聞副官長孫梓琴己經起程程馬參謀長即日亦須就道云 
[盧永祥亦主和平解决]  
　　近來外間紛傅松滬盧護軍使對於時局有電請北京政府力持武力解决之説因此護軍使署迭接各方面電函質問聞盧氏己分别答復大致謂絶未贊同武力政策值此國本飄摇無論如何解决總以促進和平爲是云云並聞盧氏將於日内發一宣言以表明宗旨云 
[新交涉員之略史]  
　　江蘇特派交涉員薩福懋君現己奉令免職任命曾宗鑒以承其乏聞曾薩二君本係知友曾君號鎔浦福建閩侯人年三十八歲英國大學畢業歷任澳洲中國領事現爲外交部僉事不日即可來滬接任云 
[運酒與聯單不符之疑竇]  
　　江蘇第二區烟酒公賣分局前據第一分棧查獲船户戴長生朱大寳懸掛日商旗號由杭州運送土酒一百餘　來滬希圖漏繳公賣費除致函浦江水巡隊將兩酒船扣留外即呈報省局長及財政廳長請示辦理並呈請駐滬交涉員照會日領事飭知該商照繳税欵旋有日商大通洋行將杭州海關所給之三聯軍一紙計土酒六十五　繳呈公賣局要求發還原貨當經羅局長核得該單運數不符即行駁回仍著照繳税欵既而該商又補繳杭關三聯單一紙計貨七十四件呈請日領轉致駐滬交涉員函致該局詳細查復羅局長即將種種疑竇揭出備文詳復大旨謂此種土酒原係江蘇寳堰之産非浙江所出該商所運件數初祇繳呈三聯單六十五件繼又續繳七十四件核其擔脚共有二百六十擔乃僅報二百二十七擔零四斤彼稱由杭運申而酒　上則均粘泰興縣運至杭州之蘇丙種印照顯見運銷地點不符且核其三聯軍採運數目大　一百二十四　小　十五　亦不相符種種情形共有五大疑竇故對於所呈三聯單概難承認呈請照復日領事轉知該商從速來局面詢一切以提前結案云云 
[工部局開闢馬路之規畫]  
　　公共租界工部局前因提籃橋華德路（即西牢之後）一帶市面逐漸興盛居民衆多由路政工程處派令打樣測勘各員前往規劃擬由華德路（此路由提籃橋巡捕房起直逹引翔鄉鎭爲東西之幹路）中間向北開闢枝路數條業經測勘完竣繪就圖樣呈由各議董核准先由該局於前日起分派小工至所勘路缐之兩旁竪立工部局界石一俟函致交涉員轉飭會丈局派員復勘並造報地主詳册後即訂期會同該鄉經董核估地價分别給發從事開築 
[演講生育進化之要旨]  
　　二十五日下午三時幼稚教育研究會在江蘇省教育會三層樓開演講會敦請朱友漁博士演講生育進化之要旨來賓頗盛先主席朱胡彬夏女士報告朱博士學問宏博研究有素今日抽公務之暇駕臨敝會俾同人得聞所未聞誠難得之機後朱博士演講其要旨概分四類一生育進化之解説二生育進化之學理與教育之關係三生育進化之學理以遺傅性爲根據四生育進化之實行法其尤注意者爲遺傅性之關係并用圖畫以證明之謂欲吾國多優秀之民須先改良人種使愚者狂者惡者病者咸絶跡於國中然後方能與列强競争而存立於東亞聽者無不滿意講舉朱胡彬夏女士道謝朱博士並謝來賓而散 
[檢查兵工廠舊存鋼鐵]  
　　上海兵工廠總辦爲撙節庫欵起見於前日傅諭材料各科員以本廠舊存各棧之鋼鐵板料因己年久大半爲泥土疊壓埋没地下現在價值極昻來源缺少自宜分别查檢如有鋼鐵存料應即一併檢出以便鎔化製造軍械云云 
[賣藝人中毒大鼓調唱不成]  
　　有混名揚州阿二人者家住公共租界靜安寺路二十五號門牌向在新世界游戲場管理髦兒戲班其家同居者有在各游戲場唱大鼓調之天津人皮恩榮楊國梀杜長慶王桐林劉玉長鐵小峰王坤山及女子劉小香等前日午後皮恩榮等與用人方榮生成衣匠賀初才一同午餐被咸覺腹痛口鼻流血一時譁噪不己當爲隣人得悉報告新閘捕房立飭代理探自朱子藩包探周小弟與西探目斐司戤潑同往查明因飯鍋内被人暗置毒藥所致當將中毒各人一併車送山東路仁濟醫院趕即醫治一面將跡涉嫌疑之祁萬鵬王二李八及飯司錢正榮拘入捕房經捕頭略詰一過諭着押候今晨解送公共公廨訊究並聞中毒各人以皮恩榮爲最重刻下尚在醫院療治其餘己出病院現均拘留捕房云 
[皮坊被盜搶刦]  
　　昨晚七點一刻鐘時法新租界羊尾橋地方十三四號門牌某皮坊突被盜匪七八人推門而入即將大門閂住並將坊内工人驅至隔壁空屋内刦取金戒銀洋等物携贓而逸旋由事主開單投報嵩山路捕房捕頭立飭探目沈德福包探陸海林前往察勘一週回禀捕頭傅諭通班探捕查拿各匪到案訊辦 
[渡盤肇禍後之取締]  
　　浦東洋涇鎭淞滬警三區二分駐所警佐王簡文以此次楊樹浦渡船肇禍溺斃多命實因該渡船不遵定章多載渡客且各渡船均係帆船專恃風力事急之際進退不能自由以致慘遭不測長此以往危險殊甚故特傅諭該渡夫等嗣後載客祇准二十人如有額外多載定即拘罰並諭令將檣帆撤去俾免危險昨又發出六言示諭如一照得各渡船户須知江水無情客多一遇危險殘喪無數生靈前曾廣貼制限日久圖利玩生此次重申取締務各一體奉行乘客上下有數不得過二十名若再玩忽違命查出定罰不容 
[張江栅捉賭肇禍案近訊]  
　　浦東南滙縣屬張江栅第七區警察局在潘家橋捉賭致鄉民奚和尚落河溺斃並由鄉民毆傷巡警數人旋經該縣杜藹簃知事查明懲革劣警撫恤死者家屬各情己誌前報兹又由杜知事查明毆警首要係顧甫卿等三人昨日飭派法警潘鹿彬等下鄉在楊家鎭地方將顧甫卿一名拘獲押解縣署杜知事飭令收押候究一面仍令該警察下鄉查拿逸犯務獲解究 
[再誌嚇詐盛杏孫幕友之查究]  
　　前充兵士之常州人章尚武曾與同鄉人體操教員孫得勝於西曆一千九百十四年十月間串合同黨書寫揑名信函連同炸彈送至滬西静安寺路一百十號門牌己故盛杏孫寓所向盛之幕友吴韾之嚇詐洋二千元吴即報告捕房准飭探捕查緝未獲兹章孫兩人以日久無事又由他埠潛行回滬經派駐老閘捕房專查特别事件之中西包探偵悉一併拘獲解送公共公廨收押候究在案昨晨復由捕房將被告兩人押解到廨由一百零一號西探壳羅香上堂禀明與華探目李星福等將被告兩人緝獲情形並因須向各方面調查被告等平素行爲請爲展期研訊是以原告與見證人等雖均到堂未經傅訊即由關讞員商之英卓副領事判兩被告帶回捕房候另行訂期提案訊究 
[擾亂公共遊戲場之懲治]  
　　松滬護軍使署前日午後二時在龍華大操場鎗斃投函嚇詐勸業場並抛擲炸彈之任寅一名宣布罪狀如下爲布告事案據淞滬警察廳查獲投函嚇詐勸業場並派黨前往抛擲炸彈炸傷游客擾害公安之匪犯任寅一名呈解來署發交軍法界審辦據任寅供認始則結黨聯名投函勸業場嚇詐嗣因該場置之不理遂派其同黨携帶炸彈前往抛擲後由勸業場托人向該黨疏通給洋二千元該犯分得贓洋三十元等情不諱查炸彈爲暴烈危險之物勸業場爲公共游戲之地該犯任寅因嚇詐未遂之故膽敢派黨實行施放此種暴烈物洩憤施威致炸傷游客男婦數名口似此殘酷行爲直欲危害衆人之生命擾亂公共之安甯與尋常對個人以空言嚇詐者不相同實屬兇惡昭著法所難寛應照懲治盜匪法第四條第一欵之規定判處死刑以昭炯戒除將該犯依照軍法執行鎗斃外爲此布告軍人等一體知悉此布 
[留日學生代表之電稿]  
　　留日學生代表李國英致馮總統電云馮代總統鑒日美宣言國勢益急速停内訌以禦外侮讀公篠電仍未示誠請宣大計以慰天下又致蘇鄂贛直督軍電云南京李督軍武昌王督軍南昌陳督軍天津曹督軍鑒日美宣言國勢益急巧電主張人民欣感武力死法律生請尊約法解决糾紛始終勿倚惟此能一 
妥議厲行清潔之辦法（續） 
　　一此次所訂清道衛生規則以上海縣警察範圍六警區所轄十二鄉爲限一十二鄉清道衛生事宜仍前自治鄉公所例歸鄉公所經董雇人由各該警區派警會同辦理一各鄉鎭街市所設果攤如有菜壳及一切污穢作踐街道之物每日十時前由清道夫掃除一住户門外應合置垃圾桶一只於相當之處所有垃圾務須傾倒桶内以便每晨由清道夫出清挑往解静處所不得隨地傾倒一凡泔水及洗濯衣物及其他不潔之水均須傾注於溝渠内如無溝渠者須傾潑於後門或僻静處所不得於門前亂潑致碍街路行人一溝渠内不准投棄慶芥瓦石糞溺及猫鼠犬等死體一鎭市繁盛之處不得置糞缸如己設者須令逐漸移撤一附近鎭市之四周田内不得停放露天屍棺一民人家宅四日置坑廁每日須令掃除清潔不得任意狼籍一糞船不得停泊熱閙市河糞擔不准停歇市上一鎭市上不得陳列賣腐敗物品及一切有碍衛生之物一村鎭民家商舖遇有時疫傅染病發生時應告知巡警設法防衛一鄉鎭人烟稠密之處不准設鍋煎熬牛皮或含毒藥水一切發生穢氣之物一街市如有傾陷即由區報知鄉公所隨時平墊一陰溝如有污穢塡塞不能宣洩在人家内者須令户主宣通在公共道路報知鄉公所辦理一以上各條除違警罰法中己列有專條應依法拘罰不得意爲輕重外共餘各條遇有違背者得以訓誡勸諭之一此項暫行規則如有未盡合宜之處得隨時體察情形酌改之 
[河南放賑員之報告]  
　　上海中國濟生會接河南放赈員張淦揚曾澤康於舊曆十月初六日自河南新鄉縣來信云前由交通銀行匯到銀幣五千元己照收淦揚等於十月初六日會同紳士二人並縣署余張二君分路調查按極重次重預備分别散放今日所查係小山莊二十三户東三家莊六十户西三家莊四十一户善河村二十五户豆腐營三十四户紙房六户牛村七十八户黃岡四十八户冀家廠五十八户西王村五十一户馬莊十七户李莊三十六户票屯六十三户每户有大小十餘口者有二三口者其災情次重者水至牆間三四尺極重者八九尺房屋均己冲塌人民當時均避於樹上至今房屋未修者十之八九其在高地未曾冲塌者牆上水痕亦有二三尺現在田有六七成己下麥種惟傢具糧食均早付諸流水謀食爲艱尚有極重者十六村次重者數村容查畢再報揚等初五日在本縣購得珍珠米七百石每石一百八十斤價洋四元四角五分放完再爲添購按照己查明之災情河南振務非三萬元不敷分配揚等現下辦理振務一切手續均會同京直奉水災義振會具名作爲聯合放振聯合會而京直奉水災義振會尚未見有欵撥來究竟能分撥若干該會曾否表决至爲盼切揚等俟此間辦竣即欲購糧赴濬縣查放務望速即添滙一萬元以應急需至禱其棉衣二千套想己運漢口轉寄念念餘俟再佈 
[籽油茶油之漲價]  
　　籽油爲揩擦機器需用之物本月以來價值飛漲因北地出口較昔減少且有俄美各商在東三省一帶産地廣爲收買運往外洋以爲揩擦軍械之用因此本埠來源甚爲缺乏業此者又以底貨甚少未肯輕易開出本埠各機廠遂有無貨可購之虞即有購辦者至多亦不過五六件故本月份開出者祇有一百四十餘件每擔己漲至二十三兩七錢较前漲起三兩以外後市價尚有繼漲增高之勢云 
　　茶油爲洪江特産用以製造生髮油爲頗合用近因化粧品盛行需用更繁而本埠自上月初以來來貨極少以致市價一再增漲近則到貨竟至絶跡該業即公電産地詢問原由昨得復電謂因湘省發生軍事以來民船裝運各貨屢爲土匪軍士搶刦一空遂不敢冒險裝運等語該業接電後昨特邀集同業會議漲價故昨日開盤每擔驟漲一兩五錢計十五兩六錢現在滬地存貨不過六百餘桶倘今冬無貨到滬價值必尚加增也 
[華茶贸易之一憂一喜]  
　　華茶對外贸易近頗冷落己紀前報兹悉徽茶省最受影響緣熙春茶自俄國停辦以來銷於他國者僅有零星小數故滬地存茶年内不易疏通難免虧耗惟浙省所産之平水茶自英國取消禁例以後購辦者尚稱踴躍惜裝運船隻無多是以惠利等行所購者尚有二萬餘箱未經出口據云今年業平水茶者咸抱樂觀緣産地之價既廉申地之價尚好均有餘利可圖地並開目下平水所存者計有二五箱二萬五千五百二十一箱路莊茶亦存三萬四千七百五十箱土莊茶六千一百七十六箱工夫茶七千二百三十四箱 
[滬市洋釐飛漲]  
　　昨日内地各處又裝去龍洋墨四十餘萬元惟徐州及天津等埠來洋十八萬元各銀行暨各錢莊雖存現洋七百三十萬元其中紙幣證備金佔去十分之六故市上所存現洋大有供不敷求之勢下午洋釐陡漲收盤爲七錢四分銀拆亦漲至二錢九分聞洋釐之大爲二年以來所未有云 
[新審廳長蒞任有期]  
　　上海地方審判廳長袁鍾祥呈請辭職由司法部核准委任陸守經來滬署理袁廳長奉令後己一再呈請高等廳迅令新任陸廳長來滬聞陸君定陽曆十二月一日蒞任昨己行知該廳辦公員役預備一切 
[林廳長席不暇暖]  
　　地方檢察廳授林炳動日前因事入都業己公畢於前日由京乘坐火車蒞滬到廳後昨日忽有他項要公故又於午刻乘車往蘇謁見高等審檢兩廳長面陳一切聞今日即可返申云 
[欵産經理處定期會議]  
　　上海縣公欵公産經理處昨致各市鄉經董函云各市鄉六年一月一日起至六月三十日止收支總數表業經油印分送諒邀察核兹爲欵項關係須集各市鄉經董共同商議訂於本月三十日（即陰曆十月十六日）二時在也是園本處開會届時務請撥冗蒞會是所至禱 
[靖安兵輪游弋浦江]  
　　水警第二廳趙廳長以浦江流域爲通逹浙杭之要道歷年入冬以後每有水盜刦掠民船財貨現鈞和巡艦既未修竣自應另派兵輪梭巡保護故昨己派令靖安兵輪駛往浦江恊助水警勤加遊弋矣 
[步兵由浙來滬之先聲]  
　　浙省陸軍第二師步兵第三旅葉旅長現派步兵一營將於日内由浙來滬轉赴紹興塡防因在滬乘輪起程時須請駐滬軍警妥爲照料故昨己咨由松滬護軍使飭令所屬軍警一體知照矣 
[勸納地方税欵]  
　　工巡捐局杜局長查得四牌樓一帶舖户按月應繳之地方税積欠甚多此项税欵本屬撥充地方公益之用前據戴正昌來局遞呈請減捐欵當經批飭不准以免各户效尤在案當此本局公欵奇絀需用浩繁之際萬難再任推延故己令飭該局税務科長許人俊轉知各收税司員於徵收地方税時向各舖户切實勸導以清公用云 
[通飭保護測量隊員] 　　 
　　松滬護軍使署昨接參謀本部咨文云據本部所轄北京陸軍測量局呈稱查測繪地圖事關軍用與國家有密切之關係鄉民無 
知不知測查爲何事往往任意阻撓或因惑於風水阻止測量或與商民交易操音不同言語齟齬而於村鎭名稱地方分界均　商民切實指明至於測量所設標記地位尤關緊要更不得稍有損壞遷移本局測量隊出發在即擬請咨行各機關妥爲保護以利進行等情查所陳各節均屬實情除分咨外相應咨請查照飭屬一體隨時保護以重軍用而利進行云云現軍署己分飭所屬一體知照矣 
[禁止迎賽欽知縣]  
　　舊曆十月十五日爲川沙築造欽公塘之欽知縣迎賽日期該處鄉民每届是日必舁像出巡頗爲熱閙現爲駐防該處之水陸各軍警王分署長等所聞深恐賽會之時或有流氓土匪藉端滋擾昨特令飭所屬嚴行禁阻以維治安 
[調查新劇脚本]  
　　淞滬警察廳昨接内務部令云准教育部咨據通俗教育研究會呈稱依據議决改良戲劇調查一案請轉令京内外警廳抄送新劇脚本以資研究等情查近來各處戲園時有發現新劇若不先事令抄備案臨時調查不易着手應即轉知京内外各處劇園嗣後呈請演唱新劇必須將脚本二份呈送警廳由警廳以一份轉呈本部發交該會以資研究等因除分行外合亟令行一體遵照 
[警廳召領迷路女孩]  
　　淞滬警察廳昨出傅單云爲招領事案據二區三分駐所報稱本月十四日下午二時准静安寺捕房送來迷路女孩一口請爲安插訊據該女孩供稱姓張名紉英年八歲家住徐家滙餘均不知理合解送鈞廳呈請鑒核等因據此當經發科訊據該女孩供同前情問其父母親屬住址門牌均不知曉查該女孩頭帶黑絨女帽耳戴銀小荷包身穿藍柳條布棉袄下穿藍方格布破褲足穿藍柳條布鞋子赤脚除送新普育堂留養外爲此通傅招領仰該女孩家屬迅即前往認領可也此傅 
[電車公司總理返滬]  
　　華商電車公司總理陸伯鴻日前偕車務總管周明初赴北京謁見交通部長面呈電車公司修改規則請爲備案並順道至中央大醫院參觀現己事畢乘車南下於昨日返滬 
[洋鐵匠驗係病斃]  
　　昨紀本匠毆鐵斃洋鐵一則兹據另一訪員報告云住居大南門外中道橋之木匠徐逸甫（即徐少華）於舊曆本月初八日下午手持銅絲一捲行至南小南門附近與洋鐵匠徐毛囡（即徐悦卿）相遇毛囡指銅絲爲伊之失贓上前將逸甫扭住逸甫不服因此互相揪扭倒地彼此碰傷頭面手背等處當爲崗巡查見一併拘送一區三分署由宋警佐察得案涉刑事判令移送地檢廳當經樓檢察官預審之下以兩造供詞各執且驗得兩造稍有皮傷並無大礙並據毛圕聲稱自知錯誤不願深究請求發落樓君以毛囝不願請究且刑事並不成立遂判兩造一併斥去不料毛囝回至小南門外家中即臥牀不起延至初十夜氣絶身死其外甥張阿大等即以舅父被毆身死等情報告警區於十一日飭警將逸甫拘送檢廳收押一面由張恊同二十七舗地甲報請該廳相驗當委樓檢察官沈檢驗員等蒞場驗得徐毛囝周身並無傷痕實係病死塡明尸格判由張阿大棺殮候返廳將正抑之徐逸甫提案研訊再行核辦 
[織綢廠廚役猝斃]  
　　閘北共和路慶祥里緯豐織綢廠飯司沈文興（年三十一歲浙江吴興人）於前日上午忽患急病身死該廠主以屍屬不在上海昨特投報四區二分所經趙署員傅諭二十七保十一圖地保 
 
 

Page 11

 
 
　　赴地方檢察廳報請相驗核辦 
婦人投浦遇救 
　　昨日午後三時許有年約三十餘歲之婦人在南市董家渡投浦圖盡適爲崗警查見設法救起詰其覓死之由據稱因伊父自縊身死故亦憤不欲生等語遂即車送一分駐所經張警佐詰其姓氏堅不肯説狀似患有神經病即飭函送新普育堂暫爲留養以 
便安插 
[包討債私取小洋]  
　　西鄉北橋鎭瞽民徐關生因被羅福生借去洋二元迭索無着央無頼喬阿三金嘉生等多人前往包討喬等至羅家後將其檯上所置小洋一百三十角攫取出外瓜分而逸羅心不甘服控經北橋第二縣警所立派長警將金喬徐三人先後拘獲傅同原告於昨晨申送警察事務所發交司法科訊得案涉刑事當即移送地檢廳訊辦 
[鐵箱鑰匙之研究]  
　　裕成押店主婦郭張氏前延盛德禄律師代表至法公堂訴稱氏子郭嘉和媳婦郭林氏親家林鐘祥三人串通將張氏房中鐵箱内藏值洋數千元之金銀珍珠飾物竊去寄在甯波石浦地方林之同族林炳耀家中請求追究經中西讞員判將被告管务候弔到鐵箱並移提林炳耀來滬再核在案昨由捕房將鐵箱送廨中西讞員諭着原告照所開失單檢點各物有無缺少張氏檢點之下上堂禀稱祇少去值洋一千五百元之珍珠餘無缺少繼由捕頭上堂禀稱前日至原告店中察勘在店夥蔣元榮處抄出小洋鐵箱之鑰匙一把與原告之鐵箱鑰匙相符呈請察核詰之郭嘉和供稱箱内所少之珍珠民人並未動過此鐵箱係由店夥蔣元榮於今年春間同往英租界購來鑰匙實有二把且母親房中之鐵箱亦由蔣元榮時常出入啓閉店内一切事務亦由蔣一人經理惟是否被蔣私取則不得而知應請澈究蔣元榮供稱三月間與嘉和同去購買鐵箱鑰匙祇有一把主婦房中之鐵箱商人從未開過是實中西讞員以市上出售鐵箱鑰匙均有二把今據蔣供祇有一把情有可疑遂判先將吊案之金飾給予原告領去被告等押候捕房詳細查明再行核奪 
[寓客與棧主交涉]  
　　天津人宋賢昨至法公堂聲稱民人於八月間來申寓居法租界新開河浜張丹山所開之慶隆客棧内帶有銀洋二十六元如數交於棧主代爲收管今欲他往向索存洋詎竟圖頼不付請求訊追等情被告由夥友李生春代爲到案聲稱棧主因有他事無暇投案原告來棧後並無銀洋託爲收管且尚欠棧中房飯錢今被揑詞誣陷應應請明嚴究中西讞員以被告既經傅訊不應規避不到着先罰洋一元原告諭令退去俟傅被告本人到案再行核辦 
[車夫串騙之敗露]  
　　張順昌住居閘北共和路以經放黃包車爲業日前被葉正洪陳錦根二人各租去車子一輛至晚不歸前日葉陳又串出嚴步順至張處誑稱所失之車己代尋獲索酬洋三十元張己付過洋二十元繼忽覺察報告偵緝隊將嚴拘案研詰供認串騙不諱復將葉陳一併拘獲解入四區警署姚警正諭送司法科訊核 
[車夫與酒店之衝突]  
　　北四川路黑獅路等處有粤人開設之西洒店多家平日與一般車夫聯絡爲之招徠主顧前日有一車夫因向某酒店索取酬勞不遂糾集多人至黑獅路三十號及三百十三號一百二十三號各酒店尋釁該酒店等亦糾合數人至北四川路華租交界處互相鬭毆事爲五區二分所牛警佐得悉立飭長警到場兜拿雙方始各散去 
[弔銷聚衆賭博之總會執照]  
　　粤人鄭益廬在虹口文監師路五百九十二號屋内開設鴻泰總會兹經美捕房捕頭偵悉該總會聚衆賭博違背工部局定章第八條當派包探王桂庭往查屬實昨將鄭傅至公共公堂先由中西包探上堂禀明前情請究訊之鄭供是日適有友人到來談話並非聚賭求察經俞襄讞商之美白副領事以鄭違章屬實判將總會照會吊銷不准開設 
[破獲棋盤街賭窟續誌]  
　　婦人王沈氏棋盤街二百四十九號屋内糾合陳興惠陳榮生王孝則孫阿三楊阿根馬莫氏祝周氏等聚賭抽頭被捕查獲存洋保出候訊己誌昨報昨由公共公廨中西讞員將男女賭徒傅案訊明屬實判王沈氏罰洋三十元如不繳洋改押女所一月餘人各罰洋五元充公賭具銷燬 
[復訊押欵糾葛案]  
　　仁記興業公司在公共公廨呈控保合泰公司陶漢泉不理抵欵洋一萬七千八百元一案昨晨復訊先由原告代表海德禮拜師上堂陳述案情次由朱斯芾律師到堂證明當時兩造在伊寫字間内訂立契約以及經過手續繼由被告代表趙有奇投訴原告與被告訂約押欵係由萬源號内之施裕生介紹陶漢泉與仁記公司至朱律師處訂約時我亦在場當時仁記不付現銀付以五天期票一紙陶因萬源擔保深信不疑迨届期往收據施裕生云漢口尚未滙到是以此項票銀迄今仍未收到至於保合泰給欠萬源往來銀一萬二千餘兩須俟陶漢泉來申結算至萬源號派人到堂聲稱此欵己經收到其中曲折則不得而知惟陶向原告借欵實欲歸還萬源現陶己有信來滬據稱現由廣東轉赴湖南長沙北門湘皖書館内居住云云復由兩造律師向趙盤詰良久中西官宣佈退庭判候禮拜三復訊核奪 
[被訴人傅案交保]  
　　丁同慶在公共公廨呈控其妻姜氏與伊意見不合請求斷離並追償聘金洋三百元又何蟾香控嚴勝全不理押欵及借欵洋一千八百五十元昨由捕房將該被告等併傅到案禀奉中西官諭令分别交保候訊 
[包探被人毆打]  
　　虹口嘉興路捕房華探周阿全指控甬人王文成前日串黨在鴨緑路將伊兇毆昨晨由捕將王拘解公共公廨即據周探投訴被告與人在途口角上前阻止詎王不服即遭兇毆等語訊之王文成供稱並非有意行兇實係悮會所致中西官判王罰洋五元充公以儆 
[無故行兇之控訴]  
　　李純甫張世德張懷三葉福潤等在公共公廨控被陸阿九陸承祖胡興發陳鴻德於盛杏孫出殯之日在貴州路三百四十一號屋内行兇毆傷頭面等情昨由捕房將被告四人傅案請究先由原告代表律師上堂譯訴被告無故行兇各節訊之被告等亦延律師到堂代辯中西官判候訂期復訊核奪 
[車夫被人毆傷]  
　　黃包車夫李阿金昨在茂海路不知因何被甬人方銀生兇毆受傷當由八百八十六號巡街捕到來將李車送醫院醫治並將方拘入捕房押候核奪 
[分贓不匀之衝突]  
　　昨日下午一時有甲乙兩乞丐在某碼頭竊得贓物携至法租界後新街地方分贓不匀互相口角詎甲突出利刃將乙猛戳致腿部右肋等處均受微傷適爲巡街捕查見一併拘入捕房捕頭諭將受傷人送往醫院醫治甲管押候究 
[崗警拘獲積竊]  
　　三區崗警王鳳卿前日傍晚在浦東陸家嘴拘獲積竊王友青一名並在其家抄出衣服七件及洋傘皮鞋等贓昨經失主李阿毛范朱氏朱范氏等投區認明贓物解警正判將王竊解送警廳司法科訊辦 
[出店行竊之結果]  
　　泗涇路六號門牌泰記洋行出店蘇州人汪雲卿於前年七月間竊取行内現银七百七十八兩逃逸兹又潛來被總巡捕房包探王潤甫查獲解送公共公廨訊供管押在案昨晨復訊先由中西包探上堂禀明前情請究訊之被告供多支吾中西官判汪押西牢一年以儆 
[擅取他人所有物]  
　　住居雲南路六百零四號門牌之李正祥指控陸金根擅將棉被三條寄匿他處希圖吞没等情昨由捕房將陸連同棉被送至公共公廨請究經中西官訊明以陸不應擅取他人物件判押兩禮拜以儆贓交原告領回 
[竊賊押候澈查]  
　　應銀桂竊取楊樹浦路九十號門牌陳阿三家青鉛四十六磅賣於鄧鐵路三百三十號門牌曹廷昌家嗣被包探王金壽查獲吊出原贓昨將應曹兩人一併解至公共公廨經中西官訊明判曹開釋應押想查明有無他案再行訊辦 
[無頼强搶首飾]  
　　婦人馮石氏日前行經法租界被無頼毛阿根上前攔在搶取銀挖耳一支飛奔逃逸當經石氏喊捕到來將人贓一併追獲帶入捕房昨解法公堂請究先由石氏投訴前情詰之毛阿根供認攔搶不諱中西讞員判押一月贓給石氏领去 
[三人各押三個月]  
　　洋人某甲至法公堂譯稱日前晚間被人撬門入内竊去銅佛二尊雨衣二件事後報經捕房派探程子卿拘獲竊賊王子慶王金寳王阿二三人並己吊到原贓請爲訊究詰之被告一人均供認行竊不諱中西讞員判各押西牢三月贓給原告領去 
[竊取皮鞋]  
　　王榮和昨在北浙江路竊取榮阿炳皮鞋一雙當被桑之友人張阿桂所見嗚捕將人贓拘入捕房押候解送公堂請辦 
[縣知事公署批示照録]  
　　縣知事公署昨批麫筋作薛春全等呈爲壟斷專利環求保全營業由呈悉查粉麫業義德堂公所禀准行規第三條載明如遇業外人肩挑水貨沿街兜售或在菜市設攤售賣均在取締之列又第四條載粉麫水貨爲本行專做之營業如他業中兼售此項貨物須繳捐入行領單方許售賣等語是水貨實爲麫粉坊應有營業乃於該業行規立案數年之後忽稱被其壟斷殊不可解爾麫筋作向來素售水貨粉麫業店舖並無異議者當必按照該業第四條辦法故得遵守相安今以設坊而推放設攤售賣水貨則與該業行規顯相違碍豈得指爲壟斷來呈語多含混究竟該作出售水貨是否向麫業公司領單入行姑候查明實情再行核奪 
來件 
[烟酒公賣簡章駁議書（二）]  
（聶家楷） 
　　第四條各省設烟酒公賣局酌量烟酒産銷情形劃分區域設置分局名曰某省第幾區公賣分局（原文） 
　　第五條公賣分局於所管轄區域内分别地點組織烟酒公賣分棧招商承辦由局酌取押欵給予執照經理公賣事務（原文）　　第八條公賣局應酌量商情給子公賣分棧以相當之經費（原文） 
　　公賣簡章全編皆漫無限制釀起苛擾而四五八等三條則漫無限制之尤者也以設分局之權畀之省局以設分棧之權畀之分局無惑乎章程甫頒而分棧支棧徧於全國也且其取得分棧之設置由押欵而來凡挾欵而取得分棧者以押欵爲資本以分支棧爲營利目的不事苛擾何以牟利也而公家所給之經費亦既毫無的當之規定今試假定一分棧歲收五千元以九扣給費不過五百元試問此區區五百元能敷一分棧之用乎否乎既不敷矣則以押欵擔保而營求取得分棧者果胡爲乎其勢必苛擾勒罰營利舞弊自是意中之事質言之則是訂章者招致一班無赖使之擾民苛商而己况以全國之大分棧何止數千糜費公帑爲數亦復不貲國家負病民之惡聲而爲此曹分支各棧關一敲詐營財之途徑吾人徒爲小民喚奈何耳 
　　第六條凡商民買賣烟均應由公賣分棧代爲經理（原文）政府既不産製烟酒又未收買烟酒乃限制民間之買賣者皆受分棧之經理欲爲舉網無遺之計出此妙想天開之手叚誠咄咄不可思議也試問公賣分棧之承辦人人人皆有媒介業之識能乎人人皆能公平無私乎人人皆能洞悉烟酒商業之狀况乎而遽以代爲經理之特權畀之自有此條以後而烟酒商業之多事遂自此起矣不甯唯是里巷小民鄉僻愚氓處處皆可觸公賣章程之禁網時時皆可受公賣分棧之罰則不意革命共和以後吾民竟受此厚賜也謂之何哉 
　　第七條己設公賣局地方應將原有之烟酒各項税釐牌照税及地方以益捐等暫由公賣局代收分撥（原文） 
　　此當日訂章者亦自知名目繁冗實無以對國民故爲此一條以自解免其實此甚難作到即作到矣而名目紛歧乃與分收等耳夫庫欵支絀欲加税則加税耳何必多立名目爲若謂其爲奢侈品類應即寓禁於征乎則土貨之烟酒少銷一分即洋貨烟酒多後一步日本實行煙草專賣在税關條約改正以後蓋斟酌先後體察内外固應爾爾也曩者訂章者既不細案國情又不體察商困襲東西專賣之法既不成避加重商税之名而不居乃創此非驢非馬之公賣费名目以博袁氏之歡心一方脱離財部另闢機關以自固其地盤遍設省局分局以安插其私人設立製造廠銀行以實行其舞弊商民交困所不恤也税源日涸所不計也洋烟洋酒日益充斥不曰當日立約之失敗即曰今日外交部辦事之不力也有懇以改良税法統一征收者則曰吾之簡章第七條歸併征收尚未作到烏能統一也扣以何時可歸併曰此權在各省非吾所能知也反覆曉闢以不必歸併即改良統一亦似於前途無所窒礙則曰歸併之後較易爲力也再警告以通商各埠以及東三省各處地方或遷入租界或懸掛洋旗或托庇洋商包運恐遷延復遷延税務將不堪設想不待歸併之日而亦無從整頓矣則曰頼諸君之力爲我轉告少忍痛楚待我改良也要之前此之辦理公賣者明知其苛商擾民明知其妨害土貨提起洋貨而以改良之後於己實大有不利致不恤忍心害理飾詞因循也 
　　第九條公賣分局每月於所轄區域内先期規定公賣價格陳報各該省局核定後通告各分棧遵照施行（原文） 
　　第十條煙酒銷售應由公賣核計其成本利益及各税釐捐等項外體察産銷情形酌量加收十分之一以上至十分之五定爲公賣價格隨時公布之（原文） 
　　曩者公賣發生以後各地分局分棧對於兩業之抽收時異其格羣情怪之而不知乃根據此二條之規定公賣分局得以該管區域内之價格請命於省局而省局得酌定價格隨時公布也夫貨物價格之高低雖根據於成本而亦視乎市場之供求爲轉移公賣局員能灼見商人成本之實情乎即使其能知矣能體察市場之供求乎且征收人員孰不以多收爲能事而自廻護其比較以博上官之歡心者今以定爲價格呈請省局之活動權畀之試問其必訂爲低格的乎仰訂爲嚴格的乎各省省局得各處分局之呈報其於釐訂之時從重訂定乎抑從輕訂定乎固不必詳細推敲而即可斷定其必從重釐定也其尤苛者則在隨時公布之一句而十分之一與十分之五其間相去甚遠而在此範圍以内局長隨時可以高下之質言之則烟酒公賣之收費直可謂局長所是謂之法分局所擬謂之令面己無所謂價格無所謂費率也嗚呼此吾儕兩業商人所爲呻吟呼號而希冀解免者也此吾輩請願代表所以旅京經年而不得要領不思言旋者也（未完） 
雜評二 
[薩交涉員去職（步陶）]  
　　薩交涉員蒞滬僅數月耳今又有令去職矣去職原因令文不詳所可見者段總理之准辭在二十二日薩交涉員之請免即在二十四日一似於政潮有幾分關係者然而此次政潮爲段内閣政策是否能行之一問題薩氏在滬職任於此固渺不相涉也惟前此滬上曾有交涉一二事今代理總理之汪外長曾因以抱病道路傅聞薩交涉員之不爲外交當局所喜其主因即在於此夫交涉員之進退而發動在外交問題無論政見若何要不失爲題内應有之文章特遲之又久獨擇此代理總理就職之初而始行發表是爲可異耳 
　　曩者伍外長免職而朱交涉員隨之以去今叚總理免職而薩交涉員又從之以行何滬上交涉員之去留其關鍵常與京部重心人物相爲乘除也或曰今日中國官場其問題常在人而不在事故一大僚更易其聲氣相求之人員恒多因以進退今薩交涉員之去職固可謂感受此類影響之一人而亦絶非懂此薩交涉員一人而遂己也然則此次薩氏奉免之内幕其果無與於交涉員職務上之情事也乎是又吾人所亟欲詳知之一問題矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[豪侯世家] [  梅花瘦客]  
　　公氏范諱統佚其家余嘗譜其世家所謂范果山（飯顆山）先生之苗裔而范文子之别派出三代之時厥族甚徵見絶於夷齊被吐於周公人以是輕之周衰范氏稍見重於世迄戰國而益盛人争趨之老子爲之語曰天下嘻嘻皆爲范（飯）來天下嘻嘻皆爲范往蓋難樂正子春亦不免趦趄於范氏之門也迨王莽篡漢其時有范默者光武轉戰河北厄於　沱不啻孔子之厄於陳蔡也既危且急矣馬異引默（麥）入見遂解其難卒佐光武定天下默之力居多建武初上從容謂之曰　沱河厚意久不報矣因厚賚之於是其族益大公蓋其裔孫也面聞圑腹便便虚中能容人喜押之州里之宴公不至合座爲之不飽羣相謂曰寜可食無肉不可一日無此君也然久居閭巷碌碌未有奇節而健食過廉將軍或嘲之曰將軍不負腹腹負將軍矣公笑曰公等謂僕庸庸莊子不云乎庸也者用也僕豈無所用哉會當致身青雲以間執君口己而公果顯貴若縣知事若道尹若省長若督軍若省議員若衆議員若參議員若臨時議員以及國務員公一身遍爲之措施若有餘裕晚封槖侯聞者羡焉公有兄名宛（碗）相與友愛極篤出處必備宛非統（桶）若不容統非宛居不安宛之所在統必赴之宛而在天則統連梯攀之宛而在泉則統握遂尋之苟宛所在者縱極卑污極齷齪之處統亦必蛇行穴隙求之其摯篤如此蓋天性然也 
　　太史公曰聞之莊生日人皆知有庸之庸而不知無庸之庸余始不信今觀於槖侯之事則無庸之爲庸亦大矣哉然槖侯昆季友愛之篤近世罕觀雖古之聯若棠棣争暉花萼不是過也亦足以風矣遂能獵取爵禄誇耀鄉里不亦宜乎雖然歇後鄭五作宰相天下事可知矣（四） 
家庭常識 
[泡茶之法] [  佚名]  
吾人飲茶每嗜曰旗又苦於泡曰茶不得其法湯水一二過色香俱淡今得一法下沸湯時勿將碗中全體茶葉衝起由碗邊悠悠而下蓋茶葉衝起則色香均爲二過之沸湯汰出矣此法予得於授業獻師云足久耐泡予亦曾試之信然 
[治凍瘡] [  君樹]  
冬日手足有凍瘡既癢且痛頗覺困難友人告以良法謂取火爐入木桶中置粗鐵絲網於爐上以皂莢入爐置手足於烟上燻之另取棉衣蓋木桶至皮膚發紫色時取出可永遠除根予如法試之果驗 
[瓶塞] [  劍飛]  
取向日葵（即蜀葵）之梗削去外皮可配瓶塞用軟本 
[乳汁減少] [  石室]  
新産婦服淡者居多如偶沾鹽味則乳汁立減少將熬熟猪油開水冲服則立下 
P>小鐵器鍍金 
溶緑化金於以脱中（二物均儀器館售）以精緻之小鐵器如洋刀剪針等浸漬其内片時後取出則金色燦然而銹無由生 
[圖盡免舊]  
以杯盛輕質　他爾油置熱水上漸次投古得止格於其中至不再溶解而後止用布滤過則得一種無色透明之假漆印刷精美之圖畫用此漆塗之則苟被污以濕布拭之即净可歷久不舊惟切不可再褶 
[粉刷牆壁]  
以水玻璃一分雨水三分石灰適量混和塗於牆壁上則可免剥脱之弊又能耐久且得時時洗刷永遠清潔（孤舟）　病捉壁疇（形如蜘蛛而扁窠色白作圓形附於梁柱上）和菜油飼之自愈又用胡椒裏以菜葉與之食或以鼠矢用菜油浸過伺之多驗 
[洗蚤屙] [  吕翼之]  
白衣染屙甚屬可憎洗滌每不易去當先用冷水浸過夜然後揩以肥皂逾時洗搓即消痕跡若以熱水泡之反使牢結不解（却贈） 
集益録 
[答第六十四問]  
　　按延陵農所詢害稻之蟲（原問誤刋爲六十三問）蓋螟蟲也比年以來江浙一帶成受大害今秋氣候和熙此蟲發生尤繁若不及早防除則遂漸滋蔓其禍實有不可勝言者矣至於當郡蟲害鄙人聞之己久雖未躬往考察曾經托友調查悉秋令稻穗白莠之原因確本螟害之所致故延陵若雖未切指而鄙人則敢斷爲螟蟲也螟蟲本卵生鄉民不察遂謂惡露所化耳兹特略述螟蟲形性及防除之方以爲一得之供（螟蟲本有二化三化之别江浙所産者二種皆有之二者形性大同小異所不同者一則年生二次一則年生三次耳兹爲避繁計特綜述之不復細分矣 
　　螟蟲爲黃白色之小蟲形似蠶復似蛆背有斑紋（亦有無斑者）自卵出時即嚙破葉鞘侒入莖中槖其心髓以漸長成熟時體長八分逕蟄稻莖内而化蛹蛹經時日復化小蛾（其蜕化狀况與蠶略同）飛出莖外往來田稱蛾體色灰白長四五分具翅四前二翅色灰黃而略生黑色小點後二翅色較淡靜止時疉翅覆背狀若屋蓋畫歴夜出好趨燈光産卵稻葉圑聚成塊其狀有色紫排列若魚鱗者有上被細毛而色呈茶褐者卵經旬餘復孵化而肆害如是反復化生蟲遂日漸滋蔓 
　　二化螟蟲每年五六月化蛾産卵苗葉上孵化後侵入稻莖約經四旬至八月間復化蛹出蛾而産卵稻葉卵經一旬更孵此時所生之蟲冬匿藥内翌年復出三化螟蟲則首次産卵在五月孵化後至七月終化蛾行第二次産卵孵後至九月終又化蛾復行第三次産卵經旬又孵蟄於殘留地中之稻莖内以越冬 
　　凡稻莖之受螟害者因心髓被蠧致養液上昇之路絶故莖葉黃萎抽穗白枯被害與否不難一望而知 
　　欲防螟害首宜搜除其卵以杜發生之漸考螟卵之産於苗葉者恒在距葉寸等許之處略加注意即可覔得故每年五月中旬始當時往巡視搜集卵塊付諸一炬或搗之糜爛苟遇潛匿苗茸之螟蛾亦可捕獲而殺之（未完） 
長篇小説 
[社會小説貪嗔小史] [  常覺小蠂天虚我生合]  
　　第三十二章（一） 
　　納蘭以依洛克此來殊出意外心中乃起徬徨就窻隙内觀則見依洛克方與梅琳對坐而談狀至親稔益詫其何相得之深也此時極擬入室即與依洛克相見及聞梅琳呼己則轉羞報自返寢室聞梅琳至樓下呼曰梅登又郎果何往耶則低應曰腫耳我頭痛劇梅琳曰嗟乎孺子又復病耶吾有佳客欲見我良伴吾愛汝能下者曷下樓一行納蘭自思終多不便則婉謝却之顧梅琳一去納蘭心又油然而動不能自安其枕則起而對鏡自視念依洛克亦將識己否或者數月暌違彼此容貌皆有更變即識而此身己易弁而釵亦不致愧對於依洛克也思至此己蹀唆下樓行近客室復止似有凝思乃推門而進其時燈光至暗門框作藍色納蘭即立其中後則映以白壁皎然如展美人之圖依洛克方倚椅吸烟梅琳問僂身而聽依洛克述其往事聞啓門聲二人皆迴順依洛克起自椅間方欲爲禮顧一見其人乃轉驚疑而止梅琳呼曰吾愛汝近也何爲延佇依洛克此爲吾女友梅登誰然我忘之矣汝二人不在白倫家中曾共跳舞耶納蘭俯首及胸乃避依洛克目光而行坐於暗處以背向燈而依洛克則仍木立　視納蘭不能轉瞬梅琳又曰梅登此吾友人子依洛克也今來吾許必不容其即去雖然我又忘之矣吾尤須令莢伯備晚餐若儕不坐吾去即來納蘭曰然則我往如何曰否此老惟吾言是聽且我亦以自往爲樂也言次遂出此時室中僅有二人矣納蘭促坐室隅覺依洛克之目光射期背間如有芒剌心翼翼然幾躍喉而出既而聞有極低之聲言曰姑娘願君頭痛己愈今何寺相見於此納蘭不答以手弄其肩巾依洛克又曰吾聞雪柳方病不知近己何似姑娘亦肯以近狀告我否言時恨其目光不能曲折乃無能見梅登之面燈光映其如雲之髮彷彿則其羞郝　容但聞女郎答曰雪柳無恙謝君縈繁依洛克曰然則吾當謝天加福於吾小友此室燈光暗極矣亦許我去此緑色之紗罩否納蘭猶未及答而依洛克己去之一室陡明而納蘭亦不禁迴順依洛克猝見其面不禁失聲而呼曰噫聲甫出口而雙臂己　其身顫聲笑曰嗟乎乃納蘭耶 
 
 

Page 15

 
 
   
 
 

Page 16

 
 
   
 
