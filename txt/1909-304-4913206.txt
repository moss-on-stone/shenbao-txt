# 1909 - 304 - 4913206

 

Page 1

 
 
   
 
 

Page 2

 
 
[上諭]  
　　監國攝政王鈐章九月二十五日内閣奉 
　　旨變輿衛掌衛事大臣印鑰著載振暫行佩帶欽此 
　　上諭外務部右丞梁如浩著開缺所遺右丞著曹汝霖補授左叅議著曾述棨轉補右參議著陳懋鼎補授欽此 
　　諭湖北布政使著楊鼎文授補李樹棠著補授湖北按察使欽此 
　　　　江提學便著袁嘉榖署理欽此 
　　諭直隷清河道缺著叚書雲補授欽此 
　　諭山東登萊青膠道員缺著徐世光補授欽此 
　　諭山東曹州鎭總兵員缺著靳呈雲補授欽此 
　　諭毛慶蕃奏考覈吏治據實糾叅一摺甘肅前署海城縣事試用知縣陶崧年貪婪昏縱丈地擾民前調署武威縣事鎭番縣知縣方景周膽大妄爲不恤民隠崇信縣知縣史文光謬戾鄙瑣不顧累民碾伯縣知縣楊麟瑞氣習浮誕工於取巧開缺另補前武威縣知縣梅樹南才疏議闇縱差釀命西寗縣典史華廷洵荒謬無恥罔知檢束試用巡檢田瑞麟辦事糊塗形同聾瞶均著即行革職統捐局文案委員試用知州張鳴鸞粗戾任性罔識商艱著以府經縣丞降補該部知道欽此軍機大臣署名奕劻世續鹿傳霖那桐戴鴻慈 
論說 
[讀張制軍淮揚水利議案感言（續十七日）]  
　　甲上流治法治淮之道。與其强遏而使之北不。如順流而使之南。淮水之南趨于高寶。三百年矣。一旦堵禮河。闢清口。導淮而使之北。言之非不娓娓動聽也。然稽之于事實。則有間矣。洪澤湖地勢。北高南下。北有張福河。南有禮字河。均爲分洩淮水要道。水勢就下。禮字河常苦水大。引福河常患水小。以故一遇盛漲。大溜南趨。禮字河遂爲全湖關健滔滔長淮。盡由此以分洩于高寶諸湖。而張福一口。洩水無多。今雖近次疏濬。然張福河之水。猶不如禮字河之深。况挑舊黄河。則重沙湮塞開濬爲難。築禮河壩。則地形旣北高于南。水勢復。南順于北。不濬北湖之積淤。恐張福一口。斷難暢行。而禮河各壩。必不能遏全流而便之淐滴不洩。且也。北口自張福。河以外。更有吳城七堡順清河及天然引河碎石河等。舊皆分淮北注以濟運者。今果一一開濬之以導淮北流乎抑僅濬張福河以歸于清口乎。僅濬一口。則不足。掣溜而使之北。廣濬衆口。則費金工鉅。洪澤湖之涸復。旣雖逆料。舊黄河之刷沙。更不可期以言分流。則淮揚之害。不過略减。以言掣溜。則水性。就下。三百年來之順執。一旦强挽而使之北。無論湖身河身。俱宜一一疏濬。恐一波未平一波復起。片端稍或疏虞。卽足敗壞全局。不觀黄河乎。自周秦以來。失其故道。數千百年行水諸臣。竭盡心。力謀復故道。而無所爲計。淮之勢雖小弱于黄流。然一失故道。挽復爲難。敗土廢沙。盡足爲害。導淮公司之設立。用意非不良善。第所費至鉅所利難期。一難也。經始有期。觀成無日。二難也。當今日而謀興利除弊之方。固不可囿于自前。沾沾小補亦斷難好大喜功。曠日持久。勢不如順其就下之性。於洪湖南隄智信林蔣四壩間。酌量設閘。於張福一口。時加濬瀹。均其水勢。使暢流出于兩河之間。而中流下流。疏通之以爲官洩之地斯可耳。 
　　乙中流治法淮水之患苦淮揚也非由于。流之强。水之大正患苦其水之壅耳。蓋淮水自洪澤湖而。下以高。寶爲歸宿。以射陽爲尾閭。而運河兩隄。實其中宫之槖鑰也。治水之道當統籌全局。導其來源。疏其去。 
 
 
 

Page 3

 
 
路而汲汲焉所尤當注意者。則尤在于謹其中流之通塞。中流不通斯來源靡窮。去水無路。如人身然。巨病中于胸胃之間雖。咽喉無患。賢腸通利。其病不可得而治矣。洪湖盛漲時。千里長淮。南趨高寶。其欲注射陽各湖以逹于海。乃水之本性也。而忽有兩隄障礙其間。則洪濤激怒巨浪滔天。而水勢愈鬱逆。矣鬱逆則横溢。横溢則建瓴柬。注而兩隄壞兩隄壞而淮揚七州縣濱海之民。無寗日矣。此即淮揚歷年受患之原因也病源一日不去。則淮揚水害一日不得。而除乃張制軍未悉其情僅亟亟于培修東西兩隄以爲急則治標之計。不知隄愈堅固則水愈横溢隄。之培也日厚。水之齧也亦日猛。不求其流之通而惟望其障之厚也得乎。以故爲今之計。惟有就運河東西兩隄各閘壩。一律挖開。改建橋梁。以通流水。使淮湖各水。肆意暢行有宣洩而無障阻則。長淮平日旣可蕩漾容與于其間。由高寶各湖以注運河。即由運河以達射陽各湖。偶遇巨漲。節節通暢。自無開壩築壩之繁。且鮮鬱逆横溢之害。雖不必復故道。而淮揚自永享其利矣。（未完） 
專電 
[電一（北京）]  
　　某使密奏海牙平和會提議中國興辦海陸軍出欵增多與賠欵實有關繫擬各派員　華監察財政均贊成將决議財政爲國家命脈操之外人爲患不堪設想請速謀對付云云前日開御前會議時提議此事擬通諭各省督撫各抒所見以備採擇 
[電二（北京）]  
　　電諭各省督撫諮議局初開議員不盡開通越權可慮須遵旨切實監督 
[電三（北京）]  
　　憲政編查館通電各省吏治關緊治亂整頓吏治必自考試始務各照章切實辦理 
[電四（北京）]  
　　學部奏分科大學明年二月開辦 
[電五（北京）]  
　　澳門勘界大臣高而謙電告外部擬即回京 
　　按此電可與（緊要新聞二）參觀且據是以觀劃界一事移歸外部直接辦理之說或非虚也 
[電六（北京）]  
　　桂撫張奏桂礦共三百餘處鐵最多煤錫次之銀金銅晶石又次之 
[電七（北京）]  
　　二十三日召見肅邸時攝政王諭詢海軍事宜肅邸奏對稱旨可望調辦海軍 
緊要新聞一 
[民政部奏請修正報律條文北京]  
　　　民政部奏云竊臣部前於光緒三十三年十二月十三日會同法部具奏擬訂報律草案請旨飭下憲政編查館考核奏定施行以資遵守一摺奉旨依議欽此嗣經憲政編查館核議將臣部原奏草案四十二條斟酌損益改爲四十五條於光緒三十四年二月二十二日具奏請飭臣部通飭各省一體遵行欽奉諭旨俞允在案臣部當卽札行内外城巡警總廳並通咨各省 
　　照此項定律周密實行惟一年以來詳加體察覺執行之際尙有窒礙難通之處自應請旨修正以期完密而便實行查報律第七條載毎日發行之報紙應於前一日晚十二點鐘以前其月報旬報星期報間日報等類均應於發行前一日午十二點鐘以前送由該管巡警官署或地方官署隨時查核按律辦理等語所定呈送時限爲臣部原奏草案所無蓋官署雖有檢查出版之權並無核定報章之責報館如有違犯自可於發行以後執法嚴懲要不能於發行以前先事干涉今按該條所定各節呈送量核必在發行以前似各種報紙均須該管官署核定之後始准發行倉猝從事旣難保無疏漏之病遍加勘定又不勝其檢索之煩且制定報律原爲嚴防流失起見若必待檢定而後發行則一切違犯之處報館轉可不任其責而此數十條之報律亦屬贅疣似與定律初意不相吻合此應修正者一也又查報律第四十二條載違犯本律者其呈訴告發期限以六個月爲斷等語而此項呈訴告發應歸何項衙門審理律内未有明文現在京城地面報館違犯各案多由巡警廳辦理是誤以檢查權與審判權混爲一事實於立憲政體行政司法分權之旨大相逕庭蓋報律旣定有各種刑名其性質即與刑律無異而違犯報律者亦卽與刑匐犯無異比年迭奉諭旨整飭司法籌設各級審判廳以爲實行憲政收回法權之基礎現在京師審判廰業經次第成立一切民刑訴訟分級裁判各有責成若獨以違犯報律之案仍歸行政衙門任便判斷殊不足昭鄭重而杜紛歧似應於附則内將違犯本律者應歸何項衙門審判之處詳細規定庶足保法律之威信而免審判之參差於憲政前途裨益匪淺此應修正者又一也以土兩端關係較鉅此外文辭掛漏應酌量删潤之處均擬一併釐正以臻精密如蒙俞允卽由臣部按照此次奏定各節酌擬修正草案 
 
 

Page 4

 
 
會同法部及修訂法律大臣具奏仍請飭交憲政編查館照章考核再行請旨欽定施行九月十七日奉旨依議 
[查覆黔省大員吸烟精形北京]  
　　護理滇督沈秉堃奏云五月二十日奉上諭有人奏大員烟癖素深請飭調騐一摺著沈秉堃遴派妥實大員前往該省按照所指各員確切查明據實具奏毋稍徇隠原摺著抄給閱看欽此等因遵即奏明派委署雲南糧儲道存記道方宏綸馳赴貴州查辦去後遵查奉發抄摺内開貴州撫臣龐鴻書藩司松堮學司陳驤臬司嚴雋熙皆素以大癮看稱無論其未必果禁卽禁亦未必盡斷等語兹據方宏綸密電禀稱官員吸烟事極秘密只能改裝易服博訪周諮查明撫臣龐鴻書先曾吸食數年前即已戒斷學司陳驤從前曾否吸烟不得其詳惟現在實未吸食藩司松堮係因疾致癮雖經力戒聞疾發時仍未盡除臬司嚴雋熙年逾七十衰病侵尋確未戒斷等情陳請核辦前來臣覆加探訪所查均係實情伏思禁烟一事爲今日自强要政朝廷諄諄董誡至再至三乃貴州藩司松堮臬司嚴雋熙以兩司大員均吸食洋烟未能懍遵功令旣經派員查明屬實自應據實奏參請 
　　旨交部照章嚴議至貴州撫卢龐鴻書學司陳驤一則早經戒斷一則實未吸食均請免其置議惟撫臣龐鴻書於該司等曾否斷癮未能隨時切實調騐咎實難辭臣現護督篆貴州係兼轄省分亦有失察之咎應請一併交部議處九月十五日奉硃批另有旨（御史儼忠奏叅大員吸烟原摺附後） 
　　奏爲大員烟癖素深請飭分起調驗以申烟禁而昭　實恭摺仰祈聖鑒事竊本年二月二十四日内閣奉上諭禁烟一事乃今日自强實政敎養大端於衛生足民興地利塞漏巵各節皆有極大關係比年以來雖疊經禁烟大臣曁各省督撫將沾染嗜好各官查驗叅處然玩違欺飾者仍復實繁有徒等因欽此又四月三十日内閣奉上諭京城各衙門送驗人員多係散官末秩其充當要差者多未送驗且有戒血復食者顯係有瞻徇敷衍之獘著責成禁烟大臣咨行京外各衙門切實考查調驗不得稍有瞻顧等因欽此仰見朝廷於禁烟一事宵旰焦憂必以切實舉行爲宗旨而大小臣工瞻徇敷衍之獘已無微不燭跪誦之下欽悚莫名奴才至愚以爲禁烟實行必自調驗始調驗必自大員始大員不禁雖日去數十散官末秩無益也雖日咨行各省督撫將軍都統無益也雖日查商民之吸食日令商民以禁種及籌欵抵補洋土藥稅厘均無益也上年禁烟大臣創辦併始奏參文海載锠二員京城人心頗爲一振此其明驗惜不久而瞻徇如故敷衍如故京城尙且如是各省更後可知風聞各省大吏尙有烟癖者指不勝屈而最甚者莫如貴州一省撫臣龐鴻書藩司松堮學司陳驤臬司嚴雋熙皆素以大癮署稱無論其未必果禁即禁亦未必盡斷一省之中撫藩學臬四大員均爲吸烟之主腦而以下又何能禁而各省又何能禁語云立法自貴近始又云上行者下必效擬請旨飭下禁烟大臣將貴州撫臣龐鴻書等四員分起指名調京赴驗如果有癮未斷立即嚴參散官末秩不禁自絶而商民聞風與起凡禁吸禁種及籌欵抵補厘稅三事皆爲易辦否則忽忽悠悠轉瞬十年限期已届何堪設想奴才爲烟禁核實起見是否有當謹繕摺具陳　乞皇上聖鑒謹奏 
[魯人將除兩鉅公鄉籍北京]  
　　山東路礦各權向在德人之手現約期已滿山東同鄉京官及該省諮議局極力爭回自辦屢經電請孫撫主張並請外務部堅持已誌前報日前山東諮議局電商同鄉京官某某兩鉅公請示辦法不烊兩鉅公見電力主破壞並痛詆諮議局妄誕現魯京官已擬定聨合本省諮議局及同鄉外官同日開會將某某兩鉅公山東祖籍一例削除嗣後概不認爲山東人云 
[張文襄死後之悲觀北京]  
　　十八日張文襄公門下士之籍隷兩粤者公祭文襄共有三十餘人梁尙書敦彦領銜備有祭軸晚聨軸文用嶺學祠高四字聨文用陳白沙先生詩句云一飯敢忘公吐握千秋遺愛粤東西二語午刻致祭 
　　十九日郵傳部諭飭京奉鐵路於二十一日預備專車送張文襄公眷屬由北京赴天津買舟回南皮又諭京奉鐵路總局轉飭前門車站站長提調等員赶即搭蓋祭廠以備廿一日張文襄靈柩到站時在站設祭 
　　張文襄督鄂二十年計虧空藩庫官錢銀銅幣籤捐等局銀不下二百萬前去兩年計已彌補百餘萬其餘七八十萬自接南皮噩耗後藩司曁銀銅幣籤捐各局總辦等連日集議謂如許巨虧豈一時所能彌補决計遴委妥員假賫送祭品入都就商於張四公子祈示辦法至一切私欵則業由官錢局高松如巡警道馮熙鈞江漢關道齊耀珊陸軍統制張彪籤捐局卞綍昌兩湖師範監督劉聘三等分任攤償 
[陸軍部考試陸軍游學生揭曉北京]  
　　陸軍部於十一日考試東西洋陸軍遊學畢業生經誌前報現悉已由朗貝勒鐵尙書王英楷等考畢出榜等第名氏列下 
　　優等四十名　王鳳清　長青　張炳標　丁奡韓　李鐸　孫國英　沈同午　朱綬光　 
楊志澄　簡業敬　黄承恩　張榮光　胡謙　楊廷溥　林肇民　張翼鵬　文貴　吳和宣　曾繼梧　陳乾　得全　殷承獻　温壽泉　車駕龍　尹扶一　蘇煥圖　葉秉甲 
穆恩堂　童錫梁　張鳳翽　汪鎬基　劉宗紀　景斌　陳時彦　史秉直　林文瑛　紹祺　世銘　朱啓舜　馮衡 
　　上等一百七十七名　沈覲恩　萬德尊　李實茂　韓鳳樓　王肇基　張鶚翎　趙恆愚　厲爾康　蕭祖康　譚學夔　歐陽武　唐繼堯　鍾體乾　秉鉞　袁翰宗　黄國樑 
劉家侄　耿覲文　楊尙志　印榮　陳其善　陳元濟　龔維疆　志元　陳其蔚　官其彬　藍任大　張華輔　陳晉　陳毅　許烈壇　起邦藩　丁緒餘　焦純禮　何成濬 
周駿　蕭奇斌　陳强　綏生　劉祖武　梁廣謙　孔昭度　謝昭　梁心田　王相楚 
董紹祺　吳藻華　劉在厚　窩什圖　覃鎏欽　蒲鑑　禧光　春羣　周蔭一　成炳榮　涂家　鍾鼎基　蔣蔭曾　王裕光　喬煦　胡萬泰　蔡紹忠　王寶善　劉國棟　李孔嘉　邱志龍　榮宗　彭道成　劉成　韓麟春　李烈鈞　孫永安　梅焯敏　譚瀛 
李顯謨　仇亮　陳模　戈寶琛　趙大槐　何佩瑢　楊文愷　泰覺　魏邦屏　李衡 
姚家賑　金榮藩　歐陽幹　劉法坤　高聲震　李德餬　吳友松　王璇　李瑞常　吳炳元　危道豐　胡百鍊　莫擎宇　程子楷　羅虔　馬名驥　顧祥麟　徐家容　江嶲　馬林　林爽　蔣國經　夏占奎　楊集祥　鄭長垣　葉成林　武滋榮　石鐸　閻錫山　盧煥　連城　玉　榕　吳樂三　李致梁　陳宏萼　林仲墉　玉振　傅鑫　劉洪基　鄒致權　華世中　松俊　楊言昌　楊曾蔚　李任　盧香亭　哲筠　榮焜　張學騫　劉乃勳　劉汝贊　炳炎　崇恭　張九維　劉虎臣　金鳳巢　田遇東　羅煒　張維清　張爵　王兆翔　吳劍學　彭琦　王永泉　余鶴松　尹昌衡　謝武煒　李萬祥 
 
 

Page 5

 
 
　高兆華　黄金桂　紀　頤　余英華　李煥章　朱先志　徐定清　葛光廷　孫傳芳　沈靖　劉春臺　石星川　張瑜　張國盛　姚以价　唐豸　周宗祥　馬開崧　楊祖謙　潘志岵　鄭開文　梅馨　張耀　錫昆　張濟元 
　　中等十一名　梁訓勤　吳元鈞　徐朔　杜澐　謝家琛　恩錫　左警忠　王隆中　張厚德　王文卿　程經邦 
　　陸軍遊學生畢業考試自十一日起凡經一星期於十六日告畢所取二百二十八名内遊德學生八名遊法學生二名遊奥學生一名其餘二百十七名均係遊東學生至等第之順序則自第一名至五十名皆係留東學生現擬優等四十名授正軍校其餘均補副軍校日内即請旨遵行又聞此次列榜之各學生一律作爲舉人出身并因該生等前在各國見習期限已滿故並無出洋補習與作爲翰林之說 
[四部核覆贛省更改官制事宜北京]  
　　贛撫馮汝騤奏裁撤糧道籌議巡警勸業兩道及鹽法道移駐萍鄉一切事宜一摺曾於三月初十日奉硃批該部議奏欽此兹由度支部吏部民政部禮部會奏云查原奏内稱江西鹽法道向由淮鹽兩岸督銷局月支津貼銀三百七十六兩江西藩庫　支津貼銀一千二百兩俟移駐萍鄉後即將鹽局津貼停止竊維鹽道移駐萍鄉改兼兵備鹽局津貼議停亦應籌定經費以資辦公查按察使經歷向由糧庫年支津貼銀六百兩勿庸裁撤外計裁撤糧道公費及庫大使管庫書役等毎年支領各欵共銀三萬四千餘兩查照湖北成案毎年撥給巡警勸業兩道公費銀各一萬兩鹽法兼分巡兵備道撥給公費銀一萬兩巡費銀二千兩撥給藩署辦漕經費銀一千八百餘兩藩庫大使兼管糧庫酌增津貼銀二百兩藩庫原給糧道津貼銀兩俟起支公費後即行停止又查湖北巡警道有出巡費係在警察經費内開支擬暫仿照辦理俟勸業道由農工商部支領津貼調查銀二千兩之日起亦按年在警察經費内動支以昭畫一等語度支部查各省新設巡警勸業兩道開支俸廉公費役食等項或將裁去道缺之欵騰出開支或酌給津貼大都就近籌撥今江西省新設巡警勸業兩道及鹽法分巡道請就裁撤糧道公費等項騰出欵内按年撥給各道開支公費巡費曁撥給藩署辦漕經費加增大使津貼按且所開支數尙屬酌中應暫照准仍俟各省報齊再由臣部擬定畫一數目通行各省以歸一律至巡警勸業兩道衙門及警務勸業公所卽以舊有糧道鹽道衙署修理添改一節民政部查糧道旣經裁撤鹽道移駐萍鄉即以該兩道衙署修理添改作爲新設巡警勸業兩道衙門及警務勸業公所自係爲節省欵項起見亟應相度地勢因事制宜妥酌改建總期工歸實用欵不虚糜並於工竣後繪圖貼說造具工料細册取具保固切結一併咨部核銷以符定例又原奏内稱該二道均係正四品照例毎年應支俸銀一百五十兩養廉一項照鹽法道之例毎年支銀三千兩各役工食亦照鹽道衙門之例毎年支銀二百三十兩一錢糧道俸薪役食歷在豐城縣　丁銀内坐支現在糧道裁撤擬將豐城糧道俸銀役食撥歸巡警道支給其勸業道應支俸銀役食即在南昌縣地丁銀内動支各該道養廉均由司庫地丁耗羡銀内動支等語度支部查四品官員例支俸銀一百零五兩今該撫奏稱例支俸銀一百五十兩核與例章不符應令該撫轉飭按照定數開支以符定例其餘所開應支各欵核與糧道支數相符應併照准惟查原奏内並未叙及應扣攤荒充餉减平各銀兩自應由該撫照章核扣聲覆報部以昭核實所有糧道分巡之南撫建三府審度地勢南昌府宜改隷鹽法道撫建兩府宜改隸廣饒九南道俾便統轄一面派員前赴萍鄉估建鹽巡兵備道衙門一節吏部民政部查南昌一府歸併鹽法道統轄撫建兩府歸併廣饒九南道統轄旣據該撫審度地勢相宜自應准其分别改隸俾各專責成至在萍鄉估建鹽巡兵備道衙門事屬創建尤應妥實估修仍於工竣後照例繪具圖說造具册結咨部核銷所有巡警勸業兩道及鹽法兼分巡南瑞袁臨兵備道分巡撫建廣饒几南　備道關防請由部頒換以昭信守禮部查定例文職官員印信由吏部議准撰　字樣送部鑄造等語今江西巡撫馮汝騤奏裁撤糧道添設巡警勸業兩道及鹽法道移駐萍鄉所有糧道分巡之南撫建三府南昌府宜改隷鹽法道撫建兩府宜改隷廣饒九南道統轄旣經吏部議准自應添鑄江西省巡警道關防勸業道關防改鑄鹽法兼分巡南瑞袁臨兵備道關防分巡撫建廣饒九南兵備道關防各一顆俾昭信守九月初八日奉旨依議 
[京師近事]  
　　白竹君永麟氏以死入諫迭紀前報兹聞已蒙朝廷追贈道員蔭一子入學部讀書俟畢業後以主簿或知縣用 
　　二十七日孝欽顯皇后梓宫奉移出地安門由鼓樓往東出東直門是日皇太后鑾輿出東安門出丁字街往北馬市往東出朝陽門聞提署昨已行文民政部飭兩翼會同内城總廳預備道差所有經過城内及關廂各巷口一律用帳片搭擋並派官兵彈壓沿途地叚各舖戸住戸出具甘結不准容留閒人竊看 
　　外務部電致黑撫周中丞電文甚長内容非常秘密無從探悉據該部人云係拒阻俄人在黑要求開闢商埠問題 
　　按照新官制翰林院本在被裁之列翰林院編檢原係七品官惟翰苑爲清貴人才故毎遇出差等事例以五品官看待前因德宗景皇帝奉安時翰苑中人排班在七品之列外間頗有違言現聞已擬將翰林編檢品級改爲正王從五不日即當出奏至將來翰林院則議併人内務省或議改入宫内省一時翰苑中人多喜形于色云 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[晉省路礦商辦有效山西]  
　　山西同蒲鐵路公司設立數年招股無着郵傳部派人查得祗在存欵六萬兩以其開辦無期有收回部辦之說現聞該處紳士决議自辦已公推祁縣紳士渠本翹出面向各票莊借得二百萬金將太原至平遥一路先行開築以立同辦之基礎又山西福公司礦務自收回自辦後已集股一百數十萬兩東路開土窰十餘個出煤漸旺此係完全商辦性質官塲毫不干預其總理亦係渠紳本翹云 
[劃界大臣將次回京澳門]  
　　澳門劃界大臣外務部左丞高而謙現因商訂劃界事宜久未就緒此案將歸外務部與葡公吏直接交涉故高丞堂亦將次回京所有查勘界線證據及葡官往來文件等擬皆携帶回京以便呈部核閱 
[亡國遺民之可憐奉天] 　　 
　　聞近日韓國人民因該國愛國會會員刺死伊籐公爵異常恐慌謡言四起謂日本已派兵艦二艘不日卽抵該國港口故該國居民携眷逃來東省者實繁有徒云 
[江蘇諮議局二十四日議塲紀事南京]  
　　二十四日開議張議長銷假主席宣布制台交議限制銅元案開第三讀會但將條文中新幣改爲　幣制　後有研究幣制者議長言應在第八節方議員劃一幣制案内討論遂作爲通過 
　　又宣布清查荒地于議員張議員之修正案爲前日已提議而未决之事件今日又有臨時提出意見者三人一爲蔡君略謂必先亟辦測繪現本國人無新地回與清確之册籍而人民又無地理思想吏胥得以顚倒圩畝册卷爲害甚烈諮議局欲取信於民舍此别無他法又爲辦理地方自治之第一步云云一爲許君謂急進恐滋事端愚民不知清丈與清賦之别易致誤會一爲馬君言諮議局提議清荒須先要求緩其升科討論甚久而以清荒非爲清賦實爲地方自治之基本一語爲歸 
　　後遂將于議員脩正案（見前報）逐條宣讀以求以决大致並未改動於地方自治未成立以前先由地方官責成地方公正紳士籌辦表荒其條項字句有須斟酌者但加討論仍交財政審查會脩正 
　　兩案通畢爲時已晚遂宣布散會計是日議事日程僅决兩件蓋會塲議論紛出皆注意字句而未能計及日程也 
又二十六日應開審查會因二十七日值顯皇后奉安之期停止開會遂提前於二十六日仍開大會二十七日審查各項議案 
[浙江諮議局二十三日會塲紀事杭州]  
　　二十三日下午一時開第五次審議會由審議長報告審議事件（撫院批覆事件）付衆討論當有褚張諸議員討論良久審議員陳敬第君以自已亦有討論照第十七條規定請第一部長蔡煥文君行其職務嗣復經陳敬第君沈鈞儒君褚輔成君王序賓君張善裕君等一再討論勞綗章君起言時間已到請議長復席當由代理審議長蔡煥文君報告討論約分三說（甲）說五十四條照擬删除一面三十五條照批改一百七十條係撫批誤解應照批聲明（乙）說五十四條一百三十五條均修正一百七址條撫批誤解應聲明（丙）說未便承認撫批之删改作爲討論經過請議長復席提議正式會議案 
　　乙議案係簡易識字學墊二讀會王君家襄起言丙丁戊三議案皆係修正簡易識字學塾議案應提前討論再將本議案付二讀會議長言當時實因議事日程業已編定始接各議員修正案故如是編定順序兹應得變更議事日程於是生出修正案應付讀會與否之兩問題陳邵王沈諸議員各據條文紛起辯論英衷一是樓守光君起言時間已過乙議案四十分鐘諸君不於事實上討論惟斷斷爭辯條文未免多費時間邵羲君言修文不辨别清楚無從討論事實樓君之言實不贊成又爭辨良久樓君又言諸君皆係法政家對於同一法律觝觸若是今日請議長變更議事日程專辨條文可矣不必議事議至此議長請暫休息二十分鐘後重振鈴入座沈君鈞儒言乙丙丁戊四議案時間已過請先議已議案衆贅成遂由書記朗誦禁革差役規則法案邵君羲說明理由經陳沈樓王諸議員次第討論勞君綗章起言此刻已五下鐘因友人約會不能失信請缺席即去衆議員復討論片時表决付庶政審查會將條文修正再付第二讀會議長報告今日未議各案應延會定明日一點鐘再開會衆皆贊成遂散會 
分類新聞政界 
[截止資遣災民口粮長沙]  
　　湖南籌賑局日昨出示略云湘省資遺外來難民原因各難民背并離鄉出外求食情形極爲可憫不得不酌發口粮遣令回籍聽候本籍官紳隨時賑撫俾免失所前經本局札委鄧 
 
 

Page 11

 
 
令振封前赴岳州下游並湖北新隄曁荆州府屬被水州縣會同截留安輯立法去後兹據鄧令振封禀稱該員在新隄據鄂省委員鍾令應同面稱被水災黎由岳資遣來新者僅止一次經該處樂善堂紳董切實點騐不過二百餘人十二十三兩日由臨湘沅潭等處到新饑民約計五百餘人均非由岳州水路而來等情據此查本年入夏以來湖北饑民來湘逃荒經本局曁巴陵縣分别資遣者統計約有四萬四五千人其中以沔陽監利兩處爲最多旣經湘省資遣即應回至原籍靜候本地官紳賑撫乃該難民等並不仰體德意輒在中途上岸走散並有割斷拖纜紛紛逃逸復至者緣沔陽各屬本係水鄉無論是否成災毎年秋後輙有刁劣生監糾率外出視逃荒爲貿易以訛索作生涯相習成風毫不爲怪近日迭據派出查騐委員禀報常有已遣災民重複冒領並雇窮民應點朦賑情事、 
雖經先後發縣究懲而逐日據報抵省求賑者仍至應接不暇似此漫無期制不惟愽施難繼亦恐别滋事端現届節近冬令被水田畝均已涸復且鄂省濱江州郡業蒙督憲奏派大員督辦振撫不至仍前毫無生計如果實係土著災民斷無不復歸邦族從事興作應自九月十五日以後一概不給資遣錢文除詳撫憲飛咨督憲嚴督各屬認眞查禁截留俾奸徒不致煽惑外出並分别札飭外爲此示仰佫屬災民知悉現在被水各州縣均已發有振撫刻正修築圩隄亦可趁傭食力勿虞凍餒切不可再聽煽惑外出抛棄職業况經截止資遣亦斷不能再爲爾等籌發盤費愼勿冒昧遠涉自取苦累自示之後如再有聽信奸徒糾約出境有服截留彈壓恃强滋擾者卽由沿途州縣防營嚴拿爲首之人從重究辦决不寛貸 
[自治研究所變通辦法武昌]  
　　鄂省辦理地方自治曾於上年五月間由自治局開辦自治研究所招考學生一百名肄業已於客冬畢業在案詎該所開辦之時尙未奉頒館章一切課程均仿法政研究所敎授迨奉館章核與研究所課程大不相同當道遂議將上年畢業各生作爲無效以故該生等屢次禀讀求酌量派用現自治籌辦處特變通辦理飭各該生携帶文憑赴處領取館章悉心研究予限一月由局示期考騐倘研究確有心得准其一體錄用 
交涉 
[俄商誤解執照之轇轕黑龍江]  
　　俄礦商掠米立羊羅夫前由黑龍江薩將軍處領去探察漠河等六處金礦執照一紙肆行開採嗣經程中丞照約禁阻該俄商反以探礦執照爲開礦執照謂如欲禁阻開採必索償探礦時所消費之疑項數十萬金程中丞以該俄礦商係無理要求經咨呈外部與俄使交涉已逾七八年尙無解决消息近聞外部與俄使商妥將此案札交濱江道與俄總領事會同查明禀覆再行核辦現濱江施道已將情形核覆矣 
[保護外人游歷之忙碌長沙]  
　　日前有日本商人吉岡逸三乘永隆輪船來湘游歷又美國敎士魏蘊德乘鴻運輪船亦來省垣越日有英國商人蔡念慈由省乘民船往赴湘潭勾留兩日仍乘原船往赴衡州均經先鋒水師後營陳管帶撥派勇丁隨同前往以資保護 
軍界 
[寛展學習海軍期限武昌]  
　　湖北陸軍特别學堂附設海軍班學生原定四年畢業扣至今冬即届期滿兹監督劉香逹觀察以海軍之學功誤愈多現在該生等尙未講習完全與其迫於期限學而無成不如寛展時日俾學成有用特禀請鄂督將該班學生畢業年限加展一年所有海軍敎員日少佐相羽恒三等亦各展訂一年合同截至宣統二年二二月期滿已由陳制軍批允照辦矣 
[鄂督對於父子同軍之嚴厲武昌]  
　　鄂軍四十一標一營管帶曹進現經江督張制軍調寗差遣遺差經鄂督札委督練公所叅議官張學 
以其父現作統制子卽不能在一軍作管帶諭令繳札銷差其一營管帶卽改派混成協叅軍官謝國安升補聞張因此頗極憤懣昨特具禀督練三處將所當名差一律繳銷 
[添派什勇彈壓礦廠湖南]  
　　慈利縣屬之雄黄礦廠原有巡防隊什勇三棚在廠駐紥以資彈壓上月初間該廠風聞將有痞徒乘機滋事當即報請東路巡防第五隊彭管帶添派勇丁駐廠防護彭管帶卽派三哨第六棚什勇協同該縣兵差前往該廠與前派之一哨任哨弁所率三棚什勇合駐一處以資鎭懾一俟謡風稍息再行調回原防云 
學務 
[長元吳學欵問題之結果蘇州]  
　　長元吳經理學欵處前曾一再開會舉定總協董接管逕由勸學所總董祝秉綱等抄粘簡章具呈學憲准予立案各情兹悉樊提學閱呈後以該所等並未遵照前文辦理糾纒多時致名稱尙有未洽爰特詳晰批飭該所略謂來呈閱悉旣據聲稱蔣紳被舉諮議局議員吳紳以路事未能兼顧提前舉定江紳衡孔紳昭普接管允爲暫權等情應准照辦俟各紳呈報交接到日再行立案至粘呈簡章第一條載定名長元吳敎育會勸學所經理學欵處核與原批會所但司稽察不司出納之意不符易致混淆權限應定名爲經理長元吳學務公欵處以清界限其應用圖記應篆經理長元吳學務公欵紳生之　記候司飭匠刋刻另行頒發仰卽知照並傳知敎育會可也 
[義國敎育家參觀鄂學武昌]  
　　義國大學總敎呢斯克特君現航海至中國游歷以考查農學之狀况日昨行抵鄂省偕駐漢義領往謁鄂督面請至各學堂參觀當經陳制軍允可委派漢口會審公所委員吳小汀直刺導往存古學堂農業學堂兩湖優級師範學堂叅觀一切各堂管敎各員均率學生在講堂排班迎迓以昭敬禮聞呢君在漢少作句留卽沿鐵道往汴直等省實地調查農産物以增科學智識 
[試辦簡易識字學塾天津]  
　　部章預備立憲第二年城關應設簡易識字學塾現届秋末距年甚近省視學陳君恩榮由京鈔到新編識字課本假城隍廟前簡易小學内先行試辦以開風氣毎晚課兩小時專授國文一小時算學一小時鉛筆紙本俱由塾内備辦不取分文凡家貧無 
 
 

Page 12

 
 
力讀書之子弟失學貿易之寒兒不論年歲長幼均可投名入學聞於十月初一日開班云 
實業 
[勸業奬進會添設直隷館武昌]  
　　武漢勸業狀進會係分天産美術工藝各部陳列物品兹因直督端制軍運到工藝敎育各品四十餘箱陳制軍以直隷工藝久經該省當道提倡出品亟爲精巧應設專室陳列以副協贊雅意特飭該會總辦卞高黄三觀察爲設物别室名曰直隷館已於日昨布置完備矣 
[派員調查甬屬出品協會浙江]  
　　南洋勸業會限期成立杭甬出品協會及協贊會之進行迭奉農工商部咨催增中丞亦異常注意因該會成立迄今種種進行及協贊會之設立尙未禀報昨特面論董季友觀察詳晰調查俾便復部當由觀察遴派勸業公所會計員蔣志培君即日束裝馳赴寗波調查該會成立後一切籌辦情形及各屬協贊會间否依限舉辦各節會同該會總協理詳細查明禀復以憑復部 
[頤和各股東定期會議蘇州]  
　　蘇垣齊門外頤和罐頭食物公司本年爲推廣銷路起見添招新股改良製品生意逐見起色現該公司因經理董君因病逝世所有公司一切事宜須人主持爰定於二十七日開新舊股東會商議一切辦法 
雜記 
[嚴斥喪心病狂之縣令松江]  
　　婁縣劉宣甫縱容書差包庇訟棍於地方要案並不悉心研鞫拖累案證顚倒是非喪心病狂兹悉松府戚太守日前嚴詞批斥彚錄如左王鶴卿批周翰臣據婁令面禀已經拘到多日不見解府正在疑慮據稱復被兎脫而外間人言嘖嘖則謂王慶賄釋如其屬實王慶則目中無官膽大至此乎王慶本是被控飭提之人仰該縣先將王慶等解府一面迅將周翰臣因何不解之故究竟何日可到先行禀復因周翰臣一人而拖累三案之多該令於心安否書差玩弄直視官爲傀儡何竟泰然處之此則本府代爲不平也者王鶴榮王鶴琴應否先行取保該令察之金阿發批周翰臣與縣差聨絡該縣不比差勒交又不提保勒交任其廷宕拖累是誠何心再延卽將該令詳請記過一面提差到府血比王鶴琴禀批周翰臣聨絡書差任其避匿而王鶴琴王鶴榮任其覊押該令不察案情不畏清議問心亦復何安著先將王鶴琴王鶴榮曁被控之書差先行解府如再將周翰臣延縱應解之人證一概不解定即彚案詳請示懲 
[居然敬天愛民之縣令河南]  
　　衛輝府某令常以敬天愛民爲主舉行新政一昧敷衍某紳因公入署以上憲嚴催立憲之意動之欲其擴充新政也縣令喝之曰辦新政皆須籌欵籌欵則有害於民而得罪於天予不辦新政不過被上憲之參革奪吾祿位稍行運動卽可挽回若獲罪於天則無所禱也紳士聞之均不敢言新政而鄉民頗頌其功德云 
[勸學所放告之奇聞浙江]  
　　温州永嘉勸學所庶務某赴提學使署禀訐勸學所總董毎放星期懸牌收禀與地方官吏無異致學界譁然聞支學使已批飭温州府檄縣查明禀覆并謂果有以上情事不特該總董之荒謬抑亦學界之怪現象也 
[辦理清荒不准紛擾蘇州]  
　　蘇撫瑞中丞日昨接度支部來文以丹徒縣知縣王得庚革退董事李遵義被參各欵一摺業經奉旨相應咨照辦理查該縣清荒事宜旣據邀集公正士紳將準册再行詳審應令認眞釐剔勿任弊混滋致紛擾等因當經瑞中丞札司遵照轉飭辦理 
[工程局修理馬路蘇州]  
　　蘇垣閶胥盤一帶馬路前因橋梁損壞經局員禀奉上憲撥欵修理工竣惟該處馬路年久失修毎遇天雨水淖甚多且到處縈确不平平時乘車往來坐客易受顚簸之害爰由該局　大令先從胥門小日暉橋起修理現已接修至新開河橋左近俟該處修理完竣再推至盤門一帶以利行人 
清談 
[說運動]  
　　事有其當然。勢有其必至。無取乎運動也。而今人多喜運動。 
　　運動者其技必劣。假令其技不劣。則自有其眞賞識。眞知已。有眞品斯有眞識也。何運動爲。 
　　運動者其品必鄙。假令其品不鄙。則人用我則我爲所用。人不用我。則我即不爲其所用。進進固自由也。何運動爲。 
　　運動者其技必窮。假令不窮。何以早發一私函而夕已傳播於口。家晏一席酒。而人已共誅其心圖窮則已七首見也。何運動爲。 
　　奈之何有運動粤路選舉票者。 
[推廣租界]  
　　西人擴廣租界之義。已經我政府嚴詞拒絶。何以本邑西北鄉法華鎭北新涇馬路忽有英美工部局飭匠釘立木椿之事。 
　　夫滬上租界。不可爲不廣矣。光緒二十五年已經劉前江督核准。推廣二萬餘畝。今又欲推而廣之。其勢且日進而靡已也。 
　　今工部局飭匠釘立木椿。若謂已經政府所許乎。則何以未見明文。若謂未經政府所許乎。則是違背公法。 
　　豈以文明開化之工部局而乃出此。 
[雜著（泖東草堂筆記）]  
　　元旣有天下。仍蒙古俗。妻庶母督母兄妻。　宋雖重名敎綱常。而不能敵。阿非利加洲土人之俗。其婚姻必以媒。夫死不嫁。印度土人之俗。夫死婦多置薪自焚以殉之。回敎之國。如土耳其波斯阿富汗。其君極尊。雖暴而民順受之。戰樂爲死。今爲西人割據而奴隷之西人於君臣夫婦之倫。固不及其厚也。此何說哉。豈非立國之本。雖以倫常爲重。而其强弱則不盡係乎此乎。 
　　推古人三綱之義。責君責父責夫之意必較重。何則。天下臣道子道婦道之失。必先由於君。道父道夫道之失。上行而下效。表端而景正。此則綱字之主義。必不可謂君道父。道夫道之失。先由於臣道子道婦道之失也。後世名敎之說。偏重於責臣責子責婦。以爲尊綱而實則寛綱之責。失綱之道。不求綱之學。而但求目之張。積重旣久。遂來今日詆三綱之說。此則俗。儒之偏見有以召之也。 
　　謂婦人餓死事小。失節事大。是出妻重於殺之也。 
　　臣下奏疏中有自稱犬馬者。實爲失體之甚。三代後大臣事業。寥寥罕覯。亦無足怪。人人以犬馬自居。其學衛氣節可知。程子所謂今人知爲尊君之言。百不知尊君之道是也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省開辦諮議局 
[報告書]  
　　江蘇諮議局財政審查會對於制台交議限制銅元案第二報告書兹將限制銅元案第一讀會交來原報告書錢君以振修正案及公决加入修正之討論大意數則彚合整理如左仍候公决 
　　制台交議限制銅元案係分治本治標二說今審察地方情形决其敦優謹條議如下 
　　治本說（甲）嚴禁私鑄犯則重懲查私鑄律有專條卽非銅元充斥亦應嚴禁以維圜法本省私鑄應請責成各廳州縣外來私鑄責成各關卡分别切實查禁惟現在市面銅元已成供過於求之勢專恃禁私恐尙難以挽救（乙）限制數目使銀錢有一定之價值幣價漲落由於供求之或過不及此爲經濟學之公例無可强制者若幣制未定强爲畫定比價大勢所趨斷非法律所能收效且慮强劃比價而後比價賤則民間物價必因以日貴有碍生計比價貴則各省銅元羣皆爭集吾省以易吾低價之銀元民間之有銀元者或且藏匿居奇將銀元益見其少銅元益見其多而市面之紛擾轉甚 
　　治標說元滿用元角滿用角其畸零不成角數者始以銅元爲補助之品此必幣制畫一本位確定而後可以通行現在市面各項貨物逐漸改用洋碼此係自然之趨勢若一旦著爲禁令謂元滿必用元角滿必用角恐銅元之用途驟狹卽比價驟低凡小本經營以及店舖買賣之零瑣者所入銅元皆將爭求兌換風聲所播市面或因之恐慌而公家又無力徧設兌換機關以善其後此流弊之不可不防者也且查徐州一帶銀元絶少專用銅元尤爲推行之障碍 
　　綜觀二說按之經濟學理揆之地方情形以爲前說甲項係執行國律不待推求但其功效祗能預防加厲而無救於目前其乙項及後說皆係幣制劃一後正當辦法且係全國之事非一省所能爲力若竟實行轉滋流弊再四籌商實無完全補救之法惟有仰乞制台聨合各省奏請速頒新幣新幣一日不行禍機一日不絶正本清源道在是矣 
[又請議審查會報告]  
　　十九日第四次審查會張伯英洪錫範馬良施雲鷺劉永昌王錫爵張開圻屠寛王乃屏馬士杰 
　　一件諮議局研究會請議事件函並議案四條（甲）畫定地方自治經費議所擬條件多可見諸實行似可併入撫台籌定自治經費案内提議請諮議局公决（乙）剔除批解丁漕規費以恤州縣議州縣批解下漕種種規費亦州縣困難之一端所開條件是否皆可實行此外有無相類之規費應行加人請交諮議局提議（丙）停止發行官紙以免重稅議官紙與原來市紙價值相去倍蓰官民皆覺不便碍難遵行擬請停止似屬正當辦法請交諮議局提議（丁）改釐金爲認捐議認捐旣可稍紓商困而於國家稅則亦無損失似可實行惟責成各縣商會收繳應先研究各縣商會是否能擔此責且經繳縣署有無流弊亦應討論應否併入撫台改訂釐金徵收方法案内提議請交諮議局以决 
　　一件沈廷良淮揚水利請議案議注重開河固屬治本之計應否歸入制台淮揚水利案内併議請交諮議局公决 
議案 
[陶惟坻提議撫台籌定自治經費修正案]  
　　此本城鎭鄉地方自治章程第五章經費第一節條文附捐特捐爲籌集未有之欵多有議及者公欵公産爲分配原有之欵并附清查綱要表說詳哉言之也蘇省地方自治城廂將次成立鎭與鄉續待進行不籌定經費何能徒手空言相率興舉是誠切要之首務竊意有最簡直入手第一苦礎莫如畫區一事區域畫定則某區之隷某城或某鎭某鄉卽以區内公欵公産確定其爲某地方之用雖有從前城鎭鄉所共有者亦一律分畫庶公欵公産孰城孰鎭孰鄉自得其專屬之所在不煩理而紛妥矣倘憚畫區之勞安於苟且目前之計以爲及吾身可以省事也非但不足以布望自治之實行與夫其他憲政之實行且恐未必省事適以多事謹矣將不畫區與畫區之原因陳明上請公鑒蘇撫署會議廳議案地方自治區域决議遵照章程第三條以本地方固有之區域爲準將此條第二欵所云境界不明另行析併指爲例鎀且謂此次專就固有之區域辦理下届再行析併此不畫區之說也 
　　自治章程第二條市鎭村莊屯集各則方人口滿五萬以上爲鎭不滿五萬以上者爲鄉第三條城鎭鄉區域各以固有之境界爲準又附云若境界不明或必須另行析併者由該管地方官詳確分畫申請本省督撫核定蓋固有區域者城鎭鄉之天然可定者也析併者或區域未定故人口多則析不足則併以變更而定之也（又此條第三附欵云如有應行變更由各該城鎭鄉議事會擬具草案移交府廳州縣議事會議决之第四條鎭鄉地方若因人口增減由議事會或鄉董呈由也方官申請督撫分别改爲鄉鎭此皆自治成立區域畫定後之變改也）又諮議局章程第十八條若議員任期未滿而選舉區有更改者照舊任職蓋區域更改者州縣之城鎭鄉或有析併改屬時也以上各條所載皆畫區之說也 
　　前一說節取固有區域一語以爲可省多少析併之煩則無論界畫未清公欵公産無一定所屬之地方者將益滋爭執也即尋繹章程此條殆以固有區域爲正辦其有人口多與不足之數然後爲之析併玩附條之文用若境界不明句承之乃一貫而下實非例外且江蘇各州縣鮮有天然人口五萬之鎭其遂盡令鎭自治而僅辦城鄉自治乎殊於章程城鎭鄉並列之義闕漏而未完全查諮議局章程第二十二條諮議局於會議廳議决事件如有疑問得呈請督撫批答爰附以請質後一說根据章程之析併區域旣一定公欵公産之所屬亦莫不一定矣其有兼轄二縣以下之城鎭鄉必俟畫區後乃可遵第十條自治職合併設置毋庸分立之文（又十一十二條城鎭有區域過廣得就境内畫分若干區各設區董辦理區内自治事宜鄉有戸口過少得不獨立設置自治職與同一管轄内鄰近之城鎭鄉合併辦理此言城鎭鄉可分析合併也）中國創興學堂將十年迤未畫學區今舉行地方自治乂復不畫區豈竟漫無界限乎孟子曰仁政必自經界始兹更爲之說曰自治必自畫區始區域畫定公欵 
 
 

Page 19

 
 
公産自隷城鎭鄉本地方之公用爭端自息矣至各區或有公欵公産有餘不足相懸則由地方官集議秉公酌中匀撥補助庶劑其平而無碍進行謹擬 
本埠新聞 
[集議粤路選舉問題]  
　　廣東粤路股東共濟會黄詔平羅少翺等派來代表麥伯純偕同上海共濟會吳寄塵昨在廣肇公所集議據麥伯純稱現在查出公司帳目獘混有數十萬金之多尙未宣布從前曾經查帳惟前總理梁誠爲之袒護今被查出弊混又欲急舉總理代爲掩飾請公所電粤聲明查帳未竣不能選舉總協理等語譚幹臣頗以爲然節鳴謙駁之云如實查出弊混不獨總協理不能代爲掩飾雖督辦大臣亦無從廻護日選舉與查帳係屬兩事不相牽涉如查帳未清不准前總理辭職猶可說也今梁誠出洋協理亦告退若不亟爲選舉靠何人主持各事耶麥伯純又云現有張中堂發下章程著股東參訂現尙未經訂定不宜遽行宣布吳寄塵則稱余已將章程删改數條寄粤須請公司宣布照辦後再行定期選舉彼此磋商多時譚董事等允爲致電粤路分局及公司請開會先將新章訂定於是各散 
[代滙股洋之糾葛]  
　　戸部銀行總理唐宗愈控正興錢莊不付代滙股洋一案原被各遣代表人於前日上午至法公堂候訊原告代表偕董復卽董子履禀稱正興承滙唐宗裕常州茅簏公司股洋三千二百五十元迄今子履未曾收到請爲追侒被告代表陶雲泉稱正興莊主孫復瑞隨馮道台赴荆州辦賑故由商人來案代表所有唐之滙欵早由常州寶豐莊滙交該公司收去當時掣有收條並由總理惲觀察加蓋部頒鈐記連同股票一併遞寄奉天交唐收納後因董子履見公司不甚發達擅將自購之股票改塡唐宗愈戸名希圖脫脫一面函致唐宗愈謂此項股票不甚可靠囑令退回事爲公司察悉立卽開會集議僉以董于履實有不合當塲詆斥於是另生一計欲在正興莊取償實屬無理取閙且業已由該公司惲總理領銜將情具禀大部求察讞員聶司馬判各退去候再核示 
[尙須補請烟照]  
　　本邑東西南三區境内烟民未領執照者計有二千餘名曾報明總工程局請爲補給兹經局董禀奉蘇省禁烟公所發下一千張除分給各鄉鎭外僅餘二百張不敷分派聞尙須禀請補給云 
[張星使來滬]  
　　新簡出使美國大臣張蔭棠由京來滬假譚同興號爲行轅昨日進城至道縣各署拜會 
[秋賽餘聞]  
　　本月二十二日係寓滬西商秋季賽馬之第本日是日賽畢各西商將頭二三次跑勝之馬編號開移時有某西人購票得中頭彩計洋二萬九千九百九十五元惟該西人得彩後尙未往領兹經衆西商議定將此項彩洋暫存跑馬廳以待領取 
城内 
[中人脫累]  
　　朱金橋將翟漢榮扭至西四區解送一路巡局審訊朱供翟於光緒三十一年秋間挽周瀛川爲中托小的借洋小的轉向周王氏處代借二百三十元將房抵押毎月利息洋四元當塲立據言明本年四月歸還詎翟一味游約結至本月爲止連利應還洋三百二十元因該氏屢向小的催索是以扭請究追翟供抵借屬實因原主不允讓利以致涉訟判翟措洋三百元交中人朱金橋向周王氏回贖翟遵諭具結完案 
[巡士捉賭]  
　　朱步雲在家聚賭由西四區巡士拘獲賭徒陳宗耀嚴銀生孫阿三轉解一路巡局審訊陳等三人均供偶然消遣求恩寛宥判陳等各罰一元朱罰兩元斥釋 
[控追房租]  
　　榮堃基前日至一路巡局禀稱商人向替三林書院經收房租今有房屋一間租於周瑞昌木梳店結欠租洋八十五元五角求請押追游巡官諭候勘明核示 
[爲夫伸寃]  
　　孫滕氏昨至縣署禀稱丈夫孫順生向在租界開設孫宏大小客棧九月初一日被包探沈鶴亭暗唆積竊誣扳丈夫窩贓致被拘解公堂判押西牢一年求請伸寃田大令諭飭補詞候訊 
[漆匠跌斃]  
　　二十五保二圖地保張紹岐投縣禀稱漆匠應鶴壽登高工作失足跌斃尸身舁在驗尸所求請相驗旋由尸叔應勝標投縣求請免驗大令不准 
[官事]  
　　候補道魏戫已酉新選拔貢丁熙咸候補主簿黄永璣滬軍營管帶王雲華昨均到道拜謁蘇松鎭總兵徐傳隆昨由江隂閱看火藥庫回滬到道拜曾硝磺庫委員縣丞聶申翰禀辭赴蘇提在營參將陳發興往澱册湖伺候提台閱操刻已操畢昨日返申上海縣田寶榮到道禀見南市 
[伊誰竊取]  
　　彚康弄陸杏春成衣店失火延燒隣居多家已紀昨報兹悉事後由被災隣人張祥豐朱銀奎在場扒出銀洋四十元小銀鐲五付旣忽被人乘間竊去昨已報請南區派探緝查 
[復訊竊案]  
　　陳長林被奚仲達竊去衣包絲料轉托彈花人奚寶國串同閔堂觀賣於藥局弄某氏婦得價洋十餘元後在中途尋見奚允偕陳友吳阿二取還原物行至四馬路反被誣控拆捎由老巡捕房詢明送至工程局飭探帶二奚至該氏處吊獲絲科六十六兩連閔解局復訊判奚仲逹戒責二百下收押奚寶國戒責一百下交保飭繳洋十六元以十一元給還該氏貨價其餘四元 
　　償還陳長林餘貨價洋起案之贓飭陳具領 
[婦人哄騙]  
　　殷鴻泉之妾王氏被江北人季福海誘姦拐逃旋在高昌廟顧洪生處尋見控由巡局移送南區飭探送回昨日殷乂將妾扭至南區控稱八年前娶王氏爲妾其母向爲穏婆不料娶回後時被伊母刁唆不安於室私逃數次現妾向人哄騙洋銀珠　髮等物破人追逼向詰不認反敢逞凶求究當由區長移解工程局當值處詰訊該氏承認寄在北市姊妹處因飭殷帶同王氏前往携回禀明再核 
閘北 
[品行不端]  
　　住居天保里之曹楊氏前偕見証沈友林控同居賴玉照拐匿伊女因賴諉稱失孩之晚　宿姘婦趙三姑處判令押候查明核辦昨據地保復稱是晚並不住在趙三姑處所供均非實在旋由其母賴陳氏姘婦王氏投案供賴素來安分求恩交保出外黄巡官訊得賴之姘婦王氏亦屬來路不明趙三姑更係有夫之婦賴之不端已可概見判仍還押勒令交出曹女再行訊辦 
[押犯敲詐]  
　　唐德昌之漁船泊在新閘橋堍昨因攀登橋欄上岸被巡長余家驥查見拘入四路一區押候訊辦詎被拘留所内之拐犯費三敲詐小洋五角經週番巡士查悉禀明黄正巡官立提費三訊明屬實判重責六百板還押唐戒責二十下斥釋 
[竟至戒責]  
　　鐵匠店主朱阿慶昨將水桶擺在門前被灵長余家驥查見以其違章將朱拘局經黄正巡官判責手心二十下　儆 
[吵閙不堪]  
　　常熟婦人徐許氏則姘夫徐阿林串放白鴿經四路一區黄巡官判氏押候飭提徐阿林到案訊辦在案昨有該氏之堂妹來所探望氏將銀鐲一副囑妹質錢以作費用不料一去不回旋有伊妹之姘夫徐小五亦來探望因與爭閙被巡士查知禀明　官飭將徐小五拘留勒令交出銀鐲再核 
 
 

Page 20

 
 
英租界 
[展限料理]  
　　東清小輪船公司股東方光清羅之培張文治等串吞顧仁寶等銀一千餘兩前由公廨判令押限一月交還在案前晚復訊方光清不認爲東清公司股東質之羅之培張文治同供方實係股東且是大股判方等三人還押再限五天料理 
[追還貨價]  
　　永順復泰等水菓行控朱祥源積欠貨洋三十餘元前晚由廨提訊判朱還洋二十八元朱遂當堂先交洋十八元餘求寛限判朱交保限半個月再還洋十元如違押追 
[倒騙股本]  
　　王遠程控杜養賢合開錢莊倒騙股本洋四千餘兩前晚由廨提訊王投案求追質之杜供詞含混判押限七天繳銀二千五百兩如違嚴辦 
[尙須調查]  
　　張順生與黄肇昶（即黄毛毛）賣地紏葛一案前晚由廨提訊德襄讞以兩造供詞各執判黄仍交原保候查明復訊核奪 
[印人遞解]  
　　總巡捕房犯案印捕辨名曾由正巡裴立脫解送英臬司署判押厦門路西牢兹已期滿派探提出於前日押至公司輪船解回印度 
[押解要証]  
　　上海縣田大令昨日派差押解欠欵案内之要証卞友林往嘉定道經租界由解差禀請捕房派捕護送捕頭即飭九百七十二號華捕送至火車站而返 
[欠租封屋]  
　　德生公司控梯京路第一千二百四十七號門牌李潯舫拖欠房租洋五百六十四元請爲發封備抵讞員寶大令准於昨日飭差至捕房恊同中西探前往發封 
[撞見竊賊]  
　　吳阿二前被奚仲達竊去白絲一包昨日吳在漢口路與奚遇見扭交二百十一號華捕解入捕房經捕頭詢悉原被均住南市董家渡地方遂飭包探何正喜二并送往南市工程局訊辦 
[遺失衣包]  
　　住居楊樹浦之祝陳氏昨雇東洋車至漢口路馮存仁藥店購藥遣失衣包一個内有灰鼠羔皮女袄詻一件綢衣數件遂即投報捕房飭探查緝 
[妓傭病斃]  
　　褔建路普慶里第八十六號門牌妓女林雪梅之傭婦薛施氏前日患病沉重由龜奴夏小弟將氏送入廣東路月桂里二號空屋内斃命由氏之家屬備棺收殮嗣被工部局稽查垃圾西人查見以其違章匿報知照老閘捕房派探張寶榮張金林將管門人閣爾昌及龜奴夏小弟拘入捕房押候解廨訊辦 
[欺騙婦人]  
　　木工宋海泉之妻王氏前日行至江西路南京路轉角處被擲包匪徒騙去銀鐲一只遂即報由捕房派探錢壽生在北海路鴻源押店内查獲原贓給氏領去 
[竊案彚誌]  
　　南京路自來火公司被包車夫某甲竊去線氈等物報知捕房派探查緝七和生控施立生行竊金絲眼鏡象牙烟鎗等物昨由探目李星福往南市小南門外舊貨攤上吊贓無著回禀捕頭請示南京路康茂號失竊繡花洋紗百餘塊及銀架鏡等值洋六百餘元報請捕房泒探李星福與四號西探查緝住居寗波路之趙子雲失去泰西緞一疋昨報捕房請爲查緝過犯王桂生昨在廣東路竊取棉花被探拘獲押候解辦逐出租界之竊賊沈少棠昨又濳入租界被包探葛祖元拘入捕房押候解辦蘇州路十五號西妓院報失值洋百元之銀衛司格酒瓶一個捕頭飭探徐阿華與一百八十三號西探查緝江西路十九號西人報失銀表夾金表十只及衣服等物捕頭飭探李阿三往查 
美租界 
[藉端拆梢]  
　　流氓李子濤住居唐山路近與同居某蕩婦姘識昨被同類宋榮發偵悉向李拆梢洋五元致起衝突互相兇毆由捕將宋拘入捕房押候解廨訊辦 
[索欠互毆]  
　　許六雲昨至西華得路向康紀泰索討借洋二十元口角扭毆由捕一併拘入捕房押候解訊 
[塌車傷人]  
　　沈金福昨推塌車至蓬咱撞倒小車夫姚子才碾傷足骨由捕將沈拘押姚送同仁醫院醫治 
[所托非人]  
　　周阿生昨扭包車夫袁阿虎到廨控稱上月托袁贖取金戒携去洋十餘元不回今日遇見請爲究辦嗣由袁友王福郎投稱情願爲袁担保出外理處捕頭准之 
[一羣竊賊]  
　　竊賊王雙喜姜金壽李阿桂顧榮甫等行竊衣服火爐等物先後由探查獲押候究辦 
法租界 
[有無獘端]  
　　平湖錢林生家傭人陳榮章前代主人購買安徽副票獲中頭彩旋即更姓私往兌取事爲錢戚奚生嘉查悉將陳扭至捕房解廨收押在案前日奚乂同票店主人魏保祿到案呈上帳簿稱陳購票六張均寫陳姓後改張姓繼乂來改錢姓惟其時尙未開彩陳供得彩之票實係小的自買判陳交保令奚於七天内邀錢林生到案再訊 
[自取其禍]  
　　管理火龍間西人陸功德前日持鎗往鄉間游獲偶不經意藥彈穿入手内人即昏倒後送醫院療治一手已成殘廢 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[江蘇諮議局議案理由書]  
　　潘鴻鼎對於調查戸口修正案之意見 
　　本日速記錄十六號云陳君對於通則之意見計分七條以確定調查標準實事求是爲宗旨論列各端極爲周密議員亦頗贊成惟議員對於此項修正案之意見當爲諸君一一陳述以供討論 
　　原案第一條恐調查處撤銷後人民無可呈報按照部章此項調查處係常設之機關開辦事宜與善後事宜合并辦理毋庸置疑 
　　原案第二條共分二項前項長房次房之疑意在顧全宗法議員以爲此可弗拘且必一一註明尤近繁瑣後項伯叔附居子姪戸内云云此急須與諸君研究者部章第十一條云二戸以上同住以先住者爲正戸後住者爲附戸同時移住則以人口較多之戸爲正戸此係指兩戸所處地位一切平等難分正附者而言他如二戸並居中分房主房客則正附之别顯然或無主客之形而族分尊屬卑屬則正附之别亦顯然要在調查者依普通心理臨時指定原無待法律之規定通則第九條於部章之外獨揭出尊卑一說遂起問題惟法律審查會旣抱不改原文保全法令信用之宗旨增訏附則許各州縣另訂細則以變通之則此條缺點亦即有斡旋之餘地矣 
　　原案第三條住戸不遵章呈報應否增訂條例云云按部章第三十二條已明定罰則惟不必於通則内分别注明緣通則係屬助法本不能離主法而獨立也 
　　原案第四五六七條係指官署局所學堂善堂商肆工廠及旗籍外國籍而言近見民政部通飭大致謂衙署局所學堂廟宇醫院報館善堂會館敎堂及外國旅居營業等項人數均在調查之列惟各省造册咨部者未有簡易劃一之定式案牘紛繁積久終成具文兹特將各項分類列表頒發通行一律照式塡註毎年十月前按期報部以歸簡易而昭劃一應咨行貴將軍督撫都統查照辦理云云議員據此又生出種種之意見試分别言之 
　　一衙署局所等部飭旣有分類列表之說則通則假定戸之名目本可删除 
　　一調查人民戸口部章規定有種種注意之點對於衙署局所等部章本無特别之規定卽據通飭亦只云照式塡注而已誠以衙署局所等均有主管之人一争擔其責任與齊民之散漫無紀者不同陳君所擬各種切實辦法用意誠善惟事實上恐窒碍難行 
　　一查蘇省會議廳議决案謂會館祠廟往生附有人家住宅應照章程第下一條之規定辦理方爲核實云云然則祠廟會館等雖在分類調查之列仍當將住戸提出寗省似官仿行 
　　一調查戸口本係責成各該管有司江寗駐防戸口應歸將軍照章辦理是通則詳請軍憲飭司造册送局之辦法本有未合不免致陳君之疑一查悉滿城内旗籍只七千餘人漢人移住者乃至一萬數千之多此項漢人應在普通調查之列應否由局詳請軍憲會同辦理以昭核實 
　　一通則第十九條外國商店不指明通商口岸其流獘誠如陳君所言法律審查會之報告亦曾提及乃如上述民政部通飭於外國旅居營業等人竟未揭明通商口岸殊堪詫異應否請督撫於奉到此項咨文後電部改正議員對於陳君修正案之意見如此至對於通則本文法律審查會審查尙有未盡之處議員不過連類言之俟制台原案開第二讀會後援照議事細則第七十五條辦理可也 
[謝保衡呈請限制添鑄二文五文銅幣案]  
　　頃讀財政審查會報告制台交議限制銅元案内限制數目一條委員口述現已停鑄無庸置議云云據九月十三日報載度支部通飭各省添鑄五文二文一文銅幣各省覆電謂一文幣行用甚少宜多鑄二文五文度支部深以爲然保衡謹案督撫交議案件及本局議員提出議案凡關於丁漕征收及小民生計問題者無不以銅元充斥爲莫大之弊害寗蘇然各省亦無不皆然乃審查方在開始讀會未能終了調查之員四出清理之法無由在國家旣許諮議局爲人民之代表在督撫亦旣公種種困難說明理由交局會議似應俟會議决定報告然後再定辦法今度支部忽於銅元充斥不可開交之時通飭各省添鑄一二五文新幣各省督撫亦不顧交出之議案有無結束而覆電直答以一文行用甚少宜多鑄二文五文夫所謂二文五文者是銅元乎抑非銅元乎是亦銅元也於十文二十文銅元充斥不可開交之中復請多鑄二文五文以助其虐大桀小桀於何區别或者此二文五文之銅元準以銀價無有等差雖多鑄而無害於銀本位乎此乂可决其不然者也不觀全文幣乎其重量不及制錢十分之八而各省鑄局嫌其餘利太輕不願鼓鑄各省督撫未便明言乃於覆電之中文其辭曰行用甚少夫民間之行用一文幣與十文二十文幣初非有利害關係於其間也卽或有之其視二文五文銅幣利害之相去又奚若此種辨言亂正固不待智者而後决也且安知夫鼓鑄二文五文之時不假二文五文之名隠鑄十文二十文之劣幣使之益充斥於民間也牟少數人之私利而貽全國人民無疆之害莫過於此矣保衡固知審查會報告之成或在於本月十三日以前未見度支部號各省往復電文自不負立言之責卽報章所稱覆電亦並不指明何省苛者柒督尙未電覆亦未可知要之州縣之困難民生之窮窘上下交往之不能解决推原禍始不得不歸獄銅元蓋銅元有限制則官民並免恐慌銅元無限制則小民獨受其害現在各省容有未經鼓鑄之處或雖鑄而未實受充斥之害若江蘇則已官民交困不堪再行添鑄擬由諮議局邀求督憲將寗蘇銅元充斥情形切實覆部無論大小何項銅元一律不能添鑄期於實踐議案限制之說是否可行請公議 
[潘鴻鼎對於補救州縣困難案之意見]  
　　州縣爲行政機關州縣困難責任當屬國家不應由人民柋表爲之設法此就性質言之也諮議局章程第一條指陳通省利病云云係指陳通省地方利病不聞推及於州縣官廳之利病即不當代謀補救此就法定宗 
 
 

Page 27

 
 
旨言之也補救州縣困難問題本不應列入議案姑作爲撫台諮詢事件之一擬答如左 
　　前者江督奉寄諭飭將各州縣攤捐之欵詳細查明分别革除此中央政府爲地方行政官廳謀救困難於責任固應爾也乃蘇藩等會詳江督有州縣困難不在攤捐多寡之語並稱攤欵均關重要碍難豁免至攤捐共有幾欵係何名目爲數若干並未逐一查明業奉江督端批飭詳細覆查按欵開列清摺分别能否滅免詳候核辦是一經讀詳爲大吏者對於攤捐一項必當仰體朝廷飭查之意酌予減免以稍紓州縣之困累此不必另求他法者一也再前者蘇省州縣有免提規復紋銀等四項之請經蘇撫飭司籌議當以此案應由各州縣先將征忙收錢解銀毎兩尙餘若干連同冬征蘆課雜稅等一切盈餘逐細開列結見收欵總數一面將出欵項下常年署用捐提攤欵和盤托出何者爲州縣提捐欵項行政經費何者爲司道府衙門取給忙漕羡餘之行政經費何者爲上下各衙門俸廉不足理應補助之公費分類分欵詳列表說出入相抵統計毎年不敷若干送司分别釐正可裁者裁可减者减逐欵核定盈虧自見然後量入爲出通盤籌畫云云此上級官廳爲下級官廳謀救困難於責任固應爾也其所謂籌畫者亦擬免提四項而以抵支無着之賠欵練兵經費請部另籌撥補蓋明知要求國家統籌設法之爲順而假征收方法以多取於民之爲逆應卽决議實行免提四項以副各州縣之望此不必另求他法者二也 
　　抑又有言者補救州縣困難問題旣非諮議局所當議議决此案爲逾越諮議局章程第二十一條之權限與否若確認爲逾越權限其結果如使人民負擔驟有增加人民亦得以諮議局逾越權限議决案應歸無效陳訴於資政院此時當何以應之 
江蘇諮議局議塲速記錄 
[二十二日記（續）]  
　　公决陳宜彦調查戸口修正案 
　　十六號言對右案發表改正之意 
　　陳君答自治成立後即有辦法 
　　十七號言自治區未成立以前則各地方調查處當另有細則 
　　九十九號言調查區究當訂定細則 
　　陳君答現不先分調查區者尙恐地方情形不能統一易於滋事 
　　二號言從前亦甚致疑於通則後見部章有調查後即有調查處故今報告上加此一語係從部章上引伸者 
　　二十六號言陳君修正案甚切實大抵地方自治未能辦成而但設一調查處則其禍恐不止如江西瑞州者實社會情形也故當先從自治會入手議員昔在上海辦自治三年知調查戸口必附屬於巡警部有巡警而調查卽易故不如乘此要請急設自治會爲宜 
　　一百二號言調查戸口卽現在地方治自之入手辦法本不能矣地方自治成立後再辦但部章調查處是否常設機關 
　　十六號答依條文係常設機關 
　　七十號言調查戸口須分區叚他日自治會成立是否歸併 
　　議長言他日雖有自治會仍當常設調查處 
　　議長又言現請先决陳君修正案頃九十九號意見欲併入自治係另一問題 
　　五十二號言民政部之調查與自治會之調查實非一事現案與部事不相牽混但决調查處常設與不一條 
　　一百二號言調查戸口與地方自治之調查選民實係兩事制台交調查戸口通則自係别爲一事將來地方自治成立時可再研究調查戸口與自治有無　聨現在通則甚覺周密故主張不更改通則 
　　二十六號問調查處經費究係何人擔任 
　　九十九號言現在但决陳君之修正案現陳君旣言並非更改條文可即通過此條 
　　一百二號言陳君旣自言第一條不過詰問之意並非欲更改章程現無庸表决即作此條終了 
　　議長問贊成一百二號言者請起立全體起立 
　　又决第二項（指第九條） 
　　三十七號言可照法律審查會報告之意歸入各州縣另訂細則中規定七十號與陳君又研究數房同居異爨長幼之關係 
　　一百十三號言此條不甚明瞭同居之正附自以尊卑分不以長幼分 
　　議長言此條否照審查會報告辦法 
　　九十九號言不如加入主戸附戸一語 
　　七十九號言譬如一屋同門而屋已分析者是否仍以尊卑論 
　　七十三號又言長房次房之關係 
　　五十二號言條文本甚明瞭所謂同居必未分産當以長房爲主旣稱附居必已分産當以尊屬爲主 
　　五十四號言此所謂長次並非限於五服之内而戸主並非宗法自不必細論 
　　三十八號言贊成五十四號之言 
　　議長言九十九號頃言須加（旭伯叔附居在卑幼戸内者則以卑屬爲戸主）一語 
　　二號言條文已極明白似不必加 
　　九十九號言社會情形不能盡知法律故必加此一語較爲明晰（未完）來函 
[蘇州振興電燈公司來函]  
　　敬啓者貴報於二十二日所登蘇州電燈公司近狀一節事稍不符敝公司開辦以來燈光明亮各商家樂於裝點並無嫌光頭暗淡之意甫辦經年城廂内外已裝設五千餘盞之多刻下仍在擴充敝處定章十六支光收費洋四分三十二支光倍之不得報少用多無如日久獘生間有數家用戸不遵定章原點普通十六支光而暗中私自購買三十二支光燈泡燃點以圖取巧敝處常派人調查一經查出照例加倍收費此係遵守章程辦理並無不合貴報有紀載言論之責敢請更正無任盼切 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
