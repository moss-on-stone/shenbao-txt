# 1883 - 69 - 4903544

 

Page 1

 
 
[新出東藩紀要發售] [  申報館主啓]  
　　高麗爲東三省屏蔽壤地毗連其國政民風與夫山川扼塞在華人理當共喻况年來海禁大開玉帛兵戎事難逆料去年因彼國內亂我　朝出師鎭　浹旬凱旋維時平湖薛梅溪刺史躬列行間與參帷幄軍書餘暇與彼都人士時相過從惜參軍未通變語而高麗國史深藏內府民間無從購求只有藉不律以通辭探遺開以補缺計凡二十有七日居然裒成一書書分十二卷名曰東藩紀要所謂國政民風山川扼塞靡不羅列詳載復將都城以及八道形勢鈎勒爲屬俾閱者便以𥡳核刺史回滬後本舘索其稿而代付剞劂氏現已工竣準於十九日出書每部釘作四册價洋三角正好馳域外乏觀者請至上海三馬路大禮拜堂南首申報館間壁申昌書畫室購取各外埠均由賣申報人出售此布 
[新印書籍出售]  
　　本齋用石印照相法印出各書早邀諸君賞鑒若近來所印之史記及大版康熙字典玉堂字彙與夫三國演義紅樓夢圖詠此五種尤臻雅致計史記每部四本價洋二元五角大板康熙字典每部一本價洋三元玉堂字彙每部一本價洋三角紅樓夢圖詠係名手繪成每部二本價洋八角三國演義每部八本分爲兩套收價洋一元四角每回之上各係一圖畫法精細神情逼肖此固坊間出售本所未曾有者諸君如欲購閱祈向申昌書畫室價買各外埠仍遵曩例 
　　點石齋主啟 
[固藩三䇿下篇]  
　　越南之役吾謂宜請德美諸大國自局外斷之者斷以公法也旣以公法爲歸則知有義理不知有中法矣不知有中法則中國前此之所詰法國前此之所爭皆不得作爲張本矣不復自爲主張而後置身局外者始克空諸所有以公法爲歸也或曰法人之面目手足起居飲食有以異乎無以異也面目猶是也手足猶是也起居飲食亦猶夫人也旣猶夫人豈有不知義理者明知之而故昧之惟便利之是圖何人言之可畏縱使居間者裁之以義折之以理如法人莫之肯從何余曰法人之必從固非我所能强萬國之公法亦非法人所能廢心也與其曲徇法人之意自爲越南求寬猶難必其我從何如馮局外之國執公法以與之爭或可屈於衆議浸假法人仍弗聽從不從等也　義正辭嚴國體尊矣况法人目視爲萬國中之傑出者旣列在萬國之中何肯自處于公法之外按萬國公法例載凡地球上之動物植物掌管已歴百年不得藕端侵奪動物植物且然而人民可知矣而土地無論矣如何能必法人之必從乎子何能必法人之必不從乎且以情言之朝鮮視越南爲更親以事言之琉球視越南爲更急而其難皆自日人搆之解鈴繋鈴皆日人操之我中國第須爲日人言之可矣按日人自夷琉球國爲冲繩縣日之國制縣大於郡故縣琉球而治中山爰以鍋島直彬爲令邇來悉力經營規模粗具富光緒八年孟冬月日人爲直彬立政碑於琉球屬辭者西肥谷口中秋也其畧曰明治十二年松田道之氏諭琉球藩土恭順其年三月封府庫去入東京天子嘉尚賜邸第叙三品位於是改琉球曰冲繩縣縣距京師東七百里在大海山諸洲島之隸縣者不可勝數遠者至九百里苟駕馭失所其變難測苟非有德望可畏信者不足以鎭之鍋島公直彬自近侍出爲縣令其初至也言語不通上下情塞公與書記原君忠順苦心焦慮去苛除煩隨俗雅化事無遺䇿行之二年梗者以服怨者以喜吏治蒸蒸庶民樂業此固朝廷明哲令佐得人之效而亦舊主尚泰王審知神器所在順天愛民之所致也夫斷情以義非知大節者不能如尚泰王可謂賢耳當千古大變革之際不傷一民不戮一士遐邇同體沐浴太平豈可不念其功德乎爰謀紀事於石以傳永遠屬銘中秋曰政教并進日赴文明一視同仁順天者榮明治十五年十月十九日某某謹撰云云更於琉球分建西式砲臺三以扼衝要又據日報載日本政府欲大張國勢勤修遠略祗以財用不足故下令增稅每歲可增千萬金備購戰艦已於德國幾魯廠增購鐵甲船一艘謂亞細亞洲諸國軍艦無出其右者日君下令國中云現當海陸兩軍擴充之際各省院務期節糜費以濟餉需日人志之所存於焉可覩矣然則日人紀碑於琉球何非告諭琉人藉示意我中國也明乎其王爲日之外藩國爲日之屬地也旣已收境內而郡縣之矣則琉球之及也固宜此日人之微意也日人盡收琥球之地而虜其王恐中國責言必隨其後含容至今殊爲日人所不及料然懸揣中國之志未嘗一日忘琉球恐終不免於詰責也於是碑以表彰之文以引證之穿鑿附會以實之以爲不如是不足以杜中國之口也不增兵置戍不足以懾中國之心也然而中國之口何可杜中國之心何可懾哉爲今之計我中國使使東瀛告以海東諸國大小相維唇齒相倚倘計尺寸之利而爲鷸蚌之爭恐將有坐收漁人之利者苟日人深惟大計幡然攺圖能效楚莊之復陳不爲　莊之滅許則琉球幸甚日本幸甚中國亦幸甚如其仍弗我從曲直固自有在師曲爲老直爲壯不得已而後用之謂之義兵其勝負之形不僅恃二十五倍之地百倍之民以爲斷也至於朝鮮爲國東藩所繋尤重當別著爲閏篇云 
[本館自己接到電音]  
　　○本館於昨日接到在津友人專發電音到本館內有正月十四十五日　上諭一道敬謹譯登○正月十四十五日奉　上諭彭祖賢奏甄別庸劣不職各員一摺湖北榖城縣知縣方敏年輕身弱嗜好過深兼有控案武昌縣訓導崔廉志趣甚申難司訓迪漢陽縣蔡店巡檢鄧廷椿嗜好甚深難期振作沔陽州沙鎭巡檢周朝輔居心貪鄙物議沸騰均着卽行革職以肅官方餘着照所議辦理該部知道欽此 
[電音照譯]  
　　○昨報述阿非利加之的里巴里地士開罪於意國領事經意國發鐵甲船前往該處一節兹閱晉源報登有十五日倫敦發來電報知該處係士耳其屬地故　下土廷諭令該處總督向意國領事官謝罪服禮以息兵端云 
[沉船續聞]  
　　○美國兵船阿蘇祿失事一節昨已列報兹復度到電音知該船係觸於礁石以致損壞半點鐘時卽已沉下船上之人惟十一人則無從援救其餘獲救諸人現在已赴香港矣 
[戰船瓜代]  
　　○日本前派磐城日進兩艦常駐朝鮮通商口岸保護商民今瓜期已及改泒天城迅鯨兩艦前往交替云 
[立約餘聞]  
　　○二月六日大坂新報云朝鮮與各國所立條約目下美德兩國以朝鮮爲獨立之國堅不認爲中國附庸惟英國以鴉片入口得有利益故無異議也 
 
 

Page 2

 
 
[黨人可危]  
　　○岡山縣地方有投書云某地方官前赴東京　縣後召各郡長曁各　部官等集議謂方今民情流行實有日增之勢此等國賊究竟不可不除若緩一日而增數十人以十年計之則不下十萬人與其誅日後之十萬何如屠今日之一萬較爲省事兹奉丙命務期竭力徒事又言近日召攺匪黨之倡首者某諭以自今以後速當改悔如能以官權從事爾所要之保護金任爾言之且派巡查不吝晝夜護衛以防暴客等語而某則堅辭以謝絕之其後作何辦理未知其詳 
[會黨勢盛]  
　　○二月初六日日本報云聞上月十七日丹波國兵上郡矢烟野地方開卷狩會是日上午六點鐘會員約有四百餘名先在和田村聚集以立憲自由民權爲名目大書卷狩叅謀本部同總督本部等字樣於紅白旂幟之上或書立憲酒自由水擴　酒等字樣小旂數十面插於酒樽上用車數輛以載分成四隊聚於矢烟野然後分隊由根山作圍塲從此谷追入彼谷狩得猪鹿數十隻號砲之聲山岳響應各逞技勇一如古昔狩獵之式至黃昏時會主植木致一氏來塲一會卽就和田村萬奇樓開懇親會宴比及會員成列之時已有六百餘名樓上樓下幾無駐足地酒行數逐大衆方酣忽有監臨警官四名入來告以不准再　卽行退散其時已十一點鐘各人酒意正濃計共　鄕來集者數百名合會中人共千餘名並不顧警官所論何事任意自由一時巡查不及調集警官計難抑制只得忍耐而去先是卷狩會知照播州多可郡時郡長片山氏聞信不勝憂忿曾經郡吏戶長等親赴名獵戶挨戶曉諭也 
[鴉陳驚寒照]  
　　○譯西歴二月初二日日本國日日新聞云近接上洲碓冰郡坂本驛地方金子氏來信謂於上月二十四日下午五點鐘時忽聞人聲喧嚷邀人出視予卽推窓仰望見自西碓氷嶺有一陣烏鴉蔽天而來的寬兩丈有餘毫無間斷向東飛去約有一刻光景實不知其幾千萬羽翌日五點鐘時又陸續飛渡如上日爲時約二十分諺雖有烏鵲塡河之說間之父老則稱從未見過互相驚毫予思嶺西隣驛信州地氣頗冷現在寒暑針降至十度或烏鴉不耐寒飛就東方暖地亦未可知也 
[津沽天氣]  
　　○聞有人接到天津電報云津沽近來天氣頗覺和煦惟河冰末泮故輪船尚難開行也 
[黔捐展限]  
　　○貴州武職廉俸及卹賞兩項自光緒五年停捐以後庫欵支絀無可給發經撫憲奏准抵捐虛銜升銜封典及從九品職銜部議予限一年在八年七月十四日限滿惟黔省瘠苦抵欵難籌遽行停止實屬萬難林中丞支年五月二十四日具奏請再展限兩年部議武職廳俸卹賞二項均係藩庫應發之欵其低捐封銜於停捐實官尚無妨碍自應俯如所請俾得清釐積欠俟限滿卽行停止不得再行續請展限等因卽以九月初三日奉　旨之日爲始扣至十年九月初三日爲止想凡有志顯榮者似應赴緊赴局報捐也 
[工局議事]  
　　○前日爲本埠英工部局議事之期計共有一百十六人以英領事官爲主先將所結去年收付清帳閱過均各稱是其今年所擬定之收欵用欵亦各首肯惟言及東洋重加捐一節有恒洋行東言曰今歲東洋車旣加捐洋每輛每月至一元五角然本埠東洋車額必須定以限制爲近來車于太多路上頗多不便各街各巷時有碰撞失事卽我一人已遇着數次且敝車及柴瘠車夫亦復不少此等車價廉而物敝以致美車强壯車夫反不願執此役最爲不便工部局答以此事本局亦經籌及實屬不便但以去年西歴七月車行等禀控一節本局故不便定以額數如有人議及車數應如何定額之處本局必當允准也盖有恒洋東卽係去年董事故謂去年之車業經過去惟願今年執事者辦理此事現在工部局定有新規東洋車應如何行駛停歇各有定章但得巡捕嚴查將來東洋車亦可减少也嗣經衆人公同酌議擬定以二千輛爲限按現在東爲車有二千二百輛若照定額則當汰去二百輛矣又有狀師哈華托詢於董事曰吾見帳內有留銀二千兩送給巡捕一條聞去年捕頭三人禀請工部局發給應送之銀三人合計其數有七千餘兩請問帳內之二千兩如何分給董事答曰送巡捕之銀局中向有此帳此二千兩不過添入帳內蓋巡捕捕頭等如有辭職回去者例有送銀也哈華托又問設今年巡捕復禀欲得此銀則與之否乎義記洋東答曰定例有之有怛洋東問現在此項送巡捕之銀所存共有幾何董事答以二萬四千兩又有哲醫生言帳內有送學堂經費銀兩一節鄙意無論好人家兒女無論華洋合產之小孩但當核其用度之多寡秉公酌送現在上海之學堂已足敷教習之用如再設新學堂則一年出銀若干必須援以爲例所費殊覺不貲不如卽現在已設之學堂量爲送給蓋所有之學堂立法俱臻妥善惟患經費不足故局中應酌量分送也哈華托狀師聞哲醫生之言亦極首肯以爲適合我意而餘人猶復紛紛議論各執一見中有一人言諸君不必再議此事可將此項銀兩除去何如衆人又不令除去仍照原擬之數致送云又有立德言工部局請與電氣公司商辦在大馬路黃浦灘虹口至下海浦三處地方點用電燈其價則仍照前此電氣公司來信所定衆人聞言俱各欣然又本埠前擬另造賣買小菜公所己有圖樣送局今議得此事可作罷論勿復舉辦所購之地得價可以出售也計此日議事自早十點鐘集議至十二點鐘略憩加餐後又議至五點鐘而止共致謝於領事官始散而歸 
[演戯籌賬]  
　　○德國藍陰河水漲成災業經登報兹悉奧國人民亦有因此而遭播蕩者盖德奧比隣故被殃及目下上海西人已定於本月二十六日江浦灘規矩堂內開演西戯以爲籌赀賬濟奧災之費矣 
[衣業整規]  
　　○本埠城內各衣莊年例於新正擇日在泉漳會館演戯兩天藉以整頓成規玆閱本報後告白知定於月之十九二十日聚會云 
[查禁呂宋票]  
　　○呂宋發財票久行於中國而盛於去年敗於小票自各憲檄行本租界會審官查禁以來凡中國人所開設者似已絕跡兹聞上年十二月十六日奉　上諭有人奏外洋之呂宋票賭局近日湖北江西折江江蘇等省往往有不肖之徒公然開設行棧廣糊招帖領票轉賣從中射利請飭嚴禁等語所奏於風俗人心大有關繋卽着各該督撫飭令地方官嚴行禁止查拿懲辦原片均着抄給閱看將此諭知左宗棠涂宗瀛衛榮光　霨李文敏彭祖腎並傳諭德馨知之欽此欽遵現在南洋大臣兩江督憲左侯相曁衛中丞與各督撫憲均由兵部火票接到軍機處字寄轉行關道衙門通飭查禁想從此當可永遠禁絕矣 
[建造學堂]  
　　○虹口天主堂對面卽巡捕房背後有空地一方早經天主堂購買現在鳩工庀材大興土木盖造洋房一所圍墻皆已興築聞是屋落成後擬作學堂之用欲將新北門外天主堂南首之學堂遷至該處云 
[以貌取人]  
　　○冀缺之妻相見如賓梁鴻之妻舉案齊眉此皆所謂良匹也而不聞以美貌稱可見婦人所貴固在德而不在色也世俗之子以貌取人致使牀頭人蒙不白之寃抑何所見之小耶虹口頭埧地方鄕人朱海全有子某於前年娶江灣鎭張氏之女爲媳女父早故僅有孀母故女出嫁時年纔十五歲也女面麻而貌寢不能得其子之權屢欲逐回母家以便另娶美婦而不得其隙上年十二月二十八日海全住對門成衣店喚高橋人某甲到家縫衣甲卽持剪尺針線包至其家不料朱子卽將甲推至房中誣女與某甲通姦大聲呼衆扭甲亂毆甲負傷命逃海 
 
 

Page 3

 
 
全卽喚媳母至謂爾女與成衣有奸實屬不知廉恥可卽領回另醮母不允復經人理處令朱出洋五十元給女母卽令將女領回聞某甲猶不肯干休也 
[狗有生機]  
　　○英法兩租界禁狗各情屢列前報昨晨英會審公廨係奧國領事會審之期陳太守商之夏領事及壙巡捕頭謂業據放生局司事具禀前來願將捕房所拿無主之狗盡行收往留養殊屬可嘉卽問現在虹口之美捕及洋涇浜之老新二捕房共拘無主之狗幾頭薛捕頭禀稱三捕房共有狗十四頭因無主之狗每致患瘋咬人故須查拿藥斃以絕後患夏領事謂狗之無主者無論中西狗一併如是辦理旣據放生局情願留養深恐日後仍復縱行租界諸多未便太守謂法租界業已允准放生局收往留養英租界亦當一體照行夏領事謂冉容緩商云 
[拐女被獲]  
　　○耿錫球者前在某公舘內餬口家住蘇城其弟則挈眷居上海西門內弟亡後弟媳姪女等仍居滬城去臘有女名小妹頭者年僅十三歲忽被人拐去探訪無蹤通信於耿因歲底無暇今正初八日耿始到滬控於法會審公廨經翁太守准詞卽飭會捕局曹景堂明查暗訪曹景堂奉飭後偵知係郭永興龔闌泉兩人拐賣於法租界甯興街寍春里之王氏婦處嗣將郭永興在城中獲住卽送上海縣衙門管押而龔闌泉及買主均在租界當卽禀明捕頭協捕一併拘到昨解公堂請訉原告耿錫球供訴前因翁太守詰及小妹頭據供有兩個人領我前去除不知情龔蘭泉供塾永興將女領出稱是彼之姨甥女託我賣脫故我同郭領到王氏處其母亦同往在門口等候翁太守見下面尚跪一少年男子卽問何人答稱姓袁名紀勳開德錩洋廣貨店住甯春里與王氏爲隣昨日巡捕來時王氏取契出來勸看故我述及卽被抱來實到不于我事耿錫球稱當去時袁某挺身而出說是伊所買有憑有據何得拘人王氏稱是伊之妻子今到公堂後又稱爲隣舍太守詰及該婦據兪王氏稱丈夫已亡我住寍春里此女乃龔姓同一郭姓賣與我我當出洋二百三十八元立有契紙呈案翁太守詰其丈夫在日作何生理爾住該處如何度日出如許洋元買得一女作何去處家中尚有何人答稱丈夫係種田我在申與人洗衣做針線積有微資因無男無女故向人併借洋元買來作爲寄女以便日後靠老太守謂向人併借洋元去買女兒實爲託異與袁紀勳可是親戚答稱實是鄰居翁太守着將龔蘭泉送縣辦理小妹頭卽着耿錫球領同到縣候訊兪王氏如欲追身價着自行投縣袁紀勳姑爲交保 
[竊案類誌]  
　　○法包探獲到積竊李葵搜出押票數紙解案經翁太守研詰據供票內之自鳴鐘一隻係從大東門外大碼頭南首潮思會館相近地方偷來其餘是馬甲等乃在英捕房管押時別人所給者翁太守謂別人給爾貿票將作何用眞乃一派胡言着法包探將贓物吊到昨日復解公堂包探將吊到贓物呈案乃藏青呢對襟棉馬掛一件藍寍綢棉夾馬甲各一件雙梁廣鞋一雙翁太守着將李葵暫押吊到物件存於捕房如有失主儘可投大自鳴鐘法捕房具領云又獲到吳亮夫手携鐵鋤一把知係偷來到案後吳供認在新北門外沿河舊貨店門前所竊翁大守亦着暫存捕房招失主往領吳亮夫從寬押二日卽行釋放云 
[英界公堂瑣案]  
　　○瞿勝銓控稱去年向裕昌洋行拍賣遊獵船一艘計價洋五十元復加修理洋四十六元詎意此船停泊在港被人竊去曾報捕房查無蹤跡現在已將此船尋到知被開發茂京貨舖之曹雲峯所竊向伊理論反敢羈勒不還爲此請追當由陳太守飭差傳到曹雲峰於昨最庭訉瞿甲訴前因曹併與瞿同業且是近隣初曾被借洋四十元又被折貨欠洋十六元屢次向案無着旋因瞿自願將船價賣與我作價洋六十八元除所欠之欵找足外作爲兩訖船泊自己門口不意瞿妄稱爲失竊之船然我被欠銀兩有帳簿可據兹特呈閱薛捕頭禀瞿至捕房報失尚在去年九月間瞿又稱船確被竊況被攺换裝飾且無借伊银洋將船作價情事陳太守謂瞿控失船尋獲而曹稱向瞿價買事屬無憑應先將船給瞿領去至曹呈帳簿一節姑候覆訊後再行核斷帳簿存堂○汪周氏稱因夫故後料理喪事不得已而將女桂英抵押與陶雙喜家爲娼原圖卽贖詎於去年十二月二十八日被寍波三阿姐領丟藏匿串出二人前來關照初則善言勸我將女賣絕繼則逼令我寫賣契故特求請提究陳太守着遵式具呈候提甯波三阿姐訉究○周順泰稱開鐵店爲業詎被店中學徒無錫人潘阿六竊鐵件出外由攔阻獲人贓關照前來然徒之薦頭父母均在無錫可否求恩查送徒回籍交還伊之父母收領潘阿六俯首無詞陳太守卽准周順泰領贓并送徒回籍交伊父母管束云○何探陳阿九稱有賊王阿玉挨進李文清家竊取錫事件一副被我獲住人贓關照李文清到案領贓李供與包探相同該竊王阿玉默無一語陳太守判押王半月贓交李領去○患捕頭稱慈溪縣人王阿亭深夜在大馬路一帶閒行由捕拘至捕房據王稱向在温州爲南賃店生理有沈增祿者令其來滬包薦好生意故乘輪來滬尋沈不見不得已而夜行等語故特送案請爲安插王阿亨供沈向我言伊在怡和洋行生理設到他處包薦好生理逐月可得工洋十元然我在温州爲夥每月得工錢二千又爲此措辦洋四元乘舟到寍波再由寍波乘輪來滬曾至怡和行詢問並無所謂沈增祿者躭延幾日進退維谷欲回温州則川資早已用罄陳太守隨飭差送王至棲流公所再令司事資遣囘籍云 
[登北固山]  
　　○秋色清滄秋水澄振衣直上躡崚嶒誰因天塹分南北獨立山亭感廢興雉堞嵯峨環鐵甕燕磯迢遞擁金陵襟江扼險雄當郡撫景樓頭美不勝山　卽多景樓故址○過海嶽𤲅故址爲愛江山好携家竟入吳敝居將硯換秘玩與船俱北苑開宗派南徐悟畫圖芳蹤仰蕭散翰墨照寰區○題丁卯橋　在潤州　江山雄北固詩集假橋名泒接中泠水品齊鐵甕城飛瓊尋夢讓端已譽珠明依舊河梁下長流不盡情○潤州懷古　四海爲家戀故居關中拋却計原踈沛公亦是南方產都下何嘗近秉徐○米元章墓　峰峋笞碣璧窠書合沓峯巒擁墓廬憶讀襄陽者舊傳精靈終古戀南徐○金山韓蘄王廟　英雄慷慨端胡塵事去空留廟貌新泥馬讖興符宋主水犀軍整慴金人投閑終老西泠客落套誰歸北狩親遺恨尚教濤嗚咽江干雄鎭賽明禋 
　　珠江拙閒廬主人杜鳳岐邠農甫錄舊稿 
[蘇省撫轅抄]  
　　○正月十二日鎭江洋藥局董丁憂江蘇候補縣蔣錫年由福建籍來　吳縣縣丞王世藻禀到　委署吳江縣分湖司巡檢蔡禀辭赴任　一品封職前江蘇補程道吳澐於正月十一日午時在蘇寓企太史塲公館仙逝擇於十三日日時大殮　○十三日蘇州府照磨馬繼曾禀知聞訃丁母憂控得蘇學憲黃已於本月十二日卯刻自江陰起用大約明日抵蘇考試　○十四日署揚州府黃波禀到　候補府崔繩祖禀辭赴松江　通判劉度禀銷震澤絲捐差　候補縣黃綏禀知辭奉　首府委赴上海領運桑秧差　未入塲錦章禀知奉　首府委學院考試執事差　蘇學憲黃今日巳時過滸關船泊楓橋鎭明日抵碩頭登岸進貢院　○十五日新任山東撫憲陳浙江來赴任　候補府戴文佐禀知辭奉　蒞憲委赴太湖查勘菱蘆草蕩　從九林維謙禀知奉委婁門外巡查本日接差　○十六日新授山東撫憲陳開行正任上海縣莫祥芝上海來　五品頂戴分發江蘇試用縣丞兪明謙順天人禀到　未入沈泰來禀知奉　首府委學院考試執事差 
[江督轅門抄]  
　　○正月初九日蘇撫中軍叅將崔萬清叩謝調補城守協　○初十日候補道郭階　知府羅章直州張新之　知縣許肇基趙先渠均辭赴赤山湖河工　督糧祝辭赴氾水　知縣於培樹　知奉司委帮審江寗縣案件 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
