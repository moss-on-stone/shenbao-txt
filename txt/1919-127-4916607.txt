# 1919 - 127 - 4916607

 

Page 1

 
 
   
 
 

Page 2

 
 
   
 
 

Page 3

 
 
時評 
[愛國之厄運（冷）]  
　　此次外交上失敗之感觸惟學生爲最甚而亦以學生之受厄運爲最多試觀北京學生當日之情形以及今日之現狀又觀東京學生當日之情形及今日之現狀奔走呼號傷殘幽禁此豈學生有私權私利雜於其間乎况乎北京今日學生之前途尙在風雨飄摇之候敎部辭校長去數千同學或竟風流雲散而影響所及不難波及全國是非學生界之一大厄運乎然其所以有此厄運皆爲愛國之故也 
　　雖然國豈學生獨有之國而忍使學生獨當其厄運耶 
[專電]  
　　北京電巴黎四日電吾國最後要求將靑島歸還中國字樣加入和約日仍不允祇有在大會抗議政府十二晚續致陸電稱本日約兩院議員談話多數主張不簽字聞和約定二十前簽訂吾國應勿簽字仍候政府續 
電（十三日下午二鐘） 
　　北京電陸使電告山東問題解决經過提議善後辦法（一）要求將三十日會議錄及加入和約條文先交閱（二）分向美總統英法首相總理爲最後之陳述（三）對報界發表意見書聲明不满意上項辦法（四）要求將靑島交還中國字樣入和約條文内（五）詢問政府對此事應否先邀兩院諸公詳密接洽並稱代表等擬大會時抗議預爲日後簽字或不簽字地步（十三日下午五鐘） 
　　北京電巴黎電我要求交還靑島附入和約不允（十四日下午三鐘） 
　　北京電政府致各省通電定本日拍發並及西南各領袖上海各代表詳述外交經過及陸使迭電報告情形請各抒所見期取一致態度（十三日下午二鐘） 
　　北京電本日閣議討論對外問題至三小時又得滬會有變動訊於閣議畢後發急電致朱唐明日公府召閣員開特别會議 
商救濟時局策（十三日下午七鐘） 
　　北京電滬會代表來電總辭職 
　　北京電敎傅長出京學界代表詢袁答不知何往（十二日下午十鐘） 
　　北京電傅增湘星期赴西山約今日回京仍列閣議 
　　北京電傅增湘决引退徐意命袁次長暫代（十三日下午五鐘） 
　　北京電傅增湘赴湯山醫校長湯爾和工校長洪鎔均赴津部員自津來電話湯洪允稍緩回京（十三日下午七鐘） 
　　北京電北京大學校長定馬其昶繼（十三日下午五鐘） 
　　北京電學界代表赴府由吳秘長代見謂留蔡令明日可下（十三日下午九鐘） 
　　北京電今晨學生呈檢廳自首此後非全體三千餘人同傅不到（十三日下午五鐘） 
　　北京電頃學生團分隊游街演 
講有師校初級年祇十齡學生劉國扊李健吾在琉璃廠（一）講哭告同胞（一）講抵制日貨聽者動容有泣下者（十二日下午十鐘） 
　　北京電學生團分隊講演外交過去未來狀况言詞悲壯秩序嚴肅警吏天良感動取不干涉主義（十三日上午十鐘） 
　　北京電院留張瑞璣在陜結束軍事頃張覆電首肯眞日不復北上（十三日下午五鐘） 
　　北京電劉鏡人八日電本日俄路軍事會議續開日正式提出中國護路軍歸日司令節制案我國力駁英美亦表同情仍未决（十三日下午二鐘） 
　　北京電海軍部設航律委員會 
　　北京電伊犂電俄境七河亂象日增俄民紛逃入伊境避難 
　　北京電閣議决定管理無約國人民民刑訴訟章程六條 
　　香港電軍政府致電巴黎挽留王正廷（十四日下午三鐘） 
　　香港電檢察廳長呈請司法部轉請軍政府下令逮捕曹汝霖章宗祥陸宗輿解交法庭審訊 
　　香港電十二日國會發電反對善後借欵（十四日下午三鐘） 
　　香港電國會設調查賣國賊罪狀專所並揭布廣告徵集證據 
　　香港電廣州州報界公會不願派代表參與和約簽字慶祝會謂中國於外交失敗同人殊爲憂憤無心行樂（十四日下午三鐘） 
　　馬尼剌電遠東運動會今日完全結束菲律賓大勝佔第一日本次之中國第三計第三日運動結果菲律賓六十六點日本十六點中國十二點下屆運動會比賽地點已决定在上海擧行時期爲一千九百二十一年十月初之第一來復（十四日） 
　　馬尼剌電第三日運動四分一 
英里賽跑菲律賓勝第二亦菲律賓第三日本計時五十一秒强一英里跑賽日本第一中國張德平次之日本第三計時四分五十二秒高跳菲律賓第一逹五英尺九英寸時昭涵第二梁仲勤第三阻隔賽跑菲律賓全勝以二十六秒通過一英里替換賽跑亦菲律賓居首日本次之中國第三計時三分三十六秒擲鐵槍均菲律賓勝最高點爲一百五十二英尺四英寸半籃球斐列濱勝中國爲二十與十五之比網球中國不列入 
[各通信社電]  
　　北京電徐東海電朱啓鈐如舊國會允解散則新國會可同一辦理 
　　北京電大學敎職員謁徐東海學生上書請明令留蔡元培並推學生六人明晨赴滬勸蔡元培返校 
　　北京電魯省人民昨在文廟開國民大會張樹元密電詳告言有不穏消息 
　　北京電電岑西林聲明陜西無戰事 
　　（以上十三日） 
　　廣州電此間十二日開國民大會到者十萬餘人會畢列隊至軍政府請願各執小旗上書還我靑島懲辦國賊釋放學生等字並舉定宋以梅等六人爲代表謁岑伍兩總裁已允請求幷通電力爭 
　　廣州電膠澳問題前傅五國暫管今聞以全權讓交日本再由日交還我國幷附有條件軍府友開租借地轉移權之惡例參戰反被處分之嫌疑飛電王伍各使抗議務逹無條件直接收回目的國民亦開大會謀政府後援（以上十二日）以上平和通信社電 
　　北京電各校學生代表一致宣言非蔡元培回大學校校長職不復上課（以上十三日） 
　　北京電公府與南中要人往來電商均以長江三督前此通電中咎旣往但防將來之意爲解决時時局惟一主義决對各項問題皆依此進行不徇黨派意見 
　　北京電政府聞國人因山東靑島憤激異常電各地方長官傅語各界勿爲暴烈舉動致啓交涉 
　　北京電交部以俄人强奪航行松花江華船請外部向俄使詰問 
　　北京電蘇督有暫不赴滬之電告聞係得舊國會絶不讓步信息預料調和無望故此緩行 
　　西安電滇軍葉荃所部預備開拔離陜唐繼堯派員與當事接洽將有成議（以上十四日） 
　　以上中孚通訊社電 
　　北京電政府以滬晉汴皖學界摇動將明令勸慰勉學即衛國勿輕舉妄動並令各校長約束 
　　北京電傅增湘上辭呈隨離京 
　　北京電駐日代辦莊景珂電被捕留東學生經交涉後允即釋放 
　　北京電今午在懷仁堂開全國警務會議各省代表三十餘人總理說明整理全國警政要旨討論改良辦法 
　　北京電元首今早傅見郭人漳 
　　北京電蘇督電請將青島失敗及曹章陸賣國始末詳情宣告國人 
　　北京電沈銘昌電各校學生開會已勒令解散並宣示政府與陸使各電（以上十四日） 
　　以上中華通信社電 
　　北京電國務院十一日電陸徵祥云闻巴黎有自稱中英公司者聲稱受中國政府之委託提出關於中國鐵路共同管理案之意見書於巴黎和會求列國委員裁可政府關於此事毫無所聞知若果有此事斷不可默視望將此旨向各國委員說明旋得陸徵祥來電質問對於鐵路共同管理案國内之情形如何國務院因於本日午後電復陸氏將外交委員會對於是案之提議及交通部與各方面反對是案之電報文件等内容詳細報告陸氏（十三日） 
　　北京電政府雖順與論之要求屢次電訓巴黎中國媾和委員勿簽字於條約但因不簽字之結果是否果較簽字之結果爲優須俟熟慮之點正多故爲移其責任於國會計擬將本問題正式提出於議會以爲最後之决定（十三日） 
　　廣東電吳景濓抱三大主張如左（一）憲法問題囗（此字電碼不明）年之間不能制定憲法雖云由於武斷派之作梗但國會自身亦不得辭其咎故南北和會告畢以後國會不可不以全力急急制定憲法（二）組織大政黨凡共和國家必因純良之大政黨運用其政權始能施行善政中國近年屢因一人一黨主義或小政黨之分立以致貽誤政治上大問題之解决據此經騐將來實應以樹立大政黨爲必要之舉（三）關於撤去軍政府之時期從理論上言之則和議結束後北方錢内閣與南方軍政府即宜同時撤去然南北和平會議解决後之瞬間乃武斷派擴大勢力之時同時又易造成革命之動機徵諸過去之事實此爲必然之勢也卽如前次南京臨時政府及肇慶軍務院之撤廢皆有時期過早之憾而常爲武斷派之所乘現在應當鑑此前轍須至憲法制定大總統選舉告終更俟時局大定之後始將軍政府撤去云云（十三日） 
　　東京電梅蘭芳等在東京演劇已於十二日完畢更於大阪神户獻技後定於二十五日左右起程歸北京（十三日）以上東方通信社電 
[公電]  
　　廣東護法後援會通電唐朱總代表曁各代表各報館各團體鑒近聞北廷大借外債以地丁抵押運動上海和平會議南方各代表承認約將成矣查民國約法凡國庫有負擔之契約須經國會議决方生效力反是者違法也南北代表議决借欵約法無此規定擅議者非法也茲聞民國正式國會業經議决否認是項借欵國民萬無承認之理爲衛國計爲護法計特電警告懇速拒絶廣東護法後援會叩眞印 
　　廣東國會議員通電和會議會學界報館均鑒逆賊曹汝霖章宗祥等甘心賣國爲虎作倀凡我同胞同深切齒我北京學生獨能激發熱誠爲國討逆繫章焚曹賊黨喪膽神州不亡端賴靑年學生務乞諸公共伸救國熱忱爲之後援不勝盼禱之至直隸國會議員馬鍾瓷李廷濓孫品璃李曾魯莊懷廣魏競濤王鶴林王田沈鳴院印 
 
 

Page 4

 
 
   
 
 

Page 5

 
 
   
 
 

Page 6

 
 
[路透電]  
　　七日倫敦電公報宣稱三國會議决定處置前德國殖民地之辦法如下土哥倫與喀麥隆兩地由英法合請國際同盟會處置之德屬東斐由英國受託代管德屬西南斐由南斐政府受託代管德屬薩摩島由紐絲綸受託代管其他太平洋德國屬地在赤道以南者除德屬薩摩島外均歸澳政府代管又在赤道以北之德屬諸島均歸日本代管 
　　二十五日柏林電（遲到）赴凡爾塞之德國代表除前傅之六人外尙有國務員代表及財政經濟專家等共一百五十人施里金氏語客謂德政府現料和約中種種難題討論或須歷數月之久但媾和草約之受納數星期内可以畢事又謂德國國會必須核准和約 
　　七日巴黎電柏林國會媾和委員會通過决議案主張與俄重訂友好之商業交際 
　　七日維也納電維也納匈使署爲反對過激黨之匈人所佔搜出擬作運動費之欵六百餘萬鎊衆爲大震蓋晚間有携械之匈人一隊多屬前任軍官佔據匈使署從事搜查匈使與佐理員二人適外出迨歸均就逮解往某寺之地窟匈國國民委員皮那根氏及勞兵政府聞此消息怒不可遏 
　　七日維也納電匈政府爲維也納使署被攻已向奥政府提出嚴重之抗議奥政府卽派警察釋放匈使與佐理員二人並拘獲盤踞使署之軍官五員及因在使署中查見公文株連之共産黨多人 
　　七日倫敦電路透電社和悉匈國陸軍紀律漸弛目下在伍者僅有二萬八千人 
　　七日丹京電塞巴斯土波爾電稱烏克蘭勞兵會已命各外國領事立即出境因不承認彼等政府之故 
　　六日瑞典京城電彼得格勒電稱全城張貼里寗氏之演說文内謂過激黨已盡其事業之半卽戰勝中等社會是也推更困難之時期今方發端世界之革命端賴過激黨戰勝帝制黨過激黨竭盡能力實行動員所得結果至爲不佳例如聯隊之赴前敵者每聯隊僅有五百人而其半猶於途中逃亡云云 
　　十一日西姆拉電邊界未續有戰事英軍飛機攻擊開白山隘阿富汗一端之逹加地方獲有佳果阿富汗軍大本營受炸彈重創逹加之司令受傷甚重英飛機共用炸彈一噸四分之一擊中敵營帳皆炸毁敵軍現正委棄逹加阿富汗之常備軍未聞有援后開抵柯斯特惟庫拉姆邊界一帶敵兵大爲活動其他邊界區域均頗安靜 
　　十日西姆拉電星期五日阿富汗軍之陣地係在山脊之顚此山脊乃分開白山隘最高峯與阿富汗斯坦平原者界線之印度方面亞希克爾與比魯克二小村駐有小隊敵兵蘭地柯太爾附近有阿富汗步兵四千人携砲八尊及各部落之人三千人阿富汗主力軍今集於巴格斯及控制該地之山頸巴格斯逼近蘭第柯太爾泉源故頗重要英軍前鋒由陸軍中將克羅克氏統帶於八日前進逐走亞希克爾之阿富汗軍後在蘭第柯太爾西面下開白山隘是役英軍得利死傷甚微英軍之第一目的已逹蘭第柯爾之英軍現能掩護開白區域作戰之英軍英飛機助戰甚力所擲炸彈多能中的 
　　九日西姆拉電蘭第柯太爾之阿富汗軍得援之後進至亞希克爾侵佔英國疆界内之土地茲接消息謂阿富汗常備軍一小隊開入阿富汗回敎徒所寓之境目下時局最可注意之點爲阿王諭文不能得獨立各部落之同情阿王初意顯望彼等即起助戰 
　　英國管轄界内之回敎徒所寓之境無戰鬭員聚集回敎徒並責阿王僅藉謡言及印度消息之力舉兵宣戰不自量力印度政府已查明印度有奸人與阿王私通消息 
　　七日巴黎電美英法意日紅十字會組織公會志在防杜減除世界病症災禍發生之疾苦該公會將請其他紅十字會加入 
　　二十五日柏林電（遲到）末尼克消息謂聞斯巴逹團之兵曾將戕害前國務總理愛斯勒氏之兇手亞柯伐萊氏自醫院拖出而殺之二月二十二日在國會受傷之前内務總長歐爾氏前陸軍總長羅斯旭夫特氏因彼等生命可危均由醫院逃亡 
　　六日開羅電愛倫貝將軍出示謂官辦高等學校與中學校學生如不卽行回校則將停課至下學期 
　　七日倫敦電下議院已通過預算案之各决議案 
國内要聞 
[北京通信（桂生）]  
　　某派借題大興黨獄 
　　因國家之外交問題而牽涉内政問題吾人所最不贊成者也因國家之外交問題而國中黨派遂藉此以挑撥惡感爲政爭之工具吾人所最應反對者也自四日北京各校學生在曹宅大動公憤激而爲激烈行動後曹陸等即避居六國飯店當晚該派之重要人物多往慰問即在該飯店開會議當時究議何事固非局外人所得而知惟次日彼派已四出揚言謂四日曹章之禍實含有多少黨派作用吾等不能不偵查主謀之人學生等聞此讕言而大憤謂彼派造此謡實汚衊學生的人格曾致緘各報辨正矣十日京師地方檢廳傅學生等到廳預審問其有無指使之人而學生等則答稱爲各人良心上之主張絶不承認有指使檢廳對於此案尙未决定如何辦法提起公訴與否一時亦不能定也蓋多數人結爲一團之行動究以全體爲犯罪主體乎抑以各箇人爲犯罪主體乎况即就各箇人論亦無實在犯罪證據故聞有主張待偵查證據然後提起公訴者於是彼派更揑造具體的謡言謂與外交協會及研究系必有關係一方散布流言謂學生等之行動爲熊希齡汪大夑及某校長之指使熊汪等欲利用之推倒錢内閣以爲自己將來之地步一方假某通信社（京中實無此通信社）名義散布信稿謂中國之過激派無政府黨等聞學生事件民氣大振已由上海天津等處潛來北京暗中勾結勞動者與資本家爲難幷欲實行無政府主義云云此皆白盡見鬼之奇談也然乃未足奇也彼派復於黑夜將（過激派已來京）（無政府黨在京之大活動）等字條徧貼通衢引起一般人之注意激動現政府之恐懼心日前某要人與錢總理談及學生事件謂此次風潮實含有重大之意味學生之後有政黨政黨之後有重要人物在焉所謂重要人物者顯指與某絶不相容之馮河間其意謂學生受政黨之指使政黨又係受河間之指使皆欲借外交問題推倒現政府幷推倒現總統云云一言蔽之某派欲利用軍人頭腦之簡單故造作此等謡諑使之深信不疑然後得以借題發揮然後得以借刀殺人其造作學生行動與馮有關係之謡所以挾制國人俾於外交問題不敢再有主張其造作過激派及無政府黨入京活動之謡所以爲陷害異已爲一網打盡之計若曰吾之捕汝吾之槍斃汝非因外交問題因汝等勾結過激派及無政府黨死有餘辜也其造作研究系與河間欲借外交推倒現政府現總統之謡所以聳段徐及現政府之聽聞以邀功而固竉此皆某派造作種種謡言之妙用也現當國家多故之秋南北會議尙無結果加以外交失敗民心憤激四日學生事件全京學校罷課天津繼之各省紛紛繼之現政府已束手無策不得已而出於總辭職之一途因外交而牽動内政此國家最不祥之事故多數人士主張仍挽留現政府免生意外風潮吾人應表同情無如一二奸人專事造謡挑撥借此大興黨獄誅鋤異已勢非鬧至天翻地覆不止若果至此國家何如此我全國民應同注意者也 
[北京政潮漸靜]  
　　内閣或將局部改組 
　　内閣問題形勢至昨日已有解决之望因在昨日以前一方面旣無人肯出而擔任一方面錢總理則去志甚堅雖經各方挽留仍未打消去志昨日則錢總理之意已經活動不再堅持求去之說故就昨日形勢觀之現内閣當仍繼續也緣此次内閣之所以提出總辭職原因雖甚複雜而以外交失敗引咎則甚顯著前日（十一）懷仁堂之招待議員確爲錢總理因外交内政一切問題與議員有所接洽並述不得已求退之苦心至昨日（十一）午後二時東海又在懷仁堂召集參衆兩院議員開茶話籌商外交與内閣問題其結果則議員方面一致主張維持現内閣而對於外交以國家前途利害關係不得不出於力爭聞東海曾發表其個人意見議員方面亦多贊同者協商極爲融洽加以各省方面如長江三督前日亦有切實電報到京主張維持錢内閣並聞朱總代表亦有同樣之電報到京措詞尤爲懇摰謂現内閣與和議大有關係不能動摇錢内閣得此各方面之維持已完全打消去志惟據政界人云錢内閣雖可維持而局部改組之議則必成爲事實傅總長將陪同曹汝霖一齊下台政府方面爲調停研究系起見或延三五名流俾以位置云 
[失敗中之靑島問題]  
　　中美通訊社云陸專使於五月二日自法京來電外部於昨日始行接到其電云現在會中迄未將會議記錄及和約草案條文通知此間當先將失望情形向報界發表並擬分向會長及美總統處請交閱條文告以不能承認政府對於此事應否於决定辦法之前酌邀兩院諸公詳密接洽祥擬俟大會宣佈和約草案時先行正式抗議預留日後簽字或不簽字之餘地云云 
　　新民通信社云山東問題當本年一月二十七日和會討論德國海外殖民地問題時日本代表逕自聲明將膠濟路及各利權爲無條件之讓渡經顧維鈞氏在會提出反駁日本代表理屈詞窮各國對我頗表同情形勢爲之一振未幾而有法總理被刺及和會停頓日本乘機活動並以戰事緊急中所訂之日英日法日意各密約出示各國要求履行各國無法爲我助力日本態度遂極强硬是爲第一次挫折其後吾國復向各國百計陳說利害四月十六日五國會議時提出折衷辦法即由德聲明抛棄而由五國公同暫收備還中國美首提議英法亦贊成日雖不欲屈於衆議頗難置辭形勢又似稍稍回復未幾而有意大利出會日本頗擬步意後塵以靑島問題爲要挾出會條件遂於四月三十日三國會議時商定調停辦法是爲第二次挫折（辦法詳見下條于寶軒報告已未俱樂部内）上項調停辦法僅英法美日商定吾國當時旣未能列席事後會中亦未將會議紀錄及加入條文正式通知吾國專使最近行動（一）要求將三十日會議錄及加入和約之條文先行交閱（二）分向美總統及英法首相總理爲最後之陳述（三）對報界發表意見書聲明不满意上項辦法（四）要求將靑島交還中國字樣定入和約條文内（五）預備在大會中提出抗議惟聞和會對德提出總約之前將先開一大會邀各國一致列席宣示條文一切仍由五大國主持各小國對於條文不能有修改之要求預定本月七日提交德國本月二十日以前即行簽字我專使上項要求未知能否有效至政府態度本主張直接交還縱不可得則由五國公同暫收交還中國亦尙可行若三十日之决定案與最初主張相去懸殊故本月五日已發訓電聲明不能簽字但巴黎和會弱小國主張效力薄弱恐不簽字未必遂能發生何種影響耳 
　　北京日報云靑島問題當專使提案之前我國當局對於該問題本分兩派甲派主張靑島旣已與日本訂明交還祇要聲明原約一切希望條件應與日本提携提出大會乙派則主張根本取消二十一條由德國直接交還我靑島以上兩說對峙者即政府與外交委員會也卒以外交委員會之說勝遂令全權照辦同時並有鐵路統一之提議嗣統一鐵路問題經交通當局力爭電令勿提而和會專使陸子欣是一個無主張無能力之人顧少川恃有美國之後盾王儒堂亦美國派與顧同意遂合力在大會與日本抗衡日本初亦甚爲震動後因意國因阜姆問題退出和會而和會形勢一變日本遂力主强硬結果英美亦遂立旁觀調停地位遂至以撤回人種案爲靑島問題之交換演成目下之局面 
[新國會對山東問題之態度]  
　　主張不簽字 
　　昨日（十二）午前十一時已未俱樂部開會内務部次長于寳軒報告謂政府頃接陸使來電言山東問題經英法美三國會議决定調停辦法如下德國前在膠州及山東省所有各項權利一槪放棄交於日本日本自願擔任將山東半島連同完全主權交還中國僅將前允德國之經濟特權曁在靑島設立特别居留地權保存之各鐵路專爲保護營業安寗起見可用特别警察隊以華人充之各路所選日本敎練人員由中國政府委派日本軍隊應於所定期間撤退等語查各國議决辦法與我國最初主張相去懸殊我國若不允認惟有不簽字草約之一法但政府詳加考量不簽字草約實有數害一膠澳現在日人掌握將來更無收回希望一關於膠澳中日已有協定條件若非各國調停必致日人單獨處置三以後日人如有軼出範團舉動各國恐難仗義執言四接專使電告對德各項如領事裁判權之撤銷津漢各租界之收回關稅之自由賠欵之廢止債務之没收損失之賠償均已列入草約將來對奥和約自可照辦云云若不簽字草約上述各節悉歸無效將來仍須由中德自行辦理果否能得上項結果殊難逆料五不簽字恐難加入國際聯盟轉致他項問題均受影響于次長報告畢隨有山東議員謝鴻　起立逐條駁論語語中肯大衆贊同謝之主張拒絶簽約惟江蘇議員陸才甫獨持異議欲迎合政府意旨葛夢樸陳振先等痛詆之畢桂芳陳爲銚等且憤欲毆陸陸見勢不佳抱頭鼠竄而去午後二時錢總理在懷仁堂召集兩院議員茶會首由錢總理簡單報告略謂外交問題近日非常緊急政府特請兩院諸公共商辦法至外交經過情形則請代理部務之陳次長詳細報告即由陳次長出席報告一切略謂自一月十七提出靑島問題後顧專使與日專使之爭議各國初頗傾向我國繼以法相被刺事故發生日本極力運動乃有各國共管之說而日本根據一九一七年英法與日之密約仍不承認查此項密約乃英法於戰事緊急時與日本所訂許保持日本繼續靑島之權利所以英法遂不願失信日本而爲完全膍我之主張美國方面雖欲帮僵我國亦以力量單薄之故無法扶持至四月三十日三國會議之結果由日本繼承德國在靑島經濟上之利益而將土地權交還中國膠濟鐵路特别警察以華人充之各路所選日本敎練人員由中國委派日本軍隊定期撤退惟又接陸使來電稱日本方面對於英法兩國曾有一種通牒要求英法履行一九一七年之密約並有如不依日本主張解决即當退出和會之意因是英法遂决意照日本主張辦理對於三十日所决之辦法併未提及今日（十二）陸使又有急電到京内稱日本主張非常强硬對於靑島主張直接由德人讓與日本前此三國調停之有條件交還中國一層日本絶對否認據此則靑島完全歸諸日本之手將來之能否交還併無何等保障又謂據陸使電稱和約本月二十一二日即須簽字但此事體大能否簽字政府亦無成見故開茶話會徵求諸公（指議員）意見當由鄂籍衆議員李繼楨（卽提案彈劾内閣者）首先發言謂昔時政府特派專使幷未經國會通過現今外交吃緊及簽字問題徵求國會意見以備外交或有失敗即可委過於國會將來國民激昂議員實不能代人受過言至此由王揖唐發言勸李勿以簽字問題計較且云簽字與不簽字今日（指昨日）亦不能决定此時不過大家交換即使决定仍須由議院開大會公决次粤籍議員陳振先發言謂日本願將承受德人之權利交還中國内中含混太甚恐簽字後必受日人愚弄並提出不能簽字理由三種大要係說明專使簽字之利害衆皆贊成遂由王揖唐宣言即日由衆議院召開大會如明日（即十三日）來不及准後日（十四日）開會公决以備急電駐法各專使因由京往巴黎去電非六七日不能拍到故至遲十五日須將此電拍出否則不能發生效力也嗣東海又將近日個人對付和局及維持内閣辦法略向議員宣告藉表其心無他至四時五分始行散會 
[風雨飄颻之京學界]  
　　各中學以上學生昨日（即十二日）在北京大學開全體大會討論挽回蔡孑民辦法多主張蔡君已出京三日不聞政储有切實挽留辦法不如今日卽决定全體罷課又有出而調解者謂今日各校敎職員未列席此事尙不可造次云云嗣又决定今日各校敎職員再開一全體會議共舉代表若干晉謁總統徵求意見再定辦法後由學生某君報告昨傅清華學生因演說被捕一節實係子虚不過當時警士曾將當場演說學生一二名傅至警廳索閱演說稿底閱畢以無他意即行釋出 
　　敎育總長傅增湘昨日一日未到部遍尋不得據某方面報告傅氏已於前日（十一日）晚問出京至其出京原因係以大學校長蔡孑民去後各學校職敎員屢請傅總長挽留蔡氏回校傅總長難於措置遂突然出京傅氏出京何往尙未探明有謂傅氏赴西山藉事休養者並聞其辭職呈文業經提出該部袁次長昨日午時在部接見學校代表商量挽蔡問題除無辦法外袁忽歎曰學生界風潮而後總長與校長均紛紛辭去敎育界頓呈一風流雲散之象人事滄桑思之　然言下似不勝其欷歔云 
　　自檢察廳傅拘被捕之學生後中學以上各校學生大動公憤以爲此乃學生全體之公意焉能罪少數之人於是昨日特提出自行檢舉之呈文内容如次呈爲自行檢舉事竊學生等本不應干預政治近以山東靑島問題禍迫眉睫義憤所激不能自已致有五月四日之事學生等誠無狀合依法自行投案靜候處分此呈地方檢察廳云云至於檢廳方面如何處置尙無所謂惟各方頗傅此案暫難切實辦理或須待二三月進行云據天津消息蔡孑民於十日乘津浦車南下時適有一素居天津之友人往站送客遇蔡君大詫曰（君何以如此堅决）蔡曰（我不得不然當北京學生示威運動之後即有人紛紛來告謂政府方面之觀察指四日之舉其責全在蔡某蔡某不去難猶未已於是有焚燬大學暗殺校長之計畫我雖聞之猶不以爲意也八日午後有一平日甚有交誼而與政府接近之人又致一警告謂（君何以尙不出京豈不聞焚燬大學暗殺校長等消息乎）我曰（誠聞之然我以爲此等不過反對黨恫嚇之詞可置之不理也）其人曰（不然君不去將大不利於學生在政府方面以爲君一去則學生實無能爲故此時以去君爲第一義君不聞此案已送檢察廳明日即將傳訊乎彼等决定如君不去則將嚴辦此等學生以陷君於極痛心之境終不能不去如君早去則彼等學生當無能爲將表示寛大之意以敷衍之或者不復追究也我聞此語大有理好在辭呈早已預備故即於是晚分頭送去而明晨速即離校以保全此無幸學生等）詢以此後作何計畫蔡曰（我將先回故鄕視舍弟並覓幽僻之處杜門謝客云 
[和會拒絶中國願望之外論]  
　　嗚呼參戰之效果　 
　　中美新聞社十一日北京通訊云中國今日之感情决非失望一語所能形容靑島已讓於日本之消息昨日傅至北京後政界頓時非常憂悶迨子細思量尤爲痛憤按中國對於和會本不挾有極大之希望以爲彼所求者當得和會之一一允許惟彼所願望者竟被和會一槪拒絶則實出意外此間有智識之人對於此事尤深憤慨外人一致對中國表同情輿論似咸謂如和約許日本佔領膠州是乃大不公道之約中國代表斷無簽字之理據以前巴黎來電似和會對於中國之願望頗加以考慮今結果大相反背以致華人失望之心益甚共同作戰之國因戰事而蹙其國土者祗有中國因戰事而損失其主權者祗有中國又戰前之寃屈未爲和會所伸理者亦祗有中國中國决非黷武之國世界不必慮中國之武力侵略惟中國人口佔全地球人口四分之一若因此挑起其消極的抵抗世界亦大不利用無武器的抵抗以反對專制及不平較之武力抵抗尤爲有效高麗即其明證中國人尊重公道之心最强今若憑其良知以訴諸公道則終必獲勝利靑島問題之原始係德國以不公道待中國今不消滅之反使日本繼承之更變本加厲焉彼自命精神改組之世界安能漠視之乎 
　　華人抵制日貨舉動日益加甚似已推及全國凡日貨均不購用又不用日銀行鈔票立志甚堅决倘能持久日人必大受其窘總統曾勸告人民勿於此時爲此種行動但人民爲不平之事大受戟剌未必聽此違反國民心理之總統訓誡也 
[英人表明英日聯盟理由（續）（昨）]  
　　至於山東問題本身實爲遠東極重大事件之一中國利源無窮故其前途關係於世界各國者至爲重要中國應開放以公諸各國乎抑由少數外國分割爲其禁地乎分割中國據爲禁地乃維持勢力範圍政策所不可免之天然結果如日本握有山東之專獨權利則不出數年山東省必爲日本之禁地設法國欲得特别地位於雲南及附近區域則英國勢必圈廣東與掦子江入其範圍而區劃勢力範圍之情事勢必逐年增多行見中國無完土矣然則美國意國比國及一般歐洲新國應得分一　者其勢力範圍果何在乎豈此項國家因先入者已奪得最好土地遂在中國受限制乎苟中國富饒省分盡成外人領土則中國本身將在何處立足乎是以日人所謂特殊範圍之說者直荒誕不經蓋日人之說果見實行則必引起世界各國間無窮之爭端且使獨立之中國終歸消滅也日本利用其在满洲地位之手段吾人可明白見之苟無事變以更改其趨勢則孰能謂數年之内满洲在事實上不成日本之領土乎日本利用其在山東機會之手段吾人亦已見之凡鐵路區域内之軍民政權已悉被據有矣日本今且要求東蒙與福建之特殊權利矣就日本處置朝鮮與满洲之方法而推察之苟日本能在中國予取予携勢必取其他土地而置諸日本管轄權之下也故日本對山東之野心極危害中國之領土完全試伸言之假令許日本獲有山東之特别經濟地位可延長鐵路南至浦口西至漢口但無駐兵之權要知山東省内日人充斥浪人自混雜其中孰能使之守警法乎華人從未能約束日人故以警政加諸日人者斷非華人所能吾人不見上海租界且有日警乎何况山東尤有進者日本壯丁皆在軍役名爲僑居之日民實爲後備之軍隊且日人鐵路所至之地即軍事要隘成立之區苟有兩道日人路線横越津浦線内有一線且逹京漢線則其效力可於戰時截斷中國爲二使南北不相顧矣吾人前承認德人在山東有特别地位者亦因德人軍威决不能施用於遠東也若日本則不然蓋其軍力集中於中國之附近且抱有支配中國之野心也日人經營山東之主旨就與華事有關係及隠有關係之其他各國眼光觀之極可恐怖蓋日本如依其方針而進行則他國之機會皆將受無窮之限制英國及其他諸國所處之地位均不能利用其在華所可得之權利若瓜分一種族純粹之大國以期有益於外邦之人則與吾人之政治信念又相反背此種政策輒有後患往事之可爲證者不止一端國際同盟會故以國民自治權爲其主義之一良以此事在政治上勢順而便利也山東問題是否偏待華人此爲另一事件如果偏待咎在華人蓋今日之中政府方擬盡售其國民生而應享之權利而華人乃甘心處此政府之下焉能怨人乎要知爲自身而戰之外人决不能保護不能自衛之人也山東問題凡關係遠東事務之外人無不注重之此非僅爲抱兼愛主義之故實以日人旣在山東闢勢力範圍則惡劣制度永難拔除其結果將令吾人增無窮之煩累也 
[留日學生國恥紀念日報告]  
　　五月七日爲我中華民國四年日本以最後通牒逼我承認二十一苛刻條件之日奇恥大辱凡屬中華國民當無不切齒痛心永矢勿諼者也而近日又加以盛傅巴黎和會關於靑島問題英美各國有承認日本横暴要求摒斥我國正當主張之說警報傅來羣情震駭我留日學生全體議於是日開大會爲國恥紀念之表示並討論對於靑島問題方法乃四出遍覓會場均被日警禁止各處不准租與我國學生然而衆議沸騰羣情憤激無論如何非開會不可乃改擬在我駐日使館内開會因是區區之地固我治外法權所及日人斷不能無理干涉先數日選派代表謁代理公使莊景珂莊不加贊否吾人以爲别有苦衷遂發布傅單嚴爲規約曰穏靜其態度務必嚴守秩序曰對館員示相當敬禮曰聽職員指揮曰禁衣倭服吾人對於代表國家機關固可謂備極愛敬矣翌日閱各報登載公使館否認開會廣告當時亦以爲别有苦衷在也同人復發傅單嚴申規約以保我使館尊嚴孰知天下事竟有出乎理想之外爲人所萬慮不及者六日晚使館内外巡警憲兵已層層密　如臨大敵而館内則笙管喧闐使館中人正請得名伶梅蘭芳演唱天女散花大開歡宴也七日晨警戒愈嚴凡至使館要道皆有巡警邏守吾人曾料日人請他干涉使館開會事恐難如願爰議另籌會場人分爲二組一從葵橋下車集於近旁小公園内一從三宅坂下車集於前德意志大使館前結隊分向各國公使館並遞送外交問題意見書日人警戒果如前述則 
 
 

Page 7

 
 
吾人第一目的萬難逹到惟有向第二計劃進行二時頃兩方所集之人各已逹千餘來者尙不絶於道皆肅靜無譁其在三宅坂者日警以人數過多逼令解散羣以吾輩表示意見並無妨害行動不容解散當即整隊向各國公使館進行前列者卽將所製之白布大旗揭出上書（打破軍國主義）（保持永久和平）（直接收回靑島）（五七國恥紀念）等等日警惡之意欲奪去不果日警愈憤乃會同馬隊於全隊行至德國使側之巷口突加截擊後隊數百人遂被包圍於巷内前隊已出巷者被日警拔劍狂揮馬隊衝踏血肉横飛慘不忍睹時被捕及受傷者外僅餘百數人然仍整隊前進至英國大使館由交涉員面謁英代理大使英使謂諸君奔走國事熱忱毅力深堪欽佩余當報告敝國政府及巴黎講和委員惟諸君對於其他各國公使可舉代表前往恐人數過多日警横加暴力徒增諸君痛苦而已尙望珍重云云交涉員即將陳述書呈上辭出復整隊至法國使館法使所言略如英使時已四時餘先是出發前相約散會後共於日比谷公園會合此際未知葵橋方面情形何若因仍照前約進行至大手町復有日警多人來奪旗幟吾人不得不施正當防衛奮死力爭然衆寡不敵旗幟被奪者有之國旗被辱者有之學生被捕者亦有之時吾人仍前進至馬場先門去日比谷公園不遠軍警及騎兵遍地皆是吾人至是人數雖不满百而勇往直前仍不少衰軍警包圍者十數重猶以爲未足復招令往來人民助攻吾人白布旗幟已被奪取殆盡國旗除僅餘先行收匿者外非被扯破即被奪取有一巡警奪取龔君所執國旗龔君死執不放吳君英謂此係中華民國國旗汝等何敢妄犯巡警怒目厲聲曰什麽中華民國數十巡警一湧而上將吳君擊傷傾翻在地復用足亂踐受傷極重然後用繩將兩手反剪在背部綑縛拖去此時後隊諸人雖被多數巡警格住然見吳君慘狀復冒死向前衝去將吳君奪回奪路奔回中國靑年會内是役也捕去者甚多即奔回者亦已身無完膚矣此關於集於三宅坂方面學生之詳細情形也同時葵橋方面亦整隊向美國大使館前進美大使以抱病未克面會當由書記官出與代表接洽深表同情於吾人之行動允即時電美國政府及和平會議委員並勸告吾人小心持重亦如英使言復整隊至瑞士公使館被阻於巡警不得入内當即舉出代表與公使面會陳述意見復整隊至俄使館俄使謂俄亂方張和平會議亦無代表出席對於諸君舉動深表同情無如力不從心然仍當於正義人道上極力主張以副諸君熱望云云代表辭出後僉謂外國使館尙許吾人出入外國使臣對於吾人尙深表同情獨本國使館不但閉門不納欲一望尙不可得吾人非仍至使館一行不可乃復整隊向中國使館方面折回突破軍警重圍衝至使館前一時四面八方合圍之軍警無慮千人刀劍齊下馬歸紛踏天地晦暝慘狀酸鼻當時在前面執大國旗引道者爲山東杜中君（第一高等學校學生）日警首先羣奔杜君欲奪國旗杜君死力堅持不放此時憲兵巡警愈來愈衆將全隊截爲數段使各不相顧另數十日警將杜君一人圍困猛擊杜君仍堅持國旗不放然終以孤力難支身負重傷倒地國旗亦被奪去日警復將杜君擊至半死始行捕去當杜君與日警爭執時後隊諸人欲猛力向前援救無如憲兵巡警騎兵愈集愈衆舉劍亂斫傷者纍纍手中所執小國旗亦被奪去無算絶對無法前進且當時中國學生係從坡下向坡上進行而日警及騎兵軍警均在坡上居高臨下舒展自如吾人地勢旣不利又加以手無寸鐵赤手空拳與彼鐵蹄刀劍抗勢所難支被拳足刀劍擊傷頭面手足背腹者異常之多有一目被擊穿者有手腕挫折者有衝跌倒地踐傷垂危者尤可慘者有中國小學生一人年纔十齡左右湖南人名李敬安亦遭日軍警擊傷倒地用足猛踐後雖經衆死力救出然已奄奄一息矣此時日人見中國學生隊伍已大亂遂令騎兵縱馬狂衝來勢兇猛衆不支遂紛紛向坡下退以是被踐受傷者甚衆日軍警乘勢直追沿途軍警更合力齊上將中國學生驅成四散在後者被捕去十餘人被衝散後有獨自一人奔回上電車復被日警拘去者種種横暴行爲筆難盡述兩隊上員自遭衝散後到處軍警林立不能再行集合仡陸續遄回中國靑年會館内而靑年會内亦已被日警禁阻不准開會不得已僅開一臨時職員會籌議此後辦法一面派人赴公使館及留學生監督處交涉而公使館及監督處均拒不見面公使館内依然軍警密佈不能入内後始設法由中國靑年會幹事馬伯援君向警署探悉被捕去者共三十六人拘入麴町區警察署者二十三人拘入日比谷警署者十一人表町署者二人中國學生等受此奇辱慘禍日人不但將事實全行没却而翌日各報反誣中國學生胡俊君用刀砍傷日警將胡君等十一人拘入檢察廳並任意誣以罪名送入東京監獄去矣翌日午後六時始將在麴町區警署之二十三人釋出在警署中種種苛待情形尤屬言語難述現在留學生人心洶洶激昂萬狀以爲被捕受傷已屬慘無人道而侮辱我國旗侵入我使館之暴狀尤難輕恕議論紛騰主張不一現總會正設法一面安慰衆情一面妥籌善後辦法所望國内聞此慘狀速自奮起督促政府嚴重交涉吾十一名之同胞至今猶在監獄中受無窮之痛苦斷無坐視之理也吾國此後惟有認定日本爲我永久之公敵毋需躊躇毋需顧慮猛力進行速籌積極對付日本之法靑島問題及此次侮辱我國旗學生事如有絲毫損失國權者吾人最後之一着惟有毅然糾合全國一致抵制日貨率我全國子弟與日本爲背城借一之舉同胞其速猛省當日受傷及被捕人名列表如后（重傷者）趙慰望直隸重傷垂危　吳英湖南重傷垂危　杜中山東重傷　雷大德江西重傷　李子雲重傷　蕭登勳湖南重傷（受傷者）李緖湖南頭部手足受傷周芳岡湖南頭部受傷　凌炳湖南手足受傷　李忠恕江西頭部背部　齊均福建頭部手足　鄔朝憲湖南　何侃湖南　龔德柏湖南均頭部　　裕焙湖南頭部　凌可湖南手足　凌有年湖南背腹　羅亮璜貴州手足　胡玉律湖北背腹　陳洪鎔江西頸部　李隆江西頸部　柳藩國江西手及頸部　邱秉剛江西手足　彭湃廣東頭部手足　溫志修廣東頭部手足　崔蘧山東背部　張炳炎山東手足　余卓鳴廣東頭部趙雲人頭部（被捕已釋放者）黄霖生廣東姚薦南安徽　余卓嗚廣東　黄季陸四川　夏聲浙江　田光勤雲南　謝瑛貴州　度學漢湖南　向洧階湖南　易希亮湖南　李敬安湖南　王士逹山西　李大輔山西　楊謨山西　方希觀安徽　蕭登勳湖南　李緒湖南　張協邦湖北　李光溫湖北　張好善　趙雲人　徐景新廣東　譚政廣東　徐冠湖南　張伯强　山東　崔藩山東　石祚蔭安徽　蔡興民吉林（被拘入監獄至今未釋放者）陳祚蔭陜西劉國樹雲南　王鼎新廣東　李培天雲南　雷大德江西　胡俊直隸　黄卓凡　姚壽齡貴州　杜中山東　李子雲　田根邦 
[直隸公民聯合會開會紀]  
　　十二日上午九時順直省議會發起召集紳商學報各界在省會會場舉　行開會到會各界代表逹二百十餘人當場公推邊潔清爲臨時主席登台報告開會宗旨略云今日開各界聯合會議應討論者如下（一）靑島案力爭辦法（一）電請中央罷免賣國賊（一）致電巴黎代表勿簽字查靑島雖係一部分實關我國之存亡事已緊迫當速解决次孫仲英發言云靑島爲山東咽喉山東毘連安徽河南江蘇直隷等省若山東一去黄河以北皆將隨之而去此次如集開會鄙人希望同人永久一致進行必當將大局維持得住倘仍五分鐘熱度却於事實毫無裨益查本會之組織係省議會發起其大綱就在要求政府關於靑島案不得簽字非逹到目的不止馬千里表示贊成孫君之提議並主張今日宜當决定者如下一對内一對外一結永久之團體一推定起草員主席宣布先組織團體决定名稱然後再討論對内對外辦法衆贊成劉俊卿提議定名爲直隸國民大會彭一山主張直隸紳商各界聯合會吳學勤聲明贊成國民大會孫仲英主張將省會名義加入孫希彭主張直隸各界公民聯合會主席以四個名義付表决首先表决直隷各界公民聯合會起立者大多數主席復宣布籌議第一案辦法劉俊卿主張第一案先推舉本會幹事衆贊成馬千里提議幹事數目宜先决定若干人主席主張先推幹事將來再由幹事内公推幹事長並主張幹事宜由各團體函推劉俊卿提議本會進行宜速今日無論如何先將幹事推定其向隅之部分不妨續推陳鍾年表示贊成劉俊卿並主張每部至少須推幹事五人孫希彭主張先由紳商學三部推定幹事其他團體再行續推主席付表决衆贊成紳商學各部分遂推定紳界孫仲英邊潔清王濬明彭一山杜小琴商界葉蘭舫卞月庭劉俊卿王小舟孫俊卿學界（職敎員）趙天麟馬千里李問渠孫希彭孫子文王夢臣爲幹事孫仲英提議學生團方面亦應推舉幹事五人衆贊成當由天津學生代表推定張紹曾馬駿沈志篤陳樹森王連生主席提議今日推定者爲總幹事將來再推幹事並提議研究第二步辦法劉俊卿提議打電巴黎和會及北京政府再聯合各省省會商會及敎育會等定期開紳商學全體大會並約請全體紳商學擇適中地點開全國國民大會一致力爭孫仲英提議去巴黎電應注意之點略云吾國爲協約之一雖不得戰勝之利益亦不應加入協約而危害國家即本此意致電巴黎和會衆贊成主席又提議打電後將本會成立情形電告中央及通電各省衆贊成孫仲英又提議北京學生郭田光愛國之舉竟致殞命擬由天津敎育界同人每人先捐資一文他界聽其自由以資做一紀念衆贊成馬千里提議推省會秘書長充任本會秘書彭一山答以省會公務繁多實屬無暇兼顧當場推定起草員劉俊卿李問渠孫希彭孫子文孫仲英邊潔卿主席又提議電報費問題某君主張由各界擔任衆贊成主席提議開大會辦法俟由幹事部公决時至十一時三刻閉會 
[山東學生之救國熱]  
　　旅濟學生因靑島交涉失敗曾聯合各校發起學生外交後援會旋因北京發生學生團被捕事遂於七日開各校代表會議籌備一切定十日在演武廳開會體學生聯合大會討論要求釋放學生幷電請中央懲辦賣國賊及電巴黎專使據理力爭勿予簽字嗣經督軍省長探悉以北京被捕學生業均釋放遂知會敎育會長許德一敎育科科長陳雪南省議會議員張問山張星五朱仲濓王敬堂及學校校長極力勸導勿再開會晨間省長督軍三次訓令勸阻但學生激於義憤欲罷不能至十點鐘城外學生先到演武廳等候齊集開會乃城内學生被警察勸阻不得赴廳遂折赴省議會借議場作爲會所時屆十二點振鈴開會場内懸掛曹汝霖章宗祥陸宗與輩像片學生陳琨生江敦義孔祥逹王際觀張文英等二十餘人先後演說均激昂慷慨聞者鼓掌孔祥逹年僅十三（係育英中學學生曲阜縣人）演說靑島之存亡關係全國並謂對待賣國諸人及抵制日貨乃學生之天職云云在演武廳開會之學生見城内學生多未到場料必發生障礙旋卽排隊入城尋至省議會合幷一處討論救亡辦法數條公推代表張文英(工業學校)劉汝巽（工業學校）閻懋敬（正誼中學）孫寶鏞（工業學校）郎國珍（齊魯大學）王建興（第一中學）六人謁見督軍省長請求轉電中央（一）速電巴黎專使據理力爭勿輕簽字（二）懲辦曹汝霖陸宗輿章宗祥諸人之罪（三）電滬會代表讓步息爭同禦外侮　請省長發給軍械實行兵式體操到會學生均稱願隨代表到軍民兩署前立候答復旋經各代表再三勸慰乃分赴各街演說人民應熱誠愛國抵制日貨等語到會學生一　餘人胸前均佩有三角式長方白布大書驅除蟊賊還我河山良心愛國方爭靑島等字樣至黄昏始各回校 
[鄂省對於學生之新戒嚴]  
　　自北京學生事件發現後鄂當局對於學界非常注意連日省署屢示安慰之辭略謂折衝樽俎責在執政莘莘學子志在求學外塵不染内課以修即欲爲國後盾亦須持以定力定力所衷學問基之弗務其本終無濟也云云並令各校校長時予學生以規誡督率管敎各員細心監察以防釀出越軌舉動往來信件並須隨時檢查勿令學生稍被激刺日昨軍署亦有訓勉軍警之舉大致不外服從命令軍警天職干預外事絶非所取等語王督復電政府請於外交上設法維持一面請於維持治安之間首納民氣於正軌萬勿過事遏勒釀生重變云云 
　　王子春督軍昨夜十時請何韻珊省長至署面談外交内政種種維持方法後即連銜電致政府聞其内容約分兩節一爲國内和議宜化除成見雙方讓步迅謀解决爲外交後盾一爲山東問題電致專使據理力爭以全國土最後又定軍省兩長各發訓令反屬各機關學堂局所各持鎭靜勿圖一時血氣致貽口實至學界熱心愛國主張實已勃不可遏然此時均遵守省署訓令氣納丹田各持穏健熊度至若工商各界凡稍具常識者對於山東問題腦筋中亦多感動對於國恥紀念情難自已咸以民國四年北京總商會通電爲政府後援之正當辦法山東一塊土國民决不輕易放棄云 
　　昨軍省兩長以京師發生學界風潮　有人乘隙肇禍頒戒嚴命令武漢警界自下午六點鐘後所有崗位恒添至三數人不等其他旅館學舍盤查亦較前嚴密軍界不准留住閑人爲日已久自此次風潮傅播後不獨禁止閑人出入即來往信件亦須檢查對於學界已由督軍省長連銜飭各學校查禁秘密會議及往來密函學生如有不遵約束者准其立即開除並恐京師學生通函各省學生特飭檢查郵件員切實查騐以杜煽惑 
[贛省各團體電爭靑島]  
　　此次北京學生事件發生後本城各界均以學生此種舉動純爲愛國熱忱所激發應電請政府曲爲原諒今日（十日）總商會羅伯農曾金三等在會内開會商議致電北京府院請勿摧殘此可貴之民氣旋接省敎育會電話亦同此主張遂决定與該會會銜拍電其措詞大要則係先釋被捕學生力爭靑島及山東諸問題無論如何不可讓步並舉民情惶惑情形以促政府注意聞晚間龔會長即與文牘聶芸牧商定電稿候明日送徵敎育會同意卽行拍發至本省各校學生亦於今日分赴百花洲蘇公圃自由集議决定急電北京以圖救濟電文如下急北京大總統曁國務總理各部總長鈞鑒靑島瀕危同深哀憤務懇急電陸專使據理力爭萬勿簽字並請廢除中日前後密約一洒奇恥曹章賣國舉國譁恨北京學生迫於義憤致有本月四日之舉乃報載將解散大學並處被捕學生以死刑如果施行則人之愛國具有同心誠恐前仆後繼殺不勝殺因懇蠲寢原議迅予釋放學生幸甚大局幸甚世隆公理豈慴强權國不淪夷尙支士氣臨電悲籲涙血與俱 
　　九江各界亦已發電憤爭其總商會電云北京大總統國務院參衆院廣東軍政府參衆院鈞鑒報載靑島交涉失敗山東形勢日危生死關頭間不容髮乞速電歐會代表抗爭爲國家圖生存爲人民免奴隸臨電隕涕迫切待命九江總商會叩其他各團體電云北京大總統國務院鈞鑒慨自對德休戰以來各國本人道正義之主張構成歐洲會議原以保持世界永久和平乃和會初開我國首先提出之靑島問題卽受打擊似此野心蠶食試問人道何在正義何存值此千鈞一髮之際正吾民椎心泣血之時失茲不圖後悔何及應請轉電陸使萬勿簽字以示堅决寗爲玉碎不爲瓦全生死存亡在茲一舉伏乞顧念國本毅力主持毋任企禱九江縣自治籌備處萬和悅敎育會馬祖楨農會陳震助理員羅網紀等同叩此外各學校亦已擬稿發電力爭 
[蕪湖快信]  
　　蕪湖官廳八日接呂省長通電略謂准中央電告北京學校因靑島問題發生示威舉動盼即飛飭各屬注意學生勿復效尤卽發生抵制日貨情事亦應設法禁阻皖南鎭守使馬聯甲於九日晨乘利濟艦來蕪本擬次日赴蚌埠視倪督軍夫人之壽呂省長以北京風潮恐影響皖省警務處長劉道章又赴北京警務會議省垣空虚當電倪督軍仍令馬聯甲回省馬接蚌埠電即於本日晚乘利濟原船返省 
　　國恥紀念日本埠省立縣屬各學校均停課一日當日有某學校學生密印傅單擬通告各校預備有所表示不料經敎職員得悉立即没收禁止 
　　各校學生於十日上午各推代表數人在城内蕪關公學開談話會討論北京學生示威行動被捕事是日下午又在道敎育會會議直至六時始散當晚發出三電一致北京總統總理參衆兩院長請立釋被拘學生而爭靑島係第二農校第五中校第二女子師範學校蕪關中校聖雅各要校萃文學校全體學生具名二致上海早報轉各報館唐朱二總代表曁各省敎育會省議會各學校商會農會及各團體並轉廣州軍政府參衆兩院（見一十日本報公電）三致本省各縣商會勸學所各學校農會囑迅電力爭 
　　本埠第五中學生昨刋布泣告全皖父老昆弟諸姑伯姊書促各地方速開國民大會舉行露天演說 
　　蕪湖各中學校學生十一日公推代表多人赴道敎育會要求該會崔曉濤會長發電政府及歐和會專使力爭山東交涉崔當即而允於十二日上午由該會通函各學校各團體謂定於本日下午三時開特别大會地點仍在該會屆時各校學生代表及各校職敎員到者百餘人四時始開會姜少廷報告開會宗旨王肖山宣讀高語罕所擬電稿决照原文拍發以道敎育會財政局公益維持分會私塾改良會回敎聯合會署名總商會倘許可蓋章再行列入第五中學第二農校學生相繼陳述意見（一）提倡國貨（二）抵制日本貨（三）舉行示威運動高語罕發表組織國民大會之意見王肖山姜少廷潘仰山討論日本購米事乃散會 
　　此間長街各大商號連日已接到上海商帮協會公函附有抵制日貨之傅單多種已分送他號據聞以後决不再購日本貨物又各洋紗號業已公議即日起不進日本洋紗 
　　本埠各雜貨號現已實行不賣日本糖十二日一天太古行車糖竟售出一千五包 
[南京快信]  
　　軍署頃接滬電和議因法律案又破裂雙方代表全體各電南北政府辭職請另派賢能以利會務進行 
　　東海因近日和會消息不佳昨有急電致李督請設法斡旋免使破裂此電到時和會尙未决裂李督即轉電唐朱兩總代表務以外交爲重旋接唐復電詳述南方所提各案全被否决北方毫無誠意議和並謂前爲歐會地位故隠忍復隠忍今歐會形勢如此外交已無望故迫而辭職實不獲已云云 
　　省立各學校見懲辦學生令頗爲憤激擬日内聯合開緊急會議敎育胡廳長極力勸阻風潮尙烈 
　　此間各公團昨接北京轉來巴黎陸專使復電云外交危迫公理莫伸現抱定不承認不簽字之宗旨寗可犧牲列席决不爲强權屈服現各公團將籌最後對付方法作政府後盾 
　　南京國民大會因各團體紛紛加入現擬組織辦事機關草定簡章呈請省警廳立案 
　　此間現亦有人散佈印刷品擬組織救國十人團仿照滬上辦法 
　　南京學生聯合會早已成立現辦事處移門帘橋省敎育會分事務所内 
寗總商會昨勸告各商提倡國貨應堅决持久勿爲五分鐘熱度貽外人訕笑 
　　省議員薛學潛榮棣輝江湛華館儲南强徐灜王詠梅等爲外交失敗提出電請政府退出歐洲和平會議並撤回專使以爲最後斷然之處置緊急動議案已付大會公决 
　　南京上新河致北京電云大總統國務院參衆院鈞鑒外交失敗皆由少數賣國賊所爲國運垂危將步韓國後塵懇嚴懲以維國命而安民心山東問題關係我國命脈魯亡國亡乞電巴黎專使堅爭萬勿簽字甯可退出和會否則誓死不認南京上新河全體國民叩 
[杭州快信]  
　　省議會昨電中央以靑島失敗輿論憤激章宗祥曹汝霖陸宗輿等共同禍國罪無可逭請速罷斥查辦以謝國民 
　　外交消息日益險惡此間各界人士誓死力爭當道已將熱忱愛國情形電陳中央辦理幷聞杭總商會俟今日（十五日）開會後即分電各縣商會一致進行 
茶繭各市現際極旺時代弛禁現洋出境業奉官廳照准輸出者日必十餘萬金每屆清晨扛抬满路水陸各路警隊已飭查照向章加意保護 
　　留美畢業生現充漢陽鐵廠工和師徐名材擬具籌設浙江工業試騐所議案陳請省議會公决施行詳叙理由四大種根據中外各學理立論洋洋約數萬言 
[地方通信]  
　　蘇州 
　　全死一家五口案之破獲湘城上馬圩鄉民潘雲峯全家五口被殺案已誌前報聞潘地穴中藏有銀洋一千數百元前有長工某甲被歇因之懷恨在心商通殺猪之王阿惠及無賴多人乘夜前往圖刦迨至潘家礙於面熟恐事後破獲由王阿惠等動手將全家　行殺害取出銀洋潛行逃逸遺下兇器菜刀尖刀各一柄而潘姓之養媳適於早日歸寗得免於難此事發生後經該養媳返家詳細檢視至地穴則藏金全數被盜於是知爲謀財而起决非自殺無疑嗣後調查被歇長工曁向爲殺猪之王阿惠等踪跡忽查於此頗惹人注意詎知天網恢恢該長工等得贓逃至崑山轄境巴城地方某茶肆分贓不均致 
報高等廳　常道尹並移知吳縣知事矣 
　　警察學生無端自盡警察敎練所學生薛鰲家居山塘星橋五涇浜於星期六（十一日）晚回家翌日星期同學沈安嚴雲李彬三人至薛家約同遊玩贞邱山下午四時興盡下山行至斟酌橋忽然雇喚小舟四人同坐船艙迨船摇至河中突見薛從艙中奔至船頭向河中一躍而入當時兩岸之人大呼救人該處岡警到來將船上沈安等三人拘區該區巡官前來查看其屍尙未撈獲該巡官懸賞五元遂由網船户多人撈起該屍妻某氏到場請求免騐該巡官核准令其自行買棺成殮沈安等三人亦由敎練所派人至區保出 
　　常熟縣敎育會爭勿簽字電北京餘大總統國務總理各部總長鈞鑒靑島還我理所當然報載歐和草約由日管理大學學生本愛國熱忱因有毁曹擊章之舉應請電令陸使據理力爭國命所擊勿擅簽約凡我國民盡力所及共爲外交後盾不勝翹企待命之至常熟縣敎育會叩元 
[松江]  
　　函請提倡國貨此間各界自各校學生舉行遊行大會後紛紛提倡抵制外貨市敎育會亦爲此項問題於昨日特開會議羣以商會尙無正確之表示决先函請該會略云倡用國貨操縱之權全在商界敝會於此項問題經公衆議决函請貴會轉懇各商家傎擇來源免滋朦混對於國貨尤當正確標明以便熱心愛國者購用云 
[安慶]  
　　收繳不穏軍隊之槍械八路一營五哨前次兵變後業經拿獲鑫名次第懲辦其餘各哨擬朖繳械日前馬使與該營管帶反復籌商經該管帶設法勸論各兵士始有將軍械陳繳者究竟解散與否尙須謝示辦理 
　　縣知事病故懹寗縣知事寗祖貽月前迎娶宣城縣知事之女公子爲繼室雙方嫁娶頗形熱閙乃新婚未及兼旬月之十日寗知事忽竟病故所遺縣缺現委該縣第一科長徐晋暫行代理 
　　法政學生之對外熱法政學堂全體學生日前在本校開國恥紀念會業經分電各省敎育會一致抵禦復約省城校開會討論抵制方法議决三事一靑島須堅持不能退步次電政府將被逮之學生釋放次以抵制日貨爲後盾會場假聖保　以便繼續會議 
[江西]  
　　省議會快郵代電上海申報館大鑒城門鐵礦同人等始終力爭迭經本會議决准省長咨覆將礦照提存省公署在案茲省長忽將礦照送部陽日開緊急大會讜系一部份議員百計摀亂致無結果除抵死力爭外懇協籌辦法以保礦　而維大局贛省議會議員歐陽煒李籌韶胡廷鑒龍欽海顔丙臨等 
[河南]  
　　豫學界力爭靑島昨日豫省學界全體通電云北京大總統國務院鈞鑒山東問題外交失敗關係存亡危險萬狀籲懇電飭巴黎專使據理力爭即脫和會亦所不惜全豫人民誓爲後盾瀝血陳詞無任迫切河南學界全體公叩蒸 
雜評一 
[辭職（默）]  
　　北京内閣總辭職之說敷衍各方面之舉也傅蔡兩氏之辭職出京有不得已之苦衷在也上海代表總辭職之舉以議無可再議也商會兩長亦有辭職說以被與論攻擊也此外之言辭職者尙多其辭也或眞或僞或主動或被動亦可謂極五花八門之觀矣 
　　然而中國慣例有一番辭職卽有一番慰留或以誠意慰留或非誠意慰留或慰留有效或慰留無效或不當留者未必去而不可去者竟不能留於是此五花八門之慰留過去而中國國事之紊亂益甚其現象豈自今日始哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和會再停後之第一日]  
　　南代表總辭職電廣州軍政府各總裁政務會議諸公鑒自和議續開即將軍政府所交條件完全提出除懲辦禍首北方代表不肯列入議題我方仍認爲懸案其餘以次討論計軍事財政善後案俱已大致决定政治案則因地方制度主張尙未一致再三番查以上情形俱經報告近鑒於外交失敗之劇急民意求和之迫切復參照會内經過情形斟酌雙方所能辦到之限度遂於蒸日以書面提出八條（一）對於歐洲和會所擬山東問題條件表示不承認（二）中日一切密約宣布無效並嚴懲當日訂立密約關係之人以謝國民（三）立即裁撤參戰軍國防軍邊防軍（四）惡跡昭著不洽民情之督軍省長卽予撤換（五）由和會宣布前總統黎元洪六年六月十三日命令無效（六）設政務會議由和平會議推出全國負重望者組織之議和條件之履行由其監督統一内閣之組織由其同意（七）其他已經議定及付審查或另行提議各案分别整理决定以上七條如北方同意履行則第作條由和會承認徐世昌爲臨時大總統執行職權至國會選舉正式總統之日止本日即開正式會議將八件詳細說明並表示此爲最後讓步朱總代表聲明第五條由和會宣布黎令無效北方萬難照辦此項不易他項終無可議並言南方如此主張北方惟有請西南五省補選議員加入新國會云云法律問題兩方竟見相去太遠其他政治改革諸條證以會中狀况及北京政情釐定與實行終無希望陜西乾縣至今尙未停戰四月初間尙有大批軍火輸入如張敬堯陳樹藩且幾於撤換無方儀等智盡能索愧恨交幷自以才力不勝此任謹即申述愚情懇將儀等總代表及分代表各職一律開去其如何繼續和會並更換代表之處並懇迅賜施行以重和議儀等解職純爲個人負責問題與和會本身不相牽涉臨電無任惶悚之至唐紹儀章士釗胡漢民曾彦繆嘉壽王伯羣郭椿森劉光烈彭允彝饒嗚鑾李述齊元 
　　北代表總辭職電大總統鈞鑒國務總理鑒元日早開正式會議商議國會問題唐總代表提出取銷民國六年六月十二日黎大總統解散國會命令俾六年舊國會得自由完全行使職權鈴等未能同意唐總代表當在議席聲明即日辭職請軍政府另行派員會議等語鈐力陳國家危迫情形敦勸唐總代表從容協商未能容納至爲遺憾此次鈐等奉命南下本政府尊重和平之意與西南代表開誠協商委曲求全數月於茲不意才力短絀應付無方會議進行迄無寸效旣負政府之委任更無以慰國民之希望遷延貽誤責有攸歸謹引咎辭職應請迅速另派賢員繼續會議國家幸甚朱啓鈐吳鼎昌王克敏施愚方樞汪有齡李國珍劉恩格江紹杰徐佛蘇寒 
　　南代表秘書處致北代表秘書處函逕啓者本日報載會議辦事處公布會議紀事一則於會議事實未盡符合南方代表紛紛質問幾窮於答復按該稿爲尊處所擬當時敝處以此純爲一方斷章取義之言於事實殊未吻合不敢贊同且未經敝總代表同意照會議辦事處向例未得雙方同意不能公布請貴處勿將此稿發佈已面承兪允不料本日各報均已登載莫名詫異查昨日會議實情南方代表所提出者共計八條已見各報貴代表除對於第一條認爲應討論辦法外其餘七條均未有同意表示而對於第五條國會問題主張西南五省補選新國會議員指南方所提取消六年六月十三日解散國會命令之說爲絶端主張萬難照辦且無磋商餘地敝總代表以爲南方所提第五條辦法本已平允如謂絶端主張則從純粹法律論上說當更進一籌乃貴代表旣持西南補選議員之絶端論調以相抗認南方所提者爲無商量餘地則其餘七條並一切各案是否尙　分别討論貴代表答稱如第五條不决此外各案均無庸討論敝總代表以旣據貴代表說第五條不　此外　無庸置議則會議即係無從進行且自開會讫今南方所提出之意思北方未嘗有分　容納即如各戰不兩立停戰乃可言和而陜西乾縣戰事至今未停四月初旬尙有大批軍火連入北廷邇率所往　爲　　一事有憤　民心之處言之心痛前此所以審愼徘徊委曲遷就者實本應幾改之予日望之之苦衷徐俟北方覺悟且重以歐洲和會將次簽約萬一國内和議以兩方鑿枘之故至於停頓外人將藉口我國不統一而外交將蒙不利今則已矣外交失敗無可諱言而締結此等失敗條約皆在正式國會兩次解散之後二年解散而俄蒙協約與中日二十一條成六年解散而中日協約與山東一切密約立使正式國會存在何至於此且今後所恃以取消一切不平等契約者祗有未經正式國會通過之理由爲一線不絶之希望則正式國會恢復匪爲對内即對外亦不容稍緩理至顯明事至平允此外如不承認和會處置山東問題嚴懲締結喪權辱國之關係人撤裁引入特殊勢力之參戰國防邊防各軍處分惡跡昭著之督軍省長等何一非全國國民所痛心疾首迫切呼籲者乃此等國民公意未蒙容納而貴代表尙謂第五條不易此外並無庸討論敝總代表以事勢如此和議無法進行乃本個人責任問題向軍政府辭職此當日實在情形與會議辦事處公布所載不無出入敝處爲解除責任起見用特函逹希爲另稿向各報更正爲盼專此敬候公綏此致北代表秘書處南代表秘書處謹啓五月十四日 
　　商業公團致南北電北京大總統國務院廣州軍政府總裁諸公鈞鑒外交失敗國内和會又全體辭職商等希望垂絶同聲憤歎竊思南北本係一家當此憂患紛乘惟有互相讓步先謀統一方可全力對外伏乞钧座始終主持以維人心而定在局不勝迫切待命之至上海商業聯合會五十六公團叩 
　　聯合通信社消息十四日兩方代表旣各自辭職和平會議當然完全停頓南代表於上午十時曾在老靶子路唐宅集議討論對外宣言並報告軍政府文電並有某君提議請唐總代表致電美大總統威爾遜說明西南主張取消中日一切密約之理由與决心並聲明各種密約之締結皆在非法解散國會以後未經合法國會同意全國人民絶對不能承認唐總代表頗韙其議但此電究竟拍發與否現尙未有所聞記者（聯合通信社）又從某方面探詢此次和議驀然停頓之原因與十三日會場之形式知唐總代表提出各案後北代表要求將第五條（解散國會令無效）完全撤消並要求南代表承認北京新國會由西南各省加選議員補足人數唐總代表因詳述第五條不能撤消新國會不能承認之理由北代表熊度極强謂此條無磋商之餘地唐總代表謂此條旣無磋商餘地此外各案是否可以討論北代表謂第五條如果不能撤消此外各條皆無討論之必要唐總代表因和議代表以討論和議案件爲職責今北代表對於所提各案旣完全拒絶討論則和議代表已無行使職權之餘地當然聲明辭職此和議二次停頓之實在情形也 
　　平和通信社消息和局决裂情形昨已略述大槪今又從各方面調查其决裂之眞相爲閱者諸君一報告之當外交風雲正緊時人心憤激朱總代表聞各團體將有赴和會請願遂憬悟和議之不早决必無以副人民之望遂囑分代表某某兩君往見唐總代表探其意旨唐固早抱速决和議者惟慨於处交失敗而政治上復無絲毫刷新之望不禁對北方某代表喟然歎曰時局糟到如此更有何法律可言有何政治可議言外之意實各有所指而北代表某君聆唐言以爲法律問題想見總可讓步因報告朱總代表次日朱唐卽約定早將國會案解决俾大局速定一致對外爲求敏㨗起見故唐將所有各案一次提出昨日唐在會議席上發言仍本其上次所見謂北方對於政治各案旣一毫不肯讓步縱仗我等不堅持恢復舊國會而在此種腐敗政治之下又何能有統一建設之望蓋唐視法律與政治並重北方苟能於政治問題容納南方主張則南方於法律問題亦非不可讓步意義甚爲明顯奈朱未注意於政治一層猶追問三次法律案可讓步否在唐聞之以爲朱置政治問題不提一字徒窮詰其法律讓步頗覺不怡故怫然答曰不能辛苦艱難之和局乃因一時之誤會竟至釀成决裂未免令人遺憾也和會决裂　響於大局前途殊非淺鮮記者（平和通信社）今特訪與和議極有關係之某君叩其今後維持和議之方法如何某君答曰觀昨日和議决裂情形與其謂因法律問題而决裂不如謂因政治問題而决裂也蓋和會續議以後南方所提政治上之各條件如停募八年公僨取消參戰軍罷免張敬堯陳樹潘等事北方無一做到此等要求縱不視爲南方代表之提議卽看作人民之請願亦應容納幾分而北方當局竟夷然不顧直至今日陜局戰猶未息湘民寃苦莫伸而外交失敗至如此之極北方猶慰留曹陸懲辦學生旣各對等議和安能毫無誠意故唐總代表昨日所言實寓有深痛存焉今兩方代表雖已辭職而當此外交緊急國是未定之時南北當局决不肯聽代表遽萌退志當然懇切挽留而南北代表經過一番之波折如果再開會議彼此當有澈底覺悟一方面南方對於法律主張自應有相當讓步一方面北方對於政治問題當有痛切改革始克渡過難關否則全局分崩不堪設想矣本日全國和平聯合會開會議决通電南北當局極力挽留兩方代表勿萌去志並公推代表沈仲禮柴春霖彭兆璜等六人往謁唐朱兩總代表陳述大局危險情形勸以大局爲念維持和議至與兩總代表談話情形如何容俟探聞再錄 
[西報痛論中國和議之决裂]  
　　大陸報社論略云南北和會顯已停頓此事早在意料中本不足異凡知中國情勢者早知其必有今日蓋此次和會係欲取兩莫可調和者而調和之其失敗固已定於和會開始時矣所謂南北者並非地理上之區别不過爲兩絶對相反者之歧異雙方在政治經騐上無一知調和之道甚至無調和之意吾非謂雙方知調和之道有調和之意者絶無一人但此輩實居少數不足以左右時局雙方距離極遠斷不能共事一堂試以一段祺瑞或馮國璋或曹汝霖與一伍廷芳或唐紹儀或王正廷共治一村欲求其相安亦必不可得蓋雙方在政治與道德上各處於絶對相反之地位薫蕕互異冰炭各殊不獨不知何以調和且亦無調和之餘地旣不能貫澈其内爭又不能復歸於和好此即今日中國之地位也然則中國將何如乎豈將陷於旣不能戰又不能和之中間而同歸於盡乎苟令中國自爲之則其結果必至於此故今日現象必趨於下述兩途之一卽中國滅亡與外來指揮而已所謂外來指揮者有日本單獨指揮與日本會同西方諸國共同指揮之殊此層不可不首先决定如從日本之願則中國休矣如從列强之願則中國尙有希望但必列强結合較前更堅固更高尙且更無私之團體得較前更透澈之見解抱較前更遠大之觀念且必廢去從前貪近利而無遠謀之旨趣而後中國始可有望也綜之中國問題列强不能逃責蓋中國已成世界之難題正不遜於俄國也 
[和平聯合會挽留蔡校長電]  
　　（其一）大總統鈞鑒蔡校長元培學有本源道高望重到校年餘學風不振一旦去職不獨全校各敎職員精神渙散即多數學子以不得師資亦恐從茲解體况辭職之理由未著學界之怒潮未平設竟許以脫離則外間所傅有人逼退該校長之謡政府不能代白影響所及波折横生特恐大學一波未平各省敎育界惡潮又起代表等蒿目時艱不忍見學務爲政潮所撼特懇力挽該校長尅日回校任職無令各方觖望臨電悚惶萬乞維持全國和平聯合會省敎商農會满蒙回藏公會代表同叩 
　　（其二）北京大學探投蔡校長孑民先生鑒頃閱報載先生辭職離京同人不勝惶惑大學繫全國敎育之基礎先生主持年餘學風不振薄海同欽此番究因何故忽萌退志近有他方逼迫辭職之謡如果屬實尤宜力持鎭靜全國學務不能爲政潮所撼動中外敎育之原理相同先生逹人詎勿辨此乞速回校主持一切敝會爲全國法團代表所組成咸以敎育爲刷新民智民德之階基一經更變大學系統將立見分離目擊前途倍深憂懼除電陳大總統外謹此合詞挽留爲國自重千萬企禱全國和平聯合會省議敎商農會满蒙回藏公會代表同叩 
[學生聯合會第二次宣言書]  
　　上海學生聯合會謹宣告政府曁全國同胞曰溯自外交失敗之耗傅來國本震摇羣情駭憤北京學生目擊奸人賣國之行爲慷慨奮發而有列隊詰責曹章之舉政府鑒於清議之激昂宜知所以自省乃始則坐學生以縱火傷人之罪横加拘辱繼則徇奸人之私忿假政府之惡勢力抗敎育之新潮流觀八日明令而政府略無悔禍之心已躍然如見奸回恣肆私黨縱横竟欲破壞最高敎育機關摧殘士氣遏絶輿論倒行逆施以求一逞蔡先生被迫因而出走烏乎是可忍也孰不可忍方今國中惡劣之空氣充满四隅惟賴靑年學者除舊布新發聾振聵以期進與世界之新文明携手蔡先生文章道德中外推崇自長大學全國學界始有發皇振厲之氣乃一二頑冥奸侫之徒竟不容思想界有一線生機竟不容世界潮流有一分輸入夫蔡先生去則大學雖存猶死大學死則從此中國之學術思想盡入一二有權威者掌握之中而學界前途遂堕於萬刧不復之境豈惟蔡先生一人北京大學一校之關係中華將來之文明實將於此决其運命學生等一息猶存不能坐視學術之日卽淪亡而不救今與政府約請自今日始於一星期内作正當明確之表示維持蔡校長之地位與大學之尊嚴政府同爲國民丁茲危難所願洗心滌慮改絃更張以慰吾人之望若满一星期猶無满意之表示則誓籌最後之對付惟政府實圖利之民國八年五月十五日上海學生聯合會宣言 
[學生聯合會第四次會議紀]  
　　昨日（十四日）下午四時上海學生聯合會在靜安寺路辦事處開第四次各校代表大會是日適京津學生代表團到滬當由主席敦請該團領袖方君豪登臺報告北京此次示威運動以及出京聯絡津寗各地學界詳情言時聲容悲壯衆大感動次由職員會提出議案關於大學風潮一事於一定時期以後取積極之行動而先對政府爲嚴重之宣言（文見上）經衆討論後表决贊成復經大會表决評議會於本日成立評議會成立後即决議進行事項二則（一）組織學生義勇隊爲萬一之豫備（二）組織演講團以鼓起人民愛國心遂宣告散會 
[京津學生代表來滬之歡迎]  
　　國民大會及學生救國團因京津學生代表來滬特致函各團體及來滬各學生表示歡迎定於十五日下午八時在國民大會事務所開歡迎大會請各團體代表蒞會茲將各學生代表姓氏列下方豪北京大學王秉乾北京國立法政祁大鵬北京中國大學蕭鎭湘北京高等工業張明綱北京高等師範劉深恩北京匯文大學（以上北京學生代表六人）袁祥和天津南開學校楊興夏天津高等工業（以上天津學生代表二人）陸梅僧北京清華學校李序輝北京高等警官學校（以上北京學校特派代表）廖方新等三人由日本來聞京津學生代表來滬一爲尋覓蔡校長一爲與滬上學生聯絡一切云 
　　附北京中等以上學校學生聯合會組織大綱（一）本會定名爲囗囗中學以上學校學生聯合會（二）本會以盡學生之天職謀國家之福利爲宗旨（三）凡中等以上各校學生加入本會者皆得爲本會會員（四）本會分評議幹事二部評議部由每校選出代表二人組織之幹事部由各校自行組織之（五）評議部有議决關於第二條範圍以内一切事項之權各校幹事應負遵守與執行之完全義務（六）議决事項之執行甲關於全體者暫行委託北京大學幹事會各股執行之乙其關於各校者由各校代表傳逹各該校幹事會執行之（七）本會公舉正會長一人總理一切事務副會長一人襄理之（八）會期甲常會於每星期日舉行一次乙特别會無定期遇有必要時得由會長臨時招集之（附件）幹事部之分股（一）總務股（二）庶務股（三）會計股（四）文書股（五）新聞股（六）交際股 
　　又北京中等以上學校學生聯合會議决實行之具體辦法（一）對外（甲）力爭山東靑島問題以護國權務逹最後之目的而後已（乙）各校同時組織學生護魯義勇隊於課外施以軍事敎育作萬一之準備（丙）全國一致抵制日貨令全國商會與其斷絶通商（二）對内（甲）誅賣國賊（曹汝霖陸宗輿章宗祥）北京方面已於九日全京各校學生一致簽名提出公訴（乙）打消軍閥勢力此項與蔡孑民先生辭職有莫大關係因蔡之辭職乃軍閥派與敎育界奮鬭之法故全國國民不可等閒視之非全國一致挽留以逹最後之目的不可欲逹此目的其法有二即如政府不極力挽留則（一）全國學校同時罷課（二）遇萬不得已時全國學校一律自行解散（丙）提倡眞正民意（一）文字（二）語言（如北京大學高等師範之平民敎育講演團 
[各界一致對外之彚聞]  
　　京商會之通啓敬啓者山東問題情形異常險惡設有蹉跎我華必至不國近日學界及商民各界極端憤激京師各界已上書政府請極力交涉堅持不能稍讓以保我華命脈報界喧布諒無不知請即協力同心急起一致進行同居危舟幸協謀救拯以期共濟而免覆溺諒我同志亦同此心也專此飛佈祇請公安京師總商會啓五月十日 
　　工商研究會又開會議昨晚中華工商研究會假英租界大馬路先施公司樂園邀集會員開臨時緊要會議到會者王漢强金子兼吳善卿葛伯誠等數十人經衆公推吳善卿爲主席即將提議各案與衆討論良久始行議决（一）提倡試辦工廠（一）審查中國國貨等第由會給予證書（一）由各出品家送貨到會考騐以便逐步改良繼而吳君又述稱會中文牘主任一席當此提倡國貨改良實業伊始此職極關重要後經互相磋商仍公推馬樹周沈卓吾擔任嗣後按日到會午後二時至四時爲辦事時間惟日後凡遇吾國各項工科畢業人材曁平日對於國貨有何研究有何主張者一經通信到會亦所歡迎云云會議畢各飲茶點而散 
　　紗業公會所接函稿正義團張庸夫等昨致紗業公會會長函云逕啓者昨閱各報載有棉花聯合會紗業公會競智團等現亦停止向日商交易並停做三品紗即取引所仲賣人亦暫停交易云云詎調查取引所前日水月牌紗六七月期貨共售出四千餘包昨日亦一萬餘包該所因無交易放盤而不肖華商貪其價廉趨之若鶩實與報載不符體面巨商實自甘暴棄其人格耳云云 
　　麩業同人之辦法南市麩業同人於昨日上午十一時在豆市街公會開特别大會到者三百餘人先經會長趙茂華報告開會宗旨遂經衆議决辦法五條（一）不買日本貨物（一）不用日本鈔票（一）貨物不裝日本輪船（一）凡日人向我購貨須收莊票或卽期支票如遠期支票等槪行拒絶（一）以上各條自通告日起一體實行倘有違背者當視爲公敵散會已下午二時矣 
　　洋布業之决議洋布業公所振華堂曾經開會議决知會各同業向日商洋行停止定貨惟以前購成之貨仍行照出並提議拒絶該國各銀行纸幣 
　　大世界商場之改觀法租界大世界游戲場主任黄楚九於月前因事赴漢在該埠見各報載北京學生因靑島問題發生風潮九日舉行國恥紀念舉國一致憤慨爰於十日電知該公司董事會言場内原有开佐魔術令其即日停演場内原設之各商櫃凡售東洋貨者即令停止改銷國貨故該場内要貨等各櫃檯已於今日始改售他貨或竟停止營業云 
　　電杆廣告之揭除南市沿浦灘一帶之電杆及裹街等處巷口前由日商所釘列之藥品牙粉等商標牌子現已一律被人揭除並將日本貨品陳列於各處電杆上附有說明書勸告同胞切勿再購此種貨品云 
　　廣告公司之表示本埠專包廣告各公司現亦决定即日起不代經手日本商行各廣告及代貼招纸等項即屬費未收到亦願犧牲 
　　學生東渡之中止清江浦第六師範學校去年曾派學生數十人東渡參觀學校敎育今年仍定賡續進行已由該校舍監許人傑來申籌備適因發生靑島問題現决定停止東渡改赴杭垣職員學生三十餘人住三洋涇橋泰安棧並擬先在本埠參觀各校又本埠省立第二師範學校此届將次畢業學生曾定於本月内東渡參觀現亦因此問題中止云 
　　學生勸告團减菜助資本埠省立商業學校學生支會創辦勸告團到處宣講提倡國貨抵制日貨由會長阮勤副會長趙爾謙提議勸告團始終堅持到底全校學生三百餘人共分五班每日課餘輪流進行現因經費不敷全體學生願每日減少菜蔬補助該團經費 
　　大團鎭之公函浦東大團鎭其順海産公司盛羹梅昨致本埠國貨維持會工商研究會職業敎育社等函云山東問題以不用日貨爲文明抵抗苟有人心决無遲疑吾鄕商學界開會討論萬衆一心即日實行惟以日貨門類繁夥如洋傘手帕東洋皮纸等國貨所無者尙多而襪廠數十家所用絲光線爲數甚巨聞國貨雖有惟出貨無多尙乞諸同志先生俯念敝鄕熱誠如有特别見聞不吝指敎以促進行云 
　　三友實業社工人警告三友實業社燭芯毛巾廠全體工人昨發警告云警耗傅來羣情憤激家破國亡危在旦夕國貧兵弱戰鬭無力挽危救亡國民天職根本大計工戰維亟實力抵禦工界最烈工民發憤强鄰戰惕不動干戈文明對敵奮志製造竭我心力茹苦含辛雪恥有日國貨精廉舶品自滅凡我工民夙夜努力臥薪嘗膽永矢勿息 
[國民大會幹事會議紀]  
　　十三日國民大會事務所開幹事會議公推王兆榮主席當推定各科主任及副主任幹事列舉如左總務科主任陳公哲副主任朱卓文周錫三文牘主任王天木副主任光昇孫棣三財政主任唐堯欽副主任焦易堂梁重良庶務主任蕭晋瀋副主任丁象謙查能一交際主任李大年副主任陳家鼐周培推舉後當决定通電各省報告成立又張萬齡報告外交緊急聞三日内即届簽字請速電我國專使如有簽字當以對待章宗祥之法待之衆無異議决發極嚴切之電於各專使已於昨日拍發矣 
　　該會事務所致各省省議會敎育會商會農會各團體各報館電云文日滬上各團體各舉代表一人組織國民大會上海事務總所共籌切實方法力救危亡並盼全國一致舉行國民大會迅起聲援國民大會上海事務所寒 
　　又該會接對日外交後援會函云國民大會事務所同事諸君均鑒靑島命脈瞬將告終非全國民氣一致力爭挽回無望敝會因派員各省聯絡各界促開大會鼓動民氣爲國後援頃接湘鄂孫王二君函據稱頗得各界歡迎惟障礙未空未便遽開大會讀未及竟憂憤交加日前開會忝列幹事然救國之心始終不懈宗旨已定非爭回靑島懲辦賣國賊寗死不休爰函商同事諸君就大會名義通電各省指定會期敦請派員來滬開全國國民大會共同解决是否有當乞予鴻裁曷勝盼禱待命之至特此敬請籌安國民對日外交後援會代表李齊民謹啓十三日 
[反對總商會元電之聲浪]  
　　商業公團之宣言茲啓者自總商會發表佳電後曾經本會去函質問幷電北京巴黎聲明否認前日承商會各議董來會協議取消佳電辦法深憾各議董未能容納各團體代表之建議由議董出名取消且更正之電文不特注意靑島直接交還幷須取消一切密約乃元電發表竟置取消密約於不顧違反商民公意莫此爲甚而致巴黎和會專使電僅以不能稍讓四字爲主張含混粉飾離奇尤甚幸公團對於此項電文事前並未一致恐滋誤會特此宣言上海商業公團聯合會 
　　各團體之反對聯合通信社云國民大會策進永久和平會及學生聯合會因元電事各有職員會議會議結果有主張登報召集上海商人開一大會宣布朱沈一再媚外辱國之罪狀及現時外交之危險幷請總商會各會員各議董出席說明同時要求宣誓不賣日貨如有拒絶即與國人共棄之有主將個人自由對待者尙有多數學生以爲欲求商界一致對外挽救國難非先去媚外者不可云 
[責難總商會之函稿]  
　　國民大會幹事部致上海總商會各業董函云報載總商會佳日致北京政府電（迅賜遴派資格聲望足以勝任大使者任命日使尅日起程前往堅持歐戰平定交還清國一語並逕與日廷磋商交還手續）等語此次外交範團包含一切密約不僅屬靑島問題靑島問題由中國直接收回猶之比利時之全境法之亞爾薩斯勞蘭不必經由英美之手事理至明無庸研究蓋中國加入戰團亦即協約國之一利害與共故全國一致主張由和會直接交還即最公道最光明之手續也今如佳電云云與民國四年五月七日日本最後通牒所云（日本政府即以因多大犧牲而得膠州灣一帶之地於適當機會附以公正至當之條件以交還中國政府）云云有以異乎又與日本赴歐媾和全權委員牧野伸顯在巴黎發表之聲明書所云（對於山東問題 
 
 

Page 11

 
 
主張解决故將依照當初之聲明將靑島交還中國而在靑島設定日本專管居留地）云云有以異乎簡言之我國民所主張者由和會直接交還而總商會所主張者則由日本直接交還若所謂（逕與日廷磋商交還手續）又不啻涵蓋日本所謂（至當條件）（專管居留地）等語是總商會對於靑島問題明明與日本取同一意旨而反對吾國民之公道主張也是直外交之内奸也民國成立於今八年而總商會公然指稱交還清國是總商會所主張者不僅與國民反對且將舉靑島以畀諸殘留之清皇室復其所謂清國也日本尙不敢明言者而總商會竟言之是直民國之叛逆也佳電旣由總商會署名貴業董及商界全體自當負責但稽佳電前後上海各商界之與論及質問佳電之函告適與佳電所主張者相反由是可知佳電之陳詞出諸商會會長副會長等之私意道途相告謂爲商會會長之子實充日本某洋行買辦計惟以日本之願望爲願望也不知貴業董等何以必擁戴此輩爲之領袖以損堂堂總商會之價值茲佳電雖已宣布取消而此正副會長盤踞如故爲總商會恢復名譽計應速罷斥此正副會長務選深明大義聲譽允孚者充任以免貽商會之羞否則上海之總商會將爲全國人所不齒專肅諸希爲國自愛國民大會幹事部公啓 
　　麩業公會昨致上海總商會函云逕啓者靑島問題喧傅報纸滬上各界鑒於强鄰之侵迫大厦之將傾羣起呼籲冀圖挽救不謂貴總商會始則寂然無聞繼以違反民意之主張通電政府羣情憤激咸起詰問而迄今未見有所表白疑竇愈深茲聞昨日時報揭載貴總商會佳電之黑幕殊深駭異竊思貴總商會一言一動凡我商民均有密切關係若任少數奸人把持其間爲虎作倀則我儕商民皆爲萬世莫贖之罪人殊難忍受爲此不揣冒昧務乞　佳電理由及經過情形明白宣布報端俾釋羣疑否則雖經自請取銷然眞相未明恐難爲貴總商會恕也愛國心切急不擇言云云 
[總商會昨日開會紀]  
　　總商會正副會長朱葆三沈聯芳因佳電風潮於昨日開會時均向全體會董前引咎辭職各會董三十三人亦决定日内開會員大會向會員辭職現已電呈農商部請示辦法 
　　又函云昨日下午五時北市總商會開特别會因有提議緊要事件當用電話通知全體各會董請即蒞會與議聞所提議之件最關重要者係抵制日貨並暢銷國貨等諸問題云 
[虹口捕房近日之注意]  
　　虹口捕房捕頭以本捕房轄境地方遼闊華洋雜處而吳淞路蓬路靶子路等處之日本商人居留尤多際此中國人民因靑島問題衆情憤激抵制日貨傳單遍貼於街市之時若不預爲防範深恐或至釀成意外交涉故於前日諭飭中西探捕人等對於分發各種傅單之人格外注意 
[和平聯合會最近來往電]  
　　致北京總統電大總統鈞鑒山東方面外交失敗全國鼎沸本會爲全國法定團體公推代表集合而成無非仰體大總統維持統一之苦心近來北線電報不通已三日矣更有内閣動摇之說代表等聞之不勝驚駭夫國家交通非少數私人所能阻窒且南北和會進行甚亟聲息尤應靈通即或交通一部有所更移祇因委員暫代其他閣員尙祈毅力維持揆之往事已有先例幸勿以一髮牽動全身致摇國本更望通飭各電局從速恢復以定輿情而維國是謹冒昩上陳伏維採納全國和平聯合會謹叩 
　　致北京外交協會電北京外交協會林宗孟先生鑒外交失敗國本阽危及今不圖後將無及二十一條密約關係吾閩至大且鉅已分電省内各團體速組國民大會誓死力爭並嚴懲賣國巨奸以謝天下但外交經過一切情形及密約内容國民多未了解應請貴會速編小册分寄各省以資觀感和平聯合會閩代表王亮澂叩 
　　廣東軍政府來電上海全國和平聯合會鑒條電悉所陳閩禍深用惻然此間對於剿匪禁烟各節迭經令飭前敵各軍加意嚴辦現和會正開前敵軍隊碍難遽撤惟希大局旦日解决恢復原狀以答藎念軍政府麻印 
[旅滬贛同鄕致南北代表函]  
　　爲城門山礦照事 
　　桂莘少川總代表曁各分代表台鑒敬陳者江西城門山鐵礦地礦兩權俱係省有據江西省會疊次函電及省會刷布該案全卷買地則有契據開採則有預算在在可以爲證又王揖唐李盛鐸徐樹錚等密以仙居公司名義將該礦朦呈農商部立案不但攫奪礦權幷確與某國串通以之抵借鉅欵藉充亂國行爲之用内外輿論昭然若揭經省議會與敝會先後函電申明在案查該礦之照經農商部寄省省長戚揚深知該礦確爲省有扣存未發乃王李徐等復運動農商部咨戚省長將照送部現已賫去竊以礦照爲准案之據准案爲借欵之基倘該礦照逕由部給與王李徐等勢必即向某國抵欵欵成　礦賣矣而亂國之資隨之充足阻礙和平喪失權利孰逾於此省議會抵死反對疊懇挽救敝會見事機危迫亦何能坐視爲此敬懇貴代表速電北京飭農商部一面停發礦照一面將王李徐等仙居公司呈辦該礦之案立予注銷以保礦權而順輿情减外欵而弭内亂迫切上陳伏乞鑒察施行敬請勛安江西旅滬同鄕會謹啓 
[三誌浙人反對浙議員加費]  
　　浙江旅滬學會昨致浙省快郵云浙江省議會未署名加價議案各議員公鑒自貴會加價議案發現浙人痛心疾首以爲此等毫無心肝之事奈何出自吾浙議會遺吾全浙父老子弟無窮之羞今閱原案連署者雖多而尙未過全體之半足見人心未死小人道長君子亦未道消也同人等本責備賢者之義竊願諸公不僅以不連署爲自潔之策更進而爲有團體之組織以去就力爭爲已立立人已逹逹人之道現全浙人民對於此案無論通過與否誓不承認請轉告貴會諸公母瞶瞶也順頌議祺浙江旅滬學會寒 
[美國取銷電報限制]  
　　文匯報云發往斐列濱之電報可由太平洋商務電報公司轉遞不受限制私家密碼亦可用之無庸蓋章及領事署蓋印發往美國之電報俟海線接通後亦照此辦法 
[再誌王賡廷丁憂辭職]  
　　滬海道尹王賡廷因丁父艱辭職保薦上海縣沈知事代理已誌昨報茲聞慮護軍使及紳商學各界以王道尹在任兩年政聲尙好且接管敵僑財産事務尤爲重要昨已電請一面由不海縣沈知事代理一面請給假治喪仍留原任云 
　　又據官廳確息滬海道尹王賡廷丁艱已經齊省長呈請中央核准給假二月治喪並不開缺所遺政務以上海縣沈知事寶昌兼代云 
[各公團歡宴楊交涉員]  
　　本埠南北商會等因楊小川氏重任交涉員特於昨日假城内也是園開會歡迎官廳之蒞會者爲江海關姚監督淞滬警察廳徐廳長地方審判廳張廳長不海縣沈知事南北工巡捐姚曹兩局長陳稅所長敖監獄會丈局曾局長紳商學界則爲姚子讓沈子賢李英石楊東山穆藕初賈季英王彰孚凌伯華葉慕橘朱葆三沈聯芳顧馨一蘇筠尙夏應堂楊聘漁莫子經姚慕蓮徐冠南穆杼齋張逸槎臧連蓀郭聘之賈伯沅陸松侯朱志堯錢貴三趙鏡芙朱福田謝酉山姚紫若丁賡堯殷壽田王彬彦等於上午十二時午餐席間由莫子經起讀歡迎頌詞曰奕奕海邦輪蹄輻輳萬國交通如賓如友孰折其衝緊維楊公昔年啣命樽俎收功星槎再賁歡聲動地重澤觀光身膺大寄多事之秋國危民憂維公舒之嘉謀嘉猷野　山肴敢云適口揚觶陳詞敬爲公壽總商會縣商會勸學所内地自來水公司華商電氣公司慈善團上海市經董辦事處閘北市經董辦事處閘北慈善團塘工善後局救火聯合會普益習藝所中國紅十字會滬城分會開明公司公欵公産經理處謹頌讀畢楊交涉員起立答謝並攝影以留紀念 
[客軍令回本駐地點]  
　　松滬護軍使近接中央電略謂各處所有之客軍均須令回本駐地點惟此事確與撤軍名義不同因正式撤軍須待和局成立解决此項僅限於鄰省過境及互相對調者以清撤兵手續而俾利於和局云 
[亞細亞皇后號定期啓椗]  
　　昌興公司之亞細亞皇后號定於五月十七號開往香港小呂宋其渡船在工部局碼頭准於是日下午六點半載乘客至該號云 
[杜威博士參觀倉聖大學]  
　　昨日（十四號）下午四時杜威博士及夫人由商務書館黄警頑之介紹借鄭宗海至愛儷園游覽移時導入倉聖明智大學參觀畢已五句鐘矣該校因明日杜博士將赴南京機會難得遂集全體學生於大講堂敦請博士演說鄭君旁譯惟天色已晚不能暢說一切遂鼓掌而散臨别贈該校雜誌一册以作紀念聞該校學生有述其演說詞將同公好云 
[寗紹公司股東聯合會議紀]  
　　十四日下午二時寗紹公司股東在紗業公所開聯合會成立大會到者二百餘人首由呂耀庭登台報告今日開會請公推臨時主席衆公推方椒伯爲主席全體贊成主席宣布開會宗旨略謂本會因前次股東常會諸多爭執誠恐於前途頗有妨碍爲此發起股東聯合會以公正之主張逹鞏固之目的我入會股東宜一致進行云云次宣讀會章經全體起立通過次公推投票檢察員當經公推陳蓉館呂耀庭兪國珍陶輝庭衆贊成次提議公司股東常會未决問題兩種（一）選舉問題（二）分紅問題當場議决選舉董事任期未满延長半年至明年常會選舉次議分派紅利全體决議官利七釐紅利五釐照發公積八萬存至明年俟有盈餘一幷發給股票以上兩條主席付表决全體起立通過次議十九日公司股東大會聯合會應否派代表到會衆議决公推今日當選會長評議員代表聯合會赴會其餘各會員自由到會次提議公司存欵須平均攤存殷實錢莊以銀一萬兩爲率以防危險衆贊成起立通過次議聯合會股東所執之大會選舉議决等票須送致職員會由會長會同各職員一致照報以免紛歧衆贊成通過次議决事務所移設寗波同鄕會衆贊成次兪宗周演說發揮和衷共濟之效次開選舉票當選人如下正會長當選虞洽卿副會長當選田時霖方椒伯評議員當選何楪軒呂耀庭蔡仁初陳蓉館朱哲甫劉星耀顧錦華樓恂如張雲江胡慶元蔡烈昌 
[虹口巡防之嚴密]  
　　匯司捕房捕頭麥搿來搿以日來越貨傷人之案時有 
發現若不嚴行查拿盡法懲治殊不足以寒匪膽而戢盜風除諭飭中西包探務各留心偵緝並由特别巡捕督同華印各捕自下午六時起至九時止分班按段搜檢行人身畔有無危險物品外復遴派暗差華捕多名分駐各馬路弄口加意巡邏以保治安 
[探目聲述緝獲張元凱情形]  
　　張元凱因與已經解送護軍使署懲辦之盜匪陳楚郎張慶袁大等持械夥刦公共租界雲南路會樂里三百九十七號門牌妓院鴇婦周姚氏值洋六百餘元之金飾現洋逃匿閘北茲經特别機關中西探目偵悉協同警區偵探將張緝獲提回解送公廨諭飭押候英領堂期解訊等情已誌昨報昨由捕房傳同事主派捕將張元凱押解公堂請究即據一百零一號西探目壳羅香上堂禀稱本年三月二十三號夜雲南路會樂里鴇婦周姚氏家發生盜刦案捕房聞報後旋在附近天津廟弄拿獲贓盜陳楚郎張慶袁大等三名已奉公堂訊明判解内地法庭懲辦尙有張元凱一名漏網茲於本月十二號在閘北華界將張緝獲當在其所居屋内搜出六響手槍一支子彈三十九粒言至此將搜獲之手槍子彈呈案請察王襄讞得禀商之英卓副領事判張還押候查明於下禮拜一開審手槍子彈暫存捕房 
[浦東游巡隊緝獲刦匪]  
　　駐紥浦東漢陽機附近游巡第四隊派出所巡官吳世鈞帶同巡警李德興馬林山於前夜（十三）十一時巡邏經過南碼頭查獲形跡可疑之無錫人于庚西一人當在身畔抄出現洋二百八十元鈔票一百零五元解經該隊杜澄甫隊長詰據于供此項銀洋鈔票係友人黄高東託帶往浦西黄現住南碼頭開設小茶肆等語杜隊長當夜帶同長警前往黄高東家内見有五人在内飲酒聚議見巡警到來立即起身杜隊長當令吳巡官巡長王鳳翔上前捕拿獲住黄高東一人其餘四人由後站脫逸當在黄身畔抄出六門手槍一枝（内有子彈五粒）並在其家内搜出子彈九粒鐵銼鐵棍各一根當將人證一併帶隊詰據黄高東供稱溫州人前充兵士本月十二號夜十二時由前充軍官之金老爺糾同六人我與于庚西在内共帶手槍三枝在五馬路某店舖及法租界徐家匯某舖内搶得現洋九百餘元來至浦東我在外把風分得洋一百四十五元在逃四人住於法租界均係子庚西弟兄等語質之于庚西堅不承認搶刦杜隊長以贓證確鑿於昨判將于黄二人連同手槍贓洋解由三區警署轉解警廳訊辦 
[崗警追獲搶匪]  
　　昨晨十時許有匪四人至老北門内大街某銀樓闖入櫃中攫取賬檯上銀洋四十餘元而逸該店夥大呼捉盜經附近崗警趕來分投追拿即在小弄中拘獲一人抄出贓洋並其自已銀洋七十餘元又金戒二枚立解二區一分所由馬警佐略詰一過於午後送警廳訊辦 
[浦東吵鬧尸場案之昨訊]  
　　浦東大團鎭鄕民滋鬧屍場毆辱吏警一案迭紀前報茲悉杜知事除將屍兄蘇禮生提案收押外復據當日前往相騐之沈承審員訴稱當時該鄕民等滋鬧屍場實由屍戚盛夢生盛家生等指使承審員當時見聲勢洶洶出輿逃避失足跌仆致被屍母蘇張氏騎在身上盛家生等拖在脚上肆行侮辱旋經地保極力解散方始得脫該屍屬等蠻横至此實屬不法已極力請嚴懲云云故杜知事昨已飭警將蘇張氏提案管押一面飭提盛夢生等到案一併訊究 
[殺妻監禁十五年]  
　　閘北客民唐四十子無故將髮妻王氏謀斃經尸親王其元等報請地方廳派員騐明並將唐獲案研訊終結候判在案昨日午後該廳屠沈推檢各官開庭飭提唐等略詰一過判唐監禁十五年王其元王學全雖爲原告其中亦有受賄嫌疑判令各監禁二個月以儆 
[澄衷中學賽球獲勝]  
　　去年靑年會體育部主任郝伯陽與漢冶萍公司工程師陳梓傅發起上海中學聯合體育會贊成加入該會者共有八校當經公决先行比賽足球得勝者奬大銀杯一座（萬國體育會所贈）自去年十二月賽起直至今日得最後决賽資格者只有靑年會附屬中學及澄衷中學兩校昨日午後四時該校等在公共體育會舉行决賽公請靑年會黄君爲公正有開賽後前半時先由澄衷攻入一球後靑年會還勝一次後半時澄衷又勝一球其結果澄衷勝二球靑年會勝一球由公正人宣告澄衷得勝大銀杯一座遂落澄衷之手矣 
[已未同樂會消息]  
　　商務書館寄宿所已未同樂會自成立以來按期聘請名人到會演說或組織辯論會以資練習辯材干五日星期四午後新鐘九時該會特請靑年會幹事徐可陞演講「游日之感觸」徐君甫由日本返滬見聞必多届時必有一番閎議爲熱心愛國者之借鏡又聞該會聘請專家敎練拳術已於國恥日開始云 
[經理途遇虧欵避匿之歇夥]  
　　北海路（即六馬路）三百八十五號門牌嘉德號夥胡維康去秋因私用賬洋二千二百五十四元經經理人周雨澄察悉具控公共公廨刑事科准飭提究後胡却逃匿松江原籍緝提未獲茲胡復來租界前日在湖北路行走被周撞見喚捕將胡拘入捕房昨晨解送公廨請究原告投案訴明前情請追賬洋中西官得稟以原告旣請追欵係屬民事判將刑事案注銷着被告交舖保仰原告另行具稟歸民事案訊理 
[控訴拐匿妻女]  
　　東台人胡同掌昨日偕證畢有才至閘北四區警署訴劉金標拐匿其妻顧氏及五歲女孩請爲提究經張警正飭警提集一干人到案論令押候核辦 
[婦人受愚之怨憤]  
　　婦人吳周氏前日午後在新關碼頭投浦圖盡當經一千零八十八號華捕查見設法救起帶入捕房轉送公共公廨暫留昨由官媒將氏送案請示據氏供稱本地人年二十五歲前年受愚與人私識被夫察破離婚即隨姘夫度日所有值價之飾物悉被騙取一空並遭姊妹行羞辱念冰欲生是以投浦圖盡云云中西官得供以其咎由自取判令斥釋以後不得再事經生 
[姚孟竾在阿殉職]  
　　阿爾泰財政局長姚孟竾於上月間在阿任所遇兵變殉職姚君前在上海本籍時歷辦師範工商等學校熱心敎育及地方公益事宜此次兇耗傅來滬人士聞之無不哀悼現其家屬定於本月十九日在家招魂設奠云 
[不理期票照數判償]  
　　住居新閘威海衛路之左念貽因創辦汽船事業向森記機器廠購置機件各物掛欠銀一萬九千餘兩出與按期分還之期票十張到期無一照付被該廠延律師控由公共公堂將左傅案論准交東棋盤街湘益公棧房具保出外候核在案闪日經聶帮審員會同英卓副領事傳集兩造訊據原告代表律師上堂譯明案情並據森記廠夥金子雲投案證明此項欠欵被告親自書有期票十紙到期不付惟控數内之利息係照我廠中向各錢莊挪用欵項計算每千兩認償十二兩被告已有信函承認請斷照數償還並將期票信函呈案請察被告左念貽延律師到堂承認欠欵惟因利息一層與原告律師略有辯論中西官核供判令被告按照控數歸還並擔負堂費 
[身藏烟膏烟土之判罰]  
　　汪文星奚阿琪王德榮三人前日下午均各身藏鴉片烟土烟膏在虹口海寗路北河南路等處被巡街華印各捕分别查出先後拘入捕房押至昨晨併解公共公堂請究詰據該三被告均供烟土烟膏悉從法租界烟膏店購來或修合樂丸或自已吃食並非販賣等語李襄讞核供商之英副領事包君以被告不應身藏違禁物品判各罰洋五元充公烟土烟膏送關焚燬 
[救生局撈獲溺屍兩具P ] 
　　前日晚間同仁輔元堂救生局某號巡船在滬南祥泰木行附近浦而撈獲無名男屍一具年約三十餘歳身穿藍布大衿夾襖下身無褲赤脚髮剪和尙頭又昨晨在薛家浜信昌碾米廠相近浦江中撈得無名男屍一具年約三十左右身穿元色花緞對襟夾馬褂菜靑色愛國布對襟夾襖柳條洋線大襟短衫元色黑條子洋線布小脚夾褲白斜紋布襯褲靑蓮色洋襪潮藍布蒲鞋面布底鞋腰束白武帶平頭皮褲帶一根手執舊洋傘一頂當將兩屍身帶至南碼頭由該局司事前往察看均係落浦身死並無别故當即照章給棺分别代爲收殮厝壇召認 
[扦巡查獲紅土之奬勵]  
　　吳淞當關扦巡華人諸三前月在浦江查獲滸浦關快船中紅土百餘磅價值一萬餘金當經解送滬關稟候賴正稅務司核辦在案茲悉賴正稅務司以該扦巡諸三辦事認眞照章給予奬賞洋二百五十元已於前日由該扦巡赴滬關和數具領矣 
[兩拐匪各禁五年]  
　　胡子祥陳子林串拐婦人王傅氏女子高小寳乘坐火車往内地圖賣當經救濟會探員王緯文在車中查獲就近送交蘇州警察廳轉送上海地方審檢廳訊供屬實諭候判决在案昨日午後該廳屠賀推檢各官開庭飭提胡陳二犯上庭判令各監禁五年王傅氏高小寳發交救濟會留養候屬認領 
來函 
[上海學生聯合會來函]  
　　頃據報告有匪人擅冒本會名義在法租界一帶住户募捐按本會經費完全由各校自認維持永遠不在外界捐募此奪匪人意在謀利毁壞本會名譽合請將此函登入來函欄以作聲明爲禱上海學生聯合會敬啓 
[浦東中學勸用國貨會致各校函]  
泣啓者靑島問題危在旦夕靑島亡則山東亡山東亡是中國亡其勢誠急抵制無法惟不用日貨而已日本出産品銷行我國佔其大半凡我學界熱膽照人即希貴校發起抵制日貨會或勸用國貨會如有購日貨者與以相當之對待並希印刷廣告張貼通衢以使我國四萬萬同胞一律抵制日貨諒亦貴校諸同學所贊成者也上海浦東中學勸用國貨會啓 
雜評二 
[代表辭職（庸）]  
　　當外交失敗之頃而國内和議又呈破裂之兆内憂外患一朝紛集哀哉國民其知死所耶 
此次南北代表之辭職其循行預定之程序耶抑水盡山窮已有讓無可讓之决心耶由後之說和會固無復活之機即由前之說和會雖可由第三者轉圜以犧牲一方意見然根本問題依違遷就果能使各方妥洽而無反響耶北方之態度如此不特永久之和平不可期即暫時的調和亦將令吾不失望也 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（一百）] [  一之]  
　　美國中上社會固以『淫荒』爲大戒而默察其下等社會中瀕於墮落者之心性與行爲又無往不足與我華人中不自振拔者相類似昔記者未渡美時旅寓京滬各地偶一旋里大抵有一來復或一旬之勾留在此離寓旋里之時期中驅車者飽食無事意謂其必出外游　或乘此而出爲他人拉車以博得百數之杖頭錢　乃不意此等蠢夫竟能沈酣高臥以度過此若干日之大好光陰也此輩心理其不可測也如是迨記者離華渡美美利堅之貧民亦大抵有好睡眠之奇癖東西兩半球亦竟不謀而隠合也說者謂此輩貪睡之由大抵由於無學識無趣味但學識與趣味本可以人力求之若其人能知勤勉則林肯興於版築亦得爲美國才識兼備之大總統若其人不知勤勉則愈貪睡愈貧苦愈貧苦必愈貪睡層層相因不克自振矣又記者在渡美之先偶遇北里中人輙怏怏不能自適以北里中人舉動太輕浮萬難令人满意也天下事過輕易者無往不足自顯其短過浮滑者無往不足自呈其陋無論其發一言作一字或製一任何體裁之論文與筆札一涉『輕』「浮」即可於無意中爲他人所賤視昔駐美顧使嘗爲記者言之記者生平亦最服膺此義故我中國女子渡美凡爲美國婦女界所歡迎者必未沾染游女蕩婦非驢非馬狂放不覊之陋習也若遇一美國婦女而其人一望甚輕浮者即可預决其爲下流社會黑幕中之有物矣此類人物於夜间餐館中常見之若在夏日休假期每晚十二時許自各遊戲塲駛回之電車或汽車中所見尤多 
故在美國男子而酣眠不起女子而狂笑不止者一望即可判斷其畢生之運命矣蓋美國致富之道雖多惟〔浮〕與〔惰〕者必不可救藥也下流社會之以〔浮惰〕爲大患乃不期與上中社會之以〔淫荒〕爲大戒者遥遥相對而西半球之以浮惰致貧賤又與我遠東歷史之以淫荒二字破國而亡家者相若此可知世界之大必不容有自暴自棄者僥倖於其間也 
老申報 
[窰廠滋事（上）（見光緒二年六月二十二日）]  
　　江右瓷産甲於天下其出貨之處曰景德鎭爲饒州浮梁縣管轄與徽屬各縣接攘亦一大市鎭也所設窰廠不下百數十處各色手藝人等五方不齊尤以都昌人爲最多向來有一等最高手藝之飯食係上熟白米不得間一紅粒此外有差至前月間衆工聚議謂以後炊米均須照最上一等之式否則停工廠主未允以致爭執嚷閙不休旋廠主亦許此六月内俱用上白米餘仍照原衆工又不允因即齊行歇手該鎭有浮梁縣行署邑尊每半年駐鎭半年駐城廠主以各工有意把持遂赴署投稟衆工亦往遞呈幷在分府公司各署俱遞呈一紙當經邑尊傅訊幷查核歷年條規皆無上白米之例願係藉端挾制即予以薄責幷將爲首者數人暫行管押在案無如各工人等聚衆旣多其中喜事者又不乏人自縣訊後衆人愈加喧閙即大開會館議事集衆至萬餘人持械並起先將各處在道堵塞以與廠主從事廠主聞信各竄身遠逃遂蜂擁入署立將各署監内緊要人犯一槪放出幷將縣署書辦家資搶掠一空幸官見勢先避否則不免被戕矣由是合鎭市面均閉不開路上亦不敢來往 
 
[西湖平湖秋月（杭州）（古蹟圖九十）]  
新拾遺 
[參觀美國飛行軍隊記] [  問渠]  
　　一九一八年春駐法報界聯合會參觀美國組織之飛行軍隊所覩狀况載述如下 
　　在法之各協約軍隊咸有飛行軍隊之組織其規模最大而佈設無遺者爲美國所組之隊該隊營寨以及習練場所佔面積有三十六方英里之大可當一市鎭而有餘中别九大等級備有各　最新發明之飛機其内訓練員駕駛員以及其也僚屬竟逹萬人全隊佈設宛若一航空學校所分九級爲培植飛行人材期逹能駕駛純熟及空中射擊諸法悉諳無遺乃授與官職應前敵效用此爲美國飛行軍隊之大略也當余等（新聞家自稱）入塲參觀正值隊中習演飛行猛見一巨大飛機自地作軋軋聲而上升引導員備述是機爲最近美人所發明機中駕駛者爲美國某航空學校之畢業生今正試演彼自美帶來之新式飛機語次聞四周鼓掌聲大起時見飛機已升逹千餘尺高度作環行之路綫場之中央站立無數之飛行練習軍士勇氣赳赳如臨大敵者然在其一邊排列飛機甚多場可 
四英里見方土地不甚堅硬满鋪沙泥飛機驟落地時可免去震損之虞如此之試演場前後左右共有九所爲九級訓練飛行人才之用余等在塲略覩片刻引導員即導余等至飛行軍隊之營寨參觀 
　　飛行軍隊之營寨爲圓木小屋不甚高大長僅百尺其内陳設雖非華麗亦清潔勝常每一飛行軍隊中此等營寨不下千數毘連可比一村市飛行機不在是項營寨之内另有較大之屋貯藏之飛行軍隊之營寨無甚足述余等參觀旣竣引導員復導各級試演場依次觀覧此行殊有可觀之處每至一級之塲即有彼訓練昌詳爲解釋敎授飛行之法大槪此等練習可别爲三項一爲訓練追逐法一爲訓練攻擊法一爲訓練偵察法余等首先至初級飛行隊中觀察見無數之軍士各駕薄力之飛機在場作不满十尺之飛行成羣結隊往來馳騁地上有無數之自動表準爲飛行兵士之射擊目的此般飛行軍士名曰跑跳軍士蓋謂其程度極淺祗習跑跳等術至前陣出戰尙需一番訓練也余等覩彼練習情景時見跌仆之虞訓練員多人但在場中指示並不偕彼共飛至二級飛行隊參觀則見練習飛行軍士各乘一雙葉飛機每機中有一訓練員偕飛此步練習者自駕機關作數十百尺之上下飛行危險較大有訓練員偕飛可糾正其誤點此節飛行已指授飛行一定方位故塲中設有小旗多面每機下降時使學者練習必由旗側而下三級飛行隊練習與二級無大異所不同者惟學者獨乘一單葉飛機作數十百尺之飛行下地時亦須準旗方位而降余等由是依級參觀蓋是日適值彼休戰練習之期各級皆實地演習故余等得一一飽覽無遺也至第四第五級參觀知彼練習軍士已能均悉各機駕駛方法可進授與攻擊或偵察諸法此即學者費時不多惟危險殊巨蓋習此等技術學者不但須具有極富經騐之駕駛方法並須飛行較快速率每小時當飛行逹百二十英里之速率及習作上下環形種種技衛學者在此二級往往犧牲較大過此節即入第六級練習追逐法及其他種種飛行要訣蓋彼等造就飛行人材必須出作空中戰爭遇火如何而避遇敵如何而追如何而退在在皆須熟悉訣巧始可不致受虧此節即習此項要法特其名目甚繁一時聞後難以詳述矣余等入第七級塲中所見殊爲有趣見有十八飛機排列成Ｖ字形爲Ｖ字之頂者爲一敎師之飛機當敎師發令後全隊驟然飛起各練習生當駕機穏妥使全隊飛上空際不失Ｖ字形式在空中飛翔約數十分鐘仍作Ｖ字形全隊冉冉而下此步爲練習有限制的進行航空軍隊中緊要訓練也其後余等至最高八九兩級場中觀其練習空中射擊法此塲正余等初入所經之處其時方才試演飛行之某生得隊長嘉許其技能已授爲飛行軍官整備越日出戰矣此時諸飛行軍士習練射擊方法無一定限制目的蓋當戰爭時空中射擊全恃臨機應變决不可在練習時强記一定之方使其臨陣出戰不能變化但見有射地上小旗者有射空中飛烏者各顯手段盡善盡美蓋此輩今日練習即明日臨陣之飛行隊也余等在此最引不注目者厥維飛行軍士之在空際試用照相火器此爲飛行隊中最新訓練法殊可觀也余等是日共費九小時之眼光得覩此偉大飛行軍隊之全豹洵屬生平一樂事也 
小說 
[偵探短篇一封書載英國小說雜誌] [  君玉譯]  
　　途遇馬車詔御者以地址一躍上車御者但一揚鞭輪並舉疾疾向漢保街馳去移時已抵漢保街口闞潑爾付資下則街至黝暗行人稀少及至一零八號門前黝暗尤甚屋外爲鐵栅憑栅内望則門前石階隠約可辨探懐索火柴忽得鐵鈎及小鏈鬫潑爾略一沈思即以鐵鈎鈎栅上一躍而入則見屋之形式已古蘿藤繞满牆上如羃亷幕而沈寂之狀且類墟墓各窗盡扁而於一窗檽下塗有白堊作長方形鬫潑爾視之則有數字蓋召租也因念此屋似無人居顧女郎言之鑿鑿而電話册中所舉門牌號數又與此吻合何耶遂繞室行則右側有門撼之不動蓋内外方扃也乃欲下階足甫舉覺有物觸其頂按之似金屬絲也爇火柴燭之似爲電線自屋頂垂下者引其端觀之燦然有光又似新斷之者仍投之於地且曰噫此中殆有秘密我必一覘究竟及抵一窗下顧窗　實不甚堅遂出小刃斷其中央雕木僂身入復爇火柴四燭則四壁盡書厨圖書琳琅蓋書室也窗前有案案上有燭奴二且有餘燭遂燃其一秉燭四照則蛛絲纍纍塵灰山積似久無人跡至者及取案頭兩書觀之書上赫然署有主人名曰亞寵則曰近矣復緣壁行則室之一端有門旋之應手闢門外爲一甬道道側有門窺之陳設纍纍古氣盎然而塵灰亦復纍纍蓋餐室也甬道之端又有門而左側則有一梯鬫潑爾遂拾級上梯上鋪氈已敝足跡乃不可辨惟欄上指紋固歷歷可數也 
[自由談之自由談] [  不冷]  
　　爽快夫事必求實在而不在爽快使但求爽快而不於實在之　着力則其結果祇有虚名事至僅有虚名則其去消滅也近已况乎今日之事固非爽快之可言也 
 
 

Page 15

 
 
   
 
 

Page 16

 
 
   
 
