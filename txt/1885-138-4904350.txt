# 1885 - 138 - 4904350

 

Page 1

 
 
[三十九號畫報出售] [  申報舘主人啓]  
　　名世之生輔佐王者往往數百年而一見山東掖縣田姓奇童爲大吏訪聞咨送進京以徵人瑞軍興以來行軍者必熟究輿圖藉形勢以爲戰守去秋台灣滬尾之戰法人敗北將該處海口内地山川營壘逐一鈎摹閱者不啻履其地而一遊焉兩圖列入此次三十九號畫報准於初六日出售其畫部兩圖爲管君劬安所繪士女筆致輕倩可喜畫報仍然九圖後附淞隱漫錄圖說一則閱者鑒之此布 
[說中法近日情勢]  
　　中法和議迄今時將兩月而會議細約如何定章畫諾竟無消息幾令望眼欲穿殊屬悶人盖去年天津李中堂與福總兵怱怱定議立爲簡明草約五條厥後法人昔盟諒山啓衅經年爭戰此約已成廢紙前聞此番議和仍以津約爲藍本至於諭旨煌煌亦云法人就欵於天津草約之外别無要求論者以爲處事當衡時勢津約初定之日中法尙未見仗不知力量之高下徒以宣泰北甯兩處戍兵不戰而潰自忖二十年來所恃以爲强兵之道者一旦有事均歸無用故乘法人肯和而遂低首降心棄越南爲法屬今則兩國兵力略有端倪彼之船堅炮利者騒擾我各省海口而不敢大逞其武基隆雖踞無損全臺澎湖偶失不過小島我兵縱非彼敵力足自守彼無如何而越中軍聲日增月盛彼無多兵可以徧戍我惟蓄精養銳相持且久終必恢復况諒山血戰斃敵數百巴黎人心因之惶恐固屬事有明徵較之去年天津立約時强弱之形相懸天壤此而議和自當别立約章無庸更舉津約以爲底稿坐使垂復之北圻拱手讓敵也此意雖出旁觀但時勢旣殊不妨更改固非徒以大言爲鋪張揚厲之文也然目前旣以津約爲權衡不和則已和則如是定議秉鈞當軸者自有籌畫於旣和之後不以輕棄屬地爲嫌然則執津約以相證而和局已成矣草約云然卽細約亦云然矣譬之著書草約者經也細約者傳也古今無離經之傳依經作傳語有詳略而大旨無異也乂譬之作文草約爲題而細約卽文天下又無背題之文審題行文句有煩簡而解說則同也且譬之辦案津約如律今約如例律有一定不易之法而以例闡其末明之意申其未盡之詞而已假如津約謂不損中國體面威望則有損中國體面威望之事不雜列於約中可也謂越南全境均歸法國保護中國當認越南爲自主之國則越南政事中國不過問焉可也法人通商擇於何地中國撤兵退於何所則通商自有章程邊關本有疆界援照之申畫之可也大抵千言萬語不出五欵之範圍何爲而略議之如此其易詳議之轉如此其難也然則其所以遲遲者果何故哉自中朝明降諭旨許和撤戍意法人必以許和之故而顯其欲和之情乃觀其行爲而殊有不然者前者諒止克復法兵死亡如此其多電致巴黎通國之人皆以法自用兵越南以來未有此次之大挫者因而怨謗交作相臣斐禮不安相位旬日之間三易執政意者歸咎斐禮必以戰事爲非計而以和議爲本心側聞中朝首肯方且力賛具成不復再言戰務乃聞議院中人仍以諒山挫敗大失國威欲圖報復勉力輸捐若謂斐禮有敗軍之辱空糜餉項今斐禮已去戰無不克自可收利益於將來何靳此區區而不爲國家濟緩急也昨報述印度日報言法人在冷宫地方購馬六百匹載往東京聽候調用此目前最近之信息也可知法人之遲遲實有渝盟之意盖不欲渝盟則越南北圻全歸保護劉淵亭之軍中朝自必安置妥帖他若越中海盜聚散無常且器械不利旣經法員轄治將與越員籌辦善後剿撫兼施不難肅清地方使之畏服此後未必再有軍務而况馬匹僅資陸軍之用華兵旣入滇粤邊關此疆爾界何虞侵越豈法人將整頓北圻地面陸路險峻以此馬供負載之役乎由此言之和議將屇兩月滇粤之戍早至入界之期吾意法人有所增遣調募暗中業已齊備但引領北京一朝决裂卽便犯邊冀奪土地以恣要挾耳目前中國深恐法人行詐故諭飭粤滇退軍後次日卽有仍須隄防之說電致邊將竊謂中國此時一若未聞有議和之事而簡旅蒐軍不令休息庶幾有備無患敵無可乘試思中國地人物博無取他洲故越海覓地之計從古無之目下雖仿西法力致富强而欲屯兵輪於他國地面再閱十年未知能否旣不屯兵於法地則法兵之在基隆澎湖者自應早去然後與我越中之軍遵旨撤回者兩得其平如此辦法法已便宜何也越爲我屬兵屯於越不啻屯於已境已非法軍之佔地者可比今以全越與法則此意姑勿具論乃我兵之在越惟退舍之不遑而法兵之佔臺澎竟遷延而不去揆諸公法其謂之何且南漕停運以我境内之米石往來而彼旣許和猶將阻奪獨不思彼之往來東京西貢者我固無從過問焉然則彼之居心果何心耶殊令人深惜許和之太易遵照津約之太拘允撤邊防之太速而因而致其欺我之太甚也 
[京江屢火]  
　　本月初八日鎭江西門内堰頭街某花店午炊失愼祝融氏乘勢施威延乃右隣某首飾店一炬燎原俱成瓦礫事後查悉共焚去樓房八九間該鋪屋係賃諸某姓鋪後第二三進房主自住並無後門當火熾時雖有圍墻門已被燬幸房主急用濕棉絮搪護後進始免於難是日幸無風姨助虐且水龍施救較速否則前後左右各隣居皆將不堪設想矣越日晚更漏四下又聞報警　鳴探之知西門橋相近某街又遭回祿將曙又鑼聲鏜鏜然洋龍聲轟轟然吹角聲嗚嗚然出戶視之天色紅麗若朝霞閱兩小時許始隱後聞新河碼頭各鋪頃刻間被紅孩兒收拾凈盡矣祇此二日夜之間而鐵甕一隅陽侯已三試其技居家者可不加意愼防哉 
[鎭江近事]  
　　鎭江西門外鎭屏山左近有一井居人多於此汲水欄畔轆轤盡日上下不料井中忽有一屍先見者未敢聲張抱器而返繼有一人未經審視遽將桶墜下觸及屍首怪而視之則一屍也不覺駭絶棄桶狂奔呼衆諦視於是地保及該處營兵聞信齊至用鈎將屍撈起嗣悉死者王姓年約三十餘經其姨姊於初二日收殮○上月二十九日早風浪甚大瓜洲口有小划船載客七八人離岸不遠爲風吹覆人盡溺水初一日風力愈勁大小船隻皆不開行夜間走錨斷纜者更不可以數計怡和躉船之鐵鍊亦被風浪激斷支更者見之卽呼水手添巨纜繫於太古棧船上方免隨風漂失箕伯之威亦猛矣○南鄕某甲世業農素與婦不睦雖曰同床儼然各夢近傾親串壽辰甲深居簡出不屑周旋婦遂靦然獨往當婦之未嫁也與中表某乙有私是日適乙亦以祝壽至與婦相見歴訴相思之苦遂以新懽而續舊好嗣念暗中來往終非久長計遂效文君之奔相如一去不返甲聞之入城報案想淫婦奸夫終不能逃法網也○東鄕建壁地方亦隸丹徒縣治農人某甲雇十二三齡之童子以供芻牧因其冥頑將以鞭撻從事童飛奔而去越宿未歸 
 
 

Page 2

 
 
甲稔知童早失恃怙或逃至仲父處遣人往詢答以未至正懷疑間有人在蘆洲大港口見童伏水草間視之巳斃被犬齧夫半面惟目眶上有肉釘尙可辨認童叔以姪身死不明入城控縣甲恐不能置身事外也 
[東粤談塵]  
　　官場中於上月廿四日接到馮子材軍門來電云兵餉支絀異當請速籌解以資接濟張制軍接到此電卽竭力籌畫不遑啓處○肇慶後瀝厘廠於上月中旬被匪行刼臨行時用火藥將廠焚毁今已半月人贓無獲上憲震怒立將該管營官撤委并治以應得之咎○署高要縣事丁大令鏞前在厘廠辦事虧空厘項萬餘金現在制軍查明先行撤任限以一月内如數繳足○三月念二日補用副將李臣榮禀知在龜江滘拿獲私鹽一萬餘斤船一只交局騐收制軍嘉其能飭記大功一次○捐抽房租原爲增廣餉源起見而開捐以來前後僅繳銀四千餘兩似此零星碎繳實於軍餉無濟所願斯民激發天良踴躍輸將於大局方有裨益也○尙都統於三月廿三日統率部兵在箭道操演陣式嗣以大雨滂沱隨收隊回署○念四日龍氣大作始在白鵝潭轉瞬間黑雲四起雷雨交作沿海兵民皆燃鎗炮望空轟擊老城舊倉巷及督憲衙門亦雨急風狂樹木飄摇無定各營官軍皆望空放炮民情驚擾異常猶幸人畜未殃屋宇無恙○念六日東關東嶽大帝巡遊金鼓喧闐旌旂披拂往觀者魚貫相從極形熱閙○葉學憲前在惠州因錄取小姓以至物議沸騰現在按臨肇郡以此爲前鑒所有小姓盡行摒棄然眞材之受屈者多矣○念六日有犯人三名押赴市曹正法其中一名係謀害一家三命者○近日陰雨過多以至疫症迭出西關福壽街某家一日連斃三命順母橋盈豐米店一日之内亦喪三人街鄰以爲不祥共籌驅除之法聞欲請關帝巡行云○撫憲牌示定四月初六日已刻會同督憲率同司道勘審本年秋審人犯聞共有四十三名 
[新店閙事]  
　　寗波湖橋堍生和祥廣貨店係某局各幕友夥開擇吉本月初二日開市各貨俱貶價出售以廣招徠至第三日下午有買客徐某因換小錢偶與店夥角口嗣又兩不相下以致交毆徐力不能支被傷倒地徐妻聞知前來吵閙該店並不調停反請保甲分局轉撥巡勇數名到店彈壓街隣不服交相詬詈勇又狐假虎威激成衆怒店中貨物被毁無遺店主大怒添撥正勇多名將徐夫婦綑送縣署比隣金德興肉店夥某甲大抱不平挺身出罵店主指爲唆使亦被扭送縣中時已二鼓正在譁騒適中營鄧叅戎自提署回營路過此處陡聞人聲鼎沸遂命停輿先着跟役探明情節當卽知會城守營松叅戎派選親兵八名往拿正勇致兵勇又兩相打架親兵被正勇所敗奔至中營喊禀鄧叅戎大怒親自出轅正勇聞風奔散僅拿兩名至轅痛責軍棍將以軍法從事督帶正勇之楊守俻鳳成聞而恐懼急赴中營面請自行懲辦叅戎准如所請時程邑尊亦訪明此事騐得徐受傷屬實遂准徐族中某孝廉保釋惟將金德興店夥薄責交保次日傳該圖地保進署諭令在外理處該保遵諭而退勸令生和祥出費養傷一面令徐雇南詞一部至生和祥謝吵閙之罪店得重開然所費已不少矣 
[甯鎭近聞]  
　　日前鎭海口外到有日本大　船兩艘居民張皇特甚幸停泊兩日卽鼓輪他往民心始得稍安○本月初一夜突有海盜多人至象山東陳地方陳姓家大肆刼掠拒傷工人三名擄去事主兩人每名索洋一萬元取贖該盜誠猖獗矣哉○初九日有恪靖親軍禮字營勇一千名由温來寗統帶劉君禀見薛叔耘觀察後卽督勇赴鎭海小港防堵聞尙有一千五百名不日亦可到寗云 
[西江叢語]  
　　原任九江關道洪觀察交卸後由潯抵省晉謁撫軍於上月二十三日起程回江蘇說者謂觀察歴居顯要卓著官聲一旦遂吾初服必有翛然自得者回首生平不必呼春夢婆爲知已也○洋藥厘金向由九江抽取爲入欵之一大宗上年奉到開源節流章程原有議加洋藥稅一條今大憲已議定每包加抽落地稅四兩以助海防經費特委候補府孫太守孚侃前往九江辦理洋藥局想賢太守經營締造自當悉臻妥善也○撫標三營軍裝近日購造一新洋鎗抬鎗尤稱利器二十一日經宋太守廷樑逐一查驗蓋用鐵火鈐記以昭核實而杜弊混亦實事求是之道也○會垣各烟館上年奉臬憲示諭邀同左右及對面鋪鄰出具並無窩匪聚賭等情切實甘結由保甲局彚送方准開張如無切結卽以私論當日具結開張者不下千餘家近由保甲局傳諭各烟館開燈一盞月抽錢百文是加烟厘之外又有燈稅自此洋藥價必貴已上癮者必思力戒未上癮者不敢嘗試流毒或有已時與左侯相昔年奏請先增洋藥稅捐一疏頗相符合○日前有一僧以物質錢得千數百文適爲匪徒所見故意將假票遺棄道旁棹頭不顧而去僧不知其計也俯身欲拾而彼中人已有持其後者爭之未已又一人佯爲勸解查票係錢數千文令僧分其二某分其一於是議僧所有之錢付某僧以爲大得便宜欣然從之迨持票取錢則係假票始知遭騙一念之貧致墮詭謀咎由自取夫復何尤○某甲者開同吉米鋪生意素盛鋪後卽臬轅後墻尙有餘地半弓上年夢一老者告曰我社公也今欲與子爲鄰子其祀我於鋪後隙地必有以報子甲惑焉立廟祀之香烟極盛近日甲舖三次失愼皆得撲熄而生意日盛獲利倍蓰人皆以爲社公之佑助也無不稱道艶羡噫天道遠人道邇君子不敢舍人而言天何况鬼神此必甲素好邪說故鬼物得而播弄之也不然世間落拓之人且什伯千萬於甲何不聞鬼神來助耶豈靈於彼而不靈於此耶○南昌府前天后宫某梨園日前演遊十殿一齣觀者擁擠喧譁倍於他日當有某公館之庖人某甲與營兵某乙相毆乙不敵受傷倒地經其親人擡至某公舘甲見勢不佳早已遠颺而主人則大受其累矣○近日南昌三監寄禁及原禁人犯共有百餘起臬憲恐有疎虞除多委數員巡查外另撥營兵數十名輪班看守極爲嚴密又因豐城縣有在犯黄某越獄脫逃情事於是省監之委員獄尉兵丁禁卒人等日夜巡守嚴益加嚴 
[桃渡讕言]  
　　儀鳳戯園閙事一案前報早已錄登現聞園中受傷各伶人均已安然無恙業由縣上詳准其照常開演並蒙府尊會同理事廳出示禁止旗人滋閙想魚龍曼衍金鼓喧闐袍笏登塲又可座上客滿矣○本月初三日有鄕婦携一六齡幼女入城行至夫子廟前左顧右盼大有得魚忘筌之態及抵東牌樓則幼女已不知去向急回原路找尋毫無蹤跡治天已傍晚該婦仍在道旁啼哭不知掌上明珠能否珠還合浦也○六合人陳某來省應府試頭塲後忽有孫姓廩生以陳籍隸東安身家不清稟請扣考當經孫海岑太守批示略謂該生何以不攻於縣考之前而攻於府考之後恐有挾嫌情弊此時自應照常收考　後再當由縣澈底根究以憑核辦云云太守眞可謂明察秋毫者矣○六合某甲向以耕種爲生嗣因沾染嗜好日漸不支遂貨其中園携妻渡江傭工自給前日忽憑蟻媒將妻價賣已成交矣妻聞之包赴上元縣喊控陸春江大令提甲到案詰訊之下甲供不能養活故令别抱琵琶及訊甲妻則稱從一而終古有常理令雖飢寒交泊情願白首相依不甘中途失節以貽宗族之羞如丈夫必不相容則當削髮空門皈依淨土况母家本係士族若肯放令大歸當酌酬原聘以斷葛藤尤爲一舉兩得云云情詞激烈聲涙俱下聴者無不動容大令聞供當將甲嚴加訓斥並飭尋到妻黨再行候訊噫出風不古婦怨無終拚頭搭脚之流往往視良人爲傳舍而該婦獨能深明大義不爲習俗所移豈非中流之砥柱哉○江南每逢秋試之年沿海士子皆挾帶鹽斤以資考費卽應試士子自知檢束舟子亦必貶價附載勾通僕從藉作護符武考諸生情形尤甚致前次揚州孔家涵幾至釀成巨案邇來每遇鄕試大憲必派員設局專緝考私而以道員總理其事今年爲乙酉正科此差已委楊子穆觀察兼辦大約出月之後卽須札派員弁赴江北一帶開局嚴巡矣○某甲居聚寳門外家道頗稱康裕每歲可收租稻八九百石膝下子女林立近已含飴弄孫識者咸嘖嘖羡之前口爲少子完娶以了向平之願帶領莊戶二人赴城購辦物件行至南 
 
 

Page 3

 
 
門内忽俯首嘔吐庄戶急詢所苦則已口不能言溘然而逝矣佛言人生如泡如幻不誠然歟 
[宜昌近報]  
　　宜昌自禁烟以來保甲委員隨時在街巷巡察有王某者在南門外開設烟館去歲曾被訪拿開釋後仍操舊業委員湯君素耳王名出城親訪旣有端倪遂取鎗一支燈一盞將王交保次日拘之入城本欲重青三千板因十二團保甲代王哀求只責一千當將房屋發封又慮空屋之中容易窩藏匪類遂諭地保立卽拆毁各煙舘間之皆不寒而慄○近日江水大漲各船俱泊老岸河下蓆篷業已撤盡向之臨水爲市者今且列肆而居矣○河西旺家舖地方立一千人會以防盜賊萬一有警一家鳴鑼千家立至以故盜賊多被拿獲是亦守望相助之意惟鄕民無知往往擅用私刑近來拿獲小竊四名竟以活埋了事被地方官訪聞立往埋處起出屍首四具騐係活埋無疑卽將該處爲首之人拿案以爲私刑斃命者戒現聞已獲十餘人收禁矣○三月二十九日老岸旁有擡洋貨人二起互相毆門拳脚交施旁人力爲勸解得未釀成命案究其實不過因擡貨多少起見耳計每件貨起至旗昌棧房不過五六錢因此小事幾釀大案益見利之所在人爭趨之也○近日天氣倐寒倐煖忽雨忽晴東西兩鄕早秧有已挿者亦有未挿者子婦丁男無不望甘雨之降名行生意淡泊惟煙土一項每錢較從前漲至二三十文不等而吃戶仍不嫌貴且開賣之舖甚多異战洋烟之不能絶乃更甚谥菽米耶 
[揚城瑣綴]  
　　揚州新城打銅巷街至灣子街一帶徑路崎嶇石板欹側且路旁有井一口遠近汲水者往來不絶晴日亦滑澾異常一日有藍泥轎過此前面輿夫偶不經心失足傾趺頭額碰穿二孔血如泉湧殊有性命之憂按此叚街道店鋪林立華屋雲連若欲集資修理亦甚易易何不以一舉手之勞使居者口者同受其益也○馬神廟對面巷内大家小戶櫛比而居一日有手藝人某甲向某姓家推門而入喝問何爲置之不答昻昻然直達臥房繞榻遍視一若尋物者其時某姓家僅有女流相顧錯愕急出外呼男子歸將甲捆縳飽以老拳門外行人聞呼救聲駐足觀者始悉甲乃悮認桃源者也嗣經同業某某代爲哀懇掛紅服禮事乃寢息此可爲少年鹵莽者戒○泰州姜堰鎭陳朗齋有子松山年二十五歲去臘負氣出門不知所向陳思子甚切幽憂成疾不得已大書招帖四出訪尋嗚呼舐犢情深世間大抵如是彼爲之子者乃竟飄然長往棄家弗顧誠問身從何來清夜自思安乎不安○黄潄蘭示師行文到揚略謂試畢徐州卽按臨揚郡所有該屬與考各主童於本月十二日事未遂齊集泰州聽候示期考試○二郎廟地處荒僻前日忽有一男子赤足露頂在此自縊幸爲人解救得以不死有識之者謂此人素有痰疾刻因謀故尋短見也諺云樂死不如苦舌若偶有拂意卽欲輕生恐枉死城中不能容許多新鬼也○江甘兩暑獄卒向例於四月朔做會相傳是日係獄神誕期管獄官於清晨詣獄神堂拈香後則狴犴門尘啓聽人入内觀覽然只至外號而止内監不准入也遊人以日中爲敢盛緣俗列趁監犯午餐時咸以青蚨數十翼向買碗底餘粒帶回給小兒食之謂可免災於是蓬頭垢面者皆各預置一盂以爲賺錢之計今屇適當陰雨而購牢飯者仍絡繹不絶習俗相沿抑何可笑○揚城賭風甚熾近有人窩藏密室麕聚賭博引誘局騙幾致釀成人命不獨無業棍徒相率爲奸卽搢紳子弟亦往往混跡其内近經江甘兩縣會銜出示一律嚴禁若輩其有所警懼否 
[閙事續述]  
　　初八日報載閔行鎭營勇閙事一則係據該處來函照登本館以閔行鎭並未派有訪事人恐係一面之詞本不敢信曾於此條之末附綴數語昨接營中來信果與前所聞者大相逕庭亟節錄之以存其實來信略謂該營駐紥閔行將及一載約束營勇素嚴從木向市肆强賒硬　卽有口角細故無非嚴責勇丁使兵民得以相安無如該鎭人心刁狡營勇上街買物每被店鋪欺詐厥價惟倍營官以勇丁受欺太甚或有爭競等事早經添派巡查兩員並札本鎭把總終日巡行彈壓月朔本鎭忽禁小錢營中未奉公文亦未經黄浦司禀報營官適因公晉省初二日有學習洋鼓餘丁王榮貴在李榮昌茶食店購買餅餌六文傼搭一小紅錢餘皆卡錢該舖以小錢業已禁止不能再用務須更換該勇答以未帶餘錢彼卽將小錢向街擲去該勇稱我輩以餉銀在本鎭換錢卽在本鎭使用理無不合兩相爭執彼夥將讠勇拳打脚踢并有同鋪開茶葉店主汪姓呌喊對門之水果店夥幫同亂打血流滿向該哨哨官得信前往地保亦已到場該勇經哨官訓斥當塲棍責幾下隨卽禀報帮帶其時巡查委員亦來彈壓人口嘈雜之際該店悮爲來幫打者茶葉店主汪某卽拉巡員髮辮該員見不成事體令隨巡勇丁將汪姓拿究汪姓逸至李紳家内勇丁不知輕重趕至李宅大門内經巡員喝止當卽退回地保旋拿茶食店夥送交黄浦司嗣經該司勸解釋放並未究責後營官回營查得事雖曲在地方究爲該勇而起將該勇加責軍棍三百斥逐查得巡勇之悮入李姓門口者每人責四十棍並將巡員撤差遺人安慰李姓嚴治勇丁不究店鋪如此辦理豈得謂有偏護除俻文移請松江府及上海縣飭差查辦外合將詳細情形告知貴館云云據此則曲在店鋪而不在營勇固彰彰在人耳目營官嚴治勇丁不究鋪戶度量逈越尋常該店鋪理應知感况刻下海氛孔惡兵民正宣互相保護愼勿因細故而先自交毆也 
[制憲起節]  
　　新任湖廣總督裕壽山制軍於昨晨在滬起節卽坐定海兵輪於九點鐘駛至吳淞暫泊砲臺對面並未登岸各防營皆出隊迎迓自天后宫前起直至寳山北門外沿塘一帶旌旂蔽空各勇放連環槍聲震遠近炮臺上亦升砲迎接各統領曁寳山縣吳子佩大令坐飛雲小火輪詣憲舟呈遞手版後定海船卽鼓輪上駛其停泊浦江之金甌等船均燃砲相送各勇亦撤隊回營惟威靖兵船仍一路護送云 
[續獲盜犯]  
　　虹口小禮查西飯店刼案内之盜犯經中西包探在高昌廟左近拿獲及解訊情形疉登前報兹悉前次捉盜之眼綫劉某有姪在松江盜黨都係安慶道友亦住松江恨劉知風報信欲將劉姪殺死劉姪知覺避至滬上英捕房西包探麥根等得信當卽回明捕頭派華包探陳阿九胡阿二楊阿炳秦少卿等及縣捕柴樛會審署捕張福等於初九晚雇船至松江南門外九圖地方探明該盜住處隨於初十晚破門直入獲到盜犯陳金龍等六人屋内尙有婦女一人小孩兩人經包探等交與該處地保暫爲收管又在屋内搜出長鎗兩桿短刀五把并僞札僞文等件旋將獲到之六盜上銬押至船中昨晨開行來滬至下午六點三刻抵新關碼頭上岸解至老巡捕房管押今晨解歸公堂訊究合之前所獲者共十六人聞陳係盜首曾刦羅家灣西酒店者也 
[英皇誕辰]  
　　昨日英皇誕辰停泊滬江之各兵船例應懸旗伸賀因昨逢禮拜故改於今日一律懸旗英領事公舘及各銀行皆閉門停公云 
[折花被拘]  
　　昨午後六點鐘有西國兵船水手在西國花園摘取花朶華捕喝阻不依適有西捕來隨將該水手帶至捕房想當歸兵官發落也 
[控欠存銀]  
　　日前有姚馬氏遣抱應子岩投上海縣控稱丈夫在日積累成家故後遺銀一千兩託王鶴庭經手存在正大錢庄立摺按月取利本年三月間持摺向收利息悉該莊先於二月中虧閉然王固並未告知及向王理論十始從中調處令莊主陳平祿出期票一紙至期向收陳又避匿不面不得已投案求請提王究追草邑尊准詞飭提去後於前日下午由帮審委員王鴈臣司馬升堂集訊原告供訴前因應供姚馬氏係小的舅嫂妻舅早已物故故託小的抱呈王供姚馬氏存正大錢莊之銀確由小的作中二月間正大閉歇後仍由小的調停令庄主陳平祿 
 
 

Page 4

 
 
出立期票現在雖已逾期儘可向陳索取何得平空謊告司馬問陳現在何處答稱聞赴寗波司馬謂姚馬氏曰陳旣往甯波爾可偕王前往向索答稱存銀時係王經手現小婦人惟有向王理償况正大閉歇後王曾有信來云可向伊理直司馬著將信交出答稱並未帶來司馬謂須呈出信函再行覆訊王暫交保該氏及應斥退 
[誘逃案結]  
　　前報載朱純生誘逃鄰女許新寳一案由縣訊供後將朱收押補提新寳之母再行定讞前日下午莫邑尊升堂提訊无據許焦氏供稱我女新寳素習女紅未違閨訓此次實被朱純生誘奸逃遁求請懲朱旋據新寶供稱實欲赴杭探戚乏人作伴因邀純生同行並非私遁亦非由純生誘逃純生之父朱芾投案禀稱兒子不肖未便寛容請爲究辦邑尊謂爾子雖不肖然爾旣名列翏庠爾子卽書家子弟一經官辦日後難望功名遂將戒尺交與朱芾令自責其子手心二十下隨飭領回管東新寳並無涌奸實據發堂擇配完姻許焦氏斥退 
[控詞歧異]  
　　本月初一口午後有某氏婦至八仙橋捕房訴稱在四明公所西首萬福庵進香突被流氓刼去簪珥等物請爲究緝捕頭諭以在途遇見該流氓或訪知窩留某處卽來通報以便拘拿至前口午後該婦又至捕房稱前者搶物之人現在雙鳳樓啜茗捕房立卽飭捕前往拘得一人管押旋卽經人保出昨晨解至大自鳴鐘捕房備捕頭研詰之下該婦伸訴前情被拘之人稱與該婦相識被伊借去洋元不貲近又串出流氓屡次拆梢今復誣我搶其簪珥備捕頭見兩造供詞歧異着將其人交保俟禮拜二解公堂訊理 
[瑣案彚登]  
　　包探嚴頌眉孫寳生等緝獲行竊烟館烚瓶隻天平兩座之陳阿金解案請訊翁太守研詰之下陳供稱已賣與三和軒茶肆對面馮阿二舊貨灘上因卽將馮傳到據稱贓物於正月中分兩起收買一出錢六百五十文放在灘上由失主認明照原價買去一出錢七百文買下後旋賣與粤人得洋一元太守問粤人現居何處答稱本在石路開烟館現已搬往老閘大橋北首太守著包探將馮帶往吊到原贓再口核斷○前月初九日有老婦陸查氏在三馬路雇沈春泉東洋車至興聖街口停車之際將車一擲該氏從車中跌出折斷手腕等情早已列登前報事逾一月該氏恙已稍痊昨晨翁太守在捕房時查寳生偕陸松亭投案訴稱家中老母病在垂危寄信前來嘱卽回籍翁太守着先赴仁濟醫館將婦領出并着包探前往知照車夫於禮拜二解案候斷 
[鉅欵助賑]  
　　今承上海蘇松太兵俻道署内送來蕭山求福子大善士助來賑捐洋一千元委解災區急需之處以助春賑善昌奉到後遵卽照辦當塡奉收單謹代災黎九叩道謝先行登報奉聞卽請台鑒[  上海籌賑公所施少欽并啓四月初十日]  
[招領屍棺]  
　　海鹽衆善堂善舉有任卹施材借材掩埋拯溺各條内拯溺一條專辦撈殮海上浮屍行已有年今於四月初五日撈得男屍一具面肉已剝落身穿黑布襖銀衣黑布龍褲身上有帳挿一個並洋五元查閱帳目知係氷鮮客人王順利船王祖福别號維豊本年二三月間曾與泰昌聚新兩行交易開有發票並有普陀山大士籖藏身但不知何處人氏該船如何因何墮海或有他故均未可知兹由海鹽衆善堂備棺收殮除發信向泰昌通知外特招祖福親屬到鹽領去棺木分文不取[  海鹽衆善堂董曰]  
[上已日偕諸友游龍華綴詩二律錄請桂笙大吟壇正刊]  
　　養花天氣釀輕陰放棹春江勝共尋萬柳多情迎渡口千桃著色映波心鴨頭新漲添來膩鴻爪香泥印處深上已詠觴名士事翩翩裙屐此登臨出方廊廟處林泉謝傳流風未渺然舟載雙環歌白雪塔登絶頂倚青天衣香扇影遊皆客酒盞詩筒樂卽僊歸路一襟匀柳汁祥蓉鏡是明年[  環翠堂主鹿偕氏未是艸]  
[江督轅門抄]  
　　初三日同知裘如林服滿回省○初四日知縣黄玉昌部署高淳縣事回唐如　禀辭解京餉赴都福建丞高彥暉由閩求○初五日前江南道監察御史屠仁守拜會辭行進京○初六日正任甘泉縣劉廷鏡卸署六合縣事回 
[浙省撫轅抄]  
　　四月初五日禤鑑光禀知監收龍游慶生典公竣掃數管解回省禀到銷差天目巡檢刺禀見辭赴任府經歴劉啓翰禀見辭赴嵊縣絲捐差○初六日侯康田禀銷上城保甲差錢延珪禀知本日接辦下城總巡差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[善人有後]  
　　錢塘戴保卿别駕文節公之冡子也公以庚申城陷投池盡節朝廷賜諡賜卹敕建專祠并蔭其一子爲通判卽於是年赴任迄今已閱二十星霜政簡刑清吏民愛戴去秋偶感寒疾藥石無功至十月疾終松江任所别駕滕下雙珠長爲步灜茂才幼卽頴異早列郡庠旋食廩粟次卽青米太史以丁丑庶常留館供職去秋乞假南旋恰能親視含殮本年三月初間兩公子挈同灜眷扶柩回籍擇於本月廿二日在下城之仙林寺領帖開弔城中自中丞以下無不親臨祭奠仙林橋一帶車馬充塞杭人之來觀者無不嘖嘖稱羡咸謂忠良世澤科第綿延見天道之不爽也 
[鄂者官報]  
　　署竹谿縣典史楊葆明赴兩院禀辭赴任藩憲牌示宜城縣田家集巡檢准補之彭富祥赴任江陵縣郝穴主簿缺以准補棗陽縣平林店主簿曹本元棗陽縣平林店主簿缺以江陵縣邱穴主簿吐致謙俱調署調辦荆州府城厘局候補州判袁垧卸河口厘局回省禀到丁憂候補道易孔昭赴閩禀辭候補同知程寅清自福州偵探回省武昌府經歴唐虞盛奉武昌府委住興國通成江夏武昌等州縣查牙帖赴兩院禀知辭同知楊學源往上海補修輪船赴兩院禀知辭調辦荆州府城厘局試用州判袁珦禀辭赴局卽用縣陳豪自新關回省禀知見謝題署漢川縣事 
[袁江官報]  
　　三月十二日准補安東縣張大令紹渠自省來浦旋卽赴任○十三日調署泰州許大令之軫自蕭縣交卸來浦卽赴任所○十七日儘先補用衛守備陣殿元赴漕轅禀知分發到標○十八日准補壽州王太守鼎臣自皖省　浦越二日解銀赴任○二十二日調補邳州王大令肇震赴漕道憲轅禀知交卸清河縣事隨卽赴省○候補通判袁以銜奉漕憲委辦理保甲總局○候補同知沈福昌奉漕憲委辦理蔣壩厘捐○候補同知何賡庠漕憲委辦理鹽城厘捐○候補同知吳邦直奉漕憲安辦理青溝厘捐○候補同知祝藻望奉漕憲委代收漕轅呈詞 
[作惡自斃]  
　　天津顧莊某甲膝下一女年逾瓜破未賦桃夭父母欲了向平願遂與馮家口某乙檕定紅絲顧乙弱質㷀㷀怙恃俱失頻年依叔母以居甘賤食貧無力迎娶女小姑居處未慣無郎竟與同村顧某私顧饒于資性好漁色平日踰墻鑽穴舞所不爲至是與女星前月下密誓三生幾度春風蚌胎暗結乙聞之請叔父前去退婚甲平日雖佯爲不知至此亦不能裝聾作啞遂以事由顧起向顧詐得錢二百千半入已囊半給壻爲婚娶之資披上一件八卦衣竟不惜泥塗曳尾矣甲有侄孫女年甫及笄眸凝秋水臉類曉霞縱教出自蓬門亦覺别饒風韵甲涎其貌思污之一日瞰女母不在遽前調戲女投梭而拒聲色俱嚴母回泣訴一切母不能耐遍投鄰里申訴且揚甲醜甲屈於衆議出錢九十千了事女雖白璧無瑕而甲已黄金用盡躊躇再四心實不甘商諸其子擬殺顧以遮羞顧以海船爲業時適回家比夜甲父子覓諸野田草露之間拔刀亂砍頃刻間血肉狼籍氣息全無旣而自知殺人者死王法難容因遣子至乙家訛女連夜　寗一併奉刀質明以殺奸投首夫家疑之氓悉情由遂與顧姓一同控告想一經訊明必將擬抵矣多行不義必自斃吾於甲云然 
[拐風又熾]  
　　拐騙之風正如廣莫不周吹過一陣又吹一陣近聞金陵城南枇杷巷内李公館一使女名夐蘭者以夜靜出外買茶久之不返其家以海上風鶴蘭玉已歸僅留一老嫗與一十七歲之女孫同居作守宫而已嫗女流夜行以燭無燭則止見夏蘭久不返祇得倚門延盼良久有擊柝之更夫過其門遂浼其　向巷口問老虎灶主曾見此使女否答以未見知已去如黄鶴然孤掌難鳴徒呼負負至今尙無消息或曰此女係清淮人來公館纔兩年此番兎脫想必有預爲之營三窟者宜其顧犬已遲也又有某司房之子年六齡珍如掌上珠從未輕離保傳之手前日忽來一賣紅棗人在門首此子聞喚賣聲急出視無覺者少頃家中人推間忽不見又疑其或詣某親串家係其所常至者遣足往詢又不見于是舉家惶駭無措亟詣三坊巷問卦據卦有入於其宫不見其妻之象無已可速蹤西北方求之乃鳴鑼過内橋四象橋笪市橋向儀鳳門一路北向直追如是者兩日終不要見聞其父母擬將以身殉子其意亦可悲已 
[蕪湖縣示]  
　　欽加同知銜調署蕪湖縣事太和縣正堂卓異加一級紀錄十次鄒爲出示嚴禁事照得義塜掩理屍棺附近不准挖土及縱放牲畜踐踏以免屍骸暴露本縣到任當經示禁嗣奉前道憲孫面諭又經出示禁止各在案兹訪聞仍有等貪利無知之徒在於義塜左右挖取黄土售與燒煤之家並縱放牲畜踐踏義塜實堪痛恨合再出示嚴禁爲此示仰軍民人等一體知悉自示乙後泣等毋得在義塜附近挖取黄土並縱放牲畜如再故違卽是冥頑不靈一經發覺定行提案從嚴懲辦决不姑寛其各凛遵勿貽後悔切切特示光緒十一年月日 
[蕪事二則]  
　　廣仁局備有洋龍一架以捍火災局董嫌人手不齊議歸皖南鎭標派駐蕪湖防營勇丁經管前因損壞經局中司事某包與某錫工修治所開工帳未免虚浮以致甫用兩次龍管又壞營勇見之卽傳錫工申斥錫工不服口角紛爭該勇竟批錫工頰數下錫工以司事侵蝕情實難甘遂嗾使婦女至局吵閙旋經地保解勸雇轎送歸始得寢事○蕪湖各行店出棧夫類皆江北人每年必醵資爲雷祖會以邀神佑本屇舉行捐集洋百數十元於本月初三日在西湖池搭臺演戲三天一時紅男緑女遠近來觀人海人山殊難駐足亦一年勝事也 
[報捐遇騙]  
　　周生直隸獲鹿縣人青年入泮久因棘闈擁皋比者數十年不復知門以外事近因連遭水患生計惟艱再四圖維忽思作出山之計聞戶部新開海防捐例選缺最速爰貸諸親友得白鏹數百金於二月中入都擬欲報捐教職爲貧而仕非得已也在京寓彰儀門内小店中並不謁見同鄕咨詢一切反與同寓素無一面之陸某商量凂其赴部代爲辦理陸知周腰纒頗富且見其愚　可欺遂用言騙得銀二百兩有奇一去不返迨周覺察四出追尋而大海針沈早已無從撈獲矣半世窮居一朝遇騙垂頭喪氣策騎回家計惟有仍事硯田向三椽屋下尋生活而已　哉 
[感事]  
　　北狄西戎狡連年興甲兵將軍無禦策宰相請修盟有客倚長劍臨流狎怒鯨深期靖灜海投筆請長纓邊外朝鮮地倭人肆侮凌如何五色雉忽遇九秋鷹輸輓踰黄海烽烟接白登似聞張撻伐六月賦師興西旅擾南界干戈隔歲年昔爲中屬地今乃蠢蠻專狐兎近郊走獵人不敢前假吾師十萬戮盡大江鱣不逐蠻荆去胡爲更議和人皆喜事息我獨慮兵多漫說虎堪豢其如小到何書生懹遠志對酒輒非歌[  新安張宗昱朗之氏初稿]  
[浪淘沙四時讀書樂錄塵高昌寒食生顧正]  
　　曉起雨聲殘傳了朝餐傳山烟縷漾沉檀燕子不歸簾幕靜黄卷輕攤讀倦更凭欄啼鳥關關碧桃花落晚風寒願倩侍兒添半臂春在眉彎○霽景正清和蟬曳花柯絳紅竹篨襯盆荷日午畫欄凉雨過潤逼青螺織腕動輕羅微露金訶吟情香夢倦時多玉腕春氷調曙露長夏消磨○桂宇玉曕流簾倦珊鈎小齋風月鎭清幽翠袖殷勤微露𥃔銀椀冰甌含笑問牽牛剪水雙眸琉璃窗屜夜光浮如此良宵休負也秋夢悠悠○瑞雪降庭堦鶴羽皚皚寒風不放繡簾開坐擁金貂圍玉册人在瑶臺碧玉暖投懷斜軃鸞釵畫廟鸚鵡報花開嗅得寒香消酒渴錦握春來[  古吳觀樂詞人仲山氏倚聲]  
　　上海北市絲業會舘籌賑公所施少欽經收山東賑捐四月初五六日第六百五十一五十二次清單○錢塘范景文等求母親病速全愈一十元　德堂金完　愿亚祈病速愈十五元榮和十元再生氏六元勉力子蘇州無名氏祈病愈二戶各五元錢國慶求病速愈沈朗菴爲孫病求佑速痊二戶各四元鮑起哉爲長子吐紅求永不再發葑溪漁隱三月分節省李姓保小女平安筆耕齋主四戶各二元曹不留名一元聊盡心齋一元蔣姓保兒平安八開兩○元直隸宣化縣戴冠英捐募富貴源頭同字二次五千七十八號戴冠英津平銀五十一兩七錢鹿氏津平銀五兩戴鈕氏津平銀五兩培壽津平銀二兩恒壽津平銀二兩吳氏津平銀一兩戴紫庭一千文戴以賢一千文金璞庵六百六十文察鄧氏劉范氏陶彬亭顧培之劉氏五戶各五百文十四戶合來規元七十二兩四錢五分○恊同慶號募昌册二千三百七十一號樹德堂十元四之堂五元中和當一元○蘇亦潘仲傒先生募衆擎易舉三十元現無灾悔二十元程小山募隱名氏二十五元潘叔梅募無名氏各善士十一元俞秉之募各善士七元無名氏三元潘莢庭募何仁德四元共七戶合來一百元○恊同慶號交到福建募來昌册二千三百七十一號無名氏二十千文劉子春三千文又二千三百七十二號范承源十千文隆愼號五千文新豐號三千文祥源號三十文愼泰號本洋一元長泰號本洋一元又一京七百五十七號龔易圖十千文吳于黻三千文耕心堂劉劉口芝陳聚星天泉號天昌號豐泰號敦本堂高誠鋪號仁記省舘几戶各二千文公司堂三十一百又郭松橋長宜號三英堂何郭柏妆宜鋪典福源典信源典復成典卽成典德成典陳蓮叙劉景屏董樹德十三戶各一千文祥懋號天豐號泰和號詁蘭室四戶各五百文豐愼永邱煌寳輝號三戶各四百文鋆信長林奇吉葉錫年賴隆興高芝友　戶各三百文德其薩樹滋郭咸康劉齊詢劉學芬周景全劉爲車紫陽生朱蔡世龍孟家瑞王川標蔣家壽沈壽萱張朝煜賴仕綿謝鴻程劉學榮林貽惠陳永瑞劉學灼陳安谿謝聖言魏柏香鄭同卿陳蓮輝陳堯官郭功積陳聖明鄭欽官翁利濟陳子藩林潮清吳孝友黄在林翁有液劉國㨗黄鐘鼎陳元釗郭有奎三十九戶各二百文吳錦團劉學禮榻兆桑李心泉四戶各一百文共三册八十八戶合來規元六十二兩二錢三分以上初五日○潘惠孚先生交到遵慕一百元守經一百元無名氏求病愈五十元京都張仲　京平銀三十兩合規元三十兩零九錢三分九厘李梓閮久痢求愈二十元病魔子二十元張介堂求妻徐氏病愈十元庽廈徐玉田十元德記十元隱悟居士十元九峰中桂求妻病愈四元劉昌煒求父並弟恙均愈四元謝菜卿求病速愈五元○盛澤吳靄雲募昌册一千九百一號沈許氏二元邵程氏吳仲比陳敏修留耕書舍四戶各一元又一千九百二號可琴居傳經書屋緣蔭書屋三戶各一元又一千九百三號姚翁氏無名氏周瑞良仁德堂劉四戶各一元又一千九百四號東陵書屋二元塔影硯齋望雲小築枕經書屋三戶各一元又一千九百五號周仁興一元顧昌壽一元共五册十八戶合來二十元以上初六日 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十一年四月初四日京報全錄]  
　　宫門抄○皖撫盧奏審明定擬摺子○直督李奏委署司道片○又奏副將請假修墓片○江撫德奏請補知府摺○雲督岑奏請飭補更正片○四月初四日吏部翰林院正黄旗值日無引見○廖壽恒假滿請安○奎順謝授甘肅甘凉道恩○内務府奏泒廣仁宫　髻山拈香派出漪貝勒謨貝子○又奏派拴婚之大臣派出景善○閻中堂奏請開缺○召見軍機奎順○○頭品頂戴署安徽巡撫布政使臣盧士杰跪奏爲審明故殺一家二命案犯按例定擬恭摺仰祈聖鑒事竊據涇縣詳報客民吳問廂故殺黄蘭英及其義祖母黄徐氏一家二命一案犯自投首審供不諱等情當經前撫臣裕祿批飭嚴審擬解去後兹據該縣沈鑑覆訊議擬由府解司委審遞勘轉詳前來臣提犯親訊緣吳問廂籍隸湖北應山縣于光緒八年五月間至該縣職員黄曾榮家傭工彼此平等相稱並無主僕名分已死黄蘭英係黄曾榮自幼抱養羲孫女黄徐氏係黄曾榮之妻吳問廂與黄曾榮等先甚和睦作事勤愼黄曾榮曾有俟蘭英成人再看吳問廂行爲酌給爲妻之語並未倩媒聘定九年七月初間吳問廂在田工作有不記姓名村人向吳問廂問及親事並以枉自勞苦恐黄曾榮未必將黄蘭英給予爲妻之言對衆譏誚吳問廂當時認係閑言並不在意又聞人傳說黄蘭英已許給陳姓爲媳吳問廂心纔懷疑從此留心察看黄曾榮果相待冷淡是月十五日早黄曾榮上街買物吳問廂因挑水濺濕衣痊進房向黄徐氏取換適黄蘭英站立床前向裏穿衣見吳問廂走進斥其不該起早進房吳問廂分辯黄蘭英混罵並思黄蘭英亦如比相待定已許字陳隆致伊失望一持忿極頓起殺機卽取門旁柴斧趕攏從黄蘭英身後用斧連砍傷其右後肋右臂黄蘭英轉身哭喊吳問廂又用柴斧砍傷其偏右相連右額角倒地黄徐氏間聲赶赴攏奪柴斧致斧尖劃傷黄徐氏右手心手背黄徐氏拉住吳問廂衣服喊救吳問廂起意一併殺列卽挣脫用斧迭向砍札致傷黄徐氏左臂左腮脥左肐肘倒地棄斧逃跑黄蘭英傷重當卽身死黄曾榮聞信趕回看明投保報縣並據吳問廂自行赴案投首經該前署縣朱壽祥騐訊詳報詎黄徐氏醫治無效於九月初八日亦因傷殞命又經朱壽祥驗詳旋卽卸事沈鑑到任訊供詳批覆審該犯吳問廂在監患病驗報醫痊據該縣覆訊議擬由府解司委審勘轉到臣提犯審供不諱詰非豫謀殺害亦無起釁别故及在塲帮毆之人研究不移案無遁飾查例載殺一家非死罪二人者擬斬立决梟示酌斷財產一半給被殺二命之家養贍等語此案吳問廂在黄曾榮家備工作事勤愼黄曾榮曾有將其義孫女黄蘭英許給爲妻之語嗣該犯因被人譏誚枉自勞苦未得黄蘭英爲妻並聞傳言黄蘭英業已另許留心察看黄曾榮又相待冷淡適值進房取衣被黄蘭英斥駡一時忿急頓起殺機用斧砍傷黄蘭英右後肋等處卽時殞命又因黄徐氏趨護奪斧拉衣喊救復起意一併殺死用斧疉砍黄徐氏左肐肘等處越五十三日身死均屬故殺黄徐氏雖死在破首傷正限之外惟謀故例不保辜該氏係黄曾榮之妻黄蘭英係黄曾榮自幼抱養義孫女係屬一家二命黄蘭英雖經黄曾榮口許該犯爲妻並未倩媒聘定該犯在黄曾榮家傭工亦無主僕名分有犯俱應同凡論雖據自首無因可免自應按例問擬吳問廂應如縣府司所擬合依故殺一家非死罪二人者斬决梟示例擬斬立决梟示據供在外傭工並無餘資原籍亦無財產是否屬實應飭縣移查犯籍照例辦理先行刺字留禁省監黄曾榮訊無將黄蘭英許給陳姓爲媳情事並無不合應毋庸議譏誚之不記姓名村人併免查究兇斧騐明發回案結儲庫俻核各屍棺飭埋除供招咨部外理合恭摺具陳伏乞皇太后皇上聖鑒勅部議覆施行謹奏軍機大臣奉旨刑部速議具奏欽此○○李鴻章片再藩司崧駿欽奉上諭補授漕運總督應卽委員接署以便交卸查臬司松椿廉明端謹諳練老成堪委署理藩司篆務所遺臬怀篆務查清河道劉樹堂樸實精詳勤求治理堪委署理遞遺清河道篆務查有二品銜儘先補用道劉氿翼精明强幹爲守兼優堪委署理除分飭遵照外理合附片具陳伏乞聖鑒謹奏軍機大臣奉旨吏部知道欽此○○李鴻章片再督標中軍副將冷慶係順天府薊州人由行伍出師著績升補開州協副將調補今職加總兵銜歴署天津宣化各鎭總兵兹據該員禀請開缺回籍修墓自應准如所請以遂孝思伏乞聖鑒勅部知照所遺督標中軍副將要缺現有應補人員容臣揀選請補合併陳明謹奏軍機大臣奉旨兵部知道欽此○○江西巡撫臣德馨跪奏爲遴員請補知府恭摺奏祈聖鑒事竊照南安府知府圖垣病故經臣恭蔬具題所遺南安府知府係衝繁二項相兼中缺聲明江西省現有應補人員扣留外補在案查同治八年六月奏定章程内開外官序補班次自道府以至未入流亦照内選先用新班遇缺先三人次用新班遇缺先三人次用新班遇缺一人再用各項輪班次一人以五缺爲一週又新班遇缺先新班遇缺輪用之後輪用各項班次時無論何項班次只准輪用一人俟再到班時再照各項輪次接用一人如新班遇缺無人卽過班仍將各項班次照輪次接用又同治八年七月初十日經吏部奏明改定嗣後輪補升調遺病故休選缺先儘候補班前酌補一人將候補正班酌補一人各等因江西省知府病故休一項上次用候補班前後又用至分先正今南安府病故一缺新班遇缺先新班遇缺均無人按班應用候補正班查有候補班補用知府周浩年四十八歲安徽宣城縣人由附生於咸豐十一年投効軍營隨征東南同治二年克復東壩三年六月初四日奉上諭文生周浩着以訓導不論雙單月歸部儘先卽選欽此又隨同大隊援江克復江西許灣等城隘在事出力保奏同治五年四月十三日奉上諭訓導周浩着免選本班以知縣留於江西遇缺卽補並賞加同知銜欽此是年進剿廣東克復嘉應州城出力保奏同治六年二月二十五日奉上諭同知銜江西卽補知縣周浩着免補本班同知直隸州知州仍留原省歸候補班前卽補並賞戴花翎欽此六年五月内隨同剿捻在湖北安陸等處連獲大勝在事出力保奏同治六年十一月初一日奉上諭江西卽補同知直隸州知州周浩着以本班遇缺無論煩簡儘先卽補俟補缺後以知府補用先換頂戴賞給額特赫恩巴圖魯名號欽此先於十一月内委辦霆軍正新等營營務處事件七年九月内奉文凱撤辦理事竣於十月銷差離營到省聽候差委八年五月初八日禀到十月十四日奉委管解本年漕折京餉併請給咨送部引見九年正月交卸餉項遵例捐免補本班離任以知府留於江西歸候補班補用十二月初十日由吏部帶領引見奉旨周浩着准其免補本班以知府留于江西歸候補班補用欽此領照起程同治十年二月十六日到江試看一年期滿甄别以知府補用在案委署過臨江府知府印務臣到任未及三月例不出考據藩司劉瑞芬臬司王嵩齡查明該員年强才裕辦事幹練以之酌補南安府知府洵堪勝任仍積候補正班之缺詳請具奏前來合無仰懇天恩俯准將周浩補授南安府知府如蒙兪允該員係候補知府請補知府銜缺相當毋庸送部引見亦例不核計叅罰再此案藩司於光緒十一年正月二十三日出詳合併陳明謹會同兩江督臣曾國荃合詞恭摺具奏伏乞皇太后皇上聖鑒訓示謹奏軍機大臣奉旨吏部議奏欽此○○岑毓英片再據雲南候補知縣吳申祐禀稱該員現年四十九歲係江蘇常州府陽湖縣人由監生於咸豐八年在京銅局遵例報捐府經歴不論雙單月潠用同治九年投効滇省軍營於克復永昌等處五城七巢在事出力保奏十二年五月十三日奉上諭着免選本班以知縣不論雙單月儘先選用欽此又十三年二月於籌運軍餉案内彚保請以本班留滇補用奉部議以知縣留滇歸試用班補用並令補交班次分發银兩等因於十三年五月十七日奉旨依議欽此欽遵在於黔捐局照例補交清楚承領執照禀蒙詳詳咨留滇差委光緒二年七月考列三等署南甯縣知縣卸事復蒙委署太和縣知縣卸事回省試用期滿業經甄别留省補用各在案伏查該員於克復永昌等處城池案内保單當時誤開候選府經歴縣丞吳申祐請免選本班以知縣不論雙單月儘先選用内有縣丞字樣係與原捐府經坐銜不符現在遵章請咨赴部引見禀請查核奏明更正等情前來臣覆查該員吳申祐前由監生報捐府經歴不論雙單月選用嗣于克復永昌等處城池保案因軍務殷煩誤將新選府經歴坐銜開爲候選府經歴縣丞合無抑懇天恩飭部更正註册以符原案謹會同雲南撫臣張凱嵩附片具陳伏乞聖鑒謹奏軍機大臣奉旨著照所請吏部知道欽此 
 
