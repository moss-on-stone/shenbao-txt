# 1908 - 57 - 4912604

 

Page 1

 
 
   
 
 

Page 2

 
 
上上諭 
　　二月初一日奉上諭郵傳商左參議着李經楚補授欽此 
論説 
[論保和會之不可恃]  
　　嗚呼。吾讀保和會陸使密奏名爲保和實圖戰爭之言。何其。與南美洲巴西議員之言。絶相似也。巴西在保和會中列於第三等國。與中國同其位置。彼國議員。素以法律著名。當時宣讀意見書。洋洋數千言。與各大國代表辯難。甚謂此會名爲保和實爲挑戰。公然揭破其陰謀。立言雖或近乎激。而按之會中情狀。實絲毫不能隱也。今請叙其歴史。攷其事實。爲研究外情之一助。　　海牙保和會。發生於一千八百九十九。年當時會議宗旨。欲以保持平和。訂立戰務條例。首由俄皇所請。繼由各國贊成。訂約簽字。（當時只有二十六國中國亦預會）至一九○四年美總統羅斯福頒發訓條。遂於去年華歷五月五日開第二次正式會。預會者多至四十五國。原夫設會之初。則揭稱弭兵之大義。爭相號召。故會議事件。總以滅少軍備爲前提。。然第一次和會旣畢。即有英脱美西之戰。日俄之役。第二次和會伊始。又有日韓之。爭法摩之戰。此固人人皆見者也。至進而考其與會者之國情。又無不隱覘列强動靜。以爲軍備之佈置。減少軍備。英美雖竭力提倡。而德國則墨守舊時鐵血主義。多方反對俄法亦附和其間。陽奉陰違。三十年來意倚德奥。已成一等國。近則意欲脱法三國攻守同盟之範圍。而此利時亦於此時大修軍備。歐西之大勢將變。恐减少軍備之難期。而弭兵保和之説之終不可信不止。如陸使所稱英人忌德。利用。俄人。而遠東將有大事也。又况觀其外表。各國雖以消弭戰禍爲言。而究其内容。各國又無一不以經濟戰爭相尙。經濟之戰爭。雖有時手段和平。無有武力。而實禍則較之侵略主義爲尤醋也。中國所處之境。在各國相互爲經濟戰爭之渦中。又在各國與中國相對爲經濟戰爭之渦中。欲其得和會之効力。吾知其難矣。 
　　且海牙保和會。爲萬國行政議會。若萬國立法議會。則爲國際議會。故海牙和會。僅能就國際議會中討論之問題。加以解釋。國際議會之關繫。較重於保和會。固爲彼中所同認也。（如前年瓜分土耳基問題瓜分遠東） 
 
 
 

Page 3

 
 
問題均由該會議决）中國未立議會。至無派員赴會之資格。則雖有和會專使。已無意思機關。並處於立法之地位。一九○六年七月十三日國際議會開第十四次會議。法議員康斯坦演説减少軍隊。議員六百餘人議决。發交保和會。此即去年海牙會議之原本也。究其所以減少之故。其目的在抽出各國軍用。撥充國際議會經費。非真有大同理想。永保世界之和平。卽使彼中果真實行减少。而亦能行於歐西。不能行於亞東。彼方以經濟戰爭之勢力。恊商並進。齊注意於亞東。而亞東國勢綿弱。軍隊不足自衛。雖欲減之。何從而減之。此則所當探究其立國之所在。而預謀抵制者也。 
　　不觀最近之朝鮮乎。日本迫韓讓位。韓廷派遣密使。哀求平和會保護。會中拒而不理。蓋保。和會之所謂和平者。爲列强相互間之平和。非弱國所恃以保其和平也。强國愈平和。弱國愈不平和。二十世紀之弱國。將來類於朝鮮者。益復何限。奈何不早爲計耶。 
專電 
[電一（北京）]  
　　大計將揭曉升允龐鴻書有更動消息 
[電二（北京）]  
　　民政部因經費支絀擬將内外廳各官兵大加裁減 
[電三（北京）]  
　　陸車部議創設軍械學堂現正籌畵辦法 
[電四（北京）]  
　　新授順天府尹凌福彭電告政府准月内到京 
緊要新聞 
[聖躬近又違和北京]  
　　京友函云聞聖躬自前月十六日起稍有不適經内務府御醫進内診脉兩次據云不過感冒所致别無他病至二十一日忽又特召陸鳳石尙書進内請脈惟是日本係吏部値日之期或謂召陸並非治病然左右堂均未呌起大約仍以省躬稍有違和故也（按此則略見前報專電） 
[陳尙書等奏陳平巿情形北京]  
　　郵傳部陳尙書新授民政部袁侍郎奉旨辦理京師平巿及佈置爲難各節兩紀前報現聞陳尙書等已將辦理情形繕摺具奏略云辦理平巿事宜數日以來稍見功效現在銀價已跌至一千五百數十文惟巿面不一逐日漲落仍在數十文上下維經派員赴錢巿監查秉公交易仍恐難以特久擬即設立公估局以維巿面云云奉旨知道了 
又附片奏京津相距二百餘里三鐘已逹銀價約合京錢十八九吊而京外各州縣私將銅元折扣有每枚作六七文者京師則與制錢相埒觀此則銅元充斥不盡兹於奸商私販日來銀價雖日漸跌落而袛在九門之内終難持久除由順天府通飭各州縣竭力整頓外應請飭下直隷督臣楊士驤一律嚴禁核辦云云當日廷寄直督欽遵（廷寄已錄昨報） 
[蘇浙防匪彚聞]  
[大股梟匪將與寗軍決戰]  
　　嘉興府楊太守訪悉梟魁余孟廷等將於日内調集各帮大股梟匪與駐防府屬之三十六標寗軍大决雌雄因於廿七日電禀蘇撫陳中丞督辨瑞方伯請派各軍馳往助勦中丞與方伯互商之下立即飛電各營統領遴派軍隊星夜馳赴嘉興協力會勦 
[杜標統電石門灣戒嚴]  
　　駐紥嘉興杜標統月杪電汀督蘇浙撫云探聞匪受楓涇大創欲來决戰川已將丁家栅隊伍調往碸涇嘉善一帶以便就近應援隨時出勦所遺丁家栅一處請暫飭水師塡紮石門灣 
亦戒嚴酌加兵力州叩 
[嘉府電禀誤拿鄉民情形]  
　　嘉府楊太守將誤拿之馮三和等訊取供詞後知其確係良民即電禀浙撫云馮三和等經爕等再三研訊委無爲匪不法情事馮三和置有田產人所共知李七三搖船爲生歷歷可查現據紳商多數聯名具保又續獲之陳雙喜係在鐵路工作亦非匪類已令工頭來保请轉逹江督憲并候示遵 
[紹屬旅嘉同鄉請釋農民]  
　　寗軍在楓涇鎭誤拿農民一節曾紀前報現紹屬旅嘉同鄉已電請浙撫省釋略云徴兵在楓誤拿紹藉農船鎗斃船夫二名並拿田主馮三和李七三二名送縣解府被押查馮李二人久在嘉善農業置有田產確係良民人命所關乞大帥電嘉府釋放旅嘉同鄉會長陳子萬嘉善會長何琪蕭禾曁全體會員公叩 
[湖防統領率隊搜勦逸匪]  
　　湖防李統領以楓涇一戰蘇軍正在得手擬即乘機協勦以絶匪蹝隨於二十左右赴南潯先募偵探十五名密授機宜分途派出一面率隊赴蘇黎里盧墟澱山湖西塘楓涇平望等處搜巡至廿六晚始返湖發餉並布置調度一切至水隊加餉擬於二月朔起 
 
 

Page 4

 
 
即行加放以作十氣已禀請浙撫核示矣 
[追紀梟魁夏竹林之身世]  
　　著名梟魁夏竹林余孟亭夏小辫子江北阿四施福山等數月以來其名已播大江南北聞夏竹林實名夏作霖其父籍隸巢湖今尙健在母馬氏祖居華邑漕涇鎭髮逆之亂隻身走皖南與夏父締婚事平夫婦偕歸漕涇遂生夏及妹一人前日拘押華亭縣公所之鹽捕左營帮帶王太和卽其妹婿也客臘某日夏之羽黨爲官軍所戕夏乃載屍至浦南夏橫涇鎭購棺成殮時有一鄰人與之相遇夏遂向之自述生平略云成人以來即嗜賭喜揮霍不事家人生產羣不逞之徒爭附之然賭以外不動鄉里一草一木廿八年土梟勢熾浦南幾無乾凈土我逆知其必敗故卽消聲戢影不預其事未幾或降或誅果不出我所料然我欲稍補前愆即投鹽捕中營吳君忠部下充巡并方翼蕩滌垢穢倖保餘生詎今日府縣一公禀明日郵局一匿帖而官府牌札又隨其後實逼處此不得已銷差出營適鹽營降弁高有才在得勝港爲人鎗斃時在黑夜昏不辨人營勇不能得主名姑疑爲夏作霖而官府亦卽確指曰夏作霖於是風鶴愈緊不可少停遂遁避浙之寗波府約三閲月詎江浙間販私拒捕刧物擄人諸巨案紛紛疊起而官府張皇其詞均攙入夏竹林姓氏嗟乎夏作霖乃有分身術耶馴至行文皖省飭屬搜拿復藉沒漕涇祖遺之房產迫人於險無尺寸存活地試問夏某此時安得不嘯聚亡命以求順臾無死爲我善謝漕涇父老童時釣游地總有香火情也鄰人聞之亦深悲其遇之窮然無可慰藉唯唯而退今夏已在楓涇伏誅論者謂其所語皆實情云 
[瑞督辦調遣兵隊出巡]  
　　督辦勦匪事宜瑞方伯特派蘇防水師新中營沈葆義蘇防二標第三營統帶陳得龍於廿八午前同時乘輪拖船出防并即派定陳管帶專在楓涇嘉善一帶相機勦捕沈管帶則專在澱山湖等處搜尋梟窼云 
[新招水師中營之標誌]  
　　瑞方伯前飭革弁沈葆義招募蘇防水師新中營計船四十一號設管帶一員領哨五員惟新募之隊未有標誌深恐各營誤認爲匪自相攻擊因特製發尖角桅旗六面管帶旗用全紅色五哨旗用藍色紅心外鑲一邊分黃紅綠白黑五色全營軍衣均用元色管帶船加洋號一對以便認識現方伯已將以上標式電請江督蘇浙撫曁劉薩兩軍門杜蕭兩標統轉飭水陸各營遵照矣 
[違令艙長軍前正法]  
　　調駐平望之蘇捕水師營前工經管帶官調派中哨五十兩號鎗船開駐某鎭乃五號艙長蕭某（候補道李平森之内） 
姪）不肯應令併與管帶挺撞管帶喝責軍棍二百下蕭仍倔强管帶即據情飛禀撫藩兩憲以現當軍情緊急之際似此不遵號令何能約束三軍因卽批飭將蕭弁軍前正法聞已於廿七日在平望鎭斬決 
[接濟梟黨訊無實據]  
　　前日上海解到通同梟匪接濟軍火之周錦臣一名經瑞督辦飭清鄉局讞員迭次研訊並無實據因特禀明督辦發縣改押待質所聞可交保釋放據上以觀今之熱心功名者偶獲一匪非曰某某羽黨即曰刦輪要犯其無辜拖累者豈少也哉 
[蘇撫核准梟匪罪名]  
　　昨紀松府戚太守將解到各梟擬定罪名禀詳撫憲一則茲聞已奉陳中丞核准汪小周等十犯即行就地正法沈阿祥等六名情尙可原應如禀貸其一死金小二等三名旣係誤拿應即傳證保釋以免拖累 
[稽查京口上下輪船]  
　　江督端午帥以鎭郡係通商要衝難保無外來匪徒希圖煽惑查有鎭江水陸總巡周錦堂協戎於地方情形向稱熟悉特電召到省面授機宜命於大小輪船抵鎭時前往稽查如有形迹可疑者即留心偵探一切事宜均會同丹徒縣相機施行 
[姜軍過漢紀聞安慶]  
　　姜軍二千八百三十五員名已於廿六廿七兩日分起到漢其曹防軍隊尙不在此數之内（曹防軍須俟姜軍本部抵防後陸續南下）上海招商局已預派愛仁公平新昌三江輪來漢裝載軍士鄂督於廿七日午刻親至劉家廟火車站督率武漢文武地方各官代該軍照料一切並在車站設筵宴爲姜軍門洗塵聞該軍需用過山砲鎗彈等件趙督已飭兵工廠如數照發送至姜軍門坐輪以備應用其行營營務處爲道員楊鏞全軍總稽官爲道員李𥿈綬該軍紀律頗嚴惟軍服甚陋在漢停泊一夜准廿八日晨下駛安慶 
[附姜軍門約束軍士告示]  
　　照得本軍門恭奉恩命督師南下所部將士弁勇人等屢經嚴切誥誡凡遇沿途經過處所以及駐紮地方如與商民買賣來往務須按照巿價公平交易毋許絲毫尅短致啓爭端尤須恪守軍律肅靜無譁戲會集場以及窩娼聚賭處所均責成該稽查官嚴密查察有犯必懲本軍門治軍有年受國厚恩以至今日此番由北而南原爲綏靖地方起見誠恐該商民有所　慮尤慮該軍士等少犯軍規殊失本軍門愛民整軍之本意特此剴切曉諭爲此示仰該商民人等務須各安生理無稍驚惶該軍士等亦須謹遵教誡属守長官約束如敢故違准商民等立時喊控則當按照軍律從嚴懲治決不寛貨本軍門言出法隨勿謂言之不預也 
 [P皖撫電覆在蕪購米之爲難安慶> 
　　浙撫馮中丞因寗紹兩屬缺米電請江督皖撫在蕪湖通融採運曾紀昨報現聞皖撫馮夢帥已電復到浙略云釣船赴蕪運米前據蕪湖文道禀寗波商人請 
 
 

Page 5

 
 
變通章程改由夾板船裝米直運寗波當因米價翔貴民食不敷止准照章仍由輪船裝運商諸督帥意亦謂然業經批駁在案近日本在蕪購米二十萬石價益飛漲若再改章准釣船裝米出口於本省民食大有妨碍若尊處必需辦米請先電知石數以便轉飭蕪道體察情形再行商辦 
西報譯要 
[日本抗礦章之强硬]  
　　字林報載三十日東京電云日政府决意以强硬之態度反抗中國之礦務新章中國如欲于所定日期内實行則日本亦决不承認爲在効云 
[列國對于满洲之舉動]  
　　又三十日紐約電云聖彼得堡瑙佛蘭米報聲言美國在菲立濱建築壘堡經營不遺餘力觀此亦可見美國一方面對于維持满洲開放政策之堅決 
柏林半官報辯正德國曾接美政府對于满洲問題秘密條議云爲不確 
[英人贊助禁煙之一證]  
　　正月初二日文滙報載倫敦函云今日下議院有康登君詰問外務大臣上海城内七百家烟館已遵禁烟上諭盡行閉歇而公共租界工部局治權之下烟館一千六百家尙未禁閉此事應若何處置且上海工部局反抗與華官合力禁烟英政府果能設法保證無碍于中國禁烟之舉乎羅西孟君答稱上海城内烟館閉歇與租界煙館未閉情形誠如所言惟上海工部局乃負租界納税西人之責任並不在英政府管理之下工部局曾經議決不再發給烟館新照其意謂此事不由納税西人于年會時議准則不便照行現納税西人大會將于西三月間舉行届時必有辦法矣總之英政府對于中國官吏禁烟之舉動當盡其勢力所及以保證其不肯阻抗且將鼓勵之云 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要件 
[法律大臣奏定满漢通行刑律章程（六續）]  
　　一凡旗人窩竊窩娼窩赌及誣告訛詐行同無賴不顧行止並棍徒擾害教誘宗　爲非造賣賭具代賊銷贓行使假銀揑造假契描畫錢票一切謊騙詐欺取財以盜論准竊盜論及犯誘拐强姦親屬相姦者均銷除本身旗檔至八旗满洲蒙古漢軍奴僕有犯罪應軍流者依例發駐防爲奴徒罪期满繹回仍交與伊主服役管束毋庸銷除旗檔 
例文應修改者七條 
[名例常赦所不原]  
　　一凡觸犯祖父母父母發遣之犯遇赦查詢伊祖父母父母願令回家如恩赦准其免罪者即准釋放若祗准减等者仍行減徒其所減徒照親老留養之例枷號一個月满日釋放毋庸配倘釋回後再有觸犯復經祖父母父母呈送民人發往新疆給官兵爲奴旗人枷號兩個月仍發黑龍江當差 
　　謹按此條係觸犯發遣釋回再有觸犯之例旗民發遣地方不同旗人又多枷號應歸一律枷號已改罰金俱應修改今將修改例文開列於後 
　　（新律）一凡觸犯祖父母父母發遣之犯遇赦查詢伊祖父母父母願令回家如恩赦准其免罪者卽准釋放若祗准減等者仍行減徒其所減徒罪照親老留養之例劉金五兩追繳釋放倘放回後再有觸犯復經祖父母父母呈送不論旗民發往新疆當差 
[徒流遷徙地方]  
　　一文武員弁犯徒及總徒四年准徒五年者卽在犯事地方定嶧發配俟年限满日釋放回籍其有應折枷號鞭責者仍照例辦理 
　　謹案此官員犯徒發配之例枷號鞭責現俱删除例末二句似應删去今將修例文開列於後 
（新律）一文武員弁犯徒及總徒者卽在犯事地方定驛發配年限满日釋放回籍 
户律婚姻 
[嫁娶違律主婚媒人罪]  
　　一八旗内務府三旗人如將未經挑選之女許字民人者將主婚之人照違制律杖一百若將已挑選及例不入選之女許字民人者照違令律笞五十其聘娶之民人亦一體治罪　　謹按此條係旗人不准許字民人之例現在满漢旣許通婚此例卽應修改今將修改例文開列於後（新律）一八旗内務府三旗人如將未經挑選之女私行許聘者將主婚之人照違制律治罪 
刑律賊盜 
[盜田野榖麥]  
　　一凡旗民人等偷刨人參如有身充財主雇人刨採及積年在外逗遛已過三冬人數未及四十名參數未至五十兩者俱發雲貴兩廣烟瘴地方管束若人至四十名以上參至五二兩以上爲首之財主及率領之頭目并容留之窩家俱擬絞監候爲從發雲貴兩廣烟瘴地方所獲牲畜等物給付拿獲之人充賞參入官擬絞人犯遇赦減等者亦照爲從例發遣其未得參者各減一等如並無財主實係一時鳥合各出資本及受雇偷採或隻身潜往得參者俱按其得參數目一兩以下杖六十徒一年一兩以上至五兩杖七十徒一年半一十兩杖八十徒二年一十五兩杖九十徒二年半二十兩杖一百徒三年二十兩以上至三十兩杖一百流二千里每十兩遞加一等罪止杖一百流二千里爲從及未得參者各減一等代爲運送米石各杖一百私販照私刨人犯減一等治罪得參人犯首從照例刺字不得參及私販人犯俱免刺字刨參案内有犯軍流徒罪者係旗人銷去旗檔照民人一體問擬若旗下家奴有犯罪應軍流者發駐防給兵丁爲奴徒罪照例發配限满釋回仍交主家服役如伊主知情故縱者杖八十係官交部議處不知者不坐其潜匿禁山刨參被獲擬徒人犯限满釋回復行逃往禁山刨以參者不分已得未得俱發附近充軍旗下家奴發往防給兵丁爲奴 
　　謹按此條偷刨人參治罪这例旗人已與民人一體問擬惟旗下家奴辦法不同未免歧異又刺字已奏准删除均應改修將修改例文開列於後 
　　（新律）一凡旗民人等偷刨人參如有身充財主雇人刨採及積年在外逗遛已過三冬數未及四十名參數未至五十兩者俱發雲貴兩廣烟瘴地方管束若人至四十名以上參至五十兩以上爲首之財主及率領之頭目并容留之窩家俱擬絞監候爲從發雲貴兩廣烟瘴地方所獲牲畜等物給付拿獲之人充賞參入官擬絞人犯遇赦減等者亦照爲從例發遣其未得參者各減一等並無財主實係一時鳥合各出資本及受雇偷採或隻身潜往得參者俱按其得參數目一兩以下杖六十徒一年一兩以上至五兩杖七十徒一年半一十兩杖八十徒二年一十五兩杖九十徒二年半二十兩杖一百徒三年二十兩以上至三十兩杖一百流二千里每十兩遞加一等罪止杖一百流二千里爲從及未得參者各減一等代爲運送米石各杖一百私販照私刨人犯減一等治罪其潜匿禁山刨參被獲擬徒人犯限满釋回復行逃往禁山刨以參者不分已得未得俱發附近充軍 
分類新聞政界 
[倉督奏陳審判廳官之寛縱北京]  
　　倉塲總督片三嗣後審辦案件仍咨送人理院辦理等情已略見前報專電茲覔得原片節錄如下上年十一月問興平倉開放内務府甲米有車夫沙平兒入倉用鐵探子俗名喇叭在裝車米袋骨逐袋偷米登時人贜併獲訊供不諱送交巡警廳轉交第二初級審判廳辦理乃該廳訊結覆稱據沙平兒供認在倉外瞥見米車袋開洒漏從旁檢取鐵探子亦係路旁檢拾無罪可科應即釋放等因臣等不勝詫異人情詐僞久已習慣且係車夫竊米已成積賊斷無直認不諱之理該廳官竟不準情度理亦不行查該倉參考情僞即信其一面之詞逕行釋放無論中西審判從來無此辦法儻日後臣衙門緝獲要匪亦任該廳輕棄例章任意辦理宵小何所忌憚仰懇天恩俯允嗣後遇有臣衙門案件仍咨送大理院審辦以免流弊等語奉旨依議 
[准撥調查局開辦經費南京]  
　　寗垣調查局長王紹延觀察日前具禀江督請撥該局開辦經費銀五千兩當奉端午帥批准由財政局支領聞不日即可開辦（月） 
[招民領懇城外荒地蘇州]  
　　蘇州城内外各處荒地前經商務局丈量劃界分上中下三等准民間繳價認領現蘇撫陳中丞札飭農工商局在城外另設勘丈局將城外所有荒地詳細勘丈除可以耕種之地另議外其餘荒地悉照城内辦法准民間繳價承領該局奉札後已遵照辦理矣（命） 
[自治研究社會議情形廣東]  
　　廣東地方自治研究社於二十二日開第十四次集議許少筠主度由張小呂宣布正社長梁小山來書略謂桂以美洲興學部電敦促成行敬求諸先生别舉賢能主持一切謹此告辭隨由主席宣言俟梁放洋乃再公電敦請梁星海主持一切又宣布公薦幹事員因是日投薦函者僅十六人衆議函知全體社員速致薦函 
 
 

Page 11

 
 
下期再决定又宣布莫君翥廷獻議云接東洋同學崔斯哲吳天寵來函願在東洋調查地方自治事務可否由本社致公函往東請其調查以資研究并登入研究錄之處請公議衆議即由社内致函日本崔吳兩君請其調查一切俟其回信應允後再將其名刊入下期研究錄内又宣布駱捷雲來書願與其弟小巒擔任編輯事務衆皆贊成擬第二期研究錄即將駱氏昆仲名續刊云（有） 
交涉 
[漁業蓋平兩問題將次議决奉天]  
　　日外務部前電催加籐總領事速與奉天交涉司開議現聞漁業問題及蓋平事件須先議决而食鹽礦山各問題尙可稍緩目下兩國對於此二項問題其大致已無甚異議試爲略舉於此 
　　（甲）漁業問題一日人嗣後不再徴收漁船保護税一漁業教習中國宜聘用日人一州同州外之漁區公用之彼此均得自由出漁　　（乙）蓋平事件一蓋平漁業總局總辦黃家傑嗣後不得在東三省當差以示懲儆一高景賢之遺族宜給與恤欵若干此項恤欵之數目及其名義現在尙未議定大約總數不過二二千元至於日人本間所索之賠欵大致亦無須再償矣（於） 
[堅拒教士任便購產北京]  
　　近有某國公使又向外部提議凡有教士在各處通商口岸購買房產請准其任便轉售各堂憲以教民購買房產必須註明教堂公產字樣方准印契載在約章原以預防流弊此時礙難允許所請已照約拒駁矣（以） 
軍界 
[粤省軍事最近佈置廣東]  
　　司令部之計畵現督練公所因奉部章五年内即須練足二鎭已計定分三期辦理現届本年春夏間孥須編足混成一恊十營仍舊將本恊司令部設置俟至第二三期練足各恊各標兵丁再推設本恊本標司令部又設置本鎭司令部原定各鎭兵一律編練足額更行設置全粤總司令部刻已將各項計畵議定按照成鎭成協時期辦理矣 
　　活動隊之分設司令處現擬緝捕辦法兩層由各營統體察情形就各營中抽出熟識情形之營隊若干作爲活動隊專任梭巡游擊查緝各事餘外各營即作爲不動隊擇要分别扼紥以資警備不得再有零星散紥致碍巡緝操演云業已通飭一體遵照矣 
　　雲南馬之調查東南各省產馬最小惟雲南深居内地沿途運送悉用馬匹以是該處養馬甚多且畜牧得法生息蕃孳爲南省最良出產近日大吏迭接部咨請練新軍馬隊已分飭督練公所選養良好馬匹以爲將來成鎭時添置馬隊之預備前往選購來粤以備軍用要需云（若） 
[調查庫儲軍械吉林]  
　　吉撫朱經帥派員查核軍械庫現已騐訖共計實存馬里夏鎗一千八百餘支徑口毛瑟鎗一千三百餘支其餘殘廢各鎗未記數目惟馬里夏鎗預發給常備軍使用徑口毛瑟鎗俟巡防陸軍營制改編後再發給各軍换用然庫儲各新鎗爲數無多難敷分布頃聞已派員詣北洋購運矣（爲） 
學務 
[調查鄂省學堂數目表武昌]  
　　湖北學界近年日見發逹茲將光緒三十三年所有省城及各屬學堂列表如左師範學堂十所專門學堂四所高等小學一百十七所初等一千零七十九所半日學堂二所女學堂十二所幼稚園二所西洋留學生一百零三人日本官費生四百七十五人（丑） 
[組織新亞學堂湖北]  
　　鄂省學界陳君唯一等近在省垣設一新亞學堂分算學東文東語兩科以爲學者專門之基礎每科額設四十名不拘年齡每學期收學費十二元每月膳費錢三千文一月初一日起至十五日止爲報名之期聞每名須先繳保證金一元（璧） 
實業 
[粤路正月中旬搭客車利表廣東]  
　　十一日客三千四百二十六名銀三百五十六員五毫十二日客三千零八十七名銀三百二十五員六毫六仙十三日客三千零六十五名銀三百二十九員八毫二仙十四日客三千零六十六名銀三百十六員四毫一仙十五日客二千三百八十名銀二百四十五員七毫七仙十六日客二千八百三十九名銀二百九十一員八毫六仙十七日客四千零二十八名銀四百十九員二毫四仙十八日客三千九百名銀四百零八員四毫六仙十九日客三千三百八十三名銀三百五十三員二毫二仙二十日客二千六百二十九名銀二百六十四員六毫七仙是旬共搭客在萬一千八百零三名收銀三千三百十一員八毫一仙（子） 
[粤省設立鑛務公司之計畵廣東]  
　　粤省農工商局去歲招集官商股本合辦一礦務有限公司開採全省礦產當經擬定章程禀奉粤督派委朱道恩縉前往各屬查勘在案現該局以官辦曲江乳源各處礦產已著成效其餘雖經查勘尙未興辦之處共有二三十起擬卽設法招股實行開採以闢利源日前將籌辦各情具詳粤督察核張安帥以各處採掘礦產成本甚多非照原議集合官商股份開設辦礦公司經畵一切辦理恐難得手惟本省礦務已由周前督特派朱道恩縉經手籌辦必須由朱道始終其事故即電諭朱道赶將欽廉善後辦理就緒即行回省籌辦礦務事宜（甲） 
[籌墊實業學堂經費南京]  
　　江南實業學堂前委劉大令澤青監工修造詎工竣後核與原圖不符不合於用當由省憲勒令賠繳改造經費銀六千兩劉令迄未籌解而學堂待用甚急故江督持札飭財政局先行墊借並飭江藩司將劉令賠欵從速追繳（雪） 
 
 

Page 12

 
 
[江督咨明礦務新章安慶]  
　　皖撫准江督咨開兩江礦政調查局設已三年明年正月期满應行撤局現經農工商部奏定礦務新章各省均應專設礦政總局自應俟新章施行之日即將該局改設叧刊發江南礦務總局關防專辦寗蘇玫屬礦務以符定章候即奏咨立案並分咨皖蘇贛三省撫院一律查照等因現馮中丞已遵照辦理矣（政） 
[派員襄辦森林武昌]  
　　鄂省農業學堂森林監督王觀察曾俊刻以森林公所已在蛇山傍建屋開辦事務紛繁特派留學森林畢業生馬君繼良襄理一切（止） 
[蕭道補報登萊布價山東]  
　　濟省商務議員蕭道應椿呈商部文云前奉山東撫院楊札飭承准鈞部咨開擬選取各種禽獸羽毛珍異及水族之品類新奇者解送到部轉交試驗塲陳列試騐等因當經將各州縣已到各物品先行闰單呈送内登萊二府工藝局花布價目聲明業經飭查應俟開送到日另行呈送在案茲准登萊二府蠶桑紡織工藝局開具前送布疋價目清單前來職道覆核無異理合照繕清摺具文呈報鈞部鑒核（有） 
雜記 
[旅漢粤商請革工程師湖北]  
　　旅漢粤商上梁星使震東禀略云鄺工程之腐敗經稽察員遍報外埠極力攻擊何故無聞公司革除此醜類是豈星使亦蹈此徇情之覆輙耶現擬定今年正月爲限如工司不革除鄺工程即公舉代表回粤在公司内坐請革除並欲調查黃副辦告退及賬目各事件（以） 
[開設劇塲漢口]  
　　漢口華景街現有華商數人擬在該處租賃洋房開設劇塲兼閲報社業已禀准工部局總理不日開演（漢） 
[又派輪查緝軍火廣東]  
　　日前緝獲日輪私運軍火一案現正在交涉近聞大吏恐有奸商牟利復行偷運昨特派徐参將振鵬管駕鏡清練船駛往九洲洋一帶海面嚴密梭巡以杜接濟（矣） 
[要求改建大橋之紏葛廣東]  
　　番　縣屬雙岡鄉地方有一山坑經鐵路公司擬建拱橋八尺乃該處土人恐於出水有碍去臘曾率衆百數十人出而阻止並與該叚幫丁程司黃雲川爲難當由梁總理函知該縣請爲彈壓十四日該縣派員會同慕德里司前往該鄉開導並允其添加大鐵渠二條詎土人仍不甘服要求改建十餘丈大橋並將該委員等肆意辱駡（卯） 
路股報告 
[甬屬集股處錄甬上集股處認股清單]  
虞梅田虞衡甫包紹康屠宗阮李雍甫包德潤羅韻鐘忻初陽呂熊祥呂名榜湯壤記王崇理俞賡堂陳滬來李永洋袁芝莊戴榮國袁寗生徐鍚元王明旁徐維岳柳賢揚任馥蕓任宗淮范阿三李用光董萼芳余雨蓮徐隆炳王用年呂耀廷孫和慶林靜甫李萬相郁受記張允賚吳梅盒陳现省祀王祖鶴鮑子長林萬烺任忠貞陳海槎徐紹鴻桂珍如李祖蔭陳賢禮馮省三馮芝孫劉逹人馮蒪官張嶧桐來問津學堂教習以上各十股源豐銀號代表嚴子均五百股棁行永義曾各友二百九十五股毓才學堂七百四十八股茂昌邵靜山代表一百五十股染業代表李書紳一百六十股鄞縣高等小學堂學生一百廿股陸玉仙女士吳桂卿女士各二百股周蘭如一百股李宗潮一百股施品璋四十二股汪丕孝四十股邱維熊四十股傳祿清周衡夫各一百股吳蔭庭五百股謝沅蓀二百股陳運表二百股張吉夫一百股繆平瑚四十股吳　卿馮厚甫馮孟表各四十股戴詠　林本增陳運壽王汝楫賈薔卿杏卿姜巨卿施作錦黃泰麟陳序寛裘寳泰蔡良初葉懋之張傳初陳荔汀黃苑卿柴文祥馮仲記周生一舒清才以上各廿股沈子剛五十股陳蘭記廿股嚴志揚邵宗伊以上各廿五股包傑如五十股章南孫惠風學校龍嚧學堂以上各三十股洪嘉珍十五股寗波府教育曾公欵八百股徐佩珍十五股李國磐十七股以上共計六千零六十二股 
清談 
[五萬兩之叅議員]  
　　前二年京師編制局宣布資政院草案。院中議員。有欽選會推選舉三法。顧法政家。多不满於欽選會推。以其不能取决多數也。今則江河日下治術也而叅以巿道。竟有捐銀五萬兩。得充議員之議。不知法政家對此。其判斷當復如何。 
[一千金之怪美人]  
　　日本東京南神保町菊家商店。有一女容顔絶世。姿態橫生。見者莫不涎之。前湖南師範學生。願以二千金貯之。未果。近爲公使館某賓納千金娶之。從此人面桃花。不復相映。菊家商店。可設雀羅矣。惟盧家少婦。爲他人作衣裳。某學生對之。其意念當復如何。 
瀛談 
[世界軍用品之進步]  
　　自世界平和會出現後。論者輒曰。從此可以弭兵禍。從此可以限軍備。果爾。則自今以後一切兵學。可以不究。一切軍器。可以不造。乃何以各國之兵學。近日愈究愈精。各國之軍器。近日愈造愈奇。彼豈以之供玩弄耶。抑將以之炫奇巧耶。斯亦足以證平和會之目的矣。茲略舉新發明之軍用品數端於左。 
一砲法蘭西人愛道文潘邪氏。近日發明一具最大破壤力之大砲。已由陸軍省採用據云。此砲發射之彈丸。非描抛物線乃依一直線而進。比從前所用各彈丸。其貫通力殆過百倍。軍隊中有此砲。可敵無此砲之軍隊五十萬。且其重量。不過百七十磅二三人之力。足以搬運。法人得此。如獲至寶云。 
二槍瑞典人某。近日發明一新式自動軍用槍。呈報德國陸軍部。據該部試騐。每一分時間。能發射一百四十四次。惟遇戰爭時。須供給多數之彈丸。頗爲困難。故德國現正研究速製槍彈之法。 
三艇德國新發明之軍用空氣艇。第一次試騐。駛行兩日。較法國拉伯海利號爲優。其速力能多持四小時之久。 
近日挪威亲造一空中艇。其氣球高百八十四尺。最大之部分。容積二十九萬五千基約備特呎。除查布林伯爵之空氣艇外。此爲最巨。艇中坐船。以鋼鐵爲之。其全速力能行百五十小時之久。以之偵探軍情。預備戰　。最爲靈捷。 
四衣挪威人某。近日新製一海軍泳水衣。以特殊之植物纎微素造成之。其材料每一人。僅需三百六十瓦。苟用之以成一泳水板。則二人匐伏其上。游泳水中。頗爲便捷。聞海軍隊以之偵探敵艦。設法破敵。最有助力（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説 
[哀情小説情海波瀾記（廿八）]  
　　聖白拉言至此。華特恩遽躍起曰。子爵夫人之案乎。吾方疑其以如是。美麗之女子。何以能無故致人於死。顧其犯罪之證據甚備。欲見一無罪之證據而不得。然吾以爲引子爵夫人者。决非殺人之罪人。聖白拉君即君。無今日之一言。吾亦必爲彼女子之辯護士。今請與君同至獄中。一詢彼女子被罪之原委何如。聖白拉聞華特恩之語。甚喜其意見之不謬。乃立頷其首。而與華特恩同往潑來特之獄中。 
　　潑來特之獄中。有一姿貌曼麗之女子。獨坐榻上。方以巾自拭其淚。口中喃喃自語。曰噫。天乎吾乃被此殺人之嫌疑。吾不知彼等與我有何仇恨。而竟欲陷我於死。綱科我以殺人之罪。吾其以若人之名姓。告之裁判官乎。忽又掉首曰噫。吾與若人相約。不得少漏此事之秘密。吾安可以身被嫌疑之故。而失信於若人。語未已。忽一獄卒啓門而入。謂之曰。今有皇家律師華特恩格雷先生。及倫敦著名之律師聖白拉先生來訪夫人。欲爲夫人伸此無罔之屈抑。此獄中之女子。聞彼獄卒之語。忽似電氣之著體。周身皆動。方木然未語。華特恩與聖白拉。已接踵而入。聖白拉舉手謂之曰。子爵夫人。請恕吾等之冒昧。此華特恩者。爲皇家之律師。確知夫人之被枉。吾故與彼同至夫人許。欲爲夫人之辯護士。以出夫人於法律。夫人其許之乎。當聖白拉言時。子爵夫人一見。彼二人之面。立變其色。肺葉相擊有聲。胸前之呼吸至促。眶中之淚。不期乃續續而墜。有頃。始顫聲謂聖白拉與華特恩曰。天乎妾謹謝二公之盛意。妾自入此潑來特獄以來。倫敦之人士。幾無一人不以妾爲殺人之凶手。又以妾之手鎗。指爲殺人之凶具。即妾隨帶三千磅之紙幣。亦指爲盜竊而來噫。妾何不幸而遭此災厄之境耶。雖妾自有無罪之證據。而妾對於此事有。秘密之關繫。斷不能以罹罪之故。而洩諸堂上之裁判官。果裁判官疑。妾爲罪人者。妾亦聽之。决不作解脱之計。妾自以爲倫敦之大。無一人能知妾之受枉者矣。乃君輩二人。確知妾之被枉。自願爲妾之辯護人。妾固深感兩君之高誼。然妾願君等之勿涉妾事。華特恩與聖白拉聞子爵夫人之語。乃大詫。以爲此女子者。殆鬰怒而狂恣矣。聖白拉遽問之曰。子爵夫人。請告我以故。何故願僕輩之勿涉此案。本埠新聞要事 
[基督教會創設除烟會]  
　　上海基督教各公會倡立國民除烟會三十日晚七點半鐘在三馬路慕爾堂開會集議俞宗周君當衆宣佈宗旨籌議辦法由衆公舉俞宗周爲會正張葆初爲書記員周亮亭爲司庫員決議辦法五條如左 
　　一議定電禀英政府議院之稿英政府議院尊長鈞鑒上海城廂内外煙館自去年五月十二日起業已禁閉獨惜租界烟間較盛于前教會全體憂之想文明貴國必不忍此爲特伏乞大議院飭令上海工部局速行禁止無住盼禱上海基教各會聯名公叩 
　　一議定禀工部議事會咨商法工部所有英美法租界内大小烟間務須一律禁閉 
　　一議定函懇洋商有權力者于西三月二十號工部局開董事會時請竭力贊成以上二條公舉　挺生趙晉卿主稿 
　　一議定禀請滬道通飭所屬派員認真調查勿使陽奉陰違並請禁止打嗎啡針 
　　一議定各堂預備大書願詞一通内列不吸不買不賣字樣逢人力勸簽名入册以盡義務議畢籌捐唱詩閉會時已九點半鐘 
[緝拿匪目之嚴密]  
　　著名梟匪余孟亭經官兵擊傷後匿跡浦東連日由李大令派差查緝仍無蹝影昨日大令又諭飭各捕赶緊嚴緝而叅府萬参戎亦飭師船駛往西鄉一帶捕拿究辦 
[梟匪供出同黨]  
　　緝私委員朱大斌前在浦東緝獲梟匪鄭老窩仔及洋鎗彈子解督轉解蘇藩訊辦等情已誌前報茲悉該匪供出船中尙有同黨二人一爲俞小老大一爲耿加興當來捕時適二人登岸幸得漏網等語因此蘇藩又札上海縣飭即派捕密拿務獲解究 
[新任滬道來申消息]  
　　道署昨得有京中消息知新任蔡觀察乃煌定於本月下旬由津乘輪來滬再行擇吉履新 
[警局提訊匪犯]  
　　警局偵探課員在嘉興拘獲首李什長劉先生二人派輪護送來滬等情已紀昨報昨由警法科長聶司馬提訊李劉同供係湖南湘鄉縣人向爲貿易不敢爲匪又稱小的曾充什長因事斥革後即改業爲商是實判分别還押候禀明總辦再訊又消防隊巡路隊局長前在城内緝獲之匪人劉立順亦奉提訊供詞遊移判押候再訊 
[政聞社宴客紀事]  
　　政聞社發起人馬相伯徐佛蘇雷繼興諸君昨晚六句鐘在萬家春番菜館邀請學界諸君讌飲來賓到者約三十餘人酒酣馬相伯雷繼興兩君報告政聞社之宗旨在組織政黨以造就國會議員之資格并述該會發起於東京之歷史次由來賓孟庸生君答言 
 
 

Page 19

 
 
今日爲政聞社成立之第一日即爲國會成立之第一日不可不各盡一杯爲政聞社賀於是來賓遂和飲一杯迨散會時已九下鐘矣 
[楊欽使由皖來滬]  
　　巡視南洋華僑大臣楊士琦於前晚由皖乘輪來申假招商局爲行轅定於明晚乘新銘輪船北上回京覆命 
[日本孤兒院開慈善音樂會]  
　　岡山孤兒院日本之大育嬰院也爲志士石井十次君所創迄今二十餘年收養孤兒二千餘人教以學藝使他日有以自立造就成材者已有五百餘人成效大著現該院少年學生音樂隊十餘名旅行來華報告院狀該隊内外音樂奇技雅調頗足娛目其活動電光影戲千變萬化尤爲可觀刻來上海由滬上表年會婦人會基督教青年會發起該院慈善音樂會准於二月初四初五兩日晚七點鐘在中國青年會開演現已出售觀覽票茲將奏演各影片及昔樂大綱錄下（一）演該院現况及各國景象之活動電影共五十六片（二）内外紳士淑女奏演活人畫及合奏奇術等（三）該院學生音樂隊合奏各國妙曲共十餘曲 
瑣事城内 
[浦東閙事之餘波]  
　　去冬隨衆拆毁南碼頭圖董房屋之周三全秦阿永（即王阿永）由縣拘獲後即經襄審李明府提訊供詞狡頼喝周鞭背三百下秦責四百板周始供因鳴鑼聚衆之某甲聲稱不願加抽渡資　小的等往拆圖董房屋小的到場不敢動手秦供小的於四日前已駕船外出回滬時事已平靜求察判俱收押候查明核辦 
[租用布牌之紏葛]  
　　薛瞿氏所開生記布莊收歇後有萬選萬通等布牌六塊租於李鴻昇每月租洋十六元去年九月李將滯銷之牌交還租洋亦不交付氏因於前日投縣喊控飭候批示 
[臨審脱逃]  
　　張榮榮前控堂弟張聖林張錦榮勾串嗣父姘婦張宋氏盜贖出抵田單一案由縣斷令榮榮償還贖價並每月貼宋氏膳洋三元去年榮榮將贖價二百九十餘元二月膳洋六元繳案後宋氏等抗不將單交出榮榮赴臬署上控批飭仍照原斷今由縣署提訊宋氏供無力贖單聖林供並不干預時錦榮在堂外尙未傳案忽然逃逸該差往追無着大被申斥判聖林交差宋氏交官媒押追 
[持刀傷人]  
　　小工朱阿順向卞在注索討討洋互相爭論朱以小刀戳傷卞之手背由虹鎭巡局解縣訊判朱責一百五十板卞亦不安本分斥退 
[押究縱匪]  
　　緝私鹽巡艙長陸先運去年四月間緝獲梟船一隻私鹽數十担嗣由鹽巡委員朱都戎查悉陸尙賄縱梟匪二名爰卽勒令交出現仍未交於昨日將陸解縣請爲押究 
[起解盜犯]  
　　縣捕陳金緝獲行刦鎭江某典當之盜匪唐桂林方德生等二名昨由上海縣派差解送丹徒歸案訊辦經過英租界捕房派捕協解出境 
[官事]  
　　候補道唐夑元南洋副律法官羅貞意候補知府羅恩綬補用通判梁廣淞補用知州王佶淞滬巡防步隊五營管帶章豹文廣東試用知縣張恩壽候選縣丞王家仁試用縣丞張雨田浙江補用縣丞姚錫康法公堂曾審委員聶宗羲昨均到道拜會禀見 
南巿 
[丐頭要挾]  
　　滬南各丐頭昨赴總工程局禀稱身等承充丐頭專司約束各丐今勤生院尙未成立若不准在店舗疏貲難免滋擾可否仍照向例取貲等情當奉諭飭如無滋擾暫准收貲俟勤生院議妥再行佈告遵行 
[店主被累]  
　　壽子秀等串拐吳恕園之五歲孫兒賣於英租界二馬路順昌烟館夥謝某帶回廣東昨由工程局飭探將店主李偉文提案訊供不知判兩造各派人至粤追回復訊 
[欠欵已還]  
　　利記板不行控木作頭徐坤生欠銀六十九兩零經工程局孫明府提訊徐供欵已還楚在浦東總巡局有案可查判徐保出自向該行理算 
[毆傷同業]  
　　瑞和雞行夥劉二與同業大甡行夥陳八因爭奪生意口角將劉擊傷扭至工程局訊判交該業董事理處 
[不付票銀]  
　　張嘉六扭木作頭張雲亭至工程局控告不付期票銀兩經陳叅軍訊判交保限期先還二百兩核 
[致祭風神]  
　　今日爲致祭風神之期昨上海縣李大令先飭辦差人等在大東門外風神廟打掃伺候 
閘北 
[巡士之槍]  
　　昨有年約二十餘歲之妓女至警局喊寃放聲大哭經巡士以洋槍恫喝驅至租界仍被鴇母追回噫妓女不得已而喊寃該巡士竟掮槍逐去不知是何居心 
新租界 
[怨耦]  
　　孫木蘭將妻張氏百般凌虐昨由該氏至靜安寺捕房控告捕頭飭赴廨具禀英租界 
[跡近圖詐]  
　　英商利記前被陳錦堂與地保陳建堂以廢單抵去銀兩向催不贖嗣由陳將另單調换敷衍至今日尙未了結茲作抵之單地已由利記拍賣得價銀三百兩尙欠五百兩禀請公廨追還昨由寶讞員與英巴副領事會訊原告洋人投訴前情訊之兩陳同供原告將抵單地基拍賣小的等均不知悉况該地値價不止三百兩應飭贖回中西官以建堂刁狡判押廨究追錦堂交保出外趕向原告禮楚 
[控告縱火]  
　　寳善街東興昌洋貨店保險失愼一案西探馬克濤查有縱火圖賠情事將擋手林志堂解廨請究林延禮明律師投案伸辯判押候禮拜三會同西官往勘復訊核辦 
[畫價未還]  
　　李仲英前將何竹漁所寄之古畫等物賣去控奉公廨訊判賠銀四百兩曾詰前報昨何因分文未還投廨請追質之李供愿變賣家產償還求恩交保判押候禮拜二再訊 
[改傳爲提]  
　　董藴瑜控楊式耕串同朦出期票經公廨飭傳不到改出提票　辦 
[私行吊打]  
　　許松濤與王金桃袁東狗王金狗王友梅嚴王生等將顧尤富私行吊打報捕解廨訊究判許王各押一禮拜王友梅枷十天其餘從寛斥釋 
[冒取工資]  
　　顧玉泉串同趙阿炳朱阿榮冒名朦取工資經工頭朱其武報捕拿獲解廨請究顧等供認不諱判顧押西牢三月趙朱各押六禮拜 
[監禁流氓]  
　　流氓林家柏卽梁阿福搶取劉生有金耳挖等物報捕拘獲解廨訊究林供詞支吾判押西牢三年 
[包探索詐]  
　　包探張永慶串同探夥陳阿丕向衛周氏勒索洋十元由氏報捕將陳拿獲供係張包探所要總巡當卽將張斥革昨解公堂請示判押候禮拜五集訊究懲 
[放火]  
　　潘昌仁串令學徒王生連用自燃藥水紙置於曹雲康洋貨店灶間縱火一案昨由捕房解廨請究寶讞員以人証未齊判押候下禮拜二再訊 
[局賭]  
　　紀雲卿即小雲卿前因犯案遞解回籍茲又潜來租界前日勾引蔡連生至某處局賭致蔡負去洋一千數百元旋被察破報由包探拿獲昨解公堂請究蔡延聖文律師投稱紀在四馬路大觀茶樓誘蔡至王濤濤家局賭應請究追質之紀供詞支吾判押候禮拜二查明實情復訊究辦 
[疑竊]  
　　趙桂生被陳明德疑竊衣服首飾報捕解廨寶讞員以所控無憑判押候查明再訊 
[欠租]  
　　陳炳榮積欠豐益公司房租屢索不付該公司禀出公廨拘案押候訊追 
[公堂瑣案]  
　　過犯王掌林陳阿慶今又犯事押一月逐出租界王慰堂吞沒周福昌皮統押候過堂再訊陳小毛竊錢阿美衣服押一月杜元金孫福生王阿三串竊自來火公司舊鐵杜押十四天罰洋十元孫押六月王押二月期满均逐出租界蔡紅江竊管阿泉衣被押六月逐出楊毛毛茶館違章聚賭押十四天朱阿甫竊陳豐茂衣物押三禮拜陸根郎蔡生候串竊袁順林衣服各押六禮拜 
美租界 
[葡人犯事]  
　　前晚有一葡人因犯事經捕房派探至百老滙路拘獲解入捕房押辦 
[擊傷頭額]  
　　楊湧泉投報捕頭稱在靶子路烟紙店爲夥剃頭匠根生購物口角被用碗擲破頭額請究捕頭飭送醫院醫治並派探查究 
[騐屍]  
　　北山西路德安里九弄何鼎臣之妻某氏前晚與何口角自縊斃命已紀昨報昨日午後上海縣李大令帶同刑仵蒞騐委係自縊身死遂飭棺殮 
[火警]  
　　外大橋堍西華得路口公昌洋貨舗樓上昨午失愼捕房以該店保有火險飭探查究 
法租界 
[會訊洋棧失愼案]  
　　新開河鈞昌洋棧保有火險銀十一萬餘兩去年失愼後捕房及保保險行以該棧存儲之土攙有沙泥控奉公堂將一干人証再四研鞫迄未定讞昨晨覆訊捕房將在押之李鴻賓朱世恩江秀甫及保出之棧主鄭子雲四人解訊各保險行延開逹律師到堂代訴鄭倩伯律師帮辦龍仁投案伸辯先由麥捕頭訴稱該棧存貨有雜物充塞其實値價不過數千金今保如此巨欵不無可疑訊之李稱上日下午南巿送來勃來地酒一百箱由棧司倪紀生安放後即於五點餘鐘閉棧出去鎖匙共有兩副在鄭處一由倪紀生收藏是夜八點鐘火起小的至鄭處報告適鄭往清和坊吃酒迨奔回火場已不能入到十二點鐘又至鄭處晤面 
 
 

Page 20

 
 
鄭並不提及失火一案中西官問棧司究有幾人答有二人除倪紀生外尙有全臖一人於事前回甬由周阿炳作替工問該屋内共信幾户稱前樓　屠姓後　是周阿炳小的信樓下中西官駁曰爾前數堂祇供棧司一人鎖匙一副並未供明另有一副由鄭執管李稱係受子雲之愚實被拖累求恩開釋質之鄭供是夜由鄉人袁某邀往戲園看戲繼至妓院始悉失火旋由捕房來傳卽至捕房　　　　　　　　　　 
是實判鄭仍交原保餘人還押候禮拜四傳到要証再訊 
國外新聞 
[法摩攻戰近情]  
　　三十日倫敦電云法國大將逹梅台在摩洛哥之克薩孛朗卡内地與土人激戰一日之久死者十三人傷四十人當時馬隊於紛亂之際欲圖自行逃脱以致死傷之數竟至四十三人惟敵軍卒被攻退埃爾權利之亞侖省南境亦有亂象爰是處駐兵已馳往援助法將逹梅台後境内空虚故摩人又復思逞計摩國兵士聚於邊界者有三千五百人 
[英民反抗議案]  
　　三十日倫敦電云英國酒業已集資十萬磅以備反抗限制准許狀案各選舉區民均已具禀抗議此事矣 
[西班牙后將分娩]  
　　三十日倫敦電云西班牙官塲中宣傳皇后維多利分娩之期約在夏季云 
[歸併孔戈國之條約]  
　　三十日倫敦電云比國首相屈魯治報告議院謂歸併孔戈國之約不久將交議會核議 
[美海軍被譏之原因]  
　　三十日紐約電云美總統羅斯佛之海軍傳令官辛斯日言從前麥克留報所刊譏評美海軍之語乃由彼通知該報遂使得藉以攻擊海軍云以上譯字林報 
[虚無黨人之舉動]  
　　初一日芝加哥電云有虚無黨員一人行刺此間之警察長顯璧并鎗擊其子致死且傷其御者惟該黨人亦被擊死城中聞之甚爲震恐現已拘獲虚無黨五十人因是全城所用工徒被開除者約有百分之三十同日得倫敦電云據美國芝加哥來電謂有虚無黨一名濳入警察長之室鎗擊其子與其御者復以鎗擊警察長卒反被擊死 
[美海軍之腐敗]  
　　初一日華盛頓電云美國海軍官辛斯當上議院海軍委員前宣言美國軍今日之情狀大可驚異各艦鐵甲均太脆薄軍械起重機亦殊危險昔日聖西哀哥之戰其擊射情形殊可恥辱計燃放九千彈祗有一百八十彈中的云 
[美海軍演習砲術]  
　　三十日栢林電云美國海軍一隊已由攷勞埠起程赴麥逹侖邢灣約於本月二十號可到即將在是處演習砲術三十日 
[法將增兵赴摩]  
　　三十日柏林電云法政府已向愛爾權西拉條約簽押各國探問增兵前往摩洛哥之意見云何 
[俄國反對黨陰謀]  
　　三十日柏林電云俄國政府反對黨又設計偪首相司結冰去位然未成功以上譯文匯報 
調查 
[長崎商務]  
長崎匯豐銀行買辦繆鴻基即玉庭係廣東人專理華商進出項欵事宜近忽不知何故另换繆旭升爲買辦亦廣東人惟繆旭升不諳西語故長崎匯豐大班有仍用繆玉庭以資熟練之説不知果否 
長崎華商分三江廣東福建爲三帮進口貨以肥料爲大宗近各菜餅漲價每百担値洋三百元左右荳餅每百張値洋二百八九十元左右廣帮運出口貨如海味等類去年鮮有不虧耗者廣帮之萬昌和去年虧至二萬元之鉅三江幫以進口貨爲大宗去年如昇昌裕源昌二號均有盈餘其餘各家亦有開消不致虧折 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
