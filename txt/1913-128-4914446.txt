# 1913 - 128 - 4914446

 

Page 1

 
 
調查 
[長蘆鹽政情形（再續）（遯庵投稿）]  
　　蕩地 
　　長蘆鹽場久已停煎其在昔煎鹽時必須預儲草芻以備藏冰淋滷灶户各有分地刈割不相攙越是謂草蕩今蕩地尚有存者仍按舊則納課具詳徴榷門灶課項下 
[灘地]  
　　長蘆場鹽舊唯海豐嚴鎭二場由晒而成其濟民石碑歸化三場則由煎而成若豐財蘆台越支三場則煎晒各半至前淸道光年間一律改煎爲晒凡晒者必資於灘前有進潮溝以引注潮水溝内有閘候潮啓閉後有運鹽小溝用船撥鹽以逹於坨四圍築有圍垣所以防灘私也兹將八場灘地所在叙列如左 
　　豐財場製鹽灘地凡四區一曰鄧沽在場署東十六里有拕一區圍之以垣其進潮溝凡三道舊有熟灘八十三副今存二十六副一曰塘沽在場署東北三十里有坨七區合築圍垣其進潮溝凡二十八道舊有熟灘七十二副今存四十三副一曰東沽在場署東三十里有坨一區周圍土牆有小溝一道舊有熟灘六十八副今存五副一曰新河莊舊有熟灘六十二副今皆廢 
　　蘆台場製鹽灘地凡三區一曰漢沽在場署南十八里一曰寨上在漢沽南二里一曰營城在寨上南五里三村相毗連有坨三區在寨上北者曰北坨在營城北者曰南坨在寨上道東者曰東坨均有圍垣有北中南三溝爲運鹽路其進潮溝凡三十餘道舊有灘二百九十副今存一百八十八副 
　　海豐場製鹽灘地凡二區一曰南灘在場署東南四十里每灘一副有進潮溝一道凡灘二十 
 
 
 

Page 2

 
 
　　副一曰北灘在場署東北三十五里有進潮溝六道凡灘十八副有坨一區曰羊坨即在場署東北隅周圍土牆兩灘所有之鹽則皆運貯於此焉 
　　嚴鎭場製鹽灘地凡二區一曰東港在場署東三十里道口莊有坨曰道坨有進潮大港一道舊有熟灘八十五副今存三十副一曰北港卽在場署所駐之同居鎭東北有坨曰同坨有進潮大港一道舊有熟灘一百二十四副今存五十七副 
　　越支場製鹽灘地在場署南六十五里有坨曰尖坨舊有灘二十三副今併作新大灘二副 
　　石碑場製鹽灘地在場署南沿海一帶有坨後老灘姜石溝老米溝四灘離場遠近不等共有滷溝一百四十五道有坨在大淸河總棧旁 
　　濟民場製鹽灘地在場署南三十里有坨在場署西半里許凡灘計八副 
　　歸化場製鹽灘地今僅存圑林一灘原有坨亦久廢 
　　長蘆八場現皆改煎爲晒其晒鹽方法灶丁於近海之區預掘土溝以待海潮浸入復於溝旁堅築晒池九層或七層自高而低俟潮退後兩人繩繫柳兜或用風車挽溝中鹽水傾入最高一層中注滿晒之然後放入第二池又灌高池使滿逐層放至末池投石蓮試之鹹矣於是趁晴曝一日以木把扒起堆池旁隙地如高墉然泥封其上以待商至而批發此舊法也現在考察歐洲製鹽之法以從事化騐改良鹽質庶足抵制外鹽之浸灌 
[工本]  
　　長蘆灶户工本以脩灘爲大宗而灘地逼近海濱地勢低窪每値久雨積水則溝濠池埝多被冲塌修費最爲浩大向有借帑修灘之例分户三等一曰極無力之户二曰次無力之户三曰稍有力之户按户給銀分限完繳灶户藉以支持然鹽價過賤從前南場包重每包約價銀一錢以外北場包輕每包約價銀八九分灶丁入不敷出工本時虞匱乏前淸乾隆年間定制灶户煎鹽令商人認定酌給資本使得及時煎晒卽遇陰雨連緜亦不致缺少鹽觔其價値由公同酌定寗有餘無不足務使灶户得沾利益庶幾工本無缺近來外省紛紛借運灶鹽銷地日廣灘地逐漸開拓灶丁庶可復業矣（未完） 
時評 
[宋案証據發表（無名）]  
　　宋案証據宋案証據正名之實爲應夔臣家之証據物也何則証據中非盡宋案事不能以宋案概之也特以應夔臣與宋案有關係証據中亦與宋案有關係得証據時以宋案得之故名之曰宋案証據耳 
　　宋案之發現也論者紛紛均謂關鍵在緝兇及兇手已得論者又紛紛均謂關鍵在証據今証據已宣布矣然而論者又必紛紛以爲關鍵在証據之解釋也夫証據死物也有不必解釋者有不能不解釋者旣有解釋則必有解釋如此者亦必有解釋如彼者是以知其論者又必紛紛也 
　　証據之解釋是在法庭是在律師是在原告與被告是在証據中牽涉之本人局外者未知其中曲折不能懸斷也故我見証據之發表也益望法庭之早日成立以觀此事最後之結果 
命令 
[四月二十五日臨時大總統命令]  
　　任命傅疆爲外交部特派吉林交涉員張慶桐爲外交部特派黑龍江交涉員王壽昌爲外交部特派福建交涉員羅泮輝爲外交部特派廣東交涉員張紹伯爲外交部特派新疆交涉員此令 
　　外交總長陸徴祥呈請任令連文澂爲吉林長春交涉員宋春鏊爲吉林哈爾濱交涉員高莊凱兼充福建厦門交涉員陳永善爲廣東汕頭交涉員東奕榆爲廣東北海交涉員楊芳爲廣東瓊州交涉員常儒慶爲新疆塔爾巴哈台交涉員應照准此令 
　　陸軍總長段祺瑞呈請任命鄭國政爲貴州都督府軍醫課課長楊崇基爲貴州都督府軍需課課長應照准此令 
　　陸軍總長叚祺瑞呈請授韓祖黎夏尚聲吳觀樂鄭長垣爲陸軍步兵中校王樹榕爲陸軍騎兵中校龔巾曾侯文鼎爲陸軍礮兵中校張恩錫爲陸軍憲兵少校吳騅郭懋仁高錫庚賴篤軒何爕桂鄭鳴澍吳安伯陳體斌段德華周廷紱唐天鵬朱永漢蘇世安夏景星蕭聲箎黃在中魏元徐安棠周傳授胡芳瀘陳瑋史振鵬楊衍嶽錢鏞胡賢周磐富瀛額段世琛袁其昌李沛霖符振麟馬立功陳履誠陳仁獲張汝霖王興毅周樹森楊起元爲陸軍步兵少校王檢身周璧階李炳榮賀德麟德權王錫品吳德楞額張雲卿袁克智爲陸軍騎兵少校蔣朝冕秦濟時何文沂容起鵬廖國珍夏煜臨田煇曾周鼎鍤馬鍾綸樊嵐雲葉寳珍爲陸軍炮兵少校傳人俊何心華爲陸軍工兵少校宋炳炎爲陸軍輜重兵少校應照准此令 
　　福建都督孫道仁電稱泉州司令官張得貴被控有案疊經行文調省抗不遵令現復託故回湘請褫職歸案訊辦等語似此抗令潛逃亟應嚴行查究應先由陸軍部查明褫革並著湖南都督飭屬勒令回閩歸案候訊以肅軍紀此令 
專電 
[北京電]  
　　今日至午後三時各黨尚紛紛電話傳議至四時許始開會 
[北京電]  
　　今日衆議院用無記名舉議長湯化龍吳景濂均當選嗣因各有不合式之票故又作無效 
[北京電]  
　　衆義院臨時主席丁濟生爭召集開會權林長民力言俟諸黨協商易調和連日開會皆以恊商爲詞丁辭主席本日選舉會趙藩仍爲臨時主席 
[北京電]  
　　郭人漳又脫國民黨另組大公俱樂部從者頗多 
[北京電]  
　　昨日參議院張繼得百二十九票王正廷百二十七票當選爲正副議長張演說願與諸公維持此最高立法機關居於稱固地位 
[北京電]  
　　衆議院昨日以藍票二百六十八對於白票二百六十六主張無記名者多數據此國民黨在衆議院巳確不能占多數 
[北京電]  
　　新黨組織已於昨晚確定理事長黎元洪理事張謇那彥圖伍廷芳梁啟超孫武湯化龍王賡分政務黨務二部部設五科 
[北京電]  
　　比所傳南方消息益緊内外皆謂不免於戰禍此間外人得電謂南方黨人須視議會形勢如何 
[北京電]  
　　山西票商以南方黨會匯欵到京者甚多某黨僅由滙豐一處匯者聞已百萬元現已邀集若干號組織圑體專辦此事並約嚴守秘密 
[北京電]  
　　大借欵傳聞巳定洋員分配如下審計處法人波多葛斯俄人喀諾發祿夫借欵稽核處德人龍伯鹽務處英人丹諾 
[北京電]  
　　大借欵本定今日簽押合同如前六國圑但改年息爲六釐有人竭力破壞但已確定或稍緩數日簽押洋員現定五國各一法國鹽務英國審計德國公債局日俄或爲審計處副或爲鹽務處副 
[北京電]  
　　國務院各部委員會近來審查二年預算甚忙已經减去三千萬元尚有數部未審查者袁總統催辦甚急 
[北京電]  
　　贛國稅廰坐辦轉任江蘇坐辦缺委黃序補任汴坐辦高桐辭職改委王宰善 
[北京電]  
　　蘇督昨又電財政部力爭漕糧是貢非賦巳經列入地方預算 
[北京電]  
　　贛浙中國分銀行現已組織就緒鎭江揚州兩支行將開辦 
[北京電]  
　　今日孫少侯在湖廣會館開林述慶追悼大會袁黎各賻千金但尚未請恤 
[南昌電]  
　　實業司派歐陽彥謨報告省辦萍礦案理由不足經議會打消 
[南昌電]  
　　美敎會購城外芝蔴田地數百餘畝建立男女大學請佈告興工案李督交議會議辦 
[南京電]  
　　敎育部現派伍仲文視察江浙等省學務已由津浦車抵寗 
[南京電]  
　　省議會未經開議案尚有二百餘件現已延長日期聞擇要緊案件提議其餘即行打消 
[南京電]  
　　警察廰改組編制業經省議會議决將一等各署長取銷各人員薪水裁减已函請應省長轉飭遵照 
[南京電]  
　　總商會昨電程都督應省長請速返節以靖人心 
[南京電]  
　　此間基督敎於今日在貴格會堂開救國祈禱 
特約路透電 
[北京電]  
　　衆議院决定用無記名投票選舉正副議長投票之時頗有秩序湯化龍得二百七十二票吳景濓得二百六十六票舉湯票中有一票不合式吳票中有四票不合式尚有四票殘缺不全到會議員共五百五十人故此次投票遂作無效進步黨議員提議當重行表决湯吳二人旋與他黨互相激辯卒乃散會故湯吳二人將於下次續舉而美國承認之期又將展緩 
[北京電]  
　　財政總長周學熙巳於夜半回京預料借欵合同今晨（二十六日）可以簽押 
[北京電]  
　　五國借欵合同今日下午（二十六日）巳塡寫花押之第一字卽晚十時當可簽定 
[北京電]  
　　美政府擬於明日（二十七日）衆議院選定議長後卽於星期一日承認中華民國 
[哈爾濱電]  
　　黑龍江省行政部照會領事圑謂已出示嚴禁本省人民以空盤買賣雜糧故請轉告外人須以現貨買賣云 
[哈爾濱電]  
　　據聖彼得堡電社朱格斯却（譯音）消息科布多征蒙華軍現因乏糧處境頗困阿爾泰當道已派員赴朱格斯却採辦應用之糧食中政府已命速運大批雜糧前往阿爾泰現因輸運不能速舉故恐中國當道或將阻止俄國隊商云 
[哈爾濱電]  
　　東淸鐵路衛隊新指揮西乞斯基將軍業巳抵任 
[南京電]  
　　省議會議長許鼎霖由靑島來函謂至少尚須養疴一月請准其辭職 
[武昌電]  
　　黎都督擬明日在先烈祠舉行祈禱會靑年會現亦預備一切將唱讚美詩及延中外名人演說 
[九江電]  
　　祈禱秩序業已宣布九江一帶之人頗爲關心基督敎會巳在學校庭中搭一天棚可容二千人凡自稱願往與會者届日到齊約可有四千人之多文武官及各紳均將與會 
譯電 
[北京電]  
　　財政總長周學熙巳於昨夜（二十五日）十一時回京十二點鐘時參衆兩院會同致函袁總統謂五國借欵須將顧問問題預先商定則彼等始能承認云云故恐合同簽押又將展緩 
[北京電]  
　　周學熙已請假五日現信周之延宕進行談判實因連日接有恫嚇函件謂簽定借欵無異自簽死狀之故 
[倫敦電]  
　　西藏留學生若干人已行抵泊里茅慈 
[北京電]  
　　駐京英使朱邇典之任期將由十月起始展長兩年此間外人聞此消息殊爲忻慰按此爲朱使第二次展長任期朱使在任總計將有九年之久自華特君後駐華英使未有若此久長者朱使夫婦今定六月初旬休假回國數月期内由英國外交部秘書一九一二年曾充北京使署參贊之阿爾斯登攝任兹已由英乘西比利亞火車來京 
[漢口電]  
　　（二十四日）前二十四小時内大雨如注且雷電交作歷十三小時之久英租界巳爲水淹 
[倫敦電]  
　　英國郵政總長薩末爾君在下議院報告一年來郵政情形時深以英國無線電報遲遲未設爲憾且謂專門家委員會之報告不日可以藏事英國埃及印度南斐洲諸處已擇定地址惟東斐洲及英屬南洋羣島兩處現正在選擇之中印度及南斐政府將自購地址餘悉由帝國政府購置 
[北京電]  
　　社會黨大會表决卽行開工時贊成者佔 
 
 
 

Page 3

 
 
全體四分之三罷工工人之巳開工者爲數甚衆 
[美京電]  
　　美國國務卿白乃安君巳將進求世界和平之計畫呈交駐美外交圑據謂美總統威爾遜君願與各國締結條約追加公斷條約使嗣後國際爭端非經調查之後不能輕啓戰禍云 
[柏林電]  
　　據法國上議院消息一九一三年預算案短少法郎二千萬枚一九一四年預算案短少法郎三千六百萬枚故除借債法郎一萬五千萬枚外尚須徴收新稅始足彌補 
[柏林電]  
　　昨日（二十四日）柏林附近某處飛船場跌斃飛船家二人一名亞白拉穆維區去年曾由柏林飛至聖彼德堡名望頗著此次與俄國某親王妃同船飛空竟遭不測該妃受傷無礙 
[倫敦電]  
　　斯克太里之失陷巴爾幹各邦京城莫不狂喜張燈結綵異常熱閙塞京各社會亦開宴暢飲並於通衢跳舞以誌歡慶軍民人等多赴敎堂禱謝帝恩俄京有羣人結隊赴塞國使館道賀其數甚衆警察殊難干涉芒京於夜間二時宣布此事芒王尼柯拉斯卽在宮前廊中向衆演說並當衆擁抱各邦代表其歡樂情形不能言喻據芒京消息斯克太里之土軍曾由芒軍准其携帶旗鼓快炮等物列隊退出城内糧食頗缺子彈將罄 
[俄京電]  
　　斯克太里失陷後俄國主張統一斯拉夫種人之熱誠因以復活俄國輿論所依之各報皆謂新發生之事實奥國必宜承認今當力求調停妥法奥國單獨行動似足引起歐洲之巨禍云 
[柏林電]  
　　列强協商之預望頗滿人意駐英各大使將於今日（二十五日）開會討論斯克太里問題奥國提議驅逐芒人退出該地聞擬佔據芒國沿海各鎭爲舉動之第一步據德國某報載俄京消息俄國外相聲稱俄國將遵守不以斯克太里歸屬芒國之决議而芒王尼柯拉斯及其内閣均當衆宣言謂决不自行委棄斯克太里惟據芒國他方面消息如以亞爾巴利亞海濱相當之土地割讓芒國則芒國可允委棄斯克太里云 
[倫敦電]  
　　列强接巴爾幹各邦滿意之覆文後現請各交戰圑自行商訂媾和草約各邦初意列强必草定媾和條件送交各交戰圑故聞此議均爲錯愕 
[芒京電]  
　　芒軍在斯克太里獲礮一百二十尊芒王因戍軍中多有忠於芒國之亞爾巴利亞人故准彼等携帶來福鎗退至鐵拉那明日（二十六日）全軍可以退出芒國步兵兩大隊已入城維持治安王太子定明日入城樹旗城堡芒王一已命汽船三艘滿載糧食往賑貧民 
[倫敦電]  
　　路透電社得悉駐英外交家昨日（二十四日）非正式交換意見後現信芒國必將承認列强對於斯克太里之决議以金錢而代土地云據奥京消息奥國向列强提議由列國派兵佔據安底伐里及桑其哇凡里兩地如列國不從此請則奥意兩國或奥一國卽將實行列强尚未答覆 
[柏林電]  
　　奥國各報要求如列强對於芒國佔據斯克太里一事拒絶行動則奥國須單獨對付法國各報主張列强當協力進行一切並當賠償芒國損失意國各報主張列强應一致行動並謂當速設法對付 
[土京電]  
　　據政界聲稱斯克太里之失陷實因軍需告罄之故各軍隊均携帶鎗砲子彈退出該境已奉命在桑其哇凡里乘船開往某處 
要聞一 
[兩院議員同志會開會紀]  
　　二十號下午二鐘至四鐘兩院議員同志會開第一次談話會到會者何雯張鹤弟石璜吳凍陳士髦李慶芳劉祖堯陸文阮朱甲昌康愼徽梅光遠汪秉忠劉可均斐淸源苗雨潤侯延爽藍公武鳥爾棍布等數十人先由衆人推定李慶芳君報告開會宗旨其略如左 
　　（一）性質之說明　本會成立之理由不外二端一由於黨義拘束議員不能自由發表意見良心上之主張不能自由發揮二由於黨派衝激往往對於彼黨主張本屬贊成徒以主張不出於本黨故意加以反對實議員良心上最痛苦之事本會性質以溝通黨見爲前提凡四黨議員均可自由加入（二）陳士髦之演說　江蘇衆議院議員陳君演說本會之成立非因黨員資格而成立乃因議員資格而成立故對於政黨無所謂敵黨無所謂友黨目下第一進行方法須得兩院議員多數之贊成以期憲法之早日完成不負吾儕代表國民之天職云 
（三）章程之通過　對於前此所擬章程全體一致表决其案文如左　第一條　宗旨　木會以促進憲法之完成期正式政府早日成立爲宗旨所標政見如左（甲）制定憲法採國家主義（乙）選舉總統須有政治經驗及成績者　第二條　會員　凡參衆兩院議員贊成本會宗旨者由發起人一人之介紹皆得爲本會會員　第三條　地址　本會地址未擇定二前暫假延壽寺街佘家胡同宣南俱樂部爲通信處　第四條　經費　本會經費由會員担任籌集惟以不出自政黨或政府爲限　第五條　幹事　本會不設職員由會員推定幹事若干人經理會事　第六條　會務　本會研究事項以第一條之規定爲範圍不得牽涉别項問題　第七條　宣言本會得議員同志多數書之贊成卽發布宣言書布告全國國民凡本會會員皆列爲發起人第八條附則本規約有不完全不適用之處經會員提議得開會决議修正 
江蘇省會緊要函電 
[致財政部漕糧歸省收入電]  
　　北京財政部鑒漕糧性質貢而非賦天庾旣除正供自廢人民願準其額以爲地方特稅中央豈宜攘取暫歸國家稅之說詞意近於罔民性質實爲索貢蘇省人民萬難承認本會代表民意業將漕糧歸入本省收入謹聞江蘇省議會 
[致民政長許議長辭職文]  
　　敬啓者本會於四月十二十八兩日前後疉接許議長函稱接到京函承大總統任命導淮會辦此於桑梓水患極有關係議不容辭更無兼任議長之理用特具函辭職云云業於本日提出大會全體贊成准許議長解職相應函請貴民政長查照 
[致民政長延長會期文]  
　　敬啓者查省議會暫行法第二十三條内載常年會期以六十日爲率其有必須連續開議者得延長會期二十日等語本會自二月二十二日開會至本月廿二日適届六十日之期惟現在提出之重要各案均未經三讀會通過應照暫行法第念减條之規定延期二十日從本月二十三日起至五月十二日止合將延期理由函請貴民政長查照 
[江蘇省會之談話會]  
　　解决選舉議長　推升與重舉之大爭執 
　　二十三號開會後决議許鼎霖准其辭職遂於二十四號開談話會到會者有四十餘人討論正議長辭職後應否重舉陳議員及許議員皆主張推升之說王議員等謂推升非法又有某某議員謂重舉亦無條文規定於是互相爭執叫囂聲不絶幾致用武錢副議長起而解紛曰諸君子弗以不肖之心測鄙人鄙人並不希冀推升亦不贊成推升於是某某等自知推升之失言陳議員又起而解釋謂推升亦須經選舉手續王議員謂推升自推升選舉自選舉不能并爲一談副議長又摇手請勿爭論并詢何時選舉議長衆遂决於翌日選舉云此次省會開會以來議員之叫囂者不止一次凡遇大會行政官派員出席如屈伯剛等亦與其列云 
雜評一（無名） 
[出於戰爭]  
　　北京之外人預測時局謂不免出於戰爭我且勿論其戰爭之可不可也亦并無致生戰爭之理由國家旣有議會則政權之勝敗自以議會中爭之若失敗於議會而借欵於兵力無論何人其敢犯破壞共和之大罪乎 
[今日大祈禱]  
　　今日之大祈禱祈禱中華民國也祈禱中華民國之議會進行政府成立國家承認也無論耶穌敎徒與非耶穌敎徒均當誠意贊成之唯祈禱之外所力行者當與祈禱相符祈禱乃始不虚耳 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[宋案証據]  
　　此項證據因送來爲時匆促未及編列次序且恐或有錯誤遺漏俟日後查明再錄 
　（第一件）趙秉鈞致應函　密碼送請檢收以後有電請直寄國務院趙可也桂馨兄鑒鈞手啓 
　（信面）卽送應先生啓趙緘川密電本密本三本 
　（第二件）應致趙電　北京國務院趙鑒應密洪正有事寗蘇三十一號回淮運司翌日來京程督被迫將辭職莊藴寛誓勿自代乞預慰程會盲爭眞象巳得洪回面詳夔印 
明人字密四十六字共五十八字二年正月二十六日上午七時發應夔丞印 
　　北京椿樹胡同洪三十一號快車回告趙蔭 
　　下注十六　電與前電同書於一紙 
　　（第三件）趙致應電　夔電悉巳代陳調徐張不能中央命令出自公個人感情於各方面不落着痕迹至佩服菴十一日 
　　（第四件）洪犯致應犯電　文元坊應夔丞確有委任卽自行來領何日到京先覆電蔭 
　　下注元年十二月十一日川密此誌下蓋應夔丞印 
　　（第五件）上海寄應犯電　金臺旅館應夔丞欵急陳未到速復瑞眞下應親筆注云長江各黨領允許在前鄂部應照漾條及發急令照數西廣湘川未便指照且非余勢力所能驟及着嚴詞以拒始欲欄入江境無怪予之無情否則將林先斃之末蓋應夔丞圖章 
　　（第六件）上海應家致應 
電金台旅館應夔丞趙款人已北上請趙電家照付瑞 
　　下應犯筆注云各黨索欵無以應之准函電先撥三萬兩分别照付已同趙致電照撥矣 
趙囑速回 
　　應親筆批云二年正月念五晚十二時北京來電當已照復國務院趙總理轉呈總統并用明電飭知椿樹胡同内務部秘書洪查照轉告趙智菴以資接恊前事已於當日用飛函致趙稿與電略同加以朱介人出爾反爾忽保朱經田以民政長今因中央信任經田忽又反對省會巨紳力保乞維持卽發任令爲盻正月二十五日二時申發下蓋應印二字圖章 
　　（第七件）洪致應函　夔弟又鑒頃文泰快車巳開又記起一事吳蘭英處有洋帽鎖鑰一把又白皮箱鎖匙一個請向伊索回由郵局寄來爲盻大題目總以做一篇激烈文章方有價値也閱後付丙手頌台安名心印二日一號 
　　（信封）上海西門文元坊江蘇駐滬巡查長應夔丞先生手啓快信津洪緘 
　　（第八件）洪犯致應犯函　要緊文章已略露一句說必有激烈舉動吾弟雖於題前逕密電老趙索一數目似亦不宜太遲也吳蘭英巳有辦法否手此卽請台安小兄名心照三月二日 
　　（信面）上海西門文元坊江　駐滬巡查長應夔丞先生台啓京東椿樹胡同洪緘 
　　（第九件）洪犯致應犯函　夔弟足下各電到趙處卽交兄手而呈總統後色頗喜悅弟頗有本事旣有把握卽望進行云云又略提欵事渠說將宋騙案情卽及照出之提要式寄來以徴信用此飛函馳而望弟以後用川密與兄再用應密緣程君下手卽多一人也且智老手續不甚機密此信到後望來簡電（函到二字足矣）或加件照寄三字以杜郵局遲誤之弊（連郵局亦須防）手此卽頌台安名心印二月四日 
　　（第十件）應犯致趙電（卽冬電）國務院程經世君轉趙鑒應密孫黃黎宋運動極烈黎外均獲華僑資助民黨均主舉宋任總理東電所陳兩綱其一巳有把握慮被利用已向日本購孫黃宋劣史黃興下女合像警廰供抄宋犯騙案刑事提票用照片輯印十萬册擬從横濱發行孫得信後要黃遣馬信赴日重資賣毁索三十萬陽許陰尼已得三萬一面又電他方要挾使其顧此失彼羣壑難塡一伏一起雖百倍其價事終無效此事發生間接又間接變象萬千使共無計設法無從捉摸决可奏功實裨大局因夔於南京政府與孫共事甚切知之最深除空言邀譽外直是無政策然尚可以空名動人黃宋則無論矣内外多事倘選舉擾攘國隨以亡補救已遲及今千鈞一髮急宜圖維黎使田姓來滬籌欵迄未成夔冬 
　　此電共計明碼十四字密碼二百五十六字下註明二年二月二日晚六時發下蓋應夔丞印 
　　（第十一件）應犯致趙電　北京國務院趙鑒應密憲法起草創議於江浙川鄂國民黨議員現以文字鼓吹金錢聨合巳招得兩省過半數主張兩綱一係總理外不投票似巳操有把握一係解散國會手續繁重取效已難已力圖此外何海鳴戴天仇等已另籌對待夔東 
　　電文下注（四等明九字密八十八字二年二月一日午刻發） 
等字樣並蓋有應夔丞印圖章 
　　（第十二件）洪致應函　夔弟足下前由馬裕處轉交一信諒收入矣兹特將各事分列於后 
　　一來函已面呈總理總統閱過 
　　一以後勿通電國務院（除巡輯長之公事不計外）因智老已將應密電來交來恐君不機密純全飭兄一人經理 
　　一近日國民黨有人投誠到中央說自願取消歡迎國會圑云云 
大約亦是謀利（不由我輩另是一路）於所圖略加鬆緊然亦無妨 
　　一請欵總要在物件到後國會成立之時不宜太早太遲爲數不可過三十萬因不怕緊只怕窮也 
　　一所須水泥已取程聽弟一函可持往公平交易渠公司甚窘要求現欵云云函附上 
　　一觀察使一節莊思緘巳兩次與雪老言之卽有阻力請探其内容急過之 
　　一吳蘭英遷後卽望代覔替人爲盼 
　　一沈佩貞自稱代表章佩乙故略與言籌欵一事此刻請民强報逕函王河屏說借欵不成允恊一節已無效云云可也（我去說較有痕跡）知名不具二月二十二日 
　　（第十三件）洪犯致應犯函　應夔丞應密蘇省各觀使雪老能保否 
　藟此一電與此案無密切關係又有一電云（應夔丞佳灰删係各觀能）此電當係前電電碼有不明處故改釋之也 
　　（第十四件）洪致應電　文元坊應夔丞川密寒電應卽照辦倘空言益爲忌者笑蔭 
　　（第十五件）洪致應電　文元坊應夔丞應密事速行川効　　（第十六件）應致洪電　北京洪蔭芝川眞電悉要買中央八釐息債票三百五十萬每百凈繳六十六萬二滬交欵先電復　　（第十七件）洪致應電　蒸電已交財政部長核辦債票只六釐恐折扣大通不過滅宋酬勳位相度機宜妥籌辦理蔭 
　　（第十八件）應致洪兩電　梁山匪魁頃又四處擾亂危險實甚巳發緊急命令設法剿捕乞轉呈候示夔廿四十分鐘所發急令巳達到請先呈報夔 
　　（第十九件）應致洪電　渺電諒悉匪魁已滅我軍一無傷亡堪慰望轉呈報 
　　（第二十件）洪致應電上海文元坊應夔丞應密寒電到債票特别准何日繳現領票另電潤我若干今日復銑 
　　（第二十一件）應犯致洪犯函　三月初九來函及十三號電均悉慈别詳陳於後 
　　一前電述將中央第一次上年九月間所出之八釐公債票外間展轉出賣每百萬只賣六十五萬至以過付之日起利夔處親戚到胡薛三家承買願出六六二卽每百萬出實洋六十六萬二千元在上海中央所指定之銀行尅日過付所要公債三百五十萬元蓋該三家合以各家戚友將外國銀行存欵一例提出因思臨時期内見政府財政之窘藉此補助夔處並不扣用乞轉呈財政長從速電復夜長夢多日久又恐變計夔費半月之功夫得此一案專爲補助中央財政之計乞轉言 
　　一裁呈時報三月十一日十三日囑令登登輪之記載並民立實紀遯初在甯之說詞讀之卽知其近來之勢力及趨向所在矣近彼在同孚路黃克强家又爲克强介紹將私存公債六十萬由夔爲之轉抵義豐銀行（外有各種股票能値四十餘萬）計五十萬元爲遯初之運動費並不問其出入夔處攤到十萬昨被撥去二萬五爲蘇浙兩部曁運動徐皖軍隊之需夔因勢利用陰操故縱不得不勉爲陽許可直陳於内以免受讒 
　　一功賞一節夔向不希望但事關大計無爲釜底抽薪法若不去宋非特生出無窮是非恐大局爲擾亂　中間手續無米爲炊固無易易幸信用尚存餘產摒擋足可挪撥二十餘萬以之全力從此急急進行復命有日請俟之三月十二（下蓋應夔丞圖章） 
　　（信封）北京投交椿樹胡同洪蔭之先生啓三月十三日自上海文元坊應上特派巡查長應印快信 
　　（第二十二件洪致應信）　蘇省各路觀察使尚未定人兄於常鎭或准揚分一席然須雪老同意電保弟晤時能一提否倘前途不以爲然則亦密示爲要宋件到手卽來索款夔弟心印名不具二月十一日 
　　（信面）南京下關第一樓馬裕春先生收下速交應夔丞先生台啓京洪函快 
　　（第二十三件）洪致應函　夔臣老弟足下二十三到京於二十四發電用川密本不知足下能查得明白否連日爲足下之事請大總統特下敎令又請黎副總統取消通緝之案幸目的均巳達到兹將程督轉來黎電錄請查閱卽此可見鄙人之苦心矣至大總統聽見鄙人陳述各節甚爲許可日昨傳諭囑鄙人函知足下將各項成績可以辦至若何具一條陳前來譬如共進會成之處决無擾害治安爲一項如裁兵可以省餉爲一項種種界限手段效驗由足下自具說帖寄由兄處轉陳大總統可以據以任命或委任緣說歹話人多有此則大總統易於措辭也連前之表叙革命時之一書分作一　寄來更好手煩勛安愚兄述祖手啓十月二十九日 
　　再前信係公事信此再加私函 
　　一囗到謝謝惜巳死過半不便送總統僅囗二大筆與總理而巳 
　　一程都督相待甚好相期甚殷吾弟必須格外做臉 
　　一張紹曾早巳出京足下之信加封郵寄 
　　（第二十四件）洪寄應信附抄程督電　前信發時所有電文一紙怱怱未曾封入兹再捕寄望查閱日來情形若何 
能北來一行否至盻覆示手致夔臣仁弟名心頓首三十日 
　　南京程督來電元年十一月初四日到 
　　北京内務部洪述祖君鑒華密前得敬電當卽達知黎公兹接復電文曰有電悉應夔臣旣願効力自贖亦能担保共進會無違背法律擾害治安之事且赶速設法解散武漢黨徒是其悔過自新實爲難得尊處辦法極是敝處以前過緝之案自應取消除通電外特此奉復元洪宥等語特聞程德全沁印 
　　（第二十五件）洪致應信　夔臣仁弟足下劉松回得手書並金銀紀念幣等件謝謝續又接到金陵所發來函並報告文件當卽先後親呈總統連日俄蒙事忙今日國務院會議始决定三萬之欵准發至寳山一節陸軍參謀兩部尚須研究緣頗有人爲寳山運動不獨朱瑞與吾弟反對也總統極盼吾弟速來近日莊都督（鄙人之表弟也）到兄屬其爲吾弟揄揚日象較勝惟接此信後望由津浦路尅日前來一謁總統並領取欵項卽行回南亦無不可務祈注意爲盼（附上總理親筆信一紙閱後仍帶遠鄙人爲要）兄亦待欵孔亟欲設法加一浙江巡查長以便與朱瑞合而爲一吾弟以爲然否手此密布卽頌時綏小兄述祖手啓十一月二十九夕互李事須本人認可切不可勉强 
　　（第二十六件）洪致應快信附電稿　此函信封書云上海西門文元坊江蘇駐滬巡查長應夔丞先生台啓北京椿樹胡同洪緘 
　　夔臣老弟足下别後廿日到津二十二入都張紹曾早巳出京吾弟手書只好交郵局掛號寄去矣中央加委一層總理其贊成明後弟見大總統後再定京中報館前說四家請開示名目吾弟可告前途來通機關究竟京中設共進會與否希明白告我吾弟手函望補寄因要叙勛非如此不可也嘉興李女士事若何人（事成另往漢口結婚）手頌大安小兄述祖手啓廿日 
　　致前中英特派員内務部洪述祖復電北京椿樹胡同洪蔭之君　　鑒頃自浙回函電均悉詳情另復夔叩 
　　元年十一月初二日發四等電 
　　文元坊應夔丞川密敬悉南方有人說謗現在張徐交鬥弟如勸（導）（懲）寳山只許解散正可趁此機會立功能否兄電復總統（盼）（眞心）弟北上允准三萬兄到滬同來於事有濟初四 
　　（第二十七件）洪寄應信　夔臣老弟足下前在京發一快信諒已先到吾弟來信如係公言可由書記繕楷（以便一呈）除你我私信方親筆也（餘外須預借送大總統閱）兹專弁劉松送上此函望再發紀念幣數枚交伊帶回爲要足下何日北上乞示手頌倚安小兄述祖再行十一月初一日 
　　（信面）專送上海西門外文元坊 
江蘇駐滬巡查長應夔臣先生台 
啓守取回信北京洪緘 
　　（第二十八件）洪寄應信 
尚未接伊回信 
　　一最好吾弟來京一行輕車減重一見大總統總理必能賞識如必需欵成行可用電來說其所以然（此電正說此事不夾别事及私事）由示轉呈或者能稍發亦未可知大總統前說允發而日來大借欵不成京中窮極應須原諒 
一如夫人同來尤妥免到京浪費也 
　　一李女士處說過否倘不成或别　　尋一相宜者亦可 
以上請先復爲盼兩知二十九午刻（下註元年十一月初三日到）（信面）上海西門文元坊應夔臣先生台啓北京洪緘 
（第二十九件）趙致洪信及洪致應信　頃歸得總理函送閱請卽速行照辦可也兄今晚不出城矣夔丞仁弟兄名心照三十 
　　應君之款請屬具呈說明辦法以便籌撥鈞啓廿九 
　　（信面）内緘卽送洪先生蔭之台啓國務院缄 
　　（第三十件）洪犯致應犯信　連日未晤當念總理處手摺已否面遞行期約在何日鄙人明早須赴津一二日躭擱耳如何情形示我爲荷夔丞老弟足下名心叩九號 
　　頃聞總理諭屬吾弟開一南邊邊法手摺明日面交又言次長處明早十鐘往辭爲要此次渠其力也大總統處或星期二早往辭爲妥夔丞棣台小兄名心啓二年一月五日 
　　前函註明二年正月九日悉下蓋應夔丞印後函註明（俟手續交淸卽照條程並辦可也）等字亦蓋印如荷 
　　（第三十一件）洪致應信三紙　昨晚總理將原件發回内中三樣問題 
　　一領欵不接頭欲兄代代兄亦未見明文須吾弟將雪老電請此數及中央允准覆電原稿抄附領狀之上方爲合格兹先將原領紙送回乞察收 
　　一總統屬開辦法巳說明禮拜二送去切勿誤 
　　一征蒙一件請自送至參謀處可也 
以上三節俟二鐘時面談一切第一見大總統時可謝其發欵略將以後辦法陳說夔丞老弟小兄名心照十二半夜 
　　此函上應自行註明（二年正月九日已照辦收到）數字下蓋應夔丞印後又註明（二年正月九日悉遵）字樣亦蓋應夔丞印之圖章 
　　（第三十件）洪致應信　夔弟足下陳文泰回寄一函又一專函諒已達到手摺遞後聲爲欣悅云足見（雲欵已付勿念）老弟辦事甚力對於民强允月協五百先發四個月頃已電博謙來取矣免滙兌張揚也 
　　信封寫上海西門文元坊應夔丞先生收京洪　並註快信二字（第三十三件）錢錫霖致應信　仁兄先生鑒暢談快甚英傑相逢惜冗俗不得常聚去年岳南尤蒙庇愛心心相印與有同情也附上北京軍警聨合徽章一具以證聨合以表慕敬台斾有行期乞早示知抽閒謀一聚之樂何如卽頌旅祺弟錢錫霖免冠敬再啓者姚君振新爲弟世好與我兄亦有舊其才德固不必弟言也務乞雅愛携同南下位置一席姚君可報知己而我公亦惠及故人也載叩勛安其霖又及（送來徽章碼號一千百九十二號又及）下註北京軍警總稽查錢錫霖澤報辰山東人又註函件收悉叩字亦蓋應夔丞印圖章 
　　（第三十四件）張紹曾致應犯函　夔丞仁兄大鑒敬啓者前上函電計登籖閣每憶道範時切神馳京師自孫黃二公惠然而來與大總統握手言歡社會之歡迎日有數起足爲車 
感情融洽之證不勝爲民國前途慶兹有内務部秘書長洪述祖先生南下公幹因不知臺端住址特函介紹洪君於民國之建設多所規畫當道咸依賴之倘來造訪或有就商事件務請照拂一切裨益大局不勝感企之至弟如恒栗碌乏善足陳台從何日北上函盼駕臨暢叙别情也敬請台安愚弟張紹會鞠躬九月十七日 
　　信面）敬煩蔭之先生面交應先生夔丞台啓敬輿上 
　　（第三十五件）應夔丞信　洪來電奉總統府特委爲與夔因囗囗密客結約以便進行定禮拜三卽正月二十二日由京直南二十三晚抵寗轉申妾事與棧房速辦定妾卽交蔡良去辦棧定新洋棧卽桂仙底子翻造之處統照前信一一辦妥約計千元之譜夔約禮拜三下午一點快車來滬或今日晚車來均不定此間諸事都大順大吉百凡如意另獲欵五千已滙趙菊椒由寗交其帶申俟夔至申再收夔手泐正月二十一日應夔丞印 
　　雪老來吳未晤一切事與甯軍警前接洽矣李妾侍從大好請放心二大人是否回寗隔哥病阿曾好桂妹身體好否爲念夔又及正月二十一日 
　　（第三十六件）印刷品　監督議院政府神聖裁判機關簡明宣告文嗚呼今日之民國固千鈞一髮至危極險存亡呼吸之秋也譬若嬰孩正維護哺養之不暇豈容稍觸外邪本機關爲神聖不可侵犯之監督議院政府之特别法庭凡不正當之議員政黨必據四萬萬同胞授與之公意爲求共和之幸福以光明公道之裁判執行嚴厲正當之刑法行使我天賦之神權奠定我莊嚴之民國今查有宋敎仁莠言亂政圖竊權位梁啓超利祿薰心罔知廉恥孫中山純盜虚聲欺世誤國袁世凱獨攬大權有違約法黎元洪羣小用事擅作威福張季直破壞鹽綱植黨營私趙秉鈞不知政本放棄責任黃克强大言惑世屢誤大局其餘汪榮寳李烈鈞朱介人輩均爲民國之神奸巨蠹内則動摇邦本賊害同胞外則激起外交幾肇瓜分若不加懲創恐禍亂立至兹特於三月二十日下午十時四十分鐘將宋敎仁一名按照特别法庭三月初九日第九次公開審判由陪審員薛聖渡君等九員一致贊同請求代理主席副法官葉義衡君判决死刑先行卽時執行所有罪狀當另行羅列宣布分登各報俾中外咸知以爲同一之宋敎仁儆以上開列各人倘各自悛悔化除私見共謀國是而奠民生則法庭必赦其已往不事株求其各猛省凛遵切切此布 
　　（第三十七件）應寄朱姓信稿一紙並附寄趙信稿一紙致北京亮果巷朱函 
　　經田先生足下還上假欵除現撥外並向長江總稽查黃漢湘君處劃交千元曾否收到爲念洪蔭芝老伯今日蒞此詢以所事浙未回電偵之社會又有小部受人嗾使肆意反對皆由此公患得患失出爾反爾所致也於此事並無絲毫芥蒂於其間不過遠望桑梓令人心悸公爲人望必仗捨己救時以應浙人求治之殷解此倒懸之民耳蓋浙之正紳大半寓申現當事者率新進之徒而實有功績者又被謫山林甚有罪以大辟者試問功罪倒置人心平否恃功怨大亂機叢生矣况防營只知仰邀上意以結合豈能再顧及民情之向背耶除已會正紳馳電中央外並將致中央密函秘呈乞查明回寄至上海文元坊爲盻○○立正上書正月二十五晚 
　　附上致總理函稿一紙民國二年一月三十日（此處蓋應夔丞印圖章） 
　　致趙總理函 
　　應○○上言所事巳於寧申查有實在頃得湘鄂回電其中尚别於舉動奇離怪誕十色五光妙在運用未能一氣惜置尚易爲力耳　情另密陳中山先生同馬君武先遊東瀛足見高人深致頃讀民立所載適洪老伯來滬詢以究竟彼亦茫然幸事實相離但旣有是因不得不始終愼之因憶府中每有人員泄露機要可否要求極峯於見客時如有機事商量總宜屏却左右爲妥則捕風捉影盡可消弭矣浙事介人嗾其機關民權亂吠並令國民黨之小部分張揚反對未免患得患失出爾反爾然禍機己伏發動不遠南方爲天下人注目者不得不未雨綢繆除已會同正紳馳電中央歡迎經田先生外以此事應響於中央請迅賜酌裁大局實　　幸此上正月二十五日晚 
　　二年元月二十五日民立專電兩則 
聞内務部秘書洪述祖見袁總統不悅歡迎國會圑說袁出巨欵　　交伊赴滬担任解散聞巳請假不日南行 
聞統一黨魁總統府顧問王賡假招待國會議員爲名向袁總統取洋二萬元 
　　民國二年元月二十七日由申發（下蓋應夔丞印圖章） 
　　（第三十八件）洪致應電文元坊應夔丞川密蒸電來意不明請詳再轉蔭眞 
　　（第三十九件）洪致應函號個兩電均悉不再另復鄙人於四月七號到滬因絜内子到常掃墓並至徐滙啓明女學絜小女入京出關下所有一切均俟面談王博謙處之欵擬携票面交手頌夔弟足下觀川居士啓三月二十三日 
再請弟夫人薛君代覓女僕一人要肯赴京者工資能廉最好此信到後卽求預爲物色能於七號送到棧内更好臨時兄再用電通知此係至托之事弟夫人必能爲我出力也 
　　（信面）上海西門文元坊江蘇駐滬巡查長應夔丞先生台啓津洪緘廿三 
　　（第四十件）洪致應函　夔弟足下今日疉接下關所發二月二十五號各信（計五件并民强領紙）又接上海德順里信又駐署巡署信件第二件此刻内中財政萬窘而取之之法手續不甚完好如除鄧一案須將其反對各報先期郵寄並如何决議辦法並可在民强登其死耗（此刻近於無徴不信）方是正辦至印件言之在先此刻旣原件無有連抄本亦無有殊難啓齒足下明眼人必須設一妥法（總以取印件爲要）或有激烈之舉方可乘機下手也（譬如鄧係激烈似較好辦）民强欵必肯竭力領取惟望足下專一妥來取不便交（三等車所費無幾）隨後屬民强逐日寄我一份（今年陰曆正月起）爲盼三月六日觀川啓 
再鎖匙並印章同寄甚感此刻還未到也觀察使一節想程應兩人不贊成請將實情告我 
　　（第四十一件）洪致應信　夔弟足下函電諒入覽日内宋輩有無覓處中央對此似頗注意也承擬金印式甚佳請卽照鑄原單附傚雲君二百早已收去知念附聞吳蘭英已去否手頌台安小兄觀川手啓二月八日 
　　（信面）上海西門文元坊江蘇駐滬巡查長應夔丞先生台啓快信京洪緘椿樹胡同 
　　（第四十二件）洪寄應信　頃間民强報館王博謙來云弟允協一千五百元爲該舘本歲之資屬爲一言吹嘘兄允爲加函 
 
 
 

Page 7

 
 
　　聞中央說項亦允相機辦理特函夔弟觀川啓二十八夕應親莊注）二年正月三十爲國會事（下蓋應夔丞印圖章） 
　　（第四十三件）民强報信　手諭敬悉感極今明晚間再當趨敎敬頌夔公大安制弟佩頓首 
　　（應親筆注）二年二月一日爲國會憲法案令其鼓吹兩大綱先貼洋千元予先送七百元餘再補夔泐（下蓋應夔丞印圖章收到七百元正 
　　夔公偉鑒昨日承賜欵感感惟區區七百元撒手卽空今日巳二十七矣而百孔千瘡萬難過去者尚須七八百元之多歲暮途窮如老哥之熱心慷慨者能有幾人迫不得巳叩求援手前晚所商之二百元萬乞惠下以濟弟急想老哥旣維持於前必能成全於後也書到後卽希寵錫三百元將來民强之存在皆爲老哥所賜弟等以全力辦民强卽當以全力報答老哥也如一時不便弟當於晚間走領藉耹大敎何時有暇乞　知　禱書不盡言企盻而巳敬頌大安詞第佩頓首 
　　應親筆注）上海民報已照撥百元二年二月三日飭員照送夔泐（下蓋應夔丞印） 
　　夔公大鑒前晚暢耹大敎快何如之所謂憲法上之政策條件晤洪君商定已遵命屬筆於今日本報登出大半篇歲暮途窮館事危急一路福星專賴我公無論如何總須惠假我一千五百元俾得維持過去公我黨偉人旣有志於建設事業區區言論機關想無不鼎力扶持也彼此維繫伏乞援手并希從速賜下以濟眉急明日報已停刋債户環伺弟等築臺無術望勿坐視以索我於枯魚之肆異日民强之存在皆出自我公之賜矣此頌大安弟博謙佩乙再拜 
[來函]  
　　按第二十一件連及本報本無關係唯有囑令二字實甚駭異本館十三十五日駁論由北京京津時報上剪下載錄者先五日已有北京專電原件可證何云囑令且下所謂登登輪者更不知何解此事與事實不符特此申明時報館啓 
雜評二 
[宋案證據默]  
　　宋案自公堂預審以來人人盼望證據之發表然而今日不發表明日不發表望眼幾乎欲穿兹則逐件發表矣 
　　盻望證據之發表者欲知其關係究竟何若也内容究竟何若也與報紙所載種種色色之消息零零碎碎之憑證究竟脗合否也今已發表矣 
　　盻望證據之發表者欲知將來斯案之結果也不見證據則應武彷彷佛佛忽出忽入之口供令人懐疑不决也不見證據則兩造律師離離奇奇不要不緊之辯論令人沉悶莫釋也不見證據則將來審訊時情形結果之若何無端倪可以預測也今已發表矣 
 
 
 

Page 8

 
 
   
 
 

Page 9

 
 
   
 
 

Page 10

 
 
要聞二鄂江風潮之痛定痛 
[會審亂黨手續]  
　　黎督對於改進圑風潮甚爲注重所獲匪犯供牽甚多非愼重從事不能得其眞象昨特組織會審辦法通電各都督（一）請各督迅派高級軍官一員來鄂會審所獲匪犯（二）各省派來軍官須矣俟首犯擒獲訊明確供後始得返省以昭愼重（三）凡匪犯供詞該會審員應隨時電禀各該省都督（四）匪供首犯各都督應即協拿以免漏網（五）所派軍官請飭一月内到鄂以免久延 
[續獲匪徒三名]  
　　昨二十號有都督府調查多人在漢口大智門外某茶室拿獲匪徒黃旺生等三名甫扭行間有匪徒黨羽百餘人手持器械前來攔刦該調查等見勢不佳恐遭不測遂放手槍恐嚇以致誤將路旁數齡小孩擊傷登即腹破腸裂斃命後經該調查等片請附近駐紥之軍隊帮同用麻繩綑綁獲解渡江至都督府已由黎公交軍法處訊辦矣 
[修築要塞砲台]  
　　田家鎭濱臨長江水口隅咽㗋形勢險要地利天然因年久失修砲壘俱壞復受南北之役更毁圯不堪都督府參謀吳醒漢君以此種要塞豈可荒棄亟請都督修理備說利害黎公特開軍事會議表决各問題一修此炮台須得三十萬金此種鉅欵鄂省難籌出必電請中央撥給方能修築一修此炮台須擇精細工師繪具圖說有無改造之處一修築須派委員監督工程管理出入以免虚糜欵項而免修理不得法一台上海岸要塞砲基機扭已經半失須逐一修理並設法另造新砲其一切土砲皆運交鐵政局毁銷 
[鄂議會對於漢口公債票之主張]  
　　漢口補助商務公債票之議發生於漢口商會經中央國務會議贊同嗣因商民紛紛反對始由財政部咨請夏民政長體察情形妥速議復夏公遂開行政會議各司長官一律主張撤消原案而漢口各圑聨合會同時又有反對公債票之陳請書呈於省議會該會已開初讀會交股審查頃於二十一日開第四次會議議員一致主張將補助商務公債票取消並議籌維持辦法兩種（一）調查各商户損失確數俾債務者償還之力能擔負（二）酌量各商户償還期間俾債權者收回之事有所着落是日議員各守秩序會場頗爲靜穆云 
[湘省又有炸彈案發現]  
　　湘省自前年反正以來曾經發見炸彈案四次（一）五堆口炸第五師梅師長馨（二）古家巷炸前財政司陳司長炳煥（三）第一師範學校（上四）湘潭炸國會議員郭君人漳均先後記載本報本月十六號晚九時外交司對照柳君聘農（國民黨員）家又復發現炸彈時柳宅僱工自外歸甫入門忽轟然一聲門窗多被炸毁幸未傷人擲彈者當卽逸去何人何故尚難探實惟聞彈式係湘省所造云 
[湘省會第一次開會紀]  
　　本月十九號爲湘省議會和一次開會之期是日出席者九十餘人行政官僅有長沙府知事蒞會旁聽者男女賓約百餘人午後一時議長報告議案始末略謂政府擬向某外國公司借欵四十萬磅興修由湘潭至晃州廰之支路本利共作二十年歸還其合同草約巳用印刷發佈請諸君按照議事細則依次發言多數議員以爲幹路借欵支路又借款負担過重人民何堪且湘路公司用費久未淸查如能淸查實數移多補少並無須借用外債主張借欵之議員亦有數人則謂此路之當修人人得而知之惟欲修路而不肯借債未免過於勉强粤漢幹路亡淸之際多不主張借欵已由諮議局議决修路之欵卽由鹽米租捐項下提出並定租股屢進法限期五年修成至今已逾五年卒未成功京漢路興修在粤溪路之後該路反先成功此路萬難再緩當日之不肯借欵國體不同無怪其然今乃共和政體政府有差人民可以直接干涉如欲此路早日告成則非借欵不可某議員謂本員主張修路又主張借欵惟該合同所定各條損失權利之處甚多本員甚不贊成此案宜先討論合同所定各節末由某議員出席云此案之修路與借欵合爲一談吾人當先討論路之當修與否或須急修或須緩修不當舍本求末討論借欵也研究合同也皆其餘事由是主張緩修者甚衆議長云本日時間已到應付表决主張緩修潭晃支路將案諮回都督者請起立者七十七人多數表决即閉會 
湘省學界之兩風潮 
[學生與巡警]  
　　沅陵縣中學校招生各鄉來城投考者寄寓城内華光廟於日昨夜間突有警兵來菴聲稱拿賭并未搜得賭具衆學生羣起詰責當被警兵扭去學生十餘名遂激動公憤各學生邀求校長張君珍儒前去辨詰而警署姚警長以學生互相唾駡遂陰嗾巡長周春霆等督同警兵圍毆學生張建勛李勛陶禹湘卿李成龍龔振鵰等均受重傷其餘被傷輕者尚二十一名現學界已開研究大會共謀對会方法昨由辰州府知事賀學海電呈敎育司矣 
[校長與議會]  
　　湘潭四德高初等女學校開辦有年校長李女士宗蓮辦理整齊爲潭邑女學之冠前後畢業有十數班矣昨該縣議會忽議將該校歸併陶公祠女子師範學校辦理經四德女子學校校長李君到會質問理由指稱朱議長受城自治區運動朱理屈詞窮莫能辯白致李責以毫無知識不明學堂性質朱乃鼓動全體議員羣力駁辨然終非李之敵手拍桌打椅叫閙不休李宗蓮大怒將茶碗等件打毁而去時經警察在場彈壓未生他故聞該議會因此事又延長五日公舉代表赴省不卜將來如何解决也 
四川省敎育會選舉之怪現象 
[竊票搶票扯票有駡有打有逃]  
　　四月六號省敎育會開會改選正副會長是日臨時正會長周紫庭君未到由副會長劉東堂君主席會員到者四百餘人多係新入會者舊會員到者寥寥因研究改選會長手續有主張得票過半數爲當選者有主張得票最多數爲當選者彼此爭執不下劉副會長窘急萬狀主得票過半數者援引定章而反對者大譁連呼滾下去滾下去一時秩序大亂有搶票者有揮拳者有立在棹上者有亂打窗户者又聞有某會員不知如何竊得票紙二十五張悉書沈宗元名乘投票時人衆混辭袖至匭邊擬投匭内當被他會員瞥見斥爲舞弊某大窘奪門逃去全體復大譁又有某某等數十人始因會章規定會長以得票過半數爲當選恐不能逹其目的要求更改繼知未經開會卽任意投票均經駁斥意甚怏怏適是日有會員高某等十五人因事不克赴會委託任文二君代理經某某等反對謂選舉不能代理會場秩序又大亂竟未選出會長而散此事發生後委託選舉會員致各處公函云四月六號省敎育會改組開全體會選舉正副會長某等以監試遊學不克赴會特具委託書公推任星海文天龍二君代理投票當經任君持書通知會長經承諾後始領票入場不謂有某某等於任君投票時指爲違法竟敢將票扯毁肆口謾罵會場秩序爲之大亂選舉中止竊某等均會員分子卽各有選舉權查會章旣無不准代理之規定屢屆選舉習慣上亦許代理投票况當時選舉如林山腴之代邵明叔馮芸生之代馮芸舫其他代理者更不知凡幾皆不聞有異詞何獨於某等之委託認爲違法云云現此事尚未了結也 
川省會議長競爭未巳 
[前因諮議局章後因暫行法]  
　　川省議會議長之爭執至今未决其兩方爭點國民黨謂旣欲適用前淸諮議局章程則細則亦當然適用而按之細則中此次省會議長之選出實屬違法共和黨謂細則無適用之理因此互相爭辨迄莫能决現在省議會暫行法已經公布其規定省會議長副議長各一人此間前次所選副議長係二人國民黨遂謂選舉旣不符規則當然自正議長以下盡行改選反對者謂宜就從前舉出之兩副議長中抽簽定其去留於是復相持不下總之一以保持原議長爲目的一以推翻前議長爲目的意見頗難一致不知此正式會何日得開始也 
[皖省又喫一虚驚]  
　　皖垣二十三號夜晚八句鐘時全城電燈忽色黑黯人民大爲警恐商民舖户一律閉門途人紛紛擁擠莫辨西東有謂匪人進城搶刧者有謂某營兵士因數月餉未發將欲重演上年九月二十五日同胞故事者大有草木皆兵之勢惟時第一師師長胡君萬泰已帶隊彈壓繼而憲兵警察亦紛紛荷鎗梭巡五城一律緊閉均派兵防守而城外兵艦見城内電燈全滅亦不知何故乃大放電光四處照射人心更爲恐怖經數時之久而滿城電燈始復光肯各機關詢問電燈廠始知電線中斷之故然而商民已飽受虚驚矣 
[錢樹芬與省會大激戰]  
　　十七日粤省會庶政審查報告都督交議民政司建議改良廣州街道案陳鴻銓謂改良街道原爲沏要之舉自無不贊成然處今日時勢驟行之亦有爲難之處查此案經廣州總商會逐條駁論透闢無遺足見輿論之反對當此民生凋敝商業衰落之時安土重遷此屬人民一定之心理閱報告擬於建築永漢馬路之路之後再行體察情形舉行本屬正當辦法依鄙見猶須期之十年外地方元氣已復方可進行龍怡平謂凡建設政策緩急先後須有次序現在粤東商務一落千丈如錢司長所列章程似近强迫必致騷擾商民流離遷徙大局不堪設想本員鄙見照庶政審查報告俟永漢馬路築成後政府籌欵欲改某街先擇一曠地由政府出資建造鋪屋勸商民遷入然後將某街改拆庶商民方免失業之苦范洪疇謂錢司長建議改良街道章程十條開具理由驟然觀之似有莫大之利　細心察之匪特推行諸多窒碍而且大拂商情兹逐一駁之錢司長謂自受事以來屢謀及此是以改良街道爲唯一之職務殊不知民政廢弛地方擾亂錢司長任事年餘置之弗理對于整頓吏治促進自治各要政毫無振作而汲汲于改良街道緩急倒置不知本務者一旣云改良工費尤鉅欲求之帑藏則杼柚已空欲求之人民則輿論不協乃章程第二條謂改良街道經費由廣東政府担任籌撥一方面說府庫竭蹶而又可以担任籌撥政府旣不能籌欵勢必取之商民當此商務凋殘豈堪再任羅掘前後矛盾不恤商艱者二東西各國市政或由財政旣充或當殖民新地從未有當經濟困乏而大興土木繁盛市區而全行改建者即使鉅欵可籌已覺騷擾難堪况修築需時反令商務停滯耶其不識時勢不達情形者三凡舉一事必須官民同意乃易推行今改良街道之先由内務司認定不得抗阻直欲以勢壓迫商民夫營業自由載在約法豈得一意孤行違背約法侵奪民權者四章程内第四五條細味語意不過爲將來收納國稅之張本智取術馭者五以上均係實在情形此案確無可表决之理由故本員絶對的反對成符孟謂改良街市不過市政之一端當然屬廣州市議會範圍據此則本會且不應受理内務司錢司長出席云閱貴會審查股報告已認定改良街道爲有四大利益且謂稍有常識者無不贊成而所以爲不可行者原因在商會之來信但諸君須研究商會反對之理由蓋本司前發起此案時曾經通請報界討論其討論已刋各報想諸君亦經過目嗣擬致函訂期赴商會接洽尚未發表適奉都督委任往别處而此信又不知被何人送刋報中商會如期開議本司因公未到或遂以爲本司對于商會别有意見不知非也至云輿論一層貴會卽爲正式輿論查改良街市之案發生後商民甚多樂從連日有紛紛來署請政府早日承築者而以新荳欄之請爲尤力大概此案卽使貴會否决而商民望之甚殷政府徇其所請將來亦須舉辦至云反對可决必無貴會請勿誤會陳鴻銓謂本會爲人民代表輿論旣有不合而本會討論又大多數贊成即以本席個人而論亦以商務凋零不可輕舉爲宗旨堅持旣定原非總商會及外間一二輿論所能動摇至謂有欲急望建築者此屬個人之事斷不可以概括全體也符朝松謂討論此案無不以爲可行所分别者遲速兩字錢司長旣以爲應速辦請說其理由錢司長謂凡一案非通過卽可驟行一切手續尚須組織但必須先經通過政府方能通盤籌畫研究進行方法議長宣告討論終局遂以承認審查股報告辦法付表决多數通過 
地方通信松江 
[西外又出盜刦案]  
　　西外杜大生爲桐油業之巨擘族大人衆有某房分居於塘洪橋南堍昨夜因事外出僅遺婦女在家詎夜半忽來盜匪多人手持刀械面塗朱墨猱竿升屋蠭擁入刦先至主婦房内逼令交出錀匙不允則用刀斫嚇致傷手指隨翻箱倒篋刧贓不貲事後羣趨廚房飽啖酒飯若明知家僅婦女可以行所無事者屋而滿鋪稻草藉便出入杜家蓄有二犬壯健能囓人是夜默不一聲蓋盜黨預携饅首食物沿路喂撫故馴伏不吠云 
鎭江 
[承辦花捐之競爭談] 　 
　　鎭郡妓捐前爲王順淵包辦月繳七百元創辦數月日漸發逹遂有吳克賢者願月以八百元包繳王順淵不得已亦願以八百元包辦經縣知事警務長批查在案吳克賢因之將王順淵等隠匿捐欵藉勢虐妓騷擾妓家列陳五端具呈縣知事請求核辦當奉縣知事以吳克賢所陳五端均屬言之成理妓寮應取締不容虐待若因取締而徴收其捐欵不加保護反行虐待人道主義之謂何候令行警務總所查明禁止其承辦認捐一節批令警務總長酌量情形呈復核辦王順淵得此消息遂赴警務總公所力辯其誣吳克賢亦赴警務總所要求將被害之妓家提所訊明以期水落石出云 
揚州 
[巡城營改編縣署巡警]  
　　揚州巡城營爲前淸揚州鹽捕兩營所改編平日無所事事徐軍統久欲將其移交行政公署挑編巡警因經費甚鉅稽延至今現徐軍統已與縣知事李忍庵商定在該營目兵内挑選一百名分佈十城門爲守城兵丁由縣行政署管理餘則概行遣散以節軍費 
[十二圩火後鹽商之呼籲]  
　　鄂西岸商永茂信等以十二圩大火後延燒受儎鹽船所有准單公文等件除盧大昌祥記領而未發餘皆隨船沈失擬據案呈請就棧買補課捐照章豁免並呈繳准單艙單公文等件禀請淮運司核辦奉批以准單爲護運要件究竟該商永茂信等燬失准單自某號起至某號止共若干張未據明晰聲明礙難核辦且該商等所請買補鹽引應繳課捐等項全予豁免事關公欵亦未便率行照准應候令飭經理場運局確切查明妥爲核議并所具各該商燬失准單並無揑報切結具文呈復以憑呈部核奪 
雜評三一日内會塲之比較（默） 
[鄂省會]  
　　鄂省會之開會議漢口公債票也初則解决取消問題繼卽商定維持方法議論一致各守程序此爲最有價値之爭論也 
[湘省會]  
　　湘省會之開會議借債築路也一方面贊成一方面反對均以利害相辨難此爲最和平之爭論也 
[川省會]  
　　川省會之開會議選舉議長法也初爭諮議局章繼爭暫行法相持不下無術解决此爲近日會場最普通之爭論也 
[蘇省會]  
　　蘇省會之開會議改選議長也一方主張推升一方主張另選跳閙喧譁幾致揮拳此近日所稱激烈之爭論也 
[川敎育會]  
　　至川敎育會之開會則竊票搶票毁票無奇不有有駡有逃有打無一不備此則會場上絶無僅見之爭論矣 
本埠新聞宋案正兇自盡三誌 
[化驗臟腑之愼重]  
　　宋案兇犯武士英在六十一圑營倉内自盡巳兩誌本報兹悉紅十字會西醫柯司及德國醫生栢亨法國醫生（脫有一）等自於二十四號將武士英之心肝肺胃腰腸尿腦等八件及咽喉下之肺管上節一併取回醫院之後卽公同商議僉以此案事關重大究竟因何致斃自應詳細化驗惟恐醫院獨騐尚難昭信爰將該兇犯之心肝等物逐件剪分三份一存公共捕房請由西醫化驗一存英工部局交由西醫細騐一份歸入醫院由承剖各西醫化騐以明眞相昨聞柯司君已將心肺二份侵入藥水洗驗肺上發現癆症心之外而亦有宿病之象並將大小二腸割開細察亦無劇烈惡毒之物其餘胃腦等物擬於明後兩日再行考驗一俟全副臟腑驗竣之後即按照西醫規例出具承驗書再與捕房曁工部局西醫所驗者比較研究昨柯司醫生已先將化驗心肺大小腸情形報告陳圑長請爲轉報矣 
[應朱亦均患病]  
　　應桂馨及嫌疑犯朱蔭榛二人在營倉内現亦患病卽由陳圑長報告程都督諭令延請柯司西醫診治昨日柯醫生到圑會同軍醫李君診得應犯並無他症祇因煙癮甚重所服之藥丸不足抵癮以致腹瀉若能加給丸藥卽可痊愈至於朱犯係患花柳毒現已用西藥敷治亦無性命之憂業已由軍醫李君西醫柯司將會同診治情形報明程都督查核矣 
[屍棺之看守]  
　　武士英屍棺現厝海運局後面葛家灘地方上海地方檢察廰長陳松生君以此案關係甚大厝柩之處自應嚴加防範是以會商陳圑長移請淞滬警察廰長穆杼齋君撥派騎巡隊兩名警備隊十名駐紮葛家灘旁看守屍棺並飭知第二區區長雇匠在棺外用磚堆砌以昭鄭重 
[塡塞月洞門]  
　　昨日第二區區長查得要犯應桂馨朱蔭榛現均禁押六十一圑營倉内該圑後面墻間有月洞門兩處係通貼隣之祝羣女學校恐有匪徒混入暗遞毒藥等物特卽知會陳圑長雇匠將牆洞砌塞並函請該校長於每晚八時閉門謹愼防範以杜後患 
[開審之地點日期]  
　　聞特别法庭地點仍設於六十一圑（卽江蘇舊海運局）昨地方檢察廰長陳松生君續奉程都督訓令有定期星期三卽四月三十號開庭之語並已電知蘇省高等審檢兩廰長來申預備會同正副承審官陪審員等開審公判矣 
[地方廰之責言]  
　　上海地方檢察廰上江蘇都督函云敬肅者案查武士英一犯原以案關重大本廰管押恐致疎虞又不能與已判决人犯同施監禁故不得巳遵卽暫押於公所指定之六十一圑迭經先後肅函奉陳廿四早八時擬准定于昨日（卽星期五）午後提同應犯開始豫審當經函陳各在案詎至是日午間十二時忽聞外間謡傳有武士英在押身死之耗旋經本廰用電話詢問該圑始知屬實所有嗣後檢騐情形諒該圑已報鈞座無煩再贅惟查武犯旣經寄押該圑何以於武犯有病先未通知本廰及其身已死又不見告然事巳至此現在檢驗西醫尚未將該犯因何身死出具証書前來是該犯致死之原因仍未剖白而連日各界紛紛來廰詰問病名及死時狀態本廰竟無可對答究竟該武犯確於何日起病是何病症何時身死時狀態如何該圑有無詳細情形隨時報告尊處應請飭查明晰立予賜覆以 
 
 
 

Page 11

 
 
便歸案而備參攷肅此敬請鈞安 
[仍設特别法庭]  
　　程都督復地方檢察　函云昨奉 
手函誦悉提訊應犯等一節此間現仍查照大總統來電組織特别法庭刻問正在籌責電商俟奉准後再奉聞先此奉復 
都督省長宣布宋案證據之通電 
[其一]  
　　北京大總統參議院衆議院國務院鑒前農林總長宋敎仁被剌身故一案經上海公共租界會審公堂曁法租界會審公堂分别豫審暗殺明確於本月之十六十七兩日間先後將兇犯武士英卽吳福銘應桂馨即應夔丞解交前來又於十八日由公共租界會審公堂呈送在應犯家内由英法總巡等搜獲之兇器五響手鎗一支内有鎗彈兩個外鎗彈壳兩個密電本三本封固函電證據兩個皮箱一個另由公共租界捕房總巡當堂移交在應犯家内搜獲之函電證據五包並據上海地方檢察廰長陳英將法捕房在應犯家内搜獲之函電簿籍證據一大木箱手皮包一個送交彚檢當經分别接收將兇犯嚴密看管後又將前於三月二十九日在電報滬局查閱洪應兩犯最近往來電底調取校譯連日由德全德閎會同地方檢察廰長陳英等員在駐滬交涉員署内執行檢查手續德全德閎均爲地方長官按照公堂法律本有執行檢查事務之職權加以三月二十二日奉大總統命令自應將此案證據逐細檢查以期窮究主名務得確情所有關於本案緊要各證據公同蓋印並拍印照片除將一切證據妥愼保存外兹特撮要報告查應犯來往電報多用應川兩密本本年一月十四趙總理致應犯函密碼送請檢收以後有電直寄國務院可也等語外附應密碼一本上注國務院應密民國二年一月十四日字樣應犯於一月二十六日致趙總理應密徑電有國會盲爭眞象已見洪回面詳等語二月一日應犯致趙總理應密東電有憲法起草以文字鼓吹金錢聨合主張兩綱一除總理外不投票一解散國會此外何海鳴戴天仇等巳另籌對待等語二月二日應犯寄程經世轉趙總理應密冬四電有孫黃黎宋運動極烈民黨忽主宋任總理已由日本購孫黃宋劣史警廰供鈔宋犯騙案刑事提票用照輯印十萬册擬從横濱發行等語又查洪述祖來滬有張紹曾介紹一函洪應往來函件甚多緊要各件略撮如下二月一日洪述祖致應犯函有大題目總以做一篇激烈文章方有價値等語二月二日洪致應犯函有緊要文章已略露一句說必有激烈手段舉動弟須於題前逕密電老趙索一數目等語二月四日洪致應犯函有各電到趙處卽交兄手面呈總統閱後色頗喜說弟頗有本事旣有把握卽望進行云云兄又略提欵事渠說將宋騙案情及照出之提票式寄來以爲徴信望弟以後用川密與兄等語二月八日洪致應犯函有宋輩有無覓處中央對此似頗注意等語（輩字又似案字）二月十一日洪致應犯函有宋件到手卽來索欵語二月廿二日洪致應犯函有來函已面呈總統總理閱過以後勿通電國務院因智老巳將應密電本交來恐程君不機密純令歸兄一手經理請欵總要在物件到後爲數不可過三十萬等語應犯致洪述祖川密蒸電有八釐公債在上海指定銀行交足六六二折買三百五十萬請轉呈當日復等語三月十三日應犯致洪函有民立紀遯初在寧之說詞讀之卽知其近來之勢力及趨向所在矣事關大計欲爲釜底抽薪法若不去宋非特生出無窮是非恐大局必爲擾亂等語三月十三日洪述祖致應犯川密蒸電已交財政長核辦債止六釐恐折扣大通不過燬宋酬勳位相度機宜妥籌辦理籌語三月十四日應犯致洪述祖應密寒電有梁山匪魁頃又四處擾亂危險實甚已發緊急命令設法勦捕之轉呈候示等語三月十七日洪述祖致應犯應密銑電有寒電到債票特别准何日繳現領票另電潤我若干今日復等語三月十八日又致應犯川密寒電應照辦等語三月十九日又致應犯電有事速進行一語三月二十日半夜兩點鐘卽宋前總長被害之日應犯致洪述祖川密號電有廿四日十分鐘所發急令已達到請先呈報等語三月二十一日又致洪川密電有號電諒悉匪魁已滅我軍一無傷亡堪慰望轉呈等語三月念三日洪述祖致應犯函有號個兩電均悉不再另復鄙人於四月七號到滬等語此函係快信於應犯被捕後始由郵局遞到津局曾電滬局追回當時滬局已將此函送交涉員署轉送到德全處（各函洪稱應爲弟自稱爲兄）又查應犯家内證據中有趙總理致洪述祖數函當係洪述祖將原函寄交應犯者内趙總理致洪函有應君領紙不甚接頭仍請一手經理與總統說定才行等語又查應犯自造監督議院政府神聖裁判機關簡明宣告文謄寫本共四十二通均係分寄各處報館巳貼郵票尚未發表卽國務院宥日據以通電各省之件其餘各件容另文呈報前奉電令窮究主名綜觀以上各該證據洪應兩犯往來函電詞意均有所屬此中主名必須澈底訊究以期水落石出似此案情重大自應先行撮要據實電陳至武士英一犯業經在押身故由德全派西醫會同檢察廰所派西醫共四人部驗另行陳電應桂馨一犯迭經電請組織特别法庭一俟奉准卽行開審外謹電聞程德全應德閎呈有印 
[其二]  
　　各省都督民政長鑒宋案發現以來各方面亟欲得其主謀兹已檢查證據電致中央文曰（錄上全文）等語特聞程德全應德閎有 
[各圑體公祭宋敎仁]  
　　昨日爲本埠各圑體在湖南會館公祭宋鈍初君之期下午一時奏軍樂施由司儀員賈叔香君導引各致祭者至宋君靈前首由參事會代表吳畹九君宣讀祭文次由縣議會王叔炎君陸軍混成第三旅旅長李英石君總商會周金箴君南商會顧馨一君上海縣敎育會賈季英君市政廰議事會王引才君董事會陸松侯君互讀祭文畢行三鞠躬禮禮畢奏軍樂繼由商圑公會三十三圑代表朱少圻救火聨合會代表毛子堅君各領會員排隊至靈前脫帽行三鞠躬禮各讀祭文畢奏軍樂又次市政廰學務科員同市立小學校全體代表賈叔香君縣立第一高等小學校全體代表汪錫增君培智小學校代表郁鍾淇君及頭米業私立高等商業學校南區第一小學校三育學校上海初級小學校閘北飛虹小學校上海女子中學校等各代表至靈前行三鞠躬禮互讀祭文畢遂散會 
[旅滬魯人規勸議員之電稿]  
　　北京參衆兩院議員均鑒國事急人心危一髮千鈞繫諸國會自正式開幕歷二十日之久議長尚未舉定不能議事至制定憲法選舉總統尚不知遲至何日安危未卜影響全局本埠各商停止購貨百貨停滯金融阻塞謡諑頻興商民憂懼扣以原因咸蹙額相告曰國會未開議總統未舉定大局堪虞竊思議員受國民付託動不到會否則一語未終秩序紊亂因之散會者屢矣先進各國未聞有此縱不畏外人笑良心上之苦痛寧不感覺耶不爲民計寧不爲自計長此擾淆是何居心福國利民成口頭禪希望福利博得恐慌商埠關係各地治安倘復不悛此後内閣之組織機關之委任日久不决國其有寗日耶内憂與外患紛乘好爲之猶恐不及乃權利競爭廢時失事同舟共濟其義安在蓋聞權利與義務相聨今義務是否抛棄權利徴逐則黨禍所至即將重要位置畢予一黨行見其爭彌甚自相分裂矣才識眼光爲政黨要素眞正政黨不但與他黨相提携且與各國政黨相競進萬懇犧牲私見泯釋疑圑俾總統早日選舉政府早日成立振起全神　禦外侮國之存亡人之安危惟諸君是賴商民衣食攸關利害切膚危迫陳言悚惶待命惟乞鑒納上海山東會館王瑞芝十修五原文山等全體謹上 
[檢察廰竟授人口實耶]  
　　駐滬領事圑前擬規復公共公廰刑訊嗣因官商反對另訂新章凡有刑事過犯一經公堂獲案訊實判送地方檢察廰遞解回籍早經實行在案兹由捕房查獲過犯李阿三復來租界且查李於陽曆本年正月二十七日判送檢察廰遞回蘇州原籍詰其因何復來李稱奉解檢察廰卽經廰長開釋並未遞回以致仍留滬地等語捕房以該廰辦理失當昨將李犯解送公堂請爲澈究並禀明前情關讞員商之德領裴君判李押兩禮拜期滿逐出租界至該廰辦理失當之處應卽飭承錄供函致該廰詢明理由再行核奪 
[公堂侵越權限]  
　　北四川路宜樂里泗合居宵夜舘因欠房租被通和洋行控准第三初級審判廰於二月内發封在案業已兩月有餘擱置不理該洋商以房屋久空損失權利至英公廨聲訴限於月底將什物拍賣並請加封已經廨員批准前日特派探捕前往加封事爲三區蔣區長查悉以該處地屬華界英廨不應越界執行據情呈報總局由龔局長轉咨該審判廰從速理處以保主權 
[天主堂舉行祈禱會]  
　　江南公敎進行會昨日分發通告云本會兹奉長上傳諭以民國成立凡百建設急待維持遵於四月二十七號星期淸晨除聨合本省各堂舉行祈禱外並於是日午後二點鐘分别柬請在滬紳商及政學各界諸君惠臨南市董家渡天主堂内演說會議並請虔誠同禱以期上主護佑中華民國鞏固政府之基礎早得列邦之承認速行憲法全國安寗無任公感云云聞上海縣吳知事及陳黃檢審兩廰長並市政廰長陸君淞滬巡警總長穆君均定於今日前往會議並已飭令東南二區屆時調撥巡士前赴該堂照料 
[商業聨合會聞會紀事]  
　　正元謙餘兆康三莊倒票一事除洋商票欵由政府照還外華商之欵亦允照償新舊政府均有案可稽嗣因日久欵仍無著前月間由衆商設立聨合會公舉虞君洽卿爲代表赴京請願兹虞君南旋於昨日午後二時在四川路事務所開會報告情形並籌進行方法到者一百餘人據虞君報告謂此事迭呈大總統工商部財政部大總統工商部均已允可惟財政部從中爲難衆商憤激謂此欵洋商有著華商向隅專制時代尚無此辦法經衆公議如仍不能達到目的除有欵可扣者照數向道庫照扣外其餘之欵即向捷成洋行將抵押各件抵扣以昭平允虞君謂諸君請暫緩激烈再由鄙人向部院呈請以覘動靜時已鐘鳴五下遂散會 
[會議改編水警辦法]  
　　蘇省水師各將校反對改編水上警察各情迭誌前報兹悉應省長程都督以此次改組水警係遵照央法令目下各省已一律進行本省不能獨異業於前日分别電飭江防水師統領趙鴻喜邵茂春張玉山内河水師統領　志鵬太湖水師統領劉榮盛飛划水師統領鍾鴻鈞松軍水師統領沈葆義等迅即來滬會議改編辦法現各水師統領均於昨日會齊午後卽赴英租界卡德路蘇都督行轅聽候訓示 
[浙軍過滬之先聲]  
　　混成第三旅李旅長昨接程都督函云頃准浙江朱都督電云浙軍二十一圑第三營全部軍官士兵於敬日由温州乘輪來滬轉乘火車回杭等情函祈轉致江海關及滬上軍警商圑各機關一體查照等語現李旅長已函致江海關施監督轉告新關墨稅務司如有浙軍到滬准予進口並已分函各機關查照矣 
[大帮拐匪宜懲]  
　　拐匪丁錫甲馬金標邱少甫徐子仁張雲標徐壽靑張文炳等十八名在滬誘拐女子俞阿大吳小妹張阿妹王阿二王小妹徐小四子佘小五子並婦人陳王氏王李氏倪朱氏周陳氏徐吳氏陳鄧氏等大小老幼共四十六名口乘輪前往大連灣地方意圖販賣當被該處江蘇同鄉會查見以其形跡可疑一併拘獲抄出一切證據電致上海警廰由穆廰長派員帶同警察前去迎提於前晚到申解廰暫劉昨午派員預審卽命備文將丁錫甲等十八名並被拐婦人陳王氏女子俞阿大等四十六名口併解地方檢察廰請爲訊究 
[研鞫買良爲娼之眞情]  
　　住居馬立師馬霍路馬德里之徐州人顧壽山專買良家幼女在家敎習彈唱及長押入靑樓以博纒頭近又與其姘婦陳俞氏（卽顧前妻之姊）價賣幼女顧桂鳳趙三寳趙根弟在家與伊前妻及今姘婦所生之顧巧雲陳二寳陳小寳同學彈唱經人函致濟良所轉報捕房派探前往將顧及姘婦俞氏並顧桂鳳等女孩六口一併查獲解送公堂訊供狡辯飭令分别留押候查嗣因顧桂鳳在濟良所内向女敎習鍾周氏自述伊與趙三寳趙根弟均係由顧價買在家且曾將伊押娼等語是以解請復訊由鍾周氏上堂證明祗因顧桂鳳忽然翻供判仍分别留押候核在案前日午後由廨在樓上接待室内陳設公案由王襄讞與英領康君隔别密訊仍由鍾周氏投案將顧桂鳳所述證明質之顧桂鳳供詞吞吐不肯直認繼經再三研訊始行供認並稱今年正月間曾由顧壽山將伊押入三馬路大舞臺戲園斜對門洪庽妓院爲娼等語復經顧壽山所延之律師盤駁良久中西官判顧桂鳳等女孩六口仍留濟良所顧與俞氏分别還押候下禮拜一下午再訊 
[日人自行投案]  
　　西門外三公瑞玻璃廠日本人山田山治毆傷劉配楨頭面由巡士將該日人代表鮑正傑等解送警廰轉解地方檢察廰訊究一案兹已由廰長派員預審因劉配　正在醫治故未到案乃諭令鮑正傑赶速將日人山田山治交案核奪昨午山田山治得信自行投案伸訴陳廰長卽命備文將山田山治並鮑正傑派警押送日署請日本領事訊明核辦劉配楨俟傷愈送案候質 
[運動會預誌]  
　　西門外中國體操學校定於五月四日開第九次運動大會該校於普通應用體操外特注重兵式敎練及拳術武器等本學期學生甚衆運動成績必更有精釆有志體育者盍往觀之 
城内 
[地主審判廰民庭批]  
　　（童思華訴周開雨欠欵請併案批） 
狀悉查劉陳劉陳氏訴周開雨抵產不贖一案業經判决確定准予執行在案據稱周開雨曾將南陽里收淸據一紙向該氏押俟變價後再行淸償現在迄未履行請求參加等語核與訴訟程序不合應毋庸議該民如果實有抵押據可憑仰卽另行起訴可也（張趙氏再請聲明窒碍批）狀稱本月二十二日該代理人另有要案赴蘇不及馳回請求展期等情查律師因他案出庭不成爲聲明窒碍之理由且查核本廰收狀簿係本月二十二號所投臨期請展尤屬不合除令被告担負堂費半數外另行定期開庭辯論可也（奚慶良懇再示期傳訊批）據稱本月四號之傳票因楊律師因公他往由旁人接受擱置案頭未曾通知以致誤期未到並非臨訊規避請求寛免負担堂費等情查臨訊不到除有正當事故毋庸認繳堂費外其餘均應繳納本廰業經通告施行在案該民卽使因楊律師未曾通知以致誤期實屬不成理由豈得諉爲有正當事故所請免繳半費之處應母庸議仰卽遵繳堂費半數并候另行定期開庭辯論可也 
[地方審判廰文告]  
　　爲示諭事案據席玉書等呈訴陳泉孫延不履行債務一案業經定期傳訊兹據席玉書請求將被告陳泉孫抵押之本城十九舖談家弄坐北朝南門面樓房計前後二進先爲假執行前來核與民訴律第五百十條之規定符合自行依律假執行之宣示爲此示仰諸色人等一體周知切切特示 
[晨鐘報警]  
　　新北門内邑廟東轅門口蔣泰來帳簿店於昨晨六時許因早炊失愼焚去樓房兩鐘平房兩間後經各救火會到場撲滅 
南市 
[第一初級檢察廰批]  
　　（呂耀庭訴僧化瑩公然侮辱聲明理由批）查此案知照書於本月十二號派警送逹該民於十三號八時收到兹據訴訟未奉知照訽該送達之法警顧蘭生聲稱送達証上收到日期係該民親自塡寫此證尚在何得諉爲未奉知照且前批知照該民在案一語來狀誤爲知照該民任意混稱本廳當謬不至此殊不知該民逾限聲請係自行放棄訴訟權利本廰不負責任如果該民實未接受知照書究係何人接受着卽來案與法警證明可也 
[私帶手鎗]  
　　增祥碼頭經昌機器廠夥薛銀寳懐帶手鎗一支行至萃豐碼頭被三百九十三號巡士搜出解由一區詢據答稱由太古公司某輪船上西人託工頭阿菊修理阿菊轉託我帶至董家渡機廠修理因價不合宜仍行携回區長以其違警屬實着一併移解淞滬警察廰訊核 
閘北 
[幸得回家]  
　　嘉定縣知事金詠榴君前日函送被拐婦人陳劉氏一口至閘北巡警局聲稱據本城警察事務所查獲該氏供住上海閘北永順里在某絲廠做工被婦人趙氏誘往婁塘復帶至嘉定圖賣等情因特遞解貴局請卽就近查辦云 
[盜賣黃豆]  
　　五區龔區長前日解陸子淵張茂靑二人扭控陳慶隆盜賣行内黃豆一百餘包挾資潛逃一案至司法科經凌科長提訊一過判移檢察廰訊明究追 
[混用銅洋]  
　　七區徐區長前日解送混用銅角之林阿弟一名至司法科當經凌科長訊問一過判移檢察廰核辦 
公共租界 
[抄獲賭場]  
　　虹口著名粤帮賭棍陳阿三梁阿章李阿福近在北四川路二百七十一號屋内開設番攤賭場日夜聚賭經美捕房捕頭偵悉前日督率中西包探前往拿獲賭徒二十一人連同賭具一併帶入捕房准各存洋保出昨經公堂傳訊聶囊讞商之德領衛君以爲首之陳阿三保出未到諭飭提究梁阿章李阿福判各收押兩月賭徒粱阿東王阿德陳寳元李生林四人各罰洋二十元無洋改押一月黎倫林明江歐成陳阿六四人各罰洋十元無洋改押十天其餘到者罰洋五元不到者卽將保洋與抄獲之大小洋元以及賭場内生財各物一併充公賭具銷燬 
[好爲看待]  
　　鎭江女子劉銀珠劉英旺因在浙江路迷途由捕送廨訊係同胞姊妹被匪誘拐來滬賣於粤人爲婢家有父母判暫留濟良所候移家屬來案再核在案兹經其主母袁陳氏得悉報請濟良所昨將兩女帶堂請示袁陳氏偕其子袁文標並見証梁陳氏上堂証明兩女均係領爲義女並無虐待情事中西官會商之下以兩女亦愿隨回判袁覓保領回 
[私售彩票]  
　　陳慶山前日持大有公司彩票至嘉興路金悅銓家兜售被探查見以其違章帶入捕房昨解公堂訊明判陳罰洋十二元充公彩票塗銷 
[男孩迷路]  
　　昨晨捕解迷途男孩陳大慶到廨請示據該孩供年十五歲胞兄在城内骨牌店内爲業餘語不淸判留候查傳其兄來案再核 
[不付工資]  
　　陳阿美因欠曹仁記工洋不付被控昨由公廨將陳傳案交保過堂候訊 
[藉端詐擾]  
　　無賴王阿三楊惠卿顧元寳冐充禁烟局調查員專在華租兩界内詐擾烟民兹又冒充捕房暗差至北海路尤金桂王陳氏及廣東路韓松桂廣西路陳阿元等家以搜查私售燈吃爲由藉端敲詐並乘間行竊衣物業巳由探將三人拘獲解送公堂押候查究在案昨由捕房傳同各原告將王等解案質訊屬實判王押西牢半年期滿逐出租界顧押六月楊押兩月示儆 
[能否交保]  
　　甬人周瑞茂在南京路開設同義公總會聚衆賭博並收押洋人所失鑽戒金鐲等贓物由探將周與同事陳錦康陳春生一併拘解公堂訊明判將該總會照會吊銷周等押候查究在案昨晨周等忽延律師上堂聲辯謂賭案巳將照會吊銷收贓一事則與被告無尤請爲交保候訊關讞員商之德領裴君以此案係由美領陪審諭候商明美領再核 
[又欲朦領]  
　　陳子成前在普育堂朦領海門逃妓鄭鳳珠出外押入公陽里龜奴顔壽卿家爲娼被探李星福查悉當將陳等一併拘解公堂訊明押辦鄭妓發濟良所留候家屬認領在案昨有自稱鄭妓之母鄭陳氏投案求領據李探禀稱查得鄭陳氏卽陳子成之母前次朦領押娼亦由陳氏主使請爲察核中西官以陳氏旣有朦領押娼情事未便給領判令退去鄭妓仍交濟良所帶回擇良婚配 
[酗酒滋事]  
　　前晚有日本人多名在百老匯路乘醉胡閙將行人王阿四扭住蜂毆適八十九號西捕經過向阻亦遭毆打後由華捕幫同拘獲三人押候究辦 
[姘頭打架]  
　　蕩婦胡李氏昨與姘夫金阿仁在北河南路相毆被捕拘入捕房一併斥釋不理 
法租界 
[保衛遊人]  
　　法捕房藍總巡以每年三四月間本邑西南鄉龍華寺香汛之期遊人車馬均從法界經過今年雖經中國官廰禁止燒香遊人仍不减少時有匪徒乘隙攫物情事故加派中西巡捕前往馬車經過之處嚴行查緝以衛行人 
[是否買來]  
　　粤婦馮阿娥向在人家帮傭前日携帶男孩一口年約五六歲附搭太古輪船出口經救濟會所派之暗探窺見盤詰支吾報告法捕房拿獲解廨請究馮供因無子息傭工度日來申約已兩月適有人兜賣該孩婦人卽出洋四十元買爲子嗣實無拐販情弊詰之該孩不能言語聶讞員以馮無賣據遂商之李副領事判押候查辦孩留捕房拍照召領 
[男女無恥]  
　　郁陳氏向爲傭婦積有餘資約數十元嗣被騙子曹根生勾引姘識以盤頂老虎灶爲山騙去洋三十元繼又將金戒指偷去昨日被氏在路遇見交捕解廨訊究曹供姘識兩年費用甚多餘供支吾中西官以男婦姘識均屬無恥判一併逐出不理 
[小孩被拐]  
　　男孩王佳仁年十一歲王佳利年十歲家住南京下關地方前日被拐匪誘令上輪帶至上海適因失散由巡街捕帶入捕房送廨請示兩孩同供係是兄弟父親王大江住下關爲水木匠被拐到此判暫留捕房俟家屬認領 
[殃及鄰居]  
　　新北門外永安街八十五號門牌萬昌報關行於前晚十一點時起火延燒貼鄰麻袋店等房屋三幢後由捕頭飭探傳到行主宋姓據稱在三層樓上起火因何失愼不得而知亦未保險諭候查明起火情形再行核辦 
雜評四 
　　訥 
[宋案開審之希望]  
　　宋案證據未發表人人盼望其發表旣發表後人人又盼望其開審今者特别法庭之組織法部尚在相持中未知何日始得開審乎開審而後又未知經幾次之研究而始得結束乎 
[勸議員]  
　　國會自開幕以來巳半月餘矣而尚未開議一事某商會某圑體紛紛電責議員或規勸議員者巳盈寸矣我不知國民所舉之代表其亦有以慰藉我國民乎 
[問檢察廰]  
　　過犯由華官遞解回籍所以防其復入租界卽所以取消復用刑訊之一法也今者租界獲一過犯而供係檢察廰釋放斯言果確豈非自予外人以口實乎 
[來函]  
　　（應親手注）上海民報已照撥百元二年二月三日飭員照送夔字蓋應夔丞印 
　　按宋案証據由民權報分送各報中有上海民報已照撥百元一語由本報記者往詢民權報記者戴君天仇據戴君云稿由抄來未知有無錯落故原稿按語中亦有（抄寫時間旣迫無校對之餘地恐字句間小有錯誤以後查出隨時更正）等語惟此事與本報名譽大有關係合先將以上情形通登各報　民報啓 
[間餘學會致市政廰函]  
　　市政廰長鈞鑒昨見報載敝會私砌圍牆違章佔路等語不勝駭異查本月二十二日路政處調查員范麟書君曾來查看廿三四等日地保警察亦相繼來查敝會同人因該處不屬公路範圍并未違章不與計較况同人等素屬自愛亦斷不願故違定章而爲地方罪人查該處本係私路并非公路貴廰路政管轄權所不及何竟妄加千涉通衢大道如露香園路確係貴廰路政管轄範圍以内者反任令造屋作頭當街作踐妨碍行旅又路傍所植之樹木樹根緊靠新屋階沿樹枝半在屋内試問貴廰何以置之不理公私混淆令人不解敝會爲保守名譽起見特具函詰問還請示復并函致各報館更正爲要耑逹順頌公安商餘學會謹啓 
 
 

Page 12

 
 
   
 
 

Page 13

 
 
自由談 
游戲文章 
[警燕詞] [  瘦蝶]  
　　社鼓連村報賽忙江南春好杏花香珠簾一桁銀鈎挂何處飛來燕子雙衝殘花雨尋芳徑剪破梨雲入畫堂他是省識雙棲滋味好話呢喃含睇認雕樑主人瞥見頻頷首獨對春風費品量莫道微禽無信用你看他纔過春社便南翔欲尋舊壘甯辭遠難道爲故主情深不肯忘祇可惜烏衣門巷今蕭索王謝堂前碧草長說甚啣泥將東海塞算來此願總難償還思忖細端詳試問你年來事幾椿你度柳穿花成底事你春來秋去爲誰忙幾人是紫頷封侯相幾處樓中有守節娘繫翅紅絲今在否天涯芳訊可傳將想頻年賓主忘形慣好向花前訴寸腸可知道時局　危非昔比蜩蟾國事更堪傷蒙巳失藏旋亡白山黑水付東洋邊疆多故風雲惡愛國何人計國防官吏但知圖一己纍纍黃白入私囊瘡痍滿目如無覩誰爲災民請發棠政黨紛爭成惡習沿途盜賊又披猖人民昔日愁專制那知到得共和更没抵當你須識稻梁謀不易莫學那駕兒弄舌太飛揚况且是殺機滿佈虚無黨勝把天羅地網張雖則自由來去慣也須格外把心當你高飛莫被飢鷹撲低掠還須避手鎗不是主人難保護要知道世間公理久消亡飄零身世同巢幕免不了猿鹤蟲沙刦一場苦口婆心牢記取莫再要酣歌恒舞樂徜徉雲程萬里須勤奮莽莽前途好自强待秋分相送你還鄉（三） 
[戲擬湖北漢陽縣知事甘結] [  劍秋]  
　　具甘結人漢陽縣知事左樹璞年囗囗歲囗囗縣人見證劉崇周保人張松竊知事因於某月某日在紳士某人家中大义麻雀狂吸鴉片爲巡警捉獲本欲送局究辦因叩頭求恕自願罰金充作自治經費蒙巡長恩准從寛免究釋放回署以後如敢再犯情願聽憑重辦恐口無憑具此甘結是實 
[計開]  
　　民國二年月日具甘結人左樹璞 
　　見証劉崇周 
　　保人張松（三） 
[觀叉麻雀戱贈某友] [  佐彤]  
　　發財剛碰復東風却羡連莊運更通南北兩家空坐着二三万子易成功等張不用邊與嵌和出爭看白又紅一色四抬無勉强賭神也媚有錢翁 
[代湘省落第議員覆劍秋書] [  氷盦]  
　　劍秋君足下久懐慕　無自識荆迺蒙辱賜瑶章冷諷熱嘲披讀不償寄存外　　　手　　不　　　　　　　　　　　　　許讓他竪子成名蘇季子書十上而說不行楚卞和玉三獻而足遭刖田園衣飾典質一空親戚友朋揶揄備至一失足成千古恨更從何處覔噉飯處乎此僕等所爲太息痛恨而忿不欲生者也來書以責僕等不速自决母乃逼人太甚大丈夫處世居心允宜存恕論事要貴持平足下逹人宜作逹觀夫干將莫邪不經砥礪不能成利器松柏桐梓不施彫刻不克作美材烈士暮年壯心未已而今而後當益自揣摹悉心研究酒食無靈則乞效於金錢金錢無效更不惜捨嬌妻愛女作背城借一之舉以必達目的而後巳彼當選諸人非能長保其權位長延其壽命者也則失敗於今日安知不收效於他時東隅雖失桑榆可守僕等之不速死非敢後也將有待也足下視僕豈貪生之輩而怕死人之哉至銅像之希望尤非僕等所妄冀他日者苟天不絶人幸慰素志其不爲墓前之鐵人長跽千古也已萬幸矣自兹以往君作君之自由談僕發僕之議員熱君休矣母預乃公事（三） 
[戲擬西醫剖騐武士英報告書] [  鈍根]  
　　驗得武士英心偏左方色黑如炭圑胆大於斗肺葉不完全與狗肺相似胃壁堅厚如沙皮故食量大易消化其腸粗直而硬中洞洞然故排泄力極速善撒爛屎廿三日晚間因吞服紅頭火柴火柴入腸胃觸腸胃壁磨擦自然延燒五臟而死 
尊聞閣詞選 
[書戒庵先生贈博士鵝簡後] [  柚斧]  
　　戒庵先生之言曰博士園宜鹤顧鹤高貴不易得遺鵝姑代之而已愚以爲始而代之久而遂尸之矣鵝尸鹤之位而鵝且自謂鹤矣飼鵝者卒欲不鹤之而亦不可得矣何也其始固直位之以鹤而未嘗位之以鹤也夫彼鹤將下而與鵝爭此位乎甯高飛遠引以自全其鹤之天乎夫鹤不來而鵝乃尸其位冐其名而恬然安之而不去矣鵝旣尸鹤之位冒鹤之名久且專而不去則凡非鵝而類於鵝者鵝必且引頸伸足提挈以並進俾其冒鹤之名以分謗而市恩結與而厚援夫鵝之名有襲之者而鵝之襲鹤之寵之術乃至深且固而益予人以無可疑議噫僞鵝日以繼至而眞鹤不見博士園其終爲鶂鶂者之天地乎夫始不過曰姑代之而已而其終弊有必至是故名實之際不可不愼也雖然使博士納鵝時位之以鵝而不位之以鹤虚鹤之位以有待而稱鵝之分以不淆於名實則鵝雖非鹤而亦可與立且守事固不廢而亦罔有侵蒙僭越之詬病戒庵先生又云論功在絳幘之上固明示之則矣固謂是鶂鶂者宜有以别於雞鶩之羣而未嘗曰是直可鹤也讀是簡者以意逆志而會其通不亦可乎 
遍東西山　埀翠情　　水　　　　　　　　　　　　　　靴淺印白公堤 
[憶乙已九月十二日事]  
　　畫簾開處靜無聲花底相逢帶笑迎惱煞玻璃窗六扇照人斜月太分明 
　　綺窗花日影重重小夢梨雲比酒濃睡起相看成一笑自家忘却髻雲鬆 
[登最高峯] [  山陽秦寄塵]  
　　眼界空流俗登臨非偶然昂頭已近日舉手欲捫天矮屋沈雲底孤帆隠樹邊古今聊一笑何處有飛仙 
[惜春]  
　　佳節年年負春風憶故園他鄉遊子夢芳草美人魂花落飶餘生意潮添帶淚痕雲烟俱過眼陳迹且休論 
　　物候偏多感天涯寄此身江山留勝蹟風雨送殘春惜别難爲客工愁作恨人年來惆悵甚世事盡成塵 
刧餘雜記 
[窮酸奇遇] [  了靑]  
　　姑蘇黃谷園四十未能靑一衿夫婦二人貧不自給幸少時曾習繪事乃爲稻香村餅肆畫十景茶食匣日博數十錢藉自餬口然賦性疎懶恒誤主人事遂被黜至是窮無復之有胞兄一館京師某部曹家念都城首善區謀事必較易欲往投之然膏𥞊之費親故借貸已遍更無可共緩急者乃謀諸婦得舊銀飾數事易作資斧孑身北行徒步數千里月餘始達詎其兄已於前數日作古矣黃聞耗大驚懊喪萬狀中宵轉側計惟乞部曹推情佽助或不致客死異地次日卽投剌往謁部曹出見曰君來甚好正可携兄櫬歸也黃念一生遭際乃頰沛至此不覺淚下部曹憫之復詢得來意及頻年蹭蹬狀即慨然曰旣如此則令兄一席尚未延人君且暫繼其任異日别作良圖可也黃初不敢應既聞生徒尚幼乃勉允之居數月偶値假館思出郭一玩野景藉遣客愁踽踽前行至市廛垂盡處見一壯漢峨冠博帶昂然而來路人皆遥避之正疑訝間壯漢已摩肩過忽聞豁然一聲壯漢大譁曰爾破我衣矣力執黃欲毆之黃哀懇曰幸留孱體其他惟公所命壯漢曰爾旣自咎須償我四金來黃諾之卽引壯漢歸庽檢枕底尚存五金錠一乃悉數予之曰我留一金亦無濟於事公可盡將去壯漢義之遂共訂交且時復過訪焉久之交益密乃歷叩壯漢邦族欲一造其廬壯漢笑曰吾輩相交何拘形跡此後但以丐王呼我他勿問旋亦詢黃身世黃具以告壯漢歎曰君可憐蟲也然眞長者獨不記顧朋舊所不數數見者非忘情蓋愧對耳今而後當力圖之雖然客有何能黃思索良久自顧無一技長無巳乃以繪對王曰甚善甚善乃命人購摺扇數百頁持付黃曰君可任意揮灑之不求工也黃莫解其故但縱筆塗寫而巳嗣是每閱數日必令黃書上下欵識索若干頁去未半載王又出曰前所畫扇我已爲君代贈訖得潤筆資十餘萬今可歸矣沿途自有人護送也黃喜出望外携僕從備車馬卽日扶兄櫬束裝南行水陸舟車不月即達念前此長途况味何等悽慘今而後庶足爲閭里光顧室有糟糠存亡未 
卜一時之間悲喜交集將抵門恐以敝廬爲從者笑乃言訪故居則已連雲甲第煥然一新以爲室已易主逡巡弗敢入叩諸鄰人始知非誤及見妻乃得巓末謂係縣令奉撫軍命代某邸建築者黃感激涕零莫知所報乃出資振貧乏爲王者造福不期年復奉朝旨授福建汀州府黃入京謝王者携妻之任三載頗著廉名遂乞骸骨歸以富家翁終焉 
　　了靑曰如黃谷園者眞所謂富貴逼人來矣然非窮困至於極地又安得有是遇庸人多庸福懶人有懶運信乎哉（三） 
 
[投稿者無我] 宋雲炳浙江海寗人年十有四現寓硤石鎭大甡紙店 
[劇談] [  玄郎]  
　　賈璧雲演戰皖城思春一叚表情寫景祗于意興闌珊情思無聊上淡淡着筆不落時下惡習品格頗高尚觀其迹覺一味無精打采似欠細膩熨貼而玩其意則確合思婦之神情聞鼠聲棖觸春情疾舉蓮步陡然往還頓失常度或有訾其步法太快有乖規律不知此正彼之獨到處蓋意馬心猿不能自禁也樓上扶琴與曹操亦止於眉宇間淡淡傳神大家命婦自應爾爾况又有繡妻侍其側乎時下每醜態百出毫無顧忌直演成一蕩婦行爲便與劇情不合剌嬸一場跌撲翻滾亦頗肯賣力惟腰際束裙子不合命婦身分裝飾殊欠周到唱慢西皮尤轉折生硬聲調平疲不愜人意李春來之張繡工架處處着勁毫無半點鬆懈處的是斵輪老手此劇場數頗多春來以一人演之精神煥發再接再厲此翁眞矍鑠哉彼年正强壯者往往聲價自高不肯賣力常雙演而三演忠賢義子也承忠賢旨劾順昌因並遠之（二） 
小說 
愛情小說 
[自由花彈詞（四十四）] [  天虚我生]  
　　楊老二道小姐知道我們做這偵探就存不得姑息了事的心思况且現在寃了無辜的好人却放眞罪人優游自在這也不是個正當的辦法紫瑛回道你旣有這般熱心我也不妨告訴與你但你萬萬講不得是我告訴你的並須先去與我兄弟商量我因爲不便對我兄弟說是認得這人如今你去但說是自家得的消息也就不使我兄弟疑心我了楊老二道這個都可以使得令弟現在那裏紫瑛道舍弟現在杭州但是没有一定的處所我把件標記給你瞧了你就容易尋訪說着便走向那間間裏取了一本繪葉書來打開一看却都是些照相因便檢出幾張遞與楊老二看時 
　　一個是翩翩丰度的少年郎　一個是白髮蒼蒼的年邁娘　　一個是風塵滿臉的雞皮叟　一個是眼鼻深凹的醜面龐　　一個是長眉笑臉的靑春女　一個是怪眼豐頣的俗子腔　　一個是虬髯鷹鼻的黃毛漢　好一似牛鬼蛇神一匣裝 
楊老二看了不懂因問這幾個都是些什麽人物紫瑛笑道那有幾個人這就是兄弟一個兒的變相你要尋他若不先給你看這照相只怕你也當面錯過楊老二萬分感激再問那眞罪人畢竟是誰紫瑛道究竟是與不是我也不能預决但據我兄弟函稱那人是個北地口音楊老二道這個我已知道但只不曉得他的名氏紫瑛聽了這話不禁愠的改了顔色道呀原來你曾偷看我的信來怪不得貓兒關在我房裏了楊老二急待分說那紫瑛早摸出一枝手槍照準了楊老二的臉待放楊老二也急把手槍取出還照紫瑛當下看他兩個呵 
　　霎時臉上蓋重霜　少不得兩虎相爭有一傷　却只怪紫瑛心本熱　却因何事惱衷腸　分明已肯把原因說　便偷看了書函也不妨　如此虚心緣甚事　莫非是個中另有秘書藏　當時未解其中意　且把彈詞下卷詳（二） 
短篇滑稽 
[賣老婆] [  覺迷]  
　　天初曉時鐘七下矇朧間聞街上人聲曰賣老婆賣老婆噫異哉滬上誠無奇不有有將老婆逼嫁與人者矣有將老婆押入妓院者矣有强老婆令執醜業者矣然未聞有將老婆入市叫的呤呤呤：：呤：：呤：： 
　　好羅 
　　你們是陽界上海囗囗囗囗麽 
　　是的你是誰 
　　我是大陰地界先烈同盟會新被選的會長宋敎仁 
　　嚄嚄原來是宋先生可有甚麽事講 
　　有的請你把行剌我的副主謀應桂馨帶至寫字間我要問他的話 
　　可以可以請你等一等 
　　儂是啥人 
　　我是宋敎仁 
　　　　宋宋宋先生阿阿有啥啥啥事體 
　　我且問你爲什麽要差人謀刺我到底那正主謀是誰你對我講了我非但不來罪你將來你死之後我還可以在閻羅老子前代你說情委你當一個鄷都巡查長 
　　喔唷我對儂話仔罷我拉公堂浪是主使個罪名還嘸没承認哩但是現在瞞弗過儂老人家主使個人實在是洪述祖我是不過帮帮忙 
　　洪述祖可是政府指使的 
　　個個我野嘸没曉得 
　　你不要騙我你若不與我說明你先瞧武士英罷 
　　宋先生我弗敢騙儂個我想起來一定是洪述祖吃陽間個飯吃得討厭哉要想試試槍斃個滋味 
　　放屁你多是胡說我老實告訴你我先拿武士英再來拿你後會有期你滾罷 
的呤呤呤：：呤：： 
 
 
 

Page 14

 
 
   
 
