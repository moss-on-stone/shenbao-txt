# 1890 - 359 - 4906359

 

Page 1

 
 
[集腋社第二次協振彩票] [  申報館協振所謹啓]  
　　本舘籌辦振務以來歴蒙諸君子慨捐珍物　璭滿目美不勝收曾於春間製爲彩票一千二百張售錢助振窮黎受惠銘成同深茲者服直　　沈災未澹又蒙遠近善士以書晝衣服珍寶陸續頒來合而計之約值洋蚨七百餘翼衹以災區需欵萬不容遲遂復製成彩票五百張將各物　　　五百元計得彩者有二百張之多將彩　分别重輕悉心配搭頭彩值洋一百四十元二彩值洋八十元三彩值洋六十元其餘俱注明倣單　　　月初一十五日附張上一俟定期開彩當再登報聲明每張仍　洋一元諸君子善與人同請臨本　帳房或交信局購取可也肅此佈聞伏　　　 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[論京中匪徒之所以横]  
　　有西友之留心於時事者造主人之廬而問曰聞中國京師有步軍統領衙門之設其中番役動輒數百人類能飛簷走壁　脊踰垣如履平地此信然乎曰信有之聞之昔者京師嚴賭禁有大僚酷好是戲以通草爲骰置於盆中吹之以氣視日所轉以定勝貧與同僚竊戲於深院重幙中以爲此聲響絕無必非外人所能知矣而不料竟爲番役所獲翌晨人朝上出諸袖而賜還焉道光之季烟禁方嚴其私吸者往往潛藏於深勞密室而若輩每踰墻鑽穴暗中伺察時有所獲爾時吸烟被獲竟有性命之憂若輩因遂視爲利藪設有察出卽視其家之貧富以定賄之多寡白數十金者有數百金者有千金萬金者不遂所欲卽翻轉面皮拘拿以去此苟無驚人之技安能於重幃密室之中攻發人之隱私耶曰京中之管理捕務者惟此己乎曰此外尚有巡城御史亦所以誥奸宄禁暴亂有犯必懲其權亦重分東西南北中爲五城每城皆有滿漢御史專司巡視晝夜嚴稽不得稍懈御史以下又有名止副指揮坊官其　殊多其勢頗　其權亦足以禁恭除奸此皆有地方之責緝捕之任者也曰設官如是之多巡緝如是之密　乎盜賊銷聲匪徒絕迹矣乃近閱各報所載京中匪徒甲於外省前者某妓院一案在押之人竟被刼奪矣綢縀攤之事白晝閙巿亦竟搶刼矣前報載西直門内某姓婦以男人外出竟被匪徒滄去沿途呌喊終無有援之者非特旁觀者不肯多事卽地方弁兵亦皆屏氣息聲作壁上觀一似恐結怨於匪徒者是不亦異乎君所聞耶夫按諸守望相助之義遇有意外之事卽旁觀者代抱不平一動義憤亦不得謂之多事况乎有地方之責者而可置諸不問乎左右鄰舍以事不干己不肯結怨於匪黨猶屬庸人畏事之常情若官役亦存是念則朝廷設爵賞以酬庸者何爲小民出賦稅以供上者又何爲聞外省州縣之捕快往往養賊以自肥凡高手之賊雖案積如山終不肯令到案避重就經彌縫掩盖凡可庇護者終不肯令破案而致絕孝敬設事主有權有勢或本官指名緝拿則且捉生而替死指東而話西其伎倆有不可以楮墨罄者苟事主稍儒則彼且向事主索錢謂我等爲爾之事比打若干須給錢如其數鄕愚巽懦情願失竊被盜而不敢報旨爲捕役所魚肉故盜賊益復有恃不恐横行無忌此盖由目長耳目難以徧及故下人得以矇蔽耳若夫畿輔之地天威咫尺當無人　肆逞者乃竟畏匪徒如此是反不若外省之養賊者覺權操於我也昔日之威名而今安在耶曰子不見夫瘍醫乎隂疽陽癰未必皆熟視無睹也宜消宜托未必竟等莫展也而或故玩之使其多延一日卽多得一日之費病者視之爲剥膚之病而醫者視之爲養命之源官役之視匪徒殆亦猶是苟其果欲擒拿則諸兵役之中豈眞無一能手特以少一盜賊卽少一受累之人少一受累之人卽少一衙門之費故不肯出而阻止耳曰嘗閱邸抄見有能拿獲盜賊者必陳其功績述其勞勩以請保奬爲官者旣以捕盜勤能爲升遷之期望苟非畏其兇燄則雖差役有受賄之處而官孰無升調之思曰此正捕務之所以廢弛耳邸抄中獲盜而得賞之案時有所見不獲盜而被譴者則反無之捕務安期其整頓使三人共越一澗曰越之着爲勇不能爲怯彼舅者奸勝必越之矣曰越者受千金勇怯半者欣重賞亦越焉怯者則未能也猛虎驟至咆哮跳哴怯者亦不顧險阻而越之如康莊是人豈有勇怯哉重賞在前嚴刑在後何事不可成有賞　無威則泄　之風起矣子産患人尚曰爲政以猛盖猛止所以濟寛也明乎此盡袪萑苻之種不難矣西友稱善而退遂走筆而誌之 
[都門雜志]  
　　吏部示傳所有揀吉林分巡道一缺本部定於十一月初二日帶領引見相應出示傳令前往保送京察一等戶部郎中淸瑞兵部郎中聨魁刑部郎中訥欽工部郎中英奎理藩院郎中覺羅存振京察二等禮部郎中崇俊等六員是日黎明赴西苑門外六项公所聽候點名以便帶領引是是日穿天靑褂備帶元靑褂並佩帶對子荷包手巾該員等是否原任一二品大員子孫兄弟立卽赴部呈明毋違○吏部爲曉諭事查定例候補候選及假滿起後還職降調裁缺等官俱令人文到部取具同選官互結投供騐到等語所有十一月初一日騐到人員務先於十月三十日己刻至未刻止親身赴部司務廳當堂投遞供狀當面盖用截卽倘有遣人代遞及逾本部所定時刻概不接收並於十一月初一日親身赴部聽候點名其於未點名以前先取具素行認識同選官互結應名投遞並詳寫互結之官階班次由互結官親筆書押如互結官並非本日投供或並無其人或互結官官階班次書押不符及未經書押卽將投遞　狀之員照例列名堂榜扣除銓選至投遞互結查係合例亦將互結官姓名註明堂榜曉示倘其中另有情弊及别經發覺卽將該員等參辦等語所有本年十一月初一日在部投供騐到各員本部定於是日己刻點名相應出示曉諭該員恪　共遵毋得自悮○吏部爲示傳事所有指補興京副都統衙門筆帖式松春廣寗城守尉衙門筆帖式鍾秀盛京工部筆帖式慶貴等三員相應示傳該員等於十一月初二日丑刻穿紅靑褂備帶補褂靑褂並佩帶對子荷包手巾赴西苑門外六項公所内吏部公所書到伺候帶領引見如排班時不到卽將該員緣頭籖撤小並傳令該員等於十月三十日親身赴部演習口奏履歴毋得自悮○吏部爲示傳事所有十月等月官知府李鳴梧等四員本部定於十一月初二日帶領引見相應示傳該員等於十一月初一日在内城左近住宿初二日五鼓穿紅靑褂佩對子荷包手巾忠孝帶褂勒珠備帶補褂元靑褂赴西苑門外六項公所吏部公所報到聽候帶領引見先於十月三十日午刻衣冠赴部演習口奏履歴如是日不到卽行扣除引見毋得自悮○浙江藩憲委某員押解鹽課正餉銀六萬四千兩分裝六十四鞘鞘上各黏欽命兩浙江南都轉鹽連司某年月日印封於十月二十九日午後用二套車五輛載至部署雇 
 
 

Page 2

 
 
役舁至後堂空地暫存令水部兵丁偕委員跟役看守以便赴浙江司投遞文批擇日騐收入庫○是日未刻直隸藩憲委某員押解新銅錢五萬千盛以木箱黏貼直隸布政司某年月日印封用大車十幾輛載至部署後堂空地暫存令本部兵丁看守以便投遞文批請錢庫擇日騐收入庫○日前正陽門外刷子巿其刷子鋪掌櫃某甲與門外賣氷糖葫蘆之某乙口舌紛爭事甚細微過後亦己忘記矣某日恊在犯竊經中東坊署捕役拘拿所訊之餘供稱與埠素日同行　官遂派役拘甲到案見其端莊和藹知係生意中人被乙誣陷隨有隣居鋪戶出遞聨名保狀坊官遂飭將乙重笞四十下甲省釋回家 
[松試紀事]  
　　十六日楊大宗師覆試闔屬新進文童首題人而不爲周南召南二句經君子以作事謀始詩賦得以古爲新得爲字聞塲内有某縣新生以詩中悮寫數字幾被文宗掌責尚有外縣新進五人或緣覆試繼燭或因正草有悮均於十七日總覆點名時戒責十餘下　爲粗心者鑒詎該　人中又有某甲於默寫聖諭仍有舛悮特於十八奬賞時大加申斥令責數下甲眞鹵莽之尤哉 
[松江寒浪]  
　　本月廿一日爲譚靑崖軍門六旬壽辰楊學憲特派辦差役人備就賀儀先期送往文駕則於奬賞諸生後導以全副儀仗躬說祝嘏　軍門於十八淸晨先就試院拜謁云○前紀賭匪刃傷一事兹悉該匪係廬州人姓繆名阿妙以擺設賭攤與某工人口角起釁致遑兇鋒卽經該地保等拘解婁者張邑尊嚴加訊鞫喝令鞭責數白笞臀一千押諸禁中以俟續訊 
[輪船失事續]  
　　上海輪船失事情形本館己屢次録登於報兹又接鎭江訪事人信云本月十三夜三點鐘時太古公司上海輪船由上海開往漢口道出鎭江旣抵碼頭隨卽裝卸貨物繼有客人附之上駛約共二百餘名待至黎明鼓輪而去不虞駛過大河口正在騐收客票將樓上下諸艙門暫閉以便稽查陡聞火鐘亂擊其聲喤喤急起視之惟見烈火成團從大艙直冲而上船主等駭極不知所措急令水手取水潑救而火勢己一發難收乃急轉舵向江灘升由船首繫一粗繩俾諸人扶之而上無如火從大艙冐出兩邊梯上皆火人不能行遂致船尾衆人紛紛跳入水中以圖逃命而天寒水溜游泳爲難以致落水之人十難活一斯時男啼女泣慘不忍聞計船上船主水手等人均得由船首扶繩登岸惟茶房某中司艙人某乙庖丁某丙死於火中搭客則死者不下四百餘人僅有一二百人浮水遇救所帶銀洋衣履均己一炬無遺此信傳至鎭江卽有數十家親屬等人至太古爭閙有謂兄失其弟者有謂妻失具夫者有云我家只此一兒今己慘死舟中務須償命者太古司事祗得以好言撫慰謂且靜候數日以待查明况止係天災匪非有意傾害衆人無奈各痛哭而回 
[甌海寒濤]  
　　樂淸縣缺前由平陽縣沈庚明邑尊兼攝會列報端現聞省中大憲委惲植卿大令署理不日卽可履新也○永嘉縣丞蘇運卿一尹才幹練逹器識宏深久屈下僚未能一展驥足現由縣丞加捐知縣業經開缺過班至永嘉縣丞聞以崔二尹蔭南選授大約梅花香裏卽可來甌接任也○温標中營守備黄鏡湖守戎著理甫經旬餘突奉卡頌臣制軍訪聞札查咨革刻由周鎭軍另委世職陳和閑守戎接署己於十五日午刻任事矣○永嘉縣十七都任姓家擁厚資兩代孀居遺孤尚幼族中人覬觎財産己非一日刻　姑死逾月媳又相繼逝世一應喪事均由外戚吳姓把持族人不平羣起逐之有某甲正在圖爭財利得此機會遂有鯨吞蠶食之志而遺孤年甫十二齡少不更事任聽揶揄現聞兩造均託豪紳爲之庇護勢將涉訟公庭安得魯仰連其人善處骨肉曲爲保全毋使同室　戈九原有知定當啣結○南禪橋戴姓家有内姪女何氏寄養在家貌比花嬌年當瓜破未譜求凰之曲遂結野驚之緣與某甲有染甲住雙蓮橋下與女係中表親月地雲階盟心嚙譬隂有白首之約初八夜女遂效紅拂私奔故事突於是夜行合卺禮次早女父偵知趨至其家女乃艶粧而出令甲拜見丈人峯自陳兒女私情一時失足後悔莫追不待父母之命願伏　鑕之罪女父聞言以生米煮成熟飯無可如何且男未婚女未字不如將錯就錯成了一叚姻緣旋有人勸令甲出巿蚨二十貫補償聘金事遂了結 
[邦江官報]  
　　初十日崇鹺尹璋委管西壩卡務李鹺尉聨珍起復回淮十一日田分轉恩厚禀銷壩工泰分司沈分轉禀知赴省十二日葉鹺尹汝鏞等均銷北鹽差 
[墨人開籍]  
　　墨西哥國水土平善民俗安和謀生於彼國之人卽隷其籍亦有所宜者緣墨爲民主之國其總統以下各官及墨京上下議院官紳與各省上下議院官紳均由國人下票公舉其人以公舉之票多者舉而用之亦三人占則從二人之言之意也其下票也該國之人與外國下籍之人年在二十一歳以上者均得下票而與於公舉之列倘華人與各西國人在彼國下籍不拘所奉何教操何土音穿何服飾俱得與彼國百姓同沾利益若下藉旣久其人有可用之材異日爲國人所公舉者亦可爲墨國之官倘欲回華去留自便似此條例無慮如英美二國設立苛例驅逐華人之患也縱或謂身出禮義之邦長爲異邦之俗爲昔人之所悲然今者中外一家不妨與古爲變通且中國人浮於地謀生實難外洋各埠有遠志者祝爲利藪羣爭趨之不乏捆載而回彼墨國雖遐當亦扶摇可接也又按墨西哥國在北亞美利加洲國之北與美國毗連東瀕大西洋西瀕太平洋南與中亞美利加諸國相鄰其建國乃西班牙人到彼爲開國之始民主之國也故彼處語言通行者以西班牙語爲最英語次之兹者墨國加意圖治添築鐵路招人開墾本年八月十五日有船一艘由澳門載華人五百名前往該國沙連拿哥羅士埠建造鐵路興築步頭香藩代理墨國輪船公司司事人己於前月接得該國電報内稱該輪船華人業己平安抵埠各搭客亦經到築造鐵路處陸續開工澳門泰來公司擬於十一月下旬再開輪船前往聞該公司股友之親朋到公司掛號定取船位者己絡繹不絕云 
[笞責了案]  
　　劉安　在葉同生姘婦陶小妹家跳窓跌斃一案早經定讞昨日午堂由帮審委員宋二尹提訊葉一再求恩並稱現己知悔如蒙恩釋卽當攺過白新二尹喝令枷號棄叩頭如搗蒜二尹謂姑念苦求至再遂攺責三百板交連環的保 
[緝盜續聞]  
　　昭文縣移請上海縣派捕緝盜一節己紀報端昨日沈大令因公來申拜會陸邑宰邑宰告以本境亦有要案請飭該捕役於破案後赶卽遄卽云 
[兩訊私販軍火案]  
　　胡福淸　法界恒豐泰購手鎗經某巡捕拘拿送案葛同轉差傳恒豐泰主云云曾詳前報昨　包探土榮培將恒豐泰店非蔣少甫等解請訊究同轉請販賣革大屢經懲禁爾竟敢私行出售殊屬目無法紀蔣供稱奉禁之後小的店中己將鎗藏起不再出售與人是　適小的有事出册學徒年幼無知是以悮售問售時得價若干答稱共收洋銀八元一角謂據防稱曾出洋銀九元二角如何價目不符供稱胡購時有泰昌客棧夥同來扣去一元謂者賣軍大本當重懲姑念學徒無知略從竟宥照價洋九元二角加兩倍科罰交工部局工匠鄭阿榮保出　卽日絒洋二十七元六角朝還押候究○捕房中又將私販軍火之許協生及茂源洋貨店之閆文榮李洪解案隨有彭徐氏投案遞禀葛同轉請爾夫弟曾親至捕房承認鎗無須多瀆且此事有聞　江爲見証尚可救賴不承乎隨飭包探傳聞至案問爾確見有手鎗否供稱彭金林偕小的至捕房云曾收買許之舊鎗兩桿並非小的揑詞同轉謂須彭來案方能讞定遂着將許李閆還押聞交原保并諭令彭徐氏明日交彭到案 
 
 

Page 3

 
 
[縣案彚録]  
　　前報紀英界偷鷄橋左近某香店失愼由探捕拿獲搶火匪徒洪阿如一名解由英廨轉送到縣奉陸邑尊諭飭收所在案昨午宋二尹升堂提訊之下判令枷號二月發老北門示衆○前有法公堂解送拐賣小孩之孟三永至縣由縣訊供釘鐐收禁迭登胶報昨日午堂宋二尹命提至案略詰之下孟俯首求恩二尹着枷號二月發頭門示衆○英公堂送誘拐女孩之徐王氏至縣奉飭管押在案昨午宋二尹升堂飭提樹詰徐王氏供蘇州人初次悮犯惟求開恩二尹得供卽着枷號二月發本城三鋪地方示衆○胡少堂朱銘擄劉勝煥等三名因迭犯竊案由縣捕拿獲解縣訊責收所昨日午堂宋二尹飭提三犯研詰胡朱同供句容人初次犯竊求恩寛宥劉供河南人並未犯案叩乞恩釋二尹以胡等均非安分之徒判令各笞二百板枷號二月發頭門示衆 
[英界公堂瑣案]  
　　昨日禮拜二美國易副領事未到公堂各案由蔡二源太守獨斷○龍飛馬房西人某甲偕華人張寶生訴稱向柴船戶購買稻柴講定每洋若干悃及運柴至馬房由劉阿如應小春點收每一百梱給籌一枝以憑照籌算帳船戶竟私給發籌人洋一元發籌人遂多發籌三枝富運柴時每百梱摘去稻草一根計摘六根應共六百梱及問劉應己發九籌因又通盤點過共少稻柴九百梱是以將劉應交捕柴船戶共四人有三人聞信逃匿現祗留住一人劉應同供稱小的等經發柴籌不敢作弊不知如何錯悮多發三枝照算應祗少三百梱乃由張覆點竟少九百梱蓋先運進柴房者己由各馬夫取用矣張稱各馬夫取用者係前存之柴蔡太守以所少之數不符飭將劉應暫行管押着張邀到柴船戶俟禮拜五覆訊核辦○包探唐寶榮禀稱金陵人陳福正如醉如凝手持皮刀闖入顧蘭亭家砍壞門閂由顧報捕拘案顧訴稱陳初來叩門繼又持刀將門閂砍斷或係圖竊亦未司知陳默無一語蔡太守一再究詰惟伏地叩首遂飭發棲流公所留養醫冶皮刀存堂○日前包探唐寶榮禀稱小的緝獲專竊輪船上各西人鐘表之陳昌錦起到銀表五救質票若干紙蔡太守飭將人贓帶回捕房再行解訊昨日該包探禀稱目今失主尚未到來小的查得陳己犯竊十次除起到銀表等名贓外質票皆自己之物惟質在城内之自鳴鐘一具亦係竊贓各當質鋪夥投案訴稱所吊之表旣無失未承認請賜發還該竊犯俯首求恩太守判令笞責一百板發捕房管押六月自鳴鐘當票存候移請上海縣各贓銀表仍交捕房帶回俟吊到自鳴鐘後一併召認果無失主始准各當質鋪領回　土藥局緝私巡丁鄭輝谷禀稱昨日小的見許邦賢從某輪船登岸帶有行李鞋籃等件内藏漏報捐稅之川土一包拘至捕房今特解案許供稱小的不知捐稅章程致被拘案麥捕頭稱該巡丁在怡和碼頭緝拿私土並不知照巡捕協拿違背定章請爲訊究鄭將腰牌呈閱禀稱小的當時行過碼頭在馬路上拘獲蔡太守曰爾旣當巡丁應照定章查緝隨飭將許交保川土暫存俟禀明道憲核示○包探顧阿六禀稱從良妓盧朱氏報稱女傭王阿金吞没箱内眞珠銀飾值洋五十元之譜由小的拘獲阿金交出眞珠四百粒及銀飾質票二紙尚少銀飾質在蘇垣今特送案請訊該氏訴稱小婦人原籍蘇州前曾爲妓現己家紹興人某甲當隨回紹興時帶舊時女傭兩金面往因有眞珠銀飾衣服不合於用裝成一箱交阿金帶回上海交與母親不料阿金竟私自質去仍將空箱寄至蘇州小婦人得悉情形來滬根追荐保人將阿金交捕房送案現在所起贓物照失單尚未齊全阿金供稱小婦人隨小姐至紹興後卽行辭歇所有眞珠質洋十二元原向小姐言明暫時借用銀飾所質無幾原思算取工帳料理該氏訴稱伊不言明暫借工洋按月照付毫不短少某質鋪夥請追質本蔡太守諭該氏曰此係爾之傭人不能照竊案吊贓可先償質本阿金交官媒管押四十二天限令繳齊缺少之銀飾并交還現在吊到眞珠銀飾之質本○虹口捕房逃犯由包探先後拿獲解案發落等情節詳前報兹又由各包探續獲沈阿二等八名解送案下並將各犯原斷管押日期開單呈閱沈及奚銀全朱梅峯顧阿寶王阿海楊中軒王星生姜炳良同供稱小的等見先己有人奔逃是以隨同逸去今被拘獲尚乞施恩蔡太守查原案内有期滿尚遥者亦有將次期滿者隨諭以爾等犯事管押理應靜候期滿開釋攺過自新何必脫逃致干罪戾耶麥捕頭請照前斷辦理太守遂判令將沈等八名仍交捕房帶回照原斷如管押百日者加押二十五日○包探何瑞福禀稱鄕婦傅王氏報失夾被銀飾小的查得被王友根所竊今特吊贓送案王己第三列犯竊矣該氏訴稱王是小婦人之胞弟不務生理入於下流請准帶回浦東嚴加管束王供稱小的行竊姊之夾被銀飾原是不合尚乞恩寛蔡太守問爾前二次所竊是否爾姊之物包探禀稱伊前竊他家之物太守判令笞責二百板交該氏領回管束該氏求免笞責太守謂爾弟屢犯行竊如不略子懲辦不足以儆將來該氏乃叩謝而退 
[法界公堂瑣案]  
　　通事稱陳鏡如向在江裕輪船當細崽十七日晨八下鐘時灑掃某西人及司機之英人麥克利房間後查見失去衣包二個内有西婦之狐皮領數條小電氣箱一口約值洋銀五十元疑陳所竊送案請追葛同轉問陳曰爾將物藏在何處可從速撿交陳供稱小的實被寃誣務求鑒宥問爾入房時曾見是物否答稱小的見房中有包裹三個及灑掃旣畢而出包裹仍在房中通事稱據英人稱房中共有包裹五個電氣箱一口陳入房甫閱二分鐘己將房間灑掃而出此物定係陳竊同轉謂陳曰爲何不將細情直告英人供稱英人指定小的行竊不由分說問爾在船作事必有薦保人可央伊轉述否供稱船己開往漢口矣同轉隨告祁繙譯官曰此案本公堂未便訊判當飭包探片送英公堂會同英領事研問祁君亦以爲然○包探郁庭湘禀稱小的奉諭拘拿欠己故西人累思白蘭地洋銀之陳阿英今己拿到祁繙譯官將陳借票兩紙檢出葛同轉閱竟謂此票每張一百元兩張共二百元陳供稱父親借洋一百元先繕一票後因遺失補繕一票是以兩紙同日同號况借時言明無利息曾陸續還過六十九元均有收據同轉謂照此除算亦應找洋三十一元答稱無力歸還叩求折减同轉商諸祁君判令陳交洋二十元了事陳檢呈鈔票二十元同轉着卽釋去○鞋底作王興山訴稱魏中和鞋店虧欠鞋底洋銀四十元立票四紙自八月初十日起至十月二十五日還淸前經取過棉鞋四雙餘竟逾期不付且店夥蔣三官更出言不遜爲此控請提追蔣供稱店主因事還家己八日矣俟其返滬卽可理淸葛同轉謂八月之票至今尚游移乎着將蔣押令措繳○方阿全之妻謝氏隨鄕人姚小人逃匿浦東經包探提至捕房管押云云己詳本報昨日捕房解謝氏至案方奉母方洪氏投案申訴前情葛同轉諭令暫退問謝氏曰爾爲何從人逃逸供稱丈夫向設京貨攤婆婆開設小烟館令小婦人在店作事如不合意毆辱隨之小婦人苦不勝言是以從姚逃匿問逃逸時由爾約姚抑由姚誘爾供稱本年二月姚來誘小婦人至上月二十七日始得同逃問爾知姚家中有錢否誘爾何事答稱姚家本有屋產云欲小婦人帮同耕種同轉飭傳方母子至案謂洪民曰爾子旣有行業爾爲何開設烟館難怪爾媳不顧帮爾爾尚何將伊辱毆乎洪氏供稱自二月某日成婚後小婦人並未毆伊调氏供稱小婦人終日遭毆異常困苦同轉謂婆婆令爾作事爾不得倔强胆敢逃匿他方乎遂着押候與姚對質 
[略揭滬報荒謬之處]  
　　嘻天下之謬妄糊塗孰有甚於滬報者哉我初意該報執筆者識微智短才力難勝則亦惟固陋自安甘就日報附庸之列而己矣乃偏喜掉弄筆墨罔顧羞慙遇事吹求持人之短吁蚍蜉撼樹螳螂當車彼哉彼哉眞所謂不知分量者哉本館含容己久常存犯而不校之心誠恐直揭其非致彼抱慙無地不料該報竟形同瘈犬狂吠不休不得不略述一二端俾天下明理之人知該報荒謬絕倫萬不能代爲掩飾焉從前之事不必論祗觀本月十八日該報載刃傷姦夫一事明明書王潘氏因其夫弟婦土林氏與魏阿祥有染該氏偕人入内捉姦至十九日該報英解鞫案内忽又稱王林氏供王潘氏是我夫弟婦我夫弟自往東洋三年未返前夜弟婦與魏阿祥姦宿因同外甥包阿實往捉 
 
 

Page 4

 
 
又王潘氏供夫在東洋生有一女向與王林氏同居後因不睦遷任隔壁是夜遭伊等誣姦據捕禀見魏阿祥與王潘氏分别綑縳云云由前之說是王林氏北姦而　潘氏在捉由　之說則又以王潘氏爲姦婦而王林氏爲捉姦之人昏瞶糢糊至於此極意者該報執筆人方在夢中囈語耶折日夜向火爐邊　火以致熱極而昏耶至昨日該報有災黎禍　句元不知出自何書猶憶首豫告災以來十餘年中報章屢紀災黎情狀兹獨加以禍棗二字何　館執筆人腹笥淵博竟能若此之花樣翻新耶抑該報每謂他人不通實則該報多不通之處卽如昨報所載有張陶氏持張永年向住同茂棧之以萬興收取銀三百兩匯票過期不付等情一語試問作何解說嘻該報執徝者如此文　或者寫人科試卷上猶可博得科舉一名將姓名列入報中藉增光寵何爲不知羞恥竟詡詡然自居爲滬報館之主筆致使士林齒冷咸鄙其爲謬妄糊塗哉噫 
[太古上海輪船失愼第二批派人往收尸骸]  
　　謹啓者敝堂得聞太古公司上海輪船失愼卽派司事高君永康嚴君鳳鳴二人十六晚巳由輪船動身代爲帮撈能盡一分心力救回一分屍骨還　昨日招商局江裕輪船回申因上海船買辦李樂齋兄死裏逃生趁江裕來申在並述及被焚情形慘不忍聞該處撈起屍身不少盡唯岸灘一無棺木收殮聞之不朥悽惋　堂諸同人盡力籌備向壽星會葉君成忠王君克明船諸善士處讓頭二號壽材六十具一面商請招商局總辦馬眉叔沈子眉兩觀蔡免收水脚今晚敝堂派司事謝君槐卿施君幼琴由江裕船允准帶交南京躉船買辦莊春山兄代收鼎力帮忙雇船載往失事處收殮並由敝堂司事加帶衣被同往查明屍　老幼男妇年貌服色註册裝回申江登報候親丁認領能得屍骨還鄕以安憲爽而盡微忱俟二批司事枉到該處查辦情形信至再行　報今將第二批司事帶去棺木衣被情形續登報章謹呈公鑒上燈時接到任觀察逢辛世大兄來函云接到鎭江覆電上海輪船底子卽日拖帶回申船底被焚屍身不少在内務望善堂諸君帮忙檢收屍骨云云善昌閱電之後隨卽覆函一俟拖帶到申當會同太古洋行執事并請當道以及執手經辦善堂董事親臨督同查騐如能逐一騐明棺殮當交親屬　回以安窀穸一併奉聞上海六馬路仁濟善堂董事施善昌等同啓十一月十八日 
[從善如流]  
　　施少欽封翁聞上海輪君夫事後卽派友赴大河口各處撈取屍身平館己將來啓　登且作論以勸封翁照相留存以寄屍親辨認昨接封翁來信如又派仁濟堂司事施謝二君帶同善星會棺木六十具及衣褲棉被前往收殮并延精於照相之三人印照屍容便孜各處洋蓬之内俾家屬認明無悮卽可來滬領屍　其藻　慮周藥善　倦不特生者銜恩感德抑且澤及九泉而本館略獻芻蕘卽蒙采録孜存不倦善意充周夫豈末俗之人所能企及哉旨乎廷盈蘭桂　靄門楣福報無涯可操左劵也敬志數語以表欽遲 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[揚州復茂恆協賑公所經收順直山東賑欵十月份淸單]  
　　金叔荷大年求父病愈洋五元鄭保平安無名氏二戶各洋十元九牧堂洋六元懷　堂洋四元敦叙堂江無名氏二戶各洋三元儀徵縣　　種竹山村李無名氏三戶各洋二元十琴書屋洋一元無名氏錢九百八十文隱名氏錢四百九十文　州衞　差軍雲曹關銀四兩五錢二分九厘○敝　　本月　欵除如數合銀匯寄上海文報局協賑公所禀解興區核實散放外謹將淸單刊登以昭薇信合併聲明 
[上海四馬路高易公舘再籌賑所陳詠南維收山東順直十月十一至二十日第一百八十四次賑欵淸單]  
　　十一日元書泰交　罰欵存一元○尹　　張顯高各一元金差存吳耀廷賈德盛戴善翁淩淸泉吳學源吳基賢吕義聖各半元沈大才史步生陳立生高壬林張正富無名氏胡道發莊仁義顔厚成洪大元各三角尹　泉錢坤亮尹志森三戶合洋一元共　十元○十二日揚州乾泰昌號募炳記奇譔事洋三十元乾泰昌諸同人洋八元○謝平安人洋六元○守拙氏一○十三日湘潭蔚盛長募述善堂劉賛記梓記福記朱炳記彭耀記歐錫記劉饒記戴懷記劉香記桑益記雷鐸記王兆記積善堂守介堂各一千文共捐錢十五千文合規元十兩零七錢○蒲上無名氏洋十二元無名氏銅洋八元○善口萬隆德號募永成源恆義蔚同興昌永泉長魁義泉各京錢四千文萬隆德廣順當德隆太東承裕愼恕堂李緒延永壽堂廣新隆各二千文承增盛永增盛無名氏增盛順各一于文共捐京錢四十千文合規銀四　六錢三分○金陵張余氏洋一元○張慶雲洋一元○階記六元○十四日章姓二元○許記張樸成堂各一元永奏源銅洋三元○十五日無名氏二元○無名氏一元九角二分○　沙長靑山舘錢一千文公花行松齡油行荷衫女史種蕉人芸香小舘各五百文郭舞氏廣鈞店興仁堂劉麗村各四百文利茂傳鼎升各三百文源泰常泰長興抬怡義華景興忠孚常順雙華漢新隨緣厚孫晋豐源逹各二百文駕生一百文共捐錢八千六百文換紋五兩四錢合規元五兩六錢零二厘○天生　包鋪洋二元○十六日營口耐安氏寄來西錦州裕豐恆募書城使者郝助合助紋十兩零九錢合規元十一兩一錢三分三厘○李霍氏換桃杏環無名氏各一元○邦江利和莊一元○無名氏銅洋一元○金陵意泰恆錢三百四十文吕南坡張曉春劉庚吉各五百文高萬春蔣志淸各三百文接書書向臣聖通永年義泰燮安各二百文棉山崑源石泉無名各一百久供捐四千零四十　合洋四元○十七日松盛堂沈性各洋十元東臺學署無名氏洋三元○崑山石浦司爲三女求病愈洋二元孫氏等錢二百文潤州心餘力絀人祈家室平安十元○　八日徐訥　畵潤洋三　　陸氏病愈　願十元恨無能爲洋一元冰溪居士二元穉岩子一元○十九日漢口茶業公所寄來晋介雅集軒紋四兩保陽存恕堂禹平紋二兩禹州賢興恆禹平紋一兩共捐紋四兩禹平紋三兩換紋三兩另一分共紋七兩另分合規元七兩二錢另四分胡忠福洋三元允江記一元錫山含記二元○二十日隱名氏二角○以上總共收規元三十九兩二錢六分九厘英洋一百五十二元一角二分銅洋十二元錢二百文 
[庚寅年十一月初十日第四十四五戒烟名單]  
　　張三餘年三十六歳浙江鄞縣人現住打狗橋就作木業上癮十五年每日吃烟三錢五分作三次吸保人打狗橋滋生本行　　　年三十八歳江蘇無錫縣人現住三馬路就作土業上癮八年每日吸烟二錢作二次吸保人三馬路鼎新里啓源棧房徐志成年三十一歳松江府華亭縣人現住西門　向　錢上癮三年每日吸烟三錢作二次吸保人黄喜深黎命園年三十歳江蘇省嘉定縣人現住老閘北向作衣莊業上癮四年每日吸烟一錢二分作兩次吸保人程芷詐張禮森年三十四歳洪江省鄞縣人現往四馬　向做筆業上癮十年每日吸烟四錢作三次吸保人法界恆泰洋貨店施子祥年三十六歳浙江省湖州府烏程縣人現住珊記碼頭修絲爲業上癮十年每日吃烟一錢七分作二次吃保人升陽舘飯店沈寶林年三七歳湖州府烏程縣人現住珊記碼頭修絲爲業上癮四年每巳吃烟一錢七分作兩次吃　人亦升陽舘鍾國瀛年二十六歳湖州府長興縣人現住珊記碼頭修絲爲業上癮二年每日吸烟八分作二次吸保人亦升陽舘梁永昌年三十三與廣東省高要縣人現住虹口向業儒上癮一年每日吸烟一錢二分作二次吃保人亦廣恰心沈雲彪年三十八歳湖州府德淸縣人現住珊記碼頭向業修絲上癮二年每日吃烟一錢四分作二次吃候人亦升陽舘張秀山年三十六歳安徽人現住六馬路就作典業上癮十年每日吃烟一錢六分作二次吃保人大隆號李貴庭年二十六歳浙江省烏程縣人現住珊記碼頭向業修絲　癮二年每日吃烟一錢作二次吃保人亦陽舘姚慶祥年二十八歳江蘇省嘉定縣人現住西門内箔錫店爲業上癮二年每日吃烟一錢作二次吸保人西門内戴永興姚少　年三十四歳浙江省長興縣人現住珊記碼頭修絲爲業上癮四年每日吃烟一錢七分作二次吃保人亦升陽舘以上各名十一月初十日均己除鎗第四十六期名單僕後再録以供衆覽上洋平康里恆濟形烟　董李經馥何鏞鍾洪南誌 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
