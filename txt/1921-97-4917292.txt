# 1921 - 97 - 4917292

 

Page 1

 
 
   
 
 

Page 2

 
 
   
 
 

Page 3

 
 
時評 
[蒙事（老]  
　　當庫倫初陷時恩琴之徒黨揚言於他國謂庫倫之變純係神聖之戰蓋謂刺麻敎徒不能與中國相容也其實漢人向不干涉蒙不宗敎之事蒙人即有不慊於漢人當亦别有原因而不由於宗敎問題恩琴輩所以散此謠言蓋欲藉此鼓動蒙人亦由有宗敎之見横踞胸中不覺無心流露故今日一朝得志即大戮猶太敎徒屠割婦孺至爲殘酷歐人見者皆爲酸鼻循是不已知他日亦必有大戮蒙人之事今日蒙人以攻狗自豪轉瞬將罹烹剝之慘蓋對於猶太敎宣神聖之戰亦必對於刺麻敎宣神聖之戰固當然之理也 
　　觀此可知俄國舊黨之野蠻亦可知俄國所以革命之元因并可知俄國科蕯克餘毒有不能苟延之理恩琴之徒所謂釜底游魂旣被逼於新黨竄入他國之疆界猶欲肆其淫威與無告之猶太敎婦孺爭一日之長其無聊可知此類政府斷不能自立亦不能得文明各國之同情中國果能出兵我當其前新黨掎其後驅之固自易易而孰知中國竟尙有伈伈俔俔逗撓不進如今日奉直諸將者 
命令 
[四月十三日大總統令]  
　　任命孔慶超爲隴南鎭守使署參謀長此令 
　　又令　李賽列給予四等禾章此令 
　　又令　嚴敦復給予四嘉禾章此令 
專電一 
[北京電]  
　　蒙古王公請許外蒙車土札三四汗自治政府與曹張均贊成處議結果應令外蒙將恩琴部驅逐出境爲前提由蒙藏院轉告外蒙（十三日上午十二鐘） 
[北京電]  
　　滿洲里監管員急電公使圑云謝米諾夫部定日内在滿站起事蒙兵約在近站二百里内接應（十三日上午十二鐘） 
[北京電]  
　　滂江訊三四支隊自前線退出後如驚弓鳥加以軍需品損失殆盡已無戰鬭力鄒芬擬將該兩支隊調回原防（十三日上午十三鐘） 
[北京電]  
　　滿站電巴龍派人到滿勾結謝黨三千餘人有槍二千餘枝機槍三十餘枝有文（十二）日攻滿說人心恐慌已極又電褚其祥由恰隨第六批難民車陽（七日）抵滿佳（九日）赴哈（十三日上午十一鐘） 
[北京電]  
　　黑督電活佛令各旗徵兵五千人定陰曆三月十五日在黄昱府集合有進攻滿站說已飭萬旅長赴滿恊防又電陳毅陽（七日）由上烏金起程回國（十三日上午十一鐘） 
[北京電]  
　　奉張電活佛遣使到來表明無反抗中央意請弗以武力擊庫垣今後最高希望不過恢復自治（十三日上午十二鐘） 
[北京電]  
　　王章祜赴津挽范源濂范不肯回院將昨閣議决定三天内籌撥三十萬情形電范王盼速回京（十三日上午十二鐘） 
[北京電]  
　　敎育費六十六萬交部祗 
任半數現財部擬以一半數發期票敎職員未滿意今日敎部催王次返京分投接洽（十三日上午十二鐘） 
[北京電]  
　　敎職員聯席會議由主席報告校長圑據敎部轉告閣議决定辦法（一）先發三十萬本日可由交部解出按八校依次匀攤（一）欠薪分四期還由財部出期票（一）嗣後各校薪費當從政費中儘先發給報告畢付討論歷三小時之久結果提出兩項甲欠薪應一次還清乙月費須有切實保證訂明日一鐘集校長圑曁八校學生代表在美術校開茶話會交換意見俟取决後答復敎部（十三日下午六鐘） 
[北京電]  
　　海軍總司令署請將一月分起餇項發清伙食公費先籌四分之一（十三日下午六鐘） 
[北京電]  
　　某系獻議發行有獎債劵一千萬活動財政靳主採納徐命加意考慮（十三日下午六鐘） 
[北京電]  
　　昨午後四點葡使符禮德見總次長符氏通知正式接任領袖公使（十三日上午十二鐘） 
[北京電]  
　　昨德代表赴舊署外署見王景岐中德商約手續完竣慛待簽字（十三日上午十二鐘） 
[北京電]  
　　西使白司德故後遺骸明日殯北塘法國塋地顏定親往執紼（十三日上午十二鐘） 
[北京電]  
　　魏宸組電外部歐洲各國對俄均將通商吾宜與俄速訂商約（十三日上午十二鐘） 
[北京電]  
　　汪榮寳電外部瑞士新訂稅則華烟不在課重稅之例（十三日上午十二鐘） 
[北京電]  
　　王繼曾電外部墨國秩序尙未全復中墨修約宜展期一年再行磋議（十三日上午十二鐘） 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
[北京電]  
　　陸榮廷佳電孫文稱總統路人以目大亂卽在目前中央對粤執何手段請示院電覆取沉靜態度以觀其變惟請將粤情隨時電告以憑統籌（十三日上午十二鐘） 
[北京電]  
　　外部設條約司决將公約商約各科合併而成司長已定錢泰（十三日上午十二鐘） 
[北京電]  
　　楊增新電院俄黨三十餘赴科煽惑蒙衆科情岌岌請恊二十萬供新軍開科需用（十三日上午十二鐘） 
[北京電]  
　　院覆孫烈臣日軍果撤退僅留聯絡員於琿延尙可通融（十三日上午十二鐘） 
[北京電]  
　　武得功一股十日在蘇木旂繳械歸順（十三日上午十二鐘） 
[北京電]  
　　現駐南苑奉軍第一師已奉張使令改編一混成旅開赴張口（十三日上午十二鐘） 
[北京電]  
　　地方行政會議十六正式開幕（十三日上午十二鐘） 
[天津電]  
　　今日華俄通信社長賀德羅夫來津運動中俄通商 
[天津電]  
　　督署接部電令嚴防在粤激黨首領陳某派人來津煽誘勞工（以上十三日下午十鐘） 
[香港電]  
　　聞湘趙恒惕青（九日）電粤反對選總統他省反對亦有數電惟孫志堅决必不因而稍餒昨有國會議員多人倡議改廣州名粤京或穗京將提出非常會議 
[香港電]  
　　徐傳霖案軍府元日（十三）下令特赦（以上十四日下午七鐘） 
[蕪湖電]  
　　田文烈乘吳淞輪過蕪赴寧（十四日下午五鐘） 
公電 
[安徽學生會來電]  
　　安徽學生會來電　申報轉各報館均鑒吾皖數年以來武人官僚交互爲惡晉恒履憑藉省議會議長地位爲虎作倀組設公益維持會以竊政權倡建倪嗣冲生祠以媚軍閥營私舞弊罪孽多端其主張鹽斤加價及規復八分米釐類皆渴民脂膏換取個人權勢尤爲皖人所共憤今春倪道烺妄謀長皖晉赴天津會議首主擁戴嗣遭各界反對晉仍違反民意通電爲倪辯護似此貪鄙病狂天良汩喪污我議會禍我桑梓罪不容誅除將晉累年罪狀另行詳列並澈查助惡議員陸續宣布外特電馳陳願與邦人君子共棄之安徽學生總會叩 
世界路透電 
[英礦工罷工與三角聯盟]  
　　十三日倫敦電三角聯盟雖定星期五日罷工而消滅風潮之希望仍未全絶礦工要求全國工資餘利當共同分配今仍爲爭端之焦點礦主則稱如是則仍須由政府管理諸礦蓋獲利豐厚之礦主自不願以其餘利彌補貧瘠諸礦之礦主也且管理不善者轉可坐享他人之利管理完善者獲利旣有限制則孰肯勤理其業乎政府對於二說表示同意礦工答稱如富有之礦主願犧牲以利貧瘠之礦主則不必由政府管理諸礦亦可將共同分配餘利事行之有效礦工亦願有所犧牲餘利共同分配之制可補救管理不善之諸礦蓋勤勞諸區於視將不漠視怠惰諸礦而將促其改良管理也政府宣稱如罷工風潮延及他業則政府擬用其全力保護民衆生活所必要各業之留而工作者他日如能得任何解决辦法則政府擬竭力不使此類工人之地位稍劣於停工以前所處之地位豫料此後調和者將出於三角聯盟外之勞工領袖職工聯合會贊助三角聯盟者共有幾何今不能查明惟湯姆士氏宣佈其决議時謂許多職工聯合會曾請許其加入罷工聞電氣職工聯合會亦在其内惟水夫火夫聯合會分區投票後其結果爲大多數反對罷工全國現仍集合輔助政府國防軍已招逾定額代表退伍兵士圑體之委員會在愛汀堡開會一致通過决議案召集退伍兵士於今日國家遭遇重大風潮之際輔助政府保護生命產業機車機匠與火夫自有聯合會不附於全國路工聯合會其態度前未明瞭茲亦决議於星期五日罷工首相喬治氏致書運輸工與路工領袖請聲明彼等决議以重大之打擊施於同胞之理由首相喬治氏今日午後在下院答覆愛士葵氏之質問時宣讀全國路工聯合會之函内稱三角聯盟决議於星期五夜十時罷工喬治氏謂政府對此决議深爲扼腕大局固甚嚴重但彼望有明達者從中疏通政府現正施行應付急變之必要計劃某某數區之礦工殊不安分如法愛夫夏之桑恩登鐵路交义點有礦工數千人迫令鐵路信號手多人離其信號室致車務爲之停頓當道即召水兵水手出而鎭壓火車務乃得照常駛行罷工者於是乃刧掠載貨之火車數輛及商店兩家惟爲警察與兵士逐走被拘者二十人 
　　十四日倫敦電三角聯盟宣言書之語氣示明總罷工今已成决定之事端書中以懇切之詞勸會員與希圖破壞合法聯工聯合會成績之資本家决鬭並表示對於誣指三角聯盟運動爲革命之怒意文謂礦工與礦主决不致再向直接談判必待礦主首先承認全國解决之原則庶幾或有希望云雜工聯合會乃由百業組成將於今日决定其態度今晨各報皆載有論文希望工黨穏健派領袖努力疏通雙方意見國防軍募集之人數昨日大見增多步兵大隊若干隊今已補足全額 
　　十四日倫敦電今晨忽聞路工與運輸二代表赴唐林街謁見首相於是羣衆復生希望諸代表與首相會談兩小時之久散會後據湯姆士氏聲稱彼未見有復開談判之希望 
[法國對於雅泊島問題之覆文]  
　　十三日巴黎電巴黎回聲報載稱法政府臨時答覆四月四日美國關於雅泊島問題之牒文謂該牒文須由有關係之各國共同答覆此覆文經高等會議討論時法國將竭力使美國滿意而適合一九一七年三月與日本訂定之恊約法國關於此事擬忠告日本並擬與美國直接恊商求得同意法政府承認美國參與戰爭以愽共同勝利應有之要求云云 
[澳議員之白澳洲政策談]  
　　十四日墨爾邦電杜都氏今日在衆院討論四月八日首相休士氏所發關於未來帝國首相大會之演說時贊成此演說惟謂澳洲之白種政策澳人之贊成者占百分之九十彼不能容他人干涉之休士氏挿言謂彼僅請贊成英日盟約之　續凡破壞白澳政策之事均將推翻之杜都氏繼續發言不許休士氏自由贊成英國對外政策謂此政策或將不先商諸澳洲而陷澳洲於戰爭中云 
[美國之外交内政]  
　　十二日加州薩克萊門土電　加州參議會全體贊成加州排日聯合會大綱之宣言書此項計書今已移交衆議會加州參議會並通過修正外僑議案禁止無公民資格之外僑在加州海面捕魚修正文一條規定此律於一九二三年一月一日發生效力 
　　十二日華盛頓電哈定總統致國會之開會詞主張節用並主張鼓勵商船與商業之活動建造力量充分之海軍 
　　十三日華盛頓電　參議員諾克斯氏在參議院提出和平議案内有一欵保留凡爾賽和約所規定之美國權利該案已移交外交股員會參議員波拉氏在參院提出議案主張授權總統與英日兩國開裁減海軍軍備之談判　　十四日紐約電　美國鋼公司宣布各項出品除鋼軌鋼管鋼版外平均減價百分之十二聞上述三物不日亦將減價此次減價乃因商業疲滞及購主皆止辦貨之故 
[英荷之飛航路]  
　　十三日倫敦電　倫敦與荷蘭亞姆斯特丹間每日將有飛機來往四小時可達每客取費十基尼（每基尼二十一先令）亞姆斯特丹與丹麥京城間亦將有飛機來往此項飛機内設圈椅與寫字案頗形華麗 
[各國近事記]  
　　十三日倫敦電　邱吉爾氏今日在下院答覆某議員之質問謂彼未悉派員調查香港之奴才制事惟悉香港華婦現正組織一會恊助某機關辦理此事香港政府關於保護婦女諸事曾大獲該機關之助力 
　　十四日倫敦電　中國敎育專家五人刻在英倫調查各學校規則以期回國仿效並貫澈考察英國學制自小學起至大學止俾與他國學制相比較 
　　十三日巴黎電　政府已以發展殖民地計畫之議案提交衆院内有在西貢海防等處建造大船港告成文杜哈鐵路並展長該線經過印度支那而達西貢諸條 
　　十三日巴黎電　今日巴黎交易社英金收盤價爲每磅兌佛郎五五一七半 
太平洋路透電 
[恩琴部下之殘殺]  
　　十一日北京通訊云端士人史蒂芬氏述恩琴部下兵士殘害庫倫猶太人之詳情如下余（史蒂芬自稱）於庫倫陷落前偕猶太人三名同乘摩托車離庫中途爲俄人一隊所阻查驗護照其隊長以恩琴之命令示余蓋諭其兵士殺死猶太人過激黨及華兵並諭凡遇外人反俄人均須押解回其（恩琴）營帳該隊長查驗旣畢即拘偕余同行之猶太人三名而去翌日悉槍斃之余與俄人均許回至庫倫當二月四日之夜哥蕯克兵在庫倫四出搜捕猶太人見即殺之翌日登程赴京之外人一隊曾見猶太人衣寢服反接其手死於户外其面目爲槍刺所創模糊不能辨識余於俄亞貿易公司庭前曾見男婦孩童之死屍八具皆猶太人泰半服務該公司以面目模糊故余僅識其一道上則有斷頭去手之孩屍慘不忍覩巴羅諾夫斯基氏眷屬初傳已悉遭非命巴之一女許字美國貿易公司之美克洛倫氏避匿公司中爲哥薩克兵搜獲欲拘之去美克洛倫氏出而干涉並即通報恩琴旋有恩琴之衛兵若干人馳至擁諸人至恩琴處恩琴問此女是否猶太人美克洛倫氏答曰然並陳述一切於是恩琴乃取一廢紙書執照給氏圖刦此女之哥薩克兵旋經槍斃俄亞貿易公司中有哥蕯克兵輪姦一少婦俄軍官一員見而不忍挾少婦而走哥薩克兵乃遷怒於該軍官與女并殺之某户外有一屍頭顱被碎詢問其故知此人因圖保護其女爲哥薩兵所辱致被慘殺當赴京之外人隊離庫倫時猶太人被殺者共三十七名據恩琴部下兵士聲稱俄國之亂乃猶太人主謀猶太人實爲紅軍主體又謂恩琴之眷屬曾爲紅軍殺害恩琴攻陷庫倫前派駐庫倫之秘密委員亦猶太人名茄柯白森氏後充恩琴之秘書長茄氏嘗在道中爲哥薩克兵所執欲置之死地幸出執照示之乃得獲免後茄以此事告諸恩琴乃拘所　哥薩克兵而槍斃之 
[南方近事記]  
　　廣州電（無日期）廣州勞工擬於五月一日大舉慶祝勞工節此爲中國之第一次届時勞工聯合會中人將排列隊伍舉行會議近來成立之勞工圑體女伶恊會亦居其一僅廣州一處共有女伶四百人邇來廣州時有搶案此必因遣散之兵逗遛廣州之故自當道厲行禁止烟賭命令後盜匪遂以查視烟賭爲名擅入商店居户肆行搶刦 
國内要聞 
[北京通信（樸）]  
　　時局變化之暗影聯督政治與内閣問題近來時局問題似乎非常沉悶然實有一大醖釀正在憧憧往來之電影中其醖釀爲何即中部及西北將有一大聯合用以打破直奉把持之政局是也去年曹張在京時與徐靳所定約朿其中最要條件爲各省之事必得曹張之同意而張之力量手段皆優於曹其結果遂使北京之政局全受奉張之支配其他督軍如何願意故長江方面加靳閣以奉天出張所之徽號去冬川湘贛浙 
陜閩等省之代表集於武漢外間紛傳八省同盟之說其主張之最要者即爲不辦選舉嗣又有六省聯盟之說爲南之川湘滇黔北之卾赣皆讀者所已知其所謂同盟者雖無若何盟約之表見而其相互之組合則已確而有徵且皆以湖北爲接洽之中心點王占元儼有執牛耳之勢蓋地勢使然也近來不辦選舉一端已漸見事實卾贛閩浙陜無一辦者即去冬同盟之徵騐也 
　　王占元之與西北聯合爲今年之事其樞紐爲陜陳自曹主撤陳而用蔡成勳張主撤陳而用許蘭洲陳乃先求援於李純李純旣死乃轉而之卾瞿壽禔張丹庭諸人奉陜陳之使命絡繹赴卾而所得之結果則陜西向漢陽定購之快槍五千枝靳閣電王扣留不許交陜而鄂王竟許其運回且使之泝漢江而上以免經過洛陽爲吳佩孚所扣陜陳並分二千枝與陸洪濤俾其赴蘭州就任此今春之事也因此陜陳甘陸締結同盟最近陜陳以省内戰爭又竭力結歡於閻錫且以閻氏亦爲曹張所欲撤者更以利害關係有同盟之暗結現在形勢又將由陜陳之穿挿偕晉隴以附於長江上游之新局面陜人雖欲去陳恐亦無如何矣 
　　三子同盟之說亦曾見之報紙中三子者盧子嘉王子春吳子玉也愚嘗加以調查事誠有之且三人之代表於杭州武昌洛陽間絡繹不絶直以吳爲腦氣筋奉張所深忌而吳爲自固計亦不得不以長江爲後援且如湘鄂之聯防尙恃吳之穿挿現在吳之力量爲與馮玉祥鄭士琦（山東第五師長）成一三角同盟）專從事軍隊之訓練但政治上事與王盧時通聲氣故選舉之缓期山東河南已與鄂浙等省同調而直隸亦决不遽辦覆選而最近曹錕電西南各省要求互派使節謀實際之聯絡吳且以擴張自治共謀統一進言於滇黔此决非爲靳閣之統一政策計而與王同下聯合之手段以免直隸之立於各省聯合外也惟對於陜西王旣聯陳而吳則主去陳猶未一致耳 
　　總上述情形以觀北方之吳西北之陳中部之王皆爲一部分之樞紐而適中之勢則以湖北爲地理上之中心政府近對鄂王直視爲驕子王芝祥回京未久即繼之以田文烈並依其請求而以省長畀劉承恩皆畏王而求悅於王者至日前京中半官式通信社所發表謂王之六省同盟係爲政府謀統一者掩耳盜鈴之談自遮羞顏者也現在此種大聯合尙在進行中如果有所成則奉真把持政局之現狀必將打破而奉張更受打擊矣或謂上次召曹張王三人來京會議王氏拒絶不來係防張之作弄而張亦不來實受王影響焉 
　　於此有一最關重要之事則内閣問題也今之政府已如第三期之肺病一息僅存固未必即倒亦不便說倒蓋所謂統一政策者西南之自治如故廣東復產出一總統且即北方各省亦不能統一之所謂國會選舉者江蘇奉天而外未聞覆選且並未初選者居十分之七而財政一端更爲制命傷但觀二十五萬之敎育費亦籌不出而日以空言搪塞釀成敎部總次長去津敎職員全體辭職以有今日之學生讀書運動已可見其一籌莫展即如五百萬之政費華銀圑三百萬固未承認交通部二百萬亦在未定之天閣不成閣之弱點又已暴露其所以未倒者固由「奉張有内閣不算什麽由翼青幹住再說」之言而王氏聞靳將辭亦云「且勸他暫時勿辭」張氏之意不過留以自助而王氏之意則據知其内幕者所談確將有所待蓋上述之中部西北部之各省聯合即去冬所傳八省同盟之聯省主義特非民治而爲軍治耳據愚所聞現在之醖釀確在平均政權其暗中之趨勢將於各省聯合之後爲改造政府之舉即由各省派重要代表恊商内閣之組織而共操政局者其結果或如從前軍政府之代表會議制特其奔走磋商尙未就緒此間之消息靈通者已料定靳閣命運之長短視彼等聯合成功之遲速矣（四月十二日） 
[北京通信（吹萬）]  
　　京學生要求求學之大請願 
　　記者於今晚甫抵京即聞今日有所謂學生大請願者以茲事關係敎育前途者至重因連夜探訪爲時忽促未能詳幸讀者諒之北京高等以上八國立學校學生以敎職員全體辭職處於無敎育地位曾開男女學生聯合會職席會議數次最後在石駙馬大街女高師决定於今日（十二日）全體請願以女高師地點與公府相近廼定爲集合地至十二時各校學生始紛紛向集合地發動惟時各學生中多有因敎育前途悲觀私行回里者各校留京學生已不逮半數故是日合八校學生纔一千三四百人以北大學生之多亦僅及全數六之一云是日下午一時三十分各校學生已集廼出發女高師在前以藍色横旗上書「讀書運動」四字爲先導上有國立八校學生六小字次爲醫專又次爲北大次爲高師農專工專法專美術於隊外復推有交涉員糾察員新聞記者招待員交涉員專司與軍警交涉免其阻止隊伍糾察員專事照料新聞記者招待員則散發傳單並招待新聞記者故秩序井然傳單中有「倘政府不能滿足我們的要求就不配做中華民國的政府」等語公府方面亦已早爲之備鐵門已關新華門東西轅内外駐軍警約三百餘如臨大敵學生至即與軍警述明請願之意要求人内軍警不允相持約半小時始准派代表入見學生堅持必全體入内復相持半小時無結果學生方面廼校推一人爲代表入内交涉全體入内請願事北大推謝紹敏女師陶立法專林寳慈醫專染鐸高師王麟昌農專張大陶工專劉兆陽美術黄族翹院由夏秘書出見交涉不得要領代表廼請轉陳總理務得答方退且謂同學必全體入内夏謂總統門禁如此勢難辦到廼借轉陳總理以去府派陳秘書出見亦無結果最後院方面見學生不退復派許家瀚潘宗瑞二人出見許先謂政府對於敎育異常重視今日曾由總理提出閣議結果由交通部籌欵先維現狀請各校先上課敎育基金亦正在籌劃必能辦到代表請將呈文内所請兩節批答（一）務請於三日内指定敎育基金（一）倘三日内無辦法即請政府下令解散國立各校許允於三日内批出代表要求證物允之廼爲左之簽字「八校全體學生代表呈内所稱兩節准於三日内明白批示許家瀚潘宗瑞十年四月十二日」代表至此認爲答復滿意即出報告同學全體滿意廼各散歸時已七時（十二日夜二時） 
附北京某報消息國立罷課學校學生臨時聯席會議决赴府院要求讀書案後各校學生會幹事部即發出通告請諸同學全體出發並由各幹事至寄宿舍及公寓勸請同學參加此項運動昨日（十二）各校均提前於十時午餐餐畢各整隊向女高師出發午後一時齊集女高師操場計達千人就中以北大較多約有四百餘人在女高師休息片刻乃向國務院出發隊伍之次序爲女高師醫專北大高師美術農專工專法專隊前由女高師學生持大旗一面上書「國立八學校學生讀書運動」字樣並有北大學生臨時幹事會所組織之新聞記者招待圑招待新聞記者告以種種消息尙有醫專學生組織一衛生隊隨時散發行軍丹與各校學生八校學生手持白旗上書「讀書運動」「饑寒而死不足懼智識破產乃可悲」等等字樣並有許多男女學生沿途散佈各種傳單茲錄其一云「國立的八學校裏頭上萬的學生將近有一個月没有書讀了因爲八校的敎職員全體辭職了范敎育總長也辭職了他們是因爲政府不給敎育經費無法辦敎育而辭職的現在國立八校裏頭只有校長與學生所以書讀不成了范總長請交通部總長葉恭綽撥給我敎育經費他先答應過了兩天他又不承認了也未有說出充分的理由來由此看來堂堂總長說話無信用的交通部有錢是不願意成全敎育的國家的收入本是供給政府的公用的不分這一部的錢那一部的錢呀這種樣的總長要他幹什麽我們八校的學生舉出代表到敎育部請求早日上課上午十一點鐘到敎育部去不但次長未到部就連司長都没有一個只有幾個聽差而已這是我國最高的敎育機關有這種現象國民要注意呀我們有文上府院請求指定的欵即日上課國務院置之不理後來又舉出代表請見國務總理國務總理不見派了一個夏秘書在號房裏與代表談話問他爲什麽不批呈文呢他說未看見這個呈文又問他如何維持敎育現狀呢他說政府裏實在没法由此看來政府輕視敎育竟到了如此地步國立八校學生因爲於要上課所以今天全體到國務院要求上課所以有這個（讀書運動）若是常此以往北京首都的地方無敎育豈不是變成了野蠻的首都了麽」（其餘大致相同）學生等經敎育部街直往新華門未到時總統府已得消息預先調兵加崗東西鐵棚欄有許多巡警游緝隊新華門前又有十三師之兵士荷槍上刺如臨大敵學生走至長安牌樓安門兵警已將鐵門緊閉學生到時堅不許入北大學生見東棚欄未閉急整隊趨往正行時而游擊隊又將東棚欄關閉該校學生祇得回至西棚欄八校代表與游擊隊長官交涉至二時四十分始准推代表入内每校一人當經推定謝紹敏等八人入内其餘八校學生在西棚欄外或席地而坐或徘徊道旁各校幹事均携有茶點餉其同學八代表携带呈文進院後至三時十五分美術代表黄族翹出新華門攀登西棚欄向衆報告略謂「我們到了國務院由夏秘書代見我們便要求他開門給學生進院他一聽此言一聲不作便向後轉開步走了於是我們打電話要求秘書長出見那知道他也跑出院了現在我們八個人在接待室裏坐冷板凳没得人和我們談話諸位如何是好」某 
校學生提議請代表去見總統衆贊成黄君乃謂「那麽我們再去見總統罷」至四時五十分北大代表謝紹敏出向衆報告謂「此刻總統府陳秘書接見我們我們要求他開放新華門他說他不能負此重責旋又打電給秘書長秘書長答無此權應向守衛軍士交涉諸位想個辦法來」衆謂旣不開門我們也不必强求請各代表要求府院當局切實答覆我們的要求罷謝君乃又進院至五點二十分黄族翹復出報告謂「總統府陳秘書和 
 
 

Page 7

 
 
　　我們說的還是一片空話我們祗好請他代我們打電話到國務院邀一個負任的秘書來和我們接洽他已答應了仍無結果我們八個代表决不出來」衆謂無結果我們也不回校就在此露宿黄乃入院至六時五十分八代表齊出向衆報告謂「剛才有許家翰黄宗瑞二秘書出見據說敎育經費一層因財政總長交通總長俱請假至今天始列席國務會議總理對此亦很爲關心會議結果已商由財政總長交通總長向國内銀行圑借欵業有端倪特派敎育部列席國務會議的秘書陳子和（敎育部總次長均避往天津今日國務會議由司長及陳秘書列席）轉達校長圑三天之内總可得到一個確實的解决我們問其能否負責他答可以負責我們就將意見書交他并要求他轉達總理限三日内给我們一個明折批示並請他給我們簽字立一個約他都辦到了現在請同學們暫且回校看國務院的明白的批示如何我們再作道理」八校學生乃整隊各回原校時正七點茲錄呈文如下呈爲各校罷課已久懇請從速解决事此次國立各校罷課以來生等所受苦痛已於四月二日由罷課各校學生臨時聯席會瀝陳在案迄今十日未蒙批覆而敎職員等又已全體辭職現象益趨險惡羣情惶惑更難言狀政府誠不欲坐視首都學校先全國而破產以陷於破壞敎育斵喪國本之大咎則請在三日内指定的欵尅日上課恢復原狀使以敷衍責政府得無所藉口兩全之道莫急於此抑政府認敎育爲不必維持或不能維持則請即日頒布明令解散各校亦不必虚與委蛇免致生等進退狼狽坐困都門虚擲寳貴之光陰徒糜父兄之汗血渡此委頓無聊之生涯生等以切膚之痛欲忍無從用特全體恭詣鈞爲院最後之泣訴佇俟明决以定行止不勝迫切之至謹呈國務總理罷課北京國立各校全體學生 
[滂江危急中之蒙事]  
　　蒙匪初向西方進展近日又改而國南已由烏得進攻滂江昨傳滂江有失守之說但詢之政府方面則尙未接到此項官電惟聞俄匪南犯計劃確分組三大隊每隊千人第一隊羅曼諾夫第二隊克魯諾夫第三隊恩琴自率此外并分一千五百人守後地一千百人攻西蒙此項軍隊已到滂以我方前線兵力比較尙不及三分之一且滂江一带廣漠無險可依刻雖未至失陷亦必瀕於危殆萬一滂江失守張家口不免大受影響至關於援庫問題最近政府與奉天方面意見已趨一致故張景惠此次問抵察區即竭力布置防務現因内外蒙毘連一带時有俄匪分股竄擾曁搶掠馬匹情事特派察區游緝隊全部於本月十日開赴距滂北八十里之猴頭廟地方會同原有駐軍恊力扼堵一面檄調駐守滂南之第五支隊令赴内外蒙毘連各旗梭巡防護以安良善惟由滂南至張口止沿途計長七百餘里駐軍稀少防線空虚於後方運輸接濟一切事宜極形危險張氏因此頗爲躊躇昨特飛電來京請轉商奉軍司令部迅派得力軍隊分赴滂南之饅頭營圖什廟加卜由等處塡紥防守以固後路而奉軍方面現亦一變前此之冷觀態度决定先出一混成族赴滂恊助將來如有增兵之必要時尙可續派前日（十一）駐京奉軍司令部已奉到張作霖電令於南苑奉軍第一師内抽編一混成旅尅日赴張家口歸援庫總司令指揮調遣該師奉令後對已整備一切日内即可出發 
[中日間之兩交涉案]  
　　日使致外部照會 
　　華兵槍擊日兵事件最近中日新交涉案有華兵槍擊日兵事件眞相如何尙待調查茲日使有照會致我外部探其全文如左爲照會事接陸軍官憲電稱中俄國境綏芬河車站日本守備隊司令部附伊藤步兵曹因該守備換防兵之軍用列車到着有報告憲兵隊之必要四月五日午前一時餘因電話不通該軍曹親赴憲兵隊公事辦畢歸途中午前二時三十分左右爲中國軍隊步哨所詰間當答以日本人因相距太遠欲前進言明突受三四發之射擊一彈貫穿頭部而死等語此事駐紥該站之日本司令官及憲兵隊長當與貴國軍隊當局交駐似已經過認爲確係事實之手續特此先將上開事實通知貴總長查照餘後奉達可也須至照會者四月九日 
　　延琿日軍退事件延琿日軍早經日使聲明撤退迄末盡撤最近在該處密布警察業已就緒故日使八日又有照會致外交部聲明餘部一律撤退惟對於警察及軍用電話之撤除皆不提及日使照會原文如下爲照會事關於撤退因琿春事件派往間島之帝國軍隊事曾於一月六日照達在案茲奉帝國政府電稱帝國政府按照中國軍隊之增加配置及維持該地方治安之實在情形業已訓令各該軍司令官將前次照會後段所載餘留於帝國領事館及分館所在地之帝國軍隊一律順次撤退等因特此通知貴廳長即希查照爲荷須至照會者 
[駐京西班牙公使逝世]  
　　西班牙駐華公使白斯德Ｐａｓｔｏｒ君自去夏羅霍亂疫症重病而後醫治久未復原曾赴日本靜養仍未回復康健來京而後住法國醫院竟於昨日（十一日）晚間八時四十五分逝世白斯德君之夫人前已離婚歸國故身後甚爲蕭條將逝時惟有醫生看護婦其至友烏拉圭駐華代辦某君及其久從之僕在帝皆甚悲痛遺骸於昨日搬回西班牙使館由美使館派衛隊數名爲之照料外交圑均赴該使館弔唁我國外交部及各國使館昨日均下半旗以誌哀悼今日在東交民巷禮拜堂爲之誦經準明日出殯於北塘法國墓地暫厝出殯時各國使館派衛隊護送至東交民巷口再由我國派兵一隊護送墓地白斯德君今年五十六歲於一九一○年四月十一日就駐華公使之職（在華已十一年）在各國公使中資格爲最久故依例爲使圑領袖公使白斯德君逝世後應以萄葡牙公使符禮德（Ｆｌｅｔａｓ）君繼任領袖公使緣符禮德君係於一九一三年正月二十四日就任也葡使新自澳門回京昨日（十二）下午四時曾訪外交部與顏總長會晤葡使赴澳門之前我國政府因屢接澳門華商等之呼籲謂不法華人每因作奸犯科入葡國籍以爲逍遙法外横行無忌之手段外交部因定華人入葡國籍之限制辦法數條託葡使就便與澳門總督商議葡使昨訪外部即係報告一切且通知已繼任爲領袖公使並略談西班牙故使喪事云 
[豫省選舉之無期延期]  
　　河南選舉情形迭詳前次通訊頃因覆選日期已迫有議員熱者多已分頭運動或向司令部求情或求督軍裁培甚有赴京討得八行以求督軍指定其不從上峯着手則派親信赴各縣大張筵席延請各當選人隔靴掻癢忙個不了聞其中以張鳳臺之弟張仙臺趙倜之弟趙㑺張鎭芳之弟張錦芳袁項城之族弟袁世謨陳善同之弟陳善榘運動最力但覆選之期則已展而又展昨（十號）又電知各縣轉告各當選人暫時不必赴投票所俟有確期再行電知云云張省長以豫省與直隸比鄰選舉一事須取一致行動日昨又親筆擬一密電致天津曹省長略謂選舉爲民國大典各省應取一致敝省初選現已大致就緒因各省多未舉辦敝省不得不略予延緩貴省對於覆選究竟如何主張務請見示以便仿照辦理云云自此次無期展限發表後有當選希望者莫不心灰意懶各區投票所之當選人招待所亦皆紛紛解散各歸故里靜待後命而神經敏銳者疑國會成立無期改變方針舍國會而競爭省會矣（四月十一日發） 
[廣州通信（平）]  
　　非常會議選舉總統紀 
選舉總統之事醖釀幾已半載至今日始成事實據最近情形言前十日問議員尙有持反對論者如白逾桓張瑞　等皆民黨巨子從事革新有年然亦主張緩舉大抵謂唐蓂　不贊成之故迨孫派議員及政客多往港晤唐力說對内對外總統不能緩選唐意爲之稍轉始允上省面爲决定至上省後與唐接洽唐不便表示反對但言選舉總統之事國會自有權衡吾輩不能干涉而議員方面亦不能再說唐蓂𢋐之如何主張故留粤議員多數均主張選舉總統有此情勢孫中山知衆論業已僉同一面自行出席在財政廳宴會各議員一面再由唐蓂𢋐在亞洲酒店宴各議員孫演說時慷慨淋漓力詆調和之非策以一身去就爭其言皆隠隠爲某方面而發當時議員中呂復曾發議贊成護法而不甚贊成革命二字卒爲别議員所痛詆呂復者即某方面之參議曾充往省會出席代表所推爲明熟法理者也在某方面對於選舉事從前極不贊同往往以軍人不願戰爲詞但今日勢已成熟亦無從再爲反對軍政府自有可靠之軍隊孫中山曾自行舉行閱兵式如曰軍人不願戰則自有願戰之軍隊如曰不願負責則自有願負責之人故某方面亦不能堅持異議惟今日有二事頗堪注意者一爲黄大偉被人謀殺黄即軍政府之第一路司令孫中山前時所閱之兵即黄所訓練者也黄居于南關二馬路榮利新街某號二樓於五號晚十一時許由西堤與其夫人乘車返寓詎下車時怱被兇手由背後發槍轟黄幸擊不中誤中街邊賣生果者黄拔手槍追之兇手已被遁去當此時局緊要之時黄大偉又居重要地位乃爲人暗算其中必有所因矣一爲唐紹儀之回鄉唐雖在軍府中充總裁然對於調和事仍非盡消極若總統選出後必以主戰二字爲方針益無議和可言故唐對於選舉事不加可否昨乘自動車出府在天字碼頭轉乘江漢砲艦遄返香山唐家環故鄉唐氏此行不知其心有何感獨也今日（七日）參衆兩院在省會關聯合會出席議員二百二十二人林議長主席尙鎭圭臨時動議請即日將兩院聯合會改開非常會議衆贊成凌鉞動議以參院議長爲非常會議議長衆贊成遂由主席宣告開非常會議周震鱗登台說明所提出之中華民國政府組織大綱旨趣畢遂付表决全體贊成丁鶱動議不付審查開二讀會復照原案七條通過即開三讀會除由張秋提議照第三條原文下加（任免文武官吏）六字外餘均照原案通過丁鶱又動議云現在時機日迫組織大綱旣經通過請即日照大綱規定選舉總統繼由丁象謙發言略舉丁同主席將丁君動議付表决全體贊成主席將大綱宣布後即日發票選舉田桐動議用記名投票衆贊成由主席指定凌鉞等數人爲監票員投票結果孫文得二百一十八票陳炯明得三票廢票一張孫文獲選爲中華民國大總統時已四句半鐘遂宣告散會查是日旁聽者數百人樓上座位俱滿可知此案之重要矣 
[杭州快信]  
　　杭州中國銀行行長蔡元康昨日由滬返杭途染時症醫治罔效夜間逝世 
　　北京女師校旅行圑三十餘人定今明日到杭寓省敎育會江蘇女師校旅行圑八十餘人明日亦准到杭寓清華旅館 
　　警務處呈准省長疏候補警員昨已分别派定赴各縣候差計蔡尊周寗警廳周澄嵊縣吳作澂永嘉局季鼎烈臨海李振鐸海寗花立黄岩沈文定餘杭胡人欽金華楊中權嘉興余肇邦衢縣吳峨嘉善宋光藻龍游施邦翰海鹽壽堯桐廬夏宗禹崇德王佐朝瑞安呂飛熊樂清張世鈞平湖蘇德廣桐鄉王公權平陽何繡林蘭谿吳士鏡吳興符建中長興陳璇德清陳炎慈谿夏天植鎭海彭熊定海王秉珪紹興許恕蕭山林超諸曁項贊魁餘姚何濤上虞 
　　全浙典業聯合會現定二十二日開春季大會提議案有當票仍請照舊貼用印花及組織典業銀行等職員 
[南京快信]  
　　地方行政會議瞬届開會省會議長錢崇固昨復由寗乘車赴京臨時會仍由鮑副議長主席花牌樓青年會定十六日（星期六）下午七時開科學演講大會請全國恊會演講部幹事科學碩士饒伯森君演講無線電話無線電報並用新發明儀器實地試驗河海工程學校利用春假昨由敎員率同本科三年級學生四十六名乘輪赴武昌漢口漢陽等處參觀各工廠及各項工程 
　　第一區當選之衆議員九人接到通知書後已具書面答復應選昨又將各人之簡略履歷送達王總監督彚案咨部備查 
　　省警廳現以省垣時廢行籌備防疫並由各區挑警察六十名組織檢疫警察每日派衛生警察上街勸導居民店户對於公衆衛生務須注意 
　　昨由滬運來由法回國華工二百四十六名由軍警押至浦口登車遣送回籍 
　　美國駐京公使克蘭氏昨由滬來寗温交涉員軍民兩署外交顧問謝傳安交際員葛權均赴車站歡迎未入城即轉車北上 
　　湖北敎育廳長路孝直由滬來寗轉乘江輪赴鄂安慶道尹黄元楨由蚌來轉乘江輪赴安慶新任福建鹽運使趙毓煊昨由京抵寗定二十日赴閩履新 
地方通信 
[松江]  
　　抗爭府產問題之枝節舊府屬六縣爭管府有欵產侵及松江獨有學產一案迄今尙在相持未决之中學界方面雖不如何前此之激昂决裂然藴怒於中時圖報復聞今歲秋收以前如仍不能根本解决松人將不問何縣何府之在松欵產一律收歸松有以資彌補其對於蘇松太道之備荒捐欵現因上海姚子梁君致函松人耿伯齊有所探詢亦將發生問題以圖發展茲將姚君原函錄下江南各郡同社有人詢問松府公產六縣要分常見報端當時蘇松太道歷任捐欵留於上海治所者必非偏厚於上海何以三屬不聞紛爭豈欵同事異耶屢有人詢問弟素不留意鄉土財政且不談阿堵故未有以答之究竟此中有何區别能見敎否冀以答或人之問耳 
[蘇州]  
　　請求取締旅館吳縣公民黄家銓等以蘇垣馬路旅窩賭窩娼有傷風化特臚列事實赴南京省公署具呈請求令行蘇州警察廳出示嚴禁各旅館賭愽及容留娼妓爲害行商如敢再違即請從嚴懲辦以雜風化而除民害不識省長若何批示也　　商圑將次改編蘇州商圑公會日前接奉陸軍内務農商各部頒定商圑組織大綱及服裝表圖通令查照該會正副會長許愽明等以本會現當更選職員之期旣經奉部頒定條例自應將所部商圑各隊遵照條例改編完善然後方可籌備更選職員各事已會商總司令魏旭東即日召集城鄉各部司令職員等開會討論改編事宜 
　　會議廢娼事宜蘇州廢娼同志會籌備多時近甫成立而敎務聯合會諸君亦頗贊成斯舉特於前日開會討論廢娼事宣先由揚奎章報告開會宗旨繼由李楚石報告籌備廢娼經過情形又由毛吟樣報告籌備委員提議之各項程序（一）組織廢娼會（一）推舉特委辦（一）訂定章程（一）辦法（甲）編輯廢娼印刷文件（乙散布戒嫖防毒文字（丙）就地演講（丁）籌　經費旋提出議案四則（一）胡君提議先從籌備善後着手（二）毛君得議善後問題本應籌備但與其先籌備善後毋寗從勸導入手（三）江君提議聯絡學生會等各圑體舉行大游行可使各界有所覺悟（四）諸重華提議推舉常委辦先從各敎會方面入手以上四議案僅表决第四案當塲推定周仲緯諸重華姚鐵心石鼎如劉邦才楊奎章屈厚柏爲常委辦其餘三案須下次開會再議 
[無錫]  
　　催詢拆城問題錫邑拆城一事於民國初年秦毓　長民政時邑人俞某等曾有是議卒以反對者衆未能實行去冬省會議員華彥銓又致函趙知事詳言拆城之利趙知事深爲贊許當經轉函地方公圑及市鄉紳董徵集意見華君近因縣署對於此事迄未有何表示疑已無形取消前日又續函趙知事請其毅然實行勿爲衆議所格且謂凡人可與樂成難與圖始現在南通拆城已見之事實無錫向與南通相提並論此事亦不可獨後聞趙知事昨已函復略謂弟旣贊成於前安有無形取消於後惟茲事體大非得地方人士多數之同意未便操切從事旣承明敎容轉催各公圑迅行議復以憑着手辦理 
　　青城命案續誌縣屬青城市七一圖楊七岸浜口發現浮屍一 
節已誌前報茲悉四月七日上午即有該圖地保沈細寳在該地搭盖屍棚一座以便相騐之用附近各鄉民聞信到塲觀看者人 
山人海下午二時縣署所委李承審員及湯水警察隊長到塲由該市董理唐以臣接洽一切後由檢騐吏如法將屍身上下一一相騐察也胸前有木棍重傷兩處確係生前打傷棄河身死騐畢李承審員即命屍父朱根泉備棺收殮李承審員旋即回城報告趙知事核辦現屍棺仍停置該處臭氣四佈行人英不繞道而過聞屍屬方面須待正兇緝獲後方允釘棺埋葬故兇手一日不到案即一日不埋葬云 
[鎭江]  
　　商會頒發鈐記鎭江總商會現已改組丹徒縣張知事昨奉江蘇實業廳訓令内開前奉農商部令轉飭鎭江商會更正章程並發給鈐記等因奉經轉行在案茲奉頒到鈐記一顆合將鈐記發由該縣轉給具領並飭將啓用日期連同章程選舉名册一併呈報以憑核轉鈐記隨發 
　　盜匪拒傷事主鎭屬丹陽縣境之林家橋地方許和生家前夜二更時分突來盜匪十餘人明火執仗衝門而入翻箱倒篋刦去銀洋衣飾等物所値甚鉅並拒傷伊母許賀氏携　逃逸現許已報縣勘緝 
　　查禁私運米粉鎭埠現有以米碾成大宗米粉裝載如麵袋樣式轉運出洋已有數千石之多殊與民食有碍現聞王省長據人報告已飭丹徒縣張知事嚴密偵查呈復核辦 
[南通]  
　　張孝若辭衆院當選張孝若致通海如國會初選當選人云孝若駑劣不才辱承諸君子不棄一致推選使得預於國會議席聞命之餘驚懼感激莫知所措國會爲國家立法根本之地孝若自度懷乎非其人不敬忝竊也無論孝若年輕學陋資淺望薄假使不量而進尾附羣賢之來商榷經世之猷襪線之才寗足獻可而替否何况國體改革以來歷年紛亂之政轍與世界最近之潮流播蕩劇於風雷　洞遂於溟澥豈伊弱植堪當其衡且家伯家君年高事繁非獨應對庶務之需人抑亦朝夕左右之當侍眷言愛日未忍遠離用是外審時世内顧家庭忖度再三萬萬不能應選至諸君子期許之盛意孝若當心藏心寫永矢弗諼區區微忱尙乞鑒恕 
來函 
[航空署來函]  
　　逕啓者查京師游覽飛行日期時刻稍有窒碍自應改訂以利實行刻已由本署航運廳呈准自本星期起改爲每星期四星期六星期日舉行其飛行時刻則自下午三時三十分開始仍飛行三次用是函請貴報希即刊登爲荷航空署軍事廳編查科啓四月十一日 
雜評一 
[商業政策（默）]  
　　歐美各國籌戰後恢復和平之法無一不注重於商業故外交則盡力於通商之條約理財則盡力於商業利源之開發敎育則盡力於商業知識之灌輸蓋其政策旣定進行方法無不一以貫之者也 
　　中國則無所謂政策忽而注重選舉忽而注重統一皆與國本大計初無關係言外交則除酬應外無外交言財政則除搜括外無財政言敎育則現狀且不能維持更無敎育可言各國視商業爲惟一救國之方法而我國則視爲緩圖各國各方面之人皆同赴此商業之一的而我國各方面之人皆各治其事營營擾擾無方針無圑體無手段以此散漫無紀之國求生存於將來商業競爭之潮流中雖至愚亦知其不能也 
　　是故蒙患尙爲一時之患而此不識世界之趨勢不預謀所以應付此趨勢之政策乃眞大患也無政策之政府無政策之國民未有能立足於世界之上者 
 
 

Page 8

 
 
   
 
 

Page 9

 
 
   
 
 

Page 10

 
 
完全本埠新間 
[昨日納稅外人開會紀]  
　　不足法數特會未開 
　　常會工部局提議事件多遭否决 
昨日午後納稅外人在南京路議事廳開會原定一點三刻舉行特别會議以討論碼頭捐與印刷品註册事奈到者雖不乏人究不足法定人數故由主席英總領事兼領袖領事法磊斯爵士宣稱不足法數特會展期再開遂舉行常年大會仍由英總領事主席公舉愛倫氏爲臨時書記並通過議事手續工部局總董怡和洋行大班史寗士氏乃報告一年中經過情形首先略述中國政局災狀及世界商業衰落等事繼言「華顧問事」略謂去年納捐人大會贊成工部局所提設立華人顧問董事五人之議選擇可爲租界華人全體之代表五人其事匪易但經數月之久華人卒戰勝此難關組織納稅華人會爲選舉顧問之機關此舉在吾人視之似尙是實際上辦法惜其採納若干章程爲吾人斷不能承認者吾人乃明言表示如納稅華人會欲爲人承認其爲選出顧問之機關則其活動當以選出顧問之職務爲限不能以其理事謀取管理租界華人事務之權而對工部局成敵體也無論如何吾人不能容其有此蓋吾人以爲就華人之福利而言華人不可不自保存其現有之權利即遇有寃苦得隨時直赴工部局陳訴而工部局常準備予以詳細公允之攷慮固不因其爲華人而稍異顧問董事應能自由發揮意見而不爲納稅華人會理事所牽掣此皆吾人認爲必要者今幸該會章程業已修改故顧問董事之名單已送呈領事圑矣「米店領照事」工部局爲防囤米居奇起見現擬令米店一槪領照以便稽查有無囤米情事此舉非爲籌欵計每半年僅收費一元但爲保護一般人民利益計耳所擬米店報照規則現已議妥不久即將實施「電車問題」工部局與電車公司之交涉關於擴張無軋電車者至今尙未有美滿之解决公司對於築路修路與築橋之津貼曾持異議工部局今年一月間函告公司願准其開駛南北電車線並酌給橋路修築之津貼但至今日迄未議妥「取締妓寮」上届會議後實行妓寮領照之議十二月間照章抽籖限令五分之一於三月底停閉此項手續須續行四年此後不復有領照之妓寮雖此取締法能否達到目的必俟將來始能知之但吾人固不能遺餘力以求其成功也云云旋報告工部局各部份事業如義勇隊救火會衛生處工程處藏書室捕房財政處皆發揮言警務時述及「鴉片貿易事」略謂自租界烟館停閉外國停運鴉片中國禁罌粟後鴉片價値大漲大利所在私運遂盛海關與工部局雖竭力搜查然漏入者仍多捕房於去年内共破獲鴉片案千餘起惟某領事公堂近曾有其治下人民藏烟售烟不受人阻撓之判語致工部局禁烟舉動大受打擊此事已交領事圑辦理其結查果則見各國鴉片法律毫不一致而各領事對於工部局以禁烟方法施諸其國人或保護人之舉動亦復意見不一遇此情形統察全局吾人以爲唯一方法可行者在依據第三十四條附律重行鴉片領照之辦法但與前所行者不同不過許售鴉片僅作藥品而售者須領執照附以關於售烟者與售出之烟及購烟者之必要條例如此辦法雖不能望禁絶鴉片貿易便吾人對於未領執照私賣鴉片之人及售賣鴉片不遵執照條例之人可易處治之此項條例業已愼重考慮當要應合事態之需要不獨指售賣鴉片且包括他種危險藥品之銷售云云旋提出第四條議案即通過一九二○年報告與賬目一條請予通過馬凱氏附議義記洋行大班賀立台氏提出修正案主張將經常一九二○年預算不足之數六千四百十二兩三錢八分歸入一九二一年經常預算而不移到特别收入項下並說明其理由至是是第四議案連修正案由全體一致通過工部局總董提出第五案即減少工部局常報告書容積之議案路謂工部局報告書容積太多工部局本有可以酌减之權但歷年納稅人輒有巨册之報告書今欲驟減其容積恐人誤會故先徵求衆見查每年報告書印刷費逾五千兩而編製手續繁重致使秘書處俞増忙碌今擬删繁就簡錄其精要可省半費而於報告書之價値並不稍减馬凱氏附議但納稅人之發言者咸不贊成此議尤以賀立台氏之言爲最滑稽略謂檢閱本届預算案猴房一項用費一萬兩此種奢靡大可節省至於秘書處之煩勞則有薪水以酬其勞如此案竟予通過則工部局將施行第二計畫凡工部局所爲者槪不發表但於每年納稅人會議時提出一條議案曰凡工部局所已行者現所行者與欲行者大會悉予核准並准工部局隨意開支任意籌欵而不發一質問衆聞此言閧堂大笑此案付表决時大多數反對遂打銷工部局議董繼提出第六條即通過一九二一年預算案並准工部局籌募公債七百萬兩以供特别支出之議案縷述工部局各部支付情形又提出増收地稅房捐之修正案馬凱氏附議但籌募公債七百萬兩一層頗有人訾議之加捐之修正案卒被否决當有白醫士動議工部局職員患病時應許其自由覓醫診治工部局不得指定醫士加以限制此議得多數之同意遂得成立第七條議案爲選舉地產委員應選者爲威爾施氏第八條議案爲選舉醫院董事應選者爲史密士氏西姆斯氏梅謝醫士與俄哈拉醫士四人第九條議案爲選敎育董事應選者爲愛德華愛資拉氏與不爾斯氏二人散會之前由衆向主席道謝並向工部局總董史密士氏與各議董道謝而散愛資拉氏與不爾斯氏二人散會之前由衆向主席道謝並向工部局總董史密士氏與各議董道謝而散 
[昨日各銀行買進標金與鎊價]  
　　歐戰時代英美等國華大宗原盎斯及金洋爲數甚鉅致價從四百六十兩跌至一百四十兩去秋以來恊約國因戰事告終各工廠均恢復營業仍將昔日運華之金類陸續由本埠各銀行收買運歐致金價漸漸增至四百兩有零詳情迭誌本報前日紐約大條銀價大長昨日忽大縮令人莫測其故惟各銀行買現金者頗旺昨日上午各銀行買進二千餘條價稍有參差計同豐餘等金號售與花旗銀行標金二百十條價三百五十六兩嗣因香港先令有改縮半辦士電報到滬於是恒孚源泰天祥等售與正金銀行本標金三百十條價涨至三百五十九兩又東方大通匯興等銀行亦向永豐餘等買進本標金七八百條價自三百五十七兩五錢至三百五十九兩尙有有利銀行買進美金洋二十三萬元價作美金六十六元五角又廣帮大德昌售出美金洋二萬磅每枚價作七七錢五分零六二五較該號十一日上午售出之價已漲起二分有零矣 
　　先令掛牌雖勿動（三二半）而匯豐等結出鎊價自三先令四辦士二五至三先令三辦士八七五買進者三先令四辦士至三先令三辦士半紐約匯價已改爲美金六十二元七角五分結出之價係六十五元七角五分結進六十六元五角照掛牌可以放寛三元之外東匯仍掛七錢六分半但結出者自七錢三分半至七錢四分半結進七錢一分七五至七錢三分半所以午前期金之價曾漲至三百六十兩零四錢觀察國外大條銀之需求似已平定矣 
　　下午正金銀行又買本標金四百二十條價較上午小去三兩計三百五十六兩住友銀行買進美金洋二十三萬五千枚係將美匯交換價作美金六十七元大通銀行買進現標金二百十條價三百五十八兩係天昌祥等售出惟廣帮尙有意售出美金洋價須七錢五分二釐半未曾成交據有經騐者云大條銀不致大縮而標金價必在三百五六十兩間云 
[銀洋市况之報告]  
　　昨日洋釐因内地硤石南通平湖等處運來有十餘萬元天津有大宗國幣來滬易銀南北市街底存洋有四百餘萬之多花米市之用途有限所以早市收盤與上日相等午後小去三毫七五期洋亦因投機者更少三四月份均跌六毫二五設無躉數出口絲繭未上市之前釐價尙看續小之勢或至七錢二分亦未可知 
銀拆更鬆一二分蓋連日各銀行買進華商方面之標金日有數十萬而進口貨價爲數甚少各錢莊銀兩進多出少所以銀拆更鬆也 
[昨日滬寗車連來之絲繭]  
　　昨日（十四日）滬寗路火車由無錫裝來振藝金雙英牌頭號絲十五擔裕昌愼頂號絲五擔瑞康頭號絲八擔源康頭號絲五擔運繭處裝來乾繭三百四十包 
[航業消息零拾]  
　　日本郵船公司之歐美班輸船票價去年十一月份業已增加中日斑輪則自日到滬者已加自滬赴日者照舊例今該郵社得東京總社電告於昨日起亦增加水脚但先從頭等旅客加起計由滬往長崎向售三十三元者加至四十三元至門司向售四十四元者加至五十八元至神户向售五十七元者加至七十七元至横濱向售七十一元者加至八十八元其二三等艙位暫未加增但亦在提議中矣 
　　美國舊金山之羅城汽船公司共有九千噸之海輪四艘往來太平洋駛行上海羅城之間遠東以上海九江路口之公泰洋行ＬｏｓＡｎｇｅｌｅｓＰａｃｉｆｉｅＳＳＣｏ爲經理今該公司以去冬迄今羅城上海間進出口貨頗少航業漸清故决議自本星期起將上海之輪船經理處取消此後「文尼泰」「西海格」西海克士登」「西忙托」等四輪不再開駛來滬惟該行船舶部離已取消而進出口貨仍照常營業云 
　　天祥洋行經理之美國紐約商輪現在行駒至中國之船共有十五艘今又有羅有斯砲台號ＢｏｗｅｓＣａｓｔｌｅｌ輪加入中國航路計有七千一噸以上之運貨量刻下第一次來遠東已在紐約開出大約下月七日可到上海船上載有鋼鐵雜貨二千噸 
　　大來洋行現時派行之太平洋商輪係分行巴拿馬與蘇　士河兩路茲該行於巴拿馬一路尙擬添加一輪刻已議定物色購買海輪一艘以便加駛中美云 
[外洋輪船進出口行程紀]  
　　日本郵船會社之筑後丸昨自日本開來乘來旅客有華人石田榮等二十五名日人加籐眞宫　佐等六十六人裝來進口貨有洋布細紗九百件酸素藥水十箱汽油三十桶紙板四十件火柴匣原料三百件洋紙二百件竹布及紅呢布等二百餘箱餘爲雜貨又有竹島丸亦於昨午抵滬來申旅客有華人李大福等十一名日人田中一英等三十九名來貨亦以疋頭紗布爲最多餘爲洋酒機油等項又英國郵船公司之客摩拉號自上月十五日由滬開還歐洲後昨日接電謂已於本月八日抵埃及之安底明日可到波賽將於下星期四至法國之馬賽又有法郵船公司之貨輪美南號今次自盎凡爾開出後明日來電謂於本日至香港二十一號到上海停泊於黄浦碼頭其來貨中有洋酒紙頭靛漿等項又有提督公司之新郵船華納溪號上星期日由美國西雅圖第一次開駛來華昨日有電到申决定二十六日上午抵上海該輪與太平洋郵船公司之新輪金邦號同一大小此次來滬該公司之總大班亦挈眷來申云又有英國郵船南慶號自本月一號離滬赴英後今日可抵檳榔嶼據昨日接到該輪電告謂在二十一日能抵錫蘭預定出月十六日還泊倫郭云云至英印郵船德加大號自上月二十五日從印度喀爾格噠關出後原定十七日可到上海今該輪因在星加坡檳榔嶼方面稍有稽延故必須至二十二日方可來滬云 
[桐油價格見漲]  
　　桐油一項本年正月以來漢口來貨不多本星期内市面漸見活動英商日商亦均有交易本國如青島浙江兩客帮亦相率辦動故昨日洪江桐油開至十四兩左右市面較前盤漲起五六錢行家以手中執貨不多不肯多開云 
[昨日滬杭路車之悞時]  
　　昨日（十三）下午四時由滬開往嘉興之區間車因沿途裝貨多延停車時間以故遲點而由杭來滬之四等車因此被扣在松江讓與由杭來特别快車先行赴滬故到滬已在夜間八時左近矣 
[五圑體歡迎菲島華僑代表]  
　　中華國貨維持會中華工商研究會華僑聯合會華僑學生聯合會工商恊會等五圑體昨午四時在國貨維持會開會歡迎菲律濱回國請願抗爭西文簿記案之薛敏老顏文初佘伯昭詹菊似陳袓歷劉澤春等代表到會者如楊小川王介安章壽昌沈薇卿王漢强萊晉康柯金丹馬驥良舒　楨孫緯才施振廷潘祥生金麗生顧乃如徐春榮謝晋昌徐梅春陶理堂沈卓吾陳作孫許兆豐謝復初王子鈞毛耀坤馬樹周嚴兆鏞等由楊會長主席報告今日是中華國貨維持會等五圑體歡迎菲律濱回國華僑幾位代表惟此次歡迎實與别種歡迎大不相同今日是因菲律濱僑胞被該地政府新行一種法律是取締我僑胞在該埠營業等事不用華文要用英文或西班牙文或菲律濱土文此事實與我國國體商人人格上大有重要關係次將各代表之通告書詳爲解釋請大衆討論援助方法請謝復初報告在華僑聯合會議案即由謝復初報告云昨日議决三條辦法惟前此華僑聯合會已有電請吾政府與美政府等嚴重交涉此時薛代表尙未到申今薛代表已到將前電請其閱看是否切當因政府未有復電第二條是研究應用何種方法力爭最爲有效第三條擬用華僑聯合會名義請求美政府取消此種苛例此雖復初個人提議均已通過惟今日在座人數較多應請從長計議一致援助方生速效後經各代表報各種種爲難情形請求設法力爭以免數百萬僑胞在外加受精神上財產上等種種痛苦當經議决擬聯合南北商會等各商界各圑體一致請求政府立即嚴重交涉並請美政府從速取消此種苛律庶幾中美親善日益加密議畢已鐘鳴七下矣 
[曁南學校商科歡迎華僑記]  
　　菲律濱華僑參觀教育團之講話 
　　前日（十二日）午後三時徐家匯曁南學校商科職員學生六十餘人開會歡迎菲律濱華僑回國考察敎育圑到會者除馬尼拉埠中西學校長顏文初同校敎務主任張時英敎員詹功森宿務埠中華學校校長劉澤春怡郎埠商業學校校長佘澍等五君外又有來賓楊挺秀等五人首由校董趙厚生君述開會詞介紹五人在菲律濱華僑敎育上地位之重要并述華僑敎育之命運一繫於籌欵之校董一繫於實施敎育之校長敎員而此兩方面情感意志往往隔膜是爲華僑敎育進步遲滞之大原因今菲律濱華僑乃能由敎職員組織之研究會與籌欵方面重要人組織之敎育會聯同組織回國考察敎育圑以研求敎育進步實爲破天荒之好先例云云次由校長柯箴心君述歡迎詞大旨謂近來國内敎育界多不幸之事變而海外華僑荷屬有阻迫敎員入境之舉英屬有學校條例之頒布美屬又忽發生薄記條例問題此時菲島僑胞對於敎育乃有回國參觀敎育圑之组織其熱誠與銳進之心殊有特别歡迎之價値復言曁南學校與華僑敎育有密切關係此次參觀圑諸君對於華僑敎育均有深切之歷史其能指導曁校必非淺鮮云云次由顏文初君起述菲島華僑敎育槪况言全菲島華僑學校十三處學生總計三千餘人學校經費皆由僑商營業附加稅中抽收百分之三成或三成統計得十萬餘批索甚爲詳盡末以華僑方面需才甚多今日之學生皆負重要責任應竭力自勉云云次由劉澤春君述曁南學校與華僑敎育界等於家人希望曁南學生對各種學問注重實習實用云云次由詹功森君述非島華僑學生極富愛國心調查各校畢業生志願甚欲回國求學者占十分之九而曁南學校於華僑地位實負深切之責任希望日著進步云云次由佘澍君述關係華僑地位之最重要者三事一國勢二航路三銀行而航路銀行種種事業尤須有高深切用之商科學識曁南商科當引 
發展此等事業爲已任末復言華僑子弟回國求學者務當節省費用以輕家負擔而期回國者之踴躍云云次由張時英君違華僑實業上之大闕點在資本與學問之不聯絡即有資本者每乏學問有學問者又無資本以致不能發生偉大之實業今曁校學生不乏資本家之子弟倘更輔以商學關係華僑經濟前途者甚大望各勉勵云云最後由該校敎務主任高踐四君起述商科槪况直至五時撮影盡歡而散 
[菲島考察敎育圑今日赴杭]  
　　菲律賓華僑考察敎育圑顏文初張時英詹菊似佘柏昭劉春澤諸君來滬後連日各界開會歡迎經紀前報茲聞該圑由省視學章伯寅引導參觀滬上著名各小學數處即於今日乘早車赴杭預定在杭　擱三日至四日將仍回滬前赴南通南京各地云 
[葉恭綽覆北大旅滬同學電]  
　　北京各校罷課後北京大學旅滬同學會曾致電該校校友現任交通總長葉恭綽求援原電曾誌九日本報茲悉葉已電覆其文如下上海北京大學旅滬同學會鑒青電敬悉京校以後經費綽當竭棉力維持至以前積欠實無餘力再擔此中情形計爲同人諒爲同人諒悉現方設法向他方商榷以圖解决不敢謂有圓滿結果但敎職員方面儻允讓步似事易有成總之維持敎育人有同心首善致此情形寗爲國福但困竊至此已無可諱儻克尋出生路度此難關豈第區區之幸專復即惟鑒察葉恭綽眞 
[社會童子軍將行開幕式]  
　　本埠中華武術會所創辦之社會童子軍現在業已滿額定於本月二十四號上午舉行開幕式並擬請滬上各圑體届時派代表與會共襄一切聞該會創辦此舉各方面均極表同情如敎育廳長胡玉蓀省敎育會沈信卿等靡不極端贊助江蘇童子軍總敎練顧拯來並慨允擔任名譽敎練每週來會訓練一次云 
[蘇社請减江蘇軍費]  
　　蘇社前經理事會議决呈請中央裁减江蘇軍費曾誌本報茲錄其呈文如下爲請裁江蘇軍費以抒財困事竊江蘇軍費歲支千有餘萬實占全省收入三分之二而上海兩師不與焉江蘇賦額甲於各省而中央政費末由取給江蘇稅率重於各省而地方事業末由發展旣背國家理財之原則亦非人民納稅之本意查財政廳所管本年不敷之數逾二百萬歷年積欠逾四百萬入夏而即借冬漕交秋而又押春稅以致迢迢半載幾無稅帐卒有事變何以應之况兵之生活仰給於餉有餉則安無餉則潰宜昌保定等處實爲前車江蘇軍費月近百萬舉僨爲常勢處必窮現値屢豐之後且猶如此脫遇水旱其何能支方今民力竭於供億國用匱於餉糈外僨旣屢議無成内僨亦信用失墜中央固抵押殆盡各省更羅掘俱窮是昔日之裁兵爲節國用之虚糜今日之裁兵爲救國家之破產頃聞中央决定裁兵計畫稅意實行又悉江蘇江北新編之陸軍第一二師業已各裁四分之一足徵當局諸公實能當機立斷本省官吏亦能令出惟行屬在國民同深感佩惟江蘇軍費遠過曩時財政恐慌又達極點斷非歲减數十萬元所能救此奇厄况淮海爲盜匪出没之區交通梗塞之地尙能核减軍額措之裕如其他若寗揚蘇松常鎭各有要塞可防且極交通之便自無庸留茲多額坐耗餉糈援江北兩師之例並非事實所難能救本省財政之 
窮當爲軍人所共諒騫等遠鑑各省餉窮兵變之慘禍近怵本省兵多債重之危機謹合詞懇祈鈞座鈞院大部飭下江蘇齊署督軍迅照新裁江北兩師之例將其他所屬軍費普减四分之一以抒財困除公推本社理事張一　面陳外用特備文呈請鑒核施行謹呈大總統國務院陸軍部參謀部公鑒蘇社理事張騫韓國鈞王清穆唐文治張　黄以霖沈恩孚馬士杰黄炎培錢崇固榮宗銓穆湘瑤方還張考若孫儆儲南强吳兆曾朱紹文 
[令設工廠容納裁兵之通電]  
　　松滬護軍使何豐林近奉中英政府通電略請政府現以各省積極籌備裁兵全國共計應裁之兵約在三十萬人以上此項被裁兵士若無相當安置難免不流爲匪寇特電仰各該軍政長官就地籌措鉅欵飭令各縣分設大小工廠俟此項裁兵回籍均令入廠作工一面提倡實業藉資安插云 
[旅滬甘人請曹阻蔡電]  
　　甘肅旅滬同鄉會昨致保定電云保定曹巡閱使鈞鑒蔡都統带師赴甘曾經各法圑一再電阻十九打消頃聞我公代籌三十萬促其拔隊赴任探淵索隠大有所爲項莊舞劍意在沛公夫南北烽火日增劇烈爲國籌劃貴出萬全息事寗人洵屬要圖迎合潮流尤爲急務若徒固一部之地盤不顧全局之騒擾徒厚一系之勢力不恤他人之糜爛陸榮廷遙領湘粤唐繼堯控制川黔曾幾何時而今安在我公北洋元老軍閥領袖坐鎭保陽屏藩京甸吳副使龍盤洛陽據京漢之樞紐蔡都統虎踞綏遠掌北門之鎖鑰犄觕之勢已成天然欲大有造與足重輕又何必遣可靠之部帥驅數萬之勁旅遠戌西陲置爲無用望即權衡利害阻其入甘爲甘人減負擔爲西北謀安寗泯得隴望蜀之議滅假道圖錿之謠說項當局收回成命俾陸眞除造福甘肅西北幸甚國家幸甚迫切陳詞伏維諒察甘肅旅滬同鄉會寒 
[義總領事辭行]  
　　駐滬義總領事德樂時請假回國業已定期本月二十號乘郵船放洋昨特詣江蘇特派交涉公署辭行並赴軍警道縣各署告辭均由陳世光楊小堂陪同前往 
[美國國會决議變更護照辦法]  
　　英文滬報云美國參衆兩院於三月三日决議凡美國公民出入美境無須領有護照外人出境亦不需護照惟外人入境則須仍照前章領有護照查各國幾皆以護照爲入境之條件故美國護照一經請領即可給發云 
[鹽警擊斃私販誌]  
　　緝私第二營士兵於十二日下午七時在斜土路槍斃肩挑私鹽之私販業經地方檢察廳派員蒞騐在案茲悉死者呂昌芝業經屍親自行棺殮所有當塲追獲之高尹賢亦經解由第二營研訊據供又名高正賢現年四十三歲安徽合肥人住居浦東新美孚棧地方此次所販私鹽係從奉賢之橋頭買來共有三十餘擔每擔小洋二十七八角挑鹽同夥計有三十餘人另有手持扁擔者十六人當時議定如遇營兵緝拿預備抵敵是以推舉已被格斃之呂昌芝爲首從浦東周家渡雇船渡浦由西砲台東面上岸擬挑往法租界菜市街售與醬園小店每擔可售價洋三元二三角不料經過新橋路四明公所地方見有營兵攔阻當由呂昌芝先呌挑鹽擔者分伏四處並令執以硬木扁擔者猛力拒捕我在後面聽得槍聲一響聞說呂已擊斃一致心慌向前圖逃致遭拿獲等語昨由該營余營長備文將該犯高尹賢解送上海地方檢察廳訊辦當奉檢察官提訊一過判令押候查明核辦又聞自此案出後昨由第二營余營長令傳所部第一第二兩隊曁浦江巡緝隊各隊長到營會議調集官兵督带師船分泊南黄浦周家渡龍華嘴一带要道以便查緝而維鹽務云 
[國内輪船運貨進出口之調查]  
　　進口貨（寗波）招商局之江天輪船昨由寗波裝來之貨有乳腐二百　大豆二百包香粉四十包牛皮四十九件草蓆八十一件棉紗四十件草帽四十七件鹹菜七十四件紙傘十四件　三十四塊脚餅五十四件籘八件木頭四十六件雜貨四百三十九件（長江）太古公司之安慶輪船昨由長江各埠裝來之貨有白米一萬一千三百六十九包芝蔴六百八十包黄豆四百八十八包桐油一千六百零二桶皮油一千三百三十一桶小麥八百八十四包瓜子一百五十二包棕片三百六十六件苧蔴一百八 
 
 

Page 11

 
 
6　　十七件鴨毛二百零五包夏布二百八十六件蛋黄九十件紅茶五十件土酒二十壜紙頭二十四件黄納二十件猪鬃十件生漆四桶雜貨九百零六件（烟津）太古公司之順天輪船昨由烟津裝來之貨有生梨二百二十二件藥材一百四十三件洋酒四十四箱洋布三十八箱羊髮二十五件汽筒二十六件羊皮三件腸桶三件地毯二件雜貨四十三件 
　　出口貨（寗波）招商局之江天輪船昨日裝往寗波之貨有麵粉三百包洋臘二百件糖餅三十件玻璃二十箱洋布一百四十箱鹹魚一百零三箱木器十七件雜貨一百五十五件（長江）招商局之江新輪船昨日裝往長江之貨有洋布紗五百三十九件桂圓二百七十五箱檯香一百八十件籽油二十簍海貨四十五件木器四十四件草蓆八十件糖三百包葵扇五十件玻璃二十件鐵絲二百件洋雜貨二百六十件雜貨一千二百三十件 
[友華銀行銀市報告]  
　　中美新闻社譯友華銀行十四日報告云昨日倫敦銀價近期跌一零八分之一便士違期跌一零半便士紐約銀價跌至五九零八分之七倫郭紐约匯價三九○又四分之一此間今日定價與昨同惟金圓跌至六二又四分之三市况終日不定交易價金搒在三先令三便士又四分之三與三先令四便士又八分之一之間金圓在六四半與六五半之間美國中國及印度昨均在倫郭賣銀銀價昨已大跌一時不至再跌云 
[油豆餃業議决增加貼費]  
　　油豆餅業萃秀公所因近年來出裝洋棧火車貨物應給貼扛遠駁各　較昔竟加倍　爰於二月二十六日集全體同業於該公所合同磋議當經公决各貨加佣仍照舊章惟須分别略加貼費聊資彌補茲將配裝本街油餅豆費列下（一）沙船大簍豆油行佣仍照向章每簍加落地捐元五錢四分廟捐元四釐今議每簍另加貼費元一錢小簍減半（二）輪船大簍豆油行佣捐費悉照沙船貨外每簍另加貼扛費洋一角公會捐元六釐如運銷租界免别落地捐（三）本廠豆油每擔加行佣元一錢每簍加貼費元一錢（四）生油每簍加落地捐二錢二分廟捐元二釐（一）輪船豆子行佣仍照舊章今議每包另加貼扛費元一分碼頭交貨由客監視過磅短少不負責任其餘一切悉照舊章此項規章自陰曆三月初一日起實行同業如有違背以上議决案者第次罰銀一百兩以充同業扶濟會善舉 
[北海路工商聯合會請禁獎券]  
　　北海路工商聯合會鑒於獎券病民昨特呈請省長禁止原文如下竊維獎券即彩票之變相自前清呂宋票流入中國籤捐繼起名目繁多近年各省仿行大率借慈善之名公行賭愽之實浸灌遍於鄉村誘奪及於婦孺一經走入迷路往往罄其所有始則典押從事繼則破產傾家報紙喧傳不寒而慄我省政府財政困難果能收入大宗不惜甘冒不韙行此辱國病民之政策則猶有說以自解查此種獎券省自爲政多數指有用途始行呈准開辦究其所指用途是否除獎券外别無籌欵之法外人不知究竟自不能妄贊一辭第道路傳言謂大獎即一秉至公已覺向隅者之太衆此稍明事理者所共知非敝會同人之有意周内也現在租界業已禁絶雖有仰懇鈞署趁此時機明令禁止國體爲重使發行獎券之鄰省無可藉口斷不致强行攔入推銷此我省長自有之權衡也自我省長蒞任以來勤求民隠有口皆碑獎券流毒無竊我工商界受其害者不得不及時呼籲惟有仰懇省長即日令行本埠官廳將所有獎券不准在境内行銷以維國體而祛秕政云云 
[滬北六路聯合會職員會紀]  
　　滬北六路商界聯合會昨晚七時開職員會先後到者二十餘人公推正會長成夑春主席書記朱眉月紀錄開會案件如下（一）評議長杜春蓀提議各馬路房租加增住屋方面負擔維艱若房租一加重大巡捕捐又隨之而加是不啻華人自殺政策結果推成夑春擬市民警告書俾房東方面警惕輕減（一）公請陸文韶會計將末結之收支賬目理清報告結果照准（一）本會發起商圑事日前開聯席會因天雨到者减少旋改開談話會議定四月十六號重開大會以資討論推朱眉月擬函重邀各圑屆時到會討論議畢散會茲將致各公圑體函錄下逕啓者欲固共和現在之基礎必挽　落之民權爲始敝會本天下興亡匹夫有責之義違瞻圑事之紏紛近察時勢之潮流非倡實行民治不足以言補救故有發起商圑之舉振起商人體育爲裁兵後自衛之預備即以保全地方治安前經附奉緣起通告我各國體於四月十日在敝會開聯席大會公共討論冀聆偉論示我良規適因大雨滂沱致各圑體未克齊到遂改爲談話會議定於四月十六日（木星期六（下午三時重開聯席會議屆期務希貴會推選代表發抒宏論共策進行事關地方公益幸勿觀望爲禱 
[女青年會募集會員大會消息]  
　　本埠基督敎女青年會自四月十三日至二十一日開募集會員大會期中備有各種學藝與游戲等逐日展覽昨日午後四時開交誼大會到會者約有二百餘人先由全體唱愛國歌後祈禱嗣有女青年會半日學校學生演劇劇名『新舊家庭之比較』於演劇休息時該會幹事數人以烹飪班所製之西式點心欵來賓散會時已六時半矣聞此次目的欲募集新會員二百人女青年會自成立以來向爲社會謀幸福故贊成女青年會宗旨者爲數頗多今日下午四時半開會時將有純誠隧之游藝以娛來賓云 
[法水電公司事將開談判]  
大陸報云法公董局與水電公司代表白里杜氏之談判將於下星期初開始十四日法公董局開會討論其要求條件以爲談判之基礎據非正式方面消息云水電公司現擬大讓步承認公董局關於改良自來水電燈電車事業之要求云 
[反對建築垃圾碼頭]  
　　滬南工巡捐局前准淞滬警察廳函擬在沿浦地點興建垃圾碼頭以便將城廂内外各處之垃圾暫堆碼頭用船駁運當經該局勘定關橋迤南爲建造碼頭之所已經開工釘立木樁從事建築在案現由該處商舗益大號等十餘家聯名蓋戳具呈該局請求另擇僻靜處所較爲適宜茲將呈詞錄下商等就沿浦外關橋南設肆營業房金捐稅一切開支與租界彷彿負擔之重苦况難言全賴生意起色稍可支持於萬一生意之衰旺尤視地方安謐保護周至爲前提浦岸店家所靠船隻交易爲養命之源現在船帮漸移南段關橋頭市面尤慮衰頽此間謀生已抱不安狀態現悉鈞局爲警廳在沿浦岸線建築垃圾碼頭一座已經勘定萃豐碼頭實行動工目擊情狀不勝惶恐蓋因垃圾爲最壞之物亦爲疫擒之媒介同心厭惡人所人共知所以警廳有嚴重取締之令原係愼重衛生維護治安起見固爲善政之一斑其於要市設立垃圾碼頭從事運駁則各區之垃圾咸集於斯臭穢之氣勢必隨風佈散人人違避而且潮汛漲落不無阻隔每逢天雨船少堆積狼籍更不可言前次大碼頭岸畔亦因垃圾堆存一時無船駁運延擱多時滿地作踐臭氣薰蒸甚有因而染疾連綿激動公憤羣起發言往事未遙可爲殷鑒關橋以南地居連带同一問題當此夏令防疫之事甚於防虎將來垃圾碼頭建成市面商情大受打擊恐店家茶樓同受影響非恃行人繞道即主顧亦已他徙因衰象而經此催殘其顚　可立待矣况有電車站乘客上下於垃圾堆儲地位更多危險若不速爲遷建僻處恐有人人自危之患商等恩維至再豈能緘默自安爲此環求伏乞俯賜恩准顧全地方公益迅將垃圾碼頭另移相當地點易要市爲僻靜庶幾保全公衆衛生而昭公允不勝迫切待命之至 
[軍隊分防職務規則令（續）]  
　　第四條夏防冬防向爲大江南北盜匪蠢動時期所有 
辦理方法應遵夏防簡則曁歷年冬防成案辦理第五條管區内遇有重大事變發生時須報告上官聽候處置如實係情况緊急不暇報告時可由該防地之最高級官負責相機妥愼辦理並同時報告上官否則一槪不准調動軍隊第六條遇有外人游歷驗明護照妥爲何護且密偵其行動隨時報告上官如無護照或行爲不正或携有多數軍械時可暫爲扣留即時報告上官轉呈辦理第七條對於各國敎士敎堂須盡力保護之第八條民刑訴訟捕拿盜賊等事應由該處地方官及警察辦理駐防軍隊不得干涉違者重辦第九條人民有私開烟館賭局娼寮會塲以及演唱淫戲者均應由該處地方官及警祭辦理駐防軍隊不得干涉違者重辦第十條駐防軍隊借住公所廟宇以及借用鄉間各物該防地最高級官應負保管之責如有損壞蹂躪者須賠償之第十一條駐防軍隊對於地方商民須盡力保護遇事和平待遇不得妄肆威福藉端需索如有人民餽送亦須婉爲謝絶免累地方以保軍譽無論何時倘有在外要求供應勒詐財物者經該處人民告發或長官查出者除盡法懲辦外並惟該管長官是問第十二條調防幂隊僱用車船民夫無論自行招僱或由該縣知事紳董代僱者均須按照市價公道付給並不得强用人民船隻騾馬車輛第十三條駐防軍隊購用軍用品時不得勒低市價須公平交易照付現欵第十四條軍隊因剿匪至一處宿營應擇空闊公地借駐閑廠公所不得强借民房商店及各種學校以安居民而維學務第十五條無論官佐士兵不得在外冶游賭愽及酗酒滋事違者嚴重懲辦第十六條官佐外宿須按輪宿表切實實行士兵一槪不准外宿如違一經查查除嚴重懲辦外並科該管長官以失察之咎第十七條遇有匪黨誘以酒色財物者務須查拿送署懲辦予以不次之賞第十八條營連内一槪不准居住閒人及官佐士兵之親友違者嚴懲各圑營長調查時務須注意第十九條分防各軍隊由該管長官指定管區應即按照前訂職務擔負完全責任該管區發生或處理一切重要事故除隨時報告該管長官轉報外遇有鄰近管區友軍有關係者亦須通報以期聯絡聲氣恊商辦理第二十條比鄰管區遇有事變急須恊助時應即恊助不得坐視遺誤戎機惟拿辦少數盜匪或其他細微事故時須各自擔任辦理不得越境干涉以清權限第二十一條國營連如分防數處連長每期内營長每月内圑長每兩月内各須調查一次所查情形層遞轉報藉資考核勤惰以重防務而杜流弊第二十二條駐防軍隊除應盡勤務外仍須照常操課第二十三條前訂各條未盡事且可因地斟酌情形分别增减隨時呈請核辦第二十四條本規則自發布日施行 
[潤昶莊夥私用巨欵案之續訊]  
　　潤昶錢莊主邱渭卿在公共廨呈訴夥友王懷德劉伯琴張守堂李竹書盜用銀十七萬兩洋六萬九千餘元等情由捕將以上四人連同牽涉之金麗生一併拘解公共公廨訊判均押候訊核各情屢紀本報昨由張襄讞會同義副領事費君復訊由探將在押各被告解案即據原告代表丁榕律師上堂詰據見證羅厚山供稱曾在雲南路會樂里得晤金麗生思元詢其王懷德行蹤據云在遠東公司不能與我等會面如欲還銀五年後可還迨後由周少朋與王思元金麗生乘坐汽車往尋王懷德逾時祗周與金麗生二人回來王思元亦逃匿所有現洋九千八百餘元以金麗生户名存於華豐銀行即延律師向銀行詰問據該銀行這話回答已有人在彼支取現該欵已禀由公堂給諭該銀行將欵呈案潤昶莊進出銀洋均由張守堂管理言至此由丁律師將張守堂劉伯琴等至羅厚山羅秀峰信函向堂上陳述一過奉中西官宣諭退庭判被告等仍带回捕房候展期再訊 
[養性女學籌欵演劇]  
　　新閘養性女校因擴充校舍推廣學額絀於經濟商諸丹桂第一　藝員定於明日下午演劇籌欵所排均係各藝員拿手好戲各界盍往觀之 
[英美煙公司熱心善舉]  
　　北京路紅十字會醫院年來窮苦病人住院者日益增多旣患重疴即着日常汚穢不堪之破衣袴懨臥牀第致其疾往往因不合衛生而難告痊殊堪憫也英美烟公司有鑒於此特於昨慨捐鉅欵爲貧病者製備寢衣受惠實　　尠該公司熱誠善舉於此可見一斑 
[中西女塾舉行琴科畢業]  
　　本埠中西女塾成績優美早爲各界人士所稱道今晚八時半該校假座三馬路慕爾堂舉行音樂專科畢業典禮聞此屆同時畢業者計有三人一爲萬國拒土會總幹事俞安樂君之女公子俞素青女士一爲商務印書館發行所所長郭梅生君之女子郭美麗女士一爲商務印書館印刷所稽核科科長王蓮溪君之女子王理生女士俞郭王三女士已在該校最響級班肄業不久即可在本科畢業今晚除三女士各奏其專長之批阿拿外併有他種餘興及西劇等以佐參觀諸君之興味云 
[河南副券開獎紀]  
　　昨日爲第十五次河南救濟有獎副券開獎之期在南市久大碼頭利濟局内舉行自上午九時開始至午刻十二時竣事茲將五大獎號碼及經銷各票號照錄如下頭獎第三萬八千五百二十六號（杭州兆元）二獎第七千六百四十號（本埠善利全）三獎第一萬一千一百十二號（漢口吉祥春）四獎第一千六百零四號（京津鑫記）又四獎第三萬七千六百七十九號（本埠有利源）五獎第六千一百二十號（嘉興永最利）又五獎第一萬七千六百五十九號（本埠大利元）又五獎第二萬零二百零九號（本埠瑞源） 
[郵局檢信人冒領滙欵之押儆]  
　　北京路郵務總局指控檢信人俞錦章私刊滬江大學已故學生陳爾熾圖章冐領該學生之父由閩省滙滬之洋一百五十五元等情由捕將俞拘解公共公廨奉飭押候訊究在案昨晨由廨提訊據郵務副司西人斯密司上堂　稱二月四號有滬江大學學生陳爾熾之家長由福建匯滬洋信一封計票洋八十元當派信差送往據該信差回稱收信人業已物故即行退還至十五號又匯寄票洋七十五元來滬無處投送而被告即私刊圖章至領銀處將　 
票洋一百五十五元冒領旋由死者之同學來局查詢始悉並認明被告兩次至該學堂查詢收信人身後情形遂冒名朦領當此案發覺時詰問被告始不取承認繼稱與信差單祺瑞串同冒領一再派人調查此案實與無干並由滬江大學學生證明單祺瑞確未到過學堂惟本案關係非細應請嚴懲等語並據滬江大學學生汪政實到堂證明陳爾熾身死後被告來過兩次言及死者家長由閩寄來保險信詢其有無銀洋答稱不知我即寫明陳爾熾之通信處交與被告令將原函退還繼而郵局查明其事令我到局指認明白至於信差（指單祺瑞）未見來過是實又據單祺瑞供稱此事實遭俞錦章挾嫌誣　求察訊之俞錦章供認不諱經俞襄讞核供商之美約副領事以俞欺詐取財罪已成立判押西牢五個月示儆 
[昨日公共公廨訊案紀]  
　　昨晨公共公廨民四庭由陸襄讞會同英包副領　訊理各案併紀如次（一）謝筱芳延甘維露律師訴吳香雲不還煤洋案「結果」被告無故不到應即缺席判决債還洋二百三十一元七角本案堂費歸被告負擔（二）徐貫恂浩淵聲請給諭執管故父徐秋記遺產案「結果」着聲請人登報兩禮拜如無人反對准予給諭執管（三）楊寳　訴陳雲根登報譭請請追名譽損失洋二千元案被告延高露玲律師到堂請求減輕交保「結果」准交二百元舗保候訊（四）愼昌魚行張盈生（即黄生）聲請破產案債權者泰昌董藩市等各延代表甘維露等三律師一致到堂反對要求將張交保改期再訊「結果」被告交一千元舗保本案應請　正會審官審理（五）姚沈氏談慶記同訴姚生全借抵方單不贖交還前判着被告備價向談贖回所押方單交還與氏茲因被各迄未履行堂斷故氏之代表律師到堂聲稱查被告尙有房產惟因該產並無方單故不能變賣請求致函會丈局補給方單俾便變價向談贖回所抵之方單交還與氏云云「結果」候函詢會丈局可否出給新方單俟得復核辦（六）孫昌克與鄧振羣因婚姻紏葛控訴案「結果」本案仍由俞會審官審理（七）婦人楊刁氏延朱斯芾律師訴杏花邨酒菜館不理以生財抵押洋五百元案房主哈同延律師到廨調生財變賣之欵應還房租原告不能享受「結果」生財拍賣之欵應認楊刁氏有優先權准先領去洋五百元餘欵歸還房主租金（八）徐笑悟訴杏花邨不還蛋價洋九十四元案因兩造均未到案「結果」改期再訊 
又午後民四庭由陸襄讞會同日林副領事訊理周雲濤訴羽士善清違背買地合同案首由原告律師陳述案情略謂已未年䦌七月初五被告挽馬姓作保向原告議購英册第九千八百四十五號坐落西藏路愛多亞路口之契地計價八千元分三期過付雙方各立字據互換詎被告祗付至二千九百元遂止今閱被告復禀云因原告失信允捐之欵故被告乃不照付然非事實應請判令被告照約付欵否則須准原告將所收之二千九百元没收以作損失並解除契約云云次由原告投訴與被告交易情形而被告代表許理律師亦向原告及被告分别駁詰一過「結果」改期宣佈堂諭 
[檢驗病斃押犯]  
　　盜犯陸金泉在押患病由上海縣警察所函送新晋育堂醫治無效而死報請法庭相驗一案昨午奉地檢廳委派張檢察官毛檢騐員前往騐明無訛因無家屬判由堂棺殮 
[相驗路斃屍體]  
　　寳山縣金二十三圖地保張鳳岐在地檢騐具報譚子　戚萬朝剃頭店夥老胡在途倒斃請爲相騐並據戚投廳禀求免騐一案茲悉譚廳長據禀不准即委許檢察官毛檢騐員等前往騐得該屍周身無傷委係因病吐血而死塡明屍格判戚萬朝備棺收殮 
[走失女孩之追究]  
　　住閘北又袋角之殷順林有七歲女孩名桂英於清明日隨鄰居商姓婦人出外游玩一去不回四尋無着前日由殷將商婦之翁商小軒扭控四區二分所轉司法科經段科員質訊之下商供民人與兒媳分居已久媳婦所爲實不知情亦未悉其避匿何處云云奉判商交妥保帮同原告找尋 
[請查被拐使女]  
　　淞滬警廳司法科日前據電器公司職員陸仲麟報稱有使女吳阿美周莊人年約十三四歲上月十七日上午出外泡水被匪拐逃請緝等情劉科長通傳各區署長署員轉飭所屬長警一體注意查緝矣 
[拐匿女子之被毆]  
　　楊樹浦龍江路居人倪和尙之妺倪小妹近被無賴周啓生拐匿圖賣因女不願逃回訴由其兄和尙於前晚夜半紏同吉登桂王小五子等十餘人各執木棍在龍江路將周痛擊受傷甚重常由包探張玉嶺與一百二十號西探　勃脫將受傷人車車同仁醫院據醫生騐得足骨已斷因將倪和尙倪小妹及帮兇吉登桂王小五子拘入捕房禀明捕頭分别收押候查明起置结情解廨澈究 
[幼女業已領去之函復]  
　　日前有身穿日本衣服女子趙蘭行經黄浦灘失伴迷路爲日人谷口牧男暼見疑係該國人民带至日領署轉送交涉公署詢間語甚含糊故暫收留候領一面派員四出查詢旋經查得住居法租界福清公棧内之福建人杜玉連之女名杜珠宋即由該女之父到署具領並具領證昨由許交涉員函復日領並致謝湘云 
[電車碰傷瞽者]  
昨日午刻十二時有　者某甲以賣卜爲生行經小東門外民國路口華法交界地點適法商某號電車由西門方面行駛過此將至小東門站口時行車已慢甲聞知踏鈴聲響不即避讓竟自踣下蹬在軌道以内司機人雖已立即截住車機然尤流淌向前不及阻止致甲受車碰倒滾入車下因而受傷腿際立時暈絶後由該車站查票員等急即上前救護出險漸即甦醒聞已車送某醫院醫治未識能免性命之虞否 
[科罰男女賭徒]  
　　婦人倪陳氏前晚因在新閘梅白格路一百七十二號屋内聚賭抽頭被該管捕房捕頭偵悉諭飭中西包探恊往將倪陳氏與賭徒張正坤孫全寳李阿全王毛海趙和尙丁和尙周和尙虞世林沈阿四高連貴恒慶王榮生虞阿三楊阿毛婦人顧張氏陳小妹馮阿彩顧阿妹等連同賭具一併带入捕房昨解公共公堂經中西官訊明判倪陳氏罰洋二十元餘人各罰洋二元一併充公賭具銷燬 
[黄包車夫攫飾之押儆]  
　　福建婦人林王氏前日雇乘左康裕所拉之黄包車至乍浦路下車後左因爭索車資不遂將氏頭戴之金挖耳一支攫取而逃氏乃狂呼由包探吳如熊聞警趕至追獲人贓带回捕房押至昨晨解由公共公廨中西官訊實判左押西牢一月示儆 
來函 
[謝福生君來函]  
　　敬啓者茲閱今早字西報社論對於取締印刷品附律之議案有所評論對於四圑體之根本反對之理由則以無篇幅細駁一語置之惟其中有不得不申明之一節即四公圑之代表謁工部局秘書李台爾君時對於李君之解釋十分滿意此節完全非事實已由鄙人致函字林西報請其更正茲將該函照譯於下以免以訛傳訛也此頌日祉 
[謝福生謹啓四月十四日]  
　　字林西報主筆大鑒敬啓者鄙人承中華書局陸費伯鴻君商務印書館經理李拔可君囑向先生致書解明陸李二君及鄙人代表上海書業商會上海書業公所上海日報公會書報聯合會往謁工部局秘書李台爾君時之實在情形當時並未發一言表示對於李君之解釋完全滿意蓋臨别時所聲明即將與李君之談話向四圑體報告當時李君對於所問各端不憚煩勞詳爲答覆余等對於此點向之致謝則誠有其事今早貴報云『中國印刷界代表曾來謁本館及工部局秘書彼等對於所得之解釋完全滿意云云』實與事實相左余等在工部局秘書處所持之態度非如貴報所言者上文已經說明惟往謁貴主筆時係鄙人個人前來談話時陸費伯鴻君李拔可君皆不在旁貴社論文中有多數代名詞他們「ＴＨＥＹ」一字似欠妥且鄙人往謁先生係純以私人名義並無代表何種圑體之語故與往謁李台爾君一事性質不同鄙人向先生言及附律註册事似非止一次但此疑圑經工部局董事會會長囑貴報解釋後當不至再行發生此端中西人士皆曾懷疑先生將此疑圑打消實爲美舉但目下四圑體向納稅西人所上之請願書非討論註册之次數其所爭之要點乃（一）不註册非刑事罪（二）附律範圍出入太廣除業印刷業發行者外一般普通人民欲臨時印刷（譯者按印刷包括種種複寫法）或臨時發行皆受附律之拘束（三）附律原文不僅使業印刷或發行者註册或不註册受罰金至合理之某數而已該原文所據之範圍誠非一言能盡也余等已致函工部局董事會會長指明上言之訛點以後想不至於受誣爲代四圑體發表料想的而非事實的之宣言也此請日祉謝福生謹啓四月十四日 
雜評二 
[安插裁兵（訥）]  
　　爲裁兵謀安挿者或治道或浚河或作工其法甚多然裁旣需費治道浚河設工廠又在在需費此即裁兵之難關也　　 
　　然苟籌有安挿之法而以兵作種種之工則自有成效可覩若因減政而裁冗員爲裁員百謀安挿則此輩以官爲生活之徒除仍安挿於官外有其他安挿之方法乎能治道浚河作種種之工乎然而政府又不能不爲之安挿以議員爲生活之政客因無安挿之法而經濟調查局不能裁以彼例此可以知裁員之不易矣 
　　是故安挿裁兵難安挿裁員更難兵與災民同尙能自食其力安挿之後可以收兩利官與議員同不能自食其力安挿之後仍一無所利此裁兵與裁員之分别也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[潯遊小誌] [  紅蕉]  
　　辛酉之花朝方自南潯鎭返滬客有造余問游蹝者余無以應客固請余曰縱横古今塵世一粟蝸角小走何足云游雖然吾蓋見夫異於上海者也信口述之殆亦客之所樂聞歟自上海乘火車南行過龍華平畦無垠草綠如油菜花已黄豆亦着紫色之葩殆似蝴蝶時有良犢放乎溪畔二三村氓赤足携鐮入田刈菜莖擔於舟中望之一碧殆運海上去也車隆隆行其中勝景如畫朝瞑似烟微風自窗隙吹衣輕盈稱快車中良姝小語輕圓與襟上花香蕩爲綺霧回首龍華浮屠轉瞬已在烟外矣一過楓涇天放霽明金紫菜豆之葩漸復少覩桑柘拳然多未萌芽惟徧處皆是可想見浙省產絲之豐鄉村三五每於舍後植竹以殺北來風勢雲翠烟青尤饒雅致車抵嘉興乃易輪渡輪係通源公司所經營每晨五時由潯赴禾俟杭州二班車到則開回南潯沿途經王江涇平望梅堰桑陽震澤諸鎭由旱路行得七十二里以舟行須迂道一百十七里矣凡行旅之計路程大抵以九之乘數計算例如七十二里則稱八九一百十七里則稱十三九也此法各處皆然惟久居滬上者往往不知自嘉興東門至王江涇有官塘可通官塘即昔之驛站已就圮今由水利局撥資修理塘岸自去年三月至今已成者不過八里然式旣不足觀瞻基復不能穏固用硤石所出之黄砂亂石斜舗塘沿塘脚略挿稀樁輪過水浪相激石仍瑟瑟動途人咸知工程之不能持久其已成者隨築隨損隨損隨修隨修隨築塘即一旦工竣亦非完璧况乎不能持久殆不及六年行將見其圮也震澤至南潯官塘共十二里自去年七月問開工今已將次告竣大都用青石以立體式砌築均琢鑿整齊形式亦佳且分段包工每段刻明何家砌築以資比較其費則大半由本地捐集小半由水利局津貼震潯多富户故經費較豐王江涇塘較之堅實與聊草　乎判矣雖然自王江涇以西蘇浙分界之官塘圮頽湮没已不可行人未嘗聞有修築之議者船家背撁過此往往止足中國官道之不注意於此可見遑論航線電路哉在鐵路輪船未行以前各省官道恃爲郵驛之要故猶稍稍修葺迨鐵路通行誰復顧及於此不知鐵路自鐵路官道自官道各國莫不并重者也此段官塘之不修一由於所處富户不如他處集資不易一由於兩省互相推諉咸欲坐觀其成不肯盡力此則中國人無互助性之弊也 
筆記 
[獄婚記（上）] [  若渠]  
　　縢若渠曰大凡曾讀方情小說者莫不知有海可枯石可爛此志不可易之語實則海何曾枯石何曾爛而此志亦何曾不可易耶我人始以爲此乃小說中之老生常談庸詎知眞有出人意料外者請述獄婚一事當必了然無疑也一日有一年二十許之女子枯坐室中眉皺額蹙若有無限悲感者其母謂之曰兒汝誠不察今李望之已繫獄中汝奈何汝誠不察汝尙不知一失足成千古恨耶女嘆曰我旣許字李望之則此身已爲李望之所有李望之死我亦當爲之守貞今雖繫獄亦何害其母又曰汝尙不知耶李望之受無期徒刑之監禁他日必死獄中今雖未死謂其已死亦無不可也汝試思之其重思之女曰母母喋喋我欲然則然矣母當知曩昔之暱我者有二人李望之外尙有某某後我許嫁李望之某悵焉若失不惟不我暱且仇視我矣今我若舍李望之而他嫁李望之縱許我我何忍對之非特不能對李望之且將貽笑於某職是之故我無他念矣其母曰汝不聞李望之固許汝他嫁者汝奈何迂拘若此耶須知母生汝者而阻汝者愛汝也女曰母乎母譬之未生我而我則譬之天命則無事矣母默然泣數行下滕若渠曰李望之者彼女之未婚夫也兩家故有葭莩誼初李望之肄業海上彼女蹤之二人相暱甚往往息游互偕惟時女性嫺穆望之亦忠慤俱能以禮自防者會女輒學還鄉遽與望之訂婚而頃之所謂某某者夙慕女倩人說項者屢矣未之獲也望之旣畢業於某中學流落海上無所事事因私造紙幣輾轉嫁禍於人未幾被人察出乃送署中受長期監禁入禁時猶謂女曰我必死於獄中我負汝矣汝他嫁可也女不忍聞掩泣而去 
劇談 
[戲劇無趣錄] [  半梅]  
　　詩是無形畫畫是無聲詩畫的趣味與詩的趣味合起來就成戲劇詩是時間的畫是空間的戲劇是時間空間合在一起的所以戲劇必須有詩意與畫意 
　　俳優的藝術最高級的是頭藝腹藝中等的是口藝最下的是手藝足藝試觀猴戲也有手藝足藝禽獸能鳴雖不是戲也可以算是一種藝術所以俳優要希望最高的藝術應當從口藝手藝足藝進步到頭藝腹藝上去 
　　劇本的要素有三要編複雜的劇本這三素的内質也須複雜本要素呌做性情業『性』是性格就是人物「情」是單純的悲歡喜藥等情緖和戀愛嫉妬復仇功名等情慾煩惱都含在内「業」是人類的行爲行動作業種種性格種種煩惱種種作業三者結合便成人生的戲劇 
新聞拾遺 
[醜] [  隠]  
　　南京龍門街新開之貢舞臺角色整齊生涯發達昨晚因劉榮昇登臺未及開演客即擠滿樓座中有一少年裝束闊綽眼不看戲兩目尃注射於女客身上醜態百出嗣又以望遠鏡環視各包廂内之女客一周復往第三號廂内注視目不轉睛以致惹起交涉該少年始猶厲聲曰婦女要怕人看何必出來看戲旣來看戲即不必怕人看我花數角錢不是看戲是專看婦女的誰敢禁我看呀後因衆怒難犯始鼠竄去 
[趣] [  立德]  
　　昨晚十二時許有夫婦二人及一男孩自某游戲塲出步行於南京路甲獨行婦携孩在後相距約百餘步甲行抵某大公司門前突來一妓將甲拖住勸以度宿是時婦亦至問故而妓仍不放手婦大怒掌其頰妓憤極亦還擊之於是扭結一圑適有某號華捕由東來妓欲逃詎一髮辫被孩所曳以致仆地妓急起遁去 
小說 
[社會小說衆醉獨醒（三二一）] [  瞻廬]  
　　第四十八回振木鐸苦口警痴人抱花瓶疑心生暗鬼閑話剪斷大吹大擂聲中一乘鏤金錯彩的大轎前後八名轎夫四平八穏的抬將進來在那畫堂前面輕輕停落安校長派着兩名學生把翠娥從轎中捧出那時的翠娥簡直要喚他一聲翠妃（奇怪）他的渾身上下仿彿在妃色染缸裏浸一個透衫是妃色紗衫裙是妃色紗裙襪是妃色絲襪鞋是妃色緞鞋頭上　着的珠羅紗巾也是一律妃色雖在盛暑之中新娘的十指春怱一雙玉腕還籠着又長又薄的妃色手套便是而面上烘暈脂粉也成了個妃色臉蛋翠娥件件樁樁都愛妃色（可謂愛厥妃了）只可惜不做美的幾點雀斑不肯也化做了妃色新娘出轎後和春桃捉對兒做親一切不新不舊半陰半陽的禮節不待細表行禮完畢平江女學校裏的贈旗隊一對對的上場向翠娥謹致頌詞翠娥鞠躬答禮抱瓶的春桃也陪着答禮說也希奇他不知着了甚麽鬼迷手捧着瓶兒只是瑟瑟縮縮的抖贈旗完畢接着便是同社詩友手捧着詩稿向翠娥高聲朗誦一個下一個上郤捱延了許多時刻翠娥一一的鞠躬答禮呂文甫上場讀詩時聲調旣然不佳詞句又是惡劣翠娥聽着幾乎嗓子裏作嘔没奈何也只得還個鞠躬禮把文甫喜得甚麽似的永永紀念没齒不忘宋吟香誦的幾首詞一句句一字字直溜的溜入翠娥耳朶裏甜津津的一顆心恰似浸在蜜餞罐子裏一般誦詩完畢接着又是中將旅長縣長校長先後上塲各致頌詞就中單苦了這位安子虚女士一經擠軋又擠出了滿背的汗汁把這紗衫兒黏皮貼肉恰似用着漿糊裱貼在背皮上面當着衆人又不好呌小學生在旁打扇眞是說不出的鏖糟 
[餘潘] [  禹鐘]  
　　日囦案牘不復知紅桃碧柳間有大好春光江鄉遙隔輙苦思成夢一枕瞿然往往現姹紅嫣紫萬種芳華而夜鶑艶唱之聲尤蕩人魂魄凡茲春事無不歷歷逼眞觸眼成賞可以傲昔人臥遊之雅矣因念花信頻更芳時易盡暮春三月綠葉藏花不轉瞬間行見水流花落杜宇啼殘轉不苦夢中春事常留供人幽賞是以達人觀物不留跡象我友十眉作病春詞去看花從此不留痕蓋亦入乎悟境矣 
 
 

Page 15

 
 
   
 
 

Page 16

 
 
常識 
[本增刋三次修正投稿簡則]  
　　投稿本增刊者其材料除衛生道德法制經濟四項外持增雜錄一項仍以有關常識者爲限其有語涉攻訐個人者恕不登載 
　　（一）投稿者篇末須開明姓名曁詳細地址最好點一名片每句請自加單圈若篇幅過長及繕寫潦草字跡不易辨認者佳構亦從割愛 
　　（一）登載之稿酌定甲乙兩種報酬甲種兩元乙種一元即註明來稿之末其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日陽曆）可即向本館取酬其取酬時之署名蓋章須與投稿時同 
　　（一）投稿者如下願取酬或不願將所署之名發表者請於原稿註明附函恕不作答 
　　（一）投高登載時本增刊得酌量增删其字句 
　　（一）投稿不登載者原稿恕不發還 
[成功百訣六版]  
沈有乾君成功百訣茲經本館六版每册仍收回印本銀五分合銅元七枚外埠函購加費一分售書處本館營業部寄售處中華職業敎育社 
常評 
[選舉人名册] [  隨]  
　　美國狄雷愽士在江蘇省敎育會談話謂美國公民須自請登記於選舉人名册乃爲之登記并可藉此考查其敎育之程度此較之我國之號稱調查而僞造選舉人名册者其精神之相去遠矣 
　　蓋其人能自請登記於選舉人名册則必已知選舉之重要决無放棄公權之理更藉此考查其敎育之程度則選舉人之來源已清而弊端自少此等方法實爲平易近人其結果自足以養成共和國民之資格我國之辦理選舉者往往感調查之困難而苟且從事仍法之不良耳 
　　我國人訾議選舉法者多矣訾議辦理選舉人員之調查舞弊者多矣而不知先進國自有良法在我國人苟不願全國之人心風俗盡陷於破產者可不急思所以善其後哉 
衛生 
[流行性腦脊髓膜炎] [  張紹修]  
　　（ＥｐｉｄｅｍｉｓｃｈｅＣｅｒｅｂｒｏｓｐｉｎ　Ｍｅｎｉｎｇｉｔｉｓ）流行性腦膜炎一症最爲危險近日滬上又屢屢發現爰爲略述其病况及防遏方法如下俾人皆曉然於此症之危險爲之杜漸防微或亦爲阻遏流行之一助焉 
　　第一病原傳染 
（一）病原爲槐氏Ｗｅｉｃｈｓｅｌｂｓｕｍ發現的細胞内腦膜炎球菌Ｍｅｎｉｎｇｓｃｃｏｃｎｓｌｎｔｅｒｅｅｌｌｉｕｌａｒｉｓ 
（二）病原侵入門户以鼻腔口腔爲主 
（三）感染多由咳嗽噴　飛沬唾痰鼻汁寢具食器手巾及保有病菌者 
　　第二症候 
（一）初期惡寒戰慄頭痛倦怠 
（二）體温上升至三十九度以上（然有無熱） 
（三）特徵劇烈頭痛項背筋痛意識不明筋肉攣縮眼球振動瞳孔異常眼臉下垂牙關緊急耳鳴重聲皮膚知覺過敏等 
（四）最要徵項部强直又名頸梗Ｃｅｎｉｋｓｔａｒｒｅ 
　　第三預防法傳染徑之遮斷 
（甲）飛揚物之防止 
（一）咳嗽噴　時須用手巾等掩口鼻且對談距離四尺外 
（二）假面Ｍａｓｋｅ使用如遇患者或人多羣集之所（電車遊戲塲等）當用之 
（乙）患者隔離 
（一）家庭當置患者於别室不可與健者相交通且從速送入醫院 
（二）寄宿舍及工塲若有或欸當速行隔離工人則宜於一定時期内止其至廠 
（丙）集會等之限制 
（一）演說會等以少開爲宜 
（二）學校敎職員學生有罹此者或可疑者即禁其入校 
（三）來自發生此症之家族或鄉村之敎員學生等必要時禁其入校 
（四）學校内或宿舍内發生此症當斟酌情形停止學校全部或一部（放學） 
（丁）消毒 
（一）痰必唾於孟排泄物須置於入消毒液有蓋之桶 
（二）患者供用之居室寢具衣類食器等均須消毒 
（１）居室用福麻林或硫磺之蒸氣消毒 
（２）寢具衣服用煑沸或蒸氣消毒 
（３）食器五分時間煑沸 
（４）鼻腔每日以百分之二硼酸水ＢｏｒＷｒｐｅｒ洗滌口腔用重曹水或硼酸ＢｏｒＷａｐｅｒ水含漱食之前後及出外返家尤宜注意 
　　第四一般衛生 
（一）飲食不宜過飽 
（二）流行時雖身體强壯亦不可怠於預防 
（三）不宜過勞 
（四）注意室内之採光換氣衣服等須清潔乾燥 
（五）頭痛發熱身體不知之際當速求醫診治 
（六）戲館游戲塲等公衆之所務少去 
法制 
[監獄分房制與雜居制之比較] [  任啟鑾]  
　　人之所以流爲盜賊者多半因生活上關係語云衣食足然後知榮辱彼窮無依賴之徒與其坐而徒斃不若挻而走險一旦爲官府所拘囚處之以刑其大逆不道之心未嘗不減殺其一二而遷善改過之念未必不有所　萌也是以法律有大赦特赦減刑諸條美意瑞士荷蘭挪威等國有廢除死刑之議皆所以尊視人類欲人進於善也而監獄之制良否亦足以影響於囚徒之心理焉監獄之制分雜居與分房兩者而分房之制則較雜居之制爲優分房之制能使囚徒良心自行覺悟蓋人之性情與環境亦大有關係近朱者赤近墨者黑此一定之理倘衆囚雜處則終日必藉談話爲消遣之資料而其行盜之手術技能必互相傳授而不已蓋其初囚徒之良心或可挽回一旦雜處於一室則出獄之後反增其兇惡之程度此分房制之所以較優也但分房之制亦有缺點囚徒單身獨居往往有自盡之舉動蓋終日無聊加以拘囚之期非短對於人生不無悲觀然欲救此弊是在監獄官及宗敎師化導之力也（乙種酬） 
國民常識 
[讀寫算有甚麽關係] [  愼謙]  
　　西國有一句俗語說「人人所必須預備的是三個Ｒ」這三個Ｒ就是「讀」「寫」「算」三字的首字母 
　　（一）讀（Ｒｅｓｄｉｎｓ）這個讀字不是一定要能彀讀很深的著作只要普通淺文白話文信札字條賬目會得看就是了俗語說「不識字像瞎子因爲字認識我我不認識他」 
　　（二）寫（Ｒｉｔｉｎｇ即Ｗｒｉｔｉｎｇ）有許多人讀是會讀看也會看但是不會寫或者一點會寫不過不能完全達意信札字條賬目自已會寫便當得多　　敎　人還不如求已所以日用的應用字不可不曉得的 
　　（三）算（Ｒｉｔｈｍｅｔｉｃ即Ａｒｊｔｈｍｅｔｉｃ）或筆算或珠算或心算最少要曉得其中一樣最起碼的加減乘除四法是家常日用所不可少的自已一點不懂吃虧不少 
　　以上三種人人曉得他們的功用不過實在得着三種的功用之人很少我想望有子女的快快送他們進學校去自已可以到半日學校或夜學校内去研究（乙種酬） 
敎育常識 
[小學校育没有進步的一個大原因] [  沈晦鳴]  
　　考求小學敎育有進步的原因第一個自然是「經費支絀」了巧婦難炊無米飯辦敎育而經費支絀敎育如何能辦得有進步呢不過以我的觀察覺得小學敎育的不進步不僅在於經費的支絀有一半還在於敎育者的人的問題我敢大膽說一句「照現在中國的小學敎育界就是經費不支絀也不見得便有進步」這並不是我故甚其辭試問現在中國的小學敎育界富有敎育智識的有百分之幾熱心從事敎育的有百分之幾老實說有百分之九十九是因循苟且敷延了事的他們每天没精打彩的敷延了幾點鐘課程之後便各自去幹他不正當的娛樂（喝酒賭愽等等）和不正當的勾當（如結好鄉紳官廳傾軋同儕等等）考察他們的心理好像没有「身爲敎師」這一回事唉請這種敎育家辦敎育敎育如何能辦得有進步呢這百分之九十九的小學敎師有三分之二本是前清的老童生老秀才本不知道「什麽是敎育」「敎育者應該樣」不過渾幾個錢用用罷了好在他們年紀都已四十五十他們辦敎育的時期没有多大的長久了有一個不辦敎育即少了一個倒也不大擔憂（這些人本可靠檢定來淘汰他可是現在的所謂檢定不足語此）所最可憂的便是其餘三分之一的所謂師範學校中學校的畢業生他們究竟也上過幾年課堂聽過幾年講演「什麽是敎育」「敎育者應該怎樣」他們大槪都能知道他們辦敎育的時候本可好好兒辦去做一個模範敎師可是他們糊裡糊塗没有一點實力一會兒便受老腐敗的同化了唉這班學校畢業的青年敎師來日方長繼起正多再不轟轟烈烈切切實實地革新一番那中國小學敎育的前途眞正不堪設想了 
　　小學敎師們啊你們總要懺悔懺悔修養修養實心實力地下一個革故鼎新的大决心啊 
　　師範學生們啊你們總要趁此求學的機會養成自動的能力並預備着改革小學敎育的大計畫啊（乙種酬） 
道德叢話 
[西方格言（一二四）] [  謝介子選譚]  
　　勞工戰勝萬事（滿吉爾（Ｖｉｒｇｉｌ）能自知者方能知人（英吉利諺）新者常美（法蘭西諺） 
愚婦差勝悍婦（英吉利諺） 
憂者之囊恒不足（丹麥諺） 
彼以一目泣而一目笑（英吉利諺） 
世無因興訟而富者（德意志諺） 
寗少作一謔語母失一友（英吉利諺） 
好消息令人血亦甘（法蘭西諺） 
法庭爲懦者而設（布因斯）（Ｂｕｒｎｓ） 
雜錄 
[告中國製造影戲者] [  半梅]  
　　每觀中國影戲往往令人敗興茲特摘錄其應注意改革之點如左 
　　（一）劇材不能發揮影戲特性取舊劇作材料則其編法與服裝等處處與影戲衝突而其特長之歌唱又非影戲所能發揮 
　（二）背景之不適當影戲與舞臺劇不同背景務求用眞物至少亦宜取最近似者野外舞臺亦應多用若採用劇場中之背景即低減影戲價値 
　　（三）無相當之舞臺監督撮影之舞臺監督較劇塲中尤重要此人取適宜之劇本即定「製作案」分派俳優定製背景器物準備一切然後監視俳優練習與技師斟酌色彩光線撮成後更由一已之意見以各揚接合割棄之而後試映（四）俳優之表情過呆板俳優無素養故表情呆板且多不適處 
　　（五）撮影場與舞臺之不完備無「人造光線撮影場」應用即不能廣不因劇情而建設「特别舞臺」其畫面自少變化矣 
　　（六）撮影數違背基準一秒鐘影十六方乃世界的基準數不合此數即無輸出之價値 
　　（七）應用「托里克Ｔｒｉｃｋ太少托里克即影戲中作種種虚僞以亂人目使觀者信以爲眞如「靜物能動」等是也此法最能添增影戲興趣（乙種酬） 
識字捷法 
[應用字] [  濟滄]  
　　岳古文嶽字作　象山之高形五岳亦作五嶽東泰山一作岱南衡山一作霍西華山北恒山一作泰室中嵩山又四岳古官名一人而總四方諸候之事也唐虞時四岳至周始有五岳又泰山中有丈人峰俗稱妻父爲丈人故亦曰岳又岳州地名以天岳山得名又姓岳以上率作岳不作嶽 
 
 

Page 17

 
 
專件 
[財政部整理公債詳細辦法呈]  
　　爲籌擬整理内國公債詳細辦法茲謹另繕清摺恭呈仰祈鈞鑒事竊查整理内國公債確定本息基金業於本月三日恭奉大總統命令責成本部會同内國公債局督率總稅務司安格聯及中國交通兩銀行按照三四年公債及七年短期公債辦法認眞辦理等因具仰鈞座尊重國信之至意薄海人民同深感忭查公債整理之有無成效全視此次指撥基本辦法之是否確實爲依歸本部迭經會同各該機關認眞籌畫以期全國債務及早逐漸整理所有此次整理公債大綱不外前呈所擬各辦法茲再將詳細手續分條縷舉另繕清摺恭候訓示施行至指撥基金一層尤關重要業經議定以三四年公債及七年短期公債指抵本息外之常關稅及關稅餘欵曁除業經指抵外之鹽稅餘欵烟酒稅收入之一部分撥充基金暫時恐有不敷即由交通部在交通事業餘利項下每月借撥五十萬元以足每年二千四百萬元之數作爲定案但自齊於此不能不更有所陳明者内國公債爲國家命脈社會金融之所寄託關係至鉅自應督飭中國交通兩銀行與主管撥欵各機關商定逐期撥欵辦法切實照行無論如何爲難此次所定辦法不得有所變更免隳國家之信用而貽外人以口實所有籌擬整理内國公債詳細辦法各緣由除將公債還本付息表另摺附送外理合呈請大總統鈞鑒訓示施行謹呈謹將酌擬整理内國公債辦法開呈鈞鑒計開 
（一）八釐軍需公債原發行額共爲七百三十七萬一千一百五十元除已抽還四百萬元外尙餘三百三十七萬一千一百五十元原定每次抽還五分之一尙餘二次每次應抽一百六十八萬五千五百七十五元此項公债利息較優且已抽還本銀三次尙除兩次擬改自本年起分四年四次抽完 
（二）愛國公債原發行額爲一百六十四萬六千七百九十元除已抽還一百三十二萬元外尙餘末次應還本銀三十二萬六千七百九十元此項公債票原以京鈔計算現京鈔截止擬改以七成現洋計算即於本年内如數還清 
（三）元年公债此項公债截至民國十年二月止發行額爲一萬三千五百九十八萬五百七十元其發行價格參差不一南京賠償損失一百八十餘萬元當時雖係照額面發給而目下市價已低至三折以下收回烟土發行之一千二百七十餘萬元市價亦在四折以下其餘發行者出售價格均在四折以内且已領過利息二三期目下市價均已低至二折以内茲擬另發六釐新債票每舊元年債票百元得換新債票四十元餘可類推其不願者聽並自本年起即行抽籖還本分十年還本分十年還清 
（四）五年公債原定債額二千萬元除已抽一次計一百廿四萬二千四百十元外尙餘債額一千八百七十五萬七千五百九十元原定自民國六年起分三年六期抽完現已誤期五年擬重定抽籖還本期限即自民國十五年後分三年六期抽籖因三四年公債於民國十四年清還即以三四年公債所指撥之抵欵轉充五年公債還本付息之基金 
（五）七年長期公債此項公債原定自民國十八年起抽籖還本其時五年公債已抽完可繼以三四年公債抵欵爲七年長期抽籖還本之基金擬仍按照原條例辦理不必更動 
（六）八年七釐公債此項公債原發行額爲三千四百萬元原定自第六年起每年抽十五分之一現在市價僅二三折茲擬另發七釐新債票每舊八年公債百元得換新債票四十元餘可類推其不願者聽並自本年起分十年償清 
（七）整理金融公債此項公債擬仍照原條例辦理 
（八）指撥本息基金此項本息基金現擬以各常關收入及海關稅餘欵除償付三四年公債及七年短期公債本息外所有餘欵儘數作抵不足之數擬在鹽餘項下提撥每年總數以一千四百萬元爲度不得超過全部公債基金每年所需總數十二分之七以次遞推並在烟酒收入項下提撥每年總數以一千萬元爲度不得超過每年公債基金所需總額十二分之五如烟酒收入不足此數擬由交通部先於交通事業餘利項下每月借撥五十萬元將來即以烟酒整理後收入餘欵償還至此項指撥辦法應由交通部與銀行代表烟酒事務署三面商定之 
（九）上項基金保管方法此項基金處理保管均極重要擬統仿照三四年七年短期公債辦法由各該機關商定撥欵手續撥交總稅務司安格聯一面由内國公債局曁銀行方面推舉代表與該總稅務司會同辦理似此基金有着人民庶曉然於公債之整理有方至該總稅務司收到各項基金應如數存入中國之銀行以資應付銀行方面應照三四年辦法亦隨時恊濟以助進行 
[財政部續籌抵押債票整理辦法呈]  
　　爲抵押債票續籌整理辦法並指定還本基金以固信用而便流通恭呈仰祈鈞鑒事竊本部前以已經發行之各項内債亟須整理業經擬具辦法呈請大總統令准公布施行在案惟查前項整理公債辦法係專以歷次實在售出債票爲範圍此外抵押各銀行曁各機關之票爲數尙鉅原呈内曾聲明另籌切實清理方法因該項債票雖在債權人之手而押欵清還以後債票仍屬部有爲國家減轉負擔計爲商民周轉金融計均應續籌辦法俾全國信而資流通庶於本部整理公債宗旨終始貫澈於國於民兩有裨益現查本部抵押各銀行曁借撥各機關之債票計元年公債六千四百零一萬九千四百三十元八年公債二千二百萬元兩共八千六百零一萬九千四百三十元核其實抵數目平均計算不過百分之十五擬將該項抵押債票俟十年以後整理公債辦理完竣即可騰出欵項依據前次呈准整理辦法開始還本其在十年以内即照整理公債利率按期付息不還本金所有十年内應付息欵另由本部按期籌撥備付至此項辦法原爲保全押品信用起見所有各項債務仍應由部設法趕速清理總期於極短年限將前項債票隨時收回銷燬俾可減輕負擔兼籌並顧舍此别無良法所有續籌抵押債票整理方法是否有當理合呈請大總統鈞鑒訓示施行謹呈 
[財政部整理金融短期公債添印臺圓票呈]  
　　爲整理金融短期公債添印壹圓票以便推行恭呈仰祈鈞鑒事竊查整理金融短期公債票類原定爲萬元千元百元拾元四種嗣因市面流通京鈔伍元者甚多曾經呈准添印伍元票在案茲因中交兩銀行所發之壹圓京鈔流通市面者爲數尙鉅恐持有兩行京鈔不足伍元者無從行使業於原定拾元債票額内再提出苦干酌量分印壹圓債票俾持有京鈔者旣便於購買而按之條例亦無　觸所有整理金融短期公債添印壹圓票緣由理合呈請大總統鑒核備案謹呈 
[留美學生問詢處緣起及簡章]  
　　近年來國内志士負笈游美者日衆學術曙光與時俱進洵敎育界之幸事吾人對之抱有無窮之希望焉顧青年學子見聞有限或已有志願莫識津途或略有準備猶等諮訪徘徊觀望正復不少苟問津之無從將廢然而中止欲成其志不可無法以贊助之東西各國向多問事機關之設置本公益之熱誠謀社會之便利北京國都人文所萃此類指導機關尙付缺如同人等爲應時勢之要求乃約集同志發起『留美學生問詢處』儗先設總事務所於北京學界俱樂部其他上海天津廣州各大埠並儗次第聯絡組織以聯絡赴美有關係各機關指導有志留美各青年遇有諮詢均儗竭相告作赴美之指南促敎育之進步純屬私人圑體稍盡公益義務其有赴美考查人士倘欲有所詢問亦所歡迎事屬創舉範圍止此他日同志日多組織漸備則歸國學生之服務介紹儗設法贊助同人不敏竊有志焉謹述其緣起如此並定簡章如左 
一宗旨爲求赴美留學學生諮詢之便利聯絡國内外敎育界同志以盡輔助之義務 
二事務本處事務暫分左之四股 
（一）指導股凡赴美學生啓程前之治裝定船護照檢騐身體以及放洋後應注意之儀容交際入學預備各事來處詢問者均與以詳細之指導 
（二）調查股調查美國各地學生生活程度大學詳章及本國留學生狀况 
（三）出版股以調查所得編輯各種報告印刷發行 
（四）文書股辦理國内外一切通信事宜 
三職員本處設置職員如左 
（一）設正副總幹事各一人由發起人公推總司本處一切事務 
（二）各股設主任幹事一人幹事若干人主任幹事由各股幹事推舉 
（三）書記兼會計一人由總幹事推定四會期每月開常會一次遇必要時得開臨時會各股會議由各股主任幹事定之五經費暫由發起人捐助俟成立後需欵較多再設法籌募六附則本簡章未盡事宜得隨時提議修正發起人袁希濤周詒春金邦正鄧芝園劉廷芝劉吳卓生何炳松熊遂張渲汪懋袓陸懋德燕樹棠王文培劉景山張耀翔孫子文陸費執李建勛陳國梁鍾道　謝恩增胡宗　陳恩榮陳寳泉 
 
 
 

Page 18

 
 
   
 
