# 1893 - 114 - 4907190

 

Page 1

 
 
[重印鄕會試應備各種書籍啓] [  點石齋主人謹啓]  
　　石印昉自泰西而創行於中國者則自本齋始二十年來所出書籍不下数千百種早蒙海内士林同聲稱賞今届慶榜宏開查歴年售缺各書数己不少理宜重爲補印以便諸君採購謹將其　略列於下計開經策通纂乃戊子年所出縷析條分包羅富有固己盡經生之能事集策學之大成矣當時共印一萬部現巳售罄仍照原式開印不敢縮小以省目力又大題觀海初二集亦於是年告成其初集係國初名作二集則皆近時名人窻稿及各省課藝并本齋自請名手補題一萬篇共得文四萬首裒然鉅集出色當行爲石印文中别開生而揣摩家久己奉爲圭臬又五經文準係本齋自請名宿精選而成几巳見於宏括淵海戞造等集者概從割愛今更重選將稍不愜意及譍見於三五萬選者全　删汰益以華藻矞皇諸作因於原名上加精選二字以示區别又大題多寶船乃本齋印文之嚆矢海内風行巳銷十餘萬部其美善處姑不暇贅以上各種並横行佩文韻府均於去冬广印不日卽可出書尚有大部書籍爲他家所未見者巳由名家編輯成書現復請經學生詳爲校正容俟續出其餘試帖策府凡有益於文塲者概行重印茲不細登有　躉購若干部者請來而議可也 
[士子宜守臥碑說]  
　　余旣論童子軍之難馭又書勸置學田告示後有釀梅軒主人造余日先生可謂留心於學校之事者矣竊以爲整頓學校當先自生員始嘗聞諸生中有不安本分者人輙謂之不守臥碑舉此以問之於人半屬茫然不解不特諸生中未能深曉卽舉貢中及廣文先生亦有未能道其詳者誠恐數十百年後無人提及更不知是何光景夫為諸生而不守臥碑則有罪矣爲諸生而不如臥碑又將如何不幾貽笑於外人乎雖典籍原文具在不難按部詳稽無如今人多讀又章而不讀書况寒士僻處窮鄉藏書定然希少思欲稽考而無從卽各府州縣學宫之明倫堂原有臥碑惜世遠年湮字多磨滅嘗過嘉定聞該縣臥碑殘破不完字亦剝落幾如石鼓文之難於辨認昨至上海學宮探訪於明倫堂上見有臥碑三方一為前明萬歷年物一爲國朝順治九年物一則字跡模糊無從識測聞新學宫未遷之前老學宫曾經刼火以致如此推之赭匪擾亂遍於十數省到處遭其蹂躪其各府州縣之臥碑能保其完全者盖亦寡矣後人又何由得而讀之更何由得而守之先生曷弗詳稽學政全書並搜求歴朝掌故諸典籍將三臥碑録登於報俾天下之凡爲諸生者咸得恭讀臥碑全文各知臥碑之宜守不亦大有裨於名教也哉余日子之為此言也亦太小看天下士矣夫各省府州縣之臥碑殘缺與否吾不能盡知至於近如上海縣學之臥碑則亦嘗見之矣惟以短於視不能如蔡中郎之讀曹娥碑以手捫石而成誦故不知其碑中作何語然以意揣之萬歴年間之碑卽係可讀亦不足據盖富王者貴臥碑當以順治元年欽定之本爲可欽遵也考之會典直省府州縣學明倫堂之左刊立順治元年欽定臥碑曉示生員其文日朝廷建立學校選取生員免其丁糧厚以廪膳設學院學道學官以教之各衙門官以禮相待全要養成賢才以供朝廷之用諸生皆富上報國恩下立人品所有條教開列於左一生員之家父母賢智者子當受教父母愚魯或有為非有子旣讀書明理當再三懇告使父母不陷於危亡一生員立志當學為忠臣淸官書史所載忠淸事蹟務使互相講究凡利國愛民之事更宜留心一生具居心忠厚正直讀書方有實用出仕必作良史若心術邪刻讀書必無成就為官必取禍患行害人已事者往往自殺其身常宜思省一生員不可于求富長交結勢要希圖進身若果也善德全天知之必加以福一生員當愛身忍性凡有司官衙門不可輕入即有切已之事只許家人代告不許干與他人詞訟他人亦不許牽連生員作證一爲學當尊敬先生若講說皆須誠心聽受如有未明從容再問毋妄行辨難爲師者亦當盡心教訓勿致怠惰一軍民一切利病不許生員上書陳言如有一言建白以違制論黜革冶罪一生員不許糾黨多人立盟結社把持官府武斷鄕曲所作文字不許妄行刊刻違者聽提調官冶罪人碑原文盖如此此外尚有康熙十一年頒奉御製訓飭士子文及聖論十六條雍正三年頒奉聖諭廣訓萬言及御製朋黨論乾隆五年頒奉御製飭訓士子文均敬謹刊刷裝潢成帙藏於尊經閣每月朔望日及各督撫等到任學臣按臨謁先師之日教官率諸生詣明倫堂望闕行三跪九叩禮畢教官奉宣恭讀諸生洪聽無故不到者戒飭居址遠有輪班入城忝聽宣講其有唆訟抗糧緣事之生令於階下跪聽以示懲戒功令何等森嚴果如是也又豈有生員而不知臥碑者無如故事虚行遷就粉飾學憲落學講書不過敷衍之事督撫到任剛久未聞有舉行此禮者然則並非士子日中無臥碑實則士子心中無臥碑也子雖不見臥碑而心中尚知有臥碑子亦恪守之　毋違也可己 
[帝京雜記]  
　　兵部爲知照事武選司案呈現准漕運總督咨稱山東臨淸衞前帮千總朱萬良坐補江西廣信所千總原缺遺缺應歸二月分由部推選按照奏定銓章輪應用儘先人員查有五品銜儘先即選衞千總毓樸現年四十歲廂紅旗漢軍德斌佐領下人由武生歴保以千總補用因巡察曹　出力由倉塲侍郎奏保以衞千總儘先即選並加五品銜赴部投供在案應將該貝擬選此缺相應知照廂紅旗漢軍都統轉飭該員於二月二十五日黎明赴天安門外朝房聽候掣簽不准不到○值年旗爲咨行事本年兵丁軍政奏派考騐王大臣經兵部擬於二月二十六日具奏相應咨行八旗各固山都統副都統查明現在有無事故務於本月二十五日自行咨報兵部以憑入奏事關軍政勿遲勿漏○精銳二洋搶隊輪撥官兵赴銀閘酒醋局幼丁兩隊廠内填紥己烈前報兹悉神機營總理營務處以此次撥往填紥官兵應常川在廠不准擅離除按日禀派委員前往抽察點名外自應援案禀請酌加津貼以示體恤所肩撥往填紥每日章京隊官每員各加給津貼京蚨一千文隊長隊兵每日各加給津貼京蚨五百文經管營各堂憲批准飭由支發處照案開放由各隊自行領回按班支放○兵部為移咨事職方司案呈准密雲副都統國俊咨開將光緒十八年舉行軍政奏保卓異密雲駐防廂白旗協領玉和照案送部引見等因經本部於二月十九日帶領引見奉旨卓異密雲協領玉和著准其卓異交車機處記名欽此欽遵到部相應抄黏原奏移咨密雲副都統查照○廂白專操大臣希副都統隆阿作古正黄滿專操大臣淸副都統安恩准開缺所有該二固山專操有統轄驍騎槍營闔營教練之責未便久懸自應奏充以資鈐束經值年旗咨取該二固山都統副都統銜名繕單請派二月二十三日具奏奉旨廂白旗滿洲專操大臣著敬信充補正黄旗滿洲專操大臣著色楞額充補欽此當由值年旗分咨八旗滿蒙固山曁神機營查照○兵部爲知照事武選司案呈准侍衞處咨送行走四年期滿漢三等侍衞盧桐森照例引見到部經本部於二 
 
 

Page 2

 
 
月十九日帶領引見奉硃筆圈出期滿漢三等侍衞盧桐森著以遊擊用欽此欽遵相應知照侍衞處查照○廂藍旗滿洲都統郡王銜多羅貝勒載爲咨報事印房案據參領托克通額禀據佐領玉亮報呈本佐領下世襲騎都尉加一雲騎尉榮珖於光緒十九年二月十一日病故除所遺之缺應歸年終辦理外相應咨報上諭館查照○宗人府爲知照事所有升補宗人府理事官之禮部員外郎綿熙等本府於二月二十日帶領引見奉旨宗人府理事官員缺著禮部員外郎宗室綿熙補授欽此相應知照吏部查照○戶部寶泉局漢監督戶部郎中陳維年滿應行更換經戶部將各部人員於二月二十四日帶領引見請旨簡員更換奉硃筆這戶部寶泉局監督著戶部郎中阿麟去欽此 
[恭辦慶典]  
　　京師西直門外高梁橋側有倚虹堂行宮一座為由西直門至頤和園蹕路經行之處若由昆明湖沿長河乘船下駛行宮南殿堦石築入水中亦可由此上不平時皇太后皇上行幸頤和園往往在此更衣且設茶座焉明年恭辦皇太后萬壽慶典是處爲第一要地自應修理整齊以昭嚴肅今擬將倚虹堂內外宮門屋宇五十餘間以及四周墻垣臨河臺榭盡行翻葢加以油飾綵畫撙節核計約需銀萬兩有奇由海部遴派興隆木廠承修業己破土興工矣○甲午年恭值皇太后六旬萬壽自頤和園東宮門起至神武門沿途應建戲臺三十六座又設唪萬壽經臺數座如之凡文職四品以上武職三品以上各員應呈進如意綢縀等物各有差等近由總理王大臣會議酌减數目依等呈進以便隨時請旨遵行 
[天顔咫尺]  
　　廣西巡撫張丹叔中丞聨桂遵旨入都陛見於二月十九日進城暫住西華門外北長街靜默寺繕具安摺緑頭牌專弁於二十三日子時齎往西苑門呈交奏事官一併遞入中丞於寅刻至西苑門外直廬候旨旋由軍機處發出傳單令張聨桂於第一起入見上御勤政殿詢問桂省邊防中丞奏對畢退出午後赴各當道處禀安○出使美日秘三國大臣楊子通星使儒首途有日繕具奏調隨員等密疏曁請安請訓摺緑頭牌專弁於二月二十四日子時齎往西苑門外呈由奏事官遞入星使於寅刻趨詣西苑門外茶房少憇候旨嗣由軍機處發出傳單令楊儒於第一起人見上於勤政殿授以外洋交涉機宜星使跪聆之下叩辭而出俟國書頒領後卽行就道 
[天津大火詳述]  
　　此次天津大火本館已據傳聞錄入十二日報章茲接天津訪事人來函云初六日天未黎明河北大街三益厚雜貨鋪不戒於火鋪中堆積煤油以及紙張等物皆易引火瞬息回回熊熊上衝霄漢河北壽安水會近在咫尺卽出水車救護並鳴鑼告警遠近水會中人聞警馳來無如風助火威火仗風勢俄頃蔓延不可嚮邇三益厚係在河北街東登時延着北隣蓆店傘店鐵店至同興店拆去半間而止南隣則如順風掃籜焚燬德瑞合洋貨店義生祥號雙義祥鐵店萬通旅店春德齋永盛竹貨店利元成薑廠三興德鞋店全義店慶興店聚瑞成興隆藤店永聚號正泰興泰昌廣貨店同和山貨店茂盛店聚豐山貨店利發號協順義山貨鋪協順雜貨鋪天興恒錢鋪永源鐵鋪同興永篾鋪恒隆山貨鋪源順號越德茂當風火墻而過燒永泰號恒昇鐘表店至明盛店止此係東面被燬之店家德茂當如魯靈光殿巍然獨存係得風火墻種陋之力也其中尚有剃頭鋪水鋪烟館等數家雖無店號然有行業可書此外有店號而無行業者蓋不敢強不知以爲知也西南火勢飛越燒某錢鋪壽安會所正隆和瓷器鋪恒茂盛洋貨鋪折人胡同燒去門面住戶約四五間越胡同口出大街燬恩立蠟燭鋪氷窖裕興盛鐵鋪三聚成蓆鋪萬源醬園輔盛燒鍋德茂薑廠瑞興德洋貨鋪百川永筐筥鋪慶祥恒錢鋪永源北鐵鋪鼎和竹鋪萬興恒號長發號復隆恒號廣順秤鋪木匠鍋彚文齋刻字鋪利興號天盛永號郭家素飯鋪桶鋪萬益鞋鋪茂盛居飯鋪敬盛元烟鋪至裕興齋茶食鋪止折入大寺胡同燬去鋪戶數家至恒元厚錢釗止該處係南北街道東西鋪戶三義享係在街之北頭東面延燒時東北風甚緊故在上風者州燬無多而下風西南兩面遂如拉朽摧枯不可收拾共計毁去鋪戶一百三十七號門面二百餘間鋪後廂彷披屋以及棧房約共二千椽但就輔盛燒鍋一所而計已燬房屋二百椽回憶同沽年間估衣街大火尚不若此次之慘且鉅合貨物房屋計之約有津錢一百萬千自東方未明時起焚至午後兩點餘鐘依然烟燄迷漫火氣觸人鼻觀從街南遥望街北極目一里許除德茂當外絕無鋪戶惟見頽垣斷礎掩映於烟火之中而己此係數十年來未見之大火也或又謂此火係由三益厚門外延燒化係匪徒所種是否屬實尚待續聞 
[祖餞情殷]  
　　江撫德曉帥行抵九江已登前報茲接江四訪事人信備述啓行時事爰補録之初六日上午八點鐘曉帥排齊全副儀仗命駕出轅萬民牌繖多全數十百起有日九世同居者有日允文元式有可見閥閱家聲逈非尋常所及各鋪戶居民見憲輿涖止紛紛燃放花爆紳士沿路祖餞者計有十餘起迤邐至章江門滕土閣自護撫方佑民中丞以下文武員弁皆已在此鵠候寄請聖安後曉帥辭出步行至碼頭登舟兵弁站列兩旁跪送如禮曉帥再三遜謝方中丞以下各官復登舟相送依依不捨士民在兩岸遥送者不下數萬人鐘鳴十下曉帥卽命開駛用紫電水雷宏濟三火輪拖帶大號官舫八艘員弁護送者中號官舫四艘水師護送者砲船數十艘水陸兵勇列隊江干自章江門至德勝門數里之遥一律跪送鳴砲致敬曉帥顧而點首者再聞員弁親兵有請送至九江者有請送至上海者有請送至京都者八座尊嚴令人嘖嘖稱羡不置 
[接篆盛儀]  
　　江撫德中丞入都陛見由藩憲方佑民方伯護理撫篆福餘菴廉訪署理藩篆裕竹村觀察署理臬篆曹朗川太守署理監道篆龎心田太守署理首府篆均已列報兹聞方伯等奉到硃批諭旨卽擇於初三日次第接篆首府須先期接署以便督同首縣辦理諸事龎太守即擇於初二日在公館接印至初三日署藩臬鹽各憲均在原處接印護撫憲統屬又武職位較崇威權亦重是日文武員弁兵勇跟隨轎馬絡繹於途里巷細民欲瞻盛典者接踵而來約計其數不下二萬人同候藩轅頗久吉時旣届戰鼓大鳴凡撫院親兵及親兵五營撫標左右二營暨南昌城守營剛字營吉字營振武營綏字營安字營以及内河水師江軍水師各兵勇數千自大堂下于二門越頭門抵照墻排列幾滿旌旗耀日劍戟凝霜想見大將登壇威風八面大堂上各營千把世職哨官哨長鵠立如山宅門内文則候補府州廳縣及佐貳各員武則候補協副叅游及都守各弁分班站立二堂上文則實任司道府縣武則實任恊副叅游及候補道員水陸各防軍統領營官亦以次分立雲板三敲護撫憲朝衣朝冠由簽押房而出至二堂見各官點首慰勞　乘綠呢大轎至大堂下轎向闕行三跪九叩禮拜受印信畢公服陞座堂下各員弁兵勇叩賀如禮護撫憲退入二堂文武各負弁復叩賀如禮郭汾陽之威望崇隆李臨淮之軍國嚴肅豈不復見於今日哉 
[粤嶠官塲紀事]  
　　學憲徐花農文宗在惠州考試畢卽回省垣調署廣州府張太守由肇慶來省履新同於初二日戾止官舫均泊南門外官碼頭文武各員赴河干迎迓脚靴手版忙碌異常太守登岸後先謁各大憲然後進署發出紅諭定於初六日辰刻接印視事按太守係子靑相國香濤尚書之又姪文章經濟家學相承行見績著黄堂當與龔黄嫓美矣○廣州府李宫山太守在任數年公正廉明爲士民所欽仰兹因入都引見交卸有期鄉人之餽送牌傘者不約而同共有數起太守堅辭不受嘗語僚屬日非敢矯異鳴高但此間民情喜動誠恐紛紛效尤雅不願吾民以有用之財爲無益之事耳太守此語其與捐廉自建去思碑者其度量相去爲何如乎 
[粤東試事]  
　　學憲此次回省例順往高廉雷琼四屬巡試但四屬皆係歳科並考頗延時日今年恭遇恩科録科一節不能遲緩學憲與督撫憲妥商擬先往廉州一屬考試俟試畢卽行回省接辦廣州科試並録取遺才至高雷瓊三屬待鄕試後再行往考學憲現定於初八日由 
 
 

Page 3

 
 
省起程乘轎往廉○南番兩邑宰於初三日同往貢院考試文童頭塲南海首題草木之名至禮云玉次題文之以禮樂亦可以爲成人矣詩題賦得曲水流觴得觴字番禺首題爲之比及三年可使足民如其禮樂次題謹庠序之教申之以孝弟之義寡人章詩題賦得春風無力綵旌垂得旌字按南番兩首邑文風向稱極盛然歴届南海應考者不過四千人番禺不過三千人上年學憲取録多係十一二齡之幼童故凡家有子弟能稍識之無者亦强令入塲冀可徼倖於萬一本屆南海多至六千餘人番禺四千餘人而學院坐號僅有四千若人數過多則向尾除去恐將來因無位置而遭擯斥者當不知凡幾矣 
[寍波考信]  
　　聞浙江學憲陳六舟宗師定於月之十二日由省起馬大約十七日卽可按臨寍郡是以寍波府胡太守己於十二日在本署考試象山文童正塲而鄞縣楊稚虹大令己飭工房將校士館内外鋪設齊整以待文旌涖止 
[村女被戕]  
　　鎭海北鄕老周地方有周某者素以出洋捕魚爲事其次女年僅十八己許字大巿椻傅孝有爲妻鳳謹雖書魚軒未迓與其母同磨錫箔博取靑蚨以補家計之不逮一日女往徐家堰頭錫箔作兌紙順道將往己嫁胞姊家探望路過後豐林廟側是處荒烟蔓章一望凄凉斜日西沈暮雲歸樹突有一匪見女身穿紅布棉襖藍布背心緑布夾褲頭上揷有簪珥臂上繫有銀釧踽踽獨行不覺色瞻彌天飛奔而前將女按倒在地欲行奸污女奮力撑拒盜遂將簪珥銀釧攫去並戕其命逾時有同村郭叟從該處經過見女殭臥路旁不知其己死逼視之則鮮血滿地認係周某之女急報知其家俄而父母匍匐而來頓足大哭因無力報官次日卽在該處搭蓋草廠備棺收殮或謂女當匪人攫物時大聲呼救旋有一讀書人經過卽問顚末誤以何不歸家女對以無面目見江東父老讀書人憐之贈以銀餅數枚女不受迨讀書人去而匪人乘間復來始將女置之死地此說也旣非旁人自覩死者亦不能歴歴向人告訴其果誰見之而誰聞之哉讕語之不足憑往往如是 
[洋紗盛行]  
　　自洋棉紗盛行而中國紡織之利幾盡爲所奪江西人取以織布始用之爲緯光潔匀凈皆得善價旋經買客着玻遂攺用之爲經見者皆不能指出由是利巿三倍近日高低各布無不以洋紗爲經土紗爲緯其窄幅者經緯皆用洋紗洋紗之銷日廣土紗之利不可復保故欲收回利權必自栽種美棉始 
[縣試終覆題]  
　　昨爲上海縣試終覆之期黎明時上海縣黄愛棠大令在宅門口升坐公案點名給卷與覆者共七十六名大令飭提二覆前列之三十名在簽稿房作文至傍晚七點鐘時開放頭牌文題是以聲名洋溢乎中國施及蠻貊詩題賦得少年塲屋便馳聲得年字五言六韻 
[道憲赴蘇]  
　　關道憲聶觀察於昨晚八點鐘時命駕出城至新閘登大號官舫以小火輪拖帶向蘇省晉發謁見大憲面禀要公 
[釁起細微]  
　　有混名賈鬣鬁者現住浦東陸家渡相近有田數畝素以耕種餬口其妻綽號麻仙人性情蠻横前日有隣人孟全榮之女在賈田偷竊靑菜適爲賈所見上前攔阻孟女回家向父哭訴被賈毆打孟妻張氏聞言大怒率領兒子掌寶奔至賈處見物便毆逢人卽打賈夫婦覩此情形不覺忿火中饒將張氏母子扭住張氏力大如牛將賈額擊破血流被面旋紅隣佑勸散賈不肯干休訴知該處地保楊星階出爲調停雇傷科醫治需洋十八元楊令孟張氏貼償賈心不甘服投爛泥渡巡防局喊控高介臣二尹立飭局勇將孟張氏母子提到于昨日午後研訊孟張氏不合行兇判令懲責孟掌寶隨母逞兇亦有不是着笞一百板枷號半月發局前示衆 
[備迓戎旌]  
　　提右營叅將廖楚才叅戎赴松謝委己紀前報兹聞叅戎約於今日可以回滬署中兵弁人等均於昨日赴碼頭伺候 
[修造橋梁]  
　　滬南製造局至望海墩一帶有石橋五六道高可尋丈車馬往來頗形不便總辦劉康侯觀察飭令一律攺築木質平橋照原樣加闊數尺己於日内完工惟蟒大橋及六角嶺橋五聖堂橋陳家橋等數處尚須擇日開工届時虹腰偃月馬足追風自有履道坦坦之樂矣 
[買櫝還珠]  
　　光銅作主周元元將安徽人吳阿狗之妻據爲己有經吳尋蹤來滬向之饒舌旋赴巡防局控告李二尹飭令地甲理處等情己詳前報聞己議妥令周出洋七十元由吳阿狗繕立退婚據所有拖來之油瓶女則仍歸吳撫養葛藤斬斷勞燕分飛咏從此蕭郎是路人之句不免感慨系之矣 
[死殉芙蓉]  
　　野雞妓女李秀卿卽李祝氏無錫産也年己四十風韵依然在英租界曲江里作皮肉生涯有鎭海人方春生者向在二馬路祥順公爲打包司務年届半百老興未衰與秀卿有白頭之約去秋爲之脫籍賃居滬北泰安里門樓上從此桃源深鎖未容漁父問津有慈谿人孫小順者素以無賴稱前在三泰公司爲支更夫嗣因作事不端致被辭歇亦與秀卿相識知其姘識方春生不覺怒髮衝冠誓不與之並立前日糾同無賴七八人在此處守候少焉見方回一聲暗號將方圍在垓心勒索洋銀不遂其意欲以老拳爲贈秀卿恐釀禍端急爲解散擁方上樓方忿無所洩竟於翌晨八點鐘時私購阿芙蓉嘗吞服此秀卿知覺請人施救無如受毒己深不能爲力延至晚間斃命秀卿遂告知方姓族人及頭圖地保沈仁和將孫尋獲用黑索繫於屍足昨晨方妻乘輪來滬見屍身尚未成殮頓足大哭欲赴縣署報請相騐嗣經方之族人並該地保冉三排解令孫小順李和尚湊集洋銀四十元爲棺殮費始免對簿公庭然死者己不可復生矣秀卿眞禍水哉 
[各放班船]  
　　永和信局與林仁記信局在縣涉訟一案經帮審委員葉司馬訊斷己詳前報前晚有永和局夥盛莊桂向仁記局夥張渭高索看客信不遂致相口角扭至十六鋪巡防北局經祝二尹訊悉縣中有案當卽備函送縣前晚黄大令升堂提訊兩局主亦投案伸訴成中供稱奉斷後遣局夥盛莊桂出外收信被張霸阻加以扭毆盛供稱在永和局爲夥多年餘供與成同林兆元供業己遵守憲諭昨晚局夥張渭高在外收信被盛攔扭至局轉送案下張供稱在仁記局爲夥前晚聞人言成中糾人伺於要路小的不敢出外收信昨晚在十六鋪一帶收信果遭盛莊桂霸阻大令謂爾等纒訟多時尚敢逞凶肇事顯見不能安分營生不如將兩局一併發封成林同稱此次實由局夥起釁以後自當格外謹愼約束衆夥勿再爭執成母丁氏投案供丈夫故後撫子成立全賴信局度日設蒙發封則生路絕矣大令申斥再三准免發封成供信局班船向有管帮前因永泰豐永和兩局所用經理班船之馬義堂虧用洋八百餘元由父親墊賠船歸父親管理現在永泰豐亦歸林開林欲各自放船叩求公斷林供稱前此因爲股東合放班船今永和股分旣併與成不願合放班船以免糾葛大令著林貼還成墊欵洋四百六十元永泰豐班船准林自放以後不與永和干涉惟兩局及船務仍歸林經理兩造遵斷而退 
[解犯言旋]  
　　糧廳吳二尹法華閔行司麥陳兩少尹及楊少蘭把戎押解本縣秋審人犯五名口赴蘇己列前報兹聞二尹等己於前日乘舟回滬卽赴道轅縣署銷差云 
[勸諭典商]  
　　欽加運同銜補用直隷州調補松江府上海縣正堂黄爲出示曉諭事奉藩憲批厚生典上控减利被押一案奉批據呈並黏堂諭示稿均悉案經上海縣斷令照各典一律二分取息是屬查照舊案體順商情判斷洵爲平允滬上典業領用公欵三十餘萬兩無一非地方善舉要項典商資本多寡不一從前旣會議查照蘇省公典定章無論當本多寡統以二分取息不任違異取巧經前縣具詳前司批准當時未必一無斟酌循行旣久相安無事爾厚生典開設甫逾半年遽卽减息便民其心存利濟不可謂非遠勝衆人特旣曰便民而不能併此一分四厘 
 
 

Page 4

 
 
之息概從删免則各典謂其違章取巧以便兠攬爾仍百喙莫辭典章旣須畫一本司自不便以一典之助行强令名商遵辦爲爾厚生典計自當仍照同業向章二分取息而按照爾架本若于每月每兩提息六厘如數繳縣發給各善堂充費榜之通衢以貧民之利利貧民其實仍與一分四厘取息名異而實則同行之數年同業豈皆為富不仁必多觀感興起善堂之利賴無窮屆時體察情形或飭令一律普减各典亦無能籍口若是則爾前此之减息並非取巧固不辯而自明各典必欲遵行定章者至此亦當自愧換善舉而息煩言减利妙策無過於斯仰上海縣遵卽傳諭該厚生典商邢基等遵辦倘不如此該典但恃資本較厚不難周轉創爲减利以爲能人所不能冀易招徠爲壟斷之計名爲便民實圖自便必欲紛起爭喘成何事體本司惟有飭繳司帖勒令歇業以安典商而維大局并由縣諭飭知照抄附黏等因到縣奉此除照會典董並諭厚生典山具遵結呈候轉報外合行出示曉諭為此仰各典一體遵照憲批仍照回章統以二分取息毋稍違異切切特示 
[先軫喪元]  
　　棲流公所救生船王長生在新閘迤西撈髮無名男屍並無首級黄大令詣騐之餘飭令地保等訪查有無屍屬並首級下落此已詳列前報前晚大令問案時該地保投案禀稱小的等奉諭後確切查訪並無屍屬在滬又在左近田中尋緝首級毫無蹤影是以來案禀明人令著該地保等將前此檢得之不頦存放棺中將棺封釘發壇標記再候訪查屍屬 
[縣案彚録]  
　　曹子香爲造各種首飾在市混用經黄大令訪提訊究已紀前報前晚大令提曹研詰曹俯首求恩供稱情願改過大令曰本縣查爾劣迹尚多本應備文遞解今姑從寬交保將應收應付之欵料理明白自行回籍曹唯唯遵諭旋有康順堂投案具保大令略詰數語康供願保其不犯前項情事並令赶緊回里大令准如所請飭將曹當堂交康保去如日後查出曹仍在滬上犯事惟保是問○前年有孫佐亭在英公堂具控鄔四園掯付米洋七十三元一案當經公堂送縣收所押交此案延宕迄今尚未了結原告投案求催前晚黄大令提鄔至案鄔供所欠之洋非唐茂豐到案不能明白大令問爾知唐現住何處供在虹口大令著還所候傳原告到案再訊○施濤士在下海浦大花園中行竊物件被臾夫葉龍山拘獲行至中途續獲同黨杜江海交捕送縣前晚黄大令研訊大花園更夫葉龍山訴稱係本邑人在國中支臾正月初旬施濤士與杜江海同竊行竊當時拘送公堂訊供管押至十七日始得釋放園之東首河濱有江北崇明等處人結茅爲屋以耕田推車爲餬口計一至晚周必向左近民家行竊施杜亦在其中施釋出後屢施其伎或柝板壁或鋸樹木本月初七夜入園倫竊紅木凳六隻錫壺一柄及零星物件小的知覺追赶至伊家門口拖入門内紏集多人欲與小的為難小的力不能敵卽行奔回次日始往拘獲帶回園中盤問直認不諱是以將施送案行至大馬路遇見施之同黨杜江海一併解送案下曹古園訴稱在大花園爲司帳餘供與葉同施供係崇明人年四十八歳在治下耕田度日並未犯竊北闪實造誣脂大令飭將施帶下提杜至案杜供亦係崇明人帮種田地與施住處相離不遠我住塘外伊住塘內正月間與施犯竊迨釋出後小的卽棄邪歸正安分務農本月初七夜施前來呼喚杜麻子蓋卽小的之小名也詢問何事伊云挑送物件至引翔港東鎭小的詰以竊自何處施言向大花園中竊來小的卽桃紅木橙六隻將離鎭里許雙肩不能勝任小的令其自挑施不允偪令代挑小的抵死了從施竟横加痛擊所戴小帽亦被擊落河中畏其凶惡奔回家中今日行至大馬路忽被拘案大令問曰可知贓售何處答稱非小的經賣故未知悉大令又問爾知施將贓　於何方答稱不知大令復提施研詰堅稱並未犯竊大令命與杜江海對質施仍矢口不移大令著將施笞責三百板復詰仍不肯供再責三百板掌頰八十下與杜分別收所聽候比究 
[鉅欵助賑]  
　　接誦揚州李桂村善士函述悉江西廬陵縣李大善士官印毓凝為令郎名結正月望後病患淫腫初起之時發自上焦迨後陸續降至下焦纒延至今坐臥不安求速愈續助英洋一千元由協源莊匯來委解山西散放鉅欵樂輸起頌聲於瘠壞纒疴可挽紓焦慮於高堂慷慨救時定能上感穹蒼而漸臻康健也[  上海北市絲業會館籌賑公所施善昌謹誌]  
[助賑摭要]  
　　濟世之方無奇不備推已及物息息相通廣厥流傳彼家有蓄積者當亦毅然感奮焉無名氏善士由張雪翁交來漕平銀三百兩合規元三百廿四兩九錢九分補不足齋善士由壽東莊來漕平銀一百兩合規元一百零七兩一錢四分三釐楚寶善士由電報滬局交來洋一百元溧陽史燦堂善士由永逹仁來洋一百元浙寍堇或無名氏善士求尊人尊堂安康闔家人口平安印送感應篇資移助直隸洋一百元又助山西洋五十元又鄞縣不留名善土求己身疥患速愈洋五十元如皋延壽堂亦手洋七十三元貞凈氏洋十元樂古堂仁丈洋一百三十元三戶由步翁交來翔鳳書屋善士洋五十元心記善士由萬祥永交來洋五十元委解災區何必篇刊感應匡時仍屬兩全惟憑事出仁慈種德或虞共曉不足可補長壽能延追寶善於楚書悟樂天於古訓嫓美翔霄之鳳厪懷涸轍之魚紀算聨緜性情貞凈心良如見身疥定消用特表彰籍增則傚[  上海北巿絲業會館籌振公所施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[大計被勘戰]  
　　吏部會同科道院遵便議處之直隷等省六法人員姓名及叅劾考語降革處分録登共覽計直隸省才刀不及官懷安縣柴溝堡巡檢王承炎心地糊塗辦事荒謬應降二級調用因無級可降卽行革職罷輭官滄州孟村巡檢袁汝超性躭安逸久曠職守應行革職有疾官遷安縣建昌營巡檢何正偉久病不愈精神難振新河縣典史胡逢春步履艱難精力亦　勒令休致年老官龍門縣知縣王以和精力漸衰難期振作永年縣教諭傅樸年七九衰難以司鐸無極縣教諭趙曾樞年力衰頽精神委頓勒令休致江穌省浮躁官贛榆縣靑口鎭巡檢孫樹枬性情謬妄辦事草率應降二級調用因無級可降卽行革職不謹官靖江縣新港巡檢蕭體理惟利是視不洽輿情靖江縣典史袁同正操守平常致滋物議金山縣典史張郴庸鄙無能罔知檢束應卽革職罷輭官鹽城縣典史陳綸辦事無能居心取巧應卽革職山東省不謹官鄒縣縣丞高鴻儒性躭多事不免浮囂茌平縣縣丞王朝恐志趣不崇儕仴巿儈平隂縣典史鈕瀚又不愛聲名難期　攺單縣典史羅書勳徑卑防　　物議高苑縣典史王斌如未能循分操守千常應卽革職有疾官長淸縣縣丞王錫三垂老多病趨事頗難寍陽縣典史徐銓漸衰善病復不安　勒令体致才力不及官新泰縣巡檢張淸濂委帳不强廟形竭厥應降二級調用因無級可降卽行革職河南省才力不及官維山縣知縣裘仲　聽斷平常難膺民社應降二級調用不謹官葉縣典史屠宗仁擅受民詞居心近利長葛縣典史張秉佶不知檢束物議頗多　卽革　浮躁官　城縣教諭辛紹會輕率任性輿論未孚商城縣訓導荆克儉性近喜事聲名平常應降三級調用弄克儉因無三級可降卽行事賊　老官修武縣訓導張以忠年力就衰難資訓迪勒令休致陜西省有疾官商州州同吳靄然兩耳重聽公事廢弛勒令休致浮躁官延長縣訓羣强鴻烈性　　妄不安本分應降三級調用因無三級可降卽　革職不謹官孝義廳訓導王嚮榮擅受民詞干預公事應卽革　　　省才方不及官華亭　知縣黄政勤性情優柔難期振作應降二級調用浮　官安化縣知縣玉昌性情剛愎罔恤民艱西和縣訓導牟守　舉止紐率遇事任性應　三級調用牟守和因無三級可降卽行革職不謹官陽州直隷州學正林含華行爲貪鄙藉端需索應卽革職罷輭官安西直隷州吏目王承棟精神薄弱兼有嗜好應卽革職浙江省不謹官蘭谿縣訓導陳容保不知檢束曾被控告麗水縣典史吳爾厚聲名狼藉有玷君藏應卽革職能　官臨海縣典史朱有光辦事怠玩難期振作應卽革職才力不及官烏程縣知縣張覲光心地糊塗辦事草率金華縣知　　椿　　踈懶辦事遲緩應降二級調用年老官嘉興府　歴左兆微年力衰頽不堪供職勒令休致江西省才力不及官安仁縣知縣　成　　事因　　　　　德興縣知縣蘇廷鑑才欠開展疎忽獄囚應降二級調用有疾官南昌府教授王上直年老耳聾不堪可鐸建昌縣教議桂　　精力衰　兩耳重廳勒令休致不謹官南昌縣巿　司巡檢陸鑑行爲荒謬不洽輿情應卽革職浮躁官興國縣典史施慶怡舉　輕浮才識獲　　　　典史　世榮不知檢束有玷官箴應降三級調用均因無級可降卽行草職湖北省不謹官沔陽州沙鎭巡檢李鍊成違例擅受不知檢　　江縣典史榮津源操守平常性喜多事應卽革職浮躁官長樂縣知縣雷裔昌性情褊急聰斷未嫻應降二級調用有疾官監利縣朱蒙沙占　　豫恭衰遇多疾難期撗作勒令休致年老官黄陂縣教諭袁秀升精乃就衰難資訓迪勒令休致湖南省才力不及官保靖縣知縣黄廷黄聽　情緩才識平庸江華縣知縣韓寶球延報命案辦事　頇應降二級調用不謹官平江縣長壽巡檢施文郁擅受民詞控告有案晃州廳凉傘巡檢廖壽昌行止有虧難臨民上應卽革職罷輭官桂陽州吏目曾毓典心地糊塗沉於嗜好應卽革職年老官武陵縣教諭蕭紹璸年力就衰難期訓迪勒令休致四川省年老官開縣典史姚漣久病力衰難容懲棧勒令休致不謹官峨邊廳通判耿斯立辦事乖謬聲名平常渠縣訓導戴孟恂見薄士林難期訓迪雲陽縣鹽大使承齡徇私營利不洽輿情應卽革職廣東省不謹官儋州知州許方亮性情疎懈政治不修瓊州府訓導張乃銘性偏嗜利靈山縣訓導李邦俊居心險詐鶴山縣雙橋司巡檢劉桂淸任性妄爲應卽革職罷軟官龍川縣通衢司巡檢揭裕忱公事懈弛應卽革職有疾官永安縣訓導張宗詠年衰多病永安縣馴雉里巡檢胡福淸身有痼疾勒令休致年老官廉州府教授鄭蘭棻年力就衰歸善縣碧甲司巡檢陳乃燦精神衰頽勒令休致才力不及官雷白縣知縣　　篁才具平庸難期振作英德縣知縣周華林心性庸愚水能振作應降二級調用浮躁官鶴山縣知縣蔣定權師心自用舉止輕浮大埔縣曰堠司巡檢孫應增行止乖張應降三級調用孫應增無級可降卽行革職廣西省罷軟官昭平縣知縣李津性情疎懶庸懦無能應卽革職不謹官博白縣知縣楊樹榮辦案草率聲名平常博白縣沙河寨巡檢丁朝芳粗鄙近利不洽輿情博白縣訓導金佩　聲名惡劣有玷士林應卽革職浮躁官懷遠縣梅寨巡檢蔡湘舉止輕浮不知自愛應降三級調用因無級可降卽行革職有疾官容縣教諭陳一德疎慵多病難作師資勒令休致年老官歸順州湖潤寨巡檢唐應欽精力就衰辦事竭蹶勒令休致雲南省才力不及官廣西直隷州知州劉于豳才力不及操守難信應降二級調用浮躁官寍州吏目王雲章聲名平常應降三级調用因無三級可降卽行革職不謹官又山縣縣丞李光冶行爲鄙瑣廣西直隷州吏目曰遇熙不守官箴猛丁經歴藩炆煒利心甚重應卽革職年老官晉寍州訓導周錫綍年力就衰勒令休致奉天省不謹官廣寍縣典史王仁恕行爲鄙陋不守官箴應卽革職東河年老官山東兗州府寍陽主簿李鍾年力就衰才恐不及勒令体及 
[幾乎失勢]  
　　江北小工某甲携妻來滬在虹口石子灘地方買屋居焉素喜賭博今春屢戰屢北露喪其貲怨恨不己遂成顚狂之疾常效殷源深之書空咄咄前日又往某處賭博正在興高采烈其妻尋蹤而至揪住髮辮曳回家中忿詈之餘舊疾復發搶取并州快剪欲割其勢其妻見之急行奪下則己血流如注昏迷不醒遂倩人舁赴同仁醫院求治因尿管未傷不致行性命之憂醫生用樂敷冶仍令舁回靜養大約半月卽可復原說者謂此役也幸其妻眼明手快得以保全否則大勢一失不幾以鬚眉而同巾幗哉 
[英界公堂瑣案]  
　　太古洋行桂林輪船某西人訴稱船上船主偕　西國幼童及寗波人某甲乘杉被船出游遇風而覆三人均淹斃浦江後雇章錦生打撈屍首章轉雇網船戶某乙許以每獲一屍酬洋銀十元旋撈起幼童及寍波人二屍向有船主之屍查無蹤跡因許以再酬十元始得撈起當將洋銀如數交章給與網船戶後查點屍身所帶金表金練金約指銀表全行失去恐撈屍之網船戶所竊是以投報房由包探拘案請究包探沈金隆李錦堂同禀稱小的等查問船婦瞿土氏等均不承認此事章供稱西人雇小的轉雇網船戶撈屍後據稱失去　身之物故未照給酬資蔡太守將瞿王氏等隔别研訊瞿王氏供稱小婦人等網船三號共有婦孩八口向在浦内打撈先兄幼童之屍將繩繫其左手帶至岸上繼又撈獲寍波人之屍後許以加給洋銀至夜間始撈獲船主之屍以繩繫右手帶至岸旁並不敢竊取屍身之物且各人均膽怯異常故繩由小婦人親繫餘惟帮忙而己今所許洋銀尚未到手反被控訴尚乞大老爺原情金王氏張李氏劉江氏朱土氏供與相同太守飭將瞿土氏等交人保去俟查明實在情形再行訊斷○本邑人王志紀在虹口開設洋廣貨店其子樹堂不務止業日事冶游且往往在家内逞蠻尊長偶訓斥之竟欲放火焚燒房屋志紀惡巷報捕拘送公堂移解上海縣署其時裝大令尚未鐫級方綰銅符旣准其詞照忤逆例重辦迄今己幾閱星霜矣昨日包探江阿三禀稱志紀投捕房報稱兒子樹堂在家恣横小的因向案請訊志紀訴稱不肖兒子前會送辦依然　惡不悛小的店業甚微倘竟被焚資本無著日來又以索錢不遂持二尺許利刃言欲殺人店中一切零星毁壞不少叩請置之死地否則小的老命難存矣樹堂至此己俯首帖耳不敢措詞蔡太守飭押候備文送縣究辦○包探沈金隆禀稱棠報關行夥楊杏春失去皮箱一口内有綢衣四件經小的查係隔壁某姓家車夫王德福所竊是以將人贓送案楊訴請領贓王認竊籲恩蔡太守判令管押六禮拜贓給失主領去○包探沈金隆禀稱董來生范玉泉翁興發各失衣服水烟袋經小的查知楊阿福所竊今特吊贓送案董范翁均投案領贓楊供稱小的係寍波人運次犯竊死罪難沈尚乞施恩以全蟻命蔡太守判令管押一月期滿遞解回籍贓給各失主分别認領○包探李錦堂禀稱石大毛家失去衣服烟槍經小的查知張阿狗所竊今特吊贓送案石投案領贓張供稱小的以後不敢再犯矣如今祗乞施恩蔡太守判令枷號一禮拜期滿疏勸管押兩禮拜贓給石領去○有女郎名寶珠者被張木生卽張書生張阿炳卽張晉生及楊和尚誘匿等情巳詳昨報此案旣解公堂蔡太守情帮審委員宋二尹庭訊女母謝周氏訴稱小婦人家居治下日暉港今旣己尋見女兒請准具領寶珠供稱本月初七日在家中口角隨卽出門途遇二張約同至楊處由楊領至長慶館主家與其婦之妹同睡後復欲領至某客寓堅不依允適母親到來卽報面拘押晉生及楊同供稱小的等路見寶珠代爲寄留長慶館主處二尹問爾等有無姦情均稱並無其事二尹將寶珠給謝周氏領回晋生及楊年候傳長慶館主質明發落 
[法捕房瑣事]  
　　某甲前日在菜巿街被乙竊取靑銅二百文當將乙拘送大自鳴鍾捕房管押昨晨乙父投捕房聲稱錢係他人所竊兒子實被悮押情願將錢賠償捕頭念乙年紀尚輕准其從莧釋放○某内慣在輪船上行竊物件昨晨寍波輪船抵埠時内又混入搭客中竊得靑蚨一千三百翼止欲逃遁被失主偵知跟追上岸　獲人贓送交捕房捕頭克賴美將錢給失主領去内押候送案請究○某丁前晚在小東門外挖開匯得豐錢莊之門希圖行竊爲夜班巡捕所見當時拘獲解送捕房管押 
 
 

Page 10

 
 
   
 
 

Page 11

 
 
   
 
 

Page 12

 
 
   
 
