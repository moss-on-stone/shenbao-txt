# 1904 - 207 - 4911236

 

Page 1

 
 
[四書五經義大全] [  圖書集成局啓]  
　　　間四書五經義汗牛充棟且互相剿襲十九雷同本局有見於此特請名屍廣敗古今名人經義之佑彚爲一揚題有未備埃次擬補共五十七　爲文五千餘管　皆撫運匠心誦嚴義正本屈鄉會試各顯無一脫漏科塲利器無者過於此者訂十六厚本價洋　元八角欲購者諸至上洋三馬路申報館申昌書室及各書坊均有代售 
[讀五月十四日上諭謹注]  
　　小臣陳玉澍捧讀此詔始則忻然喜繼則揪然憂終又不禁殷然望也泰西諸國與日本之盛强强于憲政憲政之精意在以官制民使民畏官亦以民制官使官畏民交相畏而後交相愛使國與民團結爲一體中國則官貴民賤視元元如土芥踐蹂斬刈之而無忌憚民亦遂疾視官長漠視君國而各心其心故雖撫有四萬萬之衆而不免爲人魚肉垣惴惴然有波蘭印度之憂其在周易乾之上九以无民有悔姤之九四以遠民起凶此之謂矣今皇上深知民之爲貴而曰民爲邦本國家用人行政無非爲民恫憫下民之無辜則曰深宮腃懷赤子受此荼毒每一念及常爲淚下斥州縣害民之積弊則曰深居簡出玩視民瘼一切公事漫不經意以致幕友官親朦蔽用事家丁胥吏狼狽爲姦公欵則舞弊浮收刑案則拖累凌虐亦可謂詳且盡矣而最要之語則曰中國官民隔絕痼習已深惟隔絕而諸弊乃自此起也言州縣保民之職任則曰聽斷明允緝捕勤能爲地方興利除害于學校農工諸要政悉心經畫教養兼資亦可謂大而該矣而最要之語則曰州縣之設原期與民相親能親民而職任乃自此盡也從此牧令仰體聖懷凛遵大訓湔滌肺腸各盡責任民富國强可坐致也臣安得不忻然喜然而約束州縣鼓舞州縣之策不外責成督撫考查考查之法制則曰將州縣銜名年歲補署到任年月錢糧完欠分數命盜詞訟各案已結未結若干起監禁覊押若干名學堂工藝巡警諸要政是否舉辦年終開列清單據實詳報督撫分别優劣開列簡明事實不准出籠統考語較之向者三年大計之典可謂密矣然臣竊慮其難收實效何也詔書言州縣之設原期與民相親臣謂督撫之設原期與州縣相親詔書言中國官民隔絕錮習已深臣謂中國官官隔絕錮習尤深州縣之官親幕友家丁胥吏足以病民督撫之官親幕友家丁胥吏亦足以病州縣州縣之取于民者非一端督撫之取于州縣者亦非一事且州縣之於督撫中有藩司間之臬司間之道府間之間隔愈多壅蔽愈易偶一上謁周旋進退之際有常儀請安拜跪之外無他事欲多發一語不敢欲多留片刻不得文貎相承情志不通督撫縱不忍欺皇上未必州縣不多方欺督撫州縣旣欺督撫督撫遂不得不欺皇上州縣欺督撫如革令張義澍以團練受知戴光以養蒙學塾得名者多矣督撫欺皇上如廣西貴縣知縣陳景華之貧暴而巡撫王之春且爲之請旨嘉奬者亦多矣責以臚陳實事不難槩以紙上空談應之雖以奏單登之官報使民周知知其欺又疇敢發其覆哉牧民者之無忌憚如故也臣安得不愀然憂然則考察州縣不責成督撫可乎曰此必不能也考察司員不能不責成堂官考察營官不能不責成提鎮考察教職不能不責成學政考察鹽官不能不責成都轉此其例也然而唐虞之治不徒恃四岳十二牧而恃明目達聰岐周之治不專恃周召分陜而恃與國人交今之八督十五撫較舜文之四岳二公相去若何然則皇上欲遠民爲治難矣今詔書不明言民爲邦本乎古者赫胥氏之尊民尊邦本也殷高宗之敬民敬邦本也周成王之近民近邦本也今使重頒戊戌七月二十八日上諭使士民上書言事州縣欺督撫民能言之督撫欺皇上民亦能言之督撫畏民勝於畏言官州縣畏民勝於畏督撫有畏憚而怯于爲惡自有肝膽而勇于爲善有何民事之不可舉民困之不可紓耶臣謹繹詔書言外之意而知皇上慨中國之官民隔絕卽慨中國之君民隔絕謂州縣之設原與民親卽謂君主之立當與民親臣知皇上親政而後必有如俄皇大彼得日本明治天皇之降尊紆貴以親其民盡撤障蔽以爲圖治之本創立憲政以固保民之基者臣安得不殷然望 
[諭旨恭錄]  
　　六月初五日奉旨廕生培元著以文職用多麟著以文職用鐵棟著以侍衛用翰林院撰文著阿聨補授江西道監察御史著誠鑑補授截取戸部郎中王步　内閣中書吳烔吳錫珍單溥元太常寺博士錢壽仁俱照例用截取舉人邵鍾勳著以知縣用彭萬瑞著以教職用周鍾麟著以知縣用石如玉著以教職用楊蔚雲著以知縣用趙鶴齡著以教職用敖文德著以教職用高師曾著以教職用俸滿教職湯兆璵著以知縣用擬補國子監助教榮林著准其補授俸滿中城兵馬司都指揮周堂祚前南城兵馬司吏目戴式棻俱照例升用補授直隷霸州知州錢錫寀著准其補授升補貴州黄平州知州石鐏著准其升補籖升知州留任安徽廬州府通判劉春海著准其留任加一級註册保舉直隷候補知縣李國楓浙江候補知縣史光治胡玉澤江西候補知縣程祥藻俱照例用妥滿原選安徽休寗縣知縣傅曾熙著不必坐補原缺開復河南補用知縣陳垣著准其開復原官仍發原省照例用已革直隷祁州知州丁崇雅著仍照原參革職理藩院筆帖工著豫泰補授戸科筆帖式著頤寶補授擬補盛京工部筆帖式鳳桐盛京刑部筆帖式德珍榮韜盛京戸部筆帖式德裕盛京工部筆帖式盛元德州城守尉衙門筆帖式德瑞吏部律帖式西拉布俱准其補授欽此同日奉旨光祿寺大官署署正員缺著賈紹祺補授欽此同日奉旨光祿寺學習署正常豫著准其留寺欽此 
[電傳宮門抄]  
　　昨日午後京師友人專電告知本館云六月十七日皇上召見軍機大臣及趙爾巽是日並無明降上諭 
[譯官報紀日軍奪據太平嶺事]  
　　昨日承駐滬日本總領事小田切君函示華歴六月十五日下午五點二十分鐘時東京所發官電云我陸軍統將奥氏報稱十二日我軍定計攻擊敵兵時敵駐兵大石橋附近太平嶺自東至西 
 
 

Page 2

 
 
綿亘三十里守衛甚嚴約計敵兵五枝大砲一百尊我右軍至太平嶺之西南邊約距七里許發砲攻敵中軍則被敵人巨砲所擊甚爲艱苦相持至晚蓋我於此間相度形勢則以不能發大砲還擊故也至晚十點鐘時我右軍先攻人太平嶺他軍助之翌日天明遂得將是地全行占據敵人退至大石橋我自後追之節節進取然旣得太平嶺則可遠望大石橋易於攻取矣是役我軍之死傷者統計約在八百名左右 
[譯日本官電紀太平嶺戰事]  
　　昨日承駐滬日本總領事官小田切君函小華歴六月十五日下午四點半鐘時東京所發官電云奥將軍報稱我軍意欲進攻太平嶺因於十一日上午十一點鐘時先至敵軍所駐之南方山嶺間敵於距大石橋南約十里許自東至西横亘三十里連環結營嚴加守備我軍於翌日天明時發砲開仗敵軍約有三枝大砲百尊察其地勢我軍不能以大砲還攻而敵之砲火甚猛致阻我軍前進之途至夜兩軍息戰敵人派兵兩枝分屯蓋平海城一帶因之我軍戒備益嚴迨十點鐘時見敵以左軍守太平嶺我遂以右軍攻之得佔其地至十二點鐘又進據一處十三日天明太平嶺迤四之地復爲我軍所得敵知不能守乃向大石橋退七點鐘時駐太平嶺迤西金錫山之敵軍已被我軍掃蕩淨盡此地能望見大石橋極爲扼要蓋我軍至此已全得據其形勝矣刻下方追襲敵兵向大石橋而進查得我軍之死傷者至是已有八百餘名云 
[日守牛莊]  
　　昨晚承駐滬日本總領事官小田切君函示華歴六月十五晚十點五十分鐘時東京所發官電云我日派駐滿洲總統領報稱十三日我軍至牛莊先以騎兵繼以步隊察看情形後遂派出各兵辦理警察事務其餘皆令馳至牛莊九里外牛家屯駐紥 
[改揭日徽]  
　　六月十五日牛莊來電云本月十三日俄人退出牛莊時撤去國旗攺懸法國徽幟海關則於十四日高揭中國龍旗不轉瞬間日軍先鋒馳至將龍旗撤去攺揭日徽所有俄商則皆赴天津避難有英商若干迎迓日車導至砲臺周覽更商令好爲保護毋致有意外之虞 
[日擊俄軍]  
　　昨晚承駐滬日本總領事官小田切君函示華歴六月十五晚七點半鐘時東京所發官電云我日駐紥大孤山之陸軍大將報稱本統領派出所部之兵一枝馳至析木城東約三十里之翻嶺附近見駐有敵兵三營我急奮勇據之敵軍望北而退以意度之此項敵軍三營係隷於第十七師團者是役也我軍死八中有一武員餘則受傷十二人至敵軍死傷如何未知其實惟在戰場上見有屍首十四具併俘獲俄兵三名當初戰時見俄軍營中懸有我國旗織 
[俄擄英船]  
　　華歴六月十五日英京倫敦來電云英國郵　公司輪船名福魯麻殺者由外洋載運貨物送往横濱過紅海時被俄國義勇艦隊中蘇暮倫司加船獲住帶至蘇彝士地方又有英輪船名迦蠟加司者由美國載貨赴日本及香港一帶途遇俄國海參威艦隊亦被截留帶去 
[柳州亂象]  
　　廣州時敏報云廣西柳州城内鎭道府各衙均已被焚當兵變時各官逃匿民家得免于難惟典史劉君之鬚被匪割去學正梁君駡賊殉節原此次之變寶發難子紹字五營及廣勝二營城破後紹字營勇闌入各店並不殺人祇勒令各出巨貲多至一二萬金次者數千金最少亦需一二百金廣勝軍則逢人便砍見物便刧統計各官署及民間被殺者多至五六千人其中東粤商人占三分之二有左仁昌號爲東粤各商中巨擘號主被賊擄去旋以數萬金贖回自餘各粤商被擄者約百餘人小南門大街燬爲平地大南門内稍存一二惟貨物則已被掠一空矣 
[準備西征]  
　　廣州時敏報登派駐梧州訪事人來函云廣西蒼梧縣知縣覃大令頃接兩廣總督岑雲帥電札著速備戰馬一百匹人夫五百名緣此次帥節西征須遵陸先赴桂林查勘一切惟梧郡購馬甚難大令又將次交缷以故焦急異常聞帥節約于初七抵梧云 
[桂事可憂]  
　　金陵訪事人云兩江總督魏午莊制軍前以粤西匪徒竄擾湘邊迭次需濟餉械並委江蘇候補道某觀察赴湘偵探隨時電告藉舒憂國之忱近日匪勢益復彼猖柳州城池失守湖南邊界岌岌可危制軍蒿目時艱憂心如擣特於前數日專電至桂林府詢問消息以爲一二日後可得覆音不意連日詰之官電房依舊魚沈雁杳意者此道已梗阻不通乎 
[籌固江防]  
　　金陵訪事友人云兩江總督魏午莊制軍自俄日搆釁以來籌催防堵事宜久已不遺餘力旋復親赴江陰等處勘得砲臺不甚周密建議添置並創設水雷營又以省城附近烏龍山幕府山兩處砲臺所建藥庫未甚合宜南洋水師亦太單薄除向外洋訂造兵輪船更咨行福建船局索取造成後未配砲械之建威建安兩兵船外近日特飭金陵總砲臺官王直刺世綬往查烏龍幕府兩山攺造藥庫候補知縣管大令紀安往江陰建造水旱雷營適建威建安兩兵船由閩駛抵白門制軍因飭籌防局總辦某君委李大令世　逐加點騐遴員管駕以鞏江防 
[謡言已息]  
　　寍波訪事人云日前浙江台州府屬寗海縣謡言蜂起謂有某村民約期入城欲與天主教爲難闔城民人無不驚惶矢措地方官急飛禀提督呂軍門急調練軍副中營前往駐紥謡言始漸衰息刻聞地方已平靜如常矣 
[商員到鄂]  
　　武昌訪事人云前者朝廷簡派商部參議王丹揆參堂主事單束笙主政赴各處通商口岸查考商情六月某日由江寗行抵鄂中在漢口小駐一宵次晨卽渡江至省拜會湖廣督憲張香濤宮保及藩臬各大憲江夏縣知縣原大令飭差就江漢書院預備行轅翌日宮保親詣拜會茗譚良久然後辭回 
[籌欵辦團]  
　　松江訪事人云松江府田紹白太守遵奉憲飭迫欲舉辦團練一再邀集官紳籌議未有端緒本月十二日飭華婁兩縣宰孫花樓黎子新兩大令邀同四鄉各鎭曁城内外紳董在普照寺會商是日到者頗衆兩大令袖出太守所定保甲團練章程一册俾衆傳歐有　實力舉辦保甲卽隱立團練之基者有擬仿照西門外巡警成規如滬上之沿街派捕巡邏者衆議紛耘迄無一定惟此事須籌經費自卜膏捐房捐之類瑣碎繁苛民力已竭欲集巨欵頗非易易城董某甲擬禀准官長創收田捐每畝帶徵之二十文惟本年每畝已帶徵積榖費十文海塘費十文再加二十文深恐過於繁重遂議定提借積榖存欵以濟急需俟他日再行籌欵補足 
[古潤客譚]  
　　鎭江訪事人云著名青皮小毛子横行不法訛詐良民久爲地方之害邇經常鎭通海兵備道郭月樓觀察訪知派弁設法拘獲發交丹徒縣署本月初四日縣宰楊襟山大令研訊確實飭重笞一千板裝入站籠舁往各處游行示衆以儆效尤○駐紥清江之南洋常備左軍總統杜雲秋觀察於月之初四日由營次乘舟南下道出鎭江拜會各當道至初七日卽附某輪船往金陵謁見督憲魏午帥○月之初四　某小輪船由姑蘇載客住鎭江行經月河偶不經心磕覆一小划船船中人悉入波心以泳以游幾占滅頂幸經鄰船拯起八人尙有二人已魂游 
 
 

Page 3

 
 
地府矣○新勝水陸各營管帶徐寶山都戎近聞下遊泗源洲一帶梟匪嘯聚頗有蠢動情形飛飭部下砲艇若干艘馳往巡緝 
[雲間挹秀]  
　　松江訪事人云本月初八日清晨署理江南提督楊鏡巖軍門自貢院挈省入提轅駐節同日華亭縣孫花樓大令亦由縣南公館遷入署中○婁縣黎子新大令自擊有人以機針注射嗎啡入肌膚抵制烟癮毒留骨髓爲患最深查得前經示禁有案爰飭吏檢查舊卷出示曉諭略謂嗎啡一物流毒無窮曾經上華婁青四縣文生徐元章等禀請移文通商口岸一體禁止運售迄今日久玩生七寶鎭婁青交界處各紳董亦禀請重申禁令本縣下車伊始於有益民生之事無不盡力維持期於同登壽域自示之後凡有烟癮之人宜求善法戒除勿得再打藥水出售嗎啡之家亦宜停歇如敢陽奉陰違定當提案嚴懲不貸○新任華亭縣孫花樓大令下車之始勸工所中押犯顧秋山丁和山等四名乘機逃逸大令聞之震怒立提管役懲治外一面高懸車賞如有拿獲者每名犒以洋銀三十元并限公差於三日内捕獲某日某差已追蹤至閔行會同汛弁劉君將顧獲解回縣矣 
[上海官塲紀事]  
　　翰林院庶吉士易申甫庶常順豫淞滬釐捐總局督辦陳六漁觀察永璜次第赴上海縣署投刺拜會縣主汪瑶庭大令以禮欵之○本邑浦東三林塘保甲巡防局委員彭伯良二尹名驥於昨日因公至縣署謁見縣主汪大令互談良久始興辭○昨爲蘇松太兵備道　袁海觀觀察課試敬業書院肄業生童之期札委松海防同知黄小霽司馬點名給卷計發出課卷四百三十八本生題王吉貢禹論參伍以變錯綜其數通其變遂成天地之文極其數遂定天下之象義童題明三楊相業論唯深也故能通天下之志唯幾也故能成天下之務義 
[獲解巨梟]  
　　前日投誠梟目林得勝在奉賢縣境南橋鎮拘獲巨梟李壽卿及瞎子阿雲二名押解蘇公太兵備道轅道憲袁海觀觀察諭令轉送上海縣署飭縣宰汪瑶庭大令訊供詳報 
[飭查人命]  
　　前日某兵輪船水勇丁木金以無賴唐地忠誘匿其妻偕同伍翁阿其扭控二十三七鋪巡防局局員李伯屏二尹諭令投上海縣署呈控前晚唐忽斃於油車馬頭寓内寓主李久大遂據情禀知保甲總巡朱森庭明府昨日亭午明府命駕至二十三七鋪保甲巡防局向巡員李二尹問明情節卽傳十二圖地保顧桂榮研訊以其並不具禀飭責二百板限令查明死者有無家屬在滬如果無人收殮投報上海縣署請縣主汪瑶庭大令騐屍 
[租界獲盜]  
　　今春謝寶泉周子方携銀赴浙之嘉興收買蠶繭事畢言旋五月二十日薄暮泊舟某處突來盜船一艘由艙中羅出四盜均衣紫花布短衫密門鈕扣口操山左音手執六門手槍多方恐嚇索借洋銀一千元謝周懼甚將所帶衣服七件鈔票洋銀二十五元洋銀七元獻之尙不滿意勒寫支票洋銀一百元共分三紙計四十元者二紙二十元者一紙始携贓而去前日下午謝周偶經垃圾橋堍見一人在某茶肆中整容審係前者上船行劫之盜因卽訴知包探邊槐洲當場拘獲詰知係無錫人姓顧名阿二向爲舟子問以前事言語支吾隨押至其家吊出　立　據三紙衣服質劵若干張帶回捕房管押昨日午前解送英美等國租界公堂禀請訊究謝周投案申訴前情襄讞委員王松丞刺史會同美總領事署繙譯官白保羅君向顧研訊直認不諱詰其尙有三人何在供某某等人均在船上刺吏立卽出票飭差往拿以便移送上海縣署核辦并飭謝周自行投縣候質 
[讞員閱獄]  
　　昨日午後英美等國租界公廨讞員黄耀宿司馬會同英國領事某君乘馬車至虹口提籃橋左近西獄察閱一周然後分道返署 
[英界火警]  
　　昨晚九點一刻鐘英租界南京路石路北首某號忽然失愼警鐘旣鳴救火會西人急驅皮帶車馳往援救得卽火滅烟中 
[上海萬國紅十字會暫行簡明章程]  
　　一此會係中英法德美五中立國聯合倡辦由中國政府知照兩戰國政府轉告戰國軍隊將帥士卒皆知此會其名曰上海萬國紅十字會二此會經費以電報輪船火車爲三大宗均承北洋核准免費蘆漢火車亦免半費蒙中國皇上欽奉皇太后慈恩頒帑又承中西官商輸助專以醫治戰地因戰被傷之戰國及局外兵民救護戰地之無關戰事因戰被難人民三此會由上海公舉中西總董主辦總董就近禀承中國欽差呂盛吳三大臣隨時隨事電牘咨商中國外務部商部南北洋大臣各省大府欽遵中國皇太后皇上旨意與中國出使日俄大臣日俄駐京大臣商酌維持有勸捐辦事之全權所有附近戰地之緊要地言由總董會議遴延中西紳董繕給憑信前往添設分會辦事仍由總董呈請中國欽差呂盛吳三大臣給發該分會華董印札以專責成而昭愼重四此會應有醫院醫車醫船恐侵戰國權利是以祗設醫院暫就泰西教會已設擬設或因戰停罷之醫院房怪或另覓房屋由本會籌給經費樂物仿中國海關延用洋人辦事之法商由西董指請教會向辦醫院之人主持辦事作爲本會特設之醫院該醫院於租賃房屋應備藥品器具之外其餘尙無開支經費因極節省而西醫生侍疾人一切俱備足以醫治因戰被傷兵民其非因戰被傷兵民由該分會隨時斟酌辦理五本會最重救護戰地因戰事被難無關戰事之人民先由營口分會倡辦後由烟臺分會酌辦現各分會均已照辦其救護之法有數端甲水路現已阻塞由難民自行設法出險至烟臺分會查察近則給資聽其自回原籍遠則給以輪船免票陸路辦法最難最多詳列於後乙陸路分會均依傍火車站設立蒙北洋核准火車免票發交會董領存應用與北洋救濟公所事同一律皆察酌難民之實係貧苦一無所有者方給免票卽以此免票遞轉至蘆漢鐵路照給半票招商局輪船發給免票其再轉至滬者騐明免票於換給免票之外量其歸途遠近加給川費自洋二元起遞至數元不等以足敷到家尙略有餘爲度其候船宿食之貨仍由本會核實給付丙輪船火車免票或半票設已用竣尙未及續領或領而未到則營口初辦時之法先與站局約明於每人衣襟手心鈐一印記編數十人爲一起會董親自護送至停船車之處帮同船車辦事人騐明俾登船車啓行其中如有貧苦不堪者每人另給洋一二元不等按日按人詳細登簿以便播告徵信各分會皆仿照辦理不使難民有守候飿餓之苦丁同是被難而其人向來體面或隨帶家眷尙有行李但無現錢或不願侵佔難民免票地步欲自留體面則有溝帮子初辦時之法計其車費若干其人寫立借據由本會如數代給一面將借據寄交其所指地方收回歸欵或寄交上海本會聽候酌辦總使其出險而免受窘各分會亦仿照辦理戊體面人不用免票之外尙有官商知戰國禁令不敢出險者則有新民屯分會酌辦之法由其人自將眷屬行李分爲數起商明本會附入難民之列仍不用免票由本會一體保護出險據報每日經過百人中類此者過半其人旣與戰事無關同屬避難亦本會應盡救護之責各分會應卽酌辦不列難民册報另行報查已以上皆係救護出險無論華人西人何國人均一體相待營口曾救護德人隨時知照天津接護烟臺會救護俄人韓人各資遣回本國已屢次函電切囑各分會加意照辦毋得稍有歧視[  章程甚長明日賡續]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宮門抄]  
　　六月初三日商部鑾儀衛廂黄旗值日無引見新授副都統銜科布多辦事大臣錫恒到京請安熙貝勒錫侯　伯各假滿請安皇上召見軍機大臣及錫恒商部陳璧各遞封奏一件○初四日吏部翰林院正黄旗值日吏部引見四十四員工部二員理藩院十員光祿寺二員廂白滿十三員武玉潤謝授山東遺缺知府恩阿王請假五日玉恒請假十日崇祿徐堉劉汝義各遞封奏一件皇上召見軍機大臣及錫嘏武玉潤○初五日戸部宗人府正白旗值日翰林院引見七十一員王中堂因伊孫得賞廕生謝見張百熙等得賞廕生謝恩車王續假十日琦侯請假二十日色楞額請假五日皇上召見軍機大臣及徐世昌政務處遞封奏一件○初六日禮部太常寺正紅旗值日翰林院引見七十員鐵公謝伊弟以侍衛用恩增崇紹昌謝賞伊子廕生恩左孝同謝授太常寺少卿恩王步瀛預備召見皇上召見軍機大臣及王步瀛 
[各宜猛省]  
　　鎮江訪事人云日前署鎮江城守營參將兼水陸總巡周錦堂參戎接奉新任江南提督兼南洋兵輪船總統楊鏡巖門頒來告示數道卽飭張貼通衢略謂照得近日訪聞所屬梟風猖獗兼有一種土棍勾串匪類到處創立碼頭開會誘黨時有械鬥傷人情事本軍門自結髮從戎以來紀律嚴明秋毫無犯東南平靖轉戰秦隴以及新疆西北各省如髮匪猖獗回逆鴟張大兵所至莫不次第蕩平本應派兵剿辦姑念爾土棍小醜何忍污我鋒刃兼之其中難免良民被誘誤入不忍不教而誅爲此示仰諸色人等知悉爾等如有悞八匪黨及早猛省勉　善良凡爲父兄須誥誡子弟切勿被誘致遺後悔其各凛遵 
[上海縣署瑣案]  
　　著名惡棍魏連生與同黨沈阿順有隙用刀將沈戳死報經縣主汪瑶庭大令拘案推鞫供稱沈索詐不遂持刀將小的戳傷小的情急奪刀還戳兩下因傷身死大令飭押候稽查前晚公差投案禀稱小的奉諭查得兇刀實係魏物與死者夙有仇怨有心報復魏供刀係削霜甘蔗所用是日見沈踽獨行因之戳死大令遂命在單上畫供加蓋指模釘鐐還禁聽候禀詳上憲核辦○前日本邑西南鄉閔行鎭董某君具禀縣署略稱鎮上到有積竊二十餘人盤踞空屋中附近居民被竊者不下數十家求卽派捕拘拿訊辦縣主汪瑶庭大令准之立傳　頭徐文朱福速派夥役前往拘獲張玉堂張阿海蔣興生三人前晚升堂研訊玉堂供小的有同黨二十二人由鎮江江陰常州來此閔行有名阿連者向來坐地分贓聲名甚大此次由阿連派令小的與阿海慶生等六人藏匿西首空屋内另有十餘人窩留東首空廟内共犯竊三次第一次在塘南某姓家竊得衣服數件質錢五千文後又竊取小戸人家兩次阿海供小的犯竊兩次蔣供小的僅竊過田内糞擔一副由阿連賣得小洋銀三角大令判令各責五百板發押攺過所一年○去年寡婦陸王氏由張載宏糾令股開中通元機器行甫閱三月卽贏餘洋銀三百餘元張欺氏孤寡將行閉歇存貨悉數運至中通順行并將帳簿藏匿氏向理論張屢次游約氏心不甘服特於前日具禀投縣控請提追大令諭令靜候　示 
[南市捕房紀事]  
　　前晚九點鐘時本邑十六鋪集水街口阜生烟店不知如何火起頃刻濃烟四布光燄熊熊幸卽汲水狂澆得以熄滅適爲三十號巡待捕所見報知捕房捕頭派人傳到店主押候解送馬路工程局禀請總辦翁子文太守訊究○六十九號巡街捕錢福巡行南碼頭一帶玩愒公事經馬路工程局總辦翁子文太守查知飭令捕頭將卯名斥革○昨日江北划船婦陳范氏顧金氏顧曹氏顧孫氏在馬路中爭攬生涯致相毆門由巡街捕拘入捕房捕頭令押候解送馬路工程局禀請總辦翁子文太守訊究 
[英美等國租界公堂會訊案]  
　　意大利國商人托洛意司投本管領事署控華商黄壽之欠銀二萬兩等情意總領事聶君准詞照會英美等國租界會審公廨讞員黄耀宿司馬准卽簽差恊同包探徐榮珊將黄傳到訂於昨日會訊午前十點三十分時意讞員穆安素君命駕　公廨會同司馬升堂訊究托洛意司倩律師博文赴案聲辦司馬謂托洛意司旣係原告因何竟不到堂候訊博律師謂此案與他案不同所控欠銀被告並不抵賴祇須請堂上訊追可也司馬商之穆君從權訊理博律師稱西歴一千九百零二年九月十五號黄借去銀一萬兩十月十五號又借去銀一萬兩合共二萬兩今特檢呈中西文憑請堂上問央有無此欵黄供稱此欵向洋商借來爲承辦礦砂之用當時言明俟收回礦砂償值卽可歸還厥後開山礦砂解交三和鍊金公司並未收回價值以致無欵可還現在洋商聞三和公司陸鼎隆已經告退以爲其價可收是以控請追給實則受虧已甚尙乞鑒原司馬將情轉告博律師博律師請將三和公司應付黄欵或産業或物件抵與洋商司馬謂如此辦理似覺未便現在所訊者係托洛意司控黄欠銀至三和公司欠黄之欵應由黄控追米便抵劃遂商之穆君俟下禮拜四覆訊 
[英美等國租界公堂瑣案]  
　　洋人内史投案訴稱僑寓虹口崑山路第六號門牌某姓花園内前日傭婦徐五氏失去皮箱一口内儲衣服等物併鈔票洋銀十元疑傭工徐寶喜所竊是以送案請究徐不認行竊襄讞委員王松丞刺史商之美總領事署繙譯官白保羅君姑著押候飭探查明然後訊核○陳大誥訴稱在高公館執事五月初一日失去年甫十一之婢女一口查知翁阿德拐去交方阿香領至莊張氏處閱西日仍由方領出是以報由包探錢少蘭將翁拘獲邀同莊張氏來案請爲訊核翁供小的係福建人此婢由方領去聞現在福建正邦街李阿香家莊張氏供此婢於五月初一日由方領來越四日仍由方領去刺史著將翁押候提婢到案訊辦○薛根記匡朝榮倩無錫筇航戸丁保川帶洋布四十八疋迄今並未交到報由水巡捕拘案請究丁供此布未經納稅被蘇州盤門外關上查出罰去洋銀一百元薛稱供當時共帶五家之貨卽使關上罰去百元照數分派每家亦不過二十元今此洋布則值洋銀一百六十餘元叩求追究刺史著將丁押候繳到洋布然後訊核○六百七十三號華捕見流氓馬阿三錢金榮在公共租界中長浜一帶向陳俞氏蘇義和調戯向之呵斥竟敢逞兇爰將馬錢拘獲帶入捕房昨日解案追究刺史判將馬枷號十日期滿之後發押捕房三月張責二百板管押一月○胡兆順控拐匪沈瑞根蔡金泉朱蒙串拐兒子等情刺史著將沈蔡朱押候過堂訊鞫 
[法租界捕房瑣案]  
　　新拓租界中居民鮑阿坤以其妻徐氏被鄰婦過趙氏誘逃控經讞員陳楚生大令訊供押追在案昨日過趙氏之夫顧繩武卽過繩武投案訴稱小的時時出外家中一切由妻經管鮑妻徐氏是否被拐小的實不知情求將過趙氏交小的帶出盤詰情由據實禀復大令著至押所向過趙氏盤詰限十日内交出徐氏延干比追○偷兒陳阿福行竊各贜報經包探查獲將贜分給各失主具領判令枷號半月期滿之後責五百板○不竊王阿炳在鄉間竊得羊一頭牽至八仙橋左近某羊行求售經包探拘獲解奉大令訊明判責三百板羊存候失主具領○偷兒吳德貴行竊某姓家錫茶壺等物携至某押店質錢旋被失主拿獲解經大令訊明著管押十日期滿之後責三百板○流氓李阿發在鄭家木橋一帶　取行人所携衣物被包探拿獲解奉大令訊明著枷號十日期滿之後責四百板 
 
 

Page 10

 
 
[美租界捕房紀事]  
　　昨日有甲乙丙三小竊不知在何處竊得此鞋數雙行經吳淞路被包探劉阿炳所見連贓帶入捕房捕頭令押候解送公堂禀請讞員黄耀宿司馬訊辦昨日篷路某西酒肆傭人張中棠向肆主某西人索取工資西人怒扭住兇毆張血液涔涔奔赴捕房聲訴捕頭令六十六號西探前往偵杏起釁情由 
[蘇省官報]  
　　六月初八日元和縣金禀謝調署江陰縣事准補靖江縣馮璋由武進沙洲差次來通判伊立勳周慶瑩萬銘璋巡檢瞿大椿均禀謝奉撫憲加札委辦文案知州朱慶旦禀謝奉委代辦沙洲局文案差縣丞許葆泰禀謝奉委同里釐局司　差卽辭巡檢屢義　禀謝奉委　辦清訟局卽到差湖北試用府經歴朱昌琦禀知奉撫憲委允監印官兼辦文案繕校事宜縣丞金煥章禀知奉撫憲委充文巡捕兼辦文案　校事宜初九日知縣劉治禀知奉委　泰興公幹卽辭劉歌雅張　翔均禀知奉儲憲傳閱　卷正任吳縣縣丞吳樹楷禀辭解京餉赴都並齎咨引見 
[浙江昌化縣伍大令經收紅十字會捐欵]  
　　伍爕實助洋三十二元又代募德和三棧洋十元胡森盛洋肆元益茂號洋三元潘玉書洋二元章履和洋二元章管才洋二元許乾泰洋二元湯吉甫洋二元方秉章洋二元方晴川洋二元洪學章洋二元張恆茂洋二元胡志偉洋二元陳茂　洋二元許義和洋二元程怡和洋二元胡福隆洋二元張玉琦洋一元胡實廷洋一元許絆章洋一元章祖埀洋一元章祖清洋一元湯甫平洋一元義昌文記洋一元趙玉懷洋一元闕殿臣洋一元葉萃華洋一元徐厚堂洋一元凌锦文洋一元凌錦章洋一元錢利川洋一元潘兩全洋一元胡敦五堂洋一元胡利雲洋一元萬元館洋一元余義泰洋一元陳汝永祥一元僧了圓洋一元程曉峯洋一元汪天瑞洋一元共洋一百元○再本會昨承新署黄切馬來函移助裕盛和罰欵洋二百元合并佈聞[  上海萬國紅十字會同人謹啓]  
[廣東潮州道台褚觀察經收嘉應州等處紅十字會捐欵清單]  
　　署理嘉應直蘇州正堂秦福和捐銀一百元樂善堂助洋四元百順堂捐洋十元福壽堂捐洋十四元同樂堂捐洋六元平遠縣紳士候選道姚克明捐洋五百元廣西補用知府黄遵謨捐洋五十元保安總局捐洋十元廣東潮州鎭左營遊擊儘先副將杜金衢捐洋二十元緝捕經費局捐洋二十元嘉應直隸州右堂鄧溥霖捐洋五元收發文件委員孫寶瑞捐洋五元刑錢畫房許介福洋十元孫繼廷洋一元無名氏洋十元署歸善縣事候補縣羅助洋一元陳星隋洋一元蕭少勳洋一元陳伯章洋五亭李少海洋五毫謝星五洋五毫劉良臣洋一元歸善縣勇頭饒助洋五毫　信堂洋一元李銕桓洋一元仁信店洋五毫昌合星洋五毫衆義堂洋一元歸　縣庫房洋五毫倉房洋五毫錢平縣枯林分司巡檢李積瀾洋一元饒平營遊擊朱懋昆洋二元饒平學敎諭吳仕清洋二元饒平存城千總李懷遠洋一元饒平恊防外委陳宏勳洋一元饒平縣學洲講董夢虹洋二元饒平營内浮山汛把總梁長發洋一元饒平縣廪行寥饒州洋一元縣局同知職銜鏡耀明洋一元饒平縣知縣徐淦洋十元○再啓者本會昨阿張榕軒京卿煜南來函代募第一批二百五十五戸大洋二千元合來規元一千四百四十兩○徽寗道台童觀察來函捐助二七平銀三百兩又代募米捐總局卡二七平銀二百兩廣潮兩帮英洋五十元陳振鴻等二百十八戸英龍洋三百四十六元合來規元五百三十七兩七錢五分英洋四百元○以上兩清單隨後續登○又承上海縣汪大令備文交來上海興　英洋三百元質業英洋二百元除分掣收照並函復　謹一併布聞 
[杭州協德善堂五月下旬經募紅十字會捐欵第九次清單]  
　　萱壽室莊且洋三十元莊五記助洋念元合義和絲廠通惠公紗廠胡步青爲母七十冥壽　經餘資莊摺臣莊非卿健菴主人同室東陽氏求路上合家平安各助洋十元保安保莊無名氏各助洋六元通義源吳筱山各助洋四元魏平侯朱壽清余少卿孫凌漢木商公所各且洋二元舜江漁隱半　居士還讀書室月明　屋池北老屋章生甫四峯山樵退掃閑軒綠杉野屋漁村書隱觀術齋湻安粮廠不書名陳渭川余愛記達鳳英各助洋一元以上共收洋一百五十六元[  上海萬國紅十字會同人啓]  
[兩浙鹽運使許轉江西南安府文太守經募捐欵各清單]  
　　兩浙運台經募錢清塲大使徐彭齡捐亷洋三十元春暉草堂捐洋二元鑑湖隱吏捐洋二元天水逸史捐洋二元中山後人捐洋二元石畫樓捐洋二元雲間遊子捐洋二元雙桐桂齋捐洋二元隨軒居士捐洋二元不留名捐洋二元實是齋捐洋二元兩浙石堰場大使胡幹捐洋十元餘姚石鹽公　捐洋六元公厥各董捐洋四元張源泰鹽厥捐洋六元　奉鹽　捐洋五元玉順號捐洋五元魯寶鳳捐洋五元紹興批驗所大使汪家鼎捐洋二十元江西南安府經募南康縣知縣阮洋三十元北鄉洋十元揚眉寺洋十元義安鉛廠穩下洋十元關田下關洋十元聶都洋十元文英九社洋十元古亭洋十元豐州密溪洋十元上璽洋十元　潭洋十元思順洋十元過埠洋十元金坑果木口洋十元杰壩洋十元本城茶　洋十元城内紳商洋十五元東鄉紳商洋四十元南鄉紳商洋二十五元西鄉紳商洋二十五元内北鄉紳商洋四十元外北鄉紳商洋二十五元[  上海萬國紅十字會同人謹啓]  
[上海北市絲業會館籌賑公所施子英經收各處水災振捐三月初一至廿六日第一百四十二次清單]  
　　初一日力與心違子洋十元○初三日無錫趙旭昇祈免火災龍洋五元趙廷昭祈增福延壽龍洋五元○初六日王賡熙求烽烟永熄　家平安洋五十元姚伯欣還病願五元又三月分捐一元○初九日鼎豐仁銅小洋三十一角○初十日景鎭道生葉培本軒求疾速痊洋十元老甡元絲莊周仕沅率子懋德懋昭懋功龍洋十元○十一日海昌知不足洋一元○十五日無名氏洋四元○十六日清江無名氏求病速愈洋五百元隱名氏銅洋六元○十九日隱名子求　家平安由道生莊來洋一百元○廿一日懷德堂夏求合家平安兼媳戴氏病後速復原洋四元○廿二日太倉陳植三爲兒炳文病愈完源洋二元○廿四日高郵武廟丁玉軒募陳覲廷手無名氏洋三元○廿六日貝秦氏還舊願求病速愈龍洋廿元○三月份共收洋六百九十元扯七四零七五合規元五百十一兩一錢一分七厘龍洋四十元扯七三八合規元廿九兩五錢二分以上共收規元五百四十兩零六錢三分七厘銅大洋六元銅小洋三十一角連前共收規元三十七萬三千二百五十二兩六錢一分五厘銅洋八十四元八角 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
河南巡撫兼管河工事務臣陳夔龍跪奏爲拿獲會匪審明就地懲辦恭摺仰祈聖鑒事竊照綰榖中原五方雜處外來會匪勾結地痞游民平日伏莽甚多民氣已形不靖近自日俄開釁我守中立匪徒不免生心藉端滋事疉經臣出示明白勸誡並督飭地方文武不動聲色嚴密防範查緝適有哥老會匪在汝州魯山一帶放　煽誘經管帶精銳營叅將田振邦督同哨弁張鳳閣訪獲會匪趙德幅一名搜出黄白飄布會規木戳印紙等物連犯送交洛陽縣收審時河北總兵郎桂林巡閱營伍適在河南府城卽會同該府督縣提犯研鞫訊悉尙有匪黨魯山民人張有才九龍山道士張姓等禀經臣批飭嚴拿務獲旋由洛陽縣知縣徐明麟派撥隊勇協同河南叅將遴派之都司石慶垚並宜陽汛外委張福魁帶同魯山縣差役將夥匪張有才設法緝獲又有魯山縣知縣聞捷購線帶同兵役掩捕道士張半仙到案起出僞書木印　布等件據該管縣先後禀扳均經批司飭將該犯等解交河南府歸案審辦訊將張半仙卽道士張至極又名張知機及張有才趙德幅分隷湖南武陵河南魯山汝州等州縣張半仙係中年出家各處遊方度日光緒二十六年赴安徽朝九華山路遇江西人王得運勸人哥老會二十七年來至河南裕州關帝廟擺攤賣卜有四川人雷振遠至廟閒遊告說廣東九龍山會主係大正國定安王朱洪寅伊與廣東人龍得水均是保主親信頭目帶有書本名爲定安天書張半仙索看借鈔雷振遠卽以張半仙爲九龍山幫辦併將隨帶之木刻大正定安王玉璽印信繪樣紙一張囑張半仙照刻印上執照以便封授大小官職又告以會中人見面問答口號及一切會規名目維時趙德幅經禹州販烟葉之曹幅運張有才經素識之寶豐縣人王萬同亦各勸誘入會均給有蓋印飄布執照等件二十八年二月張半仙由裕州靈山寺去至魯山縣五虎廟與張有才相遇卽給張有才黄綫執照一張封其爲大正國吏部主事復囑張有才幫辦魯山汝州一帶會事並經曹幅運撮合張半仙與趙德幅在汝州城隍廟見面張半仙回魯山後因託張有才送給執照一張升授趙德幅爲大王國兵部主事亦令刻戳印照糾夥勸人入會張有才隨併告趙德幅會規口號曁大頭目姓名及約定起事日期等語趙德幅刻戳印照在各處散放先後共勸一百餘人張有才共勸四五十人張半仙以靈山寺爲總局分遣會友徒弟勸人入會甚衆每勸一人領錢一百零八文得錢各犯隨時花用上年十二月間雷振遠龍得水引朱洪寅到靈山寺囑張半仙出具朱洪寅卽封張半仙爲副軍師僞職先是趙德幅於十一月底赴嵩縣馬迴鎭一帶勸誘入會行抵大辛店經巡勇盤獲送案供出張有才張半仙禀經批飭拿獲併案質究　供前情不諱據河南府知府袁鎭南審實錄供禀報復經檄委候補知府王紹廉馳赴河南府會同提犯覆訊供情無異禀由藩司再良臬司鍾培詳請核辦前來臣查張半仙以一出家道士輙敢投身入會膺授副軍師僞職又復刊刻僞號木印私授僞官分遣徒黨放飄誘人入會而以所居靈山寺爲總局與開立山堂無異實屬悖逆不法　謀甚險趙德幅張有才甘心入會均膺主事僞職領受飄布輾轉散放多張張有才並幫同管理會事亦屬同惡相濟厥罪維均際兹時局艱難人心浮動該匪等乘機糾夥煽惑約期起事若其黨羽旣成勢必滋蔓難圖爲患何堪設想幸託朝廷威福先期破獲自應懲冶藉遏亂萌當經批飭將該匪等一併就地正法梟首懸竿示衆以昭炯戒僞印飄布等件案結銷檄一面飛咨兩江兩廣兩湖各督撫臣嚴密偵緝匪首朱洪寅龍得水等並飭　將逸匪曹幅運等務獲究辦其無知鄉民被誘被脅誤受匪徒飄布飭令自首呈繳從寛免究現在地方悉臻安謐堪紓宸厪所有出力文武各員弁拿獲首要各匪緝患無形不無微勞足錄照章得邀奬叙可否懇恩准由臣擇尤酌保數員以示鼓勵之處出自逾格鴻慈除將供招咨送軍機處備查並咨部查照外理合恭摺具陳伏乞皇太后皇上聖鑒訓示謹奏奉硃批准其酌保數員毋許冐濫欽此 
[署四川總督錫奏爲楝員請補邊俸要缺同知以資治理摺廿七日]  
　　頭品頂戴調署四川總督閩浙總督奴才錫良跪奏爲揀員請補邊俸要缺同知以資治理恭摺具陳仰祈聖鑒事竊照四川馬邊廳同知陳再廉邊　期滿遺缺接准部覆應扣至光緒三十年三月十五日作爲開缺日期查該員嗣經奴九奏參革職惟因奉准開缺在前應仍原案出缺日期是月分僅出馬邊廳同知缺係邊俸要缺應歸酌農業已報缺咨部自應揀員請補查例載各省府同知直隷通判知州如係奉旨命往及督撫題明留於該省候補者無論題調選缺令該督撫酌量才具悉准補用又題調要缺酌量以候補人員請補時該省如有截取記名分發人員應先儘酌量請補各等語該廳地處邊要漢夷雜居非精明幹練之員不足以資治理奴才與藩臬兩司於通省現任同知内逐加遴選非現居緊要卽人地未宜惟查有截取分發候補班補用同知方裕詩年四十一歲河南杞縣人原籍安徽桐鄉縣由廪貢生中式光緒二十三年丁酉科順天鄉試舉人二十四年遵新海防例報捐内閣中書加捐分缺先選用二十七年選補内閣中書二十八年因隨　當差出力奏保作爲歴俸期滿捐免試俸五月俸滿截取以同知外用復遵新海防例捐指四川歸截取班補用是年十月引見奉旨著照例發往欽此二十九年四月到省該員係曾任京職人員毋庸甄别核計到省在先缺出在後例得請補據布政使許涵度按察使馮煦會詳請奏前來奴才查該員安詳穩練辦事實心合無仰懇天恩俯准以截取候補同知方裕詩請補馬邊廳同知缺俾資治理如蒙俞允該員係候補同知請補同知銜缺相當毋庸送部引見亦毋庸另請實授除咨部查核外理合恭摺具陳伏乞皇太皇皇上聖鑒敕部核覆施行謹奏奉硃批吏部議奏欽此 
[浙江巡撫聶奏爲懇恩俯准將三品銜補用道顔鍾㑺賞加二品頂戴以示嘉勵片廿七日]  
　　聶緝槼片再剿辦嵐山匪徒在事出力員弁經前撫臣任道鎔開單會摺奏保懇恩俯准照擬給奬欽奉硃批該部議奏單併發欽此嗣准吏部議覆單開三品銜已保道員候補知府顔鍾㑺請加二品項戴查章程内保案未經核准續有勞績不准就所保之項加保顔錘㑺所請加二品頂戴係於未經核准道員加保核與定章不符應令另核奏明請奬光緒二十九年五月十三日具奏奉旨依議欽此鈔單知照欽遵等因經前護撫臣翁曾桂轉飭遵照去後兹據營務處司道詳稱該員顔鍾㑺於剿辦大嵐山匪徒案内列摺奏報之時先經克復江山縣城拏獲會匪在事出力保舉道員尙未覈准今已奉准免補知府以道員仍留原省補 
 
