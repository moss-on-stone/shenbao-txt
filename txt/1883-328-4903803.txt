# 1883 - 328 - 4903803

 

Page 1

 
 
[新印直行中版康熙字典出售] [  點石齋主人啓]  
　　本齋縮印之康熙字典久已風行海内爭來購閱近因原本印過數次是以復出重價覓到殿版初印者仍用石印照相法照印惟從　所印者均　　列三層兹則改作直行逐行到底而字亦較前　大更覺清晰不費自力每部釘成六本封面均用古雅綾錦外則仍用紅木夾板雀於月底出　　價　後再定然總格外公道也特此預布 
[本齋告白] [  點石齋主人啓]  
　　古今圖書集戒早經購到惟日後開印就現在之屋舍機器均不敷用是以本齋於　近處新近購得曠地將　另遣印書館並信致外洋速購譏器多副一俟屋宇造成機器運到立卽開工有願附股者務祈迅來預定此布 
[論釐局子口之異]  
　　客曰官商一體之說聞於貴報者詳矣現當整頓商務之際仿行泰　之意而欲大變積習其勢或有未能顧中國之商官亦未始不爲經意也嘗於名都大會之中商賈萃集百貨充盈巿　櫛比舟車輻輳見夫地方官之致令爲居民者十之四爲商人者十之六因而知官自爲官商自爲商之說亦未必盡然也盖商賈所集之地五方雜處良莠不齊最易生事譬如巡查保甲防緝盜賊嚴禁痞楫諸事固有行乎不得不行止乎不得不止者惟商本之盈虚生意之眞衰則聽商人自爲之而官長絶不與聞此其所以異於泰西官商一體之意也余曰子言及此可與論商務之大局矣盖官之所以爲商者僅在地方保護之法而且虚應故事者多要其究竟此等政令皆地方應有之事並無實惠以及於商也卽如厘捐之節當日國家籌餉全賴乎此粤匪之肅清東南數省之平定非厘捐不克濟事是商之報效國家者不可謂不多至於今日而商人轉受厘捐之累官憲非不知之無如各省克復以來凡百需用咸取給於厘捐一時驟難裁停部議臺章皆以是請而督撫奏覆必曰不可卽此一端可見官有恤商之意而亦迫于無可如何之時勢也客曰厘捐章程由來久矣顧有不可解者從前軍務方張地方淪陷有商賈有巿集之處僂指可數卽克復之後地方凋敝元氣未復百貨充溢而買賣稀少當不及今日之半何以爾時所抽之厘竟足以資軍餉而於商人反不若今日之支絀今承平已久而商人轉以厘捐爲累官憲較核捐數日减一日豈天下事創者易而守者難乎抑何故而然也余曰當時初定章程立法尚簡設局不多弊竇亦不至太甚實收若干卽抵若干之用故捐銀足以資兵餉而商情無甚苦累也人生聰明愈用而愈出凡事流弊愈久而愈多捐局之設輙一府而數十處凡有巿鎭地方幾于皆局此郡之負運至彼郡往往兩捐三捐局員說法招徠自顧考成司巡朋比營私作法自弊其中出入不可以數計在商人非不鉤心鬥巧趨避百端無如四面張羅終於受困縱有便宜而吃虧卽在其後故捐局多則章程紛商人困則貨物少其終至於無可捐而官商交病目下本源已壤司筦榷者卽欲别出心裁力圖整頓以期捐輪之旺亦徒見其張皇而無濟于事也客曰然則其害如此再越一二十年商人將絶跡乎曰不知者以爲目前生意之微乃民窮財盡之故原不能歸咎于厘捐第以今日困苦情形觀之苟非厘捐必不至於若是嘗與老於經營者論之謂今日巿面尚有如許生意者非他乃洋關子口之效也夫關稅與厘捐同是輸於國家之財乃商人苦於厘局而樂于子口者以子口但有一稅卽可通行于境内而抽厔可一府而捐二三次也自洋人通商而後有海關自燕臺改約而後有子口當時李傳相實主是議原不料及厘捐之流弊必至于是而預爲商人留今日之地步也乃十數年來商人受惠無窮矣假使立約之日子口收稅必分别商貨之或中或外則今日之利益猶屬未能溥徧而内地貨物必歸厘局納捐苦於層層搜剔恐商販亦後難爲繼卽以滬地情形言之正慮巿面清淡無今日之繁華矣蓋海關章程異於厘局者以厘捐雖有省總府總而分局之勢散漫無收各局各辦而委員又復各存一心以攘奪爲招徠以作弊爲體恤因而通局營私無可究詰若海關則辨理一律子口雖分而貨惟一稅旣無須設法招致卽不慮取巧偷避上下相安立法簡易商人免重征之苦而關吏有實數之稽國歛其財而不爲暴民輸其資而不爲困兩者並較益不得不馨香禱祝于傳相也客于是唯唯而去 
[東報譯歐洲事]  
　　日本報載有倫敦九月念三日發來電音云奥京維也納來信謂近來俄國與奥德兩國接近沿邊境界俄國在彼嚴整武備建設鐵車路直接該境且查黑海商船預備裝運火藥鉛彈軍噐等物惟未有日期明文其近兩國邊境地方擬建築武噐庫且於兩大河邊多增軍士以資征調從波蘭至俄國内部兵數目下正在查點也 
[船主被罰]  
　　日本報云三菱公司往來香港之輪船前在馬關相近洋面觸礁失事曾經録報兹悉該船名隅田丸日本商農務省之管船局長訊得該船主於臨事之時毫未經心咎實難辭於十五日詳請將該船主所執第五十九號執照收回罰停業一年以示儆 
[外洋消息]  
　　外國報言曾襲侯與西叅贊麥君由英啓行前赴巴黎斯駐節二十六七兩日疉往法相衙門晤談皆良久始出至其所談若何則外人不得而知也又云法總統以越南和議克成贈越南王以頭等大寳星其越南之首相及御史臺長官曁法國主教之傳語者亦皆各錫寳星以示懋賞云 
[東報摘録]  
　　日本目下正當擴充海軍之際仍照向例支給經費不足實難支持卽横須賀製造船廠亦應加增此次由海軍卿河村氏統籌全局豫算經費總數應增各欵業已上請照給俾得維持要需也○陸軍省在和歌山縣下加海浦苫崎地方察勘建築砲台查其地面八十七萬餘坪又同城崎地方七千餘坪業由陸軍省盡行向民間買定不日興工建築矣○從前日國貴顯私邸未有架設電線之事今擬設立廟堂在位各大臣參議私邸電線行將架造矣○日本近擬於東京大坂等通商五口岸海面設立海上巡查及海外零島一律辦理也○東京定期西歴十二月半調集各地方官至京就内務省次詢會業已通飭遵照曾列於報兹聞各地方亦已預備進京參會矣 
[新擬條約]  
　　九月十二日美國紐約報載有九月八日法京巴里夫家羅新聞云中國欽使曾侯爲東京事件向法國外務卿會商發議欲法國允將後開各欵准行則三國均得言歸于好云第一條准法國之保護只在紅河及 
 
 

Page 2

 
 
三角洲爲界限第二條中國准在紅河至白良江水道開雲南通商巿斱其邊境隙地只留中立沿安南國境由安南兵守護第三條中國今後防遏黑旗入宼第四條法國當認安南爲中國主權然後中國准順化府所立條約第五條只准法國屯兵安南國内其兵額不得逾四千 
[朝鮮近信]  
　　朝鮮全國今年九月十二日查明漢城府五部及八道人民户數男女人口總數計全國凡二百三十五萬五千四百九十九户人口一千零五十一萬八千九百三十七名口内分男丁五百三十萬二千六百三十三名女口五百十九萬六千二四口○十月十三日　山通信言前朝鮮政府所聘外國人經理關稅漸次整理部署將定大約十一月初一日稅關開徵進出口稅金矣○日本派駐釜山陸軍都司海津三雄氏擬由陸路前赴俄境海參嵗不日起程○初十日越後輪船進捲内有日本官内務司員及屬官兩名緣有日本人百餘名在元山東之松島砍伐材木由朝鮮政府照會請將日本人民驅逐是以奉泒帶同警官三名巡查數十名前往查辦順道來此也○竹添公使本擬九月十九日起程回國因公未能動身此已列報目下公務略有端倪擬於本月十七日坐磐城艦兵船帶同隨員一名回朝矣 
[監犯思逃]  
　　前月二十二日晚一點鐘時日本大坂監獄署忽有囚徒思乘間越獄勢甚洶洶幸防範得法不致脫逃一人然亦險矣查該監獄係舊藩所建至今連年加修極其堅固所有强悍之徒皆繫其中蓋取其嚴密也囚徒繫是監者莫不自誇好漢多有不守本分於九年前曾有越獄之事近因南監内有監房七間所繫者非人命重犯卽係强盜共有一百二十名内有吉田梅吉者因爲盜拒捕砍斃巡查入監之後自知死有餘辜冀於萬死中求一生是以謀之衆犯一同破監希阖脫逃衆犯均首肯共推吉田爲盟主瀝血爲誓如破監之時有巡查來拿共當捨命相拒毋使一人被捉其蓄謀已非一朝一夕遲遲不發者因未得其間也至二十二晚衆犯乘獄卒無備卽行動手正在撬開監攔適被一獄卒聞聲趨見卽飛報署中同伴衆犯知事已敗露共出死力將門窗破毁盡行逃出内監復在外監拆毁欄栅而署内獄卒齊將要隘死力扼守獄官亦赶到用好言開導時東北兩監人犯　南監越獄亦思乘機打出監内幾同鼎沸幸得各警察署聞信飛派巡查赶往防護衆犯尚有折窗毁門紛紛思遁者卽被巡查拔刀赶上砍斃二名衆犯稍知畏懼朿手受縳其中爲首者十七名押解至監獄本署分别收禁候訊而巨魁吉田畏罪欲思自縊當被獄卒查出解下嚴加看守矣 
[越事近聞]  
　　香港報云亞威倫載兵船於九月二十二晚已到西貢二十五晚卽復開行前往東京森洛載兵船亦於二十二晚到西貢二十六日始往東京焉聞二兵船所載之兵其數共有一千五百名也○由西貢傳來至近之信息云自十月初二日起凡往來西貢東京兩處之輪船現擬倍增其數如前用一艘者今用二艘遇有歐洲船到之後一日卽由西貢開行前往東京蓋軍情信息在在胥關緊要也○九月二十九日西人遞到海防信息云自秋七月至今海防無甚變動前所建築海旁大路今已畚挶胥停未能工竣也在招商局之碼頭有小屋排列密如蜂房類皆支板作牆編草爲瓦以備新到法軍駐居附近界口亦有如此之屋以爲住兵之所砲船名宣載有水師步兵二百五十人於前一禮拜經已抵埠登岸之後旋卽駛回西貢取道以返歐洲亞威倫載兵船亦　有初屆新兵旦夕聞可至矣前傳敵軍欲攻海防今尚未來惟探有敵軍約一千二百人屯聚於海防界外十餘里誠恐暮夜猝來不及堵禦也海防之兵現雖增多然核其數亦祗三百並所募越南之土兵數人而已惟有嘉仙炮船一艘及内河淺水小砲船三艘其一艘由象山以至海防上下梭巡往來不輟并有軍兵駐守象山似此遥爲聲援尚可藉以少安耳水師提督科烈與總督夏文現在河内夏文則因染有得病將議奏請法廷請假回國俾資調理前者波滑將軍因與總督意見各殊告辭回國今聞代其職者文武兩途仍復時有參商將帥不和正恐難奏膚功耳西人信息又言法軍攻獲衝要之城名年邊卽附近某河可通南定之南者也是城向有越南官督兵駐守法軍竟乘其不備前往攻奪乃法軍無多又不施放鎗砲而越人已望風先潰此眞有所不解矣又聞有人獲一書函乃新立越王秉筆命是處官兵盡力拒禦事若果確則前傳順化所立之約舉國以從悉聽法人之命者又成畫餅矣年邊城勢頗險固由河内而通順化者以此城爲要衝貿易市廛亦稱繁旺東京省之糓米出　屯聚多在此城法人得此富厚之區方欲倚爲外府現留水師步兵一旗爲之駐守云夫攻獲一城而不用鎗炮越人豈眞怯畏如是耶總由法官不許外人傳遞軍情故諱莫如深但言勝而不言敗也曷足信哉○九月三十日海防信息謂水師提督科烈至河内帶同兵士五百人登岸現在河内商議遣調兵士三千人及砲兵等進攻北甯遲之數日必有一塲血戰矣現河内與海防皆甚平靜無風鶴之驚是處之人傳說謂法人多建小屋以爲兵房故海防界外幾無餘地焉香港西字報又云法軍近日軍糧頗　匱乏已有兩禮拜口糧不曾發給倘法廷再不添餉增兵越事將不可問也又云法兵近與海盜接戰海盜多係華人兩相攻擊法兵有一人受傷該盜黨亦有一人爲法兵所獲卽行帶回海防斬决矣 
[移文道兇]  
　　港報言西報述及澳門總督接到英國駐紥北京巴公使移咨文書請將漢口火船踢斃人命之兇犯交回英國俾得歸案究辦至澳督若何處置尚無確耗或須詳奏葡萄牙朝廷然後定奪也 
[撞船近聞]  
　　禪臣洋行之甯波輪船由滬開赴香港將近香港之處忽與中國船相撞中國船斷而爲兩船中諸人皆在半隻壤船上該輪船設法將其拖帶近岸始獲救起具半則付諸洪濤矣 
[紅光燭天]  
　　杭垣自九月來每於天色甫曙旭日未升之先紅光燭天照耀四處若照在紙窓玻璃窓則其色竟與火光無異室中人多有驚起者及推窓審視則天上僅微　數片作淡紅色而已至日没後其光亦如之雖至天已昏黑燈火齊明而紅光猶照耀未熄墻頭屋角竟與火光返照相似初時人皆謂朝霞晚霞漠不在意近則其紅愈甚其時愈久卽詢諸年老者亦皆謂未曾見過不知主保吉凶也尤奇者自本月初二日後西湖之水陡伴紅色近則城中各河道水亦漸紅較之錢塘江水色尤過之若城中之衆安橋三橋趾等河素與西湖相通則尤泛濫晴光宛若桃花之浪凡吸飮之家皆驚疑而不敢往汲兼以天晴口久井涸泉枯故擔水之夫無不爭以奇貨自居每擔價增一倍有以升米而易　水者盖米價每升祗須二十二三文有人戲改滕王閣序句云秋水共落霞一色水火與菽粟相同可謂用古入化按天上紅光閩中亦有所見曾列於報本埠自月初起亦復如是各處來信復多言及此事鑿鑿可據正不知是保佳朕也 
[火災時見]  
　　本月初三日一點鐘後杭垣武林門外忽報火警城中各水龍皆以灾在城外坐視不救警鑼亦未聞聲嗣知係賣魚橋直街某姓柴店中失火幸祗燒夫店屋三間當卽撲滅又初四日二更下城貫橋堍下弄内某姓之箔作坊失火一時警鑼　鳴衆人奔視近處之二聖廟水龍及仁和倉橋之水龍後先齊至當卽澆滅該作坊祗燒去柴房一閴中堆松柴數十担茅柴七千餘担片刻盡成灰燼近來天已久晴風日燥烈略不經心卽易失慎且今歲市面大壞人情奸險不獨小竊繁多卽縱火搶火之徒亦較多於往歲盖謀生無路自不免於倒行逆施也現聞善堂紳軰急於籌欵爲此輩作禦貧之策不僅爲弭患之良謨直可爲救時之良策矣 
[立言得體]  
　　西班牙國巴宜斯城遞到爾科新報謂中國使署委員蔡鈞號和甫昨偕西國爵紳數人遊歴至附近巴宜斯城之甫埃挪 
 
 

Page 3

 
 
鄉因天氣炎熱　在此處小住爲　暑計本城紳商多往謁見蓋以蔡君謙以持已和以接物而於西國各土音多所通曉彼此會晤靡處言語不逹情誼弗洽也聞有紳士股彌悅者于朋儕劇談之際特詢於蔡君曰近聞法人謀奪越南東京名雖維持商務實則欲併吞中國藩服以爲中國之不利夫固人所共知惟未悉貴國朝廷將何以處之也蔡君答以此乃國家之事非使人所得與聞也此次來游貴境祗藉避暑以增閱歴其中山水之勝林本之茂風土人情之美盡足以資談柄想諸公亦樂得與僕無負此雅會也衆聞此言莫不撫掌稱善以爲立言得體惟沙嘉尼爵紳與蔡君稱莫逆沿途同行樂數最夕於越南之事終莫釋於懷私對蔡君言曰竊聞中國土地遼闊人物蕃滋財用充足固共稱爲地球中莫大之國也以法國比之殆猶邱垤之于山岳潢汙之于江海耳法雖豪强曾何足懼况自爲普所蹶政出多門倘與中國搆釁兵連禍結必將有變安能久持哉貴國朝廷若不及時以早爲計微論示弱于天下而漸不可長且於推亡固存之義其謂之何蔡君答以兩國形勢誠如尊論惟敝國朝廷向以柔遠爲心以黷試爲戒故每遇中外交涉之事可已則已不忍吹毛求疵致失和好驟啓兵端原非有所甚畏於各國也自古迄今致治之道惟務德化不尚力爭以期息事安民克臻上理卽有奸民乘機竊發弄兵潢池朝廷猶復剿撫並用祗殲渠魁脅從罔治不欲多殺無辜致傷天地之和况屬外邦素敦輯睦一旦啓　兩軍相接而忍令數十萬生靈血内糜於鎗炮肝腦塗於原野乎此必不然矣而論者不察輙謂中國祗知自守不求振興火器不精船艘不利士卒不練隱忍目前致被西國肆其憑陵尚不知變計然亦思自與各國通商以來海禁大開深知攻守之勢今昔不同特遺使臣輶軒四出購求保邦睦隣之道購戰艦備軍火練士卒維日不足汲汲遑遑求與西國堪相頡頏已大非前時之可比僕今　同欽使親歴各邦留心察看歐美軍政亦不見與敝國大相懸殊且有一事似我敝國更非外邦所能同日而語者沙君聽至此瞿然改容蹶然興席　曰何謂也蔡君曰中國生齒甚蕃人皆有勇知方若遇變故倉猝召募旬日之間可得百數十萬衆爲間各國能之乎所給餉糈每月一人祗　洋銀數圓卽百萬之衆爲餉亦屬無多爲問各國能之乎若與各國失睦興戎相見竊恐調兵籌餉其利害有立見者矣而敝國究不敢殘民以　此所以屢以大度包容與國也此皆爾科新報所述爰譯録之以供衆覽說見循環報 
[法使將來]  
　　英國八月廿八日報載去國新簡駐紥革華京之公使定於九月間啓行大約本月底及下月初婗旌可以戾止焉 
[讞員接篆]  
　　新任英會審員黄　生别駕懌於昨日辰時接印已列前報兹悉昨黎明時各班差役軍健轎夫及各執事人等齊至老北門内公舘迎接新官到任除尋常執事外别駕向在蘇省奉委閶胥兩城巡查差大得民心有該處紳民之萬民傘二頂德政牌二對曰萑苻風戢曰棠黍愛深曰懷德民威曰衛艮鋤莠其餘則爲會審分府欽加府銜卽　府等銜牌别駕頭　監頂年約四十左右到署時先行拜祭二門及灶神再至北地堂行香始入花廳接印再換朝服望闕謝恩諸幕友及書役人等挨次　喜然後至二堂升公座按班點卯畢退堂各官道喜者紛紛不絶别駕接見後卽赴道署謝委擬卽拜會駐滬各國領事明日係禮拜一如奥英副領事賈君會訊捕房所解各案當有五番新政也 
[拘獲賭徒]  
　　英租界盆湯弄東首某茶棧内聚賭已久由捕房查明前夜十二點鐘時捕頭督同中西捕前往拘獲賭徒三十餘人及洋銀賭具甚夥暫押捕房明日必當解案發落也 
[給洋了事]  
　　前有蘇婦某氏乘金阿銀航船赴蘇失去首飾籃一只内有金節徝千餘金當扭金送捕房解英公堂由陳太守訊不承認送縣後仍不肯招在押患病交保因無人經保發普育堂國治該氏亦置之度外嗣老闌地方之某蟹行中失蟹一簍雇魚船打撈豈知蟹未撈獲反撈得一籃内有金銀各飾卽該氏之失物也經人看見報知捕房包探傳到該氏并將撈獲之人一併送公堂斷領給賞客情均列首報兹悉金阿銀在堂患病沉重已於前日身死金之妻子以爲被該氏妄控致遭久覊患病身死且原物已得故向理論旋有人出爲理勸該氏酌給銀洋八十元作爲賞棺成殮扶柩回籍等費事隨寢息 
[醫生受騙]  
　　誆騙之術愈出愈奇一或不慎往往有堕其彀中者英租界老閘大橋北首有某姓向爲醫生家祗一妻前日清晨有口操湖北音者穿紅邊馬褂頗似營勇模樣手持名片至該醫生處言吳淞口某統領患病特遺我來請先生前往診治醫生答以路遠非轎節船其人曰曰大人命我雇舟接先生去遂到船行雇定大蒲鞋頭　言明船價洋六元放船至垃圾碼頭侯醫生下船其人又至醫生處言船在碼頭伺候先生隨與同行下船醫生旣坐船艙卽將身穿之線縐棉褂脫下其人卽囑船夥帶籃一同上岸購辦魚肉一面又向醫生言我大人有信要交與近處之某大人乞借先生之馬褂暫穿醫生允諾其人同船夥登岸後又囑船夥在茶館暫候俟送信去後同購食物豈知其人又至醫生家向醫生之妻曰先生到吳淞診治我大人之病非一二日卽能回來恐天將寒冷先生將棉褂交汝多帶皮衣醫生之妻卽收其棉褂將珠皮灰鼠等袍褂打成一包交付其人卽去如黄鶴醫生在船不見營勇至已有疑意俄而船夥回言其人送信一去不來醫生始知棉褂已經遭騙及回家乃知已被將棉褂掉騙皮衣矣正悶悶間船户亦來言其人云先生教他前來雇船先生旣不到吳淞須給償酒資吵閙不休醫生無奈又給酒資二百文而去 
[法界公堂瑣案]  
　　昨報豈侍者得賄一節其中情節與公堂供語略有不符盖侍者楊阿昌送捕後經人保出昨日到案捕房將該竊侯松山解到據法通事稱前日招商局江孚輪船到埠在夜間三點鐘時侯松山在船上被更夫眼見拉住盤詰據云在船爲替工見其形跡可疑將侍者减到而洋人亦到已被竊金表金練金戒等物當塲搜出尚少小皮袋一个内有洋五元該輪船隨欲開行故洋人已去其表練金戒等亦已取去因在船查搜洋元之時侯松山稱交與侍者爲此一併送押而侯松山前曾充過英包探夥等語王别駕詰之楊阿昌則供語相同並稱更夫喊呌之時洋東在塲所失之物彼交興洋人並非交我何來洋元及詰侯松山堅稱並無金表練條乃在扶梯邊所拾其洋元確交該侍者王别駕謂表是誣爾練是拾得供認洋元交與侍者然則洋元何來非竊而何尚敢狡展着將侯松山交捕帶回管押嚴追洋元楊阿昌無干着卽釋出○小東門外水菒行夥何阿四稱前日輪船到滬載來桔子五桶我與出店人前往各取一桶尚有三桶着挑夫費阿剛挑到行中祗剩兩桶缺少一桶向其查究非但不認反稱另有出店取去爲此將其送捕解案王别駕詰其每桶價值幾何斤兩若干答稱每桶值洋一元數角計重四十斤之譜王别駕詰之費阿剛稱伊等着我桃兩桶已經交明實無三桶王别駕詢何阿四是店主抑是夥計現在意欲何爲答稱爲夥今欲其查賠王别駕謂旣是夥計兩个人前往押挑桔子三桶尚且管不週全自應由爾賠償且每桶自稱有四十斤之譜則三桶並桃亦覺前後輕重定非桃夫所失着一併斥退○花烟間婦李陳氏控稱有方得英者前來吃烟竟將二馬車水烟袋携去爲此趕上正遇巡捕到來獲住解案法包探將烟袋呈騐王别駕詰之方得英據供南京人爲薙頭匠因到彼處吃花烟被伊多取四開洋兩个故取其煙袋巡捕不察將我拘案王别駕謂汝去吃烟乃欲送錢與伊伊多取四開洋兩个亦非大不了事到公堂對簿實屬多事着罰方得英洋兩元充公水烟袋給原告領去○前報列恒德昌雜貨行因紫革涉訟一案昨日覆訊而袁有佳經人保出已着保交案捕房將在押之俞雲槎解到原告高滸梅翎頂上堂遞呈另有德大錢庄夥某甲亦 
 
 

Page 4

 
 
遞禀并附呈恒德昌取到帳簿一本呈案稱與恒德昌往來被欠銀三千兩之譜有伊行帳簿爲據而袁有佳亦有禀遞呈王别駕將各禀閱竟詢袁可是恒德昌經手人答稱是又詢俞雲槎可是管帳此簿可是親筆結欠德大庄之銀究有若干俞雲槎答稱帳簿是親筆約欠德大之銀三千兩左右王别駕謁旣已數目相符隨謂德大庄夥曰伊等之事未曾明白爾之控數吻合着爲退去再理旋據高滸梅稱恒德昌共有五股爲昌記公司職員一股出銀一千五百兩　中之事概不與聞在前年囤紫草之時曾付現銀與袁並不在昌記公司帳内今俞雲槎將紫草之銀盡付在高滸記名下豈有是理且股中有周味記一股亦是俞雲槎來糾入業因紫草之事竟稱早已拆出而去年到今默無一言並未關照直至今日始稱拆出乎王别駕詢詰紫草共存本若干現在可　若干據哀有佳稱紫草存本計銀八千兩之外連利竟有九千兩左右無如新貨已出價值日跌照現市價祗能售銀一千數百兩當進貨之時原說入昌記公司之帳今已虧本各股均應攤派而股分是高滸記周味記徐茗記三人及俞雲槎輿我也豈料俞雲槎不付昌記之帳而俱付於滸記名下因之高滸梅椌告等語俞雲槎聞言卽與袁爭論謂我雖管帳爾是輕手人進出貨物皆爾所爲囑我付滸記豈敢不遵情願偕至神前設誓復據高滸梅稱五个股東本銀有限豈我一人可用銀八千餘兩卽照袁云歸昌記公司帳上亦無一言提及紫草在於何處亦不得知明是合串圖吞而袁與俞又亙相爭論袁稱願向各股東商懇料理王别駕因爲時較晚着將袁有佳俞雲槎均交保合高滸梅於下期到案候訊 
［ＰＰ］ 
　　滬上小押店疉經大憲嚴禁勒限閉歇乃骸押店等不但不遵憲諭竟敢愈肆刁詐入則制錢足百出則攙維砂廣缺串甚多且有以好换歹之弊昨日午後老闡之某押店有某中前將廣鎖三具質錢一百五十文今向贖遠則一鎖已斷用紙封糊甲向之爭論而該押店公然不認其勢汹汹旁觀咸抱不平云 
［ＰＰ］ 
　　思凡一劇裝點小尼姑下山請景惟妙惟肖近聞老閘浜北之送子菴某尼因不願焚修光圓頂上仍蓄青絲至小　嬛弄内作皮肉生涯若不知秋娘之年老也者有甥女年華　當免亦中人遂欲以已之衣鉢傳之詎甥女另有一舅姆亦視女爲奇貨彼此爭錢樹子昨日午後在偷鷄橋之緒香樓茶舘爭論聲徹通衢經人勸解未識掌上珠終落誰手也 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年十月初一日京報全録]  
　　宮門抄○發抄旨三道○川督丁奏川省盜案請仍照舊章辦理摺○又奏恭報被灾各㕔撫恤緑由片○府尹繼等奏請撥賑米片○十月初一日户部通政司詹事府鑲黄旗值日無引見○景廉專摺謝授吏部左侍郎恩○廣東副將何定標謝恩○内閣奏派騐放之大臣派出劻貝勒崇禮畢道遠廖壽恒○左翼奏派管理幼官學派出崑岡○吏部呈進月官卷○欽天監呈進時憲書○召見軍機何定禁○發抄長善等泰廣東同文館提調教習各員請奬奉旨劉秉和等均着照所請奬叙該衙門知道單片併發欽此○又同文舘繙繹生堃元等請奬奉旨覽欽此○李鴻章奏河工需員請揀發大挑教習兩項知縣各一員來工差遣奉旨吏部知首欽此○○丁寳禎片再光緒八年六月三十日准刑部咨尋常盜案現已解勘具題者仍令照例解勘未經奏明解勘者統予限一年一律規復舊制倘實係距省窵遠地方長途恐有疏虞酌照秋審事例將人犯解赴該管巡道訊明由督撫分别題奏不准援就地正法章程先行處决以重憲典而免寃濫於光緒八年四月初三日奏奉諭旨依議欽此隨查光緒七年七月二十日欽奉上諭以御史胡隆洵奏請將盜案仍照例分别首從辦理一摺飭部議奏經部議請將就地正法先行停止仍請旨飭督撫臣體察情形迅速妥識具奏等因臣就川省現在情形詳加察核照前署臬司崇綱所議擬請嗣後州縣報獲盜犯如係道府同城卽飭該管道府就近親提審訊如非同城而距省近有由省遴委道府大員遠者卽着委本管道府或鄰封州縣前在提訊果係贓証確鑿情無可疑仍禀請在本地正法俾已犯者不致久覊囹圄另生他變未犯者亦能觸目驚心稍知畏懼等情奏奉諭旨刑部知道欽此欽遵在案兹據部咨欽奉前因查川省於八年六月三十日接准部咨子限一年現在已届一年限滿自應遵照辦理何敢再事煩瀆但臣詳繹部議必須奉到部覆始准正法不准先行處决意在慎重刑章用以推廣皇仁惟讞獄固貴詳慎而立法尤在因時查咸豐三年前督臣裕瑞奏請就地正法緣以川省盗匪之多甲於天下其名目有幗匪會匪梟匪之分近復加以燒香結盟之徒暗中糾衆匪黨之多至爲可慮故近年辦理雖嚴而搶刼之案尚復層見迭出又川省地方遼闊各屬距省多有三十餘站之遠每解一凶所費甚鉅地方官多因解費無措住往諱飾消弭然緝補稍一廢弛盜匪愈肆强暴從前川省百姓之畏盜甚於畏虎甚至官紳之家亦多有與盜潛通者殆懼其搶掠報復不得不爲自保之計也地方之情形如此不得已始籌變通辦理訊明後卽在本地立予正法俾該處人民觸目驚心知所畏懼固非因軍興後始用重典况繩之以法必須實有眞贓經主認領及夥盜亙相質証訊明其何人起意糾搶何人喝令行搶何人把風接贓何人下手拒捕何人知情分贓何人臨時不行應未分贓一一訊實乃爲之據情定案分别輕重擬辦原非一係搶案卽概爲駢誅是川省之辦盜案尚覺詳慎今一旦責令層層解勘分别題奏於奉旨後正法固爲正辦但其間往返躭延至速芥須半年之久旦在省處决時過境遷該匪之處决與否本地匪徒毫無見聞百姓亦無從知悉殊不足以昭儆戒又近省與遠省雖有招解不招解之分而四川省城以成綿所　盜案爲最多卽成綿所屬州縣亦有距省在三四百里以外者長途之疎脫堪虞差役之解費難辦名地方官　此諱飾消弭均屬意中之事又若輩兇狡性成自知所犯甚重招審無不翻供旣翻供卽不得不提失主保甲質証一經提質則廢時失業者又不知凡幾是正盜率皆稽延顯戮而平民旣經被搶於前復受拖累於後更非所以安良善也雖委員提審亦常有翻供提質者而就近備質與解省備質其受累之輕重逈然不同况現經該管道府提審又由省委道府大員隣封府州縣往訊復與招解判省事異而情同如果案情稍涉疑竇孰肯以人命作人情草率了事妄行禀請就地正法自于嚴譴卽州縣或有含混之處而臣等於盜案重情亦必詳細推求以贓証確切爲憑斷不敢遷就率准照辦也查臣自東到川至今業已六稔川省情形知之最熟奉旨　悉心體察歴時又届一年盜風迄難遷息只緣川省地廣人稠而邊境遼遠異常夷漢雜居極易藏奸而人心又極浮動幗匪會匪梟匪無處無之而游勇散練又復時虞勾結且地方貧民極多無執業之人遍地皆是名爲無事實則可憂臣籍隷貴州目擊從前撫臣賀長齡諸事務從寛大由是苗教各匪各立名目毫無忌憚一經倡亂蹂躪川省到今尚不能復元又從前髮匪洪秀全等之　實由前廣西無臣鄭祖琛意在姑息將地方官已經拿獲之首匪全數寛縱遂至虎兕出柙天下均遭荼毒前車可鑒後惠難防况治蜀當嚴古有明訓就川省現在情形而論臣旦夕籌維實有稍縱卽逝之勢若稍依違遷就恐養癰遺患必至有不可收拾故臣於盜案不敢遽言規復舊制者實關係川省大局亦卽關係東南各省大局其解省之中途脫逃証佐之因案受累猶其小焉者世合無仰懇天恩俯念川省與别省情形不同准如臣前所奏以後州縣報獲盜犯道府同城卽由該管道府提審如不同城而距省近者由省遴委道府大員遠者卽酌委本管上司或隣封明幹州縣前往提訊如實係贓証確鑿案無疑竇仍准請就地正法再由臣督同臬司詳細推究可准則准稍有疑義嚴飭再行確訊另禀核辦庶强暴知戒良善獲安稍以仰副聖朝刑期無刑辟以止辟之至意臣實爲因時因地起見非敢希圖簡便置成憲於不顧亦不敢草菅人命予地方官以坐殺之權更不敢固執已見持原奏而期在必行自問無欺用敢據實直陳所有川省盜案請仍照以前奏定章程辦理俟地方實係安靖盜賊果能歛跡再行照舊辦理實爲大有裨益除咨部外理合附片具奏伏乞聖鑒訓示謹奏軍機大臣奉旨刑部知道欽此○○丁寳楨片再據新津縣知縣羅雲碧禀報該縣地勢低窪四面皆河九年五月初八日起至十四日止連得大雨河水汛漲沿河田地多被淹没河邊房屋間有冲塌並未淹斃人口又據調署大邑縣知縣周兆慶禀報五月初八日起至十五日止連朝大雨河水漫溢田地間有淹没人口房屋均無損傷又據彭山縣知縣張珠禀報五月十二十三等日大雨如注河水陡漲地畝間被淹浸田禾尚無損傷又據署涪州知州劉樞之禀報四月二十七日夜風雨交作繼以冰雹禾苗橋梁間有毁壞之處又據漢州知州黄華鎬禀報該州五月十五十六等日風雨大作河水暴漲致將先德橋冲塌三洞　斃男丁一人田禾房屋並無傷損又據署酉陽直隷州知州吳鴻恩禀報三月二十三四等日連日大雨山水漲發居民房屋間有冲毁田禾微有傷損節氣尚早可以補種不致成災又據署西昌縣知縣梅震煦禀報六月初四五等日大雨如注山水大發田禾房屋多被冲毁幸未淹斃人口又據署萬縣知縣顧　壬禀報該縣正月初十十二及二月初一十八等日四次失火延燒瓦房草房一百六十餘間又據本任縣路朝霖禀報六月十四日早風雨交　何水陡發冲覆民船十二隻淹斃三十餘人沿河居民早日搬避並未冲刷田房廬墓又據署鹽源縣知縣黄桂滋禀報二月初二日夜縣屬杭州地方失火延燒舖民八十餘家又據署嘉定府知府王樹漢署樂山縣知縣覃廷楨會禀五月初八日城外板廠街不戒於火延燒民房三十五家又據綿州知州文棨禀報正月十四日夜該州北門外居民不戒於火廷燒民房四十餘户又據華陽縣知縣顧懷壬禀報七月初七日縣属石洋塲地方失火延燒民房一百餘户均經該地方官督高居民隨時撲滅並未延及官房亦無損傷人口情事經各該州縣先後禀報前來臣查此次被災各州縣只漢州淹斃一人萬縣淹斃三十餘人其餘名處俱未成災已據各該地方官先行捐廉撫恤但幅員遼闊遺漏堪虞當經臣分别委員馳往同勘確實禀報除大邑彭山漢州酉陽四州縣被災較輕已經各該牧令捐廉散放不計外復經批飭新津縣在於厘局撥錢五百釧涪州由涪岸鹽局潑發銀三百兩西昌縣由厘局　發錢一千串鹽源縣由厘局撥發銀一百兩樂山縣由嘉定厘局撥發銀五千兩萬縣由該縣厘局撥發銀三百兩綿州由厘局撥發錢一百三十串華陽縣由釐局撥發錢三百五十串分别被災輕重按户散給務使實患均沽至被毁田禾已分飭赶緊補種應修房堤橋梁亦令通籌妥辦勿任一夫失所以廣皇仁所有新津等處地方迭被水火雹災業已分籌撫恤緣由附片陳明伏乞聖鑒訓示謹泰軍機大臣奉旨知道了欽此○○臣繼格臣孫毓汝臣畢道遠臣周家楣跪奏爲援案請撥粥厰賑米以恤貧民恭摺仰祈聖鑒事竊查通州地方每年冬間王恕園等處設廠放粥近年均蒙恩賞賑米八百石石光緒二年三年因遇災歉奏撥賑米二千石煑粥散放欽遵辦理各在案兹據署通州知州李均像以本年通屬曁鄰封各處均被水成災貧民餬口維艱若僅照常請米八八百石恐不敷散放擬請援照光緒二年三月成案奏撥賑米二千石分撥各厰煮放具詳前來伏查通州爲水陸冲衢貧民本衆經此水災失業尤多目前糧價又益昂貴該該州所請委係實在情形合無仰懇天恩賞給粟米二千石卽由通倉支給應飭該州分撥各厰煮粥施放以廣皇仁至應需柴新人工等項撥米旣多所需較巨又值木本年柴薪昂貴除由各廠紳薰照向年捐辦外所有不敷之卽由臣畢道遠等於賑欵内酌量撥给所有臣等援案請撥賑米緣由謹合詞恭摺具奏伏乞皇太后皇上上聖鑒謹奏奉旨已録 
 
