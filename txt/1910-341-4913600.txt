# 1910 - 341 - 4913600

 

Page 1

 
 
   
 
 

Page 2

 
 
[上諭]  
　　監國攝政王鈐章十一月十三日内閣奉　　上諭憲政編查館奏派員考查各省籌備憲政情形據實臚陳一摺前因憲政關係重要曾由憲政編查館王大臣選派館員分赴各省考察一切茲據奏稱派赴東三省直隷山西山西河南湖北江西安徽江蘇浙江福建廣東各員先後察竣回京將考察實在情形逐一呈報各省遵章籌辦憲政均已略具規模惟程度未能齊一用意難免互歧其主管各員實力任事者固不乏人而奉行具文者亦在所不免自應分别優劣加以勸懲奉天民政使張元奇提法使吳鈁遼陽州知州史紀常鐡岭縣知縣徐麟瑞直隷提學使傳增湘河南提學使孔祥霖廣東民政使陳夔麟山東巡警道潘延祖山西太原府知府周渤吉林試署西南路道前署吉林府知府李澍恩農安縣知縣壽鵬飛黑龍江署龍江府知府黃維翰江蘇候補道夏敬觀江西候補知府黃立權浙江候補知縣梁建章谷鍾秀俱能實事求是尙有成績可觀均着傳旨嘉奬福建興泉永道郭道直辦事竭蹶精神不及於巡警禁烟各要政率多有名無實着即行開缺河南巡警道蔣楙熙辦理警務未能擴張整頓着開缺另補直隷天津縣知縣胡商彝諸事廢弛斂錢肥已每年所由陋規爲數頗鉅調查戶口復欲向民間苛歛以致民怨沸騰着卽行革職現值提前籌備憲政内外臣工愈當淬厲精神力圖前進着各省督撫嚴飭所屬妥速籌辦毋得任令敷衍因循致誤期限並着憲政編查館王大臣隨時加乵考核分别殿最臚列奏陳總期通力合作尅日觀成用副朝廷孜孜求治之至上意餘着照所議辦理該部知道欽此 
　　上諭福建興泉永道員缺着慶蕃補授欽此 
　　上諭河南巡警道員缺着王守恂補授欽此 
　　上諭試署河南勸業道王維翰着開缺另補所遺員缺着胡鼎彝試署欽此 
　　上諭寳棻奏考覈文武各員分别舉劾以昭激勸一摺河南開封府知府袁鎭南衞輝府知府華輝汝寗府知府李兆珍鄭州直隷州知州葉濟前署洛陽縣知縣寗陵縣知縣鄭鴻瑞孟津縣知縣孫龯章夏邑縣知縣黎德芬署理永城縣知縣候補知州楊葉昻祥符縣典史丁燕詒尉氏縣典史朱道培旣據該撫臚陳政績均着傳旨嘉奬鄢陵縣知縣榮禧性躭安逸闒冗無能新鄭縣知縣袁啟芬袞庸懦弱物議沸騰太康縣知縣龔文明丁役用事玩視民命内鄉縣知縣邱縉積案濫抃馭下不嚴氾水縣知縣賴豐杰性惰才庸優柔寡斷偃師縣知縣李龍書疏庸惰玩信任家丁封邱縣知縣謝葆榮庸鄙近利尤習惰逸前署沁陽縣知縣試用同知王壽勲治匪寛縱營私忘公前署息縣知縣候補知縣劉豫立緝捕不勤操守難信前署汝州直隷州知州候補直隷州知州唐彝藩擅釋押犯罔顧民瘼署修武縣知縣大挑知縣保　瑞卑鄙貪猾聲名狼藉前署柘城縣知縣試用知縣高錫騏性情卑鄙行爲浮妄前署原武縣知縣試用知縣周維淸不通文墨辦事昏庸前署唐縣知縣候補直隷州知州周書麟人品卑汚聲名甚劣代理淮沈項縣丞試用典史劉覲宸柔懦貪劣光州吏目余嘉蘭性情乖戾前代理盧氏縣典史試用未入流華霖行同無賴已撤五十七標二營管帶候選鹽大使周葆禎性情貪鄙前在洛陽防次嘖有煩言候選縣丞湯本新前充協部副軍需官採辦不實已撤中路巡防隊統領補用游擊徐厚光藉案擾累用人不當汝州營守備馬靑雲借官勒派被控有案南召汎把總高鳳翼聲名惡劣西華汎把總胡沛霖不安本分巳撤陸軍工程營管帶補用千總李保常不齒軍界均着卽行革職分缺先知縣吳廷模劣迹多端衣冠敗類着革職永不叙用中路巡防隊二營管帶補用守備周明成聞有受賄養匪情事前路巡防隊三營管帶儘先都司同錫福所屬弁兵不盡可靠均着即行革職如有重大情節着另行查明參辦陳州府知府陶福同年力稍衰不勝繁劇淅川直隷廳同知王錫田才欠明幹難勝邊要汲縣知縣李崧褐精神不振輿情未盡允洽均着開缺留省另補桐柏縣知縣王慶垣書迂未化難膺民社惟文理尙優着以敎職降選餘着照所議辦理該部知道欽此軍機大臣署名奕劻毓朗那桐徐世昌 
　　宮門抄十一月十四日召見軍機慶蕃 
[交旨]  
　　十一月初六日軍機大臣奉　　旨廕生英順著以七品筆帖式用恩厚著以旗員用趙景濟著外用趙景沂著外用蔡正綸著外用劉應瀚著外用吳頌賢著外用劉廷楨著外用玉仁鏡著内用截取道員翰林院秘書郎吳懐淸著照例用吏部考功司郎中員缺著楊敬遠補授吏部驗封司員外郎員缺著梁志文補授吏部考功司主事員缺著果　補授吏部驗封司主事員缺着劉方岳補授察哈爾游牧司員著克什本補授簽選江西南安府知府沈錫珪擬補浙江下砂二三塲鹽大使曹家瑞俱著　其補授保舉仍留湖北候補道黃以霖著照例用開復已革指分江蘇試用道盛源著准其開復原官仍回江蘇試用欽此 
　　十一月初八日軍機大臣欽奉　　諭旨資政院奏調用人員分别留院候補一摺又片奏秘書官京察截取保送一切事項比照參事各官辦理等語又奏調院山東濟南府同知趙世駿請開去底缺以原保分省補用知府留院當差一片均著依議又奏添設圖書室編譯員一片知道了欽此又奉 
 
 

Page 3

 
 
　　諭旨資政院奏請鑄資政院關防並秘書廳印一摺著禮部知道欽此又奉　　諭旨侍郎沈家本等奏浙江故紳郎中沈耀勲獨捐鉅資擬建工藝學堂圖書館懇飭立案一摺著照所請學部知道欽此 
代論 
[陳宗藩條陳司法獨立書] （續） 
　　蓋今日所謂法。官者推事而外。則有檢察。而與推事。相輔而行。者實不止檢察一端。律師也。司法警察也。執逹吏也。偵探員也。此皆與推事檢察相繫相維。曾不可以偶缺。譬之築室。梁棟之外。有榱桷焉。有檝楹焉。有門戶焉。有一不具。室屋不成。司法猶是也。推事爲審判之主體。檢察律師司法警察數者。爲審判之補助。檢察旣設。而律師以下無聞。是得其一而失其二也。舉其偏而遺其全也。請言律師。律師之用。所以宣逹訴訟者之情。而與推事相對待。有推事而無律師。則推事之權橫而恣。今推事設矣。而錄用律師。必遲至一二年以後。則奚以故。或謂律。師關。繫甚重。必待造就相當之人才。始可設立。否則弊與舊日之訟師等。固也。然推事關繫尤重於律師。奚爲。不待諸人才造就以後。或謂考試法官。與考試律師。同年並舉事務太繁。故不可不分年籌辦。然法部所司爲何。豈並此一請派考官預備試卷之勞。而亦靳之。此所未解者一也。司法警察。不過警察中一部分耳。而自司法方面言之。則拘執罪犯。搜查證據。非司法警察莫屬。夫今日每一州縣。名役數十。白役數千。事由以辦。弊亦由以滋。司法獨立。必不能不裁汰也固矣。然裁汰之後。司法警察。又復不備。則一切事件。將仍。用舊日之差役。而變其名乎。抑姑爲寛縱以待司法警察之成立乎。抑將盡使推事檢察。躬自執行乎。此所未解者二也。至於執逹吏。事尤卑矣。配送文書。徵收罰鍰。殆與舊日之差役同。而任用須經考試。充當須納證金。防之者至周。故任之者亦重。今以各省審判廳計之不下數千所。計當需用數萬人。此數萬人者。亦必。限以資格。畧知敎育。稍有身家。非如舊日之差役等也。而今日執逹吏章程。尙未頒布。毋亦以爲其事。不足重。他日取諸其人。而皆是耶。則差役之弊。見於今者。將復見於後。也此所未。解者三。也偵探員者。探訪刑民疑難事件。以補警察所不足也。警察尙未成立。安能遽言偵探。然中國。幅員遼闊。戶口滋繁。狡僞。之情。變幻之態。百出而不窮。雖有偵探之至精者。尙無以盡其變。又安能恃此不出戶庭之推事檢察。遂能盡民之辭耶。故今日司法上之偵探。實與推事檢察警察。相倚而相成非可或有偏廢也。而今日法部尙未有籌設偵探之舉。此所未解者四也夫此四者。皆爲司法上必要之條件。有一不備。司法無由成立。即强行成立。其弊亦與舊日之州縣等。又曷貴有此司法獨立爲也。夫今日言憲政者。莫不托於分年籌備之說。然天下之事有可分者。有不可分者。田夫農耕。春播種夏漑耨秋收穫此可分者也收穫之際。或刈以鎌。或束以繩。或取其穂。此不可者也。不可分者而强。分之。事必不治。今日司。法徒。設法官。而不。設律師各項。其弊。何以異此。爲今之計。宜請飭下法部。迅將律。師考試章程。管理章程。懲罰章程編訂施行。並會。同民政部。商定司法警察之辦法及。權限。而執逹吏之任用。偵探員之養成。皆各嚴定章程。轉飭各省提法使。認眞籌。辦務與各級審判廳。同時成立。如果趕辦不及。則莫如將各級審。判廳。稍緩開辦。以待各種組織之完全。否則徒。以推事檢察。爲司法。獨立。之具。則賢。者苦於。無所。贊助。不有有爲。不肖者轉以事自得自專。敢於恣肆。非司法前途之福也。抑更有請者。法律館之設三年矣。宜嚴定期限。飭令將各種法律陸續編纂奏交資政院核議施行。庶審判得有遵循。司法不成虚設。尤根。本之計也（完） 
要件 
[度支部試辦宣統三年各省各衙門豫算總說明書] （四）（續） 
　　甘肅謹案甘肅省宣統三年預算。歲入共銀三百八十萬五千九百五十六兩有奇。歲出共銀四百三十萬八千八百七十九兩有奇。比較出入不敷銀五十萬二千九百二十三兩有奇。預備金十萬兩在外。歲入各類。以協餉爲最鉅統捐次之。田賦鹽茶磨課等稅又次之。官業收入正雜各稅爲最少歲出各類以軍政費爲是鉅。行政費次之。民政財政實業等費又次之。交涉交通等費爲最少。其宣統三年應辦事。宜各經費。該省聲明另案辦理。尙不在内。本部現就原册詳細覆覈。該省歲入之欵。以協餉爲大宗。原册所列銀一百五十一萬九千六十六兩有奇。係額撥之數。不盡足恃。應由該省籌增入欵。以資補救。歲出各欵除本部增列應解軍諮處經費銀九千兩。業經電商該省允增外其餘支欵共擬覈减銀六十萬四千二十餘兩。估計該省預算。應盈餘銀九萬二千九十餘兩。除三年應辦事宜各經費。擬俟該省另造册表到部再行覆覈外。所有該省應行籌增之入欵。以及本部覈减之出欵。均經電商尙未據覆。是以暫不增减。此覆覈甘省預算出入各數之大槪情形也。查該省歲入協餉。近年各省關多未如數恊撥。自應别謀興利之方。如羊毛麫灰銅礦金沙。皆爲土産。茶票鹽引。又爲釐稅太宗。果能提倡土貨。整頓稅務。不必另籌巨欵。而利源自能日增。若僅仰給於協餉終非經常持久之道也。 
　　新疆謹案新疆省宣統三年預算。歲入共銀三百五十六萬七千三百八十五兩有奇。歲出共銀三百四十七萬三千七百七十二兩有奇比較盈餘銀九萬三千六百一十三兩有奇歲入各類以協餉爲最鉅。田賦 
 
 

Page 4

 
 
次之。稅課釐捐又次之。官業捐助雜收爲最少。歲出各類。以軍政費爲最鉅。行政費次之。敎育民政財政司法等費又次之。交涉官業實業等費爲最少。本部就原册詳細覆覈。酌加增减。入欵增銀一萬二千六百四十餘兩。出欵减銀三十四萬三千六百十九兩有奇。循此估計。該省預算應盈餘銀四十四萬九千八百七十餘兩。惟該省册到較遲。本部覆覈之後。不及電商。應俟專案咨行該省查照辦理。至册列盈餘一項。本視協餉爲轉移。三十四年所收協餉尙一百三十六萬。宣統元年則僅收一百二十一萬餘。以此爲衡。非特盈餘難恃。且有鉅虧。該省地處極邊。建設行省以來。取民之政。務從寛大。田牧鹽礦。遺利尙多。圜法茶務。諸待整飭。而一切徵收賦稅。官吏之侵漁。綜覈之疏略。實不能免。以原册田賦說明書。及監理官報告證之。如淸釐改折徵糧一案。兩年爲民省三百萬。釐捐各項。向歸包徵。亦有不實不盡。是該省尙非無可籌畫。斷不宜專倚協餉待哺於人。兼之固圉殖民。皆爲急務。應用諸欵。尤難撥籌。是在任事者振興本業。大闢荒萊。整頓徵收。剔除欺隱。自可漸圖規存之策。否則將有坐困之勢。擬併另行該省覈辦。又該省俄貨無稅。與通商各關辦法歧異。現當修約之年。如能一律設關收稅。亦可增大宗收欵。前據監理官報告。業咨明外務部商辦。此覆覈新疆預算之大略也。 
專電 
[電一（北京）]  
　　浙撫增韞奏减出口土貨稅加增進口洋貨稅釐 
[電二（北京）]  
　　陸軍部尙書擬請以後引見召見軍界人員一律軍服 
[電三（北京）]  
　　資政院議員今日（十四）會議剪髮議案大半主張剪髮聽人自便毋庸易服 
[電四（北京）]  
　　東督錫良鄂督瑞徵江督張人駿會同電奏各省交涉益繁地方民情各異難以强同請將新官制先行頒布以使參核免生糾葛 
[電五（北京）]  
　　御史趙熙奏請赦用黨人摺上後攝政王頗爲所動嗣經某樞臣進言須分别核奪遂將原摺留中候再核案宣示 
[電六北京]  
　　文官考試章程高等七條普通三條將頒布 
[電七（東京）]  
　　日本通信協會（後藤遞相爲會長）於西十二月十六日開日本電話開始二十年紀念祝賀會業己招待電話器製造家及中央電話交換局員到會觀禮 
[電八（東京）]  
　　日本參列南美智利建國百年祭典之井上大使於西十五日回抵東京 
[電九（東京）]  
　　西十五日早橫濵市大火燒燬家屋一百八十二戶緊要新聞一 
[出版律請交資政院北京]  
　　日前民政部奏擬訂出版律計五章二十五條内容與報律彷彿大致謂立憲各國人民其言論之自由權均依憲法爲保障另定專條如出版法之規定是也臣部職司警視責在保衛治安誠以出版物之功用足以輸灌各國文明發逹人民智識然使漫無限制一聽其自由出牘且將軼出範圍推其影響所及不特無以增進文化或且妨害秩序當此預備立憲時代尤不得不愼重將事以期不致畸輕畸重等弊經即督飭司員悉心商酌擬定出版律五章二十五條加具案語咨送憲政編查館覆核茲經該館覈訖咨覆到部理合繕單進呈請飭交資政院議决頒示天下以資遵守 
[剪髮案全體表決北京]  
　　初八日資政院特任股員開會審查剪髮一案全體表决而尤以牟琳文龢陳懋鼎諸人主張最力當討論之時邵羲謂將來海陸兩軍萬無留髮之理皇上爲海陸軍大元帥宜首先薙髮爲天下倡牟琳謂現在軍學工商各界相率薙髮勢難遏止宜請朝廷明降諭旨令内外臣民一律薙髮以新天下耳目全體贊成遂以牟琳之說表决至於易服一節莊親王那親王謂朝服爲。本朝體制所關祭祀天地仍宜用朝服以免數典忘祖之譏且剪髮之後如果舊服實在不適於用應如何稍加變通之處亦宜愼重商妥然後請旨裁奪以免擾亂而昭劃一各股員亦均贊成 
[預算股員與政府繼續恊議北京]  
　　初八日午後一時預算額外股員許鼎霖易宗夔孟昭常李文熙王璟芳等仍在會議政務處與政府繼續協議是日各部行政大臣到者爲澤公廷尙書溥尙書曁度支部兩侍郎學部兩侍郎而各部特派員各省特派員亦均蒞止首由易宗夔許鼎霖與澤公協議度支部行政費及歸併稅務處鹽政處各事澤公謂行政費之核减本大臣極表同情稅務處鹽政處之歸併俟明年新官制發表此種機關斷無存在之理繼由孟昭常與廷尙書協議法部行政費易宗夔與寳李二侍郎協議學部行政費并與溥尙書協議 
 
 

Page 5

 
 
農工商部行政費均得同意惟與郵傳部特派員協議未能了結俟股員會再議王璟芳與理藩部協議行政費亦無異詞五時半散會 
[牟議員質問中央銀行辦法北京]  
　　資政院議員　　牟琳質問度支部大淸銀行說帖（一）度支部前答羅議員傑質問書謂大淸銀行係採日本中央銀行制度查發行紙幣爲中央銀行之特權然現在之交通公益等銀行皆得發行紙幣度支部何以絶不過問（一）發行紙幣皆有一定之額所謂制限發行法是也日本發行額爲一億二千萬圓英國則千八百十七萬五千磅德國則四億五千萬馬克大淸銀行之發行紙幣究有一定之額否（一）發行紙幣須有同額之實幣及生銀爲準備金謂之正貨準備若紙幣發行逾於正貨準備之額則必有確實之商業手形及公債劵等爲之擔保謂之證劵準備現大淸銀行之準備金額是否與紙幣之額相應（一）中央銀行遇市面恐慌時其紙幣發行超過證劵準備之額則課以相當之發行稅大淸銀行究有課稅之規定否（一）中央銀行爲銀行之銀行則當立於普通銀行之上爲金融之總機關今大淸銀行所營之業略與普通銀行無異究合於中央銀行之性質否 
[輦下志士之開釋黨禁熱北京]  
　　議員方還提議案竊維國以人興無人則亡黨禁之嚴皆在季世聖上御宇恢恢解脫寛不傷仁乃厚國本歷觀往史得失孔昭我朝文絪闊疏素無黨禁咸同以來海禁大通治益寛大惟光緖戊戍變法始興黨禍六子駢誅康梁遠遁牽連罷斥項背相望亦越庚子至漢臯之禍慘殺累累時彌十歲播遷幸存者猶嚴禁錮四海悼歎竊謂幸遇聖明當得寛宥默爾至今良所未喻未戊戍之役先皇帝恫念宗社與民更始渙汗大號海内向風綱維張弛秉自廟謨康有爲梁啓超輩草莾新進輔導先皇帝職化協贊功不副志而暴雷疾風乘輿嬰疚朝局一變遽興黨獄舉國慘沮治道中頓以先皇帝神聖英武毅然變法昊天不祚中道撓阻求福得災良用感喟然今之人民其得懐新翼翼少具世界之知識與夫國家之觀念者則固猶戊戍三月至八月數十詔諭風勸振厲之功也故令先皇帝無八月稱疾之詔得人以輔勤求上理何至有庚子西狩之禍而十年之間亦必憲法早立國會早開時事或不至阽危若此然功雖未竟而後來新政多采取戊戍之遺謀昭昭在人耳目且海外逋臣謹守亮節惓惓故國猶一意主張立憲力闢羣言消弭暴亂是先皇帝何負於人民宗社而黨人贊助開始維新者亦誠何負於國家夫天下痛心之事無有過於是非之不明功罪之不彰先皇帝灼察時變銳意圖治秉宸斷排衆議抉汚蕩穢變耳易目者是誠數千年不世出之英主爲中國所　有之仁聖何圖於戊戍疑獄至今黯黭日用重光卒未昭雪黨禁不開無以明當時功罪之實而彰天下是非之公甚非我皇上與監國攝王政繼事述志克稱逹孝之盛心也夫古今時變旦暮不同始見生怪今乃大解如令孝欽顯皇后今日猶在亦當鑒白黨人解釋前獄世界公理久而益彰方今明奉上諭宣統五年將實行立憲巖壑騰躍有向榮之意豈可令先皇帝侍從之臣遏抑淪陷摧殘禁錮無自新之日伏願廣普皇仁解弛禁網凡有戊戍庚子罹黨錮之禍者悉予開復以彰先皇帝變法之大功而作四海臣民向新之機則國家幸甚 
　　同志會通告各報社吾帝國國會縮改期限朝局更新邦人大和恢恢治道自當蠲除煩苛解脫文網舊時黨錮卽應特詔赦免振厲四海宏普及之仁作向新之機蓋吾國民氣衰苶不振自數千年迄於今茲震蘇良難往者黨人憫世矯俗激蕩過中遽罹刑禁揆其初志固非薄於忠愛論厥功罪尤當不掩是非吾同志於去月上書濤邸已發其端頃者奉直志士又議請疆臣代奏而資政院亦提出議案公理所在契合罔間貴報職司遒鐸宣發公言伏望論列而鼓吹之則廣大淸明宏我憲政厥功甚偉無任頓首以請同志會幹事孫洪伊等謹啟 
[裁撤吏禮兩部又有爭論北京]  
　　憲政編查館王大　　臣近日迭催各館員將京内外官制從速編定館員中多有主張將吏禮兩部即行裁併者惟某某諸館員特反對此議謂吾國向以禮敎立國現在實行立憲關於改革典禮之事較前尤繁非有專部詳細考訂將來必貽識者笑柄且無禮何以立國故新官制中禮部萬不可裁去至吏部掌全國銓選重任資勞之說現雖不合時議然苟并此而無之恐夤緣奔競之風從此將大張其燄云云現各館員雖多不以此議爲然而論者爭持甚力不知將來作何解决 
[浙路代表第三次談話紀北京]  
　　上月三十日浙路　　代表以向郵傳部遞呈浹旬未批隻字赴部催批沈雨人侍郎云此件公文巳打包封送往天津唐尙書處代表隨於初四日赴津謁唐唐謂並未見到此件公文代表無法復於初七日赴部謁沈請一一切實批答以慰南中人心沈云存欵逾期不撥章程當然無效唐尙書在賞假期内予决不推諉但廢章程必廢合同鐡路局僅提到英公司欵四十五萬磅照合同不及三分之一逾期不付合同亦失效力前京張鐡路行落成禮時英公使朱爾典謂滬杭甬借欵合同巳失效力敝國不願使貴國政府强迫人民亦不願使貴國人民反對政府此語甚爲正大代表云非人民反對 
 
 

Page 6

 
 
政府實遵守奏案耳然則章程與合同均失效力人民旣願廢章程外人又願發合同所不願廢者獨當日染指借欵一流人物耳沈云染指固有其人予亦難言予曾將各國借欵合同與中國比較雖埃及亦無如吾國失權利之甚者中國借欵有如賠欵可歎即如滬杭甬借欵向英公司僅提到四十五萬磅彼已先將虚息虧耗扣去實爲無本之息代表云然則此事延宕一日即國家多受虧耗一日大部旣明知其害何不速辦沈云惜唐尙書在假中代表云公司商律旣無可遵守章程又不解决人心惶惶大部如遷延不决當電南中撤路局退洋工程司遵照奏案辦理代表等在京待罪可也沈云此語不無激烈章程已不廢自廢但須協商辦法代表云大部宗旨旣定此事對内對外當分爲兩起辦理從前奏案本如是對於人民除遵章廢章外别無第二辦法更無圓通辦法沈因謂准初十日前必有切實批答云 
[京師近事]  
　　聞前日上諭責成憲政編查館將前定九年籌備案分别縮短一節係爲抵制憲法大臣上摺請裁該館之地步盖因倫貝子澤公均以編查館貽誤憲政曾有請旨裁撤該館之議故該館乃先發制人請旨宣明以固地位 
　　自八旗憲政會上書質問變通旗制處以來該處大臣連日會議刻聞已有完全辦法澤倫兩大臣特派提調吳君廷爕恩君華於初十日至八旗憲政會當衆宣布一切辦法 
　　監國近日於辦事後在三所召集洵薩兩大臣諭令進講各國編制海軍辦法並時傳良賫臣協統進内演講陸軍大要復將濤洵兩大臣進呈關於陸海軍編譯各書悉心研究遇有疑難處籨出面詢薩軍門及良協統每日除辦事外必閱書三小時 
　　海軍部大臣洵邸以專部設立伊始事務繁難日昨特派曹汝英馮恕鄭汝成鄭祖翼馮國勲張步靑周自齊林葆綸趙鶴齡徐振鵬等員專司籌畫改訂部制一切事宜 
　　關於第三次保和會事宜已經外務部各堂預備一切應行通告全書現正彙案編訂其内容總目共三十餘則附例分一百四十餘條大約年内即可入奏並將飭交京外大員分别簽注勒限覆奏 
　　外務部前曾電飭東督錫淸帥派交涉使調查鴨綠江沿岸現在居住韓國官。紳商民共有若干限一個月查淸報部昨聞錫制軍調查得韓人現居鴨綠江一帶者統有四萬三千一百五十餘名已於日前電報外務部查核立案 
　　唐少川尙書自遭妻喪之後屢次請假前日又請開缺得旨賞假一月聞唐尙書之意俟假滿後决定再請開缺不回本任刻下在津修理房室大有久居天津之意沈雨人侍郎竭力運動郵尙一缺現已有八分成熟而梁士詒則可望升補侍郎仍兼鐡路局局長李焜赢雖久有升侍郎之資格然不能不居梁士詒之後大致唐尙書假滿必有一番大更動云 
[時評]  
其一　　資政院責問軍機摺稿已通過矣。且盛傳於十一日上奏矣。然而外間又有謂尙未繕寫者。其信然耶。抑傳之非其眞耶。 
　　顧記者自議員心理上揣之。或者竟未上。奏夫資政院責問軍機之議案。成立已二旬。矣所以遲遲不上奏者。豈非有所顧忌。而中情畏怯耶。然則充此心也。安知不更出於延宕消。滅之一法。蓋資政院不久閉會。如延至閉。會而上奏。則卽令無效。而業已閉院。亦可諉諸無可奈何。一方。面旣可解政府之爲難。一方面又可保議員當塲之體面。資政。院多人才。吾知必出於此。其二　　預算股員與政府協商三次矣。記者曾未聞得有絲毫之實效第見。許議員鼎霖之。善於。調停而已。 
　　許議員之調停裁撤吏部等。各衙門辦法也。曰何時裁撤此機關。即何時停止經費。朗軍機首韙其言。許議員眞善於。調停哉。然而記者試問。使無許議員之調停。則吏部等各衙門。裁撤之後。經費將不停止乎。抑應停止乎。本爲當然之事。何用其協商。又何用其調停。然而許議員方。自謂善於調停不止。 
其三　　自温肅胡思敬狂吠以來。言官之價。值掃地盡矣。幸有趙侍御。尙堪爲御史台煞尾一振。 
　　顧記者不能無感嘅者。以將裁之都察院。其毅力之强。直聲之著。猶勝於新立之資政院十倍。人民程度。眞不及官界遠甚矣。 
其四　　唐景崇之飭督學局禁止學生剪髮也。曰剪者以違制論。禁令森嚴。題目闊大。一若犯之必將斫頭者。 
　　記者。猶憶本朝入關之始。有不薙髮者殺母赦。今世丁辮髮末運之候。而保存髮辮之尙書。猶以違制。處分剪髮者之頭。甚矣頭之不幸。而頭與髮。眞成一絶對之寃家。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[皖省撥補釐金之籌畫安慶]  
　　皖撫朱家寳　稱准度支部咨循案撥補釐金一摺單一分前來查照查淸單内開蘇州貨釐指撥安徽减平銀一萬兩契雜稅銀二萬兩鄂岸鹽厘指撥鳳陽關常稅銀一萬二千兩皖岸鹽釐指撥裁减兵勇節餉銀五萬九千兩契雜稅銀七千兩丁漕平餘銀三萬九千兩淸賦多征銀二萬兩皖南茶釐銀十萬兩當經轉飭籌解去後茲據署布政使吳同甲詳稱遵查奉撥各欵除鳳陽關常稅皖南茶釐能否照撥應由各該關局查明詳辦外查奉撥淸賦多征銀二萬兩向由各屬彙入熟征丁地併解司庫並不另立專欵今奉指撥應在丁地正項銀内照數提解又奉撥裁减兵勇節餉銀五萬九千兩與前年認提之數亦相符合應按節省銀數在於丁地米折項下動撥惟須俟次年奏銷裁數後始能撥解又奉撥丁漕折錢平餘銀三萬九千兩查與安省每年認提數目相符惟此項平餘本係出自錢價近年銀貴錢賤各州縣征收丁漕以錢易銀批解多形不敷以致盈餘無出率多欠解勢難仍照原提銀數認解今届擬認籌銀二萬九千兩餘俟屬解足數再行照解又奉撥减平銀一萬兩本在防餉項下扣存籌解現因編練新軍防餉不敷尙須另籌前項减平業已湊撥防餉之用委實無欵提存未能照解又奉撥契雜稅銀二萬七千兩向係湊放京恊各餉及北洋練兵經費每年征數多寡本難預定此項奉撥銀兩應俟京恊各餉解足後如有多餘再行酌量籌解綜計此次奉撥各欵共銀二十六萬七千兩除常稅茶釐二欵共銀十一萬二千兩外司庫仍應撥銀十五萬五千兩現經通盤籌畫擬請戕奉撥淸賦多征銀二萬兩照案仍在地丁正項下動撥丁漕折錢平餘銀二萬九千兩亦俟收有成數報解其裁勇節餉銀五萬九千兩並俟來年奏銷後再行照撥統共安省約可認撥銀十萬八千兩所有不敷契雜稅銀二萬七千兩减平銀一萬兩丁漕折錢平餘銀一萬兩司庫支絀異常委均無從籌補應請俟庫儲稍裕再行撥解等情臣覆核無異除咨度支部查照外理合恭摺具陳伏乞敕部查照施行十一月初四日奉硃批度支部知道 
[魯撫又請截留北洋恊餉山東]  
　　魯撫孫寳琦具奏略云東省改編陸軍步隊兩標並將各府州縣巡勇一律改編巡防隊經臣悉心綜核步隊兩標按照陸軍完全辦法共需餉銀四十七萬六千餘兩除以巡防步隊四大營底餉銀十四萬二千餘兩抵補外不敷銀三十三萬四千餘兩各府州縣巡勇改編巡防步隊四小營共需餉銀七萬一千餘兩除以各府州縣巡勇底餉銀四萬八千餘兩抵補外不敷銀二萬三千餘兩二共不敷庫平餉銀三十五萬七千餘兩反覆計算無可再减惟查東省奉撥練兵經費北洋陸軍及第五鎭兵餉每歲需銀二百二十餘萬計口授食如期解兌絲毫莫能短少際此時艱欵絀百計搜羅筋力已形疲竭若再添此大宗軍餉無米之炊尤屬智盡能索羅掘俱窮因思前准陸軍部來咨嗣後一切軍制軍需軍實之急待擴充及舊軍應行裁改各節均由中央通籌挹注但視國防之緩急一泯從前省界之見等因是於力戒推諉之中仍寓曲予體恤之意東省伏莾滋多禦侮保安練兵實爲急務惟有仰懇天恩俯念東省財力艱窘飭下度。支部陸軍部通籌挹注暫從陸軍第五鎭協餉内每年裁撥銀三十萬兩專供此項改編軍隊餉需之用下餘之欵無論如何爲難仍由東省自行撙節騰挪備用其第五鎭不敷底餉卽由部另行設法匀撥以期兩無貽誤十一月初五日奉硃批該部議奏 
[東京通信]  
　　日本萬國新聞大會誌盛陽歷十二月五日日本萬國新聞記者大會特開第二回年終大會於帝國大旅館各國新聞記者到會者八十餘人我國記者亦與焉日本貴族院議長衆議院議長大隈伯爵淸國公使等到者甚衆大隈伯首先起立高呼天皇萬歲并演說云近來世界形勢漸入平和而東西之文明亦漸入調和之範圍惟支那尙未得有完全之調和殊爲觖望今聞支那於數年後亦將開國會矣專制政體不能存於今日之世界可斷言也將來以東洋最古之文明與西洋最新之文明渾合一體此爲自然之　夫支那開發與歐洲關係甚重將來代表支那之議員與代表支那輿論之新聞記者其責任殊重日本以一日之長誘導支那之議員與新聞記者以貢獻世界之利益吾人所不可不自負者也今各國交際雖稱平和所謂武裝之平和非道德之平和也不無遺憾深望國際新聞記者諸君於此點稍加注意余尤望日本新聞記者與支那新聞記者將來於世界萬國新聞大會之際吾人當以至大之感情謀人類之幸福此吾人之天職亦東洋之幸福也 
　　日本嚴禁中國鹽之輸入山東省沿岸之製鹽價值甚廉頗得朝鮮人之歡迎每年由山東輸入朝鮮者約一億斤以上實山東一大利源也頃者日本政府以關東州大日本鹽業會社早已成立而所製之天日鹽消路不佳特諭關東都督府照會朝鮮總督府此後對於山東鹽亟須嚴加禁止不准輸入朝鮮以保本國之權利嗚呼外人之注意權利有如是者 
　　公使館員之商業思想淸國公使館員夏循坦自得監督處會計長差中飽約二萬金左右此盡人所知者汪公使到任洞燭其奸撤去會計長改調庶務科員夏大窘經濟問題日漸下落近來糾集外人合營買空賣空之生業竟大獲利聞已得萬金夏氏亦矯矯哉 
 
 

Page 11

 
 
　　日本順民之題名錄我國商人張豫齊等十二人歸化日本一節茲將該十二人姓名調查如下　張豫齊　黃克儀　楊緖之　孫萬山　李富　王殿閣　劉振林　浩德陽　劉華雲　思祜　盧金篆　盧鳳書 
　　同仁會之新計畫此會專注意淸國之醫術其會長爲大隈伯爵該會之宗旨可知現在該會决議在北京天津漢口設立三大病院特派社員向淸國士紳募欵大約明年三月必可開院矣 
　　日商大陳列所將出現大阪商業會議所中附設之對淸貿易調查會爲振興對淸貿易起見决議設一共同販賣所于淸國業經總會認可實行聞其組織資金限定十萬圓設于淸國樞要都市以第一次之股金開設店舖於上海漢口北京三地逐次擴充香港厦門福州各地云 
[西報譯要]  
　　日本沾潤四國借欵不確字林報載十三日東京電云四國借欵美金洋五十兆圓日本亦將沾潤之說實屬不確 
　　東三省聘用美員消息據日本某報載稱東三省將聘美人三名充當該省農務顧問員日本外交官逆料此信必屬可靠蓋日人之在該省充當農務專家及敎員者近均由華員託故辭退大約將代以美人也 
分類新聞政界 
[說明規定銀洋折合定價之窒碍杭州]  
　　浙諮議局卜年提出徵收錢糧方法議案規定以銀易洋槪照一五合算以資簡捷詎本年常會藩司撥解該局公費等項仍未比照一五合算計短洋五十餘元即經該局聲明前議如數請補外嗣後槪以一五折算各節由院據情咨詢館部致勾出六釐减平一案日前浙撫批劄徵收錢糧方法案說明理由文云本議案係諮議局上届開會時提出之件經本部院說明原委交令復議旋因諮議局仍執前議呈請奏咨復經咨送憲政編查館核復劄行在案此次由諮議局重行提出審核條文與原案無甚更正現在新幣尙未實行銀元市價通常合銀六錢六分有奇且傾鎔有費解部有費其不能以一元五角抵銀一兩不辯自明事關國稅收入逈非契稅之抵解洋欵者可比旣不能貿然奏請亦未便援案咨商至一條二項旣稱隨徵耗銀照數輸納而理由内又以銀元每元抵銀七錢二分遂謂一元五角核算正耗尙有盈餘更與本條第一項自相抵觸其第二條隨徵糧捐及平餘業經列入預算以抵賠欵要需及匀定外官公費之用未便再行另定洋價以致縮减至銀元合收制錢現以每元一千文爲標準通省櫃價甫經劃一無庸於每届開徵再交紳董會議轉致參差不齊云 
[鄂諮議局臨時會開會確期湖北]  
　　湖北預算全册前次因匆忙交出錯訛遺誤之處甚多故常會閉會後不能接續開臨時會由鄂督督飭淸理財政局重行修改一俟改竣再行召集各議員即在省垣靜候未便散歸田里徒勞跋涉日昨常駐議員特呈催請示臨時會定期數日未奉劄復乃函詢會議廳探問憲意據復函云預算案尙未編定大約臨時會期至遲不過十二月初一日現己傳知普通議員一俟復劄到局定有確期再行奉聞矣 
[武陽城自治冬季議會開議常州]  
　　武陽城議事會已於本月十一日開第二次冬季常會是日因報告事件甚多故未提議事件其開會秩序一行開會禮二補選副議長馮斆榦當選三報告董事會議决調查戶口案知會四報告董事會議决設立宣講所閱報社案知會五報告董事會議决籌劃自治經費案知會六報告董事會議决禁止魚罾禁止彩票禁止流氓案知會七報告董事會議决沿城荒地案知會八報告董事會議决奬勵私立學堂創辦人案知會九報告監督伊諭行諮議局推廣敎育文十報告監督伊諭行諮議局規定選舉視學員文十一報告監督金抽收習藝所捐欵函其餘董事會提議事件聞擬於十四日下午續議云 
外交 
[照請美領將華民遺産送縣核辦廣州]  
　　粤督日昨照會美總領事云爲照會事本年二月間接貴前護理總領事官來文以准蔡按察司文開汪坤身故遺有財産惟查得其入籍情形與例不符不得准作美籍人民相待未便將其遺産權理議將全案交中國地方官核辦等收照請派定委員預備接管此項遺産該民原有銀項貯放在沙面寳通銀行倘經派定委員諭飭該銀行點撥惟現有關涉此項遺産之控案應俟接收遺産後將詳細情形文送核辦等由嗣接麥護理總領事官查明汪坤眷居及詢派定何員接收請速見復均經袁前部堂先後照復并以此項遺産應由番禺縣接收辦理飭遵各在案前據署番禺縣楊令禀稱此項遺産未准送到無憑核辦請照催移送等情前來相應照會遺總領事查照迅速辦理 
[驅逐犯賭希臘人出境漢口]  
　　漢口大智開泰里與法租界毗連之區有希臘人克比洛賃屋開貿酒館日夜聚集各國人賭博昨經漢關巡警二道訪悉立飭租界會審委員吳小汀刺史會同巡警四區颧長並照請法領事派工部局巡捕協同前往查逐聞該希臘人館中祗一男一女及僱夥四名當經一併驅出將房屋封閉所有家具賭具行李等物均搬存法捕房由法領勒令出境不准逗遛 
軍界 
[皖北三縣合力籌辦冬防安慶]  
　　前次蒙匪煽亂竄擾鳳台懐遠等處幸官軍合力兜勦一鼓盪平現在各該縣令以冬防吃緊之時恐宵小乘間竊發故常在三縣交界之北新集地方會哨各帶馬步兵役輪流梭巡昨聞又拿獲匪徒二十餘人格斃數人内有趙徐陶三姓皆係三縣窰主並有總窰主李蕭二人在逃復經鳳台鄭令懐遠宋令會哨於兩縣交界萬福集地方會同團防合力拿獲當塲格斃刻下三令特邀集鄉紳堡董合力籌辦團防無事則輪流操巡有事則合力兜捕所有需用槍枝子彈各物均備價禀懇省台發給以資防禦 
[陸軍更換帶之原因武昌]  
　　第八鎭步隊三十二標第一營管帶米文友君本北直人學術優長素爲軍界所推譽近因前充該標統帶之藍君天蔚升任奉天混成協統該軍即有成鎭之信米君自以在鄂多 
 
 

Page 12

 
 
年沉滯毫無升階爰擬辭職前往投効詎統制張提軍不允米君乃詭言親病請假二十日回籍省親方獲批准不料一去三月之久尙未歸鄂雖曾一再轉假即屬逾限不歸刻張提軍以該管帶視營務若弁髦實屬辜恩溺職殊負委任值此大操在即責有攸歸豈能懸缺以待特禀請鄂督札委該營督隊官炳昌升充管帶以資熟手而便整飭至米管帶在假期内所領之一半薪餉並飭勒限呈繳充公以示薄罰奉天藍協統聞信後以米君鄂差已經開去亦暫委以管帶之任俟有標統缺出再行保升 
學務 
[特派員蒞鎭調查學堂鎭江]  
　　蘇提學司樊文宗近因整頓學務特委吳樹聲大令赴常鎭二屬各廳縣調查官公私立各學堂今年有無新增處所敎育程度有無進步詳細開册據實禀報以備隨時酌量改革吳大令已於十三日乘火車蒞鎭以大慶樓旅館暫駐行旌定於十四五兩日至城内外各學堂考察一切 
[贛敎育會經費業已籌定江西]  
　　江西提學司王同愈日前通行各屬以日前奉撫憲批司詳復敎育總會籌定各屬補助經費一案遵飭核議詳請示遵業奉憲批如詳辦理在案爲此札飭該廳州縣即便遵照會同學務紳董查照所指辦法大缺每年應任會金五十元中缺四十元小缺三十元務於歲前由該廳州縣督紳提取逕解敎育總會核收毋得違誤 
[武陽圖書館開館情形常州]  
　　武陽圖書館自去歲建築就緖後今年由城内各故家將所藏書籍捐借該館現已淸理就緖聞共五六千種計舊書十萬卷有奇新書五千餘册現已定於十六日開館其入館証分爲二種長期劵每張一元以一年爲限普通劵每張售銅元一枚限一度使用云 
實業 
[贛撫行知維持南潯鐡路借欵辦法南昌]  
　　贛撫馮汝騤於日前照會諮議局文云前准江西京官電開路局抄寄尊處覆郵部電稿慮周藻密感激同深部中接電後復有函來玩其語意仍係推諉此欵殊不可恃現在公司需欵甚急工人麕集深恐别滋事端議局所籌亦屬緩不濟急惟有另籌辦法以救燃眉擬公懇大力再向大淸銀行代借四十萬兩本年分兩期交公司應用貨股所入除還吳欵（指吳康伯經手一百萬兩）息銀外每年約餘銀十餘萬兩即作專還此欵之用其各處派股亦乞迅飭地方官會同議紳限期催繳隨時解交大淸銀行代收儘數劃還此欵有餘再交公司似此還欵有著决不敢使公爲難務祈俯如所請不勝叩禱並轉諮議局等因查南潯路工告成利益可操左劵現在欵竭籌借實因股欵驟難繳齊官紳合力同催先僅歸還借欵更有貨股餘存指撥還欠當不致無懸欵償大淸銀行維持商業倘得慨允如數接濟裨益地方非淺除行藩司並照會大淸銀行外相應據情照會貴局請煩查照辦理 
[皖路組織股東會成立蕪湖]  
　　旅蕪廣廟寗烟等帮米商及本省在股諸紳商組織皖路股東會已禀奉督撫憲核准立案定期宣統三年二月十五日開第一次正式股東大會已將開會日期報告遠近週知矣雜記 
[打草婦發見支解屍蕪湖]  
　　桐城東鄉周家潭地方民情强悍素稱盜藪有夏老八者（即夏必富）結黨百餘人往來鄰邑及長江一帶肆行搶刦均經大通偵探拿獲夥盜多名及贓物分别解省迎提歸案本年五月間由眼線王恩榮探悉蹤跡報知大通探長王海淸隨派眼線王恩榮探士方振高程振華前往該處易裝跴緝不料爲該匪所看破設計將探士方振高等誘入巢穴分别破腹支解將殘屍繫以磨石拖至榻家嘴上船棄沉水底以滅其跡王恩榮之父聞知此事當卽報由王探長禀報監督李葆林參戎轉禀撫憲札飭桐城縣周令聲洋限期嚴密訪拿懲辦周令並先後拿獲匪黨五名供認不諱遂飭吳巡檢打撈數日毫無形跡詎該處有孀婦謝寗氏者以打撈蒿草度日九月間在老洲灣鮑家湖内見有男尸兩具回家私告鄰人王探長得此消息即行報告李監督備文派該探長至桐城面晤周令仍飭吳巡檢與該探至湯溝鎭曾同辦理隨帶謝寗氏同往該處打撈數次始于上月二十六夜撈得殘骨三塊次日復撈得一尸腹爛一尸仍繫磨石與匪黨所供無異李監督當以該探士等因公冒險慘死禀請撫憲從優撫恤以示鼓勵 
[假管帶拐逃眞匯票鎭江]  
　　鎭郡日前忽來有羅姓者自稱係在淸江十三協充當管帶寓江邊第一樓旅館衣履翩翩排塲闊綽終日花天酒地揮霍異常詎日昨又來十三協偵探二人不動聲色將羅拘去隨解上招商小輪船回浦詢其原因蓋羅在十三協充當差弁前日將恊統千餘兩之匯票拐逃至鎭協統大怒探悉下落立飭差弁拘回照拐逃軍餉例辦理以肅軍紀 
[淸談]  
　　蒙鹽又著手改引矣　　資政院。方議收回引岸。就塲征稅。一掃數百年來。鹽務之叢。弊而浙。蘆各鹽商一時惶。恐無巳函電。交馳。聯合抗拒。以冀保其世守之營業。乃蒙鹽行。銷直境。又經鹽政大臣之特奏。改作引岸。統歸長蘆運司經管。由商人何。福咸認。辦然則資政。院就場征稅之議案。將來果無成效乎。浙蘆各鹽商。意欲神其運動手叚。特先以蒙鹽。之改引風示資政院乎。否則抑提議者自提議。改引者自改引。其理由固兩不相背乎 
　　嗚呼吾國之鹽政。 
　　紳士竟公然爭地矣 
　　一地也。無利可圖。則視同甌脫。有利可興。則互相上控。曲直有不問。是非有不辨。而惟以兩不相下者。纒訟無巳。 
　　嗚呼江六兩邑之紳士。 
[雜著]  
　　印度之因明學（續）　　未幾嫁一貴族越四年而喪其夫哀悼成疾。父思有以排遣之。明年春爲　于翁姑。令往法國某温泉一游臨行惟携一從。嫁之侍女與俱至未半月。偶游某公園遇一俊少相與自成後尤屢出屢遇之。兩情益動。女歸期有日。相欵洽之。酌婦。來爲俊。少道意。女方新寡不能自持。許之。約明夜會於宅後。園中一小樓。以其地爲人跡罕至。也届期將。在自念桑間濮上之行。終非吾輩所爲不幸而。敗玷辱家聲匪鮮。乃隂召酌婦。借一藝妓服服。之侍女莫之覺也。 
　　會畢即返。侍女適起。見其服大驚曰。胡作此態。女囁嚅良久曰。適出與伴女跳舞。約爲此戲耳。侍女聞之。連稱大怪事。問何　。曰娘子不記六年前。某婦某處之言耶此婦其神乎。女沉吟者久之。繼乃不禁爽然自失。則以所歡者。亦　某　貴公子。前言。殆無一爽者慮稍久醜聲或播。刻日束裝他徙。後侍女與歸偶向同儕述其事。世因有知之者。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要件 
[憲政館奏遵限考核京外各衙門第三年第一次籌備憲政成績摺] （再）（續） 
　　一爲廳州縣巡警限年内一律完備查此次奏報成績案内其聲明業經完備情形者則惟四川黑龍江等省吉林一省其警額之增多誠非易易四川督臣趙爾巽業將該省廳州縣巡警一律完備及提前開　鄉鎭巡警各情形於本月十五日專奏在案現查該省共計一百三十二廳州縣均據報稱完備至各屬鄉鎭巡警如射洪縣之太和鎭等八處已於上年開辦成都華陽等縣鄉鎭巡警亦已次第設立共計提前開辦者二十五處鄉鎭巡警專以流動巡緝爲主黑龍江各屬巡警開辦最爲提前除新設治各屬現時始能成立外其餘各府廳州縣不惟城廂巡警業經完備即鄉鎭巡警亦漸次成立該兩省先後完備實屬著有成效奉天現已次第成立年内可期完備直隷整頓各屬巡警以敎育爲入手辦法就現時而論殆已漸次設齊吉林籌備較早曾將辦理鄉巡情形奏明在案除該省增設府廳州縣三十餘屬外城鄉巡警已辦者共計五十餘處合之馬步長警已逹一萬一千七百餘名是爲正警又籌辦預警二萬六千餘名以輔不足浙江江西廣東據稱節次推廣漸臻完備安徽惟省城蕪湖規模較備江蘇本年省城擴充公所整頓警務並組織騎巡偵探巡邏等隊陜西上届已粗具規模本年飭屬再行擴充新疆則省城開辦較早各屬雖經陸續舉辦究未齊全其敎練巡警南疆纒回錯　語言各異本難選舉合格惟巡警重在聯絡鄉村互相保衞應照章就本地人民酌量考選敎練俾漸知服從義務共保治安此外如江蘇之上海鎭江浙江之仁和錢塘以及山西河南福建廣西湖南湖北貴州甘肅等省或水陸兼營或擇要成立或創辦業已過半或經費尙待寛籌要皆遵章飭屬舉辦以期無誤此籌備之關乎民政者也所謂關乎財政者一爲覆查各省歲出入總數據度支部奏稱前已咨行各省將宣統元年出入總數比照預算册式所列欵目儘早編齊送部現在預算册表業經辦竣即應賡續辦理以重要政等語則各省之先後具報尙能依限一爲釐訂地方稅章程查照原單地方稅章程係臣館與度支部曁各省督撫爲本年應辦之件嗣據度支部於覆奏御史王履康條陳摺内聲明請以本年爲調查國家稅地方稅年限宣統三年爲釐定年限宣統四年同時頒布等語於本年八月初二日具奏奉旨署依議欽此自應由該部先期切實調查再由臣館與該部曁各省督撫會同辦理一爲試辦各省預算决算查試辦預算最爲憲政中扼要之圖前據度支部於本年正月間酌訂預算表册式奏請飭下京外各衙門欽遵辦理五月以後迭據京外各處將試辦宣統三年預算表册陸續報部當收該部督率淸理財政處各員逐加覆核悉心鈎校訂成宣統三年試辦預算總表繕册進呈御覽並咨送内閣會議政務處查核本年九月二十日由内閣會議政務處王大臣奏請將度支部試辦宣統三年預算請旨飭交資政院照章辦理具奏奉旨著依議欽此應俟該院議决後再行請旨辦理此籌備之關乎財政者也（未完） 
本埠新聞 
[滬道對於新閘橋之讓步]  
　　工部局報告載稱改築新閘橋問題現由滬道允將圖樣交與工部局察看並准其查驗工程惟不允收納工部局之建築費謂此事係奉江督之諭著照此辦理故不得自由云該圖已由滬道文案送交領袖領事轉致工部局工部局總董藍台爾君於初九日覆函竭力指摘該圖之不合謂規模過小未便准行且築造時將路阻斷以渡船代橋並不另築木橋以便行人亦屬不合故請領事公會施其勢力使華人就工部局之範圍視工部局爲代理人或爲中政府之造橋承辦人俾可築成一適宜之橋云 
[租界各學堂致工部局總董函]  
　　近見華字各報登載新聞一則略謂工部局議設調查敎育部由貴總董推舉西董十五人華董二人分任調查公共租界内中西人士所辦學堂宗旨敎法經費等項並研究如何改良如何鼓勵及應否資助之各項辦法在貴總董熱心公益提倡學風用意甚盛敝學堂等忝居學界亦嘗於中外設學制度研究有素粗知事理此次租界敎育調查部之設萬不至有所誤會即敝學堂等設學宗旨悉遵照本國欽定章程辦理亦從未有所隱秘惟是以華人自籌之經費設立學堂敎育自已之子弟乃華人自有名分不敢勞貴局盡代謀改良之義務即華人所辦學堂不應得貴局資助之權利至於調查一節本國自學部以次至一省一縣均有明定之視學員在敝學堂等對於貴局之調查敎育部究未知如何用意爲乞詳晰示覆事關敎育前途彼此討論衆議僉同爲此具函奉佈黃國瑞劉仁葆王銓運莊季成龔傑謝觀楊兆崟毛恒遇兪粲杜純張竹君 
[攺期集議請減房租方法]  
　　上海城廂内外及法租界全體商民公立請減房租事務所本擬于十五日假南市新舞臺戲館開會集議茲因事關重要各商董尙須先期預備故改於十七日另假西門外西園會議辦法茲將所發通告書照錄如下敬啓者滬上市面蕭條商民困苦己逹極點當此岌岌不可終日之際欲圖存立惟有節省然而大宗開支以房金爲最貴勢必先從請减房租爲補救目前商業第一問題而本月十一日各報載道憲力任勸减房租等因有目共鑒想全體商民無不欣頌感德惟城廂内外及法租界不乏熱心公益房主何不捷足先登首自减租以爲之倡令外人聞而欽敬不致貽以口實豈非我華人各房東之榮譽哉將來市面日興商務漸臻繁盛皆我各大房東提倡减租有以致之也實業界之元勲非各大房東其誰與歸今全體同人公立事務所於十六舖彙征旅館本定十五日假新舞臺開文明大會公决辦法惟因各業董擬先籌定會議各要點以免臨時侷促是以十五之期萬趕不及茲准定十七日假西門斜橋西園爲會所一點鐘開會决議辦法務請各界熱心志士蒞會賜敎不勝禱切盼切敬此布告惟希公鑒 
 
 

Page 19

 
 
[滬道批斥孫襄讞輕縱拐匪]  
　　滬道劉觀察批鄺靄雲禀云此案潘文燦與鄺趙氏在輪船房艙内同時被獲事經探捕證見確鑿無論鄺趙氏背夫私逃是否與潘文根先有姦情及此次濳逃有無潘文根在内而潘文燦與鄺趙氏同逃被獲即屬知情和誘毫無疑義况律法拐重於姦潘文燦如不將被控姦拐之潘文根交案卽伊實爲拐逃重犯斷難輕縱孫令竟憑犯婦等一面之詞將潘文燦存洋取保聽其法外逍遙實無以伸法紀而正風化仰會審官寳令立卽勒保將潘文燦交案押交一面仍嚴提潘文根並移法租界會審官查明當日探捕在輪拘獲情形切實質訊分别姦拐首從定斷禀辦以成信讞而昭折服毋稍違延切切抄黏並發 
[曉諭烟民報名領照]  
　　上海縣田大令出示曉諭云奉蘇省禁烟公所憲札以禁烟要政頭緖紛繁設施禁制首重調查若事事專恃官力深恐收效難速自應仿照浙省辦法專設禁烟分公所選舉公正紳董相助爲理庶得羣策羣力事半功倍業經詳奉兩院憲批准照辦應即刊章通飭依限成立除分别咨會通飭外合發刊本札縣會同紳董妥議籌辦務於定限以内成立開辦等因並奉發章程規則當經照會地方紳董會商籌辦嗣據自治公所李紳鍾玨函報舉周紳文彬爲正董姚紳元焌爲副董借官契局内爲禁烟分公所卽經照會周姚兩董趕緊開辦並先申報禁烟公所憲在案茲據禁烟分公所正董周文彬副董姚元焌呈稱查上邑禁烟事宜向係由拒烟總會辦理茲奉前因遵即借官契局内爲上海禁烟分公所已於本月二十三日成立惟禁烟頭緖紛繁須公議辦法並先於二十二日下午一時邀集城鄉各董開會籌議一切當經議决議案四條開摺呈請轉報查考等情呈報前來查該董等議决案四條似尙周妥内有第一議廳出示曉諭各烟民速至本分所報名限十一月底截止等語合行出示曉諭仰烟戶人等一體知悉爾等如有鴉片烟癮須領照吸烟者赶緊於十一月内速赴西門外官契局内之禁烟分公所據實報名以憑造册送縣呈候頒發烟照給領一俟限滿截止槪不准予續報毋得觀望自悮其各遵照 
[包探盤獲劇賊]  
　　聞有劇賊某甲久在滬上試其穿窬手段從未破獲近始由某包探見其形迹可疑跟踪窺探接連數日竟被該包探窺出破綻於前日密報捕房飭派中西探捕多人至甲所居之屋内擒獲聞甲住新馬路某號門牌門前貼胡公館三大字家有妻妾僕役多人塲面甚爲闊綽當探捕等闖入時甲即挺身而出曰我來此已九年於茲矣今隨爾等同去可也遂不稍倔强亦不畏懼隨之而去昨日復由探捕至其家内將妻妾僕役一併帶去并起出贓物裝至十三塌車之多聞有皮箱四十餘隻皆滿儲貴重衣飾所值甚鉅云 
[愷律師猶爲張秉西辯護]  
　　公共公廨襄讞員孫羹梅明府昨晨會同美副領事海德禮君審訊各捕房解訊各案旣畢即由愷第士律師上堂繹稱前有胡毓芳控告德源莊跑街張秉西騙呑匯欵二萬餘兩一案已奉堂上將張判押西牢五年惟本律師查此案與英商永年人壽公司控蘇州分行買辦張秀峯串騙壽險銀兩一案事同一律彼案奉中西官會訊十堂始得確情以原告所控不實將案註銷而張秉西一案被告見証各人均未到堂申訴一言遽即定斷不足以昭折服可否准如本律師之言再將張帶案與原被見証各人逐一質對明白然後定案孫明府曰張秉西騙呑鉅欵一案早經訊實且堂諭内聲明如能於限内還銀准予隨時酌核今被告如以本委判斷爲不公儘可赴撫道兩轅上控愷律師聞之無語而退 
[捕房密拿賭徒]  
　　楊福海在四川路六十九七十兩號屋内私設總會聚衆賭博茲被總巡捕房捕頭查悉卽於前晚密飭中西包探乘其不備闖入屋内將賭徒莊阿福王阿福陳四福張阿元唐銀華及茶房潘阿根一併查獲昨解公共公堂由孫襄讞會同美海副領事訊明判莊等五人各罰洋十五元充公押候繳洋開釋潘阿根仍著帶回捕房候補提楊福海到案再核 
[托購股票之糾葛]  
　　法商古特門與華人歐則臣因託購股票糾葛涉訟經法公堂中西官訊明該法商所控無憑將案註銷嗣古特門又倩俄人克司等作証復赴領事署控訴仍由公堂中西官聶顧兩君復訊古特門延羅銳律師訴稱歐於宣佈堂諭後會託克司向古特門婉商願賠償銀一百兩請予和平了結歐旣無託購情事豈肯償銀求息應請核斷訊據歐稱此事全無影響惟克司曾欠商人銀數十兩前往索取並無他言當奉中西官判候取閱克之欠據再行核奪在案前日復訊羅律師又稱克司欠歐之銀祗有五十兩歐欠古特門之股銀則有二百兩案屬兩起請仍向歐追銀中西官以歐所稱克司欠欵本與是案無涉惟旣經牽涉不得不查明虚實至古控歐之案令各退去候再宣布堂諭 
[男女苟合之惡結果]  
　　陳南橋之姪陳永奎（綽號東洋小陳）前控姘婦嚴阿毛（即妓女袁鳳仙）之母嚴王氏圖詐洋三百元經閘北四路分局黃正巡官訊無實據判阿毛交保候查在案前晚王氏投局訴稱女兒阿毛已嫁倪姓今被小陳硬佔反欲與倪爲難會經婦人面斥數語詎陳今晚手持洋槍來家尋衅欲將我母女二人置於死地求恩提究黃正巡官聞禀立飭長警地保前往將陳逮案並起獲洋槍一桿昨日研訊陳供與阿毛姘識實由伊母牽引令小的每月貼氏洋數十元詎該氏母女時留外人在家住宿形同台基曾經小的申斥數次故與小的積嫌誣陷鎗係西國友人寄放並無圖害情事巡官以陳行爲不端顯非安分之徒該氏亦不應縱女與陳姘識實屬咎由自取判陳還押著氏速邀倪姓到案再行核辦 
[探悉逃犯下落]  
　　婦人張蔡氏昨至捕房訴稱兒子掌全前在某縣署充當禁役因禁犯戎某等四人越獄逃逸致遭收禁今探悉該犯等匿居虹口請飭包探查拿捕頭命氏自行鳴捕解案再行查辦 
[城内]  
　　女婿情急○高阿四昨將姜陶氏等扭至縣署即奉田大令升訊高阿四供憑媒聘娶姜陶氏之女爲妻曾出茶禮洋九十元於上月二十九日完姻詎本月初六日妻即回家被妻母藏匿向領不放因此情急扭案請究質之姜陶氏供女兒回門須任數天再返夫家並非藏匿判姜陶氏交女到案再行訊核原告高阿四及媒人張金和蔡品山等暫退候宗 
 
 

Page 20

 
 
　　不准上控○浦東二路分局游正巡官派差函送陳和尙到縣經田大令審訊陳和尙供前有婦人張陳氏不知何故逃出後由伊之家屬囑托小的帮同找尋無着詎被該家屬在總巡局控告小的知情奉游正巡官訊諭交保嗣因小的以原告實係誣控擬赴道轅聲訴被巡官得悉備文送案求鑒大令以陳和尙實非善類判押候再核 
　　歸咎廨差○公共公堂寳讞員函送廨差朱文到縣經田大令提訊朱文供前有東益昌匯票號股東龎元徵等控告經理舞弊串呑鉅欵一案係小的經辦惟被告係奉孫老爺諭准交保後由原告至撫轅道轅控奉將孫老爺記過此事實與小的無關求恩明鑒大令以朱文辦理此案實不盡力着責三百板判令收押候再訊究 
　　官事○候補直隷州梁驥初候補鑾輿衞經歷胡承熙候選知縣張華補用都司趙殿甲昨均到道禀見 
[南市]  
　　勒拆水板○自治公所路政處查得城内道前街慶鳳銀樓新裝披水板有違自治定章自應限令拆除以淸道路而防火患　著十九舖地甲傳知該店主當塲拆　立候禀覆 
　　扭獲匪黨○十六鋪集水街祥泰等潮州邦水菓行每在小東門馬頭起運膠菜被該處著名三十六個黨流氓　衆索詐逞兇强奪日前竟將行夥毆傷控奉上海縣驗明緝兇懲辦在案昨有行夥楊雲章郭德大適在大逹馬頭撞見黨　陳鳳林（混名强盜鳳林）一名扭至工程局經當值處訊知肇事處係在法租界内且復在縣涉訟有案諭飭暫將原被拘留候禀明裁判員請示發落未幾縣差得悉持田大令名片到局請將該黨陳鳳林提回歸案懲辦 
　　停屍不殮○江北小販王鳳山住居靑龍橋迄西沿浜其妻某氏兇悍異常時將媳婦高氏虐待慘無人理前日該媳忽然斃命甲其父高大春約集多人迫令從豐收殮詎攤延多日竟置不　高遂將床帳等物盡行搗毁由王控奉南區將高移送工程局訊據供稱女兒被虐受苦不堪求請澈究王將藥方呈案證明病斃當經陳裁判將兩造大加申斥諭派局中公役恊同二十七鋪地甲前往押殮後再查明毁物復訊 
　　戒責逆子○汪福昨將逆子汪寅生扭送工程局控其不務正業違忤逞兇當經裁判員提案訊明着汪當堂將子戒責仍着領回自行管束 
　　查見原贓○某藥房司帳吳永梅日前失竊包車一輛昨在門口瞥見車夫高阿二所負之車身的係原贓遂即扭至工程局請究高供出洋十角在法租界買來判飭探帶同至該車行查問來歷復訊核斷 
[閘北]  
　　硬借行兇○陳阿六陳阿三郭琪山等同至四路分局控告談阿毛（即蜡阿毛）李海牛二人硬借行兇等情即經黃正巡官飭保提訊談已逃逸昨將李海牛逮案押候訊辦　　負債纍纍○開設踏布坊之王祥林因欠錢恆泰借洋六十元又欠恆昌酒店押欵洋一百五十元被中保張阿毛扭控四路分局訊判押繳在案昨奉黃巡官提出覆訊一過判解總局併案訊追 
[英租界]  
　　控追公欵○川漢鐡路公司控王敬甫等不理公欵一案昨由包探將王傳至公堂過堂候訊 
　　欠欵不理○應元吉因欠元興米行董連生銀兩不理被控昨由公廨傳案判應交差候晚堂訊奪 
　　串拐婦女○張月卿張朱氏因串拐張小弟之妻王氏被控昨由捕房派探將張與朱氏拘解公堂押候查明於下禮拜二訊究 
　　收買賊贓○住居閘北之喬阿虎收買竊贓逃至租界由美捕房華捕拘獲昨解公堂請爲訊究判喬押候籌局來函提回訊辦 
　　包探獲賊○劉子卿竊取柴心聲家銅燭扞等物由探將劉查獲昨解公堂訊實判押三月贓交原告具領 
　　過犯被獲○過犯應德年顧銀泉復至租界由探一併查獲昨解公堂訊究判應押西牢半年期滿逐出顧因在華界犯竊判押三天期滿移送四路一區警局再辦 
　　捲竊綢衣○吳阿大捲取孫阿三值洋四十餘元之綢衣逃逸昨由捕房派探將吳拘解公堂請究中西官以原告未到判吳押候訊核 
　　屢戒不悛○過犯陳阿二張林林竊取王茂源徐阿二等衣物由探一併查獲昨解公堂訊明判陳押西牢一年張押三月期滿逐出租界 
　　客棧售烟○吳菊庭在廣東路三百念六號屋内開設小客棧因私設烟榻售烟被捕查獲昨將吳傳至公堂訊實判罰洋十五元充公烟具銷燬 
　　招考巡捕○英美捕房華捕張正巡官昨出條示云本届考試各捕房華捕英語定于西歷本月十六號起至二十一號止每晨九句半鐘考試凡欲與考者著各投該管捕房報名届期聽候輪流傳考 
　　西探回國○福州路總巡捕房管理傳提事宜之八十三號西探坎納立茲因期滿請假九個月昨已乘公司輪船回國遺差奉卜總巡諭飭一百五十一號西探代理 
[美租界]  
　　窮兇極惡○兆豐路二百六十八號押店主吳壽亭昨報捕房謂有某甲來店押物爭價口角遽將櫃上玻璃　籠搗碎貨物抛擲滿地並被擊傷頭面請爲究辦捕頭允候查核 
　　攫取什物○海寗路九百八十號剃頭店主董金章昨報捕房云被王麻子攫去面盆什物捕頭飭候查究 
　　失竊報捕○住居蓬路五百九號之林鳳閣昨至捕房報告失竊皮箱一只綢皮衣數十件請爲查緝捕頭准之 
　　查獲竊賊○吳阿大昨竊某輪船綢衣十餘件由探蔣榮生查獲押候傳到失主再行解辦 
[法租界]  
　　遇人不淑○吳梅之以妓女王鳳寳從良後私逃來申等情控諸捕房轉解公堂請訊王供吳在杭州出洋三十元將女子贖出言明爲妻詎被轉押於么二妓院迨押期旣滿復被帶往嘉興押洋十元現又期滿恐再遭販賣是以私逃判吳交保王押候查明再核　　就此無　○車夫尤吉三託李大照子向郭德順租賃車輛欠租不付且失去油衣雜物共計洋五元有餘控奉公堂收押限理在案昨又提訊尤供在押日久實難爲力求恩開釋　還李供貧苦難墊求請核奪判一併開釋自向原告理處 
[海上閒談]  
　　剪辮談　　昨見一人初剪髮辮者。語其友人云。快剪辮。快剪辮。余碩大無朋之豚尾已没有了。其友人側自微哂曰。然則子之豚。竟是無尾之豚耳。尾雖去而豚則猶是也。其人竟無詞以對。 
　　記者曰噫嘻。髮辮之宜剪。人人知之矣。一以便利作事。一以與世大同。然此僅關係形式及細小之問題。剪去固善。其一時拘執而不肯即去者。亦不必强行干涉致激頑固者之反對益力。而惹起不可測之風潮。吾知時勢所趨。將來必有剪除凈盡之一日。若必日日斥之曰豚尾豚尾。是外人以此譏吾同。胞者。吾同胞轉取以自譏。又何怪反唇以譏者之有詞也 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[郵傳部七品小京官劉瑩澤呈請代奏確立財政監督籌借外債辦法稿] （再）（續） 
　　曷言乎借欵條欵無由盡善也世界各國未有内債不能募集而獨能以絶好條欵募集外債者也蓋公債發逹之原因實由國民對於政府之信念其所以有此信念者非感情爲之亦非愛國心爲之實由於以己所有者貸與之於已所監督之政府而已已能監督之斯已能信任之矣故西人云國家猶公司也政府猶總理也人民猶股東也公司所以能發逹者以股東有查帳權故公債所以能發逹者以人民有監督權故中國惟無財政監督一切皆放任於官吏以致人民毫不相信一言内債人民卽奔走駭汗無一應者即至外債外人以財政無監督之故支離紊亂恐其資本危險故必先要求各種條欵以爲異日取償之地使我財政終此紊亂則外人之不信任將愈甚卽借入將愈難恐他日必有卽俯從其一切條欵而亦不能借入巨欵者遑論十萬萬爲莫大之借欵乎然則整理財政實爲偣債之第一要著而財政監督又爲整理財政之第一要著也瑩澤所謂不開國會即借債條欵無由盡善者即在此無監督機關爲其最大原因也至於前陳使用之途僅限於鐡路及銀行者亦以無國會之故以中國現時與其防濫借不如防濫用惟其濫用故必濫借耳外國則不然當其定議借外債也必經議會協贊已豫定其使用之途旣用以後則列八决算表仍受國會之承認一有不當國會即得起而彈劾之故自無濫借亦無自濫用由是言之無國會則　弊俱至有國會則二弊俱除然則謂籌辦憲政非大借外債不可者瑩澤則謂欲借外債非先開國會不可也蓋國會之監督旣立無論因何種欵項皆得涓滴歸公旣不能妄爲挪移復不至涉於浮冒凡一國不能舉辦之新政皆可借欵以經營之亦無他害即如前所謂國家銀行爲全國之總機關者苟非即以全國人民監督之則無論採何種制度終不能維持此莫大之信用欲銀行之信用厚必先監督之機關强二者旣備而後克盡其爲全國酌盈劑虚之任否則仍屬補救小術不特不能解决經濟上之根本困難且行之稍久或反以滋弊也是故有國會則辦事之程度與借債之多少爲比例故債多者利亦多無國會則濫費之程度與借債之多少爲比例故債多者害亦多專制國之外債制限宜重立憲國之外債制限宜輕即此由也瑩澤故謂不開國會卽使外債之途不廣也至於就償還計畫言之則尤有非速開國會不可者何以言之蓋各國借債所謂借换利息等事項率以法律定之則與國會有重大關係固不待論即如管理及芿限亦有間予政府以餘裕之地者要不過爲舒緩財政起見非使脫離監督而自由行動也至關於償還之大計則政储實負法律上之義務不得自由變易處置而中國則適與之相反者也故有國會則償還外債爲國法上之義務政府不敢遷延無國會則政府每怠於籌還易以啓外人之干涉故瑩澤謂不開國會償還上易變動易損國權者此也要之國會不成立財政終無整理之時財政不整理外債終無可借之理今雖國會年限縮短至宣統五年然國勢日危不可終日萬一强鄰乘釁内變驟興恐救國良謨終歸無用瑩澤願皇上大奮乾綱毅然獨斷再下明詔速行招集國會建設責任内閣力求振刷掃除浮僞然後大借外債興辦一切要政一年而國是定三年而規模備十年而治功成矣存亡之機實在於此瑩澤知而不言言而不盡則上負皇上下負國民謹臚列所見上瀆天聽不勝惶恐迫切之至 
（完） 
[資政院議决地方學務章程]  
　　第一條地方學務由府廳州縣及城鎭鄉自治職按照地方自治章程及關於學務之法令辦理府廳州縣自治職對於地方學務應有之職權在府廳州縣自治職成立以前由各府廳州縣勸學所行之第二條鄉之地處偏僻或財力薄弱者得照城鎭鄉地方自治章程第十三條設立鄉學連合會照前項設立鄉學連合會者應於協議時將連合會議之編制事務之管理及經費之籌集處理方法一併規定其協議不决者由府廳州縣參事會議决之第三條城鎭鄉或鄉學連合會爲辦理學務得就各該區域内劃分爲若干區第四條在城鎭鄉或鄉學連合會區域内居住流寓有不動産或營業者對於該地方公用之學堂均負擔設立及維持之義務其本地方原有公欵公産者應先以公欵公産之收入充設立及維持之用第五條城鎭鄉鄉學連合會或其分區經該管地方官之訓令應受他處城鎭鄉鄉學連合會或其分區之委託代辦兒童敎育事宜第六條鄉學連合會因連合解散或擔任事務之關繫而生財産上之紛議者由府廳州縣參事會議决之各鄉因代辦兒童敎育所需酬金之有無多寡及其他必要事項而生紛議者照前項規定辦理第七條府廳州縣及城鎭鄉爲辦理學務應設學務專員由各該議事會公推曾辦學務具有經騐者在府廳州縣由地方官委任在城鎭由董事會在鄉由鄉董申請地方官委任執行之第八條府廳州縣城鎭鄉鄉學連合會或其分區爲辦理學堂蒙養院圖書館得置基本財産及積存欵項前項基本財産及積存欵項之籌集處理須經監督官府之核准其照原定宗旨動用積存欵項者不在此限從基本財産所生之收入不得於原定宗旨以外移充他用從積存欵項之收入應加入積存欵項之内第九條府廳州縣城鎭鄉鄉學連合會或其分區遇有捐助學務經費者應作爲基本財産其捐助人指定作爲辦理某項之用者不在此限第十條公立學堂蒙養院圖書館所收學費公費及使用費均得作爲基本財産或積存欵項第十一條府廳州縣城鎭鄉鄉學連合會或其分區每年經費若有贏餘得作爲基本財産或積存欵項其無贏餘乾得於歲入内酌增若干作爲基本財産或積存欵項第十二條從前爲地方學務籌集之欵項若有按照地方自治章程列入自治經費移充他項之用者自本章程實行後三年之間得以府廳州縣參事會之議决分别劃定專作爲學堂基本財産或積存欵項第十三條本章程自頒行文到之日施行第十四條本章程施行細則由學部以命令定之第十五條本章程内所定應由府廳州縣參事會代爲議决之件在府廳州縣參事會成立以前由各該地 
 
 

Page 27

 
 
方官代辦 
小說 
[義俠小說盜俠] （二十六） 
　　魯賓阿德曰。旣兩策皆不可行。則自此以後。卿爲腦門豆貴族之夫人。吾不復能與卿相見願卿努力自愛。善事良人。無以鄙人爲念。嗟乎。今日之人情。殊難。恃也羅蘭哭曰。魯賓阿德。汝勿爲此刻酷之言。令我心。痗當知吾之處境。進退皆難。旣不能聽君暴動。而致君於死。復不能以君之故。而背吾父母。君當爲我。策之。如何而可。魯賓阿德出巾於懐。徐拭羅蘭之淚。謂之曰。以我策。之必嫁腦門豆人始可。至如鄙人者。聽之可也。何必切切於心。羅蘭復哭曰。魯賓阿德。汝出此言。苦我至矣。吾果貪慕富貴。而嫁彼腦門豆人者。中心。尙不如是之兀隉。君幸勿怒我。乞視我爲君親愛之弱妹。吾今日但有一線之。機者。决不嫁彼腦門豆之。狗即使必不得已。而嫁彼凶人。吾身雖屬彼腦門豆人。此心决不相屬。吾之心中。必息。息念君。至於死而後已。魯賓阿德。汝勿以我爲背義之人。果吾今日聽君之語。而偕君私遁他。邦則此事。即爲我一生之玷。汝亦安用爭此背父棄母之人。但彼此相念。永永不忘。即足爲吾兩人甜蜜之記念。魯賓阿德。汝以吾言爲何。如魯賓阿德聞。羅蘭出此。誠切之言。心大感動。不期淚點自眶中突出。突前抱羅蘭之腰。力親其吻曰。吾親愛之羅蘭。汝果允我爲心嫁之。夫耶羅蘭爲魯賓阿德力接其吻。不愧亦不拒。微微以淚頰就之。俯首應曰。魯賓阿。德吾愛汝至極允汝爲我心嫁之夫。彼腦門豆人能以勢力金錢購我之身。不能購我之心。吾之此心。永永承認魯賓阿德爲吾。親愛之夫子吾身雖嫁彼。而自。視此身。爲已死之軀壳。任彼顚倒而騰擲。之吾之靈魂終不屬彼。且謹奉此靈魂中完全無缺之愛情。歸諸吾親愛。之夫子。魯賓阿德聽之。幸勿以吾軀體之玷穢。遂鄙。棄吾之靈魂。吾之靈魂。實無一毫之玷也 
國外新聞 
[美總統公牘論遠東問題]  
　　據日本日日新報載初五日華盛頓電云美總統塔孚脫君致國會之公牘爲文頗長係討論遠東問題而以中國諸問題爲主内謂湖廣借欵合同之交涉現進步頗佳不久可得最後之批准又謂國務大臣諾克斯君提議滿洲鐡路中立之策各國接此報告者無不賛成僅日俄兩國政府因恐實行此策於彼國將有重大之困難故不能即加承認各國合籌資本建造錦愛鐡路一事迄今尙未議定惟目下仍在和平討議牘中又論各國因遠東問題各締結重要之條約其第一爲日俄滿洲條約美政府因知該約爲擔保滿洲之和平並聞美國與列强規定之對華政策該約已重經確認故殊欣慰其第二爲并韓之約當時日本曾明白宣言謂情勢雖變而美人在韓之權利仍將受日本之保護繼又論及防務問題議將沿海軍防經費節省至極小之額同時在考里其杜菲列濱羣島及配爾港三處建築砲台彼曾拒絶以哇郎格浦及卡惟脫兩處爲海軍根據地惟築造砲台之舉雖可限於考里其杜一隅但其地必設防周備使海陸兩軍都無攻占之隙配爾港可作爲太平洋海軍根據地並須在火奴魯附近築造鞏固之砲台駐以精强之軍巴拉瑪運河一九一五年必可告成運河防務宜求鞏固海軍部大臣曼雅君議在西印度格安塔拉摩興造海軍大軍港一所及大船廠一所並裁去大西洋沿海各處之海軍根據地其策甚善開列福里亞議院將來恐仍有排斥亞人之舉動勢必引起排日之感情故國會應與諸合衆裁判所懲辦侵奪外人所得條約權利之人則中央政府始可擔保友邦僑民之生命自由財産一面亦可使之遵守合理之約束而得地方上適當之保護 
[摩洛哥前王之跋扈]  
　　十三日倫敦電云據阿丹電稱摩洛哥前王末拉之部兵七千名現紥營某處其地距培皮那四十八小時之路程 
[波派大軍防匪]  
　　十三日倫敦電云據德黑蘭電稱現有波軍八百名携帶曼齊姆大砲開往希拉地方 
[德國皇太子行抵孟買]  
　　十三日倫敦電云德國皇太子已於今晨行抵孟買精神頗形壯健當地歡迎異常誠摯（以上譯字林報） 
[德國社會黨攻詆首相]  
　　十三日栢林電云德國國會社會黨議員逹維持君今日痛詆首相以摩壁脫亂事歸咎社會黨全院爲之大譁議長乃令議員維持秩序 
[荷蘭築造砲台之宗旨]  
　　十三日柏林電云荷蘭政府曾以公牘致國會宣明拂羅興築造新礮台並無他意不過欲以新式之炮台以代舊之廢用者耳 
[芬蘭之權利議案]  
　　十三日栢林電云俄國國會已通過議案宣布芬蘭與俄國享受同等之權利 
[俄國財政之寛裕]  
　　十三日栢林電云俄國財政大臣柯柯夫齊夫在國會聲言俄國財政頗形寛裕有公債劵四十五兆羅卜毪奔贖回云（以上譯文匯報） 
來函 
[范志壯張宿睛來函]  
　　白克路中叚新闢橫馬路乃昔日水爐公所義塜自被匪徒盜賣於口口其中枝節叢生早已宣揚於各報固不待鄙人等之重贅者也至今馬路已築車馬已通而兩旁之荒塜敗棺依然如故白骨暴露尸衣狼籍鄙人等常經是處目不忍賭惻隱之心人皆有之彼地主豈亦未之念及耶盍不設法築墻而圍之擇地而埋之乎不無裨益於衞生亦不失慈善之舉矣敢請貴報登諸來函以告地主是所至禱 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
