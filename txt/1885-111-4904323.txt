# 1885 - 111 - 4904323

 

Page 1

 
 
[三十六號畫報出售] [  申報舘主人謹啓]  
　　輕年二月間内廷挑選宫女以備上用曾於去臘見諸日報茲倩名手撫繪是圖以供衆覽其畵譜兩圖一爲沙君山春所繪一爲管君　安所　　　本倩宜古宜今列入此次三十六號畫報之首准於初六日出售畵報仍然九圖後附淞隱漫錄圖說一則閱者鑒之此布 
[縮印精選大題文彚告白] [  點石齋主人啓]  
　　本齋去年敦請諸名家精選四書大題文彚業已登諸報章現已選竣共得佳文一萬五千篇製局則無縫天衣設色則翻新花樣典麗矞皇精華畢　可謂無題不備無美不臻近今罕有其匹習舉業者若家置一編朝夕揣摩何患不破壁飛去現於四月中出書分訂十二本外加夾板其價格外從　如有躉售者速來面議遲則恐捷足者先得也此佈 
[請繳第二批古今圖書集成股銀] [  申報舘點石齋主人啓]  
　　本齋於前年夏倡議紏聚一千五百股仿印古今圖書集成每股規銀一百五十兩分三次繳足此議早邀公鑒嗣卽　地造屋從外洋置辦機器復延名手澆鑄字模然後開印至今計已印成數百本雖未裝訂而書之式樣字之精湛極爲雅觀諸君儘可先來披覽惟開印之初機器人工均覺生澀故每日出書無多兹則鉛字業經鑄齋人手亦日臻嫺熟此後按日計工每日約可排原書從四本而漸至六本八本完工可期迅速所以各股友第二批股銀計每股五十兩務望早日交下以便購備紙張及一切工料其銀希仍交申報舘照收并開明第一次股單號頭及股友姓名當卽掣回收據統限於三月廿九日以前一律交清切勿遲延悞工是所禱盼再此書初議共印一千五百部嗣以各股友喜用大字但字旣放大則紙張亦費本數加多本齋益形虧耗故擬多印數百部藉資貼補旋見市面欠佳且此　亦身本重大遂仍印一千五百部以符原議合倂附聞 
[論法有挑釁於英之意]  
　　僕前著　法新論謂法人必有欲爭埃及之志此言實足以誅法之隱惟英國近來從事於埃及欲爲剿平其亂黨以經營埃及名將如戈登者且因此而陣亡度英國必且大興師旅以爲戈登復讐當有大隊雄師進剿故法人雖存覬觎而究不敢輕舉妄動其於埃事則固忍而不發旣未大興師旅亦未諉而不問其所以含忍若此者實欲伺英人之隙而乘其獘也今觀西報謂法國現已致哀的美敦書於埃及藉口於某報館被埃官封閉一事限四十八點鐘回覆必須將此事理楚云云而後恍然於法人此時則已有　然思動之意矣夫封閉報館未知其所爲何事然以意揣之必亦其細已甚卽使埃及封非其罪亦不難執理與爭苟果直在法報館埃人何敢固執已見特用領事官一紙照會而已可解釋何事大動干戈乃法人於此區區者忽而大發雷霆發哀的美敦書以與埃人直與開兵之勢無異是何以小題大做若此西人所謂哀的美敦書盖以彼此函商久而不决至末後一着則發此書請其一决其限則大都總以四十八點鐘爲期雖法人之用此書或不若他國之重觀於前此法人致哀的美敦書於中國曠日持久一再展限似乎不足爲重然旣發此書則設使埃人而竟不聽從依限回覆其勢必將用兵有無庸再計者矣乘危利菑古人所不屑爲今人則優爲之况法人素稱强武以開疆拓地爲志前此來華與英合謀而英國商務較法爲盛中國之利源英所沾者多法所沾者少本懷不平之心故啓釁於越南不但欲奪中國藩服實亦個進羅緬甸地多英屬將以逞其蠶食之志英國經營埃及法人雖未遽動聲色其意殊覺不安埃及地毗蘇　士河該河之開濬工實創於法人法國本欲獨佔其利嗣以英人買股者多十中竟有其八九於是此處利權漸爲英人所奪此又法人所積不能平者故法之欲甘心於英已匪一朝一夕之故其所由來者漸矣卽目前法人輕貌中國諒山敗盟馬江行詐中國愼守邊圉嚴防海口法船雖以詐力倖獲小勝而此後實無尺寸之功加以英國恪守公法不許在香港等處購辦煤粮此在英國固爲理直氣壯義正辭嚴爲各國所欽佩不愧歐西雄長之國而自法人視之則似英人有偏護中國力拒法人之意何則盖在中國用兵中國之軍資不愁無　備之處而法船遠道來華一斷接濟勢將坐以待斃英人例守局外無損於中而有害於法此法人所深恨者也前者法字某報舘曾著有一論謂英人此舉大不利於法人此爲法國所共怨法廷當詰責於英觀其所言則法人之仇英可知盖此事法報雖勸法廷詰問英國而實則無從措辭苟果啓口詰問則英人必持公法以爲言法人無以難也法與英有此積怨則安得忍而終古其必有啓釁之一日不待智者而後見也今者英軍久在埃及損兵折將法人已竊竊焉欲乘其隙加以俄兵猝攻阿富汗據其本堆地方英廷　發哀的美敦書於俄申明前約俄人旣有此舉未必因英國一紙書遂卽捲甲而去觀於英國報紙謂英廷宜撤埃及之兵以援阿富汗則英俄之勢必有兵事英俄之釁一開英國斷難兼顧埃及于　法人得間而入遽以埃及之封閉法字報館爲藉口而大肆憑陵急不及待立發哀的美敦書於埃廷限以四十八點鐘必令清理其事雖未知該報館因何事而被封埃及能否依限清理而法人旣有此舉動恐雖𢋫報館之事可以速了　法人必將有所要挾以開釁於埃及彼之開釁于埃及其意固不專在埃及而在英國也且我觀法人殆又與俄合謀俄人攻阿富汗以牽制埃及之英兵法人卽將攻埃及以牽制援阿之英兵兩國倘合力而夾攻英人英人殊形岌岌盖俄國水師兵船本不足以敵英得法國爲助則兵船衆盛英或未能力制法之兵艦較之英國不相上下惟運兵裝糧之船則英國取給于商輪視法國爲多且易法人所欲與俄合者正以分英國之兵力使之不遑兼管也此時爲英國計一面亟與土耳其約從使扼黑海之口勿使俄國兵船得出紅海一面請意大利出師撓俄人之背而後英國水師兵艦可以專力與法軍從事倘幸而勝法俄兵將不戰自退矣西報言有英國水師兵官創言英國當先據琿春以成高屋建瓴之勢再以兵船伺俄船於長崎此說頗爲握要英國果能從此則俄法雖合謀而不能會兵當亦無如英人何也然而法人之心則顯而可見矣 
[上諭恭錄]  
　　三月初五日奉上諭前據直隸武邑縣生員李先春等以匿灾濫刑浮收重徵等詞赴都察院呈訴當諭令李鴻章查辦嗣據該督覆奏所控係屬子虛業經查明分别辦理兹據都察院奏該縣監生甄鳴鶴等遣抱 
 
 

Page 2

 
 
呈稱委員知府肅世本查辦此案聽從冀州直隷州知州吳汝綸囑託袒庇覆禀欺飾等語是否該委員等實有前項情弊抑係該監生等砌詞揑控非澈底根究不足以折服其心着李鴻章督同臬司親提人証卷宗秉公研訊據實具奏抱告民人袁之金該部照例解往備質欽此同日奉 
旨左翼監督着耀年去右翼監督着謙光去欽此 
[傳言姑誌]  
　　日昨本埠西商中有人言及聞中國欲向法人索償兵費銀二百萬兩云云然訪諸官塲則云並未聞有此說究未悉其確否姑錄之以俟續聞 
[調兵未已]  
　　現在中法業已停戰而西字報謂法國尚調兵赴東京並有新將軍挈隊前往不知何意也 
[租船續聞]  
　　前報述英國租商輪兩艘以爲載兵運餉之用兹悉怡和洋行之　倫阿格里輪船現亦爲英國家租去昨由上海駛赴香港聞須改作兵船按該船行駛極速向係用以裝茶刻下茶市將起而此等快捷輪船先被租爲兵艦恐今年之裝茶以赴外洋者或不如前時之神速矣 
[倫敦夾電]  
　　本月初十日倫敦發來電報云法國駐紥埃及之總領事前日謁見埃王申明失和之意隨卽離埃及國而他往觀此則法埃衅端已可概見大約卽因埃王封閉法報館之事歟 
[意報譯登]  
　　意大利日報云土耳其人曾欲調兵船至紅海意廷遂詰問土人謂貴國旣調兵船明係欲與敝國交鋒蓋其意欲阻其不入紅海也 
[輪船相碰]  
　　怡和洋行之高陞輪船駛至北洋與日本之蘇魯輪船相碰兩船俱小有損傷聞高陞碰壞輪盤云 
[訂定日約]  
　　中東和約議成伊藤君已回日本比曾列報兹又得津友來信云中東和約已於初三日簽字盖印遵行是日傅相與吳續兩欽憲曁伍秩唐觀察羅稷臣直牧與日本伊藤大使繙譯鄭永寗筆談許久傔從差官概行廻壁聞約中第一欵係兩國各將戍高之兵撤回俟有變故再行徵調前往第二欵去冬一役日兵死三十三人傷若干人兇手主名未得請爲查明懲辦此外尚有三欵大率類此其前次要求各欵一概作爲罷論美國楊欽使由京至津是日亦在坐云 
[津門要電]  
　　錫鄧二星使啣命議和等事本舘已據北京來電列入報中昨上午九點鐘越十三分時又接天津訪事人電信云刻二星使已隨帶　中鄭君鄴駿成君章握節莅津法使巴物納亦已駛抵津沽日内卽須開議想從此衣冠玉帛盟好重脩二星使自能不亢不卑成樽爼折衝之業也 
[津沽郵信]  
　　初八日闔城官憲宴直隷藩司於山西會館綺席團雲瑶觴潑霧不僅門外多長者車轍也或謂商中法和約事云○初六日風雨甚急士砲臺左近覆一擺渡船溺斃三人聞屍親欲與船主理論未識能調處否○大沽有一小孩命案兇手業已擒獲聞此案緣起因賊見小孩手上有釧遽行攫去繼見小孩似曾相識恐日後或致破案遂折其臂而殺之以滅口賊之凶很迥出尋常保赤者於此可以知所警矣○河水甚涸有碍輪船之出入武昌船本於初七日出口因水涸折回仍泊碼頭高陞船則中道擱淺說者謂七十二灣水旣不深泥又淤積非疏溶不爲功○初六日得雨三指許雖未霑足然二麥次欣向榮三農已堪告慰矣○天津釐局儘收儘解每年不過十餘萬金而南省恊濟則有二百萬兩故北洋經費皆恃此一宗進欵自辦海防需用較繁而恊欵每每截留不能全到司度支者慮之和議成後需費旣省來源又多當不似前時之棘手矣○開花砲四營每逢三八日開操電擊雷轟山頽海立現雖議和李傅相仍札營官統領照舊操演安不忘危於斯見之○武備學堂以八閱月爲肄業期滿卽當分别差使初四日教習率學習各員弁操演一次○江浙沙船每屆到津耆舵水手往往夾帶貨物稍資津貼而津地行棧各業亦得沾其餘潤近日海道已通粮米行將北上此中人無不望眼欲穿○南鄉盜賊充斥該處多係窮民所失不過牲口粮食而鎗傷事主之案則頗有所聞鄉民不敢報案惟有搥胸攘臂而已○十貨出口需報新鈔兩關當關隷役包攬關稅往往避重就輕近有新關某差代報鈔關酒稅若干有意弊混爲委員覺察禀請道憲函致稅務司請將該差解案候懲德稅務司接函卽將該差斥革送辦 
[茶市述聞]  
　　漢口來信云今年兩湖茶市較往年莊數不過入成其中銀錢載運進山者亦較前爲少究其所以如此者不盡關首市面之冷淡盖中法和局雖有端倪而英俄爲阿富汗事致啓戎機俄商匯禁窒礙不通是以各茶商咸有戒心也聞各碼頭大莊在山尚有未懸牌者其瞻望顧慮已可概見近來雨暘時若茶葉底色甚佳將來焙炒得法茶色當勝往年惟今年新茶到漢比去年稍遲約計新茶上市應在本月底下月初茶莊無多將來好茶當必一律且厘金鉁照前免加最爲幸事所有兩湖及各省莊數與茶葉價碼侯接續信冉錄 
[奇童記]  
　　山左有奇童焉田其姓掖縣其籍生而頴異能知未經目見之事近而五臓六腑遠而九州萬國一觀厥掌無不了然于心然其初卽父母亦未之知也七歲時鄰邨偶失一㹀牛戲問童卽得其主名父母恐其察察爲明非載　器遂禁之不使復言長養至今已閱十五寒暑蓬頭跣足無異村中牧牛兒惟近地務農者流有稍稍知其異者去歲醇邸檄吳觀察開官煤窰鳩工役興畚鍤從事至今並無煤物窰中惟黑水一泓而已觀察懼書下考皇皇然寢饋俱忘或舉奇童事告觀察徵之至舉以詢童對答不爽一一如數家珍爰由醇邸令童偕父兄傳驛至京至則醇邸具衣冠接見童歴對數事高談雄辯無一毫忸怩形醇邸舉所言宻騐之則皆若合符節大奇之譽不絶口惟不欲留住邸中因送至西四牌樓石牌胡同格林炮隊廠爲之厚其廪餼俾安居焉京師好事者咸聯袂往觀絡繹如織醇邸遂泒右翼翼尉廣君督兵四十名前赴彈壓并欲奏達朝廷以誌熙朝人瑞云夢畹牛曰聞欽天監推測此童爲一千六百年精靈所藴其說似誕妄不經然觀其彰往察來洞若觀火是非獨鍾間氣烏能若是神靈以視古人三歲識風丁七歲爲正字者不又天壤相懸哉名之曰奇誰曰非是 
[吳淞紀事]  
　　吳淞各防營近仍逐日操演自辰至申鎗聲隆隆不絶於耳昨晨係演砲之期自南至北每砲各演五響其金甌威靖兩兵船早晚各掌洋號操練西國陣法極爲嫻熟深合有備無患之意○流雲小火船之船尾早經吊起而船首半截尚沈於水且有尸身數具被沙壅遏未能浮起前日經救生船將沈船之首盤至淺灘并拖一尸至塘脚該尸身空呢面皮馬褂棉襔外罩藍布單褂刻尚無人認殮○楚南人某甲本在某營當勇銷差後在西市賃屋一椽開設小烟舘招集流氓以廣生意前日見鄰婦浣衣挑以遊詞婦出惡聲甲遂糾其黨數輩扭婦至茶肆講論其黨愈聚愈多殊爲嘈雜旋經地保出而驅之甲黨各鳥獸散而婦已不勝驚惶矣○寳山北門外　沙背與崇沙對峙係人江之要隘前次海防告警大憲擬建砲臺於此嗣以經費支絀而且刻下聞已鳩工建築想不日告成江防更形鞏固矣 
[美使抵滬]  
　　美國楊欽使由京至津已列前報兹悉楊欽使由天津坐武昌輪船來滬於昨日抵埠云 
[觀賽馬記上]  
　　昨爲西人賽馬之弟一日浮雲四捲煖日微烘閨人曉妝初罷擬乘油壁車往跑馬塲一擴眼界夢畹生曰賽馬曷足觀 
 
 
 
 
 
 
 
 
 
 
 
旱 
 
 

Page 3

 
 
不若靜坐蘭閨之爲樂也閨人曰賽馬奈何曰大馬路西有隙地焉周圍十里許環以木欄舗以砂士平日人跡罕至爲圉人牧馬之塲一至賽馬之期則車水馬龍簇聚若蟻貧民於欄外架板爲臺輸靑蚨數頭便可立而瞭望舉凡賣水果者售糕　者貨茶酒者亦皆歇担其旁以求什一之利其間雖多海國豪商勾闌妙伎衣香扇影聯袂閒觀然跛者眇者瘍者痔者剪綹者乞食者亦無不捱肩捕背溷雜其中飈輪一吹臭汗之氣勝於麝蘭小立片時則撲面驚砂何啻俗塵三斗至于馬之遲速人之勝負則我輩局外人若風馬牛不相及卽觀之亦不甚了了然則未知賽馬之樂已嘗觀賽馬之苦尚何足觀之有哉閨人首爲之肯遂不復去然鯫生於見獵之餘未嘗不心焉喜之也晝長無事適餐花生叩關而入茗餘散歩不覺己至跑馬塲邊時西人尚未開賽而人海人山早己無揷足地遥見某校書某小史皆素所熟識者至此亦喧如沸鼎未能交一言少選西樂烏烏然見五馬一瞥而過然未知其爲何人獲勝也未幾又十二馬飛馳而至未幾又十七馬風捲而來時已三點鐘西人皆暫歇用膳歴半時許樂又作一轉眴如隼之飛如鷹之摶則並賽者係九馬也自是西人興愈豪馳愈速電光一閃杏不知其所之友已興盡而歸于亦循途而返至晚訪事者舉以報則第一次係滕門代利泰洋行得采第二次係陶羅斯代新沙遜洋行奪標第三次又係滕門代泰來占先第四次係美最時洋行出人頭地第五次係噃喴洋行獨操勝算第六次係怡和保險人皮刺爭先一著第七次又係陶羅司代新沙遜首屈一指末係七馬跳浜其超乎儕類者爲未士愛而白遂連類書之列於報卽爲閨中人臥游之具亦無不可 
[滬事瑣拾]  
　　美國兩頭尖兵船在虹口耶松老船塢修理將及兩月聞日内卽可出塢○厦門輪船在塢脩理業已工竣今日亦可出塢○外虹口鄉人王奎奎有空地一區租與粤人開設賭懛有劉盤龍之癖者趨之若騖前日有西洋人某甲亦往彼處賭錢先將表一隻輸去繼以金戒一隻作抵又輸兩元其時西洋人財興正豪欲將金戒作三元賭懛不允以致口角扭住本地人某乙同赴捕房捕頭以兩造各執一詞一併斥退而西洋人餘興未闌仍欲向該賭懛尋衅也○生北人某甲寄居裏虹口其妻年逾碧玉艶此紅綃前夜不知何故忽用剃刀割傷喉間經人舁至同仁醫院醫牛騐得血　雖斷尚可無性命之憂月雖缺而仍圓花將萎而復放有情人尚其好爲調護哉 
[馬車傷人]  
　　前晚有四輪馬車載有妓女由四馬路疾馳向西撞倒一年老人碾傷肚腹馬夫加鞭遠遁當由巡捕舁送受傷人至醫院尚須查究滋事之馬車云 
[捕盜被傷]  
　　奉賢縣地處海濱民風素稱强悍近日某姓家被盜刼掠事主據實報官差捕四出查知該處十家村地方久爲盜藪急往兜拿該盜早已聞風逃逸差捕遂帶同眼線等　人尾之來滬上禮拜六訪得盜船兩艘一大一小均寄泊陸家嘴胆浦江當卽雇杉板至彼眼線瞭見小船上一盜驀呼其名該盜卽躍上大船報信諸盜止在吸烟過　聞之各執刀鎗而起將首先登船之差役砍傷頭額餘人見勢不佳急載受傷人而返至大橋下適遇西人游船詢以何事答稱至此捕盜被盜砍傷隨指盜船以告西人立船頭上望見大船已揚帆遠去小船則業置中流時善捕已紛紛登岸西人遂將受傷人留住游船事後差捕查得尚少一人疑爲盜所刃斃乃赴英會審公廨稟報黄太守立飭捕役往查適杉板船戸轉赴游船詢問則受傷人已往大東門親戚家去矣該盜誠凶横矣哉 
[命案已息]  
　　前報載索租釀命一案兹悉該處七鋪地甲黄松林從中解勸着王姓田洋二十元爲胡某棺殮之費前日遂由胡女備棺收殮矣 
[沿途放告]  
　　每年春季本縣必循例出衙沿途放告前日莫邑尊委水利廳鄢貳尹帶同書役人等往西南鄉一路直抵閔行民間凡有寃誣皆可向之控訴亦周禮肺石逹民情之意也 
[遷棺涉]  
　　去冬張江氏遣抱江錦堂投上海縣控稱翁夫俱已逝世家中貧困無聊惟與寡姑女紅度日至去年九月間姑亦病故棺殮後因乏資安塟暫厝田間詎有同族張雪村者忽將棺木遷匿無蹤不得已備情投案求提究追當經莫邑尊批差查覆在案後該氏又赴府控告府尊批飭發冋上　縣訊理前日邑尊因飭提集原被諸人升堂研訊張江氏供訴前因張雪村供稱該氏確係同族但自經將棺浮厝後我家連喪四人曾請地師楊某觀看據稱實係厝棺有礙因卽邀同地保王念及施石田向氏懇商將棺遷去該氏逞蠻不允小的無可如何作爲罷論至以後由何人遷匿小的實未知情邑尊隨詰地保施石田謂張姓棺木究係何人遷匿答稱伊等口角之時曾由小的調處至棺木由何人遷匿小的實亦不知邑尊怒謂爾當地保何至糊塗若此飭笞六十板始稱棺木現已尋到惟離原處一丈有餘邑尊復謂張江氏曰現據地保稱棺木已經尋到爾究竟意欲何爲答稱請飭將棺木遷還原處邑尊准如所請勒令王施二地保於五日内將棺遷還原處延于提究兩造俱遵諭而退 
[招忍屍身]  
　　特用府在任候補直隷州江蘇松江府上海縣正堂紀錄十次加十級莫爲出示招認事案據同仁輔元堂董張益廷等聯單報據十六鋪地甲裘福報于二十一日早辰潮惠會舘盤弄木栅上有無名男子自縊身死理合塡單請騐等情並據地甲裘福同報到縣據此業經詣騐將屍棺殮發壇浮厝標記一面塡格通詳在案合行出示召認爲此示仰軍民人知愁爾等如有親屬出外不歸者查看後開年貌服相符備具用戳領狀卽日呈縣以憑訊明給領埋葬毋得觀望切切特示計開無名男子年約三十餘歲頭戴藍布帽破馬褂破藍布夾袄又破棉襖腰束蔴繩一條又布袋一只内無錢物黑布夾褲白襪黑布雙梁鞋子光緒十一年三月初十日示 
[釁起餛飩]  
　　前夜一點鐘時有賣餛飩之某甲扭送某乙至捕房訴稱彼等在彩視街某烟館吸烟聞我擊柝過此向買餛飩兩盌非但未給分文反向我借錢一百我以無錢對伊卽將我擔推翻以致擔中什物毁壞無遺估其價值須洋三元請卽着伊賠給乙稱在新關爲水手與甲素來相識並不向伊借錢捕頭見兩造各執一詞着將乙押候解歸公堂請訊 
[緝獲私土]  
　　前日傍晚洋藥局巡丁在浦灘緝獲私販兩人搜出走私川土兩包一包六塊一包八塊因地在租界未便遽解局中遂將人贓解送大自鳴鐘捕房捕頭詰訊之餘據稱我等俱在上海輪船爲水手聞上海土價較昂每塊可趁洋四五角因此帶來兾覔蠅頭之利捕頭着押候解歸公堂訊斷嗣悉該兩人已經人保出矣 
[英界公堂瑣案]  
　　蕭雲保稱被高新元私取鎖匙開箱竊去皮馬甲棉被等件現己起獲人贓交捕送究高新元供借衣圖典不敢行竊黄太守判高新元管押兩月贓交失主○王小鶴稱駕駛馬車在路被小孩抛磚石致傷馬脚拘案請辦潘阿雲供十一歲夜間悞傷馬脚黄太守隨判責潘阿雲四下○一百十號華捕稱昨見趙錦雲掮廢砲一叚盤詰支吾拘案請究趙錦雲供砲在塘脚坭内挖來黄太守判趙錦雲管押七天廢炮存查○王朱氏稱失竊皮馬甲時辰表報由捕房起獲人贓投案請領朱金全稱失水烟筒二支係一犯所竊一倂起案金阿三認竊求恩黄太守隨判金阿三發捕房管押半年贓交失主分别認領○義錦戲園管門巡捕稱有二人前來看戯爭閙喝阻恃蠻爲此送案錢阿金朱阿寳同供因爭坐位口角以後不敢黄太守姑念釁起細微從寛斥退 
 
 

Page 4

 
 
[鉅欵連來]  
　　昨有荆州駐防定鵠臣先生光臨敝公所交到萬善同登昌字第五千二百八十九號一册内書古郢無名氏一戸敬助兩省賑濟規銀二千兩云及此乃親友湊集無須費心申請建坊至禱至禱云云善昌再三請問定鵠翁此册究係何處大善士奉託據云四川成都府人訐隱名登報先來會見探問着實之後今日付來日昇昌票號三月底期向發規銀二千兩囑卽登報等取報章同回信一同寄繳○是日又來江糧道張觀察昌字册助來二千元餘外尚有零捐正月分善昌得一夢一日收到賑捐洋五千元照今日軋數有五千餘元前夢合符災黎幸甚但望普天之下當道仁憲閱報後聞風興起天下蒼生幸甚謹呈公鑒上海籌賑公所愚弟施善昌頓首拜上三月十二日 
[浙省撫轅抄]  
　　三月初六日缷署鄞縣縣丞唐際清山寗來省禀到○初七日江蘇補用縣丞江田出上海解煤赴鎭海來省卽辭○初八日前署餘杭縣孫壽彭交缷回省禀到禀知釐捐局委赴嘉郡牙帖差叩見從九品徐瑞清禀知防軍局委解軍裝赴寗回省禀到銷差 
[江督轅門抄]  
　　三月初六日兩淮監掣同知莫繩孫交缷淮北監掣同知事正任銅山縣劉德銘謝委署高瀉縣事章宗瀚缷事並辭赴北上○初七日藩轅牌示如臯縣主簿張夢能病故遺缺查有試用從九余則李署理○初八日朱之幹禀知奉司委赴江補縣查辦事件藩轅牌示沛縣訓導錢家俊告病遺缺查有試用訓導李家誥署理○初九日分省府經歴李冕南由哈密來藩轅牌示東　典史員缺　經請以本班修先補用典史陸鎬咨署現已奉部覆准自應飭赴新任 
[蘇省撫轅抄]  
　　三月初七日候補縣張紹文謝飭知請補婁縣缺藩轅牌示照得江隂縣典史李逹三在任病故所遺員缺查有試用巡檢王恩慶堪以署理○初八日准補福建福州府平潭同知錢榢秋禀辭回閩省候補同知王葆昌禀知奉藩憲札委解近畿固本京餉差管帶飛雲輪船拔補把總程筠昨日禀知赴上海回卽辭送前署臬憲田赴金陵○初九日調補吳江縣縣丞陳叔謙禀辭赴任縣丞王肇嵩銷上海貨捐局差並謝直隷賑捐案内保奬五品頂戴○初十日調補武進　小河司巡檢朱瀾交缷嘉定縣諸翟司巡檢事回並謝飭知赴調任○十一咨署元和縣主薄江永清銷閶門水關盤查差未入薛鑅禀知交缷蠡口分卞差並赴洋藥局撫轅牌示定於三月二十五日換戴凉帽 
 
 
 

Page 5

 
 
   
 
 

Page 6

 
 
［G>　　屈臣氏香口化酉精 
　　此糖專能解酒辭穢及一切口氣不潔如吃了葱　及吸洋烟士戒烟等物防有穢氣薰人者將此糖含化自然芳香滿口穢臭全消且能化解酒誶頓使宿酲立醒卽無口氣酒醉等患亦宜常將此糖含化不但芬芳可愛兼能浸潤齒喉也　貴客光顧各藥請認禀准用龍麟伴塔招牌爲記庶不有悞 
　　每大罇二角小足一角正 
　　　魚肝油 
　　此油能療色傷勞傷吐血破金哮喘隔逆上焦停患頸生瘰　等症有病服之去病卽無事平人亦宜常服最能長養精血無論男婦老少均合服食宜於飯前一點鐘服一匙羹每日早午晚各吸一次小兒則服半匙羹少壯童子加多些亦可　每瓶大一元中半元小足一角正 
　　新出柔遠新書 
　　是書自漢迄今諸名臣與各國往來事件無不細載並附左李曾諸當道條陳奏疏中外情形暸如指掌洋一員○萬國總說凡五洋六洲各國之戰記條約通商盟會並使命儀節疆城限制又附俄國疆界誌英俄交兵記洋一員○海防要覽係李傳相丁中丞所薯條議邊防最切時用洋四角〇武侯火攻俻要皆言火攻陣法埋地雷及戰守水陸破敵一一繪圖詳載洋八角在上海四馬路文宜書局發售 
　　安行虎步丸 
　　夫視履考祥元吉可卜夬履貞厲正當堪占然茍失於調攝烏能苦脫龍鐘若得法以滋培克至安行虎步故本綰精製虎步丸耑治精血不足肝腎兩虧筋骨痿弱步履艱難足不任地腿骨痠軟風痰脾蒸骨　癆瘵面目靑黃腎虛溺數水泛為痰頭目暈眩一切虛勞陰虧等症每服三錢淡鹽湯送下自能舒通經絡健骨强筋履堅步穩肢體復固袪風去濕止咳除痰强福益氣壯體延年功效甚捷每兩洋二角　廣東鹿芝舘分設上洋英老巡捕房對門 
　　春季縉紳 
　　滿漢文武八角袖珍念一史約編一元白紙一元二角增補紀事珠二元痘疹詩賦二角上海拋珠場掃樂山房告白 
　　杭州大井巷德記 
　　本號開設有年蒙客賜顧交易照常外埠信購原班寄奉不悮並有外屬各種藥水戒姻藥粉代售貢郵藥水 
　　華商沙峇開地公司告白 
　　啓者本公司通知各股友定於西歴五月十一號卽華歴三月廿七日下午三點鐘在本公司總經理人馬立師洋行內舉行額外議事公議添籌銀兩之事並前此議定每股付銀七兩其中約有六百股尚未付出也 
　　本公司董事囑總經理人　立師啓 
　　尋子 
　　胡桂初吾兒知悉汝於咸豐庚申年四月初一日同王二出城逃至潘墅鎭後又避居焦墊鎭北鄉河墩基與汝嬸母等合居一處至四月十四日賊兵又至汝同嬸母等奔逃至舜桐山正遇賊兵卽被擄去是年十四歲刻下不知汝在何方至今二十餘年音信全無我所生汝一子目前香烟無接吾所偷生在世者望汝回家情切否則我早可浙世矣倘汝無力回家可先寄信至常州成全巷口南首何宅或湖北漢口鎮泉隆巷內胡公舘內胡高生大哥處亦可我年逾七旬耳目昏花苦不勝言存日恐無多矣汝作速回家侍養以慰我望是所至囑如有同鄉仁人君子知音者通信吾兒氏則喻恩感激無涯矣 
　　乙酉年二月日　原籍新安現居常州胡孫氏 
　　紫文閣發兌書籍 
　　精校仁在堂全集二元縮本小題文藪四元小題　巂五角白六角大題　彙二元四角江西試細牘角山左校士錄四角五經囊店八角白一元巧搭淵海二元富文玉篋十六元三江文顧二角五白三角六三十科廻瀾五角墨選空羣三角六食舊齋二角四川試價二角廣陵叢桂二角性理新論二角小題具珠船十元精註得月樓賦七角白一元賞鑒者請至上洋寶善街東口本坊購取可也 
　　犀黃白消丸 
　　竊以天之生物有造必有化人之一身有長必有消方能流暢調和諸恙難聚是以仙傳道藏犀黃百消丸能消食消積消痞消痰消氣消瘀消滯消腫消痛消痢消蠱消　消脹消永並治痰迷心竅四肢不仁誠百消之聖藥也每服壹錢淸湯送下功效甚捷幸勿輕視每瓶洋二角 
　　廣東鹿芝館分設上洋英老巡捕對門 
　　英五月份票 
　　呂宋票出售每張洋六元分半均可紳商函購原局奉上請認圖章無悞大馬路老旗昌斜對過南首福和行帳房 
　　屈臣氏 
　　監製疳積花塔餅發售 
　　此餅功用神奇馳名最遠因其故形象似塔俗以花塔餅呼之專治脾胃虛弱五疳積聚生痰化蟲以致皮黃骨瘦腹現靑筋時見肚痛糞下白泡百病因而叢生四肢漸爲消減若不急治必多難保惟服此餅自然蟲積盡消且能倍補脾胃肌肉日長無論孩童長幼有病服之立能愈病卽無病服之亦可開胃加飯永無積滯之虞誠保赤扶元之聖藥也所有服法詳列招單內茲不幷贅　每罐價銀一百個一元中罐四十八個一中元小罐二十二個三角亦有用罇裝者任　貴客意取　上洋大馬路屈臣氏大藥房謹啓 
　　聾明 
　　本堂創製戒姻參片誠心利濟近有無恥之徒仿造假藥冒效疊出以及將僞藥哄騙　仕商殊不愛臉居心射利豈有眞劑誠恐因本堂而悞　諸君貴體故不敢不告也凡蒙　賜顧者須認明二店招牌在內廳交易庶無舛誤老鋪在姑蘇閶門內宋神州巷西口分鋪上海棋盤街老巡捕房對面餘外埠及谷省並無分出 
　　彭誠濟主人謹啓 
　　積善堂甯心補腎丸 
　　此丸專治先天不足腎虛身弱之症服之力可轉弱為強身健體壯兼上海為花天酒地之所故陰虛腰痛甚多更有膝盖怕冷腰酸腿軟若不早治遺患無窮故本堂心存濟世每丸僅售足洋一角可謂價兼物美兼售婦科曰鳳丸每丸洋一角鎗上戒煙膏每　計二千四百文三杳戒煙駢膏每兩計一千二百文效騐甚奇請嘗試之本堂現寓申北老旗昌後廣肇公所東首鼎生綢號內寄售 
　　代配殘書 
　　啓者本堂收藏殘舊書籍數十種藏書之家倘有大部殘缺之書祈開明欠單若干本堂可代配一律整齊價碼格外公道　京都琉璃厰善成堂啓 
　　醫寓新遷 
　　蘇城尤燮安內科方脉去秋有事回家近又復來滬上移寓於拋球塲芝蘭室扇店內恐一時禾必盡知用特登報以聞 
　　頭彩四萬元　大寳来 
　　英五月加號增彩票全張六元半張三元分條照市仕商惠顧者信講原局回件騐明上海棋盤街中市 
　　呂宋票　利大行 
　　英五月份票全張六元半張三元分條足洋七角收兌紅票克已付現惠顧者請至棋盤街中市 
　　呂商利大啟　呂宋票　必發行 
　　英五月份票全張六元半張三元分條足洋七角遠近賜顧請至四馬路口老巡捕房南首便是 
　　呂商必發啓 
　　發財票　大吉昌 
　　本行運售英五月票全張半張分條照市睡吧埠賜願請至上洋悮盤街北首購取不悞 
　　大吉昌啓 
　　首名四萬元　萬寳來 
　　英五月呂宋票新章錄於票封全張六元半張三元條頭七角遠處來函購取認明二馬路中並無分出 
　　呂宋票　萬福來 
　　英五月份增彩票全張六元半張三元分條七角遠處函購原班寄奉賜顧者請至上洋英大馬路望平 
　　請來兌洋　大有恒 
　　英四月號單已到查本行售出得彩甚多除函報外請來對號得彩者兌洋格外克己並售英五月票價照大市 
　　增彩呂宋票　廣發 
　　英五月新改章程有志者機不可失全張六元分半三元條頭七角幷送年月繪圖要覽章程單來信致四馬路 
　　英五月票出售　萬豐 
　　本行由呂宋分設來申專辦接月呂宋票批發零躉均可售呂宋煙兼收彩票格外公道信購原班回件指明四馬路棋盤街口 
　　中興八大功臣手札　中興名臣手札 
　　是書自曾文正公胡文忠公駱文忠公沈文肅公暨左侯相李傅相曾爵帥彭大司馬八大功臣親自所作往來信　其筆法與秋水軒尺牘相似散行自然不　套語閒文經濟謀猷寫出咨商尺素宜士宜農宜工宜商惜原刻價至兩三元恐購者躊躇不進未得捧讀其書茲特校繕縮小價亦從亷每部洋六角 
　　四嗎路文海堂啓 
　　新書籍發兌 
　　橫雲山人明史稿十二元席輯百家唐詩十六元掃葉山房叢鈔十二元顧亭林遺書十種二元半古本尚書表註一元白紙巾箱本增篆文康熙字典附考證四元原板畫史彙傳四元石印四大名家棋譜一元淸河書畫舫一元四角袖珍日知錄集釋一元六四書會要錄一元二春草堂三種八角墨林今話四角陳氏毛詩傳疏照元半硃批金石三例二元足本經義述間三元原板沈文肅公政書一元二三魚堂集八角七箋困學紀聞一元絕妙好詞箋四角杜詩註釋一元古文選八角五經類編七角重刻儀禮韻言二角正績字學舉隅二角半可自怡齋試帖角半館閻體書法正傳二角菰中隨筆三角正讀駁案新編附秋審實緩此較彙案白紙三元二竹紙二元四矮屋必須初二　五角楹　集錦二角楹聯新編角半金臺書院四集全七角正續五經鴻裁九角增圖易經筋拳法二角半徐氏勾股算學四種四角袖珍硃批臨證指南三元徐靈胎醫書八種一元半傳靑主男女科五角徐批外科正宗一元增廣大生要旨角半繒圖陽宅十嘗四角陽宅愛衆四角泰西水法三角原板聖武記一元白紙錢塘遺事五角此木軒雜著六角硃批增該聊齋志異三元百體千字文三角玉餘尺續二角此外東洋銅　各書舘縮印之書及　出各書籍無不全備另有書目一冊以便覽購上海北市拋球場並城內掃葉山房啓 
　　拍賣日期 
　　啓者本行准於每禮拜四在本行內拍賣各貨此佈 
　　元芳告白 
　　德豐承辦新衣 
　　本莊開設四馬路西中和里隔壁精選綢緞紗羅自運粗細皮貨代客定做新衣發售格外克己以廣招徠仕商賜顧者請卽移玉爲盼 
 

Page 7

 
 
［G>　　治喘止咳順氣化痰丸　治喘止咳順氣化痰丸 
　　夫痰之本水也則原於腎痰之動濕也則主於脾痰之結氣也則停於肺是故脾為生痰之原肺為儲痰之器語云治痰先治氣氣順則痰除得其要矣彼凡外感六淫內傷飲食肺氣被　卽聚液而成痰失治則留伏經絡結成痰核或胸膈膨脹或哮喘不能眠或手足痛不能舉或筋骨引痛咳嗽心悸或痰迷心竅舌強不言種種怪症不勝屈指雖致病緣由有風寒暑濕熱酒食生冷之不同要在一氣字盡之矣本齋精究有牟製煉此丸專治老痰頑痰各種怪症無論受病淺者藥到應騐如神卽使病延日久痰積已深務須携帶傍身不時服食自使元氣漸復客氣無權痰涎不攻而自此丸前在嶺南久經流傳行世用再刋佈四方俾衆咸知焉每瓶大洋三角廣東延春閣蜡丸號分設上洋棋盤街南首東向開張 
　　艷容散○東京香胰皂　艷容散 
　　專治雀班酒刺及面上晦滯之色擦之能光潤色艷化滯退油早晚用水調擦自能功效非玉容芙蓉等散者比此方另有一家每瓶九十六文〇東洋嫩面香胰皂能除臉上姻形及風塵之色且香氣龔八用之　然肌膚潤白誠謂閨中妙品每匣四塊計錢一百四十每逢禮拜二五登報寄在上洋四馬路大吉樓寶善街錦潤堂箋扇二家出售東京品香室啓 
　　中興四賢尺賣牘 
　　是書有古有今極易講解爲近來往來信札中世所少見茲得此書各札出言吐語竟有意想所不到者泃奇書哉無侖士商皆必需卽幼童學生亦宜置辦閒時閱看能學問日進也附曾文正公尺牘共價洋四角在上海四馬路文宜書局代售 
　　新刻書院課藝 
　　藥珠課藝四角敬業課藝六角竹林女科六角發蒙對句八十文治疔錄要洋三分老學究語四分克鹿卜演砲彙譯一角妙杳齋時文二角五分古今治平策二角四分十科策略五角白芙堂算書五元請向三馬路格致書室及各書坊購買可也 
　　呂宋票出售　大富貴 
　　本　自運逐月呂宋票出售價照大市紳商賜顧請至四馬路老巡捕房西首 
　　五月頭彩四萬　鴻來祥 
　　全張六元半張三元條頭七角遠處信購寄棋盤街北靑蓮坊口原班回件 
　　四彩並二彩上附彩聲明　立發 
　　接四月份號單本行售出四彩一張第二千零卅一號售與定海洽大行又二彩上附彩一張售與湖州馬祥　先生並小彩繁多不及細贅現售五月份票價照大市紳商賜顧指明牌號無悞 
　　二彩登明　廣和行 
　　英四月份二彩第一萬一千二百十號經本行售出二處半張仁昌和代湖城張承翁又半張虹口廣東人陳姓共得洋一萬五千元今售英五月票全張六元半張三元分條七角特此佈聞 
　　大呂宋公司廣和行 
　　呂宋票　廣揚典 
　　本號開張在呂宋香港二埠多年今又分號在上海英界巡捕房三馬路口代辨呂宋票呂宋煙兼收紅票格外克己如蒙賜顧原班回件不悞 
　　假票聲明 
　　啓者現有不肖棍徒私刻印章假票在外哄騙以圖影　且本鋪開張數十餘年素無印票深恐各紳商寶　未及周知特列報端免得糾纏倘日後仍有蒙用等情隨卽扣除訉根究辦是切 
　　金閶老添與西棧蘇城徐　　東棧仝啓 
　　旣見處禾跑馬票聲明 
　　大跑馬章程繙譯華字主明大告白開法明通分毫無次跑馬第二日華三月十四日兩點鐘在本行開號照號登報遠買者照報對號領彩開期將近請速來買亨達利行對面英隆行啓 
　　呂宋姻出售　福利 
　　本行新到呂宋姻每箱一百枝每箱價洋七角五分其貨價盧味好貴客光顧早日請來此佈 
　　赤脚大仙魚膘種子丸 
　　此方係雲南大理府周姓年老無子遇異人傳授此丸服至月餘自覺目明身健髮黑鬚烏久服連生七子壽至九十有七此方專治身體虛弱老少酒色過度頭眩耳鳴神昏目暗腰膝酸痛四肢無力自汗盜汗下元虛損夢遺精滑陽痿或男子精寒腎虛陽物不舉不能久堅元陽衰敗或女人血寒氣弱子宮久冷赤白崩帶經水不調久不受孕服此立效有子者服之亦可却病保元每兩洋一角减附桂每兩洋八分上洋英巡捕房對六廣凍接元堂何均年監製 
　　瘧疾餅疳積餅　　疾餅疳積餅 
　　三陰瘧疾最易淹纏此餅一服卽愈其效神速每匣三塊計錢二百廿○小兒疳積畏服藥者此餅芳香甘美化滯生新第一靈丹也每匣六片計錢一百文服法另單寄上洋四馬路口城濟堂發兌 
　　小經綸啓 
　　精刻書籍 
　　皇朝駢文類苑三元六角玉芝堂文集三角茗柯文集三角小謨腸舘文集四角八史經籍志五元讀通鑑綱目條記一元通鑑答問五角五經集解三元六角經文碧海鯨三元試策問對八角困學紀聞編目五角江氏數學一元筆算便覽三角袖珍說文通極三角說文管見二角說文辨疑一角重校先政事略五元硃批三國志二元半本草詩箋六角 
　　上洋五馬路文玉山房啓 
　　東洋五彩香巴肥皂　馨得壽 
　　此皂治面上姻色黑氣及油膩等症擦之無不奏效每塊九十六〇萬應痔瘡樂每瓶二百〇八寶眼藥水每瓶一百六十至妙丸治一切肝胃氣瓶二角在上洋寶善街順泰義鞋店寄書日本馨杳　 
　　軍槭出售 
　　本行專辦泰西各國馳名如砲鐲鐘戰船水雷快船藥戰硝礦銅帽電線水雷並製造濬河開礦一切機噐本行選噐惟精取價從產新　貴紳商賜顧焉 
　　上海五馬路新派利洋行啓 
　　除無影之患 
　　久開寶堂靈方妙藥名振寰區凡服寶堂之藥得早脫離苦海者皆寶堂大善士主人之賜也其功之無量僕爲大善人頌之僕也不才昔時亦以病故曾假鴉片以當醫自投死路者於今已十餘年矣每思戒脫寔怕吃黃幸閱申報得悉詹誠德寶堂精製三香發四等兩項藥膏其法裝館上呼吸且靈且便除癮消病毫無趽苦僕初聞名尚半疑信今滴有友購試眼見其效菲凡故耳立志購歸如法用之一月始終自能將煙減凈僕初尚慮心癮難除可喜斷癮至今兩月之久見煙不思可見該堂主人濟世爲懷後嗣必大昌貴向登壽域可操劵而待也僕感該堂妙藥立起沉疴無可報德惟依世例登報特此揚名專此敬請德安　寓溧陽西門外愚弟謝古香頓首拜 
　　聾明轉保 
　　啓者本月初四日　貴報內刊有保人受累一則係上年寶源公古玩店以貨交呵加刺銀行寄番消售本申匯用銀四千兩當經該店經手於姓向銀行說明立有保單二紙一係托馬姓保銀一千五百兩一係托鄧姓保銀二千五百兩其於與鄧素來莫逆而鄧與余亦屬厚交是以鄧姓旣受彼托當挽余向呵加刺出面轉保扦字爲實茲據該銀行將在番之眞已經割價拍賣大爲拆耗該銀行或恐保人不肯　賠曾于初二日投禀英公堂次日會訉當由呵加刺洋人結出番帳除扯銷拍賣貨欵外派馬姓名下須賠銀九百餘兩而余名下派賠銀一千六百四十餘兩當由鄧姓照數賠償絲毫無虧全所扦字保單掣回塗銷此係出于鄧友克全信義情願了結關全余之名目實非敢有濫保之行耳用此申明以慰知我者之望也　陳湧潮謹白 
　　輪船往東洋等埠 
　　啟者本行希魯西嘜增輪船於禮拜五卽三月十七上午十一點半鐘開往長崎西門舍革神戶橫濱等埠小包收至十六正午十二點鐘爲止搭客票出至開船之日上午九點半鐘爲止什船買票湏照定價加拾分之一如　各寶號欲裝貨搭客者請至本行訂定可也此佈 
　　三月初九日三菱公司啓 
　　輪船往漢 
　　茲有華安輪準于禮拜三開往漢口等處　尊客倘欲附載搭客請至本帳房面議可也此佈 
　　馬立師啓 
　　參茸種子乾健丸 
　　未嗣之要在乎男女精血充實而無病也故男以補腎爲要女以調經爲先男子之不足則有精滑精淸精冷老及臨事不堅或流而不射或夢遺溺數或便濁淋澁或好女色以致陰虛陽竭或過於強固勝敗不洽或素患陰疝肝腎乖離此外或以陽衰多寒或以陰虛多熱若此者是皆男子之病雖廣置姬妾徒自戕耳本堂家藏參茸乾健丸一方治男子先天不足腎氣虧損遺精日濁與及頭暈眼花目暗耳鳴自汗盜汗精神短少作事健忘腰膝疼痛步履無力等症悉皆取效如神倘將此丸常服功能固精益髓延年却病世之乏嗣考有此種子良方又何慮乎哉外有參茸坤順丸專備　料所用兩者分服則男精固而女經調取效爲更速也小丸每盒四兩價洋一元早晚每服三錢淡鹽湯送下無容戒口大丸每盒四個價洋一元早晚每嚼下一丸　仕商賜顧者送十五頁各藥價目書一本此佈　上洋英老巡捕房斜對門中和里內只此一家並無外有分店寄售詹誠德堂啓 
　　上海匯豐銀行告白 
　　本　所存原本洋五百萬元並招新股尚未交足計股洋二百零七萬四千七百四十四元七角五分兩共計洋七百零七萬四千七百四十四元七角五分另外公積洋二百五十萬元並新股餘利洋一百五十六萬三千三百六十一元六角六分兩共又計洋四百零六萬三千三百六十一元六角六分總行開在香港今在一大津紫竹林設立分行廣招中外商務凡上海香港福州厦門漢口小呂宋西貢新加坡並外國倫頓法國印度新金山美國日本諸凡貿易繁盛之區無論零躉匯票俱可由津匯兌並代押欵及存銀生息請至本行面議可也特此佈聞 
　　詹誠德堂聲明 
　　本堂開張　洋四馬路老巡捕房斜對門中和里內第三百六十九號門牌石庫門內只此一家江西蔣儀記官商過儎採辨茶行內寄售其餘一槪俱係假冒 
　　詹誠德堂藥房主人容堂氏識 
　　告白 
　　今年賽設花曾在於何地現未定奪大約英國五月十五號定於何處何日何價等屆時再行聲明一時遠近誠恐未及周知故今先行布告 
　　會德豐女主人啓 
 

Page 8

 
 
［G>　　英五月呂朱票　廣豐行 
　　全張六元分售亦可遠客函購祈騐明信封有洋房圖記不悞○四馬路老廣豐棋盤街新廣豐仝啓 
　　頭彩四萬元　泳記 
　　英五月票章程仍照四月份全張半張條頭價亦照舊本行收兌紅票比衆加申來信指明四馬路三點老泳記 
　　英五月份發財票　呂商大得利 
　　本行向在香港自運呂宋票發售遐邇馳名現特分設上海棋盤街北照市分裁均可凡蒙四海什商惠顧請認明牌號將見得利定可原源而來大獲裨益云 
　　本行謹啟 
　　頭彩並上下附彩聲明 
　　英四月份呂宋票本行售出頭彩第二萬六千三伯三十一號半張售與南京胡萬昌信局代分隱姓氏四條雨花臺奇兵營藥局內方秋　翁一條共得洋二萬元分條售與本埠劉張顧楊着五位各得洋四千元以上共合洋四萬元上附彩半張怡和西洋人得洋五伯元分五條太古棧盧郭新關洋人陳朱五位各得洋一伯元下附彩全張懲州休寗五城黃聖與翁得洋一千元新增章程諸位財翁鴻福就獲頭彩本行亦有榮名但本行素向雅不假冒頭二彩常有惟願日後接踵而得承蒙　賜顧望速來購票是　 
　　大呂宋公司呂商必得洋行聲明 
　　桫枋婺源獨幅出售 
　　全有新到四川頂尖桫枋花板兩副再有老山紫秸婺源獨幅兩副系楠獨幅雙軿等板貴客欲辦者請至寶善街本號領看 
　　福森春啓 
　　靠河召租 
　　啓者老閘北唐家衖河邊有地一畝餘上有平房三間欲租堆貨水口極便租者請至帳房面議格外公道高易公館啓 
　　眞玉蓉散○萬應癬藥 
　　專治面生雀瘦酒刺粉刺油光黑氣等症每日早晚用開水調藥擦之無不退凈每瓶錢八十四文〇仁安散專治各癬等症無論新舊久遠之癬將藥用蔴油調和擦於患處數日後立見奇功非謬言也每瓶錢九十文在上洋打拘橋北恆泰布號寄售 
　　同春堂製 
　　眞芙蓉散東洋奇珍香粉　芙蓉散東洋粉 
　　專治面上斑點酒積粉刺浮黑油黃等氣能活血潤色化滯生光每早皮開水調擦數日自效此以玉容散倩名醫加减其功較勝每瓶錢八十四〇東洋沓粉此粉以異品香葩集成能使容顏少嫩色潤肥清非純用鉛粉　之則尅血戕畢竟皮色泛靑者此每瓶洋二角寄在上海寶善街北首兆榮里口大豐布號發兌 
　　精刻書籍 
　　戴東源集二元經韵樓集二元半問字堂集八角曾文正求闕齋弟子記五元漢學商兌一元右皆上白紙印竹紙减八折由上洋文玉山房發售 
　　新到春　榗紳 
　　文武八角文六角影宋刻六藝綱目白九角竹七角宣紙史記札記一元四說文答問三角墨娥小錄四角二馬路味三堂法馬路醉六堂啓 
　　諸公請看 
　　洞定山汪少全謝神符佛勒救花吞包百病內外胃心痛惟診符出門一元上門一百四陶關榮蘇城內護龍街富仁坊 
　　咨照領彩 
　　英四月呂宋對號單已到杳售出得彩者頗多遠處除函報外均祈速來兌洋比眾公道此佈廣豐老行廣豐新行仝啓 
　　大呂宋公司英五月票加號增彩新章 
　　英五月份呂宋票新定增號章程加設五千張共計三萬號全張六元半張三元頭彩四萬元二彩一萬五千元三彩五千元其餘彩額未便繁錄另刊仿單隨票附送開期華歴三月廿七日在呂宋開彩卽晚三大彩有電音到申遠處局寄指明牌號投送並祈騐明各號回件信式圖記是幸大呂宋公司分設各洋行列左 
　　天　祥 
　　立　發 
　　盈　利 
　　廣　和 
　　天　成 
　　必　得 
　　協　記 
　　萬有利 
　　同得利 
　　寄售秘製止痛药水 
　　啓者本行所有大美國百里得宋司醫生寄售秘製止痛藥水兼治瘧疾傷寒筋骨疼痛湯火刀傷蛇蟲咬刺各等症已蒙外埠諸君爭先購試無不應騐如神立時見效當此時屆酷暑如一時腹痛絞腸吊脚藿亂肚瀉服藥勢難立能見效惟此止痛藥水治之百不失一仍恐未及週知用特登報陴得遠近威知此藥水之眞妙 
　　上洋大馬路晋隆洋行啓 
　　機器軍械出售 
　　啓者本行在滬專辦軍械歷有年矣屢蒙各省各局委辦一切貨價無不相宜近來英國製造之法較前更屬精巧今有新式銅鐵大砲來福洋　大小銅帽粗細火藥挖河機器大小各種俱全倘有　貴客紳應需各種各式祈至小行視樣面議價目格外公道特此佈聞 
　　同治十三年六月日 
　　地亞士行啓 
　　機器造紙局告白 
　　分局在大馬路拋球塲東首 
　　本局加工揀選上白棉料製造各式紙張俱極精美并接造各紙不論厚薄長短闊窄俱可代製限日應交至紙張之潔白堅韌幼嫩超出尋常價錢尤格外公道　貴客賜顧者請到上海外虹口楊樹浦本局或大馬路分局面議爲荷 
　　新開莘豐衣莊 
　　本庄專做時式男女新衣自辦各色綢緞紗羅俱有帶售本當原衣發兌倘貴欲意定做料加重精工價面商小庄本欲定碼每兩二角四現下新開格外公道每兩照碼一角八無扣貴客欲辦請至四馬路石路口便是 
　　三月十三日錢洋行情列左 
　　新曾劃收市　七錢三分六厘八七五 
　　本洋　七錢七分五厘 
　　銀拆　三分 
　　洋找頭　七錢三分七厘 
　　錢找頭　一千零五十文 
　　卡錢　一百五十千零五百文 
　　衣牌　一千一百三十文 
　　致語道謝 
　　竊維志在濟人訣發枕中之秘功能種子方傅海上之仙此在昔所嘗聞迨於今而始見得斯法者其爲梁愷悌堂乎該堂創從粵海開設申江以其所得良方製爲各種丸藥兼臻衆美獨步一時治則對症必瘳名已不脛而走矣僕弟兄年過三十虛熊夢而求子情殷椿萱壽並六旬威麟趾而望孫念切禱神未應乞藥無靈亦旣意沮心灰自謂數奇命定矣癸秋有友歸自滬江出梁愷悌乾健坤順兩丸仿單相示具言其妙且囑購嘗其初猶未信心取用乃徵實效按乾坤之命義別男女以分餐日服數錢月雙坐喜甲申九十兩月先後各舉一男二老籍以開顏衆親咸來稱賀筵開湯餅慶集堂階旣而語及綠由岡不詫爲奇異其有未曾得子者彼此傳言相率購服近聞各皆懷孕從知應效如神此外則同里郭肯堂多年白濁中表朱雲甫素患遺精服乾健而均愈內戚何范氏每病經期鄰婦張李氏常流白帶服坤順而並痊事豈偶然功誠偉矣設非該堂方藥良美製煉精純惡能若是也余弟兄旣愜心期不忘所自特登申報略表寅枕所冀芳名愈播喊欽種十之丹吉兆可微不羨宜男之草謹佈　姑蘇閶門陳簾石鏡秋拜啓 
　　吳友如啓 
　　題跋崑戲二圖京戲四圖每十二鹹洋二分八景八圖越南捷報四圖每洋二分華軍得勝四圖每洋三分躉售八扣上洋三馬路西福康里發售 
　　新開源豐銅錫號 
　　本號在上海大東門外直街中市坐南朝北自辦鉛銅點錫十番响器盆爐嫁粧一應俱全倘蒙光顧格外克己先行交易擇吉開張此佈 
　　PUSTAU&CO 
　　啓者本行向在四馬路老巡捕房之側開張今遷至五馬路二洋經橋爲改換外國牌子名曰布士兜公司行在香港開設有年專辨各種花色棉線羽緞布疋顏料雜貨運銷中國各處碼頭久已馳名謹將改換外國牌子字樣以供衆覽如　各寶號欲購或定辨奢請至本帳房面議可也 
　　二洋涇橋福隆洋行告白 
　　刻八代文稡啓 
　　本局聘請簡慕州孝廉陳元額廣文搜正史及羣書彙成此編區流別爲總目次時代爲子目最爲耽玩之便且八代論議禮樂天文律歴及諸典章之文概已收入不惟詞翰華苑亦考訂之津逮矣現已開雕書成發寄各省出售四川富順書局 
　　大彩疉中 
　　英三月份三彩由本行售出早經聲明今英四月三彩第二萬七千三百五十號全張又經本行售與杭城廣發號分售公盛木行內陳顯卿兄半張並分條各得主共得洋五千元均經送洋兌收矣連月經售鉅彩特此聲明誌喜 
　　呂商同得利啓 
　　上海電氣公司告白 
　　本公司中局開在虹口乍浦路四十一號門牌現可出售百刺思電氣機器大小各種電器燈并可定包城鄉碼頭各處裝設電燈無論大小一房屋亦均可來定如有欲知一切情形請向本公司經理人立德面議可也 
　　每逢禮拜二拍賣 
　　茲者小行經手每逢禮拜二在寶順棧拍賣各貨在信和棧拍賣各貨均不限價特此佈聞 
　　麥葛林行啓 
　　三月十三日進口船禮拜一 
　　元和　輪船　由長江　怡和行 
　　順和　又　由天津　怡和行 
　　海晏　又　由天津　旗昌行 
　　有落託　又　由長崎　三井行 
　　武昌　又　由天津　太古公司 
　　十四日出口船禮拜二 
　　上海　輪船　晚往長江　太古公司 
　　宜昌　又下午三點半往奪波太古公司 
　　海晏　又　往燕臺天津　旗昌啓 
　　福山　又　晚往香港省城　怡和啓 
　　順和　又　晚往姻台天津　怡和啓 
　　十五日出口船禮拜三 
　　華安　輪船　往漢口等處　馬立師 
　　北京　又　晚往香港粵省　禪臣啓 
　　海口　又　晚往燕臺牛庄　太古公司 
　　十六日出口船禮拜四 
　　江裕　輪船　晚往長江　旗昌啓 
　　華利　又　往長江　麥邊啓 
　　十七日出口船禮拜五 
　　希魯西麥魯輪船上午十一點半鐘往東洋等埠　三荾公司 
　　北京　又　晚往長江　太古公司 
　　本月日間出口船列左 
　　唏化　輪船　往長崎仁川釜山　禪臣啓 
 

Page 9

 
 
[扶桑記俗]  
　　日本報載中國直督李傅相所部勁旅四萬五千人勤於訓練非他處防兵可及近又延前任營官德人黎馬及巴利兩員前來督帶調度得宜兵制自必蒸蒸日上聞下半年將編成精兵十萬分布各要害之區云○日皇定期西四月十號自東京發輦航海臨福岡縣行事村親閱廣島熊本兩鎭標兵演習對抗陣并命扈從各大臣先期前往預備行在事後取道神戸大坂西京等處回京更派定朝日金龍六甲安寗三保慶長白杵明凌電信千保等商輪船十艘裝運兵士隨帶比叡等五艦爲護衞詎臨期不豫因改命小松宫彰仁親王恭代業已起節改期十七號開操隣境各官之接駕者聞是信俱卽折回○西歴本月十五號接得朝鮮來電稱朝鮮離漢城六十里連州地方亂民蜂起襲擊閔氏四月六號已派中國防兵五百名前往　壓矣電音又稱龍驤艦於十四號上午行抵釜山港○去年茨城縣民人因催科太嚴驟然作亂西歴四月初縣令因集各處議員均派地方租稅議員大半託故不赴以致此議不成○日本自今春以來霪雨連綿米價驟漲貧民謀食益艱麥田已受雨傷收成亦不免歉薄云○伊籐大使赴京後日人皆謂中日之事可望有成以故銀價日落數日前每元金幣只帖九分越日神戸大坂等處銀價忽漲起七八分致商情不免惶急云 
[福建官報]  
　　汀州府釐局同知賴恩銓木藍坡厘局通判鄧錫璠水吉華稅局從九張立仁均已卸事回省○巡檢婁詩鈺委辦厦門港仔口分卞從九陳炳奎委辦厦門何厝分卞巡檢姚煦委辦建甯營聯票事縣丞郎和委辦白石分局均于日内赴差○同知唐寳鑑卸署鳳山縣事回省○府經楊泗濱署福鼎縣典史高慶銓均丁内艱○同知恩晉起服到省○本月初一日通判許金綬禀押解犯官張成晉京○同知李鍾鯉練逹老成清廉自矢歴辦保甲提調已歴多年兹大憲以勞績拔委閩衆聞之額手不已○縣丞全敦委辦機器局文案○藩轅牌示馬巷通判鄭宗瑞請假回籍修墓遺缺應以通判丁策勳請補石碼通判曹文昭丁憂缺以通判陶漁請補 
[咄咄怪事]  
　　九江對岸黄梅縣四鄉向有愚民崇奉福主菩薩歲旱邑尊必率紳耆恭詣神前求雨上月下旬某日寺僧晨起焚香見神像袍冠俱褪胸前斫有刀痕神馬及馬夫亦已身首異處駭極告知施主施主卽報縣往騐邑尊訊僧僧以不知對次日四祖寺大佛殿菩薩亦如是邑尊派捕密查迄無蹤跡于是該縣哄傳或以爲凶神下降或以爲山妖爲崇一唱百和舉國若狂然竊謂此特好事者乘寺内無人故意惡作劇耳矜奇吊詭何爲者 
[上海北市絲業會舘籌賑公所施少卿經收山東賑捐三月初六七八日第六百廿三廿四廿五次清單]  
　　默禱記漢平它銀五十兩趙子履移醮費求保合家康健二十元青浦隱名氏二十元又求外甥病愈十元浙寗陸賦文爲子病愈完愿十六元宣州無名氏移本科鄉試印善書資十二元金菊人求妻病愈十元鐵沙汪麗春移謝客喜筵資代諸君邀福十元朱應銓完愿五元陳汪氏求舊病痊消許助月捐四元浙處青田縣署無名氏四元祖三寳求病痊二元廣陵周誠卿求時症立愈合宅平安二元○泰亨源銀鑪號來烟台募富貴源頭同字二次五千八百八十七號册培義堂方一百元李雲農二十元汪竹亭十元百順堂徐十元金季梅八元柯鼎臣四元周蔭山烟台公估銀四兩以上七戸銀洋合共一百五十八元○東臺富安場募富貴源頭同字二次五千一百零七號徐實符六元○順元莊楊君桂生代募捐册新橋隱名氏爲孫病愈完愿五元無名氏求合宅平安二元○江雯靑方家第十三旬醫金助賑錢四千文八開八元以上初六日○桐城張畇甫爲姪患病在蘇就醫求保速痊五十元常熟沈壽祺求室人龐氏病速痊續助五十元又募爲姪煦孫求暗疾消除十已元又爲男養孫求佑身軀堅實氣體充暢十元雙桐書屋主人爲子求名十元海昌沈楊氏求舊恙全愈四元沈邵氏求冥福二元○廣東馬豐城第三次續助祈世代財丁興旺本洋昌五元○嘉郡積善室募富貴源頭同字二次一萬三千二百八十七號册積善二元五角戴子佩一元朱琢章五角以上三戸共四元○蘇垣金山如司馬代募捐册丁汪氏爲夫染病氏久祈保速愈一百元丁招女爲父恙已久求速愈十元冠山氏一元○杭州錢仲瑜募昌册二千四百十三號李穀宜二元有心無力人補捐一元不書名歲給餘一元○滬報主筆募直册一百零三號無名氏一元以上初七日○思過軒聖寶規銀二十七兩由新泰原交來陳竺記五十元武林高又泉六十生辰節移謝壽筵費三十元陸錦燦求爲病愈二十元無名裕求許心原二十元敦仁堂俞六元程記養記求記三戸各五元由蘇閶古松主人寄全盛局來文記杭莊三元四開二元八開一元浙杭隱名氏病痊酬愿四元由瀏河寄寶順局來朱王卿求病速愈四元由周浦寄日生局來朱敦記求家門安吉許事順手二元由望亭厘卞寄老正大局來鄞縣嚴友笙求妻王氏病愈一元由浙寧正和局來李田氏錢二百文○福州省昌洋行莫　樓募昌册一萬五千七百七十三號建板洋五十元恊泰茶樓鄭紫卿二戸各建板洋四元王龍山建板洋二元黄金鈴潘錦堂培桂堂三戸各建板洋一元此册未來又黄子芸募富貴源頭同字二次六百十七號册會稽梁子雲青峰道人二戸各建板十元陳志崐仰周山人郭德彰堂三各建板洋一元以上二册合共來規銀五十八兩二錢五分○閩乾昌局來富貴源頭同字二次一萬五千六百八十七號册高陽氏求人口平安四元○甬江鈺記募昌字一萬五千五百六十三號册留春仙舘不書名屠二戸各一元由正和局來○渡章伯雲募富貴源頭同字二次一萬四千五百五十九號册縆波詞舘三元戴九芝一元○常熟寳順局來昌字一萬一千七百六十一號册貽穀堂二元○蘇州募來富貴源頭同字二次二萬二千三百六十二號册紅頭書屋十元以上初八日 
 
 
 

Page 10

 
 
[光緒十一年三月初四日京報全錄]  
　　宫門抄○上諭一道錄前○大臣左奏請議卹片○又奏請議卹片○東撫陳奏請將河道再加挑深緣由摺○陜督譚奏請借補都司摺○東撫陳奏增培大隄變通辦理　○鄂撫彭奏道員試用期滿堪以繁缺補用摺○江撫德奏對調知縣片○三月初四日兵部太常寺太僕寺正白旗值日無引見○成　謝授廣東遺缺知府恩○英文耆安預備召見○召見軍機英文耆安成治○○欽差大臣督辦福建軍務太子太保軍機大臣大學士二等恪靖侯臣左宗棠跪奏爲已故藩司戰功卓著籲懇天恩准予議卹恭摺仰祈聖鑒事竊臣接准兩廣督臣張之洞咨稱前廣西藩司康國器在籍病故已片奏聞請銷該故員勸捐差使等因臣查康國器起家小吏荐擢藩司護理廣西巡撫咸豐初年髮逆圍南昌康國器以桂源巡檢毁家募勇卒解城圍復從大軍連克饒州臨江諸城臣之督師入浙也康器國率所部由贑入衢與蔣益灃合克湯溪自是遂隷臣軍浙西旣定從臣追賊入閩克復龍巖等處迭著戰功賊遂竄粤康國器故粤人也諳習形勢其子熊飛又勇敢夙著用能以寡勝眾挫賊於鎭平殲賊於嘉應高思之捷殺賊萬計臣嘗許爲入粤戰功第一綜其平生大小百戰克復堅城十餘歴任江浙閩粤廉正誠樸無所緣附尋以傷發假歸養疴上年正月臣以王德榜一軍赴援越南需餉孔亟奏請康國器在籍勸捐接濟得旨兪允康國器奉命之下力疾從事時務牽阻鬱憤增疾痞積氣臌日益加劇舊傷迸發遂致不起臣聞其臨殁之頃絶口家事惟以國恩未報爲恨是其果勇之績卓著於生前忠憤之忱不忘於疾劇合無仰懇鴻慈勅部將己故藩司康國器照軍營積勞病故例議卹可否並將事蹟宣付史館立傳之處出自逾格恩施所有懇請議卹緣由恭摺具陳伏乞皇太后皇上聖鑒訓示謹奏奉旨已錄○左宗棠片再記名提督鍾南英自咸豐初年隷駱秉章塔齊布各軍轉戰湖北江西安徽浙江等省克復郡縣所在有功臣之西征鍾南英慷慨相從備嘗險阻克復肅州吐魯番滿漢兩城均能身先士卒力遏兇鋒生平惟未嘗獨將一軍而陷陣攻城奮發勇敢實爲戰將中不可多得之員且歴事多年諳習營制故臣於兩江任内奏請將鍾南英留江並委　江寗城守副將以資整頓營伍上年臣奉命督師援閩方思調取隨營藉以指臂及過金陵始知鍾南英於六月初一日傷發殞命需才方亟悼惜良深合無仰懇天恩將已故記名提督鍾南英勅部照例議卹以資激勸理合附片奏聞伏乞聖鑒訓示謹奏軍機大臣奉旨着照所請兵部知道欽此○○山東巡撫陳士杰跪奏爲江浙白糧現復議歸河運並添運蘇省漕米應將河道再加挑深以資浮送恭摺仰祈聖鑒事竊照上年兩江督臣曾國荃等原議將江浙白粮十萬餘石攺歸運河北上當經臣委員查勘河身淤淺叚落擬議分别深挑估計工需奏明興辦嗣准來咨議定仍由海運交各國商輪及沙甯各船分裝運送所有運河挑工臣隨飭令照舊辦理俾得經費核減銀五千一百餘兩以期撙節兹又准江蘇撫臣衛榮光咨開海道梗阻擬仍將白糧攺從河運能否冉添蘇省漕米十餘萬石囑卽核覆等因伏查江浙白糧現旣仍由河運應將河道照臣前奏逐叚挑濬深通無庸核减經費至添運蘇省漕米一節在南運河河身旣經挑挖尚有來源以時挽送似尚不致淺阻惟陶城埠口門非藉黄流盛漲不能前進往年江北漕船五百餘號尚有一再候汎之虞今添運白糧蘇漕二十餘萬石其船多至數倍辦理尤費周章惟事關天庾自應趕緊設法籌辦查東昌府知府程繩武老成諳練勞瘁不辭歴年督修北運業有成效仍應責成該府一手經理兹據該府禀稱黄流變幻莫測倘進口時船未過完汎水卽落則口門以内必有新淤應先籌撥銀三千兩以備隨時撈挖運河積淤多年每歲所挑不過去其太甚前次所估銀兩亦僅量加挑挖今添運江蘇漕米十餘萬石應再擇要挑深並加築運河修理堂博兩縣境内二道减閘等工計需再撥銀一萬二千兩以資應用等語臣覆加查核所估尚屬核實應如所擬在藩庘共再撥銀一萬五千兩飭令親督各州縣認眞疏濬臣仍隨時稽察飭令工歸寔用以期挽運迅速上紓宸厪並懇大恩敕下兩江漕運各總督及江蘇浙江巡撫轉飭糧道務飭押運委員嚴督各船戸銜尾而進不可參差落後各船吸水尺寸亦宜較準一律俾東省得以先事預備臨時庶可暢行無阻除咨會河臣將南路運道一體赶緊挑辦並咨覆江蘇督撫臣查照外理合恭摺具陳伏乞皇太后皇上聖鑒訓示謹奏軍機大臣奉旨戸部知道欽此○○頭品頂戴陜甘總督臣譚鍾麟跪奏爲揀員借補都司要缺以裨營伍恭摺仰祈聖鑒事竊查肅州城守營都司甯貴病故業經附片陳明在案兹據署督標中軍副將駱高升呈稱肅州城守營都司遺缺遵卽在於合例儘先人員内逐加愼選查有留陜甘補用遊擊督標左營守備楊志進才具明敏曉暢營務堪以借補詳請酌辦前來臣查留陜甘儘先補用遊擊督標左營守備楊志進年力精壯營務熟悉借補肅州城守營都司洵堪勝任合無仰懇天恩俯念員缺緊要准以楊志進借補如蒙兪允應請勅部行給署劄俟防務一律告竣卽行給咨赴部引見以符定制除該員履歴清册另咨送部外謹會同甘肅提臣周達武合詞恭摺具奏伏乞皇太后皇上聖鑒訓示施行謹奏軍機大臣奉旨兵部議奏欽此○○陳士杰片再據總辦河防前臬司潘駿文禀稱增培大隄工需前奉戸部議准截留京餉並指撥共銀三十八萬兩按原擬加高帮寛丈尺核計土方本可敷用惟所撥欵内有各省河銀八萬兩將來解到多寡殊難預定設有短欠恐本省無欵籌墊工桂必致手莫若先事統籌變通辦理查肥城等十二州縣加帮底寬四尺頂寛一丈加高二尺每丈止增土十方六分勢難再减其東阿平隂並歴城桃工舊隄原擬頂底均加寬二丈加高二尺收新頂二丈者現擬攺爲頂底均加寛一丈五尺加高二尺收新頂一丈五尺又利津北岸堤身原擬帮底寛三丈頂寬二丈加高二尺收新頂二丈現擬改爲帮底寬二丈頂寬一丈五尺加高二尺收新頂一丈五尺均减寬而不减高仍足禦水如此量加變通計可核减銀三萬二千餘兩所减加寬各丈尺歸於下次修培時再行辦理於工費稍可節省而防務亦無窒碍等情具詳請示前來臣覆加察核尚屬可行自應准其照辦以免停工待欵除批飭遵照並分咨戸工部外理合附片陳明伏乞聖鑒謹奏軍機大臣奉旨該部知道欽此○○頭品頂戴湖北巡撫臣彭祖賢跪奏爲道員試用期滿堪以繁缺補用恭摺仰祈聖鑒事竊查定例分發試用道府一年期滿該督撫察看才具分别繁簡奏聞照例題補等因兹查試用道徐兆英現年五十七歲江蘇江都縣人由優廪生應咸豐二年壬子科本省鄉試中式第二十八名舉人覆試一等六年總辦郡城團練七年十一月隨同克復瓜洲案内出力保奏八年七月二十八日奉旨着以知縣歸部卽選欽此九年已未科會試挑取謄錄同治二年赴部投供十月銓選湖北石首縣知縣三年七月十五日到任四年調署監利縣事八月到任六年調署蘄水縣事七年八月到任是年大計保荐卓異八年五月調補蘄水縣缺九年調署江夏縣事四月到任旋赴甘捐分局遵例捐升雙月知府在任候選十年八月回蘄水縣本任十二年六月調充癸酉科闈差卸事光緒二年經前撫臣翁同爵奏請開缺留省另補奉旨着開缺酌量補用欽此是年在湖南黔捐局捐離知縣任歸知府雙月選用三年復在湖南黔捐局捐升道員補足三班指發浙江試用並捐三班升銜三年七月在籍丁父憂五年十月服滿起復九年三月赴部騐到因浙江停止分發請攺發湖北四月二十八日蒙欽派王大臣騐看五月初十日蒙欽派王大臣驗放奏請照例發往十一日奉旨依議欽此五月二十一日領照起程十月二十五日到省十年四月委辦新關稅務十一月交卸回省兹以到省之日起連閏扣至十年九月二十五日試用一年期滿據布政使蒯德標按察使黄彭年取具履歴清册會詳請奏前來臣查該道除兆英老成諳練爲守兼優堪以繁缺留省補用除清册咨送吏部查照外理合會同署湖廣總督臣卞寳第恭摺具奏伏乞皇太后皇上聖鑒敕部查照施行謹奏軍機大臣奉旨吏部知道欽此○○德馨片再南昌縣知縣劉瑞璋經臣委令調署臨川縣知縣所遺南昌縣知縣印務查有臨川縣知縣汪以誠堪以對調署理該員等任内均無盜刼三叅屆滿已起四叅及錢粮未完叅限將滿有關降調之案據藩臬兩司會詳前來除分檄飭遵外謹會同兩江督臣曾國荃附片具奏伏乞聖鑒謹奏軍機大臣奉旨吏部知道欽此 
 
