# 1891 - 199 - 4906558

 

Page 1

 
 
[新續小五義出售] [  申報館啓]  
　　本舘前印小五義一書早巳不脛而走寰宇　行茲又　得　小五義以新鉛字排印公諸同好是編所叙忠義俠烈之事大都可驚可愕可泣可歌飯罷茶餘一編展對足以排悶遣愁好讀異書者自必以先覩爲快也卷帙之繁過於初集共計一百二十四回訂成十本准於二十一日出書定價每部碼洋五角五分請向申報申昌書室外埠申昌及經售申報人購閱可也此佈 
[新印通問便集告成] [  申報舘主人啓]  
　　是書爲南沙子虚氏所輯盖亦尺　之流亞也首列家族函次爲外戚箋簡由是而通禀尊長友朋贈答門分類别井然秩然凡持　涉世之規慶賀弔唁之節以及信而格式行輩稱呼羅羅清疏無體不備又恐初學　于書中典實未能一覽而知因復博攷詳稽逐加註釋人苟悉心披覽則飛箋梁翰自能右有左宜本舘因取而印之以公同好每部分裝四本祇收碼洋兩角諸君子有欲以箋素見長者認明本埠申報舘申昌書室或各外　申昌　分售申報處購取可也 
[論中西大勢]  
　　天下大勢非爭卽和中西通商非益卽損此二者兩不相並也說者謂中國此時事事效西人之所長補我之所短卽如輪船鐵艦砲臺魚雷炸藥雞心彈後膛槍砲等類中國無一不有其無一不能自製電以通消息則亦無異於西人之靈捷有過这無不及昔人言中西互市以來所得諸西人者無非鴉片之害與夫奇技淫巧之物於行軍利器獨不師其所長此說也於今爲　言矣工匠習其製造兵士習其駕馭攻擊雖未必足與西人爭衡於驚濤駭浪之中然以此守禦各海口隨機設防以遏其旅則亦尙有可恃也吾則以爲中西之大勢損在中而益在西爭在心而和在外何則明中之捐可見暗中之損難見意中之爭可防意外之爭難防試問近來中國之隠耗其財聽其流入外洋者其數幾何鴉片爲害人之物中國人明知其害而甘心受之在國家則增稅餉數百萬兩而使强者轉爲弱勤者轉爲惰壯易老而老易死猶且人人甘之如飴是則所謂自貽伊戚可不必論此外一年之中購外洋之船砲厥費幾何銷外洋之器用什物厥費幾何民間好奇而喜新每有一不經見之物莫不爭相購致凡飲酒則必以皮酒巴德香餅息利并有以白藍　爲性命者烟則必以雪茄紙捲各種來物卽愛一物綢縐等物外洋所製本不及中國遠甚而其價則數倍於中國乃竟亦有人購而爲衣者窺其意不過曰如是則謂之闊噫闊之一字誤盡多少蒼生矣吾見西人之來華者其正副領事各官其儀從鹵簿服御起居不如中國之官遠甚乃中國之出使外洋者皆以爲外洋用度　中國爲　必以奢華靡麗相尙甚　有因此而用虧空並因此而遭彈劾者而彼猶自以爲是崔惠人欽使在外洋力敦節儉而或謂其不合時宜者此種心思實不可解殆亦天之所使以隠耗中國資財之一端也中國所出之貨一年可以獲利幾何與外洋來貨兩兩相較　不及十之三四絲茶兩項爲中國出口之大宗比年不能獲利且比年大有耗折也卽如今年漢口茶市其先開盤價值較勝各茶商見有利可沾遂爭先恐後奮往續辦迨至貨多而價跌則茶商之受虧者不少矣西人每以此誤華人而華人常常被其所誤而不自悔卽有人時時從旁提醒而當局者執迷不悟茶業如是絲業亦復如此舍此二業中國　口之貨未有大於是者又將以何者之有餘補其不足也前者外洋輪船遍在中國各通商口岸以收中國之利中國並無一艘運貨至外洋通商各埠非中國人之拙於謀實中國人之安於逸也外洋兵船鐵中等船常有來至中國者盖兵船久停必至朽窳故必各處駛行一則可以習風濤而熟海道一則使船上兵士不至坐食致疾此法爲外洋所最善而中國之水師兵船其數亦頗不少從未聞其出至外洋周行各國者極遠不過至高麗今年曾一至日本如是焉而已水師提督貢任綦重外洋於此一缺必由水師中閱歴而出由小而大由少而壯而老盖至升任提督其人未有不老成者且權統於一責無旁貸任有專歸故能統領諸船如身使臂如臂使指中國雖亦仿其意而各船統帶管駕諸弁尙有不知船務者其爲統領者亦安必其盡屬知兵而外洋每以中國爲弱凡遇交涉之事屢有欺凌之心中國則隠忍含容相安成習此卽外和内爭之端倪而其所以至於外和内爭者正以内損外益之故所積而成也夫外洋有意以防中國中國亦有意以防外洋彼此相防卽不免彼此相傾非必弱焉者之果不足以一振然則中西大勢又豈能常保其不變安内以攘外損上以益下古昔聖賢有行之於先者矣有心時勢者曷不於此乎勉之哉 
[首善郵音]  
　　五月初九日欽奉諭旨蕪湖等處滋閙教堂令各督撫出示安民保護洋人一則蚤見邸抄兹聞内閣接到譯署此案原奏發抄宣示矣○兵部司務廳爲禮儀事恭照本部新署漢右堂徐大人定於本月十二日辰時上任爲此示仰闔署官員筆政馬館廐長本部効力差官並各省駐京提塘五營副叅遊都守十六門軍以及外郎領催吏役人等屆期進署伺倏一體謁見各宜懍遵毋違特示○吏部爲移咨事文選司案呈本部遵議直隸總督李會奏以順天寗河縣知縣謝錫芬試署期滿實屬稱職應請銷去試署字樣實授是缺等因核與例章相符應請旨准其實授一本於光緒十七年六月初三日具題奉旨謝錫芬着依議用餘依議欽此由科抄發到部相應黏抄原奏分咨直隸總督順天府府尹查照辦理○吏部爲咨行事文選司案呈准戶部咨稱本部山西司郎中達椿升補江南道監察御史所遺郎中一缺應以卽補郎中員外郎和爾賡額擬補於光緒十七年六月初八日帶領引見本日奉旨擬補戶部山西司郎中和爾賡額着准其補授欽此等因知照前來相應咨行軍機處曁正白旗滿洲固山查照○京師近出玉成菊部一班乃梆子二簧兩調共立者係花旦響九霄武旦一陣風生角黄胖等六人所開一切俱係新製率由上海選購來京並　到名角數人擇吉於六月十一日在大栅欄三慶園開演都人士爭先快覩往觀者約千數百人園中幾無隙地其演戲則一齣二簧一齣梆子相間不亂故與他班　形閙熱斯亦别開生面者也○本年江北漕船曁江蘇河運漕船將已到齊擬俟將　米兌交畢回空各船仍循歴年成案由各該委員自行催　南下毋任沿途濡滯各該地方官仍妥爲照料毋庸代行催趲以一事權等情由張朗齋中丞援案入奏於本月初十日奉硃批着該撫咨行兩江總督劉坤一等飭屬照辦欽此○禮部爲移會事儀制司案呈本部遵　山西巡撫劉奏以山西五臺縣壽民王汝楫年逾百齡五世同堂懇恩旌表以彰人瑞等因查照原奏核與請旌成例相符應如所請准旌一本於光緒十七年六月 
 
 

Page 2

 
 
初五日具題奉旨王汝楫着賞給上用縀一疋銀十兩餘依議欽此欽遵到部除俟上賞　縀頒領到部再行遞送飭領外合先移會山西巡撫查照○吏部爲示傳事所有在部　供之漢謄錄陳　象曾炳熿李前作等三員限五日内取具六品以上同鄉京官印結塡寫履歴親身赴部騐到有執照呈騐執照以便咨送國史館毋違特示○前浙江金華府知府繼良因水土不服患病禀由浙撫奏准開缺回旗聲明將來病痊尙堪起用嗣回京旗醫治痊可呈由本管佐領麟昌叅領善志會禀廂藍蒙都統註考咨報病痊未及帶領此見伊父原任叅領志俊病故照例穿孝百日咨明吏部現已百日孝滿循例應由本都統帶領引見候旨應先回原戶部行走俟服闋後再以知府用近由廂藍蒙咨部查核部覆到旗後方由都統帶领引見○宣武門内板橋路南興隆糧食油鹽店於六月初八夜三更後突有盜賊七八人各持利刃入鋪行竊時逾半夜門已固閉該盜竟將鋪門上横窓櫺用刀砍落由此潛入鋪夥驚醒見盜衆兇悍相率逡巡不敢緝拿盜恐受其欺卽搶掠錢物多件斬關逃走　亦不敢尾追詰朝報知本管官廳由步軍校騐明盜跡許其作速緝拿於已刻差派步甲多人來與該鋪修整横窓叵迄今數日尙未弋獲一盜 
[風災述略]  
　　月之十三日香港一帶猝發大風屋倒墻坍大木斯拔船隻約壞百艘内有一英國兵船亦因風損壞人口共傷若干刻下尙未查悉其受災之重以九龍爲最香港次之 
[嶺南雜志]  
　　臬憲衙門年久失修漸形廢壞額玉如廉訪到任後見丹靑剝落傾圮堪虞殊不足以壯觀瞻而崇體制爰飭屬吏雇匠興修經之營之異常忙迫現在工程告竣美奐美輪廉訪偕同眷屬人等已於前日入署矣○新任藩憲成竹銘方伯由上海乘坐德國公司輪船南下已於五月廿八日行抵香港屬下官員紛紛赴港迎接並將皇華舘鋪陳美備爲方伯行轅迨初六日由香港乘坐廣庚兵輪來省屬下官員咸在接官亭馬頭迎接脚靴手版熱閙異常○賣蔴街天主教堂近有無賴遊民結隊成羣向該教堂窺形跡　屬可疑堂中教士頗有戒心禀請大憲設法保護大憲立派營兵數十名前往駐紥凡一切閒雜人等槪不許在堂前觀望免滋事端○日前有匪徒妄造謠言貼在東西南北四城樓之上其言皆係謗教堂並云約定八月初一日起首滋閙先向教會中人爲難等語守城將官立時揭下禀報大憲大憲知有外來巨匪溷跡其間飭下保甲局嚴密查拿近日局中各員均徹夜梭巡直至天色微明始回寓就寢客棧飯店稽察尤嚴並不許烟館開燈招人吸食想防範如此嚴密匪計雖狡當無所施其伎倆矣○臬憲額玉如廉訪履任之初先嚴賭禁白鴒票一項經已雷厲風行一律斂跡至於從前之得規包庇者亦查明懲辦以儆將來五仙樓汛官李世桂曾爲均安票廠東主現被廉訪查悉詳　撤委嚴叅而四營將官以李世桂緝捕勤能素稱得力環冋大憲求請寛免又臬憲差役鎖某凡各票館均有規費廉訪前日不動聲色搜其身内果有規銀二包廉訪大怒飭將該役革究而署中差役一齊跪求請寬其旣往之愆嗣後此項賭博責成伊等查禁如有查禁不力甘同治罪憲威於是稍霽○前日由南番兩縣獄提出犯人六名押至營務處覆訊畢隨恭請王命行刑處死首府兩縣及四營將官均往法塲監視聞此六犯皆係著名强盜云○水師提督方照軒軍門因病出缺前經錄報所遺提督印務制軍奏委北海鎭總兵土虎臣軍門者理按軍門上年曾權斯篆今又銜命重來想就熟駕輕定能措施允協至所遺北海鎭總兵缺委現署香山協副將何副戎長清　理遞　香山協副將缺委補用副將梁副　國權署理○學憲樊介軒文宗出棚接　南韶連各屬科試一律完竣已於初四日回省官船泊岸時文武員弁齊集河干恭迎如禮○西關多寳橋外廣慶戲園業己落成本月初一日開演附近街鄰見行人如織晝夜不休誠於地方有碍遂聨名向督轅禀阻而憲意謂成事不說毋庸置議隨將原禀擲還○端陽節後雨水過多河流增漲東西北三江水源滾滾而下大有萬馬奔騰之勢各屬基圍岌岌可慮大憲關心民瘼委記名提督張軍門拔萃乘坐輪船往各屬巡閱遇有險工卽督率兵民竭力修守近水之鄉已多淹　早禾不無受傷市僧壟斷居奇米價已日見增長○太平門口太寗街某藥肆　夜不戒於火致兆焚如火光熊熊上冲霄漢幸食指繁钦登卽撲滅不至殃及池魚○西砲臺前街某屠戶甲乙兩人不知因何起釁互相角鬥甲執屠刀將乙殺傷某丙在旁救護亦爲所傷延至次日乙丙兩人均因傷斃命地保報官請騐南邑宰卽詣屍塲騐明隨拘甲回署研訊想殺人者死律有明條斷不能爲甲恕也語曰忍一時之氣免終身之憂觀此益信○西門内紙行街旗人某甲年逾不惑頗有積蓄近染瘋顚之症喃喃自語如醉如痴昨日竟自孰剪刀刺其咽喉家人搶救不及因而斃命聞甲平日專以販賣人口爲事或以計誘或以藥迷被其拐者不知凡幾今得斯病慘死知其事者咸以爲拐孽之報○藩憲牌　廣寗縣缺委拔貢分發知縣蕭開啓署理連平州吏目缺委試用河泊所朱鑑清署理河源縣典史缺委簡用巡檢郭景曾署理新選從化縣流溪司羅錦芬飭赴新任 
[松事述新]  
　　客有自西鄉來者談及本月初六夜天大雷雨豐隆一震殛斃小崑山南數里漕浜人某姓之子遍體焦黑手擎砒霜一包一時遠近哄傳咸謂謀弑其父云同日東南鄉沙江莊廿八圖人吳某以媳歸寗母家前往迎接半途遇雨避入車棚不期阿香氏劢怒而來竟遭殛死○胡姓差役因事至楓涇舟泊河干被鹽梟將舵竊去洎查見需索多方胡不得巳出洋一元方得完璧歸趙○上海製造局總辦劉君康侯名麒　於本月十四日十點鐘時抵松聞因議遷樂庫特來察閱一周至申刻卽命駕出城想須前往鳳凰山相度地勢也 
[析津逭暑]  
　　秦腔中吉利班一曲登塲聲情激越足便聽者爲之擊節五月下旬演於津郡城東馬家口地方四日而止雇跨子船兩艘敞船一艘開往靜海縣跨子以載優人敞船以送行頭一帆風順巳駛二十餘里至大梁庄此處隄岸屈曲水勢瀠回大跨子正擬捩舵向前忽一陣狂風將帆吹倒舟子無計可施船遂翻覆船中人衆悉數問諸水濱時富新雨初過河流盛漲稍諳水性者尙得以泳以游誕登彼岸惟三人已占滅頂一老生一花旦一武丑有聲有色爲班中之　楚今忽爲水鬼所困　　海龍土處獻技班中爲之短氣歸罪於榜人操舟不愼榜人自知咎無可辭遂允打撈屍身爲之置棺成殮其事始寢○楊柳靑有孫老西　自幼家貧其父作小負販母則傭於富家積寸累銖買田七十畝居然小康矣厥後父病殁母龍鍾衰朽不復能寄人籬下仍操井臼之勞祗得安坐家中仰食於子而老西忤逆性成種種施爲殊出情理之外今夏蝗孽萌生津人取以充食品月初得雨老西乘蚯蟲翅濕不能奮飛遂至村外捕之擬供晚膳俄而密雨紛飛雷聲電影圍繞其身老西懼而奔歸求母藏之於櫝雷電已隨之而入但見硫磺氣觸鼻其母倉卒不知爲計忽聞霹靂一聲老西巳倒臥在地身軟如綿氣息不續據仵作云脊梁已斷一似並無筋骨也者不孝之罪上通於天一擊而斃豐隆　之神威固若是其不爽哉○紫竹林碼頭每當輪船抵埠貨物堆積如山如陵狗偷鼠竊之輩因得混　其問乘機下手常年失物分則見少合則見多殊不足以惠遠商而安行旅天津縣李摶　大令遂於前月遴派馬快巡緝東西南北四路並及海運兩河迄今四路均設馬快卜處竊案因之而少如能持之以恒未始非地方之福也○粤東人士之應京兆試者向來多至一千四五百人嗣以槍冐者多言官上疏擬裁中額經部覆核中皿中額仍如舊貫惟須同鄉京官當堂識認並定錄科額取七百二十八人以除積弊粤東人之筮仕京邸者己具公啓佈告諸生謂此次嚴定錄科章程係爲除弊而起萬勿仍存僥倖之心八千里路空勞往返故現在錄科之期已屆而擔登負笈之輩道出津門者較前約少一半云 
[赭山講武]  
　　蕪湖爲通商口岸兵力不可不厚大憲札調老湘後營常川駐紥統領譚馥亭軍門已於月前來蕪相度營基兹已擇定雞窩卜首江岸駐紥兵勇惟以此處地勢較低每年夏秋之交恒遭水浸擬　護隄一道藉以禦水但工程甚鉅非旦夕所能竣事而老湘後營移調 
 
 

Page 3

 
 
在卽不可不急籌安置適道憲成觀察禀准上游將原紥江口西湖兩處之練軍兩哨移駐河南岸俾資巡防　出營房　備湘營暫駐商諸譚軍門軍門於月初遄回白下現有電信至蕪略云本營定於是月十九日自金陵拔隊起程二十日准可到蕪矣○練軍小營饒翼卿守戎奉道憲調駐河南岸　吉遷栘江口一帶鋪戶以守戎平時治兵愛民閶里深資捍衛臨行未免依依特製牌傘等件於十三日清晨送至營中守戎謙辭不獲權行收受民間又製成旗傘高脚牌數對贈與牛韻齋恊戎以示歌功頌德之意○練軍兩哨移紥河南一時未及起造營房道憲擬令饒哨弁帶勇暫駐道署前永福菴内胡哨弁帶勇暫駐無采營叅府署内俟將來築就營壘再行調派○閙教案起上憲飛調省城撫標皖南鎭標及東梁山良字營齊集保衛　氛因此而靖人心因此而安惟軍士調防已久支帳棲身炎天烈日之中勞瘁不無可憫嗣奉大憲行知飭俟老湘後營一到卽着拔隊各回舊防 
[大永驟消]  
　　蕪湖訪事人來信云本月初旬大雨時行裏河山水横冲而下江潮因之猛漲平堤拍岸濤立如人沿江一帶圩堤勢頗岌岌並聞寗國縣山中出蛟水頭約高百丈一瀉千里由河裏溪冲至寗郡以致東城内外頃刻水深數尺幸爲時未久卽行退盡日内天宇晴朗江潮漸平農大偃臥柳陰不必再以桔橰從事豐年之兆可預卜矣 
[閩省民報]  
　　六月初一日　補知府董毓　禀見禀謝奏補邵武府飭知藩臺牌示照得上杭縣賀沅調簾遺缺以試用同知柴棠代理寗化縣武頌揚調簾遺缺應以試用同知葉鶴年代理浦城縣熊汝　調簾遺缺應以署俟官縣陳銑代理所遺　官縣缺應以候補知縣丁振德代理崇安縣厲嘉　調簾遺缺應以候補知縣張鴻書代理長泰縣王秉籙調簾遺缺應以候補班前知縣吳承銑代理署泰寗縣陳受頤調簾遺缺應以拔貢知縣姚　寅代理 
[鄂渚官報]  
　　六月初二日候補縣張肇芳奉鹽憲委赴宜昌公幹赴兩院禀知辭曾廣敷奉武昌府委赴崇陽查私鑄赴兩院禀知初三日試用通判田慶昌奉善後局委赴湖南公幹赴兩院禀知辭江夏縣丞葉雲鑑赴兩禀知封閉登仙長生兩閘試用典史吳清臣赴宜昌川鹽局差遣禀辭候補縣高培蘭奉督憲委江夏縣屬馬鞍山勘辦煤礦禀見知朱榕禀見奉藩憲委解白蠟給予儘先酌委一次赴兩院禀知謝初四日統帶鴻字營記名提督宋禀知分防羊樓峒勇丁撤回省防漢陽武勝兩門新選石首縣劉邦道自京來省禀到候補道將請題赴轅禀見署漢陽府沈禀見赴兩院禀知任事調署黄州府存禀知兩院卸漢陽府事候補從九汪瑛奉委帮查洋街並赴兩院銷查通茂興　差初五日前芷江縣便水巡檢會時霖奉鐵政局委赴江夏縣馬鞍山勘辦煤礦禀見謝候補縣梁家鈺奉藩憲委修荆州萬城隄赴兩院禀知准補襄陽縣雙溝巡檢劉宗漢赴兩院禀謝牌示飭知赴任藩憲牌示沔陽州鍋底灣巡檢事務詳委試用州吏目汪熙春署理襄陽縣雙溝巡檢飭准補之劉宗漢赴任隨州高城總巡檢員缺詳請以鄭工新班遇缺補用巡檢張鳴岐咨補 
[漢水明珠]  
　　漢口善堂林立日前謠言散播湖廣總督張香帥特派善堂四十家輪流查夜每夜以十家上街巡邏所有器械由官給發輪班一次給工費錢五千五百又自五月初七日起至月杪止自廿二日廿三日後工費减半給發通盤核算共費錢一千一百數十串迄今閭閻安堵風鶴無驚查夜之舉因而停止所以節糜費也○後湖中有高阜焉上有濟生局爲官紳所創設蓋每年後湖水漲一望汪洋黄孝等邑往來舟楫絡繹如梭適遇風浪易　覆溺兹局之設可以拯溺名曰濟生凡辦理局務者可不實力奉行以期名副其實哉局中本有紅船七艘沿湖巡駛冬令水涸暫行裁撤近來湖水大漲局中紳董遂請地方官於十二日會議仍設紅船備拯溺之用相時布置此舉固不可緩也○五月下旬川襄水漲一晝夜間漲　五六寸七八寸不等氣候亦覺凉爽幾忘炎夏自六月初四夜得雨後江水繼長增高各閘因之封閉十一日起火傘撑空炎威如熾畏暑如虎者恨不得一服清凉散暫解燥吻也 
[東犯已招]  
　　華人沈關福被日本人尾本福原七　荒川奈良五兇徒刃斃一案本報已歴記情形惟會訊時例不准人入觀是以訪事者無從控聽前日下午二下鐘時上海縣袁大令英讞員蔡太守東京使署譯員盧大令約齊至日領事　會同總領事鶴原君副領事内田君書記官二口君升堂推鞫至七下鐘時始退堂昨聞局外傳言是日祗訊福原一人初時狡賴不招鶴原君駁詰再三始供認持刃行兇屬實鶴原君令在供詞上每張盖一指模然後收押所有尾本七里荒川奈良四人訂於今日再訊云 
[滬江銷夏錄]  
　　邇日天氣炎熱火繖當空冰紈無力偶疏調攝疫氣乘之有不轉瞬而魂歸泉壤者前日旁晚時有某甲手持靑蚨四百龔至英大馬路日昇樓對面廣益烟問欲領烟霞風味孰料燈尙未開氣已先絶烟間主請醫施救已無及矣蜉蝣身世良可浩歎○法界炎輪磨坊街東北角一帶當二十餘年前荒凉一片滿目荆榛狐鼠之所呌嗥豺狼之所窟宅自開埠通商後伐茅斬棘經之營之今則華屋如雲名其里曰居仁野宿鴦鴛以此爲巢穴焉惟三十七號房屋一幢因地板之下時時作響居人疑有怪異相與望望然去之由是白板雙扉常垂魚鑰近日譁傳有狐狸　跡其中每於月夜出游曾有一狐被隣人所見以梃擊斃此說一傳聞風來觀者幾至戶限爲穿某西人知之帶獵犬一頭破扉而入徧視四周毫無蹤跡惟地板上溲跡存焉撬板下視見一穴甚深約寛尺許屈曲而下莫測其底以水灌之不能滿遂以瓦礫實之從此野狐禪無出頭之日矣 
[上海縣署瑣案]  
　　前日保甲東局解送受傷人李記才行兇人蔡登葵季壽蘭至縣至晚袁大令升堂提訊李記增投案訴稱記才是小的之胞弟向爲象牙店夥昨晚工畢乘凉忽被蔡季所毆擊記才供與相同蔡季同供稱小的等被扭至局已受笞責現在惟籲請開恩大令以兩造均非安分之徒本當究辦姑念初犯格外從寛着具切結完案○董金才控許三寳借洋圖賴帮審委員宋二尹提訊之下將兩造交差清理此已列入報章昨日午後覆訊董訴稱此事本由丁榮介紹目今丁在外候訊二尹諭令提丁訊究丁訴稱小的係本邑人在虹口設攤度日此事當初並不介紹如今求免株連許供稱照小的之帳結算董應找出洋十餘元二尹以兩造控欠無憑礙難判斷着出外自行理算 
[英界公堂瑣案]  
　　包探顧阿六解送顧元祥唐雲坤朱長生魏桂林等四人到案據原告陳和尙稱在美華書館爲排字前日行經大　路至二馬路横街之小弄内後面有顧元祥等呼喚當被軋住囉　之間被伊等攫取白编綢長衫一件尙有三人巳被逸去僅將顧元祥等四人拘獲求追長衫並請究辦蔡太守詰訊之下顧元祥供在同文書局生理與陳素來相識並未攫取長衫唐雲坤供在日新輪船生意朱長生供在同文爲落石生意魏桂林供爲成衣近與陳相識並未攫取長衫旋有住居該處之其昌者忘其姓投案訴稱前日曾見顧等攫取陳和尙長衫蔡太守商之富副領事以見証年紀尙幼誠恐所言不實着將顧元祥唐雲坤朱長生魏桂林等四人交保飭包探查明再行核辦包探秦少卿禀稱春間有丁少耕者被趙子洲竊去衣服等件報捕查緝後丁于二月間在四海春番菜館與趙相遇丁掌趙頰一下趙卽逸去在後托人尋覓前日經丁之友人沈雲山戴阿大在源康靛靑行遇見趙子洲當卽扭住又爲西門局勇陳雲生覇住經沈戴二人告知小的曾在大老爺處請片至西門巡防局將人討出兹特解案請訊丁少耕不　滬上經丁雨堂到案申訴前因蔡太守着押候俟丁少耕回滬再訊○包探陳阿九禀稱日前因事往金陵旋乘北京輪船回滬有鎭江搭客張蓮亭者來滬辦物於晚間被竊賊用刀割開皮箱竊取洋銀二百廿餘元一時囉唣不堪小的見 
 
 

Page 4

 
 
船中有形跡可疑之程子餘張玉林張榮等交頭接耳卽向盤　並在張榮身畔搜出原贓兹特一併解案請訊張蓮亭供來　購買扇子餘供同前質之程子餘等供詞狡展並稱洋係九江人趙一清所竊轉交小的等現在趙已逸去求從寬恕包探又禀在船中盤問時並未說及趙一清如在船中說明亦不致任其逸去蔡太守商之富副領事將贓交失主領去程子餘張玉林張榮各笞一百板管押一年以示儆戒○包探沈金龍禀稱福利洋行屢次失物兹查得出店施德生竊取香水一瓶人贓並獲送案請究施德生供詞狡展太守以原贓已獲豈容抵賴着管押三天○包探孔阿才禀稱有陸寳發等五家報失銅器及零星物件現獲　賊楊金生認竊不諱有蔡毛郎者代爲銷贓送案請辦蔡太守着將起到之贓分别給領楊金生管押一月代銷贓物之蔡毛郎管押七天以示薄懲○前報列莊周氏被張阿小之馬車碾傷經公堂斷罰張阿小洋五元莊周氏送醫院療治云云兹以莊周氏傷勢痊愈遂於昨日投案張阿小交到洋五元蔡太守當堂着莊周氏領去完案○包探徐雲湘禀稱洋人某失去金約指二枚疑爲小出店姚萬來所竊今特解案請訊該洋人訴稱是日二點鐘時往虹口一行於三點鐘回來金約指藏在衣袋内忽然失去家中並無他人進出大約被小出店所竊姚萬來供今年十三歲在該洋人處爲出店每月辛工連飯資只有一元是日洋東出外時見其將金約指帶在手上如何說是小的行竊小的尙有母兄住在虹口可請查問蔡太守以該洋人控竊無憑礙難訊斷着包探將姚萬來送交伊母收管一面帮同查緝金約指禀覆核辦 
[法捕房瑣事]  
　　義隆藥行夥裘炳耀因虧欠銀一千九百餘兩上月初七日被店主鄭榮卿扭押捕房堂訊着邀中人理處嗣經中人準情商酌以裘生計艱難先還現銀一百兩另立期票洋六百元分五年還清餘欵另立興隆票待財運興旺白再行歸楚原告當時首肯遂於前日在公堂禀請銷案○揚州人某甲素有調絲品竹之癖邇日寄跡申江手挈四絃於璧月東升時在新街一帶自彈自唱有顧曲者卽以靑蚨爲贈前晚有蘇人乙丙等以此處爲烟花之藪澤外江人不能越畔漁利遂將琵琶搶去甲雙拳難敵四手　有大聲呼救適巡街捕至將乙丙拘獲送人捕房管押以待解訊○某甲搶奪洋銀一元以贓並獲送押捕房○偷兒某專在烟館中行竊物件前日又至小烟間竊取布衫一件當被包探所見拘獲人贓押候送案○車夫某在途中與人打架經捕拘入捕房管四一宵昨晨縱之使去 
[拯疾揚仁]  
　　晶簾窣地安居攤飯之人火繖撑天勞碌奔波之客災生觸暑病或可憐今承隠名氏助到敝所留養流民病民經費洋二十元又痧氣丸二百瓶臥龍丹三百瓶并蒙廣芝館大藥鋪助到萬應回春茶一百服救苦　痛丸二百粒人馬平安散一百瓶琥珀抱龍丸一百粒萬應如意油一百瓶萬應痧氣丸二百瓶囑爲施送令人感佩又承麥君業卿奉太夫人命助到葵扇二百把當遵散給留養諸人仰慈母之深仁揚仁克遂旌善人之宏願抱願必成除分别掣奉收條外合肅鳴謝復請仁安[  滬北棲流公所司董啓]  
[江督轅門抄]  
　　六月十五日湖北補用同知　正言到由湖南來○十六日安徽候補道蕭允文由京引見回江蘇候補知縣劉學畬由京引見回 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
[光緒十七年六月十三日京報全錄]  
宫門抄○發抄硃批四道○戶部張等奏請旨簡派四川等省藩臬大員經理京局銅鉛運務摺○大臣濟奏報赴京陛見起程日期摺○晉撫劉奏委署知縣片○豫撫裕奏升補同知摺○又奏報學政幕友姓名籍貫片○六月十三日吏部翰林院廂紅旗值日吏部引見五十名正黄滿六名○甘肅新疆巡撫陶模到京請安○陳學棻李端遇謝放正考官恩○記名總兵胡延霖謝恩○儘先副將岑應麟謝恩○貴恒續假十日○召見軍機麟書陶模○發抄魏光燾奏塔　巴哈台分隸事宜交收清楚奉硃批該部知道欽此○又副將徐廣學等補城守協都司奉硃批兵部議奏欽此○又古城城守尉　家額抵疆各飭赴任奉硃批知道了欽此○許振褘奏河運漕船挽入東境日期奉硃批戶部知道欽此○○經筵講官大學士管理戶部　務臣張之萬等謹奏爲請旨簡派四川等省藩臬大員經理京局銅鉛運務恭摺仰祈聖鑒事竊查滇省運解京銅沿途經過省分需員照料向由臣部將藩臬大員開單請旨每省酌派一員經理其事三年期滿奏請更換前於光緒十四年六月初四日將四川湖北江蘇直隸四省藩臬兩司開列名單奏請簡派本日奉上諭戶部奏稽查雲南運銅各員期滿請旨更換一摺雲南辦解八起頭批京銅現據咨報起程此後續解銅斤次　運解前派沿途經理各員期滿該部查照例案將經過之四川湖北江蘇直隸等省藩臬開列名單請旨更換四种着派崧蕃湖北着派蒯德標江蘇着派黄彭年直隸着派松椿卽責成各該員嚴飭各道府及沿途地方文武員弁認眞稽查催儧護送前進如有無故逗留及盜賣短少等弊詳報該督撫嚴行叅辦沿途應需水師照料之處卽由派出之員詳咨前途督撫及水師提督調遣仍着自奉旨之日起以三年爲限均責成此次所派之員一體經理遇有升調事故卽令接任之員遵辦期滿再行更換欽此欽遵通行遵照在案兹查雲南辦解十起頭批京銅已據咨報起程此後續辦銅斤次第解運沿途催趲照料一切事宜關係緊要在在需員經理前奉旨派出各員現已三年期滿自應奏請簡員更換又現在黔省辦運京鉛委員領解經過各省亦應統歸稽查銅運藩臬大員一律妥爲經理謹將四川湖北江蘇直隸等省瀋臬兩司名單開列進呈每省恭請欽派一員責成總司其事仍各派道府一員會同沿途地方文武員弁隨時認眞稽查催趲護送前進該運員如有無故逗留及盜賣短少等弊卽詳報該督撫嚴行叅辦至經過各省洋面如有應需水師照料之處卽由派出之員詳咨前途督撫及水師提督調派弁勇切照料此次派出各員並請自奉旨之日起定限三年責令實心經理遇有升調事故卽令接任之員一體遵辦俟三年期滿再由臣部開單奏請簡派以重運務而專責成所有請派藩臬大員稽查銅鉛運務緣由謹繕單恭摺具陳伏乞皇上聖鑒訓示遵行謹奏請旨奉旨已錄○○奴才濟祿跪奏爲恭報奴才赴京陛見起程日期仰祈聖鑒事竊奴才前於光緒十一年四月初六日到任扣至光緒十七年三月初六日兩次任滿當經先期奏請陛見於光緒十七年二月十八日奉到硃批着來見欽此奴才蒙恩准令入覲遵擬烂是起程因值將軍裕祿出省巡閱沿海各城將省城内宫殿倉庫曁將軍衙門印務均照章交奴才妥愼經理奏明奴才赴京陛見俟該將軍旋省再行起程兹裕祿於五月初二日巡閱回省奴才卽定於五月十一日由盛京束　入都趨詣闕廷　聆聖訓所有奴才起程赴京日期理合恭指具陳伏乞皇上聖鑒謹奏奉硃批知道了欽此○○劉瑞祺片再陽曲縣知縣馬家鼎升補絳州直隸州知州所遺係省會要缺政務殷繁非精明幹練之員弗克勝任查有調署臨汾縣事長治縣知縣蔡世佐才識練達辦事勤能堪以調署遞遺臨汾縣知縣查有武鄉縣知縣李壽芝年强才裕明幹有爲亦堪調署其武鄉縣知縣員缺輪委另補知縣陳繼三署理該員等均無違碍處分據布政使奎俊會同按察使潘駿文詳請具奏前來除咨部並飭遵外理合附陳伏乞聖鑒謹奏奉硃批吏部知道欽此○○河南巡撫奴才裕寛跪奏爲升補要缺同知以資治理恭摺仰祈聖鑒事竊照淅川廳撫民同知陳履忠於光緒十六年十月初五日在任丁母憂業將該員丁憂日期恭疏題報按月截缺在案查例載各省同知如係奉旨命往或督撫題明留於該省候補及同知以下各官拿獲盜犯等項引見發往原省以何項補用並著有勞績經督撫保奏奉旨先儘補用遇缺卽補等項無論應題應調應選之缺令該督撫酌量才具擇其人地相宜者悉准補用又同知遇題調要缺酌量以候補人員請補時如有截取記名分發人員先儘酌量請補又題升知縣以上官員必須歴俸三年以上方准揀選題升又州縣以上應升缺出應令該督撫先儘各項著有勞績應升人員揀選升用如實因人地未宜亦必須於摺内聲明方准於合例各員内循例請升又題升州縣以上官員俱令送部引見又保題升用人員如有承審案件並承緝盜案徵解錢糧已起降革叅限者槪不准請升如因缺係繁要人地實在相需爲地擇人者應據實陳明又現奉新章調繁人員任内承緝盜案四叅業已起限雖經聲明人地相需准其調補仍核其例關降調之案查級抵銷又交代新章凡州縣官卸事交代未清者實任人員不准到任調署各等語查淅川廳撫民同知係繁難兼二要缺例應在外揀員請補該廳界連陜楚幅遼闊山深谷邃尤易藏奸巡緝撫　胥　緊要且兼　南陽府水利鹽捕事務必須精明强幹緝捕勤能情形熟悉之員方克勝任豫省現無截取記名分發人員奴才與藩臬兩司在於通省現任知州知縣著有勞績應升並合例應升及候補同知各員内逐加遴選非現居要缺卽人地未宜惟查有信陽州知州耆齡現年五十八歲正藍旗滿洲達崇兩佐　下人由監生遵籌餉例報捐筆帖式咸豐五年補授吏部文選司筆帖式八年因親父貴州按察使福　在軍營立功後病故從優賜卹吏部議奏奉旨耆齡着以難廕知州歸郃選用欽此入監讀書期滿十一年在貴州糧臺報捐指省分發直隸捐加隨帶二級同治元年三月經欽派王大臣騐放覆奏奉旨着發往直隸以知州補用欽此是年十一月到省委署建昌　拿獲焉賊多名保奏奉旨着遇有口内知州缺出儘先補用欽此復因委辦建昌縣防者勸捐出力保奏賞戴監　七年三月　署平泉州與熱河道姻親迴避十月交卸期滿甄别堪以繁缺知州補用十一年正月丁　憂回旗守　十三年四月服滿起復回省光緒五年在河南黔捐局捐離原省攺指河南十月到省八年代理鄭州知州題補信陽州知州九年十一月初二日到任十三年補行十二年大計保荐卓異十四年七月調署永城縣十五年二月三月並十六年三月二次恭逢恩詔加二級十六年八月交卸永城縣事報揚花翎十一月二十七日回信陽州本任該員才具精幹緝捕認眞歴俸早滿係循例應升人員前任信陽州及永城縣各任内交代均已清楚由後任結報核計正署各任並無積案及欠解錢糧降革處分惟信陽州任内有承緝過客李師綱在店被賊强刦得贓拒傷事主　復一　又承緝州民孫萬成家被賊强劫得贓拒傷事主平復一案均已四叅限滿例關降　且　缺請升與例梢有　符但淅川廳缺係繁要人地實在相需例得專摺陳明其承緝有關降調之案應准援照新章查級抵銷據藩臬兩司會詳請奏前來合無仰懇天恩俯念員缺緊要准以信陽州知州耆齡升補淅川廳撫民同知洵於要缺有裨如蒙兪允俟　到部覆照例給咨該員赴部引見再該員係初升人員任内一切因公處分例免核計所遺信陽州知州要缺豫省現有應補人員容俟奉准部覆截缺後冉行揀員請補合併聲明爲此恭摺具陳伏乞皇上聖鑒訓示謹奏奉硃批吏部議奏欽此○○裕寛片再各省學政到任應將閱卷幕友姓名籍貫咨由督撫查明具奏歴經遵辦在案兹准新任河南學政臣邵松年咨稱現延襄校幕友衞家琇雲南石屏州舉人王復賢直隸天津縣舉人　咸慶山東　縣歲貢生錢元湛江蘇嘉定縣貢生鄒純福江蘇昭文縣附生孫飛熊江蘇崑山縣生造具清册聲明並無　學省分及隣省五百里以内之人咨會前來奴才覆查無異除仍隨時稽察外理合循例附片具陳伏乞聖鑒謹奏奉硃批知道了欽此 
 
