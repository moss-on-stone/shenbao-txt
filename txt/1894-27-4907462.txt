# 1894 - 27 - 4907462

 

Page 1

 
 
[描金灶君模助賑] [  申堵館恊賑所啓]  
　　歲旣單矣董羊祀灶于禮宜然茲有善士以舒君萍橋所繪灶神模用泥金印成囑本館售價助賑每張計洋二分請諸君移玉購取爲　 
[硃印合肥相國七十賜壽圖壽言全集告成] [  圖書集成局代啓]  
　　合肥李傅相七旬壽辰皇太后皇上宸翰頻頒珍物陳庭實爲非常之隆遇王公督撫以次陳書祝嘏序文聨類詩詞歌賦各體具備京都固德堂藥局主人由都門覔得原稿照式繪圖付之硃印爲數十種冠於簡端復廣搜王侯公卿府道州縣撰述不下千餘首駢四驪六宋　斑香色色俱躝　特蔚爲大觀兼可增長學問無論士農工商皆當各置一編茲用潔白連史釘爲四本外加錦套裝　　妙大堪悅目賞心每都收回工本洋一元不折不扣惟所印無多欲先覩爲快者請至上海五福衖口京都同德堂藥局購取此佈 
[聞朝鮮亂耗書後]  
　　比聞朝鮮信息云十一月十六十七等日朝鮮開城府地方城内及城外六十餘村共計有數千名羣起與地方官爲難府留守官金世基乘夜逃避匿跡京城至十八日而亂民倍形猖獗一齊呐喊聲震山岳相與攻襲留守住宅毁其家室財物器具并將裨將拘獲立用亂棍擊斃其情形殊堪駭然夫朝鮮一國積弱巳成國小無政又介乎大國之間前者日本人已屢生覬覦大有以琉球相待之　幸而中國爲之驅逐亂黨力禦外侮日人志不得逞然而金洪植之輩則網漏夫吞舟之魚而諸大臣如趙寍夏閔台鎬等皆死於此難國王但知聽命於厥姐而絶不一左右瞻顧自大院君歸國之後而朝鮮之政治盖愈覺其日非矣俄人之窺伺東方眈眈焉日思假道於朝鮮祗以爲英人所偵悉預爲之防占據巨文一島屯兵扼要先聲奪人早已懾俄人之膽其後俄人不敢復逞而英國始還島地於朝鮮且知照中國謂此處以後不得讓他人入此室處當與中共保之自是而俄人乃不復肆其東封然而其心則未嘗息也夫俄與日兩國之所以有輕朝鮮之意者正以其積弱而欺之也朝鮮之地與日本相衡殊亦不相上下前此亦曾大有振作外人不敢侵侮而近來貧弱至於如此豈眞出日人下哉日人善變維新之後政治爲之一新且其效法四人也專而且速四人且多畏之雖其改正朔易服色亦不免見譏於君子而其仿傚西法凡西人所有幾於無一不有西人所能幾乎無一不能卽使具體而微而亦足以見其振奮之雄興起之志而朝鮮則未之聞也或謂朝鮮地瘠而民貧非日本之可比也然其所以地瘠而民貧者仍是無人焉以爲之勤求治是以至此耳聞朝人多懶而少勤因其國家定法民間若有積貯官皆可以取爲已有以故無論士農工商但得衣食無缺卽不復再有營謀此民之貧所由來也而其民風之懶怠至於如此尙復何人肯墾荒闢土惟日孶孶以期篝車之滿此其地之瘠所由來也地本不瘠而使之瘠民欲不貧而使之貧此何爲也哉其弊皆由於官而其禍則中於國試觀此次朝鮮之亂至於如此披猖南大門内外亂民充塞於道或蒐集薪炭糧食或據守城垣爲負嵎抗拒之計更議大舉凡進退皆聽鼓樓鳴鐘爲號竟至以城市而爲戰塲松郡市中聲如鼎沸甚至榜貼通衢竟明言官吏苛斂横徵及一切虐民之事計共十餘條其末一條言韓人接留日本人者毁其家由此觀之則此亂黨中人固明知日人之不利於韓而藉此以一洩其忿故日本人之見此榜者皆驚惶異常悉被亂民逐出有寓居之日人五名皆在逐中往叩久居是　之日人家暫爲依托以避其禍至廿五日亂民又在城攻擊金留守之别墅並議燒日人之宿泊所聲勢洶洶遠近震動開城府地多松樹一望如林故一名松都陸路距京城十六里水路順潮一晝夜可達仁川北負松岳山南聳龍田山西蔽蜈蚣山東依象山其形如囊惟東南一隅可通出入京城來信亦云開城府之亂實由於地方官之虐政苛歛小民憤激難堪一時蜂起留守則逃矣其官邸及副留守之宅舍則皆被焚燬矣其妻子僕婢亦悉被屠戮矣且到處攻襲官吏住宅掠奪金錢雜物并敢脅聚多人上書韓廷要求二事一則欲弛人參出日之禁一則欲得金留守而甘心而韓廷尙未聞作何處置惟聞兵刑二曹派出吏員二十餘人赴崇禮門而未聞調兵亂黨則仍時刦官商又有與東學黨通同一氣之說韓廷於各要道則滿布哨兵嚴查行旅而廷臣則咸以解散爲事似此情形則亂黨之猖狂亦可槪見而其所以致此者則官吏苛歛小民憤激數語實已盡之夫民富則君不至獨貧民貧則君不能獨富此二語豈韓王未之聞耶嗚呼朝鮮之亂亦由中國之憂也瞻望三韓曷禁戚戚 
[諭旨恭錄]  
　　十二月初三日奉旨山東莒州知州着朱鋆補授山東鄒平縣知縣着桂麟補授甘肅鎭原縣知縣着許國榮補授刑部筆帖式着壽福補授太常寺筆帖式着彝敘補授大理寺筆帖式着德林補授國予監助教着桂馨補授吉林阿勒楚喀倉官着擬正之尙安泰補授擬陪之托莫哷渾着記名截取湖廣道監察御史葉慶增保舉山東候補知府吳煜直隸候補同知徐洽仁北河儘先同知周家梁廣東補用直隸州知州馬裕藩山東候補知州洪調鼎直隸補用通判羅燮陽直隸候補知縣鄭光傑吳鴻祺王繼彬山東候補知縣曹恩慶袁世猷汪錫康周銘德趙壽彭江西候補知縣王書臣俱照例用明保河南遇缺儘先卽補道劉鼒着以道員遇缺題奏候選知府尙其亨着以知府卽選光祿寺署正崇勛春溥志瑞俱着交部以撫民同知用欽此 
[本館接奉電音]  
　　昨由京友電傳上諭二道敬謹譯登○十二月二十日奉上諭御史李慈銘奏滿員保送御史可否仿照漢員之例先儘進士舉人次及廕生筆帖式一體保送考試俟補御史二年以後槩子截取等語著吏部議奏欽此同日奉上諭兵部奏擬定甲午恩科武會試日期請旨遵行一摺明歲恭逢慈禧端佑康頤昭豫莊誠壽恭欽獻皇太后六旬萬壽慶典應行禮節甚多所有考試日期自應量爲變通以昭愼重明年武會試考試内外塲及傳臚各日期著照該部所擬提前辦理其繙譯鄉試並武鄉試日期均依議行欽此 
[鳳城臘鼓]  
　　吏部爲批示事所有光緒十九年十一月分在部具呈呈請分發安徽候補從九品王爕於結内叙有布理問升銜案據查本部官册内載光緒六年戶部咨山西賑捐三次請奬案内有安徽宣城縣水陽巡檢王燮捐銀二百六十九兩一錢六分八厘請加布理問升銜查逾品准捐頂戴不准逾品捐銜應給六品頂戴於光緒六年三月初十日奉旨相應批示○吏部爲示傳事所有明保河南候補道劉　明保吉林候補知府尙其亨等二員本部於十二月初二日帶領引見相應傳令該二員於三十日已刻衣冠赴部演習口奏履歴初一日晚在内城左近歇宿初二日寅刻穿天靑褂備帶補褂靑褂並佩帶對子荷包手巾赴左翼門外本部朝房書到聽候排班帶領引見如排班時不到卽將緑頭簽撤下再是否原任現任一二品大員子孫抑或現任一二品大員兄弟立卽赴部呈明毋違特示○總 
 
 

Page 2

 
 
理太常寺事務崑筱峯大宗伯與溥李常三典常公同商酌甲午年京察本寺實缺人員應於本年封印前列等註二分别保留册送吏部覈辦訂於十二月初四日午刻本衙門京察過堂經派辦京察處傳知滿漢寺丞典簿博士讀祝官贊禮郎司庫筆帖式庫使協律郎司樂等員以及候補學習各官並壇廟各官屆期咸穿補褂齊赴署内伺候過堂○禮部郎中詹輔廷太守鴻謨外擢江蘇蘇州府遺缺知府所遺禮部祠祭司題缺郎中一缺經春官堂憲揀選得儀制司員外郎龔鎭湘擬正祠祭司員外郎留思翥擬陪遞遺員外郎一缺揀選得儀制司主事郭曾炘擬正主客司主事李德炳擬陪遞遺主事一缺揀得候補主事羅文彬擬補巳行吏部查核俟覆文到部卽可帶領引見○吏部爲曉諭事查定例每年正月開印後投供騐到仍算初一日騐到等語今光緒二十年正月初一日封印期内例不投供應於正月十九日開印後定期二十三日投供二十四日騐到仍以初一日計算相應出示曉諭○西四牌樓羊肉胡同路北某帽鋪於上月廿六晚因天氣甚寒卽在屋爐内加添煤塊俾咽黍谷之春不料塊内夾有熏煤臨睡未遑檢點致掌櫃夥友二人觸梁煤毒喉閉氣絶及次晨鋪中人見其高臥不起呼之寂無應者撬門而入則二人已死遂報本管官廳上詳提署移坊詣騐塡格備案○欽派覆勘試卷麟芝葊協揆等於上月二十八日午刻在午門前禮部朝房將磨勘官光祿寺少卿方汝紹等磨勘浙江湖南江西等省鄉試中式三塲硃墨試卷簽出應否免議之疵逐一覆勘其無關弊竇瑕疵從寬免議如干罰停之處則交禮部照例覈議卽於翌日繕摺覆奏○戶部爲知照事所有奏請更換殺虎口監督本部於十二月初二日帶領引見相應知照貴衙門傳知保送官刑部郎中覺羅明照禮部員外郎斌儒内務府員外郎莊山宗人府副理事官宗室靈照步軍統領衙門員外郎長恩俸深官戶部郎中興福刑部郎中常凱内務府郎中廣義等穿天靑褂佩帶對子荷包手巾於是日黎明赴景連門外戶部茶房報到聽候帶領引見因用印不及先行白片後補印文○會典館文移處收掌官倭恒額謹禀本館現又續纂官會典十卷請總裁中堂大人於十二月初一日到館閱書理合禀聞 
[瀛眷先行]  
　　出使英法義比等國大臣龔仰蘧星使之瀛眷已由宜昌乘招商局之快利輪船抵漢暫駐萬福樓客棧俟招商局之江孚輪船於十八日開駛卽附該輪赴滬 
[文星過漢]  
　　湖北副主考彭向靑太史自揭曉後請假回籍展拜松楸迄今假期已滿由籍乘坐官舫於本月初抵漢旋卽渡江拜會各當道於初十日起節出通濟門遵陸北上 
[鄂垣祈雪]  
　　節交大寒湖北地方尙未渥霑雪澤上月底雖見滕六稅駕但怱怱卽去望澤者猶以爲憾江夏縣諸肖菊舌令關心民事因卽出示禁屠招集僧道在鄂垣城隍廟誦經祈雪不知彼蒼者天果能有求必應否 
[杭城氣候]  
　　杭城自九月以來久晴不雨前月得雪寸餘旋卽晴霽缸中僅見薄冰二三次天氣和暖仍似小春時候半山地方桃花吐艶西湖隄畔楊柳舒靑說者以爲冬行春令而且久旱之後河道不通井泉枯涸人多不便至本月十一日始得微雨十三日大雨旣霑旣足居民咸額手相慶惟天時頗暖冰雪全無患痘症者仍實繁有徒云 
[鳩兹火警]  
　　本月十六夜兩點半鐘蕪湖河南岸道署後圍墻外河街某姓家失愼時值北風驟緊萬竅怒號火鴉軍益得飛揚跋扈將比鄰老虎灶茶館雜貨店等樓房五六幢一律化爲刼灰俄又飛燃對面雜貨鋪豆腐店及毗連之居民轟轟烈烈幾疑田單復布火牛陣道署上房僅隔咫尺袁觀察督率親兵臨塲彈壓並將下風火路拆斷令南岸新修之洋籠在此噴救老湘營洋龍截擊於西水師營洋龍迎灌於束更有方家鋪昇平鋪各民龍協力灌救萬丈銀濤從空噴薄尾閭海若無此瀰漫祝融氏招架不住約歴一點餘鐘火始落架至五點鐘時漸漸告熄計燬樓房十餘幢草房數間湖蕪縣王大令亦到塲彈壓查訊火頭皆莫敢指實惟據旁人私述云係徐姓於夜深時烹茗解渴致釀此災次晨袁觀察詣火帝廟行香復莅火塲查勘災戶計共十三家席地幕天惶惶焉如失所依觀察當卽捐廉按戶散給洋蚨三元俾量柴糴米暫度目前一時頌聲載道謂仁人之施當其厄云 
[追償莊貨]  
　　杭城機坊爲綢莊帶料者凡遇天災向不賠償近來人心不古竟有虧空莊欵私自種火之弊故上年公議如果延燒方不令賠若自已失火仍須追保照賠本月初九日葵巷口機坊失愼火由樓上而起莊主章姓向保人理論欲令追賠當經保人尋覓坊主同至莊中理論該坊主以火由樓上同居人家所失並非自不小心况當火發時卽將莊上貨物搶出一半有餘交還莊中自已什物均付灰燼若係粗心種火則貨物早可運出焉有歸還之理章堅欲賠償勢將涉訟後經同業調處令其賠償一半坊主以現在貧無立地斷難從命諸人乃向章處再三懇情命其先書興隆票據一紙計洋百元將來由織工帳上陸續拔歸章碍於衆人情面始允了事 
[和尙過年]  
　　杭州訪事人云各叢林釋子每當臘月向紳商富戶之置有田産者托鉢募齋或十餘人或廿餘人率以住持僧手執如意身披大紅袈娑侍者一負錫杖一負籐杖一持名帖一捧缽盂餘則或香或盤或魚磬或牟尼每至一家必登堂旋繞三匝口誦消災延壽經諸檀越卽施以錢米謂可藉結善緣就近城廂各社廟香工則更分送柏葉竹枝爲祀神掃舍之用亦須以白粲酬之諺有之曰富家買田和尙過年此之謂也 
[東省官塲紀要]  
　　本館在營口訪事人來書云有孫姓者禀諸海軍衙門願以奉天復州煤窰報効事之準否尙未得知突於八月間率領數百人猝往爭奪以致幾釀事端州牧金伯侣刺史聞信馳至設法解散將情通禀上游旋經某憲委營口海關道善觀察就近查辦月前觀察事畢回來據云曾將孫笞責若干板○廳署串合公差向人訛索經人上控札委善觀察就近查辦提審兩次所控固確有可據遂將工書李某當堂笞臀梏頸代書姜某立時斥革○聞海城黄帶子某姓上控邑令徐侯十五欵上憲亦札委善觀察就近辦理據稱各欵多疑難大案查辦甚非易事云 
[賭棍誑財]  
　　廣州訪事人來書云白鴿花會二者於賭博爲害最烈迭經大憲嚴禁有犯必懲兹各賭徒又有蠢蠢欲動之勢妄稱大憲俯准繳餉承充仿照闈姓章程辦理到處招搖誘人入股小民爲利所動竟受其愚騙去錢財不知凡幾日來大憲已飭差訪拿諸人始如夢初覺急欲追回股本而賭徒早已遠颺杳無蹤影矣 
[械鬥記]  
　　廣州訪事人云城北三元里鄉人與西村鄉人夙有仇怨本月初八晚糾集多人至西村尋釁西村人不及防禦遂被長駈直入向富有者肆行刦掠臨行復擄去二人投諸海中置之死地初十晚西村人邀約强有力者前往報復三元里人早有所聞嚴爲之備西村人志不得逞怏怏而咽明約日期互相鏖戰日内兩鄉皆廣購兵械磨礪以須似此禍結兵連爲害無底奈何賢有司不爲之排難解紛乎 
[閩小記]  
　　有木匠綽號龍拿者在英國醫士蓮呢處作工已歴年所現因命案牽涉被武舉某刦回尙幹鄉百般勒索動以私刑從事經家中人訴於醫士禀明領事照會閩縣請簽差押放○閩中花會日盛一日城内紳士竟自居會首開設花會引誘婦女猜壓從中漁利誠爲歴來所未有文儒坊某甲家　有賭棍某甲在内掛巴約有餘獲利千金後以風聲遠播因而中止迄今又萌故智每日早晚開二字婦女爭先往壓門常如市無怪乎嫉妒者之衆也○有郭保者前在南臺局員處爲跟丁因好游蕩致被驅逐出外郭平日與村婦有私甚相得也後被其夫查知欲 
 
 

Page 3

 
 
將婦售與他人婦誓與郭同生死不肯輕離遂將十歲女售與蔡姓得身價錢五十餘千作爲路費與郭偕遁不知所之其夫知女在蔡家　率猛漢數十人將女搶出安置水部街蔡乃赴保甲局喊禀局員親帶差勇至囤所將女押回并將女父帶案喝笞百下以爲糾搶者戒並諭以俟將爾妻與郭拘獲追還原價方可將女給爾領回○江西會館與林孝廉家比鄰中有空地一區該會館欲併爲甬路孝廉指爲己業堅　不允赴官控告閩縣陳尺珊大令親臨勘騐兩造各執契據陳大令直會館而曲孝廉孝廉不服遂赴督轅上控譚制軍批令地方官秉公訊斷○有原任縣丞某去世後尙短公欵數百金久而未繳上憲勒令家屬完繳以重庫帑現據家屬禀稱有某項銀兩可以抵解云云正在追比間有某叅軍面禀府尊唐太守以該家屬意圖逃逸請拘其侄某乙到案押追太守遂簽差數名將乙拘獲發交經廳署看管後太守查知乙係在閩候補佐雜准其取保釋回 
[偷兒狡猾]  
　　揚城羊巷内某姓有某日晨起忽見衣箱衣服抛擲滿地急爲查檢有新製皮衣五襲不知去向然門窗槅扇扃閉如故並無外賊行竊形跡遍於房内細視見臥榻下有一穴黑漆漆並不露光正驚訝間迨比隣王姓家人起闢大門不禁大譁盖此穴正在王姓門樓内也察看形跡王之廚房適與門樓相通意者此竊必於晚間隨人掩入暫躱廚下不料王將大門關閉又將屏門下鍵該竊欲進不得旣入寳山又不肯徒手而咽於是見景生情藏身門樓之内旣不爲風露所侵又不致爲夜巡者所見不慌不忙將南邊墻隅挖成一洞探身而入正是某姓臥房是日適逢某姓之女歸寍父母故有如許華服徐徐携出開門逸去一時聞者咸莞爾而笑曰此固該竊詭計過人見機行竊然亦彼之賊運亨通得此多贓並聞王姓釜内有粥若干備作翌晨早餐亦爲該竊飽食殆盡賊之智巧矣賊之膽大矣當此歲聿云暮居家者尙其加意防範勿徒栩栩然效化蝶之莊生也可 
[妄言妄聽]  
　　某甲者皖北産也僑寓蕪湖家道小康其婦數年前以産難云亡所孕熟珠胎猶未出離母腹也玉棺三尺卜地赭山六度菴之旁已七經鶊蟀有好爲東坡說鬼者謂婦女含胎以死夜臺之下一如生人作欲産狀往往鬼哭天陰則聞須家人爲之檢出胎骨始可脫離苦海此等無稽之譚竟繪影繪聲一似確而可據宛然以鬼董狐自命甲故篤於伉儷新絃雖續故劍難忘聆其言不免怦怦心動爰重市槥其將爲婦檢拾遺骸别營窀穸詎棺甫啓而屍固完好如初卽衣衾亦未朽爛未敢輕動仍舊掩埋說者謂此或地氣乾煖使然殆卽靑　家所言古穴耳而好事者一犬吠影百犬吠聲競傳爲僵尸之異指槖駝爲馬腫背其然豈其然乎 
[合浦珠還]  
　　蘇垣歌薰橋堍某甲之子年甫三齡夫妻鍾愛之不啻掌上珠也十一日午前甲携子在門口閒玩轉瞬忽失子之所在四處偵尋毫無蹤影越三日甲持瓶沽酒見一年近而立之江北人抱一幼孩以紅布蒙其首行至歌薰橋孩忽啼哭其人憮之曰勿啼勿啼當購菓餌與爾食也詎孩啼益力甲聞之大疑隨連呼小囝囝孩應聲曰爹爹快來其人知巳敗露將孩棄置橋面飛奔而去甲竭力追赶得以拘獲送至總捕署請辦劉司馬飭差看管候訊 
[封印停訊]  
　　今日辰時係封印吉期文員須至道轅恭賀武員至叅府署恭賀然後回署封印英廨　員蔡太守飭知各捕房停訊一日明日又逢禮拜向例停訊所有各案統歸下禮拜一卽二十三日解候發落 
[觀察回蘇]  
　　江蘇糧道吳觀察來滬情形巳紀前報兹悉觀察於昨日上午入城向各署辭行午後乘坐官舫回蘇 
[貨物墮水]  
　　下海浦燮昌公司前日午後四下鐘時雇駁船七艘裝運自來火梗子駛經中虹橋舵工偶不經心觸於橋欄船身欹側艙面之貨數十件紛紛墮水流至裏虹橋情人打撈尙無遺矢然巳大費周章矣 
[水手悶斃]  
　　美租界西華路泰順里有寍人徐秋桂者年廿五歲向在輪船充富水手昨晨七點鐘手持炭爐至房中烘炙白漆不料炭氣過旺冲入口鼻霎時悶斃寂無知者至八點鐘同伴早餐不見其人遂至房中呼之不應撫之不動知被炭氣悶斃卽延西醫診治苦乏回生之術雇人舁至其家買棺成殮浮生若夢良可慨也 
[旅魂飄泊]  
　　小東門有利船局昨日上午投報捕房稱有福建人翁姓年四十七歲住杭州清和坊翁隆盛店内本月十五日由杭乘木輪船來滬至行仁弄同泰藥行携來行李有竹箱一隻由同泰挑至局内欲乘利濟輪船往温州於十九日一點鐘因病身死開明情由呈請查核捕頭飭包探查明一面通知同仁輔元分局備棺收殮發壇標誌候親族認領所有物件開單存堂 
[失衣復得]  
　　長華者向在龍華鐵廠爲掮鐵小工卜居滬南前日薄暮換穿新衣雇東洋車至滬北親戚家赴喜筵向友人借得外套一襲置於車上行經斜橋地方忽欲大便命車夫暫待片時及事畢而回衣已不見詰問車夫則以不知對長華以該車夫有意吞没欲送往巡防局該車夫始以實告謂此係同業中之長髯者所教伊住車寓中可同往取歸長華遂同至陸家浜見長篝者方取外套仔細觀看長華欲上前扭住被其兎脫遂將外套取回塞翁之馬失而復得不可謂非幸事也 
[詭計宜防]  
　　丁榮氏控張高氏　匿伊女不肯來往經葛同轉訊斷著丁榮氏交洋廿元償給張高氏撫養之費嗣因張高氏不願領洋仍歸丁榮氏收去昨日兩造投案張高氏供小婦人撫養有年頗耗心血一旦被鬻爲娼實不甘心况現在朦保之殷榮氏卽係鴇婦伊等早已定計一俟斷還後卽欲領至妓院學習彈唱同轉謂殷榮氏旣不足信卽著另覓妥當保人投案並令兩造各具切結丁榮氏具不准學習彈唱結張高氏同女桂貞暫留捕房聽候定奪 
[補提人証]  
　　鄭家木橋北首開設恒裕恒德兩錢莊之馬蘭苞至孫公館以開銷捕房通事包探等費訛索洋一百廿元另至孫楊氏處騙取珠花金鋼鑽戒指金押髮金荷花瓣等值洋七百餘元向楊阿木押洋三百元作爲資本旋經孫之家丁楊升奉主婦命投法公堂控訴經葛同轉提案訊供以其狡展不承命押候追比等情已紀前報昨據楊升投案伸訴前情同轉命帶在押之馬蘭苞到案馬呈遞禀詞聲稱八月間與孫楊氏同居見其與伶人來往小的卽令遷移以致挾恨誣扳同轉谓爾不必拉扯别事可將如何騙取洋銀爲捕房開銷之事一一實供馬蘭苞請提孫楊氏質對同轉命還押候補提孫楊氏到案質訊 
[請保賭棍]  
　　著名賭棍瞿桂寳屢在虹口聚賭由上海縣黄大令訊實收禁擬辦前日忽有太湖協鎭田海九協戎銘山乘輿到縣命家丁投刺請見大令飭家丁擋駕凡三次恊戎堅欲相見大令遂延入花廳晤談之下協戎欲將瞿桂寳保去大令曰瞿乃著名賭棍犯案纍纍業已訊實收禁未便交保協戎聞言心滋不悅遂興辭而出 
[相騐自縊]  
　　昨報記自縊請騐一則昨日上午十點鐘時上海縣黄大令帶同仵作書差人等命駕出城至陸家渡馬頭渡浦詣爛泥渡相近順通貨棧旁相騐由念四保念四圖地保慕月樓陳設公案並將順通司帳王炳生帶案候訊大令當卽升坐公案王訴稱本邑人在棧中爲司帳昨日晨起忽見竹笆上有人自縊身死其人年約四十左右身穿元布棉襖套褲藍洋布單褲解救不及當卽告知地保查無親屬爲此恊保投案報騐地保葛月樓所禀相同大令飭仵檢騐旋據稱騐得該屍係用藍布束腰帶自縊身死並無别故大令離坐親視無悞卽飭善堂備棺成 
 
 

Page 4

 
 
殮發封寄壇候召屍屬認領大令命駕至陸家渡登大號官船以小火輪拖駛赴山林塘愛佛廟檢騐陸阿大張阿安等謀斃吳錫華屍身 
[相騐謀斃]  
　　　死不明一案經上海縣黄大令研訊已登前昨兩報昨午大令帶同仵作書差人等至爛泥渡詣騐順通棧旁自縊屍身後卽赴山林塘屍母吳陸氏倩人將其子屍棺黎至山林塘相近水月菴門口地保沈秋堂在菴内預備屍塲並將帮兇之吳阿東陳金元帶到吳陸氏吳渭忠二人亦將錫華之妾阿金卽沈氏之妹愛金並屍妻吳趙氏帶到原差趙淞將正兇陸阿大張阿安及沈氏帶案聽訊午後二點鐘大令行抵該處卽坐公案先詰地保沈秋堂曰吳阿東等二人可曾拘獲供稱業巳拘獲大令提屍母吳陸氏研訊供稱兒子錫華向擺魚攤度日先娶趙氏爲妻繼納沈氏爲妾自沈氏過門後兒子遂開烟舘由沈氏坐櫃不料沈氏不安於室暗與阿大私識曾由兒子拘獲今年十一月三十日兒子出外不歸後赴善堂認領棺木始悉被陸阿大等謀斃叩求開棺檢騐吳趙氏供稱今年三十八歲嫁錫華爲室已有十八年自丈夫娶沈氏到家後時與小婦人口角丈夫溺愛沈氏久不至小婦人處此次丈夫遭沈氏之姘夫陸阿大等謀斃叩求伸雪大令提沈氏之妹愛金到案問曰爾姊與陸姘識爾知否答稱略知一二我姊沈氏卽阿金與陸阿大私姘爲時已久今年六月十六日曾被姊夫吳錫華捉姦後將陸放去胞姊被姊夫毆打數次上月三十日姊夫出外買物至晚不歸是日午後小女子曾見陸阿大張阿安至我姊所開烟館中與我姊絮語小女子上前竊聽被陸逐開至十五日始知姊夫已死惟伊等如何謀死小女子委實不知大令提沈氏研詰供稱小婦人在烟館内坐櫃陸時來吸烟遂與相識旋被調戲成姦不時往來六月十六日被丈夫捉獲此後並不來往此次丈夫之死實不知情大令命提張阿安至案供稱小的於上月三十日至錫華店中遂與同到滬上購買鵪鶉事畢分散小的至新裕昌烟館吸烟未見錫華獨自回家由周家渡上岸陸怱奔來扭住小的問見錫華否小的告以在前行走陸遂與阿東金元奔上將錫華按倒在地肆行毆打按住咽喉氣絶身死當陸行兇時將衣服脫下交與小的小的惟在旁觀看並不動手大令一再駁詰陸張執定前供大令提陸詰問陸供稱本邑人爲鐵店生意住處與沈氏相去不遠旋在該氏處吸烟致相認識是月十六日被伊夫捉姦沈氏卽向小的商懇欲將丈夫謀斃與小的爲長久夫妻小的應允遂向張阿安商定十一月三十日騙吳錫華出外回時行過荒僻處可以下手小的卽紏合吳阿晃張合陳金元等於傍晚在愛佛廟相近守候八點鐘時果見錫華行來其時小的在廟之南首小木橋下問張可見錫華張稱在前行走正說間錫華在南面已被阿東招呼絮語小的等遂一擁而上出其不意阿東先行動手將錫華按倒在地張阿安按其雙手陳金元按其兩足小的與阿東按其咽喉不逾時錫華氣絶身死小的與諸人將屍身舁至碼頭下抛入木樁内不料被潮水冲出浮在浦面由善堂收殮旋由吳陸氏往認領回棺木此係實供大令再四盤詰矢口不移提吳阿東研訊供稱華亭縣人素以耕種度日此次小的由陸糾合其時錫華由周家渡上岸回家行過愛佛廟卽被陸等下手小的瞠乎在後不及帮兇及行到伊等之事已畢錫華已斃命陸等遂央小的帮擡屍身恐抛在田中累及良民故擲入碼頭一餘不知情大令提陳金元至案供稱南匯人種田爲業吳錫華係小的之表外甥自娶阿金回家後帷簿不修今年六月十六日錫華央小的帮同捉姦陸遂與小的挾怨此次錫華被伊等謀斃小的實不知悉今被誣指求恩詳察大令再三研訊陳執定前詞大令飭將屍棺舁至問吳陸氏曰此棺是否答稱是大令飭仵檢騐先由小工踏去棺底將屍取出由仵作如法細騐良久唱報騐得該屍咽喉被手所按受傷身死大令離坐親視無悞卽着吳陸氏備棺重殮阿金交吳陸氏具領立卽來案候訊張阿安陸阿大吳阿東陳金元及沈氏等鎖項交差帶在輿後至愛佛廟後令張等指點行兇之處勘明回舟仍以小火輪拖帶於晚間八點鐘抵埠由大碼頭登岸鳴騶回署 
[騐犯候解]  
　　寗波人陳阿林私販軍火在法界行走被捕拘送公堂轉解到縣黄大令訊明屬實着卽收禁已紀前報前日由水利廳兼署捕廳林少尹升坐公案提陳訊供騐明面貌箕斗仍著還禁候黄大令備文解赴松郡轉勘 
[英界公堂瑣案]  
　　包探唐寳榮禀稱邵文卿投捕房報稱被施掌紀等攫取洋銀十四元有江阿四目覩及拘施掌紀沈道時王阿堂王阿生等盤問均不承認今特解案诅訊邵文卿供係江北人初次到滬在虹口地方遇見施掌紀等將小的軋住在身畔摸去洋銀江阿四供　施掌紀等將邵文卿軋住摸洋施掌紀供邵文卿是蟻媒專以販賣人口爲事小的有親戚失女向伊盤問並未摸洋沈道時王阿堂王阿生等同供與施掌紀爲友帮同詢問邵文卿並不知摸洋事蔡太守飭將施掌紀等帶回捕房著該包探查明實在情形再行覆訊○包探江阿三禀查獲王少山起到布衣一件係張阿四之失贓盤問王少山供認前曾行竊翁發興烟館内之洋烟筒烟燈烟膏售與林榮堂續獲林榮堂不認收贓今將各人　案張阿四請領失贓翁發興供開設烟館藉以牟利五月間失竊洋烟筒六枝烟燈二盞烟膏二百兩當報捕房查無蹤跡今始獲賊請爲追究王少山供詞支吾林榮堂供並未收賀王少山之烟筒烟燈包探又禀王少山在捕房自認挖洞行竊烟筒烟燈烟膏查明失主翁發興確係被賊挖洞蔡太守飭該包探將王少山林榮堂帶回捕房俟查明贓據冉行覆訊布衣交張阿四領去○一百零六號華捕禀張阿全攫取任桂元之大錢六千飛步奔逃經任竭力追赶張卽將錢抛散及獲住檢點錢文已有缺少任桂元領錢而去今將張阿全送案張供乘間行竊惟求施恩蔡太守判笞一百板管押一月○包探張阿五禀緝獲積竊唐老和搜出褲子一條係陸金榮所失今將人贓送案唐犯竊懲辦已有數次陸金榮投案請領失贓唐老和供丹徒縣人蔡太守判責一百板管押一月期滿遞籍贓交失主○三百零七號華捕禀孩子張阿富行竊松板查獲人贓送案失主未到孩子張阿富供金陵人年十五歲原籍尙有父母因流落在滬飢寒交迫是以犯竊　吠守飭差將張阿富送交金陵公所董事資遣回籍贓存捕房待失主認領 
[上海北市絲業會舘籌辦順直新災賑捐滬局瑣記四十三]  
　　十五日承張雪堂先生續募不書名善長助規銀二百廿七兩零七分隠名氏英洋廿五元施不求名益深感佩同日奉經佩卿先生電開香河冬賑初六放竣共查二百七十一村一萬一百餘戶折大二萬三千口每口給東錢三吊現赴霸州預籌春撫求速解濟等因查京東一帶每京松銀一兩約換東錢八吊數百文則來電所稱每口給錢三吊應合制錢五百文香河全境被災經局憲派委佩翁邀約同人躬親查賑而需欵不過八千餘金想見認　核實霸州地勢低窪災情較香河爲重前由佩翁查放急撫僅擇極貧各戶酌給賑錢共放津錢三萬四千六百餘串合銀一萬一千餘兩此次預籌春撫戶口必更加多務祈仁人君子救人救撤續解仁囊　溝壑餘生同沾厚惠則敬承乏後路禱盼莫名謹登報章布告同仁[  十二月十七日錢塘施則敬子英甫謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[流犯起解]  
　　前年三月間本邑西鄉虹橋鄉民顧木堂家被盜行刦報縣請緝旋經捕役拘獲徐阿二又名殺羊阿二及蘇金和等解案訊實　省嗣經省憲飭將徐阿二先行正法蘇則擬定流罪發往陜西近日行文來滬上海縣黄大令遂於前日備文批解當經差役將蘇提出解至水利廳兼攝捕廳林少尹案前略詰數語諭該差等一路小心護解該差遵諭而退 
[法捕房瑣事]  
　　昨禮拜五葛同轉蒞八仙橋捕房會同謝副捕頭升座發落各案臚列於下先帶水販案内買良爲娼開花烟館之龜子嚴阿方著照原斷笞責二百板嚴之姘婦花烟館鴇婦大愛卿掌頰二百下蟻媒韓長林韓三高二馬定文四犯各笞一百板責畢謂嚴曰爾買良爲娼顯干例禁所呈契據當堂塗消契價洋一百廿元繳案充公著同大愛卿押候交到對時表並具切結限日勒令回籍不准逗留蟻媒韓長林等四犯著押候各具切結以後不准再做蟻媒並追到所得中費洋銀大興客棧夥嚴富南准其交保出外限七日内找尋兪陸氏陳王氏到案梁國樑押候交保○崔長順魚行遣夥投案控小東門外烟妓强搶客人之帽鳴捕將陳扣子李才二人拘送捕房解案請究葛同轉以此風斷不可長著將陳扣子李才押候枷責候補提搶帽之女傭到案究辦昨據包探傳到李羅氏解案請訊李羅氏供原籍揚州丈夫李長德小婦人同媽媽來滬就醫寓花烟館内搶帽之事實由借房間之娘姨名玉紅者所爲包探禀稱此婦卽係玉紅李羅氏供小婦人原名阿四並非玉紅又傳羅張氏到案供稱同羅氏來滬就醫搶帽之事並不知情問陳扣子係何人供稱兒子同轉謂何以母子名姓不符顯見不倫不類命提在押之李才到案著先行笞責二百板陳扣子先行枷號一個月期滿再笞一百板均著押候交保具結李羅氏旣非玉紅著押候交到玉紅再核 
[福建官報]  
　　十一月三十日縣丞吳廷翔禀明奉臬司委挨查上游浦城一帶驛站差巡檢劉啓琨禀明奉委東三叚雙日查夜差○十二月安一日委署永春州州同張鳴謙禀見禀謝委縣丞蔣斌卸辦南合上下渡保甲分局縣丞黄宗因禀明本日接辦南台上一渡保甲分局並禀銷東三叚冬防查夜差巡檢劉啓琨禀接辦東三叚雙日查夜差委署福鼎縣典史賴濟坤禀辭赴任○初二日委署泉州府張僖禀銷善後局提調差禀見禀辭同知温冠春卸辦通濟門厘卡禀到本任興糧廳調署馬　廳楊萬清禀見禀謝赴署任縣丞吳廷翔禀見禀辭赴上游浦城一帶挨查驛站藩憲示照得侯官縣李樹敏調委署理浦城縣所遺侯官縣員缺請以補用知縣張頡雲酌委署理又浦城縣富嶺縣丞鄧慶光丁憂遺缺當經請以鄭工儘先補用縣丞梁兆熙補授業已奉部覆准　卽飭赴新任供職特示○初三日調署寗德縣李澤春禀謝委禀辭赴任丁憂藍翎同知銜開缺峰市縣丞前代長汀縣遇缺前先候補知縣張擊培卸代長汀縣事並解地丁各　　到禀明丁父憂藩憲牌示照得本任漳平縣張茂貴病故遺缺以大挑儘先補用知縣柯亭詳請題補特示○初四日同知唐雨時禀見禀明奉委善後局題調兼交代局事務知縣錢鴻文卸辦永春分局禀到禀見○初五日通判彭壽松禀見禀明奉到甄别留閩補用飭知准補富嶺縣丞梁兆熙禀謝赴任飭知巡檢范勳卸辦東一叚冬防雙日查夜　　　明調辦西三叚單日查夜兼帶北城應援局巡檢姚煦禀明奉委西四叚冬防查夜巡檢婁書祥禀明奉委東一叚　日查夜差巡檢王金鑑禀銷西四叚查夜差藩憲牌示　　　任興化府知府施啓宗病故遺缺以候補知府張僖請補又本任漳浦縣施錫衞修墓遺缺海澄縣何鼎調補特示○初六日鹽塲黄運亨卸辦蛟漠官運局禀到從九品鄒　　明奉委磯頭分卡藩憲牌示照得順昌縣仁壽縣丞衛之鎱丁憂遺缺應以海防新班卽用縣丞徐耀光咨補特示 
[桃隖同人補報瀘州電局收解晋邊義賑公所五月上旬至截數止總清單]  
　　永寗道憲周發到倡捐二百兩又富順縣陳洛翁捐五百兩募自流井紳商二千兩又資州高抬翁捐一百兩小貳錢二三四次共募八百兩又内江縣曾壽翁捐一石　　九錢二分募濂字廿八廿九號册三百零九戶三百八十二兩九錢二分以資陽縣沈子翁捐五十兩墓濂字十五十六號册四百九十九戶二百十七兩七錢六分又江安　　　翁捐十六兩大一錢五分籌墊兩次三百兩小二錢募濂字二號册錢合銀十兩又合江縣黄海翁捐五十兩大一錢募濂字十一十二號册二百三十一戶八百六十七兩六　　分大八兩一錢八分廿七號册房班公捐三十七兩一錢七分又納溪縣許午翁捐三十兩　一錢七分募濂字一號册一百六十戶錢合銀廿兩十九二十號册一百八十八　　七兩一錢五分又南溪縣李浣翁　五十兩籌墊二百兩募濂字廿一廿二號册十四戶一百兩零零零六分續募一百五十兩又長寗縣鄧純翁捐廿四兩大一錢募濂字四　　城外兩保五號南柱保六號文銷保七號星拱保八號星朗團九號仁壽保十號小市餘廿保共錢三百十五千九百八十文十七十八號九十五戶一百廿三兩七錢七分　　　縣葉大令捐廿兩募一百零五戶四十三兩一錢四分募七十一戶五十四兩八錢七分小一錢五分募廿七戶三十三兩又永寗縣彭玉翁捐廿兩募濂字三十三三十四　　　百零九兩零六分大三分五厘又隆昌縣樂智翁捐五十兩募濂字十四號册二百十二戶二百四十兩零八錢三分又仁壽縣何履翁募濂字三十三三十四三十五册四百　十一戶九十四兩四錢三分又納溪鹽局周蘭翁募三廿六册五十二艉四十八兩零八分又叙永分府范松翁捐一百兩募濂字三十一三十二册五十八戶一百廿一兩零五　　厘大一兩一錢一分二厘共九七銀七千三百零一兩一錢二分三厘錢三百十五千九百八十文○叙州府宜賓縣發到府憲王倡捐續捐四百兩籌勸一千兩大五兩五錢　　　賓縣國達翁倡捐二百兩籌墊一二次一千六百兩富順縣陳洛翁續捐五百兩募自流井紳商續捐二千兩共九七銀五千七百零五兩五錢四分○瀘州署馬仲翁交到　　李　翁直刺三百兩馬仲翁募十一戶一百零九　大四錢八分又仲字册第一次錢六百零九千六百文又銀九十七兩八錢二分大三錢九分第二次銀一百十六兩六錢五分大五錢七分五厘又錢二百十五千六百四十文第三次銀九十二兩九錢六分大三錢六分又錢合銀二百零二兩八錢四分大八錢一分第四次銀一百二十二兩五錢四分大六錢四分又錢合銀三十兩零二錢四分第五次銀五十六兩三錢一分大二錢二分六厘又錢合銀一兩九錢二分五厘共九七銀一千一百四十四兩七錢六分六厘錢八　廿五千二百四十文○逕交各欵鹽務總局文觀察發到一二三四次倡捐籌墊共二千兩永寗營佟湘翁叅戎募五次共八百十一兩六錢八分一厘共大九兩四錢八分瀘州　　同人捐洋三百元孟仲笙翁十兩鄒成壽等廿二兩王林姚張諸公槐茂堂共廿千文道署衆家人共十千文合廿兩宋子和翁廿兩劉伯海太尊三十兩大一錢四分王詠卿太　友人公助一百廿五兩大四錢二分又募詠字一三册七十五戶三十一兩又募金女飾重三錢兌五兩二錢二分福集塲張雷匡募電七九册九十七戶銀廿九兩六錢大一錢二分錢廿一千八百三十文純捷翁都閫廿兩又　電五六册合營公捐三十六兩大一兩六錢二分嘉明鎭廿宸翁募電八册銀三十九兩六錢大一錢六分錢五千二百六十文[  此稿未完]  
[上海北絲業會館籌賑公所施少欽經收順直山東賑捐十一月十八至三十日第三千七百六十八至八十次清單]  
　　十八日汝南氏求病愈洋七十元王容規銀二十兩松江王安雅保安健洋十元姑蘇徐錫記十元向善子求椿萱並健十元兪友記八元方友記八元錢餘氏七元利記三元錢一百文多氏洋一元周陸氏求病速痊六元禾城天水氏服符還願五元○十九日僊源心畬子由杜　安來洋十元杭垣胡開文代績溪胡十元義記消災十元無名氏爲妻産大小平安完願八元老吳市不書名五元○二十日蘇城前工部洪大善士　洛爲内人陸恭人卓亡將生前節省遺金移助求資　福由源豐潤來洋五百元山陽徐遴菴因子鍾恆府試得首願助由寳和莊來廿元又淮安敦善堂錢十千文合洋九元六角謝平安五元嘉定錢鳴塘興記二元○廿一日不留名祈合宅平安由寳和莊來洋二十元　隠名氏祈一家清奏十元○廿二日壽州鹽癔局戴崇甫翁募羨貊子裘資移助棉衣銀十兩常熟信泰典吳冠亭求保合家平安洋五元守信居銅洋二元仁壽堂求病速愈洋一元○廿三日葆元堂劉大善士棉衣褲六百套合洋六百元求頭痛病愈氏九三八平銀廿兩會稽施家彬奉母命爲故父許願灶神演戲資移助洋八元無名氏求平安四元秋水山人求妻朱氏身體　健無災無病二元楊季玉祈求完願二元又求喉症速愈一元○安徽吳琴堂五旬生辰蒙各友賀義計朱鴻開洋二元德源典余紀堂二元德隆典李庚伯二元豫豐莊銅洋三元○廿四日無名氏由惠泰莊來揚平賓銀三十二兩六錢八分合規元三十五兩零六分六厘淮城干公館廖干氏求肝氣等症速愈洋九元本洋一元干趙氏求資父母冥福洋四元浙江湻安縣正堂六元松江　　韻四元瑞安儒學正堂邵梅生廣文三元謙記二元太平府姑溪遊子二元松江張信來玉鈺卿爲内人錢氏求病愈二元高郵丁玉軒募吕紹端祈病愈洋五元子大興銀錢二千文無名氏恆勤師各五百文不留名二百文共五戶合洋八元○廿五日許景新完願洋五元求平安五元○廿六日不留名洋廿元夏錦記廿元無錫　瑞成楊朱　求夫病速愈十五元無名氏銅洋一元○廿七日蘇甲梁劉氏續助求浮腫速愈洋廿元源記五元杭城皇誥巷張四元無名氏十角○平湖鼎成和募孫耀廷修竹居張和記三戶各洋一元從善居　興善名四角金月盛王隆源各三角共七戶合洋四元四角○廿八日王省香求病速愈洋廿元常熟永德莊無堂氏中金移與四　　　陸菊　得子完　二元○廿九日邳州曹湘芷因子患病十分危險許賑獲痊完願由周蓉江翁來銀二百兩合規元二百十五兩九錢四分七厘徐氏子郁求病逑痊由源豐潤來洋五十元松江施瑞森求痢速痊廿五元沈恂記保健三元震澤大有典無名氏藥資移助求病速愈廿元常昭鹽公堂經募十元維揚黄蔭森爲外祖外婆冥壽資移助五元無名氏二元常熟濟辦典無名氏一元○三十日馬月記洋五十元杭州恆豐綢莊夥縣許尙志病愈完願十元桐華書屋五元 
[上海六馬路仁濟善堂籌賑公所施少欽經收順直山東賑捐十一月初五至三十日清單]  
　　一念堂大善士規銀一千兩濳各居士一百六兩六錢三分一釐厚記站交來隠名氏一百兩仁和隠名爲夫求資冥福錢塘刦餘生爲姊文求資冥福合助紋　十兩黄余氏洋五　元黄吉祥二百元澧溪趙善士玉仰高受記益號金陵勉力子　州殷善女五戶各一百元朱東升九十九元慈北濳瑑氏七十无江　薄俊卿六十元蘇州無名氏太原隠名氏心齋室主人三戶各五十元鍾峙　省日用葉問源同德　　順質　　求善　王氏山不無名氏七戶各三十元黄祝生廿五元仲氏廿六元仁和不書名爲子在外求佑好人相逢心地明白清江何承德堂保平安丹徒道其南保母平　　　亭求病病愈張仲鳴本洋　陰堂　品記三槐堂内自知過愼修　儲濟堂養元子郝希兪郝明遠宋調梅超然生德和號十五戶各二十元友愛堂求病愈王純立各十　　　衆氏十八元刋上　名求姑病愈夏智樂各十二元虞辛齋爲妻生産平安完愿無名氏求子延壽桐城朱錦妻病求愈平湖隠氏病求愈平湖隠名爲子病愈朗垣氏子病　　毛嗣玉本洋老朽延陵氏壽辰林西園添孫不留求平安　陳氏求病愈求症愈氏服符病愈人　州府學陸錢塘學葉錢塘學袁七十老人陋巷居士張萊記　源泰賈潤生　貞　崔周氏無名氏隠名氏廿六戶各十元王省堂八元京口於樹翁令親求病愈毛荷馨本洋顧伯葵陸寓平隠名氏五戶各六元南匯無名氏保姑却病延年又助保母身健平安　修本爲父完愿李善瀛保孩出昔平安鳳記保子平安渤海氏追薦姨母懺資移助資冥福鐵華館主張黄氏吳陳氏均求病愈龐慧意吳大謙蘇州無名氏王隠名慈幻氏童祥　次女病求愈十五戶各五元雷允上四元銅洋六元十四齡章子范銘璋爲母冥壽資冥福太倉無名氏　吟梅莊爾琴張炳記五戶各四元讓記三元五角受驚後　與願　子忍菴主人慈水無力士朱實善堂四戶各三元賦記二元五角隠名二元三角隠名氏生辰無名氏追回竊　祝宋屏母病求愈謁春泉父病求愈不留名女病愈愿無名字　兄病　愈無名氏母病求愈　補氏子病後平安顧增模保妻平安顧錫桂　瞿氏高潘氏均求病愈榮祿第史願寡過齋盛公館鄭隠　有餘人章少堂本洋章受祿堂本洋陳　英吳壽萱倪榮魁鄭在銘胡少英鄭松記不留名隠名氏孔顧氏隠名氏無名氏祈平安林鴻章祈子平安三十二戶各二元金安銀時蘭增朱林氏朱鳴記四戶各一元五角協記一元二角程廷瑞二次祈病愈蟾記祈平安徐子雲凌福三均祈病愈蘭記少詎均祈却病消交張四維堂黄永華堂魯義盛號甡源當姚永忠金祥慶黄貢廷指迷氏愚人不要收　女善信十八戶各 
一元劉德祥完愿王金涵沈蓉記吳未記　心子胡小姐無名氏七戶各五角林仁記四角英正月吕宋票一條正蓉曹秀貞不要收照女善信各四角不留名三角郭裕盛二角錢二百文兪大香張子文順記各二角陸坤和一角錢二百文遺安堂貴德堂餘記培記香記各一角龔文波錢五十文蕪湖無名氏銅洋十八元隠名氏銅十一元朱瑞堂銅十元電報局收支所銅四元王履中銅三元宋士英長生會各銅二元吳榮業張達三各銅一元汪公館銅一元以上共收規銀一千二百六兩六錢二分一釐紋銀十兩洋二千七百二十三元四角　洋五十九元　二百五十文 
 
 

Page 10

 
 
[光緒十九年十一月三十日京報全錄]  
　　宫門抄○諭旨一道錄前○御史林奏考官夤緣太監滋事請飭查究片○尙書福等奏爲奏聞請旨摺○東撫福奏救護外洋失事輪船出务人員懇恩奬勵摺○湖督張等奏請將備荒經費撥充順直賑欵摺○又奏籌解第九批鹽釐京餉摺○又奏委解甘肅新餉片○又奏協解淮軍月餉片○十一月三十日禮部宗人府欽天監廂藍旗值日無引見○孫毓汶懐塔布各假滿請安○陳學棻李端棻由西陵回京請安○熙貝勒續假十日○晵公請假十日○召見軍機　崑岡張蔭桓博迪蘇皇上明日用膳辦事後至皇太后前請安畢還宫　○○御史林紹年片再近來考差人員竟有行賄夤緣交内監查探消息情事因本年陜西正考官丁惟褆於放差後有太監數人手携票據向索謝銀互相爭執將經手之二酉堂書鋪吵閙摔打數次街鄰聚觀該鋪爲之關閉者累日竊思二酉堂果無經手該太監何以前來丁惟褆若無交通該書鋪何以受累人言藉藉詎爲無因事關考官夤緣太監滋事若不澈底根究何以昭儆戒而息浮言應請特派王大臣立提二酉堂書鋪饒士騰等審訊確情按律懲辦丁惟提業已差竣回京此事固不難水落石出也謹附片具陳伏乞聖鑒謹奏奉旨已錄○○臣宗到福錕臣宗室麟書臣徐桐跪奏爲奏聞請旨事竊臣等奉命派查陜西正考官丁惟神於放差後有太監數人持票向索謝銀一案當將二酉堂書鋪商人饒丹詔研訊將供出　翰林院編修饒士騰請旨飭江西巡撫派員解京並將方小山楊少舫太監張姓分别嚴緝追究奏明在案旋據楊少舫自行投首並據淶水縣將方小山緝獲送案據楊少舫供係直隸淶水縣廪生原名楊生華在京教書本年五月有我同鄉方小山託我聲言伊受二酉堂書鋪掌櫃饒丹詔所託因伊族兄饒士騰與丁惟神均係同年轉託饒丹詔代給丁惟褆謀放四川考官方小山教我轉託我隨找素識之裁縫吕德魁找得剃頭趙三轉託太監張姓謀辦等語又方小山供係直隸淶水縣人向在二酉堂書鋪寄住二酉堂掌櫃饒丹詔託伊爲丁惟禔謀辦考官各節與楊少舫所供略同臣等隨飭將楊少舫供出之裁縫吕德魁剃頭趙三拿獲到案據吕德魁供係直隸南宫縣人在前宅胡同做活與楊少舫熟識楊少舫向我說給丁姓謀辦考差之事我轉找得剃頭趙三轉求太監張姓等語又剃頭趙三供係直隸沙河人常在内裏他坦剃頭本年夏間我素識之裁縫吕德魁找我說有教書先生楊少舫說給丁惟提謀放考官我隨找得御膳房飯局掌案太監張秀林卽張三號張小峯等語查案内各犯均供有太監張姓剃頭趙三並供明找得太監張秀林卽張三號張小峯各等語以上情節是否屬實必須張秀林到案環相質對方得確情所有供出之御膳房當差飯局掌案太監張秀林一名擬請昔交下以便歸案審辦謹將臣等奏明請　旨緣由恭摺具陳伏乞皇上聖鑒謹奏奉旨已錄○○尙書銜山東巡撫奴才福潤跪奏爲救護外洋失事商輪各船出力人員照章懇恩奬勵恭摺仰祈聖鑒事竊照前經總理各國事務衙門續議保護中外船隻遇險章程内開嗣後文武汛官遇有中外船隻在洋面遭風觸礁瞬將沈没者果能奮身冐險救出三十人以上准其比照異常勞績奏奬每次不得過兩三員等因山不登州府屬洋面島嶼紛歧礁石林立每年船隻多有失事曾飭各屬州縣在於沿海緊要口岸安設拯濟局多備船筏設法救護並由東海關道委員駐局恊同經理歴將出力救護人員隨時分别保奏均蒙兪允在案兹光緒十八年十月初五至初九等日颶風大作江浙商民于祥發金晉源况大如沙寗船三隻均在烟臺海口遭風觸礁擱淺或桅舵俱折或船底洞穿瞬將沈没危在呼吸經拯濟局委員候補通判徐慶陞從九銜張士濂前署福山縣海口巡檢候補巡檢葉繼壽會同該地方官駕駛船筏冐險出洋救護先後救出舵工水手五十三名並撈獲落水淹斃之姜二楊永年屍身二具從水撈貨多件又十九年三月二十二日夜英商太古洋行黄埔輪船在榮城縣鏌鋣島洋面遭風迷霧觸礁破漏據招商局委員禀經署東海關監督登萊靑道李正榮電達海軍提督丁汝昌派撥兵輪並遴委拯濟局委員同知直隸州用山東候補知縣徐立言縣丞職銜李家杰偕英領事官阿林格附搭商輪會同署榮城縣知縣楊名鑑俱各馳往救援勘得該船誤觸礁石不能行動滿船皆水是處亂礁林立波濤洶湧迷霧之時咫尺莫辨隨督率兵役奮力救出中外船主水手搭客人等六十四名撈獲貨物悉隨時交該行重慶武昌杭州西安各輪船點收計價約值千餘萬兩旋乘潮漲同重慶等各輪船將該船拖出礁石帶至海岸設法修補完整駛赴上海均隨時禀報有案該員等於驚濤駭浪之中奮不顧身冒險援救實屬異常出力自應照章奬勵以昭激勸據署東海關監督登萊靑道李正榮分案禀請奏奬前來相應籲懇天恩俯准將山東候補通判徐慶陞免補本班以直隸州知州補用並加四品銜從九職銜張士廉以巡檢不論雙單月歸部儘先選用前署福山縣海口巡檢候補巡檢葉繼壽免補巡檢以縣丞仍留原省補用署榮成縣知縣候補知縣楊名鑑俟補缺後以直隸州知州仍歸原省儘先補用同知直隸州用山東候補知縣徐立言俟補知縣後免補同知直隸州以知府在任候補縣丞職銜李家杰以縣丞不論雙單月歸部儘先選用出自慈施除將各該員履歴咨送吏部查照並咨呈總理各　事務衙門外理合會同北洋大臣大學士直隸總督臣李鴻章恭摺具陳伏乞皇上聖鑒謹奏奉硃批該衙門議奏欽此○○頭品頂戴湖廣總督臣張之洞頭品頂戴湖北巡撫臣譚繼洵跪奏爲順直賑務緊要請將備荒經費撥充賑欵以應急需恭摺仰祈聖鑒事竊前准戶部咨各省於厘金項下每月酌提銀一千兩解部存儲以作備荒之用等因杳此項備荒經費原爲籌備各省災賑之用以免另行籌畫本年順直水災甚重疊准兼管順天府尹孫家鼐順天府尹孫楫電催速籌濟賑賑捐屢經勸募集欵不易緩不濟急京畿重地待賑孔殷惟有將本年備荒經費由釐金項下撥銀一萬二千兩解充順直賑欵以應急需據湖北布政使王之春善後局司道會詳請　奏前來除飭將前項銀兩發交百川通商號電匯順天府尹衙門兌收濟用並分咨外臣等謹合詞恭摺具陳伏乞皇上聖鑒謹奏奉硃批該衙門知道欽此○○頭品頂戴湖廣總督臣張之洞跪奏爲籌解光緒十九年湖北省第九批京餉鹽厘銀兩恭摺具陳仰祈聖鑒事竊臣前准戶部咨豫撥光緒十九年京餉案内提撥湖北鹽厘銀十五萬兩又准咨續撥本年京餉案内撥湖北鹽釐銀五萬兩行令分批起解等因業經籌撥本年第一批至八批京餉鹽厘共銀十六萬兩委解赴京交納隨時奏報在案兹據湖北布政使王之春鹽法武昌道瞿廷韶會詳稱現經籌撥本年第九批京餉鹽厘銀二萬兩飭委候補同知薛華城候補通判張良弼管解赴京交納等情詳請奏咨前來臣覆覈無異除分咨外謹會同湖北巡撫臣譚繼洵恭摺具陳伏乞皇上聖鑒謹奏奉硃批戶部知道欽此○○張之洞片再據湖北善後局司道呈稱前經會同布政使王之春飭委候補知縣姜文治管解本年尾批甘肅新餉銀七萬兩赴甘肅藩庫交納詳請具奏在案兹查該員姜文治奉委赴武昌縣查辦育嬰旋據該署縣劉秉彝禀請留縣會辦一時未能蕆事所有前餉銀現經攺委湖北補用同知楊秀觀管解赴甘肅藩庫交收等情呈請奏咨前來除分咨外謹會同湖北巡撫臣譚繼洵附片具陳伏乞聖鑒謹奏奉硃批戶部知道欽此○○張之洞片再前准戶部咨議覆直隸督臣李鴻章奏淮軍月餉支絀請將江漢關應解額欵於四六成洋稅項下通融勻撥案内議令江漢關應解淮餉加六成洋稅無欵卽在四成洋稅及五成二釐招商局稅内按數提解等因奉旨依議欽此咨行欽遵辦理查江漢關奉撥應解直隸督臣李鴻章淮軍月餉四成洋稅銀二萬兩六成洋稅銀三萬兩均解至光緒十九年六月分止隨時奏報在案兹應解光緒十九年七月分四六成淮餉卽在第一百三十二結所徵四成洋稅項下動支庫平銀二萬兩因六成洋稅無欵可撥並在是結所徵五成二厘局稅項下動支庫平銀三萬兩作爲直隸督臣李鴻章及提督劉盛休所部淮軍月餉委解湖北淮軍收支轉運局交收轉解所有欠解四六成淮餉銀兩容俟徵收有項再行補解據湖北漢黄德道監督江漢關稅務惲祖翼詳請奏咨前來臣覆核無異除分咨外謹會同湖北巡撫臣譚繼洵附片具陳伏乞聖鑒謹奏奉硃批戶部知道欽此 
 
 

Page 11

 
 
[光緒十九年十二月初一日京報全錄]  
　　宫門抄○皖撫沈奏查明各屬歉收情形分别徵緩摺○江織造文奏辦解大運縀綢摺○湘撫吳奏彚報各屬審理詞訟起數片○又奏委署知縣片○漕督松奏保奬道員片○十二月初一日兵部太常寺太僕寺八旗兩翼值日無引見○成公假滿請安○光昭謝授陜西榆林府知府恩○内務府奏派雍和宫　粥派出松森○關防衙門奏初八日大高殿拜表瀾公行禮○吏部呈進月官卷○召見軍機光昭○○頭品頂戴安徽巡撫臣沈秉成跪奏爲查明安徽省光緒十九年分各屬秋禾歉收分别輕重酌擬徵緩錢糧恭摺具陳仰祈聖鑒事竊查前准戶部咨議覆御史程鼎芬等奏定蠲緩章程内開嗣後各直省遇有災傷一面申報督撫藩司一面報明該管道府直隸州不必由省委員卽令該管道府直隸州輕騎减從親詣履勘會同該州縣將東西南北鄉某村某圖某甲被災分數畞數及應免應緩幾分應徵幾分銀兩若干總數卽值勘災之文申報督撫藩司據詳入奏於摺内聲明勿得遺漏再令該州縣照例按照區圖村莊詳細分晰某區某村幾圖幾甲業戶某某被災幾分應豁應緩銀米若干一一開具細册依限申詳該督撫仍照例具題並按屬造具細册分晰咨部備核各等因當經飭據藩司議詳請自光緒十三年起安徽省各州縣衛秋成情形無論成災與否悉遵部定章程飭屬一律詳報由該管道府直隸州親詣履勘分别奏咨在案兹據布政使德壽會同江安督糧道馬恩培具詳本年安徽省自春徂夏雨澤愆期墉堰乾涸所種二禾乏水灌溉未能及時滋長嗣雖續得透雨稍資潤澤又復連旬亢晴狂風大作火鬱蟲生禾笛率多枯槁其沿江濱淮低窪田畝又因六七月間大雨傾盆江淮並漲間有被淹以致各屬田禾被水受旱被風被蟲收成歉薄據各屬遵章禀經該管道府直隸州親詣履勘查得各州縣衛内除桐城太湖望江歙縣休寗婺源祁門黟縣績溪宣城南陵涇縣寍國旌德太平靑陽石埭建德舒城潁上蒙城大和六安英山零山滁州來安廣德建平等二十九州縣並新安宣州滁州等三衛應徵本年各欵錢糧均照額除荒徵熟内大湘英山二縣除光緒十八年沙壓田畝其餘照常徵收又歙縣婺源祁門績溪寍國等五縣帶衕光緒十四十五十六十七十八等年熟欠休寍縣帶徵光緒十八年熟欠石埭霍山二縣帶徵光緒十六十七十八等三年熟欠六安州帶徵光緒十七年災緩俱毋庸勘辦外餘俱由該管道府直隸州督局各屬陸續勘覆被水被旱被風被蟲收成實形歉薄若令一律照常完納田賦民力實有未逮應懇天恩俯准將本年被水受旱被風被蟲情形較重之泗州舊虹鄉通境新漕並災緩舊欠漕米槪請緩徵至泗虹兩境同被水被旱被風被蟲情形亦重及輕重不等之靈璧鳳陽並臨淮鄉鳳台定遠五河銅陵亳州霍邱全椒盱眙合肥壽州廬江懐遠天長蕪湖無爲宿州東流含山濳山當塗巢縣懐寍阜陽繁昌渦陽貴池宿松和州等三十州縣並建陽安慶廬州鳳陽長淮泗州等陸衛嵌坐該州縣屯田及桐城縣廬州均係勘不成災内除懐寍濳山宿松等三縣光緒八年沙壓田畞無徵外其餘同各屬應徵本年民衛丁漕蘆課等欵銀米剔熟徵收内五河宿州二州縣商稅塲租天長縣馬廠秋糧等稅宿松縣漁商學囚耤等租貴池縣馬學官耤等租均各照常徵收其勘不成災各屬各保内本年無收民田五萬一千四百八十二頃九十三畝一分五釐零應徵地丁存俸驛站米麥豆折漕倉項等銀二十萬七千五百七十九兩五錢五分八厘漕南兵孤米麥四萬四千四百八十二石五斗七升四合五勺六抄又牧馬廠租雜辦等銀三千八百五十九兩三錢八分四釐又外衛屯田一千二百八十二頃八十八畝七分二厘零應徵屯折漕項津貼等銀七千三百七十兩八錢二分二釐又省衛屯田二千一百一十頃八十二畝六分八厘零應徵屯畞貢舫漕項米豆折津貼等銀七千九百七十五兩二錢三分五厘兵匠屯撫等米八千二百一十四石四斗四升三合九勺又屯運等田一千四十頃二十六畝七分八厘零應徵漕項津貼等銀一千四百一十五兩二錢三分七厘又廬州九千三百五頃一畝六分三厘零壓徵蘆課銀二萬一千五百八十八兩一錢二分七釐又建陽安慶廬州鳳陽長淮泗州等陸衛内除泗州衛屯田坐落江蘇省高郵寳應二州縣境内向由該省委員勘辦所有本年緩徵田畝因離安徽省　速造辦不及該衛未及造送應請歸入本年下忙及來年奏銷以前查辦鄉保頃畝徵緩細數造報所有本年無收屯田一千六百六十四頃五十畝九分六厘零應徵銀八千九百九十八兩一錢八分五厘又廬州八百八十六頃八十七畝七分九厘應徵銀一千三百五十八兩一錢二分七厘槪請緩至光緒二十年察看情形分别啓徵至被水被旱被風被蟲較重之泗州並舊虹鄉曁情形亦重及輕重不等之靈璧等三十州縣及建陽等六衛嵌坐各該州縣屯田曁桐城縣廬州勘不成災保内未經被水被旱被風被蟲成熟田地　屬稍有薄收應徵十四十五十六十七十八等年熟田舊欠銀米若令一併催徵民力實有未逮應請分别啓徵並剔熟徵新賦其各州縣衛光緒十四十五十六十七十八等年災緩民衛各欵銀米應請隨同本年勘不成災及被歉輕重不等各保内　歉田畝一律緩徵以紓民力又光緒九年桐城縣借欵修築陳家洲圩隄請自光緒九年下忙起分作六限按限攤徵現據該縣請將未完三限圩工銀兩隨同本年下忙錢糧帶徵還欵其原緩初二四五六等五限銀兩仍請遞緩又光緒十一年桐城縣借修天定隄隄工銀兩詳明自光緒十五年起分作五年五限攤徵還欵本年應攤五限銀兩亦請隨同本年下忙錢糧照常徵收其原緩初二三四等四限未完銀兩均請遞緩至漕項漕糧如遇災歉應徵應緩向係臨時體察情形請旨遵辦兹查光緒十九年除歙縣休寍婺源祁門黟縣績溪石埭鳳陽滁州全椒來安和州令江山等十三州縣向無漕糧不計外其泗州等州縣及屯作各衛應徵應緩漕項漕糧等欵銀米請照各屬地丁徵緩情形及漕糧專案辦理所緩漕項銀兩至光緒二十年麥熟後啓徵所緩漕糧米石至光緒二十年秋後啓徵湖北　州衛江西湖口縣嵌坐安徽省屯餘田畝情形與民田相同泗州衛坐落高郵寳應二州屯田應由該省坐落州縣勘定核辦至泗州等州被水被旱被風被蟲情形輕重不等各屬來春靑黄不接之時應如何接濟現已飭查另行辦理所有各州縣應緩頃畞銀米各數逐一登註縣總另行詳請具題並將光緒十九年漕糧一項循例會同糧道專案開具區圖村莊另請奏報等情具詳珇奏前來臣覆加細核均係實在情形除分别題奏並咨部查照外謹會同兩江督臣劉坤一漕運督臣松椿恭摺具陳伏乞皇上聖鑒勅部核覆施行謹奏奉旨已錄○○二品頂戴江南織造奴才文煦跪奏爲織辦癸已大運縀綢等項工竣解京交納恭摺奏聞仰祈聖鑒事竊奴才先後接奉戶部内務府來文派辦癸已大運縀　等欵當卽照案咨由江寗藩司陸續籌撥料工銀兩奴才一面購買絲觔綵紡練染發局織辦計酌辦得戶部各色綢縀四百五十匹内務縀庫派辦各欵内織辦得各色縀綢二百六十四素紡絲綢八百匹杭　湖縐一千匹大手帕三百個細布三千匹又茶庫各色紕纓一百觔白亮纓絲一千觔蟒片五觔一律製辦齊全敬謹裝箱封國委派筆帖式瑞廕帶領妥役於十月十五日由江寗省城籌解起程運京交納所有用過料工銀欵除另行恭疏具奏外伏乞皇上聖鑒謹奏奉硃批該衙門知道片併發欽此○○吳大澂片再湖南省向設詞訟月報令各府廳州縣將每月審理上控及自理案件摘叙案由造册通齎由臬司考核勤惰分記功過用昭勸懲按半年具奏一次業經開報至光緒十八年冬季止兹據按察使王廉查明光緒十九年正月開印起至六月底止各府廳州縣審結上控及自理詞訟四千三百九十八起查核判斷均尙平允巳逐月分别功過照章註册存記詳請奏報前來臣覆核無異相應附片具陳伏乞聖鑒謹奏奉硃批知道了欽此○○吳大澂片再湖南衡陽縣知縣缺查有永順縣知縣朱益濬識練才優寬嚴互用堪以調署據藩司何樞臬司王廉會詳前來除批飭遵照外謹會同湖廣總督臣張之洞附片具陳伏乞聖鑒謹奏奉硃批吏部知道欽此○○松椿片再二品頂戴准揚海道謝元福徐州道沈守謙自到任以來率同廳汛各員在工防守辦事實心克勤克愼不無微勞足錄兹值照章保奬之時理合仰懇天恩俯准將該道等交部從優議叙出自逾格鴻慈謹會同兩江督臣劉坤一附片陳明伏乞聖鑒謹奏奉硃批覽欽此 
 
 

Page 12

 
 
[光緒十九年十二月初二日京報全錄]  
　　宫門抄○諭旨六道錄前○江撫德奏調補知縣摺○東撫福奏保奬續挑小清河工竣出力員紳摺○浙撫崧奏飭知府赴任片○豫撫裕奏爲請補守備摺○又奏請准叅將暫緩引見片○十二月初二日刑部都察院大理寺侍衛處值日吏部引見三十一名戶部十名禮部六名理藩院八名欽天監三名廂黄蒙二名廂黄漢八名廂白蒙二名廂藍滿六名兩翼二十名虎槍處一名○麟中堂等磨勘外省試卷覆命○奕年椿壽志顔各假滿請安○裕德由東陵回京請安○李端棻安興阿各請假五日○八額駙續假五日○許庚身遞遺摺○召見軍機容凸徐用儀　崇禮○○頭品頂戴江西巡撫臣德馨跪奏爲請　旨　補要缺知縣以資治理恭摺仰祈聖鑒事竊照吉安府屬之廬陵縣知縣金時宣經前護撫臣方汝翼奏請升補甯都州知州接　部咨開缺所遺廬陵縣知縣係附郭首邑水陸衝途政務殷繁且有發審事件乃衝繁疲難四項兼全最要之缺例應在外揀選調補必得精明幹練才堪肆應之員方足以資治理臣與藩臬兩司在於通省簡缺知縣内逐加遴選實無人地相宜合例堪調之員正途人員　非現居要缺或人地不宜亦實無合例堪調之員例准詳細聲明於繁缺知縣各項出向磮通融請調查有清江縣知縣馮蘭森年五十九歲浙江歸安縣人由監生遵籌餉事例報捐府照磨指發江西試用咸豐七年閏五月到省十一年七月因丁祖母憂服滿起復續遵籌餉例捐升知縣分發江西試用經欽派王大臣騐放覆奏堪以發往奉　旨依議欽此同治七年在京銅局報捐分缺先補用並免試用九年復在京銅局捐歸新班分缺先儘先補用題補餘干縣知縣同治十一年二月十三日到任調補清江縣知縣光緒七年八月二十二日到任九年大計卓異現在調署樂平縣事該員精明練達辦事愼勤以之調補廬陵縣知縣實堪勝任其本任清江縣亦係繁缺惟廬陵乃附郭兼四首邑較之清江縣更爲緊要該員任内一切因公處分例免覈計亦無積案及欠解錢糧承緝未獲盜案已起降調革職叅限案件與調補之例相符據藩司方汝翼臬司福裕會詳請奏前來合無仰懇天恩俯念員缺緊要准以馮蘭森調補廬陵縣知縣於地方實有裨益如蒙兪允該員係現任知縣調補知縣銜缺相當毋庸送部引見至該員係再調之員前在餘千縣任内奉議各案罰俸銀兩例應完繳方能請調惟光緒十五年六月十九日奉准事锐咨十五年三月十六日欽奉恩詔内開一内外官員任内有革留降留罰俸住俸者咸與開復其現議降革留任罰俸住俸者悉予豁免欽此所有該員前在餘干縣任内奉議各案罰俸銀兩係在十五年三月十六日欽奉恩詔以前均在豁免之列自可免其完繳除另行咨部外謹會同兩江總督臣劉坤一恭摺具奏伏乞皇上聖鑒訓示再所遺清江縣知縣係衝繁難三項相瘘要缺容俟接准部覆截缺後照例揀員另請調補此案藩司於光緒十九年十月十六日出詳合併陳明謹奏奉硃批吏部議奏欽此○○尙書銜山東巡撫奴才福潤跪奏爲續挑小清河上游工叚一律完竣彚保出力員紳懇恩俯准給奬恭摺仰祈聖鑒事竊山東小清河年久淤塞附近各州縣迭被水災前經籌議疏通由登萊靑道盛宣懐勸集捐欵邀同南紳嚴作霖辦理以工代賑光緒十七年先挑下游金家橋起至海口一百一十餘里十八年接挑金家橋迤上至曹家坡九十七里半又至金家橋迤下起循預備河舊址濬支河二二四里以承接麻大湖上游各河之水引入新河至曹家坡迤上爲濟南府屬之歴城章邱齊東三縣原議近省工程由司局籌欵辦理嗣因工繁費鉅無欵可籌復飭盛宣懐勸捐挑辦一切情形經前撫臣張曜曁奴才先後具奏並聲明出力員紳不動絲毫公帑應請於事竣後擇尤保奬以昭激勸兩奉硃批著照所請該部知道欽此欽遵在案查歴章齊三縣境内曹家坡至黄大橋尙可循舊河開濬惟柴家莊至歸蘇鎭原河曲折紆廻地势高仰必須取直生開計長一百四十七里有奇二萬六千六百九十餘丈河西馬道開寛三十丈深一丈兩岸出土成壩除舊河土方外應挑新土一百六十二萬二千餘方中多流沙泉眼工作極難每方工價通扯需銀一錢七分又修造涵洞橋梁及佔用民田應發價值共需銀二十八萬六千餘兩均係盛宣懐籌捐派委官紳於本年二月興工四月告竣禀經奴才委騐間有挑不如法者又飭加工補挑並飭善後歲修章程以期一勞永逸從此全河通暢上游千山萬壑之水均有去路不致仍前泛濫附近居民莫不以手加額感頌皇仁據盛宣懐查明出力各員詳請奏奬前來奴才伏查此工籌辦三年之久統共用銀至七十餘萬兩盛宣懐任登萊靑道時目覩八九州縣災民昏墊之苦創議挑修因庫欵支絀力籌勸捐辦理其始施工也會同南紳嚴作霖周歴各處反覆查勘或生開或取直悉心籌度要以規復正河爲斯民永除水患故金家橋一帶開通之後水勢暢行入海博興樂安壽光等縣卽獲秋收立見成效該道於上年調任直隸津海關道復行籌捐鉅欵竟此上游之工實屬勇於任事現在全河一律深通向之漫溢爲災者固已收成有慶矣且自省城以達海口船隻流通尤爲商民利賴南紳嚴作霖候選道徐金綬經營開挖始終其事卓著勤勞蓋捐欵賴盛宣懐籌集辦理工程則該紳等之力居多惟嚴作霖歴辦各省工賑事務從不邀奬今復堅辭再三出於至誠盛宣懐係實缺道員亦屬無可請奬惟有仰乞天恩將津海關道盛宣懐候補訓導嚴作霖傳旨嘉奬候選道徐金綬一員擬請由奴才送部引見以昭激勸其餘出力員紳分叚監修督催事宜每當上游水發泉流洶湧工作難施之際並應相機築壩設法戽水計共開挖正河三百五十餘里支河二十餘里並海口砌灘兩岸出土成隄工程浩大核其勞績實與黄河搶險築隄無殊查光緒十二年前撫臣陳士杰挑挖小清河將出力各員照異常勞績保奬有案今工程較前倍蓰實屬勞苦異常奴才按照盛宣懐所請各該員奬叙逐加確核謹分别等差繕具清單恭呈御覽並懇天恩俯准照擬給奬出自鴻慈逾格除飭將所用捐欵彚入賑欵收支項下另行開單奏報河隄馬道佔用民田查明報部除糧外謹恭摺具奏伏乞皇上聖鑒訓示謹奏奉硃批盛宣懐嚴作霖均著傳旨嘉奬徐金綬著送部引見餘著該部議奏單併發欽此○○崧駿片再新授衢州府知府林啓現已到省應卽飭令赴任以專責成據布政使劉樹堂呈報前來除檄飭遵照外理合會同閩浙總督臣譚鍾麟附片陳明伏乞聖鑒謹奏奉硃批知道了欽此○○頭品頂戴河南巡撫奴才裕寛跪奏爲請補守備員缺以實營伍恭摺仰祈聖鑒事竊查歸德鎭標左營守備兪以敬升補内黄營都司所遺員缺聲明扣留外補嗣准兵部咨歸德鎭標左營守備係題補第五輪第四缺應用儘先人員行令揀員請補等因奴才查兵部奏定章程儘先各員均按奉旨先後挨次補用如實在不得其人必須將名次在前各員於此缺何項不宜按名指實方准將名次在後之員請補等語今奴才遵於豫省守備儘先班内逐加遴選查有儘先守備郭長清年五十三歲河南府洛陽縣人由武童投營打仗出力保以把總並戴藍翎嗣因克復渭源狄道城池案内出力同治十年十一月初十日奉上諭藍翎把總郭長清著以守備儘先補用欽此光緒元年三月十八日到標該員年力正健差使勤能堪以擬補歸德鎭標左營守備其有儘先名次在郭長清以前各員除陳立德丁憂服滿未據呈報起復白成文已補王祿營守備不計外劉克賢唐雷元徐連生李振崗張振聲劉廷祥玉秀李天麟牛毓麟屠元均於此缺人地未宜未便稍涉遷就該員郭長清雖名次稍後惟人地實在相需例得將名次在前各員按名指實專摺陳請合無仰懇天恩俯准將儘先守備郭長清補授歸德鎭標左營守備實於營伍有裨除將該員履歴送部外理合恭摺具陳伏乞皇上聖鑒訓示謹奏奉硃批兵部議奏欽此○○裕寛片再准兵部咨永城營叅將黄義之軍政卓異令給咨引見等因當經轉飭遵辦去後兹准歸德鎭臣楊玉書以永城營地居邊要毗連江皖東三省素爲匪徒出没之區巡緝不容稍懈瞬屆嚴冬防務尤爲喫緊該叅將在任有年稽察巡緝素稱得力似未便遽易　手禀請奏明展緩前來奴才覆查無異合無仰懇天恩俯准將永城營叅將黄義之暫緩送部一俟防務稍鬆再行給咨引見以符定制爲此附片陳明伏乞聖鑒訓示謹奏奉硃批著照所請兵部知道欽此 
 
 

Page 13

 
 
[光緒十九年十二月初三日京報全錄]  
　　宫門抄○諭旨兩道錄前○將軍裕等奏請准報効經費摺○浙撫崧奏抽收土藥厘金數目摺○又奏解加放俸餉片○又奏籌解第六批籌備餉需片○又奏知縣徵完錢糧請將處分開復免議片○湖督張奏解備放俸餉銀兩片○浙撫崧奏浙海關徵收洋藥厘捐銀數摺○又奏浙海關徵收華洋各稅銀數摺○又奏解清洋稅京餉片○又奏海關徵解宫兵俸餉數目片○又奏解海軍經費片○東撫福奏麥收歉薄請將漕麥攺徵粟米摺○又奏豆收歉薄請將漕豆攺徵粟米摺○漕督松奏委署揚州府河務同知片○又奏洪湖灘徵完租稅各數目片○黔撫崧奏查明鄉試木中老生摺○又奏揀補守備摺○湖督張奏籌解北洋海軍經費片○又奏江漢關掃解本年第五批籌備餉需摺○十二月初三日工部鴻臚寺鑲黄旂值日○值年旗引見二名○奕功假滿請安○鳳鳴徐會灃由西陵回京請安○貴州副考官陳璧到京請安○巴克坦布興伯色楞額各請假十日○工部奏派承修觀象臺工程派出壽蔭○召見軍機陳璧鳴鳳徐會灃○○臣裕祿等跪奏爲籲懇天恩仰祈聖鑒事欽維來歲恭逢慈禧端佑康頤昭豫莊誠壽恭欽獻皇太后六旬萬壽普天同慶率土騰歡中外臣工咸思各效微誠共襄盛典恭查乾隆年間歴次恭辦慶典成案中外諸臣呈請祝嘏均經奏明請旨遵行現在在京王公及各部九卿先後奏請恩賞地叚點綴景物經壇共申叩祝均經奉旨兪允臣等陪都供職受恩深重恭逢慶典理宜敬效嵩呼所屬旗民文武各員莫不思各獻悃忱共抒葵向之誠上頌宫闈福祜臣等謹率同奉天闔屬旗民文武各員及五部司員等於本年總辦慶典王大臣等秦定報効工需分交數目外敬再報効銀三萬兩籲懇天恩俯准報効請賞地叚恭備點綴景物經壇虔申叩祝俾稍展瓣香祝嘏之誠用獻歌舞巷衢之悃謹合詞恭摺具奏伏乞皇上聖鑒訓示謹奏奉硃批准其報効聽候部撥該衙門知道欽此○○頭品頂戴浙江巡撫奴才崧駿跪奏爲浙江省光緒十八年分抽收土藥厘金數目專欵存儲聽候撥用繕具清單恭摺仰祈聖鑒事竊查浙江省土藥捐欵收數本屬無多光緒十六年以前附入厘捐册内專欵開報嗣准總理各國事務衙門會同戶部具奏内地土藥出産日盛請飭各省認眞整頓卽經行據厘捐局司道派員分赴出産地方確切查議加收起騐兩捐核計每斤共抽洋四角八分如數抽足以後續過别府不再重徵等情於光緒十六年九月初十日復奏奉到硃批該衙門知道欽此欽遵旋准戶部行令將徵收前稅厘銀兩按年據實造報遵照奏章專欵存儲聽候指撥毋得統行動用亦不得於百貨厘金内籠統聲敘又於光緒十七年五月間准戶部咨奏明庫欵支絀設法補救辦法第五條内開各省土藥稅銀除去開支局用其餘無論所收多寡儘數解部不得藉詞截留各等因均經先後轉行遵辦業將光緒十七年分收解土藥捐欵數目分别造報並將十七年所收稅厘存儲藩庫銀一萬十兩一錢五分遵照部咨儘數匯解海軍衙門投納奏咨各在案兹據厘捐總局司道詳稱遵將浙江省所收土　厘金自光緒十八年正月起截至是年十二月底止連閏十三個月專欵存儲解交藩庫聽候指撥此項局用飭令各局卡格外撙節照百貨厘金准支八分之數動用所有前項光緒十八年分收支土藥捐欵遵飭造具統年收數清册詳請奏咨前來奴才復核無異除將清册咨送部科查核外謹繕清單恭摺具陳伏乞皇上聖鑒勅部查照施行謹奏奉硃批該衙門知道單併發欽此○○崧駿片再查案准戶部咨奏准各省應解加放俸餉自光緒十五年起浙江省每年應解銀二十萬兩等因行司遵照在案兹據布政使劉樹堂詳稱伏查浙江省奉撥京協餉欵在藩庫正雜項下騰挪銀五萬兩飭委候補知縣李秉衡管解至滬附搭輪船運津解京前赴戶部投納作爲浙江省籌解光緒十九年加放俸餉之欵等情詳請奏咨前來奴才復查無異除分咨查照撥護並取起程日期咨報外理合附片具奏伏乞聖鑒謹奏奉硃批戶部知縣欽此○○崧駿片再准部咨光緒十八年十月二十九日奉上諭戶部奏籌備餉需一摺據稱癸已年籌備餉需共指撥銀二百萬兩請飭依限報解等語此項餉銀關繫緊要著該撫按照指撥銀數於來年四月前解到一半十月内全數解清毋稍遲逾欽此並准單開撥浙江省銀四十萬兩等因業經籌解五批銀二十五萬兩分别奏咨各在案兹據布政使劉樹堂詳稱在於司庫正雜項下動支銀五萬兩派委候補知縣潘輝曾管解至滬航海運津解京赴部投納作爲浙江省籌解光緒十九年第六批籌備餉需之欵等情詳請奏咨前來奴才復核無異除分咨查照撥護並取起程日期咨報外理合附片具奏伏乞聖鑒謹奏奉硃批戶部知道欽此○○崧駿片再據布政使劉樹堂詳稱案奉部行收租一項按戶催輸實與有米無異自嘉慶二年新租爲始卽照南米之例奏銷時如有未完立限三個月催徵完解依限全完准其開復倘逾三個月之限尙有未完卽照地丁錢糧一年限滿不完之例子以實降實革其未完錢文仍照原議著落經徵之員照數賠繳又准部行光緒六年正月間戶部具奏籌備餉需摺内所有錢糧奏銷令該督撫一面具題一面先將未完一分以上各員名開單奏報由部核定處分先行復奏其有具奏後續完者准其續行奏請歸本案開復各等因今查浙江省绍興府屬之蕭山縣光緒十八年分額徵收租錢一萬四千四百五十四串二百七十六文内除歉收緩徵租錢六千二百三十二串六百七十文歸於該年年限案内完報外實應徵成熟租錢八千二百二十一串六百六文内於題銷案内册報已完錢六千六百串文尙未完錢一千六百二十一串六百六文當將未完一分以上職名彚開清單先行奏報併列分别職名題叅各在案今於奏後三個月限内據該縣將前項未完錢一千六百二十一串六百六文照數批解全完詳請開復前來所有原叅未完一分以上之蕭山縣經徵正任知縣朱榮璪職名現尙未奉議復理合造具全完清册詳請察核奏請開復免議等情據此奴才復核無異除將清册咨送戶部查核并咨吏部查照外理合附片陳請伏乞聖鑒勅部核覆施行謹奏奉硃批戶部議奏欽此○○張之洞片再前准戶部咨京官放給全數俸銀所　津貼應卽停止惟俸餉規復舊制爲數甚鉅行令各省關將應解前項津貼銀兩仍照原撥之數按年全數解京交戶部以備搭放俸餉等因查湖北應解光緒十八年分備放俸餉銀一萬六千兩業經解清在案兹據湖北布政使王之春會同善後局司道籌撥光緒十九年分備放俸餉銀一萬六千兩飭委補用知縣羅忠祥補用知縣江夏縣縣丞張南瑾管解赴京交納等情詳請奏咨前來除咨部外謹會同湖北巡撫臣譚繼洵附片具陳伏乞聖鑒謹奏奉硃批戶部知道欽此○○頭品頂戴浙江巡撫奴才崧駿跪奏爲查明浙海關第一百三十一結徵收洋藥厘捐銀數開具清單恭摺仰祈聖鑒事竊查案准總理各國事務衙門咨光緒十二年十二月初十日會同戶部具奏洋藥稅厘併徵由各關與稅務司合力開辦一摺鈔錄原奏咨行到浙轉行遵辦並將光緒十三年正月初九日第一百六結起至光緒十九年二月十四日第一百三十結止徵收洋藥厘捐支銷各數按結開單奏報在案兹據護理浙海關寗紹台道吳引孫詳稱自光緒十九年二月廿五日起至五月十七日止第一百三十一結期滿所收華洋各商洋藥厘捐並支銷各欵銀兩數目按照洋稅定章開具四柱清單詳請具奏前來奴才覆核無異除分咨查照外謹繕清單恭摺具陳伏乞皇上聖鑒敕部查照施行謹奏奉硃批該衙門知道單併發欽此○○頭品頂戴浙江巡撫奴才崧駿跪奏爲浙海關第一百三十一結徵收華洋各稅銀數遵照新章繕具四柱清單恭摺仰祈聖鑒事竊浙海關洋稅收支數目前經部議按結開單奏報以期畫一又該關四成華稅自光緒六年正月起應照新章與洋稅四成合爲一宗分解南北洋以充海防經費又准部咨嗣後每結期滿務須遵照奏案將華洋各稅管收除在數目逐欵開列四柱清單送部查核各等因行關遵辦在案兹據護理浙海關寍紹台道吳引孫詳稱遵將甯波口自光緒十九年二月十五日起至五月十七日第一百三十一結期滿止所有華洋各稅並支銷各欵銀兩數目開具四柱清單詳請具奏前來奴才復核無異除分咨查照外理合繕具清單恭摺具奏伏乞皇上聖鑒謹奏奉硃批該衙門知道單併發欽此○崧駿片再查本年京餉撥浙海關洋稅銀十萬兩已於四月間解銀五萬兩當經奏咨在案尙欠解銀五萬兩自應設法赶解以清撥欵兹據護理浙海關寍紹台道吳引孫詳稱現於 
 
 

Page 14

 
 
徵存六成華洋各稅項下湊集銀五萬兩照數兌足發號商楊源豐照案匯兌於光緒十九年九月十九日匯解起程赴部投納聽候當堂掣給批廻詳請奏咨前來奴才覆核無異除分咨查照外謹將本年奉撥洋稅京餉如數解清緣由附片陳明伏乞聖鑒謹奏奉硃批戶部知道欽此○○崧駿片再准部咨浙江省癸已年滿緑各營官兵俸餉撥海關洋稅銀十萬兩等因當經行關遵照業於本年六月間解過銀二萬兩奏明在案兹據護理浙海關寍紹台道吳引孫詳稱奉撥前項銀兩欵關計授要需自應設法批解以供支放兹於六成華洋各稅項下動支銀三萬兩照數兌足發交商號楊源豐照案匯兌備具文批於光緒十九年十月初一日領匯起程前赴浙江布政使衙門投納其餘欠解銀兩容俟徵有成數卽行陸續報解等情詳請具奏前來奴才覆核無異除咨部查照外理合附片陳明伏乞聖鑒謹奏奉硃批戶部知道欽此○○崧駿片再准總理海軍事務衙門各省關每年應解海軍常年 
及新增經費並指撥南北洋防費自光緒十八年分起每兩隨解飯銀一分解交海軍衙門以備公用准其作正開銷按批解清等因當經行關遵辦去後兹據護理浙海關寍紹台道吳引孫詳稱海關前項飯銀業經解清至第一百二十九結止在案今自光緒十八年十一月十四日起至十九年二月十四日止第一百三十結期滿計四成南北洋防費銀二萬六千八百十二兩四錢六分四厘又自光緒十九年二月十五日起至五月十七日止第一百三十一結期滿計四成南北洋防費銀六萬四千五百八兩七錢八分三厘應提解每兩一分隨批飯銀共九百十三兩二錢一分二厘四毫於徵存半稅項下照數動支詳給咨批於光緒十九年三月二十八日六月二十七日分批發交號商楊源豐匯解起程前赴海軍衙門投納等情詳請具奏前來奴才復核無異除分咨查照外理合附片陳明伏乞聖鑒謹奏奉硃批該衙門知道欽此○○尙書銜山東巡撫奴才福潤跪奏爲本年麥收歉薄請將各屬應徵漕麥攺徵粟米兌收恭摺仰祈聖鑒事竊山東省額徵漕糧例應徵麥十分之一如遇歉收向准攺徵粟米本年各州縣春夏之交雨澤愆期麥收减色顆粒未能飽滿不堪兌運若令照常輸將必須另買好麥完納於民情殊多未便除被災較重之處另請蠲緩外所有應徵漕麥之歴城章邱齊河濟陽禹城長清陵縣德州平原泰安萊蕪　城東阿東平平陰惠民靑城陽信樂陵商河濱州蒲臺滋陽曲阜寍陽鄒縣泗水滕縣嶧縣汶上陽谷河澤曹縣定陶鉅野鄆城單縣城武觀城朝城聊城堂邑博平茌平請平莘縣冠縣高唐濟寍金鄉嘉祥魚台臨清邱縣夏津等五十五縣先後據報麥收均止五分及五分餘不等核與攺徵粟米成案相符由藩司督糧道會詳前來奴才覆查無異相應仰懇天恩俯准將歴城等五十五州縣應徵本年漕麥攺徵粟米兌運俾小民易於輸將出自鴻慈逾格除咨部查照外謹恭摺具陳伏乞皇上聖鑒訓示謹奏奉硃批著照所請戶部知道欽此○○尙書銜山東巡撫奴才福潤跪奏爲本年豆收歉薄各屬應徵漕豆請援案攺徵粟米恭摺仰祈聖鑒事竊山東省漕糧項下例有應徵黑豆如遇歉收之年向准攺徵粟米查民間種豆遲於種榖本年各州縣或因被水被沙或因被蟲被旱收成减色顆粒細小不堪兌運除被災較重之處另請蠲緩外所有應徵漕豆之齊河濟陽禹城臨邑長清陵縣德州德平平原泰安萊蕪肥城東平東阿平陽惠民靑城陽信樂陵商河寍陽汶上陽谷菏澤鄆城單縣觀城朝城聊城堂邑博平茌平清平莘縣冠縣管陶高唐恩縣濟寍金鄉臨清邱縣夏津武城四十四州縣先後禀報豆收歉薄請將應徵黑豆及抵額一五耗豆攺徵粟米俾小民易於輸將等情由藩司督糧道會詳請奏前來奴才覆查無異相應仰懇天恩俯准將齊河等四十四州縣應徵本年黑豆及抵額一五耗豆攺徵粟米兌運出自鴻慈逾格除咨部查照外謹恭摺具陳伏乞皇上聖鑒訓示謹奏奉硃批着照所請戶部知縣欽此○○松椿片再揚州府河務同知施培曾調補淮安府裏河同知所遺員缺前經奏請以海軍衙門報効儘先卽用同知朱桐試署接准部覆奉旨依議欽此應卽飭令赴任以專責成除檄飭遵照外理合會同兩江督臣劉坤一附片陳明伏乞聖鑒謹奏奉硃批吏部知縣欽此○○松椿片再洪湖灘光緒十七年分應徵夏秋租錢經奴才於十八年四月内奏報在案該灘光緒十七年夏租應徵錢五千二百三十八千五百八十五文又壓徵十六年分草租應徵錢九百七十一千一百八文已徵錢五千四百五十八千三百五十七文未完民欠錢七百五十一千三百三十六文又秋租應徵錢五千二百三十八千五百八十五文已徵錢四千五百九十一千五百七十六文未完民欠錢六百四十七千九文至十八年夏租應徵錢五千二百三十八千五百八十五文又壓徵十七年分草租錢九百七十一千一百八文秋租錢五千二百三十八千五百八十五文均經按時起徵又草租應徵錢九百七十一千一百八文應歸十九年分夏季壓徵其歴年未完民欠自上屆奏報後續完光緒十四年夏租錢五十三千一百十文又秋租錢五十千九百七十一文十五年夏租錢一百三十一千五百二十五文秋租錢九十二千四百八十文十六年夏租錢二百五十三千四百九十一文又秋租錢四百四十千九百八十七文據管理灘租局淮揚海道謝元福禀請具奏前來奴才覆核無異除飭將應徵租錢赶緊徵解外所有洪湖灘光緒十七年徵完數目及十八年分應徵各數目理合附片具陳伏乞聖鑒謹奏奉硃批戶部知縣欽此○○頭品頂戴貴州巡撫奴才崧蕃跪奏爲查明鄉試未中老生循例恭摺具陳仰祈　聖鑒事竊照各省鄉試如有年屆八十以上老生三塲完竣未經中式例准查明年歲籲懇恩施歴經遵辦在案今貴州省舉行癸己恩科文闈鄉試查有年逾八十之印江縣學廪生田休徵及八十歲之獨山州學增生王至誠二名志切觀光三塲完竣未經中式奴才調查該生等原卷文理尙屬明順經學臣葉在琦覈對入學册籍年歲相符由署布政使唐樹森造册詳請具奏前來奴才查核生等名列魯庠餼分虞廪英年拔萃早蜚黌序之聲浩首窮經不懈靑雲之志旣符成例宜荷恩榮除册咨送禮部外理合恭摺具奏伏乞皇上聖鑒敕部覈覆施行謹奏奉硃批禮部議奏欽此○○頭品頂戴貴州巡撫奴才崧蕃跪奏爲揀員請補守備員缺以實營伍恭摺仰祈聖鑒事竊照威甯鎭標右營守備楊其祥在任病故業經奴才會同督臣恭疏題報在案所遺員缺係第五輪第三缺應用預保人員請補黔省並無别項人員應過班以揀發人員請補奴才於通省揀發班内逐加遴選查有升用守備思南營左哨千總譚海清現年四十二歲湖南鳳凰廳由武童投入黔營迭著戰功保薦拔補思南營左哨千總弁缺於克復下江永從各城剿平六硐　巢保奏光緒二年十一月十四日奉上諭著以守備升用欽此光緒十六年俸滿請咨赴部引　見回黔現在本任供職該員年壯才明以之升補威寗鎭標右營守備員缺洵堪勝任合無仰懇天恩俯准將譚海清升補威寍鎭標右營守備員缺實於營伍有裨如蒙兪允該員係曾經引見回黔之員毋庸送部並懇敕部給予札副以符定制除咨部科查照外謹會同雲貴總督臣王文韶貴州提督臣羅孝連合詞恭摺具奏伏乞皇上聖鑒訓示謹奏奉硃批兵部議奏欽此○○張之洞片再前准戶部咨嗣後軍需動用之欵行令先期奏報等因歴經遵辦在案兹查湖北奉撥本年北洋海軍經費銀二十四萬兩業經解過三批共銀十八萬兩尙欠銀六萬兩現經臣督同司道通盤籌畫在於司庫留恊鄰省項下動支銀二萬兩湊解北洋海軍經費以應要需所有動撥司庫銀兩應請就欵開除俾免轇轕據湖北布政使王之春會同善後局司道具詳請奏前來除咨戶部外謹會同湖北巡撫臣譚繼洵附片具陳伏乞聖鑒謹奏奉硃批戶部知縣欽此○○頭品頂戴湖廣總督臣張之洞跪奏爲江漢關掃解本年第五批籌備餉需恭摺奏報仰祈聖鑒事竊照前准戶部咨奏撥癸已年籌備餉需案内撥江漢關四成洋稅銀十二萬兩六成洋稅銀十六萬兩行令遵　辦理等因業經撥解本年第一批　四批籌備餉需四成洋稅銀十萬兩六成洋稅銀十五萬兩委解赴京交納奏報在案兹據湖北漢黄德道監督江漢關稅務惲祖翼詳稱在於第一百三十二結所徵四成洋稅項下動支庫平足色銀二萬兩六成洋稅項卜動支庫平足色銀一萬兩共銀三萬兩作爲本年第五批籌備餉需飭委候補同知薛華城候補通判張良弼管解赴京交納所有本年奉撥籌備餉需四六成洋稅銀兩現已掃數解清等情詳請奏咨前來臣覆查無異除分咨外謹會同湖北巡撫臣譚繼洵恭摺具陳伏乞皇上聖鑒謹奏奉硃批戶部知縣欽此 
 
