# 1919 - 238 - 4916718

 

Page 1

 
 
   
 
 

Page 2

 
 
   
 
 

Page 3

 
 
時評　 
[吳佩孚陳炯明（冷）]  
　　吳佩孚北方之將領也而乃通電反對北方之和議代表陳炯明南方之將領也而乃通電不應拒北方之和議代表人之意思雖屬各人之自由而其相反適成一比例是誠可異者也 
　　雖然今日之事立於相反之比例者正多豈特吳陳二人而己哉 
專電 
　　北京電吳佩孚復龔電謂王擧國反對乞以另簡爲宜 
（二日下午七鐘） 
　　北京電院因吳佩孚電請改派總代復電謂和議但求能成不問黨派（二日下午一鐘） 
　　北京電當局覆譚延闓吳佩孚諸處電說明朱辭王代政府祇求和平速復一切乞維持又致西南各處電說明外交吃緊美使臨行亦望我速復和平此次和會再開乞設法維持 
（一日下午五鐘） 
　　北京電安系言西南確無表示但王不因此緩行（二日下午七鐘） 
　　北京電吳鼎昌决不南下但不准辭（二日下午一鐘） 
　　北京電王揖唐决十日外行 
　　北京電昨有請願代表梁某見郭則澐聲言將續有請願聨絡勞動界商界進行並謂受傷各代表將起訴（二日下午一鐘） 
　　北京電津電學生排隊游行街巿晨將赴京請願己阻院急電令曹銳務設法力阻卽停車亦可（二日下午七鐘） 
　　北京電段芝貴回昨晨謁徐密商對待請願辦法有非萬不得己不解嚴說（二日下午一鐘） 
　　北京電段芝貴今早見東海擔任帮同維持京津治安暫不出京（一日下午五鐘） 
　　北京電張懷芝昨赴魯任調停紳商學各界對於馬良之感情 
　　北京電院電魯督臨時剿匪機關宜酌量裁撤仍留民團　　北京電安系消息北大高師不滿敎次現敎部將更換兩校長 
　　北京電敎部力辯無擬換北大高師兩校長事謂安系造謡 
　　北京電陸部擬購某洋行機關槍四十枝各外商皆有售械運動且願賒入意在抵制某國 
　　北京電華盛頓電上院外交股八對七票通過和約修正案大會能否通過尙難定威總統聲稱日本更有較滿意之宣言卽指取消專管租界日美政府間近日頗有接洽（一日下午五鐘） 
　　北京電國際保工會本月艶日在美召集顧維鈞擬月中赴美惟美上院如否决和約卽難如期開會又國際聨盟决定十一月中間第一次會議（二日下午五鐘） 
　　北京電前在北京任英館乙等參贊現充東京大使館參事官奥斯敦决升駐華公使朱爾典下月初回國對西藏問題催商甚急欲於未歸前决定 
　　北京電陸徵祥二十九日電奥約照中國抗議請恢復原案提交奥國尙未復（二日下午五鐘） 
　　北京電崴電日軍司令大谷大將因病調回另任外上成元中將爲司令又日本調來第五師團與駐赤塔之第三師團換防業己陸續到防開拔完畢 
　　北京電熊克武電藏番在北路甘孜一帶約萬餘人在南路鄉城方面約數千人槍械約有萬支此間現準備四混成旅分道並進若再由甘軍取道青海攻其後路則前失邊地不難恢復續電請接濟現欵二百萬否則出兵計劃徒託空言 
　　北京電新楊督電謂俄激黨仍索多領事際此歐戰己終邊防孔亟久無辦法决非得策請速賜示（二日下午七鐘） 
　　北京電劉鏡人林建章電告各國代表皆助我爭松黑江防可望逹到目的（二日下午七鐘） 
　　北京電鮑貴卿三十電一面坡中俄軍衝突事由傅道嚴重交涉要求俄軍勿再越境 
　　北京電張廣建徑電遵與熊克武籌商切實辦法又儉電玉樹駐軍己進至邊境扼守又英使據私電謂川甘軍有攻西藏訊因提抗議部電川甘查覆 
　　北京電恩華電俄激黨大勝白軍幾全潰敗激黨乘勝有南下意現派差往阻並聨蒙王會同攔阻（二日下午五鐘） 
　　北京電外部得報葡在澳門關閘外二十米逹處填築海岸有違約章卽電軍府會商辦法備向葡使抗議（二日上午十二鐘） 
　　北京電閩李電謂桂軍將有二十營來閩己到三營請向軍府詰問（二日上午十二鐘） 
　　北京電陳光遠電據贛南吳使報告近日粤軍開來甚多軍械亦足且派人回贛活動前請增撥援隊懇速施行（一日下午一鐘） 
　　北京電關餘應交二百五十萬兩内撥一成三四付軍府 
　　北京電擬派吳光新率兵赴川邊（二日下午一鐘） 
　　香港電軍府覆各軍長和議續開以廢密約爲首着 
（二日下午三鐘） 
　　香港電陳炯明通電北總代表旣派王應不拒絶（二日下午三鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
各通信社電　 
　　天津電今日學生行動時有二日人一爲日商會書記一爲大孤每日新聞訪員被毆受傷預料時事將有發展警廳拘學生演講政治者十五人後因學生約三百人羣集警廳故即釋放之日總領事爲日人被毆事己向警廳長提出抗議現被毆兩日人皆在醫院（一日）大陸報電 
　　北京電吳佩孚己電曹錕張作霖請拒絶王揖唐並電王勸其自行辭職（二日） 
　　廣州電莫督感日（二十七）通電謂己電北方請將私締各約根本取消務乞一致主張 
　　廣州電龔心湛沁電（二十七）隴海路借用日欵確非事實（以上二十九日）以上平和通信社電 
　　北京電長江三督電嗣後和局關於事實者勉任疏通至法律問題决不負疏通之責 
　　北京電張懷芝今午由津返京 
　　北京電政府以贛督疊電南軍將圖贛决派員赴贛調查並電詰軍府（以上一日） 
　　北京電徐恩元奉派赴美國係考查銀行事業定七號啓行 
　　北京電府院顧問諮議擬改爲名譽職不給薪金以簡糜費國務院現正提議 
　　北京電外交領事官考試及格四十名 
　　北京電關餘總額二百五十萬擬撥南方三十三萬餘將在上海天津交付 
　　北京電晉督請以裁兵費興敎育實業（以上二日）以上中華通信社電 
　　北京電外人消息奥約修正案五大國認爲無理由己將原文退還惟政府尙未接到此項報告 
　　北京電己未俱樂部因黨費支絀不能維持業己宣告解散 
　　北京電高士儐經人緩頰准俟長春交涉終了優予任用聞將由滬到津　某君接洽吉省銷冊事（以上一日） 
　　北京電劉鏡人電四站俄兵搶刦華商案己决定辦法（一）華商損失由俄政府賠償（一）俄軍官向宋支隊長服禮（一）以後俄兵入境須先經華官認可 
　　北京電聞俄沃政府擬向某國抵借外債以俄國素有蒙古權利爲抵押品政府昨電范其光詳密調查 
　　北京電熊克武來電請欵二百萬派四旅往川藏交界處畫界院以財政困難電覆暫緩俟和平會開議後從長計議 
　　北京電政府擬延長西藏休戰時期待雙方熟商解决聞不日即向英使提議 
　　北京電國際聨盟會己得准許加入確息惟派使問題南北又有所提議 
　　北京電日前公府會議徐會與段議及内閣問題段謂不如暫緩俟和局定後再議 
　　北京電張懷芝奉命赴魯調查魯省情形并設法調停商民與馬良惡感（以上二日） 
　　香港電徐謙伍朝樞回國舊交系要人亦返粤民黨决開歡迎會於南北和局極有關係（二日） 
　　以上中孚通信社電 
公電 
　　田應詔等通電奉政務會議澜電開安福派舉王揖唐要求議和總代表如何對付希即電示並奉唐聨帥文電亦同前情各等因應詔等捧讀之餘髮指眦裂王揖唐爲非法國會議長又操縱安福系賣國鬻權罪惡昭彰同人共憤若假以議和之名復行攬斷之實則前此南方數省所犧牲竟爲奸人抺煞其中失敗固不待言關係更爲重大應請軍府曁護法諸公一律堅持勿任譸張應詔等當誓心瀝血以從其後臨電憤慨伏希垂察田應詔張學濟蕭汝霖林德軒胡學紳等印 
　　衡州吳佩孚通電各報館均鑒因中央委派安福黨魁王揖唐爲第三次上海會議總代表西南全體反對佩以現居維持地步曾會同本路各旅長致電龔代閣極力勸告冀其稍知改悟以待轉圜詎接龔覆電竟謂王揖唐才識過人爲元首所識拔於法律事實確能負責業經派定指日成行勢難收回並謂若因對人問題使會議延滯和平中梗肇靈二字别有所歸各等語查此種論調實係有意阻撓和平若不嚴電打銷恐大局不堪設想佩復會同各旅長於本日致龔一電文曰北京國務院龔代總理鑒艶電悉自王揖唐充任總代表而全國譁然拒絶聲浪洋洋盈耳公獨好人之所惡一再代爲疏通對於安福一系誠可謂飲水思源不背本矣其如天下公論何赫赫總揆民具爾瞻不能犧牲其一黨之私見而竟甘冒天下之不韙有識者竊爲公危也夫安福系危國禍民腥聞於天通電要求懲辦者日數十起國人方思屏諸四裔不與同中國公豈未之聞耶抑要求懲辦者皆係過激亂黨而安福系皆爲正人君子耶政府不肯割愛解散而反任其黨魁爲總代表豈政府之心理與國民極端相反耶抑政府獨具隻眼别有會心耶公謂王公才識過人他人未瞻丰采或尙未知底藴師長等駐防奉吉知之最審戊申露頭角於遼瀋辛亥被驅逐於吉林乙卯則貽禍項城丙辰則夤緣東海丁己則以主戰誤合肥戊午則以黨派挾元首數年之間而參議而旅長而巡按使而内務總長而安福黨魁而國會議長扶摇直上出人頭地其運動鑽營之才識誠過人矣其所建白表示者果安在哉公以爲才識過人無一非弄巧成拙旣首倡違法之國會更私組非法之政黨是公所謂法律上能負責也旣主戰倡亂於其始更阻撓和局於其後是公所謂事實上能負責也元首欲以周樹老組閣而安福排擠之元首欲以錢幹老議和而安福破壞之是公所謂上承意旨也全國聲罪致討函電紛馳婦孺皆知流毒四海是公所謂旁採輿評也旣陵使李耀漢以亂粤復勾串程潛以禍湘是公所謂披願推誠也嗟乎日暮途窮倒行逆施爲虎作倀指鹿爲馬國事前途尙堪問乎一面假元首命令委任王爲代表一面以總理名義運動各省贊同夫天下耳目非一手所能掩全國心理非一人所能惑雙方議和非一偏所能專理直氣壯衆志成城爲私人辯護者未必有效徒見其心勞日拙耳若但問謀和主旨不問謀和之人則王君現執國會牛耳能否割愛以犧牲自居安福龍頭能否割愛以解散與西南冰炭不相投能否晋接以周旋如果因此會議遲滯和平中梗則肇釁者爲中央耶爲西南耶抑爲我公耶中外觀瞻自有定評公所謂肇釁二字别有所屬則别有二字果將誰屬我公恃此論調是公有意挑釁也總之旣爲一國政府自應開誠布公推心置腹以謀永久之和平斷不可攙雜私心黨見而自欺以欺天下（中略）自戰禍發生國民久處於水深火熱之中方幸一線和平萌芽於滬上會議乃不圖總代表發現竟爲全國側目之人與虎謀皮焉能有濟狐埋狐搰亦屬奇談中外播揚傳爲笑柄吾國家體面誠爲若輩蹂躪殆盡矣安福系部下馬走一體登庸銅臭薰天名節掃地吾國民人格爲若輩斵喪無餘矣挾天子以令諸侯行之君主時代且不可又安能行之於共和國家耶師長等防守南天見聞較切不忍令我公爲積怨之府更不忍使王君爲衆矢之的故一再忠告以期挽救危局前電主張易人亦鑒於全國之憤激時機之危迫未敢負把持之重任並非以撤防要挾也傳曰以欲從人則可以入從欲鮮濟敢盡布之執事俾執事實圖利之師長吳佩孚旅長王承斌閻相文蕭耀南同叩卅一等語謹此奉聞吳佩孚叩卅一印 
路透電 
[歐洲和後之餘波]  
　　三十日紐約電共同新聞巴黎通信員電稱赴遠東之美國委員團己報告美國議和代表團惟該報告尙未發表委員團中人語客謂叙利亞人現堅主巴力斯坦應併入叙利亞俾組織一統一國叙利亞人反對猶太人之運動因猶太人在居民中僅佔百分之十回敎徒且恐猶太人源源擁入該地之故委員團之意當地輿情似極主張美國受託代管委員團之報告固不必勸告美國受託代管土耳其全土惟聞委員團之意如美國决議受託代管則阿米尼亞興君士坦丁均應加入代管區域委員團又謂民衆頗願伊米爾婓蘇爾爲王 
　　三十一日丹京電逹姆斯太消息諾斯克聲稱協約國己允德國至來年春季裁減陸軍蓋防冬季發生騷亂之故 
　　二十九日丹京電伏瓦資報預科德國將舉迪克推多維持國政蓋此爲遏止極端派與反對革新派危險行動之唯一方法 
　　三十一日巴黎電德國己交付柏林所戕害之法兵一名之罰鍰百萬佛郎法政府己將該款撥充紅十字會經費 
　　三十日巴黎電衆院討論批准和約之特點爲巴萊氏主張處置來因倫切實政策之演說謂來因倫人民仍欲爲日耳曼人但不願蹈俄國覆轍而願依德國計畫享受自治權 
　　三十日巴黎電巴黎日本代表團否認巴黎發行之某美報所載日本購買德國鐵路材料之說謂此說不值一笑凡有識者皆不稍信以爲眞此種無根據之謡言僅足使協約國與共同作戰國間互相猜疑耳 
　　三十日巴黎電美國遠征軍用剩之軍需售與法政府之舉衆皆視爲美法政府誠意提携經營和平問題以求共同利益之明證 
　　三十一日巴黎電裴興將軍起程回美之際駐巴黎法國大使邀宴法總統法政府中之大員均曾列席法國各報稱頌裴興將軍甚爲熱切 
　　三十日菲琪電英屬太平洋之菲琪羣島將禁止敵僑於後三年内入境 
[匈俄現狀記]  
　　二十九日丹京電匈京電稱菲里特里克内閣閣員多屬政界與中等社會之人物總理致牒克勒滿沙氏述及今難組織能令内外人滿意之内閣繼乃略述内閣人員代表之各界工界領袖或默許過激主義或己逃亡惟中等社會並不歸罪勞工仍於其政策内列有對勞工之讓與權故新内閣並未羅致社會黨領袖僅有工界代表云云 
　　三十一日丹京電據匈京未徵實之消息菲里特里克政府業己辭職 
　　二十九日匈京電今若不從速阻止羅人佔取各物則匈國將爲協約國國界無力交付任何賠償英美軍事代表游閱羅軍所刦掠之地見糧食商品衣服機器與夫醫藥品電氣器具均爲搜括一空 
　　三十日維也納電凶國共產黨領袖皮拉根氏等均移禁加萊斯坦邸即戰時英俘拘禁之地 
　　三十日亞昌格爾電聞鐵路陣線一帶有劇烈之戰事澳兵二百人現助俄兵作戰米克察鎭先受飛機猛轟繼由步隊藉猛烈砲火之掩護佔據該鎭過激黨三百五十人繳出槍砲軍需降服戰事仍在進行 
　　二十九日希爾新福電過激黨佔據彼斯柯夫之說業己徵實 
　　三十日倫敦電倫敦接立陶宛消息謂德國雖有於十月初退出立陶宛之質言但德兵似接留駐之命令改衣俄兵制服德人現管理自蒂爾細特至夏維里之鐵路殊易以軍隊與軍需運至立陶宛及將取諸立陶宛人民之糧食等物載運回國據消息靈通各界之意立陶宛與古爾倫之德人極難清除之 
　　三十一日倫敦電愛恩賽特將軍報稱俄軍藉英澳兵之助於二十九日攻擊哇波齊爾斯加雅南面亞昌格爾至伏洛格逹鐵路一帶之過激軍大獲勝利佔據敵軍砲位及愛姆泊察村與車站旣而過激軍以武裝火車數輛反攻奪回該村旋又爲英兵猛攻克復是役獲砲十尊内有六寸口徑之霰彈砲一尊又獲機關槍多架俘敵五百人我軍死傷甚少 
[飛行界近事記]  
　　三十日西班牙京城電當道己下令准法國航空公司經營土洛斯與摩洛哥間越過西班牙境之航空事務 
　　三十日巴黎電飛車哥里亞士號因右推動機關破壤遂以一發動機飛行三十五分鐘之久因熱氣過大被迫降地因降落之地點爲峭灘致缷入距聖路易北一百八十基羅邁當之海内乘客濾海水而飲支持六日後爲土人發見米特拉地方己派出車馬前往援救預料九月初旬可將遇難之人載抵聖路易 
　　二十九日倫敦電倫敦巴黎間載客飛機雖處惡劣之天時仍照常來往每日有四機按期出發 
　　二十九日哇太樺電坎拿大與美國商部現協同遏制北美全境抬高物價 
[世界生活問題]  
　　三十一日倫敦電糧食管理員查閱餅司工資與工作鐘點之公斷書後己許每瓜特麵包增價半便士 
　　三十日倫敦電不列顚實業聨合會業己成立此爲七月三十日在下議院開會之結果其目的在聨絡僱工與受僱者各聨合會及關心發展英國商務之各團體以期與各殖民地同一團體共謀帝國利源與巿場之開拓此會無政黨關係據發起人云此會先擬聨絡帝國内工商各界而通力合作之臨時委員現勸募經費以供開辦時鼓吹之用 
　　三十一日巴黎電法國財政部下令禁止硝酸蘇逹阿摩尼硫酸鹽等化學品及化學肥料並米玉蜀黍芋粉出口 
[各國近事記]  
　　二十九日紐約電英皇太子己接受紐約巿長請書受紐約城之自由 
　　二十九日倫敦電愛爾蘭報紙檢查定九月一日取銷 
　　三十一日巴黎電據柏林消息獨立社會黨己在魯維格夏芬實行政變挾炸彈屢攻郵局而佔領之旋布告成立臨時共和國巴黎時報評論此項消息謂魯維格夏芬多數人民對於巴伐里亞政府不抱友好熊度僅以伯林依附品視之 
國外要聞 
[土國親德主戰派之結果]  
　　法國無線電社巴黎通信云戰時土政府親德派領袖安佛氏逹拉特氏與奇瑪爾氏己於七月十一日由土國軍法裁判所查明罪狀宣佈死刑按此三人皆爲青年黨之顯要人物數月前即棄職奔亡於外刻在何處尙未偵悉又前任財政大臣大衛氏前大主敎季愛辛氏亦由軍法裁判所判定監禁十五年兼作苦工此裁判所之組織係出新任首相大瑪斐里氏之意主持其事者爲陸軍大臣亞梅愛布氏判詞旣出衆無異言蓋青年黨領袖之罪案有駐土協約國公使之文牘可證也新政府成立後欲洗刷親德參戰之前嫌與屠戮亞米尼亞人希臘人叙里亞人之罪惡故懲治前朝負責人員頗爲嚴峻前任糧食大臣加瑪爾氏於四月十二日竟因罪棄巿惟安佛逹拉特與奇瑪氏三大員於去年十月間土皇穆罕默德第六遣使赴英營投降之前數日即畏罪潛逃而財政大臣大衛氏則因舞弊恐被根究亦己宵遁按逹拉特氏乃戰時首相安佛氏乃陸軍大臣奇瑪氏原爲海軍大臣將盤隊置諸德國司令管轄之下後改任叙里亞總督安佛會從德國戈資將軍肄業故極崇拜德人自一九一○年至一九一二年全匣陸軍悉歸戈資訓練然土國與塞國希臘國布國屢戰屢敗德國式之軍隊卒不能使土國免於喪師失地之辱也一九一四年七月安佛復握大權德國在土之勢力乃大膨脹土國遂捲入歐戰旋渦中一九一五年加里波里半島戰事方酣時安佛公然語人曰土國有恃無恐德國必能救之秋間德國將有事於北境矣云云屆時布國果加入中歐以牽掣協約國逹拉特與奇瑪爾言及慘殺亞米尼亞人時常謂亞米尼亞人生性好亂宜嚴刑以制服之奇瑪爾出爲叙里亞總督佯與比魯維新會聨合表示同情陰則偵其機密獲其黨册繼而面目一變按册拘人大加屠戮後奉逹拉特密令赴亞米尼亞煽動古爾民族使之殺害當地人民此三人者罪狀彰著軍法裁判所判定死刑可謂適當惟鴻飛冥冥未知何日始入法網也至於大衛氏尙非極端親德派但財政紊亂罪有應得而前大主敎季愛辛氏爲安佛之門客素以親德著聞故皆由軍法裁判所判定監禁十五年 
[英人論德國之經濟力]  
　　中美新聞社倫敦通信云英國經濟學家泰斗佐治派希爵士前曾任統計學報主筆多年戰時爲財政部經濟顧問近在倫敦星報揭布一論文題曰德國能付賠欵否茲照譯於后和局締結矣此雖爲使世界復返於興盛之最重要步驟然尙在舉步伊始耳和局旣成可使生命不再損失財產不再毁壞然尙無以增進世界之經濟與財政質言之徒造成不克實現之希望而於急要必需之方法則無所成就也交戰各國所負戰債己不勝其重今又必須籌欵以購買大宗價值奇昻之食物與材料又須籌鉅欵從事善後改造諸事此皆萬不可緩者和約將補償戰時一切經濟及財政損失之全部責任加諸德人並使彼等擔任付還戰時兵士家屬之卹金夫此等損失與撫卹皆敵人軍隊所致協約國責德人擔負自屬當然惟和會代表於德人應付及能付之賠欵數額並未議决須遲至一千九百二十一年五月始决定實爲憾事因此不獨足以延緩重造事業並且可使世界陷入一經濟及財政的危機或較戰爭自身更爲有害也大戰之後百業凋殘整頓重興殆未許遲諸兩年之後就目下時局而論第一要圖當審查協約所需取諸德人之賠欵以應付協約之鉅大戰債以供給其食物與材料並使其得以重興一切實業者究從何處可以取得換言之即須確查德國能於儘速之時期内（斷然須早於一九二一年五月）付出賠欵幾何同時研究以何法可補救法意兩國目前財政之危急無論何人苟曾調查德國目下之生產力與其對外貿易之力卽將斷定彼祗能付給協約所期望於彼之賠欵數額之一極小部分其理由有種種一則德國目下金貨極乏所有者亦須爲繼續發行大宗紙幣之準備金倘其國家銀行所存之金貨悉數取出則紙幣將立止其流通而工商業亦全停頓矣歐戰之前德人握有外國擔保品頗不少然大半爲俄奥土保四國之物今皆無價值可言其餘己於戰時售出或則因德在全世界之企圖均己停歇因之此等擔保品之價值亦毁壞故現在德人所握外國保品之價值極微且此區區者亦將用作協約所允接濟食糧之代價也再則德之商船幾己全被協約没收於商業上大受影響或謂德國原料甚多可作賠欵替代不知原料亦須從事生產况彼所有原料顯然須用以交換外國食物及彼所需外國之原料戰時德國因短缺本國所乏之原料如棉花羊毛及生絲等損失己極重而目下協約國物價昻貴德之馬克跌價則以原料易原料及食物其中吃虧亦甚鉅也再則德因屬地被割喪失煤礦不少而鐵之產額則減少四分之三至對外貿易及在外國之財產均損失甚鉅從前德人擁有商船隊時其航業收入爲出口之一重要部分今則購買外國食物及原料須付外國商船以運費一轉移問昔之收入者今乃付出矣總之德國付買進食物原料之急欵之能力己爲戰事及和約條件所減削恐并此生活急需亦將無復付給代價之力非藉借貸以救饑餒不可何况賠欵乎上西來西亞之民衆倘果自决歸屬波蘭則德之付欵力且將更加減縮波蘭上西來西亞及阿勞兩州前屬德國時所產之煤佔全國產煤額三分之一所產之鐵佔全匣產鐵額百分之七十二所產之鋅佔全國百分之七十五而米榖山薯之產出且超過全國銷費之　額今驟失此三地　損失之鉅可知是故和約矩戰事終止厥功固偉而就世界經濟之眼光觀之和約並未能減少各國所遭受之大危險各國若不開誠布公施行有效之救濟法則此危險勢且繼續存在也 
[美總統官俸所得稅問題]  
　　中美新聞社華盛頓通信云美國自去年（一九一八年）訂定所得稅條例實施以來威爾遜總統之年俸七萬五千元（美金下同）中遂減去二萬一千四百三十元威總統經此徵抽重稅將益感生事之難總統府生活程度之高亦不亞於他處凡來自歐洲各國如英法比意等之聘使總統皆須設宴欵待若下次再遇如是之重稅將益感困難其初規定之稅則條例通過期内總統本可免納所得稅今則不然依一九一六年稅則修正案與一九一七年十月三日稅則增加案總統官俸項下須出通常稅百分之二並附加稅自百分之一至百分之十三又據一九一七年之稅則總統仍得免稅時此項則例己入第二通過期内至一九一八年始通過則自總統以下至各高等及初級廳法官與其他一切委任或公舉人員無一免者且據一九一八年之稅律總統付出之所得稅與一九一七年大異一九一八年總統七萬五千元之官俸内須除去己婚免稅費二千元其第一批四千元之入欵項下又須納稅百分之六又須納通常稅共二百四十元其餘之六千九百元又須繳納所得稅百分之十二共應納八千二百八十元其附加稅由百分之十增至百分之三十六共一萬二千九百十元其原俸項下實祇存五萬三千五百七十元此外設别有私入欵附加稅亦從之而增自本年以後依法總統第一批四千元之入欵須納稅百分之四過此以往則須繳百分之八而白宫中開國家迎賓會每次須費約五千千每年平均至少四次益以公私宴會與其他種種欵客之費可見總統欲收支適均不致入不敷出非理財有道不可照此情形欲居總統一席其人非有私財殆不堪勝任此事令人聞之頗爲驚愕慮國家或因此失却奇才總统不能得人因其人雖有才而無財即未能合格故也 
國内要聞 
[請願團返津時之歡迎會]  
　　天津紳商學報工敎男女各界約數千餘人於三十一日上午十一時赴新車站歡迎由京回津之請願代表易守康馬駿陳寳禾邊繼奎孫子文楊增益並女界代表蕭秉秀蘇鴻儒王天麟周連溪胡梅貞吳瑞燕汪培媧等諸代表下車後全體鼓掌歡迎隨赴總商會開歡迎大會一時到會人數約近四千擁擠己極後至者毫無容足之地馬千里報告開會宗旨略稱各代表備受此次北京政府種種摧殘之苦政府此種舉動其所以虐待我國民代表者不是虐待國民代表是直戮辱我國民全體此種汚衊人民之舉動我國民當深刻印諸相像惟各代表因此受盡諸般挫辱我人今日目的未逹開會歡迎仍不知其痛涙之如何揮灑也云云次代表易守康演說在北京一切經過情形並將第一批第二批代表一一介紹相見次爲馬駿之演說略稱鄙人此去父老希望我効死秦庭我今日仍然回來有何面目再見父老自己抱愧方深歡迎更不敢受鄙人今日所可報告者我人當時被迫至天安門時一切甚屬快樂當可改天安門爲天安村一切起居作事皆行規定各代表無不以一種樂觀精神於痛苦被迫之際聊自振作其與惡勢力奮鬭之精神鄙人有一事至今心上尙覺無以自安者即政府方派出軍警搜索鄙人之時鄙人祗願挺身而出乃累各代表哭泣勸阻因之使同人受種種酷毒此則鄙人今日雖生恨不如死者也鄙人被捕後初押於警廳復押於偵探處一切尙優待今日出獄父老之賜我多矣鄙人此去不幸而誠不足以感當道則馬駿雖死猶馬駿之所希望不幸而馬駿不死則今後之身皆我父老所賜之身非我馬駿所有之身也敢不奮身圖報惟我父老之所命云云次馬千里君又介紹女界代表蕭秉秀蘇鴻儒等七女士最後王天麟女士演說在京被拘情形並云吾輩承父老之託此番請願政府雖有間接派人對於第四次之代有有順從民意之表示然政府將眞誠與民相見乎抑將仍弄其欺詐國民之慣技但求現在暫避風頭乎則尙不敢知然吾知吾父老今日開會之盛必早己有規模更大之實力隸於其後也吾民從此仍宜積極進行以收圓滿逹到目的之效果吾人此次舉動在確立民主國家必須尊重民意之神聖原則政府而果欲保全其體而信用者亦當知順從民意爲榮貴竊效獨夫爲可恥也父老乎國民今日惟在預備最後之奮鬭而己是日會場中秩序甚爲莊嚴散會時己三時矣 
[天津拘捕演講團風潮己息]  
　　天津警察廳東四分署署員黃鳳西因與學生演說團衝突拘捕學生十餘人釀成絶大風潮學生方面羣向警察廳交涉至夜仍無結果當三十日夜問一時有劉俊卿夏琴西杜小琴王伯辰仍爲第三者出而調停蓋因學生仍堅絶要求自由演說而警廳方面以曾奉令禁止演說實無允諾此項要求之特權學生方面聲言不逹此種要求目的誓不出廳至夜四時餘仍無結果第三者己舌敝唇焦矣至五時又繼續調停夏琴西願擔任將此種要求向内務部附帶於請願惟須二日定有答覆學生代表等卽以此種辦法討論衆始應允第三者又向楊以德磋商楊答云鄙人對於學生之愛國亦爲欽佩不過鄙人執警政權實非獲己且此次與警察衝突雙方皆由於誤會鄙人尤無成見學生之要求力所能爲者鄙人定當維持復由夏君轉知學生至五 
 
 
 

Page 7

 
 
時半學生代表始允惟被捕之十餘學生要求須由警察廳備汽車兩輛送回夏君以此種小節可以不必要求隨與蕭潤波擔任用電話由車行僱好汽車兩輛送該生出廳後在門首由各代表依次演說并報告警廳毫無虐待情事演說畢三呼中華民國萬歲遂整隊而回至所要求自由講演一節經雙方言定遣派代表赴京直接向内務部磋商各學生暫持冷靜態度以兩日爲限如内務部否認各生仍然出發購演警廳亦不干涉是以昨日（三十一日）各馬路并無講演團踪跡各學生僅在宣講所内演說 
[吳子玉忠告王揖唐與馬良]  
　　致王揖唐電北京衆議院王揖唐先生鑒戊申夏於遼潘參謀處得瞻豐采悵慰生平以爲將來爲蒼生謀治安造幸福者必斯人也比年以來足下扶摇直上揖讓而升而疆吏而閣員更一躍而爲民意機關之首席竊謂必能使吾國反危爲安轉禍爲福乃自安福系成立而全國沸騰斯民對於足下幾如司馬相公婦孺皆知此次元首任足下爲議和總代表拒絶聲浪洋洋盈耳始謂足下必將俯從民意退讓高賢詎意通電就職居之不疑竊爲足下不取也夫議和乃雙方公共之調和非片面一隅之武斷總代表一席必須爲民意所傾向元首所依重雙方所信仰者方可充膺斯選默察足下今日全國側目而非傾向也酧恩知遇而非倚重也南北知名而非信仰也且身列國會安　解决國會之問題身爲黨魁安能不受黨派之牽掣在天下本未有斯人不出之希望而足下竟有舍我其誰之仔肩足下自命不凡不計個人安福欲謀天下安福固爲厚自期許希圖大展抱負其如天下之不諒何耶統觀海内對於足下不爲喁喁治而爲睊睊胥讒腹誹巷議衆口悠悠千夫所指無病而死此次促進和局者並非不世之功而阻碍和局者則有應得之罪足下一出輿論譁然不惟不能促進和局而反阻碍和局亦何苦貪天之功甘冒不韙以與民意爲敵乎傳曰知己知彼又曰知難而退又曰衆怒難犯專欲難成世界潮流旣日趨於和平則南北爭端自終歸於统一子姑退讓以遺能者與其身危以速罪也籌安會之覆轍未遠曹章陸之公憤猶存勿謂趙家樓之惡劇不再見於安福俱樂部也天道無親安危無定禍福無門足下執國會之牛耳爲安福之龍頭祇求安堵勿蹈危途甯保福履勿種禍胎君子愛人以德朋友相見以誠敢進逆耳之危言以爲布臆之忠告請足下辭之吳佩孚漾 
　　致馬良電濟南　防軍第二師馬師長鈞鑑都門一别六七稔矣自邸報傳來先生總領師干不禁以手加額意謂國防師長三而先生居一且駐東省齊魯可無憂矣故學生爲山東問題迪電對外特揭先生頭銜於電首以爲先生交鄰有道愛國爲懷必表同意防患未然將來國際上豐功偉烈當可與稷門外豐碑纍纍并垂不朽乃近閱報紙所載謗讟繁興始以爲求全之毁衆口悠悠未足爲盛德累茲收到滬上各團體函電以先生逮捕商民大動公憤逕電元首宣布全國竟以待曹章陸者待先生是先生之辱學生这羞也夫東鄰强橫國民恥之先生果統率國軍坐鎭齊魯以民意爲依歸收回山東主權不惟於國防二字名稱其實即學生先人亦戴德於地下况現在齊魯人民乎乃先生不於國土負責而於國民負氣不與敵國爲仇而於民意齟齬不以國軍對外而以國軍對内武裝四出如臨大敵甚且有未經法庭審訊而竟判决死刑者是國防軍非以防敵乃以防民也殊不知防民之口甚於防川川壅而潰其傷實多衆怒難犯專欲難成大獄之興定招大亂徵諸辛亥風潮不寒而慄勿謂東民懦於蜀民也在各界旣屬熱心愛國又非結黨作亂卽或稍踰常軌其心可憫而其情亦可原先生亦何必發雷霆之威下動員之令與民意宣戰耶曩閱報載行生演說主張簽字割地聨日拒美尤爲詫異之至（中略）君子愛人以德當仁不讓於師在學生對於先生實未敢阿私所好在先生對於某系又何必變本加厲學生素性戆直罔知忌諱謹代齊魯同鄉曁全國人民請命於先生之前是愛鄉即所以愛國亦即所以愛先生也敬布腹心聊盡忠告願先生改之學生吳佩孚叩元 
[新銀團問題之最近形勢]  
　　英美不以日本態度爲然 
　　日本對於新借欵團之意嚮己由臨時外交調查會及閣議議决滿蒙除外並己電訓駐英美法三國大使與英美法政府開始交涉茲聞英政府對於日本之除外滿蒙以加入於新借欵團頗不滿意己於十八日對於日本駐英銀行代表提出意見謂英政府對於日政府除外滿蒙之提議甚爲遺憾因請貴代表轉請貴國政府當局撤回原議云云可見英政府除希望日本無條件參加之外並不願日本有所提議駐美日本代理大使出淵氏於十二日訪問美國務卿蘭辛氏對於新借欵團爲種種之談話並述日政府除外滿蒙之希望蘭辛氏態度殊爲沉默并謂日政会苟固執滿蒙除外之見則英美法三國除將日本除外向預定之路徑進行外無他辦法云云又可見美國對於日本之加入新借欵團與否毫不介意故其結果苟日本仍固執作外滿蒙勢必退出新財團而以後與英美法三國在中國之競爭必甚猛烈日當局對此甚爲焦急日本終陷於孤立之地位現日政界中有人主張折衷說謂滿蒙除外旣爲英美法三國所不容只得以日本在滿蒙之特特地位與三國交換文書使其承認一方面爲表面上無條件之加入如此旣可敷衍英美法之面目日本滿蒙特殊地位仍得保全云云誠如所言則日政会所謂折衷案實避滿蒙除外之名而收滿蒙除外之實此種外交手腕不識列國以爲何如也 
[我國去年對外貿易之狀况]  
　　北京中美通信社消息云據海關報告稱一九一八年中國輸出貨物計逹四萬八千五百八十八萬三千零三十一兩較一九一七年增加二千二百九十五萬一千四百零一兩較一九一六年（是年爲輸出最高額）增四百零八萬五千六百六十五兩計海秤每兩在一九一八年平均值美金一元二角六分一九一七年值一元零三分在一九一六年值七角九分 
　　在一九零九年關秤每兩僅值美金六角三分是年中國輸出總額爲三萬三千八百九十九萬二千八百十四兩計前十年問增加一萬四千六百八十九萬二百十七兩 
　　一九一八年中國貨物仍以輸出日本爲最多值一萬六千三百三十九萬四千九百九十二兩香港次之計一萬一千六百九十八萬八千零二十一兩再次爲美國計值七千七百一十三萬四千二百零五兩兩次爲法國計值三千零四十六萬九千六百七十七兩再次爲英國計值二千五百二十六萬四千五百八十九兩惟輸出香港之貨多半間接輸入英國 
　　從前華茶多行銷俄國年來以俄亂頻仍華茶及他項貨物之輸入歐洲俄埠者在一九一七年爲四百二十二萬二千六百十七兩至一九一八年陡跌至八十三兩其影響之大於此可見華貨輸出歐洲荷蘭計值一百十萬零五千九百九十八兩旋北歐各中立國海港咸被封鎖次年即銳減至二萬六千三百三十六兩至一九一八年輸出幾至斷絶矣 
　　一九一八年由上海輸出者計值一萬七千五百零八萬九千四百七十五兩由廣州輸出者值五千八百零二萬零七百九十三兩由漢口輸出者一千零二百八十二萬五千三百二十八兩按一九一八年中國輸出之增加實由於小埠輸出額增漲若漢口上海天津廣州諸大埠輸出之增加爲數甚少云 
[八年公債與邊業公債]  
　　　八年公債近日財政竭蹶當局向各方面設法籌欵所得甚少前己發行之八年公債票據財政部某君所談合計搭放各機關月薪及售出之額尙不足五百萬元之數現國務會議决定繼續發行并擬具推銷優待辦法日前己催新國會迅將公債條例議决 
　　邊業公債徐樹錚倡辦邊業公債贊成者固多而反對者亦復不少聞奉黑新甘各邊省督軍以及長江一帶各督軍一致來電表示反對並謂將來發行後亦難勸銷云云 
[京華短簡]  
　　暹羅華僑前請政府迅與該國訂約派使一事業由外部轉電巴黎專使團提議兹聞在法暹代表對於此事極表同情惟稱暹境領事哉判權除德奥兩國業己撤廢外英美等國雖有允意而未實行須俟此事解决之後方與他國訂約至現時華僑之在暹境者暹政府自當與暹民一律待遇决不歧視等語陸專使等己本此意轉報來京 
　　最近中俄交涉如新庫激黨之擾擅龍江砲艦之駛入等事均經外部商准駐京俄使或允制止或允放行而結果則均無效其原因實由俄使毫無實權致有此弊政府現己洞悉此中情况嗣後對俄外交决擬一面提示俄使一面即由發生交涉地點之管轄長官與當事俄人直接議辦至各處黨人侵及邊界者亦由該管防軍就地遏阻勿庸廳候交涉但此不過一種臨時辦法一俟俄局甯靖仍當按照外交程序繼續辦理 
　　庫倫都護使陳毅昨來要電致政府略稱現在俄激黨勝敗無常今據探員報告日内該激黨即可招足俄蒙殘敗匪徒出發四汗部宗旨在威脅活佛獨立以窺内蒙請即加添軍隊以便迎敵聞政府擬於日内即與徐樹錚協商辦法 
　　據水利局方面消息此次預定施行之導淮計畫仍一本從前張季直之條陳日前國務會議己議决卽行辦理其官制係設正副總裁兩人一駐北京一駐上海仍歸全國水利局管轄以專責成此項正副總裁俱爲特任職至經費問題其全數聞在二百萬左右核實須在一百八十八九萬之譜政府一時無此餘力擬仍規定由豫皖蘇三省分攤其不足者政府再行酌量補助如三省實難爲力則即在將來大借欵内分攤日昨水利局己派員分赴三省測勘 
　　梁燕孫等組織之中華銀公司前經閣議可决之後即將該公司原擬章程發交農商交通財政三部會核茲聞此案己於日前會核竣事除章程内定名二字上添註依照股分有限公司組織一語又所有理事查賑員字樣改爲董事監察人外餘槪未修改昨己由三部呈奉指令准予照章註冊 
[中東路罷工風潮未息]  
　　中美新聞社三十日北京通訊云據哈爾濱最近消息中東鐵路罷工風潮仍未息其原因未詳恐非將路局管理部力加整頓風潮未易平靖一說謂原因在經濟方面緣路局將跌價之西比利亞羅卜票發給工資致路員生活維艱此事正在調查中如果屬實將迅予補救目下罷工風潮似有過激派及種族相爭之臭味故更難處置此事由一俄人領袖發起而路員中華人佔百分之六之全體加入旋因哥薩克護兵用强硬手段對付時將罷工之人殺死或笞打故風潮益烈俄人護路兵現共有二千人其中大半爲哥薩克兵華官方面久因護路之俄兵缺乏紀律要求全路綫警權歸於華人此華警隊則歸協約管理部節制而俄人反對甚力謂此路本係俄華合辦總辦爲霍爾瓦特將軍今華人此舉顯欲乘機接管自罷工風潮起後華人在沿路線加添警察自鮑貴卿爲吉林督軍又切實規定警備章程現在哥薩克護兵似又與在哈埠之美兵起衝突此美兵隊名爲俄路服務團於數年前派來哈埠司令爲瓊斯大佐以協助西比利亞鐵路之重組現歸協約管理部技術司管轄俄國哥薩克護兵最反對該路俄國勞動者自罷工起後彼等藉口罷工者不服約束時與爲難而美兵以維持秩序爲事哥兵乃深恨之時起衝突致俄美兩國領事感情似亦不睦有一俄報名光明者痛詆在西比利亞之美兵尤攻擊俄路服務之美兵雖經抗議依然不止至在中東路之南段日人利用擾攘情形在長春附近駐設衛隊照目下形勢中東路之俄華合辦顯己打消倘不切實决定交付中國則應組一協約警隊從事沿線警備事務尤以哈埠一段爲要此乃急務也 
[吉林虎疫之猖獗]  
　　日來省城霍亂症益見猖獗死亡時有所聞有朝時行動尙健而日暮即斃者有患病隔日而死者甚有不數時而即不起者其危險程度殊可驚駭據聞染疫者多半爲勞動社會中人上中社會不甚多覯蓋此輩於衛生素不講究之故警察雖頻頻布告但彼輩目不識丁旣不知個人防範又遑論公共衛生哉現東局子師範學校以時疫猖獗特規定預防辦法數則（一）禁止食瓜果冰水以此等均最爲此項病原傳染之媒介至蠅蚋等物尤應預防（二）設隔離所凡由疫病劇烈之區歸來者必入該所隔離三日由不劇烈之區來者隔離一日然後始准搬入寢室内其他各處之掃除及厠所之清潔等亦加意防範省會敎育模範區亦以時疫披猖學校中日有多人相聚最易染受此症爲防患未然起見特於昨日通知所屬高等及國民各學校准由本日起一律放假十日俟至九月四號再行開課其他農工學校亦暫不開課以俟時疫稍殺再行上課 
　　長春疫勢亦頗劇烈故防疫所事務甚爲忙碌二十六日該所會議大略如下（一）防疫事務極爲殷繁執行問往往發生障礙應隨時設法排除議定自今日起每日晚六鐘時開防疫會議一次凡關於防疫事項有應提議及改革之事在會人員均得與議（一）各區署現雖派警挨戸稽查有無疫症而商民忌疫心切往往朦混呈報現議定實行十家長辦法由接近民戸十家中舉派十家長一人查察該十家中院落屋宇是否清潔疾病死亡是否殺疫以補警察之不逮（一）各署掩埋隊人數過少不敷分配應酌加幾人另行分派計一署四人二三四五各署每署二人（一）各署掩埋隊及消毒隊於二十八日早六鐘由該管官員帶同來廳訓導一切（一）各署消毒隊呼吸囊及白帽罩應迅速製造（一）函知商會及開埠局請轉諭各商戸從速修理街道陽道溝並設垃圾箱及水桶如有不潔者警察隨時取締（一）廳内購垃圾車兩輛以便拉載各戸堆積穢物（一）在街巷便溺者各區應嚴行取締（一）函商法廳逐日提出犯人三十名由各署檢派巡長督飭掃除街道日夕送回 
　　本埠自時疫發現之始即有因之斃命者彼時探詢醫生有云即霍亂症秋凉或可止息詎近日來漸漸發生其勢甚熾聞現在學校學生青年因飲食不愼得此疫症者頗爲危險醫治稍緩即不救故掌敎育者仿照吉林模範區放假十日辦法本埠各學校亦擬自二十八日起實行放假矣本埠警察廳自設立防疫事務所後當由吉林財政廳領發防疫費兩千元除購買藥品及防疫人員應支津貼外己屬不敷且現在疫氣甚行防範更不宜疏略需欵孔亟故該廳長擬於一二日内再請警務處轉請續發防疫費二千元未悉能否照數撥發也 
[廣東軍府與二期關餘]  
　　我國關稅餘欵每年外交團例分作兩次移交除前月己交一期外本年十二月尙有二期續交軍政府外交部長伍廷芳月前特分函英領事粤海關稅務司以前期關稅餘欵己分交南方軍府則第二期亦應查照提撥若干交付請查明十二月交付日期先行見覆云云英領事及稅司當卽代爲分别轉函北京外交團　總稅務司詢問頃粤稅司接到北京總稅務司函覆略稱本年續交第二期關餘日期刻下尙難懸定倘將來有確定日期再行通知等語稅司昨日己將原函移覆軍府外部查照觀此則關餘第二期當必再有分撥南方軍政府可知矣又查日前軍府自接收關稅餘欵八十五萬後各方面雖紛請指撥伍以軍府爲各省軍之總樞理當一律撥助但分配不均則易起外間之爭端故决定將各方面請欵文電一槪擱起除因國會制憲撥交過六萬元及因軍府要需提支若干外餘俱付存銀行絲毫未有動用也 
[皖省檢查所焚貨紀]  
　　皖省維持國貨檢查所所有檢查之日貨業經常會審定擇於三十一日假公共體育場焚燒茲將當日情形詳紀於後是日上午十時學生聨合會童子軍商團及各界各團體代表均齊集商會於十二時由商會出發首以車推所造之石像爲先導次童子軍次學生聨合會次中西東南三路商團次搬運日貨者（均用挑夫擔抬各夫身披一白帶上書萬衆一心等字）其後檢查員與各界參觀者排隊而行由司下坡出龍門口經四牌樓折東至錢牌樓轉三步兩橋過財政廳直上吕八街至公共體育場沿途各店均燃放爆竹表示歡迎之意惟郵局前所放砲竹尤多各街巷環觀如堵而焚燒處之參觀者約萬餘人美聖公會同仁醫院外人均往參觀並携帶快鏡攝影於午後一時開會（一）奏樂（二）主席程鳴鑾會長報告開會宗旨並宣稱今日所焚卽所以救國請吾商界此後勿忘是舉（三）檢查員報告焚燒之數目號頭（四）學界湯志先君演說謂今日所以焚燒日貨非與商界爲難實所以表示我商人之愛國也吾商界急宜猛省（五）檢查員演說潘君惠齊謂今日天陰下雨各界踴躍而來焚貨卽所謂不避水火也今日不避水火即將來不畏兵刄此足見吾同胞愛國心之熱云云（六）焚燒時鼓掌聲軍樂聲歡迎聲烈燄爆裂聲不一時俱化爲灰燼三時散會 
[南京快信]  
　　李督疊電西南疏通意見聞西林武鳴連日均有復電來寗李督己彙集電六備核 
　　東海派姚錫光赴滬促進和局昨乘津浦車抵甯准今日午車赴滬又院派賈士毅來寗聞亦爲赴滬籌備和會事 
　　贛督陳光遠近派涂駿民入京請領餉械爲防邊用昨過己甯轉車北上 
　　昨院檢集民聲日報等七種印刷品分寄軍民兩署飭令查禁 
　　蕪湖道尹祝善甫赴蚌視倪嗣冲病昨乘輪來寗即轉車赴蚌 
　　水利會昨發通告定九月二十日開常年會促各縣研究員蒞省與會 
　　巨匪金眔嘴己在漣水縣之金家圩地方捕獲解送淮揚鎭守使署拘禁昨由馬鎭守使電軍民兩長請示辦法李齊兩長復電飭即就地正法以寒匪膽 
　　第一女師範校長吕惠如因反對聲浪益高昨己提出二次辭職書聞齊省長胡敎育廳長尙無准辭意 
　　陶士英撤任聽候查辦聞海屬公民現組織調查團偵查陶在灌雲任内舞弊營私貪贓違法等一切證據爲預備懲陶左證 
[地方通信]  
[松江]  
　　松人士對於撤換女師校長之意見松籍省議員盛元音朱世瑾松江縣教育會會長倪世昌副會長張芝縣立女子第一高小校校長聶楊紫蓉景賢女子國民高等小學校校長廖寳善等因省立第一女子師範全體學生請願撤換校長於八月三十一日公電省長及敎育廳請其秉公解决文云省立第一女師範學生因校長辦學不善全體請願要求撤換聞官廳以面子關係將壓制學生回護校長如果屬實則是非不明曲直不分循此辦理恐蘇省學潮因之澎湃鈞署夙以提倡敎育爲急當不固執成見置大局於不顧用特電陳請鈞座迅令敎育廳對於此事辦法一秉至公且開學在即解决宜速議員等以松縣亦有學生在該校肄業家族因此風潮咸生疑慮意存觀望故不敢不言臨電不勝迫切翹企之至 
[蘇州]  
　　齊門修築街道齊谿巿民公社接據調查昌報告以齊門外大街及東西兩匯道路年久失修原有陰溝多被電燈桿木阻塞近今又霉雨連旬必須全行翻砌重建街心中溝另設水渠方可洩水等情旋經社長鄒大鈞飭匠估價計需工料洋一千餘元除由社勸募己有六百元外己函商巿公所撥欵補助一面己轉詳廳縣給示保護以便興工云 
　　洞庭東山刦案吳縣轄境洞庭東山邱家橋地方於上月二十號夜突有盜船二艘内有匪徒二三十人登岸先刦陳鼎富一家繼連刦朱順甫汪進勞二家計共刦去白絲銀洋衣飾等項數在數千元以上携贓從南太湖而逸當即報由該管第六警察分所長彭壽蓉轉呈到縣經承審員帶同錄事檢騐員等前往覆勘無異乃於日昨據情分呈各上官並分咨水陸軍警一體協緝此案眞贓正盜務獲解究 
　　醫士斷針之糾葛菉葭巷臨平巿民公社内所設巿立防疫所前日有某姓幼孩患疫由乃母抱來求治各醫士審察病勢均不敢輕易下手後由吳醫士施救見第一針尙能受治乃進東二針不料針忽斷於臂内一時驚惶失措當經他醫士急爲割開皮肉取出斷針而該孩頓時氣絶殞命乃母覩此情狀痛哭不己並聲稱不肯干休留置孩屍於所而去現此事尙未了結 
[鎭江]  
　　通緝外國案犯丹徒縣倪和甫知事昨奉軍民兩長會銜訓令准外交部電咨准美使函在紐約暗剌約瑟等之凶手斐特利在逃未獲聞潛身逃至我國請通電各省協緝務獲解辦等因到縣倪知事奉令後己通令所屬各警區一體協缉矣 
[嘉興]  
　　新米上巿嘉興秋收因今夏水災大爲减色現四鄉客帮早秈雖己登塲較之歴年僅得五分收成故巿上新米來源未旺加以各處來嘉採辦者甚多致楚尸囤積居奇米價難望低落最近食米每石六元八角零售每升九十餘文據該業人云晚禾入秋後發生螟蟲又疊遭颶風難望結實日後米價當更看漲云 
　　學校開學嘉興各學校前曾决定八月二十五日開學嗣咽疫氣關係公决展期現各校長以城巿疫氣漸殺連日天己凉爽特議於本星期一起一律開學正式上課内有一二校因學生尙未到齊尙須暫緩一二日 
[杭州]  
　　陸宗輿運動取消紀念碑海寗縣紳學各界前以陸宗興所爲有玷鄉里特在公共塲所樹立紀念碑三方以爲賣國者戒現該縣知事韋紹臯受陸函託特於前日在署讌請全縣士紳代陸懇請取消各士紳以本年霪雨爲災哀鴻遍野陸如捐出二萬元開辦平糶則是項紀念碑即可取消云云未知陸氏如何答復也 
　　追悼楊故督本月一日杭垣軍政警紳商學各界假西湖忠烈祠爲楊故督開追悼會到者盧督軍代表張師長齊省長代表馮政務廳長第四師陳師長警務夏處長鹽運使蔣司長敎育伍廳長財政張廳長交涉王特派員敎育會經會長總商會顧金二會長銀行團各行長曁各界來賓各師軍隊女校敎員學生等不下千餘人上午十一時振鈴開會首由張師長代表盧督軍讀開會詞次陳師長報告楊故督事略次讀祭文主祭者出祭位與祭者皆起立軍警立正行追悼禮次家屬答禮禮畢稍息旋由馮政務廳長登臺演說次由省敎育會經會長演說餘如中國銀行蔡行長體育學校王校長交涉王特派員均有演說時至正午遂振鈴散會 
　　桐富煤礦之發逹錢江上游富陽桐廬兩縣交界區域近來發現白煤礦苗質極佳由寳興煤礦公司呈准官廳給照開採近據礦學家言此項白煤勝於撫順日本各產品現在每年產量約在四百萬噸以上凡嘉興峽石等處輪局工廠均用此煤是亦實業前途一好消息也 
[紹興]  
　　禁革現水之省批紹興公民程丙臣等快郵代電請禁奸商規復現水當奉齊省長批令查紹縣現水早經禁革何以現又另立暗升名目殊屬非是候令財政廳迅令紹興縣知事嚴行查禁弗稍寛縱以除惡習而維金融 
[安慶]  
　　定遠桿匪爲害定遠祝知事電呈省署略謂查獲要犯劉海如供出桿首朱儍子曹正邦等迭在滁盱夥刦共有黨羽一百七八十人屢與官軍對歒人數旣多槍砲復利甚爲地方之害現聞有官兵會剿始各逃散懇請電飭滁盱鳳來各鄰縣嚴加防禦云云省署業據電轉飭會剿並令該縣嚴加戒備矣 
[湖北]  
　　南軍張團長被戕唐克明部下有團長湘人張捷者年來集欵甚鉅馭下寡恩日前奉令調防行至施屬鷄星嶺全部譁變張氏被戕秩序大亂常經該邑王紳報請李德山旅長派令該團第一營長甄某暫代團長職務俟查明事由再行核辦 
　　籌修黃鶴樓基金王督軍今春發起建築黃鶴樓分途募捐四月間王督又擬定特别辦法在造幣廠搭鑄雙銅元項下每串盈餘提銀一分專儲爲建築黃鶴樓基金己自五月一日起算截至上月底止己有二萬四千餘串聞五督軍意在積至十萬串着手興工修建云 
[山東]  
　　萊州之商界聨合會萊州人士於上月下旬開第二次商界聨合會曾長林嘉棠君主席經大衆議决各店將原有某貨派員查訖註册後限定二十日内减價出售餘由學生聨合會封擱如過期仍有出售者除將該貨毁壞外并以貨價之三十倍處以罰及封貨期至學生聨合會分四路出發將各貨點訖裝箱黏封登册各商家激於愛國熱誠咸贊成此舉惟鼓樓前某號稍有糾葛云 
雜評一 
[先進後退（默）]  
　　外交家之手段初每張大其詞進一步以迫之繼則退一步以讓之而後適如所願而止此外交上習見之慣例也政府受此種敎訓不襲用於對外而反用以對付國民此次京津魯各界之請願初則大捕迫以高壓威以重懲洶洶之勢若將不可測也迨經津父老再三勸告而後先釋其初被拘者繼釋其後被拘者具保立結歡然而歸而事遂終了此即政府先進而後退之手段也而惜乎其用之於國民 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞　 
[魯省代表赴歐經過談]  
　　代表之派出及其歷史自歐戰告終和會開議提出山東問題魯省官民商决一致派孔祥柯許天章兩君前赴巴黎陳述經過事實及魯省形勢魯人志願此爲吾國人民及地方政府派員從事國際活動之第一度孔君爲北京繙譯館畢業歷充魯省高等學校法政學校校長及省會副議長各職許君留美多年卒業於意里諾大學現爲魯省農林學校敎授 
　　孔許兩代表之行期孔許兩君於本年四月初旬由魯赴滬八日乘中國郵船公司南京號渡美二十二日抵舊金山上陸赴芝加科紐約各大埠與彼中輿論界有所接洽五月十四日離紐約二十五日抵巴黎六月二十三日至倫敦二十六日仍返巴黎七月五日再由巴黎赴美十五日抵紐約十八日至華盛頓八月六日與徐謙伍朝樞兩君同乘中國郵船公司中國號返國三十號抵滬歷美英法三國費時凡五閱月 
　　孔許兩君之談片兩君到滬後曾語人曰（以下三段皆孔許兩君語）吾人（兩君自稱）此行只落得『完全失敗徒勞無功』八字抱慚抱痛至於無極心中所懷感想徐季龍君談話己略盡之惟吾人所受痛苦有較徐君更深者即吾人以地方代表名義不易與人接洽是也吾人初抵巴黎因見巴黎報紙多助日人張目亟思在交際社會有所活動顧不易喚起巴黎人士之注意乃由我國代表團畫策謂祥柯爲孔子嫡裔令旅法華人開會歡迎然後與巴黎社會稍開交際之漸盤桓日久彼中輿論界漸明中國事情頗有願爲助力者吾人己公諸代表團妥爲接洽惟交際上所需費用不易籌撥終恐徒勞無補而己吾人在紐約時中美協進會執事談及印刷等事在在需費吾人曾電山東政府請爲酌助惟原電轉華盛頓拍發不識己否寄到而久未得覆今魯省情形己非昔比殆亦徒託空言耳『卜魯白根打』Ｐrororand譯爲發揚國輝即表彰國家狀態之義商家之刋登廣告自暴其物貨之精良即可稱爲商家之『卜魯白根打』蓋非『卜魯白根打』則己之善狀無由使人得知也吾人此次西行確認『卜魯白根打』爲國家之必要事業徐季龍君謂『中國無外交』即包含『中國無卜魯白根打』之義法國設卜魯白根打專局專司傳播法國情態於世界之事日本關於『卜魯白根打』之費用歲耗極大金額紐約一部關週支出五萬其本國所設之『東方』『共同』兩通訊社亦爲日本卜魯白根打之一自餘諸國亦無不以卜魯白根打爲國家要務以散播其國家之廣告於世人而吾國則自來不知有此事派出公使領事除循例與駐在國當局會見或承轉公文而外無所事事至國内情態尤爲秘而不宣雌黃黑白懸諸外人之口日人咍西人曰『華人現有排外行動』而西人遽相驚以伯有矣日人又咍西人曰『日本佔領青島華人并不吃虧』而西人亦信爲眞實矣此無他日人對外有卜魯白根打而我國無之也坐是之故我國事態百分之九十九不爲世人所知此次拒絶簽字之理由以及國内人心如何憤激和約山東三欵與吾國究有何種關係世界各國毫不之知中日兩國譬之原被告世界各國譬之法庭日本則浸潤之譖膚受之訴早入法官腦中而吾國則自始至終柲不相示欲求世人之我助其可得耶故今後欲生存於世界或與人爭一日之短長非有中國之『卜魯白根打』不可 
　　我國以自無『卜魯白根打』之故國内事態無由使世人得知吾人遍歷舊金山芝加科紐約華盛頓各大都會訪各大報社著名記者於吾國事態皆極隔膜吾人盡情陳述極得各記者之歡待蓋若等難得探訪中國事情之機會也彼報紙著論或名人演說往往駕一大題目『日人奪支那之山東山東人口三千萬面積數萬英方里擬於歐美之大國日人奪之太不公平』云云不知日人所占取者不過青島及膠濟膠徐濟順諸路並非奪取山東版圖也羣衆以日人奪偌大土地極爲怨怒日人亟爲聲明曰『吾所欲得不過海濱一彈丸地其關係重大不如君等所云』而人心熱度又驟然下降矣吾人在彼中迭將青島爲中國第一要港膠濟路啣接津浦順濟路跨連津浦與京漢直扼中國之咽喉滿蒙特殊勢力又拊中國之項背種種情勢爲剴切之陳說計其言論好意之錯誤不少然不有卜魯白根打春能糾正者幾何不過美國輿情富於『中美兄弟共和國』之根本感想蓋以此次全國輿論界之大鼓吹直華曲日之理解己深中於人心今後無論如何大體當無傷害也 
[民生女學歡迎徐季龍]  
　　法租界貝勒路民生女學前日（一日）因該校校董前司法次長現任軍政府司法部長徐季龍君由法回國特於是晚七時在校設宴歡迎校董到者十餘人先由任矜蘋致歡迎辭略云此次徐先生破浪赴歐名雖耶敎代表實則國民代表爲國民言爲國民爭所得成績雖不能滿意然與預料者比較言之己屬幸事蓋仍留續爭之機會也此同人等之所以歡迎先生者然同人之意又不僅此此次全國國民奮然驚起誠如病者之覺動惟覺動之禍福不能預斷蓋覺動而不得其道卽足致病於危也先生海外歸來於各國對我之眞意全球民衆之趨向當己瞭然謹敢代表本校全體請先生賜敎徐君遂起立言曰余今日在諸君之前報告外交失敗殊爲慚愧然外交之失敗並不自今日始德佔青島外交己失敗矣日攻青島外交又失敗矣至四年要求膠濟密約外交更失敗矣苟究其失敗之由實因國人有理想而不知預備余至巴黎時我國代表擬以撤退外兵一條提出和會其思想未嘗不是然一問各國在我駐兵者有幾國每國所駐之兵數若干各兵所駐之地點何在皆不能答即以山東言代表皆能力爭國人皆欲力爭然爭回以後對於軍港之設置鐵路之建築青島之處理有預備否無預備也若是可以言外交乎可以望外交不失敗乎至於國際聨盟會我國於簽奥約後即可加入然加入與不加入相差甚微蓋美國所主張之十四條爲國際聨盟之基礎此種基礎今己完全銷滅尙何國際聨盟之可言將來處置之權仍爲三數强國我國則受其支配而己不過較不加入爲稍勝耳余在美時得友人來書知全國人民己能因失敗而覺悟果人人能長此覺悟則雖不能將己失權利一一爭回對於未失權利或能保全之也不過國人之覺悟須注意實踐發一言有一言之預備興一議有一議之預備勿徒使有價值之思想成爲口頭紙上之言論則吾國或不致無望也演說畢復由任君答辭略云先生所云適中國人之病上海自五四以後各報所發表者未嘗無重要可取之建議然終無人注意之即注意之亦無人力行之則人微言輕之故也先生學問才識爲國人所欽仰言發力隨尙望時抒偉論藉正盲從今日同人等得聆敎益無任感佩謹代表在席諸君爲先生謝言畢復相與暢談至十二時盡歡而散 
[徐季龍電辭司法長]  
　　廣東軍政府司法總長徐季龍前以中國基督敎代表名義赴法參與歐洲和議現己遄歸聞孫中山己辭去軍府總裁職而徐君在粤時乃代表孫中山出席於政務會議者故亦繼續辭職茲錄其電文如下廣州軍政府鑒孫總裁己辭職謙亦請辭司法部長之職徐謙 
[莫榮新之態度談]  
　　聨合通信社云昨日滬報有載京電謂莫榮新驅逐舊國會議長吳景濂逃港者本社（聨合社）記者特訪與國會及莫氏有關之某君據云此語絶對謡傳其用意與曩傳陸榮廷病故相等此間與國會日有電信往還莫氏曾電北京表示外交問題爲議和要件其左右亦常有函電以滬無論如何斷無當此時期反對護法之理且莫氏態度以陸武鳴爲轉移武鳴對於和議己有只問條件不問人一切取决滬會之電逹到軍府莫氏究何所據而出此行爲耶不過舊國會以制憲通告議員日來議員報到人數超過預計甚遠某方面惟恐制憲成功將不利於己特造此謡言以阻議員之前往此外無他作用云 
[學生聨合會總會致國院電]  
　　學生聨合會總會致國務院電云北京國務院鈞鑒馬良禍魯中外共憤國有法律罪在必懲乃代表請願反予濫捕倒行逆施亦胡至此警報迭傳羣情憤極倘政府不亟示悔禍容納代表之請恐全國人心激動立呈危險之象勿謂懦弱不武之國民終莫奈淫威何也掬誠忠告望　反省中華民國學生總會叩冬 
[歡送赴南洋各屬敎員預紀]  
　　今日下午五時（舊）中華職業敎育社在該社事務所（江蘇敎育總會）開茶話會歡送赴南洋各屬華僑學校敎員狄詠裳（新加坡華僑中學）申炳韶（新加坡道南學校）向俠民（同上）張延祖（同上）夏應偉（同上）顧聘陳（檳榔嶼中華學校）黃甲三（同上）陳維岳（同上）陳章揮（雙溪大年中華學校）蔡孑廬（棉蘭敦本學校）洪坤順（安班瀾）施佑之（巨港中華學校）諸君及王葆勒（北加浪岸中華學校）朱上昭（同上）朱葵詒（巴逹維亞中華女學）諸女士彼此介紹藉資聨絡聞將於五日乘英船奈哥耶號南行云 
[蔣智由不就北大校長]  
　　政府以大學開校校長未定蔡孑民君未能北上擬以蔣智由君任北大校長蔣君飛書辭謝决計不就其意至堅昨日蔡孑民有致蔣智由一信蔣卽有覆蔡書蔣旣决不就校長職現時由二君互商辦法云 
[女界聨合會消息]  
　　女界聨合會昨日午後在事務所爲魯直代表被捕事開緊急會議首由程孝福女士報告學生總會出席情形謂大多數贊成請願通電北庭本代表反對無效黃宗漢女士提議請願祇可少數向多數人故吾等祗好向四萬萬同胞請願决無向北庭請願之理今當通電全國促其自救衆贊成通過即由書記草稿卽拍繼定本星期四下午四時請吳稚暉先生講注音字母凡女界均可往事務所聽講 
[各路商店代表開討論會紀]  
　　前日（一日）下午二時愛而近路克能海路界路等代表集合於愛而近路德潤里國貨公司開討論會所議之事如下（一）摇鈴開會（二）公推臨時主席杜椿蓀報告開會宗旨（三）討論組織華人顧問團問題當由金複生君言己與總商會接洽須俟星期三在該會開會方可表决繼由張鱣堂提議星期二須筠开一預備討論會衆贊成付表决地點仍在國貨公司張漢傑提議各路聨合會當合組一總會以便進行衆贊成但須先立章程討論後再定地點又張漢傑提議各路有未立聨合會者可勸其從速組織衆贊成（四）張慕曾報告中華商學聨合促進實業會種種情形各路代表諸君應如何磋商對付方法由張漢傑云須舉代表數人前往質問當時舉定張漢傑張鱣堂金複生王肇成王一衡五人前往質問（五）散會 
　　五代表前往永安街中華商學聨合促進實業會晤庶務鄔君由張漢傑詢問該會主任何人鄔云尙未舉出又問發起何人鄔云洋布業公所王一衡云足下係何人聘任鄔云洋布業公所王云該公所主人何姓鄔云洋布業公所王云洋布業公所係一種機關豈能發言聘任足下爲庶務乎鄔無言可對旣云鄙人實不能負責請往商業公團可也時該團己有電話相邀故衆同往晤應季生由張漢傑詢應是否代表該會全體應云可張云貴會用商學二字學界旣不承認當然取消至商字鄙人等係各路商界代表公舉而來從未聞貴會有所接洽則商字當然又不能成立且貴會用此等名目實行公賣某貨與各路聨合會名譽有碍請更換流通日貨處以示區别又促進實業究係何種實業亦當明告應云促進實業須俟存貨售清餘欵開辦王一衡云當於促進實業之旁加一小註存貨售清再爲實行恐未週知先爲露布數語庶覺明瞭繼由應云本會之組織係由良心上主張因巿面金融關係異常危險張鱣堂云中國遭各處兵燹災荒幾千萬萬之損失未聞有何種危險豈二萬餘件之某貨即有危險乎總之能否取消此會或更換名目以慰國人應云鄙人尙不敢確實答覆俟大會討論後再定並言我自賣己貨他人總不能干涉云云遂無結果而散 
[商會所接反對公售存貨函]  
　　旅滬甬商李聨卿致上海縣商會公函云連日披閱各報有中華商學聨合促進實業會之發起聆其命名固屬冠冕堂皇聨卿起初思之以爲我國又多一實業機關矣不禁額手稱慶豈知該會之宗旨竟與聨卿之希望大相謬背將人人共棄之某貨而欲公售此種主張有百害而無一利喪心病狂一至　此試問旣能公售於後何必抵制於前竊思五四以來學停商罷犧牲其權利犧牲其光陰其痛苦爲何如乎究屬民氣爲之一振反對者因之稍寒望再接再厲以逹堅持到底之目的勿蹈五分鐘之譏笑不意該會乘此而發生大登告白以圖擴張勢力果爾光明正大胡爲乎質問之函牘日起反對之聲浪益高該會自知不合輿情尙欲登報遮飾此種舉動不啻掩耳盜鈴所謂商學聨合者乃聨合某國之商學也促進實業者乃促進某國之實業也旣甘作奴隸而盜用中華商學名詞尤屬膽大荒謬人心淪落一至於此實欲放聲痛器祈貴會一致反對止其進行爲禱 
[三月來日本對華貿易表]  
　　上海泰晤士報云中日貿易於六月下旬頗受抵制影響此後漸佳今將恢復原狀茲列六月上旬至八月中旬日本對華出入貿易表册於下 
　　輸出（日洋）輸入（日洋） 
　六月上旬　一一一九二○○○元　　五四七○○○○元
六月中旬　一○○六五○○○元　　八五三四○○○元
六月下旬　　八二九六○○○元　　八三二八○○○元
七月上旬　一一三七○○○○元　　八二七六○○○元
七月中旬　一三○九一○○○元　　九○六五○○○元
七月下旬　一○九四○○○○元　　............... 
八月下旬　一○九四○○○○元　　七七七三○○○元　八月中旬　一二九八四○○○元　一○○八九○○○元 
[棉紗商人之受虧]  
　　本埠華商抛盤之水月雙虎等牌兩種洋紗近巿上己收括一空以致紗價每包漲至四五十兩業此者無不大受影響照此結價華商方面將定銀扣還尙應虧耗七八十萬該業聨合會代表聞蘭亭等得此消息恐將來不免發生交涉首先提出辭職書向同業辭職並函致南北巿兩商會聲明辭退代表名義云 
[美國金銀出口數]  
　　上海泰晤士報云美國限制金銀出口之令旣經撤除現金遂源源出口四五兩月每月不過二百萬元但在六月則躍至八千三百萬元上屆會計年度金貨出口值美金一萬九千一百萬元銀貨出口值美金一萬三千九百萬元此屆會計年度金貨出口值美金一萬一千七百萬元銀貨出口值美金三萬零一百萬元云 
[銀價尙須看漲]  
　　字林報云上星期五日銀價低落三便士一般商人大都預料星期一晨匯率必更降落詎知不然星期一日銀價逐步漲起午後幾己恢復星期五日上午之原狀聞投機家己購入逾量之金貨故向外人銀行借資以付金價致使華人錢莊拆息漲高若干昨晨匯率先爲五先令十便士繼爲五先令十便士半迨至午後三時漲至五先令十一便士而購現者另加一便士半或兩便士逆料十月與十一月出口貨必多屆時必需現銀以資週轉果爾則銀價尙須看漲近來有一奇異之點現銀一入内地輒不復回一若華人亦效法印度人窖藏銀貨者然其實以吾人所知華人向不如是也 
[封閉殖邊銀行消息]  
　　上海泰晤士報云設在本埠南京路三十三號之殖邊銀行自一九一六年五月十六日閉門後迄今三載尙未復業現據可恃消息某某債權人己請公共租界會審公廨於今晨頒發封條封閉其屋按過去數月内殖邊銀行總行聲明無力擔負上海支行之開銷故房租等欠費愈積愈多債戸忍無可忍故有此舉聞屋主哈同對於該銀行始終抱寛忍態度今雖房租積欠多月迄未變其態度聞租期將於十一月底期滿届時將由樓上之美人俱樂部接租云 
[模範村之籌備會]  
　　前日午後四時新龍華模範村之籌備會會友又在三一里開會由顧念劬主席領禱並報告經過情形及各處贊許之來信次竺規身報告曾偕同志至龍華察勘地形尙稱相宜並將薛飛白所繪模範村圖懸示又據游學東瀛回國之顧仲安函報介紹男女數十名入會並由其夫人輔助會務繼有南洋新加坡回華之皖籍商人方關漢略論工廠實業之組織法由主席將購地基本金議案提交公决如下（甲）購地基本金籌集法竺規身龐子賢等主張由發起人認定五十股每股洋二百元合洋一萬元衆贊成（乙）認股購地詳章蔡式之顧楚材等舉王鈍根龐子賢顧念劬三君爲起草員一面分函同志訂期續議請蔡君祝福散會 
[愛國實業團修改章程]  
　　中華愛國實業團發起以來第一工廠製造玻璃己着手興辦所有團章於有日修改茲錄如下 
　　時至今日苟有絲毫愛國思想者無不重視國貨然徒有排斥劣貨之意思絶無提倡國貨之方於國弱民窮寗有利益同人有鑒於此特籌大興實業之舉第當此民窮財盡之際籌集資本頗非易易乃用集沙成塔之法每人現在僅出銀一元將來即可爲各大工廠之資本家衆擎易舉其斯之謂歟第一條本團發行中華愛國實業劵以糾集鉅欵興辦實業爲宗旨第二條中華愛國實業劵總額暫定一百萬張分十期發行每期十萬張每張售洋一元凡購一張者即爲本團團員倘一人願購數張者聽購劵需上海通用銀元第三條團員應於所購之一劵外再向本團購劵十張分售於他人即可得十代表之資格由此可遞升爲百代表千代表萬代表等第四條本團發行之中華愛國實業劵須一律現洋購買無論何人不得預領第五條本團逐日將所收入之數披露報端以昭信實而便計核第六條本團發起人應先購一百張以上以示提倡惟所多購之劵可轉售於他人但不再登報聲明以免重復第七條本團董事部及幹事部皆由發起人組織之其職務及選任法均另行規定第八條本團所發行之實業劵第一期以六個月爲限集滿後即當召集大會籌議興辦最合社會需要之工廠實業並於成立之前按照股份有限公司律向政府註册如過期不能足額即行照加存利分别發還第九條本團籌備費用槪由發起人暫行公墊第十條本團開辦各項工廠實業其組織法曁各項章程另行規定第十一條本團所辦工廠實業之辦事人員除專門人才或有缺乏必須另行聘任外其餘各項職員即就本團董事幹事及代表團員中資格相當者擇才任用第十二條本團未開辦工廠實業之前所集之欵應悉數存在上海先施公司生息俟集有萬元以上由董事决議轉存於廣東銀行或其他華人銀行生息除興辦實業工廠外不得移作他用其支取存欵手續須由董事部全體議决第十三條本團實業劵第一期發行足額興辦工廠時即當宣示掉換股票日期惟宣示期不得過一月團員劵每號十年換給股票二元十代表劵每號十年換給股票三元百代表劵每號十年換給股票五元千代表劵每號十年換給股票十元萬代表劵每號十年換給股票五十元十萬代表劵每號十年換給股票二百元百萬代表劵每號十年換給股票一千元第十四條本團發行之中華愛國實業劵倘爲非中國人所執作爲廢紙第十五條本團發行之中華愛國實業劵分期刋布號碼詳表其各級代表之遞升可以號碼爲記第十六條本團事務所及中華愛國實業劵總發行所暫設上海先施公司總批發所内（南京路廣西路）又暫設分發行所於法租界德銘里公和來號内至分售處另列第十七條本團詳細章程及各項法規俟第一期集欵滿額召集全體大會時編訂之 
[添設護軍副使之近聞]  
　　昨得軍界消息中央擬添設松滬護軍副使一說將成事實以寗台鎭守使兼任陸軍第八旅旅長何豐林（茂如）氏最爲有望聞何氏爲盧子嘉督軍之高足任爲護軍副使後所遺寗台鎭守使一缺以吳淞要塞司令兼陸軍第二十旅旅長榮道一氏調補而浙江省垣中央擬援照濟南南京等成例添設一鎭守使以上海防守司令兼陸軍第十九旅旅長王如見氏升任所有陸軍第四師師長一缺爲該師所部之第七旅旅長陳樂山氏升授將於日内發表云 
[關於江寛案之消息]  
　　招商局江寛輪船被楚材兵輪撞沉一案上月間業己宣判招商局對於原判不服己提起抗告曾誌前報此案原審判官海軍上校曾兆麟前年由部簡派來滬會審因與審判長海軍中將沈壽堃意見不合報病辭職其會審職務由部另派海軍少將王齊辰代理此次宣判之後曾兆麟將所擬是案未經會核之判决書登報披露審判長沈中將閱報後以會審官曾兆麟旣己因病辭職對於本案己無發言之權今擅將未經會核之判稿宣布報端淆亂聽聞形同兒戲乃於前日邀集各會審官及理事等會議之下以曾兆麟玩視公務實非尋常疏忽可比等詞電呈海軍部核示聞海軍部接電後己將此案提交國務會議一俟取决再當令知遵辦 
[颶風抵滬之警告]  
　　外洋涇橋天文台昨扯旗警告入晚至翌晨將有颶風抵滬駐泊浦面及開行船隻亟須注意愼防以免危險且於昨日傍晚鳴砲警告各輪船主大副等均囑令員役謂昨晚起至今日午後必有颶風經過滬埠於此時間務須加意防範故長江外洋各班輪均開至淞口觀察風勢再定行止 
[浦東爛泥渡鎭大火紀]  
　　燬舖戸二十家斃鞋店學徒一名 
　　前日（一號）夜半三時許浦東爛泥渡中巿第六百六十四號門牌稻香村茶食店樓上忽然火起各舖戸居民均在睡夢中當經三區崗警急鳴警笛召集鄰崗巡警挨戸毃門喚醒其時火勢己冒穿屋頂不可向邇當經該鎭第九區救火會及各洋棧水龍並海關救火小輪等各帶救火器具先後到場灌救直至昨晨七時許始行撲滅是役計延燒鄰居朱順興飯館松盛醬園同興泰茶葉店瑞源祥洋貨店並樓上中華茶樓陸稿薦肉店瑞順祥鞋店太三陽茶食店仁泰米店及住宅周合興飯館恒裕糟坊洽興烟紙店王榮記剃頭店吳阿生裁縫店金吉順雜貨店源順昌新衣店朱元順鞋店裕泰烟紙店瑞源祥鐵店等二十家而瑞順祥鞋店並焚斃學徒一名姓杜名兆章年十四歲屍身昨在瓦礫中檢出慘不忍覩當火熾時三區署長曾永奎巡官李鶴鳴督率全體長警到場彈壓事後飭將稻香村茶食店主沈雲庭傳署訊據供稱於去年七月間在錦隆公司保得火險銀五百兩是夜實係貼鄰朱順興飯館煤爐内起火求鑒質之順興館主朱毛金供稱亦在錦隆保得火險銀五百兩起火之處實係沈雲庭家内各等語會君以兩造供詞推諉且舖戸半多保險恐有别情故於昨日午後判將朱毛金沈雲庭併解警廳司法科訊究一面飭查起火眞相再行呈報 
[南巿電燈機器損壞續紀]  
　　南巿華商電氣公司之南分廠因發電機門損壞致前晚十二時裏外馬路十六舖及九畝地之用戸道路等各電燈忽然盡行熄滅己紀昨報茲聞該公司察得該分廠發電機門共燒壞兩處急即派匠修築昨己將裏外馬路一帶之發電總線修竣至晚己照常通燃其餘俊修竣後大約今晚亦可放光矣 
[米船罷裝之第九日]  
　　南帮公所各米船因加增水脚減讓升合事於閏七月初一起同盟罷裝要挾迄昨己有九日未能解决蓋因此項水脚本非上海米客給付上海米客祗負代賣責任每石賺取佣洋一分半所有水脚升合均由内地行家擔任故此次船戸向各客議加各客須轉知内地各行請其承認地分江浙兩省安能一致贊成是以罷裝日久迄無成議昨日上海縣知事沈寳昌聞悉此事恐米糧來源或有不繼殊礙大局特派科員某君赴南巿米業調查情形並向船帮代表周蘭生詢詰一切該代表即將同業困難情形以及所發傳單中各節備具呈詞交由某君携去轉呈縣知事核奪 
[工部局代理總董回國]  
　　字林報云工部局代理總董英人懷德氏於一八九四年來滬擔任協和洋行茶師之職寓滬二十餘年今倦游回國於本月二日偕其夫人乘法公司船波多斯號赴日本改乘他船回英云 
[寳山搶修塘工之昨訊]  
　　寳山東西塘工邇因迭遭風潮衝激損壞甚巨東塘戎遐兩段因無木石障蔽幾有潰决之勢當經塘工局朱委員呈請江南水利局轉報齊省長委派程道尹查勘籌修先後奉發洋三萬元以濟需用刻經朱委員督同夫役人等從事搶修乃昨日大風又起不知能保不再損壞否 
[寰球學生會消息]  
　　美術展覽會閉幕寰球中國學生會所設之美術展覽會陳列中國畫家所作之西洋畫中外人士多往參觀己有一星期之久茲於昨晚閉幕該會陳列之畫爲六人所作此種美術能使閱者愉快每幅標價自五元至千元不等中有陳國良君之大油畫繪庚子拳匪 
 
 
 

Page 11

 
 
亂後慶親王及李鴻章簽約之圖計價一千元其價值之高頗能引起一般人之注意閉幕之日（二日）有美副領事沙約君偕其夫人到場參觀云 
　　日夜校開學寰球學生會學校部自本學期起添聘敎員多人用全力貫注於敎授訓練諸項冀爲精神上之進步其日夜兩校己於前日（一日）開學新生到者百餘人上午九時爲日校行開學禮由校長朱少屏君演說學生應守之責分夜校於下午八時行始業式由劉由嘉謝馥蓀蘇承業諸君分别補試新生日夜兩校均定下星期一正式授課 
　　介紹部消息寰球學生會介紹部前需諸一廣業工程敎員聞己有人擔任惟機械工程化學工程敎員尙未有人月薪約二百數十元如有歐美回國諸君願承斯乏者可即函逹該會總幹事朱少屏君接洽又該部需請精於英文簿記打字及英文通信之辦事員一人月薪五十元又精於童子軍敎練及田徑賽（用中國口號）之敎員一人月薪五十元有願就者卽可函逹該會也 
[南火車站另鋪缷貨軌道]  
　　華商電車公司往來高昌廟與西門之電車須環繞滬杭鐵路南車站越過舊滬軍營後首之鐵路軌道該處鐵軌盡頭適與電車鐵軌交互如雙十字形目下鐵路局以該處係缷貨專道每日貨車進出甚夥而電車往復尤繁偶一不愼易肇事端故特飭工程處於該道之南另敷缷貨軌線以備行車昨己工程告竣移知車務處騐收實行矣 
[王崧生靈櫬抵滬]  
　　公共公廨王副會審官崧生偕友蔣齡九挈僕沈炳坤至贛省牯嶺避暑其居處適山巖崩壓三人同遭不幸由嚴家熾代將王君遺骸搬至九江棺殮拍電來滬王君長子聞耗偕戚洪某往潯運柩等情三紀本報茲悉王故襄讞之靈櫬係由招商局之江裕商輪裝運下水昨日午後三句餘鐘抵埠將棺暫寄該局棧房旋經其子與洪返寓令籌備喪務之楊庸齋雇工舁至新閘路平江公所安厝俟擇定日期即假該公所開弔至王君生前曾向華安保險公司所保壽險洋三千元己由該公司如數琥交其家屬收領 
[蘇屬乾繭運滬之細數]  
　　蘇省各處所產春夏兩繭業由滬寗火車陸續運滬七月十四以前確數均誌本報茲查蘇屬乾繭現己運輸告終茲將七月十四日以後至終了（八月二十五號）逐批來數列下七月十四由無錫運到十五車計一千八百七十九包十五由橫林運到一車計九十包十七由無錫運到十車計一千零零六包二十由無錫運到二十五車計三千一百零四包二十一由無錫運到一車計四十四包二十二由無錫運到二十二車計二千八百四十六包二十三由無錫運到二十五車計三千一百包二十五由無錫運到二十四車計三千一百七十四包二十九由無錫運到十六車計一千九百七十七包三十由橫林運到二車計一百八十一包三十一由橫林運到一車計四十包八月八號由無錫運到九車計一千三百四十八包九號由無錫運到二車計二百二十一包十三由無錫運到八車計一千零十五包十四由無錫運到二車計三百三十八包十五由無錫運到四車計四百九十三包十六由無錫運到四車計四百五十九包十七由無錫運到四車計五百八十九包二十由無錫運到三車計三百零二包二十一由無錫運到九車計一千二百四十七包二十五由無錫運到六車計八百六十四包以上共由火車運到一百六十九車計二萬四千三百十七包均運至麥根路車站缷入貨棧山海關洋員復磅騐訖由運送處分裝塌車送往各廠查今歲蘇屬乾繭起運至今由火車先後運數共計十一萬一千三百六十七包 
[絲廠工人旡妄之災]  
　　昨日午刻新鐘一時許閘北恒豐路七號門牌錦成絲廠男女工人正在繅絲間旁貯水大鐵桶下午餐詎該貯水桶忽然墜下男女工人不及趨避被壓斃四十一歲二十二歲婦人二名壓傷男工人朱用相及繅絲女工四人當由廠中執事報告該管警署請示一面派人舁送受傷男女工人往醫院醫治聞受傷人中以男工朱用相爲最危餘亦頗重云 
[法大馬路搶案己破]  
　　崇明盜匪陳阿龍朱雲卿沈文一三人於陽曆上月三十號晚十一點半時持械搶刼法大馬路五百零五號門牌廣泰七星牌烟膏店内之大洋二百餘元而逸當經事主開單報告捕房請緝現爲探目沈德福包探金九林孫金禮涂岐山偵悉該匪等匿在法新租界愛來格路維爾蒙路等處當即前往將陳等三人一併拘獲並在朱身畔抄出贓洋一百餘元解入捕房詰據陳等供認搶刼不諱惟稱手槍當時抛棄在途故難交出云云捕頭諭令管押聽候詳細錄供再行解廨訊辦 
[包探偵獲搶鐲匪徒]  
　　法租界大馬路五百二十三號門牌湶源押店主徐福康之妻某氏日前晚間在門首納凉被匪數人上前將該氏手上所戴金鐲一只搶去並開放手槍五響旋經事主報告捕房請緝在案現爲法捕房探目黃金榮包探韓邦逹程子卿王德奎等偵悉該匪等匿跡之處於前晚前往該處拘獲盜匪張子剛張漢卿潘小安張炳臣嚴德清孫金甘及婦人陸吳氏王楊氏厲陳氏等九人抄出手槍三枝一併帶入捕房昨解法公堂請究先據捕頭上堂禀稱該匪等有無另犯别案及一切手續尙未完備請爲展期研訊中西官判張等一併還押准予展期再訊 
[身藏實彈手槍被拘續誌]  
　　台州人洪小寳前日身藏六響實彈手槍在虹口華特路被二百十三號華捕八十二號西捕與包探張金寳查獲拘押捕房己誌昨報昨由捕房將洪解送公共公堂即由張探禀明查獲情形將抄出手槍子彈呈請中西官察核之下當諭被告帶回捕房候澈底查明再行解訊 
[包探又獲身藏手槍人]  
　　錢牛奶張金三張良在三人身藏實彈手槍在西華德路徘徊圖刦被匯山捕房華探目蔣榮生與六十二號西探目柏生查見一併拘入捕房經捕頭詰得錢等似與西華德路二千二百六十四號門牌某姓家被刼一案有關因飭嚴行收押聽候查明澈究 
[釐卡司事解捐被搶]  
　　昨有李姓投靜安寺捕房報稱伊在滬西周太僕廟釐卡充當司事奉卡員命押解上月份捐稅洋七百餘元往南巿捐務總局呈繳雇乘黃包車行至愚園路某洋房門首爲匪徒多人截住嚇禁聲張將欵悉數刦去請爲偵緝該捕頭立即派令通班中西探捕馳往兜拿匪己無踪該探等遂回禀捕頭請示 
[三誌北福建路越貨傷人案]  
　　台州人陳梅記糾黨持械搶刦唐家弄（即北福建路）五百五十二號門牌新陽館主婦沈潘氏所戴值洋一百二十元之金鐲一只並開槍拒傷該氏腿際由捕拘解公堂訊判押候查明再核等情兩紀本報茲經包探金福壽查得該匪尙有同黨二人匿居法租界貝士爾路十五號門牌因即協同法捕房包探密往查拿詎該匪等己聞風逸去致未就獲該探等只得據情回禀捕頭請爲核示 
[通緝太倉縣刦案盗匪]  
　　松滬護軍使署昨接李蘇督軍咨文云據太倉縣公署曁水警一區第五隊隊長池耀宗呈稱案查太倉縣境茜涇鎭事主王天祥銀樓於五月二十六日夜間被盜三四十人執有槍刀等械侵入行强搶刦一案業經緝獲夥盜沈筱榮盛嘉明二犯詰據供認聽糾往搶得贓分用不諱盜首爲熊先生（泰州人）徐南其即小塔餅（寗波人）小錢郎（常熟人）李惠明（上海人）高阿炳徐根生牛肉全生（均浦東人）老相中（福山人）施松狗（崇明人）羽黨衆多各處盜案皆伊主謀前年魯家滙吕港及去年之唯亭浦東之川沙等處盜刦殺人各案亦伊派夥搶刦近日該盜等又在集議大肆搶刦現居於上海楊樹浦老港一帶案關巨盜屢緝未獲理合呈祈通緝等情咨請飭屬查緝等因當經軍署分飭本埠各軍警一體協緝該逸盜等務獲解辦 
[競育會重行開辦]  
　　本城競育會自民國元年創設模範童子部敎授體育　練合法當時入會人員甚衆嗣於民國三年因發起諸人大　就職他方未克兼顧遂致中止今該會以舊日會員己次第回滬特於前星期日假座北城工商聨合會召集設會討論恢復方法當經公推顯惠民爲總幹事何克明爲坐辦張秉鑫趙秋心張志鵬袁雲樓吳雲俊鮑松張開濟胡竹朋馬存恩劉愼康鄒俊聲等爲臨時幹事并舉肅斆仁爲會計陳志渭爲書記一面刊發章程徵收團員一俟部署妥貼報名足額即行授課云 
[救國慈善團組織勸導隊]  
　　救國慈善團職員劉仁等於星期日在嵩山路事務所開會其到三十一人首山劉君報告開會宗旨並舉行義務學校丁廠進行手續次由蔣信甫提議勸導部發行書報編輯講義（以關於孝弟忠信禮義廉恥爲宗旨）並鼓吹各項商業以促實業之進行衆皆贊成即由編輯主任汪次羅着手編輯以便分派各埠實行勸導 
[明星女學演講註音字母預紀]  
　　山海關路瑞靄里明星女學於本月四號（星期四）下午新鐘二時三十分請吳稚暉君演蓋注音字母論凡學界諸君有意研究注音字母者皆可往該校聽講 
[學校消息三則]  
　　萃英學校北浙江路華安坊二弄私立萃英學校於昨日補行國民科第五屆畢業式得畢業證書者（乙等）高御天陳贊修馬素娟（丙等）羅午豐（丁等）金立勤田仁葆聞是日正午該校主高有耀宴請各科敎員除繆序賓曹楨庭因事未到外餘如施中林曾藻華吕雲彪吳光漢潘澄蔣千朱重明戴渭清陳文鍾張蔚均列席迨鐘鳴二下始各歡散云 
　　振華女學北山西路蘇州路德安里七衖上海振華女學於昨日行開學禮後由校長蔡桐女士報告校務職敎員演說全體學生唱校歌茶點而散聞正式上課定於三號云 
　　培德學校虹口清雲里培德學校學生分會得該校敎員等助力創設義務學校一所專收初等小學生三十名學生除自備筆墨外所有書籍紙張均由校發給不取分文授課時間每日下午四時半至六時定於陽曆九月四號開學有志入學者可速報名 
[閘北二段救火會兩次開會紀]  
　　閘北二段救火會上禮拜三下午八時開常會由隊長徐幼棠提議故議董戴運來送殯事謂戴君任敝會議董多年對於公益事項素具熱心今己逝世理應前往執紼當經議决正隊員便衣前往備隊員制服駐會並於寳山路設立路祭以敬之散會時己鐘鳴十下矣 
　　昨日該會更選會長職董下午三時到會監視開筒者爲袁履登徐乾麟竇耀庭等當場開匭舉定謝蘅牕爲正會長竇耀庭袁履登爲副會長陳維翰爲查賬董尹邨夫爲文牘董徐乾麟爲首席議董朱榜生陶子敢甘熽初陳炳謙洪文廷虞洽卿姬覺彌周肇詠吕耀庭爲議董臨事提出關於會務進行事多件决議付下届會期取决散會時己鐘鳴六下矣 
[染業公所開會紀]  
　　上海寳山兩邑青藍淺批染業公所昨日上午九時開會適值該業全體休息日到者五百餘人該業董事顧藩陳湘濤主任所務顧董因事未到即由陳董報告開會宗旨略謂本公所因受各坊司友迭次要求董事提議對於各布號增加酒資其理由謂刻下百物昻貴所做酒資不敷養家餬口業經本公所調查屬實加之刻下正在提倡國貨不用洋靛專用國產靛青較用洋靛手續增加數倍况做漿全賴麵粉近來麵粉價目有漲無落以致同業大受影響惟增加酒資事件重大對於各布號祗可善於懇商不宜强硬釀出停領風潮衆皆贊成宣告閉會時己鐘鳴十一下矣 
[南滿洲碼頭之歡送會]  
　　愼昌洋行總大班馬昌爾君於昨（一日）乘南滿洲船返國（挪威）當有該行總買辦郁均侯等發起歡送會在南滿洲碼頭舉行會塲懸中挪二國國旗及愼昌行旗電器工界聨合曾旗到會者華人爲李恒林陳月夫張茂生張和生趙金木董醒庚周炳泉吕復初顧鳳寳李廣福馮阿金西人爲亞軋申拉生凡波海立司地脫漫等中西八十餘人一時鞭砲齊鳴旗幟飛揚末由馬君輪敬一杯致謝及至李恒林處則敬雙杯蓋李爲電器工界聨合會及中華工業協會兩會代表也至七時賓主乃盡歡而散 
[古巴公使函述本國商業]  
　　上海總商會接古巴民國駐華全權公使巴邇的君函云（譯文）上海總商會曾長先生大鑒敬啓者本月十七號據法國政聞報所載古巴共和國商業發逹情形係轉錄紐約晚報其中叙事均屬確實無訛際茲擴張中古玫國商業前途與貴會殊有裨益故特將譯文附奉一册尙祈台覽爲荷 
[常熟疫症盛行]  
　　基督敎佈道團義勇衛生部近得常熟急報以疫癘潛行死亡漸多前由西醫陳富文專人來滬所購大批痧藥鹽水針去後數天業己罄盡茲又遣人蒞申向中英大藥房等處續購需用藥品以備專回常熟救急云 
[烟台警廳長派員來滬採辦制服]  
　　烟台警察廳長張嘏臣委派行政科員董襄臣來滬探辦秋季制服業己辦齊於昨日乘輸首途 
[梅檢察長銷假視事]  
　　上海地方廳檢察長梅伯孫前日接杭州原籍來電得悉父病甚重當即請假回里茲因乃父病勢己减是以梅檢察長於昨午由杭乘火車返滬當即蒞廳視事並呈請銷假云 
[三次騙飾敗露之科罪]  
　　公共租界南京路方九霞銀樓於上月八號被鎭江騙子陳貴生設詞騙去值洋七百元之金鐲六副金壓髮四隻項練表練各一條日本金四開兩枚表件兩件逃匿無蹤直至前日下午該騙子怱至南京路三百九十二號門牌竇成德記銀樓揀選值價五百五十元之金鐲三副金戒兩枚囑該銀樓夥龔元昌陳錫章偕同送往東亞旅社三十二號房間取價襲陳二人以前聞方九霞遭騙亦係令夥胡梅堂送往大東旅社四十四號房間於升電梯時爲騙子將飾携去故恐復遭騙局足登電梯手持飾物堅不肯放陳見難售其奸頓形張皇遂爲龔等察破喚捕拘入捕房經　頭詰悉前情飭即將陳收押昨晨由探陳維坤與九十五號西探鼐鐵傳同三銀樓夥胡梅堂龔元昌陳錫章將陳貴生解請公共公堂即由中西包探偕三原告分别上堂證明被告騙飾情形請爲訊究詰據陳供向爲掮客此項飾物係由做雜糧生意之某甲託辦不敢行騙求宥俞襄讞核供以該被告三次欺詐贓證俱在豈容諉飾遂商之美副領事約君適用新刑律第三百八十二條科刑期三年諭將陳押往西牢執行期滿逐出租界 
[控告滋擾案展期再訊]  
　　江北人凌麗堂王春樓錢士元陸如寳四人昨延逖百克律師代表至法公堂控同鄉人陳家奎李錦福李貴生三人於前晚至原告等家中無故滋擾此案原被皆因與錢起釁雖係民事因被告等迭至原告家吵閙致涉刑事範圍被告等己經巴和律師代表辯護現巴律師離滬避暑约一星期到來請求堂上准予展期研訊並請着被告等保出後不得再往原告家滋閙等語詰之被告等供民人等出外不敢再至原告家中吵閙中西官判陳等在人仍交原保出外准予展期七天再核 
[一女兩嫁之訟案]  
　　崇明人季應亭年逾弱冠向在本埠提籃橋爲茶食店生理其原籍家中曾聘女子沈杏郎爲妻於九歲時過門童養今杏郎己十九歲本年三月間杏郎怱然失踪以致應亭之兄季春元與杏郎伯父沈再興涉訟於崇明縣署訊判各自找尋在案但杏郎實由伊姑母領至上海初住恒義公客棧繼由周友才嚴義芳王吳氏等爲媒將杏郎許與本城三牌樓張家弄宋魏氏之子榮林（鞋業）爲室議定聘禮洋一百十元於舊曆七月十七日由宋氏母子用馬車至該棧迎接杏郎到家成婚昨午季春元沈再興等帶同多人尋至宋家將杏郎扭住意欲同回故里宋魏氏遂出外喚警將季沈併送一區二分所經王警佐研訊之下又派警將媒證周友才嚴義芳王吳氏等獲案當以案涉刑事立命備文將一干人證押送地方檢察廳究辦 
[回國華工與寓主之互控案]  
　　新由英國回國之華工海州人石有齡假寓胡家木橋江北婦人沈陳氏家日前石在五區三分所控氏子沈小喜子强取伊金鎊十六枚小喜了亦控石與其母私通經唐警佐命解司法科請辦前日經段科員提訊詩兩造口供堅執如前段科員諭令一併還押候飭傳該處附近鄰居到案詳詢究竟再行核辦 
[兩押犯病斃]  
　　軍事案犯周尙起經護軍使署軍法課訊供收押茲因患病發送新普育堂醫治又陸梅閬因姦案發覺經地方審檢廳判决監禁五個月發送分監執行亦因患病送往新普育堂醫治各在案茲悉該兩犯均醫治無效於昨晨先後斃命經地檢廳先後委賀沈兩檢察官毛沈兩檢騐員蒞堂分别騐明周犯因無家屬令由善堂棺殮陸犯由屍姊到堂自行棺殮 
[吞土販土分别押儆]  
　　廣東路正豐街上海樓客棧經理計阿新因吞没陸文元值洋三千元之紅土三百七十五兩經陸友函告捕房派探將計陸兩人一併拘解公共公廨傳同海關水手俞濤瑞迭次訊供判計陸兩人押候會商判决在案昨屆宣判之期由捕將計陸兩人解廨該兩人之代表律師均到堂候示至鐘鳴十下由俞襄讞會同美思副領事升座刑庭磋商之下以計阿新專事盜吞他人所帶違禁物品使人不能告發可惡之極判計禁錮西牢八月而陸文元不應私販烟土破壞烟禁着押四月分别示儆 
[判押賣吸鴉片之主客]  
　　寳山人萬金生在山西路（即晝錦里）聚源烟紙店樓上開設烟間被總巡捕房捕頭偵悉於前日派令中西包探前往查明屬實當將萬與烟客王菊仙華裕卿陸阿生連同烟具三副一併帶入捕房拘押昨晨解送公共公廨請究經中西官訊供屬實以萬破壞烟禁判押西牢三月王華陸三人各罰洋五元充公無洋均改押五天烟具銷燬 
[談家宅之搶案]  
寳山引翔港附近之談家宅談姓家前晚被匪數人撞門入内各持武器事主見來勢兇猛不敢與較任彼翻箱倒篋飽掠而逸事後檢點計少去衣服數十件開單報告五區四分所請緝謝警佐聞報親往察勘一週返署後立命長警等留心跴緝贓匪務獲解究 
[崗警查獲刦案嫌疑人]  
　　閘北四區崗警前晚在大統路底查獲嫌疑人周守清一名並衣服數件聞與江灣某姓刦案有關張署長命收押聽候訊究 
[搶匪押候質訊]  
　　吳福卿姜阿三與在押西牢之洪彩東張生在北蘇州路串攫西人表弗倫之現洋時表經滙司捕房中西包探將吳姜兩人獲解公共公廨押候訊究在案昨晨由廨復訊據西探目泮林華探王桂生相繼投案訴稱吳亊兩人於六月一號在北蘇州路串搶西人時表現洋其同黨洪張兩人早經拘案訊明判洪押西牢半年張押四月當時吳姜兩人被逃現己獲案請爲訊辦中西官得稟向被告兩人略詰一過判仍帶回捕房候提同在押之洪張兩犯到案質訊再核 
[攔搶女工金飾]  
　　向在小沙渡東洋廠爲女工之嚴阿大於前日傍晚放工回家行經北曹家宅地方突被無賴徐進才錫江阿四小弟等攔住去路搶去頭上所帶金器數件當經該女投報曹家渡警察分所經巡官岳祝山帶同長警吕萬盛等前往追獲徐進才一名餘被逸去昨日轉解司法科訊辦 
[婢女窄竊飾禁押九月]  
　　北四川路求志里九百七十四號門牌居戸謝慈雲指控十七歲婢女李川妹與比鄰某粤人家十四歲婢女凌東彩串竊值洋三百元之金鐲金戒等物逃逸等情由探將該兩婢獲解公共公廨訊押在案昨晨由廨復訊原告投訴前情訊之李婢供稱係王母與凌東彩串竊賣與不知姓字之人祇得洋五元是實而凌東彩亦承認串竊關讞員核供商之美思副領事判李川妹押女所九月凌東彩姑念年幼從寛交其主領回管束 
[過犯竊取銅元]  
　　三次過犯三阿毛闖入海寗路二千珵百八十八號門牌揚泰鶴家竊取銅元三百數十枚圖遁被捕查見將人贓一併拘入捕房押候解廨訊究 
[道尹公署批示兩則]  
　　青浦縣學生凌實荃呈爲學費不足請求補助由呈悉該生請求每年補助學費銀二百元是否可行仰候訓令青浦縣知事查核辦理 
　　青浦縣民黃意清呈爲久擱不批追呼無效叩求檄飭進行並令宣示由據呈佃戸沈富星拖欠田租屢催不繳旣經呈縣追究何以延不批示片面之詞殊難憑信候令青浦縣知事查案核辦 
[縣署批示三則]  
　　領袖代表曹華章呈爲組織淞滬駁船公所整頓航規維持商業懇請立案給示由呈悉該船商等爲整頓航規維持營業起見事屬可行惟據稱聨合十六帮代表共同組織該盤戸究竟如何分帮每帮是何名稱各帮船隻侒各有實數若干艘均未明白聲叙且呈内連署人列有三十餘人而僅統稱爲各帮正副代表並不按帮分列究竟該代表等是否爲業中人由各帮船戸所公舉對於各帮全體能否確負代表之責事關創立團體擬訂規章須得同業公議允洽以期周妥仰即按照指飭各節詳晰叙明並由各帮各代表簽名分别開列呈候查明核辦章程暫存 
　　周立成等呈爲校長資格不符請求面試由呈悉查王子明果有誤人子弟藉學歛錢情事自應在取縍之列惟所呈是否屬實亦難盡信一面之詞昨據縢世全具呈己經批示並令縣視學查實具復矣仰候復到再行核辦 
　　膝世全呈爲朦請私立學校希圖漁利有害敎育田呈悉查前據王克修等呈請擬辦國民學校聘王子明爲校長等情當經批候縣視學查胆核辦嗣據節次具呈請准立案又經令委縣視學前往調查據復設校於圓通庵内似無糾葛生徒三十三名敎授尙能如法即經推予備案並據王克修等呈准給示在案據呈王子明希圖漁利有害敎育各情如果屬實何以僅祇該民一人具呈一面之詞未可憑信惟事關敎育前途究竟是何實情姑候訓令縣視學便道查明呈復核奪 
[誌謝]  
　　昨承商務印書館贈第二百零四　英語週刊一册謝謝 
來函 
[上海學生聨合會答尹其杰函]  
　　其杰先生大鑒拜讀來函藉悉先生熱心愛國不勝欽佩惟函中所云對於敝會不無誤會之處田敢一一解釋伏乞垂察自商學聨合促進實業會成立以來敝會以未曾研究其辦法洞察其利弊故不敢遽言贊同與否外界不諒來函詰責是以有兩次聲明未嘗預聞藉使敝會與商學聨合實業促進會有何等關係而曰未嘗預聞則該會詎願置之不問乎費公俠以個人名義參與其事（費君亦經登報聲明）未經敝會委派焉能代表敝會意見足下謂商學聨合促進實業會之學字即敝會之學並謂事實俱在莫可掩飾名雖獨立實與敝會分組無異嗚呼是何言歟若不信個人而可疑及團體則劉輝嘗冒全國學生聨合會北京代表名義在寗撞騙矣謂全國學生聨合會爲謀財機關可乎周潤甫周韶琴與敝會無一面之交情一字之來往敝會且不知其人之修短老少遑論伊籘洋行買辦與日華洋行跑街耶足下不加審察遽加入罪此敝會所大惑不解者一也振華堂洋布公所謂己託敝會代爲運動是否己得敝會同意敝會有無派人代其運動人非盡盲不難查詢今事之眞假未經考究遽云敝會於日貨公售事實爲黑幕中人何所據而云然此敝會所大惑不解者二也抵制日貨敝會始終堅持以暑假期内會員星散稍形冷淡上課後自可繼續演講鼓勵人心何謂忽改初衷何謂無學生資格欲加人罪何患無辭此敝會所大惑不解者三也瀏覽大札初謂足下詰責敝會必有眞憑實據何料末段尤有「貴會對於促進實業會之公售日貨是否贊成抑反對」等語可見足下對於敝會之是否與聞猶在疑信參半夫疑其有可也疑其無而信其有則不可足下始信其有終疑其無初日「事實俱在」曰「顯且明矣」末曰「是否贊成」足下明逹何前後矛盾至此總而言之敝會宗旨正大心地純潔有利於國家者當贊助之有害於國家者當反對之促進實業會之利弊未曾細察以前不敢表示區區此心可質天日知我罪我在所不計言辭急切有冒威尊尙希鑑宥上海學生聨合會謹啟九月二日 
　　又該會評議部致尹其杰函云其杰先生惠鑒來書敬悉敝部准於明日下午四時召集緊急會議討論此事務請於開會前將執事所得關於此事之證據盡行見示以便研究上海學生聨合會評議部啓九月二日 
雜評二 
[殖邊房屋封閉（庸）]  
　　殖邊滬行倒閉以來商民受該行倒閉之牽累要求清償力竭聲嘶迄無效果而所謂催兌殖邊商困事務所者亦久己不聞其聲息蓋債權人知呼號之無益己心灰意冷矣 
　　據西報消息殖邊房屋今己由某債權人請求公堂封閉此爲該銀行最後之結果亦即債權人對於該行最後之絶望然而彼不負責之殖邊總行固依然營業興盛也嗚呼 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　垚夫 
　　自由談三字皆用當代名人字跡每星期調換一次今日係侯堯夫先生手書 
新談 
[蛇苑見聞錄（中）] [  雲舫]  
蛇苑之中復析爲三大部分二爲最毒之蛇而設一以供養較有趣味之蛇類如無能爲害之麥塞弱納種Msrouranas是也布坦覃蛇苑之正舍外復有小蛇苑一所乃巴西博士專於此處研究各毒蛇之食料習慣以及毒蛇咬傷之治療妙法者聞巴西之蛇有兩種即前所言克魯泰兒與波秃勞勃也此等惡蛇盤桓於南美洲熱帶森林中性極喜卑濕之地不善與人角鬭而所噬嚙之處率多傷人旅客經過此間者動輒爲其所擾賴有巴西卡爾邁特諸博士之發明不至於死也考波秃勞勃最毒其所噬嚙輒分解人之血液口中毒針自血管拔出時每釀成内部之流血Ｌnternal　Haemonhage旋至肝腎頭腦諸部皆將患血盈Ｃongestion之症則殆矣至若響尾蛇之爲害處則在令人血液呼吸上大受損壞其末也可以釀成癱瘓之疾二十四小時内不能復活矣 
　　卡爾邁特所發明之血清禦毒法僅限於普通毒蛇之類若以移之治巴西毒蛇所咬傷者殊屬罔效蓋南美洲所產毒蛇性各相異每蛇須用專藥方能濟事是以巴西博士製爲兩種血清一曰治波毒血清ＡNTI-ＢOTHROPIO　ＳERNM以治波秃勞勃種所噬之毒也一曰治克毒血清Ａnti-orotalio　Ｓerum以治克魯泰兒種所噬之毒也兩種血清一經注人受毒者之身體則與蛇咬之毒相尅Neutralize而其毒自然消滅矣然猶慮受毒者不知其究爲何種毒蛇所噬也則更製爲第三種血清曰普通消毒血清Ａni-ophidian　Ｓerum以治諸爲毒蛇所噬而不明其蛇之種類者此等血清多由驢馬釀成顧馬之知覺極敏不能耐毒巴西博士特以毒汁一米里格蘭Millisrlmme百分之五注入馬體每隔五六日再注少許而馬不知毒矣如此者一年馬體所出血清不下一格蘭而馬無絲毫害此種血清力至强以治專門毒蛇所囓傷處極效若以治普通毒蛇所咬者則以不同類之强性血清參雜之成矣至於蛇之毒汁所從提取之法則由苑中人以所攝各種影片示予知過半矣 
新智識 
[童子軍游戲（續）] [  上虞陳伯源譯]  
（二）腕力競賽 
　　此種游戲一員即可舉行兩臂左右伸作一字狀兩肱前折高低與腰等兩手緊握闔之（使兩手之指關節一上一下）用力逼壓兩不相下爲準 
　　久之下腕推上腕漸升及客由腕再逼之下如是輪流 
　　此種習練雖可輕忽荀時而爲之奮力行之則於肌肉之增長大有效果也然初行之時不宜久 
　　此種游戲二人亦可舉行二員相向而立兩臂向前平伸互相合掌相與奮推向後退者問負 
（三）北面面事 
　　二員合掌對峙各使用力曲其他之手腕試使他員跪下而後己 
（四）足角 
　　二員背手相向各以一足而立一足抗敵有雙足先落地或倒仆者則負 
（五）　力 
　　一員仰面而臥一員捧其首扶而起之 
臥者試侃身軀傴直不稍曲折藉頭其背之健弱否（完） 
雜錄 
[名人風流史（一）] [  瘦鵑]  
　　囂俄（法國大小說家大詩人）（上） 
　　『吾一生無足取所可取者惟愛君耳吾目中但見君心中但思君呼吸中呼君夢寐中夢君意念中則欲息息近君吾之愛君也似由天定有不容不愛者在』凡此情摯之語爲法國絶世美人薏麗愛特露侰　Ｊuliette　Drouet情書中所發五十年間其寄囂俄ＶiotorＨugo之情書凡萬餘通幾掬其靈魂納之行間蓋二人之相愛深矣 
　　囂俄之初見薏麗愛特露伊也在一千八百三十二年之春在一美術家之跳舞會中是時囂俄年少貌美己以詩文躋於榮譽之境薏麗愛者爲福葉爾城一縫工女翩然來巴黎投身鼓舞場中香名姚一時以第一名女優聞說者謂其通體姼麗若足以繫缚人者囂俄詩人也恒於詩中描冩美人漠然不爲意顧乍見薏麗愛則心驚其艶色動而口噤逡巡避去迨六閱月 
[雅典衛城之風景]  
　　雅典之衛城爲橢圓形係築於雅典城中一高邱之上衛城中有在建築甚多惟大抵爲希臘之各種神廟其最大者爲亞西娜女神廟係建於紀元前四百三十八年此廟建築旣良雕刻像尤精蓋其時正希臘極盛之時代也紀元前四百八十年波斯入寇及紀元後一千八百二十二年至二十九年希臘與土耳其戰爭期内雅典之衛城大受損傷其中神廟半被焚燬干八百八十五年至八十八年希臘之古物學學會將衛城開掘所發見之雕刻像及陶器皆異常精美由此可見紀元前六七世紀中希臘文化之盛上圖爲希臘京城雅典之風景圖中之高邱即世界著名之雅典之衛城也 
　　後始力鼓其勇以愛慕意告薏麗愛薏麗愛驚喜亦具道一見傾心意於是痴魂栩栩遂雙飛而入情愛之宫矣 
　　薏麗愛樂極則以曼眸朱櫻向囂俄嚦嚦言曰吾一生無足取所可取者惟愛君耳自是二人瀝誠相守似覺世界中惟彼二人無復第三人者二心耿耿願長處於情愛之陽光之下以冀永樂雖死不能析也 
　　囂俄著述少暇恒流連於聖但尼司街薏麗愛居宅中或造其劇場爲文學上之襄助二人俱暇則相將赴郊外以遊眺爲樂極樂之餘幾忘此身尙在世界薏麗愛固工修飾着條紋短裳其下垂垂四覆如羅蓋六寸膚圓御白絲襪玉肌掩映如雪酥胸之次加一軟羅小披肩首冠玫瑰色廣緣花冠繫以玄色羅帶相映益艶行時挽所歡臂嬌怯若不自勝而頰暈玫瑰則似與花冠爭妍矣 
　　然天下歡樂之事每苦其壽命之短恬管未輟哀弦張矣薏麗愛者天賦以絶世姿則亦未能免女子虛榮之病起居服御靡不踵事增華所入旣不數則不得不乞貸於人歷時旣久爲數乃不資債家向索苦無以應於是日聒於門謂將貨其家具亦有詣劇場謀攫其俸給者事發爲囂俄所知二人沈酣之情夢遂因以破而情天中黃金之日一時亦黯然無色矣 
　　囂俄性固剛烈怒斥薏麗愛之侈薏麗愛默愛無辭但有嬌泣己而怒解憐愛之念復大熾遂允代償其債屬後此持躬以儉勿復爲豪華無益之事薏麗愛唯唯 
小說 
[報復（續）勃列敦奥斯汀原著] [  凭虛]  
　　醫生示二人以鐘之背面其上鐫字數行曰『以是紀愛情之時刻時刻縱有盡日而愛情則永無己時也瞿而斯惠存汝最愛之麥賽兒贈』醫生向二人痴望幾若發狂又大呼曰吾妻丨吾妻丨噫麥賽兒丨麥賽兒丨卿何往乎丨卿何往乎丨是時二人亦起立惶駭不知所爲己而營長始以手掣醫生之腕柔聲問曰吾友吾等亦能相助乎醫生不理以沉暗之雙眸逼視二人之面若欲覓其仇敵又移時始大聲曰聽之此鐘爲吾妻贈吾者吾二人之結婚純爲戀愛之結婚吾愛彼彼句言至是稍息氣憤激若不續又曰大戰之前吾實習於坎白萊吾二人居於郊外之一屋狀亦類此者至一千九百十四年八月吾乃應徵入隊隨軍往勞倫吾愛妻則獨居家中吾以爲甚安亦不以爲念嗚呼汝知何如德人長驅而入盡陷國境之此部戰壕互築砲火互加而吾家吾所最關切之愛妻陷入敵境矣嗣後吾遂不聞其音亦不復能見之矣吾傷心頽志者四年及今吾軍前進得過故鄉吾則亟尋吾屋則惟殘屋廢磚堆積於暫壕兩畔而己嗟吾愛妻不知何往矣而今則得此於是屋醫生言己以兩手掩目頻摇其首營長憤然日問彼婦彼必知之喬丹曰惜彼夫死矣否則吾儕得供即可治以軍法時醫生返鐘於爐上而色加厲出記事册書一頁而撕之曰吾行得其實喬丹請鳴呼鐘鐘鳴一衛兵入醫生曰趣以此紙授主母衛兵受命疾出三人又復默然其二爲此怱起之意外所惑神思不定疑在夢寐而其一則緊嚙其唇凝視室隅不少動移時忽又啓唇狂呼曰麥賽兒丨麥賽兒丨吾愛丨吾將得汝實情若遇必要吾將爲汝報復是時室門忽啓德少婦珊珊入怯然低聲曰諸先生何事見喚醫生聞聲舉目起視旁立之二軍官急察其面則大詫其容色之善惟眼角問略帶閃光異於常日醫生曰夫人請入聲温而柔惟含有一種音調二人聽之雖不解德　而覺其實有命令之意少婦聞語徐步入惶怯現於顔色醫生則移一椅於火次復柔聲隠命曰夫人請坐少婦低首默然坐兩手懼而顫動醫生命二人亦坐而己則仍立以背向火俾少婦仰視弗見架上之鐘少婦惴惴不自安急欲知見召之理醫生微笑向之曰夫人吾儕於夫人搜集之瓷器古玩至爲欣歡此似法國物然否少婦微頷其首徐曰然先生言己以舌潤其唇兩手亦緊握置諸膝上營長與喬丹聞諸後注視婦面彼等雖不識德語然瓷器二字音固相同聞之　立辨二人之何意醫生又曰吾意此等物殆均逐年增置者乎少婦偷窺醫生之面答曰然也醫生曰選擇精當吾賀夫人乃有如是之鑒别力不識夫人亦能指示一二否吾儕於此多不辨優劣也少婦曰吾不能吾於瓷器絶無知識此純爲吾夫所集吾陳之特爲紀念耳 
[自由談之自由談] [  不冷]  
　　一黨各國無獨一之政黨者有之其惟中國之今日乎己未己自行取消　今所存者僅一安福而己其殆以臭味之臭他黨不敢同聞耶 
　　翠岑秋葉陳伯源南湖靈園南園柳遺俊時劉雲舫亞鶴劉麟生雄倡諸君鑒八月份辱承投稿略備潤資請各具條蓋章並書明住址向本館會計處支取再書明住址時字跡須投稿時同因前曾有人冒名領資也此佈編輯部啓 
 
 
 

Page 15

 
 
   
 
 

Page 16

 
 
   
 
