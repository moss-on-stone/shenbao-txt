# 1901 - 227 - 4910249

 

Page 1

 
 
[開售九通股票] [  上海圖書集成局啓]  
　　自本年四月奉皇太后懿旨照博學鴻詞科例開經濟特科旣而又降上諭以翰林院爲儲才重地令編檢以上各官專課政治有用之學不得仍以時文小楷爲工迨七月十六日又奉綸　明　八股鄕會試及生童歲科兩試均以中國政史事及各國政治　學命題考試試差庶吉士散館進士朝考殿試亦如之朝廷作育人才孜孜求治士生斯世誠不可不究心經濟以期收實效而宏遠謨惟由古以証今因中以逹外淺深本未次序秩然士人懷用世才非通知時事固不足以裕經世之猷而欲通知時事非博考昭代典章歴朝政術亦何以　源竟委見諸施行因思九通一書經累朝碩彦通儒增訂搜輯典章政術蔚爲大觀木板卷帙浩繁價値昂貴購者不易本局爰仿從前圖書集成二十四史例用新鑄大號鉛字排印成書卽日　售股票每部僅收回人工紙墨等費洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年六月再取欽定　三通一部十月再取正三通一部盖甫及一載而全書已可　成股票所印無多售罄亦不再印有志　世者請從速購取愼毋貽他日交臂之悔也至是書之帋墨精良校讎元密本局另有樣本可以　時取閱售票處上海在申報館申昌書局此外各處如江蘇蘇州文瑞樓書坊鎭江文成堂書莊揚州　文閣書莊文樞堂書莊江甯詞源閣書坊　江杭州申昌書局湖南長沙愼記書莊岳州江左漢記分局湖北漢口江左書局愼記書莊鴻文順記書局沙巿江左漢記書局宜昌江左漢　書　江西南昌文盛堂書莊四川成都河南開封廣東廣州廣西桂林福建福州均愼記書莊直隸京都天津均電報局以便諸君子就近購買異　出書亦卽由分售處檢發非特省轉寄之煩亦藉以慰先覩爲快之心也肅此佈陳伏維雅鑒 
[論課吏]  
　　國家設官本爲民也官能治民民受其治則國家何難平治哉若僅有治民之名而無治民之實則雖南面以臨刑驅勢迫　雖隱忍者一時而其不能受治之心必有不能終日之勢則國家安望能長治久安耶言乎爲治則秩無論内外職　論崇卑英不有治民之責而與民最親而最近者則莫如州縣一國者州縣之所積也一縣得人則一縣治一州得人則一州治疆吏政府可以坐致太平莫非州縣之是藉是州縣於治亂興衰之關繫顧不重耶朝廷亦知州縣關繫之重故愼其選擇嚴其考察俾地方收得人之效以期有治無亂無如選擇雖愼考察雖嚴而州縣之能實心治民者仍十不得一百不得一豈州縣中竟無人才耶抑選擇之未當考察之未周耶不知人才以磨練而始出斯時事始肆應而不窮選　考察雖爲吏治之本究未能盡吏治之要也用吏如用兵然兵當招募之時定以年歲量其身材騐共精壯挑選非不愼也不准譁譟不准滋事營規非不肅也臨陣而退倒戈而北者殺無赦立法非不嚴也用兵如此宜乎所向無前無戰不克而乃退縮如故竟至無一兵之可用是豈挑選立法之過耶皆由未經訓練之失耳用吏亦猶是也僅恃選擇考察而不事訓教與驅不教之民以戰及敗而治以軍法何以異耶此古人所以有學優則仕之說焉雖今之世　未嘗不取學人以爲仕故數百年中人無不以科名爲重然通藉之輩非不文理優長惟專事於八股而素無實學以之從事於薄書錢穀其茫無頭緒幾與不學者等正途如此又遑論保舉捐納者耶人謂捐納之人惟以資財之多寡爲職分之崇卑雜流並進固少通才若保舉一途在上者必確見其行詣事跡始肯登之薦牘非但較勝於捐納且較正途當更有把握何以一例視之耶不知近來之保舉專事情面競尙夤緣名爲保舉其實與捐納無異故在上者不欲整頓仕途則已如欲整頓當不分何項概爲教訓庶人才可以輩出吏治可望振興敎訓之法固莫善於設館以課之從前各省課更或每年甄别一次或月課一期猶之書院之散卷無論其中不免搶替之弊而月僅一試有名無實雖課猶之不課也乃閱昨報補錄課吏條約則非同從前之敷衍了事矣旣須入館肄習限以時刻定以課程館長如師肄習如弟而猶恐有塞責之弊付以日記册按期呈閱以考勤情以别優劣廣購有用之書以饜飫之竭籌經費以優奬之吾知數年以後在館肄習人員卽不能者抱經濟之才而以之握篆綰符自不至如面牆而立此固整頓吏治正本淸源之法也且如此辦理非但仕途中可望人才蔚起而世之縈情仕膴者亦可知旣人仕途尙須力學斷不能以枵腹從事僥倖一官若有志顯揚自當未雨綢繆精求實學卽捐納不停吾知亦斷無有贸然納資者矣李大中丞之創設斯館其功不亦偉哉所願各疆吏倣而行之庶各省吏治皆有起色中國轉弱爲强之機其在是乎 
[本館接奉電音]  
　　昨日午前九下鐘越三刻時河南府行在飛電傳來上諭一道敬謹譯登○九月 
十六日行在内閣抄奉上諭本日召見之浙江候補道許貞幹著以道員留於原省遇缺卽補仍交軍機處存記欽此 
[蹕駐河南]  
　　昨日上午本館得河南府電報云九月十六日未正皇上恭奉皇太后慈輿行抵河南府城駐蹕召見東河總督錫昌浙江道員許貞幹并由軍機大臣傳旨隨庖及路辦差各人員自十七日至二十一日聖駕在河南府城駐蹕五日然後啓行按河南府係周時王畿武王定鼎　鄏周公營東都王城卽郊邑也又徙殷民營下都爲今府城東二十里後平王東遷卽居王城東漢魏晉及後魏太和中皆都此惟不在周時之王城而在下都耳 
[委解貢品]  
　　漢口訪事人云湖北軍裝局總辦金峙生太守前在上海購備貢品業已如數解鄂督憲張香濤制軍委徐穉蓀觀察解至汴中聞起行之期定於本月下浣 
[擬裁世俸]  
　　蘇州訪事人云江蘇巡撫聶仲芳中丞以邇來時事多艱帑項奇絀擬將標下世襲雲騎尉等月俸及候補各武弁薪水一律裁去此中人聞之頗懹憂慮 
[軍節蒞蘇]  
　　蘇州訪事人云長江水師提督程從周軍門因有要公於九月十一日乘某小輪船至省拜會江蘇巡撫聶仲芳中丞互相商議襜帷小駐旋卽遄回 
[觀察引退]  
　　漢口訪事人云署理湖北武昌鹽法道逢子政觀察業經缷事聞觀察春秋已高頗懷引退之志曾於日前禀陳督撫兩憲不識能允告歸否 
[學政丁艱]  
　　沙巿訪事人云湖北提督學政蔣大宗師因黄州閙考一事遂萌退志朝廷准其所請另簡彭太史述爲督學使者兹聞太史有丁艱之說未知確否 
[示榷烟膏]  
　　欽加按察使銜總辦江西通省烟膏捐局補用道丁爲出示曉諭事案照本年七月初三日奉撫憲札開近來時事多艱一切整軍經武育士養民之政無一不須興辦在在均需鉅欵鴉片烟有害　閻　照廣東等省 
 
 

Page 2

 
 
所辦烟膏捐俾濟要需并藉重征以爲禁戒之法飭卽遵照總辦江西通省烟膏捐事宜妥議章程先就省城開辦俟有成效再委員赴各郡一律照辦等因奉此業經詳定章程於八月初一日設局開辦現在省城城廂内外土膏各店以及烟館俱已照章認捐按月照數繳局所有各府廳州縣自應杏照定章律舉辦除分派委員並札行各府廳州縣印官會同辦理外合行出示曉諭爲此示仰合省土店膏店烟館人等一體遵照須知此項烟膏捐係奉撫憲特札飭辦事在必行如廣東江蘇湖北等省俱已收捐有案不獨江西一省爲然况省城各店俱已遵章認數繳捐當此時局孔艱爾等踐土毛食同兹覆幬務各勉圖報効以濟要需一俟委員到境會同印官查明各土膏店及各烟館共計若干家每日銷數若干即行遵章具結認捐隨時繳由本處地方官代收轉解仍先塡發執照以憑稽核至各店戶烟館領照繳捐並無分文費用倘有不法痞徒或書差人等藉端需索許卽指明具禀地方官隨時拿辦不稍寛容爾等均宜激發天良毋或違抗如有刁徒阻撓亦必從嚴拘懲决不寛貸其各凛遵毋違特示 
[照登廣東鄕試題名錄]  
　　每値各省鄕試之年本館例於揭曉時將全榜由電飛傳以供諸君子先覩爲快雖縻多金弗惜也顧電碼多至數千百號怱促不無訛悮致翹盼泥金報捷者姓名一不脗合反不免回惑於中本館良用歉然因於今歲東粤秋闈先期諄囑友人覔取刊板題名錄昨由輪船飛速郵到爰即錄登亥豕魯魚諒稍免矣閱者鑒之盧宗璜張度李嘉榮劉瑞淸吳允全黎湛枝陳政宣湯扶輪區大元陳宗照劉政樞楊英鄭景騫關賡麟李翔燊陳有康李成珍林梅温重儀鄧紹勳李植槐謝壽康勞維章高會仁劉運煕張衡皋劉鋆林勳堯張易疇黄佐槐鄭濂潘應祺李祖蔚魏恒陳邦杰李潤玉楊玉衡桂廷鑾黄震川崇耀岑光越梁兆盤管廷鑑鄧家仁李履政張濟楫陳金祥周鶚芬陳秉樞談海謝昭常張昭芹朱維翰王柟蕭鳳翥胡衍鴻司徒臣朱世疇黎鸞藻蘇永康連燊楊樹芳邱宗弼羅乃璣郭策黄謙徐先正朱崇年徐通儒黄式煥鄭道鏞周壽年王炳文黄桂榮王心鏡容體正何作權馮國華鄧殿華李獻廷譚國鋆黄應均葉仕洪何銓繩許子釗許炳芬岑冠鋆何文蔚梁式梅倫明葉其臻崔樹芬馮棟芳方瑞麟連作霖翟煥彬麥祁潘恩蔭楊鼎元王克中鍾毓麟唐偉琛盧朝芬曾家蔭葉寳麟高億關祈余寳勛高康民蘇祖煌林均成李寳鈞陳元龍陳乃儀楊漢章莫鴻秋胡樹培盧栻陳繼芳鄭紹材梁鼎元陳頌文梁元楷李燮垣鄔寳瑩李炳昆李炳奎官政儀崔鴻誥陳元耀蘇德孚林祺芳黄瑞森蕭永聲劉貽球李寳瀚黄祖香鄺夢蘭吳國基張鼎芬李光璧陳育圻何其幹李炳煌鄭鼐楹榮祥郭桐張兆喜劉春芳李蔭森陳慕　楊寛陳曾陳元澤衛家榘李先敏黄容容棣廖汝鈞馮應晉曾耀華馮棪材吕紹霖金國寳葉覺邁陳容煕陳昌言余兆麟黄呈驥陳始昌陳所能李鳳書吳汝讓古鏡淸陳湯蘇元章陳煥榮王經奎 
[蘇省决囚]  
　　蘇州訪事人云本月十一日午前署江蘇臬司朱竹石廉訪接奉刑部釘封公文卽飭長洲縣蘇大令會同某營武弁帶兵數十名由司府縣各監中提出盜犯六名绑赴巿曹處决 
[機器運漢]  
　　漢口訪事人云漢口鐵路所需機器大半在比利時國各廠定製現已由某洋行陸續載運至漢惟未齊全大約明春方可交納完竣 
[布局重興]  
　　漢口訪事人云鄂省機器織布局前因經費不足頗費跬躇兹已别籌巨欵以資挹注總辦王雪澄觀察遂通飭在事各人照常工作 
[粤垣患盜]  
　　廣州訪事友人云省垣盜匪充斥殺人越貨視爲固然雖各處設立鄕團所苦防範難周終不足奪若輩之氣番禺縣茭塘司屬細墟附近阜安當鋪素爲盜黨垂涎本月初四日之夜嘯聚數百人駕輪船兩艘拖帶二巨艦鼓浪而至明火執械破門而入鋪中人不敢抗拒任其飽掠一空迨鄕人聞警鳴鑼報知更練盜衆竟敢放槍拒敵致斃練勇數名傷十餘名旋各携　而逸時天將破曉鄕人見盜中有木石匠分持斧鑿蓋以鋪屋甚爲堅固墻垣皆用石築並於四圍護以鐵板故特爲此斬關奪隘之計也事後鋪中執事人黄某赴番禺縣禀報　主踏勘之下將練勇分别騐明諭候飭捕嚴緝是夜更魚四躍南海縣屬十一鋪如意巷吳宅亦有甲乙丙丁四匪一擁入門瓷情搜索對門某米店中人見之將情告知練勇練勇恐寡不敵衆先遣一人報知練目請派大隊前來不虞巷口尙有二匪望風目擊情形知已敗露立卽開槍猛擊羣盜亦奪門而逸二勇身受數槍因之倒地習日練目舁至縣署請騐或謂此股盜匪係左近熟識之人不難次第破獲未識然否 
[皖江火警]  
　　安慶訪事人云安徽省垣西門外大王廟左近茅屋比連無異蜂房蟻穴中有某姓者於本月初五日之夜五更時偶吸旱烟致火星飛落被絮上霎時烈燄上騰不可嚮邇迨城外各善堂夫役齊驅水龍往救回祿君始命駕而返然爲時已歴一點鐘之久焚去草屋十餘家矣 
[贛省官塲紀事]  
　　南昌訪事人來函云日前江西撫憲李勉林中丞特派内河水師統領錢琴齋觀察親兵營統領張砥臣協戎帶伺候補佐貳田少尹慰朱少尹嘉琛程二尹千靑航海赴日本觀兵隨卽趨轅禀辭　日就道○撫憲李勉林中丞查知牙釐總分各局卡弊　繁多因委臬憲柯遜菴廉訪認眞整頓廉訪奉委後已於本月初八日接辦矣○省垣捐納各員平日惟恃盡力鑽營濫得優差　缺近日中丞開設課吏館若輩妄思阻止中丞怒甚大加申斥一時有力者非設法奉檄他往即加捐改發别省揆其情形較之秀才之怕當歲考殆有甚焉是亦可　宦途中異事矣○近年各員之奉委辦理釐務者大都宦囊豐裕裘馬輕肥上月奉旨停捐實官遂爭出鉅資赴局捐升俾　頭銜顯赫以視聽鼓轅門終歲浮沈宦海者大有雲泥之别矣○撫憲李中丞於八月二十八日在課吏館考試佐雜各員旋卽評定甲乙列榜曉示計一等十員汪煦汪慰尹光勳濮維王遐齡孫錫龢童光旭張繩祖吳祖植朱嗚球二等二十二員前列者狄祖年陳紹曾吳壽松劉延　賀彦彬以上一等十員及二等前列五員諭令九月初三日辰刻來館覆試 
[潯郡官塲紀事]  
　　九江采訪友人云江西廣饒九南道兼九江關監督明華亭觀察於本月初十日拜會前山西學政劉幼雲太史籌商奉旨設立學堂事務本月十四日九江鎭標中營遊擊胡遊戎督隊赴校塲恭行迎霜降典禮如荼如火頗壯觀瞻○月前欽奉綸音飭裁兵勇九江鎭總兵王雲笙鎭軍接到公文卽將標下制兵裁三留七○新任德化縣吕恪符明府履新後涓吉本月十三日由嶺南會館遷入署中 
[皖省官塲紀事]  
　　安慶訪事友來函云今夏洪水爲災濵江圩隄悉遭潰决安慶府屬懷桐潛太宿望六縣雖受災輕重不同而秋收均甚歉薄上月某日署安慶府石太守倩洋務局提調候補知府黄太守赴各屬覆勘秋成○上月某日　軍統領韓軍門乘輿拜客道經東關適一僧人携字畫求售護從弁兵叱令避讓僧非但不聽反敢將轎上玻璃擊碎軍門大怒喝令　送懷寗縣署縣主劉大令研訊之下僧語言顚倒似 
 
 

Page 3

 
 
患瘋癲遂從寛開釋○武衛楚軍黄統領經撫憲黄芍棠中丞派赴日本閱操旣而撫藩兩憲之公子亦願隨同赴日遂於上月二十四日附鴻安公司瑞和輪船赴申江以便　海前往　城文武印委各員均赴江干恭送○辦理皖省洋務保甲二局之馮鏡人觀察蒞差已久近日商民製就萬民傘德政牌衣冠鼓樂恭送至局亦仕宦塲中官樣文章也 
[營口近事]  
　　牛莊訪事人云奉天蓋平縣百貨斗稱捐向由商人包繳每年共銀六千兩土絲每包匀捐銀一錢五分近日另有旗人某甲者包辦絲稱捐每百兩須銀二兩絲商不允大爲齟齬中怒將絲業中人送縣管押飭遵至今未釋○元興盛行前因南客身亡於八月二十七日被俄兵看守門戶不准出入迨二十九日某輪船到營行主遂浼人向俄官說妥定於九月初一日弛禁○本月初三日之晚孫永興沙船載運各貨小泊砲臺下港突來盜船兩艘約共匪徒四十餘人劫去豆油三十　及銀錢衣服等物羣盜均操天津音爲首者自稱孟某現已經舵工彭祥慶具禀俄監督派兵查緝矣 
[章華艷蹟]  
　　沙巿訪事人云　嶁灣爲果物薈萃之藪近日橘柚方熟小本營生者咸雇一葉扁舟前往購取某日風狂浪險舟忽覆沒諸人悉與波臣爲伍吁慘已○安徽太平府人孫某寓居横劉家塲今夏慘遭回祿之禍貧困異常挖賣舊磚藉資餬口某日忽得白鏹數百錠權之得千餘斤或云係先世所藏也 
[上秋光]  
　　安慶訪事人云會匪臣憝陳和尙事發被拘訊知卽匪首九千歲前曾犯案到官由某客寓主某甲保出懷寗縣主某大令因飭提中到案重責數百板以示之儆○本月省垣敬敷書院輪應藩憲主政某日湯筱秋方伯蒞院點名扃門考課題爲生財有道義有天道焉有人道焉有地道焉義選賢與能策 
[金閶雜錄]  
　　蘇州訪事人云本月十二日江蘇巡撫聶仲芳中丞提勘如皋常熟等縣盜案四起及上海縣命案二起計共人犯十一名蘇州府向子振太守札飭發審局承審委員帶同書差等人齊集撫轅伺候蓋防各犯翻供也○上海著名流氓小黄牛解省後經蘇州府向子振太守督同發審委員迭次研訊刻已讞成科以監禁五年之罪收諸吳縣内監其所私蕩婦某氏則於數日前由母屬具保領回○日前　林巷口某雜貨鋪學徒某甲不知何事觸怒其師大遭訓責一時羞忿交併遽萌短見竟於本月初十日之夜濳購阿芙蓉膏吞服迨毒發施救則已無能爲力矣慘哉 
[星使謁客]  
　　奉旨出使日本大臣蔡和甫星使於日前由省抵滬駐節美租界北河南路天后宫側出使行轅昨日午前命駕入城分赴道營廳縣各衙門投刺 
[敬業課士]  
　　前日爲本城敬業書院師課之期山長某君循照定章命題課試生題海國圖志書後鐵政考源童題讀史兵略書後農政考源 
[駁船傾覆]  
　　本邑南巿鹽馬頭長泰化貨行資雇駁船戶唐某至萬聚馬頭山東貨船上駁運落花生二十四包甫至中流適浦潮湍急舟子力不能支船遂傾覆幸經救生局巡船到來帮同援救得將貨物悉數撈起然已險已 
[焚斃免騐]  
　　英租界山東路帶鈎橋附近祥豐燭店中夜被焚已登前報店主王芝軒之子名堯春者年纔五歲襁褓甫離當火熾時連司帳人翁書生出店人潘啓林葬身火窟昨在瓦櫟中扒出經看守火塲之某號巡捕回告捕房捕頭令地保曹福卿投報上海縣署旋由屍屬叩求免騐縣主汪瑶庭大令准之飭地甲投英美租界公廨禀白緣由旋于午後由屍屬備棺收殮至是夜被火灼傷之土店學徒周炳桂已於昨晨六點鐘時斃於醫院矣 
[電竿忽仆]  
　　昨日午後二點鐘時英租界望平街口迤北路旁所植電竿忽然仆下巡街捕見之奔回捕房聲訴捕頭立派中西巡捕數名馳至是處欄阻來往行人旋卽知照公司中派人修整 
[故探蒙賞]  
　　本邑法租界包探孫錦榮當役已十餘載上月因病逝世總巡捕頭克賴美特籌銀一百兩卹其家屬俾孤兒寡婦不致異地飄零亦可謂好行其德矣 
[上海巡局紀事]  
　　本邑南巿恒生馬頭永愼和豆行執事人某甲前雇船戶陳兆貴至蘇州裝運荳餅五百餘片來滬權之缺少五百餘斤向之理論言語支吾遂扭控十六鋪巡防中局局員黄衡堂二尹研訊之下斷償洋銀三元限期繳案○浦東楊家渡人周富南向與毛家弄馬頭划船婦周氏私識生有甲乙二女孩前日氏與周母彭氏口角致被扭控十六鋪巡防中局局員黄衡堂二尹研訊之下周供小的在某局收捐與夏周氏相識已歴五載氏向與母親同居今因觸忤母親以致扭控案下求恩明鑒夏周氏供丈夫在某沙船當舵工小婦人現願隨夫度日二尹斷令周富南給氏洋銀三十元嗣後永斷葛藤周允之具呈切結而退○前日南巿升吉里潘公館中人拘獲竊賊趙永生解送十六鋪巡防中局局員黄衡堂二尹研訊之下判責二十板原贜給失主領去 
[馬路工程局瑣案]  
　　前日鄕民倪狄生偕夥伴甲乙等人肩挑棉花六包來滬求售英商老公茂紡紗廠某洋人查有水溼痕立卽扭送捕房轉解馬路工程局總辦翁子文太守倩襄讞委員余叅軍升案研訊倪供此項棉花小的在陳家行販來並非有心攙水求恩明鑒叅軍判罰洋銀六元棉花給予領去○日前江北人王大郎租得沈耀蘭家所置東洋車在南巿馬路中兠攬坐客突被沈甥顧阿新以他車調換旣而沈向王索取原車王無以應付致被控諸馬路工程局襄讞委員余叅軍研訊之下諭令將顧管押限交王所租東洋車顧挺押多時並不將車繳案前日參軍命提詰訊飭交十二圖地保帶去善爲調處 
[法租界捕房紀事]  
　　前晚流氓某甲在小東門外攫取途人某乙所佩對時表飛奔而逸適爲包探陸阿寳所見連贜解入捕房克總捕頭令押候解送公堂禀請讞員杜枝園大令究辦○前晚偷兒阿玉毁升和里某姓家之門潛入内室竊取脚桶蚊帳等物甫經携出卽爲某包探所見連贜帶入捕房捕頭令押候解送公堂禀請訊究○有積竊小崇明者不知其姓氏昨日竊得棉被一條携至某押店求質適爲某包探所見獲送捕房捕頭令押候解送公堂禀請訊辦○昨有葉正榮者至某京廣貨店僞稱購物乘間竊取絲線一包店中人察知扭送捕房捕頭令押候解送公堂禀請訊辦 
[美租界捕房紀事]  
　　昨日寄居滬上之甬人陳成德倩某西人函致捕房訴稱前月由丁壽喜管張氏執柯娶俟氏爲室不料今晨氏忽將家中所有席捲而逃請派包探查緝捕頭允之○昨晨吳淞路萬泰恒醬園出店人張阿二肩挑醬油數十斤至漢璧禮路突有江北人徐金榮及張大曳某號載貨車迎面而來不及避讓致將張撞仆於地傷及足踝醬油則盡行潑翻巡街捕見之一并拘送捕房捕頭察得張受傷屬實令送同仁醫院醫治徐押候解送公堂禀請讞員張柄樞司馬訊辦徐張聞之懼　訟累一再哀求願給洋銀數元爲養傷費潑翻之醬油亦如數賠償捕頭允之遂得從寛釋出○前晚吳淞路某姓家失去金約指二枚當卽投報捕房嗣經包探倪順全查係鄰人某甲所竊將人贜一并帶人捕房捕頭令押候解送公堂禀請懲辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前者烏山船戶蔣開光與同帮之夏昭甫因事爭毆致傷夏之額角控經南巿馬路工程局移縣發堂醫治旋忽痰壅身死縣主汪瑶庭大令蒞騐後於前晚提到案中人沈阿品升堂研訊蔣開光供稱小的係寗波府屬奉化縣人前因妻子被夏姦佔投案呈控蒙大老爺將夏提案究辦迨至釋出復糾合多人將小的脚筋挑斷今小的在途遇見伊又糾同沈阿品將小的兇毆小的舉手還擊悮傷伊額未幾卽患病身故求恩明鑒沈供小的與蔣同鄕同業是日蔣在某茶肆中與夏爭毆小的見而解勸並未帮兇大令飭交十六鋪地甲帶去押令回籍不准逗留蔣押候照例懲辦○大眼毛毛銅匠金發朱連生以及三十六個黨蓬頭阿生等犯先後由大令拘獲訊供鎖繫石墩發往犯事處示衆前日鎖繫閔行鎭之流氓方阿祥銼斷鐵練棄石濳逃大令恐各犯相與效尤因特提回訊詰將志毛阿生各重責九百板交人保去金發收押改過局一年 
[英美租界公堂瑣案]  
　　張阿金行竊張王氏家釘鞋一雙昨由包探劉阿揚拘解請究讞員張柄樞司馬與偉繙譯會商判責四百板押捕房三月○前晚帶鈎橋北被火時匪人董照明搶得何如生家皮箱一口當由三百八十四號巡捕拘獲昨經包探何阿春解案請究董供此箱係五百九十號巡捕名耀庭者囑小的看管求鑒司馬飭發回捕房押候傳訊該捕然後核奪○前日火匪蔡阿掌乘帶鈎橋北被火時搶得黄嚴氏家燭臺香爐等物昨經包探沈阿岳拘獲解請究懲司馬判責三百板○馮和尙行竊施增壽家絨衫及鞋昨經包探張寳成拘解請究司馬判責五十板○積賊陳阿三行竊黄來卿家衣服十餘件昨由某包探拘解請究司馬判責五百板○陳寳全行竊馬浩卿家綢裙一條昨經包探趙銀河拘解請究司馬判責一百板遞解回籍○朱阿浩與陳有懷口角突出裁紙小洋刀將陳戳傷昨由一百零三號巡捕拘解請究司馬判責三百板 
[吳門官報]  
　　九月十一日二品銜江蘇候補道王毓苹由甯來通知交缷署理江寗府任事並過道員班奉督　札委會辦金陵派辦處差　提舉銜丁憂候補知縣陳昌基由滬專丁來省禀知奉撫憲札委隨同丁道赴日本閱操卽日由滬起程縣丞孫繼釗禀謝奉委胥門旱關盤查差五品翎頂指分江蘇試用巡檢姚昌　從九品俞惟善均浙江人由直隸閣督爵部堂李騐看給咨來省禀到十二日長江水師提督程文炳由鎭江來知縣陶聨琇禀謝奉委抽查鹽城阜甯安東等縣保甲差卽辭孫喬年禀辭赴　沛　邳等州縣抽查保甲團練差世襲雲騎尉指分江蘇試用通判王俊安徽人禀知先行到省縣丞陳　恭禀知由順直賑捐案内捐過知縣班請咨赴引十三日長江提　程辭行知縣全善由宜荆厘局來洪冀昌由滬來禀謝奉委抽查高句　等縣保甲差同知銜改指江蘇候補知縣余文　安徽人禀知奉安徽撫憲給咨先行到省江南　元局稽核委員前江蘇候補主簿楊世輔管帶祥雲輪船兩江儘先補用都司王維典均由金陵解送銅元來蘇 
[維揚官報]  
　　九月初七日李鹺尹兆凱委鄂岸聽差鄭鹺尹鴻綸由瓜濠○初八日運憲公座掣　華鹺尹鴻儀辭赴吳家集卡陸鹺尹文炳銷南京餉分發巡檢王鹺尉鴻儀順天人禀到初九日毛分轉昌駿辭回舊港差次劉鹺尹繩祖由西鹽查艙來葉分轉爲楨銷淮北總巡差 
 
 
 

Page 10

 
 
   
 
 

Page 11

 
 
   
 
 

Page 12

 
 
[奏]  
　　奎俊片再川省餉源不繼歴經奏辦捐輸先後請奬在案兹查光緒二十六年分榮昌简州合江永川江安蓬溪等州縣共收捐議叙銀三萬四千八百五十八兩均已隨時撥充軍餉另案報銷並未加廣鄕試中額據布政使員鳳林遵新章按照常十成銀數核算分造各捐生姓名年貌履歴銀數淸册詳請奏咨前來奴才覆核無異除將部飯費銀兩存俟搭解並淸册咨部查核外合無仰懇天恩勅部核議給奬頒發執照來川以憑給領而昭激勸理合附片具陳伏乞聖鑒訓示謹奏七月二十八日奉硃批戶部議奏欽此 
奎俊片再查前准行在戶部電開京師教案賠欵二百萬兩尙短四萬八千兩卽在川省籌餉新捐聽候量撥欵内照數提出匯滬由滬設法匯京交全權大臣撥　等因當經轉飭遵辦去後兹據布政使員鳳林詳稱遵查籌餉新捐前經奏准以五成解部以五成留川核計現在官捐民捐共收銀五十萬兩應以一半解部業經兩次解赴行在銀二十萬兩在案兹於籌餉新捐項下提撥庫平銀四萬八千兩於光緒二十七年七月初八日發交天順祥等號承領於八月二十八日匯交江海關道轉匯全權大臣衙門查收詳請奏咨前來除咨查照外謹附片具陳伏乞聖鑒謹奏七月二十八日奉硃批戶部知道欽此 
　　奎俊片再查川省官運鹽局每年認解湖南省協餉六萬兩抵捐銀二萬五千兩練餉銀二十萬兩已解至光緒二十七年春季止又每年認解雲南省鹽稅釐銀一萬四千兩已解至光緒二十六年冬季止各在案兹於徴存鹽引稅羡項下撥出協餉庫平銀一萬五千兩抵捐庫平銀六千二百五十兩作爲二十七年夏季分應解滇省協餉抵捐之欵又於徴存鹽引稅羡項下撥出庫平銀五萬兩作爲二十七年滇省二批練餉又撥庫平銀七千兩作爲二十七年春夏季應解滇省鹽稅之欵以上四項均於六月二十三日發交委員李毓華承領轉運雲南藩庫交納據司道等會詳請奏前來奴才覆核無異除分咨查照外理合附片具陳伏乞聖鑒謹奏七月二十八日奉硃批戶部知道欽此 
　　奎俊片再查捐銀一千兩者例准奏請建坊兹有四川崇慶州已故職員周太豐之繼妻孀婦周鄧氏遵故夫遺命報効餉捐庫平銀一千九百餘兩核與建坊之例相符據辦理勸捐助餉局道員陳光弼詳請奏奬前來合無仰懇天恩俯准四川崇慶州孀婦周鄧氏在于本籍自行建坊給予急公好義字樣以昭激勸除咨部查照外理合附片具陳伏乞聖鑒訓示謹奏七月二十八日奉硃批著照所請禮部知道欽此 
　　奎俊片再前准刑部咨稱嗣後尋常命盜各案凡歸監候具題者由各督撫訊取確供擬勘後一面將供勘先行咨部一面摘叙简明事由改爲彚案具奏等因兹查有江津縣民何英逞戳傷羅白穿身死一案蓬溪縣民周自告　傷吕嗣秀身死一案南部縣民陳擇剴毆傷陽恒舉趺磕身死一案樂山縣客民金懷舜毆傷李用放身死一案梁山縣民黄曦和戳傷王同愼身死一案廣元縣民李傳林毆傷萬三能越日身死一案慶符案僧阻懷謀殺馮宗鎬並戳傷祝萬通各身死一案雲陽縣民嚴鞍行毆傷謝阻况身死乘便攫取銀兩棄屍不失並地主李修已私埋匿報一案江油縣民王萌衫故殺胞弟王萌　身死棄屍不失一案灌縣民劉老四卽劉善林戳傷郭老冬身死一案以上十案據臬司解勘前來奴才提犯親鞫據各供認不諱分别按律定擬除將各案供勘咨送刑部查核外理合彚案附陳伏乞聖鑒飭部議覆施行謹奏七月二十八日奉 
[硃批刑部議奏欽此]  
　　戶部左侍郎臣吳樹梅跪奏爲懇恩續行賞假仰祈聖鑒事竊臣前蒙恩賞假回籍以來赶爲調理惟氣血虧損太甚旣又感受暑濕非惟　　足重右臂運轉不靈而頭昏目眩腹泄失調精神益　　弱現在假期屆滿仰懇天恩再行賞假兩個月俾得從容醫治冀可漸次就痊以期勉供職守所有病未痊可續行請假緣由謹繕摺具陳伏乞皇太后皇上聖鑒再此摺係借用撫臣關防合併聲明謹奏七月二十九日奉硃批著再賞假兩個月欽此 
李鴻章片再准駐粤督辦順直善後振捐礦務大臣李徴庸電稱據花翎三品銜四品卿銜分部郎中左宗蕃報効順直振捐銀十萬兩請兌收濟賑聲請奏奬前來臣查左宗藩廣西象州舉人報捐郎中於光緒二十四年廣東籌餉案内報効銀二萬兩經前兩廣督臣譚鍾麟奏蒙特旨賞四品卿銜今復念切時艱慨捐鉅欵數至十萬兩之多核與專案奏請優奬之例相符上年郎中劉錦藻因捐助陜振銀六萬兩經宗人府府丞盛宣懷奏奉恩旨以五品京堂候補欽遵有案該員左宗蕃較劉錦藻捐數多至四萬兩且已賞有四品卿銜可否仰懇天恩特賞四品京堂候補之處出自逾格鴻慈謹援案附片陳請伏乞聖鑒訓示謹奏七月二十九日奉硃批左宗蕃著以四品京堂候補欽此 
　　李鴻章片再准駐粤督辦順直善後振捐礦務大臣李徴庸電稱據江西候補知府張煜南報効振欵銀一萬兩聲請核奬前來臣查振捐章程捐銀一萬兩以上奏給優奬欽奉諭旨允准在案今江西候補知府張煜南因念順直歲歉兵災慨捐銀欵洵屬好義急公核其銀數與知府報捐道員分發指省儘先補用免試用部章捐數有盈無絀合無仰懇天恩俯准將張煜南以道員分發廣西儘先補用以示鼓勵謹附片陳明伏乞聖鑒訓示謹奏七月二十九日奉硃批著照所請吏部知道欽此 
　　李鴻章片再准駐粤督辦順直善後振捐礦務大臣李徴庸電稱據已革甘肅舉人陳寳璇陳森各報効銀一萬兩聲稱核奬前來臣查振捐章程捐銀一萬兩以上者奏給優奬欽奉諭旨允准在案陳寳璇陳森皆原籍廣東順德縣流寓甘肅於光緒辛卯科中式同榜舉人因未呈報入籍前陜甘督臣楊昌濬奏叅革去舉人今因順直兵災慨捐鉅欵實屬好義急公合無仰懇天恩俯准將已革甘肅舉人陳寳　陳森均各賞還舉人咨回廣東順德縣原籍以昭激勸出自逾格鴻慈附片陳請伏乞聖鑒訓示謹奏七月二十九日奉硃批著照所請該部知道欽此 
　　宋慶片再案查光緒二十六年六月初十日准浙江提督馬玉崑咨呈竊以軍營賞卹自有定章兹因前敵關繫重要不得不設法鼓勵今特分别擬定賞卹受頭等傷者賞銀三十兩受二等傷者賞銀二十兩受三等傷者賞銀十兩其有陣亡者哨官一員卹銀二百兩哨長一員卹銀一百兩兵丁一名卹銀六十兩除營務處諭知各營切實騐明按名具報给發勿得稍有冒濫外理合咨呈備案等因前來奴才伏查所擬賞卹數目查有昔年東徴糧台成案相符祇以正當極形緊迫之際亦不及具奏請旨當卽據呈辦理所有此項賞卹銀兩皆由奴才分别准發其受傷者按名隨時賞給以資調養其陣亡者每名先給理葬銀十兩餘俟其家屬具領再爲核發應請勅部立案准其一律作正開支以後歸入馬王崑彚案請銷理合附片具奏伏乞聖鑒謹奏七月二十九日奉硃批該部知道欽此 
奕謨等片再查慕陵八旗防禦德俊上年逃避無蹤奴才等嚴行查傳迄今尙未回旗報到該員應支俸銀俸米已飭由本年春季分停領似此玩視差務斷難姑容相應請旨將　陵正白旗防禦德俊卽行革職銷除旗檔除分咨部旗外謹附片具陳伏乞聖鑒謹　　　　　　　 
奏奉硃批著照所請該衙門知道欽此 
 
