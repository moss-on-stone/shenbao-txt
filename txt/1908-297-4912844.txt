# 1908 - 297 - 4912844

 

Page 1

 
 
   
 
 

Page 2

 
 
   
 
 

Page 3

 
 
上諭 
[十月初九日奉]  
　　旨喀爾喀頭等台吉祺克坦着加恩賞給乾清門頭等侍衞欽此 
代論 
[蘇省鐵路公司章程改正案理由書（續）]  
　　此理論旣明晰。則有三計畫如下。 
董事常駐公司辦事。則自認爲主營業。而吾公司之責任乃有所歸。但辦事則人與事必相當。無取其衆多。故擬改爲五人。分駐南北綫。執行業務。有所謀畫。則合議。 
　　董事旣常駐公司。而有最高無上之執行權。總理旣爲董事局長。則協理與董事。固無何等之區别。擬定名爲總理一人。而其餘皆稱董事。北線懸遠。須分一人前赴工次。則更設協理一人。 
　　稽核所所長一人。查帳員五人。旣爲同一之職務。則當合併爲一事。更名爲監查員。定額三人。 
有以上種種之計畫則生種種問題 
一董事監查員之資格問題 
　　如上言。董事旣爲執行部最高機關。監查員旣爲監查一切。而非僅抽查帳目而皆常住公司。則其地位。其身分。其才望。迥異於前者之爲。欲審定其選舉之資格。必先審明其職務之性質。夫鐵路一營業也。董事必日坐公司。操奇計嬴。綜理微密。乃爲稱職。監查員必監查五所之事。若工若料。有無惰。窊若裝連客貨。有無忘慢走漏。若銀錢出入。有無浮費侵漁。一一經心。乃爲稱職。然則吾股東行選舉之時。必得四人精於營業。而能常住公司。專治一事者。乃爲適當。本年二月大會。議决各項被選舉資格。必在五百股以上。視舊章制限高矣。夫當時所以增高此制限者。蓋鑒於舊章之不如人意。而思有以易之也。然愚意以爲仍前組織。則雖制限至鉅萬以上。亦不能利於公司。使新章實行。吾股東當思愜心貴當之人。今在何處。吾寗嚴其格隘。其途以失之耶。抑爲得人計。而貶其格而寛其途耶。資本鉅則利害關係重。故制限以嚴爲是。仰資本鉅則非。不能爲。即不肯爲。又當如何。從前不住公司則人人可爲董事。故嚴可也。寛亦可也。今旣不然。則被選舉資格。應否更定。 
一董事監查員之薪水問題 
　　如上言。總理董事監查員。常常住公司。則不能兼營他業。薪水當各如其分。此定理也。本公司舊章。董事局之薪水。總協理之薪水。稽核所之薪水。查帳員之薪水。計共每月二千四十元。今改造爲一總理。一協理。五董事。三監查。役應如何分配。 
　　以上二問題。非起草人所能决。但必須說明其理由。然後可由股東公决。而非此三計畫者。則有三說。可分晰之如下。 
難者曰。常住公司之董事。旣有最高無上之執行權。萬一不得其人。則把持牢固。反不。如從前人多勢散。猶得收互相牽制之益。則應之曰。吾公司。一營業地也。營業之事。而以牽制爲科律。未有見其能發達者。且監查員。旣爲股東公舉。則已有法定之糾劾。又安用牽制爲。夫以常住公司之一總理。一協理。五董事。三監查員十人爲不足恃。而必恃十人以上。不住公司之人。豈把持與否。專以十人爲界限。十人以上則可免。十人以下則决不能免耶。 
　　難者曰。商業人才消乏。常駐辦事之五人何可易得。人數旣少。而又不盡得力。將若之何。則應之曰。五人即不易得。得一人而四人者。容與于其間。其功。效已視不住公司。而安心牽掣者。優勝十倍。况决不止一人。要知不住公司。則雖以鐵路之聖。亦無所施其技。重人云乎哉。 
　　難者曰。董事不住公司。蓋取爲股東之耳目。而爲股東之擔保也。今設常住董事。爲執行業務計。則得之矣。其如耳目無所寄何。則應之曰。股東之 
 
 
 

Page 4

 
 
耳目。旣有公舉之監查員。其有不及。則凡爲股東者皆有耳目。皆可隨時檢查。吾公司寄耳目於各股東。又何藉乎羣聚上海之十數董事乎。有此十數董事。而吾股東豈遂瞭然於公司之情弊。而無稍疑慮乎。今年二月以來。董事懸缺已過半。現存者僅六人。未嘗有不足之患。獨何疑於新舉之總協理。及各董事。及三監查員。爲不足信乎 
專電 
[電一（北京）]  
　　今（初九日）達賴喇嘛進呈貢物内有眞珠朝珠最爲貴里慈宮於八點鐘升勤政殿召令入見賜以坐位面諭現封爾崇號優給爾俸著迅速回藏善化番愚保敎圖安綏靖疆圉遇事仍和衷商榷聽駐藏大臣臨時奏辦歸途經過地方母許騷擾諭畢面賜覺迷綏遠匾額又大千世界參眞諦億萬斯年拱上京七言對聯又黄龍傘一柄珊瑚如意一枝 
[電二（北京）]  
　　軍機處議定請加達賴喇嘛誠順贊善徽號所給俸銀由四川給發每歲二萬兩業已入奏卽日降旨 
[電三（北京）]  
　　慶邸以西藏忽有變故諭令緩議改省 
[電四（北京）]  
　　外部昨電駐俄薩使請與俄政府交渉二事（一）俄人强阻華官在東清鐵路附近收稅（二）俄人屢次侵佔吉黑兩省地利磋商迄未就範飭轉向俄廷抗議 
[電五（北京）]  
　　政府以鄂督陳夔龍於粤漢路事不無掣肘有調任消息 
[電六（北京）]  
　　江督端奏化除滿漢變通旗制宜彙辦 
[電七（南昌）]  
　　商務敎育兩會今日（初九日）聯合開會公議要請各憲俟鐵路造成後再抽店捐 
緊要新聞 
[廷寄東督查辦墾局舞弊北京]  
　　侍讀學士錫口奏稱東省墾務清丈舞弊私自增减應飭覆加丈量如奉錦等府第一局委員放墾時丈量甚爲含糊賄賂公行增減至過十餘萬畝以致莊民困不聊生臣夏間假旋見聞確鑿雖不及指出何人而弊竇實甚其辦理之不善在所不免應飭東三省總督重加清丈嚴禁流弊云云奉寄諭徐督等確切查明秉公辦理不得徇隱致爲民害 
[御史奏陳西藏改省之宜緩北京]  
　　御史某奏西藏安危關繫西北大局改建行省誠爲要策惟藏衆愚不可及驟施禁令恐激而生變觀於駐藏大臣聯豫迭次電奏即可知其梗槪臣愚以爲即欲改革藏政亦須審時量力母使過於操切以致徒擲巨欵并橫生種種枝節云云奉旨留中 
厦門歡迎美艦三誌 
[毓使松督致江督電]  
　　上海道轉南洋大臣午帥鑒美艦八艘於初六日早八鐘抵厦兩鐘提督伊摩利等來見當將左道等所齎尊處頌詞改作函件令其面呈並由弟等代道尊意美提欣感據云當將盛情轉達本國大總統初七日午刻弟等前往答拜美艦亦預請即時讌飮並在該艦約各國士女茶會跳舞初六七兩晚美提率領各士官一百四五十人水兵三千人均在接待所讌飮各國領事亦均人座皆歡聚至十一鐘始散美提意尤勤懇塲所巡查嚴密地面安靜當可從容竣事不至有他慮厦地荒凉空房極少弟等分駐南普陀及塲所曁海圻知關念特聞朗壽齊 
[外部致沿江海各督撫電]  
　　此次日本歡迎美艦在上固極力聯絡其民間亦踴躍異常各新聞紙尤十倍鼓吹此於國際上大有關繫中國接待美艦亦應於民間加意現美艦於初六日抵厦希尊處密轉知軍學商各界凡能聯成圑體者均用西文逕電美艦以示歡迎之意特電達 
　　字林報載初八日厦門電云昨日下午美艦隊各員皆赴大校塲爲游戲連動事前由伊瑪萊少將邀請中國招待各員至路易相拉戰艦小宴晚間艦隊各員應中國接待大臣之請赴歡迎廳大宴并有水手三千人在校塲宴飮是時各艦張燈照耀如白晝星期日並不招待艦上員弁皆不准入城或至鼓浪嶼游覽有進謁伊瑪萊少將者據稱美艦隊此次出 
 
 

Page 5

 
 
游成效頗著若日美兩國結合交誼今日亦已達目的謂歡迎美艦之熱誠從無有遠過於華人者 
　　泰晤士報載初八日厦門電云前電史潑萊少將亦已抵厦實係誤傳蓋史少將已由日本遄赴小呂宋方從事操演擊射抵此者爲第二艦隊内之兩小隊一由伊瑪萊少將統率旗艦爲路易西拉號一由斯屈洛特少將統率旗艦爲維斯康新號戰艦八艘爲路易西拉號浮其利亞號米蘇里號哇哈愛哇號維斯康新號伊里洛衣斯號開阿薩其號開恩脫其號並聞旗艦路易西拉號已定期星期四日開赴香港遄回美國因伊少將於本年西十二月十七號將列名退役將校册故也前星期六日下午伊少將盛宴毓貝勒及梁侍郎酬酢頗歡 
　　文匯報載初九日厦門電云今午旅厦西人在厦門俱樂部備宴欵待美艦隊員弁及中國歡迎艦隊各員宴畢復行茶會下午則由西國婦女宴待隊艦各員 
[汴紳請飭敎士退還田房產業河南]  
　　河南士紳鄭鎭中王穆白景鎔等致函俄國領事略謂前任山西潞城祁縣知縣范紹曾耳任以來寄居河南衛輝府城内粗置住房七十餘間田地百數十畝用舖塾百數十付桌椅床九百數十件花木菓樹百數十株偶因索債與前任汲縣裘故令成訟中懷鬱鬱而他適貴堂主敎英諾肯提乙乘范某　在家中賄誘伊親卞某奪其房屋霸其田地掠其器皿物件將契據十數張逼出作爲貴國傳敎所置之產業噫堂堂巍巍大俄國而行此鼠竊狗偷之手叚費盡陰險鴆毒之腦筋而得此半家一人之席地負貪婪訛索之聲名冒衆怒難犯之奇險竊爲領事大人不取也同人等與范某素無交往且多不相識非厚於范而薄於貴主敎也但以世界而論各國中惟貴國爲最大將來必爲列强之盟主倘出使之主敎藐公法而辱君命肆意橫行動違條約領事大人一任其野蠻自由百無禁忌實不足以顧堂堂大俄之名譽罄東海之水不能濯其污尙可望爲世界國之代表乎全省之人臥薪甞胆茹苦含辛誓復河北之土地郡城之房屋山崩海涸此志不移同人等深恐將來忍之久而發之毒滯之急流而之烈也一旦禍臨不測變起倉卒回溯國際公法雖受仲裁判貴國亦不得直誠不如今日預發慈悲之爲愈也理合公具專函懇乞領事在人垂憐同人薄面將范令房地並使用器具一切如數擲還預杜釁隙这萌爲億兆造福無疆則豈惟范令一門戴德其自同人以次凡中州之山川草木實嘉賴之 
[漢商抗捐風潮已平漢口]  
　　漢口各行商因九九商捐設局抽收爰於初一日起罷巿一律停止起下貨物嗣經關道齊觀察夏口廳金司馬會同商捐局張觀察商會總協理勸諭各商允將章程不便之處大加删改行商每售貨銀千兩折爲實收捐銀五兩六錢各行商始無異議刻已照舊起不貨物俟章程擬妥發表即行繳捐 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新 
[川督奏擬裁改道缺四川]  
　　川督趙爾巽奏稱川省現有道缺除鹽茶道係特設專官川東道亦兼管關務應仍其舊外其川南永寗道川北兵備道建昌上南道均距省遼遠或地居衝要或近控夷疆宵小潛滋蠻夷反覆應須大員鎭攝難議輕裁惟查有分巡成綿龍茂道一缺雖有兼管兵備水利事務近在省垣事多承轉且水利宜歸勸業兵事責在疆臣擬將此缺裁撤改設巡警道一員將全省警政及舊管地方各事宜悉歸巡警道辦理其舊有之巡警總局併焉將勸業事宜專歸勸業道辦理其按察司所管驛傳事務及裁缺成綿道所管水利事務均歸勸業道兼管舊有之農工商礦各局併焉如此轉移庶責成旣專則圖治更切至增改設立兩道應需公費除查明成綿道裁缺養廉公費及各局舊有經費撥用曁新章勸業道辦公經費並由農工商部郵傳部按照省分大小酌給津貼每年不逾二千兩之數外如再不敷仍由川省設法籌撥以顧要公　硃批着照所請該部知道 
[撤換督辦藥庫道員南京]  
　　松江火藥庫移建江陰秦望山早由江督委徐軍門傳隆爲監工趙觀察有倫爲督辦詎趙觀察到差後先領銀二萬八千兩擬自購一切材料飭匠估建築工程費甲匠估七萬數千兩乙匠估八萬數千兩丙匠估十萬兩外觀察大喜乃以丙匠所估帳目上呈午帥核行其辦法包工不包料恐匠有减料之弊也乃領欵近三萬金逍遙滬上半載有餘絶無寸木片瓦運到工程處而雇用司事及開支浮費外僅剩一萬兩有零近爲午帥訪聞大爲震怒業將趙觀察撤委聽候撤查并另委製造局總辦張觀察接充不知張觀察能否迅速赴工一反乎趙督辦之所爲也 
　　按松江遷移藥庫經費向也官紳竭力以籌措者極其。難今也趙道假手以揮霍者何其易。 
[京師近事]  
　　前月俾壽奏請詳查功臣後裔單内僅開六人後經張相面奏照俾御史原奏脫漏極多因復添出二十餘人將原單刋登政治官報俾各該功臣後裔得以就近呈明云 
　　變通旗制處慈宮已諭世相督飭速辦近世相忽以力難兼顧懇請辭去慈宮遂面諭軍機各大臣再推一人認眞辦理 
　　度支部前以土稅欵絀不敷各省撥欵初議加增房稅嗣於二十二日朗潤園會議時政府不甚贊成旋經議定推廣牌照捐已於前日出奏奉旨依議 
　　日前朗潤園會議郵部陳尙書議無線電報爲行軍要需急須興辦賛成其議者頗多已決定明年學生學有成績即准添辦聞近日陳尙書并爲速即派員出洋考察之說 
　　北新橋高等巡警學堂自簡易科畢業後另招新班正科八十名已於初一日行開學禮初二日上課 
　　象坊橋法律學堂現又添招學員然非京官保送確有功名者不得與考報名聞取額五十名約萬壽節後始行定期考試 
西報譯要 
[郵政學堂擬開專班]  
　　泰晤士報云郵傳部大臣擬設郵政學堂本定三年畢業茲因需才孔急擬另開專班招收前有郵政閱歷之學生先行敎授以二十五歲爲度限一年畢業現已擇定校址預備開辦並已草定章程不日即將入奏 
[香港暴動要聞]  
　　文滙報載初九日香港電云昨晨不知何故起有同盟抵制之事夜間暴動更爲激烈致商肆堆棧二十六家同遭刧掠港内兵艦水手皆登岸恊助警察從事鎭壓後因勢急均於鎗上裝置刺刀始將暴徒擊散現已拘獲一百五十人 
按何故暴動電文未詳姑錄之以覘其後 
[滿洲鐵路接軌開工]  
　　字林報載初八日東京電云南滿洲鐵路與北清鐵路接軌一事定陽歷十月初十日開工 
[雲南近事兩誌]  
　　字林報蒙自訪函云滇越鐵路已築成九十四基洛米突大約五個月内可以通至蒙自雲南烟禁頗嚴聞明年可以禁種盡絶滇督錫良自出示嚴禁栽種驚粟故雲南府一帶田中已無　粟 
分類新聞政界 
[贛撫批斥免稅麻石之預江西]  
　　前海州鹽運分司徐紹垣以修進賢門外一帶道路應用麻石禀請贛撫免完稅釐昨奉馮撫批示云查該廠商原包每年稅欵八百元經縣禀奉核准當時必先約咯計有每歲外運麻石若干估價若干然後據以核定稅欵在商在官均非漫然　允可知該紳等興修進賢門外道路應用麻石係屬一時特别工用與廠商包稅年年外運之石無涉但須查明修路應需麻石確數由官給照　運免稅數滿卽止於廠商原包之稅兩無妨礙何以統稅局計不出此率徇廠商爲之請免據禀查明該縣出石粟根計其價値認稅之欵十未得一如果屬實偌大漏巵亟應究明核辦仰稅務局遵照辦理 
[江督擬開河道揚州]  
　　江督以近來下河各屬迭次水災擬將揚屬照關霸以下另開河道長約五百里直接大海如遇春夏湖水泛漲之際即可導水入海以資宣洩已咨請江北提督會商並札飭淮揚道淮運 
 
 

Page 11

 
 
司一體會議詳覆果可疎開即行籌欵開濬 
[江藩回寗蘇州]  
　　江寗藩司樊增祥方伯因公來蘇謁見蘇撫茲悉方伯已於本月初六日公畢乘火車返寗矣 
[魯撫抵烟情形烟台]  
　　東督袁海帥初一日抵烟初三日回謁王侍郎並參觀水產學校午刻烟台商會假座潮州會館備筵公讌並傳集梨園演劇以表歡迎之忱聞東撫蒞烟之日登屬商民攬輿上控遞呈者有二十件當經批飭各案仍繳原縣判斷初四日早六句鐘時袁海帥登輪赴青回省徐觀察及各州縣大令恭送如儀王侍郎亦送至大關碼頭 
[議設戒烟公所鎭江]  
　　鎭江府承瑞卿太守迭奉禁烟明文爰於日昨邀集紳董籌商辦法當時議定設立戒烟公所所需經費擬在膏捐項下提撥三成一俟租定房屋即須開辦 
[蘇州官事彙誌蘇州]  
　　蘇撫陳伯帥昨札藩司將上海出口捐局委員候補府鐵林應與現辦吳淞江釐卡委員候補縣許寳綬互相對調瑞方伯遵札移行照辦蘇藩以長元二縣義倉田畝將届收租昨特札委候補縣王慶徵補用縣丞陳其昌爲收租委員日内卽須到差視事 
　　蘇垣中路巡官吳大令期滿撤委經巡警總辦札委南路陳巡官開河調辦其遺差委東路梁巡官接辦至東路警局札委前代閶胥警局王巡官辦理均已分别到差蘇撫於初七日假座八旗會館設筵宴請新簡寗藩樊方伯升在甘藩毛提學陪座者爲藩學臬三司升任甘藩毛提學自交卸印篆後暫寓全浙會館聞將請假兩月再赴甘肅新任 
學務 
[實業學呇行畢業式南京]  
　　江南實業學堂礦學普通學班學生於是月初五日舉行畢業式是日江督端午帥曁藩學兩司均蒞堂觀禮午帥對衆演說獎勵甚殷隨即給發文憑而散 
[酌加敎習薪水蘇州]  
　　蘇省巡警學堂以法律敎習候補知縣唐同聲到堂以來將及一載功課頗爲認眞所有薪水津貼自應酌加嗣後每月薪水津貼共支給湘平銀四十兩以示鼓勵 
[學務人員不得踰越權限浙江]  
　　杭府卓芝楠太守前奉提學司札開轉奉學部劄據浙江奉化縣勸學所以副貢張翌聖等函稱劣紳把持公欵阻撓學務等因嗣江蘇溧陽敎育會以前山西汾陽縣知縣沈士林等公呈土客齟齬瀝情直陳等詞各轉呈到部除本案另飭江蘇浙江提學司查核辦理外查本部奏定勸學所章程内有不准於學務之外千涉他事一條奏定敎育會章程内有干涉敎育範圍以外之事即令解散一條定章不爲不嚴乃江浙兩省竟以應禀地方官及不關學務之事或用勸學所鈐記或用敎育會圖章逕呈本部殊出權限之外若各省紛紛效尤流弊何所底止爲此劄仰該司查照分飭各府廳州縣勸學總董敎育會長勿得踰越權限致違定章等因轉行到府太守奉札後已轉飭所屬各州縣行知勸學所總董敎育會會長一體遵照 
[九江敎育會成立九江]  
　　九江敎育會雖議辦有年迄未成立日前特開大會議舉正副會長評議調查書記幹事便計各員正會長歐陽述副會長徐安石劉輝楣均被選 
軍界 
[江北陸軍秋操軍隊行期鎭江]  
　　江北陸軍赴皖秋操除十三協馬隊第一營業已起程外其二十五標步隊第一二三營及軍樂隊均定於初八日由浦出發取道鎭江准初十日搭招商輪船赴皖 
[徴兵大閙土娼家南京]  
　　江寗某營徵兵成君結隊于初三日夜二句鐘時齊擁至四象橋左近某士娼家入門聲稱我們不日赴太湖秋操特來借貸軍費以濟路用某土娼見來勢洶洶好言撫慰不聽乃四處搜尋娼女則娼女早已聞風躱避求之不得又與土娼爲難該土娼乃以語言恫喝以致大起衝突該徵兵等竟在房内舉起杌橙將大鏡自　鐘等什物胡亂打碎適憲兵查夜經過聞門内人聲喧壞進門觀看知係徵兵乃責以何得野蠻如是該徵兵等恃衆不受約束憲兵力單隊官竟被毆打乃鳴號邀集站崗警察多人一面拘留徵兵諭令報名帶往陸軍警察署報告督練公所訊問究辦不知如何了結也 
[驗看新製兵艦蘇州]  
　　督辦緝捕清鄉瑞方伯以蘇浙地方潦闊港　紛岐素爲梟匪出没故特新製巡艦八艘以休護蘇浙航路等情已迭誌前報嗣江督以長江一帶梟匪充斥復飭瑞方伯添辦兵艦四艘　巡江面現已製就江通江安江靜三艘尙有江平一艘在滬裝配未齊故先將製成兵艦於昨日飭即駛寗禀請督憲騐看 
實業 
[工商研究會成立廣西]  
　　廣西绅士蔣實英等禀設工商研究會奉商部批示略云該局先辦織染兩科及設立通省工商研究會藉以提倡工業聯絡商情查閱章程内陳列商品彙集標本調本物產各條均係商務之要深堪嘉予應即准其立案惟該會之設專在开究工商利弊以圖改良進步之方與尋常商會性質稍異現在省城總　甫經成立必須劃清權限庶將來辦事不致紛岐章程内第二十五條第十二十三兩節理處錢債糾葛雖專爲會員而設究與研究會本旨不符應行删去桂省民貧地瘠實業未昌振興工藝尤爲急務仰該道等悉心研究實力講求足與總商會聯絡一氣互資提倡是所切望 
[蘇垣商品陳列所之籌畫蘇州]  
　　蘇省農工商局以蘇垣商品陳列所因欵項難籌屢議未設現特妥商辦法擬在藩司衙門曁牙釐局存欵項下各撥銀萬兩在上津橋營盤舊基建屋開辦業經議定詳诅撫憲核示 
[赣省電燈司成立南昌]  
　　贛省電燈公司經營四五年尙未開辦現電機已經運到電廠亦將竣工電桿漸次建設大約明春當　燃點 
[商界組織工藝所揚州]  
　　揚郡商界孫少川糾集同志在揚創辦工藝所業由發起入倡捐銀三千兩作爲開辦經費所址已擇定西門外某寺一俟議定即行開辦 
雜記 
 
 

Page 12

 
 
[私刋印信要犯解省鎭江]  
　　奸徒杜官清私造江都縣牌籤串同某革差赴鄉索詐被鄉民識破進城告發該縣袁大令即於前夜密帶差役馳往拿獲並搜出私刋寗藩及江甘兩縣印信等件又獲到同黨武舉湯某一名釘鐐收禁將杜之寓處發封一面電禀江督請爲核辦當奉電復以該令破獲戶案應記大功一次飭將人據解省訊辦昨袁大令當即親自將該犯押解到鎭換乘火車赴寗 
[訓導母庸提省審訊蘇州]  
　　華亭縣革生華文鍾即子茂監禁一案前經松江府戚太守禀請提省審辦茲悉此事日昨已奉撫憲行文松府以寳山縣訓導楊錫章所禀皆係虚誣即行撤任候參並謂此案母庸提省亦母須由府提審就此了案 
[生員請入醫學研究所蘇州]  
　　寳山縣附生朱景賢素究醫學見報載省城設立醫學研究所欲附人該所研究醫理特於前日赴藩轅禀求批准瑞方伯閱禀後查得籌設醫學研究所原詳聲明如有素明醫理之士紳亦准聽其入所每五日一會晤切實研究至外縣士紳足否可以留所研究並未議及且該生醫學程度如何應否考驗亦須議定昨特備文移請臬台左廉訪察核辦理 
[商會電乞賑欵福建]  
　　厦門商會總理林京堂致南洋各商會電云漳屬奇災南靖山城尤甚損壞廬舍無數現厦紳商竭力籌恤惟災區甚廣懇諸公眷念桑梓籌撥公欵惠救殘黎頂視代叩 
[嚴拿匪首姜守且南昌]  
　　江西銅鼓營同知戈司馬禀江督文云查前年萍瀏交界會匪蠢動雖奉調兵會勦獲犯懲辦而匪首姜守日即萬鵬飛在逃未獲卑　抵任後深恐該匪故態復萌當經照案派差嚴拿頃接瀏陽縣白沙警察局紳劉紹定等來函稱昨初九日敝鄉拿獲匪首周閹猪經縣審訊據供數十餘名在該處復聚擾雲餘正在緝拿周亦暫未正法聞逆首姜密隱江西萬載一路是實卑職接信後隨即加派幹役密訪查拿等情茲奉江督批云據禀已悉仰西臬司即飭選差會營上緊訪拿並分移義寗萬載各縣曁飭黄岡司巡檢一體嚴密協緝務將匪首姜守日務獲解究以絶根株所請將前次調赴義寗州屬之大叚地方營勇半哨速飭仍回銅鼓駐紥以資鎭孱之處究竟能否調回應由司會同巡防隊袁管帶妥籌辦理具報 
[縣署練隊閙院山東]  
　　維縣曹大令之練隊某甲上月念五日至南關妓院戲謔適有一常備兵闖入該縣隊心懹妬忌大聲叱斤該兵與之理論竟被毆傷流血滿面嗣經協統洪自成聞知立即赴縣謁見曹大令爲該兵訴寃且言合營大憤軍心將變誰能擔此重任只得禀知撫憲云云大令窘迫無詞以對洪遂憤憤而出 
[禁除商界之惡習山東]  
　　黄縣買空賣空之惡習盛行已久鉅商富室因此破產者不知凡幾并有因此而起罷巿風潮者前經商會總理丁樹楨設法阻止迄今月餘未有犯者聞丁將請之大吏勒石垂久云 
[廪生違禁吃烟斥革長沙]  
　　湘省烟禁異常嚴厲凡茶樓酒肆客棧一律不准開燈茲有新化縣廪生楊某向在省垣開設旅棧所有化同鄉多往寓居一日該廪生以欵待同鄉設有烟具致被該叚巡警查獲意將奪取該廪生不服因與口角繼至扭毆巡警當即報局該廪生知其不免追究遂求助於求忠學堂學生該堂監督恐被煽動出爲禁阻並面謁巡警道請予嚴辦乃將該廪生拿獲送縣當予責押並詳請兩院將該廪生斥革聽候審辦 
[飭縣提案勒追灘價蘇州]  
　　崇明縣圩長顧開山佃戶朱萬明等以田產糾葛上控藩署求請飭縣出示以保舊產當經瑞方伯批云前據宋積善等迭次來轅具禀均經飭縣將發還灘價提案勒追分給各業官欵顧開山如非業戶不准干預仰崇明縣迅速遵照批飭追紟完案具報 
[新三笑（四）（十）（四）]  
　　吳紳道。這個法子。雖是輕而易舉。但我只能替你設法。法能替你們幹寳琴道。你不能替我們幹。我們自已去幹不妨。不知如何幹法。吳紳道你們走過來。我告訴你。寳琴月仙走近吳紳身畔吳紳乃低聲語二人道。只須如此如此。實琴月仙齊聲道。不妙不妙。倘然發堂擇配。配著了。一個麻子瞎眼跛足折臂的臭鄉野人。呌吾如何弄法。吳紳拍胸笑道。這個我自然慮到。只須我如此如此。决不至八於臭鄉野人之手。寳琴道你。說靠得住麽。吳紳哈哈笑道。不是我吹牛。無論這些區區小事。不放在我的心上。就再加二來倍大的事情。也是輕鬆易脆没有幹不成的。說畢又捋捋三根鬍子。搖搖道笑道。我雖不是劉玄德。荆州到也穩取的。寳琴笑道。不要說得太容易。天下的事體。千變萬化。那裏算得定。吳紳道。你們儘管放心。自古道。有錢使得鬼推磨。倘一定不能領出。孔方兄自有主張。工程局想亦不是吃素的。寳琴月仙被吳紳天花亂墜一番說話。說得二人頓口無言。良久。乃對吳紳道倘然不准。重新回至這裏。那時如何還渡得日子。吳紳道。你們放心去便了。如有爲難之處。有我在這裏。寳琴月仙道。幾時幹得。吳紳道。好端端到工程局去投訴。恐被他疑惑是有人唆使的。待他發起虎威來。你就去幹未遲。寳琴道。慢些。待我初一到虎邱山燒香。求一。堂籖。再定計較。聞得關帝廟頭門口的瞎子拆字狠準的。現在因爲他的老婆。被人拐了去。連歷年拆字所積的貲財。一齊捲逃。所以氣得昏天黑地。這幾天攤頭不　吳紳道。我對你說。這種燒香拆字。多不中用的。倘這　折字若準。他的家子婆爲何被人拐了去 
文苑 
[竹枝詞（三續）]  
　　其十五 
一個學堂十幾人。書優差役及訟民。無何題起身家事。送得太爺二百銀。 
　　註學生旣不至某令乃招新班得十餘人年近四十者有之如唐某則現充書班粟某則身爲優伶梁某則係差役之孫林某則藉學堂爲護符甫入堂而兄即出獄蔣某則訟事方興學生以梁係差役之後粟身爲優伶嘖有煩言梁即納某令銀二百某令至學堂理問竟直梁僅將粟革退各學生不勝其忿遂將梁痛毆至幾死某令親至衛出亦不敢令復入 
[其十六]  
　　蒙學原爲養始基。一生事業在童兒。可憐廢盡成烏暗。猶把虚文哄上司。 
　　註會同經兩署縣張組織蒙學五十區自某令經手後通縣蒙學無一存者而屢年禀報猶稱官立卅區民立廿區學生二百餘人欺騙上司至於此極 
[其十七]  
　　世襲師尣號亦奇。營私挾妓了無疑。民間黑白憑顚倒。自有阿連巧護持。 
　　註刑名楊仲猷自羅令時到會歷任襄辦凡十餘年弄權納賄包盜宿娼無所不至去歲始辭幕去而薦其胞弟子猷時人謂之世襲師爺 
 
 

Page 13

 
 
   
 
 

Page 14

 
 
 [G [P全球爲記> 
人造自來血西名博羅德之歷史 
一國之盛衰在於民氣面面一身之强弱則在於血氣血氣者夫固强國强種之原料也現今爲鐵血相争之時代故吾人所急當研究而不可緩者固莫此血氣若而自來血乃適出現於今日此自來血之方爲英國皇家醫生所定凡行西土己數十年西國人民莫不珍之如寳如英國倫敦之皮皮台根己有百餘年之大藥廠均皆精功製造每年銷數不下數百萬打今本藥房執事用借助他山之法不憚辛勞特運原料來華使心虧血少因而體弱無力者及早嘗服而得益血壯體之效果西　最精養血之法故能個個體質强壯無文武之别我華同胞切莫輕視此自來血蓋其中實有绝大之能力也試驗法世界開明萬事非有確實之證佐則萬不能道其實此自來血專增心經之血液其功補益全體亦可由試驗面得之如瘦弱之人面色紙白其血之虚也可知服此自來血七日之後察視眼包皮之内皮則其色必能較紅或未服自來血之前用針剌破手上皮出血少許滴於玻片之上待既自來血七月之後再仍如前法令出血少許亦滴於玻片之上此兩玻片相對則後玻片之血必紅於前玻片之血此二者驗體質久虧者必得也如常人未服自來血之前先磅身體有若干重待服七日之後再磅之必能加重半磅或未服之前先將十五磅之物用力提舉健力若何待服七日之後則向者覺重今則不覺其重矣此二證可知服自來血七日即有功效既能加全身之重量又能加增全身之健力也又如心虧血虚之人步履之時每覺心跳服此自來血一月之後向者走半里即覺心挑者今則走一里而尚不覺心跳矣又有最明之確証如房勞過度之人腎水既虧元精必薄且冷服自來血七日之後則其精水必濃而温因精乃血所聚積而成血虧斯腎虧故補血即所以補腎以上均且顯明其功效者可更有可試驗者乳母之乳水或不足或欠濃服此自來血七日後則其乳水必能增濃三倍又如婦女經水或淡或冷或早或遲或痛或滴漏不息連服一月則淡者必能　紅且無冷痛遲早滴漏不息之患如能常服則每月調匀必無愆期以上一切均証明自來血能增血液之最易試驗法也 
一小兒乳水不足先天己虧常苦多病或至四五歲時尚未能行走此即氣血不足之明證疳種童癆即因之而成凡二歲至五歲小兒可於每飯後服自來血一小羹匙每日三次開水冲服自能身壯骨健百病不侵幼時血足到老無恙一婦女經水不調或經痛經冷服之非但調經且能種子孕婦常服臨産平安而所生之子日後必少疾病因先天既己受補則血氣必能充盈且乳汁又佳小兒體質自然强壯 
一婦女向缺運動血氣不和終日悶坐憂傷抑鬱致肝火上升腰酸脚痛能常服此自來血則血分充足肝火不升胸懷愉快决無鬱悶煩惱之苦而腰痠脚痛諸患亦即消化 
一中年先天不足後天失調或房勞過度血液消耗致有面黃肌削頭暈目眩腰酸脚軟四肢無力腎虧肝旺脚氣水腫腦空耳鳴等患連服一月則面色必漸紅潤以前消耗之血液至此己能補足則諸患悉除自然身壯而力健矣 
一文人刻苦用功思慮過度以致心血耗盡面白似紙骨瘦如柴服之心力漸壯血氣漸充心廣體胖獲益匪淺 
一年老之人血氣衰耗精神困頓常服之能烏髮黑髮健骨潤肌精神日見强旺返老還童操劵可待各埠託局函購原班回件小瓶一元二角大瓶二元每打打二元念　元總發行所上海四馬路老捕房對門青花石三層洋房五洲大藥房 
[老當益壯]  
謹誌上海望平街大隆藥房壯陽種子延壽丸酒燕窩珍珠牛髓粉能使弱者轉强老當益壯誠廣嗣之聖藥衛生之妙品 
僕年近耳順子嗣猶虚小星三四竟無一索之喜屢請名醫調養非云體弱陰虚即曰腎虧精泠後購市間各種補劑服之亦屬徒勞無功於是不作生育想矣前歲游歷申江見報載大隆藥房參茸芝术海狗腎壯陽種子延壽丸酒功力極大奇速奇靈因各購歸雙料十瓶并婦科盈即經丹五料與姬人分服一月果能精神旺極元陽强健異常二三姬人未幾均懐六甲尤喜連舉二雄碩大且壯皆延壽丸酒之功也惜人不克盡知其妙耳僕因藥石有靈續購該藥房燕窩珍珠牛髓粉數打朝夕並服百病不侵昔之頭暈眼花者今則身健目明矣昔之面黄肌瘦者今則容顔肥白矣最奇者去冬寒冷非常而手足温和丹田奇煖行步輕健食量兼人大有轉老還童之象誠數十年未有之康樂不圖晚年得之敬告衛生者不欲老當益壯則已如欲老當益壯除服此種妙藥外别無他法者也垣皖東門内汪舜年廣告 
 
 

Page 15

 
 
   
 
 

Page 16

 
 
 [G 
[周製銀耳保肺丸]  
特别奇品特加注意 
五臟之中惟肺爲長故有華蓋之稱又五臟之中惟肺最脆故多嗽咳之疾肺若病矣則心脾肝腎亦不保内經所云一臟病五臟皆病是焉本藥房有鑒於此所以於肺臟愈加愼重平居翻閱中西方書知銀耳燕粉麥液川貝等品有保肺之功於是不惜資本煉此成丸試驗多人果有藥到病除之妙無論病犯肺火肺血肺癆肺癰咳嗽痰飮等症均能立起沈疴現外埠來購者殊甚踴躍庶不負本藥房之苦心也夫○此丸靈驗異常有大功於世如熱情君子欲願分售者本藥房再與特别折扣以爲有病者就近購服之地價目每瓶二元每打二十元每十二打二百元　上海三馬路大甡堂大藥房發行所漢口中央大藥房分銷處 
[度支部批准農工商部註册商辦信義工商儲蓄銀行廣告]  
商業櫃檯章程　　 
在本銀行存欵均照十二個月起息與别銀行發十個月息者不同五年以上之存欵月息一分四年以上之存欵月息九釐三年以上之存欵月息八釐二年以上月息七釐二年以上月息七釐一年以上月息六釐六個月者月息五釐三個月者月息四釐半立付無定期者月息三釐半本銀行備具支解簿以便官商富户由本人自行寫發支票在本銀行付取銀兩與鈔票一樣通行是存欵於本行之人隨時有發出支票之權其未支付之銀仍在本行按日算息洵爲利便官紳富户之第一法凡存銀於本銀行者如本年之内不來取之利本銀行卽代其將利作本爲之利上生利 
以下摘錄儲蓄章程凡零星各欵均照此法辦理 
儲蓄總章程 
凡零星存欵不及半年者按周息四釐計利半年以上者按周息五釐計利如滿二年全未付本利者除照章利上生利之外再加半釐三年未付者再加半釐共計六釐五年仍未付者再加半釐増至七釐厘爲止 
特别儲蓄優待章程（甲）修學儲金　凡父母爲其初生之子女每年存洋二十一元九角八分滿十七歲可付還六百元或每月存洋一元八角七分滿十七歲亦付還六百元作爲游學之費多少以此類推（乙）養老儲金　無論何人爲其父母或爲本身每年存洋廿八元五角九分二十年後付還一千元或每月存洋二元四角二分滿二十年亦付還一千元爲其娱老之費多少以此類推（丙）婚嫁儲金　凡父母爲子女自始生之年起每年存洋十四元二角九分滿二十年可付洋五百元或每月存洋一元二角一分滿二十年亦付洋五百元爲婚嫁之費多少以此類推信義總銀行開設鎭江二馬路分行開設上海鐵馬路天妃宫漢口河街熊家巷大董家巷武昌芝麻嶺北京前門外長巷下頭條胡同長沙商正街湘潭十五總常德大慶街蕪湖二街宜昌二牌樓南昌石頭街重慶打銅街 
[密采里大菜館]  
小店大菜久仕蒙商贊成光顧感戴情隆兹將大菜間放大裝以各種風扇異樣電光地位淸潔服侍周到若屆暑天一登斯地殊覺心曠神怡所備大菜潔凈味美與衛生大有益處請諸君賜顧嘗試爲荷半時小食每客一元二角午晚大菜每客一元五角　密采里公司 
[（靈驗）男子九醜丸]  
此丸有奪天地造化之功鬼神不測之妙凡患夢遺滑精少年色慾過度老人陽痿諸虚等症服之培元固本功効立見包可如愿以償治症另詳仿單每盒一元加料二元取效更速上海盆湯衖中市廣東保太和啓 
[美孚洋行告白]  
此種火油火爐乃美國名廠所造裝璜精緻靈巧非凡點之能使合屋和煖殊無煤油氣味比之燒煤火爐潔净抑且省費故廳堂書齋臥室等處無不合宜誠爲冬令必需之物價極相宜可稱價廉物美本行并有花旗各種掛燈璧燈檯燈出售如蒙賜顧者請到本行發賣所在大馬路十二號或向代售處購取亦可 
代售處　三洋涇橋聯昌號　大馬路新晉隆　百老匯路乾泰興五馬路正昌記號 
[（伊文思書館告白）]  
本館自運英美極新書藉最優教科讀本格致化學文法地理代數形學三角形數筆算數學以及學堂用品零購批發格外克己本館西人精通華語兼有華友招待如蒙　賜顧者請至上海北四川路三十號内接洽可也　伊文思啓 
[喇司勞士]  
南京路五百六十六號瑞祥茶號隔壁明晶IAHGNAH洋行 
新到之貨按尋常出售之價减半凡近視遠觀及老光各種眼鏡皆備至於遠近兩光並而爲一以强目力之眼鏡及保眼光之鏡均備如有躉批者本行特備批發價單以憑批發　上海大馬路五百六十六號明晶洋行謹啓 
[怡德洋行新出康那雷地板]  
本行新出康那雷水泥地板價亷物美比木板更爲便宜且能耐久不變於衛生亦有裨益用之寫字間棧房舗店酒館茶館番菜館住宅均極合宜現在輪船面用此種地板甚廣凡蒙士商惠顧請駕臨五馬路五號本賬房面議可也此佈 
[戒煙無過於此善後亦無過於此]  
本公司發行惠醫士新發明之戒烟善後丹反對於鴉片嗎啡之毒如湯沃雪極有影響當未經發行之前已經吃烟之人屢試屢驗乃能出而問世因非尋常戒烟藥品可以望其肩背最善者凡係服食他項藥物戒烟而受毒不化者此丹有犁庭掃穴之功可使毫無後患購試諸君定可知戒烟無過於此善後亦無過於此矣售價每匣一元每打十元躉批五打八折○本公司創設上海英租界大馬路巡捕房東首逢吉里三百卅九號門牌便是日勝公司啓 
[LEAPERRINSSAUCE]  
蒙英王愛德華奬勵特賜家印 
利潑林老牌辣醬油 
爲食品中不可少之原料加入魚肉鷄鴨芥利野鷄等食品中能使口快鮮美開胃健脾誠無上品也須認英國WORECSBARGHRO華司脱省所制方是眞品嚴防假冒特此敬告 
 
 

Page 17

 
 
   
 
 

Page 18

 
 
各省籌辦諮議局 
官長設立 
[江西]  
　　贛撫馮中丞照會商務敎育總會催辦諮議局籌辦處文云案照前准貴總會來呈公議諮議局籌辦處辦法業經明晰批答行知籌辦處邀同貴紳等會議詳細章程尅日呈核迄今多日未據議覆想因陳劉兩紳各有要務無暇來省司道新舊交代未及會議惟現在直隸江浙各省均已發起籌辦所擬章程表格燦然可觀良以恭奉諭旨各省諮議局限一年内一律辦齊而章程每年常會定以九月初一日每届選舉年限以正月十五日爲初選期三月十五日爲複選期約計時日已極迫促官紳創辦其事固與有責焉者也今陳劉兩紳旣不在省藩學臬三司各有本署公事公舉之名譽官紳間亦他往事關欽限要政主持無人設或預備稍遲成立在後何以答明詔而副輿情本部院因思此事本係官紳圑體機關應由圑體議决方昭公允貴紳等前旣具呈卽希邀集紳商學界開會投票公舉坐辦並書記會計庶務課員决定辦法先從實行調查編造人名各立在後何以答明詔而副輿情本部院因思此事本係官紳圑體機關應由圑體議决方昭公允貴紳等前旣具呈卽希邀集紳商學界開會投票公舉坐辦並書記會計庶務課員决定辦法先從實行調查編造人名各册入手此項選舉調查員辦事細則事屬創舉府廳州縣從未辦過應由籌辦處會同貴總會詢訪諳習法政人員遵照奏定章程參酌各省辦法擬定章程表格呈候核定通飭施行其各屬調查編造名册自非地方圑體員紳熟悉情形難期普及應田籌辦處商明貴總會相助爲理發單傳告各屬商務分會各幫商董縣勸學所敎育分會同時舉員調查畫區造册呈報初選複選監督所有初複選舉日期亦當預爲規定通行宣布查直隸江蘇等處調查之前或先行講習或先行宣講並召集紳商學界開談話會擬定調查須知條文互相研究解釋明白再行舉員擔任調查鄉圖董事一併選派委託似可倣行果係僻遠地方略可通融辦理即如日本鳥廳制度與郡巿不同法理事實仍歸統一定章江西議員九十七名權利義務雙方對舉明歲九秋召集開會豈可稍落各省之後本部院樂觀厥成有厚望焉除劄行藩學臬三司會同辦理外合行照會請煩貴紳查照施行 
[安徽]  
　　皖紳洪思亮吳傳綺姚永槪汪彭年何雯等發起於初三日下午假懷寗縣學明倫堂開籌辦諮議局大會皖撫朱中丞派管大令尙勳郝大令繼貞到會由汪瘦岑君宣布開會宗旨公推吳季白君爲臨時議長是日所定議案四條首由何宇塵君提議士紳對於諮議局籌辦處之責任次由潘偉人君提議關於調查選舉之事件次汪瘦岑君提議關於諮議局籌辦處内容組織之研究次由何宇塵君提議第四條議案關於調查本省明習法政士紳各舉所知公同選擇以便呈候撫憲選充職任計當塲推舉江紹杰李國棟鮑樸潘世杰等三十人除與原定資格不孚者四人不計外何雯君當選以居於發起人之列自請剔除次議長吳季白君提議司選員有王張每府州分派者其主張每州縣分派者請與會諸君公同决定汪瘦岑君謂此事須取决於朱中丞請管郝兩大令面達可也四時閉會公同攝影以爲紀念 
士民動議調查 
[江蘇（常屬江陰）]  
　　江陰敎育會勸學所來函謂業經議定聯合商會先行邀集城廂紳士於本月初八日會議後再行邀集各鄉紳董開會推舉所長從速調查 
[又（鎭屬金壇）]  
　　金壇敎育會來函云選舉調查事宜業經商明縣主聯絡各圑體准於本月十二日借學宮明倫堂開會籌備一切并已函催溧陽同時進行矣 
[又（鎭屬丹徒）]  
　　前報紀丹徒調查事務所公舉茅子貞閔鑄臣君爲所長茅已力辭返寗閔亦周辭現議不設所長公舉吳左卿駐所辦事吳亦以才力不及辭乃議定楊振聲吳左卿趙蜀琴三人駐所並推張榮紱何煥勳爲庶務員惟調查員尙未推定 
[又（揚州）]  
　　揚郡敎育會勸學所奉到江督通飭諮議調查選舉章程當即會同府縣籌議一切事務所暫設商務分會并派員四出認眞調查一面出示有五項合格人員不論官紳商學界均可到所報名聽候考驗又公舉敎育會董周谷人蔣紹籛前赴申江會商一切 
[又（松屬華婁）]  
　　華婁兩縣士紳爲籌議諮議局選舉調查事定於本月二十二日借坐明倫堂特開大會以便提議分區調查之法刻已經事務所通告四鄉并經各紳士請由華婁張劉兩令出示曉諭着城鄉紳民及莊圖各董届時一體來會毋自放棄（事務所通告錄專件欄） 
[又（松屬南滙）]  
　　南滙各紳董對於諮議局選舉調查一事擬定宣講大綱八則一國家預備立憲之年限二省中籌設諮議局之理由三選舉諮議局議員之關係四國家對於人民之權利義務五人民對於國家之權利義務六吾民得權之榮寺七勸有權者勿自棄其權八所以造戶口册之故宣講日期定二十六日在本城二十七日至大圑二十八日至竺橋二十九日至周浦三十日至魯家滙十月初一日至新塲現已由宣講員顧旬侯馬亦昂徐耐冰等已分投講畢回城矣 
士民實行調查 
[江蘇（松屬金山）]  
　　十月初三日金山選舉調查事務所開職員會由所長黄君芳墅推舉調查員五人以選舉原簿及調查須知分致各區調查員限十一月初十日調查告竣將原簿交所呈候初選監督彙詳繼將章程逐條解釋至吸烟者不入册一條各調查員謂吸烟有癮或在疑似之間者往　不肯自認辦理頗屬爲難蔣令起而演說謂此層可由本縣出示凡吸烟不承認者到禁烟局呈報試驗以免調查員等爲難云云衆極贊成 
專件 
[華婁預備選舉調查事務所通告文]  
 
 

Page 19

 
 
本年六月二十四日憲政編查館奏定各省諮議局章程並選舉章程飮奉上諭各省自文到之日起浪一年内一律辦齊從此參政有資恩施自上凡屬人民同深慶幸惟查定章明年正月十五爲初選日期三月十五爲複選日期九月初一爲成立日期頭緒萬端轉瞬期届及今赶辦已屬後時現在蘇省籌辦處業經設立他邑調查事陸續舉行原各處官紳所由併日兼程通力合作者誠以諮議局以議員爲主體然必有選舉人而後有議員有議員而後有議長副議長質言之有及額之議員而後有成立之諮議局惟選舉人有定格辦選舉有階級上憲必據各府廳州縣選舉人名册之總數分數而後有分配議員名額之資地方官必拋城鄉正紳分區調查選舉人資格造具送官之草册而後有塡寫官册申報當選名額之資緣是官塲之辦理選舉固宜迅速而士紳之分任調醒上應朝旨中助官力下謀人已參政之公權尤宜急起直追不落他省他邑之後况諮議局旣爲人民參政而設人民共襄盛舉不特謀權利者理宜盡幾許之義務日官民共負責任朝旨所明許亦官憲所利賴事體堂皇無庸却顧華婁兩邑夙號開通迺者各縣士紳競從事於選舉調查助官力所不逮兩邑事同一律獨於奉旨限辦奉憲告勸之事士紳寂寂未見舉行同人等深慮逝水流光限期倏届萬一舉辦不及則以一二縣之玩忽掣全省分配當選人額數之肘不特自外生成貽譏鄰邑兼恐受違背朝旨之愆貽賢有司偏勞致誤之戚爰於本月初一日先行集議咸以選舉權爲合格人民應享之權利調查事即爲目前入手必經之階級惟調查必求精確斯選舉不致參差事關全體造端極難同人等智短識淺未便率行所有一切辦法必須公同商決以求完善而計周詳爲此定期本月二十二日在縣學明倫堂特開選舉調查正式大會届期務乞駕臨並懇就近邀集紳商學董圖長鄉耆一同到會商議人手切實辦法除附呈縣尊告示並照會一角卽請發貼查照外特將開會緣由肅陳再此事業經禀請縣尊届期蒞會監督復因會期已迫臨時商榷恐仍不免怱促特於城内西大街王忠毅公祠先設預備選舉調查事務所諸君或有預商事件儘可於開會前到所接洽合并聲明 
本埠新聞 
[滬道電禀懲辦謝綸輝辦法]  
　　滬道蔡觀察禀農工商部曁督撫兩院電云昨接商會來文謝綸輝經已辭退錢業董事此次巿面實壞於彼一人之手幸懲辦尙早否則無從挽救除照復以後不准干預商業併詳咨立案外謹先電聞 
[政務處通飭改用密電]  
　　江督端午帥接政務處來電略謂以後地方官凡有緊要事務及洋務交涉等案如須由電禀報一律改用密碼以防漏洩等語昨午帥已分電各關道一體飭遵 
[皖藩接待觀操人員之預備]  
　　皖藩逃方伯以秋操伊邇各省觀操大員及各國洋員均先過安慶自應妥爲接待所需器皿業已飭派鍾委員來滬購就衣鐘地毯木器洋燈等物共三百六十餘件昨特禀請滬道致關騐放 
[淞口起建貨棧碼頭]  
　　吳淞迤南張華浜一帶沿塘基地都係洋商租產近因浚浦局須將老鼠沙西邊水道開深塡塞東邊水道將來輪帆進出槪從丁邊行駛較巨之輪不能直抵上海故近有沙　等洋行擬在淞口鐵路碼頭迤北起建貨棧碼頭業已派人至彼處傳諭各佃迅將禾稻刈割不再播種預備興工塡築 
[三夾水轟毁釣船]  
　　寗波豐順號金源順釣船由滬裝載布疋黄荳等物於本月初二夜在淞口砲台外三夾水地方被日本郵船撞沉當經淞關河泊司洋員詣勘因咎在釣船不便索賠旋禀經稅務司飭令將該沉船於一禮拜内赶緊撈起如不能施救則用炸藥轟去茲已逾限於初八日由新關洋人入水施放炸藥將該釣船轟毁 
[閔行將開實業學堂]  
　　和使陸徵祥早歲出洋故雖籍隷上海久不與鄉父老通音問本年春間曾致函顧李兩紳謂處此商戰世界實業農業兩學堂尤爲富强基礎兩紳復書言目下雜捐苛稅民力奇窘不患無熱心興學之人材而患無支持學務之經費星使得書復請鄉先輩創一實業或農業學堂並每年慨捐經費二千八百兩然旣無校址又無開辦經費故迄未提議詎前月陸使忽將該欵銀二千八百兩劃到顧李諸君遂議以此欵就閔行鎭購地起建校舍創一實業學堂明春開學已於日前函告星使矣 
[聲明房產主權]  
　　淮安山陽縣典商王肇慶虧欠公私欵項經上海商會議將該商原籍房產編列號碼售賣彩票業已禀由滬道轉禀督撫核准在案茲有職員王肇蔭具禀滬道聲稱王肇慶屋後有職員祖遺住房七十一間値價一萬九千餘串並非肇慶之產將來開彩不能併人請先立案等情蔡觀察以該職住房是否實非王肇慶產業已禀陳江督轉飭山陽縣查明核辦 
[公益研究會第二周歲大會紀略]  
　　初八日下午一時城内地方公益研究會柬邀全體會員開第二周歲大會首由會長報告一年事蹟次會計員報告收支三公舉會長舉定蔡山泉姚志梁郭聘之三君爲正副會長四公舉議員舉定葉醴雯葉鴻英陸崧侯潘友梅趙芹波周菊屏姚子讓金松夫金蘭蓀郁屏翰朱福田楊伯龍曹頌孚沈韻笙毛子堅蔡子茀吳懷疚曾伯和莫子經王引才范麟書張慕君張星若郭襄士等廿四人爲議員五公推汪季航黄耐安贓蓮生姚孟塤等四人爲書記員王伯中郁誦芬徐　人王星泉等四人爲幹事員曹潤甫蘇冶生王鴻伯林景周吳芹甫許松春沈步瀛蔣綏之等八人爲調查員旋議定於十八日下午七時開新職員會所有戈申年報告册因未印竣須至廿五日分派 
[不吸捲烟會之進行]  
　　上海商學會會員公議不吸香烟雪茄烟立節費儲蓄會以備振興實業又上海地方公益研究會全體贊成不吸捲烟又東南城地方會會長林景周担任勸導不吸捲烟又上海敎育會公議逢會期不吸捲烟來賓即帶有捲烟亦不得吸食 
[女報社組織就緒]  
　　四馬路永康里女報社組織就緒定於明年正月望日開始發行每月一册其内容分論著科學敎育家庭 
社會實業文藝談叢小說雜錄專件戲曲紀載尺素衛生顧問人事活斷等門文字雅俗並行以期普及 
 
 

Page 20

 
 
[秋賽初誌]  
　　昨爲庽滬西商秋季賽馬第一日共賽九次第一次十二馬小馬立師勝第二次八馬禪臣洋行勝第三次廿一馬天津客人勝第四次九馬維達代裕泰客勝第五次十五馬小茄門勝第六次廿一馬沙遜滙票西人海司勝第七次十馬老公茂台萊勝第八次八馬晋隆洋行可禮勝第九次十一馬小立司代招商管碼頭西人勝 
[漢平輪船撞沉四誌]  
　　文滙報云沉没浦中之漢平輪船聞將由耶松老船澳代爲浮起 
[滬道訪拿流氓]  
　　滬道蔡觀察訪悉搶物流氓甚多密飭偵探楊金山拿獲某武弁之子高阿二海防署差役之子姚三妹縣署押所家丁齊玉麟之子寳順發縣收押并飭由李大令派差將差役吳錫欽之子阿新及東馬橋開設老虎灶之金炎生金慶林等一併拘住押候訊究 
[禀報界内安靜]  
　　寓居北四川路日本小學堂左近之日本商人前因時常失竊經日本領事永隴君照會滬道飭令巡警總局夏參事官查緝在案茲夏參事官以北四川路華界境内近來頗爲安靜日本商人亦未來局禀報被竊業于昨日禀覆滬道察辦矣 
城内 
[愼重軍器]  
　　蘇潘瑞方伯前據嘉興清鄉局委員英霖條陳民間置備防護打獵之槍枝均須由紳董具保呈請地方官加蓋火烙印開明年歲籍貫及作爲何用給領執照方許携帶等情刻已核准將執照由府札縣遵准辦理昨本縣李大令已遵諭出示曉諭矣 
[懸賞緝犯]  
　　本縣李大令昨出賞格云九月二十七夜據自新所看役回稱今夜三更時分押犯王大金葉出許小三仔崔阿和四名乘間挖墻逸出當即分投尋緝無獲報請緝究等情查王大金係翁士友被殺身死案内之犯葉山係事主朱濤濤家被刦失贜由英美租界公廨獲送形跡可疑之犯許小三仔係事主丁裕生家被刦案内由公廨獲送形跡可疑之犯以上均未供認定定押候復訊崔阿和係緝獲形跡可疑詳奉批飭復訊之犯合行飭緝爲此仰縣役曁諸色人等一體知悉倘能拿獲以上各犯定當按名結賞知風報信因而拿獲者减半酧給封儲以待决不食言計開王大金葉出許小三仔以上三名每名賞洋二十元崔阿和一名賞洋十元 
[官事]  
　　調任寗紹台道原任江漢關道桑寳浙江試用道溥來廣西儘先補用道繆國璋淞滬厘局總巡侯補知府吳煥聲 
提標巡警柘林營右哨把總劉宗華撫轅武巡捕崑山汎把總陳萬泉昨均到道拜會禀見巡警學堂副敎習縣丞錢亞棟禀謝奉委四路四區副巡官差 
南巿 
[預防火患]  
　　南巿各店舖所蓋凉棚現届冬令恐致火患昨由區局各董諭令一律拆除 
[准充管幇]  
　　總工程局批宋坤禀云查沿浦各碼頭駁船林立人類不齊端賴管帮約束該民人向充總船管幇尙無貽誤自應給諭承充惟旣據將百元繳費化私爲公按年繳充工程馬路經費禀請立案應候照請上海縣核示 
[撈獲男屍]  
　　救生局二號巡船昨在浦中撈獲年約二十餘歲之男屍一具下不着褲上穿藍布對衿短衫袋貯洋碗一隻當即帶至江邊報知工程局招人認領 
[其存其亡]  
　　北巿老公茂行夥嚴永林因伊姪兆根久出不歸恐已落浦溺斃爰將年歲服式開報輪船救生局轉請該局救生巡船隨時留意 
[禁約車夫]  
　　十六舖裏外兩橋所停東洋車前因攔路爭奪生意經工程局諭禁在案茲仍陽奉陰違昨又由警務處加派巡士至彼處嚴加約束免碍行旅 
新租界 
[茶館被刦]  
　　前晚二點鐘勿利路北小沙陀擺渡口藍阿興所開之茶館内突來盜匪十餘人口操湘音頭纏黑布各持刀械毁門入内刦去金戒八隻及銀洋鈔票綢布衣服等物共値洋三百數十元事後由事主喚同印捕投報捕房捕頭以該處雖在界外確與租界毗連遂飭派包探陳云忠往勘查見附近草地上遺有綢布衣服五件帶回捕房禀復核辦 
[馬夫跌斃]  
　　昨日午後四點餘鐘有馬夫混名老門檻金林者在跑馬廳華商總會猝然跌斃由捕房將屍事送斐倫路驗尸所飭保報縣相驗 
英租界 
[賣良爲娼]  
　　福建路平安里王李氏（即阿憲姐）所開之妓院内有杭州女子許彩鳳被拐賣娼前日由女之未婚夫尋見扭八捕房捕頭飭探查實飭送公廨收押候訊 
[妓女捉姦]  
　　清和坊妓女謝青雲之包車夫王阿二與該院女傭陸氏姘識賃居香粉弄十二號房星前晚被該妓偵悉紏同男女十餘人將王及陸氏一併捉獲送八捕房捕頭以事涉暗昧斥釋不理 
[珠還合浦]  
　　法界鴻源里十二號門牌吳再香家前日失去七歲八歲兩小孩報知老閘捕房昨由包探將兩孩尋獲帶至捕房飭傳吳再香領回 
[馬車傷人]  
　　江西路陳姓小孩前日下午在山東路口被張阿三之馬車撞傷由捕一併解至捕房孩送醫院醫治張押候解究 
[如何溺斃]  
　　前日下午松江路浜内氽來年約三十餘歲身穿藍布衫褲之男屍一具由捕禀知捕頭轉告水巡捕房將該屍拖至浦東飭保報堂棺殮 
[竊賊拒捕]  
　　趙阿四竊得長木一根掮至泥城橋由捕查見上前拘拿詎被趙推入浜内趙即逃逸旋經他號華印各捕將趙追獲復將跌人浜内之華捕救起一併解入捕房飭將趙押候究辦 
[積竊就獲]  
　　李雲生專竊各報館綢衣鉛字等物昨被探目張寳榮查獲解人捕房押候究辦 
[曾否串竊]  
　　北京路葉幹臣家前日失竊値洋七百元之金飾疑係傭婦李陳氏陸張氏及罡人等串竊昨日投報捕房派探查勘 
[監守自盜]  
　　松江路全安棧寓客王倬雲前日被家丁關炳竊去現洋八十元逃逸無蹤王即投報捕房謂緝 
美租界 
[洋兵兇毆]  
　　鴨緣路一帶爲西妓粤妓麕集之所洋兵爭風打架時有所聞前晚有法由一百十九及一百四十二兩號西捕獲住法兵四人連同受傷德兵并送捕房捕頭命將德兵送至公濟醫院醫治四法兵押候送請法領事署訊辦 
[汽車肇禍]  
　　昨日一百七十六號汽車行經百老　路將丁友倫人力車撞損車輪由捕并送捕房飭丁自赴香港路十號洋房索償了事 
[查獲金飾]  
　　某粤人失竊金飾報捕請查已紀昨報昨由捕房派探前往查勘見所失金飾等件匿在紙錠灰中當即起出回禀捕頭核辦 
法租界 
[葬身火窟]  
　　坆山路某柴行昨晨失愼該行小主由樓窻跳下跌傷脚骨主婦某氏竟被焚斃一時火勢猛烈延及貼鄰某草貨店及某小烟間餅食攤等房屋多幢迨捕房飭探往查該行主亦不知去向遂由輔元堂給棺暫將焚斃屍身扒出收殮免釘棺蓋 
[查驗馬車]  
　　三道金線副捕頭爾祿嘉一道金線華捕某甲專在密菜里一帶密查無照車輛茲總巡麥蘭君訪聞每有野鷄馬車冐充洋行包車兜攬生意因又諭飭一體查驗如無捐照立即拘案送廨究罰 
[修理木駁]  
　　招商局沿浦碼頭木駁年久配壞急須修理茲由總辦飭匠估價已於前日開工 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[憲政公會常務員長楊度布告憲政公會文]  
　　嗚呼吾黨諸君子目此以後中國國勢必日危外交必日困主權必日損鐵路礦山必日失外債賠欵必日增外人浸假借守路等之名目而代握我兵權矣浸假借稅關等之基礎而代我理財政矣浸假謂我司法不整而代我司裁判矣浸假謂我行政不理而代我立内閣矣浸假謂我外交不順仿埃及朝鮮之事而咎及我皇統矣各國已行之例皆將於我行之一變我爲永久中立之國再變我爲共同保護之國至奇極幻有必非今日所能夢見者戊戍至今不過十年耳其中變故幾向此後十年之中變故又當幾何波濤振動風雨飄搖前路茫茫罔知所届不知何年何月乃變故發生之堪然欲求中國不亡又必非現今政體所能有濟今世各國其内政久已整齊其實力亦已充足而後協以謀我即令我國今日憲政已成上下一心專謀對外然推廣敎育提倡實業擴張軍備已非籌之十年不能遽與列國相見國勢或存或亡尙難妄必亡羊補牢已恨具晚可况於各數内力旣充專事外取之際而我猶汲汲内政以爲十年後對外之地乎此鄙人所以外觀世界人勢内察本國輿情不禁爲之流涕而長歎者也是以一二年來鄙人力主速開國會以救危亡同志之士協力同心呼號奔走致使社會風　廟堂傾總實諸君子之方也惟以鄙人不德未能見諒於人致朝貴力拒於上各派紛乘於下人民呼求宮廷煩慮今年夏秋之際新舊之說滿漢之說君權民權之說急進緩進之說一時俱齊風潮大起阻力橫生鄙人以一身受數面之嫌疑當各派之衝擊方與同志諸君子以孤忠大節相勉不望事之　　也幸以兩宮明聖政府公忠遂有八月朔日一諭得將無年限無辦法之空言預備立憲變爲有年限有辦法之　行預備立憲其所頒欽定憲法大綱及預備事宜年表鄙人雖未嘗參與一字且於其時更申三年之說作長列說以冀其行然而事有雖言議有難一政府中如張袁兩公向皆未主九年至此時幾并九年不可得皆極兢兢然慮之則鄙人三年之說亦實强政府以難行宜其無效也平心　論世界各國凡以激烈改革者憲政必可立成凡以和平改革者憲政必有年限此各國之通例以日本與歐美各國相比即可知之然而中國國民致力之苦國會約期之長皆尙不如日本使非國勢過危人民未必遽以爲憾日以大局之危朝不保夕九年期限雖速亦遲必以十年謀内以十年對外二十年後中國之有無未可知也所以吾人於此憂慮反深今欲更有所謀以求進步則上而諭旨煌煌豈宜違反下而人民實力亦示易言且諮議局資政院地方自治等皆人民議政之機關使國民實力奉行未始不能監察行政數年之後内政稍理而外愚愈深國勢之益危民氣之可用皆必爲全國上下所知苟有和平適當之機上可以安皇室下可以利人民則朝廷旣許立憲遲早皆同謂其必有成心寗遲無速立憲政體不可早成凡在臣下亦不宜以此等見解推測聖明吾黨將來責任方重此時但宜奉揚諭旨引導人民恪遵分年預備之單而爲確立基礎之法不宜以空言爲重以實事爲輕見目前之近情遺天下之大計惟於議政之機關引國民之進步卽爲實行曩日宗旨而已至於此次所頒欽定憲法大綱君權頗重各地報紙已肆譏評若自鄙人論之則以爲以君主大權製欽定憲法實於今日中國國勢爲最宜何以言之我國以滿漢蒙回藏五族立國滿漢必當混合自無可言若蒙回藏三者則全恃本朝二百餘年之積威以鎭撫而覊縻之今因外勢所迫已有附人叛我之心若蒙人於俄藏入於英則德法日本等亦必不能坐視將取漢土而瓜分之中國最危之事莫過於此使非仍以君主大權統一之則必不能使國本安寗天威赫濯一尊永定各族歸心即以内部各行省論地廣而人衆外重而内輕亦宜使君權稍尊以謀統一加以我國封建久廢無廢藩之貴族挾其世有土地人民之威信以調和君民二級之問而近年滿漢感情挑撥殊甚吾念懷君國時有隱憂故以中國情形與各國立憲相比各國僅以憲法爲民權之保障者中國則兼以憲法爲君權之保障而除欽定憲法以外别無可以保障君主大權之物此亦我國國勢之獨奇謀國者不能不於此三致其意者也吾黨知君權不能統一則全國必致瓜分蒙藏朝叛則滿漢夕離爲機至危不可不察鄙人所念念不忘者但恐九年期遠不能更成欽定憲法於國於君兩不利耳但使憲政能早成君權能統一即爲國之大幸至於君民權限偏輕偏重非此時國事之所急人民不宜於此過爭也吾人發一謀舉一事須以通籌全局之心而爲預定百年之計若其不揣國情輕發大難僥倖於不可致之功嘗試乎不可行之策聊博一時之俗譽必成千古之罪人吾黨素矢孤忠義不當出君民之隔間滿漢之情疑不可絲毫存於心曲鄙人雖不肖然亦備承諸君子之督誨且吾黨同志皆以愛國爲懷豈敢以阿世附私之辭瀆吾君彥特因欲决大疑不敢稍存顧忌惟願與吾同　諸君子本最初救國之懷負天下安危之責無以一時之毁譽得失易其往昔之宗旨而已矣 
小說 
[偵探小說意外之奇案（十五）]  
　　一爲草地上之足跡據脫而斯女郎供詞。謂麗亞克已死之後。乃立奔至其身畔。而麗亞克屍體踣臥之草地。其上亦有女郎足跡果脫而斯女郎而與此案無涉者。何以麗亞克之身後。亦發現此不可思議之足印。此脫而斯女郎之證據一也。一即女郎當開會時間足上所著之靴。乃與草地上之足印。無一髮一秒之異此脫而斯女郎之證據二也。一據蘇克生君之報告證其與麗亞克不睦。或因此而釀出决裂之慘劇。亦未可知。此脫而斯女郎之證據三也。一勃雷博士亦證其素與麗亞克有隙。而麗亞克死後。女郎卽可得至大之利益。此脫而斯女郎之證據四也。雖吾輩對於此案。尙有。數般之疑竇。未能解决。然關涉此案之人證。無有如脫而斯女。 
 
 

Page 27

 
 
郎之密切。者第不敢遽以脫而斯女郎爲。殺人之罪犯耳葉。德恩聞此裁判官之語。俯首絶慮。澄想案内之情形。有頃。始發聲謂裁判官曰。堂上僅聽蘇克生大佐與勃雷博士之數語。即據以爲愛地玲犯罪之證詞。當知此二人之語。皆絶無指證之事實。憑空懸想。而聣此無告之女郎於罪網。安得謂爲犯罪之證據乎。苟即此數語。而可以定愛　玲爲罪人者。則頃間愛地玲指斥勃雷博士之言。亦可定勃雷博士爲犯法之罪人矣。此兩人之證詞。旣無一定之指實。又無切實之證見。僕以爲可以作爲銷滅。不得引爲實證。裁判官聞此律師之言。覺至有條理。不期而亦。頷其首。葉德恩又曰。頃堂上所言第一第二之證據。僕以爲僅就第一之證據而解釋之。已足爲愛地玲無罪之劵。果能解脫第一之證據者。此第二之證據亦解。語至此。立止。裁判官謂之曰。然則此第一之證據。當作如何之解釋。葉德恩至此。不期而竟不能答。沈吟有頃。忽俯首以視愛地玲之足。抗聲謂裁判官曰。據偵探泰勒斯君言。此草地上之足迹。一爲死者麗亞克。一即密司愛地玲。堂上安知其必爲兩人之足迹。而非一人之足跡乎。况此足跡之小於彼足者。僅一分許。倫敦上等社會之女子赴會時所著之靴。皆狹其首而窄其底。較小於平日之所御者。堂上又安知此較小之足迹。非麗亞克初次所御之靴。而少頃乃易靴而出乎。葉德恩語至此。裁判官連頷其首。至以葉德恩之言爲然。泰勒斯亦　然而驚。深羡葉德恩之辨給而咎已一時之悞會。即堂上下之衆人亦莫不深賞葉德恩思想之銳利以爲此少年之律師。不期而有如是之能力。殊出觀者意計之外。 
國外新聞 
[近東大變局二十五誌]  
　　初七日倫敦電云塞爾維亞親王俄京之行可惹起斯拉夫種族親睦之感情現塞京伯爾格來特有袒俄黨集衆示威聞俄皇與塞爾維亞親王晤談一時之久芒替尼格洛已給發兵士鎗彈每名各五百枚以防不測初八日倫敦電云土京君士坦丁有防兵五聯隊素有守舊之名近已奉命調赴海特匣旋有某隊抗令謀叛即由薩洛里茄開來之新軍開槍拒敵轟斃八人傷多人初七日栢靈電云奥土與布土之交涉現狀益見進步布國委員現已離土京回國土政府甚望英國皇太子維爾斯赴土游覽外間所傳土國内閣總理大臣現與駐土英國大使開議攻戰聯盟未免言過其實（以上譯字林報）初九日倫敦電云土王已下諭將君士坦丁守舊黨叛兵首領治以死罪附從者亦嚴行懲罰初八日柏林電云奥王已由約台佩斯回抵維也納曾接有巴斯利亞巿長賀電奥王謂深信和平當可保持土爾其政府答英國策畫歐洲綱要之公文現已遞至倫敦土國深願嚴行限制討題並願規定土國與巴斯利亞曁赫在戈維拉之交際論布勒嘠利亞問塞爾維亞親王抵聖彼德堡時俄人甚爲冷淡法文報電云土爾其與布勒嘠利亞之條約已有端倪土王不日將下諭承認布國之獨立（以上譯文滙報） 
[美國選舉火運動]  
　　初七日華盛頓電云選舉運動之結局似不四日塔孚脫與裴乃安君皆在西萊巨斯演說希門君則演說於哇爾排茄未外至部刻皆從事選舉運動裴乃安君於星期五日在哇哈愛哇游說謂美孚煤油公司總理洛基番納推許塔孚脫之宣布書實爲共和黨與該公司契約之結果勃拂洛報主筆曼克君著論攻詆共和黨度支員希區考克君謂渠曾受美孚火油公司酬金約定修改溪茄戈裁判所所判該公司罰欵數額以爲報酬曼君又確斷共和黨員用去運動費之賄金已有二百萬元初八日華盛頓電云塔孚脫君於紐約之選舉業已穩固無虞（以上譯字林報）初七日紐約電云美孚火油公司總理洛基番納君及茄利其君已署名推舉塔孚脫故裴乃安君近復攻詆共和黨選舉運動費係各脫拉斯給助因是該黨畏懼不敢宣佈助欵銜名胡特納夫君預料紐約推舉塔孚脫君爲總統者將有十二萬人推舉許和斯君爲知事老有七萬五千人共和黨議員洛丹斯萊傑君預料下議院議員共和黨將得二百二十七席民政黨將獲一百六十四席 
（以上譯泰晤士報） 
[德首相自請辭職]  
　　初人日倫敦電云德國首相蒲羅親王因德皇談片之發布处實担其責任故已自請辭職惟德皇尙未允准德國有某半官報宣載當時德皇曾以談片草稿送交首相鑒閱而首相即隨意畫諾並無拒言事後蒲羅親王自述謂當時若將該稿細讀則不致准其宣布云 
[韓民反對斷髮]  
　　初七日東京電云韓國濟物浦附近某島有亂黨百人抗違上諭不肯斷髮初八日東京電云濟物浦附近島中亂黨經日兵往攻該黨抵死拒敵死日民一人傷兩人尙有亂黨百人負嵎固守已由日本憲兵圍攻 
[波王防刺之妙策]  
　　初七日倫敦電云波王已購獲避彈運服一襲以防暗殺譯字林報 
[德報詆責首相]  
　　初九日倫敦電云德國各報評論德皇之談論其激昂之情實爲罕見謂如此大事竟以魯莽對之實屬荒謬首相蒲親王亦過於逢迎德皇意旨云初八日栢林電云德國各報皆謂德皇談論詳倩應於議院宣明譯文滙報 
[謝贈]  
　　張家花園於初九日夜開演福壽三祝燈劇贈劵兩紙浦東楊家渡震修小學校於十五日開第二次懇親遊藝會贈劵二紙 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
