# 1907 - 394 - 4912501

 

Page 1

 
 
   
 
 

Page 2

 
 
上諭十初九日奉上諭尙書吕海實加恩著在紫禁城内騎馬欽此 
[譯諭大勢之推移與政黨之消長論（外交時報）]  
今日世界。已進而入於現狀維持之恊商時代矣。當此大勢一變之時列國政黨之盛衰消長。受國際支配之理路。固可默察於將來而深有得也。國家之政治機關。以何者組織爲最善。是古今一虚懸之問題。議論雖尙未歸一。而稽歷史之事實。測民心之趨向。由獨裁政治進而至於立憲政治蓋爲必由之道又因政治思想之發逹政治團體亦能發現而結成。縱不冠政黨之名而政治團體。卽可視爲政黨政黨之發生胚胎於千種萬樣之事情一國有一政黨者。有數政黨者甚。至有數十黨派之存立者。而在立憲政治之國家。則不外二大政黨之對立。一黨在朝時。則他黨在野。孶孶於政務。互相競爭互相切磋。一黨永不把持政黨此國運之自然隆興也。然觀最近之過去十年間。世界之傾向幾目立憲政治。謳歌獨裁政治。而理想之兩黨迭立。終至望一黨之永占優勢望一黨之優勢者。蓋不欲變更政府當路者而政黨之勢。不得不漸衰退也以如斯之顯象政治活動之中心遂由内政問題一轉而移於對外問間題對外問題者要舉國一致之問題因而政黨爭議之問題亦具不適當之性質以歐洲大陸諸國。犬牙相觸對外問題極形煩雜英米二國因地理上之開係而此累甚尠。即如内政問題。得政治活動中心之時甚久。是立憲政治。英米二國所由發逹。而歐洲大陸諸國。所以不能發揮。此真價也。然英米二國之立憲政治。雖對外問題。不能奪内政問題之領域。而終至有發憲政危機之聲者英米二國猶然。其餘列國政黨之不能大振。可推而知已亦可見陋運之隆興。與政黨之發逹。實有不必一致者在也。 
對外問題。與政黨爭議之問題雖不適當。而獨裁政治。與一政黨之獨占。則於對外問題。能收成功與否亦一大疑問也。若拿破崙時代之佛國。苟有有力之國會。則可無莫斯科侵擊之暴舉矣。近若露國。苟早有有力之國會。亦可無兵日本宣戰之輕舉矣。吾人均爲二國惜之。可見獨裁的行動。處於對外問。題必不能掌勝利。而政黨之競爭的行動。可使貢獻於國家之外政者。又可信也。然對外問題。總不適當於政黨之問題。何也蓋一因於政黨活動之緩慢。一因减殺對於政黨。活動之世人之注意也。活動之緩慢。與世人注意之减殺。皆下落政黨價值之顯著者也。不僅下落而已且如滯水之日腐而實際必下落也。以日本事實觀之各。政黨於對外問題目身毫無理想之進步。目憲政施行以來。已垂二十年。而政黨尚未 
 
 
 

Page 3

 
 
能得國民之信望。可見政黨之不振。雖有包涵不能公私爲之理由而。對外問題之日起。以至蒙及影響者亦甚多。此不可忽畧視之者也。然氣運之變遷各國政黨至再與活動之領域。則吾人得舉二種之理由言之。一爲時代人心之反動。一國際政局之推是也。時代人心之反。動説明極簡單。不能出於文字之外。然亦毌泥於小事。由來反動之力甚大也。經國之大才超世之雄傑。抗此勢而亦無可如何。和乘此勢則雖小人匹夫。亦多名稱。蓋飽春花之麗者。亦欲求秋月之清。飽秋月之清者再欲得春花之麗。是人之情也。故因對外問題。雖有不遑顧内政問題者。至再欲求内政問題。則　黨於茲乃得引集世人之注意矣。國際政局之推移者現今之大問題也。世界列國。以現狀之維持。定對外之方針露佛依然同盟。獨澳伊亦同日續約矣。他如日英同盟。英佛恊約。英佛西恊約。日佛恊約日露恊約英露恊约有旣成者亦有將成者皆無非爲。現狀維持之約也現狀維持者平和之維持也。而從危險上思之則中國之與獨逸。不深可憂者乎。中國旣自處於動摇之地位列國之對中國策亦已默定。而獨逸又取厚好露國加親英國之道則世界之和平。將從此擾亂。而現狀亦無可維持矣國際政局。旣不定靜則動而爲星馳電擊之轉遷。亦非顧全安寗之理也。蓋外交首重國家之大計當此垷狀無可維持之時。不知不識。勢必至仍從内政問題上致力焉。則是非政黨得伸手足之時歟。專電 
[電一（北京）]  
駐英欽使李經方電請外部撥四萬金修理使館 
[電二（北京）]  
日本進獻游船應用材料由外部飭知海關免稅 
[電三（北京）]  
日本武員在東便門被搶請部限緝 
[電四（北京）]  
民政部欵項奇絀電咨各省籌款接濟 
[電五（漢口）]  
旅漢浙人爲路欵事定十二日開會集股 
[電六（武昌）]  
日米購米湘鄂派三十萬石岑撫電商鄂督承認一半 
[電七（北京）]  
郵傳部調工程師羅嶽生赴吉林勘路月薪九百兩 
[電八（北京）]  
鐵良奉慈諭迅復海軍欵著各省恊籌 
路欵要聞江 
[江浙兩公司致北京浙路辦事處電]  
　　北京浙路呈陳筱帥江浙追切情形蒙爲上逹全體感荷仍求隨時維護爲兩省即爲中國代表日内遵舉奉復謇潛叩 
[北京浙路辦事處覆電]  
　　浙路各電悉認股踴躍佩慰今日鄉老會議盼初十滬會决定切實辦法詳細電示京肌仍托問華二公代表庚 
[浙路公司又覆辦事處電]  
　　北京浙路庚電悉諸老會議必有辦法求復 
[旅滬浙民公會上新浙撫電]  
　　武昌提學憲黄轉浙江新撫憲馮鑒借欵議起國民駭訐奔走誓死堅拒聞諸道路公主借欵與民背馳竊爲公危緬惟閎亮當不至此深恐傳聞之過爲此電請三思慎於一發佳 
[紹興拒欵會致沈瑜慶陶在銘電]  
　　江西撫署倪雨翁轉沈方伯陶觀察請提議邀集旅赣同鄉速開浙路拒欵會籌抵制策議成覆湯總理紹興嗣龍叩 
[吴提學議方之訓] 　 
　　主張借欵浙人吴士鑑亦在其内其父湖南提學吴慶坻知浙人對於此事頗動公憤爰電致浙江父老謂其子干預此事實屬荒謬何以對浙江已經痛加訓責令其在亦極力轉圜贖罪以謝浙人並請湯總理寛爲佑釋保全名譽云 
[蘇撫陳致滬道電]  
　　頃准外部陽電開本日據江蘇鐵路恊會公電路欵事（原電見初七日報）該恊會係何人所立來電并無姓名希查明電復等因希卽迅速查明電復以憑復部幸勿積延啟泰庚 
 
 

Page 4

 
 
[蘇路公司復陳署撫函]  
　　敬肅者接奉鈞電内開云云到來公司准此查該會於本月初四初六等日在張園開會先期登報廣告發起者係旅滬紳商學界居多茲奉來電隨卽函詢去後接該會復稱敝會係曾樸吴本善翁炯孫陳國霖馬良袁希濤翁順孫方還楊天驥儲南强許志毅丁同曾趙鉦鋐徐炯烈錢衡璋夏日璈王樹聲陶惟坻夏清貽洪錫範許廷璐史久傳沈宗邰李鍾瑞程炳熙胡慕超朱湘帆宋璆龔翼之黄炎培包公毅孟昭常吴馨朱葆康瞿鉞沈桐芳祁祖鎏龔傑林祖潛沈恩孚印有聲雷奮錢瀛選陳慶林徐念慈陸瑞清朱景星黄慶瀾張志鶴張尙思陸家驥朱祥紱席裕光焦發昱張嘉年席裕福沈懋昭楊斯盛葉惠鈞周廷弼吴承傑顧履桂包榮棠方蓮生陶綬臣陶紫仙沈少雲劉豐年等所發起在滬已開大會三次並勸各屬認股至一千餘萬元之多此次電部實係依據法理足以執銀公司之口乞轉撫院逹部始終堅持並津鎮勿輕簽約等語合亟奉聞 
[蘇路公司接各埠認股函電]  
　　江蘇旅皖公學校員學生全體一百股上海商務印書館編輯所同人三百十六股上海振華學校一百七十六股鎮江承志學堂同人二百餘股上海中西書院同學拒欵集股會一百二十股南京拒欵會二百股南通州第一高等小學六百股吴縣高等小學一百股南通州教育會六百二十股上海復旦公學一千二百六十九股 
[雷奮楊廷棟致蘇路公司函]  
　　昨日蘇路股東大會奮廷棟因事先離會塲不及終議散會後始悉當時磋議代表問題情形并有委任奮廷棟隨同進京之説今日閲報亦載此事但此問題有不得不辨别者四層第一所謂代表者究係國民的抑係公司的如謂國民的則昨日係蘇路股東大會固不得謂股東非國民但股東外尙有大多數國民不得謂股東會即國民會則昨日所推之代表非國民的可知然聞當時實有人主張國民代表之説且經多數替成此與奮廷棟之本意相左而不敢承認者也第二聞昨日主席宣布推舉王相國許觀察爲代表董事局及股東會各再推二人此四人者究有何等名義究居何等地位界限不明奮廷棟所不敢貿然承認者也第三昨日係股東特别大會專爲研究蘇杭甬路欵問題與尋常股東會不同自總恊理以至各股東應立於同等地位所舉代表即爲股東全體之代表何以於代表人外又有董事局及股東會各再推二人之説此奮廷棟所不敢附和者也第四如各報所載參謀之説則責任既輕似無須與推舉代表用同一之　續即奮廷棟自問菲才旣無謀之可參畧有愚見亦已於開會前以個人資格有所陳説此乃凡爲股東者應盡之責任不必以公衆推舉相朂者也謹此奉佈并希轉告各股東爲幸 
[武進高命婦典認股]  
　　武進高命婦稚蘭向來熱心公益借欵事起欲爲兩省女界有所提倡乃將簪環珥典質一千元勉認十股其傭高嫗感命婦之義亦典衣飾認一零股則知命婦之所感深矣 
[杭州駐防致外部電]  
　　議借路欵全浙煌惑恐致蔓延乞大部毅力主持以順輿情而成路政杭駐州駐防官紳學界公叩（致郵傳部農工部商電同） 
[追悼鄔湯二君開會傳單]  
　　人固有一死死有重於泰山或輕於鴻毛鄔湯二君之死爲江浙路事而死也爲全國路事而死也爲吾二十二行省之身家性命而死也嗚呼慘孰甚焉當鄔君捐軀之際灑血涙之千絲迨湯君舍命之時絶水漿者廿日種種慘狀視刀鋸而加人非木石誰不傷心袞袞諸公其亦有聞而生感者耶夫二君死矣而二君之靈未死齊心合力以成二君未竟之志者敝會與有責焉同人以爲二君之死關係吾國前途真所謂重於泰山者爰擇於本月十二日上午十句鐘假張園開追悼會凡吾同志無論男女均祈早臨女子保險會啟 
[德清縣士民開拒欵會傳單]  
　　（前畧）德清與省會接壤休戚相關首當其衝凡我士民不論紳學軍商田夫父老均有一分子之責任謹定於十月十五日在明倫堂開會集議專以勸人入股抵制外債爲目的届期撥冗賁臨至爲盼幸德清教育分會程森等公啟 
[商務總會覆外務部電]  
　　外務部鈞鑒南洋大臣行知支電蘇杭路事王大臣瞻言百里嘉惠紳商苦心熱心昭然若揭曷勝感悚竊查二十四年竇本無約不過總署一函由函生草議議載從速而延誤及六年厚祐等志開風氣憤甚以浙路率允外人至廿九年四月見英商自誤即禀築此路浙路浙辦盛無詞可拒不得已函銀公司現有浙商李某禀辦再限六個月如不勘辦以前草議一概作廢予以趕辦之限示以自辦之人誠如英使所稱該商無廢議之權宜退盛函不受之矣亦應將無權答復作廢之意告之是年閏五月扣至九月卽滿六個月之限江浙人又緩至三十一二年先後收回自辦蒙商部奏奉諭旨稍涉時事者多能道其顛末何致誤會厚祐尤身在事間者汪侍郎摘叙二十四年三十一年而略去廿九年緊要情節專主英使單面之詞無一字駁詰竇一函而已汪則曰約盛先奏英人不與議汪雖提明其後奏力請作廢則汪概抺煞王大臣何乃甘爲汪侍郎分謗乎承示外交首在立信豈内政不妨失信匹夫猶重然諾豈諭旨轉可反汗以彼自誤自廢之議我必曲以相就浙贛已事三門灣四府苟接踵援例何以應之大部亦思商民解體且 
 
 

Page 5

 
 
有不止於弱者中國之大可富可强自弱則人弱無非汪侍郎等所造成耳尤不可解得大部謂不許英人干預諭旨明謂兼商英公司許蘇浙人附股大部謂改爲他欵作抵而前電又明謂本利取結於路之進項英人欺汪侍郎汪卽以欺大部欺朝廷又以欺商民商等巿井之見願我王大臣勿怵於列强而上下暌隔徒令彼族收漁人之利益恐不逞者藉口生事則大局去矣自聞借欵之耗兩月以來無論江浙無論股東駭汗奔走人人疑諭旨奏案旦夕無效卽旅滬各國之人亦罔不驚異巿面恐慌王大臣卽未之見富有所聞不止江浙不止路工凡營實業人各自危海外華僑函電馳詰不審今年之關滬巿作何景象該路總恊理等四面擠軋頭額焦爛商等見之相對流涕邦交宜顧兩省人心更宜顧汪侍郎可惜中國大計更可惜泣懇奏請收回成命俾中外咸曉然於汪侍郎已鑄之錯賴王大臣鼎力挽救則羣疑不勸而自釋以維商巿而保路權初五滬會各府公認數逾二千萬厚祐寗波一府認七百萬凡爲土地爲朝廷也如此人心望大部爲兩宫維繫之中國華甚上海商會總理李厚祐叩虞 
[家政改良會傳單]  
　　（前畧）蘇杭甬路從滬南築起交涉之累破家之苦吾滬南萬户首受其禍本會於初十日下午兩句鐘開特别大會同我女界同志届時務請撥冗臨會敝會幸甚發起人家政改良會會員會所外毛家弄競化女子師範學校 
緊要新聞 
[政務處最近會議北京]  
　　初二日政務處會議諸大臣均由西苑散值後約午後一鍾齊集會議處只有孫中堂在資政院議辦要公肅親十澤公戴少懷三尙書赴部辦公到時稍遲外其餘諸王大臣皆陸續先到至二句鐘開議至三點三十分方始罷議聞所議者爲戒烟事宜並蒙古商稅全國决算官民服制及改定報律等項最後提及江浙鐵路借欵議論紛紛均未决定云（子） 
[軍機奏請賞收貢品北京]  
　　皇太后面諭各軍機王大臣此次萬壽聖節概免亦内外各大臣進獻壽禮慶邸袁軍機奉云萬壽聖節各大臣應進祝嘏貢品仍懇賞收以副内外大小臣僚至誠之意云云太后頗以爲然 
[度支部駁覆江蘇忙銀加價北京]  
　　九月三十日度支部奏覆江督蘇撫會奏蘇省加徵忙價擬難照准摺當日奉旨依議（望） 
[部訂商標不准註册條件北京]  
　　農工商部新訂商標註册章程經各國公使認可將次入奏内中商標不准註册條件凡分四項（一）有害秩序風俗或有影射騙人之意者（二）國家專用印信字樣（如國寳各衙門關防鈐印等類）（一）凡與他人已註册之商標相似而用於同種或相類之貨品及與第一條所載專册存案之商標相同者（一）凡與第一條所指商標形狀相背者（酉） 
[續誌湖屬梟匪刦當情形湖州]  
　　德清縣屬新巿鎮梟匪猖獗經該處紳商電禀省台派兵勦辦等情已誌前報茲又得該處友人函云初一夜八句鐘突有大帮梟匪百餘人蜂擁至西新巿所有西栅炮艇之軍裝鎗械悉被擄掠船上祇有勇丁一名亦被殺斃該匪等隨卽排隊鳴鎗聚劫陽泰典當時合鎮大亂商民紛紛逃避有茶篚主某甲急於關門被鎗轟斃並鎗斃路人一名被追入河溺斃者二名受傷者十餘名該匪等從容携贓開船逕去鎮人始發電省台一面飛報府縣初二日德清縣土大令會同營汎親蒞查勘並檢驗死傷兵民事畢卽怱怱回衙詎行至離鎮十餘里之揚絲灣大橋左近突被匪船圍困開鎗亂擊當時轟斃縣差二名護勇一名鄉民二名炮船舵工一名王令左足亦受彈傷即逃入炮船艙下經哨官督率弁勇冒死退逃卽晚復回新巿始得脫險連夜飛報張統領求救至今尙未回城鄰近巿鎮亦一律戒巖民心異常驚惶云（遠） 
淞滬要聞 
[電請收回建邵汀三府礦約]  
　　旅滬福建學生會昨日文至外部電云福建建邵汀三府礦約展限期滿仍未開　懇照大部前復法使准予展限十四個月如再逾限將此合同作爲廢帋不得再請展限等語向法使正式宣言廢約收回自辦以保利權（敬） 
[滬道復領袖文又（駁復請免邊界厘金）]  
（前畧）查土貨領有三聯報單洋貨領有子口稅單方可不抽厘捐否則照章仍須完納通商數十年歷久相安未聞洋商因此有受虧情事卽以洋貨言之按烟台條欵第三端第一節載明准以各口租界作爲免收洋貨厘金之處亦尙議而未行豈有租界外之口岸邊界轉可不抽釐金實屬無此辦法至上海厘金係每月解交稅司作爲抵還洋商借欵早經訂入借約之内更不得謂之私抽現在並未奉文更改自應仍照向章辦理照請查照轉致施行（琴） 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[畫史]  
[輿論一斑]  
　　朱有濂上蘇路總理書 
（前畧）頃見蘇路公司移請崇明縣於公欵項下担任路股利息并言遵此推行於各州縣有濂因之而思及滬寗籌欵策中適有一言可採矣憶第三條中曾請提各州縣積榖及各善堂各以所存欵以充股本此策似可爲今日救急之用夫與其使之認股息不如使之繳股本股息之認取之於公欵股本之繳則卽提取其公欵而公欵類皆用息不動本則認息之與繳本同也然一則不過使附股者有所信用而欵仍不能速集一則立時可得鉅欵而卽可興工此其利害在各州縣計之無甚差别在蘇路公司計之則遲速顯判矣查江蘇六十八州縣積榖之最多者爲通州計四萬石極少者爲無錫等縣計一萬石其他或一萬數千石或二萬石或三萬石不等而以每縣二萬石者居多數即按二萬石均匀扯算汪蘇全省約有積榖一百四十萬石無論其已經變價與否以每石易銀一兩五錢計可得銀二百餘萬他如賓興存欵書院膏火善堂存欵以及各項商業公所陸續捐集公欵約畧計之乂可得銀一百萬兩統以提作蘇路股本則凡此諸項不但不失其本有之息金并可獲日後莫大之利益不但可以剏立蘇路公司之基礎而爲抵抗借欵抵制滬寗之大助并可以保全蘇省土地人民而不致爲奴隷牛馬於英人之手一舉而收兩利計孰有便於此者（後畧） 
[江寗旅滬保路勸股會啓]  
　　路權將移朝夕告警合全省之團體盡其能盡之力以與之爭非厚集資本不足抵制外債吾江寗府亦蘇省之一部分自知人力財力無濟艱難值此利害關頭何敢膜視不得不奔走於後呼號其鄉非徒顧全大局亦將自爲營救也同人等甚望故鄉父老及早奮起勸導子弟共保路權七邑人口與方里並逹三百餘萬倘能踴躍輸將未始不可求尺寸之效同人遼客於外不獲歸盡義務除函請七邑商界學界地言團體及各埠旅居同鄉一體籌集外先行就滬盡力勸導茲於本月十二日下午一時在新閘本公所開會並請馬湘伯先生演説業由發起人先認定實股一萬尙望七邑旅滬同鄉商學工界屇時早臨俯賜贊成共議保路集股辦法其有𤍽心君子不分省界府界蒞會賜教亦同人所歡迎也辛仲卿薄俊卿田北湖等同啟 
[蘇路股東意見書]  
江浙拒欵集股爲亟余亦股東一分子也對於蘇路集股有二問題第一認股者但知勇往直前不少返顧誓逹其目的而後已使拒欵者無退步之思想强迫者有畏憚之觀念衆志成城無堅不克萬一希望不遂則我土地人民生家財産盡入外人之手遑計股本之有無耶此蘇路恊會所决議經多數賛成者第二蘇路恊會决議事件賛成者雖居多數而一般社會有觀望心無信托心頗有虚擲資財之慮志意不堅安能强其入股則集股爲難鄙意擬二層辦法第一辦法認股者但知路存欵存國亦存路亡欵亡國亦亡不計其他當請公司以優先股報酬之第二辦法欲認股者得信用須由優先股東擔任倘此次外欵不能拒商辦不完全則如數提還庶得消去其顧慮集股可期普及應請公司作爲普通股以上辦法如屬可行則優先股不必限以成數多多益善惟至此次風潮大定時須即行截　是否卽請我蘇路股東共决之上海張詠唐敬上 
[奉化籌集浙路股票啟]  
（前畧）蘇杭甬鐵路奏准自辦已有二年江墅火車通行伊始乃外部墮外人之術强迫借欵今我浙人合十一府紳商借上海永錫堂開國民拒欵會吾寗波代表諸公分認股洋七百萬元而吾奉化爲寗波五縣一廳之一自應籌集鉅欵共擔責任况路欵新章以五元爲零股擬分五年敬清則由一股而至十股百股千股萬股每年只須繳五分之一五年繳足而本利遞增紅利加倍保路之道在此即保國保家之道在此爲告吾奉爲十爲農爲工爲商以及學生女界諸人各出銀錢多購路票毌或觀望自誤致令他人捷足自貽後悔也 
 
 

Page 11

 
 
分類新聞 
[政界]  
[委員催解稅契欠欵湖南]  
　　湘省稅契一項目改爲三聯紙後均作爲緊要的欵收繳異常認真乃近來各州縣仍有任意延欠者業由藩司派委多員分投催解茲將欠解各屬及所委各員録下知縣傳運亨催新化耒陽善化胡揚祖欠欵知縣王榮曾催同知陸獻故令金壽銘樊森欠欵知縣石承恩催前湘陰王以宣欠欵知縣吴濟中催陳令慶令欠欵州同林心龢催陳禧年欠欵（亦） 
[法律學堂催送新生蘇州]  
　　京師法律學堂通飭各省選送新班學生寗蘇二省派送各十名茲限期已届蘇屬竟無一人報考現由該學堂咨請毛提學催送提學遂飭學務公所轉行各屬迅卽申送展限至十五日截止（北） 
[法政紳班示期畢業蘇州]  
　　蘇省法政講習所紳班生現届畢業方監督以紳班人數較多其中文學素優之士亦頗不少因禀請毛提學示期十一日親臨學堂命題考試（南） 
[奉旨核議開闢瓊岸腹地廣東]  
　　都察院代奏儋州舉人唐丙章條陳開闢瓊崖腹地以弭黎患而固彊圉一件内分十四門一兵勇宜參募土人二進軍宜用冬月三官軍宜進紥腹地四士司宜設五黎户宜造清册六巿廛宜立七學校宜創設八廳縣宜次第建置九土城宜築十開闢宜招外人十一田地宜量丈十　黎人不宜虐待十三五金之鑛宜開十四鐵軌宜督造隨奉旨著都察院咨行兩廣總督查核辦理欽此現已咨會督院轉行瓊崖道體察情形詳晣議復矣（露） 
[真省延聘法政教員長沙]  
　　湘省法政學堂教員楊績敷日前奉滇督錫清帥函招赴滇並令隨帶程度較高之學生四人偕往襄辦法政學校楊君遵卽選定廖子畊等四人禀請學使派送學使以該學堂將届畢業現正加緊授課未便中途輟業擬俟下學期或此次畢業後再予派途故現在惟楊君一人先行前往云（敏） 
交涉 
[閩督覆旅奉閩人請阻日僧傳教電福建]  
　　旅奉閩人公鑒來電悉日僧傳教爲約章所不載早已據約力爭並咨外部始終主持關念覆聞閩督印（敬） 
[奏賞俄員寳星北京]  
　　前出使俄國大臣現任外部丞堂胡馨吾奏請賞俄國外交官員古肅夫等雙龍寳星以敦睦誼已奉旨交外務部知道並已知照俄使查照矣（白） 
[詳復專賣官公司情形蘇州]  
　　蘇撫接准駐滬英領霍君照會蘇垣開辦官膏違約等情已記前報茲悉現經蘇省禁烟總局沈朂初觀察與藩臬二司會商詳復撫憲略云蘇省前經議章開辦專賣公膏公司係官督商辦利歸於商與他處官膏情形不同即據職商華銓良認捐包辦籌備股洋五萬元尙有餘股洋五萬元招令廣帮本地各帮土商人股以期利益均沾乃廣帮固執不遵當委禁烟局提調鄧文堉太守勸諭辦理迄未定議現已另行派委候補知縣姚令詩聲前往傳集各土商籌商妥着辦法禀復核奪應請先行照復英領事查照云云並飭催該職商華銓良趕緊料理先將公司即日開辦勿再宕延（春） 
軍界 
[籌議擴充福建船廠福州]  
　　張中堂近與鐵寳帥商酌水師中堂以福建船廠儘可擴充以立中國自造戰船之基礎並擬由部撥欸六十萬兩爲開辦經費現已會同度支部核商 
[陸軍部擬招衛兵北京]  
　　近聞陸軍部各堂憲議擬以本部職司全國陸軍向無衛兵殊不足以資使令實爲缺點現擬招有普通知識足稱完全軍人資格者三百名以爲衛兵優給薪俸其考列一等者給以七品職銜專留本部辦公併以爲憲兵之起點云（孔） 
[挑選水師偵探之慎重南京]  
　　長江水師營偵探隊開辦之始即有藉查軍火爲名向衞船索詐之事足見偵探一職非易委任現提督程從周軍門商之端午帥擬就水師人員中擇其品行可信者酌量挑選以備學習偵探并請申明條律有犯必予反坐云（子） 
[文武各官輪班巡查九江]  
　　潯道文觀察以現在贛省各縣多有匪徒滋事九江爲通衢要地極應隨時防範以保治安緣集鎮府縣曁前後兩營游擊以及常備軍統帶等會商每夜於二更後輪班出署巡查用照慎重（習） 
學務 
[中學堂取定學生常州]  
　　常州中學堂附設師範生業經取定中學生亦於前日出案共取正備取薛本耀等二百三十人内正取一百七十八人備取六十人正取生於初十日開學（西） 
[家産慨助學費蘇州]  
　　金匱縣富户嚴昌耀因族中爭嗣時啟釁端嚴忿甚概行謝絶繕禀提學司署請將田産充助學堂經費當經提學批准嘉奬（西） 
[武陽小學開父兄懇話曾常州]  
　　武陽小學於初四日下午開秋季父兄懇話會家族到者四十餘人先唱開歌次校長楊芝亭君宣布宗旨及秩序次第一分校學生張殿臣講修身第三分校卜東明講國文第六分校王順康講並學本校高等一年生陳蔭喬講地理高二鄭勉試驗理科高三屠剛畵圖全體唱懇話會歌學生退教員引父兄至客廳互商各項聯絡之法六下鐘散會（青） 
[學童毆辱視學員温州]  
　　臨海楊鎮毅奉提學司札派視學温處兩郡前月抄蒞甌先查郡城公私各學堂辦理未合者輒隨時指正復於永觀勸學所邀集各堂董事籌議改良方法楊登台演説辦學尙實繫不尚虚名現查郡城各學堂辦法均未盡合吾若率行認可是直指鹿爲馬 
 
 

Page 12

 
 
該所董事梅佐羹以鹿馬二字爲有意備辱一閧而散遂煽動各學堂一律停課并電省控告跳日楊赴卿查視而陳祖光等多人又截路毆辱現視學員亦已電請提學司迅速拿辦（來） 
[温嶺莊擬設兩等學堂杭州]  
　　太平縣董事朱慶成等擬在温嶺莊地方設立温嶠兩等小學堂所需經費以伊等頂開大廣生時絲茶苧等貨官行每年收取行仲酌量撥充日前聯名禀請省台核示立案當奉署藩喻方伯批云集資興學具見熱誠惟據稱頂開大廣生官行取仲歸公該行部帖何年承領是何稅則如何取用就地商情能否允辦仰太平縣遵照指飭確切調查禀復察辦（交） 
實業 
[調查日本工藝之批詞安慶]  
　　日本調查工藝日前皖撫委知府張龍光赴現張守將赴東調查各項工藝事宜禀呈撫署旋經批示云查皖省民智不開器用窳薄故有籌設工藝廠派員調查之舉該員未悉此意故摺開各節皆中國富强急務而實老生常談不獨非吾皖一省之力所能謀且亦直鄂各省極意經營之所未逮今爲該員計宜先將皖省何地何産何物製造最易何貨銷塲最廣訪查明確再將日本各丁廠鳩工庀材之言法製造良窳之區别博訪强記方有依據仰卽禀商藩司籌議妥恊詳校飭遵云（孔） 
[西寗大臣電請開墾北京]  
　　西寗辦事大臣慶恕前日電致政府謂西寗所屬甘挻邊青海一帶地土肥潤卽應設法開墾並擬奏飭照綏遠城眙將軍開辦墾務章程核奪興辦以資財政而固邊彊（空） 
[漢口重舉商董漢口]  
　　商務局總辦孫觀察牌示云漢鎮以前分八大帮每帮各舉有董事現計大小帮口三十餘帮有未舉董事到局者今届商會一年期滿商界同人公議重舉各帮董事即於各帮董事中再推舉總恊理凡願舉木帮　人充爲商董卽希書明某號願舉某人爲本帮董事蓋該號圖章以爲憑証投入本局門首筒内十日爲期期滿卽開筒騐視以票數多者爲定（石） 
[飭設木植商會（奉天]  
　　安東溝埠巡警局所有詞訟多爲債務而木把又居其七八前由東邊道錢觀察飭立木植商會所有木商之事均歸該會管理巡警無須干預故近日以來總局民事所頗爲清靜云（西） 
[農工商部嘉奬賽會磁商北京]  
　　農工商部接豫撫咨稱該省禹州刺史禀稱該州素産鈞磁頗佳近有劉某者倣西法造成泰西用品四百餘件查考各貨均極巧妙呈請出洋賽會以爭名譽等情聞該部極爲嘉獎昨已照會海關免其納稅（東） 
[通飭地方官查勘各屬土宜廣東]  
　　粤省礦荒兩事經農　商局極力調查以爲籌辦基礎現聞該局復以粤省各屬荒地可以開墾者不知凡幾童山荒地隨在皆有惟必須先行辨别土宜辦理方易人手但查勘時尤須輕車減從更不准任從差役滋擾需索鄉民方不致疑慮而樂於趨附并酌定功過勸懲立法分飭各屬認真勸導據實查報云（無） 
[粤省舉定討論商法廣東]  
　　粤省商界前接上海總會來函請派代表會同討論商法現讓期伊邇特由公衆舉定金灌青翁爲正議員池道生翁副之准於初五日備辦公文東裝就道矣（虚） 
雜記 
[批准取締客棧辦法蘇州]  
　　蘇州馬路工程局員汪大令具詳各憲略云馬路中小客棧日漸增多已有七千餘家大棧僅止數家擬限至九月底爲止不准添開只許停閉倘有開設大棧亦須禀候核准給照方准開設以示限制等情奉蘇臬陸升甫廉訪批示云小客棧專住下流直是逋逃之藪該令批定中小客棧關閉後不准復開自係妥善之計批飭蘇州府轉行遵照辦理（冬） 
[請候衙署監獄蘇州]  
　　寳山縣胡調元明府通禀各憲略云察看衙署破壞不堪言狀乃前月二十七日狂風陡發大堂東首簷廊倒坍一間其餘房屋正有黄葉烈風之懼乂監獄亦年久失修且房屋卑濕亟應設法改良應請札飭太倉州委員來縣勘驗飭匠確估禀請籌欵修建實爲公便（夏） 
[慎重名器北京]  
　　軍機處諸大臣近會議以現在惡習以頂戴爲應酬之用近來無職之流竟有戴五品者甚或有七八品虚銜竟充四品頂戴者此等澆風實屬不成事體且與國體大有妨礙亟應通行京外各省迅卽禁止而全國體張中堂持之尤力不日卽奏請實行（酉） 
[馬賊白晝行劫奉天]  
　　錦州上月二十八日午後有大車二輛從西海口拉載雜貨進城行至距城十二里之雙山子地方忽被騎馬賊匪六七人手持快鎗威嚇卸下驢馬七頭將軍車中所載布疋盡行駝於騍馬之上直向西飛奔而去（白） 
[鄂督從嚴御下武昌]  
　　鄂督趙次帥牌示云本部堂御下最嚴從不許丁役在外强横滋事欺壓貧民茲因本署馬車夫在街鞭逐拉東洋車夫等情本部堂業將該車夫斥責並交江夏縣遞解回籍以示穂儆嗣後如有本署人役在外逞强欺壓等事准受害之人來轅控訴查實定卽嚴行究辦决不寛貸（石） 
學界通信 
[江蘇教育總會復祝秉綱朱世增柳宗棠三尹函]  
敬復者前承示意見書請設管理員養成所一節同人細加研究小學堂管理員本應教員兼任不宜於師範之外專辦管理員養成所是否有管特此布復即頌與居 
[江蘇教育總會復常昭勸學所函]  
敬復者前示意見書所論强迫教育一節甚是但現在吾國户籍未清而地方稅又未明定教育費無所出則教育斷難普及如請部示則此部與彼部各不相謀如教育固隷於學部而户籍則隸於民政稅政又隷於度支隔閡之弊積爲麻木副强迫之孰强迫之此吾國之進步所以如牽下瀬之舟而不可終日也將來俟諮議局成立或尙有入手辦法先此奉復即頌起居 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説 
[滑稽小説支那旅行（三十三）]  
弗倫大怒道咱曉得這馬車。不是咱的難道不是咱的就不許咱坐不成。馬夫被他纒得急了便道。實對你説罷這一輛馬車。是得利洋行的大班麥羅德先全坐的。弗倫不等他説完。大聲喝道麥羅德先生好坐你的馬車咱就坐不得你的馬車麽。咱有錢坐你的馬車難道是白坐的麽那馬夫聽了他這般扭結固結的混閙没奈何只得説道你這位先生大約是初到上海不曉得上海的規矩所以這般混閙你就是再有錢些你也不能坐這個馬車弗倫聽了不覺得兩眼圓睜火星直冒高聲罵道你這個混賬的支那人你滿嘴胡説的是些什麽你旣然是街車不論什麽人都可以坐得的怎麽獨獨的不叫咱坐呢可是哨不起咱麽那兩個馬夫見弗倫氣得這般模樣和他越説越不得明白又不曉得他口内説的是些什麽東西睜著兩只眼晴看弗倫一句話都説不上來弗倫越説越氣跳下車來提起手内的手杖在那馬夫背上就是一下馬夫不曾防備吃了他這一下不由得阿呀一聲一個翻觔斗跌下地去跌得個發昏章第十一地下扒了半天方才扒了起來眼睁睜看著弗倫又不敢和他對打只得抖著衣服口内連聲的説道這是怎麽説你這位先生怎麽這樣的不講理混坐别人家的馬車也還罷了又無緣無故的把我打了一交這是從那裏説起弗倫聽了那裡肯自家認錯便指著馬夫的臉駡他道你這樣的支那賤種咱就打了你便怎麽樣難道你還配和咱講什麽理不成不要説是你這般的一個人物就是你們清國的欽差大臣咱打了他也不算什麽何况你們這班東西指日就是咱歐洲人的奴隸咱看你還是這樣得意揚揚的一些兒憂慮的心思也没有這樣的人物也算是個二十世紀的人咱看你將來怎麽得了那馬夫雖然會説英國話兒却那裡懂這樣的文法只聽著弗倫咕嚕咕嚕的閙了一陣只懂得一少半那一大半不曉得他説的什麽東西無可奈何又不敢將他怎樣只好惡狠狠的瞪了他幾個白眼正是敢怒而不敢言的時候早見禮查門内走出一個酒氣醺醺的英國人來那馬夫一眼瞥見便對弗倫説道好了好了麥羅德先生出來了這馬車就是他的你有什麽話兒咱自已對他去説就是了一句話還没有説畢那麥羅德早看見自已的馬夫正指和劃脚的和一個人説話身上却跌得滿身塵土連頭上紅纓帽子也跌得歪在一邊心上十分詫異暗想我的馬夫有什麽人敢欺負他便走近弗倫身畔高聲問那馬夫道咱在那裏和什麽人説話又爲什麽跌得這般模樣 
國外新聞 
[工部大臣赴日確信]  
　　初八日東京電云坎那大工部大臣萊密克於今日午後六時乘中國皇后郵船行抵横濱稍停即開赴長崎按昨報載星期日已抵横濱係訪員訛傳 
[日皇出京閲操]  
　　初八日東京電云日皇擬於明日由東京啟程前往閲操此次操演爲日本有軍以來之最盛者其操地則在土基其 
（譯音）及伊排溪（澤音）地方自初十日起連操四日云 
[德皇游英彚誌]  
　　初八日倫敦電云德國外務部大臣史考當語路透訪事曰德皇游英别無異故不過益加兩國之親睦耳英國駐栢靈欽使萊西利斯德國駐倫敦欽便華夫密脫利克皆在維特蘇地方星期五始能向任英首相及外和部大臣則擬於今日離此又電云維特蘇歡迎德皇之筵異常隆盛在座者共有一百六十餘人英皇德皇皆互致頌詞並提及德皇幼年游英之事又電云德皇前擬至維特島靜養一節現已作罷大約將赴罷内毛斯一游也 
[美國選舉總統之預言]  
　　初八日紐電云據美總統羅斯佛之友云此次選舉羅斯佛仍有聯任之望塔虎脫現已爲虚和斯總督所勝虚君可爲民政黨被選之員 
[預防太平洋戰事]  
　　初八日紐約電云舊金山紅十字會會長貝蘭催促會中從速預備一切蓋防太平洋中將有戰事也 
[英海軍少將得罪續誌]  
　　初八日倫敦電云海軍總督貝福與少將斯考脫之事此間討論甚殷多數之意謂此事雖與軍政有所不合然不必深究云以上譯字林報 
[紀德皇蒞英情形]  
　　初八日栢林電云今日德皇乘車入敦倫城沿途觀者如堵異常閙所有各種欵待德王之舉亦均極誠措置洵爲盛事英王設宴于琪爾宫以欵德王席間德王謂保持平和即其宗旨而平和之基即在于兩國交誼之親暱斯可以增兩國之勢力目得使國家商務前途益加發逹而兩國亦將由此互相信任云云聞者莫不着意當德王在琪爾宫飲讌之時有失業之徒約千數百人羣聚于托樺希爾謀反抗合城人民欵待德皇之舉德王現擬不再赴槐晚島即將在亭潑夏者之哈格立甫地方暫駐星期聞英王及后擬于明歲西五月間赴德京柏林答報德王與后蒞英之舉云 
[摩洛歌問題]  
　　初八日栢林電云法國議院業已提議摩洛哥問題外部大臣壁康君宣稱法國如遇不得已之際即將佔據摩國海濱之一口岸至于佔領摩國土地或視爲保護國等事均無其意云就情形論 
 
 

Page 19

 
 
議院中必能信任政府之所爲矣 
[菲立濱之國防費]  
　　初八日栢林電云美兵部大臣塔夫脫將要求美國國會立即豫撥七百萬金洋以爲菲立濱島建築壘堡之需云 
以上譯文匯報 
本埠新聞 
[陸春江中丞起程往漢]  
　　前江蘇巡撫陸春江中丞由杭來滬已誌昨報茲中丞因丞須入都陛見已於昨晚乘江寛輪船前往漢口換坐火車北上（車） 
[騐船師察看鈞和輪船情形]  
　　鈞和輪船輪頁笨重行駛遲滯前由馬管帶禀請更換經瑞升道函請稅司轉飭理船廳驗明酌辦等情曾誌前報茲悉該廳於初五日派令驗船師裴也士前往上船囑先生火啟輪試行卽自高昌廟起約走二點鐘之久計每點鐘祇走六邁當並經察看該船之機器房内草率情形似經管者平常不甚經心以攻一切機器鍋爐傢具多有欠整之處今已詳加勘驗將其應修應改各件逐一開單禀復稅司並聲明將來無論令由　廠承辦一俟各項機器鍋爐汽管等類拆開仍須知照本騐船師再行往勘俾便指示一切云（琴） 
[繳還鄂省採運洋米護照]  
　　滬道呈江督文云案照鄂省採運洋米平糶一案前奉札飭並發空白護照三百張存俟洋米入境由道核明填給仍將照數米數報查等因並續奉電諭鄂購洋米係勸諭日本三井商人及香港華商包運來鄂茲據各商來電三井已運六萬担香港華商已運三萬担共九萬担約四月初三初五等日到滬等語飭即給照騐放等因遵經致關查明辦理在案惟迄今爲日已久未據請照報運現在新榖登塲巿价日落前項洋米是否停止採運未奉行知合將前項護照呈繳云云（企） 
[砲台灣建造馬頭]  
　　濬浦工程將次開辦所有外　進口之巨輪必難鼓輪逕入故各國郵船公司議定在三夾水築石壩一座以阻水勢而於炮台灣海塘造一大碼頭停泊輪船將滬寗鐵路之鐵軌移置該處以便運貨現已購地數十畝動工興辦其建造棧房等應用之地亦已由洋人前往丈量逐漸購買矣（草） 
[滬道札各府州縣文（嚴禁私運米石）]  
照得米粮一項照例不准出口卽通商口岸彼此販運亦因米缺价昻自顧不遑疊經奉文禁正今秋各屬收成尙稱中稔當茲新榖登塲米价目宜較平不圖　復有增無减沿海各處汶港紛歧難保無奸商私運出洋情弊殊與民食有妨除分行密查外札飭遵照嚴密稽查設法妥爲防範毌任偷漏致千未便（企） 
[示期投考法律學堂]  
　　上海縣李大令昨日出示略云京師法律學堂定於十月内添設新班如有年輕質敏中文素優已有實官之員不論官紳願入該堂肄業者統限於五日内來縣報名以憑申送考驗詳送毌得遷延自誤云（杞） 
[諭飭加認膏捐]  
　　總工程局昨發告示畧謂本局接拒烟會函送上海縣轉發蘇省官膏照八十九張並城外東區十六鋪南區廿三七鋪膏月清單請爲分别轉給核實加認等因查膏捐認數現定膏户至少須滿三兩如不滿三兩者概不給照曾經上海縣示諭在案現據拒烟總會發交本局東南西區膏户清單其所認之數以一二兩爲多自應重行加認核給膏照合行出示曉諭爲特示仰本局東南兩區各膏户知悉定於本月初九日起發給膏照所有東區各膏户著同十六鋪地甲前來本局加認具領南區各膏户著同廿三七鋪地甲前赴南區分辦處加認具領其認不滿三兩者不妨另行改業以謀生計惟各户飭照之後不准設榻私賣燈吸旣經報定膏店開設處倘或遷移亦須將膏照繳銷不准遷往别處開設如敢故違定行吊照押閉云云（夏） 
[美博士演講借欵問題]  
　　美士李佳白以中國政府爲蘇浙鐵路訂借洋欵關繫内政外交而當目前中國預備立憲時代尤爲一大問題特定於十一日下午四點半鐘在新法界石牌樓後尙賢堂演講中政府爲蘇浙鐵路訂借洋欵與立憲之關繫關心路政諸君曷往一聆外人之言論乎（月） 
[分送新印私塾必斏會章程]  
　　私塾改良會第四次刻印章程附刋學校管理學校經濟論並普及教育節省經濟等條議極有關係之議論也（川） 
[試驗目來德律風]  
　　二馬路信記公司現由美國運到新發明之自來德律風機器聲音響膏消息靈通與現有之德律風迥不相同已在九江路角客利飯店内裝設准今日午後三句鐘試驗任人前往觀聽云 
[局員禀訐鄉董劣跡]  
　　浦東三林塘巡局委員唐正祥昨同本縣李大令禀見滬道土觀察面禀三林塘鎮董湯藴齋劣跡多端在鄉包攬詞訟擅坐公案判責局差種種謬妄令人髮指局員恐其來轅揑詞朦禀爲此先行禀陳等語觀察諭俟湯來轅具禀再行核辦（車　） 
[被誣自盡]  
　　裕源紗廠小工張正茂昨因被人誣竊紗布吞烟身死屍兄張正元卽投報巡警總局請資旋由旁人再三解勸始免報縣請驗（衣） 
[浦東火警]  
　　前晚九點餘鐘浦東總經局斜對面横街萬豐裕烟葉作不戒於火共燬去門面房屋六間事後由局將作主某甲提案訊供判罰洋四元分賞救火水夫從寛開釋（戎） 
[滬南火警]  
　　前晚十點餘鐘小九華前吴乾茂雜貨店樓上同居之某姓忽然失火有女子金秀一口倉卒從樓窻跳下跌斃其弟培生灼傷右手幸巡士帮同施救得卽熄滅未經蔓延成災（夏） 
[法界火警]  
　　法大馬路西升平里口刊和永新衣店前晚一點鐘時忽肇焚如旋經衆隣救息捕房以該店保有火險卽將店主拘入候查明有無縱火情事解廨核辦（舟） 
[道批四則]  
　　王汪氏禀批案經瑞升道據趙季氏來禀逐層批查未復茲據具禀前情韓東林等是否爲此案要証必須提究之人仰會審委員迅即核明辦理仍遵前批彚查具復察核○薄奎禀批此案旣旣經該生遵判將管屋合同據呈騐如果驗與七月初九日抄行之件相符則所稱據即合同並無别契尙屬可信蔣希曾旣從未指此合同據爲 
 
 

Page 20

 
 
僞造自不必再令檢契致滋糾葛惟縣批混稱單契可謂單者是否指屋地印單而言應否俟劃分清楚再令呈單分别批明截給之處仰上海縣迅卽查明道照前批妥爲辦結俾該生早日到道銷假以示體卹仍俟辦結具報毌違○席王氏禀批案經瑞升道明晰批斥復敢來轅曉凟不休殊爲刁健之尤不准○張宗藝等禀批據禀職弟宗忍宗璜不念昔年復翼之情輒敢藉口乾没遺資誣職扭控到官居心殊不可問來禀如果屬實亟應澈究以儆澆風惟宗忍宗璜之敢於爲此無非宗樑等從中愚弄以爲爭産分肥之計該職旣經禀設義莊凡同族中無力者且有以接濟之誼屬同胞似宜勸令仍加周卹以釋前嫌而歸和好所有義莊一事旣與宗樑等無涉不准干預倘宗忍等仍敢串同宗樑宗悛恃蠻無理則是怙惡不悛即予併提懲儆仰青浦縣核明原案秉公確究分别具報所請行文上海縣移取卷宗訊斷之處應毌庸議抄粘並發（軌） 
[縣批照録]  
　　監生章仲初禀批該監生續娶王氏挈居滬上何至與人姘識竟不能預爲防閑旣訴由爾妻母等將其領回按月貼費至今相安何以王氏又忽患癲癎之症該監生並未休棄雖欲求子嗣納妾可矣何以又另娶一妻自蹈不韙據稱已經七年王氏又有癲癎之症何以近乂私行來申仍舊與人私識且所貼膳費月僅五元何以又能携帶衣飾銀洋恐被姘夫騙取種種情節頗涉支離卽果有之必先未盡夫夫婦婦之義咎由自取未便率准並斥（泳） 
[上海官事]  
　　巡防十二隊隊官劉智權昨日到道禀銷病假○裕蘇官錢局坐辦知府李厚祐因公禀見（車） 
訟案 
[上海縣案]  
　　范厚齋近與陶洪生等拐得有夫之婦蔡阿大即雲娥帶回閔行鎮售爲烟妓經李大令到鎮訪悉立飭拘拿范即逃遁祗獲陶等四名江帶回縣署於前晚訊明判沈梅生管押陶與徐福生各責四百板枷號一月期滿與沈分遞華亭寗波原籍管束蔡阿大交媒看管俟夫族投案給領一面飭差速將范厚齋緝獲解訊○莊錫卿喊控　兄有一女子於七月落河身死至八月十四因鄉棍秋生借洋不遂至堂兄處架誣女被小的推落人河致將小的家内衣物搬至場上焚燬乞究大令判退去候查○韓阿敖王阿元串竊太古棧紅糖由公共公廨解縣訊判枷號刻已期滿判各再發押改過局兩月（車） 
[總工程局紀事]  
　　總工程局裁判所於昨日起因萬壽節期停訊三天所有案卷統俟十二日解訊 
[巡警局紀事]  
　總局新大橋堍葉炳賢所開酒店昨向更夫陳有恆索取酒錢陳非但不給且恃强毆人搗毁什物當報巡士拘局笞責五百板押候查辦○陳如寳私售祖坟獨吞地價由其弟仁寳升寳控局判照三股匀分 
　浦東第三路水巡捕解鄭金寳到案稱金串竊西息揚來寳衣箱一只請訊局員訊無實據判押候查明核奪○許阿毛違章在黄浦傾倒垃圾判枷三天○邱阿根控局差朱虎屢次勒索錢文局員將朱提案訊判斥革具安分結存案備查○陸蔣氏扭控伊子之根忤逆不孝判戒責五十下○周義隆胡金才索欠口角由巡士拘局局員以兩造均有不合一併斥釋 
　城内第一路四區陳金榮於前日深夜在萬安里地方窺探形跡可疑經七號偵探拘局著拘留至天明釋放○徐正寳專領偷雞賊至各處偷雞徐則坐地分贓昨在西門内爲偵捕拘住送局送交保具安分結開釋（戎） 
[公共公廨晚堂案]  
　　張金氏偕夫侄張祥祥張裕生等控張阿大搬柩霸産向論行兇前晚奉襄讞王明府提訊張金氏供夫故後應立祥祥或裕生爲嗣詎族侄張阿大覬觎家産便將夫柩搬去佔地向論行兇並被毆傷求究訊之張阿大供叔母金氏不應立祥祥爲嗣曾向理論不敢行兇求察訊之張紹田張紹坤張裕生同供叩求恩斷質之張祥祥供與金氏同明府以地保周錫之等未到判分别交保候再復訊○李承中即李炳南控劉漢卿吞没定銀不交銻砂一案亦奉提訊李供去年劉漢卿與洋人馬海訂立令同購買銻砂六百噸除交到二百噸外餘貨至今不交且係小的作保劉已付銀二千五百兩今洋人着保罰賠情急控究訊之劉供求寛限判交二千五百兩小銀並保限一月理楚○前者裕源紗廠控邵厚村等用空帳銀七萬餘兩奉中西官訊判押候追繳股單契據在案前晚訊追邵供求寛限判還押限下禮拜三將軍據呈案（業） 
[英租界捕房事]  
　　三馬路同安里三百零三號門牌妓院内妓女花　雲時被搗母凌虐有人函告濟良所由所報知捕頭訪中西探將該妓送入濟良所侯解公堂訊辦○雉妓王金寳前晚在浙江路違章拉客由捕拘入捕頭飭送濟艮所押候解究○楊桂生楊銀福串竊自來火行青油四百餘斤押候究辦○張阿會昨投老閘捕房竊被流氓阿寳等十餘人拖至南京路弄内兇毆打失金戒一只請緝捕頭飭探葉長亭將阿寳拘解捕房押候解究○陸桂生凌内生昨在廣東路竊某洋貨店衞生衣多件被包探姜喬喬查獲押候解辦○張根泉專竊各妓院衣物適爲包探劉森堂查獲拘押候究○寗波路第一百零四號門牌張嘉綸家前晚失竊昨日報捕飭探查緝○王慎之竊廣東路復興棧衣物押候訊究（衣） 
[法租界公堂案]  
　　胡松亭投竊因妻子被費小寳姦宿具控憲案未蒙批示詎被費知悉即紏黨前來行兇迫請提究聶司馬判退去候示○戎阿生之妻去年爲俞阿全拐押娼寮經戎尋見備洋贖回詎近又被拐藏匿已控奉訊追在案昨戎又投請追究俞供戎妻實被陳阿二拐去聞已押於蘇州　門外某花烟間内求察判俞還押候補提陳阿二訊辦○積竊劉桂海在碼頭行竊衣服等物由探獲案判枷一月押改過局三月期滿驅逐出境○胡阿法扭控王　生强搶小孩手鐲判枷一月押改過局六月滿期驅逐出境（舟） 
[美租界捕房事]  
　　虹口老朱家宅九百三十八號門牌王萬明前日與妻黄氏口角氏即於晚間在披屋中縊死得由捕房飭保報縣○侍者周阿定陸阿生在兆曁路二十一號抛工逸去由洋東報請查究捕頭准之○陳阿六所駕塌軍因裝貨過高由捕拘入存洋保出候訊○包車夫陳阿林兜攬生意拘候訊（西） 
來件 
[尚賢堂半年報告]  
自西歷一千九百零七年四月十五號趾 
[總綱]  
肖賢堂於前六個月内頗注意於聯絡寓滬中西人士之友誼曩者督辦在京時嘗以個人之交誼與士大夫往還但自本年以來本　爲中西人士居間介紹較往日爲盛蓋以推行本堂章程内所載之宗旨也當上届報各發布前數日本堂中西會友在禮查西客店公餞前川督岑雲階宫保極一時之盛岑宫保現雖因病乞休然不久仍將奉旨起用也又當上届報告發布後數日本　開懽迎耶穌教士會除本　議董會長吕鏡宇尙書議董瑞莘儒觀察外南北洋火曁粤督浙撫　撫均各泒代表一人赴曾親致頌詞外國教士與中國官員彼此相見互伸敬愛之意當以此會爲嚆矢矣 
本堂督辦及辦事員以耶穌教士在滬開百年大會歐美各國名流碩彦聯袂偕來極一時之盛因分期宴會以伸東道之情要以本堂董事十二人在葉明齋觀察别墅公請前英相沙侯之子及其德配一席爲最盛當時簉座官紳復議定公餞前駐滬美總領事羅思治君以謝其爲華洋義振會在美勸捐之勞席間甲美人士互致敬意華人皆表明其願與美人益敦睦誼西七月初本堂舉行暑候散學典禮具時適本堂議董會長吕鏡宇尙書升授外務部尙書永遠會員李伯行京卿簡任駐英公使將次由滬啓節分道履新因在堂中開會懽送庽滬中西官紳皆蒞會與二公握手言别（未完） 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
