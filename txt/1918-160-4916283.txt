# 1918 - 160 - 4916283

 

Page 1

 
 
   
 
 

Page 2

 
 
時評 
[無結果（冷）]  
　　有會議無結果此今日屢行試騐之成績也蓋意見不一致而會議會議而意見仍不一致於是遂無結果之可言矣 
　　雖然苟無結果則無如不會議之爲愈也各人心中有一種之隱秘斷非會議所能公開者故未會議之前滿擬一經會議而各人之隱秘可以稍明而豈知愈會議而隱秘愈不能明於是遂以無結果爲其敷衍之具 
　　嗚呼中國之時局猶之會議也乃尚欲以此種會議解决時局不其難歟 
[專電]  
　　北京電在津在張曹等聞陸鎗死頗爲疑駭張懐芝昨到京即謁馮談兩時聞與此事有關 
　　（十六日上午十二鐘） 
　　北京電天津會議有中止說半因選舉問題主張歧異擁馮者轉而擁徐故長江三督代表首先撤回半因時局問題不易解决主和派自見陸建章鎗斃後益生駭懼非别謀疏通不敢開議（十六日下午三鐘） 
　　北京電陸建章事日前尚有電達府院云不日來京面謁前日在津往訪小徐於私宅竟被徐擊死一面報告政府遂以命令宣布陸罪狀此案恐尚有反響　　（十六日上午十一鐘） 
　　北京電陸建章在小徐家言語齟齬徐請陸到後院談話遂命左右擊死即致電話曹銳省長言陸巳打死尊處來殮抑我爲之殮云云（十六日下午六鐘） 
　　北京電張懐芝見馮曾言下屆總統必仍屬公馮力辯無此意外間益傳各督來與該問題有關實則此次會議當不見具體結果（十六日下午六鐘） 
　　北京電張懐芝昨來京謁馮密談甚久内容不詳（十六日下午三鐘） 
　　北京電倪嗣冲曹錕今明可到目的在繼續討論總統問題必馮段徐三系取得一致回津付議俾易通過（十六日下午三鐘） 
　　北京電天津會議段亦派靳曾列席倪嗣冲今日亦將到京　　（十六日上午十二鐘） 
　　北京電交財方面囑某通信社發表言烟酒借欵雖有此言並未正式議過並謂財部之意以此項與前次美法借欵均有關係將來借欵亦必各國共同不單獨議借云云（十六日上午十二鐘） 
　　北京電各省紛索軍費部無以應改用新公債充抵日來撥出者已五六百萬京鈔兌現益復絶望（十六日下午三鐘） 
　　北京電曹錕再請撤回直隷各師覆令來京取决（十六日下午三鐘） 
　　北京電政府又與日本訂立二千萬之吉會借欵合同聞巳簽字（十六日下午三鐘） 
　　北京電龍濟光在京與三井結約借欵五日萬充軍費宻廣東鑛山作抵息八釐期十年巳得馮段承諾並任龍爲鑛務督辦即用督辦名義簽字（十六日下午三鐘） 
　　北京電赴彰德祭袁之要人昨均還京惟朱啓鈐言守墓三日或别有故（十六日下午三鐘） 
外電 
　　北京電意使亞里哇蒂男爵巳啟程赴日擬在日本乘美船回國昨晚段總理曾往見之該使啓程時中外官員至車站送行者頗多（十五日） 
　　路透電 
　　北京電今日發表命令陸建章前在山東安徽陜西等省運動土匪軍隊意圖擾亂近復在上海與亂黨相結合當即正法以伸國法現旣經奉天軍捕獲鎗斃着即將其官職勳章悉行褫奪據國務院方面云段總理接陸建章巳被捕將鎗斃之報告卽欲以電話止之因時巳莫及故發此項命令云云 
　　（十六日） 
　　漢口電此間爲募集英國軍事公債新運到極大之（坦克）大砲模型於本日舉行極盛大之（坦克）賽會各國陸海軍皆參列之（十六日） 
　　東京電舊金山來電云美國政府擬以美兵若干名與中日俄三國之兵組織一聨合遠征軍由美俄兩國軍官指揮之派往俄國此事目下正在審議並傳說將以胡特將軍爲其指揮官但一般人士皆以爲此舉不過爲一種之風說恐未必實行也　　（十六日） 
　　濟南電據聞張懐芝赴津之際聲言意在向政府要求數師之兵力並數月之軍餉倘不能允即辭討粤司令之職歸濟南云 
　　（十五日） 
　　濟南電張懐芝十三日到天津與徐世昌梁士詒周自齊及其他並各省督軍代表等擬議如段總理仍不肯和平决即排段而推舉徐世昌爲繼任總理（十五日） 
　　漢口電日本法制局長官有松氏一行於本日抵　　漢擬於十七日前往北京（十五日） 
　　漢口電王督軍昨日接中央政府之通電此次改編討南軍分五路設五總司令第一路湖南張宗昌第二路胡南馬聨甲第三路四川許蘭洲第四路福建童保暄第五路廣東楊春普　　（十五日） 
　　東京電日本後藤外務大臣昨日赴大磯訪問寺内首相後藤氏定於七月一日設筵欵待大隈西園寺兩侯爵原敬加藤栗野本野内田四子爵牧野男爵等與外交有關係之諸名士但與政治無關係　　（十六日） 
　　東京電外交調查會將於明日下午開會提議對俄問題（十六日） 
　　以上東方通信社電 
[戰電]  
　　巴黎電今晚公報云德軍在古爾塞萊與末里北境之間猛力回攻爲法軍砲火所阻大受損失乃退回出發點而未進抵法軍陣地十一日法軍攻敵一役所獲戰利品中有砲十尊内有重口徑者四尊並機關鎗多架瓦斯河與愛因河間本日殊形安靜愛恩河南之敵軍仍在愛恩河與維萊爾柯特萊森林間進攻曾於多處敗退僅在拉凡爾細勒村得立足地敵軍屢圖由柯曷夫萊衝出及在凡爾特費葉由莊西面前進均遭失敗下午敵軍未圖續攻敵軍暫時攻入柯爾細北面法軍陣線法軍旋回攻逐出之並克復所失陣地哇爾克河境及香泊拉與拉邦台勒有活動之砲戰陣線餘處戰事沉寂昨日法飛機擊落或擊損敵飛機十六架本月第一星期法軍砲火擊落敵飛機十三架（十三日） 
　　華盛頓電裴興將軍報稱德軍在夏陀蒂愛里西北進攻大受損失而退美軍佔據貝洛叢林最遠之邊俘虜五十人且砲轟杜瑪里車站頗得利美飛行家攻擊敵飛機十二架毁其二架自失一架美兵因勇武得戰爭十字徽章者巳有一百零八人（十四日） 
　　倫敦電德國公報云法軍在洛瓦容西南猛攻敗退被創甚重委棄鐵甲汽車六十餘輛德軍迄今共俘虜一萬五千人獲砲一千五百尊敵軍亦奪獲德砲數尊德軍在愛恩河南岸進攻逐退敵軍於句特里與同米愛爾以外並廓清薩維愛萊附近之敵軍俘虜一千五百人（十三日） 
 
 
 

Page 3

 
 
　　倫敦電各報今漸具樂觀蓋德禮被阻一節巳漸明瞭也德軍確已迫令法軍由瓦斯河左岸凸角北端退走加勒邦叢林與高原亦在委棄之列惟法軍已克復愛恩河北岸鞏固地叚德軍在南岸不甚廣闊之陣線施擊者即欲由後面進逼該地段同時德軍且避由正面施擊進抵公班業冀以側攻達此目的公班業今仍距新戰區十八英里且有公班業森林介於其間法國軍事專家謂法軍左翼之危害中部敵軍交通線較德軍左翼危害公班業尤爲緊迫且德軍之得進步八基洛邁當巳折兵三十師各軍事專家承認後此若干時内大約尚有風濤且興登堡之戰術喜用中堅壓迫故愛恩河境必須愼防云德軍星期日之攻勢獲利有限損失甚重法軍回攻者勇氣百倍此與三月間之大戰情形逈異最可慰人之特點爲敵軍兵力須常傾向南部故他方面不虞適軍施更烈之打擊德國陸軍大臣昨在國會自誇大戰業已獲勝不知今仍有如維萊爾柯特萊森林之大障碍未易攻破且協約軍陣線已修繕鞏固於大戰中漸占優勢福煦將軍似確能控制大局也 
　　（十三日） 
　　華盛頓電此間接有消息謂栢林等處各報承認德國在美之地位與勢力均爲美國作戰計劃抺煞一淨且豫料戰後德國對美之商業損失將不可計算柯爾尼斯施民報謂德國於戰後不能入美（十四日） 
　　華盛頓電軍事大會會員今日聲稱該會擬討論將軍役年限改自十八歲起至四十五歲止以代目下二十一歲至三十一歲之制如是則今之報名者一千萬人更可增加一千七百萬人而可供給陸軍一千五百萬人云（十四日） 
　　華盛頓電美國化學局長向參院委員會聲稱協約國所用煤氣砲彈已超勝德國蓋來源已足用之又甚得法其避煤氣之面具亦較德國爲佳云（十四日） 
　　倫敦電紐約電稱比拉台里哇汽船餘生者聲稱擊沉該船之德潛艇有英船威靈頓號（五六○○噸）與之同行距北角十英里内曾毁敵水雷兩具（十三日） 
　　華盛頓電戰事工業部已撥鋼十五萬噸運交日政府　　（十四日） 
　　西特爾電大阪某報記者一人抵此調查備戰情形曾歡賀美國加入戰爭謂此戰可爲各國定自由平等與在世界之地位云（十四日） 
　　亞姆斯特丹電普魯士下院復以二百三十五人對一百六十四人否决改革選舉案内平等等選舉權一欵後經提出疏通法凡某某數種之人均有額外選票乃得通過（十二日） 
　　倫敦電昨日普魯士下院之表决選舉議案足徵守舊主義已獲勝利所謂普魯士國會改向民治之舉巳受致死之打擊社會黨議員議笑政府解散國會之說謂政府今徒爲興登堡之玩弄物（十三日） 
　　巴黎電馬其頓法軍戰報云法軍進攻加米亞山與里尼亞山均獲勝利法軍由柯拉土浦山巔進至斯庫比河發源處且在庫里山前進法軍左翼攻入里拉泊倫特法軍扼守哥泊斯法軍於慶八英里之陣線前進十五基洛邁當奪獲村落十一所戰利品甚夥俘虜三百餘人（十三日） 
[要聞一]  
[關於天津會議所聞]  
　　各省督軍或督軍代表陸續集齊天津將有重要會議發生據某要人處所得天津電話謂自張子志督軍文日（十二日）抵津後曹仲三督軍對於時局問題巳有具體意見發表張魯督亦巳表示與曹督軍取一致態度十三日各省代表到津報到者有鄂省楊文愷蘇省何恩溥陜省張寳齡晉省田應璜上海盧小嘉奉省楊宇霆等六人督軍中之在津者除曹仲三外聞僅有張子志倪丹忱兩人（一說張雨亭巳到不確）共爲九省區開聞十三十四兩日已在督軍公署内開議兩次關防異常緊密又據另一報告則謂十三十四兩日尚非正式會議并謂此次會議曹仲三督軍極力主張將解决時局及選舉總統問題壛磋商具體辦法以便早定根本大計一說天津連日之協商關於解决時局問題各督軍及代表意見尚有歧異之處至於選舉問題聞内中亦有三派云一張使懐芝於十二日到津各省代表亦先後蒞止當日張氏即訪曹氏昆仲有所計議但因倪皖督尚未到並未有何深談奉軍司令徐樹錚亦於是夜由京赴津十三日上午九時赴曹家花園訪晤曹張兩使討論軍機至十一時始辭出是夕曹使即在邸特請張使及各代表同飲蒲酒共慶端陽酒闌後（九時半）遂舉行會議對於解决時局互有討論並無結果而散蓋須待倪督到津後始能有重要之决定倪督原定十一日啓程旅又因病展緩昨聞已電政府於元日午刻由蚌北上計程昨晚已可到津故有今日開大會議之說唯聞曹已有電分致府院對於時局多所論列大體主張停戰謀和以固國本此會目的巳可推見特不知倪督到後曹張態度有無變更耳 
　　據某社消息云自曹張等有會合於天津之事頗引起各方之注意因之觀察亦復不同本社因據所聞彙誌事下（一）反對徐又錚說此說爲與小徐臭味不同之方面所流布言曹張與小徐間之意見依然未能完全疎解此番擬合催小徐正赴前敵知徐必不能成行不啻間接反對再戰但區區一徐樹錚何必集合會議以反對之乃此說疑點也（二）商榷總統問題說此說頗爲有力因當北派中互相競爭選舉之時未來之總統副總統問題不可不預先商定一人而各面之游說運動亦將集中於此會議（三）商榷收拾時局與内閣問題說和戰之局之定則國事一切不能進行此項會議聞實傾嚮於和平方面因此更連類而及於内閣問題但今之内閣說誰能當此更迭之重任乎則此說之分量亦不過等於風說而已 
[中央選舉界之怪象]  
　　中央選舉界分爲三部其第一部及第三部情形另有特種原因姑置不論茲僅就第二部言之夫第二部即中央學會互選之選舉也乃觀近今情况實能使現時選舉界腐敗内幕全形畢露爲中國憲政前途殊不勝寒心之至茲撮記大要如左夫中央學會有互選權者非多年留學海外即在内國最高學校畢業者之圑體也由表面上觀之該圑爲富有新知識健全份子之集合於中國憲政革新該圑所負之責任甚重而世人希望於該圑亦甚切也乃該圑此次參議院議員互選初欲由安福俱樂部包辦對於各候補者支給由四千元乃至六千元之運動費並且安福俱樂部最初爲獨占選舉之舞台頗爲樂觀及最近互選期迫並有研究系中立圑體等勁敵出現於是遂演出現今之激戰而雙方競爭專以收買投票爲主至一票價格已達現金二百元之鉅而由有權者方面主張非支出三百元乃至四百元斷難投票因此一票價格有愈形騰貴趨勢嗚呼收買投票爲何等事竟明目張膽公然行之置違反選舉法於不顧而司法當局亦漠無所動宜乎有志之士爲於選舉均甚爲憤慨也 
[十四日之府院情形]  
　　馮總統十四日因政躬略覺疲倦於下午三時十分始到辦公室聞貢桑諾爾布總裁因選舉問題請見未蒙元首延見四時僅與方立之秘書長惲公孚秘書師嵐峯處長談話約一小時至五時五分元首遂進内宅休息更聞晚間九時總統尚傳見龍關鐵鑛督辦陸宗輿垂詢視事後整理礦政情形又聞近　魯皖各督相繼到津以致外間謡諑頓起更有謂馮總統鑒於時局俶擾已抱退思者現經確切調查日來元首業將應付大局辦法擬妥專待與張子志磋商即可確定其退思之說純係一種讕言至國務院方面十四日仍屬異常清靜方立之秘書長於上午九時照常到院發布十五日閣議日程并披閱各處來電擇其中緊要者三件封送合肥私宅披閱下午一時曾至法制局辦公一小時旋退回秘書廳四時入府五時回院將命令交局發表即退休私室其他各科職員十三日休息一天十四日則均已照常到院參陸辦公處十三十四兩日因靳翼青主任段香岩總長均不在京故連日均無會議但各處所來之軍事電報極多内中又以川事爲最緊急每日來電均由某副官封送合肥私宅由合肥自行處理 
　　政界某要人述馮總統現以倪丹忱張子志兩督軍相繼抵津於十四日午後曾去電邀請倪張兩君迅速來京有所諮詢而外間所傳倪督於十二日早車巳抵天津者殊非事實又據某當局消息曹仲三督軍十四日午曾致中央方面數千言之長電一件對於時局問題多所陳述之處惟關防異常緊密内容尚難探布其所持之意見爲如何未敢預爲斷定等語又據另訊謂曹仲三此項電報係致中央某當局一人其電末有如以錕言爲當日内當即趨謁鈞座面商一切之語 
[端陽節之北海]  
　　十三日爲舊曆端陽令節北京各機關均循例放假職員中之值班者尚須一到衙門餘則概行慶賞佳節氏挈眷携童逛北海去也京中報紙亦概行停刋各通訊社亦停止送稿是日新聞材料較少矣北京向例於令節休假之日若中央公園若游戲場所游人如織是日雖不減色但最熱閙者莫過北海此日湘人因籌湘省水災賑欵商懇當局開放售資槪充賑欵北海素爲禁地又自節日多暇故往遊者幾至數萬人云 
　　按三海之迹肇自遼金以迄明清其土木建築歷代皆有改作蓋以數百年天下全力爲之洵我國精華會萃第一名區其間飛　凌雲澄波浴日非有天然之藉純由人工造成在帝制時代則所謂天上非常人所能至也北海瓊島之巔自外望見高矗建築物如塔者爲清乾隆時改建之瞭望樓即金章宗爲寵妃所築妝臺故址元至正間迺易之名賢詠古第十一首云廢苑鶯聲盡荒臺燕麥生韶華如逝水粉黛憶傾城野菊金鈿小秋潭玉鏡清誰憐舊時月曾向日邊明即詠妝臺故事相傳章宗嘗與妃露坐臺上戲謂妃云二人土上坐妃應聲對曰一月日邊明迺詩末句即引此瓊島周廻約三里北海廻抱其右左則蒼松翠柏千株蔽日皆數百年物白石一逕蜿蜓其間直通瓊島之北約半里得靜心齋相傳爲李妃禮佛地其建築琱瑑陳設品皆異常精絶北海全境歸公府管轄獨此齋劃歸外交部專管前此北海偶逢開放時各處皆任人遊矚惟靜心齋禁人涉足非招待外國貴賓常時皆嚴鐍其珍祕可知茲經籌賑會與外部一再交涉始允同時開放三日惟入内遊覽者須盡特别捐欵義務或持有優待劵者始得入内一飽眼福若失此機會則以後開放甚難至爲可惜又瓊島上廊廡四周有清乾隆帝石刻三希常法帖皆會集晉唐以來名人眞迹集古今之大成其珍貴遠出前代閣帖之上尋常莫由觀摩搨本在人間者尤極少亦鉅觀之一也 
[奉天三萬元之日人借欵]  
　　路透社十北京電云一九一八年四月二十二日中國與日人簽定借欵合同其條欵如下（一）借欵總寳爲日幣三百萬元於合同簽字七日後交付（二）所借之欵專用整理滿洲銀行之準備金訂明不得作爲他用否則立刻索還本利（三）交欵與還欵皆在奉天（四）發行價格爲九五（五）此借欵之半數須於兩年内連利償還餘於三年内償清届時先兩個月知照得日人同意後可以展限（五）中國擔任於一九一九年四月二十一日與一九二十年同月同日將欠欵百分之二分半付與日人在此時期内無須還本（六）利率六釐半（七）息金半年一付（八）借欵之抵押品爲奉省所執本溪煤礦公司之股份如銀價低落或本溪煤礦公司營業不足爲抵押品則日人可要索他種擔保中國不得拒絶或延擱之（九）大倉喜百郎（譯音）與奉天韓交涉員所立之合同以及其他關於上欵之文件皆須繕具一份給與日人（十）中國在此合同未成立以前須聲明上述之抵押品並未用以抵借他種欵項此後亦不得重行抵押或讓與他人（十）（一）上述期限滿時如中國不能履行其義務則日人應取適當方法以管理第八條所載明之抵押品而所得之盈餘應用以償還此借欵之本利（十）（二）日人因中國不能履行其債務而管理抵押品但若抵押品不足抵償本利即中國須付現金以補所缺之數署名者中國方面爲王永江日人方面爲奉天朝鮮支銀行經理此欵三百萬元存於朝鮮銀行由日人支配故滿洲銀行縱即破産日人亦不致有所損失五月十三日兌現進止後當地鈔票價格立即低落北洋銀元價值膨脹其兌換率漲至一七五乃朝鮮銀行自定兌換率爲一二○且慮價率再漲將有不利乃提用上述存欵三百萬元於是日人能較各同業况爭家售價便宜不獨吸收尋常商務且得大批輔助幣獲利頗豐以致英美烟公司與美孚洋行皆因以停業前者以日幣銀元爲營業之本位而後者則以照此情形無利可圖不能營業也 
[東京通信（心危）]  
　　日本之政局與出兵 
　　日本政局目下至爲穩靜當時外相更迭之際曾有内閣動摇之說而自後藤就任以還其内部似更較前鞏固矣蓋後繼無人西園寺不欲出山原敬似尚無此資望故一時諒無變動且民間一部分之輿論雖有不滿於現政府者而以爲日本之内閣受授於政治上仍無裨益也近來寺内内閣尚少指摘之處有之亦小問題而已地方官會議時後藤外相曾言對於輿論界須加以指導云云彼報界大爲反對旋亦消聲滅跡寂正無所聞惟一二反對派以此爲攻擊之資料耳寺内首相對Ontlook記者所談關於將來日德同盟問題輿論責其失言而英倫每日郵報記者更揭載寺内談話略謂日本人對於英國友誼如舊毫不變化况英日兩國之運命莫不視聨合軍之勝負爲斷若極東涌打破德國之勢力則日本前途至爲危險云云蓋悟前言之非而取消之也然前後矛盾謂之不失言可乎 
　　前日開元帥會議聞其内容爲報告中日軍事協定及議改組軍圑之事近日尚須開海陸軍聨合元帥會議察其内容非僅以上二事蓋於出兵問題不無關係者也近日歐洲如法國對於日本出兵問題頗希望其實行據巴黎之巴黎之聲報載一文題爲日本活動之時大致謂日本宜應俄國全體國民之希望而决行其出兵之舉於聨合國爲有效之援助蓋不欲坐視德國勢力之移植於東方也云云更據東報所接哈爾濱電謂俄國塞馬拉縣選出資産家二名代表俄國智識階級資産階級全部至哈爾濱訪日本佐藤領事要求其速行出兵其言曰吾人（俄代表）並非望日本出兵於歐洲俄領苟能出兵於中部西北利亞則自烏拉爾至莫斯哥資産階級莫不奮起呼號以與過激派一决雌雄蓋有威力爲之後援也吾人窮狀已如涸轍之鮒若日本坐視不救過九月而仍不動則吾人爲維持秩序計惟有乞憐於德國斯時也俄國將認德國爲救世主而俄國將爲德之殖民地矣云云近日西比利亞方面形勢險惡之報時有所聞東清鐵路已有一部不通蓋過激派與塞米育諾夫軍雙方交戰範圍漸大極東俄領秩令漸不可收拾據自西比利亞歸來之齋藤少將言北滿形勢險惡過激派中有德國俘虜爲助雷林政府巳直接與伯林聨絡通信架設電話云云以此間種種觀察似日本出兵問題行將復活此次元帥會議結果如何雖不能斷其必關於出兵要亦大可注目者也 
　　犬養毅氏政論久無所聞此次至大阪新聞記者往訪之得其談話亦可知日本政局之一斑錄之如左（一）出兵問題今日雖無急遽出兵之必要而苟德國勢力認爲有害日本之存立則不能無應對之策故余亦非絶對不主張出兵者觀望形勢而已寺内首相亦同其見解軍人中雖有竭力主張出兵者而事實上如何不能在三思而後行彼主張出兵論者之理由何在殊難索解惟所宜注意者則日本之存立與聨合軍之利益如何耳（二）内閣問題今日頗有言七八月之交寺内内閣壽命告終其實一部分之神經過敏而巳現在尚未成爲問題也（三）協約問題當時此問題發生因外騷然公文發表後亦無甚意味苟有戰爭或生效力耳外務省動輒秘密亦屬無謂吾人亦曾進言不妨發表以旣關軍事秘密雙方政府均有責任故政府不欲宣布也（四）南北問題南北調停近日似有進步事之最滑稽者則日本人之區分南北意見似較中國人爲深要之中國爲憲政上之爭執一旦能發見融和之點則調停亦非難事苟以南北重鎭之人物各舉代表會合之實爲調停之良策無奈督軍類多自由行動耳 
[南京快信]  
　　參議員覆選原定本月二十日茲聞有延期舉行消息 
　　參議員票價聞每權昨巳漲至三百元尚有續漲之勢 
　　江蘇選舉視察員陶思澄昨由蘇來寗 
　　江蘇衆院覆選徐州蘇常兩道區安福俱樂部僅佔半數且聞此次選舉江蘇四道區該俱樂部共費十餘萬 
　　省議員王撰曾提議嚴追各縣欠解洚納罰金並規定將來報解方法以重地方公欵案陳議員錫朋提議彈劾灌雲縣知事陶士英案沐陽張杰請議革除徵糧積弊永絶役蠧以蘇民困案宿遷蔡崇惠請議公請咨行督省兩署飭隊剿匪救民水火案即日列入議事日程付大會討論又省議員王玉樹張從仁電省議會詢衆院當選應否辭職請示遵行又省議員周紘順提出代理泰縣知事孫榮彬婪贓枉法前署泰縣知事鄭輔東交代不清有無懲戒質問書由會咨請省署於三日内答覆 
　　省議會議員到者已有五十餘人大約後日可開大會 
　　鄂督王占元日前有密電致李督商時局辦法聞二人已擬具意見提出天津會議公决 
　　督軍省長派孔慶塘李明遠赴彰德致祭袁項城已於日前　途 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[二次水災中之湖南戰况]  
　　（長沙通信） 
　　湘省二次水災巳兩次報告茲更將各屬被水情形分紀如下衡陽自舊曆四月初間以來江水時張時退先後已至五次之多沿河一帶秧苗多難望其收穫近數日間河水再漲災情較前爲得所有龍家橋胡東舖一帶盡成澤國刻下該處官紳以旣遭米荒又被大水小民何以爲生巳預備開倉賑濟以惠災黎湘潭此次湘潭水災損失顱大沿河各鄉房屋旣冲倒極多而甫經補種之田禾又悉被淹没全縣各區聞以袁家河楊家港落筆渡等處爲尤重至城市一帶雖河街水已通流然各商家不過停貿中之損失惟一般貧家小户被水淹及無法謀生情形甚爲可憫聞該縣知事已電請當道准予散放急賑長沙水災與湘潭相等現在城内各處如通泰門北門一帶均有水由御溝灌入約深二三尺之譜城外則一片汪洋但見上游衝下屍骸及牲畜服物不少大小西門外均水深數尺一般災民有無可棲止者多扶老携幼流離道旁相對哭泣情形至爲可憫至各鄉田和如河西鎭新康鎭等處巳悉被淹没秋收絶望又沿河圍隄聞亦潰决多處刻下仍天雨不止一時殊難望其消退也湘陰地處長沙下游省河水漲該縣適當宣洩之衝故此次水災該縣亦遭波及加以新牆一帶日前忽發大水因來勢甚急遂激而倒灌方此之時上游之水適傾瓶而至兩相衝激致將新牆以上之六大堤垸立時衝潰房屋人畜淹没極多該縣知事李介春聞耗即親往勘驗聞災情極重現巳散放急賑平江因湘陰水發汨水激而向上加以上游之小水渡等處連次出蛟故亦遭大水惟災情如何尚未探悉但聞小水渡一帶衝毁田廬不少 
　　各地水災之重旣如上述現在雖已退動而綜計此次所有損失反較前次爲重計長沙湘陰等屬圍隄前後冲倒十數處民房冲倒者亦屬不少已由張督電告中央請續行發欵賑濟惟日來尚陰雨不止能否不至再漲尚不可知但看湖南之運數何如耳在此水災聲中湘省戰局又大有變動前敵各將領旣以湘中水患不堪再戰爲孠電請暫爲休戰直隷之軍遂有一部分自由撤退因而牽及前敵各軍絶無鬭志現聞祁陽耒陽常寗各屬巳均爲南軍所有常寗知事並已逃至衡陽近據外間傳聞衡陽亦有被南軍佔領之說昨有開往衡陽之芥航火輪中途折轉據該輪賬房云衡山之大舖地方兩方業已接火鎗砲之聲隆隆不絶該輪甫至其地即有軍隊阻止前行因而未至衡陽即行折轉等語此說如果屬實則衡陽被南軍佔領亦甚可靠姑誌之以俟續探寳慶方面據此間某報所紀戰事消息謂兩軍現在蠟樹㘭一帶接火連日戰鬭甚力云云惟某方面之傳聞則謂寳慶又巳不守原駐該地之北軍巳退至湘鄉之瀔水等語孰是孰非殊難臆斷惟此間另一報紙所載有寳慶亦略有風聲之語查湘中各報在北軍勢力範圍之中殊不敢妄有紀載該報旣有此語則寳慶之失陷事或有之但軍政兩界中人則不承認有此也湘東消息近日亦甚險惡據軍界傳聞不過攸縣茶陵有激烈之戰事而據交通界傳說則謂攸茶巳復爲南軍所有若然則亦促進和平之一種事實矣常德原未爲馮旅攻陷不知漢口各報何自而得有馮玉祥報告攻克常德之通電該電報告謂係上月三十一日攻克常城副本月四日有人自常德首塗來省據稱在常德城内並未見一北兵又前曾轉錄此電之長沙某報亦曾於九日聲明謂常德攻克一節不確惟因周則范曾請單獨媾和故張督有須周氏退出常德之提議然目下尚在磋議並未實行云云 
[西南之樂觀派]  
　　廣州通信天醉 
　　自南北因法戰爭勞師糜餉舉國騷然北方主腦固在北京南方則當以廣州爲中心點國會軍政府皆設於斯海有海軍陸有粤桂滇各軍政客要人奔走薈萃内則平莫（前次潮梅鎭守使莫擎宇結聨閩軍侵粤）敗龍剿袁（近日衞沙營統領袁帶叛踞香山未旬日剿平之）外則援湘征閩討贛餉械充足中央政府舉天下之全力謀服廣東乃卒能應付裕如茲將粤省近日政局現情雜誌如下亦關心時局者所樂睹也 
　　龍濟光舉兵係在莫擎宇失敗臧致平遁回閩省後論者頗以此爲龍失機之由實則龍頗知粤中内容未敢妄動及京政府敦促日急懼涉觀望嫌婉不得已乃爲孤注之一擲果致師徒敗績精銳盡失高州之役僅以身免懊喪萬狀莊前由澳潛行進京運動别求痒法討龍之事至是將得一小小結束矣粤桂滇各軍凱旋後移師分規閩贛現在粤軍總司令陳炯明駐三河壩靖國軍總指揮方聲濤駐潮州滇粤桂聨軍總司令李烈鈞粤贛湘三省邊防縣辦李根源均駐韶州連日各戰地露布飛馳方軍旅長夏述唐等於本月四號由饒平抄出敵後夾擊獲勝計得子彈數千箱遂復黄岡浙軍童保暄所部以全旅之師疊次猛攻饒平均被方軍擊退現擬進攻詔安與閩西粤軍互爲犄角已於五號集中樟樹粤軍自上月攻入武平後乘勝長驅克上杭下永定汀州八屬已完全佔領器械輜重奪獲尤夥復經更委縣知事管理民政韶州方面已於本月三號由司令成桄克復南雄奪獲子彈數百箱鎗械稱是現已追達梅嶺而邱渭南所部亦於勘日攻下信豐矣最可異者則莫如香山袁帶獨立一事袁係護沙營統領計有警衞軍三營與龍濟光甚接的定日信使往還已爲當道偵得檄令調防袁愈疑懼遂於日前據邑以叛幽知事但其於舊統領部率所部竊踞石岐結合綠林紛出搶掠民居店舖被其洗刦者千有餘家經當道派兵圍剿業於本月五日由統領鄧文輝等奪獲長洲大山等要隘袁帶棄城遁走六號完全收復現正追緝逃兵妥籌善後矣 
　　軍政府自上年成立後元帥以下多未就職孫中山以一身撑持其間孤詣苦心頗形掣肘護法聨合會議又非法定機關告朔餼羊亦同虛設於是謀西南統一者均謂非由議會提出改組不可初由議員提案西南當道聨電贊同且多要求從速議决然議員中亦有反對者初讀爭持頗烈嗣經疊開談話會商榷疎通漸歸一致二三讀會卒得完全通過中山尚無成見蓋因感於辦事之困難亦以改弦更張未始非計當時辭去大元帥職雖經吳議長及各方挽留而去志甚堅仍將大元帥印信咨送國會翩然遠引迨國會選定總裁時中山已在汕頭矣選舉旣定伍秩庸林悅卿二公首先通電就職陸幹老亦於冬日電復國會有責任所在萬不敢辭之語國會疊電汕頭并推舉代表往迎則中山已於五號東渡瀬行時曾謂護法救國目的旣同余决無何等成見此次選舉各總裁果均就職余回國後當仍蒞粤云云外頀所傳中山不以改组爲然皆係揣測之詞非事實也 
　　國會自非常會議議扪六月十二日開正式會議後議員南來者絡繹不絶報到冊截至本月初止已有三百四十餘人昨附法國郵船來者亦有三十餘人聞在津滬候船每處約有百餘人法定人數不患不足至經費前由中山籌定於鹽欵盈餘項下每月提撥十萬元由國會按月向鹽運使支給惟原案内叙明此項稅收約分淡旺月淡月收數較少由粤政府設法籌墊旺月收數有赢由監政處如數補還此外滇桂川黔等省皆允擔任補助認定成數電覆照撥經費巳屬綽有餘裕開會地點仍借省議會上月已由吳議長派員籌備如擴充議場增設席次等事已一一布置妥貼昨已發出通告定十二日上午十一時兩院議員會合於省議會繼續開第二期常曾 
[廣東正式國會開會之先聲]  
　　正式國會决定本月十二日開會迭紀前報昨國會已將開會程序發表照錄如下中華民國七年六月十二日上午十一時參議院衆議院議員會合開會程序（一）上午九時參衆兩院議員服禮服齊集（二）上午十一時兩院議員入禮場就席（奏樂） 
（三）主席宣告開會並致開會詞（四）奏國樂全體起立致敬（五）贊禮員報告向國旗行三鞠躬禮在禮場者咸行禮如儀（奏樂）（六）主席宣告開會禮成（七）主席宣告退席（八）茶叙又參議院發出公啓云謹啓者國會開會在即本院正副議長均尚未到所有應行籌備事件急待磋商茲定於本月十一號下午一時在廻龍社議員公寓（原第一招待所）開談話會届時務希惠臨是荷并候議安參議院同人公啓六月十日 
　　正式國會典禮决定本月十二日舉行業經通電旅滬議員尅日蒞粤凑足法定人數缅悉該會現准議長王正廷來電以駐滬議員三十餘名現搭招商局輪船分帮南來中旬當可抵埠請即妥爲招待云云該會准此現已預將廻龍社議員公寓鋪陳一切以備迎迓矣 
[袁帶恐成流宼]  
　　香山袁帶所部自石岐敗走後即向十六沙方面潰逸頃聞袁帶各軍此次叛變甘心附從者實在不滿三營其餘各軍均爲勢力所脅現因圍捕緊迫恐爲大軍所獲昨已有排長李賢等特率領敗殘兵十五十餘名繳械降服刻由林統領等妥爲安撫并電當道察核 
　　旅省香山公會昨集議維持該邑善後並以知事但黨逃去呈請當道另委知事現奉省長公署批示謂知事並未逃逸昨據香山來電云吳議長李鹽運使歐陽衞沙統領並轉唐少川先生鈞鑒二十九號警衞軍統領袁帶兵變於三十旰撲攻縣署濤避入民房三十一號彼袁軍拘逮閉置舊統領部中交通隔絶危險萬狀六號大軍入城袁軍紛紛逃竄時乘時逃出暫行出任維持地方一面以奉職無狀呈請辭職一俟准請並圖良晤知注奉聞但壽陽護沙統領部代印又聞鄧文輝旣以香山縣城克復當催縣知事但　回仟而護沙統領林警魂又特電當道請委護沙處會辦陳治安爲香山縣知事則此事未知如何解决也昨福軍司令李福林因江門利民輪渡被刦事分電當道云頃接李統領魚電稱六月五日利民輪流由江門來省行抵東馬寗河南突被小輪二艘高懸警軍旗從後追來喝令停駛隊長趙吉堂即令司機猛駛一面督兵抵禦且戰且前忽又有高縣袁字旗小輪五艘迎面夾擊護通戰鬭力盡輪渡均被刦刦輪上護兵連加派共十七名不知下落計袁前日奪輪十餘艘現仍四出截刦云云此爲香山未經收復以前之事現在袁帶所部巳敗竄四散又恐憑藉利器成爲流寇貽患地方矣五號省軍用小輪拖帶扒船到鷹哥嘴入石岐口時袁軍用小輪三艘迎頭痛擊不料江固兵艦跟隨而來用船頭砲打沉袁軍二小輪省軍由田邊登岸在馬鞍山之下與袁軍陸戰數點餘鐘江固用遠鏡照見又用砲射上砲台燒及兵營後又擊射鸚頂山之砲台登時大火城内各袁軍聞之將全城各商店盡刦一空由大廟搶至十八間止惟在蚨生銀舖最慘并澳門信章蘇杭店分店名錦章在十八間被袁軍由後門闖入將各物盡行刧清報失贓六千餘金後袁軍向東門而走至南廊唐家上下棚各鄉盡將紗綢布疋每尺一毫賣與各鄉袁帶得龍氏軍餉逃往澳門矣 
[荆門發現招撫軍之失敗]  
　　鄂西戰雲瀰漫吳光新司令以全力保守宜昌分路對付各處滇黔南軍以大勢論兵力究不若北軍之雄厚自非出奇策不可然所謂奇策終不能飛渡宜昌則亦不能有所發展故一面以滇黔軍隊之一部往援湘東湘西藉以牽動北軍之主要兵力再圖會師武漢於是有陳天貴者本綠林中之一豪傑毅然崛起自稱奉孫文李烈鈞之命充任招撫軍總司令並兼駐鄂游擊司令特在湖北荆門縣地方（坐遠安當陽接近亦宜昌咽喉重鎭）古臣廟召集同志約數百人快鎗刀矛一一皆備懸旗招兵大肆活動意在抄襲宜昌之後路使吳軍腹背受敵聞黎天才王安瀾亦派代表余全勝陳庚六馬家文等爲之計畫一切惟對於地方人民不免有勒捐情事被保衞圑第五區區長李紹蓮往陸軍第十六旅三十二圑二營告密當經營長張傳堃派隊包圑數小時當場梅斃十數名生擒數十名官兵亦受傷數名保衞圑受傷甚夥此外奪獲快鎗刀矛多年總司令陳天貴（即陳洪炳）率同殘敗逃遁又被拿住餘衆俱溺於大湖之中陳天貴供稱前在長安館與巡兵接仗並在安陸府與河南陸軍對敵所向無敵此次之失敗天也請速死等語立在軍前正法刻由第八師師長王汝賢報告王督軍查照查王汝賢自在湘省失敗後毫無建白此次以一營之衆戰勝數百人自爲莫大之功但首要如余全勝陳庚六馬家文等俱巳遠揚矣王督軍現正令軍警一體嚴緝 
[奉天之財政與金融]  
　　前由官紳組織之財政會議則幕將近　月其所討論署關於收入部分與支出部分分門别類删汰浮冗增加收入計爲賦稅警察（保衞圑附）自治司法敎育等均已議以結束據言可以增出百數十萬元現由研究進於實行均已令財政當局分令知照其關於舞弊部分如某縣之撤任某縣之記過都以嚴厲之后腕行之而此一般財政會之職員則由省署財政廳警務處省議員候補知事等組織而成除候補人員按照成績酌委署缺並存記外其各機關人員亦分等第記功存記以備錄用並因各員調查所用公用旅費現已趕於節關前發給並發與各員津貼計此次所用經費約在數千元上下 
　　張督因金融紊亂特委托孫總理梁檢察長王廳長榮道尹籌備調劑辦法現巳遵照籌議惟因榮淑章在營辦理選舉故未着手實行前勒令資本不充錢莊閉休九十餘家已誌本報茲聞此項錢莊照常營業者尚有多數不過因當時所報資本較多得以倖脫當局仍擬加以嚴重監視此外尚有西門内今蟛理髮舖現已改爲錢莊仍用福字字號假今井二字爲援又小西關盛榮錢莊亦係借重外人所有營業者皆中國人當局巳提出意見請友邦勿爲錢商所愚並請協力贊助取締當局又因現洋不足銅幣缺乏以致紙幣怟落現已飭廠趕鑄銅元并擬定規章發行銅元票聞日内卽可發行又公人滙兌減少滙費夏節後亦可實行 
殖邊銀行前由張督派員清查内容所有已未結各賬目貸欵實數紙幣封存發行數目一律點清記明存查不准再有影射該行股東因紙幣濫發究礙營業故懇請停業兩個禮拜清理賬目届限仍照常營業並收回濫發之紙幣殖邊在此清理賬目時期又在市面發生行使窒碍日昨商務總會特傳知各商家照常通用又各縣徵收賦稅因殖邊銀票在市阻滯即停止收受旋由當局令仍照常行使迨前日財政當局又電不准收受現均紛請標凖矣 
[天津河務局長吞欵案之判决]  
　　前天津河務局長沈葆恒四犯侵佔局欵嫌疑經直隷省長令發天津地方檢察廳偵察起訴於上月二十四日經天津地方審判廳刑庭判决沈葆恒侵佔公務上管有財物之的爲處三等有期徒刑四年褫奪爲官員之資格十年據原判决書叙事實云沈葆恒於民國元年十月間充天津河務局長去年河水暴漲津埠一帶半遭水災該被告疎於防範即被撤任於民國六年十月間交卸河工任務惟自河務局設立以來所有歷年　辦河工節餘經費計存京平化銀三千九百三十　　七錢二　九釐七毫賑公砝化銀二百零五兩三錢四分三釐庫平足銀九兩（三共折合現洋五千八百三十五元三角八分）又現洋一萬零零八十四元七角九分零一毫總共積存現洋一萬五千和百二十元零一角七分零一毫詎該被告於交卸時報解財政廳祗有少數現洋餘均以北京中交兩行鈔票（計北京中鈔八千五百元北京交鈔七千元抵作現洋朦混報解查其報解日期係六年九月二十五日是時北京中國銀行鈔票每元折合現洋祗有七角四分北京交通銀行鈔票每元折合現洋紙有七角三分（參照本年五月十四十五等日天津中交兩行復函）依此計算其間被侵佔者實有四千一百元之多案奉省長令由直隷高等審判廳發交同級檢察廳實施偵查認該被告有侵佔局欵之重大嫌疑請求豫審嗣經豫審决定以河務局歷年修辦河工節存經費均係現欵乃竟於報解之際潛易京鈔核其所爲該當暫行新刑律第三百九十二條第一項之罪連同人卷送付公判該被告於公判中堅不承認前情並謂河務局從前積存之欵本係京鈔並無以洋易鈔情事本廳以案關侵佔嚴予澈究茲依本廳失次審理之所得及前後調查之結果認定該被告確有前項侵佔之犯罪事實試揭其理由於後查本案重要之點有二（一）河務局以前節存欵項是否京鈔（二）以實際不足法定價格之京鈔抵充現金是否慮負侵佔責任關於第一點據被告供稱民國二三年間因奉政府通令改用洋位已於四年四月間將局内所存銀兩悉數向交通銀行換得京鈔五千餘元有交通銀行兌換水單可證又原存京鈔五千餘元子牙河工巡長退回京鈔一千二百元以上三筆均係停兌以前（停止兌現在民國五年五月十二日）積存之鈔票及停兌以後又向天津交通銀行取回京鈔四千餘元總共積存京鈔一萬五千餘元此次繳解財政廳之京鈔均屬從前積存之欵並無於交代時以洋易鈔等語被告辯護人辯護意旨略同本應查該局歷年修辦河工節餘經費自民國四年十一月起已存京平化銀三千九百餘兩賑公　化銀二百餘兩庫平足銀九兩銀洋一萬餘元此項銀兩銀元均在停兌以前所積存其爲現欵毫無疑義如謂因奉通令之後於四年四月間巳將所存銀兩換成京鈔何以四年四月以後呈報省公署之清冊並無一語聲明而該局收支銀洋流水賑内亦無京鈔字樣（參照民國四五六等年河務局收支銀洋各欵流水賬簿）可見四年四月間巳將銀兩換成京鈔之說顯屬虛飾且查民國四年四月一日交通銀行兌換水單祗有京平化銀三千八百零三兩七錢九分核與該局所存京平銀數亦不相符顯見水單内之京平化銀與該局所存之京平化銀截然兩事亦不得以此項水單爲其停兌以前易銀爲鈔之證據至該被告所稱原存京鈔五千餘元又子牙河退回京鈔一千二百元均屬停兌以前積存之欵尤屬空言搪塞並無確實證明自亦不能認爲眞實况查被告在預審時與在公判時關於京鈔一層並無一家供述其在預審時則稱停兌憪存下京鈔二千多元將銀化洋四千多元停兌後向銀行取出四千多元財政廳發下四千多元及至公判時又稱停兌前原存五千多元將銀易洋五千多元子牙河退回京鈔一千二百元停兌後向天津交通銀行取回京鈔四千多元前後所供種種不符顯不足信於此可見該局節存欵項並無京鈔茲更證以直隷銀行抄呈河務局存欵賬單該局自民國五年　月起至六年十一月止所有存放該行之欵多係現金即有一二京鈔其數亦徵獨至六年九月二十二日（即該被告繳解局欵之前三日）忽有京鈔一萬五千元存入該行可見此項京鈔全由臨時兌換而來絶無疑義關於第二點據被告及被告辯護人辯稱京鈔停兌以後價格雖與現金不同但前大總統有云中交兩行鈔票本與現金無異務當依舊行使用便流通可見京鈔仍與現金無别不生以洋易鈔之問題即不搆成刑律上之犯罪本廳查此項申令雖有中交兩行鈔票本與現金無異之明文但於本案侵佔問題不生影響蓋侵佔罪之成立與否應以有無侵佔事實　斷該被告以河務局歷年積存現欵於報解之際私易京鈔此項侵佔行爲無論如何皆爲國家法令所不許况該被告以洋易鈔之目的純爲營利圖私顯與申令擔觸又何得摭拾令文中一二語强自辯解實屬毫無理由依上論結沈葆恒侵佔公務上管有財物之所爲實犯暫行新刑律第三百九十二條第一項之罪應於本條項所定主刑範圍内處以三等有期徒刑並依第三百九十五條褫奪其四十六條第一欵之資格十年特爲判决如主文本件經同級檢察廳檢察官許恩麟蒞庭執行檢察官之職務天津地方審判廳刑庭七年五月二十四日推事張孝琳書記官張文濱 
[山東覆選舉之風潮]  
　　此次各省選舉違法舞弊金錢賣買如出一轍有心人衋然傷之然未有如山東濟南區覆選之可怪者現各初當選人憤憤不平一面紛電中央請飭取消一面向高審廳依法起訴茲將各電呈文錄左 
　　大總統國務總理籌備國會選舉事務局鈞鑒國會選舉爲國家大興山東濟南區衆議院覆選於本月十日舉行甲一等旣取得初選當選之資格即能代表民意莫不愼重將事是日該監督僅設寫票一席故意延宕時間致當日不能開票甲一等查照國會選舉法第三十六條擬具公函請求監守票匭旣聞有人請求被拒即未實行及翌日開票入場參觀互相語問甲一等四十二人不謀而同所舉者爲章邱縣農會會長王逢源及開票已畢王逢源僅得有效票二十二票又無效票六紙六計二十八票人票不符甲一等不勝駭然始悟該監督開票延繼拒人監守票匭殆有深意存焉除向該監督具呈質問并依法起訴外合詞籲懇大總統國務總理籌備國會選舉事務局迅電將此次選舉全部取銷另行依法改選以重選政而洽民意無任感禱甲一等四十二人叩眞 
　　大總統鈞鑒此届山東濟南道區衆議院覆選該監督簒取選票移花接木違法舞弊至斯巳極與論譁然羣情忿激　迅電取銷另行覆選以重選政而平民氣山東公民王逢源等三十八人叩文 
　　北京大總統國務院内務部籌備國會事務局鈞鑒本區此次衆議院覆選立峯等應召而來純取人才主意所主爲現省議會副議長王榮廷當投票時確在一致行動字畫眞切絶無錯誤及投票事竣爲日未遂開票當有選舉人伊著茗等十人以上依法請求監守票　以防法外行動當局堅持不允居心巳屬可疑今經過一夜黑幕當衆開票王　廷共　得票三十二張按之當時所 
 
 

Page 7

 
 
　　投票數大相應殊且其中尚有廢票八紙非　　大　即字跡顯乖情弊昭然立峯等萬難承認用特合詞籲懇伏祈鑒核澈查准將此次覆選全部撤銷迅令改選以昭大公而重民意不勝翹盼之至濟南道衆議院議員初選當選人胡立峯等三十九人同叩眞 
　　北京大總統國務院籌備國會選舉事務局鈞鑒國會選舉爲國家安危之所係中央愼重選舉之至意民等飫聞有素自當選爲覆選選舉人即各具代表眞實民意之决心以期選出洞悉商民疾苦之議員建利國福民之政策乃不意抵濟以來即聞有指定名單利誘勢迫非法選舉之謡傳民等仍矢初念槪不間聞業經依法投票并依選舉法施行細則第三十六條第二項請求監守票匭以杜弊端竟被駁未准翌日開票時民等入所參觀凡平日謡傳聲浪最高者多已當選疑竇滋甚參觀人民出場大譁民等互相詰問乃知不謀而同票選濟南總商會會長張肇銓之票計共四十三張確巳投票入匭而開票結果張肇銓僅得有效票二十五張無效票三張以致落選票數暗消情弊顯然除一致逕向該監督交涉并依限起訴法庭外爲此合詞籲懇我總統總理貴局鑒核迅電核迅電該監督依法改選以得選政而維國本國家幸甚選舉幸甚山東濟南道衆議院初選當選人四十三人全體具呈濟南道區覆選選舉人田允青等爲呈請鑒核事竊維選舉大典關係至重此次衆議院覆選民等各以代表眞實民意自矢原期所舉得人仰副中央鄭重選政之至意本月十日依期投票當日未克開票民等恐延擱經夜釀生弊端依衆議院選舉法施行細則第三十六條第二項之項定請求監守票匭未蒙允准次日開票當選人得票最多數僅二十九票民等舉王寀廷者共計三十九人舉張肇銓者計四十三人舉王逢源者計四十二人當寫票時字字眞確毫無錯誤開票之每此三人所得票數僅各二十四五張不等兩相比較大見懸殊况其中尚有廢票若干紙眞令人大惑不解尤可駭者此次覆選到場投票共二百九十六人除巳確舉王寀廷等三人之一百二十五人外僅餘一百七十一人而當選六人竟共得票一百七十二張又候補當選人第一佔票二十六張各項無效票二十四張尚不在内究竟此聓長出之票來自何所日前拒絶民等監守票匭之請求今經過一夜黑幕竟演出此種怪劇質之當局又將何詞以解耶似此違法選舉萬難承認前已電呈在案理合詳細呈明環懇大總統鑒核飭令撤消迅予改選以重民意而昭大信不勝翹盼之至謹呈大總統鈞鑒具呈人田允青連署人一百二十三名 
　　爲濟南道區覆選朦混懇請澈查以維法權事竊選舉權爲約法所賦予被選人爲選舉人所擇定中外選政莫不皆然立峯等受數萬人之委託求一才德兼全適合民意之人立峯等見得現省議會副議長王寀廷才德足能代表民意遂共同一致選舉王寀廷寫票清楚毫無錯誤日日投票完竣立峯等依法請求監守票匭以防法外行動當局拒堅不允已屬可疑至十一日當衆開票王寀廷共僅得票三十二張按立峯等一致所投之數共短少七張短少之數不知置如何地理應澈查者一也且三十二張中又有廢票八紙非籍貫大錯即字義顯乖與立峯等所寫之票大相懸殊理應澈查者二也立峯等數萬人之託而不能盡其責卽失數萬人之信仰心於理於法固當立爭立峯等旣取得初選當選之權以選覆選被選之人自不能聽人之自由伸縮於理於法亦當立爭爲此除電大總統國務院内務部及籌備國會事務局并依法提起選舉之訴懇請法憲澈底根究判令此覆選全部撤消另行改選以維選政無任翹盼之至謹呈山東高等審判廳胡立峯等三十九人叩 
[杭縣農工銀行之開幕]  
　　農工銀行昨行正式開幕禮午前八時督軍代表張銘新省長代表吳憲奎先後蒞席官紳各界到者一百餘人財政廳張廳長親詣行禮接見全體行員分别寒暄并由該廳總務科長鄭雲鵬商會協理王湘泉招待來賓今日又假杭總商會分上下午柬請各界飲宴茲將齊省長訓詞錄下古者農工皆設專官凡所以厚民生利民用乾至纎至悉是以先王之巡狩也春省耕而癍不足秋省歛而助不給衞文中興之政惠工與通商並重降及後世古制寖失官之於民視其生計若秦越人之肥瘠而民亦墨守舊法不能盡地利而操奇勝以吾國地質之厚物産之豐而富强遠遜於東西各國者豈無故哉今財政部訂定農工銀行條例本諸古意參以各國制度法至良意至美也浙江財政廳張廳長蒞任以來孶孶圖治旣派員調查京兆通昌兩行之建設復參考就地情形陳請財政部先於杭縣創設農工銀行籌撥官欵以爲之倡妙選通才經營成立茲於民國七年六月十五日開幕本省長旣樂觀厥成抑更有進焉浙江瀕江距海沃壤數千里遺棄之利不僅杭縣一隅是在主其事者行以實心持以毅力俾金融資其調劑利源益以開通規模日廓風聲斯樹由一縣而普及於各縣則不僅爲浙省農工前途之幸吾國富强之基實肇於此本省長有厚望焉 
[地方通信]  
[蘇州]  
　　法庭對於律師改用公函江蘇省各級審判廳凡遇當事者委任律師代理或辯護之民刑事訴訟當民國二年間如定期傳訊時對於當事人用傳票而於律師則用公函嗣審廳以律師究與官員辦公機關不同於是定期訊理之文件乃改用通知書援用至今已經數載去冬滬寗兩律師公會會長以律師雖受檢審廳之監督然與普通人民不同特具呈請求司法部可否飭下各級司法官廳如遇延聘律師出庭定期集訊文件改用公函茲聞已經批准行知本省高等法院遵照辦理 
　　城中火警之損失十一日晨二時許胥門内養育巷南首芸蘭閣紙舖失火時值細雨迷漫崗警見烟尚疑爲霧左右鄰店正在酣寢中待至覺察已火星狂舞施救無方消防隊鐘樓守望見火光立鳴警鐘驅龍往救爲時已晚以致延燒美華藥房吴姓漆店等數家其左鄰德豐祥洋貨舖因火勢逼近趕將布疋綢緞紛擲後門外（該後門在瓣蓮巷）不意人亂手雜一般無賴流氓均乘機搶拾驼火熄後檢查後門所擲布疋綢緞等件一無存者該洋貨舖雖未遭火而其損失頗屬不少 
[松江]  
　　防範學生集會縣公署因上海等處學生每中日新約爲题集會干政松滬近在咫尺深恐爲所波及特訓令縣立各學校及各學務專員隨時防範勿令附和免致擾亂學生心理 
　　中校增開操場省立第三中學校因近年來學生發達舊有操場尚不敷用爰由楊子　校長請准官産局將校後之舊婁縣公署撥歸該校關作操場之用業巳雇工平治並於四　建築牆垣矣 
　　預備檢查印花每届六月份爲檢查印花之期縣署爲體恤商民計巳出示布告勸令將賬籍簿據等分别貼用印花俾免届期因漏貼科罰云 
　　警所捉賭逐娼十五日上午十時警所據人報告有人在城内集仙街某私娼家聚賭當即密派警卒前往將賭徒彭某等六七人拿解到所每人各判以六元以上之罰金至於該娼前已屢釀禍端迭被控訴爰特限令於二十小時内遷出境外以絶禍根 
[揚州]  
　　委員勘壩揚城連日風雨交加流水成渠兩淮運使張子蔚深恐歸江十壩有損壞之虞特委員何介三前往鳳陽等壩逐段查勘有無坍即以便動工興修云 
　　疫勢蔓延揚州新流行之疫蔓延頗廣藥爐茶灶十室而九聞因此致死者亦已有所聞醫士藥店無不門庭若市云 
　　坍屋斃人揚州小東門舊甘署左近王玉水菓號屋宇年久失修詎十五日晨倒塌王之夫婦均在睡鄉未及避讓王遭壓斃妻受重傷亦云慘矣 
[安慶]  
　　淮泗道選出衆議員名錄安徽淮泗道區衆院覆選業已揭曉當選人爲劉兆　（　陽）倪道煌（阜陽）華維嶽（潁上）丁冠軍（宿縣）邱鳳舞（懐遠）吳山（滁縣）候補當選人爲蔣尚恒（亳縣）高霞云（靈璧）孫嵩齡（天長裴景元（）霍邱）王居昌（阜陽）馬振翼（蒙城） 
[武昌]  
　　選舉進頓中之所聞選舉停頓已逾旬日王督軍於此一面將辦理選舉之困難以及蘄春等縣冒然舉行初選巳經撤消各情形電告中央並詢鄂中選舉可否暫緩舉辦中央則至今未覆一面又於十一日特出　告謂各縣選冊未齊以致展期務俟冊齊派員審核妥定再行定期一致投票俾免參差云 
　　湘難民在漢鬻子十一日下午一時有衣服破爛形容枯槁口操湘南聲音之男女老少十餘人懐抱數歲男女小孩七八口在後城馬路六度橋地方揷草售　男孩每日售洋五元女孩售洋二元守至日落時候僅售出兩孩其未售出者固有憂色其巳售賣者更形悽慘行人見之不忍有給以銅元者有予以台票者一班可憐情景令人不忍見聞云 
　　僞質國幣之化騐現在漢口市上流行一種假銀幣亦鑄袁世凱像而體積較小些許重量輕約二錢色稍暗惟形式無異商界中易於受愚茲由漢陽廠化騐處化驗全係錫與銻之混合體僅表　　銀少許其成分如下假銀幣成分以百分計算銀○·○八八鎗一三·三五七錫八三·九六鉛○·一四銅二·○八鐵○·○七化驗處巳將此表布告商家俾資防範矣 
[杭州]  
　　杭州之流行病省城近日時症流行初起頸痛身熱四肢酸疼誤服涼劑卽成不治各醫院太有應接不暇之勞 
　　省講會最後之常會浙江省議會於十五日下午一時振鈴開會泰副議長主席議員出席者三十一人議長云今日人數又不足改開談話會政務委員　旁聽均退席議長報告省長來咨請五年度决算内有數欵數目錯誤應請更正以便公布等由到會現在人數不足如何解决　鍾　云大會旣經通過數目不符當係繕寫錯誤應卽更正衆贊成任鳳岡云提議案如何處置陳鍾珙云現在人數不足卽使議决亦不發生效力議長云旣不能開議事件卽定於星期一（十七）舉行閉會式衆贊成某君云休會休會第一届省議會從此休矣遂振鈴散會 
　　杭商會議現水劃單問題杭總商會定於本月十八日召集杭紹甬三帮錢業特開金融大會議以期有所改革該會於十四日午後先邀省垣錢業全體到會議討論辦法以便提付大會公决各錢莊對於革除現不問題均備有意見書大致謂杭地現水革除非難祇須備有現金足以接濟市面不若甬紹兩市久爲缺現碼頭壓平不易至於劃單一項項歷次金融風潮官廳與銀行多所利賴若使一旦革隊各業均受影響是在事實上萬難革除云云討論至再决由錢業董事倪宓兩君採取各莊意見備一說帖以劃單斷難取消等項爲主旨俟大會時再行公决云 
　　召集師範校長會議浙江省敎育廳廳長伍仲文書爲改進師範敎育起見特呈准齊省長召集師範校長會議現巳將會議章程擬訂完全呈奉省署核准送請敎育部備案即定於本年署假期内（七月十日以後）爲開會之期至開會地點因花市路廳署不甚寛敞擬假平海路省敎育會舉行 
　　外人設产學校之調查敎育廳伍廳長前奉部令調查外人設立學校業已通飭各該縣知事查明具覆茲已彙齊計杭縣十六所海寗一所富陽三所嘉興十一所嘉善一所海鹽一所桐鄉二所吳興十六所武康五所鄞縣四所慈溪三所奉化一所定海一所象山一所臨海八所黄巖二所紹興十四所諸曁四所餘姚四所上處三所　縣一所新昌一所天台四所仙居一所寧海二所金華二所蘭谿一所東陽二所建德一所桐廬二所永嘉三所　水一所松陽一所龍泉一所雲和一所 
[天津]  
　　鎗斃搶刦之兵士保定東鄉劉守廟有張某在河干開設棚桿舖前被身穿國服者四五人携帶鎗械到舖内肆行搜括搶去銀元十餘元銅元十餘吊以所得甚少復至鄰近一猪肉舖内喚開舖門將舖夥馮某刺死刦去銀元四五十元銅子十餘吊當由該舖報明保定警廳兼地方檢察廳派員驗明並飭警嚴緝賊犯刻聞此案巳被駐保定第二十師馬兵圑部破獲該行刦之賊匪卽係該營兵士聞該圑長巳訊明屬實日前將該犯兵四名押赴焦莊地方鎗斃以昭炯戒 
　　候補議員足額衆議院候補議員共八名前兩次巳選出五名十三日續選三名爲宋文耕薛圑　劉純一巳完全選足宣告　事矣 
[奉天]  
　　兩道區衆院復選揭曉奉天省遼瀋覆選區衆議員當選人及候補當選人如下當選人七名　克莊（盤山）劉思格（遼陽）曾憲文（鐵嶺）魏福錫（瀋陽）高清和（錦西）董寳麟（新民）孫孝宗（蓋平）候補當選人七名劉先民（瀋陽）趙乃普（遼陽）富元（鐵嶺）徐晉寳（錦縣）楊紹程（營口）程世恩（新民）楊生華（西安）又東邊道區衆議員覆選亦於十日舉行於當日晚間開　當選人及候補當選人如下當選人三名焉泮春（復縣）敎德興（鳳城）翁恩裕（本溪）候補當選人謝書林（柳河）其餘二人尚未選出云 
　　奉天車站之箱屍案奉天日本南滿車站於三月三十日接收由長春站運來二號大皮箱一隻時當旅客下車以無人來領卽置之行李管理處越十六日奉驛行李管理處以無人來領保存於行李倉庫迄本月十一日正達七十日依規定是項物品非經過六個月不能處分故管理行李者只好依舊保管是日午前八時許該處爲堆積行李須將該箱搬移位置將該箱扯移尺許忽覺箱内似有水氣洩　並有一種之異奥急報告管理行李主任小松錉又賂其事由報告派出所十句半鐘由原田警部及吉田醫士前往檢驗將該箱之鎖打開啓蓋驗視果係屍體箱底鋪有白邊紅面棉被一床上卽屍身該屍年齡可十四五歲係中國女子屍身裸體曲膝仰置其中上函覆有灰色衣服二件再上更覆有草席其頭以被之一端嚴緊包裹屍體腹部全行腐爛顔色亦是黑色髮　繫有紅絨繩檢閱旣畢將該箱移交日　署於十一日午前又備文引渡與中國警廳矣當該箱放置於倉庫時管行李者每以該箱爲枕　靠小　即心神不安每有身體戰慄毛骨俱辣之狀態云 
雜評一 
[陸建章鎗斃（默）]  
　　陸建章前曾宣布主和之電素與和派接近尤與馮玉祥有關係者也此次向奉司令部直接運動想亦不過運動和平耳乃徐樹錚突令鎗斃不慮激起反對其膽量可駭徐之斃陸不先請示於段段以阻止不及乃反借種種罪名發陸應死之命有爲徐掩飾則徐之權力尤可駭然而政府威信從此掃地矣而徐之如此專横挑釁不益陷時局於擾亂而不堪收拾耶 
　　嗚呼天津會議之决裂其以此爲見端乎 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[江浙聨防之布置]  
　　江浙水陸聨防曾經浙督軍楊善德會商蘇省協同進行並邀集浙滬兩地軍警各長官於端午日假嘉興某花園特開聨防軍事會議等情已紀昨報茲悉是日會議除楊督軍盧護軍使未及親臨外其餘如海軍各艦長及浙督滬使兩公署范馬兩參謀長與各旅圑營長並浙滬内外水警廳長專署長等共百數十人無不參預本埠軍警各人員會議返滬後陸軍方面即由馬參謀長禀商盧使准在江浙交界石湖蕩等處加派軍隊嚴加巡邏並於各車站多派防軍及稽查員按段嚴防以免疎忽警界方面亦由徐廳長諭飭二四區所轄滬寗滬杭兩火車站自即日起加派駐站崗警會同本廳偵緝隊士注意偵察並令水巡潘隊長對於開往内河赴浙各小輪民船等一體嚴查海軍方面則由司令部轉飭駐防南黄浦各兵輪魚雷艇會同水警協力價於查外海防務由駐防温台等處各軍艦分别擔任云 
[烟酒業反對專賣抵欵續誌]  
　　中國烟酒聨合會昨爲專賣抵欵事續開會議首由主席報告前次議决逕電政府及通告各省埠分會等件業已照發計電五通通告三百七十三份連日各埠圑體關於此事之函電紛至沓來大致不外自籌抵制死生與共可見生計所關人心一致次俞葆康起言西報稱主謀者爲曹總長曹係上海人素稱開通今竟不惜陷我兩業人民于絶地則曹總長便爲兩業永遠不忘之人厄運已至與其受異日之痛苦不如早日自停營業次王闓敷言政府不惜主權商人何惜營業業停則稅減抵欵亦未便落空次洪小楚請主席迅函駐京代表密探如竟簽字有日立即專電示知次皮絲業代表賴明三報告京公賣局擅扣商貨事公决查明扣貨局各地點再行致函詰問議至此時已五鐘即行散會 
[電氣公司董事會議增加燈價事]  
　　上海華商電氣公司因漢帮志成公所等二十六圑體反對加增燈價一事前日特開董事會由陸總理報告此次加價原因實由煤價增昂萬不得已查現在用户燈數共達一萬餘盞若照現時每燈加價兩角而論須虧本每月約計四千餘元且各用户有私自接線改換倍數燈泡因之大受暗虧欲擔制私接非換用交流電機不可現巳從外洋訂購此項電機尚待運回裝配俾得購用交流電燈表便可實行測騐至此次反對者無非爲公司查察燈數揭明私接之燈盞所致調查陰曆上月間公司收取用户燈價照付者抗付者所在皆有惟外間喧傳剪線一節公司從未舉行至大東門外協生燭店除將所用燈費不付外更尾隨收賬員之後預囑各户效尤該收賬員見此狀况不無憤恨頓將該店之燈繳用力拉斷迨後協生自知其非將價照付公司已派匠修接完好若照目前而論旣有人出而反對更有另行組織第一燈廠等舉動公司不若乘此虧耗時機願爲讓步請諸公詳細討論云云旣由各董事聲稱旣云公司讓步不妨將原有之機器等或出租或盤頂至於公司照舊維持則對於加增燈價兩角必須實行蓋照加之猶須虧本也現應和平　待須挽商會從中調停如有妥洽之解决方法各當繼續進行否則惟有照前議實行休業公决由公司董事會列名公函商會請爲擔任轉勸各用户公同鑒諒務必照加燈價以免公司受此鉅虧而維營業一俟商會復到再行開會集議議畢即行散會 
　　又聞各圑體另組第二公司一事現巳籌備五千股每股二十元發起人擔任半數行將實現並悉該圑體接有京中某要人私函以交部對於此事不日當有明文發表且擬派某技師南下檢查云 
[十誌滬上新流行之病症]  
　　本埠自發生流行病以來各界靡不傳染惟尚無性命關係至劇者不過寒熱三四天輕者一二天卽可告愈乃近日則其勢增劇凡患流行病而致死亡者巳屢有所聞如滬城太平街同順雜貨店十三歲小主於前晨忽患寒熱當晚即死又西門内某煙紙店學徒亦祗臥病一天而斃又小西門外大興街江北車夫郎舅二人前日同時患病迨至昨晨相繼斃命凡未經傳染者亟宜設法以預防之 
[迎提流入匪黨之巳革艙長]  
　　浙省巳革水警艙長張福順自經革退後流入匪黨專在杭嘉湖一帶夥刧商船財物經各該管軍警詳奉浙省軍民兩長勒限嚴緝業經該省緝私分統夏鳴臯派員來滬在龍華梅家衖車站將張截獲搜出軍械解交議軍使署寄禁聽候備文移提等情已紀前報茲悉該匪逮捕後卽由朱趙兩稽查乘車返浙報告夏分統立即備文仍委朱趙兩員帶同探警於昨日乘車來滬即往龍華護軍使署投請移提當經使署核准飭將獲匪張福順由營倉提出發交來探帶至新龍華車站押登火車解回浙省歸案訊辦 
[饒懐文靈柩定期回籍]  
　　已故海軍總司令饒懐文靈柩定於本月二十日由滬運回閩省原籍安葬昨由盧護軍使藍總司令函知軍警各機關屆時各派員警沿途照料聞沈知事巳派定警佐王師曾署員姚明燦督率長警爲之照料又聞饒故司令前曾患病二百八十餘日用去醫藥費共九千餘元因此身後蕭條曾由其家屬請求藍總司令轉呈海軍部格外優恤昨日接到海軍部指令以海軍給予令草案祇應給一次卹金二千八百元茲奉大總統破格優恤准予如數予給仰具憑單到部領取云云業由藍司令轉知該家屬尊照矣 
[莫干山創設華人消夏社]  
　　浙省莫干山素爲洋人避暑之地故滙兌郵電均已設立機關頗稱便利近又有某商等集資在該山中創辦一滴翠樓消夏社專爲華人避暑之處聞房屋寛敞陳設精雅所備床帳飲食一切均甚精潔若乘滬杭火車至硤石下車換登小輪前往山中亦甚便利且山中泉水甚清用爲飲料有益衞生預料屆時前往消夏者必大有人在也 
[偵察選測鑛産之陰謀]  
　　上海縣知事接江蘇實業廳訓令云案奉農商部第四六零號訓令内開查鑛商之中良莠不一近來市井無賴不憚以鑛作倀陽爲選測鑛區之事陰逞勾引影射之謀壑舟潛移民情滋駭嗣後除主管官廳派員查勘鑛案例應令行縣知事會同並保護外其民間選測鑛産如遇有形蹤可疑之人應先由各該縣知事密諭鄉村地保隨時報告卽行派員前往嚴密偵察俾資防範而免糾葛此令等因奉此除分行外合行令仰該知事即便遵照辦理此令 
[新任稅務所長接事]  
　　上海稅務總公所新任所長陳竹甫已於昨日上午到差視事發出通告云爲通告事照得本所長奉江蘇財政廳廳長胡訓令調辦上海稅務公所遵卽交卸下關稅所差務束裝馳抵上海於六月十六日到所接鈐視事除分别呈報咨會外合行出示通告仰各商民等一體知悉須知本所長辦理釐稅有年向以裕課恤商爲宗旨對於誠實商家保護維持决不令稍有額外需索若取巧偷漏一經查緝亦必執法以繩斷不稍寛其各凛遵母遵切切特此通告 
　　陳所長於昨日接差後所有隨帶人員除舊任高所長移交員司酌留數人分别更調外並分配職務所有該所總務科長下席係由陳所長帶來之王選青接辦並兼滬寗車站稽征員其原辦北車站稽征之倪靜波調至南市滬杭車站而以南車站稽征員吳天明調爲浦江中段水分所主任其南卡主任仍由趙芹波連任尚有吳淞分所主任等尚未支配 
[鄉民妨害行車之查辦]  
　　滬杭路任局長近以杭路車輛在途行駛每有鄉民抛擲石塊擊碎車上玻璃實屬妨礙路政亟應查辦故於昨日令飭路局杭滬兩警區吳王二巡官派探協同各地保嚴查拿辦 
[兵工廠趕造砲彈]  
　　上海兵工廠製造梅花砲彈原定每日造成一百個嗣因軍需浩繁由部電令該廠添匠加作夜工自上午七時起至午後八時半止每匠工資均以一工半核算責令每日造成一百四十枚乃自上月中旬以來工匠多因染患　症告假者衆謝總辦深恐延誤限客故於昨日諭令砲彈廠主任務當督匠依限製造如有工匠已經病愈者着令迅速到廠工作以免处誤 
[西砲台又將試砲]  
　　上海兵工廠每月額定造成過山快砲若干尊現五月分之快砲業已一律造成惟是否靈驗須先試放故由砲廠主任黄承慶報經謝總辦定於本月十七號起每日在西砲台試驗惟恐附近居民驟聞砲聲或有誤會故由廠函致盧護軍使於昨日示諭居民人等切勿驚惶云 
[駐松軍隊請領鎗械]  
　　駐防松江之陸軍第四師新編衞隊圑三營業經訓練成軍惟軍械鎗彈尚未請領故由楊師長電請陸軍部飭撥在案前日楊師長派員來滬至兵工廠請領快鎗一百五十箱每箱二十桿共三千桿又鎗彈一百五址箱計一百五十萬顆昨經謝總辦如數照給飭由砲四圑第二營士兵代爲搬運至南車站裝鐵火車定於十七號上午運往松江給發衞隊圑具領 
[收拾不潔之干涉]  
　　英美工部局衞生處以邇來天氣不正冷暖無常界内居民之傳染時症者甚多惟病勢不甚危險患疫者最久一星期即可全愈研究傳染原由無非因居民積穢不治所致因特派員分往界内挨户調查諭令收拾潔淨透達空氣等情已誌本報茲悉衞生西員龔司於前日查得北京路六百五十六號居户張阿狗六百六十六號周金富六百七十四號方長生七百七十四號徐安慶六百十號徐阿水並洋鐵店主胡夢生等各户均收拾不潔擅將垃圾傾棄門前不但妨害公衆衞生且違定章故已抄錄各户姓名呈請公共公廨出單傳案訊明科罰 
[發生蚊蚋之防遏]  
　　公共租界工部局衞生處西員以楊樹浦東引翔港及提籃橋平凉路等處自推廣租界建築馬路後舖户居民日漸衆多際此時屆夏令霪雨連綿低窪之處恐有積水滋生蚊蚋除派工人分往低窪之處澆洒藥水煤油以免發生微生蟲外並着查明地主以便飭令用泥塡平以重衞生並利交通云 
[包探因公受傷近訊]  
　　公共租界老閘捕房管理特别事件之包探姚阿生曾至滬寗車站乘坐滬杭火車押解盜匪劉德勝至護軍使署詎駛至徐家滙附近劉盜忽從窗口躍出圖逃姚探亦即跳出追捕以致跌傷兩足劉盜亦傷及頭面等處旋經軍署得信趕往拿獲姚探則由捕房舁回送請工部局醫院經西醫悉心診治業巳日漸見輕步履自如大約一星期後即可全愈擬於下星期一上差辦事云 
[殖邊銀行之債務]  
　　華安合羣保壽公司延代表律師在公共公廨控告南京路殖邊銀行不理角款洋一千六百元等情前日午後由俞襄讞會同英副領事白君升坐訊據原告代表律師譯稱是項欠欵被告拖延不理殊難再待應請巖追被告殖邊銀行亦延代表律師辨稱被告行中存項欠欵未經理清非僅原告一户蓋因籌欵一事尚未達到目的之故應請堂上展期中西官姑准被告律師請求判候改期再訊 
[職業學校舉行立礎紀念式續誌]  
　　六月十五日中華職業敎育社創辦之中華職業學校舉行立礎紀念式特請前廣東省長　龍江將軍朱慶瀾爪哇僑商陳金山兩君署名礎石來賓政界如上海縣知事沈寳昌敎育部僉事沈彭年等均相繼演說此外敎育界到者有李頌唐朱伯華楊聘漁諸君實業界到者有穆藕初薛醴泉諸君開會前後並由上海貧兒院贈以軍樂助興江蘇齊省長派沈知事爲代表宣讀祝詞敎育廳長符九銘特電致頌滬海道尹王芷颺派余芷江代表工巡捐局代表到者范通甫其大略情形已誌昨報茲復將朱君等演說詞與齊省長等祝詞錄下 
　　朱慶瀾君演略謂中國近十年來所辦之學校施普通敎育者僅有小學校中學校等施高等敎育者僅有各專門學校以及大學校等至於職業學校則未之前聞也然一般子弟僅受此普通敎育恐尚不足以致用欲進而求高等敎育恐又限於經濟未必皆能升學職業學校所以使不能升學之子弟亦得習應用之知能以爲生活之準備故無論東西各國現均注重之黄任之先生自前年往國外各地調查敎育歸過廣東晤余即以提倡職業敎育爲己任時僅一年今遂有職業學校之創設以爲各地模範可謂知當務之急而其辦事之神速尤可欽佩 
　　沈寳昌君演說職業敎育之重要並述江蘇齊省長以事不能到會囑爲代表致祝辭云沈彭年君演說略謂設施敎育之方針必外察世界潮流之趨勢内審國内社會之情形方能合於實際今試以世界各方面觀之歐美各國雖皆陷入於戰爭漩渦之中而失其常熊然究此大戰爭之原因實由於經濟之競爭而起將來戰爭終了以後恐經濟之競爭尤形劇烈故欲解决此經濟之競爭而免於淘汰莫如提倡職業敎育若以國内情况考察之則現今政治之紛擾民生之貧困亦無非由於生計問題故欲希望政治之澄清國力之充足尤非先行解决生計問題入手不可欲解决生計問題尤非注重職業敎育不可故職業敎育寳爲今日設施敎育最重要最適切之計針云 
沈信卿君演說略謂吾人之所以提倡職業敎育實有鑒於從前之敎育全爲授與書藉知識之敎育而不適於生活以致畢業於學校者愈多而失業於社會者亦愈衆故提倡此職業敎育以補救之至近今又有一種感觸覺社會之事業有限而畢業學生之謀事者無窮若盡人而欲倚賴舊社會之事業以求生活勢必有所不能故以後職業敎育中所訓練之人才務須養成自動能力俾將來能創造新事業以自營生活是爲至要云 
　　齊省長祝詞云中華職業敎育社成立以來提倡職業敎育不遺餘力茲復剏設職業學校於上海市之西南區涓吉與工舉行定礎紀念式本省長將於此覘中華職業敎育之發展而尤喜辦其諸君子之知所先務也粤稽共工一職見於虞書考工一紀附於周禮衞文復國務材通商晁錯建言重農貴粟前事不忘後事之師此職業學校之不可不設者一我國物産富甲全球西北森林東南米麥絲茶出口尤屬大宗物競天擇後起者勝此職業學校之不可不設者二互市以來標奇領異洋貨充斥土貨滯銷物力暗虧金融益困欲圖挽救務在革新此職業學校之不可不設者三遠稽歐美近鑒日本學校制度不必盡同傾向所趨注重職業致富之道全在於斯急起直追時乎不再此職業學校之不可不設者四今者職業學校雖在發軔之初然凡民可與樂成難與圖始始基旣立成效漸彰由此發揮而光大之吾知上海職業學校將爲全國職業學校之模範是則中華職業敎育社諸君子之大有造於我中華職業界者豈淺尠哉 
　　符敎育廳長來電云沈慶卿黄任之先生同鑒拜誦手敎欣讅本月十五日爲職業學校定礎之期我公提倡職業學敎昔日抒之言論今竟見諸事實藎謀碩畫煞費苦心薄海同人咸深慶幸鼎升忝列會員之一尤與有榮施惟時期匆促未獲如會觀禮謹羾數言藉志感佩 
[基督徒之露天講道]  
　　中華基督徒上海佈道圑第五次日夜露天講道定於明日即禮拜二開幕每天午後四時半至六時在中國公園晚八時至九時半在南北各界分隊宣講耶穌救恩先於晚（十七號）八時在麥家圈事務所開出發交誼會請姚爾調道長演說由查經部虞思才宣講部董天爵交際部姚啓豐文牘部龐子賢經濟部丁義全報告部務云 
[無錫米市消息]  
　　昨日北市某米行接到無錫快函略謂自夏曆本月初以來陰雨連綿糙粳糙秈來貨寥寥米價遂漲起兩角新小麥亦被大雨打擊現在未刈者尚有八成之多設再有雨恐將發芽今日（初八日）早市售開鮮礱梗每石五元三角糙杜尖四元六角五分糙客尖四元二角糙糯五元七角五分宿糙粳五元一角粳稻每百斤二元七角鮮稻二元三角五分客尖稻二元一角頂磨新小麥四元二角赤豆三元八角新大麥二元五角云云故滬地梗米尖米之價亦巳漲洋二三角 
[國貨維持會評議常會紀]  
　　中華國貨維持會於前晚星期五舉行評議常會由議長汪星一主席將應議事件報告畢遂依次討論表决於左一本埠烟酒聨合會函請本會聨名電致中央力爭取銷公賣稅抵借外欵事當時因時間急迫不及開會通過遂即蓋章發出現請追認表决經衆討論僉謂此項借欵若成事實不獨烟酒兩業生命斷送盡絶即我國主權亦全然喪失亟應公電政府力爭取銷原議以保兩業命脈在座一致贊成一湖南常德成昌和號陳淵謨函請本會調查各種本國棉紗並痛陳黔省好商購辦舶品棉紗另備國産免釐指口票朦混進口以致流弊百出要求本會函咨該省財政廳長飭令所屬釐卡嚴禁查辦議决公推沈九成前往本埠各紗廠調查國産棉紗一面函復陳君請其將黔省劣商舞弊情形詳細答復再行核辦 
[財政廳電催解欵]  
　　本埠各征收機關昨接胡財政廳長急電以庫空如洗軍費待支此外應發敎育實業各欵積欠尤多查地方稅入預算年額二百數十萬本年六個月僅解到五十二萬不及四分之一仰各迅速掃數報解以濟急需云云 
[大同公所舉定職員]  
　　引翔港商民曹芝卿奚德潤吳智仁茅雨生張楚錫張鶴梅等集資一萬五千元在楊樹浦高廊橋北首購地十二畝有奇創設大同公所建築上中下三等殯舍三十間備安旅櫬不分本鄉客籍一視同仁俟有成效再行推廣其他善舉前日該公所發起人開會集議後舉定周采臣爲總董嚴瑞人爲文牘員並知照承造工頭加工建築限日完竣 
[徠邑放賑告竣後之謝電]  
　　本埠紅十字會散放京直等省各屬水災春振迭紀前報茲徠邑振事已竣昨接該邑官紳各界公電誌謝照錄如下紅十字會沈會長并轉羅叔言大善長均鑒徠邑僻處荒陬向稱瘠苦去年洪氷暴發沿拒馬河一帶丁田廬墓冲刷一空其子遺之民率皆露處岳巔啼飢忍凍尼尼生息綿綴殘冬開春以來苦難尤甚草根樹皮吞食殆盡而岳後居民多有因餓倒斃者已在朝不保夕窮無可告之時渥承我會長飢溺關懐羅善士慨捐鉅欵特派蔡吉逢君約同津保兩分會查振諸君惠臨敝邑詢知岳後災情極苦救濟宜先蔡君乃與查振諸君親赴災區不避艱險跋岳越嶺徒步而行計分三路調查共六十七村災民一千餘户每極户有得三十餘千之多者次户亦十餘千二十餘千不等蔡君又以岳前被災雖經各賑散放多次但善後未經籌及災患保母再來乃同本地官紳親自查勘河堤等工即於榆皮碾龍宏村土堤村等處築提挖河造堤橋梁以工代賑又在城内設立留養習工所一處又擇災民中之寒儒孀婦殘廢等人加放重賑體恤災黎無微不至其尤堪欽感者牽袂繞膝而不憚煩四野奔波手繭足皺而不辭瘁洵所謂慈善家也地方官紳感激無以爲報除刋碑以爲永久紀念并派代表躬送羅公子君美赴京饋贈匾額外謹此電謝知事張瑞生警所長路份卿公民冀醵軒高聘三漉心齋張僴卿孟宗輿梁福瑘同叩 
[共和舞臺襄助善舉]  
　　法新租界肇周路天佑坊内滬西慈善會開辦孤貧學校及常年施醫給藥至冬季並施衣米惟捨材善舉尚付闕如故上該會主任徐子賢及陸海榮林運山劉裕生等於上年冬間發起捨材圑經費由各圑員擔任現徐子賢等以施捨棺木已經實行惟棺木即行掩埋倘有後嗣後來欲將棺木領回安葬重行起土手續甚繁抑或棺木朽敗難以掘取辦法尚未盡善故於前日邀集各圑員開會議决購地建造殯房二址餘間爲停柩之所俾便屍屬領葬事爲共和舞台主得悉大爲贊成慨然願襄善舉定於夏曆本月初十起至十六日止將七天内所得戲資撥充該圑建造殯房之費云 
[熱心公益]  
　　本邑西南鄉馬橋鎭公民奚某因該鎭强恕學校校舍承吳會書院之舊不適於用特捐銀二百元以助改築之費又以銀一百元捐入該鄉農會充作實業之用云 
[假偵探擾害行旅]  
　　海寗洋貨商人陳炳德來滬購貨事竣於昨日午後二時由法租界雇車至南車站甫抵站門突來匪徒王金標吳毛耳等二人冒充偵探指陳私帶烟土上前檢查奪其包裹陳即急呼巡士到場將王吳二匪拿獲解送二區警署請究陳仍乘車往硤石營業　 
 
 
 

Page 11

 
 
H>第三張 
[客商來滬遇暴]  
　　宜興某窰貨店主於端午節派夥余慶光至浙江臨平地方往來各店收賬余於前日收得賬洋一百八十六元鈔票八十五元及八十元之莊票一紙藏在包裹内搭滬杭火車來申抵滬時巳七句半鐘適遇大雨雇坐黄包車擬至英租界寳善街天福棧内詎該車夫主起不良將余車至法新租界新貝勒路某弄口歇下僞稱點火忽有同黨匪徒兩人從弄内衝出將余扭下义住喉嚨是時該黄包車已飛奔逃逸余知事不妙將包裹捻住不放致被該匪等將余之手指咬破血流如注並用刀嚇禁聲張余恐遭毒手一任該匪等將包裹並身上之搭縛一併搶去余無奈復雇黄包車至天福棧訴知友人同赴法新租界霞飛路捕房報告請緝捕頭以該匪等如此行爲目無法紀即諭各探捕務緝該匪等到案究辦 
[逆子毆母之公憤]  
　　浦東二十二保五十圖沈家宅鄉民沈順順日前至地方檢察廳禀控胞兄惠生糾同鄰人楊章福等用石灰包傷及雙目右眼巳瞎請求提究當經林檢察長核准飭警將沈惠生等傳案預審收押候查明起衅實情再行訊核在案前日忽有其母沈凌氏及該圖董保偕沈氏族人先後至廳禀訴順順劣跡請求懲辦茲錄原禀於下沈凌氏禀稱今年六十六歲長子惠生素來安分次子順順即金順又名沈搭橋自小兇狠暴戾後更游蕩不務正業專與匪類爲伍當民國元年由上海縣警所破獲盜刦秦有義家盜案内拿獲次子沈順順等解送鈞廳審明判决監禁三年收禁在獄翌年癸丑夏順順從監内逃逸出外迄未自首到案旋即潛逃回家氏勗以洗心革面不可再與匪類爲伍始尚聽訓繼而故態復萌每向氏勒索錢文花用稍不遂意挺撞違忤鄰里側目莫敢誰可今届清明節乘氏掃墓之隙順順將氏之枕畔田單一紙竊去與匪黨變賣與人得價花用氏查悉向追一味兇横竟敢將板　猛擲氏頭驚避跌倒於地高聲呼救順順即出外取到石灰包入室欲弄瞎氏目當由長子惠生聞聲入援鄰右畢集急即奪去始免氏於難不知如何順順將石灰自抺滿面翌日出外竟朦赴鈞廳揑詞起訴現求廳長從嚴澈究又二十二保五十圖圖董沈維熊地保倪雲洲並沈氏合族沈汝謙汝諫景裕鶴裕汝霖希灝等禀稱爲積匪爲害地方隱患潛滋環陳惡蹟昭彰請求嚴懲事竊民等民居浦東耕讀相仍緣有族棍沈順順無惡不作屢爲地方之害其始拆梢打降兇横暴戾人皆側目繼而結黨跳梁動肆行劫前者爲持械夥刧浦東秦有義家盜案由鈞廳將沈順順拘案判决徒刑三年未幾即行由監脫逃回家民等因見伊母苦求䑛犢情深冀能悔過勉爲善良故未報告詎知養癰成患日前竟敢將板櫈猛擊其母又敢用石灰包欲瞎伊母眼睛此次又揑控鈞廳民等聚族於斯苟得曲爲隱忍求全萬不敢開罪於此等積匪曁其訟棍匪黨以自貽身家性命種種意外之憂惟目擊跋扈顚倒至此僉爲髮指眦裂不得不呈鈞廳請求嚴行澈究以安地方云云林廳長據禀之下諭飭靜候查卷核辦 
[見證亦多隔膜]  
　　英商謙順洋行延代表高易律師在公共公廨控千郆利公司股東劉相坡不理商輪租費銀五萬餘兩由廨迭次訊供判將劉相坡押追在案前日午後由關讞員會同英卓副領事繼續研訊先由原告代表律師上堂陳述案情並聞見證周廷甫詰據供稱當時被告向謙順洋行租賃商輪由我介紹係被告之親戚江來汀託我向原告行中經理西人黑亦司（譯音）接洽訂立合同由被告劉相坡簽字事成後我在該輪爲買辦是案因江來汀業已殂謝故多隔膜究係何人主任莫明眞相云云繼由被告代表海思克律師向見證盤詰良久中西官會商之下判被告劉相坡還押候傳人證到案再行訊核 
[查復攫取綢衣之眞相]  
　　徐友梅指控蘇州人張阿二在北海路仁壽里内攫取綢長衫兩件由捕將張拘解公共公廨訊判押候查明核辦在案茲悉此事昨經老閘捕房包探姚錫卿查得張阿二素無恒業住居虹口元芳路曾於舊曆五月初一日至漢口路（即三馬路）三百零八號門牌天盛綢號内向號夥徐友梅定購綢長衫兩件計洋二十五元行付定洋二元嗣於初六日午後由張令一小孩至該綢號内囑徐携衣隨往取洋迨至六馬路仁壽里内張與在逃之阿水根等四人預在彼處守候見徐到來卽搶取衣包逃逸當由徐認定張阿二一人尾後窮追至法租界寳裕里經法捕房安南巡捕帮同攔獲送至捕房業經姚探將調查情形據實禀明捕頭諭着通知法捕房捕頭令該巡捕於本星期六赴公共公堂作證以憑核辦 
[無賴糾衆敲詐]  
　　無賴許英仁王阿星宋四海等日前糾同數十人至法租界吉祥街向張阿炳拆梢洋四元事爲包探姚金福查見將許等三人拘獲抄出贓洋帶入捕房昨解法公堂請究先據原告張阿炳投稱是日民人至吉祥街花煙間狎游迨至出外詎被許等將民人扭住聲稱我等在該烟妓處用去大洋一百元須當着汝賠還如不允許定以激烈手段對付等語當時民人無奈出洋四元伊等不允幸有包探到來將將等拘案求究詰之許等均推諉不認中西官以事已證明豈容抵賴着各罰洋十元充公如不繳洋改押十天抄案之洋給予原告領去 
[請求與妻離異之措詞]  
　　湖州人陳警民在公共公廨呈控伊妻瞿氏（即瞿緯絹）於去年秋間捲取衣飾並挈領三歲女孩潛逃等情巳由公廨將氏傳案訊供交保上星期六又經傳訊先由原告代表律師上堂陳述前情並據陳警民投案由其代表律師詰據供稱年二十二歲於十四歲時由父母作主聘被告爲妻至民國三年正月間完姻已生一女現年三歲我與佼母平日待瞿氏甚好而瞿氏對我則甚輕覷時至大世界游戲場及戲園等遊玩至去年八月初三日捲取貴重衣飾帶領女孩潛逃無蹤我即至岳母處探問據云並未來家遂托人四出找尋杳無蹤跡復至岳母處詰問肥向我索人是以禀請拿究現不願再與被告同處求請離異云云旋由朱斯芾律師到堂譯稱敝律師代表湖州同鄉會此案發生後由同鄉會迭次開會商議和解辦法原告始終不到等語並由被告代表葛福來律師向原告逐層駁詰良久經王襄讞商之美博副領事判兩造退去候再行訂期研訊 
[小工被人毆斃]  
　　住居閘北胡家木橋之江北小工周四日前在浦東被同伴多人毆打受傷歸家後臥床數日延至前晚斃命昨由五區三分所唐署員飭地保投報地方檢察廳請驗一面命長警跴緝兇犯務獲究辦 
[行兇傷人案續誌]  
　　住居閘北西源昌里五弄第四家之婦人陳華氏至四區警署控隣人徐愛生毆傷伊夫陳寳泉内部臥床不起請爲究辦已詳前報茲悉此案業經段司法科員訊明判將原被一併移送地方檢察廳核辦矣 
[糾衆刦女之告發]  
江北人謝布樓住居閘北松成里有一女兒名阿鳳年十七歲　被鄰居揚州人朱成新拐往鎭江圖賣由謝追回前日謝扭朱至四區一分所控訴前情並稱刻朱紏集數十人到來刦女請求嚴辦當經楊署員質訊一過判解司法科押候訊究 
[隣居細故衝突]  
　　婦人王王氏住居閘北德生里一弄前日與隣居薛阿二薛傅氏夫婦細故口角繼而用武王王氏被薛毆傷面部由崗警一併拘入四區警署聽候訊辦 
[是何病症]  
　　前日午後有身穿元色布夾袄褲之人倒臥於北京路道旁奄奄一息由捕查見車送仁濟醫院醫治其時滅能開口據云鎭江人名張光元年四十六歲餘語含糊嗣因醫治無效已於昨晨身死由院知照捕房派探將尸舁送虹口斐倫路驗尸所報請公共公廨中西官蒞驗並飭調查尸屬着赴驗尸所候示 
[馬夫違章]  
　　馬夫蔣立德停車道旁在車上瞌睡又馬夫許阿根在南京路兜攬生意被一千二百七十九號七百七十三號兩華捕查見以其均屬違章一併帶入捕房經捕頭詢明諭各退去候請公共公廨出單傳訊 
[阿叔願貼川資]  
　　崇明人陸伯梅前至法新租界善鐘路僻靜之處解帶自縊希圖自盡爲捕查見帶入捕房解經法公堂訊判押候查明有無家屬再核在案昨又提訊據陸之叔父陸友浦投稱姪見伯梅素不安分商人曾於上年間在内地官廳備案恐其將産私賣後由商人薦至某店爲夥於本月三號不别而行今始知其自縊圖盡現商人願出川資請堂上將伯梅送回原籍等語詰之陸伯梅供實因受店中同事之誣陷故此圖盡中西官准如陸友浦所請判將陸送回原籍 
[股東共同負責]  
　　婦人席于氏在公共公廨呈控同濟藥房經理席秉生不理存欵洋八千元曾於民國五年間由廨訊明判决着被告照數還銀在案詎被告延不遵繳業經原告查得同濟藥房係屬股開方九霞銀樓夥孔文博醫生周邦俊與姚顔同均係該藥房股東復延代表律師禀請公廨於上星期六由捕將孔周姚三人併傳到廨先由原告代表穆安素律師上堂譯訴前情並稱本案於前年判决後被告抗不遵繳茲查得孔等均係同濟藥房股東應請追償被告等同延摩西律師到堂辯稱被告周邦俊因病不能到堂請爲原諒惟被告等均係同濟藥房之最小股東所有原告控告席秉生一案與被告等毫無關係應請察核復由原告代表律師與被告代表律師互相辯論良久經俞襄讞商之英卓副領事判被告等各交妥保於七日内還原告洋八千元違干未便 
[造屋工洋如數追繳]  
　　命金生至公共公廨指控王木雲不理造屋工價洋一百八十元由廨准詞飭傳兩造到案於前日午後經中西官訊據原告鄧金生聲稱被告所欠工洋向之索取屢次游約不理今將賬據呈堂請察詰之王木金供稱原告賬目不符照我核結尚欠洋五十三元五角問官以原告賬據確鑿豈容狡展判着被告如數還洋並擔任堂費 
[撤銷不理票欵之訴訟]  
　　厲雨洲被施幼齋在公共公廨呈控丕理已閉萬泰錢莊票銀四百兩上星期六經中西官傳訊原告投訴前情請追訊之厲延律師到堂代表辯稱萬泰錢莊票欵與被告毫無關係應請將案註銷中西官以原告所控證據不足遂判將案註銷被告開釋 
[丈人女壻之錢債糾葛]  
　　沈硯農控壻方刋生不還借欵洋二千元上星期六經公共公廨中西官傳訊原告延律師到堂代表請追訊之方亦延朱斯芾律師到堂代辯並請展期判候復訊再核 
[一之爲甚其可再乎]  
　　太昌鹹貨店主許善芬昨至法公堂控稱前被范祥源歇夥高金寳冒名領去鹹魚值洋三十餘元此次又來故由商人扭案求究繼由范祥源主蔡元芳投稱高實係商人店中之夥因其行爲不端故已停歇是實詰之高供認冒取鹹魚不諱判押七天以儆 
[專件]  
[青年會小史]  
　　今日之時代對於社會上種種偉大事業不可不加以研究青年會者世界新發生之最大事業也茲特詳細調查爲輯小史并記其最近大計劃如左 
　　一千八百九十五年美國來會理博士發起中國青年會在天津創辦會所是爲青年會在華第一次之發展 
　　一千八百九十八年路義思自美來華居停上海即在上海開辦上海青年會今上海青年會總幹事曹雪賡君實爲華人幹事中之第一人其職任之始乃在一千八百九十九年初僅賃一小屋於北蘇州路繼乃遷至北京路後又遷至南京路一各九百零七年現在會所始告成計建築費金洋五萬元爲美所捐助地産價銀五萬五千兩則純由上海紳商捐助上海青年會童子部會所落成於三年以前計費五萬五千金元亦捐自美國地價三萬五千元則爲華人捐助 
　　上海青年會運動場在五年前購辦價銀五萬五各元亦在本地募集去秋復在博物院路二十號租屋一所供給學生五十人之住宿並開辦手工班 
　　一千九百十七年上海青年會會員共有三千二百人日校及夜校學生報告者共達一千五百九十二人學生之畢業於此者皆在上海及他埠商家任事頗得信用會内新設介紹部去年介紹一百二十八人往各機關任事會中向有寄宿舍可容一百八十人然時有人滿之患 
　　會中體育部之體操班游泳班運動會浴池等處上海人士之加入者計達十三萬六千四百八十五人上海青年會最大成功之一卽在以各項之運動及遊戲方法敎授成人及童子也社交部之活動組織星期演說會旅行隊同樂會文學研究會等事 
　　學生部在去年之成績爲出洋學生二百零八人領取護照醫生驗單及作介紹書等事 
　　童子部共有會員一各二百人童子軍夏季旅行隊貧兒學校自治會聖經班四十一所皆爲該部新組織 
　　上年青年會費用十一萬九千五百五十三元皆華人捐助其中學生學費佔四萬零六百四十九元 
　　中國各地青年會統計現有外國幹事八十七人中國幹事二百十四人會員二萬八千人城市青年會二十八處學校青年會一百四十三處北京天津漢口上海福建廣州香港青年會會所共值五十七萬五千金元 
　　上海青年會現在添建新會於香港路房屋之寛大設備之完密爲向來公共機關所未有蓋欲上海人士游息其中旣免墮入罪惡社會又爲研究學術結交中外知名之士意甚盛也昨日起開始募捐先期認捐者已達十餘萬元尚需十餘萬元當於兩星期中募集所望熱心公益諸君量力捐助　一元之微亦所歡迎云 
[來函]  
[敬告小學敎員勿棄初選當選權]  
　　（知白子） 
　　近讀報章歷言衆院初選投票後某某縣小學敎員當選被人指控有已經初選監督撤銷者有巳經複選監督批查者殊爲駭異按選舉章程某修有小學敎員停止其被選舉權之文原謂小學敎員職司敎育責任綦重若以被選爲議員之故致曠厥職殊於學務有碍故僅留其選舉權而停止其被選舉權其所謂停止其被選舉權者指被選爲議員也非謂停止其初選當選也初選當選人乃直接舉議員之人正行使其選舉權之人若停止其初選當選是不啻停止其選舉權也豈立法之本意哉况上届選舉時曾有某縣電請省長轉電法院解釋此條奉覆電云（小學敎員停止其被選舉權係指複選而言）能飭六十縣案擋可考何以此次紊亂乃爾大抵當小學敎員者無暇尋繹章程而辦理選舉者亦無暇研究法理但就條文敷衍倖得無人挑撥便算盡職耳鄙人旣非衆院初選當選人亦無省會初選當選之思想惟見一般小學敎員竟自認爲無初選當選權某受撤銷初選當選而不敢置一喙轉瞬省會初選恐從此不聞小學敎員之足音矣宋史李全傳有云狐死兎泣鄙人亦敎員之一以故爲同類傷而不覺其言之激也尚祈閱者諒之 
[德豐北貨行來函]  
　　閱六月十六號報載盛春才被流氓挖去洋三百元事後由事主投報捕房由探目勘查着落後向公堂領取洋五十八元小洋七角銅元十八枚錢二文報載領到贓洋七十五元兼挖去洋三百元其實當時挖去祗洋二百元領到之數亦與事實不符用特專函告明請登入來函欄内是所至感洋行街德豐北貨行童啓 
[董叔伯來函]  
　　閱六月十四日報載史光廷控董叔伯不理貨欵銀三千餘兩一案閱之不勝駭異查鄙人並無向史光廷往來貨欵諒必訪聞失實有關名舉用特專函告明請登來函欄内是所至盼董叔伯啓 
雜評二 
[三種人物（訥）]  
　　今日之國人有三種觀念一投身於和戰中者則各奮力暗鬭以謀貫澈其主張此有和之障礙者力排之彼有戰之障礙者力除之此目前紛擾之現象也一投身於和戰之外如商民者則日惟求停戰言和以揄旦夕之安而於兩方之利害非所計及此呼籲之聲所以不絶也一則但知乘和戰以攘權利苟於己權利有益者附之和亦可戰亦可大局安亦可糜爛亦可此輩且多上流中人如今之乘機以爭選舉不論某系某派多金者得此亦一證也嗚呼此第三種之人物自問何如哉 
 
 
 

Page 12

 
 
   
 
 

Page 13

 
 
自由談 
游戲文章 
[梁燕輦土感言] [  賊菌]  
　　燕燕于飛自南而北翺翔於京津之間來去於王謝之門東家食而西家宿羣鳥微逐於其後若鳳凰所至百鳥從焉都人士疑而訝之曰斯燕也胡爲乎來或將謂其有意而子之道以待周穆王之訪則燕子内閣行將實現乎然而燕子之在清而清亡佐袁而袁死則不祥之鳥何堪再見於中華將謂衡輕衡重善於司分度支告匱之時得燕之來以叶金德歟則寄珊瑚之枝棲玳瑁之梁紅襟紫頷自澤羽毛瘦衆鳥以自肥而已燕乃自標其幟曰解鷸蚌之爭息鷄鶩之啄以免玉釵之擲用得以深窺傍鐘臺暗語臨窗户也嗚乎燕雀安知鴻造志鴻鵠又安知燕省之志耶揭其内幕匪夷所思矣燕之來也其意何在曰有土有土來自西方黄金半價積於海上生財大道在乎有土有土此有財也燕子啣泥本其慣技繞花穿樹喃喃呢呢日夕運動者項莊舞劍志在沛公也衆鳥逐逐附其後者杯羹可分則聽爾烹若翁也五千萬之代價不惜用之如泥沙未購尺寸之土地而購毒人之泥土搓之爲丸售經公家雜以廢物變其名易其相使犯法而法不得加以視法官之夾帶議員之私貨手段巧拙相去又何可以道里計耶吾不知懸衣之鶉瘦項之鴉流膏血又需幾萬萬受鴆毒者又有幾何人更經若干日也耗矣哀哉燕之來也禍如是耶食以蒺藜享以彈丸庶免青塜之窺死而有知應悔戊己之犯也（六） 
家庭常識 
[止血丹] [  花隱] 　　 
將絲瓜葉摘下曬乾研末貯於瓶内遇刀傷跌破流血如注以此末遏之即止收效亦速 
[裁訂小說法] [  晨露] 　 
報紙上之小說大率逐日登載彙集時先依横線裁成若干狹條條之一端宜連分攔之題目剪下庶可與上節之尾粘成長條更疊摺成手摺形閱看時旣極便利尤覺輕巧 
[揭舊郵票法] [  晨露] 　　 
舊郵票黏附紙面不易揭取且易破碎可依郵票大小剪下其紙浸諸水盆中經數分時必脫下矣 
[記憶事物法] [  晨露] 　　 
生僻之事物頗難記憶記時可易以同音之普通事物即易記憶應用時祇就普通事物之音以推求之即易想得矣 
[銅器烹調] [  小石山人]  
凡銅器不宜烹葷腥只可煑粥飯若煑蟹食之成痼疾又銅錫壺盛酒經夜有毒燒酒尤甚久貯飲之大有性命之憂 
[倒影鏡製造] [  吳光華]  
取馬糞紙二張製成圓筒二個圓筒之内部須貼以黑紙二筒之一端將薄紙或香烟中之白紙封其筒口將一筒之紙上開一極小之孔然後以彼筒套入筒内照以物品即成倒影注意此二筒須一大覔大筒適能包裹小筒爲合 
[通經] [  王山而]  
吾家隣婦因病斷經延數醫治之百藥無效其家人頗爲之憂後有下老嫗告以一靈方用紅棗四兩紅糖四兩生姜四兩馬豆蘭根四兩合煎每日服三次不可間斷必待經復來爲上兩月而愈 
工業須知 
[洋粉製造新法] [  王噫]  
　　洋粉一名凉菜日人稱曰寒天用石花菜或與他種藻類合而煑製凍結者也亦爲我國常用之食料品僧人往往用以爲燕窩代用品歐美諸國大抵用諸工業上或醫學上視爲植物膠其作食品者甚少製法即應用寒氣之凍凝故其製造期以隆冬爲最宜在十一月下旬起至翌年三月止其間爲從事製造之期然亦以地方氣候之不同故其研究殊多茲錄於左 
地勢地勢氣候直接關於洋粉之製造者甚大故製造場所務擇山岳平原之配置得宜能保全一定之温度及空氣乾燥之地方斷不可漫然從事也 
　　氣候之寒暖洋粉之凍凝全視氣候之寒暖其最適宜者在零下四五度間且不可有急烈之變動否則製品形狀必必致歪曲不整成敗關係極宜留意焉 
　　天氣之陰晴天氣清朗温度厲寒製造洋粉最爲適宜若陰雲密布不漏陽光則乾燥不晚色澤大損製品遂致縮小不良 
　　空氣之乾濕空氣務須高爽容易乾燥若飽和水分則製品之乾燥甚難必致失却本形且久則易變腐敗故空氣之乾濕不可不注意焉 
　　雨雪細雨微雪尚無甚關係若遇大雨雪不止時則大妨製品紫時務以停止製造爲宜 
　　風製造洋粉時若遇有風則不論風方之如何均與陰天等而當避忌因風力吹處塵土飛揚製品之表而將不免有所附着且吹皺溶而損失外觀爲害誠非淺鮮也 
　　水質水質之如何有關製品之良否故務擇其清潔然忌盛含礦物質之礦泉以不致變劣色彩此處尤宜審愼 
　　外界審察旣周則其製造法又分原料選擇曬白煑熟濾凝固凍結乾燥等七段分述於下（未完） 
詩囊 
[讀栩園南湖唱和詩次韻書懐] [  硯田] 　 
　　苦將眉樣效時顰惆悵年華老大身手撥琵琶重奏技樽前遮面和陽春 
　　記曾餐宿擇西東只道爲歡日不窮驀地忽驚蕉覆鹿流光如水太匆匆 
　　辜負凝妝日倚樓夫君消息盼皇州他年縱遂封侯願難補春閨一段愁 
　　芳情脈脈鬱難開敢望春生玉鏡台誤受當年珠一斛此時錯嫁怨誰來 
長篇小說 
[氷山奇俠傳] [  常覺小蝶合譯天虛我生潤文]  
　　（原　HAN　OF　IOELAND）法國囂俄著 
　　第九章避雨（四） 
　　婦人安燭於几令二人就坐塔外急雨撲窗獵獵如撒豆雅谷移其矮凳以近爐火使衣上雨漬稍乾偶視史芘格之容貌則幾失笑蓋其出時惟恐路遇邏者故其化粧之詭乃同劇場上之丑角其藍色縛身之衣則已易以皂袍旣博且長登以長筒之靴高乃過膝秃頂戴以假髮而左眼之上則貼以膏藥灼灼然瞬其左目凡此裝飾之品類皆得自厝中賃客之身而今遂爲其逃生之用史芘格之心時方在架上燔肉中心惴惴左右諦視不已旣而抵呼曰天乎我已見其尾矣固非人也雅谷不覺失笑起而蹀　則見屋角草堆之中尚有三人枕藉而臥史芘格又詫曰嗟乎此非死屍而何雅谷曰止而語不聞塔外有叩門之聲殆主人歸矣史芘格側耳聽之則婦人已躑躅下樓門呀然啓則聞有二人之聲互相爭執其一尤巨怒如獅叩史芘格駭然近雅谷曰休矣大禍至矣此洪巨之聲吾實能辦其爲誰此非...語未出而婦人已引二人上樓則來者非主人亦爲避雨之二客史芘格匿身暗陬惟恐入者即爲罕恩及見二人皆僧裝乃始釋然私祝上帝幸來者非其所意料之人但聲似耳雅谷亦於爐火光中諦視二人一頎而一矮頎者爲牧師年可四十餘侏儒則爲隐士裝濃髯繞頰不能辦其面目牧師方語主婦曰主婦吾人但避風雨少頂即行决不擾汝頃此道友語率直而不知婉曲主婦尚宜恕之隱士復巨聲曰然乎須知外間風雨惡汝即不許我入者我亦必宿此一宵牧師亟阻之曰道友汝言太憨殊不宜於婦人容我爲汝言之因曰主婦見恕夫主婦爲信仰上帝之徒今夜能方便及其門人則上帝必加多福於主婦主婦媪見曰已而吾豈必邀上帝之福惟汝儕宿此終以緘默爲宜不聞塔下又有叩門聲耶是必吾夫歸矣（第九章完） 
 
 
 

Page 14

 
 
   
 
