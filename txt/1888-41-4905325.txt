# 1888 - 41 - 4905325

 

Page 1

 
 
   
 
 

Page 2

 
 
[賀年小啓] [  申報館主人拜手]  
椒盤春暖鶴雲献瑞之天梅牖香濃鷄日　年之會釀就祥霙點點家燃竹爆　聲喧照將旭日瞳瞳戸換桃符而彩煥凡此休徴之畢集允宜薄海之臚歡恭維　報諸君或拜手颺言楓陛上承平之頌或建牙著績宲疆抒保障之猷或高畫日之才木天望著或具凌霄之志芸案功深或長槍大戟以論功或布子運籌而成業或效丈人之抱甕或師匠氏之運斤以及方外名流曲中妙選才子以掃眉見重進士以不櫛傳名際兹六律調陽定卜千祥駢集本館職任載言分宜紀事心如茅塞愧乏潘江陸海之宏才管未花生祗同壤叟衢重之俚語所兾芻堯俯采不因駑鈍而鄙夷葑菲兼收時度鴛針以指示則不敢請耳實所望焉特肅蕪柬恭賀新禧諸維荃照不備 
[附送勸捐春振册] [  本館謹識]  
直東豫皖待振方殷兹由高易公所李秋坪太守交來勸捐春振册萬數千扣託本館於今日隨報分送此爲利濟災民起見務望諸善長各發慈悲量力慨助實爲幸甚 
[一百四十一號畫報出售] [  點石齋啓]  
鳳字留題乞許玉堂清翰蟾官翔步看標金榜榮名得來百八珍珠財星乙照繡出一雙文褓吉日丁添請看衣錦還鄕聚首話天倫之樂更是開門見喜卽頭逢利巿之占此皆歲首之新聞實稱心之佳識圖成八頁祝晋三多准於初六日出售前後仍附漫游淞隠兩圖說 
[瑞雪頌并序]  
聖人云國家將興必有禎祥夫豈必日華星爛龍負鳳儀爲前古所希聞今世所罕覯者而後謂之禎祥也哉諺有江南三尺雪天下十年豐之語此以知雪之爲物可以佐調燮之功可以卜豐亨之象若其不愆於期爲利於世則雖謂之禎祥也亦宜且日華星爛龍負鳳儀以希聞罕覯爲禎祥者不過詫奇事震虚名巳耳猶不若雪之滋養根荄栽培土脉扶侍元氣舒暢人情其禎祥爲尤切也往歲自秋徂冬不雨者四閱月小民慮年歲之歉收上憲恐隂陽之失理至誠虔禱悵望雲霓引領而觀屈指而計由是沌沉所感善氣所蒸彼蒼有知祥霙疉降嘉平月間九江揚州寧波姑蘇各路以得雪告者絡繹登報幾至滿幅而滬上一隅乃於是月旣望日薄無色河流有聲同雲壓頭朔風砭骨官若民咸欣喜相慶謂是釀雪天氣俄而千樹萬樹之梨花一時開徧江城如畫乾坤悄然登高眺遠千里一色斯時也官則額手而賀於堂民則鼓腹而歌於途莫不樽開緑螘爐擁紅泥稱彼兕觥以介眉壽以爲調燮之功豐亨之象胥於是乎兆焉然而玉戲之天公猶以爲未盡興也至歲除天曉睡鴨不温布衾如鐵但間鴛鴦瓦上作淅瀝聲驚寤而起開戸視之則見玉樓起粟銀海生花　成一大光明世界乃不覺慶幸過望手舞足蹈上以頌國家如天之福下以祝蒼生大有之年所九異者十四年正月朔祥雲繚繞旭日重華磨麝煤濡兎毫節臨快雪時晴一幅不意元旦後一日天公復乘興而來宛轉繽紛演迴風之舞以獻瑞焉於是折箋召客作消寒之會擬仿廬陵東坡聚星堂體例作長歌以紀其瑞客至把琖言曰白戰則不持寸鐵險韻則能鬪尖乂雖饒名士之風流已落前人之窠臼遥知灞橋驢子背上必有詩翁得得而來口吟空中撒鹽因風柳絮之句而手爲推敲者又奚煩我輩之續貂尾添蛇足於其間孰若各就見聞自抒懷抱詞質而逹意新而誠之爲得乎余曰善謹按國家將興必有禎祥之意而爲之辭著其所爲瑞明其所爲頌而雪特其餘意之所及云其詞曰維大清光緒大一統兮龍飛十有四春秋皇帝御太和之寳殿兮巍巍乎龍衮而珠旒九天翕其閶闔兮萬國肅其共球風花間之劍佩兮烟柳外旌斿前房土而後褒鄂兮左臯夔而右伊周謹拜手稽首而颺言兮命太史書之爲謨猷調三百六旬玉燭兮奠四萬餘里金甌願我皇上萬歲萬歲萬萬歲兮其聲訖乎四海與九州粤自泰西通商兮咸薈萃於滬上卑紐約之盛都兮陋倫敦之富壤百貨歘其充盈兮萬商紛其熙攘何雲蒸而霞蔚兮緊火輸之鼓盪何颷發而星流兮緊電標之瀏亮水可以殖貨財兮山可以興寳藏郭旣擅夫金穴兮石復侈夫錦障矗百尺之帆檣兮豁九逵之衢巷香車偕寳馬相迎兮玉宇與紅樓相向燈火如龍以迢遞兮笙歌入雲以飄颺抑何壯麗而繁縟兮誠天下所莫能抗盼美目之清揚兮挹英姿之跌宕聆法語之莊言兮欽德音之令望自西自東自南自北兮莫不航海梯山而來王來享厥九秋之令序兮當萬寳其告成飛廉遁而不出兮豐隆咽而不鳴羲和曈曈而耀彩兮列缺杳杳而收聲夕仰天以頓首兮朝伏地以輸誠彼上蒼其眷顧兮曰惟中國有聖人當民和而年豊兮三時毋害於粢盛不可使杞人憂天兮朕將沛以甘霖於時滕六蹈舞兮臣請奉詔而遄征帝曰欽哉汝往兮汝其下膏澤於斯民乃命巽二前驅兮挾六甲與六丁下天階以夙駕兮指海甸以揚旌舞半空之銀虬兮飛南溟之玉鯨俯窺夫下界茫茫兮歡聲震滬江之濱且夫春爲歲首兮食爲民天祝雨暘之時若兮慶律吕之無愆惟農民如根本兮惟商賈如流泉充常平之玉粒兮裕水衡之金錢通百工之力作兮利萬物之懋遷田父告余以今歲兮禾三百而耦十千卜倉箱其纍纍兮占囊槖其便便亂曰羽觴兮瓊筵屢舞兮仙仙獻羔兮北堂薦韭兮南阡家給兮人足食舊兮服先黍稌多兮穰穰瓜瓞衍兮綿綿躋公堂兮稱壽願天子兮億萬斯年 
[本館接奉電音]  
連日接到京友發來電音有去年十二月二十七八九等日上諭三道敬謹譯登○十二月二十七日奉上諭崇光着補授總管内務府大臣欽此○二十八九日奉上諭河南南陽鎭總兵員缺着劉盛歌補授欽此同日奉上諭倪文蔚奏請截留山東漕米接濟春賑等語河南被水州縣災民困苦迭經降旨撥款截漕藉資拯救兹據該撫奏稱災區較廣春賑所需甚鉅着加恩撥給山東冬漕五萬石並隨漕經費及耗食等米由張曜飭屬起運解交河南接濟春賑倪文蔚務當督飭印委各員核實散放總期實惠均霑毋稍弊混餘着照所議辦理該部知道欽此 
[上苑恩光]  
神機營協巡官兵處某翼長以協巡官兵每日入值禁城無分寒暑自昏逹旦不敢告勞現屆年終可否循例奬賞如蒙允准自本營公欵項下仍照去歲成章每名賞給銀二兩以示體恤於去臘初十清晨禀諸慶邸旋奉諭每名着賞銀二兩○十二月初九日由刑部綁出斬犯八名押赴菜巿口處决巡捕營弁兵護衛者甚夥内有楊結實卽穆七爸一犯餘均係路劫明火案犯也○内務府掌儀司咨稱十三年十二月三十日皇上升保和殿筵宴應行預備菓品饝饝桌九千九張奶酒五十瓶先行知照管宴大臣侍衛等是日查宴○每年封篆後乞丐游僧遇有小販之人任意訛索未滿其慾卽以尖刀劃破頭額流其血於貨上使無購之者俗謂之拍風同治季年由技勇兵中撥往街衢自封印至開印分投彈壓此風爲之稍息去年封印後八旗步營奉諭照派卽由八旂滿蒙漢各地叚上技勇兵内每叚派出十名督以領催一名連本叚巡察每名領津貼錢八百文○連日首領太監帶領苑戸海戸人等在中北海内打掃冰上之雪並將園亭道路一律埽除蓋因皇太后皇上於臘月十九日臨幸北海故也○禮部爲咨行事祠祭司案稱本部具奏十二月二十五日孝莊文皇后忌照例素服是日不報祭不還愿不作樂不宴會不理刑名照常辦事等因奉旨知道了欽此欽遵到部相應咨行各衙門轉飭所屬一體遵照○臘月初七日張燈時忽有賊人在潘家廟附近將路過之車肆行搶掠車上人被用洋鎗擊斃車夫則縛而置諸道旁迨天明經行路者見之始將繩索鬆去遄回京師赴南城外坊署首告次日經南城司官率領件役騐明該屍胸前有鎗子入内痕跡遂塡明屍格詳報城憲並移會南營派兵緝拿然至今尚未弋獲也傳聞死者係某宅輿夫之弟蓋因歲暮乘車回山東也刻經某宅主人飭南營各官限一月内務須拿獲倘逾限不獲卽行叅處云○臘月初二日有一老者箕踞於東四牌樓演樂胡同裕中丞第前辱詈閽人龎姓見而避之老者忿無所洩撞破頭顱血流傾注當卽氣絕身亡後有知者謂老者係裕宅 
 
 

Page 3

 
 
　　　　　　　之父僮於數日前以小過被逐老者疑因龎所讒是以向之尋景耳嗣經報諸步軍統領　門統　　　　城司署初七日　　官　　　　　親供狀分詳步軍統領衙門及城憲查辦聞此案大約須移交刑部云　　　　　　　　君子　入東四　樓迤北十二條胡同北德盛烟錢鋪竊去錢鈔二千餘串鋪主一面禀報地面官廳一面赴前門外錢巿　貼告白一時内外城各鋪戸咸知此事凡遇該鋪錢鈔無不悉心究詰云○十一月間禮部將各省頭次節婦彚題旌表辦理完結疑於臘月十五日彚題第二次俟封印前恭奉諭旨後卽可通行各省督撫轉飭各家屬矣○烏里雅蘇台將軍委員押解例貢貂皮十箱經内務府會同戸部於臘月二日查騐完訖當卽繕給批回 
[貴州大火]  
有客自貴州省城傳來尺書言冬月十四日午時三牌坊失火是時東南風大作火勢益熾不可嚮邇直至是夜二更始行撲滅燒至大十字貫珠橋爲止被災者計有一千三百七十餘家男啼女哭慘不忍聞第三日經上憲發欵賑恤除上戸不計外中戸給銀一兩下戸給銀二兩被災如此之廣此亦近來所罕聞者也 
[公估船價]  
萬年青兵輪爲英公司輪船碰沈一節經英刑司公斷曲在英公司英公司不服旋卽上控其上控勝負尚未　其遂現在船政衙門派委洋教習兼船務鄧羅借造船處委員李叔芸楊秉清貳尹來滬作証經耶松船廠主興勝開單公估核减實銀八萬六千肅已於新正初四日投英水師公堂哲副刑司案前供明公估各節興君　擬於今日啓行回國矣蓋興君在滬開設耶松船廠多年獲利殊厚現將滿載而歸其爲人一意信實至公無私故其公估船價亦毫無偏袒之見想此次估定之後自當照數賠償也 
[接駕快船]  
臺灣定造快船駛行各口一節去年節登報章兹接臺友來信知該兩船業經工竣劉爵帥派委洪蔭之明府熙帶同舵工水手升火管事侍者等人約於正月杪乘公司輪船起程赴英國牛卡斯地方之哈湯立斯黎船廠接駕回華其船上　用西人自正副三管駕以及正副三司輪諸西人均在外洋延僱其餘水手管事侍者庖人均由張督和觀察在滬挑選聞挑選精嚴用人悉當雖管事侍者之流亦皆克稱厥職庖人并能製法國大餐必期於搭客諸人盡心伺應毫無遺憾而後怏現在惟水手升火諸人尚未招齊聞此兩快船堅固靈捷迥異尋常其行程之速較他船倍之有欲展其能者不妨自爲毛遂自當量材錄用從此中國又多兩艘快船亦可喜也 
[歲暮巡鄕]  
時屆歲終城廂鄕鎭互歸帳目擾擾紛紛爭競之端在所不免而鄕鎭爲尤甚客冬南匯袁大令特於封印之後駕一葉舟親巡鄕鎭隨帶差役四人到處登岸邏察以期消除積習戸慶安居眞善舉也風聞由各鎭而歷各團須廿八夜乃可返署幸署中詞訟十二月分已結三十餘起其餘十三件嚴限廿八日禀到一律清厘並諭各差如有實來不及者必將信票調銷蓋惟恐其藉端生事故也似此舉動眞近今不可多見者耳 
[潞上祥雲]  
北通州訪事人云去冬十一月二十七日坐糧廳傳集百家漕白糧經紀點卯臘月初一日倉帥在京署諭令百家經紀當堂掣籤分派漕白糧經紀正副役先後號頭初四日通濟庫開庫放布價銀兩○善守齋滿坐糧廳差滿由倉帥轉報所遺之缺咨取各部院司員帶領引見恭候欽派○本屆京察興游兩倉帥定於去臘初八日在京署過堂所屬滿漢坐糧廳京通十三倉滿漢監督筆帖式齊集點名甄别○通壩收漕向由倉帥責成漕糧經紀正役承辦所需袋布亦歸正役領價赴馬庄採買本屆鄭工需欵孔殷且馬　距豫較近現錢屢屢出境銀價日賤布價日昻正役宛蕭等恐多賠累屢次禀退倉帥以該役辦公多年殷實可靠諄諄諭令不得推諉○冬間苦旱且少祥霙各憲俯念民艱定於十二月初三日起禁止屠宰祈沛甘霖是日午同雲密布滕六效靈得雪寸許而止初六日又得雪寸許官民皆額手稱慶○南關人韓大韓二與鄰人劉七有嫌劉亦好勇鬪狠者一日持械鏖戰各受傷夷劉不能甘赴州喊控張剌史立拘韓姓二人訊悉均非善類飭各責二百板荷以三連枷劉居中二韓左右三人行則同行立則並立各蠲昔忿情頗安和化鴟鶚爲鸞鳳吾益服賢有司之處置得宜矣○邇來巿上所用松江銀成色稍次推原其故總由爐房鎔化所致現經張剌史出示嚴禁違者重懲○有朝鮮國人道經通資斧己空因謁道轅求助許觀察憫之慨助四十金俾得入都公幹又有河南難民二十餘口攀轅乞食觀察亦慨然佽助一時頌聲載道中外懷仁○去冬十二月初七日通永道庫支放冬季東路各營兵餉○十二月初二日永平府福太守謁見道憲次日禀辭赴省○務關廳張司馬於十二月初五日來通謁見道憲面禀要公 
[運漕縷記]  
江蘇光緒十三年冬漕仍由滬上配裝遵海北上計漕額正米五十四萬七千石白糧正耗八萬一千一百餘石派定裝沙船者計漕米三十四萬三千石裝招商局輪船者除白糧悉數外計漕米二十萬四千石所有沙船騐定可以承運者計一百五十三號早經封雇浦江中至各府州縣解米來滬之船就去臘杪計之已有七百數十餘號之多幸遇天晴早已一律騐兌刻下沙船巳裝就五十三號計漕米十五萬石招商局上棧者有漕米三萬三千餘石白糧三萬三千餘石至新正解到之米由局員擇定初九日開兌聞江蘇糧道成月坪觀察於開印後來滬一俟北河解凍卽當擇吉放洋云 
[滬上官塲紀事]  
元旦黎明時蘇松太兵備道龔觀察提右營陳叅戎海防同知劉司馬上海縣裴邑尊曁文武員弁咸朝服補褂恭詣西門内萬壽宫行叩賀禮禮畢觀察乘輿遄返各官復詣道轅賀歲始各回本署○龔觀察擬初八九日赴吳門賀歲然後前赴金陵叩賀曾制軍新禧○裴邑尊於初三日乘坐官船帶以小火輪船駛赴松江叩賀恩詩農太守年禧聞今晨當可回滬擬於初十左右晉省叩賀各上憲 
[西官賀歲]  
元旦法總領事德尚廷繙譯宫祁君及工部局董事等乘輿入城導以華捕及三道頭捕先至道署賀年龔觀察欵以茶點各誦賀詞隨興辭而出至各署賀年循曩例也 
[詳紀騐屍]  
去臘二十七日報登殺人自盡一案二十八日清晨屍妻顧氏及張姓族長張之母舅金等乘舟來滬帶以小輪船據云張尚有祖母年已七十有八歲聞信氣急不能前來登岸後急入住屋張妻撫屍大慟幾不欲生至下午三點鐘時上海縣裴浩亭邑尊帶同刑仵書役等人荏止先騐宋屍傷處見手鎗尚握在手中確係自擊右太陽穴致命旋據宋弟效潢挈領宋妻某氏訴稱是日死者並未回家不知如何受傷身死叩求免驗願擡回自行棺殮大令卽傳該圖地保詰訊緣由命將宋屍擡至中庭放在榻上着屍親將屍擡去旋至西首屋内相驗張屍屍親同聲求免邑尊允之惟將傷處看過係鎗傷兩處左脇乳旁洞穿確係致命其時英捕房麥捕頭偕楊通事至與邑尊會晤各見証人亦均在塲邑尊旋至東首屋内坐定詰問各証人及屍親等有某甲訴稱張宋兩人素來莫逆結爲異姓弟兄先是宋向張借過銀五百兩立有票據後又於十二月初一口借銀八百兩是晚張欲回籍行李已下船小火船亦已生火晚飯時宋來借銀二百兩欲併人八百兩内作爲一千兩張不允宋怏快而去閱刻許復至招張至西首屋内時我等均在東屋驀聞鎗聲并有火星噴出急出外觀看則兩人均已倒地張在西屋宋在門外急請西醫到來已無及矣張姓五房祗此一子今被宋鎗斃以致絕嗣屍親等求請伸寃至宋之斃命實是畏罪自盡云供至此屍族人等同稱此事求大公祖嚴辦現在家中二代孀居死者竟被宋强借不遂燃槍擊死慘不可言務求伸理又據某乙稱是時我在榻上熟睡聞聲起視張宋均已倒地邑尊傳宋弟到前謂業今衆口僉同謂爾兄將鎗擊死張姓旋又自戕宋稱兄長是日並未回過家中不知鎗從何來現在父親爲此事氣塞成病倒臥在床大令謂本縣今已騐明休來唐突着具領屍自殮切結備查又謂張姓人等云此案雖一命抵一命且待本縣詳請大憲作主自能照例公斷爾等今姑自行收殮後將詳細情由明白具禀到縣候核可也張姓等叩首稱謝邑尊卽乘輿回署 
 
 

Page 4

 
 
[城中失火]  
元旦黄昏城時内鰻笠橋南堍西首某姓家不知如何遺火於積薪中霎時烈燄狂飛冐穿屋頂該地甲鳴鑼告警各水罷紛紛赶至竭力噴救幸卽熄滅計焚去樓房兩間上海縣裴邑尊守備傳守戎城守李千戎咸至火　彈壓故搶火者尚不敢明目張胆云 
[施醫開期]  
英大馬路善餘里施醫局除唐元甫軍門願助藥資外局中開除仍由徐古春先生一力支持今擇於新正初五日起期逢單日仍請金協堂蔣仲韜陳淡香諸先生悉心治症如遇貧苦胎産危急險疾延請出診不取酬儀酌給輿金並送應騐丸散膏丹不加分文以三年爲期倘大富貴有力願助貲斧者各盡心力總以實事求是不似浪博虚聲也 
[訊案伊始]  
英界讞員蔡二源太守循照向章新年停訊五天擇於今日開堂問案 
[拘獲賭徒]  
租界各賭徒新年中無不興高采烈麥捕頭聞而惡之於初三日下午飭諸包探分投喝令停歇違則拘拿各賭徒卽狂奔四散惟四馬路尚仁里内大和豐土行前露天賭攤被拘三人暫押候解送公堂發落 
[火災彚誌]  
奉化人談某年約四十餘歲專造西國火器夙與本埠各西商稔各西商咸呼之曰三姆三姆曾在英大馬路抛球塲斜對面租得店面三幢内屋稱是開三泰西式木器鋪續娶某氏爲室新生一女雇有乳婦住在後樓前樓則爲店夥及廚司人等所住去歲十二月二十七日夜半時合家暢飮而臥不料祀神所焚紙錠灰餘燼未熄被風吹入梯旁竹花中以致焚斷扶梯火勢上熾店夥及廚司人等驚起往下亂奔致廚司跌傷左足骨迨談及妻女乳母各自奔逃則己梯斷而無從逃命矣頃刻之間男女大小四人齊遭焚斃及捕房警鐘報時英法美各洋龍保險水龍捕房絲業會館藥水龍先後馳至竭力灌救而火勢甚猛猝難澆息延及西首靠南之福興祥洋貨字號東首亨逹利洋行樓窓亦被燒焦二扇幸墻甚堅固又有洋龍保護不致成災旋經救火諸西人將利亨西國帳簿店拆毁半邊以斷火道祝融氏始敗興而回計共燬房屋十三幢其間福興祥由中和保險行保銀二千兩事後可以賠補次晨談之親屬及店夥雇工扒起屍身四具談夫婦頭顱巳不知去向亦慘已哉○四馬路西胡家宅丹國人花園中所雇園丁某甲於去歲十二月二十八日醉後尚在門房食洋烟不知如何遺火熾及蚊帳延燒門窓時在夜間二點鐘丹桂園諸伶人望見火光取水往救立卽火消烟滅惟見甲之床鋪烟燈未息甲則呼之不應察之頭髮鬚眉盡行燒去早已氣絕身亡矣次晨由其親屬到來備棺成殮○去歲小除夕九點鐘時美界外虹橋北首元昌路轉灣弄中某姓家亦因謝神失火延燒左右對面各房屋十餘幢諸水龍用力灌澆得以告熄 
[嚴懲婪索]  
有王阿順者寓居小東門外戲館街四十八號門牌朱阿坤所開乾茂和小客寓數夜至去臘二十八日之晚挈一人來寓據云素不認識亦不知其姓名因見伊在吊橋邊自言身畔無錢不能借寓意良惻然是以招同合鋪至次晨其人忽斃命朱卽將王看住急報捕房備捕頭飭包探嚴頌眉前往查看其時該處十鋪地甲己到旁人紛紛擾擾或言其人服紅砒致死嚴包探將朱王一併帶至小東門外捕房副捕頭着將王暫押立飭報縣除夕午刻裴浩亭邑尊帶同刑仵書役人等親臨寓内騐得果係服砒身死隨由善堂收殮加封發壇標記王朱無干開釋事畢邑尊將返朱忽跪下求恩邑尊甚爲詫異詰因何事朱稱地甲公差向小的索洋四十四元巳給十元尚少三十四元今日係大除夕小的窮苦不堪家中尚有老母巳八十餘歲矣邑尊得供大怒嚴詰差甲差甲等早已汗流浹背面無人色立將洋五元交出邑尊着朱先行領去飭將差甲帶回立卽升堂判合枷責復遣人携洋五元還朱取有收條附諸卷内 
[醉後行兇]  
溧水人某甲向爲紅坊生意入贅滬城虹橋左近某姓家歲除偕友沽飮後復至小東門外某烟館有某乙持橄欖求售甲與爭價口角扭結成團其時甲友早經他去甲醉中將乙之脚骨擊斷烟館中知不得了報諸巡捕將甲拘押乙則送諸仁濟醫院敷治 
[上海陳家木]  
電局豫皖振處接孫嶼芝劉浩如兩先生自西華發第三號信○諸善長大人公鑒初八抵汴排遞二號公函並由濟寧發一電信諒先後逹覽十七日周子安兄來奉到第一號賜諭得悉又解七批振銀一萬二千兩當豫省急急待救之際得諸公源源接濟藉人定以勝天眞合省災民之福也子安兄於朱仙鎭相遇人極精明勤奮中途得此生力軍誠足爲指臂之助弟等於汴省換得現錢八千串銀價每兩千四百三十五文又振撫局交帶周口匯票七千兩棉衣八百六十套車輛多而難集弟薦十三成行弟瀚十四成行抵鎭後暫寓關帝廟粥廠中粥廠委員　有壬通守泰州同鄕頗能認眞振務蒙代僱船四號派夫役二十餘人帮運錢衣易舟前進由鎭至西華計程二百里以爲指日可到詎十五晚怪風忽起屋瓦欲飛同人相視駭愕十六七風仍不止船不能行大溜雖未凍而口内漫水自八里橋以上十餘里則已全河皆　災民望救甚切而天若故爲阻我十八早至大王廟拈香僱小舟兩隻購木椎七箇同人親自下手與各舟子努力敲擊自早至暮僅進半里意欲舍舟登陸先赴淮寧又慮錢衣過多車資過費不得己折回省垣與振撫局商請委員將現錢解省另由周口劃付錢八千千廿一至鎭幸天氣稍和河凍漸解仍雇小舟鑿氶而進廿二行四里餘廿三行九里廿四早出口一帆風送乘大溜而下汪洋一片絕少人烟屋角墳頭時露水面聞黄水初至居民咸聚高墩官遣其行戀戀不去翌日而人與土墩均不見矣有寡婦王姓危急時繫其數齡子於樹頂兾延先祀詎意水撼樹倒兒仍淹斃婦亦投水被災之丁壯者各自逃生嬌妻弱女棄而不顧有凍餓而斃者有頽牆壓斃者有逐波數十里而斃者嗚呼誰無父母誰無妻子朝聚暮散朝生暮死天之厄斯民者固如是慘耶今日泊舟時有小孩跪船側呼救詢之據云姓吳年十二其父新死其母病在家尚有數歲之妹均已不食兩日與之錢不受與麫餅數枚亦不受泣云有錢無處購食一餅不足以供母妹同人喜其天性之厚因與麫餅數斤錢數百又此次冰始泮時災民爭赴城中粥厰有小舟過北灘坐十五人行至中流爲冰凌擊沈弟等重載四艘行二百餘里日在冰縫中過且有觸石撞樹之虞瀕危獲安實爲萬幸廿六抵西華離周口四十餘里時己薄暮知縣尊鮑東甫同鄕辦振甚爲出力水至時督率民夫日夜守堤半月後城獲保全宜　聲名卓卓也昨日晤見詢悉此邑當黄水三路交冲淹斃人畜及傾圯房屋不計其數大浪甫過又有一種浸堤水不於堤上漫過而於地底湧起房屋經之卽倒生民經之卽病約計災區五百五十餘村災民大小十六萬餘口照此情形卽使竭力撙節擇尤杳放恐二萬五千金尚不敷用續辦淮寧更難着想力絀心餘萬分焦灼諸公心殷利濟當亦代爲惻然務求大發慈悲鉅欵頻頒以救斯民倒懸之厄以救弟等進退維谷之勢盼禱感泣實與災民同之現定二十九日分派同人四路下鄕開查村落之在水中者尚有一舟可逹其沙深水淺舟車不通之處尤難設法惟有各自奮勵不避艱險以仰副諸君子厚望而已此後函件卽由振撫局轉遞最妥心香一瓣企望無窮忽此敬請善安餘容續陳孫傳薦劉瀚曁同人共叩丁亥十一月二十六日在西華縣𣵪第三號 
[助印捐册]  
此册捐啓去臘杪承鄭鑄茂才撰就　時逼近歲晚深恐刊印弗及思得機器石印較爲敏捷因聞鴻寳齋書局主人何瑞棠太守勇於爲善與之奉商輙允助印而局内執事沈君翼孫俞君芝庭又各好行其德昕夕督印遂克蕆功兹於今日奉訏報館主人隨報分送務乞海内仁人俯念豫皖災區緊要隨處設法隨緣樂捐俾得集成巨欵迅解接濟是所叩禱專此布悃並賀新禧上海四馬路高易籌振所秋坪李朝覲謹誌 
[上海高易籌振公所紀要]  
廣東愛育善堂續來第十五批振洋二千元伸規元一千四百四十兩由　和昌號匯到兹當開辦春振之際得荷仁施莫名感佩惟嚴佑翁來電　振非三十萬不能　大君子　畫有方想當源源協濟○朱錦軒司馬之文郎等讀書聰慧大義克明兹 
 
 

Page 5

 
 
念鄭州决口民嘆其魚將年積英洋八元移助豫賑富家子弟積蓄更屬不貲倘蒙慨然樂助俾益灾區不少○漢口茶業公所文虎卿善士續來同樂氏助河南振洋四十元又休邑汪君宰因病許願旋　痊愈助鄭州賑漢平紋銀二十兩按助振而求病愈耆屢求屢騐誠如汪君所云其應如響推之求福求祿求壽求嗣求名求利無求不應○恆隆慶綢莊趙子翁交來少海程君書府經募英洋三十四元○協同慶號交來武贊卿先生經募振銀十兩零五分同日收到合先登報鳴謝 
新丹桂戲園向演秦腔色藝稱雙絕惜滬上無知音觀者殊未盛也近邀崑班妙伶數人登塲座客常滿余亦喜與小金寳重晤時往觀之 
[爲賦四絕卽用去年重送則原韻]  
風氣休云慣轉移好花總說上林枝今朝重見春風面莫向東皇怨别離玉門歲歲度春風也識花天色是空獨有會心人不遠頓忘幻境太虚中去時曾約共消寒此日相逢覺太難别有關情人不識但知春水底相干同是氍毺隊裏身分明絮果與蘭因秦庭擊碎漸離筑留得陽和自在春[  鏡中花史漫筆]  
[元旦出行卽事口占呈海内諸同人一粲]  
海上棲遲歲又新三年落落此吟身出門忽見梅花笑笑指前途正打春柳隠詞人馬相如申浦作 
[歲朝感賦錄請夢畹生政刊]  
新年原著舊衣裳度日渾如度歲長遥望白雲深處祝春添萱幄壽無疆徐園百花祠香尉懺情稿 
[懷龍覲臣軍門並柬善泉詞長]  
記從虎帳夜談詩正是寒梅乍放時緩帶輕裘儒將度登龍我恨十年遲徐園百花祠香尉稿於春江 
[上海北巿絲業會舘籌賑公所施少欽經收山東順直河南賑捐十月二十日第一千五百五十七次清單]  
太倉宋松年保重闈康健闔家平安由濟泰典寄來洋五元徽州衆工人十元金陵介記一元鄭姓一元又五元常熟愛吉堂由吳邦傑寄安三十元朱詠梅求母眼病早痊二元平湖棉力子求病速愈由鼎豐醬園寄來二元瑞豐堂祝　壽保人口平安由萬祥　率規銀二十五兩再直陳思樂試　費移助二元○四川興發壽規兀一百兩益大洋十元無名氏王正大怡泰昌三戸各五元太和仁瑞泰昌各三　　生源無名氏榮廣大沈恆泰同順昌人心氏六日各二元同源盛一元共十四戸由盤記棧令來規元一百兩洋四十四元○太平府署募史久常善士二七實銀八十兩畹主人冷主人和保無名氏四戸各本洋一元隠名氏不留名人合本洋一元桂一居英洋二元和保竟保龍保陽保九冷雲蕉侍永蘭主人慕僑紅蕉主人募僑主人紅蕉主人桂一居士慕僑主人桂一居士十五戸各一元共二十二戸由安孚庄合來規銀一百零二兩二錢三分七厘○清江三山有心無力人募三山無名氏因本年二月間　老字得病聞信不勝着急完心願洋二元正善堂錢五百文三山高三山無名氏寄寓三山胡三戸各四百文三山吳正宜堂聖公三戸各三百文中州氏江夏郡各二百文三山李裘文茂各一百文共十二戸合洋五元○景德鎭老福興局暮吳炳成本洋二元吳源盛一元方隆順五角無名氏足紋五兩摹雲氏英洋一元蔣仲書黄其相大盛京三戸各三角鮑政才葉鴻文子金氏葉炳旺蔣遐齡五戸各一角余乾昌錢四百文春記二百文覺省子一百三十文胡以氏余水泉福壽三戸各一百文共十九戸合來紋銀五兩本洋三元英洋四元○嘉興恊興局率太生洋二元岳貽經堂一元○鎭海船貨捐局募再來人洋四元無名氏一元盛川趙懋昭洋五角不留名名無名氏各二角不書名一角四戸合洋一元○姑蘇胥江庭如居士募青溪逹叟錢六百七十五文仁壽氏汝南氏各四百文餘閒軒乏力子各三百文勉力子無方子中山氏　陽氏金鑒五戸各二百文共十戸合洋三元○河南賑成都同善堂漕平銀五十七兩由孫清華寄記蔚曁厚來　銀六十一兩三錢茂苑張門孫氏求病連痊由源豐潤來規銀二十兩蘇州蘭心室女史洋十元程福五善士贈儀移助求子並保春口平安洋一百裘門丁氏求病愈延壽二十元吳元甫求病速痊十元姑蘇陳寳卿五元無錫無名氏二十元綠滿軒求保身體康健益壽延齡一元花韻山房一元漂陽鄰嘉猷爲室三週蒙親友賜懺資移助由福泰寄來四元○湖北沙巿鎭蔚盛長募無名氏二戸各錢五千文晋昌升梁雋堂同予恆王誠之二戸各二千文李漢章二千晋昌升劉春懋又石賡颺乾盛晋冀子俊蔚豐厚養性堂茂昌昇無民氏立生典郝向日新厚無名氏大有典宋瑞卿德慶恆羅子安九戸各一千文劉作澄協同慶晋昌典天成錦恆昌典義升長春生炳允聚豐八戸各一千文再芳甫雷幹圍各一千文無名氏三戸各一千文向前記向亮記張永楠張象山四戸各五百文共三十一戸各規元二十七兩四錢一分悔過子求心定子知非子求平安吉慶求安氏求家門和順六戸合洋三元無錫知仁莊募虞仲記記爲繼室馬氏病産完愿洋十元隠名氏求合平安二元楊文英善士一元不書名不書名孫各五角無名氏錢三百文又二百文共七戸合來洋十四元錢五百各藩坭縣署募十齡女童劉咏蟾錢八千文八林女童劉瑞年男童張士傑延陵女史沈幼麟堂四戸各二千文樂　堂尊禮堂各一千文培德堂承恩堂盂子澤堂無名氏四戸各五百文共十一戸由立大莊來規銀十三兩六錢屠鎭盃水生募楊　章洋二元錢一百二十文沈欣伯沈清甫各一元張金谷畢心粉錢柳波高俟卿四戸各五角倦飛生錢五百八十文楊瑞甫五百文陳平章二百十文陳少平一百八十文徐鈞夫柴文藻錢耀奎不利名四戸各一百五十文徐同宏八十文徐悔如四十文徐幼漁一百文以上十八戸均放生會資移助又募隠名氏浄五元仁德堂徐陳慕樵徐鈎記三戸各一元陳子記錢八百二十文徐思渡五百文徐子房三百六十文嘉泰徐靜記公和三戸各二百四拾文蘇寳記徐端記畢子記朱凝善堂張楚記頡昌自善堂務本堂聚豐大成張同茂楊瑞記栢雲亭施金川正興泰森茂倪福昌陳古記陳芸記楊秉記馮寳記徐申記范省泰金省記二十四戸各二百文鄭文魚一百五十文沈篆記一百四十文洪福記范古記海蒼記畢淋記倪心記泰昌畢鴻記鄭振鰲張子記金春記徐穉記顧硯甫徐文立沈少記朱子記大德堂趙如水恊泰湯鶴亭婁廷榮吳友成乾泰另竹記沈炳奏徐幼筠孫秋記徐敝順沈幼仙沈清記楊瑞卿方裕茂徐亷記徐鐵記張叔記金裕大徐鎭源沈信記李錢記無名氏畢勤記張潤記朱大昌畢倍記陳大記四十四戸各一百文以上八十戸均以張王廟開光香金移助共九十八戸合來洋二十八元無名氐隠名氐各錢四百文無名氐三百文由立大莊來 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十三年十二月十四日京報全錄]  
宫門抄○諭旨一道錄前○大臣世等奏爲奏聞摺○又奏請奬叙各員片○又奏爲循例保奏請旨奬勵摺○兼署黔藩馬奏報接篆日期並謝恩摺○又奏謝授廣西藩使篆務摺○黔撫潘奏爲呈進方牧摺○織造廣奏解箋紙墨等項摺○晉撫剛奏爲請署要缺同知摺子○十二月十四日太常寺太僕寺廂紅旂值日引見十名兵部三十二名翰林院十四名廂黄漢一名○四川鎭兵鄧榮升請訓○記名提督馮義德謝恩○清安請假五日○孫毓又續假五日○閻中堂奏請開缺○召見軍機錫珍桂全馮義德鄧榮升○○臣世鐸等跪奏爲恭摺奏聞事竊查軍機處歷年所有漢字諭旨寄信及議覆等册檔前於咸豐四年奏明每屆三年繕辦一次自光緒十年辦理以後本年復屆繕辦之期前於三月内奏請繕銀並聲明將出力之供事隨案擬保奉旨依議欽此臣等遵卽查照成例傳内閣中書十六員分册繕寫並派軍機章京二員總司校勘計自光緒十年正月起至光緒十二年十二月止共三十七册又逐日登記號簿十二册又洋務檔十二册又電寄檔六册又引見檔三册早事檔十二册並將積年舊檔一律補綴齊全查歷屆辦理清漢檔册告竣均奏蒙賞給議叙在案次繕寫三年檔業並將積年各舊檔督飭供事人等修補完善所有承辦各員及在館供事等可否比較歷屆告竣之例酌量賞給議叙出自天恩如蒙俞允臣等查明各該員功課及供事分别等第咨部辦理所有軍機處漢檔告竣緣由恭摺具陳伏祈皇太后皇上聖鑒謹奏奉旨依議欽此○○禮親王等片再歷屆繕辦漢字檔案告竣所有派出總司校對之軍機章京及尤爲出力之供事均經懇請鼓勵查光緒十年十二月十三日奉旨軍機處歷次請奬向有專案可循與别項保舉人員　同毋庸援照新章核議等因欽此是年繕修漢檔保奏總校之章京沈恩嘉　及尤爲出力之供事劉承勲等均經奉旨允准在案此次派出總校之戸部主事顧璜刑部候補主事馮錫仁總司校對頗爲詳愼平日行走亦皆奮勉自應叅酌成案量子鼓勵合無仰懇天恩准令戸部主事顧璜以本部員外郎無論題選　留遇缺卽補刑部候補主事馮錫仁以本部主事無論題選咨留遇缺卽補均毋庸另給議叙並請將尢爲出力之承辦供事六品銜議叙選用典史胡葆慶請仍以典史不論雙單月歸議叙卽用班内選用俟選缺後以縣丞在任補用六品銜分省補用巡檢張允楨請俟補缺後以縣丞在任歸候補班前卽補並給六品封典候選典史張守謙請俟選缺後以縣丞在任歸候補班補用並加六品銜候選典史張重盛以巡檢分發省分歸議叙班前補用候選從九品衷興愷以縣丞分發省分歸候補班前卽補以示鼓勵冉此次檔案敕多是以添派供事一人合併陳明謹附片具奏奉旨巳錄○○臣世鐸等跪奏爲循例保奏請旨奬勵仰祈聖鑒事竊查　例軍機處行走滿漢章京每閱三四年遴擇當差勤奮者請旨量予鼓勵歷經遵辦在案兹查光緒十年保奏之後至今巳逾三年臣等留心察看於各章京内擇其資格較深及辦事勤奮者數員公同酌擬刑部候補主事桂春請仍以本部主事無論題選　留遇缺卽補理藩院員外郎奎華請以本衙門郎中無論題選咨留遇缺卽補戸部主事孚琦請以本部員外郎無論題選咨留遇缺卽補内閣卽補侍讀志樸請作爲理藩院侯　郎中無論滿蒙遇缺卽補刑部額外主事易俊請俟奏留後以本部主事無論題選咨留遇缺卽補吏部主事王傚請以本部員外郎無論題選咨留遇缺卽補起居注主事陳邦瑞請以員外郎僉分戸　二部無論題選咨留遇缺卽補兵部主事胡寳鐸請以本部員外郎無論題選咨留遇缺卽補合無仰懇天恩俯准照所請奬勵以昭激勸所有循例酌保章京緣由理合恭摺具奏伏乞皇太后皇上聖鑒謹奏奉旨依議欽此○○兼署貴州布政使按　使臣馬丕瑶跪奏爲恭報微臣兼署藩篆日期叩謝天恩仰祈聖鑒事竊臣於光緒十三年九月二十七日接奉撫臣潘霨行知以藩司李元度因病出缺所有貴州布政使印務委臣兼署於本月二十八日將印信文卷委員齎交前來當卽恭設香案望闕叩頭祗領任事訖伏念臣中州下士知識庸愚臬事甫膺涓埃未報藩條兼攝兢惕彌深查黔省爲邊瘠之區藩司有旬宣之責民氣尚未復元宜清吏治協餉驟難足數當謹度支舉凡有人理財安良除暴在在均關緊要如臣擣昧懼弗克勝惟有矢愼矢勤實心實力隨時禀商撫臣認眞辦理不敢以兼攝事繁稍涉因循以期仰答高厚鴻慈於萬一所有微臣兼署藩篆日期並感激下忱謹繕摺叩謝天恩伏乞皇上聖鑒謹奏奉硃批知道了欽此○○新授廣西布政使暫留兼署貴州布政使按察使臣馬丕瑶跪奏爲恭摺叩謝天恩仰祈聖鑒事竊臣兼署藩司當經具摺謝恩光緒十三年十月初二日接奉撫臣潘霨行知准吏部咨光緒十三年八月三十日内閣奉上諭廣西布政使着馬丕瑶補授卽赴新任毋庸來京請訓欽此知照到臣當卽恭設香案望闕叩頭恭謝天恩旋奉撫臣行知奏請臣暫行留黔等因伏念臣黔臬甫陳涓埃未報桂藩旋晉綸綍疉頒雖量才錄用朝廷自有權衡而受寵若驚臣子益難報稱查粤黔皆邊儌重疆均關緊要藩臬爲刑錢總匯並值繁難惟有勉竭愚忱倍加策勵隨時隨事禀商督撫臣力圖整頓斷不敢以暫留兼署稍涉因循以兾仰酬高厚生成於萬一所有微臣感激下沈理合繕摺叩謝天恩伏乞皇太后皇上聖鑒謹奏奉硃批知道了欽此 
○○貴州巡撫臣潘霨跪奏爲循例呈進方物恭摺具陳仰祈聖鑒事竊照前准内務府咨黔省准進方物檀香原砂雄黄各色茶等項歷經前撫臣及臣遵辦在案兹臣飭令藩司李元度轉飭貴陽府及龍里各屬照舊採辦運省逐加點騐敬謹裝配齊全派員護解赴京齎由奏事處呈進外謹繕清單恭摺具陳伏乞皇太后皇上聖鑒謹奏奉硃批該衙門知道欽此○○江南織造奴才廣英跪奏爲奉傳福方箋紙徽墨等項製辦齊全解京呈交恭摺仰祈聖鑒事竊奴才於本年三月内奉造辦處文開懋勤殿奉傳上使硃紅絹五龍福方五色灑金硃紅箋紙素硃紅箋紙徽墨等件飭卽照數製辦解京等因前來當經照案估計料工銀兩咨商江督臣曾國荃轉飭江寗藩司許振褘籌撥銀欵遵照製辦計辦得硃紅絹五龍福方四百張五色灑金蠟箋紙四百張灑金硃紅箋紙二百張素硃紅箋紙二百張徽墨五百錠遵照前傳式樣一律告成敬謹裝箱封固妥爲護解赴京呈父除將用過料工各欵銀兩數目另行造册奏銷外合將絹箋徽墨解京緣由繕摺具陳伏乞皇太后皇上聖鑒謹奏奉硃批該衙門知道欽此○○山西巡撫臣剛毅跪奏爲遴員請署要缺同知以資治理恭摺仰祈聖鑒事竊照潞安府大義同知艮沅病故業經具題開缺並遵例截缺留外揀補咨部在案所遺大義鎭同知員缺係煩疲難兼三要缺例應在外揀選題補查該同知分駐大義鎭巡緝地方詰除奸宄在在均關緊要非老成練逹之員弗克勝任晉省雖有記名分發人員於此缺不甚相宜現任應調同知曁卓異應升現任知縣各項在任在省候補同知非現居要缺卽人地未宜查例載各省應題各缺除知州知縣二項不准試用人員請補外其餘道府同知直隸州知州鹽提舉通判各項如委用試用人員内有能勝任者准其一體揀選題署等語隨於各項試用同知内逐加遴選查有儘先試用同知松昌現年六十七歲係正紅旗滿洲阿克彰阿佐領下人由官學生於道光二十一年考取中書二十八年遵順天府捐輸例報捐不論雙單月選用通判二十九年簽掣四川夔州府通判三十年二月十二日引見奉旨松昌依議用欽此是年六月初九日到任咸豐三年五月丁母憂四年四月回旗守制十月二十九日引見奉旨仍着升用欽此五年八月服闋六年奉大奏請揀發知縣九月二十四日引見奉旨松昌着發往奉天差遣委用欽此十一月二十三日到省七年十月題補廣寗縣知縣八年五月因病呈請開缺回旗調理九年三月由旗呈報病痊遵籌餉例報捐同知分發山西補用於十月十三日到省同治八年禀請回旗措資於九月一十六日措就回省嗣因蒲灘緝捕出力保奏試用同知松昌歸於本班儘先補用同治十一年二月二十七日奉旨應扣至是年三月十六日作爲儘先試用同知到省日期業經期滿甄别補用在案該員實心任事稳練清勤以之請署潞安府大義鎭同知實堪勝任仍令試署一年期滿如果稱職另請實授合無仰懇天恩俯念員缺緊要准以儘先試用同知松昌試署潞安府大義同知員缺實於地方有裨如蒙俞允該員係儘先試用同知請署同知銜缺相當毋庸送部引見該員並無叅罰案件請補亦無逾限合併聲明據布政使張煦按察使嵩崑會詳前來理合繕摺具陳伏乞皇太后皇上聖鑒謹奏奉硃批吏部議奏欽此 
 
