# 1889 - 217 - 4905859

 

Page 1

 
 
[經解精萃告白] [  點石齋啓]  
　　講求經學江浙人士爲多近來風氣日開人才益衆本齋不憚辛勞采輯兩省書院課藝之傑出者而他省有名之作亦並録入按其入則皆錚錚有聲望者爲經則五爲題則千取精不取多也分訂五本碼洋四元本埠在文瑞數南北申昌抛球塲點石分局發售外埠則向各分莊購置可也此佈 
[目耕制藝已丑會墨四書典制類聨十三經策案四史策案增廣策學總大成點石啓]  
　　沈氏少潭所選之目耕齋制藝久已膾炙人口其文大都骨重神寒宏深肅括之作近科鄉會墨大半脫朎於此現將初二三集合印成書以餉得氣之先者分釘三本碼洋六角又己丑會墨一本碼洋一角半○四書典制類聯是書分類琢句有註有昔較他種類書爲詳備洵初學之饋貧糧也分釘四本碼洋八角○十三經策案廿四史策案二書具有根抵行世已久嗣得石印家重加校勘一洗從前木板模糊之弊價亷適用此書爲最分釘六本碼洋一元○增廣策學總纂大成是書爲德化蔡梅菴先生所輯條例矜嚴不繁不簡近又擇洋務諸書之有用者分類列後而全蜀水利攷亦附焉櫜筆文塲十對七八有餘裕焉分訂八本碼洋一元六角此佈 
[點石齋各省分莊售書告白]  
　　機器印書創自本齋日漸恢擴極盛於斯歴計十餘年來自印代印書籍凡稱書房習用者檢點花名應有盡有兹於戊子己丑兩年間各省皆設分莊以便士商就近購取所有分售處所列後呈覽○京都琉璃廠點石○漢口鮑家菴正街點石○廣東雙門底點石○福建皷樓前點石○蘇州元妙觀前點石○金陵東牌樓點石○杭州青雲街點石○湖北三道街點石○湖南省府正街點石○四川重慶府陜西街點石成都省城學道街點石○江西省城點石○山東省城點石○山西省城點石○河南省城鴻影菴街點石○陜西省城點石○雲南省城點石○甘肅省城點石○廣西省城點石○貴州省城點石 
[公家花園納凉記]  
　　上海之有公家花園中來久矣自余在滬上作寓公屈指十有六年而絶未嘗涉足於其中并亦未見有他人涉足一彼者有時行經白大橋見有西人男婦長幼魚貫而入雀躍而來熙熙然攘攘然不可以僂指計無論其爲英爲法爲美爲德與夫一切泰西各國兼及於東洋南洋諸國人咸得以掉臂遊行亦不甚分其品類有所禁拒洵不愧公家二字義而獨於華人則拒之其意殆以地在中國若聽中國人入内則來者必多未免喧譁嘈雜更恐蹂躪作踐故獨示異於他國而揆之公家之義究不免有所歉然先數年有友人執業於某洋行時與西人同遊是園一日邀余入余曰西人所禁我何犯之友人曰有僕在固不妨也余曰遊園雅事亦韻事今乃犯人之禁恃子之護乘間一遊是則謂之潜遊吾不爲也固辭不往今有唐茂枝顔詠京諸君聯名函致西人以爲顧名想義公家殊爲不公請得公諸華人然後無欠於公家之義如恐有作踐則請分其等差盖無知而作踐有惟下等人有之上等者皆所不爲也此說業已數年至今年始從唐顔諸君之所請欲遊者向和鳴洋行領取執照然後得以入内惟上等華人匪之下等者不能也於是華人咸喜向和鳴索遊票者頗不乏人中元前二日安定後人招飲於清和坊周月香詞史妝閣以八點鐘入座飛箋召花彈筝侑酒賓主酬酢極歡然客六人并主人而七召花枝各一一花一葉侍其左右則一室中已二十餘人又有以一人而招雙花者加之以本屆侍婢上菜饔人則人數總在三十以外人氣薰蒸雖有風扇拉不住手終覺氣不得舒雙琵琶客顧謂余曰請與子偕遊公家花園納片刻之凉何如余曰妙哉遂别主人及同坐諸君與雙琵琶客携手而出盖兩人皆短視不得不效狼狽之所爲出巷口見乘輿已駕命童子先回遂相將登車展軨遄發車係轎式而去其玻璃窗轔轔之聲甫動已覺爽襲衣襟過四馬路而東沿浦灘而北時則已十點鐘有奇客指謂余曰往日每至九點鐘則園中亭上西樂競奏抑揚動聽前日僕曾遊此正在聽之忘倦忽浦中來一遊船船内西人作跳舞人戯歌聲嗚嗚然與琴聲互答江中微風吹水作小皺紋仰視月明如畫明河耿耿直照當頭此時風景殊爲不惡惜今日略遲恐不得聞雅奏矣比至則果以爲時已晏遊者漸散入其門見兩兩三三坐而納凉者竟無一華人卽西人亦落落如晨星客曰他日僕來此人數尙數倍於此然已覺清靜絶無他處甚囂塵上之苦今則尤愜予懷矣余曰然凡園中遊客固不可少要亦不可過多一或擁擠卽令名園減色也於是沿江徐步地坦坦無少陂傍灘處以鐡爲欄貫鐡線其上以示界限三面距浦輪飛帆掛皆歴歴在目前園内草碧於茵其樹木有高至數丈者則多年物也灘旁置椅羅羅清疎以便遊客憇坐設有畏風者則草地之内圈亦署有椅可以任客之便也有亭翼然作八角形一燈熒然亭内置有桌椅客謂余曰此卽奏西樂之地也左右兩小亭以茅龍爲衣頗得畫意遥遥相對秋高月朗時可以携楸枰於此作手談有小沼中植芙蕖雖不及張氏味蒓園之洋洋大觀然亦頗　清趣惜花已褪但見亭亭翠盖而已余與客坐灘邊椅上促膝談心適值潮漲風挾潮來沂嚙隄岸拍拍然作響月色圓朗絶無纎翳卜照浦中團團如富翁面風激浪湧忽然散作萬道金蛇滿江飛舞余欲詠之而未能狀兹妙景也總之此園之房屋不及徐園之多而清曠勝之廣大不及張園而地勢勝之迎面皆水披襟當風傾耳聞雷舉杯邀月此則可爲是園擅勝一時者矣遊旣倦登車遂返比至皋廡已十二下鐘而此景此情歴歴在心目間輒不復去於是命童子研墨拂紙秉燭疾書以爲之記己丑秋孟古越高昌寒食生書 
[太液凉波]  
　　正黃旗滿洲應領本年秋季弁兵甲米經户部劄由禄米倉開放刻中該旗印務等禀諸本管都統請定赴倉日期禮邸擬於初九日前往支領先期由該旗備文知照該監督等云○吏部示傳所有坐補國史館漢謄録兆蘭一員相應取具本佐領圖結塡寫親供限五日内親身赴部騐到以憑送館○宗人府具奏本年七月十五日中元節致祭端慧皇太子園寢奉旨遣奉恩鎭國公載遷行禮欽此欽遵在案兹因奉恩鎭國公載遷請假未克如期前往行禮所有中元節致祭端慧皇太子園寢應請旨另行改遣行禮之處理合繕單進呈恭候欽派奉硃筆改遣奉恩鎭國公桂豐行禮欽此○總理衙門堂官慶郡王福大協揆等憲於本月初六日十點鐘前往御河橋英國使署與英欽差晤商交涉要件惜所議何事外人概未之聞也○吏部示所有考試察哈爾空銜筆帖式鄂端嚕普額色爾固蟒賴等二員相應傳令於本月初五日寅刻衣冠赴部以備考試毋得違悞○宗人府具奏本年七月十五日中元節致祭泰東陵奉旨遣奉恩鎭國公溥芸行禮欽此欽遵在案查奉恩鎭國公溥芸現在請假未克如期謁陵行禮所有中元節致祭泰東陵之處請旨另行改遣王公行禮理合繕單進呈恭候欽派奉硃筆改遣和碩鄭親 
 
 

Page 2

 
 
主凱泰行禮欽此○上月中旬某夜有一不知姓名之男子年逾三十身穿褲褂被人以蔴繩勒死於東直門外東皋地方次晨始經人見告知地保呈報本管東城司閱三日正指揮帶仵前往騐係生前被勒身死訪之該處人無一識其爲誰者除由官給棺先行裝殮浮厝是處外復飭差捕勒限跴訪務獲正兇後經上詳城憲復比差限拿未卜能弋獲否叩○吏部示傳所有擬補内閣中書許萃臧植容陳一鶴三員相應傳令取具同鄉京官印結於本月初五日親身赴部騐到毋得自悞○密雲副都統國爲咨行事現出密雲駐防廂藍旗防禦一缺揀選得驍騎校榮華擬正驍騎校額圖渾擬陪照例咨由京旗帶領引見相應造具出身履歴年歲食餉年分清册一併交由該正陪齎京投咨廂藍滿都統衙門查照辦理○金臺書院本年秋季人課輪應兼尹主試刻經兼尹憲潘伯寅大司空定於本月初九日在金臺書院扃試生童先期飭門斗傳知應課生童人等務於前期赴院報名以憑備卷於是日點入扃試○本月初三日下午三點鐘時有某甲糾領多人分持木棍簇擁某乙由前門外城下向西行至西牐背地方將乙按倒於地衆棒齊施乙駡不絶聲略不呼痛是時觀者如堵適某内自相至此高呼好好諸人毆益急乙亦駡益厲内復呌好并倡言於衆曰我乃南横街張某也閒行至此與兩造夙無一面緣然觀被打之人洵好漢也請衆住手幸匆再毆甲等遵命住手乙亦不詈内間乙能行乎乙曰能然兩腿已無完膚血涔涔出雖起坐而不能步行丙乃令甲黨四人扶之行走告以可送之抵家先行調養兩造之事我可折中辦理諸人皆唯唯究竟因何至此皆不明言北方風氣剛强竟如是乎 
[丙粤近聞]  
　　頃得電音粤西高紫峯中丞已薨於位其少君本擬北上應京兆試甫至滬上卽聞此耗現已回粤星夜奔喪矣傳聞如此未知其的姑録之以符有聞必書之例 
[接録兩廣總督張香濤制軍覆陳鐡路奏稿]  
　　又查西國鐡路每爲距遠水口陸行艱滯而設有無輪車利鈍懸絶故雖重費勞擾而不嫌今則潞河深通帆檣如織車騾馳驟經宿可至商旅驛遞爲益無多權以西例此路尙非所亟具當審者四也至于徵兵一節誠於軍事有益然當今所憂者外患耳津沽爲京師門户常屯重鎭在大沽有事後路援而早應厚集津門若待至天津郡城告急勢難再分都門之禁旅遠出赴援亦無從抽大沽山海關之防軍回師宿衛苟無此路亦無甚妨其當審者五也夫利不百而不興害雖隠而必愼旣非萬不得已之計卽宜防意外枝節之端設此路創造之時稍有紛擾則習常蹈故者益將執爲口實視爲畏途以後他處續造集股之官商必裹足疑沮之愚氓必有辭則鐡路之功終無由成而鐡路之效終無由見矣記曰先其易者後其節目及其久也相說以解言與事宜有次第也今津通一路關係旣重不便尤多此亦鐡路中之節目也竊查翁同龢等請試行鐡路於遠地以便運兵徐會澧等請改設於德州濟寍就黄河故道墊路以便運漕均擬緩辦津通爲另闢一路之計但邊地偏遠無裨全局若於偏隅發端其效難見且非商旅輻輳之所則鐡路費無所出不足以自存德濟一路黄河岸闊沙鬆勉强堆築工費太鉅河流遷徙無定其鐡橋等事尤難時時改作似擬改之路尙非盡善臣愚以爲宜自京城外之盧溝橋起經行河南達於湖北之漢口鎭此則幹路之樞紐枝路之始基而中國大利之所萃也蓋豫鄂居天下之腹中原綰轂胥出其塗鐡路取道宜自保定正定磁州歴彰衛懷等府北岸在清化鎭久南一帶南岸在榮澤口以上擇黄河上游灘窄岸堅逕流不改之處作橋以渡河則三晉之轍下於井陘兩隴之驂交於洛口西北聲息刻期可通自河以南則由鄭許信陽驛路以抵漢口東引淮吳南通湘蜀萬里奔湊如川赴壑語其利便約有數事内處腹地不近海口無引敵之慮利一南北二千餘里原野廣莫編户散處不如近郊之稠密一屋一墳易於勘避利二幹路袤遠廠盛跕多經路生理旣繁緯路枝流必旺執鞭之徒列肆之賈生計甚寛舍舊謀新决無失所利三以一路控人九省之衝人貨輻輳貿易必旺將來汴洛荆襄濟東淮泗經緯縱横各省旁通四達不悖豈惟養路之資費實可裕無窮之餉源利五近畿有事三楚舊部兩淮精兵電檄一傳不崇朝而雲集都下或内地偶有土宼竊發發兵征討旬日立可蕩平征兵之道莫此爲便利六中國礦利惟煤鐡最有把握太行以北煤鐡最旺而最精然質最重路最難旣有鐡路則輦機器以開采用西法以煎鎔礦産日多大開三晉之利源永塞中華之漏巵利七海上用兵首慮梗漕南漕米百餘萬石由鎭江輪船溯江而上三日而抵漢口又二日而達阜城由盧溝橋運赴京倉道里與通州相等足以備河海之不虞闢飛挽之坦道而又省挑河剥運之浮糜較之東道王家營一路礙於黄河下流者辦理最有把握利八比路旣成但有利便並無紛擾民受其益人習其事商覩其利將來集資推廣續造不至爲難兵民食貨無在而不宜公私行役轉運盗竊損失雨潦稽延虧耗蠧蝕之患不禁而自止關東隴右以次推行惟力是視二十年以後中國武備屹然改觀矣難者曰幹路之利誠如此矣其如費鉅難成何則請以分叚之法爲之擬分自京至正定爲首叚次至黄河北岸又次至信陽州爲二三叚次至漢口爲末叚中原地勢平衍工力可省若令承辦員匠核實樽節估計大約每里不過五六千金一叚不過四百萬内外合計四叚之工須八年造成則欵亦八年分籌中國之大每年籌二百萬之欵似尙不至無策開辦之始先造首叚估造俟本叚工竣餘叚以次推廣其籌欵之法除由鐡路公司照常招股外應酌擇各省口岸較盛鹽課較旺之地分别由藩運兩司關道轉發印票股單設法勸集集股多者股商及承辦之員優子獎勵並准該公司援照前案暫借商欵墊解以資周轉至購買鐡料取之海外則漏巵太多實爲非計查山西之鐡産自平定盂縣者可運致於獲鹿縣産自澤潞者可運至於清化鎭鐡軌非同船砲取材不在至精土鍊之産雖遜洋鐡亦足濟用卽使價值略貴幾微其財仍散在中國不宜斤斤計較應一面迅速於正定清化分置鍊鐡機爐以供取用除首叚動工參購洋料处其餘悉用土鐡以杜外耗庶幾施工有序而藏富在民總之津通之視豫鄂度地考工相去懸絶臣之爲是議者非敢有鶩廣侈大之心實以置路於不可開之區雖一節有所必惜展路於有利無善之域卽艱重亦所當爲擬請責成李鴻章仍令原派總辦鐡路各員督飭該公司熟籌全局擴充原議次第舉工臣識解迂愚謹遵按切時勢各抒所見之旨竭誠籌度詳切上陳伏候聖明栽度飭下海軍衙門通籌熟計采擇施行國計幸甚民生辛甚至該公司請試辦鐡路原案係自認接續至山海關此路通接關東誠爲要工應飭其照案脩造未便聽其中道改圖壟斷罔利如必以養路賠累爲辭則此乃海防應辦之事無妨籌動官款或酌助官本或於目前該公司生理未旺之時暫行酌給津貼養路經費以示體恤其商借洋債仍由該商自行清理似覺較爲簡易所有擬請緩造津濺鐡路改建腹省幹路緣由是否有當理合恭摺覆陳伏祈皇上聖鑒謹奏 
[嘉惠士林]  
　　高廉雷瓊等州縣距省遥遠士子之來省應科者憚於跋涉裹足不前以故廖廖無幾現由制軍派撥輪船馳往迎接來省俾多士得遂觀光一切盤費概由官支給以示體恤制軍嘉惠士林無微不至彼身受其惠者有不同聲交頌者哉 
[民瘼關懷]  
　　新安縣屬前因霪雨過多山水暴漲田園廬舍淹没甚多制軍已溺爲念惄焉憂之立委候補縣吳大令應廉馳往查明分别撫卹大令查得此次之水消退甚速不至成災田禾冲去無多有秋仍屬可望昨日回省禀覆憲心稍慰然制軍仍飭下該縣官加意訪求勿令一夫失所云 
[梓匠歌功]  
　　造木工匠行衆月前因與某行齟齬搆訟公庭南海縣張衡叔大令審判持平兩造均已和息了事現該工匠等感大令之恩繫懷不置爰製造牌傘等件送至憲轅以頌揚德政甘棠餘蔭大令有焉 
[析津近聞]  
　　紫竹林客棧向以鄉會試年爲利市三倍自輪船以河道泥淤遵照新章改泊白唐口該棧等以白唐口距津較遠恐失招 
 
 

Page 3

 
 
徠遂於該處各備小舟以便渡客入津初七日高陞普濟兩輪船抵埠時有永和棧接得文武士子七人弓刀書劍同載一舟隨流而下不意波翻浪湧舟小人多舟子偶不經心遂致全船傾覆當由隣船救起六人其一人則隨波逐流不知去向所携行李盡遭沈没惟咨文監照均未飄失雖不免淋漓盡致亦已幸矣聞死者係豫章某武孝廉尙有一人亦受驚成病云○南路馬快吳慶和於今春充當之後起意於紫竹林一帶妓院徵收陋規每家逐月徵錢一千文龜奴鄭三謂其不分大小不别重輕面從而退嘖有煩言所定錢文亦未如數交清吳遂欲借以示威俾知小懲大戒月之初六日持械覓鄭不遇而歸轉恐銀樣蠟鎗頭貽人笑柄初七日再接再厲糾集同伴七八人各持馬刀一柄聲勢洶洶馳驟於紫竹林北妓寮林立之區鄭待以閉門羹又不得逞於是進退兩難勢成騎虎擬以自殘誣鄭洩忿遂問何人不避鋒鏑有于七者應聲而出吳於腦下便刺一刀于負痛頭稍偏側復於左右肩膀刺上兩刀一時鮮血淋漓載以東洋車投縣報案時觀者雲集文防武汛聞信前來鄭三亦卽投縣伸訴天津縣孫筱庭大令廉得其情升堂騐訊斥受傷者係屬自殘判責吳一百板而鄭予以保釋嗚呼欲害人而反以自害彼兇惡者亦知所返哉 
[杭垣官塲近事]  
　　福建正副主考於七月初三日申刻旌節抵杭文武各員均在下碼頭投遞手版恭迓如禮畢各乘緑呢大轎呵殿入城小住行臺次日黎明起節赴福建省垣○杭嘉湖道豐觀察於初七日午刻回任接印視事文闈提調亦於本日辦理○初四日爲决科之期先將三書院分考崧大中丞考敷文許方伯考崇文廖廉訪考紫陽除四書題及詩題外更添經文一篇同日一體考試詁經書院决科則定於初六日云○歲試已於初三日發落獎賞聞録遺定於十八日取齊十九日開考確否則尙未見明文也 
[署臬山缺]  
　　本任福建汀漳龍道調署臬司聯鶴汀廉訪興因患背癰於上月下旬請假調治嗣竟漸形沈重延至本月初七日戌時因病出缺在城文武各官次第親臨視殮所遺印務暫由藩憲兼權云 
[擇期接印]  
　　新任江蘇按察使劉景韓廉訪樹堂節抵申江卽往金陵謁見曾爵宫保旣復由滬赴蘇蘇省官塲聞知相率出境恭迓至十二日午前遥　憲舟用小火輪拖帶而來少頃向葑門外靈官廟碼頭停泊首府以下次第登舟禀安廉訪概未接見卽排導入城禀見黃子壽護撫院旋入臬轅駐卽擇吉十三日己刻接受藩司關防 
[錢市日壞]  
　　蘇州錢業之衰實爲近時所罕見慈悲橋堍恒昇錢店開已多年日前忽然倒閉聞係因期票過多一時不能周轉致被擠坍也 
[英界公堂瑣案]  
　　前紀美最時洋行周肇奎控陳允堂虧欠洋銀一案蔡太守飭將陳押候會同德國總譯古君庭訊昨日美最時大寫洋人偕周至堂訴稱陳由行中林松堂舉薦爲跑樓夥迄今二月卽託名行主及大寫小寫各人支用洋銀共得九百十二元爲此報捕拘拿搜出鈔票洋銀金約指等物共合百元之數在行無多幾日何至虧空若是之多諒必有心藏匿請卽嚴追包探秦少卿禀稱當小的拘陳時詰其洋銀何在伊卽交出現洋及鈔票八十八元金戒指一枚今特呈案陳供因與友人合股營生以致虧欠容卽措辦繳呈林訴稱向在美最時洋行爲夥前買辦沈蓮楚辭歇後經周接手欲用跑樓夥卽據陳言現無生理困苦不堪因爲舉薦及入行連次促伊央保人前來具保伊一再延約豈知竟已舞弊虧洋蔡太守飭將起案之洋銀鈔票金約指交周先行領去陳父捕帶回限一月内措繳洋銀八百十二元延于嚴比○清芬堂烟館司帳人謝瀛川訴稱土幾餘先來吸烟隨有金阿大王陸氏等向之尋釁毁失物件報捕拘拿今特開呈失單請爲追取王供寍波人現在蜚英館映照書籍家住阜康第八里某日之夜與王悞撞兒子跌仆因與爭執後伊偕母陸氏及金阿大朱仁山等到來邀小的去啜茗評理小的不去旋在清芬堂遇見該氏突將小的髮辮拉住行兇毁壞鵰翎扇是以喚捕拘案華捕禀稱往拘時該氏向小的逞潑謂兒子不差不能拘押旋被拉碎號衣朱供蘇州人在蜚英館裝釘書籍與土隣居是夜土將桌子移放門前夜膳學徒王富寳經過見王子被人碰跌王將其人肆毆富寳向之解勸王家内有人挺身而出指富寳爲硬出頭連批其頰旋又拳毆富寳回家告知其母陸氏知照師父金阿大向王理論王不睬旋知王在烟館遂尋彼忿爭其時小的適亦在此吸烟王卽指小的與富寳等同來一併交捕拘案富寳供與相同并稱被毆受傷在家不能工作迨母親詢問始告以遭毆且當時尙遭華捕毆擊金與陸氏各供皆相符該氏又稱夫亡時富寳祗九歲小婦人千辛萬苦撫養成人今忽遭毆故向理論蔡太守諭王曰據麥捕頭稱爾之桌子放在門前本已碍路釁由此起亦屬不是又諭該氏曰爾子旣被人毆傷儘可報捕或投本署控告豈容糾人尋釁隨判罰被控各人洋銀二元存堂候示○包探王阿二禀稱臺灣巡撫劉大人之公子候補道劉盛芬大人來滬暫駐天后宫行臺養病帳房内失去對時表一枚由司帳人衛承生投報捕房捕頭命小的前往查得表在抽屜内共有六枚其失去之表放在裏面外人不能入内惟小家丁趙桂生楊萬銀常至其地其餘家人尚多亦有可出入者衞疑趙楊二人行竊爲此拘案請訊衛稱趙楊二孩子皆由道署馬姓荐來前日抽屜内所放之表失丢一枚值洋銀二十五元是日將晚時楊回家多時蔡太守飭將趙帶下問楊表在何處爾家住何方答稱不知如何失表小的揚州人父親在老閘開洋瓶店請飭包探查明如贓在小的家願甘重辦其父上堂訴稱兒子設有犯竊情事小的可以同罪太守叱令退下再四研詰堅執如前命將楊帶下傳趙究詰趙供揚州人父親定有傭於官銀號中小的在劉大人處當差時時跟隨出外失表之事實不得知太守問衛曰爾揆度情由趙楊二人中誰是可疑答稱趙確跟隨主人楊不無可疑太守飭將趙父其父定有保去楊暫留候查明實在覆訊核辦○吳湘甫訴稱閒行路上突被陸阿六之車碰撞與論爭執竟敢拾磚擲破頭顱陸供小的由六馬路拉東洋車靠南行走車檔誤撞吳頭並未拾磚抛擲蔡太守騐得吳雖受微傷究係陸無心誤撞判罰陸洋銀半元爲養傷費○包探張松樵禀稱賣蔬菜人陸和尙肩挑空籃内盛錢千文停在沈春和西瓜攤邊向買西瓜一塊食間驀被屢犯行竊之廣東小孩蘇阿其將錢竊去其時陸未知覺沈見之亦不言明及陸知失錢文向沈口角互扭至茶館沈向陸言如欲還錢先論酬謝當爭閙時蘇混跡人叢中默觀動靜適小的經過問明情節拘蘇研詰言錢藏板下當卽起出連沈送案請懲陸申訴前情并稱失錢後向沈查問沈大怒言不應誣伊行竊卽拉小的至茶館罰出茶資三百文再罰酒資七百文小的言已失去千文再罰千文心不能甘是以向之爭閙適包探到來將伊等拘案沈供陸向小的買食西瓜失錢後見小的有錢四百文卽指小的爲行竊蘇供沈囑小的行竊鄉人錢文蔡太守問爾犯案已不知凡幾豈從前行竊亦沈　指使乎答稱皆沈囑竊太守問包探曰該孩有無父母住居何處何若是之狡猾耶答稱並無父母住無定所太守諭沈曰爾見竊不言希圖分肥及陸知覺又思酬謝爾之用心可謂巧矣遂判笞責百板蘇責手心五十下錢变陸領去 
[法界公堂瑣案]  
　　昨日祁繙譯官偶有不豫未莅公堂各案均經葛同轉獨自判斷擇其要者詳列左方○巨竊楊翰卿一案疊見報章昨日捕房將楊及妻陳氏同黨胡有才童子余世左小勾子一併解送公堂同轉謂楊曰爾可將前犯各案從實供明本分府當格外從寛釋爾妻子回去楊稱小的向在九江于六月廿四日至滬所有各案已在案下直供總之俱是胡起意問初時何以不將金表供出答稱本欲直供恐大老爺重責故不敢說耳包探王榮培禀稱楊在押所曾向小的言及王大吉之弟王大英同在南誠信吸烟囑楊竊物楊不敢王言有我在此爾何懼爲同轉問楊曰此言有否答稱大英在鎭江見過是日雖共吸烟却無此語同轉謂爾終不肯實供乎答稱小的全家在此受苦深望大老爺從寛發落豈有不肯實供之理惟表與銀子烟槍夏布衫褲實偕胡在江孚輪船竊來其表持向押鋪質錢俱云銅質鍍金因此由小的分得胡則分得 
 
 

Page 4

 
 
烟槍及銀子短衫褲至小的與胡打架實因泰安棧失去銀兩疑胡所竊向之盤詰遂致扭毆問楊陳氏曰爾於前堂供稱金表由親串托帶究是何故答稱親串確曾托帶物件小婦人一時害怕因將此語插入現在惟求恩釋此後决不再來胡供與前堂天略相同同轉飭一併還押○烟鴇高玉寳訴稱妓女福寳向在小婦人處賣娼十二日調往别家約在老北門外茶館中相會收得洋銀十五元被陳金奎攫　福寳亦不知去向因將陳父捕送案陳稱寳山人此事係友人李金山所爲與小的並無干涉葛同轉判將陳押候父李到案如不交到勒令繳洋高鴇喝令退下○老婦馮薛氏倩唐因川攙扶至案訴稱家有女孩抱病畏風將門閉上隣人董仁福猛向敲擊喝阻不睬反肆兇毆以致遍體有傷叩求究辦董稱乘凉之頃誤將竹椅撞門伊卽辱駡小的並未肆毆同轉判令將董管押命包探送該氏至醫院醫治○大昌洋人控何仁福朱禮尹張桂林等薦陳光仁爲夥虧欠洋銀一百三十五元三角逃逸無蹤葛同轉判令三人折半合賠昨日何朱張各繳洋銀同轉給該洋人領去諭三人曰爾等如果將陳找到扭送捕房本分府一併押追何等叩謝而退○包探王榮培禀稱昨日小的帶徐根堂至正豐街回來道經鄭家木橋見各賭徒紛紛逃避立卽兠擊得將吳麻子一人獲在今特送案請訊吳供小的與江北麻皮徐阿三等合股擺設賭攤每日得錢三四百文藉以餬口同轉謂尙有望風人何在答稱並無望風人向來設寳攤者有小豆芽燒烟阿二長脚阿福二阿姐等人沂皆以拘拿嚴密分别下鄉尙有不知姓名人現在藉賣西瓜爲活問紅黑籌賭徒爾知之否答稱做紅黑籌者除紅黑阿福業經拘案外尙有大頭三太子王榮培禀稱伊等賭錢係用矮桌不及一尺人皆蹲在地下昨日小的拘時尙有餘黨數人前來硬搶意欲奪回同轉判令笞責三百板荷枷三月以儆○李韋氏訴稱小婦人在小東門外開設花烟館勾薄雲屢來索詐强借洋銀五元小婦人請其飲酒吸烟費錢不少昨日又來聲言若不借洋定將利刃劃傷妓面不得已鳴捕拘案請懲勾供徽州人在江孚輪船執炊不敢滋事如果犯法請父臺革去功名可也同轉謂是何功名敢稱父臺答稱是武生通事禀稱去年此人因西瓜船事曾經司案受懲同轉飭押候查明再核李韋氏又禀勾係安清道友牛臯之徒弟同轉叱令退去邀見証人至八仙橋捕房候質○小孩周大海失路無歸經葛同轉派人送至蘇州航船令其回里詎至蘇州無人認領因仍送還捕房昨晨解案同轉着發善堂撫養據該孩自稱父名春華向業染坊兄名榮福業成衣弟三囝尙幼母已亡故云 
[减潤助賑]  
　　樂善好施不能責之於寒土然寒士而果懷此願則亦未嘗不可以宏其善量也高生侣琴尤子笠江各擅書畫向以筆墨 
爲生今以有志助賑特减潤一月以廣具善爰樂得而書之計開太痴生高侣琴書畫减潤例四尺軸一元六角加一尺加八角横直同屏每條照軸减半花鳥山水仕女一律書不應扇行書二角花鳥三角楷書四角長題仕女六角小行楷加倍泥金加半琴條册頁同琴對行書五角撰句加半劣紙不書點景並代譔詩古文詞均另議由麥家圈平康里恒濟局收付　龍山漁隠尤笠江人物仕女山水减潤例扇三角册頁琴條照扇加半小堂一元中堂一元半六尺二元半横幅同上屏條倍之點景酌加由四馬路中西大藥房收付以上收　潤有掣條爲憑準五日取件遠處往返信力自給俟收有成數交賑所轉解災區限滿卽當偕遊甬江欲求書畫者幸勿失此善緣也可[  高昌寒食生代啓]  
[題吳子和學博玉照調寄賀新凉卽步原韻]  
　　三載留君照態翩然清風道貌脫離塵窖萬樹梅花幽谷裏悟得靈修特早想此境　身 
應到蕉扇芒鞋隨處去學神仙託跡山林表巖壑壽何曾老是仙是佛都傾倒儘流連看花載酒藉抒襟抱花底笙歌筵畔月不惜千金買笑大夢醒憑誰呌亦冷亦痴來證道外形骸孰與我相肖無我相緣初了[  天南遯叟王韜未定稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海文報局賑所助賑摭要]  
　　天未厭禍民廼多災覩一片之汪洋盡成澤國起萬民於溝壑端賴衆擎兹承雲南電局李蘭翁之尊閫王氏助規銀一百兩安徽廣德州正堂又太守經募第二批賑欵二百元又將歴任封儲毛銅洋移賑共二百七十三元金陵莊椿翁寄來無名氏求合家平安一百元蘇城退補居士寄來懶瘦善十五十元又退隠主爲先母求冥福五十元又絳梅館主人二十元顧復子祈萱蘭並茂五十元又允善居五十元又桐蔭軒二十元信昌珠寳號交來求免五年否運入五十元又張尗子移十年斗會費二十元鎭江電局張廉泉明府來第七批墊欵庫平銀四百兩又來第八批墊欵庫平銀四百兩無錫鴻興棧寄來王次清五十元蘇城恒孚銀樓顔子賡大善士寄來六月下旬捐洋五十二元有零沂州同善堂募六月份洋八十六元揚州福和祥莊寄來安省太平局募一百廿二元有零又寄來不留名姓善于曹平銀一百兩北洋電局佘澂甫觀察助洋一百元又募英洋十六元又寄來蘆台電局吳玉庭明府募培元堂十元奉省電局馬籕圖翁募藩平銀八十七兩營口電局募營平銀廿六兩安徽振撫局寄來各厘局委員捐助曹平銀一千零六十二兩有奇又洋一百元北洋電局佘澂翕又寄來山海關臨榆電局汪募湘平銀六十三兩怡順昌寳號王瑞翁交來山東帮同仁捐助規銀一千兩南昌電局何梅閣翁經募第三批振款規元三百兩中蔚長厚寳號交到寳應通源莊内同善局經募第七批洋九十一元又銅洋三元陜西藩憲陶方伯經募第二批賑欵共陜洋銀一千兩常熟凝善堂諸大善長經募第十八批賑洋一百五十四元有零内有淑記求夫病速愈獨助一百元又來第十九批洋一百三十七元内有求健齋獨捐日本洋一百元又來第二十批原平銀四十九兩並洋廿一元又來廿一批洋三百二十元有零内　琴五絃居士求父病愈助三百元諸君子樂善爲懷不分畛域或慨解囊金或疊籌鉅欵或誼殷桑梓或孝篤椿萱或崇實而黜華或移緩以濟急仁恩遠被感激同深除塡掣收票另列清單外兹先摭要彚登以鳴謝悃 
[全人名匪文闈顯報]  
　　天道無親常佑善人昔費翁之捐金贖女馮商之焚劵還妻均獲狀元宰相之報現當山左奇災哀鴻遍地男女就鬻遠流異域以良爲賤不忍見聞業經禀請登萊青道轉詳康撫通飭各屬嚴禁販賣人口並請放賑諸紳統辦收贖設局留養事後資遣各籍由該親屬具領以完骨肉而全名節無如經費浩繁爲日方長必得廣爲勸募今屆恩科大典所給月餅之資伏願上下江應試諸君各發慈悲援普賑案推廣皇仁禀請大吏可否全數撥濟山東雖所捨無幾而婦孺災黎咸沾實惠感德無涯願諸公齊赴鹿鳴之宴連聽臚唱之聲預卜吉祥富貴之徵定符金馬玉堂之選是啓[  申蘇協賑公所同啓]  
[書畫助賑]  
　　吳山喬車門以虎頭燕頷之姿兼鶴舞鴻飛之妙中年解組時以筆墨娛情硯北花南殊多韵事其橅寫鐘鼎文字硬如屈鐡輕若畫沙古趣盎然近世無兩偶作墨梅巨幅横斜清淺尤爲神韻獨佳邇來託迹吳門憫青齊災民之苦願以潤資之半聊甦涸轍之魚夢畹生曰此亦善緣也仁粟義漿其將得之於筆耕墨耨間乎爰爲之酌定規例如左紈摺扇書每柄五錢書每柄四錢屏條四尺書每幅六錢畫每幅五錢其五六八尺屏書每尺加一錢五分畵每尺加一錢中堂横披照屏條加算册頁手卷窓心琴條每件照扇潤隸書楹聯五六七八言每聯錢五六七八百文諸君子有紙件索書畫者請寄至蘇州撫轅西牌樓延陵吳公館信資自給五日取件 
[蘇州探驪文社碑記]  
　　潘氏探驪文社向借太陽宫爲會及之所今數年矣今年主人仲甫茂才又謀所以庇諸友者爰買舊屋於山塘蠲穢刜翳鳩工庀材不數月而工成講堂廊廡井如翼如視前之權借道院因陋就簡者爲加勝矣其課曰制藝曰經古以及諸友之獎賞會考之日期一仍前議至其地水木明瑟近城市而有山林之趣左桐橋而右報恩吚唔之聲與鐘梵相應和啓窓望海湧峯如一室焉若夫春秋佳日鳥語花香游客往來登臨嘯詠朝烟夕霏誠足以疏瀹靈府而荒嬉之遊非所期不學者也是爲記光緒十五年六月吳縣沈敬學撰并書 
[織雲樓筵上曾金雅仙屬史]  
　　圓姿替月鬓垂雲試較唐環瘦幾分彷彿百花亭上飲梨過紅暈酒初醺翠鎖眉峯黛默螺泥人存想是秋波記曾花下相逢處一笑含羞帕掩羅[  惜紅生醉草]  
[上海四馬路高易公舘内籌賑公所陳詠南經收山東奉天六月十一至二十日第一百十七次賑欵清單]  
　　十一日洗亮光二元三角朱禹卿二元恆泰銅洋二元王沛江洋五十元俞湯氏保産平安了愿五元湯祝氏半元姜偃鎭元益典嚴錫三翁今歲壽誕蒙諸友贈惠并省謝酒資賑洋六十二丁雅南爲其令郎天花轉危爲安還愿洋十元湖北黄州府全泰盛局錢二百刋江無名氏五百文盛生方楊秋友杜玉珂各四百一字山人無名氏各各三百共捐錢二千五百換來洋二元另銀二錢六分○十二日張善土一元製造局施曉材翁募粱澗貴歐陽丙各一元黃阿成郁祚坤陸正洪朱允才劉煥章曾生梁發程十杜金山各五角周廣裕奚陽俞舉釗彭世海陳長生夏紀園各三角李五周喜和周連甲各兩角五湖胡鎭甑屈得勝張才富戴嗣乾諸大張兆和毛小文郁助記良强夏得成梁星各二角李廣梁成就楊生劉春陳張坤祥梁四倪進張沛林秦達宣杏司龔昭觀楊然林昌林展袁喜曹林李大興梁興楊丙光梁金周禄譚懷梁來金開金球貴興良記各一角胡春錢四百蔡英子福董道楊松郁阿宏各二伯朱小王大曹容胡貞薛昌顧二張文李福吳老徐榮王金榮朱正單明陳庚俞義全慶黄貫劉宗程九陳四喜馬大陳陞朱松張山各一百沈和記陳允趙福天壽胡九王廷嚴道盧亭陳興薛三劉德潘章馬松黄奎俞俊趙桂羅福楊億梁原李連蔡德佘元福楊關容方三曹得樂各錢五十文共捐洋十　元一角五錢五千一伯五十作洋四元八角五分零錢八文雲成綢莊來無名洋一百元清江裕泰寳號募射眞琅牙己木信女求病愈十寶應政大源局周丙生翁募自求　梁福增各洋乙元粱來宜　二千詒禄堂一千六伯舫齋五伯在兹四百杏材立名各三百連元堂四得堂胡比玉無名俞福州徒周助經堂步丹梁上卿錢長生各一百共捐二元錢七千六百作洋七元二角○德春億二元習池翁募大興祥六角三星堂各二伯梁氏二户龐雨香謝松柏之田灌步雲孝賢天來昌五角魏用之四角習名之吳藻卿李進記章元喜陶貢庭顧名氏各二角魏伯榮習炳章習顧氏各一角共三元廣東朱娘娘洋八十元十三日紀瑞氏一元嶺南悔過子五元無名二元○十四日無名一元隠名五角浙寗裕全隆記號募施仁安錫利名各六元共十元奥門鏡湖醫院募各善土助山東洋一伯廿六元五角申元九十一兩八分○保平安求子病愈十元百川通寳號王玉山翁來廣西善後總局助規元三千兩○唐巨卿翁來海山葉典三　四元無名洋七元唐之田三元邵松橋鄢榮光陳明於孫文科各二元汪少屏錦星佘之生劉俊士祝春林子豐郭星圃鄭雨卿各一元周翰庭陳子云唐發陳旭初各五角共洋三十六元蕪湖崔天祥募黄興甫五百峰獻堂觀華如鶴林各四百荀子六百余光弟三百汪漢卿胡益大莫金堂王耀庭宋燮查光福無名春林龍其和方其賓各兩百億記一百五十余換之萬春孫本立沈其四潘榮茂各一百共捐錢六千二伯五十文作洋五元森記泰記養記誠記之兄吕兄各洋一元承記五角和兄銅洋乙元共捐洋六元五角銅洋一元蘇省保父母良健人二元十六日蘇省安定子求喉間更咳胸中痰氣速消十元大愚居士主人十元○十七日愧無力不書名各一元吳永泉病愈七元浦東無名五角蘇省安定子二元唐巨卿交開平礦局李均劉和祥劉和春徐環洵馮不惠俊各二元李　年馬至來徐振海陳寶珍韓旺徐柏祥劉君臣杜恩照郭昆王有明丁少言徐公明張松清姚明臣徐中祥姜二張爲仁更洪元侯增福各一元王長君鄭東成占魁傳長春劉如三王朝均高勝方司玉伯張明德高景安各五角共捐洋三十六元漂陽泰豐典馮均記洋一元○十九日製造局砲厭郁祚坤八元張氏四元梁換南翁來鄭丙韻求腿瘡患早愈洋十元横濱萬隆洋行蘇傑生司馬洋乙百元申規元七十三兩○淞南讀易齋主人洋五十元王樹兄求早育　兒洋十六元○二十日知止居一元太古洋行募銀客助賑洋一百元楚超卓人本洋一元○○以上總共收規元三千一百六十四兩三錢四分英洋七百十七元五角本洋一元銅洋三元錢八文 
[蘇城安節局代贖協賑公所六月分七月初五止第三次清單]  
　　中市復昌莊代收安省陳中丞墊銀五百兩新盛恆莊募何志記洋一百元何耀記洋二百元金吳喜平洋一百元預賀食平之喜同榘攀桂之杳又復昌莊募消暑居士洋十元昌盛莊陳蔚之秀野潘永隆守信居興記誠記豫記大正補拙山房十户各洋二元周晋記熊錢氏二户各洋一元方怡盛方福敦煌郡廬氏三户各洋二元敦煌郡方王氏敦煌郡緒氏待鶴齋聯桂書屋丹桂書屋枕流居吳愼齋氏吳樹山隨安室方清河張錦記十户各洋一元栢生還許敬送高王經愿移　四元錢燕翼張孝友二户各洋二元胡緑野同裕仁錢鼎豐久大昌永裕五户各半元萬森行郭映軒二户各洋一元陳奕德堂萃昌順惠泰莊又四户各洋二元省心居涉惕子二户各洋一元久和典萬成莊二户各洋一元萬生瑞乾大永益莊章炳榮早昌成唐源如恆泰昌王永順八户各半元裕和祥不留名二户各十元秃髮氏三元錢錦齋沈公茂二户各二元常昭鹽公堂王漢雲程達甫三户各一元黎　信堂存性堂二户各十元悔獨子修省堂二户各二元七不齋主人志成氏二户各一元怡顔主人十元永德廣源莊晉義三户各二元王祁氏王周氏周光氏公記王許氏五户各一元王董氏主松記王尹任錢氏王高氏五户各半元昌盛二元又錢三百十五文陶王氏錢二百義隆屺記二户各洋二元福號病五元恆記義豐泰記紹記益記享記寶源七户各一元萬豐立豫二户各一元　記　愷記二氏各半元遂記莊五元鑒記十元不書名三元永益莊洋二元大豐洋貨號汪懷慶堂楊崇禮堂姚惟善堂周惟善堂三餘堂裕慶堂七户各四元世德堂董二元崇厚堂弘農書屋隠名氏三户各洋十元行遠堂章粟影軒耐齋詵註堂横漢書屋鈍叟周栢記榮溪北郭人栢記寡過未能者無名氏徐茂記陳孫氏將就主人十四户各一元和梅吟舘四元陳馬氏二元益泰仁楊憶高李香谷徐錦桂慶雲堂時神記六户各洋一元徐炳椿春豐震記三户各二元凝遠堂施三元浙省鼎記莊二元春源瑞不留名二户各一元無名氏餘慶書屋怡怡軒錦春復隆行羣王主人恆益昌姚大仁錦豐忻叙居十户各洋一元久康耕經堂二户各二元霑順軒三元鏡記半元福泰來元懋莊二户各一元萃源五角新陽縣公和典棣華堂二户各洋二元三樂堂琴香書屋隠名氏仁邑韜記補贖子求母健五户各一元求母病愈錢五百元崇雅堂程錢三百元知愧軒錢二百三十元仁壽廬念元留餘堂遄喜齋二户各十元寳康莊六元篔青艸堂禮和堂永源泰有記四户各一元内病一元母和同保佑合家平安病四元上海南市衆錢業六十元茫子和洋八元吳記培毛三元師儉堂孫足紋二十兩陳春生顧少溪文記求病愈文記又勉力人讓守福六户各一元李代募求福無名二户各二元南安宇求平安四元盛川王家鼎募沈復初堂四元保赤主人補况氏心誠二户各六元久芳女史平修女史塔影硯齋三户各二元無名一元王洪耈蘭翁仁鳳顧兄求消災洋五元鄭秋亭募公計郁計二户各廿元仁樂阮蘇之楊右等翁六户各十元程庾伯募怡善居士忠善居吟庵廬慈善居種善居五户每二元省身居棣華堂二户每三元補不足齋四元湯吉甫善翁無名二户每二圓啓兄求本生父病愈四圓吹薰虎求父病速愈二員斯三堂知四堂六律舘三户錢每一百丹陽延陵鹽棧募徐鐃翁一員延店一圓王石翁五角節葷一洋五角潘宅二圓管夏初募常元豫洋二圓廣與源募廣興源二圓伍秋兄華花舘生和泰三户各一圓祥源立盛二户每二圓吳祝兄霍紫垣二户每五角福理雲募求却病延齡求體健得麟二户各洋五十元求保衆姓平安十元敬業堂陳求母壽延年求事如意子三户各二元吳合興半元求平安子求免災氏二户各一元陶桂清募培德包記懷記寶記高記無名氏四户各一元湊滿補過二户各二元無常洋三元戴理卿募戴文浩求病魔愈愿宓文華求病魔愈願二户各洋十二元無名男不留名二户各洋六元濟泰興洋二元徐靖仁陸義氏二户各洋一元吳子和募致遠堂十元無名氏五元養素廬洋四元雙桂山房洋二元四德居無名氏望雲主人五柙先生懷北道人五户各洋一元以上共收銀五百兩英洋一千二百廿四元五角銅洋二十元錢一千五百四十五文銀二十兩前二次共收銀五百兩英洋一千四百四十四元銅洋十元錢七千七百另五文共解烟臺銀三千兩合併聲明 
 
 

Page 10

 
 
   
 
