# 1903 - 313 - 4910984

 

Page 1

 
 
[江南闈墨出售] [  圖書集成局啓]  
　　江南爲人文淵藪名儒輩出傑作如林歴科闈藝傳來海内土人無不奉爲模楷今歲奏卯恩科榜發本局急覓到衡鑑堂原刻排以新鑄鉛字用潔白連史紙印成刻已裝釘齊全定於九月二十六日出售每本定價洋銀一角二分賜顧者請早臨申報館申昌書室及各書坊購取可也 
[九通全書並校勘記發售] [  圖書集成局啓]  
　　九通一書集歴代政治之大成爲本朝掌故之淵藪本局旣用大號鉛字鑄印成書嗣以所據浙刻本魯魚亥豕訛誤滋多持延名宿赴蘇杭兩處就文瀾閣殿本及程氏家藏精抄本詳愼校讐成校勘記百餘頁原本局所以精益求精之意實以是書爲網羅政典之巨帙故不敢因陋就簡貽誤士林邇者全書己經告竣計訂三百零六册除所印股書次第發交外尚餘若干部每部售實價洋銀六十元有志經世學者請卽臨申報館購取可也 
[正幣制論]  
　　自中國與英美日次第三國使臣議訂商約中有中國自鑄貨幣卽作爲國幣一條於是計臣斟酌其間擬就天津創設製幣局鑄造每枚重庫平一兩以下之銀幣三等頒之通國一律遵行執筆人聞之不禁以手加額曰我中國從前已大之權利自此可以由漸收回哉今夫國必有幣天下之通義也旣有本國之幣卽不准他國之幣來此行用以奪利權泰西諸國固無莫不然者也獨我中國旣未釐正幣制任令各國銀幣源源而來行之巿中喧賓奪主而又價值素無一定聽巿人意爲低昻以致商人操奇計贏以寳銀易制錢以銀圓易寳銀高下殊懸竟有因此而致巨富者若泰西則異是泰西商務以英爲盛試卽英幣論之英以金磅爲正幣一磅值銀鑄之先令十有二一先令值銅鑄之辨士二十著爲定則歴久不移此外如法之勿郎德之馬克俄之盧比墨之大勞亦罔不有一定之準繩而不得任意高下今中國龍圓之鑄已數年矣其分量成色一準墨銀而巿儈居奇故意貶其價值滬上一隅地每圓視墨銀必减少一二分致民間藏有龍銀者行用多所不便甚至入巿購物鋪家每圓抑全錢二三十文稍與爭持拒不收用坐使墨銀聲價繼長增高不特民間受累難堪且被外人所竊笑今誠製行每重一兩之幣必先定一永遠不改之價值竊意莫妙於效法日本而略髮通之日本每銀貨一圓兌五十錢者二枚或二十錢者五枚或十錢者十枚若用以兌銅貨則每十錢一枚值每枚五錢之白銅貨二枚或每枚二錢之紫銅貨五枚或每枚一錢之紫銅貨十枚以此核之每銀一圓合寛永錢一千文中國錢價過昻銀價過賤雖龍銀每圓不值制錢一千文亦須明定章程毋許任憤增損至八開則每十枚值一圓四　則每五枚值一圓當十銅圓則酌一中數大約每九十枚或八十幾枚值一圓如是行之庶民間不至因　　　　　　　　　　闐之内惟以貨物權子母不得以金銀銅諸幣任奸商龍斷居奇豈非暗與泰東西幣制相合耶或曰中國本以銀爲正幣兹旣定制鼓鑄誠不患其不敷惟是人皆用金而我獨用銀虚耗纍纍此後必難支搘若欲鑄金爲幣又恐金之難於購求至於銅錢最足利民而銅價過高奸民遂生私毁制錢之弊今者各省雖變通盡利製爲當十銅圓而所鑄雖多巿上尚不敷周轉可奈何曰中國不患無金其所以價日益昻者實由於店鋪皆用金箔裝潢而婦女且盡以金製首飾也誠得如客冬鄙論凡裝潢之用金箔者一律禁除首飾惟二三品以上命婦許用金下此則用銀用銅或用玳瑁珊瑚之類如此則鑄以爲幣金安患其不足而價安患其不平若夫器皿之用黄銅歴代皆懸爲厲禁我聖清至乾隆朝始除此令其時制錢充足銅價甚廉是以朝廷體察民情准以銅製諸器今必重申前禁限一二年之内令民問將銅器繳官領價逾限不繳或科以罪或罰之鍰必二三品以上人員家中始得用銅器夫奸民之私毁者毁以製器牟利耳若銅器旣不許用而又嚴禁爐匪私鑄沙錢毁之將何所圖更何憂制錢之日漸銷亡而其價層累益上耶抑尚有宜取法日本者二事一卽鑄造白銅圓日本白銅圓大小與八開小銀錢相似而每枚值至錢五十文利重本輕人咸稱便近高麗盡師其制通國風行仿而製之當可補當十銅圓之不足一爲印行小鈔票曰人呼鈔票爲紙幣其制有每紙作小銀貨五十錢者有每紙作小銀貨二十錢者中國通商銀行鈔票近雖暫時收回揆度情形日後必仍行用苟能於行用之後添造作銀圓二角或五角之小鈔票但使無人作僞日久自必風行利國利民其妙無逾於此矣易有之曰窮則變變則通孟子曰因民之所利而利之今中國之窮極矣中國之民利源頓涸矣所望在上者變通盡善溥美利於不言使民間不致因幣制之參差暗中虧耗於不自覺則善矣於是伸紙作正幣制論以羾諸維持財政之袞袞諸公 
[俄人防日]  
　　日本報云有輪船名哥玉丸者於華歴九月初九日由旅順抵馬關詢之船中人言開行時見有俄國戰艦十艘駐泊大連灣日夕巡邏甚爲嚴密至駐泊旅順口之俄水雷船於日本輪船之到埠者一舉一動皆嚴爲窺伺云 
[請留分統]  
　　香港循環日報云日前廣西歸順州紳士顔英堂等具禀兩廣督轅請留營勇以衛地方旋奉督憲岑雲帥批示曰分統陸廷榮剿匪奮勇本部堂現飭統帶五營專辦太平鎮安一帶防剿事務太鎮果能清肅歸順亦卽平靖且歸鎭接壤州屬果有匪警該分統仍可兼顧該紳等請留陸　榮專駐州屬祗知保守一隅未能通籌全局所禀應無庸議 
[聨絡商情]  
　　廣州訪事人云粤東省垣設立商會各業商人已於本月初一日在廣仁堂會議情形聞各業領袖之意擬聨合　州佛山香港及各埠商人遇事會商以期集思廣益其有應辦之事則通力合作至於物價之漲落巿情之衰旺利權之得失亦均聨絡一氣消息相通侓集商力而通商情事或有濟若如　者之彼疆此界各懷異心恐　 
 
 

Page 2

 
 
此商戰世界中依然不能自立也今粤商有見於此幡然變計商務其庶可振興乎 
[預防教禍]  
　　紹興訪事人云自江台府屬寗海縣匪首王錫彫號召黨徒藉端鬧教之後謡言蠭起人心皇皇紹興府熊再青太守以紹屬上四縣壤地與台州毗連恐有不逞之徒乘機滋事因爲未雨綢繆之計商諸紹協萬雅伯撥戎調撥弁兵分赴紹台接壤之處扼要駐紥以防竄擾而遏亂萌 
[課吏美政]  
　　重慶訪事人云四川臬司馮廉訪以治國之道察吏爲先特於日前手書硃諭曰照得吏治之壞於蜀爲甚兹擬於本省府道以下各員一律撤去堂期每日傳見十員或十五員不等試以文件批判札告或評論報章講求交涉務期有益於實用諸君趁此餘閒正好講求吏治本司卽藉此以察屬僚之賢否切莫聽鼓趨蹌作無謂之周旋也 
山西巡撫張中丞奏晉北地方空虚請截餉募軍以實邊防摺○奏爲晉北客軍撤减地方空虚請暫截留晉餉添募防軍以重邊疆而紓餉力恭摺奏陳仰祈聖鑒事竊臣於光緒二十九年七月初二日奏請暫留忠毅軍兩營聲明晉北邊境遼闊防務吃重擬再添練數旗以固邊圉業經奏邀聖鑒在案伏查晉省北路地方廣遠舊設制兵一萬數千人至咸豐同治以來猶須添駐客兵以資防緝前升任撫臣張之洞曾議添練大同歸化兩軍八千人誠見漠南關北外接烏科各城内連直陜各省非有大枝勁旅不足以資控制而嚴拱衛也近歲制兵全撤續備募練未齊而北邊口外散勇馬賊出没無常其間教堂林立設有疎虞所關尤鉅加以邊廳初設墾務大興彈壓巡防均資具力比年以來全恃大同鎭劉光才所部忠毅五營今劉光才已簡任廣西提督所部五營前蒙恩准以兩營留晉此外大同鎭惟有續備軍馬步七旗主客合計不過二千二百餘名而駐防地方自省北至口外十一廳寛廣數千里零星撥紥顧此失彼於是南路之續備太原之常備不能不移緩就急紛紛抽調匪特軍疲道路訓練日疎抑且腹地空虚盜賊滋熾臣自受事以來深維晉省近接畿疆在今日尤爲重鎮亟思添練勁兵爲未雨綢繆之計無如晉省司庫久已入不敷出而大案償欵本省賠欵及一切創行新政皆需費甚鉅無一可爲緩圖旣不能移應用之欵以練新兵又不敢以籌欵之難而暫緩募練臣與司道等再四籌商殊無良策惟查忠毅軍五營歲需餉項係指撥山西應解内府封儲銀十萬兩鐵路經費銀五萬兩鄂省恊撥銀一萬四千兩舊欠光緒二十七年東北邊防經責劃撥銀一萬七千七百兩現在該軍祇留兩營在晉勢須赶緊添兵而餉項實無法籌措惟有仰懇天恩俯念晉邊之重司庫之艱准將内府封儲鐵路經費兩項共銀十五萬兩暫留晉省除原撥忠毅兩營餉項之外卽就此欵先募足大同續備軍步隊兩旗以符奏案再添練馬隊四旗以資塡紥其不敷之欵及軍火操衣節賞等項仍照案由舊欠東北邊防經費内劃撥如此轉移於山西近歲解部之欵仍無出入而本省得藉以稍增兵力近固邊圉上拱京畿裨益大局實非淺鮮俟一二年後本省賠欵付清仍卽按年籌解以期於部欵無誤至劉光才所部忠毅三營餉項鄂省自應照撥此外不敷之欵查湖北湖南廣東每年應協解廣西邊餉共三十六萬兩歴年欠解甚多以廣西應受之餉養廣西防勦之兵尚非無著之欵可否請旨飭部催解抑或另行動撥之處伏乞聖裁所有請留餉項添募新軍各緣由理合恭摺具奏伏乞皇太后皇上聖鑒謹奏奉硃批户部議奏欽此 
[警局將移]  
　　蘇州訪事人云蘇屬管糧通刺向無衙署自海宏寺發封後某通刺卽入此辦公迨劉殿臣通刺逝世李子服梁味二二通刺繼之皆另賃巨宅爲公館邇者警察總辦陳蓉曙觀察以警察局舊設蘇州府署内土地祠屋字湫隘實不能庽乃禀准江蘇巡撫恩藝棠大中丞將寺屋略加修理改爲警察總局其管糧通刺棲息之所由局撥出廳事三楹一俟修造整齊卽當賦鶯遷之什矣 
[武備廢弛]  
　　廣州訪事人云廣東省垣武備學堂自學生凌侮教習各教習紛紛散歸卽咸有去志經堂中監督汪君竭力挽留始允暫居講席兩月目下堂中雖開課如常而頑劣各學生出入自如無復紀律且監督已請假回籍教習吳郡則以畢婚乞假許君則以嫁妹乞假皋比虚設無人主持廢弛至此殊可慨也 
[遠迎文星]  
　　杭州訪事人云浙江正主考唐春卿侍郎奉旨簡放江蘇提督學政浙闈事竣卽擬赴蘇履新已定於本月二十八日由杭起節前江蘇提督學政李蔭墀大宗師聞之特派文巡捕章二尹寳琳由江陰來杭迎迓二十三日抵省卽赴行臺禀見并投遞李宗師及江蘇巡撫恩藝棠中丞名刺 
[移佽貧員]  
　　揚州訪事人云淮南總局向有學習文案額内額外等差約共五十員左右薪水雖有等差大抵皆無所事兩淮運憲恩新甫都轉心竊非之因念目下已改訂章程按月考試吏治其年老貧病不克應考者事畜無資情殊可憫擬月給津貼錢六千文額定三十員惟是庫藏久空深苦欵無所出遂將此項有名無實之學習文案額内外等差酌量裁撤擬擇取二十員令改赴總局學習月給薪水十二千文仍須依時至局閲視公牌以資習練所餘之欵卽移作貧員津貼本月二十日先傳文案額内外各員到轅考試以定去留是日到者三十餘員題爲學而優則仕論 
[太守丰裁]  
　　松江訪事人云府尊丁次軒太守田京抵任僅帶家丁七名有藍玉者北直人也初由太守飭齎紅諭來郡迨接篆卽派當值堂接帖等差受事伊始時與書吏有違言太守微有所聞立卽開除逐令歸去二千石丰裁峻整聞者咸額手頌之 
[花縣量移]  
　　蘇州訪事人云署南匯縣知縣戴子邁大令擅釋革命黨黄炎培等人一案撫憲恩藝棠大中丞心滋不悦諭令藩司效述堂方伯撤回察看遺缺委現署金匱縣知縣張玉泉大令寳瑔署理遞遺金匱縣缺以候補知縣伊俊齋大令立勳接署已於本月二十四日牌示轅門矣 
[潯郡官塲紀事]  
　　九江訪事人云本月某日正任江西贑南鎭總兵何采臣鎮軍乘楚寳輪船至潯旋赴金陵晉謁兩江總督魏午帥九江城内警察局分巡委員楊次仲參軍經廣饒九南道憲瑞莘儒觀察調辦稽查兵輪船事務所遺分巡一差以稽查兵輪船委員王金門少尹調辦又警察總局支應委員向二尹楷因事撤差以軍火局委員陳崧生少尹兼立○九江城内警察局開辦伊始由廣饒九南道瑞觀察加委分巡一員以文案陶柳存少尹兼充城内外各叚巡兵均於十五夜十二點鐘時分佈站街巡警并委劉紫閣薛葭生二少尹巡查九江姑塘兩開各口以防貨船漏税○原任浙江藩司黄幼農方伯之靈柩由嗣君扶至滬上本月十三日附江孚輪　過潯以便扶回原籍 
[蘇省官場紀事]  
　　蘇州訪事人云督辦金陵釐捐局江蘇候補道俞恪士觀察近因籌辦㧤捐事宜於本月二十四日來蘇與各當道會議○署宜興縣莊仁卿大令近因籌辦山東工振捐奬给花翎本月某日專丁來省禀知藩司效述堂方伯○木凟釐局總辦俞壽田大令近因上 
 
 

Page 3

 
 
　年所收釐金盈餘至一成以上由督辦司道查照比較新章給予記功一次以示鼓勵○丹徒縣屬沿江沙洲升科自上憲委寳子觀大令頤往辦後所有丈出田畞迭經詳報總局惟應解課銀尚未清楚故由督辦郭仲詒觀察札委本局文案秦幼珊大令基前往催繳本月二十四日大令已回省銷差矣○蘇省官兌局所發銅圓由江寗鼓鑄已先解到四十批本月二十四日復由縣丞張作書二尹解到第四十一批三百數十箱投司交納 
[鹺員課吏]  
　　揚州訪事人云兩淮運司恩新甫都轉整頓鹺綱不遺餘力而尤以造就人才爲當務日前備文禀奉督鹽憲魏午師批准裁停津貼舉行課吏大旨謂自本年十月初一日開課此後以每月朔日爲課期每年十課正臘暫停每月錄取六十員内超等十員首列者奬錢三十千以次遞减其爲之副者奬錢二十千特等二十員首列者奬錢十八千爲之副者奬錢十千一等三十員首列者奬錢八千遞减至末奬錢六千除四岸三屬南掣聽差曁督銷總巡緝私掣騐水勢鹽色以及總局提調收支稽核監收等差事人員毋庸投考外其餘不論大小班次有差無差均准報考經史鹽政吏治時務以及票　咨札告示章程等公續皆可命題其策論至少須三百六十字公牘則各隨體裁不拘長短如文理荒謬或與題無涉及勦襲陳文等情下次槪不准考不能握管者聽决不强人所難其年老貧病不克應考者情殊可憫本司當另行籌欵月給津貼六千文以三十員爲額飭由淮南局員確切查明開具清册呈核以便遇有空額按次挨補每課願考者均於上月二十五日至吏房報名卷山本司置辦各員無庸花費分文每課辰初至署聽候本司當堂給卷均須衣冠整肅日暮繳卷槪不繼燭除由本司派委監塲及巡綽外其跟役人等槪不准入如查有槍冒等敝蒙將該員記過停委等因似此認眞辦理鹽務中人才輩出當可拭目俟之矣 
[勇丁不法]  
　　松江訪事人云郡城廣明橋西有福建人某甲者賃屋開設炒麫店日間門堪羅雀夜則座客常盈本月某日之夜有口操江西音之某勇食麫後商請暫欠洋銀一角店主不允遂悻悻而去翌日之夜同伴蠭集狼吞虎啖先後共罄三十二盆最後某勇忽呼麫内有一蜈蚣并檢示值堂人隨哄然而起將檯杲盌碟擊成虀粉館夥畏其兇横較不與量若輩又欲將所懸火油燈擊碎鄰右懼釀火災竭力勸阳臨行復將招牌肩之以去途人冷眼旁觀咸謂此輩半隸副營半係提轅小隊翌晨遂閉門歇業高黏一紙大書營勇硬賖夤夜打店恭候提憲回轅控究若輩入晚卽將招牌送回一面令地保到塲燃放邊爆至麫錢及所毁物均不賠償館主以卵石以敵遂隠忍息事然手握軍符者宜不可充若耳不聞也 
[獵塲衰草]  
　　松江訪事人云郡城西門外長壽橋南首育嬰堂由堂董按時召集出外就乳之各嬰察其肥瘠而賞罰之名曰齊堂本月十七日堂董姚松泉比部吳伯庚明經柬請府尊丁次軒太守華亭縣陳仲陶大令婁縣屈吉士大令到堂會同查閲誠保赤之善政也○浦左南帮梟目李秀卿自誘禽平湖巨棍俞三解官正法後同黨見而心寒相率星散李亦恐同黨結怨鼠竄滬濱然釜底游魂恐不久難免誅戮也 
[總辦將臨]  
　　新委江南機器製造局總辦沈幼彦觀察定於十月初二日由金陵乘某輪船來滬涓吉初六日到局視事昨日已由省垣電致局中矣 
[管帶疾終]  
　　江南機器製造局砲隊營管帶馮遊戎國治於前日子時因病逝世經製造局總辦趙渭卿覩察據情申報兩江總督兼南洋通商大臣魏午莊制軍請另選武員接帶 
[冬防文告]  
　　本邑浦東保甲總巡謝岳松明府以時近初冬將次辦理冬防事務爰於昨日飭吏繕就六言告示張貼通衢其文曰諭爾居民知悉開辦冬防在卽首先禁止賭博以防盜賊爲急凡爾茶坊酒館各人安分貿易外來可疑之人不許容留一夕倘敢故違不遵定不寛容姑息本局言出法隨其各自知愛惜 
[法員庖代]  
　　駐滬法總領事署繙譯官魏武達君以下車伊始公務紛繁不克親理讞政於昨日讞員魏蒓塢大令在公堂讞案時倩蘇烈君到署觀訊 
[法界火警]  
　　昨晚七點鐘時法界八仙橋西首長浜左近某姓家不戒於火致兆焚如警鐘旣鳴英法各洋龍及救火會西人咸驅車到塲竭力灌救逾時始烟銷火滅至前晚老北門外被災者係恒盛米店因傭人某甲臥病在牀偶不經心致遺星火遂兆燎原之禍云 
[兩肇火災]  
　　前晚八點鐘時美租界密勒路第三百六十八號門牌甬婦康白氏家小孩戲劃自來火以致火星飛墮延及蚊帳幾兆焚如幸卽汲水救熄至夜半寄居天潼路六百七十號門牌屋内之甬人魏阿法忽於披屋中起火及經撲滅已被焚毁屋枉數椂事爲捕頭所聞以魏曾倩某洋行保火險銀六百兩疑有縱火情事派某包探前往查明以便將魏解送公堂禀請讞員鄧鳴謙司馬訊核 
[銅工飲刃]  
　　前晚銅匠劉春泉行經美界北山西路不知是何仇人突於黑暗中拔刀連剌數下傷及腰際痛極倒地流血如泉後經人舁至同仁醫院求治醫生騐得傷勢甚重恐不免有性命之憂不知能緝獲兇人按律懲究否 
[上海官塲紀事]  
　　日前簡作福州副都統又秋巖統制由京南下道出申江昨日命駕赴道縣各署辭行隨乘某輪船赴閩履任○辛丑科進士翰林院庶吉士吳康伯庶常因事到滬昨日乘輿至縣署辭行隨卽遄回江西珂里○辛丑科進士張壽薌貢士於昨日到滬行裝甫卸卽詣道縣各署拜會並送呈硃卷○昨日兩淮候補監掣同知毛平甫司馬因有要公由揚州來滬舍館旣定卽命駕詣縣署拜會縣主汪瑶庭大令大令延入花廳清談良久而别 
[英美租界公廨會訊案]  
　　德商波彌文洋行主投本管總領事署控華商福興厚號主錢厚生始則定貨不出及至出貨又不付價銀等情德總領事准之據情照會公廨洎讞員鄧鳴謙司馬飭差往提而錢厚生已赴鎮江因將其弟金生提押前日亭午會同德繙譯官麥令豪君升堂研訊波彌文行主投案聲稱前者福與厚號主錢厚生向商人定購羽綢等貨值銀甚鉅今查得已出之貨尚未付清價值且所定之貨亦有未經提出者共計欠銀一萬一千八百餘兩屢向催索一味游移迨來案控陳彼卽避匿鎭江今旣提到其弟金生務請押令將厚生交案錢金生供小的同胞兄弟共有三人尚未分居各爨兄長厚生向波彌文所定之貨除已出者尚少洋銀二百五十元外其未出之貨本擬運赴東三省銷售今東三省俄事未平不敢運往是以不能提出目下厚生有事往鎭江已浼人向波彌文情商自當設法理楚司馬問爾將此貨边赴東三省售與何人訂有合同憑據否金生答稱無有如今惟有赶緊函追厚生來滬一面浼人向波彌文料理而已司馬與麥君會商良久著將金生抑候交殷實人保出迅追厚生來案違干未便 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[再續督憲牌示]  
　　又前准吳署提督文稱戴梅香一犯係誠字營管帶陳有功拿獲是陳有功亦不免有爭功之意究竟吳署提督是否憑陳有功禀報抑係傳聞之誤卽由該處咨詢復奪吳署提督現在督營捕匪應力洗敷衍粉飾之習刻下營制廢弛各處要匪又皆行蹤詭秘非得各鄉人民相助爲理萬不能使各匪就獲地方平靖該處應併咨會吳署提督及通飭各統領營官務卽督率所部聨絡鄉民旣可令兵民相安且可得指臂之助如有拿獲匪徒及送信拿匪之人均應隨時奬賞使人人有奮往之心萬不可任聽弁勇從中爭功致阻其氣至如此次拿獲戴梅香之葉滿懷葉天恩二人奮勇可嘉應由本部堂先行賞給五品功牌各一張並咨部以把總儘先拔補刻村民人同心合力捕獲多匪賞給匾額一方懸示該村俾昭激勸一面由善後局提銀一千兩分給葉滿懷葉天恩二人其葉吳仔等各人亦由局提銀一千兩解交該處分匀賞給從前惠州文武所懸花紅究有若干並由該處飭查明確提解善後局歸還此次賞項其訊不供認之楊潤年一犯續獲之陳新賴安兩犯亦一併訊明另行懲辦仰卽遵照辦理並移知善後悞曁將戴梅香等正法日期及各匪供詞一併詳報備案仍先報明撫部院查考此繳功牌二張匾額印花並發等因印發外合亟牌示爲此示仰所屬官民人等一體知悉特示 
[飭查榖價]  
　　廣州訪事人云各府州縣屬米榖價值按月由地方官申報藩司轉詳督撫憲彚奏此我朝定章也無如各地方官視爲具文不免隨意塡報致使民食之盈虚消長在上者幾不得而知殊堪浩歎廣東藩司程雨亭方伯有見於此通行各屬特將近日所報情弊指摘一二冀各觸目警心其文略謂月報米價榖價有關詳奏之件貴賤自應按照隨時巿價據實開報設遇採買或辦理出陳易新庶幾有所稽考乃各屬視爲具文往往聽憑幕友任意塡寫漠不經心殊屬非是本司到任以來察閲公文以徐聞縣上榖七錢中榖六錢下榖玉錢五分爲最少嘉應州上榖九錢中榖八錢一分下榖七錢一分惟所屬興寗長樂二縣上榖一兩九錢其餘各屬或數錢或一兩數分不等龍門新會清遠等處上榖中榖下榖則均在二兩數錢以上統核報價貴賤懸殊顯有不確爲此札飭各州縣務當查確城鄉圩巿實在巿價據實開報等因蓋亦關心民食實事求是之道也 
[太守關防]  
　　松江訪事人云府尊丁次軒太守下車伊始卽發出關防告示一通雖曰例文亦行政之始基也兹特照錄如左記名繁缺道特授松江府正堂隨辦蘇防全軍太湖水師營務處丁爲關防詐僞以肅功令事照得分虎領魚治理端資夫表率安民察吏詐欺首貴乎防閒必弊絶而風清庶令行而禁止本府雍陽望族世守書香早掇泮芹旋報丁年之萃旣登仕籍更叻疉擢之榮兹者恭膺簡命來守雲間郡之轄境旣寛泖峯又衆流雜處稽察稍未周知奸宄因而溷迹罔懈維寅之素志時深惕已之初衷當此視事方新允宜嚴杜其漸懸蒲拔薤冀敷善政以宜民酌水投香竊慕前賢而潔已是以案無留牘政必親裁幕賓務在擇賢親族並無隨任門生故舊皆取友之必端墨客山人悉閉門而不納僕從但供驅使胥吏祇奉承行誠恐外來匪棍本地莠民或僞托親朋或冐爲厮僕假稱打點使用名式誆騙取財詐以差遣察訪爲山招摇生事播弄者固法無可貨鑽謀者亦罪有難寛除札飭各屬一體密訪查使外合行出示曉諭爲此示仰合屬軍民人等知悉爾等務須各安本分共凛　章如有前項棍徒假托聲勢招摇撞騙許卽扭送所在地方官禀究以憑從嚴懲創倘敢巧借夤緣相與譸張爲幻一經防聞或被告發定當與受同科决不姑寛其各凛遵毋違特示 
[潯陽瑣語]  
　　九江訪事人云九月十五日城中某姓娣姒二人持刀互鬥姒受傷甚重舁至德化縣禀請騐傷提究縣主張明府飭仵役相騐屬實諭候飭差提娣究懲○有客民甘蓮生者娶婦楊氏不安於室逃歸母家被其母藏匿離城二十里之天花宮某女尼處經甘偵悉禀縣提懲尼本有俗家且曾生子竟將楊氏引去與子爲妻想此事須澈底根究也 
[上海縣署瑣案]  
　　南巿衡源鹺貨店執事人朱湘亭控金山縣屬張堰鎭同泰森鹹貨店積欠貨錢二百五十千等情晚縣主汪瑶庭大令升堂研訊朱供小的店内與同泰森往來原由掮客某甲薦保現被欠去錢一百五十千求恩追給同泰森主人盧狄雲供同泰森向係姚姓所開後因虧本盤與小的接開所欠治下衡源貨價姚旣不認祇得由小的措償惟求减折以恤商艱大令飭交妥人保出限兩月内如數歸償○金晉發糾同華阿二假冐二十三七鋪汛捕在北新涇拘獲竊賊得賄縱逃復同事主索取酬儀控經巡防局員某君飭勇拘獲解送至縣前晚大令升堂研訊金華同供小的受人之愚以後不敢再犯叩乞施恩大令判令將金責二百板華一百板枷號北親涇示衆○前日船户趙妹郎扭控陳阿福積欠洋銀等情大令研訊之下趙供小的有船　艘爲人裝運貨物租有船廠以便修船雇令木匠陳阿福在廠看守詎知陳攬修他人之船私向新順記木行賒取木料計洋銀五百餘元新順記執事人指爲小的所欠遣其夥唐志祥坐索並將船廠封閉不得已扭陳到案求卽訊追陳供前由王賈張三姓雇令小的修船故向新順記木行賒取木料以前曾爲新順記修船三艘計工料洋銀二百餘元除去此欵僅欠三百元俟王等各船修竣應收工料洋銀七百餘元儘可理償惟求寛限大令飭交人保出先償木行價銀 
[馬路工程局瑣案]  
　　縣捕夥役陸阿二查見余德才用小車裝運棉花形跡可疑因之拘入捕房捕頭立卽轉解馬路工程局總辦翁子文太守倩襄讞委員黄衡堂二尹研訊陸禀稱小的在上海縣署捕役曹勝處爲夥余所運棉花來自浦東頗多疑竇向之查問反被指爲訛詐尚求明鑒余供昨日元昌行主僱小的承裝此花未知來歴二尹令將棉花存局聽候查明以便覆訊○安康小客棧司帳人朱其仁扭趙保生至捕房訴稱被欠棧資洋銀三十五元等情捕頭立卽轉解工程局黄二尹研訊之下斷令趙速將所欠如數歸還 
[仁濟醫館紀事]  
　　前日午後泥水匠蔡連生在某處工作偶一不愼從高墜下致傷左足某號巡街捕見之急雇車送入仁濟醫館求治○馬夫李有根不知如何跌傷腰際及足由巡街捕雇車送入仁濟醫館求治 
[法租界捕房紀事]  
　　小東門外新寄園烟館值堂人某甲前因烟客某乙將脚踏車抵去銀表金磅等物久不取贖遂將車送入捕房捕頭允俟乙來領時追還各特昨日英界某包探投捕房聲稱此車係英界某姓所失請卽領回以便歸還原主捕頭許之○安徽祁門縣某大令家丁華某請假回杭州原籍由蕪湖附吉和輪船來滬投宿名利客棧前晚失去衣服數件洋銀數十元因卽投報捕房請爲查緝捕頭允之立派包探前往勘視 
[美租界捕房紀事]  
　　前晚小竊張寳張寳榮掩入新記浜路第七十二號門牌顧銀桂家竊取棉被等物適爲包探朱桂生所見連贓帶入捕房捕頭令押候解送公堂禀請讞員鄧鳴謙司馬訊辦○昨晨妙手空空兒嚴阿瑞混入南潯路第四十七號門牌王吉成家竊取布被經包探顧福其查獲連贓解入捕房捕頭令押候解送公堂禀請懲辦 
 
 

Page 10

 
 
[官報]  
　　九月十一日劉鹺尹錫綸銷北鹽馬鹺尉德培起復回淮十二日谷鹺尹應祥辭赴四浦差十三日倪鹺尹鍾早委泰屬聽差十四日江蘇候補道劉觀察營衍公幹抵揚蔡鹺尉琪汪鹺尉時炤均委泰屬聽差儀徴縣胡大令希林到揚公幹十五日譚分轉信鈞銷海屬查災彭分轉世祺辭赴省總辦淮北鹽務陳觀察桂森公幹過揭十六日劉鹺尹錫綸辭回周莊卡陳鹺尹鎔委運功鹽蔡鹺尉琪辭赴泰屬　差白分轉到舊港總巡差龍分轉銷舊港總巡差十七日署海州直隸州德直判存缷　回省過揚彭鹺尹長慶委淮北太平局差 
 
 
 

Page 11

 
 
   
 
 

Page 12

 
 
   
 
 

Page 13

 
 
之缺俾得專心調理奴才雖氣血早衰年齒未暮倘得醫治就痊再當泥首宮門求賞差使所有奴才因久病懇請開缺緣由謹具摺上陳伏乞皇太后皇上鑒謹奏奉旨欽此 
鄂撫端奏特參疏防監犯越獄之管獄官摺 [X>初二日頭品頂戴兼署湖廣總督湖北巡撫奴才端方跪奏爲特叅疏防監犯越獄之管獄官恭摺仰祈聖鑒事竊據署枝江縣知縣李發宜禀報該縣奉府委赴宜都縣會算交盤公出於光緒二十九年七月初二日在差次接據署典史葉世昌禀稱七月初一日夜三更以後風雨交作禁卒人等困倦睡熟詎監犯黄么卽德林乘間扭斷鐐銬扳脱栅欄翻墻逃逸追捕無蹤等情當卽星馳回縣選差嚴緝一面親詣監所　明情形訊據刑禁人等供無賄縱情弊卷查黄么卽德林係聽從王紹廷行竊被獲回脱拒殺事主趙泳梅身死案内審依竊盜拒捕殺人故縱帮毆刃傷例擬絞監候奉准部覆入於本年秋審擬請情實之犯現仍設法嚴拿等情據此查監獄重地防範不容稍懈乃該管獄官於印官公出期内漫不經心以致情實絞犯黄么卽德林越獄脱逃實非尋常疏忽可比據署湖北布政使岑春蓂署按察使繼昌會詳請參前來相應請旨將管獄官署枝江縣典史葉世昌革職拿問有獄官署枝江縣知縣准補漢陽縣知縣李發宜奉委先期公出應請照例暫行免議候限滿有無獲犯再行分别辦理除咨部將該犯黄么於秋審册内扣除一面將該典史先行撤任提同刑禁人等至省飭發武昌府研審有無鬆刑賄縱情弊按委懲辦並飭嚴緝該犯黄么卽德林務獲究報外理合恭摺具陳伏乞皇太后皇上聖鑒訓示再湖廣總督係奴才兼署毋庸列銜合併陳明謹奏奉硃批另有旨欽此 
兼湖廣總督端奏保薦道員送部此見片 [X>初二日端方片再二品頂戴河南特用道桑寳前經咨留湖北差委旋經本任督臣張之洞會同奴才奏派總辦農務學堂並附片奏保送部引見光緒二十八年十一月初九日奉硃批桑寳著送部引見欽此嗣因日本開辦博覽會江楚派員令辦品物前赴日本入會當派該員挑選工藝學堂優等學生帶赴日本考察工藝查詢學務精審周詳有條不紊現已差竣回鄂並無經手未完事件自應遵旨給咨送部引見查該員桑寳才猷練達識慮開通辦理洋務洞中肯棨實爲道員中不可多得之才應如何量予擢用之處出自逾格鴻慈除咨部查照外謹附片具陳伏仡聖鑒謹奏奉硃批知道了欽此皖撫聶奏報交卸皖撫篆務摺 [X>初二日頭品頂戴調補浙江巡撫安徽巡撫臣聶緝槼跪奏爲恭報微臣交卸撫篆日期恭摺具陳仰祈聖鑒事竊臣欽奉上諭調補浙江巡撫當經具摺叩謝天恩並籲懇階見奉硃批毋庸來見欽此欽遵在案兹新任撫臣誠勳業已到皖於八月初六日將安徽巡撫兼提督銜銀關防蕪湖關監督關防各一顆並王命旗牌律例文卷等件委員齎送新任撫臣誠勳接收任事臣於是日交卸卽朿裝赴浙接任視事以重職守所有微臣交卸安徽撫篆日期理合恭摺奏報伏乞皇太后　上聖鑒謹奏奉硃批知道了欽此 
新任皖撫誠奏報到皖接印任事摺 [X>初二日頭品頂戴安徽巡撫奴才誠勳跪奏爲恭報奴才到皖接篆日期叩謝天恩仰祈聖鑒事竊奴才恭膺簡命補授安徽巡撫遵旨入都仰蒙召見三次訓示周詳並經隨班祝嘏疉邀恩賞荷隆施之逾格切感悚以難名陛辭後束裝起程由天津航海至滬泝江而上先至江寗與兩江總督魏光燾晤商一切於八月初四日行抵安慶省城初六日准調任浙江撫臣聶緝槼派委安慶府知府桂鍈撫標中軍叅將尹嗣興恭齎安徽巡撫兼提督銜關防蕪湖監督關防各一顆曁王命旗牌文卷等項前來奴才當卽恭設香案望闕叩頭謝恩祇領任事查皖省地居種要年來物力凋敝民氣囂張措施非易當此時艱孔亟力圖富强尤宜愼始稽終實事求是舉凡練兵籌餉察吏安民外固邦交内端士習在在均關緊要奴才愚昧懼弗克勝惟有殫竭血誠認眞整頓遇有重要事件隨時與督臣會商妥辦固不敢過於操切亦不敢稍涉因循冀仰答高厚鴻慈於萬一所有奴才到皖接篆日期並感激下忱理合恭摺具奏叩謝天恩伏乞皇太后皇上聖鑒謹奏奉硃批知道了欽此 
東撫周奏陳明留省各員免繳離任銀兩緣由片 [X>初三日周馥片再臣前因山東事務殷繁需員佐理奏請將在任候補知府直永定河北岸同知郭朂在任候補同知永定河南上汛　州州同潘煜在任候補同知永定河南六工覇州州判陳慶蕃在任候補知縣直天津縣管河縣丞支兆熊在任候補直州知州直延慶州知州袁世承等開去底缺以原有候補升階留於山東事酌量補用聲明免繳離任等項銀兩以示體恤欽奉硃批著照所請該部知道欽此欽遵轉行查照旋經部議飭令補繳辭省並分發銀兩赴部引見後方准以升階序補等因咨行到臣卽經轉行在案兹據郭朂等聨名禀稱該員等前在直需次每年本屬清苦得缺後適遭庚子之變廉俸所入蕩然一空應繳離省等項銀兩實係無力補繳查分省補用道楊晟經前撫臣袁世凱奏調山東補用免繳離省銀兩經部核准有案該員等事同一律應請援案免其補繳等情會禀前來臣查該員等本係有缺人員因公開去底缺以升階候補已屬冋隅若令補繳離省等項銀兩與報捐離省改指他省者何異旣經欽奉特旨免其補繳自應欽遵辦理相應仰懇天恩敕部遵照前旨將郭朂等五員應繳離省分發銀兩免其補繳以示體恤再該員等現在委辦河工正資得力未例遽易生手應請俟升階補缺後再行送部引見以符定章除咨吏部户部查照外理合附片陳請伏乞聖鑒謹示謹奏奉硃批著照所請該部知道欽此 
兼湖廣總督端奏湖北襄陽等府州收解淮鹽釐錢數目摺 [X>初三日 
 

Page 14

 
 
頭品頂戴兼署湖廣總督湖北巡撫奴才端方跪奏爲湖北襄陽等府州光緒二十八年分收解淮鹽釐錢數目恭摺具陳仰祈聖鑒事竊照湖北襄陽鄖陽安陸荆州宜昌五府及荆門州曁湖南澧州前於同治十年奏定川淮二鹽分界行銷光緒九年經前兩江督臣左宗棠奏准樊城沙巿岳口螺山等處設立局店試辦分銷所收淮釐按照川鹽章程津貼鄂餉就中仍照川鹽加課數目扣四分半解淮錢文旋　湖北督銷淮鹽局會同湖北鹽道籌議照川税正課加課公費三項數目併計每斤共應收錢十八文其中加課五文淮鄂各軍分解應以十五文半歸楚二文半歸淮歸楚者徑解鹽道查收撥解善後局自充餉所有鄂省經收湖北督銷淮鹽局報樊沙等局店自光緒九年十月開設起至二十七年十二月分止淮釐錢數並澧州沙巿子店停銷淮鹽截清停收前項錢文日期業經各前督臣及奴才隨時奏報在案兹據署湖北鹽法武昌道梁鼎芬詳稱湖北督銷淮鹽局移解樊城沙巿等局店光緒二十八年所收釐錢共售鹽四十二批三十三引半計二千一百三十三引半照川税章程收正課錢一萬四千七百二十一串一百五十文加課錢六千四百串五百文公費錢一千九百二十串一百五十文除加課錢文由局截半分解金陵防營支應局核收公費錢文留半歸外分五成公費項下入收另報外其正課全項同加課解鄂一半及公費一半充餉錢九百六十串七百五十文均解交善後局充餉等情詳請奏咨前來奴才覆核無異除咨部查照外理合恭摺具陳伏乞皇太后皇上聖鑒謹奏奉硃批户部知道欽此 
[兼湖廣總督端]  
　　奏報宜昌川鹽局抽收川鹽正課加課及糧餉加價錢文數目摺初三日 
頭品頂戴兼署湖廣總督湖北巡撫奴才端方跪奏爲光緒二十九年春委分宜昌川鹽局抽收川鹽正課加課及糧餉加價錢文數目恭摺仰祈聖鑒事竊照湖北宜昌川鹽局抽課濟餉所有光緒二十八年冬季分抽收鹽課錢文數目業經恭摺具奏在案查前准部咨議覆編修張百熙奏籌餉各條内令安襄鄖荆等府州運銷川鹽每斤加收錢二文隨同正加課按季奏報以資查考等因歴經遵照辦理兹據署湖北鹽法武昌道梁鼎芬將光緒二十九年春季分抽收鹽課錢文數目開報前來奴才覆加查核宜昌川鹽局光緒二十九年正月分抽收正課錢七萬四千六百二十七串一百三十四文提京餉銀三萬兩錢三千五百串文加課錢三萬二千四百四十六串五百八十文籌餉加價錢一萬二千九百七十八串六百三十二文二月分抽收正課錢六萬二千五百五十四串一百三十五文内提京餉銀二萬兩錢七千串文加課錢二萬七千一百九十七串四百五十文籌餉加價錢一萬八百七十八串九百八十文三月分抽收正課錢六萬八千六百四十五串六百四文五毫内提京餉銀二萬兩錢七千串文加課錢二萬九千八百四十五串九百一十五文籌餉加價錢一萬一千九百三十八串三百六十六文除籌餉加價錢文遵照部撥留備解還俄法英德四國洋欵本息外其正課全項同歸鄂一半加課亦照部咨解交税務司抵還洋欵由道在撥補鹽釐欵内撥還連向節省五成公費分别撥解京餉荆州滿營兵餉水師月餉餘則盡數由道移解善後局接濟軍餉除解支細數截清造册咨部外理合恭摺具陳伏乞皇太后皇上聖鑒謹奏奉硃批户部知道欽此 
[山東學政尹]  
　　奏爲代辦監臨查無弊竇並報出闈日期摺 [X>初三日代辦監臨山東學政臣尹銘綬跪奏爲山東鄉試三塲完竣查無弊竇並報出闈日期恭摺仰祈聖鑒事竊查乾隆九年八月初九目内閣欽奉上諭各省科塲懷挾之弊朕已降旨令該省監臨提調照京師今科之例嚴行搜檢務使諸弊肅清以襄大典嗣後每科有無懷挾及查出懷挾若干俱著該督撫具摺奏聞欽此聖訓煌煌歴經欽遵辦理今年山東癸卯恩科鄉試由臣代辦監臨業將入闈日期奏報在案自八月初六日查點軍役起至十六日三塲交卷完畢欽遵諭旨督同提調署濟東泰武臨道潘延祖監試試用道恩鍾率内外派定官弁逐層搜檢不許夾帶片紙隻子扃闈以後晝夜巡查每場封門出題後臣與提調監臨輪流在至公堂監塲鈐印號戳由外簾各員經理不准假手吏胥復專委幹員分路守力梭巡各塲士子皆守規矩並無傳遞頂冐諸弊十六日三塲完竣十七日辦理繙譯鄉試事宜十八日扃試十九日交卷旋卽委員將繙譯試卷交部並督率彌封官將本省鄉試卷嚴密封送入内簾臣循例於二十日出闈現在尚未揭曉闈中各事由臣交與提調監試認眞辦理毋稍疏懈所有山東鄉試三場完竣查無弊竇並監臨出闈日期遵旨改題爲奏恭摺具陳伏乞皇太后皇上聖鑒謹奏奉硃批知道了欽此 
[山東巡撫周]  
　　奏已故運司遺愛在民懇恩宣付國史館立傳摺 [X>初三日頭品頂戴兵部尚書銜山東巡撫臣周馥跪奏爲已故運司戰攻卓著遺愛在民據情籲懇天恩宣付史館立傳並請附祀大學士臣李鴻章專祠以彰勞勩恭摺仰祈聖鑒事竊據布政使胡廷幹詳稱轉據濟南府知府徐世光署歴城縣知縣楊學淵具詳據在籍紳士前翰林院編修孔祥霖五吕卿銜翰林院庶吉土宋書升候選道前貴州石阡府知府吳壽齡指分江蘇補用道孟繼笙等十人聨各呈稱已故候補鹽運使李昭慶係原任大學士直總督李鴻章胞弟從征髮捻各匪疉奏膚攻積勞盡瘁當經前兩江總督李宗羲前江蘇巡撫張樹聲專摺具奏同治十二年八月二十日欽奉上諭李宗羲張樹聲奏已故運司功續卓著懇請優卹一摺已故候補鹽運使李昭慶於同治元年髮逆竄擾安徽時督軍屏蔽沿江一帶甚爲得力旋隨李鴻章勦辦捻逆轉戰湖北河南安徽山東等處前後在營十餘年功績懋著兹因積勞病故殊深憫惜李昭慶著加恩照軍營立功後病故例從優議卹該部知道欽此仰見朝廷褒卹有功無微不至查該故運司少負奇氣韜略素優同治年李鴻章統領淮軍駐滬布置該故運司親履行間運籌帷幄是年各髮逆竄擾皖北占据和州含山巢縣前兩江總督曾國藩檄令該故運司督帶樹字五營馳守無爲州城以偏師獨當一面迎頭截堵力遏狂氛是爲該故運司立功之始自兹以後隨兄督戰攻克太倉崑山解常熟之圍規復蘇州善城常州府城並出境援剿嘉興嘉善楓涇西塘諸城隘皆躬冐矢右靡役不從轉戰蘇浙間三歴寒暑而粤匪寢平同治四年曾國藩奉 
 
