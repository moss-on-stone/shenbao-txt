# 1918 - 200 - 4916323

 

Page 1

 
 
   
 
 

Page 2

 
 
   
 
 

Page 3

 
 
時評 
[顧忌（四）（冷）]  
　　所謂世間最後之裁判者何也即此無顧忌之行爲斷不能平治其國家而國家久不平治全國人民斷不能能置勿問也不能永置勿問則必各盡其心力使彼無顧忌者終必有所顧忌而止 
　　是故以我測之今日以前所謂無顧忌之時代也今日以後將入於使無所顧忌者知有顧忌之時代也我人試思之政府與官吏之所以得成爲政府與官吏者孰成这人民成之也我國人民非全無知覺者特非至最急要之時不肯輕以發僨耳今又將近其時矣是說也我於袁氏製帝之時嘗一發表今乃仍抱此意也 
[命令]  
　　七月二十上日大總統令任命姚震兼充高等捕獲審檢廳廳長此令 
　　又令任命余棨昌兼充高等捕獲審檢廳首席評事此令 
　　又令任命李景圻李祖虞爲大理院庭長朱學曾署大理院庭長此令 
　　又令任命高士儐爲吉林陸軍第四混成旅旅長曹志馴爲步兵第一圑圑長劉煥章爲第二圑圑長此令 
　　又令陸軍總長段芝貴呈請任命王明謙爲吉林陸軍第四混成旅步兵第一圑第一營營長祝銘爲第二營營長劉順和爲第三營營長黄炳善爲步兵第二圑第一營營長王振庠爲第二營營長張玉峯爲第三營營長均照准此令 
　　又令前郵政總辦帛黎於前清同治年間來華由福州船政學堂敎員改派海關帮辦薦升稅務司辦理郵政其一切規畫實爲郵務發展之始基自派充郵政總辦後悉心經理勞勩尤著前因年邁多病請假回國就醫兹據交通部呈稱該前總辦在籍病故追念前勞實堪軫惜著給予治喪費二千圓以示優異餘如所擬辦理此令 
　　又令蒙藏院總裁貢桑諾爾布呈繙譯官張文懇請辭職應照准此令 
　　七月二十五日大總統令派徐維震充司法官懲戒委員會委員此令 
　　又令參謀總長蔭昌呈直隸督軍公署參謀長趙玉珂呈請辭職趙玉珂准免本職此令 
　　又令任命劉啓垣爲直隸督軍公署參謀長此令 
又令敎育總長傅增湘呈請任命徐鴻寶爲秘書應照准此令又令陸軍總長段芝貴呈准正黄旗漢軍都統載潤咨請以祖光璧陛補參領張恩蔭陞補副参領陳吉安陞補印務章京周廣善徐連慶陞補公中佐領均照准此令 
　　又令陸軍總長段芝貴呈准察哈爾都統男中玉咨請以索特諾木訪濟勒陞補公中佐領應照准此令 
[專電]  
　　北京電我外部以出兵海參崴通告夁商各國後已得駐英法美等各使覆電贊成日本林駐使亦表示同意現正商運輸法（二十六日下午一鐘） 
　　北京電政府决自南苑第九師揀組一混成圑遣赴海參崴三上日内出發海埠關於軍事方面之外交由參戰督辦處辦理（二十五日下午八鐘） 
　　北京電二十五閣議國防要點有四（甲）電令黑督調查邊情及行軍運餉要道（乙）恰克圖爲通俄總路加駐重兵（丙）敷設自呼至恰輕便鐵道以利軍行（丁）在齊齊哈爾組國防總司令部結果惟丙項决從緩議餘通過並以鮑貴卿任國防總司令（二十六日上午十一鐘） 
　　北京電副經略使任命今日可决定（二十五日下午三鐘） 
　　北京電外部因常德北兵傷及日僑案答復日使現已分電張督馮旅嚴束軍士以後斷無此等情事（二十六日上午十一鐘） 
　　北京電安福部招待新議員費撥出三十萬指定中西旅館並賃城内大厦多處爲招待所辦法分大中小三等大議員獨住一屋中議員合數人共一屋小議員則令分住各招待所 
　　（二十六日上午十一鐘） 
　　北京電政府優待新議員火車一律免費昨又能令以八月十日爲期逾限不能受上待遇 
　　（二十六日上午十一鐘） 
　　北京電京師將設博古院已由内部呈准籌辦（二十六日上午十一鐘） 
　　北京電龍濟光所招振武新軍第一批開往浦口轉贛赴粤 
　　（二十六日上午十一鐘） 
[外電]  
　　北京電倫敦施公使巴黎胡公使關於出兵西比利亞事均來覆電謂英法政府歡迎中國參與此舉華盛頓顧公使亦來覆電謂美政府已表示願以軍械子彈供給中國東京章公使來電僅述及關於該問題之東京經過事實但未云及日政府之態度内閣今日復開會討論出兵問題宣讀郭宗熙電文謂霍爾瓦特將軍已允華兵用中東鐵路且議以此事照會協約國（二十五日）英文滬報 
　　華盛頓電美政府已允銀行家貸欵與中政府惟須中政府取銷現商訂未决之各借欵及嗣後凡有借欵概須由美英法日四國銀行家匀攤供給美國銀行家今擬貸與中國之借欵尙未商定詳細條件惟其數大約在美金洋五十兆元左右（二十四日） 
　　北京電戕害英國姜敎士案之罪犯二名在海門審訊後已於七月二十四日在寗皮英領事裴拉特君之前鎗决 
　　（二十五日） 
　　海參崴電此間西比利亞政府之人員大經更動烏蘇里之哥薩克已加入却克軍西比利亞東部这却克軍現準備向伊爾庫次克進發斯巴斯加亞一役却克軍得六月二十一日之甸牙利某報一份中載德皇與粤皇署名之命令諭德粤匈戰俘均當爲祖國出力苟如是則他日歸至故里必有厚賞違令者必加嚴懲並已撥馬克三百兆枚以充調查叛國兵士之經費（二十四日）以上路透電 
　　北京電政府得駐在日英美法中國公使來電知以上諸國均贊成中國海參崴出兵之舉因此　不日將由陸路輸送駐南苑之第九師之混成一圑前往海參崴現正與日本交涉擬假南滿洲鐵路火車 
裝兵（二十六日） 
　　北京電日前政府曾將海參崴出兵事通告日本林公使昨得林公使之回答云對於此事並無異議 
　　（二十六日） 
　　漢口電湖北參議院議員選舉事於二十四日告竣其開票之結果安福系又佔全勝（二十五日） 
　　漢口電因中央督催及南軍之活動張懷芝遂派幕僚往前敵各司令處疏通意思並二十三日命令任命奉天軍師長孫烈臣爲援粤總指揮官安武軍頭領馬聯甲爲左翼司令第六昆成旅長張宗昌爲右翼司令悉歸吳佩孚指揮速所守爲攻肅清全湘再努力進擊廣東以絶亂源云云（二十五日） 
　　東京電定例内閣會議今日在首相官邸開會招致島村海軍軍令部長田中參謀决長中村鐵道院總裁聰取關於軍事運輸上諸般之說明並協議出兵問題及其他各事項 
　　（二十五日） 
　　東京電　玉縣内務部長成毛基雄氏外齊藤高柳沼池小田各公立學校敎諭等奉命前往中國（二十五日） 
　　東京電在京中之中村關東都督今日起程回任 
　　（二十五日） 
　　東京電西園寺侯今日往伊香保避署（二十五日） 
　　東京電美國復歸銀行圑問題於向來之關係及其他理由觀測者謂美國將以日本爲交涉主體從事商議亦未可知云（二十五日） 
　　東京電據某方面報云過激派退却至斯哈斯卡耶附近之際因破壞屋逹爾卡河橋梁致却克軍之主力不能北進云 
　　（二十五日） 
　　東京電大島陸相於今晨入覲日皇伏奏軍事上重要之事項（二十五日） 
　　以上東方通信社電 
　　東京電憲政會以政府旣企圖自主的出兵而復抛擲其主張已發表糾彈其晏然失態之意見書（二十六日） 
　　東京電法學博士松崎藏之助氏受朝鮮銀行之囑托將赴滿蒙地方視察該地經濟狀態而尤將注重於外蒙古之視察（二十六日） 
　　以上共同通信社電 
[戰電]  
　　倫敦電今晨海格將軍報稱英軍夜在布柯南面襲敵俘虜十八人又在亞爾貝爾襲敵俘虜若干人敵軍在貝土恩東北襲擊受挫陣線北段敵砲隊殊爲活動今晚報稱今晨伊泊爾境之敵軍發砲猛轟昨日因有風雨無天空戰事 
　　（二十四日） 
　　巴黎電今日下午公報云夜間瑪恩河與愛恩河間及柯爾東叢林與皇叢林間砲戰大爲活動昨晚九時德罼在佛里尼境反攻屢次進撲均爲法軍擊退法軍陣地安然無恙陣線餘處無重要戰事（二十四日） 
　　倫敦電法國軍事專家謂法軍今於芒第第愛北面控制經過亞佛河與洛瓦葉河間高原通亞米安之諸道路且於所占之三村置重砲隊保護沿洛瓦葉河流域通亞米安之鐵路使免爲敵軍轟擊（二十四日） 
　　巴黎電德皇太子今仍調大軍助戰以期儘力延緩福煦將軍回擊意中之結果即委棄蘇瓦松瑪恩河萊姆　成之凸隅是也德軍刻仍於凸隅之兩邊奮死抵禦然協約軍昨復得有進步而於蘇瓦松南面陣地哇克河兩岸及瑪恩河北岸尤爲得利約爾項勒橋端陣地業已放寛而鞏固之法英罼且在瑪恩河與萊姆間續得進步在安特河與佛里尼間得地約一英里敵軍損失異常重大特白萊將軍所統之法幂在某地點奮勇進攻得地約二英里其所占之地瞭望頗遠嘗經敵軍固防與將來戰事頗關重要（二十四日） 
倫敦電今日下午法罼大本營路透訪員電稱今晨英軍在環繞佛里尼之叢林續得進步所占之地甚關重要法軍亦仍在德軍所守凸隅西邊竭方進逼（二十四日） 
　　巴黎電巴爾幹法軍大本營公報云阿爾巴尼亞之法軍接戰以來已完全佔有控制台伏里可右岸之山地法軍且佔據左岸化爾太河與台伏里河交點以上之各村俘虜六百四十二人法罼死傷甚少阿爾巴尼亞之法軍近兩月來以寡敵衆所至勝利法軍有時戰於雪中有時戰於烈日之下 
　　（二十四日） 
　　華盛頓電海軍總長台尼爾斯氏宣稱美國海軍將士今已逹五十萬零三千七百二十九人國會重行召集時陸軍總長巴克氏將提出修改徵兵年歲條陳（二十三日） 
　　倫敦電海軍部發表關於商船噸位沉失之宣言　是徵敵潛艇之危害業已大減據稱六月份世界商船噸位共沉失二十七萬五千六百二十九毛噸其中英國佔十六萬一千零六十二噸協約國與中立國佔十一萬四千五百六十七噸以今年各月沉失之數逐一比較这則毎月約減八萬一千九百零五噸若於上年六月份相較則本年六月份世界商船噸位之損失已減少上十三萬七千零九十二噸英船損失所減之數佔二十七萬三千三百三十三噸（二十四日） 
　　倫敦電英皇現至某海軍要港校閱空前强盛之海軍各軍艦首尾相接其線長逾二十二英里軍力之强可以想見美軍艦亦參列其間英皇乘驅逐艦沿軍艦陣線駛過歡呼之聲不絶於耳校閱旣畢登英國旗艦行授勳章禮英美將士以勇績得賞者頗多繼復登美國旗艦游閱一過卒乃宴於英國旗艦（二十四日） 
　　倫敦電鈕登貴族今日在上議院宣稱英德交換俘虜條約範圍甚廣戰士與平民之交換者爲數甚多且涉及待遇俘虜等事該約殊難從速調印中有多點尙須大加考慮而德國之顧慮亦足延緩之惟英政府現正竭力使之速行調印云 
　　（二十四日） 
　　倫敦電路透電社得悉葡國總統於國便召集日演說極言葡國之忠於協約國主義且引述協約國政府信任葡國之證據英政府近照會葡政府願將駐葡京英國代表升爲大使此尤爲特點云（二十三日） 
　　華盛頓電中美洪都拉斯國已懊德宣戰（二十四日） 
要聞一 
[北京特别通信（一七九）（飄萍）]  
　　出兵問題與國防問題 
　　對於政府政策之評論 
　　關敎協約國此次共同出兵問題愚於前函旣略有所陳述兹以欲使國人明於此種問題之眞相研究今後處置这方略因再就出兵問題與國防問題分别言之請讀者諸君加以注意 
　　目今之所謂出兵問題者第一須認定此項問題之上無論何時不能離去（協商國共同一致）七字之標幟第二須認定此項問題之上無論何時不能加以（中日）兩字之標幟蓋協商國云者包含中英美法日俄等於一名詞之内其共同一致之行動乃所以解决關係世界大戰局之一部之東亞問題非中日兩國間所可自相授受之私事也此種觀念旣先明瞭今後處置之方法乃可以有條不紊免除無謂之糾纷至於協商各國之中兵數孰爲稍多義務孰爲稍重則猶之一家兄弟共同對外以禦侮誰執何項任務誰携何項利器皆出於兄弟協議一致之公意絶不容有孰利孰害之觀念攙入其間此無論中國日本與其他諸國所應始終堅持而不變者我政府不可絲毫軼出於上述範圍之外此愚所欲請讀者諸君愼重注意者一也 
　　以上所言關於共同出兵之根本之義旣已確立再進述因共同出兵問題而發生之各項手續其最要者爲運輸問題通過問題例如英美由香港及斐列賓送兵至海參崴日本或某國執運送之勞我國由北京或某地送兵至海參崴應由南滿鐵路或海道輸送則誰爲便利者誰擔其任務無論何國易地則皆然猶之兄弟同出禦侮應如何布置爲易逹於公共之目的絶不容有絲毫較量權利義務之觀念攙入其間此亦無論中國日本與其他諸國所宜共諒而不渝者愚所欲請我國政府及讀者諸君愼重注意者又其一也 
　　共同出兵問題之精神如此與此問題純然釐而爲二者則有我國國防問題國防兩字之意義即古人所言設險守國其任務爲戰獨而非共同且計畫及於一國之周圍而非專注於一目的地者惟我國目前最重要之方面如蒙古如東三省皆有特别設防这必在此則政府所當認定爲一已之任務絶不容有絲毫依賴之心又如兄弟數人一方旣合力以對外一方又宜嚴鍵門戸以備他盜这出入與非常與共同之動作旣不相背又不能相混者也此國人所宜注意之事又一也 
　　愚旣以理論詳釋上述之兩項問題因從事實上評論政府此次所定之政策大凡評論内政與評論對外政策應另用兩副眼光否則不離黨見之窠臼爲害國家决非淺鮮此次政府所定政策之詳情尙未可以明白宣布以前日閣議之内容言之其以共同出兵問題與國防問題劃分爲二大致可云無誤即一方緊握與協商國共同一致之標幟送兵於共同目的地之海參崴（昨函略有誤點）一方則以一已之任務對於滿洲里及庫倫等處地方依守土長官之請着着增防是也果能本此主義以充分實行則彼足爲中日國交障碍引起國人懷疑之中日軍事協定可無須使之見諸事實備而不用以打消無數危機實中日兩國之幸事此愚之平言且私衷所永遠希望者也 
　　雖然吾書旣竟乃發生無限之感慨使我國而無内訌或内訌而至此立見平息則我國在國際兄弟之林可以與東亞相接壞之資格多盡其義務以增進在世界上之榮譽與地位而對於國防之布置亦可以綽有餘裕完全辭謝他人爲我分任之盛心今則恐不可能以後問題之發生正未有艾此則政府對内主戰與國民柔弱無能之罪又愚所不得不垂涕而道其禍患之或至與夫來日之大難者矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[聯合出兵與軍事協定之關係]  
　　出兵問題連日國務會議參陸處會議以及軍事外交聯席會議迭經開會密商至二十三日閣議乃正式决定如下（一）决定與各國聯合出兵（二）决定先派兵一千名赴海參崴（三）决定由吉林方面抽撥（或云將由魏宗瀚所部之第九師中抽編一混成圑另由吉黑兩省參加騎砲兵各兩連）至出發程序以及進行手續均尙未經商定參陸兩部迭經會商其中最重要而必須先决者尙有二事即（一）出兵所需特别經費應先撥定（二）出兵海參崴是否取道中理鐵路逕入俄境抑須由海路繞越如由中東鐵路逕入俄境應先向霍爾瓦特商取同意如由海路繞越應先預備軍艦此項要案預備提出下次閣議取决 
　　日本外交軍事當局曾向我國當局表示意思促我向滿洲里蒙古新疆方面注意謂俄國激黨必將在滿洲里蒙古新疆等處肆擾云云意似預爲將來中日共同出兵之地但現在所决定者確係與協商各國一致行動與中日間前訂之軍事協定毫不相干而日人方面乃有謂亦須適用此項規定者其言殊可注意也 
　　歐西某外交家述各國對於我國現在態度之意見謂此次協商或这共同出兵所以表示一致之行動中國旣爲參戰之一員又有維持東亞治安之義務其出兵當然爲協商國所一致歡迎外間傳說日本有不願中國出兵之意此殆揣測或中傷之語日本在國際之道義上及與協商一致之情誼上亦應不至有反對中國出兵之理云云 
　　某要人云此次旣决定出兵以海參崴一隅爲範圍目的旣小所需軍隊自亦減少外間傳說之中國出一師日本遣四師圑已成過去之陳說非確符現狀者也各國兵數大概中國至多出一混成旅日本至多一師圑英軍約一千法國五六百美國尙無確數（美國提案係七千）但當較英國稍多英美諸軍隊皆遵海道直趨海參崴日本任運輸之責但以目下船腹而論載此少數軍隊已非輕而易舉矣至於西伯利亞方面近來消息梗滯海參崴恰克圖與哈爾濱之電信近已不通故出兵範圍是否有擴充至該方面之必要尙難逆料須視俄國亂事之現象再取决於協商諸國以定進止至於中日共同出兵之新協約尙不援用迨出兵範圍擴大則有與此协約相關係之機會亦未可知 
某軍事家云西伯利亞出兵之程度及範圍雖無詳記之自由但日本政府基於美國之提議爲援助捷克軍將派兵於海參崴以外之某地點是日本兵於中國領土（卽北滿）勢所不免惟日本兵果眞出動於該地方自當與目下出動於該方面之中國兵共同行動而中國在該方面所設之電線及交通機關亦必須利用之縱令此次出兵僅基於美國之提議與中國無何等交涉而將來亦須遵用中日軍事協約惟中國即與日本共同出兵似爲時尙早中國政府爲應斯時機之必要曾預設參戰督辦處從事編練新軍而目下南北正互相對峙之際軍費籌畫又極形困難之時其與日本共同出兵一事誠非易易云云此又一說也 
　　政府方面報紙云出兵問題現因美國及協約方面不甘落日本之後均認出兵前往崴埠是以此次出兵我國認爲與日美及协約國共同之動作而不能認爲與日本履行協定條件之動作此中界　一分　則　　等於日本之　　 
　　所關極爲重要連日會議結果議定先派一二千人與各國所調之兵協同前往崴埠至於西比利亞方面則成别一問題俟諸異日聞已分電各國駐使探詢各政府意旨俟覆電到後立即實行所派之兵遣將於第九師中遴選一部以該師中下級官長所受軍事敎育較爲完全故也至日本近因出兵問題激起内閣之爭論顯係該國武人派大規樸出兵之失敗我國現以外交趨勢對於派兵赴海參崴一節未便偏顧日本故參戰處之新决定實與英法意美爲共同行動但關於蒙古新疆之出兵西伯利亞當局仍事劃清介限頗有嚴守中日協約之决心又聞我國前派與日本互換情報之委員岳開先已於二十日赴日參謀部履行職務日委員齋藤近亦到我參謀部則似中日協約業已實行其一部分矣 
　　我國决定派兵赴威并定由魏宗翰所部抽調若干派往各節業載前報兹聞此次赴威野戰軍隊業已編就昨陸部特派委員赴南苑檢查被命出動之范圑及附屬各軍隊聞魏師所部已得動員令者爲一混成圑與俄國之（抱各烏尼克）混成聯隊兵力相等昨午參戰處會議討論運輸方法聞擬用火車運送以資便捷惟有人提議此項軍隊可由吉林之琿春卡倫進兵經諾烏幾司克（距琿春九十里距海參崴一日半行程）以至東海濱省則可節省運輸費云云分竟如何取道目下尙未决定惟派兵之舉則已成事實矣中日兩國現關於出兵西伯利亞之交涉目下力守秘密惟聞政府擬將日本軍隊通過中國領土之辦法先行議妥也 
[西比利亞之前途]  
　　俄人勿自分裂 
　　與協約國速除激黨 
　　字林報十二日哈爾濱通訊云數日前有留心俄國政治熟知此間政情者曾語記者謂霍爾瓦特將軍將不承認海參威所組織且爲却克兵所贊助之西比利亞臨時政府記者當時答稱此種消息未便輕信詎知今日事實果符其言記者向稱霍將軍爲辦理關於俄國遠東問題各事之敏捷外交家霍有十五年之經騐在前朝時俄京頗重視其言霍注重俄民利益常與官僚派公然宣戰此乃無足異者蓋霍身爲鐵路工程師從前日與鐵路工人爲伍不獨同操工作之勞並遇事奮爭常爲工人出力也是時霍抱急進主義爲立憲民政黨員革命旣作臨時政府任霍爲中東鐵路區域之長官霍執行職務咸洽人意未幾過激黨擅權勢力延及中東鐵路苟非駐哈協約國各領事迅速應付則哈埠及鐵路區域各地點定不免有流血之禍從此霍之聲望在北滿俄僑中稍形墮落蓋以霍氏辦理與俄僑幸福直接有關之事件顯有弱點故也俄僑常訾議霍氏謂其聽依某某協約國代表之操縱無拒絶各種提議之充分决心故霍氏今自稱爲西比利亞與俄羅斯之臨時行政元首其不爲社會共和黨與社會民政黨所歡迎乃勢所必然無足爲怪者也社會黨現稱霍氏爲帝政派謂專制將復見於俄國且謂霍得某國爲後援某或允爲儘力扶助將於戰後索取不利於俄人之大利權以爲報酬云穏健派知霍氏眞心愛國但雖不以社會黨之指摘爲然亦不善霍氏目前所爲按霍氏之兵在格羅台柯伏戰地者僅有烏蘇里之哥薩克兵數百人由俄國逃生之軍官二三隊以及貪重餉而應募之華兵若干此外尙有爲數無多之愛國少年計其兵力並不甚强如無協約軍襄助則此路軍隊未必有剷除西比利亞過激黨之希望緣紅稦隊得德奥人之接濟兵力日增而一切軍事布置漸由德奥人主持也却克軍之力量則較霍部爲强一戰而佔海參崴再戰而據尼古爾斯克刻向哈巴羅夫斯克進取戰士數千練有素年皆少壯指揮得人紀律齊　此乃眞具　　　　　　　　　　　　　　　　　　　　　　　　戰第就近電察之敵衆抵抗力亦復不弱故尙需協約國之武力扶助始可使西比利亞脫離過激黨之覇權也却克軍之目的不過在軍事上會同俄人掃蕩過激黨之權力並非對於俄國内政作非絶對必要之干預故其態度係守中立觀此則俄國政客所以在海參崴設立臨時政府之理由不難推知矣却克人對於海參崴政府絶無何種反對今所慮者惟在俄國各要人各黨派之自相分裂互相嫉妒耳握政權者當爲何人之問題非至亞洲俄羅斯完全脫離過激黨與德人之勢力後决不可冒然解决致起紛爭也際兹地方擾攘戰事進行之時决非俄國人民可以從容選舉行政人員之日是以根本上之要着乃在俄人之愛國者不論隸何黨籍暫必屏除意見而以全力擁護却克軍與協約軍以逹肅清西比利亞脫除德人桎梏之目的蓋却克軍所發起與協約軍所贊助之行動固以排德爲標幟也今俄國名流在各處組織所謂臨時政府者宜各同心協力固結圑體此爲扼要之圖否則少數俄人獨樹一幟自　政府彼却克軍或协約軍安能予以助力設不幸俄人自行分裂則内亂必熾而俄國存亡所繫之軍事行動亦將大受阻撓矣須知過激黨挾德奥人之助力刻在哈巴羅夫斯克與阿穆爾江一帶及加里姆斯加雅境内集兵頗衆彼等旣知西比利亞中部西部刻由却克軍管轄彼等不能越伊爾庫次克而西則必奮戰於哈巴羅夫斯克諸處若俄人坐失事機不將此路敵兵從速驅出則安知德人大批援兵不將越烏拉爾山而來援乎西比利亞之前途今猶在危險中協約國固當出力爲却克軍之後援而俄國政客尤當知軍情未定今尙非可以較量政權之日也 
[邊防要訊]  
　　駐日公使章宗祥來電略稱大島上原兩將軍會　結果將駐大連陸軍一混成圑先行開赴海參崴准於日内下動員令應格外注意二十三日參陸處開連席會議經三小時之久聞所决定者海參崴出兵額數爲一混成旅由南苑第九師内挑選至邊防問題仍責之各邊省督軍長官一面急電孟吉督派高士儐帶兵一圑前往該省邊境駐防又决議派往邊地各路軍隊一律給予雙餉 
　　庫倫都護使陳毅馬日又來一電略稱邊情緊急高圑由張赴庫請限期趕來又俄黨聲勢浩大綏軍兩營恐不敷分布仍請續籌得力軍隊添撥云云又烏里雅蘇台恩華二十三日亦有電謂激黨大隊南犯拔去界牌勸阻不理請示辦法並詢出兵已否决定察哈爾都統田中玉二十三日由張家口來京亦係爲派兵外蒙及防務問題來京與當局接洽 
　　參陸處得奉天督軍張作霖電稱本省南征軍隊本定六個混成旅現在尙未全數出發刻正竭力籌備嗣後邊防事宜以第二十九師全部及第二十八師之一旅專任其餘各項軍隊擔任内地防務出兵海參崴一事俟與吉黑兩督電商後再行奉覆云云 
　　新疆督軍楊增新以邊鄙多事國防吃緊迭次電請中央撥給鎗械以備不虞兹聞楊督皓日又由迪化拍電至京略謂篠電奉悉蒙部撥給鎗械足備軍實祗領之下感激莫名際此外交日迫邊陲塞外防範綦巖務懇籌撥子彈一百萬粒逕交楊增炳承領伏祈允准如數照發無任感禱之至又電稱藏邊軍隊已歸增新遥爲節制所需軍費毎月七萬二千元自八月一日起應歸中央發給 
[外交近聞]  
　　外交之當局者外交總長陸徵祥由避署而辭職政府仍專人往留陸如不來本有以劉鏡人繼任之說現聞劉氏仍願回俄公使原任對於外長一席頗表示不就之意故陸氏不歸則惟有以陳次長暫行代理部務劉式訓繼任外長之說目下已打銷矣惟又聞近日外交問題某方面多與曹兼長商榷惑將勸其擔任也另一消息陸子欣自願改就駐使仍於外交有有所貢獻至外　　　　　　　　　　　　　　　　　　　　　　　　　去本缺擬令曹總長暗中協助别以明令指派次長陳籙代理部務仍令陸君以總長名義在北戴河養攝陸心不自安屢次乞休當局已有照准之意曹調外長一事或可見諸事實現正在商榷中發表尙須時日 
　　日本警告說之眞相日本公使館向我國外交部因常德事提出警告一節日本使館謂絶無其事常德方面北軍與日僑感情不甚圓滿俱屬細故日使館與外交部因是常有公文往來但無所謂警告云云按日使館前日確與外部有照會一道其内容或爲一種抗議即所謂常有公文之一彼所否認者特此警告名詞耳其照會内容略謂在湘北軍與日人甚欠疏通因之多發生種種誤會情形殊非中日親善之道務請從嚴取締所肇事之北軍云云此案已經二十三日閣議决定覆文解釋矣 
　　俄過激派拔去界碑烏里雅蘇台佐理員恩華二十三日有急電到京略云俄國過激派大隊侵入烏境膽敢拔去察布奇耶納打巴兩處界碑當經派隊勸阻竟不見聽勢成危急懇由中央向俄使交涉並謂俄過激派之破壞政策不應施諸我境萬一俄使無法勸止我國不能坐視出兵之舉似不可緩至現時應執如何手段并乞訓示云云 
　　楚材案之交涉楚材撞沉江寛案中曾有英人二名在船被難當時英人方面曾要求審理此案時須由中國政府聘請外國航務專家列席審判但政府對於此案業已發布明令組織軍法會審旣由海軍部組織軍法會審與從前斯裕案件之海事審查會性質不同自未便允許要求乃僅向英人方面聲明俟此案開審時候由審判官員商妥可以聘一外國航務專員帮同辦理惟須視審判官員之商定與否再作取决現聞英人方面以此案久未開審將再行向外交部提出質問矣 
[各省議會代表敬告日本書]  
　　日本國民曁日本政府均鑒東亞和平中日親善貴國識者倡之於前敝國人士和之於後今旣有年矣自操政權者以迄於在野士商無不以此言相標榜今者東亞之危險極矣敝國之禍亂深矣兩國國民感情之隔膜益甚矣往事已成陳跡貴國賢逹當能察其利害是非而判斷之不容另贅而對於現在及將來之東亞安危不能不望我親愛之鄰國國民及其政府一注意焉吾國自光復以來民主政治之形體雖具國家之基礎尙未鞏固舊政治之墮力猶存腐敗之官僚未去然而以吾國固有國民思想應世界民主政治之潮流定國憲謀進步均非確立民主立憲之國體不可是吾全國國民之要求非少數武人官僚所得而沮遏者也以袁氏之梟雄而稱帝不滿十旬以張勳之跋扈而復辟不過三日則其他漠視民意蹂躪民權之徒復何足云然而段氏及其徒黨所以能使國内兵連禍結經年而不已者則以貴　政府以武器及金錢供給之故耳吾國人民直接受戰禍之痛苦而其痛苦之原因則在貴國所供給之武器金錢以國際道義論能無悔耶吾國人士之持激論者謂此次國内之戰禍爲間接之中日戰爭吾人深信我親愛之隣國國民必無此種惡意且深信貴國之政府所以供給段氏之武器金錢者其目的亦必不在擾亂敝國然而種瓜得豆其結果之不臧弗能諱也中國之文明進化與否中國國内能平和與否斯爲亞洲全部治亂之關鍵亦即兩國親善能實現與否之本源而貴國現在所已實施之政策能改善與否則又爲本問題解之要點某等爲敝國各地方人民之代表敬代表敝國人民致忠告於我親愛之鄰國國民及政府之前伏希體車輛相依唇亡齒寒之意審愼而抉悻之敝國幸甚東亞幸甚中華民國各省省議會代表張忠孔祥柯何印川王洺張世華張一氣胡慶雯邱聯芳陳嘉言王延壽廖爕游如龍譚柄鑑沈定一等公啓 
[歐戰以來这日債]  
　　我國向日本借欵截至本年六月底止計政治借欵經濟借欵之總數約二萬四千三百萬圓自歐戰以來所借日款之數據某日報所披露者順照錄如左 
　　一四鄭鐵路借欵五百萬圓 
　　二廣東省借欵六十萬圓 
　　三漢口造紙廠借欵二百萬圓 
　　四天津祐元紡織公司借欵六十萬圓 
　　五漢口水電公司借欵一百萬圓 
　　六交通銀行第一次借欵五百萬圓 
　　七廣東士敏土廠借欵三百萬圓 
　　　　　　　　　　　　　　 
　　九南韶鐵路公司借欵二百三十萬圓 
　　十第二次善後借欵（併後） 
　　十一山東省借欵一百五十萬圓 
　　十二交能銀行第二次借欵二千萬圓 
　　十三吉長鐵路借欵六百五十萬圓 
　　十四運河借欵五百萬圓 
　　十五京叢水災借欵五百萬圓 
　　十六財政部印刷局借欵二百萬圓 
　　十七第二次善後借欵（連前）一千萬圓 
　　十八四鄭鐵路短　借欵二百六十萬圓 
　　十九南潯鐵路借欵十萬圓 
　　二十奉天省借欵三百萬圓 
　　二十一有線電報借欵二千萬圓 
　　二十二直隸省借欵一百萬圓 
　　二十三吉會鐵路借欵一千萬圓 
[南潯路之國有與借欵]  
　　南潯鐵路收歸國有一事現亦在進行之中江西股東已公推閔荷生爲在京總代表與政府接洽日來進行情形已略有眉目聞股東方面已擬具讓歸國有意見　草案提交政府部中亦已派員與股東方而商酌一應辦法大致擬比照從前浙路收歸國有成法略爲攺訂俟得多數股東同意即可解决至該路原有股本已妥由部擔認償還南潯路股票從前外間已視同廢物近以收歸國有將成事實此項股票陡有生氣近日某方面有派人赴贛以賤價收買以爲將來讓歸國有時換價之預備旅京贛人某君恐贛人賤價出售致貽後悔日前特函致贛中某股東請其轉告各股理妥爲保存略謂贛路收歸國有部中並無折扣之意將來或照浙路或照湘路俟董事代表晉京儘可磋商近聞有人思以賤價收買股票爲間接獲利之地請徧告各董事各股東勿中此計云云於此可知南潯收歸國有事不久或將成爲事實矣政府有何閒欵以購此路國有成爲事實即借欵成爲事實也 
[吉林反對借欵風潮九誌]  
　　吉林各圑體聯合會昨日（二十）下午十二鐘開幹事會議决進行事件當經决定凡各縣所舉之代表未到省者即專函催其即日進省如未經舉出代表之各縣令從速推舉代表進省以便逐日到會接洽一切經衆議决後即由該會文牘幹事擬具公函通知各縣矣此項借欵發生吉林林務局局長胡守瀛即赴京至今不敢回吉匿於京師其友人處以避其鋒吉林軍政兩長以林務局關係重要且現時該局正在發放林礦自不能不格外愼重以防弊端昨日特委官産處處長莫德惠官銀號總稽查何棫樸二君監察該局案件並檢查該局一切事務聞該二監察因事體繁雜擬邀請公正士紳四人　助辦理並聞莫何二君接到委任後即日到局矣 
　　濱江縣圑體聯合會成立後卽公推舉程萬里爲赴省代表加入省城聯合會一致進行昨日程君到省赴該會報告濱江縣圑體聯合會成立情形謂濱江人民對於此項借欵憤激萬分與省城聯爲一氣協力爭持抵死不能承認云云長春前曾派該縣農會會長鄭希僑爲赴省代表已因事回長昨日長春聯合實又派劉景山張毓賓二代表進省加入省城聯合會報告長春聯合會進行情形謂長春圑體聯合會自成立以來對於會務積極進行昨由職員會議協訂於本月十八號起隔日會議一次上午十二鐘至下午三句鐘爲開會之時間以資捷便如有特别事宜仍須另函召集不在此限云云已經到吉之各縣代表已均至聯合會簽到毎日到會列席討議種種進行辦法惟對軍政兩長尙未接見擬於二十一下午赴軍政兩署謁見孟督軍郭省長陳請力爭挽回計各縣代表到省者祗有長春等七縣餘若賓縣雙陽農安舒蘭長嶺樺甸榆樹方正五常德惠敦化寗安東寗各縣之代表尙未到省 
　　孟督軍對於此次吉林人民反對林礦借欵一事十分注意毎見人民代表必極力慰問並告以本督軍在吉多年吉林實爲吾第二故鄉無論如何必要保全吉省决不令主權曁人民生計有絲毫損失且謂此次劉王兩代表赴京時本督軍已告以出死力爭持務必逹到取消目的以保全吉省云云 
　　附黑龍江之消息如下吉林圑體聯合會反對林鑛借欵代表張煥辰韓子孚來江聯合抵制業於十四日蒞江連日赴各圑體商議一切并由省議會介紹謁見鮑督面請對於兩省林礦借欵積極進行以　挽救言詞激切　督頗爲感動迨謁見督軍後省會即通知各圑擇定十八日開圑體大會並於十六日在　　　　　　　　　　　　　　　　　　　　　　　　　 
 
 

Page 7

 
 
來江省敎育會首先開會劉朱兩會長以事關重大議决與各圑體一致進行已答覆吉林圑體聯合會省議會亦以吉黑兩省森林借欵關係兩省命脈特聯合各圑體仿照吉林開全體大會討論一切十七日省會開會到會三十餘人首由省議會報告張韓兩代表來意繼經兩代表登台演說謂中央以吉江兩省森林抵押外債實屬非法並宣告吉林抵制辦法衆皆鼓掌復由省議會宣告江省贊成協爭誓死不認林礦借欵當由省議會總商會敎育會合電北京國務院財政農商兩部電文約近萬言語甚憤激内容首陳利害末陳吉江人民願將兩省森林爲凖備抵押品請令中交兩銀行發行紙幣以爲中央軍需之用當由省會舉出議員譚如九代表赴京會同吉林代表力爭惟譚未在省刻已電知望奎本籍速譚來江各圑體以省會已舉代表亦擬各舉代表一人並請軍政兩署亦派代表與吉林一致進行會請中央取消借欵 
　　至北京方面消息農商總長田煥亭前日下午又覆吉林孟曙村督軍郭侗白省長要電云森林借欵原約取消甚難條件頗可商量閣議尙無結果明日再行續議結果如何容後電逹云云聞此電係用華密碼拍出吉要林之公民代表日前謁見財農兩總長時共有七人現聞該省代表駐京者已有十人其姓名如下馮成奎伊鑑額祝華如初兆聲松毓范殿棟韓乃賡王會安張雅南安鳳起今明日各代表尙須晉見元首面陳一切至此次吉黑林礦借欵合同所附之農財兩總長致滙業銀行五公函三函已錄前報兹續錄第四函如下逕復者接准來函　開此次敝銀行由股分公司日本興業銀行所代表之股分公司日本興業銀行股分公司台灣銀行及朝鮮銀行三銀行受資金之供給與中華民國政府訂定日金三千萬元正之借欵草合同爲振興吉黑兩省金礦及森林事業之資金兹准前途之請求特請貴政府於訂定正式合同之際交付如下之承認書内載一承認敝銀行對於三銀行提供本於本借欵正式合同所有之債權爲擔保二承認敞銀行對於三銀行提供本借欵之擔保即吉黑兩省之金　及國有森林及其收入爲復擔保等語以便轉交等因查所稱各節自可照辦一俟訂定正式合同之際再當造送該　承認　以資轉交相應復請查照此致股分公司中華滙業銀行中華民國政府農商總長財政總長 
[二十三日之府院情形]  
　　二十三日大總統因政躬略有不適上午下午均未至辦公室所有前日預定傳見之人員亦未接見聞元首係受雨後感冒靜養一二日即可痊愈據府中人云現重要電報一律在内室披覽其秘書廳軍事處各重要機關在職人員均照常進府從公國務院方面是日總理首先到院外交仍由陳籙代表蒞議内務則由于寶軒出席交通兼財政總長因有故仍遲到其餘閣員均於上午十時左右先後至會議廳開議所議正式案件（一）海軍總長重行提出之海軍駐外武官案查此案已經兩度閣議復經法制局海軍部會同修正故略加討論即行通過此案内容係仿照陸軍武官之辦事與岳開侁之陸軍武官比照而來其與中日新約不無關係故此案比較重大（二）設立雨量局案查此案之起係以前此通過雨量條例之施行必須設立雨量局故由部提交閣議討論結果交由不利局内務部修正再行交議（三）李厚電請克復陽灣大埔犒賞案結果定克復陽灣犒費八千元克復大埔犒費一萬元交財政部即撥此外尙議關於外交要案三件（一）日本警告取締北軍案議决照覆（二）西藏築路交涉案議决仍向英使提出交涉（三）楊新督電告俄黨竄入新省案結果由外部備文向俄使交涉迄下午二時三十分散會又一消息昨會首先討論出兵西比利亞問題外交次長陳籙交通財政總長曹潤田均有詳細報告次就司法部提出之司法官懲戒委員會加派徐維震爲委員次海陸軍部提出之駐外海陸軍武官條例係按照各國使館情形設正副武官各一均經通過次由内務部提出之魯南水災賑卹案由財政部發二萬元賑恤補行追認 
[國内戰事之京聞]  
　　匝月以還湘南戰事迄無何等發展據參陸處某要人云最近吳佩孚來電報告刻正預備進戰不日卽可開始攻擊大約本月杪或八月初間湘南一帶必有激戰援粤總指揮孫烈臣來電聞已與吳副司令商定以接官亭吳集等處爲奉軍防地當將第一第二兩支隊開往上列各處接防張懷芝以天時酷署各軍應戰須交換休息以養士氣且前敵兵力尙不敷分配故復電倪再派安武軍一旅前往協助 
湘西近日以來常德桃源臨溰方面敵兵遂漸增加爲數已逹萬餘馮玉祥王正雅俱有急電到京曹銀哿電云長衡及辰州方面敵軍周則范等集合黔軍甚衆增添砲械鎗彈無算舉圖包圍常德臨澧等處不日即有大激戰應如何計劃嚴防抵禦这處伏乞迅予裁奪以便轉飭整備又一消息政府曾電令王正雅增援王復電略云黔軍謀近攻臨澧戰軍各軍已分别派往桑植永定等處防守兼與在桃源馮旅軍隊連絡以資抵禦 
　　王占元以朱澤黄之步兵旅頗稱敢戰特電懇請政府改爲陸軍第五混成旅劃歸陸軍直轉暫時守湘省 
　　鄂西一帶吳光新於二十三日來電謂職部現擬撥隊進攻夔州四周惟利川方面敵衆尙夥施南防務極爲危險情勢迫切懇請派隊補助以免顧此失彼又哿電稱曾稱曾經電懇賜撥職部臨時軍餉三個月共計五萬二千五百元值此軍事孔亟需用尤迫務乞由部迅予撥發吳光新前派劉躍龍爲江防北岸司令朱廷燦爲南岸司令劉文明爲前敵指揮合力抵禦以圖入川惟以餉械尙未籌足派王幼卿來京專求餉械一俟政府發給大宗餉械即謀前進南軍葉荃黎天才王安瀾三部現得川中接濟餉械已逼近巫山峽口而吳部軍亦據火烽嶺等處阨守險要其施南成施建始邊界已有激烈之戰爭該處山巒重複地形廻合苟不熟悉情勢難以得手參陸處已電令吳光新督飭各軍先以武力封鎖夔巫南軍現由利川進擊者其勢甚猛李炳之已率隊迎擊並飭他軍嚴防别一訊云鄂西戰事自封鎖巫山後南軍已無進取之餘地近日黎天才王天縱所部屢次失敗餉彈俱乏已失嚴闕力所能勉强支持者僅有葉荃一師然亦方疲餉盡大約不久亦將退却故北京對於鄂西戰事頗爲樂觀 
　　閩粤方面前經童保暄與莫擎宇會商擬於前方各站招撫潰散南軍電請政府核示當由參陸處電詢李厚基意見養日復電云號電奉悉曾據童副司令莫會辦條陳招撫敵軍反覆籌議實無妥善辦法值此軍事擴張士氣方盛一鼓作氣即可進取潮汕恢復粤局若行招撫敵罼勢必墮我軍容實屬有害無利謹呈六弊以供省覽伏乞迅電童莫二公暫置緩議至軍事急當乘勝進取以竟全功刻正督飭進行李厚基於克復汀城曾來電告捷二十三日參陸辦公處復電云謂巧電悉克復汀城一事具見執事調度有方至慰仍望鼓勵周潘南南隊長向上杭武平乘勝進擊出力軍官查明請奬等語又電云田張兩圑克復大埔殊堪嘉尙其出力將校士卒應由該總司令查明請奬並希督飭各該圑長乘勝努力向梅縣（即嘉應州）進攻俟克復後必奬予重金又電李厚基童　喧臧致平云此次閩折各軍克復湯溪各要隘太張撻伐壯我軍威敵膽已寒殲滅自易良深嘉慰兹特由部撥滙洋八千元迅予支配分别賞給各將士並此次非當出力人員請即彙案詳　以便核辦奬勵二十三日李厚基轉來臧致平一電略云據稱饒平一帶近日敵軍加境砲隊機關隊並宣言准於敬日向我反攻刻已派隊嚴密防守預備迎擊惟械彈缺乏懇請從速解撥以資軍實 
[雷城龍軍投降說]  
　　討龍軍林劉兩司令近日會師進攻雷城各要隘其司令部相隔雷城約五里節節進逼日前當道又派員招撫龍軍准其繳械投降改編經由雷州商董會同駐雷法國敎士調停止戰而各司令亦會商允准停戰五天限龍軍繳械八成餉項照給惟龍軍祗允繳五成軍械别補給餉銀十五萬元訂明條件十餘欵若能照准即降昨據土人云龍軍困守雷城倐經兩月之久銷耗彈子爲數頗鉅探報敵軍連日在城内轟擊多屬虚放空鎗彈子將有告竭之虞聞林司令日前親赴砲兵陣地發放十二生的半大砲距離雷城約六千五百米逹多能命中龍軍堡壘至我軍佔領城南街道所有障碍物悉用火油焚毁一則以便我軍進攻二則以火烟爲標號免友軍有誤擊之虞自本月初十日停戰調和如無解决又擬以十六日再行猛攻龍軍無援彈子困乏飛機航空擲擊海康一隅指日可下又一函云當道以龍軍已允停戰受撫繳械出降昨特撥出招撫費十餘萬元交由滇軍安慰員押解往雷州軍前以爲招撫之用經滇軍派出駐將軍衙第二營全營軍士押解前往以便龍軍繳械後即行解回以昭愼重昨已僱用商船載往在天字碼頭出發矣瓊州討龍軍司令楊錦隆日前首義後澄邁樂會瓊東各地民軍紛紛繼起本月初旬駐儋縣游擊隊長馬榮復在屬内集合綠林圑警數約八百餘人太張討龍之幟連日經與龍裕光所部接戰駸駸逼近縣城昨該縣知事馮錫薇已飛電赴港向李嘉品告急請其即日回瓊主持一切又聞海康南興要隘昨爲沈鴻英所部佔奪劉志陸一軍並將太平至雷城陸路完全堵截城内龍兵確已斷絶交通糧械俱竭沈林兩司令頃以全軍兵力　進南門市所有港口望樓曁附城外各街多爲砲彈所毁已經無險可憑粤桂兩籍兵官多數主張降服獨有滇籍軍隊主張堅持黄恩錫覩此情形恐軍心動摇難於持久昨派專員馳往各營分頭安慰以勵士氣惟據另一消息則云連日省中盛傳雷州龍軍經已受撫尙非事實查雷州龍軍原籍瓊州以爲接濟倘瓊州老巢　覆則雷州亦不能久存前者瓊州民軍紛起樂會萬甯各縣相繼失守聲勢浩大瓊州府城亦加緊戒嚴故雷州討龍各軍復乘勢向雷城猛烈攻擊雷城南門城垣亦被炮轟毁城中故障各物又被火油灌射焚燒一時城中人心大爲驚懼秩序亦稍紊亂於是由雷州商會出任調停請雙方停戰五日由初十日起討龍軍則退出離城五里以便彼此磋商條件其條件雖有十餘欵而最重要者則由龍軍繳出軍械五成粤省當道則給以軍餉十五萬元受撫之龍軍仍改編爲粤軍討龍軍各司令詳報到省已由當道派出廣玉兵艦携帶現洋五萬元紙幣十萬元并委某軍官前往雷州招撫不謂討龍軍退出五里後龍軍卽將城垣修繕完固以便嚴密之防守復派人赴討龍軍司令部稱說城中糧餉已竭請先給發現銀五萬元以資伙食由商會擔保及十六日停戰之期限已過往復催促初猶多方遷延後查悉龍軍實無降意不過藉詐降以爲緩兵之計故十九日又復再行攻擊另一消息龍軍初非有意詐降適瓊州民軍　稍失敗故又變計其中軍情變幻殊非外人所能逆料至以瓊州方面言之龍濟光日前商准段祺瑞添募濟電數十營現由奉天陸續召募分載南下刻經龍裕光將運到二千餘名連日在瓊州五指山下分别編練所有幂官軍佐均由龍裕光親行選擇委任并令各幂官等勤加操練以便早日開赴雷州然大勢已去恐亦無濟於事矣 
[南京快信]  
　　軍民兩長昨公宴蘇新參衆議員到十六人明日北上軍民兩長擬派代表恭送渡江 
　　省議會覆選在即第一區这各初選當選人近日已紛紛來省旅館客棧又爲之滿聞競爭當選者有二十餘人票價因之飛漲　　財廳長違法擅募　債案因省議會任期已滿臨時會早經閉會故已無形消滅 
　　李督以徐屬各縣匪勢仍熾昨調駐小營之第六師第二十二圑全部開往協助張使撲剿 
　　蕭縣知事甘常慤棄職潛逃聞日前已由某處搭車赴津 
　　蕭縣匪災賑濟省署訓令徐海叚道尹設法舉辦 
　　儀徵東台高郵等縣亦紛電省呈報水災甚東請辦賑濟 
　　實案廳長張軼歐以各縣蝗害甚烈擬全螟蟲考查圑圑員馳赴各該縣設法撲滅 
　　安武軍總指揮馬聯甲電總司令部現駐贛之樟樹鎭 
　　贛督陳光遠派李參謀長入京接洽昨過寗轉津浦車北上 
　　江蘇專門學校校長均已聯袂赴京參與會議 
　　内務部派高僉事來蘇考察警政 
　　俗傳今日（隂曆六月十九）爲觀音誕辰一般信男善女赴觀音閣燒香者人山人海省警廳長王桂林特令北區署長加派警察前往監視免滋事端 
地方通信 
[蘇州]  
　　部員調查司法情形司法部派民事司長凌士鈞僉事梁敬錞來蘇調查司法事宜已紀前報凌梁二員前日借同高檢廳長王仁山之子王志行與科員及書記官長姚德鳳等至小柳貞巷吳縣模範監獄内調查工場出品物件凌司長對於蛢花燻花彫刻等竹器大爲贊許并見仿造東洋線蓆柳條箱提包等項謂實超出舶來品之上並謂察看獄中規模整　秩序井然戒護管理衛生各事亦頗注重洵足稱爲監獄中之模範云云查畢返廳適高審廳民一庭開庭訊理民事案件凌梁二員即至該庭旁聽藉以參觀審判情形日内正由高等審檢林王二廳長督同各科人員將司法事項逐項繕造表册一俟辦齊即交凌梁二員携帶回部復命 
　　郵差控告局長之結果蘇州一等郵務局全體郵差日前以局長赫爾師（英人）辦事苛刻虐待郵差等情公禀江寗郵務管理總局要求將赫局長撤換經總局派委周彝鼎來蘇調查周到蘇會晤赫局長後即通傳各郵差於七月二十四號上午六時齊集總局諭話郵差六十七人全體到場周君謂現下赫局長自知操持過激情願和平解决惟須全體郵差出立筆據聲明雙方誤會方可了事各郵差不允赫局長云如各郵差過事吹求可以另換新郵差遂諭令各郵差一律脫下號衣各郵差同聲答稱遵局長之命於是一鬨而散出局外是日郵包信件無人遞送該局及委員等立即電報甯垣總局核示赫局長亦即電致上第郵局商請前任蘇局長佐馬薩勒來蘇調停佐君立刻乘車到蘇邀同亞細亞洋油公司大班柯倫向各郵差再三開導並允不必書立筆據即可了結各郵差仍不允上差必須候南京總局核示迨後接得甯垣總局復電略謂該局長赫爾師不洽輿情人地不宜着與鎭江郵務局長互相對調云云宣布後各郵差以此電係屬洋文譯出究竟是否實在不得而知旋由前局長佐馬蕯勒及委員周彝鼎等當場在譯出電文上簽字證明確實各郵差始一律照常上差時已榜晚周委員即將詳情具復寗局核辦並即乘車返寗　　續獲東橋刦案匪犯日前水警廳偵探拿獲東橋劫案匪犯王茂齋及薛三卜高才等已誌前報兹聞該匪供出要犯内有吳志寶一名已由水警廳督察員仇作仁在江浙交界之新　等處拿獲已送水警廳質訊矣又水警趙廳長昨日通令各區隊游擊隊曁各游巡艦略謂案照東橋鎭搶刦軍械並在嚴家橋搶刦唐德仁興繭行案内盜犯業經先後緝獲首犯王茂齋即王老窩子及從犯潘皮匠即潘緒綸薛　卜高才吳志賢等五名均經預審供認搶刦得贓分用不諱並據各犯供出同案逸犯張小立子等六名合亟抄單令仰各區長隊長轉行所屬按照單開名犯一體嚴拿解究單内無名不得妄拿疑似以免拖累計開張小辮子巢湖人年約三十七八歲尙矮子巢湖人年約三十餘歲丁老五巢湖人年約三十四五歲孔老窩子巢胡人年約二十六七歲連生不知姓金山人年約二十餘歲祥生不知姓金山人年近三十歲（連生祥生皆係牛皮阿四之徒弟） 
　　唯亭鎭警所長撤任唯亭鎭警察分所長潘紫青係本城巨紳潘濟之姪吳縣知事吳其昌頗優禮之此次該鎭咸大典當被刦該分所長適因省議員初選舉事勾留城内迨發生刻案後該鎭商人以該分所長擅離職守致出巨案未免噴有煩言吳知事乃不得不將潘撤差示儆一面另委陳墓分所長孔某調充遞遺之缺以現任横涇分所長吳子襄補任惟横涇分所長一席尙未 
發表 
　　桐蔭花園開演馬戲盤門外日租介桐蔭花園圑幕迄今已及一月因地處荒辭營業不能發逹近來遊客更少該園創辦人俞某等乃赴滬雇定駐滬美國馬戲來蘇重興旗鼓定於本月十九日爲始開演馬戲以饗遊人未知能獲振興之效果否 
[揚州]  
　　印花改歸警區經售江都城廂印花稅去歲即由商會代銷毎月繳納稅欵三十元現趙蕖裳知事以揚城商號繁盛銷數不暢恐有弊竇乃改委警察五區各區長分段擔任勸銷毎月限額至少須逹百元左右並照章提一五成藉資鼓勵 
　　取消初選當選人江都省會初當選第二區之錢懷第三區之戚有才因底册無名由趙監督宣佈無效以候補當選人遞補　　謀充議員之忙碌興化泰縣等處省會初當選人現已陸續來揚至第三區覆選監督處報到以便届期投票一般有議員熱者均以金錢從事奔走於各初當選人之門（指新勝街一帶之旅館）連日所議之票價毎張已逹二百元左右聞無基本票者非四千金不克逹其目的云 
[嘉興]  
　　籌備省會覆選嘉興爲浙省第二區省會覆選區域由齊總監督委任孫督敏爲該區覆選監督曾於舊嘉邑學宫内組織覆選事務所現孫監督以覆選之期已近特於前日函知嘉興嘉善海鹽平湖崇德桐鄉六邑知事各派監察員二人以便塡發委狀届時蒞場監察惟嘉邑係合併縣應派監察員四人現張知事已派定陳祖澤等四人爲監察員一面函知孫監督發給委狀矣 
　　高小校經費之收縮嘉興各高小校向恃縣稅爲經常費去年因田禾歉收縣稅收入一無把握張知事爲維持各校現狀計特令勸學所將各校經費減折支配曾由莫所長列預算表呈縣詳道核准指令各校照辦在案現各高小校以開校轉瞬即届所有經費照表支領實難開校特於日前具呈知事請求男籌補助奉指令以籌欵爲難各校長應共體時艱酌量措置現各校長以辦理爲難擬於本學年將各級學生歸併敎授以節經費藉維學務並將收縮辦法呈縣備查矣 
[杭州]  
　　鹽警改編之展緩浙省鹽警改編案奉中央核准後原定下月一號實行現因種種手續趕備不及又須展緩 
　　選舉訴訟案限期審結高等審判廳經廳長昨據紹興縣公民董金南朱謙吳淦聯名狀稱竊本年七月五日爲紹屬湯浦鄉初選省議會議員之期時有調查員兼投票所監察員陳錫周串同助理員毛鼎培等邀集黨羽携帶兇器明目張膽威嚇選民强制塡寫已名爲公民等所目睹至報到簿及選舉票上筆迹多出一手尤爲舞弊之鐵證民國肇興首重選政似此集衆舞弊强圖當選實爲法所不容公民等目擊非法情形忍無可忍遂於七月五日遵照法定期間呈謂該管官署查辦後始於十八日奉批以程式不合碍難受理等因奉此自應依照選舉法第九十條之規定正式續行告訴以符定章又查同法第九十三條規定選舉訴訟事件應先於各種訴訟事件審判審判之此次原縣一批竟延至十三日之久再由公民等續訴票傳審理不知延至何時查省議員覆選已定於八月一日實行去今不過旬日之久如該縣再不依法迅賜裁判延過覆選期間則毛鼎培陳錫周舞弊當選之票對於覆選當選者究竟能否有效恐審判確定後難免發生重大問題案關選政理合陳明舞弊當選情形仰乞貴廳迅賜電飭該縣對於本案務於八月初一日以前審判終結以重選政不勝迫切待命之至等情聞經廳長除批示外昨已訓令該縣知事迅予核案依法辦理並將辦理情形具報 
　　整頓金融之進行譚甬市規元行情向憑錢業操縱業經中國銀行會同同益銀公司切實整頓僅在元價上添減革除抬　流弊商業頗稱利便惟紹市滙水因該處商用浩繁銀根枯薄之故近日仍不減少英龍洋水因之不能革除聞甬埠開市後銀行將以全力壓平紹市擬仍托錢莊代理以資進行 
[武昌]  
　　曹經略南來說四省經略使营仲珊南來之說喧傳已久兹聞援粤總司令行轅昨接曹電云各事已布置就緒俟與芝老面晤商籌妥協即行南來並聞曹之節署擬在岳州刻已由岳陽知事丁春膏籌備行轅預料曹之使節月内定可抵漢 
　　殷鴻壽回京續誌前敵總執法官殷鴻壽回京一節已紀報端兹據軍界友人言殷不願任援粤總執法官確已將前任執法事務料理清楚呈准參陸處銷差回京所有援粤執法事宜由各部司令執法官自行處理不另派人矣 
　　郭圑長自號之尾聲省防圑第一圑長郭占魁以手鎗自行擊斃及一切情形迭誌前報頃悉此案當道因郭係操勞過度神經憒　致圑演斯慘劇並無别項情事且業已斃命概免置議惟圑附翟　齡軍需丁咸樞掌旗官朱介儒平時服務頗著勤勞一旦慘亡不無可憫爰爲分别請給身後之撫卹以慰幽靈而地體卹於是此離奇之自戕案遂於斯作一收束焉 
　　楚興公司大擴張楚興公司紡織兩局　於隂曆六月八日停機開股東會議分配第四届官利紅賬各股東極爲滿意兹閒該公司以外人實業製造營業年有擴張以故圑内紡織事　蒸蒸日上出口貨亦漸增多保護本國利權甚大當此歐戰未已布紗來源缺乏市價昻貴亟應乘此機會擴張紡織兹擬採辦紡紗機器承租望　門外玻璃廠屋重興修建開辦分紗廠刻已提議一切矣 
[天津]  
　　省公署改組　聞直隸省公署政務廳以下原分八科嗣因曹健亭省長以與部章不合已與政務廳長商議重行改組按照部章將八科歸併改爲第一第二第三第四各科聞將於八月一日實行 
　　關於選舉之消息順直处議會議員初選舉場種種怪狀均詳前報兹悉曹省長對於此次選舉風潮非常焦燥現定於二十四日上午八時開票俟開票結果後再行核奪又聞此次省議會第二届選舉投票津埠自治區共爲八區選民總計二十三萬餘人各區投票至多不過五成其投票最少者爲第六區土城村該區選民均持冷靜態度共投二十餘票其次津埠城廂内外爲第一區共投票萬餘張總共八區入票　之票不過八萬張以三分之一均當選人數一百十二名其票額約二百數十張大約凡得三百票者即可當選 
　　龍濟光到津兩廣巡閱使龍濟光業於前日帶同隨員專車到津聞拜會曹經略使晤談戰局上之問題約二上時之久始别聞定日内將赴小站檢閱新募軍隊以便開往南下 
雜評一 
[出兵與出馬（默）]  
　　閣議一方决定出　海參威而發表動員令一方决定令小徐出馬而將發表經略副使政府之外戰内戰政策同時並進不可謂非勇敢之表地也雖然出兵之舉得協約各國之贊成與協約軍隊共同對付過激黨固可料其不致失利至小徐之出馬前敵各將領亦能贊成之耶前敵各將領之不願再戰已久能惟小徐之馬首是瞻而共同對付南方耶不然將效曹之逗留在津而雖亦不逝耳我恐所謂出馬者亦僅有其名耳 
　　夫兵則迫於外勢不得不出馬則並不有所迫可以不出而出之此即出兵與出馬之别乎 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[中國郵船公司新船抵滬續誌]  
　　字林報云中國郵船公司之南京新船昨日抵埠其最足令登船之人起感者爲船中全無所謂船臭其機關室毫無油氣地鋪厚氈一望而知其爲最新式之船該船於七月二日由舊金山起椗遲於花旗輪船公司之愛瓜多船三日有半而竟能早抵横濱一日繼即直接開至上海該船初次航行太平洋一路平穏中國郵船公司今旣有船兩艘此後毎五星期内可航行太平洋一次不久或尙將增添他船該公司之尼羅號一船自一九一四年起租與英政府故今已可謂共有三艘矣南京號爲太平洋濱汽船公司康格萊斯號所改一九一五年造成來往温哥武　維多利亞　西特爾　洛斯安吉爾斯之間係燃油駛行毎小時速度爲十八海里該船長四百八十英尺闊四十八英尺重一萬五千毛噸能載貨四千五百噸可容頭等客一百三十人二等客一百人散艙客客五百人單房頗多各房裝有衣廚電風扇閱書電燈等物且有後連浴室者故携眷旅行極爲利便公共消閒室甚爲寛廠大餐室陳設尤佳其餘特點尙多按駛行太平洋之商船鮮有寛舒之二等客室者但南京號於二等客室佈置甚周此亦受人歡迎之一端也 
　　英文滬報云中國郵船公司南京號今日（二十六日）午後開招待會前往參觀新船者約有自八百人至一千人之多船員等招待甚周船上裝備極爲完善觀者咸大稱讚其尤可注意之一事則爲船上置有醫院内容病榻二十一張一切佈置均甚講究不惜經費如遇必要時有外科醫生可施行開割之手續除應用器械一律備置外且有看護婦二人云 
　　英文滬報云中國郵船公司前以美金九十萬元購買美船康格萊斯號被燬後之船壳及其機器後改名爲南京號重行修葺使成頭等商輪詎修理費竟需三百四十萬元郵船公司爲應付此種經費起見不得不擴充資本惟股東散處四方勢難得全體三分之二之投票故擬發行債劵一百五十萬元但此舉照章亦須有股東三分之二之票决公司無奈乃從律師之策另組織一新公司以美國資本家三人中國資本有二人合組之此舉之目的乃在使郵船公司得籌集南京號之修費而無須三分之二之票决也新公司有資本一千萬元在表面上觀之似組織新公司者已收買舊公司矣於是舊金山若干華人抱此疑慮提出嚴重之抗議於六月二十二日開會反對指斥修船費之鉅大謂有人從中漁利要求停發債劵美人三名脫離新公司之關係郵船公司允之反對者又要求查閱公司賬目公司亦歡迎之賬目井然毫無弊端據熟知内容者云新公司純屬華人營業之性質彼反對者係出於誤會再發起反對者乃因未被舉爲公司職員而生怨懟之少數股東究其實際無非爲妒忌作用耳聞其計畫乃在排斥公司之總理甚至向舊金山廣州銀行發生兌現風潮（因公司總理亦係廣州銀行大股東之故）六月二十二日與二十四兩日華人數百羣集於該銀行携出現欵有數十萬元之多幸廣州銀行基礎穏固不稍摇動旣照付提欵仍如常營業據舊金山報紙云該銀行查賬員稱該銀行之地位今較前愈佳云 
[組織合衆改良蠶桑會之經過]  
　　合衆改良蠶桑會初由英美法意等國絲商發起意在自籌經費改良中國蠶桑由各該國駐京公使赴外交部提議嗣爲江皖浙絲繭業總公所所聞當即邀集絲廠繭業各商會議僉以此事關係重大即由該所具呈財政農商省長各部署陳說利害經各官廳與各國磋商始准中國絲商加入定名爲中國合衆蠶桑改良會一切均由中國絲繭業總公所主持乃成立未久又有日商設立改良會本國絲繭商人又與日商磋商勸令取消加入各國絲商合組之改良會現日商業已加入聞該公所以辦理此事頗費苦心擬將經過手續及章程等件即日披露俾衆周知云 
[鴉片貿易復活]  
　　英文滬報云上海土商已發通告謂自八月一日起所有屯存各關棧之土將轉交中政府云云此說殆謂從此以後所有存土將由所謂製藥公司者接收矣洋藥將分寄各處製藥分公司銷與吸烟之人今製法如何藥之形式如何尙未確知惟毒物將流行於各處則可無疑蓋專爲鴉片貿易應用之印花兩箱已將於一二日内到滬也聞製藥公司轉購存土毎箱賒價爲一萬六千元今須付土商之國庫債劵計銀九百七十七萬四千三百兩業已由京寄滬鴉片貿易復活之手續現已籌備停當洋藥價值將較前更貴非眞有錢者不能享吞雲吐霧之滋味但有力者不論價值幾何定以有烟可吸爲快目前稍有經騐之商人皆未敢承辦包銷蓋恐土價奇昻私烟必源源而入以與官煙爭利也 
[爭執欽公塘脚田畝近訊]  
　　松江金山南滙奉賢川沙等縣沿海保障之海塘北起吳淞口南逹錢塘江綿長數百里前清雍正十年秋海潮冲毁外捍海塘十一年巡撫喬世臣奏請發帑調南滙知縣欽連回任川沙修築是塘故川南人民稱之曰欽公塘塘脚田畝均係民業去年南川官産處指爲官産布告召賣經各縣士民羣起反對爭執已久迄未解决这由五邑士紳朱祥紱顧忠宣閔瓛張志鶴黄洪培李維翰朱家駒阮維和黄端履錢銘銓等致函財部曹總長請速核准解决兹已接曹總長覆函爰爲併錄於下 
　　各邑士紳公函敬啓者本省自奉設清理官産處後有召賣欽公塘脚挖廢民地之案查此塘緜亙松金奉南川等縣其壓廢之塘基塘脚地畝均係民業旣有志乘可稽又經省委調查明確近由齊省長咨逹大部文内窮源竟委詳述無遺惟乞閣下查照咨案迅予核准施行造福鄉邦不獨弟等銜感德澤即沿塘數千百戸窮黎咸叨宏庇於靡涯矣附呈印刷品並希亮察肅此敬頌勛安 
　　曹總長覆函敬啓者接展公函備承種切卷查江蘇官産處處分南滙欽公塘塘脚一案前由許言秦始基等分呈到部節經令行蘇處詳晰查復上年十月間由江蘇省長咨送省議會議案復經令行一併核議迄今尙未復到兹已由部嚴催速復容俟復到自當察核事理卽予解决用副雅意專此布復順頌台祺 
[依周塘路開工日期之展緩]  
　　松滬護軍使署派兵興築依周塘馬路定於八月一號開工已誌本報兹悉原定開工日期現恐不及蓋因閘北工巡捐局承建兵士住宿之草房届時不能工竣之故查草房毎叚應造三處毎處搭建十餘間以便毎圑部所派三營士兵及監督工程之副官排長等居住故全路四段須造草房一百二十餘間現雖日夜趕建本月終難告成故閘北工巡捐局長已請展緩十天至所需毎兵月給菜資洋一元統計一萬元之譜亦歸該局開支云 
[座上客忽作階下囚]  
　　前日西門内關帝廟有陳姓延僧誦經追薦祖先當有年約二十餘歲身着白紗長衫臂上帶有金手錶鼻架金絲眼鏡之某甲到來行禮主人欵以午膳正在飲酒時突來軍署探員恊同巡警將甲拘去押送軍署訊究聞與黨案有關云 
[敎員亦被拘拿]  
　　某學堂敎員薛義生前日下午在邑廟前大街浴堂内洗澡忽被軍署探員與巡警等前來捕去解送軍署親友等咸莫明其犯案緣由故昨均前往軍署探詢確信云 
[葡領事預審葡人已畢]  
　　大陸報云葡萄牙股票商人大騙案牽涉之迦尼諾等三人經駐滬葡總領事豫審取證已畢將於下星期初解往澳門受最後之鞫訊聞葡總領事已呈報三人之罪狀云又被控負中日貿易公司債欵逃匿之葡人巴泊的斯太亦經豫審告竣將同時解往澳門 
[西報紀英僑將受審查]  
　　大陸報云本星期内中國英僑將由軍役裁判所審查年歲履歷大約有百餘人將被選出回國從役該裁判所設於英總領事署所選之人僅限於能勝軍役者聞凡年逾四十一歲之人均可邀免一經錄用其眷屬津貼及赴英等事均由軍役局代爲料理凡自願從役而有留華必要及因身體不合格而不能錄用之人均將給以證書一俟查畢其名單大約將於本星期杪呈報北京英使 
[通緝由滬逃逸之敵僑]  
　　淞滬警察廳長接南京督軍省長來電謂昨准外交部咨開在滬居住之重要敵僑數月以來已有數人私行逃遁日前在哈爾濱地方捕獲之德人三名即係由滬逃往者據聞此次德僑由滬私逃之途徑係由滬至漢轉赴哈埠意欲潛赴西比利亞業經哈埠外探偵悉捕獲惟其中尙有在逃一名林德門者曾由外交圑方面請求政府通令各地方嚴爲緝訪隨處截留勿使逃遁故再請緝希即轉飭所屬各軍警加意防範嚴爲查緝等因除通令外令仰該廳轉飭所屬一體嚴緝務獲解究 
[復訊假護照案之鄭重]  
　　德國高級軍官瓊姆根（即華而脫抱含）與前英租界南京路六十四號門牌戰報館主任德國人搿克司門（即亞多色而克）及史周史勿狄納喬其三人因與德人在哈爾濱地方行使俄國領事假護照一案有關經駐滬俄總領事格羅斯君訪悉咨照總巡捕房轉請公共公廨出票派令西探目壳羅香將史周史勿拘獲並至哈埠將瓊姆根等兩德人移提來滬解送公廨訊供判史周史勿狄納喬其無干開釋瓊姆根搿克司門押候再核等情已迭誌前報昨晨復訊捕房將兩德人一併解案所有僑居公共租界之德國紳商到堂聽審者甚衆工部局刑事檢查科代表牛門律師亦到堂候示迨至十一句鐘由關會審員會同代理俄領到廨陪審之英卓副領事升座命將瓊姆根帶案即經卓君向被告宣諭大致謂本案假護照首先發生之地係在上海公共租界故應歸會審公堂承審云云諭畢遂與關君會商之下判候午後二時半復訊再核 
[俄國敎堂開追悼會]  
　　英文滬報云北河南路俄國敎堂昨晚爲俄前皇尼古拉第二開追悼會其禮式一如尋常與會者有駐滬俄總領事格羅斯君並俄僑多人此外尙有他國僑民數人 
[協緝唯亭鎭刦案逸盜]  
　　搶刦吳縣唯亭鎭盛大典當並據掠該鎭水陸警區鎗械之盜匪業由水警第三第五兩隊王池二隊長緝獲陳常林王梅亭二名解送閔行第一區署訊辦在案兹悉陳王二盜均經供認得贓不諱並據供出逸盜高阿炳現匿上海某某地方爰即派探於昨日賫文來滬分咨公共公廨及法公廨淞滬警廳等請派探警協同往緝務獲訊辦 
　　淞滬警察廳徐國樑昨日訓令所屬各區署所隊云案准吳縣知事公署函開本年七月六日據縣屬第九警察分所長潘聲榖自唯亭車站電稱五日下午十時半本鎭盛大典及警察分所被大帮盜匪搶掠斃巡士一名傷數名該匪等悉乘汽船而逸電請勘騐等語敝知事聞報以案情重大立即飛令偵緝隊派探赴滬分投上海英美會審公廨各巡捕房曁昆山吳江各縣迅予協助追緝一面隨帶錄士檢騐員乘車前往唯亭鎭先後至該警察分所及盛大興等處詳加察勘據該分所長面稱是日本鎭突來大汽船一艘盜衆約五六十人分爲兩股一股約三十餘人蜂擁至警所當爲門崗巡士馬義和上前攔阻詎該匪徒等即亂放手鎗致將馬義和擊斃分所長聞警立率長警抵禦旋被鎗傷巡士陳耀南馮福昌胡祺備警張阿宗火夫蕭錫光等刦去馬體尼鎗二支舊壞鎗二支並所收夏季房捐洋三十二元銅元十二千四百文巡士便衣三件一股約三四十人直衝盛大典維時駐汛水警巡船聞聲急鳴警笛登岸開鎗抵禦奈匪衆警單勢不能支被匪拒傷水巡李福生一名搶奪鎗械該匪等又從隣屋易安茶館踰垣入内開放大門搶刦銀洋衣飾等物燙傷典夥閔甫康等二名當時明火執械匪勢兇惡隨經警告西市商圑協助該匪等始各携贓登舟向崑山方面而逸等云除分别勘驗屬實塡表呈報曁分行外相應咨請貴所希煩飭屬一體協緝此案贓盜務獲解究至紉公誼等因准此除分行外合亟令仰該署所隊遵照轉飭所屬一體協緝務將是案眞贓正犯弋獲解廳以憑訊轉毋稍疏懈是爲至要切切此令 
[國務院擔任議員旅費]  
　　上海縣知事公署昨接齊省長來電略謂前准國會事務局來電催促參衆兩院議員於八月一日以前一律到京曾經飭廳愼發旅費以期早日起程在案昨日又准國會事務局電稱此次參衆議員旅費概由國務院逕行發給毋庸列入預算等因合即電令知照 
[再傳選舉訴訟之被告]  
　　省議會議員上海縣初選舉第八區選民諸鴻儒在地方審判廳控該區投票所監察員管理員李恂顧鏡清等十六人違法選舉營私舞弊一案前由該廳於本月二十二號覆審各被告均不到案爰由諸鴻儒投案禀催在案昨日審判廳重復飭吏周光華前往西鄉等處再傳李恂顧鏡清朱則誠何煥其等一干人限日到案以便傳同原告覆審判决 
[道屬敎育行政人員開會紀]  
　　昨日（二十六號）滬海道屬敎育行政人員聚集會議下午二時許會員李宗鄴顧葆康蔣乃曾徐守清朱斌久施祖恒戴洪恒陸培亮等三十餘人先後到會即由書記員王福濤邀請各會員簽到列席首由李宗鄴等提議現奉敎育廳令各縣勸學所次第設立惟因的欵難籌尙未一致進行今日會議宗旨似應變更云云次由會長余沅起立報告本會成立以來所有建議各案均已次 
第實行如注重職業敎育一案本年開成績展覽會各縣學校均能照案切實進行成績頗爲優美可見職業敎育關係實撝所有奬品奬憑已陸續發給又注重敎育公欵一案各縣敎育概算表已造至五年度爲止六年度表業已開始編造彙送敎育廳他如各縣學校利用署假蒞鄉演講啓導農民智識一案各級學校校長均能熱心擔負實事求是積極進行均在會諸君熱心毅力有以成之云云旋經各會員將提議案討論僉以本届交議案件甚多宜分别提出公同協議有無變更再候表决施行余會長並以各會員溽署赴會表示佩意散便時已鐘鳴六下矣 
[願考北京中國大學者注意]  
　　本埠各中學校均接江蘇敎育廳訓令云案准北京中國大學校函開本校開辦已五年餘歷經敎育司法農商各部認可京外各省來校肄業者逹二千七百餘人先後畢業者千三百餘人成績昭著久爲京外所共知蘇省人士曾在本校肄業畢業者亦頗不尠兹爲推廣敎育起見添招大學預科文法商三科又專門科本科商科預科法科各新班生素仰貴廳長對於學務進行不遺餘力現值添招新班之際則對蘇省青年自應賡續造就以副貴廳長爲地方作育人材之初衷爲此特將本校章程便覽四十册招生廣告四十張郵陳貴署察收即乞轉示所屬中學畢業有志來京求學者認定何科開明姓名年籍彙由貴署函送本校肄業一律免收報名費及入學金以示優異但入新班各科以中學畢業者爲限因同等學力倘經試驗不能合格則徒勞往返故在外省招收新班各科生限於中學畢業其同等學力僅在京内招考也至報名認科一切手續請煩查照附陳章程便覽及招生廣告辦理於八月三十一日以前函送名册到校應招各生須於九月五日以前一律到校統祈察照並希先期示復至紉公誼等因准此合行轉飭各該校一體知照如有畢業學生志願前往肄業者務儘八月二十日以前由各該校長備文報廳以憑彙送此令附招考新班編級生廣告（甲）新班生（子）大學預科文科法科商科（丑）專門部預科法科（寅）專門部本科商科（卯）中學科以上各第一學年第一學期（乙）編級生（子）大學本科（一）政治科（二）經濟科以上各第三學年第二學期（三）商科第三學年第二學期第二學年第一學期第一學年第一學期（四）法律科第一學年第一學期（丑）大學預科（一）文科第二學年第一學期（二）法科（三）商科以上各第二學年第一學期第三學年第一學期（寅）專門部本科（一）法律科第二學年第一學期第一學年第二學期及第一學期（二）政治經濟科第一學年第二學期及第一學期（三）商科第三學年第一學期第二學年第一學期（卯）中學科（一）三班第三學年第一學期（二）四班第二學年第一學期（丙）入學資格（子）新班生（一）入大學專門者須中學畢業或有中學畢業同等學力（二）入中學者須高等小學畢業或有高等小學畢業同等學力（丑）編級生須與所編各該科學期銜接（丁）報名手續　繳四寸半身相片一張並隨繳驗原校畢業或修業證書存候呈部查核又繳報名費現洋一元無論取否概不退還（戊）試驗入大學專門各新班者試驗國文英文歷史地理理化數學入中學新班者試驗國文算術歷史地理理科編級生按其新編入各科之上學年或上學期課程第一次入學試驗七月十五日起舉行第二次入學試驗九月二日起舉行（已）改學手續一考者於開學時塡具入學願書及保證書繳納本期學費並隨繳入學金現洋二元冬夏制服費現洋八元正（報名處）北京前門内西城根本大學敎務科（報名日期）六月二十日起至八月三十一日止 
[考取清華學校學生名單]  
　　江蘇敎育廳第二號布告云案照本届考選清華學校學生業將試卷評定所有正取各生應卽查明四月六日第一千五百四十七期江蘇省公報所載該校招考規程第四第五兩條限八月六日以前報明赴京覆試日期其履歷未照表式詳塡者應即補塡照片祗繳一張者並應補繳一張以便於八月十日以前彙送北京如逾限不報當即遞傳備取各生幸勿自誤此布計開正取七名劉丙彪寶應朱湘江寗王士倬無錫禮過元熙無錫唐亮吳江陸坤一無錫謝啓泰武進備取七名陳鑾上海蔡鏡懷常熟王之鈞江都李藹揚江寗陸定一無錫陸鍾偉無錫董志新宜興 
[運輸公會之餞别會]  
　　上海運輸公會會長洪少圑此次當選爲北京衆議院議員不日卽須北上該會同人爰特邀集運輸同業於前日上午十時設筵公餞並共同攝影以資紀念兹將頌詞答言錄后 
　　頌詞本同業自上年公會成立以來公推我公爲正會長兩載於兹凡會中應行事件皆已次第舉行其進步之神速要皆我 
 
 
 

Page 11

 
 
公籌劃精詳不辭勞怨所致以故公會之規模日益伸張而公會之事業益形發逹今逢我公當選衆議員同人等欣喜榮幸曷有涯涘所願就職以後商界之困苦民生之憔悴胥賴我公以匡救之挽旣倒之狂瀾作中流之砥柱不特人民蒙其幸福即同人等亦與有榮施焉今值我公北上之期同人等聚處有年實深慶幸摭拾蕪詞聊申芹獻頌曰偉哉洪公商界巨孹今膺衆選輿論翕服備位中央行將就職無黨無偏人民寄托凡我同業多有榮光謹上頌詞民國無疆 
　　答詞鄙人謬膺衆選深虞隕越全賴諸君匡我不逮餉我嘉謨鄙人惟有益加勉勵不敢稍懈仔肩以副諸君之雅望今荷諸君盛意實深感謝鄙人亦商界一份子但視其能力所及無不盡力維持（下略） 
[總商會公宴日本官商]  
　　上海總商會會長朱葆三沈聯芳會董顧馨一王一亭謝天錫等訂於二十八日（明日）下午五時在該會議事廳設備西餐柬請駐滬日總領事日商三井洋行等各大班赴飲以聯邦交而敦睦誼 
[渡夫勒索渡資之密查]  
　　八長渡各碼頭義渡船渡夫前因違章勒收渡資毎人十文迭經浦東西人民控經上海縣公署并工巡捐局出示禁止毎名仍收渡資五文如違提究在案乃各渡夫視若具文仍收十文爰又有人分投縣局禀控前日沈知事特派員役扮作商人或鄉民模樣分詣各碼頭渡船來往趁渡視各該渡夫向之收取渡資若干並視其他渡客收取多少禀復核辦 
[戚家廟盜案近聞]  
　　持械搶刦浦東戚家廟楊全福楊全貴等家案内之盜匪錢寶根陳阿龍王仁富等三名由警廳申解護軍使署發交軍法科訊辦等情已迭誌本報兹悉該犯等業經研訊明確將次執行興刑昨已飭傳事主投案領取贓物該盜等死期殆已不遠矣 
[鎗决碼頭著匪餘聞]  
　　前日在大碼頭執行鎗决之碼頭著匪童嘉坤林阿土兩犯屍體業由善堂棺殮發壇召領兹悉童匪實姓董乃前清縣署差夥董招福之子自幼不習正業流而爲匪其母等均居租界向如陌路故執行時並不到場聞現在有人勸令將棺領回爲之埋葬其母等尙在躊躇云 
[江灣高小學校之夜課]  
　　江灣鎭寶山縣立第三高等小學校爲愛惜光隂起見特於署假期内舉行夜課補習國文英文算術三種由各敎員分任敎授規定毎生祗繳電燈費洋二角概不徵收學費現有學生八十餘業已開課 
[浦東楊思橋鎭宣講記]  
　　通俗宣講社於前日下午在浦東楊思橋鎭舉行宣講所有會場由陳董悅周先已預備至三時許各界來賓先後戾止而以農夫爲尤衆先由總幹事袁君請陳君子香（悅周之子）代爲報告次楊君嘉堃宣講個人衛生方法汪君春涵宣講公衆衛生方法袁君頌豐勸戒賭博是日炎暑宣講者抖擻精神娓娓動聽聞者不倦旋分給青年普益社少年宣講圑以及該社各種印刷品而散各講員至六時許乃雇車渡浦而回下期宣講定二十八日下午在老白渡街内隆德學校東區通俗宣講所舉行聞該社近接講員尢君惜隂來函請在引翔港組織支社不日派員至該處接洽以冀早日成立云 
[工巡捐南局將開董事會]  
　　滬南工巡捐局長姚石蓀近因關於地方工程進行要事必須邀集該局名譽各董事互相磋商是以訂於二十九日（星期一日）下午三時在局開會集議昨已函請各董届時一體蒞會 
[法報記者蒞滬]  
　　文滙報云法國巴黎時報記者杜博斯克君已由北京抵滬 
[香港有疫]  
　　文滙報云新加坡已宣布香港爲有疫口岸 
[周浦新米上市較遲]  
　　蘇屬近滬各縣産米之區新糓登場推南滙縣屬之周浦一帶爲最早（米業中謂之東新）昨據該地來人談及本年禾稻因天氣不熱故見新較遲往年在七夕後已可上市本年必須遲至中元節統計收成必較往年減色云 
[縣警察換穿白色制服]  
　　上海縣警察事務所警佐領袖王敬常昨日諭飭所屬六分所各長警於陽曆本月二十六號（即昨日）起一律換穿白色制服 
[接充西城庵住持之掣肘]  
　　西門外斜橋北西城庵住持僧某因年老力衰事務甚繁擬將該庵傳授與杭州來滬之某僧繼續住持業已商由某巨廟住持得其同意實行交接嗣爲滬上佛敎公會查悉以繼承該庵住持須經佛敎公會選任俾免盜賣廟産等情弊以故否認其事而該庵新住持則以佛敎公會亦非合法機關置之不睬於是佛敎公會遂呈由淞滬警察廳將西城庵新住持傳案並吊取該庵所有産業之契劵到廳略訊之下判將住持僧交保契劵存案候核 
[貨船在途遇盜]  
　　船戸黄士林前日由滬裝載糖包北貨等二百餘件開赴浙江行至南黄浦陳家行口突來盜船三四艘盜匪五六人一躍登船正在搜索之際幸有水上警察某小輪遠遠而來船夥大聲呼救盜匪始懼各駕划船向内港遁去祗失現洋二十餘元及糖四包黄即訴知該輪往追業已杳無蹤跡矣 
[貨船先後撞沉]  
　　江北伏廣生船承裝南市元和昌豆餅千片又顧洪元船承裝該行蠶豆二百包豆餅二百片運往浙省海鹽交卸前日駛至浙省野窰地方均與橋石碰撞先後沉没急即打撈祗得半數聞該兩船之貨均保水險故已由公司派人前往調查矣 
[小輪水手失足溺斃]  
　　亞細亞火油公司小輪水手倪根生前日上午六時許失足落不致遭溺斃當由該輪舵工投報水巡捕房由梅捕頭飭派巡江小輪帮同撈獲尸體昨由倪之家屬到場收殮聞該公司憫其貧苦贈洋五十元作爲撫恤 
[火車搭客私帶烟膏]  
　　松江人王松濤年逾六旬昨晨乘車來滬出洋三十元購買獅子牌烟膏一百八十小盒於下午三時在南站乘車返松至龍華附近爲憲兵張定安白玉壽檢查行李搜獲烟膏當將人證押送返滬解由憲兵第一連略訊一過解送軍署訊核 
[私售烟膏之辯護]  
　　虹口捕房二十五號三道頭西捕與四百十八號華捕偕證趙小喜控海寗路一千一百五十二號屋内之喬成利私售烟膏等情昨晨由捕房將喬傳至公共公廨先由二十五號西捕與四百十八號華捕上堂禀稱因時常見人至被告屋内購買煙膏故令趙小喜持洋前往購得煙膏一盒回禀捕頭前往查出空烟盒多隻我等與被告並不相識亦未至被告店中與伊講話然知被告屋内售賣煙膏之人係於是日從伯頓路遷居該處云云並由見證趙小喜聲稱是日往購烟膏並非由現在堂上之被告售賣與我質之被告喬成利延律師到堂辯稱被告有餘屋一間轉租於某甲居住甫於是日清晨付下定洋兩无旋知其出售烟膏當將定洋退還是實中西官判令將案註銷被告開釋 
[拐子還押待罪]  
　　新閘愛文義路一千五百七十六號門牌徐史君家之八歲男孩榮生被理髮匠鎭江人劉阿四於本月十六號串同在逃兩人誘拐圖賣經徐史君偵知控由捕房飭探將劉與孩拘解公共公廨訊判徐孩先交家屬領回劉押候再核在案昨晨復由捕房傳同人證將劉解廨經中西官訊供之下判劉還押候下禮拜一核辦 
[重婚訴訟之糾結]  
　　浦東爛泥渡鄉民李阿來之子祥林於去年臘月間棄妻陳氏不顧重娶該處王七金之女彩紅爲室嗣被陳氏控由地方檢察廳核准將李祥林拘案訊明重婚屬實判處徒刑三個月並着將彩紅離異後李祥林請求易科罰金釋出仍將彩紅收留有内並不離婚前夜九時許爲陳氏母女撞見喚同崗警將彩紅扭控三區警署李祥林知事敗露乘間逸去昨經曾警各略詰一過判將李陳氏連同王彩紅併解地檢廳訊辦 
[小車碾傷婦人]  
　　通州婦人荀顧氏家居閘北新民路昨日出外購物被陳廣産所推之小車撞跌車輪碾過腿部受傷甚重當由四區巡警查見一併帶區余署長命將受傷婦人先行送院療治陳暫押候究 
[夫婦挾資潛逃之發覺]  
　　徐文彬延代表律師在公共公廨刑事科控郁慶善於去年一月七號在寗波原告店中爲式老夫時私用賬洋一千二百五十元與妻郁汪氏潛逃來滬等情昨晨由探將郁夫婦拘解公廨即由原告代表律師上堂陳述案情並稱原告曾赴原籍地方官廳起訴請爲澈究被告郁慶善等亦延律師到堂代辯經關讞員商之英副領事卓君判被告等分别還押候下禮拜一訊奪 
[姘夫幾被逼死]  
　　向爲西崽之甬人戴涵卿因被姘婦董巧雲向之勒索贍養費三百元無法應付遽萌短見於前日午後奔往北京路外灘投浦圖盡幸董婦與同伴婦人王老二尾隨在後急喚五百四十四號華捕到來將戴援起帶入捕房昨晨傳同董王兩婦將戴送至公共公廨經中西官訊悉前情判戴開釋以後勿再輕生 
[船夥發痧殞命]  
　　蘇州河小駁船船夥魏二年三十餘歲江隂人前日忽患急痧施救無效旋即殞命當由該船主黄壽林報告閘北水巡隊解隊官飭令十一圖地保瞿梅生至地方檢察廳報請相驗嗣據該船主黄壽林投廳禀稱魏二實係發痧身死並無别故民人情願具結請求免驗林廳長諭着帶案訊明再核 
[無賴攔路搶洋]  
　　無賴桃三寶前在法租界内搶取某店學徒陳來永手中所持之銀洋數元圖逸陳卽大聲喊捕當有巡捕到來將桃追獲抄出原贓帶入捕房昨解法公堂訊究桃供認搶洋不諱判押西牢一月 
[訊究擲包匪徒]  
　　左金生前至法租界内用擲包術騙取老人邵志美鈔票洋六十五元圖逸被邵當場察破大聲喊捕即經行人李志共帮同將左追獲惟鈔票已被同黨接去旋即喚捕將左帶入捕房昨解法公堂先由原告投訴前情請求追究詰之左供認不諱中西官查得左曾經犯事驅逐出境有案判押西牢六月期滿仍逐出租界 
[混用鉛質銀輔幣]  
　　潮州人陳雲卿前日在新閘路將鉛質小洋向陳初連混用當被察破喚捕拘入捕房昨解公共公廨經中西官訊供一過判陳押候下禮拜二查明再核 
[同鄉因何衝突]  
　　安徽人王大元與同鄉嚴紅年在虹口百老滙路扭毆被捕查見以王等不應在途打架一併拘入捕房押候解廨訊核 
[小販未捐執照]  
　　小販朱春泉周阿德在海寗路等處出售食物未向工部局捐取執照被衛生局西人查見以其違章當喚三百五十七號三道頭華捕將朱等拘入捕房飭各存洋保出聽候公堂傳訊 
[垃圾務須掃清]  
　　淞滬警察廳長徐國樑以時當炎夏天氣酷熱各處街道均宜潔凈惟瓜皮等類最易堆積雖經各區署所清道員督夫按段掃除尙恐不能清潔當經令飭各該署所加派長警協助進行在案兹又通令各署所巡官嗣後垃圾夫役即歸該巡官等監督從事掃除並押運上船不得沿途狼籍致生穢氣至各垃圾船亦宜勤於裝卸隨時肅清云 
[趁電車不買車票]  
　　甬人蔡仁發前日午後在浙江路乘坐六十四號電車至北海路不買車票被查票人應某查見喚捕將蔡拘入捕房昨解公共公廨經中西官訊供一過判蔡押候下禮拜一再核 
[食物店主受罰]  
　　浙江路五百八十二號門牌某食物店主王裕堂因未向工部局捐領執照被捐務處西人查見以其違章禀請公共公廨出單昨日將王傳案經中西官訊明判王罰洋十元充公 
[司賬捲逃之辯論]  
　　某洋行司賬陳某於本年二月二十五號捲取賬洋八千九百五十元逃匿松江地方經人函告該洋行經理西人控由公共公廨備文派探沈受章將陳移提至廨訊判押候查明再核在案昨晨復由捕房將陳解廨經關讞員會同英卓副領事訊據原告代表律師上堂陳明前情請究質之被告陳殻生供認逐年用空賬洋四千餘元並無八千九百五十元之多且連年應得買賣地産等項之佣金約有七千餘元照算原告尙應找我數千元請爲核奪中西官會商之下判陳還押候下禮拜一復訊再核 
[放車人限期還洋]  
　　滙芳公司洋人昨至法公堂控虞克謙前在公司中承放黄包車業於日前停止承放核算虧欠車租及借欵修車費等洋五十九元除還過十元外尙欠四十九元向索延約故此投案求追詰之虞供照民人核算祗欠該公司洋十餘元並無如此之多原告又稱有簿據可證呈案請鑒聶讞員察閱屬實遂判虞交人銀並保限七天還洋四十九元 
[賠欵展限措交]  
　　猪行主徐友生前至法公堂控某肉店主徐盤林虧欠猪價洋二百餘元當時有德成館主周杏園陸文生等爲之擔保請爲追繳經中西讞員集訊後因徐無力繳洋故着兩保人擔負賠償在案昨又傳訊原告聲稱奉判後兩保人仍置之不問請求嚴追中西讞員判展限七天還洋如違將保人周杏園所開之德成館發封作抵 
[歇夥有串竊嫌疑]  
　　公共租界永興里某號主甬人方西光昨至閘北四區一分所訴稱店中前曾失竊鈔票若干查得歇夥朱祥裕有串竊嫌疑現朱住居貴所管轄境内請爲提究楊警佐准即飭警將的拘案略訊一過解送司法科核辦 
[過犯又犯竊案]  
　　過犯王德高竊取長浜路一千五百八十二號門牌葉金泉家之米斛被探查獲連贓帶入捕房昨解公共公廨經中西官訊實判王押西牢半年贓給原告領去 
[淞滬警察廳批示六則]  
　　朱湧泉批據呈已悉准予傳案訊奪 
　　成吳氏批據呈王根大等侵佔業務各節如果屬實殊屬昧良負義仰候派探查明傳訊 
　　沈瑞餘批據呈已悉是否屬實候令行該管警所查復核奪　　朱榮坤批據呈已悉查朱毛毛郭天福擅掘該民祖墳之坭是損壞他人墳墓案已涉於刑事問信反遭兇毆則又違犯警法蠻横至此亟應以法相繩仰候派探拘案訊奪 
　　陳慶玉批據呈吳學恒等串拐爾之髮妻朱氏各節並未能提出確實證據碍難遽予受理所請拘提押交之處應毋庸議 
　　褚金海批據呈已悉業已餫傳集訊仰候訊明再核 
來函 
[上海法領事署來函]  
　　貴報記者大鑒自協約國决定其同出兵於海參崴後謀不利於協約國者遂起種種謡言謂旅華法國壯丁皆將遣赴西比利亞從軍作戰而法人商行銀行將因之停業云云此種調言全非事實在有識者觀之固知其僞惟恐不察者以訛傳訛致與中法商業有礙爲此函請貴報將此函刋登報端以息謡言爲荷此頌撰安法領事署啓七月二十六日 
雜評二 
[優待議員（訥）]  
　　吾見希議員者之待初選人也隆以館舍恣其費用惟恐不得歡心則尊之有如父母派人周旋監其言動惟恐或有異志則防之有如盜賊不謂昔日議員之待初選人者如是而今日某派之待議員亦如是議員所施於人而以爲得計者今亦身自受之矣 
　　議員之赴京也有免票有旅費到則迎於車站拉入招待所而監視之此種景象其有異於投票時之議員待初選人乎吾不知身爲議員者對此特别優待觀念將何如耶 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[討蚊檄] [  召侯]  
　　蕞爾么蟲猖狂如許來從階砌起自堂檐前者方滋後來又繼　長身短生平最善鑽營畫伏夜行蹤跡還多詭秘聚能成市公司結賣票之　鳴或疑雷議院聽呼聲之起幾番追逼索欵聊同半夜濳來隂謀不少比　蝗之嗜血吸盡脂膏擬蜂蠍之螯人毒尤利害肥瘦　供一　莫饜食　往來本自無常有如跳蚤紛紛飛至人疑逐臭之蠅　暗射來我恨舍沙之蜮咀呷赴坡公之幕忍污半榻琴樽呻吟入杜甫之心欺倒滿牀兒女深閨靜　難圓蟻夢於華胥明月清風莫暢　談於謝墅豈第喧囂之甚逼近蟬鳴其爲疾疫之媒直同鼠　欺凌貧弱妨害治安虺蝪之殘遜其飛噬臭蟲之嗑同此狂爲很酷於添足之蛇痛烈於藏頭之蟲過原不赦罪實難容爰舉義師誓清妖孽召指揮之使紋布螺旋防羽翼之成法張蛛網一聲劈拍如承公子之耳光兩手爬搔適用麻姑之利爪燃半明之燈火烽燧心驚摇一柄之雄風兵威席捲同心搜索編來童子之軍協力兜園妙有夫人之陣恣爾多方侵蝕何物么麽憑吾一例殲除藐兹小醜會見風流儒將坐收反手之功不敎露宿中庭再有切膚之痛然使蚊蟲等潛藏遠避怒不同蛙匿迹銷聲屈還如蠖退出庭幃之地邯鄲鄉不碍蠶眠偷生草莽之間逋逃藪自甘蟄伏則螳螂之斧暫不加誅螻蟻之生尙容苟活寛其旣往許以自新若其咄咄逼人還恃負山之力鬱鬱居此偏存鬧閣之心螟巢之窟宅方深揮之不去螉塞之封疆固守習以爲常據此地盤依然强項恃其黨羽罔有悛心斯肉刑之法必嚴不遺噍類手刃之誅立至莫或生存料知天喪斯文命無端而被革竊恐身罹浩刦血不幸而空流斷其蠅頭折其螳臂殄其魁首殲其子孫食其肉而寢其皮一洩頻年之恨犂其庭而掃其穴定爲非種之鋤看乃公壁上閒觀端居虎帳藐若輩途窮被捕化作蟲沙凡我爪牙聽吾指使蜮奸共發休蝟縮而不前蟊賊同誅莫狐疑而不决從此一心護法爭到雞蟲於今五指聯盟約遵蝌蚪心煩技癢一决雌雄索垢攻瑕那容蟣蝨莫漫輕輕特赦還道慈鴻會當巧巧捕來有如宰鹿此檄（四） 
集益錄 
[續答九十八問] [  左丹]  
　（乙）冰晶石曹逹法（CTYOLITESOBDPTOCEAA）將生石灰與氷晶石混和而灼熱之則溶成爲塊再將其塊粉碎而以水浸之取其浸出之灰汁蒸發濃厚通八炭酸氣體即生炭酸曹逹其化學反應如下 
　　2（ATF33NAP）+ACD　O=6CAI+A12O33NA2O　　冰晶石生石灰弗化石灰曹逹鈖鹽 
　　AI2O33NA2O+BCO2+3B2O=A12（O　）6+　　曹逹鈖鹽炭酸水水酸化礬土 
　　3NA2CO3 
　　炭酸鈉 
　　以上所生之水酸化礬土爲難溶性物而炭酸曹逹得溶存於水中濾别之以供明　之製造蒸發溶液即得炭酸曹逹之結晶 
　　（丙）硫酸曹逹法將硫酸曹逹（鹽餅）與骸骨混和而灼熾之通入濕潤之炭酸氣體則發生硫化水素而得炭酸曹逹其時之作用如次 
　　NA2AO4+CO2+H2O=H2S+NA2CO3 
（未完） 
工業須知 
[實騐改良養蜂法（三）] [  蔣雪]  
　　（二）蜂箱之構造製箱之木料雖可不拘然總以價廉堅潔而無惡臭者爲良其構成可分爲箱身臺蓋及框之四部分述於左 
　　（箱身）爲一長方形無底及蓋之箱高八寸四分横一尺二寸縱一尺三寸二分板厚約六分其横邊二板上部之内面　去深寛各三分之竊一條以便擱置巢框之用 
　　（箱臺）爲架起巢箱之臺亦以板爲之高四寸長一尺七寸闊與箱等臺之面板須可自由抽拔以備將來掃除之便利且臺之兩長邊及一短邊均須高出臺板三分左右若以箱身置於臺上則三邊必能吻合惟前面餘出臺板三寸八分及高三分之空隙耳此空隙即蜜蜂之出入口也平時均以兩三角之本片塞在此空隙之左右兩側以調節巢門之大小 
　　（箱蓋）爲前後左右較大於箱身之人字形披下更　以高三寸餘與箱身等大之直板俾罩於箱身之上可以吻合 
　　（巢框）爲高八寸四分長一尺一寸四分上半部闊一寸一分下半部闊八分之框中更張以銅絲以便蜂脾之附着且此框上邉之板兩端須各長出六分以便　置於箱身上部之窪處 
短篇小說 
[滑稽短篇美人影（續）] [  翠娜]  
　　旣入室則几椅雜置斜陽入室微　滿室而飛濁污殊甚少年不禁竊笑念此直豚欄耳豈得爲美人之居然亦幸而如此若女郎固養尊處優者則雖告以月得數千磅又豈能使其喜動顔色時室隅方有一幼女列其泥污之偶像於椅上弄之而笑見客至則反奔哇然以哭婦引之出復稍整其案上雜物曰草舍湫溢而污簡慢甚矣願客少坐吾當往喚吾女渠嬾甚方午睡也言次致歉而出二人靜俟之聞隔室有喁喁私語聲少頃婦蹣跚而至一少女隨之然視这非畫中人年祇十六七髮蓬鬆垂其肩面瘦削如其母惟雙眸瑩然差似梅籬二少年以爲其妹梅籬纎步　　當隨其後也顧久俟之不見其入少女見客以目注扉久不一語不禁微愕曰先生見訪將何以見敎二人一愕回目以親少女一少年曰姑娘殆非梅籬乎女微笑自點其首曰梅籬正賤名也少年大詫顧其友曰是必誤矣一人曰然謂少女曰吾儕蓋另覔一密斯梅籬其人性奥氷髮美而顔秀能飄逸若仙君宗族中亦有其人乎少女以自視其母作　笑似不能驟解徐曰衰族祗吾三人耳二人失望一少年乃自懷出其像片曰吾所覔者即此人君亦識之乎婦瞥見之不禁旣駭且喜目視少女似責其蠢笑曰是矣君等即來自環球影戲院乎二人亟曰然媚知其人乎聞初居此今何往我將以奬金奉呈少女初但愕視聞言則大樂奔而抱其母笑曰百磅得矣阿母如何我固云必不失敗也少年曰百磅其餘事吾園主並欲以巨資聘之爲吾園旦角故：：女回視少年正色曰此殆不可此畫中人即吾母也汝視之今尙可膺此重任否乎言次復失聲而笑少年大愕以目堅注婦面似望其言婦爲少年所注視其瘦白之面不禁大賴以其龜裂多骨之手顫顫自撫其白髮徐曰此小影蓋二十五年前我初婚時所攝者聞君處設美人比賽會吾女竊余投此惟不知於例當否少年失望極不知所答則徵喟徐藐其小影入囊中以紙幣一束置其朽敝三足之案上曰可此卽奬金吾爲姆賀乃得錦標絮擾多時抱歉滋甚顧少女曰幸恕之言次不　微哂念以查磅　求美人費不可謂不鉅然美人不得祗獲美人之影則美人之價值可知矣（完） 
 
 
 

Page 15

 
 
   
 
 

Page 16

 
 
   
 
