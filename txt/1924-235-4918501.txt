# 1924 - 235 - 4918501

 

Page 1

 
 
1;第一萬八千五百零一號;中華民國十三年 西曆一千九百二十四年八月三十號
星期六 * *   
 
 

Page 2

 
 
1;第一萬八千五百零一號;中華民國十三年 西曆一千九百二十四年八月三十號
星期六 * *   
 
 

Page 3

 
 
1;第一萬八千五百零一號;中華民國十三年 西曆一千九百二十四年八月三十號
星期六 * *   
 
 

Page 4

 
 
1;第一萬八千五百零一號;中華民國十三年 西曆一千九百二十四年八月三十號
星期六 * *時評 
[試騐] [  冷]  
　　兩方軍隊雖未接觸但戰禍之情形大略可見矣主戰之徒部下軍紀之如何有所聞否軍事行動之是否便利有感覺否人民困苦顚連之狀况有所見否其外若經濟若人才若計畫若人心一一盡如預擬或出意外否今日尙未開戰所試騐者已如此自問開戰之後仍不變其初念否 
　　藉曰知其不可今日之試騐與初意大相反及今收束尙可及也若必怙惡不遷人民果受其害主戰者悔亦晚焉 
[國内專電]  
　　北京電外傳政府將發免盧何·任孫杜令查係不確蓋一經任命人不足以鼓舞羣師且增相手者之敵愾當不取明發主義（二十九日下午一鐘） 
　　北京電使圑除英使照會要求負擔因戰爭之直間接損失外并要求滬津間不許一日停止交通 
　　北京電外傳孫軍已到浙境不確 
　　北京電津當局阻孫寳琦南下現留津 
　　北京電皖議員吳日法等電齊盧乞和平中有外艦紛來國羞難洗災荒迭至民命將傾語（二十九日下午九鐘） 
　　北京電京中各報均載江浙戰事零碎消息可證者不多（二十九日下午一鐘） 
　　北京電齊燮元請北軍南下協防京洛正在考量中（二十九日下午一鐘） 
　　北京電閣决三令（一）明令告誡江浙維持和平調動各隊各歸原防謂與憲法三十六條精神相符（二）京師局部戒嚴（三）高署閣并備稿送府府徵高尙未同意王克敏在閣議席上云欵不應求願讓賢能三令府方尙有考量未即全發（二十九日下午九鐘） 
　　北京電閣議例案敎育司長張繼熙准免本職簡任范鴻泰陳寳泉爲敎部司長顏未出席（二十九日下午八鐘） 
　　北京電艷（二十九）衆院開會到四百四十二人决制止東南軍事行動顏閣同意案未議（二十九日下午九鐘） 
　　北京電奉天來者云親見奉軍大隊開到高嶺駐紥幕營相望 
　　北京電直魯預巡署由保定運飛機赴漢十四師由三家店領槍械至鄭 
　　北京電郯城電局報山東五旅借用臨城至郯城電桿設軍用電話 
　　北京電津浦路報告利國驛站駐紥蘇軍已奉調赴徐（二十九日下午八鐘） 
　　北京電匯理正金本已與匯豐道勝一致嗣因銀根緊决暫行停放德欵昨有函通知政府（二十九日下午一鐘） 
　　北京電洛吳買馬副官周守松由張家口購到百頭迅即南運 
　　北京電陳籙電部法外部詢江浙將開戰確否待覆（二十九日下午一鐘） 
　　北京電財部咨交部郵政匯票應依數目貼印花交部局核議 
　　北京電三井函交部雙橋電台試行二十四時間連續發信由德腦恩無線電台送到收報成績（二十八日下午八鐘） 
　　北京電京奉路以防務吃緊呈請添購步槍（二十八日下午八鐘） 
　　北京電交部電吳淞電局長帮同羅局長點交德和水線機件 
　　北京電英使接倫敦訓電允賑災附加但十二國中尙有九國電未到 
　　北京電陜南鎭招新兵數百改由唐官屯運陜（二十九日下午一鐘） 
　　北京電津浦路報距張八嶺三十餘里老嘉山明光東北湖灘地聚匪甚多部電皖督飭屬防剿 
　　北京電津浦向津金城銀行訂借欵十五萬昨已簽字（二十九日下午一鐘） 
　　北京電齊韓電財部各紗廠由内地購辦棉花免徵釐稅請將江蘇省除外（二十九日至午一鐘） 
　　北京電三井函部印刷局展期借欵合同請於條文上加關餘擔保并包含將來增加之關稅在内 
　　北京電英使函外部英商聯合會對英賠欵意見用於文化事業抄錄意見請察閱（二十九日下午一鐘） 
　　北京電華法銀行印花借欵二百二十五萬法郎政府仍給以九六債現該價跌請准變賣擔保品之印花票 
　　北京電和蘭王廣圻電覆和外部贊成關稅附賑（二十九日下午一鐘） 
　　北京電昨佛敎籌賑會所由賑欵甚㣲紅會華洋籌賑會所組水災募賑會定三十一日組汽車游行隊募捐 
　　北京電政府認爲奉天代表之張九卿來京及此間常跑奉天之李際春出京曹對奉仍主和平妥協 
　　北京電滬四行收到之德欵三十萬鎊計二百四十餘萬元因匯水大尙未匯京政府已商定七十萬陷（三十）日發軍警餉一關各機關派員見財長均答欵未到（二十九日下午一鐘） 
　　天津電基敎聯會在東馬路福音堂成立水災賑濟會 
　　天津電省署通令各機關遵照交部規定運送賑品辦法六條 
　　天津電王維城函請接收敎育會房屋 
　　天津電津埠金融除勸業被擠立復餘安無水患聲（以上二十九日下午五鐘） 
　　哈爾濱電滬遣至海拉爾俄難民投親者無業留住難免滋事 
　　哈爾濱電李家鏊電俄交通次長及喀使眷沁（二十七）由莫斯科來華朱電滿站軍警照料（以上二十九日下午一鐘） 
　　哈爾濱電俄報載九月陽（七日）開廢約運動題爲傳家甸反對歐羅巴之運動此種主張易動華靑年之聽但實受俄赤黨之感化我國人應縝密考慮 
　　哈爾濱電沿東鐵中俄學校一六五學生二三一零内路局撥費者不少 
　　哈爾演電伊斯他亞國人蘇特函我官廳稱彼外部已與駐法華使議妥派已爲駐哈領事（以上二十八日下午一鐘） 
　　濟南電二十師委員黃恩榮由德州募新兵五百五十名過濟轉洛 
　　濟南電沁（二十七）晚政廳長田步蟾南下赴寗轉往海州就商埠督辦 
　　濟南電今早銀行界連接滬銀界電請即停兌今午當業銀行向財廳索欠甚急財廳請緩設法 
　　濟南電沿海各縣知事悉應召來省會商防務辦法（以上二十八日下午五鐘） 
　　漢口電駐泊鄂江楚謙江貞江犀三艦先後奉調赴寗協防現楚有艦及列字魚雷又奉杜電令開寗 
　　漢口電義領封閉震義銀行並未照會華官交涉署已提出抗議 
　　漢口電宋芝田赴洛商漢口地畝捐事急會協商放欵辦法郭財廳長亦派員到錢公會說明以欵救濟市面情形請勿信謠自擾（以上二十八日下午六鐘） 
　　漢口電援川北軍實行撤防洛新定防區十八混旅駐施南十八師三十五旅駐雲陽三十六旅及第五旅駐萬縣第三旅駐夔州統歸盧金山節制十八混旅定勘由决川輪運送回施 
　　漢口電閩周增編一師派圑長江運球在豫募兵六千名感（二十七）有一批過漢返閩 
　　漢口電浙盧電蕭臧楊不能解散但浙决不爲戎首 
　　漢口電財廳已允錢業公會請將所存紫銅向華比押銀百萬兩收買官票活動市面中外各銀圑紛紛放欵維持市面可信本埠决無危險 
　　漢口電反帝國主義大聯盟感（二十七）開第二次籌備委員會定江（三日）開成立會（以上二十八日下午五鐘） 
　　漢口電旅漢江蘇同鄕會儉（二十八）函洪鍾美請照上年皖贛浙閩五省懇親會成例召集五省同鄕籌對江浙風雲方法 
　　漢口電蕭撥桂陸快槍五百支彈百萬發交王鴻逵解交馬濟行營轉桂 
　　漢口電反帝國主義大聯盟定陷（三十）午在堤口下段保安會招待新聞界 
　　漢口電鄒禮儉（二十八）由洛過漢返湘 
　　漢口電施鶴道尹林樹藩儉（二十八）來省嫁女 
　　漢口電旅漢江浙紳商又擬組蘇皖贛閩浙五省和平會有陷開成立會說 
　　漢口電艷（二十九）午前一時後馬路濟生堂側大火延燒六百餘家三時許始熄損失極鉅（以上二十九日下午四鐘） 
　　漢口電財廳向華比商借百萬華比須將紫銅運漢方可磋商致未成立至各銀行放欵亦未確定因之銀釐日漲本比仍極恐慌蕭定（二十九）艷午後至漢商會商救濟辦法 
　　漢口電蕭擬在長沙設兩湖使署辦公處以王仁沛爲處長 
　　漢口電府電吳蕭請調停江浙並派秘書周肇雄儉日到鄂謁蕭面商周將轉赴寗滬 
　　漢口電頃傳蘇滬軍隊儉（二十八）夜在崑山接觸市謠大熾蕭令軍警嚴戒並闢謠（以上二十九日下午四鐘） 
　　漢口電漢商會艷（二十九）午後五時召集銀錢兩公會代表開臨時會協商官錢局擔保品折現辦法銀圑勉允籌欵六時半始散蕭因事未來 
　　漢口電頃有人訪周星棠詢維持金融情形據云本比因謠盛極危險除已向匯豐折現三十萬兩及華銀圑放欵百萬元外錢公會又向官錢局借出擔保品再向華銀圑折現百萬兩或可勉渡危關（以上二十九日下午八鐘） 
　　重慶電重慶市督辦鄧錫侯會辦魏國干朱英寢（二十六）就職 
　　重慶電渝埠奸商運大洋出境販半圓入口致半圓充斥銀錢業拒收半圓商會通告九折行使民怨沸騰商會長會曾禹欽辭職（以上二十八日下午十二鐘） 
 
 
 

Page 5

 
 
1;第一萬八千五百零一號;中華民國十三年 西曆一千九百二十四年八月三十號
星期六 * *   
 
 

Page 6

 
 
1;第一萬八千五百零一號;中華民國十三年 西曆一千九百二十四年八月三十號
星期六 * *[國内專電二]  
　　長沙電趙通令交通機關九一起附收交通賑捐 
　　長沙電連日因江浙風雲金融日有變化電局接收商電驟 
　　長沙電長沙縣署以稅印劵作抵向錢商借欵一萬五千元錢商推諉謝絶 
　　長沙電院部電趙請派禁烟會議代表 
　　長沙電義賑分會因湘省改組籌賑機關邀其加入沁（二十七）開會討論 
　　長沙電某外人對賑務有謗詞謂收入甚多發出僅兩萬急賑會坐辦張孝準歷述分發賑欵情形正與明白質證並謂失紳士常態 
　　長沙電整理街道會内部意見漸消除已繼續派隊强制拆卸不興工商店 
　　長沙電趙致電財政部調查俄難損失已限期查報惟商民以德發債票湘未分潤恐將來對俄索得賠欵又無實惠及民故投報不甚踴躍德債案至今未奉復務請公開支配則政府辦理損失賠償之誠意大曝於湘俄難損失自能尅期蕆事 
　　香港電扣械案今日已解决定陷（三十）日復業（二十九日下午十鐘） 
　　香港電儉（二十八）廣州罷業商店比前更多大新先施眞光三公司全閉門大新門外貼洋文通告謂在香港註册軍民不得亂動東關大小商店盡閉門因鑒於前年曾被搶一次西關除小店外全閉門長堤惠愛等馬路閉門者比沁日多一成是日謠言紛起有謂政府將停止西關水喉電力實行以敵人看待人心更驚打銅街等處商店重門緊閉日夜不開趕搭天橋有總橋一由太平街通至沙基黃沙與各街支橋相接儉（二十八）夜安靜如常永豐永翔終日巡游省河全艦架砲指向河北 
　　香港電各法圑儉（二十八）會議調停罷市潮許崇浩亦列席正議間許崇智代表馮志祺到會報告許極望風潮早解决請商善圑舉代表與許商俾與汪精衛廖行超出任調停等語該會即舉伍平一等往謁許 
　　香港電今日香港日商接廣州電謂西關現被軍隊焚搶確否未知 
　　香港電衛戌司令部通令禁便衣人持槍行動公安局設巡查汽車儉（二十八）各店所以紛紛閉門者因有軍人持中央銀紙向市面行使之故三大公司閉門亦因此 
　　香港電駐石灘砲兵七十餘人儉（二十八）携砲四門彈多顆返省 
　　香港電省署令米行照常貿易 
　　香港電孫下令勸開市商圑所購槍枝已罷市者沒收未罷者發還如仍不開市并有叛亂行爲者將該區内商圑槍枝勒繳又令各軍恪守紀律 
　　香港電佛山河南罷市情形無變更淸遠民圑圍迫縣城縣長已退出縣城佛山豫軍感（二十七）盡返省 
　　香港電南海縣署下令解散高塘民圑 
　　香港電防軍昨有數百人乘數船返省石龍商店恐受罷市牽累購備大鼓六個以備有警時擊鼓通知 
　　香港電聞孫委蔣介石等爲糧食管理員昨派員赴米埠點收存米 
　　香港電此次主張沒收商圑械以胡漢民廖仲愷爲最力蓋欲以之辦工圑軍惟弄成各屬罷市頗難對付胡廖有不幹意工圑軍四百餘人昨開始出巡博羅（以上二十九日下午八鐘） 
　　福州電孫部衛隊圑又調一營赴下游海軍界息海軍此次攻浙計軍艦六陸戰隊一圑另林壽國一圑陸隊由林忠統率海艦由楊樹莊統率並傳杜令楚謙楚泰江利等艦及陸隊兩營攻吳淞一面與楊會攻寗波紹興 
　　福州電高義電周謝委興泉勦匪司令並謂俟興泉警備司令孔昭同到後商進行 
　　福州電十二師騎兵圑一部到省暫駐縣署知事艷（二十九）日已復原狀 
　　福州電茶稅抵借事經調停一面還欵一面再借（以上二十九日上午六鐘） 
　　厦門電孔昭同定艷（二十九）日由省來泉就興泉警備司令職 
　　厦門電在鼓浪嶼之陳慶雲等不日返泉陳在鼓與張貞往來極密 
　　厦門電高義對楊漢烈陳國輝仍聯絡 
　　厦門電厦門水陸防務忽又加嚴市内台匪仇視軍警擾亂益甚 
　　厦門電高義將改任剿匪司令意使與民軍自併高部吳大洪旅已出發南安省軍對高舊部極意覊縻令剿匪自効高部漸安（以上二十九日下午十鐘） 
　　徐州電沁（二十七）午蕭縣派警在鎭署領子彈三萬又二十三箱 
　　徐州電今日未刻京漢保安隊官兵三百餘由豫轉甯申刻五旅砲兵全營並大砲十二赴寗酉刻二十師由魯招新兵五百過徐轉陜 
　　徐州電儉（二十八）酉刻吳鴻昌由寗來代陳防守陳使夜出發 
　　徐州電日航空處官兵九十餘帶飛機四架過徐赴寗（以上二十九日下午十鐘） 
　　徐州電陳司令改今夜出發 
　　徐州電豫軍第三混成圑長郭振才昨率隨員十餘來徐謁陳 
　　徐州電韓省長電令在徐募警隊千名送省備用（以上二十八下午九鐘） 
　　蚌埠電艷（二十九）日陳調元由徐乘專車過蚌赴寗（二十九日下午八鐘） 
　　揚州電商店今晨開市（二十八日下午七鐘） 
[國外專電]  
　　倫敦電中國童子軍昨夜抵倫敦今日受駐英公使及留學生之歡迎現定期星一離英（二十八日） 
特約路透電 
[北方軍事消息]  
　　二十九日上海消息路透社接北方訪電如下吳佩孚現派軍隊分乘舟車向南出發張作霖刻藉口秋操集中兵力於長城之北 
　　二十九日北京電英美法日公使今日因江浙時局牒致外部請其注意於一九二三年八月十一日所發之公牒蓋去年八月間情形與今年此時適同公使圑曾聯牒聲明各國人民如因戰爭而受損失各國政府將責令中政府負責也英使又單獨發出一牒言滬寗鐵路事 
[廣東罷市風潮]  
　　二十九日沙面電孫中山之砲艦永豐號昨日上駛準備開火此殆爲示威行動性質後泊於沙面之外砲擊西關之說未成事實午後永豐駛回西關未有商圑踪跡商舖未開門街道被遮斷罷市風潮未有變更 
[日本之新疫病]  
　　二十九日東京電日本發見一種特殊形式之脊骨腦膜炎症蔓延漸廣頗起惶慮此症每年發現數起但今年則甚劇烈患者多死此症奇特醫士迄今未能了解之患者初期呈腦膜炎徵象後乃入於昏迷狀態而死東京最有名之醫士現已被遣往有疫區域各處患者之死率自百分之三十至六十不等大都爲老年人香川爲此症蔓延甚厲之地據其最近紀錄患者一千四百人其中不治者七百五十人又據最近消息橫濱腦膜炎十起死者一人神戶六十九起死者二十三人 
[德國會與協定書]  
　　二十八日柏林電昨夜國會休會後國民黨與政府黨談判如何可使國民黨投票贊成倫敦議定書之方法 
　　二十九日巴黎電柏林消息國民黨將分佔内閣席以此爲國民黨不反對倫敦議定書之代價法報評論之謂德政府此舉等於出賣民國共和政府而以復辟分子組合之則不可視爲和平之擔保不若　散國會之爲愈云 
[國際聯盟會之弭兵計畫]  
　　二十八日日内瓦電國際聯盟會現已接到安全與裁兵條約之新計畫查此計畫係若干美國人以自己名義提交聯盟會者主張任何國家如不在正當戰爭狀態中而開始侵略的行爲則世界各國共棄之凡簽字於此約者自己受有拘束須將軍備減至最低限度並於每三年内召集解除軍備大會一次簽字諸國如彼此締結附約則須於換文後將此附約送國際聯盟會註册 
　　二十八日巴黎電法内閣今晨集議决定法國出席國際聯盟會之代表人物並作一九二五年預算之賠欵支配 
[俄國拘獲反革命人物]  
　　二十八日莫斯科電著名文布爾希維克之蕯文柯夫氏本月二十日在俄境内被捕送高等軍事法庭審間聞近年反革命之謀大都以蕯文柯夫爲主動力蕯在國外指揮一切 
　　二十九日莫斯科電高等軍事法庭今日判定蕯文柯夫死罪但主張從輕發落因蕯氏供詞頗動聽也蕯氏認渠之種種反革命活動實屬錯誤承認革命之正當並承認所控各節之罪並稱渠承認蘇維埃之權力凡愛俄羅斯者應承認蘇維埃權力渠並不乞憐云 
[各國近事]  
　　二十八日日内瓦電土國在原則上接受伊拉克劃界問題由國際聯盟行政會擔任解决之提議 
　　二十九日仰光電緬甸立法會通過國民黨所提主張再請改良憲法及各省政務除外交與國防外皆由各省自治之議案 
　　二十九日東京電德人司徒爾資博士星期二夜在西京附近某山上被盜刺傷右胸現傷勢有起色可望全愈行刺者何人現尙未悉 
　　二十九日香港電滙豐銀行總理史梯芬氏病故於倫敦 
[公電]  
　　宿遷來電申報轉五省弭兵會省敎育會鑒感電敬悉刻正組織和平公會乞速設法消弭江浙戰禍敝會等願爲後盾宿遷參事會曁商敎農會勘 
　　南通張謇通電申報館並轉各法團均鑒頃致江浙省會並農商各法圑電云江浙人民因迫戰禍愈望和平而和平愈遠戰禍愈亟父老兄弟之在南方與不在南方者督謇　言之問日至審一野老耳雅不合言而願苟免戰禍共迓和平之至驟刻與人同不得　爲一電兩省軍政長官督軍復曰但得保境背守仁言督辦復曰亦思各方同感覺悟消弭戰禍并辯及臧楊松滬事而他方并議謇視爲至明白了當者有曰江浙和平以保境安民爲惟一職志江有江之境浙有浙之境當然各保其完全之境江有江之民浙有浙之民當然各保其完全之民又曰按上年兩省公約任一省如有客軍侵入應由該省阻止不至增己之累而增人之疑又曰誰不保境誰不安民有地圖可憑誰先縱客軍入境誰先破壞公約有日歴可憑終之以三說曰盧何至　　迎何　浙帮辦軍務　　松滬於蘇以完蘇境曰臧楊軍隊刻日遣散以符公約蘇亦謝退客軍曰兩境畫淸完全由兩省各選調警備隊防守不令　督之兵接觸而查前淸之季民國之初　移製造爲舊案將製造局遷移以絶兩省爭覬商場危險之根斯言也可　解决戰禍永　和平之要異夫但訴人民痛苦别陳他種利害者矣願此言也謇一人言之或疑非兩省人民公意且不諒者或以爲蘇人爲蘇夫江無圖侵浙地之人民浙無圖侵江地之人民論風土感情久矣吳越一家甯因他人而一家吳越况釋督軍但得保境之言督辦同感覺悟消弭戰禍之言是雙方均無佳兵黷武殘民以逞之意苟有辦法不僅本言安在不可回兩督之聽脫萬姓之災謇愚以爲社責宜兩省議會與農商各法圑負之議會各法圑固法定代表民意之機關也法圑利害尤切不論議會諸君各歲糜鉅欵甯當　容　飫席神聖之名享逍遙之福値人民水深火熱之己臨而噄若寒蟬不一　倒懸之解乎表民何意殆不其然果兩省議會各法圑而不以鄙　爲不然也請一面聯合召集各法圑於一星期内開臨時緊急會議一面各請兩督休戰十日或半月按平議所見趨向集衆思徵故事本良心公道討論方法若雙方可聽而尙有隔閡者並由兩議會各法圑疏通而酌劑之　終底於和平此固非爲在蘇言蘇在浙言浙不負責在而别有懷抱者言也同在漏舟各竭衣　亦云救焚幸毋揖讓謇言　於此矣仍　督敎張謇　印 
國外要聞 
[東京通信（續）與九（八月十七日）]  
　　日本聯立内閣之前途 
　　整理財政與縮小軍備意見不一文 
　　（三）陸軍預算之爭執廢止若干師圑可節約軍費數十萬元陸車當局主張　削减兵員增加戰鬭力方　即將减少師圑所餘出之經費直擴充作添購新式軍械之用不許大藏省人之國庫而受國務院及議院之支配六藏省則謂節約經費爲現内閣之政綱無論任何國務省所緊縮之經費均須通知大藏省受其檢查擴張新軍備　　又　格别問題專恣　用大藏省應嚴禁之也關於此項爭執陸軍當局之態度異常强硬援用歷代内閣之舊習與大藏省　抗據日本憲法陸海車大臣限　　陸此軍大中將中擔任加以有連帶軍閥爲其後援文官與之爭執内閣之前途可以想見矣 
　　一海軍預算之爭執現内閣整理財政原案定各國　省之經費至少須縮小十分之一對海軍省臨時費一億一千二百萬元經常費一億二千六百萬元之預算要求削减四百五十餘萬元海軍當局則祗允緊缩震災復興　百五十萬元其他約五十萬元共約二百萬元大藏省市要求削减海軍省則極力主張海軍在國防上不可减削方將擴充之增設之以備太平洋對岸之　想敵人縮小一層萬難辦到且事務官廳之經費已整理淸算無餘再無塡出之餘地以上之削减事勢上萬不可能也對大藏省之要求已能駁之矣 
國内要聞 
[北京通信] [  景文]  
　　洛寗津對浙事結合經過 
　　各方備戰之現在情形 
　　日來四省攻浙之說紛傳京滬道上風聲所至人心　爲張皇兩處之金融機關已受重大影響記者以其關係過鉅故在未得確實根據以前未敢率爾操觚爲捕風捉影之報告以淆惑閱者之觀聽乃頃晤軍事機關某要人詳叩以個中底藴知此事確在積極醖釀之中且如無特别變故則爆　之　似亦不甚遠者某君浙人言下對其梓鄉有不勝嘆息唏嘘之槪茲亟紀所聞者如下 
　　此事發動之主因實由於孫傳芳之地盤問題孫自被擠於周蔭人後徘徊閩邊進退失據久欲另拓地盤以爲寄足之所前擬乘蔡成勳之病率師入贛乃事機不密爲蔡所聞遂密向府曹苦訴曹以蔡義屬金蘭且大　一役報効頗多不忍恝然置之因向洛吳代爲緩頰孫遂不獲如願乃轉移其目光於浙而苦無適當機會此次浙盧收容臧楊殘部改爲正式邊防軍隊孫遂視爲千載一時之遇兩月以前即派員向洛密陳一切吳以孫軍獨力决難勝此鉅任因迭次派員分赴寗津向齊王諸人遊說其對寗條件爲尊重蘇齊意見會銜向府曹陳請維持馬聯甲地位將閻治堂督皖一事暫作罷論將來事成後並將松滬護軍使缺裁撤改設鎭守使直隸蘇省對津條件則爲將二十三師第九及十五各師仍交由王承斌直接指揮並代電政府催擴欠餉（即大　墊欵（三方同意後其代表即在京簽訂盟約當時王承斌 
 
 
 

Page 7

 
 
1;第一萬八千五百零一號;中華民國十三年 西曆一千九百二十四年八月三十號
星期六 * *並親自來京向各方交割一切曾以急振名義携去現欵二十萬各方條件旣妥洛寗遂同時有質問浙盧收容臧楊軍隊之電措詞異常嚴厲浙盧以其咄咄逼人頗爲憤懣數日後勉强復洛一電對齊電却置而不理並布置兵事蘇齊遂亦調兵運械亟亟備戰同時孫傳芳以全部希望所寄更不敢放鬆亦已視師延平整戈待發惟以餉糈太絀周蔭人又不能爲大批接濟故遲遲尙未下令動手然預料中央所撥軍費到手之時當即爲閩浙邉疆接觸之日此直派對浙事合作之經過情形也至於政府方面現在雖仍裝聾作啞並頻頻爲口頭上之闢謠表示然事實所在何可深諱聞府曹初確瞢然無知迨全體閣員入府請示辦法時始愕然大驚因即派周夢賢曹士傑兩人分赴洛寗詢問眞相周係十九日下午動身赴洛曹則十九日始由保定應召來京翌晨始出發赴寗現雙方均已有電到京報告接洽情形因關防過密内容無從探悉惟曹自閱　後態度亦已大定决將此事全權交由洛寗協商辦理日前曾召集某某四閣員入府面囑對此格外愼密所有軍事電報一律送府拆譯以防洩漏故某某等出府後人有以此相詢者輒以事關軍務統由府方直接主持某等槪未與聞等語可見其亦不能公然否認　府方連日對於洛寗來電已一一照准代爲布置其已見諸事實者即（一）下令航空署從速組織飛機隊一隊帶同機具由鐵路運往南京聽齊指揮該署現已遵命編就並携帶飛機大小共十架由隊長蔣逵率領於二十三日夜在京綏路之淸河站乘車出發大約日内即可到寗（二）派定軍務專員李雨山周符麟孫文治穆文善劉啓垣王文熙李允昌等七人即日馳往各處接洽軍事（某專員語人謂係奉令查察水災）（三）軍事處向陸軍部調兵站條例及全國兵站圖案並向交通部索取全國鐵路行車時刻表（四）連日由津南下之槍彈不絶於途陸部塡發護照之人員極爲忙碌（五）馬聯甲之兵三旅於二十一日由蚌奉令調赴浦口（六）陳調元之兵四旅於二十三日奉令由徐州調赴浦口（七）連日交通部所收各處要求掛軍事專車之電報幾如雪片紛來應接不暇以上各事或係某君口述或係記者目擊均屬確而有徵者形勢如斯恐旬日以内東南方面難保其安然無事也此外關於浙奉情形某君亦略爲談及謂浙盧最近假西湖博覽會名義設局加徵鹽厅無異實際上之籌餉機關至其與奉張關係之深尤爲外間共知去年浙購飛機十架到杭後即轉運赴奉練習直至近日始行運回上星期間奉張忽派軍界要人許蘭洲張九卿等携帶鉅欵入關名爲放振實則專爲考察形勢（許張來京時均携有奉張致曹禮物甚厚曹欵待極殷並爲備函飭屬保護）日來奉籍軍官之入關者爲數甚衆此輩之紛紛冒險以來當非絶無所爲者故將來東南如果有事則關内外一帶難保其必不捲入漩渦也 
　　際此人心皇皇之時而孫寳琦忽有南下之說此君自被逼下台後薄鑛務督辦而不爲此次决意南下揚言係應滬上盛竹書之電招調停和局其果具有回天之能力耶 
[北京通信] [  春水]  
　　都下空前之公債潮 
　　牽及政治之内幕 
　　顏惠慶以受議士包圍之故倉卒間無暇考量幾下交易所停止交割之令王克敏亦以受銀行界要人包圍之故經幾度之商榷卒令王治昌齎回部令請顏氏收回其成命此昨日以前之情形至昨日以後則已以特别閣議之議决八月份公債依舊如期交割凡此種種均爲都下各報所已載記者亦不願多耗篇幅爲此無謂之複述惟多頭空頭生死成敗之局已定於顧宅一席之會議則借重政治勢力之效果雙力業已冲銷延至今日即爲八月份期貨交割之期空者爲刀爼多者爲魚肉彼百數十投機失敗之議士焉有不思爲最後之奮鬭者故今日上午十時許前門外之證劵交易所中即有陳則民李燮陽廖勁伯等數十人勸阻各銀行號不必辦理交割聲勢洶洶圍而觀者達七八百人以上然交所之經紀人則依然進行其交割手續並不爲動最後該所派信托部主任某氏出外調解謂辦理交割關係營業信用經紀人不交割本所亦負賠償義務况今日交割有保證金冲抵爲數並不甚大諸君勿必代人着急云云此君所言似近調侃議員多人頗費置答時適有警廳督察長王某提署偵緝分隊長南某各奉命令率軍警七十餘名至交所保護陳等見事無下臺乃潛由人叢中逸去此一翻軒然大波至此始告尾聲矣 
　　此一段過去陳跡不過爲議士圖賴債務之縮寫本不値讀者一覽然今日之都下金融在在足以左右政局數百議士之最後奮鬭旣告無效其所飲恨之當局一即爲王克敏二即爲顧維鈞三則爲口惠而實不至之顏惠慶當廖勁伯於前星五之夜間叩大取燈胡同顏宅之門以通過同意案爲條件要求即下停止交割之部令當時互商結果以本星期三投同意票而延交割日期於本月之三十日雙方均有用意而顏氏亦自謂無礙大局不圖此項秘幕不崇朝而走千里卒至已辦之稿重復收回此議士之不服氣業於星三之投票固作罷論即以後顏閣之疏通亦是更難一步也 
　　觀於今日衆院之行委會外表結果雖將司徒頴之提出修正案當場通過然本届行政委員政府派佔一名之多數若在臨時會中此行委會之决議極等於零在羅黼提案之内容（一）爲同意代閣兩案俱列依院法先議同意代閣案列第二（二）請雙方不變更議程（注意請字）（三）同意票入匭暫不開票依議事規則第六十五條但書八項議代閣案（四）代閣案範圍以不咎旣往後不爲例爲限旋經司徒頴修正第三條爲「非同意代閣兩案議有結果不議他案」第四條爲「代閣案違法與否由院議付審查」此均政府黨之滿意主張絶對不能見容於反對派者蓋如司徒頴所言顏閣票在所必投而代閣案則以「付審查」三字輕輕擱起試問四十二號民治社太平湖之協商會誰能甘心星五大會還不是鬧至落花流水羗無結果而散乎 
　　但今日之行委會雖係政府黨較居多數而對於顧維鈞總理署名之國務院咨文兩件一件關於山東議員仲偉名證書事件一件關於答復李燮陽質問事件黨議决報告大會原文退還可見行委會對於反對派之氣焰亦是大有顧忌不敢一意孤行也至反對派之各黨早已定一致之步驟所爲太平湖之協商圑體與最近提出之維持議場秩序建議案皆屬假借現成之好看名詞拉攏中立派議員臨開大會於一鼓作氣中通過撤銷代閣案適會金融風潮各反對與中立分子皆不幸牽入漩渦乃不得不俯首於顏氏之門求一條件附之交換木已成舟旋復反汗於是而反對黨人固益堅其撲顧傾顏之志而中立分子之議員亦因同病相憐而共表同情今日下午一時餘廖勁伯等率其金融維持會中垂頭喪氣之失敗人開緊急會議於順治門大街之九十七號其議决之結果擬於明日推舉代表再謁農顏於大取胡同之私宅詢其食言自肥之故並問其是否尙有維持辦法倘顏氏仍以病辭則交斷誼絶當於國會中進行查辦主持金法郎與商標局組織違法兩案决不復更受調停至對於外顧則協助四十二號民治社於本星五大會通過代閣違憲案此項議决情形至旁晚六時始告終了可見獸之走曠眞有不顧一切之可畏矣 
　　由是觀之京朝局面經過此次之債潮似有突呈緊張之勢星五大會或竟演出顏閣否决與顧閣同時撤銷之决議亦未可知也然會期尙遙頭髮馬蜂之政府黨徒先時必有預防故本週中之衆院大勢所趨兩案仍是僵局惟當局某要人則頗引此次風潮爲樂觀謂左右親近云議員愈瘠政府愈好辦事此因有片面之理由不知此投機失敗之一輩議士是否能稍顯體面不受其牢籠耶吁不可知矣 
[外報所傳江浙和平新條件]  
　　字林報云昨夜據直系所述蘇齊和平條件爲盧永祥任閩浙巡閱何豐林任浙江督軍而以松滬全區及江南製造局交還江蘇浙江取消獨立 
[奉張對浙之態度]  
　　字林報二十八日北京電云張作霖之態度北京極爲注意羣料吳佩孚不動張亦不動倘齊燮元不借助他方張亦將任盧氏獨力支持更有料浙盧倘能力戰不撓張將入關遙爲聲援不以大水妨阻軍事行動爲慮 
[江浙風雲中之吉聞（隱）]  
　　金融與政界消息 
　　吉林通訊奉直失和以來關東武備積極整理固無可諱言第察當局意向一時尙無决心邇因江浙風雲影響所及謠言紛起天津某報且載奉直行將再戰及奉軍第一旅長洮南鎭守使闞朝壐因嫌被押各消息事被奉張所聞認爲有意挑撥是非比即通電三省禁止購閱不數日而是報遂絶跡不復見考謠傳之來均屬神經過敏之談據聞奉方刻在錦綏一帶籌備秋操直方亦在漅州東北布置一切雙方針鋒相對不過彼此示威外間不明眞相疑雲疑雨以爲此舉與江浙有關實則尙未至如所傳之甚而金融即受時局影響又現恐慌之象奉大洋劵本爲三省中堅流行及於東俄信用比吉黑大洋劵爲佳價値亦較高夏初爲劃一金融計將吉大洋劵提高與奉大洋等同時抑平匯水增加成色以爲轉圜金融之初步當時滙水最小落至每百元加一元餘奉吉大洋劵成色則增至八折二三一般人均喜形於色以爲從此可有轉機之望詎近日又生劇變滙水増至十元以外成色幾至七折以内而奉大洋券比吉大洋券價値反低二三分尤爲出人意料之外商民同罹其害莫不恐慌萬狀於此人心不安之中突有黑龍江督軍吳俊陞在奉被押之耗此項消息日人方面傳出最早嗣駐吉保安副司令部副官處亦有此說已鬧得滿城風雨無人不知而民政當局則竭力否認警務處長兼省會警察廳長鍾輯五且派專員檢查新聞電報凡關此項通電一槪扣留不發事關重大究竟眞相如何尙未敢武斷也 
[攻浙聲中之閩孫出發（禹衡）]  
　　福州消息孫傳芳本定二十六日首途前赴上游乃於二十五日即提前啓行是日午間起自東街至西門街一帶軍警密布及亭午孫氏過辭蕯省長後回署至五時許出西門蕯鎭冰周蔭人均往送行孫至洪山橋與送者道别即坐小輪直向水口進發臨行並無攻浙表示第囑所部到水口候命而已留守處則以李長潤爲處長其應隨赴行轅者尙有多人暫行留省俟一兩日出發二十六早軍隊至閩侯縣署索夫全署辦事人員爲之走避一空大抵爲隨員所需也惟路上行人頗爲安心孫於臨行時并出有布告云本督辦此次親赴上游實爲撫循地方校閱軍隊以期協和本省所有軍隊帮同周督理蕯省長鞏固全閩並無何種問題發生本督辦公畢擬即再赴邊防於本省治安仍盡維持之責乃近來街談巷議竟有種種謠言顯係不法之徒别有作用希圖淆惑觀聽驚恐吾民除飭軍警查緝造謠者立予盡法懲辦外合亟出示布告云云周亦有出布告内有如或無風鼓浪定以軍法從事云云是日周又有布告謂無論何部軍隊自布告後晚間九時外不得外出如違嚴辦商民因不復如前此之恐慌矣 
[蘇軍最近行動之外訊]  
　　齊夑元對外報記者發表意見 
　　字林報二十八日寗滬間特别訪函云寗垣已成一大軍營外縣軍隊紛紛開入繼乃開往崑山前敵陳調元已率師抵寗寗垣原有之兵則均開往前敵聞陳調元離徐後由白寳山之兵赴徐塡防江蘇軍界中人自稱占用滬寗鐵路之火車不滿其全數三分之一目下在彼等勢力範圍内之貨車均被截留用以載兵赴崑山等處此項鋼車極有效用就雙方所用軍火之式子而言不啻成爲武裝車也寗海軍現已出動駐寗者僅有三艘餘均開往寗滬間預料福州海軍亦將隨杜錫珪所統諸濫在上海附近作戰城中拉夫之舉極足騷擾閭閻初以爲乃拉人塡補軍額調查後知僅供運輸之用現已有若干自前敵歸來寗垣人民所惶惶者因聞吳佩孚現派兵助齊深恐新兵不諳南方風土人情有所騷擾惟齊督曾告訪員居民無庸以此事或他事爲懼要之寗坦現實爲鐵路一帶最安靜之城不過道中軍隊逐批經過絡繹不絶耳在西人目光中華兵出戰之景象似頗可異前列僅數人掌號未幾諸兵均亂其步伐每兵除携軍人尋常用器外且挾雨傘一柄大約爲杭州出品此外尙有草鞋等物戰時增其口糧北兵且備有麵包餅乾鹹牛肉等食品戰線一帶皆係直兵惟蘇州之兵多湘人直兵見所過一路田野靑葱似均有久駐江南不願復歸津保間被水故里之意當局於此戰役亦即利用此種心理當局顯以上海爲其唯一目的物據確實消息齊督於占據製造局及吳淞砲臺後即滿意現軍隊多集中於崑山南翔之間寗方據崑山浙方據南翔吳淞江及靑陽江爲兩軍天然界線倘浙軍不逾太湖攻擊蘇軍戰事或將僅限於鐵路沿線但浙軍方面頗有逾湖攻蘇之虞至此時蘇軍或將圖攻南翔以期控制全局目下寗方計劃對上海取攻勢其餘各路取守勢昨有過崑山南翔軍事區域者稱雙方軍隊相距僅三哩寗方自稱調兵六萬而以三萬五千駐紥崑山及鐵路沿線此外復有寗閩海軍之助現在吾人過南翔浙軍哨線後縱能遙望上海燈火然欲乘火車來滬極感不便寗站已無車輛可以按時開行搭客麡集車站俟有車到爭先登車吾人此次來滬曾守候三時之久火車至下午八時始能開行翌農五時抵滬此本午後開行之快車未設寢台食物不多飲料尤極缺少 
　　字林報二十七日南京通訊云今日記者晋謁齊燮元上將於巡署齊云貴報來徵余意見余極欣慰上海離寗雖僅咫尺而滬人士於余多年力保和平至今始派兵防守疆圉之苦心似猶未加深察年來人人唱言統一報紙上社會上會議塲上莫不討論此事有謂統一可藉談判促成者余初亦深以爲然乃至今成績安在吾人從事談判幾已十載而猶一無所成彼稱爲獨立者不承認中央政府自爲政治妨阻國家之統一延長内外之困難余雖軍人酷愛和平倘能以和平方法統一中國余亦極爲贊成無如年復一年國事日非不得不令人失望是故今日已至必須動作之時期江蘇常認爲中華民國之一部份而忠於國家盧將軍乃以浙江獨立於民國之外致令全國商務重鎭之上海成爲江浙間之緩衝地而足以危及全國上海在歷史上習慣上地理上均爲江蘇之一邑乃因政治上偶然的事實致其統治權落入彼所謂獨立者之浙吏掌握職是政治上遂生絶大之困難斯固中外人士盡知者也友邦商人官吏恒爲余言上海法紀之廢弛條約之不守要求整頓此外更有以私販烟土軍械及其他違禁品向余言者不知上海雖爲江蘇重鎭而蘇吏不能統治此實余所引以爲憂且愧者去夏彼自稱獨立之浙江軍政長官與余簽訂保持和平之公約余以酷愛和平故竭誠簽訂明知江浙局勢若此甚不公允但期蘇人免遭戰禍起見立予簽訂當時地方及友邦人士雖多稱譽此約而余政府之同僚則頗慮其難行蓋以苟有人獨立於法律政府之外自視較全國猶爲尊大其勢必難長保和平故也今就余一方面言之從無一事破壞和約試觀浙果何如上海一隅時有政治犯集合其間密謀破壞民國妨礙統一此輩人物今皆輔助盧將軍福建局勢亦爲浙江所釀成迨叛亂旣平而叛徒復於浙軍中享受優崇地位按之公約第三條閩省叛亂軍隊攔入浙境浙省應將其解除軍裝今反利用以侵犯江蘇是故浙江上海倘長爲陰謀傾覆政府之地獨立於全國之外中國安能統一盧氏此種行爲實已破壞和平公約云云記者復詢以滬上有稱將軍此舉全爲本人起見聞同僚有不甚贊同者究竟如何齊答凡知余素行者當知余非急進之人苟非余有行此之權並得同僚之允可當不有此一舉余此事並非意在攫取土地但係行所正當政治上統一地理上在江蘇範圍内之上海而已政府内及鄰省之同僚皆贊成余有此舉允共合作上海再入江蘇版圖以後余軍隊必將謹守秩序私販軍火鴉片之事當可消滅而企圖以内爭破壞中國之行動亦可以斷絶總之余固預備和平中國必須統一若統一必須以戰爭得之則戰爭亦所不恤云云 
[江浙備戰中之蘇方情形]  
　　江浙戰雲已經密布各調人盡力奔走是否尙有一線轉圜之希望則惟有聽之於天南京當局於浙盧亟亟備戰時亦曾召集各師旅長來省會議准備一切作戰計劃茲將蘇方軍隊佈防消息詳記如下 
　　原有軍隊之調查第六師（完全）師長齊燮元第十九師（約一混成旅）師長楊春普暫編江蘇第一師（約一混成旅）師長白寳山暫編江蘇第二師（約一混成旅）師長朱熙暫編江蘇第三師（約一混成派）師長馬玉仁江蘇第一混成旅（即馬玉仁所部之第三師）江蘇第二混成旅黃振魁江蘇第三混成旅李殿臣江蘇第四混成旅吳恒瓚江蘇第五混成旅陳調元江蘇陸軍第七十六混成旅張仁奎砲兵獨立圑魏旭東省警備隊第一圑傳混成旅張仁奎砲兵獨立圑魏旭東省警備隊第一圑傳象熙省警備隊第二圑張繼勳淮海永巡游緝隊（約兩營）統帶朱古朋淮南緝私統領齊寳善水陸約十營淮北緝私統領郝得志水陸約入營蘇州緝私營兩圑（實數不足一圑半附浙半附蘇）統領石家華江蘇憲兵三大隊司令馬孟驤綜以上蘇省原有軍隊實數爲一師九混成旅三圑二十營三大隊其餘水陸警察未列 
　　新軍成立之確數原有之一二三師前年裁編各師祗各足一混成旅茲聞此次已募補完成三師又砲兵獨立圑亦已擴充成旅仍以魏旭東升任旅長新招補充圑共計三圑已委朱尙友（原充蘇州第二師第五圑圑長）等充任圑長省警廳招募保安隊一圑王固磐充任圑長王與磐劉錫彤李春林充一二三營營長又沿滬寗鐵路之江寗句容丹徒丹陽武進　錫吳縣崑山等縣奉令各招募護路隊一千名現一律呈報募足編制成立又聞蘇州警廳亦已成立保安隊三營補助警察維持蘇城治安 
　　各軍佈防之忙碌各軍出動上月即有准備自本月十八日之重要軍事會議表决對浙作戰計畫後各師旅長各鎭守使翌日均遄回防次調動所部開往目的地計第六師之全部駐防崑山平望蘇州一帶由旅長宮邦鐸盧鳳書指揮第四混成旅全部駐防江陰一帶由旅長盧恒瓚指揮第三混成旅全部駐防吳江太湖一帶由旅長李殿臣指揮第二師之第五圑協助六師防地第六圑協助三旅防地第十九師之全部駐防宜興一帶黃振魁所部之第二混成旅駐防常州一帶白寳山馬玉仁各抽一混成圑協助十九師曁二旅防地陳調元所部第五混成旅已全部開拔來寗預備作後方接應連日運赴前方槍械彈藥無數均由火車輪船運輸此外並募有輸送隊三四千名陸續附隨兵車載赴前線沿途軍用電話安設完備聞預定接觸點將在靑陽港方面 
　　各項任務之派定蘇軍全部編爲八支隊吳恒瓚爲先鋒隊宮邦鐸盧鳳書李殿臣黃振魁朱熙楊春普白寳山馬玉仁爲各路支隊司令齊自爲總司令駐節蘇州陳調元暫留南京備作各路接應吳鴻昌爲徐屬守備司令兼代徐海鎭守使齊寳善爲揚屬守備司令王健飛暫代江寗鎭守使王桂林爲衛戍司令維持省城治安席鑅爲總執法處長季鳳鳴秦錫爵爲隨營執法處長聞齊須俟前線接觸後始起節總參謀長劉玉珂參謀處長王文桂機要處長劉潛參議蘇時棟錢選淸趙汝梅秘書姚國璠楊擇孺文庭直副官高占元及書記官電報生等數十人均隨節出發並帶衛隊兩營機關槍一連隨車護衛 
　　兵站司令之設立總兵站司令部設於下關澄平碼頭劉同春爲總兵站司令内分三股軍需股長張樹生軍械股長南中文運輸股長聶鈞魁下關滬寗車站運輸司令王健飛其餘鎭江無錫常州蘇州崑山分設五兵站均由總兵站司令指揮關於軍事上一切供應俱由各兵站直接負責辦理昨又補招輸送隊一千五百名現又在下關儀鳳門外靜海寺内設立臨時醫院亦由兵站司令派員主持辦理聞總兵站已領對軍費二百餘萬連日籌備一切異常忙碌司令部辦事員司七十餘人均係由軍署各處課臨時抽派蓋爲撙節軍費起見也 
　　市面人心之驚慌記者日昨由滬到寗即見街市人心驚慌似有不安之象愚初甚爲詫異以爲寗垣兩經兵燹已成司空見慣今前方並未開火何至如此膽怯繼始查悉因兵士沿街拉夫甚至入人家宅店舖搜索工人且有身穿長衫及靑年學生亦被拿去充當輸送隊以致人人自危各街罷市昨地方公會公推士紳謁齊請嚴行制止下午四時已無兵士在街拉夫至今日始有馬車人力車上街人心亦見稍安然中資之家早已收拾細軟乘車避赴津滬躱難矣市面銀根奇緊各種賣買均有行無市中交行每日兌現者非常擁擠該兩行自今日起改自下午四時延至六時停兌勸業銀行兌現無期金融界愈現恐慌寗紹總商會會長甘鋐蘇民生等今晚准由滬趕回擬向中交大陸中南各銀行商借巨毉救濟市面以安人心 
 
 
 

Page 8

 
 
1;第一萬八千五百零一號;中華民國十三年 西曆一千九百二十四年八月三十號
星期六 * *自由談 
[餐櫻廡漫筆] [  蕙風]  
　　李研齋之繼室别號鍾山秀才常畫　竹婢名墨池性亦明　輒令待側宜墨之淡令以口受筆退其墨李詩云别有香在口莫畏臙脂黑見觚賸墨池事絶韻閨媛稱秀才亦僅見故記之畫人十九退墨以唇缶翁之　不墨時殆鮮缶告余有欲得其淡墨畫　者（七月十八夜談次云云）則甚惜乎叶娘之别去矣 
　　别來楊柳街頭樹擺亂春風只自飛韓退之爲柳枝詠也无咎翁有婢亦竄去翁曰余方情深彼則一　奈何兩者相傳以爲笑語妙非退之所及 
　　㧬畫者指頭畫之流亞明屈翁山（大均）道援堂詞一斛珠題林文木㧬畫看竹圖云蕭疏翠竹美人手爪時相觸技枝葉葉如新沐寫向鵝綾看盡瀟湘綠冰綃細摺成春服針神更使人如玉絲絲難繡文章腹腹裹流光照映簀簹谷觚賸續編云王秋山工爲鞏畫凡人物樓臺山水花木俱於紙上用指甲及細針㧬出較紙高止分許大劈小襯吮粉研硃設色濃淡布境淺深無不一一法古名繪其技絶神無有能傳之者紅豆詞人（吳綺　次）賦沁園春贈之曰天壤王郎具天下才而巧若斯向邊生腕裹撤開綵筆薛娘針下碎襞靈絲綴就成春呼來欲活展卷同驚未有奇眞奇也比千秋圖畫高一分兒相逢别具襟期看湖海風流一笑時愛談兵席上公髯如戟啣觴燭底人醉如泥技至此乎誰爲是者長嘯翻疑不是伊何疑爾疑紅窗金剪另有蛾眉按鈕玉樵云斯技神妙無能傳者然林文木後有王秋山非傳而何屈詞鈕殆未見也㧬居竦切音拱說文擁也與用指甲及細針㧬出之義無涉 
[滑稽和和平法] [  絜盧]  
　　這幾天江浙風雲甚囂塵上害得我們做小百姓的呌苦連天錢莊倒閉銀根緊急打啊！打啊！的聲良鬧　天翻地覆一班江浙和平的代表爲維持地方安寗起見忙各不亦樂乎其實這種江浙風雲我們不妨用滑稽的和平法去對待他且聽我道來 
　　（一）建醮放燄法目下中元纔過大街小弄放燄打醮鬧得沸翻盈天原來七月是「鬼月」人們怕鬼作祟於是或者打醮或者放燄燒此錫箔焚此冥鏹都是怕鬼作祟罷了我想江浙的風雲大約也是一班從前陣亡的鬼來煽動的我們做小百姓的不妨放放燄打打醮燒幾張錫箔也敎這一班寃鬼走開些吧 
　　（二）互餽美人法江浙兩省從前雖訂了和平公約說大家不啓戰爭維持和平可是古人說得好「君子說了就算數小人寫了也不算數」現在江浙的當軸雖然未必要做小人也恐未必是君子呢况且這張和平公約是不爲開口的一旦兩位英雄發了脾氣說不願和平了他也閉口無言只得在字紙簍裹痛哭罷了我想江蘇的吳縣是亞洲産美人有名的地方和歐洲的高加索都是世界上出美人著名的至於浙江也產美人的古時候的西施不是出於浙江的苧蘿村嗎後來進爲吳王愛姬也是一個先例在小子的愚見快快選出兩省最標緻的美人二位來江蘇的美人送到浙江去浙江的美人送到江蘇來從此英雄氣短兒女情長化干戈爲玉帛兩個美人兒豈不是勝於一張和平公約麽 
[秋老虎釋義] [  召侯]  
　　秋老虎者何謂秋陽皓皓其勢逼人如老虎在山令人望而生畏也語曰老虎頭上撲蒼蠅一蒼蠅之徵猶不可拍老虎之威可知矣而秋陽之威似之又聞之老虎糞門惹不得以糞門之臭猶不　惹老虎之力可知矣而秋陽之力似之粉白黛綠之流妖媚惑人受其毒害者每難拯救以是有胭脂虎之稱秋老虎之毒燄猛烈殆亦如胭脂虎歟閨閫之中雌威卓著怕老婆之都元帥聞聲懾伏以是有母老虎之號秋老虎之令人懾伏殆亦如母老虎歟文人繡虎七步成章爲世所賞秋老虎則不可玩賞而適足畏懼端陽時節門縣艾虎以驅邪氣秋老虎則不足以驅邪而適足釀疫酷吏之殘忍也稱爲乳虎秋老虎之殘民殆與乳虎同災民之爭食也有如餓虎秋老虎之爲災殆與餓虎同馮婦嘗搏虎矣而秋老虎之無形爲馮婦所不能搏李廣嘗射虎矣而秋老虎之無形爲李廣所不能射武松嘗打虎矣而秋老虎之無形爲武松所不能打是以死老虎好打秋老虎則不好打紙老虎易戳秋老虎則不可戳然則秋老虎之猛勇不且較眞正之老虎爲尤甚耶舊時代中官僚候補有所謂老虎班者其勢力極大秋老虎在老虎班中其最有勢力者乎此秋老虎之所以爲秋老虎也雖然今之老虎多矣將軍有虎威之號大帥有虎子之稱無聊政客甘作虎倀矣豪門僕從其雄如虎矣生事之丘八太爺披老虎皮以嚇人矣凡此無形之老虎皆秋老虎之類也不亦令人望而生畏乎予故因釋秋老虎之義而論及之 
[江浙戰謠中的十大希望] [  曹文海]  
　　我希望江浙的戰謠不成事實使人民安居樂業 
　　我希望江浙的士紳極力調停不使雙方開釁 
　　我希望江浙的當局速消私見勿受他方的愚弄 
　　我希望江浙的和平公約永遠鞏固使人民實享和平之福 
　　我希望江浙的邊疆速撤雄兵以安人民之心 
　　我希望江浙二省永無戰禍發生使地方不受蹂躪 
　　我希望江浙的兵士爲保護地方和人民不要有越軌的行動 
　　我希望江浙的避禍人民速歸故鄕免得飄流在外 
　　我希望江浙的交能不使間斷使人民得以自由往來 
　　我希望江浙的錦繡山河永遠不受兵燹之慘 
[海上蜃樓（九二）] [  釧影]  
　　第十回濟濟羣公紅樓夜宴嬰嬰多士絳帳風淸 
　　直到現在還有這個制度中國人到外國銀行裡去不知道這個規矩的就要遇到一個印度阿三把手裡的棒指着道去去去中國人走那邊走到那邊便見小小一間屋子也有幾只賬桌幾個中國人坐在那裡這便是外國銀行和中國人接洽的地方倘然那個是中國體面商人能說外國話認識他們的大班二班可以直接交涉的那就不必到這小屋子裹來了當時的中國人也沒有做着一個自己開設銀行的夢倒是這位周子弼先生發起了一個成信儲蓄銀行這可以算得我們中國私立銀行的破天荒了記者附帶一筆在這裹雖然這個銀行不能善始善終可是有這儲蓄銀行四個字在上海商民的腦子裹只怕是他是個開山祖師將來有人編中國銀行史的不要忘却了他啊當時周子弼發起這銀行時大登廣告大發其招股章程這時祖書城在靑州收到他的招股章程後也附了幾股而且直接寫信給周子弼因此周子弼一聽時觀平紹介祖書城便道我曉得我曉得這位祖先生而且是敝行的股東咧祖書城道笑話笑話這個股東眞正太小了周子弼道進股倒無論大小足見祖先生提倡儲蓄的一點盛意我們現在的股分倒是小股子爲多這是一種普及的意思中國自己沒有銀行要受外國人的指揮　很苦痛的一件事把錢存到外國銀行裹去利息極薄有時還沒有利息然而中國人偏偏相信外國銀行這一種心理要大家改變纔好周子弼組織這個成信儲蓄銀行在各報上大登廣告又與報界聯絡也好幾次請客都有藉佩卿時觀平等在内今天這一席却是藉佩卿時觀平回請周子弼的也還有好幾位朋友一位是常州人喚做劉葆生那人生得身體魁梧也是一個實業家他們劉氏昆仲極多在上海靜安寺路那邊還有一個花園名爲魯園當時上海地方有兩個園一個喚做張園一個就是魯園張園以空曠勝魯園便是樓台多還是中國花園的格式人家要是說起了魯園主人的劉家沒有不知道的這位劉葆生說話宏亮講起一件事來有首有尾祖書城暗暗想今日此來不虚得見了上海許多實業家可謂有幸只見那邊又坐了一位客是操着北方人口音的站起來和時觀平說話 
三言兩語[  征鴻]  
　　江浙代表爲吾民泣涕請命當局亦爲之感動雖然此非一二人之泣涕也亦即吾江浙數千萬人民泣涕耳此非一二人之泣涕所能感動者亦即吾江浙數千萬人民泣涕以感動者也之一二人者第爲吾江浙數千萬人民之眞代表耳設當局者鑒於作戰之非計人民之呼號哀惻翻然退步而踐和平之實則吾江浙數千萬人民不將破涕爲笑耶吾願此一時之感動勿效久病者之回光返照可耳果爾一將功成萬骨枯吾江浙數千萬人民之生命財産胥斷送於當局者一念之微矣 
 
 
 

Page 9

 
 
1;第一萬八千五百零一號;中華民國十三年 西曆一千九百二十四年八月三十號
星期六 * *   
 
 

Page 10

 
 
1;第一萬八千五百零一號;中華民國十三年 西曆一千九百二十四年八月三十號
星期六 * *國内要聞二 
[南京快信]  
　　韓省長昨（二十八）日下午聞孫寳琦專車來寗即乘汽車往下關迎迓旋接浦站電話孫尙未到准於今日到寗已包定下關楊子江旅館備伊下榻 
　　代理江寗鎭守使王健飛省會警察廳長王桂林會銜布告嚴禁拉夫並派軍警沿途查察人心較安 
　　軍警盤查行旅甚嚴各機關員役出入均携帶通行證以資識别 
　　齊韓傳諭各僚屬不得擅離職守 
　　蘇籍閒散軍官紛紛來省投効多有委下級官佐者 
　　本城各基督敎堂及敎會學校中西人士連日在靑年會開會决在城廂内外分段設立婦孺救濟會下關紅十字分會亦積極籌備進行 
　　韓省長委各縣特别公幹員丹陽武進沈廷琦淮安徐慶祥南通藍世勳東台黃毓鹽城駱超高郵寳應首畫田 
[寧垣地方維持會成立]  
　　南京地方因時局嚴重人心恐惶由中西各界人士聯合發起南京地方維持會協助軍警維持治安期避免各種危險於二十八日上午十一時假貢院開成立大會到者千餘人推王伯秋主席報告開會宗旨及二十七日下午各代表在軍署接洽維持地方情形依次討論組織方法結果如次一推正會長二人仇淶之馬林醫士副會長三人魏梅蓀甘仲琴郝濟生醫士分設六部一推王伯秋湯肅如爲總務部正副主任一推湯堯臣蔣汝中爲交際部正副主任一推龐惕齋鄭睿之爲調查部正副主任一推馬林吳谷宜爲救濟部正副主任一推王輔之黃靜宕爲民圑部正副主任一推甘伸琴蘇民生爲經濟部正副主任僉以會務進行在在需欵經濟問題最關重要到會諸人均有生命財産關繫須略有所擔任當時即有熱心會務者隨時納費或三四元一二元不等旋休息午餐下午五時繼續開會會長仇淶之副會長魏梅蓀均因病未到由總務部正主任王伯秋主席决定以下事項（一）各部幹事無定額由會員公推或自行承認惟救濟部責任重大須多推中外熱心慈善及夙有經騐者充任以期衆擎易舉（二）定二十九日上午十時假貢院至公堂先開各部幹事會議擬定進行方法即交大會公决（三）刋刻南京地方維持會木質圖記一顆以昭信守將本會一切組織章程即日具文呈報軍民兩長備案並備銅質或綢質會員徽章於所載南京地主維持會字樣上加以紅色十字藉作標識（四）本日到會納費者爲基本會員嗣後繼續入會者須有會員二人以上之介紹在致辦法旣定即當場宣布推定及自認各部幹事姓名並發油印單通知次日開會時間時已七鐘遂搖鈴散會 
[徐州軍事行動續聞]  
　　徐州通信蘇州第二混成旅一二兩營已於昨日（二十六）午後一時開拔南下軍事當局籌備餉欵指定銅山商會三萬中國銀行一萬交通銀行八千江蘇銀行八千河南銀行四千此外國民銀行平市官錢局均經指派多寡不等現已一律繳齊徐海鎭守使徐海道尹以軍隊調動市面銀根吃緊深恐不肖商人吸收現欵操縱市面特出示限制現欵出境凡銅元逾五十千銀元逾二百元如私運出城查獲即沒收充公陳調元於今日大宴客銅山紳民及各銀行經理多在座除表示借餉謝意陳部蘇軍第五混成旅第二圑及砲營現均於津浦車站登車候令續發聞係將開往蘇州崑山前敵作戰 
[海屬人民來京請願（勗公）]  
　　要求更調白寳山 
　　目下江蘇軍隊咸紛紛籌備調防海州鎭守使白寳山所轄軍隊計有一師之衆現擬調其一旅駐紥江浙交界地點而以楊軍（春普）來海塡防海屬人民以白氏軍隊向來不守紀律今乘此時機希望將白氏他調併其軍隊全數離海爲此問題日前特推代表朱某許某吳某等來京與旅京同鄕接洽一切擬即具呈政府并向國會請願瀝叙白氏敲詐商民縱庇土匪種種情形務求達到更調目的并據該代表等言彼等另有一批代表已先期赴寗上書蘇齊爲此同樣之運動如不能邀准尙須繼續進行定以全州人民爲後盾云云觀此可知海人對於白氏之感情矣 
[淸江一三兩師出發與防務]  
　　海州鎭守使兼新編江蘇陸軍第一師長白寳山與淮揚鎭守使兼新編江蘇陸軍第三師長馬玉仁頃各出師一混成圑南下二十三日夜三師發給子彈旋將第九圑駐淸江南門外唐光福營長部下及駐黃河灘王兆武營長部下共計兩營一齊開至淮安與駐淮安九圑三營顧德揚營長部下軍隊會合守候一師軍隊同行二十四日白兼師長軍隊已到淸江齊駐石碼頭各車廠中二十五日下午四時馬兼師長復戴鎭珍莫光新兩隊長盒子槍隊及王爲龍所帶之手槍隊開拔淸江城外當晚卽偕白兼師長乘輪南下惟三師此次出發軍隊除第九圑袁得才圑長部下全體及手槍盒子槍三大隊外另有機關槍一連騎兵兩排十字隊六十名輸送隊一連並聞此次第三師軍隊出發南下據軍界中人傳出消息除該師舊日原有子彈不計外最近楊由南京領來步槍子彈共四十萬粒之多至於二十三日晚間各營士兵每人所領子彈數目則人給四十排云三師軍隊抽調南下所有各縣防地兵力較單日前馬師長曾面諭淮沭漣泗四縣聯防主任吳席儒趕派警隊分赴各縣接防吳因茲事體大特又面呈道尹請示應付方法胡道尹昨特電令淮屬六縣知事來浦會議大致辦法聞擬暫加各縣畝捐二分另募道警備隊三營共千五百人專司游擊槍械由省供給會期二十五日不知屆時會議結果究能如願否也 
[揚州商會長私宅被毁風潮]  
　　拉夫後之餘波 
　　揚城自陸軍二旅開拔擄去人民爲兵後全城擾攘一夕數驚前日各圑體對於營救此項人民曾開會議一次本已議有辦法復有人主張改於次日下午即廿七日）假旌忠寺開會即發現各公圑之開會傳單故是日上午城内人聲鼎沸加以閉市後各店夥多出外閒游十二時左右舊城人勢如潮而城外之侉婦亦相率進城嗣又有人主張旌忠寺地方狹窄改在公園游藝塲舉行羣衆復蜂擁至公園人數愈聚愈衆多子街柳巷小東門各處交通頓絶延至三時主張者見此現象見機他去故迄未開會激烈者知開會無望唱議至柳巷商會長朱仿軒家質問羣衆和之惟朱於前一夕曾受恐慌一次故是日已有戒備大門緊閉外有警察八人荷槍守護然來者並不畏怯先與警察衝突警察四人被毆失去槍械一支警逃後以巨木衝開大門一哄而入朱之家人事先已各逃避故一任來者衝打什物翻箱倒篋並不阻止比時電話不靈雖有消息無處可　一小時後會長之孫逃出赴齊統領處報告適知事亦在座當經齊派運署衛隊賈班長帶隊前往彈壓開槍威嚇衆始陸續奔逃因而跴傷一人當塲捕獲嫌疑犯二人經統部鮑執法官審訊一送縣一收押事後該會長具呈分報各官署請求按律懲辦並經會董電寗呼籲原電如下南京督軍省長崇鑒朱會長私宅被奸民數千人搗毁一空損失甚巨請飭縣拿辦江都商會會董等叩感 
　　揚城商店已於廿八日早辰一律開市齊統領特令所部會同四分駐所一二等巡官各帶軍警沿街梭巡藉保治安是以各商市已恢復原狀矣 
[常州軍事消息]  
　　武邑車站近奉齊督命令設立兵站司令部管理餉項軍火等一切事務已委姚宗光爲司令長二十八日下午到站辦事 
　　鎭江十九師楊春普部下砲兵一連二十八日乘車開拔抵常暫駐火車站露天棚帳住宿俟有船隻即開赴宜興 
　　二十八日又有揚州開來第二混成旅兵士一圑駐紥東門外天寗寺 
[無錫舟車運兵過境彙聞]  
　　縣屬北鄕東塘河連日有江陰進口之大批兵船在該處過境至二十八日晨漸形稀少且船已啓行不再在村巷間拉人故民心因以稍安一部份之難民亦已歸家該處現已略見炊烟至此項軍士究從何處調來不得而知惟連日兵船開過東塘河除一部份之軍官略帶衛兵至錫城有所接洽外其餘大批軍船即在白蕩湖走洛社經高明橋過烏溪湖出和橋至丁熟山駐紥防範並未全軍蒞錫故錫城連日雖受驚慌尙係軍官等衛隊之類倘北鄕經過之兵全行過錫轉運則戰端未開已先受蹂躪矣此外前夜昨晨兵車過境有數十輛之多均赴蘇崑一帶駐防護路隊服務宛如警察站崗然自望亭至横林站爲止離二三十步有一名每三點鐘爲一班 
　　二十九日晨有兵車十餘輛滿裝篷帳軍械等物開赴蘇州護路隊兵士昨日檢查行人之行李等物件連日兵士至四鄕拉夫鄕民逃避一空 
[南通之軍事倥傯]  
　　通海鎭守使張仁奎所部陸軍第七十六混成旅軍隊現已陸續乘輪調赴江南聞該旅一五一圑第一二兩營由陳圑長率往寗垣第三營開赴江陰轉赴蘇州一五二圑第一營開至鎭江第二營前往江陰第三營係馮汝霖領帶現駐通城西門外小營盤暫不更調 
　　張仁奎於二十八日午刻赴鎭江各界送行者甚多是日上午九時張即抵蘆涇港陳紳葆初設宴爲張餞行張係搭乘江永輪赴鎭聞通海鎭署公務派委關副官料理 
　　淮揚鎭守使馬玉仁奉令調往江南設防二十三日起向南通集中二十六開到一營係由泰如内地進行現駐通邑天生港二十七日下午六時馬使偕同軍官秘書衛隊蒞通由地方士紳張退菴陳葆初等迎至城南俱樂部設宴欵待是時馬路軍警防備甚嚴軍樂喧闐遊人甚形擁擠夜十時馬使即乘汽車赴蘆涇港暫假永朝夕館設立司令部規劃佈防事宜異常忙碌 
　　馬使軍隊一營二十八日上午十一時繼續開抵天生港該旅共到軍隊兩營約計千人現分住各客棧並臨時搭架篷廠尙有軍隊正在進行中聞到齊後將渡江前往滸浦塡駐一說暫駐該處俟奉令再行開拔 
　　連日通邑郵電局甚形擁擠寗垣拍來密電大多係送遞蘆涇港馬使司令部餘悉商界報告金融市面及私人互通消息者其私人涉及軍事之電信均被扣留 
　　商埠警局於二十八日起通飭各崗警一律改配快槍并飭手槍隊分班日夜巡邏 
　　商埠警察局因唐閘地屬要鎭鄒署長因病辭職該缺未可久懸爰調城區署長陳人梓於二十八日前往接替城區署長一缺由署員胡君兼任俟時局稍靖另往調委 
[蘇州快信（二十九日）]  
　　前昨兩日馬路上因拉夫除兵士外已無行人江北苦力已被拉去四五千人老弱者則令搬運槍械子彈强壯者補充蘇軍缺額嗣因城外無人可拉又至城内拉夫拉去者亦數百人前商會會長蘇稼秋亦被拉再三說項始被掌頰兩下而放復令其包車夫連車隨去拖送一日始放歸現城内行人亦絶跡相戒閉戶不敢出門往來者祇軍警與商圑商店雖開市終日無交易已等於不開市晚六時後即收市 
　　前日開蘇之南京第六師十一旅及一圑一營昨（二十八）夜半三時分别開赴平望崑山昨又有南京二十一圑二十二圑軍隊開蘇暫駐閶門外寳蓮寺即在蘇採辦軍需品後今日開前線尙有大批客軍續到 
　　昨又運到大批槍砲及子彈均裝箱十之八九箱上有鞏縣兵工廠封條十之一二爲漢陽兵工廠封條 
　　各項工業皆停典當不開米價飛漲市上絶無現洋即鈔票亦不多見工人及貧民生活已陷絶地即較寛裕之家生活亦無法維持再一兩日後雖不遭直接兵禍飢民恐亦不堪設想矣 
　　楓橋華盛紙版廠工人大　係退伍兵現該廠已停止昨前敵司令朱熙與華盛經理商妥將該廠工人立即編成軍隊約得一營並派該廠工程師虞某爲指揮 
　　蘇地即日將開始招兵前自請解散之蘇軍第三旅有即日重行召集消息 
　　連日封船後河中已無船隻昨日上津橋河中發現男女屍各一具孩屍兩具經地保　請地方廳派委蒞驗詎法官大都已返籍至今未往相驗聞此四屍均係封船時落河身死者 
　　司令部連日派員赴蘇鄕及無錫常熟採辦大批軍米民食更形恐慌 
[崑山最近之狀况]  
　　今日（二十九）上午十時蘇州水警廳長趙會鵬率領全體官佐到崑駐節南街敎育局爲水軍司令部軍警拉夫較昨更甚市面店夥逃者逃拉者拉關門者十居其九并聞商會方面特開緊急會議擬請水軍趙司令命水警十二隊全隊調回城廂内外駐紥深恐軍隊開赴前敵時地方無人維持秩序故也聞趙廳長已准如所請矣 
[浙軍調防雜訊]  
　　餘杭獨松關爲省城西　　戶出關五百里達金陵爲步騎必爭之地昨已派隊由上柏起陸前往駐守於潛千秋關爲入皖要隘衛隊圑營長高萬榮率機關槍隊砲隊步隊於二十八晨由餘杭起陸兼程前往駐守 
　　駐嚴州四師十五圑由圑長王國樑督率開拔湖防即日出發四師補充圑第三營昨午後專車開赴龍華駐餘姚五夫第六圑二十七日由伍圑長督率晋省五圑二營長錢駿圑長吳國棟及一師砲兵圑連日開拔赴衢 
　　外海水警廳長來偉良以時局不靖昨親來省請領軍火已准撥發七九口步槍子彈一萬粒火藥一千斤 
[杭州快信]  
　　城内外各當今日（二十九）始一律開門質件最高以兩元爲限下午仍早閉憲兵司令部已下令嚴禁强當 
　　省令米商赴温黃兩縣採米六萬石各米商昨（二十八）晚在總商會議决湖墅米行辦四萬石城内米商辦二萬石即日領照往購 
　　省垣軍警自昨日起防務加嚴入夜十二時至黎明止軍警分隊梭巡甚爲周密 
　　此間銀根愈緊　水二十八日升至六元五角聞擬以十元爲限度錢公會已函請杭縣金融評議會查照 
　　杭州中國銀行連日收兌鈔幣甚多該行昨由滬運來現洋二十萬元今日尙有續到 
　　二師師司令部昨委候差員傅鼎承楊　等二十四人分發衢防服務 
[滬杭路之行車消息]  
　　松江快信杭滬鐵路自王店軌道修復二十八日各列車均誤原定時刻第十一號夜快車本於六時二十五分由杭州城站開駛旋接往届長來電恐防危險暫緩行於是日售之客票照章退還嗣後又奉局電囑即開開駛遂於十一點十分出發旅客行李異常擁擠其由滬來杭第十二號夜快車亦遲至二十九日上午三時二十四分始行抵杭與原定時刻幾相差三小時二十九日長路貨車一律停駛第三號早快車原定七時四十分開因旅客行李太多稍遲十餘分至七時五十六分開其餘各列車與原定時刻均相差無幾較二十八日爲有秩序也 
[杭州典業停市說]  
　　因銀根緊迫之故 
　　國聞通信社云據杭州來人云杭州典當於前日一律停市其原因全爲銀根緊急之故杭州市面本較上海爲小平日連現銀鈔票合計在市面流用者約計二百萬之譜自戰謠起後鈔票之流用即欠靈活加以現銀驟少市面遂感停滯各典當以無法應付遂限制無論何種貴重物件俱以四元爲限日來戰訊緊張益甚市民紛紛避難相率將衣物人質而銀根益緊各當以無現銀可付不得已暫爲停市又杭州洋價之高較滬上尤甚二十四日起每洋一元即僅兌取十角有餘云云 
[寗波之軍事消息]  
　　文匯報云今晨聞寗波一帶開到浙軍甚多計分駐城廂内外者多至四萬與五萬之間軍裝殊爲整齊並有大砲多尊飛機數架各項船隻悉爲官廳封雇用以運輸温台之兵北上至甬各項商務實際已告停頓商人甚慌米價飛漲海參崴及上海常有大批軍械裝運至此數日前曾由江南製造局運到大砲多尊寗波素爲海防重地居民皆依砲台及重兵爲保障滬甬輪運除新北京一輪外不久料將停航 
[湖州備戰中之恐慌]  
　　連日戰雲密佈人心驚惶萬分居民逃避者已十七八左路總司令陳樂山二十七日起程來湖指揮一切先在楊家莊買田五十畝拉夫墾塡劃作飛機停留界線聞有飛機三架不日可到陳部軍隊悉已開盡昨晚又有大批馬隊過境運長惟行動均在深夜無從詳探　駐城内之七旅三營亦於二十七日開拔赴長界牌關一帶要線統歸楊化昭主管兩路前方確已部署妥洽因之人民更爲恐慌銀根亦愈緊迫現經商會議定維持金融辦法决由錢業發行紙幣以調劑之名曰公單票券上不印代價隨時蓋戳塡數當地一律通用俟風潮平息收回兌現 
[豫軍塡防蘇境消息]  
　　日來四省攻浙之說洋溢盈耳日前歸德鎭守使劉煥臣氏忽奉徐州鎭守使陳調元電招赴徐有所接洽返歸後對於所編之第三混成圑已準備一切曾招集敦圑長振才在鎭署討論出兵辦法昨（二十五日）　　長滕雲龍購買饅頭三千斤以備軍用業小販者無不利市三倍是日下午駐東關文雅台之第三營營長蘇某已奉令全軍出發由隴海路開一列車前赴蘇豫交界碭山地方塡防據交通界可靠消息駐城西之第一營駐車站之第二營各抽一部分次第出發假道蘇境圑長郭振才已有日内出發消息聞原定計畫一俟江浙接觸駐徐州陳調調所部軍隊全軍開赴前線所有徐埠防務由碭抽調敦振才帥第三混成圑調至徐埠塡防 
[奉天柳包移屍案眞相（粲花）]  
　　航空處要求賠償名譽損失 
　　奉天日本車站發現之柳包遺屍案初皆以爲普通之謀殺案並不注意不圖内中情節愈大愈奇牽連多方頗有記載之價値茲特詳爲述之南滿路奉天車站於本月八日夜十時許長春客車已經開過三等待合所遺留柳條包一具遍詢無主疑而察之竟從中流出血水醒臭難聞驛員驚報警察官開包檢騐爲一二十七八歲之男屍項有繩痕胸有刀傷三處並檢出　章一顆篆賈金藻印四字一面通知中國官署一面爲精細之偵察據日本方面歴次發表八日晚九時許有三人互換携一柳條包在小西邊門外僱人力車三輛直詣日站令車夫携柳包入候車室提携間見有血水流出驚懼欲呼三人予車夫洋五十元始仍照辦及柳包携入候車室三人已不知去向此爲日本警察　一次所得之結果嗣日本末光署長將馬車人力車夫一一傳詢内有車夫供稱八日午前送奉天航空處顧問俄人克得樂加者載一柳條包該處廚役令將此包置於隅　町八番地晚間該廚役即將此包送至日本站此爲日本警察第二次所得之結果由此日本乃注意於奉天航空處多方偵探得悉賈金藻在航空處供職其妻暗與某通被胞妹看破向賈揭發賈怒責其妻因無佐證反被妻所屈伏妻見事敗露乃與奸夫謀將賈灌醉並有帮兇二人以繩勒斃且以刀刺其胸乃盛柳條包連至日站此爲日本警察第三次所得之結果當即知會航空處航空處否認乃又繼續偵察則悉被害者實姓王名玉恒山東蓬萊縣人現在航空處充俄文翻譯加害者爲同處之俄文翻譯賈金藻係奉天新民人因職權上發生衝突不能並立遂生謀殺之心此爲日本警察第四次所得之結果日本至此遂認爲鐵　派刑事三人將屍身引渡奉天法廳並以偵得情形照會交涉署法廳因日本方面言之鑿鑿乃依據日本所指各嫌疑傳廳審訊而證據不足支離百出不能定案祇得將各嫌疑犯暫爲覊押令司法警察嚴密偵緝時歷半月仍未得其眞相遂成一種懸案不謂二十二日北京警察總廳派偵緝隊長郭恩及偵緝隊一名到奉密查并帶公函一件内稱已　賈金藻確係崇文門内大街五昌兌換所學徒於本月七日午後二時因後得前門外東　河沿居住之日本人松尾之電話售賣老頭票三千元當由其兌換　派遣學徒賈金藻携帶鈔票二千八百餘元騎車前往兌取至四時餘未返派人到松尾處盤問該松尾言語支吾惟查賈金藻被勒身死時日與失踪日期係屬吻合自係在北京爲匪人圖財戕害後將屍身運往奉天以圖滅跡無疑除嚴緝案内嫌疑犯今特派專員來奉偵察移屍行踪云云又據該隊長言日人松尾實涉重大嫌疑因京奉線與南滿線相連絡而兇手親友多在南滿站故運至奉天以圖銷滅嗣或因事實上發生障碍不得他運遂遺置車站云云按此頗與日本警察第一次偵察結果相脗合似較確切可信至此不惟日本警察羅織成案之事實完全推翻且與日本人涉重大之嫌疑殊出人意料之外聞此案將移京辦理奉方不負何種責任惟航空處無端受此誣衊頗爲遺憾據某報所言已與關係方面要求賠償名譽損失此亦奉省别開生面之一種交涉出（八月二十五日） 
[粤省官商罷市後之危狀（二）（毅盧）]  
　　商圑方面請願　結果 
　　罷市潮日形擴大 
　　自粤當局通緝陳恭受令下後即由豫軍司令加派大隊沿豐寗路駐紥向西瓜　商圑總所嚴防入夜官軍戒備 
 
 
 

Page 11

 
 
1;第一萬八千五百零一號;中華民國十三年 西曆一千九百二十四年八月三十號
星期六 * *倍嚴防軍放哨至郊外三里許蓋此時官軍已宣佈商圑爲敵人凡馬路沿路皆佈滿大兵但省中商圑二十二日仍無甚動作市面亦未能如佛山之約依期罷市祇銀業店無形中停業現金兌換則如常交易至於紙幣則停止找換蓋預爲抵制政府不久發行之中央銀行紙幣及收回蓋印復行流通之省幣也又恐店中存有現欵危險連日紛紛藉外國銀行提欵送往沙面存儲或付交港輪運往香港此種情形最易鬧金融恐慌除政府派人前往截止外省中七十二行商咸惴惴焉懼大亂之將至因由各界發起會商緩和辦法適二十一日省署政務廳長陳樹人邀請商業維持會中人轉請各行商召集會議討論維持治安方法各界遂乘機應商業維持會之請於二十二日在晏公街總商會開會是日總商會會董彭某等爲主體各行商每行公推代表一人赴會列席是日赴會參觀者二百餘人下午二時開會公推彭楚立主席宣佈開會理由畢繼由善界李芝畦宣布謂今天開會係討論扣留軍械問題請諸君發表意見隨有商人梁培基起言謂昨天本人曾往帥府謁胡漢民據胡氏稱日昨商圑對於大元帥提出處置槍械辦法（即十九日中山致商圑函及依照民圑繳欵領械方法）絶不答復一面在佛山號召民圑爲反對政府之行動致令雙方無轉圜餘地今官商感情已破裂雙方敵對行爲已表現政府扣留槍械勢已成騎虎今後政府惟有一意幹去將來鬧出亂子其咎不在政府蓋十九日政府曾提出數種辦法而商圑方面絶無隻字答復今又公然在佛山罷市此舉尤顯然蓄意與政府作對政府若不將其敵人槍械扣留是自促其政府之運命云云旋又問政府近日紛紛調前敵軍隊回市衝突堪虞政府自應設法維持爲是胡又答稱今日商圑已公然欲推翻政府政府爲自衛計不得不調兵拱衛猶之昔日勤王之師本來是很正當的等語此昨日本人徵求政府意見之大槪情形也旋又有骑牆派之某會代表梁某提議略謂政府旣解散商圑總部而商圑又死力抗爭不如取折衷辦法嗣後公舉官商兩方承認之人爲聯圑部長則儘可調和雙方情感衆聞言以梁之滑頭辦法大違商圑力爭原案之意旨羣衆皆倡言梁某該打一時喊打之聲如雷動梁某竟面無人色瑟縮一隅噤不再言始獲幸免於是喧鬧一塲尙未有正當議案厥後由主席搖鈴制止混鬧請衆發表意見以便歸納衆意制定議决案向政府要求在座者皆商圑商界中人咸主張要求政府發還軍械以息風潮全市商店願聯蓋店章擔任商圑軍無諆抗政府事一面要求政府撤退市内駐軍以免官商衝突根據以上兩事製成議决案隨由各界各推一人爲代表持議决案前往省署請願後推定李芝畦等十四人往省署比至省署時已四時三十分省署政務廳長陳樹人出而接見各代表將是日商會情形報告并宣達各界對於發表扣械意見適是時省長大本營尙未返署陳樹人乃用電話報知廖仲愷廖復用電話答復略謂政府此次扣械係因該械手續不合時日不符且陳廉伯具有野心爲愼重計爲治安計遂有扣械之舉大元帥對於此帮槍械爲通融辦理起見已預備發還惟現據報告佛山石灣樂從等地相繼罷市有不法舉動故此時對於槍械萬難發還云云各代表聆畢以近日商民因扣械事異常鼓噪政府宜先下一發還槍械命令然後由各圑體據令通電各屬制止其暴動則偌大風潮頃刻可告平息陳樹人答謂槍械一層政府日前已聲明可照民圑領槍辦法辦理今日汝輩要求條件發還省署不敢作主請向大本營方面接洽可也各代表不得要領興辭而出時已五時許復轉往河南元帥府請願中山派副官命彥華秘書連聲海等接見各代表道達來意畢鄧等即謂大元帥通融繳欵領械事已於日前提出無如商圑置而弗答今次諸君等來似亦無磋商餘地大元帥之意見現在歸納起來是（一）十九日大元帥致商圑函商圑當先爲答復（二）商圑應自行舉出負責代表或委信託機關所派之人與政府代表直接磋商（三）兩日來佛山等處發生法外行動廣州商圑是否有連帶關係如無附逆應自行通電聲明先行檢舉以上三件先决問題商圑能照辦則扣械案始能開始磋商於是各代表對於請願發還扣械事未一提及遂廢然而返是夜市民以　停無結果人心益覺浮動翌日（二十三日）省城戒備益嚴今早（二十三早）得消息佛山魚菜已絶市西南埠亦於今早起全體罷業因西南商圑與駐防滇軍於二十一日發生衝突結果雙方死傷七八人現西南滇軍已調回廣州佛山九十六鄕沿廣三路路線一致罷市至五眼橋站止今早省中又調湘軍一小隊前赴五眼橋增防又增調江防司令所轄之兵艦四艘駛至半塘海口客椗控制北路商圑來粤之要路江鞏一艦則游弋如意坊海口警備一切因傳北路商圑民圑已集中高唐戴社各處候令行動故也蓋險惡風雲已日緊一日矣（八月二十三日） 
[浙省自治法大會紀]  
　　浙江省自治法會議二十八日上午八時開第十二次大會出席代表一百十餘人由莫永貞主席首議省立法機關之組織及其選舉制度主席諮詢提出候補人有無討論吳庶晨云不必討論衆無異議主席諮詢撤回權有無討論吳庶晨云此可由起草會提出不必在大會討論沈鈞儒云首領制與非首領制應否討論公决俟起草後再行討論姜恂如云有給制與無給制應否討論公决亦無討論龍俊阮性存對於三年一選任期一年之意見亦俟起草以後再行討論張廷霖云對於登記制有意見僉所登記或調查應在選舉法規定此刻不必討論主席云本問題已無討論請主席復席時莫永貞退席由褚輔成主席討論省行政機關之組織及其權限李次九瘳家駒主張獨裁廖應鐸主張總統制潘忠甲陳德新毛蒙正均反對委員制沈鈞儒潘上瑩均主張委員制周繼濚主張採四川憲法草案大致係總統制姜恂如韓寳華對於各席討論均喚起注意毛蒙正云此刻尙未表决何必喚起注意蔡信芳孫世偉主張内閣制并以内閣制不能以現在之府院制爲言張廷霖因政黨太多不能表現内閣制精神故表示反對兪之謙亦反對内閣制阮性存向主張委員制現亦不再主張嵇文提出討論終局動議兪之謙主張本問題因環境變遷關係由委員會自由起草尙未解决已至法定時間遂散會 
[京八校代表繼續開會（捷）]  
　　爲庚欵及經費事 
　　北京國立八校敎職員代表因繼續庚子賠欵運動及敎育經費問題有接續討論之必要今日（二十六日）午前十時又在法政大學開聯席會議各校代表出席者共十六人先由主席許繩祖君報告上星期六訪外交部索取中俄協定文件及關於庚欵之重要案卷賠欵數目淸單（中俄協定書已由外部送至聯席會其他文件該部允容日再行檢送）曁是日午後訪財政部（財長王叔魯氏因事未到由總務廳長王仰先君出見渠允將八校代表來意即上月應發之一個月敎育經費及前次王叔魯面允向銀行方面商酌之一個月開學經費轉達王財長）之經過情形畢次即將此後對於庚欵如何進行及開學在即敎育經費問題如何催索提出討論經長時間討論之结果議决五項茲誌之於下（一）對全國敎育學術圑體大聯合會催促開會以便進行一切應辦之事（二）定期由本聯席會議再派代表訪比利時萄葡牙西班牙瑞士那威等國公使表示敎育界對於庚欵之主張（三）即日召集八校敎育基金委員會（四）星期五（二十九日）開常會時請八校校長出席本會議共同討論敎育經費問題（五）明日（二十七日）午後四時全體出席代表齊集法大再赴財部向王叔魯交涉敎育經費議至十二時二刻始散會 
[各省敎育界雜訊]  
　　北京佛敎籌賑展覽會之計畫京師佛敎總會以本届水災遍於各省而畿疆亦遭重大水災爰由該會領袖莊思緘梅光遠道階方丈等并約中國紅十字會長汪伯棠共同出名發起開一佛敎籌賑書畫法物展覽大會假中央公園大殿陳設其組織分總務庶務會計交際陳設照料保管各股業於本日（二十六日）在該大殿内着手陳設定明日（二十七日）至二十九日爲展覽期券價五角其展覽品約分六類（甲）經典有血書法華目葉梵典（乙）佛骨有迦葉佛牙羅漢舍利（丙）佛像有隋唐等眞金玉造像（丁）法物有千佛袈裟輪王八寳（戊）音樂有李太白古琴天啓經鐘（己）書畫（一）淸宮陳列品爲唐吳道子寳積賓迦羅佛像一軸畫有乾隆御贊宋人畫十六尊者像十六軸元人畫說經圖三軸明丁雲鵬畫白馬䭾經圖一軸明李貞書妙法蓮華塔一軸明人書法華經塔一軸高文進畫寳相觀音一軸等件（二）京師收藏家爲莊思緘梅光遠凌植之陳半丁周養厂姚蔭父范任卿齊白石等計百餘件（三）日本畫家新近到京之杉浦俊香計八十餘件其中用金畫之凈修鍊丹價定二千元水彩畫之江樓冷靜價定一千三百元爲最有精彩本日在該大殿陳列之時并由杉浦及其朋友片山氏當場指示懸掛以免秩序錯亂杉浦對該籌賑會極具同情將來擬將售欵捐幾成之幾藉表救災恤鄰之意（豪） 
　　河南籌備全國敎育聯合會續訊本年第十屆全國敎育會聯合會定於雙十節在本省舉行當經省敎育會先期籌備所有文牘議案編輯招待庶　各股已推定專員擔任至大會主席則公推敎育廳長敎育會長擔任本省議决爲女子敎育應於相當時期内注重家事實習案外人辦學應照中國定章案以各國退還庚子賠欵分配各省辦理敎育案（樵） 
　　魯敎育會將因選派代表糾紛魯省敎育會因改選問題爭持數年迄未解决去年第九屆聯合會在雲南開會適南方正在調停中故由兩方聯合公推代表出席現第十届將在河南開會舊會一方又於昨日（二十六）秘密開會推選代表是日到會人數祇朱正均田太炎郭潔忱闞恭三孫北堂許俊夫六人結果公推郭潔忱闞恭二二人爲出席第十屆全國敎育會聯合會代表郭闞二人均現任省議會議員於敎育界素無關係其被選原因聞係一種報酬性質蓋自敎育會改選未成補助費停發一經一年舊會之人屢次呈請補發均經官廳批駁乃不得不求議員助力現經議員關說大有效力若對方不起而過問則五個月補助費大有批准希望故舊會之人以此次代表爲報酬但對方之人則絶對不承認此等違法選舉除一方面向省署聲明不能發給路費外並將招集各校聯合會開會籌備對付之法（非非） 
　　江都敎育新聞（一）第三區敎育會職員會長任期届滿經該會呈報縣署於二十四日假公立第十小學選舉是日與會會員七十二人結果嚴紹　（得五十二票）談廷甲（得五十票）當選爲正副會長凌樹勛王毓年王玉麒尤廷堅凌樹穀吳酉官徐庭鍾王起鳳李孝候董濓等十人爲幹事昨（二十七）已呈報縣署備案矣（一）第五區敎育委員湯森達等前請奬勵周種蓮等捐資興學一案現縣署奉敎廳令云奉省令呈表均悉查周種蓮捐資千元應咨請敎部核獎湯金鼎捐資三百元應准由本公署給予銀色二等褒章一座仰即派員來寧具領 
[地方通信]  
　　松江 
　　江浙風雲中之松訊此間前晚（二十七）因杭州車未到一班搬家遷徙之男女旅客數百人均露宿車站直待至昨（二十八）晨九時杭車到松始行開滬現已照常開車昨日遷滬者已較减少謠言自經王司令示禁後已漸减殺商會亦於昨日通告各商家照常營業故人心漸見鎭定市上鈔票亦已照常流通（前日商店對於鈔票不允找兌旋經縣知事布告通用學校除第一女高松筠女職景賢女高外均照常上課惟典當仍於三時後閉門城鄕水道交通因划船被封尙未恢復昨日下午三時許有上海敎會女學生王金秀在西車站馬路行走被一匪將其頭上之金押髮搶取而逃當即喊追由崗警追獲立解警察所轉送縣署訊據該匪供名金阿順本地人做裁縫爲業當即釘鐐收押紳商各界因見警力單薄昨在商會議决組織保安圑招募壯丁一百二十名以補警力之不逮聞已籌定開辦費二千元經常費一千五百元聘請正副隊長各一人以資督率即日着手興辦又警所方面前日撤委巡官兩員一爲第一區之馬培驊改委朱萃一爲西三區之尹鴻飛改委陸亮現陸已於昨日到差朱卒有　日就職說至馬尹　人被撤原因未悉 
　　城鄕交通恢復消息松地自划船停開後城市與鄕交通阻斷消息非常隔膜現據某機關人傳說被封之船將於今日（三十）放還各埠划船有將照常來往之說此訊果確人心當又鎭定許多也前報所載典當全閉及日豐暫停之說茲悉並非事實 
　　法圑贊成運動和平松江各法圑昨覆省敎育會電云哿電謹悉貴會關懐桑梓熱忱呼籲運動和平敝會同人自當追隨貴會之後一致主張感日敝縣開維持治安會决議迅組保安隊謹聞松江縣議事會參事會縣商會縣敎育會縣農會同人公叩儉 
　　司令布告維持金融松防王司令二十八日布告云照得鈔票之流行市面原所以調劑金融歷有多年信用昭著乃近以時局不靖謠諑繁興居民每以搜集現金爲計奸商又有藉端取巧之心以致各銀行之鈔票交易貨物頓生阻礙似此擾惑人心實屬于犯法紀本司令負有維持治安重責除嚴密查禁外爲此出示布告仰各界人等一體知悉自示之後所有各銀行鈔票應即照常通用以維金融而安市面倘再有駔儈之流從中播弄定即嚴加懲辦决不姑寛云云 
　　縣議事會常會緩期松江縣議事會本定八月三十一日起開常會現因時局不靖各議員　往來不　紛請改期故張議長已通函展緩矣 
　　保安隊籌費之反嚮縣欵産管理處常任委員耿葆煃潭翼璋因保安隊借用縣費事認有有背管理規則請愿議會提議業經該會提出討論公决縣欵産爲全縣公有之欵産並非專屬松江市一區現辦保安隊僅及城廂内外籌欵方法應有松工市負責設或不足請求縣欵酌量補助方爲正辦該處請議兩點不可謂無理由應函縣令行松江市查照 
　　常州 
　　各方應付時局方法彙錄（一）商會於二十八日下午召集緊急臨時會議到各士紳及各業領袖姚知事亦列席商議自衛辦法（一）修理城墻（一）添招保安隊八十名（二）傷兵收容所於二十八日下午召集會議已將地點及組織法商定（三）縣商會因食米恐慌最足以擾亂秩序而一般駁船均不敢裝米糧來城因由商會請縣給發護照裝運接濟（四）士紳惲禹九馮曉靑伍琢初盧錦堂等二十八日至東門旅部請謁黃振魁旅長當由黃旅長延見各士紳備述恐慌現象黃謂鄙人抵常後情形不熟悉無論何處發生事故請隨時通知當派隊前往彈壓以維秩序各士紳均深致感謝旋即退出二十九日午刻特在商會欵宴黃旅長（五）武進火車站站長吳啓章昨奉縣署委任爲護路守備隊督察長站長徐士元吳少基均委爲督察員云（六）常州中國銀行連日對於鈔票均如數兌現二十八日因現洋告缺停兌一日晚間現洋運到復行開兌至十時許停止 
　　商會開會該會集議應付時局方策到市總董董事各業領袖商會會長會董等八十餘人盧會長錢總董先後報告呼籲和平及籌備自衛經過情形公决應付時局各項方策應由各業各推代表隨時到會協商俾得有備無患 
　　典業召集會議議决上午八時啓門下午二時停大宗以兩元爲限小宗照平常當價五折發洋每櫃及每日大洋十元小洋五十角爲限 
　　紅十字會開緊急會議該會前日議决先辦傷兵收容所婦孺救濟院出發救護隊三項公推苪醫生爲收容所醫長童伯章於救護隊出發時同赴宜興組設辦事處 
　　嘉善 
　　備戰聲中之恐慌此間自嘉興楓涇封船後該兩地航船已停班鄕鎭航船雖開但銀根奇緊商業蕭條二十七日因王店附近軌路損壞上行三列車在嘉善宿夜今（二十八）日始開行紳富如鏡孫朱等姓均已遷　商典照常開市街衢亦尙無軍隊發見云 
　　尙有地方通信轉入後頁 
 
 
 

Page 12

 
 
1;第一萬八千五百零一號;中華民國十三年 西曆一千九百二十四年八月三十號
星期六 * *[地方通信]  
　　無錫 
　　治安交通糧食受影響連日當地無賴串通偵緝警之夫役至四鄕冒名封船大肆敲詐鄕民頗多受害前昨等日江陰之兵在北鄕靑城市石幢旁經過兵士上岸拉夫十餘里外鄕民大驚惶自各軍封船運兵後貨船絶跡地市米價雖無正式市面但暗中提高貧民叫苦不已四鄕鎭航船不能來城各商號均虞售貨斷缺昨夜商圑馬隊全體出巡五城門即日裝設臨時電話四鄕郵船暫停行駛以防兵士封船郵件均從陸路行走頗感困難 
　　紅十字分會報告成立電申報館公鑒江浙戰雲突起本會應時勢之需要於感日組織成立舉定孫鳴圻爲會長華文川高汝琳爲副會長蔣曾燠爲理事長陳壽章爲副理事長即日籌備協助救濟傷病兵士並救濟當地居民避免危害等事務除報告總會外特聞中國紅十字會無錫分會勘 
　　鎭江 
　　省令組織徒陽聯防圑練鎭紳陸軍中將解朝東昨（二十七）日奉省長快郵云駐防軍隊均已開往前方地面空虚請即會同徒陽兩知事招募圑丁組織聯防事宜預防土匪乘機蠢動所須欵項望會同商會就地籌措如不敷用准在正稅内提用作正開支并請轉致冷禦秋先生帮同部署以衛地方而保安寗現解紳已會同商會與徒陽兩知事接洽并商酌進行 
　　警廳令編保安巡邏隊鎭江城内外各區署奉警廳劉廳長通令云據二區署長張建勳呈稱鎭江商埠商旅麕集地臨長江輪軌交通爲淮揚之要道當内地之咽喉駐防軍隊調動地方防力不無空虚江邊一帶尤爲堪虞署長擬先就長警中選精幹者三十人作爲保安巡邏隊分爲三班每班由巡官一人巡長一人分段梭巡全區晝則注意繁盛夜則江邊僻巷注意梭巡除加値班巡長稽查旅館客棧及偏僻處所外理合將布防情形呈核除指令外合仰各區隊即便遵察辦理 
　　居民遷徙與入租界鎭埠自各路軍隊水陸兩路紛紛過境後市面金融恐慌居民因之甚爲戒備連日居民殷實者乘車赴滬其他有遷鄕村者有徒城外者其城内外居民之重要箱籠物件均寄存租界以内甚或租賃租界房屋爲避險之地租界房價因之大漲特漲然稍有膽識者仍鎭靜安居如常 
　　高郵 
　　淮海兵陸續南下自江浙謠傳戰事以來近旬日間淮海馬步軍隊紛紛南下運河淸鎭班·揚鎭班·揚寗班·及揚郵班之各公司小輪均被軍事當道封去拖帶兵船每日每輪拖十數艘七八艘不等凡稍大之民舟全被封差裝兵以致運河交通頓時斷絶鎭江至瓜州船隻鮮通南往北之郵件曁上海之各報停滯在鎭江無船裝運已數日未到此處商業停滯銀根奇緊昨日馬步隊續又南下過郵抓人充當夫役稍有騷擾以致城北各商號一律閉市人心惶惶大有草木皆兵之勢幸地方軍警維持得力方免釀出重大事端 
　　嘉興 
　　佈告航船均須照常營業二十八日下午二區水警區長兪肇桐出有佈告略謂奉督辦處令雇用民船優給船價拖帶省城以便應用所有來往各鎭之航船均不在被封之例偶或一二誤被封雇一經查明即令放行現在船已敷用所有來往各鎭之航船均須照常行駛以便行旅而載商貨藉利交通 
　　法圑議組城區游擊隊嘉興縣商會城區自治辦公處縣農會縣敎育會縣議會縣參事會等各法圑於二十八日下午一時在自治辦公處討論組織保衞圑問題各法圑列席代表二十餘人警察所長張光烈亦列席與議當經公决組織「嘉興城區臨時游擊隊」定額一百名由張警察所長帶領隊部暫設城中精嚴寺以三個月爲期預計每月需費千五百元除由商會各會董認定一千元外尙少五百元由區自治委員向紳富募集一面推定計仰先等十人組織董事會籌議一切刻下隊員已開始招募矣 
　　軍警佈防與紀律喜興北鄕王江涇等處均駐有水警與陸軍以資防範並於各小港搭築浮橋以便行軍至禾城仍係陸軍三十七圑駐守調防軍隊均在夜間故民間知者極少傳言臧軍駐守嘉興之說尙未見有該軍調到近日街上除查街及檢查旅館之軍士外餘均駐紥營中鮮有請假出外者軍紀嚴明民心悅服 
　　浙江時局中之瑣聞（一）學校除中校女師展緩開學外餘如第二高小校等均仍照常上課（二）銀根又形加緊現洋缺乏寳成許祥和兩銀樓於二十九日起舊飾暫停收兌城人外各典當因維持貧民典質起見每日均營業半天下午收市錢業無交易市情仍不開出（三）北大街南門外兩商聯會定二十九日下午四時開臨時緊急會議討論保衛商衆治安問題（四）頃由火車運來大砲四尊在禾下車 
　　湖州 
　　商會應付時局計畫吳興縣商會爲應付時局計已將維持金融辦法計畫妥洽一爲籌組商圑徵求圑員二百名刻已入手進行並請當軸發給運械護照准向上海兵工廠先購木壳槍百枝子彈千粒俟再籌得充分經費繼續添辦 
　　紅分會提前成立吳興紅十字分會籌備處鑒於風雲日亟爰於二十六日假商會議事廳爲會塲提前開成立大會到者甚多現已在預備出發中 
　　平湖 
　　江浙時局影響雜訊（一）交通本縣交通除各鄕鎭均有載船行駛外平乍（乍浦）平嘉各有小輪二艘平滬間亦有日夜班二艘每日按時開班交通極爲靈便　自二十六日封船令到後四鄕船隻逃匿一空平嘉乍四輪亦均停班避匿迄二十九日猶未開駛每日惟賴航船行駛交通郵包均爲阻滯滬報到平須在次日十二時較平日遲二十一小時致人心漸惶二十七日羅慶昌知事親赴嘉興司令部要求將平乍四輪中之二輪赴禾服務二輪准予照常開駛不再封閉以免交通阻滯（二）防務本縣商界以近日江浙風雲日見緊急深恐軍警薄弱不足以維治安日前特在商會集議公决除東西城外保处衛圑外於城内再組織一保商圑圑員由各商家自願加入並集資招募健兒四十名槍械即將前中城保衛圑者動用連日報名者頗爲踴躍業於二十八日成立由湯元伯爲圑總又守望圑爲邑中士紳所組織於民二成立後改東南保衛圑操練頗佳現因時局關係亦開緊急會議公舉胡菊齡爲新圑總即日開始服務又縣警察所亦决定添招臨時警察四十名故境内防務頗爲周密惟一般富室均已遷往上海矣（三）市况現今（二十九）銀根仍緊市乏現欵各大商號每日所售僅有餘元商市蕭條可見一斑典業已限止典業（每人只典二十元）金銀亦相繼停秤各錢莊除存欵略有應付外餘已等於停市 
　　寗波 
　　擬辦民圑自衛甬各圑體重要分子以時局如此危急第四圑陸軍又將遷調境内空虚非創辦民圑不足以自衛故於昨（二十七）晚又由某圑體召集各圑首領深夜討論種種事宜討論至十二時終不得具體辦法而散 
　　維持金融辦法寗波工商友誼會會員李少巧鑒於日來人心浮動銀根奇緊昨特向該會提出維持金融辦法二條（一）由本會商同總商會函請鎭道兩署令行警察廳縣知事迅派幹委限令各當舖照常營業一面出示佈告擔任保護之責（二）請由縣署警廳出示布告鈔洋不准貼水一面另由警察廳派警站立各錢莊門首並嚴密巡探如在强令鈔洋貼水　錢莊錢攤即將錢莊或錢攤之夥友拘送警廳核辦右擬辦法是否有當仰祈諸公討論表决云 
　　典舖相繼停當甬　廂内外當店不下四五十家鑒於戰謠紛起現升步漲一面恐受損失一面恐有不法之徒發生强當之事無此現銀應付故於昨日二十七日起紛紛停當 
　　紹興 
　　中行設立兌換處紹興中國銀行日來持票兌現者甚爲擁擠該行爲維持信用及便利商民起見特在小紅橋局弄徐宅新屋設立臨時兌換處一所俾人民易於兌換 
　　商業受時局影響紹興各商業受時局之影響市面極爲蕭條如出産最大之錫箔近亦跌價不少加以銀根緊急客帮滯銷箔莊與箔舖雙方賣買交易亦不顧問淸淡異常即現在南沙等處正値新花上市而各花行竟以無現應付亦决議停秤 
　　第六圑及機槍隊調省城陸軍第六圑士兵日前由嵊縣王城等處先後回紹於日昨（二十七日）奉令開赴杭州調防省城并聞駐紹之機關槍連亦奉令調赴省防 
 
 
 

Page 13

 
 
1;第一萬八千五百零一號;中華民國十三年 西曆一千九百二十四年八月三十號
星期六 * *本埠新聞 
[江浙風雲益趨緊急]  
　　寗海軍抵淞口外 
　　崑山蘇軍下特别戒嚴令 
　　安亭陸家浜間鐵路橋有被阻訊 
　　江浙風雲昨更緊迫崑山方面蘇軍雲集浙軍亦運赴前方連日不息昨晚且聞安亭陸家浜間滬寗路四十八號橋樑有被阻之說寗海軍有已抵淞口外訊種種消息較前更險惡矣茲分錄如下 
　　（一）雙方軍事行動更忙迫 
　　鐵路方面之軍事消息江浙風雲昨終日尙無危險之消息延至傍晚又形急張昨晚南站備就專車兩列候命出發現駐蘇錫之蘇軍昨晚疊開專車紛向崑山一帶前進大有岌岌可危之槪本埠紅十字會救護隊昨晨七時雖已出發然截至昨晚十二時兩軍前綫尙無接觸之確耗駐砲台灣砲十圑部奉命調赴嘉興駐防隨帶格林大砲兩尊車輪大砲八尊砲兵一營計掛各等車輌十一輛於昨晨四時專車出發昨晨十時何使特派周參謀長乘坐專車由龍華開赴南翔黃渡一帶陳地勘視軍情至傍晚六時回署復命聞下蜀蘇軍缺乏糧食電知龍潭兵站採辦或解現欵到蜀自辦浙軍駐滬軍務處昨在本埠中英藥房購辦大批軍用藥品及火酒等並置辦泰豐罐頭餅乾二百大箱裝成鐵篷車兩輛附掛夜車運杭昨日杭嘉段内仍有往返兵車輸送昨日吳淞方面戒備更嚴淞寳一帶居民十室九空今晨一時江灣有兵車一列開往砲台灣駐防昨晨龍華運來砲台灣子彈一車南翔子彈車兩輛旋經分批運往以濟軍需 
　　崑山一帶之昨日情形江浙風雲以崑山一地爲最吃重此間人民屢得謠傳有崑山已經開火之說以是疑慮繁生記者昨特赴崑實地調查茲將各項情形錄之如下是日搭七時之早快車前往抵崐時已八時五十分沿途所經雖遍地是兵然尙不見有何暴亂現象過眞茹時並無動靜及抵南翔而第十師三十九圑三營浙軍戎裝守防梭巡頗嚴至黃渡安亭則又平靜如常惟陸家浜間叢林深處駐兵不少此處已爲蘇軍地界故再進至靑陽港則已顯然成對峙之勢矣至於崑山車站上設兵站司令部沿台駐兵百餘墊以稻草仰臥休憩蘇軍兵士手臂上皆纒一紅布布上都印「蘇軍」及「勿忘六訓」數黑字衣衫不甚整齊足亦草鞋皮靴不一站上檢查極嚴下站之客過車門時守門兵即詢「你上那裹去」如答語支語則拘入司令部盤詰街上拉夫頗多無論長衣短服肥瘦老壯爲兵士所見類皆被拘商店人員恐慌異常乃相約罷市本定昨日起實行後經商會出面調停凡商店人員各於衣襟上掛一徽記則可免被拉風潮始定各店亦照常開市光顧者皆兵士依値付償尙守紀律至於拉夫充役者多鄕人苦力其工作爲搬運各種軍用器械及子彈食糧等三五成羣揮汗道旁殊可憐也崑地局勢雖極嚴重惟尙未至特别戒嚴地步昨日起更形吃緊局勢亦愈趨嚴重搬運子彈終日未息更有軍官數人在高處細勘地圖調來軍隊亦愈多該地本有第二第六二師及第三混成旅與砲兵旅等昨日下午四時三刻又有蘇州專車載來第三混成旅之司令部營底約四十餘人移時又到第六師第二十三圑第二營兵一營步行往靑陽港隨携機關砲及子彈等甚多聞宮邦鐸已至崑任前敵總司令昨日晚間七時起下特别戒嚴令事先由警察誥誡居戶下令後不准在途中行走否則恐有十分危險云 
　　嘉定南翔間之情形第十師三十九圑三營現駐南翔二營則在離嘉定城十二里之馬六鎭紀律尙好南翔商會於二十九日上午特備酒肉犒賞軍士由李功孚朱賡石兩人代表致送 
　　吳淞積極布防滬軍各防地如華營駐小川沙顧營駐嘉定東十餘里褚家堰李營駐瀏河駐軍約數在三千以上所有各防地之軍用電話均經設置自昨平明起運兵三次計車輛六十餘兵士約在二千以上專事保護吳淞砲台以防閩寗滬軍由瀏登陸云寗閩艦隊合力攻取吳淞之說昨已徵實閩隊之海容應瑞兩艦定於昨日抵滬本埠軍事當局佈置防務甚爲忙碌除海軍某某兩艦開出淞口警備外陸軍佈防亦菇周密某輪船公司特借小輪兩艦供當道運兵之用據聞沿吳淞一帶大小砲位有一百數十尊投下之水雷亦不在少即有海軍來攻亦不足慮云 
　　兩方之軍事行動（一）昨晨七時許北站有運貨車十餘輛開往吳淞内裝子彈數十箱大砲六尊並有軍用品若干件到淞後即轉運至瀏河（二）日前南京督署開軍事會議主張作戰並分担職務聞原駐鎭江江陰之第十九師軍隊已奉令開赴崑山宜興等處任前綫並委該師長楊春普爲前敵指揮官江陰鎭江防地則充原駐通州之楊軍張景湖一旅塡防張旅長奉令後即飭所部第一百五十一圑陳圑長兆豐先行開拔昨（二十八）日由通出發分趁大達公司之大寗儲元儲亨三輪載送至江陰鎭江等處（三）第十師駐兵瀏河二十七日午刻先到工兵一營掘壕備戰二十八日到砲兵數百分兩隊駐紥一隊紥營於瀏河之新鎭架砲備攻瀏河口一隊紥營老鎭之西市架砲備攻太倉（四）羅店方面二十七日晚到工兵五百名掘壕甚忙二十八日夜半又到兵一營聞由吳淞步行至羅紥營於羅店西之王家橋與嘉定互通聲氣（五）杜錫珪兵艦駐於太倉瀏河口外居高臨下大有一觸即發之勢（六）奔牛本有蘇軍兩營昨又增一營前夜（二十八）第六混成旅步兵一營由浦東出發至川沙駐防 
　　蘇六師到崑後之行動蘇軍第六師軍官兵士於昨晨爲止由滬寗鐵路車輛運抵崑山者共有七千餘名隨帶軍需品頗多抵崑後各兵士等在朝陽門一帶沿途拉夫勒令搬運物品城河岸等處各行號房屋居民店友均被驅逐暂作兵房云 
　　齊爕元尙在寗垣遠東通訊社云連日中外人士紛傳齊爕元已出發蘇常督師說茲據南京電訊云齊本有出發督師意但目下作戰計畫頭緒紛繁尙待本人躬親主持今日（二十九）齊氏尙在寗垣云 
　　曲同豐兵預備補充曲同豐刻在杭州其部下有衆二千餘均穿便服將來預備開戰時補充 
　　淞滬形勢圖 
　　綜察連日軍事消息淞滬區域因海軍關係亦屬重要且楊樹莊率艦北上杜錫珪已將長江下游宣布戒嚴蘇軍擬由瀏河進窺吳淞浙滬於該方亦戒備極嚴上圖略示其形勢 
　　楊化昭部下砲兵赴長興喜興來客言楊化昭部下之砲兵兩連昨在嘉興換船到長興隨帶大砲數尊并軍裝無算 
　　洛吳决派楊淸臣師援蘇國聞通信社云據聞吳佩孚已决定以張福來部下之楊淸臣師爲蘇軍後援刻尙在準備之中昨傳已由隴海路南下則非事實云 
　　昨晨浙軍砲兵出發昨日（二十九日）上午六時駐防淞滬之砲兵有兩營由南站乘車二十餘輛出發帶有十五生的之大砲三十餘尊運回杭州再由拱星橋轉送湖州戰地 
　　火車運械之絡繹昨日（二十九）下午三時半由滬杭甬鐵路滬嘉颧間車運出鐵甲車三部内裝機關槍三架（形同汽車式樣）並子彈三萬發又憲兵十六名隨車押運至新龍華站解下待杭來慢車轉運上海北站再掛滬寗路火車運往黃渡又聞龍華站昨夜又裝子彈前往筧橋並聞前夜（二十八）龍華車站開專車四五輛係裝軍械至嘉興又上海南站預備客車七輛廂車數十輛聽候調用 
　　浙方保護滬杭路自滬杭路王店軌道被某方拆釘出軌楓涇發生炸彈後浙方頗爲注意現已由浙盧通令沿路駐防軍隊添派兵士梭巡保護云 
　　蘇軍裝置軍用電話蘇軍昨（二十八日）上午在滬寗路局沿鐵路各車站如陸家浜恒利崑山正義唯亭外跨塘官凟蘇州錢萬利橋等處各站派有工匠十餘名同時動工裝置軍用電話至下午九時許完全裝竣 
　　憲兵稽查滬寗下行車滬錫車經過南翔時本在上午十時半昨日（二十九）直至十二時一刻始到站行至南翔眞如間火車忽行停駛由憲兵上車搜查一過方始開行 
　　（二）吳淞之昨日情形 
　　朱旅長來滬駐淞陸軍二十旅朱旅長瑤焜因有要公面見何使特於昨日晨乘六點四十五分車到申隨從有旅部張副官 
　　軍用電線被割寳山東站外電線木上設有軍用電線一根直通獅子林北石塘砲台昨日被人將該線割斷當經近處軍兵將其人拘獲移解旅司令部審訊詎其人竟一言不發一再訊問終未開口故疑係奸細當命弁目等將其人押送吳淞陸軍執法處訊究據寳山人云弁目等將其人押送吳淞陸軍執法處訊究據寳山人信社云昨日有鄕人裝束之某甲在砲台灣左邊將軍用電線毁去一根並將電綫藏入衣袋内當被兵士窺破將某甲送至軍政執法處訊問一過以其有間諜嫌疑遂於午前由砲臺變押送至吳淞鎭斬决示衆云 
　　捉船與拉夫四十圑二營昨日由陳營長督帶全營士兵從陸路往西開赴羅店故派兵至淞封雇運載軍用器具雜物之小行風船及小車甚多吳淞藴藻浜内除大沙船及機關中之公事船外並無别項船隻停泊至拉用民夫則尤甚致街道竟無短衣男人行走一般奉命拉夫之軍人均從僻靜小巷中查抄 
　　居民紛紛搬遷吳淞居民自前日起至今日紛紛遷徙滬上或崇明高橋等處者頗形擁擠致淞滬火車不能準時而到現在吳淞闔　居民已搬去十之六七留淞者祇剩三四份中年男女看守門戶而已商號則貴重貨物均已搬運至滬所留者祇有表面擺列之物有少數商店則已於昨日閉門停售其他則半啓半關或全開者不一淞鎭此次驚惶實由寳山而起因駐淞陸軍各級軍官家屬除少數賃居淞鎭外多數均住居寳山城内外此次戰訊發生後各官長須奉令出發家中無人照料故預將家屬搬遷滬上寳山居民以爲彼等軍官消息靈通至起驚疑紛紛搬遷故寳山吳淞間頗成草木皆兵之現象矣 
　　（三）浙方要人之態度 
　　浙盧　覆高白叔黃伯雨等電高白叔黃伯雨先生代轉諸位先生鋻勘電誦悉由公推軍事專家調查兩方駐兵適宜地點規畫甚善至表贊同惟須有具體辦法非空言所能將事尙希注意進行是所幸盼盧永祥艷 
　　何使覆兩商會電上海總商會上海縣商會並轉各圑體均鑒代電誦悉具徵愛護地方情詞迫切至深欽佩此次風雲驟起實因寗方先有軍事行動日趨緊廹鄙人爲尊重和平公約力持鎭靜不敢稍事張皇直至本月二十六日寗方扣車至一百八十餘輛之多輸送軍隊向蘇崑一帶節節進逼鄙人有捍衛地方之責不得已酌派隊伍擇要設防曾經邀集紳商剴切宣布並嚴飭前方軍隊確守防綫彼方如進廹不准輕啓釁端區區此心神人共鑒貴會爲民請命力竭聲斯鄙人夙具同情尤深感慟第事實具在共見共聞蓄謀旣非一朝徵調遍於全省孰爲戎首何可諱言果能稍戢野心自當容納民意彼方軍隊如照尊電辦法各回原防旣表示覺悟之眞誠他方安有設防之必要癥結所在責有攸歸若但以口舌禦人言行相背則松滬百萬生靈所繫誰負其責願與貴會諸君子一商榷之特電奉復諸希諒察何豐林艷印 
　　楊化昭等將有宣言國聞通信社云據軍界消息楊化昭等日内將有宣言發表謂入浙以來引起浙人恐慌深覺不安所部本係正式國軍旣係爲主義奮鬧無所往而不可以屯駐擬尅目由浙移蘇以免浙盧爲難云 
　　（四）浙方要人之往來 
　　臧致平杭滬往來臧致平於日前來滬與何護軍使會議接洽軍事一切現悉楊化昭到杭故於昨日（二十九）上午八時零五分由上海南站上車乘坐滬杭甬鐵路三四號特别快車赴杭並護兵二名隨車至杭晋謁盧督辦面晤楊化昭接洽一切聞須約同楊化昭至嘉興即赴前敵察看防軍佈置一切云 
　　奉代表楊毓珣返奉國聞通信社云四省攻浙消息喧傳後奉張以反直同盟關係派代表楊毓珣氏偕曾毓隽南下當即赴杭接洽現已事畢來滬决於今日仍由海道返奉聞楊君最後表示之意見爲奉天目前决無欲向何人啓釁之意但齊燮元旣已亟欲攻浙奉亦已爲緊急準備果東南有事奉即掣兵入關云云又聞在奉某重要日人曾向張雨亭進言勸其不必預聞東南之事當爲張拒絶其態度已非常堅决云 
　　盧小嘉楊毓珣來滬訊昨有自杭來滬者謂於車中遇見盧小嘉及奉天代表楊毓珣二人蓋相偕到滬者 
　　（五）董康張一麐蔣作賓之言 
　　董康張一麐再致洛吳電洛陽吳巡閱使鑒前因江浙戰事電陳左右（原電見二十四日本報）計經察入民國成立歲苦兵戈生民之塗炭彌深國際危機更廹所幸江浙二省夙稱富庶未作墮甑而上海一隅尤爲寰瀛有數商場各國均衡勢力是以稍戢覬覦之志德禍旣起天予我以自振之時機詎料國人爲爭利權黨幟競標因循坐失誠堪浩歎近聞倫敦會議告終歐事大定列强共同之目光咸移注於我華夏苟能翻然悔悟羣策羣力或可圖存如仍萁豆相煎召亡無日矣數日以來兩方軍事行動愈行接近各縣勒欵捉船拉夫等事騷擾不堪流亡遍野商務停滯損失之鉅已非數月所能恢復萬一戰釁輕開蹈西南之覆轍姑無論逃兵潰伍刦掠可虞激黨帮匪乘機竊發即使勝算可操豈最短時間所可結束康前歲漫游歐美彼中人士論列吾國英傑俱目公爲今之鄂王將來整理我已缺之金甌非公何屬所望熟權利害秉公主持分電各方亟予消弭此固我兩省人民所渴望亦大局前途之幸福也康等籍隸斯邦謹代三吳父老子弟呼籲以聞翹盼賜覆董康張一麐 
　　蔣作賓之意見旅滬鄂省要人蔣作賓將軍昨日發表通電云上海各報館江浙各圑體并轉父老昆季公鑒疊讀各電哀籲和平瘏口曉音深爲感痛顧今日之是非利害有不得不剖晣詳明者凡事欲求眞正和平當先去其障碍江浙和平公約締結於黎元洪被驅南下曹錕希冀賄選總統之日當時兩省人士心理與全國一致不願黎元洪重組政府尤不願曹錕賄選總統以爲二者皆非法召亂也奔走呼號文電紛馳諸君子偉論具在當猶記憶倘無人以武力把持金錢運動聽任國會公開法選賢明總統守法持平理紛亂之局登和平之路易於反掌豈有江浙今日一隅之風雲不意浙盧徇民意拒黎蘇齊竟背民意擁曹和平公約時効早歸消滅賄選案内搜括蘇人膏脂不少蘇人寗不自知而無怨毒不過處積威之下敢怒而不敢言耳齊旣甘爲戎首兩省人士果欲和平早應羣起聲罪致討豈有人仗義興師願助内省人民自治而反效村嫗解紛不辨是非哉况自曹吳齊等勾結以來喪權賣國無惡不作凡受其勢力壓迫者日在水深火熱之中理宜休戚相關利害與共不得因圖一隅之苟安置全局於不顧昧大義而不伸今日之事一言可决謂曹錕賄選爲是者有罪應助盧攻齊勿存姑息心勿作模稜語衆志成城亂軍必破果由此進行國家或有和平之望否則今日之倡和平者實爲將來無窮之大亂瞻念前途曷勝隱憂特貢數言希邦人君子裁察爲幸蔣作賓叩艷 
 
 
 

Page 14

 
 
1;第一萬八千五百零一號;中華民國十三年 西曆一千九百二十四年八月三十號
星期六 * *　　（六）兩路昨日照常開車 
　　滬寗路橋有阻礙訊昨晚十二時許路局接得消息安亭陸家浜間之鐵路大橋有阻礙之說致寗來之二十二次特别快車停在唯亭未能放行車務洋總管得報立即乘坐車頭前往察勘至一時許未見確實報告故昨晚上行之夜車延至一時尙未開行 
　　兩路昨日之情形滬杭甬鐵路昨日（二十九）杭滬往返各客車均照常開行惟到達時間不定因沿途各站均有裝運往返軍用品更加各站乘客上車來滬異常擁擠其衣箱行李等沿路各站堆積如山惟嘉興松江楓涇等站乘客最爲擁擠以致各班客車抵站均脫鐘點三五時二三時不等昨日往返三班貨車仍停行二班云 
　　鐵路局長調動說滬寗路任局長有搖動消息有蘇齊已派津浦路車務處處長周善同接辦說但路局尙未奉到交部正式公文 
　　昨日淞滬火車之交滙昨日吳淞火車因吳淞特别戒嚴僅能開至藴藻浜爲止不能前進返滬時因機關車無法調動祇得倒駛沿路各站避難人民爭光恐俊搭車來滬各鄉住戶幾已逃避一空駐紥江灣之兵士昨日全數調淞兵士家族亦遷避殆盡 
　　護軍使告鐵路人員何護軍使於昨晚發出佈告粘貼車站其文如下爲佈告事照得車站調度車輛爲路局人員專職原所以免危險而一事權現當軍隊調動之際應用車輛自應仍責成鐵路局長秉承本署命令督率站員妥爲辦理所有出發各軍隊均由本署分别先後妥爲支配到站人員不得任意指揮致滋紊亂庶行車不致阻礙而軍事亦利遄行除分令外合行布告一體知悉切切毋違 
　　（七）韓省長之要電 
　　韓省長電詢接洽近狀申報館史量才先生並轉仲伯兩公鑒勘電諒達頃慕老電因病不克即行尊處接洽如何亟盼示復國鈞艷 
　　（八）籌備救護之消息 
　　紅會之救護設備本埠紅十字會日來籌備救護事宜益形忙碌日前曾由牛惠生醫生視察設立救護療傷及婦孺收容所地點後即派隊出發由牛惠生任總隊長目下如南車站北車站崑江松江瀏河吳淞嘉興蘇州常州無錫宜興等處均已籌備妥貼萬一戰事發生即由各地救護隊就近救護該會昨致電武進無錫兩縣知事云「武進姚知事無錫馮知事公鑒蘇浙戰局重開本會職責所在已囑該處紅十字會照章辦理救護組織救護隊療傷所婦孺收容所多處以備地方男女避難之用惟所在地司令官未詳姓名無從通電請求按照萬國公法保護敬祈貴知事俯賜據情錄電轉達深爲德便並望見復」昨日上午十時該會接蘇齊復電云「紅十字總會鑒感一感二電均誦悉貴會以江浙戰訊籌備救護以重人道良深感紉惟目前仍守保境安民素志略加戒備將來設有不幸定當將通行證先行照寄以副雅意特先電復齊燮元勘」蘇州目下有大軍駐紥開戰後亦將爲重要地點之一故該處紅會已積極籌備救護事宜會所在菉葭巷另在閶胥門外觀前九勝巷等處設分辦事處並指定蘇州醫院省立醫院博習醫院時疫醫院四處爲戰時療養所昨日報告本埠總會矣 
　　紅會救護隊昨日凌晨赴崑山上海中國紅十字總會救護隊昨晨五時餘由倪承方醫生帶隊出發前赴崑山組織臨時救護隊同往者有任培天方菊影兩醫生及救護員張丹卿耿國祥張恒伯孫伯頣張萬駿等又幹事徐征東與書記潘克雄及雜役等共二十餘人隨携藥品材料及各種應用器具二十餘箱搭七時之早快車前往牛惠生醫生亦到站送行並接洽一切該隊抵崑後即假浸會堂爲臨時辦事處第二隊今日組織就緒後即將出發往常州宜興一帶云 
　　淞瀏太預備臨時醫院牛惠生醫生昨日以汽車赴瀏河調查一切現已於吳淞瀏河太倉三處預備臨時醫院以便戰時救護之　聞並包定小輪升火待發矣 
　　（九）防護消息之種種 
　　防護監獄及看守所西鄕漕河涇鎭江蘇第二監獄專禁民刑訴訟判决男女罪犯現在已禁男女罪犯一千餘人日來軍事吃緊謠言孔多該監獄不得不愼重保護前日起已奉令飭派陸軍蒞監防護又上海地方廳看守所男女押犯亦多車檢察長於昨日始多派法警督同　押所所丁不分晝夜輪流防護 
　　縣警所顧慮四鄕治安上海縣警察所主任警佐熊育衡以江浙時事嚴緊防務重要本所原有巡警不敷分布是以組織臨時保衛圑一隊共計一百名張巡官劉鴻麟督帶其中分爲十小隊每隊十人每隊設隊長一人每人發給快槍一支配足子彈專任四鄕巡防以輔巡警之不足又臨時探訪隊一隊共二十人派朱鳳標督帶專任探訪當地之消息及保護監獄閔行商店等職又騎巡隊一隊共二十名由巡長督率專司巡緝匪類保護地方商民云 
　　警廳加派保安隊等分守要隘淞滬警察廳長陸榮籛自宣佈戒嚴令後查得南市望道橋西門斜橋及西棚門　處地近軍工廠誠恐奸匪混跡其間乘機滋事特派大隊武裝保安隊荷槍實彈分隊駐守望道橋西棚門等處以重防務又加派長警自由車隊佩帶實彈手槍乘坐自由車分組出巡每組兩名在南市西門斜橋等處一帶梭巡以保地方安寗云 
　　警廳密令防範馬玉仁弟淞滬警廳陸廳長昨密令各區署所隊文云據報現任淮揚鎭守使馬玉仁遣其三弟帶領多人來滬潛匿南市閘北浦東等處乘機起事其軍火已由吳淞用棺木裝運進口存於某棧等情爲特密令該區署所隊仰即妥加防範勿任滋事爲要云 
　　閘北警署之防範忙四區劉署長連日經陸廳長召集會議維持　方治安問題重申戒嚴令後於前日邀齊所屬第一分所署員孟廣銘第二分所署員倪文彪在署會商聯防辦法即飭楊李兩巡官率領長警於各要隘分段檢查行人除武裝警士嚴加防範外並派便衣長警日夜梭巡駐防閘北之游巡隊偵緝隊亦協助巡防劉君因本區轄境遼闊故特備汽車二輛令巡官選派幹練長警十名乘汽車於所轄境内往來巡察凡落差長警均令在棚休息不准請假出外云 
　　寳山組織保衞圑寳山縣署馮知事以地方警察目　不敷分配特召集各市鄕經董會議組織保衛圑三百名其圑丁由各圖地保保荐以免流品不齊不日即可成立以輔警察之不及 
　　法租界之防範法捕房捕頭以江浙風雲日迫内地及南市高昌廟等處居民均起恐慌小康之家咸將行李箱籠等物遷徙至法租界等處深恐有宵小乘隙行竊强攫情事爰特飭探通班包探嚴爲保護 
　　閘北各公圑商組保衛圑閘北地方自治籌備會昨日下午五時爲組織閘北保安委員會召集各公圑開會到閘北商業公會慈善圑閘北商聯會虬寳商聯會浦濱公益會市敎育會市農會等圑體代表二十餘人公推王彬彥主席致詞報告前日慈善圑開會籌募經費經過并謂沈聯芳君意見該項呈文本擬由現在二總董及自治會會長徐乾麟君等出面具名現因此事關係閘北治安頗大擬請各業領袖共同具名發起呈請以厚勢力將來發起人即可作爲圑董云云次由徐錦裳發言謂旣由各業領袖共同發起則保安委員會應否組織亦一問題湯有爲謂保衛圑有各業領袖爲圑董委員會似乎無須組織復次陳景歧朱和鈞姜惟素管際安陳維新等相繼發言僉謂時局旣如此緊急保衛圑應早日成立若　室道謀必致多所延誤最後議决由到會各代表分向各業領袖接洽請其簽名呈文向縣請撥槍械即日進行組織至服裝一層則經費旣由各業認定可即趕辦云云至六時許散會 
　　東北城商聯會組自衛圑東北城商聯會昨晚特召集會員開緊急會議討論自衛問題推舉陳天生爲主席報告經過情形後由程蓮蓀等提議組織自衛圑由本會商店派出會員擔任義務圑員分上下半夜兩班服務以輔軍警之不逮當由在會諸君共同贊成馮秋心提議自衛圑需備白布紅印黑字臂章一條繞臂上手執籐條一根警笛一只衆贊成嗣後即舉出彭容如嚴普生曹誠溥王鏡如等十人並本會各路理事十四人爲自衛圑委员專事討論又舉陳天生馮秋心等六人爲臨時交際向各公圑接洽 
　　（十）外人方面之談話 
　　日領事之談話昨午本館記者爲江浙戰謠事訪問日本駐滬總領事矢田君據矢田君云外傳滬領事圑劃出上海爲中立地之說全屬不確領事圑中雖有此意但始終未曾宣佈並言在浦中雖已有日本兵艦一艘於危急時猶恐不濟故已令長江上流之日艦一艘開滬大約今晨可以抵滬繼又談及民食問題矢田君因日本僑民留滬者爲數不少故對此問題甚爲注意并擬於將來滬領事圑開議時首先提出此項問題云 
　　總商會邀請外商談話上海總商會一部分會董因江浙風雲事邀請英美兩商會重要分子開談話會交換意見到有二十餘人首由總商會方面宣布集會宗旨大旨以當此謠諑紛紜之時海上中外商業已受極大影響倘戰禍實現犧牲當更難計應請今日到會者共同商議消弭方法云云當由到會者詳細研究决定分兩方面進行（一）仍由上海總商會盡力向兩省當局呼籲（二）由英美商會轉請領事圑向兩省當局提出抗議務達和平目的云 
　　（十）（一）人民方面之表示 
　　五省弭兵會之建議東南五省弭兵會敬告本埠各公圑議將吳淞口以迄黃浦江河流作爲中立地域以保上海安寗原文云本會發起五省弭兵原爲保障安寗維持秩序之意乃雙方不諒地戰爭已成公然之事實本會呼籲無靈曷勝痛哭日昨忽聞寗（杜錫珪）閩（楊樹莊）海軍有集中吳淞會師黃浦之警報是陸戰未能消弭海戰又將開始而上海全埠之治安且將葬於野心海軍之手矣彼等將士寗非中國國民萬一牽涉外交究歸何人負責國内私鬥乃致如許張皇本會爲防患未然計爰擬定辦法數則敬請各公圑合力提倡弭變無形實所深盼（一）自三夾水以迄黃浦江全境雙方海軍均不准有軍事動作（二）在外海軍艦不准攔入吳淞口内在吳淞口内軍艦不准駛出口外（三）雙方如有不遵約束由各公圑聯合通告領事圑及雙方軍事當局並請派外國兵艦分駐三夾水一帶以維持中立以上三項辦法爲保障上海全埠治安起見與辛丑條約上海三十里内不准作戰之旨不相違反否則玉石俱焚且外人歷有抗議届時再發生賠償問題軍閥早已掩旗息鼓而去寗非我人民獨受其害耶事迫眉睫敢佈腹心惟各公圑鑒核施行實爲感企無量之至東南五省弭兵會啓 
　　太倉公圑致寗滬當局電太倉縣商會等三公圑昨分致蘇齊滬何兩電請實行允許緩衝辦法茲錄如下（一）南京齊巡帥鈞鑒蘇浙士紳前請緩衝辦法已蒙巡帥首先允許茲閱盧督理沁日復電亦已贊同緩衝正在據請何使對於太倉邊境免予設防聞第四混成旅有由常熟到太之說地方人民極爲惶恐除再電何使本兩師酷愛和平至意飭所屬軍隊謹守原防外伏乞巡帥迅飭第四混成旅停止開拔以慰民望臨電迫切太倉縣商會敎育會農會儉叩（二）上海何護軍使鈞鑒蘇浙士紳前請緩衝辦法荷盧督辦沁日復電極端贊同太倉人民尤深感戴除電請齊督軍飭到常熟之所屬軍隊停止開拔外合懇請軍使禀盧督辦贊同緩衝至意對於太倉邊境免予設防臨電迫切太倉縣商會敎育會農會豔印 
　　（十）（二）社會所受之影響 
　　銀元兌價更落本埠各烟紙店銀元兌價前日忽然暴落詎至昨日其縮减之程度更爲可駭門首所懸之市價牌大洋一元兌銅元祇一百六十枚亦有書寫兌一百六十五枚者兌小洋則僅十一角銅元十枚若與三日以前之兌價比較是每元受損三百餘文矣且有烟紙店并兌價牌亦不懸掛者市儈操縱自由定價金融已逐漸紊亂滬民雖未受砲火之災而已先嘗經濟壓迫之滋味矣 
　　商店賑目因欵絀難結昨係月杪爲商界結賬之期但自江浙兩省有軍事行動以來銀行錢莊對於解欵已暫停頓故各店舖本月份之往來賬目咸難結束其對收賬者言均以不能向銀行錢莊取欵爲詞請求展緩至中秋節再算云 
　　本埠缺乏牛肉西人視餐品中之牛肉一項爲日所必需之物華人雖亦喜食但不若西人之甚故滬上牛肉銷路極大且須黃牛此項牛隻産自奔牛鎭者爲多日由滬寗車裝運來滬邇因該路運輸軍隊各種貨車停駛黃牛已數日不到牛肉漸見缺乏以是旅滬西人及各大餐館均有供不應求之慮云 
　　近日本埠人口驟增之約計蘇浙戰謠日盛一日上海附近人民驚惶失措羣趨來滬滬寗滬杭兩鐵路擁擠不堪本館以人口驟增與本地民生有重大關係特派訪員調查各車站乘客到滬確數但此來滬乘客之多從未曾有兩車站以票數之浩繁至無從記數惟約數每日由寗杭來滬者有二三萬人之多并言每班車至少載客一二千人每日滬寗鐵路共有十二班車滬杭鐵路亦有五班車故每日由鐵路抵滬者有三萬餘人惟各車站之擁擠已有三四日若每日有三萬則此數日中到滬者不下十萬餘人惟此不過鐵路方面若併各輪船及長途汽車之乘客而統計之則其數更足以驚人矣 
　　避難者狼狽之一斑租界大小客棧早有人滿之患故前昨等日來滬避難者欲覔寓所大有十扣柴扉九不開之勢遂不得不賃屋居住房租因以增漲平日租十元一月之房間今則非二十金不可租戶中之力量不及者則聯合其同來之人共賃一房倉卒間未備眠床遂多席地而臥厥狀至爲狼狽云 
　　（十）（三）雜訊附錄 
　　滬太長途汽車之忙碌瀏河立定　太倉　處之家資稍裕者均紛紛遷滬避難　嘉往來本經　　太　往來本經崑山茲以交通要道　　　　　　　　　故均集中羅店乘長途汽車至滬該路雖添開班次尙覺山陰道上應接不暇云 
　　莫干山西客限期離去杭州督軍署日前曾飭人通知莫干山旅居外人囑在九月一號以前一律離去否則如遇意外不能負責云 
　　電報局禁止暗碼電報中國電報局昨發通告因時局危急凡暗碼電報均拒絶收發云 
[江浙風雲中之糧食問題]  
　　昨日到米三千石本埠食米問題業經南北市米業機關設法往産米區域採辦以平米價茲據調查所得昨日南北市米船陸續到來惟爲數不多計北市到米船七八號裝有常熟靑角米約千餘石南市到米船七號裝有同里松江米約千餘石兩市實到約三千石 
　　五圑體議設食米平價局五處總商會爲維持民食事邀同縣商會及銀錢業米業開會討論列席者總商會爲宋漢章方椒伯　洽卿葉惠鈞縣商會爲顧馨一（代表姚紫若姚慕蓮）銀行公會爲盛竹書孫景西錢業公會爲秦潤卿田祈原議决辦法如下（甲）爲濟急計先辦上白秈米一萬石設上海食米平價局五處（一）南市（二）楊樹浦（三）閘北（四）西門（五）虹口（乙）定價每石十元每人購米以一升起至一斗爲限（丙）欵項由銀錢兩公會籌墊十萬元虧耗由兩商會籌募（丁）公推顧馨一爲主任葉惠鈞爲協辦兩商會會長及會董均任董事 
　　議辦平糶之又一訊上海縣沈知事因米價飛騰有妨民食已出示限制米價禁止囤積昨又商酌辦理平價事宜聞商會定於今日邀集業董開會俟議定辦法即當開辦 
　　總商會復米行公會函上海總商會昨復上海米行公會函曰接展大函以産米區域船隻被封滬市來源斷絶米價高漲囑籌救濟方法等因　誦一過極佩藎　敝會昨已會同縣商會電致本省軍民兩長請其通飭各地防軍對於米船免封放行加意保護知關注念用特奉聞 
　　勸告閘北米船出售儲米上海總商會因風聞閘北尙有米船多艘未肯開售儲跡近居奇故特函致北市米行公會謂如果所傳非虚未免有妨民食務請確切查明如有其事須開誠勸告令其顧全大局即日出售以平米價云 
　　北市米客罷市之經過北市河下各帮米客昨忽發生罷市風潮原因由於前日（二十九）上午各行於市盤論定斛貨後下午忽接北市米行公會通知本日市盤最高價限十五元次貨類推各客方面認爲此項限制祇能限制以後市盤不應於貨已斛進故事低抑損失商業信用爭執不决昨遂相率罷市滬北經售米糧公會因鑒於時局緊張民食缺乏再有風潮誠恐牽及大局當召集全體經售人及各帮米客開聯席緊急會議到五十餘人客方如常錫蘇澄宜蜆等帮均主張請各米行陽台先生（即米行夥友）自維信用本案不解决則此後交易無可依憑不能繼續云云經售人方面如張子宜周夢熊朱子明等均主張先勸各客照常營業維持市面本案交涉不妨設法調解正行勸導間適北市米行公會轉到上海縣公署第一四七號限制米價佈告由文牘姜懐素宣讀畢陳拱宸謂本會在前並未奉准通知今日十時十五分此項佈告方到則以前市價應由米行公會負責經衆討論結果（甲）即致函北市米行公會立候答復（乙）公推正會長范和笙副會長祝厚甫蔣石稚三君代表即晤米行公會長共商調解方法當延會半小時旋據三代表報告業據米行公會長錢健人君答復本案應請仁穀公所集議解决云云當决定（一）由各經售人勸導各米客遵照縣令限價照常上市（二）推定范祝蔣三會長代表持函（錄後）赴仁穀公所共商調解方法議畢散會附錄該會發出兩函原文如下（一）「致北市米行公會函」逕啓者本日上午十時十五分准貴公會轉來上海縣公署限制米價佈告准此敝會當即轉知各同業遵照縣令勸導各客依價做市惟在敝會未奉佈告之前所有行客兩方成交已斛及未斛之貨價當然維持商業信用應請貴公會負責是否有當即候裁復毋任企盼（二）「致仁穀公所函」逕啓者本日上午各帮米客堅不上市其原因係各行二十八日上午成交之貨於雙方價格商定貨已斛進後忽由北市米　公會通知限價認爲不應於貨已斛進故事低抑欲平米價祇能限制以後因而爭執敝會當即召集緊急聯席會議正在剴切勸導間適准北市米行公會轉來上海縣公署第一四七號限制米價佈告當經公决一面勸導各客照常營業外其未奉限價佈告前是否應維持商業信用之處第推代表與北市米行公會洽商解决旋據復稱據該會錢會長答復本案應請仁穀公所解决云云據此除已由敝會同人勸令各客　照　令上市外敝會居間　客之中本案在未奉限價　　　　　前之　客兩方成已斛　斛各貨價應如何解决以昭平允而維信用之處相應備函並公推范祝蔣三君代表趨聆敎益就商解决辦法並希示復毋任企盼云 
　　仁穀公所通告限制米價上海米業仁穀公所因米價飛漲關係民食昨特邀集全體同業會議限制價格問題議决凡係昨日買賣雙方成交之米賣出方面有溢出限制十五元之外者如每石賣十七元者即以多出兩元由賣方立具收條交仁穀公所向買方收取即將此欵留作將來補助平糶之用自八月初一日起統照十五元之限制之數成交秈米不得過十二元中次照别當將議决情形適告南北市各同業米行一體查照云　　碾米業通告現洋斛米上海機器碾米公所通告南北市各同業云現因軍事緊張金融奇絀本公所同業各廠所有與各行新成交之米自即日起無論何家售米一槪以現洋開斛不得絲毫拖欠茲經本公所會議公决合即備函通告務祈各同業諸君一體照辦理爲要 
　　總商會主張推銷麫粉上海總商會昨日分函米業仁穀公所嘉穀堂米業商會南北市米行公會華商雜糧公會北市經售米糧公會各圑體請推銷麫粉以助米糧之不足原文如下逕啓者現爲時局問題内地扣留船隻備充軍用致蘇米來源甚少滬地存米缺乏恐慌殊甚亟應速謀救濟昨經函致江海關監督請將已運滬進口之秈米無論任何方面赴關報運一槪勿予放行出口在案然此仍不足爲完全之計尙須格外設法廣籌補救茲查本埠麫粉廠林立囤積麫粉孔多米糧縱患斷炊麫粉不致告匱惟祈貴會通告同業推銷麫粉以補米源之不濟庶便民食有備人心得免浮動實爲至急之務社會影響所關萬望剴切勸告共爲贊成竭力推銷藉資補助無任迫切企禱之至 
　　麫粉業預防漲價本埠義德堂粉麫公所業董歐陽朝覲君以米價因江浙問題突然增漲粉麫亦糧食大宗恐亦因之發生若何變象昨特遍徵同業意見是否預先防杜漲價情事發生聞該業中人均認防止漲價爲必要之圖擬尅日召集全體同業討論適當辦法云 
　　滬紳又請總會維持民食滬紳李味靑兩次函請上海總商會采辦秈米已誌本報昨日（二十九日）李君又函致總商會兩會長述秈米應辦之理由及請各公圑速辦平糶以惠貧民原函云洽卿椒伯會長先生均鑒前昨兩上蕪　均爲民食問題少有意見計邀洞鑒查挅辦秈米就表面觀之似屬緩不濟急但滬埠現存米石昨據葉惠鈞先生報告亦僅有二十萬石滬上本有百萬居民加以近來兩省避難來滬者不可勝計平均計算不及一月之糧與其他日臨渴掘井毋寗此時未雨綢繆目下應先電滙暹羅西貢等處採辦秈米一二十萬石以爲預備庶不至臨事張皇至如何採辦如何籌墊及如何彌補損失之處應請貴邀集縣商會銀行公會及地方各各圑公同討論辦法以維民食而安人心闔埠人民九頓以謝抑又有請者滬地小工苦力頗居及應請於開會時提議平糶辦法俾平民可沾實惠地方可弭隱患芻堯之獻幸垂察焉專此順頌公綏弟李味靑拜上 
　　糧食維持會今日開會淞滬糧食維持會昨發通告云逕啓者此次江浙戰謠發生致淞滬一帶食米發生恐慌現市價陡漲人心惶惑本會旣負維持之責自應設法限制居奇茲特訂於本月三十日午後四時在本會事務所論切實辦法務祈撥冗惠臨爲幸 
　　包飯作議决增價陸續來滬避難之人日以數千計而米價復飛漲無度各包飯作生意大盛價亦隨增起碼飯菜每客非九元不辦該業全體爲求一致起見特邀集同行議决自今日起每客加價一元 
[江浙備戰中之航運訊]  
　　長江輪之受影響本埠六公司之長江班輪自昨日經杜錫珪通告往來澄淞段輪不許夜間行駛後昨日始各公司均已照行自江陰下航來滬諸船咸須守候至天明開駛故長江輪進口時刻均已延至傍晚滬上開離吳淞亦改爲晨間八時昨日長江輪進出口貨更覺一落千丈惟吳淞江天等來滬各輪船抵輪埠時滿載南京鎭江及江陰等處之逃難人民來滬箱籠物件尤形擁擠昨據來滬難民云南京於昨日始人民亦大起恐慌謂長江艦隊内停泊鮎魚套之各砲艦今亦由寗方向鄂蕭調取即日開　故風聲日急紛紛向上海逃避 
　　内河輪總集蘇州河本埠蘇錫澄常及湖州等班之内河小火輪停班以來昨爲第三日各路各公司之小火輪除被封去昨日招商内河局輪及其他之公司船等已一律開至蘇州河留泊各輪埠前觀局勢之變遷再定班次之開否惟昨日利用内河輪公司之　州嘉興平湖班與同線内之慶記源通輪並平湖乍浦之益安輪等三家將杭嘉兼平湖班輪已一律復開因杭嘉兩處之軍隊已調齊可勿再扣輪封船矣 
　　浦江留泊船隻之大增滬上各以司之商輪除定期正班不能不開外其餘之臨時班輪（即欲名野鷄船）以各地之往來貨物均已停止運載與其開空淌不如留泊之爲得故浦江停泊輪大增至昨日止查已有六十九艘 
　　九光日艦奉調駛滬日領署對於此次護衛僑民辦法已將利根勢多及比良等三艦派定保衛上海及鎭寗三處僑民但滬上僑民甚多又命駐防九江之宇治兵艦尅日開來上海加防該艦已於昨日十二時半駛到 
　　兩英艦又電調至滬昨自杜錫珪限止輪舶往來澄淞時間後又聞長江艦隊有駛向上海與閩艦策應之訊故本埠英領署以形勢日緊恐三英砲艦駐滬力弱乃又續向香港電調巡洋艦兩艘來滬第一艦曰段奔號由喜米爾登艦長領率來滬昨日午後一時許已駛抵上海第二艦狄斑起號昨亦由艦長竇維柏德氏發來無線電報謂刻已離港准明日到申在此三日之内日英　國兵艦之增調至滬者計有五艘之多 
　　總商會代絲業請還駿發輪船絲商請絲業會館致電蘇常鎭守使請發還駿發輪船等情已誌昨報該會館除逕電蘇州外並請上海總商會代發兩電原文如下（一）蘇州朱鎭守使鑒蘇軍備用拖帶潯震絲船之招商局駿發輪聲明俟開往崑山即駛回交還仍拖絲船列滬詎閱三日杳無消息此項絲經由豐順公報裝計一百三十一件値價甚鉅且已抛售外洋待解甚殷値茲銀根奇緊尤難刻延除由絲業會館於沁日電請外敢乞顧念商艱飭將駿發輪即日駛回免誤貨運至感盼復上海總商會印（二）蘇州關監督鑒潯震絲商託豐順公裝滬絲經一百三十一件因拖帶絲船之招商局駿發輪爲蘇軍借用留滯在蘇除已電請朱使將輪發還外如果尙未駛回請切商稅司准其改裝火車運滬以免已經抛售之貨發生問題至感盼復上　總商會印 
 
 
 

Page 15

 
 
1;第一萬八千五百零一號;中華民國十三年 西曆一千九百二十四年八月三十號
星期六 * *本埠新聞二 
[閘北水電廠明日實行接收]  
　　閘北商辦水電公司昨經董事會議决准定本月三十一日接收廠務昨由該公司發出通告准於是日上午在南京路會齊偕往該廠接收又該公司因原有籌備處不敷辦公議定遷至聯華總會新屋上層云 
[總商會挽留虞洽卿]  
　　虞已打銷辭意 
　　虞洽卿自被選爲總商會會長後因事煩提出辭職昨由該會備函致虞挽留函云「洽卿先生大鑒前誦手翰力辭新選會長之職當以事關選政即於本月二十八日邀集新會董開會徵求意見僉稱會長一職値此時局多故風雨飄搖之際更不宜多延時日致應行處理各端無從進行一致議决務請台端顧全大局勉爲其難並公推會董顧馨一謝蘅牕兩君親詣台階面達悃忱即請勉徇衆請慨任艱鉅不盡之言統俟顧謝兩君面陳專　即頌日祉上海總商會八月二十八日」聞虞君接函後以事關大局業允打銷辭意準下月一日交替云 
[赴美學生已到神戶消息]  
　　八月二十二號赴美留學生姓名已詳誌本報茲悉寰球中國學生會昨接自費學生圑中文秘書繆中一報告謂該船已於二十四號午刻抵神戶各學生均起岸游散在神戶約有一日之勾留擬於二十五號由神戶赴橫濱私費學生六十餘人中舉定代表十二人由十二人中舉定魏艮聲爲正會長勞啓祥爲副會長繆中一爲中文秘書汪麗芳爲英文秘書陳章爲會計張鏡輝爲辦事員盧雪修爲社交欵待時臨時主席云 
[日本選手代表過滬歸國]  
　　本届巴黎萬國運動大會日本派遣代表選手十二名參加共得成績七點現由澤井野口兩監督率領搭乘日郵船香取丸回國於前日來滬隨於午後二時同赴新公園從事田徑賽及遊泳各種運動晚間並赴日本人俱樂部體育協會所發起之歡迎會已於昨日乘原船離滬回國 
[滬滙豐銀行總經理在英逝世]  
　　上海滙豐銀行總經理斯德田君於五月間告假回國期於十一月返滬不料於二十八日有電來滬謂斯德田君僅抱病一星期已於二十八夜八時逝世 
[紗廠聯合會第二次棉産估計]  
　　華商紗廠聯合會本年第二次中國棉産估計業於本月二十五日發表棉田面積無大變動産額則大增較第一次增加五十六萬零三百二十八擔較去年亦增四十九萬一千八百四十二擔其大槪情形各省棉作除直豫外均較第一次估計時有進步江浙兩省前苦旱害近已得雨甚足棉植生長極佳幾爲近年來所未有茲將本届及第一次估計與去年棉産額比較如下 
　　本届（第二次）估計七六三六四八四比較去年增六．九％ 
　　八月十日第一次估計七○七六一五六比較去年減一．○％ 
　　去年棉産額七一四四六四二 
　　第一次估計以八月一日以前之棉作爲標準本届第二次估計以八月十五日以前之棉作爲標準第三次於九月十日發表云 
[輪船火夫私帶槍械之押儆]  
　　比商德蘭發號輪船前日進口泊於百老滙路碼頭該船火夫姚阿二戴興鶴邵舟品携帶六嚮手槍登岸被包探金養吾與二百四十六號印捕搜獲帶入捕房昨解公共公廨請究據姚供伊携帶之手槍係由住居華記路餘慶里之張阿高托購戴供伊所携之兩支係住居元芳路之阿戇囑爲購買邵供係由本輪生火夫朱阿寳託將手槍載交元芳路東桂芳某甲經韓襄讞核供商之英領惠君以姚等三名私帶軍火違禁判决各押西牢一年半手槍沒收 
[私藏軍火案之訊結]  
　　本月二十二日淸晨總巡捕房車務正巡史君在新閘路福康里六百四十五號屋内起獲盒子砲十九支子彈四千粒逮捕婦人蔣范氏一口次日又在雲南路十四號門牌拘獲此案關係人雷康年一名搜出私販軍械及烟土之簿據先後解經公共公廨分别管押候訊在案昨晨開審由西捕頭漢密台其上堂證明搜獲軍火情形謂至六百四十五號屋時見該屋後門已鎖守候約十分鐘有一女孩將後門開啓我首先入内時第一被告從樓上步 
彈旋聞登樓之三道頭西捕言亦已抄出毛瑟手槍乃向所拘之婦人詢問該婦聲稱不知而承認屋係由其姘夫所賃嗣又抄得賬簿一本見簿内有雲南路十四號字樣即往該處拿其姘夫未獲是日十一點鐘復奉公堂拘票往雲南路十四號將第二被告雷康年拘獲並抄出私販軍火及烟土之簿據又由三道頭西捕上堂證明在六百四十五號屋内樓下抄出手槍九支子彈木壳等物樓上抄出十支又由五十二號西探上堂　稱此案發生後奉論將該屋内生財車赴捕房故往搬物時在樓上又　得手槍一支子彈一百餘粒云云質之蔣范氏供稱前與本夫　一飛同居南通州嗣其夫赴粤謀事數載音問不通故挈孩來滬找尋未遇川資又已用　乃與蔣湘雲併識住於新閘路六百四十五號屋係蔣租賃其傢俱則係我所有私賑軍火之事完全不知云云而雷之供詞殊屬支吾末由捕房律師與被告之律師互辯之下中西官核供磋商後以蔣范氏雖對於本案有知情關係然並無帮助販賣行爲因欲賴其姘夫過活故决不敢出首報告從寛判令斥釋雷康年係抄出私販車火等簿據决係知情着押西牢一年抄出槍彈沒收侬俱發還 
[日僑私售槍械之處分]  
　　拘留十四日 
　　日僑石田榮與大塚增次郎曩住楊樹浦以出售靴鞋爲業因嘗買賣手槍爲日警發覺逮捕總領事館法廷昨判處拘留十四日云 
[總商會呈省署文]  
　　請轉咨皖省豁免鷄蛋出産稅 
　　上海總商會昨呈江蘇省長文云呈爲皖省新增鷄蛋出産稅蛋廠成本加重營業益難支持請予轉咨豁免事案於本月十四日據上海中國蛋廠公會函稱據廠商大同裕華裕源等來會聲稱蛋商設廠於安徽省内者向有數十家之多近因内地蛋價轉騰外洋銷路停滯遂致相繼倒閉該省現有廠數較昔不及什之二三且僅存之廠亦均數易股東勉力支持困苦情形殊難言喻詎本届皖省當局復有新增鷄蛋出産稅之舉計每八百五十個稅洋三角近年廠况已屬一落千丈若再加新稅以相煎迫何啻宣告死刑各廠雇用當地男女勞工多者數百少亦百餘於貧民生計未始無補若令廠商不勝新稅一律停閉就地工人勢必同時失業皖省羣盜如毛即不爲失業計亦當爲民生計囑　轉陳皖省當局迅予收回新稅成命以資挽救等語到會當由本會於即日摘要電呈馬兼省長請其俯賜維持酌准照免旋於本月二十一日奉安徽省長公署函復内開查此項蛋稅業經咨都核准且完全徵自賣戶與蛋廠無涉何得藉口現在新稅甫經推行所請免稅之處碍難照准希即查照轉知等因當經轉函該公會去後茲於本月二十六日續據該公會聲稱此事經分函知照各廠商現又據各該廠商來會聲稱查鷄蛋産自農家由蛋販四處零星收買整數轉賣與蛋廠故每八百五十個納洋三角之新稅直接雖取之蛋販間接仍取諸蛋廠此不過徵取手續少變詎得謂之無涉且查此項出産稅係由一般工作牟利者所包辦將來實際繳納恐尙不止每八百五十個稅洋三角之數販戶旣因有稅而進價加昂商廠豈能除稅而照本給價故廠商此項新稅確有連帶關係邇年蛋廠營業勢成弩末若直間接迫以重稅必致全歸消滅且如開設宿州之裕華新記蛋廠每次運蛋經過宿關之時必勒令納稅詢以是何名目則稱該稅徵自蛋廠名爲出産稅係屬向例萬難邀免廠商無奈祗可照納查該廠初名元豐嗣因虧折抵與楊姓改號裕華時閱經年又告失敗遂又招人承租改爲裕華新記考其失敗之由實係苛稅所致向僅宿縣一廠遭此重稅茲則全省各廠無一倖免是宿縣蛋廠失敗之痛史即爲今日全皖各蛋廠之苛率而宿州蛋廠旣須負擔直接徵諸蛋廠之出産稅並須間接負擔徵諸蛋販之出産稅尤有岌岌莫支之勢紛請公會轉懇維持竊念此項新稅旣稱咨部核准有案應請代爲轉陳農商財政兩部轉咨皖省將此項雞蛋出産稅迅予停辦等語到會本會查機製蛋白蛋黃亦爲出口貨之一此項商廠大半設在内地間接可以獎勵農家副産直接可以容納貧民工作實於地方生計有裨各省當局愛護民生祗應寛卹以事招徠未宜重稅以困商市廠商連年營業失敗事實昭然察閱此次皖省長復文祗以徵諸販戶與廠商無涉爲言經各該廠據理詳駁並援引裕華廠之己事爲証益可見新稅一經推行各蛋廠實無自存之餘地並非好爲無病之呻吟據函前情理合呈請鈞署俯暘維持分咨安徽省長曁財政部請其維護實業將新增鷄蛋出産稅即日停罷俾一線　存之蛋廠不致摧毁以盡曷勝感幸謹呈江蘇省長韓 
[納稅華人會中之新提案]  
　　宋士驤請維民食 
　　納稅華人會理事宋士驤昨向該會提出議案以米價暴漲特請召集緊急會議設法制止以維民食原因云逕啓者江浙事變人民避難租界市民倍於往昔最駭聞者昨日米價陡漲數元想由奸商操縱任意抬高富有三家無問賤貴自可飽食無憂哀我小民日獲工資難求一飽更有謠傳米源已絶滬上祗存數日之糧人心紊亂不堪收拾驤爲租界市民計略陳意見用特函乞公等迅召緊急會議應如何設法制止囤戶居奇及折衷米價方法不勝迫切待命之至此上納稅華人會理事諸公均鑒 
[國民拒毒會消會]  
　　中華國民拒毒會於昨日下午三時假總商會三樓開第二次董事會到吳山鍾可託羅運炎黃伯樵等數人討論議案如幹事部之組織名譽會員之聘請及九月二十八日全國拒毒運動之計劃等因出席董事未足法定人數故所議各案須請其他董事承認後方爲正式成立云 
[縣議會昨又流會]  
　　昨日爲上海縣議事會第一届第三年常會開會之第九日各鄕議員仍未到齊僅到議員十八人不足法定人數以致三次流會該會仍定今日繼續開會又聞該會副議長李味靑君以正議長莫君錫綸因病請假十日屈指已屆期滿而本會此次開會專重十一年度决算其他議案應議者亦復不少一再流會殊與議案進行有碍除通函各議員勉力列席預議外並派代表四人於　日恭請議長即日銷假以利進行云 
[縣商會今明開會通告]  
　　上海縣商會昨致該會各會董函云逕啓者舊曆八月初一日（即今日）爲議重要事件下午四時特開會董臨時會届期務請台駕準時蒞會爲盼該會又致各業商代表函云逕啓者本會今訂舊曆八月初二日（即明日）三時爲附加稅事特開全體會員會並邀不入會認稅各商代表同時蒞會共資討論届期務乞台駕準時必到是所至盼 
[取締租界垃圾之呈復文]  
　　江蘇省長據淞滬警察廳上海縣知事會復取締租界垃圾案情形略稱查吳淞江河道自黃浦江口起至新閘橋止管理之灌向屬海關水巡捕房自新閘橋至小沙渡一帶則歸警廳水巡隊管轄現旣加意整頓擬請令行交涉員趕向領事交涉務使在蘇州河範圍以外男覔地點堆置垃圾不准再在蘇州河兩岸堆積所有租界垃圾船祗准由西向東載運出口不准向西行駛並請飭知江海關監督轉飭水巡捕房遵照由黃浦江口起至新閘橋止應由水巡捕房注意如遇租界垃圾船有傾棄垃圾情事應即切實禁止其自新閘橋以西至小沙渡一帶則由警廳水巡隊照此辦理至該河兩岸華界應由警廳水巡隊切實取締嗣後租界垃圾不准再在該處一帶堆放并禁阴此項垃圾船隻在界牌以西河道内行駛等情并附略圖聞已奉省長令行特派江蘇許交涉員函請領袖總領事查照轉致工部局照辦并令江海關姚監督轉飭遵照 
[華商銀行債權人追賠近訊]  
　　請將港滬兩行合併淸理 
　　本埠美國律師羅傑粤籍律師楊國樞代表本埠華商銀行一千四百四十一戶債權人向上海英按察使署控告該行股東請求滬行單獨淸理該律師等接辦後即疊向英按察使署調查案卷并與理賬員畢德生磋商祇以該銀行係在香港註册上海地方之按察使署與香港按察使署有共同管轄權按照法律實難分别淸理若以感情婉商香港英按察使署請將港滬兩行合併淸理不與其他分行相合併則本埠各儲戶仍可不受損失因港行儲欵爲數不多也羅傑律師已於前日函請理賬員畢德生氏據情轉向港方請求一面由粤僑商聯會請楊國樞律師將辦理之經過情形定期召集債權代表應作琴陸威林鄧百川區石溪兪桂林林文裕卓桂鴻李亦流施達才劉燕佁等十人報告一切 
[復興公棧圖刦兩匪各押五年]  
　　歸化中國籍之韓人金奄海瞿文鎬鄭永道二人於本月十八號晚糾同在逃之金元根等持械至法大馬路吉安里復興公棧内圖搶未成後由探捕將金崔兩人拘獲惟鄭被槍擊傷後送至醫院醫治將金等解經法公堂判候鄭傷痊再核嗣鄭傷重身死等情已誌前報昨又提訊詰之金崔兩人同供是晚民人等至該棧内圖刦時死者鄭永道雖開數槍惟民人等並未開放逃出時即將手槍抛棄至於鄭永道究被何人擊斃不得而知等語聶讞員商之法領事馬君判金崔兩人各押西牢五年期滿一併永遠逐出租界抄案之手槍三支沒收 
[汽車撞傷婦人斃命]  
　　汽車夫江其忠前日在塘山路開駛汽車不愼撞倒邁婦史沈氏碾傷由捕查見將氏車送同仁醫院因傷重不及醫治旋即斃命由院通知捕房將尸舁送騐尸所於昨午刻報請公共公廨韓襄讞與英韋副領事蒞所檢騐之下當即塡明屍格升座公位捕房傳同見証尸屬人等到案即據捕頭禀明前情並將西醫傷單呈案請究並據女子史新寳供稱死者係我母親昨日慘遭被告汽車撞傷致死要求伸雪中西官得供向見證汪兪氏安銀寳及被告江其忠略詰口供一過判曰騐得死者史沈氏委係行路不愼致被汽車撞傷身死着尸屬具結領尸棺殮聽候訊核 
[日輪撞覆麵粉船]  
　　一舟子失踪 
　　碼頭船戶陸洪林前日上午九時裝載麵粉泊於浦東楊家渡元一碼頭卸貨被日商大連興順丸輪船駛過撞覆所載麵粉八百包盡行沉沒浦中舟子三人同時落水經鄰船救起二人尙有一人失踪事後由該船戶投報水巡捕房備案諭令自向該公司交涉 
[建社在滬組織分社]  
　　建社社員昨日下午在遠東商專組織分社當即舉出端木愷爲分社社長温崇信爲中文書記沈孝光爲英文書記張廷灝爲會計陳承蔭爲幹事分社社址暫設遠東商專嗣後關於展覽會及其他關於建社一切事宜可直接與該分社接洽現總商會對於該社籌　之展覽會已允完全負責十月中旬即可將貨物運美故該社回國代表某林二君已擇定九月三日回美云 
[三林堂毆斃陸阿洪案近訊]  
　　三林塘附附近九思塘　目陸阿寳前因伊子陸阿洪在外犯竊用棍棒等將阿洪擊斃報經法庭派員騐明並查明阿洪爲附近陸氏同族毆斃　通阿寳認爲自己擊斃奉諭將阿寳及該圖地保陸梅林訊供收押候提行凶各人及傳九思塘圖董陳景堂等到案再審在案茲悉此案業經法警查獲案中嫌疑犯陸阿榮一名解案即奉張檢察官訊明判押昨晨又奉審判廳盧推事會同張檢察官特開刑庭預審而陳景堂並不投質問官研訊良久判陸梅林開釋陸阿寳等還押候再訊究 
[冒充脚夫運物之拘究]  
　　連日北車站每班火車到滬搭客如潮擁行李箱籠堆積如山前日有通州無賴李三王文二人冒充站中脚夫在鐵棚欄内搬運搭客物件被鐵路巡警查獲解送五區轉解司法科訊辦 
[電話加收振捐之函知]  
　　上海電話局顧局長昨致上海縣商會及各圑體公函云逕啓者案奉交通部訓令甲字第一五一四號内開查本年洪水爲災哀鳴遍野迭奉明令籌辦急賑以資就濟本部所轄之各鐵路郵政電報一切營業機關均援照九年成案擬定加收賑欵辦法業經提出國務會議議决在案所有部轄各電話局應每號每月加收賑費大洋五角自本年九月一日起實行以六個月爲限此項加收賑欵每十日解交本部指定之銀行各該局並應先刻木戮蓋於租費收據上俟本部特定賑欵收據寄到時再行隨時掣給用戶以昭大信至長途電話及移機裝機等費槪不附收賑欵仰即遵照辦理並分别通告各用戶一體知照此令等因奉此敝局應遵照辦理除通告各用戶自九月一日起每月加收賑費大洋五角以六個月爲限按月隨同租費繳納外深恐商家多所誤會爲特函達貴會務乞廣爲勸導以免誤會至紉公誼 
[中華職業學校之續取新生]  
　　中華職業學校於本月二十八日爲第二次招生之期遠近應試者甚多尙有報名諸人以江浙備戰未能尅日應考紛紛請求展緩大約開學後尙須補試茲將此次錄取新生錄下「擇業預備料」（正取十九名）華遺會黃組方李開封陳士輝汪集鈞謝　相華文煜沈有權李曾顯金渾沈春生秦治民陳學詩江爲琛（患輕沙眼）李曰箴趙家文潘雨蒼（以上三人有沙眼暗疾均須醫治）兪王麟胡道生（以上二人須補騐體格）（備取二名）劃頣峯譚其淦（鐵工科一年級取錄十五名）顧根興孫鑑成李伏邦陳兆熊張載生廖祖蔭朱學奎陳昌蕃楊甄趙本楨邢定氛徐安仁景　熙陳木火邵鈞以上諸生自即日起可來校繳費報到云 
[法廨中西官之惻隱]  
　　温州人吳鴻壽日前至法租界黃浦灘碼頭投浦圖盡適爲船戶瞥見設法救起鳴捕將吳帶入捕房昨送法公堂請究先由捕頭上堂禀明前情詰之吳鴻壽供民人來申找尋親戚無着川資告罄故出此下策請求察核聶讞員惻然憫遂商之法領事馬君給予二十元遣回原籍外由聶君親自另給吳洋三十元 
[竊賊禁押六月]  
　　葛川金日前在法租界地方竊取行人董伯卿衣袋内大洋數十元當爲董察悉鳴捕將葛人贓並獲帶入捕房昨解法公堂請究先由捕頭稱查得被告前曾辦過有案可稽請核繼由原告投訴被竊之形詰之葛供認行竊中西官判葛押西牢六個月以儆 
[花園主控夥竊花私售]  
　　法工部局花園洋人帶賴馬脫昨延達商律師代表投法公堂控夥 
計郭月山趙阿毛兩人私將花草售賣監守自盜請求訊究等情繼據見証羅長生上堂聲稱民人日前向趙阿毛售賣水仙花荷該花園内爲送信人日前有羅長生到來向民人購買花根三種當由民人轉托郭月山在外買來轉賣與羅不敢竊取原告之物求察質之郭月山供民人在花園内爲小工頭目前由趙阿毛托民人轉買花根三種民人係向張金桃及西門等處購買不敢行竊又據張金桃上堂證明雪克倫花根實由民人賣與郭月山當由朋友徐文元介紹是實中西官判趙父尋常保出外聽候傳到徐文元到案證明再行核奪 
[被控僞造烟稅證案之昨訊]  
　　江蘇捲烟特稅局代表屠淦誠在公共公廨刑事科狀訴王笑吾串黨僞造江蘇捲烟稅印花稅票一案業已判王交五百元保候内地官廳公文到廨再核在案茲悉常州武進縣知事已行文至廨而被告昨亦當庭聲明願往候審遂由中西官諭着被告自行前往投案候質 
[淞滬警察廳批示彙錄]  
　　陳金寳禀批查張阿林一口係翁雙寳家養媳前因受其姑凌虐自投廳屬一區一分駐所喊寃請求安揷等語當時解送來案騐訊屬實即經發堂留養一而傳到其姑母陳張氏領回令其自行傭工度日至及歲時再由夫家迎娶成婚當庭並據翁雙寳出具遵結在案如果翁雙寳之妻再敢無理取鬧仰即自投該管捕房聲明情由隨時拘究可也此批王阿奎禀批據呈各節深爲詫異查滬上爲五方雜處人數衆多若小麻子之女失踪苟無别情何得率指該民藏匿即使流氓敲詐似亦斷無此理情節離奇已達極點所請保　着毋庸議此批唐積裕禀批據呈已悉候向上海銀行堆棧查明再行核辦此批　家船等八戶禀批查川沙航船戶邵家泉被張雲生等　名查土搜查一案實係有人虚僞報告致發生此等情事然與盜匪圖刦絶不相關案經訊明已將該被告張雲生等從嚴懲辦在案據呈前情仰候再行令飭該管警所曁水巡隊切實查究可也此批 
[公共公廨訊案彙錄]  
　　昨日公共公廨訊理之民事訟案併誌於下（一）木作頭協昌延詹紀鳳律師訴俄人愛姆司欠欵案堂諭被告臨訊不到着即飭　（一）費純夫訴鄒讓卿欠銀案堂諭着被告於四個月内分期拔還原告所訴之數銀三百六十七兩零二分七厘（一）胡阿坤訴湯阿二欠會洋案堂諭着被告償還原告洋一百四十元（一）林濚慶律師代表胡佛發訴張唐氏欠洋案堂諭着被告償還原告洋一百八十元據三紙附卷（一）熊希聖訴汪海峯不還証金及欠薪水案堂諭改期候被告病愈到案再訊（一）費福興訴楊老大欠洋案堂諭押候原告律師查明被告有無財産再核（一）大陸影片公司訴徐卓夫不付票洋案堂諭原告律師請求特别飭傳不准（一）馮蓮卿訴李煜文賬目糾葛案堂諭改期七天再訊着被各擔負原告律師费費銀二十五兩（一）王鴻生訴尤昌銀欠借洋案堂諭着被告按月拔還洋十元至六十九元六角還淸爲止借據塗銷附卷（一）周殷氏訴何阿大欠借洋案堂諭着被告按月拔還洋八元至四十五元還淸爲止 
[誌謝]  
　　上海測繪建築拔術社與圖部感鳴鶴君所繪「甯滬杭甬鐵路全圖」頗爲詳細凡鐵路附近河道村鎭靡不錄載昨承惠贈二幅書此誌謝 
商業市况 
[洋厘漸有回風]  
　　昨日洋厘早市七錢四分零八毫七忽五午市收盤爲七錢三分七厘五較前日又跌七釐半市場空氣轉佳劃頭銀寛裕之銀行售出亦有受主其中隔膜漸已銷融計昨市賣出者中國匯豐麥加利正金數約六七十萬市氣驟平人心略定出口如甯浙甬各路皆有流動本埠爲金融之中心點不得不去救濟然進口亦夥如漢口來洋五十萬天津來洋三十萬查滬市現底未見减少但願和平有望市况不難恢復無如謠風不一大勢依然岌岌　價之漲跌蓋全以軍事爲轉移耳 
[銀拆内幕活動]  
　　前日謠傳江浙已開火今知不確人心略覺安定和平或有一綫之希望昨日銀拆早午市雖仍開七錢内幕已較活動惟劃頭加水因各銀行收欵無多兼有絲欵及漢口電報欵出來數約二百萬左右道勝到期拆票七八十萬仍轉期三天　六錢三劃頭卒至白劃錢業無論多缺家頭皆已擺平想無意外問題但大局如斯變幻莫測商業前途終未及樂觀也 
[上海銀行國内匯兌行市報告]  
　　昨日京津電報未到漢電銀匯縮去七兩餘計洋例每千兩合規元一千零十兩洋滙消息與前日同長江一帶以及北道諸埠仍照常通滙但亦無多交易也 
[外匯初疲後平]  
　　昨日星期五上午九時半先令開出弗動除印匯小二五計掛二百二十七羅比七五外餘滙均無更改各滙内盤市况初時略形見軟後則繼鬆計銀行賣出十二月份先令價三先令三辦士九三七五買進三先令四辦士零六二五又賣出十二月份美滙價七十四元六二五買進七十四元七角半又賣出十二月份東滙價五錢五分買進五錢四分七五嗣後因銀行進胃寥寥且皆推出以致價格續鬆計銀行賣出十二月份先令價三先令四辦士買進三先令四辦士零六二五又賣出十二月份美滙價七十四元七五買進七十五元又賣出十二月份東滙價五錢四分七五買進五錢四分六二五至收盤時英美交易淸淡價亦相等惟東滙因銀行方面反有吸進故人心堅定計銀行賣出十二月份東滙價五錢四分八一二五買進五錢四分六八七五其時由正金銀行買進十二月份東滙二十五萬元價爲五錢四分六八七五午後先令開出依然弗動内盤市况仍堅銀行賣出十二月份先令價計三先令四辦士買進三先令四辦士零六二五又賣出十二月份美滙價七十四元七角五買進七十四元八七五又賣出十二月份東滙價五錢四分八七五買進五錢四分七五其時英美交易不多東滙則銀行扖進故價格仍見抬高銀行賣出十二月份先令價計三先令三辦士八七五買進三先令三辦士九三七五又賣出十二月份美滙價七十四元六二五買進七十四元七角半又賣出十二月份東滙價五錢五分買進五錢四分八七五成交數英美淸淡東滙約有七八十萬元之譜然較之上日則軟零六二五 
[標金行市略軟]  
　　昨日星期五大條銀來電近遠期各長零六二五均掛三十四辦士三七五十月份標金毛盤較上日小銀七錢其時人心平定金價無甚上落先令揭曉時金價尙在二百六十七兩五錢後至十一時許因東滙繼鬆某金號又繼續抛出標金約有三千條是以人心疲軟致金價步跌至二百六十六兩一錢（爲全市之最低價）後聞東滙復見轉機銀行方面亦略有扖進標金故價漸漲起六七錢爲二百六十六兩七錢收盤價爲二百六十六兩六錢烚赤交易甚少價較上月小銀五錢爲三百二十八兩五錢八月份登賬價格二百六十九兩九月份二百六十八兩十月份二百六十七兩補水爲二百七十二兩午後標金開盤爲二百六十六兩四錢先令揭曉時高至二百六十六兩八錢市况較上午爲順緣東滙續緊交易則不多惟各號多居扖進致金價漲至二百六十七兩九錢（爲全市之最高價）後爲二百六十七兩八錢收盤較之上日收盤價則仍小銀二錢計全市最高低相差爲一兩八錢補水二百七十三兩云 
[外幣現市]  
　　昨日各種外幣市况依然岑寂羅卜馬克等票市上需要零落花旗銀行略有開出價計一元八角二分較前日又漲五百門售現貨價計一元八角三分英日票仍無變動計英票價八元二角五老頭票七角六分云 
[交割日之紗花]  
　　現紗昨星期五現紗市面更形寂寞良以戰謠仍熾人心不定又以其紗因交割停市紗業市面完全入於停頓時期 
　　期紗昨日期紗市場停止集會舉行八月份交割十六支人鐘標準月初頗平穩近遠期價自一百七十六兩九錢至一百六十九兩高低相差僅七兩九錢自後以現貨缺乏價乃日高十一日曾至一百八十兩○七錢爲全月中最高價格後以江浙謠言日盛人心虚弱先以金融恐慌公債暴缩繼以運兵運械戰事日亟紗價乃一瀉而下二十七日跌至一百五十五兩五錢爲全月中最低價格高低相差有二十五兩二錢之巨昨日紗布交易所十六支紗共交割二千六百包交割價爲一百六十三兩總値銀四十二萬三千八百兩交貨方面爲恒大一千包茂記一百五十包公記三百五十包達記二百五十包昶記一百五十包宗德五十包信誠六百五十包收貨方面爲益裕八百包中興八百五十包興三百包長豐五百五十包利昌一百包内自行交割一千七百五十包實行交割八百五十包俱係十六支富貴較標準品加上一兩 
　　現花市上現花仍未有做開 
　　期花昨日亦因八月份交割停止期花賣買八月份通花標準月初價在四十九兩九錢至四十一兩八錢之間後以陳花缺乏軋空之勢頗勁二十五日曾至五十一兩爲全月中最高價格月底受時局影響抛空之風大熾二十七日曾至三十六兩八錢爲全月中最低價格高低相差有十四兩二錢之巨昨日紗布交易所通花標準交割共七千一百擔交割價爲五十兩○五錢總値銀三十五萬八千五百五十兩交貨方面爲公記一千五百擔達記一千擔昶記三百擔義餘二百擔和大二百擔利昌四百擔聯七百擔長豐九百擔義餘二百擔和大二百擔利昌四百擔聯福一千一百擔收進者僅長豐一家交割品爲陜西花五千六百擔太倉花二百擔鄭州花四百擔内九百担係自行交割 
　　昨晨紐約來電私家對於美棉又有估計一爲生産百分比六十四收　總額爲一千三百三十二萬包一爲生産百分比六十一收獲總額僅一千二百四十四萬包稍形回少故市價回堅 
[英美日印棉市]  
　　昨晨紐約來電謂該處原棉市况先因利物浦棉電良好而趨堅後以現貨商抛賣而疲但終以國外商人購買而復堅計漲四五厘金洋現貨價爲二角六分八釐五毫金洋漲四厘五毫十月期價爲二角四分八釐一毫金洋漲四厘一毫十二月期價爲二角四分四厘三毫金洋漲四厘三毫一月期價爲二角四分厘五毫金洋漲五厘三月期價爲二角四分七厘五毫金洋漲四厘五毫五月期價爲二角四分九厘金洋漲四厘四毫同時利物浦棉電平平計米得林現貨價爲十五便士又四十跌百分之五便士十月期價爲十四便士又十一漲百分之三便士一月期價爲十三便士又八十九與上日相同時孟買來電謂該處原棉市况先隨隔日美棉疲弱而虚但後以歐洲出口商購買而稍漲結果跌一二羅比計孟加拉十二月期及一月期價爲四百十四羅比跌二羅比奥姆拉十二月期及一月期價爲四百六十一羅比跌二羅比白羅溪四五月期價爲四百八十六羅比跌一羅比同時大阪現紗電訊見好計二十支　魚價爲三百四十三元漲二元二十支紅財神價爲三百二十七元漲二元十六支福島價爲三百○八元漲一元十六支三馬價爲三百○六元漲二元三品期紗又漲三四元各月期最高價爲九月期之三百二十三元七角較上日高峯大三元五角最低價爲二月期之二百九十四元五角較上日低價大三元三角 
　　大阪三品稍有轉機（二十九日大阪電） 
　　三品市場昨日後市趨勢已由疲而堅美棉亦趨漲風因之買方進貨稍形踴躍各貨行情均行看漲惟月末須因交易停市二日一般買戶不免稍稍觀望至因中國江浙問題而中止輸送之棉紗自今日觀之亦不過二三成或不至有大影響因均料此爲局部問題當不至有大戰發生也 
　　大阪紗市微堅（二十九日阪電） 
　　棉紗現貨中國方面雖完全斷絶交易然印度方面近日稍有起色兼以定期趨漲人氣因之帶俏中等二十支現貨叫價爲三百三十元次月期爲三百二十八元成交無多 
　　金魚二十支現貨三二八．○○ 
　　大阪布市不動（二十九日大阪電） 
　　棉布市况輸出不振市中毫無活氣交易極形淸淡惟三幅布銷胃尙佳行情漲起二角餘不動 
　　紺鴫八月期一四○五 
　　紺鴫九月期一四一○ 
[滬廠絲走銷獨暢]  
　　昨日本埠洋莊絲市頗爲堅俏緣歐美各莊鑒於蘇浙戰訊日緊湖錫各屬絲經來源杜絶以致對於滬上各廠絲大事採購以備日後海外之需昨日信孚怡和連納等行共購進上中等九十月期絲五百二十担絲價較增一二十兩惟其餘黃白灰絲經均無市面交易停頓 
　　橫濱絲市趨勢仍堅（二十九日橫濱電） 
　　生絲現貨並未因期絲趨跌而疲買方進貨雖不甚踴躍然三井物産生絲公司九十四號等繼續購進必需之貨其他補充缺貨之家亦微有成交兼以市面上存底無多故人氣堅俏 
　　絲屑市况歐洲三館帮仍有進意惟吃價仍差十元交易難望進步 
[洋莊茶市交淡價堅]  
　　昨日星其五本埠洋莊茶市交易仍趨淸淡惟市上存貨缺乏來源又衡華商對於揑存手中之貨均不肯遷就賤售故市價仍呈堅挺之勢昨日湖州平水緣綠茶由錦隆洋行買進一千二百三十一箱售盤二十七兩市價較前又略爲見高路莊大帮仍趨堅俏但市上存貨售淸昨市亦無交易珍眉市面仍在穩固之中成交四百九十四箱屯溪高莊之貨售盤自八十兩至八十四兩較前又漲二三兩貢賢熙一項去路亦略爲見活惟市盤尙未見回高針眉秀眉等貨市面均無變動温州甯州兩路之紅茶昨由天裕洋行及華茶公司買淮三百○一箱温紅售盤二十六兩五錢甯紅售盤三十三兩五錢市價較前均無漲跌云 
[小洋銅元驟漲]  
　　昨日市上小洋銅元忽又大漲均爲奸商把持操縱之故江南小洋 
八厘銅元每元百兩二百三十千漲二十九千致市上兌價異常紊亂午後又回小銅元二百五十五千文江南小洋六錢一分五厘廣東小洋五錢八分五厘然兩租界中烟兌店小錢莊仍混亂早市最小者懸牌每元換小洋十一角八十文至一百十文換銅元一千六百五六十文午後懸每元換小洋十一角一百文或十二角錢二十文銅元一千七百文至一千七百二十文不等 
[戰謠彌漫中之糖市交割]  
　　昨日爲陰曆七月底糖市交割之期初該同業咸以銀根緊急及時局關係擬暫不交割近因業中某家被錢業風潮牽動故有主張不即交割者嗣掮客方面出任調定由渠輩　組成之經記公會代行交割銀錢關係則由周某負責該項暗潮乃得無形解消公會劃市遂頓時活動空家之未抵足者均着手劃進Ｎ嘜價格開始劃見九兩一錢半至九兩一錢七五．二錢．二錢半八九兩月價格則均停止云 
[五金銷路仍淡]  
　　昨日市塲人心雖不若前日爲惡前各帮胃口依然極爲衰弱内地各帮更可勿論故各貨呆木異常市價步跌鐵板每担跌五分法西釘扯盤未動惟桃花色軟五分鐵管子出路平平售價以小花色爲最軟四吋以上穩定如故 
[煤市淸淡]  
　　昨日星期五適値陰曆底各煤市况更益淸淡而絲紗等廠煤做開甚少堆煤店家車售於中西人住宅用之鐵灶煤尙有去胃新手高松以及大同木屋瀨等篩塊賣出數各在三百噸之上因而市價較爲堅固也 
 
 

Page 16

 
 
1;第一萬八千五百零一號;中華民國十三年 西曆一千九百二十四年八月三十號
星期六 * *   
 
 

Page 17

 
 
1;第一萬八千五百零一號;中華民國十三年 西曆一千九百二十四年八月三十號
星期六 * *   
 
 

Page 18

 
 
1;第一萬八千五百零一號;中華民國十三年 西曆一千九百二十四年八月三十號
星期六 * *平民周刊 
短論 
[平民的呼聲] [  牛八]  
　　江蘇浙江的百姓人人希望和平人人反對打仗！凡是想在江蘇或浙江境内打仗的都是百姓的仇人！我們决不帮他們的忙並且要用實力阻止他們我們做小百姓沒有别的本事但是搖船的可以不替他們載兵挑擔的可以不替他們運糧打電報的不替他們發電管火車頭的不替他們開車他們如果打仗我們百姓就不納稅他們軍隊如果亂動我們不賣米糧和其他應用物品給他們看他們的軍隊怎樣去打仗 
　　蘇軍和浙軍裹面當兵的大爺們豈不都是中華民國的百姓嗎？你們爲什麽要自己殺自己？同是中國人大家應該和和氣氣一同設法保衞國家現在自己打自己於國家毫無一點益處白白送了命也决沒有人憐惜你們國家出了錢養兵是要他們保護國家保護百姓的中國弱到這個地步你們不能出來替國家爭一口氣還要自己殺自己眞是對國家不起！打起仗來無辜的百姓不知要受多少苦百姓出錢作你們的軍餉你們倒使百姓受苦良心上過得去麽？你們萬不可自己對殺更不可害百姓自相殘殺是可恥的事害百姓尤其可恥 
詩歌 
[做生活] [  鼎]  
　　要求生須吃苦要求活莫懶惰米店不救肚皮餓衣莊不肯盡義務茶水油鹽和醬錯沒有金錢不肯付你要想求生求活天天把事情來做（甲種酬） 
[養寳應] [  范學楨]  
　　老養小吃的是飽穿的是好小養老相反了吃的是有晚沒有早穿的都是些破衲襖問其所以？ 
這就是「有養無敎」的果報了！（未蓋章） 
國家大事 
[江浙兩省不太平] [  牛八]  
　　住在江蘇和浙江兩省的百姓人人反對打仗但是兩省的帶兵官却天天預備打仗在江蘇省裹天天派兵調將鬧得鷄狗都覺得不安寗在浙江省裹也是一樣住在南京的巡閱使齊燮元把第六師的兵一齊運到蘇州預備同浙江的兵對敵他手下的將官陳調元在本禮拜二晚上帶了兵坐滿了八輛火車趕到蘇州去了他的軍隊是預備到太湖傍邊去佈防的還有一個將官名叫宮邦鐸也帶了兵出馬此外白寳山朱熙的兵隊也紛紛調動鬧得人心慌亂 
　　住在上海的護軍使何豐林也派了許多的兵在本禮拜二晚坐火車趕往蘇州和南京來的兵對敵浙江的督辦盧永祥也派了一位將官名叫潘國綱帶兵往太湖邊上和陳調元對敵此外又派郝國雲帶兵到衢州去防備 
　　還有住在福建的孫傳芳也帶兵從福州動身預備打到浙江去他動身的時候對送行的人說明年請你們到浙江去看潮他覺得此去一定會打勝仗似的可憐他們打來打去總是中國人自己殺自己使國家傷元氣使百姓受苦這種打仗眞是沒有道理 
[南會力爭紙烟稅] [  牛八]  
　　紙烟是一種無益有害的東西吃烟的人身體上經濟上都要受不好的影響一年之内中國人吃紙烟的錢要用去一萬萬三千多萬元並且吃烟的人每年加多照内行的人計算五年之後恐怕中國每年要消耗紙烟費五萬萬元這筆大欵都歸外國紙烟公司得去中國失去這樣大欵人民那得不窮！現在世界各國對於紙烟這樣東西都抽很重的稅因爲紙烟不是决不可少的東西多抽些稅也不要緊如果稅重了烟價太貴大家儘可不吃一個人不吃烟是沒有什麽要緊的所以在日本每値一百塊錢的紙烟要抽兩百塊錢的稅美國一大箱紙烟不過五萬枝就要抽稅美金一百元合成中國錢有兩百塊的光景其餘各國所抽的紙烟稅也差不多中國各省現在也想抽紙烟稅不過所抽的數目比外國輕得多了每値一百塊錢的紙烟只收二十塊錢的稅同日本一比簡直少得很但是外國煙商還要反對去和北京烟酒稅事務署商量每一百塊錢的紙烟只抽五塊錢的「營業稅」此外各省不得另行抽稅烟酒事務署想要承認這種辦法請各省派代表到北京去會議上海總商會聽見這個消息就打電報去反對因爲各省抽紙烟稅每百元抽二十元並不算多 
傳記 
[補鞋子的先生] [  胡懷琛]  
　　離開現在一百多年蘇州地方住著一個補鞋子的皮匠人家都稱他補鞋子的先生 
　　從前的人是很看不起工人的却很看得起這個皮匠稱他先生這是甚麽緣故？就因爲他自己先看得起自己 
　　他姓錢名叫近仁本來是崑山人後來住在蘇州租了人家的半間房子住着靠補鞋賺錢過活人家拿破了的鞋子叫他補他就替人家補好了這種勞工生活雖然很辛苦然自作自食精神上倒也很快樂 
　　但是錢先生是貧苦人家的出身從小沒有讀過書一個字也不識他在這時候很懊悔小時候沒讀書他便立志補習拿他補鞋所賺的工錢做學費向人家學字人家敎他一個字他就送人家一文錢 
　　這樣的一天一天過下去日子多了錢先生所識的字也多了就能瞉看各樣的書 
　　他又拿他補鞋子所賺的工錢去買書一間小房子裹工具和書籍放滿了 
　　錢先生旣然這樣的自己看重自己人家也看得起他了那些讀書的書生們都和他做朋友那些靑年也從他讀書做他的學生學生多的時候多到二三十個但是錢先生旣不計較人家的學費又不嚴厲的管束學生那些沒有恒心的靑年讀書讀了不多幾時就散去了學生散去了錢先生還是做他的皮匠補他的鞋子 
　　那时候一般的讀書人是最講實行的從書上讀了甚麽自己做起事來就要實在做得到並不是單讀一些書言行不能一樣就算是博學 
　　差不多大家都是這樣錢先生也是這樣所以錢先生讀書雖然不多却是很實在的去做他的立身的根本就是「不欺」二字他又喜歡敎導人家很熱心的指點人家走到一條正當的路上去他這樣的一個人眞可敬啊！ 
　　後來他年紀老了不能做工他又沒有家室那時蘇州有個讀書的人名叫王繩孫就請錢先生到他家裹去養老繩孫的弟弟揚孫和繩孫的子姪們都很喜歡錢先生 
　　錢先生終老在王家年紀七十五歲聞說現在蘇州虎邱地方還有錢先生的墓在那裹不過知道的人很少了 
　　這篇「補鞋子的先生」是根據淸朝汪縉所做的「補履先生傳」而改作的「補履先生傳」我曾在學校裹選做國文讀本又叫學生們把他譯作白話文但照原文直譯看起來不大醒目今朱經農先生叫我自己替他改作一篇放在平民週刋上給大家看看我很歡喜做這件事就費了半天的工夫把他做成了這中間的事實都是根據「補履先生傳」而來的只有「虎邱有錢先的墓」一事補履先生傳裡沒有是我聽見朋友如此說的作者附記（甲種酬） 
小說 
[有眼瞎子] [  伯康]  
　　却說中華民國的人民有一種叫「有眼瞎子」歷古以來的子孫很多散居在二十二行省的各地各方他們的名兒很多不能一一來講可以把「不識字」三字做代表這許多不識字的人眞的都是瞎子麽？並不是却是好好的兩隻眼睛什麽東西都看得見！只是見了白紙上的黑字他的兩隻眼睛就好像天空中起了一陣黑雲把太陽光遮沒地面上立刻變了黑暗的一般一字看不見哈哈！他眞的不見麽？也不是實在是從來沒有和黑字見過面叫他怎樣會認識他呢？因爲不認識他所以說不肯和黑字見面只得推說不看見罷了但是黑字却認識他明明知道他是不識字並不說穿他單只題他一個名兒叫「有眼瞎子」再說黑字爲什麽常常要和他會面呢？都是有要緊事體的！有好處給他的！後來不識字也明白了不和黑字見面誤了多少事！吃了多少虧！要想認識認識黑字好常常和他見見面但是總沒有機會心裹向老大的不自在叫「啞子吃黃連說不出的苦」也只好自認是「有眼瞎子」了 
　　有一天一般不識字正在悲苦的時候忽然聽得街路上許多的人聲和着洞洞洞的一種鼓聲就走出去一看看見劈頭兩面五色燦爛的國旗交叉着後面一班軍樂和許多學生手裹拿着白布的旗子上面還有黑字不知道什麽一回事就問了一個人說什麽叫「平民敎育大游行」還是不懂得這個意思又問了一個人才知道是他們認識黑字的機會到了原來有幾位關心平民痛苦的人見了許多不識字不認識黑字的苦楚發起了一種叫平民敎育費了多少心血找了一千個常常要和不識字見面的黑字聚在一塊各處都開學堂敎不識字的人認識黑字這種「平民敎育大游行」就是叫許多不識字到那裹去認識黑字的「薦頭」一般不識字的得着了這個機會歡喜得了不得就一個傳十個十個傳百個到千千萬萬個都到就近的平民學校裹去認識黑字果然不到幾個月把一千個常常見面的黑字差不多都認識了有時候黑字要和他們見面他們也都肯和他見面了從此把不識字三字的代表和「有眼瞎子」的名兒都抛到汪洋大海裹去了（甲種酬） 
 
 
 

Page 19

 
 
1;第一萬八千五百零一號;中華民國十三年 西曆一千九百二十四年八月三十號
星期六 * *   
 
 

Page 20

 
 
1;第一萬八千五百零一號;中華民國十三年 西曆一千九百二十四年八月三十號
星期六 * *   
 
 

Page 21

 
 
1;第一萬八千五百零一號;中華民國十三年 西曆一千九百二十四年八月三十號
星期六 * *本埠增刊 
[和陞公司紀念廉價]  
　　南京路小菜場西首和陞首飾公司茲届六週紀念將各種珠寳鑽石銀盾銀器减價出售三星期自七月十六起至八月十七止云 
[瑞泰升呢號週年紀念]  
　　三洋涇橋瑞泰升呢絨號刻因週年紀念兼之秋令已届新自法京運到各貨甚夥故將各色紉毛呢絨批發零剪一律大减價一角初二日起同日大馬路瑞泰號外虹橋瑞泰昌皆與該號一律减價云 
[衣料新鞋之廉售]  
　　先施公司昨日二樓綢緞疋頭二部顧客特盛職員忙碌異常四樓銅床部各種銅床六折出售傢私花絨原價每碼九元七角半減沽五元半西式傢私用品亦照六折皮箱及紅木器具洗身缸均削碼賤賣 
　　鞋子部有什色嗶嘰女鞋每元可購二雙嗶嘰面軟膠底男鞋每雙一元二角各種外國女皮鞋每雙價自三元至五元選購者頗衆云 
[洋傘花邊減價]  
　　永安公司疋頭部及樓下各部營業較他部爲盛洋傘部及花邊部廉價貨物如後興隆傘每把一元八角半香港鋼柄傘每把一元四角半英國新式女傘每把一元九角半棕柄羽綢女傘每把一元三角半各種顏色女傘更爲便宜每把由二元半至九元 
　　花邊部六碼莊新花紗邊每疋四角半至七角半銀絲電光邊每版二角半至三角六碼新花緞帶邊每疋二元至二元半秋季衣服用此項花邊均適合云 
[統益經營保險業]  
　　丹商統益水火保險公司係洋商保險公會會員茲爲保 
障戰區附近人民之財産起見特開辦臨時兵險承保上海及各外埠房屋貨棧店舖等項該公司在仁記路二十一號云 
[捕蠅蚊器之發行]  
　　勞合路南京路口聯益貿易公司出售愛戮虫捕蠅蚊器在廉價期内每打售洋三角八分云 
[新到拖皮帶之發電機]  
　　四川路五號協隆洋行德爾科機器部近日由美國運來發電機一種發電點燈即可裝置皮帶拖用二匹半及四匹半之馬達兩種凡用在製遺廠礦局店舖住宅工塲花園以及鄕間開小電燈公司均合宜定價亦廉云 
[出版界消息]  
　　紅玫瑰獨鶴苕狂所編「紅玫瑰」第五號昨出版封面畫及揷圖甚美小靑偵探案與其他各篇精采至多云 
　　泰興評論第二期已出版索閱者可付郵票二分寄曹家渡達豐廠張慧僧云 
　　明星三日刋瞿道援梅英佩君等所組織之明星三日刋第一期定於九月五日出版云 
[「盜窟餘生」之新評]  
　　盜窟餘生原名ＬｏｒｎａＤｏｏｎｅ　昨開映於卡爾登影戲院予應吾友徐君之召撥冗往觀此劇暇瑜互見爰就鄙見評之於次 
　　此劇劇本係採取小說惟編製法略遜遂覺後半精彩爲之掩然鄙意以爲贈刀一節不如作回想表演出之並可免不接氣之弊 
　　銀幕開時爲幼時之約翰將赴泉前洗頭以肥皂引起頗自然及羅義夫人駐蹕其地羅娜戲助其打水二人相見時及贈刀時表情均極佳羅娜啓程約翰望望不捨亦佳飾羅娜者名ＭａｙＧｉｒａｃｓｉ約翰名ＣｈａｒｌｅｓＨａｔｔｏｎ此一對小兒女將來不難成二個明星也 
　　此劇主演者爲ＭｅｄｇｅＢｅｌｌａｍｙ美琪演此劇殊無精彩按美琪善演風騷戲而此劇中之羅娜宜工愁蓋慈母云亡此身長在盜窟不知何時克見天日羅娜豈能安之如磐石耶苟易麗琳演之或當生色不少此固各有所長不能强人所難無怪美琪不能一展所長也 
　　飾長時之約翰如ＪｏｈｎＢｏｗｌｒｓ體强有力善游泳打漁被衝一幕只見怪石星羅棋布水濤怒激苟一不愼必致喪命此時情景可謂險極約翰英儀表表頗有豪傑氣槪惟表情則不及小約翰多多 
　　全劇佈景除牧塲及羅義夫人停車處外餘均不錯尤以宮中朝儀爲最宏將盜窟之出口處亦佳大有一夫當關萬夫莫敵之勢 
　　此劇結果視若猶未结束令人耐味說明似爲愛能開死之門幕映羅娜之情敵魯絲（約翰之表妹）爲其開羅娜因傷未全愈倚於牀上手招約翰入魯絲復爲之闔阖予謂此蓋編者寓意好事多磨害之者適足促成之殆堅其心固其情耳故情之敵人不啻爲情侶開愛之門者不知讀者亦以爲然否（影迷） 
[美國電影雜談（二）]  
　　美國婦女家庭雜誌所載佛萊氏關於電影事業之記述其譯文第一段已見十九日之本報茲續如下 
　　勃拉台之落魄時曾被一警察硬逼其搬遷及至今日已擢爲明星誰不奉承勃氏亦可知彼邦貧富階級之一般矣 
　　每日當余（美國佛萊氏自稱下仿此）至辦公處時輙見案上信件盈桌間有來自愛爾蘭者印度者美國加州等處者函曰敬懇先生示我以何處出版何編之劇本始合於影片中所用又曰請君告以何法得使知編劇之法第一問題就余片面之見則當曰無論何論出版何人所編之劇本均足供影片中所用惟視彼校正者之考察眼光及删之端有無疵病則不難增加其劇本上之價値即如余儕之處身於影戲界東塗西抹聊博微譽人即以「編劇家」之銜加余儕然自捫其心則謬點其多編劇尤然全須經多人之眼光考察批評此不特有益於公司即對於編者亦多一番經騐也至第二問題余列舉二則如后（一）欲知編輯之法貴乎熟看影片熟讀影戲劇本時或參與實地攝影塲經騐愈足則編劇之資格愈老（二）熟觀關於影戲中文字影戲名伶之成功軼史詳細考摩則愈易於編劇余曾與下列諸人談如麥雪司（ＪａｎｅＭａｔｈｉｓ）海而衰（ＦｏｒｒｅｓｔＨｅｌｓｅｙ）二編劇家及華納兄弟影片公司之開丁（ＰａｕｌＫｅａｔｉｎｇ）（ＦａｍｏｕｓＰｌａｙｅｒｓＬａｓｋｙ）公司之勃洛克（ＲａｌｐｈＢｌｏｃｋ）米屈羅影片公司之勃拉台（ＣｏｌｏｎｅｌＪａｓｐｅｒＢｒａｄｙ）均謂編劇在乎純正不在乎舖揚其作品亦足供抒研究編劇者之資助 
　　美國各大影片公司每年出鉅資屬徵求各處之劇本數以萬計然一槪在屏棄之列蓋其無警世之意存焉 
　　某君謂余曰余每見社會之婦女輒謂與銀幕中人握手以爲榮並携其所著之劇本以炫於廣衆噫其虚榮心如此可見一斑然亦爲影界中之一趣話也 
　　余嘗接得一種信件太半謂其爲電影所感化輙謂電影工作之易且能得上等薪金即如北美洲某農家傭婦來函云日間奔走田塲飼鷄喂鴨工至勞苦七時佃主竟有時而施以笞刑彼嘗見一般銀幕中人有百萬年薪以上者彼甚羡慕之不幸彼生此人間地獄内不然當亦能享受人間之擊華夢矣其他如由一大商店之出店其來函中所述之痛苦與農家之婦相等而其於夢寐輙夢至身爲電影明星與名花握手意至逍遙噫電影之貽誤於愚人如此不亦可發一噱哉 
或問於余曰爲何普通之劇本不　於影戲中　用爲何不宜在戶外練習戲劇此蓋因普通之劇本陳意已不高深佈置亦不十分妥當至於說明深淺雅俗不能一律已不得使觀者一目瞭然亦不能使演員之隨意變化於表情上方面至練劇之不宜於戶練習者因使太半之演員練習於戶外將其心靈分爲二於其前後之表情上亦不能吻合亦因演員之好羞惡心所致設若使彼儕於戶外攝製則其表情上爲羞惡心所擊動於是不能專一是以其結果每不能克臻十分完美之境也即如名伶喬治其不能於戶外攝製戶外人多其羞惡心愈盈滿結果亦不能十分佳（待續）（鄺天雁） 
[百合新片「採茶女」昨宵試映]  
　　百合影片公司係朱廋菊管海峯徐琥君等所創辦地址在麥根路四十七號崇樓敞苑研製頗忙新片「採茶女」甫製就昨晚七時特先試映徧邀文藝電影界人士宴叙參觀俾共商榷該片劇情已見前報昨試映時樓後敞苑闢有草塲銀幕張於小台賓主列坐相向晚風習習衣袖生凉片旣開映欣共注視幕中人多曾扮飾其他諸片故經騐等均豐美男角舉止多穩活女角尤有娉婷可人者劇情及說明等俱有精彩不日將再公開試映云 
 
 
 

Page 22

 
 
1;第一萬八千五百零一號;中華民國十三年 西曆一千九百二十四年八月三十號
星期六 * *[學務叢載]  
　　南方大學學校之進行南方大學北京分校定本屆招考新生考期與該校本校同定於九月一日至三日聞報名者已達四百餘人又該校校長江亢虎博士定九月十六日前南下特於昨二十九日起在京校公開演講題爲近世三大主義與中國分三日講完云 
　　中華體育師範將開學南市方斜路中華體育師範本學期因增添新級故特大事擴充第一第二新舊兩院均已佈置就緒煥然一新遠近報名者甚多定於九月一日開校五日授課並預於三日下午開第一次敎職員聯席會議又增聘林韻笙女士任舞蹈體操敎授沈嗣良君任體育行政講師云 
　　市西公學上課期已近南陽橋市西公學已於本星期起正式上課學生之來校者更形擁擠原定學額業已補足後來者已絶止入學二十九日下午五時該校與愛文義路華民學校在救國十人圑開聯席會議由朱昌利君主席議决校務及敎務多端散會後即行舉行聚餐會至九句鐘始盡歡而散 
　　總商會夜校定額將滿總商會商業夜校現因開學期近新生報名繳費者連舊生計有百數十餘人定額將滿云 
　　英法夜社開學期在即乍浦路英法夜校九月一日晚七時開學四日晚上課日來報名者甚爲擁擠該社自二十六學期爲始其班次略有更改計分正科二級預科三級定五年畢業課堂已喚匠大加粉飾云 
[演講併紀]  
　　愛文義路聖彼得堂於三十一號禮拜日上午十時請朱樹翹君蒞堂講經云 
　　霞飛路石牌樓尙賢堂敎務聯合會三十一日下午三時請萬瑩波君演講孔敎云 
[藝苑淸音]  
　　藝術展覽會昨日佈置會塲分國粹畫西洋畫兩部國粹畫在霞飛路蕯坡賽路南洋醫科大學西畫部在醫大對面東方藝術專門學校今日（三十日）上午九時起開始展覽任人參觀無須入塲劵云 
　　張忱綠君書法以行草爲最勝别饒風趣有怪字之名　　張忱綠君之書法（本館攝影製版） 
現在漸届秋凉張君寫就四尺中堂數十幅每幅取潤二元又寫就四尺對聯數十副每副亦取潤二元均可題雙欵紙費墨費郵送費槪免加有委别項寫件須預述備細以便酌取潤費通訊處爲南市新碼頭裹良晨好友社云 
[賽馬消息]  
　　自江灣六月二十八日賽馬至今已二月有餘矣此二月中所關於賽馬者不無略有消息不久又届江灣中秋節賽此種消息當爲讀者所樂聞也 
　　夾種馬與淨種小馬仍不分賽萬國體育會對於夾種大馬與中國凈種小馬之分類賽跑問題曾經開會討論多次結果因贊成分類賽跑者雖爲多數然尙不足法定人數未能正式通過故下半年仍爲合賽按賽跑章程所賽者只限於中國凈種小馬（ＦｏｒａｌｌＣｈｉｎａＰｏｎｉｅｓ）今旣云有夾種大馬發生已違背賽跑章程勢必設法嚴格取締毋須開會以徵求會員意見也今旣已開會而已斤斤於贊成者未滿法定人數之小問題舍本求末實使人難以猜想試觀以後各大賽如香檳大皮聖立治等之勝者是否夾種馬多於小馬即可明瞭容夾種馬合賽之有無妨礙也 
　　江灣中秋節賽節目之更改歷年所舉行之馬球衝鋒賽（ＰｏｌｏＤａｓｈ）因馬球總會與育會實毫無關係故即將該賽已改爲短路賽「半哩」是後馬球衝鋒賽將在上海賽馬時舉行云 
　　名馬之過世二閱月中良駒死者四只「果登雷克」（ＧｏｌｄｅｎＬａｋｅ）於六月二十八日賽後即行喘死「息而克堡」（Ｓｉｅｋｅｂｏｏｇ）與「雷克勞夫」（Ｒｙｅｃｒｏｆｔ）於伏中中署而亡「拍利米歇浦」（Ｐｒｅｍｉｅｓｓｂｉｐ）即慷慨大利（ＣｏｎｑｕｅｒｅｒＤａｈｌｉａ）於上星期大雨中觸電震死此四駒均負時譽得勝多次相繼過世深可惜也 
　　良駒之換主周孳田君之良駒「克佛立鐵」（Ｃｏｖｅｌｌｉｔｅ）與「尼古之鐵」（Ｎｉｃｏｃｌｉｔｅ）被沙生君（Ｃａｐｔ．Ｒ．Ｅ．Ｓａｓｏｏｎ）出銀一萬兩購云此外換馬主者多未詳 
　　騎師之噩耗小白克而君（Ｃ．Ｒ．Ｂｕｒｋｉｌｌ）已辭去體育會董事之職因有事回國約一年再來上海啞石羅君（Ｏｚｏｉｏ）已於日前因病去世啞君初學騎者中之出色人才今因運動過度而亡聞者莫不痛惜云（伯奮） 
[網球戰報]  
　　本埠上海網球總會（ＴｈｅＳｈａｎｇｂａｉＴｅｎｎｉｓＡｓｓｏｃｉａｔｉｏｎ）歷年所舉行之旅滬萬國網球錦標比賽將於九月一日起每日下午四點鐘假戈登路靜安寺路轉角皇家旅館（ＭａｊｅｓｔｉｃＨｏｔｅｌ）草地先行雙人錦標比賽報名日期已於二十七日晚間截止共有二十七對計五十四人「單人錦標比賽之人數日期現尙未定」内有西人三十五華人十一日人八滬上網球好手幾盡在内西人如Ｊ．Ｌ．Ｗａｅｄ＆ＭａｎｓｅｌＳｍｉｔｈＨ．Ｔｏｕｓｓａｉｎｔ＆Ｒ．ＣａｎａｖａｒｒｓＣａｐｔＢａｒｒｅａｔ及Ｃ．Ｐａｓｓｏｓ＆ＲＲｏｂａｒｔｓ華人如Ｓ．Ｋ．Ｖｏｏｎｇ（馮錫康）ＷｍＬｅａ（李駿耀）Ｔ．Ｔ．ＣｈａｎｇＧ．Ｙ．ＷｏｏＤ．Ｌ．Ｆａｏ（趙廷棟）Ｔ．Ｓ．Ｆｕｎｇ（陳子香）Ｔ．Ｌ．Ｌｅｅ等均將一顯身手奪此錦標聞門票將售洋一元蓋此種此賽實頗値一觀也（奮） 
[拉戲偶評]  
　　曩在大世界拉戲之顧增壽自出該世界後專門研究大鼓歷半載能京韻梨花約六七折月之某日予在某處聆其京韻大鼓戰長沙手法之精不亞於王殿玉後又拉京戲多折如南陽關出箱等頗有味也或曰拉戲一道不能列於藝術因凡相同之戲如武家坡與汾河灣等若拉之三絃則但聞嗚嗚聲耳不辨究何戲也誠哉斯言也然則三絃無口舌烏能言字句若於字之陰陽句之上下加以考究則仍能分何派何戲也誰謂拉戲非藝術耶今顧增壽於此等關節均極注意故其所拉自較他人爲動聽也 
　　今大世界有玉春普拉戲者予曾一度聆之其名拉戲而實則彈戲也豈拉戲較彈戲能號召乎其藝平平且發音低微短中取長以採桑之靑衣西皮慢板爲佳至於小調洋操遠遜顧王多矣（老貓） 
[戲劇游藝彙聞]  
　　馬連良白牡丹有來申之說各舞台爭聘之大約丹桂最有希望云 
　　笑舞台鄭正秋近又新排「新西游記」一劇佈景奇異穿揷熱鬧大約中秋節後可以啓演云 
　　大舞台十五六本狸貓換太子現已排練純熟一俟佈景齊備即可開演云 
　　丹桂第一台自二十八日起大减價月樓官廳一律售洋六角云 
　　大世界大京班新排全部狸貓換太子即日開演 
　　新世界燈彩部特聘桑棟臣製成「唐明皇游月宮」「大香斗」等以應中秋節之點綴品云 
　　更新舞台每晚散戲時有閘北影戲院分送優待券 
　　閘北影戲院近日開演「苦兒弱女」並贈送優待券每客一張下次往觀不另取資近又新訂一種學生優待券函索即寄該院因振興閘北市面起見自下星期一起日夜開映云（筆花） 
[趙韻聲之「探母]  
　　探母爲譚派重要之劇韻聲去楊延輝扮相温雅熊度靜肅坐宮一段西皮慢板唱來抑掦頓挫不疾不徐佳腔頗多而以「好不慘烈」一句尤覺有悲慨不勝之意見公主時倒板「未開言不由人涙流滿面」三名響遏行雲及「站立宮門呌小番」之「番」字出之以嘠調圓潤無比 
　　至「大喝一聲如雷震」一句倒板極有勁及下段「失落番邦十五春」一段原板純翻高腔 
　　見娘時之「千拜萬拜也贖不過兒的罪來」一段二六時將母子之天性曲曲表出及一兒去去就來」句之「來」字自台口唱起直至後台方止聲容兼到焉（劍峰） 
[花義俠之「花蝴蝶」]  
　　「花蝴蝶」一劇即以花蝴蝶爲主角飾此角者扮相須英俊風流武工須矯健整捷昨見花義俠演此劇去此角的是傑作上塲蹚馬之工架絶佳幾句搖板亦唱得腔圓字正道白明晰有勁以「漫說包公手下之人就是天神下界我姜某何懼」數句最爲有聲有色神氣十足上欄干之技術尤爲精純如「扯旗」「掛雲」「墜千金「寒鴉浮水」等姿式無一不佳妙也餘亦無懈可擊（儂花） 
[杜雲卿之「黃鶴樓」]  
　　杜雲卿自奏藝翔舞台以來藝勝疇昔老於觀劇者咸器重之前晚因事至該處抽暇觀翔舞台劇而是晚所演之戲捨杜伶之黃鶴樓外餘均不過爾爾杜伶之劉備氣和聲柔扮相富麗出塲時之引子（地得人和滅孫曹孤心安樂）念來剛柔得宜淸雅入耳四句定塲詩道得亦佳以後之說白字字有勁句句淸晰藝術能臻於此洵爲不易而白時所描之孺弱氣望之令人忍俊不禁及行雲詢歸期亮謂十六備乃言（本月十六迎接孤的靈魂罷）此語出口時大有涙隨聲下之槪唱（好一個大胆諸葛亮勒逼孤王過長江）之四句搖板簡潔有致要腔乾凈過江晤瑜後强作鎭靜亦殊難能在黃鶴樓飲時始則氣度尙揚迨不見趙雲張惶之狀筆難傾述况周瑜故作傲態言時着着進逼備覩狀益窘少選趙雲至備見雲勢復振與瑜趙接唱之搖板數句音爽氣足被困黃鶴樓之竭容演來假而似眞貴能不爲過分之做作斯該伶之長處也後趙打開竹節得瑜之令箭君臣得能脫網劇亦於此終綜觀杜伶之演是劇可謂斵輪老手飾趙雲之小春來去周瑜之桂雲峯極能盡職惟演諸葛亮之錢彩奎眞糟不可言耳（意誠 
[集會表]  
　　本月陽歷時間地點召集者事由 
　　三十日至三十一日大世界厦門厦南學校建築校舍發行大世界贈彩門劵 
　　三十日至九月廿三日城内上海市議會常會 
　　卅日下午一時天后宮橋總商會對日外交會提倡國貨會各界聯席會議日本苛稅問題 
　　卅一日諸曁同鄕會諸曁同鄕會臨時會 
　　九月璖下午三時愛多亞路一七八號中華電影公司開幕禮 
　　一日天后宮橋堍總商會新舊會長交替禮 
　　二日城内縣議會聯合會新舊會長交替禮委員常會 
[天氣報告]  
　　徐家匯天文台昨日下午四時三十分氣象預報云天氣炎熱有局部之雷電馬鞍島以北風來自西南至西北方不等南方風勢微弱不定間有無風地方又昨日下午三時前二十四小時内本埠氣温最高九○．最三最低七六．五去年同日最高九三．二最低七六．六 
 
 
