# 1913 - 188 - 4914506

 

Page 1

 
 
專件 
[圍場發展案蒙藏局勸業科科員任嶧調查（七）]  
　　（七）建設製革工廠工業愈發達則牛皮之需用愈繁外國牛皮極貴至以紙代之驟觀之幾不辨其眞僞凡皮箱皮包等物無非紙也而其價不廉猶若購眞皮箱則非二三十元不辦其次則揭皮爲數層表皮裏紙或表裹皆皮而中襯以紙皮之不易得如此方今人民生計艱窘已極農林工商分爲二部其意固欲提倡實業以極就之不數年間將見工廠林立加之服制改變皮鞋盛行他如陸海軍之子彈盒腰帶刀帶莫非皮製凡此皆大宗之需要也今若於一二年内准備建廠兼派人預先攷究其事則開辦之後不患無大利矣 
　　（丁）關於運道二事 
　　（一）治標之法將來圍場與口内交通之要道實不在古北口而在張多何以言之圍木之消路十之八九皆聚于多倫蒙古人之運鹽至天寳市以易粟而經多倫歸草地者亦日漸增加多倫爲内蒙古及庫倫張家口圍場四處樞要之地馬匹牛羊木料毛皮雜貨等物貿易極稱繁盛蒙古京津商人麕集於此凡我内蒙古需要之糧食雜貨悉由此輸入其所産之牲畜皮毛悉由此輸出故欲以鐵道聯貫京津圍場而便交通實不能舍張家口多倫而他求也至由古北口至圍場五百餘里之間雖旁有承德府然絕無大宗貨物且崇山竣嶺地勢險阻未若張多之坦平無際便於輸運也自天寳市前往多倫不過一二山嶺極易施工今欲於張圍鐵道未成以前使圍場木料廣消多倫一帶先宜略修橋梁道路改制四輪大貨車利用牧畜公司之牛往來於多張之間以增其運送之量以收其軍送之利是又一舉而兩得也查四輪貨車積載之最實三倍於雙輪土車如土車用五牛者四輪車用三牛足矣圍場木料運至多倫者每件脚力七錢較原價已愈二錢且每一土車惟載二件今能自運非特積載之量可增其半且沿途牧放不須另供草料而每年增收之利益已較屯墾木植局售木原價欲加一倍又五分之二若再因而低减其價使木料得暢消則獲利尤無限量矣 
　　（二）治本之法多倫位置之重要旣如以上所述而古北口外 
 
 

Page 2

 
 
之道途又較艱險則圍場與京津之聯絡欲求以最少之經費辦收益最大之一鐵道舍多張而外無第二路蓋此路線官地多而民地少購地之費極微其利一枕木就近取之於圍場其利二隊道不過一二處且極小其利三沿途無大河橋工小其利四具此四利則工程鐵軌費與車輛費無大差異平均每里銀八千兩足矣張家口至天寳山約八百里而弱全線共需銀約六百四十萬兩籌欵較易天津至圍場亦八百里但鐵路必由熱河繞道且非延長至多倫不能吸收内蒙古貨物工程經費必增至一倍半果能得巨款則此線路固較張多直捷而沿途小站亦有不乏客貨總之鐵道於經濟上爲獨占的凡線路所經過左右數百里之財富物産無不爲鐵道所吸收又無不因鐵道而發展今欲振興圍場多民實邊其收效之速與規模之宏遠舍鐵道而外殆無可言况口外民智固陋蒙人尤覺遇頑俄日虎視耽耽多方籠絡偵探深入腹地日事測勘若不速使圍場化爲繁盛之區則俄日覬觎之心殊不易戢也（未完） 
時評 
[内爭之果效（無名）]  
　　庫蒙之患日進不已此觀於西電而可知也西藏之亂復又蠭起此觀於路透電而可信也今日邊界之事幾於無可救藥矣嗚呼此皆内爭之果效也内爭不已其力無以對外非特無以對外且即邊界之事而不睱顧 
　　蒙藏之事非僅蒙藏後有俄英焉此其歷史由來已長非今日所能斷絕故欲平蒙藏有外交焉非僅兵力也今兵力旣無所用而外交又無所能徒事口舌文字之爭欲使旣失之權利得以保全其可得哉 
　　蒙藏大局一言以蔽之曰斷送讓步亦斷送不讓步亦斷送斷送之罪政府得其半民黨得其半政府之罪不在今日之簽約不簽約而在平日之無能民黨之罪不在今日之爭約與不爭約而在平日之内爭 
　　然而競暗殺引外人結宗社黨内爭之勢今尙興高而采烈嗚呼奚暇談蒙藏哉 
[命令]  
　　六月二十四日臨時大總統命令任命戴戡爲貴州民政長此令 
　　代理國務總理段祺瑞呈稱據直隷都督兼署民政長馮國璋轉呈保定警察廳長張錫光呈請任命祁晋昌爲秘書陶善璐王繩高步以韶賀宗儒爲科長王縉爲勤務督察長應照准此令 
[專電]  
　　北京電據可靠之方面言京外共破亂黨機關已七十餘起血光黨乃其總匯彼等近勾結宗社黨甚急前日在東安門外起獲宗社黨案有某某黨黨員書件甚多彼等活動範圍甚廣至紙烟中之含炸藥已經破獲三起都係新牌子者前有一人在戲園中吸一烟捲忽然暈倒前日陸建章接一自長春來信有三面寛口裏面係用極厚之紫色物料粘固絕非火漆開視後即頭暈欲倒又令别人試看亦然其文意略謂爾近殘殺無辜我等已决以二百人對付謝持現住德國租界至昨電所稱日人吉田事據日人等辯係此人實係赤峰醫生近因該處已戒嚴盡室來京所携實係藥料　　北京電孫多森將任皖督兼民政長明日離京稍緩卽發表命令孫之中國銀行總辦梁士詒極力主用梁如浩此間以梁任外部溺職潛逃且非銀行家頗反對之 
　　南昌電賀國昌二十三日到省進署 
　　南昌電歐陽武令飭徵兵局所即日裁撤 
　　南昌電萬載盧家洲蛟水爲災衝倒河隄數十丈房屋數百 
家 
　　南昌電財政司長魏斯炅二十四日函滬銀行撥欵八萬元交李前督有省議員四十餘人反對不認將起風潮 
　　南京電蘇省財政問題聞財政部允除鹽欵外悉歸蘇有 
　　南京電財政部電請省長轉飭淮安關速將二年度出入預算趕編送部 
　　南京電國稅廳長單鎭對於𡩋屬裁釐一事力排羣議催促進行决於八月一日改辦貨物稅 
　　南京電要塞司令吳紹璘擬於沿江要塞增置砲位以資鎭攝昨已派員赴各處相度形勢測繪一切 
　　南京電測量局長陳其采擬續辦測繪學校刻已呈准都督不日開辦 
[特約路透電]  
　　成都電西藏復發生亂事藏人已將華員逐出德慶（譯音）北路周圍一帶地方已公然叛變洛米長郭（譯音）已被毀法國敎士均逃至打箭爐藏人否認鄕城降服之說彼等現擬聯合東藏統屬藏政府並謂尹都督之回川因胆怯之故 
　　北京電俄使今日以嚴厲之公文致外交部請注意以下數事（一）齊齊哈爾華員違法拘捕海參威俄報記者託特（二）海參威邊界附近三夾口（譯音）華員亦違法拘捕俄國新聞記者一人（三）張家口附近華兵截留及拆閱由庫倫發出之俄國郵件（四）俄國商民由張家口赴庫倫買賣牲口已十年於茲今忽爲華員所阻不能前往以上諸事似已由俄使向外交部口述該公文内並有容後向中政府開議賠償損失之言 
　　哈爾濱電據聖彼德堡電社消息俄國國會討論交能通部豫算案時議員里斯策夫君提出下列之動議今願政府從速與中政府締結黑龍江中國船舶航行專　規定該江及支流衛生一切管理辦法及勘畫正確之界線以便日後白萊戈凡斯慶斯克開黑龍江航輪大會時可以修訂稅則國會討論商部預算案時議員伏斯特洛汀君論及俄蒙條約商業及經濟一方面之事務該員說明俄蒙昔日商業關係後謂彼覺蒙古旣與中國分裂則俄蒙之商業將處於非常優美之地位又謂前特别會議所决各事及商會調查各節應急入手辦理而俄政府不此注重惟廢邊界五十俄尺之自由區域設立重稅之關卡此項政策同時擯絕華蒙殊不相宜聞西比利亞議員之意以爲今當今國會及政府注意俄蒙條約告成之後政府責當與蒙古確定彼此相利及可增進友誼之經濟關係故商部今急宜努力設法鞏固蒙古工商實業之關係立于穩健之基礎實行商業政策提出規定俄蒙商業之議案該員結語謂不論何舉若事姑息則其結果惟令遠東俄國之事務淪於極危之境云繼將該員所發言論作爲動議卽由國會通過 
　　北京電近傳美國借欵一節似由工商總長與美國某資本家簽定合同計英金六百萬磅該借欵專供贖回漢陽鐵廠之用該部於談判之際絕未聲張雖外間謠言蠭起然確實情形並無所知直至工商總長通告陸徵祥後始悉究竟國務員似無一知情聞國務院已駁絕此事據都人士聲稱此項借欵與中日邦交大有影響葢漢冶萍諸礦旣將因以受礙而滿洲入稅亦將爲之錯綜之故美使署除得間接消息外亦無所聞 
　　北京電福建都督孫道仁致電政府謂因病請假三月擬先赴滬養疴然後赴京未經邀准 
　　長沙電湖南第三次敎務大會今日在長沙開會代表到者六十人舉定會長書記各員都督及交涉使均到會演說歡迎各代表交涉使已請各代表於星期三日茶會 
　　東京電據此間各報載稱孫中山及其友現創設中日新聞社以期以彼黨事務傳至此間 
　　北京電蔣方震傷口漸有痊愈之象 
[譯電]  
　　北京電中政府已爲蒙古問題淪於窘境内蒙散股匪徒出没爲患故該處除冬間所駐之兵二萬名外近已續有大軍開往以厚兵力而蒙匪等善於騎擊來去輕便兵至則逃避無踨兵去則復四出剽劫華軍歷經小戰輙遭不利兵心殊爲不安向服袁世凱之陸軍第三師兵士曾抗命不肯由張家口開往前敵陸軍第一師則以滿人居多常有逃回鄕里或往投匪者山西直隷北部之重要城鎭恐必有失陷之一日而長城以北各地亦難免不爲蒙人蹂躪張家口之事務因文武官員才不勝任而復互閙意見其紛亂情形殊可浩嘆俄人未與蒙人臨陣及庫倫常備軍並未入内蒙從戰一節揆情惟斷或係確實惟外間所傳消息多與相反但蒙匪之受庫倫慫恿蒙軍如不爲俄國勢力遏制則將侵入内蒙之說則殊確實無疑在京之内蒙王公多現不安之象彼等均聲明擬回本旗以圖自保中國近數年來遇待蒙人之手叚極爲失算一味壓制貪得無厭至於今日外蒙内蒙均以携貳爲報矣俄國久欲與中國締結條約承認中國對蒙之宗主權惟須中國承認庫倫條約及所附密約規定各節爲已成之事實不幸中國昧於時局漠視該問題卒使庫倫與北京政府之關係含混不明因以引起内蒙今日之俶擾政府近在國會宣布俄國所能承認之條約内容而兩院至今仍不識大局之眞相堅持與俄國要求抵觸之條件其奈俄國不能承認何 
　　倫敦電英國各報對於法總統之游英極形歡騰巴黎各報謂總統此行乃以法國最美之笑顔携至英倫云云英報亦以誠辭報答法報之佳情各界豫料此行必能於英法協約歷史上增一紀念尙有數報登載法文特别社說及歡迎詞詩家基浦林君亦作詩爲賀法總統抵歇爾巴時各砲臺皆鳴炮致敬忽有一炮炸裂死砲手兩人傷八人内有四人極爲危劇指揮鳴砲之某弁自認疏忽業已就逮蓋當時將備用之彈藥筒堆積炮後實違常規適有一砲開後其磨擦管忽飛於彈藥筒堆上故乃轟發砲手兩名體均成碎裂全鎭曾豫備懸燈結綵及放熖火以表歡迎之意聞此消息頗爲悲惻然爲時已遲各舉不及作罷當晚總統以法郎三千元撫卹死者家屬總統欲取消艦上之讌上會亦以時晚而止赴宴者皆爲寡歡 
　　倫敦電法總統已於二十四日行抵倫敦維多利亞車站英皇卽趨前與之握手互談片刻時則樂聲盈耳咸奏法樂繼而諸人乃乘車同赴聖乾母斯宮一路旗幟飄揚且有兵士左右分立道中之人見者皆呼卜橫卡爾萬歲法總統時時向衆鞠躬皇族國務大臣貴族等同行者分乘六車第一車爲英皇與法總統同乘第二車爲皇太子及康諾特公爵法國外務部大臣闢匈由法總統引見英皇並介紹其他法賓與英相愛斯奎士等相見當晚英皇在白金漢宮欵宴法總統英皇述歡迎詞時論及英法兩國數世紀來之交際其結果令彼此相敬相愛交情日篤自一千九百零四年和平條約告成後兩國益知休戚相關宗旨相合故邦交益爲密切並曰兩國政府之宗旨恒以和平爲重吾人相關之利益則在協力求達禎祥之目的次復言及英法兩國推心置腹開誠布公之利益實不可限量且引前此數月對付各重要問題爲証並謂列强關於近東問題均能和衷商辦以求和平亦足令人愉快繼又深讚法總統之政才專學謂極望法國前途益放光榮並望兩國邦交恒久無變於是由法總統答謝英皇歡迎之厚意並謂英法邦交之根今日已深入於國魂之中繼又稱述英法近來維持和平之功業 
　　北京電昨日開國務秘密會議袁總統亦在座陸軍海軍財政交通四總長均與會討論豫防湘省起事辦法 
　　北京電袁總統致電各省都督謂候選正式總統名單應由各省議會提出 
　　北京電英文北京日報登載紀事内有周予儆女士及周兄並被告謀叛各犯交出之證據謂黄興曾付黄復生銀四萬兩託其暗殺袁世凱及其他各要員 
　　北京電孫寳琦已於昨日奉袁總統特别使命啓程赴日 
　　美京電美總統威爾遜君咨請國會從速提出圓幣法制以便準備豫備金擴張存欵制俾美國商家得乘新稅則之機增進商業利益 
　　柏林電駐華公使哈克司沙森君病狀漸見痊可 
　　布京電聞塞政府已從俄國忠告承認公斷 
　　塞京電塞國前任首相裴西克司君已重行組織内閣不設陸軍及司法兩大臣該員不日將赴俄京聞塞國因英政府之請已承認俄國公斷英亦贊助俄之主張故也 
要聞一 
[蒙古之境界問題（北京特約訪員一葉子）]  
　　自蒙古自治問題發生以來庫倫活佛之管轄區域其範圍若何抑俄國所稱爲外蒙之境域指何部分以爲界限皆不甚分明恐確定將來之境界問題自較現今中俄間交涉關於蒙古自治條件更屬困難也 
二十日陸外交總長在衆議院秘密會報告之曰政府以在衆議院之十八日秘密會修正之蒙古自治條件與俄國公使交涉然俄國公使不應業已報告其旨衆議院更欲就修正案以與俄使交涉十九日乃使外交次長劉式訓赴俄國公使從事談判而俄國公使依然不應本日本總長自力疾赴俄國公使館與俄使會見爲種種之折衝俄使曰 
　　從前協定之六條俄國表示好意爲友誼的讓步民國議會竟不承認而爲種種之修正以要求俄國之承認俄國决不願以如此修正條件爲問題而繼續交涉若中國不 
 
 

Page 3

 
 
能完全承認從前商定之條件則將該商定條件破壞之亦無所不可俄國决不固守此讓步的條件云云詞極强硬其决心不難推知之矣 
　　本總長更就該交涉條件中外蒙之意義說明其區域提議外蒙境界限定車臣汗盟土謝圖汗之二部俄公使卽言曰 
　　外蒙古者如車臣汗部土謝圖汗部三音諾顔部札薩克圖汗部當然在内蓋不待論卽接連於其西部之科布多亦屬之至於唐努烏梁海其境界本屬不明究爲俄領抑爲蒙領不易折白更無待中國爲之爭執焉 
　　俄國之意向如此蒙古二字以廣義解釋之本總長雖辨駁其不當而絕不讓一步遂至不得要領而别 
　　以上爲兩日間交涉之經過本日仍約與俄使會見急欲赴俄使館云云陸總長隨卽退場 
　　據上述之報告則中國以爲外蒙之自治區域與俄國所稱爲外蒙者其範圍大見其異若據俄國之所言則殆舉蒙古之全部而悉置之庫倫管轄之下所餘者僅東四盟與西四盟而已惟東四盟在北緯四十四度以北者旣爲蒙兵所出没蹂躪無完土而不見華兵之隻影巴林阿巴哈蘇必特蒙兵之前哨已到達然則不至確入於庫倫活佛之管下而受俄蒙協約所支配者祗有西二盟而已唇亡齒寒危機已迫欲一時維持現狀殆舍認承俄國之要求無他道嗚呼是可悲矣 
[中俄條約最近消息]  
　　關於中俄條約事件迭詳前報茲復探得各種消息彙誌如下 
　　（一）陸總長力疾從公陸總長因中俄交涉久無結果焦勞致疾故星期一之會議由劉次長代理出席日前衆議院議决之結果則仍請陸總長再與俄使交涉大總統當卽派人到陸總長私第商議辦法陸總長慨允力疾從公於星期四親赴俄使館交涉云（一）俄使之態度星期四陸總長赴俄使館交涉修改條文一節俄使接見之後卽大爲不悅並謂此種辦法實屬不勝其擾萬難承認其詞意之間較之星期一接見劉次長之情形尤爲不同陸總長用種種方法與之談判俄使毫無遷就之意最後陸總長以私交之談話以聳動俄使要求其稍爲讓步俄使始允再電該政府請示訓令至於覆電何如則不敢預定云云此殆一種敷衍之手段以免當時譚判决裂云 
　　（一）陸總長之出席二十日下午衆議院開議之後陸總長到院出席要求開臨時秘密會報告交涉情形當時旁聽退席内容無從探悉據外間傅聞昨日陸總長報告之結果與前日代理段總理及政府委員之報告者無甚出入以爲此種交涉萬無可以再磋商之餘地議員多數起而質問然亦不得要領陸總長報告之後卽行退席 
　　（一）最後之交涉據外交團傳出消息謂昨日下午四鐘陸總長又與俄使會見爲最後交涉其會議之原因則以前日俄使有電請訓令之一語昨日之會見卽爲報告俄政府之回電傳聞昨日俄使聲言接到政府覆電原條不能再修改一字否則卽行停止交涉等語大約下次衆議院開會政府必出席報告徵求意見（一）政府致劉代表要電傳聞前日晚間大總統召集外交各顧問人員在總統府開一特别會議議畢卽擬電稿一件派人送至陸總長宅中核閱後當卽拍發駐俄代表劉鏡人其内容係提出中俄新約種種窒碍之點飭該使再與俄外部就近磋商疎通意見以免交涉决裂妨害邦交云云聞政府尙未接到劉代表之覆電云 
[最近政界之潮流]  
　　自陸軍叚總長代理國務總理之後内閣改組問題卽引起一般國人之注意外間對於此事傳說不一茲經詳細調查如下 
　　（一）改組内閣之趨嚮日來外間紛傳謂現内閣有不更動消息並謂大總統之意亦曾擬將閣員中已經辭退各員另行提出國會餘均仍舊不動嗣經本報詳加調查此次改組内閣已成爲事實上必經之軌道無論如何現内閣無存在之理由國民黨對於現政府本極表示不信任之態度卽無改組内閣問題發生該黨亦必節外生枝冀達其推倒政府之目的惟該黨因此次改組内閣仍在臨時期内性命不能長久該黨以改組内閣之事責之進步黨適值進步黨成立之後宣布大政方針以改組内閣爲黨義之一但是否擔任組織内閣現尙無明瞭態度之表示然徵之各方面之與論内閣之改組已成爲無可逃避之事也 
　　（一）改組内閣之手續此次旣確認内閣有改組之必要第一之手續卽須先將現内閣解散聞國民黨之意仍擬假借大借欵爲口實以推翻政府進步黨之意則以内閣雖有改組之必要而不能假大借欵爲推翻政府之手段兩黨之意見尙未融洽將來如何解决現時殊難預定惟進步黨對於現在政府决不取維持主義此則已爲黨議之所確定者也 
　　（一）兩黨協商之動機此次改組内閣問題發生國民黨每出其靈活之外交手腕以與進步黨周旋並表示該黨不組織内閣之决心但此種問題必須兩黨協商能有結果始得一致之主張以求最後之解决否則兩黨各持意見無論延至幾時現政府不能推倒新内閣不能組織此則事實上必然之現象也因此之故國民黨甚有與進步黨協商之意進步黨亦願兩黨提携以免將來意見之衝突大約有此機會兩黨必能應時勢之要求捐去素嫌而取提携主義云（一）混合内閣之消息國民黨本素持政黨内閣之主張此次改組内閣事實上必不容純粹政黨内閣之出現國民黨亦不能不變其方針據聞國民黨對於政黨内閣一事近日已不似從前之堅持此次兩黨恊商如得美滿之结果内閣之改組仍取混合内閣制度其人物雖曾經預擬然皆不爲確定據政界有關係之人云各報所紀之内閣人物多係憑空臆造之詞未可深信云云 
[財政部之財政談]  
　　昨日有人訪財政次長梁士詒氏詢以財政近况及其政見據梁氏所述如左 
　　（一）部務到部後觀察情形部中事務約可分三種一例行公事一整理之計畫此皆職務内所應有者惟最困難者則對付債主之一事耳 
　　（二）大借欵以外之債務現計除大借欵項下應行扣還之賠欵及積欠外尙欠内外公債約四千餘萬内分中央地方南京北京政府四項大抵以購　槍械爲大宗比較尙以北京政府爲少數此種利息七八釐不等故非急於借債籌還不可借債之抵押品仍須取給於鹽務 
　　（三）整理之計畫現在預算十月以後之財政雖尙無確實永久之法然所籌者尙能支持至十二月現計暫行籌欵之法如下（一）換契費民國元年以前之契槪換新契每一張一元至契稅仍照其舊（二）推廣印花税現於各署薪俸搭放印稅以北京各署所得計之每月不過共得八百元財部之意并非藉此爲收入實欲用此爲推廣（三）淸收惡紙幣擬發行一種新紙幣凡舊日濫發之紙幣擬全更換更換之新幣每年抽籖兌換另籌一種準備金（四）利用裁兵費大欵借項下各省之裁兵費計四百餘萬擬搭放紙幣若干成卽以實欵爲準備金 
（四）幣制之討議現今幣制委員會籌議幣制一問題限兩禮拜議完以後送交國務院及總統府會議時亦必尅定期議決俟一切議决後將幣制委員會人派往各省銀行及財政官廳實行分途研究俟研究事畢再將幣制案交國會討議中國今日大勢自以採用金本位爲宜但須分籌備及過渡二時期云 
（五）幣制之借欵以上所述關係故幣制借欵必須俟我討論决定大計後再行開議現時並未開議云云 
[雜評一（無名）]  
　　外交之危機西藏復叛矣蒙匪之不了而藏事復又不了俄人將又提議劃黑龍江界線矣又有數項之責言矣蒙古交涉之不了而東三省交涉將復不了俄人交涉後又將引起日英之交涉觀於滇督之報告與日使之更調我心甚懸懸也嗚呼外交之危機 
　　内情之危機粤督尙未就任閩督今又告假皖督將又更調奉督未肯兼任而亂黨機關之破獲七十餘起暗殺手段之進行愈出愈奇恐嚇之　幾如常事煽亂之謀且及於宗社黨是則無事非殺機無謀非亂事苟能殺而亂者無人不　引爲同志嗚呼尙能求治也耶 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[憲法問題之緜蕝談]  
　　正式國會現已成立共和民國將由約法時代而趨於憲法時代茲將近日各方面研究情形彙錄如左 
　　憲法委員會憲法委員會者政府特設之機關也大總統近日對於該會問題甚注意日特函憲法委員會囑將前擬憲法草案其問應行研究之點分别指出令其再行討論並諭以交院辦法兩端（一）該案可用該會名義分致兩院以免由政府提出使兩院議員作種種之藉口（一）該案可仍用意見書名稱以免兩院因憲法草案四字復生種種之攻擊 
　　衆議院起草委員會衆議員易宗夔等日昨提起憲法起草委員選舉規則（一）民國憲法起草委員衆議院限名額三十人（一）選舉憲法起草委員用限制連記有記名投票法每人投票不得超過名額之三分之二（一）開票後以比較多數者爲當選（一）次多數以十五名爲候補當選人提出者易宗夔連署者徐傅霖周澤苞劉彦葉夏聲鄒魯王恩博文篤周司徒穎覃振袁炳煌熊成章席綬伍漢持梁系登石潤金楊夢弼羅永紹李執中李積芳鍾才宏鄭萬瞻 
　　參議院中之倡議聯美者參議院朱兆莘等爲美國承認民國應先派專使赴美答謝事提出建議案云當第一次正式開會翌日美國使者卽遞國書承認民國美人對我之邦交迴異尋常其擺脱列强翌贊友國有足多焉我國政府亟家假此機緣修我舊好遣派專使赴美答謝此其時矣昔美十三州獨立法國獨先承認助兵輪餉爲美奥援所以然者以美派傅蘭克林氏之力也厥後法國革命功成美首承認法亦派大使赴美致謝禮焉交鄰有道聘問不廢美法先例足爲我師此次派使謝美亦猶是意或以各國承　紙分後先派使答謝寗止一美宜俟他日同時分遺曰是不然美之承認我國旣比他國爲先則我之答謝美國目宜比他國爲早亞東大局列强均勢或曰承認之舉莫敢先發美獨矯衆議爲我聲援先派專使謝美冀以感動列强促使承認其利一中美交涉事多重要華工禁約亟待改良互益商約亦宜締結先派大使預訂草約其利二美國而外承認民國者前有巴西後有秘墨地屬同洲一使之選兼聘四國其利三兆莘多年游美稔厥内情其對内也堅守門羅主義其對外也保持世界和平庚子宣言止列强之瓜分借欵退團恨五國之壟斷凡茲政策具見感情故定外交方針當先聯美聯美至計在派專使倘藉答謝承認之舉妙選使才疏通政見太平洋東西岸兩共和姊妹國日益親睦對峙弗衰將於此舉賴之按臨時約法第十九條第八項議員得以意見建議於政府又國會組織法第十四條第一項建議之案兩院各得專行之謹具此案以待公决提出者朱兆莘連署者劉映奎等六十餘人 
[商界調停大借欵紀聞]  
　　自大借欵風潮發生後各省商界覩此情形深慮足以擾亂大局决計組織商會聯合會派舉代表來京與各方函接洽冀收調和之效現計各省代表到京者計十六省之多卽以北京商會爲集議機關羣以民國成立金融停滯元氣彫殘當今之要着在維持大借欵之成立然欲大借欵不致破壞須先調停黨見以故各代表日昨已通告進步國民兩黨議員請卽推舉全權代表互換意見共維大局國民黨對於此事甚爲注意並力白該黨决無反對大借欵之意思現聞進步黨已舉王敬芳等十人國民黨亦舉谷鍾秀等十人爲代表與之接洽商會代表並要求兩黨所舉出之代表須賦予全權以便議商一切重要問題 
[陸軍部對付參議員質問之態度]  
　　自參議院議員劉正堃謝良牧楊崇山等近日紛紛質問政府而劉謝兩議員質問書中又有政府派兵南下不以外蒙國防爲重等語日昨陸軍部詳述前後情節函致國務院略稱邇日亂黨竊發勾結軍隊人心擾攘中外驚疑武漢爲全國中樞不逞之徒潛懷窺伺黎副總統以鄂省重地大局所關而兵力不敷分布乃電調舊駐豫南兵隊就近開往鄂境以資鎭懾暴徒知上游防範綦嚴不敢逞志始就範圍沿江居民得以安業來書所稱贛皖之民有風聲鶴唳罷市輟畊之慘狀黨係豫南軍隊未經到鄂以前情形與目前事實逈不相符又稱關外警耗迭傅政府久無出師之令等語此項軍事計畫萬無顯然宣布之理内地治安邊境防衛政府兼籌並顧無不斟酌大局緩急以爲布置所稱南下軍隊應卽調往西北等語軍隊行動本部承行大總統指揮負有全責豈議員所應干預但使奸宄不作内顧憂全國一心同謀對外政府豈不大願惜按之目前時勢似尙未敢望此則亦不敢稍疏内地之防致貽國民以無告之慘從古内憂之切甚於外患無事自擾驚動全局政府派兵鎭懾乃應盡之責任有何不可解之事惟查臨時約法第三十二條臨時大總統統帥全國海陸軍隊又參議院法第六十二條參議員對於政治上有疑義時得以十人以上之連署提出質問書由參議院轉咨政府各條文是大總統旣爲統帥則軍隊調遣自有全權非政治上之疑義是否在參議院法第六十二條所定質問範圍以外是否有限期答復之要爲本部所不解耳然議員旣不憚詞費故作懷疑則本部亦何妨詳述前後情節俾知政府維持大局之苦衷無不可共白於天下用特縷陳如此嗣後質問事件務盼詳審法理着眼事實勿任意氣用事徒以唇舌楮墨相稽實惟幸甚應請貴院備文轉咨云云 
[關於蔣方震自戕之種種]  
　　保定軍官學校校長蔣方震憤軍學司長魏宗瀚種種掣肘以致自戕事已迭誌本報茲將近日各方面情形彙錄如下 
　　袁總統之慇懃袁總統接到蔣君自戕之惡耗後異常悲痛親擬電稿慇懃安慰一面特派參謀次長陳宦同高等軍事顧問四人前往查視並帶有醫生四人赴校帮同療救 
　　兩院議員之激忿兩院議員自聞蔣君之耗咸抱悲觀全體一致决計先提出質問請陸軍總長即時答覆昨日衆議院會議已經張善與等提出質問案大致謂軍官學校校長蔣方震歷遊德日兩國軍事學識甚富其就軍官學校校長時卽宣言以身許職嗣後朝夕提倡士氣申重紀律凡簡閱訓練皆口瘏舌焦不辭勞瘁以故半載以來形式雖未臻完美精神已漸振刷然蔣君冀違完全之目的不肯以　徵之進步爲滿足屢條舉改良之件請求軍部實施竟被掣於軍學司魏宗瀚一人之手俾其沈鬱黯没不克少有展布竟齎志尋斃殊足爲國家惜該校長旣熱心任事軍學司何得橫加阻撓如軍學司魏宗瀚確有掣肘情事顯係嫉賢忌能政府何不黜魏宗瀚以懲奸邪而昭寃抑爰據約法第十九條提出質問請政府於三日内明白答覆云云并聞參議院日内亦將提出同一之質問書云 
　　各省都督之電慰各省都督及師長旅長接到蔣君之惡耗驚駭萬狀謂中國軍學泰斗若竟捐軀將何以謀軍事之進步近日連電該校安慰並詢一切詳情 
　　各重要人物評定京中及各處重要人物並各省軍事諮詢官聞蔣君噩耗咸爲悲惜謂蔣君留學德日經歷才識皆優前往彼國充當軍官時卽爲外人所欽佩後經調充東三省總參議以及去年之任參謀本部及浙滇各都督府之高等軍事顧問又著勞績實爲伊等素最崇拜之人物今一旦自戕實深痛惜蔭午樓處長等已决計代達大總統陳說一切以期達其完全改良敎育之目的 
　　輿論一致之主張京中報紙年來遇有一事件出非隨黨議之趨向卽爲私意之評定鮮有一致主張者此次蔣君之事出京中各報皆爲蔣君痛惜極力主張維持該校態度一致云 
　　全校學生之悲觀該校學生見蔣君自戕後痛不欲生日夜相對哭泣一片悽凉之聲時聞於戶外但其秩序較之昔日尙更整肅衆皆如前上課毫不紊亂而該校門首尙添設學生衛兵維持軍紀風紀稽查一切異常森嚴實爲他校與軍隊之所不及 
　　陸軍總長之痛責段總長自兼署總理後部中一切事情皆委諸各司辦理多無暇兼顧自接蔣君耗音異常驚恐卽召軍學司長魏宗瀚至面責云我已經兼總理關於學校一切事務全仗汝等妥善辦理奈何今日遭出此等駭聞曩昔蔣方震到部請求一切何以不與伊商量前日我說軍官學校乃全國軍事敎育之總滙國家强弱之所關向爲外人所注目舊年風潮事我至今尙說汝辦事不愼於始今又若此實今我爲難云云魏氏慚顔而退無言可答 
　　軍學司全體之驚恐軍學司長魏宗瀚敎育科長丁錦聞蔣君自戕之惡耗後倉皇失措連日召集私人秘密會議徵求抵制之策聞某獻計曰欲求抵制非先脫卸不可今我有三策是否可行請諸君詳細參酌（一）誣蔣君虧空欵項（二）說學生要求改良敎育過激致遭此事（三）反責蔣君自戕故意驚恐學生云云衆皆以爲不妥 
　　蔣母忠義之可敬蔣君家有七十餘旬老母住在浙東僅有寡嫂姪女侍奉左右一家女流得此惡耗當不知如何慘悲乃蔣母素明大義屢囑蔣君以國爲重無以家爲此次接得警訊内雖悲痛而外仍處之泰然茲錄其覆電以見一斑電云保定軍官學校校長方震接張君耀庭嘯電驚悉兒於六月十八日爲校事掣阻激昻自戕聞耗之餘悲憤交集母已年邁何態寡生惟念兒愛國心熱狥國之事早在意中倘後此校事因兒自戕漸致改觀兒雖死猶生母何慟焉忠武報國千古美談母實有榮奚復恫惜國事羹沸安忍偷生渺　黄泉相見不遠兒行矣弗以余爲念也母皓 
[鄂垣查緝秘密機關近事紀]  
　　偵探誤報鄂城自李烈鈞罷官令下後謠言又爲繁興當道亦戒備非常嚴緊今日拿獲暗殺黨人明日破獲謀亂機關報不絕書聞前日有都督府調查張某因據第一師三團三營連長廖某誣報謂近衞憲兵團連長王汝麟私通破壞黨以其住宅爲機關現由黃興滙銀一萬元前來爲運動費擬埋炸藥於都督府一帶廖並自首云渠曾得銀十元言之鑿鑿該調查遂禀知黎公派衞隊兩連及差弁等各持槍刀偕同巡警數十人至蕭家巷王宅捕拿適王連長因與女子周淑德結婚甫三日同營排長劉秉忠司務長胡春亭二連排長吳正翹上士陳鐵卿劉景亭均往賀喜作葉子戲軍警等入内卽將王汝麟與在座諸人用繩綑縛然後抄查其室詎無爲匪證據只有指揮刀一柄手槍一支憲兵學會証書一紙陽夏戰爭時黄總司令命一紙復搜及同居李某室中因現辦某處礦務刋有圖記二顆又某處滙來股欵滙票銀一千兩均指爲証據遂將宅中所有男女共十餘人一併捕去倉皇報告黎公謂所獲之犯均憲兵營官弁下士須防該營暴動故黎公遽下戒嚴令調守衞本府機關鎗隊圍繞該營將近衞憲兵司令官陳血岑聞信卽同該營長赴府索閱沙獲之証據以其不足爲憑乃謁黎公爲保該軍官非亂黨黎公當允將諸人交其帶回惟同居開礦之李某等人其信件中似有可疑之處滙票亦不能指實來由故飭發軍法處訊究現王汝麟劉秉忠等謂軍警抄捕時搶竊銀錢首飾甚巨并謂劉有預備訂姻之金飾價值千元寄放王處亦被携走開列失單報告陳司令轉向軍警索賠并質問無故被捕之理由請反坐張調查與報告之廖連長之罪但所報雖非實在而李某則頗有可疑須俟訊明方能定其賞罰也 
　　女生比匪自女子暗殺團張蕙芳等被獲梟首後 
時有緝獲女犯之事十九夜又於省垣大朝街全善堂地方捕得女學生梁某一名係襄陽人年二十四歲當送軍法處審訊聞近日捕獲之女匪供稱有同黨二十人由滬來卾分佈各地其人年籍老少不一以女學生爲多有隨男子同行者有偕婦女作伴者其手叚雖各有異惟均以暗殺爲目的黎公夫人黎本危女士因此已不在内府接見女賓卽僕婦人等出入亦須檢查以防爲女匪勾引刻模範監拘禁之女暗殺黨與嫌疑者共有九人之多敎育司長時象晋以所獲各女匪供詞均係他省女學生來鄂擬聯絡女學界組織暗殺團編制炸彈隊以肆其破壞特恐餘孽未盡被其煽惑爰訓令各女學校管敎員嚴加防範所有往來信件均須拆閱賓客來探非自親不導見並令各校長通知各生家長勿任女生濫交友朋在外浪游以防奸人誘惑致貽殺身之禍 
[漢陽兵工廠風潮之結果]  
　　漢陽兵工廠工人前因拒絕以紙幣發薪水罷工旋即調停就範詎槍彈廠之工頭粤人梁瀚生適於其時被該廠總理查得有私通破壞黨陰謀轟燬該廠之事此次罷工又爲其主使當于梁宅抄得證據遽將正法各粤工以都督未將梁罪宣布疑係該總理劉慶恩誣害固結團體復不上工幾經調停解勸現惟本帮工匠上工粤工皆不到廠要求撤換劉氏致鎗彈炮筒二支廠停工多日殊碍軍需都督雖飭該廠另招他匠無如屬于專門技術非有經驗不能率爾從事該粤工等數次借地開會均經軍警禁止現又有密煽造幣廠武昌紡織四廠各粤工一律罷業之信該廠等罷工均無關重要惟造幣廠影響于國計民生甚大黎公以各工人如此行爲恐其妨碍治安連日防範極形嚴密除兵工廠内外密佈軍隊外並派出調查員分赴各廠調查遂日報告十九日聞悉造幣廠匠有附和之謠復命吳　問醒　至該廠會同廠長沈致堅演說激勸各工人安心鼓鑄不可惑于邪說致身家受其害幸該廠粤工力量有限一經罷工鄂工必有接替其職者故不敢冒昧聞粤商某巨子深維其同鄕生計已言於黎公謂工人聯合聲勢日甚恐影響于商務前途公又何惜一劉慶恩致兵工停輟市面動搖耶時劉亦因此事不能下台自請辭職黎公遂荐之於陸軍部差委改派前城守司令劉炳福接充想該廠風潮從茲當可平息也 
[來鳳烟匪與官軍大激戰]  
　　湖北來鳳縣北鄕乾壩地方素爲産煙最盛之區其地界連湘蜀又爲大刀會匪出没之所成羣結隊以抵抗官軍屢次用兵痛勦不能肅淸近日烟禁綦嚴各鄰縣烟苗皆已拔毀卽有偷栽亦在人跡所不能到之處惟乾壩與鶴峯縣接壤二百餘里之山崗平原遍栽罌粟若不知有禁令者該縣知事萬良銓久知其事因各種戶向匪納捐保護非少數小隊巡警所能制止遲延至今省委調查禁煙之葛委員到縣大爲不然特於月前商施南巡查使馬驥云旅長率領步兵一營以武力押令剷除詎該種戶等已預聞信竟請川湘邊境著名匪魁蔡天化（卽蔡大麻子）紏集土匪煙氓一千餘人架大砲于山巔以截擊軍隊馬旅長先命紳團曉諭令其拔毀不究匪等謂川湘等省山僻小縣自種自吸之烟戶所在皆是卽嚴于湖南亦未過問爾等乃窮查其山谷嚴穴此係我輩性命所關絕吾烟卽絕吾命誓死不能剷除且此煙收漿之後並不出售何害於人馬君指揮軍隊猛攻匪衆亦放抬槍迎敵此槍雖不精銳而鎗子散蔓放出如最新快炮之葡萄彈致軍士多爲所傷并傷營長一名死兵數名其地山路崎嶇森林叢密官軍進取殊雞現已分途駐紥乘機剿撫并電施南加調軍隊前來再施攻擊至該匪等之武器聞頗充足均洪楊亂後所遺又倚獅子堡之險恐非大動干戈不能踏平毒卉也阿芙蓉爲禍亦云酷矣地方通信 
[蘇州]  
　　參事員搗毀鄕公所宜興縣參事員王綱係高塍市鮑家莊人近因欲變更該市區域未遂所願竟率領多人將市公所辦事室撛毀並將所中　記宗卷等件槪行擄去當由該公所董報告縣公署該縣知事許君已前往勘驗查辦矣 
　　鄕愚崇拜狐祟臨頓路踦塘橋堍敦　醬園係王氏所開自去冬迄今屢遭火患四閱月中約有十餘次皆僅焚去貨物桌椅等件而於房屋並無傷損始知爲狐仙播弄該醬園主人不得已於後園建築房屋一問寳庫一座陳設木主供奉仙位不料旬日問外間哄動敦號大僊靈應一般愚夫愚婦求籖問卜者終日如市跨塘橋一帶香燭攤不下數十起爭攬香客時起衝突昨晚有機匠十餘人因爭諭香燭攤址起釁趁一時酒意將所供福德神木主及供奉全行搗毀该園主恐肇事端已禀請警臆簽封禁止燒香矣 
[鎭江]  
　　市議會定期開會議事丹徒城廂市議會定期六月二十八號開夏季會議事相應先期徵集地方人民請議書茲將本會議事範圍開列於左一關於本市之學務（如小學堂蒙養院圖書館閱報社修補學塾及開導感化等事）一關於本市之衞生（如淸潔道路辟除汚穢施送醫藥防救時疫修建公園設自來水及勸導戒烟等事）一關於本市之工程（如修繕道路修建橋梁疏通溝渠設置路燈等事）一關於本市農工商務（如工藝廠勸工廠改良工藝講習會商務各種之關係等事）一關於本市之善舉（如恤嫠育嬰義倉積榖救生會救火會救荒救貧義棺義塜保存古蹟等事）一關於本市之公共營業（如電車鐵道電燈煤氣燈等事）一因辦理以上各條籌集欵項等事一因地方習慣向歸紳董辦理之各事 
[安徽]  
　　提議取消公娼皖垣公娼目開辦以來一般靑年子弟趨之若鶩以故爭風打架之事時有所聞且每逢星期多有兵士滋生事端不服警察干預風潮迭起昨敎育司長於政務會議時曾提議取消聞警察廳長亦頗贊成其事 
　　嚴查吸煙議員皖省煙禁早經柏都督三令五申一再通飭各屬嚴禁在案近聞涇縣地方依舊烟館林立且議員中多有吸訜鴉片者雖經該縣知事循例示禁亦不過敷衍其事昨經該縣公民潘鍾英據情報告民政長當奉批仰該縣知事確查復候核辦勿稍徇延 
[漢口]  
　　俄領不認安南捕毆斃車夫漢口俄租界安南捕毆斃車夫翼銀寳一案各團連日籌議對待方法漢口商會鑒於前淸英租界吳一狗之案一時辦理不善雙方誤會慘傷多命此次衆情憤激恐不免又有他變因照請俄領事先將該處安南巡捕一律暫時撤退一面速示解决辦法詎該領大謂不然日昨覆函竟謂據貴會之照會十七日所頒發之告示及人道會昨日之傳單均謂該車夫係本租界安南巡捕打死本總領事對於此種言諭甚爲反對蓋對於安南巡捕方面並未查獲何種証據則無諭何人不能謂此安南人爲凶手尤不能公然謂其爲凶手夫凶手難定惟經法庭審判而後能確定凶手想貴會必能深悉此中理由至貴會此種申告發現於檢察案情之前頗足以迷惑人民致人民誤信車夫實係安南巡捕打死舍此以外且此種申告有背道德必至激使人民仇視外人釀成激烈之風潮如貴會實意關懷治安應出示申明安南巡捕打死車夫實係虚言現正在嚴行查訪一俟凶手查明自當懲辦惟舉行檢察發現證據之前不得任指何人爲凶手希貴會如本總領事所請以免謠言流傳至撤退本租 
 
 

Page 7

 
 
界安南巡捕一層此係租界所管轄之事請貴會母庸干涉此種　已無干之事云云該傾事如此强詞奪理視人命如兒戲恐此案又將失敗矣 
[山東]  
　　鼂磯島又起交涉山東都督電致政府略稱烟台日領事函稱該國商人在勃海捕魚往往遭遇海盜擬派艦隊保護苦無屯積燃料之地請借鼂磯島營建煤廠當卽婉拒現據該領聲稱已派工程隊前往不能中止查鼂磯島屬　萊縣當津滬海線要道去縣僅二十餘里難放任祈與日使交涉云 
[長沙]  
　　國税廳坐辦抵湘國稅廳籌備處自處長陳君炳煥回湘後即組織成立所有該處辦事人員均已布置妥貼惟坐辦一員虚懸以待茲聞財政部已委薛君東道來湘業於日昨入處視事 
　　質問放縱軍隊湘省軍隊邇來頗有放縱不羈之勢干預政事時有所聞省垣雖屬安靜各屬則不堪其擾甚者且有搗毀行政廳情事沅州府行政廳被其搗毀之後至今亦無懲處辦法該府議會日昨有文至省議會報告一切情形各屬之彼其蹂躪者亦有函至各該縣省議員請其提議昨十八號省議會議事時議員戴丹誠動議研究懲罰軍隊之法議員徐明諤以都督約束軍隊不力任其猖獗從根本上解决急宜按照章程質問都督議長黄佑昌以質問之事不可草率尙須研究質問之手續徐議員謂手續具在章程無須研究衹要有十人以上之贊同卽可質問各議員均以此說爲然擬卽提出質問書云 
[雜評二]  
　　哀假助外人之破壞者一方面扶助宗社黨一方面扶助非宗社黨之主張破壞者夫宗社黨與非宗社黨之主張破壞者其宗旨絕對的不相容也然而彼均利用而扶助之是其設心直知破壞中華民國以自利而已不然何刺謬至此 
　　宗社黨不足云彼非宗社黨之主張破壞者固自號爲求國利民福也然而侈然引以自重與宗　黨相等一時之情䁷耶抑眞所謂母寗亡國之爲愈耶嗚呼 
　　哀武漢之女　殺黨女學生爲一般女界之傑出而靑年女學生尤一般女學生中之富有希望者也乃武漢方面之靑年女生竟以潛謀内亂之故屢遭駢戮哀哉 
　　我願爲女暗殺員者速自悔悟勿以生命供野以男子之傀儡而犧牲我願搜查女暗殺員者迥翔審愼勿以此最可憐女子之生命爲升官發財之捷俓我尤願裁判此女暗殺員者哀矜之念勝於憤疾之心苟可感化勿輕處决母使女學界前途受一大打擊也（我） 
　　商界之惓懷大局者大局者非一二人之大局而實人人之大局也乃以人人之大局幾若爲商界所獨有十六省代表召集兩黨議員開會調停互商維持是則大可異矣 
　　或曰以其中有搗亂者耳有搗亂者斯不得不有調停者耳以今日金融之恐慌國用之艱窘而謂可一出以虚憍之氣黨見之畸隳國事於拘文牽義之中而以大局爲孤注也此其智識豈不出於商人下耶 
　　然而彼猶囂囂然曰我乃不忍大局之淪胥以國利民福爲前提耳嗚呼此殆所謂彼亦一是非此亦一是非者矣（萍） 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[祁性初逮捕解寗]  
　　湖北淞滬警察廳偵探隊長祁性初前因攻擊製造局案内似有國關係早經穆廳長撤差在案業經江蘚程都督偵悉電飭穆廳長限日將祁性初拘獲解甯究辦昨日由警備隊將祁拘獲當晚經司法科預審一過即飭警備隊長周鳳岐率同隊士數名乘晚班車押解甯垣俟都督訊究 
[覆訊徐案嫌疑犯]  
　　揚州徐寳山軍長被害案内之嫌疑人管復初李文淸尤小溪業經公共公廨提案訊供各交代表律師帶回候原告見證到堂質證在案昨晨由廨復訊先由被告代表律師上堂譯稱前奉堂上諭限一星期原告見證到堂今已逾限仍無見證到堂應請將案註銷王襄讞與英康副領事諭謂前由原告代表律師陳則民稱見證一禮拜内可到堂上並未定限祗令見證到堂預審所請註銷一層應母庸議即據李文淸之代表費信惇律師聲稱此案須請堂上明定期限否則質審無期被告累何底止並據管之代表沃沛尤之代表梅吉言兩律師同時上堂辯稱原告所控理由並未指定被告等旣處嫌疑地位應將所出提票取銷以符定章繼由原告代表秦聯奎律師投稱原告本由陳則民律師代表因陳别有要事故由敝律師代表並稱原告因要求推究此案之眞相應請將管等解往揚州質証惟此案照章須行文蘇州檢察廳轉致揚州檢察廳照查辦理今辦法未定故已電告司法部請示大約一星期内可得回電中西官會商良久判管等仍各交代表律師帶回並令原告代表赶將見証送廨以憑訊奪 
[宋鈍初今日安葬]  
　　本月廿六號（卽今日）爲宋敎仁君安葬之期滬防水師第三營王葆臣營長及混成旅第一團第二營楊錦堂營長第二團二營劉義華營長炮兵營余建吾營長各派兵四十名排隊護送本埠各機關參預葬禮者昨已先事籌備童子模範團已向國　黨分部商借音樂全副以便應用國民黨交通部及上海分部全體職員均須執紼送葬各商團亦擬派代表數人此外政學軍警各界以及公私各團體擬往送葬者亦頗不少昨已紛紛至國民黨交通部等處領取黑紗黃花矣 
[再誌招商局股東會之衝突]  
　　招商局股東日前在泥城外張氏味蒓園開股東大會集議進行方針並選舉新舊董事及查帳員因有常州人李某於演説時陳說盛杏孫君之歷史並訾王子展君爲奴隷之奴隸故由商會總理周金箴大聲呼叱一時人聲鼎沸會埸秩序大亂突有自稱股東談福堂之代表王芝軒出而袒李將演說檯及投票筒一併推翻致被西印各捕帶入靜安寺捕房經捕頭詢知王係鐵道協會職員且爲股東代表非由股東起訴未便干涉旋卽派探將王送回鐵路協會候再查核在案茲聞兩方面現尙相持不下咸擬起訴恐難和平解决云 
[武廟祀典暫循舊例]  
　　上海縣知事昨奉省長通令云内務司案呈前據宜興縣知事電稱武廟應否循舊致祭乞賜電遵等語卽經電請内務部核示在案茲准電開民國初建關於從前各項祀典存廢現正提議一俟規定後再行布告此次武廟祀典應暫循舊辦理等因准此除電知宜興縣知事外合亟訓令各該縣知事一體遵照 
[嚴戒徵收釐稅之弊竇]  
　　上海税務所昨奉省長通令云案准財政部令江蘇省國税廳籌備處處長文開查六月四號本部以各省國稅廳任用員司責嚴考核業經通令飭以六個月辦理甄别一次呈部查核在案當茲接收伊始辦事之成績固貴嚴定考成而營私舞弊諸端尤不能不預立之防庶可日期整頓爲此令知該處長此後在廳在局各員司如遇侵吞公欵收受賄賂及一切營私舞弊各情或田監督機關察出或被人訐發而確有證據者應一律治以刑法上各本條之罪并一面具文呈報由本部察核情罪重輕通布各省永不叙用藉示懲儆尙望各該處長破除情面切實執行俾在事員司咸知砥礪廉隅而期稅務日有起色等因爲此令仰該局所長一體遵照嚴戒各員役尊重人格實力徵收倘有侵蝕公欵收受賄賂營私舞弊等情事一經查有確據或被控告得實定當遵照部令依法治罪其各勉旃 
[廖營長派探緝匪]  
　　製造局自被匪徒攻擾以來水陸各處防堵迄今未敢稍懈近由陳督理訪聞尙有餘匪再圖暴動之謠是以商請駐浦步隊第一營廖營長帮同跴緝茲經廖營長偵悉餘匪大都匿跡虹口及浦東洋涇爛泥渡等處故於前日選派秘密探員四名分赴各處嚴密查緝務獲解辦 
[盜賣鎗彈案擬歸軍事裁判]  
　　盜竊製造局鎗彈之工匠佘復成楊菊盧郭春林李正七楊春林及收買軍火之徐老頭子徐老二等均經緝獲訊據工匠承認盜竊鎗彈二徐亦承認收買尙有同黨在逃業經飭緝在案茲悉陳督理以該工匠等盜賣軍裝按照軍律厥罪非輕而徐老頭子徐老二等接受軍械尤敢販賣濟匪實屬愍不畏法本局隷屬陸軍部應照軍事裁判按律擬議業已電呈陸軍部請示遵辦矣 
[楊景斌不服懲戒]  
　　楊景斌律師因辦理宋案搗亂法庭經高等審判廳懲戒庭合議决定懲戒定期七月十一日開庭訊判已誌前報茲悉高等廳已將此案傳票函送上海地方廳囑爲代傳地方廳長當飭承發吏劉得標於昨日午前送達楊律師收受惟聞楊律師自謂辦理宋安並未違反法律枉受懲戒心不甘服擬延請律師向大理院提起上訴日内並須親赴北京一行云 
[緝獲糾黨槍刧之散兵]  
　　退伍軍人潘德勝（卽白旗）方阿五（卽老凡九）近因糾黨姚阿東等夥刧楓涇鎭高文州家值洋八百餘元之衣飾分贜逃散姚已由該處檢察廳拿獲訊知潘方二人逃匿上海公共租界前日特派偵探姚元庚帶同眼線阿其來滬報請老閘捕房協同包探王梅生在南京路永安居茶館内將潘方兩人拿獲昨解公共公堂請究先由來探投訴前情請爲帶回歸案並據捕頭禀稱該探雖照章報請派探協拿然未帶正式公文未便遽行移解訊之潘供近隨右營水巡艙長吳德林來滬偵緝嘉興盜案致遭悞拘乞鑒關讞員商之英康副領事判潘方還押着姚赶備公文並帶同事主於下禮拜一到廨聽候預審明白再行核奪 
[川沙商界挽留王排長]  
　　混成第三旅一團第二營楊錦堂營長昨接川沙同泰益泰永豐永興協康春源祥丁永泰潘振昌和順昌義豐恒振泰等各商號函稱竊以威名遠灌綮節遙臨仰節制之師則秋毫無犯頌仁人之旅則犬吠不驚吾川東僻海濱西　滬瀆民情易貳民氣多囂光復以還狐鳴鹿指以誤傳訛蛇影杯𢎜興謠作實幸賴貴營王排長督率部伍竭誠鎭攝得獲安恬亦貴營長之訓練夙深李統領之知人善任有以致此也今者聞貴伍有調遣之舉行將發朝代表等營業所關異當焦灼因冒越分之嫌敢作保留之望良以兵民相喻以誠相扶以義感孚已深一旦更調猝失其捍衛之資卽使後來居上而人地相疎終多隔閡爲特聯名呼籲照舊留駐仰祈鑒核下情俯如所請飭下貴部遵行云云楊營長以調防之舉原有定章從前本以三月爲期嗣改半年爲限因慮兵士日久生玩又恐勞逸不均以故各防仍皆循例調駐今各商家旣以王排長尙稱得力殷殷慰留姑准暫緩移防昨已函復川沙各商查照並飭王排長暫行留駐矣 
[吳縣西華鄉請派師船]  
　　水警第二廳李廳長昨奉總廳第三十一號令開據第二科案呈據吳縣西華鄕公所呈稱敝鄕僻處湖濱三面臨水港汊紛歧素患匪擾恃以巡守者僅有師船兩艘而梟匪往往𢋵集貢山出没靡常肆意刧掠而當其衝受其害者以敝鄕爲最如本年四月間貢山匪㷔大張民不安枕幸經貴廳長撥發兵艦駛往擊散如矣離則匪至近聞貢山一帶仍有匪蹤故商民等無日不在恐慌之中也乃本月十三號第二廳第三專署長仉命令將現駐敝鄕之第二分署第四營右三副隊官韓澱海之砲艇調回蘇城查敝鄕祇有兩船防守兵力尚嫌不足今將一船調去則兵力益形單　徜匪徒乘虚驟至勢將不堪設想爲此呈請貴廳長速即另飭一船來鄕以資派代然後韓隊官之船庶可駛離敝鄕伏乞鑒核施行等惰據此除指令查該鄕僻處湖濱素爲盜匪出没之區自應加派師船一艘以資震攝候訓令第二廳酌量辦理可也仰卽知照此令印發外合亟令仰該廳長酌量辦理此令等因李廳長奉令後業已轉飭第二第三劉仉兩專署長妥商辦理矣 
[議員不認調騐費]  
　　蒲淞市議員張祿張繆前因私食洋烟爲人報告禁煙局由嚴局長函請地方檢察廳飭傳兩張到案送往禁煙局轉發縣立戒煙醫院照章調騐並無吃烟痕跡仍將兩張送還檢廳省釋在案茲經嚴局長查得兩張在院調騐時有一星期之久張祿應用調騐費洋五元數角張鏐應用調騐費洋十一元數角此項騐費照章應由受嫌疑人担任歸還爰於昨日函請該廳蔡君飭派法警赴諸翟區知照該兩議員速將調驗費洋如數呈繳檢廳以便歸還惟聞張鏐等以此次調驗係禁烟局發起應由該局担任費用拒絕不付現該警已回廳報告矣 
[張參事代理交涉使之確音]  
　　上海通商交涉使陳貽範君已奉袁大總統任命爲西藏宣撫使所遺交涉使一缺外交部擬委本部參事張煜全來滬暫代傳布已久茲悉張參事字縉雲係留學日本畢業生其代理上海交涉使一事已由外交部陸總長决定派委日内卽可來滬云 
[取締小販之善法]  
　　時交夏令衛生一道亟宜講求以故英美工部局衞生處對於小販出售霉爛水菓甚爲注意惟恐取締過嚴有礙各小販生計因特議定通融辦法每晨多派員司分往各菜市場調查如該小販等並無霉爛水菓及不潔食物槪行給照准予出售如違拘罰 
[請聽侯醫生之議論]  
　　寰球中國學生會定本星期四晚八時請侯光迪君演說（上海流行之傳染病）侯君爲天津醫學校高材生畢業後迭任北洋陸軍醫院上海紅十字醫院西醫多年富於經騐凡研究醫學者曷往聽之 
[閘北烟鬼之傷心事]  
　　本埠地方及各級檢察廳搜獲之各種煙土烟灰烟膏烟具前經燒燬數次屢誌本報茲悉閘北第三初級檢察廳查獲之煙土灰膏並烟具亦已堆積如山定於本月二十七日下午一時在該廳法庭前當衆燒燬業已牌示並函知地方各公署届時遴員往觀以肅禁令矣 
[撥派警探看守烟犯]  
　　禁烟局嚴局長以縣立戒煙醫院送到調驗各烟犯日見其夥恐有疏失函請檢察廳派員守護蔡廳長因不敷調遣函復嚴君逕商縣知事撥派縣警前往看護已誌前報茲由嚴局長呈奉縣知事批云看守烟犯事屬司法範圍照章應由法庭派員守護方爲正當茲據呈稱接准上海地方檢察廳函商擬請由縣撥派警察前往照料此爲事實便利起見旣屬因公暫時通融辦理亦無不可茲經諭飭警察事務所派駐該局巡士二名偵探一名希卽查照指揮調度可也 
[輔濟救火會選舉職員]  
　　外鹹瓜街輔濟救火會於六月念四號在本事務所開第九次選舉大會當選員名錄下（會董）潘伯良童茂芳江德裕林如樑董茂甫（會長）包鰲峯（正領袖）朱維善（副領袖）邱介帆（調查員）陸衍麟丁瑤秋（幹事長）王祖宣（幹事員）趙裕慶鮑惠生柳克琴龐德明顧步堦陳錦文袁祿卿毛耀坤（器械整理員）吳啓模（書記員）崔奇峯 
[羣學會將開叙餐會]  
　　羣學會執行部昨日通知各會員云本會會員李英石少將奉令轉任江蘇水上第二警察廳廳長行將移駐蘇臺又本會評議部長楊東山先生五秩弧誕一則戎馬書生膺桑梓干城之寄一則文章爾雅樹地方自治之基吾會歌舞於斯實誕受兩君之福爰訂六月二十八日卽舊曆五月二十四日下午七時開第十二次叙餐大會爲李君留去思爲楊君祝眉濤凡我會員樂預斯盛乞將　會證塡就照章先二日寄下 
[城内]  
　　　　方審判廳民庭批○（陸春記呈請備案批）訴悉除移知商　秉公理處外并着該民迅赴商會呈報可也所請備案之處　　　准（徐順行上訴周乾生案批）上訴程序應向原審衙門之　級檢察廳呈請移送方爲適合仰即遵照辦理可也（程李氏呈訴請求速予判結批）案已定期續傳仰即遵期出庭辯　可也（蔡日暄呈訴請求提追田單批）仰候傳被告黄鴻材　到廳查究再行核辦（韓榮春呈訴請求展期批）狀悉旣據　方屬實姑准展期傳訊（章復仁呈訴請求執行批）仰候經　上訴期間照章執行可也 
　　地方檢察廳批○（榮忠敬聲明意外障碍請求回復上訴批）狀悉卷查該案係於五月二十七日送達判詞扣至本月十六日該民呈遞訴狀之日尙在上訴期間以内當然仍有上訴權母庸聲請回復着即知照（計增福請提張計氏等到案訊究批）爾控張計氏等誘拐爾妻未能指出確實証據僅憑悠悠衆口疊請提究殊屬不合所請仍不准行（壟承緖請求飭傳人証到案研鞫批）狀悉查此案業經兩次研訊彼此所訴均無實在証據當卽將案撤銷迄今事隔月餘忽又請求傳訊何其健訟乃爾所請不准（徐錢氏請求省釋伊子順林批）狀悉爾子放火一節業經訊明起訴據訴前情候將來狀移送同級審廳核辦可也顏春奎不服判决聲明上訴批）狀悉着即補具理由書聽候移送上級廳核辦可也 
　　受傷人不欲再生某旅館接客錢義標日前由滬杭火車來申將抵滬南車站時錢先自跳下被車軋傷手臂截去左手五指一時痛極昏暈倒地當經巡警到來將錢車送警署轉送上海醫院醫治詎錢在院氣忿忽於昨晨乘人不備用帶自縊迨看護人覺察施救已經不及遂由院中報告地方檢察廳請卽派員相驗蔡廳長正擬派員往驗間又據該院報告謂錢義標尸身已據伊兄錢阿和到院述明自願備棺收殮請免相驗蔡廳長以旣由乃兄出爲棺殮准其免驗惟飭錢阿和到廳具結 
　　調騐烟癮○禁煙局調查員查獲煙犯吳安三由局送請地方檢廳昨經檢察官提訊吳供所食洋烟已於昔年戒絕此次實遭仇人挾嫌誣指求察問官以吳烟癮是否斷絕一時難以憑信遂卽飭警送往縣立戒烟醫院調驗以明虚實 
　　何嘗受傷○船戶熊招福昨投地方檢察廳控嫂熊王氏爭奪船只向諭被毆受傷請爲驗究等情當經范檢察官驗得熊招福週身並無傷痕顯見裝傷朦控當堂申斥至所控該氏糾衆奪船一節候傳該氏到案訊明察辦 
　　調戲婦女○住居老北門内之黄阿三同子榮生在滬北利喴鐘表店爲侍者前日有城内某氏至該店購物榮生上前引誘詢悉該氏住在城内侯家路附近榮生卽於前晚進城赴該氏處百般調笑致爲該氏之同居某甲鳴警到來將榮生拘送警區區官以榮生調戲良家婦女係屬刑事立卽飭警將榮生解送地方檢察廳請爲訊辦 
[南市]  
　　質店失愼○小南門外蘆蓆街西首合順質店於前晚十一時西廂房樓上包房内不戒於火焚去樓房七幢繼由巡士將副經理丁鳳儀櫃夥黄桂生帶至第一分署移送司法科預審之下照章移送地方檢察廳核辦 
　　無可希冀○市政廳批陳書生呈云呈悉查南北囤鈔泥夫頭應由號商選擇商船會館董事保送不能具呈投充爾父故後經船號商董公同議决以邇來船只日少北囤事務較簡朱錦春一人已足敷承值不再添設夫頭等因爾早已知之何尙來廳混瀆且悉爾在浦東屢與朱錦春爲難曾起訴第二檢廳廳有案則爾之多事已可槪見爾其安分守已另圖别業母再希冀曉瀆也 
　　責有攸歸○南市司法科成立後所有罪犯暫寄第一區押所内茲由該區署長龔君查得拘留罪犯責任綦重必須另派專員承值典守業已報告穆警廳長請卽派員看守矣 
　　違背煙禁○太平弄内醫生杜學甫私吸洋烟被禁烟局調查員查出煙具證物二十三件當卽解至第一區旋由禁烟局提回移解地方廳核辦又調查員在閔行小輪上查出司賬人范泰君私帶大土二十包土皮一包又女客周張氏帶有土藥八十七包一併解區由局提回移解地方廳請究 
[北]  
　　草房失愼○烏鎭路江北人某姓草屋内昨日上午七　忽然起火延燒左右鄰共計草屋二三十間由救火會到埸救熄四區張署長亦率探警在場彈壓事後並派探員倪順泉調查起火情形以　核辦 
　　拐匿女子○婦人陳周氏前日投四區警署控蔡桂桂拐匿夫妹陳毛囡經張署長解送警應司法科預審判移檢察廳究辦 
　　移提被告○公廨讞員前日函致警廳司法科移提住居北四川路五百五十九號之蔡彬南因蔡毆打電車賣票人被該公司告發當經凌科長飭探將蔡逮案聽候訊核 
　　婦女待領○三區趙區長前日解迷路女孩范阿七及豆腐店逃妾狄王氏兩口至司法科預訊一過判送寄養所留養候各家屬到案認領 
　　拐驅鞋子○前日有流氓陸阿桂在火車站拐驅蕭寳生李阿壽二人之鞋子二十餘雙由三區拘解警廳司法科判移檢察廳核辦 
[公共租界]  
　　情虚避匿○商團會員葉惠鈞之子葉春岩於去年由甬人張瘦石担保向陳子谷定購通州花籽三千擔轉定與日商豐泰洋行因陳逾期避匿不交是以具控公廨請追所付定洋三百元以及所受損失洋九百九十元迭經傳訊因虧損過鉅諭候函請商會查明貨價再核在案茲經商會查明函復到廨復於前晚傳訊詎張自知不了已約同保人相繼避匿聶襄讞與觀審之德裴繙譯官諭候簽票分别飭提張及保人到案再核 
　　尙須覆審○南京路匯通呢絨公司股東趙問軒李石臣張墨耕以及股東兼經理陳麗淸與甬人徐全貴訂立合同延其經理進出貨事訂定三年爲期嗣因意見不洽甫及朞年趙等即將徐辭退徐以趙等違背合同具控公廨請追兩年薪金以及名譽損失洋兩共二千餘元業經傳訊在案前晚由廨復訊兩造仍各延律師到堂代表並據被告律師向原告盤詰良久復向堂上聲辯聶襄讞與觀審西官裴君判被告各交原保候下禮拜二再訊 
　　兄弟失散○男孩王三仔前日迷途由捕查見帶入捕房昨晨送廨請示據供年九歲湖北人近隨胞兄王毛狗來滬在途失散判送湖北會館妥爲安插 
　　欠欵不理○吳桂榮控榮永昌等欠銀不理等情昨由捕房將榮傳至公堂請示判交保候訊 
　　流氓搶首飾○流氓姚玉芳因在漢口路攫取行路婦人銀押髮由捕追獲昨解公堂訊供不諱判押一月示儆 
　　老婦來滬訴寃○無錫女子陸貴珍自幼許與同鄕人黄阿根家爲養媳黄因家貧將女帶滬寄於探夥　桶阿大家内希圖將女價賣爲娼經女之外祖母祝陸氏女母陸祝氏查悉將女送至濟良所解奉公堂訊明判女發濟良所留養在案茲因祝陸氏等回籍黄向之索女並將陸氏兇毆以致該氏前日又來告知濟良所昨偕西女董投案聲明前情求請函致無錫檢察廳提黄訊究聶襄讞商之英領哲君諭令退去候函致無錫檢察廳傳諭黄阿根以後不得再向祝陸氏母女尋釁如違提究 
　　查獲被拐女孩○周桂生控李江氏金江氏串拐七歲養媳王梅頭由廨將兩氏提案訊供押交在案昨由捕房查獲與兩氏一併解案請示判女留濟良所兩氏押候下禮拜六訊究 
　　祇可坐守三月○粤人李阿安因與粤妓姘識將妻戴氏抛棄不顧並串妓誣氏行竊業經公堂訊明判李押三月在案茲因在押患病昨延律師偕工部局西醫投廨聲稱李體質本弱在押患病請爲省釋中西官以案經斷定未便翻異判李仍照原斷還押　　汽油船來滬○德商亞西亞煤油公司前託香港太古船塢定造汽油輪船一艘長約三百尺闊百餘尺取名阿廣業已完工開駛來滬停泊浦中專行長江各碼頭裝運貨物 
　　並無重傷○唐天生昨坐脚踏車至楊樹浦撞傷小孩施忠興由孩母陳氏扭控捕房因所傷甚微從寛斥釋 
　　遇人不淑○崇明路粤人李某之妾王氏昨報捕房云被李百般凌虐請爲查究捕頭准之 
[法租界]  
　　賣貨還欠○許少成等前延蒲石律師爲代表投廨控稱許等由無錫鎭江蕪湖等處裝運雜糧來申投恒豐號銷售共被欠銀三萬兩號主林運宣經理汪開臣置之不理請追等情　林汪交人銀兩保着司賬陳鼐臣將存貨開明細賬呈案察閱再核昨日陳將細賬呈案禀稱存貨約有三萬兩内有貨物已做押欵者有着之銀祇有一萬餘兩可以售去歸還聶讞員判林汪仍着人銀兩保責令陳鼐臣將貨物售去其銀交存捕房以抵欠欵如少再向號主訊追 
　　偵獲强盜○常州巡警局偵探持文投廨禀稱州屬某姓家被盜搶刧金銀首飾甚巨偵知首盜盛阿五匿跡治下協探拘獲弔出紫毛皮外套原贓求請帶回聶讞員准其將人贓帶去歸案訊辦 
　　屢次違禁○烟膏店主王國二私設烟具售賣燈吸前已罰過兩次今又被捕房起獲煙具解廨請究王供自知不合迭次私售求宥判罰洋五十元再犯重究 
　　來函更正茲者四月十九日報載英公堂案已故馮延齡在日與周笑儒因被泰和莊督理王尙卿經理陳選庭司賬何溶秋倒欠存欵逃匿等情查該莊倒閉督理王尙卿經理陳選庭協理陸崑泉等均已逃匿惟司賬何君早將帳目交明現庽滬上並無逃避情事特此函告請爲更正周笑儒郭建侯同啓 
　　頃閱報載閘北破獲私藏軍械一則有不能不具函聲明者竊氏夫李華田充騎巡隊長向來安分守已並不爲非昨日之事係怨家挾仇誣攀其時廳長派隊至家搜查並未搜有違禁等物路人皆知至炸彈十三顆者係前年光復時用賸久經儲在局中軍械房内乃係公家之物况十三顆中只有一顆實彈其餘均係空壳請卽登報爲感李吳氏百叩 
　　啓者頃閱貴報登載敝所製造炮艦二艘呈由海軍部長核定船名一名飛龍一名飛虎一節查敝所承造海軍部炮艦二艘船名前奉部定飭知在案並非敝所呈請亦非飛龍飛虎名稱相應函　更正以昭核實敬頌撰綏江南造船所啓 
　　大主筆偉鑒頃閱貴報載有南京造幣廠又出風潮一則殊堪詫異所云本廠員司反對一節查本廠二月間因奉部裁減員司曾有人造謠誣衊早經同人登報聲明又所云工匠罷工一節絕無影響至江蘇銀行因合同起訴一節夏廠長到廠伊始因未奉部撥鑄本會電准財政部向江蘇銀行中國銀行暫行借墊鑄本所出銀銅幣卽由銀行經售互換利益合同呈部後卽奉部令江蘇銀行售幣合同效力應以本廠籌有基本金之日爲止嗣本廠已籌有基本金又奉部令飭轉江蘇銀行取消借欵銷幣合同仍與該銀行照常往來優待詎江蘇銀行來函以財政部爲無關係之第三人聲明否認部令並來函謂已正式起訴迄今兩月有餘未知如何起訴此事是非自有公論無所謂風潮想係訪事人傳聞有誤素稔貴報鑑空衡平事關本廠名譽姑撮大槪奉聞卽希查照更正以昭核實至深感幸造幣廠同人公啓 
[雜評三]  
　　刑訴上之費用果無罪人擔負乎上海禁烟局認張　張祿爲有吸烟之嫌疑而請求檢察廳處分是該局對於此案實處於告發人之地位告發人告發不實致被告發人因此受種種之損失按諸法律尙可向告發人要索賠償又安有被告發人除受告發不實之損失外尙擔負因訴訟發生之其他費用者然則告發人何往而不利被告發人無往而不害人亦何幸而爲告發人亦何不幸而爲被告發人 
　　上海人誌之告發人告發而實則可分得十分之三以上之罰金告發而不實則被告發人尙須擔負十數元或不止十數元之調驗費快哉上海之禁煙局長哀哉上海禁煙局長以外之一般人民（我） 
　　近日之紛紛更正者世風日下是非混淆雖至身負内亂之惡名自若無可置𣈬者然而來函更正之聲亦復紛紛不絕於耳鼓 
　　李華田被獲而其妻爲之致函更正然其發見之十三炸彈且具在也祁性初蒙謗而投函更正之未幾又復身蹈攻擊製造局之嫌疑今者且爲蘇都督縶之以去 
記者曰此其際特難爲之擔保者耳（萍） 
 
 

Page 11

 
 
專件 
[蘇五屬鹽政局交代呈文]  
　　呈江蘇都督爲交代完畢呈報撤局並繳銷關防事案奉訓令（中略）等因奉此遵即督飭科中各員等將所征課欵及經手事件分别淸釐現已赶辦　事業於去月十八日撤局除將課款文卷册籍另行分别解繳外合將蘇五屬鹽政局關防一顆各屬繳銷舊鈐記五顆並開局以來經征課稅總册一本備文呈送仰祈都督鑒核銷存局長自受事以來計十七閱月所收各項課稅總計三十四萬二千四百五十兩有奇較之暢銷年分僅得十分之八雖係局長奉職無狀不能整頓銷數之結果然當改革之始私張官滯原因厥有數端不得不縷晣陳之五屬居江海要衝平日全賴巡緝嚴密引銷始有把握乃當光復之初引商避居各地餉糈無人發放向有巡隊紛紛投入民軍藩離旣撤官私莫分局長下車之始目覩鑒務敗壞已極若不設法挽救恐將來不可收拾遂會同統領引商等將巡隊次第收回極力整頓迨至上年五六月間銷數始有起色然亡羊補牢究屬已晚此其銷未足額者一上海租界食鹽前淸向歸運司管轄光復後改隷滬軍課欵旣不繳局辦理又多違章私運閩鹽衝銷内地及至上年八月滬軍取銷鹽務始歸統一然以前銷數已受無形之損失此其銷未足額者二松江爲産鹽之區從前浙商收買辦理不甚盡善已屬私梟充斥去歲松人收回自辦設立松鹽公司彼此爭收各不相下而私梟反得乘機竊發任其所爲夫私鹽多一引之横侵則官鹽少一引之銷路此其銷未足額者三總此三因故有今昔不同之慨至本局出欵局長上體都督及前鹽政總理撏節之心下怵國家財政之困力從節儉無敢虚糜故設科僅三任員惟六且均係略給津貼不支薪資雖本省各級官吏自上年一月卽由省議會議决一律支薪局長以大局雖定而借欵未成猶復勗勉各員力盡義務幸各員頗明大義毫無間言綜計十七個月連同各掣所各場署共計開支庫銀一萬六千四百七十兩有奇較之昔日無所事事之督銷局開支大賂相同而比之現今同級之鹽運使與搉運局則僅十分之一查前項收入之三十五萬五千九百四十餘兩内批解前兩淮鹽政總局庫銀五萬四千七百四十餘兩批解鈞府庫銀二十八萬四千七百二十餘兩本局開辦經費及十七個月常年經費庫銀一萬六千四百八十餘兩支出之欵内有各場官各掣所及各營稽查薪水公費約庫銀六千餘兩本局開支僅一萬兩左右以十七個月攤算月支銀六百餘兩許夫祿以養廉局長出自寒素得此已屬非分故年餘以來深自惕勵絕不敢存濫用之心茲因開具總褶呈報附貢區區伏乞都督垂鑒謹呈江蘇都督程計呈送關防一顆舊鈐記五顆總册一本 
[審計處復中國銀行函]  
　　逕復者准貴行函稱中國銀行則例載中國銀行受政府之委託經理國庫又金庫規則草案載總分及支金庫由財政總長委託中國銀行掌理之各等語現聞財政部擬定交通銀行代理金庫章程有云係由貴處提議者此項章程與則例有無牴觸應由財政部先行抄送本行討論除由行逕函財政部外應請貴處迅卽函致財政都辦理至貴處提議交通銀行代理金庫之理由并希說明見復爲荷等語查貴行來函所述各節其疑惑者計有三端一則委託交通銀行代理金庫是否由本處提議二則提議此項章程是何理由三則此項章程與則例有無牴觸茲可分晰陳之查暫行審計規則第四章本處有檢查國庫之權自應遵守辦理唯交通部經費有特别情形故本處於元年十一月十九日呈明總理將酌擬統一收支及國庫提議案交國務會議該提議案内分甲乙兩種辦法甲辦法稱所有各路應解交通部辦公經費及官欵利息應由國庫代收等語乙辦法稱所有各路餘利及官欵利息仍舊解交交通銀行一面報知國庫列收每月仍應查照審計規則編製支付預算塡寫領欵憑單等語嗣准國務院秘書廳函稱前案經交國務會議由交通總長備具節略内開擬仿照乙種辦法所有各路應解本部經費及育才費應仍交交通銀行經管其他領欵付欵手續應照審計處所開二種辦法辦理等因前來本處卽據以函詢交通部嗣於元年十二月卅一日交通部將交通銀行擬經管國庫收發交通部行政育才等費辦法九條函請本處查核該辦法第一條載交通銀行經審計處財政部核准認爲國庫之分機關專管交通部行政經費及育才費出納事項等語固明明指定其管理之範圍本可照辦唯因各條字句中尙有應行修正之處因於民國二年一月十一日函請交通部修正嗣於二年二月二十四日接交通部函字第百五十八號公函將修正交通銀行經管嗣庫收發交通部行政育才等費辦法九條并收欵單式咨送本處存查該辦法第一條仍載明交通銀行經審計處財政部核准認爲國庫之分機關專管交通部行政經費及育才費出納事項等語其餘條文經修正後均屬妥協經本處於二年一月二十七日函請財政部交通部查照該項辦法辦理故本處擬訂檢查國庫暫行規程第二條載每届檢查時由本處遴委相當人員先期將檢查日期及銜各通告財政部轉飭國庫主管員或代理員會同接洽辦理第二項載前項之主管員指財政部庫藏司司長代理員指中國銀行及交通銀行之管理員等語所以有管理員之規定者因修正辦法第三條載交通銀行内曁定專管國庫出納之員應開具　名呈請交通部咨明財政部指審計處等語其管理員之責任專限於管理交通部行政育才等費也檢查國庫暫行規程公布後即函知各衙門照辦嗣准交通部覆稱交通銀行代理國庫章程尙未准財政部核定一俟定有辦法卽轉知該行照章實行等語本處以爲財政部對於修正交通银行經管國庫收發交通部行政育才等費辦法九條尙有與交通部斟酌增訂之處故於本年四月十三日卽據交通部來函轉請財政部將交通銀行代理國庫章程早爲規定以便實行檢查此項章程卽指修正辦法而言其範圍專限於行政育才等費此外並無提議將一般收支委託交通銀行之事則提議之理由亦可不必再剖至五月三十一日財政部第三號之布告與本處無干其與中國銀行則例曁大總統批准之金庫條例草案有無牴觸應由財政部解釋非在本處權限範圍之内唯該布告稱審計處以檢查國庫函請委託交通銀行代理金庫章程早爲規定等語似乎此次發生之原因出於本處其實本處所請早爲規定者請核定委託交通銀行代理交通部行政育才等費之辦法非請規定委託交通銀行代理交通部行政育才等費以外之收支此則本處所應聲明者也此項布告與中國銀行條例及大總統批准之金庫條例草案若有牴觸係違背法律命令之問題本處固不能負此責任前後案據具在固可復按茲將前後文件共九件抄錄函送貴行查照備案可也此復 
 
 

Page 12

 
 
   
 
 

Page 13

 
 
自由談 
游戲文章 
[戲擬湖北潛江縣萬知事致申報館書] [  贅虜]  
　　申報記者大鑒閱六月十八日貴報地方通信欄内詳紀僕在邑紳關一琴家竊取赤金葉十兩一事且標其目曰知事竊金奇談僕伏讀之餘雖甚佩貴報館訪聞之確實亦甚笑貴記者見識之淺陋夫僕當未服官之前本操貝戎之業挖壁爬洞已成慣技惟昏夜行爲背人摸索所得無多不能飫我所欲且一經破案刑罰隨之賊膽多虚亦殊惴惴頗聞鼠竊狗盜之雄多托身於官界自古已然於今尤烈僕是以多方運動百計鑽營幸得成功竟爲知事有人民焉有社稷焉孔子所謂賊夫人之子賊固僕所優爲未敢多讓以爲從此可大行吾道矣入官以來頗知自重鄰人之鷄未这攘也館人之屨未之竊也僕豈前貪而今廉哉蓋僕旣爲知事則僕之作爲僕之希望必須稍異乎扒掱小賊不宜務此區區故不爲也非不屑也蒞任之後時思出我故技以發新財無如徧睍邑中貧者旣家徒壁立室如懸磬富者又囊括財賄輦入洋行蓋兵革之餘蓋藏已盡繹騷之際戒備尤嚴致僕目徒灼灼手屢空空不意吾輩空窬之徒亦有阮藉窮途之歎素志莫遂恨何如之關一琴者邑之巨紳也僕瞰其富而思往竊者屢矣惟自知袪篋之術不甚高妙關宅門牆又極峻固僕雖欲爲梁上之君子而無𨻶可入徒喚奈何祗得改計而圖以求必獲知事本有禁烟之責何雖借端架誣藉施苛索因謂其染有烟癖私藏烟土親率衛兵逕至關宅狂行搜檢明知烟具土藥搜之未必有得其所以翻箱倒篋擾擾不休者蓋冀其畏僕之威或不惜解其慳囊而僕之願可償矣卽彼仍鄙吝自守不破一錢僕亦可假搜查之各密記其房舍之曲折隱探其財寳之所藏俟夜深人睡風高月黑之時再施吾技亦可便利多多若取之外府而僕之願或可償矣否則知事雖小供我驅使者甚多僕非不憚煩之許行搜查煙土何必身親其事哉僕方設法行竊不意事有巧遇順手可得者搜查之時彼燦燦有光之赤金葉忽照耀於僕眼簾之前僕於此際如久曠之鰥忽逢妙妓久饖之丐忽遇佳殽貪心慾念烈烈騰騰而謂僕能弗取之乎然明取之則彼必不予畀而謂僕能弗竊之乎僕之取此金葉暗藏袖中怱怱而出情也亦勢也僕方自誇心靈手妙金已我得穩可享用詎知遽爲彼所覺察莊丁長工紛紛追來僕此時頗恨父母祇生我兩足又恨已身不驟化爲獸而成四足致奔逃不及竟爲所獲搜出原金衆口譁然且僉加僕以老爺賊之雅謚不知僕果可得金固寗受其所謂賊而願舍其所謂老爺斷不肯以此易彼也且僕此次之取金雖羣指其爲行竊而僕亦有可狡辨者夫僕之往關宅也本托搜查煙土之名嘗聞五行之中惟土能生金金旣爲土所生不有其母安有其子則此赤金葉子卽謂其藏土之確証可也且世人嘗謂紈袴之子揮金如土關富聞一邑其子若弟亦難保無揮金如土者夫旣曰揮金如土則彼之藏金即藏土也此又一確証也且僕又聞某處禁烟局一日將搜獲之土當衆焚燒然其所焚者實非眞土乃以製大頭菜等物僞充之夫他物旣可僞充爲土則僕卽指此金葉謂卽是煙土如趙高之指鹿爲馬亦何不可此又一比例確証也夫紳士之藏金固非知事所宜竊而煙犯之藏土實爲知事所應搜人之謂僕竊取金葉僕固可以搜取烟土自解也而貴報必大書特書曰竊金是則何耶且僕卽竊金矣亦何損其爲知事貴記者豈不聞今有强盜都督流氓巡長板花法官乎又不聞盜嫂之陳平可爲上將軍乎更不聞偷飯之鍾馗可爲籌邊使乎彼之爵位如此其尊崇也聲名如此其煊赫也而考其行誼乃皆若此則僕之區區知事僅僅竊十兩金葉復何足論哉且卽就竊金而言世之窮極無聊之傖父一旦從事於革命或爲留守或爲都督龐然自大在任之時彼固絕口不言祿且自謂潔身而盡義務者也乃不期月之間私積鉅萬宮室車馬妻妾之奉備極奢華夫彼豈有點金之術則非竊取而來又何自而得乎是官界之中竊金者固比比皆是何止僕之一人卽僕半生行竊亦累累已多何止今之一次此種最尋常最普通之事而貴報尙大書特書曰奇談是又何耶此僕所以雖甚佩貴報館訪聞之確實亦甚笑貴記者見識之淺陋也至僕之作官於潛江旣微未無所表見行竊於内地亦非上海之賊案可比僕之姓名無論爲知事爲竊賊自揣均無登載貴報之資格乃今以竊取關宅金葉之故萬靑選三字居然得出現於貴報之中此僕之竊賊之名固因知事而益彰而僕之知事之名亦因竊賊而更顯也古諺有云不能流芳百世亦當遺臭萬年僕自經貴報揭載僕之臭聲縱不流之萬年亦已傳之四海此誠僕之大幸也旣承不棄僕居官一日自當黽勉而爲老爺賊以副衆口呼僕之雅謚而爲貴報新聞之資料貴記者倘果濡筆而待不我遐棄則尤僕之大幸也臨楮匆匆不盡賊懷惟希賜覽潛江縣知事萬靑選鞠躬謹上 
尊聞閣詞選 
[有感] [  林泉居士]  
　　未世人才不問賢試看鐵血博金錢鳳毛此日渾難見狐媚當朝盡乞憐海市蜃樓談往事蛇神牛鬼擅威權杞憂無補蒼生望再起東山可有年 
　　歸從海外卅餘年贏得霜華滿鬒邊前代笙歌疑幻夢中原烽火動寒烟心傷朝野多荆棘身在林泉卽洞仙欲問栖栖名利客何如五柳九芝賢 
[初夏郊行] [  燕賓]  
　　梅雨連朝漲小溪綠陰如蓋草萋萋牧童　笛骑牛背踏遍長堤與短堤夕陽田父荷鉏歸村外雙雙燕子飛一面埀楊三面水花香齊放野薔薇 
[無題] [  張然犀]  
　　紅兒熊度寳兒　别具風情雄辯譚記得夜闌調笑處畫堂西畔曲廊南 
　　良言幾度戒狂行深感嬋娟惠我誠願把心香燒一瓣綠紗窗下拜卿卿 
　　杜牧年來興更狂爲花費盡一春忙嬌嗔薄怒猶堪愛故把微詞惱謝娘 
　　忽然心事上眉尖默默無言對鏡　抬眼未防偷視久驚紅羞暈自由談話會 
　　論萬知事竊金事六月十八號報載湖北潛江縣知事萬靑選至该縣關紳一琴家中藉查煙爲由竊去金葉十兩一事　之初甚駭詫以爲知事者乃一縣之公僕宜如何廉潔自持奉公守法以慰闔縣人民之望胡竟恃勢驕恣擇肥而噬涎關紳家資豐富誣指爲私藏煙土旣騷擾其家庭復暗竊其金葉致有知事老爺做賊之雅謔噫吾不知縣知事所知者爲何事豈除金錢外餘事槪不復知耶抑其平日巧取豪奪猶不能饜其慾望必更一試其妙手空空之手叚俾社會上知其忽官忽賊無所不能并無事不知官吏中人格之卑鄙齷齼實無逾於萬知事者矣旣而思之萬知事之不廉固彰明昭著者也特鄂民政長之不察貿然畀之以政權爲可怪耳試觀該知事之姓氏不曰萬靑選乎顧名思義蓋言靑錢萬選也靑錢而尙須萬巽之以入囊槖今忽覩此黄金燦燦安得不眼中出火攫之而逸者乎其人之不廉於其姓氏一望而可知也第區區十兩雖到手而旋失祗贏得一頓老拳予竊爲萬知事惜之雖然茫茫政海中貪婪無厭者固不止一萬知事甚且有駕萬知事而上之滔滔皆是第幸未發覺耳竊鈎者誅竊國者侯爲古今所同慨則又爲萬抱不平况古人有言大丈夫不能流芳百世亦當遺臭萬年萬知事以竊金故得以播之報章騰笑衆口千秋之後其姓氏不致湮没無聞亦未始非萬知事之幸也質之論世者其許爲知言否[  瘦蝶]  
劇談 
[續紀廿三夜之中舞臺] [  玄郎]  
　　劉永春佳壻紫金仙現聞有專習鬚生之說前晚觀其白綾計中去陳唐嗓音尙徵工穩惟稍涉稚嫩耳猶有花旦氣息存乎其間倘再加以伐毛洗髓之工可冀有成身段太直檯步輕率不類老僕身分良由火候未到之帮劉永春體壯氣足力厚聲雄久已膾炙人口白綾計一劇尤爲拿手傑作身軀肥壯叱咤一聲令人股栗極似一兇悍大盜此劇唱做冗長甚費力量永春自始至終一息不懈非斵輪老手曷克臻此用李百歲去解善配角得手精采尤足體態白口扮相做工無一處不令人發噱插科打譂妙趣環生較之昔日劉鴻聲用劉全瑞搭配直有天淵之别馬振東之王良楊順林之張氏平平 
　　王又宸之李陵碑腔圓字正聲淸調逸屬耳之餘心曠神怡原板一段與他人唱法微有不同之處（雙眉愁皴）之皴字轉折不多（遍體　　）上　字不收入其音而連貫出之搖板四句提足全力直引而上曠遠綿　精警不凡反板行腔便調提行足放得穩極抑揚頓挫之能事（我的大郎兒）一名層　轉折落（替宋王把忠濜了）句順勢利導局度裕如絕無匆促生硬之病（馬不停蹄）之馬字斬釘截鐵高潔可喜第二句（四子喪了）之喪字拖宕其音千　百折沉鬱蒼凉眞有繞樑三匝之致（外無草）之草字（難以回朝）之以字潔凈爽利俱有老譚風味（怎把兵交）之兵交二字搖曳其音沉着哀鬱緊接（叫老軍）三字得機得勢逸趣横生軍字頓挫尤好碰碑做工亦凄慘悲壯令人酸鼻白水灘適以事出未得寓目然逆料以蓋春來之好身手而尤得李永利爲之搭配要棍壳子打工等意必精采不少也 
 
[投稿者惠民] 吳多積字存善號餘慶年十九歲原籍安徽桐城寄居休甯現寓上海 
小說 
哀情小說 
[玉田恨史（二十）] [  天虚我生]  
　　我於澄郎固自念念不忘然必因澄郎而念及予姑私心自念不知予姑此時其哀慟爲何如而林問宿鳥輙復啾啾有聲予初以爲澄郎之呼我也諦血聽之又似予姑之喚我聽之聽之愈聽愈眞揣具聲浪之來不過在此十步以外蹝而尋之則又悠然漸遠在於若有若無之間予力旣憊方思倚樹血憩則呼我之聲又復俄然而近仰視天末明星爛然凄其之風掠我而過偶不自禁亦卽因之而盤旋無有自主之能力予方暈眩則聞有人呼澄郎之名張目審視則予姑立於燈影之下面床而呼曰兒乎汝具安寢汝母戚戚自苦我聞此言試覘我身則已依然在於寢室我固傍予姑而立予姑則弗我見轉向空床致喃喃之辭予因告之曰兒固在此而予姑恬然不聞仍向空床展其衾褥日慇懃語曰母爲秋寒所侵爾其裏此衾勿抛却旣而又爲下幃壓帳移燈背影點首而退顧謂婢曰吾兒婦旣睡熟則我心亦少安矣予聞此言凄凉之味直沁心脾恨不能語之曰安有我澄郎之影也旋復轉念或我澄郎果爲予姑所見亦未可知然則澄郎當必在此帷帳之中我乃隙幛而入則繡被虚陳餘香空馥衾枕之間惟有我往日涙痕斑斑可數而已不知予姑又何所見而云然隔幃試望則予姑已扶婢而去予乃追憶生前景况不禁嗚咽竟夜翌晨予姑復來開我幃幔呼我之名我亟趨而應之而予姑仍弗見我敎我衾裯爲我整疊我心滋歉助之整疊而衾弗順我之手旋見予姑坐於床側顧謂婢曰胡弗以盥具進婢乃迴身歛笑似笑其癡予姑咄之婢乃巡逡而去有頃乃以盥具進予姑令其置於妝鏡之側予念予姑胡乃盥沐於此間旋見予姑扶婢而至几案之旁移椅近案乃不自坐俯身案側心手啟匲顧空椅而現爲憐惜之容曰不虞吾兒淸減至此汝苟不自珍重則予必將爲汝愁死旣而又曰澄兒汝勿盥此吾爲汝易之又復莞爾笑曰汝夫婦乃親愛至此滋足以慰我老人之心也予於此時疑異特甚我以爲予姑必已見我澄郎而我胡乃弗見則以詢之予姑予姑弗答予苦詢之終亦無間旋即扶婢而去予乃大惑夫豈澄郎爲仙而我　鬼故予姑得見而予不得昂轉辗思维萬不得解狐聞窓外有竊竊私語之聲起而覘之則見婢媼相聚而語蓋謂予姑竟攖癡疾醫生謂爲神經之病將終其身而莫瘳悲夫傷哉予姑固未嘗見我澄郎也因積想而成幻轉號陶而爲笑此其心中之悲戚又何可以言喻日居月諸曾不知日月之幾何而我之靈魂不散亦迄於今悲慟無有已時傷哉傷哉予旣不能見予澄郎予又不能慰我慈姑坐令予姑攖此癡疾則予之死負罪深矣予用是啜泣痛悔殆無虚日悠悠忽忽不短歷幾寒暑迄未得與予姑通一夢而致一辭馬寗不悲哉寗不悲哉 
　　於斯之時萬籟俱寂孤燈如豆凄其欲死黯然悄然幾不自知此身化爲何物忽聞黃雞一聲如夢初覺如酒乍醒窓外兩聲亦忽戞然而止天虚我生乃投筆而驚曰吁嚱噫異哉此非吾人之文字歟胡乃盡爲黃夫人之言也黃夫人之死距今五載縱使精魂不散哀戚未已吾人何從而詢其所苦筆之於書縱使竭我生平所有之聰明才力我又安能體而會其萬分之一則我此篇文字母亦術家之所謂筆錄歟如其不然則我又無以自解我而不能自解則惟有以不解解之曰石可爛兮海可枯心不死兮將何如魂招招其有若無附此一卷咄咄書空書（二）（完） 
滑稽小說 
[鍾馗（三）] [  瘦蝶]  
　　說說笑笑却又走到了精一眼鏡公司門首地理鬼向着鍾馗道鍾先生你一身的西裝可要辦一付眼鏡裝裝威鍾　正往裏看着只見公司裏跑出个賭鬼來後面跟着个馬屁鬼一見鍾馗連忙足恭遵錢先生好自由弭你那裏來鍾馗便與他握手道賭君怎麽却任此地久違了賭鬼和衆鬼都招呼鍾馗到公司裏去坐坐知道賭鬼昨晚因跌碎了眼鏡輸了幾十塊錢所以今天急忙來配眼鏡哩公司裏的夢計便趁勢招攬鍾馗的生意促狹鬼等又從旁慫恿鍾馗當不得大家的攛掇就同着夥計到騐光室騐了眼光配了一副金絲鈎脚的滑邊茶晶眼鏡帶上試了試恰巧合式因向那夥計請價那夥計笑道敝公司的眼鏡都是滴滴親親的中國貨琢工光線格外的研究凡是來購敝公司眼鏡的人都是刮刮呌的愛國志士不論價錢的這副眼鏡在鍾先生面上萬分討好也不想牟利算了一百二十塊錢罷鍾馗也笑道你不過要多賣我幾个錢罷了什麽國貨咧志士咧恐怕眞正愛國的人在中國也數一數二呢喏鈔票在此你收了罷這時賭鬼的眼鏡也配好了鍾馗却帶上眼鏡和衆鬼出了公司的門鍾馗道如今到那裏去逛呢賭鬼道馬路上也乏味得很時候又早我看不如到七馬路麻雀總會裏去叉麻雀解解厭罷色鬼瘟鬼道還是去打幾个茶圍胡閙一陣的好鍾馗搖着頭道謝謝你罷嫖的一道我却不敢領敎了旣然賭君說叉麻雀我想就去看看也好色鬼忙接口道也好也好鍾先生請你先走我和瘟君怨君今天都有些局帳不曾開銷我們去付了錢再來奉陪省得這些婊子叫我們批把大少呢說着就同瘟鬼怨鬼去了落水鬼醉鬼也約定鍾馗晚上在黃實貨吃酒就相携自去這裏賭鬼領了鍾馗等轉灣抺角兜過了幾條馬路已到麻雀總會剛跨進門檻便聽得裏面牌聲淸脆鬼語喧嘩到得裏面看時果然廣堂大厦宏廠得很大頭鬼小頭鬼尖鬼壤鬼等都在那裏觀局見了鍾馗自然上前招呼了一聲賭鬼便抺了東廂的一只桌子設起局來賭鬼便招呼鍾馗小頭鬼尖鬼一同入局抄起牌來鍾馗因爲不懂央求了个促狹鬼做顧問那裏知道他們都是老聯手掉包砌角撈浮屍打切口全副的好本事都放了出來通同作弊獨苦了个鍾老大到得終局結賬却是鍾馗一面獨輸的一場一百塊底的麻雀却輸了二百八十九元總算是輸足的了鍾馗笑了笑身邊掏出鈔票來交與他們三个就起身道我們走罷賭鬼道走後門出去近些便穿房繞戶的走到後門邊聽得東邊一間小房間裏隱隱有呼吸之聲少刻又聞着鴉片的香味促狹鬼使伏在門外張望只見裏面香雲繚繞煙鬼正在那裏吸烟忙招衆人來看那冒失鬼走上去也伏在門外窺探不隄防裏面聽得有人竊窺的聲音呀的開出門來把个冒失鬼合着身子跌進門去幾乎把烟鬼也撞跌了引得大家都笑起來（三） 
零碎小說 
[聰明學生] [  粉蝶]  
　　里有王翁者老學究也設帳近村學生十餘人頑鈍無比有程生者聰明冠儕輩學究甚愛之 
　　嘗謂諸生曰爾輩雖無大志然持身涉世信札之往來人所必有於是敎諸生寫信札書一定程式於洋鐵版上如仁兄大人足下夫子大人函丈父母雙親大人萬福之類指畫口授至痰壅氣喘而後已 
　　一日程生他出學究見其書布下有信一封啓視之則見其首句爲母親單親大人五千福大駭適程生至學究問曰是何言歟程生曰是先生所敎也雙親大人萬福則我父已死祇有母親豈非單親萬福打對折豈非五千福乎學究頷首曰孺子可敎也 
　　徵求章太炎結婚照片章太炎先生新與湯女士締婚郎才女貎海内艶稱如有人得其婚時照片者惠寄本館當奉贈本報個月或價值相當之小說照片翻出後奉還 
 
 

Page 14

 
 
   
 
