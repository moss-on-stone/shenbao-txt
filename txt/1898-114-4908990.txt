# 1898 - 114 - 4908990

 

Page 1

 
 
[新輯自强學齋治平十議告成] [  圖書集成局代啓]  
　　人時風氣大開事事倣行西法喜談洋務者無不著　立説流　　區　或擇之不精或語多耳食不特無以資實用且更詒笑於通人是書采　其專作編成十植或則言利之可興或則言弊之當革或則言安内攘外之要圖但使謀國者簡練揣摩引而伸之　類而長之漸漸收自强之　價中鈔弊論一書歴陳錢鈔利弊當此銀賤錢荒之際尤爲關心國計民生者所不可不讀兹　本局用新字排印成書每部十二本盛以錦　近　一元四角賜　者向本埠棋盤街文　樓蘇州綠蔭堂宗院塲文瑞樓漢口漁古山房長沙省富文書局均有寄售 
[新印註釋大字本十子全書告成] [  圖書集成局代啓]  
　　諸家子書類多雜霸之術學人　染漸開縱横捭間之風明東林所選諸子中之極純正者老子荘子荀子列子管子韓非子淮南子文中子　子　冠子十種刋爲十子全書以敎後學法至善也今二林齋主人覓得初印註釋善本倩本局用大號新字排印成書装訂十六本每部實洋二元蘇州綠蔭堂上海文瑞樓蕪湖汴梁文苑山房出售 
[松郡武試閒評]  
　　展上已後三日有客往雲間應歲試畢就本館執筆人而問曰竊聞國家取士文武並重良以揆文奮武自古　　雖世治尚文時衰重武而治不忘亂安不忘危况當時事多艱需材孔亟武科行伍同爲正途武科始基肇於武童入學　額定數厥有成例松郡地處海濵上海南匯兩邑尤多武科甲華亭奉賢婁縣青浦次之惟金山境狹材寡憶同怡四年粤逆廓清之後舉行縣試維時金邑武童應訌者寥寥數人不足學額邑令命羅市井少年濫竽充數游手好閒之　張弓挾矢便列膠庠雖名器稍輕亦以考試大典額不可闕也近代以來歴屆學憲按臨松郡各縣武童入學無不足額者惟光緒十五年已丑歲前學憲今少司馬茂名楊公按試時以金山武童未能人人入彀故招覆闕額一名於奬賞日乎書特諭該邑考童以不能足額之故并謂下次仍照舊例云云是則武試闕額固偶見而非常事且僅見於一邑而非　行於闔郡也乃本屆翟學憲歲試松郡各邑武童入學均不足額且撥府一名俱無通計八學武額之數不啻减其半焉牗下儒生未喻其故豈以武科行伍正途並重刻下各省緑營兵額旣俱裁减故亦并武生學額而裁之歟然養兵有餉朝廷爲節餉計不得不裁减兵額若武生之在膠庠與營兵之需餉者迥異卽歲試一等前列之武生亦僅沿故事給發花紅而并不若文生之食廪餼糜國帑然嵵何爲而裁之且並未聞裁額之明又也走也惑之吾子通知時事盍明以告我執筆人曰此次瞿學憲試取武童入學多未足額雖未聞曾奉裁額之明文然竊嘗閲大清會典貢舉門内特科各條多有寗闕毋濫之語今學憲此十殆以歲試常典視如特科並重故闕額而非裁額也顧此事固非自松郡始也本年二月内學憲出轅首試蘇郡卽聞震澤等縣武試闕額本館曾誌諸報章卽論及此事以爲變通武試之先聲維時榮中堂等請改武科之奏甫奉諭旨命部臣議覆太幾議覆之後又奉諭旨載諸邸鈔中外咸知變弓矢爲槍砲自下科鄉會試始其詳細章程雖未議定要之弧矢之利從此可束之高閣本屆歲試雖尚未更舊制然在武童等明知此物祗堪一用自今而往卽如宋人所謂如大市襄賣平天冠則雖目前尚賴之以邀名而心不在焉其技自必更難精進而在主試者亦明知此輩　不合時宜何必取盈原額且安知新章定後不将合天下武生試之槍砲以嚴爲甄别則今之以弓矢取進者他日或槍砲不精轉瞬卽成廢物如他日能精槍砲則科名自　豈特一衿此學憲因時通變之深心執筆人固於蘇郡試後早度其各屬一例不待太松繼試而始訝其多不足額也客曰是聞命矣當事者爲今時大局計固宜如此然其如在下者之觖望何第一爲各學教官少此數人便各少若干贄　而在府學全數失望廣文先生更難爲懷其次爲各廪保半失所望又其次爲學中門斗以及學轅值役望十而得五焉均不免連呼晦氣未已也武童之試與文童異大率一局之中學生曰數人以至數十人其房飯日用一切先由業師籌墊俟案發之後視入學者力量之厚薄分别取償若案上無名卽難於啓齒其稍知自好者或尚肯破慳囊否則悻悻而歸竟爾一毛不拔此屆旣失基半倘失意人偏是富家子弟則如東海走却大鰻魚爲師者負債難償勢必至有因职堵物與房主人轇　等事而諸童等之失意猶其固然者也此等下情或上之人所未經計及者乎執筆人曰自來人情難得其平治理惟圖其大如子所言所謂自鄶以下可無論矣客旣去爰次所云以應手民論説之請 
[本館接奉電音]  
　　昨日午刻京師飛電傳來上諭四道旨一道敬謹譯登閏三月初一日奉上諭譯鍾麟奏特叅庸劣不職各員一摺廣東羅定恊副将海祿捕務懈弛難期振作潮州鎭標中軍游擊賈瑞縱兵滋事紀律毫無哲字營統帶儘先守備黄友朝營務廢弛科歛規費精選營哨弁守備鄧榮誥不守營規均著卽行革職以辭戎行餘著照所議辦理該部知道欽此同日奉上諭廣東潮州鎭總兵員缺著馬維騏補授钦此○初三日奉上諭大　士麟書持躬恪愼學問優長由宗人府主事洊歴正卿屢司文納簡授翰林院學士旋登揆席翊贊綸扉辦理部旗事　宣力有年克勤厥職前因患病給假方冀調理就痊長資倚畀遽聞溘逝悼惜殊深著賞給陀羅經被派貝子溥倫帶　侍衛十員卽日前往奠醊加恩晉贈太子太保銜照大學士賜卹任内一切處分悉子開復應得卹典該衙門察例具　伊子工部員外郎英綿以五品京堂卽補伊孫定恒著賞給舉人准其一體會試以示篤念耆臣至意欽此同日奉旨吏部奏詹事府贊善員缺請旨簡放一摺詹事府右贊善員缺卽以李聨芳補授欽此○初四日奉上諭户部奏遵　解清甘餉各員應給奬叙請旨辦理一摺著吏部議奏單并發欽此 
[美船封口續聞]  
　　本月初五日倫敦來電云美利堅國水師提督三武生氏率帶兵船數號封堵夏灣納海口至美國各緊要口岸則一律安設水雷以遏敵船之入 
[互獲商船]  
　　本月初五日倫敦來電云美利堅國快船名拿西理利者擒獲日斯巴尼亞國商船二號一名　納渾多拉一名彼得羅日斯巴尼亞國兵船則擒獲美利堅國商船一號名塞納都 
[美練圑兵]  
　　本月初五日倫敦來電云美利堅國總統麥根利氏下詔召募圑練兵十萬名并諭以此次與日斯巴尼亞國交戰並不欲古踞古巴之地 
[美意未洽]  
　　本月初五日香港來電云日前港中英官出示以香港爲局外之地不與美日戰務相關美利堅國政府聞之意見甚爲不洽因　示之日尚未交兵也 
[調船秘密]  
　　本月初五日倫敦來電云日斯巴　臣國自與美利堅國齟齬後調動兵船異當機密卽本國人 
 
 

Page 2

 
 
亦不知其調往何處 
[英麥價昻]  
　　本月初五日倫敦來電云美利堅國與日斯巴尼亞國失和後漸次有交兵之勢以致英國麥價甚昻 
[示領股票]  
　　烟臺訪事人云昭信股票業已奏准頒行近日官憲頒發告示遍貼通衢想紳商富户不乏急公好義之八自党踴躍輸銀認領也 
[蘇州夏防銜名單]  
　　東路縣丞吳琦從九王定邦南路縣丞湯建中從九毛鴻翥西路縣丞嚴善圻主簿熊應松北路縣丞湯東輝主簿許景慈中路縣丞范景賢主簿雷星樵閶胥門外縣丞朱景圻未入范鴻錫府經歴周紹棠從九高金慈葑門外未入劉文浩上叚水巡周紹涑下叚水巡馮步衢盤門兼葑門水巡楊世輔 
[析津魚素]  
　　天津訪事人云時事多艱庫欵支絀部臣設法開辦鋪户房捐京師定於四月初一日起外省亦一律行文照章辦理○法國租界中增盛和帶子鋪兼設錢櫃出帖兑換銀錢素與鳴盛戲館往來被欠津錢數千吊遂至不支突于上月二十一日午前倒閉德義順錢鋪虧空與增盛和大致相同亦於是日午後歇業鋪主業經管　捕房矣○陸鳳石祭酒潤庠　以終養乞休回蘇州原籍優游林下者數年現又作出山之想上月二十日由滬來津寓佛照樓客棧翌日卽　京○北方雨水多在五六月之間若暮春時節麥苗菜莢待雨情殷則又點滴如金不可多得故津郡有三月雨貴如油之諺也今歲春分而後雖得亷纎細雨兩次然不過沾衣欲濕於田園之膏澤殊無小補也上月二十八日之晚雨師税駕不徐不疾簷溜淙淙至三鼓雨點始停田土一律滋潤以後倘不愆期今歲麥秋當稱大有不必操豚蹄以祝而亦望慰篝車矣雨乎雨乎粒我蒸民望毋爾音金玉也○閏三月間應償日本兵費銀一千七百餘萬兩聞此欵已由總署王大臣以蘇滬九江及浙東貨厘曁川鄂鹽厘作抵向英德兩國商人借定英金一千六百萬磅約合庫平銀一萬萬兩以清欠項想必有赢無絀乃還期漸近而津郡之官項存欵搜羅殆遍市面銀根爲之驟緊豈奸商市儈又欲藉端壟斷耶抑别有要需耶眞令人不可解矣 
[福海乘槎]  
　　烟臺訪事友函告云奇山所南關舊有子孫娘娘廟每年例於三月二十日招優演戲慶祝誕辰惟廟不一處有以三月二十五日爲神誕者有以四月初六日爲神誕者誕期之不同如此眞令人索解無從矣○福山縣黄明府奉文交卸署篆實授之李明府業已按篆視事矣○上月二十三日爲天后聖母誕辰天后宫及潮建二會館皆雇名班演戲向來每值神誕多有南船帮入廟燒香者鼓樂前導熱閙異常本屆則無此舉良由販運來烟者尚少耳○上月二十四日忽聞砲聲隆隆驚疑殊甚嗣悉係英　統兵大員來烟各兵輪船鳴砲致敬也○沂州人某甲在烟擔糞爲業上月二十五日與某姓不知因何起釁被其僕人毆斃翼日經官勘騐拘獲　從二人帶案訊辦○上月二十九日之夜四鼓時狂風大作雨師亦命駕而來至三十日午後始　亢旱已久忽得甘霖遠近何鋤者莫不欣然色喜 
[湖上鐘聲]  
　　杭州訪事人云杭垣應試武童類皆鄉愚無識自恃勇力稍習弓馬往往遇事生風動輒打架雖業師亦難彈壓本屆舉行縣試仁和某武童與人爭賃馬匹互相口角繼而各邀多人與之對壘業師竭力相勸均置若罔聞蕭明府目擊情形立飭差役将滋事之童帶于案前大加申斥云須扣考童始知畏懼再三叩求得免除名邑尊因諭各業師云考試大典文武一例豈容藉端滋事爾等須隨時約束倘再有打架等情除将該童扣考外並開取業師姓名移學查辦各業帥俱唯唯而退○杭州茶惟龍井所出者色看味三者俱備價值亦昻此外翁家山及黄山桐塢之茶雖不及龍井之美然亦較之他處所産者爲佳本年清明以前天時寒冷採取無多龍井茶每兩需洋銀二角左右　次亦需一角五六分比至上月下旬連日放晴和暖非常茶芽怒發價值驟减二十五日以前每兩尚需一角三四分至二十八日留下鎭各行收貨甚多價已跌至一角矣○浙省錢江　私鹽局委員萬副轉一奇現屆期滿由運憲世者轉委候補運副吳分轉煒暹接辦上月二十八日禀辭赴紹任事○杭州城守營期滿雲騎尉周襲尉益禀請給咨赴部引　見撫憲示期於上月二十九日令該世職備帶弓馬　本署箭道聽候委中軍官考騐○秋審伊邇各府屬應勘　女諸犯先後解省寄禁仁錢兩縣獄中兩邑尊以寄犯較多恐有疏虞特請城守營張誠齋都戎各派營兵二十名在獄門外訪守○浙省設立武備學堂延請教習開辦已有半年月前禀請撫定考校廖中丞委巡道陳觀　親臨考試酌給奬員堂中領班學生徐方來譚與於二十八日赴撫轅及道署叩謝○杭地米價逐漸加增頂高者每石漲至五元六角雖經官憲示禁擡價無如來源稀少實難平糶貧民數米而炊者何能度日耶○學憲陳太宗師考試越郡於上月二十八日回轅聞擇於閨三月初十日按臨湖州已發馬牌至湖郡於閏三月初五日取齊 
[劍池石語]  
　　本月初四日爲江蘇藩憲聶方伯之公子合巹吉期岳家蕭姓係江西大族現在作宦維揚先期雇官舫數號伴送妇公子來蘇某日舟抵胥門外大碼頭停泊以俟乾宅親迎其時方伯適隨奎大中丞赴滬迎接德藩尚未回轅經公子備齊全副儀仗以及銜牌數十對音　全堂並八人緑呢犬轎出城赴大碼頭登舟迎接俟新人登輿然後由吉利橋進養育巷上太平橋繞道回轅登堂交拜所過之處空巷出觀交相艷羡詠袁隨園閻門萬口説姻緣之名彷彿此時景象○傳聞常熟東鄉一帶地形較高取水不便農田皆種棉花常年秋收時每畝可收花一百二三十斤至少亦有百斤左右去歲則每田一畝僅得花十餘斤或七八斤其最荒之處爲洪家墅一村有十畝之家而所收不滿十斤者各鄉民遭此荒歲因苦不堪是處爲昭文縣所轄鄉民咸赴縣署求振幾無虚日縣主特諭紳董将積榖倉所存糧米酌量發出親自下鄉散放每大口施米六合小口三合災民聞風而來頗多擁擠有老年人十餘輩及小孩數口竟於人叢中軋斃亦可憐矣○蘇鄉甘露人某甲於七年前憑媒娶同鄉女某氏爲室未及半載卽與常熟人銀節匠某乙私識繼竟誘之偕遁潛居琴川甲雖偵騎四出而玉人已杳無可如何氏與乙私姘六載連舉三子長子已五歲次子三齡幼子尚在襁褓上月某日甲因事至常熟無意中遇氏於途遂将氏連三子一併領回氏放浪已慣不耐鄉居未半月復携幼子而逃仍歸乙處中以氏專心於乙亦不之强遂擬将二子鬻去另娶室人先将次子售得洋銀若干元然後挈長子來蘇央蟻媒　於郡城隍廟前某烟膏店廣東人某内爲子議定價洋二十五元迨領至丙處子卽大哭而逸馳至道堂巷避入某姓家向人哭拜曰我非伊子我父係常熟某銀樓夥我弟已被賣去今又欲賣我叩求仁人相救没齒不忘言訖痛哭不已途人見之甚爲詫異因喚本處地甲将甲解送地方官衙門訊究 
[上海官塲紀事]  
　　署理江南提督李壽亭軍門原擬本月初四日回松江節署旣而接奉兩江總督劉峴帥札文著兼帶吳淞自强軍遂於昨日午後二點鐘時排導人城赴江海關道轅拜會蔡和甫觀察觀察延入花廳茗談良久而别聞軍門定期初八日秉節赴吳淞營次○昨日蘇松太道蔡和甫觀察牌示轅門定於本月初八日換戴凉帽 
[私售漕米]  
　　安徽人楊阿三日前承装浙江嘉善縣漕米數百石至滬泊舟南市楊家渡浦中前日晚間私雇江北划船三艘将漕米一百餘召偷運至三泰碼頭某米店中求售查米司事某甲聞知立卽禀知浙江海之滬局總辦飭差将楊及船户三人一併拘獲解送上海縣署函請究追 
[斷案新奇]  
　　南甫大東門外新碼頭陳仁昌紙店前日午後失去所畜公鷄一頭四處找尋杳無蹤影旣而店主陳某命學徒尋至比鄰 
 
 

Page 3

 
 
陳德興飯館鷄棚内見有一鷄與所失者相似廼卽取之以回其時館中主婦他出及歸學徒将情告知婦忿甚命學徒前往仍将此鷄取回紙店主不服互相口角旋卽訴知十六鋪地甲禀請局員潘伸泉二尹訊斷二尹飭令将鷄帶局充公著兩家各辦香燭燃點以了其事嘻若二尹者誠可謂斷案新奇矣 
[劣子吞烟]  
　　本邑人蔡子卿向在南市陸家浜開設綺園茶館其子阿二素與無賴爲伍拆梢訛詐無所不爲前由范毛毛薦往浦東某紡紗廠爲工匠月可得工資數元無奈阿二性成懶惰不能勤於工作前　范妻某氏在萬豐酒店内遇見詢其今日何不作工阿二以有事對范妻因其不思習上略加訓責　二情有不甘信步至附近某烟館購得阿芙蓉膏吞服俄而毒發呻吟宛轉垂斃旁人察知立卽報知其家舁回灌以藥餌幸受毒未深得以一　而愈 
[上海縣署瑣案]  
　　升科局許閬軒太守查出新閘十圖所轄有無糧公地一方卽經召買旋由元泰山公司繳銀管業地保徐子良陳　芳不肯蓋戳太守遂函致縣署請究縣主黄大令立提兩地保至案研問徐陳同禀稱元泰山公司係元成及戚姓山芋香三人所創曾赴升科局繳銀購地二畝數分小的查得此地係顧福泉周掌南二人祖遺之産上年已持田單投升科局禀請騐明然後永遠租與有恒洋行此次許大人忽然召買小的等恐洋商多糾葛是以不敢蓋戳叩求大老爺明鑒大令諭候查明實在情形再行核奪○楊讓堂倩郭華卿販買地基計銀八萬餘兩去各忽扭郭至縣聲稱田價過昻顯見其從中舞弊黄大令倩前襄讞委員蒋壽林刺史升堂研詰斷令郭還銀一萬兩郭玩延未繳前晚又倩李二尹提郭嚴催郭供稱此欵甚鉅小的一時頗難籌措再求寛限數天二尹申斥一番飭發典史看管展限十天繳齊如違提比○楊慶林控朱春華索詐不遂擊毁房屋器物黄大令倩李二尹提訊楊訴稱上年小的充當冶下二十二保三十八圖地保李誣指民人沈西荘爲賊持刃戳傷舁請黄大老爺察騐提訊兩造李堅稱朱芳舟目見沈行竊黄大老爺提另舟質訊以其所供不實交人保出靜候覆訊未幾芳舟脱逃致累及小的及保人差役屢受比責訪緝至今杳無音信前晚小的赴親戚家喜筵芳舟之子春華突至小的家聲稱伊願去尋逃父惟須給以　費洋銀數百圓家中人告以小的不在家且無力出此巨費春華卽糾司其黨四十人擊毁房屋嚴的不少求提究辦以儆兇頑地保胡桂祥禀稱當李誣竊涉訟時小的尚未接充故不知其細二尹諭候飭差查明核辦○日前龔阿秋控被朱咸林昆季四人兇毆受　黄大令倩李二尹騐明傷勢飭差提究旣　差役提到咸林及朱咸寳朱小四朱毛頭朱阿華錢錦榮等人二尹升堂研訊龔訴稱當小的被毆時所有到案諸人俱在塲咸林小四先動手錦榮及阿華助之爲虐其中阿華尤爲兇横咸　供稱毛頭咸林小四皆小的之弟阿華則同姓不宗事褖楊錦堂雇胞妹所駕划船渡浦途中調　不遂遺下布褲一條次日來稱褲襠中有質票及　洋銀意圖索詐并扭小的等至某茶肆吃講茶爭論之餘衆皆斥楊不合於理楊自知理屈浼船埠頭勸開龔本不相干適在吸烟突向衆人辱詈因被毆傷咸林等俱不認行兇二尹傳訊地甲裘鎭禀稱龔受傷後小的曾往查明係咸林小四阿華錦榮四人所毆至阿華向來多事實係了安小分之流二尹喝令将阿華笞責四百板咸林小四各笞責三百板錦榮笞責二百板咸寳免責與毛頭俱交人保出餘人交差看管龔送　濟醫館醫治并飭地甲傳諭各茶館以後不許再賣讲茶如違嚴辦 
[英界公堂瑣案]  
　　包探李偑芝禀稱小的查知賭徒鄭龍飛俞超君王長川趙桃之王東和談林新張新春王連岩余長明邵榮甫朱壽生梁銀川在某號屋内聚賭麻雀因卽拘獲連賭具一併送案請究鄭等同供無事玩耍以後不敢再犯祗求施恩帮審委員鄭瀚生大令謂爾等在彼聚賭當場拘獲尚改抵賴乎遂商之美繙譯衛君判将鄭龍飛等十二人各笞責五十板○石包探禀稱　的緝獲過犯張　芝送案請懲張供以後不敢復來叩求施恩大令判令責一百板遞回原籍　石包探禀妓女花彩琴有寳石一方交玉工陳阿根雕琢被陳質錢花用報捕拘獲吊出原贓花妓遺女傭投案領贓陳供情愿交還叩求免究大令判責陳一百板○包探倪順全禀積竊董福興行竊衣服　獲送究董供認行竊大令判重笞二百板遞回原籍○船户陳阿生　案禀稱被徐阿生在駁船上行竊查獲交捕送究徐供認　竊大令判責徐二百　管押捕房一月○談相華禀稱被趙金勝私拆竹笆拘獲交捕送案請究趙供詞含混大令判責趙一百板○某號捕　徐阿榮行竊陳巧才之衣服等件拘獲送分陳投案領贓徐供實因貧苦無奈行竊叩求恩典大令判責手心一百下○雲寳全投案禀稱被李炳榮陸子明陳了榮等無端訛詐報捕拘獲送案請究李　與雲相識向之商借不敢拆梢陸陳同供不敢訛詐實是誣指大令判責李二百板陸陳各責一百　同泰金店夥王蘭谷行竊店中金十三兩有零現洋三百元逃往鎭江事已數月前日王潛回滬地經店夥在途遇見拘獲交捕送究店主遣夥　某投案伸訴前情王供當時潛西鎭江将金及現洋均交保人存儲是實大令訊悉各供商之西官著将王押候諭令原告将王之保人交　復訊○工部局西人禀稱查得　何仁所售牛奶未經捐有照會前曾查出送辦今仍将無照牛奶售賣故請重懲唐俯首無詞人令判罰洋十元充公並諭令至工部局領照 
[界公堂瑣案]  
　　公館馬路義春樓茶館後街開東洋車寓之孔華小與鄰居王三積不相能上月廿八日因停車碍路口角爭毆王三號召山東帮小工徐松林等四十餘人持械鬥毆擊傷車夫梁洪全孔母陳氏亦被毆傷事爲捕頭訪聞傳德律風至大自鳴鐘捕房捕頭立飭中西各捕及各包探帶領通班探夥到塲拿獲徐松林等十餘人帶回捕房翌日傳同孔華小解案請訊經鄭大令何繙譯研訊之下飭押候責比旋據當塲拘獲之趙金廷供稱先由孔華小率領伊弟三眼四眼及車夫梁洪全卽癩蛤蚆等持械行兇後由王三邀衆報復梁以洋刀自剌受傷等情昨禮拜二堂期包探将爲首肇禍之王三帮兇之徐松林等十餘人並孔華小及伊弟三眼四眼伊母孔陳氏車夫梁洪全一併解請鄭大令何繙譯復訊大令先訊徐松林是否由王三邀來徐供詞支吾惟稱趙金廷實係無于大令廉得其情以爲首肇事之王三已責過三百板著再押捕房一個月徐松林再押一個月責三百板其餘各押半個月責二百板趙金廷無于省釋孔華小不安本分亦應嚴辦姑從寛典著押捕房半個月期滿交保受傷之梁洪全卽癩蛤蚆因傷未愈著孔華小照給工資醫傷亦著交保俟傷痊候示核辦三眼四眼各押十天孔陳氏當堂開釋○孫南昌前控梅彩堂　使伊妻捲逃經鄭大令訊供責比梅矢口不承旋由孫稱訪聞梅之同黨小銅匠将妻訊匿虹口現在禁押英界公廨請飭移提歸案訊辦大令准之昨日堂期包探将提到之潘桂生孫昭雲及在押之梅彩金解案并傳同原告孫南昌偕見證孫傳勛請訊據孫傳勛供訪知　桂生偕孫妾昭雲同住虹口錫金公所左近第五十八號　屋報知捕房拘解英界公廨禁押孫昭雲供自幼入孫氏之門呼孫爲父及至十四歲時因母往東洋父强逼成姦納爲簉室小婦人心實不甘邇來屢被凌虐一日連打二次氣憤出門投河覓死適遇潘桂生勸阻許領至母處小婦人不願是以同至垃圾橋浜北錫金公所左近貸屋而居約在一月以前與潘並無來往大令謂潘曰爾誘領有夫之婦殊屬膽大妄爲潘供在金和尚家内與照雲認識大令問是否由金撮合供稱並無其事大令謂孫曰當時因何不告潘桂生孫供事後知梅彩金處有寄存衣服三件是以控告大令得供著一併還押再核○中俄道勝銀行經理西人惠隆家住泥城橋外房内失去金銀項圈各一枚報捕拘到細崽鍾厚君出店徐子年解經大令迭次研訊鍾供主人房内有五人可入昨日補提管事張阿喜出店李桂林岳中孚女傭王孫氏研訊張供在主人家内爲細崽頭目大令謂爾爲頭目理應盡心照管主人失竊是爾責成張供小的經管大餐主人房内有細崽經理並不入内岳中孚供小的經管灑埽事畢卽山王孫氏供在主人處服役三載並無過犯張供是日主人設籩請客忙碌異常鍾之胞兄到過宅内前者鍾亦曾犯竊爲小的目覩大令謂鍾曰爾不必狡賴從速供明鍾依舊不肯供認大令著将徐子年交保鍾厚君還押嚴比其餘人証一并斥退○洪明山前控碧露春茶館主章香山 
 
 

Page 4

 
 
以空票貼換現洋七百元經大令提案訊供著交保出外赶緊理處嗣因避不到案将保人陳小寳拘押捕房著章妻某氏措繳洋二百元陳小寳轉保出外找尋章香山到案究追兹案懸日久昨日原告倩律師慕爾弄到案求追大令著保将陳小寳交案陳遞禀聲稱與章香山素不相識由張魯人轉托小的代保張魯人投案禀稱在碧露春司帳法界並無熟人故托陳代保大令謂章欠洋五百元尚未交案惟保人是問張供稱寛限半個月将碧露春生財拍賣以抵欠欵大令准之著交陳小寳保出依限理明陳小寳仍交原保○包探禀稱積竊何雨廷至京江棧内竊取洋銀八十餘元當塲拿獲送入捕房供認不諱適榮華棧來報失竊洋二百元漢玉三方研詰之下何認竊洋一百元與同黨劉得勝分用至虹口賭錢早已輸罄榮華棧司事吳家祥京江棧司事張順卿俱投案伸訴何供京江棧係小的所竊榮華棧係劉竊與小的分用大令著押候嚴比○三十六號華捕禀稱巡至三洋涇橋南首見有小犬一頭並無捕房所給皮圈上前拿捉金福貴之妻出頭霸阻金亦帮同辱駡拘案請辦金供携不洋三角赴捕房贖犬巡捕以棍毆擊巡捕禀稱四十六號華捕目擊伊将小的髮辫拉住大令以金福貴不應毆捕著押候枷號半月責二百板○陳瑞榮禀稱在小東門某魚行爲夥雇野雞挑夫張和尚肩挑鹹魚二件每件八十斤在途竊取四十餘斤拘案請訊張和尚供在安平輪船時被水手竊去陳稱船　宥出店押装决無其事大令以張逞刁可惡著押候嚴比○包探禀稱周小舟前爲探夥犯案斥革串同積竊錢三大倪傳大陳阿寍至各輪船行竊均入捕房搜出當票帶往城内吊贓適有馬恒甫失竊對時表一枚金何花瓣三枝陳認竊不諱并稱質洋三十六元是以傳同失主解案請訊馬稱表在江裕輪船鋪蓋内失去錢三大供在元和輪船竊取眼鏡一副陳供金荷花瓣當票藏在衣袋被江孚輪船搭客剝去周供本年有舉人進京會試在滬失竊錢洋各物現在鎭江拘獲竊賊陶玉廷大令著一併押候嚴比○李俞氏投案請追未繳各贓開單呈電大令質之沈談氏供實遭誣攀徐順福堅稱有大洋九元存放沈談氏處大令訊得沈談氏實係誣攀著交保徐順福著押候笞責二百板○孟阿毛禀稱天明時被賊　門而入竊去各物開單呈電巡捕拘獲竊賊王炳生解案請辦王炳生認竊求恩大令以王屢次犯竊著押候重責三百板贓還失主 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示勸輸銀]  
　　經籩　官更部尚　毓慶宫行走兼管順天府府尹事務孫欽命頭品頂戴　　山海關　　　　　　署都察院左副都御史順天府府尹胡爲山　曉諭事案准户部文關北檔房案呈本部議覆右中允黄眞永奏請謂　　　　　　票先由官爲提　一摺光緒二十四年正月十四日具奏本　奉上諭一道欽此相應刷印原奏恭錄諭旨行令　　　　　　遵照等因到府查甲午東方之役朝　允償　欵息載議和無非爲　兆生靈免罹鋒鏑起見始出此不得已之　　　　　　　　之期數鉅期迫　措爲難計非　　無以集事　奉户部奏准籌借華欵印造股票一百萬張名曰昭信票頒發中　　　　銀以後給子本人收執每票註明庫平　　一百兩銀圓亦准折合抵交凡領取部票交納借欵或在部庫藩庫兑交或寄存　　　　　　使無誤提撥均聽其便此項借欵周年以五厘行息訂用二十年前十年每年還息一次後十年本利並還期以二十年本和　訖在京由户部設立昭信局發給股票在外由藩庫設立昭信局發給股票不准絲毫需索延悞平時股票准其轉相售抵地方商　人等欲借者當復不少在京　順天府将部定大縣章檯先行出示派員　切曉諭勸令紳商士民一體童力出借不得苛派　捐致　紛　等因亟應遵照辦理除順屬大小官員核定出借銀數由本尹堂開單請領轉發並派員剴切勸諭外合行出示曉諭爲此示　商民人等知悉京師爲五方輻濟之區富商巨室聚處其間當念我朝深仁厚澤久浹人心從未　有一苛政之頒有一　民之單自　祖爾宗以至今日無不身學太平之福况順屬頻年迭遭水患凡頒發鉅帑截撥南漕以備賑需者不一而足幾於　　不　　以　全民命尤爲優渥無事則羣　其利有事則共濟其艱此報施不易之情亦緩急相通之義且部章旣不實以報効亦不　令捐輔所定按本計息分期歸還並平時准其轉相售買一坊照章辦理於民情亦甚便利以視他項股票但能支息不能拔本者　　實　　較之存放商家或虞倒閉者尤爲可靠查同治九年法蘭西師丹之敗德國索償兵費五千兆佛　先交一千兆以當日時償　二十五佛郎合銀四兩計之　先交銀一萬六千萬兩先期法民持錢爭赴　家銀行輸納路爲之塞曾不幾時欵已畢集異　之　其急公好義如是今我中國久推禮義之邦爾商民人等素沐詩書之澤覩此時艱孔亟而不感憤激發者必非人情自此次示諭之後爾等其互相勸勉各發天良連董力以解囊或輸資而集腋自一股以至數十百股以多爲貴各聽其便先行認定願借若干　報明勸輸之員呈交本衙門彚齊赴部領票定期交觺隨時給票或寄存商號查明屬實卽發由商號轉給絶無苛派　索之弊　　借資衆力以首善之區爲各省之倡集成鉅數以備撥還償欵藉紓國家之急不獨見爾等急公好義之忱本伊堂亦有澤牽　其各遵照毋忽切切特示 
[會典保銜名單]  
　　備帮　調官記名截取知府升知府後加三口銜候選道花翎四品銜户部郎中　　請　　三品銜俟升道員後賞加二品銜○滿總纂帮總纂官刑部候補員外郎善佺請以本部員外郎無論題選咨留進缺卽補　選知府禮部員外郎延照請俟選知计後以道員在任候補並賞加三口銜通政使司叅議宗室溥興請遇有應升之缺開　　前俟升任後賞加二品銜國子　同業貽榖請遇　應升之缺開列在前記名道府工部郎中端芳請俟升道員後賞加二品銜並隨帶加二級○滿帮總校實禮部候補郎中毓娬請俟得缺後在任以知府不論雙單月儘先卽選並賞加三品銜四品銜工部卽補郎中員外郎福蔭請俟補郎中後在任以應升之缺開列在前並賞換三品頂戴翰林院侍讀學士儲林請　有應升之缺開列在前並賞戴花翎卽選知府工部候補員外郎中興請賞戴花翎俟選知府後以道員在任遇缺　選内謝中書周方請俟截取同知得缺後在任以知府儘先升骼先換五品頂戴禮部候補員外郎清桂請以本部員外郎無論題　　留遇缺卽補四品銜户部員外　鉅斌請以本部郎中無論題選咨留遇缺卽補並俟補缺後賞換三品頂戴工部筆帖　　莫阿請作爲本部滿洲科甲主事遇缺卽補並賞加五品銜兵部主事薛啓鴻請賞加四品銜並隨帶加二級六品銜内務府候補筆帖式博多　請仍遇有本府堂筆帖式缺出與保奬卽補人員間缺輪補並賞換五品頂戴户部員外郎文　請以本　郎中無論咨留遇缺卽補並賞加四品銜江南道監察御史連陞請在任以知府不論雙單月遇缺儘先選用先換頂戴並寳加隨帶二級内閣侍讀學士繼恒請以應升之缺開列在前並賞加二口銜[  此單未完]  
[滬濵瑣述]  
　　南市江　海運滬周總辦舒太守之輿夫陳大前日串同已革總巡局差混名痴子阿新者至南馬頭向　　攤之綽號　鼻　索取陋規不　所欲聲言須送官請究賭徒某甲謂爾等旣稱捉賭何不會司地保前大陳等見詭謀已破老　　怒卽将賭具及竹椅等物一併攫去甲等不肯任其所爲遂軋往悦來軒茶肆評理旋由十二圖地保出爲排解令阿新不再設　否則将所獲賭具解往局中候辦○本邑南市每有流氓成羣結黨無惡不爲前日薄暮時有不知姓名之兩流氓身穿元　夾　　　至小南門外董家渡雇某氏划船囑令渡往浦東迨至中流流氓将氏按住　中奪取手上所戴銀臂釧氏極聲呼　無人過間遂任若輩攏船登岸　浦東鄉間遁去噫青天白日流氓似此横行眞可　目無法紀矣 
[上海巡局紀事]  
　　南市江蘇海邇滬局中前晚有一竊賊伏於大堂之後被輿夫所見扭交二十三鋪地甲帶往二十三七鋪巡防局局員邵子怡二尹升堂提訊供稱小的姓王名阿榮年三十八歲係崇明縣人父親王安國在老白渡開設開泰隆烟館小的於去冬十二月初八日來申在虹口某姓老虎灶傭工十餘天卽行辭歇從此日夕逗遛在外漸致囊槖蕭條食用無著不得已而學作穿窬伎倆曾在浦東等處行竊三次是晚在海運局暫避風雨並非行竊求鑒二尹飭地甲持名片投十六鋪巡防中局　潘仲泉二尹派地甲愶同至開泰隆烟館内将王安國帶至　中研訊供稱武生與此人並不相識烏得指爲父子二尹謂爾之烟館亦　經犯案此人究竟與爾是何名分王供實係素不相識並非　展二尹怒謂王阿榮斷非平空将　誣扳况爾水屬不安本分明　　館暗爲水販罪無可逭今旣逮案務須從嚴懲治王一味乞　願将烟館閉歇二尹仍飭地甲送往十六鋪中局請局員潘二尹押令具結釋回阿榮鞭責竹梢四十下再加研詰供稱不敢再犯自願回籍　刻下尚乏川資叩求恩斷二尹當堂給于小洋四角著迅卽搭船回籍如敢逗遛在滬定提嚴究○本埠薙髮一業向有公所由董事議定行規凡開設店鋪須相隔門面十二間廼有夏文　者在南市大東門外萃豐弄租得同和豐烟館門首餘屋半間在内奏技前日方開張時同業人楊阿四聞知以其相隔不違有　行　約同多人将其生財等物一併取去夏情急開單投保甲總巡局禀控不知戴大令若何辦理也○前日賊犯陸金榮　入大　紡　廠竊取布衣等物巡丁見之拘入巡防局請辦局員姚殿卿二尹开座研訊喝令從重笞責一百板 
[美界捕房紀事]  
　　賊犯陳阿耕係蘇州府屬某邑人流落滬江專以剪綹掉包爲事前日不知由何處　得間翠帽正等　携至虹口元芳路某質鋪典錢包探胡瑞龍見之拘入捕房捕頭令押候解送公堂禀請　員張賡三直　究辦○前日楊樹　包　金阿三巡至大德榨　公司門前見王阿林肩負白漆一桶向其盤問一味游移因卽　入捕房捕頭令押候解遂公堂禀請　　　 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十四年三月二十八日京報全錄]  
　　宫門抄○諭旨三道錄前○皖撫鄧奏援案　請奬叙摺○又奏爲皖省土藥統捐碍難試辦仍請照舊稽徵摺○又奏命婦捐賑懇恩　表片○齊撫張奏東省官員認借昭信票情形摺○閩督邊奏甄别知縣留省序補片○三月二十八日兵部太常寺太傼寺正　　值日理藩院引見十六名○睿王謝管覺羅學恩○許應騤　頣各假滿請安○普齡由明陵回京請安○前國子監察酒陸潤庠到京請安○廣西覺政馮金鑑到京請安○恭王長順各績假二十日○倉塲奏漕船五日回空○宗人府奏派署守護東陵派出意公○吏部奏派大挑知縣　出鄭王怡王榮中堂崑中堂溥　唐景崇○彈壓果勒敏○召見軍機張蔭桓馮金鑑陸潤庠○○頭品頂戴安徽巡撫臣鄧華熙跪奏爲安徽省勸辦籌餉新捐案内出力人員援案籲請奬叙恭摺仰祈聖鑒事竊查光緒二十一年海上用兵餉需緊耍　户部咨令各省就地籌捐分别給奬等因經前撫臣福潤委員分途勸辦集勸成數共收紳富典息官捐等欵銀十八萬　　又典當每典派捐銀二百兩共一萬九千兩有奇均經先後奏咨分别赴户部交納及撥江寗充餉並留濟本省餉需各在案查此項籌餉新捐爲當時應急要欵開辦之始正江南需餉孔殷委員紛來爭相勸導加以各省賑捐林立又復設法招徠安省係瘠苦之區捐務久成弩末較之他省勸集甚爲艱難　有餘之家大半觀望於紳富而紳富則以在他省服官經商盡力報捐難再輸将互相推諉幾至勸諭力竊深賴在事各員體念時艱餉絀奔馳各處開導多方不啻舌敝唇集捐數始能踴躍除典捐不計外集捐十八萬　兩於耍餉裨益良多在各該員勞怨不辭原不敢仰邀奬叙惟江南勸辦　餉捐輸出力人員業經兩江督至劉坤一按照尋常勞　奏明請奬准吏部核准在案皖省事同一律未便没其微　擬　援照江南奏　成案将　捐尤爲出力之三品銜道員用候補知府邊保　俟離知府任歸道員班後加二品頂戴鹽運使銜儘先卽補知府楊奎綬候補知府准補蘆州府　知石鎭均請俟補知府缺後以道員用五品銜績溪縣知縣楊兆琛請以知州在任候補同知直隸州用候補知縣許金綬知州用候補知縣熊鈺均請從優議叙補缺後升用試用知縣俞炳革請俟離知縣任得應升之階後加四品銜鹽提舉銜湖北分缺先補用州同楊鎔請俟補缺後以通判用俾示鼓勵而免向隅據署布政使于蔭霖造送各該員履歴清册詳請奏咨前來臣覆核無異仰懇天恩俯准敕部核覆照擬給奬以昭激　除将履歴咨送吏部並咨户部查照外理合恭摺具陳伏乞皇上聖鑒訓示謹奏奉硃批該部議奏欽此○○頭品頂戴安徽巡撫臣鄧華熙跪奏爲部議土藥統捐體察安徽省情形碍難試辦仍請照舊稽徵以保利源恭摺覆陳仰祈聖鑒事竊准户部咨内地土　出産日盛另籌徵收之法以擴利源一摺今各省将軍督撫選派幹員在出産土藥繁盛各處設立總局略仿洋　税厘併徵之法先行試辦每　百觔徵銀六十兩納足之後發給印票黏貼印花任其銷售槪不重徵等因鈔錄原奏恭錄諭旨咨行到皖富經轉行司局欽　妥籌開辦兹據督辦土藥局署布政使于蔭霖查明議覆詳請奏咨前來臣詳加察核證以訪聞安徽省土藥一項近惟　賜穎州泗州三府州屬間有種　地土磽瘠所收皆係薄漿未堪行遠成種户留便　食或本處就近出售價值甚低商販亦少迥非他省産多質美銷路暢旺者所可並論此項土藥厘捐從前由各厘卡兼收爲數本極微末光緒十六年前撫臣沈秉成遵旨設局專收試辦兩年未能起色又奏歸　司督辦皖北皖南各設　卡皖北爲起運之區皖南爲行銷之地防其沿途出賣繞越　捐更復酌增分卡派員合力稽徵遵照部章每百觔徵收　平銀三十兩逐年收數自萬餘兩增至二萬餘兩鄰省過境上藥　收厘欵亦在其中非專恃本省所産也今部議設立總局試辦統捐洵爲簡便良法際此時艱用鉅壽欵極難荀有可擴利源自應實心經理惟飲設局統捐必先有總數可稽要地可扼安徽省所産土藥散在皖北各州縣中栽種無多並無連罣接畛之處又或前種而後止彼熟而此荒總税務司所　安徽二千担誠係約略之辭旣難按畞細查得其確數亦無繁盛處所綜其大網其　境水陸紛歧無要可扼平原旣頭頭是道支河亦處處可通土　輕而易藏平日多設分卡嚴密稽查尚難保無倫漏一經專設總局必将分卡酌裁官吏之耳目難周商賈之趨避理便流弊所極不可勝言是以　省之中出數多而行銷廣者鉅商大賈之所集尚請照舊稽徵不敢輕於嘗試安省産少貨劣販運零星厘收逐漸有增大不易統捐爲數加　商人成本亦增非百計以走私卽相率而裹恐併徵之税項甚繫渺茫而固有之厘金轉致短絀臣再三籌度實覺　碍難行惟有飭令各員将本省現行之法力加整頓照舊稽徵務在杜絶弊端以保利源而稗要用仍當隨時策　留意訪詢如他省改章試行克收成效再行叅　畢辦斷不敢畏難苟安除咨部查照外　有安省土藥統捐碍難試辦仍請照舊稽徵緣由謹　摺　奏伏乞皇上聖鑒訓示謹奏奉硃批户部知道欽此○○鄧華熙片再上年皖北各　遭水浸淹民生困苦經臣先後籌撥銀欵按照災情輕重分撥領圖在面　派委員分投馳往會間各州縣妥爲查撫均經禀報在案兹據靈璧　知縣鄭葆清禀親母張氏迎養來署署時不以廉能相朂去歲縣境被水成災復命該縣力捐銀一千兩以助賑需又據署壽州知州錢文驥　州境被災貧民已将撥欵領回設局開辦平糶種資安輯現有定遠縣人寄居撥州三品銜候選郎中　　臣慨捐銀一千兩購買雜糧　交該州挨查户口塡票散放其零買者　市收取半價以期輾轉購糶而資　　尋情前來臣伏查定例士民人等捐助賑　至千兩以上者准其建坊給予樂善好施字樣今靈璧縣知縣鄭葆清之母張氏與候選　中　秉臣各念災民困苦　　解　捐助賑欵以補官賑之不逮均屬情殷拯濟好義可風所捐銀數核與建坊之例相符相　仰懇天恩俯准節婦鄭張氏候選郎中　秉臣各在　　建坊以示旌奬而昭激勸出自鴻慈謹會同兩江　督臣　坤一附片陳請伏　　鑒訓示謹奏奉硃批著照所請禮部知道欽此○○頭品頂　山東巡撫臣張汝梅跳奏爲部議息　華欵頒　昭信股票謹将東　　辦情形恭摺具陳仰祈聖鑒事竊臣於光緒二下四年正月二十二日准户部咨户部奏遵議右中允黄思永奏竊辦華欵一摺欽奉上諭在京自王公以下在外自将軍督撫以下無　大小文武現在候補官員均領票繳銀以爲商民之倡其地方商民願借者並派員剴切勸諭不准稍有勒索等因欽此復於二月二十一日准户　将　議　程咨行到臣當經欽遵先後轉行查照臣復與司道各員公同籌議自藩　以下至各實缺道府州縣及鹽務各員共認横庫平銀十五萬兩有奇以爲商民之倡已分飭赶緊措解俟繳齊報部候撥其本省糾商士民仰沐朝廷厚澤當不乏深明大義之人臣已飭司　照部章先行山　　諭並委員分赴各州縣會同地方官剴切勸導令其量力出借武職及候補候選人　一　勸　俟集有成數再當辭絀續陳　臣前請報勸銀十萬欽奉硃批著咨行户部歸人股票辦理欽此容俟四月内　銀兩繳清再行　明請旨除咨部查照　所有東省當員認借昭　　　　形謹恭摺具奏伏乞皇上聖鑒訓示謹奏奉硃批户部知道欽此○○遷實泉片现勞績捐納分發各員自補省之日　試　一年期滿詳加甄别歴經遵辦在案兹福建候補班前先補用知縣沈光大試看期滿　　甄别據藩臬兩司會詳前來臣查該員沈光大心　明辦　以知縣留閩按班序補除履歴咨部外理合附片具陳　乞聖鑒謹奏奉硃批吏部知道欽此 
 
