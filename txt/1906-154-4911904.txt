# 1906 - 154 - 4911904

 

Page 1

 
 
[電傳上諭]  
　　閏四月十七日奉上諭福建福州府知府員缺緊要著該署督於通省知府内揀員調補所遺員缺著來秀補授欽此同日奉 
　　上諭直隸天津府知府員缺著羅正鈞補授欽此同日奉 
　　上諭崇善奏福州府員缺重要舉員懇恩簡放一摺向來各省首府出缺例應奏明請旨簡放朝廷以員缺緊要每諭令各該督撫於通省知府内揀員調補何等鄭重乃該署督於此次福州府知府出缺並未照例奏請竟以在任候補知府福防同知呂渭英遽請特旨簡放殊屬不合崇善著交部議處欽此 
 
 
 

Page 2

 
 
[蘇省鐵路私議來槁]  
　　歲丙午春二月。蘇學會諸先達。以鐵道詢謀鄉人有成議乃合商會用蘇省鐵路公司名。告商部。商部韙之。並令推舉總理協理如例。然則我蘇省於事實上雖未見有一方里之鐵道。而於名義上則鐵道公司固已儼然成立。後此或放棄其權利。或急起直追而盡所以補苴艱難之策。非我蘇人肩其責。將令誰爲肩之。（中略）雖然。以令日財匱力殫喘汗朝夕之蘇人。裂肌剔骨。以求自保其生命財產者。全在此路。辦理者苟或不愼。則我子我孫以至於來孫。寗復有息肩之日歟。（中畧）然則我蘇人誠欲自保其子孫於至危至急之時。則興辦此路。必先以研究利害之關係。人手之次序爲最要。人手次序。則以研究是路支線孰先孰後。孰利孰害爲最耍。 
　　今日我蘇八府三直隷州繁盛之都會。苟興鐵道。幾無往而不與輪線並行。將來商務之盛衰微旺。全視支線爲轉環之樞紐。故支路之必待審愼抉擇也明矣。不侫不敏。間嘗屈指計之。而得其一焉。日無錫東壩之支路。 
　　無錫雖外邑。而於寗滬鐵路全綫中殆占第一位置而無疑東壩皖屬一鎭耳。曷足重。然自來皖南物產。輸出蘇州西北部者。皆由陸先集於東壩。而後易舟經漂陽金壇。以北達鎭江南達蘇州。蘇州西北部物產輸人皖南者。亦以舟先集於東壩。而後遵陸而達於廣德徽寗。故東壩者實不啻皖南與蘇州西北部貿易之中心點也。我蘇人而誠欲振興商務乎。宜亟合羣財團羣力以自闢此支路爲最耍。此路道不四百里。建築之費。集寗滬四年之子金。凡五百萬兩而已足。我蘇人財力縱或不逮。猶當瘏手瘁足以耍其成。且此路旣成。尤有不可思議唯一良好之現象。突然發現於意外。蓋不獨向時之假途於此者。可盡吸集於鐵道。之中。卽自來廣德徽寗一部分之客貨。自蕪湖而出揚子江者。亦必改絃易轍。坌湧霧集於此。何以言之。自無錫而至鎭至滬。較之於從蕪湖路之徑者幾何。運之速者幾何。費之節者又凡幾何夫人情孰是願。就重率。而避輕率者。况益以路之徑與運之速。蓋不待招而自來矣。至是則其獲利之漙。且又因無錫易車轉載之客貨。（鐵道通例両線有不易車者惟此路將來恐不能如是）必十倍於其本路。我蘇人已不啻代養之而令。其足以自存萬一支路所招徠者。猶不足以養幹路。挖瘡塡肉。仍有待於蘇人。又何難盡取支路之餘利。以應付幹路之所需。較之未營支路之前。一無後援者。孰得孰失。夫固不待蓍龜而可斷也已。 
鳴呼。一肉墜地。視耽耽而欲逐逐者。不期而羣集。我蘇人不自拾之必。有他人代拾之者。待其旣入他人而后仰天搔首曰。臣饑欲死則恐不及於死而饑且永永不止也。嗟我蘇人。時哉亟亟。勿可緩已。 
[粤督電覆謠傳法兵佔地之由]  
　　法總統前曾函諭駐滬法領事謂閱報載中國廣西境有法兵侵佔其地之說查中國與東京邊界素甚相安况是處向爲武員治理於去歲春改歸文員治理目下並無佔地之事著電致粤督詢以此語何來云云法領事因卽電致粤督岑雲帥請查茲得覆電云法總領事巨鑒頃接電稱法兵無佔地請查卽電著龍州道詳查據覆均係土匪造謠煽惑民心遍貼匿名榜文業已嚴行禁止訪拿在案如能獲得首從訊詳卽函致（顚） 
[照會阻止越界侵權]  
　　滬道瑞觀察昨據天通庵巡局員禀稱英工部局昨已派人至租界外來安里向居民收捐各居民以地屬華界咸相抗拒收捐人謂明日再來如敢抗違定行拘究深恐激成事端請核辦等語滬道據禀後除飭該局員戒居民勿滋事端外並照請比總領事略謂工部局一再越界侵權設竟　成暴動應由工部局担其責任云（似） 
[日本重臣視察滿洲]  
　　東報云駐韓統監伊　侯爵定于西六月十號起程赴滿洲考察一切譯字林報 
[日本開放大連灣爲自由港]  
　　東報云日本關東總督已决定實行調查稅務員之創議開放大連灣爲自由港譯文匯報 
[東報懸揣駐日公使之更調]  
　　東報云駐日華公使楊大臣行將任滿於西十一月間回國繼其任者當係馬廷亮現充駐韓總領事官譯文匯報 
[鄂督聘用日本武員]  
　　天津醍西報云傳聞鄂督張宮保聘用一日本陸軍大佐爲軍事隨員月薪洋七百元譯字林報 
[滿洲鬍匪劫掠軍裝]  
　　十六日東京電云得奉天省城信息盛京將軍趙次帥曾接直督袁宮保咨會派員解運德　洋鎗九千枝赴吉黑兩省交納不意行近昌圖突遭鬍匪攻刧又火車十六輛亦被掠去死傷者頗不少譯字林報 
[華兵攻擊日兵之異聞]  
　　十六日東京電云據官報函稱西五月十六號（卽中歷四月二十三日）有華兵一隊攻擊寛城子日本鐵路守衞兵之軍營傷工匠數名譯字林報 
[浦和鐵路辦法尙須再核北京]  
　　日昨職員謝則陳條陳商部請將江寗之浦口至安徽之和州一路　築鐵道請歸開封海州併案籌辦昨經該部批飭應俟開海滬嘉一路告成再行核奪云云（交） 
[粤路因紳商意見紛歧尙須奏派大員密查北京]  
　　日來粤路紳商衝突所有禀控商部電報幾於無日無之九善堂七十二行商則電禀劣紳造言簧惑商情疑懼 
 
 

Page 3

 
 
集股匪易現旣商股踴躍應請迅飭鄭官應等接辦以維路政而順商情免致全體解散香港紳商則電控善堂違背法律朦混粤督批准因奏歸商辦其實善堂等并未按律公舉總恊理私自揑報公舉與律實屬不符未便認爲總理而粤督亦電咨商部請飭鄭官應接辦該部當此之時頗難斷决僅電復粤商略謂此案旣由粤督奏歸商辦俟奉旨後再行電達電復岑督亦然日昨庽滬粤商及福建粤商又分電禀請商部不認鄭官應爲總理請奏派唐紹儀侍郎爲督辦而粤省善堂行商則又電禀商部聞有粤紳及港商揑稱駐滬及福建粤商電禀該部不認公舉請爲改派督辦等情其實駐滬及福建粤商所認股票甚形踴躍并願歸商辦却無請派督辦意見紳商電報紛馳該部實未能判其曲直現聞該部各堂會議以此路前則官紳衝突現又紳商衝突若聽其互相攻訐非特破壞路政實多貽笑外人擬俟袁大京兆查辦摺到京奉旨後尙須奏派大員前往密查澈底根究云（友） 
[粤商路電廣東]  
　　初九日九善堂七十二行致商部電云北京商部貝子爺尙書侍郎鈞鑒魚電飭俟諭旨興辦全粤感頌頃接滬函得悉劣黨近到滬運動滬商不直所爲劣等竟冒滬商電馳中外多方煽惑謀攬利權寓滬粤商皆憤查粤路商辦决議不舉督辦免生疑懼經奉鈞部批准在案中外來函公認日來滬漢滙來小股銀均無疑義現粤地收小股銀復增至三百十六餘萬元知關厪念謹電馳陳廣東九善堂七十二行商叩佳（暑） 
[江督電覆袁京兆拜發查辦粤省官紳 
衝突案奏摺日期江寗]  
　　日昨江督接商部電訽袁樹勛查辦粤省官紳衝突一案奏摺曾否拜發江督卽電復商部此摺已於前月二十一日由督署拜發想已到京（孔） 
[郴州第二次會商鐵路公啓湖南]  
　　粤漢鐵路前湖南倡議合三省全力收回美約各省自辦而他省聞風興起爭回路權者不少湘省名譽震鑠環球何其盛也吾郴地據五嶺上水分南北中間山路百餘里爲湘粤要衝寔全路樞紐湘紳初議先修郴路蓋知此路旣成海運可斷商務精華咸在於斯故也不意三省巨紳在鄂訂約因欵難籌議以宜章永興郴州二百餘里之路讓粤代修權利歸粤原限一年定局此論一出州人陳爲卿卽函致湘紳統籌全局謂郴路斷不可讓而桂陽朱君等具禀督撫指陳利害深切著明奉批始知讓路各條業經奏明在案於是吾郴全路劃歸廣東將來此路由門户經過郴人不敢過問徒擔保護之責任不能享受一切利益且路權旣失日後商權礦權必盡握於粤人之手而郴州遂淪爲粤東之附庸主權喪失言之痛心今者湘省商務總會成立擬籌集股木將岳長衡三府鐵路禀歸商辦于二十三日開商務特别大會僕等躬與其間隨將郴人極欲收回路權一說登壇報告商會紳董咸懷義憤共表同情並謂郴人若集合羣力以倡先聲則商會當挾其全力以圖挽救等語然則事在人爲其成效固未可量也竊維我輩處此竸爭時代讓路一事在吾湘全省固爲放棄責任而影響所及其不利於郴人財產生計者尤非淺鮮故特開此全體大會邀集鄉紳界學界商界諸君研究郴路問題伏願我同志組織團體力任爭路集股之義務以期挽回利權則爲郴州開無窮之公益卽爲子孫　不拔之初基郴人幸甚（車） 
[警部商設鐵路警察湖北]  
　　鄂督張　帥昨接警部公文商設鐵路警察飭與舊有之防營分别防範將鐵路經過處所行駛速率停車段落及左右距難若干尺寸應歸舊有防營或地方警察管理者立界繪圖列表及辦事權限　兵花名分别造册以憑核奪如已設鐵路警察示抄專章報部限三個月赶籌擬章已勘未築之路亦宜預籌彙報本部以便酌定專章一律興辦云云（世） 
[皖撫札兩司文（爲委查合肥警察停辦事）]  
　　爲札飭事本月初二日據合肥巡警局王志泳電稱前豐潤縣張道源暍令家丁攅毆巡士垂危合城憤極巡警停辦等情到本部院據此合亟札飭札到該司立卽會同遴　妥員前往查明肇事情由刻日詳細禀覆核辦並將委員銜名及起程日期報查母違此札（荒） 
[贛撫札飭條陳籌款辦法九江]  
　　日前贛撫吴仲帥札派辦處飭屬妥議籌欵略云迭據該司等面陳每年人欵數在五百萬兩以上出欵約在六百萬兩以上加以近日銀貴錢賤釐金收欵向以錢計虧耗又在數十萬兩等語則支絀情形可以想見應由該藩司會同各道各局處將近三年出人欵項分别内外銷統開兩單十日内開呈本署查考至各項收欵内有無可以整頓剔釐支欵内有無可以裁减歸併叧具節略條舉以告此外如釐稅局之征收能否酌加比較官銀錢號之錢如何推行盡利銅元之行銷如何操縱得宜以及應否仿照各省舉辦牙帖捐籖捐等類一併條議以便本部院覆加核酌飭該司道局處次第辦理（本） 
[通飭釐局劃一洋價杭州]  
　　浙藩寳方伯以厘捐各局所定洋價叅差不一復有申水名目特通飭各局畧謂本局洋價迭經分發條示通行飭遵惟查各屬解欵到局照本局條示洋價率多申水十文查湖州府局已遵照省局牌價解欵並不申抬其急公忘私之意足以風示各卡嗣後各屬解欵洋價於初一日爲始務須按照本局條示定價不准申水倘有仍前申水等情立將文批退回飭令補足云云（的） 
[盛京新官制緩議原因奉天]  
　　盛京新官制各摺片奉旨交政務處議奏本擬卽日議准頒行嗣政府諸公以此項官制爲立憲基礎將來各直省皆須一律推行不過先以奉省爲試騐場不可不格外愼重擬俟考政大臣端戴二公回國會同商定然後覆奏施行（丙） 
[奏派黃公使簽押萬國農學公會之條欵京師]  
　　意大利國創設萬國農學公會　經駐京意使照請政府派員赴會現在第一次議定之條欵已由外部奏派出使意 
 
 

Page 4

 
 
國黃公使誥就近簽押奉旨依議（呂） 
[駐法大臣電劾滇督京師]  
　　京函云中國駐法公使日前有電到京奏叅雲貴總督電文甚長畧謂法國安南總督經營我國雲南境界著着進步滇越鐵道完成雲南漸爲法國蠶食然此皆由現任雲貴總督丁振鐸老朽無能且受法人籠絡所致急宜另簡能員否則雲南不堪設想云云（盈） 
[十三續修律大臣編定刑事民事訴訟法]  
　　第四章刑事民事通用規則 
　　第一節　　律師 
　　第一百九十九條凡律師俱准在各公堂爲人辯案 
　　第二百條凡律師欲爲人辯案須在法律學堂考取人格給有堪爲律師文憑該律師親自持往該省高等公堂呈請核騐並自行立誓概無假冒情節且須有與該律師相識之殷實人二名立誓具保該律師品行端正人憑相符方准該律師在高等公堂或各屬公堂辯案 
　　第二百一條如該公堂騐明文憑並不合格或並無殷實人具保或聲名平常者可批斥不准 
　　第二百二條如該公堂允准之後該律師應照左列各項矢誓 
　　一不在公堂作僞或許人作僞 
　　二不故意陖訟或助人誣控 
　　三不因私利私怨傾陷他人 
　　四盡分内之責務代受託之人辯護然仍應恪守法律 
　　第二百三條以上各項既經遵辦然後該高等公堂將該律師姓名註入册内通知該省各公堂准其在各處辯案如該律師往他省公堂辯案應再呈憑照依以上各條如在初到之省一律辦理 
　　第二百四條律師在公堂應盡之責務如　 
　　如爲原告律師 
　　一代原告繕具控詞及各項須呈之件以備呈上公堂 
　　二須同原告上堂辦理所控事件 
　　三於審案時將原告所控之事代爲上陳然後當堂質問原告及其證人如被告對詰該原告及其證人則該律師隨後亦可覆問（凡人到堂作證惶悚之下多茫然不能措辭應言不言不應言則言徒費時刻無益案情該造律師宜導之使言實情此之謂質問凡人到堂供證類皆存袒於各該造之心致言過其實人之常情也是以被告律師須詳細研求如有虚張情節必使水落石出以免被告爲其供詞所害此之謂對詰被告律師對詰時如該證人答詞與質問時所供前後稍有不符則原告律師可再問該證人爲其解說此之謂覆問） 
　　四被告或其律師向堂上伸辯後原告律師可將被告或其律師所伸辯之理由詳細向堂上解釋辯駁 
　　如爲被告律師 
　　一代被告繕具覆詞詳細訴辯所控事件並檢齊有益於被告答証據以備呈上公堂 
　　二同被告上堂辯護其案及留心料理務使公堂審訊該案悉合證據依律裁判 
　　三代被告對詰原告及其證人 
　　四原告及其證人供詞已畢該律師須將被告辯詞陳其大畧然後喚被告之證人上堂供證 
　　五供證畢然後該律師將被告辯詞盡情援據例案伸論毋使屈抑　　第二百五條凡通商口岸公堂中外交涉之案有外國官陪審者亦可准外國律師上堂爲人辯案惟須驗有律師文憑且查明該律師經本國駐該地方之領事官已准該律師在該領事公堂辯案者方准上堂辯案 
　　第二百六條如律師有故意不敬或語言輕侮等情公堂可將該律師罰以三月以下之期限禁止上堂辯案如有唆訟誣告欺騙或他項重大不　情事該省高等公堂可立予黜革仍按所犯科以應得之罪並並永遠不准充當律師 
　　第二百七條外國律師有犯上條情節照會該國陪審員或領事官禁止上堂辯案如有應科罪者由該國領事自行辦理　　　　　　（未完） 
[商部札上海商務總會文（爲輸送奉省商品陳列事）]  
　　光緒三十二年四月二十九日准軍機處片交盛京將軍趙爾巽奏奉省創設商品陳列所請旨飭部分咨各省輸送商品摺奉硃批商部知道欽此欽遵到部本部查奉省兵燹以後百廢待舉商界與國權極有關係陳列所之設自是當今要政相應刷印原奏恭錄諭旨箚行該總會遵照仰卽悉心籌辦廣爲勸諭各業工商人等一體知悉並由該總會按照奉省寄售繳價章程辦理仍將辦理情形申報本部爲要須至箚者（助） 
[報館主筆因案被逮]  
　　十六日倫敦路透電云有一報館主筆名奈金者在西班牙京城被捕彼自稱炸彈聚發後刺客摩來爾曾受其匿庇 
[英皇禮待日本海軍人員]  
　　十六日倫敦路透電云英國君后在温則斯宮接見日本海軍將校二十員欵以茶點並准其在宮内游覽 
[美國肉食裝罐廠舞弊希圖狡飾]  
　　十六日倫敦電云得　得盛頓報告謂現有肉食裝罐工人名惠爾生者代芝加高肉食裝罐廠作證于　院農務委辦之前不認前此反對此項貿易之調查 
[俄國内政近情]  
　　十六日倫敦路透電云俄國政府與國民院尙無和睦之兆國民院議論官員之無狀變政之進取大臣高科昨在拜開地方農民　向　時 
[英國賀婚專使回國]  
　　十六日倫敦路透電云英國惠爾斯親王夫婦已離西班牙京城西班牙皇及伊挪皇后均往鐵路車站送行 
[駐韓俄領事遲遲赴任之原因]  
　　東報云駐韓俄總領事白蘭康遲遲未赴新任其故由于俄國謂俄總領事到任之認可狀當出之韓皇而日本則堅執當出之于日皇故也譯字林報 
[輪船公司添造新輪]  
　　十七日倫敦電云英國庫納得輪船公司新造一船名羅西塔那已在克來特海口下水此船艙量爲三萬二千五百墩當爲世界最大最速之商船 
[德意奧三國之睦誼]  
　　十七日倫敦電云德奧两君與意大利國皇互相傳電謂彼此當共敦睦誼始終無間云 
[俄皇將與德皇相見]  
　　十六日栢林電云俄皇行將與德皇會晤 
[英國遠東艦隊行蹤]  
　　東報云英國海軍中將摩爾所統之遠東艦隊將於西六月十五號駛赴長崎並定於是月廿八號至長崎西七月七號至神户遊歷 
[德國陸軍舉行秋操]  
　　十六日栢林電云德皇已約請英國陸軍部大臣子秋間德軍操演時前往觀操 
[西班牙内閣不睦]  
　　十六日柏林電云西班牙内閣有齟齬之事 
[斐洲多亂]  
　　十六日栢林電云斐洲蘇丹地方有亂事 
[英艦隊游歷俄海口]  
　　法報云英國艦隊將于今夏開往俄國波羅的海各海口游歷譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[學部奏陳各省學務官制權限摺]  
　　奏爲遵議各省學務詳細官制辦事權限並勸學所章程恭摺仰祈聖鑒事本月初二日内閣奉上諭政務處學部會奏遵議裁撤學政請改提學使司一摺現在停止科學專辦學堂所有學政事宜自應設法變通著卽照所請各省改設提學使司一員統轄全省學務歸督撫節制一切詳細官制及辦事權限章程着學部妥議具奏等因欽此仰見聖明注意學務愼重官常莫名欽服竊維興學之道期於普及而各省輻員遼闊風氣不齊全賴辦事官紳通力合作廣施誘掖勸導之方徐收劃一整齊之效惟是地方官應辦之學務統系不定則推諉恆多權限不明則侵軼可慮臣等謹就各省現在辦學情形參以東西各國地方興學制度凡提學使司　下人員釐定　司提　綱領晰科目以專責成合官紳而籌任使尤重在敎育行政與地方行政之機關各有考成不相扞格期於實力奉行徐圖推廣至現在風氣初開辦理學務之員於敎育學敎授管理諸法及敎育行政視學制度皆須隨時研究以謀補充　力其各應州縣凡有勸學之所皆當遵照章程妥籌辦理城鄉市欽一律推行尤宜定期宣講敎育宗　俾資遵守庶幾經正民興邪　不作此則臣部任督催統率之責而日　　焉者也其各省學務詳細官制辦事權限並勸學所章程　分繕清單恭呈御覽所有臣部遵議各省官制權限綠由謹繕摺具陳伏乞皇太后皇上聖鑒謹奏光緒三十二年四月二十日奉旨依議欽此 
　　謹擬各省學務詳細官制及辦事權限章程繕具清單恭呈御鑒 
　　一每省設提學使司提學使一員秩正三品在布政使之次　察使之　總　全省學務考核所屬職員功課其舊有學務處俟提學使到任後即行裁撤以　責成（江）寗江蘇向有布政使二員應於江寗省城設提學使一員江蘇省城設提學使一員照布政使管轄地方例管理學務其吉林黑龍江新疆三省均添設提學使各一員一各省提學使司提學使員缺擬由學部　京外所屬學務職員開單奏請簡放一此次提學使利設需員甚多擬由翰林院人員品端學粹通達事理及曾經出洋確有心得並京外究心學務素有閱歷之員不拘資格一律擢用其現任各省學政曁學務處總辦果係素諳學務辦事認眞者並由學部奏請改任提學使或補或署以資熟手而廣任用 
　　一提學使自到任之日起每三年作爲　滿　滿之前各督撫將其平日所辦事項詳細咨部本部證以三年内派其視學官所切實考察者該司辦理學務有無振興實效詳晰臚列奏聞或留任或升擢或調他省或調回本部請旨遵行 
　　一提學使由四五品京　及實缺道員簡任者升轉與臬司同其由他項人員補授者應俟三年　滿列入升轉由他項人員署理者俟實授後扣足　滿年限列入升轉 
　　一提學使照各直省藩臬两司例爲督撫之屬官歸其節制考核一面由學部隨時考查不得力者即行奏請撤換 
　　一地方學務凡係按照定章復經督撫籌定舉辦者提學使當督飭地方官切實舉辦力除向來因循數衍之積習其有延岩玩視並辦不以實者提學使可具其事狀詳請督撫分别記過撤參毋稍徇隠其有辦事實心卓着成效者亦可具其事狀詳請督撫從優奏奬每届年終分别所屬府廳州縣興學考成出具考語申詳督撫辦理一提學使於通省學務應用之欵應會同藩司籌畫詳請督撫辦理 
　　一提學使所辦事務除隨時禀報督撫由督撫咨報學部外每學期及年終將本省學堂辦理一切情形詳報於學部以備考核如有重要事件仍可隨時徑達學部 
　　一提學使如遇有緊要事件應行出省考察須先期電達學部經學部允准後方可出省考察但仍當輕騎簡從勿受地方供應 
　　一提學使衙門可仍用舊有之學政衙門所有舊日吏役人等概行屏除其有學政向不與督撫同城者均應改歸一律至各省業經　　之學務處卽政爲學務公所　學使督率所屬職員按照定章限定鐘點每日人所辦公不得　　所有學政衙門案卷學務處公　均移送提學使衙門毋得　漏以　　考 
　　一學務公所設　長一人議紳四人佐提學使　畫學務並備督撫咨詢　紳由提學使延聘　長由督撫咨明學部奏派須擇　正紳士通學務者 
　　一學務公所分爲六課曰總務課曰專門課曰普通課曰實業課曰　　課曰會計課其各課所掌事務分列於下 
　　總務課掌理理機密文　事件收發一切公文函電案卷册籍　　統計報告及各種學務報告並編印敎育官報憸定敎員考核所屬職官敎員功遇及其任用升　更調　定關於本省學務全體之規則章程並掌理傭聘外國人考查公所人役一切雜項事務又各學堂衛生事務亦歸管理 
　　專門課掌理本省　等學堂及各種專門學堂敎課規程設備規　及　於管理員敎員學生等一切事務並保護奬勵各種學衛技　及海外遊學生事務 
　　普通課掌理本省優級初級歸範學堂中等學堂女子師範學堂女子中學堂小學堂敎課規程設備規則及關於管理員敎員學生等一切事務又凡通俗敎育家　敎育敎育博物館及與中小學堂相類之學堂一切事務均歸辦理 
　　實業課掌理本省農業學堂工業學堂商業學堂實業敎　講習所實業補習普通學堂　徒學堂及各種實業學堂之設立維持敎課規程設備規則及關於管理員敎員學生等一切事務並考察本省實業情形籌畫擴張實業敎育費用 
　　圖書課掌理　譯敎科書參考書審查本省各學　敎科　籍繙譯　　往來公文書贖　　講義經理印刷並管圖書館博物館等事務 
　　會計課掌本所經費之收支報銷核　省會及各府廳州縣敎育費用是否合度並稽核各學堂凡各學堂建造營繕之事亦歸考核經理 
　　一各課設課長一人　長一人其課　　事之繁簡由提學使酌量詳　限定人　少則一員多不得過三員 
　　一各課課長副長課員以會在中學堂以上畢業或　習師範並曾充學堂管理員敎員有勞績者充任此時創辦應予變通暫就本省官紳辦理學務積有閱歷學望素者由提學使詳請督撫札　 
　　一提學使下設省視學六人承提學使之命令巡視各府廳州縣學務各省省視學由提學使詳請督撫札派曾習師範或出洋遊學並曾充當學堂管理員敎員積有勞績者充任其巡視域及規則另詳專章由學部奏明辦理（未完） 
[新任水陸提督抵閩電信廈門]  
　　水陸提督馬麗生軍門近日接到省電云新任提督洪永安軍門不日抵閩當卽派遺某巡捕出省迎接（中） 
[贛撫諭飭推廣電線九江]  
　　江西原通電線僅有九江南昌吉安贛州四處日前贛撫吴仲帥傳南昌電局委員魏太守面諭將本省十四府州一律設立電報支局以廣交通魏守遵卽派員分赴各郡相度地形籌備開辦矣（治） 
[批飭呈控縣令縱賊杭州]  
　　臨海職員唐祝賓以翁大令長森縱賊各情禀控撫轅經浙撫批云案經迭次明白批示飭縣緝拿正賊乃並不靜候拿辦復來轅混瀆試問翁令貪贜放賊有何確據分贜之丁役係何姓名乃竟空言混爭至請將翁令撤任顯係藉端誣詐仰接察司飭錢塘縣查照並令趕緊嚴緝正賊務獲究辦（的） 
[幇匪正法杭州]  
　　仁和縣獄中寄禁之上虞縣匪犯趙亞芬日前由司訊認通匪屬實十四日押出清波門斬决（的） 
[批飭究緝脫逃押犯蘇州]  
　　川沙廳左丞禀報城守營張千總看管之文舉人王家彥畏罪潛逃飭緝轉報等情經蘇臬批云該舉人王家彥旣飭交城守營看管乃乘間脫逃該兵丁等難保無賄縱情弊應責成該千總緝獲交案解辦批飭松江府速移該廳派差協緝務獲究報一面由府行提原案卷宗並酌提人証察訊情形先行將該舉人王家彥詳請奏革並再提蔡桂全等至郡訊明有無賄 
 
 

Page 10

 
 
縱情弊擬議詳辦（等） 
[獲盜例當引見蘇州]  
　　前辦閶胥門總察候補直隷州德堪拿獲盜犯黃得標等五名業經審明正法在案現經蘇臬朱廉訪以定例州縣官拿獲斬梟盜犯例得奏請送部引見因具詳督撫請奏請將該直牧送部引見以示鼓勵（永） 
來函 
[各女學校長致江蘇總學會函（爲改俗半日女學事）]  
　　敬啓者滬妓近設改俗半日學堂章程已見報章其宗旨在改良風俗固屬可嘉而揆諸實際情形於名義旣有未安於事實尤形窒礙流弊滋多有不得不爲同人告者夫以普及敎育言妓女亦猶是人也旣離苦海卽許自新如本埠濟良所中之學習工藝等類本無不可今該學堂以半日讀書半日爲妓界限不清卽良賤無别雖泰西文明各國亦無此種辦法此名義上之未安者也讀書所以明恥女學尤重德育今半日讀書半日爲妓試問廉恥何在道德何存雖有良師亦無以善其後此事實上之窒礙者也妓女旣人學堂不得謂之曰非學生旣學生矣而妓也如故是并妓女學生両名詞而一之始則誤認妓女爲學生繼且誤認學生爲妓女其害何堪設想學界糼稚明眼者能有幾人卽苦爲分明烏得執途人而語之影響於女學界者尤巨至有援榛苓學堂以爲比例者優伶旣可設校娼妓何獨不然此所謂知其一不知其二也士大夫與名優往還世俗不以爲異而從未聞大家閨秀與娼妓交往者子弟人戲園觀劇習以爲常而涉足青樓父兄卽引爲大戒就近取譬顯然不同總之妓女旣入學堂卽宜脫籍若且學且妓且妓且學勢必有名無實有捐無益我學界雖無干涉妓女之權而有干涉學生之旣有學堂之組　不得不顧名思義縷陳利害惟希鑒察乞代達學院學務處及滬道查核辦理不勝盻　 
[據實聲明]  
　　本月十三日閱新聞報紙所登禀請查禁楓涇鎭薇枝女學一節實係挾嫌藉端破壞學之名譽緣前月二十六日有嘉興府學堂學生郁崇猷請假回里與陳某等於上課時意欲闖入課堂經監理力阻以致口角而散維時郁敎員適赴上海龍門師範參觀運動會至二十九日回楓由監理訴知郁敎員以此事出於族弟崇猷等鹵莽因面斥數語是否由伊等懷恨揑詞登報有意破壞女學名譽刻未查悉但薇枝女學生均不住宿况郁敎員之母爲是校舍監其胞妹爲是校學生卽郁係養正小學堂敎員於薇枝女校僅盡義務一課非出於經理人延聘人所共知想此等　言污衊郁敎員之名譽猶小而關係女學之名譽實大不得不據實聲明務祈貴報載人來函類中女學幸甚 
今日尙有各省新聞及本埠新聞均列入第三張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[稅司家眷過鄂湖北]  
　　赫總稅司家春日前由京乘坐火車　漢漢關稅司代爲照料一切（世） 
[第一炮艦告成續誌湖北]  
　　鄂督前年在本川崎船廠訂造炮艦六艘第一隻將次告竣曾誌前報茲聞定於本月十五後可駛向鄂中並聞此船可安置砲七尊（世） 
[督署擬設編印所武昌]  
　　鄂督歷官各省現擬將生平奏稿文贖各件分門編輯飭新取繕校員生人署分繕清稿並將前辦官報機器改設編印所刷刊成書以冀不朽（八） 
[開釋富有會黨武昌]  
　　庚子年富有票案内牽涉楊祖昭曾判監禁十年之罪現因該犯悔過自新又因病重取保於日前由江夏縣禀請省憲開釋（八） 
[出示平糶倉米安慶]  
　　安慶府龔太守以近日米價昻貴因出示將萬億倉官米减價出售已派人在城内外清查貧民大小人口卽行平糶（多） 
[滬城官事]  
　　交卸福建藩台周子迪方伯蓮昨日由閩乘海晏輪船到申以天后宮側爲行轅○候選縣丞承糼槱二尹惠昨日到申住長發棧分部郎中朱覺庵部郎振翔到申住新馬路醬園弄補用知縣陳保申明府棨到申住祥發棧午後均詣道拜謁陳明府並呈奉天驛巡道陶觀察公信一件○候補道羅觀察忠堯虞觀察和德昨均因公到道經瑞觀察迓人内廳茗談良久而别○新選陜西米脂縣潘小洲明府松浙江人由京到申住後馬路乾記里昨日至道禀見○寶山縣王大令得庚天通庵巡局員兼滬寗鐵路發落委員王參軍坤元昨日均奉道憲傳詢耍公○會辦會丈局員湖北候補縣陸明府長蓓亦奉道傳見（合） 
[提憲返松]  
　　江南提台徐吉雲軍門傳隆在滬公畢昨由董家渡碼頭雇乘小輪返松（事） 
[會商要公]  
　　前日滬道瑞觀察因有要公在滬北洋務局接見江南提憲徐吉雲軍門商約大臣呂鏡宇尙書及楊杏城京卿辜湯生部郎徐孝餘觀察羅忠堯觀察會商一切（事） 
[紳董會議塡濬廢河]  
　　滬城紳董顧君等欲研究滬城所有臭穢各廢河或塡或濬以免天熱發穢致碍衛生昨經遍發傳單訂於今日二下鐘假邑廟萃秀堂邀集各紳商會議善策（事） 
[江督飭道嚴拿流氓]  
　　江督周玉帥近日訪得滬上著名流氓有糾衆擾民攫人財物情事殊於地方治化有關故密飭滬道瑞觀察按名嚴拿務獲詳辦（事） 
[札查書局朦稱學部審定書籍]  
　　上海一新書局新出蒙學鏡一書朦稱學部審定被學部查知以此風斷不可長咨請江督周玉帥札行滬道查究略謂本應嚴辦姑念初犯寛免着將學部審定字樣速卽登報聲明更正以杜僞冒而重學務云（宜） 
[給示修建岳武穆廟]  
　　西鄉龍華董事胡熙培等日前環禀縣署謂該處向有岳武穆廟半已傾圮現擬集資修理恐有士棍阻撓請爲給示曉諭等情經汪大令准予給示（宜） 
[米業禀復商會借漕平價辦法]  
　　截漕平價瑞道台接奉極峰電諭照會商會籌商辦法已載前報連日商會一再與米業統籌擬定辦法六條呈由商會移復關道大致謂近日米價因到貨接續市已能平截借漕米不必二十萬擬借十萬石以之平價卽無慮青黃不接所有辦法六條錄後一由商會承借江蘇漕糧十萬石至本年秋後仍由商會招商買進照數兌還招商漕務處二所借漕糧分發機器米廠碾白就近請總工程局備三聯單隨時明塡石數以五石起碼由米行領賣現洋不取行用買米人持赴機廠領米願買糙米者以原包漕糧出售五十石起碼亦由工程局塡給三聯單竟赴招商局領取原包漕糧每包洋四元二角凈盤三現在適中定價海斛白米每石五元八角倘後市價增漲白米以六元原包漕糧以四元四角爲限如市價再廉隨時酌減米董隨時報市就近商准工程局總董定價所定價目標示局前便人咸知以昭劃一四賣出價洋逐日繳呈總工程局收存分發殷實錢莊生息以備本年冬季照數買進漕糧之用總核虧蝕若干擬請禀准在出口米石義捐項内提出撥補倘秋成豐稔糧價平減核有盈餘擬歸工程局充作地方公益經費五此項漕糧係向招商局漕務處陸續請領雇船駁赴機廠碾白其隨船押運在廠監察以及稽核升合如需人手米行願盡義務輪流派友幇同照料逐日報告工程局誌帳惟請商會或工程局派人督同辦理以昭核實六卸去麻袋擬陸續繳還招商局其送廠駁力碾白機工辦事人在工午膳車費應請工程局在米捐項下開支（助） 
[日艦水手行兇受懲]  
　　字林報云本館接駐滬日本總領事永瀧君通告謂西五月十一號之日艦水手在虹口篷路酒醉行兇刺傷車夫巡捕業經艦長判罰在艦圈禁二十日再發往佐世保　候懲治 
[華人青年會開夏季運動會]  
　　字林報云本埠華人青年會定于今日下午一句鐘在北四川路體操場内開夏季運動會任人往觀 
[虐徒案通詳各憲核辦]  
　　木工顧木全被師馬土生私刑毆打爛去雙目一案迭經汪大令提訊明確昨日飭承錄供備文通詳撫臬各憲核示遵辦（宜） 
[滬南電燈廠遷移]  
　　滬南電燈廠自改公司以來迭經總工程局總董添招股分並向外洋添購大號機器運滬擴充以便城　内外一律裝點茲總董以祥記馬頭廠房太窄不敷展佈因另擇十六鋪裏街紫霞殿前埭隙地造屋遷人其紫霞殿所設之駐防所擬遷至小九華内定於日内興工云（寳） 
[示禁女堂]  
　　上海縣正堂汪爲出示嚴禁事照得本縣訪聞南市老白渡及洪升馬頭一帶有等烟館專用青年婦女伺候烟客名曰女堂倌引誘良家子女作奸犯科傷風敗俗莫此爲甚查女堂倌與花烟間無異流弊無窮屢經示禁有案南市係屬内地豈能容留此等污點爲害地方除移總工程局紳董督飭　保地甲實行禁逐外合行出示嚴禁爲此示仰各該烟館一體知悉自示之後不准 
 
 

Page 18

 
 
再雇青年婦女走堂以及留有女眷同住一處倘敢故違一經察出定即提案嚴辦房東貪得重租知而不首卽按照所得租價罰繳半年租息如自已房屋開設烟館雇用女堂倌卽將該房封閉充公差役地甲得規包庇匿不揭報革役重辦不貸本縣令出法隨勿謂言之不預也其各凛遵母違切切特示（尺） 
[成衣聚衆索加工資案已結]  
　　成衣匠王興德等百餘人停工向合豐等衣莊加價滋擾一案昨日襄讞孫明府按准合豐萃豐一大祥豐人和久大寶大祥泰等各衣莊公禀簽差李元恊同老巡捕房西探將成衣匠頭王興德顧福餘王阿玉王秀堂謝君良羅雲卿蘇運壽吴生仁毛祥生等九人傳廨究問明府偕英副領事升座合豐等各莊夥同供各匠去年已曾加價今又停工挾制求請公斷明府衡情之下卽傳王興德等諭謂爾等因物價昻貴加增工價亦屬實情惟不能聚衆停工要挾須知爲首者應照例充軍今念爾等無知勸令各衣莊每工加錢七十文爾等願否遵斷王等同供所加之錢照章應扣飯食十文務求恩賜免扣受惠無旣明府遂勸各衣莊准予免扣飭王等各具永遠不准再加工價不敢聚衆停工甘結送查並由差督令成衣分赴衣莊服禮結案（力） 
[呑烟自盡免騐]  
　　英租界四馬路西胡家宅福昌小烟間前晚有婁某前往吸烟遽呑生烟身死英捕房卽飭二圖地保投上海縣報騐事爲屍兄婁阿餘所知情愿自行棺殮昨日恊保詣縣求免大令准之（力） 
[上海縣案]  
　　唐陸氏喊控養媳之母夏陳氏領匿伊媳唐夏氏請究前晚經汪大令提訊陸氏供由張王氏爲媒自糼聘夏陳氏之女爲媳十三歲時過門童養今已九年該女於初九日出外購物迷路經總工程局訊發善堂氏與女父陳玉堂往領未准嗣爲陳氏邀同隣人張姓領出並不送回聞被送至北市濟良所内乞斷陳氏供領女之後因女患病甚重故送該所求醫是實大令核供以濟良所係專收凌虐妓女之處並非醫所判王氏隨同陳氏前往將女領回帶案再訊○朱子林控妻舅張某誘匿伊妻請究當晚亦奉大令傳訊朱供娶妻張氏今春隨人逃匿已由小的尋歸後被妻弟到家引誘出外至今不歸向論蠻横爲此投控大令核供難以憑信判候查傳張某到案再訊核辦○米店主吴某控夥徐雲卿經放輪船米帳四百餘元私收呑用訊判押追在案至今未經理楚大令於前晚提比徐供除已繳外餘欠現央姊丈出爲理處大令判掌頰五十下還押限十天理清如違嚴比（合） 
[總工程局紀案]  
　　寗波小孩奚四良在董家渡迷路啼哭由巡士帶至局中自稱現年十歲與父在某烟舘失散局董諭飭留候伊父認領○善紀號之沙船金利泰初一日裝有豆油等貨進口停泊吴淞報關請騐被後到之沙船王德興駛過悮並以致船身受損當向船户王錦奎理論不肯認賠昨由善記號主周定滋投局禀控孫明府飭提舵工陶銀寶及王到局集訊因供詞各執命派包探所丁至船上騐明損傷確情禀候復訊○某錢莊包車夫李阿大拉車不愼悮撞貨損局馬車被馬夫王順才以馬鞭毆傷經巡士拘究明府以王不應行兇判戒責五十下開釋李著自醫○平湖人江德榮現因失業其母某氏縱媳不端博資度活前日江闖入臥室瞥見妻與人絮語憤極欲毆其母上前指斥江不甘服被母扭局控忤明府姑判戒責一百下押候其母求釋（尺） 
[英美公廨早堂案]  
　　駁船户陳開生之夥徐阿長杜大榮代太古棧駁運絨毯等貨被杜竊毯一梱計五十條雇金阿和運至南市爲水巡拿獲昨日解究襄讞孫明府商之英副領專判杜押本廨一年徐知情賄縱押两禮拜陳失察難辭從寛罰洋十五元充公老大邵春發無干開釋○粤婦李阿冬夫患風　令王阿方李阿弟等每日勾引同鄉婦女至家挖花　頭度活昨爲包探朱桂生陳山林訪悉　同捕頭　探前往獲得李及傭婦陳阿妹與賭之王阿狗李阿梅高阿　李阿　陳阿將劉阿瑞田阿天八婦又男子王阿方李阿弟二人解請究辦明府以李　　女法無可貸判押兩　陳阿妹知情扶同押兩禮拜王阿方李阿弟押捕房一月與賭各婦罰洋十元充公○祥利外國雜貨店主陳炳楊德春被匯　洋人控其與已歇侍者盜賣行中油紙一案昨又覆訊陳楊同供所有愼昌洋行過回之紙一時疏忽未曾批銷然商店所製各紙料精無匹實與匯豐有别求察明府謂雖非行竊惟疎忽之咎難辭從寛判各罰洋廿五元充仁濟棲流两所善舉○出店張壽卿被法國婦人疑竊金四開至　具控判交捕房押查在案昨亦復訊張壽卿仍不供認明府以所控無憑交保開釋○又新花行榮子培因向賣提籃之王國正論價口角將王打傷報由包探解究明府以　不應行兇從寛判罰洋十元再罰洋五元給原告養傷完案○周何春即象皮何春誘姦顏甫英之長女素珍捲逃判限七天交人在案昨日該女尙未交出明府判周先押捕房一月如再不交　干嚴究管炳云竊朱洪昌家絨毯由捕解辦判押三禮拜○流氓王家昌李阿保帶刀戳傷張阿根搶物　捕拿究判押候傷痊解辦○地販鄒連甫賣地騙銀被控傳案判押候過訊追○劉阿林竊趙阿彩家古銅香爐花瓶等物由捕解究判押一日○徐關林藉端將沈桂榮頭額打破由捕解訊判罰洋三元違押捕房五天（當） 
[法租界公堂案]  
　　中法彙報館主雷米君控出店黃阿　竊洋紙　刀經包探拘獲收贜之黃建福解案質究原告聲稱館中報紙寄三德堂爲棧房不時飭黃阿揚往取前晚被竊經堂中司事察破送請究辦黃建福供開同康洋瓶店不知竊賊悮敢陳大令商之魏繙譯官判阿揚押捕房一日建福屢次收贜罰洋二十元充公○前西探麥君扭控陸阿貴用小刀挖門　竊請究大令判押半月○謝伯卿掮臭肉混售違章由捕解究判押七天○探解汪交甫深夜在僻巷　竊請究判押三天○某西飯店洋人疑侍者陳來法竊鈔票洋五元拘請究辦大令以查無確據判從寛省釋○青鹽作主葉耀山控夥吴壽泉串竊貨洋二百六十元一案咋葉投案求追吴供寳被誣指大令問葉店中有夥若干葉供共有六人因判分作六股償洋五十元完案○張萬隆前偕王東春控沈二　誘匿九歲女孩奉判押查在案昨日沈母持報章投案禀稱張女實非婦人之女拐匿現有論前告白請閱大令查閱之下知該女已由高昌廟巡局查獲登報招認判飭探移文該局送案核奪○著名拐匪王品鶴卽吴阿鴨上年串拐朱姓婢女如意案發判押二年不料糾同押犯楊金和陳阿根韓金標王阿毛卞阿榮王阿三王阿狗等逃逸先後由包探拘獲昨日解訊大令判王照原斷加押半年楊等五人各加押三月兩王各加押两月○上年新租界施長源米店被匪搶刦由探拘獲形跡可疑之葉孔單子榮潘裕滋等訊供不認押查在案昨由包探解廨禀稱查得葉等並無搶刦實據請示大令判從寛省釋（興） 
[美租界捕房事]  
　　應阿和至捕房報稱在吴淞路嘉興路附近突遇流氓小桃子等多人强借不遂竟被凶毆併攫去洋六元請究捕頭當飭各探查拿送辦○薙髮匠衛阿香報稱在漢璧禮路向侍者王阿鳥索欠無著反被行兇請究奉飭自赴公廨控告○陳阿法顧金高在西華德路互毆並扭至捕房聲訴捕頭詰得各有不合一併斥釋○西華德路徐某之女年已二九前晚私取衣飾而逃由徐報請咨緝捕頭允之○李阿財闖入西華德路林姓家　竊由林撞見扭入捕房押候查辦○某西人乘醉雇坐五百五十四號東洋車該車夫詢以何往則已酣睡不語當卽推入捕房押候醒釋（似） 
[閘北巡局瑣事]  
　　江北人王鳴鳳前在浦東一帶冒充官塲誆騙同鄉被總巡局訪拿驅逐邇又匿跡新閘一帶冒稱王槐世之名向王戚周陳氏騙洋由槐世查知扭送閘北巡局請究局員唐二尹訊得冒騙屬實判責一百板押逐出界○潮州人廖阿榮前晚至陳張氏成衣店樓上以探望爲由調戲同居某姓女郎喝阻不服復糾潮州人數十名手持鐵械尋仇由陳張氏奔局喊控唐二尹立飭勇保往拘俱被逸去祇將阿榮拿獲解局候究○前晚有口操湘音之男孩在閘北迷路啼哭由團丁查獲解局據稱現年七歲乳名四毛家住租界母在茶棧工作唐二尹著暫爲留養查　家屬具領（當） 
 
