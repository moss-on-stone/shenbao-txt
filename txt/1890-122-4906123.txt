# 1890 - 122 - 4906123

 

Page 1

 
 
[催請領彩] [  申報館協振所謹啓]  
　　本館所製集腋社壽振彩票自一號至一千二百號皆有彩物奉贈乃開彩迄今仍有未經持票來領者計頭彩第一千零九十五號二彩第一千零三十八號以迄其餘各彩俱請速來領取俾本館早完經手事宜不勝翹盼焉肅此布達順請均安 
[新印孫註適軒尺牘出售] [  申報館啓]  
　　徐菊生先生以名諸生平揖公卿侈談著述於是有適軒尺牘之輯其中五雀六燕百鍊千錘謝陳陳之膚詞抽乙乙之妙緒始信飛書草檄中未必無高文無典册也孫君肅山不憚絮煩逐一註釋蓋爲便於初學起見今用新鉛排印卽日出書訂成四本價洋二角半賜顧者仍照曩例 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[論武人習氣]  
　　文才之與武略迥判兩途章甫逢掖之儒涵濡乎道德之藪翺翔乎文藝之林則古而稱先規行而矩步非不彬彬淹雅也然試與之談韜略誇技擊則欿然謝不敏介胄之士躬冐白刃踔厲奮發雖萬死有所不辭至於持躬涉世待人接物之方平時素未講求臨事易致蹉趺每爲學士大夫之所姗笑盖武人之性直直則率意逕行不暇瞻前顧後危途險逕率然蹈之其不顛躓者幾希武人之氣盛氣盛則一發而不可復遏遇不如意事輙若不共戴天誓滅此而朝食機鋒所發一往無前卒至事機潰敗雖有智者不能爲之收拾歴觀古來猛將披堅陷銳戰功卓著其能保全晚節以勳名終有曾有幾人此無他勇敢有餘深沈不足亢　之習未化處置之方多乖也閱邸抄合肥相國奏審明都司聚賭奪犯畏罪自盡按律定擬一摺而不禁有感焉按薊州城守營都司寳隆偶與工書蔣振庭營兵趙雲鵬州役朱永順至賭塲壓寳賭博適知州龔蔭培訪聞密派家丁崔升等前往查拿搶獲寳盒寳隆威嚇攔阻將崔升毆傷崔升逃回禀訴旋獲同賭之趙雲鵬提案質訊寳隆聞知闖入大堂肆行辱罵將趙雲鵬搶回知州卽以開賭奪犯等情通稟寳隆心有不甘遂以私拆城垣修理衙署並修南門冒銷公欵等詞訐禀其時寳隆巳撤任自知情罪重大遂至州署二堂吞服洋烟間嘗論之軍伍中人每當閒暇無事往往作摴捕之戱藉以消遣歲月寳隆之入局共賭尚是恒情惟旣膺城守之責卽不應公然賭博耳迨因查拿之故而將該家丁毆傷因拿獲同伴賭犯之故而竟闖入州署大堂效灌夫之駡座甚至搶回賭犯囑令私逃此則鹵莾滅裂之爲不計是非不顧利害遂致一發而不可復遏也然照此情節亦不過撤任己耳褫職巳耳好頭顧依然無恙也至於採摭傳聞之詞互相訐禀玉憲認真查訪務得真情此時勢成騎虎不可復下計無所出始拚一死其意盖以逼死人命爲升官罪也孰知是非自有公評虚實難逃洞鑒州官不過以微罪奏請交部議處而死者巳不可復生此誠輕於鴻毛矣男兒生逢際會旣巳躬冒矢石立功疆塲自當與功名相終始連城坐鎮訓練戎行中朝倚之爲長城大吏視之爲指臂出則高牙大纛殁則廟食千秋策之上也卽不然而烽烟告警羽檄紛馳戮力同心見危授命裹屍馬革灑血龍泉此亦大丈夫慷慨激烈者之所爲也奈保以瑣屑爭競之端致逞一時血氣之勇甘心蹈死曾不旋踵嗚呼豈非不學無術所致歟溯自髮逆倡亂先後十餘年蹂躪幾徧十八省宼鋒所至城郭爲墟智者無所施其謀勇者無所用其力厥後天心悔禍兵事乃有轉機豪傑之士各思乘時奮發以功名自見屠狗買漿之人隷籍戎行操戈轉戰由千把總保至專閫者比比皆是此其人旣未嘗誦讀詩書又未聆先生長者之教誨故於行止動作肆意逕行未逞檢點軍務倥偬之時統兵大臣知士氣之當振將材之難得也於不甚緊要之事往在曲予矜全寛具旣往卽情節較重者亦必諄諄訓戒如父兄之教其子弟木嘗遽繩以峻法此誠深得馭將之法者也迨軍事敉平封疆大臣整頓吏治始稍稍繩以法度向時驍將不免爲法吏所譴訶廷尉所詰辱晚節末路終始保全者有幾人哉前車旣覆後軫方遒於是整軍講武之餘漸以說禮敦詩爲事曩日勇悍亢戾之氣不得不爲之稍歛承平旣久文網愈密立功之輩名位旣高兢兢焉以顛越爲慮盖世亂則尚武世治則尚文勢所必至理有固然也一二傑出之才涵濡墊圃寢饋書林文彩風流且可與學士大夫相頡頏著述一萹流傳萬口校武之暇雅歌投壺輕裘緩帶雖古之名將亦何以加之哉至於謀國大計經世遠謨宣究有素上荷主知破格超櫂開府兼圻際遇之奇建樹之偉直開亘古未有之局此則天生奇傑非可與尋常儕輩一概論也沿及今時俗尚愈變應對之節酬酢之文宴會之周旋冠裳之晉接罔不悉心考究秩秩彬彬驟與之遇幾不知其爲武人盖習尚之變遷有自來矣平心論之勇悍亢戾自是武人本色但使梢知禮法發言行事不致動觸刑章不足以寡過矣若必矯枉過止以甲胄爲恥以彬雅爲榮日甚一日必致仗劍雄心荷戈壯氣盡歸無何有之鄉一旦疆圉有事安能出死力以爲國家禦侮干城腹心之寄又將誰屬耶我謂與其矯飾太過反不如本色之爲愈樸誠猛鷙之才不可多得荀其駕馭有方則禦患捍災可以得其死力若夫虚憍委蛇之輩承平無事時以之備員充數則可若欲其殺敵致果臨事致身是猶强文士以談兵驅懦夫使赴敵必不可得之數也因有感於寳隆之事縱論及此知我罪我所不計也 
[虞陛韶音]  
　　掌儀司奏爲奏聞請旨事恭照三月二十三日穆宗毅皇帝誕辰應恭詣奉先殿壽皇殿行禮可否親行抑或遣派近支王公恭代之處請旨遵行俟命下之日再行辦理本日奉旨朕是日親詣奉先殿壽星殿行禮欽此和碩鄭親王門上長史富祥爲咨報事本鄭親土凱泰奉派本年恩科會試貢院搜檢差所有正進士六班差使暫不克進之處相應咨報宗人府查照辦理○禮部爲知照事祠祭司案呈本部具奏四月初八日爲佛誕日是日應行齋戒禁止屠宰不理刑名照常辦事等因奉旨知道了欽此欽遵到部相應知照各衙門 
 
 

Page 2

 
 
一體遵照○本年庚寅恩科會試各士子於本月初八日五鼓齊集貢院欽派搜檢王大臣等亦先後戾止先是禮部堂官文少宗伯於夜間五點鐘時自内恭齎欽命題目用黄綾匣盛貯上貼御筆押封至貢院頭門專司稽察之祁奕兩憲命聽差擊五點皷呌門須臾知貢舉吉服出迎開放正門於閾内跪接捧入鼓樂導引至至公堂擊皷呌門送入内亷嚴密刊刻正門復封鎖至四點鐘復敲三點皷四門齊放稽察接談換卷官入貢院門後磚門外内塲御史升放簽臺點名放簽士子領簽後自携考具分由東左東右西左西右四門魚貫而入就二道貢院門下領卷交簽入龍門各歸卷上所戳之號計分廂黄正白滿蒙漢奉天順天直隷河南四川江蘇之蘇州府松江府常州府鎮江府各士子入東左門廂白正藍滿蒙漢小京官浙江湖北湖南廣東雲南各士子入東右門正黄正紅滿蒙漢江西福建山東各士子入西左門廂紅廂藍滿蒙漢山西陜西甘肅貴州江蘇之江寍府淮安府揚州府徐州府海州通州太倉州安徽各士子入西右門直至下午四點鐘後始點畢照例封門上鎖搜檢王大臣隨卽散去由步軍統領衙門備摺將點入旗漢士子七千餘人及塲規安謐士子皆遵守功令等語於翌晨入内呈遞恭覆恩命云○管理廂藍旗滿洲都統大學士恩爲移會事本旗正叅領兼公中佐領祥泰於本年三月初四日病故相應移會上諭館查照○三月十二日皇后致祭先蠶壇循例於十一日自南海還宫致齋一日先期由内總管奉旨傳知總管内務府大臣所有應行導引扈從　隨關防各項人員於是日寅止在德昌門伺候○神機營圓明園威遠利字洋槍步隊出有幫操一缺應先委員署理以專責成經營務處開具備補委員銜名禀請王大臣先行派署旋奉鈞諭點出營務委員輕車都尉札拉善暫行署理遂由營務處分檄各隊查照○廂藍旗護軍統領恩爲咨覆事准值年旗來文准兵部咨開現有泰陵總管一缺咨取各項正三品人員以憑揀補等因前來查本營之二品頂戴護軍叅領榮先護軍參領齡山二員堪以保送人放總管相應開造履歴咨覆值年旗查照辦理○科爾沁札薩克多羅貝勒那爾蘇病故例應遣官賜祭一壇經理藩院開具四五品京堂銜名奏請欽派奉硃筆圈出國子監祭酒薩廉欽此除由理藩院咨由翰林院撰擬祭文一道送院譯蒙謄黄並備羊酒擬派執事人員外並咨行國子監查照○本月初三日午後有某甲至德勝門内大街天盛茶樓啜茗甫坐片時卽口不能言而色更變茶博士知必有異急喚櫃上人將甲攙出旋卽倒斃路旁當經本叚看街兵報知正黄滿官廳詳禀提署移坊詣騐閱三日北城正指揮帶仵臨塲騐得生前掐　傷及木傷共二十餘處委係服毒自盡當卽填格詳城送部並請飭交地方官限日訪緝屍親一面飭鋪捕中總跴訪死者在何處被傷服毒各情 
[潯陽茶信]  
　　連日九江各茶棧到有毛茶甚多均發女工揀選聞今年山頭茶價確不甚昻惟正當採摘之時突遭霪雨待至天晴埰下未免稍粗通山買青每觔錢八十餘又毛茶三十六碼合之漢口巿價總在三十三四兩之譜寗州買青每觔九十文毛茶二百四十碼合之漢口巿價約在四十兩之譜祁門買青每觔八十文毛茶三十碼合之漢口巿價約在四十珦上下云 
[黄梅雨雹]  
　　九江北岸黄梅縣城舊有亂石壘成寳塔高可十餘丈塔下有一巨井一泓清水歴久泠然月初某日天氣炎熱異常風伯雨師聯蹤而至冰雹雜下屋瓦琤琮城隍廟萬壽宫圍墻立時坍塌河水陡爲之漲勢如高屋建瓴田野禾苗毁壞不少一時巿中傳述咸謂有龍起自塔下井中無據之言真不值識者一笑也 
[問俗亭餞春記]  
　　某甲藉隷楚南充當茸城火藥局兵目游手好閒恣淫無度與隣近某氏婦姘識卜晝卜夜出入自如婦生有一女二八年華薄有姿色配與螟蛉子某乙桃夭早賦琴瑟頗調甲垂涎久之屢思玷辱而女固恪守閫範抗顔　拒一日甲慾火中燒挾如天之瞻前往用强乙偵知之扭住髮辫飽以老拳甲袖　利刃將不利於孺子隣佑聞聲羣起攻之旋被兎脫婦以事由巳肇愧憤交加自問無顔對人濳取阿芙蓉膏吞服及毒發施枚則肢體巳氷冷矣自作孽不可活其謂此歟○北門外某甲年逾不惑尚抱鄧伯道之憂前月杪經蟻媒某乙等爲撮合山娶少婦爲簉室議定身價洋三百餘元立有筆據婦甫入洞房便覺眉山雙鎖如怨如慕如泣如訴甲盤話再三知係有夫婦女乃大驚急覔乙鴻飛冥冥不知所之一團高興化爲冷冰反增出許多懊惱蟻媒之不可信也如是○松江各屬惟青滿地勢最爲低窪一遇水災便成澤國刻奉上憲委派某君會同錢邑尊督率民人高築圩岸仿以工代賑之法按名給資故人皆踴躍從事可望尅期竣事南人素稱好鬼該縣境内五聖廟到處林立某君隨見隨拆幾乎靡有孑遺具有塑像者悉令擲諸船艙擬載至吳中付之一炬某君清廉剛正不爲習俗所移於此可見一班 
[營口叢談]  
　　湄雲兵輪於去冬赴旅順當差至今未回防次據聞此船歴年旣久船身未免𡮦朽故由營海關道禀請大憲申詳海軍衙門飭閩廠赶造新船以便瓜代其船較湄雲加大且係新式鐵甲不久卽可到防矣○海關自添設巡丁以後搜獲私貨甚多某日新南陞出口時查出漏稅之高麗參五十斤值銀八百兩鎮東船臨放又在一朝鮮人處搜出高麗參三十斤○營巿向以四大棧爲會首外有十八家首鋪輪值司年自廣隆棧首先歇業其餘三大棧亦相繼閉門目今所謂十八家首鋪者亦只剩同興宏聲西義順三家矣今年輪應恆盛壽值年主人以生意大不如前不肯接手經會衆再四勸勉始允從公而以義泰德爲帮辦云○西衙門班房差役常謝二姓偶爾戲言遂操刀棍以鬥有鄧姓者亟爲攔阻黑暗中被常舉棍擊破天門痛極昏沈倒臥於地總役見釀成事故先將常鎖禁一面將鄧灌救閱二三時之久始得漸甦○東西兩忘八街土妓本屬濫賤從無冠蓋往還邇來力作營生者趁錢不易致若輩門庭冷落無以爲生遂有自雇小舢板船挨傍小牛槽引逗游蜂浪蝶者計固良苦情實堪憐巳 
[鷺江零抬]  
　　厦門一隅本係同安縣管轄從前邑尊住縣半月駐厦半月以便親理民間詞訟後因縣中事務紛繁不及兼顧厦門詞訟概由厦防廳訊辦日前卞制軍蒞厦大閱查得厦防廳署詞訟甚頰兼有交涉事宜恐有鞭長無及之虞面諭署同安縣王銘卿明府嗣後循照向例每月到厦半月以理案牘想此後同安公館自必熱閙矣○冬防保甲業於閏二月底裁撤保甲總局僅留帮辦一員駐局辦公所有巡查清街清溝委員近亦裁撤矣 
[袁江雜錄]  
　　本任堰盱同知蔡司馬擇吉本月初四日接印調署裏河同知萬司馬擇吉初六日接印聞揚河同知施司馬將次入都引見其缺尚未委員署理也○江北河運帮辦委員汪翔甫大令率同各員押運十起漕艘於本月初七日抵浦初九日漕憲致祭清江閘隨將船挽牽上閘閱三日始畢時適大王將軍到浦循例演戲數天○某氏嫗抱兒嬉戲於巷口突被人將手釧捋去急爲追赶其人將釧擲下飛步脫逃再追始獲痛毆而釋之去○邇日雨多晴少低窪之地積水成渠天氣寒沍異常寒暑表退至五十度以下咸謂天時不正頗不利於麥秋云○漕憲恐各厘局委員期滿時不免私飽腰槖爰攺定章程如能秉公准再留兩月○漕艘各水手因漕憲意存寛厚准帶私責以覔蠅頭乃湊集貲財公製匾額對聯牌傘之類於初九日齎送漕轅○淮楊海道憲於十三日出轅赴海屬一帶巡察地方 
[雜譯東報]  
　　日本海軍省向美國定購鎮浪砲二尊戴至太平洋適逢大霧漫天然放一門立卽消散盖其砲丸所置藥品悉用化學製成故有此妙云○日人之在朝鮮捕魚者其船較往時增數倍計對馬長崎五島各十五艘長門玖珂各二百餘艘鶴江玉江各百餘艘江崎二十餘艘安岡吉母各三十餘艘石見五十餘艘肥後天章各十餘艘豐後佐賀各五十餘艘　藝廣島各百艘肥前島原各二十餘艘所獲之魚類皆 
 
 

Page 3

 
 
運往中國各埠卽價值平平亦可得銀四十餘萬元而得魚之多首推濟州島前因朝鮮政府下令外國船不准在此停泊日本漁民異常受困幸去年日政府與韓政府細斟密酌設立通漁規則使兩國人民彼此照例捕魚日人聞之無不喜出望外云○朝鮮新開大同江爲通商口岸日本郵船會社越後丸初次駛回載有米榖大荳等千餘俵上月十五號進神户口據船上人言此後有朝鮮所置海龍輪船往來鐵島仁川閬所有大同江出口貨由海龍裝至仁川然後轉裝口公司船至日本云○日皇本定於上月二十號駕臨佐世保港因連日狂風暴雨以致愆期港係長崎縣所轄崎地各員及學校生徒皆於近日往　著名番菓舘清洋亭停售三日主夥咸往彼當差巿内商人以物奉獻者不少風筝爲日人上巳節盛行之物亦有以數十具携往高放以博御覽耆二十四號來電言準備接駕之官民非常熱閙惟天大風雨海中重霧漫迷御艦在小瀨户暫停俟明日天晴一准到港前引之葛城大和及隨扈之扶桑高雄各軍艦則巳入口矣○上月二十四號神户來電稱有青烟囱輪船名尤利衰司者由横濵駛至神户擱於距港九十英里之紀州冲至今未能展動幸船主以次皆安全無事云 
[縣試紀事]  
　　上海縣裴邑尊定於二十日舉行縣試巳登前報昨日黎明時裴邑尊飭發三梆至儀門外升坐公案點名給卷旋卽封門命題考試計文童報名與試者以五十名爲一牌共計三百五十七名云 
[謙抑可風]  
　　今日係英廨讞員蔡二源太守之太夫人設帨良辰公堂停訊一日聞太夫人慈體偶爾違和凡親友之祝嘏稱觴願爲慈母壽者太守一概辭謝云 
[研究售孩]  
　　前日午後有某妓院傭婦偕一龜子奔投法界大自鳴鐘捕房訴稱兒子阿小毛年甫三齡寄養在阿法處昨忽有向當龜傭之陳全大言及阿法輾轉託蟻媒及某線勇之姘婦售與典當弄三十一號瘦牌烟鴇某氏求提給領備捕頭以陳旣曾目覩爲何不將阿法扭住恐有别情命押候解送公堂訊究昨晨葛同轉升座陳通事歴禀前情同轉詰原告妓傭鄧時氏曰爾爲何將子寄養於阿法家答稱此子生於前年十二月初十夜子時因在妓院爲傭無暇兼顧是以寄養在鶴鳴里大塊頭王司務處今巳斷乳遂另寄阿法處月給洋銀二元問於何時寄養吾稱本月初二日寄去至十七日陳來說及伊向阿法索宿欠洋六元因知所寄之子巳被輾轉託人賣入花烟館内求恩追給以全骨肉語畢涔涔涙下同轉飭提陳及盛王氏余秀山張吳氏等至案先問盛王氏曰爾買此兒由誰介紹爾丈夫作何生業供稱由張大阿姐來文據張言係余及老太婆卽張吳氏所託供畢復呈遞禀　附呈契　同轉開竟謂契上昌明是何人供稱是張之兒子問爾等得中費若干同稱每人一元問何時成交身價交與何人供稱本月十七日成交付余洋四十三元由余輾轉交與阿法問售時孩母可到塲究在何處付洋供稱十七日孩母亦在塲成交付洋俱在清芬堂烟館内鄧時氏泣稱十七係立夏陳來告知此事時適妓院忙碌不克分身故至十八日清晨始往北益泰尋得阿法斯時天巳將晚阿法言去抱小孩還爾豈知竟一去不來售時小婦人何曾在塲同轉問盛土氏曰孩母是何名字該氏語塞又問爾售買時可曾問明阿法此孩究竟是否伊所親生先前在何處說合供稱先在二馬路金福茶樓老太婆卽張吳氏稱係孩母託售故未詢明問爾可知何人是孩母該氏指鄧時氏包探王榮培禀稱老太婆先說阿法託伊經售伊轉託張大阿姐今何又稱是孩母同轉怒問究竟何人託爾張稱實係阿法所託問十七日成交付洋時孩母可曾到塲堅稱到塲鄧時氏稱爾等必欲誣指我到塲我亦無法總求大老爺明斷同轉閔張作何事業盛王氏稱小婦人向來與伊相識知伊爲巫該包探又禀稱盛王氏是鴇妓在典當弄作賣笑生涯同轉謂須將阿法獲案方可明白爾等可知伊向居何處鄧時氏曰伊住胡家宅附近鶴鳴里前晚脫逃後小婦人追至伊家惟見屋内有破棕榻一副現逃何處實不知情同轉反復嚴詰各執前供遂謂備捕頭日本分府擬將鄧時氏盛王氏二人交保出外赶緊查獲阿法張大阿姐張吳氏卽老太婆及陳余等一併押候訊究捕頭曰可 
[縣案彚錄]  
　　前報紀嚴訊誣長一則前晚邑尊升坐大堂提訊原告徐錫卿同弟少卿並高伯桃投案訴稱是日尚被攫夫英洋三元銀鈕四粒肚兠一個求請追究邑尊命提續獲之孫富泉陳阿順王阿元顧子蘭等四人至案命原告指認據供此四人並未在塲邑尊曰旣未在塲當卽開釋四人叩謝而退又提孫瑞昌陳阿福及副保李祥至案又據徐錫卿供此三人將我毆打邑尊判將孫瑞昌笞責三百板李祥加責二百板陳阿福責籐條二百下一併枷號又命提潘亭陳桂朱炳王案問洋蚨等物何人所攫據朱炳供小的得洋二元現巳呈繳潘亭供小的得洋一元亦巳呈繳邑尊判朱炳責籐條二百五十下陳桂笞貢八百下收禁潘亭姑念前堂責過着枷號均發十六鋪示衆旋據孫瑞昌將銀鈕扣四粒呈案邑尊當將英洋三元並鈕扣一併父徐具領徐錫卿領洋叩謝而退○前報記幾被脫逃一則前晚邑尊升坐大堂研訊命提徐兆奎張子安劉得勝三盜犯至案據供小的等現巳知悔以後不敢翻供邑尊着各責籐條三百下一併還禁候備文解府○湯秋塘喊控族人湯錦榮强姦弟婦湯趙氏一案業經裴邑尊訊實將錦榮笞責枷號在案前日晚堂命提枷犯湯錦榮至案據供小的現巳攺過情愿痛攺前非邑尊得供着開枷收禁再行核辦 
[英界公堂瑣案]  
　　昨報列東昌泰失竊羚羊角云云兹悉失主實係東昌永非東昌泰也昨據該包探禀東昌永失竊羚羊角先獲馬六十知與謝金隆之子小福同鄔才寳行竊續獲謝金隆令將伊子交出伊不肯拘獲鄔才寳詰得贓賣在王大吉樂鋪之余兆儀萬提堂藥鋪之沈兆奎余兆儀共買十五隻以七隻轉賣與南巿久和藥鋪贓均交到今將人贓及收贓人一併送案東昌永號夥申訴前情并稱伊賣與該藥鋪價甚便宜豈不知是竊贓余便宜銀十六兩沈便宜九兩馬六十鄔才寳供認行竊賣與該藥鋪謝金隆供兒子小福並未行竊余兆儀沈兆奎同供不知竊贓是以誤收蔡太守判馬六十鄔才寳各枷十四天期滿各押二月謝金隆押令將兒子小福交案余兆儀罰銀十六兩沈兆奎罰銀九兩○義泰磚灰行之王開源稱由大昌灰行主人沈悅章荐保伊侄美莊到我行爲夥被侵吞銀洋四百餘元忽然避匿向沈根尋無着初時揚言巳往香港昨在茶館見沈美莊同妓沈王氏吃茶因卽報捕拘案銀洋巳用罄僅有金戒指一隻新辦衣服穿在身上請爲究追沈悅章上堂稱荐保侄美莊至該行爲夥不料伊胆大妄爲請爲重辦沈美莊供銀洋巳償賭債金戒指是沈王氏之物沈王氏供丈夫沈小春卽沈阿金現因窮苦與沈美莊相識金戒指是我借與伊沈阿金供認王氏爲妻王開源稱恐沈美莊之銀洋尚在該氏處蔡太守判沈美莊發捕房管押六个月沈悅章旣爲荐保限於四月底措銀理償該氏等分别暫押查明有無存洋再行發落○包探唐寳榮稱據徐陸氏投捕房報稱失去作裙一條係被　發卽沈朝元行竊拘獲沈朝元不認行竊今特送案該氏申訴前情并稱失竊時並無别人來過祗沈在塲沈朝元供前與徐陸氏之母相識費錢不少今因失業無錢使用該氏懷慨不許我再到伊處誣我行竊蔡太守以疑竊無憑碍難准理飭沈朝元交保俟查明實據再行核辦○包探秦少卿稱昨見邱阿梅手持朝珠一串向質鋪質錢情形可疑拘拿究詰支吾以對送案請究邸阿梅供朝珠係譚金發在松江華亭縣境竊來交找質洋蔡太守飭將人贓押候備文移送華亭縣究辦○三十九號巡捕稱繅絲棧西人函報捕房言有錢錫恒調戲該棧女工故將錢錫恒拘案原告未到錢錫恒供並未調戲蔡太守飭錢錫恒交保俟原告投質再行核辦○二百三十二號華捕稱昨見金阿三在天后宫前擺攤擲骰賭錢爲此拘拿送案金阿三供小本營生偶擲骰子原是不合蔡太守判枷號七天發該處示衆○陳金稱在華彰洋廣鋪爲夥被陳瑞元冒名誑去綢洋傘 
 
 

Page 4

 
 
五頂今得尋見交捕送請究追陳瑞元俯首求恩并稱傘巳質錢用罄蔡太守判發捕房管押兩月 
[法界公堂瑣案]  
　　通順錢庄方阿康報失洋銀由捕拘獲竊賊李十隻解經葛同轉訊供招認飭緝同夥戴阿德等旋經包探在祥記碼頭拘獲昨日解至公堂請訊方投案求追葛同轉問戴曰通順錢庄一案究由何人穴洞而入爾分得洋銀若干供稱實由李起意先是行竊未得被送究懲釋出後心不能甘時時想法是日李掘洞入内竊取洋元仍由洞出事後小的分得洋四十七元尚有錢文不計數目卽買衣服五件共洋十一元三角包探禀稱戴尚有錢洋存放頭壩地方及城内戴稱此兩處實未存放惟購米五斗送與姘婦手釧一枚寄在某姓花烟館十號房内雙鳳處共費廿餘元問李繳案之期票二紙從何得來答稱不知當時小的在天波樓啜茗李邀同入夥及行竊時小的在外守候實未入洞取物亦未帮同挖洞小的有胞弟名海瑞者借去洋十三元之譜問爾究竟是福建何府何縣人答稱是興化府莆田縣人前曾奉斷遞解回籍於初三日起解行至蘇州有親串保下同轉反覆研詰堅執前供遂與備捕頭商酌押候明晨至捕房提李質對○公館馬路穗泰廣貨　主柴樵也遞禀訴稱四年前娶湖北妓女某氏爲妻邇來不安於室時于薄暮出外向之阻止在店滋閙並三次吞服生烟甚且騷擾不堪不能贸易求准發堂另配葛同轉問該氏卽柴蕭氏曰爾爲何服毒求死吵閙不堪該氏叩首求恩並稱小婦人何嘗不理家事同轉謂現在爾夫欲將爾發堂擇配該氏聞言大哭堅稱小婦人不愿到堂同轉謂爾旣不願應具甘結該氏稱愿具同轉謂該氏不愿發堂　配恐其中别有隱情陳通事禀稱該氏在捕房稱柴有大婦在寗波現在巳死另聘他氏巳完姻矣同轉遂商諸備捕頭將該氏暫押捕房再行詳訊捕頭然之 
[來函照登]  
　　昨接滬北棲流公所函云敝所頃承萬順豐善號送來裕興洋行罰林魁記銀五十兩又蒙善士黎柏軒翁助洋十元湛恩廣被感戴無涯請登貴報以誌謝忱 
[賑欵彚誌]  
　　去秋水患頻仍難民失所深荷皇恩疉沛撥裕宏施諸善士亦踴躍助捐不遺餘力爰起溝中之瘠咸吞活命之丹延及今春施者倦矣而災餘景况十室九空賑務斷難中止千方謀畫終屬無多偶得二三君子大解善囊感荷無極兹蒙汪君耀廷交來崇明嚴君師周嚴君汭江各賑洋三十一元餘零户十三元二角共七十九元二角常熟簡君永思爲夫人周氏肝氣肢痛求相佑速愈賑洋五十元草君靄廷經募漢口誠心子捐銀三十兩餘四户共十一兩五錢八分合規銀四十一兩五錢八分榮昌寳號交來張君政和經募規銀二十三兩六錢六分席金氏求見平安賑洋三十元何鄭氏臨産許賑平安還愿來洋十元兩浙緝私統領陳君交來漁船金祥發罰欵助賑洋五十元諸君慈惠爲懷廉明是尚當青黄之不接潣黔赤之倒懸起死回生功德奚極敬書數語以誌謝忱[  上海四馬路高易籌賑同人陳德薰等誌]  
[共沭恩膏]  
　　謹啓者頃家新任蘇松太兵備道憲孨觀察奉張太夫慈命助敝堂洋六百元增三月分施粥一月仰瞻太夫人之義　自訓慈航普濟聶觀察之孝思純篤南膺榮任迎養　署國恩家慶仰承懿德拜領之下莫名欽感兹敝堂歴年定章春冬兩季開廠施粥六個月爲止較之各局多施兩月惟因去冬今春山東江浙被災難民來申求食者較往年尤繁每日連本埠飢民到廠食粥有二千餘需米六石有奇自去冬十月分開廠發到今年閏二月底時經六個月照例停止無可再增適因今年逢閏春長節氣較遲天時不正寒多煖少飢民待哺嗷嗷同聲哀求寛限一月到三月底爲度現值薪桂采珠經費浩繁正在籌欵爲難得蒙張太夫人鉅欵接濟藉此當厄之施俾窮庶飢黎均免枵腹欽聲雷同共頌生佛敝同人感激之忱情何能巳惟有敬祝太夫人康强逢吉福壽綿長使宇下小民常沾厚澤恩同再造又蒙聶寳善堂大善士續助敝堂育嬰經費洋二百元誠心保赤加惠靡遺特登報牘謹申謝忱[  上海六馬路仁濟善堂董事施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[安慶官塲紀事]  
　　新任安徽臬憲嵩書農廉訪之幕友家丁巳於本月初九日乘招商局江裕輪船抵省廉訪陛辭後於初十日取道清江順道至金陵謁見兩江總督曾沅閒爵帥然後蒞皖云○沈大中丞牌示略謂撫署乃大憲衙門奏事辦公在在尤關緊要内外出入均宜潔巳自愛如有尋朋問友者必須先由宅瘦聽事人登簿以備根查再由把門人帶引晤面云云於以見中丞之風裁峻厲超越尋常 
[上海北巿絲業會館籌賑公所施少欽經收山東浙江賑捐閏二月廿三至廿九日第二千四百十六至廿二次清單]  
　　江西南城危子垣善士由信昌隆來洋二百元章洪源保出門人平安十元章鳴九爲妻産平安還愿十元徐府還愿七元平湖張敏修病愈完愿二元江右吳鎮福佑堂堂承本堂二元又維堯氏祈保合家平安犀興子祈獲清吉各一元常熟心許人求妻平安一元金氏求瘧卽愈一元沈文龍病愈一元古歙念慈子爲岳母疾愈完愿由無錫寄來一元湖南李由蘇省寄到一元金門許氏求頭昏耳聾卽愈金門王氏求諸病速愈各四角蓮花一斗齋五角○常州天寗寺各禪師洋十五元王性一劉洪道各三　吳順山沈玉林各一角張子翰玉文巨壽福三户各一元金山江天寺秋鴈和尚募靜居洋十元大徹藴宗大定微軍梅村鑑堂宗仰七户各一元明鏡六角半徹悟浩月清泉定心四户各五角體間四角藴宗三角雲水二角半共十六户合洋二十元一角對開一江西吉水縣署募學秀山房十元有心無力人景唐氏雲臥樓主人三户各一元勉善子花竹主人無力氏筋皮力盡人四户各五角共八户合洋十五元内銅洋一元杭省陳加陵募鳳記佘氏一元陳連官昇官招小姐三户各五角顧順龍杏小姐各二角半共六户合洋三元以上二十三日四川夔關厘金總局周美品銀廿兩揚州有心無力容求子病愈十元揚州壺山舊友求保慈竹平安十元子記由彤源莊來十元世欽兄求保妻病愈一元以上二十四日○漢臯朱槐孫善干募壽記估平寳銀二百兩吉記志記各一百兩平記一百十六兩公記五十兩幼記二十兩摇記十四兩共七户由鴻順莊合來規元六百三十三兩三錢五分五厘無名求試子名登洋四十元蘇省延陵中隱主人爲妻病愈由厦門寄來爛板洋三十元合記由鴻順莊來洋廿元心願氏十元盛孫氏求病愈十元居福田求病全十元補過子二元保赤氏二元鎮邑無力子求母太平一家遂意一元常熟沈巧榮乙洋祝氏求病痊一元葉王氏求病全一元以上廿五日補過氏十五元嘉定東海散人捐陳燕青送看地酬洋移助洋八元江隂介石山房六元宿遷濟善堂募諸善士五元黄士璽一元除害主人銅洋四元彤源莊來蘇省醬業公所潘仲翁善兄募第二百三十三次衆驚易舉洋五元隱名子四元蘇源求平安一元五角不居名一元樹本堂五角○蔚豐厚來胡明貞錢二千文三多堂銀乙兩五錢共二户合規元三兩零一分江西吳城鎮北直劉敏捷李資深李義州廣凝堂四户各錢五百文蘇耀德無名氏尚梅園齋又華軒四户各二百文致和堂一百五十文共九户合洋三元以上廿六日○淞城壽萱予求慈親康健洋一百元加臯係募民氏廿元清江陳雲樵募蕭駱氏續助完願十元勉力居十元無名氏十元南匯補過子募四元端木曹氏求病愈三元金雲記二元張玉書求病愈一元雲虚書屋銅洋三元潘客銅洋一元以上廿七日○鄭葆楨求病带痊洋十元蘇州吳鼎盛經理人十元崑山吳酉樵四元無名氏四元○吳淞張幕留募隂姓氏　古堂席各二元仁德堂張思恩堂張九思堂山裕德堂吳恊大昌行五户各一元仁壽堂顧存義堂纓各五角共九户合吉洋十元内銅洋一元隂姓氏銅洋十元以上廿八日○張厚堂爲子病愈完願洋十元黄性善求病卽愈十元祥發元募無名氏求保平安十元鎮庭八元略酬心願六元嘉定吟梅舘主完願五元隂名氏求子病速愈五元章武麗生氏病全愈五元清江客膠居由蔚豐厚來四元蕪湖所　毫無善行翁四元吉安邱禮臣張行恭仁育二元崑山王孝候募周慶樂求母及巳病速愈一元武昌無名氏曹疋銀二兩六錢六分○東永茂銀二兩活然堂耕耘堂各五錢王　聖二錢共四户合洋四元三角半以上廿九日 
 
 
 

Page 10

 
 
   
 
