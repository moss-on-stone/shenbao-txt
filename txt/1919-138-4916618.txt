# 1919 - 138 - 4916618

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[二者必取其一（冷）]  
今者人民與軍閥將處於肉迫之境矣而敷衍於人民軍閥間之政府必將舍其一面取其一矣其將取人民之意而去軍閥耶抑取軍閥之意而舍人民耶是則不特政府成敗之年繫亦中國治亂之所由判也 
　　以近日政府之態度證之似取軍閥之意多也嚴命令警學生監報館所謂嚴厲之手段者或將從此開始矣命令 
　　五月二十三日大總統令内務總長錢能訓呈准黑龍江省長鮑貴卿咨請任命甘景標試署黑龍江黑河警察廳警正應照准此令 
　　又令茲制定審理無約國人民民刑事訴訟章程公布之此令 
補五月十四日大總統令予寶軒晉給一等大綬嘉禾章李升培晋給二等大綬嘉禾章此令 
　　又令王揚濱給予二等寶光嘉禾章彭祖齡給予四等寳光嘉禾章趙之　孫懋銑給予五等寳光嘉禾章此令 
　　又令王承吉晋給二等嘉禾章祥壽周鴻煕胡存忠均晋給三等嘉禾章胡石臣許福奎任士鏗均晉給四等嘉禾章此令 
　　五月十五日大總統令派曾毓雋兼漢粤川鐵路督辦此令 
　　又令蕭寶珩姜鴻瀾周光祖劉田甫楊徵祥姚葵常劉永謙唐伯勳羅之彥陳毓渟夏孫鵬均授爲海軍上校王如璋湯文城嚴文炳陳翼宸均授爲海軍輪機上校朱天奎授爲海軍造艦大監此令 
　　又令海軍總長劉冠雄呈請授陳壽彭羅璟魏春泉呂富永哈漢儀方阜鳴常書誠林鑑般王時澤張瀾清羅序和爲海軍中校嚴昌泰朱偉林振華高憲申嚴壽華林秉衡李聖銘爲海軍少校葉天庚爲海軍輪機少校均照准此今 
　　又今王善荃給予三等文虎章費毓楷給予四等文虎章此令 
　　又令茲修正司法官考試令各條公布之此令 
專電 
　　北京電政府對滬議先勸唐撤回八條並促朱等回任 
（二十五日下午三鐘） 
　　北京電公府開大會議朱啓鈐報吿滬會經過借欵可成八條中惟國會難疏通徐意辦到新舊同解散止（二十四日下午八鐘） 
　　北京電徐對朱表示始終信任北總代表决更不更換 
（二十四日下午三鐘） 
　　北京電朱啓鈐今早帶各代表見總統今晚出京回津 
（二十五日下午三鐘） 
　　北京電本日令京外各處有集衆散單游行演説始咎青島繼軼範圍不逞者復藉端搆煽有碍治安時局艱屯國家爲重政府責任對内保衛治安對外預防勿生意外紛擾著京外文武切諭嚴行制止制止不服應依法逮捕京師首善尤應注重 
（二十五日下午三鐘） 
　　北京電昨日公府開緊急會議（一）維持京師市面（一）統一軍警責任問題（一）防範學生擧動 
（二十五日下午四鐘） 
　　北京電晨報國民公報今在監視中聞警備部擬將某某通信社發封（二十五日下午三鐘） 
　　北京電美使館員赴警廳保潘答不久可釋陳籙託病請假 
（二十五日下午三鐘） 
　　北京電外代部長陳籙因病請假昨國務會議未出席 
（二十五日下午四鐘） 
　　北京電軍警對學生行動實行監視印刷物概不准傳佈公園 
派有武裝軍警巡防 
（二十四日下午八鐘） 
　　北京電當局因受外人責言昨晚命警廳派員到國民公報晨鐘兩館檢查發稿國民被檢去新聞二則遂成兩空白爲京師報紙破天荒（二十四日下午三鐘） 
　　北京電政府因與學生調停無效改取嚴厲干涉主義 
（二十四日下午三鐘） 
　　北京電警廳奉命搜查五七日刊即將代印之文益局封閉學生推代表赴廳質問亦被拘留四人（二十四日下午三鐘） 
　　北京電日使通牒外部質問林長民等宣言中倭奴字樣政府有無取締意見（二十四日下午三鐘） 
　　北京電今日軍警實行干涉學生團大學校五七日刊主任學生巳被警廳拘去（二十四日下午三鐘） 
　　北京電府議京師治安責成軍警長官負全責（二十五日下午三鐘） 
　　北京電田應璜語人敎長之就否悉聽黨部主張予爲黨義拘束不能自由（二十四日下午三鐘） 
　　北京電前方將領密覆某派首領事實上不能再戰 
（二十四日下午三鐘） 
　　北京電參陸部密令收械 
（二十五日下午三鐘） 
　　北京電張魯督以此次督剿魯匪漸吿肅清所有出力人員唐天喜等數十員請晉給勳章勳位（二十四日下午三鐘） 
　　北京電閩事棘手派劉冠雄馳回調停一面電李厚基暫任維持（二十四日下午三鐘） 
　　北京電閩李電吿陳炯明要求撤去童部北兵巳駁拒 
（二十四日下午三鐘） 
　　北京電庫倫陳毅報吿目下有蒙匪二千五百餘蠭起其勢頗盛（二十五日下午四鐘） 
　　北京電黑龍江電續報四月二十二以後日軍及聯軍經過中東路往來海哈滿各站官兵馬砲數目（二十五日下午三鐘） 
　　北京電哈爾濱電鄂姆斯克美　　總領事行至大烏里車站有謝米諾夫軍隊阻止前進並强迫檢察箱篋（二十五日下午四鐘） 
　　北京電探報黑河有俄輪載武裝日兵百餘開往連崴等處又有俄輪載俄兵二百餘赴尼廊來衣海口（二十五日下午三鐘） 
　　北京電黑龍江省議會電主張取消雙方國會依法另選 
（二十五日下午三鐘） 
　　北京電膠州青島問題昨日開閣議以主張簽字者爲多數 
　　北京電法部通令收回領事裁判歐會須五年内視審理德奥僑民訴訟成績再予决定應飭司法人員益重職責 
　　北京電章宗祥病狀現僅能就枕略坐早晚仍有能睡覺 
各通信社電 
　　北京電今晨公府召閣員各要人與朱啓鈐等開特别會議討論和局梁士詒段芝貴等與朱啓鈐密議某事對待學生决取嚴厲主義（二十四日） 
　　北京電朱啓鈐吳鼎昌酉時到京明晨在延慶樓會議憲兵在中央公園大索五七日刋該報確巳停版朱啓鈐與錢能訓談及蔡子民近狀朱稱蔡返滬後尚活動（二十三日）以上平和通信社電 
　　北京電顧維鈞電青島問題各國允暫保留鈞等非逹到目的於完全交還不止 
　　北京電將明令戒國民勿妨及外交並諭各軍警密保外人 
　　北京電閣議决定新公債二萬萬分期發行以地丁擔保將提交兩院 
　　北京電世續請撥欵維持旗員生計　　北京電呂調元電蕪湖流民將日商藥房玻璃毁碎僅微傷華夥一名巳獲爲首滋事一有訊辦（以上二十四日） 
　　北京電魯省長電有利國庫流通劵恐驟難行用擬從政界入手皖省長電流通劵如各省通行將來可納税皖省亦必遵辦 
　　北京電北京益世報總編輯潘藴巢被捕停止發行（以上二十五日）以上中華通信社電 
　　北京電朱啓鈐與東海談時局頗抱悲觀謂虚擲三月光陰一無所獲殊爲憾事徐加意慰勞勸暫息從長計議 
　　北京電朱啓鈐定明日回天津私邸徐錢勸朱留京未允 
　　北京電今晚公府設宴爲朱代表等洗塵邀各要人作陪藉商收拾時局方法 
　　北京電政府連日與西南密電往返關於法律問題聞巳有具體辦法大致不外兩會并廢 
　　北京電甘督電陳遵照部訂計畫與新疆聯絡出兵並詳吿回族情形 
　　北京電院部電浙省長保護議員維持秩序（以上二十四日） 
　　北京電有調姜桂題任衛戍總督吴炳湘升熱河都統吳籙孫補京警總監説 
　　北京電李厚基電參陸處陳報童葆暄病故并請催臧致平速回閩防　 
　　北京電閣議限制各公私銀　濫發紙幣爲抬高京中交票價張本巳决定實行 
　　北京電趙炳麟銜元首命即日赴滬 
　　北京電將徇贛人請求撤換實業廳長夏同龢 
　　北京電敎長有提蔡儒楷説聞係田應璜所推舉 
　　北京電袁希濤因各校罷課無法挽回有辭意 
　　北京電政府以蕪湖案將下令諭誡商民勿礙邦交昨巳通電各省軍民長官先事防維母令滋事（以上二十五日） 
　　天津電朱啓鈐瀛眷今日抵津（二十五日） 
　　香港電軍府會議有人主張和局如竟有成决意自治（二十五日）以上中孚通訊社電 
　　奉天電張作霖開軍事會議决議不裁軍隊且訓令軍隊吿以斷不裁撤各宜安心謹守軍規云云 
（二十四日） 
　　奉天電關於調回奉天軍之舉雖有張作霖等謀復辟之謠但人皆以爲不能有此事故無人深　注意者即奉軍赴齊齊哈爾之説亦係無稽之談 
（二十四日） 
　　東京電當四國銀行團進議中國第二次墊欵時該團在大正四年之始曾勸美國復歸入銀行團美國銀行團答以難從勸吿迨大正六年八月美政府向日英法三國政府提議於四國銀行團之外更另行組織對華借欵團先以美國銀行三十一家組織美國銀行團就於對華借欵問題專受政府之扶助並提議如左之要網（一）因謀擴張現在四國銀行團之範圍再多網羅資本家起見擬以日英法及美國資本團組織對華借欵團（二）對華借欵團不獨應政治借欵並兼辦實業借欵（三）對華借欵團團員將前旣得之借欵優先權讓與中國或新借欵團英政府承認對於中國借欵事業不可無加以適當之監督之組織並抛棄向所主持之除却實業借欵之方針且主張對華借欵團之借欵以對於中國中央政府及地方官場之借欵或有政府擔保之借欵爲限度大體贊同美國之提議案且將此意通吿日本政府日本政府因關於對華投資之事與各國互相協定之舉本係數年來所持之方針且此次美國之提議愈足擴充各國協定之範圍並能使此種協同行動愈趨於密切故决定於主義上贊同美政府之提議其於實行組織對華借欵團時必至發生之諸問題决計俟彼此交換意見後再開有關係之各國銀行家之會議以討論之各國銀行團代表巳於本月十二日以前在巴黎開過兩次會議日本方面則以尚未到組織日本新銀行團之時機故無正式派代表參列會議之必要但現巳命在巴黎之小田切田滿二氏參列會議與各國銀行團相連絡新團體規約大綱巳於右述兩次會議時議决因此件須交付各國政府及其銀行團加以考慮故日本對於此件之意嚮亦必須决定煩向於中國投資有關係之銀行家諸君會同討論此事但願此項提議足以增進中國之福祉並資其利源之開發甚爲巨大可不待言又鑒於有關係諸國之協力行動者甚多故甚望贊成此提議速組織日本銀行團以便對於巴黎會議有所考究以上爲日本大藏大臣今日在對華新借欵協議會中之演説（二十四日） 
　　東京電五月中旬日本對華貿易計出口一千一百七十五萬元進口四百五十三萬元（二十四日） 
　　東京電前電所報高橋大藏大臣内田外務大臣在對華借款團協議會席上説明後旋與銀行團相問答遂决定以正金銀行爲四國銀行團之代表使小田切氏當交涉之任次由各銀行家議决於日内開會一次以便决定態度遂散會（十十四日） 
以上東方通信社電 
　　東京電日本對華新借欵團於二十四日上午十時起開協議會山本大藏大臣内田外務大臣等皆出席有所報吿各銀行家等亦有所質問正午乃開中國筵宴共餐并决定此後仍繼續開會其報吿之要點略云美國所提議之以英法美組織對華新借欵團此新借欵團不僅限於政治借欵實業上借欵亦仍包攬加入新借欵團之團員應以旣得借欵優先權讓之中國或新借欵團等件巳俱贊成故日本銀行團亦宜組成對抗此之團體而望對於巴黎會議十分加以研究云 
（二十五日）共同通信社電 
 
 
 

Page 5

 
 
[漢口新巿場開幕廣告]  
本巿場在後城馬路美之巷上首場地千餘方七層樓洋房内容無美不備擇於隂曆五月初一日開幕每位門劵銅元二十四枚遠道參觀無任歡迎各界諸君盍興乎來 
[周祥泰聲明]  
今有派克路廿號門牌興昌汽油燈店主黄姓名姜女此人名雖營業性質實則借此拷詐爲生同路念四號門牌周祥泰向其租燃汽油燈言明每夜點五小時之久計洋七角點時因無火油囑周祥泰代買言明結賑時照扣不意祗燃十八十九兩夜欲索燃費洋二元須需一元一夜矣向除代買火油洋二角豈料即成口角其即聚集流氓將周祥泰子婿全身打損傷重臥床不起即今日廿四十一時事同進捕房未蒙拘理爲此商人受寃無訴處特登報鳴寃祈商號公察誰是誰非乞爲公評爲幸 
[亞林化學廠啟事]  
敝廠開辦巳經四年所製防疫臭藥水久爲海内各大藥房及各衛生居戶所歡迎近有昩良之徒利用抵制日貨之機將亞林所製之臭藥水買去雜以賤質欺騙巿場以求魚目混珠望提倡國貨者注意　又去歳張演濤代敝廠兜售生意早經脫離關係不意張漢濤仍假敝處名義在長江各藥房收敝處之帳項望各藥房勿爲所騙爲　　上海閘北恒通路口亞林化學　謹啓 
[中孚股票公司廣告評凖市價誠信無欺]  
專營買賣蘇浙潯川粤漢鄂境鐵路股票証劵湖北官錢局存摺拾兩像票漢冶萍旣濟水電及各大公司工廠輪船銀行股票公債儲蓄等票承蒙　惠顧格外克己此佈上海設英大馬路石路口餘興里電話四九七五漢口連號中國公司在永昇平世綵里電話一二四六函詢巿價當日答覆 
[廣昌號]  
本號開設滬江二十餘載所製正色補丸小粒黑獅丹等性味和平不燥不熱行銷各省久遠馳名近因不肖之徒專謀假冒不知廉恥爲此四月十五日起藥力加倍於前務祈各寶號惠顧諸君直接面購外埠函購原班回件如批五萬十萬者親臨面議格外優待此啓 
獅子商標　紅色補丸　黑獅丹　虹口元芳路東貴方弄内 
[聘請紙廠工程師]  
今有紙廠擬聘請工程師一人須在學堂畢業及在國外東西洋各紙廠管過各種工作滿五年並工藝精良者薪水從豐如願就者請將履歷籍貫年齡詳開寄上海申報館第二號信櫃内可也 
[亞林化學廠眞正國貨抵制日貨]  
防疫臭藥水每桶四十介侖大洋三十八元　納天脫林每箱一百十二磅大洋二十八元　伊打每磅一元　立斃蚊虫香每盒小洋三角　臭虫藥水每瓶小洋一角　神效晶明水比日本的大學眼樂好每瓶小洋一角　黄黑皮鞋油每盒小洋一角其餘各種要品甚多皆可以抵制日貨先施永安兩大公司及各大藥房各雜貨店皆有出售　上海閘北恒通路口亞林化學廠敬啓 
 
 

Page 6

 
 
   
 
 

Page 7

 
 
公電 
　　永州譯組庵致唐總代表電唐總代表鑒删電敬悉和局中乘實爲不幸此次組織和會中外具曕北政府撤回代表甘破和局釁由彼開曲直是非自當訴之公論我公膺西南付託之重體人民望治之殷慘淡經營毅力苦心遠近延仰現在軍府專電遣使竭誠挽留務懇力任艱鉅勿再言辭以維大局而戢陰謀湘人戴公仰望尤切闓等誓爲後援惟力是視時機危迫不勝盼禱諸公并乞轉致延闓禡印 
　　杭州體育學校公電各報鑒議員加薪公民反對自有正當手續學生求學無須干預圍攻議會敝校學生並無在内不肯與人分功亦不肯代人受過報載云云傳聞失實特電聲明請代更正浙江體育學校 
　　夔州黎天才來電漢口公論報湖廣新報大漢報中西日報上海申報時報救國報各報館均鑒敝部一二兩軍自去歲奉到軍府停戰明令以後各將士謹守前線彼此異常和睦并無纎芥之嫌乃公論報四月二十七日新聞欄内載第二軍攻打施南一軍投降將士潰散等語聞之不勝駭異此中想係奸人横造謠言挾私傾陷不知一二兩軍一體相關自戕其身天下寗有是理耶此種無稽之言本可置之不理特恐宵小益肆揑造淆人聽聞久仰貴報持論正大力闢邪説用特電逹務乞更正登載以塞奸謀是爲感禱藉頌撰　黎天才叩漾印 
法國無線電 
　　二十四日里昻電載斯希特芒氏歐士白格氏自柏林駛來之專車一列車巳抵斯巴同時藍超伯爵及德國委員十六人亦由凡爾塞行抵斯巴即開極長之會議委員等當晚起程有往柏林者人返凡爾塞者現料藍超伯爵賚有德國之反提案允許德國委員團延長之期限八日業巳過去一半云 
　　二十四日里昻電凡爾塞消息藍超伯爵於下午三時行抵凡爾塞德國之反提案成一鉅本須費時五六日方能審查之始終預料和約可在十日或十五日之内簽字赫爾維氏在戰勝報摘述答覆藍超伯爵關於德國經濟現狀牒文之覆文如下（君殊張大其詞其一吾人巳使數兆之波蘭人·亞爾薩斯勞蘭人·丹麥人·脱離德國則德國决無六千七百萬待養之人吾人所取德國之商船爲四百萬噸惟須知德國擊沉吾人之船舶實逹一千三百萬噸薩爾煤區雖爲法國所有而德國勒爾煤區尚餘煤斤數萬萬噸其餘可用作燃料之煤斤至少有八千萬噸尚不在内至於法國北部之煤鑛則爲德國刦掠無餘矣德國失去波斯那尼亞所產之穀類波蘭所產之鑛石然德國儘可購波蘭人之穀而向法人購買鑛石余以此結論答覆德國所陳關於經濟條件　刻之哀訴以爲乃傑作也 
　　二十四日里昻電羅馬消息斯脱龍巴利火山現正爆發噴出火液引起火災同時海潮頓漲約歷十分鐘人民殊有死傷損失極多現巳派人赴美細尼救援火山仍噴火甚爲劇烈 
路透電 
[國際同盟中之中國談]  
　　十六日倫敦電開克斯登堂開中英人會議由國際同盟會協會主持是日白萊斯子爵被推爲主席出席演説謂中國民族今仍强健惟需以中國安甯幸福爲懐之列强予以有秩序之輔助中國須有統一之法制與司法機關須有適當之　幣外人之得有讓與權者開採中國礦產與其他天然利源須施以妥善之章程德國之野心與侵迫行動曾以苛刻手段行於中國今德國巳退出政治舞臺此項事業較易實行中國如須挽回破產大亂須即施行改革如以遠大及自由之精神行之則可救中國脱離目下之危險而使其於世界商業中占不可比擬之重要地位中國如處於良政府之下其國内交通更日益進步則其所給予製造家之市場其發逹將不可限量開放門户主義與運貨入華各國之均等機會必須嚴密實行英美兩國向皆誠守此項政策　兩國定可提携進行果爾則開放門户主義與均等機會之主張不難收效但中國善後問題最好由國際同盟辦理之事之待同盟會舉辦者其重大殆無過於助救偉大古國以免目前紛爭而阻將來大亂一事吾人宜請同盟會擔任之視爲亟待辦理之要圖王正延君繼起演説謂中國之贊助國際同盟乃因與其平日所藴主義適合之故和會關於山東問題雖有違反中國志願之决議然彼仍信同盟會他日必能伸中國之寃屈英國如以拳亂賠欵改充中國敎育費用則可大有助於中英間之友誼中國果能自强可助世界消弭第二次之大戰爭能使中國悦服者厥爲道德力而非物質力中國見西方少年國家如英美者之保衛其舊有主義殊引以榮焉云云愛狄士貴爵稱中國最急需之安寗爲國家之安寗國際同盟以此安寗給予中國其給予之方法有非從任何方面所可得者今中國生活之大患卽軍人專制云云國會議員麥扣第氏稱中國眞正有助於同盟會者將在助成純潔之道德基礎 
[俄國之過激黨近情]  
　　十八日希爾新福電過激黨巡洋艦一艘魚雷艇兩艘掃雷船多艘午前六時駛離克朗斯太港同時克拉斯尼加哥爾加過激黨之排砲轟擊附近芬蘭海濱英軍艦數艘適遇過激黨艦隊乃發砲轟之交戰三十五分鐘敵艦退回港内聞沉者一艘擱淺者一艘 
　　十九日倫敦電十六日俄國公報云過激黨巳佔據拉杜加湖附近之哇洛里資芬蘭灣之敵軍藉軍艦之保護派兵一隊在洛加河口附近某地點登陸 
[阿富汗戰事記]  
　　二十日西姆拉電公報宣稱逹加未續有戰事消息柯拉地方雅爾穆哈默特之兵隊現信業經擊散開白山隘槍聲巳止庫爾拉之現局殊爲混沌阿兵紥營於具華爾山脊取侵逼之態度夜間從事轟繫我軍之營壘柯斯特大局未定聞統帶拉第爾汗將軍今日將率常備軍與部落之兵行抵馬登邊界他處之消息皆足慰人各部落之態度亦佳 
　　二十二日西姆拉電阿富汗最近使者某氏抵逹加請見巴萊特將軍欲求休戰但未携有國書故其請求必仍爲緩兵之計 
　　二十三日西姆拉電　尼泊爾政府願派兵一隊助印攻阿印政府巳議决歡迎計畫該隊有二將同行一爲統帶一加入印度總司令孟羅將軍之參謀處前阿王雅庫日汗願與其子投効英軍印度政府巳貽書嘉獎之 
[各國近事記]  
　　十八日華盛頓電國會定明日開會此届會期事務繁重因須核准和約及受納國際同盟公約之故今衆極注意共和黨大多數之態度且料參議院將有歷史的舌戰現信參議院曾研究將同盟會與和約判分之方法以期早日核准和約續行討論國際同盟事宜惟共和黨參議員若干人則稱不許將同盟會作爲黨爭事件且擬單獨表决此事此節頗多關係因共和黨在參院所占之大多數較他黨所多無幾也 
　　十五日濮特賽電蘇彝士河公司之用人要求增薪及減少服務鐘點特於十三日罷工昨日與運河運輸直接或間接有關之各業亦一律罷工 
　　十九日倫敦電勞伊特公司駐濮特賽代表十五日電稱扛煤夫及機師連同蘇彝士運河所用者一律罷工輪船爲之覊留 
　　十九日倫敦電倫敦美國海軍機關得悉美國海軍飛機　字號（大約乃第三號）之駕機者巳登美國軍艦柯倫西亞號地點未詳 
國内要聞 
[北京通信（一士）]  
　　將來未來之隠憂 
　　關於和議方面者都中之一意謀和始終未變者東海一人而巳錢幹丞則奉令承敎唯恐不謹雖居揆席其實不啻公府之秘書長然東海爲人夙以圓滑見長處此盤根錯節無定識定力以濟之和議如之何能不破裂破裂而後主和者勢驟衰主戰者之氣　又有不可一世之概奉天之張蚌埠之倪連來三電復申其武力統一之主張主戰系某要人昨入府爲舍和言戰之請東海無可如何則姑語曰和平統一旣不可能苟眞能以武力貫澈之予亦可以贊同所躊躇者從前曾經試騐似亦綦難耳某要人出集所部密議東海口吻雖無絶對贊同之表示然亦非絶對反對遂將重開戰局之方略互相討論覺第一難關卽在金錢則擬令各省自行籌措現金中央暫先印發一種軍用票分給各省爲餉需之抵事平後籌借外債按額收回至各項軍用品除令德州漢陽上海數廠加工趕製外仍向某國秘密商購議定後分電奉吉黑直魯豫晉陜閩鄂湘各督軍請派代表至馬廠會議原定二十一日以遠道未能速來遂改期二十四日此種會議一旦開幕大類民國六年之天津會議東海處境將大類當日之黄陂然主戰派尚有不許絶對樂觀者則緣直隷之曹催索積欠軍餉之電日來如雪片般飛來雖非明爲對於主戰之反對然己表示對於自行籌餉反對之意思論北系督軍中兵力之精强當首推曹奉天之張猶在其下曹意如是主戰派不能不爲之失望而其無形中爲東海之助者蓋不少也 
　　關於學界方面者北京中學以上各學校昨今兩日幾於盡數罷課政府雖允挽留大學之蔡校長而於敎育總長改提之田應璜至今未將同意案撤回於曹章陸不唯不允查辦且屢發慰留之令又不僅慰留而巳曹汝霖之眷屬巳令遷庽北海之團城子其地逼近公府自來北海開放時未嘗一許游人涉足令乃以之安頓曹汝霖之眷屬可謂特别保護故學生旣不滿意即各學校之敎職員亦大都不以政府之措置爲然罷課之舉一時遂無可挽冋學生團中組織之演講團連日分道演講警察初未稍加嚴厲之干涉某國遂以公文向政府質問故今日演講團在道演講時警察竟實行逮捕學生團雖被捕一人卽有一人繼續之不稍氣沮而警察亦即繼續逮捕不稍鬆懈故卽匯文一校被捕者巳有十餘人之之不僅此也步軍統領李長泰去位繼之以王懷慶警察總監吳炳湘亦將不安於位聞因某首領深惡學生多事旣嫌李氏之庸懦特説東海先去之欲專以此責之吳炳湘吳氏雅不欲無故興此大獄拒不奉命嗣又議將警備司令改爲衛戍司令將警察併歸節制以重其權現任警備司令之段芝貴固亦仇視學生者也四日之事嘗力主將當時被捕之學生嚴行懲處錢幹丞巳爲所動幸馬龍標力爭始免設吳氏復繼李氏而去段　改任衛戌司令不能不爲無拳無勇之學生危矣 
[山東問題將簽字]  
　　自我國在巴黎和會中膠澳直接歸還之主張失敗而後朝野輿論對於和約始而决意不爲簽字繼則令代表爲保留山東問題之簽字但政府近日迭接巴黎報吿均以事實上前述兩項萬難辦到且在國際上有種種危險並言於無可設法之中力求取得歸還膠澳之保證故旣有日本外相之正式宣言又有英法外部之正式答覆似此外巳難再進一步一方簽字期迫不能不速定方針於是各代表及政府當局乃漸趨於簽字之意嚮前日國務院方面特招李盛鐸王揖唐等交換意見即與簽字問題有關聞本日（二十　）並將提出閣議爲最後之討論 
　　又據大同通信社云青島問題非常緊迫陸專使前曾來電主張總約簽字山東膠澳問題暫行保留政府巳以此項意見爲然而王廣圻前日忽有電致政府（按原電錄二十三日本報）謂向各方面調查英法方面亦主張我國簽字不簽字將毫無辦法政府提出於衆院之外交案原文主張總約簽字山東問題保留及接到王電始知保留之説徒成空想而事機又極緊迫不得己乃於前日電致陸專使指示辦法電中令其姑先就聲明簽字一層相機力爭如至萬辦不到時查看情形即將全約簽字亦可觀當局此項電報則我全國上下所皇然之簽字問題至此似巳完全决定矣 
[朱桂莘抵京]  
　　朱桂莘總代表等於前日自浦口北上昨日（二十三）下午三時到津並不停留下午六時二十五分到京東站府院方面有徐邦傑侍從武官長吳笈孫郭則澐兩秘書長到站歡迎政派方面則梁燕蓀王揖唐予寶軒及巳未安福兩派議員百餘人均親到站銀行方面有馮幼偉等車到時梁燕蓀親自上車略談聞朱桂莘尚無何等表示同行者僅吳鼎昌餘皆未到朱氏即日願謁東海有所陳述故到京即趨車赴府錢總理昨晚爲朱吳等代表設宴洗塵亦未能往朱等在府中密議陳述一小時之久至七時半出府昨晚朱氏暫住於任鳳苞私宅今日（二十四）二時半梁燕蓀段香巖關賡麟等尚在任宅與朱君關於某某問題有所密談 
　　昨據某要人言上海會議雖破裂和平未必破裂東海定於敬日（二十四）召集各要人及朱桂莘並全體閣員開一特别會議討論時局方針張瑞璣准於敬日抵京届時亦可與會此次外交失敗以後國人對於政府函電交馳全國視線無不注意於斯而事不凑巧滬上和會亦同時停頓在政府之意雖明知滬上會議於和局難謀良善結果故欲於此時使滬會仍爲一種形式之聚合而將全國視線使其轉移於國内和平政府可以徐謀歐會之終結但朱桂莘以其派出之時原係國務院院令並未直接公府欲於此時要求全權曾表示此後代表能與總統直接則伊當在滬設法轉圜政府得悉此意後所以前日特電囑朱暫留滬濱特此項電令發出稍遲電報到滬之時朱氏巳經首途北上現在遂完全歸於消滅將來和議如何進行一時尚不能知惟聞東海有復派朱氏重赴上海之意且連日政府致西南當局之電亦非常之多前日（二十）東海尚以個人名義密電岑陸請其設法維持和議並對於外交問題有所商榷特朱氏見某派方面之空氣能否再肯擔任則尚不可知耳 
[京學界一波又起]  
　　北大學生又有四人被拘 
　　北京學界停止講演後又發行（五七）一種印刷物概行贈閲並非賣品警察謂其未曾立案有違出版律見學生手持有五七者即趨前干涉又有工業專門學校學生在中央公園發行該報亦被警察禁止同時高師學生數人在廊房頭條亦爲警察取締並聞將承印五七之文益印刷局經理人王某捕去尋由北京大學派出代表四人向警廳交涉尚不知有若何結果 
　　另一消息北京學界近經政府再四磋商始允暫行停止講演僅發行五七一種印刷物并非賣品不過爲謀各校消息之便利起見絶少他項記載乃警察謂其未曾立案有違出版律見學生手中持有五七者卽行奪去今日（二十三）上午工業專門學校學生在中央公園幾被警察拘去嗣經游人大動公憤羣起阻止乃巳同時高師學生數人在廊房頭條亦爲警察毆擊血流滿面各校學生正謀對付之法乃警察當局愈演愈烈復將承印五七之文益印刷局封閉並捕去該局經理人王某迨王某經人保出往五七編輯部交涉編輯部乃派代表四有（係北大學生）至警廳詢問經過一番問答之後四代表爲警廳所拘學生方面聞此消息極爲憤激推聞昨日下午吳總監曾以電話報吿公府語氣之間頗爲不平東海則囑以依職務範圍内辦理外傳政府對於學生案將有用强硬方法之説 
[北京罷課風潮難息]  
　　學生罷課風潮日益擴大據昨日　聞除京津學生罷課之外某某等省亦有取一致行動之説政府對於此事辦理極爲棘手閣員中主張取緩和手段者爲數雖多而主張嚴厲者亦不乏其有惟無論取何方法預計要皆未能妥貼有效故尚未决目前則先從疏通著手昨日國務院巳將北京專門以上全體學生呈文批出批詞如下奉大總統府發交該生等公呈閲悉所呈各節本總理巳於接見各校長等詳切曉導俾袪誤會該生等務各安心向學母再有踰越範圍之行動是爲至望此批 
　　據政界某君談話政府方面對於此次罷課實無　體辦法都門敎育界甚爲慘淡人人都抱一種悲觀從政府方面看來内閣中多爲某派人物無有能爲敎育界建言者因此當局不敢下斷詞欲允學生所請則有碍某派欲不允則學界又必堅持到底因之陷於進退兩難地步故寂然無動靜而學生方面則昨日袁希濤次長與警備處長虞君至聯合會與代表接洽吿以學生所希望之六條件有五條可望辦到惟懲辦曹章政府實無實力若以此題牽掣恐兩方非趨於極端不可各代表謂學生目的即求政府免曹章等職若此條不能辦到則决不上課故由务方面觀察非有在敎育界負重望而又能使政府信仰者如嚴修范源濂諸人出來調停其間恐不易收效在政府之心視此巳無關重要學生知政府無誠意故皆抱犧牲之决心風潮殊無轉圜之望也 
　　又據中美通信社云田應璜氏敎育總長之同意案至令尚未撤回田氏之態度究竟如何頗爲關心學界之現狀者所注意頃聞田應璜對此確有一種表示謂旣投身政界則應絶對服從黨議無個人意思之自由安福部不叫我長敎育我决不營謀安福部敎我長敎育我亦不敢推却外間有風潮與否只有聽其自然而巳云云觀此則田應璜之服從黨議與王印川之扣留咨文却是互爲喁于矣馬其昶氏前有繼長大學之説頃聞馬氏在清史館與人言及巳直認不辭且謂係有某要人之推薦彼保障决可成功並表示如到大學有三大政策（一）恢復經學科（二）禁絶新體文字（三）專宗桐城古文派以定一尊又在清史館中面許將來聘爲敎授者巳逾二十人則馬之興高采烈又不在田應璜下也 
[天津學生巳罷課]  
　　昨日（二十三日）上午八時天津學校聯合會全體罷課並散布宣言書其罷課之學校爲北洋大學校直隷法政學校直隷第一師範學校高等工業學校南開中學國立中學孔德中學成美中學大營門中學直隷水產學校育才中學私立法政學校新學書院甲種商業學校以上共十五學校學生共萬餘人茲將其宣言書及拍致政府電照錄如下（天津學生聯合會罷課宣言）嗚呼吾國巳不國矣吾民巳不民矣賣國賊獻媚日本不惜斷送我吉林森林金礦南京鐵礦安徽銅礦大沽造船廠漢冶萍公司均拱手奉之日人只顧私肥不顧我祖宗締造之寶藏矣近青島變作固是日人侮我實亦賣國賊等專逞武力對内有以致之又高徐順濟二路足制山東直隷死命而吉會路線南潯路線之延長尚在其外今則大借欵四萬萬又以田賦作抵見吿矣以故日本留學生愛國心切羣謁代理公使莊景珂莊拒不見且勾引日本兵警密布於使館内外如臨大敵（館内則名伶梅蘭芳演唱天女散花大開歡宴也）且兵警舉刀亂所以馬隊衝踏留學生傷者三十餘人重傷垂危者十餘人並將留學生手執國旗奪去拘捕學生入監獄共五十餘人至今猶在監獄中受無窮之痛苦者十餘人誠吾國莫大之恥辱也京師學子深恐國亡無日萬刦不復義憤塡胸忍無可忍羣起與賣國賊拼命志在除害救國乃賣國賊等竟令巡警　捕學生并將郭欽光打死是可忍孰不可忍以是北京二十七校學生巳一律停課上海又巳繼之况湘鄂寗諸學界愛國熱度均極高亦見報吾天津學生自應當仁不讓羣起以繼京滬後並聯合全國學生毅然抵制日本且盡去賣國賊以自救亡此吾青年之天職也願吾四萬萬同胞速醒猛醒以挽外交之失敗以圖内政之改良吾民幸甚吾民幸甚（又致政府電）大總統國務院鈞鑒溯自外交失敗姦邪盈庭北京學生迫於公義一致罷課懇請外挽主權内鋤姦邪未邀俯允時機緊促稍縱卽逝學生等不得不與全國學生取一致行動全體罷課再申前請惟我大總統國務總理留意焉（一）請政府明白宣布青島由日本處置一條决不簽字（二）請將中日二十一條協約提出巴黎和會請求廢止（三）請設法取消民國七年參戰軍密約（四）曹汝霖章宗祥賣國國人共知請斥罷交法庭嚴懲（五）傅總長蔡校長敎育界泰斗請收回准免命令挽留回任（六）日政府拘毆留學生並汚辱國旗請嚴重交涉以上六條如蒙允准學生等即日上課待罪否則全國義憤所在未能輕巳會會天津中學以上學生聯合會叩又天津學生聯合會會長諶志篤召集各校代表前日（二十日）下午四點在河北高等工業開會研究進行辦法其最後之决議除一律實行罷課外所有全部學生分作兩起負擔責任一起專任出外演説一起專任編輯有益於愛國之小説雜誌等印刷品以利進行而免廢棄此罷課之時間又罷課後無論何校有受壓力或被取締者各學校當全體一律對抗以抵制之此次各校之舉動自外表觀之似屬紛紜複雜而内部秩序却極整齊聞分起演説之各學生巳於今日出發在東北城角圍城馬路及河北大胡同各地方到處演説觀者摩肩擦背頗形擁擠 
[京華短簡]  
　　英法美日在巴黎組織新銀行團之事葉恭綽有電致政府報吿略謂英法美銀行之加入者共約八十家日本以小田切爲代表當其成立宴會之時葉亦在座八年公債條例以銀行團反對以鹽税餘欵爲擔保品故决定撤消同時决定發行新公債總額二萬萬元分四期發行以地丁作擔保品巳於前日閣議席上表决日内將咨新國會同意 
　　新國會接比利時參議院議長法維羅電云中華民國北京參議院議長衆議院議長鈞鑒鄙人深幸得致辭於閣下希望閣下將本參院於一九一九年四月二十九日星期二開會全體贊成之動議轉致貴會諸同人蓋我比利時參議院對於此次巴黎會議否認比京不盧塞爾將爲萬國同盟會地點一節深以爲異溯自我國受劇烈之戰爭後徧地瘡痍致陷於極悲慘之境憂患之餘敬致辭於貴會請以强毅之干預俾屢屢嚴重議及之完善之恢復得因平等之精神與公正之情義而實行之我國確信文明各邦之思想及貴國議會對於比國極親善之觀念可爲此舉之保證且本院尤以爲能由貴國方面根據巴黎會議恢復地方原狀必要之正當宣布而爲有力之援助有效之干預敢布誠意即希鑒察比利時參議院議長法維羅 
　　益世報前日（二十三）曾載有轉錄上海某報之山東第五師軍人對外交失敗之通電一則當局指爲妨礙治安由警備司令部發交警廳於前晚將該報封禁並捕去編輯人某君同時警廳又派員檢查晨報及國民公報稿件核准方可登載故昨日益世報巳不能出版而國民公報及晨報則登有同一之啓事云昨晚八時京師警察廳派員會同外右四區署員到本報館檢查發稿所有各項新聞稿件須經審核後方准登載在此監視狀態之中凡讀者諸君極感興味極欲聞知之言論事實不敢保其不受制限茲特决定自本日起至解除監視以前年有本報篇幅概不固定或照常日出兩張或减至一張或一張半或加至三張四張一視是日發稿之多少爲標準 
[時局醖酿變化之外訊]  
　　大陸報二十一日北京通訊云邇來軍閥方面紛紛傳有日人現運動推翻錢内閣復擁段祺瑞上台之説近日此説愈盛觀段祺瑞徐樹錚丁士源等常與日人過從至少巳有一星期之久則可知上説不爲無因據日人云南方護法派與激烈分子現得美人方面財力之扶助故上海代表對於中央政府提出要求八條堅持不讓蓋有所恃也爲北方軍閥計苟不願完全屈服於南方則應付南方態度之唯一方法即在與日本提携耳日本亟願伸手相援供以作戰之經費北方軍閥旣得充分之接濟不難壓制南方永無後患且可打銷美國在南方之危害尤可阻止新銀行團裁制軍閥各計畫之實現目前上海和會繼續破裂錢内閣威望墜地當引咎辭職而段内閣可乘機組織一旦段復握大權日政府願以青島與租借地交還中國不附何種條件此舉可增段氏之聲望與信用云云日人言之軍閥信之惟反對軍閥者則力言此種政策之危險不獨關於中國且與世界有關以爲日本交還膠州租借地不附條件將使世人生一良好印象而消釋其對於日本在華企圖之疑慮其實世人僅見膠州交還之形式而不知幕後條件之眞相蓋日本將藉無條件交還膠州之美名處予取予携之地位凡可爲其在華發展實業所必需者將盡取之以作日人資助軍閥之交換品矣故反對軍閥者在京積極進行冀使上海和會繼續開議從速恢復和平云 
[北京敎士公會述中國時局]  
　　路透社二十三日北京電云北京敎士公會於二十二日開特别會議决定各向其本國政府及巴黎和會發表下述意見書略謂北京敎士大會之會員爲僑庽京畿一帶外人團體之一與各界華人交際親密自信關於華人思想情感有特别之密切接觸故謹以最優秀華人因巴黎和會辦理山東問題而生之觖望與惶慮 
 
 
 

Page 8

 
 
爲諸公陳之希垂察焉以敎士公會見聞所及此項觖望與惶慮實有完全理由華人對於和會初皆懷抱熱望以爲和會定能以山東交還中國而廢除中德間一切契約與德國所得之讓與權並希望和會此種解决可使遠東國際事件呈秩序一新之氣象並使中國得與各國共謀和平的發殿今報紙所載和會處置山東問題之情形竟將華人所提種種希望一律打銷且引起嚴重時局此種時局旣不利於中國且不利於日本公會同人不敢不指陳其嚴重同人以爲中國境内今所發生之行動乃上述觖望之結果行將愈見堅决若置之不理而不有以饜其期望則將大碍遠東之和平同人旣有所知不敢有吿云云 
[孫國璋致國際同盟會書]  
　　北京大學敎員孫國璋致國際同盟會暨各友邦（除日本）書陳述中國革新運動原書用法文及世界語茲譯中文大意如左余作此書深爲遺憾者即東亞之日本帝制國將爲德意志第二以破壞世界永久的和平也我大中華民國（支那舊稱吾人認爲不適用）是否爲第二塞爾維亞美利堅及其他友邦是否爲第二協約國種種疑問旣隨此次之媾和條約以紛起而吾中華絶大的自衛運動亦遂早巳發端且方興而未有巳也尚望貴會各委員暨各友邦諒解吾人下列之種種革新運動並與以同情之援助焉中華民國之革新運動（一）屬於敎育者吾人深切的覺悟以爲文化之不進步新事業之不能即行於全中華民國由於大多數人民之未受新敎育而文字之阻碍西方實騐科學之输入亦其一大原因也今己力行以下之事及其他（甲）中華民國敎育部巳於上年十一月二十三日頒布注音字母俾表示思想傳導文化之機械的文字漸漸與歐文同其簡捷（乙）吾國之新人物竭力提倡國語統一（丙）各學校視相當之需要一致歡迎外國文及世界語（二）屬於政治者政府一二奸黨乘國法蕩然國民困於内亂之際作種種賣國舉動其與日本所訂之各項密約未經國會同意且由於脅迫而成故吾民誓不承認其一致之公意（甲）取消未經國會同意及脅迫簽字之中日條約（乙）懲治賣國賊（丙）和平統一後組織一健全的新政府以上各條確爲吾國巳經表現之事實及人民一致之公意諸君須知余實爲住居中華民國之世界一分子對於中華負革新的義務亦卽對於世界人類所應盡之義務也世界各國往往因他種原因之不能共同進化亦猶世界人類之不能無少壯老弱之差池也我中華自民國成立以來僅八齡耳此八齡童家人旣須竭誠愛護之而敎養之外人亦不當乘其弱小而凌虐之也此時即有屈辱無力抗除强暴余信將來成養長大時必有滿意報復之一日如此迭相報復世界其尚有永久的和平之望乎請諸君與吾國各委員共同熟籌之敬頌議安並祝貴會萬歲和平萬歲 
[魯人對外之堅决]  
　　山東人民之抵制日貨不但濟南六十二團體聯合會議决實行即烟臺龍口周村等埠濟甯東昌各巨鎭莫不一致進行規定持久辦法其要略如下（一）報館概不登載日本廣吿各派報社亦不准代售日本人所出之報違者每份罰洋五元共訂規則十條（一）銀行及錢莊凡屬日本紙幣銀幣概不收用如有賬項限兩星期歸結清楚以後不准私與往還違則重罰（一）綢緞行由瑞蚨祥志興誠等一百餘號發起將現存日貨點清數目以售盡爲限不准再購並訂章程二十餘條（一）洋布及線莊計共二百餘號在西關某店開會現存日本布疋限兩星期棉紗限一星期無論能否售盡一概不准再買共訂罰約十餘條較各行尤嚴（一）洋貨舖約計五十八家共推裕源和廣立順呂萬聚治香樓同聚恒五家爲首現存各貨以售盡爲止並將赴日本辦貨之夥友電召回濟特訂罰章二十條以後不准再售日貨 
　　又聞烟臺當十五十六等日居民行動非常激昻學校學生一致停課游行街市各執小旗上書有還我青島及類此之各字游行時秩序極爲嚴整 
[鄂省之督軍與學界]  
　　本月二十日午王督軍傳見中華大學高等師範公私立兩法政校高等商業外國語校甲工甲農甲商勺庭啓黄一中二中一師湖南旅鄂中學荆南中學女師範女子職業校漢口中校漢陽晴川中學等二十校校長校監到署敎育科僉事查雙綏敎育科秘書熊世玉亦在座督軍宣言云我國旣無實力何可遽言外交勝利祇要不吃大虧巳屬萬幸歐會和約祇得國會同意卽行簽字至於青島日人巳願交還但附帶交換條件外間不知辦理外交之困難動起誤會此本督軍不能不加解釋者前日學生代表藍芝濃高鴻　唐性天三生到署亦曾將辦理外交無實力後盾之困難剴切宣吿勸令切勿游街免致愈演愈劇幸游街秩序尚屬井然收散亦早萬一收隊一遲秩序不齊則火巷之警皂白不分卽本督軍亦未能相諒也今天又有敎會學堂游街風聞漢口各處亦有變本加厲之舉動萬一發生事故牽動一部份交涉當然係學生游街爲之厲階除一面巳飭漢口鎭便警廳防範勸導外故不能不請各校長校監來此談談務盼將此情形轉誠學生切勿再生事端致碍治安劉洪烈曰校内尚易維持但怕校外人指使耳督軍田祇要各校管理員均能維持校内可矣至校外人無足慮總之無論如何此後發生事故即惟各校長校監是問校長校監當與本督對於秩序治安同負責任不可忽焉我固山東人對於山東自極感激對於湖北治安則又不能不如此也尚希原諒至於提倡國貨本督軍極表贊成試問不買他的貨我們做得有没有如云提倡國貨當先從根本解决必須從製造上著手則人人自買國貨矣又曰南北和議决裂不過各個人私權私利難逹目的耳試看各代表白晝純鬧意見無味亂爭夜則花天酒地何有國是存於其心現在正爲設法從根本上維持大約擱淺不過一星期仍卽繼續開議現聞有奸人利用和議停頓青島風潮大施妨害地方治安之技能因具此種苦衷故不能不嚴爲防範請諸公同負責任也語畢於各校長退出時又叮囑以後對於學生情形及約束辦法隨時報吿省長而散 
　　自十八日學界結隊游行後其他各方面莫不相繼而起昨二十日上午九時文華三一聖約瑟三校全體學生爲結聯游行是日晨九時文華校首先出發自曇花林游家巷至得勝橋聖約瑟校即由崇福山出四衙巷會合經府街横街頭察院坡司門口漢陽門轉斗級營至南樓長街到芝蔴嶺三一校卽出而會合於是由文華校列首聖約瑟次之三一校殿後各校學生均着白色服裝又全體附屬童子軍均着黄色服裝並有軍樂一隊爲之先導是時北風大起五色旗與種種愛國標幟飄掦耀目全體學生約共一千四百人自三校出發後各崗軍警始紛紛借用電話報吿各該長官一時若憲兵若保安隊若調查若警士亦如學生之分途而合尾隨至黄土坡時第四警長許壽山警察長杜傑帶全署警士飛奔趕往（因學生隊起點係四署所轄）即向管敎各員婉言勸阻回校各校亦以好言答之乃由此折回長湖堤過武昌路經牙釐局棋盤街而回該隊行至水陸街口即派學生代表四人至軍署一方面作爲報吿形式一方面要求督軍竭力相爭當經王氏派副官接洽雙方措詞甚屬懇摯該代表興辭出署後奔至閲馬廠報吿於衆蓋因該隊約定在該處守候也 
[廣東醖釀中之督軍問題]  
　　粤省督長問題近日又在醖釀中矣兩廣範圍原聽陸幹卿之指揮自前月陸有任馬濟爲督軍之説曾諷莫督辭職然莫不辭而軍政府且爲堅决之挽留於是馬雖得兵工廠督辦然怱怱即復回桂聞回桂而後曾有南寗會議其會議之結果則令陳炳焜回任廣東督軍而馬濟帮辦廣東軍務最近陳炳焜帶領軍隊至梧州聲勢非常烜赫説者謂陳巳奉陸命回粤督任不日莫氏即當提出辭職書矣詎知久之又復寂然莫旣堅决不辭陳自不能抵任陸氏雖有决定之意然亦格而不行於是陳氏懊惱萬分遂由梧抵港到港時並馳電到肇請前省長李耀漢到港協商到港後兩人非常密接尚有政客多人爲之規畫惟眞相則秘不能詳據某方面傳述謂桂系頗有分裂之兆一部分將與滇軍相聯一部分則與粤軍相聯今陳氏所統之軍巳有兩營往肇駐紥此即其聯絡之痕跡然滇軍與現在居要職之某氏非常聯絡前日亦有滇軍由北江而下往白雲山駐紥此又一聯絡之舉動也總之權利所在互相窺伺白雲蒼狗變幻無常今督軍問題在醖釀中究不知或至於决裂否也茲附港粤報消息如下以供參考港報云本月十五號陳炳焜由梧抵港連日邀集同座者有李耀漢李某周之貞袁帶田承斌及議員許鎭康陳子楷各要人談話解决某某時局方法其内容頗爲秘密又聞兵工廠督辦馬濟赴桂巳久現巳於十八日返省馬係乘廣西海通電輪離邕與桂省長陳炳焜先後蒞梧馬抵梧後卽拍電來粤督軍署請派兵艦赴梧以便轉乘東下莫督軍當飭由江防司令部申葆藩派出江漢兵艦往迎行抵三水馬口時則馬氏巳逕乘海通電輪來東與之相遇馬氏亦不再轉乘該艦飭行返省銷差而海通電輪亦即於是日抵省馬抵省後翌日到軍署一次現駐小北積厚坊護國第一軍總司令部 
　　粤報云前廣東督軍陳炳焜近日到港極爲粤人注目聞陳氏經過梧州時張筵演劇數日與僚屬暢叙旋在梧拍電至肇慶交前省長李耀漢謂將挈眷到港與兄同寓請兄亦即偕眷來港以便把晤云云并先遣幹弁到肇查邀李原定在肇慶度生日設備甚盛自得陳電即怱怱赴港迨抵港則衹晤陳一人陳繼亦遷寓妙高台田文甫所組織之俱樂部晚間則人李耀漢袁帶等十數要人曁交通系諸人到謁李耀漢生辰之日接連在石塘嘴宴飮大舉慶祝省議會議員陸孟飛等亦多赴港爲李祝壽極形熱鬧關於此事外間傅説甚多有謂莫翟將辭職者有謂陳李行相將爲督長者有謂政局將有變動者現某方面巳非常注意 
[浙學生聯合會請續開和議]  
　　浙江中等以上學校學生聯合會請願南北政府續開和議書云爲懇請速予繼續和議以搘危局而禦外侮事竊維南北搆釁於茲三載内外𡰈臲肇墨難宜邇者日本囂張東魯有淪胥之痛南北堅持華夏有顚覆之處四顧傍徨隠憂靡巳誠令長沙痛哭無淚可揮平子徉狂有懷莫訴者也伏念諸公皆係當代名流素明大義政見爭執雖爲民主政體之常情而鬩牆遺譏亦係諸公所同疾孰輕孰重應有權衡况干戈擾攘之秋外患頻乘之日誰不宜悉心挽救具同舟共濟之心乃近來南北堅持再接再厲逞鷸蚌相爭之氣投漁人得利之機噩耗傳來和會又吿中阻逖聽之下薄海同驚生等共是國民能不呼天搶地痛哭流涕乎蓋吾國近年以來喪亂之餘民窮財竭瘡癡滿地兵疫頻仍補苴之計刻不容緩民生喁喁望治之殷實同飢渴若再爭持日久必至中原陸沉淪爲異域欲脱荆棘銅駝之嘆故墟離黍之悲恐必不能如是則諸公雖有護國護法之熱忱巳無從裨補亦將何以謝國人乎至所爭者動曰法律問題事實問題意見偶殊遽加横决如是而云議和和之意義安在敝會以爲南北旣有誠意言和急宜互相讓步否則恐啓自侮人侮之患不如猛速回頭續開和議言歸於好之爲得也夫南北苟能息爭禦侮一致對外則護法護國終歸兩全彼東西各國常因政見之不同致内爭之迭起然敵愾同仇之念莫或忘之諸公明逹豈不知風雲澒洞國勢阽危一髮和鈞之局九鼎一言之時而忍意氣相持竟不恤吾國吾民耶内爭不息未有不授人以隙者殷鑒不遠覆轍堪虞想諸公籌之熟而知之審矣况四郊多壘耽視有人瞻念前途殷憂未艾爲此瀝情奉懇伏乞南北政府速開繼續和議和衷共濟以奠邦基協力同心共謀國是則吾國庶乎有豸臨頴遑遽不知所云一得之愚伏祈垂察母任迫切待命之至 
　　浙江中等以上學校學生聯合會成立後浙江法政專門學校於日昨下午三時在大講堂開臨時會訂定該校學生聯合會支會會章并選出各項職員茲將其姓氏採錄如下會長黄維時副會長陳天民文牘應德正陳鼎新書記涂敬承蔡鼎名會計陳希豪 
[南京快信]  
　　聞李督與鄂王占元贛陳光遠湘吳佩孚聯銜通電表示希望新舊國會同時取消 
　　朱桂莘灜眷昨乘滬甯車抵寗卽渡江轉津浦車北上李督派參謀趙副官到站照料一切 
　　全國和平期成會副會長張一麐昨過寗轉車北上 
　　胡銘盤昨乘津浦車抵甯擬明日偕鈕傳善赴滬 
　　省警廳長王桂林昨派督察長楊以敬勸學生團停止講演 
　　李厚基派潘有藩李洪濤來寗謁李督報吿閩省最近軍事今日早車北上 
　　税務督辦孫寶琦昨由滬抵寗 
　　嚴範蓀由滬杭回昨過寗轉車北上 
　　美國杜威博士昨晚在高等師範學校講演各校學生聽講者到三千餘人 
　　省立第一女子師範學校定本月二十六日舉行遊藝會函請各機關各學校蒞校參觀 
　　省議員陸以鉤提出對於八年度預算重行修正審查報吿議員公旅費之意見書云本會議員公旅費問題商榷巳久迄未解决比見本届預算審查會重行修正審查報吿書所列本會經費第三節議員公旅費説明議員每人歲給公費九百六十元旅費二百四十元較之上届支給規則所定歲給之數每人每年各加四百八十元計全年增費七萬五千餘元本席以爲違反民意未敢赞同商請審查諸君撤回修正仍照上届支給規則辦理俾預備費餘欵議充全省事業之用途庶可免地方人民之反響而保立法機關之信用也 
　　二十三日省議會仍於午前十時開預算審查會 
[杭州快信]  
　　童保暄噩耗傳來此間軍界異常惋痛軍署昨午前立開軍事會議商派接替人員非張載揚莫屬張昨巳乘午後特别快車起程赴閩兼爲童料理喪務二師師長職務暫由參謀長汪鎬基代拆代行 
　　省議會今日（星期）開會議事日程共三十五案並不休假 
　　省議會加費案内務部得此間商學各團體養電後巳電省署設法消弭有勿呵責學生等語 
　　直隷公民爲青島問題發起公民聯合會此間各團體接電後巳預備即日開會商組織辦法一致進行 
　　敎育部前訓令籌辦假期講習會現敎育伍廳長擬於本年暑假内先行開辦一次會期訂六星期所需經費共計一千一百九十六元昨巳呈准省署咨付省議會公决 
　　浙省商品陳列館應添築勸工埸經費無着現由實業廳建議標賣保佑坊第一勸工陳列所房屋地皮得價撥充（該所原議俟商品陳列館成立後停辦）巳呈由省署咨請議會公决 
　　浙江通志局經省議會决定展限續辦兩年應需經費三萬四千九百九十六元列入八年度臨時門咨請省署公布 
地方通信 
[蘇州]  
　　蘇人爭議員加費蘇州承琳等致南京電云省議會諸公均鑒貴會中有人肖分子提議加費案裁減教育實業等欵以飽私襄全省人民異常切齒蓋議會之設爲全省謀利益决非貽害地方諸公之職爲代表民意斷非違背與情今諸公完全抱金錢主義妄自加費其如全省民意何各省響應何諸公之顏面何在良心何在是不獨爲蘇省之罪人直爲全國之罪人浙省議會加費風潮可爲殷鑒我蘇省公民豈肯使浙人　我爲怯諸公速改過自新則桑榆之收未爲晚也肺腑之言望諸公諒之承球王季昱膂逸園路雲容蔣應槐等同叩徑 
[南通]  
　　大豐公司開會記大豐大司日昨假城南别業開第一次常會其公司經過情形由總理張退公報吿略謂本公司繼興鹽墾自丁巳秋間聞會迄於去冬成立其規畫先鹽而後墾但辦鹽易而興墾難蓋鹽權不統一即地無歸屬因其緒以理之區蕩以蓄草資草以供煎仍習慣事業以安其心革舊時苛虐以樂其利辦鹽之能事於是乎具故其勢甚易墾則不然闢河道築橋梁動轍妨碍𪣿埸釐剔廢煎導使歸墾則衆疑滿腹羣難塞胸一若生計垂絶禍不旋踵故其勢甚難本公司開辦改良舊店之惡習適用公司之定章專設煎房監視煎丁領欵由是灶欠之弊無形消弭查舊店灶欠年計每𪣿多至數百千少亦數十千文人等雖遇旺年亦屬無利可圖公司接辦而後截至戊午年終計共盈餘九萬餘元以例舊店判若霄壤雖曰人事亦賴天時收併𪣿塲至去年秋李約占全塲十之八·五巳� 
可營墾相度地勢規定河道編配區分搜集材料闢子午卯酉出海大河共長一萬七千餘丈巳放四墾區大小區河一萬七千九百六十丈大小隄路稱是各區井定路一萬四千三百三十丈統核土方近百萬需時六閲月一律　事過全部工程之十之三今秋擬再放墾四區以上來年第二届常會即可照章爲第一起分田就每股足分五十畝　一起巳足爲適度之預算至於全埸地權尚有十之一·五未經公司取待者所幸按股核地（照招股原章每股約得地三百畝）無虞不足河道大通水利暢興似不必亟亟以全　爲計也 
[揚州]  
　　學生游行街市江都第二高等學校二十一國民學校（由一至二十一）八公立學校（兩淮公立一　八）求新學校育英聞敏兩女學校各同學於二十四日上午八時假公共體育埸集合學生約二千餘人均手執哀吿同胞母忘國恥不用日貨爭回國權之小旗前以音樂隊引導游行城内各閙市至公園散隊 
　　運便添委屬員兩淮投運便現委許伯良爲本署會計員徐文飲爲調查員魏相延宣至堂爲稽查員以資辦公 
[嘉興]  
　　洋貨業之决議嘉興自學校學生連日分隊游街講演後洋貨業中巳由久大等商號發起自二十三日起不再進日貨所有存貨以血本關係均願減價出售以售完爲度一面採辦各種國貨藉維營業其餘布業紙業等不日亦將通吿同業繼續進行矣 
　　設立國貨倡導會嘉興顧紹鈞曹維墉顧紹鏞潘溯泉施致祥尤杰劉敏厚陳然通錢寳銓等數十人發起組織中華國貨倡導會設事務所於嘉興塘灣街昨巳發出顧同胞川國貨之通吿又醃臘同業裕昌義成裕豐鴻康各行萃泰乾元祥潣萃元祥永源昌愼昌洪昶潤蔣錦記洪昌各號亦巳議决抵制方法業經簽字蓋章立約訂規自本日起不再購販運銷日本貨物並巳發布通吿矣 
[寧波]  
　　學界歡迎會記事杭垣救國團代表江愼臣高霽初二君於十八日晚抵甬次日下午一時假第四中學校禮堂開歡迎大會是日到校者有第四中學第四師範效實中學甲種商業學校工業學校斐迪中學毓才中學浸會中學崇信中學三一中學女子師範十一校學生約三千餘人首由臨時主席師範代表章君啓斌宣吿開會辭繼請代表江君演説大致分爲五段（一）詳述青島之得失與我國前途之關係（二）北京學生之種種舉動俱起於公憤出於愛國熱忱（三）章曹等須嚴重懲辦（四）抵制日貨務宜持久（五）杭州巳聯合十四校定名中等以上學生救國團希望寗波學生聯合會加入一致行動爲政府後盾云云次高君演説略謂此次青島問題同胞抵死为爭杭垣同學聯絡全體作一致之行動復欲浙江全省中等以上學校加入團體爰派代表等來與諸君接洽未謂吾國學生而外無有能任國事者故今日之中等學校實中國之中堅分子今將此中堅分子集合爲中堅團體協力進行於國事有補云云次由章君答謝後由各校學生相繼演説如張坤鏞馮有義李光奐傅大森林傳紳余士耀鄔水法王顧琌張宗麟等二十餘人皆慷慨激昂又次由學生聯合會代表袁君敦襄報吿本會經過情形并述江高二代表之來意以聯合甬上學生加入杭州學界聯合會爲目的未由全體學生三呼浙江中等以上學生聯合會萬歲散會巳六時矣 
　　救國團聯合大會先聲救國十人團先後成立者巳有七十餘團之多由發起人金臻痒君等定五月二十五號假江北岸余使君廟側北隅第三小學校開聯合大會以資聯絡業巳函請各團派代表二人并邀各校學生届期蒞會其草章亦巳擬定將於開會時提出討論 
[杭州]  
　　省議會風潮經過後情形省議會提議加費案各界反對釀成風潮後加費派議員亦自知與論難容異常恐慌二十四日上午開談話會畢公决先將内部秩序回復所有受傷之議員搗毁之什物慨置不問惟添派警察守衛門禁特别加嚴下午開第十九次大會亦拒絶旁聽計出席議員一百十三人請假者凌福銑等二十八人缺席者吳清等十一人即由洪承祁提出查辦省立第一師範校長兼省敎育會長經亨頣縱令學生搗毁本會案首先動議請大會提前公决旋陳鍾琪等力勸從綏乃即聞議第一案八年度省地方税出入預算案議至省議會經費第一項第二目第四節守衛薪金時孫宋卿動議本會添設守衛長一員守衛八員改爲常駐並添警察六十名終年駐會保護秦炳漢反對之提出理由四項（一）本會祇有守衛而無警察名目手續不合即使主張應專案提議不應發動議（二）本會開會每年不過三四個月且休會日多恐議長不能常駐在會無人約束反滋事端（三）不論國内國外有武裝官署而無武裝議會若云防範起見前日風潮乃偶然事亦斷非常有者（四）萬一公民反對事件竟有前次之變故六十名警察數亦不敷議會擁兵自衛官廳可藉口不負責任加費派　員力爭必須添設議長付表决卒以多數通過並决定改爲四十名所雇拳師打手即於此項守衛警察中位置接議至貧兒院經費止以不足法定人數散會逾時接鮑元輝童養正來函云本會本届開會重在預算預算未了即同人之職資未盡似宜羣策羣力一致進行加費一案初讀甫竣與論不洽本會爲人民之代表自應犧牲主張以從民意惟與其無形消減貽人民之猜疑不如公司取决廢棄此案旣足以釋人民之誤會而内部之感情亦可藉此　和且廢棄意思由本會自動仍不失議會　嚴云云是夜山議長發出通吿以此次臨時會期迫八年度預算案關係緊要應即議决明日務請按時出席以使進行結東　聞杭嘉湖各議員以臨時會期限巳過巳紛紛回藉大約開會之期即在日暮間耳 
[江西]  
　　洋貨會開會續聞綢緞洋貨公會今日接郵局遞到無名氏投來一函大意謂抵制日貨之聲遍於各處長江一帶更屬熱心何以江省獨顧表面前日開大會未見有何熱心之舉仍係明賣暗運以一紙空文塞責云云適是日下午三時開董會遂將此函付衆公閲經各黄討論僉云此種函件巳有多起依法律上不署名蓋章不能發生效力但此函所述係出愛國熱誠同人倍加欽敬本應邀請過會一談苦於不知住址姓名惟本會日前電滬辦法實係由策源地着手今滬不抵制視贛尤激并决定本月二十日上海各商帮開大會不裝日貨於内地若上海無貨裝到是策源地巳斷矣何處得販日貨至云店内原有日貨概是青島問題未發生以前所辦成本攸關自難付之一炬前巳宣言不再添辦犧牲販售利益當可申謝愛國諸君云云此事討論甚久至五時始散會 
[廣東]  
　　軍署槍斃團長詳情二十日午後軍署槍斃高級軍官一員先是有名季瀛者江蘇人隨同朱前省長慶瀾來粤委爲警衛軍第六十八營一連長嗣因該營長黄元清與統領王得慶互相攻訐黄卒奉令撤差遂以季瀛升充營長而王潯京撤差所遣統領職務以武衛軍司令馬濟兼任嗣至湖南風雲緊急馬司令奉令出發援湘季瀛亦率隊隨行旣抵湘省季以迭立戰功升爲陸軍混成第一旅一團長詎至前數月行爲旣多不法且復勾通北軍爲馬司令查悉當在郴州將其扣留解回省垣司令部押候懲治距今約有兩月之久是日午刻馬司令特在軍署大堂組立臨時軍事審判法庭由司令馬濟沈鴻英及軍署軍法課長張鴻治三人審訊提季至庭是時季猶衣黄斜軍服足登黄革履頭戴草帽狀甚暇豫季旣至庭即由馬司令宣佈彼之罪狀共八條謂照此應處死刑爾尚有何話不妨直説季無詞反駁惟懇優䘏其家屬言語間談笑自若遂命押往法埸衛兵聞言欲照例捆綁季含笑却之謂犯法者死是軍人本色無須如此隨以三人伕轎載之押往大北門外軍路是時司令部巳備有酒菜季即大嚼一頓并飲酒二瓶畢用鉛筆寫一遺書交與劉副官懇轉與其家屬并語押解各兵士後當認眞奉公守法不可蹈其前轍隨將帶來之龍鬚席金山毭各一張鋪於地上然後從容坐下揭帽與同來之人行永訣禮嗣由執行者從背後轟擊一槍雖倒於地面持帽之手猶能動搖且聲如宰豕再發一槍始殪劉副官隨命衛兵四名守護該屍并代購百元之棺木殮之即移柩雙山寺停暦季現年三十八歲來函 
[王汝圻來函]  
　　頃閲本日貴報所載北京通信一則内載鄙人由粤來京自稱乙商館代表與當局接洽由蔣羲明之介紹從國務院要人郭某之手領欵若干云云純係影響之談鄙人到京本爲接眷回南而設與國務院要人郭某從未謀面何從領欵且查粤中政團並無乙商館名稱其爲傳聞之誤無疑事關名譽務請將此函登入更正欄内以明是非是爲至禱王汝圻謹啓五月二十五日按昨報乙商館係基會館之誤 
雜評一 
[嚴厲干涉（默）]  
　　政府與學生祇有相見以誠而巳無所謂調停也學生今日之舉動爲愛國爲欲與政府共盡救國之責政府當引而近之與表同情之不睱尤無待乎調停也即曰調停矣必對於學生有所讓步乃學生所要求各欵無一能表示其容納之意而徒以安慰勸吿等空言相搪塞是又非眞有調停之意也今復不悟所以調停之非反責學生不受調停而欲改取嚴厲干涉主義以壓制之是因和之不成而以宣戰之意對學生也夫調停非所以調停之術又非變調停爲干涉更非當局舉動可謂愈趨愈歧矣 
　　嗚呼政府前以此手段對西南致陷時局於混亂而己亦入於進退維谷之境今時何時乃復移此手段以對學生耶 
 
 
 

Page 9

 
 
[交通銀行發息開會之通告]  
啓者民國七年股本利息兹經本會議决官利六厘紅利八厘定於五月十五日（卽舊曆四月十六日）在各地本分行始發給並定於五月二十五日（即舊曆四月二十六日午後一時在北京宣武門外大街江西會館開股東常會本屆協理任滿照章應重行選舉務請　股東諸君屆期親携股票息摺前往各本分行支取利息隨將舊股票息摺交由各本分行轉寄北京總管理處更換新股票業巳另有通告其詳細章程可向各本分行取閱並於會期前五日携帶票股或更換新股票之憑證到北京本行總管理處騐明領取赴會之入場劵其有遠道不克親自到會須委託代表者應請先期親携股票或更換新股票之憑證到就近之本分行開具股票戶名號數股數作委託書由該分行騐明蓋章交由代表人携赴北京本行總管理處騐明照領入塲劵赴會可也特此通告　交通銀行董事會啓 
[交通銀行換給新股票廣告]  
本行現爲整理股票起見經董事會議决於發給民國七年份股息時將舊股票息摺一律收回註銷另行換給新股票概不收手續費各股東如有欲知換新股票詳細情形者請向各地分行索閱更換新股票通告可也除發付七年股息日期另行登報通告外特此廣告　交通銀行總管理處啓 
[中國商業函授學校招生]  
上海派克路益壽里　詳細章程函索即寄 
特别大贈品　本校自民國四年五月九日始倡成立呈請農商部備案以普及商學廣造商才爲宗旨分正科預科發行商業主要各學科講義詳細註解函問即答命題課作批改發還迄今學生巳布滿海内外各埠畢業者逹數千名大得社會信用足爲本校成效昭著之證無庸贅述惟今者外交失敗國勢阽危各地方志士紛紛提倡國貨抵制日貨本校尤不得不推廣商業之根本敎育期商戰之進步作救亡之後盾國家興亡匹夫有責當與我愛國諸同胞共加奮勉積極進行特備有詳細校章及朝鮮亡國慘史數千份聽人函索分發有志嚮學者不論遠近概免學費只收郵費講義費正料全年六元預科半年二元（外洋均加半）無力者得分二次或三次繳淸但一次繳淸者當即加送本校成績書正科四十册預科十六册以昭優待藉資皷勵如欲報名請即來函附同該費郵滙掛號寄校可也無滙兌處改用郵票作九五折餘載章程 
大家看看朝鮮亡國慘史　是書詳述日本虐待朝鮮慘狀願吾同胞借作殷鑑函索一册附郵票六分如滿念册請郵滙一元　中國新史是書梁任公手著内容豐富分甲乙丙丁四編洋裝一大册每同原價七角今只減收郵票二十四分　任照大成實業觀光記照相自通中西魔術　上列三書皆任君手輯大有趣味函索全書者只須函附郵票八十分 
[上海中法實業銀行開辦儲蓄存欵廣告]  
本銀行經收一種特别往來存欵名爲儲蓄存欵存儲總數每摺不能過洋五千元或規元三千五百兩正每戶發給存摺一扣凡有付欵或存欵等項均須交出存摺所有出入由本行記入簽字爲憑（年息）年息長年四厘其算法如下除照往來賑二厘計算外自存欵後第二月起按每月結存最小之數再加二厘○兌滙欵項　該欵儲蓄銀洋能由本行匯至别處分行凡持存摺之人亦可在别處分行支欵惟預當由行知照　北京匯至天津無須補水匯至别處分行則本銀行格外克己當以最合宜之行情結算 
[國貨靈丹懷中常備]  
總發行上海中英大藥房 
入口淸香可　消酒食利氣豁痰携帶出門暈船暈車不服水土俱皆可免如冒暑中惡頭腦昏沈胸腹脹痛惡心欲吐攪腸欲瀉一切痧症服之立見减退人人必需之要品也　價格　大盒洋一角半小盒一角樣包五分　外埠各本分號均有發售 
小小一丹來從舶上巨萬金錢歳爲彼攘民國四年靈丹特創由本藥房愛國思想純用華藥並無虚誑香味優美足與抵抗今日何日恃再提倡挽回利權國人同享 
[救己救人]  
敝輪於三月初七日開往長江將近蕪湖適有搭客艇患時症始則壯熱繼而絕冷上吐下瀉腹痛狂呌愈時面靑指黑牙關緊閉生氣奄奄歷進各種時症藥水均無效騐爰將敝輪購備上海傅念慈醫生秘製保安油取出灌救三分鐘口張氣回六分鐘痛止神淸一小週時回生如常似此藥油可稱救急無上上品邇來夏令將屆此項藥油取效尤神無論居家旅行極宜購備旣可自保可兼救人且價廉效著　（每瓶一角）可救四人願同胞注意焉此藥油批發所在上海二馬路跑馬廳口半濟製藥社如批發多數其價尤廉外埠函購郵局回件　招商局江新輪船賑房白 
[蓋世美容品的的嬌]  
此藥專治男女面部之不美無論黄黑烟容油氣瘡痕血點雀斑白點晦痣連塗三夜均退凈美容之藥無過於此並治男女狐腋臭最爲奇驗出售以來己銷去數萬料寄來謝函萬餘封據稱極有神靈非常贊美定價每料一元六料五元特製每料二元外埠函購立奉寄費不加　上海東棋盤街鳴盛里對面厚豐祥號 
[抛球場二馬路西首申昌隆雲紗拷綢批發零剪]  
本號開辦邇來專採選莊高老牌紅雪白莨過烏拷紗自誇信用茲將名目録左（　尺　晏盛牌）（　尺　廣泰隆）（　尺　阮錦章）（加闊點梅雲紗拷莨綢）仰各界早臨惠顧便悉貨眞價實非謬也此佈本主人啓 
[中國製藥厰修容桃面散]  
此散用改醜爲研之聖藥耑治男婦老幼一切斑點油光滯膩酒剌粉剌暗晦烟容橘臉赤鼻老　裂膚等症每晨搽擦自然嬌嫩滋潤白玉無瑕眞脩容之妙品也每盒四角每打四元至與腎虧肝鬱病於臟内而發乎外者則購者廠之開鬱潤顔丹内服外塗奏效尤速幸注意焉　總發行上海法租界愷自邇路嵩山路轉角長安里 
[失單聲明]  
嘉祥曾於宣統二年三月間將自業上邑廿九保三圖夜字圩第五百九十七號徐遇天戶名五畝二厘七毫田單一紙央托顧董肖巖向伊戚黄士元家抵借洋二百元旋黄卽故世緣迭遭兵燹黄姓遷居三次該項田單因之遺失今嘉祥將本利歸還詎黄姓檢單無着當由顧君同伊甥出立失單担保據爲憑嗣後發現顧黄兩姓轉抵盜賣情事歸其担任理直如有他人拾得此單者望於十天以内知照虹橋顧君自有相當酬報過期作爲廢紙除呈請縣署備案或給發印諭外特白　程家橋徐嘉祥啓 
[立止白濁丸]  
每瓶三角雙料半元不效倍罰上海棋盤街三茅閣橋堍門牌廿二號廣東保太和謹啓 
[民熙藥房種子神藥傳種回天露]  
外用固精興陽强形辟毒功比懷中秘寶而簡便過之雙料五元單料二元二馬路一百十三號王製 
[木紗批發]  
本號經理綿華行鍊條各牌木紗遠東廠蝶牌絲光線襪廣東拷綢雲紗呢絨布疋雜貨等常備大宗現貨零售躉批價極克己並承造學堂海陸軍操衣中外時式西裝衣着倘荷惠顧無任歡迎　虹口廣東街一百零八號有興號啓 
[專收花邊]  
茲啓者本行專收各種非來來司及大小窗罩檯毯披椅方塊圓塊等件倘蒙貴客有貨願售本行無不優待以廣招來此佈南京路廿一號樓上　海麥洋行啓 
[聘請紗廠工程師]  
今有紗廠聘請工程師一人第一須曾在國外東西洋紗廠管過各種工程滿十年並工藝精良者第二或紡織專門學堂畢業而在東西紗廠實習五年者第三須在紗廠做過總管者薪水從豐如願就者請將履歷籍貫年齡詳開寄上海申報館第三號信櫃可也 
[包愈勞傷咳嗽順氣化痰吐血斷根]  
吐血一症皆由身體虚弱或咳嗽而傷肺而其病原尤在憂鬱思慮過度日久不愈致鬱思慮過度日久不愈致成癆瘵性命攸關本齋利濟爲懷皆得祖傳良方不惜工本秘製此膏專治一切吐血之症以及痰傷咳嗽愈永不復發妙在滋隂潤肺止咳化痰眞治吐血天下之第一良藥也若有虚言神明共鑒每大一良藥也若有虚言神明共鑒每大盒四元小盒二元每料六盒洋十元大盒每料念元先試二元亦可惟假冒甚多購者認明○外元亦可惟假冒甚多購者認明○外埠函購原班回件信力自給　另有咳嗽順氣化痰丸立服立止每瓶洋五角另有小兒救命丹立止每瓶洋五角另有小兒救命丹名曰萬應保赤散專治小兒百病服下馬上見功每瓶洋一元如不靈騐包退還洋以昭信實　舖設上海二馬路西鼎新里内京都天寶齋啓 
[上海東方滙理銀行廣告]  
本銀行基金四千八百萬佛郎貯金四千九百萬佛郎總行在法京巴黎專做各埠兌匯存項押欵如蒙賜顧請至本行面議可也 
[宏興股票交易公司開幕廣告]  
本公司擇於廿五日開幕專營買賣内國公債票及鐵路證劵各種股票鈔票儲蓄票等進出格外克己倘蒙賜顧不勝歡迎本公司交易所設在甯波路興仁里五十一號門牌電話二千八百九十一號 
[頭彩誌禧]  
本公司自經售奬劵以來屢獲大奬此項第六期浙江票副號頭奬第二萬一千七百十八號由本公司門市售與角直鎮金思賢君獨得洋一萬元特此佈白蘇州均益公司啓 
[時計手表公司大放盤壹月四月念六始五月念六止]  
上海英大馬路郵政局對門四百二十六號 
[萬國九洲第一靈驗耳聾聖品]  
京都天寶齋○謹告同胞○耳聾痼疾○我有神劑○服此立聰○奇騐神藥○包可斷根○另有立止心胃氣痛散服下立刻止痛每瓶一元 
凡患耳聾之症皆因腎水虚損相火上炎或因鬱火傷肝以致耳鳴耳脹耳熱耳病等症本齋家藏良藥屢蒙官商試騐故敢出而問世非徒漁利己也善治男女老幼久年初起一經服此丸二三盒立覺血氣調和呼吸靈捷補眞隂生津液退浮火除耶熱雖十年廿年舊症服丸一料竟獲奇功雖極重久年老聾服此丸二料無不轉聾復聰眞乃第一聖品每盒一元每料六盒洋五元有兩耳挖損作爛宜用八寶吹耳散無不立愈每瓶七角若有虚言欺人罪我惟天　舖設上海二馬路中巿西鼎新里石庫門内交易京都天寶齋啓 
[上海會審公堂公告]  
茲據何榮生代表羅傑律師聲請給諭何榮生接管故父何麗初遺産何榮生應爲何麗初遺産相續人茲特登報通告如兩星期内無人反對本公堂應卽照准給諭何榮生接管遺産特此公告　中華民國八年五月二十日 
[小腸疝氣天下獨一良方]  
疝氣之症皆由寒濕阻滯隂氣凝結以致氣不宣暢血不流通遂有血疝氣疝寒疝狐疝水疝癩疝等患其初隂囊脹痛小腹結硬繼則囊大如斗筋粗如繩痛不可忍步不能行若年久不治則眞聡虧損其發尤劇本藥房痌瘝在抱覔得百試百騐之秘方虔製此丸專治各種遠年疝氣以及腎囊風繡球風等症每日早晚各送三錢立能消脹去痛應手奏功初起之症一兩盒包愈雖至重至危年深日久之症連服一料包可斷根每盒洋一元每料洋四元另製包愈小腸疝氣膏每張七角若多年之症必須膏丸並用内服外貼見效尤速更奇者將膏貼上海刻時腹内氣鳴當將膀胱之寒濕由毛孔拔出不但脹消痛止且愈一切疾病誠是治疝良藥　上海三馬路大舞臺對面鍊雲大藥房謹啓 
[京都天德堂包醫男婦險惡毒門規列] ． 
近有無恥之徒見我告白爲效同音仿樣翻刻報章改頭掉換言語搗亂朦混假造冒充此實醫醫界蟊賊諸公留心認明上海三馬路大舞台斜對門京都天德堂牌號方不受滑頭奸輩欺騙也本堂包治出立保單特備凈室膳宿隨便 
下疳腫爛 
包頭内疳　小便腫爛　剌喉下疳　袖口下疳　斷綿下疳　燭芯下疳　闖疳蛀疳　初起五元至十五元 
五淋白濁 
血淋遺濁　虚勞白濁　或毒火淋　砂淋膏淋　或尿血淋　小便剌痛　當日立止　初起四元至十五元 
魚口便毒 
横痃堅硬　或紅或腫　疼痛難忍　步不能行　要潰不潰　發熱僞冷　破口流膿　初起四元至十五元 
疥瘡癩癬 
楊梅臟疥　或乾皮疥　或潮濕疥　或瘋癬疥　或膿泡疥　或痛或癢　内服外搽　三天脫凈初患三元 
痔瘡漏瘡 
分念四樣　如鷄冠痔　如紅棗痔　如葡萄痔　如燕窩痔　日久生管　膿血淋漓　初起五元至卅五元 
小腸疝氣 
左偏右墜　或有疼痛　或不疼痛　常好常犯　發時有氣　串入腎囊　小腹抽痛　三天消凈初起四元 
楊梅瘋癱 
週身斑點　透頂爛喉　場鼻壞眼　陷穿足底　四肢酸痛　本堂治法比衆不同　二十元起一百元止 
此處作爲廣告地位顯豁呈露極爲動目如欲登者請與廣告處接洽 
[工部局諭]  
按照本年四月九號納捐人常會議决第五欵本局現需發行一　九一九年七釐債劵該債劵自購買之日起算常年以七釐給息每年六月三十號及十二月三十一號發給該債劵現定每百照九五實收至一九二九年十二月三十一號取贖是項債劵共分三糧其票面爲一千兩五百兩及一百兩任購者自行擇取如欲購買債劵者可赴江西路二十四號半向本局會計員領單填寫或欲　問一切亦請函致會計員可也此諭　西曆一九一九年四月十四日　第二六○二號 
[瘋症百效丸]  
凡患瘋症皆有濕阻經絡滲入筋骨以致四肢麻木筋骨痠痛偏正頭瘋口眼歪斜半身不遂手不能提携足不能伸屈俯仰難安困苦不堪若不醫治終身成廢本醫悉心研究秘製此丸功效甚速屢試屢騐舞效還洋單料　一元雙料二元批發價格從廉外埠函購郵費加一種總發行所上海四馬路丹桂第一台對面濟生藥房費伯英秘製 
[中國銀行函授學校招生]  
銀行學爲今日之最要急務不僅歷任　大總統皆由明令提創限期組織屆時必有一時人才缺乏之虞爲謀生計不可不學即各界旣不能舍金融機關而獨立則銀行學即爲人生交際所必需因不識手續或未諳計算因而受種種之委曲者何可勝計本校於丙辰年間成立曾呈敎部有案辦理之完善可知函授講義一律鉛印文簡理逹一目瞭然倘有不明之處處可來函質問肄業期定爲三個月畢業後得予介紹納費低廉入學至畢業止僅收學費講義雜費等五元如欲報名請所即附同應納之費來函可也函索章程請附郵票三分　上海海甯路福壽里一六五六號長孫評卿謹啓 
[星相大家張效堂現庽四馬路晝錦里中江新旅館]  
鄙人由京旅滬小作勾留有緣諸君愛問吉凶務請降臨毋任歡迎氣色三角 
[半身不遂丸]  
凡患肢體拘攣半身不遂口眼歪邪舌强言蹇口開眼合撒手遺尿失音鼾睡皆由木少滋榮肝木風動以致宗氣不能週於一身初起時手足麻木氣分先虧肝腎衰敗漸漸步履艱難左癱右瘓從此而起本醫生費數十年之心血研究成丸助正氣流行於全身增精血滋補於肝腎期效如神無效還洋每盒二元雙料二元每料六盒五元外埠函購郵寄妥速寄費加一上海浙江路三馬路口時芳照相館隔壁德法製藥公司程鳳生醫生製 
[陸基康長子丕善老醫庽]  
向在小東門口民國路十五號並無分設特此聲明 
[介紹專門花柳病科周文卿]  
花柳病滬上流行最多傳染之後終身成病害及妻子危險莫甚於斯然患此病者或則羞以告人或則自恃身强遷延日久痛苦萬狀初則白濁剌痛繼則下疳潰爛横痃腫痛使人難堪甚或紅斑遍體四肢酸痛卽成楊梅瘋療尋至透頂爛喉等惡症其害實非淺鮮惟　周文卿先生對於此症抱慈善濟世主義一經診治無不藥到病除指日全愈在滬懸壺念有餘年治愈者不可勝計　診所在六馬路朝陽樓茶館斜對門　存濟局各症包醫可出保單限期痊愈逾限不廖可還原洋周君尤善　術割症及注射六零六白濁血淸等最新藥品絕無痛楚所用藥品均屬王道貧病就醫尤加體恤周君志在濟人無瘍醫習氣同人等爰告病家藉爲迷津之導云 
介紹人　楊小川　林仲立　顧馨一　沈聯芳　王一亭　楊信之　謝蘅牕　張樂君　姚紫若　姚慕蓮　張逸樣　敖雲亭　葉鴻英　李英石　陸逹權　虞洽卿　王崧生　蘇筠尚　陳潤夫　傅筱庵　陸崧侯　錢貴三　莫子經　徐冠南　董榮卿　余炎卿　汪漢溪　李右之同啟 
 
 

Page 10

 
 
   
 
 

Page 11

 
 
本埠新聞 
[學生聯合會議决實行罷課]  
　　本埠學生聯合會昨日（星期日）下午三時在寰球中國學生會開特别大會所到各校代表约百五十人秩序甚爲整齊會議情形如下（一）會長何君報吿開會理由（二）各校代表報吿各該校現有之人數（三）來賓南洋公學專科敎員俞希稷君及張東蓀君等演説大意略謂鄙人等對於諸君罷課並不反對所可慮者罷課以後之决心及積極之辦法耳（四）議决發布該會第三次宣言書（附錄於後）（五）討論罷課以後進行方法旋議决於二十六日（今日）上午九時聯合入會各學校全體學生在西門公共體育場舉行罷課宣誓禮聞罷課者計六十餘校約一萬餘人茲將該會第三次宣言書及宣吿罷課通電錄下 
　　第三次宣言書嗚呼事變紛乘外侮日亟正國民同心戮力之時而事與願違吾人日夕之所呼籲終於無毫髮之效前途瞻望實用痛心本會同人謹再披肝瀝瞻以危苦之詞求國人之聽自外交警訊傳來北京學生實當先覺之任士氣一振奸黨寒心義聲所播咸知奮發而政府横加罪戾是巳失吾人之望乃以此咎及敎育負責之人致傅蔡諸公紛紛引去夫段祺瑞徐樹錚曹汝霖陸宗與章宗祥等迭與日本借債訂約辱國喪權憑假外援營植私利劣跡昭著中外共瞻全國國民皆有欲得甘心之意政府於人民之所惡則必百計保全於人民之所欲則一網打盡更屢頒文吿嚴儆學生並集會演説刋布文字公民所有之自由亦加剥削是政府不欲國民有一分覺悟國勢有一分進步也愛國者獲罪而賣國者稱功誠不知公理良心之安在爭亂頻年民亦勞止政府猶不從事於根本之改革肅清武人勢力建設永久和平反藉口於枝葉細故以求人之見諒繼此紛爭國於何有此皆最近之事實足以令人恐懼危疑不知死所者政府旣受吾民之付托當使政治與民意相符若一意孤行以國家爲孤注吾民何罪當從爲奴隷嗚呼國人幸垂念共和國家以人民爲主體國家之事人民當負其責方今時機迫切非獨强鄰乘機謀我即索懷親善之邦亦無不切齒憤恨以吾内政之昏亂我縱甘心人將不忍生死在亡近在眉睫豈可再蹈故習常依違容忍慕穏健之虚名速淪胥之實禍夫政府之與人民譬猶兄弟骨肉兄弟有過危及一家固當知無不言言無不盡終不見聽雖奮臂與鬭亦將不辭何則切膚之痛在身有所不暇計也吾人求學將以致用若使吾人明知禍機之迫不及待而曰姑　吾學業旣畢徐以遠者大者貢獻於國家非獨失近世敎育之精神卽國家亦何貴有此學子吾人幸得讀書問道不敢自棄責任謹自五月二十六日始一致罷課期全國之民聞而興起以要求政府懲辦國賊爲唯一之職志政治肅清然後國基强固轉危爲安庶幾在此同人雖出重大之代價心實甘之所冀政府澈底覺悟幡然改圖全國同胞亦各奮公誠同匡危難中國前途實利賴之同人不敏請任前驅戮力同心還期繼起民國八年五月二十六日上海學生聯合會 
　　宣吿罷課通電全國各地學生聯合會鑒滬上約翰南洋復旦滬江同濟等六十一校學生一萬二千人於二十六日全體實行罷課請取一致行動滬學生聯合會有 
[商校學生集議罷課後辦法]  
　　本埠省立第一商業學校學生聯合會支會昨日開會對於罷課後進行議案如下（一）全體學生非有特别事故一律不得出校（二）義勇隊勸吿團隨時支配實行服務（三）學生在罷課期内不得往戲園及游戲場等處（四）聯絡工商界取一致行動現由總會交際部推定該校爲南市各校交際員集議場所定於二十六號上午十時開會討論進行方針云 
[滬北各校共同救國會成立]  
　　昨日滬北各校共同救國會在北浙江路兩江公學開成立會到者計有兩江滬北尚公民福育才第四國粹昌世滬北英文夜學育德毓英普志義務進益民生育英尚賢振羣閘北惠兒院閘北慈善團國民閘北市立第一閘北振華中西商務啓智培本少年社英華餐正愛國天職振民民和競存國民崇新四明培本津筏振新樂一啓悟維新捷成養蒙勵志培德就正競新三育汝南競立成之德英商業萃英愛國女學及廣智湖州中華中國青年志成基督共和女學華英聖保羅順古中華基督守眞同善等校代表百數十人首由主席報吿開會要旨略謂吾儕根本救國之道在養成道德學問高尚之愛國少年故本會之進行當不止限於目前之事惟最先必要之舉尤當急亟進行云云繼由書記報吿經過情形隨卽投票選舉兩江公學李鴻儒爲正會長滬北公學馮明權爲副會長又公推幹事五人評議十人交際九人調查十三人文牘三人會計二人卽由會長召集職員會分部推選部長積極進行繼以時間巳促遂宣吿散會 
[和局前途之觀察]  
　　平和通信社消息本社（平和社）昨接北京急電言閣議巳决定仍命朱總代表速來滬續開和議因時過晚不及排入今晨又接北京加緊快信謂當局挽留朱總代表之意仍極懇切但朱辭意頗堅决恐一時未必南下此間對於南方所提八條甚爲憤慨以爲非完全撤消不能轉圜和議嗣經在野之政治家面晤當局力陳八條雖有不盡妥善處惟欲南方概行取消恐難辦到况第六條和議案雖巳决定若不加以保障設雙方有一不肯履行豈非徒託空言第七條如裁兵案財政案等本在和會巳經成立且係北方所提出者若一律取消豈非並北方自身提出决定之案亦併打消耶反覆申説當局聞之頗動大約此八條如不絶對請南方撤消則北方將亦提出相當對抗之條件雖含抵制意惟雙方所提之案例須交付審查將來由審查會中尚可折衷定議不致令一方涉於偏激也 
　　聯合通訊社消息昨聞西南各要人因唐公堅辭總代表之職巳有數處來電誠懇挽留而滬上各和平團體日來疊開緊急會議對於唐總代表所提議之八條研究結果多大體認爲欲救今日國難舍是莫屬國民解釋如是政府解釋如彼吾人處此眞不知所云矣 
[和平聯合會緊急會議記]  
　　前日（二十四日）上午十時全國和平聯合會開緊急會因上次公推萬福華黄恩隆包庸三君赴寗挽留朱總代表萬等於二十三晚夜車回滬前日開會時萬等相繼報吿與朱總代表及李秀督談話一切情形略謂福華等於二十二早到寗比致電話督軍署查詢朱總代表住所據該署答云總代表現在督署即擬乘車北上於是同人卽隨往督署即承朱李兩公接見福華即云吾等係由本會公推來甯以最沉痛最懇切之多數國民意思挽留總代表總代表雖屬政府特任亦係多數國民所付托頻年戰禍國人所受損失慘不忍言總代表此番之去留實爲我四萬萬人存亡之關鍵至總代表委曲苦衷早爲國人所見諒本會爲全國法定團體結合而成南代表提出八條條件中如有困難不易解决之處我國民應竭全力使雙方趨於最易融洽之境地今雙方偶因所提條件不合卽全行辭職甚非全國人民所期許在總代表個人方面本可借此引咎謝責以免後方之毁謗但非我四萬萬人及雙方代表政府渴望和平之初心吾等應遵政府挽留切電暫留總代表仍回滬濱以便實行本會調停之責並面懇李督帮同挽留李云吾人本爲提倡和平之一人自應終始不渝初志與諸君力表同情諸君遠道追留朱總代表足示渴望和平之誠巳非泛泛不過朱總代表頗有困難吾儕可以不便强留云云李督並請朱總代表將困難情形大致説出朱云諸君遠道來留至爲心感弟爲參與和議之一人焉有不望和平之理南總代表所提出八條係出乎原有議事日程之外同人則叩其故朱云陜事解决後即提出軍事財政政治法律四綱此爲雙方同意循序開議此番驟提八條吾無法以應付如在四綱範圍内提出條件弟何論如何皆可委曲遷就况此番京中誤會甚多我不親身返京詳細解釋恐别生枝節又生和議障礙弟此行並非不負責而去諸君當有以諒之同人黄恩隆謂敝曾連日分遣各團代表去杭在滬挽留總代表均因道左未遇此次來寗得見總代表誠爲慶幸吾等以爲總代表不必親身回京可遣分代表一二人回京代爲陳述一切足矣朱云此番非我親身回京不可他人决難代　我的意思福華云朱總代表意思旣有苦衷吾等卽日回滬開緊急會議致電南政府與南總代表磋商讓步三方再電中央不得半途更換代表致阻和會之進行并懇政府轉促朱總代表從速賡續開會尤望總代表不以艱難險阻致渝初志同人等談有二時之久即興辭出署朱總代表亦隨同出門乘摩托車出城渡江搭津浦車北上云云黄恩隆又報吿吾再簡單補充萬君幾句此次朱總代表所以不得不親回北京之要點有三據朱總代表云一不願徐總統由我手斷送二因北方各派誤會太深三我與南代表情形不同不能完全代表北方之意思是也包庸云吾同黄萬赴寗情形巳由黄萬二君詳細説過我亦不必再説不過致南北雙方電稿請諸評議從速討論以便拍發云衆贊成即討論該項電報内容彭兆璜葉之喬黄恩隆柴春霖周逸黄鎭磐等俱有討 
[浙江省立女師範學生參觀本館攝影]  
　　浙江省立女師範學校學生四十人由校長葉墨君君與敎員朱怙生君率領至無錫蘇州一帶旅行昨日返浙過滬至本館參觀由本館請唐韻清女士談字潘女士招待欵以茶點留攝一影以誌紀念聞該學生等留滬一二日即須返杭 
　　論由主席王桂熙柴春霖以八條爲開始議和基礎請南北互相讓步對北請勿以八條爲最後之條件主張付表决全體通過遂公推彭兆璜葉之喬爲起草王者塾王恩隆黄鎭磐柴春霖等擔任審查電稿主席因時巳正午宣吿休息一時午後二時繼續討論其他各案於四時散會 
[各方提倡國貨之昨訊]  
　　工商研究會昨日中華工商研究會午後三時開星期常會到者數十人由馬樹周報吿昨日公推與郭建侯君前往南洋烟草公司調查事並江蘇實業廳來文勸辦小工廠事又本埠萬鴻昌南貨店胡肇珊來函謂能仿制洋菜又上海海華織造廠劉君來函謂對於絨布等頗有研究苦無資本請爲提倡又高昌製造襪扣廠介紹代煉師華人趙如春如有銅鉛銻等礦需化騐者渠願盡義務云云王漢强君提議一種富强券爲興辦實業之權輿經衆贊成次由謝復初揭議杭州陳列所徵求出品事請於五月節前後趕辦逕交謝君所辦華盛公司内復演説國貨此時萬不可乘機檯價以自高人格且放開眼光着手改良製造沈卓吾提議宜廣勸經營化妆業者乘時倣造時令用品如臭蟲藥粉蚊蟲香等是會議至五時始散 
　　華盛公司通吿華盛國貨貿易公司經理謝復初通吿海内外愛國諸君云本公司民國四年在滬創辦採辦國貨轉銷南洋各埠數年以來屢受匯水大漲之虧折幾乎竭蹶不振然魄力雖不足而提倡國貨之决心實始終堅忍本年歐戰和平正世界商戰之時機故復聯合同志重組經營目前又遇海内外抵制某貨之際當然爲推銷國貨之時故於前數日聯合專辦國貨運銷海外各公司親到華僑聯合會通電海外同胞一致提倡國貨并邀請各製造國貨廠主在該會開國貨討論會共同研究期逹最後之目的惟近聞有乘機加價者此實係自殺之策夫外貨可以暢銷我國因物美價廉耳我等爲挽冋利權計正宜改良出品减輕成本使國人舍彼貨而買國貨積久進行大利自可隨之今吾人如存一近視之眼光三分鐘之熱度貧一時之小利毆魚毆雀坐失良好時機使愛國者灰心絶望深可痛也猶憶三年前發生二十一條密約亦曾抵制某貨通國若狂不多時即烟消火滅抵制者又購買矣至今密約巳經實行某貨仍復暢銷何怪外人之笑我五分鐘熱度也敢乞海内外愛國諸君子暨國貨出品家合海内外大衆一心羣策羣力國内以提倡國貨爲救國國外華僑亦以採辦國貨爲救國唯一方針至死不變凡有血氣者切勿河漢余言幸甚幸甚 
　　旅滬直隷商界大會昨日（二十五）下午新二時� 
旅滬直隷商界各號代表在徐家滙路順直會館開全體大會到者三百餘人首由會長宣佈開會宗旨略云新自北方來見京津濟南等處莫不高揭白旗印布傳單實行抵制日貨民氣之盛得未曾有及到申知吾直同鄕亦有此盛舉敢不追隨力爲提倡查此次外交之失敗由於二十一條之要求日本奪我國權方興未艾吾人本良心上之主張决難緘默爰擬認眞抵制日貨以促日人之反省望同人持以毅力共下决心勿爲私利所蔽勿再仰賴他人我直商十四業如對此舉表同情望起立（全場一致起立）繼云旣全體一致應請各業自籌辦法表示於大衆云云繼由張潤之演説吾人對於外交失敗補救方法應公兩部做去（一）對外辦法有兩種治標辦法則抵制日貨然不買日貨之外更不以原料供給日本與其斷絶商業往來則外交方有補救治本辦法則廢除各種秘約使無侵略根據方可保我國權（二）對内共討賣國禍首以清亂源衆敱掌次白堅武馮之愷馮驥駿等演説繼由錢業報吿决定通電不作日金營業五金業報吿申地直商二十四家巳决定不購日貨并由各號各捐百元存儲會館請鄕人調查如某家暗購日貨則罰洋千元歸會館充公以百元爲調查者酬報棉紗業報吿自今日起不購日貨原存日貨報吿會館用資調查洋雜貨業聲明情願犧牲利益不購日貨不售日貨書業鞋業决定不用日貨米業雜貨業水果業樂亭帮决定不裝日船輸運業决定不裝日船客商欲自裝日船者不擔保險之責飯館業决定不購日貨各業均起立表示决心全場一致未定迪電聲明抵制决心及力爭廢除密約旋撮影留作紀念始散會時巳六時矣 
　　海鹽旅滬同鄕會海鹽旅滬同鄕會於昨日下午二時假城内醬業公所開第三次職員會到者四十餘人公推朱斐章爲臨時主席朱繩先爲臨時書記當由主席報吿開會宗旨提議下列五事（一）凡旅滬同鄕以後一致不用日貨並登報佈吿轉勸各界（二）調查同鄕人數及住址未入會者由各職員各會員介紹入會（三）成立大會日期俟會員有相當人數再行酌定（四）旅滬學生同鄕請一律入會由澄衷中學李大麒等擔任接治（五）租定醬業公年爲本會事務處每年租金四十元以上五項一致通過並報吿入會者巳有三百餘人其時該會籌備主任周辛伯亦蒞會入席極言抵制日貨與振興實業須同時猛進方能救國至四時散會 
　　綢綾染業公所本埠綢綾染業公所於二十五日下午五時開臨時大會主席宣布開會宗旨略謂本公所近接同業來函稱日人以强力挾制我政府迫訂秘密條約及不能直接交還青島等種種侮辱引起國民之憤激以抵制日貨爲文明之對待作外交之後盾我同業亦國民一份子自應取同一之態度請籌議辦法等語當經同業公議辦法六條（一）我同業各坊對於日本綢綾布疋一概不染（二）我同業因日本顏料低次本不取用凡現有日人經售他國之顏料亦概不購用（三）中華公司係日人資本精煉公司係中日合資應勸吿同業各司友不得受該公司等之雇用並限至端節以前一律退出由同業各坊分派錄用違者吊銷證書同業永不雇用（四）凡各顏料行如有私售日貨者同業永不與之交易（五）同業日用物件永遠不用日貨（六）舉派　　調查員實地調查如有違背以上各條者公議處罰全體贊成通過散會時巳九下鐘矣 
　　華商電氣公司華商電氣公司所需材料半多來自日本茲以全國一致抵制日貨之時未便再與貿易巳逐漸改用英美產該公司執事及工匠現皆服用國貨且月納愛國捐若干置一木箱存貯於中并將馬路所得提倡國貨傳單妥爲積留以備署假中學生回里勸講乏人國人熱度或有衰墜時取出佈散務使國人具永久的精神勿果爲外人譏五分鐘之熱度 
　　籌製電汽器具電汽事業所用燈泡等品大半來自日本現聞有人發起在北鄕引翔港地方廣購地畝籌集股資五十萬元創辦電汽製造品巳有人擔任先墊十五萬元擬向美國定購機器一俟運滬後即可佈置現先將廠屋從事興建云 
　　紙業公所景倫堂紙業公所於舊曆四月二十五日爲抵制日貨事開全體大會情形列后（一）公推劉敏齊爲臨時主席（一）議决同業所存日紙及巳定日紙限本月抄報吿本公所存案（一）議俟存貨售完以報吿之數爲截止倘以後有私進私售者一經本公所調查員察出將貨價銀兩半數充作本公所經費半數爲調查員酬勞誣吿者反坐（一）公推調資員九吳桐元馮衍卿許仰之王耀菴周貴輔俞雲卿黄鴻源陳琴生俞良甫（一）議决同業所有來貨及去貨概不裝日本船（一）議將四年五月九日日本要求二十一條件重排刷印分送同業以逹取銷目的爲止（一）議杭州寗波等處所仿造之洋皮定名爲愛國皮紙（一）議决華章廠所造之連史油光裱古毛邊川連色有光報紙梅坯包紗紙均係完全日貨同業一律抵制之（一）議同業不用日本幣不用日本貨堅持到底 
　　烟酒聯合會中國烟酒聯合會昨開臨時會首由主席陳良玉報吿開會宗旨略謂自山東問題失敗我國各界一致憤激始僅注重於青島近則漸知青島之外如路礦權各種密約二十一條約關係尤爲重要非俟青島歸還密約取銷則抵制日貨之心總不稍衰惟現在對待之法須各自出以鎭靜以免貽人口實俞葆康起言我烟酒兩業純係國貨與他業不同惟各人食用一切以後各宜選擇王闓敷言日貨冒充國貨及西洋貨者比比皆是應請今日到會諸公各自盡力調查將品類式樣逐時報吿到會彙集刋送俾便審擇今印侯言我國日用所需仰賴於日貨者甚多一方抵制一方急宜仿製應調查日用最需要之品物趕緊製造邱思銑言目前國貨正可趁此推廣惟萬不可因而漲價裘景芸言現在日人跌價以誘急應堅持雖賤勿買如會内同人購用者一經查出公同議罰且與之斷絶交誼孫瑞麟言南洋公司素來對於社會各種公益十分熱心如有外股何能如此試問彼國近來各種公司獲有鉅資者不知若干對於我國公益未聞稍有補助可以想見捲烟亦爲烟酒中之一種本會同人應盡維持之職次提議南北和會因八條决裂我商民應各陳所見以表民意討論甚久次報吿興化菸業公年來函對於收回支棧一事誓不承認提出討論公决如函實行一致反對至五時半散會 
　　國貨負販國中華學生救國開辦國貨陳列所巳誌昨報茲復組織國貨負販團於昨日下午分至邑廟南市等處販賣香烟牙粉及日用必需之品并沿途説明國貨與日貨之區别勸吿各界提倡國貨堅持到底購者頗多有團員華罩熊年僅七齡至邑廟販賣時勸用國貨聞者動容適有西人某君見之謂其志可嘉深爲讚美立出大洋一元購長城牌香烟一包并言望爾等舉國一致云 
　　市北公學滬寗車站慶祥里市北公學男女兩校學生此次對於國事甚爲關心除組織學生聯合會分會加入總會互相聯絡並組織公義儕金團爲實行救國之預備外且公同議定提倡國貨舉定調查員二十人隨時調查以期周密現又决定於課餘之睱組織宣講團二隊第一隊隊長爲該公學學生聯合分會會長李賢漳第二隊隊長爲副會長凌文英各帶隊員十人分日下鄕宣講並携有印刷品多種分送 
　　上海公學白克路上海公學學生聯合會演説團學生前日因星期六下午休息特分三團至閘北一帶游行演説每至沈痛處淚與聲并聽者無不感發昨日午後又分三團至南市演説 
　　女子救國會中華女子救國會宣言云近年以來日貨之輪入我國者歲以萬萬元計而我之輪入於彼者不過三之一出入相抵歲虧蓋七千萬國脈日耗終必窮蹙自斃即無山東問題且未可不早謀補救也况彼之對華政策以工商爲先驅以呑併爲究竟吸我金錢充彼國力彼則日富而日强我則日貧而日弱加以我國賣國賊黨利其金錢甘爲虎倀資其武器殘殺同胞二年之間與彼訂立種種賣國條約舉其著者如軍事協定如濟順高徐等七大鐵路如吉黑林礦以及電報幣制等各秘約凡軍事警察財政交通實業一切國權權利無不爲日人買去如此而猶與通商眞所謂藉寇兵而齊盜糧不知存亡死活者也同人不敏用是結合團體以抵制日貨爲標以提倡國貨爲本國貨振興則外貨不抑而自絶矣國家興亡匹夫有責亡國慘痛男女共之凡我女界同胞盍興乎來發起人阮天眞朱劍霞唐家偉甯亞傑徐友淑陳家英李悃基趙琨黄世芷 
　　工界演講團閘北寶山路工界青年勵志會自組織演講團後現第二團又巳成立昨日（二十五號）與第一團同時分往新閘一帶演講 
　　第二區救火會滬城第二區救火會於昨晚邀集全體會員到會開茶話會提議抵制進行事宜結果以本會辦法應由救火聯合會决定遂當場舉出代表四人於昨前往救火聯合會請願 
　　大東門各商家大東門内大街並東街一帶各商店固結團體如在十五舖界内各商號無論大小一致不用日貨不買日貨並用四丈餘長之白布一方上書抵制日貨同心協力下具大東門内大街等處各商號啓高懸該處十字路口使人注意 
[北京徵集維持治安之意見]  
　　松滬護軍使署昨接北京政府來電略謂邇來全國激於外交問題情形巳逹不可遏抑茲爲防範未然起見特再通電各省軍民長官詳擬維持治安意見彙呈政府以便嗣後再開府院聯席會議定辦法斷不使地方有發生非法之舉動云 
[蘇浙各地繭市之報吿]  
　　昨接無錫繭商快函略爲夏曆二十五日巳一律開秤繭業總公所本議决各行收價不得逾四十五元初開秤時高貨甚少價衹四十元迨午後北門一帶各繭行己放價至四十四五元而繭身尚不十分堅潔當即試繅須五百四五十斤乾繭做絲一担然出數較上年爲旺目下各行設能始終不能不致受上年之虧耗常州江聆陰亦巳秤收市價亦相若云云 
　　又接海寗來函云此次所收鮮繭雖多質地與上年略遜須乾繭扯六百斤方可繅成絲一担各行現巳結束鮮繭扯價四十元零云云 
[少年宣講團龍華之宣講]  
　　少年宣講團昨日午後假滬西龍華鎭孤兒院爲臨時宣講　事前該團印有聽講券數千張分贈各界天氣雖熱會場巳無隙地此次講演由該團各團員化妝爲之劇名亡國鏡表演亡國後之慘狀及亡國後徒手革命之情形聽者極爲興奮至有爲之泣下者至六時始散 
[體育研究會國技部開會紀]  
　　江蘇省敎育會體育研究會國技部昨日在西門公共體育場開第十二次研究會由任子敖敎授南派著名地躺拳黑虎出洞其中包有范家圈逼之法非精於斯者不能抉其精藴也聞該部議决各校罷課後凡小學生志願學習武術者可先期具本校介紹信報名入會 
 
 
 

Page 12

 
 
至敎授武術南北派均有逢星期日上午九時至十一時爲練習時間有志者逕兩白克路上海公學向該部主任唐周二君處報名可也 
[花邊公會開會紀]  
本埠花邊公會昨日午後二時開五月常會由會長萬選青報吿本會呈請各公署立案事巳函請工商研究會代爲遞送次提議本會以團體名義加入工商研究會爲團體會員并議及本月會貨定下星期始收取未由萬君報吿本會圖記頃巳刋就請衆騐閲啓用議畢四時即散茲將該會呈滬海道尹公署上海交涉公署上海川沙無錫等縣公署立案原文錄下呈爲請求立案事竊選青等向業行銷歐美之穿網及各種花邊開設公司於上海華法英美各區内共十餘家創辦以來有巳經十餘年者有歷三四年者茲以歐戰停止美國限止亦巳免除營業前途漸見發逹惟念是業爲對外貿易關係於國貨之振興社會之生計匪淺倘長令渙散不相團結則恐外之行銷不能日求推廣内之藝術亦不能時謀精進因是集合同業設立一會名曰上海花邊公會當於三月二十三日開成立會通過所訂會章並行選舉職員等事宗旨在合羣策羣力互相維護以期永得立足於工商競爭劇烈之世一方在聯絡各地花邊業及花邊公會消除阻碍庶可結合一致互保利益爲敢黏貼會章具呈請求道尹俯察准予立案不勝感戴上呈 
[四明公所常年大會紀事]  
　　四明公所昨日下午二時開常年大會到者二百餘人董事到者葛虞臣沈仲禮周湘雲方樵苓朱葆三樂振葆陳良玉石運乾周林慶孫梅堂公推沈仲禮爲臨時議長陳良玉韓孝先爲開票檢察員次葛虞臣報吿修改公所章程贊成起立通過次經理陶輝庭報吿常年經辦各事及募捐情形次交議法領事函請遷移廣茲醫院旁孩塜事全體不允遷讓議决函復次議募捐進行事宜長生會建議另定北廠捐名目議决另行召集募捐大會開募北廠捐通過次開選舉票當選董事如下樂振葆陳良玉孫梅堂石運乾陳文鑑周林慶方椒伯陳蓉館至鐘鳴五下散會 
[蘇州旅滬同鄕會成立]  
　　昨爲蘇州旅滬同鄕會開成立大會之期旅滬蘇州同鄕到者七百餘人本埠軍政各界之到會觀禮者如松滬護軍使代表秘書長杜梅叔副官李幹卿江蘇特派交涉員楊小川護理滬海道尹沈韞石滬南工巡捐局長姚石蓀滬北工巡捐局長曹履氷上海税務所長陳卓甫公共租界副會審官王松生等團體中之到會者如上海縣商會寗波旅滬同鄕會紹興旅滬同鄕會救火聯合會等均有代表與會並致頌詞於下午新鐘三時開會公推陳養泉爲臨時主席宣布開會宗旨次宣讀草章經會員陳則民等將第八條第二十一二十三二十九等四條討論一過略加修正次發起人鄭錦峯演説略謂今日爲蘇州旅滬同鄕會成立之日所有開辦宗旨巳由籌備會主任楊叔英當衆報吿無庸贅述鄙人乃旅滬蘇人之一分子溯自紅羊刦後吾鄕人士客居上海年盛一年政學軍警工商各界旅滬者奚止萬人平時渙若散沙無聯合鄕誼之思想試觀他省他縣都能聯絡團體羣謀公益成效卓著獨吾蘇州尚在觀望但吾鄕人士非無熱心無毅力特無人肯發起耳苟有人提倡何患同鄕會不成立乎去歲鄙人屢與楊君叔英陸君翥雙余君子涵顧君棣三討論辦法慨然發起共等進行開談話會三次調查入手草定章程復蒙楊君叔英擔認籌助道先提倡至深感仰惟查籌備怱促調查難周抑且發起同人交游不廣頗多遺漏殊抱歉衷來日正長一俟選定調查諸君自當隨時延請入會以聯鄕誼至於鄙人等發起之初願巳償而應盡之義務正多祇有追隨諸同鄕之後各矢綿力以盡天職耳次余子涵宣言謂去年十一月發起時祇有五人以楊叔英爲最熱心招集同志草訂章程即在伊宅内設立事務所並屢次開談話會方有成立之雛形此事譬諸種樹旣巳種苗即當勤加灌溉以期其根深葉茂所以鄙人亟望我同鄕諸父老兄弟於本會成立之後務必對於會務如種樹然殷勤將護鞏固基礎鄙人不禁企予望之云云次穆抒齋演説略謂大凡工商事業不可無團體國家乃一大團體容納許多之小團體國家之富强必以團體爲始團體强盛國家亦强並稱鄙人以廣義解説本會非個人之社會爲國家之社會曾子曰君子思不出其位鄙人之見位字作會字解欲謀國家之富强須由各團體負責任云云演説畢即讀頌詞次宣讀護軍使縣商會國貨維持會蘇州平江日報社平江公所頌詞次許劍青讀答謝來賓辭次開匭檢點投正副會長共計一千零零二票廢票二紙結果計舉定楊叔英爲正會長貝潤生陳養泉爲副會長其評議幹事各員因時間巳晚不及揭曉准於次日午後一時開票時有王康民孫叔子許劍青汪靜涵等因對於會章提議有應修改之處特提出意見書經衆贊成遂宣吿散會時巳八鐘矣 
[中華書局英語正音會紀]  
　　福州路中華書局自今春經理美國函授學校在華經理後報名入學者日必十餘起今該局爲學者便利校正發音及練習聽覺起見於每星期六星期日下午特設英語正音會凡十五歲以上之學者均可聽講（入場券可附郵花一分前往函索或直接至該店索取）前昨二日爲該會開演之第一星期每日到會約有百餘人置有柯帖拿留聲機由該局美國函授學校經理處主幹及英文編輯部編輯主任沈問梅在旁講演歷述學者對於語音不正之故及矯正之練習而對於柯帖拿課本又逐層詳爲講解當散會時曾有多數學者要求另再開班敎授云 
[小學敎育研究會開會紀]  
　　昨日西門外公共體育塲上海縣勸學所會議室内開小學敎育普通科研究會上午十時各校校長敎員先後到會計梅溪高小等二十四校校長敎員三十五人開會後會長賈季英與縣視學朱伯華主席宣布提議事件後逐案議决如下一件報吿和安養正縣立一高農壇縣立乙農崇正縣立二高引溪貧民東明倉基時化江境萬竹閘北市第二龍華朝宗尚公等校送到學校一覽表或各項表式一件研究全校一覽表格式（議决）先就送來各表推審查員審查後再定格式高等科審查者梅溪浦東附屬二校國民科審查者旦華萬竹二校一件研究學年歷格式（議决）先就二師附屬學歷及杭州各小學歷表推審查員審查後再定格式高等科審查者縣立二高二高兩校國民科審查者比德時化二校一件報吿縣敎育會來函以縣立一高朱克熊等爲青島間題力圖補救函開辦法六條囑開會討論應移交本會研究（一）學校學費以後永遠不收日本鈔幣（二）修身科各校宜一律加入國恥敎材（三）編國恥歌分發各校（四）體操科須加國恥游戲（五）學校用品及兒童玩具如係日貨宜一律屏棄（六）令各高小學生調查日貨編表揭示（議决）（一）（二）現巳實行無庸研究（三）徵集各校巳編之最近國恥歌交由會中擇尤印刷分發各校（四）各校體操敎員自由加入（五）照辦并請各校手工敎員敎兒童自製玩具（六）照辦一件報吿縣立一高潘寶書等提出意見二條（一）中學以上敎職員巳設聯合會小學應各聯絡以便一致進行（二）宣講事宜各校應否通力合作如須聯合其方法若何（議决）（一）即在研究會中辦理惟須二校以上之要求得隨時召集開會（二）宣講事辦法同上議至此時巳逾午遂振鈴散會各敎職員仍就會午膳而散　 
[酒館坍倒之慘劇]  
　　本城邑廟前人和酒館爲數十餘年之老店自前年翻造新屋改建爲三層樓昨日有許姓者在該酒館設筵請客所到之客三百餘人席設二三兩層樓上昨夜十點餘正値入座之時因人數衆多壓力過猛以致三層樓之擱木忽然折斷二層樓亦即坍倒衆客與酒館之庖人堂倌盡行壓倒在内其聲震響甚烈經崗警急報該處警區由王警佐立率長警飛往施救當因該酒館坍毁無遺一時無從下手祇得先將斷下之板木等件搬出始將壓斃屍身及受傷者逐一檢出聞有數十餘人因尚地翻檢究竟壓斃幾口傷者若干難知確數暫由王警佐先將傷者雇車急送醫院調治死者候函上海地方檢廳勘騐再傳屍屬認領詳細情形容俟續錄 
[造送遣送敵僑人名册]  
　　遣送敵僑事務局自撤銷後一應公牘歸併盧護軍使辦理近盧使迭接政府電催造送第一二批遣送敵僑人名册屢經論催各洋務股人員趕爲造報惟頭緒紛繁且必須與工部局册載相符始能定奪現經各方面校對清晰并即就華洋文名册於昨由洋務股主作陳世光陳由盧護軍使分咨各軍民長官國務院備查矣 
[軍艦調防紀]  
　　海軍第二艦隧所轄之楚觀軍艦前駐九江現奉藍總司令飭令開往武昌駐防又駐泊岳州之楚謙軍艦現奉令飭調回上海永安軍艦飭令開往岳州塡防湖應軍艦調回上海聽候調遣各該艦長奉令後昨巳分别啓椗開往防次矣 
[一區警署清潔道路之佈吿]  
　　南市第一區警察署昨發佈吿云照得道路清潔關於公共衛生所繫嚴禁亂傾穢物尤顯衛民治安之至意近查本署轄内街内里弄商民住户任意傾倒垃圾並不置歸相當處所穢氣薰蒸實爲疫癘煤介雖有夫役隨時打掃不如居民互相自愛設或不然則沿路垃圾隨掃隨倒永無清除之日若不嚴行取締何以維路政而重清潔茲奉廳令擬定作踐道路處罰專則仰各商民居户等一體運照倘有違背定即照章處罰决不姑寛其各凛遵切切此佈（垃圾處罰專則見昨報） 
[要求免加沙田清理費]  
　　浦東南川兩邑沙田局徵收清理費自一團至五團現在收入數目約逹七八成惟一般小業貧民値此青黄不接之候度日維艱何來繳費以是難期起色而沙田局爲處分遲納起見布吿擬於舊曆五月初一日起每畝加價銀一角諭令趕速繳納而各鄕民羣起反對以清理費之徵收原屬節外生枝今又欲增加負擔殊背清理之義故集議公决誓不承認一面懇請當地紳董轉逹沙田局要求免加以示體恤 
[五誌春暄里之刦案]  
　　公共租界愛爾近路春暄里五百四十六號門牌江陰人毛耕園（即毛根賢）家於本月十六號清晨被盗匪多人持械侵入刦去値價洋一千八百元之金珠飾物銀洋逃逸嗣由該管匯司捕房中西探捕先後拿獲山東人劉玉山郝文忠直隸人王惠祖抄出尖刀一柄連同與王同居之平湖婦人陸四寶解經公共公堂訊押詳情巳四誌本報茲悉前居新閘成都路五百四十二三號屋内曾在城内當過警察之直隸人孫少義巳被劉等在捕房供出與本案有關故捕頭飭探按址往拿未獲遂回禀捕頭轉禀英美麥總巡諭令刑事檢查科於前日發出賞格一道無論何人有知孫少義潛匿處所報吿捕房因而拿獲者給予賞洋二十五元並通令各捕房暨咨照華法兩界官廳一體協緝務獲解究 
[華昌機器工程師扺滬]  
　　華昌貿易公司設立於紐約上海兩處其機器工程師爲白恩斯氏日昨乘哥倫比亞號由港來滬華昌爲美國境内唯一中國公司資本逾百萬美金與著名製造鐵路器械開礦機器等之工廠皆有關係除在上海寗波路設立公司外並擬在中國各處開辦分公司白工程師前在美國機車公司執業擔任工程師與販賣總經理之職閲十一年之久茲來中國擬擴張美國製造品與機器之銷場云 
[市北公學校友會成立]  
　　滬寗車站慶祥里市北公學創辦四載有男女畢業生六十餘人現由畢業生夏鴻賡朱懋曾經開春等發起校友會以聯絡同學情誼特於日昨（二十五日）邀集同學假母校開校友會籌備會公舉夏承訓爲臨時正會長朱懋曾爲副會長沈守貞爲書記員夏鴻賡爲會計員孫寶鈞爲庶務員定六月九日下午一時仍假母校開成立大會凡曾在該公學肄業者均可報名入會云 
[捲煙同業選舉職員]  
　　本埠捲烟同業聯合會業於上星期一假法租界四明公所開成立大會舉定評議員七十人復於昨日在河南路事務所内由評議員中選舉會長暨推舉各科幹事下午二時各評議員全體蒞止首由沈佩蘭登臺宣布開會宗旨略謂會長一席須求識兄兩全方可勝任愚意邀請本會名譽會董張讓三先生爲正會長以資表率贊成與否請各舉手大衆拍掌歡迎沈復云本日但選副會長兩位遂即散票投選結果余連貴君得五十九票沈佩蘭得五十票多數當選並舉定孫冠仁爲評議長當由孫冠仁登臺演説略言今日鄙人所最希望者須將批售價目一律整齊日後本會發出傳單時務各遵守勿渝云云散會時巳六句鐘矣 
[崇明水道改定各浮之曉示]  
　　各口巡工司額出有曉示略云本巡工司查江海關税務司所屬界内長江北口崇明水道曾於本所五月一日發出第五百二十九號英文特别告示係爲擬將各該處所設各浮撤移浮位更換浮色現查各該浮業巳改定特再示知合將其情形度勢　列於左　計開一長江口北水道之南邊曾設黑色汽鐙警船浮一個現經撤去不用一崇明水道東口之北邊曾設紅色汽鐙警船浮一個現將該浮改飾黑色移泊水深四丈二尺之處自新設方位視六滧港　爲北八十度四十五分東相距一里五分六係爲指明崇明水道東口之南邊而設一崇明水道中段之北邊曾設紅色汽鐙警船浮一個現將該浮改飾黑色移泊該水道之南邊水深二丈二尺之處自新設方位視石頭沙椿爲南二十四度四十五分東相距三里三分八一崇明水道西口之東曾設紅黑二色豎線相間汽鐙警船浮一個現經移泊水深四丈之處自新設方位視石頭沙椿爲南七十二度半東相距五里七分八其餘形式照舊各處船隻務宜留心詳記以免疏虞 
[請斷離婚之傳訊]  
　　嚴紀生（又名丁妙根）以其髮妻殷氏與人犯姦不願偕老延 
律師在公共堂呈請斷離而殷氏亦以其夫與姑嚴徐氏虐待不顧贍養延律師投廨反訴前日下午經李襄讞會同英副領事包君升座傳訊先由嚴紀生之律師起向嚴紀生詰據供稱家住虹口漢壁禮路永祥北里二號門牌於民國二年秋季娶殷氏爲妻滿月後我往東洋貿圽令妻與母同居嗣我回家頗聞人言謂氏巳有外遇然察其品行似不規矩後來我改傭於英美烟公司之蘇州分店迨至木年二月間歸省聞母亦言殷氏與人犯姦巳有證據至此堂上命其母嚴徐氏至案證明二月初一晚殷氏留一男子在臥房内被我探悉推開房門見該男子與氏並臥床上我仍將伊等二人脱下衣褲捲之而出倒扃其屝至次日將長子嚴生生（即丁生生）喚來商量此事不知如何被殷氏之兄現在虹口水龍間充當工頭之殷毛毛得悉穿著號衣邀到多人擁入家内將姦夫奪去直至事後聞説姦夫名謝得尚言至此將包裏一個解開謂此項衣褲均係當時所取又據嚴紀生之兄生生到堂訴稱是日由母喚去正談論間被殷毛毛將姦夫奪去據婦人愛玉等向我説謝和尚係在鄧脱路某薙髮店爲夥云云中西官訊至此因時巳晏諭着被吿交舖保見證退去候續訊 
[當舖倒欠案之傳訊]  
　　北河南路生大當舖於去年冬間倒欠長盛錢莊銀一千兩李石泉銀五百兩李德豐洋一千元徐子和銀一千三百兩李柳溪銀一千五百兩秦錫久銀五百九十八兩七錢四分洋五百元徐蔚伯銀五百兩渤海惠記等四户共洋二千八百二十六元婦人李楊氏洋七百四十二元徐周氏洋二百元經各債權人延律師先後控由公共公堂將該倒當股東兼經理李家楣股東吳筠如黄耀記等傳案諭李拘押餘人退候訊核在案前日山廨傳訊先由男婦各原吿或手持有摺或手執期票相繼上堂訴明被倒數目要求訊追繼據李家楣供認各債權人所供之數無訛李襄讞訊供商之美副領事丁瑞門君以被吿旣認欠屬實諭各原吿退去李仍拘押候商明判决 
[戴勳臣案又訊一次]  
　　四川人戴勳臣呈控唐巨奎王石林王厚菴設計陷害請追損失一案前日下午又經公共公堂續訊即由被吿兩王之律師將戴迭次所供向其復問一過旋要求堂上將地檢廳判决戴勳臣拐賣人口之案卷亦作爲本案證據戴之義務律師海德禮氏不以爲然以高等廳認爲婢女毛囡所供與在地審廳供詞不符撤銷地審廳之判决宣吿戴無罪足以證明本案被吿當時確係誣控提起抗議謂被吿律師請求殊出常軌旋由唐之律師向戴詰問據稱前囚唐巨奎詭計多端故暫忍須臾等語王襄讞與美思副領事訊至此時近黄昏仍諭三被吿各交原保候二十八號下午續訊 
[立斃臭蟲藥水之功效]  
　　近自國民發憤提倡國貨以來熱心志士競起研究製造種種貨物以應需要故比來新出之品日有所聞即如中華工業社所發明之立斃臭蟲藥水經購者試騐功效靈速蓋從前藥粉不過使一時醉倒而此藥水則一滴即可立斃且經多數醫生化騐咸謂此藥水非但足以消除蟲蚊毒物并能驅除夏秋間劇烈之疫氣云 
[緝私統領赴崇]  
　　蘇屬緝私宋統領訪聞崇明地方有緝私兵士與居民衝突情事爰於昨日率領衛隊弁兵由滬乘坐火車赴淞雇船駛往崇明調查實在情形再擬繞道滸浦瀏河等處嚴查漁户販私云 
[催徵吏遺失糧串之補發]  
　　上海縣公署二十六保催徵吏之夥陸咸海日前手携糧串下鄕催辦有知如何在南車站地方將該保十二圖糧串一包遺失無踪内係民國七年份之漕糧共一百四十七户合計漕米三十八石有零四處找尋無着乃禀明沈知事除飭警偵查外前日又飭科核對明白另發糧串上刊補發兩字以示區别 
[流氓蜂毆站崗華捕續誌]  
　　流氓陳小弟日前在法租界束自來火行街糾同黨羽將一百九十四號華捕順生扭住行兇該捕即吹警笛由附近華捕到來帮同將陳拘獲等情巳誌前報昨晨包探李友生等偵悉陳之同黨小三子匿跡在某客棧内當即前往將小三子拘獲帶入捕房捕頭詰據小三子供認帮兇不諱諭令管押聽候拘拿同黨到案併解公堂訊究 
[被吿分别交保候訊]  
　美商美康洋行在公共公廨呈控恒和祥號經理王孝楷定購玻璃不出請追損失美金三百八十九元又志和沙號控尤春 
霖黄仲祥不付期票銀五百八十七兩又楊正剛黄少春同控姜金餘不還借洋五百五十六元又劉鼎和控李俊德不還借洋五百元又萬滿記控周楚如不付票銀等案前日由廨飭令捕房派探將被吿各人併傳至廨中西官議令分别交保過堂候訊 
[米店主控訴經理私收客賬]  
　　閘北長盛源米店股東徐南奇昨至四區警署控經理顧啓淵在外私收客限賬浪費化用計被虧欠四千餘元請爲追償等情張警正飭警傳顧到案解經司法科移送審判廳核辦 
[土渣煎水不違禁令]  
　　鄭阿弟陳友記兩人在法租界菜市街某號門牌門前擺設龍頭渣攤將渣煮成烟水售與各車夫各苦力等過　攤事爲大自鳴鐘捕房捕頭阿而風西得悉以鄭等有逹禁令且碍衛生故於前日帶同探捕數名前往該處抄出龍頭渣及煮成之烟水兩缸帶入捕房諭令存洋保出聽候解送法公堂訊辦 
[婦人私賣鴉片]  
　　法租界小東門捕房捕頭日前偵悉住居閔行街三十八號之范陳氏家設榻容人私吸鴉片故於前晚親自帶同包探與暗差捕前往氏家抄出烟槍烟具連同范氏一併帶入捕房諭令存洋出外聽候傳解公堂訊究 
[身藏烟土被獲]  
　　揚州人王長源前日由公司輪船來滬有烟土一包藏匿腰内行經浦東其昌棧碼頭被游巡第四隊巡警查獲人證併解至隊昨日解由三區轉解警聽司法科訊辦 
[巡警查見迷路婢女]  
　　駐紮陸家嘴富潤公司之淞滬第三區巡警宋振墀昨在該處查獲迷路女子李來喜一名帶署詰據該女子供稱年十五歲湖北人現在靶子路龐姓家爲婢等語會警正命解警廳發落 
[墜浦遇救之根究]  
　　浦東人施才寳日前晚間在法租界黄浦灘羅少浦之駁船上墜落浦中由羅將施救起喚同華捕將施帶入捕房經捕頭詰其深夜至該船何故施言語含糊捕頭諭令管押聽候解送法公堂請究 
[夫弟捉姦]  
　　曹家渡鄉民陳根生近與族中寡婦陳孫氏通姦當爲氏之夫弟陳阿祥知悉前晚糾集多人至姦所將男女捉獲扭送四區四分所控吿李警佐命解司法科核辦 
[道署批示照錄]  
　　滬海道尹公署昨批民婦陳趙氏呈爲抗命不遵反加虐刑迫求公判以保民命由云呈悉查前據嘉定縣呈報爾夫陳鏞在監不理虧欵毁鐐圖逃發覺後加釘脚鐐以資管束等情爾夫侵虧公項爲數甚鉅旣不趕先籌繳反敢毁械圖逃居心叵測巳可想見該縣責任所在自不得不加施相當之戒備來呈所稱各節無非飭請聳聽礙難准理此批 
來稿 
[娼妓營業論（續）] 上海進德會論文第一號醫學博士卜明　選文 
　　（十六）娼妓營業危險於男子者何在人無論善惡何能保其姊妹女息不被拐賣而入孽海又何能保其子姪　不因狎妓之故致將惡疾傳於後商人在廣衆之中每自友伴傳染花柳疾病十六七歲之青年男子耽於淫慾每致身體精神道德不能充分發逹而色慾則甚亢進終成淫邪之人曾受家敎之青年一朝失足之後内疚神明每難自安温良之人少年誤入　　　　　　　　　　　　　　　 
歧途續將惡疾傳於愛妻每致追悔無窮且或疑其妻子通常細病皆緣巳之少時邪行而生而致身心常有苦痛娟妓嫻於迷惑之技人與相狎每難解脱而彼固以索詐資財爲業常與之交危險何如最後更言其危害之最大者即世間盡人每難免於傳染一部或全部之花柳疾病是也 
　　（十七）娼妓營業危險於女子者何在爲人母者何能保其生女不人孼海何能保其不適染疾之人何能保其子不狎妓更何能保其孫輩不傳有惡疾之效果歟娼妓營業之代辦人每以誘惑藥物暴力弋取女子少女之獨得者恒有遇此之危少婦因懼其夫之傳以惡疾常致愛情有間女子與其女伴相接因此亦生疑懼蓋夫而狎妓者其婦固難乎免於花柳病之傳染也 
　　（十八）何項疾病緣娼妓營業而播布歟由此發生之病有三其中大足畏懼者有二一淋症由圓形之淋菌而生一梅毒由螺旋狀之微生物而起二病皆能自手巾用具衣服等物播布但自交媾而傳得者居多數耳二者非至某項程級概難診斷療治皆非容易有時且全不治淋病在於男子現急性者居多診斷因之較易在於女子每屬慢性故起時亦常不之知覺淋菌在於男子概皆在接觸之處攻入黏膜在於生殖器者尤多初時致起局部炎腫歷若干時侵入内膜漿液爲所吸收於是布於全身除風濕痼疾而外淋病對於男子所常生之惡果斯爲尿道狹小攝護腺放大膀胱困苦之症在於女子淋菌能侵入子宮發生疾病或需施行重大手術或致不姙此病即屬輕微亦能損人體質若健康之女子嫁後忽成爲衰弱者是恒由於感染淋症之故女子之有淋病者在分娩之時淋毒或侵入嬰兒之目部則其嬰兒必爲盲目者矣誠哉或人之言曰（人能知淋症何時因何而起不能知其何時如何而止）淋症之所以最可畏者蓋雖在經騐良醫診斷斯病亦難保其無誤初起之症在二三禮拜之間誠可治愈顧其病菌或隠於黏膜之内一旦觸於剌戟又發生巳而在於公娼固無人不有此病者也梅毒在於發動程級之中診斷較爲容易此病共有三級有第一二級中得以接觸而傳染在第三級中則可由遺傳而傳染焉第一級經六七禮拜之久即進至第二級此病在於第二級中旣甚活動又甚隠靜傳染之力極其强盛本人固受其毒他人尤易染甚害而病者於此時期生育子女亦必傳有其病害也梅毒非可與天花等症比擬天花等症其來也雖甚暴厲旦夕亦可平退淨盡梅毒之發生以漸歷時愈久人身肌　受害愈深藥物雖可治其外表然未必能除滅其毒直至於罄盡也人之全體中無一處及梅毒所不能侵害者惟神經受梅毒之害尤稱劇耳侵害之來每甚迂徐歴時數年或始發現至此如腦經衰弱半身不遂等症遂一發而不可制巳至其毒害之尤劇者則病者生育之子女每傳有神經衰弱體質頽敗等症是也（未完） 
來函 
[紅會代理理事長江紹墀致會員函]  
　　謹啓者陰曆四月十九日由津浦反滬奉讀沈副會長來函以常議會議决吳理事長辭職公推紹墀庖代等因祇聆之下於辭就之間至爲難决按辛亥秋間與仲老赤手空拳剏此基礎三年以來幸無隕趆甲寅夏初辭職赴鄂戊午仲夏又經常議會推愛舉爲駐會辦事董事歴七閲月之久歴盡艱辛過此艱關去歲冬臘自請取消辦事董事會全體决議方謂急流勇退謹避賢路就食他方以謀餬口並訂陰暦端午前馳赴津京以踐前約辱承仲老及諸君子厚愛以維持會務相屬事關善舉未敢朿手旁觀以滋罪戾帷紹墀亦屬常議會一份子對於公務至再至三賠錢受氣精力消疲今當新舊交替之際自應不居名義力所能爲以補仲老之不逮一俟蔡公蒞滬即日引退設蔡公不能遽來亦以端午爲脱離之時除由沈仲老通電京師總會及各省分會外茲將電稿抄奉察核即希愛照無任主臣此請善安江紹墀謹啓計抄電稿敦和奉令解職業經通電奉聞正在趕辦移交適吳理事長具函辭職當經常議會公推江趨丹君暫行擔任會務惟江君原擬刻日北上不克久駐高軒經敦和一再敦請始承首肯俟新任葉公蒞會即行交卸職務在江君刀任義務熱心固可欽感而敦和藉平原十日之故交維持京兆五日之暫局庶會務不致停頓而私衷亦愈以即安特此布聞諸希亮察沈敦和馬 
雜評二 
[吿沙田局（庸）]  
　　南川等縣清理沙田局有清理费實行加價之議南川人民巳表示否認吾謂爲沙田局計亦以不加爲宜蓋限外加價雖爲通常之習慣然斷無加至原數三分一之理此本官民間相持之懸案一經實行反對必多一也清理費在此時畸田較多之户多巳繳納其蒂欠而未繳者都屬零星無力之户零星則雖加而收入不豐無力則一加而措繳更難二也每畝征費三角民間猶病其重而多方隠匿今若加至四角其重累更甚未報者皆將迫於隠匿之一途三也此三者皆足阻碍清理之進行遲一是結朿即多一日開支得不償失願沙田局三思焉 
 
 
 

Page 13

 
 
   
 
 

Page 14

 
 
   
 
 

Page 15

 
 
自由談 
新談 
[旅美觀察談（百十一）] [  一之]  
　　（露天演説）爲我國新聞學上之新名詞前節一引川之姑從俗也但細按其意義似尚有應商權之處（露天）二字所包孕者過廣即如運動會舞蹈會之集大羣於廣場爲師長者亦未嘗不可有露天演説以示獎勸若稱之爲（遊行演講）不稱在何處所意義尚不確切某國譯爲（道旁演説）雖若確切而又不能遽作活動進行解釋鄙意兼容之法似宜採川（沿街演説）四字因中國慣習（沿街）二字若不可靜可動之意味也 
　　以美國所習見者而言（沿街演説）約可公爲五種一爲紐約第五街四十二道口之募公債者係於路旁臨時設高臺各人以次登臺演講聚而聽者雖甚衆然以街道寛廣之故實無礙乎往來交通二爲街旁隙地方場Squate間逢星期日駐立演講之救世軍此舉在救世軍任事者無論男女衣帽均有定制女子大抵鞠躬盡瘁立志爲慈善事業犧牲一切幸福故其容顏均甚憔悴每出一隊同行者恒七八人若干分鐘之演講後恒有若干分鐘之彈唱亦引動市民觀聽之一法也美國道旁公共園場莫不請曠故衆人駐足以聽亦覺迥旋自如三爲大選舉前各街道轉角處之女權黨係以機汽車（一作摩托車）一輛止道左各女子以次登車立座墊上對衆演説一人旣下一人復登並散傳單於聽衆此種舉動夜間居多茂漪詩有云（新月娟娟照翠鈿縞衣道左説平權民都脊盡花如海影事前塵獨惘然）蓋即指美京女權運動中半老徐娘之演説家言也此類演説聽衆較少男子過之有表反對而掉頭逕去者云四爲賣自由公債將戴止時有花車一與一依樣仿鑄之小自山鐘且行且撞以過市者偶止某店門外即有一人出立車沿以簡單之演説勸衆立志購債票云五爲檀香山夜市中路角植立之某國少年旁有一人持極高之火把以代一種目標其火把之高大彷彿前代學廟中祭聖夜所燃點者但演説者不能如上述四類之居高臨下故觀聽者祇能聽而不能觀也上述五者惟最後之一種尚非純粹美國式之（沿街演説）耳 
老申報 
[孝女伸寃（上）（見光緒二年七月十七日）]  
　　許老者鄂省宜郡東湖人也年巳七十八矣膝下四子兩孫女孫一爲長子武庠生所出即孝女也少時赤貧操舟爲業咸豐初故鄕烽火約夥入川至峽中獲客資十萬餘金將返郡城殺其夥而獨據焉以此致富財甲於鄕亂離後無發其覆者不數年長子以材武入武庠性戇直動以語侵父遂失堂上歡自是許老愛憐少子甚於舐犢諸弟復相搆積不相能激成萁豆相煎之勢生以父之偏愛心益憤恨并以報應語詈諸弟因此諸弟并力傾軋殺機啓矣但未得其間適生經理公項少有侵蝕族人吿之乃父許老曰如此敗類實玷家門容之無益諸子乘間進言曰阿兄不齒人羣兒等將除之父不應一日甲以妻父陳頴川壽値花甲乃冠帶率妻女登堂祝嘏甫近岳家而村邊緑樹之中突出五六人短衣窄油一似闕狠而來者勢甚洶湧偏視之乃諸弟曁兩姪也生喝曰汝等意欲何爲諸弟曰特來殺汝耳語未竟將生揪倒羣以鐵尺亂擊生妻喊救不及急以身　莫可解釋也豈知兩手受傷立時暈倒生遂死於非命生之妻弟陳上舍出曰許氏諸弟何殺人於陳氏門前耶僉曰汝饒舌即以阿兄之屍身掘汝陳氏之地而葬之甫及瘞土而陳上舍巳控於邑諸弟聞之與姪私議曰此案非仗椿庭恐難辭　首之罪乃弄十萬通神之術請其父扶杖投案曰不孝子之死係由老朽立斃於杖下與諸子無干陳某飾此大題陷人於辟幸勿爲渠朦蔽令遂迎其意而諭之曰旣汝杖斃宜　甘結陳某控情不實姑念至戚從寛保釋 
新拾遺 
[美國新創之殘廢人工學校（下）] [  顧樹森投稿]  
（譯美國工業世界特吳氏原著） 
　　三月以前自康乃鐵路州某小鎭來一童幼患癱瘓長而未愈來時身猶在撑架之上博士即以醫殘廢人之療治機試用之數星期後此兒竟能作工矣於是博士授以工藝一門據云此兒回鄕之後將執此藝以藝以終其身 
數年之前茄格博士携其療治機至紐約及附近各處演述殘廢骨節用手衛療治之功效聽者頗歡迎之 
　　茄格博士長於機械之學使當時不以畸形醫爲專業則今日必爲一技藝家矣當博士之從維也納之羅蘭士問衆也每以暇晷從事於工作之務蓋其嗜好工藝有出於天性者 
　　茄格創辦之學校經費由自巳擔承不向校外籌集捐欵對於入學習藝之人一概免其出費凡合衆國無論何地之殘廢人　　青雲譜唐代桂樹（古蹟圖一百） 
　　江西名勝青雲譜距城二十里許始於周王子晋也東漢南昌射海福嘗懇釣於此晉許旌陽復拓其基蓋其久而壚壚而復構者屢矣迨至清初有明後裔朱弘選者道號八大山人與秋月馬全眞三人隱居該譜此桂植於中庭枝幹極古旣高且巨香聞數里乃唐貞觀十一年萬振祖師修道時所親植尤奇者老幹巳枯由根際復生五株盤旋交又合爲一株直冲雲漢樹之兩旁皆爲歷代名人贊跋每逢八九十月游人廣衆官紳各界咸往賞桂焉 
苟得醫士證書均准入學此誠無量功德也 
常識 
[藥用動物之功用（續）] [  張而畊子森]  
　　四七鰌（魚類）燒焦可治瘡 
四八海鼠沙　（沙　類）肉及其内臟古來供食用我國以之作滋養强壯劑 
四九蛞蝓（腹足類）栖息於陰濕之處煎食可以治喘息外用可療痔疾 
　　五十雞（鳥類）卵白可以治創傷卵白膜可貼傷處 
　　五一沙魚（魚類）栖息於鹹淡兩水各地皆產食其肉可治浮腫 
　　五二蜂（昆蟲類）燒其幼蟲可治小兒之疳蜂蜜可練藥有止咳之效 
　　五三海鰻　（魚類）栖息於近海之海底形似鰻其鰾爲製膠之良質 
　　五四　（魚類）食其肉可治黄疸症我國以肉乾製止吐瀉 
　　五五螢（昆蟲類）貯乾之研爲粉未可治棘剌及癝疽之患 
　　五六孫太郎蟲（昆蟲類）精製之可供食川作强壯劑 
　　五七蛇蝮（爬蟲類）剝皮曬乾後可爲虚弱者之滋養强壯劑 
　　五八蜈蚣（多足類）浸漬於胡麻油中可塗手足之創傷 
　　五九目饅（魚類）常樓息於海中體長四五寸治眼疾及夜盲症有特效 
　　六十栗鼠（哺乳類）栖息於各地之森林中肉味美可治喘息 
小説 
[騙術奇談] [  碧梧譯述]  
　　赤日當空灼膚欲焦雖届午後而炎威不少殺密司脱吉拉得威爾頓者爲豪族公子時方徜徉公園中無聊萬狀際此酷暑天氣長日如年殊苦無拼遣之法惟向晚時日光旣歛凉風習習神智爲之少清故每至夏令行樂之時多在晚間第行樂之道良多觀劇耶飲酒耶抑納凉於公園耶威爾頓方自念　見一馬車得得而至車中坐一男子態度雍容和靄之氣溢於眉宇似爲上等紳士也其側更有一婦人罩面衣玉容糢糊不可辨行旣近相距僅百碼車忽停紳士躍下面色微白變眉緊蹙連綴幾成一字形復扶掖婦人下車御者防馬免仍高踞車位度其狀似非來公園而遇有意外變故者威爾頓乃徐步近前見婦人身軀顫動不能自持呼吸短促以手撫胸似心中痛苦滋甚者威爾頓疑爲中暑猝病濟人於急上帝訓語遂向之曰吾能助君否紳士以臂支婦作愁悶聲曰事殊不幸吾可憐之妻忽發心疾在理吾當伴之歸然吾必於迦靈道乘車赴巴黎時間怱促遲必僨事然則奈何威爾頓曰姑容尊夫人坐樹陰下休息片刻或可稍愈此間日光如火殊非所宜紳士稱善威爾頓遂助之扶其夫人至道勞納身鐵椅少間紳士詢曰吾愛覺少安否婦人微頷之并微聲曰君勿留此否則必誤時紳士曰然吾愛（句）婦人不待其言畢徐揮以手曰苟誤時者考洛得將歸之他人吾病不足慮考洛得見奪於人滋可惜也紳士不即答嘿然僵立不去巴黎考洛得將不爲巳有捨病妻於不顧心亦難安方躊躇間威爾頓曰君有要事請即登程吾當另僱汽車親送夫人歸何如紳士聞言初猶遲疑顧爲其夫人所促意乃决曰與君素昧平生竟蒙贊助感何可言復指其夫人曰惟彼心痛未巳吾捨之而去意殊懸懸然彼攖此惡疾爲日巳久某次難產幾喪生命幸調護得宜雖得不死而病根深伏偶一發作痛楚萬狀吾今往巴黎初不願其同行而彼堅欲送吾登車乃不幸途中猝發若非君者吾必留此相伴而吾事敗矣故盛情滋可感　言旣即握手登車復曰前途苟遇汽車或馬車者當囑之來此於是蹄聲得得疾馳而去 
[自由談之自由談] [  不冷]  
　　不同我人有當知之事凡一問題起目的雖同而主張手段或有不同之點祇須辨其無害於目的共同進行可矣若必因不同之故而遂相反對則勢必至於同一目的之人愈分愈少而目的反不能逹矣蓋不同非反對不同而强使之同此反對之原也自相反對又放棄目的之原也 
 
 
 

Page 16

 
 
   
 
