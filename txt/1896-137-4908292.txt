# 1896 - 137 - 4908292

 

Page 1

 
 
[上海廣學會新著中東戰紀本末八卷取價壹圓伍角] [  圖書集成局代啓]  
　　中東之役千秋奇變萬國聳觀廣學會久抱興華之志特延名士譯著成書都五十萬言凡中國官文書中欽奉上諭恭進奏疏及禀牘批劄文告書啓等類西國大新報中君相所經營員弁紳士所議論觀戰入所紀錄及郵電盟約等類無不依次編列隨事譯錄而又佐以圓畫加以注釋總之多外閒未見之實錄博聞多識在此驚心動魄在引懲前毖後亦在此其自著之和戰禍福各論治安新策蔡子新語無一字拾人牙慧尤足爲興華之一助託申報舘曁其鄰申昌書畫室格致書室北京路美華書舘虹口中西書院分售印釘精工書少速購躉購略亷附售文學興國策每部兩角 
[天圓地方說]  
前日禮拜一本館報首登文學足以興國論中引日本倣行泰西新法後明示誥誡五條其五日廣求智慧不分中外良以天之生才何地蔑有智慧之不以中外囿也審矣抑亦思地本無所謂中外乎五洲之聲氣至今日而無處不通中國際此痛深創鉅之餘更當去舊謀新擇行西法而一二迂拘之士猶有薄西法爲不足道若謂堂堂華夏何遽不逮遠人者則中外之見誤之也地何以有中外實泥前人地方之說故方者何四方也四方者何東西南北也有東西南北則有中有中斯有外三代以上中國輿地隘狹禹貢九州之域豫州爲中冀兗青徐荆揚雍梁環其年至於東方九彝南方八蠻西方六戎北方五狄則在九州之外以古時九州準之今世輿地不越山陜直東河南湖北江蘇安徽等省及浙江江西湖南三省之北境四川之東北境甘肅之東境而已此外浙江江西湖南三省之南境四川之西南境甘肅之西境曁福建廣東廣西貴州雲南奉天等省在古時皆爲外國迨秦漢之世中國輿地一廓至隋而再廓至元而三廓明承元制設十五行省計古時所謂蠻彝戎狄半在版圖之内國朝龍興疆域益廣若東三省内个蒙古科布多塔爾巴哈台新疆青海西藏阿里等處視内地各省何止倍之是昔之所謂外皆今之所謂中也况孟子言舜爲東彝之人文王爲西彝之人元世祖興於漢北入統中原滿洲舊邦卽金原遺裔是人才原不以中外分也然苟知地球之體圓而非方則地實無所謂中外攷大戴禮曾子曰如誠天圜而地方則是四角之不揜也又管子亦有地圓之說而渾天家言天如雞子地如雞子中黄則雖不言地圓其象已顯然可見至近日歐西輪舶經太平洋以東來而後地體之圓乃確然共信夫地體旣圓則人立地上隨處皆中東方之東卽西方之西中國外異邦異邦亦可外中國要之地方則有中外地圓則無中外必確知地圓之形而後中外之見泯中外之見泯而後取材異地不憚擇善而從安見中國之智慧不歐西若且不日本若也或者謂地圓之說誠然矣顧中國之所以名中國自古迄今無異辭卽西人亦皆云然未聞有他國亦名中國者或此中自有區别乎則應之曰不然　之名中也以時令寒暖之適中也氣禀强弱之得中也此一說也西儒近論地球之上三十一國以中國擬土耳其列諸中等之國此又一說也而要皆不以地論若論地則我國東南濵海以亞細亞一洲觀之偏在東部固不可以言中必居乎亞洲之正中而後可爲一洲之中必居乎歐羅巴亞細亞阿非利加三洲之正中而後可爲東半球之中必居乎南北亞美利加二洲之中而後可爲西半球之中苟分而言之則一國自有一國之中由一省一郡一邑以極之一鄉一城一宅一室各有其中然合而言之則無國不可以爲中卽無省無郡無邑無鄉無城無宅無室不可以爲中甚矣中之爲名至無定也然則地方之說果非乎亦不盡非也如太平洋爲亞洲之東卽爲美洲之西大西洋爲美洲之東卽爲歐洲之西然究不能在歐亞二洲而指太平洋爲西以大西洋爲東在美洲而指大西洋爲西爲太平洋爲東也且東西無極而南北則有極必居北極之正中而後徧指皆南無有北更無有東西若少離極中卽有北與南對旣有南北卽有東西推之南極之形亦然是知南北東西云者雖無定位而有定向地之爲方義取乎此而非謂其體之平方也推之地球與日月五星流行不息則以天圓而地亦圓天象亦有南斗北斗之分則以地方而天亦方蓋以有形之體言則天地固皆爲圓以無形之向言則天地又皆有方也臆度之指初無所本質之天文輿地家以爲何如 
[諭旨恭錄]  
　　三月二十九日奉上諭順天府奏查明順屬賑務平糶隄工力員紳請獎開單呈覽一摺著該部議奏單併發欽此 
[本館接奉電音]  
　　昨日八點鐘京電傳來上諭一道敬謹譯登○四月初六日奉上諭廣東水師提督著何長清補授欽此 
[白門火警]  
　　江寗府東大街某姓舊貨店突於初二日午炊時候慘遭回祿該處鋪面裯密一聞警報人皆踴躍赴救奈火勢業已飛揚跋扈不易收拾迨各鋪水龍洋龍一齊馳至吸水噴射始覺漸漸衰熄事後訽悉被災之由據述係傭嫗執　廚下該嫗已老邁龍鍾不及細加檢點以至嫗賭火起驚惶無措奔告主人一往返間則焚如已透屋脊矣計燬去房屋兩進約四間餘未殃及鄰右雖吃虚驚亦云幸矣 
[勇丁肇禍]  
　　姑蘇友人來書云緝捕營歸陳軍門廣才統帶軍門向在外洋羅緝是以麾下廣勇居多迨去年挑選若干名帶之來省此輩皆年少茁壯勇力過人浮躁未除强悍特甚本月初四日午前劉朱二勇相約至養育巷福音堂對門怡昌祥廣貨鋪購取香水二瓶至午後復來調換鋪夥騐得香水業已傾去其半入以茶水是以不允所求二勇勃然大怒突拔利刃向櫃上亂砍時觀者雖衆皆不敢上前排解蓋恐傷及己身也正鬨閙間適督糧道陸春江觀察呵殿而過問知情節喝令差役拘拿當塲獲住朱姓一人劉則乘間奪取朱手中利刃而逸觀察卽飭將朱解送吳縣署訊懲不料劉逃回本營糾合同類十餘人蜂擁至鋪中各出軍器揮灑洶洶之勢見者莫不寒心旣而大聲曰若不將朱友交還請以此爲贈福音堂英國牧師杜君恐若輩釀成巨禍遂向之長揖苦勸息爭若輩非但不從反以刃向杜君躍躍欲試杜君慌甚反身至吳縣署拜會凌大令歴訴情形大令急命駕前來而若輩始一哄而散大令旋降輿入鋪勘騐騐得櫃檯欄杆上皆有刀痕卽詣撫轅禀知一切趙中丞諭以俟陳統領回省再行定奪大令乃唯唯而退旋詣臬轅將情禀知吳廉訪廉訪謂省城重地烏得容若輩無道横行且營勇所以衛民今反以擾民不可不懲一儆百大令連連稱是及回署則肇事之劉勇亦經營中帮帶解送前來提訊之餘朱供稱小人名雲鑑劉供稱小人名壽山又同稱不敢肇事大令謂陸大人親見爾等持刃行兇尚圖抵賴耶喝令當堂釘上脚鐐押入刑房刻聞中丞已連夜發電至金陵催軍門作速回省 
 
 

Page 2

 
 
[巫峽猿聲]  
　　宜昌訪事人郵筒云某洋行管事者川人也新年以來無夜不賭某夜有同事俞姓者每月僅工金三串至是痴想贏錢每注輙下籌馬百串不料屢敗無回垂頭喪氣請人爲之調處至少亦須數百串方能了事未知作何了結也○宜昌妓院無佳者近由漢上沙市來有數家俱在船上船泊大南門外河下數逐臭之夫日夜不絶頗饒興會○昨河邊某號由川辦來猪鬃多件由民船載送輪舟已經關上騐看不料一轉瞬間别船擁到將猪鬃船反壓在後面以至不能運上洋船在民船過夜豈知夜間被水賊竊去一箱查無蹤跡聞一箱約置銀百數十兩已禀知水師水甲查尋不知能否歸原也○近來雨水過多動輒連宵二麥正在結實被雨水所漬多作黑色再不暢晴麥秋無望矣米糧因此天氣價仍不平云○某婦同某甲關設土鋪數月以來正籌無從挹注忽有黄州某號客見婦略有姿首夜夜往坐自云號有好南土何不買來出賣婦以無錢對客云不妨先賒後付於是婦與甲放瞻往賒約有三五百銀之譜一夜婦與甲忽搬移不知去向無從查訪此客諺所謂白丟了挹米者歟 
[鵲岸風颿]  
　　蕪湖訪事友函云薰風洊至蕪市夏布業已上市價值則較上年昻貴三分光景蓋因去秋江西各屬旱魃爲災產麻稀少而饑饉之餘人工較貴所致耳○吳茄子家鳩江妓寮之冠也家中蓄解語花數十株粉白黛緑終日尋芳者往來如鯽前不知因何被當道將門發封前度劉郎重來彳亍但見魚鑰雙銜十字封條攔住桃花人面頗有崔護當年之感誦寄語風流賢令尹護花恩此種花多想此中必有效袁簡齋先生之饒舌者第未知南面君何如耳○上月下浣當雷祖便俗傳有大風雨乃竟連朝赤日炎燥異常居人易夾而單尤且揮汗如雨直至二十八日天甫平明始聞封家姨在空中跋扈飛揚無異龍吟虎嘯推窗四顧則又非薄棉不能適體岸上塵沙蔽面江中雪浪如山渡江船隻皆不敢掛帆逕渡是誠非常之風暴也 
[白下官塲紀事]  
　　江寗縣翁笠漁大令延年自署任以來於地方利弊興除不遺餘力闔邑感戴幾於有口皆碑刻下署期已滿上憲以泰州繁富之區缺員署理由江藩憲瑞方伯禀請督憲檄委大令署理泰州大令當卽詣轅謝委赶辦交缷以便新任胡明府廷琛履新胡明府前署安東縣官聲卓著缺代來省三月廿八日接到藩憲委署江寗縣札隨趨署叩謝涓吉四月初二日接印先期頒發紅諭黏貼本署照牆仰縣屬官員紳者士民一體知悉届時胡明府在大堂上望闕謝恩行三跪九叩禮再行拜印禮闔屬官紳以次謁見書吏人等齊隨班叩賀下午嗚騶出署赴各大憲處禀安禀見手版足靴逾恒忙碌○督轅牌示四月初一日應行拈香之期所有文廟委藩臺武廟委糧道文昌廟委巡道分别拈香又提標左營守備員缺本部堂查有儘先都司蘇慶隆堪以請補蘇州城守營左軍守備馬啓廣病故遺缺本部堂查有請補江寍城守左營守備王得標堪以改補以牌示轅門四月初一日換戴凉帽闔城文城均一體遵照又牌示署青山營守備督標武進士周楚卿業已兩年期滿應卽飭令回標另行改員委署兹本部堂查有本轅巡查升用都司儘先守備宋培成堪以署理又自强軍馬步砲隊十三營均駐紥定淮門内近諗沿江砲臺前歲香帥雇募西國砲弁二十餘人分派江隂鎭江各新式砲臺專練洋操此番峴帥回任以洋弁所練砲勇甫及一年業已手足敏捷砲有準繩成效甚速復查金陵鎭江江隂吳淞四處新舊各臺約二十餘座砲約二百餘尊編爲四路奏設總臺官四員專臺官十餘員洋教習十餘員調沈仲禮太守爲四路砲臺提調官並派輪船一艘責成提調常川往來查察按月將操防情形據實禀聞各砲臺已於三月朔日遵照新章開練矣嗣太守以往來江上所有原辦自强軍洋操提調未能兼顧禀請峴帥電調上海洋務局鄭瀚生大令來省接辦云 
[西湖葑信]  
　　杭州訪事人郵筒云春間雨水較多直至浴蠶時候尚少晴霽鄉人憂形於色迨立夏前一日天始放晴煖氣薰蒸蠶事大有起色兼之桑枝沃若出葉較多價值尚廉豐收之慶可預决焉○杭垣向無戲館光緒初年有某紳開設吉祥茶園嗣後鴻福堂優人亦在火藥局弄增設一園初時生意極盛後因官憲禁止夜戱又以無業游民時往滋事兩戱園均被封禁刻下中日通商大關以外一片荒郊將成閙市有天津人王某等在該處購買地基一方價洋四百餘元聞俟租界開闢之後卽爲營造戱園之用眞所謂先聲奪人者矣○杭州府所屬之餘杭縣地瘠民貧文風頗佳該處向有書院一所因經費無多祗有官課前年某大尹捐廉增設膏火延請山長加考望課今年周大令牧請武林孝廉朱生甫爲掌教○中日通商時有交涉事件須用繙譯現由局憲考取素通東國語言文字之梁君鐸充當是差於上月廿八日下札又不務局添委候補府照磨伍參軍鍾濬爲差官上月廿九日提調余司馬乾耀帶同各員前赴新劃租界地方察看情形以便會同日本領事丈量基地○新篁厘局委員錢司馬鴻策現届期滿因收數較優留辦一年又湖局司員候補縣丞楊二尹性善調辦紹興楊星橋厘卡均於上月廿八日由牙厘局憲下札以示獎勵○杭俗崇尚鬼神每届端陽時節各道院羽士分送符籙藉以歛錢近年以來有無業遊民私刊道家寳篆用黄紙硃印沿街分送自稱留下鎭海松大師祠内廟祝每符一張索錢數文居民鋪户以所費無多弗與之較詎料今年三月望邊卽有人持符分送詢其何以如此赶早則云大師靈應素昭有求必應春間各鄉鎭進香者爭購符籙其時尚未印就約於四月間赴各鄉分送故本城之中不得不赶先也乃數日後又有至者告以故則云彼係冐充糾纒不已事爲該廟住持所聞禀告本鎭紳董遍貼長紅條云本廟並無設簿在外募化及分送符籙之事如有假冐等情請卽禀官究治云云卽此一事猶不免於假冐世界尚可問乎○杭地絲價自新正以來日漸加增肥絲每兩貴至三百二十文近因天氣晴煖蠶事當可豐收故囤買陳絲者深恐新絲上市紛紛求售數已之間絲價已賤去五十文云○立夏日西湖長隄上遊人如蟻茶坊酒肆幾無插足之區昭慶寺前有捕蛇兒手持大蟒二條均長丈餘觀者如堵城中王姓兒年約六七歲隨其父在彼遊玩見人圍觀亦將身挨入適見一蟒昻頭相視張口吐舌該童不覺驚惶倒地其父急爲扶起抱至寺中索茶湯灌救移時始醒乃命人雇輿乘之而歸 
[松江府觀風題]  
　　經學嬪貢解干祫解儗撰禮記義疏例言儗撰說文長編例言○史學霍博陸李文饒張江陵相業論前後漢書儒林傅搜遺問儗以裴松之注三國志例注晉書應採各書能備舉否元袐史地理今釋○宋學姚江學派論儗正誼堂全書續編叙目明殷奎箸有道學統緒圖試續其後明史儒林傳師承記○輿地元史地理志西北地附錄譯證中俄交界證實儗續海國圖志例言松江河道何處已濬何處未濬何處最要何處次要疏道之工以何處爲最費灌溉之利以何處爲最鉅試論其詳○時務中西兵法異同得失考中西刑律異同得失考問中國創造鐡路何處爲幹何處爲支何處最急何處次要造路之費於何取給養路之費於何取資試論其要問近議辦郵政條規有無遺闕及得失若何書秀水陶之方中丞條陳時務疏後書南皮張孝逹制軍奏請南漕改折有利無弊疏後○天文算學漢揚雄難蓋天八事以通渾天說行軍測繪書後幾何係象形之祖代數乃算數之根二者爲算家必讀之書其理至精其用至廣與古法方田少廣方在天元諸術精粗純駁相去懸絶學者講求有素攷登宜眞盍詳言其得失今有防海礮壘南北二座相距四百八十丈見有敵船遊弋海面船與北壘之間有小島遮蔽不及測望故僅於南壘用指南針測得敵船在正東偏南十三度敵船與北壘成角九十度又知南壘距敵船爲一千六百三十五丈以句股求弦法求得弦爲北壘距敵船之遠以八線比例法求得句弦交角爲北壘開礮擊敵之方向試演細草以求相距丈尺及礮軸方向度數○掌故問新修會典條例得失若何蒙古源流正誤葉超宗内閣小記書後吳稷堂續通志謚略補遺○校勘目錄　淮南許高二註證異隋書紅籍志新序三十卷宋曾鞏所見祗存十卷藝文類聚太平御覽一切經音義等書所引多有出於今本之外者能類證博考以完隋志之舊否明錢氏祕閣書目李氏雲間箸述攷體例若何其書猶有存否愛日精盧藏書志書後○ 
 
 

Page 3

 
 
金石山東益都駝山造象三十四種孫淵如訪碑錄祗載十五種能舉其全否唐開元三年龍門造像贊孫淵如訪碑錄趙撝叔續錄箸錄多誤能糾正否古刻叢鈔搜遺金石萃編糾繆○詞章劉中壘與揚子雲書從取方言賦以先代絶言異國殊語爲韻儗陸士衡懷土賦不限韻儗唐長孫無忌上五經正義表儗唐釋元奘進西域記表儗唐趙居貞春申君廟記儗　仿宋本松陵集序雲間予謚明臣贊并序幾社諸子小傅顧野王墓陸伯言宅徐文貞第顧亭林祠各系以詩不拘體韻○制藝是知其不可而爲之者與萬章問曰人有言伊尹以割烹要湯三章免寫全題賦得顧邵爲豫章太守下車祀徐孺子墓得吳字五言八韻賦提陸倕爲臨川王掾奉敕撰新刻漏銘得梁字五言八韻○童生題附以紂爲兄之子且以爲君有而微子啓雲間懷古賦不拘體韻○賦得文王十尺湯九尺得交字五言八韻○試卷自備限五月底交卷均送至本學署内彚收繕造名册封送府憲評閲 
[上海官塲紀事]  
　　浙江海運局總辦莊太守人寳刻因公畢將回昨日命駕進城赴各衙門辭行至縣署黄大令飭丁擋駕○會丈局總　夏苦蓀明府昨日命駕至縣拜會面商要公大令延入内客廳茗談良久○候補道沈愛蒼觀察瑜慶日前道經滬上假寓滬北某客棧前日命駕進城以次拜會各當道至縣署大令飭丁擋駕○寳山縣沈明府前日傍晚時因有要公乘馬來申至縣拜會大令延入内客廳片刻又詣道轅禀見面陳一切事宜辭出卽行言旋 
[哀榮備至]  
　　仁濟善堂董事施少欽封翁仙逝後滬上人民同聲惋惜兹聞其家擇於初九日舉襄昨經蘇松太道憲黄觀察札飭英讞員屠興之别駕著知照巡捕房届時派捕沿途照料俾免滋事别駕接札後業已據情知照矣 
[捕頭捉賭]  
　　美界捕房好捕頭訪得虹口一帶賭風未絶因據情告諸麥捕頭前日下午親至虹口協同好捕頭及二十三號西包探密地拘拿其時衆賭徒正在呼么喝六猝見捕頭至四散奔逃捕頭將所遺賭具抛毁昨晨復遺包探張阿五傳二圖地保奚坤寳至老巡捕房轉送英公廨屠别駕限令數日内須將各賭徒一并拘獲云 
[流氓送局]  
　　本邑人顧林松鑷工也近喜與流氓爲伍棄其舊業日在虹口二十三保十五圖虹鎭遇事生風圓通寺巡防局員王壽華二尹訪聞特於前日飭勇丁協同地保拘解局中略加詰訊飭送總巡局請鍾明府訊辦 
[南市瑣言]  
　　本邑迤南舊高昌廟左近向有船塢四處其一由寍波人洪姓租用刻有陳某者見洪柔懦可欺將塢恃强占去昨日訴知小甲及經租人在油車碼頭永祥茶肆中勸令陳退讓陳置若罔聞洪因與陳互相口角幸小甲等人在塲喝阻然恐不免涉訟公庭也○浦東爛泥渡某姓有一灘船前晚被偷兒竊去撑至横沔鎭被某姓覷出破綻將船扣留偷兒乘間逸去昨日某姓在滬南第一樓逢鎭中相識談及此事遂偕往認回 
[縣案四則] 　 
　　本邑浦東某圖地保朱靜川貪受婁阿華賄囑擅將圖内寡婦蔡氏再醮於婁前日氏兄蔡麗卿以地保包庇搶孀扭至縣署喊禀大令飭值日差傅諭明白補呈候核○孀婦周朱氏前日投縣倩入繕就呈訴小婦人嫁周爲繼室丈夫故後所遺產業已與丈夫前妻所生之子春元卽周加加分炊兹春元尚欲爭奪一味蠻横甚將小婦人毆傷懇求提案訊斷云云大令閲詞着候騐明傷痕核辦○昨報紀鄉民錢樹興擅至縣署禀請騐傷一則大令卽於是晚升坐花廳飭役將錢舁至案下詰問情由言語不甚清爽由胞兄錢茂亭代訴曹阿毛是徐家匯鎭上之流氓訛詐賭騙無所不爲黨羽甚衆遠近畏其兇横側自以避樹興家住該鎭北每日早起來城在醫生金協堂處擡轎初五晚回家行至金竹卿小茶館門首見曹等在内行兇進内勸解致被戳傷挑水夫金南亦被戳傷因不甚重故未到案見証沈阿土投案候傳大令卽傳沈至案供稱小的時亦在内閒看目賭金樹興被戳大令曰爾夜間在茶館何爲沈兩頰皆赤支吾以對大令曰本縣察爾情狀顯非安分莫非在彼開賭乎沈稱不敢研詰至再露出破綻喝令掌頰二百下笞臀八百板收入自新所飭仵騐得錢樹興腰肋間有刀傷三處幸不甚深大令飭錢茂亭將弟擡回醫治候提曹阿毛等到案訊辦○昨日糖捐局總辦竇甸膏明府飭送偷漏稅捐之粤之錢耀明王石面兩名到縣函請訊辦值日差禀請示下旋奉諭飭看管候訊 
[英廨晚堂瑣事]  
　　無錫人尤子鈞扭控同鄉張逸卿稱其纒借不休屠别駕飭分别補詞看管候訊前日晚堂别駕升堂尤供職員前奉臺灣撫部院札委臺磺駐滬委員當用同鄉張占秋在局内辦事光緒十八年占秋另赴奉天分局詎伊弟逸卿迭同職員纒借憐其貧困業經一再借給均有借劵上年三月逸卿又稱開舊貨店復借去洋四十元立據永不借擾詎日前又來硬借出言不遜無奈扭求究懲張逸卿供小的向操錢業與尤子鈞交好邇來顚沛失業曾向尤商借數次均立借劵惟前者胞兄占秋赴奉時交有駐滬臺磺局聨單一帋計存局銀二千兩現局已搬小的赴奉無資故又向尤商借船票一紙約洋十元左右詎尤固執不允反將小的扭案且小的雙目失明實因窮途洛拓伏乞大老爺格外恩憐並呈聨單别駕察得張逸卿貧困情眞遂判令尤子鈞帮貼洋二十五元並者張具不再向借擾防結存查尤遵斷叩首而去○某號巡街捕拘在路拆姘爭閙之唐雪濤及女人徐鳳寳至廨别駕庭訊之下唐供小的前娶烟妓徐鳳寳爲妾詎鳳寳性情輕賤時出浮遊屢經訓戒竟不悛改昨日小的目覩鳳寳與一無賴同行與之理論該無賴蠻横勢將用武幸經巡捕前來將鳳寳拘獲無賴乘問已逸今乞訊究徐鳳寳供前曾買娼唐雪濤原娶小婦人爲正室詎我過門家有大婦性情蠻悍動輙將氏鞭撻苦楚難堪不得已另姘一人昨日與唐途遇兩相口角爲捕拘解求開恩别駕以該男女均屬無恥之尤本應責懲姑從寛斥釋以後不得再犯前事 
[西學卽聖門格致之學辨]  
　　自開闢至今垂六萬餘年人但知五洲競尚通商爲生民以來未有之奇局而不知萬國鑽厲求學實足闡吾聖門千古未洩之秘傳　嘗讀四子書錄三代事曠觀乎六蓻列史諸子百家之大縱覽乎國志會典同又繙譯之宏發矇益智胥在此矣尤幸有西國天地算重化光聲電水熱醫農諸學經營而盡利變化而會通乃欲泰西各國學校繽紛公司林立實事求是精而益精非立異矜奇道其所道不惟足禆時政亦誠有功於聖人格致之詣也邇年以來中國講究時務家洞知西學根柢格致博通經史旁叅曲證攷訂西國各學之源流已於中西通儒所著格致諸編詳哉其言之固無俟區區之贅述也謹就聖經而論大學一書明德新民止至善然德非格致不能明民非格致不能新至善非格致不能止所以欲明明德必由格致而誠正由誠正而脩齊由脩齊而治平在宣聖克集大成固莫不具有實學治魯不數月而境内大治此其明效也熟讀聖門諸書而自知之而孟子獨賛爲時聖可見古君子隨時取義不事拘墟觀朱子詳釋格致必祖程意以發揮之卽物窮理求至其極用力旣久而事物之精粗表裏自能豁乎貫通明其理則爲聖學神其法卽爲西國機器電綫火輪舟車諸事也惜連附贏　書經秦火慨想斯時詎少抱器遠遯之舉哉迹熄以來儒統肴聖功晦漢學重師承羣衿箋注宋學崇義理貽誚空疏而晚近一切考據詞章之學以之潤色鴻業則有餘以之挽回時艱則不足雖黄老騶墨之書經緯萬端質疑百世存其說皆足衍吾聖門格致之傳設非得近來西學以證其言恐後人無由周知其藴耳中國自宋而元而明以逮國朝向以文字擢取人才當時召公輩出鴻濟艱難不可謂非得人矣奈世運一變而一奇旣不能閉關謝絶大尊自主之權後不能運命維新廣興自强之學昌明讓西國以獨不而一切製造商務坐令西人專擅其利獨攬其權時局如此良可浩歎誠使中匣無論士農工賈一一專心格致則藝學明蓻學明則各種靈便機器中國自能創造不必購諸西瀛更不必少見多怪 
 
 

Page 4

 
 
懵然相訝爲新奇何也蓋所謂格致學者亦卽中國陽隂五行相生相尅之理觀其通窮其妙自覺得心應手悠然默會於懹來又何奇可詫何新可託且中國爲聲明文物之邦長養精氣較地球爲最盛設有志講求當必駕乎其上惟於理有未窮故其知有不書也西人能窮其理故至今格致一門目爲西學者此耳溯自創局建當亟圖善後以來陶鑄奇才指不勝僂將來風氣宏開吾知歐西無人不學無地無學之休風不難盛行於全亞也今天下望治殷矣華人蔽於教案謠傳之說牢不可破乃拜格致等學而亦訾之是不特不通明西學亦且顯悖聖教也自此以往愚願世之研求格致者以中學爲經以西學爲緯而富强之治基當於是乎立矣故特明辨之敬以質諸中西命世才其於愚言爲然焉否耶郴州黄兆　撰 
[兩粤廣仁善堂爲廣西告災求賑急電照登]  
　　申報館絲業會館仁濟善堂諸位善張均鑒切懇者敝堂接廣西柳慶南太四府告災公函三月初二日籌解頭批賑米三十五萬八千二百觔三月二十三日二批四十二萬四千觔四月初五日三批四十六萬觔分途往賑不料廣西被災甚重連接梧柳潯桂平龍等紛紛告急謂草根食盡鬻子換米閉門餓死者所在皆在耳不忍聞爲之墮涙卽敝堂運米往賑各友回電云經過地方餓殍載道目不忍睹請卽再籌接濟惟是敝堂綿力已竭省城香港各處所捐已成弩末素諗貴館堂拯饑救災不分畛域爲特代廣西災黎請命求卽籌欵往賑使嗷嗷待哺不致轉於溝壑實爲德便如何之處請卽電覆盼切廣東省城靖海門兩粤廣仁善堂頓首附啓者湖南江西被災甚重正在籌欵爲難今廣西柳州慶遠南寍太平潯州龍州赤地千里草根食盡鬻子换米所述情狀可慘之極雖經廣仁善堂運米往賑地廣六府無異杯水之濟况屬爲力已竭若不籌欵佽助垂斃災黎何堪設想無如籌欵現成弩末敝堂爲湖南江西賑務力已不逮顧此失彼惟呼負負竊思滬上首推廣商爲巨壁抑且見善勇爲非他帮所能步其後塵今則廣西被災如斯之慘誼關桑梓揆情度理决不致於膜視若蒙登高代呼四山無不響應俾千百萬哀鴻庶有來蘇之望敝堂亦當同効棉薄特將電報請登報章布告公鑒爲廣西災黎不勝待命之至上海六馬路仁濟善堂籌賑公所謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英廨早堂]  
　　三百九十八號華捕禀稱昨有小工陳海金包福泉駕小船一艘内有煤屑兩籮小的知其來路不明拘入捕房嗣經捕頭飭包探往查范進才稱當時由捕將陳等拘到向詢煤屑來歴則言係某輪船洋人所送及往詢問據言却曾送過並無兩籮惟陳等專慣竊煤已非一次故特送究陳海金包福泉同供本地人煤屑實係洋人所送不敢　言求恩别駕得供著將小船充公陳等斥釋○一百另三號華捕禀稱昨有婦人莊張氏在虹口行走王小毛向之肆毆爲此送究莊張氏投案　稱小婦人每日挑采喚賣日暮回家忽有素不相識之王小毛强借菜籃繼竟肆行無禮故而喚捕送究王供本地人與莊張氏本是前後宅素來認識故向借藍不料伊竟出口傷人　小的並未與閙叩求鑒核别駕訊得王小志借物不遂輒行無禮著笞責二百板以儆○顧振祥扭朱和尚到案禀稱小的在木作爲司帳前晚人竊巨繩一條昨晚朱又來竊鐡鎚一個當塲獲送捕房解案請究朱供繩非小的所竊求鑒别駕判笞一百板○包探杜雲卿禀稱昨有馬夫王阿金駕車飛駛致將俞順林之東洋車撞翻坐客跌出送究俞順林投案申訴王阿金供因馬劣所致求恩别駕判罰洋五元充醫費以廨 
[法公堂瑣案]  
　　查辦匿名揭帖兩誌前報徐德福將潮州人黄夏海交案昨禮拜二堂期鄭大令會同祁繙譯升座包探將黄解案並呈揭帖禀稱通探並無與沈德福串同亦無包庇情事求研究沈遞禀聲稱小的與新開河徐祥順小店主爲　二月間被黄糾同牌九司務劉子南與徐賭博徐輸洋二百餘元小的在玉露春茶館責黄不應糾賭反遭辱駡因此挾恨造成揭帖誣指此事在　界畫錦里四查零七號房屋而且有薛何之等在塲同賭亦被賺去洋一百餘元黄良海供向充新關洋藥局巡丁因捉私土挾恨誣　小的曾在西寳興六十八號卽沈賃居之屋内賭錢被張湘寳來查當卽走散迨後被沈糾人在同芳居拆梢又被糾至二馬路樓上賭博沈供卽四百零七號下係廣德祥店鋪時在二月廿八及三月初三四等日此係實情小的實因友人被騙向伊理論後央　　與金桂等出塲調處還洋廿七　黄本係著名賭棍羽黨甚多金桂陶敬俱黄邀出大令謂爾因何能知細底供稱小的與薛前曾同事故能知悉當時尚有阿同輸洋一百廿六元亦在四百零七號内黃供沈德福糾約多人將小的軋至玉露春拆梢旋被拘入捕房　指揭帖卽小的所造大令問有見證否供稱茶館主阿狗與堂倌皆知沈供因友人被騙輸洋向黄理論大令謂事不干已未免多事又問薛保之如何黄供事實有之　　英包探夥出爲調處還洋廿七元阿敬在同芳居啜茗並不與聞大令謂爾等均非善類著一并押候邀同阿狗與薛保之來案復核○包探禀稱積竊趙倫義竊取水烟筒一具拘入捕房經捕頭訊問拋稱在石路攤上出錢五百五十文買來及帶往竟不能指顯見矢口妄供解案請訊趙供江北人向在鐡路大橋三層樓上爲木匠水烟筒實係買來大令著押候查明復核○十二號華捕禀稱在小東門巡綽見剪綹李阿同竊取小車照會車夫在十六浦橋追惡租界爲小的拘獲將照給還包探禀稱此係積竊名李阿大令改阿同請嚴辦李供實係在地上拾來大令著押候重笞二百板○寗波人　子　　唐夥姚敬和卽趙渭堂串同執事謝華庭向怡康等莊私取銀五千兩經大令訊供著將姚押候五日内如數繳銀並著董明曰補詞呈候　詳昨日堂期董呈遞禀詞又據包探禀稱查得姚在太古昌棧内存有米廿七包每檐約值價銀七八兩大令著吊到該　簿據傳同原告帶案復訊 
[美界捕房紀事]  
　　朝州人吕緒泰賃得西華德路第一百五十七號房屋開設同盛烟館半月前出洋銀二十六圓由蟻媒　明阿　及黄皮匠之妻介紹買得女孩一口年甫十餘齡昨晨孩父王某登眼認領因之互相爭論經四百四十八號及三百八十號二華捕拘送捕房捕頭令包探施奎江將二蟻媒拘齊押候解送英公堂請核○有小王子者江北某邑無賴也前晚十點鐘時行　　　路與同鄉人某甲兇毆　人解勸不散旋經三十二號英捕一併拘送捕房捕頭從寛釋出○陳渭元王阿福陳金川三人均積竊也昨日午後偕至外虹口老街某烟館　　呼吸之時高談闊論適包探張阿五巡至一併拘解捕房旋在身畔　出押票數十紙捕頭令押候查吊竊贓然後解送英公廨請辦○木工陳錫林僦屋新虹橋迤東開設木器店雇族弟陳瑞升爲夥昨晨瑞升向取工費錫林以其歴年積欠甚多不從所謂瑞升忿甚以致爭毆錫林之母工前解勸被瑞升擊破頭顱錫林怒不可遏扭送捕房捕頭略詰清山令赴英公堂控告○昨日上午有小工數十人在招商局中棧碼頭運貨棧内派人給發竹籌藉以記數甲乙二小工與發籌者爲難恃衆毆擊發籌者因喚三百四十五號華捕至　甲乙拘至捕房捕頭令禁押一天以爲兇横者儆○昨日午後流氓某甲至中虹橋東某洋貨店購洋傘一言不合遽卽逞蠻呼集十餘人勢將用武　申人不堪其擾喚四百號華捕至將甲拘送捕房捕頭謂今姑曲恕一次以後如再犯事定卽送懲 
[江西官報]  
　　二月二十九日典史瞿鼎盛　服來汪通判薛鍾瀚解漕折京回　都主事傳連生由京回高　籍○三十日　分樓司獄李世亷繳照係湖南人崇仁縣丞胡廷鑅俸滿來省龍泉都司黄名掦寓安都司高鍾　贑後營　備江清均調署甄别所遺能泉都司以詹　寳　妥都何以　人　　　營守備以段金鳳均前往調署南昌耑城守備以鄔洪元署　○三月初一日翁林院熊方燧蔡金臺由　京來省撫院文巡捕候補縣　　浙武巡捕金承恩内武　　　　　管理賞號俱巡閲隨員葉永暉往長江催運何敬釗加級紀錄俞官圻提　直隷州縣丞鄧玉堂辦宜黄保甲祁裕村往九江小恆德　　饒　葆　李燧往大虞等　俱　　畢　自怡往吉安鄭承志往廬陵俱催屯糧 
[皖省官報]  
　　首　吳　　　廣濟圩一　查勘圩堤回卽用縣柴撲知銷府　聞　　　　廬江縣　　李世　暫代　　　　卡候補府照磨俞煥堯委辦太白厘卡本任貴池縣劉錕會辦蕪源洋　　　保甲總巡　補知　饒蘅均辭候補通判沈　名知交代清楚　補知縣　仁丙劉　　　　　　　秋審點名差候補府照磨沈念曾知奉委解長江水師餉赴金陵候補典史苑守正奉府　秋審解人犯差　振華知奉　知請補蕪湖　典史候補直隷州鄭　　　　　　　　繼叅陳麟瑞李延慶直隷州判楊葆生均知銷府考閲卷差候補巡檢　　　典史鍾厚章蔣紹　楊象奎均銷府者並奉委秋　蘆從九冀　　沈瑞圖縣丞　　　　　　　陳永燦均奉府委秋審差朱秉謨沈瑞圖均奉委院試燈牌差陳永燦鍾厚章蔣　　楊象奎均奉委院試巡查差　補縣丞　潤知銷府　差並委提宿松案　　　院　　　　　檢賞焯奉府委秋審人犯差又奉院試巡查委署無爲州李　翰知銷洋務　並發審差牌示本任泗州文翰奉委代理廣州府知府 
[謹將二三四月所收各實號善士月捐列后]  
　　連茂翁十二元陳善翁十元　　　八元　綏翁李光翁　六元　　　　　　　徐樣翁譚幹翁南順記老順記和昌成戴生昌八户各四元源豐潤三元七角莊源大二元四角一層樓二元五角華彰年涓六元方　章原生各五元五角　　　　　一元同遠翁何植翁韓山翁徐俊翁何瑞翁傳晋翁張金翁陸全翁　　翁吳仁翁祝源昌福昌順泰錦章老悅生十五户各二元眉　古　　柳　翁　松翁陳少翁　　　　　六户各一月一元劉春和三月一元八角源和三月一元五角存濟　一千又洋一元華最時三月洋一元五角五層樓一元七角五分北无成　裕成泳記繼述堂陸四户各一元　角介粮嘉給裕盛和壽康延康晉和餘大惠泰元茂衍大厚康永豐存德泰源恊昇宏元寳和宏大正大承裕寳順升大彚康榮餘問豐　　徴餘水　　大恊成泰記卅一月各一千二百　大三月一千八百瑞大一月元甡一月各六百大吉廢文賢閣益昌萬和祥　泰永康公隨舁同昌泰益　恆來源可　　　　　　　堂蘅錦記梁煥翁慶竹翁十六户各一元瑞昌豐大隆茂盛各五角又錢五日李珊記思補堂永昌祥天益宏生益可　六户一月各五角青蓮閣恆升各八角四悔舁　　四角又四百文戚泰四角生東　　　　　　施德豈升和晉昌欠章王敦本啓泰愷泰恆泰咸　　萃樓錄記十四户各六角九和大章錦章恆茂保安丹會何恆昌六户各三角四錢三百萃源三月六角又錢三百　　　　園　謙益祥各一月錢三百周太亦新園各一月三角協順復泰鴻昌大昌寅卽德源永盛大　怡昌熾大曹德大三元問慶　　　樓縱　生大沈元來通裕湖　　十八户各四角　昌森和義成元利金合順一壺春翁愼記七户各二角又錢二百祥順萬榮順　益記元順萬椿楊萬　　之書屋林七户各一月洋二角廣　五雲日昇樓各四百　　　二角元茂協成祥萬興水愼范恆甫鄭西堂六户各二百榮生一月一角以上共騐一文愿捐洋六十元零五角五分錢四十七千八百三十一　統北收洋二百五十六元　　　九十七千三百三十一文滬北廣益善 
堂啓廷桂謹啓 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十二年三月二十八日京報全錄]  
　　宫門抄○諭旨一道錄前○東撫李奏查覆者任知縣被叅各欵摺○直督王奏武毅軍建告學堂　院　　　　　　　　　　恭等奏爲查明成都滿洲營實拴馬匹臕壯足額摺○浙撫廖奏查明正月分海塘沙水情形摺○　　　　部　　　　　　　理寺廂藍旗值日無引見○莊王假滿請安○恩壽續假十日○慶公請假十日○成公請假十五日○　　　　　　　　月　廷芬　○○降二級留任又降二級留任山東巡撫臣李秉衡跪奏爲遵旨查明署任知縣被叅各欵恭摺覆懇仰　　　聖鑒　臣於光緒二十一年十二日初十日承准軍機大臣字寄十二月初七日奉上諭有人奏酷吏怙惡不悛據欵糾叅○據　　　署　東黄縣知縣徐賡陛署任年餘疉次因案索賄所得贓銀不下五萬金劣蹟昭著請嚴究叅辦等語著李秉衡按　　奏　旨各委節確查明據實具奏毋稍徇隱原摺著抄給閲看將此諭令知之欽此欽遵寄字到臣遵卽委員前赴黄縣會同現任知縣蕭啓祥提集案逐欵確查詳覆如原奏平度難民流徙黄縣將十三歲幼女賣與王姓砲烙致死該員得賄詰騐指爲蒸　逼勒具結屍母寃忿　瘋員將其驅逐出境一節查平度州民婦陳于氏於光緒十八年隨夫携一子一女逃荒來至黄縣經平度州人在廣縣開設飯店之陳說合將伊女配給楊曹氏之孫陽壽子爲婚過門童養議定財禮京錢十六千付過八千下欠八千楊曹氏本係招遠縣人隨人楊東流寓黄縣林家莊始自賣娼繼又以賣女賣媳爲名令女媳賈娼十九年二月楊曹氏令童孫媳楊陳氏搬取煮熟湯麵盆扳倒致被　傷楊曹氏用油敷治未愈因火毒流注於左手背突生一疔以致走黄身死時陳于氏之夫已故陳于氏喊禀到縣徐賡陛親詣勘騐　因湯偒後火毒流注並非砲烙致死飭目棺殮並以楊曹氏於　禀媳湯傷後不卽告知伊母致起訟端且聞其平日役使女孩多所以磨當堂簿責限一個月内驅逐出境其所欠陳于氏財禮八千當堂追給定案查楊曹氏卽是流娼非能行賄之人旦斷結後將其聞　出境尚無不合陳于氏於結案後自行出境乞食並非該員　　　叅謂係賣於三姓及得賄勒逐自係傳聞之訛原奏又謂智家村　王氏墓被盜開棺扭去首飾掙落屍頭該員因無賄託不肯往　一節查智家村已故王趙氏並非趙王氏係王程庠之孫媳塋被盜　挖王程庠赴縣呈報徐賡陛卽視往勘騐得塋土刨開棺蓋前頭　開一孔據王程庠用胳膊探入棺内摸拭屍身如舊手鐲無失隨　勘騐情形並未顯露屍身亦無失物形迹詳報在案其非無賄不肯往騐尚屬可信原奏又稱縣紳田篤恭因家產涉訟斷與四千金　令充公一半並將田篤恭臀責嚴押一節查田篤恭係六品軍功與田搢祖田洪昌田篤生田篤慶田洪仁等係從堂叔姪先于咸豐十一年夥開恒益盛錢鋪至於光緒七年欵業帳目轇　不淸遂　互控爭訟光緒十九年二月徐賡陛提訊查核恒益盛遠年帳項並各房長支短欠各欵斷令田篤恭繳東錢八千餘串田篤恭延　不繳該員將田篤恭功牌追繳笞責嚴押又追繳田搢祖京錢二千二百餘串田洪昌京錢一千七百餘串又追繳　益盛鋪夥李相林京錢一千六百餘串又追繳允興號店東王禧田舊欠恒益盛京錢五千串均擬按恒益盛股分大小分派給領據田搢祖田洪昌田洪仁等供稱王禧田之欵係遠年濫帳情願捐作書院賓興之費合計所繳存庫錢項共京錢一萬零七百餘串内斷給田洪仁應按領京錢四千二百餘串下賸京錢六千六百餘串徐賡陛因公挪用京錢六千四百餘串缷事後未及移交後任旋往江南經現任知縣蕭啓　函催於二十一年十月將前欵如數匯還由蕭啓祥禀明存庫俟全案訊結後分别充公給領查王禧田所繳京錢五千串係據田搢祖等情願捐作賓興並非該員勒令充公原叅殆卽因此原奏又謂商民因錢財爭訟無不勒罰存庫房約兩萬緡署任年餘所得贓銀不下五萬金撥兌公源錢鋪其帳目以景星慶雲四字爲號烟台謙益豐亦有撥兌一節查該縣庫帳徐賡陛在任年餘出入約計一萬餘串隨出隨入未便指爲勒罰之欵復查城内公源錢鋪有慶字堂帳據又查公義勝錢鋪有景星雲等字帳據其星慶雲三字堂號共存過京錢一萬零二百三十餘千於十九年十二月由縣庫房如數取去其中有無因訟勒罰之錢查無實據景字堂存京錢三百五十七　零至今未取訊據鋪夥供稱係徐賡陛家丁劉喜經手臨行時言係該員親眷之錢查該縣庫房及兩錢鋪通年出入均不過京錢一萬餘串至謙益豐速在烟台距黄縣一百八十里卽間有來往未能指爲贓欸所謂贓私不下五萬金似屬傳言之過原奏又稱查拿田房稅契徧張告示賞格招人互訐其罰欵盡飽私囊遂致四鄉騒動在押者常七八十人而刦盜重案十無一二各節檢查徐賡陛任内舊卷因田房漏稅間有罰欵修理廟宇爲數無多尚存有開支帳簿至張貼告示賞格招人告訐徧查均無實據復查十九年十一二兩月押犯實多至七十五名内有竊盜各案人犯三十三名春餘係詞訟及滋事之犯此歴查徐賡陛在黄縣任内被叅各欵之實在情形也臣覆查徐賡陛由廣東候補通判因案革職經前撫臣張曜恭援恩詔奏請送部引見奉旨開復原官發往山東補用因救獲觸礁船隻保升直隷州知州十八年委署黄縣知縣年滿回省嗣經署兩江督臣張之洞奏調於二十年十月前往江南並非該員自行投効此次所叅貪劣各欵亦均查無實據惟於田篤恭等訟案斷繳存庫應分别充公給領之欵輒自因公挪用究屬不合應請旨將候補直隷州知州前署黄縣知縣徐賡陛交部議處所有遵查知縣被叅各欵據實覆陳緣由理合恭摺具奏伏乞皇上聖鑒訓示謹奏奉硃批作賡陛著交吏部議處欽此○○王文韶片再准統領武毅全軍直隷提臣聶士成咨稱奉准挑足淮軍馬步三十營改爲武毅軍仿照西洋德國營制以期練成一枝游擊之師惟旣改習洋操則平時軍中應設武備學堂軍械所藥庫醫院爲　習武備醫疾病之所估需工料銀二萬九千九百四十六兩七錢八分一釐繪具工稅圖說清單咨請核發前來臣查該提督所部武毅軍分紥蘆台一帶叅用西法延聘洋教習訓練業經臣奏明在案并聲明以後如有應行變通舊章增添欵項之處仍當隨時奏咨以符部議近年防軍積習武備全不講求領用軍械子藥任意棄置漫不經心一遇兵勇疾病亦視同帮越不關痛癢該提督請設立武備學堂導遵年輕識字勇丁教以測算術數槍砲理法並化電聲光緒學實爲儲才地步械所藥庫爲愼軍利器及扃藏子彈要件醫院以焚病勇均爲西國兵家所必不可少之需臣覆加確查所估工料銀兩尚無浮冐已咨東片糧台如數給發興工除俟工竣騐收取結咨部外所有武毅軍建造學堂庫院動用工價緣由理合附片陳明伏乞聖鑒飭部立案謹奏奉硃批該部知道欽此○○降二級留任成都將軍奴才恭壽成都副都統奴才興安跪奏爲成都滿洲營實拴馬匹臕壯足額緣由恭摺奏祈聖鑒事竊前准兵部咨本部具奏整頓馬政各欵等因一摺欽奉諭旨京外各營各直省驛站額設馬匹支應差操接遞以文均關緊要並著各該管大臣　切　核年終具奏如查有缺額疲乏等弊卽著從嚴叅辦等因欽此欽遵咨行令裁减曁兩次奏明裁馬添兵節經充餉外八旗實拴馬四百五十匹其中如有口老疲瘦倒斃卽遵照前經奏准成案鑾價即乾隨時補置足額每年報部查核在案兹於光緒二十一年終奴才等將成都滿洲營實拴馬匹逐一點騐均屬臕壯足額差操得力仍嚴飭恊佐等官督率兵丁務須加意餧養留心照料總期不誤差操提收實效以仰副聖主整頓馬政之至意所有奴才等查明成都滿洲營實拴馬匹臕壯足額緣由理合恭摺具奏伏乞皇上聖鑒謹奏奉硃批兵部知道欽此○○頭品頂戴浙江巡撫臣廖壽豐跪奏爲查明光緒二十二年正月分海塘沙水情形恭摺仰祈聖鑒事竊查浙江省仁和海寗二州縣海塘沙水情形向係按月繪圖具奏兹據布政使龍錫慶杭嘉湖道王祖光會禀稱正月朔望兩汛時届孟春潮勢尚和查勘得東塘尖山護壩併西塘范公塘兩處沙塗及南岸各山之外新舊漲沙誌樁丈尺曁東塘念尖二汛海中新漲隂沙逐細查量均無廾刷與上月相同等情禀報前來臣復查無異謹繕單繪圖恭摺具奏伏乞皇上聖鑒謹奏奉硃批工部知道單圖併發欽此 
　昨接三月二十八二十九日京報先行照登尚有二十七日一本容俟續到卽行補列[  本館附志]  
 
 

Page 14

 
 
[光緒二十二年三月二十九日京報全錄]  
　　宫門抄○諭旨一道錄前○大臣榮奏病難速痊請開差使摺○陜督楊奏總兵因病出缺請旨簡放並懇賜卹摺○總兵潘奏恭報接印日期摺○將軍長奏揀員請補知縣摺○監督文奏叩謝天恩摺○豫撫劉奏考試到省各員摺○又奏甄别各員片○三月二十九日工部鴻臚寺八旗兩翼值日起居注引見二名翰林院十一名兩翼十三名○潤貝勒等由東陵回京請安○遷公假滿請安○廣東臬司魁元到京請安○義州城守尉義秀到京請安○恩公陳彝各請假十日○舒存續假十日○召見軍機魁元一義秀皇上明日卯初二刻升　中和　看版○○奴才榮毓跪奏爲奴才病難速痊籲懇天恩開去差使事竊奴才於上年十一月十八日偶患風寒之症以致元氣衰弱行動作喘屢蒙聖恩賞假調治至今百日之久元氣未復步履仍艱伏思奴才受　恩深重未報涓埃竟自病勢延纒奴才焦灼萬分又加肝旺胃痛作結據醫云非克期可能就痊再四思維不敢以奴才病軀久戀有曠職守惟有仰懇聖主格外恩施將奴才所管正藍旗總族長委散秩大臣王公六班值班之差開去並請停俸奴才赶緊調治一俟稍愈卽當泥首宫門求賞差使斷不收处太安逸有負生成所有奴才請開差使停俸緣由謹恭摺具奏請旨奉旨已錄○○太子太保頭品頂戴開缺陜甘總督臣楊昌濬跪奏爲總兵因病出缺請旨迅賜簡放並懇照例賜卹恭摺仰祈聖鑒事竊臣接據豫凱前軍分總兵陸懷恩禀報寗夏鎭總兵牛師韓自去秋統師來甘進紥碾伯縣時值回匪攻西寗府城甘肅提督李培榮一軍困於平戎驛該總兵督隊援勦於十一月十三日進攻大峽斬馘甚多羣賊爲之奪氣迨平戎圍後李培榮直薄西寍府城該總兵率所部進駐平戎驛以顧李軍後路不圍感冐風寒觸發痰喘舊證每終霄不寐然以逼近回巢不敢稍躭安逸操捕巡防無一不躬親經理十二月二十日猶傳集各營將領諄諄詰誡並無一語及私是日午後神氣漸微言詞蹇塞延至二十一日申刻於平戎驛營次因病出缺各等情前來臣查寍夏鎭總兵牛師　自咸豐年間投効皖軍前後三十餘年戰功卓著此次來甘援剿力赴戎機不辭勞瘁前此平碾一路回匪出没無定該軍分布要隆震懾兵威不復出巢西寍解嚴後紅來水泉堡等處回匪尚肆猖獗正在分軍進剿遽爾溘逝殊堪憫惻可否仰懇天恩以軍營積勞病故例賜卹之處出自聖裁除將該故員履歴事實咨送軍機處所遺豫凱軍並委總兵陸懷恩接統外所有寍夏鎭總兵牛師韓因病出缺請旨迅賜簡放曁請賜卹緣由謹恭摺由驛具奏伏乞皇上聖鑒訓示謹奏奉硃批牛師韓著開復總兵原當該部知道欽此○○頭品頂戴記名提督江蘇淮揚鎭總兵官奴才潘萬才跪奏爲恭報奴才接印日期叩謝天恩仰祈聖鑒事竊奴才奉旨補授淮揚鎭總兵於光緒十八年十二月進京陛見仰蒙召對訓諭周詳莫名欽感旋卽陛辭出京仍赴直隷帶隊巡防二十一年十二月防務事竣經直隷督臣王文韶給咨離營二十二年正月奉兩江督臣劉坤一飭知赴任兹於二月初九日行抵清江准署淮揚鎭巨劉青煦將淮揚鎭總兵關防王命旗牌勅書文卷等件派員敬謹齎送前來奴才當卽恭設香案望闕叩頭謝恩袛領任事伏念奴才皖北庸才毫無知識自同治二年帶隊剿匪從征安徽河南山東湖北陜西直隷熱河等省薦　今曦涓埃未効儆愓方深乃復渥荷恩綸俾司閫寄淮揚爲水陸衝途所轄十營上連徐境下至海濱地方極爲遼闊操練巡防關繫緊要奴才自維愚昧深懼弗勝惟有殫竭血忱認眞整頓並隨時隨事禀商督臣漕臣妥爲辦理以冀仰答高厚鴻慈於萬一所有奴才接印日期感悚下忱理合繕摺叩謝天恩伏乞皇上聖鑒謹奏奉硃批知道了欽此○○奴才長順跪奏爲揀員請補中缺知縣以資治理恭摺仰祈聖鑒事竊照農安縣知縣章鴻錫病故當經咨准開缺在案查農安縣知縣一缺係疲難中缺遇有缺出　部揀補如本省現有應補人員亦准扣留外補以候補卽用委用三項人員相間輪補該縣蒙民雜處事務殷繁彈壓撫綏在在均繫緊要員缺未便久懸兹查有候補知縣杜學瀛現年四十四歲係浙江山陰縣人由内閣供事咨送方略館當差清漢檔告居議叙以從九品雙月選用光緒元年咨送實錄館當差三年因恭修穆宗毅皇帝實錄全書過半奏保以縣主簿不論雙單有歸議叙班儘先前卽選並加六品銜嗣恭修實錄全書慶成奏保以州判不論雙單月仍歸議叙班儘先前卽選並加五品銜六年留聖訓校勘處當差恭辦聖訓清文樣本告成議叙加二級八年恭辦聖訓校勘完竣奏保俟選缺後在任以知縣候補班儘先前卽補並給五品封典十年經欽派大臣揀選二月二十日奉硃筆圈出以府經歴發往吉林差遣委用欽此五月十八日到省九月委署吉林府經歴十一年九月交缷十二年八月咨補吉林府經歴十五年以原保知縣送部引見奉旨著照例用欽此九月回省飭回吉林府經歴本任十六年委署敦化縣知縣十一月初三日到任十二月三十日回吉林府經歴本任俸滿咨報開缺嗣因拿獲馬賊出力保奏請候補缺後以同知用奉旨依議欽此十七年由順直賑捐奬藍翎十八年二月丁母憂回籍守制二十年五月服滿起復十月到省二十一年委署伊通州知州十月二十五日到任該員才勝吏事明幹有爲以之請補農安縣知縣洵堪勝任據吉林分巡道聨　詳請具奏前來合無仰懇天恩俯准以候補知縣杜學瀛補農安縣知縣實於地方有裨如蒙俞允該員係候補知縣請補斯缺銜缺相當毋庸送部引見所有奴才揀捕中缺知縣緣由是否有當理合恭摺具陳伏乞皇上聖鑒飭部覈議施行謹奏奉硃批吏部議奏欽此○○二品銜粤海關監督奴才文佩跪奏爲叩謝天恩恭摺仰祈聖鑒事竊奴才接准户部來文於光緒二十一年十二月初四日奉旨粤海關監督仍著文佩接管欽此奴才跪聆之下感激難名當卽恭設香案望闕叩頭謝恩伏念奴才内府世僕知識庸愚一鬻熱河園庭再司江南織務上年渥承巽命筦摧粤東值時事之多艱恐勝任之不易涓埃未報兢惕方深　蒙綸綍榮頒仍留接管凡此鴻施之逾格均非夢寐所敢期自顧何人膺兹異數奴才惟有益加奮勉設法招徠凡督徵稅課　解餉需自當分别妥將不敢稍存疎懈遇有中外交涉事件會商督臣力求平允於稅務有應行整頓者仍當隨時奏請務期興利除弊上慰宵旰之勤勞以仰笞高厚生成於萬一所有奴才感激下忱理合恭摺叩謝天恩伏乞皇上聖鑒謹奏奉硃批知道了欽此○○頭品頂戴河南巡撫臣劉樹當跪奏爲遵章考試到省各員彚定等第恭摺仰祈聖鑒事竊查豫省奏定章程凡由俊秀監生捐納營續兩項出身之府廳以致佐雜應行考試人員每月將繳照到省者考試一次遵照部章州縣以上試論一道視其治理是否通曉佐雜　官先試告示判語如文理未能明通仍於繕寫履歴中考其字畫詢其字義分别列等存記半年彚奏暦經循辦在案今查光緒二十一年下半年報考正印一員佐雜三員均在豫省未停分發以前騐看領照陸續到省經臣隨時嚴密扃試文理尚屬明順繕寫履歴字畫均尚無訛字義亦能通曉將試卷發司存記計列二等者一員三等者三員並無應列四等及不堪列等之員現届半年彚奏之期據布政　顧勒精額列册詳請奏咨前來臣覆核無異除將考過各員照章署補並册咨部外理合恭摺具陳伏乞皇上聖鑒謹奏奉硃批吏部知道欽此○○劉樹堂片再查定例捐納分發試用知府及各省道府州縣無論何項出身凡由勞績保歸候補班人員均應於劉省一年後詳加甄别歴經遵辦在案兹查有試用知府葉季銓候補知府姜恒晉盧氏縣知縣在任候補直隷州知州郭光澍候補知州毛大猷候補知縣多奎祥符縣管河縣丞在任候補知縣趙鼎臣均試看一年期滿據藩臬兩司分别出考會詳請奏前來臣屬一詳加察看該員葉季銓精細穏練姜恒晉老成諳練郭光澍年壯才明毛大猷明幹有爲多奎篤實勸明楚鼎臣謹飭安詳均堪以原籌留省遇有缺出分别繁簡照例補用除咨吏部查照外爲此附片具陳伏乞聖鑒謹奏奉硃批吏部知道欽此 
 
