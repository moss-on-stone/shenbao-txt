# 1920 - 152 - 4916989

 

Page 1

 
 
   
 
 

Page 2

 
 
   
 
 

Page 3

 
 
時評 
[誅心（老圃）]  
　　今之武人但知聲色貨利而已雖驅之戰亦逗撓不敢進也故雖大聲言討伐而實即抵死不肯討伐之别名不肯討伐而必大聲言之者非故壯聲勢也蓋欲借討伐之名以擴充軍人之飯碗額數并擴充軍屬政客之飯碗額數而已使南北而實行講和則此輩之飯碗破矣非此輩所利也使南北問題用武力迅速解决則此輩之飯碗能暫而不能久矣亦非此輩所利也故最妙之計莫如大聲言戰而又抵死不戰兵連禍結旣可借此籌欵又可安置同類更可減殺異派之勢力局外不察乃疑其眞有討伐之心而阻撓其討伐眞大愚也 
　　此非空言推測也試徵之參戰之故事當時武人主張參戰而國會不欲乃不恤搜羅雜役樹公民之旗幟而請願於國會其熱心參戰也如是吾料其赴歐奮鬭其實行參戰之熱心必與請願參戰之熱心相符合而孰料其結果僅設一參戰之機關督辦之頭銜以爲退職總理養望之所非但不折一兵不費一彈并不下一令不移一步然而借此籌欵借此安置同類而一班軍人及軍屬政客皆手持飯碗大嚼於參戰大本營之中至今改名邊防亦尚有不盡之餘味噫嘻此非所謂大聲言戰而又抵死不戰者乎黔驢伎倆不過如是對内對外本無二理吾恐長沙雖危亦逗撓不敢進也 
[命令]  
　　六月五日大總統令任命陳復初爲將軍府將軍此令 
　　又令任命李景銘爲財政部印花稅處總辦此令 
　　又令任命袁永廉爲財政部司長此令 
　　又令任命劉尚清爲黑龍江財政廳廳長此令 
　　又令周晉鑣晉給二等寳光嘉禾章此令 
　　又令張季奚給予三等寳光嘉禾章此令 
　　又令楊毓瑊給予三等嘉禾章李銘晉給四籌嘉禾章此令 
　　六月六日大總統令陸軍部呈請任命段世琛爲陸軍第十三師步兵第五十一團第三營營長應照准此令 
　　又令陸軍部呈請任命皮廣勝爲陸軍第二混成旅步兵第一團第二營營長應照准此令 
[專電一]  
　　北京電王揖唐電告正式函復少川滬會訂期開議國院除復令依計進行外並電蘇李協助 
（七日下午二鐘） 
　　北京電電令湘張嗣後若遇戰事可勿俟中央命令自行布置以免失機惟南軍苟有覺悟退回原防不得追擊藉維和局又令湘省主客各軍均歸該督節制隨時調遣應付戰爭（七日下午三鐘） 
　　北京電湘張連電告急並催援兵國院昨始復稱迭電均悉寳慶一路消息不通衡山復失湘局動摇奉諭該督責任所在亟宜顧全大局盡力維持拱衞省垣毋再疏忽至請調援軍已分别飛飭各路星夜出發（七日下午二鐘） 
　　北京電張敬堯來五電（一）南軍進逼湘西需欵迫切請迅撥二十萬（二）南軍進攻東坪益陽安武軍已退至湘鄉（三）南軍進攻永豐與郭團激戰兩日因子彈告罄退守河南（四）我軍冬日力攻衡陽因敵軍衆多退守後方（五）寳慶方面電線已斷兩日未得消息逆料我軍已失守請迅催安武軍及龍軍尅日來湘（六日下午一鐘） 
　　北京電今昨所接湘報（一）永泉虞塘均陷衡山復失徵實（二）株州吃緊省城震動（三）張學濟有攻張家灣訊（四）張令各處軍隊縮小防線同護省城（七日下午三鐘） 
　　北京電馮玉祥電南軍在鄭家驛一帶大舉進攻請迅撥軍費二十萬（六日下午一鐘） 
　　北京電張敬堯又請頒討伐令參陸處以餉械缺乏屢議未决東海則决意不下（六日下午一鐘） 
　　北京電參陸處派參議童煥文江壽祺劉嗣樞帶憲兵十二名赴湘調查南北兩軍開衅原因兼充駐湘特别軍事委員（七日下午二鐘） 
　　北京電湘主客軍十數路紛索餉械財軍兩部均無以應（七日下午三鐘） 
　　北京電政府據探報吳師一部分開回直隸其第五六兩旅留屯鄭州第二旅駐馬廠（七日下午二鐘） 
　　北京電新衆員湯用彬質問湘戰發生中央抵禦計畫何在觀察現今事實何以全與總統蒞任宣言直反究竟所謂統一和平是否尚有把握請明白答復（七日下午二鐘） 
　　北京電曹錕魚電吳師已分起北上請路局多備車輛（七日下午三鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電豫趙請將吳佩孚軍隊分駐京漢路沿線並調田友望所部十三師一旅赴汴中央大有不能不准之勢情狀愈逼愈緊 
（六日下午二鐘） 
　　北京電劉存厚豪日電部與滇軍戰於簡陽之赤水舗滇軍敗潰熊佔簡陽（七日下午三鐘） 
　　北京電陳光遠電贛西方使稱衡山失守滇軍有由桂東進窺贛西說已飭嚴防（七日下午三鐘） 
　　北京電當局對四總裁宣言將發電答覆語空洞不落邊幅 
（七日下午三鐘） 
　　北京電楊增新電俄舊黨敗兵安置塔邊者尚有萬數千人該敗兵入境時曾在附近埋藏大批軍械現擬暗中取出定期謀亂爲塔道尹張鍵探悉派員按地搜查竟搜出槍砲子彈炸彈等甚多張道尹等辦理有方請優奬（六日下午一鐘） 
　　北京電海參崴密報匪首恒龍國萬石劉金山由日司令密援槍械分擾中東各站五月三十日起開始行動（六日下午二鐘） 
　　北京電段派邊防處日顧問坂西赴濟南視察馬良所部第二師 
（七日下午二鐘） 
　　北京電財部編譯主任李靈心洩漏借欵消息被捕（六日下午二鐘） 
　　北京電蘇李電浦口商埠會辦温宗堯呈請辭職已照准請以會辦改帮辦並請以周嵩堯爲帮辦 
（六日下午一鐘） 
　　北京電魯案提出聯盟由預備會積極籌備關於交案意見書推院顧問法人獨尼氏起草（七日下午二鐘） 
　　香港電粤國會因孫唐等在滬宣言對聯軍府亦有相當對付 
（七日下午八鐘） 
　　香港電昨午政務臨時緊急會議决定（一）撤唐紹儀之議和總代表職（二）特派温宗堯爲總代表（三）通告中外南北和議仍繼續速開（四）通告北廷滬孫唐伍等會議宣言及一切行動均屬無效並聲明除唐繼堯外餘各總裁名義均經國會取銷不能假借（七日下午二鐘） 
　　香港電岑陸林温對湘事歌日通電略謂湘變由張逼成軍府與湘軍不任咎煊等不願因張牽動和局特聲明此爲局部問題决不能認爲南北重開戰釁除電譚延闓勿再與張作戰外應請北庭嚴命張部勿再進逼如北庭撤張則湘軍將士當解甲爲全國倡 
（七日下午八鐘） 
世界路透電 
[俄波戰事記]  
　　四日倫敦電過激軍總攻擊已在泊里泊特河與尼斯特河之間開始進行波蘭軍先鋒隊駐地已被佔據但過激軍之勝利無關重要因泊里泊特河北面紅軍進攻未成也 
　　五日華沙電此間發表公報云波蘭軍復取攻勢擊破特維拉河與波里索夫間之敵軍陣線前進三十基羅邁當並逐退基夫西南五十哩比亞洛塞基夫方面之紅軍烏克蘭軍已在哇位桑加河陣線前進 
　　五日華沙電此間發表公報如下波蘭軍沿全陣線大獲勝利右翼之波蘭軍現正緊逼敗退之敵軍譬爾蘇特斯基上將現指揮尼泊河與尼斯特河間之嚴事過激軍騎隊攻擊波蘭軍陣線者已被擊潰敵兵一師完全敗走又騎兵一旅置械投陣大局頗佳 
　　四日倫敦電倫敦波斯官員通告路透電社謂今晨此間所接共同新聞君士担丁訪員六月二日發出稱過激軍已占據波斯京城之電完全不確今日倫敦所接昨日發出之電並未云及過激軍自海濱進攻事 
　　四日倫敦電據官中宣稱國際聯盟行政會應波斯政府之請於六月十一日在倫敦開會討論過激軍進攻波斯引起之時局波斯政府已任費羅士氏爲特别代表費羅士宣稱波斯王於六月三日回抵波京國民出迎者三十萬人足徵人民愛戴君主及滿意於政府云 
[關於和局之會議]  
　　五日羅馬電協約國於六月二十一日斯巴大會開會之前將在比京集議日本並不參與此項討論意國外交次官斯福柴伯爵現赴倫敦以意國關於本瓜分德國賠欵之態度通告英相 
　　四日倫敦電聞昨晚内閣曾開特别會議討論關於克拉新氏談判之政策此事顯甚複雜高等經濟議會常設委員會李定今日可開會已應英政府之請展至星期一日開會蓋内閣須先商榷也大約已有預料所未及之事端發生比京某報探悉克拉新氏以金百萬鎊存於倫敦某大銀行 
[愛爾蘭工人與運械]  
　　五日倫敦電昨日鐵路工人代表團因愛爾蘭路工不允搬運軍火事往見首相當由首相答告一切兹由官場發表首相之言略謂職工聯合會今不以國家尋常機械但以擾亂國家實業之威嚇舉動干涉政治渠不能不視爲嚴重事件如承認此種要求則直政府完全退位耳法國前亦有此類似舉動但法職工聯合會卒得極不利之結果此渠所以爲愛爾蘭職工聯合會之舉動惜也愛爾蘭於甚短時期内共有暗殺案四十八起暗殺未成者一百二十起凡執行維持秩序之責者輒遭鎗斃迨政府裝運手槍一箱以供警士自衛時職工聯合會即起而留難以停止愛爾蘭鐵路全部運輸爲恫嚇至於暗殺家藏槍於袋往來鐵路則聯合會不過問也此何等事無論其代價若何政府决不能容忍之路工且拒絶工作於裝運兵士之火車似此妨碍政府運輸或政府行政上所必需便利之行爲無論出自任何有力之團體政府决不依允之云云代表團中有一愛爾蘭代表發揮意見謂英國職工聯合會之舉動或可使政府與愛爾蘭一部分人民彼此接近希望全國路工聯合會向此方面進行代表團領袖湯姆斯稱扶助愛爾蘭罷工之人即無異對政府宣戰 
[各國近事記]  
　　五日印度亞拉哈巴特電印度教徒與回教徒在此開聯合會議討論多時議决主張不扶助印度政府行事之政策此項政策乃爲反對對土和約起見知照印督一個月後即將實行 
　　四日紐約電超等無畏式戰艦登尼西號爲世界最大之戰艦現已落成由美政府收用此艦共用英金四百萬鎊載重三萬二千五百噸載十四寸砲十二尊前桅附近設有所謂戰腦者凡瞭望敵艦之和種機具悉備於此行駛速率以電力支配之能由二十一海哩改至捷不可測之速度此爲該艦構造之特點 
　　五日華盛頓電國務部通告各報墨西哥維拉將軍在巴拉爾被攻現正由政府軍追擊 
　　五日華盛頓電衆議院已以一百二十七票對十一票贊成兩院聯合會陸軍議案之報告該議案規定經費美金洋五千五百萬元 
　　五日華盛頓電參議員斯密士氏在參議院提出議案將總統公费由每年七萬五千元減爲五萬元並建議修正憲法總統任期以六年爲限 
　　五日華盛頓電政府管理小麥買賣制今日終止此卽政府不復擔保每布希爾售價洋二元二角之謂也 
　　五日墨京電墨西哥維拉克魯士因患鼠疫房屋被焚者占三分之一 
　　三日倫敦電莫理遜博士遺駭今日殯葬執紼者除莫夫人與其三子外有中國公使與朱爾典丁恩及外交部與泰晤士報之代表澳洲高等委員等中國總統贈一花圈上有悲感字様 
[太平洋路透電]  
　　七日神戶電神戶發現虎列刺疫症數起神戶大阪皆已設法嚴防疫症蔓延 
　　七日北京電財政部委員前充北京英文日報主筆李心靈（譯音）於星期五日晚被捕因洩漏公文之故 
　　七日北京電政府派外顧問辛博森福開森寳都三人合組調查中東鐵路狀况委員會事現已告竣定本星期杪出京北行交通部正式否認向日人磋商中東鐵路借欵之說並聲明政府之管理中東鐵路係防俄國政黨利用起見並不欲以此路利益抵借外債 
　　七日北京電財班部宣佈將以特别國庫劵發行於銀行共三百五十萬元自發行後第三月起歸償限七個月贖清利率一分五釐 
　　七日北京電顧維鈞電告政府對奥和約已經簽定下星期離巴黎美土約將由施公使簽字 
　　七日北京電湘事仍甚複雜混亂衡陽北軍得而復失長沙寳慶間電線中斷張敬堯又請政府接濟欵項並派援軍 
　　五日廣州電粤議會今已通過廢賭案衆科粤政府必不予同意各校昨停課一日俾學生分赴各店舗人家招致反對賭博之男女同志自誓戒賭 
　　五日廣州電報界大會今日休會其通過之重要議案有組織國外通訊社設立新聞學校成立永遠報界公會等條大會自命代表情宣佈北方武人政府所頒布條約法律債欵雜捐一律違法無效因未得合法國民議會核准之故 
　　七日上海消息今日午後上海接到紐約發來未註日期之無線電信據謂棉花交易所之買賣現已暫停因經營買賣所依據之契約地位現已紊亂故也衆料總統將簽定議案使契約繼續有效交易所將於星期三日復開云（註美國無線電平均兩日逹到故上電似係五日由紐約發出者查星期六日紐約棉市收盤價格業已到滬推想交易所停市之議當係星期六日收盤後所决定也） 
國内要聞 
[北京通信]  
　　北大廢考運動之頓挫 
　　吹萬通信北大學生運動廢考迭見前報在學生方面原有兩派一根本主張廢考者則主張永遠不考一方不考試一方亦不要求文憑朱謙之等是也朱等本校中用功分子不考確足爲其進學之助然有一部分從而和之者未必爲用功之人未必眞心不要文憑之人一爲暫時主張不考者即主張本學期不考其理由以本年因罷課風潮缺課太多主張本學期停考以考試期間補習缺課實則仍主得文憑仍主有考試也兩派主張以後派爲較佔勢力蓋因多數人之心理固未肯忘情於文憑而校中職員則堅持不考無文憑之主張故也二號晚七時學生會評議員與各班班長開聯席會議於理科多數主張不考當由文理法三科各推代表二人於三日見校長要求不考文科代表有朱謙之法科有謝紹敏理科有魯士毅等六代表於三號下午四時謁蔡校長要求本學期不考其理由即爲以考試期間補習功課可補罷課時之不足蔡校長當答以四不可（一）部章每學年當考試不考有礙部章（二）恐下學年援例（三）恐全國各學校效尤現時全國各學校學生已有運動不考之動機本校若不考各學校學生主持必益力將以北大爲法式而實行不考（四）此二星期之短期間謂能補習學問使缺課悉能復原狀未之敢信倘學生果有補習缺課之誠意校中可不放暑假爲諸君補習三月或可於諸君學部上有小補初不必少此不足二星期之考試也云云代表至此無以爲答迺退出本日下午二時學生會評議員及各班班長復開聯席會議商酌應付本日校長與各班長會議時之主張蓋以蔡校長對於六代表之言認爲一部分人之意見謂共不足以代表全體故仍召集全校班長於四日下午五時在文科第二十六教室開會商酌此事教職員方面事前亦曾經一度之接洽（三日之校務會議）惟多數教員皆認定不考不能有文憑一語爲確切不可移之定理復謂廢考之主張在學生方面不過爲少數人即如四日上午尚有某班長向教員要求考試範圍此實教職員信學生中多數主考試之一理由也 
　　五時開會蔡校長即問各班長謂今日到者是否全係班長皆答是蔡復問諸君是否已將廢止考試一事問全體同學得全體同學之同意主張不考大衆未答蔡校長待片刻迺言曰廢考一事實不可能日前有班長數人見余要求不考余卽知爲一部分人之主張而非全體之意見故今日余復以此爲問依今日情形觀主張廢考决非全體意見吾請爲諸君言不能廢考之理由第一依敎育部定章不能不考第二此次多時未上課實因有愛國運動因是要求多上數日課免去考試第愛國運動在學生方面爲最有名譽之事因前此罷課而謀補足功課亦爲學生好學之表示如因此而要求廢考殊非所宜蓋欲補足功課除免考外固尚有方法也故余極不願爲學生罷考而犧牲學生愛國運動之名譽云云衆默然無應考遂散會於是醖釀多日之廢考運動至此迺可告一結朿聞北大多數學生現皆從事於考試之預備矣吾謂非全體學生皆有不要文憑之眞覺悟則廢考恐不易即時實現也 
　　平心通信北京大學學生前以研究廢止考試問題至進而爲實際的運動程度旣愈進而愈高範圍乃愈趨而愈狹前猶研究考試改良近且主張考試廢止前猶研究將來考試廢止近且主張本年考試廢止精神遂集中於本年廢止考試之一點一日晚間之學生班長及評議員聯席會議表面是全體通過其實則毫無結果蓋因關於不考而欲救補成績之辦法並未有如何議定也二日學生六代表見教務長亦無結果三日又見仍無結果是日學校方面轉開教務會議以解决此項問題結果則對於學生廢止本年考試之主張一致反對於是校長乃决定與各班學生班長作一度懇切之談話三日之晚即掛出牌示上用校長布告名義略稱本校因有事須與學生接洽請各班班長全體於明日下午五時齊集第三十六教室云云當日（即三日）六時學生代表四人（前共六人内有二人未到一朱謙之係主張永久廢考者一魯士毅因暫時有病其實二人對於本年廢考之主張均不十分熱心）復見校長陳述意見蔡校長答以不能廢考之種種理由今日（四日）由代表李薈棠黃恒浩謝紹敏等四人發出通告叙述昨日見校長之經過情形謂校長不贊成本年廢考之理由有四種（一）有礙部章（二）恐下次援例（三）恐影響全國（四）以補課爲廢止本年考試之理由不充分並言你們一日晚所開之會人數不多恐不能代表全體且言你們主張補課不考此騙小孩也騙不信云云今日下午一時學生方面又開班長評議第二次聯席會議到五十四人亦未議出何等具體辦法及五時而校長與班長之談話會開矣校員方面除蔡校長外其主要教職員如顧孟漁蔣夢麟胡適之馬寅初等均列席學生各班班長亦均到齊蔡校長首述考試之弊害謂你們所主張的自然也有理由卽我們教務會議亦曾會議過多次所謂因考試而損失人格一層我亦承認不過本届卽欲廢止考試則殊不可北京大學目標太大幾爲全國學子所注視若我們本年卽實行廢考必致全國學生羣起爲廢考之要求公立學校如此私立更不待言專門以上如此中學以下亦可援例試問此等景象是不是全國學校瀕於破壞之境而說起罪魁必集矢於北京大學你們能保不有此等現象乎旣不能保則何妨稍損個人一部分的人格應本年考試以保存全國學校至將來如何改良考試廢止考試則於下學年開始儘可從容討論以其結果陳於教育部若說到補課一層亦可於考試過後再行延長四星期放假實行補習學生因愛國運動而荒業今日稍稍補課固合宜卽教員方面因從前有事停課今日爲學生補課於心亦安南京高師本年即有夏季補習之舉其意也是如此我校又何妨仿效並言你們愛國運動是狠好的若今日廢止本年考試運動却不能贊成若如編起運動史來於愛國運動之後再加上此一章則誠不免畫蛇添足矣當時有理科班長李某起而答辨其結論主張此次考試設法變通如本應在教室内考者可以改作報告云云蔡校長復言改作報告一層殊不妥各門功課不一様未必皆宜於作報告各人能力不一様未必皆適於作報告且全國學生仿此行之能保人人皆有高尚人格無一作僞者乎卽本校二千多人亦能保其無一作偽者乎在教室内考試儘可記憶一句寫出一句在學校亦可以看出教授之得法不得法作爲將來改良之標準諸位以臨時用功爲不好此不能怪但有此數日之廢考運動不無耗去精神何妨留此精神讀一點書至考試時如記不得即寫出「我不知」三字亦未嘗不可因爲能寫出此三字之學生功課雖記不得而其高深之人格自在學校不能不認他是一個好學生現在無多言你們可將此意轉告各同學云云言時貌極和靄語極懇切歷時約及一時二十分遂散會各班班長出室後並未發生何種反感而其他各學生聞之亦無異議大約可以照常考試不至再繼續提起要求矣（四日夜九時） 
[内閣問題之前途]  
　　自督軍團與安系發生暗潮以來留靳問題竟成爲今日政治上抗爭之焦點聞督軍團日前曾擬聯名合詞留靳事爲靳氏所聞先期分電阻止故允暫守緘默惟聞近有某省督軍提議謂此次留靳非文電所能爲力必由事實上着手使靳氏對於外交財政和議所抱之政策能一一貫澈而後已靳氏聞之更恐捲入漩渦故此次辭呈措詞益爲堅决惟東海以今日後繼内閣不易組成故對於靳氏辭職一層欲准不得挽留又難而中樞更未便一日無主故於昨日午後三鐘用指令批准假期二十天以便觀望時勢再定辦法兹將靳氏辭職原呈及准假指令錄下呈爲假期再滿病仍未痊籲懇明令准免本兼各職事竊雲鵬病體侵尋難勝劇任迭呈乞退實出迫切之誠乃蒙鈞座逾格矜全一再給假調理從容藥餌倐口兼旬但使勉可撑持詎敢再爲瀆請惟是素體本弱受病已深形神俱憊近雖加意靜攝而病狀迄未痊平醫謂尚須改進方劑非旦夕所能就愈伏念時會至艱百端待理參襄帷幄責在中樞豈宜以臥病之身虛懸要職即雲鵬平居志嚮亦服膺於難進易退之義自揣病體旣不克肩任國重更何敢因循戀棧重累我元首知人之明再四思維惟有瀝懇俯察迫切愚誠迅頒明令准免本兼各職在雲鵬觸除世慮旣易收調衛之功而國事擔荷有人庶可策進行之效無任悚惶待命之至（指令）呈悉着再給假二十日加意調理俾早就痊用副厪念此令 
　　另一消息靳續給病假二十日閣務仍由薩鎭氷代理昨日已有指令聞此次增給十日假期係爲另組後繼内閣之地步在此期間之内南北局面究至如何程度亦自有分曉届時如實無可挽回而必出於决裂之一途則武力内閣水到渠成當然可以實現更勿須另行物色萬一和局仍可繼續維持或勸靳銷假或另覔替人則兵氣旣銷統一可望事實上亦均容易辦到也 
[吳軍决駐黃河北岸]  
　　河南趙督以主戰派之軍隊均以豫省爲集中地點將來尚不知發生若何變化特調前拱衛軍改編之第十三師中之一旅到汴扼要駐守以資戒備該師第二十五旅旅長田友望爲此事件即前夜（四日）九點車出京赴開封與趙倜接洽一切矣又一消息趙督以吳佩孚軍隊北上後紀律甚好特電政府請將吳師軍隊駐於京漢路沿線一帶俾資警衛等語聞政府大有不能不照准之勢 
　吳師開拔北上後以車輛缺乏現尚滯留漢口聞政府所派慰勞吳軍之專員蕭廣傳在漢口已有電到京謂直軍紀律甚明現因專車不敷及開拔費缺少所以停止進行云云又一消息吳師到漢後中央曾電促趕速開拔北歸兹據漢口五日電報云吳佩孚軍此次决定駐紥黃河北岸及京漢沿線这長辛店已令工兵一隊先發從事於實地之檢查但全軍之全發尚未定期 
[湘省電報不通中之戰訊]  
　　字林報六日長沙通訊云衡州方面未有消息傳來電線在湘潭以南三十里外阻隔不通郵件則已四日不到雖有傷兵數名由鐵路來省但其所受之傷是否因戰所致尚未知之汽船火車離長沙時輒擁擠不堪苦力與小船竟無從覓得省垣街道中氣象依然如故云 
　　北京六日息云湘南戰訊昨日極爲沉寂政府方面自前晚起迄未接長沙來電據北京電局消息漢口長沙間電報已不通行其阻斷原因現尚未明僅據漢口電局報告謂四日呌長沙電局不應由一時四十分起至六時三十分止並無電件到逹現時所有致湘官報均由醴陵岳州轉發等語至外間流言謂報電不通原因係 
 
 
 

Page 7

 
 
吳佩孚派隊監視漢口電局所有長沙來電均被扣留云云證諸上列漢局電報告可知其不確 
　　湘省張敬堯前日上午尚有一電到京係冬日拍發原文略稱湘戰危急所部軍隊均已調赴前方省垣空虛前請飛調吳總司令所部趙劉兩旅務懇轉飭星夜馳抵湘省以資拱術衡寳本日作總攻擊若非調集外軍則後略空虛斷難制勝查安武軍現駐湘鄉尚有五營擬請飛電倪督指撥來衡藉資應援又一電云益陽郭團長所部於三十一日在東坪地方與南軍接仗南軍增兵十四營我軍營三營激戰一晝夜殺敵數十名我軍亦傷亡數名因子彈缺乏於一日暫退至江南固守又一電云據報軍政府組織後援軍隊粤省已飭馬濟統率所部兼程赴衡黔省方面亦有滇黔聯合軍隊計一師一混成旅開赴湘西查南軍似此舉動實屬蓄意破壞　　 
大局務乞迅示辦法以便遵循政府方面昨亦致張敬堯一電略謂安仁茶陵等係張宗昌師長原防現同時失陷關係合湘大局應責該處師長統率所部尅日恢復以贖前愆 
　　邇來湘南戰事甚烈聞當軸屢次集議曾將挽回戰事辦法略定數件一爲再對譚延闓下以最後忠告使其速在祁安衡等處撤兵如仍堅持再議相當辦法一爲暫時令張敬堯田樹勲范國璋吳田等改取守勢對南不宜作戰一爲速將南軍進兵情形提出請由上海調人主持公論以示此次釁自南開至對於駐湘各派之紛電請發欠餉則令由財部籌齊四十萬元分給范國璋張宗昌李奎元馮玉祥等四部每部各得十萬元已於昨日分别滙撥 
　　近日南軍之進取衡山窺視茶陵其聲勢頗盛昨聞某方面消息云此次攻衡之南軍除朱培德一部外均係本地之土匪所需軍械皆係新自某國購來並聞西南對於此項土匪早有收撫之議故此次援助之急亦以此云云又據某方面接得湘南軍事密報謂南軍軍事首領自佔祁耒等縣後曾經迭次討論刻已决定擬分三路進攻長沙（一）由湘西攻入（一）由寳慶攻入（一）由贛邊繞道以扼長沙之背又長沙四號電訊南軍約兩團於三號早二時到永豐開槍攻擊我軍抵抗八小時卒以衆寡不敵退守距永十三里之梓門橋地面扼守永豐失利之後各軍已逐漸退抵湘鄉目前土匪蠭起湘鄉亦在危急中又衡山四號電訊張敬湯所部於三號下午三時反攻衡山佔據距衡城北之五里排一帶敵軍約兩混成旅頑强抵抗戰况甚烈 
　　中央將頒討伐令一事據向公府秘書廳調查主張下令討伐最烈者厥推段祺瑞次爲段芝貴及倪嗣冲等而東海迄今尚未提到討伐兩字有謂二三日内該令可以實現者恐非眞相惟段則宣言對於湘事如用姑息養奸主義大約三湘全失當在指顧間云云段派之攻湘計劃决意由邊防軍第一二三師中各編一混成旅赴湘協助張敬堯俾與南軍决一勝負其統兵長官醖釀中擬定者以吳光新充援湘總司令曲同豐充副司令連吳　之軍隊共編成七個混成旅内分三支隊第一支隊以兩個混成旅編成擔任先鋒第二支隊以三個混成旅編成分擔左右異責任第三支隊以兩個混成旅編成擔任游擊事宜惟問東海對此尚未表示同意參陸處以湘省報告戰情先後來電不符特派童煥文馳往前方實地調查童氏奉命後已於昨晨出發 
[中央之促和電]  
　　聞政府江日有促和電拍致岑春煊林葆懌温宗堯陸榮廷唐繼堯孫文唐紹儀等七人内容係轉錄林建章三十日通電商請迅謀統一并另電上海王揖唐囑其一致進行原文分誌如下（一）致西南各首領電頃據林代將建章卅日電稱（原文已見前報從略）等情查該代將所陳各節外鑒俄亂内察國情語重心長足資深省南北本屬一家相持决非久計况値邦家多難望治尤殷長此糾紛勢將沉陸公等旣熱誠愛國尚望力弭戰禍促進祥和務使統一早成共圖建設同心戮力以挽時艱毋任翹企待命薩鎭氷江印（一）致上海王揖唐電頃據林代將建章卅電稱（從略）等情查所陳各節外鑒俄亂内察國情語重心長足資深省除據情轉電西南諸公外希即本中央促進祥和之意切實商榷進行以期統一早成共圖建設是所切盼院江印 
[京華短簡]  
　　奥約通過國會後業經咨回政府本可即日批准公布因此項批准文分爲三層第一層聲明訂約原由次列該約全文次聲明依法批准並蓋用國璽由總統署名寄送巴黎和會保存體例及底様花紋等均須與各國一律因以上種種手續致延時日聞須至下星期方能備辦齊妥此外另用命令布告全國 
　　政府對於魯案自拒絶直接交涉後對於參加國際聯盟一節頗多籌畫批准奥約之指令不日可以發表即將來參與國際聯盟之委員亦已内定顧維鈞與王正廷二人尚有一人未定首席委員即將以顧氏充任又秘書一席以外交部參事嚴鶴齡充任 
　　日軍侵犯中東路主權曾經陳代部提出抗議聞日使接到此項抗議後即派參贊某氏赴部答復對我所提抗議逐條辯刷均未承認而近日外部方面復迭據東北長官電稱日軍近於黑河方南暗增軍隊甚夥迭與交涉彼竟置若罔聞務請政府轉向日使嚴重交涉等語故外部擬定一併提起抗議昨日星期六閣議例會重要議案五起（一）漕運督辦吳炳湘因各省停止運米請取消漕運局並免去督辦兼職結果由院電商豐收各省仍予接濟以維京師民食所請應勿庸議（二）旅俄華僑請將哈埠扣留之謝米諾夫金塊撥償損失案結果由外部電商吉省後再行决定（三）外部提出前因日本發表宣言滿韓並列我國曾向彼方抗議兹據答覆深致歉意特將始末情形報告查核結果以此案旣經圓滿解决應即撤消（四）閩督李厚其請任命史廷颺爲福建全省警務處長案結果照准則日明令發表（五）核給湘省各軍軍餉案結果飭由財部迅速撥給（六）關於湘南戰事問題經討論結果仍電令湘省各軍併力恢復失地於閣議散後即行拍發 
　　財政部編譯處副主任粤人李心靈因洩漏政府借欵消息於前日下午二時被警廳拘捕李住東城溝沿頭四十四號未被捕之先住宅卽被警察圍搜各項文件歷數小時旋李某歸寓遂被捕現拘於　警廳不許外人探視按李爲英文北京日報之創辦人曾任該報主筆自一九零八年入政界一九零六年曾赴美與紐約赫拉爾報班尼特君提倡中美聯盟現在並無黨籍 
[唐山工校之轉圜消息（一個）]  
　　驅駱運動之成功 
　　唐山工校教員學生之驅駱運動意極堅决非逹到目的不止故至上月廿九日上午八鐘而四十八小時之期限已滿交通部仍無答覆於是各教員學生紛紛乘車旋里實行解散留唐山者不及全體人數四分之一乃不料於是日上午十點半鐘校中學生代表忽接得部中一電略謂已徇所請派沈琪君來查辦末又大加申斥謂彼輩於事實不明何得妄發狂言衆代表俱以是爲官様文章不過欲拖延時日擬置之不理後又見駱通處亦得同様電文謂明日下午沈琪君卽來分别查辦於是始有幾分轉圜希望蓋沈君此來其惟一任務確在法駱不過限於官場之例初見衆代表時未能立刻和盤托出 
調人孫揆伯李希明二君雖盡力勸導學生代表令負完全責任將離校者即刻勸令歸校照常上課惟尚吞吞吐吐輒謂時間不成問題學生等又目擊駱通於三十日歸自北京辭退職員大有爲子孫萬世計之概誰敢信其可於一兩星期内出校者乃自學生等離唐山後調人孫君殊忿忿不樂沈查辦員亦頗形怨望而駱氏確可去之消息至是始成千眞萬實代表等復去見孫君孫君猶以在唐山暫住之學生無條件即日搬入校爲言當以留唐者究屬少數駱氏雖有確去之消息而無確去之表示且恐駱氏欺騙調人與查辦員而於學生教員等進校之後竟電部謂學生教員均已悔過自新已則暫不去職彼時再欲離校困難滋多故未能如孫君所言孫君益憤謂當不再與聞此事實則此次去駱之功得孫君之贊助力不少也孫君旣不願聞此事學生代表等亦不願見孫君故日前景象仍極冷淡諸代表大有聽命於天之概即沈查辦員亦不願與之一見其中消息尤爲隔閡嗣聞沈君將於翌日下午快車返京遂於是晨見沈君詢其具體辦法沈君約五十左右官技監（卽交通部爲詹天佑君特設之職）毫無官場習氣一望而知爲忠厚長者其言極和平直率吾輩甫坐定卽問吾輩此事近來如何有間未答由代表裴君轉詢彼近所擬之具體辦法沈君即曰「此間畢業者向來志績最佳這是我所知道的這回諸位做事未免稍失躁急但部裏是極想維持此校我也極願意帮忙此校就是駱先生他也不願意此校因他一個人而解散的所以我前天到駱先生那裏去他說他很想極力維持這學校現在他也願意卽刻辭職了辭呈和辭電今朝就發並說和我下午搭快車一同赴京你們現在預備怎麽辦泥」吾輩答曰「這番教員學生們的舉動完全爲的是駱先生他果能如先所言辭退校長職即刻離校我們當然即刻搬入學校前次我們同學所離校的並不信不過先生和調人實在是信不過駱先生但現在居留唐山的學生 
不到全體學生四分之一卽進校來恐亦不能上課大概他們回去的多在京津一帶祗要駱先生一走學生想必能於最短時期内即可返校」沈君笑謂「倘駱氏不去我也不來諸位總要早日回校上課現在部裏已派定新校長某氏不過事前尚不秘宣布」吾輩遂興辭而退已而沈君又召集敎員說明此意於是此空前之風波經沈君一番誠懇之言遂風平浪靜矣與沈君接談消息旣傳出驅駱部遂召集臨時緊急委員會議僉以沈君長者言當無訛駱氏旣能去職可謂獲得完全勝利即議决發函與已離唐山之同學促其速來照常上課居留唐山者當俟駱離校後卽行入校前日下午駱氏果與沈君同車往京是夜三句鐘駱之家眷及行李亦復搭車赴京於是昨日下午三句鐘居留唐山之學生教員均回校回校之頃校役均預備鞭砲歡迎其一種喜悅之忱殊難筆逹現居校中者爲數寥寥本星期内恐未能照常上課惟本科四年級學生回里者甚少現又因外國教員麥氏卽離校聞將於下禮拜一即可舉行畢業考試云 
[鄂督歡迎吳佩孚之宴會]  
　　六月二號午後四點鐘王督軍曁何省長在軍署設筵歡宴第三師長吳子玉司令是日吳司令偕六旅長於午前十一點卽由漢過鄂拜會孫寇等旅長何省長韓政廳長等直至午後兩點鐘到軍署與王督暢談一切三點鐘時何省長到署至四點鐘作陪之魏韓兩廳長崔處長及營長以上之軍官始到齊兩政長乃將各客邀入餐廳大開餐會第三菜上時吳司令舉杯起言曰本軍駐紥湘南兩年於兹此番撤防實因水土不服兵士多病加之外患日亟不能不回駐適宜之地以資休養當湘事發生時貴省二師與敝師同隸曹經略相共患難感情親密今日盛會良有以也軍士到境又蒙優待謹以此杯與諸君共飲藉答謝忱於是同飲一杯王督亦舉杯起言曰吳司令前此統率全部入湘辛苦逹二年之久爲國偏勞今旣班師過境稍盡地主之誼何足掛齒亦願與諸公共飲一杯藉以爲壽嗣遂隨便餐飲至五點鐘始畢攝影而散吳司令與王督有要事相商直至晚八點方離軍署返漢 
　　昨第三師因交通部每日允撥車輛過少不敷運送特再致電曹經略使謂職部現已集中武漢亟待北歸交部僅允每日所開專車兩列運輸實覺迂緩刻計本部共需列車五十一輛方足應用務祈速向交部交涉如數撥車開行俾得早日北上而免另坐校節 
吳師長撤防來鄂後有謂卽行北上者有謂暫難成行者傳說紛紛莫衷一是昨據軍界消息謂吳師長此次由湘撤退來鄂沿途均親爲督率注重軍紀挺俟該軍完全北上後再行起節回直以便就近視察一切或俟大半離鄂後再隨後而行故其北上尚非一二日事也 
[豫省第一師校之風潮（芳草）]  
　　河南學生界自五月二十日上課後風平浪靜黽勉求學敎育廳與各校長迭次商酌罷課後救濟辦法一師及一中二中均已實行延長鐘點法政學校則於延長鐘點外加授一小時詎上課未久而第一師校竟醖釀一絶大風潮實非記者始科所及河南學生界對於愛國運動及新文化之猛晋均以一師爲巨孹而推原提倡之功不得不歸之於現校長徐金源教務主任劉薰字（徐劉極力提倡學生自治打破首領制廢除文昌社會革命男女解放等學說）不謂首先入甕者亦即徐劉先是該校四年級學生將届畢業於全國罷課期間偕赴江蘇參觀金陵南通各學校日前事竣回汴在校舉行畢業考試國文題爲「南通旅行記」有學生方郁文魯恩澤者於正文外夾叙自己的意思大致謂「學校的考試本屬無謂敎育家多主廢除而本校此次畢業仍沿此陋習敎育廳百方催逼職教員隨聲附和爲此形式的限制實足束縳學生的意志况此次考試竟有漏題劃範等弊竇尤屬掩耳盜鈴減損人格可爲浩嘆」等語國文教員閱後請校長核辦校長無法可施就於星期六開一校務會議徵求全校管教員意見有主張記過者然記過所以警其現在收效將來兩生旣已畢業記過之功用適等於「零」有主張將原卷呈教育廳聽候發落者而管理員則謂學生奬懲皆校長全權無仰仗官廳之必要結果則决定斥退不准畢業翌日卽懸牌以「藐視學校辱駡師長」八個字爲方魯二人罪名斥令卽日出校當時有學生多人向教務主任劉薰宇質問謂方魯兩君文字以學校考試束縛意志爲言皆先生平日所主張的雖與本題不甚切合亦不得爲藐視學校辱駡師長縱有未當原可減扣分數何得於行將卒業之時遽以細故斥退劉與學生辯論良久勢頗洶洶憤激逕向校長辭職初校長斥革方魯原有轉圜意及劉提出辭職書校長乃决計不准方魯歸校全校學生三百八十餘於星期一日晚齊集禮堂向校長質問開除方魯理由（一）方魯文字是作旅行記内容原很寛泛涉及學校考試問題無非表明自己主張與違犯校規不同何得遽行開除（二）以國文不合管教員的意思就將學生斥退跡近文字之獄全校學生誓難承認（三）國家設立師校培養師資耗費巨欵始得養志一二人材方魯平日成績均甚優異今異細故竟遭廢棄誤其終身所關猶小損失師資所關實大（四）懸牌之初原有收回成命之意及劉薰字告退遂不准請求轉圜是否去一管教員即須犧牲幾個學生以相報復學生等不無疑問且劉之去係出於個人自由意思並非學生有軌外行動逼其辭職何以併爲一談當時辯論約五小時之久將徐校長引用私人侵蝕公欵種種不法行爲當面和盤托出徐窮於答辯汗涔涔下意欲稍事休息學生仍請宣示辦法相持不决經某某等教員從中調停容校長次日答復始含糊下台次早徐金湶卽搭汴洛車赴鄭全校中無一人知者及下午接徐由鄭來函謂「鄙人無才不能維持校務頃已决計辭退即日赴京所有善後事宜仰諸先生設法維持云云全校職員大爲詫異一面由學監面禀教育廳一面派人赴鄭挽留吳廳長亦派人赴京挽留或云徐去志已决挽留亦難生效與徐有密切關係之管教員如谷毓奇彭沛民·孫鈞·壽子逸·張遂卿張濤·魏烈承·馮心齋等十餘人亦聯袂請假如徐校長終不返駕若輩亦將與之俱去又聞此次風潮之爆發實由於劉薰宇之辭職劉辭職之堅决不僅爲受方魯考卷之影響尚有特别原因劉爲教務主任並主該校週刋筆政曾發一青年互訪團而爲之領袖預科學生周某前日作一篇文字題目爲「本校國文教員郭鏤氷之研究文内間有不滿意語送交週刋編輯部劉久欲排斥郭君與國文教員董永和以便引用私黨遂借此題目大爲改抺將郭董兩人大肆攻擊有「不通文字没新思想雖亦知教授新文學仍是假招牌」等語載入過刋一經發表全校學生大譁因開一學生評議會質問周君周以登刋之文與原稿不符轉質諸劉窘甚乃迫而而走而校風潮亦風起雲湧不可收拾矣 
地方通信 
[松江]  
　　水警獲盜白沃鄉民石琴山家新橋鄉民沈樹生衆均於三月二十七夜被盜並拒傷沈姓工人馬阿火一案又四月初四日泗涇鄉民徐老慶曁十二夜莘莊鄉民高金榮家被刦等案由水警分隊長徐貴臣李領長警並會同縣探陸警等前往七寳鎭小茶肆中緝獲盜匪雷三「卽道清」及徐伯云二名並在上海閘北獲到小黑炭「即朱補生」一名訊得雷三連刦四家直認不諱並供稱手執斧頭洋燭等物夥同行刦當由江北人施根之等分給沈姓家贓洋五元及徐姓高姓家贓洋七元并有七寳青浦分所某陸警接濟槍械云云其徐朱二匪尚未承認暫暫押候查 
　　省議員請私米撥充平糶電南京齊省長鈞鑒隔昨晋謁未晤當謂汪科長轉逹諒邀洞鑒日昨旋里確悉松地米價已逹十元以外境内存米已罄須向他邑告糴已成米荒之象迭經官紳籌畫平糶無如籌欵糴米兩俱非易無從着手因思楓涇扣留之米旣發現於松縣自應撥充松縣平糶之用爲敢不揣冒眯代民請命務祈迅飭上海松江兩縣將楓涇扣留之米悉數運回松江以便先行開局平糶藉救窮黎萬民感戴朱世瑾盛元音叩江 
[蘇州]  
　　二　落成紀念閭門外下津橋省立第二農業學校·六月六日爲校舍落成紀念日該校學生等特開會慶視並於六七兩日在校編演國恥紀念新劇惟該兩日適爲吳山神會迎賽之期該校門首又爲吳山會必經之路届時游人必衆若適於時演劇恐釀事端該校長王企華君已商諸學生改於晚間開演矣 
[鎭江]  
　　人力車夫罷工之結果鎭埠人力車夫百餘人頃因米價騰漲一律罷工要求各車公司減讓租價各公司均不之允故各車夫於五日齊至各公司索還押板經各公司允予傍晚時分一律將押板欵如數退給若輩始各散去 
　　瓦木匠亦已罷工丹徒縣屬寳堰丹徒大港三鎭瓦木工人近因米價飛漲日得工資一百六十文實屬不敷食用各工人一律於五日起同盟罷工要求廠主增加工資嗣聞各廠主業已允諾擬先禀縣立案後實行 
[杭州]  
　　杭垣米價飛漲湖墅米市因客船絶跡價格飛漲致城内米舗六號起亦實行加價預尖米每石售八元八角起價米因省城已辦平糶每石售七元二角其餘各檔白米亦平均加二角以顧成本聞市價尚須看漲云 
雜評一 
[直皖之情勢（默）]  
　　南北之爭之所異者明戰與暗戰而已南之滇派與桂派早入於明戰之局者也總裁國會互相宣佈不承認也議和代秀又宣佈不承認也此除力戰之外不啻以文字明白宣戰者若北方直皖之爭則尚未至此曹張與段表面固尚未破裂也然段派欲下討伐令張即請派奉軍入關拱衛邊防軍欲出動曹即電詰是否政府命令一方直派之趙倜欲請吳師分駐京漢線而段派亦隂爲之備八督有助靳之行動而皖陜閩諸督亦有援段之表示故雖尚在暗鬭之中然其勢已其劇烈爆發之機動其去明戰也不遠矣惟南方之明戰也互責違法尚以法爲標幟北之由暗鬭而爲明戰則將何所藉曰乎 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[四總裁宣言後之南方代表]  
　　岑春煊免唐少川之總代表改任温宗堯 
　　自孫唐伍唐四總裁於二日發表宣言後分代表劉光烈郭椿森等招集章士釗曾彦李述膺彭永彝等共六人在劉光烈住宅會議討論對付方法郭劉章三人主張電請廣州軍府撤換總代表曾彦彭永彝兩人表示反對李述膺不贊一詞當時遂無結果事後由郭劉章三人將其主張急電廣州請求照辦昨日此間某機關已接到廣州電文云新閘路南陽寄廬章代表郭代表並轉劉曾李彭王諸代表均鑒本日政務會議議决免去唐紹儀南北議和全權總代表職務特派温宗堯爲南北議和全權總代表特聞政務會議魚云云 
[王正廷之促和電]  
　　王正廷前日發快郵代電云南北政府諸公上海議和總代表各省督軍省長曁各報館均鑒南北鬱兵於兹四稔財源日絀民生日困外侮日乘國家之元氣日傷福利未覩創痍滿目徙使漁翁竊笑友邦灰心此可爲痛哭痛涕長太息者也往者正廷奉使歐洲和會傷土地之喪失憤主權之陵夷屢爲和會當軸陳情訴由冀伸公理而外人輒謂我國内爭不已外交政策前後歧異同一事也嚮者以爲維持要計今則斥爲賣國私圖嚮者欣然同意今則力謀取消須知國際上立言只知中國一家不管南北兩派今乃乍是乍非出爾反爾是非先自矛盾從何乞助於人外人據此反脣相稽我其保辭以對彼以我國人無覺悟心無團結性無自治能力方恣其藐慢其肯降心相助乎故内訌不息而望外交之奏績戞戞乎其難矣嗚呼前車覆轍來軫方遒萬望邦人君子及時猛省捐微嫌先大義怵同舟之難悟鷸蚌之愚所謂亡羊補牢此其時矣夫近來南北對於外交上之爭點非在魯案交涉之直接與不直接乎今北方居然駁回日牒拒絶直接交涉矣通過奥約矣籌備加入國際聯盟以爲提訴魯案及二十一欵之地矣則是外交上足爲南北和議之一大梗者今無復存矣大梗已去兩方若不重開和議際其可而坐失其機將何解於兩方謀和之初意乎世變方殷國家多難正賴戮力同心一致對外如其歧路徘徊計較細節而不亟弭鬩牆共禦外侮甘爲鷸蚌利彼漁翁則將何以自謝於國人乎嗟乎棟折榱崩僑將壓焉知敢不言言敢不盡正廷前膺使命時陷艱境多因内訌未靖發言爲餒一遭反詰應對尤艱茹苦飲辛付諸太息而已敢掬血誠奉告柄政諸公邦人君子及時亟謀和協共濟艱危毋使後來者再於壇坫之上同感斯痛重陷外交於失敗也則中國幸甚王正廷叩歌 
[回教團體之促和電]  
　　本埠回教各團體昨通電云國家不幸南北爭持於今數稔雙方元氣剥削殆盡人民愁嘆觸處相聞鬩牆至此可爲痛哭今聞南北已有接近消息惟有三五無聊之人隂謀阻遏伏念楚弓楚得榮辱何關彼此推誠自易融洽滬上工商庶士相率電致雙方催促開議而我回教數千萬人亦屬國民分子迄不聞有何贊助况回居五族之一責任豈容諉卸爰擬聯事貴會請願南北迅結和局恢復統一非敢越俎聊盡天職諸公明逹諒表同情上海清眞董事會上海清眞理事會上海回教俱進會振興珠玉彙市會叩 
[民食問題之昨訊]  
　　昨日南車站騐米情形滬杭路楓站扣留之米十四車自拖回滬站後省長令飭上海縣沈知事會同松江縣郭知事邀集各團體在滬南車站公開查騐鑒定是否蘇米抑係皖米以憑核辦昨日屆期松江公民陸規亮偕同各團體代表等來滬者有六七十人下午沈郭兩知事帶領科員姚欣之李堯欽范麟書等至車站滬上各團體如市經董慈善團自治研究會縣商會農會公欵公産處商董王一亭莫子經米業董事張樂君葉惠鈞錢貴三率令熟悉米業之陸思榮等亦均到站三時許由兩知事及各團體代表先驗明米車封條乃與科員巡官巡警等上車打様共計扞得十四車計三千五百七十四擔其米様種類甚爲複雜然後至月台請團體將米様公舉素有經驗者秉公檢騐嗣由松江方面公民揚言如有人指爲皖米者定以武力對付云云滬上米業中人正在研究時　有紹興人葛靜瀾與松江公民大起爭扭當經兩知事飭地方警察將葛帶下再行核示後由松江方面米廠中人楊雲生宋麗江尹吉甫等騐得此米石實係盡屬蘇米並非皖米當立鑒定書簽字後由滬上米業中研究沈知事請三米董與陸思榮將米様研究謂米俱複雜内有少數江西米其餘均是高郵淮隂淮安盱眙等處所産者當與各證人立鑒定書簽字直至傍晚六時始散葛則帶回縣公署候詳上台核示 
　　松江縣郭知事上海縣沈知事旋即將驗米情形用快郵代電具呈南京省長其文如下南京省長鈞鑒知事寳昌前奉沁電及卅代電并抄件又先後准松江郭知事五厙文所長函送關於楓涇扣留食米堪供查考文件及大勝關瓜泗丹徒稅所稅票三十七張到縣遵經飭提鎭江滙通轉運公司經理周藎臣到案詳加研訊供詞支吾查核稅票及松江縣抄送各種文件非獨貨票相離且轉運地方亦多可疑之點嗣准任局長函知此項扣留食米已全數運滬當經知事寳昌電奉電令松江郭知事來滬會同查驗一面函邀上海五厙兩稅務所長滬杭甬任局長上海地方各團體定於六月七日午後二時在滬南車站公開查騐知事曾基並經邀集松江地方各團體準時到滬會同知事寳昌親往車站在裝載扣留食米列車内每車逐包抽取米様陳設當衆由松滬各士紳公同檢驗雖種類繁多詳細考騐大多數俱係蘇省江北一帶所産足徵確係蘇米無疑並由松邑熟悉米様之鑒定人楊雲生尹吉甫宋麗江及松江地方各團體教育會代表倪世昌等四十三人上海鑒定人錢貴三葉惠鈞張樂君陸世榮及地方團體上海縣商會副會長姚曾綬等十一人分具鑒定書存查外合將查騐楓涇扣留食米運回滬站公開查騐情形並錄同鑒定書兩件會電陳報應如何辦理之處仰乞鑒核電示祗遵松江縣知事郭曾基上海縣知事沈寳昌陽叩印 
　　海關扣留俄船米糧昨日江海北關洋扦掃在俄船聖自司格號查獲食米一萬包據該船主稱此米係洋米由港運往日本長崎道經滬埠云云而海關職員騐得該米係長江産當以事關米糧出口應予扣留並報告賴稅司函轉監督公署核奪而俄船主亦報請俄領以電話知照江蘇特派楊交涉員略謂海關扣留本國商之米實係洋米承辦者爲日本長崎華商萬和昌採辦此次由港運往日本道經滬埠且船期已定即日開行請爲迅予轉知海關稅司將扣米即予放行免誤船期云云楊交涉員業已照轉矣 
　　今日覆磅充公食米公益轉運公司經理孫少卿私運之白米二車被獲扣留後經上海縣沈知事申詳上台飭將扣留之米充公發交平糶局出賣以濟平民兹定於今日（八號）上午九時由沈知事派員至南火車站會同鐵路職員覆磅後即如數提撥平價局而孫少卿此次私運白米出境按之新法律並無確切規定之罪是以沈知事據情陳明江蘇齊省長應如何辦法請示施行 
　　浦東平價局亦將開辦上海縣沈知事邀集南北商會會長及各紳董會議籌欵開辦食米平價局各情已誌本報兹悉此項計畫規定設局十處除上海五處外浦東一市三鄉則由塘工局董朱福田擔任辦理規定設立五局東溝塘工局爲第一平價局洋涇鎭市公所爲第二平價局經董潘作臣經辦爛泥渡洋涇廟爲第三平價局經董劉頡雲經辦第白渡俞家廟爲第四平價局圖董孫魯芹經辦塘橋三官堂爲第五平價局經董盛茂祥經辦此次米糧已從事採購現正部署一切大約三五日内卽可開辦 
　　内地運米須有縣照上海縣公署昨准無錫縣公署來咨以本縣業於本月三日布告禁止外運所有稅務公所亦於同日停納稅收惟上海如需採運可由貴縣給發護照填明行名姓名並運米數目先將該照送縣核准後方可採運否則即以私販論悉數充公等因沈知事接文後當已函知縣商會轉行各米行一體遵照辦理矣 
　　勸令米客脫售存米米業仁穀公所南北董事張樂君錢貴三等近聞内地阻止米糧出境慮來源之不繼爰入手調查存貨並勸告存貨各戶脫售以平市面現已查得上海各米廠棧存放客人之貨白米糙米有六七萬石爰由張錢兩董事勸令該客乘此時機脫售未碾糙米令各廠趕爲碾白以濟市面未識該客能否售賣也 
　　浦東搶米風潮四誌浦東發生搶米風潮已三誌本報兹悉爛泥渡一帶各米店因鑒於鄉婦迭次搶米咸深戒懼昨晨多有不肯全開排門者事爲三區曾署長得悉深恐有礙商場市面特派李巡官會同游巡隊趙隊長督率長警四出彈壓勸諭各米店照常市擔任實力防止一面會是各分駐所警佐飭警傳諭如有游民地痞人等膽敢混入滋事定卽嚴行拘究不貸昨報載爛泥渡永源米店出店小車送米出外被搶事昨經三區巡警查獲江北人朱振發一名帶署經曾署長詰據供稱向在碼頭上充當小工度日因見米車停在路旁車夫不在一時貪小將小刀割破米袋竊取少許並非糾衆搶刦等語當經曾警正查得其人向非安分之徒故判送警廳司法科訊辦 
　　江橋闕港之搶米潮本邑西北鄉江橋一帶與嘉定青浦等交界民情素來强悍近自米價飛漲後該處四周窮民咸多不能度日舊曆本月十九日下午有人號召三縣貧民約男婦老幼二三百人各執飯籮等奔至紳富之家强取白米卽所儲小麥蠶豆亦一併攫取後至闕港楊紳家取米當由楊向衆開導允許無論老幼每名發給銅元若干枚請勿取米衆窮民首肯乃發給銅元紛紛走散 
[美公使今日赴蘇]  
　　新任駐華美公使公克蘭氏偕夫人等於昨日（七日）晚由杭回滬定於今日（八日）晨乘滬寗花車附掛頭班車赴蘇游覽虎邱等名勝九日由蘇乘火車赴寗轉津浦車北上江蘇特派交涉員楊晟當即電知蘇州交涉員妥爲接待保護一面電致外交部曁南京軍民兩長曹交涉員妥爲預備渡輪過江送登津浦車云云 
[比新使業已抵滬定明日北上]  
　　新任駐華比國公使艾維滋於前晚（六日）九時抵滬駐滬領袖比總領事薛福德曁江蘇特派交涉員楊晟及交署交際科長陳世光等均到埠歡迎聞艾公使定九號乘滬寗花車北上已由楊交涉員分别函知路局警廳届時派員到站歡送矣 
[商界聯合會開會彙紀]  
　　四川崇明兩路四川崇明兩路商界聯合會於昨晚八時召集臨時特别會議由正會長張鱣堂主席報告本會前次修改章程草案之顧問員及贊助員特立一條以昭鄭重現經審查員通過應俟十三日開大會表决即當實行主席又謂華顧問一事現在總商會擬在該會會三百人中選出之此實大謬以我各路商界數十萬商民市民犧牲許多精神向工部局爭論而來之華顧問關於我商人市民全體利益何等重大總商會於事前膜不相關現在欲坐收漁人之利竟欲以少數人包辦選舉此事應如何處理經多數職員討論羣謂應由總聯合會關會商定辦法解决此舉請由本會直接通信與總商會儆告勿得私自包攬一面提出於總聯合會請速召集本埠全體納稅華人積極辦理再致函各路分會通知本會如是辦法大衆贊成主席又提議義務夜校籌募特别捐方法及怡順與天來生經過交涉圓滿情形並歡迎美國公使又調查糧食出口等經過情形各重要議案因時過遲遂宣告散會 
　　山西路山西路商界聯合會於昨日八時半開全體職員特别會會長許雲輝主席杜革非記錄到會職員二十餘人首由主席報告總商會爲選舉華顧問事於上月二十九日議决之乖謬主張各路已先後表示反對該會决議本會應取何態度當由陸惠卿吳銘浦先後發表不能承認該總商會之私圖包辦理由經公决函致總會請一致對付次又提議籌借義務夜校事准定積極進行英文教授已由顧肯夫擔任國文教授則請杜國楨擔任杜辭祗承認擔任必要時之助教衆主張一候請得相當之國文教授即實行開辦經衆通過次又經王少庵提議應時令之需要沿街設立公共飮茶處衆贊成請庶務主任籌辦適宜衛生茶桶及茶杯辦妥後即實行次又略時事散會時已鐘鳴十下矣 
　　福建路福建路商界聯合會於六號七時開三十五次職員常會到者十餘人公推鄔志豪主席柳行喬紀錄討論平糶問題主席報告星期一由鄙人與漢口路吕靜齋四馬路項松戊君提議請總會邀集上海各圑體各同鄉會各公益機關各慈善團開聯席會討論禁私運辦平糶之善策日内當有辦法宣布且又另致信寗波同鄉會促其補救平糶共同進行然現在之寗波同鄉會人才濟濟熱心公益之事决不肯落人之後也 
復又討論現在總聯合會實行辦理保險營業等事由各路出席董事推舉擔任發起現已有二十七人皆滬上商界最所信仰者近日各路分會開會互相推選發起人才接續報告總會亦有數十餘人待發起人齊集後卽假總會所爲商業保火險公司籌備處邀集發起人共同研究公司之章程分派認股並推選籌備之人才先定資本金二百萬股每股五十元每路分派本路應得二百五十股惟本路每店只有十股王錦文云本路殷實商號居於多數可否於公司相商多派幾股主席云待總會公議之後再行報告時已九鐘遂宣布散會 
　　法租界法租界商業聯合會於前日（卽星期）下午八時在李梅路會所開常會因人數不足改開茶話會推周鳳銓主席提議現在米價逐日增張不特商民受困大衆均受影響應請軍民長官嚴定價格并令米商及囤戶不得任意居奇以濟民食次議附設中西義務夜校自上月十號開校後來學者已逹五十餘人惟中西分日教授殊覺困難應再添聘教員而經費甚絀務請各會員分任募集以便推廣王馥棠方善甫等均有提議十時餘散會 
[各地繭市收束消息]  
　　嘉興楓涇平湖金山等處繭市通信云該地各行廠已於十九二十兩日間收秤結束預備收莊返滬「平湖」東大昌繭行自開秤至收秤共收鮮繭一千七百擔扯價每擔六十一元又西大昌共收鮮繭一千五百擔扯每擔洋六十元「白馬堰」鑫昌繭行總共收買鮮繭一千四百餘擔扯價每擔五十九元「嘉興」東栅口之嘉綸繭行共收鮮繭一千四百餘擔扯五十八元又昌綸共收鮮繭一千五百擔扯價五十九元「馬厙滙」同康繭行共收鮮繭一千二百餘擔每擔扯價六十元「新豐」裕新繭行共收鮮繭一千五百擔每擔扯價六十一元以上數處各廠行於十七十八兩天下午收秤「楓涇」裕成謙吉順康德昌等四家共買進鮮繭二千七八百擔每擔扯價六十五元該鎭市價較大秤頭略大「荳腐浜泥灘」恒利寳昌裕隆協等共有繭行十六家總計收買鮮繭一萬一千餘擔扯每擔六十四至六十五元「金山」洽亭公協大萬康協等八家共買收鮮繭四千餘擔總扯六十二至六十三元其中以萬康協扯價最小僅合五十八九元因開秤已遲至十四日大價已過且某國絲價已跌故各行均謹愼收緊後買者得占便宜也「無錫」自開秤以來繭價極廉據云祗　四十二三元且繭身極佳明後亦將收秤 
[銀市報告]  
　　中美新聞社譯友華銀行七日報告云上星期六日當地銀價跌三先令八便士紐約銀價九角七分又八分之七此間金鎊電滙價不動金元價跌一分日金價漲至四十七要求甚鉅收市時市况軟弱紐約倫敦銀價均軟弱印度存銀甚多恐銀市須再跌出口交易仍無 
　　旅沪福建學生會開會攝影（六月五日）（紀事兒六日本報） 
[電請弔銷新設繭行帖]  
　　中華國貨維持會江蘇絲綢機織聯合會昨上南京齊省長快郵代電云頃據盛澤絲綢業代表張文蔚等快郵代表稱嚴墓鎭新開愼昌新盛繭行二所顯背取締繭行條例妨碍絲綢原料已電請省長令飭吳江縣速卽弔銷繭帖等語敝會等竊查絲繭案迭經絲繭機織各業團體呼籲二省長官維持機織原料當蒙體念千百萬工人生計停發繭帖不准添設繭行在案今嚴墓鎭新開繭行顯背取締條例應請省長迅賜令飭吳江縣知事速即弔銷繭帖以維原案而保實業不勝惶急待命之至 
[茶商請求展限運洋之呈文]  
　　本埠茶業會館茶商陳兆　等因海關章程凡箱茶抵滬一年内必須運泣逾限應補半稅並追繳正稅現在新陳茶葉擁積滬地洋莊交易疲滯異常勢難依限銷出爰於日前在該會館開會集議决定具呈慶商部稅務處請將運洋之期展爲二年以維營業適稅務處督辦孫慕韓來滬該茶商等遂詣孫寓面遞呈詞乞爲維持當經孫督辦接見允爲酌核辦理兹將該茶商上農商部稅務處呈文錄後 
　　呈爲出洋華茶積壓有銷懇准展限出口俾沾免稅實惠事竊查民國七年一月間商等公呈江海關監督請准華茶出口展限半年牽批事關定章能否變通展限半年之處應候轉呈稅務處核示等因嗣奉稅務處批示自民國六年始凡領有派司之茶已届限滿未能報運出洋者概予展限六個月出洋等因在案又民國八年十月十四奉農商部訓令内開准鈞處咨開自本年十月十日起所有華産之茶葉茶磚茶末等類凡報運出洋者應納之海關正稅概予豁免以扣足二年爲限等因奉此當兹出洋華茶商業外逼内困之時疊蒙鈞處我政府體恤維持有加無已商等具有天良安敢再作無厭之請無如現在歐戰雖告和平商業卒雖遽復俄國内亂仍熾華茶苦難運銷向來出口茶額俄國約占七成自彼中政變以還箱茶一項交易全停是以滬埠一處積存陳茶在華商方面計有十萬箱以上而洋商購進未運出口者數亦在三四萬箱加以本届新茶刻又陸續抵埠似此陳者未去新者己來積壓之數將不知紀極洋商因洞悉外洋茶市疲滯對於到滬新茶絶口不談交易是等情狀匪特爲通商以來所無即在歐戰緊急時期亦所未有商等今以積存新陳箱茶旣如許之鉅而市面復若此其疲其不能如限出洋奚俟再計近接上海總商會函知取銷出洋土貨派司展限辦法仍照舊章限期一年運銷出口查開章土貨存滬一年後再運出洋除已完復進口半稅外仍應再完出口正稅如果照此辦理不獨商等上年未邀免稅之茶一届限滿其先前所完之稅悉付逝波即奉豁免出口正稅二年之茶勢因積壓難銷不能如限運出即須補完免減兩起之稅及復進口半稅設在免稅期内仍不能盡數運出更須再完出口正稅方得出洋是則商等雖邀政府豁免出口正稅二年之名而因派司限期迫促積壓不及運銷反受加稅之實商等將逃死無所矣事實若斯自非我政府鈞處苦心維持出口華茶所願出此者也又查洋商進口派司限期三年商等雖不敢存此希冀應懇咨請稅務處俯准將華茶出口派司援照特别案件限期二年運銷出洋以俾商等仰沐我政府豁免出口茶稅二年之實也再近三年内滬上售茶與洋商者較諸民國四五年間價不逮及半尚苦積壓不售商等不特無利可獲即求虧本脫貨亦不可得出洋華茶市面敗壞至此寗不可傷伏祈鑒察出口華茶一項實受歐戰俄亂影響瓣陳層積一時萬難流通切懇逾格成全准將出口華茶派司寛限以二年期内報運出洋庶維茶業生機於一綫也并請令行稅務司轉令江海關稅務司查辦理不勝銜感之至謹呈 
[國貨出洋免稅經過之文牘]  
　　我國各地機製貨物運銷海外一律免稅已誌前報本外埠各工廠因未見明令發表每致疑慮日至全國工商協會詢問踵趾相接蓋因機製貨物海外各埠相需甚亟如能免去稅金則可與鄰國出品相競爭該會乃致急電虞君洽卿詳詢究竟昨日該會接虞君由京寄來免稅批准經過全文爰爲披露如下 
　　「財政總長李忠浩稅務處督辦孫寳琦呈大總統會　免徵華商機製貨物運銷海外出口稅呈請鑒核文」爲會擬免徵商機製貨物運銷國外出口正稅以資激勵而興實業恭呈仰祈鈞鑒事竊據中華工商協會公舉代表虞和德等呈據三友等工廠函稱我國自通商以來各國輸入貨品日增月盛華商購置機廠仿造洋貨冀挽利權而廠中出品之數迄未能日見增進推原其故皆因困於釐稅以致價昻滯消及各本省産銷落地等稅分别豁免並稱近日華僑之返祖國販運國貨以去者多以出口有稅較之外貨成本較鉅遂灰内向之心若再免徵此項出口正稅則國貨暢銷翹足可待如慮洋商工廠援例要求或於徵收之後由政府如數發還作爲實業之補助金等語由會據情轉呈前來查華商工廠機器仿製洋式貨物定章不論運銷國外或通商口岸及内地各省均祗於起運出口時先納値百抽五正稅一道沿途概不重徵原爲奬勵工藝起見今歐戰告終列强皆致全力於實業而吾國工業尚處幼穉時代各廠所出貨品未必遽爲外洋所歡迎然散處海外之華僑甚衆皆存有祖國觀念樂用華貨誠能如該團所請將國内據製貨物之販運出洋者免納正稅俾本輕易銷雜 
 
 
 

Page 11

 
 
　　供國外僑民之需用未始非挽回利權之一道况我國原料最富工價又廉但使製法日求精良正可利用以角逐於國外商場而向來我國出口貨物因生貨多熟貨少致爲外人所輕視者亦可藉此一矯其弊其銷售通商口岸及内地者雖亦在應行維護之列惟各埠洋廠林立若遽允華廠免稅則洋廠必因之援例即使照該商所擬一體徵稅再將華廠稅欵發還作爲補助金辦法亦慮手續繁重且恐終貽外人以口實自不如仍行照舊辦理以免紛更至該商原請併免産銷落地等稅一節查此項機製貨物於照章完納正稅一道之外本無别項稅捐當然不能另徵産銷落地各稅其未經製成熟貨之原料無論來自何處均應遵照各該地方普通貨品納稅章程分别徵收不得連帶蠲免庶於稅務商情兩無窒碍部處往復咨商意見相同如　核准擬請即以明令發布用示政府注重實業之至意所有會擬免徵華商機製貨物運銷國外出口稅各緣由是否有當理合會呈具陳伏乞大總統鑒核訓示施行再此呈係財政部主稿會同稅務處辦理合併陳明謹呈九年五月二十二日已奉指令大總統指令第一千三百六十二號令財政部總長李思浩稅商處督辦孫寳琦呈會擬免徵華商機製貨物運銷國外出口稅呈請鑒核由呈悉准如所擬辦理即由該部處通行遵照此令中華民國九年五月二十二日 
[抵制劣貨會開會記]  
　　上海抵制劣貨會昨開全體會議改選第二届職員當推張志鵬主席程彭紀錄首由主席報告函件（甲）河南禹縣國貨維持會來函委託審查以後檢獲嫌疑貨物（乙）中華救國十人團來函添派李醉公爲本會出席代表（丙）上海愛國玩具公司楊舜君函次彭起報告現有奸商報劣貨鹿頭牌等火柴改爲大吉牌冐充國貨應通告全國國民勿爲朦蔽次謂頃閱廣東中原報某某二國組織火柴公司意欲全握世界火柴交易而吾國火柴方在萌芽時代一旦外交局變若某國欲以抵制手腕加諸我人則我國火柴業之前途何堪設想云云當衆表决由本會特函警告全國火柴商極力提倡以維國産再次爲改選第二届職員開票揭曉當選者總務理事張震洲幹事丁觀瀾程士勇文牘理事陳如翔幹事陳添僧李醉公會計理事章晴蓀幹事汪樑調查理事汪偉諸事議畢遂散會 
[工業協會開會紀事]  
　　中華工業協會於昨日午後一時在長浜路該會内開職員會並選舉木工代表會公推黃介民主席汪嘯涯記錄主席報告先歡迎沈樑張秉文二君入會公請擔任介紹部幹事隨請沈樑發表意見大意注重調查滬上工廠並旅法回國華工及會用預算義務學校等事繼請張秉文發表意見謂當協力進行云云旋卽公同討論木工代表選舉辦法均主通融辦法以介紹會員最多者推選爲代表經衆通過侯阿康王阿福馬祥雲爲木工代表繼復公推杜金鈴杜心誠爲交際幹事擔任聯絡碼頭木工并略發表意見至四時散會 
[各公司輪船消息]  
　　法國船公司之中尉特臘堵Lientenant　de　La　Tour號已定本月十二號（禮拜六）由吳淞放洋開赴英國倫敦及比國等處裝有麵粉三千噸係儎至比國者更有礦苗桐油等貨裝赴英國 
　　怡泰之客馬頓曉號此次赴日大約在本月二十四日可以返申至月底則直放英國 
　　藍烟囱公司之派克陵Pakljmg號今日已抵吳淞大約明日可以進口報關 
　　昨日福來公司之West　Cohokia由New　Orleans來申當夜即起椗赴美並未停留 
　　怡泰洋行以廣東路之房屋不敷應用特在北京路怡和　面（禪臣洋行舊址）建造新屋刻已着手動工 
[考察歐美敎育後之紀載（續昨）]  
　　團員述參觀美國敎育狀况 
　　（四）「麻省波士頓市阿巴韓林肯學校」波士頓市有小學區七十餘每區小學三數所區設校長一人是爲波士頓特制本區小學三所就學兒童二千一百人本校兒童一千六百人爲六三三制初級中學附之　貧　子弟及移民兒童甚多共有三十餘國故美化敎育爲此校所注力别有低能兒班其敎室設備空氣特别流通每日午前亦略供以食物檢察分别由校醫任之校醫任 
務不僅在校檢查診視并時至兒童家中看視告以衛生方法初級中學多選科其多設選科之主旨在俾兒童多所經歷以漸定其職業畢業生升入高級中學者有二分之一關於訓育每週各班生徒有禮堂集合一次其教授之可記者（一）國語教授有令兒童背誦名人（如林肯等）演說之法（二）習字教授有教師呼出某字兒童聽寫某字之法（三）教低能兒多令午前聽講午後作手工其他如烹飪室之設備爐案排列不取長方形而取楕圓形又爲設備上審美之一端 
　　（五）「麻省牛頓市克臘富林小學校」同人以專研究職業指導教法得牛頓市敎育局長引赴此校參觀當晤校長卡爾Gurr君據言本校自四年级始授職業指導課程每週一次每次三十分鐘五六年級同七八年級每週二次每次亦三十分鐘指導方法由簡單而複雜其令兒童討論者必以常相接近之事項爲問題云其四年級職業指導教授取討論式討論問題爲榨取牛乳職業討論方法以一童主席任全級各抒意見復令主張利與不利者出而對辯然後付全體表决兹將各兒童討論之點略記於次（一）牛乳廠工人之資格有須聰明健康清潔活潑不吸烟有管理这能力善於貿易等主張（二）便利之點謂有事業清潔空氣良好飲食美有游戲無困苦各種（三）不便利之點因須在鄉間則有交通不便缺乏良好敎育無劇可看諸不便討論之結果全體不贊成斯項職業六年級職業指導教授教法與作文聯絡討論問題爲職業變更有益與否討論方法各生就此題作文一段向全級說明之說明時使一童主席按單唱名使輪流至黑板前讀其說明書兹錄各說明書之大意如下有用比喻者（一）謂職業不定如瀑布下無人司柁之舟（二）謂職業不定如風吹雪花有直說者則或謂良友難得或謂身價不高或謂作事不精及介紹不易等八年級職業指導教授取討論式討論問題農人之職業討論方法與四年級同討論要點（甲）農人之社會服務須有謂其藝棉麻供人之衣種樹木供人之住牧蓄種蔬以供之食農産增多賦稅增多而社會之幸福亦增多者（乙）農人應有知識及技能則有謂其須有保管之能力管理之經驗機械工程之技能數理化之知識者（丙）農事職業便利之點須有謂其有良好家庭有良好健康有自由支配時間之主權有自定利益之主權各種（丁）不便利之點則有謂共寡伴侣鮮交際升階不高無音樂之游戲者各級兒童於討論時俱能有條不紊無爭執其氣象之佳亦有足多者焉 
[江西旅滬學生會成立]  
　　江西旅滬學生會以籌備就緒昨假新閘路中華工業專門學校開成立大會到者有南洋復旦震旦專師同濟東亞體育美術南洋中學大同學院神州女學澄衷中學中醫專校南洋醫學中華工業中華職業等二十餘校當公推唐學詠主席報告開會宗旨旋由臨時書記李安將該會章程草案逐條宣讀并經大衆詳細考慮結果除幾處稍如修改外其餘均通過後復用紀名投票法選舉下屈職員當選者正會長程學愉副會長蕭箎文牘李安庶務唐學詠李紀唐會計夏承德陳金薌評議員程孝嘉歐陽晁祝元青褚昌言蕭鈺麟蔡公起鈕傳椿余克剛賀凌雲桂秉鈞唐堅等十一人由書記當衆宣讀後舉行茶點繼復由主席宣告散會時已鐘鳴六下矣 
[檢察廳又將焚土]  
　　上海地方檢察廳贓物庘主任吳旭初查得本庫保存烟土烟膏兩種自民國八年九月一日始至九年四月三十日止共存三千四百數十兩亟應焚燬乃禀准該廳梅檢察長造齊清册詳報上　請定期派員來　監視當衆焚燒　 
[浦東農田發現害蟲三誌]  
　　浦東南滙縣境沿海一帶農田發現害蟲大團鎭商學界設法購捕已兩誌本報兹悉大團鎭自捕蟲總局設立後各處設立分局六處連日分投雇人捕捉及出資收買每日可收八十擔左右一般失業貧民每日專事捉蟲者不下數百人幾成一種特殊營業其他祥源同泰義兩商店仍照常收買該兩店經理爲方欽朱蔭如對於此事甚爲熱心云 
[東有恒路發生刦案]  
　　虹口東有恒路八百五十七號門牌居婦羅張氏宋劉氏家於前晚九句餘鐘突被匪徒五人賺開大門入内袖出利器嚇禁聲張將値洋一百五十元之金戒現洋綢布衣物搜刮一空携贓而逸事後該管哈爾濱捕房捕頭立凡爾與探目王四福聞警立率通班中西探捕馳往察勘一週並向事主詢明各匪面貌服式口音分頭四出查拿當由該探等拿獲身藏利刀三柄零物一包之通州人錢川郎帶回收押昨解公其公廨禀明前情要求展期以便偵查一切當經李襄讞及英包副領事核准命錢還押展期七天查明解訊 
[匪徒沿途開槍]  
　　閘北四區一分署馬巡官於昨晨八句餘鐘在新民路一百間地方見有形跡可疑之吳興即王興陳金煥二人在途同行上前盤詢王等言詞支吾正欲逮捕王袖出手槍連發三響馬巡官急鳴警笛由四區一分所崗警到來帮同將王陳二人拿獲所開手槍並未傷人崗警林泰之制服被槍珠穿過並擊損該警所荷後膛槍之槍柄解經司法科段科員研訊之下王供前在寗波曾當護兵判解送警廳訊辦 
[多子里之命案竊賊擊斃事主]  
　　虹口乍浦路一百十五號門牌小雜貨店主吳小寳於前晚十二句餘鐘正擬安睡因聞排門聲響心知有異出外察視果見有小竊撬門入門圖竊吳緣前晚已被竊去銅元三十餘千故卽上前拘拿該竊賊見吳來拿即向外飛奔逃至多子里弄口勢將被獲該竊賊遂手執鐵鎚返身拒捕將吳頭部擊成一孔頓時血湧如泉痛極狂呼倒地旋卽傷重殞命迨吳妻王氏與鄰近之西洋人愛日留聞警趕至該竊賊業已逸去因卽喚捕將吳車送醫院奈已氣絶身僵無從施救該捕據情回禀捕頭立飭包探蔣阿林等將尸舁入斐倫路騐尸所昨晨報請公廨李襄讞於午刻會同英領包君蒞所檢騐屬實填明尸格升座公案命將各見證傳案先由尸妻吳王氏投訴前情要求伸雪繼據見證西洋人愛日留投稱住居死者附近二十六號門牌在救火會辦事昨晚十二句二十分鐘陡聞呼救之聲急卽出外觀看見死者倒於地上兇手已經逸去我卽代雇汽車送至醫院詎已不及救治云云又據二十一號日本巡捕投案訴明當時狀况中西官得供會商之下卽在騐訊單上會判曰騐得已死吳小寳委係生前被鐵器擊傷耳門腦後致命着尸妻具結領回棺殮聽候緝兇究辦此判 
[普益社育嬰演講續誌]  
　　大東門外青年會普益社育嬰演講會四天曾誌前報五號下午時女賓蒞社者二百餘人先由招待員導引參觀陳列育嬰之一切模具將近三時振鈴開會魚貫入座由蘇州陶女醫士演講大旨以謀國民體育之强壯須自研究育嬰法始否則人種痠弱不能立國等語講畢鼓掌如雷故會已近六時兹該社以男界要求參觀考之衆商准本星期三「六月九號」晚七時爲男賓參觀聽講之時以慰衆望聞已徧發通告矣 
[華童公學校友會叙餐記]  
　　昨午華童公學校友會全體職員會敦請各會員曁母校中西男女職教員等在馬玉山飯店叙餐到席者有監院康普中文領袖葛惠甫英教員勞白及英女教員等五十餘人餐畢由會長許建屏致謝詞旣而監院康　致訟詞復由校友會會員部幹事翁國勛學杯共祝　　而散 
[少年宣講團募捐消息]  
　　少年宣講團總部募建團所經費成績甚佳京津汴漢寗皖等處各界團體及徐總統河南趙督軍江蘇李督軍均允提倡助以欵項而各團員勸募尤爲出力現聞擬先擇地點以備應用云 
[義務學校將舉行游藝會]  
　　南市西白漾弄第一義務國民學校係上海學生聯合會所辦其經費初由中西及聖瑪利亞二女校籌得兹悉該校於本月十九日（星期六午後假靜安寺路夏令配克戲院舉行游藝會其藝術均有各著名之男女分會擔任並有各高尚團體及個人加入目下正在預備中 
[綏遠奬劵第三期開奬紀]  
　　昨日爲第三期綏遠工賑有奬正劵開奬之期在南市久大碼頭利濟局舊址舉行自上午八時至午刻爲止兹將開出五大奬號碼及經銷各票號錄下頭奬第一萬四千六百七十五號（本埠善利全經銷）二奬一萬五千八百六十二號（本埠大利元經銷）三奬七千九百零九號（本埠廣惠豐經銷）四奬八千六百十六號（松江生財道經銷）又一萬六千七百二十四號（本埠廣惠和經銷）五奬三千九百五十四號（本埠大運來經銷）又七千五百二十七號（嘉興永最利經銷） 
[女屍騐係毆傷溺斃]  
　　二十八保十併十一圖地保歸桂馨具報蘇州河梵航渡有蘆蓆包死屍一具不知男女外有皮鞋一只請爲相騐等情已紀前報兹經地檢廳委派夏檢察官沈檢騐員等蒞場相騐當命小工將屍撈置岸灘解去蓆包内是女屍年約三十餘歳身着藍布衫褲外有藍布套褲小足騐得該屍生前被人兇毆後抛入河中溺斃填明屍格命由善堂棺殮聽候緝兇到案懲究 
[請騐溺斃男屍]  
　　閘北潭子灣大洋橋北寳邑金二圖有居民李某年約四十餘歳前晚不知如何溺斃於潭子港内昨晨屍身淨起由四區二派駐所巡警查見報告顔署長着該圖地保王金華將屍體撈起報請地檢廳相騐再行核奪 
[汽車傷人兩則]  
　　中国汽車公司於前日下午派劉森榮汽車夫駕駛五千零五十二號汽車裝運貨物出外駛至閘北交通路將車撞入賣牛肉之丹陽人張采明家將張輾傷頗重由警到來將劉拘送五區二分所張則送濟生醫院醫治張妻范氏投所伸訴夫傷危險命在旦夕該所乃備文於昨午後將劉押送地方廳經檢察官訊供一過判劉敢押該氏退去候察看張之傷痕再行核辦又汽車夫馬小福駕駛運貨汽車出外適有婦人張沈氏雇坐唐阿順所拉之黃包車往醫生處治病行至寳山路口被馬將唐車撞倒該氏受傷由警到來將馬拘送地檢廳該氏送院醫治下午由檢察官訊供之下判馬收押候再訊核 
[拐匿女子押六月]  
　　船戶孫林桂日前誘拐婦人朱氏家女子富寳藏匿現爲朱氏偵悉報告捕房飭探將孫拘獲帶入捕房候究在案昨日解送法公堂請究先據捕頭上堂禀明前情繼據原告朱氏投稱孫將女兒拐去後即至婦人處聲稱富寳已有下落須許配與伊爲妻方能交出當時婦人允諾令其領回不料孫去後至今音信杳無且被拐之日有姚順昌瞥見可證請求追究見證姚順昌稱是日目見孫帶領富寳在途行走商人向詢何往孫即令切勿聲張云云詰之孫林桂供富寳實係許某拐去並非民人所拐餘供支吾中西讞員會商之下以證明屬實豈容抵賴判孫押西牢六個月如能將女子交出准予酌減刑期 
[私賣燈吃之科罰]  
　　葉阿二前在小東門外私設烟榻容人燈吃現爲法捕房捕頭偵悉前晚帶同包探前往葉家抄出烟槍烟燈物具甚夥帶入捕房諭令交保候究在案昨日傳至法公堂請究先據捕頭上堂禀明前情詰之葉供認私賣燈吃中西官判葉罰洋三十元充公烟具銷燬 
[聚賭案加罰二百元]  
　　張貴鴻（即張寳初）前在法租界自來火行街設立大賭窟聚賭摇攤牌九事爲法捕房偵悉飭探前往將張及每根一元之籌碼七百四十元解送法公堂判罰洋三百元外着將籌碼七百四十元如數繳足現洋充公在案詎張押追不繳昨又提訊張供罰欵已經措全惟籌碼之欵實在無力措置求宥中西讞員會判以姑念一再苦求從寛除罰洋三百元外籌碼七百四十元改繳二百元共洋五百元限二天内如數繳清 
 [P昨日公共公廨訊案紀 
　　昨日上午公共公廨第四公堂由俞襄讞會同美丁副領事訊理民事訟案如次（一）「李琴生請求備案」李因遣失同甡錢莊之票　　後　紳　故請求備案曾由廨函詢錢業公會兹該會已函復到廨故李延律師到堂要求照准「結果」准予備案着請求人照錢業公會章程第三十六條辦理（二）「信孚行訴福州路采芝齋糖食店主姜石鏞不理擔保貨欵案」前已判决着姜償還洋一千二百零一元五角而姜當時亦願賣田還債詎後將田賣去賬仍不還且將所開之糖食店關閉故原告代表律師到堂要求給諭將采芝齋房屋發封生財拍賣得欵給領「結果」被告還押准將該店發封生財變賣得價繳存公堂候核（三）「許慶章訴李遐昌不理墊欵及請追損失」業已判决李還銀三千兩兹原告以李尚未履行堂諭故延律師到堂請追被告亦延師師到案要求寛限「結果」限被告於一個月内還清（四）「彙康錢莊訴許仲祥不理押欵案」此案早經判决原告勝訴並以許係武進人家中尚有産業故函請該管地方官廳查封備抵兹武進縣知事文復到廨以許之産業大半係他人抵押現押主均將取贖等情原告得悉延律師到堂請求再函該縣轉飭抵押人如欲取贖其欵須交與原告「結果」候函復武進縣公署該田准其回贖田價由繼提解到廨再核（五）「范韓氏訴范德成不顧贍養案」此案已經判决着范月給贍養費兹因兩造均有和好之意故各由律師到堂旋因和好條件尚須雙方互商是以仍未了結「結果」着被告先付津貼原告洋三十元展期一月兩造互商和解（六）「徐益生訴張順福不理欠欵並利案」此案前已判决原告勝訴茲據被告律師到堂聲明判决之數多有出入要求更正原告代表律師亦未反對「結果」照前判除去九個月利息再除前付洋三十元核計應償利洋二百三十元連本共還洋四百八十元 
　　又午後第四公堂由張襄讞會同英包副領事訊理三案亦誌如次（一）「滙通電料公司訴西藏路一品香旅館主徐懷林不理電器材料價銀一千八百十五兩案」先由原告代表律師起述案情畢並稱該旅館地皮徐係向泰利洋行承租現該行英人潑來在堂可以作證即由潑來投案證明該地係伊洋行經租與徐屋様亦爲伊行所　一切電燈電扇等物均由滙通承裝當時言明所有總綫其價歸房主承認支綫之價則歸房客自理云云又由原告云司前跑街夥陳月夫上堂訴明因知該知皮係邱渭卿之産故當時係向邱兜生意由邱告知伊經理之泰利洋行遂往該洋行取裝電燈之様潑來彼時即言每屋一間祗裝電燈一盞如欲多裝其費歸房客擔任我乃携様見徐而徐以該様無用另授我圖様囑照様裝置並言價値如房主不承認伊負全責我尚不信欲與訂約徐自稱伊係大商家且不識中國字不允簽字因是約遂未訂迨至裝竣點數邱渭卿應承認二百餘盞之價目已付與我銀五百兩餘欵應屬徐認乃屢向索取咸被推却最後往索竟侍勢欲將我扭入捕房等語至此已届退庭期間「結果」改期再訊（一）「高友棠訴戴邦逹不還借銀九千兩案」前已判决償還兹被告以在押已有八月延律師到堂請求無保釋放原告代表律師到堂反對謂欠債至九千兩在押甫八個月即要求開釋被押一月得代價千金如准其請須債權人受虧甚大等語「結果」看被告具結出外自行理楚並將住址報告原告（三）「婦人吳徐氏請求給　管理産業案」「結果」著請求人自行登報十四天如無人反對再核第二公堂由李襄讞會同西班牙領事柏君會訊（一）西班牙商同康轉運公司訴潘少棠違背合同請追定洋四千元案「此案公堂提訊因被告住居江寗判備文移請江寗地方廳查傳被告到案訊追兹被告延不投案故由原告律師上堂譯稱被告現在南原地方審判廳具保出外迄未來滬投質要求函催該廳限被告投案候訊『結果』據原告律師聲稱該被告迄未投到請再函摧江寗地方審判廳限期被告於二禮拜投案如不到案即予缺席判决應照准（二）西班牙商同康轉運公司訴浦澄熙違背合同案」此案前經訊明判决歸原告勝訴兹原告律師投案聲請將被告繳案之欵給領餘欵請追被告浦澄熙亦延朱斯芾律師到堂請求寛限「結果」着將繳案之欵先給原告領出餘欵限六禮拜清償 
[積竊與窩贓並儆]  
　　李阿左前行竊七浦路三百五十一號居人揚桂卿家衣物被捕拘解公共公廨訊押查究在案兹經包探奚德安王桂生陸連奎金福壽查得愛爾近路王熒昌婦人袁劉氏靶子路林連生蓬路顧寳記何生記王阿二百頓路丁寳祥張芝章海寗路徐和尚榮記生七浦路徐錫林等各戶失竊衣飾器貝各物均係李所偷贓消與牛莊路六十一號門牌余阿二昨晨吊齊原贓傳同失主將李余二人解請中西官訊明屬實判李押西牢三年佘押六月期滿一併逐出租界贓交各失主認領 
　　本邑人陳松林旣行竊熱河路一百五十五號　寳坤兩京路五百二十七號張吉堂海寗路二千五百四十二號婦人張王氏等各戶衣物消贓與金恒山陳祥林復串黨在漢口路剥攫行人布皮袍子案被捕昨由包探孔慶平等協同四十號西探目吊齊原贓將陳及兩收贓人拘解公共公廨經中西官訊實判陳松林押西牢一年期滿逐出租界陳祥林發押一月金恒山從寛斥釋贓交失主認領 
來件 
[對於救濟米荒問題之主張]  
　　一治生普及無論男女老幼須知安坐得食爲至醜極恥之事當人人研究治生之道努力發展其自食能力使仰給之民族一轉而爲自給之民族 
　　一厲行治生普及敎育家實業家當取一致之行動敎育家努力灌輸地方上最相宜及應行調劑增補之各種生業上生活常識實業家努力挅用分工制使工作普及出貨精進而迅速 
　　一覔新食糧我國人口占全球人口總額四分之一而農産物治 
襲舊制每年食糧徒恃天惠已屬危險之極今更有肥己害羣之徒狼狽爲奸借名軍米盡量運輸出口致糧食空虛比之去年今日其代價驟增一倍議者謂中國歷年紛擾失業人衆大難之作期將不遠但吾人以爲今日當合全國有社會思想一般先覺之士設法弭此危險其急則治標之法莫如悉力覔新食糧 
一覔新食糧之如何實行凡植物之足以維持生活者統名曰穀物因其種類之多故曰百穀然須養生之物不獨一米可知其滋養力倍於米而半數國民治用之而確認其爲養生美品者厥爲麥食此外尚有如赤豆花生蠶豆豌豆扁豆等滋養力四倍於米食大豆「即黃豆青豆黑豆」滋養力六倍於米食而國人多忽視之此等占地位少舍養分多其代價廉之精良食品半爲消費於無足重輕之地半多低價輸運出口此等價廉物美之食糧敢請國民大家注意而採用之以救米荒眉急此外尚有山芋芋艿南瓜慈　包豐玉蜀黍高梁粟細米子芝蔴紅黑棗蘋果柿餅桃杏及其他有益果物且不止此如餵養牲畜之糠麩内含蛋白燐質極富食之非但可以救饑還能治療百病其代價之廉僅抵糧食十分之一或七八分一此外更有土當歸百合藕粉諸葛菜與海産中海苔昆布石花菜種種及山野草類中根部幹部莢部之富有養料者當分組進行例如調查組採集組研究組等一有所得隨時投函報界公布 
　　一力行節食歐戰事起迄戰事告終各國食糧有缺一致實行節食政策即有非常豪富之美國亦且採用節食主義節食並不有碍生理且飽食之民族多懶惰多疾病吾國民如果厲行此節食主義偷安苟且之劣性可以拔除老大病夫之醜號可以湔滌亦何樂而不爲者修養家發明家多在空腹時發現妙諦捕獲新機今我國修養界及豫備發明家其將乘米蠹殃民之潮流中一吐寄氣一放異彩乎當以實行節食爲各方面人倡矣節食之方法奈何最初須減去三分之一『如食慾妄動時可行深呼吸數分時節制之』行之若干時再减去三分之一則諸病去負擔輕奮鬭之精神及活動靈敏之腦力大拓展對於節食主義之信仰心堅固心自然培成於短時期中矣學術互助會社會學農學哲學生理學組同啓 
來函 
[招領失票]  
　　六月五號下午五時許在新閘路拾得上海齊魯銀行付欵滙票一紙如有人能將該票日期人名何處滙來欵項若干說對卽行付給新閘橋康樂里華茂彈花玻璃工廠啓 
雜評二 
[王正廷促和電感言（訥）]  
　　議和本全國人所屬望也然自和會復活之說起而首爲之梗者即此代表問題其後擾擾或陽言調和而隂圖破壞或藉名促和以自便私圖又其後復擾擾於局部之和而終無成議至於今日非但和之無望且戰釁復開故和之一字幾令人掩耳而不欲聞嗚呼此豈非最可痛心之事耶乃近日以來一面雖戰而一面議和之聲仍不絶南方四總裁對於向不接待之所謂北總代則致函承認矣中央亦電致兩方促進矣林建章王正廷等亦發懇切沈痛之電以冀南北當局之覺悟於是和議又有活動之氣象然而南北當局果能覺悟否乎一方之代表承認一方之代表又撤換矣總之今日黨派之間彼派言和則此派反對各欲謀局部之和而局部之和又不能分途並進合以成統一之局然則和豈尚能有望哉嗚呼 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[栩園隨筆（三）] [  天虛我生]  
　　游無錫者莫不以惠山爲目的地不知惠山之幽勝實無過於山麓之寄暢園園爲故紳秦氏别業荒蕪久矣門設一櫃入者例輸銅幣一枚謂將以恢復舊觀也然地廣十餘畝榛棘叢脞非十餘萬金决不能復舊觀中有一池可五畝水澄碧事鑑界以石橋厚可一尺廣五六尺沁旁古木參天盤根出地如虬龍望而知爲數百年物也面池築亭一傍爲知魚檻跋云似西湖靈隱之冷泉亭誠然入園但覺沉鬱蒼凉之氣逼人襟宇遠望則龍山蒼翠碧若無窮襯以落霞境乃幽絶實則中隔垣牆特爲樹蔭所蔽不復能見牆垣耳予與劉佐廷君飲於亭中日暮不歸好客俱杳新月自林中出映水面作沈默狀如有佳語游魚見月撥刺作聲隔山梵碧倏起此境直非塵間不讅游惠山者足跡胡不一至負名園多矣 
筆剳 
[荒縣傑人記] [  碧梧]  
　　江蘇徐海道屬有沐陽縣僻處西北隅風氣猶閉塞土壁茅簷高僅與人等市廛亦頗蕭條舍日用必需尚有購處外稍涉浮奢而新奇者或且爲彼地人所未見雖縣城殆猶不及鄉也土人雖耐勞惜富于戀鄉性罕有外出經商者擁田百畝自耕自食布衣爄飯於心已足他非所計也生活程度旣如此低廉中人之家故必年有所蓄積資成巨數仍以購田子息相生有田數千畝者尋常事耳然人人具此死産主義社會上貧富之階級劃分益嚴有田産者固能日進充裕之境而貧苦無告者亦終困於窮鄉而已以故縣屬田若干萬畝半爲數巨富所有而以程姓爲尤多程公少坡爲發祥之始祖雖亦土著然未染鄉人惡習少時卽遠出經商足跡徧大江南北獲利無算逐年購田可十萬餘畝復就東關城外築巨厦廣闊高峻迄無其比有子數人各居一宅屋廣人多僕從自衆程乃收附近之貧苦者便充之男爲僕女爲婢童則爲僮頗多舉家奔走於程宅者不則就程宅後之隙地架屋以居隙地本程留作此用者蓋程深知鄉人習慣不欲因衣食問題而强其家人分離故定此辦法然則若輩安得不感激涕零羣呼程爲善人程復以地近徐海盜匪滋繁乃選鄉人之精悍而富於力者練爲家勇以資自衛親往奉直等省聘武士多人以教之聲勢赫奕古之諸侯殆不之過也 
譯叢 
[歐戰掌故（下）] [  Ｋ]  
　　吾人再論戰中名著更層出不窮吾人祗就實事小說言葛恩伯之「在上」（Over　the　Top）更有惠文氏之「明見」銷路奇廣此外西班牙小說家雅尼士（Blasco　Yhanez）之「四馬兵」亦爲人所愛讀者 
　　至於戰中大人物吾人於報紙中已慣見之無容贅述今祗表其國與名於左 
　　美國威爾選霍佛潘興 
　　英國佐洽海格費蘭巨 
　　法國克雷蒙梭霞飛福煦 
　　比國阿伯德（比王）麥西神甫馬克士市長 
　　意國鄧能齊詩翁 
　　德國德皇太子興登堡藍登獨夫 
　　然此次大戰中飛行家之名頗盛亦應列入大人物之後如在美國則有少威利盧洛泊與李根伯三人爲最有名法國最著名之飛行家爲葛尼母德則有李松甫白爾克伊末門三人意國以鄧能齊著若夫兵士中以勇敢名者首推美兵雅克（此僅指美軍言）戰之時上級官常有一種口頭禪爲人稱頌者一九一年凡爾登之戰正盛時霞飛與白丁二大將出一軍令極簡單曰「敵人不能過此」及美國抵法潘興大將有一言云「萊法伊吾人在此矣」萊法伊係法人助美戰獨立者今美人來助法可謂報答又麥恩一役霞飛曾戒其兵士曰「今已不得不竭力前進决不能退讓雖死亦當死於今日立足之地上」一九一八年四月十三日海格大將戒其軍曰「每一地位必防守之至最後一兵未戰死前决不退讓吾人爲公道戰至今不休」又是年之春福煦已統率協約全軍美軍亦將加入福煦詢諸潘興可否潘興答復直裁了當祗曰「余所部之步兵砲兵飛機全歸君指揮可也」 
　　德人在大戰時最無人道其最可恨之事有四 
　　（一）沉魯西台尼號大商船 
　　（二）殺克凡爾女士CareH 
　　（三）殺福星德管長 
　　（四）沉溺比太子號船上四十水兵 
　　再戰時字典上多出新字不少日有人編成一大戰百科全書最新二字一曰CamouHage意假作欺人一曰Hooverize即霍佛之意變爲動字意振救云 
新聞拾遺 
　　名人手書之價格大陸報云匈牙利人伯芙家藏一精製之書册自謂於近世名人手書無一不備什襲珍庋不啻拱璧近忽親携此册至美將更求美國五名人之手書加入册中此五名人者大總統威爾遜亦其一也威爾遜見此册極爲歆羡聞俟求得彼數名人手書後即將以十萬金之重値購爲己有云[  馨]  
　　品茗茶寮晤亡友鎭江南門外如意茶寮茶博士某甲年已弱冠中饋猶虛國出其積葚聘某姓女爲妻詎合香之夜女惡其貌不與共枕甲憤甚翌晨投江自盡有業炒貨之華某者素與友善不知其已物故也偶至該茶寮品茗某甲亦至遂相話家常問及甲婚後情形甲哽咽去華詫之走告其母母曰彼已滿斃數日爾所値者其鬼耶華聞言驚駭成病云[  矩亭]  
　　血瘤裂破有小蟲寗垣三坊巷童某額生一血瘤五年於兹雖不甚痛苦然以膨脹爲慮逼請名醫診治終不見效昨瘤忽漲大始而奇癢繼則痛如錐刺昨晚痛不可忍以手按捺之忽然破裂流血滿地血中有無數小蟲形如米蟲血流盡額遂平坦而童亦無恙云[  隱厂]  
　　吹法螺吹破飯碗南京路某公司職員陳某善吹法螺往往無中生有天花亂墜昨午後三時許陳正興高采烈談論男女纞愛事會經理自外歸在旁竊聽聞而大怒又見環而恭聽者甚衆更憤不可遏大爲申斥即畀陳以洋十元命返家陳乃含羞出[  瘦影]  
　　毒蛇前日滬西某菜田中忽發現一物狀如壁虎而大則倍之通體作青色惟四足黑騰躍地上移時不去鄉人辨其爲蛇名竹葉青有奇毒螫人立死乃聚集多人設法捕得擊斃之以除害云[  吳秉恬]  
劇本 
[新婚夫婦（十八）] [  瑙威名家皮琴生著一圭譯]  
　　母親如此說來這事在你覺得很没有意味麽 
　　阿克塞不是不是我原也誠心向你們更感激你們我做你們的兒子是很覺驕傲的不過爲的是他的問題他從不曾當眞把我放在他心上我要去或是要留着都很自由他並不在意他在這裏又像生了根移不動的他對於我從没有甚麽要求從不表示他一個志願他對於我也難得顯出一些親愛的表示就是有愛情也已分做了三份我只得了三份之一所得也是最後的一份或竟完全没有我的份兒 
　　母親他是妬忌丨妬忌我們 
　　父親妬忌我們 
　　勞拉是啊母親他當眞如此 
　　父親阿克塞這不是幻想是一個可笑的意思你不要給人聽你這様說 
　　阿克塞不是這不是幻想也並没有甚麽可笑這也能顯我們三個人的關係我的感覺被他咬着不能耐將下去往後我耐不得時倘若虐待他使你們生氣豈不反爲不妙就我也懶懶的白過了一輩子丨 
　　父親你病了這是一定的 
　　阿克塞我的病是你們給我害的 
　　父親母親（同聲）是我們給你害的麽 
　　父親請你略略丨 
　　阿克塞你們使他待我直好似給他頑的一個大蠟偶他所給我的愛情也不過是愛蠟偶的一些子愛情 
　　父親請說得合禮一些請給我們一個正當的敬禮丨 
　　阿克塞我親愛的二老我倘有失禮處還我你們原諒我說這孩子要是永遠這様留着做個孩子可就不能做我的老婆 
[文壇消息]  
　　美國大小說家霍惠爾司氏Ｄ.Howells死彌月矣生平富著述以筆耕自給其家人近核遺産凡得十六萬五千金圓 
　　美國大戲劇家蕭伯訥氏B.Sbsw手編劇本數十種均負盛名近有某影戲公司謀攝爲影戲以一百萬金爲壽冀得其承諾氏竟却之 
小說 
[社會小說衆醉獨醒（六五）] [  瞻廬]  
　　第十二回辦新村消除毒藥水赴車站邂逅酸醋瓶 
　　慧姑笑道藥房裏只有人告自來血卻没有人造自來腦要是有了買一打送給姑丈倒是對症良藥子才歎道這個人竟是不可救藥你把良藥送他他便當做砒霜一般毒即如玉兒寫的一封信他也曾給我看過本没有甚麽觸犯老子的話委婉曲折全把許多好話來勸諫他卻勃然大怒算是兒子排楦老子大逆不道該當何罪他說得了此信累他半夜没有睡他說依他的心裏便要抱着此信到縣知事公署裏告玉兒的忤逆虧他娘子識大體竭力勸解說這事萬萬幹不得幹了出來别人知道的果然說兒子荒唐不該目無尊長不知道的便說這是晚娘不賢挑唆丈夫下這辣手朱氏道别聽他混話劉姓家裏出了兩個柳樹精有什麽好事幹出從前小姑嫁到他家裏在老柳樹精手下度日子十年以内受過了多少寃苦小姑只是好耐性悶在肚裏從不曾與婆婆面紅頸赤畢竟氣壞了身子憂憂鬱鬱的死了小姑死後小柳樹精進了門婆媳倆一吹一唱一搭一擋竟是無惡不作玉兒這孩子在他們手裏逃得生命要算絶大運氣從那鋼眼裏拔了過來依着小柳樹精的意思最好把玉兒磨折死了偌大産業便歸金兒一個人承受虧得玉兒還有嫡嫡親親的母舅小柳樹精心裏也有三分顧忌要是没有了我們這一家親戚端怕這一件蘆花棉襖早結玉兒穿在身上現在邦平對於玉兒的感情一天一天的薄弱都是他在暗地裏做撥火棒却還要說這冠冕話兒黃熟梅子賣甚麽青便是三歳孩兒也不受他的騙子才道邦平還有荒謬說話令人聽了又好氣又好笑他說從今以後再不供給玉兒的學費犯不着出了許多金錢去買兒子的教訓他說從前的老法經書只講做老子的怎様教訓兒子現在的新法敎科書却講做兒子的怎様教訓老子他說活了四十一歳從不曾受過他人的責備現在要受兒子的教訓却何苦來千不該萬不該不該把玉兒送入了學校大兒子旣已如此這個小兒子不得不格外小心格外謹愼延請一位品學兼優的老法先生專把三綱五常三從四德的道理切切實實的教導一番（以三從四德教男學生可謂奇談）倘然冒冒失失也把小兒子送入了學校將來兄弟兩個通同一氣專把老子來教訓做老子的前後被攻左右受敵怕不要活活的氣死講到這裏又引動了衆人的喧笑錦心慧姑更是笑不可仰兩人本並坐在一張沙發上面慧姑把臉兒伏在錦心肩上嘻嘻嘻格格格笑得抬頭不起錦心手裏正執着一隻碧玻璃茶琖釅釅的盛滿了雨前香茗尚没飲得幾口經這一笑笑得玉腕顫動這隻碧玻璃琖一顚一簸把茶兒潑翻了一半幾乎把裙裾都打濕了 
[自由談之自由談] [  鵑]  
　　夏之夜澄波受月溶溶若水晶盤月中有波影波中有月光兩相映漾清湛極矣人之言行襟懷如能到此境界便是天地間第一完人 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[中國人嗜賭之特性] [  老圃]  
　　常見美國雜誌載歐洲參戰華工之狀態所言甚瑣碎大率華工之特性每喜賭博偶有餘暇即以呼么喝六爲事甚或終日不事工作買人頂替而已則以此自娱西人管理者雖籌設遊戲娱樂之所使之消遣然終不能變其嗜賭之惡習也 
　　美國支那城之華人皆豪于賭博其名則番攤也美人亦習知之今成英文中之新字矣支那城或發生械鬥之事或釀成暗殺之舉大率起于賭博紐約支那城賭窟尤繁盛美警收賄每一臺納若干元視爲利藪而華人納賄則有一人包辦美警尊而敬之呼曰支那城之知事其豪可知也 
　　街間小販其本錢不過數百文耳然猶擲骰子抽竹籤似賭博之法行之其他若闈姓若花會廢時失業舉國若狂又若今日京津間武人買辦之賭往往一呼以數十萬計門外汽車雲集街巷爲之填塞門内奔走之賭奴其每月所入且與簡任官之俸給相當今中國貧乏以借債度日然觀此輩之豪興殊不類破産國之人物也 
常評二 
[信用與金錢（一）] [  訥]  
　　人身涉世服務於社會道德上必要之條件爲信用而論信用最有關係者金錢是也無論爲學爲商爲工爲地方公共事業爲國家行政機關苟其職務與財政有關係者一絲一毫不可稍爲苟且近來每有大名鼎鼎之人物因吞欵捲逃等之事而身受控追通緝查封等之罪財政上信用一失身敗名裂從此不能立足於社會皆因當時一念不愼之所致也 
　　然其所以不愼之故亦有種種原因其始非必有心舞弊也或因虛榮心或因貪利心或因一切嗜慾之引誘若嫖賭吃着等等初不過視爲交際上之酬應品而後遂不知不覺成爲習慣以爲非此不可於是用度奢侈無法彌補則挪移侵蝕種種舞弊之念以生至是雖悔亦已無及矣 
　　是故社會上種種不道德之事實破壞財政上信用之原也欲維財政上之信用第一須先拿定主意不可爲萬惡之社會所引誘 
公民常識 
[公民責任] [  漸]  
　　要明白公民的責任先要明白人的責任 
　　人是世界公共的名詞在世界人類中佔了一個位置當然與許多人發生關係 
　　所以人的責任在發展本身的能力利用天然的物産造成人類的幸福供給衣食住及種種使用的材料最小的限度也要彀得上一身一家的生活擴大起來要打算到社會打算到國家打算到世界的人類 
　　世界的人類裏頭有個國民的名詞這是不過以一國爲界限已經比世界狹小了但是國民的責任却也不小因爲他所負的責任不單是一身一家的關係有國家盛衰的關係最近歐洲的大戰爭不知爲了這兩個字流了多少血國民裏頭有個公民的名詞這是因爲有了公權所以呌做公民但是他的責任比一般的國民卻還要大些因爲旣經有了公權就應該關心公共的事業直接擔負地方的責任和國家的責任 
　　所以不論關係全國的事業關係一地方的事業都應該用點兒心想想人家辦得對不對并且不單是批評人家就算盡了責任大凡自己有經辦的公共事業都應該想想對不對并且要盡力辦好他這才算能負責任（未完） 
衛生 
[商店衛生與營業之關係] [  俞鳳賓]  
　　商店之中有夥友有學徒有僕役其人數多寡視營業之大小以爲差旣有同居關係即有共同衛生之義務况商店地窄人繁衛生尤應注重若忽焉不察必至疾病多而影響於營業矣營業之能否發逹原因雖頗複雜而辦事者之有無愉快精神乃原因中之一要點假使精神不振任職則厭煩畏勞遇事則避難諉過必至於傷同事之感情負主顧之盛意所關非細欲其有愉快之精神須先有健全之體質主任者當於辦事之暇息心靜氣爲同人籌畵保康之法使各得健全之幸福而間接獲營業之勝利也 
　　古語云民我同胞物吾同與推此以言則主持商店非特當爲同事者力任愛護而對於僕役亦宜視同一體凡有可以免除病苦者必力爲指導匡助蓋店役勞工缺乏衞生知識尤爲可憫也 
　　上海某西飯店之經理嘗語人曰十數年以來僕役大半皆老於年事饒有閱歷吾儕視之似較經理人爲尤重經理人作一日之休憩無妨營業而老僕一日病假足令主顧者不歡而散也 
　　歳戊午滬地患流行症者甚多其時有某商店大小職員咸沾時症雖不久而旋即康復然事業已爲之停頓 
　　衛生與營業之相關如是凡有主持商業之任者宜愛護其友徒僕役如親子弟萬弗存輕重主客之見美國某商店長惟恐工人不健康於星期日爲工人特備汽車使之乘坐游覽欵以茶點音樂務令各暢天懷吾國商店之積習待遇友徒勞工罕有顧及其衛生者至爲可慨其實優待同人即優待自己愛護同業即助長其營業之發逹也衞生與商業之關係誰得云淺鮮耶 
 
 
 

Page 18

 
 
 
[法國傅醫士生平治療楊梅瘡之經騐表] [  中華衛生敎育會]  
　　楊梅瘡由螺旋狀毒菌爲崇四肢六腑五官百骸無處不能爲害誠險症也本會得有法國名醫傅氏生平治療楊梅瘡之經驗表錄登申報作少年冶游者之當頭棒喝可也按傅氏生平治患楊梅者凡四千七百人計...... 
　　瘡生皮膚者一五一八人瘡生股肉者二二人 
　　瘡生下體者二八五人瘡生舌上者二七七人 
　　瘡生口上顎者二一八人　　瘡生於喉者一一八人 
　　瘡生於唇者四五人　　瘡生扁桃體者一二人 
　　瘡生鼻孔者一○人　　瘡生骨格者五三六人 
　　瘡生鼻樑與　骨者二四一人　　瘡生骨節者二二人 
　　瘡生於四肢者二三人　　瘡生於消化器者二二人 
　　瘡生氣管者三六人　　瘡生於肺臟者二三人 
　　瘡生於心臟者一二人　瘡生於大動脈者一四人 
　　瘡生於肝臟者一一人　瘡生於腎者三九人　 
　　瘡生於睪丸者二五五人　　瘡生於目者一一一人 
　　瘡生於動靜脈管者一七人　　瘡生於神經各部者二○○九人 
　　瘡生於其他各部者二二人 
　　觀上可知此病害人之慘酷内有一人兼患數症者故總數不能適符云 
通訊 
[海參崴七日見聞記] [  特派員T.P.Yao]  
　　與勞農政府代表維林司克氏談話六日午後五時往訪勞農政府代表維林司克氏維林氏駐在自治會官邸内門前有一個値衛的革命軍士這兵士的服裝與普通人無甚區别惟在晚上纒一條紅帶帶上寫着號數而已房頂上高挿革命軍的紅旗進門就有傳逹事務的兵士我說要面會維林司克君兵士卽將我的名片拿進去隨卽出來一個人將我引到左樓上會客堂維林氏即出來與我握手予對於俄國話没有研究爲我們作通譯的係伊立春君伊君在俄國留學八九年俄語頗嫻熟維林氏身材中小約三十歳的光景額狹頰突出上門齒脫了一個目光射人他那種輕靈的氣象使人一見就知道他是聰頴機變的人並且很樸素的毫没有一點修飾穿一件茶褐色的立領學生服並且有個扣子没有扣大約是他忙的關係我說「我是猶從上海來的今天特來訪你我最願意明白的就是俄國的眞像因爲中國所得俄國的消息多是由英國傳到日本再由日本傳到中國其中不免有些錯誤我們一般中國人都願意明白俄國的眞像所以我特從上海來訪你」維林氏說「我聽說你是從中國來的實在是歡喜得很俄國内部已經統一無論何薰何派都是一致協力爲勞農政府盡力外敵已經撤退勞農政府刻下盡全力於敎育實業比革命前增加了九千餘所學校一面又實施普及敎育的方針這普及教育是不限於小兒大人及婦女都要施以敎育勞農政府對於敎育一項已用去四十餘億魯布俄國各停車站都設有圖書館供一般人讀覽並有巡回游覽車留聲講演機巡回電影戲這留聲機是名人的演說製成留聲機器使各地方的農民聽以上都是啓發農民的智識普及敎育的一種方法至於實業尤其提倡並且奬勵技術人材如李寗薪俸不過六千魯布而當技師的有得一萬魯布至七萬魯布的人」我說「勞農政府對西伯利亞問題取何方針」維林氏說「這西伯利亞問題到是很難說的但只是這西伯利亞的人心與勞農致府是相同的早晚一定是要合一刻下勞農政府欲以和平手段解决西伯利亞問題擬將沿海洲起至舍林克河止組織一獨立國家緩和國際間的衝突」我說「勞農政府對於中國的方針如何」維林氏說「中國的朋友也就是俄國俄國的朋友也就是中國很盼望兩國早早的握手俄國很想表示赤誠於中國但只是没有好方法在莫斯科開了一次討論會到會的有李寗.杜洛基克.奇奇耶林.克拉康.我（維林司克氏）也在内决議將羅馬羅夫時代侵略中國的一切權利退還於中國表示我們現在的俄國不是侵略的俄國使世界各國的人都有一種觀感這决議是經過好久的時期中間因爲種種的阻害到今日纔送到貴國」我說「我國的政府對於貴國的通牒將取何種方針雖是不得知道但是我們國民是很歡迎的」我正欲往下問俄國的組織有四五次人來催維林氏說有人要會見我只得告退回旅館已經六點半鐘了 
小說 
[商業小說模範商人（六）] [  瘦鵑]  
　　第三章下場的預備 
　　嘉德抬起頭來臉上還徿着一重雲務慢吞吞地答道葛來德先生你走錯門路了我本來打算收買你的但我此刻已變了主意任是送給我我也不要葛來德跳起來道怎麽說怎麽說你的我們把靜報送給你你也不要麽嘉德道正是我正是這様說葛來德大聲道孩子你這様實是羞辱我你瞧我可能耐得下麽嘉德冷然道任你的便耐得下也好耐不下也好葛來德道我只問你你爲甚麽拒絶我們靜報嘉德道這其間有好幾種理由葛來德道何妨說幾種出來嘉德道第一個理由我們大音報在紅馬鎭中名譽好好大家都歡迎你們的靜報言論向不正當早把名譽弄壞了要是彼此合并起來豈不是同流合汚累了我們的好名譽第二個理由我們這裏的營業已很發逹單獨進行也足以推到一切不必吸收旁的報紙反多了個累墜第三個理由你是個無賴是個招摇撞騙的大騙子我很知自愛就不願意和無賴大騙子接近發生關係旁的話不必多說單是這三大理由似乎已够了葛來德揮着兩臂現出一副窮兇極惡的神情怒聲嚷道好個孩子你敢這様羞辱我你旣扯破了情面有意挑戰我也决不肯讓你一步不過到了後來你可不要懊悔我們靜報雖有停辦的意思只到了如今我却偏要掙一口氣接辦下去和你們拚上一拚到底是誰的壽命長誰的壽命短我敢不五百塊錢的注估量你們大音報先死山爾格聽到這裏禁不住冷笑了一聲立時從袋中掏出一大捲銀票來很興頭的向葛來德道葛來德我承認你五百塊錢的注此刻便出一千塊錢和你比個輸贏我說靜報先死死了纔是眞靜恰恰名副其實至於大音報還須留着大聲疾呼做紅馬鎭最大的福音葛來德一見山爾格眞要下注和他比輸贏態度上倒不覺軟了一軟一會兒却復原了摇着手說道我不喜歡銀票這些紙兒是靠不住的山爾格微笑道我料你好久不曾見過銀票的面所以見了也不認識他咧葛來德道山爾格先生你不要這様嘲笑人家失了你警察長的體統至於下注一層未嘗不可不過我不承認銀票須用現金纔是山爾格道你歡迎現金恐怕現金並不歡迎你因爲他老人家也和你久違了未必認識你葛來德道算了算了不用多說閒話你倘有五百塊錢的現金我再和你說話山爾格點頭道使得你倘先把你的五百塊錢放出我便放出一千塊錢的現金來不上十分鐘就能辦到可是對門紅馬大旅館主人是我的老友他那裏是不缺現金的我們不妨一塊兒前去同時下注請他做個中間人說着立起身來預備出去葛來德微微紅了臉說道請恕我我身上没有五百塊錢的現金在着我的錢都已買了地産也有一大半存在非泥城大銀行中提取很費手續我不願和你賭甚麽輸贏了至於兩報的勝敗且看後來便知道任你怎様大音總得了靜下去的時候靜的倒或者發起大音來也未可知要知你們今天已撥醒了一頭睡獅他可要露出利爪來給你們看咧你們且等看罷再會再會說完三脚兩步赶了出去雙肩不住的聳着分明是很生氣的様子山爾格眼送着葛來德去遠便大笑道這厮模様兒很裝得大却是最容易擺佈的你只消把三言兩語去刺他他就像一個出了氣的皮泡子立時　了當下他又笑了一陣纔和嘉德告别而去半點鐘後嘉德到印務室門外探進頭去呼道嘉和你來我有話和你說嘉和立時答應了一聲就赶到編輯室來他一見嘉德臉色和平日不同好忙問道怎麽一回事可有甚麽變故麽嘉德點頭答道正是有變故來了嘉和大驚道甚麽事嘉德快和我說快和我說（未完） 
 
 
