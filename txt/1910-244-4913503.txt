# 1910 - 244 - 4913503

 

Page 1

 
 
   
 
 

Page 2

 
 
宫門抄 
八月初六日召見軍機吳筠孫 
論說 
[論清理財政先分權限（吳興讓稿）]  
　　度支部奏定清理財政章程。以稽核全國出入確數爲著手。就理論上言。出入之數確。則財政清理矣雖然。有問題焉。欲知確數。先定出入二字之界限。果以國家之出入爲界限乎。將以各機闗之出入爲界限乎。抑以官吏個人之出入爲界限乎。莫不曰必以國家之出入爲界限。雖然果以何種機闗之出入爲國家之界限乎。此又一至難之問題也以普通情理言之。則庫欵之出入。爲國家之出入。取之於民者。絲毫皆國家之入欵也。用之於事者。絲毫皆國家之出欵也。而孰知國家之入欵。不盡歸入部庫。國家之出欵。不盡取給於部庫。一省之入欵不盡歸於藩庫。一省之出欵。亦不盡取給於藩庫。旣無統一之機闗。又無分明之界限。欲求清理舍劃清權限。别無他法。試分述之。 
一曰京外相互之權限也。全國財政之總機闗。度支部。也則所謂部庫云者。非度支部之庫也。乃國庫也。全國之收入。絲毫皆應歸國庫之收入。全國之經費。絲毫皆應由國庫開支。以舊例論之。外省用欵。名曰存留。存留旣用。名曰留支。卽此義也。特以古代收入。僅以田賦爲大宗。而行政支出。除俸餉役食典禮祭祀考試監獄驛站以外。寥寥無幾。賦役全書所載。大多不出此範圍。故凡屬於田賦雜稅之出入。自有明迄今。相沿不改而國庫出入之精義。尙未盡湮時代變遷田賦以外之入欵。日多一日舊例以外之出欵。亦日多一日部吏抱案牘爲能事。例案日增。僅有牢守例案之一法而無删併例案。清理例案之學識。年閱數百。人更數代。惟有望洋興嘆而已。不得已乃就可以執持者執持之。此外則抱一不動某欵爲宗旨。於是外省之財政。紊亂由此起。軍興以後。防務也。善後也。在在需欵。而部吏之牢守例案也如故外省苦之。不得已而自籌自用。外銷外結種種之事日多。而部中乃不能知其詳近十年來。外省財政。一困於赔欵。再困於新政。需欵愈多。部中愈不敢顧問。除飭令自籌外。别無他法。雖一一報部而東挪西移剜肉補瘡。部中愈不得而知其詳。此紊亂之又一原因也。雖然。此不過浮冒之弊耳。讀度支部奏章。不追旣往一語。固已得抽刀斬絲之訣。不復爲作繭自縛之計。斷可知矣。所難者京外之權。限不分耳夫各省者。國家之各省也。京部寺院衙門者。亦國家所設之衙。門也京部寺院所用之經費。應由國家擔任。則當由度支部支給。不當舍近就遠。若謂。度支部不擔任而令各。省攤之。是豈視各省之欵。爲非國家之財政乎。以京部寺院。衙門之命令。而各省於國家財政之外。另籌一欵。猶可說也。有時各省。仍以國家之欵與之。如地糧留支之停辦各欵。及其節减欵項是也。考試旣停矣。而舉貢花紅會試。盤費之名。累牘連篇。名之曰藩庫之雜欵收入。豈不可笑乎。同一國家也。對於地糧必依舊開支之。且令州縣。扣存之。而後再解於。藩庫。夫所謂留支者謂其有所支而留之也。旣不支矣。何 
 
 
 

Page 3

 
 
用復留。留而再解。何勿。不留之爲。簡易直捷。乃故爲此曲折。奉行惟謹。而不自知其愚。夫亦曰正雜之分而已。對於藩庫。之留。則按照舊例。作爲國家已出之欵。再行解司。作爲别一範圍之入欵。此固例案之紏葛。亦不得已而出此也。今旣有試辦預算之明文。則此種例案。亟應删除。凡應解京部寺院衙門經費。但宜問其所。用之當否而不必。問各省之來源如何。何則。各省對於京署之欵。有攤捐者。而攤捐已奉旨將裁矣。有出於閒雜欵項者。而今已悉數和盤託出矣。苟有所餘。絲毫皆國家之入欵。則應解京部各欵。不宜復如昔日之作爲意外之財。也在各省當悉數解交度支部不當舍度支部而徑解他。處以其爲國家之財政也。國有大政。如何分配。如何認籌。皆度支之專責。舍全國財政總機闗而紛紛自爲之。所謂治絲而棼之也。况乎各省造預算表。京部各衙。門亦造預算表。此出即彼入。徒添一重紏葛清理云乎哉。此京外權限之。急宜劃定者也。 
二曰各機闗之權限也。一省之中。大小文武行政衙門局所學堂營汛。不知其若干矣。有一機闗。即有一財政。旣無統系。又無界限。一欵也在此爲出。在彼爲入。經一重機闗。即爲一次之出入。而重複不可勝言。此權限不分之一弊也。又如征收之。欵無一非國家之。入欵也。而誤。爲各機闗自有之入欵。除州縣之外。幾莫不有此。誤會此權限不分之二弊也。丁糧租稅。由地方官征收。而地方官以外。得以征收者。不一而足。佐貳雜職。有征收者焉武署營汛。亦有征收者焉。甚至府道。衙署亦有征收者。焉此權限不分之三弊也。藩司爲一省財政總匯之區。而自收自用者。不知凡幾。矣而承轉支發之機闗。常一事一處矣。以司道並行之故。莫不直接於督撫。且有直接於京部者。且更有州縣之征解。直接於京部者。而猶稱之曰全。省財政之總機闗。不亦誣。乎此外不在藩司。權限。者何啻倍。蓰欲以名。義上之總匯。責以。不屬其範圍之事。能乎否乎。此權限不分之四弊也。衙署局所。紛紛林立。試問以。何者爲財。政機闗。何者非。財政機闗。無人。能言之也於是有財政之責者。與普通局所。同其性質。但理本管之。管收除在。而屬於其權限者。任各自爲之。麥差牴牾。終不能免。此權限不分明之五弊也。旣爲行政長官。則一欵之出入。必期來也有源。去也有著。乃亦僅知本處之出入。於是。承轉也。分配也。皆以出入於自已之衙署爲出入。其入也。不知其。轉輾者自何處而來。其出也。不知其轉輾者往何處而去。欲根究其最初之來源。久已。毫無痕迹矣。欲追求其最後之去路。亦不知尙須經若千階級。分若干名目也。此吾所謂但有各機闗之出入。而終不能約財政上之出入也。此權限不分之六弊也。有此六弊。而欲以汗牛充棟之册報。責成於一二人之手。吾知其必不能也。欲求改良。則非劃分權限不可。試陳其。大略。一曰財政上收支。一省不可有二處。二曰征收之機闗。統歸於地方。三曰行政之出入。勿與其財政上之出入相混。四曰旣非國家財政。可無庸夾入報告。如是而後可以言清理。如是而後可以辦預算。 
專電 
[電一（北京）]  
　　聞内廷連日會議要事尙未議决須俟資深望重之督撫逐漸到京妥爲籌議 
[電二（北京）]  
　　日韓合併發表後攝政王屢諭樞臣以後辦理外交益須謹慎内政尤宜極力整理並有民心不可使之渙散之諭 
[電三（北京）]  
　　朗貝勒决計俟洵貝勒回國後出洋游歷約五月爲期攝政王業已允准 
[電四（北京）]  
　　某樞臣昨又電致粤督袁樹勛勿萌退志 
[電五（杭州）]  
　　浙江諮議局爲湯壽濳事請開臨時會浙撫電樞請示今日（初六）接到覆電以常會期已將屆不必開臨時會 
[電六杭州]  
杭州浙路維持會推舉祝鳳樓貴林代表赴滬與會 
[公電（福州）]  
　　各報館鑒浙路垂危闗係匪淺乞堅持宏論鼓吹輿情務逹挽湯保路之目的以維大局浙路幸甚天下幸甚旅閩浙商董昌昭賀秉鈞傅家駿楊鉞陳藩陳顯良吳輔臣顧椿年章麗川沈仁祥等同叩語 
緊要新聞一 
[洵貝勒電陳時局之悲痛北京]  
　　洵貝勒前在日本時曾有電奏到京痛陳朝鮮亡國之慘我國不可不引爲殷鑒等語業紀前報茲聞貝勒現又電致樞府請爲代奏電文甚長純用密碼探得其大恉云日俄協約甫成日韓合併之事隨即發現恐該兩國之所圖斷不能紙此而止則我滿洲蒙古之危局日促一日萬一稍有變遷而歐洲列强自必援利益均沾之例益逞狡思則東南西南各省亦恐因之摇動務請 
 
 

Page 4

 
 
朝廷迅即妥籌變通辦法力爲振作以保大局 
[資政院議員心已滿足耶北京]  
　　資政院議員借石橋别業爲研究議案之所每月開會三次逢五爲期曾紀前報上月二十五日又值會議之期刻得京函述會議情形如下七月二十五日資政院議員又開研究會於石橋别業午後三時約同輩數人前往請求旁聽蓋該院定章以三時開議也至時以名刺通知如待員朱君海珊具道請求旁聽之旨屬致於主席時主席尙未蒞會招待員導入旁室計會員到者約六七人三時半速記生四人到會與前到會員相見各一揖嗣是續到會員亦絡繹不絶皆以冠紅纓冠者前導到時交揖與速記生同亦有請安者時電扇機發塲中語言略雜不盡可辨四時三十五分鐘主席摇鈴開會宣告有提議者請即提議須臾主席就坐滿堂寂然主席力仲某君起述所見某君就演席陳述大旨在預備本年資政院議案計擬題六條惜聲浪低聽之苦不分曉略可辨識者則清理財政與鐵道國有主義也演畢返坐繼起某君演述資政院之性質其言頗長當演說時適續到會員數人徧揖各座原坐者亦復各道寒暄主演之詞聽之不盡能貫澈大旨所在以資政院即國會外間請開國會者實未讀資政院章程之過其主張資政院即國會之理由一就組織立論以欽選議員即各國之上院各省民選議員即各國之下院所以但合爲一院而不分爲二者取德意志聮邦議會之制各省之諮議局即德聮邦之參事院也一就本身之權限立論以各國議會議决權重要者在立法預算兩事資政院得議决預算議决法律與各國議會無異外間學人謂院章恭候聖裁與議會性質相反實不通之論無論何國議會所議决者無不待君主或大統領之裁可院章之所謂聖裁即各國之所謂裁可也惟有須注意者資政院有議决法律之權憲法之議决則不在此限章程明定斷不可踰越蓋吾國國體同於日本院章即採自日本日本憲法由君主欽定議會并未過問吾國憲法亦當欽定資政院自不當議决惟討論研究則非法律所禁耳演畢時有某君起言資政院議决法律限於通行法典其單行法規不在議决之數卽如礦律爲一事而設資政院即不應置議衆僉然之繼是貴州牟君蒞演席發言以會塲秩序最宜注意將來開院恐有外人參觀宜稍練習免貽訕笑并謂預備整理財政議案宜採外國金庫制度且須整頓大清銀行云云演畢返坐時五時二十五分鐘主席蒞席詢問有無提議事件衆無語遂摇鈴散會招待員出茶點饗旁聽諸同人畢相將辭退 
[慶邸乃亦乞退北京]  
　　慶邸日昨面奏請開去軍機大臣一缺其原因雖多然近來與新軍機朗貝勒感情不浹每次奏對彼此意見相反之處甚多又政務處各事朗貝勒亦有干涉因此慶邸退志益决 
[胡思敬又劾孫寳琦北京]  
　　胡侍御思敬于上月二十二日特上封奏參劾魯撫孫寳琦于萊陽海陽兩案縱屬勒捐致激民變復擅調大兵慘斃多命直督陳夔龍於查辦此案敷衍了結樞臣并不澈查殊與六月二十五日諭旨不符請旨另派明正大員查辦等情業紀前報茲聞該摺上後奉旨留中未發故侍御又于二十七日續上封奏仍劾此事并指出孫撫于萊陽一案運動某邸某相之贜據并由某邸授意于某督之贜據堅請派員按照所揭各欵澈底根究中有云此事如確請懲孫寳琦以謝魯人此事如不確請嚴懲臣以謝孫寳琦措詞極爲嚴厲未識政府將如何核辦也 
[整頓内務府决從清查入手北京]  
　　整頓内務府一事曾迭誌本報茲悉朗濤兩貝勒現已將此事奏准監國連日與該府奎繼崇景四大臣會議業已擬定草案三項（一）裁撤營造掌禮慎刑廣儲四司（二）核减各項糜費（三）清查包衣名額糧餉惟兩貝勒以該府積弊已深非澈底查明雖有辦法亦無從入手故又决議先將七司（廣儲會計掌禮都虞慎營造慶豐）六庫（銀皮磁緞衣茶）三處（莊頭闗防造辦）及昇平刑署各處之應管事宜及各司員之履歷册檔一律調齊定期會同清查以爲實行整頓之準備聞已由奎大臣諭飭各該管人員將前項檔案調集送交濤朗兩貝勒查核矣 
[東卾兩督連在政務處秘議要政北京]  
　　東督錫制軍卾督瑞制軍此次來京情形已迭誌前報現聞東卾兩督在京除磋商各本管省要務外尙有闗於中央政界交涉路欵各重要事宜此外如吏治財政各端亦應待議故二十五日召見後即退至政務處會同各樞臣外郵度三部尙書會議一次因退值太遲未能詳加核議不過畧提草議而已當即奉慶邸諭交以本邸尙有與錫清弼密商之要政改於二十七日早值散後即開特别秘議是日均須早到慶邸隨與錫督先行回府其各大臣亦均各散預備二十七日之會議 
[贛撫電告軍政經費大綱北京]  
　　陸軍部日前接贛撫馮中丞密電報告贛省宣統元年軍政經費大綱如下衛隊五千三百七十一兩四錢零新軍督練等處五十二萬三千三百九十二兩六錢零陸軍測繪兩學堂七萬三千三百三十六兩九錢零省軍裝庫潯火藥局五千二百七十五兩七錢零巡防二十一營及綠營練兵三十八萬二千三百二十五兩六錢零省標及九贛兩標一十七萬二百二十八兩三錢零全省水陸驛站六萬九千三百九十七兩一錢零九江四路礮台營三萬二千九百八十三兩三錢零以上均庫平銀軍政經費除薪餉外均係雜支部電數條均未指飭專就薪餉開報是以新舊軍額支活支均併入薪餉各欵核結又此外有無軍用别項經費漏列之欵容俟續查隨時 
 
 

Page 5

 
 
補報請查照核辦 
[浙人對於湯壽濳獲譴之憤激浙江]  
　　寗波浙路股東曁在工員役爲湯總理獲譴事於初三日午後一時在郡城隍廟開特别大會到者五六萬人農工界爲尤多公推張申之君爲臨時會長宣讀開會詞次由范仰喬君商訂會章次公推劉楚薌君爲正會長范仰喬君爲副會長大衆贊成汪汀笙君王東園君相繼演說詞尙未終羣情憤憤一時人聲鼎沸有呼號者有痛哭者旋即擁至道署要求電省代奏紳商學界諸君見此情形恐釀事端遂入謁桑觀察桑觀察浦於是日由台州回甬當即親出勸諭並邀請紳商學界代表婉詞解散允爲據情電省代奏收回湯總理不准干預路事之命電稿揭示轅牆至四時後人始漸散桑觀察電稿錄下撫憲鑒今日下午爲浙路事聚集五萬餘人齊至職署聲勢洶洶要求電憲台奏請收回不准湯壽濳干預路事之成命職道商同紳商學諸君力爲慰遣以安人心而維大局務乞憲台據情電奏職道桑寳江 
浙江諮議局曾於上月底具呈撫院請開臨時會增撫以不開有違局章准開恐干部詰特於初四下午三時在撫院會議廳召集司道開會討論聞議决情形大致以鐵路公司旣定初八日開股東會則股東必有正當辦法届時自應力爲維持諮議局可俟股東議决後再定方針况彼時已距常年會期不遠不妨併入會議當日增撫並飭秘書官擬致樞府密碼長電一件立即譯發按此則可與本日杭州專電參觀 
徐班侯侍御昨致浙路維持會函云昨晚談話會聆公等偉論語語痛快誠足興頑而立懦至論公推代表晋京請求范君言公推不如自願尤爲切當竊維人各有志浙豈無人肯令張伯烈君擅美於前耶竟謂吾人盡如某代表之濳出都門而逃滬耶吾知不足服志士之心本會如推定代表赴都有日不侫自願附驥以行在不侫無所謂熱心亦無所謂有志徒以時事日非不覺憂從中來不禁涕涙横流效長沙之痛哭要亦所以鼓我本會同人之志而作我浙人同胞之氣也區區之志惟公等鑒之鄭所南詩屢曾算至難謀處裂破肺肝天地哀不侫固誦之熟矣 
[報界俱進會開會續紀南京]  
　　初三日午後一時勸業會事務所及審查部公宴報界俱進會諸會員於綠筠花圃席次由坐辦陳蘭薰觀察致祝詞并謝各報界扶助勸業會之盛意且言以後希望報界指導全國注重實業云云次由顧冰一君致答詞劉芋珊君繼續演說審查部代表亦致歡迎詞陳坐辦復略述會塲已過之歷史及未來之辦法賓主莫不盡歡四點鐘時共乘輕便鐵路之火車至勸業日報發行所開討論會議决章程十六條（一）本會由中國人自辦之報館組織而成（二）本會以結合羣力聮絡聲氣督促報界之進步爲宗旨（三）凡願入本會者須由在會報館介紹經幹事全體之公認（四）在會各報館除按照本會所定各類調查表式填註外并須將經理人及編輯部各人姓名履歷詳細開列送交本會有更易時並須通知（五）每年八月開常會一次其應行議决及商榷之事件如左一闗係全國報界共通利害問題二須用本會全體名義執行之對外事件三對於政治上外交上言論之範圍四修改章程（六）遇有緊急重大之問題經二埠以上之報館發議得開臨時會（七）左列各埠爲本會輪開常會之地點每年由事務所與各該地點之通信處商定本年開會之地於會期一月前通知在會各報館其臨時會開會之地以上海爲限一上海或南京二北京或天津三漢口四廣東五東三省上列各地點如有提議增改者得於大會時公决之（八）常會臨時會開會時在會各報館均須派代表人到會以便取决多數其議决權每報館以一權爲限但以一人而代表二報館以上者仍祗以一權計算非報界人不得派爲報館代表人（九）常會臨時會開會時在會各報館皆有提出議案之權惟至遲須於開會之第一日交到本會（十）本會執行常會臨時會議决事件所有對外之公牘函電一律由在會各報館全體例名不用俱進會名義其列名之次序除第六條所列事件應臨時酌議外每年於常會時决定一次（十一）本會設事務所於上海辦理會中一切事務並於第七條所列各埠分設通信處以期通信之利便（十二）本會設幹事九人四人駐事務所五人分駐各通信處其所負責任如左一收發函電二管理收支賬目三保存各種文件四編製各項報告五酌定會期預備會塲六整理議案七執行議决事件（十三）通信處應需費用由各該埠在會之報館墊付每年常會時由事務所照數歸還（十四）本會常年經費由在會各報館按照左列數目量力擔認每年於常會前寄交事務所甲每年百元乙每年五十元丙每年三十元（十五）凡已入會之報館如有放棄會務或名譽墮落等事經幹事三分之一以上之報告或二埠以上報館之提議得於大會時以多數之同意令其退會（十六）凡會外之人有志同道合能盡力於本會者得公推爲名譽賛助員 
初四日九時俱進會各會員遊覽各館均蒙各館竭誠招待午後仍開討論會於勸業日報發行所先公决議案之成立計成立之議案凡六甲陳請郵傳部核减電費寄費案乙議招殷實商家包銷報紙案丙設 
 
 

Page 6

 
 
立各地通信社案丁議設立造紙公司并議用中國紙印報案戊維持勸業會案已歡迎美國遊歷團案繼議得（甲案）由在會各報館列名呈請郵傳部俟事務所成立後實行（乙案）同人以此係營業上之企畫公議取消（丙案）議先設北京東三省上海蒙古西藏新疆歐美各通信社及通信員以次推及内地（丁案）俟事務所成立後調查情形再定辦法（戊案）議由在會各報館任維封鼓吹之責（已案）决議歡迎是日凡入會各報館均簽名如下（上海）時報館神州報館中外日報館輿論時事報館天鐸報館申報館（北京）北京日報館中國報帝國日報帝京新聞憲志日刋京津時報國民公報（東三省）奉天東三省日報大中公報微言報醒時白話報營口營商日報吉林自治日報長春吉長日報長春公報哈爾濱濱江日報（廣東）國事報（香港）商報（江西）江西日日官報自治日報贛州又新日報（漢口）中西報（浙江）全浙公報浙江日報白話新報（南京）江寗實業雜誌勸業日報（福建）福建新聞報（四川）蜀報重慶廣益叢報（貴州）西南日報（蕪湖）皖江日報（汕頭）中華新報（無錫）錫金日報尙有粤報公會及香港各報已發電委請代表以適有事他行未及赴會 
[京師近事]  
　　度支部澤尙書現擬保在京湖北監理官度支部候補叅議程利川爲福建度支使其現任福建藩司尙其亨請調京内用聞將附入藩司改設度支使正摺内入奏請旨定奪 
外務部鄒尙書現派丞叅上行走和會司郎中繼光預備接待德意志皇太子來京一切事宜所需欵項已請度支部預先籌撥 
度支部堂憲昨日將憲政編查館咨送之行政綱目交本部各司官逐項簽註當日所交者係　倉通阜稅課三司其餘七司尙未交下 
學部尙書唐景崇以强國之道首在提倡敎育現在各省學堂林立能觀厥成者雖不乏人而虚有其名毫無實際者亦在所不免故擬奏請巡閱各省學務力圖整頓 
廣東提學使沈增桐日前電禀學部謂查照憲政籌備清單内第三年各省應設農工商三項高等學堂所收學生應有中學程度方准肄業等語惟粤東中學人才現尙缺乏擬請變通辦理如有高等小學程度即准入該學堂肄業聞學部刻已覆電准予變通 
度支部澤尙書因資政院開院在邇本部應行提出資政院之議案闗係重要故昨已飭部員將該議案迅速詳細編成限於八月中旬一律呈堂核閱以昭慎重而免延誤 
法部日昨行文禮部請鑄各省提法使印信共二十顆鑄成後頒給各省提法使將按察使印信繳銷 
外務部派本部右丞劉玉麟赴荷蘭萬國禁烟會一節已紀前報茲聞劉丞堂已先派唐隨員國安於八月初二日先行啓程劉丞堂須遲至初十左右方可東渡 
度支部尙書澤公近派叅議曾習經調查各省大清分銀行營業情形日昨已先行電咨各省督撫知照矣 
外務部鄒尙書昨與各堂核議以直江閩粤卾等省交涉使已經添設以後各員均不時與外人往來擬併舊設之東三省雲南浙江等省交涉使一律奏請賞給寳星以壯觀瞻 
軍諮處王大臣近以各省陸軍叅謀官所用官電密碼印單均係由本處分發以備不時之用茲查現届秋令所有此項密碼電本自應照章發給並另改訂號碼以防洩漏故日前特將新訂密碼電本頒發各省參謀官照用 
軍機大臣徐菊人前日在監國前力保裁缺錢參贊能訓於辦理各項新政頗有經騐前在奉督任時深資倚畀請旨量予錄用以展其材聞監國業已俞允不日即行發表 
山東巡撫孫慕韓中丞近因萊陽民變事運動來京内用外間早有所聞茲聞中丞現已運動成熟不久將簡某部侍郎現正遣人到京預購住宅于東華門左近以二百餘間爲率于此可見孫撫内用之有因 
外務部鄒尙書日前傳諭丞叅廳電知魯撫孫中丞將山東未結各項交涉案件彚送到部由本部與該國駐京公使詳細確商以昭慎重 
時評 
[其一]  
　　人心愈。壞則私謀愈狡。而其操術愈工和今日官界中之運動術 
離奇變幻。有令人目眩神駭。而斷非尋常思議所可測者。及觀 
其效果。則莫不升官發財。各逹其目的以去。此而猶欲其實事 
求是。以濟時艱所謂皮之不。存毛將焉傅者也。何濟之與有 
[其二]  
　　今日國民之程度。視從前何如。今日國民之生計。視從前何如 
致治智識。日以發逹。當不爲夸言矣。民窮財盡。凋敝已甚。當不 
爲虚言。矣然而國會則不可提早也。然而租。賦則猶欲增加也。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[湘路又將攘臂拒欵矣長沙]  
　　湘路拒欵一事迭經湘路總公司電禀郵部堅請廢約並由湘紳開會再舉代表入都向部力爭現在又經留日湘學界以湘路借欵風潮迄未平息四國代表又來京迫令簽約竊恐湘人氣沮致壞前功因在東京組織一拒欵協會公舉長沙楊君華生回湘聮合全省紳商極力堅拒務必逹其目的楊君已於昨二十四日抵湘刻正徧謁緒紳籌商辦法矣 
[張革道其尙能倖免乎湖北]  
　　湖北已革候補道張賡颺前充漢口勸工院總辦呑蝕公欵抽匿契卷經瑞督憲查明電參革職各節已詳前報頃聞王護督以勸工院創辦伊始耗去公欵共計十八萬金毫無成效且所購地皮共計三千六百餘方綜計所書契約不下三百餘紙該革道匿不呈繳其爲從中舞弊浮冒鯨呑無疑特照行江漢闗道督同現辦該院之陳守完曁派查委員莊令等澈底確查究竟如何浮冒如何呑蝕其被呑之欵究有若干務期得其實際勿任飾詞搪塞至所匿契卷務令如數繳出不准再留片紙以重公欵而肅官箴 
[浙提學竟以大題目壓倒諮議局耶杭州]  
　　浙省諮議局副議長沈鈞儒日前以提學司規定裁撤官紙分銷處辦法與議案顯有不符當呈浙撫質問增帥接閱後即日札行提學司議詳茲悉袁學司業已詳復撫憲畧謂此次裁撤官紙局及裁撤分銷處各項辦法皆係遵奉憲飭並查照憲政編查館核復之文辦理諮議局裁撤官紙局原案條文本無束縳之效力若如質問所稱按之議案辦法三項所稱各府廳州縣從前照官紙局定價承領代售之紙貨應由官紙局收回等語似多未合之處云云則館覆之文内載改辦官印刷局承辦官廳印刷事宜重訂規則切實改良主張亦甚妥善等語與諮議局原案辦法第四項亦未合諮議局又豈能强之舍此而就彼耶此外如歸提學司管理改星期報爲五日報及學務表册前奉部飭頒歸一律現均由學務公所交官印刷局印發不由各地方自行照式印用均與諮議局原案條文不符而諮議局於以上數事並未質問蓋亦知此項議案未經公布本不生何等之效力也且通飭分銷局雖於六月内一律裁撤而公牘紙張應當如何整頓亦必令各屬官署局所一律價買官紙始足以昭劃一是官紙分銷局之名目雖奉飭取消而各項官紙固無不可發售本署司札各屬原文謂如已溢繳即令來局領貨補足云云者蓋因前次承辦分銷之人自裁撤分銷處後雖無特定之處所而補領之貨尙可行銷或轉售於商舖亦劃一公牘辦法中應有之義况各分銷局欠繳之欵甚多並無一處溢繳則前札來局領貨補足之語亦并未實行尤應母庸置議總之官報兼印刷局現在辦理情形並非實行裁撤官紙局原議案即如飭諮議局將印刷品改用中國紙并派員往各分銷局催繳欠欵飭令如無欵可收即將前發紙貨一律收回雖均與諮議局原案適合實則此係官報兼印刷局應行整頓之事亦并非爲原案條文所束缚也夫與議案條文合者不得謂之實行議案與議案條文不符者自不得謂之違背云 
[浙東各州縣紛紛民變]  
東陽前任東陽廖大令鳴韶於烟禁一節漠不闗懷致令鄉民照常播種迨增撫查明奏參後該邑各處鄉民始行畏懼刻下廖令正值交缷而委署某令誠恐東邑烟禁爲難甚爲憂懼前月杪某處山鄉各民忽誤聽謡言以今明二日縣主有下鄉拔種罌粟之事於是各鄉民共集團體綢繆抵制方法僉謂縣令禁種胡不早禁於未種之先而獨禁種於已經成割時候遂一唱百和激成暴動加以今夏大水爲災無業游民亦羣起附和於月初某日鄉民等聚衆先行搗毁善堂曁巡警總局並擒去馬巡董父子二人然後哄入縣署意圖與縣官爲難幸有巡防隊聞警馳往彈壓鄉民雖聚有數千人而究無軍械抵備見勢不佳隨卽四散一面由縣令飛報金華府添派防營勇隊藉資鎭懾刻悉嵩太守已來省面禀撫憲請示辦法矣 
太平太平縣劣監李質卿因善趨附得城内巨紳陳樹鈞援引竟充禁烟分所總辦受任以來敲詐勒索鄉民寃忿甚深現適參守營兵撤裁被裁兵丁無可發洩乃由西鄉某某裁兵運動糾合四鄉農民入城打毁李宅（畧情已見前報）藉爲報復地步於十九日各鄉約定上午時刻一律分擁進城先毁李宅再至陳宅聲稱討其引用非人之罪幸是日西鄉人入城稍早各鄉未到故人數尙少祗有三百餘名未即釀成巨禍當鄉民蜂擁來時街舖恐懼急欲閉户罷巿而鄉民大言宣布勸巿面不得張皇並謂大衆入城之意僅到李家報寃與他人一概無涉迨到李家質卿奔避其眷屬亦鴻飛鳥散無一人就獲各鄉人惟將其房内衣服什物搬出焚毁屋宇門窗俱拆毁無完惟一切什物絲毫不取除李家外城中亦秋毫無犯至陳樹鈞家亦有多人尋至其宅因大門緊閉故未打入該鄉人等遂呼嘯而去 
分類新聞政界 
[警局緩設交涉科原因鎭江]  
　　鎭郡警察自舉辦以來尙稱得法前因蘇撫札飭以鎭郡舊有之洋務彈壓公所應照章歸併警察局等因鎭道劉襄孫觀察以警察經濟已異常支絀若再以洋務彈壓公所歸併即應添設交涉一科以專責成殊屬匪易擬禀請省憲從緩裁併未知能邀允許否 
 
 

Page 11

 
 
[巡警道詳覆調查通省辦理情形杭州]  
　　浙省巡警道楊觀察詳覆撫院文云五月分禀報鎭埠已派副巡官者共五十二處其餘已經籌設而巡警現祇四五名或七八名者合計亦有三十餘處大抵經費爲難祗可暫時飭派區長仍嚴催切實擴充再行委派副巡官前往水巡事項浙東西共設有巡船一百零三艘惟處屬各縣大都無可設水巡之處温台兩府現甫籌設已嚴催舉辦俟復到即行彚報至鄞縣永嘉四鄉巡警迭據禀報已分劃區域會紳籌欵興辦業飭趕速分派區長以符定限調查户數各屬應造送本年第二次户數册尙未報齊現在嚴催其口數應由各區叚調查員分往各户調查亦經先期通飭遵辦矣 
[宜昌警察之改觀湖北]  
　　署警道黄觀察祖徽以宜昌爲通商大埠人類繁雜全賴警察得力以資捍衛查該埠警務舉辦有年毫無成效實由警官皆係地方印委秉任事權不屬巡士程度亦太不及上下相蒙以致呈此現象茲特添委熟悉警政之舒牧承蔭充當宜郡城内外警局坐辦將省垣五分區及敎練所抽調巡士二百名另派巡官巡長隨同舒牧帶往站崗以資改良所有舊練巡士認眞淘汰其留用者抽調輪番敎練庶期日有進境 
[札飭江夏令嚴申煙禁武昌]  
　　卾省鮎魚套至石嘴地方一帶爲巡警守望所不及以致烟館林立居民趨之若駑茲爲禁烟總公所訪聞以當此烟禁日嚴尙復如此胆妄殊屬目無法紀若不嚴行查察殊不足以肅禁令而樹風聲特嚴札申斥江夏縣李令曾麟即日遵照指飭各節嚴密查察照例懲辦慎勿以首善之區貽人口實致干未便聞李令奉札當即前往拘獲開小烟館者十餘人帶署嚴辦矣 
[湘藩飭令清理案卷長沙]  
　　湘藩趙方伯議於本署設置度支公所凡以前各科房案卷均須詳細清釐分門别類逐一粘簽標載明晰以免遺失而便稽查聞已諭飭各房丁書一體遵照辦理矣 
[湘撫加委紳耆清鄉長沙]  
　　湘省清鄉政策早經卾督湘撫會奏在案惟楊撫以此事非有鄉望素符之員紳共同辦理恐難悉臻妥善查有在籍安徽候補道湘鄉蔣少穆觀察德鈞江蘇候補道衡陽程商霖觀察龢祥堪以勝任爰於日昨加委會辦現已行知兩紳知照矣 
軍界 
[長江水師加奬弁勇口糧湖南]  
　　長江中衡游擊趙參戎昨奉岳州鎭魯鎭軍面諭邇年河潦爲災年穀不登湘省滋擾之事時有所聞岳郡爲湘省門户長江一帶尙稱安謐加以近來米禁森嚴各汎舢板及分防弁勇等勤慎巡防不無微勞足錄宜分别給奬以示鼓勵等情旋由鎭軍以此事咨請長江提台程軍門自把總以下弁　均予增加口糧以資奬勵聞軍門接咨後即經奏准照辦矣 
[敎演馬術准借砲營馬匹安慶]  
　　皖省陸軍講武堂各學員所習各項軍學操典戰術頗有進益現在敎演馬術惟實施練習不免需用馬匹聞該堂總辦已詳督辦陸軍朱中丞批准借用砲營馬匹隨借隨還俾資練習 
[遂安兵警衝突之原委杭州]  
　　嚴屬淳安遂安等縣年荒民窮鄉愚圖博孤注盛行花會幾乎舉國若狂不肖官紳得賄包庇不惜荼毒良懦致匪勢因以愈熾前月念八日地痞鍾養軒現充防營哨長冒充巡警赴大路口勒索花會規費每筒五元賭匪不服糾衆與巡警爲難澈底查究知係巡防隊譚哨官德貴與該痞朋比爲奸全邑花會均有染指此次復敢嫁禍巡警冒名索詳激動各警公憤要求巡官面禀總辦查究該營挾仇聚集同營兵丁數十人與崗警尋釁兩不相下互相激鬥街衢儼成戰塲巡士寡不敵衆被毆傷十餘名日前經巡董趙充智等聮名具呈撫院以該營聳兵傷警後患胡底籲請從嚴查辦以平公憤等情聞增帥已電飭嚴府就近派員馳查矣 
學務 
[長沙東鄉會議擴充鄉學長沙]  
　　長沙東鄉明恥高等小學堂開辦多年頗著成效去歳七月改爲衡粹女學校本年下學期又經該處都紳會議添設師範實業兩班以資推廣昨將招學廣告徧貼城鄉内外矣 
[中國公學將次成立漢口]  
　　漢口爲中國之中心商業繁盛爲世界所公認惟學務尙在幼稚時代高等小學以上竟無一完全中學近有京師大學畢業諸君聮合東西洋留學卾生及漢上紳商董事組織中國公學數月以來經營已有眉目業於日前遷入仁義司上巷新式洋房本校矣聞其内容暫開中學實科一班中等商業預科二班留學歐美預備科二班此班叅酌京師譯學館及留美肄業館辦法除本國經史文學外其餘科學純用外國語敎授其各科敎員已聘定海内知名之士三十餘人擔任招生開課之期當不遠矣 
[果育高等小學舉辦畢業無錫]  
　　本年暑假蕩口果育高等小學校開辦已届六年經費由華紳鴻模獨立捐助成效卓著現有學生李鶴年等四名均届畢業之期業由勸學所敎育會到堂照章會考在案各茲科試卷已由該校堂長華紳鴻模等判定分數並填具部頒學生履歷分數表格移縣鈐印申送提學司察核矣 
[錫金學生定期參觀勸業會無錫]  
　　無錫竢實東林兩學堂共學生百二十人定於本月初六日中車赴寗參觀勸業會先兩日由陶君逹三赴寗將寄宿飲食等事預爲布置以免臨時倉皇聞該二校平時成蹟甚佳此行當有一番研究也 
實業 
[總商會集議慶餘攤欵糾葛杭州]  
　　慶餘莊擱淺攤欵開會數十次業經兩憲委主持分類停止例會日前總商會忽又接准兩委來函訂期初四日下午續議錢莊攤欵事三時入席首由周太守報告章觀察本日因撫院議事未克親蒞次詢問慶餘經理何以本期收欵寥寥並飭傳電知照鼎記派員與議間忽有義烏縣帳房陳衍九率領信差强爭該縣存欵確係初九到文並由周太守聲明該縣具禀兩委故章觀察諭令帶差到會質對等語各議董始恍悟本日特會之理由當由議董吳宜亭諸君宣言此事會議數十次其中原委大衆咸悉今陳君藉詞强辯又未執有該莊片紙隻字無理取閙且公文到否查帳員寗有不知何仇於貴縣而妄加以捺擱等謬說詎陳衍九不服衆論聲勢洶洶胆敢當塲恃蠻拖扭孫茂臣入廟賭咒而周太守默然不加阻止嗣經各議董羣斥其無理并云今日會塲不僅汝一端尙有他事提議業董吳彝齋君云以毫無左証之事恃符妄爲率領信差指証即可作爲公文鐵據此風一開勢必各縣效尤會中决不承認周太守見衆口一詞勢難左袒當卽改提鼎慶兩 
 
 

Page 12

 
 
家善後辦法謂擱淺至今己届四月在會諸君幾乎舌敝唇焦而毫無效果致一般輿論責備弟等之曠廢現在該兩莊收欵困難長此坐誤擬結無期應請貴會會同各議董定期召集兩莊股東特開大會公籌墊欵辦法當由會衆議决初八日邀集兩莊股東公籌辦法次由顧總理提議緊要官欵中内有兵備處及陸軍調查財政局暫存欵項八千一百餘元早經公决歸入第一類現擬將平湖縣積欠該莊洋八千元抵解該處以清糾葛周委曁各議董均贊成卽行散會 
[川督委員會商路政湖北]  
　　川境鉄路股欵前被滬上正元等錢莊倒驅鉅欵川省旅卾官界公推施紀雲廉訪赴滬追償並由王聘帥特出善後辦法組織鐵路銀行爲招集股欵基礎連名電禀川督核示川督昨已特派鐵路議紳吳中翰季昌來省會商辦法已於上月杪抵卾拜謁王聘帥喬左丞李方伯及鄒王陳施四觀察草議一切日内即柬請旅卾全體川員齊聚四川會館開决議大會 
[勸業公所遷入丙棧武昌]  
　　湖北觀業道高觀察松如原兼有銀幣局總辦故到任後將勸業公所附於局内以便就近視事茲因銀幣銅幣統歸部派專員監鑄高觀察已早交缷總辦差事自應將附設公所讓出以清界限當蒙王護院核允飭撥平湖門外官建丙棧令所屬人員遷入辦公矣 
雜記 
[倔强哉柴蓬之居民鎭江]  
　　鎭郡荷花塘各柴蓬與英商亞細亞洋油池交涉各節已誌前報茲聞又生交涉先是該管領事曾致函道憲飭令各蓬遷移屢經各官親詣會勘諭令各蓬移讓在百丈之外以防火患昨日各蓬户忽又到縣攔輿喊控該洋油棧看管徐某在棧内空地開設恒豐柴蓬伊柴在内而不驅逐反逐我等墻外之蓬實屬不解况我等在該處設蓬已經數十年該洋油池旣然畏險何必又來附靠分明有意欺壓懇恩裁判各情當由文章卿大令諭令候批一俟禀明道憲再行核辦 
[踴躍哉航業之競爭鎭江]  
　　鎭郡行駛内河之各小輪局前已議定各家攤派輪流行駛各埠現因招商局忽令恒新小輪開行仙女鎭故各局均將背約並各添小輪行駛聞戴生昌則添駛小河班利濟則添駛揚州班互相抵制並擬互相減價以爲招徠之計是航業中之競爭也 
[黑暗哉巡警局之判案江西]  
　　江西已革信豐縣李用曾因馬王廟竹簧對聮店主顧幹臣拖欠店租向院遞呈長禀業奉馮中丞嚴詞駁斥以此等拖欠房租錢債細故之案自有該管衙門可以呈訴本署收呈委員發還不收辦法甚爲至當該革令曾爲民牧於此等權限尙未明白率敢夾單郵遞非特荒謬亦實糊塗須知服官省分不准置買產業律有明條來禀明言自典出租豈并律例而忘之查該革令經李前撫院以嗜利昧義苛罰斂怨附片參革今觀禀詞輒以覇店失業擾亂巿面砌詞妄瀆現在省城巿面安靜自有巡警道地方官曁商務總會官紳互相維護本部院撫蒞是邦但知爲民請命何暇爲官清業區區小事前區官袁令延闓何至徇私匿案乃禀末胆敢率請暫緩赴任豈本部院用人之權該革令亦得而干涉之耶仰巡警道查明該革令罷官多年何以仍在省流寓與官交接與民爭利如有劣跡應即驅逐回籍房產充公刻剥所得之錢論理亦難久享並查明與竹簧店究竟因何紏葛詳細禀復母稍徇隠等因李奉批後極力運動巡警道衙門委員發縣查明並先將顧某傳案管押嗣該店主呈懇商務總會代爲伸雪且訴明屢送租錢李故意不收務使清業爲目的當經商務總會星期討論移道釋放安業並允添租繳清免再涉訟而巡警局遂又將顧某發縣管押以爲推責南昌梁大令繼泰身上云 
[壯往哉勸業道之周遊雲南]  
　　滇省缷任勸業道劉孝祚日昨具禀督憲云竊職道官蜀十年調滇三載審世界政學之日新懔當官措施之無術久懷出洋考察之志爲一時職守所覊自奉恩命補授雲南勸業道日夕警奮期報涓埃但官屬新曹地當瘠壤一切規模前無所受百凡組織寗敢苟安雖勸導無方尙幸羣情之鼓舞欲提倡實業深苦經費之奇艱固由風氣未開亦原財力兩絀茲蒙朝廷另簡俾缷仔肩遵即於五月二十九日交缷理宜即日就道遵旨赴引惟思乘解職之餘閒遂壯游之素志擬卽自備資斧由西伯利亞鐵路前赴歐美考察工商農礦各實業再由太平洋航海歸國應於各國政治實業留心研究藉擴財力而充識略强壯之年華不再事君之日力方長合無仰懇憲台賜予奏咨從緩赴引當蒙督轅批准嘉慰備至並令將考查一切事實隨時郵呈以便取法觀察已於日昨起身前往矣 
清談 
[敬告今之主持借欵者]  
　　天下之事。論利害。不論是非。已無欵而拒欵固不得謂是也。然其所以拒欵之心。則仍不得爲非。何也。以借欵之害。固將烈於洪水猛獸也耶。 
或曰借欵而修路。各國之通例也。今日之。借欵。奚不可者。曰噫嘻胡爲其然也。子不見夫今。日之。交涉。者一商人一敎士之微末。偶因細故與華民口角。其結果且足以掣大吏之肘制州縣之命而有餘。而况乎擲數千百萬之金錢。以求所謂大欲於中國者。彼東三省之大勢岌岌也。何以故。曰以東清鐵路故。滇省之時事多艱也。何以故。曰以滇越鐵路故。是故以强國而借欵。則無論其爲生利爲分利。無不可借。以弱國而借欵。則分利不可。生利亦不可當軸者慎毋惑於東西洋借欵之說。而斷斷焉以國爲孤注也。 
况今日而無欵。果安能必後日之終於無欵也耶。是亦在乎主持路事者耳明乎此而大部紛紛澈查各路帳欵。亦奚以爲。 
[是殆今之神道設敎者]  
杭省有拉人賭咒之縣幕。本埠有聽命神權之　讞。噫天下之事。殆誠無獨有偶者矣。 
雖然縣幕之事。吾無責焉耳。吾獨怪夫上海爲素。號開通之地。會審公堂又爲主權出入。之區。千鈞一髮。得失匪细。萃各國之交涉。繫華洋之。觀聽。今乃不自斷。而令兩造悉聽命於神權。抑亦左矣。 
嗚呼。念及此。吾滋懼矣。 
雜紀 
[箱中偵探（緒賢）續]  
入屋後。比行近箱前。目注。之忽神色大異。疾聲呼曰。誰開此箱。左急上前曰。此箱已開乎當急鎖門四搜。勿使彼逸。言時即走近火爐前。將其底揭起。不覺狂呼一聲。窻亦爲之震動。曰噫竟爲彼所許矣。忽背有微聲曰。依樣胡蘆耳。左即回首。朦朧中見碧昔臣之手槍。注已面部。且四面之偵探。亦同時而至。遂俯晋就縛焉。是晚八句鐘後。碧昔臣偕司理人李逸讌於某酒店。酒至半酣。李顧謂碧曰。余始終不解。一人能居於箱中匝月。吾儕仍不知者。何也。且銀行朝開暮閉。皆經余手。匪無匙。焉能逃出乎。碧曰。李君。何一時愚昧之甚也。此不過指掌事耳。匪之入也。君揖之。匪之出。君亦送之。李大惑不解。碧卽由袋中出其日記簿曰。請觀之。方知余言之不謬也。遂給李閱。仍不解。碧乃問曰。子仍憶五月二十八號侯爺存寳於銀行否。曰然。碧再曰。翌日即有署名馬天順者。貯一大箱乎。李曰誠如君言。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[河南巡撫寳棻奏查覆署唐縣令錢祥保參欵摺（續）]  
　　蔡清蘭原名蔡正寛母蔡常氏蔡楊氏係其妻室該署縣徐家璘傳集一干質究明確緣蔡清蘭素貪洋烟不務正業家中衣物變賣凈盡復將蔡常氏預備棺木之樹株伐賣蔡常氏時向管敎不服因是蔡楊氏僱與張營村鄭明獻家作工得資瞻養其姑嗣蔡清蘭染患烟痢臥牀不起向母索錢購烟蔡常氏未給被罵氣忿乘其睡熟用柴棍毆傷蔡清蘭頭部俾知悛改詎蔡清蘭傷重越三日殞命當時蔡楊氏實木在家蔡常氏將其喚回看視不令聲張將屍殮埋鄰里咸知並木報官請騐錢祥保無從根究陳伯灣唐境查無其人祇有莊名陳牌灣者該莊增生陳鳳恪卽陳封恪之長子陳敏娃素不安分慣携刀砲交結匪類遇事兇横陳鳳恪時加訓斥陳敏娃怗惡不悛聲言殺害全家洩憾上年四月間陳鳳恪斥陳敏娃晏起被詈忿激並慮此後别滋鉅禍連累家屬起意將其毆成殘廢以免遺患暍逼次子陳凡娃堂姪陳書娃陳文治等毆打陳書娃遂乘陳敏娃尙未起牀用刀横砍傷及頭顱並不深重陳敏娃起身尋取刀砲抵敵陳凡娃恐傷伊父順取錨釺抵戳傷敏娃小腹登時殞命陳鳳恪阻擋鄉鄰未經報案光緒卅四年十一月間陳鳳恪因該莊保正陳秋桂藉敏娃之死向其訛索曾經呈請拘辦錢祥保差傳陳秋桂逃逸並未追究致死敏娃一層有卷可查又原叅該令利慾薰心日以貪贜爲務其所親信有周萬林官永發韓少蔚等爲之勾串闗通士民見者無不側目一節該委員一入唐境隨地探詢士民僉稱錢祥保到任一載並無貪墨之名按其平日爲人居宫不至引差役爲親信覘輿論於去官以後所言自屬可信至周萬林係二壯總役官永發卽管永發係頭壯總役韓少蔚即韓少愈係二壯總役訪查均無著惡實跡原叅並未指明勾串闗通事由無從查究又原叅因案苛罰則有杜仁山銀三百兩石中履穆振升黨建勳甄凌雲魏蘭堂等銀各三百兩一節查杜仁山曾因當地漏稅發覺自願報効學堂經費銀三百兩錢祥保禀明提學司有案其欵經邑紳李海嶼手修理師範學堂等項用訖該縣徵收錢糧向分五櫃石中履等五名卽係五櫃櫃書向有繳署櫃規年共千兩錢祥保於光緒三十四年六月到任石中履等照繳規銀一半五百兩嗣因糧票錯誤罰令出銀五百兩自行修葺八蜡廟並未繳官又原參因向李東興借銀四千兩不遂借端威逼將其管事人李祥文拘押經李海嶼送銀二百兩始行釋放並將借欠銀六百餘兩勒令李東興寫立字據作爲送署陋規該商受累不堪遂至倒閉一節查李東興即東興成錢店兼充官銀匠李祥文係店伙頂充銀匠該縣錢糧歷由銀匠經收賫解故署中即與之立摺往來時有存欠光緒三十四年十一月間該銀匠領文賫解該縣丁地各欵共銀四千餘兩遲至兩月尙未解到錢祥保疑其侵挪於宣統元年五月十九日將李祥文看管著追該店管事人任東璧即以勒借六千兩不遂藉端拘押等情上控南陽府檄委前署新野縣知縣嚴緒鈞到唐審明並無前項情事核算帳目該銀匠尚有短欠之欵飭據繳清而領解各欵亦於正二月之交陸續清解奉到批廻即將李祥文取結開釋會禀有案案經府委審辦錢祥保自無獨令送銀之理該銀匠每值新官蒞任歷送保充規費銀五百兩錢祥保到任亦仍其舊李祥文結内曾叙此項並未勒寫字據原參殆即指此是案錢祥保辦理雖屬稍嚴係爲慎重錢糧起見又原叅　縣烟膏店城鄉約有一百六十七家每家收制錢一千文每年可收二千餘文假名辦公其實多入私囊一節查錢祥保因辦理一切新政無欵可籌禀明抽收土膏捐每士一兩捐錢十文膏一兩捐錢五文責成土膏店報繳唐境城鄉共有土膏店一百二十餘家每家月收千文或五六百文計自光緒三十四年十一月間起至宣统元年八月交缷止共收捐錢一千六百餘千銀十一兩零撥充戒烟局習藝所曁學堂巡警各項之用曾據收支用數目分欵開摺通禀並移交後任有案尙無私呑入已情事又原參每一詞訟到官必與差役私議價值需索百端鄉民苦累含寃莫訴一節查原參並未指明何案需索何人被累末由追究遍加察訪錢祥保理訟尙勤馭下亦嚴曾據禀辦惡役數名並無遇案議價勒索之事此該委員吕耀卿徐家璘先後訪訊之實在情形也臣查錢祥保被叅各欵或查無其事或傳聞失實其有辦理稍嚴曁失於覺察之處論情皆可輕恕惟常豫泰殺死圖姦罪人張發祥一案犯未訊明遽准取保養病措辦殊屬不應又陳凡娃聽從其父陳鳳恪之命戳斃胞兄陳敏娃一案當時固無正式呈報而事後陳鳳恪旣以子死保正藉訛等情請究該員並不從茲根問按例騐屍緝兇律以知情隠匿尤屬咎無可辭相應請旨將前署河南唐縣知縣試署上蔡縣知縣錢祥保交部議處以肅吏治除先已飭司將該員撤任並飭接任唐縣知縣將應辦各案已獲犯者分别檢騐屍傷訊取確供按例擬議詳辦不准草率遷就以重人命而符定制在逃各犯亦速比差勒緝務獲究報外所有查明知縣被叅各欵緣由理合據實恭摺覆陳伏乞皇上聖鑒訓示再此案因再三覆查又值新舊交替是以覆奏稍遲合併陳明謹奏宣統二年七月二十四日奉硃批著照所請該部知道欽此 
本埠新聞 
[報告鄉自治籌備情形]  
　　本邑城廂自治籌備公所參議周紳文熾前奉本縣田大令照會委赴西南鄉宣講並督促設立事務所及籌備鄉自治進行事宜現在法華虹橋漕河涇曹行等處已由周紳按日分區宣講並與各鄉局董議定設立調查事務所日内一律完竣昨日周紳詣所報告請即轉禀縣令並聲明法華虹橋漕河涇三區調查事宜早已開辦惟曹行區因各鄉董居處距遠以致尙未舉行刻已催促議辦矣 
[私售公產者聽諸]  
　　地保沈悅堂私將吳縱涇河道填塞賣於洋商一案前晚由本縣田大令提案復訊沈俯首無詞祗求寛宥大令曰爾身充地保膽敢將官河私填盜賣洋商實屬不法已極姑寛展限二十天將河道照舊開通或將所得價銀繳案核辦如再抗違定將　懲責致死 
 
 

Page 19

 
 
葬於盜賣地上以爲私售公產者戒 
[松府飭提匪黨之周折]  
　　著名匪黨康晋榮即康九奉松江府戚太守札飭公共公廨提獲訊供收押在案昨由捕房解廨復訊英副領事康君問孫襄讞曰松府飭提康晋榮究爲何案孫襄讞即將府札所叙康於光緒三十二年十二月間犯擄人勒人案宣統元年十一月間犯强佔婦女案後又因犯賭案逃匿滬上各節逐一宣佈康君令將札文交駐廨繙譯譯明呈核遂判康押候移請松江府將三案中之曾經提訊者略叙口供抄發到廨以憑核奪 
[孫襄讞斷案之奇特]  
　　寡婦徐吳氏控强耀庭借洋五十元延不料理前晚由公共公廨提訊原告供認先後收過洋十餘元訊之强供所借之洋已分三次將本利還清並已登報聲明孫襄讞以兩造供詞各執均難憑信判强交保折還原告洋四十元限於中秋節邀同原告將洋擲於虹廟香爐内令原告親手檢取虚實果報惟神權鑒斷以明心跡兩造均遵諭而退 
[再誌錢莊調票之牽累]  
　　北巿正元等莊未經虧倒之前曾與同業森源元豐源利等莊調換本票嗣因森源等不允將欵清理遂由各洋商禀奉駐滬各國領事函請滬道札飭公共公廨將森源元豐兩莊經理傳案判均交保趕將票欵清理昨晨又由包探將源利莊經理盧大鏞傳至公廨經孫襄讞會商英康副領事判廬交保亦著將欵清理 
[賭棍暫緩解縣]  
　　虹口本帮賭棍頭目高金生由滬道蔡觀察札飭公共公廨提獲收押已兩紀本報昨由捕房將高解廨請爲復訊先據上海縣差役投案聲請移提孫讓讞商之英領以該差未帶縣署移文未便率准判高還押候移文到廨於下禮拜一帶案訊核 
[又有私鑄僞洋之匪徒]  
　　吳明四江阿才高振盛（即高阿丁）等賃居東唐家弄九百三十八號屋内私鑄鉛質小洋被滙四捕房包探楊掌生偵悉禀奉捕頭協同十八號西探將三人拿獲並抄出私鑄器具昨解公共公堂請究吳供與高江兩人在福慶公客棧内相識江供唐家弄房屋係高所租訊之高供前在法界三洋涇橋某客棧爲茶房與吳同居並不私鑄德襄讞會商英泮副領事判一併押候下禮拜三再訊 
[海昧行竊案發覺]  
　　小東門洋行街堃源海味行去年被跑街夥茅連芬串通城内久裕米店股東陸惠章紅帮木匠陳東生將行内洋鐵箱一口竊出扛至東生處撬開内有洋一千六百元鈔票三百餘元金釧一對及零物等件分贜逃避翌晨由行主裘揚之投報捕房當將出店及某學徒等拘入研詰不認另候查緝在案前日該行忽接連芬來信謂所竊之洋東生與惠章各分六百五十元東生之兄東來亦分去二百元伊祗得四百元所有金釧一對亦由陳陸二人拿去等語該行得悉後當將薦保即連芬之兄連茹及陳陸兩人一併送廨請究陳陸各認分得洋三百元餘俱諉賴聶司馬以連芬旣自認分得洋四百元卽著連茹認償交保限一月交清陳陸各枷一月各押年半如能將贜銀償還准再核减 
[學徒不圖上進]  
　　新閘平橋路同康米店王王興記控學徒陳仁生竊取鈔票洋一千六百五十元逃逸一案茲由飛划營查知陳仁生下落知照捕房赴蘇將陳查獲昨解公共公廨請究據供所竊之洋已被張全福與舅父王仁金及小阿根陳復昌等先後騙去小的祗用洋一百五十餘元現尙用剩五元繳案求鑒中西官以陳仁生之叔小弟並不知情判令開釋保人陳榮堂陳兄陳仁寳陳母陳華氏著仍交保陳仁生押候補提人証再訊 
[城内]  
　　開除學生○前日下午城内各生員齊集聖廟演習祭禮内有樂舞生馬某自不到廟另招秦某頂代事爲洒掃局員查見當塲斥退並將馬名開除另補以昭誠敬 
學徒告密○西四區函送陸自祥王品三王祝三朱紀寳等至一路巡警分局經德正巡官審訊陸供初一夜失竊衣服等件後據隣居烟筒作學徒朱紀寳告知係由王品三弟兄兩人串竊當卽訴由地甲至王品三家内搜出原贜翡翠帽正一顆求請追究朱供王品三係小的之師小的同師臥睡一室初一半夜時見師父師叔二人燃點紙製出外携回各物小的並未看楚訊之王品三弟兄二人同供小的等素來安分不敢爲非陸姓失竊一事實不知情求宥判王等二人押候查明再核 
展限料理○元豐糖行經理高揖成虧欠各莊號往來銀二萬餘兩一案前晚由縣復訊高求請寛限判再限五天料理違干未便禀請驗屍○二十三保二圖地保邵金堂昨日午後投縣報稱元芳路某小客棧庽客董洪漁前晚忽患急病身死已由棧主將屍車送驗屍所禀求相驗田大令諭候核示道批照錄○葉昌業禀批該商被英商羅白臣在廨控追抵賴一案前據具略詳陳當經飭縣抄送公廨備核在案茲據稱廨員已准英商將抵產收租抵息自係爲一時案難訊結暫緩催追起見惟該商抵與大清銀行之產該英商旣未執有抵據何能任意混拈致滋糾葛仰上海縣刻卽移廨轉飭該英商照據辦理並移工程局查照至銀行抵赖能否寛减了事應由該商自行央勸所請由道照會之處礙難准行併卽轉諭知之 
一路警局批詞○職商楊耀廷禀批據禀范回春欠租不理請追等情候卽飭傳訊質核奪母違商人周子倫禀批據禀姚文孝欠租不還請追等情候傳案訊明核奪 
官事○蘇省度支公所淞滬厘務總稽查委員候補知府宋乃謙昨日到道禀知赴蘇救生小輪船管駕委員補用同知陶鳳威禀知二號三號快船修理工竣一號快船於昨日人塢修理管理公共公廨押所委員試用　丞黄祖恩禀請感冒假三天巡警學堂舍監廣東補用知縣吳克俊禀知到差南巿 
一地兩賣○吳桂生今春向單小狗價買坐落大東門外高巷頭之基地一分該地由朱勝泉租賃蓋屋開設柴行朱一時不肯遷讓並在空地厝棺不遷由吳控奉工程局陳裁判集訊吳供憑中毛姓向單購定該地言定價洋五百五十元先付三百元約俟令朱遷去後再行找價惟該地承買時言明有串無單現查該單被單祖在日出抵錢十千文業已備價三百餘元贖回不料朱從中覇阻求斷訊據朱供前由單母將空地抵洋一百十元詰之單供認屬實陳裁判以單不應一地兩賣判令交保限十天赶向朱姓理明遷去如違送縣究辦 
排字停工○新開商務日報館排字人前日向館主商借辛工半月不遂一律停工並至春在樓茶肆評理當由館主派人將何某余某兩人扭至工程局控告經當值處竭力調停余允照常工作遂卽釋回何則不服奉飭留候訊究惟昨日該報已因此停版矣呑没客帳○已閉萬祥錢莊執事馮楚翹扭控跑街夥莊承生呑没客帳銀二千餘兩經工程局陳裁判審訊莊認欠屬實求請寛限判交保限五天邀人理處 
 
 

Page 20

 
 
逐月拔還○穗禾米店主控董家渡陸順興荳腐店主陸榮生於光緒三十四年欠去荳洋六十八元由其同業周榮興周茂松担保將會欵作抵至今不理求請追給昨由丄程局陳裁判傳訊屬實判陸交保每月拔還洋七元 
[閘北]  
串放白鴿○龔桂生控妻母張崔氏串同著名蟻媒吕劉氏錢阿海王二等將其妻賣於水販陸李氏得洋二百二十元一案昨經四路一區黄正巡官分别鞫訊龔供初二晚小的與妻母至陸李氏處詢問初云已帶往天津一再駁詰始云已下貴生輪船示知已否開行小的當即囑令該氏同往虹口追回求究訊之陸吕二氏供甚支吾崔氏亦一味狡賴巡官以崔氏屢次價賣伊女情同串放白鴿判令掌頰二百下張氏泣訴被母串賣情形求恩超豁判將一千人証分别還押候補提同黨再行究辦 
蕩婦交保○木匠胡阿昌與胡仁生爭風亙毆以斧砍傷　婦胡江氏之頭顱曾誌前報昨氏傷已愈自至四路分局經黄正巡官飭提阿昌質訊一過判氏先行保釋胡阿昌責四百板還押候辦 
遷延不理○方逹才控倪闗林售地不交經四路一區黄正巡官訊判交保限五天理處在案詎倪出外仍置不理昨日着保將倪及原中朱海山一併交案覆訊一過判令分别收押候備文送寳山縣訊辦 
[新租界]  
停屍兩日○昨報記新閘橋南堍有無名男子忽患急痧倒斃報縣請驗一節茲悉死者年約四十左右身穿藍布衫褲赤足初三晚因患急痧雇車至閘北詎已氣絶破站橋巡士查見阻止由租界華捕報告捕房送往驗屍所候驗惟不知何故直至初五日始喚地保報驗是日下午田大令當即蒞驗委係病死因查無屍屬報堂收殮發壇候認 
[英租界]  
限期贖回○英商愛爾德控張昭雲抵單不贖昨由包探將張傳至公廨經中西官略訊一過判張交保限一月將本利銀二千二百四十二兩一併歸還贖回單據 
園主被控○陸錫恩控前開新天仙戲園之吳阿二即吳海仙積欠租金並不還包銀一案昨經公堂將吳傳案過堂候訊 
均須改過○虹口金裕興牛肉莊控夥金念記陳雲記串通私用帳洋一百餘元由廨判令金具改過結開釋陳限繳洋七十元在案昨由捕房將陳解廨復訊中西官以洋已繳清判具改過結開釋 
圖詐無憑○蔣有餘控周四以代尋逃妻爲由任情圖詐昨由捕房解廨訊無實據判周開釋 
過犯入獄○王阿大控張阿福行兇等情前日由廨訊明判改押一天在案昨經捕頭查悉張即過犯殺猪阿福昨復解廨訊實判押西牢四月期滿逐出租界 
馬夫罰洋○陸土氏控被馬夫虞仰之撞傷脚骨一案昨經公堂復訊中西官以該氏傷無大碍判虞貼氏醫費洋十元再罰洋十五元充公 
敲詐同業○成衣匠王祥九向同業張春生拆梢洋一元不遂將張頭顱擊破由捕查獲昨解公堂訊明判王押兩禮拜並賠醫費洋五元 
小孩串竊○吳文錦控莊阿根與劣孩王大連串竊衣物昨日由探將二人拘解公堂訊實判莊押一月王孩發押改良所三月掮客漁利○　福蔭托掮客徐廷臣代向順利洋行購買合家歡牌號洋緞徐以孔雀牌冒充從中漁利銀九十二兩被瞿察出控由捕房昨解公堂訊實判徐押限下禮拜五繳出原價銀二百五十二兩再核 
仍照前斷○北洪泰紙店代表唐斯盛控山東路松茂源烟紙店主張松濤不理欠銀由廨判張先繳現銀八百兩尙有一千五百兩分三節拔付在案茲因張延不清理復於前晚經孫襄讞傳訊張供求寛限判限三天照前斷先繳銀入百兩如違將松茂源發封備抵 
分别料理○東興泰股東李述賢林聖卿與林修河同控福同興股東陳立棟不理貨欵洋八百餘元一案前晚由廨訊知林修河係陳立棟之姑夫旣因貨欵紏葛不應在捕房控陳謊騙判陳交保向李與林聖卿料理至林修河所控起事在日本横濱着赴該處中國領事署控追 
變價償欠○松號錦興祥協順乾德和泰昌等各提莊控已閉惠大衣莊主紀松鶴倒欠往來貨銀一案前晚由廨　訊各原告投案求追並有福興飯作附追飯金訊之紀供願設法料理判紀押候松號等各原告將取去質票十四張繳案連同存貨生財一併移送衣業公所變賣得價若干悉行繳案候核不准私自分派 
有無受主○徐如桂控銅匠張福桂抵屋不贖前晚由廨傳同原中李海和質訊原告投稱張將二十三保二圖平屋兩間半抵去洋二百七十元原議十年爲期茲該屋已有受主而押欵置諸不理請追訊之張供並未成交判張交該圖地保具保出外俟屋有受主着即扣洋二百七十元交案以便轉給原告具領 
染店賠洋○奥商哈女士控公順染店主嚴生記不賠染損女衣前日午後由廨會訊原告由其父哈西投案請追訊據嚴供原告衣服祇值洋十五元因索賠洋四十元是以不理寳讞員會商奥領薛君判嚴賠原告洋二十元完案 
儘可自由○寡婦王金氏控張宗記奸拐其故夫之妾王施氏由探在大沽路四十一號屋内將男女查獲昨解公堂訊明判張押兩禮拜氏押女所一月期　准予自由 
串竊廢單○匯豐銀行控陳福永陳阿水串竊已廢支單計銀九千兩比及查察即被撕碎等情昨由包探將兩陳解廨訊實判各押三月以儆 
[美租界]  
西人潜逃○西人某甲在海參威某洋行爲夥因用虧巨欵沈來上海昨由八十四號西探查獲暫押捕房聽候解辦 
葡人行驅○葡人某甲前因行騙某行銀洋被事主告發昨由九號西採目在鴨綠路查獲拘入捕房押候究　 
日人逞兇○昨有日本人某甲在揚子路不知因何將陳阿林之東洋車擊壞由陳鳴捕拘入捕房賠洋二元了案 
負欠强横○陸阿紀在密勒路開番菜館昨投捕房控某葡人拖欠菜洋不還向之索討反遭兇毆捕頭允爲查辦 
車夫見幾○小車夫胡長富昨由某西人從法界雇裝木箱數只至西華得路該西人忽然走失胡將木箱車入捕房存候認領倚勢凌人○江西四昨投捕房控稱被漢璧禮路某號洋房内侍者欠去板洋數元向討無着反遭毆打捕頭飭赴公堂禀控 
[法租界]  
再押一月○新租界某烟膏店夥翁阿二近因私售燈吸由公堂判罰洋五十元押限交洋在案迄已日久挺押不理昨又提案詰訊據供店主返粤未來小的無力遵繳判翁再押一月了案 
僞票騙貨○張阿毛前日至城内某鞋店購買皮鞋若干雙囑店夥一同出城府價店夥當將皮鞋跟送出城迨至城外即付鈔票一紙詎該票係是僞造察出後向伊爭論抵賴不認嗣由巡捕拘人捕房解至公廨經縣司馬訊悉情由判送上海縣訊辦 
 
 
 

Page 21

 
 
 
　　 
 
 

Page 22

 
 
 
 
　　 
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[諮議局聮合會陳請資政院提議請速開國會提議案（續）]  
　　議員等以爲籌備一切非速開國會不可議員等竊見數月以來人心惶惑如赤子之無依道路傳語愈謂朝廷以籌備之空名掩天下耳目而實行其專制之政闗懷國是者相與咨嗟流涕謂朝廷遲一日立憲中國早一日喪亡或議抗租或反對新加稅以極愚違法之爲冀聖明之一悟此雖因誤會而生違議亦我皇上實行立憲之心尙未昭然大明於天下也又其黠者主張革命暗殺之流傳染浸淫日益以甚暴裂横决匪所敢言此輩豈盡無良而其言旣不見信又無地以相容不得已變愛國之餘忱爲戕賊之手叚雖窮搜盡殺勢不可盡誠毅然即開國會以國家一切大計公之人民其優者旣得有所憑藉以發紓其所懷抱其顯然違犯者爲一般輿論所不容則亦漸焉相率變其違法之舉動而融洽於範圍之中故議員等以爲正人心非速開國會不可也夫一國之政體由一國之歷史而成而一國之政策因一國之時勢地理而異專制之政體至今日而何以剗除殆盡立憲之政體各國何以有君立民立之不同聮邦列州之組織又何異於單獨國此類均必有特别之事實存在也全球交通優勝劣敗大聖不世出故必選全國人民之優者以謀定一國之大計决定進行之方針東西各國大概然也中國當籌備立憲之初犖犖大者均未計及集上下臣工紛紜於挂一漏萬如所謂數十憲政者而籌備尙不能舉亦可見少數人之聰明才力其不能撥亂而反之正彰彰明已証以中國之歷史之時勢之地理今日國家大計進行政策何在草野未能深曉而中央集權即中央集錢之說已喧傳於内外人士之口此種政策且無論其臧否而事實發生已有不可解决之問題夫一國政事均視財力爲弛張大而國家小而地方其道一也今日中國財政之支绌經各省監理財政官之報告曁各省督撫之預算現勢旣已如斯以云節流而裁减之法寄之何人以云開源則開拓之策爲之何所國家稅地方稅何自而分預算案决算案闗於國家者何自而定闗於各省者以何爲範圍各部分立向無統一之機闗一部員司豈具萬有之能力各國以財政爲國家命脉因防少數專横之弊相率而採用代議制度中國亦以爲代議制之必可行也而必欲得此少數者之結果决定一切之後而始用代議士過此以往富於地藏者旣不能爲源源之取求而流通於地面者日减一日百舉旣廢萬國均覘内而封疆大吏束手待弊其極也將以兆疆域分裂之禍外而强隣環伺要挾多端其極也不至於實行監督財政不止然則不開國會集全國人民之聰明才力以速解决國家大計日目危機不爲中國歷代未年之割據則埃及波蘭印度高麗之續耳議員等匪喪心病狂者而詎忍語此然而勢之所趣固雖欲掩飾之而太息於無從也而反對立憲者則將以財政支絀爲破壞憲政之理由此如病者已極危險尙有一法幾希挽回庸醫不知此法之謂何也主張不藥而坐視之死此其至愚極陋豈待明者而後覺哉今日之外患内憂逆計如此長此紛紛變象胡底故欲救國非亟開國會不可也議員等爲各省謀幸福守局章之範圍以國家將亡地方何在同籌共計以爲舍速開國會一策無以爲立憲之計畫卽無以拯國家之覆亡國會開洵不足以竟其功而臻郅治然振衣必挈其綱謀國必其有本舍立憲之根本而曰籌備憲政而籌備復不能完全且其勢亦必不能臻於完全則所謂竟全功而臻郅治者議院不開允不足以致之誠非開國會確立立法機闗俾責任有所專歸執行不敢粉飾按期責效或可漸臻上理時至今日存亡之機間不容髮愚者一得鳥鳴也哀道不定罪無可逭應請提議速開國會以救國亡須至陳請書者 
小說 
[奇情小說鸚鵡禪（十八）]  
　　顧男女之間。不見可欲。則亦已焉。若旣入魔障。則雖時有明心逹性之見而念念難忘。雖赴。湯蹈火求之。終所不惜。昔斐。德蘭之。在撒。姆波敦也。鄉人有演俄西洛戲劇者。其一人名洛得利柯爲情所困。懨懨致病將死矣。有伊亞柯敎之曰。汝其盡已之力善爲儲蓄旣富則惟予所欲耳。斐德蘭初不甚韙其說。今則於愁慮之餘忽念伊亞柯之言。喜曰。可也吾嗣後必謀致金錢。俾一般庸耳俗目。矍然驚異。因以了吾願耳。言時俯視洛奇。猶郤立不少進。恚甚擊之。喃喃叱曰蠢爾犬。即歸向辣特而氏而來 
辣特而冠葛冠。荆布裙立於牧塲塲中。牝鴨一雙。適自鄰舍購得者。顧而甚樂。斐德蘭曰。七千磅之金。將何時得論定之耶。曰佳兒。無亟亟。是要當需之以時耳。於是目睽睽注楷羅諦。蓋此事之始末。辣特而與其甥皆嚴守秘密。故惟恐有第三人窥知其藴也。 
斐德蘭曰善細微之數較大者爲難母姨汝信之否耶曰余之喜得押欵。甚於其他。押欵之善者。可令予滿意。辣特而善權予母。故所言云然而斐德蘭則方爲佛蘭登售產問題。運動其欵。磋商之論。殆非一次。日善竊意母姨於此。終當用甥之言。吾今所爲。汝亦知之否。曰佳兒余非不願贊成。然冒昧行。之不如相時而動之爲愈耳。頃者吾方屬思於鴨。於是自筐中取穀粒撒地且喚之曰。祝丨祝丨祝丨穀在此。一手摳褐布之衣上過於裙繞牧塲巡行。楷羅諦及馴鷄十二皆隨其後。觀其田園豐阜。生植衆多。各饒有濃厚之。趣味謂田間之樂。亦豈减城巿耶。 
乃斐德蘭於。此一覽天涯。無非愁慘。而對此飛躍之禽。無言。之花木。更覺生憎。其心中忽起一毒厲之念。自問於心曰。流光荏苒。今日之日。又將晚矣。吾與琴宜究何時得成伉儷耶。咄爾母姨。胡不速朽黄泉。而猶是齦齦者。於時斐德蘭心非土石。豈不知母姨之恩。實同再造。乃欲望其死。是昧 
 
 

Page 27

 
 
良之甚要之游手好閒旣不能以勞力與技術致富則舍此更無他望耳國外新聞 
[比京萬國博覽會小火]  
　　初五日倫敦電云比京萬國博覽會昨又失火幸即救熄 
[波斯最近之内政外交]  
　　初五日倫敦電云據德黑蘭電稱波斯議院已决議聘用美人爲財政顧問官前允聘用法人之說業已作罷當時贊成此議者居大多數泰晤士報德黑蘭訪事電稱波斯與俄國協商撤兵問題恐有中止之虞英國公使巴克萊君現正竭力轉圜 
[美國允改新稅則]  
　　初五日倫敦電云美盛頓電稱美政府因英國業出口貿易者反對新訂稅則現已預備釐正以孚衆情 
[英美漁業爭端已結]  
　　初五日倫敦電云據海牙電稱萬國公斷裁判所總理蘭買斯乞博士已將鈕芳蘭英美漁業爭端之判詞宣布所請核斷之爭點共有七端内有最重之兩端係英國理直故英國可以有權編訂管理該處漁業之律無庸呈請美國賛成 
[西八月英國貿易統計]  
　　初五日倫敦電云英國商部報告西八月貿易統計入口貨共增英金三百六十一萬九千四百十三磅出口貨共增六百五十二萬四千一百八十三磅内以船隻鋼鐵及棉花羊毛絲織品居多 
[德國細作下獄]  
　　初五日倫敦電云德國工兵聮隊副官海姆因圖繪樸資茅砲臺形勢被拘現已收押温哲斯脫獄該犯不認暗充細作謂所繪之圖係供私用云初四日柏靈電云德國有一陸軍中尉因繪取英國礮台之圖爲英員拘獲英國各報謂此案並非因犯偵探之罪不過侵犯法律而已 
[俄相不赴海參威]  
　　初四日柏靈電云俄國首相司徒來賓之行程僅擬至托姆斯克而止不復前往海參威 
[土布邦交近聞]  
　　初四日栢靈電云布爾茄里亞近來從事軍備不遺餘力以故土布邦交益形不睦 
[德太子游歷預聞]  
　　初四日柏靈電云德國皇太子將來出游遠東時擬在埃及小作勾留 
[萬國輕便鐵路大會]  
　　初四日柏靈電云萬國輕便鐵路大會已在比京開會（以上譯字林報） 
　　 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
