# 1909 - 312 - 4913214

 

Page 1

 
 
   
 
 

Page 2

 
 
[本館廣告]  
　　本報前因諮議局文件擁擠暫將小說停刋現諮議局將次閉會積稿稍清仍於今日起按日排登社會小說自由女情節奇幻描寫逼眞實足警醒女界前登喇嘛西遊記因著者出遊停刋合并聲明 
[上諭]  
　　監國攝政王鈐章十月初三日内閣奉 
　　上諭宗人府印鑰著派慶親王奕劻暫行佩帶欽此軍機大臣署名奕劻世續鹿傳霖那桐戴鴻慈 
論說 
[外人監督財政之救濟策（寒）（續）]  
　　外國之成例旣如此。而求所以抵制外人謀我之策。又舍此莫屬。此何以故。譬之個人。獨操其出納之全權。無有爲之監督其後者。而揮霍也莫之禁。浪擲也亦莫之非。縱欲肆志無所不爲。積數日而所費不貲矣。積數十日而所費更不貲矣。積數百日而所費愈不貲矣積之旣久。而虧累愈鉅破産隨。之嗚呼。此豈個人之福哉。一國亦然。今以國民自有之財。使自有其財之主者。以爲之監督。卽使自有其財之主者所組織之國會。以爲之監督。夫而後經濟可以紓。虧累可以彌。以之固内也可。以之對外也亦無不可。故曰救國之術。莫國會若也。 
 
 
 

Page 3

 
 
請言國會。國會之作用有種種。而監督財政。實其主要事務之一部。蓋自不出代議士不納租稅之一語。爲蘄成國會之由來。而財政與國會。益有密切之關係。故凡一國歲入歲出之大宗。其在豫算也。非國民承認焉。不爲成立。其在决算也。亦非國民承認焉。不能有效。而會計檢查院之設立不過爲司法的監督。藉以補助國會監督之所不及而已也。故監督之程度漸高。而監督之手續益密。而今而後。財政紊亂之獘。其亦可以免矣。列强有以監。督之說進者。吾得以國會折之。吾更以國會之力禦之。世有疑吾言者乎。請述其理由。 
　　（一）有國會而吾國財政自此可以就理也。蓋國家經濟。量出爲入。費用皆以全國之力承之。量力以爲負担。此財政之所以能持平也。然非組織國會。則不足量全國之民力。以均平負担。國旣裕如。而民猶不病。是必在於國會成立之後。矣國會成立。而後財政無奇絀之虞。此可斷言。 
　　（二）財政就理而後。外人監督之議。無自而生也。國會成立。卽吾監督財政之機關成立。且自國會成立。而凡屬於憲政上之各種。機關。如調查局如統計局。無不伴之而起。以底於實行。故一國之財政。一出一納。類皆朗若列眉。示如指掌。隠匿中飽之獘自除。夫列强監督財政之謀。其内情固不可悉。其所托名者。則必謂吾官吏素事侵蝕。耗費甚鉅。不能量入爲出而賠欵外債。或不免虚而無簿也。且無國會以負擔費用。因之不能量出爲入。而賠欵外債。仍不免虚而無簿也。故自國會成立。而外人之。謀可以銷。 
　　（三）外人即甘冒不韙。而爲無理之要求。吾得援吾國會圑結之力。以與之抗衡也。蓋外人雖野蠻其手叚。而無不文明其議論。自吾國會成立。監督財政之機關畢具。彼外人猶復囂然不靖。以施其攘奪之謀。爲計亦復過拙。故此可不慮。即退一步言之。外人益進而爲無嬮之要求。然國會自在。斷不肯放棄其監督財政之天職。任外人之干與。民心可畏。古有常訓。外人雖强。其孰能禦。 
　　（四）民力圑結。爲外交之後盾。自不難戰勝於樽爼之間也。國民本有監督之天職。無端而爲外人侵奪。必將轉移其疾視之心。以注射於外人。蓋國民無常設之機關。其疾視之心。起於一時而不能儲之永久。前此受外人之横暴。一時呌囂。寖假而雲散風流。不能卒達其目的者。端由於此。今以國民常設之機關。對待外人。凱旋之效。可操左劵。 
　　要之居今日而籌救國之策。舍國會其末由。此不特對外然也。由國民一方面言之。國民對於本國財政。本有監察之權。惟不能人人自爲監察。乃組織國會。代而行之。此立憲國之通例也。吾國旣以立憲爲國是。自宜進而組織國會。以實行監察財政之圖。方協於理。而况外患又相迫而來耶更由外人一方面觀之。東亞和平。爲列國商民之所最希望者。故監督之議。或自其保護債權之目的而生。必非别有深謀遠慮。今以國會自爲監督。則不必有外人監督財政之舉。而外人自可達其保護債權之目的。應必樂從。一舉而數善備。袞袞當軸諸公。倘亦有意於此乎。 
專電 
[電一（北京）]  
　　高而謙電告樞府中葡勘界事極力磋議葡員未允讓步現已停議離港請與駐京葡使就近交涉聞樞府亦擬請他國公斷 
[電二（北京）]  
　　攝政王以孫中堂病勢日增難望銷假擬先將資政院總裁　差另行派人以冀促進憲政 
[電三（北京）]  
　　副都御史陳名侃奏叅貴州監理財政官彭榖孫受賄冶游並與該省大吏串通舞弊請速撤回嚴懲奉旨留中攝政王旋諭樞臣派員澈究 
[電四（廣西）]  
　　廣西諮議局擬聨合各省電爭中日新約之失權 
緊要新聞一 
[梓宫奉移紀事北京]  
　　上月二十七日卯刻孝欽顯皇后梓宫由皇極殿起行出寗壽門皇極門錫慶門景運門協和門東華門東直門沿道各鋪戸皆閉街門南北通衢各胡同口均掛青布帷帳軍警排隊把守嚴标閑人出入東直門内設有外賓接待處梓宫到時駐京各國使臣文武紳商報館記者等免冠行鞠躬禮皇太后隨梓宫出地安門攝政王及慶王出東華門至半路跪送梓宫後即回府未派陵差之王公大臣均穿長青袍褂帽摘纓在步軍官廳上恭候梓宫出城跪送親宫前後護軍禁衛軍恭護前列萬民傘外賓之叅觀者皆讚美仙伏之盛皇太后在朝陽門外慈雲寺少坐東華門有栅欄三座有碍皇槓是日拆去現已修復矣禮部葛尙書會同寶侍郎親點護槓稽察夫役執杖人丁官六員分派按叚督察更換人夫勿得疏忽直督端午帥面飭隨員等凡梓宫經過各站着先行到站伺候並飭地方官妥爲照料度支部澤公會商丞叅預算陵差用欵總數俟奉安後將各欵實銷數目繕呈攝政王閱看民政部尙書肅邸面諭丞叅各司員科長等云本堂前往東陵 
 
 

Page 4

 
 
恭辦要差一切公事務須加意謹愼倘遇機密重要之事迅即會商辦理差畢回京再爲閱稿 
[徐尙書飭查京奉鐵路之弊竇北京]  
　　京奉鐵路各站積弊甚深該路賣票人李少林任事有年一切弊端均能詳悉李自被裁後即將各站一切弊竇逐欵詳列上書於郵傳部徐尙書覽畢大爲震怒派委梁參議士詒查辦又聞由津至瀋陽快車車守朱某吕某均已拘留係因德國人在車失去洋元錢票一千餘元之故 
[新簡浙提學召見述聞北京]  
　　新簡署理浙江提學使袁嘉榖於日前召見時奉攝政王面諭浙省學界屢釀風潮前提學支恒榮因循敷衍此次赴浙務須認眞整頓以仰副朝廷興學育材之意云云聞袁擬於十月二十日後請訓十一月初旬出京 
[湘路不借外債之把握長沙]  
　　湖南粤漢鐵路總公司吾復鄂督陳制軍電云覃電敬悉適湘籍京僚將黄御史摺稿抄寄到公司查公司呈部徑電云鹽欵約銀三十餘萬兩係查照三十四年七月至今年六月共收新加口捐銀二十一萬二千七百餘兩又三十四年共收衡寶配銷淮引及加價銀十二萬九千七百餘兩是併計約銀三十餘萬兩而黄御史僅列口捐一項未及配銷及加價故不相符又徑電云租股約銀七十萬兩而黄御史則云一百三十餘萬元查一百三十餘萬元應合銀約九十餘萬兩租股甫於下忙開辦雖依據錢糧約有此數究竟歲有豐歉卽不成災額徵錢糧亦不能全完故酌中以七十萬兩約計以期實可靠用又公司尙有米捐一欵豐年約銀三十餘萬兩前曾於徑電報明黄御史原奏漏未開列至黄御史所稱租股累進法及淮商加復錢價兩欵紳商早經議及諮議局現亦提議均在體察情形切實討論並有黄御史原奏所不及而可以籌爲路欵者公司與鄉人亦在會商酌行至已認未收之股四百餘萬元亦在分投催勸總之公司徑電所云除償贖欵六十餘萬兩外年榖順成毎歲總可有銀七十萬兩内外以作　用分年建築毎歲須另籌二百數十萬或籌或借儘可分年設法無須將此二千萬兩巨欵必向各國預行借成致生種種妨害至今全體湘人仍主斯議持之甚堅責望公司切懇郵傳部取銷借欵原議以斷一切葛藤至於籌股之法湘人旣萬衆一心諮議局亦無日不以此爲當務之急極爲踴躍議員分隷各州郡均以分投董勸自任必有把握若夫地方財政諮議局方切研究如有窒碍必不提倡公司與鄉人宗旨亦均如是惟在郵傳部予公司以完全權限信行旣著長洙一成蔑不濟矣至銀行一層查公司發錢處前刷工用銅元銀元各條整散兼備以取工徒就近零兌便益並以藉資　轉基　稍定即可援川省鐵路銀行成案遵照度支部商設銀行新章次第呈請開辦並一面秉承大部商　交通行大清銀行　時互通有無往來接濟以上各辦法公司意在實事求是不敢稍涉虚飾除緘呈撫部院外伏乞飭錄全文轉電復部俾資考証實爲公便仍求電復先謙肇康等同肅 
[憲政研究會電商爭約天津]  
　　直隷憲政研究會昨日接湖北諮議局來電云直隷憲政研究會鑒中日新約自應聨合各省力爭刻各省覆電如何商辦尊處如何主持敝局常附驥湖北諮議局敬 
研究會於二十六日又致各省電云某省諮議局鑒爭約事敝省離諮議局執行除電爭外上書總督軍機請代奏餘函達尊意如何盼覆 
[直紳會議挽救灤礦天津]  
　　直隸諮議局各議員以灤州煤礦交涉失敗日前特假吳楚公所公議挽回之策聞已公舉何閏琴李伯芝閻瑞庭王少泉趙幼梅等爲晋京代表請求外部與英公使力爭又聞前日端督及那相因灤礦事曾由京電致直紳故昨日赴吳楚公所籌議時到會者尙有張燕謀氏惟事關交涉内容甚爲秘密 
[歐洲游學監督改歸使署節制北京]  
　　學部奏查臣部於光緒三十三年以旅歐學生人數日多奏請以開缺江蘇淮揚海道蒯光典充歐洲游學生監督奉旨允准在案該監督到差後悉惦整頓勞怨不辭迭將遊學事宜隨時呈報臣部並訂明辦事詳細章程呈由臣部核准施行頗收整齊畫一之效惟是　一人之布畫居四逹之交衝輪軌縱便於通行精神究虞其不給且監督不歸使臣節制體制權限均未分明遇有交涉事宜亦不免有所扞格該監督曾以此情具禀到部力求引退臣等覆加查核確係實在情形再四籌思惟有仿照日本游學生監督處辦法將歐洲游學監督處事宜仍分隷於駐歐各使署遴派專員經理其事仍由出使大臣董理一切較爲周妥當經將改定辦法電商出使各國大臣由各該大臣遴擇通曉學務堪勝監督人員商明臣部再行奏明派充以昭愼重兹准各該大臣先後選定電覆到部查有候選同知王繼辦堪以派往法國山東候補直隷州江國珍堪以派往德國翰林院庶吉士章祖申堪以派往俄國臣部七品小京官高逸堪以派往比國分充游學生監督其高逸一員並兼充英國游學生監督俟遴有妥員再行分任此項人員自非久於其任不足以專責成擬請以到差之日扣滿三年爲期任差未滿除遇丁憂事故無論何處調用不得辭差回國差滿之後果有成效擬請比照日本使署監督處奏定章程給奬並先照章不扣資俸其從前各省認解歐洲游學監督處經費臣部原奏數目本係三萬五千兩續經奉天認解二千兩浙江認解一千兩合之前數計共毎年三萬八千兩現在該員等分派五處自應匀均撥給毎處毎年計銀七千六百兩仍由原認省分按照原解數目分爲一分逕滙歐洲以省　轉而應急需所有各該員等薪水毎月三百兩計毎年三千六百兩卽於前項經費 
 
 

Page 5

 
 
七千六百兩内開支至所餘四千兩作爲公費由各該監督隨時禀商出使大臣撙　開支報部核銷以重公欵至各該員分駐各國凡關於游學事宜即行遵照臣部前奏辦法悉心董理遇有重要事件仍請出使大臣主持平時咨行各署文牘由該員具稿呈請出使大臣核定印行期與日本游學監督處均歸一律此外辦事詳細章程如有應行斟酌改訂俾臻周妥之處容俟該員等到歐會商妥協再由臣部察核奏明立案以上　節如蒙俞　即由臣部分别咨行欽遵辦理九月二十五日奉旨依議 
[各督撫與部館往來要電]  
　　桂撫致民政部電民政部鈞鑒寒電敬悉諮議局會塲早派巡警保護示稱局衛巡查是否即用巡警抑須由局自設衛兵仍乞電示遵辦岐叩篠 
　　民政部覆桂撫電桂林撫台鑒篠電悉會塲守衛應由警務公　另行酌派　職權僅及會塲以内聽候議長指揮此覆民政部漾 
　　川督致憲政編查館民政部電憲政編查館民政部鈞鑒自治章程第十七條第一欵及第二欵云云均不得爲選民又選舉章程第五章罰則所處監禁以上罪名多係有品行悖謬營私武斷之確據者而第七十七條又云凡犯本則所业各條者於處罰後一年以上五年以下停止其選舉權及被選舉權等語或曾犯品行悖謬營私武斷有確據者及曾經監标以上之刑者於停權期滿後仍得復爲選民彼此界說如何敬請明示以便推行巽嘯 
　　憲政編查館覆川督電成都制台鑒嘯電悉選舉章程第五章第七十七條犯本則停選舉權年限係指選舉之時犯本章罰則者而言與自治章程第十七條指明不得爲選民者無涉未便牽合希即查照此覆憲政編查館漾 
　　民政部覆川督電成都制台鑒嘯電悉選舉章程第七十七條規定凡犯本則所定各條者等語係指選舉當時雖有違法情事究屬熱心公益其情尙可哀矜故於停權期滿後仍得復爲選民至自治章程第七條第一欵第二欵規定指素行不端者而言與選舉行爲毫無關涉此覆民政部漾 
　　閩督致憲政編查館電憲政編查館鈞鑒據福建諮議局呈竊照諮議局章程第十條第三項議長副議長用單記投票法分次互選常駐議員用連記投票法一次互選均以得票過半數者爲當選其細則由諮議局自定謹案分次互選投票之人若係偶數而被選者只兩人得票平均適得半數皆不爲過半數若再行選舉而各投票者皆不肯枉其前舉之人則雖屢選而得票平均之兩人終不能過半數此際應如何辦理可否以拙籤定之又連記互選恒有得票過半數之人逾於應選之額而其票數双適相同例如應選二人毎人以得票十五爲過半數而得票十五者有三人或三人以上此際應如何去取之可否亦用抽籤之法本諮議局於互選細則第十九條規定議長副議長常駐議員之選舉有二人以上得票同數者以抽籤定其當選人是否有當相應呈請電咨解釋等語合就咨呈請電示壽銑 
　　憲政編查館　閩督電福州制台鑒銑電悉議長副議長屢選未過半數而得票適同及過半數逾額而票數相同者均應以年長之人列前年同者抽籤定之其常駐議員亦照此辦理似較周密應將此節加入諮議局互選細則憲政編查館漾 
　　四川諮議局致憲政編查館電憲政編查館鈞鑒局章四十五條規則議定請督撫批準後公布批准之義是否兼隨包時取消駁改而言又曾塲警衛事宜通例歸議長指揮今督劄於局定細則取消此節别飭巡警道擬定規則是否可從并請示遵四川諮議局肅霰 
　　憲政編查館致川督電成都制台鑒據四川諮議局電呈稱局章四十五條規則議定請督撫批准批准之義是否包隨時取消駁改而言又會塲警衛事宜奉札别飭巡警道擬定規則是否可從請示等情查局章該條案語業經聲明細則規則係諮議局内部之事均應歸諮議局自行酌定等語此項細則規則若督撫以爲不應批准自應指明理由駁令再議至會塲守衛應聽議長指揮雖由巡警道選派而並不能於塲内行使普通警察權除塲外警察仍照通行警章辦理外所有塲内守衛事宜自應歸入細則呈候貴督批准施行希轉飭遵照憲政編查館漾 
[京師近事]  
　　憲政編查館人云某省大吏與諮議局議員感情不洽日來交提議案屢起衝突憲政館連接禀揭電報恐有决裂之勢李柳溪大臣頗注意此事按此當係吉省事 
　　日昨某侍御呈遞封奏一件聞係奏陳資政院議員應由投票選舉不宜欽選云云此摺留中未發 
　　政府日前電致粤督袁制軍略謂前曾與張督會議將三峽海口添開商埠一事務請委員詳細體查情形再行酌核辦理並須先將該處水道深淺形勢如何港内能容船數若干測勘明確冯憑通盤籌畫 
　　近聞軍諮處擬定勳爵徽章制度親王爵章用紫寶石上鐫坐龍郡王爵章紫寶石上鐫行龍貝勒爵章用紅色碧璽上鐫行龍 
　　籌辦海軍大臣洵貝勒現已到英聞英政府以中英交誼最爲輯睦極蒙優待所有禮節皆以親王體制相待 
 
 

Page 6

 
 
   
 
 

Page 7

 
 
   
 
 

Page 8

 
 
G> 
[禮拜三拍賣　瑞和洋行　公平貨不限價]  
准於初五日二點半鐘在本行拍賣凈貨公平雙花圈進川圖回京圖象童電氣燈雙小人點炮天賜黃金三財圖問津圖利市三倍北地胭脂九鶴童二仙散菓吳后進宫祝壽圖雙飛馬龍九財童八鹿巧發財德配圖萬紫千紅綢莊雙得利成親圖四子高陞劉海九虎童四彩人鳳人虎人槍花牌龍鳳圖小花園母子全歸富貴樓四人虎夢筆生花公平劃一鴻運大發一品香九獅代軍過新年戰長沙四壽圖鶴童萬年如意天官打麵缸人鳳雙人鳳燕窩光麥草光圈光日光絲光彩邊本邊白邊黃邊元羽綢龍鳳洋房祝壽劉海人魚天賜黃金人虎順風大發尺六絲光元羢萬商雲集元泰西緞十二磅人槍三利人打虎三德三正大英細布十一磅至十五磅雙劉海四劉海六劉海八劉海十二劉海市布十磅圈馬頭市布三磅至六磅人虎鴕鳥紅標九獅電氣燈吉祥如意馬蹄金永慶昇平三隆預兆豐年漂布二四金錢豹藍鵝Ｋ九金魚飛球奪錦三萬三德洋標所拍各貨均限二禮拜出清所拍賣之貨均是凈貨倘有霉點一律排呌預聞 
[禮拜三拍賣]  
魯意師摩洋行　始創自同治十三年即英一千八百七十四年 
准於初五日十點鐘在本行拍賣自來火引擎女鑽戒銅床留聲襪器臘片外國衣服皮鞋帽子上等房間色椅子色三扒酒架地毯火爐絨毯脚踏車照相器打字傢生風琴雙單人床沙發椅浴缸自來火燈鐵箱衣廚鏡台帽架火爐一應什物不計此佈　魯意師摩洋行啓 
[禮拜三拍賣　准十句鐘]  
本行於初五日拍賣人馬鵝牌色羽毛元青象牌虎牌雙鳳馬頭羽綾大紅馬頭雙鳳虎圈虎牌單鳳嘰單雙鳳色呢元青四喜神童彩福壽泰西緞月宫灰色泰西緞饜糠圖色花羽綢六磅七磅藍蟹布　黑瓶紅蟹紅鐘僧帽藍鐘紅瓶單瓶藍瓶三D雙瓶三Ｊ藍雙瓶布十磅胭脂虎紅七子紅蟹藍雙鴨團蘭藍蟹藍鐘藍瓶三Ｄ萬倍利日利千金布十一磅彩人船布十一磅七五彩鐘布十二磅七五彩蟹布十磅人象細布十二磅雙梯槍人面鳥人槍三G人炮槍細布十四磅牛頭粗布人象人馬車粗斜三十碼至四十碼單兎電車細斜藍一等金一等回朝雙星鬥漂布二四藍五福紅瓶洋標等貨此佈　怡和洋行告白 
[禮拜三拍賣　白蔴]  
魯意師摩洋行　始創自同治十三年即英一千八百七十四年 
准於初五日下午二點半在本行棧房拍賣白蔴一百梱約重六十餘担不限價拍賣此佈　魯意師摩洋行啓 
[禮拜三拍賣　凈漬貨]  
魯意師摩洋行　始創自同治十三年即英一千八百七十四年 
准於初五日下午二點半在本行棧房拍賣水漬冰糖二百零九包茄物上等火酒七十五箱各色厚呢二箱蕩磁燭盤一箱蕩口杯二箱象皮鞋四箱象皮靴二箱銅龍扣一箱風雨表二箱元色花素羽紗三箱棉花毯二箱火油爐二箱香皂二箱聽頭食物數百聽聽頭糖菓毛冷衫方燈口琴一應什物不計此佈　魯意師摩洋行啓 
[禮拜三拍賣　瑞和洋行]  
准於初五日十二點鐘在英大馬路碼頭拍賣白相船一只此佈 
[禮拜三拍賣　東洋古玩　開泰洋行]  
准於初五日上午十點鐘下午二點半鐘在本行拍賣東洋花瓶插鏡五彩花盆花缸茶式磁盆古董漆盒相架畫片名目甚多不及細載此佈　開泰洋行啓 
[元芳洋行每禮拜四不限價拍賣疋頭]  
本行創設已在上海四十餘年專運英國名廠各種疋頭來華按期於每禮拜四上午十點鐘在本行不限價拍賣後列著名本牌各貨歷來悉遵舊章永無更改按期刻有貨目薄諸貨皆列明簿内遠近貴客欲拍賣並須看小樣者請至本行可也謹將按期拍賣各貨列後各色羽毛嗶嘰元色毛羽綾元色泰西緞元色羽綢染色素羽綢各磅洋紅標市布原布洋標細布細斜紋白竹布漂標漂布等　上海英商元芳洋行謹白 
[禮拜四拍賣]  
魯意師摩洋行　始創自同治十三年即英一千八百七十四年 
准於初六日十點鐘在麥根路弄内第三號相近舢板廠新橋拍賣書樓大菜間房間廚房一應木器洋琴打字器什物不計初五日先可觀看此佈　魯意師摩洋行啓 
[禮拜四拍賣　上等木器來路地毡　寳和洋行]  
月之初六日上午十點鐘在本行拍賣大菜式書樓式油木房間式帽架信箱藥箱牙醫生用面盆架單雙人銅鐵床卷蓬寫字檯鐵車女人脚車洋琴各色織絨織花天津地毡打鳥鎗馬鞍子打字機器費利浦牌鐵保險銀箱二只一應俱全什物不計此佈 
[禮拜五拍賣　瑞和洋行　公平花色貨不限價]  
准於初七日兩點半鐘在本棧拍賣凈貨公平甘露八鹿百子高升雙得利鶴童馬蹄金卍嵌散花色花羽布百餘箱色花泰西緞所拍各貨均限二禮拜出清所拍賣之貨均是凈貨倘霉點一律排呌因花羽布倘派司勿有稅餉貼還買客預聞 
[東洋火車跳戲]  
本公司初次來滬今挽親友聘請特别火車戲滿州日俄兩國爭戰火車内活動自轉行走旅順奉天大戰此戲到過大日本東京皇城看過數次無不稱讚拍手今聘來申並無見過可稱獨步之妙手欲曠眼界福望請諸公試之幸勿錯過西十一月十五號即華十月初三日開演頭等大洋二角二等大洋一角風雨無阻每日一點鐘起夜十點鐘止滿州日俄爭戰鐵路公司在上海虹口海甯路惠師捕房間壁便是森本岩次郎○原村鐵造告白 
[（盤棧聲明）]  
滿庭芳寳善里新寳和棧因乏資本虧耗蒙友說合將棧中生財一應盤與新主爲業憑中過割清楚所有棧中往來帳目票據内外客商抵押物件一槪均歸前東自行理值與新主無涉恐未周知特登報申明　新東公記啓 
[尋人]  
今有小孩一名年四歲姓戴名順寳於本月初一日至泥城外新馬路地方失散該孩口操甯波口音頭戴外國帽身穿元色花緞馬甲紅柳條布長衫白格子布褲脚穿湖色羅鞋如有仁人君子知音報信謝洋念元送到本宅謝洋五十元决不食言特此告白鐵大橋北桃源坊九弄一家葛萬興成衣鋪便是 
[（一瓶斷根）心肝胃氣痛]  
此散不論何種心肝胃氣痛痛極難忍一經服下馬上止痛縱有遠年幾無可治之頑症以及結核成塊胸腹腫脹等氣痛即服此散限定一瓶包能斷根每瓶一元小半元　上海英大馬路晝錦里廣東杏濟堂啓 
[叭喇糖有限公司]  
啓者本公司於西十二月一號四點鐘第念四次股東議事之期如有股份諸君請駕到江西路第廿二號本公司處會議爲轉名股份部於十一月念二號起至十二月二號截止股份不得轉名特此佈聞　經理人卡告白 
[一掃光疥瘡藥]  
專治諸般毒癢乾濕疥癩瘡小孩黃水瘡一搽止癢除根永無再發大盒五角小角半上海晝錦里廣東杏濟堂啓 
[（遺失提單）]  
十月初三金陵船由漢口來ＹＦＣ唛下紙一百六十件ＹＣ又四十件ＹＦ又一百五十九件ＹＣ又四十件Ｓ昌　又一百五十九件提單一紙業經遺失已向太古行說明如有人拾得作爲廢紙特此佈聞　太古昌啓 
[掛失]  
今遺失愼康莊票一紙計三千六百八十五號十月初五期九八元七十三兩五錢已向該莊說明遺失此票作廢無用望各號切勿收用　同豐啓 
[告白]  
啓者本館並分枝杭州清河坊蘇州閶門中市各貨俱由上海老店寄去發售如欲賣俱現銀交易並無賖欠分號司事人亦無担保之權倘有與人賖借及肩認錢銀貨物一切來往等情惟經手是問一槪與分號無涉特此聲明廣東上海鹿芝舘老店啓 
[（遺失提單）]  
九月念三甬興輪船第十六次進口ＨＧ唛十號提單一紙遺失已與公司申明作廢望各　寳號註意至盼　久和告白 
[遺失支票]  
今造夫合豐支義豐莊第十九號九月念五日期票一紙計英洋二百元已向前途掛失作廢併登申新兩報聲明務望各寳莊號切勿收用特此佈聞　亨寳具啓 
[（專治疝氣）]  
余素患疝氣之症十八年矣發時疼痛萬分囊脹如瓜各種疝氣藥嘗盡罔效今幸閱日報得悉上海英大馬路萬康醬園對門德仁内里廣東陳恆德堂疝氣膏丸十分神效函託松滬糖捐局友代購該堂疝氣膏藥二張又疝氣丸藥二盒共計費洋四元内服外貼果然藥到病除至今二年有餘從未發過感其藥如神登報揚之　松江東門大街協昌布號啓 
[失票]  
今遺失蘇州仁和莊票一萬一千一百九十四號即期龍洋五百元已向該莊聲明作廢望各莊號切勿收用　蘇州合大順布號告白 
[京都天寳齋　八寳化毒丹　珠黃下疳散]  
珍珠琥珀立止五淋白濁丸 
夫淋濁一症因酒濕熱毒而成或花柳塲立傳染以致小便刺痛溺管閉塞點漓不止步履艱難腫痛不堪大受其累服此丸立刻消腫利便止濁定痛消火化毒去濕輕者一瓶重者二瓶可能包痊不但病除而且壯身健體培元固精治淋濁之妙藥也每盒洋一元八寳化毒丹每瓶二元珠黃下疳散每瓶七角專治男婦楊梅結毒横痃下疳等症陰戶腫爛服則立愈永無後患上洋二馬路中西鼎新里石庫門交易 
[廣東陳恒德堂馳名　虎骨熊油膏]  
此膏專治男婦骨痛○五勞七傷○左癱右瘓○遠年風濕筋骨疼痛○四肢無力○中風中痰○痞塊癥瘕○肚腹偏痛○半身不遂○不能行動○腰膝酸軟○諸虚百損○以上各症無論醫藥不能取效一貼此膏立覺調和氣血舒筋活絡輕者一張包愈重者二張除根愈後非但病除且能培元固本屢試屢騐每張一元　鋪分上海英大馬路萬康醬園對門德仁里石庫門内 
[大清新官制　陞官圖]  
紙張堅厚每份一角　發行所上海望平街　新智識社 
[彬濤鑒]  
見字速往仰明處面商要事可以了結倘有不到難了此事千乞勿誤特此登報聲明仰明告白 
[（盤店聲明）]  
南滙三墩鎭義盛興南貨店生財貨帳底房屋一應盤與怡順興爲業憑中過割清楚所有義盛興前東城鄉存户借票抵押往來均向前東翁姓理值與怡順興一槪不涉恐未周知特登申新二報告白　怡順興啓 
[（聲明召變）]  
珠街閣使客池康生緣虧欠長義行荳餅銀欵及收用别户欠欵共銀一千兩去臘無力歸還再四商懇將青浦縣田單顧德福又同户周寳善頴川東田費雪汀錢祖慶錢長茂各户名計七張共田十六畝八分零立據暫抵限今年秋季一併清還其田遠在青邑一切均未深悉原屬格外通融倘有遲延聽憑禀縣召變如數不敷再責成補足載明抵據今秋季已過音信毫無到鎭尋訪池君避匿不見現小行查照抵據行事再行寛限一月准十月内備銀取贖若過限不贖定當禀縣召變勿謂言之不早也上海長義荳餅行告白 
[找尋洋狗]  
本月初一夜十下鐘在胡家宅西首一帶走失短尾洋狗一只名喚科利身長二尺高尺餘毛分黑白二色面部有黃黑點四處頦下黃白夾雜帶有頸圈如有人送至胡家宅元大生後庭筠里總會者謝洋五元貯洋以待幸勿延匿爲要　邵人華白 
[（目疾第一）熊胆眼丸]  
此丸專治風火眼熱兩目紅腫諸般眼症取效如神每盒五角上海英大馬路晝錦里口廣東杏濟堂啓 
 
 

Page 9

 
 
   
 
 

Page 10

 
 
緊要新聞二 
[浙江諮議局第十十一兩次開會紀事杭州]  
　　九月二十九日下午一時諮議局開第九次延會之正式會及第十次正式會議提議事件先由供理議長陳副議長摇鈴就席書記誦（甲）建議案發議者陳君敬第登台說明旨趣謂現在有私黨而無公黨欲組公黨必自除去政黨之障碍始復由褚君輔臣王君家襄略加討論卽表决付審查次議（乙）關於文牘體制事件討論良久邵君羲謂人民對於官廳不能以官廳對於官廳比較卽如大學士回里亦用呈人民須用禀今用劄行不得謂錯褚君輔成則謂如認諮議局爲立法機關卽應用照會沈君椿年等贊成褚說王君世裕等贊成邵說代理議長令表决不承認劄行者僅三十人遂已次議臨時書記員數梁君有立發議定爲六人王君世裕邵君羲謂臨時書記專管會塲速記不能在辦事處王君家襄亦謂四人已足沈君鈞儒言從前擬定八員者一因時問長太勞苦須用更替一因言語不通故定八員邵言實際未見更替又非毎府一人且速記錄仍有遺漏與事實不符遂表决改爲四人復議月薪邵君羲謂與常駐輕重不同褚君輔成謂與常駐久暫不同遂表决從褚說復提議丙丁戊各項以次遞决次及已項陳君敬第謂以下與常駐議員之駐局不駐局關係甚多應先表决主不駐局者多數次及庚項衆議應將開辦常年劃清再定時已二時三十分遂休息三時二十分復席提議（甲）法律股第四次報告書當由主查員金君保穉登台說明理由謂議題範圍太小且與定律有所抵觸表决廢棄書記復誦（乙）公布本省現行章程規則發議者張君傳保登台說明旨趣大旨謂官契尾契等本有定章然鄉民受書吏之蒙蔽難以勝述所以提出公布辦法當由沈君鈞儒梁君有立邵君羲余君鏡清褚君輔成王君廷揚等討論片時沈君鈞儒請與兩項說明併付審查衆贊成書記文誦（丙）本省行政命令公布法草案提議者陶君保廉登台說明旨趣邵君羲言宜改去題目以合條文王君家襄發議請將本議案付審查得贊成遂表决與張君議案均付審查書記又誦（丁）籌辦習藝所議案提議者顧君清廉登台說明理由當由褚君輔成沈君鈞儒王君家襄質疑數四表决不付第二讀會沈君鈞儒言昨日要求委員說明之事今可見許委員登台略陳綠營欵項情形謂撫憲見移房捐及裁撤綠營餉項改充全省巡警經費議案亦甚贊成時已五時遂散會 
九月三十日開第十一次正式會下午一時援照諮議局章程第四十一條規定得代理議長副議長之同意將第五條議案資格審查會第一次報告書提前付議禁止旁聽（按此條即賈燊項湘藻所遞陳黻宸營私武斷劣跡審查案）次提議昨日延會議案諮議局預算經費事件至兩句鐘始續開正式會計甲乙丙丁四項（甲）浙江礦務警察法律案第二讀會及修政案（乙）廢止驛站改設郵局草案（丙）提議釐捐改徵銀元草案（丁）清查地方公欵公産章程草案五時二十分散會初一日提議事件及順序錄下一農田水利會規則法律案第三讀會二庶政股第四次報告書三法律股第五次報告書四改良徵收錢糧方法草案五嚴禁賭博草案六整頓稅契草案七收回莊册改設官册局議案八山東諮議局協商事件 
[西報譯要]  
　　澳門勘界交涉中輟字林報載初二日香港電云澳門勘界交涉已於星期六日停議因中國拒絶承認葡國要求附近各島或栅内海角全部屬於澳門故也葡國勘界大臣提議將該問題請他國公斷泰晤士報載初一日香港電云澳門勘界事宜業已中輟兩國委員已决議將該問題移交各本國政府核議葡國勘界大臣馬沙都請將該問題移請他國公斷實爲最便辦法此次交涉突然停止之故實由中國勘界大臣爲廣東自治會及各華報所宣之意見所感化謂葡國建設砲臺之地均由暗佔而得葡國則力辯該地均於數百年來以和平之法占得者中國勘界大臣不認葡國有澳門港及港内附屬物之權利堅謂葡國僅有澳門南半之地云云葡使馬沙都别辭深謝香港政府優待各委員之盛意 
　　中政府有購東清鐵路之意日本時報載稱俄國財政大臣柯科塞甫近赴遠東之原意實爲調查東清鐵路現狀之故已載前報今按該路已失其軍略上之價值且無贏利可望毎年損折約日洋二十兆圓之巨職是之故俄政府欲將該路售諸他國傳聞駐京俄使近赴哈爾濱接見財政大臣時中政府電告俄使欲以美國資本購回此路 
分類新聞政界 
[議覆木釐不准商辦安慶]  
　　職商某以省城木釐一捐開創之始 
 
 

Page 11

 
 
訂章未嘗不善惟日久弊竇叢生商人視爲畏途業已具禀皖撫請改歸包辦並願於正課外再認繳三成等情當經朱中丞批仰全省釐局議覆去後兹據覆稱皖省毎年應需餉項雖非全恃木釐爲轉移究於發放各欵頗資接濟若經改歸商辦不特於公家有損一經辦理不善勢必致啟紛爭控訴之弊應請毋庸置議 
[停收酒糖各稅原因武昌]  
　　鄂督陳制軍因據鄖陽府程守恩培禀稱鄖郡糧價飛漲推原其故雖由於年歲之歉收亦由於酒糖設局徵稅以後燒熬肆行查鄖郡六屬毎歲所糜之苞榖當在二十萬石以外此特就造酒一項而言至糖料之需用糧食當亦不少際此糧食短絀價值昻貴之時即無此漏巵尙有口無糧有錢無食擬請將合屬燒熬一律禁止並請將酒糖各稅暫行停收俟年豐時再行弛禁陳制軍以凶年禁止燒熬本治標之要務律有專條非獨今日爲然亦不獨鄖屬應爾除批示允准外並飭善後局分飭稽征酒糖稅之各籌餉局體察各地糧食情形是否宜禁燒熬以維民食尅日禀復到局彚詳核辦 
交涉 
[派差拿辦敎民之糾葛安慶]  
　　皖省天主堂惠善騫司鐸致朱撫函云頃接太湖彌陀寺遞到緊要警函緣邇日陸大令又飭多役各帶鎗棍過山提拿無罪之敎民如擒猛獸而該差役等勒索甚奢設或不遂即毁其家被拿之後又多方需索倘不應付難免非刑于是敎民被逼出敎者幾如法律强迫是陸令毁敎及與敎民有仇者無不乘機報復差人游民羣起而攻不知伊於胡底委員雖經派往祇能結訟而不能治安地方且不能消陸令之恨終不免貽害敎民如陸令久任斯任則英山楊柳灣之慘劇又將見于太湖之彌陀寺矣云云當經朱中丞函復云陸令身任地方遇有案件例得差傳原被無論宄民敎民均無避匿不到之理况刻下已由洋務局加委史委員前往秉公會訊係持平辦理貴司鐸可速囑該敎民等投案候訊自可水落石出如該令果有非刑凌虐情事本部院具有見聞豈能寛容即該委員經省局札委會辦亦期其了事决無扶同朦蔽之理現又飭洋務局轉飭該印委等公平訊辦矣至來函所稱各節被拿何屬何姓被毁何屬何家需索被逼有何確據均未一一指實恐係該敎民等情虚避傳藉危辭以聳清聽望勿輕信是荷 
[保護外人游歷長沙]  
　　昨有美國人蓋葆耐携眷來湘游歷已由該國領事函請鄂督轉咨湘撫照約保護又美國敎士梁廷棟張爾昌陳佐仁女敎士蘇慕德等亦於日昨到湘當經大憲札飭巡警道轉飭各區巡警隨時妥愼保護 
軍界 
[直督飭建子藥庫天津]  
　　陸軍第二鎭駐保定各營子業向存大操塲演武廳後房内終非長久之計毎值校閱之際人多事雜恐有疏虞昨奉直督端午帥允准籌撥的欵建築子藥庫一座以便妥存已飭馬統制龍標派員擇定地址繪具房屋圖樣估計工料需費若干迅速呈候核定再行飭局撥欵興修 
[防營練習行軍竣事鎭江]  
　　安徽中路巡防步隊第一營曾於春間派兵士百餘名由皖赴清淮一帶練習行軍兹已事竣於日昨由清江搭公記小輪過鎭當晚即換乘江裕商輪回皖 
[定海鎭總兵到任寗波]  
　　定海鎭總兵邱開浩於上月二十七日乘海定輪船至定暫假祖印寺爲公館定十月初三接印初四進署護理鎭台張丹庭協戎交卸後卽赴乍浦協任 
學務 
[女學請欵之禀批揚州]  
　　上海啓秀女學堂畢業卞敬修女士前於揚州北柳巷創設開敏學堂迄今已二學期頗著成效惟經費不足勢難担任曾具禀運轅請欵津貼兹奉批云據禀本城僅有幼女及開敏二學堂而該堂課程較幼女學校尙多工藝一科此爲振興美術之一端而施之于女學校誠屬當務之急惟經費難籌毎爲學務障碍所請于書院學堂經費欵内量撥津貼應候札飭學務委員查明有無餘欵禀復前來再行核奪着即知照 
[半園女學生旅行常州]  
　　常郡錢琳叔君創辦半園女學尙有成效上月二十六日該校長徐鏡澄君曁各敎員率同女學生四五十人赴無錫石塘灣旅行當晚即歸步伐整齊精神活潑洵女界特色也 
[高等農學畢業之奬勵武昌]  
　　湖北高等農業學堂本科豫科各生去歲畢業兹經學部核准分别等第奬給優貢歲貢並由部發給執照到鄂飭高學司傳各該畢業生給領本科生宋紹郊等六名奬優貢石　潤等七名奬歲貢豫科李資澤等二十一名奬優貢謝光燾等十五名奬歲貢 
實業 
[添設商會之審愼杭州]  
　　日前有金華義烏縣職商丁玉璋等具禀勸業道略稱縣屬之佛堂鎭地方商務繁盛水陸交通爲吾浙上游之巨鎭商會尙未設立現在整頓商業之際萬難再緩爰於八月二十五日開會選舉職員魏世福爲總理票數最多商情允洽呈請先准立案奉批查義烏已經設立商務分會前因章程未妥批飭更正旋據該縣詳報各鄉紳民業經認可惟佛堂鎭未認事經公議自應從多數决定已經本道轉詳請咨在案兹據禀佛堂鎭地處衝要爲金屬商業最盛之區是否屬實仰金華府轉飭義烏縣察看該鎭情形詳切具報 
[廣貨公所創設研究會蘇州] 　　 
　　蘇垣廣貨業商施君炳卿徐君聨芳等發起創設同業研究所凡關於公所認捐出入損害之處同業偷捐壟斷居奇覇行奪業不遵規則等事以及長生孤貧各善舉公所開支一切事宜按期研究總以講求公益爲目的現定會長一人監議四人評議八人備議四人調查二人書記會計各一人業經訂定章程在廣貨公所内暫行試辦 
雜記 
 
 

Page 12

 
 
[皖省考職之笑柄安慶]  
　　皖省此次考試生員優拔兩塲已人言藉藉迨考職塲尤有定遠縣生員忽昭寰一事哄傳遠近令人發噱據聞昭寰於塲前賄通關節詎臨考猝病未能入塲又不及知照致出榜時竟將忽昭寰姓名列於九十七名嗣經該縣諸生先後至學署撫署喊控雖均未得入而將來官界中善於鑽營之忽昭寰已還其學界中拙於寫作之忽昭寰矣附錄九月三十日牌示一則於後繫鈴解鈴亦可見主試者之苦心也 
　　本署司示照得本日所發考職生員草案有定遠縣陽字八號卷拆彌封時書記誤聽作署字八號致將忽昭寰姓名塡入榜增嗣查得忽昭寰并未入塲原取陽字八號紅號底簿姓名實係杭傑應由本署司詳請撫憲更正爲此牌示該生杭傑遵照榜示日期聽候覆試無得自誤榜上誤塡九十七名之忽昭寰應卽取銷特示 
[巡警道駢體批牘之雅謔杭州]  
　　日前有巡警學生周子賓具禀警道要求差委禀中詞語散駢兼用文理惡劣主管科員亦以駢文批答足資一噱批云據禀該生隷籍清和寄身海上悵窮途之潦倒自命王孫當終歲之艱辛漫誇警學旣一考而不第作再試之請求在該生落第神傷或第珊瑚之漏網在本道愛才如命豈忍函桂之遺菅惟原卷文近荒疎已取視皮之誚而來禀體兼駢散尤多刺目之詞雖或壁立堪憐幾等遠遊之司馬祗恐奇才被放難同再捷之杜羔原禀發還所請不准 
[戲園幾釀人命常州]  
　　逸仙戲園自開設以來屢起風潮月前二十九日有紹興銅作幫二三十人擁至該園强行看戲不肯出資該園遂將紹興人放一半入内留一半在外暗中召集打手數十人内外夾攻以致毆傷紹帮九人内有二人聞受傷甚重現雖控至武署聞徐大令亦無可如何各處紹帮人均紛紛來常開會館公議辦法恐不免一番交涉也 
[西敎士對於禁烟之熱心蘇州]  
　　蘇城養育巷美敎十杜步西君日昨午後開會集議禁烟事宜是日拒烟會正副會長曁各士紳均到先經杜君陳說烟之流毒如現在土耳其波斯等國亦受此害勢將不國中國禁烟惜訂十年之約但能早絶櫻種縮短年限尙可補救并謂奔走十餘省竭力勸導毎見各督撫對於禁煙頗爲注意惟聞明年海牙和平會開會亦須提議禁病事宜現擬將除烟會聨合拒烟會各盡勸導之責始終勿懈等語次拒烟會姚會長陳說敝會自創立以來各處分立支會勸導戒烟頗見微效現在烟禁旣下聞各處種烟田畝漸有改種雜糧烟民戒除者亦多惟敝會能力薄弱祗能力盡勸導之責現承杜君熱心辦理於禁烟前途臾爲可賀末章君伯寅演說勸戒鴉片一事不惟當視爲慈善事業實應視爲强國一大問題等語並悉杜君夫人定於十一日邀請各女校敎習學生開會担任一切 
[江岸崩坍之慘聞鎭江]  
　　初一日午後四時鎭江對岸七濠口地方忽然下陷崩坍至七八十丈之寛一時波濤滾滾田廬蕩然其附近各村圩遍地汪洋災民携男挈女露宿風飧情實堪憫現各善士已籌欵前往賑濟矣 
[顓橋鎭連刦三家松江]  
　　上月三十日夜顓橋鎭陸恒盛布莊陸德昌布莊王福盛雜貨舖三家同時被刦各失贓物約值五六百元聞盜黨共二十餘名得贓後望北逸去現事主已投報華亭縣張大令於初二日早晨馳往察勘以便緝捕 
評事 
[清理財政]  
監理官注意 
[各議員注意]  
　　外人之覬覦我財政權也。以我國財政紊亂故財政紊亂。則辦事棘手。而凡百新政莫不紊亂。故整理財政機關。爲施行憲政最要之舉。今者各省清理財政局之清理財政也。監理官宜以全力辦理此事。不宜避怨而狥情。不宜自私而敷衍。諮議局之討論財政議案也。各議員亦宜以全力研究此事。不宜舍大而謀細不宜取媚而避嫌。財政旣理。而後組織其機關實行其監督。而後外人之覬覦可以免。我國危亡之機可以轉。 
　　嗚呼。監理財政官其思之。各省議員其思之。 
[各督撫實行議案之希望]  
　　憲政館以諮議局非專爲空言之地。擬通咨各省將議决可行事件。責成各督撫實力奉行。斯言果確。則誠各省人民之幸福也。蓋諮議局雖爲意思機關。然其結果。則注重在實行。如江蘇諮議局議决之犖犖數大端。倘不實行。則何煩各議員費四五十。日之光隂。遠道跋涉。以作此空言之議案也哉。 
　　或曰。此固無煩憲政館之咨文諄誥也。各督撫之責任應爾。必不負議員。必不負各省之人民。 
清談 
[伊籐氏之圍棋談]  
　　我聞日人言。伊籐氏善圍棋。毎與人奕。輸一子則手顫頸赤。一日與某中將對奕於櫻樓。偶輸一子。歸而一夜不寐以研究之。嗚呼。伊籐氏本其奕棋之手叚。以　之於外交。宜乎其着着爭先。無人與之匹敵也。 
　　試問中國之外交家。有此手段否。雜著 
[明夷草（痴痴子箸節錄下卷囑妻兒）]  
　　天之處人也。猶父母之待子也。子不得于　。號泣怨慕。以祈父母之底豫。未聞有不是之父母。則人受天譴責。受天降罰也。宜何如　懼修省以回天。今蒼蒼之天。設懸榜以示人曰。汝爲善則殃。爲惡則祥。從正則亡。從邪則昌。余亦不敢爲惡而邪。即不爲惡而邪。而　患陡來。雖咎予修之未至。與未善藏其用算寗憾天地哉。余祖宗世種厥德。胡爲三月十八日。喪吾弟吾侄。廿九日喪吾叔。逮余之躬。其禍更慘。豈吾家世篤忠貞。自宜與國同　乎。痛兹三載。喪我四君。何有於吾躬。覆我　社。何有於吾家。毎一念至。矢死靡他。遑愧　家及吾妻子哉。吾子若妻惟見及此。念兹在兹。始覺天之投鉅遺艱。皆我所當承。毋容　天憫人。椎心泣血也。然余以勉妻兒。而非以此文吾過。余去冬不能爲故君死社稷。不　一。今日死則死矣。不能修祖墓。妥先骸。（余父母欋厝佛嶺洗馬橋人多非之）不孝二。破父廬産。不孝三。我死當銘我不孝之罪。以示後人。若罪余一生不爲妻兒計。當勉圖　活。以邀天地祖宗之靈。則從前罪過如昨日死從後罪過如今日生當與妻兒作榜樣也 
[囑荆妻尹氏]  
　　男爲忠烈。女爲節烈。方是古今第一等人。　夫生不辰。死不早。致有今日之累汝。然无　之災。一旦到來。妻離子散。家破人亡。寗非前定。旣知前定。何用怨尤。古來烈夫貞女。受　禍者匪獨汝一人。汝一生知理克孝。能忍能恕。勝我十倍。必能福夫生還。再同諧老。若不諱。有子不爲貧。天當不負汝。余隂靈中自　而默佑之也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省開辦諮議局 
[理由書]  
　　江蘇議員許鼎霖議設江蘇便農銀行准用本行支票完納丁漕以清積弊而興農業 
　　丁漕之弊不在徵銀而在以銀折錢昔以錢貴官因爲利今以錢賤官受其累而民則因錢價不一始終俱被其害蘇撫議案爲補救州縣困難徵收丁漕劃一而設爲官計即所以爲民計也第當幣制未定以前積弊仍難盡挽照市定價舊法未嘗不善無如各州縣錢價不齊書差仍可上下其手因緣爲奸以銀折洋變法似可齊一無如糧戸零數居多凡不及一兩者必須補繳角洋銅元仍不免有角洋貼水銅元加價等弊然則如何而可惟有劃定正稅一兩准加外費若干一律徵銀尙覺彼善於此（有帶徵積榖賠欵學費州縣以錢計者照舊徵錢）蓋徵銀之弊僅在挑剔平色苟改用銀行支票完納丁漕自無挑剔之患儗由全體議員發起公立便農銀行上海設總行一所寗蘇省城設分行二所各州縣設支行一所呈請督撫奏咨立案准用本行支票完納丁漕任聽糧戸按照市價各至支行購買支票卽由支行查照易知由單所載兩錢分釐銀數塡給支票以憑投櫃完納州縣收到支票按月備具申文解批彚交支行轉報分行兌交藩庫在官可省解費鎔工火耗補救不少在民可免加平貼色折扣積弊頓除整頓丁漕似未有便於此者（俟改定幣制卽完納銀圓目前通用銀圓州縣可仿浙江稅契案准以洋錢一元五角作庫平足銀一兩核算）此外農民改良種植講求肥料開墾荒地疏濬溝河推擴畜牧培植森林及遇有偏災需買牛種等事均可由農會自治會及殷實之戸介紹作保以地契作押息借銀欵訂期歸還此尤勸農第一要義不僅足挽丁漕積弊已也另列徵收方法並乞公决 
　　徵收丁漕方法 
　　一劃定丁漕徵銀數目毎徵銀一兩加外費銀若干有帶徵積榖賠欵學費者即定名各徵錢若干此外名目一概革除 
　　一實行易知由單於開徵丁漕前一月發交城鎭鄉自治會分散各戸照單預備銀錢依限投櫃完納（城鎭鄉自治會未成立以前以各區自治調查所代之） 
　　一從前由單糧串多模糊無字所塡銀數亦潦草難辨最易無弊應由州縣申請本省官印刷局印發由單糧串備價具領照塡鎭保戸名正稅外費銀數及帶徵積榖賠欵學費錢數以昭核實 
　　一由單糧串毎張准收錢十文以五文撥城鎭鄉自治會經費以五文充由單糧串紙工及戸書糧差筆墨飯食等費此外陋規一律禁絶 
　　一由單糧串概用雙料報紙兩面印字正面印文備塡某鎭某保某戸計某糧若干畝完正稅銀若干外費銀若干共徵銀若干帶徵積榖賠欵學費錢共若干背面印文（甲）毎糧一畝完銀若干毎米一石折銀若干毎徵銀一兩加外費若干（乙）毎銀一兩帶徵積榖錢若干賠欵錢若干學費錢若干（丙）由單糧串毎張祗准收錢十文不得再索用印加戳飯食等私費違者嚴懲（丁）本年丁漕實徵幾分毎銀一兩减收若干遇有偏災即塡明緩免字樣（戊）自開徵之日起限三個月一律完清逾限一月差催逾限二月簽提 
　　一完納現銀平色不一書差折扣易滋流弊可任糧戸各至便農銀行按照市價購買銀行支票銀行即可查照易知由單所載兩錢分釐銀數塡給支票以憑投櫃完納毎日銀錢洋圓市價由銀行劃定送交城自治會覆核蓋章牌示門首聽民照市購買銀票完納丁漕以庫平足銀爲準通用漕平二八寶銀升庫平足銀毎兩應加三分 
　　一州縣收到支票可一月一結備具申文解批將所收支票彚交本地支行轉報省城分行兌交藩庫仍將廻批送還州縣備案其帶徵之錢亦按月分别解撥 
　　一銀行專爲便農而設總行分行支行一切開支所費不資往來滙欵爲數亦鉅當幣制未改定以前應准於按市收錢時毎錢一百文加收錢五文以補助銀行開支滙欵之費用 
　　一此項銀行應由全體議員發起組織名曰江蘇便農銀行上海設總行一所寗蘇省城設分行二所各州縣設支行一所在丁漕無多市塲零落州縣可由議員公舉殷實錢莊數家連環保結暫行代理（銀行未成立以前可由裕寗裕蘇官錢局照章辦理） 
　　一農民改良種植講求肥料開墾荒地疏濬溝河推廣畜牧培植森林可由農會自治會及殷實之戸介紹作保以地契作押息借銀欵月息不得過一分 
　　一農民遇有水旱偏災需買牛馬籽種亦可由農會自治會介紹作保以地契作押息借銀欵月息不得過八釐 
　　一便農銀行先儘農民入股毎股一元紳學工商各界附股聽便開辦之始先集四百萬元以後推擴再行續招俟公决後再訂詳章呈請督撫奏咨立案並赴農工商部度支部註册 
議案 
[江蘇議員于定一錢以振補救州縣困難修正案]  
　　補救州縣不但爲州縣計正以爲吏治計原案所言自是確論然忙銀照市定價仍是徵銀解銀之說蘇紳反對於前部議奏駁於後似難再議而忙銀市價照庫平申合洋釐毎兩折洋一元五角公費規復仍照錢數徵收以目下洋價一千三百三四十文核算一元五角須錢二千文左右再加公費六百文規復二百文共須錢二千八百文較之現在增加四百文民力凋敝何以堪此司庫日難民力之困亦日甚當此新舊過渡官俸未定之時惟有將州縣不應出之欵酌量免除上不病國下不病民而應解之欵亦不至虧挪無著至根本之圖尤在改官制定公費劃一幣制非本案範圍所及兹謹將應免欵項列左 
　　一本年各州縣所有平餘漕米公費規復年外加價四項尙多欠解查規復加價實係取之於民司庫旣不能不顧則此兩項勢難邀免平餘一項取之於州縣應一律免提至漕米公費應量其缺之繁簡分别减免一傾鎔火耗寶升貼水等項毎千兩須五十兩爲數至鉅應查藩司衙門 
 
 

Page 19

 
 
如何分派其中有藩司所得者當盡數革除以存憲體其餘書吏等所得者亦應大加輕减 
　　一攤捐一項最足爲州縣之累多者二三萬少者萬餘且愈攤愈多日增彌已應自本年起無論何項永遠不得禀請攤派從前已經禀定之欵自本年起暫行停派俟匀定公費後列入預算分年攤清但應立一限止毎年至多若干不得使公費有名無實 
　　一上司衙門書吏動輒需索州縣解案尤甚命盜事件動至數百兩因此州縣不敢輕於詳報大爲吏治之累嗣後州縣辦案上司書吏不得需索分文至府道以上衙門亦應酌定書吏俸給 
　　一上司衙門書吏紙工竟以札文提取紙工之外又另有津貼辛飯名目應一律革除 
　　一上司幕友之漕敬節敬漕館乾修以及發審之薪水統不應取之於州縣應一律革除 
　　一安衙換季辦差之費陋習相沿省城尤甚應一律革除至過路供給力從節省准其開支正項 
　　一上司派委幾爲津貼貧員之具如保甲班管監獄雜稅等項年年照派委員到境除領程儀外無所事事卽催解欵項亦向無效力徒令多索程儀至重要事件必須派委者應發給川資不得向州縣需索 
　　一扣廉捐欵大抵皆以津貼上司衙門以捐欵而扣養廉殊非體恤之道應一律豁免 
　　一報費一項雖爲數無多亦不應勒派州縣且稍有價值之報何至勒令派銷近且有以外國之報亦令州縣派銷矣嗣後除各種官報州縣自備一份外一律免派 
本埠新聞 
[巡警局招考水巡]  
　　閘北巡警總局開辦水上警察一事迭紀前報昨由該局督辦總辦出示略云此項水巡分南北兩叚十六舖以南爲南叚蘇州河以西爲北叚除水巡隊官巡弁巡記巡長以及司機舵工由總局遴選海軍水師各學堂畢業學員及諳習機噐駕駛之人分别派充外招募水巡三十二名凡自願投充者着於十月初五至初十日止赴總局報名聽候示期考驗合格者照額錄用 
[翻戲騙取鉅欵]  
　　著名翻戲陶新坡羅蘭亭唐耀亭及王某等前日偵知美租界南潯路外國雜貨店主陳姓弟兄二人饒有資財遂用種種騙術向陳騙去銀三萬餘兩嗣被陳之同鄉已入西籍之某甲聞悉其事將陶看留在家以圖對付現陶已央朱某出爲排解迭開談判尙無成議不知若何了結也 
[報告青龍澗煤礦之富厚]  
　　仇志遠觀察與吳士英明府接辦宛平縣青龍澗煤礦到申分設公司專運機器物料等件已誌昨報昨日觀察又接總理黄愼之學士報告云刻由礦師德霍克勘騐礦苗一十二山莫不美善煤厚丈餘苗脉遠長約有數十里及百餘里不等似此礦産實所罕覯云按此係在事者之言 
[改良路政之一斑]  
　　地方公益研究會致上海縣函云城内各街道自翻砌加高後所有各店舖招牌有碍行人兹敝會於九月二十八日集議擬以招牌掛高離地木尺八尺爲率如房屋低矮者設法掛進以便行人爲具公函仰懇俯准出示曉諭飭甲勸諭城内各店舖一律遵照至紉公誼 
[長江劇賊就擒]  
　　本月初一夜一時大阪公司碼頭大貞丸輪船開行時茶房某甲突被長江劇賊范連生（混名湖北皮狼）張玉山等用刀戳傷當時因急須開輪未及報緝昨經巡警局偵探隊官周鏡溪二尹偵知該二犯匿居浦東當即帶同探弁巡士朱寶成李朝福等前往將范張二名一併拿獲寄押二路一區候總局移提訊辦 
城内 
[是否串竊]  
　　江南船塢總辦鄺觀察函送行竊洋東票洋之包車夫郭林福等到縣奉田大令提審陸福生供郭林福由小的薦至船塢洋工師處拉車不料犯竊逃回崇明由小的前往尋獲來滬送至船塢一併送案郭供該洋人之西崽吳杏生與其同類賭博輸洋十六元紏同小的竊取洋東鐵箱一隻扛、 
至斜橋左近坟旁用斧劈開内有銀洋七十元小的得五十元其餘廿元及鈔票均被吳取去保險單已經燒燬質之吳杏生不認串竊大令喝將郭責三百板鞭背二百下供仍如前判郭收押陸交保吳退去候查明再訊 
[審訊梟匪]  
　　閘北巡警總辦汪觀察札發梟匪張先生即張才到縣審訊張供湖北人以前雖有同伴十餘人在浦東一帶挑賣私鹽後即分散素未犯過搶案判押候查究　 
[野蠻已極]  
　　一區站崗巡士范朝山查見老學前街毛雲記紙作坊夥將糞傾棄垃圾桶中喝阻不服當將毛及坊主拘局請爲究 ` 
辦毛自知不合求請寛宥游巡官姑念苦求從寛判罰洋一元以儆 
[道批三則]  
　　汪寶山禀批案經批廨移提訊追並據翁守信即介福來禀嚴切批駁飭令措欵赴廨具繳俾全體面兹關時已久該被仍未遵辦殊屬有意抗延仰公共租界會審官速遵前批辦理具報毋再寛延傅德盛禀批案經訊諭押追承攬業已查明應令兩造赶緊核算各具實　當堂核對結算追繳給領以免日久拖累至原差吳德究竟　無得賄舞弊情事併即澈查究報毋稍徇隠仰會審官寶令遵照辦理抄黏並發劉人貴禀批前據廨員將該商所呈合同禀呈到道業經函請義總領事飭取義興隆所執合同以憑核對應俟復到再行核辦所請交保候訊仍難准行 
[官事]  
　　京師文科大學監督吏部文選司主事孫雄管理江北軍械所火藥庫委員黄殿臣委派購辦軍械委員補用都司王瑞岐上海縣田寶榮昨均到道拜會禀見一路五區副巡官曹承鼐禀謝調辦巡警總局正俗課員差一路四區副巡官虞朝宗請假三星期回省親 
南市 
[堂皇竊賊]  
　　前晚有甲乙丙三人身穿西式大衣手提正堂燈籠備有軟鞭鐵尺等器具在南門外小閘橋行走工程局偵探見之雖非素識不敢詰問迨後細訪實係竊賊　扮聞去年亦有此種竊賊迄未破獲現該探已向局董及裁判員禀明情形請即添派夥役隨同偵緝 
[又獲一人]  
　　太古碼頭工頭王阿三前被小工混名洋瓶阿二及癩頭黿王全根等多人借洋不遂持刀戳傷已由法公堂緝獲癩頭黿懲辦在案前日王在新北門外城根遇見王全根當即扭控工程局移送法公堂歸案訊辦 
[期票無效]  
　　同盛米店夥華伯陶昨扭公茂煤炭店執事魏春枝至南區控被結欠往來銀一千四百五十二兩六錢六分去年付 
 
 

Page 20

 
 
來該店本票一紙愆期已久請爲追究等情當由該區解至工程局訊明判魏交保出外算明帳目再赴商會理處 
[乘間行竊]  
　　徐雲生徐福生兄弟二人前日至萬泰衣莊買衣乘間竊取緞褂一件嗣被探夥查獲人贓解至工程局訊供不諱判雲生戒資二百下福生戒責一百下各押一禮拜贓給失主領回 
[偷竊車照]  
　　竊賊顧子卿昨將法租界東洋車執照携至王家碼頭求售適被巡士查見拘至工程局詰明緣由移送法公堂懲治閘北 
[巡警總局批詞]  
　　商民萬家春等禀批此案前據四路分局據情禀請核辦前來已批飭警務警法兩科先將封存鄭湘藻庽所什物點驗候拍賣得價再行傳案給領著即知照民人梁德福禀批此案前經批駁仍復曉瀆不已案竊因傷墮胎情節較重仰寶山縣飭提兩造驗訊明確實究虚坐勿任纒訟原禀二件併發仍具報民人王炳濤禀批此案前經批飭傳訊在案兹閱來禀並抄黏王桐柏保洋字據是陸瑞祥等勾串騙洋事非無因仰警法科尅日飭提被告及一干人証到案集訊核斷毋任延宕 
英租界 
[自取其咎]  
　　住居華興坊之甬人鄭志勤因被丁雲汀控追欠疑逃往漢口兹於前日返滬被丁偵知邀同友人王裕生吕雲州石榮卿至某茶館内向鄭理論詎鄭弟志餘以丁等拆梢等情投報匯四捕房派探將丁等四人一併拘入昨解公堂請究中西官以丁等旣經具禀請追不應軋入茶館實屬不合判各罰洋十元充公鄭交保候晚堂訊理 
[不得不還]  
　　鍾冕卿欠西醫韋廉士洋六百餘元由廨判押西牢一年在案兹鍾繳到洋三百元提案復訊讞員以尙欠三百餘元判押限一月還洋再核 
[養媳流落]  
　　西棋盤街一百十七號花烟間妓女楊小月紅因不愿爲娼奔至濟良所昨解公堂審訊楊妓供家居江北高郵州楊家莊夫名周銘翁名周茂生在籍開設荳腐店被匪拐帶來滬賣入花烟間爲娼女子自幼過門爲養媳尙未完姻務求超豁判楊妓留廨候移文高郵州查傳周茂生父子到案領回 
[聽其自由]  
　　簿應元家居北浙江路三百另六號門牌因其妾洗氏捲金逃逸報由捕房於前日派探至虹口密勒路二百二十三號屋内將氏查獲昨解公堂請究簿供於光緒三十年間娶氏爲妾兹不安於室捲取六千金逃遁現在不愿領回任憑堂上發落中西官以簿旣有愿領回判即銷案氏開釋聽其自由 
[凌虐女孩]  
　　濟良所昨解女孩徐阿小到廨請訊據供年十二歲崇明北沙人去年被人拐至上海賣於徐姓因被凌虐是以逃出判留廨候領 
[拐婦解局]  
　　拐賣小孩之婦人王趙氏由探查獲昨解公堂請究旋據閘北巡警局債探長投案聲稱該氏在華界拐賣小孩請予帶回訊辦讞員准之 
[營兵爲賊]  
　　邊有卿即賓和卿在淞滬巡防隊當兵因竊同營之朱壽春軍衣私逃由探查獲昨解公堂請究旋由該隊管帶派弁投案聲請帶回自辦中西官准交來弁帶回 
[混用僞票]  
　　新閘路同和煤炭店學徒葉如德將五元裕蘇假鈔票携至附近萬隆米店混用當被店夥金仲萬察破投訴捕房派探朱子藩與九十一號西探同往將同和店夥俞德炳俞阿生一併拘押昨解公堂請究金供本年七月二十六夜亦被用下五元假鈔票一張請爲併究俞等供此票係在櫃上收下不知是僞求察寶讞員商之西官以此項假票雖非俞等自造然不應知情混用姑寛判罰洋二十五元充公假票銷燬 
[店夥串竊]  
　　陸稿薦肉店夥陸明奎張阿榮串竊該店大小洋六百餘元經店主丁金生報知捕房派探將陸張並陸妻陳氏一併查獲昨解公堂請究張不認竊陸則供認串竊不諱判陸押西牢一年陳氏開釋張押候再訊所有抄獲之洋五百餘元交丁領回 
[洋商追欠]  
　　英商愛爾勃控洋人錫别鐵不還欠銀昨由包探將被告傳至公廨判限十月清理如違再行照會英領會訊復核 
[婢女被虐]  
　　粤婢陳秋蘭因被主人虐待逃出在馬路徘徊由捕帶入捕房昨送公堂請訊判送幼女所留養候核 
[聚賭罰洋]  
　　胡桂林鄧金榮等五人在虹口斐倫路一百八十二號小茶館内聚賭由捕查見一併傳至公廨請究胡等供在電車公司賣票因不許九百九十四號華捕搭車致被挾嫌誣害求察中西官以胡等所供無憑罰各罰洋兩元充公押候繳洋開釋 
[大閙浴堂]  
　　虹口捕房一百七十號華捕趙雲程前晚在應和尙所開之浴堂内與朱阿四侯旺生口角打架搗毁茶碗等物被控捕房昨解公堂請究中西官以該捕實有不合判賠洋一元罰洋四元朱賠洋一元罰洋一元侯無干釋放 
[米店欠債]  
　　日斯商祥成洋行控源盛米店主鄒子潤欠洋不理昨日午後由廨會訊原告請追洋七十元質之鄒供求寛限判交保限一月清楚 
[無可推諉]  
　　王子良控葉志鏞不理掉票銀兩昨午由廨提訊王供被葉掉去票銀五百八十餘兩求追訊之葉供詞推賴代理襄讞德大令以葉立據確鑿未便推諉判交保限七天清理 
[吞没資本]  
　　陸鳳州控沈子祥吞没股開籐椅店資本昨日由廨提訊陸供被吞一千二百元沈供詞含混判沈交保限三天理處美租界 
[匪徒攫物]  
　　某西婦於前晚七時手携皮篋行經百老匯路被匪徒某甲攔路搶去當由二百九十五號印捕將匪追獲解入捕房押候查　 
[尋獲逃妻]  
　　胡阿定昨扭其妻韋氏至捕房控稱　氏於八月間逃出今始尋見請究捕頭命胡領回管束 
[如此結果]  
　　蕩婦吳張氏昨與張紀光拆姘口角在途扭毆由捕一併拘入捕房捕頭以事　暖昧斥退不理 
[碾傷小孩]  
　　馬夫羅　福昨日駕車至漢璧禮路撞倒小孩夏毛囡碾傷左足由捕將羅拘押夏孩送院醫治 
[拐失女孩]  
　　住新記浜路之崔徐氏昨因被匪拐失三歲女孩一日投報捕房請緝 
[車夫取巧]  
　　包車夫某甲持有工部局免捐熱照昨日在途攬客被捕查見拘入捕房押候查辦 
法租界 
[累及乃兄]  
　　電車公司總理西人前被西崽費某竊去洋三百元逃避無蹤兹經包探訪悉費某尙有胞兄費木金在申當時竊洋逃走伊亦知情故將木金拘廨責令交保限兩禮拜將弟交案訊辦 
[騙拐小孩]  
　　王益甫同妻趙氏投廨控稱日前張某來家將孩抱去吃茶旋被藏匿尋獲後又被張妻胡氏出場蠻覇將小的手指咬傷致張掙脫故將張胡氏扭捕送究氏稱丈夫胆小懼赴捕房是以逃去其實並無拐孩之事判氏收押著交伊夫到案訊究 
[受累不堪]  
　　王厚生失業無聊時向伊兄維九借貸滋擾前日因不遂所願大肆咆哮當由維九喚捕拘入捕房昨解公廨訊究厚生供前借之欵本爲小本經營奈因患病用去故又往借並不吵閙判從寛開釋以後不准滋擾 
[釋放騙子]  
　　施祥江控洪阿三誑騙時表由廨判令收押勒交當本洋五元在案迄已逾限分文未繳昨日解案復訊中西官姑念禁押多日從寛開釋 
[驅逐匪人]  
　　王金裕控王高賢拆梢不遂持刀行兇由廨判押候查在案昨又傳到客棧夥蔡茂生作証蔡供兩王在棧吵閙不知何事聶司馬以王雖無拆梢實據究非善類判拍照開釋逐出境外 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[江蘇諮議局議塲速記錄]  
　　九月三十日記 
　　宣布審查許鼎霖築海清鐵路以工代賑案報告討論議决 
　　六十九號冒海清公司辦法與蘇路公司旣稱受成是否附屬抑係獨立又還欵以三十年爲期三十年人事變遷不可知此有疑處之一又稱海贛沭紳民擔任若干又有議員擔任若干則營業性質似不甚相宜全省旣知此路獲利之厚目不必牽及義務招股實與商業公司抵觸一百二號言審查員所開之辦法伸明仍照許君原意但辦法第二條乙項應修正因招股一事不宜列入議决案中將來議員儘可各自擔任應改爲其餘一百五十萬元另向各州縣分頭招股約以二年爲招足之期 
　　八十九號贊成一百二號之言以議員招股固屬甚善但二年内如不能招足則反與諮議局有關係 
　　議長即請贊成依一百二號修正者起立表决全體贊成　 
　　議長又言其餘討論各條是在規定詳章是加入修正 
　　五十七號問此公司是否營業性質抑義務賑濟性質如係營業則辦法甚當研究 
　　議長言許君臨行時曾言海屬災情待賑極急但籌捐甚難不如借營業以爲助力實兩相爲濟者也 
　　五十八號對於第二條辦法甲乙兩項有疑義何以海贛沭之三百萬元必分三十年繳而寗蘇議員認招者又必二年内招足此於將來招股頗有阻礙 
　　四十七號言報告審查會即以許君原意見書定爲報告書但報告書中之辦法並不併入議案當分别議决如須將辦法統報督撫則今日即當討論 
　　議長即言他日之辦法實公司内部事今日議决是分是合尙須公决 
六十九號贊成分别議案 
　　四十七號言今日報告書與前日議决之案實無甚出入但前决三百萬兩今改爲四百五十萬元乂淺說但有海贛沭三屬擔任今已交諮議局議决則自應全省擔任不過此二層而已故請先公决議案與意見書是合抑分如合議則報告書須修改如分議則議案須修正 
議長即請贊成分議者起立多數主張分議 
　　一百十三號言許君原案尙須修正 
　　五十七號言旣立商業公司必不能併工賑爲一事現當以諮議局議决速築海清路而以工代賑萬不可行如以商業爲主義而將借作賑欵則股分必難招集 
　　四十七號言今日已决分議案與意見書爲兩事則但就議案中修正如將議决時之主意從中抽去恐亦非議事所應有可否以工賑爲前提謂旣借二百萬兩必有擔任之人則由海贛沭三屬攤還而海清公司另是一事旣欲築路不能不組織一公司而其範圍較大又由全省任招股之責將來海清公司得有餘利自可攤還借欵可以减輕海贛沭三屬之負擔 
　　九十五號言須請全體議員之力以爲之助 
　　六十九號言照辦法中海清公司之借欵由海贛沭三屬人擔任則似海清公司爲海贛沭人私産其範圍較小不如以寗蘇兩屬合力組織海清公司如招股不足則由海贛三沭屬人籌足較爲闊大 
　　七十九號仍伸說海贛沭三十年繳股又承借大清銀行欵而外府州縣招股僅限三年之不便恐入股者反滋疑慮 
　　議長言借欵項必有抵押如有一奏案有種種辦法有一年限似其意亦不得不如此 
　　四十七號言請將二十八日通過之議案朗讀公决卽作爲呈報督撫之議案 
　　五十七號反對言此原案招股與助賑實未分清諮議局但表决其事之可行而此議案不修改將工賑分清必不能呈報督撫 
　　四十七號又問諮議局將以何種議案可以呈報 
　　十八號言今日應請特别審查會徵集討論意見改正報告方可作爲呈報之件今日通過之件但作審查會報告書並非卽可呈報 
　　議長即問如贊成十八號之言仍交特别審查會者請起立表决全體起立 
　　二十五號及五號皆言議案與意見書已經表决分離現在又决併交審查會實相抵觸 
　　六十九號言實無抵觸十八號所言即採集報告討論種種起見而修正議案也 
　　四十八號言前日决議係以工代賑之必行今日討論係其辦法辦法未善則事即不可行工賑併爲一事恐股不易集而反妨路工似仍可分離宜另集股組織公司如有不足則再借大清銀行欵而又可速賑災民將以飢民築路另是一事則事可速成或可達許君之目的 
　　四十七號言二十八日全體贊成此議案時因意見書中理由多辦法少故交審查會開出辦法今日討論不贊成者均在辦法可否要求今日再京原議决案研究不必開出辦法是否可即呈報 
　　議長言諮議局之地位是否但贊成其以工代賑之應行而止其餘一切組織皆俟公司内部自爲之但旣言以工代賑卽不能不有辦法 
　　五十四號言今議長及四十七號所言均甚清晰以慈善之心獲入股之益實雙言有利之事今日似不宜遲疑於三十年三百萬之問而辯論不决也 
　　九十一號言現所討論係許君所定公司内部章程實與政治上有别 
　　議長言今日是否但贊成以工代賑而止以後辦法俟其自行組織 
　　五十七號言頃已表决修正議案現又說到辦法惟報告書中借欵已决則不待賑欵即可開築 
　　四十七號言旣由諮議局呈報則一修正卽諮議局負其責任若但據原案但贊成其事之可行而止則仍由許君自擔其責 
 
 

Page 27

 
 
　　一百十號言審查報告但據許君原稿僅曰次序不同耳實不愜意應由審查會爲許君斟酌妥善辦法 
　　議長言審查會報告一員其責任並非審查會有擬稿之職分也 
　　四十七號言審查會報告據原意見書卽係贊成之意惟不敢居功故註明係某人原案現旣將辦法種種否决百議長又提出贊成至二十八日之議案而止則卽可從此表决 
　　五十七號亦言議長頃發表意見贊成者甚多並未表决竊亦以爲諮議局之地位但當贊成其事而已 
　　議長言以工代賑必有工而後有賑諮議局旣恐擔其責任則不如直捷贊成至二十八日議案而止乃可無負累乎 
　　十八號言二十八日議案並非但贊成其意兼贊成其辦法今日反對者甚少若但有以工代賑四字而無辦法則確非議案所應爾也若言三十年以爲太長則凡外國不動産公司皆以三十年以上爲限期至人事變遷則造次顚沛不可知豈必三十年以爲久乎 
三十號言此議案與理由書似乎倒置不能卽爲呈報之件 
　　四十八號言現此案必速解决現但須問是否以諮議局擔其責任抑以江蘇紳士名義擔負之 
　　議長即言如贊成諮議局不問其辦法者起立表决如尙欲以諮議局兜攬其辦法則不必起立 
　　五十四號言諮議局旣爲呈報而不擔其責任必非妥辦 
　　一百十號言今日贊成此意者甚多如言不問辦法而將贊成之意取消亦非吾等議員贊成築路之初心但所研究者惟擔負太鉅而時期太促耳（未完） 
小說 
[社會小說自由女（一）]  
　　著者序 
　　一著者此書。强半皆實人實事。雖間有藻飾之處然。眞相具在。著者不敢更易計讀者諸公。必且以著者爲誑。然姑。妄言之。姑妄聽之。正不必力審而深究之也。 
　　一著者爲開通民智。針砭社會起見。其描　自由女之處。窮形盡相。怪醜畢呈。或且疑著者之措詞過當。然深山大澤。實生龍蛇。宇宙之大。何所不有。世界中實有此等人。非著者之空中樓閣。信口。雌黄也。 
　　一本書痛斥彼冒充學界中人。而行同禽獸者讀者。苟誤會著者之意。必且大詈著者。以爲阻碍學堂之進步。敗壞學界之聲名不知。著者處世有年。心中目中。實印有此輩之小影。特假小說以一吐其胸中之塊磊讀者諒之。 
　　一著者對於學界中之潔身自愛諸君。無不崇拜之。敬禮之。至於學界中之敗類蟊賊。著者方掊擊之。排斥之丕暇。更何有於筆墨。之姗笑口舌之譏評耶。 
　　第一回說自由文明開女界談勝景風月擅珠江 
　　自由結婚。自由結婚。我們中國到了這個時候這。自由結婚的四個字兒已經差不多沸沸揚揚的。傳得没有一個人不知道。講得没有一個人不聽見的了。究竟這自由結婚的在我們中國是利是害。在下做書的也不敢擅加論　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　斷。但是據在下做書的心上想起來。這個自由結婚。的風俗。是從歐美各國灌輸過來的。在歐美兩洲的列國裡頭。這自由結婚的風尙又以美國。爲最盛。據美國紐約一埠最。近的調查。一年裡頭。夫婦彼此互控。以致離婚的案件。共有八千餘。起自古有這麽一句說話。剥極則復。物極必反。我們中國人男女緝婚的專制。數千年來。巴達極點。這個裡頭。也不知斷送了許多的痴男怨女。辜負了多少的才子佳人。到了如今。天道循環。自然該應有這樣的一番變動。如今在下做書的。且把一件廣東地方的故事。敷衍出來。給列位看官們聽聽。至於這件事情。究竟怎樣的有關風化。怎樣的有。碍人倫。在下做書的不贅一辭不論一字。列位看官裡頭。儘有。明眼巨識的。人看著在下的這篇小說心上自然明白。更用不著在下做書的人無端饒舌。信口雌黄。 
國外新聞 
[英德商約延續消息]  
　　初一日柏靈電云英德兩國所訂之暫時商約大約將擬延續 
[土允變更對付居留島問題]  
　　初一日柏靈電云圭爾其政府已允不以急切手叚對付居留島問題 
[德瑞締結僑民權利條約]  
　　初二日栢酃電德國近與瑞士締結僑民權利條約兩方面均頗滿意 
[德國東方航業之布置]  
　　妆一日栢靈電云亨寶公司將來直放東亞航輪時擬將青島包括於内 
[印度總督險遭暗殺]  
　　初三日倫敦電云印度總督明杜伯爵近偕僣人同乘馳過阿米台培特（孟買省格宇萊脫縣之鎭）時有人於人叢之中向擲炸彈兩枚惟均擊中護衛之員並　炸裂一彈則遲後起炸傷路人一名卽經救起 
[美國煤礦巨災]  
　　初三日倫敦電云美國伊里洛伊斯省斯潑林凡萊電稱謙爾里凡萊地方有煤礦失火焚斃礦丁四百名現已無法撲救 
[德皇邀請華使觀禮]  
　　初二日栢靈電云德皇已請駐德中國公使蔭昌於本月十五號在基爾地方參觀海軍徵兵發誓禮及閱視德國 
 
 

Page 28

 
 
軍艦多艘 
[旅順口夜間亦准通航]  
　　初二日東京電云旅順口自西十二月一號起各種船隻准可於夜間出入 
[俄人擬立碑紀念伊籐]  
　　初二日東京電云俄人擬在哈爾濱爲伊籐公爵設立紀念碑 
[澳洲礦丁罷工續聞]  
　　初一日倫敦電云雪黎電稱該處其他罷工者現皆將表同情於罷工之礦丁當地商業咸失秩序郵便局出價六十仙令購煤一噸 
[西印度近災續誌]  
　　初一日倫敦電云駐茄曼卡島京斯頓路透訪事電稱該處近遭水災水勢之大爲從來所未有自本月五號起連日大雨平均計之日有雨水十寸各處交通現均被阻有汽船三艘帆船數艘均遭沉没風盛之際美國炮艇伊格爾號爲風所驅撞於埠頭之上即遭撞毁溺斃人口爲敷頗衆各處菓園蒙害頗巨初二日倫敦電云紐芳倫哈底及森杜明哥三處亦均連遭大水大風損失頗巨 
[美國富翁之大志]  
　　初一日倫敦電云美國抱斯登著名犯刷家富翁琴民宣稱彼擬毎年輸金一萬磅以辦增進和平之事業其遺囑之中已註明撥金二十萬磅以充該事經費並擬興辦和平學校延聘名員敎授講義 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
