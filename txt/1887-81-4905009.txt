# 1887 - 81 - 4905009

 

Page 1

 
 
[本館告白]  
　　啓者本館用放大賽連紙刷印新聞歴有年所兹以去冬大雪常玉山一帶車馬難行致貨客未能按時來滬日内巿上賽連幾於購盡無可設法只得暫將大號毛大紙賛代又恐紙張小則新聞較少未能罄問者之心用將附張放寛庶幾新聞有增無减一俟紙貨運到卽照舊式仍印放大賽連此布 
[石印佩文韻府成書啓] [  點石齋代啓]  
　　此書於正月内登有告白約二月底成書現在將次印齊惟書作之裝釘木工銅匠之做箱子釘事件以及箱蓋之刻字着色在在皆湏時日不能無稍稽遲恐勞諸君盻切故特先期奉告一俟四月初諸色齊備隨卽登報布聞將來持票取書向上海大馬路鴻仁里長順晉可也如能趕早更足仰慰諸君先覩爲快之心此啓 
[招股石印阮刻十三經注疎并校勘記] [  點石齋主人啓]  
　　儀徴阮文達公巡撫江西時重刋宋板十三經注疏書凡四百十六卷後附文達自著校勘記庋其板於南昌府學中此書由元入明遞有修補有　　有明監板有汲古閣毛氏板輾轉翻刻訛謬滋多阮刻旣出爲士林所推重其中卷數葉數行數字數記載詳明俾後人爰知所自惟憶阮刻距今已　七十年難保無潦草翻刻者轉有魚目混珠之憾春及軒主人藏有初印　本不自思秘特倩點石齋以石印法縮爲巾箱直行本紙取潔白字益　　并將校勘記附在每經之後庶便檢閲更延通經學古之士悉心勘對用臻全美與阮刻初印價昻而難得姑購字迹模糊之本何如得此精校精印　於取携之縮本似於篤志芸窗者實有裨益但工本校鉅書成須每部洋廿元可售現擬招股開印酌定每部洋銀十二元願附股者先邀四元給與　條爲憑　於四月底出書書成再找八元取書一部凡有同志請早賜顧爲幸售股處在上海申報舘帳房點石齋帳房法馬路還讀機書坊蘇城宏　庄掃葉山房京都正陽門外打磨廠西頭路南聚通　號天漳北門外針巿街聚通　號鎭江祥泰典廣東省城楊仁　街德昌乾號揚州申昌號同　生記石門寳成典海寗城　吉典杭州申昌號常州恆生德錢莊躉買向上海法馬路南申昌後馬路惠秦庄内晉升號面議　 
[新出石印楚中草時文出售] [  點石齋啓]  
　　是編宜興任笑春先生所作經張薌帥評點製序稱其命意遣詞新頴絶倫近爲王大宗師所擊賞扎學曉諭士子揣募坊間向無刋售今欣賞齋主人從其家乞得原稿付印月初出書每部價洋三角躉售至中和里詹誠德堂面議 
[論中國宜變通律例]  
　　前閲西字報見有曾劼剛侯少司徒在外洋時致外部大臣一函皆言中西交涉各事件洋洋灑灑多至數萬言本欲譯登於報以供衆覽惟恐輾轉繙譯語氣或有訛誤魯魚亥豕反失其眞以是不敢輕錄然細玩其中意旨大都皆有益於中國而又深裨乎外洋善哉言乎所謂務其大者遠者深謀遠慮無過於斯卽如就中所言律例一節已足令人擊節稱賞不置大略謂萬國公法無論何國之人寓居於是國則當從是國之律令英人居法則從法律美人居俄則從俄律推而至於火奴魯魯之小國而泰西之人在彼者亦必遵其律令蓋以公法所在不敢有違也夫所謂律令者則刑政之所見端也一國有一國之刑政外人不得參預其間一國有一國之法令他人不得紊亂其序設因他國之人而改律以就之則固有所不可然必强他國之人而據律以斷之亦恐有所不平此其道在乎持之以平而已昔者日太欲行此道而泰西人初至東瀛者頗不以爲然旣而日人知其故謂西人之所以不服我律者以律有未盡善之故也於是斟酌損益取日本律法與泰西叅而考訂之雖仍不失本國之規模稍稍通以泰西之制度不數年而西人亦願從其律今則不允者祗有數國獨我中國旅居之西人則猶不能循中國之律例殊不可解夫泰西規例至一國則從一國之律惟南洋各小島及阿非利加等處國小地荒絶無政令者乃不能從之耳中國爲文物聲名之邦禮義之所自出泰西各國之來中國者自應守中國之律令遵中國之政教乃不失乎萬國公法卽此一端足以見曾侯之所見誠有超出乎尋常萬萬者已雖然泰西人之所以不能勉從中國律令者非不願從也殆亦有不能從者在也何則泰西之律最輕者不過罰鍰稍重則判令監禁作苦工最重者則繯首如是而已中國之刑律則不然其極重者有凌遲大辟而繯首尚在第三等徒流之刑則雖與監禁苦工有間而尚不甚遠杖與笞則外洋之所無也彼泰西之人寓居中國偶然犯法如曰必科以中國刑章則不但凌遲大辟足以駭人聽聞卽笞杖等刑亦且未必能受此非謂必强中以就西盖强人以所難則從之也亦不易矣且中國之律法固不同于泰西而其聽訟更不同於外洋外洋之聽訟也兩造各延狀師爲之據理以辯而問官則靜以聽之直至兩造狀師無可再辯然後秉公斷决故其定罪也尚有古時與衆共之之意中國之聽訟則又不然初不知其曲直之所在而動加刑訊所謂三木之下何求不得其寃抑者在所不免卽使所刑者而果曲而訊明之後仍須定罪則前之受者爲非刑矣設訊至數堂水落石出曲直顯然寃枉盡雪坐曲者以罪而釋直者使出然先時所受者則不可以復洗所謂外者不可復生刑者不可復贖振古爲然先後同慨至今日而此風尤盛更有承審委員不審是非不辨黑白但知迎合上司之意以圖博其歡心偶有札飭查辦之案雖事甚細微罪無憑準而動輒笞責數百數千板此等情形西人見之方且大爲不平又豈肯俯從我律也乎夫日本之爲國也不過中國兩省之地與泰西通商往來亦不過二十年而西人之寓其地者將欲謹遵日律而無異詞此其故何哉因變通其律令而不拘于成法也當未變律法之前西人亦未卽從迨旣更律法之後西人莫不惟命則其故可知矣律例之爲物也非果一定而不可易者也律例常有纂修之舉律則不改而例亦常更誠以律設大法例順人情凡取其便民而足以防奸斯已耳泰西初無凌遲人辟之刑而叛逆作亂之事亦不常見蓋西人最重名聲一經犯罪雖僅判禁數日而必登新聞紙以聲其罪聲名卽由是而壤縱經釋出不復有人信之小者如此大者可知故人人有懷刑之懼中國雖有重刑轉若有所不能禁然則又何憚而不稍變通哉漢文帝除肉刑天下莫不仰其仁唐太宗讀醫書知人之五臟皆系於背於是除鞭背刑至今人艷稱之中國此時而苟能稍變刑律俾不致與泰西各國大相懸殊則彼泰西各國之人旅居中華者又孰不願就中國之律令以恪尊萬國公法而曾侯之所言庶幾其可以行矣或曰近來中國盜賊繁多會匪潛煽方將用重典以杜絶其根株若變通律法攺而從輕若輩不復畏懼其猖獗將益滋甚又將奈何則應之曰齊之以刑不如齊之以禮聖人已先我言之豈得以其 
 
 

Page 2

 
 
迂闊而忽之也哉 
[本館接奉電音]  
　　昨接在京友人發來電音有本月初三日諭旨七道敬謹譯登○三月初三日奉旨朕啓鑾後鑲白旗蒙古都統印鑰着奎潤正黄旗滿洲都統印鑰着烏拉喜崇阿正黄旗蒙古都統印鑰着長善鑲紅旗滿洲都統印鑰着載敦暫行佩帶欽此同日奉旨朕啓鑾後左翼前鋒統領印鑰着嵩申右翼前鋒統領印鑰着清安廂黄旗護軍統領印鑰着秀吉正白旗護軍統領印鑰着熙敬鑲白旗護軍統領印鑰著耆齡正藍旗護軍統領印鑰着富森布正黄旗護軍統領印鑰着海舴正紅旗護軍統領印鑰着明秀廂紅旗護軍統領印鑰着安興阿鑲藍旗護軍統領印鑰着興存暫行佩帶欽此同日奉旨甘肅階州直州知州員缺着區望濓補授湖北南漳縣知縣員缺着胡開元補授建始縣知縣員缺着姚學康補授宜都縣知縣員缺着王冠甲補授咸豐縣知縣員缺着呂福恒補授直靈壽縣知縣員缺著魯宗漢補授唐山縣知縣員缺着盧汝賢補授淶水縣知縣員缺着高楷補授山西屯留縣知縣員缺着王永平補授山東博山縣知縣員缺着劉德沛補授浙江安吉縣知縣員缺着周炳麟補授瑞安縣知縣員缺着楊文斌補授長興縣知縣員缺着謝焯金補授户部筆帖式員缺着承浹補授口書科筆帖式員缺着恩臨補授起居注筆帖式員缺着富勒洪阿補授察哈爾都統衙門筆帖式員缺着札拉罕補授刑部筆帖式員缺着鐵寳補授烏爾喜春着以旗　用俸滿現任江蘇松江府柘林通判潘兆芬着回任直開州知州賈孝彰着准其升補山東候補直州知州許桂芬直候補知縣胡良駒鄭芾南四川儘先補用知縣徐念馥俱照例用欽此同日奉旨錢應溥補授太僕寺少卿欽此同日奉上諭朕此次恭奉慈禧端佑康頤昭豫莊誠皇太后祗謁西陵所有經行道路着派出之管道大臣及直總督督飭各該員弁兵丁嚴行稽查如有隨扈員役以及太監人等車馬踐踏並沿途藉差騷擾勒索等事卽着該督等查拿叅奏至辦道各員如有草率偷減修墊不平藉詞車馬踐踏希圖卸責情獘亦着該督　查叅辦欽此同日奉上諭鴻臚寺少卿陳錦奏病難速痊懇請開缺一摺陳錦着准其開缺欽此同日奉旨左翼監督着嵩申去右翼監督着期拔豪阿去欽此 
[洋藥新例]  
　　洋藥新章前經中國欽差邵小村方伯赫總税務司在香港所擬三欵英廷皆以爲不可行現所行者乃香港副臬司羅廉訪所擬之新例兹用譯錄以供衆覽一此例與一千八百八十四年之條欵合而爲一名爲一千八百八十四年與一千八百八十六年洋藥例則二所載鴉片二字乃指烟土而言其成箱者亦指向來入口者而言所載船字則無論帆渡船皆在其列三凡洋藥進出口皆須原箱四惟本港承充熟膏之人始可存一箱以下之鴉片五承充熟膏之人復設簿註明所用洋藥若干禀於督憲六凡人有犯第三四欵者每次罰銀不過千元鴉片充公監禁作苦工不過三月非苦工不過六月或由府憲亦可定罪七凡載烟入口其數若干必須報於船政司若運登岸須列單報明由船政司發給憑單其憑單須交承充人閲過畫押八凡運烟出口須列摺報明船政司領取憑單亦須交承充人騐過方得放行九凡在本港搬運鴉片亦須列摺報明船政司給以憑票再交承充人閲過畫押十若載烟至港時船政司署尚未啓門或已閉歇則該船之代理人可將洋藥運之登岸交與貨主俟船政司闢門再行照例禀報十一如有犯第七八九十各欵之例者罰鍰多不過五百圓洋藥盡行充公十二凡載烟入口售與何人所售若干必須報明其箱外須寫明何處之烟如有違例者罰鍰不過二百圓十三華人船艘無論有無牌照皆自西歴十月至三月由下午六點鐘至上午六點鐘止又自四月至九月由下午七點鐘至上午五點鐘止皆不放行若避風則不在比例如有犯此者罰鍰多不過五百元並將船貨充公至於渡船夜間放行之例亦將删除十四此例旣行之後凡有存貯洋藥須列單報知船政司署而承充洋藥之人或其代理人能隨時查問所存烟若干每月不過五次並由上午六點鐘至下午六點鐘方能入室查察如有報案不實者罰鍰多不過五百元如洋藥入口有違各例或貯烟之數不實一經查出每箱罰銀不過五百元十六各承充洋藥之人如有從中作弊故意延擱者每次罰鍰不過五百元十七凡人俱照此例而行所禀之摺須自行畫押倘因事他適或因疾病不能辦理亦可命其代理人押畫若所報不實他已知情者無論果否自行畫押皆按第一欵罰鍰不過千元再犯則罰鍰不過二千元其代理人自行犯此例者亦如之十八無論晝夜港紳皆可隨時着差查搜鋪屋船艘惟英船不入此例若憑線報查者如確有可憑之處飭差查搜若其人拒而弗納差役可破關而入一經搜出卽可持票拘拿雖　拜日亦如之十九所設之巡丁當專以此例爲事其職守權柄責任亦與熟膏公司巡查相同凡差役巡丁如疑其人有犯各欵者皆可隨時拘拿歸案審辦二十一帮辦如查知屋宇船艘有違上章者無票亦可進搜若查有贓証帮辦可將洋藥並其人解案審辦 
[鐵略開工]  
　　聞得基隆至淡水火車鐵路業已興工此項工程係由旗昌洋行承辦而臺北至臺南鐵路亦擬開辦聞須欵七十五萬元劉省三撫帥已調駐紥淡水之營兵先將路途開築以便他日興工營兵除月餉外每名每日加給銀一錢以示鼓勵 
[鷺島紀聞]  
　　前署福建臬司劉觀察倬雲親帶營勇三營來厦擬往漳州辦理京控械鬥之案並辦理泉州同安鄉社鬥案兵勇兩營已經赴漳州惟劉觀察則暫住公館尚未前去前報謂唐觀察已抵厦門者實傳聞之誤也○臺灣道唐維卿觀察景崧於二月二十日挈同瀛眷坐科麽沙輪船抵厦其瀛眷暫住南澳公館觀察則住楊紳宅内廿七日搭輪先赴淡水謁見劉省帥後回厦再赴省城謁見楊制軍然後渡臺赴任○泉州提督孫庚堂軍門上月到厦小住數日旋於二十二日坐琛航官輪回泉州○同安縣俞東生明府於二月十九日到厦因探聞唐維卿觀察行將到厦明府遂先期辦理接差等事嗣因同安於二月二十八日舉行縣考明府遂於廿二日回署○江西擋子班來者日衆管弦粉黛極盛一時近又有福州某戲班僞扮某姓女眷附搭官輪船來厦此後献技登塲又當别開生面而嗜痂逐臭之輩必且趾錯於其門矣○二月十八夜間忽起大風海上帆船失事者不少廿七日海鏡官輪拖帶本地大船一艘來厦業已桅折船破幸人口未傷耳海面風濤洵不測哉○水師提督定例於三月間出洋巡閲一次兹聞彭軍門已定月初坐琛航官輪巡洋並赴省城與楊制軍議商公事○厦門天氣和暖卽冬至前後寒暑針不過降至五十五六分至少亦在四十五六分從未見有泳雪上月二十三四五六等日天忽驟寒清晨六七點鐘時海邊屋上竟有見霜與冰者此亦十餘年來所僅見也 
[准備北上]  
　　皇上旣親庶政各省督撫應行奏請陛見跪聆訓誨江撫德曉峯中丞前於正月間循例具奏兹於二月廿三日接到電報知已奉旨准其來見現在中丞料理事件預備迎摺北上擬於清明左右起程所遺撫篆擬以藩憲李顯之方伯署理遞遺藩篆擬以臬憲瑞茀侯廉訪署理遞遺臬篆擬以候補道繆芷汀觀察署理不日當懸牌示知也 
[江省大計述聞]  
　　江西舊臘應舉三年大計因李方伯到任未及三月由德曉峯中丞奏明改於本年二月辦理兹已竣事由李方伯詳經德中丞於二月二十三日出奏計道府縣卓異官八員贑南道文華甫觀察惠撫州府陳紫蓬太守振瀛饒州府恒問齋太守裕止任蓮花廳現署南昌縣潘岱雲司馬懿正任南昌縣現署臨川縣劉璧礽大令瑞璋豐城縣善餘生大令慶鄱陽縣賀雲舫大令宏勳正任吉水縣調署萬載縣林粲英大令嵩堯又教雜卓異官三員布經歴連叅軍汲贑州府經歴羅叅軍人鑄德化縣教諭秦廣文鼎升又叅劾六法官十員内才力不及官三員雩都縣徐殿臣廬陵永陽司沈華封大庾典史吳士俊有疾官一員萬安縣丞鄒曰誠浮躁官二員上饒人坊司陳錫疇都昌典史陳仕徴年 
 
 

Page 3

 
 
馬東生投請　傷陳文卿供平湖人現住城内也是園浜在家讀書偶然乘車出游不料闖禍蔡太守判罰陳文卿洋六元半以四元給該氏養傷一元半賠修洋車一元給馬東生養傷○前報列將男作女一節昨據包探秦少卿禀稱奉飭送岳順金至仁濟醫院據醫生騐得尚未成姦今將王祥幅送案請辦　太守謂王祥幅雖未將孩子岳順金成姦然其行爲可惡已極押候笞責三百板以儆 
[法捕房瑣事]  
　　上月十八日法公堂曾據潮州人開烟館之胡阿毛投案訴偁有兩人來吸烟乘間偷去烟鎗一人先行逸去因將未去之郁和坤送案王司馬研詰之下據郁供有人同去吸烟向我言知我無住處現有好地方可以躭閣一時不察被其所惑隨與同到烟館伊將鎗偷去致我被拘等語土司馬得供亦知郁被人播弄隨謂胡阿毛曰爾看伊形似乞丐安有閒錢賠鎗卽將郁和坤釋放如遇偷鎗人卽當扯送以便追究昨日郁將同去吸烟之人查到會同胡阿毛將人送到法捕房捕頭着管押候訊○前報列巡丁蔣慶雲等在永安街查拿私土被陳阿七等吊打并將腰牌取去一節王司馬着將原被五人一併交保俟傳聚豐老虎灶人及太古碼頭夫頭等到案問話并着查明禀覆在案昨經會捕局差曹錦堂查到搶取腰牌之兩人并腰牌一併送歸捕房今日當解案也 
[樂於爲善]  
　　今有不留名善士由鎭江招商局來助賑洋一百元祥興寳號善士貿絲得利助賑洋一百元硤石否極子善士爲尊堂症酬愿助洋一百元容解災區想善士俯恤時艱孜孜脩德或隠名而拯濟或得利以維持而否極泰來可爲萱闡稱慶仁至義盡藉增茆屋歡欣寓意良深固有不謀而合者用特併列報牘以誌感悰[  上海北巿絲業會館籌賑公所少欽施善昌謹誌]  
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[丁亥四月十七日春雲樓讌賦此二律]  
　　瘦骨稜校髮皓然漫將馬齒在人先殘骸敢比櫝中玉宿志欲酬巾上天晚學仍須膏繼晷清時何用酒爲年徂緣不弟來娛老暫醉春雲稱壽筵雲霞四匝瑞氣新此日稱觴樂意眞已有青山容遯迹那妨聖世號閑民呼風島奏笙簧曲糁地花敷錦繡茵只願吾徒長保壽年年共頌太平春[  日本西京如意谷鐵臣草]  
[讀錄上海四馬路文報局内恊賑公所經收浦城縣募賑欵細户清單]  
　　又募季忠懷四元王敬庭吳懋誠二户各二元毛順泰周錫訓徐天福徐正儀徐廷輝徐裴氏陳顯祥毛振儀王道素王道貴周志德十一户各一元周勝章吳黻章二户各五角以上計廿元張鴻元先生手募鮑世達三百文榖貽堂委孝光二户各二百徐金泉劉煥堯余春仁劉瑞記吳邦基羅聚寳詹式貴乾昌合王錫圭劉薰堂王永茂黄澤林榮華堂豐盈堂新和舘叢榮　三達號十七户各一百文以上計錢二千四百文　邦勳先生募劉邦勳劉國興尹芳椿尹賛商尹賛湯尹世忠尹芳樑尹裕元孫宗儒任濬源尹芳相吳德樑孫宗元十三户各一元尹世珍尹世球尹世欽劉朝珍游永忠游世忠游德林孫葉氏八户各五角尹裕仁尹裕昌尹裕義合助一元義興店吳桂生譚萬陞合助一元尹聨瀛尹聨浽尹聨灣尹裕文吳萬利五户合助一元以上計二十元章志五先生手募章奎聨二元孫德崇章奎聚章奎衡　 
季永聲高桂聨袁春鈺葉世賢黄春魁徐增福美祿齋魏泰鋆章曾銓鮑鴻章曾秉儒孫宗堯劉景祥余如春季氷枌張基榮十九户各一元以上計廿一元深坑厘局委員許金綬翁十元又募毛亨泰十元張文旭四元張錦亨趙華貴二户各二元張恆順陳鴻興張福隆陳　高四户各一元以上計三十元湯尹相先生手募湯尹相湯師銘曾順張振聲孟炳榮黄錦茂盛興號周道謹周學章周學貴丁兆熊丁兆鴻丁蘭孫丁兆暉丁吉孫丁士勳丁兆豐丁士吉丁士彦丁士祥廿户各一元以上計二十元張鴻元先生手募韻賴維仁吳志善鄭廷章余幹林四户各五百文徐森林張觀庭唐聚珍三户各一百文以上計錢二千三百季孝享先生手募季賢齡季賢佶季孝周詹尚志堂詹程萬季黄氏季忠熙季孝庸季孝維張　濤季步階邱秀山季紹周享孝季享維馨季孝享季維馨十七户各一元楊國清楊世炳合助一元五角瑞豐泰元記店合助一元回信來五角以上計廿元曾謙先生手募張定求三元周智記三元三省堂曾二元青雲堂季維清饒錫金張立中蔡就德吳鍾銘戴富達賴長林葉中第李爲楨周文瀚季炳燃季榮邦林渥臣吳換榮十五户各一元鐘炎林祖炳書合助一元以上計廿四元徐頴谷先生手募徐處善堂三元李春茂衍記號王松記徐積善堂李兆庚朱蘭堂曾悦心堂熊柏勝詹竹林徐尚絅堂十户各二元張壽　尚志堂蔡止倫鄧賛光周致和徐泰邦林兆書黄張氏蘇鳴玉九户各一元以上計三十二元劉作棟先生手募世忍堂五元李德成四元周清年同順棧蘇集慶堂三户各二元源豐店王鳳記雷慶福堂單芝山祥豐店無名氏潘步青許德裕邱立生邱瑞章順元店五豐榮恊秦棧鄒立茂阜豐十五户各一元以上計卅元徐齊禮先生手募楊春林四元周瑛陳邦顯二户各二元陳丁氏姚炳章黄秀忠黄秀標丁煥亮陳邦權楊春恆陳啓養黄秀隆黄秀高十户各一元黄劉氏江維盛黄秀達三户各五角以上共計十九元五角張鴻元先生手募潘頂峰四元吳毓山潘義遠二户各三元連金鰲二元余漢南梅玉田潘義方吳天申鄭宗福管後義葉允興陳長壽未悟堂徐林魁施濟治連周記管慶妹十三户各一元以上計廿五元○以上大共番洋計重四百十一兩七錢一分六厘○除去浦城縣正堂梁明府先行逕解直賑計重番銀二百另五兩八錢五分八厘兹于二月廿七日曲電報總局收支所交來英洋二百七十二元三角悉照原來捐單抄錄刋登合併申明○○浦城電報局委員黄君凱臣交來浦城各汎官指西北汎恊廳徐城守營副府陳石波汛協廳陳水吉汎總廳吳共助番洋四元浦城電局專力盈餘番洋一元以上計五元徐哲庵先生手募劉上進翁一元劉士美劉士端劉士佳馬振記馬祥和馬祥貞馬隆清劉成彬劉成材吳振聲余馬氏徐香弟邱貴明謝孔富余仁記林資仁羅合興十七户各四百文林余氏劉士龍二户各一元以上計三元六千八百文續收浦玉書陳元度雷發軔金在鎔鞠華李實鄭有方山經東方達水安商敬誠任戴周十二户各番銀三錢支冕四錢韋晉星三錢二分以上計四兩三錢二分水吉劉吉興二百四十文李經庭一百六十文馬夢一陳日浦林和平陳興君陳日煥王利鎔王時杜胡森泰萬文茂芸香居記十户各八十文陳福康一百六十文以上計錢一千三百六十文合銀八錢五分○以上大共合浦平銀十五兩另七分六厘六毫實收到英洋十九元九角四分一厘○以上兩項均由電報總局收支所共交到英洋二百九十二元錢二百五十四文合併申明 
 
 
 

Page 11

 
 
   
 
