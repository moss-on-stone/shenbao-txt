# 1916 - 117 - 4915523

 

Page 1

 
 
遊記 
[羗海雜誌（十）（五）（生入）]  
　　蒙古部類大分有四曰漠南内蒙古漠北外蒙古漠西厄魯特蒙古而靑海蒙古係三大部内所徙一地而隸之者五種亦稱一部謂之西海諸台吉漠西厄魯特四衛拉部曰和碩特凖噶　杜爾伯特土爾扈特舊皆駐牧金山一帶金山有地名兀魯黑塔在科布多西北故號兀魯黑塔部語譌爲兀　特以其地多森林又謂之幹亦剌惕額兒干（譯言林中之百姓）語譌斡亦剌惕爲衛拉特（或云衛拉即瓦剌之轉音因厄魯特爲瓦剌王之後）惟杜爾伯特聚牧金山無析處者淮準噶爾滅後餘衆散在杜爾伯特及靑海綽羅斯旗下是四部而分牧於靑海者有三二十九旗之内祇喀爾喀一旗不同族其餘總謂之厄魯特故論其大執靑海蒙古一部實與漠西厄魯特混爲一部也 
黃河北岸所駐土爾扈特三旗在江拉希拉哈隆三河之間每河之陰各駐一旗地勢有　齒之恢曰西旗南中旗南後旗西旗台吉小策令氏南中旗台吉達什敦多布氏南後旗台吉額爾德尼吉濃丹仲氏 
[土爾扈特西旗大略]  
　　地界東至黃河西至阿拉山南至柯柯烏素北至哈隆烏蘇東西距一百五十里南北寛於西而狹　東周圍約四百里在靑海正南三百餘里西寗西南四百里山川黃河自南入境行二十里合哈隆烏蘇水入南中旗界地勢中爲廣閭平地西山勢頗高峻而草木　豐沿河水地耕牧皆推爲上腴開有熟地千餘畝 
 
 
 

Page 2

 
 
時評 
[明白與暗昧（冷）]  
　　中國此次之變亂孰生之暗昧生之也何謂暗昧不明白之調也曷爲不明白言與行不符表與裏相　　人莫可究詰而不知眞意之所在也 
第二次革命之　　　是此次帝制之舉動又如是於是　此次之變亂成焉是故解决今日之變亂者其他方法皆在後而第一當反其前此之所爲反其前此所爲奈何即不 
暗昧而明白之　也 
嗚呼今之收拾殘局者尙不明此義暗昧與明白雜投此時　所以紛擾而未有已也 
[專電]  
　　北京電項城今午在懷仁堂宴新閣員聞於退位事尙有多少討論 
　　北京電特儗交付軍權辦法將統處取消分納陸參兩部在政堂特設軍事委員會爲全國最高軍事會議機關以國卿爲委員長陸海參三總長爲委員參謀本部人隸政堂下 
　　北京電有調馮國璋督直隸張勳督蘇説 
　　北京電地方自治案昨經閣員會决以八個月爲預備一年爲試辦期 
　　北京電國務院昨始成立政堂各局一律遷入 
　　北京電麥信堅給假三月毋庸開缺 
　　北京電張壽齡辭職巳准以趙椿年繼之 
[譯電]  
　　北京電中國政界疑馮國璋請袁總統退位之電乃馮戚陳某私發（三十日） 
　　北京電馮國璋電請北京派代表至寗彼擬告以揑名發電之詳情（一日） 
　　北京電聞政府因財政支絀擬發軍用紙幣以付兵餉（三十日） 
　　北京電北京日報載稱段祺瑞困新内閣現總掌軍政後勸袁總統取消統率處（三十日） 
　　北京電楊士琦等三人已任　參政　參政院得　法定人數該院不日將開重要會議　准袁總統暫時休假由國務卿攝政袁總統不欲告退僅擬將休假期展至國會召集之時（三十日） 
　　北京電英文東報館袁總統未必肯取消統率處大　將保留軍權俾足自保及控制北京云（一日） 
　　北京電政府命張懷芝率兵三千人由張家口入京又命張勳招兵兩旅並命不必離徐（三十日） 
　　北京電代理統率處長張枋因勸河南將軍宣布獨立已在該省被拘（一日） 
　　北京電公府外交政治財政專局均已裁撤（一日） 
　　北京電財政部詐收到江蘇解欵三十萬元又山東四十萬元（三十日）以上德文電 
　　北京電華人消息謂熊希齡不日將抵京與叚祺瑞討論要事且有任北方議和代表之説他方面消息則謂南軍仍要求袁總統退位且不允展長休戰期限故料下月初旬兩軍復將接戰云（三十日） 
　　北京電張弧已至財政部辦事龔心湛上書辭參政（三十日） 
　　成都電張滄民（譯音）赴瀘州重慶與當局討論將來政策之要事而尤注重調和周（譯音）司令與曹錕之意見滇軍四千名刻在赴蜀途中滇蜀軍現不願互戰陳宦現竭力維持蜀省治安（二十八日）以上路透電 
[東方通信社電（日本人組織）]  
　　北京電山東將軍靳雲鵬四月二十九日有急電到京强硬勸告袁世凱退位（一日） 
　　濟南電靳將軍以欲收拾紛糾之時局須先迫令袁總統之退位故已電致北京勸告退位措詞甚爲强硬同時並决山東獨立特派密使赴寗促馮將軍之決意一面召集在野之有志者密議關於組織民政府之事山東民政長之候補者以河南道尹夏嗣泉呼聲最高而排斥現在之蔡巡按使及濟南楊道尹（一日） 
　　東京電東京時事新報今日社 
論謂叚祺瑞馮國璋二勢力之存在及其結合足以支配收拾時局之形勢但北方之勢力能存續與否當視楊子江流域及南方討袁派之決心與努力如何耳云云（一日）　　北京電長沙電云湖南永州鎭守使望某於四月二十六日宣言獨立聞爲四省獨立軍之應（一日）　　北京電漢口電云據湖北將軍府幕僚言湖南將軍湯氏之態度世上有種種之風説其實該將軍之决心甚堅終始不變曾暗中與雲貴兩廣方面之同志氣脈相通如以礦山爲擔保向美國人借欵以其資供北京政府軍費之用等説全係無根之談云云（一日） 
　　濟南電山東省之兗州府曹州府及沂州府方面土匪猖獗已極形勢頗危故有新募巡防隊數營分布該各地方之議（一日） 
　　東京電在東京之革命黨以時局爲馮段二勢力所中斷頗爲憤慨立意貫徹討袁之趣旨决心甚堅一俟黃興不久東來卽行開始激烈運動目下正在奔走協議云（一日） 
　　北京電四月分鹽税收入之欵大約僅有常月平均額十分之四以之償還鹽税直接擔保之債務固無不足惟欲補湊海關税擔保之外債償欵究屬不能因此政府之政費及軍費亦不能少可通融故本月分發給各項俸餉甚爲困難（一日） 
　　北京電熊希齡於四月二十八日由漢口啟行本日到京（一日） 
　　東京電坂谷男爵一行於今日午前八時半由東京車站首途經由朝鮮赴歐朝野名士之送行者甚盛（一日） 
[戰電（英人路透電）]  
　　巴黎電今日下午公報云亞貢法軍以短兵與敵接戰後佔據戰壕一道俘敵若干敵軍復在凡爾登境零落攻擊敵軍　襲三○四山未果法砲隊炸毁敵軍子藥庫一所末斯河東面之敵軍在錫哇芒西面藉猛烈砲火之掩護以流火攻擊法車爲法軍以大砲及機關槍擊退加以重創敵軍又在杜哇芒與伏村間進攻殊易敗之今晚公報云前敵有砲戰比境與亞貢尤爲劇烈敵軍在凡爾登境轟擊亞伏柯爾業林三○四山化特洛芒南末斯河高原下之法軍陣地各處法砲隊回擊甚力（二十九日） 
　　巴黎電今日下午公報之特點乃法軍復在凡爾登獲勝拉西尼之德軍猛轟後在南面進攻雖得一立足地卽被逐出亞伏柯爾及愛斯萊均有砲火薄暮時德軍在摩爾化末北面得一立足地俘敵若干人德軍在伏斯巨進攻三次均失利法飛機奪獲未損之敵飛機一架（三十日） 
　　倫敦電今日海格將軍公報云今日敵砲隊頗活動昨夜英軍襲擊魯斯德軍戰壕敵兵死傷多人今日清晨敵軍猛轟後藉煤氣之掩護在胡魯區對面小攻兩次均未得利煤氣爲風吹回敵軍戰壕兵乃於廣七百碼之陣線英軍砲火下奔回英軍曾見敵軍救傷隊來往不絶故料是役敵兵死傷必多敵軍陣線後煤氣迷漫廣一千碼深三千碼英軍於空中戰爭亦獲勝利昨雖天晴德飛機出現甚少彼此僅交戰四次今日擊落德機兩架（二十九日） 
　　彼得格勒電公報云特文斯境及稍南之處德砲隊甚活動且以步兵密集進攻僅奪回其前失之戰壕此外未有效果歐新疆境之俄軍擊敗進攻之土軍土軍向西而逃（二十九日） 
　　倫敦電據杜白林昨夜之狀况觀之亂事行將平定軍隊現絡釋抵境且時有戰事叛黨均失利該城中央新芬黨人負嵎之處仍有砲火被焚之屋數所餘燼未息（二十九日） 
　　倫敦電英軍開維美索波太米亞作戰者原有一萬四千人大戰數次兵力漸薄猶擬竟其事功伹死傷日多能戰者僅餘八千且土國援軍又復大至乃不得不退至克特力拒敵軍奈喪亡旣衆患病者又多全軍僅餘小數巳無戰力可言英軍至是猶擬設法脱離困地無如天氣不佳加以種種困難以致未能及時退出蓋河中運送船隻不敷應用且一時不能齊集而已經出發者則因風雨大作沉溺江中也惟英軍以少數兵士抗拒多數敵軍使其不及兼顧他處且加以重創敵之損失與英軍相埒故英軍今雖失敗亦足豪矣（二十九日） 
　　倫敦電泰晤士報俄國軍事訪員評論德軍之兵力謂自里加灣起至泊里貝河止廣四百五十英里德軍以步兵四十八師馬兵十師守之總計一百二十萬人其具來福鎗戰　力者僅六十餘萬人故該陣線每一英里僅有戰士一千三百人其馬兵十師八師處戰壕中故除馬兵二師及步兵一旅外全無預備軍德軍因兵力不足及因無天然之防禦線故目下駐重兵於易於防守之地點而減中間之兵力德軍雖密布有剌鐵網與機關槍及有鐵路運輸之利便然其陣線仍頗虚弱苟撤重要之防兵而取攻勢於他虚則恐得不償失云（三十日） 
　　倫敦電費蘭巨子　報稱杜白林郵局已被焚燬叛黨就擒者甚多黨魁康洛萊聞已被殺杜白林亂事平復在即愛爾蘭其他各處均頗安靜（二十九日） 
　　倫敦電國民黨領袖萊特曼君願爲政府馳驅現正與政府籌商辦法且命愛爾蘭全島國民黨義勇隊凖備一切以聽陸軍當道調遣國民黨義勇隊已自行召集輔助軍隊（二十九日） 
　　倫敦電内閣今日會議兩小時閣員全到政局有何變動未經宣布（二十九日） 
要聞一 
[陸都督拒絶調和電]  
　　廣西陸都督覆政事堂曁各將軍電云前准政事堂統率辦事處嘯電南京馮將軍領街卅電敬悉諸公莊論危言亨屯拯溺用意戁懇　之涙零顧榮廷此次舉兵固猶是愛民愛國之熱誠所激而發竊謂人之愛國必知立國之本原滋培而擁護之而國於是乎昌人之愛民必知國民之眞意發榮而光大之而民於是乎興我國自辛亥改革以來一誤再誤其端至徵有不得不窮本探原披瀝肝膽再爲諸公進一言者自古國家之存亡視乎人心之去就而代表國家者之所以維繫人心要在威與信而已往者帝制復生姑無論籌安會之造成國民代表之選舉種種作僞證據昭彰即諸公當時以作僞證據具在亦惴惴焉懼貽曆史汚必欲舉而焚之而後快雖曰一致贊成試平情以外參輿論内反良知其非出於信仰之誠固明甚不過上以僞求下以僞應相猜相疑相牽相制供少數熱心帝制之人所播弄以鑄此大錯可斷言也故數月以來正人引退於上志土太息於下五國警告於其旁雖滇黔之事未生而　隍不安之象已渾淪彌漫於全國矣於此而曰非元首本意則於勢旣非同黃袍之加於時亦無有赤鳥之瑞寗不能毅然决然以一令取销之使絶佞倖之邪心而示天下以大信乎今者覺端旣開禍由自召斯言之玷非白圭之可磨罪己之書愚黔言其猶懼威信全失中外相輕人心旣去國本先蠧榮廷雖頑抗原不欲以退位逼項城致負諸公調停苦衷然諸公試爲項城一身計爲國家前途計其禍福利害當不待斤斤致議要亦有惄焉如擣而廢寢忘餐者况調和議起滇黔早有要求退位之宣言决非榮廷一身所能周旋進退於其間諸公居轉圜之地所願於目前萬狀之危險及將來無窮之危險委曲而詳慮之惟中國利賴是恃則大幸矣爲罪爲功榮廷無任文印 
[新内閣政策之觀察]  
　　字林報二十日北京通訊云新内閣對於袁氏究抱何種政策殊覺迷離撲朔不能確知據某某新閣員云彼等所以加入新内閣者因知段祺瑞志在爲袁保全地位故也又據袁派中人云反對帝制諸領袖巳贊成以下條件（一）袁氏留任至五年任期滿時爲止（二）恢復臨時約法（三）立即召集袁氏 
前所解散之國會（四）内閣操節制軍事之權（五）恢復省議會（六）大赦及他種關於各省兵權與北軍支配之條件以上　條除第一條外皆可使南方滿意但要求袁氏退位之呼聲方興未艾而馮國璋蔡鍔梁啓超之主張尤可注意故袁氏留任一説恐未必辦到也反對派絶對不承認袁氏留任大約南方或可容袁氏告假以作退位之第一步並予以相當之待遇一面由黎元洪代理俟國會召集後再行决定正式總統記者探悉新内閣中某要員在此方面謂新内閣力保袁氏而在他方面則又反其所言以一人而作兩面語時事誠不可知矣今中國已趨入財政危急之途外省接濟不至中交銀行之存銀已提出支付四月份兵餉借債計畫無一成就時局一日不定則外債一日不成也 
[新内閣與和議之關係]  
　　京津泰晤士報二十八日北京通訊云段國務卿電告滇黔粤桂諸省領袖及上海唐少川諸要員言正式議和事大旨謂政府不願再有流血之慘决計以和平方法解决紛爭擬再延長停戰期限 
一月俾雙方得在上海或南京磋商一切云云此次正式和議將由叚内閣自行主持無須徐世昌與黎元洪之贊助聞袁巳以文武大權讓交内閣二十五日新國務院第一次開會袁氏並未列席數日内政府辦公處將移至總統府之外以示政府與總統府不相混合云 
[退位爲解決時局之要題]  
　　一日上海泰晤士社評曰中國函電之檢查甚爲嚴密確實消息不易傳出報紙所載者或不盡可 
 
 
 

Page 3

 
 
或偏護政府無從辨别其眞相時事新聞旣乏切實材料則記者執筆批評而欲免隔靴搔癢之譏蓋亦難矣記者無已姑取雙方之消息折衷以觀而推求其眞相焉今可决言無疑者民黨之决計迫令袁氏退位是已使袁氏而服從其良心上之主張也則當辭職然袁氏以損失顏面爲慮故聽從其謀士之言尙欲爭其地置乃竭力運動傳佈僞電思以南方並未眞正要求退位之説欺罔中外要知作僞者心勞日拙時局且愈趨於危境誠哉袁氏一日　位則流血慘禍一日不止也革命潮流遍及全國今漸趨向上海無錫附近曾見戰事鐵路因以稍阻北兵駐紥上海爲數已多今尙源源而來蓋大局已日見惡劣矣上海附近將來有無戰爭固不可必但若不幸而竟發生則其性質必甚嚴重然則如之何而可免乎則唯一之法必須立行者即袁氏自行退位而已 
[蔡乃煌鎗斃續聞]  
　　蔡乃煌在粤槍斃事已紀昨報頃悉是日下午四時蔡乘坐三人肩輿由觀音山出蓮塘街路經洛城街吉祥街巡按使署前華寗里黃黎巷轉惠愛街雙門底由大南門直至長堤官煤局碼頭前使之下輿當即發鎗轟擊立卽仆地當起解時輿前有陸軍衛隊四名均持長鎗又都督府差官四名持駁壳鎗術隊王營長殿後蔡身穿湖水熟總長衣（或謂當時聲稱送伊前往沙面居住）絶不自知有殺身之禍翌日即由蔡之家屬棺殮又聞蔡自會議廣東獨立極力反對後自知爲衆仇視即欲逃遁惟龍都督與陸都督磋商條件中有懲蔡之要求故龍都督留之於觀音山上至昨日乃先電岺陸梁諸公知照隨即將其鎗决刑場圍觀者如堵牆人數幾及千人蔡仆斃後即由家人以氈蓋之現有警察五名守護凡有經道該處者無不揭氈一覩其惡貎蔡乃煌鎗斃時外間傳爲由譚學衡監殺譚乃於翌日發出通啟云啓者衡以粤事危急連日奔走廣肇之間無非爲疏通兩方意見起見即亡弟學　海珠遇難龍陸梁三公冋衡致唁亦祇答以　弟爲求粤省安謐而死衡更不忍見粤省糜爛萬望公等顧全大局勿以此事爲　等語亡弟慘死衡猶不敢提及遑論其他詎意今早閲報嗣昨日蔡乃煌鎗斃由衡監視不勝驚詫衡之奪走祇求粤省安謐絶無絲毫雜念存於胸臆間况身爲督辦斷無輕就監視之理報紙所載監視一節想係得之傳閲實無其事尙望更正爲盼譚學衡啓四月二十五日 
[續誌廣東民食之恐慌]  
　　省城連日磋商條件頗有眉目惟各商店仍多有未開市現因四鄉土匪蠭起焚刦據掠到處皆然以致輪拖貨船停擺水陸不通各鄉均有絶糧之嘆婦孺之哀號啼饑者慘不忍覩昨有各鄉多數紳董到省環請九大善堂七十二行總商會代懇龍濟光維持危局現經龍氏允准暫放銀毫出口七天專辦米石運省轉輸各鄉以維民食并派兵艦沿海保護知照税務司江防司一體遵照試辦以七天爲限期滿體察情形再行正式宣佈九善堂總商會致龍都督函云敬肅者現據各屬各鄉連日迭次函電所稱有藉義軍名目沿江搶掠截船奪米貽害難堪以致渡船停擺糧運不通民食無依呼號待救前經敝商會一再函請維持經蒙准飭兵輪保護在案惟各地方刧掠頻仍投訴者亦復如故數堂院商會等當即大集同人開議討論僉謂斷糧絶食生命攸關誠恐牽動大局不堪設想迫得再爲轉達聨　鈞聽伏乞迅予設法鼎力維持俾蘇民困　感德旣極仍候諭覆以安衆望不勝待命之至護此叩懇敬请馳　 
龍都督覆總商會函云逕覆者接准大函以河道便阻港商積米滯銷請飭軍隊保護等因查此事業經飭行保護在案准函前由除再分飭江防司令部及廣屬各路軍隊協同巡艦實力保護外相應函覆查照希即勸論米商源源購運以資接濟而維民食爲要廣州總商會致龍都督函云現接香港華商總會來函據本港米行投稱省城内地各處斷絶交敝行米石無從沽發以致敝行所到之米堆積倉内無地可容在内地一方面勢必因米糧告竭亂象環生在敝行一方面又因米石積壓不消大虧貲本今爲内地民食及敝行商業計敢請貴總會集議速予維持等情前來敝會當即於今日特别集議殊無善法爲之解决因港屬華商居留地點於内地政治當守法律不能干預追得將米行函請維持各情轉求貴商會設法將港米上省如何屯積可免搶刦并將港米如何分消内地四鄉以濟民食務懇貴商會協力維持等由前來查河道梗塞糧運難通當經　總會陳請大都督設法維持已蒙分飭水上警察　　及沿江軍隊迅速疏通以濟民仞函覆在案今因内地滯消以致港商積米虧損於商業民生均有妨礙應請大都會訊飭沿江兵輪軍隊協力疏通河道俾省商赴港源源販運轉入内地行銷便即雙方兼顧除函覆及登報佈告外合再據情轉陳鈞座伏乞迅飭水陸軍兵遇有米船來往務須實力保護以通河運而利民生實爲公便善堂商會致總司令函云君勉　堂先生台鑒吾粤獨立諸　成全　省人民同深感戴并仰護國軍愛國熱誠維持秩序苟非我公經盡有方曷克　此惟旬日以來各屬各縣有不法匪徒假義軍名目沿江刦掠截船搶米以致渡船停擺斷絶交通鄉愚無知妄爲口實同人等曾經分别致辦不能肆口雌黃但　疑難釋而各屬各鄉截船搶米紛紛投訴敝堂院會者連日不絶查米糧爲民食所　不特鄉人倚賴卽軍人亦藉以接濟故不得不代爲專達貴軍設法分令各路義軍妥爲　持俾穀米流通軍民有頼况此次獨立實爲大局計知或有誤會宗旨貽害地方即不顧大局仍請申明宗旨如有刦掠者即以匪徒論共起　之庶糧運流通　里相安義旗所指先聲奪人砥平天下拭目俟之專　切禱并請助安廣州九善堂總商會鞠躬 
[西報紀被難蜀人之哀鳴]  
　　文滙報蜀省十五日通訊云茲譯某華人之哀言於下以見北軍入川後野蠻行爲之一斑蜀省從未見如此黑暗歷史吾人所見所聞皆足令人驚怛不置某華人之言藎紀實也　恐袁軍尋仇不敢露其眞姓氏張敬堯部下第七師之第二十五興第二十六兩團縱出其狡賴之謀决不　洗刷其在蜀之汚點卽其他軍隊亦不能無責明末之張獻忠袁家之張敬堯先後兩張同爲蜀人永遠不忘之人物袁氏遣入蜀省以拒反對短命帝國與洪憲皇帝之愼黔共和軍之軍隊貢如是如是外人之在蜀者多矣能爲證人者不止記者一人記者今暫不言姑發表某華人之痛言以告世人焉其言曰余一受難之蜀人也謹將余一身所受之苦楚揮涙忍痛陳告於全國君子之前余年逾七十頭童齒豁自分不復與聞世事何期蒼天不閔降此窮兇國體改變滇黔興師北軍南來擾我蜀地兩月以來余輩日在干戈擾攘之中　溯兩月中余小民所受之苦余心巳碎雖亟欲詳言之亦苦不能余家在納溪縣屬雙合場（譯音）方北軍來駐全村時村中數百戶人烟極稠密迨北軍旣入富戶悉被搶空藏銀而不獻者則痛打慘殺不稍顧惜村中橫屍觸目皆是被殺者固無一而非安分良民也婦女數百横被姦淫各處呼號之聲慘不忍聞北軍旣敗燬我房屋不留一物而去小民何辜遭此茶　　筆及此爲之腸斷余業儒家道淸寒余子早夭死余家僅余與老妻寡媳孫女共四人而已寡媳極孝余等皆愛敬之賴其十指以資生活二月二十五日北兵十餘人衝門而出强奪余媳而去余媳哀告之曰守寡八年未嘗失節翁姑賴我生存苟我去則翁姑失養矣請釋我但北兵置之不理次日余聞人言余媳已自墜山旁澗中而死矣（未完） 
[維持聲中之江西]  
　　李將軍成巡按以本省近日謠言　熾除出示曉諭力負地方沿安完全責任外二十五日復假總商會開官商聨合會以官民交換見聞共維治安爲宗旨届時將軍派副官長楊恩培爲代表巡按使派政務廳長陳嘉善爲代表偕同警務　長閻恩榮蒞會解釋各項謠言之不確並决定嗣後凡遇商會例會之期（星期一）官商即聨合開談話會一次藉以聨絡感情以免隔閡並由軍民兩長會委該會會董章福宗（前任副會長）帮辦該會副會長事務藉以輔助官廳辦理維持現狀調劑金融等事説者謂此會旣云聨絡感情以免隔闔紳學界何獨不與且商會爲法定機關職員定額皆有法律規定官廳並無委派會長之權此舉或係别有用意云云 
日來軍巡兩署戒備較前巳大加嚴今日　巡按通知全署大門内各機關（如財政廳官產處舖捐所交涉處警備隊除等處）無論辦事員及雜役人等自本月二十六日起凡無徽章者一槪不得擅行入署夜間自十鐘起至翌早六鐘止如僅有口號而無徽章或有徽章而無口號者一律皆在取締之列軍署則尤爲嚴密 
九江方面黨人大有躍躍欲動之勢前經定武軍在九華門外拿獲黨人張某等四人除張嘗時因欲脱逃被兵士開鎗擊斃外其餘李某等三人（均充過下級軍官）經解由馬營務處長訊供圖謀獨立不諱於二十三日挷赴南門外思賢橋梟首示衆並聞三人心贜均被挖去現在人心　極驚惶秩序尙安謐如常省城近因現金缺乏金融頗形恐慌並聞中央又以交通中國兩銀行名義發行一種不兌換紙幣完糧納税均責令人民以此項不兌換紙幣繳納現巳有電飭本省當道妥爲籌　施行且聞官廳曾將本省應解中央欵項提前預解三個月存滬而科舉變相學績試驗之道試現尤興高采烈如期（本月二十六日）舉行每道應試者各有四五百人之多云 
[閩垣最近之紛擾]  
　　閩省僻　海濱地又貧瘠若與大局無甚關係者故滇黔獨立數月閩省並不受有影響及廣東浙江相繼獨立迫近閩疆外間又盛傳黨人將來閩運動起事而民軍勝利之説又紛見於某報之號外於是無甚關係之閩省形勢忽一變而爲重要謠諑乃亦由之而四起矣 
省會警察顧長吳文炳眷屬本居衙中及謠言起時即託人覓一倉前山住屋曰玉林山館（倉前山係租界）遂命廳中清道丁　　内公物挑入私寓陳列惟公物均黏有警字第幾號標誌附近居民見此標誌咸以警廳長陡爾遷家必有大禍將至遂一傳十十傳百而遷徙者不可計數矣自是以後官場中人大有草木皆兵之槪四月十五夜四鼓（即陰曆三月十三日）有陸軍一營由銅山調回省城到校場時放砲安營官中人一聞砲聲以爲黨人起事倉卒各回私寓至次早查知緣由始復返署 
閩垣數月以來本極安靖因受官廳搬家之影響遂呈紛擾之象每日各城門之扶老携幼挑箱擔篋者相續於道而挑夫與夫價値驟昻市面漸形蕭索銀根不免吃緊矣 
李將軍當紛紜俶擾之時力持鎭靜一面籌備防堵一面維持秩序並示　居民各安生業不必驚　此示 
出後人心仍未鎭靜海軍總長劉總長於四月二十一日蒞閩督率軍艦數艘陸軍數千由行營發出布告一道大旨申明軍紀藉以安慰人心然而人民恐有戰禍國之反愈不安云 
[南京快信]  
　　吳錫紳董薛南溟孫鶴卿等以該處兵力甚厚現聞又有定武安武等軍開往該處特聨名電省略謂此間軍隊已厚此項軍隊可以不必調來以安人心云云 
張勳之第五路統領李紹臣現率所部暫駐下關馮將軍電飭禁衛軍總司令處通告八旗咨送壯丁添編四營限下月底成立 
海軍第二艦隊司令饒懷文昨派南琛軍艦來寗巡弋 
張勳已開所部軍隊十五營入魯現擬在兗州設司令部周金城統領司令 
魯巡按蔡儒楷前日密派諶某來徐與張勳商議維持魯省現狀 
第二師師長朱琛甫已於前日正式接印兼理蘇常鎭守使缺昨電馮將軍請核准添募衛兵（原有之衛兵因有通黨嫌疑已解寗遣散）八十名聞馮督已復電照准矣 
蘇州警察廳長崔鳳舞昨來省禀謁軍民兩使請示地方防務機宜今日早車回蘇 
軍署昨接探報稱黨首韓某因伏龍在通被殺現韓有捲土重來爲伏龍報仇之説 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[新内閣進行中之政局]  
　　自新内閣成立以來政府關於内治外交之施政方針以應時勢所需要必有一番改變且對質　南革軍之種種設施亦必有多少變化聞公府近來連日續開緊要會議關於當前重大問題　聚一般中堅人物熱心討論漸有端倪其會議之陳列諸議席最有勢力者爲　　卿段祺瑞税務督辦梁士詒兩君二十八日午後三時又在春藕齋開會李盛鐸並英人莫理遜阮忠樞及梁士詒均　席預議係爲特頒改訂内閣組織令附内　　　擴充權限之問題旋於會議畢即交内史監起草命令所有段國務卿現擬定之大政方針亦俟此項命令發表後方能公布 
段芝泉氏受職國務卿以來除整頓庶政之外國尙兼陸軍總長一席故　於軍政極其鄭重茲因軍與以來各大員呈遞關於軍事之意見書及各省承問答覆之件案積如山特飭統率辦事處將事關切要者十數件先行提出開會預議一次分别簽駐以便訂日開聨席大會召集各軍政人員公同討議表决施行並聞項城亦擬以軍權交付内閣統率辦事處卽併於國務院其内情因南軍曾主張當道先交出軍權再行磋議又見現在各省情形知支持不下與其被迫而勉强應命不若自行交付於内閣由段總理掌管尙得伸縮自如且自解權勢或可見諒於南軍而和議亦易於成就惟事實如何須待該處實行歸併後方能確知也 
自西南戰事發生以來軍事籌畫日以繼夜加以國 
務卿兩次迭更結束交卸動需時日所有政務要件不免巳有積壓此次段芝泉任國務卿出爲新内閣之組織各部總長業於日前發表就職視事段國務卿力圖此後政治之刷新决意將以前積壓之案件一律清理曾飭參議某某等將積壓案件一律檢出分别重要次要編次以　會議核辦 
[退位問題緊一層]  
　　事實上之表現英文京報云自南京馮將軍最近勸退之電到京後政界方面一時退位之聲　起甚有謂段國務卿已代表李經羲除世昌二氏對於項城有所陳述項城亦不以爲忤惟囑須妥商事後手續方能實行其意似在博得數項待遇條件其實自粤東崛起以來退位之聲已屢起屢伏當局固斷不自言决不退位然欲問其退位之决心杲於何時表現於事實上則無論何人當知必在局面再緊一層之後今日尙非其時也 
　　新内閣之主張二十七日段國務卿曾以個人名義特致黎副總統要函一件聞其槪要首述各方面最近逼迫退位劇烈種種狀况及政府計窮力竭之情形並政府現議决定之槪略次述目下大局危困交加之險惡並請俟袁氏辭戰時叩當儱據約法代理職權勿再多方推却俾維　本並聞現在新内閣之主張係仍擬從變通辦法請項城先行請假暫由副總統代理權職由新内閣擔負責任於此時期趕組和平會議討論一切條欵再行召集正式國會由多數議員以法律解决項城去位之問題此議業巳開議數次是否確定尙未可知 
　　個中人之困難項城退位一事近數日來似已又緊一步其中原因一爲中央財政因難異常如和議不協必致延長軍事軍事再興兵餉籌措維艱連日討論尙無正確之方法如欲軍事不與僅冀和議之告成現在南軍要求退位毫無轉圜之餘地是以中央某某要人現亦力請　位以故秘議善後各條項一爲此次停戰已逾兩旬和議問題尙少接近之機會疉據探報如此期限内和議不能就緖除再興軍事外南軍必有建設政府之舉動他省有無動搖尙不敢必届時如再擬和議或再謀統一實較現勢困難連日會議殊鮮善策故有日前之密請始復提議實行退位之問題 
　　一方面之希望自陳二菴謝絶調停後南北和局即巳停頓政府此數日所籌畫希望者惟在和平會議之成立已曾連電分致各獨立省及南方著名人物商榷一切組織之手續乃迄今一星期餘並未接有一處之覆電惟迫請退位之電日必多起非退位不能成立和議似已爲確定不移之勢新内閣諸人對於此事異常棘手雖連開密議仍未籌有相當解决手續外間有傳聞巳規定如何組織之草案等情實多爲一方面之單獨思想耳 
[川湘戰局又有動機]  
　　英文京報云湖南將軍湯薌銘自帝制問題發生之初其地位即呈不穩之象迨湘西用兵倪毓棻以安武軍入援倪嗣冲全師待發於是湯之不安於位盡人皆知不謂桂粤等省相繼崛起形勢大變湘人一拒而倪遂不敢復前此誠湯氏意外之幸今聞又派共顧問陶遜來京向各方面大肆運動意欲政府將現在駐長沙之倪軍陶離湘境以保其完全地位湯本兩面討好之人其見疑於政府亦以此此後未知能達其目的否但以近日沈金鑑巡按急急求去之事觀之湯在湘省似巳站脚得住蓋沈本爲政府最親信之一人也據官場最近密息川省自陳二菴謝絶調停後已隱成中立之像川中黨人甚形活動第二師周駿之川軍已多調至成都附近是否發現暴動尙未敢定某某師長近迭有密電報告多謂陳將軍巳與滇軍有握手之勢湘小常德附近聞巳又有戰事發現北軍戰調力較前鋭減湯鑄新將軍究係如何態度尙未可知即仍使擁護中央然外困於敵軍内逼於黨患且湘省四面受敵似未免岌岌可慮也又聞統率處特發要電分致湘西川南前敵停戰北軍之各將　聞　　停戰期内中央迭接偵探報告多與當初停戰時北軍之報告情形不問故即分飭此後皆宜格外注重並須隨時報告如停戰後兵　有無短少軍械軍需是否整齊駐守地點有　更易及各軍士此後願和願戰之眞情各處戰線裏外有無匪患發生等事均爲偵探密報中至要之件因 
此發電通飭並令按照前發表式隨時塡註彙緣由各將領報告中央 
[張鈁被拘之所聞]  
　　前陜西都督現任將軍府參軍張鈁中將日前奉要人某囑暗赴豫省招募軍隊以備南下詎料前日（二十七）經河南德武將軍趙周人派軍署參謀顧憲曾及親兵數名將張參軍押解來京現已發交軍政執法處從嚴看管所犯何事外間傳説不一據二十九日之英文京報所載則云將軍府參軍陸軍中將張鈁河南人日前託故請假一星期返河南旣得請即往運動河南將軍趙倜宣佈獨立趙與張本屬至友且曾結爲義兄弟者也當時趙佯許諾而留張居於將軍行署一面密電北京報告此事政府大怒張氏幾遭不測旋有人爲之説項始由河南遞解來京現聞拘留於軍政執法處將來如何辦理容探續報 
[川省最近之和議與政局（成都通信）]  
　　探聞蔡松坡總司令近派代表陳光勳君至省城與此間當道接洽籌商和平解决之手續大約川省確有息戰寗民之希望陳君係雲南人亦滇軍中之重要人物也在此停戰一月期内陳將軍與蔡松坡總司令籌商和解近又有某某等要人到省均有加入和議内之消息因此停戰期間聞有延長之説在一般普通商界之心理總以保持地方爲前提勿論如何均可不問若能保持地方不再見辛亥十月十八日之變則絶對贊成若不 
顧地方但圖個人之權利則絶對的不贊成惟現在素稱熱心國事者盡日奔忙其所持論調所抱目的亦尙不能一致而謠言由此四起其中穩健派現正竭力聨合使意見融洽以便息止謠言而靖人心惟效果如何則尙難知耳 
四川巡按使更動巳見明令茲聞政務廰馮廳長日前招集各科人員告以巡按使已另有委任須　辦交代日昨各科巳作種種凖備惟聞各科往賀黃國暄氏則均未見也川省巡按久爲陳將軍兼任適於此大局未定之時忽然更動外間對於此種大問題極多推測或謂陳將軍早有電請簡賢員此事之動機係出於陳將軍或又謂電請簡員已久遲遲至今而始更動亦殊可怪留心時事者現正竭力調查其中眞相至於新任財政廳長馬汝驥氏爲現任濬川源銀行總理貴州人於四川情形極熟此次任命聞銀行中人云馬公不甚願意其果有知難而退之意抑别有志趣則尙未聞其詳 
[崇寗彭縣之警訊]  
　　川省附近西北隅之崇寗縣四月十一號失陷與崇邑接壤之彭縣又危迫萬狀茲特將其情形錄下會黨領袖巫吉娃李正武等各率軍隊合共千餘人分成多股環紥於崇寗城外各大院中是日午前圍攻縣城城内未駐重兵僅有營團二百餘人鏖戰未久即不能支攻軍多名梯城而入砍開城門大隊遂長趨入城警團逃去是日駐溫郫崇三縣交界處之孫吳軍隊亦到崇助戰入城之後分頭將徵收局縣知事署之欵及警察所之鎗枝搜索一空人民驚惶四方逃避巫李軍隊乃大聲止之曰我們是護國軍秋毫不犯商民放心勿驚旋又派隊分頭搜索各街人民之鎗枝子彈他物一槪不取並出示安民當巫李軍隊入城時卓知事聞訊大驚由署後面翻牆逃出 
頭部撞傷甚重匿於民家次日扮爲貧民混出縣城於十二號早乘最濫之肩輿奔往縣時郫縣因見崇邑失陷已將城門關閉該知事到城下時倉惶喊呌開城郫縣新任李知事問明係崇寗卓知事始開西門迎入該知事之狼狽情形固有不可方喻者西川官軍總司令黃樹成於十一號乘夜督軍往援所帶川軍北軍共有一營餘人并有四川模範警備隊一隊黃氏恐兵力不足又飛調溫江灌縣各縣之警備隊陸續向崇境前進巫李偵得此項消息遂於十二十三兩號分次退出崇邑大隊向彭縣方面開去黃氏各路人馬會齊見崇邑巳爲空城遂進而據之一面以捷電報告成都一面督大隊躡蹤追趕十三號兩軍遇於距彭縣四十里之關口地方遂開大戰黃軍火方甚猛巫李軍隊勢亦强悍鏖戰至七八小時之久黃軍卒不能取勝趕急飛調後方軍隊迅速赴援然巫李軍巳於其時整隊安入關口矣關口爲崇彭間之要塞巫李得之 
留兵扼守並乘勝進據隆豐場此場距彭縣十餘里須臾步哨散開力疾前進當即分頭圍攻縣城縣知事楊體仁得警之下飛文告急當夜成都官憲得彭邑告急兩次縣城實已危在旦夕黃氏乃又親督軍隊由　赴彭以冀解圍但恐不能濟事蓋關口已爲巫李之軍所守黃軍不易前進彭城兵力又甚薄其勢殆萬難久持也 
[鄂州軍事界消息]  
　　王子春將軍因前日於北洋第二師中查獲交通黨人之軍官懲辦特於二十六日復　傳集該師全體官佐到署諭以現今時局危險不宜同室操戈南北和議指日可定豈可再有破壞爾諸將校身爲軍人自廳以服從爲天職萬不可惑於他説自干咎戾爾等相隨有年素所深信此次所懲辦通黨之輩譬如嘉禾中之莠草尙望爾等盡心乃職努力前程俟大局平定無分戰守一體叙勳兵士亦有奬賞其各傳諭周知云云王將軍雖極力籠絡尙以叙勳激勵軍官然各軍官之略知時局大勢者多不以爲然云 
王將軍段巡按日前曾會銜出示宣布據護中央保衛地方之宗旨茲聞又會飭三道尹略本將軍巡按使蒞鄂以來與紳商士庶無不推誠相見無論時局如何艱難總以保護地方安寗盡我軍人守土者之天職目下武漢地方軍隊林立布置周密斷不致爲所動搖而地方紳商士庶亦宜力安鎭靜不爲謠言所惑則黨人無所施其伎倆地方自能永保公安否則一聽浮言妄相驚擾居者不敢安其居商衆不敢樂其業無形損失已不可言甚至影響及於金融市面不能活動則有關大局實非淺鮮語云流　止於甌中流言止於智者値此人心浮動甚望地方深明大義之人有以被黨人之鼓簧鄉愚之疑慮秩序堅定人人樂業除出示曉論外合飭仰該道尹於接見紳商士庶時務當剴切開譬一面出示曉諭勿輕聽謠言張皇驚皋擾轉貽後悔云云 
陸軍建制每師定額馬砲兵各一團湖北第一師從前本係照此編配前歲因中央對於南方軍隊取抑制主義將巳成之馬砲兩團裁減各剩一營該兩團長周李二君已補上校實官仍降食營長薪餉今正砲隊在南湖起事全營解散原擬不復再練茲聞王將軍以砲兵爲陸軍師旅之骨幹馬隊乃師旅之耳目今段陸軍總長到任後通電首以南北軍隊一體待遇爲挽回時局計卾軍自未便長此殘缺業已電奉統率處核准即將馬砲兵重行各編成一團以符建制昨特飭該師長迅速籌備募練矣 
王將軍近據湖北憲兵隊司令鄧賢才詳稱職營奉命出防以來沿途查訪各處過境軍隊紀律未能嚴明及各縣差役亦不免有藉公訛索各等語當以行軍以紀律爲重全在長　嚴明約束庶不致騷擾地方至知事對於經過軍隊固不能不盡心輸送然若畏葸敷衍甚至縱容差役勾通地痞藉公訛詐擾害閭閻亦難辭玩視民瘼之咎自應嚴懲以肅軍紀頃飭各縣知事查察過境各軍如擾民情形即指明詳候查辦並嚴查差役痞棍藉公訛索務期有犯必懲勿稍徇縱然此等空文有何效力軍隊不過則已過則民居未有不呌苦連天者也 
[蕪湖之獨立影響]  
　　蕪湖水警三署隊長鄧　德卽海秋平日辦事勤愼自本月十七日大通變起後鄧忽易態度潛與黨人秘密接洽並向署内長警運動該署長程子和偵悉情形即集合各長警切實勸導勿受其愚一面暗爲佈置嚴加防範至二十日夜鄧執手鎗向程署長云黨人來蕪甚多逼迫程署長贊成獨立勢甚嚴厲該署長當時極力解勸並謂萬勿輕舉妄動二十一日囑其上省探聽情形實則擬請水警廳長扣留訊辦而鄧已察知其意非特不肯應允並一再辭職言詞激烈該署長見此情狀深爲畏懼於二十二日謁見何道尹據實陳明籌商拿辦方法彼時風聲緊迫不敢操切從事暫爲隱忍至二十六日謠風略平適水警廳長又派督察長章伯衡來蕪商酌辦法乃電禀廳長照准拿辦隨密請定武軍三十六營率營長率兵突至水警三署將鄧捕　維時有三級巡警即鄧妻弟彭振淸　　被　向前救護被李營長用手鎗擊斃又有守衛巡警謝有　猝　　聲不知何事心慌逃跑亦被拿獲由李營長一併帶回部中二十七日下午三時李營長會同余知事提鄧訊明供認圖謀起事不　立予鎗斃該　謝有勝訊明無　業已開放矣 
二街徽州公學於今春開辦學生　　餘人校長爲江保衡自大通事變後有人指該校爲黨人機關是以駐蕪定武軍三十六營營長李捷三於二十六晚帶隊在水警三署捕獲鄧倫德後復又在該校捕去執事員王飛鸚李國慶胡伯翔戴某等一併帶營訊問聞王飛鵬當時誤中鎗傷送弋磯醫院診治其餘巳交保釋並悉王因彈穿腹部於次日斃命李營長現正密捕在逃之江保衡及敎員某某等多人 
自蕪湖安武軍第一路二五兩營奉調赴寗後何道尹電請倪將軍允派駐省安武軍第六路統領張漢英所部暫撥兩營來蕪以資鎭攝二十七晚該軍第六路第二營管帶張鴻德帮帶王正清與所屬第二哨哨長陳占標四哨哨長顧克功五哨哨長唐文鳳第七路第二營二哨哨長夏連春四哨哨長王楨祥乘安豐潤南兩小輪率隊由省抵埠登岸直至棗樹園大營聞該軍山東曹州人居多數新署蕪湖道尹祝善甫於二十九日接篆任事暫以司令部間壁即前清地方廳舊址爲公署至南岸道署將來有改住軍隊之説 
蕪湖各行政機關於本月二十日接奉長江巡閲副使倪通電開本副使現　策令署理安徽巡按使日内卽接印視事現在時局不靖首以嚴防匪亂爲第一要義該道尹廳長縣知事身任地方責無旁貸仰督飭正紳整頓　防禁止謠言嚴查匪類以保治安云云 
江裕輪船二十九日上水過蕪有客登岸據云該輪抵寗時有江西在魯省新募未成軍之兵千餘人堅欲乘該輪赴九江該輪大班某西人及買辦與其軍官交涉良久無效乃遂登輪上駛該輪到蕪時上游搭客恐有危險均由此登岸再搭他輪云 
蕪湖長街號稱十里商業精華全聚於此前日熙來攘往異常繁盛自地方戒嚴後市面上現一種蕭條氣象各種貨價旣逐步低落而顧客亦甚寥寥損失之鉅可想矣 
[常州通信]  
　　澄事解决後常地居民聞之人心略定焦溪三河口等處現均照常貿易避地者亦相率歸來 
省委之縣知事陳棣珊亦已於前日由第十師由錫帶兵偕同赴任矣 
盛氏杏蓀爲吾常著名之大富翁前清時代聲　煊　凡有建設中外人莫不注目其對於國家大事之　置賢不肖自有定評茲姑勿論惟就其對於鄉誼 
 
 
 

Page 7

 
 
一層首則情殊濃厚如常地養老育嬰義塚丙舍各慈善事業無不慨然傾囊爲梓里倡今盛氏年已七十有四矣聞於前日在滬寓病終家鄉人之受其惠者咸赴滬弔唁據云數逾千人 
昨日守護車站兵士在火車站盤獲江陰逃兵一名團部即令按照軍令押赴小北門火車站前處决 
大有鄉復溪鎭縣立第十高小及鄉立第一國民兩校於本月二十三二十四兩日聨合成績展覧大會所列成蹟琳瑯滿目來賓到者第一日千餘人第二日約三千餘人以上會場中懸有兩聨其一云或圖畫或手工五花八門莫誇藝術精神都是吾人末技若信函若諭説千端萬緖敢云文章美富不過小學初基一般敎育界中人視之或當生一種特異之觀感也 
[蘇垣軍事要訊]  
　　蘇常鎭守殷鴻壽自棄　赴寗時遺缺經宣武將軍電令朱師長兼任朱於四月二十六號到差任事時卽傳見所屬軍警各長官宣言係奉令暫兼俟大局稍見敉平地方軔爲安靜後當另行簡派賢能云云茲因吳江江陰相繼平靜蘇常似可無慮朱師長卽於昨日電報南京省軍署請另選大員鎭守三吳以便卸遺仔肩現悉馮宣武巳覆電朱兼使懇切勉慰故朱兼使現正從事整頓使署另商組織之法矣 
調駐無錫之第八團二三兩營行抵崑山爲朱師長電召康林兩營長返蘇面諭機宜着令折赴常熟請示馮將軍照准辦理朱師長接覆立即飭令康營長趕赴琴川令於第三營内抽留步兵一連駐屯在崑山老縣公署其餘悉數開往與福山之蘇軍同守砲台三十號已分飭遵行動身矣 
馮將軍以本省蘇軍不敷調防現特商准倪丹忱將軍請將所屬安武軍再撥若干到蘇以資駐防業得允許馮已飭令朱師長預覔屯紥地點昨（三十）日上午六時由安慶開來之安武軍步兵兩營機關槍隊兩連到蘇後經朱兼使委員迎接暫駐於虎邱山之李公祠内屯紥經鎭守使持酒肉前往犒賞矣 
自江陰吳江變起後本省爲警備區域所有火車車站輪船旅館在在均須檢查茲上將軍擬定稽查辦法七條令各處遵照辦理一於南京上海兩火車站各派陸軍若干駐紥專任稽查旅客往來二南京車站即由省城派兵上海車站即商請楊護軍使派兵檢查三檢查旅客往來如檢查確係商民目應聽其旅行至本省軍政警各官員出差均應携帶護照以營長以上之護照爲合格其不帶護照者一經查出槪不准行四外省官員旅行亦應按照第三條辦理携帶護照如未携帶護照准其向本省各衙署領取否則不准放行五旅客如實在非是正當商民或確無職業者　一律查　　　南京上海兩處車站不計外其餘各站亦應由原駐車站軍隊擔任稽查以歸一律七各商埠旅館應由就近軍警隨時稽登以防好人匿跡八長江内河各輪船碼頭於旅客上下船時如爲軍警力之所及亦應切　稽查以期　密九各稽查官兵均應朿身自　愼重將事不得故意留　行旅或假檢查名義焚索商民物品等事如查有以上行爲一經覺察立予嚴　以上係試辦條例其餘未盡事宜應隨時斟酌損益再予施行 
地方通信 
[蘇州]  
　　水警　業學員各四防汛水警二　前設敎練所當飭所屬各署酌送一二等巡富共五十員入所肄習自上年十一月起至本年四月底止巳届畢業昨經分别考試後趙廳長因各處防務聚要已飭各該員各回防汛俟畢業證書辦就另行頒發給頌故各員已於今日各歸原防汛地矣 
　　粤省行賄案犯在蘇執行江蘇高等審判廳審理廣東饒平縣民許大山等告發吳煌行賄牽涉推事陳與炎律師劉子修一案業經判决以吳煌連續行求賄賂處五等徒刑六個月鄭敬之帮助引賄處五等徒刑五個月盧雲集處五等徒刑三個月（盧准以　押日期二日抵徒刑一日）陳推事劉律師均無罪迄今上訴期限已過照例本應解回廣東省執行惟廣東已經獨立道路阻塞一時未能起解茲經吳煌等具禀高等檢察廳請求易科罰金高檢廳以原判並未聲明罰金碍難照准批駁後立即飭法警將吳煌鄭敬之二名就近送交蘇州模範監獄照判執行並將盧雲集一名交保釋放 
[鎭江]  
　　科長調查柴洲丹徒縣公署旗民科韓科長因旗民生計所賴全恃柴洲爰特將該洲詳細調查察其每年收入若干以爲開支之預計聞已於今日開始實行云 
　　派警保護路軌現因防務吃緊鐵軌路線亟　竭力保護駐　要塞葛司令特派兵士協助鐵路警察在沿路車站稽查上下搭客並保護略政以策治安 
　　中校　備開課省立第六中學敎員學生因錫澄戰事劇烈紛紛請假回里劉校長於二十五號宣布暫行停課已誌前報茲澄錫及吳江戰事已息劉校長爲汪重敎育起見擬於日内通函各敎員學生等趕速回校以便下星期一日照常上課 
　　司令宴樂嘉賓新任駐鎭要塞司令葛　龍爲聨絡地方感情起見於日昨上午束邀商會總董吳澤民等及在城軍政學界在琴園宴聚 
[揚州]  
　　警所驗補巡士江都縣警察所所轄各區警士刻因游緝隊馬伯良旅長招收目兵相率銷去警差投營効力馬旅長以該警士等會受敎練較其他茫無知識者爲優特分别給予位置故現在各警缺額甚多爰復招收　補昨巳由各區將所招投考警士 
送至總所考驗矣 
　　小學聨合旅行江邑公立初等各小學校校長以當此春令應即出城吸取新鮮空氣特聨合各校學生定於五月一號至平由堂小金山一帶地方旅行 
[嘉興]  
　　釋放政治犯浙省獨立　　犯當然釋放嘉與縣公署前日　到　飭着將政治犯從速開釋具册詳報軍政執法處處長袁慶萱遂於日昨親至道前街監獄署會同管獄員黃則韓將政犯周桂林胡漢奎毛逹興等三名釋放並資遣回籍其沈子芳一名尙待禀請上峯核示辦理 
　　添募臨時警嘉與警額曾加　汰故爲數無多近以宣布獨立臨時戒嚴旅館車站輪埠均須稽　站崗巡　猶應嚴密致原有警額不敷分配茲悉吕司令官擬添補臨時警士三十名預算餉銀服裝每月須洋三百餘元定在警備項下開支於日前電知都督核示業巳零准照辦矣 
　　組織保商團禾地於辛亥起義時曾由商界許某等發起組織商團聘員敎練藉以保衛商民癸丑事起宣布戒嚴城區保商團遵命解散至今並未繼續組織茲有北市商人陳風樓等擬重行創辦以保商業現正禀請司令部　縣公署備案 
[安徽]  
　　五河縣土匪橫行五河與旺　泗縣均相毗連素爲盜匪出沒淵藪搶刧之事時有所聞近日五河地方忽來有土匪數百人抣持有槍械逼城而來居民頗爲惶恐昨聞該縣知事王壽烔有電到省告急并電請皖北鎭守使派兵援救以保治安 
[湖北]  
　　粤漢火車出軌　漢車頭於前夜行至武叅閘附近突然出軌車頭倒地僅傷三工人聞因車條高低不平之故粤漢路自開車以來尙未發生危險事茲乃第一次遇險也 
　　防軍與水警之衝突漢冶萍大冶鐵路局濱臨大江因往來 
行旅複雜前經巡按署調派省會警備隊一連前往該路駐防保護而石灰窰上岸之勝洋港有駐汛水警一段該港閘面開設茶館數家日前有水警三人在天河茶館坐飲警備隊亦來四人品茶該隊籍隸直省水警皆係湘人被此語言隔閡不知如何忽起口角互相毆打該軍係値班梭巡身佩全副武裝當卽開鎗擊斃水警一名水警段長乃飛報一專署長喻化龍急總報廳轉呈軍巡二署當由段巡按電飭大冶陶知事繼貞迅即勘驗並電飭該隊長將違法開鎗之兵士四人縛解來省如有逃匿惟隊長是問　　剌斃貪利賣黨之偵探前都督府參議兼糧餉科長邱卅成（襄陽人）解職後賦　在漢有滬上黨人總機關派遣某甲來漢擔任聨絡軍隊總代表邱乃老同盟會中人底藴熟悉遂投入該代表名下爲副官一面密報軍署調查處委邱爲高級調查跟線被獲該代表機關抄得證據多件某黨人交軍法處訊明槍斃鄂當道以邱拿獲首要應受二等奬勵賞邱洋三千元事爲黨人偵悉以邱貪利賣放實爲該黨奸賊特誘邱至京漢鐵路廣水分站附近乘夜剌斃　屍鐵路軌内及火車經過軋成片段昨邱之繼室邱曾氏將其慘死情形哀求軍署優予無恤未知作何裁决也雜評一 
[殊途同歸（一子）]  
　　昔日獨立之聲喧然而今寂然者非不欲獨产也以不獨立亦將達獨立者之目的也獨立者以不能達希望之目的而獨立未獨立者以將達希望之目的而不獨立　中人所稱爲殊途同歸者此也 
以不獨立亦將達目的之故於是乃舍獨立之手續而直接以迫退位馮將軍已見其端矣我料不僅馮將軍也此後或將一人倡之衆人和之從前聨電以勸進者今或將聨電以 
勸退苟至聨電勸退而退位之事實成矣退位之事實成則欲獨立者不獨立矣 
於斯時也獨立者與未獨立者目的已達從此將同趨於一致乎抑尙未能同趨於一致乎此則另一問題而非今日所能預言者 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[船員宣布輟業]  
　　中國各口輪船船副會館上書怡和太古兩公司請增船員月薪一節巳屢誌前報茲該會館因兩公司至五月一日下午仍未答覆故已照原議於昨晚宣布實行輟業　兩公司之輪船因此 
不能開行云 
[赴美賽會監督處召集絲商]  
　　赴美賽會監督處以此次赴美與賽關於絲茶調查等事極爲注意除茶葉情形已於本星期五（卽四月二十八日）經茶業會館開茶話會由監督曁出品股長親赴會所詳晣報告外茲擬於下星期五（即五月五日）下午三時召集絲商開會報告各種事項其大要如下（一）繭絲應行改良之處（二）論聨合絲業會社直接貿易之利益（三）由美帶回之各種貨樣及其寛度價格請臨時參觀（四）轉述紐約各絲商之意見届時仍由陳監督逐項報告業已函請商會轉知該業領袖預日發單邀請各絲商依時到會至關於調查情形前在美時所刋第二期報告早經登錄現因存書無多不及徧送並請各商於蒞會時索取參觀上海總商會接函後已分函絲業會館絲繭總公所邀集江浙皖三省絲繭各商届時至總商會二層樓開會討論 
[蘇浙兩省蠶汛]  
　　蘇浙兩省爲我國產絲最旺之區頭蠶上山結繭之期總　立夏節前後數日其中以浙江之紹興爲最早嘉湖次之蘇之無錫又次之故上海各絲廠赴鄉收繭均於小滿　開秤現在時交榖雨正蘇浙各地頭蠶當令之際據聞今届蠶花頗佳惟桑葉甚昻每擔葉價蘇常開售三元至三元五角嘉湖紹興等地亦須二元至二元五角比諸往年每　約貴一元左右以致養蠶之家殊爲竭蹶且蠶性喜暖宜晴日前之驟熱驟冷與蠶汛殊不相宜今又陰雨連朝蠶食霧葉未免受傷以此種種情形觀之恐本届蠶繭收成難期起色育蠶爲蘇浙農家常年收入之一宗丁此時局維艱若再歉收則其生計益趨困難矣 
[此聲也胡爲乎來哉]  
　　前夜（卽三十號二時許閘北方面忽聞鎗聲斷繼不絶歷時甚久軍警即荷鎗實彈戒備極嚴直至天明並無何等影響昨晨軍警各官廳特因此事分投調查究　是何聲響云 
[閘北方面之現狀]  
　　閘北地方自滇黔桂粤等省相繼獨立後即宣布戒嚴居民因晚間交通不便紛紛遷往租界商業遂大受影響日來謠言漸息軍警兩界對於防務雖未鬆動而搜檢行人則已展至晚間十句鐘以後故人心略爲平靖惟各絲廠因陳繭已罄新繭尙　上市業已一律停工此次無錫江陰等處新遭亂爭今年繭市難望豐收而絲廠生意恐亦受其影響矣 
[炸傷賣菜鄉人]  
　　昨有挑售菜蔬之甲乙兩鄉人於十二點三刻時挑擔 
回家行經法新租界巴吉路地方忽有炸彈爆烈轟然一聲難以躱避甲被炸去一手乙被炸傷大腿兩人肩背等處亦均帶傷痛極倒地當經善　路捕房捕頭聞聲前往查察被炸情形即將甲乙兩人車送醫院醫治一面飭探詳細查明炸彈來歷禀覆候核或謂此炸彈係被人暗藏於該鄉人菜擔之内鄉人未經察悉行路顚播觸動機關以致炸裂云云 
[警察檢查外人]  
　　前晚八點半鐘時南市第一分駐所警察鄭恒慶武　玉出外巡邏見有某國人一名携帶皮夾往南碼頭方面行走形狀慌張鄭武　　察以該處係在防線以内跟至滬軍營舊址見其在衣袋模索頗有可疑立即阻止詰問來歷兩造言語不通給以名片一紙旋在身旁搜得白郎林手槍一支又鎗珠七十四粒電筒一枚鈔票二十五元銀表一隻零星物件多種當即帶至該所由宋警佐星夜備函送至警廳司法科移請該管領事核辦 
[檢查粤省往來之郵件]  
　　江蘇馮上將軍齊巡按使昨日會飭上海各官廳及檢查郵電委員文云案奉統率辦事處齊電現在粤省地方不靖所有該省往來郵件應認眞檢查以杜勾煽查江西湖南福建與粤省毗連應由各該省長官派員與本省郵務長協商指定檢查往來粤省郵件地點實行辦理至江蘇之上海南京蘇州安徽之蕪湖安慶湖北之漢口武昌山東之烟台濟南浙江之寗波杭州直隷之天津北京均係各省與粤省往來郵件要道應一併將往來粤省郵件加意檢查以期周密除由交通部分電各省郵務長遵照外希即查照辦理到本上將軍巡按使准此查上海南京蘇州等處本爲粤省往來郵件要道旣電請加意檢查自應實行辦理除分行外合就飭行飭仰該縣即便遵照轉飭檢查員遇有粤省往來郵件切實檢驗不得視爲具文是爲至要 
[通緝江北逃出之黨人]  
　　本埠軍警各機關昨接馮上將軍通飭謂黨人黃暄張金茂劉壽卿等潛赴江北泰興天星橋等處運動軍警圖謀獨立失敗脱逃恐其竄匿上海或暗投他處復圖擾亂除另飭駐滬偵探員嚴加跴緝外應即一體嚴緝黃暄等到案盡法懲治云云 
[查禁散布通告]  
　　江蘇齊巡按使因近日黨人潛赴各縣運動獨立往往刋佈通告並拍發電報揑造各處獨立希冀搖惑人心此等舉動攸關治安除通飭各屬外昨巳電飭本埠政警各機關一體查禁毌任散布 
[新裕輪船運兵失事六誌]  
　　新裕商輪由津裝兵南下駛至溫州洋面被護送之海容巡洋艦遇霚撞沉已迭誌前報茲悉新裕所載之軍隊卽前駐上海保護製造局陸軍第四師所部步兵十三團各營之官兵曾經陸軍部另行編制前之營長高全忠已升爲團長參軍王殿魁升爲營長排長張瀛洲升爲連長此次開差適乘新裕均遭溺斃所有在艙面之士兵二十餘名因見危急躍入海中緊抱一木隨風飄泊嗣由魚船撈救得慶更生業於前日來滬至高昌廟地方尋覔軍隊中之舊人當由駐滬十四團各士兵贈給衣服送往龍華請求楊護軍　安插 
[南市大火餘聞]  
　　南市十六舖寗紹公司三四號兩棧房由鴻安公司租賃堆積長江客貨忽於上月二十三夜半失愼燬去貨物五萬餘件損失百餘萬各情迭紀前報茲聞該公司本擬將　餘之貨扒出知會各客家將原有提貨單核對接洽後即至被災處所按單驗看或當場領回或請洋行拍賣嗣因該兩棧堆貨甚多餘燼未熄連日用皮帶龍澆灌並先將牆垣拆卸然後雇工翻掘見内中小麥巳發葫芽麵粉黃荳菉荳雖未燬盡無如被火逼灼更受水濕不免霉爛聞尙有水硍若干桶受灼後砰然爆裂其　甚響云 
[搜查私土類誌]  
　　公共租界福州路（即四馬路）南平安里二百四十七號門牌鴻泰土棧藏有私土被中國禁烟驗銷局查悉請廨出單於前日發交老閘捕房派令中西包探前往查獲無印花税之雜土八十斤帶入捕房昨將該土棧内之揚州人蔡德明傳至公共公廨請究先由禁烟驗銷局代表穆安素律師上堂譯明案情繼由一百九十六號西探奎兒投訴昨日午後奉諭至被告店内調查樓下並無私土繼至樓上一間搜獲洋鐵箱兩只内儲無印花税之烟土一并帶入捕房解案請究訊之蔡供此項烟土巳有六七年係法租界協隆土行遷至英租界改號恒大由商盤頂該烟土存儲迄今並非私土有關單爲憑言至此將　單呈案請察堂上察核關單祇隔五年被告謂該烟土已有六七年單貨不符向蔡詰問數語即令海關調查西員勞勃司上堂證明該烟土性極潮濕約存年餘且包紙並無海關蓋印王慶讞商之英领卓君判蔡退去烟土暫存捕房候商明再核 
　　虹口百老滙路三百零八九號門牌餘和牛肉莊主甬人陳阿堂因私販禁止進口之紅土被禁烟驗銷局查悉知照捕房前日派令中西包探前往搜獲私土六十磅帶入捕房昨晨傳同陳阿堂至公共公廨請究先由驗銷局代表穆安素律師上堂譯訴被告私販烟土有礙烟禁進行並犯中國二百六十六條刑律請爲訊究繼由海關西員投訴被告偷漏關税各節訊之被告延律師到堂代辯中西官判烟土暫存捕房候再訂期研訊 
　　　百老滙路三百十四五號門牌外國京貨店主童阿二亦因私販大宗紅土被禁烟驗銷局查悉前日報請捕房派探前往搜獲私土一百二十六磅昨經公廨傳訊因童臨訊不到中西官諭令再傳 
[强盜就地正法]  
　　搶刦浦東陸家嘴木作頭陳順元家案内之盜犯曹占元韓得興二名前經淞滬警察廳偵緝隊士緝獲解經司法科暫解松滬護使署訊實判處死刑前日由軍署發回警廳派警押至浦東犯事地方執行鎗斃茲將罪狀照錄如下松滬護軍使楊爲示諭　案據警廳詳解搶刧浦東居民盜犯曹占元韓得興劉得　等三名并喊物各件發交軍　　　辦訊據曹占元韓得興同供聽從在逃之丁勝糾約夥衆五人携帶石灰包侵入浦東居民三寳家搶刦財物不諱查該犯等獲案後由警廳傳到事主三寳認明確係在場搶刧之正盜供證確鑿罪無可逭應照懲治盜匪　第二條判處死刑以昭炯戒除劉得勝一犯情罪較輕移送檢察廳訊辦并咨行外應將曹占元韓得興二名依照軍法執行槍斃爲此示仰軍民人等一體知悉此諭 
[商請輔助火政]  
　　上海救火聨合會致糖捐局董姚紫若君函云敝會以改良火政决議併區辦法將上海原有之救火社三十餘處歸併爲七各於適中地點籌　總滙龍所添購救火引擎及馬拖皮帶車拆屋車等器具以冀化散爲聚力求實效惟每區開辦經費需銀二萬餘元若七區同時並舉合需十餘萬金爲數頗巨驟辦不易因是分别籌備賡續進行現在第一第二第四三區業經完全成立其餘亦在組織之中查第五區地點東至浦江南至關橋西至中華路北至十六舖地方繁盛甲於他處戶口多至七千餘戶抑且行棧林立百貨充羅爲南市商埠之首要四月二十三日寗紹貨棧失愼損失百餘萬實由本區界内未集合羣之策力未備得力器具並近處區所尙在籌備未獲告成以致呼應稍遲加以火熾之時該棧三號四號棧房中間之過弄被貨阻塞碼頭堆貨過多以致施救爲難肇成斯患前車之鑒後軫方　若不亟爲組織何以防不測而保治安况該區界内不乏熱忱善士一經提倡莫不共濟時艱樂輸相助夙仰先生爲商界所推重信義交孚爲一方表率得蒙顧念善舉慨任創辦則登高一呼必當衆山皆應成功之速直指顧間耳應請定期邀集區内紳商開會切實籌辦以期早觀厥成將來地方得以有備無患皆出自先生所賜也不特偉業豐功自當垂諸不朽而彼蒼福報定必永錫無　矣敝會爲維持火政保衛地方起見用敢不揣冒昧奉函陳請務望鴻慈俯賜金諾除函成立各區協助進行外合行奉函即希察照 
[遷移木排之爲難]  
　　工巡捐局復南商會函云接展大函並鈔件藉悉種切董家渡以南遷移木排一　迭經敝局會同上海縣知事與濬浦局會議迄未解决昨據木商會館禀陳遷地困難懇予維持等情前來當以所陳各節　有爲難之處事關濬浦工程再四籌　實無兩全之策復經會縣詳請交涉員於濬浦局常會時先將此項問題與海工程師切實提議維持在案准函前因除再轉陳交涉員察核外用特函復查照轉知是荷 
[好機會仍難獲利]  
　　先令價格近來逐漸加長昨日開盤增至三先令二辦士合上海 
規銀一兩此等現象爲近十餘年來所未有惟前淯光緖二十六年間拳匪擾亂京津時　有此等市面　商界中之購買洋貨如疋頭等類以先令結價者遇此機會本可獲利惟近來時局危急金融艱窘客帮不敢購貨故仍難以獲利云 
[演説學生之地位及責任]  
　　賽球中國學生會夜校於四月二十九號晚請滬江大學校副校長董景安演説其題爲學生之地位及其責任略謂諸君得在此校學習國文英文德文法文均可造就遠大之基求之中國八百兆人中百無一二能享此種幸福地位至爲優美而將來之希望亦爲至大或任國家社會重要之職或爲政商學界巨擘之人蓋二十年以後之中國皆有賴於諸君今先爲諸君賀惟旣處此優美之地位則其責任亦爲至重責任之最大者乃以公德心愛國心實行於社會而不徒求一身之榮利是也中國衰敝之原實由士大夫之無責任心無公德心無愛國心聰明機變之才皆用以博一己私利責任心公德心幾乎漸滅又何責其愛國心鄙人嘗遊歴歐洲而知中國之地質天時人智物力皆有勝於各國之處惟缺乏公德心愛國心遂致國家地位瀕於危亡所望諸君先從今日啓發其責任心公德心愛國心將來服務於社會國家即推此心以助國家社會之發　此鄙人今所希望實爲中國前途之幸云云演説　鑄鳴九下即由校長徐紉蓀君宣佈散會 
[廣東銀行開幕]  
　　本埠廣東銀行於昨日（一號）舉行　幕禮上午十時至下午四時特　茶會中外來賓數百人由監理李煜堂正副司理姚鉅源黃朝章諸君接待先由李煜堂君演説該行辦理情形大皆爲爭國體便工商挽利　維市面　大端繼由各界來賓致頌詞復由　君答詞致謝並道　賓參觀行内各部組織辦法聞極爲詳明周備云 
[鑄造平頭實心之砲彈]  
　　陸軍部以各省軍廠所造之快砲　先後解部應先試放然後發交軍用惟試放砲彈與攻戰所用者有别爰於前日飭行上海軍廠迅卽督造七生五口徑平頭實心砲彈三百枚着令依式仿造解部備用現聞該廠總辦已飭砲彈廠迅速鏞造矣 
[軍署覔購刑場]  
　　松滬護軍使署自將罪犯拘留所遷至龍華後所有執行死刑之刑場尙未擇定故近日判决鎗斃之犯仍送西砲台處决茲聞楊護軍使擬在軍署附近購置民地數畝作爲行刑場所已飭該處地保覓購矣 
[護軍使犒賞軍人]  
　　松滬護軍使署連日派員在滬廣購酒肉爲犒賞軍士之需聞此項兵士一經頒賞即須開往他處云 
[金山知事易人]  
　　新任金山縣知事詹亮疇昨日來申謁見楊護軍便諭飭速赴新任整理羅後隨時具報又前知事林開棻亦來申面謁飭卽趕辦移交 
[頒發實業淺説]  
　　上海總商會昨接農商部編纂處遞到第四十一期至第四十四期實業淺説數十册查照前案轉發各商廣爲傳布 
[代售輔助善舉之彩票]  
　　公共租界山東路三百五十七　門牌慶雲銀樓因登報出售黑龍江彩票經總巡捕房刑事科查悉以其有違工部局定章密派繙譯前任出洋三元購得彩票一張禀請公共公廨出單昨將該銀樓副經理甬人姚成卿傳至公堂請究卽據二十七號九號兩西探目偕繙譯相繼上堂證明往買彩票各情並將所買之彩票呈案請察訊之姚延律師到堂辯稱此項彩票係已故盛否蓀囑令寄售票上用廣仁善堂名義中彩祇可領取飾物如有盈餘悉充黑龍江水災善舉純係慈善性質非他種彩票可比請爲鑒原會審員工肇之君商之英領康君以被告出售彩票有違定章姑念事屬善舉從寛開稱 
[變戲法迷倒西婦]  
　　甬人陳榮發前日在北四川路迤北黃羅路變弄戲法用迷藥迷倒某西婦乘間攫取値洋十餘元之金戒一枚圖逃由捕追獲昨解公共公廨經中西官訊供不認判陳押候查明再訊 
[持械攔刦之懲治]  
　　匪徒王德勝因糾黨持械在狄思威路攔刧西人浮難地司及卡台司等鈔票現洋逃逸由探將王與嫌疑人王阿二一併查獲解送公共公廨訊押在案昨晨由廨復訊據中西包探上堂票明先後將被告緝獲情形繼由原告西人投訴被刧各節訊之王德勝供認不諱王阿二則並無關係中西官判令開釋王德勝着押西牢四年期滿逐出租界 
[搶匪遞解回籍]  
　　四川人周炳安前在廣西路攫去楊阿六銀表由捕拘解公共公廨訊實判押西牢半年在案昨届期滿由捕將周解廨請示中西官判候函送上海縣知事署遞回原籍 
[維持中交兩行信用之文告]  
　　上海税務總公所吳所長出示云奉財政廳飭奉財政交通部巧電内開我國改革以還金融困迫數年來政府社會兩方面照常支持全恃中國交通兩銀行周轉維持之力該兩行信用夙著所發鈔票迭經按照法令凡國家征收營業各機關一律收用商民益形便利自應特加輔助以廣流通嗣後兩部直轄各機關所有征收及營業常欵應一律專收中國交通兩銀行鈔票如該管員司丁役有故爲挑剔及需索　水等事一經查出定即嚴行懲辦希即一體凛遵等因奉此合行飭仰各該縣局所遵照並出示布告俾維金融兩廣信用切切此飭等因奉此合亟出示布告一體 
遵照 
[拆白黨犯案纍纍]  
　　婦人江趙氏偕證陶金氏（即銀大）控婦人唐二寳（即無錫二寳）與拆白黨王春生等拐　伊之未婚　江朱氏（即金寳）一案前經地方審檢廳訊明判决唐二寳監禁四個月候緝王春生等到案再辦嗣因唐二寳不服判斷聲請上訴飭將唐二寳申　高等廳訊判在案茲悉王春生又因姦拐女于　阿犬一案被人告發當由該廳備文飭警赴蘇將唐提回檢廳派員研訊唐堅稱江金寳寳由王春生等拐去證人陶銀大亦當堂證明無訛質之王春生俯首求恩判令收押候究不料尙有黃阿掌之妻傳　於今年二月二十三日走失　蹤又婦人王沈氏之二女長名阿大現年十九歲次名阿二現年十七歲　於二月初旬被拐不知去向業經查悉爲王白氏（即賈白氏）同女買阿串通王春生及其同黨殷德才等拐　即向根究由賈白氏等交出照片一纸上列三人爲王春生殷德才於黃掌王沈氏等將賈白氏扭控淞滬警廳請爲訊究殷已知風逃逸該　司法科訊　此案情節支離且王春生旣押檢廳乃於昨備函將賈白氏並原告黃阿掌王沈氏并　檢廳歸案訊當林察諭飭將黃白氏收押候提同在押之王春生等訊究追　告等　靜候訊 
[男女同行之干涉]  
　　江北人方小五子前日與一繅絲　　在長安路同行談笑被吳永禎遇見上前干涉以致爭毆田四區　警一併拘入警署　姚警正訊得吳方二人均非善類判吳罰洋五元方罰洋三元充公 
[狹路相逢續紀]  
　　楊正卿前與某甲　婦女關係積有仇隙於上月二十六號晚行經法新租界太平橋地方與甲遇見被甲突出利刃　傷頭部削去鼻尖甲即逸去楊爲巡捕查見車送捕房向之訊問原　因其受傷甚重昏迷不知無從取供飭送醫院醫治現在傷已稍愈人亦清醒捕頭飭探前往詢明兇手姓氏緝拿究辦 
[婦人要求離婚]  
　　戚蔣氏在公共公廨呈控伊夫戚阿如不願　養請求離婚昨日上午由關讞員會同美領郭若升座民庭研訊原告延律師到堂代表聲　展期中西官判被告交保展期一禮拜再訊 
[人亦用女傭]  
　　樂賈　之　嫁於劉金德爲妻仍同居新閘橋南近該氏被婿女逐出至閘北長安路廣靈庵僧人處帮傭前日其女劉樂氏又糾同樂正　至該庵將母扭毆由四區崗警到來一併拘入警署押候訊辦 
[姊弟成仇]  
　　寡婦周盧氏山東人住居新民路洪吉里其胞弟盧永和亦住居 
附近姊弟素有嫌隙前日又因細故起置永和夫婦趕至氏家將姊毆傷後由四區崗警拘入警署押候訊辦 
[空盤交易之無效]  
　　法商賚惟延穆安素律師代表至法公堂控稱賚惟前向合記土棧主鄭淇庭定購大土三十箱現向出貨不交請爲訊追等情鄭亦延蒲石律師辯稱原告所定之土三十箱係期頭空盤况原告與被告於期頭結價時原告曾向被告借銀一萬兩月息九釐亦請追給讞員因兩造各執一詞故傳見證訊明核辦現有唐蘭記顏仁卿許敦生等同至公堂聲稱被告與原告所做交易實係期頭空盤請察中西讞員以被告所稱借銀一節察閲據上有定土三十箱字樣借銀與定土實有連帶關係定土之案旣作空盤無效借銀事同一律遂判一併註銷 
[婦人爭回墳地]  
　　黃金氏前至法公堂控稱家有墳地一方將餘地租於金大　耕種金病故後由金和尚接種以租抵糧迨後婦人已自己完糧詎被前地保林鴻生將糧串掯住不肯交出反稱地係　寳生之產希圖强佔求究等情顧實生稱地係祖父顧洪實購下於前清光緖六年間在縣署過戶田單失去時亦至縣署報失有案可查請求斷給讞員以兩造各執判候移請縣知事署查明再核今椄縣署覆文内開光緖六年間並無顧洪寳過户亦無報失情事聶讞員以該地實係原告之產判歸金氏執業金和尙在地上所蓋平屋限十四天拆去交地堂費着金和尙林鴻生合繳完案 
[詐欺取財]  
　　陳日階前因私販軍火案發經松滬護軍使署訊明判决監禁一 
[唐拾義醫咳之妙手咳丸之神功]  
自廣東唐拾義大醫生　滬　　而社會之　　　之一　自新發明久咳丸　　　　　之　　爲之一殺凡已得先生之診治已服先生之久咳丸者妙手神功　能道之固無　吾之　費惟咳嗽一疾初患則無足輕重久則心傷肺壞其中困苦難以殫述唐拾義大醫生乃醫界名人研究此疾不知費盡許多光陰絞盡許多腦髓始得有此經騐故創製之咳丸亦能獨丸　　　出十餘萬金而尤以南洋新舊金山檀香山各埠爲　　居多數　　歌功口碑載　　邇來醫學無　從見昌明　久咳不愈亦可立治患咳病者幸勿失之交臂也可先生現寓上海三馬路石路口香港瑞昌藥行披露 
[敬謝陳滋醫生眼科聖手]  
余女七歲時雙目生白障而失明至今已有八年遍請名醫無一奏效後遇鄰居滙源當夏叔良君夫人瞽目經陳君醫愈乃就診焉陳君設法取去白障果然重明行動自如又長子大腿生疽成管當流膿水三年不收口經陳君醫治亦得全愈八年瞽目三年疽患均蒙君治愈感激無已特登根以頌揚之　　君庽在壽聖菴前貴州路芝罘路口上海眼科醫院　盆湯弄鼎裕綢莊陸淡成同子女敬啓 
[介紹德醫朱壽田]  
朱君係德國克利醫生福醫生之高足自大學畢業後在寳隆醫院臨症多年於内外科婦科兒科産科皮膚科眼科耳鼻喉科皆有心得　花柳病及戒烟均以德國最新法施治奏效極連毫無通苦　人等勸其懸壺濟世特爲介紹代訂診例　門診上午九時至下午四時診金一元　病只取號金一角　出診下午四時至八時提早逾時加倍急症隨請隨到　戒烟割症六百○六等新藥注射及外埠聘請另議　診所英大馬路泥城醫新世界對面三百六十四號樓上　電話四八七六○盛杏蓀　周金　　朱葆三　徐冠南　沈吉齋　朱介人　楊小川　沈仲　　虞洽卿　姚慕蓮　王湘泉　朱桂卿　同啓 
 
 

Page 11

 
 
年又十個月在案茲有陳漢臣向陳妻李氏聲稱伊可赴軍署運動卽日保釋該氏信之當付洋一百二十元嗣因日久無信始知受騙昨由該氏　證人李德興等將陳漢臣扭控淞滬警察廳當因案嗣詐欺取財備　　飭警將兩造押送地方廳經林檢察長派員預審之下判陳漢臣收押候示 
[朋友代爲收殮]  
　　前日黎明時美捕房一千一百五十一號華捕巡經北西藏路見有年約四十左右之男屍一具當即歸禀捕頭飭路屍體車送驗屍所昨日午前由公共公廨中西官王康二君蒞所驗明委係生前跌傷致命卽據捕房包探禀稱查得死者之友劉竹屏現住北四川路故已將劉傳案請核　供死者名楊蔭軒日前有友宋子裕介紹托我薦舉生意尙示暮落未識因何身死中西官判劉代爲棺殮候再傳訊核辦 
[荒地上發現孩屍]  
　　美捕房八百零三號三道華捕在老　子路荒地上查見孩屍一具外裹蒲包屍身已被狗咬碎骨肉狼藉歸禀捕頭當飭地保報堂掩埋 
[盜犯發交地方廳]  
　　盜匪劉得勝謝洪生李旺山陳羣等四犯前因在外持械圖刧被警拘送護軍使署軍法科訊得若輩情罪尙輕昨送地方廳訊明律辦林檢察長諭飭分别押候訊究 
[成衣匠累及保人]  
紀家弄成衣店主周西忠前憑王須誠保薦吳桂卿爲夥茲吳竊取衣料逃逸昨周向王追究在途衝突由警拘送地方檢廳訊辦 
[失主查見原贓]  
　　陸順生家於上月中失竊皮箱一只内有綢布衣服等物茲在嚴良中周小弟處查見原贓鳴警將嚴周連贓拘送地方檢廳訊懲 
[公廨訊究竊案二則]  
　　過犯王阿福因將所竊贓物托張金生代消由捕一併拘解公共公廨訊實判王押西牢三年張押三月在案茲經捕房查得王等尙串竊日本人廣崎皮鞋等物故昨復將王張二人帶案經中西官訊判王加押半年張加押一月 
　　日本人渡邊　五郎控張阿大行竊銀箱一只昨由捕房將張拘解公共公廨經中西官研訊屬實判張押西牢三月 
[誌謝]  
　　大同月報行銷甚廣現已出至第二卷第四號昨承惠贈一册内容豐富取材新頴書此以誌謝忱 
[氣候報告（上海徐家滙天文臺天氣測候報告）]  
　　巳過者之報告四月三十日低氣壓在日本西南中國氣壓大槪升漲低度在越南東京之北上海晨間雨午後晴朗五月一日多雲而晴氣壓仍高大涼風來自北方爲勢中和一日下午四時前二十四小時内上海氣候温度至高六九六至低四九六去年同日至高六四八至低五二二 
　　未來者之推測一日下午四時三十分預測天晴黃海及北部北涼風頗烈南方之風無定向 
來函 
[中華女子同義義務學校來函]  
　　敬啓者敝校自去年遷移校舍擴張義務敎育以來屢邀法公董局贊許特准永免房捐今春又荷法總領事傾心提倡與法公董局設立之西童公學校長梅蓬君商允借給該校操場爲同義學生每星期兩次體操之所迺者國步飄搖以致商業凋零而敝校經濟上之輔助亦大被牽制日前特西法總領事懇請維持卽於前月二十九號午後二句半鐘委派法總巡石維也君偕同譯員曹振聲君駕臨敝校調查一切當由雄飛招待導入各級課室察閲諸生成績都蒙極口稱美至三時半始行握手而别以上事實可否仰懇鼎力鼓吹登入貴報來函欄内以彰共和先進國之盛意不勝翹企之至中華女子同義義務學校校長　胡雄飛謹啓 
[鄭品南來函]  
　　敬肅者東城福佑門一帶拆城工竣已久沿城垣舊址新建市房亦已次第告竣惟後身支路一條迄今未見鋪築其地面或石片或石板或泥沙垃圾各段參差不一自福佑門至大生弄爲止盡是泥沙垃圾以致陰溝滯塞且地面高低路徑幽曲天雨一日　泥三期每逢雨　穢氣逼人時届春末夏初天氣漸炎非特路政不良且與衛生有礙居民咸受其累此路理應早日鋪築素知貴報熱心公益請登來函以告主持路政者鄭品南上言 
[劉澄如代表佑尼干律師來函]  
　　逕啓者頃據敝當事人劉澄如君聲稱陽曆四月二十九日卸　曆三月二十七日貴報本埠新聞欄内之（先領二年利息）一則紀載失實蓋劉席氏係已故劉貫經君於前清光緖六年間所納之妾並非繼妻云云茲敝當事人以名分攸關特委任本律師代爲聲明即希更正爲荷劉澄如代表佑尼干律師啓 
雜評二 
[根本之解决（訥）]  
　　事變至不可測也而至可測者理據理以測未來之時局不外兩言此後全國人能捐棄其個人利害之念面以圖家利害爲前題一致進行者則我國人公有之中華民國從此必日臻於强固雖極力揻之而不動此後全國人猶懷抱此個人利害之念而不以國家之利害爲前題各行其是者則中華民國之根本已撥不必論其前途之組織何如矣 
中國人能捐棄個人利害之念而顧國家與否今後將一一見之故今後大局之解决不在南北不在磋議而在良心上解决之也 
 
 
 

Page 12

 
 
   
 
 

Page 13

 
 
自由談 
麈餘觚剩 
[綠沉沉館筆記技擊類] [  燕子]  
　　鐵骨余天罡 
　　余天罡浦左題　人幼失怙恃飄泊他鄉從異人遊得鐵布衫金鐘罩秘術遍歷秦豫燕魯所至角技聲名雀起爲武士道中有數人物倦鳥歸巢年華老大故鄉村落半毁紅羊余慨然自任團練敎習收門弟子十餘人朝夕訓練俾成勁旅以禦土匪地方賴以保障亂平又作塞外遊門弟子中有鞠茂堂者爲上乘駟搜落魄少年授以拳術不十年門下雲蒸霞蔚稱盛一時一日羣弟子在茶肆評論拳脚忽來枯瘦老者在旁乾笑衆知者諷己横施毆打拳足交下老者臥地不起閉目無聲半晌毆者皆罷老者不知也鼾聲雷動矣衆乃繩索密捆奔告其師鞠茂堂及鞠來老者已運動神力麻繩迸斷坐茶爐畔徐　拂衿上泥痕談笑自若鞠見是余趨前拜倒稱老帥衆乃環跪於地請罪余笑曰此行亦大佳惜爾輩落手太輕未能痛快耳衆忸怩不能對遂備酒負荆燕子曰幼時聞余天罡拳師名久矣初不知其究竟也近晤鶴沙張君爲述余事極詳惜無生花筆博好身手爲落魄英雄一吐氣耳書此以誌欣幕云爾 
[鞠茂堂拳師]  
　　鞠茂堂南邑人少年負奇氣輕財尙俠路見不平拔刀相助從余天罡得秘術内功運氣體如堅石刀槍不入久之能蹲地以陰功接人拳遠擲之無不披靡設揚授徒門牆桃李日盛一日邑廟演劇酬神鞠必直立檯前人不敢稍犯偶遇搶親尋仇於稠人廣衆中鞠雙手一分勢如潮湧衆見鞠至皆鳥獸散鄉里有不平爭鬭者鞠一言解之莫不悦服鞠自言少時曾遇勁敵於某鎭會場場設賣西洋鏡者都山東人以淫畫誘年輕婦女鞠往阻止山東人中有　票師出鬭鞠見來勢洶湧側身躱避鏢師拳觸廟牆陷一洞鞠從後擊之鏢師始倒然亦險矣 
海外摭奇 
[人體之實價] [  雲鶴]  
　　貴人　貧富懸殊不啻有　壞之隔誠然然就一身言苟以構成人體之各都一一分離合以時價則上自富豪下至乞丐其間固無甚相差請言其故據德國一科學家所計算凡體重一百五十磅者各部物質之總價僅七弗二十一仙耳分言之則其中脂肪値二弗零六仙鐵分値二五仙糖分値二仙半鹽分値六二五仙石灰値十三仙燐値二弗二十五仙　値四十九仙半納値三七五仙鉀値五十五仙硫黃値十九仙蛋白質値二弗十三仙往時洛克維拉謂己腦體値金十萬假分觀此計算其將自　索値太昻矣 
[月宫旅行]  
　　現今飛行機之速度每小時違二百籽（即某羅米違）以上若以如是速度飛繞地球一周祇須二百小時即僅八日夜耳若飛往他天體而　地球吸力時則速率尤大每秒至少可行十一籽即一時可行四萬　設以　錠二十九　所生能力爲運動飛機之力則二盡夜中可由地球逹月宫惜乎此等計劃實行匪易不過視爲一科學家之夢想而已苟此種夢想竟能見諸事實則世美嫦娥風姿者不難拜識盧山矣 
滄浪餘韻 
[小鹿樵室詩話（續）] [  吳遇春]  
　　甲寅秋於書肆中購得王孟公手鈔聽雨篷詩一册係吳陶宰送本讀之肺腑清涼似不食人間烟火者瀆韋公持儗作七首云磊磊耕田夫讀書古城下高島招不來孤琴夕已罷全家不世情偕作五湖長峭帆　瀆城又趁夜潮上野渡失孤艇草深江路錯遠念暮歸人秋鐙淡高閣平堦夜來雨忽憶塌秋井孤館歇徵吟閒踏栟　影風高塔鈴寒日入林樾晦不見六朝僧殘鐘曳水外喔喔候潮鷄風浪愁澒洞南山不可渡天遠雨如夢泠泠　泉琴山堂夜如水不逢古丈夫時嘯空林鬼偕曹拙　少伯乘月看萬米峰云缺月下深竹乘凉涉此宵拍蚊茶事碑説鬼酒人驕樹影沈坊曲秋聲夾版橋因之拜石丈風草自蕭蕭聞雁云黃　捲盡水田秋遠道　　急命儔九月凉風吹出塞一天獵火照登樓催成馬上征夫涙𢌞却燈前思婦頭飛到碧湘多瘴癘斷魂搖曳自并� 
州秋懷五首其末一首云華亭谷口漫吹簫擡眼秋容柳欲凋有洒　成今白社無鶑憶過舊紅橋疎狂王坐虞翻骨戍削何堪沈約腰小樣江關枯樹賦不曾遲暮也魂消行春蟠龍塘上見　落一花頗艷野人云是木瓜花也二首云版橋直路兩三家春漲通門一道斜綠荔圍牆茅舍小夕陽紅到木瓜花踏枝嬌烏弄　聲　　風前舞態　赢與　裙作　事水邊寫出　人行孟公住松江城東三里汀明管記室訥故居也 
吳陶宰鈞自號王田居士所居楳花書屋在城東委巷中性恬退土木形骸不作科目貴人想與同里裼退谷王孟公諸老互相唱和極一時之盛所著有獨樹圍詩孟公評其山骨清寒木容堅瘦不沿襲雲間舊派洵至言也五言如蟬聲云韻高衡夢破烟　壓林平天馬山絶頂作云敗佛蜂爭穴危梁鼠瞰燈晚與云雨歇電還激潮來月欲生七言如聽籟山房晚坐云看桐不覺鬚眉綠嚼藕眞　肺腑涼水　偶集云　釣不妨聨客座看山何礙缺鄰墻次韵戴笠夫春草云一鳩絪雨陰連郭雙蝶斜陽影到廊和王孟公秋草云盡騙寒色歸牛角平挾風聲到馬蹄清明日北郭即事云白楊北望春秋涙黃浦東流日夜聲檀園修楔云池邊種竹深綠杯底看山婉變靑次韵程予春花朝豫園云潮　角枕江聲　樓入瓊霄海月多使生在今世散原海藏見之定當把臂入林 
詩選 
[出塞望蒙古] [  陳去病]  
　　我欲登崇岡石骨何峋嶙我欲度沙礦陷馬且没人驅車悵徘徊臨發復　巡朔風蓦地來撲面驚胡　胡氛日以惡剿撫費因循防邊閲二載衛霍功誰陳兵增不征討苦哉塞下氓 
平生有奇策悉開諸邊屯繁盛爲郡縣曠土移流民耕農兼畜牧富庶期先臻間乃列横舍文化推無垠非徒鶩　譯將使明彝倫庶知天漢　努力傾葵忱誓詞戴中國弗復私强鄰謀忠地位徵耿耿誰與陳發篋仍自械撫　　徒悲呻 
自由譚屑[  鶴灘]  
　　今日之眞　　生死　頭乃在大衆之安危不在一人之去就而袞袞諸公所日孜孜以求一當者果爲大衆乎爲一人乎敷衍者精神不屬而草率了事之謂也敷衍者口誦詩書而一心以爲鴻鵠將至之謂也於今圖是之大名流之衆乃無一事非敷衍 
小説 
[俠情小説紅蘩蕗别傳] [  天盧我生]  
　　第三十四章（續） 
　　舒勿林見海龍己允其請大喜遂逕向白拉根内所囚處而行心中則奇樂以爲今日得以辱其仇人矣旣入室乃少止勿前蓋白拉根内此時正復偃臥雙目緊閉身體消瘦但餘枯腊不復類人舒勿林視之殊樂大似餓獸之得甘胔目眈眈直注不少瞬舒勿林平素雖視白拉根内如仇然亦不得不佩其巨膽毅力實爲輓近以來之第一人即今被囚雖巳十六日之久而其狀態仍一一如故乍視之宛然一纨袴之領袖與數年前相遇於英國王宫時初無少異彼此時雖偃息無言而其心房之中則仍轆轤四轉唯以救人爲己任也舒勿林至此不期微微歎息此歎乃不審其爲贊美抑爲嫉忌也而白拉根内則巳知舒勿林入室乃立張目瘦頰之上展爲笑容起立而前日吾親愛之老友國民舒勿林汝乃來耶言次目光至鋭直欲洞見舒勿林胸中隠秘故舒勿林亦不禁一怵以手支桌含笑不答白拉根内又曰國民果何爲至此舒勿林曰白拉根内聽之吾蓋爲汝幸福而來白拉根内曰謝君見貺然則吾人曷即坐談案上有餐尤當與君共之君食此亦當能憶及曩年在吾國王宫中宴會時爾時汝爲大使我座上嘉賓乃曾何時而我竟爲汝堦下囚天下事勢果有不可料者吾友以爲如何舒勿林無語遂傍破案坐白拉根内亦坐微微伸欠忽曰國民恕我我乃倦甚致失禮於君前舒勿林曰無礙蓋君失睡己十六日固當倦矣白拉根内日然吾日來精神至惝恍以狀度之殆已不久舒勿林曰是何言但須得一日之安睡者身體亦且復元矣白拉根内曰否吾果睡者至少須一禮拜 
天虚我生劍秋寄塵小草碧痕癡儂癡鳩須　亞魂介清劉公士諤駌雛瘦碧濟航蓮顯西劍鍔鶴汀燕子瘦蝶放自炎炎佩玉心石人菊大拙山人冥飛董筱雲瘦羊劍平宋　新漁歌孤梅遇　塵夢泗漢野鶴諸君均鑒上月承投諸稿敬具欲酬希飭人至本報賬房領取爲　姚鴆雛白 
 
 
 

Page 14

 
 
   
 
