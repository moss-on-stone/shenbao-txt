# 1919 - 80 - 4916560

 

Page 1

 
 
   
 
 

Page 2

 
 
   
 
 

Page 3

 
 
時評 
[和平之難] （冷） 
　　和平之難不在於不能和而在於不能平蓋苟能平矣人安有不願和者况當力戰之後人物之力俱疲思和之心尤切然而不易者皆不平之故也 
　　人類之思想旣得者誰願復失旣失者又誰願不復得得失之間又各有理由或爲歷史或爲民族或爲地勢欲一一妥貼之其誰有此衡量之力乎不能逞其一是一方之不平也不能逞其二是兩方之不平也然而各逞其願則不願失者何從復得必欲得者又何從復取是其不平終無平時也旣無平時即終無和時也故曰和平之難 
[專電]  
　　北京電政府頃向美國借欵五十萬用元年公債百五十萬作抵言明三月爲期專充北京大學西山新校建築費 
　　（二十八日下午九鐘） 
　　北京電烟酒借欵已有成議額定美金一百萬元年息六釐半用途專充軍政費由徐恩元張壽齡與美商代表經手徐入府報告諮交國議通過後簽字 
　　（二十八日下午九鐘） 
　　北京電中美通信社巴黎二十五無線電最高軍事委員會本日午後開議自四時至六時審查奪獲敵人海底電線案内各條件决歸起草委員會照辦關於列强某項重要問題委會已通過（二十八日上午九鐘） 
　　北京電中美通信社云熊希齡黎元洪及長江三督與英國福公司訂合辦礦務合同資本各半分籌設總公司於北京董事六人中英各半現已呈請農部立案（二十八日上午九鐘） 
　　北京電交曹所訂電政日本欵二千萬未經外部承認現日本要求外部履行合同交涉甚形棘手（二十八日上午九鐘） 
　　北京電雙城九師郵兵因遞公文被綏芬俄關檢查衝突該兵情急刺傷俄人二名現將該兵獲解中官訊辦（二十八日下午三鐘） 
　　北京電俄激黨抵耶卡破壞鐵路經日軍會同我騎兵追剿至波薩將該黨擊潰（二十八日下午三鐘） 
　　北京電俄克政府派注諾夫少將爲遠東最高軍事專員 
　　（二十八日下午三鐘） 
　　北京電徐樹錚頃謁元首面遞邊防計劃說帖内容改四混成旅爲八中有兩旅一由在陜奉軍鮑德山所部充之一由閩軍王永泉一旅改編東海手批照准徐奉命後卽將西北邊防籌備處改爲總司令部 
　　（二十八日下午九鐘） 
　　北京電近由日本金井下士運來之十五生的野砲多尊已分送參戰軍各旅部（二十八日下午九鐘） 
　　北京電陜督電敵逼蒲城見防嚴向西竄現有少數相持 
　　（二十八日下午三鐘） 
　　北京電秤放軍運私鹽部委汪知非歸報到蚌埠會查存鹽早於半月前運清據湘督稱後不再購已飭湘委回因返京請示署卽電張質問（二十七日下午四鐘） 
　　北京電閩總商會敎育會電府院陳炯明部夜間呐喊越界射擊民不安枕請轉滬會制止 
　　（二十七日下午四鐘） 
　　北京電閩李厚基電順昌仁壽前被侵佔查係匪首蔡斯南率黨假托南軍所爲石團長派隊防範匪已遠颺將仁壽地方完全收復（二十七日下午四鐘） 
　　北京電陜省連年兵燹災情較重政府决定發給賑欵五萬元交張瑞璣查放（二十八日下午三鐘） 
　　北京電邰陽縣公民電高峻率匪在邰之黑池定村等處拉票索財任意横行請電晉督卽行剿辦（二十八日下午三鐘） 
　　北京電承德圍塲時有匪徒攔刦商旅經熱都統陸續緝獲十餘名現安謐（二十八日下午三鐘） 
　　北京電敎育部昨開大會議組織全國敎育調查會舉范源廉蔡元培爲正副會長嚴修等三十人爲委員（二十八日下午九鐘） 
　　北京電財政部所擬官製婚書簡章司法部批駁（二十八日下午三鐘） 
　　北京電吉林商農工等會電請將中日密約宣布立予取消　　北京電朱爾典自請回國英以朱現充首席公使故尙躊躇 
　　北京電巴黎電陸專使已於養日回法（二十八日下午三鐘） 
　　香港電廣州議在東門外設賽馬塲商會已應各界之請着手籌備（二十八日下午二鐘） 
　　香港電陸榮廷第二次辭職書留而未發且將對於時局發表意見以息流言（二十八日下午二鐘） 
　　香港電國會議員致書外交會及各團體反對梁啓超任中日條約委員會主任因梁爲袒日派領袖之故（二十八日下午二鐘） 
各通信社電 
　　北京電日使署承認日本釋放之德奥僑民結隊來華之危險日使署關於此事得悉遣送覊留日本等處之敵僑問題應由和會决之惟日本殊不欲損害中國遣送敵僑之目的（二十六日） 
　　北京電據半官消息政府因日使小幡續有抗議故已展緩宣布密約路透電社由非政界得確實消息日使警告外交部密約未及時而預行宣布如日本財政與商業利益因此受有損失當由中政府負責云 
　　東京電前駐華日使林權助男爵有任關東總督之　　　　　　　　　　　　　　　　　　　　　　　　　　　　　　　　　　　　　　　　　　　　說（二十七日） 
　　奉天電昨日漢城有二萬人示威運動軍隊出而鎭壓拘獲領袖百人雙方死傷頗多預料尙有嚴重之發展（二十六日）以上路透電 
　　北京電朱啓鈐電對於不罷免陳樹藩表示不滿意陳樹藩電西路全屬奉軍張瑞璣先赴興平接洽許蘭洲 
　　北京電烟酒借欵係美金八百萬元議定即簽字 
　　北京電西北邊防籌備處已改名爲總司令部擬募成八旅（以上二十七日） 
　　北京電朱啓鈐連日電告上海和會仍無續開消息張瑞璣行後無私函電致錢能訓只來號梗兩明電現尙在西安（二十六日）以上平和通信社電 
　　北京電張瑞璣電呈防綫四路負責軍官北係張錫元鍾體道管金聚許蘭洲南則曹世英吕超郭堅張鈁諸人 
　　北京電熊希齡請另簡員督辦湘省賑務 
　　北京電陸使請寄經濟事項要件以備參考 
　　北京電杜棣華提案彈劾財長公債違法 
　　北京電今日衆院周棠動議請財政總長出席質問八年公債多數通過王揖唐主張重付表决又多數通過龔派議員見無可挽回遂自由退席劉果請禁止退席鄭萬瞻阻劉發言以致衝突鄭用武毆劉並將徽章擊落衆譁散會（以上二十七日） 
　　北京電日使謂中日各合同有帶商業性質者須待各商同意後方可宣佈 
　　北京電歐會王專使電南軍政府述各國告戒我雙方覺悟尅日續議（以上二十八日） 
　　以上中華通信社電 
　　北京電徐樹錚昨呈邊防計畫書總統定儉（二十八）日傳見詢問一切 
　　北京電張瑞璣宥（二十六）電已赴三原 
　　北京電與美商商短期借欵將成立聞指定用途以撥匯積欠駐外各使館經費爲大宗 
　　北京電新疆楊督電省軍多數赴邊甘軍又不能助防可否准酌招練 
　　北京電温杭鐵路交涉案當局决由交通部與英使直接辦理以專責成（以上二十七日） 
　　北京電東蒙改省案將提閣議 
　　北京電研系新交系爭保日使結果或仍由章宗祥聯任 
　　北京電政府不承認伍廷芳逕提關欵將由外部向使團聲明 
　　北京電阿爾泰改道案由部電飭該區查復據覆害多利少此案决打消 
　　北京電江西瓷業公司總經理江朝宗等呈請提倡國貨 
　　武昌電探報嚴德基派兵兩營援陜行至西河溝地方迷路該處鄉團誤認爲匪大施攻擊死傷極多 
　　香港電此間又有陳炳焜督粤說 
　　（以上二十八日）以上中孚通訊社電 
　　北京電據政府方面消息自從日英法俄四國公使對於八年公債之發行質問其抵押品以後中國將如何回答現仍未定唯對於發行該公債國内各方面亦有非常之反對但旣經以總統命令公布自不能再行取消其結果必將中止發行該公債云（二十七日） 
　　北京電關於參戰借欵中國政府致四國公使之回答由英國公使朱爾典將該回答書交還中國政府之件傳聞美國公使對於外交部方面勸告云如中國不收該回答書則傷朱爾典公使之感情頗有不利自以收回爲宜一面對於徐樹錚一派即言取消參戰軍非余極端之主張等語蓋一方面連絡此派巧取二重政策也（二十七日） 
　　北京電聞徐總統對於陜西問題將於一兩日中以命令宣佈意見略謂陜西已實行停戰可以張瑞璣之電報證明之上海南北代表應即賡續開議討論各種問題又陜西省久患匪亂人民困窮萬狀擬撥國帑數十萬作爲該省救濟之用（二十八日） 
　　北京電政府部内接得消息謂有美國兵下士六名兵士二十餘名扮作尋常商人服式以遊歷之名義於昨日從張家口入蒙古（二十八日） 
　　北京電政府接得公電陸徵祥已於二十二日由瑞士回巴黎（二十八日） 
　　漢口電去年八月以來留京之上游總司令吳光新已於二十六日帶衛兵六十名來漢今日往謁王督軍面商收朿駐屯宜昌部下軍隊事宜聞吳光新日内將赴宜昌撤退新編之第二補充隊又擬撤廢總司令部云（二十七日） 
　　漢口電殘留此間之敵僑即德國人九人奥國人一人婦女十四人及二十六日由湘省送來之敵僑二十一人因無便船暫收容於中國客棧將於明日附乘江永船送往上海（二十七日） 
　　漢口電傳聞美國資本團代表阿波多所派遣之一美國人於二十六日在美國領事署會見湖北官鑛公署總辦金鼎及交涉使吳仲賢等聲請投資開辦鑛務當由金鼎婉言拒絕之云鄂省鑛山曾經預定由官錢局挪用資金故現無仰給外資之必要（二十七日） 
　　廣東電廣東國會議員中有一部分正在起草反對西南自治理由書其大旨謂當今之世世界國際聯盟之聲正喧傳於全球中國必須從速建設完全之共和國西南自治實含南北分立之意不過助長腐敗官僚與無識軍人之跋扈耳目下主張此說乃表明國民意思之薄弱者也（二十七日） 
　　東京電有人傳播消息謂撤廢人種差别案已經提出而一般人士多未信其爲確實消息皆以爲是案早晚必將提出唯其運命如何全然不能逆料耳 
　　（二十七日）以上東方通信社電 
　　東京電據正金銀行所接電現倫敦銀塊暴騰一辨士十六分之九右與向來由人爲的抑制之美國美金之暴騰者異乃由於英國辨士下跌之結果外别無原因（二十八日） 
　　東京電三并物產株式會社營業部副長長谷川次氏轉任大連分店長大連分店長野平道男氏轉任上海分店長上海分店長林德太郎氏轉任本社煤炭部長（二十八日） 
　　東京電林權助男决定任關東州長官不日當見公表（二十八日）以上共同通信社電 
　　東京電今日爲國會本届會議最後之一日外相内田子爵在衆院答覆關於廢除人種差别之質問謂政府深信國際聯盟根本主義足爲世界永遠和平實行公道與平等之保證故以爲宜切實聲明依法廢除根據種族異點而成之差别俾國際聯盟可有圓滿光榮之實現惟政府關於此事提議各節今尙不能發表内田子爵關於南太平洋羣島事宜謂國際聯盟委員會已實際採納委任各國管理德國殖民地之原則惟此尙非最後之决議政府自當依適合國家利益之狀熊進行一切日本之以全力贊助國際聯盟與英日聯盟旣無影響且不相背馳日本並無取銷英日聯盟之意國際工制問題尙未提出於和會夫以合法之保護給予工界政府固未嘗漠視此事但日本工界狀况與歐美大異故未便與歐美一律施行此項法制政府今對付此事極爲審愼凡爾塞媾和豫備會議中日代表關於山東問題之熊度其詳情今尙不能發表外間所傳日本圖以壓力施於中國之讕言已由中政府二月十日之文告及日使之照會聲明其訛日本之出兵西比利亞志在援助捷克斯拉夫軍今第一目的已逹惟今日仍須維持西比利亞東部之治安與秩序駐紥該處之兵今仍有二萬六千人左右其一切行動均以維持治安秩序爲主力避干涉俄國之内政故彼等僅於過激黨危及治安秩序時始有行動日軍何時可撤尙難豫言惟一俟該境恢復治安秩序即當撤之回國中國之參戰軍乃爲協助日軍拒敵而編成自歐洲休戰之後南方因該軍不即解散遂疑將移作征南之用此軍用於中國之内爭殊可爲憾故政府曾命駐京日使向中國當軸索取保證不以此軍攻擊南方或用於似可引起内戰之事端中國於二月二十日覆稱休戰條約雖已簽定但和局尙未告成故軍備難以停止且俄國邊陲今仍紛擾不靖故此軍實有存在之必要此軍乃爲參戰而設决不用諸國内爭端云云日本關於參戰借欵亦嘗進忠告於中國中國覆稱自當嘉納良言中國並未提取存於銀行之欵云云一九一八年上海和會開會之前日本所供給中國之軍械純係商業事務軍械合同今已中止有效日本曾於二月杪以此節照會中政府旋於三月二十二日接中政府復文承認中止有效至上海和會結局之時爲止總之政府關於中國各事施行之政策志在使南北調和得以速成駐中日使且常與英美等國諸使交換意見而謀彼此了解云陸相田中將軍答覆關於美兵拒絕在海蘭泡附近協同作戰之質問謂此說乃屬確實議員續問此項拒絕是否等於不服從西比利亞東部協約軍總司令大谷將軍陸相答稱吾人須知大谷將軍之指揮權僅於適合美國政策之主義之時始爲有效美兵之拒絕在海蘭泡附近助戰揆度其情當爲日美對於過激黨之見解有所不同也議員又問俄國之執政者今究爲何人陸相答稱哇姆克政府是也議員又問贊助俄國之穏健分子是否等於干涉俄國内政陸相答稱日本之駐軍西比利亞乃爲維持治安秩序以盡友誼起見陸相又切實言明爲友好之鄰邦遏止騷亂以保和平之必要（二十六日） 
　　東京電陸相田中將軍今日在兩院演說日軍在西比利亞之行動謂自一月起日軍必俟抵禦過激黨之俄軍力量不足急需援助之時始出而助之日軍迄今已死軍官兵士三百零一人傷一百五十三人過激黨之軍共有三千人日軍則共有一千六百人（此處）或有誤）西比利亞氣候嚴寒日軍居之殊不適宜且於地勢未能了然故甚覺困苦維持法律與治安爲彼等主要目的已得差强人意之效果日軍所占之防線足有四千哩之長云（二十六日）以上路透電 
 
 
 

Page 4

 
 
   
 
 

Page 5

 
 
   
 
 

Page 6

 
 
[美國無線電]  
　　二十七日巴黎電星期二之國際同盟委員會議於原案中加入一條略云凡同盟各國對於禁止外國工人入境一節各有全權云云行政院有全權草擬滅少軍備計畫一條改爲只可上條陳於各政府云 
　　二十七日巴黎電和會之各委員會及分會已將各項報告草就俟高級會議之訓令即可交付 
　　二十七日巴黎電美國工黨代表所擬訃畫將次就緒首領工作即日回美 
　　二十七日巴黎電波蘭問題和會正在討論將來必有公平之判斷按波蘭近一百五十年來受德俄同化之苦理當獨立 
　　二十七日華盛頓電美國内外商務公局今日報告云本年度八月内出口之糧食已加一倍值價五億七千七百九十五萬二百八十五元上年只三億八千二百十九萬七百八十九元又本年度出口之棉略減共一百四十一億七千三百十八萬三百九十六磅上年一百八十六億五十九萬九千六百七十磅出口之肉與乳上年只值二億七千四百十八萬一千○四十四元今年增至八億二千九百十九萬五千五百八十九元 
　　二十七日華盛頓電美國鋼業代表在商部宣言鋼鐵價計大塊煉鐵每噸現價定二十五元七角半（美金）四寸方塊每噸三十八元五角二寸方塊四十二元長條二元三角五百磅鋼片二元六角半建造鋼條二元四角半 
　　二十七日華盛頓電美國紅十字會因西比利亞缺少温暖衣服預備運往氈毯三萬條絨布三十九萬碼云 
路透電 
[歐洲和會近記]  
　　二十一日倫敦電今日巴黎公報云今日上午後國際聯盟委員會開會時中立國代表復閱視草約餘欵並續發意見和會現望今所參與和會之各國爲聯盟會發起之會員 
　　二十二日倫敦電今日巴黎公報云國際聯盟委員會今日午後開會討論與中立國代表交換意見後所提出之修正文及各國對於約章所加推斷之批評 
　　二十一日倫敦電今日巴黎公報云高等軍事議會今日午後考慮波蘭問題之狀况及調哈勒將軍之兵前往波蘭事宜 
　　二十二日倫敦電今日巴黎公報云高等軍事議會討論波蘭事務委員團之新報告繼乃保留之以便最後審查日後决定與德有關之波蘭界線一節 
　　二十二日丹京電柏林消息德政府通告協約國委員謂德政府决不能容波蘭兵在丹齊登陸並拒絕許協約國與波蘭軍官不受限制旅行於維斯土拉河東面境内衆視該通牒爲切實拒絕協約國關於丹齊之各項提議 
　　二十二日丹京電柏林消息德國各報紛載論文觀其論調波蘭兵如圖登陸德國將以武力拒之否則德國將不參與凡爾塞媾和大會 
　　二十一日巴黎電意國代表一致决議今如不聲明和局告成之際即將阜姆一地割讓意國則諸代表擬退出和會 
　　二十二日丹京電亨堡消息有須交出之商船三艘因船中員役拒絕開駛故未啓椗 
　　二十日倫敦電匈京消息匈牙利拒絕依從協約國要求交出商船因苟承認卽無異停止多瑙河之航運也 
　　二十二日亞姆斯特丹電匈京消息協約國委員團主任以協約國畫定匈羅兩國新界線之通牒交與加羅里伯爵後匈國内閣即全體辭職今由社會黨接管全國政務全國業已宣布戒嚴令 
　　二十日巴黎電坎拿大已將戰費詳表編成不日將提交賠償委員會聞其數在英金三四百兆鎊之間葡國要求賠償之兵費爲一百二十兆鎊中國代表已以宣見書提交和會要求交還膠州謂外人繼續佔據華地足以引起嚴重之誤會並切實聲明須直接交還不得假手日本 
　　二十七日紐約電威爾遜總統今日發表宣言如下余鑒於甚可異之印象似存在於某方面者以爲國際聯盟委員會之討論致使和局之最後結束遲遲不即實現余故甚願藉此機會而報告於衆曰國際聯盟委員會議决各條已首先提交全體會議二月十四日業巳布告而世界已有一月光陰以討論當時送交會議之聯盟草約近數日内委員會從事研究同盟約章發表後所引起之批評委員會之委員又曾與中立國諸代表會商諸代表表示其對於聯盟之深大注意及其加入聯盟之一致願望今聯盟約章修正垂畢現交審查會爲編擬之最後手續不久即將第二次布告於衆國際聯盟委員會每於不致碍及擔任規定關於和會其他種種複雜難題之普通决議案者之時輒開會集議故委員會自相慶幸以委員會之集議從未發生何種形式之延宕也云云 
[匈加利之過激政府]  
　　二十四日倫敦電英法各報視匈牙利之採續過激主義甚爲嚴重蓋將危及協約國建設羅馬尼亞 
　　波蘭捷克斯拉夫國以爲抵制德國控制中歐之屏障之企圖也以上三國今均將受過激軍之侵逼巴黎和會所定之中立區域志在使匈軍使止攻擊羅軍及不得與俄人交通而羅馬尼亞與波蘭則可因以相接據維也納消息促成此次事變之協約國通牒乃三月十九日在貝爾格勒所發規定之區域長一百四十哩廣四十哩而將匈牙利閉於齊斯河薩摩斯河瑪翟河之後格羅斯華登鎭台勃里新鎭及北哈全境均在其内牒文要求於十日撤退該中立區域西界後之匈兵並許羅馬泥亞之兵進至東界民政由匈人執行而由協約國監視匈京發表文告指斥協約國謂爲激成革命但促進危機者大都爲捷克斯拉夫與羅馬尼亞之占據匈牙利數處地方云云德人亦有與過激黨結合之象鄧堡博士在柏林日報發言曰德國旣在西方不能獲取安寗且爲不榮譽所迫勢必轉身東向以期饜其需求而實現其前途云云 
　　二十二日匈京電柏林轉來之匈京消息謂匈牙利勞兵政府發表宣言書謂匈牙利勞働界因巴黎和會之决議幾須衆全佔匈國之土地故已自握各權之匈牙利勞兵政府下令將大產業鑛產大實業銀行運輸物均歸社會公有又稱新政府與俄國勞兵政府完全一致且與俄國勞働界訂武裝之聯盟宣言書續稱行政會將組織勞働軍以拒匈牙利之地主與資本家羅馬尼亞之大地主捷克之中等社會並請波希米亞羅馬尼亞塞維亞克羅蒂亞之農工締結武裝聯盟協力抗拒地主與中等社會又請德國及日耳曼奥地利亞新國之工界與巴黎和會斷絕關係步匈牙利之後塵與莫斯科成一大聯盟 
　　二十二日丹京電維也納消息匈牙利首相加羅里伯爵發表宣言書宣布内閣辭職並稱協約軍續佔匈牙利之土地志在以匈爲征剿俄國營兵會大軍之根據地匈人委棄之土地將給予捷克人而擬以捷克軍制勝俄軍云云 
　　二十三日丹京電匈京消息據匈政府半官文告云協約國交與加羅里伯爵之通牒乃說明二十二日言所畫中立區域之重要各點均將由英兵占據之匈牙利組織勞兵政府已由無綫電傳至莫斯科里甯氏親至電臺衆皆賀之爲國際勞働界之領袖里寗氏覆稱布逹佩斯（匈京）與莫斯科間宜設永遠之無綫電報俾傳報莫斯科大會之决議與戰局消息 
　　二十三日丹京電昨日柏林消息謂亞力山大戈倍氏巳就匈牙利勞兵政府總理之任匈牙利新内閣以皮拉根氏爲外交總長波加尼氏爲陸軍總長匈京各報均停止出版柏林得謠言謂新政府擬與過激黨政府締結聯盟過激黨密使三人已抵匈京據稱俄國大軍已進抵白羅第至斯台尼斯洛陣綫現向萊姆堡進發半月之内可抵匈京柏林各報則譏笑此說謂過激黨密使賴台克氏當在柏林時亦常作此大言 
　　十八日柏林電德報稱斯巴逹克斯團雖失敗今仍鼓吹擬與俄國勞兵會軍隊復相聯絡並勸俄兵連入德境但過激黨近遭敗潰故未前進斯巴逹克斯團之游說人已從柏林行抵彼得格勒衆料奥京之斯巴逹克斯團現準備起事並在他處煽亂 
[俄國之過激政策]  
　　二十一日華沙電波蘭軍激戰五日後擊破圍攻萊姆堡之烏克蘭軍而與城内之波蘭軍相合現正力追烏克蘭軍且俘虜多人並獲有大砲機關槍等物 
　　二十四日倫敦電北俄英軍戰報云過激黨之兵一大隊占據哇波碩斯加雅西面比爾旭齊羅村協約軍現正轟擊敵軍地位以期迫令退走 
[埃及之騷亂]  
　　二十一日倫敦電路透電社得悉埃及大局漸見惡劣愛倫貝將軍現由巴黎回國將儘速於二十五日馳抵開羅今除該處駐有大軍外且派援軍前往内有若干業已開抵巴哈里省西面之斐洲游牧種族已攻入該省從事刦掠中有數村懸掛土耳其國旗軍隊死傷人數尙無詳報惟現信有名當地官員及埃及警察數人業已遇害就軍事眼光觀之目下大局殊不足危不目當可恢復治安 
　　二十二日倫敦電路透電社得悉埃及現局已有轉機某某數鎭已恢復治安開羅與亞力山大里亞均殊安謐今所蠢動者惟游牧種族聚集多人志在刦掠 
[英國之工人問題]  
　　二十三日倫敦電昨日鐵路人員與政府官員先在首相邸會商午後復在商部會商至晚始已未能商定辦法已展期星期日午後續議全國路工聯合會倫敦區支會一百三十處之代表昨夜開會通過决議案主張受納全國程序要求各款該决議案將於星期日提交會員全體大會核議 
　　二十日倫敦電波拉勞氏今日在下院宣稱政府已切實向路工建議彼等工值連戰時津貼仍照目下之數至本年年底再行議改工人要求增加之工值每年須需英金十兆鎊此事甚爲嚴重蓋照運輸議案今已不得不增加鐵路運費也波拉勞氏末謂鑛工領袖前從未有如今日之機會如彼等拒絕政府之建議則將鑄成極大之錯波氏又謂今無論何業之罷工即是反對國家不能僅作工人與僱工者之罷工論也 
　　二十一日倫敦電鐵路用人拒絕昨日電傳政府之建議 
　　二十一日倫敦電今日工界三聯盟會開會與會者有礦工聯合會全國路工聯合會全國運輸工人聯合會之代表曾討論工界全局並涉及路工希圖罷工事一致議决商諸政府解除全國路工聯合會與鐵路幹事會間之隔閡並請路工於談判之際照常工作以候三聯盟會續行作决 
　　二十一日倫敦電政府籌畫如工界地位有須設法存備糧食廣用載重摩托車運輸必要品至各大地點時則下院當於星期六日集議波拉勞氏之應取嚴厲方法以防罷工之警告巳引起下院工黨議員之抗議今晨各報謂波拉勞氏若信仍有磋商之餘地則不致發此嚴重之言衆意要求礦產即歸國有之工人其氣甚盛或將拒絕其領袖之和緩勸告各報一致懇請工人承認桑基氏之報告使煤事委員會得以進行利於彼等之事務幸勿以罷工之輕妄舉動喪失公共之同情云 
　　二十一日倫敦電礦工代表今日開會討論煤事委員會之報告繼乃勸告工人當予與政府談判修改桑基氏報告中之提議時照常工作於是乃宣告延會至二十六日 
　　二十三日倫敦電據昨日首相邸大會三聯盟會及鐵路聯合會所予政府之答覆觀之波拉勞氏詢問湯姆士氏如三聯盟會之一般實行不正當之罷工其餘二股將否同行罷工湯姆士氏答曰然波拉勞氏答覆湯姆士氏謂政府擬對於路工之眞正作夜工者另給工值湯姆士氏昨晚警告倫敦路工大會勿與終日不談他事僅談罷工者爲伍謂此輩非吾人之友乃吾人之敵云 
　　二十四日倫敦電政府代表鐵路幹事會鐵路聯合會代表今日會同研究政府所提出之讓步而得同意之解釋如鐵路聯合會贊成諸欵則即將繼續談判程序内其餘各項政府允竭力得一公允迅速之解决 
公電 
　　林葆懌等通電各報館均鑒護法興師海軍南下宣言三事天下共聞近則歐戰告終鑒世界潮流謀國家統一南北各派代表開始議和果於法律事實統籌兼顧得逹眞正永久之和平固爲國人所企望無如滬濱之和會甫開陜中之戰禍愈烈經南北代表迭次電詰北廷雖下令停戰而陳樹藩抗不遵行依然節節進攻甘冒不韙非陳有所恃議和不本誠心即令不能行統率毫無實力致北方代表無以自解相率辭職和會停頓於今二旬唐總代表迭次宣言旣巳聲嘶力竭倘北廷仍不覺悟不幸和議無成戰端再啓反天下人心失友邦希望誰尸其咎自有公論我海軍祇知本護法初心與全國同胞共伸天討一息尙存此志匪懈臨電悲憤不盡欲言林葆懌率海軍全體同叩箇印 
　　程潛弔劉人熙電法界貝勒路義和里十四號劉公艮生治喪事務所執事鑒劉公吾湘桂石民國晨星四海仰風全湘託命先憂後樂國爾忘家志决身殲溘然長逝山頽木壞瞻仰何從噩耗驚傳軍民震慟潛躬擐介胄不克親臨遙望雲天愴哀澘恒謹馳蕪電用誌哀忱程潛叩敬 
要聞 
[巴黎和會議事紀] （三） 
　　世界曆法與國際聯盟 
　　法國無線電社巴黎通信云默東天文台台長兼法國理科學院副院長台朗特爾氏提議改良世界曆法要求法國理科學院提出請願書於協約國國際會議請將此項重要之曆法改革案列入國際聯盟之大綱中按改革現行曆法之提議討論已歷半世紀國際公會亦集議多次其中以一九一三年在聖彼德堡召集之萬國博士院大會爲最著曾要求解决此項問題　國提出之曆法制度甚多約可分爲兩大類（甲）分一年爲四季其中一月爲三十一日其他兩月爲三十日同樣排列外此按照閏年與否增加一日或二日名曰餘日（乙）分一年爲十三月每月四星期計二十八日共爲三百六十四日外此按照閏年與否增加二日或一日名曰餘日與上制同台氏爲贊成甲制派蓋甲制不主張分一年爲十三月變更習慣尙不致如乙制之甚甲制曆法分一年爲同樣之四季每年時日永久相同可以垂諸萬世而不變無論置閏與否其餘日不列入星期之内職是之故新制曆法極爲簡單便人記憶今值世界改造之秋曆法改革或有實行之望台氏復謂歷史上曆法之改革如凱撤夏爾芒法國大革命之改革曆法均與歷史上大事有關係云 
[美人方面之蒙事消息]  
　　中美新聞社云哥薩克首領謝米諾夫運動蒙古獨立之消息愈傳愈急眞相雖未全得而大半人之心理確知謝氏近四星期之運動目的實欲聯合西藏内外蒙古呼倫貝爾及貝加爾省爲一新大國自立爲主宰謝氏偌大運動受有日本武人之扶助及一二不負責任之美人從中指示日美二方各抱私人或國家利益非憑空虚發者也至於日本原内閣是否與聞此事則尙無證據惟遠東之日報紙力言美政府贊助謝氏實不盡然蓋只有少數熱心過度之美人爲推廣威爾遜之自决主義而助謝氏運動諸半獨立國全得獨立北京意見逆料蒙事運動不日必遭失敗云華人注意西比利亞及蒙古近事者發一種主張關係中日法英四國略云日本若允朝鮮復國法國苟許安南自由英國而願印度自主則中國當准蒙古獨立西藏亦獨立再新獨立諸國相約不得再受他列强之干涉云云但此主張必不爲日本武人派所歡迎蓋主張果實行者日本將不能遂其拓土野心其在亞洲不克再佔一寸之土此次蒙古關係甚大譬諸一火藥庫誰往燃着自必招亡中國首當其衝影響獨深俄法英三国亦不淺也中俄英法旣受影響决不能坐視日本武人乘機思逞以爲併吞之計　事緣起日人與有成謀實無可疑惟據外交家言日本不久將脫離關係云一言以蔽之曰蒙事之利害關係雙方頗如一劍兩邊有鋒執之非易易也今請追述蒙事緣起於左蒙事影響所及之地大於中國本部貝加爾省者地在俄國呼倫貝爾自中俄一九一五年八月訂約後已成半自主國外蒙古完全在中國主權之下今次運動雖曰蒙古實亦包括西藏發起首領當然爲謝氏日本武人爲其後盾先是數閱月前戰勝過激派後受日人之慫恿始生草創一新大國之念三月二日謝氏欲實行其心志於是乎有赤塔之會議赤塔者其大本營也有冒險家數人自稱西藏貝加爾及呼倫貝爾三地之代表參列會議决議組織一蒙古獨立國派代表至巴黎和會並提議募兵六萬人又决議新國即設在海蘭政府以財政外交軍事内務四部組織之謝米諾夫被舉爲大公爵兼大元帥該會議又託一美國軍官名巴路者致電威爾遜總統求援助此電曾否逹華盛頓不得而知惟北京使館界人及中政府均料威總統未必予以答復因威君必知此問題關係四國之利益也外蒙始終反對所謂大蒙古主義謝氏曾請外蒙宗敎兼政治領袖呼圖克圖（卽活佛）派代表參列謝之赤塔會議藉以舉彼（活佛）爲新蒙古國之名義上元首但活佛拒絕之謝乃復派日人三名往見活佛陳說此計畫之可行日人到庫倫後活佛又拒而不見據非正式方面消息謂活佛已從日人之要求與内蒙一致宣告脫離中國關係自稱爲蒙古共和國總統但尙未證明也蒙人如能自助並不歡迎一種新局面蒙人忠於中國中國亦善待蒙人此乃人所共知之事實蒙人知中國於一九一五年五月中俄條約之下所給予蒙古之自治權利倘蒙人企圖叛亂則將被取消惟蒙古王公與僧侣等始終爲權位而爭近來情形益惡謝米諾夫之陰謀遂得乘間而入蓋活佛春秋巳高其宗敎方面之徒衆恐活佛一旦逝世各王公將起而驅逐彼等故正在設法收集權柄活佛年已六十老弱多病兩目已盲預料在世不久彼死後繼位問題須六個月以上始能解决（據蒙古僧侣之信仰活佛軀殼雖死靈魂不死軀殼死後靈魂將往印度另覔一新體以附之）當此未解决之際必起内亂故各僧侣竭力集權以期鎭壓各王公王公見僧侣如此自必怏怏不平謝米諾夫及日人遂慫恿蒙王作亂同時恐嚇活佛謂彼若堅不贊助大蒙古主義之運動則蒙人槪將叛亂據西比利亞最近消息持大蒙古主義之人於三月十五日晚開第二次會議謝氏主席所有從前宣告外蒙獨立之各王公均列席聞活佛派陶什陶代表列席云謝氏在實際上爲具有野心之日人之傀儡但目下謝在西比利亞及蒙古亦爲一時之風雲兒謝氏年僅二十九歲生於貝加爾省該省人民爲哥薩克人布拉德人及一般農民謝氏出身於布拉德人自謂含有蒙古人血統此說初視似一戲言但細訪之始知謝之祖母確係蒙產也謝氏頗勇敢自一九一七年一月起至本年一月止其間屢著戰功最先與過激派及德俘作戰者卽爲謝氏當歐戰起時俄政府派謝氏領哥薩克兵與德人戰以戰績卓著得賞十字獎牌戰時曾受傷多次當克倫斯基政府時被派至貝加爾組織布拉德人聯隊一九一七年三月間謝氏返貝加爾開始募兵組成聯隊後卽預備出發然不用以攻擊德人而以攻擊過激派人謝氏派員至北京請協約國贊助阻過激派再向東進駐華俄使柯逹基夫君賞謝氏之勇介紹該委員於協約各使一九一八年二月協約國使館各奉本國政府之命遣派代表調查謝氏黨羽去後之情形中國則派張將軍自黑龍江前往協約此舉實爲抵抗過激派之第一聲嗣後謝氏得捷克兵援助捷兵與過激派戰於西謝氏戰於北協約當時亦助謝氏日本更以食物軍火與金錢供給之謝軍與捷兵共同進剿過激派與德俘時協約調兵會集西比利亞以爲後備過激派四面受敵遂退出亞洲之俄士及瓦姆斯克政府成立後可司克大將爲首領統轄比土全部謝氏卽不服抗命繼爲情勢所迫暫効忠於瓦政府惟心中無日不謀脫離覊絆加之日本軍官在旁鼓吹謝氏造國之夢想油然而生矣謝氏部下屬俄之第五軍駐貝加爾上部及亞木珧省本受命於霍爾瓦特將軍謝氏今乃夜郎自大集議於赤塔實與其地位有關况此舉未先得北京俄使允可俄使之　極願謝氏再與過激派戰不必攪亂蒙古與貝加爾惟謝氏之大舉實爲日本武人之金錢作用猶之中國武人然謝氏本一武人心理簡單現得日本之錢遂爲日本所用若在日本方面着想上次協約委員已經議决彼此不得於原定用途外再助以他欵日本不必供給謝氏但不知日本另有目的也法文北京政聞報主筆芒耐斯蒂君消息靈通於三月二十三出版之該報撰有關於大蒙古運動之紀事茲譯如下據蒙古消息證實大蒙古運動實爲日人所主使謝不過一傀儡耳蒙古向來俄人勢力佔優勝今有趨向日本之勢日人卽急起運動以冀得一新征服地然就各方面觀察其勢猶不止此有新從西比利亞返京之某君於日人在彼行動頗稔據云在西日軍現正撤退四月杪可完日本藉此表示其無意於該地然彼時英法美之兵如盡撤退則所留對付過激派者只有瓦姆斯克政府之小軍而期後有謝軍之憂則瓦政府亦不敢冒險與過激派决戰協約必再請日本派兵入西日本大軍旣到决不受協約干涉再者日之扶助大蒙古主義有二目的一則鞏固其外蒙地位二則阻止協約共同魯理西比利亞鐵道故日人在西在蒙行動如出一轍其武人派鑒於中俄之内亂乘勢大舉但不知其自由派能任其獨行耳 
　　又該社二十五日北京通信云蒙事眞相傳說紛歧究不知謝米諾夫之活動已至何程度及彼所得之贊助若何通信員數日來曾與中外官員多人談此問題又得蒙古各處外人來電及得關於謝米諾夫新蒙古共和國之消息如下第一謝氏似未得庫偷蒙政府之贊助蒙人公衆似亦不助謝氏其爲謝後援者只有向與庫倫當局齟齬之蒙王若干欲藉此一振自己之聲勢除此等蒙王之外謝氏須專恃自己所部之蒙人與布利安人軍隊此等軍隊現正在赤塔及大利烏兩處編練謝氏之活動僅及西比利亞鐵路以北黑龍江及脫郎斯貝加爾沿邊一帶土地及接近鐵路以南之蒙境一部分此區域與赤塔及大利烏交通頗便現觀一切證狀活佛似未與謝氏共和國一致行動且無此意活佛在外蒙握有全權似不致如此自損其聲威惟曾派代表加入謝氏第二會議以察其行動再定以後之政策又庫倫當局現正派大隊騎軍至蒙古東北以保邊界防謝軍侵入蒙人旣如此日人又漸有不助謝氏之證狀則所謂謝米諾夫共和國恐不過紙上空文而已 
[蒙人被誘之風雲]  
　　蒙人被煽運動獨立事據昨日黑督鮑貴卿電告政府略稱據探報稱某國人運動呼倫貝爾獨立擬派代表赴歐和會鼓吹某國願爲介紹又報某國人特派專員赴大連請前清某親王赴蒙古接洽一切應如何對待請速示辦法 
　　新疆楊增新昨來正密火急電致政府略稱自赤塔發生謝米諾夫與外蒙哲佛及富陞阿會議問題後新屬地方日漸緊急所有前派楊團由察罕通赴烏梁海實有不敷分佈之處請飭陳都護另派特别區軍隊防守烏梁海一帶俾將楊團撤歸察罕通以維治安 
　　外蒙自治政府以我國在外蒙軍隊甚多已通飭各旗練兵暗事抵制烏里雅蘇台辦事長官恩副使聞知此事當即曉慰蒙衆以我國出兵西北係爲防俄屬激烈黨徒並保護華商財產别無他意爾等宜各安心度日勿聽他人搖惑日昨并已將此項情形電告政府 
　　華北明星報哈爾濱通訊云關於蒙古倡謀獨立問題茲據西比利亞赤塔地方最近報告稱阿逹們謝米諾夫因缺乏欵項碍難行其對抗中俄之計現今謝氏極力向某外人籌借大批欵項擬以西比利亞及蒙古各種產業爲抵押品吾人惟望各國寺勿蹈於謝米諾夫之陰謀而受其欺騙也 
[陜西停戰問題之外訊]  
　　中美新聞社二十五日北京通信云政府接張瑞璣電告已安抵三原（即于右任總司令部所在處）並謂現已在于陳（樹藩）之間劃出一中立區域西安三原間一帶現已無戰事云云張氏此電所言似已得某使館所接一可靠通信員來函證實一部分此函於三月十八日由西安發出據云自十二日後西安三原兩 
 
 
 

Page 7

 
 
處及其附近均無戰事惟十二日之前兩處均有劇戰至西安西北之乾州直至十七尙有劇戰北軍在該城牆下埋地雷以圖攻佔城中南軍則時時圖衝破北軍陣線而逃至外面由上戰事大都在夜間舉行日間則從事於掘埋地雷據訪員謂目下陜西全省似僅乾州一處有戰事惟關於戰事之預備尙在進行北軍正在調遣大軍至于右任所在之三原縣自十二日後有直隸軍及奉天軍數隊由西安向北方移動又據一美國敎士報告彼在觀音堂沿鐵路之處目覩軍用車四輛裝載子彈一百五十萬發由該處之奉軍收受云陳樹藩於十二日後即回西安留省長與北軍在戰線西安一般人之觀察均謂陳已自知遲早必去故目下　守停戰令以期保存顔面而下台但一方面則又準備决裂故令軍隊將子彈運至前敵備變局時之用同時彼又嚴厲檢查電報以致即張瑞璣亦不能將陜西眞相傳出云 
[陜省種烟將成外交問題]  
　　陜省種烟之事曾經政府禁止而毘連省分如山西省曾於邊界處嚴爲取締乃陜省當局近來又有重種烟苗之消息南代表且認此事爲和議上一問題唐少川日前致朱總代一函函内略謂據于右任函稱據本軍外交處處長王玉堂呈稱我國禁烟條約早已履行期滿陜省亦於民國六年會同英員查勘肅清詎陳劉等統率無知愚民肆行播種凡在彼輩盤據之區無不毒草盈溢及今不禁貽患曷極喧傳駐京英使已屢派人暗查現此案已成外交莫可諱飾云云朱總代昨已據唐函轉逹政府請爲詳查而據外交方面消息英國公使對於此事不久亦將有一種質問又據另一方面消息某國在陜敎士十二日所發之函係報告陜境陳樹藩所轄及郭堅樊老二軍隊所駐各地已種春烟綠芽怒發後患堪虞云云微聞某國公使接此報告非常注意外間頗有某使行將抗議之說 
[參戰軍之解釋忙]  
　　四國公使對於參戰借欵所提出之說帖外部已於本月十五日答復援用去年十二月二日五國公使聲明不干涉中國内政之言爲根據英國公使朱爾典君於本月十九日赴外部表示意見謂參戰借欵關係國際事項不盡屬内政問題要求更爲說明當局允將前致之答復書撤回另以口頭續答此爲參戰借欵問題交涉經過情形此外尙無何種發展 
　　參戰軍問題各處反對甚力合肥深知若不設法轉圜則衆怒難息故近日曾在私宅迭開會議擬向政府協商將參戰軍已成之三師全數改編混成旅嗣後邊事再急仍添兩旅至四旅避去各師名稱現在計議中 
據某機關消息國務院秘書廳昨日特致電上海朱桂莘總代表内容係囑朱轉逹滬上商民前電所詢參戰軍一節略謂參戰軍自募練以來並無一卒撥往内地惟前因參戰處軍隊未經募練成立因對外關係曾借用奉軍爲參戰軍實係名義上之關係現王永泉所部仍歸原旅其餉需均由陸部撥滙其非參戰軍即此已可證實且曾聲明王旅在閩專爲清鄉之用事實昭彰望勿爲浮言所惑 
[中東路問題之近訊]  
　　中東鐵路防護事宜協約各國特在海參崴召集軍事會議政府前已派賈增洽爲代表參與列席昨聞孟吉督特電呈報亦派陸軍中將高士檳爲代表與賈代表隨時會商一切請核准示覆以資遵循 
　　中東路護路辦法我國前已提出意見聞關於管理鐵路案現又由政府擬出提交劉鏡人内容略謂按中東路原合同中劃分中國俄國兩種權利其中俄國權利可歸各國共同管理而中國一部之權利應保持原狀但即共同管理之一部亦當定明期限方爲合理 
[八年公債與龔心湛]  
八年公債因不易銷售曾分電各省督軍省長分别擔任聞政府截至昨日下午二時止先後接到各省覆電否認承銷該項公債者逹九區之多是國人之反　爲心理所同也 
　　四國銀行團因八年公債以鹽稅餘欵爲擔保决計向政府提出抗議聞該項抗議業於二十五日由關係外交團交付外交部政府對於此事尙無何等計議 
日前新國會議員周棠等對於龍心湛之質問書早經咨逹政府並限三日内明白答復乃事隔數十日龔氏對之視若無物因此已惹起一大部份議員之憤慨現一般議員正預備一種彈劾案不日即可提出 
[正金墊欵合同之附件] （續） 
　　六年十二月分墊借總統府執事人員十一月薪俸一萬六千元總統府軍事辦公處十一月經費一萬三千三百元步軍統領十一月經費六萬二千七百元京師警廳十一月經費十萬四千三十九元六角六分京師警廳冬夏季服裝費十萬元護軍管理處十一月經費四千八百九十六元保安警察隊十一月經費八千元總統府衛侍武官及翊衛使十一月經費二萬一千七百零二元前參政院參政五年四五六月薪俸庫劵欵八萬元陸軍部公府軍事顧問諮議薪俸庫劵欵一萬七千九百二十七元二角陸軍部公府軍事顧問諮議五年四五六月薪俸庫劵欵二萬三百四十七元六角陸軍部軍事顧問諮議五年四五六月薪俸庫劵欵一萬九千八百三十五元八角五阿爾泰辦事長官帕勒塔國庫劵欵三萬二千二百二十元臨時參議院十一月經費三萬三千元敎育部九月經費二千二百九十二元三角二分敎育部九月補助費一萬三千五十一元敎育部九月補助地方學務經費五千六百四十九元國務院十一月經費三萬六千四百三十元國務院統計局十一月經費七千六百八十元國務院法制局十一月經費一萬一千九百八十六元參謀部製圖局十月經費四千零二十元參謀部測量學校十月經費四千二百元參謀部陸軍大學十月經費六千二百元參謀部航空學校十月經費五千二百元參謀部測量局十月經費六千六百元參謀部駐外武官十月經費一千元熱河十月分協欵四萬元外交部九月分出使經費十二萬七千四百元總統府政治顧問諮議十一月經費二萬八千元總統府軍事顧問諮議十一月經費二萬一千二百元農商部十月經費三萬二千元農商部權度制造所十月經費五千三百元敎育部十月經費二萬六千六百元北京大學校十月經費二萬四千元農業專門學校十月經費五千元法政專門學校十月經費四千八百元清皇室十月優待費三萬三千三百四十元審計院十月經費二萬七千元海軍部十月經費二萬二千元蒙藏院十月經費一萬三千七百六十二元平政院十月經費一萬二千四百零七元大理院十月經費一萬二千二百元司法部十月經費一萬八千元高等審檢廳十月經費六千一百四十元總檢察廳十月經費四千元國務院印鑄局十一月經費六千元全國水利局江淮水利局十一月經費五千三百四十元清史館十一月經費九千三百八十四元阿爾泰十月分協欵一萬三千三百二十元國務院銓叙局十一月經費五千九百八十元將軍府十月經費三萬零二百零三元五角八分財政部十二月經費三萬九千五百四十元外交部各使館十月經費六萬六千六百六十元大總統十二月年俸公費交際費六萬九千三百二十元八旗各營十二月經費四十一萬六千三百九十七元六角六分司法部地方審檢廳十月經費一萬六千六百七十元司法部各監所十月經費一萬二千三百三十七元醫學專門學校十月經費五千三百二十元工業專門學校十月經費六千五百二十元高等師範學校十月經費一萬八千七百四十元北京師範學校十月經費三千二百六十元女子師範學校十月經費四千二百六十元北京大學校十月經費六千二百六十元敎育部分設機關十月經費八千元敎育部十月分留學費八千八百八十元敎育部十月分補助地方學務經費一萬八千六百六十元京師警察廳冬夏季服裝費十萬元護軍管理處十二月經費四千九百二十元保安警察隊十二月經費八千元京師警察廳十二月經費十萬零五千三百四十元總統府執事人員十二月薪俸一萬六千元國務院十二月經費三萬六千四百元步軍統領十二月經費六萬二千六百六十元平政院十一月經費一萬元敎育部十一月經費二萬六千六百六十元北京高等師範學校十一月經費一萬九千二百元共計銀元二百二十六萬一千六百五十七元八角七分（未完） 
[新國會之制憲熱]  
　　憲法起草會開會 
　　新國會憲法起草委員會二十六日下午一時開會到會者五十三人鄭萬瞻主席報告前次議决大綱係採用内閣制當由王澤攽李繼楨補提大綱五項均係與内閣制極有關連本日開會擬將以王李兩員所提出之五項大綱先行討論如大家均承認此五項提議即作爲今日議題按次討論報告畢即付表决起立者三十三人多數遂依次討論第一國會應否有國務員同意權黄雲鵬首先發言大略主張大總統任命國務總理時須經衆議院同意云云繼由秦望瀾陳懋鼎鄧鎔胡鈞王澤攽向乃祺等互相討論大槪贊成黄之主張者居多最後主席即以黄之主張付表决贊成起立者三十四人多數通過第二應否規定不管部國務員之問題此議題係從前憲法大綱内議題之一因與王李所是國會應否有國務員同意權一項有連帶關係故臨時報告加入劉朝望陳懋鼎陳光譜孫孝宗黄雲鵬鄧鎔袁榮　陳煥章向乃祺劉映奎秦望瀾易克臬吳文瀚饒孟任等均有討論大致主張不管部之國務員不得過各部人員三分之二向乃祺主張尤力最終主度即以向之主張付表决起立者三十三人多數通過第三國會應否有彈劾國務員及不信任國務員權鄧鎔首先發言大致主張國會之彈劾國務員權應專屬之衆議院云云吳文瀚陳煥章均贊成鄧說繼由陳懋鼎發言大略亦贊成鄧之主張但云國務員有違法行爲時當予以彈劾假如旅進旅退有失職行爲時雖未至違法似亦應予以彈劾云云後劉映奎向乃祺王保鈞饒孟任胡鈞劉朝望王文芹等皆互有討論辨論頗久主席以天色已晚且以此項問題關係甚重不可草率了事應俟下次開會再詳爲討論遂宣告延會時下午五時 
[京華短簡]  
　　陸徵祥專使由巴黎赴瑞士養疴前經各專使電政府呈報情形即經去電催促回法近聞魏宸組等電告陸使仍在瑞士和議關係重大仍請政府去電敦促國務院特於二十五日再致瑞士陸總長一電内容略謂迭電悉尊體違和近諒痊復主座厪念彌殷頃奉諭歐會事宜至關重要我公壇坫周旋允推領袖迭接魏宸組各使來電迫請台端迅速回法出席主持大計務希即日啓行至困難之處中央當作後盾云云又葉恭綽亦自巴黎電政府呈報陸使尙未回法及協約各團體均盼望甚殷請迅電誀促云云不知陸使得政府電後能卽日回法否 
　　政府派薩鼎銘赴法薩已一再表示堅辭之意聞現擬改派陳恩　爲赴法海軍委員長並向西南徵集意見並囑派出隨員二人如能得其贊同日内卽行發表 
　　新國會日前推舉十人組織萬國議員商業會並擬推舉一二人赴比列會茲因歐洲和平會議開會赴歐者絡繹不絕艙位異常擁擠非至陽歷六七月間不能有船位而比國萬國議員商業會定於五月問開會趕赴不及聞已有作罷之說 
　　駐伊犁俄國領事呂巴（譯音）氏與俄過激黨嫌隙甚深伊犁鎭守使極力保護至今得獲安全但吕巴爲人又素多職務以外之活動在伊俄民亦皆不以爲然因此種種政府前與駐京俄使交涉請其更調他處以免保護偶疏之危險但俄使雖允將吕巴氏更調而至今尙未實行 
　　熱河統都姜桂題現爲便利交通起見擬招商集股由北京至熱河建設輕便鐵路一段已將大致辦法咨陳交通部請爲核奪聞交通部擬將此案提出國務會議决定 
[張作霖之防蒙]  [ 
　　奉天張巡閱使前因外蒙情勢緊急曾電請政府維持宗國主權即由東省出兵防邊現在情勢益迫聞張使又與中央接洽允聽候中央指撥以便出兵防邊一方又與外蒙明逹王公聯合速戡蒙亂至謝米諾夫勾結外蒙日前在赤塔會議時有呼倫貝爾代表富陞阿並自稱内蒙王公代表之　其特等當場發言現經　使調查已證明内蒙並無此項代表蓋亦有意揑造者也此次外蒙風雲純由過激派及失其地盤俄人從中鼓惑其中調撥是非者且以美國人爲詞現經美領聲明不實故已由張使電逹政府代爲證明矣又聞張使爲愼重邊防起見注意數事（一）内蒙毘連外蒙地點由駐蒙軍隊及蒙旅嚴加防範（一）責成吳師長察酌情形以便增兵嚴堵（一）吉黑邊報及中央邊報隨時擇其重要者加以討論以便處置盡善張使對於蒙亂如此注意頗堪欽佩第據奉天某報云張使在表面上雖異常注意而揭其内幕則無非藉此以抵制中央裁減軍隊之計畫且可乘機擴張勢力於蒙邊以張使之往例推之此說殆不虚誣也云云 
[川省軍事會議之結果]  
　　此次熊克武召集軍事會議結果如何外問苦不得其眞相茲特將公布議决案探錄如下第一案軍事預算案議决（一）軍費應增加（二）增加之數以此次會議之結果成若干部隊爲增加之標準（三）增加之法有三甲要求中央截留川省應解各項稅欵如國稅解欵烟酒費及鹽稅解欵等乙川政府自行整理財政力除積弊惟應咨請省署會同擬具辦法丙要求中央編兩師或三師國軍其編制餉章仍照省軍辦理惟以贏餘作爲補濟本省軍費之用（四）不能增加人民之負擔第二案營制應否修改案議决（一）應照民國五年羅前督規定之四川陸軍暫行編制表加以下列各條之修正（二）師部之軍械處長原定爲中少校者改改爲中少校并於師部增設匠目一員槍工五名（三）步兵旅部之少校副官改爲少校參謀（四）步兵及騎兵團部之中尉旗官騎兵團部之三等獸醫正曁步兵與各種兵科連營之縫工靴工鞍工皮工掌工均緩設置（五）各連之中尉排長名稱一律取銷正名曰排長以中少尉充任（六）步兵工兵及輜重兵各連之上等兵每連减去三名增二等兵三名各種兵科各連除機關槍連外均添設號兵一名各營營部增三等軍醫一員槍工一名工兵連增木工一名師部增馬夫三名旅團部各增馬夫二名（七）機關槍連乘馬二十匹騾六十四匹騎兵連乘馬四百九十二匹砲兵連駝騾五百零四匹工兵連及輜重之駝騾各四匹曁各營部之駝騾均緩設置第三案餉章應否修改案議决（一）仍照民國五年羅前督規定之四川陸軍暫行編制者而以第二案之所議者加以修正（二）每連排長旣無分中少尉之名應平均定爲每員三十二元（三）旅費曁公差旅費表内缺司錄事一項應照現行改正表辦理（四）公費馬乾曁出差旅費均作實支第四案確定現有軍隊之編制法案議决（一）已編制之師旅應按照第三案所議决之營制先儘每師十八營切實編足由督署派員檢閱若有多餘之部隊應呈由督軍另定辦法（二）未編之義軍此次回防後切實收朿以九五子適用之步槍爲限由督署派員點騐再定名義按照第三條所議决之營制編成建制部隊（三）義軍之收朿由督署酌照羅前督成案規定裁併人員之處理法及收朿費（四）不適於軍用之各種槍支處分法另以專章定之（五）以上已編未編各部隊檢閱及點騐時期最大限不得逾陽曆四月 
[杭州快信]  
　　敎育部咨現派直隸各學校主任劉駿書安尙敬馬炳燮等十員曁女師校主任王家璧赴日本朝鮮考察學務回國時順道至沿海等省視察請飭屬妥爲招待昨已通令遵照 
　　許村場知事楊自超昨奉蔣運使令飭調省遺缺另委張歐接署同日並委王澤永爲嚴州查騐所長王昌熾爲壺鎭查騐所長 
　　財政廳昨委王浣充龍山茶捐委員 
　　本城紫荆冠巷馮氏女學校前日舉行十週紀念由安定校長陳伯園演說中西來賓甚衆（二十七日） 
　北京鹽務總署查近來各省對於鹽務控訴事件每多未經運使等各屬機關呈請遽向本署越級上控或用電禀或遣代表來京殊屬有乖程序嗣後應一律照章辦理蔣運使已通令各屬遵照 
　　　縣知事張翼鵬對於縣屬麗和洋廣貨號虧欠各商貨欵抹煞不理遽將該號封閉拍賣抵償縣署存欵經甯紹　商號乾泰昌等五十一家來省控訴已指定鄞縣地審廳爲起訴管轄地點發交審理 
　　各　烟酒公賣分局徵欵定章係按月清解每三月比較盈絀現查每多蒂欠朱局長特下令嚴催聞一區分局昨已首先撥解一萬三千餘元 
京師地審廳推事謝鴻恩奉部派充杭地檢廳檢察官昨已抵省謝之遺缺已委黄炳道接充 
　　省城安徽會館職員定章一年任滿現準本月三十日開會選舉（二十八日） 
[南京快信]  
　　齊省長辭職電昨已拍發 
　　省議會昨日大會又不足法定人數未能開議聞在省議員不到九十人内部暗潮仍烈中立派正在疏通 
　　浦口下關扣留之米有准予放行說現省議員黄次山薛鈞培任桂林等相繼提出質問書由會咨請省長於三日内答復以釋羣疑 
　　王巡閱副使昨電李督稱唐朱兩總代表意見極融洽刻正商繼續開議方法李督昨派李廷玉晚車赴滬 
　　李督派憲兵司令楊恩培赴蘇錫常鎭檢查防軍 
　　兩淮緝私統領何紹賢電軍署報告由淮南查竣回防饒漢祥續電李督因事在漢稍躭擱三十日晨可抵寗軍署秘書劉潛前奉派赴奉昨已回寗 
　　莫擎宇昨乘津浦車過甯轉車赴滬 
　　菸酒公賣局局長文龢昨令各分區迅將七年分下半年附稅掃數解省 
　　安武軍第七路統領楊瑞文昨由蕪湖過甯轉車赴蚌地方通信 
[青浦]  
　　被虐自杀青浦縣黄渡鎭南市千秋橋已故殷阿　遺有二子殷妻甚悍待媳尤甚子婦許氏避居母家次媳某氏常受凌虐本月十九日忽服火柴六匣自盡經鄰居察知送信於其夫奔歸營救已屬不及祗見在地亂滾七孔流血延至二十二日身死其母家甚貧距離甚遠乃以小產身死訃告其母聞悉奔視見紫血噴出方知底細雖痛不欲生而無力報官云 
[蘇州]  
　　成衣業反對取締續聞蘇垣成衣業反對警廳取締章程全體停工聚衆至縣執香要求救濟己誌前報事後由吳紳蔭之等將情函告縣署省議員孔康侯錢子楚宋續臣等亦公函省長請令警廳長免予收取照費以恤民艱公民彥某等十餘人亦快郵呈請省公署迅令廳縣速弭此事以安執業而保治安警廳崔廳長於二十五日飭傳該業行頭黄松泉等至署諭話黄等不敢出頭各工匠等聞悉即聚集數百人至廳署當經崔廳長傳諭令舉代表五人進署而詢各工人即舉定五人面見廳長請求將取締章程緩行聞崔廳長諭令五人轉勸同業於明日起一律開工營業一面另具詳細票詞送候核奪云代表等退出轉告各人後即行散去 
　　燈戸停點之進行胥江市民公社通告略謂振興電燈公司夥友恃勢横行動藉調查私燈爲由深夜擅入内室滋擾昨又在中市街非法行爲致動公怒據金間市民公社通告該公社開會議决一致全體停燃改用汽燈洋燈足證公憤所在本公社同屬蘇市前車可鑒後顧寒心爲特定於夏曆三月初一日下午二時開全體大會集議善後對付方法云 
　　電燈公司近聞蘇垣市民反對振興電燈公司出盤案交通部派電器科技士華衛中來蘇調查華係無錫蕩口鎭人己於前日到蘇寓馬路鐵路飯店次日即進城拜訪市公所貝陳陸諸董事面詢詳情三董已將此事始末根由以及振興公司前經理蕢敏伯宣布公司出售内容一併告知華又至振興公司内察看情形該公司董事經理等即在鐵路飯店備西菜爲之洗塵又聞該公司新股東推舉日本人善崗爲總管事月薪二百五十元交際膳費二百五十元善崗己於前日到蘇暫寓鐵路飯店俟覔有相當房屋後即接其眷屬同住 
　　徵集監獄出品江蘇高等檢察廳王仁山廳長近奉司法部訓令將各縣監獄出品物即日裝運赴部并將各項價值詳細開明以便陳列發售等因王廳長奉令後己通令各模範監獄并兼理司法各縣知事遵照部令將監獄出品物即日裝運來廳以便彙解陳列 
[無錫]  
　　運米發　交涉上海萬豐米行承包三非洋行出洋米糧派夥楊河清來錫寓居啓泰客棧逐日放價收賣粳米陸續裝入麻袋（每包裝米一石六斗）由火車裝運赴滬業己運出大半尙剩三成仍在覓取車輛按日起運約再需一星期即可如數運楚聞因常地解貨過遲以及打包裝袋駁送手續繁多無錫究係内地並非通商口岸缺少此項熟悉工人因之拖延時日及至車站復以貨車空者奇缺攔存車站棧房之内動輒十餘天一再稽延致抵滬上米袋發熱爲三井洋行察出不允接收該行不得己賤價出糶每石　售洋三元二角大爲虧本近日錫站車棧房積存米糧尙有五十二車每車四百袋計有二千餘袋合三千數百石攔存已久　氣觸鼻聞米業中人云此次萬豐派來騐收米糧之夥友不間身色高低但須在站過磅斤數不短即允受領一般不正當之米行及船戸相率將米預爲受濕身分已重易於解出然多稽時日即難免發羅云 
　　稽查退伍兵士楊知事因南北戰事已停各軍所募輪送隊兵士業經遣散所有軍裝僅於襟角蓋有作廢字樣圖記無錫交通便利難保無此等遣散兵士身着作廢軍服　充現職軍人逗留肇事故特訓令縣警察所分飭各所長傳知長警隨時派警稽查以免滋生事端 
[揚州]  
　　日本續購濟南鹽日本鹽荒向我國購訂濟南三百萬石一節早詳前報茲悉此項鹽價每石售洋三十元外繳鹽稅每石洋一元日人方面以三百萬石尙虞不敷又向我國濟南商人續訂二百五十萬石每石價洋四十元稅欵仍繳一元已着手啓運矣 
　　商輪碰壤運鹽船濟南塲商公濟公司这吳合興沙船在塲裝載鹽斤航海運圩駛經八圩港地方被萬利輪船公司商輪撞毁損失鹽斤甚鉅現該公司業據情報經淮運使派員勘查肇事情形後即向鎭江關交涉勒令該輪公司賠償損失 
　　巡士禁賭被毆南中善應鄉警察區官楊煥章派巡士婁成基楊子文前往刁家廟查禁許長桂家茶社抽頭聚賭案許等不服撕毁制服毆傷巡士昨該區員已據情報縣提究 
　　營租戸復開會議本城各營地租戸爲繳價一事復於二十六日下午在圖書館樓上集議男女到會者約百人江都佟知事台營事務所舒所長均到塲首由各營地租戸代表胡　白提議進行方法繼由佟知事舒所長勸導結果議定辦法數則大致緩繳地價减少租金由縣呈請軍署察核　 
[安慶]  
　　皖議會請復茶稅舊章皖省茶稅舊章向於皖南北各設總局南設於屯溪北設於蔴埠總局職務除兼收所在地點茶稅外並負監督各縣分局之責凡關於分局領票彙解稽核報銷等事皆由總局總其成以一事權民國三年龔前財政廳長厲行減政主義改總局爲總稽查其餘分别裁併一律改分局爲專局於是各弊愈張互相嫉妒各爭比較此疆彼界甲地產茶不准赴乙地出賣乙地稅局禁止向甲地運行而山戸採茶利在速銷如或乙地茶戸投信甲地茶行一經查獲大則充公小則苛關於稅率無補而弊害徒增昨經省議會建議咨請省長恢復皖南北茶稅總局舊章以專責成而蘇民困當經吕省長據情咨請財政部核奪矣 
[杭州]  
　　省預算之寛裕八年度預算案官廳正在編制聞收支相抵確有十二萬餘欵故在財政廳預備會中經各主管機關協商於内務敎育實業三門經費各增加三五萬元實業聽長謂七年度實業費十九萬元本屬太少八年度應增五萬元共計二十四萬元省立實業機關經常臨時各費均有增加並於餘姚地方設立棉種試騐塲一所云 
　　風雨之災二十五日夜半忽然狂風四起雷雨傾盆上江開杭洪姓紙貨船一隻停泊在六和塔上游江面因纜索冲斷沉覆當時溺斃搭客一名惟時狂風大雨屍體尙未撈獲現正設法打撈該船損失約有一千餘金同日上城花牌樓某姓家牆垣年久失修亦被風雨吹坍壓傷五十餘歲老婦一人艮山門外矮菩薩地方農民韓金寳之住身草屋一間亦被風雨吹坍壓傷金寳六歲一子傷及内部醫治無方至次晨斃命 
雜評一 
[賑陜] （默） 
　　此次陜民所受之戰禍張瑞璣電謂聚十三萬之兵合數省之匪卸甲坐食猶且不堪則其可憐情形已可想見矣政府當局而苟垂念陜民者第一宜令陳樹藩等於劃界事不可因爭執而再决裂使戰禍復起第二於劃界事商定後速將在陜各軍即日退出陜境使人民得早休息則陜省之受賜已多蓋陜民今日所惴惴者懼此地荒烟斷糜爛殆盡之區復遭軍隊摧殘耳生機旣絕雖從而灌漑之何能補救於萬一故此劃界事而能速竣者不較愈於五萬元之賑濟萬萬耶以十倍回亂之慘災三十年難復之巨變此區區杯水能拯救之耶然則當局之所宜注意者可思矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和議停頓中之消息] （二）（十）（八） 
　　聯合通信社消息昨二十八日爲南代表發布二次宣言後之第十二日午後四時南代表曾在愚園辦公處集議事秘不可得聞惟北代表辦事處曾函約商業公團聯合會推舉代表前往面談下午三時聯合會推舉代表虞洽卿鄒靜齋湯節之張讓三四君前往北代表辦事處由朱總代表偕分代表吳鼎昌王克敏李國珍汪有齡四君接見首由朱總代表發言謂余（朱總代表自稱）亦係商人深知商界所蒙戰爭之損害故盼望和平實與諸君具有同感次述和會經過一切困難情形並述北京種種困苦商業公團首山虞洽卿 
言商界不堪再受戰爭之苦痛望雙方代表捐除意見力袪障碍速開和議次由鄒靜齋謂國内和平關係歐洲和會如内爭不息則吾國人實萬刼不復自失千載一時之機會商界所希望之稅法平等更成絕望不得不望雙方代表竭力維持以保國命朱君謂余已疊請唐總代表早日開議唐君云一俟張君瑞璣由三原來電證明停戰即可開議但三原日内總有電來當出致和平聯合會之函稿相示并謂余已面請唐總代表星期一開議諸君不妨再向唐總代表一爲敦促比由商團代表湯節之起言吾輩商人祇求和會早日續開無心干謁代表唐總代表希望開議之意來函早已言明無庸再事催促惟唐函所開障碍各節雙方旣推兩公爲總代表全國人民亦以國家安危屬望兩公所有由部事宜應由二公自行處置當時商團代表張讓三亦起言商界志在求和他事非所願聞吾儕今日旣承函約來此不得不爲商界請命尙祈以國家爲重凡屬公道正義之事國人無不爲之贊助旋即談及中日密約參戰軍及八年公債諸事朱總代表謂秘約旣已宣布參戰軍俟開會後自當議及總之一切皆可於和會中討論之分代表吳鼎昌云政府收束軍隊行政用欵困難逹於極點八年公債卽不得不發之苦衷商團代表共言如和平果能實現商界對於國家募債當然助力但在今日則商人逃死不遑焉有餘資承購公債縱急速發行恐購者亦屬無多朱總代表又言下星期一當可開議如三原張瑞璣電到隨時即可開議請諸君轉告慰各團體至所以函約面談之故因書面答復誠恐誤會不若當面可以盡言云云至是各代表興辭而出各代表歸後以朱總代表旣謂星期一可以開會或有根據其參戰軍參戰借欵八年公債諸事南方雖認爲障碍或者另有辦法吾人儘可暫待須臾且看星期一是否開會再定行止比將此通告在會各團體原函照錄如左敬啓者昨日本會接朱總代表來函邀請本會推舉代表於今日午後三時至辦公處面譚一切當經推定虞洽卿鄒靜齋湯節之張讓三四君届時前往經朱總代表略述經過情形并稱唐總代表挺俟張瑞璣君三原來電證明停戰即可開會并謂三原電報日内可到等語據此想開議日期當不遠矣合特通告本會各公團請轉致各帮各業希暫靜候諸維公鑒昨晚八時舊國會衆院副議長褚輔成在四馬路一枝香邀宴有南代表彭允彝及商業公團聯合會幹事鄒靜齋在座鄒君爲本日與北代表晤談之一彭君因詢問今日談話情形鄒君複述一過彭君云北代表欲利用貴團要求開會故作此熊冀將不肯開議之責委諸南代表用心誠爲巧妙但南代表盼望開議之切實百倍於北代表而有餘所惜開議以來如參戰借款停止提用八年公債暫緩發行諸事皆由兩方代表一致同意而事實上毫無效力借欵則提用將罄公債則積極進行長此以往雖會議百年試問有何用處至於陜西停戰問題尤應爲題前之事蓋和戰不能并行不停戰斷無議和之理陜西自昨年十一月十六日卽應停至本年二月十三日北京再下停戰之令更應停戰至三月初三日北京又有停戰嚴令而竟始終不停至昨日李代表接三原來信本月二十日仍在戰鬭是張瑞璣自西安所來電報斷難令人取信蓋張君纔抵西安三原狀况毫不知曉也今北代表與君等所談無非表面文章試問繼續開議以後三原再有事故朱總代表能否負責苟其不能負責勢必再議再停於和局有何裨益此商界諸公所宜明瞭者也 
　　國民通訊社消息昨日午後愚園南代表照常開會李代表述膺得三原急函稱二十日陜西尙有戰事而張瑞璣梗有兩電報告陜戰已停事隔四五日或者眞巳停戰微聞今日各團體議論頗欲據此電以爲要求繼續開議之根據未免過於盲從且劃界問題撤換陳樹藩問題爲會議時所有事亦不可擱置不理云云又某代表談及陜事云此次和平會議開議數次每次必提陜事如朱總代表果能擔負責任北政府予以全權陜事或不延至今日今南代表一百希望張瑞璣自三原來電以證實停戰一面希望從前所要求各問題朱總代表擔保能發生效力不至再使和會停頓定期開議甚易事耳云云又唐總代表接廣州政務會議有電關於閩省劃界請照陜例由和會公推一人前往其原電如下（銜略）總密接漳州陳省長眞電稱李厚基不肯遵照五條辦法又進兵襲我防線請迅電詰問并請總代表派員會同雙方妥速劃界等語又接皓電稱現聞和議重開請將閩省劃界事提前妥議早予解决查翰日電請依照陜例公推一人前往劃界計已逹覽務懇迅速商定見復爲荷南代表全體擬電留陸總裁武鳴稿已擬就明日卽可拍發云 
[平和期成聯合會致朱唐函]  
　　致朱總代表函桂莘總代表閣下和會因陜事而停頓海内外羣情迫切渴望賡續開議早在洞鑒之中執事周旋樽爼躬荷轉移時局之責當亦同其焦灼今幸張君瑞璣已兼程抵陜所發梗有兩電聆悉之下羣衆心理爲之一轉以所稱停戰各節確有證明其最沉痛之處爲代逹陜民呼籲之聲而最扼要處謂陜事完全解决當待和議公判至繼續開議一語尤洽輿情并聆執事報覆張君之宥電復悉已商請唐總代表賡續開議仰見尊重全權采納公意實深欽佩惟聞南代表處以須俟張君從三原來電方可證實本會亦竊同此意敢請台端迅再切電張君一到三原即行電知停戰確信一面電請府院迅電陜督將三原一路電綫即行修復以便通電差免别生枝節方今時機已逼國人如垂死之病惟冀此劑可獲霍然而在政府方面欲收拾將去之人心回復已失之信用亦視斯舉危迫陳詞伏維垂察專肅敬頌公綏全國平和期成會聯合會啓 
　　致唐總代表函少川總代表閣下和會因陜事而停頓海内外羣情迫切渴望賡續開議早在洞鑒之中執事周旋樽爼躬荷轉移時局之責前讀兩次宣言所諄諄告勉邦人者亦以和平會議不至從茲中輟爲詞熱誠摯誼洵足昭示來茲欽佩無已按和議原則以停戰爲先决問題此次對於陜事北方政府所以貽人口實在不能實行停戰一端本會疊電痛陳亦從未爲之曲諒今幸張君瑞璣兼程抵陜所發梗有兩電聆悉之下羣衆心理爲之一轉以所稱停戰各節確有證明其最沉痛處爲代逹陜民呼籲之聲而最扼要處爲陜事完全解决當待和議公判等語惟是本會尙鰓鰓過慮與執事深表同意者蓋以張君日内當行抵三原如從該處來電聲明停戰則情形更爲確實先决問題苟已解决和議即宜續開此乃一定不易之理國人心理渴望和平矧值歐會緊急尤認和會爲國家禍福死生之機故對於執事及北方代表均一致推戴期望彌殷目前商業公團至出於最後宣言力竭聲嘶良非得已民意所在公理所出要以曲直爲從違不以南北分輕重順民意公理者輿論助之逆民意公理者輿論非之消息倚伏轉移俄頃古人所謂民礨可畏也今陜事糾紛遷延數旬人民苦痛日深一日但使雙方稍存退讓之心即令憶姓得獲來蘇之福本會旁觀時局深鑒前車謹貢一得之愚冀備蒭蕘之採竊謂物有本末事有先後此次會議重在根本解决中外仰望無不注意乃以陜不停戰致違和議之原則故無論何入均認先將陜事解决乃可開議陜旣停戰和會之障碍已除其停戰後之如何劃界則張君瑞璣之責也應聽張君與前敵雙方將校切實磋商呈由南北政府核定其次則爲陜西之一切處分善後辦法南北代表據人民之請願亦可提出和會成立議案次第審决其他有類此者均可援照辦理蓋根本問題若經議定則其他問題亦相隨而可解决否則根本問題不定其他問題即有片段辦法究與大局何益故先决問題解决之後即宜注重於根本問題也如是權衡輕重分别緩急有條不紊自可省枝節之糾紛免時日之曠廢實爲和會迅告成　之一法本會爲民請命竊願我公詳察民隠審酌時機以慰中外喁喁之望無任迫切待命之至專肅奉頌公綏諸維察照不宜全國平和期成會聯合會啓 
[李石曾電告歐和會議消息]  
　　在巴黎之法華敎育會會長李石曾君曾有急電致此間某君謂中日各種密約及一切國際間不平等之約此次可望撤消惟國内輿論對於撤消密約之要求尙嫌不足以故專使發言尙不能十分得力望國内輿論一致扶助專使爲其後盾專使在和會爭得一分卽我國民多受一分之利益云云 
[歡送第二次赴法國留學生]  
　　此次勤工儉學會所派之赴法學生其第一批已於十七號乘因幡丸出發茲又有第二批學生定於三月三十一號乘賀茂丸放洋今日午後三時寰球中國學生會及法國駐滬總領事在法工部局大廳合開送别會昨日已函儉學會代表彭志雲請其轉逹赴法諸君矣茲將此次赴法諸君姓名籍貫畢業學校錄下孫連峯直隸蠡縣布里留法學校齊雅如直隸高陽法文繙譯學校周蔭酆直隸安國保定留法班畢業劉樳湖南布里留法預備學校王蘭馥湖南布里留法班劉宗漢直隸保定留法班畢業李仲源湖南湘潭西什庫留法班胡盛榮湖南西什庫留法班金連升直隸安國保定留法班畢業吳春年直隸博野保定留法班畢業李書田直隷高陽保定留法班畢業韋福祥直隸定興保定留法班畢業成星奎直隸高陽布里留法班林崧祝湖南醴陵湖南工業專門學校樊潤山直隸肅寗保定留法班畢業張清河直隸安國保定留法班蕭同湖南常寗北京大學留法班陳揚祚湖南長沙北京大學留法班畢業 
　　陸安之江蘇上海天津南開中學周元圭湖南甯鄉旅鄂湖南中學畢業廖元韺湖南醴陵西什庫留法班劉貞吉直隸高陽保定留法班畢業趙秉哲直隸高陽保定留法班畢業周世昌直隸蠡縣布里留法工業學校石景俊直隸甯晋保定留法高等預備科畢業譚顯楫湖南保定留法高等科 
[基督徒歡送赴歐代表]  
　　中華全國敎會推選徐謙王正廷二君爲赴歐陳請全權代表徐君擬於下月十號由滬束裝就道上海傳道聯會除將委托書送逹外定於三月三十號（即明晚）八時在雲南路慕爾堂舉行祈禱典禮並請名牧演講致詞歡送 
[關於遣送敵僑之昨訊]  
　　展緩放洋日期承儎遣送敵僑回國之第四英輪安狄勞克司號本定於四月一日放洋前日又有提早一日放洋之說故遣送敵僑事務局昨特照預定手續將前日江海關員騐過堆存候船所之敵僑行李四百餘件雇備塌車五十二輛承儎加派軍警沿途監護押送至招商局中棧馬頭下船自清晨八時起運至午後該遣送局忽接英總領事法磊斯知照該領接駐京公使朱爾典來電該英輪行期緩至四月十號放洋以便山東江西湖南諸省敵僑同時啓程等因囑爲查照云云該局對於下船行李本擬仍行運回但往返未免跋涉遂商明該英船主由該船主出立收據負責保管至各敵僑原定今日遣送下船今亦令在候船所暫留俟放洋期近再行訂日登輪 
　　尙有敵僑續到山海關派令警察官兵護送敵僑計八十餘名於昨抵滬後卽在北火車站押乘火車於下午三點四十分時送至南站下車當送第一待船所安置又遣送局昨接江海關威稅務司報告現有敵僑十名並兒女十口於二十九日由九江乘江裕輪來滬計三十日可到又接漢口電告湘省敵僑十九名於二十六日抵漢口定於三十一日抵滬均請派員接護等因該局當已派定妥員届時往輪埠分别接護 
　　墊付西南遣費遣送敵僑事務局昨准外交部陳次長函以西南雲貴等省應行比照中央遣送德奥敵僑辦法分别遣送一案曾經李蘇督轉逹滇黔等省同爲中華領土且息兵言和對外政令自應照辦惟遣送旅費暫由本省墊付仍請由中央併案發遼茲已得錢總理之允准除咨復李督外特函查照 
　　醫生請撥藥費遣送敵僑事務局昨據柏醫生報告此次第二批遣送敵僑之安的樂克司船上應用藥料及器具兩項共計五千一百餘兩請爲照撥又聞該局此次遣送敵僑應派員隨船護送現已電部請示 
[銀價尙須增漲之揣測]  
　　字林報云頃接美國傳來報告内載某商行對於銀市將來之研究一篇所言頗詳以爲目前銀價尙未逹於極點其言略曰一九一八年銀市最爲駭人聽聞以其需求之大爲歷史所未前有而出產之少價格之高亦爲自一八九一年以來所未有也去年銀之銷場約爲三百七十五兆盎士較諸從前最高之銷數多逾百分之五十大半銷求皆在最後八個月内估計世界產銀總額在一百四十五兆與一百五十兆盎士之間供求相較不敷之數多逾二百兆盎士由美國鎔化庫存銀幣及墨西哥鎔化四千萬元銀幣以補其不足按一九一八年四月二十三日美國國會通過之鎔化銀幣議案美國庫存銀元共四百九十五兆從中撥出三百五十兆元鎔成銀條合爲二萬七千零六十九萬盎士田美政府規定價格出售初爲每盎士售美金一元未幾增至一元零一分又八分之一十月一日聞已鎔化一百九十四兆銀元照此推算約至今年二月間國會所核准鎔毁之全數定可鎔化完矣 
　　銀價與產額一九一五年後銀價逐漸漲起而出產則反減少查一九一五年平均銀價爲美金四角九分七（世界史中最低之價）是年產銀爲二零九九三一八二七盎士（產於美國者七四九四六○○○盎士）一九一六年銀價每盎士漲高美金一角六分是年平均銀價爲美金六角五分五而產額則減至一五六六二五五二一盎士（產於美國者七四四一四八○二盎士）一九一七年價格又漲起一角六分是年平均銀價每盎士美金八角一分七而產額爲一五九四四四五○○盎士（產於美國者七二二四四五○○盎士）一九一切年九月銀價大漲紐約市價每盎士爲美金一元零八分舊金山市價爲美金一元一角五分半未幾價格低落減至八角五分蓋聞美政府將鎔化庫存銀幣從英國之請規定銀價爲八角五分之消息也美國銀礦聞之提出抗議後經調停規定每盎士售價美金一元一九一八年初銀價一元迨至夏間卽漲至一元零一分又八分之一平均統算一九一八年銀價每盎士爲美金九角七分產額則在一百四十五兆與一百五十兆盎士之間（美國所產者六七八七九○○○盎士）美政府限制工業中用銀之數按照其平常所需減少四分之一又嚴令限制現銀出口八月間禁令實行除直接交付已到美國爲戰事所必需之貨欵外現銀槪不許輸出據海關十一個月報告美國出口之銀共值美金二百零五兆元卽此一層亦較一年產額爲多查美國輸出現銀一九一六年值美金七○五九五○三七元一九一七年值美金八四一三○八七六元凡此鉅數乃從前未有者也 
　　銀價漲起之原因一九一六年與一九一七年銀價所以飛漲者因交戰國收回黄金鑄造銀幣亟需現銀之故自一九一五年後每年所鑄銀幣超出世界產銀總額以上據識者云此後尙有若干年須繼續鑄造銀幣超過產額雖鑄成之新銀幣爲數頗多然按諸世界硬幣之需求猶有杯水車薪之虞一九一七年美國等商人因須償付印度中國等處貨欵需銀極多故銀之新需求乃起按一九一八年美國出口之銀内有十分之八係償付欠諸印度中國之一部份貨欵者美國進口貨商人在一九一八年九個月内積欠東方之貨爲美金二八三六七九一二九元在戰事以前美商所欠印度之欵大都由倫敦劃付以英商欠美商棉花等貨欵而印度對於英商亦復有債務也顧在一九一七年英國未能應付美商之債欵而英國在戰前爲印度之債權國者反爲印度之債主故倫敦劃付辦法不能適用美商不得已遂向印度自行清結債務英國亦運美銀赴印度稍村其債欵焉計自開戰以前需銀之途有三彼此不相統系卽就任何一途言之其每年所需之數已較世界所能產之額爲大（一）無論金幣之流行恢復與否亟需現銀鑄造銀幣以彌補硬幣之不足（二）世界對於印度之商務大見膨脹而取給於印度者尤多將來航業恢復常狀歐陸商人復入印度市場時運入印度之銀額將較今日爲甚重查歐陸與英屬印度之商務出入不能相抵一九一二年淨欠印度欵合美金一萬五千七百五十萬元一九一三年净欠美金一萬五千九百五十萬元（三）歐美皆須購銀以保全數年來所發行若干萬萬元紙幣之信用 
　　銀價限制之繼續歐戰停止後美政府已取消限制國内美術品與工業用銀之令但未撤除禁銀出境之令美政府今不復規定鋼鉛等物之價格但銀價之限制則迄未廢止美國銀礦固深願政府不復限制銀價蓋銀價旣無限制則其價格將隨供求公例而升降矣今銀之需求不因其價昻面稍減此後若干年中需求亦不致減少與鋼銅等物不可同日而語此殆美政府之所以獨不取銷銀價之限制乎蓋若聽令銀價隨供求公例爲升降則銀價或將漲至每盎士售美金一元三角半果爾則銷燬銀幣尙有餘利可圖而政府鑄造新銀幣將折本矣 
　　產額減少之理由現銀產額欲於一九一五年後　　價格逐步飛漲之際何以反見減少而將來產額是否有加增機會此亦不可不約略言之者也新銀產額之低落半由於墨西哥之停滯半由於澳洲鉛鋅銀礦之停閉但大部份則因坎拿大安太利哇地方之柯波特銀礦與美國尼發逹州之土諾巴銀礦出產漸竭故也此兩礦皆爲世界重要之銀礦今皆出產不多而尼發逹州之銀礦則出產逐年減小已無可振興矣墨西哥國以其出產之銀亦不能推翻世界之銀市就實際言之銀價高昻未嘗利於墨國今每盎士售英金一元零一分又八分之一而墨國獲利轉不若每盎士售美金六角時之多也此後數年内世界難題之一將在發展新銀礦之必要今已設法恢復從前廢棄之銀礦此種廢礦以昔時手續治之得不償失但以新法爲之當可獲利第其出產縱多然按諸此後數年中現銀之需求終嫌其少無大補益耳 
[安東商會整頓金融之辦法]  
　　北市總商會昨日接安東總商會函云逕啓者查本埠交易原以錦寳爲本位而安東之錦寶向任爐房傾鎔無公估爲之評定以致成色日低一日敝會有鑒於此整頓數四迄無效果若不設法嚴爲限制將來本埠銀色日趨於低劣而無所底止茲擬仿照内省商埠設立公估局凡爐商之寶銀非經公估評定不得流行市面本埠公估辦法援照上海公估章程以足色白寶每錠升色二兩七錢五分爲標準其有成色低次者槪令原爐另行鎔化一律改爲足色白寶以便通行惟本埠錦寶虧色太多一化白寶損失較鉅遽由銀主與銀爐自行接辦頗多障碍擬於開辦之初所有抽銅化工估費一切消耗以六個月期内由敝會籌有彌補之法不令銀主格外再受虧耗過期銀主自任似此則爐房不得骫骳於其間銀色可永無淆亂之虞金融自日呈圓活之象再銀色旣已升提對於關稅征收及各埠匯兌均須另爲規定現已由敝會會同各界研究妥協並聘萬湧基爲本埠公估局經理負局中完全責任業與訂定公估辦事章程十七條擇於三月十五日開辦除函請東邊道尹安東關監督稅務司稅捐局審判廳縣知事警察廳備案並分函各處商會轉知各商外相應檢同公估章程並鎭平公佔白寶與關平及各埠平色比較辦法各一份函請貴會希即查照轉知各商一體知照爲荷附安東公估銀與本埠關平及各埠銀色比較辦法（一）本埠公估與上海匯兌辦法本埠旣定爲足色白寶每錠鎭平五十兩零一錢六分升色二兩七錢五分合二十錠計銀一千零五十八兩二錢惟鎭平每錠五十兩零一錢六分至申虧平三錢六分加色二兩七錢五分則二十錠合銀一千零五十一兩用九八歸之得申銀一千零七十二兩四錢五分再用一千零五十八兩二錢歸之應得申銀一千零十三兩四錢七分此爲鎭銀千兩匯兌到申應付之彯準票貼升降在外（一）本埠公估銀與烟台匯兌辦法烟台寶銀每錠曹平五十兩升色一兩一錢五分二十錠共銀一千零二十三兩用鎭平公估銀一千零五十八兩二錢歸之應得曹平銀九百六十六兩七錢四分此爲鎭銀千兩匯兌到烟應付之標準票貼升降在外（一）本埠公估銀鎭平與關平比較查上海關平每百兩升九八規銀一百十一兩四錢鎭平每百兩合上海規銀一百零一兩三錢四分七釐以一百十一兩四錢用一百零一兩三錢四分七釐歸之卽得鎭平公估銀一百零九兩九錢二分此爲鎭平百兩升關平之標準（一）本埠改鎔足色寶銀由商會負責期限本埠錦寶改鎔足色白寶送公估局評定自本年三月十五日起至九月十五日止由商會負責逾期歸銀主直接銀爐及公估局辦理色外如有虧耗銀主自行擔負 
[江寬案二十二次續訊紀]  
　　昨日爲江寬船被楚材兵艦撞沉案第二十二次續訊之期原被代表律師到庭楚材艦長仍未到午後二時二十分宣布開庭沈審判長率同陪審官四人出庭首由穆安素律師陳述趙艦長因病仍未到即謂現有楚材船上領江馮雲山帶堂審訊問你在楚材船上當領江幾年答六年問此次開差到何處答送總理問那天看見江寬白燈後看見紅綠燈中間相隔幾時答約三四分鐘問除彼船燈外楚材有燈否答有桅燈問第一次看見白燈有多遠答約中國海里二三里問除了白燈看見何燈答紅綠燈問你看見紅綠燈知道他是何意答他船向我方向而來問你船如何答我船遂偏讓問偏讓後如何答我避不掉遂碰了問你當初向外走有無聽見信號答無問那天何時聽見信號答祗一回聲問何時聽見答八點十二分問你於如何情形始拉回聲答看見紅綠燈拉的問此刻講到江寬船横轉來如何答他船横轉來即碰問聽見放二聲在碰船以前抑後答碰船以前問那時楚材在何處答在亞細亞碼頭外面問離躉船多遠答一百二三十丈問楚材那一部碰江寬答船頭問碰後如何答船頭二錨遂落下去船尾擺轉來了問司太把一錨如何下去答因錨練打結沬能全放出去問打結之練已經出去多長答未知問楚材頭掉轉來向那方向答向上首問未碰前你船速率每時走多少答下水十五邁英里上水七八邁多里問碰後楚材何以得掉轉來答被流水衝急之故問楚材有無損傷答碰了一洞有水進内問江寬如何答往前走了問江寬客人跳到你船上有多少人答約一百餘人問楚材開頭要到那里答送總理到南京問你船有兵否答衛隊問穿軍服否答穿黄色衣帽問有無穿灰色軍服答無問水手穿何色答藍色衣問你那天晚上穿號衣否答未問管帶等有穿號衣否答便衣問當時司太把錨殷下時何不救人答我船已受打破自己尙且顧不及焉能顧人問你船有幾條救命船答三條問有汽船否答一小火輪問有許多舢板爲何不救人答江寬退下來都將舢板軋壞了問打壞幾只答二只問司太把一舢板尙有小火輪答司太把一舢板被衛隊割斷繩了問你们兩條船碰時有無信號答曾拉救命回聲問那天天氣如何答大雷大風聞碰了你歇幾時並碼頭答約一句餘鐘起錨不起遂斬練並碼頭的問何處碼頭答福中公司問你在船可聽見放槍答無問楚材船可有瞭頭的人答瞭頭的係吳海卿問當何職答水手問你船有無起錨後轉一圈子答我們並碼頭尙且不及焉能轉圈問後來兩條錨有未起來答祇起一條問一條仍在彼處答是問有無去測量過答量過問你船在福中公司碼頭有外國人來過否答有的問今日公堂上有認識此洋人否答我不識問有幾人答三人問你們船上管帶能說英語否答不懂問這幾個外國人到船有無說話答係用中國話問楚太船上何人我說總理問其他話否答要見聯和船領江後從船頭船尾走了一週問你曉得英語否答祇約略懂些船上各件而已問跳到你船上之客人到了碼頭如何答跳上碼頭問你與洋人說話旁有人否答有幾個水手問有無官長答祇幾個衛隊訊畢由原告律師麥克樂起立駁詰該證人問你在楚材當幾年領江答六年問以前當何事答在瑞記洋行之瑞太船上當領江問爲何停歇答我因調至東洋行做生意問在何船答在大孚問東洋行何名答憶不出問你這種話自想能得堂上信你否答我總在長江賀駛問東行何時停的答因借工錢不允故我自辭的問你在楚材有多少薪工答六十元問你船排在漢口是否住在船上答住船的問這一次開差之前停了幾時答一個多月問以前 
 
 
 

Page 11

 
 
開過何差答前年送蔡鍔將軍到上海問後來送何人答王督軍至武穴問方才你說三洋人問領江是何人答就是我是日並未休息訊至五時十分宣告退庭堂上諭下星期一續訊穆安素律師謂下星期敞律師要到北京亦係政府公事官問此案急於訊結萬難再延大約要去幾時穆謂須七八日麥律師亦起立陳述本律師亦希望早日訊結如能於一星期内訊完最好且伊五月一號起亦無暇到庭官問穆律師楚材方面尙有幾證人答約三四人官遂判下星期停訊至再下星期内須將本案訊結言畢退庭尙有穆律師反對麥律師不常詰證之詞甚長明日續錄 
[國貨維持會歡宴華僑代表]  
　　前晚中華國貨維持會會員借東亞旅館公宴新任楊交涉員與小吕宋中華總商會副會長李清泉中華總商會代表藍琛薛敏老等六時來賓到齊惟楊交涉員因有要公未及與宴先回公署副會長王介安在蘇患病未能到會入席與宴者共四十餘人席間由主席徐春榮報告略謂小吕宋華僑對於祖國非常熱心即於國貨一層亦抱急進主義此次李先生等代表該埠商會回國抱有振興實業計劃如定鉅數之基本金以振興銀行航業鐵路及進出口輸運公司等此種計劃極有價值將來實行於祖國實有極大關係此次李先生等初次回國實爲福利祖國起見在座同志務乞注意力助進行云云說畢由李藍二君演說（演詞續錄）賓主盡歡而散 
[南洋華僑聯袂回國]  
　　昨有南洋僑商何照軒抵滬帶有霹靂華僑學生何邦彥古炎擬送入南京曁南學校肄業特到華僑學生會報名述及到粤時尙有學生七名由廣東翟省長招待送入學校矣何君在南洋對於社會公益異常出力曾任霹靂華僑敎育會副會長此次送學生回國擬順道往北京日本各處游覽並調查祖國實業情形預備回南洋時報告諸僑商知悉又有僑商丘光盛世居南洋把東現經温偉堂君引導携眷回國亦同時到滬調查香港上海商業情形由華僑學生會招待不日擬往蘇州鎭江南京北京日本各處游覽云 
[省議員陸以鈞致錢議長電]  
　　通過議案違背議事細則之質問 
　　省議員陸以鈞致錢議長電云南京省議會議長鑒申報載本會二十五日大會議至第五件後議長發一印品謂開第二臨時會與本會經費攸關應如何辦理請公决卒以多數表决交付審查此案追加經費破壞預算是否違法爲另一問題但以未列議程未標議題之案一讀通過已違背議事細則第三條第二十條之規定以鈞請假旋里疑團莫解究竟所議何題五人以上之署名何人交付何項審查乞併示復陸以鈞儉 
[法庭清理積案之困難]  
　　上海地方審判廳廳長張子鄭君蒞任後將内部職務略予改組訴訟手續較前迅速人民稱便所有覊押看守所之民事被告一百餘名其中貧苦無力措繳者居其多數而挺押不理者亦復不少緣民事訴訟除上訴救濟外於判决確定後不能變更原判折减繳欵且原告一經聲告即照原判執行有產者查封其產無產者强制執行拍賣抵債否則惟有拘押法院定章民事被告如確無抵擋料理者有發敎養局拘禁之規定今各省法院因無經費敎養局未成立故對於處置民事被告異常困難故歷年積案不易清理張君蒞任後意欲清理積案將看守所所押被告酌予保釋正在吊卷核辦間詎知風聲播出一時押犯紛紛遞狀聲請交保有故意責難聲請發押敎養局者張君將輕微各案命原審各推事提訊酌予保出清理其他各案已列表呈請高等廳核示矣 
[携械盜匪之解訊]  
　　皖人陳漢周於本月十三號夜在滬甯車站界路偕嚴道年王文章周思荃等在黑暗處密商希圖搶刦北山西路一百六十五號門牌陳姓家財物當被特别機關中西探目偵翻協往將陳等四人拿獲搜出實彈手槍一枝旋又續獲謝玉堂一併解經公共公廨訊押候究嗣經捕房詰悉陳漢周（即程海秋）曾於去冬偕嚴等先後持械夥刦公共租界韜朋路九百三十七號門牌劉王氏家金飾及浙江路五百二十一號門牌協茂小錢莊現洋並拒捕開槍擊斃老閘捕房三百十八號華捕陳有年等情均誌前報昨日由捕房傳同事主劉王氏朱小春等將全案人證解請公廨訊究即據西探目壳羅香華探目陳雲忠相繼上堂禀明前情並將在陳漢周身畔搜出手槍一枝槍珠五粒呈案請察經俞襄讞核供商之英領卓君判被告等仍一併帶回捕房候特别訂期研鞫 
[僞造鄂錢票犯派兵解鄂]  
　　松滬盧護軍使前據公共公廨呈解拿獲僞造湖北官錢票之王子儒李心坪蔣得林艾文斌艾劉氏李王氏等男婦六人曾經訊供收押並令鄂委員芮選賢回鄂備文來滬迎提在案茲據芮委員投遞湖北督軍署公文略稱咨請迅將緝獲僞造官錢票案内之要犯王子儒等男婦六名派兵協同來員護解赴鄂歸案訊辦等因昨日盧護軍使令由憲兵營調撥兵士六名官長一員會同來員將王等六人解鄂訊辦矣 
[崇明縣東興鎭發生刦案]  
　　崇明縣樂同鄉東興鎭景春南貨花行於前夜一句鐘突有口操土音盜匪三十餘人明火執仗劈門而入適該行大宗現欵均已付莊各盜匪搜括無着即衝入内室擄刦而逸昨由事主黄秀村開單報請勘緝矣 
[流行病與氣候之關係]  
　　自舊曆本月二十四日以後天氣寒冷無異隆冬當此節届清明氣候失時所以居民偶染微疾者更加劇烈新流行之㾕症亦異常危險此三日中南半城一帶染病而亡者大小男婦約三十餘人因此醫家藥舖及壽器店等營業頗佳 
[滬杭路特别快車之失時]  
　　昨日由杭來滬之特别快車駛至硤石車站時該機車之小烟囱忽然漏汽列車不能前進遂由該站發電請援經援機到站然後兩機并駛到滬巳夜間十時矣 
[學生會大宴會預誌] （三） 
　　寰球中國學生會訂於本月三十一日晚六時半假座南京路東亞旅館西餐間開會歡送余日章張繼二君赴歐并舉行第十四次年宴大會報告去年會務及第八次徵求結果情形現已定製各種金銀品物預備贈送各隊隊員留作紀念藉表謝忱茲將各隊應得贈品姓氏錄下全團中得分數最多之一隊贈優勝旗一方以下均繡入優勝旗内聶管臣湯韵韶蔡廷幹張季直岑心叔何君幹張鼎臣唐露園徐寄　沈宜甲吳藴齋裴國雄郝伯陽蔣作賓謝芝庭趙叔雍張孝若鄧裁臣畢雲程俞希稷黄警頑朱成章倪章初朱博泉陳光甫楊介眉凌潛夫張　雲陳鴻璧祁彥文下列永久會員各贈金章一枚沈韞石岑心叔周金箴徐士修袁履登陵徵祥曹潤田許兆豐章行嚴郭仲良張季直張鶴隠湯韵韶蔡耀堂劉剛吾薩桐蓀謝蘅牕顧馨一錢新之以下各贈銀杯一具錢新之聶管臣李登輝吳和士許兆豐沈叔玉朱子橋周靜涵劉大鈞宋漢章張鶴隠湯韵韶蔡廷幹以下各贈銀盾一座會旗一方張鼎成唐露園朱友漁歐彬楊先芬孫粹存顧天放宋銘黄梁傑廷又聞法國駐滬總領事韋爾登君届時亦到會演說云 
[　　渡登亞西亞皇后號輪船之渡船於三月三十一日上午九點三十分及下午五點三十分共開兩次均在外灘工部局碼頭該渡船船名非亞立山大即維多利亞 
[機器洗衣公司之組織]  
　　滬上爲通商巨埠交通便利近來人口增多衛生自宜注意西人某君等以洗衣極有關於衛生特組織一巨大機噐洗衣公司講求清潔以裨全滬人民公共之衛生其資本定二十五萬兩分作二萬五千股每股十兩現經中外人士認股已將足額華商鉅子傅莜庵虞洽卿等皆在股東之列其組織各部如洗染刷新等項純用最新機器每月可洗衣服約六十餘萬件較香港洗衣公司可多一倍聞香港洗衣公司自設立以來營業日見發逹今本埠所設公司内容完備機器較香港公司尤多一倍將來發逹自可預料華人願入股者聞該公司頗爲歡迎無論中外人士如能擔任至五股以上者向公司洗衣或刷染等事可獲特别減價之利益欲入股者可向江西路查詢一切云 
[僧人請求勘修龍華寺]  
　　前日上午有自稱龍華禪寺方丈僧人文逹者至龍華擬欲入寺察勘廟宇坍毁情形當經司閣衛兵拒阻令其取由該處紳董名片再行請示於長官允准後方能入内該僧遵命晋謁紳士索得名片復至該寺乃由衛兵代遞請示後准許入寺往各處察勘逐細詳記據稱先須修理埋葬各僧屍骨灰墳之塔院及七級寶塔然後陸續修葺該廟前後屋宇並聞該寺住持僧人現暫寓公共租界香粉弄五台山下院至修竣後仍可由兵駐紥祗求准予興修云云 
[青年會演講清明節之眞意]  
　　吾華俗尙每届清明節例有祭祀掃墓之舉原爲人子追念祖先之意傳沿已久現在清明節近本埠青年會爰於陽曆三月三十號星期晚七時半請聶雲台董景安二君演講清明節之眞意本二君研究所得發爲言論必邀聽者歡迎届時無論何人均可往聽云 
[己未同樂會游藝會紀]  
　　商務書館寄宿所己未同樂會於月之二十六夕舉行遊藝會到者七八十人先由會長宣布宗旨次由絲竹班合奏絲竹繼公布文虎數十條射中者均分别得彩頗饒興味次俞君獨奏康納脫最後殿以最新唱機而散聞該會於本星期（三十日）晚八時半請美國樂　生博士演講中國之希望云 
[廣慈苦兒院之進行]  
　　本邑閔行鎭廣慈苦兒院董事會會長陸渠呈沈知事文云竊查本院招收孤苦敎養兼施俾能自立惟欲求院事之進行無阻在辦理者多一分精神即苦兒多一分幸福如浦南蓄植場之亟宜開拓也農事試騐場之方在設備也種種措施爲董事會之專責渠等集衆周諮僉謂提綱挈領端在輔佐之得人似應修正章程添舉副會長一人俾得益彰扶持爰特修正本院章程條目五條添舉副會長一人并開審查會表决此議全體贊同爲特抄列備案原文及修正條文請求鑒核并予轉呈省部備案以維善舉用惠苦兒云云 
[取締私塾之訓令]  
　　上海縣署昨日訓令各市鄉學務委員文云案奉江蘇滬海道尹公署第一八三號訓令内開案據道屬敎員行政人員會會長余沅等呈稱案查本届常會到會會員提議各縣私塾敎師文理不通及借端歛錢者擬請從嚴取締案經公同决定以私塾敎師前經省公署頒布取締辦法通行在案現各縣小學敎員尙須檢定所有私塾敎師似無再行考試發給　可狀之必要惟各縣地方或因經費之關係未能遍設國民學校如私塾敎師文理優長敎管合法未嘗不可補學校敎育之不及乃據近時聞見往往有文理不通冒用學校名稱甚至學費之外巧立名目借端歛錢是非嚴從取締何以整飭學風應由本會呈請通令屬縣轉縣視學及勸學員學務員隨時調查遇有此等私塾敎師呈請勒令停閉以重敎育理合呈請鑒核通令各縣遵照辦理等情到道據此除呈指令並分行外合行令仰該知事即便轉飭遵照此令等因到署泰此除分行外合行令仰該經董遵照辦理此令 
[大場鎭巡警捉賭毆斃鄉民]  
　　寶山縣屬大塲鎭後西市於本月二十五日晚間八時許有鄉人聚賭被寶山縣警察大塲分駐所巡長許道生率同警察四人前往拘捕中有鄉民俞某奔避爲徐姓警察扭毆並用槍柄猛擊腰際適中要害殞命鄉人羣以警察有保護地方之責即因違警賭博亦不致沿途毆打傷命一時聚集三四百人蜂擁至警察所要求將行兇警察交出嗣經金所長聞信馳往勸慰允以持平辦理始得散去一面由大塲市鄉公所戴文祥李一飛等出塲往謁寶山縣知事張允高陳訴肇禍情形並請將徐　懲辦外二十六日經張知事親往騐明俞某委係被傷身死諭由家屬備棺收殮該警現由許巡長解交金所長管押候訊 
[英包副領病愈消假]  
　　公共公廨陪審官英副領事包君前因抱恙請假故每届堂期均由英卓副領事兼代茲悉包君業已全愈銷假視事昨日上午第二公堂（即樓上公堂）審理各捕房瑣案仍由包君自行陪審 
[冒名交易洋碱案之審訊]  
　　向在英商信記洋行　跑街之杜錫初被該行大班英人延律師在公共公堂刑事訴訟處控其於西曆一千九百十八年九月十五號起至本年二月一號止先冒鼎豐恒名義簽立向原告購買洋碱五十噸之定單繼冒原告洋行名義私自出售與漢口恒昌肥皂廠洋碱五十噸之定單詐欺漁利等情業由包探將杜拘解公堂訊押在案前日午後由俞襄讞與英副領事 
 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（五十四）] [  一之]  
　　美民對華僑第四種揶揄法乃屬無意味無意識之歌曲留聲機戲片中有曲名Chinatown者　以若干任意拼合之單韻字替代中國語音隨口打諢亦可謂之惡作劇也美國最大之留聲機公司備具各國樂歌其各類戲片之價目表大抵以各國旗色印諸封面之上色彩交映處復標示其一國之國徽焉故以各類語文之價目小册羅置成行亦學甚有意趣尋常緣繞屋頂仰牆之萬國旗尙覺無此鮮豔與美備也所深惜者獨我中國戲片之價目表旣不繪嘉禾之形復不呈五雲之色反視猶太之藍色條紋貫星稜漊有國旗之殘印者更遜一籌此豈尋常意念中所能夢想而及之歟 
　　美國人士中好音藥者甚多記者挈眷在美時常與美京人士爲家庭間之樂叙聞友人中有廣羅唱片具備各國語文之樂歌者尤喜撥冗往聽乃所得聞者大抵爲夏威夷（檀香山）土耳其西班牙法德英意諸曲調而絕不聞有中國之雅音者詰其所以彼輩亦復茫然大抵以
Chinatown一闋爲解嘲焉一日暹羅使署中偶集美國令媛若干人聽演各類唱片以取樂中有廣東省音之戲調數片清音雅奏聞者喜極欲狂次日羣往市肆搜購所見不及十片得者珍若拱璧可知耳之於聲也率土之濱有同聽焉我國設能對外而稍經意亦何至自掩所長而令人以油腔濫調之Chinatown唱片以掩盡我中國固有之美音也彼都人士聞廣東腔而尙歡欣鼓舞若是設更從京腔秦腔中擇其綿邈悠揚之曲屏絕洪鑼急鼓之聲以奏之於西方美婦人前當不知其贊賞處更至若何之程度也 
老申報 
[寧波開設中西學塾]  
　　（見光緒二年正月初七日） 
　　中國西學日盛一日向來通商口岸俱有西塾惟寧波獨缺近有友人昨從四明來見江北岸設有中西書塾創立者一係新關西友盧君一係旗昌華友陳君延請中西學師分時敎授惟事方創始來學者尙屬寥寥目下大憲廣招生童出洋疑業在上海設立格致書院皆因西國文學日後大有用處唯限於方隅不能躬預其會今寗波旣設有中西書塾則凡爲父兄者曷弗令子弟入塾廣益學問開拓聰明俾日後盡成有用之材耶 
[隔壁] （見光緒二年正月初十日） 
　　本埠小竊之多甲於他處白日撞總名謂之扒手若皆各分其類自有師傳而以切口分黨者故捕役之緝獲較易也如衣衫楚楚而　入行棧以及輪船到埠之際佯作尋人或乘婚喪喜慶假冒親友吊賀於忙亂時混入内室順便竊取銀洋衣物者其切口即謂之混太陽假往唐家買物而混竊者謂之對買此皆衣衫襤褸而無本錢者所以不能得心應手餘若專竊人家曬晾衣服者曰收浪其剪綹等輩總切謂之蘇老然其中亦有分别本領之高下如必用剪刀者謂之叉子手僅須快刀及用磨薄鋼錢者謂之片子手若空手而能得贓者則謂之清插乃剪綹中所傳最高之手段餘尙名目不一莫能枚舉邇來又有一等俗名隔壁　者原非伊等切口中所有情近謊騙大約不涉於竊類者也前日大馬路五福弄有小雜貨店傍晚有一人來急告我家對門娘娘要用錢五百文暫爲一借店夥因在鄰居主顧如數付給其人少停復來云再要七百文凑作洋肧明晨即付洋錢一元不誤店家因初次付錢在後稍有疑惑追去復來言語亦略有不符是以佯言錢須盤數着令少停一刻來取隨令店徒前往查問竟無其事然其人己不知去向一時傳佈彼此聲揚此一街與附近地方若此撮借錢文數百者已有十餘家並有借用物件者有一小烟館被謊情節更妙其人先往借用水烟袋一枝亦係對門之鄰舍得手後隨復送還而復借洋烟袋一枝并烟燈扦子等件烟館送之出門見其走進對戸亦不復疑其人進對戸時連稱賀喜聲言適有人來我烟館中借用烟槍因一時不得空開未令來人帶　恐其守待是以送來等語其家因並未借過想係别家誤送我處等語復之惟進門時連聲道賀近在鄰居適值新年遂與留坐閒談片刻始去其人又遍問數家均同前留坐但皆被順手牽羊遺失零物而烟館之具已不知所之矣或曰此人必向住近處者蓋而貎皆謂似曾相議也人爲贈以名曰隔壁　新而奇失 
 
[華山廟（俗呼華陰廟）（古蹟圖四十五）]  
雜錄 
[英國軍用火車醫院] [  問渠]  
　　（繹美國科學週刊） 
　　歐戰伊始英國某慈善會倡用一種軍用火車醫院可在戰爭區域隨地救濟傷兵轉輸異常迅便此項火車醫院非用通常火車建築乃定造者其每車長短可與常車相等惟車中佈置悉如醫院形式藥室病房解判室愛克司光室等種種畢備車 
　　中每車有醫生十數人看護婦亦可百計其他侍者甚夥 
　　車上病房異常寛敞每間可谷一二十人床鋪分設兩邊此等床鋪係用鐵拄拄在車中不可移動每十八方尺之地可設二層床鋪用極堅鐵鍊擊在車頂其上層舖位可以摺轉每床之前有小方桌一爲病人餐桌或置藥之用其枕邊懸一鐵柱以助病人坐臥引手每間病房窗戸左右各十在房之一角零設便桶及盥洗之具病人臥具則各懸床之一端 
　　上述病房情形係爲兵士所用至於軍中將校病室佈置稍勝其第一事較兵士病房遠過者即病人床鋪祗有一層中用彈力軟褥可免車之震動其餘方桌及盥洗設備一若兵士病房Ｘ光室與解部間相近蓋便傷兵之治療也其中備一桌一椅安置螺旋可使高低自如解部間中有解部長桌四具一切解剖用品皆零置長桌之旁佈置最爲整潔冷熱水盆皆用汽管相通應用頗便此室中裝有光線極亮之電燈備解剖時觀察之需 
　　治療室車藥具橱甚多桌椅軟鋪亦甚不少每一醫士之前設一寫字檯旁侍立香護三人當傷兵運至火車醫院先至治擬車中　醫士診視 
　　此等火車醫院在戰地救濟傷兵設有專事搬送及偵察之人醫士及看護人則終日不離車晚間亦宿於車上故每一火車醫院共有十餘輛車厨房什物等室皆零佔一車每輛上裝有得律風電燈電鈴諸器傳信因此甚便 
　　火車醫院中又設極精美之書至藏書室音樂室爲一般傷兵之娛樂 
小說 
[子錢家遇害] [  雄倡]  
　　巡長曰然則彼又胡爲遄赴利物浦乎且使君言有可恃者李斯德即應加以偵察言時又將掣鈴柏微笑曰吾己語其近處一值班之巡士令伺探其人以俟後命此巡士固熟識彼人者巡長微息似慰言曰佳吾適云何者句噫適方言及購船票至坎拿大事柏曰曾亦聞威爾遜獄事乎即以謀殺一人曰麥漢而得十二年監禁之罪者巡長點首言曰昨己出獄矣彼與此案胡涉曰彼即書記亞那之父購船票者即復爲父此其所以有利物浦之行而未便自陳者也亞那者爲母氏之故爲家　之故勿論如何立意不令迺父名姓涉入其中足下明吾言乎巡長微微吟嘯曰此年少愚忠哉然幾以此坐雉經矣今君或不吝詳解其所由破此案者並李斯德何由審主人治事所中之内情幸一一明示柏曰是無難也其第一事令我疑及李斯德者即以其言表而作誑語次則亞那衣囊中之郵政儲蓄簿乃示我以其購船票之錢所自來復次則苟使如李斯德言主人先十分鐘至亞那乃後至而行殺者則主人固定於此時間展其來書矣乃初未之動且其寫字檯前之坐榻亦未曳出足見主人實未就坐又主人靴底乃沾染梯級上之白堊留其足印直逾寫字房外室以逹於内室寫字檯側乃止故知李斯德實未用升降機引主人登樓以主人未至之前此紀綱已用此鑰匙潛入其寫字房語時即自囊中出一把之匙續言曰彼復以此匙啓書信箱盡出其來書挾以下其地窖中斗室就沸水鍋上薰之融其封口之膏而揭視之如前此所恒爲者今日彼寫字檯上所陳來書苟用顯微鏡覘之則知其已有人竊動固顯而易見者也大抵此紀綱旣竊讀其來書因知鐵櫃中藏欵其數較平時爲鉅讀後仍納來書於箱中而書記亞那者入其寫字房作一短簡上主人乞一月之假留之主人寫字檯上而出此紀綱又竊展觀之見有機可乘足以坑陷此書記又及主人未至時遂以術竊發其鐵櫃而不期是日主人至乃特早此紀綱尙未攫得藏金斗聞足音跫然已有人入紀綱急匿近門處一小寫字檯之後伏伺聞主人啓其書信箱又見其昂然進寫字房趨向案次方置其來書時此恶奴即跳踴而出立置主人於死地旣死則曳至地氈之上掀翻其屍骸而搜索其衣囊鐵櫃旣闢櫃匙於彼固屬無用然苟納之書記亞那寫字房中經人發見者則此書記窘矣於是旣盜藏金遂挾櫃匙及一利刃即用爲兇器者並納諸亞那舄字　中而去迨一句鐘爲彼平時登樓爇爐火之候遂復進主人寫字房而呼警始聲張其事其譎詐陰毒至矣今足下將奈之何巡長曰禽此獠耳噫德律風中電鈴動矣似有人將告語者幸恕我少出語後巡長遂出少須己返微哂曰晚矣君屬爲偵伺之人適間見此奴喬裝而出挾得一小黑皮篋遂起而力追此奴飛奔至一汽車之後忽旁側又斜出一汽車此奴遂不及避而爲所碾斃其皮篋中則貯金近七百鎊也柏即安然起曰聞之至欣慰如是則亞那氏一家之慘史今可終秘莫宣矣吾將以電慰彼太夫人然後就小食飲蓋吾腹鋖矣今爲巡長道日安别矣巡長遂與柏累堪握手曰此篋已足證書記亞那氏爲無辜然吾失一機倪矣但使能入賤名於報中者句而柏累堪雅不欲聞未待竟聞其語已疾趨而出磞然闔其扉巡長愕然 
[自由談之自由談] [  不冷]  
　　萬全之策世無其事蓋世間小計劃必爲大潮流所并吞而大計劃復爲更大之潮流所并吞世事無窮面而潮流之大小更無限制此古人所以有人有千算天有一算之言也 
 
 
 

Page 15

 
 
   
 
 

Page 16

 
 
   
 
