# 1889 - 293 - 4905935

 

Page 1

 
 
[新印順天江南浙江江西湖北闈墨] [  申報館啓]  
　　普天同慶恩榜特開多士皆爭自舒翹以應熙朝之瑞本舘於揭曉後亟託友購取各省闈墨印釘成編其所告者計有順天江南浙江江西湖北五處類皆扶質立幹埀條結繁花樣嶄新宜於今而不悖于古洵乎投時利矢足供芸案揣摩焉其價計順天江南每本俱碼洋七分江西浙江湖北各六分諸君子有欲奇文共賞者請移玉至本埠申報舘帳房申昌書室外埠各申昌各售報處就近購取可也 
[己丑廣東闈墨告成] [  申報館啓]  
　　西樵七十二峰靈氣所鍾士生其間者類皆穎秀出羣早擅繡虎雕龍之譽正不第聲明文物謂足稱極盛于天南也本科撤棘後本舘亟托友人覔取原刊闈墨排印成編刻已告成卽日出售其文大抵弸中彪外油然經籍之光理法一準乎先民詞調恰合乎時尙當行出色最足供人揣摩詩亦俊逸清新兼擅庾鮑之勝尤妙者以題名全錄弁諸卷端俾新貴諸君閱之皆可知同年名姓價値則從廉收取每本祗碼洋六分現已分存本埠申報舘帳房申昌書室及外埠各申昌各售報處乞移玉趾就近購取可也 
[新到木板書籍寄售] [  申報館主人啓]  
　　啓者今有木板各書籍寄售該價可格外克己計開白芙堂算學叢書五元黎註隨園駢體文一元六角王船山全集十八元歸靈川集三元四許氏說文二元養雲試帖二角四小學韻語一角五杭寸六才一元如欲買者請至三馬路申昌書畫室及本帳房均可此佈 
[救災當務其急論]  
　　論賑務於今日與前此數年相去不知幾等矣前此之辦賑所恃者在江浙兩省以江浙爲財賦之區損其有餘益彼不足以是尙可以有所藉手今則江浙全荒將以前此之救人者轉而望救於人而於是天下之財賦竭矣裒多乃可以益寡挹彼始足以注兹若裒之無可裒挹之無可挹其將何以爲益與注之地此江浙之賑听以難也顧論賑務於今日亦　江浙爲尤急說者　江浙旣爲財賦之所出則民間蓋藏尙不至於立匱不比北方地瘠民貧閭閻本無蓄積偶遇荒歉莫不束手待斃故北方之賑急於江浙今獨以爲江浙之賑宜急不亦見之偏乎不知此其中有理焉北方雖少蓋藏而其人尙能耐苦南　則不耐困苦卽使稍有積儲前數年東捐西賑亦幾缾罍告罄且有積儲者極少亦係小康之家若彼農家者流與夫貧民小户亦不過做一日吃一日安有幾多積貯嘗聞里閈之謠曰光棍財主老婆錢言無家無室之人自食其力日有所餘積之數年殊覺寬裕而一經娶妻卽形竭蹶江浙之人雖皆非無家無室者然其積貯究不足恃且江浙爲財賦所出各處賑捐大半藉此若坐視其筋疲力盡則將來元氣之復也綦難譬之强壯之人偶然患病速治之而可愈若初起時恃其强壯而不之治遷延日久邪入愈深正氣漸傷其病必致危殆爾時悉心下藥幸而獲痊而復原之期必至遲緩且求其與未病時一律恐有所不能矣江浙猶壯夫也此時忽遭水災是受病也自八月下浣大雨不止以至於今一月餘濵海之地棉花盡被蹂躪田中禾稻顆粒無收是其病勢之成已可顯見當此之時而急　救援猶之壯夫病初起時卽子施治他日或可望其早早復原若再遲遲不救則病日重而日深恐藥力有所不及卽及办所不濟卽濟而還原之日不知何時此所以急不待緩也顧欲辦賑必先募捐至今日而言募捐實有大不如前者本舘自經收江浙賑捐以來投捐者尙稱踴躍然欲如前數年各賑所之收數暢旺則恐有所不能亦祗自盡其心力而已昨有客過訪詢以辦賑之事答以此時初辦一俟稍有成數卽當先急所急客曰先急所急固屬美意然現就浙省则論可以急賑之處固多可以急放之欵亦不少乃至今並未聞有放之者殊不可解也余問如何客曰子亦知各處之有積穀倉　或名義倉或名常平倉皆仿朱子社倉之法平常積存米穀以備飢荒之日散之民間若不遇荒年則每年出陳入新以免霉爛諸弊有紳士以司其事如浙省之地幾於無縣不有不過其積穀之數有多少不同耳江南各邑亦多有之間有存銀而不存穀者盖銀可生息穀則防腐亦屬善法凡若此者無非備荒年賑濟之用者也今浙省各處災象如此嗷嗷之民宛轉於中澤而不之救念及豐年所輸積穀雖非盡若輩所捐然盤中粒粒皆關辛苦且若輩亦有白種之田非盡還租者則所出雖小究亦小有存儲當此荒年而不聞有人創議出倉中存穀散之民間以活民命此其故不知由於官抑由於紳如官而置之不聞則是官之不知民瘼也如司倉務之紳不以告則是紳之漠視桑梓也官不知恤民紳不知濟貧試問此年年所積者將以用於何處前者鄭州以及山東等處之災振所諸人捐募爲難尙有人議及此等積穀倉中之銀米可以移緩就急者至今日而急在眼前矣事在燃眉矣紳當告之於官官當諭之於民開倉發粟以一縣之听積救一縣之民約計各處之倉有積之數年十數年者則雖所收不多積久當亦不少較之童子之押歲錢亦思以杯水救車薪之火者則多寡究屬懸殊災區雖廣各邑分救則亦得以實惠均沾吾知早放一日可以多活幾人之命延此殘喘以待各賑所之解濟庶不至大傷元氣子以爲然耶否耶余曰客之言甚善請以告之當事者 
[諭旨恭錄]  
　　九月二十一日奉硃筆遣清安爲滿洲繙譯正考官岳琪副考官欽此同日奉硃筆內簾監試着德蔭徐樹鈞去內塲監試着鳳英牟蔭喬去入號巡察着愛興阿文郁楊晨張嘉祿去欽此同日奉硃筆這塲內督理稽察着左翼副都統恩光右翼副都統吉恒去欽此同日奉硃筆這收掌試卷等所官着圈出陞額祿聨榮維倫希圖布明康富興阿去欽此同日奉旨這所叅疏防監犯越獄之管獄官山西壺關縣典史陳炳着卽革職拿問交豫山提同刑禁人等嚴訊有無鬆刑賄縱情弊按例究辦有獄官代理壺關縣知縣候補同知張振越着革職留任勒限緝拿盜犯李羊狗務獲嚴究俟限滿有無弋獲再行核辦餘着照所議辦理該部知道欽此 
[本館接奉電音]  
　　昨由京友電傳旨二道敬謹譯登○九月二十九日奏事處口傳奉旨張之萬現在請假所有派出初一日吃肉着卽撤下欽此同日奉旨福錕現派武殿試讀卷所有派出初一日吃肉着卽撤下欽此 
[難民滋閙]  
　　頃接廿六日餘姚友人來信云家鄉流丐日聚日多而索詐亦日甚一日稍不遂意毁户壞垣刼掠錢米無所不至各鄉殷户紛紛逃避幾乎十室九空不成世界廿三日流丐大隊赴縣縣官導至嶽廟施粥與兵勇爭閙刃傷數人復擁至儀門內縣署給以醫傷之資不料流丐愈形贍大廿五日又入城闖入洪宅給以錢文卽行搶散復 
 
 

Page 2

 
 
入內廚自炊食物刼掠一空而散城中如此鄉間不堪設想若非大憲派兵彈壓速籌振卹將來不知伊於胡底也 
[關外大雪]  
　　昨得伯都訥來電稱近日來天降大雪直至昨晚方止平地積厚五六尺土墻茅舍大半壓坍氣候嚴寒民生憔悴夫時未立冬而關外已如此大雪誠　所罕聞也 
[委辦穀米續聞]  
　　浙撫崧振帥札委候補道鄒觀察往江蘇採買穀米已紀前報兹悉觀察隨帶咨文於九月二十七日起程至江蘇無錫地方辦穀五萬石以備酌濟災民其銀兩聞於藩司雜欵項下開支云 
[小民無知]  
　　浙省水災屢紀報端兹聞災民之報荒者絡繹而來撫憲崧大中丞公忠體國念切民瘼雖未上逹天聽而俯察雖未上逹天聽而俯察輿情必將妥籌辦理有以補救於將來也而災民辭呈苦口急比燃眉間有無知愚氓遍帖無頭榜語多不經旋扯旋帖幾滿城廂守兹土者恕小民之無知置若罔聞斯眞休休有容者也 
[南匯縣示]  
　　爲出示剴切嚴禁事照得前月廿四日起陰雨至今未能暢晴各鄉花稻正是結實之時花則間有霉爛稻則間有生芽爾農民一年辛苦工作糞本全賴秋季棉花稻穀以資得用今忽被雨零壞此上天降災警戒人心之意上天不能說話惟有降禍使人知之今人受災不知感悟不知怕懼則天心難回禍福莫定本縣來做爾南匯的官自與爾百姓痛癢相關甘苦相同民安則官安民苦則官苦前數日親自下鄉坐一小船到處察看各紳董所禀情形均是實話已經據情禀請上憲速卽委員查勘一面在城隍廟內設壇走路䖍求闔署上下吃齋日夜不安憂心如火一俟水勢稍退橋下可以行船本縣仍復下鄉到處體察本縣來此三年不辭辛苦時常下鄉今旣遭此雨水豈能高坐衙齋不出來爲爾百姓分憂斷無此理前聞此閒有一極不好的風氣偶遇秋收不好地方壞人邀約佃夫百人十作一起齊到有飯吃的人家呌荒索取錢文開發爾們每人數十文各自散去此等惡習不獨本縣不能容隱卽上憲曉得亦嚴行拿辦斷不許長此刁風上天降災明明呌衆百姓改悔反要借此生事是爾百姓自取其過官亦不憐憫你們尙要拿辦打了板子又要枷號遊鄉何苦災上加災自取没理本縣深恐吾百姓不知理法在鄉成羣結黨索取錢文一被指名告發卽行嚴辦凡種田之人都是安分百姓不肯擾亂來此者皆是地棍出頭邀約吾種田百姓無知跟隨同去一經拿辦爾好人亦被受累須知每人只索得二三十文卽多亦不過百文試思得此百文你們就能過活了麽徒然壞此聲名將來各人吃苦卽上憲亦責你們地方民風不好將一片可憐你們的心變爲可恨你們的心了本縣一片苦心苦口勸戒你聽了細想卽不肯與這些壞人同去要錢了各安本分受苦大家受苦不要與各班壞人一樣則上天保佑你們本縣保護你們災禍可減倘若不聽定要嚴辦决不稍寬本縣自到任以來統縣三十六鎭各鎭壞人逐一拿辦打得皮開血出毫不可憐凡爾等詞訟本縣苦口相勸從不重打恐傷你們和氣所共知也鄉間有識字人將此告示多說兩遍與不識字的人聽聽則比念經拜佛勝於十倍可免各人受累特爲用俗話剴切言之其各凛遵毋違特示光緒十五年九月二十五日 
[鍾阜秋雲]  
　　金陵自日躔大火之次雁賓旣過蟹巿又來橙寒楚頌之亭菊老晚香之圃屈指此三旬中點點滴滴曾無三日之晴居人望黃綿襖子竟似陶家東籬下之白衣人不過偶爾送酒一至據稱鄉下之蒔粱以補漑種之不足者初喜荏叔旆旆禾　穟穟咸謂天公待下民不薄總秬秠木卜豐年而穜稑猶稱稔歲現在陰雨旣久無論棲畝者漚之將子又生孫卽在庾者亦曝之而穀將爲蠱核實年成大約十中之一二而已所患者災歉之數百姓非不上聞無奈有司之據情詳報者必且减之又减大吏卽據其减之又减者委員前來查勘名爲履畝實則復于减之又减之中從而再减或蠲或緩向例不出九月必逹其册於計臣而百姓莫知其孰豁孰免也故往往有籽粒無收之土而猶有追呼獨迫之聲况今歲天災流行又不在尋常省斂恤民之期日乎悠悠倉天謂之何哉○捕蟹者必束葦爲薄曲橫植支流　港中而懸小燈於薄上蟹乘潮來遊得薄則止旣見燈聚薄下者當悉數郭索而上　首行者魁也捕者必讓魁越薄而去以示續行者之不疑於是隨手掇置籠中可使無噍類據稱往歲纔交九月公子遍江表過重陽卽筐滿而膏流臍外髯翁謂九月團臍十月尖誠此中先得我嗜之易牙矣此節候也詎今歲登高者欲求一螯而竟不可得邇日秋將盡方大擔小擔　街頭呌賣視往歲時令似差半月許忽有好事者執途人告以夏秋之交症多痢　　寒食者恐不利於腹養生家多信其言之是然吾知畢尙書聞之必從酒家甕側搖其手曰休聽休聽○狼跋其胡再疐尾此寓言耳非眞豐鎬京有此修尾長喙目中無如今日之當道者上年哄傳孝陵衛一帶狼白晝竊入人家囓其傳書之黃耳繼又噬及執爨之紅顔行路至爲之有戒心日薄崦嵫便不敢孤身前進居人望夕陽而閉户且擊柝以相警旋亦寂寂乃近日有樵於白茅凹之丁澗　束担將歸矣忽見有兩狼從對面越岡隴而來行如飛前行者口含一物不可辨且行且顧聞山上有人聲始穿入榛莽深處樵者乃大呼相逐後逕山麓始知狼出没者非一日左近犬豕十去八九每大霧或陰雨則尤膽大可闌入人家廚下甚至蹲守猪圈旁涎垂垂呵之且不去朝陽門外三里岡之碑亭下前日有數丐偷宿其中一丐左腿被囓去如碗大當囓時丐徒手摶狼狼竟不捨肉而必爭此一臠而去亦奇矣哉○瀟湘人多信龍凡水旱失常必以龍夭矯舞於通衢如澇多則色尙赤暵久則色尙黑或白大抵不外乎道家之厭勝者近是數年來僑寓白門數見之亦不訝其類垓下之雞鳴歌矣上月廿二日鼓角喧天正似韓信建大將軍旂鼓下井陘光景瓦屋振振有聲行至龍土廟前聞行路有誇龍精彩若生者詢之則城內左右防營以祈晴請龍神出巡藉袚陰氣故讙呼如千軍萬馬而鞺鞳若雷動雲屯現在夫子廟前低窪處已水浸馬腹行人至不能褰裳而渡城內羊溝四洞八逹平時水藉以洩而漲時則洩者反蓄到處若仰盂於地中以筯撥之便㶁㶁循除而下盖水性最平無或過亦無不及此所以有則皆有也聞貢院內有人誤認爲八功德水之一說者謂此趵突者若竟在曲江觀濤之前十日吾知若輩登龍客必有望禹門而濡其首且濡其尾者矣今乃于一帆風送之後始揚波而濫觴安知非中國有聖人海外且無别風淮雨之盛事乎不禁額手而頌之曰湛恩汪濊 
[重見天日]  
　　皇上今年親政恩詔頻頒所有罪犯除十惡不赦外其餘槪沐恩施天津縣現在奉文辦理恩赦各犯一一親提出獄諭以皇恩浩蕩以後須痛攺前非勉爲善士各犯感激涕零崩角稽首聲稱知悔其中命案各犯遵例追繳燒理銀二十兩給屍親具領方准開　當有劉三於九月十五日照章繳錢四十千當堂發給屍母領訖遂得重覩天日矣 
[知法犯法]  
　　私雕印信僞造公文罪于斬絞律例何等森嚴卽一身是胆者料不敢以身嘗試不謂公門中人竟知法犯法也天津差役俟三利令智昏僞造查拿娼賭各票向地方詐錢不止一次其姘婦居住西關票板各件卽匿於藏嬌之所爲守望局訪聞起獲票據送縣印信明晰硃墨爛然由光緒十年前任姚鐵珊明府起　宮玉甫明府至現任孫筱坪明府止各票具備孫明府升堂訊鞫俟以　據顯然勢難狡賴當認　雕印信造票詐錢屬實惟除娼賭外並未擾及平民乞恩超豁明府以此等作奸犯科斷非一人所能奏手研鞫同黨姓名又據供出快壯各班差役四名逮案訊供均不承認分别責押務得確情詳候核辦 
[聨翩登第]  
　　北方文學向以大宛爲最優寍寳次之至天津則等諸自鄶以下自津城諸當道幣聘績學名儒主問津輔仁三取各書院講席認眞課士文風爲之丕變不特駕寍寳而上之卽大宛亦復瞠乎在後科名之盛遂視文學爲轉移　士揣摩風氣力爭上游歴科登上第者 
 
 

Page 3

 
 
不下十餘人或十數人惟去年戊子科僅中五人多士益自濯磨今年慶榜特開破壁飛去十有一人中副車者四人大率品粹學優素孚物望者固非南郭先生濫竽充數者比也 
[壓傷兩誌]  
　　松江友人信云營兵某甲道出會星橋北首適恩府尊祈晴而返甲退避道旁立於某姓磚墻之下不意砉然一聲墻忽坍塌將甲壓倒府尊急令從人赶速救出則已受傷數處當飭扶回營次延醫救治又有某乙翩翩年少忽抱鼓盆之戚當向某匠鋪購一棺木質頗堅重雇脚夫數名昇至中途偶一欹側棺卽順勢而下丙退避不及頭破血淋未卜性命若何也 
[日本近事]  
　　日本政府辦理攺正新條約期於今年夏秋之交與各國互換近因所攺新約多不合人民之意以致各處縉紳士庶聨名上書求止日皇閱各書中所陳利害於本國不便者甚多因於夏間中止但事已通咨各國新約中凡不便於日本者卽有利於各國故各國至此咸來敦促日本朝臣有謂斷宜施行有謂决須中止兩黨以意見不合均引領而待山縣伯爵回自泰西以便定奪又聞前者後藤伯爵朝見日皇時特抒己意上書陳奏大以新條約爲非而松方大臣又　執憲法謂當急急頒行現在距俄國批准之期已迫乃遲之　久恐俄人不免詰責加之矣○佐世保鎭守府向長崎三菱船廠定造汽船二艘須用鐵皮鐵骨其式與去年所造第三號軍艦震天相顚惟船身稍小云○十月四號東京來電云河瀨大鳥二公使定於日內赴任本日覲見日皇並詣先賢所行禮正午時日皇諭令伊藤大隈兩伯爵及土方子爵吉井伯爵德大寺侯等陪宴同日又諭令大山陸軍中將兼監軍松方大藏大臣兼內務大臣久保田內務省兼叅事官均着免其兼任又諭令屯田兵司令部添設軍法會議所 
[溺斃彚登]  
　　漢江秋水浩渺無涯臨高望之不啻萬户千家盡在水晶域裏上月初四日太古洋行上海輪船抵漢甫繫纜卽有衆挑夫及接客人等一擁而登江浪一掀跳板墮入江內人卽立足不住紛纷滾落江心當有多人遇援而起尙不知沈没幾人至今猶難訪確也上月初七日招商局江寬輪船抵漢方泊定藤纜尙未繫牢有水手某甲者提取纜球掛於船畔偶一欹側翻落江中船主立放太平船打撈初猶見其一手高擎出水須臾卽不知所終嗚呼慘已 
[之罘近事]  
　　烟臺迤南鄉落某姓女孩年纔八九齡一日忽走失無蹤諒已入匪人之手矣家有堂珠有尙其愼之又愼乎○東海關道盛杏蓀觀察因公他出於九月十三日乘海晏輪船回署○新凉時節沴癘濳滋民間多患瘧疾安得誦　工部于章髑髏血模糊之句俾瘧鬼退避三舍耶○上月十四日兩點鐘時黑雲似墨雷雨交馳冰雹繼之其大如栗幸爲時未久稻禾不至成災○十六日海防營練軍齊集西教塲操演槍砲之聲隆隆不絶○某娼家價買一逃荒女子年纔十餘齡日夜凌虐時時處以非刑喊呌之聲聞於遠近所望具菩提心者援手而出火坑則當合十焚香祝無量福無量壽已 
[平糶米價示]  
　　鄞縣正堂徐爲出示諭禁事照得本縣訪聞近日巿肆米價驟長每石較前加至六七角之多雖因天雨過久有碍秋成然外來銷售之米尙可接濟似此日意增昻難免奸儈相率居奇藉兹漁利言念貧民何堪食貴合行出示諭禁爲此示仰城鄉各米鋪人等知悉爾等現售糧米務須公平定價不得格外抬高使民買食維艱有蹈壟斷之咎自示之後如敢不遵定卽飭提到縣查明究辦决不姑寬各宜凛遵毋違特示 
[告示照錄]  
　　總辦臺灣軍械所兼臺澎水陸電報總局世襲騎都尉兼雲騎尉浙江候補清軍府張爲出示曉諭事照得光緒十五年八月廿九日奉宮保爵憲劉札開據稽查游勇委員袁守禀稱收買槍礮當蒙爵撫憲札行本所續經分别定價詳奉批准各在案查軍器向例不准民間私藏兹蒙尉撫憲不究旣在准予繳送收騐給賞其隱匿不報者分别懲罰憲示煌煌當可共聞共見與其私藏禁物干卯科條何如恪守憲章榮邀賞賚特恐全臺千餘里荒村僻壤未能週知合行曉諭並收買價値開列於後爲此示仰軍民人等一體知悉爾等如有各項後膛鎗並鎗子者速卽送交本所騐收按後列價目分别給領其離臺北較遠者准其就近送繳營縣騐收照章一體領價該軍民人等務須互相告誡踴躍呈繳母得觀望自悞自示之後倘敢隱匿不繳一經查出定卽遵照憲示從嚴懲辦其各凛遵勿貽後悔切切特示右仰全臺軍民人等知悉計開一世六響槍未壞者每桿洋十元需修者六元損機簧者三元一十三響云者士不用修理者洋五元損機簧者三元一哈吃開司不用修理者洋十元需修者五元損機簧者三元一黎意不用修理者洋十元需修者五元損機簧者三元一毛瑟不用修理者洋八元需修者四元損機簧者二元一林明敦槍不用修理者洋五元需修者二元損機簧者一元一十七響不用修理者洋十元需修者五元損機簧者三元一士乃打不用修理者洋五元需修者二元損機簧者一元一馬地尼不用修理者洋四元需修者二元損機簧者一元一巴敦不用修理者洋四元需脩者二元損機簧者一元一以上各種槍子未曾潮壞者每千粒給洋四元光緒十五年九月十六日示 
[䢴江官報]  
　　九月二十日朱鹺尹辭赴六閘船私二十一日江西項都戎世雄解餉來揚二十二日胡鹺尹保泰委白塔河緝私二十三日李鹺尹宗葉辭赴寳坊寺卡 
[震澤告災書]  
　　少欽仁兄老伯大人台鑒日前接讀賜函敬稔一是祗維善氣蒸祥福德無量至以爲頌吾鄉自八月廿四日起大雨傾盆至今已及一月田禾早已受傷九月十三十四及十九二十等日霖雨如注始而淹没田圩一二分繼而漸至五六分此外各圩亦已岌岌可危在鎭六圩如莊字騾下浴字等圩全行淹没尤可懼者自昨夜四鼓時分至今猶傾瀉不止蒼蒼者天何竟使之靡有孑遺耶現在人心大半惶惶四處鄉民盡以急望救賑爲言姪等公同集議商辦義賑刻不可緩然通盤籌算冬春兩賑爲數甚鉅鎭上所存之公欵儘數搜羅不及萬金此外殷户無多不及湖屬日分之一卽四處羅掘要亦於事無濟除設法勸捐外爲此公同環請老伯大人大發慈悲俯念梓鄉異常災况刊報募賑撥欵救急明知今歲各處告災籌賑亦非易易然民盡倒懸室皆懸磬不得不哀籲於大仁人大君子之前務望老伯大人商懇各賑所痛念梓桑大振扶天之力廣施救轍之恩源源而來粒粒戴德居民得一日之安全皆出於仁恩之所漸被也今因事急張已山兄專誠來前懇籲一切如何辦法容伊面禀并求指授方略俾得遵行不勝銜感待命之至肅此恭請善安乞賜矜憐伏希垂照姻愚弟徐壽椿年愚姪周善承世愚姪周善益徐聿修沈宗汾同頓首公籲九月二十四日酉刻○子英老棣台大人執事前台從錦旋在里同王補翁奉訪適元龍　臥未敢驚動嗣蒙賜答鄙人又有事外出不克快聆塵教數年思積一面緣慳甚爲帳帳辰維歡承綵舞韻協琴和如祝爲慰啓者吾鄉自八月廿四迄今霪雨徹晝夜不絶四圍村落一望汪洋街衢亦水没及骭鴻雁嗷嗷巟涼滿目兼之三年兩歉十室九空道有黔婁囷無子敬設不早爲善計行見良懦者轉輾而　溝壑桀黠者且或勾結外匪致有鋌險之虞衆論紛紜一籌莫展爲此誦芬奎伯諸君除公函候致左右外囑弼更爲敦請敬祈趨庭代禀如災象竟成台駕從速來震一切施濟章程悉聽主裁諸君均踴躍相助想大君子齊魯赴援共呼生佛豈梓桑膜視任作波臣展槃槃之大才救哀哀之赤子慈雲仕望翹企爲勞肅此上逹藉訽德安老伯大人尊前叱名請安小兄兪文弼謹拜上九月廿四日 
[依舊祈晴]  
　　昨日上海縣裴邑尊復飭僧會司道會司等設壇祈晴在邑廟月臺上䖍依前法按分八卦遴選道衆數名執旗演法與僧 
 
 

Page 4

 
 
人輪流誦經正値大宇開霽或以爲至誠感恪所致然至薄暮仍見陰雨密灑未知碧翁翁肯放晴曦否 
[修橋議定]  
　　本埠外大橋前議改建鐵橋曾登報牘嗣因估得攺建鐵橋需費十餘萬金議至三次今已定見仍將原橋細爲審察大加修葺自橋面以至橋下木樁壞洞等類悉數興修計費一萬餘元大約不多幾日卽可鳩工庀材大興工作矣 
[妓女喬粧]  
　　前晚有某長隨在中和園飲酒旁有一美少年頭戴瓜皮小帽上釘披霞身穿元色縐紗實行棉袍及竹根青馬甲丰致翩翩人皆屬自以爲非墜鞭之俊侶卽係　　之王孫後有知者謂此係同安里校書某某也變易服飾游戲人間特旁人不知耳因念滬上妓女好作種種變相或效西國裴則長裙窄袖或效東瀛裝則闊袖而寬衣間有作旗裝者雙髻盤鴉亦饒丰致今乃更作男子裝檀板嗷嘈之會履綦交錯之時撲朔迷離疇能復辨變幻神通至斯而極矣 
[司閽被逮]  
　　元亨洋行寫于房中失去法蘭絨一疋　顧繡等件投報法捕房捕頭卽派包探王榮培前往察看察得賊由短墻扒進墻上　有足跡嗣又撬窓行竊惟司閽人近在咫尺何以毫不知覺未免可疑因將管門之甲乙二人帶入捕房管押候訊 
[蟻媒破案]  
　　包探顧阿六至英公堂稱沈王氏同姘夫蔣阿茂投捕房訴稱有外甥媳名巧林被王小弟之姘婦領去有楊木發等向該氏言要酬洋二十元始肯將女送還今將土小弟楊木發等一併拘案請訊沈王氏供蘇州人年七十三歲將阿茂是我姘大外甥年幼在蘇習業聘巧林爲媳今年十七歲尙未成婚前月二十四日有閔阿瑞領同王小弟之姘婦到我家看房因我門前貼有餘屋召租字樣故不之疑去後復來至第三次該婦獨自前來將我外甥媳誘去又有楊木發等來言要酬洋二十元始肯還女問女在何處伊所指者年祗十三歲係别家之女不是我外甥媳遂置不理至昨日始報捕房拘王小弟等解案查此事係王小弟主使閔兩瑞實受其愚將阿茂年老耳聾供詞含糊閔阿瑞供王小弟向我言要租房知沈王氏有餘屋召租託我同伊姘婦前去看房第二次復經細看後約付定洋至以後王之姘婦獨去誘女之事我不知情王小弟供向爲裁縫住居楊木發家我無姘婦亦未誘女楊木發供土小弟住在我家我未向沈王氏言及酬洋還女事楊小海王阿炳同供沈王氏等在捕房我等前去觀看致被拘案包探稱楊小海王阿炳自到捕房沈王氏指楊小海亦曾說及酬洋遠女王阿炳屢經犯事捕房拍有小照恐亦與聞此事一併解案沈王氏又稱四月聞王小弟領一女子到鄉間價買要蔣阿茂同去將不依王小弟因此挾怨致將外甥媳誘去蔡太守得供之下憶及王小弟前控陳新橋等拆稍陳新橋等指王小弟是蟻媒當時因拆稍屬實先科陳新橋等之罪蟻媒之案正在查訪今王小弟誘匿沈王氏之外甥媳其非安分可知飭將王小弟楊木發閔阿瑞等押候嚴刑訊辦楊小海交保王阿炳無　開釋又諭捕役頭目趙金查明詳細緣由禀覆候示趙金禀沈王氏慣作蟻媒王小弟亦是同類此次之事實係同行嫉妬卽俗所謂黑吃黑云 
[英界公堂瑣案]  
　　陳彩亭稱爲銀匠店夥昨有王小全前來借錢不遂竟敢逞蠻不得己交捕送案王小全供寗波鄞縣人我兄曾與陳同事我因此與陳相識向伊借貸祭太宗憶及王小全前向康阿順拆梢逮案懲辦甫經釋放又向陳彩亭硬借逞蠻情殊可恨判押兩月期滿遞籍○包探張松樵稱工部局小工王金卽向工頭陳宏成冐取各工人工錢二千二百文遁逃今得尋見錢已用罄爲此拘案陳宏成申訴前情王金　供在工部局做小工已有三年此次冐取他人工錢原是不合現在無力繳還尙乞施恩祭太守判土金郎管押十四天以示薄懲○包探唐寳榮稱華阿四所開裁縫店被同業工阿蘭行竊主顧交做綿綢衫質錢七百文今獲人贓送案華阿四申訴前因王阿蘭供因有急需取衣習質尙求恩恕押鋪夥請追　本蔡太守判王阿蘭管押十四天贓交　阿四領去竊贓照例不追押本○華捕稱　竊瞿桂榮昨竊陳阿久處樹　二捆獲住送案陳阿久請爲領贓瞿桂榮供前曾犯事現已攺過賣盧　餬口連日陰雨資本用罄竊取樹柴意圖變賣得錢藉以充饑蔡太守判將瞿桂榮管押二十一天以儆贓交陳阿久領去 
[移緩就急]  
　　存性堂主入前曾在神前許願擬忝製神袍一襲現知浙省災重特將此欵英洋一十元移交本館散振想神而有知必鑒主人之深明大體其降福益無涯也 
[惠欵誌謝]  
　　謹啓者本堂開辦施衣施粥止在籌欵維艱荷蒙韋文記善士高在軒善士各捐助洋蚨五十元足見推解情殷實深銘感作善降祥可爲兩君操券也謹窮黎叩謝伏望富紳巨買善士仁人惠助源源俾資接濟是所盼禱上海虹口元濟堂同人陳德薰趙岐峯麥業卿何芸思等謹啓 
[浙省撫轅抄]  
　　九月十八日同知于資之交缷雙林厘局回省禀到潘駿禀知藩司委解京餉叩見王瑞成禀知藩司飭知准補寗海縣缺禀見叩謝○十九日朱懋清禀見銷桐廬給賑回省禀到並奉委豁免局差叩見○二十日正任杭理事恩解黃茶赴都回省禀到禀安銷差○二十一日調補平陽縣沈懋嘉禀知藩司飭知調補平陽縣缺奉部核准叩謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[助賑彚登]  
　　啓者山左沿河各屬被災至數年之久災黎得以全活至今悉賴各善長解囊慨助善昌謬司收解疉經刊布清單並擇爲數較多者隨時登報藉慰慈懷兹承四川鄷都縣何芑仲明府捐募一百七十四户由天順祥來計湘平銀七百四十一兩二錢二分內四百兩先於五月廿二日　來沙巿寡過未能也由元豐玖來規元五百兩延壽堂九三八平銀二百兩合規元二百十三兩六錢京寓瞻園主人爲女病愈并祈合家平安京松銀二百兩合規元二百一兩六錢八分以上二户由蔚長厚來泰州營叅戎章百翁捐募十四户由顧山吞韓晏清二翁交來洋二百七十六元錢三百四十文邗江荆華書屋篤記由蔡貞伯兄來規元三百廿二兩二錢三分四厘黃靜園太守爲父煥烟觀察安葬承諸親友賜儀移助山東湖州由公大莊來洋四百四十二元揚州山左帮協順成等募一百廿二户由復茂恒寄協源庄匯來洋二百四十元規元四十四兩五錢一分六厘甘肅秦州子予俊比部募第二次　七户由協同慶來合規元一百十六兩九錢一分海防廳憲劉乙笙司馬平安完愿洋五十元大豐洋貨號捐助湖州洋二百元安徽陳大令求妻病愈　保平安由彭新之兄交來規元五十兩緒綸公所節省筵資由大章號來洋三十元當經彚解災區隨時散放諸君施惠當厄造福無量善昌祗領之餘惟有望風頓首恭謝仁施仍祈在遠不遺源源籌濟生靈普救其食報詎有涯哉上海北巿絲業會館籌賑公所施善昌謹誌 
[上海虹口元濟堂施醫藥一文愿第十四次清單]  
　　無名氏求妻速產洋十元嘉定永興樂善堂二户各五元江友馥募來王不書名二元無名氏銅本洋一元詩中韋陳氏二户各三元吳彩山　士三元六角三公助禮一元五角崔敏夫七户合洋一元蓮谿花農無名氏二户各花洋一元方文黨周氏林才生鄭壽烝寗　居五户各一元無名氏姚榮修德氏三户合洋一元錢江薄愛堂錢五百文公德堂錢三百文子英堂二百文壽記堂一百文四户中秋月餅資助合洋一元朱興寶保病卽愈四角　同蘇二角郭李氏施符謝合二户各一角許　　四户合錢六百文陳阿　李阿發李財發三户合錢四百五十文陳潤昌錢一百文○以上共收英洋三十九九角花洋二元銅洋一元大錢一千一百五十文合併聲明 
[上海北巿絲業會舘賑公所施少欽經收山東奉天賑捐七月初六日第二千一百六十四次清單]  
　　上海無名氏爲子求病速愈洋二百元青浦縣署錢振聲善士求庶母病速愈一百元　　楊福嘉善士爲母病求速愈由承逹仁來一百元吳縣春草閑房求病速愈由源恆隆來一百元無名氏爲胞弟病求速愈三十元湖州孫義昌因產平安人求合家平安廿元浙紹孔康甫募山陰褚鏡湖明經求保合宅平安十二元蘇州隱名氏十元隱名氏　產平安五元厚齊氏保平安四元金裕卿三元顧松林爲子求卻病二元鄧應樞一元四林山莊一元廬江陳　元一元壺瓶山入四角無名氏二角成泰莊爛板洋十二元銅洋一元○福建興化府施敏先太尊七兌番三十元又募李吉菴二元沈少馥沙澗周張月仙林之如徐小　徐小同徐小彝范介臣郭幼安鄭石卿馮引之吳宜之王錦堂沈鼎臣周滇生沈敬臣章少笙　步洲余小齊林鯉庭丁雲籠李次方朱春山施晴峰瞿雲卿趙　堂劉　汀徐燕錄方秉生李謙三范錫如三十一户各一元官氏蔡氏共一元朱南培番四元曾學洙曾純洙各二元陳子復李承銜甡發堂楊研經堂四户各一元黃邦傑六八五番四元德祥堂六八番一元　有鋪中和鋪各六兌番一元廣生鋪五八番一元懷遠鋪三六番一元沈桂珊孫月軒厲芸書吳蘭生沈覲臣五户各銀七錢裘賴生許穆如徐煥卿胡珠軒　伯庸　和　李善堂阮叶三徐樹文徐植虞十户各三錢五分莆田縣徐心燕明府七兌番十元徐樹文徐植虞徐彝孫陳慶齡范仲　厲和仲董君　汪主人汪立生黃立庵鄔儉甫吳福生程皖生桑際熙桑會林王祖濟孫佑之李鍾浩李鍾瀚孫保清李蘭孫孫木甫趙宴堂章洋生錢簡齊周桂林范井秋徐心田徐莘野燕貽堂李留畊堂沈樹德堂孫桐城吳六合厲山陰王會　　山陰胡武林計四明裘陽湖許桐城方六合徐六合沈蕭山孔四十四户各一元劃宇佐四元李玉華隨宗器各銀七錢二分陳大奎清奎七錢二分黃　　　杏春吳在田翁有德連銀老歐德澤連文有七户各三錢六分林廷高陳廷獻各二錢四分連應魁錢六百文合銀三錢七分五釐傅作霖錢四百文合銀二錢五分興糧通判張步　三次共捐庫平番銀九十二兩又募靜安堂丁一經堂張九牧堂林三户各七錢養雲堂林岐山堂崇善堂庚園堂永豐堂燕厚堂嘉樂堂敦厚堂清塘堂三鳳堂六桂堂留餘堂林悅怡堂柯十三户各六錢文江堂炯和堂琳井堂坃渚堂仁壽堂五户各五錢廣麟堂薛　江清河張春福堂廖三户各四錢白水堂東沆堂各三錢六分帶草堂鄭八龍堂徐　西堂李三户各三錢吳元莘七兌番三十元東夷二廿元林十三吓八元仙遊縣知縣王少鶴明府七兌番一百十元又募仙邑糧科六元仙遊汛城守陳逹川二元仙遊縣典史徐曉田二元陳福記陳其相各二元懋源鋪楊萬選劉青如何京名盧紹光林文喜莊于海花子虛八户各一元仙遊縣儒學林乙齋六二五番二元仙遊縣興泰里巡　涂秋谷五六番二元　寗堂王六零五番三元留畊堂沈六一番二元張春男六八番一元陳希樵六五番一元隨緣氏六四番一元林映波六三番一元許玉卿自修堂毛各六二番一元心耕堂姚六一番樸訥堂王懷德堂李徐開庭三户各兌番一元共一百八十三户合庫平番銀三百六十三兩七錢五分五釐除上年元宵多匯六十六兩今由壽康莊淨來英洋四百零五元一角　九釐 
[上海北巿絲業會舘籌賑公所施少欽經收山東奉天賑捐七月初七八日第二千一百六十五六次清單]  
　　召溪隱名氏因兒泰頤病念捐助并求合家平　由泰康祥來洋一百元浙寗聯元子祈保諸事順遂規元三十四兩零三分七厘鎭江興記榮記洋三十元朱經碧峰居士求子病愈三十元惇裕和杭莊代蓉記求病愈廿元盛澤鴻春廿元硤石徐望孫募一片　心人祈保康念元江西永建所古越陳歴堂求子病愈公議平銀十一兩一錢召東鄭菊三求女病愈十元禾中唐二子求母吳氏病愈先助十元何景峰爲子病愈又助十元橫經曹齒德堂主人求孫病愈五元新勝伯均兄同妻程氏求保平安五元滸關生生堂阮之亭募高雲卿求足愈四元車坊同興典衆友節省四元老天寶病愈完願四元謹縣江司徐募牛桂先四元又徐郁氏一元又秋菊銀一錢五分蘇省量力樂助人夫婦求合家子女夏季平安對開四元雙林粗識文字女求母諸病卽愈一元平湖祥和典黃石年武林客各一元華韋同人一元銅洋一元杭州萬承志堂馮聽五善士募力不足齊三十元無名念元九如堂十元恆記四元黃府銅洋一元○長豐行來平望崇德堂主人爲子八泮承親友賜禮助賑陸于行代慈洋八元王庾香二元朱謹甫朱竹平衛之生王後齊徐賓侯代慈凌亮生星明錢少仙錢幼蘭衛少耕十户各一元徐瑞伯陸少亭陸明夫陳酉卿陸子梅佩卿錢兆聖錢頌華八户各對開一元李寅生沈幼泉陸眉生汪獨雲佩卿兄凌慰亭六户各四開一元王已生　之四開二元張安甫四開二元胡書卿錢三百四十八孫少　張蟾卿各二百八十陳笠江悅江二百沈水濤二百共三十三户合洋念元對開八元四開十元錢一千三百另八元武林申昌募徐容甫五元李均庠求妻賀氏病愈三元雲眉香資并書院資湊成一元又省助賑求保人口平安一元以上初日○虞容生大善士求病速愈洋五百元惲松雲觀察續募餘欵助賑由蘇省揮竹坡翁托恊源莊來錢四百千二伯四十作　四百廿七元四角一角七厘安徽無名氏規元一百兩前辦運曹厘金局委邊卓存太守自行捐廉由寶和莊來一百元仁和金手署色霞光由江西寄來洋九十三元錢二百聶其斌善士求保病愈永不再起規元五十兩雙鳳忠廉嚴洋三十元菱湖厘局隱名氏募廿四元彭城唐氏平安廿元無錫高耀祖求女病愈廿元惜陰居士十五元無錫王宗浚祈慈竹長春十二元周浩生爲母求病愈十元棣溪分署繆山氏續助十元蘇省雙東山房章爲父還愿先助十元杭垣陳加陵求妻病愈一家平安十元無錫王源隆王行記求妻陳氏病愈十元常熟張麟記十元蘇省程介眉求女病愈十元余鳳祥求病愈六元沈氏代姑母還受生五元通州李源泰典薇卿兄募海陽紹先　求一家平安及諸同人平安五元揚州湖村農人四元顧慶麟求家平安三元求宥兒由孔琴伯兄來三元朱亮士求次子病愈二元延陵至德求家平安二元浙慈邑廟人二元無錫徐允大祈天保佑命氏求母病愈二元湖郡仁濟堂無名氏二元蘇省呂伯翁二元董世成一元二角無名求母太平一元王壽萱一元安鎭壽山堂戴冠卿爲媳生產平安一元又募倪維貴一元無錫不書名人一元年浦敖嶺眉一元嘉善有心無力一元常州新盛恆莊銅洋十二元承德堂九五錢二千遵道堂九五錢一千共二户共洋二元四角錢三百三十文協和信來陜西候補庫廳如伯如承樂堂如宅如赫氏赫宅如大姑乃乃如大少爺如二少爺大少乃乃大小姐恆廉恆瑞恆安恆光恆壽恆順恆顧鐵棋德濟德生廿户　議平銀一錢合作規元二兩一錢四分○以上初八日 
 
 
 

Page 10

 
 
   
 
 

Page 11

 
 
[光緒十五年九月二十一日京報全錄]  
　　宮門抄○諭旨七道錄前○分缺單○發抄硃批五道○滇撫譚奏叅革武員照例訊辦摺○皖撫陳奏查禁婦女揀茶情形片○滇撫譚奏叅革知縣片○將軍定奏請欽派侍郎會同考試宗室覺羅學生摺○又　奏協領病難就痊呈請退任摺○皖撫陳奏請給獎叙片○滇撫譚奏請准千總更名片○湘撫王奏請立案片○黔撫潘奏調署知州夾片○九月二十一日户部通政司詹事府正藍旗値日無引見○醇王謝賞壽物恩○熙貝勒假滿請安○謙光謝准其抵銷恩○德慶請假十日○花尙阿續假十日○召見軍機瀅貝勒孫詥經高萬鵬○光緒十五年九月分缺單知州雲南雲龍張禮堂革知縣陜西安塞陳兆璜丁湖北應城陳鑅省親貴州銅仁王佩行終養四川羅江曹和瀚丁儀隴王錫侯近陜西郿縣張會一丁直州判河南許州杜壽銘調巡檢廣東鎭平邱方烒近典史貴州安南盛慶宜革江西清江車鴻勳近○發抄王文韶奏候補令唐步瀛補瀏陽令奉硃批吏部議奏欽此○又候補守趙環慶補沅州守奉硃批吏部議奏欽此○又本届新漕仍請折徵奉硃批户部知道欽此○又選用訓導鄒先費請更正底銜奉硃批吏部知道欽此○又撥解滇黔協餉奉硃批户部知道欽此○○頭品頂戴兼署雲貴總督雲南巡撫臣譚鈞培跪奏爲在籍武職持刀傷人請旨革職照例訊辦恭摺仰祈聖鑒事竊據雲南楚雄府知府裘祖誥詳姚州軍功戴必賢挾忿持刀戳傷民人何成鳳左肋等處由府查騐屬實詳請叅革訊辦等情當經批據雲南按察使鄧華熙會同善後總局司道曾紀鳳等查明該軍功戴必賢雲南楚雄府姚州人由勇目投効軍營隨同官軍剿辦迤西各處回夷各匪歴保叅將銜儘先補用都司並換花翎又於克復騰越廳城並小猛統烏土寨馬家村等處次第攻拔全省一律肅清案內保獎同治十二年閏六月初十日內閣奉上諭着免補都司以遊擊儘先補用並加副將銜欽此又於克復大理上下兩關續查案內保獎二品封典詳請奏叅前來臣覆查無異相應請旨將在籍副將銜補用遊擊戴必賢先行革職拔去翎枝以便照例提訊擬辦除咨部查照外謹恭摺具陳伏乞皇上聖鑒訓示再雲南巡撫係臣本任毋庸列銜合併陳明謹奏奉硃批着照所請該部知道欽此○○陳彝片再臣承准軍機大臣字寄光緒十四年七月初四日奉上諭有人奏各省茶莊多招婦女入廠揀茶案情百出請飭嚴禁守等因欽此遵旨寄信前來臣遵卽恭錄行司曁淮北牙厘皖南茶厘等局及徽州寍國六安等產茶各屬飭令確查嚴禁去後兹據藩司阿克逹春彚核詳稱安省茶巿以徽州府屬之屯溪六安州屬之麻埠等處爲大宗每届開巿之時窮苦婦女藉揀茶以謀口食由來已久各莊廠分內外外居男工專司烘焙內居女工專司揀摘婦女近者晚各歸家遠者借居親族查無旅店露宿之事惟是人跡錯雜良莠不齊歴届茶春該地方官會同局員嚴密查察商民相安亦無釀成人命之案此外產茶之區非商集之所巿面皆小雖亦間有婦女揀茶而人數無多防獘較易並經官吏隨時訪察均稱安靜並無前項情弊等情臣覆查無異伏思安省茶莊婦女揀茶係貧家生計所關勢難槪行禁絶而世風澆薄流獘易滋亟應實力防閑以杜奸徒勾引生事年届新茶上巿已通飭産茶各屬地方官會同茶局委員申明禮法曉以廉恥大禮使各知所遵守仍諭各茶廠認眞稽察彈壓倘有前項情弊卽行從嚴懲辦以挽澆俗而正風化所有遵旨查禁緣由謹附片覆陳伏乞聖鑒訓示謹奏奉硃批知道了欽此○○譚鈞培片再人命案件一經相騐詳報獲犯招解定例均有限其若有諱匿例議綦嚴兹查有前署大姚縣知縣張禮堂於縣民張惜六口角毆傷王應文身死一案久匿不報實屬諱命未便姑容據藩臬兩司轉據該管道府揭叅前來相應請旨將前署大姚縣知縣現任雲龍州知州張禮堂革職以肅吏治而重人命謹附片具陳伏乞聖鑒訓示再雲貴總督係臣兼署毋庸列銜合併陳明謹奏奉硃批着照所請該部知道欽此○○奴才定安跪奏爲遵例奏請欽派侍郎會同考試宗室覺羅學生恭摺奏祈聖鑒事竊查定例盛京宗室覺羅學生每届五年考試一次將應考學生名數造册並開列五部侍郎銜名咨報宗人府奏請欽派領府事主等一人並盛京五部侍郎二三人會同考試等因在案嗣於道光二十九年准宗人府 
　　咨嗣後每届五年考試宗室覺羅學生卽由盛京將軍自行開列該處五部侍郎銜名奏請欽派二三人會同該將軍嚴密考試秉公甄拔所取一二等者專摺具奏以歸簡易其考試一切事宜仍照向例辦理等因奏奉諭旨依議欽此欽遵行知亦在案查本年又届考試之期謹將盛京五部侍郎銜名敬繕清單伏候欽派二三員會同奴才秉公考試取定等次再行奏聞理合恭摺具奏伏乞皇上聖鑒謹奏奉硃筆圈出盛京户部侍郎錦宜盛京禮部侍郎懷塔布欽此○○奴才定安濟祿跪奏爲三品協領年老力衰病難就痊呈請退任恭摺奏祈聖鑒事竊據盛京正白旗滿洲協領常慶呈稱現年七十一歲食俸五十四年前因腰腿疼痛之症屢經請假調養無如年老力衰實難就痊誠恐貽誤公事呈請退任日後痊愈亦不能起復等情當派協領奇車布前往查騐屬實加具關防印結呈遞前來伏查協領有管轄旗務之責今該協領旣稱年老力衰病難就痊不能當差且日後痊愈亦不能起復查騐屬實自應准其開缺離任如蒙兪允其所遺協領員缺奴才等另行揀員請補理合恭摺具奏伏乞皇上聖鑒謹奏奉硃批着照所請兵部知道欽此○○陳彝片再安省黃水橫流之際災廣日長用繁費絀賴各省不分畛域集捐鉅欵出力人員遵旨酌保在案兹查甘肅文武各員籌捐安省賑銀一萬兩解充賑濟聲明不邀獎叙現准陜甘督臣楊昌濬將勸捐出力各員紳銜名擇尤咨送到皖行據賑捐局司道造具履歴詳請奏獎前來臣查甘肅僻在西陲物力難窘遠道輸將資盈萬兩均未請獎實出於樂善之誠在事勸捐員紳力維義舉協救鄰災其勞實不可没自應援案酌請獎叙鹽運使銜准補甘肅平凉府知府胡孚駿補缺後題奏道甘肅遇缺題奏知府蔣本其甘肅候補直𨽻州知州廖振喬候選主事譚嗣冏補缺後以同知用甘肅候補知縣宋昇平甘肅大挑試用知縣劉至順選用主簿譚誠均擬請加一級六品銜甘肅試用從九品蔣洪燾擬請給予六品封典候選從九品倪文彬叚克忠均擬請加六品銜文童榮仁洸首沛霖譚傳習徐天錫均擬請給從九品職銜文童鄭逢時擬請以從九品歸部選用合無仰懇天恩俯准照擬給奬以昭激勸出自鴻慈逾格除履歴咨部查核外謹會同兩江總督臣曾國荃附片具陳伏乞聖鑒訓示謹奏奉硃批户部議奏欽此○○譚鈞培片再臣據雲貴督標中軍副將屈洪泰詳據儘先補用都司武定營右哨千總鄧元龍呈稱該弁由勇目出師雲南三迤貴州桐梓縣梵凈山越南廣威不拔及滇邊之猓黑木戞等處案內在事出力歴保今職節年軍興宗譜遺失現在尋獲得閱龍字與曾祖同名元字又與族叔相同應請改更以重昭穆情願更名陞炳取造履歴册結具詳請奏前來臣覆核無異合無仰懇天恩勅部准將花翎儘先補用都司武定營右哨千總鄧元龍更名命鄧陞炳出自逾格鴻慈除將履歴册結送部查核外謹附片具陳伏乞聖鑒訓示謹奏奉硃批兵部知道欽此○○王文韶片再據原任湖南巡撫劉崑之憂户部主事劉式衡江蘇試用知府劉式通呈稱故祖父崑原籍雲南景東直𨽻廳由翰林院編修渥蒙累朝恩遇屢掌文衡洊躋卿貳同治六年簡放湖南巡撫十年冬奉旨來京另候簡用以年衰多病陳請病痊入都因原籍景東兵燹之後屋宇蕩然流寓湘省一十六載自祖父殁後又已二年伏查民間入籍但有田廬墳墓在二十年以上例得准行今式衡等原籍已無家可歸流寓亦將及年限祖父墳墓均在湖南呈請攺入湖南善化縣籍以便就近照料等情據此臣查定例罷職文員寄居别省本身旣殁子孫有田土丁糧已入别省版圖者回附籍均聽其便今原任湖南撫臣劉崑自解任後卽在湖省寓居養病現已身殁伊孫劉式衡等以原籍無家可歸祖父墳墓皆在湖南呈請就近攺入湖南善化縣籍核與定例相符惟係已故大員後嗣呈請攺籍自應奏明立案除咨吏部户部曁雲南撫臣查照外理合附片具陳伏乞聖覽謹奏奉硃批該部知道欽此○○潘霨片再黃平州瞿鴻撤任遺缺查有定番州知州來震明敏練逹堪以調署據藩司史念祖署臬司黃元善會詳前來除檄飭遵照外謹會同兼署雲貴總督臣譚鈞培合詞附片具陳伏乞聖鑒謹奏奉硃批吏部知道欽此 
 
 

Page 12

 
 
[光緒十五年九月廿二日京報全錄]  
　　宮門抄○諭旨一道錄前○發抄硃批三道○湘撫王靈奏大員積勞病故懇恩優卹摺○鄂撫奎奏道員品行不端難資造就據實奏叅摺○又奏考選鄉試簾官摺○九月二十二日禮部宗人府欽天監廂藍旗値日無引見○福中堂等磨勘武塲試卷覆命○松溎假滿請安○忠瑞病痊請安○豫王續假十五日○侍衞處奏派保和殿監試之王大臣派出頭班慶王大額駙克侯德洪額全福二班濂貝勒希朗阿訥欽泰賡音布玉書○値年旗奏派管理新舊營房派出那貝勒○召見軍機李鴻藻忠瑞容貴○發抄倪文蔚奏受卷官熊奉章遺失試卷請交部察議奉硃批着照所請吏部知道欽此○張煦奏威寍等屬被水被雹賑撫情形奉硃批着飭屬妥爲賑撫毋任災黎失所餘依議欽此○又請將仁勝五營馬隊攺爲撫標派叅將舒秀松等統帶刊給關防奉硃批該部知道欽此○○新　雲貴總督湖南巡撫臣王文韻跪奏爲統兵大員積勞病故籲懇天恩優卹恭摺仰祈聖鑒事竊臣據東安縣知縣孫開祥禀稱記名布政使前貴州按察使席寳田自總統各軍援黔積勞成疾遂患風痺請假調理不愈於本年六月十一日在籍病故該藩司於咸豐五年由廪生在籍督帶團勇克復東安縣城奏保訓導是年隨同前雲貴總督劉長佑統軍援江克復袁州臨江撫州各府城八年堵剿福建竄匪大捷累保至留江補用同知直𨽻州賞戴藍翎復於本省勦辦逆酋石逹開大股迭解永州寳慶各府城圍尋追至廣西克復柳州府城累保候補班補用知府賞戴花翎十年病假回籍經湖南檄委募帶精毅營防剿本省先後在宜章桂陽等處剿匪克捷奏保道員又於靖州龍山剿辦石逆大股屢次大捷克復會同縣城並解黔陽城圍又越境克復來鳳縣石逆叛遁川中尋就殄滅奏保以道員記名簡放並加按察使銜同治元年冬兩江總督曾國藩札飭募勇赴援江西二年四月抵江卽連獲大勝掃平陶家渡賊壘奉旨賞給業鏗額巴圖魯勇號六月追剿都湖江省肅清奉旨賞加布政使銜八月調援皖南立解青陽城圍奉旨賞加兩代二品封典三年二月粵逆竄擾江西追剿　沙關克復金谿縣城奉旨交軍機處記名遇有按察使缺出題奏九月二十四日奉旨補授雲南按察使旋經辦理江皖軍務楊岳斌以南豐剿賊遷延奏叅以知府降補並撤去布政使銜勇號十月剿滅金陵竄賊生擒逆酋洪仁玗等多名奏保開復降調處分仍以按察使記名簡放並賞還布政使銜勇號十月生擒首逆洪幅眞奉旨優獎賞給雲騎尉世職並穿黃馬褂四年八月十九日奉旨補授貴州按察使旋截剿逆酋汪海洋迭勝奉旨着遇有布政使缺出題奏六年正月汪逆就殲粵匪平定請假撤營回籍以親老呈請開缺終養奏奉兪允隨於三月奉上諭席寳田屢立戰功着賞三代一品封典是年貴州苗教各匪屢擾湖南會同靖州等處邊司日棘前巡撫劉琨奏請以席寳田總統各軍仍募精毅營勇率以援黔七年五月攻克石阡府荆竹園教匪老巢奉旨賞白玉翎管搬指大小荷包是年閏四月丁繼母憂奉旨留營部將分克鎭遠丹江凱里施秉各城八年三月克復清江縣城掃盪各苗寨九年春間攻克施涸老巢兩次均蒙賞給翎管搬指大小荷包是年秋克復郎洞及台拱廳城奉旨賞給頭品頂戴十年夏間正在督軍攻剿忽患風痺之疾秋冬疾勢不支乃請假調理以軍事分屬部將十一年苗疆平定奉旨優獎賞給騎都尉世職時身體已成偏廢延至本年夏遂以不起臨終惟以未報國恩爲憾理合造具履歴清册禀懇照軍營立功之後積勞病故例奏請優卹前來臣查已故藩司席寳田籍𨽻湖南東安縣臣前次撫湘時該藩司實爲湘中援黔總統於其生平戰績知之頗詳敢爲我皇上一具陳之該藩司自爲諸生時留心經濟講求史學於地輿形勢用兵方略尤所措意其領兵長於料敵每有調度必統籌全局不輕出以邀一勝之利至有關於大計在必出死力爭之在江西時會金陵賊巢圍急悍酋汪海洋李侍賢分道犯江冀斷我大軍餉源動兵勢以緩金陵之圍賴該藩司一軍奔馳捍禦腹地後以保全饋運無缺金陵旣復首逆洪幅眞挾黨旁竄謀與汪逆合併圖逞該藩司窮追數晝夜五戰悉殲擒之後邀擊汪逆於江粵之交轉門千里悍黨降斬　　略盡汪逆潰遁粵逆卒就殄滅粵匪遂以肅清凡此皆於兵事全局所關至重非尋常戰功可比其行軍應變飄忽靡常常以步隊一晝夜馳二三百里遶出賊前論者謂軍勢剽疾與湘中宿將王全鑫相類故大學士曾國藩亦謂爲繼起有數將才至於總統援黔用兵之難倍於他省大學士李鴻章曾歴疏言之其時黔楚兵勢稍鈍該藩司甫至遽踏堅巢軍威立振先後數十戰鏟除巢砦不可數計有自前明以來未經薙髮繳械者亦皆一律掃蕩當感疾乞假時臣在前署巡撫任內稔知其恩信素孚將士用命卽分設總統內以該軍部將現任廣西提督蘇元春鄖陽鎭總兵翼繼昌等統分剿匪各軍愈加奮勇冒死力戰卒蕆全功苗疆平定遣撤各營仍留龔繼昌蘇元春等各帶防軍均甚得力先是援黔數戰之後苗匪據險負嵎各隘絶璧爲砦我軍深入不利仰攻退則深林密箐中四出狙擊長技難施該藩司募選死士每乘暮夜陰雨縱險出奇攻其不備已亦躬冒矢石率大隊鼓譟從之所當輒破當攻黃茅嶺雷公山時終日雨中潦深没脛回營後遂撲地不省始在江西數以孤軍力當强宼心力俱瘁時患怔忡至是遂成偏枯醫藥無功終以殞逝核其病故所因實無慚以死勤事之義臣此次來湘時致函拜問猶兾其宿疾可痊足備國家任使而竟止於此將才難得良可悼惜該藩司在軍十有六年先後仰沐恩施至優極渥且蒙兩次賞給世職生平勞勛久邀聖鑒可否仰懇天恩俯准照軍營立功後積勞病故例從優議卹將戰績事實宣付史館並於本籍及江西貴州立功省分建立專祠以彰藎績出自鴻慈非微臣所收擅擬所有統兵大員積勞病故懇請賜卹緣由理合恭摺奏陳伏乞皇上聖鑒訓示謹奏奉硃批着照所請該部知道欽此○○頭品頂戴湖北巡撫臣奎斌跪奏爲道員品行不端難資造就據實奏叅仰祈聖鑒事竊湖北督糧道夏宗彝於本年六月二十四日到省投遞履歴內叙由難廕捐納候補知縣詢其難廕究授何職據稱僅議入監讀書是以另捐知縣迨到任後復呈履歴則攺叙由難廕以知縣註册報捐三班選授江蘇知縣加捐道員現選今職詢其因何前後不符該道堅稱難廕雖以知縣註册補缺實由捐納而來故前　　寫捐納知縣反復辨論意若旣經捐卽不必准本難廕伏念難廕授官由於朝廷軫念死難之臣加恩忠裔　　　　　　　　　該道宜何如感激銘刻乃不知顧名思義反視爲無足重輕是其負恩忘親居心實　　　　　　　　年僅六十歲而揑稱八旬爲從前告近之計本無兄弟而揑報胞弟一人爲日後次丁奉養地步種種作僞視若故常向臣面述毫無顧忌前聞該道經人奏叅有冒襲情弊事屬已往原難深究惟據現在情狀觀之實屬品行不端致招物議且查其素日聲名卑下才具亦甚平庸實不勝監司之任臣有察吏之責似此劣員未便姑容本應奏請立予罷黜惟念究屬難裔相應請旨將湖北督糧道夏宗彝開缺以同知降補俾其痛加洗滌期得自新臣爲整肅官方起見是否有當伏乞聖鑒訓示遵行如蒙兪允查湖北道員部選之缺定章應二留一咨前已部選一次此次所遺督糧道一缺照章應歸本省留補合併陳明謹奏奉硃批着照所請吏部知道欽此○○頭品頂戴湖北巡撫臣奎斌跪奏爲鄉試簾官現任州縣不敷調充循例考選科甲出身之候補人員恭摺仰祈聖鑒事竊查肖北省鄉試歴用內簾房考十員嗣由庚午科爲始奏明添設二員共計十二員應於科甲出身之現任州縣先期調考承充本年舉行已丑恩科鄉試臣與藩司蒯德標於現任州縣中逐加遴選僅能檄調數員其餘州縣或現居要地或辦理堤防均未便遽易生手致滋貽誤應遵照定例於科甲出身之候補人員詳加遴選與實缺人員一體充當由臣認眞考試擇其文理優長者派充內簾房考其次無論現任候補派充外簾差使以愼衡才而重試事據該藩司蒯德標具詳請奏前來所有內簾房考以科甲出身之候補人員一體調充緣由理合恭摺具陳伏乞聖鑒謹奏奉硃批知道了欽此 
 
