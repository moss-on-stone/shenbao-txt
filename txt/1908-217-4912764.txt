# 1908 - 217 - 4912764

 

Page 1

 
 
   
 
 

Page 2

 
 
擇吉於七月二十日開張本樓開設在上海望平街口數十餘年名馳五洲今于光緒卅四年歸我葉氏因嫌原處房屋太小遷移在盆湯衖西首坐北朝南督造特别高大洋房門面開張自造慶記　金加煉十足條錠葉金監製戊字満漢歐美各種異樣金銀首飾博古酒器泰西銀器鳳冠霞帔朝頂束帶北式包金中西鍍金　翠法藍堆累鑲嵌一應俱全凡蒙賜顧無不克已以廣招徠請認明吉慶爲記庶不致誤 
[棧房招租大減價]  
　　蘇州河新垃圾橋堍新造三層頭等棧拾餘宅面臨河且自有河埠起缷極便高燥寛廠可謂第一現在大减租價如有人要租速向集益里信大莊來定勿爲捷足先得也 
[緊要告白]  
　　啓者本行現今更換買辦所有各寶號向前買辦寫出之老淺單務祈速來出淸如延悞不出其箱内貨物腐霉缺少等情槪與新買辦無涉特此佈告謙信洋行 
[寗紹商輪公司收股欵處]  
　　上海南巿安康莊敦仁里方餘莊吉祥衖元大亨莊郎家橋油車街元興莊吉祥衖元昌參號咸瓜街巽森木號竹行碼頭久大愼記吉祥衖木業會館生義衖北巿會餘莊濟陽里宏大莊泰記衖口和康莊興仁里升大莊濟陽里崙餘莊乾記衖口鈞康莊興仁里福和烟行大馬路抛球塲瑞豐莊阜安里晋和莊興仁里源吉莊乾記衖兆豐莊興仁里法界四明公所美界瑞昌順百老匯路乾泰興號百老匯路各埠寗波甬泰北號江東永康紙行江東源豐銀號謙和莊賚餘莊甬順記咸恆莊乾豐莊元升莊蘇州裕蘇局杭州豫和莊源豐潤乾大莊元大莊吳淞萬隆布莊鎭江順記號裕蘇局蕪湖順記號九江順記號漢口老順記大慶元票號天津源豐潤老順記大慶元票號北京源豐潤恒利號大慶元票號南台合順號營口可熾號廣東源豐潤福建源豐潤豫茂莊汕頭源豐潤厦門源豐潤南京裕寗局 
[官立養正學堂招考]  
　　級次照兩等小學辦法分設四班各就程度插班學費住宿念六元中膳十六元走讀六元官額特設三十人不收學費考期七月十六十七十八日上午十八日開校校地上海城内縣西張家弄内 
　　　奉送上等唱戲機器購片四打奉送一隻聲比演戲檯上更響京調梆子各省小曲全備法大馬路商品陳列所内謀得利分銷處 
[西園廣告]  
敝園爲振商巿利交通便紳商學各界公餘遊息起見擇地西門外斜橋東首浜南結構樸實空氣淸新花木幽雅别具風趣春秋佳日最宜游眺電燈明亮亦可夜遊惟是草創經營諸未周備正在逐步推廣尙望滬上賞鑒家匡其不逮現擇於七月二十日開園進園游資每位但收小洋一角香茗奉送酒點大菜聽客自擇倘蒙各團體開會或宴聚亦可借用貼費從廉西園謹啓 
　　比國大中營造公司廣告啓者本公司向在比國海納省設立總廠專造鐵路建築橋梁製造各種機器兼承辦各項重大工程如畫圖打樣測量估價等事久已馳名歐美各國近因中國北省鐵路公司如正太鐵路汴洛鐵路等皆向本公司定購火輪車頭及客車貨車等故於上海設立分公司以便交易貴客如欲定購以上各種機器請至本公司面議訂期交貨照例包用其價格外克已倘蒙賜顧請至上海九江路廿一號向本公司定購可也 
　　比國大中營造公司總工程師卞愛惠經理博納同啓 
 
 

Page 3

 
 
上諭 
　　七月十七日奉 
　　上諭近聞沿江沿海暨南北各省設有政聞社名目內多悖逆要犯廣歛資財糾結黨類託名研究時務陰圖煽亂擾害治安若不嚴行查禁恐將敗壞大局著民政部各省督撫步軍統領順天府嚴密查訪認眞禁止遇有此項社夥即行嚴拿懲辦勿稍疏縱致釀巨患欽此 
旨翰林院撰文著李哲明補授欽此 
[宮門抄]  
　　十七日召見軍機林炳章曹汝霖李德炳 
代論 
[留日湖北公友會請都察院代奏請開國會書]  
　　爲外患內訌。交乘並起龥請宣布開設國會年限。實行一切豫備事項以弭亂萌而固邦本呈請代奏事。竊維歐洲各國以獨立稱者十數無不本於立憲政治。即專制最久且最强之俄羅斯。亦怵於戰敗之主因。在於獨裁政體。己於上年頒布憲法。召集國會。我國聖明在上洞悉於專制政體决不足立國於今日。乃屢下明詔。預備立憲。上年七月十三日諭旨。有曰大權統於朝廷庶政公諸輿論。去年五月二十八日諭旨。有曰上下一心。內外一氣。仰見我皇太后皇上聰明天亶。匪惟深悉我國之危弱。由於未行立憲政治。且於各國憲政之精神。亦洞鑒無遺。謹譯聖諭曰公曰一。盖無私隱而後謂之公無隔閡而後謂之一。欲達公與一之目的。必不外乎建設代表國民公意之機關。此機關。即東西各國現行之國會制度。天語煌煌。昭然不誣。率土臣民。感激零涕。方引領以望憲政之實施。乃兩載以來。內而樞臣。外而疆吏。尚無憲政上之切實預備。及根本上之改革。致令薄海臣民。咸滋疑慮。據新聞紙所載。近來各省國會請願書。紛紛呈遞哀籲之聲。幸達天聽。王大臣仰體聖意。連日集會討論開設國會年限。爭進者主張三年五年。緩進者主張十年二十年。其討論之內容。雖無由懸揣。然皆不外以人民程度之高下爲前提。可斷言也。竊以爲年限問題之解决不當以人民程度。之高下爲前提。當以預備事項之多寡爲前提人民程度國會開設後而益增進。非高懸其格以待人民之克副而後開設國會試問彼主張二年者果恃何術而令人民程度之速高主張二十年者又安能保人民程度之必不低耶總之專從理論上研究雖聚訟終年仍不能爲確當之解决從事實上研究則宜視開設國會以前所當預備之事項多寡而定年限之遲速。若預。備事項。於三年內刻期整備。則三年後開設國會可。若預備事項必十年二十年而後整備。則十年二十年而後開設國會亦可。然以我國情勢衡之。於三年內爲種種之預備實綽乎有餘裕况乎外侮日迫。時不我待非。速開國會。决不足以固邦本而。弭亂萌。謹就。國會必速開之理由。及開設以前所應預備之事項。爲我皇太后皇上縷晣陳之。上年朝廷甫頒立憲之詔列强眈眈凝視。報紙喧傳與日勝俄後倡言黃禍同其驚異以爲我國政體改革振興猶反掌也。乃荏苒兩年。官吏之因循如故民氣之奄萎如故。雖去歲各國協約成立。致有動機。而積極之進行。仍無所覩。改革託諸空言。遂召外人之輕侮海牙會議。名列三等第二朝鮮之名。竟成我國之別稱。此國恥之較著者也。故欲免外人之輕侮則不可不速開國會。近二年來蘇杭甬路事件。辰丸事件。人民往往以外交之失敗。函電紛馳。詆諆政府。列强方竊議我國政府闒茸民氣可畏。我正可利用民氣。以爲外交之後援夫立憲國家。皆用國民的外交政策。斷不用專制的。外交政。策專制的外。交其結。果必至屈敗。國民的外。交其結。果必獲優勝。此近。時東西各國政治家外。交家所同一主張。且屢驗而不誣者也美係共和政體。其政治多不適用於我國惟締結條。約須經議院之。贊成。最可法傚。今日中國最迫切而不易挽救 
 
 
 

Page 4

 
 
者。莫如外交。若得國民之同意。則上紓宵旰之憂勞。而政府亦脫於叢謗矣。故欲免外交之失敗。則不可不速開國會。列强眈眈虎視攫我利權爭先恐後者。莫如路礦。然所以啟他人之覬覦者。以我國經濟困乏。棄利弗取耳。今各省路權礦權。半操自外人。若自茲以往。不萃全國國民之力。與之抵抗。僅憑官力經營。恐黃河再清。亦無利權收回之可望。竊以爲路礦要政。宜付諸議會。使各省紳商。分擔欵項。合力承辦。以中央政府爲之監督。庶固有利權國民自享之。不致任他人盜取也。故欲利權之收回。則不可。不速開國會。邇者朝廷整軍經武。嚴飭各省增添師團改練新軍俱以經費支絀。一時未能符陸軍部派定額數。近又議復海軍。亦以需欵最鉅辦理尚無端緒。或主張施行印花稅。或主張暫借外債。夫印花稅爲各國通行稅則。只以我國辦法未合。致多滯碍乃政府不從根本上研究。動云暫借外債此策之最下者也。且軍事經費之負擔。係國民法律上之義務。今也時局艱難。非擴張軍備。斷不足以自存。民人受國家軍政上之保衛。即應負擔軍政上之費用。然欲國民不逃此負擔。不可不使先知有負擔之義務東西各國關於軍備擴張。費先提出於議會。其明証也故欲擴張軍。備尤不可不速開國會。（未完） 
專電 
[電一（北京）]  
　　江督奏保御醫周景濤己到京由內務府陸潤庠帶領請脈兩次頗得上意 
[電二（北京）]  
　　滇督錫良奏滇蜀騰越鐵路工鉅欵項難籌擬于漕糧項下每一石認股五兩歲可得百萬以十年爲限奉旨郵傳部知道 
[電三（北京）]  
　　外務部奏調候補道周自齊署理右參議 
[電四（北京）]  
　　粵督張大駿奏調嚴璩到粵奉旨准其前往免扣資俸緊要新聞 
[諭飭東督察看陳昭常叅案北京]  
　　某御史昨日奏叅陳昭常閱歷尚淺素性驕盈現在蒙恩簡署吉林巡撫恐難勝任云云摺上兩宮於召見軍機時曾以此事埀詢袁尚書力保陳昭常才識過人足勝封疆之任慶醇二邸在前不置一詞旋奉慈諭有諭飭徐世昌就近察看等語軍機大臣退朝後當即抄錄原摺廷寄徐督欽遵辦理 
[農郵兩部擬保勸業道員北京]  
　　日昨澤公與陳尚書會議各省添設勸業道員缺准各省督撫酌保數員奏請簡放而農工商部郵傳部亦應酌保熟悉各項實業之員由樞垣開單請簡查軍機外部二處均經奏准當差己滿八年素稱得力之員得奏保以道員記名簡放農郵二部郎員員缺較多京察員數各有定章保荐丞叅勢又不能盡取本部司員各該員出路較狹難資鼓勵不如仿照軍機外部辦法將資深得力之員擇尤酌保以勸業道記名簡放庶於鼓舞之中又慶得人之效且農工商部開辦時諸事本仿照外部辦理此事亦應歸於一律俾免向隅云云陳尚書甚以爲然不日即當會同出奏請旨遵行 
[京師近事]  
　　陳曹二御醫屢次請假世中堂體貼入微恐各省所保御醫到京後旅費不敷擬請旨每員月給二百金以資旅用內務府各大臣均表同情己於昨日。面奏奉旨允准 
　　初九日御史常徽奏大員被參請調查卷宗以成信讞一摺種種措詞多係開脫貽穀罪狀對於鹿紹兩大臣頗有微詞聞常御史所以上摺之故有某巨公暗中嗾使並非直接受貽之運動者此摺上後貽穀即放膽到京樞垣己接有晉撫覆電矣 
　　陸軍部前奏添練陸軍人才缺乏幸派往日本陸軍各學堂學生成就尚屬可觀足爲開辦陸軍基礎該堂長福島安正實能不分畛域盡心教授可否給予一等第二寶星以資觀感云云奉旨著照所請外務部知道現經外務部製就寶星咨送陸軍部轉給 
　　袁尚書到部後即擬以鄒丞堂外放另請簡某道署其遺缺嗣因鄒丞堂公事熟悉堂官偶有詢問事件頗資臂助故至今迄未請簡現袁　書總以鄒丞堂不諳洋文不無遺憾故部中仍有外放之說 
禁烟所自被某御史奏叅後該公所王大臣亦自知跡近敷衍屢擬奏叅幾人爲掩飾之計當時曾擬定四人聞某侍郎亦在其內後經某軍機力爲說項謂人才難得不如稍從寬假故初三日發表者只有文海載昌兩人 
 
 

Page 5

 
 
 [P ] >振武學校竟成散學 
　　日本通信云東京牛　河田町振武學校全體學生以士官學費病院三事要求不遂决意罷課後經人轉圜始允無事不料上課後復起風波己於昨日决裂全體散學其原因係新海陸軍學生監督周家樹陽許學生力爲維持陰與學監密謀處置之策有以釀成之今將詳細調查如左以供第三者之評論 
[交涉時情形]  
　　學生因交涉不遂决意散學而周家樹逼寫出校書學生即一律照書周又令學生稍候一日云將向陸軍部請資學生等不允乃逕往監部辭行監部堅留至再始未動身次日周家樹致各學生公函謂三事必當力爭辦到決不食言君等倘尚有隱衷亦可相示且三事既准君等可上課以慰鄙人衆覆以既蒙監督將此三事力任許可尚復何撼學生前有誓言三件目的既達當朝聞命而夕就學焉今當力踐斯言矣監督得學生公函即親至校謂俟過明日萬壽諸君禀知上課可也學生諾而退預備上課 
[上課時情形]  
　　學生於萬壽後一日即禀知學監上課而學監乃謂學校自有一定規則諸生豈能自由罷課自由上課惟諸生要求己遂自願上課志尚可諒靜候本校命令可也學生聞之遂各退歸私室靜候命下約一時許學監即傳全校班長面諭諸　無理要求罷課按諸定章本當重辦姑念遠游海外不事深求其各速具悔過書一通呈送前來以贖前愆班長乃傳告諸生衆謂此番要求本非無理何悔過爲均不願書班長宣言吾輩來此求學茍非大不了事萬不可輕舉妄動今三事既遂目的己達雖未得監督之確實證據惟既允許諒無反言之理區區願書何妨一寫衆以班長苦口相勸情不可却且亦言之成理遂公擬一稿如左同等要求三事本非無理惟罷課待命公認其罪今幸蒙我學監我監督互相妥商一概允許足微學監與監督深愛學生之至意今願立志上課痛思前非（下略） 
書稿擬就各　一通由班長呈送學監學監閱之拂然不悅厲聲責曰此種悔過書有何用處立言不當其速改繕否則吾不允許不准上學班長等乃　示如何寫法方謂得當學監乃袖出一紙示之係華人筆跡也其略如左 
　　今次無理要求罷課相挾按諸學章死有餘辜幸蒙學監深加原宥不事苛求同人感激無可圖報惟有立志讀書力求上進以副學監殷望之心此後無論如何情事不敢再行反對惟學監之命是從（下略） 
　　班長乃以此紙出示諸生諸生大怒謂吾輩要求何謂無理且監督雖許曲爲周旋此後能成與否士官可入與否尚不可必今若照此繕書是置吾輩於死地矣均不願寫班長乃禀告學監學監謂不願繕寫吾常一律斥革立即吹號傳集全體勒令照寫有不從者當以軍法從事衆以學監如此野蠻施行壓制是直視吾輩爲兒戲也乃相率立誓排隊出校學監見勢不佳乃大聲揚言曰諸生須知此舉非吾本心周家樹授吾者也衆聞之更怒均謂監督爲大清國之監督學生亦爲大清國之學生彼此同種又兼師誼何事不可面商必欲權授外人甘冒不韙置我大清國權於何地耶吾輩願悔過於監督不願悔過於日人也遂立志散學時己晚十二時矣均乘車至神田今川小路二丁目一番地龍濤館計學生共一百三十名 
[出校後情形]  
　　各學生散學後即公請班長往謁監督監督謂生於吾來時未曾至停車場迎接今因散學又來擾我何顏之厚耶今既散學無可挽回吾發川資回國可也語畢而入班長乃歸庽自班長出後周家樹乃函請校監懸牌一律斥革免學生藉口散學致失監督之威嚴該校接函刻己牌示矣聞監督將於此週內勒令此一百三十名之學生回國云 
[周家樹舉動可笑]  
　　周家樹自知此次舉動愧對神明又恐學生有復仇心乃於日昨親至警察署禀求保護故今日己由日本警署特派巡捕五名並請憲兵司令部加派憲兵五名在周庽伺候凡學生往謁者必先憲兵嚴加盤詰始准放人形同大盜見之寒心自棄國權竟至於此 
[學生自治可敬]  
　　學生現在旅館自治甚嚴一律悉照校規不准私自出外必須請假　晚點名二次日人頗敬重之 
今日尚有緊要新聞接入第二張 
 
 
 

Page 6

 
 
   
 
 

Page 7

 
 
　　瑞和洋行准於十八日十點鐘在本行拍賣大銀箱書信人頭男女皮鞋山扒檯酒架椅子鐵床牌檯電氣風扇等不計又於午時拍賣三匹半馬力電氣脚踏車一部此佈 
[禮拜五拍賣瑞和洋行]  
　　准於拾八日十點鐘在漢口路九Ａ五層樓上第廿號住宅内拍賣書樓大菜間臥房厨房洋琴風琴柚木寫字檯電氣燈風扇上等木器一應另星什物不計此佈 
[禮拜六拍賣]  
　　魯意師摩洋行始創自同治十三年即英一千八百七十四年 
　　准於十九日十點鐘在本行拍賣大菜椅籐椅山扒檯書樓色房間色畫鏡大　色寫字檯衣服脚踏車風扇大電器扇向盤洋琴風琴外國錢匱雪茄烟五萬支留聲機器另物木器等貨不計此佈魯意師摩洋行啓 
[禮拜六拍賣寶和洋行]  
　　准於十九日上午十點鐘在本行拍賣書樓式房間式三扒檯酒架大菜檯大菜椅寫字檯寫字椅銀器厨信箱帽架冰箱書樓古玩厨書鏡鐵床打字機器鐵裁縫手鎗印字機器磁器花瓶銀器刀叉銀箱銅鎖眼鏡香水各色吃　萬字皮各色洋酒一應另星什物不計此布 
[禮拜六拍賣回祿貨]  
　　魯意師摩洋行始創自同治十三年即英一千八百七十四年 
　　准於十九日兩點半鐘在本行拍賣前日法大馬路失愼由一百零一號大成祥棧房搬來稍有水漬毛巾草帽呢帽絨帽檯燈香肥燈筒肥皂缸共計五十餘箱等物不計此佈魯意師摩洋行啓 
[禮拜六拍賣]  
　　魯意師摩洋行始創自同治十三年即英一千八百七十四年 
　　准於十九日十點鐘在廿二號塘山路拍賣書樓大菜間臥房間浴間厨房磁料器活猴二只並一應木器什物不計此佈魯意師摩洋行啓 
[禮拜六拍賣]  
　　啓者禮拜六即十九日十點鐘在本棧不限價拍賣各色海馬牛牌鵝牌黄馬褂獅牌無牌等呢各種八仙旗女福壽母子利巿獨占綉女洋紅標等貨此佈義記洋行啓 
[禮拜六拍賣電氣車瑞和洋行]  
　　准於十九日十二點鐘在本行拍賣電氣車一部此佈 
　　禮拜六拍賣芝蔴呢 
　　魯意師摩洋行始創自同治十三年即英一千八百七十四年 
　　准於十九日下午二點半在本行拍賣稍漬芝蔴呢十餘包等貨不計此佈魯意師摩洋行啓 
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[吉林自治會力爭吉長鐵路奉天]  
　　自治會咨呈東督略謂據公民保路會紳商等叙稱吉長鐵路當俄人修竣東清幹路支路時希圖接展經前將軍長堅詞駁阻曾於光緒二十八年六月奏請專歸中國自辦日俄戰後復經前將軍達於三十一年十月奏請自行籌欵及時修造各等因先後欽奉諭旨允准在案旋己建設公司籌備欵項遴員勘辦刻期興工及至三十三年三月由外務部咨到收買奉新鐵路條欵七則內第一條載允將吉長鐵路所需欵項向日公司籌借一半定爲二十五年還清總工程師應用日人並派日帳房布置督理各等語是此路既出於俄人之手又入於日人之手矣伏思路之所至即兵威權力之所至此中得失重關主權我滿洲鐵道東清南滿縱貫全境反主爲客所謂聚九州之鐵鑄成大錯以視割地賠欵喪失更多良可痛恨吉長二百四十里扼滿洲之中心爲交通之要點倘此路遂爲日有則主權盡失民命隨之紳商等决擬仍遵二十八年及三十一年諭旨備欵自辦現己籌集股銀一百七十萬兩以喪亂初平彫敝疾苦之邦一紙發起不數日立成鉅欵民心齊一概可想見茲擬訂保路會簡明章程暨己籌股本簿據併交自治會收執務請代表輿情禀由督撫憲分別奏咨務懇大力主持等情前來查該紳商等爭路一事發起之初業由職會先行分電轉禀在案茲據聲叙各情並交出章程股簿時未十日所集之股己至一百七十萬兩之多自屬血誠非同虛憍而吉長一路關係主權本極重要路約議廢重見於前亦非創舉况此項路欵强我以必借公法私法皆所罕聞能否取消之處理合附呈公民保路會簡章據情禀請憲臺鑒核代奏並懇一面分咨軍機處政務處外務部郵傳部農工商部民政部諒察輿情抗廢前約是所幸甚 
嘉興兵防問題 
[嘉興紳商禀浙撫電]  
　　杭州撫憲鈞鑒去冬屠甸亂事幸賴省標能即解散今聞撤防驚駭難安且附近各鄉搶刦疊聞恐兵去餘孽復蠢砲船慮難恃迫叩恩准暫留地方幸甚嘉屬紳商倪炳梓等同叩 
[浙撫覆電]  
　　嘉興府轉紳商鑒查嘉防兵力甚厚如果布置得宜何至有砲船難恃之說當候札查飭遵院印 
西報譯要 
[間島交涉近聞]  
　　字林報載十六日東京電云間島問題中國官塲决意不復禁止米糧出口故中日交涉復行開議近來彼處連得大雨華人己不復有荒災之懼矣 
[英艦擬赴鄱陽湖]  
　　字林報云前報載英國砲艦在鄱陽湖事今悉該砲艦並非永遠退出不日又將有砲艦開赴該湖 
[海參威之將來]  
　　字林報載日本報云東京接得消息謂俄國官塲擬俟海參威自由口岸撤消後另行設法以利東方商業其意欲在港內劃一自由區域凡洋貨由海參威運赴滿洲者概不抽稅其餘外國出入口貨一例照章完稅現俄國官塲正在討議此事 
[中美聯盟之風說]  
　　文匯報載十六日柏林電云紐約日報傳播中美聯盟之說此事在數月前由中政府倡議 
[埃及將開國會]  
　　文匯報載十五日柏林電云埃及國民人人皆懷國會將開之希望 
分類新聞政界 
[蘇臬赴寗蘇州]  
　　蘇臬左子儀廉訪因有要公須面禀江督並順道吊唁午帥伯母之喪是以於十五日乘火車起程赴寗所有臬署公牘己札委蘇州府代拆代行 
[京餉緩解之原因福州]  
　　閩省鹽庫存儲經銅幣廠鐵路局財政局迭次挪借約共數十萬故刻下甚爲空虛僅存六萬兩有奇現署都轉葉觀察培勳正欲批解京餉八萬兩而財政局又來商借二萬核之所存之數不敷甚鉅值此新任陳都轉將次蒞閩斷無以空庫移交之理故葉都轉之意祇有將京餉暫緩兌解云 
[司馬體恤民艱寗波]  
　　定海廳龔司馬年老畏事刑錢兩幕專事迎合主意凡遇戶婚田土等案其批輙云事屬絀微一經傳訊廢時失業拖累堪虞近日又遇鄉民涉訟批云當此農忙之間大不宜進城守候本府爲體恤民艱起見故未照准萬不可再行煩瀆致負寗人息事之苦心等語如此可謂體息民艱乎 
[宜荊禁烟協會暫行條件常州]  
　　（一）本會係承接兩邑尊實行禁烟鳴鑼掮牌曉示因議設禁烟協會於勸學所以協助官長調查燈戶限期令其禁絕爲宗旨（一）議禁法當先從公廨及學會辦事人本身作則均不得染有烟癖（一）議由會員即日分班輪流調查一過請官長酌辦（一）議於七月十三日下午邀請官長暨城鄉士紳開特別大會選舉職員公議詳章以定本會持久辦法（一）議於本月十三日下午開會後在城隍廟演劇即爲城鄉永遠嚴禁之紀念（一）議凡由本會查獲之烟具即於開會後當衆銷燬 
[委派專員偵緝匪類漢口]  
　　漢關道齊照巖觀察以漢上大小　攤各種痞匪林立雖己飭夏口廳巡警局嚴密訪拿仍恐耳目難週爰札委李大令承澐充偵緝匪類專員遇有形跡可疑之人盤詢明白隨時禀報拿辦以期保全地方治安 
[借用食鹽到湘長沙]  
　　湘省督銷淮鹽局以近日淮鹽缺乏不敷 
 
 

Page 11

 
 
民食爰特禀准江督暨兩淮運司暫就山東借用魯鹽一百票以資接濟聞此項借用之鹽己有數船裝運到湘由督銷局分發各鹽行酌量勻派以應急需 
交涉 
[洋務局請設時砲之用意杭州]  
　　洋務局具詳浙撫略謂杭州省城地方遼闊烟户殷闐近值江墅行車風氣日開交通便利倘鐘點不能同一於生人一切行爲在在均多不便查銅壺滴漏土圭測景伊考古籍曾設專司自歐西注重格致學科發明時計而民生乃有劃一整齊　致歐化東漸時計遂推行於吾國然機器之速率萬有不齊平日比對時間且不能不借助於日規一物然當風雨如晦之際日規亦失其効用本局職司交涉凡有與外人接晤要公一經彼此訂定時刻尤不容稍有後先致隳信用計惟有選擇上下城兩處合宜之地派員專司於每日午刻燃放時砲以泯鐘點之參差而一遠近之聞聽惟事關民政似應由地方官籌議妥愼辦理詳請撫憲檄飭杭州府飭縣會議詳辦現增中丞己批飭杭州府督同仁錢兩縣妥議詳辦矣 
[辦理盜賣公業案江西]  
　　吉安府屬龍泉縣康慶廷及楊錫光等盜賣公業兩案久未辦結現因委辦吉南贛寗教務徐太守士穀己抵吉安由洋務局批令就近會同吉安府調核全卷查閱本局迭次批指迅與法主教按約磋商妥爲辦結具報勿稍遷就 
軍界 
[飛划統領新訂營制蘇州]  
　　蘇省飛划五營統領陳玉田近頒新訂營制五十二條茲特錄下一臨陣鎗砲排擊散放先後均應之以時如有不聽號令自亂發者斬一臨陣不前退後逃走者斬一臨陣偵探不實詐功冒賞者斬一臨陣防守不嚴敵得偷過關隘禀報遲誤者斬一臨陣官長己殁領屬無一傷亡竟不極力援救及頭目戰死本棚兵勇並無傷亡者悉斬一臨陣失火誤事者斬一臨陣未經受傷棄械逃走者斬一臨陣傳諭有心增減洩漏戎機及竊聽密議者斬一黑夜驚呌疾走亂隊伍者斬一挾嫌凌辱官長者斬一縱兵擾民者斬一拐餉逃走者斬一盜賣軍火者斬一拜會爲匪者斬一强姦婦女者斬一妄報軍情者斬一聚衆鼓噪者斬一抗令誤事者斬一擄掠民財者斬一謠惑軍心者斬一夜深聚語私留閒人酗酒賭博不遵約束及有尋常過犯者均由該管官酌量情節重輕分別插箭責罰一凡兵勇情節重者該管官及什長失察均宜分別輕重　　責罰記過一酗酒滋事者插耳一擅毀軍械者插耳一侮慢長上者插耳一欺壓平民者插耳一逞凶爭鬬者插耳一偷竊財物者插耳一聚語惑衆者插耳一咆哮營門者插耳一聚衆賭博者插耳一播弄是非者插耳一吸食洋烟者責革一婦女入營者責革一夜不歸營者責革一錯亂隊伍者責革一闖人民家者責革一宿娼挾妓者責革一遠離營伍者責革一遺失軍裝者責革一衣履奢華者責革一騙取民物者責革一鎗砲不熟者杖一衣甲不整者杖一高聲喧嚷者杖一錯亂更鼓者杖一鎗刀不明者杖一夜深不眠者杖一操演不勤者杖一瀨惰差事者杖一私出游蕩者杖一天明不起者杖 
[擬辦隨營速成學堂浙江]  
　　嘉興陸師三隊幫帶趙遊戎擬辦隨營學堂以爲整頓營務起見酌定簡章具禀統領略謂奉委以來校閱本隊不特操法不精亦且各兵全無軍人資格推原其故隊官不由學堂出身焉知教育新章若不設法補救積習愈深窳敗愈甚查新章自改營制凡偵探算術繪圖一切操法萬不不可缺擬定額正取八十名備取二十名由各營目兵挑選年在二十以上三十以下文理粗通爲合格教習由排長兼充或聘武備畢業生速成班八個月畢業申送考驗給予文憑仍發本營差委如是三年嘉防各營必能恪守軍律惟籌欵最難不得不預先佈置敢請在截曠項下每月提撥若干再有不敷由督帶籌墊並附功課目錄如左（甲）步兵操典（乙）步兵偵探（丙）野外要務（丁）射擊教範（戊算術（己）測繪（庚）作文（辛）唱歌 
學務 
[江督奏陳改辦粹敏女學南京]  
　　兩江總督端方奏改辦粹敏女學附設幼穉園一摺略云查江寗省城公立私立女學甚多女子向學者亦衆皆苦經費不充辦法亦難畫一惟有旅寗第一女學附設幼穉園稍具規模亦係集資公立因捐欵難繼由寗藩庫按月撥銀三百五十兩江南釐捐局每月撥銀一百五十兩以資補助延至去年秋竟因無一捐欵不復能支爰遴選諳練學務之員委令接辦並籌撥欵項購置物理化學儀器以爲研究之資又按月設法增撥經費二百兩俾得增聘教員推廣名額改爲官立粹敏第一女學經營一載漸見整齊現在新舊學生共計一百人分爲師範一班豫科一班小學一班選派前在湖北所辦保育科及咨送出洋學習女師範各畢業生充當教員又附屬幼穉園有幼穉生五十人另延保姆以教之自改章開學以來己有二學期教員皆能善爲誘教各學生亦能恪守學規一無近日浮囂習氣惟是寗省官立女學祇此一堂而女子願入學堂者頗不乏人均以限於學額不能入堂爲憾現又增撥每月經費三百兩添招學生一百名合舊有學生共二百名編成七班添請教習六員綜計前後所撥官欵每年共需一萬二千兩當此欵項支絀之時女學成立尤爲不易惟有督飭該堂該管理員教員認眞經理務期規模完善教育日昌以副朝廷振興女學之至意七月初五日奉硃批學部知道欽此 
[講武堂與旅學校舍互易安慶]  
　　陸軍講武堂監督陳華以該堂房屋狹小擬請移設巡警學堂以資擴充上禀皖撫批飭學司核議經吳提學查明巡警學堂校舍於沈提學任內詳明撥歸旅皖第四公學似未便復議紛更但講武堂爲造就軍將要圖又難漠視刻擬通融辦法將現在講武堂房屋即歸該堂永遠租賃撥作第四公學校舍騰出巡警舊校舍即作爲講武堂之用庶幾兩善均備刻己詳請皖撫馮中丞批准照辦 
 
 

Page 12

 
 
實業 
[改良帽辮尺碼山東]  
　　魯省勸業道曉諭商人云東省土貨祇草帽辮一項爲出口大宗從前運至海關值銀數百萬兩近則逐年遞減推原其故總由編製之人希圖小利往往減少尺碼攙雜他草以致各國洋行漸向他處收買若不及早整頓恐此後山東帽辮將無人過問嗣後編製帽辮務照百二十碼六十碼三十碼三等尺碼不得攙雜减短欺人自欺必須貨樣相符庶保固有之利此外若有獨出心裁翻新花樣可使外洋出資爭購較舊式尤爲暢銷者准該商將帽辮樣呈送來局由本局查明確有成效當給與獎牌以示鼓勵每碼約中國尺二尺七寸之譜百二十碼約中國尺三十二丈四尺六十碼約中國尺十六丈二尺三十碼約中國尺八丈一尺 
[清鎭班肯停駛鎭江]  
　　小輪行駛內河最易沖刷圩堤近來江北運河水勢增漲隄工萬分險要由鎭江關稅司戴君諭令往來清鎭之小輪暫行停班以保農田惟日商大東戴生昌及招商局各小輪公司不遵訓諭特公禀稅司請飭理船廳會同地方官及堤工局委員查勘河道遇有險要地段格外慢車緩行仍在揚多雇民船分裝搭客拖帶輪後庶拖船多則浪勢分可免沖激之虞而堤工商情可以兩面兼顧云 
[早穀收成大熟寗波]  
　　定海各鄉早禾現己登塲收成可稱大有膏腴之田每畝收割五百餘斤其次亦不下四百斤刻下定價每百斤約二元五角 
雜記 
[皖紳籌賑安徽水災]  
　　皖省義賑公所洪思亮趙曾重俞錫疇劉廷鳳吳傳綺陳衍庶致旅滬汪君漢溪何言雨辰函云敬啟者皖屬自五月以來天降淫雨晝夜不息以致山洪暴漲蛟水陡發江淮河湖同時漲溢各處堤岸潰决成災急流蔽空平地二丈餘或丈餘不等蛟多處山爲之崩水挾沙行田廬盡沒人畜淹斃者不計其數被災之區安屬以濳太爲最毗連之懷桐次之徽屬以屯溪一帶爲最重竟有全村冲沒者此外沿江各州縣及皖北濱臨淮湖各處無圩不破無堤不决綜計全皖灾區多則二三百里少二百餘里數十里一望皆成澤國水過處山崩路斷田禾皆平不特登塲之麥盡付漂流甫種秋禾均遭淹沒即往日之田廬阡陌邨郭宛然者一變而荒殘滿目死者尚無確數其或挾持板片或依附樹木隨波飄蕩幸得更生者亦復轉徙流離困苦無告中澤哀鴻奄奄待斃災　之後適值酷暑蒸爲疫癘流亡載途各處報告慘不忍讀刻雖經省中大府電奏發帑賑濟一面遺人往辦屯溪急賑並借撥官欵開辦潛太平糶曾重等亦復極力籌措分投籌辦然災重欵少不無杯水車薪之嘆我公惓懷桑梓合省依望務希慨挹廉泉並廣勸同人量力資助所有捐欵即請彚齊匯寄省城交由全省清節堂代放視各屬災情輕重分撥前往散放以賑災黎迫切祈禱之至 
[督轅開奠南京]  
　　江督伯母巴禹特老太太托活洛太夫人於七月初五日仙逝茲擇於月之二十三日領帖二十四日開奠二十五日發引寄殯毗盧寺届時素車白馬相將接跡來寗矣 
[選舉公益社董寗波]  
　　慈西之公益社於六月廿五日特開大會當塲公舉陳紳鴻逵重紳圻爲社長葉君畬經爲幹事員袁君兆墀爲書記員董君承欽爲會計員又舉定叚董葉上治等二十餘人議租借竹江渡民房爲事務所訂期開辦昨由該縣吳令禀請立案 
[派兵彈壓賭徒滋事寗波]  
　　鎭北一帶賭風素盛雖經紳耆禀縣迭次飭拿一無弋獲近有淘蘿阿宏等要結無賴多人在覺渡寺後載十七房堰頭王等處分帮開塲聚賭即經前緒鄉約局董查悉立派巡丁協同地保前往驅逐詎至沈家河頭地方該賭徒等竟敢喝衆拒捕丁保見勢兇湧回報局董陳良楨等飛禀道府各憲分飭慈鎭兩縣多派兵役上緊查拿一面由該縣胡大令急請提憲飭王管帶督率練軍一哨馳至該處彈壓 
宦海紀聞 
[紅參議]  
　　民部參議某。蘇人也。少年倜儻。議論風生。頗得尚侍歡。初入民部時。徐世昌倚之如左右手。迨徐調任東督。失所恃。怏怏南返後得戢主政之介紹。謁肅王。肅王一見如故。恨相識晚。結八拜交。肅王爲某書一扇。題其欵曰賢弟。某大喜。遇有宴會。必出其扇以示同座曰此肅王哥之書法也。一日某約同僚於某日某時設筵於某妓家。屆時同人相繼至。而主人不來。候二時許。仍未至。客曰。曷不赴某妓處　和。衆曰善。乃相將往。甫坐定而某己闖然入。不悅之色現於面。大聲呼斥曰。何不赴我約。而乃在此胡鬧。諸君得毋瞧不起僕耶客曰。豈敢。某等恭候久矣。恐公爲要公牽掣。不克行。故在此消遣以待公耳。某顏色稍霽曰誠然。肅王哥拉住絮絮語不休。欲行不得殊壓人也。一座燦然。後某語人曰。此余先發制人之計耳。否則恐以失約見責也。其人之機變類如此。刻在憲政館。王大臣以第一等人材目之。凡一切繪制起草。大半出某手。雖以楊度之　　大政治家。信用猶不及某焉。某亦視同館中惟楊爲匹敵。大有既生亮何生瑜之概。故近日兩人之意見。幾至如水火之不相容納云。 
[新水滸]  
　　王英道。難道他們不是夫妻。是兄妹麼。王婆嗤了一聲。答道。你眞眞是初出茅廬第一次到上海一個完完全全的村漢。李四道。與他談話猶如對牛彈琴。省些精神。不要與他拌嘴舌罷。王英道。你們不要賣老。几說出一件事體必定有個道理有個贓証。他的老婆你沒有看見過。他的姊妹你也沒有看見過。你爲何曉得他們一定不是夫妻。一定不是兄妹。難道他們自己告訴你。（說我們不是夫妻兄妹麼）王婆朱李三人。被王英鈍了一番。亦倒無詞以對。只得嗤了兩聲。朱三想了多時。方開口問道。他們既是夫妻兄妹。爲何不是一同電車來。王英道這句說話。你要去問圓三的。我那裏曉得。朱三道。他們既是夫妻兄妹。他們爲何不坐一乘電車。難道他們還怕嫌疑。還怕羞恥麼李四道。說得爽快。王婆道駁得有趣。王英慢慢地答道。狗多咬。得煞人。人多說不煞人。朱三道。狗多咬不煞人人多說得煞狗。王英道你休得胡說。我更要問你。開臭荳腐店的女兒混名呌做黑騷牛豈不是你的家子婆麼。爲何今日不同來呢他們雖是夫妻。妻有歸家之日。妹有適人之日如何决得定是一同來呢。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要件 
[查驗第一期報到薦舉各員清單（續）（十）（五）（日）]  
　　度支部郎中晏安瀾陜西進士倉場侍郎臣桂春等原保考語品端學裕爲守兼優行不由徑練達老成署江蘇巡撫臣陳啓泰等原保考語至性肫摯學有內心節操甚剛堪備任使臣等會查得該員持論堅定不爲茍同遇欵項繁雜端緒紛歧之事俱能條分縷析措置裕　尤見心地明澈任事强毅在部資格亦深 
度支部郎中管象頣山東進士度支部尚書臣載澤等原保考語才器學識卓犖不羣臣等會查得該員學誤解優長局量深穩在度支部供職有年明悉財政於錢法考究尤詳 
　　祿米倉監督陸軍部主事惠祟正藍旗滿洲繙譯生員倉場侍郎臣桂春原保考語心細才長爲守素裕剛柔相濟有膽有識臣等會查得該舉止安詳老於更事其論倉場積獘亦能洞澈實爲倉務中出色之員 
　　在任候選道學部參事官江福建監生　湖廣總督臣陳夔龍原保考語志趣超邁學問優長試以吏事必能展其所長臣等會查得該員識議正大襟抱閎深其所著述於中外學說治術能會其通足徵學識 
　　陸軍部之軍實司科長同協參領陳　浙江廩　日本工科畢業生雲貴總督臣錫良原保考語性情忠摯識力沈雄若令綜理兵工要務必能發抒學臣等會查得該員尋繹新學獨探精奧於理化格致之原所思過半兼之博通算術發明兵工製造之新理此才良不多覯 
　　截取知府農工商部商務司郎中胡祥鑅江蘇進進士農工商部尚書臣溥頲原保考語精明幹練局度恢宏洵爲遠到之器臣等會查得該員言不浮夸事求實踐調查商埠振興工藝皆能考其得失別其良　足徵心得 
　　都察院給事中朱顯廷奏天進士前都察院都御史臣陸寶忠等原保考語踐履篤實器識深穩歷次巡城聲名卓越臣等會查得該員宅心仁恕操履謹嚴於一切新政亦極意講求其器局頗爲厚重 
　　掌京畿道御史補授四川成都府遣缺知府成昌正黃旗滿洲舉人前都察院都御史臣陸寶忠等原保考語學問優長志趣正大歷任台臣皆倚重之臣等會查得該員學識清超操履端正有聲臺諫重負時名茲己服官郡守加以資歷建樹當有可觀 
　　候補三院卿內務府郎中農工商部參議上行走誠璋正白旗漢軍筆帖式理藩部尚書臣壽耆等原保考語質性明敏守潔才長洵爲遠到之器查該員爲臣那桐妻兄是以未經會同具考理合聲明臣榮慶等會查得該員才大心細任事勤懇屢經隨使歐亞長於肆應辦理農事試驗揚於種植　藝頗能精益求精若畀以事權必收實業振興之效 
　　暑理直隸清河道煕臣正白旗滿洲　生理藩部尚書臣壽耆等原保考語品節詳明學識堅卓臣等會查得該員器局深穩才識諳練於河防疏導地方利獘俱能言之透澈切實可行足徵閱歷有素 
候選道李煕順天附貢生署直隸總督臣楊士驤原保考語講求法政計學尤精經史義理無不貫澈臣等會查得該員學有本原才長肆應於一切新政皆能加意考求論事能見其大洵屬通才 
　　在任候選道山西汾州府知府紹彝　黃旗滿洲廕生農工商部尚書臣溥頲原保考語器局深穩守潔才長試以方面允堪勝任臣等會查得該員勤服官政善恤民依在任創興紡織煞費經營詢以所屬風士人情亦能備舉和平中正不媿循良之選 
河南保送知府胡鼎彝陜西進士河南巡撫臣林紹年原保考語學識純正體用兼賅臣等會查得該員學術純正器局安詳論治論學具有條理其在汝寗府任內堵剿會匪一事尤徵才識過人 
湖南即用知縣熊范輿貴州進士貴州巡撫臣龍鴻書原保考語文行交修學識遠大誠非百里之才臣等查得該員研習法政學有專長現充汴省學堂教務長頗能盡心學務不以利祿爲懷 
本埠新聞 
[札飭兩關分認滬杭甬虧耗]  
　　滬杭甬借欵虧耗每年認墊銀三萬兩寗蘇各半分籌計蘇屬應解一萬五千兩蘇藩瑞方伯以力難獨認特禀陳江督蘇撫擬由司庫暨江海關鎭江關分成攤認一面由司先行籌墊匯解茲聞江督以各關道急公好義諒可勉力共爲其難己據情分札滬鎭兩關道一體遵照理 
[調查浚浦局職員不法情形]  
　　泰晤士報云江督端制軍近派滬道蔡觀察稅務司好博遜及顧鴻明觀察調查浚浦局不法情形該局於局中各職員之品行己自行察看多時內有數人業經總工程司提里開獲有確證將至領事署控之夫以如此大局職員若此之多最易有不法之舉今既經江督派員調查則各事皆將暴違法者當不免按例懲治云 
[自治局不得請撥官欵]  
　　江督端午帥准度支部咨開憲政編查館前飭各屬設立地方自治局所現聞屢以經費無率行禀請地方官酌撥官欵濟用似此辦理殊背自治本旨請即通飭各屬嗣後如有自治局員董請撥經費飭令自行籌措不得允予動支官欵等因現午帥已轉飭滬道分行各屬遵照辦理矣 
[絲廠圍毆巡官巡長續聞]  
　　閘北裕綸絲廠因不拆籬笆起釁將四路一區巡官巡長關住兇毆等情己記前報現悉此事經黃巡官禀知道憲蔡觀察後昨奉蔡觀察札委畢副巡官往查起事情由禀候核辦 
[醫學研究所講求衛生]  
　　醫學研究所昨日遍發傳單敬告醫家病家藥店茲特照錄於下敬告醫家一字跡須可認識勿得模糊藥名須寫正名勿寫別名用藥須對病癥勿奇異一藥方須自覆閱勿令錯誤敬告藥店一藥帖各有主顧勿得調錯一按方認明字跡勿誤藥物一分兩務須秤準勿有叅差一藥料須用珍品勿用假借敬告病家一臥室須先清潔勿有污穢一空氣須得出入勿令閉塞一起居飲食衣服勿背醫言一僧道師巫邪術勿稍迷信敬告食物店一臭穢腐敗之物勿售於人一熟物須用紗罩勿令蠅集一生熟宜分兩室勿置一處一洋紅洋綠有毒勿染糖菓 
[撫道批監生王福齋禀]  
[蘇松太道批]  
　　孫令一案業己移請上海商務總會調查辦理勿須再瀆 
[蘇撫部院批]  
　　此案前據該道呈復以孫令奉委赴川回滬尚需時日且案由川發一千人証俱在川省己飭公廨會審官飭令該監生迅即回川控理較爲妥洽等情在案茲據禀稱孫令現己回申應否酌飭縣廨傳集兩造詢明實情秉公斷結抑或仍令赴川控理仰蘇松太道酌核飭遵毋稍偏袒 
[錄報公廨送縣各案訊辦情形]  
　　公共公堂每月移送上海縣署之命盜詞訟各案曾奉道憲札飭每至月終將送縣各案訊斷情形逐件開明錄摺送道轉交領事公會查核在案昨日李大令己將六月分英廨送縣各案訊辦情形開摺禀送道憲轉送矣 
 
 

Page 19

 
 
[音樂會義振粵災]  
　　中國青年會廣東同人爲粵省水災浩大特議於七月十九日晚八時借中國青年會開演中西間樂大會及新發明之民光影戲所收看資盡數助賑誠義舉也茲將該會秩序錄下（第一段）一廣東絲絃間樂班二琴曲獨奏三滑稽歌四影戲五奇巧口技六解頣歌合唱七影戲八絃曲獨奏九琴曲合奏休息十分鐘（第二叚）一琴曲獨奏三滑歌合奏三檀香山歌四影戲五奇巧口技六絃曲獨奏七影戲八解頣歌九廣東絲絃音樂 
[營艇碰沈案由道集訊]  
　　蘇中營一號艇船與金鈞安商船在鴨窩沙洋面互碰一案茲由新關稅司查得該艇船沉沒海底淤泥塞阻倘或潮淺來往商船難免碰撞之虞爰特函請道憲轉請蘇松鎭叚鎭台迅速轟除所有兩船碰撞曲直現由　督端午帥札飭滬道蔡觀察傳諭兩造舵工水手人等到道訊斷 
[忠魂被錮啟封]  
　　滬南高昌廟附近之天福菴前因住持不守清規經上海縣發封在案茲因該菴內有崇祀己故滬軍營各弁勇牌位在內刻届中元令節該營各弁兵須循例人內致祭故由滬軍營管帶吳子仁千戎請滬道蔡觀察飭縣暫時啟封准各弁勇人內祭奠 
[招搖撞騙]  
　　胡德馨以代向閘親巡警總局謀清潔事爲由騙張子山洋一千元經張投控巡警總局昨奉孫大令訊判將洋如數繳案再行核奪 
[棲流所招領迷路男女小孩]  
　　本所奉會審公廨巡警總局發下迷路男女小孩共二十二口現又拍照招領照片一掛會審公廨一掛閘北巡警總局一掛南市總工程局一掛英大馬路保安堂門口一掛本所門口如有家屬可認明照片至本所領回可也茲將各孩年歲籍貫列後男孩張阿廷十三歲無錫人徐筆來十三歲南京人殷海棠十歲寗波人張坤巖十二歲通州人唐順川十二歲龍華人陳阿三十四歲鎭江人徐阿根十三歲廣東人吳彩十四歲江北人陸九良十歲寗波人王桂寶十三歲南京人王仁海九歲浦東人汪長生十一歲本地人王耕甫十三歲寗波人 
女孩范紹言十四歲安東人沈阿婁十二歲南京人雲香即朱彩娟年十四歲台州人季二寶十六歲本地人無名氏即春大六歲王妹英十五歲漢口人三妹十歲阿秀七歲寗波人梁貴興十一歲 
城內 
[道批一]  
　　商人傳錦雲禀批筆莊周虎臣是否爲該商祖傳之牌號據稱周大餘冐牌混銷經商會議罰有無其事候移詢商務總會查復到日再行核辦 
[道批二]  
　　屍兄張根荃禀批案己由縣催解仰公共租界會審官速將王瑞生等送縣以便早日扭結仍即報查勿遲粘並發 
[官事]  
　　北京電報電話局委員郵傳部差遣商部七品小京官陸家鼐奏留郵傳部差委商科進士翰林院檀討陸夢熊升任貴州臬司常裕委辦兩湖賑糶米捐局委員候補巡檢喻寬澄昨均到道拜會禀見缷辦北新涇巡局委員朱大昌禀知銷差塘橋巡局委員蕭泗勛請假三天赴蘇南市 
[己革士之威風]  
　　己革西區巡士劉海榮即阿壽去科在西門外井亭橋某茶館誘拐店主婦譚陳氏之女阿囡捲逃至平湖原籍旋將捲物化盡復又返滬同居虹口女以不堪貧苦乘隙回家詎劉猶敢至氏家持刀滋擾經氏控由西區拘解總局奉孫明府訊判劉戒責四百下押改過局一年該女戒責一百五十下交氏領回管束 
[客籍兵勇之吃虧]  
　　向在營品當兵之朱芳貴前日來申以碎銀三塊向德泰莊兌換莊夥常鴻鈞疑其偽質扭局請究陳參軍命在公估局佔明并非　質飭朱領銀回籍 
[控串竊]  
　　婁縣境雲鷺庵僧妙蓮前被香工將阿二張慶堂等串竊洋元脫逃來申當經尋獲扭控總工程局判押限半月候該縣移回訊究在案茲己逾期該縣未來移提昨由局中備文移送婁縣核辦 
[控吞欵]  
　　南區解　茂米店主張子賢扭控歇夥任蟾生吞沒辦米洋五百元及代付泰順行洋二百六十二元陳參軍判交保理處 
[控欠銀]  
　　成裕南貨店執事潘少蘭扭控南橋元裕店主嚴遠春欠代辦貨銀六百三十餘兩陳參軍判交保理處 
[控碰傷]  
　　南貨店夥盛長生習坐脚踏車碰跌老婦盛嚴氏略受微傷扭控到局陳參軍判給洋一元醫傷再罰洋一元充公 
英租界 
[以欠抵欠]  
　　朱文淵控己倒福源莊經理張雲淵管鴻卿李兆蓉等不還存欵銀三千兩前晚奉寶大令提訊朱將存摺呈案請追大令查張管等另控各欠戶清單上有李兆蓉自欠銀七千三百兩著押限一個月先行繳案一面移知商會勸令各欠戶按數清還 
[收租空租]  
　　陸鼎隆保薦朱季芳至德和洋行收租用空租洋六百餘元被控到廨前晚亦奉大令提訊　朱押限兩禮　清理如違將朱住屋封抵 
[放帳欠帳]  
　　坤記磚灰行主席德林控經理人嚴錫卿放帳舞弊前晚亦經提訊席供嚴姓放出之帳有七千九百餘元分文未收向論人即避匿請究訊之嚴供現有虞順記張來記張雲記三戶交案請追且抄帳欠數亦符求察大令判虞張等限半月清理嚴錫卿既爲經理　有攸歸著押候飭差向各欠戶追取 
[騙巨欵]  
　　侯慶齋即侯祥祥騙欠華洋各商巨欵逃匿由探提獲訊押在案昨奉王襄讞與美巴副領事復訊各原　環求究追侯慶齋一味求恩判還押候英領堂期解訊 
[罰拉客]  
　　龜奴楊阿土縱令雉妓陳林氏王小寶王四寶拉客昨日傳案判楊罰洋念伍元餘妓各　伍元 
[儆聚賭]  
　　東洋車夫張福寶等十五人在車庽內聚賭由捕房查獲昨晨解廨判各押三天以儆 
[疑竊洋]  
　　婦人王胡氏失去金戒四只鈔票洋一百元疑　萍黃榮成所竊報經捕房昨解請究高黃均不承認判押候查明再訊 
[竊鈔票]  
　　興盛牙醫生控王仁　竊取鈔票一案昨奉復訊判王押限七天賠原告洋四百九十六元再核 
[誣拆梢]  
　　朱金和與婦人陸阿招誣控包探拆梢昨奉提訊中西官以朱供詞支離判押捕房陸交保候查明實情再奪 
[控搶船]  
　　三泰駁船公司夥周阿和控流氓梅阿妹蘇小毛周柳根陸小狗吳阿金持刀紏搶駁船一案昨奉復訊屬實判梅押西牢五年蘇押一年陸周各押九月吳押半年期滿一併逐出租界 
[瑣案]  
　　奚徐氏在上海縣控奚陳氏騙取田單一案由探姜長明將陳氏提獲昨解公　判上海縣歸案訊理陳王氏控陳張氏私賣田單一案昨傳陳張氏到廨判交保候晚堂訊奪過犯唐阿　逐出復來判押西牢半年仍逐出租界李桂林竊陸阿六衣物判押捕房二月出境瘋人張仁林毆打舅父陳阿友判押棲流所一月沈華林控張新坤竊被判押兩禮拜王阿徐竊無主衣物判還押候查明訊辦洋人控吳阿四行竊鈔票訊供不認判押候查明於下禮拜四再訊張春寶控陳福弟竊衣訊無實據判陳交保查核陸豐仁等七戶控陳新慶竊取衣物判押西牢半年出境 
美租界 
[客斃]  
　　昨報紀內河招商小輪搭客在船斃命一則茲悉該客係湖南人昨由湖州來滬因病身死報由上海縣委水利廳孫少尉蒞驗確係病斃即塡明戶格飭保報堂棺殮候認 
[捕斃]  
　　提籃橋捕房四十九號華捕頭顧 
 
 

Page 20

 
 
　　壽祥前日忽患急痧斃命由家屬自行棺殮 
[犯斃]  
　　提籃橋西牢昨又瘦斃犯人張阿生一名當傳地保查明有無家屬棺殮 
[還布]  
　　駁船婦張李氏因粵人區某不付舟資搶取布疋扭控捕房捕頭飭區給還舟資洋三元布疋交還 
法租界 
[此事與律師列涉]  
　　顧季和前延博士律師控陳瑞華孫銘山呂尚鈞騙銀七百兩案茲陳等亦延開達律師到廨聲稱顧與陳等因接做輪船買辦有人調處顧貼還陳等銀一千兩洋一千元現在祇收銀七百兩此是華人與華人之事與律師無干請堂上秉公核斷博律師　此銀七百兩係法人韓林之欵因此原告亦是韓林現韓因事離滬須三禮拜方可回申候訊中西官准予三禮拜後再行訊奪 
[只得將六折償還]  
　　李海卿前控恒昌莊經理趙餘玉倒欠存銀一千二百兩奉判限一月理楚在案迄未理明原告復又投追趙稱己由友人相勸六折歸還前己付過銀四百兩須當除去景明府准如所請除付過外應再找銀三百念兩交原保限一月理楚 
[是亦無可奈何矣]  
　　二房東周連生控陳培生欠租洋九十九元判先還四十元餘洋再核後陳交過念伍元日久不理昨又博追陳又交洋六元供己將物變賣　盡無力再交景明府以陳貧苦屬實判交洋給領完案 
[其如多方面推託乎]  
　　傭婦毛徐氏竊主人董龔氏金飾現洋一案判薦頭張阿福限交毛徐氏夫到案訊追昨又傅究張供徐氏夫己聞風逃避難以尋交官謂旣難尋交著爾賠償張稱無力認賠判再限七天將氏夫務尋到案訊追違干未便 
[惡賊]  
　　葉湯氏前日手抱小孩在途爲匪徒陳阿二將孩釧搶去狂奔經人帮同追獲陳將贓物拋入河中送捕解訊判枷一月押兩月 
國外新聞 
[日本外交新政策]  
　　十六日東京電云報載日本新內閣擬與英俄兩國訂結新約保護中國治安俾日本可以整頓財政減省軍費惟據官塲宣稱此係無根之詞並謂日本深欲與中國和睦故於英日盟約及其他各約皆將堅守各國協謀遠東主義爲中國謀幸福而使各國共同沾益 
[日本簡派爪哇領事]  
　　十六日東京電云日本己簡派爪哇領事赴巴塔菲亞　遵荷日特別領事條約也 
[日擬在韓設立專利局]  
　　十六日東京電云美國在韓之商標己歸日人保護故日政府命令本月二十日在漢城設立專利局歸統監大臣節制美日議定之中韓商標條約近己批准明日將登東京官報 
[美國試驗軍用汽球]  
　　十六日華盛頓電云美國兵部大臣爾拉愛脫近察看巴爾特溫試驗軍用汽球 
[英教長注意傳教]  
　　十六日倫敦電云聖德寶魯大教長近於報告書中勸將教士曾祈禱費未分餘欵英金二十二萬磅撥充日本中國印度及錫蘭各殖地傳教費用 
[美國芝茄哥省酷熱]  
　　初七日舊金山電云美國芝茄戈省炎熱過度每日熱　之人平均數約有二十九名以上譯字林西報 
[洛哥王交戰]  
　　十六日柏林電云摩王愛特愛齊近與偽王幕連海飛交　數次 
[狩獵水畜條約]  
　　十六日　林電云聖彼德堡電稱近美英俄三國訂結北太平洋狩獵水畜條約日本亦擬附入此約 
[十報特別之意見]  
　　十六日柏林電云君士坦丁著名報章益克丹姆提議擬請英皇遊歷土京 
[英報提倡三國聯盟]  
　　十六日柏林電云英國各報於英皇遊德時皆鼓勵增進英德邦交自由黨每日新聞謂英當與德親近並拒絕巴黎台姆斯報所倡英法訂結軍事條約之舉復提倡英德法三國聯盟之說以上譯文匯報 
小說 
[學界小說風流太史（三）]  
第一回一夕話喚醒夢中人三萬言敷成新學界 
　　那位朋友聽了。也笑道算了算了。不用發牢騷了。你講你的正經話罷。在下道。你看著我們中國政府裡頭。今天下一條上諭。說是擴充海軍。明天下一條上諭。說是整頓財政。表面上看起來。好像花圑錦簇的十分好看其實却都是紙上的空談。那裡什麼實際。大抵天下的事情。有治入無治法。用著這一班衰庸頺老的官吏。來創辦這些新政。你想可中用不中用即如講起我們中國的兵備來。無論綠營防營。除掉了徵兵之外。都是一字不識的市井照賴。那班營官統領。不是紈袴子弟就是　　小人。這樣的人那裡有什麼愛國的精神。自强的思想。自然上起陳來不用放鎗開砲己經先給你一個個沒命的跑了。再是那班官塲人。一個個只曉得夤緣鑽刺。全沒有一些兒愛國的心腸。商務中人個個只曉得計較錙銖全沒有一些合羣的圑體這就是程度不到。沒有教育的緣故了。若是我們中國果然能彀把全國的學堂。慢慢的推廣起來。全國中四萬萬同胞一個個都有了完全的教育自然一個個都會組織專門的事業起來。那有軍人思想的。自然就曉得投身軍隊。爲國干城。那有政治思想的。自然就曉得組織法律改良風俗。那有貿易思想的。自然就曉得擴充商務。流通圜法。那有美術思想的。自然就曉得研究工藝。推廣製造。到了那個時候也不用別人去監督他。驅策他一個個都有了愛國的精神獨立的思想。自然而然的風俗也改良了。人格也文明了程度也完全了。立憲也彀得上了。你想我講的推廣學校的這件事兒。可要緊不要緊呢。總而言之國民沒有完全的資格。無論要做什麼事兒都是做不成的。何况是立憲這樣的大變動。大改革呢那位朋友聽了在下的一番議論。只見他低著頭。默默的想了一回。方才抬起頭來。對著在下笑道。你的話兒。倒也不錯但是依著我的意思想起來。却還有一件難處。在下聽了。使問他是什麼難處 
 
 

Page 21

 
 
   
 
 

Page 22

 
 
　　本坊開設南巿楊家渡裏馬路坐西朝東精選上等　料專染綢緞紗羅冬夏布疋以及還復衣片各種時式印花至于資料之眞確工作之精當成色之鮮艷與耐久尤具特色凡蒙仕商賜顧無不格外克已紅票照寔價八折以副雅意 
[查拿冒製僞艾羅補腦汁人賞格]  
自艾羅補腦汁暢銷華地僞冒之藥甚多俱經本藥房設法查獲歷次禀奉中西官懲辦案有不意前者甫潔後者繼起近日又由江海新關查獲漏稅之僞汁二打諭飭拍賣充公於西歷六月十九號即華五月廿一日由瑞相洋行拍出其一打係畫錦里洪人和絲線店所買因察知有異持至本藥房查對眞僞顯分蓋僞者其魚鱗包皮紙作淡紅色并無蠟光且瓶式參差不一仿單缺少飛鳳牌及不准冒牌等各紙頗不完全　本藥房察悉之下以此種僞汁不知何藥所製殊碍艾羅及本藥房名譽除念洪人和實係拍來有拍賣單爲憑當塲將僞藥扣留給予眞汁一打外現須查拿製售之人以憑送官從重究懲爲此登報布告如有知風報信並交出冒製確據獲到其人者本藥房當酌量　製僞藥之多寡酬給賞洋至少自二百元起至五百元止本藥房儲洋以待務希閱此廣告者千萬注意爲幸上海三馬路中法大藥房啓 
[禮門洋行廣告]  
本行轉做洋布洋紗皮靴皮鞋等雜貨兼辦出口牛皮筆毛以及中國土　　件又德國名廠新　兩隻轉託本行經理内一隻由上海直放北洋各埠一隻轉備出　如蒙貴客光顧均當逾格　誼今請華經理周君延陵副理柴君松壽轉理一切事務本行開設仁記路一號三層樓上倘荷賜敎請與該二君接洽可也禮門洋行告白 
 
 

Page 23

 
 
   
 
 

Page 24

 
 
　　余患咳嗽之症已歷年久昔在川督募中曾購半夏麵服之迄無少效今春來申寓名利棧見隔房有服大隆藥房化痰止咳半夏餅而咳嗽頓愈者余以目見非虚因向望平街大隆藥房購得此餅試服數片驟見輕减今已宿疾全除康健如常喜其奏效之速携帶之便也故書而揚之○再該藥房壯陽種子延壽丸神效異常余以嗽疾旣愈續購延壽壽丸牛髓粉服之十餘日自覺目明耳聰精満髓充果有水火旣濟之功陰陽兩益之妙不僅腎關煖健陽事耐久而已也合併誌謝 
　　啓者本公司春日丸輪船準於本月十九日即禮拜六下午一點鐘開往長崎神户横濱等埠小包收到十八日午刻客票賣到禮拜五五點鐘止倘蒙各寶號如欲裝貨搭輪者務祈早臨爲幸郵船株式會社啓 
[新到洋貨批發]  
　　小號現在棋盤街北首第六十二號門牌照刻由外交易到新樣洋運甚多價雜貨道如蒙錢公客賜顧駕惠臨請是盼廣章號啓 
[七月十七日進口輪船禮拜四]  
立大　輪船　由寗波　立興公司 
江天　又　由寗波　招商總局 
普濟　又　由天津　招商總局 
西江　又　由膠州　美最時行 
德生　又　由靑島　怡和洋行 
瑞和　又　由長江　怡和洋行 
美大　又　由長江　美最時行 
長安　又　由長江　鴻安公司 
大貞丸　又　由長江　日淸公司 
　　七月十八日出口輪船禮拜五 
河内丸　輪船　正午開往香港新加坡歐洲各埠郵船會社 
瑞和　又　晚往長江　怡和洋行 
德生　又　晚往膠州　怡和洋行 
北京　又　晚往寗波　太古公司 
圖南　又　開往汕頭厦門　招商總局 
四川　又　晚往厦門　太古公司 
九江　又　晚往香港東　太古公司 
凉州　又　晚往靑島牛莊　太古公司 
　　七月十九日出口輪船禮拜六 
大貞丸　輪船　晚往長江等埠　日淸公司 
春日丸　又　下午一點鐘開往長崎門司神户横濱等埠郵船會社 
盛京　又　晚往威海烟台天津太古公司 
西江　又　開往膠州烟台天津美最時行 
長春丸又開往福州厦門汕頭香港大阪公司 
安慶　又　晚往長江　太古公司 
威　　又　晚往牛莊　美最時行 
　　七月二十日出日輪船禮拜日 
美大　輪船　開往長江　美最時行 
　　七月廿一日出口輪船禮拜一 
海口　輪船　晚往厦門汕頭　太古公司 
　生　又　晚往汕頭香港廣東怡和洋行 
頴州　又　晚往香港廣東　太古公司 
景星　又　晚往烟台天津　怡和洋行 
　　七月念二日出口輪船禮拜二 
塘沽　輪船　直放海參威　義勇隊公司 
　　七月廿三日出口輪船禮拜三 
山口丸　輪船　早三點開往長崎門司神户横濱郵船會社 
金華　又　開往長崎神户海演太古公司 
　　七月廿四日出口輪船禮拜四 
伊豫丸　輪船　四點開往香港　郵船會社 
[滬寗鐵路開車時刻]  
　　由上海開至南京 
　　上海　上午七點三十分八點二十分十一點三十分十二點（快車）下午三點四十五分五點四十五分 
　　南翔　上午八點一分八點五十分十一點五十八分 
　　下午十二點二十三分（快車）四點十五分六點十七分 
　　崑山　上午九點正九點五十五分 
　　下午一點七分（快車）五點十一分七點十六分 
　　蘇州　上午十點十分十一點三十分 
　　十午一點五十六分（快車）六點二十四分 
　　無錫　上午十一點二十八分下午十二點四十五分 
　　二點五十一分（快車）七點三十八分 
　　常州　下午十二點三十八分一點五十五分三點四十七分（快車） 
　　奔牛　下午一點九分四點十一分（快車） 
　　丹陽　下午一點五十六分三點六分四點四十五分 
（快車） 
　　鎭江　上午九點五十分下午二點五十八分四點十五分五點三十五分（快車）六點三十分 
　　由南京開至上海 
　　南京　上午六點三十分七點正九點正下午一點正（快車）四點五分 
　　鎭江　上午八點二十二分十一點二十七分下午二點五十三分（快車） 
　　丹陽　上午九點十五分下午十二點二十二分三點三十六分（快車） 
　　奔牛　上午九點五十六分下午一點八分四點十分（快車） 
　　常州　上午六點五十分十點三十二分 
　　下午一點四十六分四點四十二分（快車） 
　　無錫　　上午七點五十一分十一點三十二分 
　　下午二點五十三分五點三十五分（快車） 
　　蘇州　上午七點正九點三分 
　　下午十二點五十五分四點十四分六點三十三分（快車） 
　　崑山　上午七點五十七分九點五十七分 
　　下午一點五十四分五點十七分七點十五分（快車） 
　　南翔　上午八點五十一分十點五十三分下午二點三十三分二點四十六分六點十六分七點五十九分 
（快車） 
 
 

Page 25

 
 
　　本所搜求各省州縣精良品物分賣品非賣品兩部陳列各處收藏家有精美奇特之品願交本所陳列者槪列於非賣品中如願出賣者列於賣品中請取本所寄陳奇賣章程閱看即日妥寄上海四馬路胡家宅小花園商餘雅集本所事務處掣取收條决不致悞發起人李平書等謹啓 
[參茸珠术海狗腎汁壯陽廣嗣金丹]  
　　凡購此藥必須認明崔氏瓣香廬牌號假冒甚多格外留意附送奇藥包治陽痿神妙莫測比衆不同 
　　海上壯陽種子之藥在坑満坑在谷在谷所難得者王道而兼神騐也本廬自開設以來未敢出售此藥者因無盡善盡美之奇效良方故也去秋始於陳尙書家得此出神入化之秘方第藥本昂貴製煉不易故遲至今日　克古成先將老年陽痿少年精竭之人一一試騐無不回天再造健如龍虎乃敢出而問世盖本廬之名譽關係甚大不得愼重至再也此丹專治老年陽痿少年陰虚以及精竅不固見色流精未交先洩旣交不久舉而不堅洩而不射或少年誤犯手淫或後天戕伐太過以致腰酸腿疼耳目昏眩神思恍惚百體委頓等症服之壯陽暖腎固精滋陰益命門之眞火療氣血之虚寒腎經旣足諸恙悉平冬不畏冷夏不畏熱鬚髮轉黑視暗若明雖琴瑟屢調精神不倦神勇奮發曲盡歡娛且儘可保險身體轉弱爲强更有比衆不同者如諸君服無功效儘可將原藥退還情願原洋奉壁惟志在利濟無後之人不克廣登報章尙祈諒之每兩實洋兩元每料一觔收工本洋弍拾八元上海盆湯弄新橋南堍香店轉灣約拾餘家根德里崔氏瓣香廬藥室啓 
[吃鴉片之人不可不一試]  
　　泰西新法戒烟溥濟水泰西未士括打秘方創製如敢冒效定卽禀究加以重罰售處在白渡橋北仁智里十三弄括打藥房 
　　人皆知吃烟烟有癮至問其河以成癮則雖吃烟數十年之人不能盡知盖鴉烟用燈呼吸臟腑先受火毒烟氣卽入由腸胃逹於四肢上頂下踵無一不到卽無一處不有烟油油生積積生蟲虫生諸患是名曰癮製之之法要在殺虫治積去烟油解火毒又必有良方妙藥斟酌盡善人人皆宜烟雖戒去而原氣毫不受傷然後癮可得而斷也巿上戒烟藥所以不能斷讔者一以妄加參茸毒未必淸先行峻補名曰培元實同痼毒一以攙入烟膏或煉鴉片成粉放入藥内抵癮雖便受毒愈深故吃烟者愈多戒脫者絕少亦以無良方妙藥之故也本主人未士括打夙精醫理自來中國卽欲爲吸烟之人覓一良方俾除困苦精考數年博稽同志每製成一種戒烟藥卽與有癮者服之凡歷百餘次經過老幼男婦新癮老癮不止數百人屢經改易藥品始行酌定是方製成此水務期人人皆宜絕無流弊先在毒門施送數千瓶服者俱能戒脫盡人皆知無用贅述但工本頗貴不得不取回中藥資定售價大瓶兩元小瓶一元再本主人所製各藥零賣皆有定價躉批乃可從廉惟戒烟溥濟水命名之義實欲普濟中國吸烟之人立誓不從取絲毫之利即今登報之費亦敝同人捐助如蒙各處院藥房官紳善士代消或購去施送但有圖章來信爲憑不拘多少槪照批價以助善舉伏乞鈞鑒服法照常吃烟一毫不改或喜用熱茶喜吃水果均任各便惟過足癮之後照烟瘾一錢服此水一錢頓如此癮大照如此水味甘微鹹入口芬芳即不吃烟之人亦可試服並無妨碍如不欲戒烟之人常服此水保不上癮面上亦無烟色遇有呑食生烟之人用此水一二瓶灌服亦可回生凡用此水戒烟三日之後便覺烟味漸淡半月有之後精神大佳身體强健百病消除面色轉潤面癮已不覺自斷矣寄購託郵政局最妥小瓶每打十元郵局寄加稅一成郵票代洋加二成 
[患咳嗽痰喘者宜看]  
　　廣東彭壽堂第一家始創化痰止咳順氣四寶半夏露大瓶四元中瓶二元小瓶一元○近多假冒購者認明地址牌號格外留心爲要 
　　本堂秘製四寶半夏露專治傷風咳嗽痰飲氣喘吐血喉痛等症立服立效有起死回生之功因此遠近爭購名馳天下海内得此回生者數以萬計僉謂無論何種藥品均無如此露之神效妥速者茲特節錄來信數則以示勿欺○彭壽堂主人雅鑒僕病後尙未調理適舍親邀辦急事雪夜長征風寒飽受方抵江西即發寒熱繼而咳嗽大作氣逆且促寢食俱廢困苦難言醫藥求遍咳嗽不止幸蒙褚君峻之指購寶號化痰止咳半夏露三瓶服僅兩次果見輕減至一瓶完病竟全愈尙多兩瓶什襲而藏今春小兒驟患咳嗽加以寒熱往來亦將此露使服寒熱立退咳嗽旋止愚父子受惠實深爰申謝悃并寄洋十元再購一打速付爲荷福建南台趙玉成頓首○彭壽堂諸位執事惠鑒賤軀肥胖動輙氣喘頑痰終歲不絕近日愈多每日幾吐碗許日前稍受寒邪即起傷風咳嗽頭昏發冷等症服藥調治僅有小效月初小婿來舍帶購寶堂半夏露兩瓶按單試服夙疾全消妙在頑痰化盡行動勝常十餘年來無此康健矣敬呈甘元祈發五料寄下藉作護身符錄無錫三里橋李鶴卿拜謝○彭壽堂諸位台照僕素有血症又加痰咳每届秋冬其患更甚屢經名醫診治輙無一效近聞貴堂化痰止咳半夏露聲名藉甚適友人自滬來向之細詢據云寶在靈效即託郵局匯購兩瓶開塞試服淸香甘和已令人神淸氣爽及二瓶告罄不第喘止咳定且飲食加增面目光昌身受之餘始信人言不虚也特寄報費十元將信照登以彰殊功江陰巿橋堍尤銘啓 
　　上海棋盤街廣東彭壽堂錄 
 
 

Page 26

 
 
專件 
[湖南人民第二次國會請願書（續）（十）（六）（日）]  
　　且推行新政莫大於籌欵歷代變法之臣如商鞅王安石諸人結怨士民靡不由於苛賦蓋中國自古無宣達輿情之國會民間不知變法爲何事即不知理財爲何因疑忌叢多謗讟備至孔子曰信而後勞其民未信則以爲厲己也徵之聖訓得失昭然今之財政難於古代者億兆計矣賠欵十萬萬以來舉國民膏盡輸於外益以新政經費敲骨吸髓己不可支近又興辦海軍歲計在千萬以上所籌之欵除前此關稅釐金不計外近以抵補藥稅無論何省鹽斤通加四文所入亦在千萬以上矣夫立憲之國財政主之計臣而稅案定之國會不由國會通過之稅案雖追呼强迫擔荷無人今我國征歛商農動輒千萬而民不暴亂者此皆我朝深仁厚澤列祖烈宗在天之靈有以默護而維繫之幸底於不敗非果多取而不爲虐也爲今之計撙節經費以復古制勢所不能則曷若速開國會以預算决算表案布告全國舉代議士參與賦稅之權民間既知變法之由來且解理材之實際疑忌謗讟無自而生上下相安公私兼顧我聖朝萬年有道之長基此矣職等所謂立大本以行新政者此之謂也論中國今日情勢者或憤俗哀時以爲不可救藥或粉飾欺罔以爲同我太平此皆非知治亂之體者也職等竊以爲今日情勢非不可救藥也特外患之爲害不能目爲己治己安耳往者瞻對夷橫鎭南匪警若在唐明季世幾何不與黃巢自誠同釀大亂迺仰承天威所及無不立予蕩平可見蕭牆之憂無足介意若夫今日之外患本侵削權利也而曰保全平和本攘奪土地也而曰均衡勢力其機嘗伏於不覺其病嘗中於至微日積月累遂我有尪瘠之象精神魄力日即銷鑠故兵革非不堅也米粟非不多也外侮之來不能移瞻對鎭南之師禦之者緩急異勢主客相反也且內治莫大於安民外交莫大於固圉今保全治安既得其要於愼固封守之道尚爾無聞萬一朘削太甚國脈動搖更有揭竿思亂之徒直起而乘其敞斯時以危民而禦强敵埃及印度覆轍具在殊可深懼職等嘗攷歐洲外交歷史自嘉慶十九年維也納會議以後彼中外交政策雖極變幻而以君主代表國民權利利益爲國際之定義則不問皆同無論何國茍能抱此定義朝野同心則雖蕞爾彈丸亦無人敢抱此主義故宋衛中山不存於七雄之世而荷蘭瑞士丹麥尚瓦全於英俄德法之間雖曰列國均衡無敢發難而所賴於國民團結之志氣以抵抗强權者盖亦多矣夫中國外交失敗就事論事必謂外部非材或橫加惡聲詆人賣國此無良之言也當競爭之世霸力自雄之時國欲自立乃內無精練之陸軍外無重噸之鐵艦而且以一團散沙億萬心之百姓詭隨其後則雖以子產俾斯馬克爲外務大臣庸有幸乎故職等痛念外交失敗不咎外國自咎而己非惟自咎咎我國人而己因思咸同之朝髪捻回逆同日猖獗而湖湘子弟帶甲荷戈惟恐成後卒之大功克立輔翌中興惟於對外戰爭則致命捐軀㮣歸無效甲申諒山之役甲午牛莊之役皆以撓敗軍徒爲天下所詬責職等誠太息痛恨深以不能報國爲耻雖然羨魚不如結網亡羊曷勿補牢前事之敗後事之師及今蠲棄私仇勇於公鬪行萬衆一心之政破兼弱攻昧之謀各效材力各負義務富强之效期月必成侵土可還豈但權利是在朝廷速開國會有以董理之耳或謂開設國會之後言龐言雜於外交秘密多形不便者然此無足慮外交政策千變萬化固在當事之臣其中秘密有時關係太鉅事機甚迫不獨不能布之國民且不能上告君父以應變機宜理固如此若夫外交之方針主義則光明磊落有何不可告人如德將報法日擬拒俄政見己定全國三尺童子無人不知夫復何諱國會之所與聞於外交者主義方針也若夫祕密政策决無發言盈廷而干預之者試取列强近政証之外務諸臣當可無疑於國會問題矣職等所願固民志以紓外患者此之謂也夫國家政治散則爲法令聚則爲紀綱爲治爲亂不繫乎法令之疏密在乎紀網之存亡而己有紀網有法令而法令乃出於整齊無紀綱有法令而法令乃散漫無所統無所統則東防西潰此塞彼决有司奉行故事百姓疑怨有司一旦上下崩離銜轡中斷乃至於不可收拾先王知其然也當創制立法之後於是設臺諫以明公議明公議以維紀網焉歐洲諸國知其然也當法治進步之後於是設國會以明公議明公議以維紀綱焉蓋專制之國紀網之存亡視乎臺諫立憲之國紀綱之存亡視乎國會而國會之所以異於臺諫者則臺諫主彈劾而國會實彈劾而兼主扶持臺諫有時侵犯尊嚴而國會忠告僅及於執政作用雖異而所以維繫一國之紀綱則一也今天下之治如亂絲矣官制日出而日繁新章日纂而日密禁令朝下夕礙於治外法權以收之部議內降外格於地方情形以抗之竟至有明詔煌煌飭辦之件期年而不奏保者矣即或以章奏粉飾有數載而不實行者矣號令虛設所在錯謬以致我皇太后皇上變法自强之苦心亦無以表見於天下而朝野上下相率酣嬉曾無以紀綱就壞土崩瓦解之爲慮者此誠可哀者也爲今之計其將以督責之術刑軀勢迫以正其紀綱乎抑將以德化之政移風易俗以正其紀綱乎而皆有所不行也治水莫要於清源療疾莫要於問証方今之証在於上下否塞中焦失運惟疏通而推盪之則其病立解且國家統治之紀綱猶腦力也天下羣積之公議猶血液也譬有人焉血液瘀廢欲其腦力興奮其可得乎是故振肅紀綱莫要於大張公議（仍未完） 
章程 
[度支部銀行註冊章程]  
第一條照奏定銀行通行則例第十三條各節凡設立銀行無論官辦商辦官商合辦均應呈報本部註册 
第二條凡銀行呈報本部註册所應聲明各節須遵照則例第三條第四條辦理 
凡銀行呈報本部註册除聲明前項所定各節外並應聲明經營之事件 
第三條凡銀行註册後即由本部給予註册執照以昭信守 
第四條凡設立銀行必赴本部註册核予執照後方准開辦 
官辦或官商合辦各行號除由各該省具奏外必須預咨本部註册核 
予執照後方准開辦 
 
 

Page 27

 
 
第五條凡設立銀行在本部奏定則例以前者務須遵照則例第十二條第十三條所定限期迅速赴部註册 
從前各省設立之官銀錢號如己奏咨有案即自奏咨之日起作爲註册之期但截至光緒三十四年年底止須聲明則例第三條所定各節咨請補領註册執照 
前項所稱之各號其未奏咨有案者務須遵照則例第十三條辦理第六條凡前在農工商部註册之銀行准自在該部註册之日起作爲在本部註册之期惟截至光緒三十四年年底止各該行應聲明則例第三條所定各節呈請本部補領註册執照 
第七條凡銀行若係公司辦法應遵照銀行通行則例及大清商律分別註册 
第八條凡赴部註册者無論官商銀行均只繳照費銀四兩如更換執或補領執照每一次亦制繳照費銀四兩 
官辦銀行呈請註册應聲明事項 
計開 
行號招牌經營事件（照銀行通行則例第一條所載）設立行號地方（如設立分行當另呈報）資本總辦姓名履歷辦事章程 
官商合辦銀行呈請註册應聲明事項 
計開 
行號招牌經營事件（照銀行通行則例第一條所載）設立行號地方（如設立分行當另呈報）公司組織資本總數每股銀數（官股若干商股若干）辦事人官商姓名履歷辦事章程 
商人獨辦銀行呈請註册應聲明事項 
計開 
行號招牌經營事件（照銀行通行則例第一條所載）設立行號地方（如設立分行當另呈報並呈報分行所在地方官）資本該商姓名職業產業辦事章程 
商人合資開辦銀行呈請註册應聲明事項 
計開 
行號招牌經營事件（照銀行通行則例第一條所載）設立行號地方（如設立分行當另呈報分行所在地方官）資本總數合資人數合資人姓名住址合同有限無限辦事章程 
商人集股開辦銀行呈請註册應聲明事項 
計開 
行號招牌經營事件（照銀行通行則例第一條所載）設立行號地方（如設立分行當另呈報並呈報分行所在地方官）資本總數每股銀數每股己交未交銀數創辦人姓名職業辦事人查察人姓名職業住址有限無限辦事章程 
路股報告 
　　甬屬集股處收欵清單 
方煥章廿股余蔭庭世股柴福全十股李厚悌十股柴文元世股邱寶成四十股陳季衡十股張　伯十股胡吳氏廿股陳頌山十股謝隆禮十股許幾云十股舒順富廿股蔡文記十股王元寬十股王元良十股莊餘生廿股莊瑞生卅股嚴國州十股朱芑臣廿股李夢隱廿股阮綏之廿股趙文記十股包雲峯廿股毛忠耀廿股朱雨生廿股朱雪岺廿股鄭潤舫十股夏寅記廿股陳友記十股張振記十股沈肇安十股洪吟蓉十股秦煥章廿股陳明才十股沈志元廿股蔡芹士廿股龍園雲記五十股洪葆康十股方楚珍十股老寶記十股陳鎭甫十股王衛臣十股華錦章廿股應慶祥十股劉咸增廿股曹彩山廿股張程鳳十股張永烈十股乾大店　股曹欽鳳十股曹吉甫十股曹昌彬十股莊寶康十股唐和汀十股張葆楚十股秦臻祥十股成衣冬至會廿股金洪青十股金洪青十股陶宗耀十股誠仁堂　股汪勉恒齋四十股孫筱記廿股黃煥記廿股魚業同善會廿股張春記十股陸賢䶖十股沈永明十股周紹派　股朱生周十股王用賓十股王長盛　股野聾居十股羅　伯念股葛蓉甫念股吳葵堂十股王友麟念股杏記十股文記十股芹記十股承記十股孝記十股義記十股倫記十股包振英十股謝　甫念股李潤初念股徐允　念股勵垣記六十股李紀韶　股李頌周　股屠宗俊十股顧錦華四十股金財香十股以上共計一千六百股 
賑務 
[五省籌賑會第三次清單]  
　　七月十二日撥解規銀二千五百兩交義善源莊淮皖散放孫桂生君經募王　記十無楊勤記等六戶各五元不留名四元俞香記等五戶各三元吳善記等十八戶各兩元沈耀記等五戶各一元共計一百元正除掣付收條外合亟登報以揚仁風 
[時報館協賑所彚交巨欵]  
啓者七月十六日承時報館狄楚青先生交到洋銀一千五百元銅洋一百九十九元二分重老光眞珠帽花一粒又老　手戒一只除俟銅洋下鎭鎔化珠翠交市出售再行列收外合先登報聲謝仗惟台鑒五省籌賑會收欵處源通官銀號嚴義彬啓 
[海門汪漢槎經募徽州振捐]  
　　頭一次二百八拾二元小洋一百念六角錢一千二百九拾文二次洋一百六拾元小洋一百　一角錢一千六百文三次洋五百零九元小洋三百拾八角錢六千零　文金亭乙求鼎孩病速愈捐洋五拾元徽州水災振捐公所啓 
[皖南徽州水災勸賑公所經收振捐]  
　　蘇州募來張愧愚洋念元詹潤泉　三十元楊志英洋伍元張振云洋伍元俞君洋伍元方烈人洋三元呂永清洋二元沈屏洲洋二元俞乃傑洋二元金步青洋一元孝友堂洋拾元樂秀光洋伍元汪仲咸洋伍元潘若士洋伍元章時洋伍元汪壽卿洋三元公記洋二元張采正洋二元許如進洋二元柳怨堂洋一元盡子心洋一元徐浩然洋一元吳次伯洋一元巧雲齋洋一元元名氏洋一元隱姓氏洋一元胡道卿洋一元程南輝洋一元胡如九洋一元朱伯安洋一元丁冠士洋一元劉琴山洋一元章雲揚洋一元唐伯文洋貳拾元錢靜芳洋三元花界花彩琴洋伍拾元又代募隱　拾元又代樵子洋念元高紅玉洋三拾元王月娥洋三十元文媛媛洋念元代募隱名氏洋拾元王蓮芳洋念元花彩影洋拾元蘭花館洋拾元周實寶洋拾元花瑞珍洋拾元王月寶洋伍元小香花庽洋四元嚴張小姐合洋一元皖南徽州水災勸賑公所啓 
[經收六月份月捐清單]  
　　道署洋念元趙馥疇大順祥楊潤之怡情周湘雲以上五戶各戶洋六元陳善亭洋五元巢鳳初泰昌兩戶各戶洋四元華興貿孚義昌成綸華廠李雪巖以上五戶各戶洋三元朱葆三徐貫雲李季衡譚幹臣韓山　老順記南順記戴生昌祝源昌招商局萃豐大慶樓徐俊良順泰復泰瑞昌順變昌源昌王陽生　德公司以上念戶各戶洋二元源豐潤洋一元八角莊　大洋一元六角章佩華小洋拾五角昇平樓　運來汪萃利第一樓蘇寶森老悅生大觀樓錦章愼餘堂天餘申茂烟雨樓陳志雲元昌怡泰昌　天德燕慶園永豐三井可熾可熾順鳴昌董大頣金松泉以上念四戶各戶洋一元李珊記龐竹卿 
 
 

Page 28

 
 
益昌思補齋梁煥南隆昇宏源易安居以上八月各戶洋五角萬椿　升怡園新新園大昌德以上五戶各戶洋四角其萃樓施德豐徵昌治昌晉昌恒茂升和以上七戶各戶　三角火綸青蓮閣義成一壺春曹德大豐記信昌泰通泰天祥以上九戶各戶洋二角木適會館錢三千六日文源通錢一千八百文豐裕存濟堂兩戶各一千文介福嘉綸和康壽康晉和愼餘餘大元甡元祥衍大恒益永豐存德協昇宏大源吉寶和　順承裕正大升大彚康祟餘永康瑞大晉大敦和義善源福康兆豐恒德仁大源　森康厚大源餘鈞康壽豐鎭昌會　　　志大巽裕同餘久源明德同福瑞昌　餘瑞豐信大順康豫源會餘元豐正元崙餘寶大裕源長德森協豐怡祥謙餘　裕敦源久豐庶康裕祥怡慶衍　大慶壽昌元茂以上七古三戶各戶錢六百文安裕元春宏德聚生乾元愼和元興立豐五豐恒　昌德大源成正泰和豐敦泰　元義昌裕春通泰元成永餘慶裕大章九和裕綸元大亨元源安康厚泰立餘鳴餘立生百元和祥承泰鼎興嘉惠元益以上三十九戶各錢三百文怡大怡大莊兩戶各戶錢　百文協成祥永愼　興以上三戶各戶錢一百文英法美三界小洋一百二十七角錢念四千四百念文同昌洋一元以上共收英洋一百四拾五元小洋二百五拾五角錢八拾八千零念文計開附六月份經洋貨捐清單大豐恒興二戶各戶錢二千四百文成德豐豐瑞增泰源怡盛四户各戶錢一千貳百文日新盛泰記屏號恒茂盛四戶各戶錢九百文乾益德昌順錦豐鼎豐協豐登豐義泰四達瑞恒豐信正昌順鼎裕示生日新增振豐恒通裕新康公愼新泰恒　記福和新泰祥以上念一　各　錢六百文中和　房洋六角五分以上收小洋六伯五分錢念五千八百文滬北廣益善堂司董祝大椿朱佩珍葉貽釗等謹誌 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
