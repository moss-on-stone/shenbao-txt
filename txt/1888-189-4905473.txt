# 1888 - 189 - 4905473

 

Page 1

 
 
[精印　欽定史記出售] [  申報舘啓]  
　　遷史一書起自五帝下遠漢世紀言紀事挈領提綱識哉攷古今者之津梁作史者之鼻祖也局刻坊刻多若恆河之沙然或則音註多乖或則校藝　善惟　欽定本爲折衷至當千古不刋註中博引繁徵朗如眉列每卷之後附以攷証尤能鑿鑿確確見解獨眞茲圖書集成局不惜巨金覓得初印善本印以本地雪白連史紙中有大字小字之分俾註解與正文不致有所淆混盖亦幾費心力而後得告成功焉刻已裝釘齊全卽日出售每部十六本碼洋四元諸君子有先覩爲快者請至本埠本舘帳房南北兩申昌及各埠申昌書畫室購取均可 
[一百五十六號畫報出售] [  點石齋啓]  
　　載來寶馬香車其人如玉穿過花街柳巷舉國若狂此租界之常事也乃以駕輕策肥而瞋駕罵燕奇情奇景得未曾有前月十九日四馬路有兩妓車魚貫疾驅車中人互相嘲罵旁觀爲之喝采繪爲圖准於初六日出售前後仍附漫游淞　兩圖說並新增風箏誤繕圖　奇 
[戰績圖稿石印告白] [  點石齋啓]  
　　丙戍夏兩江制府曾公召畫史吳嘉猷繪中興戰績暨文武功臣諸圖將以進　呈　御覽煌煌乎鉅製也逾年全圖告成吳君歸出其稿凡若干幅其畫戰績也某將由某路進攻某師從某處策應悉按當時實事而于山川形勢壁壘規摸道里遠近方隅向背皆親至其地依樣描募嘹如指掌焉其　功臣也或對寫眞容或追慕遺像莫不添頰上毫傳阿堵神杜少陵丹靑引曰褒公鄂公毛髪動英姿颯爽來酣戰吳君此作當與曹將軍後先媲美焉自軍務肅淸以來迄今垂三十年當時之謀臣勇士偉績豐功雖二三父老猶能追述未若是圖之詳且實者維是進　御　深宮非　野所能窺也而鋪張駿烈亦　盛世所許可也謹以此稿付諸石印自六月十六日起冠列畫報按期出畵俾薄海內外咸知我　國家武功之盛草鑠隆古未始非潤色鴻業之一端云吳君字友如三吳之名畫史也 
[郵程略記]  
　　余友靈槎仙吏從星使至英旣抵倫敦將其所著郵程筆記一編寄示讀之如行山陰道上令人目不給賞記云戊子二月二十五日抵新嘉坡卽古名息力島街市殷闐帆檣薈萃閩廣人之雜居貿易者多至七八十萬林木叢密葱翠撲人山中多產猿猴小不盈尺可供玩弄鸚哥尤靈慧時百卉萌芽群花放萼每間日而雨惟斯所見土人肌黑如漆唇紅若血殊可駭異旅舍在海濱一望空闊殊豁遠目雖當仲春熱如盛夏僅可著單衣惟早晚尙凉所供肴饌數十品　皆適口丹荔黃蕉堆盤璀璨小住二日二十九日抵檳榔島乘車遊山頂淸泉盎然解衣試浴殊快人意車過處有賽簾而招人入者試視之蓬髪歷齒直是羅剎化身大可怖人三月四日抵錫蘭南島之可倫英人沿海濱築城建置砲臺雉堞殊爲雄壯海中怒潮激石淘湧有聲入夜倚枕靜聽不减廣陵之濤錫蘭爲我佛如來始生之地近則其教漸微土人荒陋殊甚蠢然如鹿豕小憇旅舍中鬻玳瑁寶石者絡繹而至乘馬車遊歷城外園圃風和花木紛綺隴畆間秧針始布菜甲初香清飇徐來殊覺可人六日輪舶自加爾各搭至附之以行十五日抵亞丁海口山童赭而峯奇峭一望沙磧極目空渺須行八九里始有城垣市落焉泊舟四時許乃行至此始入紅海二十日抵蘇彝士舟將取道於新河余以舟行過遲遂舍舟而登陸瀕海舊有寓樓一所臺閣崢嶸房宇精潔廻廊曲室別有洞天庭中奇花異卉點綴薰疎有巨缸一中貯山石縐透玲瓏多音朱魚荇藻繽紛魚游蕩　頗有濠濮間樂以機激水鎭日噴薄高至丈餘自法人里息旣闢新河行旅罕至頗形寥落矣是夕飯於旅舍供膳精美飯罷輪車適至附之而行飛馳之速幾如迅電行荒漠中者百數十里林太叢雜房舍低小屋頂皆平以便人於其上納涼從燈火中瞥覩之殊不分明將曙抵埃及國之改羅都城爲古時名勝地今已稍衰驅車往遊山巓有大禮拜堂崇圓壯麗殆無其匹牆壁皆以白石琢成光澤可鑑誠非常鉅工也遊者如欲進內觀瞻必脫屨易履而後入司閣者告以聖地不可輕踐焉其地產加非土人設肆者相屬於道茂林叢樹之間或踞坐磐石藉供逍遙二十三日至亞力山大土人牽驢以邀客者絡繹於途甫欲至旅舍小憇有告余者曰船已至此下午鼓輪言邁矣忽促登舟部署甫定船卽啓行地中海風浪迅急舟極顚簸路經墨面拏海口意大利通商埔頭也意人於此築城置守兵焉輪舟至此例泊兩時許裝貯煤炭意人至船鬻珊瑚者甚夥四月朔舟抵麻薩里凡行七晝夜始臨法國界頓覺眼界一新屋宇宏高市廛稠密樓皆六七層寓舍亦極華煥旅齋小坐卽供晚餐有英人之客法者來爲作傳譯導游通衢入一酒肆則奔走趨承者皆綺年玉貌之女子也與顧影少年並坐偶語不以爲嫌或掉臂以來目成而去更無殊於濮上桑間采蘭贈芍之風焉是夕卽乘輪車遄發初二日淸晨道經雷昂閶閣數萬家稱盛集焉夕至法京巴黎斯氣象矞皇街衢廣潔人肩摩而車轂擊誠歐洲一大都會也以時晚未及遊覧僅作一夕之淹留初三日渡海七十里而抵倫敦人民之盛物力富甲於泰西紅衣兵士持搶鵠立道旁晝夜梭巡異常嚴肅有銅像乘馬跨立衢中者皆古名臣烈士所以表彰其功績者也初四日往遊園囿各國花卉無種不備從暖地來者則置之玻璃室內下更益以煤火入其中奇馨襲人初六日往觀大書院天下典籍靡不並蓄兼收極稱賅備院中屋宇千楹堂室相連重閣疊架自下至上玉軸牙籖鱗次櫛比所藏五大洲歷代之書凡七萬數千卷中國書册別儲一所間有精校舊本句理者爲德君格樂指謂余曰此鐲德王君所藏舊籍也前年王君來英與理君雅各譯著五經及其旋也以所餘三篋牘於院中其書皆精審可傳久爲院中所珍　國家納其書酬以金錢一百五十枚王君辭讓再三强而後授觀此一端天南遯叟之風雅好事蓋有如此者初七日至博物院凡禽獸蟲魚草木金石以及棺槨人骨上古文字悉羅而致之皆以玻璃屋庋置尤奇者熊象犀馬皆極雄大幾巨於今所見者十餘倍或謂未生人類之先所　有從土中掘出碑碣係數千載以上物皆埃及文字也剝蝕不可盡識所陳埃及古棺皆以泥製叩之鏗然作石聲初八日往遊聖保羅大堂其高四十丈登其巓目及百里外天風浩浩不能久立堂中多以白石雕琢古聖賢遺像極爲工緻保羅古之賢人蓋具教中之特立獨出者也以後將排日出游記其名蹟惟限於篇幅未能悉載云 
[官塲傳說] ○近聞滬上官塲傳說謂戶部已有示諭凡捐納貢監無論在賑捐鄭工海防執有實收未及換照者均准其一體入塲果爾則有志觀光者皆欣然色喜矣又聞部定新章無論何項捐案總以十個月內將全案達部不得逾限云 
 
 

Page 2

 
 
[鄭工近信] ○鄭州决口至今尙未合龍聞當軸諸公以稭泥易於漂失擬用麻袋裝泥塡入以資鞏固上海所辦頭批麻袋業經解去其後批亦將陸續起解想有此妙法鄭工合龍或者不日可成歟 
[鳳池消夏] ○總管內務府大臣諭　禁廷蘇拉人等云現在天氣亢旱異常未見透雨所有各門各殿前金銅鐵各大缸本爲儲水而設宜一律挑水滿注以備應用勿得視爲具文又諭　禁廷應有汲桶之處亦宜將桶管捩機搽凈泥銹佩安齊備遇有傳調無須展轉卽可立往盖亦未雨綢繆之計也○新　授湖南巡撫王䕫石大中丞文韶遵　旨入部請　訓於上月二十八日到京當卽敬　　安摺二分绿頭膳牌一分二十七日晨進內分呈奏事軍機兩處遞入旋赴西苑門外敬俟　召見○前署陜西布政使李鑉堂方伯用淸以河南鄭州决口修堵各工需欵浩繁竭力摒擋慨律鉅欵解送豫省以伸臣子報効之忱不敢仰邀議獎李蘭蓀欽憲以工欵甚形支絀該藩司首捐鉅欵不可沒其見義勇爲之心已據實入奏奉　硃旨李用淸着賞給頭品頂戴並賞花翎欽此○英王二人約至正陽門內兵部街路西白家車廠共賭致相爭吵旋卽揪扭成團英出其不備咬去王之左耳血涔涔下王忍痛拾耳揪英赴正藍官廳涉訟步軍校因案關傷人不敢稍怠卽錄供解送步軍統領衙門懲辦○都人紛紛相告謂本月二十六夜一點鐘越二十餘分時地又震動兩次惟一震卽止未若前次之甚云○內廷會典館自客秋開舘後咨取京外文武大小衙門疏奏章程沿革損益一切事宜先查三十載之案繕抄呈送近已咨齊提調各官日詣　皇史宬恭閱　列訓宏綱畢具刻經該館提調率纂修協修各修備滿漢底本竟日在館握管忙迫非常至正副本分發滿漢謄錄館敬謹恭書須俟今冬矣○兵部行文侍衛處謂現在出有游擊都司等缺輪應正黃旗侍衛保送揀選相應行文貴處於正黃旗二三四等侍衛中擇其年富力强諳練差務者保送數員務於五日內造具履歷册送呈本部以憑奏　派揀選○湖北委員管解本省奏撥解部本年京餉應提地丁　課厘金等款計銀十五萬兩分裝一百數十鞘以大車分載抵京雇人扛入戶部大堂由原解兵役看守尙未聞有兌收之日也○臺灣巡撫劉省三大中丞以臺灣改建行省分設地方文武淸查田畝整飭稅厘規模略具而生番歸化實繁正朔之頒實爲首要擬仿照甘肅新疆改建行省成案請飭禮部鑄頒欽天監時憲書銀印一顆俾得頒行時憲書使民番咸知正朔較之由閩頒發頗形簡易奉　旨交禮部議奏欽此 
[北漕務] ○五月十八日提騐江蘇第三十九起漕糧江蘇正供漕糧自此報完矣二十日提騐浙江第三十六起漕糧浙江正供漕糧亦自此報完計兩省共餘籌備漕糧二十四起約在六月初七八卽可埽數騐竣○江蘇糧道成月坪儲憲于五月十七日在津兌米完竣當卽買舟北上二十四日抵　通局總辦王君率領委員出城迎迓○游倉師自開壩騐米以來每日黎明命駕出城率同坐糧廳騐收米石炎風烈日勞瘁不辭近日左手足忽患麻木似乎半身不遂之症遂在署延醫診治想吉人天相不日當勿藥可占也○近日江浙兩省漕米剝船戶多有攙水舞弊情事雖經倉憲飭委認眞颺晾仍不能一律乾潔漕糧運京經過大通橋抽查侍御舒金二君查出米色潮濕間有發塊者不覺勃然大怒立刻札飭石壩同知高西林別駕將經紀大頭蕭張二人押解來轅聽候訊辦 
[津門記略] ○白姓在城門開設槓房生有二子甲剛舞象則尙未成年丁上月二十五日購冰百十文沿街呌賣甫至太平街迎面來一騾車旁有二粲者花紅柳绿掩映生姿騾忽駕而跳甲乙趨避不遑冰筐悮絆車轅遽離擺脫車輪碾過雙雙倒臥街心一當塲斃命一亦死生莫卜街隣急投地保將御者拘住送官想須騐明訊辦也○亢旱異常稱禾苗盡槁天津文武各員於上月二十七日起至二十九日止第四次設壇求雨示禁屠牲是日溽暍薰蒸無異洪爐熾炭二十八日忽又新凉砭骨天色陰霾農人欣喜歡呼咸謂雨師當卽稅駕矣不料密雲不雨竟占小　之爻徒令人兩眼望穿恨不得抶陰蠅咒鲊笞致黑蜧出土龍俾得燮燮　　斜飛銀綫間各員擬於月初再潔誠步禱云 
[津震續聞] ○上月二十六日夜半兩點三十分鐘時天津又告地震已登前日本報附章茲復查悉東門外天后宮圍垣震裂大沽更坍去房屋兩椽聞之測量士云此次震由東而西爲時計三杪云○前次地震後旅順口倒塌洋房一所西人某某受傷電致析津請醫調理云云曾列前報茲悉受傷者係包造旅順隝澳工程之法人德威尼夫婦曁傔從人等訃九名口是屋據黃金山之巓襟山帶河俯視一切紅塵不到淸日徐來實爲煩惱塲中淸凉世界自遭震撼屋已受傷搘拄至下旬某日畾然一鄉棟折榱崩德君好頭顱亦被洞穿一孔云 
[寍郡賽會] ○寍城關帝會本定五月廿一至廿四等日巡賽二十日冒雨迎神於君子營駐劄不期梅雨連日不止君子營所擺爵献苦無經費欲罷不能進退維谷總柱聞之湊貲帮助後因力有未逮勢將中止幸衆鮮鹹行踴躍樂助始得擇日演戲至廿七日雨始住點廿八日亦赤日當空各社友興致勃發是日會共四社會曰新文華曰新風雲曰福興曰得興其會興之佳當推江東福興社爲最所有聯燈鼓亭紗船彩閣雖不能如都紳會之彤雲社多而且奇然均係時式花樣色円鮮明次如新文華會雖亞于福興然所扮獅子白象兩頭獅能吐火象能噴烟愚夫婦見之爭相詫歎又如新風雲扮有大頭鬼一名頭戴碗帽面戴眼鏡左手提鳥籠右手挈果包闊步徐行後隨小頭鬼一名手持木鑤具扮作如此模樣者蓋嘲世人不識時務高自位置也初一衆會咸集建船廠而新文華與福興兩社爲爭奪先後兩相鬥毆各會遂散歸初二日併作一日巡賽自下午四點鐘時賽起直至更雞唱曉叫神駕始回四日之中天氣炎熱赤日當空與賽之人有觸發暑熱昏暈倒地者街上遊人因此稀少不若賽都紳會時之人山人海也 
[厦門雜錄] ○漳州疫症日甚一日有某廟和尙四人均於三日內圓寂又有一家男婦老幼十七人半月內死亡十五人僅餘二人得延殘喘逃赴厦門以避之而石碼一鎭僅離漳三十里人皆平安可見時疫亦關定數也○洋藥厘金改由洋關併徵後就厦門洋關而論中西書史扦手巡役人等事甚冗幾於日無暇晷聞赫總稅務司議請加添各項薪水經總署核准中西辦事人等聞此信息欣然色喜自西歷三月起厦關奉到赫總稅務司札知按月加領薪水銀千兩連前共一萬零數百兩有奇上屆業已如數領歸存貯在關五月廿一乃西歷六月三十號又復請領薪水閩海關官銀號照章發給洋關內各項人役咸謂所加薪水此番必可領到延望數日仍同畫餅觖望殊深聞諸人擬繕一禀請稅司轉寄赫總稅務司查察未知究竟如何也○吳徵三軍門統帶南琛等兵輪六艘巡行至厦軍門暫駐招商電報局內旋於五月廿六日午後二點半鼓輪出口前往福州臨行時厦門港砲臺升砲三門以伸敬意寰泰兵輪亦放大砲三門以致謝聞各兵輪將往東洋各海島以資遊歷云○福壽宮所有謂保生大帝者世俗供奉之神也神駕出巡至外武廟被大雨所阻暫駐廟內因之外街行鋪復募捐抬閣等件繼因時疫流行咸謂神恐不回宮之故遂擇定五月廿七日恭迎神駕出巡較前尤爲熱閙各街之看會者擁擠殊甚每至一街無不萬人空巷惟官憲示禁不准以土妓幼女裝扮抬擱稍覺减色耳○厦門保甲局近派佐雜人員協同地保叚董於五月廿五六等日分往各烟館內稽查帳簿察其售烟之多寡以定上中下三等之捐貲上等鋪店代售烟膏者每年擬捐百元中等廿四三十六元不等下等至少每月抽捐一元其開燈售烟者每箸加價一文張少尉李二尹辦事素來認眞每到烟店稽查必親自開櫥揭櫃查閱帳簿秤量烟膏以定等次各烟館以爲不便聯名具禀道憲抽捐之舉始暫緩矣○水師提督彭軍門坐琛航官輪巡閱洋面於五月廿七晚回厦琛航官輪卽於次早展輾赴省聞係省中來電促令前去云 
 
 

Page 3

 
 
[嶺南荔雨] ○南海某鄉何廣文家一夜被盜多人各持槍械破門行刧室內人等畏其兇暴不敢聲張盜遂倒篋傾箱盡括所有廣文家本儒素並無貴重之物盜黨未滿所欲遂據其子女各一口以爲勒贖地步廣文家無力取贖祇得赴訴琴堂邑尊卽日會同營官馳往勘明飭捕查緝未知能獲案否按擄人勒贖之風粵東最盛以廣文眷屬而亦不免掠去盜豈未知苜蓿盤中固無買命錢耶一笑○順德縣倫教鄉有梁某者平日窩藏匪類坐地分肥實盗賊中之魁首也現爲大憲訪拿梁某消息靈通早已聞風遠遁大憲懸賞銀三千元務期獲案究治以除地方之害重賞之下必有勇夫梁某其能終逃法網否○近日天氣不正時疫流行聞番禺縣署前一帶傳染最盛猝然倒斃者日有數人日前鄰里集資恭請菩薩出巡以驅疫癘鳴金擊鼓儀仗鮮明各家焚香放砲以趨極形熱閙蓋亦仿古人大儺之意也 
[觀燈志略] ○昨爲法蘭西改作爲民主之期浦灘一切裝潢至午後始行告蕆工部局議事廳內高層臺裝飾鋪陳嶄新奪目臺下則密排坐椅以便留賓午前在滬法商聯袂而至工部局首　總董書信館銀有輪船公司各執事副領事大寫及辦公各人亦皆命駕而來各申賀悃捕頭備德祿飭三道頭捕督率西捕在石級上擎槍站班鐘嗚十點時總領事乘馬車而至衆法人迎入登臺以法語宣頌文其聲琅然衆人皆鼓掌以和旋入座略飲茶酒握手告別而歸盖已將十一點矣意國欽差亦來與會入晚萬燭齊輝光明耀目自洋涇橋以迄十六舖城關不夜無殊元夜燒燈惜乎封家十八姨顚狂輕薄以致燭然萬道幾如撩亂春星而士女往來絡繹如織彼携媚子此挈良朋細葛香羅含風疊雪幾有山陰道中應接不暇之勢蓋以連朝溽暑炎熇逼人至昨日而淸颺襲裾嫩凉蘇夢以故興高采烈游客較盛于去年也 
[詳查租地] ○前日上海縣傳諭各圖地保凡圖內有洋商租地均須詳細禀案某圩某號業主現租與某洋商圖內共有若干畝均須繕明淸帳呈案備查事關年租糧賦各地保毋許朦混干咎 
[比追官欵] ○鑄錢匠高明順因虧欠山東鑄錢局銀二百餘兩由登萊靑道盛觀察函請上海縣提追云云迭紀前報昨日又經裴邑尊升堂訊追高一再求寬邑尊謂本縣格外從寬着爾在此措銀繳案免致遞解爾乃延不繳銀實是有意逞刁姑飭還押如再延玩定須解歸山東訊辦 
[游街示衆] ○前報列裁縫何錦春之女巧珠被許春陽誘逃至寍波擅自成親復回滬地經何報捕房將許幷巧珠拘解公堂訊供送縣云云昨日下午時裴邑尊升堂訊究何稱小的住店居英租界五福弄向開成衣店女兒巧珠素不出門日前因小的娶媳忙亂之際女兒曾出外泡水不知如何被許所誘膽敢領至寍波擅自成親幷遭捲去首飾衣服等件今捕房起到原贓尙少銀鐲一副衣服數件叩來求究辦巧珠稱當日出外泡水時許候在門口百般引誘一時被其所惑回家携带首飾衣服跟許趁搭輪船至寍波成婚數日挈領來滬今已知悔願隨父親回家許稱小的向業釘鞋店巧珠自要跟隨小的不敢誘騙邑尊謂許誘奸處女罪無可　着笞責四百板游街示衆其所缺之銀鐲衣服着令交出巧珠交何領回管束起到原贓着具狀領去 
[英界公堂瑣案] ○西人司維浦羅稱被江乾順疊次借洋共計五十元均有借票向索無着與論爭閙交捕送案借票呈閱江乾順供放租東洋車爲生曾代友人向西人借印子錢立有小摺逐日拔付蓋印茲因各友人無力照付以致暫遲所欠若干均有小摺照印核算並無如許之多各摺呈閱蔡太守得供之下商之夏正領事謂該西人所放印錢照華例而論爲盤剝重利有干禁令夏君言西例亦當如是惟查得該西人係法蘭西屬國人應移歸法公堂訊理太守然之○西人惠爾生投與領事署訴　經收房租之李坤三用虧洋五百九十餘元由夏正領事照會蔡太守飭差傳李到案於昨午會訊惠爾生申訴前情幷呈帳目李坤三供所欠洋東五百九十餘元其間尙有未經收到之房租票洋二十餘元今已交還理合扣除祇欠五百六十餘元特措繳現洋三百餘元票洋三十元又有票洋七十元去換現洋卽可繳案共成四百元尙少一百六十餘元請寬限一月再行措繳太守俯准所請將繳案之洋先交惠爾生領去再着李坤三覓保具限一月繳足○包探康阿順稱粵人王阿榮手持報過捐稅有印花之川土五十八兩三錢在路突遇自稱洋藥局巡丁之王和尙硬要盤查王阿榮不服爭閙又有馬阿泰郭阿寶解勸不依遂致凶毆且將川土爭奪致分幾塊印花粉碎由印捕將各人一併帶至捕房又有馬錦章到來言王阿榮向伊行所買的係官土查得土固有印花俄有王阿寶來交無印花之私土一塊言王阿榮與巡丁爭毆時跌落在地經伊拾得送交等語其實巡丁自知錯誤串出王阿寶將私土誣陷幷稱王和尙今穿郭承岐之號衣據言土係郭之夥計王和尙供見王阿榮所持土二塊一私一官爲此拘拿王阿榮供向馬錦章行中買有捐之土並無私土馬錦章供我行出售之土皆向洋藥局報捐蓋有印花今賣與王阿榮者確是官土馬阿泰郭阿寶同供在路見伊等爭閙曾爲解勸王阿寶供前在洋藥局當巡丁今已辭歇昨見巡丁捉土爭毆時跌下私土一塊送交捕房今均起案郭承岐投案聲稱王和尙是我夥計惟聞所獲之土半私半官然我未到塲該包探又稱王和尙並無號褂又無腰牌夏領事怒謂王和尙旣無號褂腰牌胆敢在租界混查官貨請爲從嚴懲辦蔡太守謂揆度情形未免冒昧王和尙旣是洋藥局之人理合移歸洋藥局訊理夏領事謂然則王阿寶當交捕房管押俟洋藥局如何訊辦覆到再核太守允之隨飭將王和尙連土移局王阿榮馬錦章等着自投局候本分府會同程總辦訊斷○包探施景山稱據葛虎金報失年祗五歲之兒子知被梁富林拐賣往拘未獲旋查得住在錢坤雲家間錢不認當時搜獲已認拐孩賣在吳凇得洋十六元除用去一切外祗存洋八元藏在地板下卽行起出一併解案葛申訴前情求請究追兒子梁稱求派差同往領還伊子錢供不知情蔡太守飭將梁錢押候備文移請寶山縣查提受買孩子之家着交歸案再行核辦銀洋存堂○江李氏稱在路行走突被賊拔所插銀簪奔逃大聲呼喊由捕阻獲人賊今請領贓竊犯陳阿春認竊求恩巡捕頭禀稱陳屢次犯竊蔡太守隨判陳發捕房管押一月以儆起案之贓交該氏領去 
[分發人員驗看名單] ○鄭工例掣籖分發　主事　程繼漣江蘇○都察院都事　葛維森直隸　知縣　徐壽茲江蘇　中書科中書　李延賢山西○海防掣籖分發　主事　林廷杰福建朱黻廷浙江○籌餉例掣籖分發　光祿寺署正　薛保槤安徽　中書科中書　譚廷弼湖南　通判　黃仁淑湖南　布政司經歷　王豫昌河南○鄭工例指省分發　同知　李傳新安徽江蘇　知縣　陳兆熊湖南山東　直隸州州判　楊苞甘肅山西　府經歷　胡嘉璧湖北江西方世傑江西甘肅　縣丞　黃光彩山西陜西王渭濱湖北江西車存信江西廣西劉懹晨江西福建李穠河南四川劉葆懿河南江蘇　州吏目　劉芳湖南　按察司司獄　吳兆熊江蘇湖南　鹽巡檢　張克壯直隸兩淮　巡檢　黃應時廣西廣東王大昇廣東廣西李穠湖北湖南衛銑湖北江西鍾鴻鈞湖南江蘇黃維崧江西福建丁起麟江蘇湖北王乃徵浙江安徽陳恪四川湖南楊悅四川廣東黃璧四川廣東羅崇光四川湖南　從九品　王慶湘順天山東王鳳雲江蘇廣東吳培基江西福建何家謨安徽江西臧沛霖江蘇安徽劉翔雲江蘇山東沈秉榮浙江江蘇胡定銘江西河南　典史　張繼業江蘇山東陳恩綬浙江江蘇陳志琳陜西湖北李綺章浙江江蘇孫保圻浙江福建　閘官　周德恂河南東河原炳光河南東河　未入流　李祖祺江西山西○海防指省分發　知縣　同知銜曲賡雲奉天浙江丁寶英廣東福建藍翎提舉銜朱森浙江江西張朝錄廂白漢福建　府經歷　丁志章廣東福建　縣丞　朱鑫湖南福建閻佐堯湖南陜西恩銘正紅滿廣東孫世忠浙江江西梁繼元浙江江蘇劉威浙江福建王國珍河南江蘇　州吏目　郭秉琨湖北四川　巡檢 
 
 

Page 4

 
 
　蔡紹昌江西湖北洪嘉禧江蘇安徽李翊煦江西廣西潘敘四川廣東　從九品　吳奎均山東廣東○籌餉例指省分發　通判　茅性辰江蘇東河張重賢河南東河　知縣　李馥順天雲南　州判　吳懹忠雲南廣西　縣丞　袁濤湖北東河　縣主簿　董觀潮山東北河　巡檢　呂餘慶湖北湖南錢學棨湖北江蘇莊允元江蘇湖北　從九品　李琬廣西廣東周斌湖南廣東任元亨河南廣東○勞積挈籤分發　知縣　蘇宣烈雲南張禮陶四川○特旨分發　道　岑春榮廣西山西○勞積指省分發　道　歐陽奎湖北安徽　知府　郞慶恩浙江福建沈鳳韶浙江江蘇　同知　徐承燮正藍漢浙江　直隸州知州　劉運吉湖南江蘇　知州　錢錫賓浙江江蘇　知縣　王元齡貴州四川任環增山東浙江冷春晟浙江四川王奎　河南湖北劉恕湖南福建　鹽大使　秦發慶廣西雲南農嘉祥廣西雲南　州同　王本璞湖南十　　　經歷　謝國材廣東廣西　縣主簿　謝國銓廣東廣西戴天堉江蘇浙江　巡檢　程烺湖北江西喻爲霖湖南廣西　典史　史致恕江蘇湖南○截　呈請分發　同知　劉錫庚山東江蘇○議敘挈籤分發　縣丞　楊振鵬山東　從九品　李墉湖北○應補呈請分發　縣丞　劉錫嘏順天浙江　從九品　熊汝楫江西直隸許柏身浙江江蘇洪鉦江蘇四川　未入流　杜景正山東直隸藍馨福建浙江邵寶瑞直隸廣西章大正浙江山東○分發赴省坐補原缺　知縣　紀堪瑜直隸山東成熙廂黃滿山西 
[今歲中和節爲王君省齊三秩大慶爰賦短歌以祝之] ○王郞才調眞奇傑市隱謙謙操淸潔酒龍詩虎樂追陪逐錐刀心不屑憶昔暨幃大衍時鯫生祝嘏獻無辭驚傳珠玉爭投贈欲慰親心盡孝思今歲親年猶未老中和佳節韶華好逢君三十喜懸弧舞綵依然同少小願祝高堂愛日長待看强仕姓名揚吁嗟立身端在此我言雖俚君毋忘　　澹定室主人險生氏拜手 
[張君子華子明昆玉余益友也隨宦武昌久無消息爲賦兩絕以代柬藉約秋試錄呈政和] ○漢軍解佩儘勾留雲樹蒼茫起別愁可憶秦淮雙槳好秋來且載月同游　會少離多感不勝相期白下聚吟朋江行能否停橈待同躡金焦最上層　　華亭楊士彬筆三甫稿 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒十四年五月廿八日京報全錄]  
　　宮門抄○發抄　硃批五道○東撫張　奏爲總兵等在防積勞成病故懇　恩從優議卹片○閩督楊　奏爲丁憂閩安協員缺緊要懇　恩仍留升署免其開缺片○閩督楊　奏爲前宋別駕張日中懇　恩補入興化府昭忠祠片○又　奏爲副將保案請　旨飭部將續保各案核明註册片○漕督盧　奏爲修築　澗汛堡工和完竣情形片○又奏　爲洪河運河水勢情形摺○五月二十八日刑部都察院大理寺値日起居注引　見二名　都察院三十七名　翰林院二十三名　國子監二名　欽天監二名　廂白蒙二名○良沐徐致祥各假滿請　安○王文韶世綱各預備　召見○召見軍機　廷禧白桓綱王文韶○發抄　張之洞奏續報四會等州縣被水情形奉　硃批知道了欽此○又知縣章毓桂等署化州各缺奉　硃批吏部知道欽此○又補用令張璿署南海令奉　硃批吏部知道欽此○瑞璋奏接署江西藩篆日期謝　恩奉　硃批知道了欽此○鄧蓉　奏接署江西臬篆日期謝　恩奉　硃批知道了欽此　○○張曜片　再總兵用儘先副將勁勇巴圖魯周森藻湖南善化縣人咸豐年間由行伍出師轉戰湖南湖北四川等省攻城奪隘疊受重傷同治二年經前撫臣丁寶楨檄調來東攻剿堂邑東白蓮池教匪出入鋒鏑右膀受傷旋値捻匪竄擾東境派令管帶砲船防守黃河晝夜梭巡遏賊北渡河冰凍合之時設備尤嚴民賴以安並在滕縣寗陽等縣及靑萊兩郡盛暑鏖戰疊獲勝仗七年入衛　幾輔追剿捻首張總愚於河間任邱雄縣饒陽天津等處數百里內往來馳驟輾轉截擊與夫修築東昌城牆防護運河厥功甚偉迨後修築黃河長隄防護大汎修鑲搶險奔走於水雪泥淖亦均不避艱險以致積勞傷病並發於光緒五年七月病故又總兵銜補用副將景天榜湖北雲夢縣人同治四年投効來東委帶勇隊攻剿捻匪收復直隸饒陽縣城衝鋒陷陳從未挫䘐光緒元年委辦荷澤縣賈莊大工胼手胝足懋著勤勞自茲以後無役不從統帶六七營之多修防數州縣之地勇夫效命工作堅實馳驅於炎天烈日之中與士卒共甘苦雖致疾成傷而如常奮勇上年桃伏秋三汎所轄地叚險工尤多均督率各營晝夜搶護卒能化險爲平保全地方詎積勞過甚傷病陡發於光緒十三年八月在防營身故據總辦善後河防各局布政司崇保等詳情奏卹前來臣查該故員周森藻景天榜攻城剿賊屢著戰功防汎修河備嘗艱苦均因積勞病歿憫惜殊深合無仰懇　天恩飭部將總兵用儘先副將周森藻總兵銜補用副將景天榜均照軍營立功後積勞病故例從優議卹出自　鴻慈理合附片具陳伏乞　聖鑒訓示謹　奏奉　硃批周森藻等均着交部照軍營立功後積勞病故例從優議卹欽此　○○頭品頂戴調補陜甘總督閩浙總督兼管福建巡撫臣楊昌濬跪　奏爲升署水師副將據報丁憂懇　恩准予仍留升缺以重海防恭摺仰祈　聖鑒事竊照福建閩安協水師副將員缺經前督臣何璟奏准以銅山營叅將楊嵩生補授並經何璟飭令楊嵩生先赴閩安新任供職臣莅閩後覆勘福州海口形勢閩安爲省港要冲楊嵩生才具明幹專耐勞以本省之人責其籌辦本省海口情形更爲洞澈附片奏請暫緩給咨先給升署副將劄付開其底缺以重職守而資鎭攝奉部覆准各在案茲據楊嵩生呈報其母郭氏於光緒十四年正月三十日病故等情查定例實缺副將丁憂應行離任回籍守制文武職守任未經引　見之先丁憂其應否退回本任以原缺之曾否補人爲斷又升補升署例應引　見各官如有緊要差遣咨請暫緩給咨續經丁憂者均免其退回原任給與署劄俟服滿後再行題請實授各等語楊嵩生雖已准升副將沿係未經引　見承領署劄之員據報丁憂與實授副將本有不同且銅山營叅將底缺現已准補有人又無原缺可飭退回該副將駐紥閩安爲省港水師咽喉刻下閩省軍務雖已肅淸防範難容鬆懈楊嵩生才具勇敢辦事實心海口情形久所熟悉况該員履任以來於營伍地方各事宜整頓有方兵民愛戴實水師將領中不可多得之員一切正資熟手茲因丁憂飭開升缺倘遴補弗得其人轉滋貽誤溯查從前升署是缺副將劉興邦於准升後丁憂例應退回叅將本任經前代辦督臣徐宗幹會摺聲明員缺緊要人地相需奏准仍行陞署有案合無援案仰懇　天恩俯念閩安協水師副將員缺緊要人地實在相需准將楊嵩生仍予升署免其開缺於營務海防得有裨益俟該員服闋後再行給咨引　見以符定制除將楊嵩生丁憂日期咨部並給假六個月囘籍治喪所有閩安協副將事務飭委福建水師記名總兵李定勳暫行接署外臣爲要缺得人起見謹會同福建水師提督臣彭楚漢合詞恭摺具陳伏乞　皇太后　皇上聖鑒訓示謹　奏奉　硃批兵部議奏欽此　○○楊昌濬片　再據興化府知府施啓宗詳准興糧通判張洪元牒稱前宋興化軍通判張日中爲該通判十八世祖應丞相文天祥起兵勤王宋景炎二年在興國縣師潰奮勇拒戰被創身亡至今俎豆闕如深恐湮沒不彰查造張日中履歷事實册結由府加結呈由福建藩司張夢元核詳請奏補入興化府城昭忠祠等情前來臣查例載直省府城各建昭忠祠凡陳亡之文武大小官員入祠致祭等語前宋興化軍通判張日中籍隸江西南城縣後遷四川張日中應宋臣文天祥起兵勤王景炎二年在興國縣師潰奮力拒戰被創而死史册志乘班班可考洵屬舍生取義大節無虧查前明署興化府事奚世亮等殉倭寇之難光緒十一年經臣會同撫臣張兆楝　奏請祀昭忠祠欽奉　俞兀在案張日中事同一律合無仰懇　天恩俯准前宋興化軍通判張日中補入興化府城昭忠祠設位致祭以褒忠烈除册結咨部外謹附片陳明伏乞　聖鑒訓示謹　奏奉　硃批禮部議奏欽此　○○楊昌濬片　再閩浙水師儘先補用副將貝珊泉前經奏請補授乍浦協副將員缺准到兵部議覆查貝珊泉前由監生報捐都司銜並未聲敘在何案報捐由都司銜請保都司係虛銜請保實官均有不符業經行查俟聲覆到部再將續保各案核辦所請以該員補授之處應毋庸議仍令另揀儘先合例人員請補等因當經飭查去後所有乍浦協副將要缺未便虛懸先行　奏請以儘先水師副將提標左營遊擊陳旭更補在案茲據該副將貝珊泉覆稱伏查副將前於同治五年十月十四日在皖營捐局助餉案內報捐武監生並同日同案報捐都司職銜由都司銜於閩省中酌保水師人才案內蒙保以都司留閩補用旋奉部議飭另核將復經前督臣英桂覆奏仍懇破格錄用同治九年十二月十五日奉　旨貝珊泉等十五員着仍照原保獎勵兵部知道欽此奉到部咨貝珊泉等保舉以都司補用之處分別行知有案禀請核明奏咨聲覆等情前來臣查記名總兵閩浙儘先副將貝珊泉久管兵輪係外海水師宿將曾經英桂沈葆楨兩次保奏奉　旨優獎之員旣經查明捐案續由都司銜保獎都司核與部准註册文件尙無不符相應請　旨飭部將續保各案一併核明註册示覆以便歸班序補除取具詳細履歷另行咨部外臣謹附片具陳伏乞　聖鑒訓示謹　奏奉　硃批兵部知道欽此　○○盧士杰片　再堰旺堰澗汎十一十二兩堡石工擇要修理於光緒十四年二月十七日興工前經臣恭摺奏明在案一面督率在工各員認眞修砌於四月初三日完竣共砌成單長九百八十餘丈逐細查騐均屬修砌如式除將做過工程用銀兩仿照歷屆成案開具淸單另行具奏並將細數册籍咨部核銷外理合附片具陳伏乞　聖鑒謹　奏奉　硃批該部知道欽此　○○頭品頂戴漕運總督臣盧士杰跪　奏爲謹將洪湖運河水勢情形恭摺具陳伏仰祈　聖鑒事竊查洪湖運河水勢截至光緒十四年三月二十日止業經　奏報在案茲查三月二十一日至四月二十日止洪澤湖長水四寸共存水五尺五寸高郵至馬頭長水三寸共存水九尺四寸淮楊裏運河惟防汎長水一尺餘寸其餘各長水數寸或落水數寸不等邳宿運河又落水一尺餘寸至數寸不等各工均屬平穩惟春汎以後雖所長無多而鄭工尙未合龍來源一時不斷臣仍當督率在工員弁加意修防不敢稍任懈忽理合繕摺具陳伏乞　皇太后　皇上聖鑒訓示謹　奏奉　硃批知道了欽此 
 
 

Page 14

 
 
[光緒十四年五月廿九日京報全錄]  
　　宮門抄○諭旨兩道錄前○欽差督辦礦務唐　奏爲貴州鉛務積弊酌定單程禁革規費各緣由片○大臣托　奏爲廢員効力期滿照例請　旨釋回摺○江督曾　奏爲都司砍傷卡司請　旨革職歸案究辦片○福建學政陳　奏爲試畢通省科試一律完竣情形摺○江督曾　奏爲投標學習人員請以原官留江酌量補用片○將軍慶　奏爲拿獲積年巨匪在事出力員弁酌量獎勵摺子○五月二十九日工部鴻臚寺廂白旗値日無引　見○紹祺由　東陵回京請　安○恩全等演放水師砲位覆　命○嵩山續假二十日○召見軍機　紹祺文秀烏拉布良培　○○唐炯片　再貴州鉛務自嘉慶中奏歸貴西道衙門管理一切折收名目煩多規費甚重祗如白鉛每交毫鉛百斤除正課外旣抽規費四觔十兩又抽鎔費銀二錢一分黑鉛每百觔除課外抽規費二十觔又抽火課斧記錢二錢六分二厘其他折扣不可枚舉所取倍於公家殊非情理是在承平時廠戶已不能支况値兵燹凋弊之後此廠務所以廢壞民生所以日困也前貴西道李用淸曾經示免近復如前折收茲據署貴西道袁開第請明定單程開單减免前來臣維前代皆損下益上　國家定制則損上益下　深仁厚澤薄海同沾今則上下俱損盡歸中飽礦務特其一端擬此後每收買白黑鉛鎔凈天平秤一百五觔作一百斤隨收一斤以爲貴西道衙門辦公之費發價不准折扣官親幕友書役不准駐廠設局以歸簡易而杜婪索其餘一切規費名目相應請　旨飭下貴州巡撫嚴行永遠禁革如違叅處庶廠務可冀日有起色例價不難復舊臣爲整頓廠務起見謹據實直陳伏乞　聖鑒訓示謹　奏奉　硃批知道了所稱收買鉛斤積弊自應認眞剔除着唐炯咨商潘霨將此項章程核實酌定並將一切規費名目嚴行禁革以杜中飽餘依議該部知道欽此　○○奴才托倫布永德跪　奏爲軍台効力廢員已屆期滿照例釋回恭摺具奏仰祈　聖鑒事竊查已革騎都尉世第緣事革職發往軍台効力贖罪指派第十三台當差前因在台効力三年期滿應交台費銀兩據報實係家道赤貧如洗無力完繳原旗任所並無財產隱寄等因當經咨行兵部在案茲據張家口管站部員詳報廢員世第自光緒八年四月初三日到台十一年五月間接准咨欽奉　恩旨减免二年扣至本年四月初三日共計六年期滿等因呈請查辦前來查定例坐台廢員武職都司以上之員不能完繳台費者三年期滿時應再留台五年始准釋回等語伏查廢員世第旣經在台効力已滿六年欽奉　恩旨减免二年核與八年期滿例案相符自應照例請　旨釋回謹摘敘該廢員錄事案由恭呈　御覽所有廢員効力年滿緣由理合恭摺具奏伏乞　皇太后　皇上聖鑒訓示謹奏奉　硃批着照所請該部知道欽此　○○曾國荃片　再兩江督標候補藍翎儘先都司施鳳山向在親兵水師營官駕砲船巡緝私鹽上年三月間因病卸差突於十二月十七日是撞開卡門將司事趙文炳用廚刀砍傷身死經儀徵縣分別騐訊該弁供詞恍惚情近瘋迷詳經臣等批飭揚州府提訊茲據該署知府羅章以該弁語多妄誕詳請先行奏叅前來臣查施鳳山殺傷趙文炳身死是否實因瘋發無知抑有無假揑狡避及起覺別情非澈底研究不足以成信讞除飭取獎札註銷一面批飭訊取確供據實詳辦外相應請　旨將藍翎兩江儘先都司施鳳山卽行斥革以便歸案究辦謹會同江蘇巡撫臣崧駿附片具陳伏乞　聖鑒訓示謹　奏奉　硃批施鳳山着卽行斥革歸案審辦該部知道欽此　○○福建學政臣陳學棻跪　奏爲恭報續試六府一州並通省科試一律全竣情形仰祈　聖鑒事竊臣去歲十一月在漳州府於叩謝　天恩摺內並將考試興化永春泉州情形陳報在案嗣由漳州依次遞考龍岩至汀州度歲後按試邵武建寗延平於本年二月二十九日回省接辦福州府科試入塲人數較歲試增减不相上下槍冒頂替防範仍未敢疏懈面覆日復嚴搜懹挾隔別坐號諸童知無從僥幸弊端亦覺漸少其在福州由認派保廪生彼此互相稽查指攻扣考之卷亦多是以文塲愈形安靜安屬皆取進如額除遵例分別造册並應磨勘試卷解部外擬俟淸理積牘再定期考錄遺才理合將續試六府一州並通省科試一律完竣情形恭摺具報再臣經過地方去歲十二月在汀州已見大雪自後雨暘時若二麥有秋目下農田水足早稻插齊民氣極爲安謐堪以仰懇　宸厪合併附陳伏乞　皇太后　皇上聖鑒謹奏奉　硃批知道了欽此　○○曾國荃片　再投標學習人員迭經前督臣等奏請留省補用欽奉　諭旨允准在案茲查有儘先補用副將楊逵補用遊擊都司銜儘先補用守備孔新發儘先補用守備邵宏謨歷在江皖等省隨剿出力迭著戰功嗣經投標差道於營伍地方均稱熟悉惟需員之際合無仰懇　天恩俯准將儘先副將楊逵補用遊擊都司銜儘先守備孔新發儘先守備邵宏謨各以原官留於兩江分別酌量補用以收人地相宜之效除飭取履歷咨部查核外謹附片陳請伏乞　聖鑒訓示謹　奏奉　硃批着照所請兵部知道欽此　○○奴才慶裕跪　奏爲拿獲積年巨匪審明正法擬請先將出力員弁酌量獎勵以示優異而昭激勸恭摺具陳仰祈　聖鑒事竅查奉省爲　國家根本重地界連吉林黑龍江北界熱河各旗蒙古盜賊之多甲於他省奴才因整頓地方必究先除暴安良每遇各城報到搶刦案件立飭地方文武駐紥練軍並由省派隊前往嚴拿以致數年來無論何項大盜匪及抗拒官兵重案無不隨時破獲出力員弁已俱彚案奏獎以示鼓勵惟有著名巨匪楊三樂楊四樂一股自光緒十一年間在吉林奉天昌圖府海龍城一帶肆行搶劫迭次與官兵打仗經兩省弁兵會同堵勦雖陸續拿獲夥盜多名分別懲辦首匪楊三樂楊四樂與著名賊匪張海令王蟻總未弋獲上年三月四月間楊三樂楊四樂復糾夥多人在奉省開原一帶各處訛搶勢甚猖獗經旗民地方練隊協力追捕拿獲夥匪寍幅祥等十餘名解省訊辦楊三樂楊四樂竄入圍塲砍伐樹株奴才因該匪等多年竄擾若不認眞剿獲恐閭閻受害無窮隨飭令統領奉省練軍記名提督左寶貴督帶幹練弁兵會同圍塲總管高元良朗分路進圍連日剿捕該匪等抵死抗拒致被槍傷兵丁朱錫祿李振山二名身死受傷數名當卽擒獲夥匪李萬幅楊桂王蟻楊金張幅等多名奪獲槍械無數楊三樂楊四樂勢隨窮蹙乘間逃竄至黑龍江呼蘭巴彥蘇蘇等處潜匿官兵營弁等跟蹤嚴追未獲本年二月間楊三樂楊四樂復潜回奉省盖平海城等處欲乘海船往上海藏匿該官兵營弁等隨於三月初八日在盖平南華音坨地方深山密樹中將楊三樂楊四樂拿獲解經奴才飭交行營發審處審明卽行正法梟示又本年二月間有土匪杜錫臣馮柏前來招聚人馬置備槍礟器械私造旗幟號衣功牌冒充查拿楊三樂等官兵竄至熱河地方沿途搶擄擾害被左寶貴營中訪聞禀經奴才飭令派弁追捕該弁等追至赤峯縣瓜派營子高家店該匪等聞拿施放槍礟拒捕弁兵奮勇上前將杜錫臣馮柏前夥犯毛有得于財杜常占杜常萬等拿獲並起獲旗幟器械等件解回奉省飭發審辦訊明後按名正法伏查楊三樂楊四樂係積年巨匪擾害兩省地方漏綱日久經此次飭派員弁窮追至數千里之遙往返逾六七月之久始將該匪等捕獲懲辦洵足以快人心而伸　國法卽杜錫臣等一股若非迅追出省悉數弋獲恐愈聚愈多爲害尙不止此該弁等竟能緩急有濟俾地面得以一律安謐實非尋常獲盜勞積可比合無仰懇　天恩俯准將尤爲出力之知府用遇缺選用同知袁啓麟請俟行缺後以知府遇缺儘先卽補花翎連同銜奉天候補知州王頣勳請俟補後以同知儘先補用同知銜候補知縣榮禧請俟補缺後以同知直隸州用候選知縣張寶銜請以本班分省補用俊秀王汝善請以從九品不論雙單月選用花翎儘先補用副將王祥請以原官仍留山東儘先拔補花翎升用都司儘先守備楊建春請仍以原官歸山東撫標儘先補用花翎補用守備齊樹孜請以都司儘先補用五品頂戴儘先把總楊建勝儘先拔補經制外委馬永和均請　賞戴花翎候補驍騎校改補長領達金慶陞請加五品頂戴以示優異昭昭激勸其餘出力員弁由奴才存記彚案請獎除仍飭嚴拿張海令等務獲究辦並造具該員弁等履歷淸册咨部查核外奴才係爲根本重地捕務緊要起見是否有當伏乞　皇太后　皇上聖鑒謹　奏奉　硃批表啓麟等均着照所請獎勵其餘出力員弁准其彚案請獎逸匪張海令等仍着督飭嚴拿務獲究辦毋任漏網該部知道欽此 
 
