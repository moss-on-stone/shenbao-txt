# 1896 - 69 - 4908224

 

Page 1

 
 
[得月樓賦開明] [  圖書集成局啓]  
　　得月樓賦爲江隂張元　先生所　皆舘閣之名作爲考試之正宗久已膾炙人口書肆主人因原板模糊倩本局用鉛字精校排印現已并工　　印好裝訂想士林必樂爲購　也 
[中日戰輯圖書] [  三馬路申昌書室啓]  
　　是書爲東莞王煜初先生　　　紀中日戰事自同治癸酉韓日齟齬以迄去歲李傅相在馬關定約原原本本洽見殫聞而唐薇　民主抛守臺灣改稱伯理璽天德諸事亦附見焉外有水陸戰圖春秋地圖十八省圖地毬圖臺灣圖六幅界畫明細五色相宣刻已印釘告成毎部實價洋銀一元二角諸君子有留心時事者請惠臨選購可也 
[接錄蘭州捷電書後]  
　　嘗觀左文襄公在平凉安挿降回摺内有平凉係入甘大道居關隴之中北逹寗夏南通秦鳳東連涇原邠寗西趨金城湟中形勢最要不宜多居種人惟平凉華亭交界之化平川寛六七里長三十餘里窯洞三百餘兼有破屋土沃泉甘人跡斷絶可安挿萬餘丁口近挑已撫回民稍壯者百餘裹糧前往稍加修葺俟各起回民解到卽量地居之給以賑糧種籽牛驢農器督其耕種等語可見該回民之窮苦轉徙亦已極矣今日之脅從爲亂者其爲天山南北之死灰復然歟抑僅嘉峪關内之聞風興起歟然旣獲有韓文秀等則所謂殲厥渠魁脅從罔治者在魏董諸大帥必有大方略以處此姑置勿論第不日關隴旣平甲胄生蟣蝨之士卽可毋容仍舊數十營十數營列壘相望以糜帑藏之餉需矣勢必裁之汰之留之併之或援　東成案全令繳械資遣且並申緑營裁七留三之令亦未可知然左文襄有言伊古以來中國邊患西北恒劇於東南蓋東南以大海爲界形格勢禁尙易爲功西北則廣漠無垠專恃兵力爲强弱兵多固耗國用兵少又啓戎心以言防無天險可限戎馬之足以言戰無舟楫可省轉餽之勞非若東南之險阻可憑集事較易也周秦至今惟漢唐爲得中策及其衰也舉邊要而捐之國勢遂以不振以昔証今可爲殷鑒况此次回逆之所以敢於抗衡者未始非玩視堂堂上國邇且制於島夷於是乘間竊發一快其犬羊之野性耳似宜趁此天戈所指驕悍摺伏之時正宜規度形勢孰爲咽喉險隘孰爲出没奥區孰宜深溝高壘固吾疆圉爲經久不拔之控制蓋東南與國日多朝廷方從事於玉帛珠敦無暇顧及西陲萬里此時使不厚集兵力資鎭懾而安反側則兵去之日卽回叛之日固未可據前事以爲今日之善後也倘慮兵多則餉必多餉多則司農必束手無策是也不知一旦關内外偶有如今日之稱戈者將度外以置之乎抑踴躍以用兵乎斯時移緩就急卽不惜竭天下之財力專注一隅恐已鞭長莫及矣天下事有似費而實省者此類是也無已試以屯墾之說爲借筯一籌焉可矣今夫屯墾之說亦至不一矣間嘗就往事而論之屯田之法雖有兵屯民屯之不同而要之無事則驅兵爲農而任以耒耜有事則募民爲屯而任以稼穡其榖可以佐車而兵不虞之食古今來同有成效之可觀而施之於今日尤爲當務之急我朝定鼎燕都蒙部環衛北方百數十年無烽燧之警不特前代所謂九邊皆成腹地卽由科布多烏里雅蘇台以達張家口亦皆分屯列戍斥堠遥通而後畿甸晏然蓋祖宗削平準部兼定回部開新疆立軍府之所貽也是故重新疆者所以保蒙古保蒙古者所以衛京師若新疆不固則蒙古不安匪特陜甘山西各邊時虞侵軼卽直北關山亦將無晏眠之日而况今之與昔事勢攸殊俄人拓境日廣由西而東萬餘里與我北境相牙錯僅中叚有蒙部爲之遮閥徙薪宜遠曲突宜先尤不可不豫爲綢繆也方今遼東一帶日人旣歸我侵地指日回民之叛者亦皆俯首就縛屈計起葱嶺以迄外興安嶺幅員如此其長形勢如此其險而又一片沙磧處處可以爲我邊患守不勝守防不勝防是非有且戰且守自耕自食之重兵駐紥其間恐不足以限游騎之馳騁消黠鼠之跳梁也查近來吉林黑龍江等省荒廢之區有山東直隷流民在彼墾種數年來已積至十數萬人墾荒無慮十數萬頃總以無官約束往往私相爭鬥致勞官軍一再彈壓上年始爲之計畝升科聞該處膏腴不减摧地倘有官爲之經理無論土著客籍均可計口授田計田定賦或遲至五六年而後開征則墾戸咸知生計已成旣有室廬物産之可懷又有桑土園林之可戀不必移民實邊而民且襁負其子而至矣此民屯之說也未完 
[大帥臨鄂]  
　　湖北正任總督張香帥於本月十七日由寗起程後因沿長江一路閱視砲臺各情均已備登本報兹悉大纛二十日已至田家鎭二十一日駐黄石港二十二日看石灰窰二十三日閱鐵山二十四日清晨七點鐘抵鄂之鮎魚套江岸部下大小官員曁督撫兩標城守營漢陽恊營水師營升字營漢防營等一齊鴛分雁列恭迓如儀夾岸五色彩旗遮蔽天日諸將士披褂整齊氣宇昻昻大有勇敢氣象洵偉觀哉香帥登時升岸乘座緑呢大轎全副儀仗由望山門進城入署少選文武官齊至轅門禀安手版足靴異常熱閙並悉本月廿八日辰刻接篆云 
[名將出山]  
　　廣東采訪友人云南澳鎭總兵劉淵亭鎭軍永福去年由臺南内渡請假回廣西珂里原擬隠處山林不復聞世間理亂事兹經兩廣總督譚文帥貽書勸駕鎭軍中心感激願効馳驅某日差弁至粤省投書定於二月杪重蒞羊城聽候委用 
[東粤官塲紀事]  
　　廣東采訪友人云番禺縣惠蓮塘大令登甲現已升署羅定直隷州知州行將交卸縣篆紳民餽送德政牌萬名傘以誌去思大令謙讓再三而後受禮也亦例也○張姓武弁現任肇慶某汛勾結匪類在汛内私鑄僞洋銀藉以牟利兹者被人告發督憲赫然震怒立卽撤委提解省垣聽候審辦○廣東臬司魁文農廉訪接准部文奉旨升授斯缺當卽具摺謝恩陳請陛見並赴督轅禀請委員署理臬篆以便交卸起程督憲以廉訪到任已有數月擬勸令暫緩行旌俟秋審後台卸篆北上云 
[皖省官塲紀事]  
　　安慶采訪友人云藩憲牌示候補直隷州鄭淑璋委署廬江縣○卽用縣柴樸候補縣此炳耀李文魁禀知首縣閱卷○督辦安徽鹽河厘卡候補知府龔太守鎭湘之太夫人於正月初三日仙逝太守遵制丁　在局成服開弔所遺差使經于方伯蔭霖委候補直隷文直刺瀚接辦定於二月初四日任事○候補知府劉太守沛然現奉藩憲札委辦理大通厘卡太守奉札之下詣轅禀謝旋卽料理行裝禀辭出省諏吉二月初四日到差 
[請奬示限]  
　　揚州采訪友人云客歲南洋大臣奉命辦理江防淮商報効鉅欵久已繳楚准照海防例奬給實官兹者淮南總局查核未經請奬之銀數尙多因於本月二十四日出示廥推略云商捐江防銀兩請奬一案上年十一月間因未奬銀數尙多一經截止各商未免向隅當經本總局禀請略予變通緩至本年二月底止一律截停以資　 
 
 

Page 2

 
 
恤奉蒙運憲批准示諭飭遵在案兹查未奬捐銀尙有地十餘萬兩之多轉瞬二月該商等務各迅速請奬如逾限期卽行截數停奬合亟示催爲此示仰運食各商遵照母得觀望自悞切切想各商聞知定可凛遵憲示絡繹而來也 
[寗郡院試日期]  
　　浙江學憲徐季和大宗師於二十七日上午按臨寗郡兹將學憲牌示照錄於下二十八日辰刻行香閱墻已刻放告二十九日考闔屬生員經古補歲三十日考闔屬童生經古初一日考闔屬生員初二日考優生賑給貧生出生經古案初三日考慈象定童生出生員案初四日覆生經古初五日考奉鎭童生出慈象定童生提覆牌初六日提覆慈象定童生出慈象定童生案初七日考鄞縣童生出奉鎭提覆牌初八日覆生員並提覆奉鎭童生出奉鎭童生案初九日選拔頭塲出提覆鄞縣童生牌初十日提覆鄞縣童生出鄞縣童生案十一日覆試慈象定童生十二日選反二塲發生員貢監案十三日覆試奉鎭鄞縣童生出拔貢案十四日大覆發童生案十五日發落叅謁起馬 
[蘇垣雜錄]  
　　姑蘇采訪友人云婁門内北街人徐某向在某水果行爲夥年逾二十去臘某日娶本城林姓女爲室小家碧玉閨訓頗嫻徐母老態龍鍾性殊惡劣口嘆媳奩中無長物始則隠爲譏刺繼竟惡語相加女自嘆命窮惟有向隅垂涙而已本月某日不知因何又觸怒於姑大加辱詈女忿甚隨手攫取并州悞前用力將喉管剪斷血如泉湧一命嗚呼翌日母族聞之　師問罪將屋中器物搗毁一空然後投縣署禀控旋經戚友極力勸解令徐從豐棺殮併罰徐母　乎爲屍梳洗穿衣叩首奠祭併向母族負荆請罪事乃寢息○東美巷某姓祠堂曲房密室幽邃宏深近有賭徒於夜深人靜時聚集其中開塲賭博呼盧喝雉聲徹通衢達旦不休了無避忌本月二十五日之夜正在興高采烈忽有名阿九者闖然而入欲向賭首分肥賭首以青蚨五百翼畀之阿九請增不許遂將賭桌掀翻拳脚交施亂打一塲而去翌晨各賭徒聚集府署照墻後福民橋畔某茶肆遣人邀阿九啜茗阿九貿然而至若輩一聲吆喝七手八脚將阿九拽至街心併力毆擊適長洲縣王大令呵殿過此瞥見情狀喝令拘拿公役卽將阿九拘至輿前大令喝問因何滋事阿九供稱若輩於夜間聚賭小的前往喝阻因之懷恨今晨誘小的來此飲茶竟聚衆兇毆叩求大老爺究辦供畢連連叩首大令問爾被何人所毆言未畢有名金徨者挺身而出長跪輿前答稱小的動手小的不過逢塲作戲阿九突來訛詐小的贈以五百文阿九心猶不足遽爾揮拳乘勢攫物小的因亦以老拳還敬也大令問阿九作何生業供稱小的現當府署茶房大令飭差役至府署問明是否屬實并請桐太守示下差旋卽奔回禀稱阿九前曾當過茶房現已斥革大令喝令將金生重責王百板荷以巨枷飭差役帶回發頭門示衆限三月後開釋阿九帶回管押俟飭差查明究竟如何再行核辦○本月二十六日長洲縣王大令傳各圖地甲入署諭以現當新歲毎有無賴聚衆賭錢爾等各地保務於本圖内隨處留心倘有聚賭情事作速來縣禀報如敢隠匿察出後惟爾等地保是問各地甲習唯唯而退○馳馬通衢本干例禁雖經地方宫嚴申禁令而煌煌告示若輩竟視若具文此種頑民誠屬可惡某日下午有一少年高騎駿馬馳驟於胥門盤門一帶追風逐電得意自鳴行至三多橋迎面一老嫗扶杖而來避讓不遑竟被馬首撞倒頭觸階石鮮血淋漓少年加鞭疾馳意圖逃逸經途人將馬扣住少年無奈出資延醫爲老嫗敷治據醫者云傷及額骨須彌月不透風方可保性命無虞少年費去洋銀十餘杖事乃得寢 
[芝山春眺]  
　　日本來信云海軍大將樺山資紀自臺灣歸國上月二十七號行至宇品港翌日由廣島乘火輪車至神戸驛隨行文武員弁計海軍少將角田秀松等二十人及美國某新聞社訪事人一名臺灣人李春孫等十四名二十九號赴東京二號戾止在京親王大臣咸至新橋停車塲迎接○二月二十七號某日報言近得厦門確報劉永福已於數日前乘西洋某輪船赴臺灣言之若甚驚惶者然亦足見劉大帥之威名素著也○日本在臺灣官吏有鑒於度歲時義民蜂起猝不及防因派憲兵向各市街各村落挨戸搜查如查有火器彈藥卽將其人收禁惟生番所居之地不敢越雷池一步故義民仍公然以火器藥彈繞出其地運行○海軍大臣通知上年十二月二十一號在臺灣近海沉没之廣丙軍艦及五月十一號在澎湖沉没之第十六號水雷艇六月十號在威海衛破壞之第二十二號水雷艇著於海軍籍上除名 
[慘毒駭聞]  
　　新架波西報載有虐待華工一事殊令人聞而髮指據言去歲底有東虹船三艘毎船載有華人二百四五十名由中國駛抵　屬日裏埠之卑拿寥港緣爲興販人口之工頭三人由日裏遣人回華招致以作奇貨之居者及到埠時因與各園庄主人議價未就將諸人禁錮船内防其逃脫捱飢抵渴凄楚堪憐至臘月二十二日沽去華工百餘名又因候給憑單將此百餘人幽困於窄小之茅屋摩肩擦背偪仄難堪鬱成霍亂吐瀉等症該頭工仍若弗聞弗見幸有荷官到驗見此傷心慘目將各工人遣散其已死者舁往埋葬病則送入醫院其餘亦給以飲食俾延殘喘並卽查獲招工頭人三名解案究辦然自二十二日至此共計死去一百四十三名抱病入醫院者五十八名其慘酷慨可知矣該東虹船之人於二十七晚乘夜遁去次日又到有此等船二艘荷官不准進口不知駛往何處聞該船所招致之人多係由省澳等處用術拐誘一入圈套卽挿翅難飛斯民何辜罹兹浩刦想尊居民上者必不忍恝然置之也 
[機器造磚]  
　　聞漢陽鐵政局因本局添置房屋並將來添造圍牆需磚甚鉅特於上年仿照泰西用機器造磚毎日出磚甚夥其磚係不用水澆所以造成均作紅色現在鎗砲局各廠均紅磚砌成一望壯觀之至刻下又議定仿西法創造一極大磚窰廠中均用機器造各式磚瓦兹聞奉委辦事者爲西人考而倍君前年某月有德商施哩文紀君特由本國乘輪來滬專心製造磚窰廠及代購各式大小造磚機器爲業上海某華商已與施君訂約特在新閘購地造廠所有一切機器於日内抵滬聞機器造磚甚速一日能可造成三萬五千塊獲利非淺今漢陽鐵政局議造磚窰廠亦須覔一精於機器造磚之人方可得心應手該德商施哩文紀君業此多年一切事宜均明白曉暢倘並請其包辦則收效更覺易易也 
[碧犀居奇]  
　　甘某花縣人也平日以販賣甎瓦爲業月之初二夜散步十三行夜市喧闐目不暇給甘偶在一古董攤注視貨物零星頗多古致中有一物質似石而形則印章大如酒杯雖爲泥污所漬而光芒隠隠且其端刻有爵鹿蜂猴等狀甘甚悅之因以洋銀二角購歸蓋賣者未知爲何物故從賤售而甘亦第以常物畜之未之異也適有友人某乙從香港來乙老於典肆號稱知寶殆有翾風之識猗頓之明者甘因出此石相示乙願以洋銀廿圓購之廿以獲利百倍亦欣然許諾交易後乙曰此碧犀也辱在泥塗久矣今幸得見天日若加以裝璜不難聲價十倍矣夫以乙之老眼當不致爲贋鼎所欺然近來僞造寶物者其法愈出愈巧今法蘭西多造假珍珠與金鋼石及各種寶石其價甚廉其物與眞者無異其造假金鋼石所用之材料爲一處樹林中所出之砂子他處砂子不能也若造别色寶石則加顔色在内做成後用法磨光則遠看近看俱難辨其眞僞又有做假珍珠之法用極細之玻璃料做成小而薄空心之球與眞珠等大則用數種極光亮之魚鱗乘其活時剥下親於小球之裏再以臘墊滿之而封其口其色與眞者無辨碔砆亂玉魚目混珠買假古董者又不可不愼也 
[賭喪五命]  
　　賭博爲害最烈夫人皆知而人皆嗜之者則利令智昏也近日粤憲嫉賭如仇奏明嚴禁並飭屬員嚴行查拿無如紳士仍多包庇致賭風未能盡絶兹據友言客臘下浣旬日之間因賭敗自萌短見者計有五人一爲西關賢思里某甲家僅中人年逾而立臘月廿五日收有匯項一百五十餘兩以備度歲支給帳目之需道經清平約内有人呼請進内發財甲見獵心喜入而博鑾盡供孤注回念妙手空空何以卒歲歸掩閉房門不言亦不食至廿八日暗服阿芙蓉膏家人灌救無及一爲某乙一爲某丙皆因賭敗虧空帳項無面目回見東主雉經而死其最慘者爲某丁因賭自盡婦亦服毒殉節噫害人如此彼庇賭賭署清夜自思亦知悔否現在府縣各憲已有示諭禁紳包庇賭博未悉彼閥閱名 
 
 

Page 3

 
 
門果能仰體憲意免害閭閻否 
[懷寍試事]  
　　安慶采訪友人云特授懷寍縣吳雲濤明府舉行光緒二十二年科考預期曉諭定於二十四日正塲是日文詩題已冠首題徐行後長者次題冠者五六人未冠首題徐行次題童子六七人通塲詩題賦得好古師老彭得師字一言六韻 
[議治病源]  
　　本月初七日新嘉坡某局人員聚會主席言曰現閱官醫報章得悉自西二月初八日以來本地人民病故者比前大增考其病症患熱居多脚氣次之按册核計所死百人中有五十一人係患熱病三十三人係患脚氣似此言之實爲地方之患請行集議細查病源設法醫治俾民登壽宇同樂春臺是亦地方之福也 
[誌異]  
　　書言牝鷄司晨惟家之索言失常也乃有時不爲禍而轉爲福豈非主人之善有以感之故妖化而爲祥乎吾觀於鍾某而知之矣鍾某者粤垣之西南鄉人也生平賣卜爲生事母甚孝一日午初見母鷄方據石而鳴其聲雄而長鍾大詫入而問母曰母鷄大作怪竟學雄啼母曰兒何怪也物怪而人不怪雖怪何害幸勿以牛刀從事由是母鷄冠日高聳毛色亦轉鮮紅不數日化爲一雄形體壯偉毎啼仍不忘其故區必登石巓乃矯翼長鳴鍾曰翰音登天何可長也况困石乎乃移石置他所鷄失石仍戀其址以鳴驅不他徙鍾此際福至心靈因自忖曰鷄其召我乎吾試掘其地吾聞鳳凰所止其下有美玉此或同一理乃自荷鋤依石址掘之不尺許見一埕埕小而黑黝然數百年物也發而探之中有物類錢而大洗之磨之乃露銀光蓋居然不動尊也計一百三十餘元平之毎元可九錢有奇不知是何代物埋自何年大喜以爲天賜持以奉母母亦喜曰非鷄之啼以誘而衷而何從獲寶哉故曰人定可以勝天勿徒以天定勝人自誤可耳 
[小人命]  
　　寗郡南門外叚塘牽渡地方甲年十六歲乙年十二歲共相戲玩甲忽以手扑乙之頸後乙啼哭不休甲母聞聲出外申斥其子之非一面撫慰乙童不料乙歸家當夜頓覺頸項大痛呼號不已乙母諦視之頸項現青紫之痕始知被甲童毆傷延至次日斃命乙家率領多人麕至甲家吵閙甲家畏罪挽人願出英洋八十元爲棺殮之費始得寢事 
[天衣有縫]  
　　安慶采訪友人支官裁縫某甲在藩署成衣膽　敢向藩憲稱某老爺欲得某缺大人要銀若干方伯大怒問知係某老爺所託適府尊在署飭將甲帶回訊究未知如何辦理也 
[開工誌盛]  
　　滬南製造局奉局憲牌示准於本月二十八日一律開工已誌本報是日清晨總辦局務蘇松太道黄幼農觀察由城内鳴騶蒞止同會辦局務補用道江蘇卽補知府張元鬯觀察率領本局提調曁各廠委員等齊詣中公務廳樓上關聖帝君前拈香畢再至西公務廳圑拜此廳規模閎敞廳係五大楹廳後一排五間爲上房廳三楹兩旁各設耳房一間甬道亦深邃兩廊有横舍十餘間門樓設董詹雕畫五彩氣象軒昻過亭係仿外國式納柱牆内上用五色玻璃葢成日光掩映上下通明左右鼓吹亭兩部緣昔年因醕賢親王擬渡海來滬簡閱本局機器一時開馬路建埠頭踵事增華成此鉅製以備邸節南來幨帷暫駐之用者今乃爲本局冠裳薈萃之所向例廣方言館由上海道主政後因道署事繁而館又建在制造局内由是毎年經費仍歸道署籌撥而館政則請本局憲兼顧由來已久圑拜畢觀察卽循例詣廣方言館開館所有館内監督教習均率領肄業生等隨同行禮並次第謁見該館修廊連厦樓閣參差十年樹木已先樹人而暢茂矣館課如天文地理輿圖算學等事各隨其性之所近不與人以偷惰不强人以所難中西教習俱具循循善誘之思以仰體各憲培植人材之至意故自設館以來英奇輩出海上人至今據爲美談且羣羡其爲學優而仕之捷徑焉開館畢鐘已鳴十一下觀察等徇提調之請因卽在局午膳而出是晚例設筵席於西公務廳宴通局委員司事名曰開工酒年終散工亦然一年兩次循向章也惟龍華四廠相距太遠毎届由提調分送酒席若干桌以期與衆賓歡先是由提調發一知單載與宴諸君姓名於上當宴者不速各於晚五點鐘自至至則約所習以同座酒亦自相爲勸間有歡飲而醉者廳上下曁内外共設自來火用時機器廠將煤燒足放入汽管内遞相傳接日光旣黯火卽熊熊然炤澈庭階如入不夜之城嗣後在廠無論何人毎早七點鐘上工十一點半散出午膳一點半復入廠迨四點半則全行散歸星房虚昴各停一天歲以爲常云 
[恭迎上相]  
　　江海關道黄幼農觀察定於今日黎明乘鈞和兵輪船往吳淞口迎李傳相 
[派差伺候]  
　　法讞員鄭大令法捕房克總巡知李傅相憲駕將蒞特派會捕局線勇會同法包探至金利源馬頭常川伺候 
[司馬赴省]  
　　升科局一差上憲委署理松海防同知葉臨恭司馬兼辦日前司馬由金陵返滬次日卽乘官舫赴蘇垣謁見三大憲叩賀年禧並謝委 
[法廨停訊]  
　　昨禮拜四法公廨堂期緣鄭大令政躬稍有不豫飭家丁持名片咨照捕房并咨西官祁繙譯停訊一朝 
[會訊改期]  
　　立興洋行西人勒新與恒興瑞皮貨莊購買羊皮轇轕涉訟公堂迭經鄭大令祁繙譯七次會訊尙未定讞昨禮拜四本會訊之期讞員咨照捕房改爲下期到堂會判 
[小竊送捕]  
　　積竊某甲屢次犯案經鄭大令飭探押下輪船回寗波原籍不准復來前日包探見該竊手携水烟袋二支當塲人贓拘獲送入捕房捕頭命押候堂期解訊又在小東門金利源馬頭拘獲竊煤二名奉飭一并押候解堂訊究 
[上海縣署雜聞]  
　　縣署頭門樓上有人睡臥其間鋪墊稻柴前晚三鼓後不知如何遺火霎時烟霧迷目幸人手衆多得以立時澆滅○前日爲縣署放告之期黄大令未遑兼顧特委典史蔡季卿少尉於黄昏時升坐二堂代收呈詞計投控者爲譚辰芳唐胡氏朱錦文陸升王朱氏五人少尉逐一問明原由飭令聽候批示○縣署差役緝獲兇犯王家金解往漢陽歸案立理漢陽縣薛誠伯大令訊實供詞賞差役銀五十兩護解營勇毎名賞洋銀四圓家丁十圓移送來申請黄大令照數給發 
[上海縣署瑣案]  
　　薙髮匠高德華扭送許丫頭及學徒龍慶到縣前晚帮審委員曹明府升堂提訊高訴稱小的開設剃頭店許來借住店内與龍串通竊取雜物已數次矣小的向之追究無贓歸還是以送請訊及許龍初尙狡賴繼始吐實并稱贓已化爲烏有叩乞施恩明府判令將許笞責四百板龍笞責二百板枷號一月發頭門示衆責令將原贓如數交還○火瑞亭在城内陳市安橋開薙髮店不愼於火并容留婦女經董事禀局提案限日遷移前日限期已滿火違諭不遷曹明府大怒提案枷號諭以一日不遷一日不釋火始遵諭遷至他處明府查悉確實飭開枷釋放○江北某縣人施錦郎小車夫也夜間寄住八仙橋袁某車寓内前日有流氓數輩向袁借屋聚賭袁不允以致口角互毆施見袁寡不敵衆上前襄助不意被毆受傷昨日袁情人舁至縣署喊寃大令諭令看管候堂騐傷 
[英界公堂瑣案]  
　　滁州人王金標携方戚氏來滬質於某龜花烟館内賣娼得洋銀三十圓賭博花鎖近已阮囊羞澀因唆令方戚逃往他處氏不允從王積恨於心前晚竟持刀向氏尋釁一言不合突向氏腹上及頭面手腕等處亂刺氏大聲呼救比鄰王張氏聞之出爲解勸適三百六十四號華捕巡路過此將王及小刀一柄送入捕房方戚氏則舁送仁濟醫館求醫昨晨解王請訊方戚氏投案訴稱小婦人係安徽滁州人丈夫名土根實因家中貧苦隨王來滬傭工致被送入花烟館押洋銀三十圓今又欲令小婦人隨伊逃脫小婦人不允致被刺傷王供稱方戚氏係小的之妻昨晚與彼商議要事不料伊持刀刺小的小的不得已奪刀還刺其實僅刺一刀今兹解案之刀非小的所帶王張氏訴小婦人與方 
 
 

Page 4

 
 
戚氏爲鄰昨晚聞方戚氏呼救遂往勸解見土手持呈案之刀向之亂刺直至刀柄脫落始住手别駕判令將王重笞二百板發回捕房管押一月期滿遞解回籍方戚氏投仁濟醫院醫治○山東人馬金標及某甲手持鐵鏢專在新閘一帶哄嚇居民鋪戸聲言素以保鏢爲業此次保貨至四川川資用盡流落江湖乞借小洋銀數角如有靳而不與者彼卽多方騷擾以故人皆畏之近忽來租界試其伎俩前日至德仁里周姓家索小洋銀三角周不與馬等卽胡閙不休周恨甚據情投執捕房捕頭令二百十七號華華往拘馬等見巡捕到來飛步狂奔意圖逃逸後由巡捕追至大馬路石路轉角處始得將馬獲住昨晨解送公堂馬供稱小的係山東人向在杭州當差此次因公至四川道出滬江川資用罄無奈向各家乞借不敢肆擾叩求明鑒别駕著押候遞解回山東原籍○江定華徐富春二人在途口角爭毆由三百二十九號華捕拘送公堂江供稱小的與徐笑謔忽地相爭徐供稱小的與江爲友今旣到案惟求恩寛别駕判令各管押一日○小工張永生不知從何處竊得生鐵一塊行至虹口包探竇如海見之拘送案下請究張供稱小的在某馬頭做工見路隅遺下生鐵貪小拾取並非竊贓别駕判令管押三日○謝青蓮在途小便三百六十四號華捕向之喝阻謝卽與捕爲難遂被拘解公堂謝供稱小的初來上海不知租界章送别駕判罰小洋銀六角○小竊戴海秋潛入王金海家竊取布衣三件報捕後捕頭倩包探　金隆將戴緝獲吊到原贓昨晨解案請訊王投案領贓戴供稱小的係本邑人向業縫紉今因失業以致犯竊尙乞原情别駕判令管押三日 
[美界捕房紀事]  
　　美界火警二紀報端事後捕頭諭各包探查拿火頭前晚經包探竇如海訪悉起火之家係醫生王子梅因王情節可疑遂拘至捕房詰問之下據供並非行醫實假冐醫生之名捕頭知非善類細加盤講漸漸吐露眞情謂此次曾向三井洋行保火險銀二千兩縱火圖利乃同夥周贏齋起意又稱前在英界浙江路山西路二處縱火共得某某洋行保險銀若干兩捕頭得供派竇探恊同施奎江於昨晨在英界將周查獲拘解捕房禁押此等匪徒無異盜賊想必須送縣盡法嚴辦可使日後閭閻免受其害○北河南路某馬車行馬夫某甲前晚牽馬二頭在馬路内溜韁一百另三號三道捕以其有違工部局定章當卽驅送捕房捕頭令甲回告行主到案判罰銀洋二枚○前日下午車夫某甲推貨車一輛行經太平路誤將行人某乙撞仆於地碾傷足背將甲扭住旋經四百另六號華捕一併拿送捕房捕頭判甲出養傷費給乙了事○前晚崇明人章記華在吳淞路與同鄉某氏婦扭毆經三百四十九號華捕一併拘送捕房捕頭詰問知爲暗昧之事因令禁押至昨晨開釋○張寶生日前至吳淞路顧永福家哄騙衣服錢鈔等物顧奔告捕房前晚經包探施奎江將張查獲拘送捕房押候送廨訊究 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[慮囚大典]  
　　秋審大典歲一舉行今届光緒二十二年秋審由刑部咨行各省巡撫轉飭各州縣日前松江府恩詩幾太守奉到　　　廣涵廉訪札文卽轉行上海縣著將所有情實未句及緩决各項斬絞人犯共若干起解省以憑會勘核辦等因黄大令諭令承行書吏提前赶辦速卽卷查有無此項應入本年秋審人犯造具清册以便解辦 
[英廨晚堂瑣案]  
　　馮立發控陸阿三竊取馬褂包探趙銀河拘解公堂請訊屠别駕以供詞各執著一併押候覆訊前晚研訊之下陸供稱小的向當車夫主人張梅生在源通官銀號辦事昨晚小的奉主人之命尋訪友人陸某因時已深夜誤認門戸叩及馮姓之門馮蠻悍異常强指小的行竊小的不甘受辱與之理論馮竟不問情由將小的任情毆擊以致身上受傷又將小的扭至張家肆行吵擾小的無奈將馮扭訴捕房轉解來案馮供小的家中迭次失物以故日加防守昨晚有意將大門鎖閉守候門旁陸突如其來將鎖扭斷而入竊取馬褂一件當卽拘住與論不服皮敢逞蠻今特邀同見証人陸春甫投案質對春甫供稱昨晚小的目覩陸撞門竊物及捉獲卽將所竊馬褂抛棄庭中由小的拾得今奉傳質不敢妄供張投案稱陸素來誠實可靠並無違犯昨晚職員囑伊至泰安里尋友人陸某爲時已晚悞認門戸馮蠻悍異常硬指陸撞門行竊並唆使春甫硬作見証誣指竊物别駕以馮指控無憑不予准是張所遞之禀擲還○日前新閘巡防局移送在途啼哭之女子陳彩寶至廨别駕飭交官媒收管前晚升堂提訊彩寶供稱年十七歲父母自幼逝世乏人收管被歹人誘之來滬竇與廣東某鴇花烟館内爲娼鴇兒兇悍性成日令小婦人沿街拉客稍有不愼鞭撻隨之甚至體無完膚此等痛苦片刻　忍無奈　間逃出在途哭泣後由巡防局勇拘送　下伏求超豁别駕著官媒善爲安置○某號巡捕拘解似瘋非瘋之粤婦將周氏至案别駕研訊之下供稱小婦人年二十九歲丈夫蔣某現住虹口昨日丈夫不容小婦人在家驅逐出外别駕著交官媒收管俟伊夫來案訊明具領 
[江督轅門抄]  
　　二十二日翰林院蔡金臺龍方　　　藩　　駐蕪米釐候補道方碼　　　吳　各炮台官叅將薩正求江　　台　　　　　祥帮辦上海　　局張　勛又洋務局候選縣胡祖蔭金陵總臺官都司林國祥飛　　船　宗全均見總理兩江營務　候補道　城　外保甲候補道章　陸師學堂候補道錢軍械所候補道楊知府劉式通均傳見上海機器　候補道劉淮揚鎭潘萬才煩山鎭曹　　徐州鎭陳風　水師後營王俊南滁來全緝私潘守謙同知陳祖煊赴蘇准補嘉定縣章鴻森委署宿　縣蕭仁暉赴任江都縣葛毓清　兵左營馬　利均見辭帶　字水　　總兵程映山叅將何　川大勝　　捐知府何維　直隸州龔寶堔東臺縣揚　鎭江木釐分局知縣但祖翼海門釐捐知縣陳壎均辭通判李士彦謝委校對差又　繼　禀知新招練軍點交翼營　接管六合縣朱湘　知縣陳玉斌禀知　道沈守　　收　　當交周營官接管餘均給資遣送回籍金陵營守備陳麟書江隂營千總周德全督左營千總王得　進士殷開第均謝委轅下武巡捕大使錢沛深戴宗禮二位禀知總辦北　差通屬李衣橋緝私大使陳冠巡檢周振綸普安輪船楊永桂由揚回卽辭送隄工局何赴　均　補　日候補道劉麒祥見直隸候補道徐繞賣見辭赴滬公幹巡檢子當之從九　籖均見 
[蘇撫轅門抄]  
　　正月二十四日鎭江府彦禀到同知　懋　禀知由碍山飭業回候　知縣孫　澄禀辭回鎭江五品銜試用縣　　本立禀知服　由籍請咨回省禀到試用典史劉文浩禀知由滬回五品頂戴指分江蘇遇缺　補用典史孫濟川浙江人由　騐看　　棄省禀到○二十五日糧道陸由寗回江西恊補知府陸錫　由江西來乙未翰林　同芳武進人由京來又趙鶴齡辭行蕭縣劉本檍禀到奉賢縣金禀辭赴任候補伺知孫鳳鈞禀謝　委　運津通局差候補知縣薛葆　　辭赴江隂釐局差署吳江縣縣丞戴爾恆禀辭指分江蘇試用縣丞嚴圻朱景圻均浙江人由京領照來省禀到○二十六日鎭江府　禀辭候補州稅課大使沈紹勛禀謝奉飭上年寶案保甲解犯勞　併　奬班酌委一次仍記大功一次 
 
 
 

Page 10

 
 
   
 
