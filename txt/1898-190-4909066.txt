# 1898 - 190 - 4909066

 

Page 1

 
 
[美查有限公司告白] [  總經理人啟]  
　　昨日有人投書美查有限公司總經理人書尾不具名姓中有許多不足深信之語本總經理人莫得主名無從查核如致函者果係公正之人曷不移玉前來直陳所見乎此布 
[蘇州當日派報并赶遞蘇屬各大埠] [  申報館主人啟]  
　　蘇州爲東南富庶之區冠葢紛馳官商薈萃本館所出報紙行銷甚慶購者如雲兹特格外加工赶早剧印星夜飛遞前往風雨無阻俾當日卽速派送以饜先覩爲快者之心至蘇州隣近百里之遥就近購取亦較前早到一日想諸君子酒後茶餘當必爭先披閱也現在請友人在蘇經理批發閱報諸君及欲承辦代言者祈移玉蘇城包衙前鳳凰衖申昌分店購取不悞謹此布陳諸華鑒及 
[新印葉選醫衡告成] [  圖書集成局代啓]  
　　是書爲古吳葉天士先生所選綜宋元明及國朝諸名醫崇論宏讓蔚爲太觀誠醫林之秘書養生家之要訣也邇由書肆友人倩本局印以大號鉛字校對裝釘精益求精刻己成書由三馬路申報館及申昌書室代售每部實價洋銀二角五分凡欲於杏林橘并間獨標一幟者幸各　一帙以供若摩焉此啟 
[尚質篇續前稿]  
昔有友人論及欲將變法條陳上之當道其一卽公牘須删繁就簡刻成印板臨時填寫此法當行之大部則外省不　變更惜乎說而不果泰西各國無人不能書寫信牘雖西人識字者多亦由文法簡便之故若華文不用典故不用虚文直捷痛快當更簡於西文明於西文此文字之宜尚質者也外此則服御起居之地周旋晉接之間自貴至賤無一不因虚文而習於蒙蔽自公卿以至士庶好文之甚漸卽驕奢驕奢之甚專於趨利至惟利之是趨遂無所而不至故下之於上也階級一分則奔走趨承有諂諛而無忠義上之於下也無不惡逆而好順不論是非但視順逆爲取舍疆吏之於司道則然司道这於州縣亦無不皆然至州縣則惟欺百姓上以虚文脅下下卽以虚文蒙上上下相習而成蒙蔽之世國亦安得而不弱安得而不窮非特國爲然推而至家推而至身亦何獨不然家尚虚文家由是衰身尚虚文身由是敗虚文之爲患豈淺鮮哉欲挽其弊非皆崇實黜華歸真返樸不可而欲崇實黜華歸眞返樸非整齊風俗不可民風至今日奢侈極矣一娶嫁也聘禮必求豐妝奩必求備儀仗必求顯赫不問其力有未逮必羅雀掘鼠而爲之不問其分有未至亦鋪張揚厲而爲之貽人以口實而悍然不顧卒有以此傾家而終不悔者非皆虚文害之耶喪葬之禮古人所謂稱家有無必誠必信而今人若必以豐殮爲孝往往苛於擇棺至殮而屍己腐者苛於擇地則舟車之費或倍於購地之資而猶不肯遷就兼之舉襄卜葬誇多而鬥靡僧道誦經卜畫而卜夜甚至喪家讌客無殊喜事風俗之壞至於如此湯文正公撫蘇時曾以會典頒定民問婚喪之禮惜未久行　習復萌今則愈習愈奢在當時以爲奢者而今不啻倍蓰焉然此猶曰婚喪大事耳若服食起居未免糜費過甚京師爲王者所居九城間關士商雲集其繁華自必冠於外省然聞嘉道間京官讌客不過五　今則山珍海鍇無不並陳卽尋常朋聚亦必如此其他亦可想而知矣自五大洲通商後所畿繁華者不在内地而在外埠而外埠尤以洋商薈萃之處爲甚滬上爲通商碼頭首屈一指人之趨風氣者皆以滬上爲依歸向者以京派爲趨時今則競趨於洋派向之布者今則易而爲綢向之綢者今更易而爲縀向之步行者今皆乘車矣同之乘車者今皆乘轎矣其在富商大賈貴介王孫揮金如土競尚紛華尚屬分内之舉下而至於輿臺僕隷冬裘夏葛幾無貴賤之分此皆上行下效之故風氣之趨幾如水之就下昔人謂聖人執風之機以化天下其道在去奢而守樸家無塗飾之具民鮮焜燿之望是能不令而行不賞而勸不刑而革矣昔者秦奢而漢樸及其治也世多長者之行隋奢而唐樸及其治也錦繡無所用之荆人炫服有爲太僕者好墨布郷人皆效之帛不入境染工遠徙陳友諒之父好衣　破蘄不殺衣褐者有洛之賈在蘄以褐得免歸而終身衣褐郷人皆效之帛不入境染工遠徙貴貴賤賤人之常情有望人焉反之能使一郷之人貴其所賤賤其所貴風氣之移人若斯之神也洛賈與太僕其能轉移風化尚如此之速令苟出自朝廷其有不從者乎治之當緩者化之在無形治之宜速者立法之宜肅救弱莫先於救貧救貧莫先於　奢而崇儉現今制度維新亦去文從質之一大機會也因著爲尚質篇留心時務者其以予言爲河漢否 
[本館接奉電音]  
　　昨日午前京師飛電補傳上諭一道敬謹譯登○五月十九日奉上諭步軍統領衙門奏拿獲結夥持械之盜犯請交部審辦一摺所有拿獲之麅長芩卽小鄭李舜卽舜性齊城仔卽城兒張　汰卽小張王珍卽大王狗姦李卽破頭李劉五卽小劉趙十吳長兒李元兒卽小元陳二卽麻城兒田三伏兒趙升卽太趙老康卽康和等十四名著交刑部嚴行審訊按律懲辦未獲之小葛等犯仍著姦拿務獲究辦原獲此案之員弁俟刑部定案時聲明請旨另片奏拿獲迭次搶刦之盜犯等語張五兒卽邴棠井一名著一併交刑部審明辦理未獲之陳保良等犯仍著嚴緝究辦該衙門知道欽此 
[版圖式廓]  
　　華歴本月二十一日倫敦來電云火奴魯魯島己由美國總統麥根利畫諾收入版圖刻下方派一兵船前往懸掛美旗 
[議擴租界]  
　　前者本報曾紀旅滬各西人欲將租界擴充上禀駐京各國使臣請向總理各國事務　門　　刻得京師來電云此事大約可望成功矣 
[出缺傳聞]  
　　福州訪事人云福建藩司季士周方伯邦楨日前偶感微疾延醫調治終不見功遂將公事交臬司李廉訪代拆代行延至某日遽爾作古方伯平日官聲甚好下車伊始卽思整頓地方一切事宜一旦騎箕閩人士深爲悼惜 
[雙旌並蒞]  
　　天津訪事人云本月十三日午後裕壽帥同介弟直隷布政使司壽泉方伯乘新裕輪船到埠壽帥行轅設在吳楚公所方伯則就浙江會館暫駐襜帷 
[觀察赴省]  
　　金陵訪事友人來函云會辦蘇寗鐵路事務浙江候補道　芸蓀觀察學祖因奉鐵路督辦盛　蓀京卿檄飭復勘蘇常一帶道路兹己事畢月之十五日由鎭至寗蹔住某客棧翌晨親詣督轅謁見所帥面陳鐵路情形茗談數點鐘之久始告辭而出繼往各當道處投刺各官亦往報謁次日觀察復詣督轅禀辭返滬 
[許大宗伯明白回奏并請斥逐一部主事康有爲摺]  
　　許應騤奏爲遵旨明白回奏事本月初二日内閣奉 
 
 

Page 2

 
 
上諭御史宋伯魯楊深秀奏禮臣守舊迂謬阻撓新政一摺著許應騤按照所叅各節明白回奏欽此並軍機處抄録原奏交出到臣俯思　直之招尤仰荷聖明之洞察許自陳逹良深感悚謹將被叅各節爲皇上縷晰言之如原奏謂臣腹誹朝旨在禮部昌言經濟科無益務欲隷减其額使得之極難就之者寡一節查嚴修請設經濟科原摺係下總署核議臣與李鴻章等以其因延攬人材轉移風氣起見當經議准覆陳若臣意見叅差可不隨同畫諾何至朝旨旣下忽生腹誹夫誹存於腹該御史奚從知之任意揑誣己可概見至歲舉中額應由臣部妥議會同具奏恭候欽定臣維事關創始當求詳愼自古名臣著論斤斤以珍惜名器爲要圖况郷舉一階膠庠所重儻過爲寛取恐濫竽允數鄙夫之所喜卽志士之所羞人才何由鼓勵是以與同部諸臣熟商定額期恊於中旣不敢存刻核之見以從苛更不敢博寛大之名以邀譽且現未定　該御史竟謂臣務欲裁減不知何據而言向來交議事件未經覆奏以前言官不得攙越條奏今該御史隠挾成見逞臆遽陳殊非體例原奏又稱詔書關乎開新下禮部議者臣率多方阻撓一節邇來迭奉明諭如汰冗兵改武科諸政事均不隷臣部豈能越俎代謀此外惟楊深秀釐正文　一摺係奉旨交議按之西學時務無甚兹涉且未擬藁何得云多方阻撓耶原奏又稱臣接見門生後輩輙痛詆西學遇有通逹時務之士則疾之如讐一節竊臣世居粤嶠洋務夙所習聞數十年講求西法物色通才如熟悉洋務之華廷春精練槍隊之方耀善製火器之賴長均經先後奏保及中東事起三員業早凋謝未展其才臣深惜之方今時事多艱需才愈亟凡有偏長片技堪資實用者臣斷不肯失之交臂卽平日接見門生後輩無不虚衷諮訪冀有所益並朂以務求實際毋尚虚華初何嘗痛詆西學該御史謂臣讐視通逹時務之士似指工部主事康有爲而言蓋康有爲與臣同郷稔知其少卽無行迨通籍旋里屢次搆訟爲衆論所不容始行晉京意圖僥倖終日聨絡臺諫夤缘要津託詞西學以聳觀聽卽臣寓所己干謁再三臣鄙其爲人概予謝絶嗣又在臣省會館私行立會聚衆至二百餘人臣恐其滋事復爲禁止此臣修怨於康有爲之所有來也比者飭令入對卽以大用自負向郷人揚言及奉旨充總理衙門章京不無觖望因臣在總署有堂屬之分亟思中傷揑造浮辭諷言官彈劾勢所不免前恊辦大學士李鴻藻嘗謂今之以西學自炫者絶無心得不過藉端牟利借徑弋名臣素服膺其論今康有爲逞厥横議廣通聲氣龔西報之陳說輕中朝之典章其建言旣不可行其居心尤不可問若非罷斥驅逐回籍將久居總署必刺探機密漏言生事長住京邸必勾結朋黨快意排擠摇惑人心混淆國事關繫非淺臣疾惡如讐誠有如該御史所言者原奏又稱臣深惡洋務一節臣自承乏總署己逾一載平日仰蒙召對輒以商務礦務置船置械等事皆屬當務之急屢陳天聽請次第施行臣是否窒塞風氣應亦難逃聖鑒竊自膠事定議後總署交涉事件益難措手倘徒爭以口舌斷不能弭隠患臣望淺材庸自揣萬難勝任惟有仰懇天恩開去總署差使俾息讒謗而免隕越實爲厚幸所有微臣明白回奏緣由繕摺具陳伏乞皇上聖鑒謹奏 
[營兵譁譟]  
　　揚州訪事友來函云兩淮鹽捕營劉都戎抵任後示期本月十八日校閱本營步兵是日清晨命駕至運轅小操塲升座由張子戎傳令開懆乃各兵忽爾脫巿譁譟梗令不從都戎大怒欲按軍律懲治各兵一聞此信齊擁至運署大堂將鼓亂擊運憲江都轉突聞鼓聲鏜鏜不勝驚訝立卽升坐大堂躬親訊問各兵禀訴情至都轉令補具禀詞聽候核辦各兵始叩謝而退嗣有知其事者謂鹽捕營某甲偶與他營某乙在某處相遇忽起爭端互相揪扭經人排解而散事後乙心不甘服遂將甲扭至有司衙門控訴甲之家屬得信乘都戎閱　時親至案前懇將　索回由本營自行懲辦都戎未允旣而同營弁兵代求都戎不禁震怒聲色俱厲將衆人嚴加申斥衆以區區小事營主尚不肯作主遂相率散去傳　如此尚未知確否也 
[營口多盜]  
　　營口訪事友來函云前月營地刼案疉出經宋祝帥正法數人始得安謐近日宵小又接踵而起天街各店雖添雇更夫　夜梭巡而匪徒竟難絶迹所望當事者整飭捕務庶得除匪類而安閭閻也 
[築路買地]  
　　鎭江訪事人云鎭江至蘇寗鐵路前由英國商人率同繪圖師勘量繪圖現將地界大半勘定揷立標誌由南洋大臣札飭地方官給價收買地價遂因之驟貴 
[運米平糶]  
　　揚州訪事友人來函云揚郡自無業游民迭次恃衆搶刼各米店地方官隨卽傳集米業董事勸令轉諭各米行卽日平價毋再增漲一面又出示通衢略謂如敢再有恃衆强搶情事卽照例重辦如在及晚卽照强盜刼搶例格殺弗論一面又會同郡紳籌商將倉穀發出於新舊城適中之處分設三局平糶定價每西升一升取錢三十文購者由一升至五升止不准多購嗣以本城地廣人稠倉内穀米尚恐不敷爰又出示准給護照招商承買運城轉售示内大旨謂揚城米價騰貴有妨民食前曾禁止販運出江惟本城食米均須購自各郷現擬給發印照俾得護運來城合亟示諭爲此示仰米牙行商曁軍民諸色人等知悉爾等如欲至各郷及仙女鎭邵伯等處購運米石者可將店號及所運米數來縣報明隨時卽填照給領護運來城轉售濟食該商等亦不得藉照私運出口倘有不遵定將所運之米並船扣留根究此示一出邇日人心己爲之稍定矣 
[東瀛仕譜]  
　　長崎訪事友來函云上月二十八號接東京來電云黑田伯願仍任傴密院議長其内閣總理大臣之缺堅辭勿受又電云大隈板垣兩伯爵己於本日入朝奉日皇函隆諭旨著卽日蒞任○三十號又來電云所有曩時秉政諸公紛紛辭退後現在新易各員姓名備録於左内閣總理大臣侯爵伊藤博文並外務大臣男爵西德二郎辭職後所遺兩缺由伯爵大隈重信一人總攝大藏太臣伯爵井上馨辭職遺缺以松田正久接任内務大臣子爵芳川顯正辭退遺缺以伯爵板垣退助接理遞信大臣文學博士男爵末松謙澄辭職遺缺以林有造接任司法大臣曾　荒助辭職遺缺以太東義徹接任農商務大臣金子謙太郎辭職遺缺以大石克己接任文部大臣外山正辭職遺缺以尾崎行雄接任○自各大臣紛紛辭職後海軍大臣西郷侯並陸軍大臣桂子亦同上疏乞子歸田大隈板垣兩伯爵卽入奏日皇礙薦員請補而日皇以兩大臣向來辦事認眞方資倚畀仍諭令照常辦事而兩君歸隠心殷尚須上表陳情也 
[直隷官塲紀事]  
　　天津訪事人云通水鎮兼統勝軍賈制壇鎭軍起勝於月初因病出缺現經榮制軍委李震齋鎭軍大霆署理鎭軍于詣轅禀謝後傳諭標下員弁擇吉本月十八日赴北塘接篆○北洋機器東局總辦委用道傳觀蔡懋元與育才館總辦候選道孫觀察寳琦被 
召入都榮制軍以機局事繁任重因札委支應局會辦錢君牧觀察暫行兼理○水師營務處總辦潘子靖觀察月前請假二十日返蘇端陽節後假滿到津榮制軍以北洋海軍尚未規復而洋務局亦斷不可少因札飭觀察會同津海關道妥商設局卽以觀察爲總辦局設水師營務處並不另起爐灶以免虚糜 
[浙省官塲紀事]  
　　杭州訪事人來書云浙省鑄造制錢以維圜法由滬採購銅鉛藉資接濟現由防軍局委候補府照磨趙叅畢宗　前往轉運己於十五日禀辭就道矣○望江門外總巡一差瓜期己滿由臬憲委候補縣謝大令文海接辦艮山門外總巡委候補通判鄧别駕爾者接辦 
[示諭拆屋]  
　　會辦南巿馬路善後工程總局江蘇卽補縣正堂朱欽加鹽運使銜在任候選道江蘇松江府上海縣正堂黄爲出示　諭事奉道憲先後札以南巿沿湳馬路大工告竣業經分設巡捕安放電燈酌收捐項次第舉辦惟該處係在外灘地方空闊甫將路旁官地出租 
 
 

Page 3

 
 
尚未造屋設鋪成巿現在各業生意叢集十六鋪内街馬車東洋車亦多往來其間該處道路高低不平未能暢行無阻且人稠地狹時有擁擠滋事之虞必須將該處馬路改築坦平接通外灘馬路一面並撥捕巡防添設電燈妥爲經理庶幾外灘馬路與内街馬路互相維繫巿面可期久遼振興並禀南洋大臣劉札准照辦飭卽遵照會同勘辦等因奉經會同查勘擬由該路之十六鋪橋起至滬軍營止一律築寛二丈二尺接通外　馬路俾車馬往來暢行無阻以免擁擠滋事查該處官街本屬寛闊嗣因居民鋪户歴年侵佔以致狹隘今照所定築寛丈尺計各户間有佔地一二尺及數尺不等除飭差傳諭退讓外合行出示曉諭爲此示仰該處居民鋪户人等知悉爾等須知興築内街馬路係爲接通外灘馬路振興巿面起見所有查出佔地尺數務各遵照一律讓出以便施工愼勿觀望遷延致于咎戾其各凛遵無違特示計黏單計開坐西朝東集水街養和樓茶館折一丈二尺三宫堂弄　昌煤炭店拆二尺鐵錨弄瑞豐南貨店拆二尺行仁里剃頭店拆三尺行仁里永和茶館拆披屋泉章會館弄德興齋糕糰店拆二尺泉漳會館弄仁豐水菓店拆二尺又恒昌廣貨店拆三尺泉漳會館弄茂興押鋪拆去披屋又翁成泰烟間拆去披屋泉漳會館弄永興泰袋店拆四尺又義興廣雜貨店拆一尺老太平弄瑞泰木行拆四尺材間又老永興染坊拆四尺老太平弄義源建行拆四尺又南豫泰洋貨店拆三尺老太平弄成隆押鋪拆二尺又立昌建行拆二尺新太平弄永和肉店拆八尺又清和慺茶館拆三尺新泰平弄陸泰源襪店拆八尺嚴順興繩店拆八尺增祥弄鄭鎰記茶食店拆一尺又乾仁昌皮毛行拆一尺增祥弄揭晉豐拆八尺又森泰煤炭店拆一尺又穗祥米行拆四尺又同德堂藥店拆四尺豐泰馬頭陸元裕鐵店拆六尺又同吉泰米行拆六尺又天成染坊拆五尺又生源米行拆六尺楊家渡順和藤店拆五尺又潤元米店拆五尺又曹德大槽坊拆四尺又洪泰南貨店拆五尺大馬頭正大恒洋貨店拆三尺又大有樂店拆四尺大馬頭萬和水某行拆三尺又剃頭店拆去披屋又順昌乾南貨店拆披三尺又和昌盛水菓行拆三尺吉祥弄公盛和米店拆六尺又義記水菓行拆三尺又恊記新洋貨店拆五尺又姚裕昌水菓行拆六尺又剃頭店拆去披屋三尺又瑞興郭羊毛行拆三尺又廣昌隆烟膏店拆五尺又陸稿荐拆五尺毛家弄怡大洋貨店拆三尺又恊順布店拆三尺新馬頭裏街盛興押店拆披水又和盛押店拆披水又順昌飯館店拆凉棚又盛和押店拆披水王家馬頭裏街鎰記鹹貨店拆披水又廣和隆膏子店拆披水又啓隆鹹貨店拆披水又利泰洋貨店拆披水又同發南貨店拆五尺又金萬興飯館拆披水頭賴義馬頭裏街正興麻絲店拆凉棚又春江得月樓拆洋臺小弄堂恊記米店拆披水又薄源成舊貨店凉极商船會館裏街長順鴨行拆披水又長豐哺坊拆披水小弄堂順興茶館拆披水又剃頭店拆披水成衣店拆披水又剃頭店拆披水又榮興烟室拆披水又興隆園茶館拆四尺又陸義興轆轤店拆三尺又曹生泰花爆店拆三尺又周洪興灰麻店拆三尺永裕大烟間天葆堂藥店豐和肉莊丁順興切麫店鼎泰烟店義園茶館六家均面西以上六家應拆二尺五寸恊泰炒貨店同源雜貨店陸順興糕店大王廟正門張秀春剃頭店黄萬和烟間顧阿寳住家以上七家應拆七尺袁紹興成衣店陸鳳仙作鋪馬子良烟間談萬和襪店任德順住家以上五家應拆六尺裕亨雜貨店土洪坤住家顧春住家恊順米店金勝高桶店楊聚興繩店沈月金住家戴永堂鐵店葉四虎住家羅裁縫住家以上六家應拆五尺趙順慶楊春暉楊阿二何六芝等住宅趙阿金烟間楊阿二鐵店孫熈住家以上七家應拆四尺五寸三鳳園茶館二間吳順興鐵店三間三家應拆三尺五寸德大染坊四間朱善園住家何順興鐵店三家應拆三尺五寸施杏林朝西四家應拆進二尺坐東朝西泉漳會館馬頭成大建行拆一尺又德元建行拆五尺太平馬頭瑞大棧房拆八尺又鄭仁記烟間拆去披屋太平馬頭趙福記建行拆去披屋又粥店拆去披屋太平馬頭載興茶食店拆去披屋大馬頭鄭洽記土行拆牆五尺大馬頭金萬茂槽坊拆牆四尺五寸吉祥馬頭萬茂槽坊拆牆四尺五寸吉祥馬頭萬茂飯店拆披水吉祥馬頭四福茶樓拆五尺新　弄堂泰生潤南貨店拆四尺新翻弄堂豐泰木行拆二尺新翻弄堂和祥瓜子店拆二尺新翻弄堂成公義襪店拆二尺萬矛馬頭平陽樓茶館拆洋臺吉祥弄馬頭四海同春樓拆洋臺新馬頭剃頭店拆窓生義馬頭亮泰躍烟店拆三尺又新泰木行拆三尺生義馬頭胡菊堂醫室拆三尺又韓錦昌米店拆六尺生義馬頭全順衣莊拆五尺又滋興押店拆六尺施家弄仁源板行拆竹笆王家馬頭王德順鐵店拆披水又廣大染坊拆披水又剃頭店拆披水王家馬頭仁豐和板行拆木棚又第一樓茶館拆二尺萬裕馬頭空房五間拆二尺又增泰木行拆木棚三尺萬裕馬頭長順樹行拆凉棚又公記地貨行拆凉棚小弄堂春茂木行拆木棚三層樓馬頭柯玉豐洋鐵店拆四尺三層樓馬頭仁裕竹行拆竹笆又洽隆舊船廠拆竹笆施萬興弄南湘園茶館拆西尺又廣德隆烟膏店拆四尺施萬興弄剃頭店拆四尺又協隆烟室至森泰米店拆木栅又公順米店拆四尺又煤炭店拆四尺施萬興弄三泰馬頭源來治坊拆四尺又雲蓮閣烟室拆披水施萬興弄信泰米店拆凉棚營盤街路福康窰貨行拆竹笆營盤街路烟室以下皆拆陳豐記以下皆拆又鞋子店又烟室又烟室又薛姓住宅又豆腐店又住宅又烟室又桶店又住宅又姚順興鐵店盛興糖坊拆二間拆反軒德盛米店二間徐義盛肉莊一間以上二户三間拆披屋蔡阿勝水菓店恊源肉莊大興切麫店顧俊英豆腐店永昌泰煤炭店蘇成章粥店孫茂元烟間復新羊肉店龍興麫館南昌閣酒店譚姓剃頭店聚興飯館以上十二户應拆門前披屋張儉英店一間拆七尺五寸德源染坊一間東春陽茶食店二間以上二户三間拆三尺五寸信發押店利康京貨店泉泰煤炭店陳五大剃頭店曹錢桂飯店元昌烟店以上六家七間應拆三尺五寸 
[領事將行]  
　　英副領事薩允格君行將升任鎭江正領事不日首途日内料理一切交代事宜故無暇蒞英界公廨會審各案由捕房倩繙譯官白君代理 
[阻止夜游]  
　　時交夏令炎暑逼人輕薄少年咸於深夜乘馬車至愚園張園納凉爲樂泥城橋迤西一帶僑寓之洋人均以轔轔之聲有擾清夢請爲禁止曾由江海關道蔡和甫觀察飭英界會審公廨出示曉諭而驅車而往者仍復不維於途捕頭乃飭巡捕多名守候於泥城橋堍一至夜間十二點鐘卽不准馬車向西而去冶游者以經此阻止殊多敗興因向新閘繞行至靜安寺一帶故近日新閘地方車聲輒夜不絶特不知住居彼處之華人亦與西人同情請爲禁止否也 
[上海縣署瑣案]  
　　前者趙雪昌控王子帆等沿途攫物黄愛棠大令准詞飭提一干人倩襄讞委員李二尹研訊王供稱小的以耕田爲業趙係鬆工今年四月某日誘得秦阿妹之妻陸氏賣與高家行人王竹春氏弟陸阿狗聞之往阿妹家索人恣行毁物趙懼浼小的與王秋三作保許給修理洋銀二十圓到期趙靳而不付另浼唐俟作保厥後由趙妻將洋銀二十圓交與阿妹小的並未攫物叩求鑒察秦順炎供稱阿妹抱病在家不能投案故由小的代質事緣阿妹之妻被趙誘售旣而陸向秦阿妹索人趙情虚浼人調勸請老爺訊趙便知二尹傳訊地保俞茂廷所禀與王秦相同王供稱小的向開豆腐店趙浼小的作保是實唐所供與王脗合二尹謂趙不到案此事無從核究遂飭將王等交人保出候補提趙及阿妹澈底根求○前者張錢氏舁其子張鳳生至案控被朱阿林金阿狗王阿榮等毆傷李二尹騐明傷勢飭送濟醫館療治朱等暫行收押旋經差役禀稱小的查得張傷己痊二尹隨於前晚提訊張錢氏訴稱兒子之傷現雖痊愈己費去醫藥資數十圓叩求酌斷張訴稱小的傷勢雖痊兩手仍不能運動二尹判令朱金王各出養傷費五圓朱爲首行兇送押改過所餘人保釋○南巿馬路善後局委員朱森庭明府函送兇毆巡捕致失號衣號帽之兇徒徐高貴請辦李二尹升堂提訊徐供稱小的係浙江寗波府屬慈溪縣人年二十有四在治下當在工昨晚赴小東門外某酒肆沽飲醉後彳亍至新碼頭踞坐鐵欄上納凉巡捕向之喝阻小的稍與口角遽被扭至局中二尹喝令笞責二百板　校十發南巿行 
 
 

Page 4

 
 
仁碼頭示衆并令照償巡捕所失衣帽○源興仁布店股東湯藴齋扭合股之壽秀甫張文淵韓祝三至縣訴稱店務素歸伊等經理職員並不過問不料伊等經理不善以致倒閉雖所虧無幾然存貨盡被私運至伊等所開之紙店中叩求訊斷黄大令飭差看管候訊未幾壽子茂生在署前遇湯以湯不應扭控其父肆行毆辱差役聞而喝散湯遂又據情投縣禀陳○前者瞿桂寳携洋銀往崑山被流氓升麻子海利寳阿二等攫去二百六十餘圓事後投崑山縣署具控縣主拘獲海利寳阿二押候訊懲昨日瞿在滬城西門外遇見升麻子卽扭至縣署禀請究追黄大令飭差看管候訊 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[食穀空虚]  
　　金陵訪事友人云省垣說廣復成銀備各倉廒累年積穀爲數甚鉅原以備死歇之年客米不繼平糶　　　善舉也今歲米價奇昻客　　至郷　　卽贓并客　　　　　窮歴無不　手罰慶詎料　倉各蹤　年積　而實無一救　飭詢之經管官糾則以累年積穀必遣　　救　爲積　　　　　族是開倉之議遂　而搶　　　　　死 
[武林雜録]  
　　杭州訪事友來　云處州　　未　避大　　喻嘗　　憲　諭調　　梭縣缺己奉部核惟業己飭赴新任其遺缺先行札委候補同知　司馬經署理刻　理方伯　　定章　以　贓知縣陳太令　縣諭贓○　武抹門舛三十餘理地名　　係錢塘縣所轄居民朱姓家於平　十六　被妙手空空兒穴牆而入竊去衣物洋銀　值三　　金次日由事主　具失單　地保赴縣報案陳大令吉士准　後　　書　前往　飭　　　署卽飭捕役嚴加查緝限五日内務　　辦○浙省學辦平　城中分别四隅由地保逐叚查明貧户先江造勝　發　　找照户口多寡如數往購東街某圖地保洪　　　　漏甚多里中食同向隅者二十三户本月十五日至　中求　給局員吳大令諭　住址　往查看果皆極貧之户隆將憑　　　給付立傳地保到局重貨千板以儆○本月十八日俗傳爲　元帥神誕向來平巿街旌德觀有養會之典無賴少年往往因以　事屢經官憲查禁此風斯息而廟祝人等猶私舁神像出游上年林太守復申厲禁於是會中人祗在廟内雇清音數輩奏樂　娛神聽本年百物騰　銀錢　　神誕之日概不鋪設僅於殿庭上下避掛燈綵雇用清音一班聊飾觀瞻而男婦之往彼進香者絡繹於途撫憲特委中軍官趙叅戎前往拈香○杭垣祖廟巷關帝廟香鋪夥某甲紹興人年約三十餘素有烟霞癖因家無親屬故所隒工資德手花用上月　忽患時症在店延醫調治略愈迨本月十三日關帝神誕各夥會飤甲亦與焉至次日忽覺身軀不適寒熱交作十七日清晨因　空如洗欲向店中借用又以前欠未清難於啓口乃勉强舉步將　友人處信青蚨若十不料足軟難行未及出巷己覺頭昏目暈倒仆於地有識者見其情狀急奔至是鋪報知鋪中人立卽往視則己奄奄一息矣少頃氣絶乃巿蘆席遮蓋一面代爲備具棺木於是日午後入殮并命人舁往義塜掩埋下塲如此亦可憐己 
[遺火罰鍰]  
　　昨日午前十點半鐘時法租界公館馬路迤西德順里門樓上司閽人某甲因午炊遺火薪中登時烟霧迷漫火從樓窓射出隣人見之急帮同灌救迨救火會中人驅皮帶車至則區火滅　消矣事後捕頭令將甲拘入捕房照例罰鍰 
[英界公堂瑣案]  
　　包探費阿銀拘解楊阿泉至案禀稱此人昨在虹口采巿竊取某庶攤上洋銀數圓經小的查見送案請究失主因事未到楊阿泉供認行竊叩求恩典代理讞員鄭瀚生令責一百板管押一月以儆○中西捕先後解送在天后宫　聚賭之倪和尚沈阿堂陳阿寳錢阿三王阿英劉程芳金阿標王阿祥張阿泉朱阿三等十人至案請判大令略加研詰判將倪等四人各責二而板王等六人各責一百板○某號巡捕送曾經遞籍之許有夫林小富至案禀稱此二人前均犯案現又潛來經小的查獲送案請爲訊究大令判將許養二百板林責一百板發回捕房分别遁解○包探金阿三拘解在某洋貨店竊火油之賈銀和到案某洋貨店主遣夥投案請領失贓賈供本地人不敢犯竊尚求恩鑒大令判責一百板贓還失主○金掌全向汪子卿藉端訛詐被汪扭交巡街華捕昨晨送案汪子卿投案申浙情由金供向索前欠並非訛詐大令判責一百板以儆○某號巡街華捕拘送林掌茂至案禀稱此人本改過所逸犯今在虹口賭　望風經小的查見故特拘案請究林供本地人向來安分從不犯案亦未覊押改過所或者悞認亦未可知尚求鑒宥大令商之繙擇官著押候函詢改過所再核○包探吳志副拘解王萬仁朱阿二兩人至案禀稱二人在路吵鬧巡街華捕向之喝阻非但不依竟敢抗拒經小的拘獲送案請辦王朱二人同供小的等俱以手藝爲業偶然游　爲捅所見卽欲拘拿並未抗拒大令判各責二百板以示簡懲 
[法界捕房瑣案]  
　　昨禮拜一鄭大令蒞捕房命提積竊陳阿金照原斷先行枷號一個月期滿責釋又提阿金供出之陳金福詰以所竊金鎖片存於何處陳矢口不承大令著笞責二百板驅逐出境不准再至租界中○長江一帶著名巨竊周老耀改名楊渭堂來滬行竊爲包探拘獲解經鄭大令研訊供出有在城河洪畔設舊貨攤之孔二專收當票代售竊贓爰飭包探一并拘案大令命各責二百板孔二交保楊押候過堂送縣遞回湖北原籍○偷兒應阿四在浦東竊取布衣一包携之來滬爲包探拘獲解經大令訊供著照原斷笞責二百板釋出不准逗遛○山東人屠鳳岐在城河浜擺設棋攤騙取郷人洋銀一元五角爲巡捕拘獲解經大令訊供判枷半個月期滿責釋兹因在押患病由管押西人禀知大令著帶案騐明當堂開釋○嚴炳文前倩西人羅意到堂朦控夏長榮等欠洋經大令訊供判押二十日罰洋四十圓以儆昨日由季阿大投案呈繳　洋求請保釋大令准之○黄廷芳卽紙紥和尚去年在四馬路開設萬泰小錢莊　出空票虧欠五萬餘金爲各債主具控經鄭大令迭次訊供責押嚴追迄今己逾半年昨日命提到案略訊數語准予交保○裕隆押店主張雲卿前控店夥曹阿升私將銅表調换銀表二十六枚及衣服首飾等物值洋二百五十餘圓經大令押候嚴追昨日原告投案求追曹供當洋一百數十圓陸續交與勇母項趙氏存放舅母現住四明公所左近大令命還押候飭探查明再核○張正卿控乾康醬園邵行芳私刊回世圖章吞没洋銀二百元經大令訊供押候追比昨日張投案遞禀聲稱所吞之洋業己如數交出是以投案求銷請將邵省釋大令飭赴公堂候示○龜奴包廣根掯阻妓女從良爲奴母戴王氏具控鄭大令准詞提訊戴王氏忽投案求銷大令廉得其情飭將包及戴女提案研訊照例懲辦昨日包妻王氏投案禀稱戴王氏將女月紅押爲烟妓計洋一百二十元現己期滿情願交與戴王氏領回大令問筆據何在供稱前後二據均己交還被其子燒燬矣大令斥退候訊核辦○寳康小客棧主項趙氏因寓客李長清箱内失去衣服洋銀等件控經大令迭次訊供並飭探查明毫無證據不與准理嗣因寳康棧執爨人有避匿情事復經李禀知大令命提覆訊項趙氏堅不肯認大令謂此案情有可疑爾不得置身事外昨日項趨氏又邀在門首設攤拆字之馮春林到堂質証大令申斥再三驅之使出○趙春林卽趙大前與併婦趙王氏口角扭訴捕房經大令訊供判給洋五十元俾了此一叚露水因缘昨日趙役案繳洋並訴稱店鋪裝修及東洋車等皆由小的出錢置備理應斷還大令謂藉　孀婦姘識大干法紀本當重辦今姑從寛不予深究無庸多瀆 
[美界捕房紀事]  
　　四百八十八號巡街華捕某甲扭五百十七號華捕某乙至捕房控其在某姓粥店啜粥不給粥賞捕頭詰得甲所控無憑大加申斥○前者浙江寍波府屬某邑人李阿三向同郷人王寳　借用洋銀數圓昨日遇諸西華德路向常前欠李一時無以應付商請展期王不允以致互相口角扭至捕房聲訴捕頭以事關錢債不子准理○昨日浦東人奚世喬携洋銀二十圓至西華德路某茶肆啜茗被偷兒某乙乘間竊去奚情急奔至蘇州河一躍而下適爲航船主某内所見設法救起交二百七十一號巡街捕帶入捕房捕頭令送至公堂禀請鄭瀚生大令安插○昨日亭午時禮查路碼頭浮起無名男屍一具一百二十九號華　見之報知捕房捕頭令水巡捕將屍帶至浦東報請某善堂備棺收殮 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十四年五月十四日京報全録]  
宫門抄○諭旨一道録前○江督劉奏爲請補沿河要缺知縣摺○又奏爲揀員請補要缺知縣摺○又奏爲調署知縣片○又奏爲兩淮塲變通丈量片○楚督張奏爲道員飭赴新任片○漕督松奏爲同知飭赴新任片○齊撫張奏枚閱各營完竣　省片○江督劉廣爲長江水師請補湖口營遊擊各員摺○五月十四日内務府國子監正黄旗值日無引見○鄭王慶　額　各假滿請安○景灃等　伊子授庶吉士謝恩○明桂請假五日○文琳續假十日○召見軍機○○頭品頂戴兩江總督臣劉坤一頭品頂黄江蘇巡撫臣奎侵跪 
奏爲揀員請補沿河要缺知縣恭摺仰祈聖鑒事竊准補江蘇安東縣知縣李翰鋆於光緒二十四年二月初二日聞訃丁母憂開缺應歸二月分截缺所遺安東縣知縣係沿河繁疲難兼三要缺例應在外揀補查該處地方濱海臨河民情强悍獄訟繁多非精明幹練之員不足以資治　兹於通省現任知縣逐加遴選非現居要缺卽人地未宜實無合例堪調之員惟查有卽用知縣張將　年四十四歲山東嶧縣人由廪生大　緒十一年乙酉科本省郷試舉人十五年己丑科會試中式貢士十六年庚寅恩科補行殿試三甲進士引見奉旨著以知縣卽用欽此籖掣雲南遵例報捐改指江蘇旋因修墓請假回籍於十六年十一月在籍　母憂十九年二月服滿起復由籍給咨赴補二十年二月三十日　咨到省接准部覆應以到省之日作爲該員到省日期查該員年强才裕熟悉河工以之請補安東縣知縣貴缺人地相宜洵堪勝任與例亦屬孔符據江寗布政使松壽等會詳請奏前來臣等往返函商意見相同合無仰懇天恩俯准以卽用知縣張壯彩補授安東縣要缺知縣實於地方河工均有裨益如蒙諭允係卽用知縣請補知縣銜缺相當毋庸送部引見亦無須查造叅罰謹會同漕運總督臣松奏合詞恭摺具揀　乞皇上聖鑒訓示謹奏奉硃批吏部議奏欽此○○頭品頂戴兩江總督臣劉坤一頭品頂戴江蘇巡撫臣奎俊跪奏爲揀員請補夏缺知縣恭摺仰祈聖鑒事竊照武進縣知縣吳炳於光緒二十四年正月初四日因病開缺歸正月分截缺所遺武進縣知縣係衝繁疲難　　兼全要缺例應在外揀調該縣係附郭首邑政務殷繁必須精明幹練之員方足以資治理臣等於通省現任知縣内詳加遴選非現居要缺卽人地未宜亦無合例堪調之員查有卽用知縣施沛霖現年四十四　廂黄旗漢軍爲文佐領下人由監生應光緒己丑恩科順天郷試中式　人庚寅恩科會試中式進士引見奉旨以知縣卽用欽此遵新海防例捐指江蘇光緒十六年四月丁母憂回籍二十一年九月服滿回省　部復准起復查該員才長心細爲守兼優以之請補武進縣要缺知縣演堪勝任與例亦符據蘇州布政使聶緝槼江寗布政使松壽江蘇按察使吳承潞詳請具奏前來臣等覆核無異合無仰懇天恩俯念員缺緊要准以卽用知縣施沛霖補授武進縣知縣俾資治理如蒙俞允該員係卽用知縣請補知縣銜缺相當毋庸送部引見亦毋須查造叅罰謹合詞恭摺具奏伏乞皇上聖鑒訓示謹奏奉硃批吏部議奏　此○○劉坤一等片再調署江隂縣知縣葛培義病故所遺江隂縣知縣係繁疲難要缺政繁責重必須精明幹練之員方足以資治理查有元和縣知縣李超瓊堪以調署據潘司會同臬司具詳前來除批飭遵照外謹合詞附片具陳伏乞聖鑒謹奏奉硃批吏部知道欽此○○劉坤一等片再兩淮塲田變通文墾一案前經臣奏蒙俞允當卽欽遵派委江蘇候補道錢德培親在設局督率查辦並　運司會銜辦　惟查范堤内外或熟或荒均有錯雞乾隆九年曾有無論提内堤外概禁開墾之案現在變通開墾自一一律清文分别己熟木熟准墾禁墾以　煎本其己熟之山當此初創試辦年歲又未豐稔自應格外從寛擬照通州　灘例每畝銀四錢一分五毫未熟之田查明准懇者畝照　　　繳價銀二錢槪給印照聽民管業隨繳公費二成以爲辦理文墾調繪局用經費如有不敷由臣另行籌辦應隆科則己熟之田擬　通州由　　沙田每畝徴銀五分六厘有奇未熟之田照通州下則沙　每畝徴銀三分六厘有奇仍申各塲徴收抵解運庫候稽暫免　人地方　　科則　額增折價仍由撥還草蕩升科徴解又查道光二十七年通分司屬丈　舊案曾經留出橋梁道路溝　之地此次應恩　拔案剔除　　　價完　以賑輿情　外又有貧灶煎丁亦應酌撥草地准其公同取草畜　資生所有給發各户執業卽照　由運司曁文墾總　會銜會印　　民灶賣買關以印照爲憑隨時赴場稅契以符例案伏查兩准鹽田私墾積習相沿己數百年己往之事應懇特　免其追究部　得不准剔今旣變通辦理清丈清查卽通分司一屬而言地方數百里人民數十萬繁難瑣屑實非尋常營勛可比將來辦有成効請照光緒二十二年　　　臣譚鍾麟等會奏開辦河田成案將出力員董從優　將其抗違舞斃官糾亦應嚴懲以儆所有事竣造册送部應解部飯銀兩擬於二成公費之内提解十分之一以資辦公理合附片陳明伏乞聖鑒訓示謹奏奉硃批户部議奏欽此○○張之洞等片再新授湖北　法武　　孟繼　現己領憑到省應卽飭赴新任署鹽法武昌道事安襄　荆道朱其煊應令仍回本任以重職守除分飭遵照外謹合　附片具陳伏乞 
聖鑒　奏奉硃批知道了欽此○○松椿片再揚州河捕同知周學海業經議准其試署現值辦公緊要之時除札飭赴任以專責成外理合會同兩江督臣劉坤一附片陳明伏乞聖鑒敕部查照謹奏奉硃批吏部知道欽此○　金俊片再准徐海等屬　年被災其　經奴才督飭蘇藩司先後籌發銀七萬五千兩分别解濟附片奏明在案查各該屬賑務經督督飭司道分别委員查勘籌辦富賑養賑同　並舉並奏開賑捐陸續撥濟惟災區甚廣飢民衆多撥欵撫恤不敷周轉現經奴才飭司於蘇屬各州縣積存穀息項下酌提恊濟銀三萬兩由　藩司庫先行籌墊匯交紳士嚴作霖會同地方官彚辦賑恤以拯竊黎所有蘇屬續籌淮徐海各屬賑欵　由謹會同兩江總督臣劉坤一附　　　伏乞聖鑒謹奏奉硃批户部知道欽此○○張汝　片再臣前將省東各營校閱完竣回省當經恭摺奏報聲明省西各管卽　接閱在案現將署中公事逐一清厘定於四月初三日出省前赴秦安沂州　州曹州東昌濮州臨清德州等處將滿緑各營並内地防軍挨　　眞校閱臣出省後日行事件檄委藩司張國正代拆代行解瀋　盜各案亦　該司代　遇有緊要事件仍包封送臣行次核辦俾昭愼軍　俟　省接閱撫標左右及濟南城守等營完竣再行詳細奏聞外所有微　出省接閱營伍程日　　合附片陳明伏乞聖鑒謹奏奉　　　知道了欽此○○頭品頂戴兩江總督臣劉坤一太子少保長江水師提督臣黄少春跪奏爲長江水師湖口營遊擊各缺遴員請補恭摺　稽聖鑒事　查長江水師守備以上各缺係揀員開單會奏請補兹查有潤口營遊擊王洪陞等所遺員缺由臣少春遴選歴練營伍熟　水　之員會商擬補計請陞補遊擊各缺黎受田等三員核與定章均屬相符理合開列清單恭呈御　合無仰懇天忠　賜照准如蒙俞　俟部覆至日由臣坤分别給咨送部引見恭候欽定除　各該員履歴咨部查核外謹會同江西撫臣德壽合詞恭擅具奏伏乞覈上聖鑒訓示謹奏奉硃批兵部議奏單併發欽此 
 
