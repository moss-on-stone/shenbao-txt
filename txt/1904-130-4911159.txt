# 1904 - 130 - 4911159

 

Page 1

 
 
[九通全書並校勘記發售] [  圖書集成局啓]  
　　九通一書集歴代政治之大成爲本朝掌故之淵藪本局旣用大號鉛字鑄印成書嗣以所據浙刻本魯魚亥豕訛誤滋多持延名宿赴蘇杭兩處就文瀾閣殿本及程氏家藏精抄本詳愼校讐成校勘記百餘頁原本局所以精益求精之意實以是書爲網羅政典之巨帙故不敢因陋就簡貽誤士林邇者全書己經告竣計訂三百零六册除所印股書次第發交外尚餘若干部每部售實價洋銀六十元有志經世學者請卽臨申報館購取可也 
[新印大字遼金元三史出版] [  點石齋啓]  
　　遼金元三史爲近時極要之書大小試塲命題皆兼及三史局刻繁重價值又昻海内寒儒每苦力難購署且三史中地名人名之類率皆　牙　屈記憶難清臨時若不檢查卽素經流覽者亦往往有差舛之虞貽悞匪淺此書最宜付之石印以便取携而竟無人計及於此今始由本齋用影石法縮印選取頂上紙墨故能字跡明顯朗若列眉平日用功旣屬不費目力而携帶則尤極相宜装訂廿八册價極克已祗收回工本洋銀四元八角欲購者請臨英大馬路本齋三馬路电報館申昌及各書坊購取 
[輪車附客章程宜設法變通説]  
　　道路不能開通則商務難求興盛此必然之勢也中國内地道路雨則積潦縱横晴則塵埃莽蕩日行百里况瘁不堪苟非有必不得已之事寗寂守里閭斷不肯輕言行役邇來大吏有見於此於是效法泰西興築鐵路京津旣植其基淞滬又繼其軌然皆爲程不過數十里或數百里惟蘆漢鐵路南北綿亘三千餘里年來併力興工北已築至直隸順德府南已築至河南許州中間相距祇五六百里雖黄河工程稍難然再痥年餘南北必能相通幹路旣成将來粤漢川漢寗滬諸支路皆可互相展接行見中國十八行省向之彼此隔阂者此後必将四通八逹到處可以暢行興商務而便旅人其機皆在於此惟僕有不能已於言者凡人情之喜鐵路取其簡便耳省費耳今未成之處不必論卽就蘆漢幹路而言如北至順德南至許州皆已開車附客載貨而其中不便之處尚難殫述試略言之一買票火車開行必在清晨七八點鐘附車者黎明而起卽運行李至車亦已甚爲怱迫而斯時車站適啓門售票人多聲雜擁擠不堪買客意亂心慌往往有票雖購得而車已開行者亦有旣付洋銀而票被他人接去者苟非心靈手敏必至有意外之虞竊謂附車固必先購票然何妨略仿輪船及郵政局之法或上車後再行購取或許向車站隨時購買不必限定在開車之先如此則事較從容而搭客可無虞隕越矣一行李凡人子役他鄉縱不必多携箱篋然隨身所用之物至少亦必有數十斤苟非赳赳武夫斷不能取携自便然則行装之必賴有人代運者勢也顧由火車至車站爲地祗數十步取貲似應無多乃有所謂起卸局者總局設於漢口大智門外其餘車站均有分局行李必由起卸局人夫搬運定價每擔八十文而夫役所得祗八文餘悉爲局中之利在旅客固不必爭此區區然以數十步之路而索錢至八十文似亦未免太費是宜妥定章程或由搭客自行講價或由棧房代給如此則旅貲可以稍節而行者将受惠無窮矣一飲食乘輪船者無論官艙房艙散艙均備有飲食雖肴饌之精粗不同而可以果腹則一火車則雖頭等客位亦不備飯沿途停車之處縱有茶點可購然每日火車到時站刻旣有參差鄉人所居之處與車站亦不能甚近故所售茶點大都冷不可食現南由漢口至許州北由京師至順德府程途僅及千里已須歴一日之長况将來南北交通非歴二三晝夜不可此二三晝夜中雖隨身略携餅餌然苟無飯以充飢無茶以解渴於衞身之道亦殊非宜聞東洋火車抵站時鄉人以飯與肴饌合盛一盒售與搭客茶亦連壺售去此法似可仿行或另奀一車專備火食早晚兩餐由車供應於購車票時另購一票加錢若干有不願者聽如此則行車者並無所費而搭客可無飢渴之患矣以上三端雖與鐵路無甚大關係然旣爲振興商務起見苟有可以便益行旅之處亦須設法變通斯人皆願出於塗而生涯自能日盛僕敢以身所親歴貢之當途有振頓商業之責者其亦不以斯言爲河漢乎 
[俄報軍情]  
　　昨日駐滬俄國辦理軍務大臣德希諾致書本館云頃得華歴三月二十六日上午十一點一刻時盛京來雷内開二十五日俄騎兵報稱探得有日本兵似係御林軍此外又有馬步各軍約一萬五千人帶有大砲四十尊欲自鳳皇城至海城是日又見日本步兵一枝騎兵三隊山砲一隊先是二十二日有一俄兵官見有日兵二枝一枝離鳳皇城向西南前進一枝往大洋河當過河時有華人告以俄兵均聚集近處日兵聞之遂皆退去刻下火車之往旅順者仍通照常行有往而復回者至貔子窩登岸之日兵果有若干尚未查明實數旅順正北海面曾見有日本運兵船三十艘刻下俄兵方駐紥西海灣查察一切其餘事情並無動靜 
[日佔蓋平]  
　　字林西報登華歴三月二十六日京師來電云牛荘傳言二十四日日兵已得蓋平城進紥是處按蓋平城爲滿洲鐵路經行之處距大石橋之南約四十八里咸意日兵於二十八日可進紥牛荘目下俄人心中甚爲慌亂急欲遠離戰地以避兵鋒俄兵現方麕集牛家屯鐵路車站以待遁逃 
[俄毁兵船]  
　　華歴三月二十六日日本東京來電云日本水師提督東鄉氏報稱刻下聞旅順時有炸裂之聲因此外人皆疑俄人在旅順口内自将兵船炸裂 
[鐵路仍通]  
　　華歴三月二十六日英京倫敦來電云俄督矮立幾息夫電奏俄皇稱旅順鐵路於華歴三月二十四日之晚依舊可通火車照常來往 
[日籌舉債]  
　　華歴三月二十六日日本東京來電云日本國家現於本國籌借銀一百兆圓定於西歴五月杪卽須籌集以待應用故是日之晚日官須與各銀行及各富商籌商此事 
[俄國徵兵]  
　　華歴三月二十六日英京倫敦來電云俄皇降旨調集俄國西境之兵馳赴前敵 
 
 

Page 2

 
 
[奸謀未成]  
　　華歴三月二十六日英京倫敦來電云俄國谷隆司塔得地方製造局有人意圖毁壞後查得有鑤花漬以炎油潛置是處幸卽發覺故奸謀未成 
[英弁評戰]  
　　華歴三月二十六日英京倫敦來電云日兵迭次戰勝俄軍人皆稱許惟倫敦兵弁中則謂此不足數若欲分勝負必待有一塲惡戰方足論定也至俄督苦洛拔託金目下節退駐硃合行軍之法 
[譯報豫籌和局論]  
　　日前英國某月報發爲論説逆億日後俄日議和之事大旨謂日人卽能勝算獨操未必　入敵人境内惟求本國根基鞏固及韓人得以獨立稱尊已耳然於俄國撤退滿洲之兵曁割讓遼東二事則必堅持成見竭力要求至俄人則屢覆其師增調頗非易事目下旅順海參威兩處已被敵人所圍窺俄政府之心寍将旅順付諸敵人决不使海參威有所喪失以故日本縱多方要挾俄人亦終俯首聽從當此之時華東鐵路事宜可以乘機措置前者俄人迭次告諸列國謂當力保中國東三省主權其所以不卽撤兵者實祇賴以保守鐵路使此説果係由衷之語則嗣後華東鐵路應歸列國公同保護或由中國購歸卽以路上所得赢餘按年分償路價否則日人戰勝之後亦不難将此路據而有之而設法償俄建築之費也 
[俄築鐵路]  
　　奉天錦州來電云俄人前已度定由海城以逹岫巖州建築火軍鐵路旋擬展至大孤山五六日前已大海城岫巖兩處　鍤齊興矣 
[詳記日人攻占九連城情形]  
　　日本東京某日報登陸軍大将黑木氏申報政府電文云東歴五月一日黎明我日陸軍始砲擊占據榆樹溝西北之俄兵清晨七下三十分鐘時各隊併力前進自八下一刻至九下鐘時九連城互馬溝榆樹溝迤北各處高原皆爲我軍所是時俄兵之駐九連城西北高原者仍誓死抵拒迨午後一下五十分時始漸敗退我右翼軍士直撲大樓房左翼軍士直撲安東縣别有　集合隊者望蛤蟆塘進發豫備游擊隊則繞出遼陽市廛黄昏八下鐘時由安東縣經老古溝逹柳樹屯各處地方悉被我軍占據旋又揮軍前進将蛤蟆塘三面圍攻奪獲敵人所携大砲二十尊馬匹車輛不計其數俘擄俄弁二十餘員俄兵若干名是役也敵人第三隊游擊步兵第六隊游擊步兵第二十二隊騎兵第二十四隊騎兵第某隊騎兵携帶大砲四十尊格林砲八尊向鳳皇城退地我軍之傷亡者自将校以迄士卒不滿八百員名所獲者爲快砲二十八尊洋槍藥彈甚多皆砲隊之功也及訊之所俘敵人則稱連日鏖戰敵帥洛司利幾及卡司他利芬司俱負傷此外死傷者約八百餘名當午前一下鐘時我軍艦名摩耶者在安東縣下游鞍子山左近與岸上砲兵互相戰鬥宇治軍艦則駛赴六道溝左近發砲以駭敵人四道溝更有水雷船助之砲擊旣而敵人由鞍子山山腰突出猛攻互戰三十分鐘時盡被我軍所　及我諸艦回抵龍巖浦查得並無損傷至各商輪船之賃以供軍用者先於上一夜駛赴四道溝上游發砲以轟敵營約歴三十分鐘時隆隆之聲不絶於耳敵人出而應戰迨子夜始停翼晨九下三十分鐘時各船復赴安東縣征游與岸上敵兵開戰旋見安東縣市中火起乃於午後二下鐘許轉舵而回聞之土人云敵兵敗走時縱火自焚市肆我軍則已於清晨九下鐘許占據九連城矣 
[述青泥窪近状]  
　　烟臺來電云西歴五月三號午後有商船名其陽克者由青泥窪東南三十里許之大洋島啓行五號午後四下鐘時抵烟船中人述及青泥窪北至金州南至小平島西至難過嶺中間共駐俄兵三四千名青泥窪附近有一鐵路日來俄人将機器廠中一切器物由火車運赴北方西歴四月二十一二兩日有俄商船十艘載米往旅順駛至三山島西北水雷陡發致被轟沈其後另有所沈水雷被風吹至山邊驀然炸裂巨霆一震幾訝雲垂海立石破天驚俄人復向青泥窪附近農民横征暴歛某日出示曉諭責信有田一畝者納榖五斤有田四畝者納高梁三升粟二升此外更迫令獻納牛馬及豚不給價值 
[述田荘臺近事]  
　　京師來電云西歴五月一號有一英國武弁由奉天新民储一帶游覽而歸述及俄人頃在田荘臺上游二十里許江上支塔浮橋待遇華人非常酷虐中國政府刻甚留意邊防駐守關外之華軍恐不免與俄兵有爭鬥之事致各國干涉其間云 
[述日貸英金緣始]  
　　日本大阪某日報云前者我日特開國會時已豫定軍費五百八十兆圓添抽各項税捐不足則在本國舉借公債旋又恐兵連禍結需用浩繁乃由政府遣派日本銀行副經理人高橋是清馳赴英之倫敦悉心籌劃近聞高橋氏已與倫敦諸大紳商互議再三擬稱貪英金二百兆磅由某銀行經理其事 
[星使電文]  
　　漢口訪事人來函云日前欽命駐日大臣楊星垣星使電致湖廣督轅論及洋商販茶之事爲之照錄左方外務部稱運至戰地及敵國地方若供敵軍即爲禁物覆文隨寄 
[郾城通路]  
　　漢口訪事人云蘆漢鐵路前已由漢口大智門外築至河南駐馬店刻又築至郾城已於三月十六日卽西歴五月一號賣票開車矣 
[招降巨匪]  
　　廣州訪事人云陽江巨盜李北海係肇慶府新興縣人年三十有奇近與其黨匿跡天堂地方事爲莫參戎善積偵知會同各江水師統巡李都戎道準偕紳士前往勸諭投誠北海口雖允從心尚狐疑未决一日參戎探明北海另有巢窟在霧風山因帶同降匪傅贊開等人前往窺伺行至山腰見一女郎眼大腰粗貎甚兇悍手持六門槍大踏步登山如猿猱之捷喝聞爾何人斯女郎棄槍俠拜曰奴爲北海之妾聞公等欲招降北海果有其事則奴當爲之先容參戎頷之諭令引見北海至則屋宇壮麗類王者居内有文案房稿房及親軍衛隊凡督撫僞印各營號衣俱備坐良久北海問大帥岑公有公文交公等齎來否傅具告之北海曰今日當與公往見李統領惟求准帶隨從四十人傅以告參戎參戎允之北海乃偕至統領行營時已設有公案統領高坐虎幄命左右帶北海跪階下力數其罪並諭以今者大帥特招汝降汝當痛改前非爲國家効力愼毋仍效賊賊行爲也北海叩首承諾遂於十三日連羽黨之投誠者六十餘人帶之赴省岑公傳見北海及黨羽中李新林李文傑何大牛三翟汪四人諭令改過自新堅心守法聞岑公擬委北海充某營哨弁俾得効力贖罪云 
[梟匪爲害]  
　　鎭江訪事人云有客自揚州府境邵伯鎭來潤者述及近日裏下河一帶梟匪出没無常往往月黑殺人風高放火跳刀拍張習以爲常三月某日有某課船駛至楊家荘左近忽被若輩攔截劫去洋銀數千元越日眞武廟左近某某二姓被若非擄去餽以洋銀數百元始得釋出旣而新安某姓家亦有匪徒入室劫財之事並将其子砍斃此外各鄉亦疉有以行劫傷人報案者雖經偵緝迄未成　貽害閭閻伊於何底未知有緝捕之責者耳有所聞否也 
 
 

Page 3

 
 
[上海官塲紀事]  
　　署理松江府知府田紹白太守因公來滬泊舟楊家渡浦濵昨日午後命駕至蘇松太兵備道轅謁見道憲袁海觀觀察繼又至上海縣署拜會○江蘇按察司朱竹石廉訪札委候補縣丞李鶴亭二尹赴松屬各縣稽查獄犯口糧昨日過滬命輿詣縣謁見縣主汪大令○江蘇候補知府蔡永南太守因公來滬昨日至縣署拜會○昨日上海城汛周鑒之千戎策騎至縣署謁見縣主汪大令○救生局員陳蓉鏡别駕奉湘滬釐捐督辦朱　伯觀察札委押解釐金赴蘇交納○江蘇候補知縣沙明府濟奉蘇松太兵備道袁觀察札委押解飛划營餉銀赴蘇交納 
[示重農桑]  
　　日昨上海縣主汪瑶庭大令接奉督辦江蘇農務總局江蘇布政司效述堂方伯來文遵卽抄錄出示云奉藩憲效札開奉撫憲恩札准商部咨光緒二十九年十月初一日本部奏請通飭各省實力振興農務以濬利源一摺欽奉上諭商部奏請通飭各省振興農務一摺據稱商務初基以提倡土貨爲要義而商之本在工工之本在農非先振興農務則始基不立工商亦無以爲資振興農務之法不外清地畝辨土宜以及興水利廣畜牧設立農務學堂與試騐場請飭各将軍督撫通飭各屬将地畞册土性表詳細編造報部等語所陳不爲無見著各省大吏速飭各府廳州縣認眞查察極力講求一律切實興辦以廣種植而裕利源等因欽此查農商乃富强之基未有不勤於耕種而能國富者方今時局孔亟國弱民貧推原其故病在游民編氓終歲致力南畝非不勤勞但於農務一端大都未克考究至土性之宜水利之溥畜牧之滋試騐之證諸凡未能精審以致天地自然之利昧於不知且今昔相沿狃於積習旣不講求復多偷惰於此而欲求富庶裕利源安可得乎江南地大物博素稱財賦之區乃近來民俗日偷荒地日廣耕耘種植祗知循舊而不圖新遂使利源不濬而草萊荒蕪幾如棄地矣民爲邦本百姓足君孰與不足是欲求民富非重農不可查列國專設農部而於農之精奥索解無遺所以産物繁多民饒蓋藏而國家亦因之以雄長此皆歴歴可數者今朝廷重農敦本蓋亦鋭志求强之意亟應欽遵認眞辦理惟農學本有學堂經費惟艱不易建設而又非設一專局鮮有責成該司職在理財應卽派爲農務局督辦遴選講求農學之員督飭詳議章程呈候核飭遵辦札司遵照辦理並奉督憲札開天下無論何土必有相宜之樹無論何樹必有可收之利責令各屬就地體察分别試種廣勸紳民一律興辦等因各到司奉此卽在省城蘇州府學之東設立江蘇農務總局督同委員議明章程呈奉院憲核准章程錄後一凡官荒之地有願承領自墾自植者准其取保赴局請領惟荒地初　獲利必輕其第一年不收租税次年乃量畝薄收地租以昭激勸三年後方予升科另給新照執爲永業一凡官墾之地有願購種自植者亦准取保赴局請領惟地經墾闢當即清繳墾本方許照領三年後升科換照作爲永業每年仍須酌納地租其有并領籽種自植者應繳籽種本所有納租升科一律照章辦理一凡無主荒地有願領建房屋者亦准取保赴局請領領地時酌繳地價一半予限半年如數全檄換照執業逾限不繳仍收回官辦其已繳之半價應俟官招墾户後照數給還以昭平允 
[請保田禾]  
　　浦東陸家行董事朱日宣謝錫社以邇來彼處時有放青之馬奔馳田隴間嚙食禾苗大爲農民之患聨名具禀上海縣署請卽示禁縣主汪瑶庭大令准之 
[嚴懲兇棍]  
　　流氓王紀林狙伏老北門下見陸某手携衣包貿然來四顧無人逞强奪去陸堅持不釋王遂拔刀砍傷其肩事後陸投控保甲總巡局總巡朱森庭明府立飭縣捕徐文将王拘獲研訊之下喝令重責五百板移送縣署縣主汪瑶庭大令升堂推鞫王供小的向在英界寳善街天津人某甲所開鞋店執業並未行兇大令喝令重責五百板押候復訊嚴懲 
[暫停發落]  
　　昨禮拜四爲法界捕房發落各案之期適逢耶蘇昇天之期天主教中應行禮節故由捕頭禀請讞員陳明府暫停發落 
[公堂鞫盜]  
　　昨日包探陳雲忠解盜犯劉雲王洪福至英美等國租界公廨襄讞委員王松丞刺史訊鞫之下事主陸阿虎訴稱小的家住治下二十八保十三圖曹家渡附近上月二十五日之夜一點鐘時突有盜匪二十餘人以石撞毁大門一擁而八将家中人悉數綑縳擬以利刃喝令不許聲張旋被劫去衣服三十六件田單一帋田契六紙洋銀七元昨由包探緝獲是以投案禀陳陳探禀稱是晚各盜旣劫陸家双擁至某姓家行劫并将年逾八十之老嫗手腕戳傷翌晨事主卽投報上海縣署縣主汪大老爺飭卽認眞跴緝前日傍晚見劉至某粥店果腹因得拘住在身畔搜得陸姓所失衣服數件刺史與德總領事署繙譯官師謀君悉心推究劉供小的係江北某邑人是晚友人邀往賭博迨至陸姓門外伊等用石擊瘦而入小的在外望風事後分得衣服數件王所供相同剌史商之師君判令各責三百板移送上海縣署辦理 
[英界火警]  
　　昨日天将破曉時英租界三馬路公陽里西首震昌烟館不戒於炎烈燄飛騰延燒東鄰寳大烟紙店及馬上侯酒店樓屋折而入公陽里李翠玉張素玉二校書家先後付之一炬幸救炎會各西人急驅皮帶車至吸水圍澆得卽烟消火滅是役也計共焚去店房四幢妓寮六楹至晚七下鐘時大馬路轉北四川路老旗昌附近又報火起移時而熄 
[上海縣署瑣案]  
　　杜春榮控陳才福租船不還等情縣主汪滛庭大令准詞提陳研訊杜稱小的有装貨船一艘去年八月由鮑小全説合租賃與陳訂定一年爲期當收頂首洋銀四十元自後祇收得租金兩月刻下此船已在白　涇左近被他船撞沈求乞追償陳供去年由鮑爲中租賃杜船運貨不意船已破舊因之雇工修理費去洋銀一千餘元旣而攬得某洋貨號貨物值洋銀一萬餘元送至杭州交卸開至白蓮涇左近與某貨船相撞致遭覆没小的及船夥四人由鈞和兵輪船拯救得生及雇船打撈所装之貨已漂失不少事後浼鮑向杜婉商願償洋銀一百五十元又舊烏山船一艘作洋銀五十地杜定索洋銀二百九十元致被到案控告鮑所供略同大令判令照鮑所勸償杜洋銀一百五十元烏山船作洋銀五十元著押候繳到洋銀一百五十元始得開釋○王鷺賓前将田單一紙托羅錦夫向某姓抵押銀一千兩不意被羅私抵銀三千二百兩去年某姓向王催贖始知其情遂将羅扭控縣署屢經大令提訊收押待質所前日王又具禀求催大令命提羅至案笞責四百板限半月内如數繳清如違隨堂血比 
[施醫開局]  
　　謹啓者本堂施醫給藥准四月初二日循章開辦先請内科徐玉山唐子耘梁穆初唐梅生唐君牧諸位先生外科朱莘巖先生每逢雙日清晨八點鐘起至十二點鐘止悉心診治以期著手成春如有病重不能到堂就診者著人前來掛號請醫生往診至於醫金車費由　開銷不取病家分文再本堂給藥除貴重藥料見方卽付外其餘藥劑仍在廣東街潤德堂藥店憑票照給惟經費不敷尚祈諸善士濟困扶危隨緣樂助仗慈航之普渡俾苦海之同超造福無涯感恩曷旣兹将開局日期并募捐緣起乞登報章伏維均鑒上海虹口元濟善堂董事嚴信厚施則敬等謹啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　三月十三日户部宗人府正白旗值日無引見　　由東陵回京　安前貴州　政　　　到京　安瀛貝勒桂伯各續假十日王福祥續假二十日色柺額請假十日皇上召見軍機大臣及趙惟熙吳熙遞封奏一件○十四日　邵太常　正紅旗值日無引見道府吉善等謝恩阿王熙貝勒各假滿贖安吳煦伺候召見皇上召見軍機大臣及吳煦練兵處遞封奏一件 
[江西萬載縣張子晉明府創設農習會章程]  
　　日前江西訪事友人郵示萬　農業肄習會章程一紙讀之從頭至尾無非據拾日本和文中字面艱澀惡俗使人釐牙本欲屏而不登繼思我中國數千年　哲相傳久以重農爲本研求農學實亦目今切要之圖因仍附列報端以爲不知稼穡艱難者朂至謂中國有農業無農學歴代以吏催租以詔勸耕而外不復更有所謂農政則不必繁征博引卽一披四庫全書提要卽可知攷求農務之載籍已幾於充　汗牛矣寄語張君尚其耕讀兼攻愼毋如近時日本留學生貽不學無術之誚哉叙曰嚴業成立以後人治進化之速率乃倍增於前此社便學者所共知也然則大地人種盛衰國界政冶之修廢其将必繫於農昭然矣中國自古以農爲經濟之本原故數千年來稍有知者罔不號曰重農重農論者謂中國有農業無農學顧吾觀孟擊所志諸　純然以農事爲一學科者亦　然可數周公以辨士宜察動植著諸禮經則亦大類近世農家所講惟秦漢以　國　氣風向華背樸國中琬業中上流社會均弗肩　意其間而　獲乃獨爲勞動者之天職夫勞動者無改進之思想固矣農業之不能日以發逹又曷怪哉且歴代以吏催租以　勸耕而外不復更有所謂農政如今日東西各邦以貴臣躬入農會以大儒課授農學之事乃吾國曠古所未聞兹其所以敝也歐洲經濟界已由農轉入於工商斯其進化之自然秩序也而近日計家乃復還致精於農斷使其生産力再躍晉於上級而他日工商二業变相隨而益高其程鳥乎盛哉中華爲世界最古之農宗國其農政乃反降而瘉癈國人之恥種族之憂也某前以中國現今生事分　尚未致極精詳故以工商社會组合爲一部以圖改進其　今更創設農業肄習會區區微意具見所畫規則之中今夫保守性質農民特强大地　然矣四十年前英國農民猶不樂聞改良之説矧中國人民之蒙昧今日吾非之思想求其共喻談何容易然而求社會之停化闢生利之源泉甯能舍是某雖庸劣無似亦不敢不龜勉圖之云爾名稱最集紳者研究本縣消極積極農政故號曰萬載農業肄習會所在發起之初暫於本縣西門外西屏山寺設局旨趣使生産增豐民族優裕爲社會道德進化之本原範圍本業範圍歐美學説滋紛至難規定今因希望之遠大並求倫理之完全乃取最廣義綜凡田榖山林畜牧關墾水利漁　製造均納諸研究範圍之内辦法益啓生利之原本應消極積極並加經營惟勞動者之智職未開社會中之資費尚絀現今能力所逮祇得注重消極一途至積極之經營惟於紬理的梢多實力的執行不能不暫緩本欄規則約分二宗[  章程未畢容再續登]  
[浦東保甲總巡局紀事]  
　　前日捕役拘獲行竊鐵器之陳阿三解至浦東保甲總巡局總巡謝岳松明府研訊之下陳認竊不諱遂判令責二百板枷號一禮拜贓存候失主具領○張金榮扭曹渭全至浦東保甲總巡局控伊無端滋詐求恩究辦總巡謝明府著具呈安分切結交人保釋 
[馬路工程局瑣案]  
　　前者王阿福王阿三陳阿全陳阿四四歹人沿途行竊經巡捕拘獲解至馬路工程局總辦　子文太守倩襄　委員黄衡堂二尹研訊移送改過局禁押三月兹已期滿由局員姚殿卿二尹送回二尹飭卽交人保盉○萃豐馬頭恒盛油麻行棧内屢次失物前日拘獲竊賊王桂送至捕房捕頭令解送工程局二尹研訊之下王供稱小的係丹陽人向在蘇州現因人業無聊來滬讠友不敢竊物求賜宏恩二尹判責一百板押候派捕查明有無别案然後核奪 
[南市捕房紀事]  
　　李錫錫向浦東人朱梅溪强借洋銀十元不遂所欲糾人兇毆適爲巡街捕所見拘入捕房捕頭令押候解至工程局禀請總辦翁子文太守訊究○承運某縣糧米船户董發慶無端被倪學友索詐洋銀十元爭論之下由巡街捕拘入捕房捕頭令押候轉解工程局禀請訊究○某鐵店夥朱鴻飛串誘其徒任錫林　取東洋車上　皮昨爲車主吳　　章雲南所見扭送捕房捕頭令押侯解至工程局禀請訊究 
[英美等國租界公廨晚堂瑣案]  
　　妓女祝晴雯投公廨鳴寃前晚讞員黄耀宿司馬升堂研訊請雯供稱小婦人年方二十當九歲時父母俱亡被歹人拐至上海曹與鴇兒葉家　　責令學習彈唱稍不遂意凌虐不堪每欲從良均被　阻求恩超豁司馬飭發棲流女所擇良娼配○前者劉欽謨控張忍之騙吞墊欵一案前晚經司馬提案訊劉戚程伊生供稱劉現在安徽桐城縣作幕前爲怡興洋行買辦時延張司理帳務各項往來均張經手嗣張另立發記牌號積欠劉銀九百兩迨控奉差提乘間避匿求恩究追張供稱照帳祗欠洋銀四十元除運過三十八元外尚欠二元至支票係程囑徐文逹繕寫九月十四日期銀一千兩以冀嫁禍與人求卽傳徐訊供以明底藴司馬允之徐供稱兩造均係素交此票由程囑寫司馬申斥一番飭各呈銷案切結 
[英美等國租界公堂瑣案]  
　　三百六十四二百八十二兩號華捕解流妓王阿二妓傭張尤氏至案禀稱伊等二人在胡家宅　仙　園門前强曳行客是以拘案請究阿二供小婦人並非妓女被捕誤拘包探　如海禀稱伊拘至捕房時自稱並不爲娼捕頭令小的查得伊借有房屋一處一在松江路一在北海路松江路所借之屋屋主嫌其時引狂且入内甚不雅觀故已将伊逐出且伊前次曾因混用銅洋銀案受懲襄讞委員王松氶剌史判罰洋銀二十元以示懲　○洋人羅成投案聲稱鍾阿寳竊去報時鐘皮鞋窓　等物報上包探查獲送案請懲粤婦陳阿色投案附追鍾所欠房租洋銀六元剌史著将起案之贜給洋人領去鍾責三百板禁押关年○過犯陳阿根持錫質僞銀手　至王桂寳所開銀樓内兑换銀壓髮　被王識破投訴捕房捕頭令包探陳錦標解安請究剌史判責三百板收禁丁　九個月○包探李星福解顧　生到案票稱伊以磺强水潑王陳氏身上由二百八十五號華捕拘獲請卽訊懲王陳氏将被毁之衣服呈騐刺史判責顧三百板枷號一個月○匪人沈　勳至恒隆米行騙取米十二石五斗旋又至城内薛祖庭所開米店騙取米二石沈薛報由包探頋阿六吊到米兩石解送至案禀稱小的詰知餘米已售與法租界某玻璃店沈供此米小的與龔建珍及汪某同騙剌史著将起案之米給恒隆夥領去沈收禁西獄半年○郭恩祥行竊蔡妙發家衣服十餘件經五百三十一號華捕拘獲捕頭令包探竇如海解案請究蔡投案領贓刺史判将郭責二百板枷示一禮拜○朱念福投捕房　稱何善益沈福堂僞造鈔票九張捕頭派包探朱佳生拘獲解案刺史著候傳朱質訊○頑童陳阿義攫取孫蘇氏頭上金管由包　徐阿　拘獲解案刺史判責手心二百下管押一禮拜○前日有王萬友者手持洋槍闖入某洋行索錢報由包探趙銀河解案王供稱小的充當浙西鹽捕左營左 
 
 

Page 10

 
 
哨勇丁槍係營中之物意欲修理並非借錢刺史飭押候查明再核 
[法租界捕房紀事]  
　　昨日有某甲者忽患　　在公館馬路中沿途滋鬧適爲巡街捕所見拘入捕房捕頭令傳家屬前來領回收管○某甲家傭婦某氏将衣服一箱寄存某乙家昨向索取被乙吞没因卽投訴控捕房捕頭令将乙拘拿管押聽候解送公堂禀請　員陳楚生大令訊辦○某甲行竊工部局做工所用之鐵揪適爲包探所見拘入捕房捕頭令的候解送公堂禀請訊究 
[美租界捕房紀事]  
　　前日傍晚時歹人何善益沈福堂持僞鈔票　帋至虹口某鋪混用　爲包探朱桂生所見一併拘入捕房捕頭令押候解送公堂禀請讞員黄耀宿司馬訊究○前晚某號所雇夫役　阿三曳車載貨至提籃橋茂海路左近適某西人乘車　至互相　　軸爲之折西人忿甚喚令二百二十一號印捕将　拘入捕房捕頭令償洋銀三枚爲修理費○前晚梁上君子高阿扣不知在何處竊得白帋一包被二百二十二號巡捕拘入捕房捕頭令暫行管押○前日薄暮時圬者蔡錫榮行經逢路菜市左近忽然倒地涎　横流　爲某號華捕所見雇車送入捕房捕頭驗得蔡實患　症派人傳知家屬前來舁回療治○昨日四百十六號巡捕巡至西華德路見杜某所曳戰貨車並無工部局捐照遂照章拘入捕房捕頭令留存洋銀　枚暫行釋出○昨晨妙手空空兒陳阿生陳仲金關入僕太福林路第九號洋房某洋人家　竊經洋人判獲送入捕房捕頭令押候解送公堂禀請究辦 
[上海英國紅十字會收欵清單]  
　　啓者本會昨氶留事日本山東學生何　文　　交來携單一紙並洋三十七元四角又承曾少卿　　開經收本會　　　　次清單除分别掣付收照外　一併抄乞登報惟希公　留學日本山東學生紅十字會捐單何國華　文一元張　娬　臣一元曲問豐　卿一元　邦　　　一元　何品友　一元　炬　丹廷一元李成霖蔭堂一元楊诅總子蔭一元　進珠禾生一元纂行　石　一元　　　　臣一元　　　　生一元陳鳳講　軒一元陳憲　金生一元宋紹　　臣一元邱天柱　之一元杜坦之履平一元徐樹人　生一元王　清月　一元王　　　　一元　慶翰　平一元　爲楷督之一元丁維　竹怡一元王朝　　一一元　雇　　相一元時克　　生一元孔　芝幼　一元崔　　　　一元李茂棠召南一元　　同　生一元林　　　台一元　任　　伊一元周樹楨　廷一元五角張登　海　五角孔　　伯揚一元馬潤澤叔芳四角高永超　元一元　　　　知五角傳　　　若五解共收洋三十七元四角洋行街德發洋行　少卿觀　經收紅十字會捐　第五次清單刻按　　會館一千二百元鼎昌緞荘十二元王群增　十元仁大荘四元敏愼　二元　君翰卿一元沈君鈞如一元共　洋一千二百三十元上海萬國紅十字會回人　啓 
 
 
 

Page 11

 
 
   
 
 

Page 12

 
 
   
 
 

Page 13

 
 
牧復　兵不救是該代牧於辦匪　萬方框　於　民則　行無　實　官場敗類臣訪問飭　署右江道柴照查明禀覆屬實前來若不　行叅辦将何以謝百姓而清吏治相　請旨将代理廣相　州知州候選通判周　壽卽行革職發往軍台効力贖罪俾儆效允除分咨查照外謹會同廣西撫臣柯逢時附片具陳伏乞聖鑒訓示謹奏奉硃批另有旨欽此 
[署兩廣總督岑奏爲請旨将署廣西思恩縣知縣吳澤並外委羅家豐守備龍金實一併革職片初五日]  
　　岑春煊片再上年秋冬之間慶遠府屬匪燄最　全賴守土名官認眞防堵地方或可稍免蹂躪乃十月初二日有著匪候五方大因聞思恩縣領有快槍逼碼竟攔入縣街意圖劫掠當被劫去快槍六支逼碼一千餘顆並釋放未經定案之監犯莫扶産覃扶清二名又孢斃團　丁四人署知縣吳　澤事前旣未防備迨失事之後又連運禀報並揑稱先期在涼爽村勦匪以掩其疏防之咎其所失之槍則稱事前間風已運往他處藏匿幸不被刼種種欺佈經臣委查　實未便稍子姑容除勒令将劫去槍支子碼照價賠僨並将鹽犯莫扶産等迅速緝回外相應請旨半署廣西思恩縣知縣補用知縣吳瑩澤卽行革職以肅官方調署思恩縣汛外委東蘭營老棚汛外委羅家豐曁其該營守備龍金寳均有地方之　乃於匪徒欗入思恩縣街一案亦未據實禀報實屬扶同隱飾現據署柳慶總兵揚發貴署慶遠協叅将李國治先後揭叅前來　請将能金寳羅家豐一併革職插示懲儆除分咨本照外理合便同廣西撫臣　違時附片陳明伏乞聖鑒訓示謹奏奉硃批另有旨欽此 
[兩江總督魏奏懇恩准賞給德教習特屯和恩二等第三寳星商睦伯三等二寳星各一面片初五日]  
　　魏光　片再查江寗陸師學堂洋教習特屯和恩在堂訓迪有效於光緒二十四年四月間扣滿三年經前督臣劉坤一奏請奬給三等第一寳星在案兹查該教習特屯和恩在堂又閲數年　心敕授成就學生甚多上年前署督臣張之洞奏准選派陸師畢業學生八人赴德國遊學飭令特屯和恩件送該員長途往返　　不辭又德國隊長舉人商睦伯在德國敎習中國送往之畢業學生功課　武昭料一切均極周備據辦理陸師學堂江蘇　補　綫德培禀請奏奬前來合無仰懇天恩俯准賞給德教習特屯和患　等第三寳星商睦伯三等第二寳星各一面以示尚　而　勸勞除咨外務部查照外謹附片陳請伏乞聖鑒訓示謹奏奉硃批著照所請外務部知道欽此 
[廣西巡撫柯奏懇恩准将光緖二十九年分應徵地丁兵米分别蠲緩帶徵摺初五日]  
　　廣西巡撫臣柯逢時跪奏爲崇善等州縣民力竭　　懇天恩俯准将光緒二十九年分應徵地丁兵米分别蠲緩帶徵恭摺具奏仰祈聖鑒事竊廣西兵燹　經地方　敝光緒二十八年以前各屬應徵地丁兵米疉奉恩旨准予分别蠲緩皇仁擾　淪陜同深所有光緒二十九年應徵新賦　　自　　　　将不容再有延欠臣自上年九月間到任後疉次檄行藩司嚴飭各廳州縣實力催徵務期依限全完源源報解　如太平柳州　州慶遠梧州南寗桂林思恩等府屬内或因盜風未靖耕作失時或因元氣未復民力拮据臣體察情形光緒二十九年　　銀米實難如額徽收惟有籲懇恩施仍子分别蠲緩以副朝廷視民如傷之至意查太平府屬之崇善養利　州府　之武　柳州府　之來賓等四州縣情形較重應徵光緒二十九年錢糧銀兩應請各蠲免十分之五其餘五分歸入本年起徵又情形次重　州府　之岑溪一縣應徵光緒二十九年錢糧銀兩應請以六分歸入本年起　其餘四分限三年帶徵又情形稍輕梧州府　之蒼梧柳州府屬之象州二州縣應徵光緒二十九年錢糧銀兩均請以七分備入本年啓徵其餘三分限三年帶徵又情形較輕　州府屬之藤縣容縣柳州府屬之雒容融縣思恩府屬之賓州遷江南寗府屬之横州桂林府屬之臨桂靈川慶遠储　之宜山思恩等十一州縣應徵光緒二十九年錢糧銀兩均請各以八分歸入本年起徵其餘二分限三年帶徵岑溪蒼梧象州藤縣容縣雒容融縣寳州横州臨桂　川宜山等州縣均有緩徵光緒二十八年錢糧銀兩　　帶徵光緒二十八年錢糧限滿後接續帶徵遷江思恩二縣並無緩徵光緒二十八年錢糧應自光緒三十年起分限三年帶徵又崇　武宣來寳三縣應徵光緒二十九年兵米應請各蠲免十分之五其餘五分歸入本年起徵岑溪縣應徵光緒二十九年兵米請以六分歸入本年啓徵其餘四分分限三年帶徵象州應徵光緒二十九年兵米請以七分歸入本年啓徵其餘三分分限三年帶徵副縣寳州横州臨桂靈川宜山思恩等州縣應徵光緒二十九年兵米均請各以八分歸入本年起徵其餘二分分限三年帶徵岑　縣象州融州賓州横州臨桂靈川宜山等州縣均有緩徵光緒二十八年兵米應俟光緒二十八年兵米限滿後接續帶徵思恩縣並無緩　光緒二十八年兵米應自光緒三十年起分限三年帶儆以上各州縣光緒二十八年錢糧銀米應歸入二十九年帶徵者並請　至三十年起徵遞行推緩一年此内光緒二十九年奏銷如有已經徵收者應即入册造報撥歸各年帶徵分數扣算以清眉目至　緩兵米不敷支放之處容俟另籌支放再查光緒二十九年發銷應於三十年二月内造報現請分别蠲緩頭緒紛繁並請展限半年核辦以昭愼重合併聲明據藩司張廷燎具詳前來臣復查無異謹會同署兩廣總督臣岑春煊恭摺具奏伏乞皇太后皇上聖鑒訓示謹奏奉硃批著照所請户部知道欽此 
[閩浙總督錫奏爲滇黔官運行銷壬寅綱邉計各司足額並帶銷餘引數目經徵税羡釐一律全完摺初五日]  
　　頭品頂戴調　四川總督閩浙總督奴才錫良跪奏爲滇黔官運行銷壬寅綱邊計各引足額並帶銷餘引數目經徵税羡　釐一律全完恭摺仰祈聖鑒事案據總辦滇黔官運局補用道趙藩詳稱該局辦理辛丑綱滇黔邊計及湖北八州縣各岸鹽務前将分銷引數徵收銀兩詳明奏銷在案兹届壬實綱計自光緒二十八年十二月十六日起至二十九年十二月十五日止一年期滿實引滇黔邊計及湖北八州縣額水引一萬九千三百二十九道陸引五萬三千九百一十一道折水引四千三百一十二道八則八色並由　岸及江巴兩局帶銷郁廠改配　射兩廠水引二百四十二道又涪岸帶銷郁廠改配　廠陸引二千一百三十五道折水引一百七十道八則仁綦兩岸帶銷壬寅綱餘水引一千八十一道萬案分局帶銷富廠配運濟楚壬寅綱餘水引四千二百三十道 
 
 

Page 14

 
 
　計水陸折合水引二萬九千三百六十五道六則八色徵收税羡　釐正雜各欵共銀二百七十五萬七千七百九十八兩五錢四分八釐二毫五絲九忽六徵一律全完等情開單請具奏前來奴才覆查川省辦理官運鹽務已届二十六綱均能於額徵之外帶鋪各引應完各項銀兩悉數收解核與歴綱徵收有盈無絀除由該局造具銷引經徵細數清册另詳奏咨外理合遵章照繕清單恭呈御覽伏乞皇太后皇上聖鑒訓示再北綱自光緒二十八年十二月十六日起至二十九年六月二十四日止係前代理總辦張九章經管又自六月二十五日起至十二月十五日止係趙藩接辦合併陳明謹奏奉硃批户部知道單三件併發欽此 
[閩浙總督錫奏爲京員報効鉅欵係還新疆墊解急無從提撥並查照成案尚無短絀懇恩照前請給奬摺初五日]  
　　頭品頂戴調署四川總督閩浙總督奴才錫良跪奏爲京員報効鉅欵本係歸還新疆墊解急振無從提存候撥並查照成案銀數尚無短絀　懇恩施仍照前請給奬恭摺仰祈聖鑒事竊准户部議覆奴才前奏刑部主事劉宗璠報効振欵銀一萬二千六百兩請奬道員分省補用一案以該員銀數較之定例並非大有加增以未聲明提存候撥礙難議准應由奴才轉飭聲明到日再行由部發辦等因具奏奉旨依議欽此咨行到川查光緒二十八年部文報効鉅欵本令聲明提存候撥惟川省嗣因旱災情重　援案奏明兼收報効鉅欵請旨優奬以濟振需經部議　始行收捐當饑黎危迫之時有告災他省暫挪匯解而銷欵以歸前墊者有本省收明撥用查取履歴尚未請奬者然遠不過數人招徠旣已甚難信賞方能示勸劉宗璠振銀卽係新疆撫臣就近勸收歸　上年墊解之欵前摺業經陳明與無從提存候撥又查光緒二十九年署兩湖督臣端方因職商黄訓典捐銀萬兩請奬道員本　　用續捐萬兩復請班次分指並加二品頂戴均已仰邀俞允黄訓典兩次捐項較之例定銀數一則所盈無幾一則不足十成之數劉宗璠銀數並無短絀振欵早經支放現部庫准照新海防四五成例遇捐升階則劉宗璠之十成而有餘者若不爲之奏請照准其情似覺向隅且新线墊欵懸延必另勸振捐數百名始足抵諸一人之數轉瞬捐限再滿又恐仍難截止兹據籌振總局具詳請奏前來應照部議聲明欵已撥振合無仰懇天恩俯准仍照前請賞給主事劉宗璠以道員分發省分補用俾與黄訓典等同得　異實出自逾格鴻慈除将報効各案催齊專奏並飭劉示璠赴部呈揓飯照費銀兩外理合恭摺具陳伏乞皇太后皇上聖鑒訓示謹奏奉硃批户闻議奏欽此 
[閩浙總督銀奏爲捐輸銀兩隨時撥充軍餉懇恩教部核奘發照片初五日]  
　　賜良片再查川省餉源不繼胥賴地方捐輸接濟所捐銀兩凡不加中鄉試中額者准其議叙庶銜歴經分年分起具奏給奬在案兹查光緒二十八年分仁壽江北樂至等廳縣共收捐輸銀二萬六千一百二十五兩隨時撥充軍餉另案報銷所捐銀兩並未加中廣類自應照案給奬據署布政使馮煦按照十成例銀請奬各捐生各虚銜分造姓名年貎履歴清册詳請奏咨前來奴才覆核無　除将清册咨送户部查核外合無仰懇天恩敕部核奬發照以示榮幸而昭激勸理合附片具陳伏乞聖鑒謹奏奉硃批户部議奏欽此 
[署兩廣總督岑等奏爲各屬盈餘已悉索無遺貿再提現飭自行節縮報効並擬變通税契章程先行試辦摺初五日]  
　　頭品頂戴兵部尚書銜署理兩廣總督臣岑春煊廣東巡撫張人　　奏爲粤東各屬盈餘先已悉索無遺實難再提現飭自行節續報劾並擬變通税契章程於先行試辦恭摺仰祈聖鑒事竊於光緒二十九年十二月初四日准軍機大臣字寄光緒二十九年十一月初六日奉上諭現在國步艱虞百廢待舉而舉儲一空如洗無米何能爲炊如不設法經營大局日危上下交困後患何堪設想查近年來銀價低落各省不甚懸殊其向以制錢折征丁漕各州縣浮收甚多而應征之房田税契報解者什不及一各州縣身　厚資坐視國家獨爲其難稍具天良當必有怒然不安者在各督撫每以保全優缺優差爲調劑地步不肯實力清釐而不知國勢　危大小臣工奚能常厚安樂該督撫等受恩深重又何忍因見好　吏至負朝廷著自光緒三十年始責成各督撫将該屬優　　差　收欵目澈底確查酌量歸公並将房田税契切實整頓歲增之欵各按省分派定額數源源報解除新疆甘肅貴州及東三省地方　苦免其籌解外江蘇廣東兩省每年應各派三十五萬兩　　四川兩省每年三十萬兩山東省每年二十五萬兩河同江　浙江湖北湖南各省每年各二十萬兩安徽省每年十五萬兩山四陜西雲南廣西福建各省每年各十萬兩以上計十六省通共　年派定三百二十萬兩各該省地方情形實有爲難准其在本省各項原有中飽陋規内酌量籌補必須籌足定額爲度不准稍有短欠至各州縣無名之費不肖者相率逢迎餽送賢者亦不免　　　　　靡誇奢侈泰無度不但虚耗物力抑且敗壞官　當兹創　痛深之時宜勵嘗膽臥薪之志該督撫等務當整　率　痛予禁　其所節省當亦不少如此認眞釐剔何患鉅欵難　倘仍玩愒因　習常蹈故致所定額欵解不足數惟該督撫等是問将此　　知之欽此遵旨寄信前來臣等伏讀之餘仰見聖明軫念時艱力籌帑項言之深切敢不竭力圖維惟是地方不同事　殊異下情實有爲難亦不得不據實具陳查粤東各州縣徵收錢糧向以寳銀完納不似江浙各省丁漕折徵　錢惟邊遠各缺間有折　之處而往往徵不敷解現雖銀價低落亦祇僅敷解費殊少盈　從前優缺以米羡爲大宗每石有多至七兩者經前撫臣蒋益　减米羡之後每石减爲三兩六錢及四兩四錢不等嗣後米價日昻州縣支放省米營米價亦加增所餘本已有限迨剛毅來粤　餉凡司局外銷各欵及撥缺優差之入欵稍多者均已和盤托出每年一百六十餘萬兩在剛毅以爲尚留餘地其實已悉數無遺　特無遺且有當時議裁節今實不能裁節當時派報効今率無力報効者延欠累累半皆無著先經臣等於奏請减解賠欵三成摺内詳細陳明諒已仰邀鑒察是廣東一切外銷盈餘早經提取無邊較他省更有爲難之處未便再加勒提至逢迎餽磅　　　督之風歴年來物力維難已迥非往昔可比臣等又嚴行約束禁止一再　繳　誠雖未必盡能廉靜節儉已無敢肆行包苴侈泰無度者臣等受恩深重圖報未能斷不敢存調劑之心以見好於　 
 
