# 1905 - 148 - 4911539

 

Page 1

 
 
[電傳上諭]  
　　四月二十九日内閣抄奉 
上諭丁振鐸奏甄别庸劣不職各員一摺雲南開缺另補知州署麗江縣知縣張家璧年力衰邁吏役弄權著勒令休致劍州知州饒能弼性情暴躁人地不宜著開缺留省查看署修遠同知試用鹽提舉彭國楨氣質粗疏諸欠妥協著以府經歴縣丞降選祿豐縣知縣尹調元乖僻自是心術難知大挑知縣□嘉祐言行不符操守難信試用知縣周海清性迂識暗易受人愚惟該三員文理尚優著以教職歸部銓選請補順寗縣知縣石膏井大使魏正鴻阿陋井大使王瑞章忿爭相詈不守官常著一併開缺勒令回籍補用鹽大使駱樹蒸不修行檢試用鹽大使蒙泉舉止輕佻試用府經歴張學海素不安分補用巡檢洪彝不堪造就試用典史翟繼桐頽惰自甘均著勒令回籍統帶逹字副右營補用叅將周維屏營伍廢弛補用都司岳錫貴恣意荒嬉試用布經歴方炳性嗜摴蒱署昭通府經歴布庫大使盧廷深荒謬任性浪雩縣典史李煇擅受索費署陸凉州訓導李朝相杳係訟棍署文山縣試用典史馮均昏庸躁妄補用縣丞范天謨侵公利已試用州吏目鄒今烈遇事欺朦均著即行革職餘著照所議辦理該部知道欽此同日奉 
上諭林紹年奏舉劾屬員一摺貴州署仁懷同知涂步衢署獨山州知州張鎬龍里縣知縣　价署興義縣知縣馬楨均著傳旨嘉奬署大定府知府史鸞書聲名素劣怠玩異常候補直隸州知州余鵬才具平庸操守難信貴定縣知縣王會同玩視重案謬誤離奇平越州訓導康煦匿喪不報見利忘親施秉縣敎諭祝先施婪素不堪士林怨恨訓導鄧鼎光狼狽爲奸不堪司鐸均著即行革職興義縣知縣劉增　嗜好過深 
 
 
 

Page 2

 
 
才力衰弱試用知州□開泰約束不嚴頗資民怨惟文理尚優著以教職選用候補班□□縣囚景震才欠開展兩耳重聽著原品休致以肅官方餘著照所議該部知道欽此三十日奉上諭錫良奏特參玩視賑務各員請分别懲處一摺四川南充縣知縣葉桂年道殣相望漠不關心著即行革職署營山縣知縣廖　章邑有流亡紛滋怨讟惟文理尚優著以教職歸部銓選大竹縣知縣曹鍾彝衰病侵尋辦理　預著勒令休致雲陽縣知縣周吉雲奉發賑銀辦法草率著開缺另補試用知縣飴光儼隨　附和迹近欺朦著以府經歴縣丞降補餘著照所議辦理該部知道欽此 
[電傳宫門抄]  
　　四月二十九日召見軍機特圖愼三十日召見軍機裕中堂 
[各國會議商標章程代]  
中國商標註册章程前已由商部議定刊印頒示惟以各國不允　行展緩期限兹由各國將商標註册章程會同議定送交商部商部以此中有碍難照准之處尚須與各國磋商然後核准本埠官塲有接到是項會議章和者輾轉託鈔昨日甫得爰亟錄之報首以供衆覽雖未足爲他日定本亦可以先見一斑矣記者誌第一條凡華洋人民行商如欲專用商標者則須按照此章將其商標註册惟於光緒二十九年正月初一日以前已在中國實心使用商標之人民行商　可按照此項章程呈請註册或可將所用商標式樣及貨品詳細名目並主人姓名呈局存案商標註册局即將此項存案之商標按次另列於專册之内凡商標須以顯著易識之式樣字母語言圖章及貨品盛器之形狀與别號以及他項顯著之記號或取以上所載之記號等相兼並用均無不可是爲商標之要領至店名（係指以店主之姓名作店字號者）字號及公司字號旣非商標則不論此種名號曾否列於商標之内均一律無庸註存仍子保護若以貨品之出處及地名聨綴於店名字號者亦照此辦理 
第二條保護工商一切利權旣爲商部專責則施行此項章程自歸商部主持商部在上海設局經理商標註册事宜 
第三條凡呈請者應將呈狀徑赴註册局投遞或由各口海關速行代爲轉送 
第四條凡呈狀應附說帖及商標式樣三張並應將此項商標用於何類貨品按照本章程類書所指品類詳細載明亦應將其商標印板隨遞以便由註册局即登公報 
第五條凡呈狀查如合例亦無相牴之處由註册局登於該局之公報由登報之日起九個月之内如無他人指摘有與本章程不符之處即子註册其專册存案之呈狀亦並登入公報 
第六條若有敷人以未曾用相似之商標用於同類之商品呈請註册者應將呈請最先之商標准其註册如係已經使用之商標即應准實心使用最先者註册如係數人同日以相似之商標用於同類之貨品呈請註册而其間並無持有己經使用確據者除共讓一人得以註册外除均不子註册如以未准註册之商標或與此相似之商標再行呈請註册者應由前次呈請未准之人首肯方能註册 
第七條在外國業已註册之商標由其註册之日起如四個月以内持有外國註册憑單來局呈請註册者應認其在外國原註册之時日未完 
[外部密電梁使華工新約暫緩簽押本館北京專電]  
　　日前外務部咨復商部謂美禁華工新約太苛已將華商設法抵制情形密電梁使囑其暫緩簽押（靈） 
[同鄕京官致曾少卿電]  
　　（爲美國華工禁約） 
各埠聚爭美約極爲政府及各國重視辦法宜截清界限議約歸官抵制在商美使如不踐約改良實行前議弗懈衆志（外） 
[庽日本華商籌拒美國華工禁約電文]  
　　庽日本各埠華商聞美國續訂華工禁約波及士商中國二十一省紳商士民羣抱不平集議抵制激於公憤咸表同情長崎横濵各華商特開大會公同集議電逹京師天津等處請竭力堅持拒勿畫押兹將電文彚錄於下 
四月念五日午後二點半鐘長崎商會致北京電外務部商部王爺貝子爺大人鈞鑒美禁華工虐待同種中外同憤求大力維持拒勿畫押内地拒押果堅外埠當合力相應長崎商會商等同叩同日横濵衆商致北京電外務部王爺大人鑒美禁華工届期換約　苛禁續行不特大損國體且華民生計益難懇勿聽美使恫喝續定标工前約倘萬不得已則責成梁公使全權改約美斷不爲此開釁除禀楊欽差外乞鈞裁力持日本横濱華商公禀 
同日横濵衆商致天津電袁宫保鈞鑒美禁華工届期換約若苛禁續行不特有傷國體於華民生計大有關礙乞轉商外務部無論美使如何恫喝幸勿遷就可否仍交梁星使籌辦乞鈞裁日本横濵衆商公叩（外） 
[泊淞俄艦一併押進張華浜]  
　　前來俄艦六艘及續到高麗亞西非亞兩船間滬道昨己電致薩軍門卽　一 
併押進張華浜（鼎） 
[俄艦僅存六艘本館烟臺專電]  
　　日軍現又擊沈俄鐵甲四艘虜到俄快船一艘連前共二十四艘俄軍只剩鐵甲二艘快船四艘其餘運船獵船均己逃散（豐） 
[俄巡艦駛抵海參威]  
　　念八日東京電云俄將林義維樞報稱俄艦阿爾曼士於二十六日駛抵海參威譯字林報 
[日人查看拘獲俄船情形]  
　　二十九日東京電云日軍所拘獲之阿來爾俄戰船抵日本後有人奉日官所允上船閱看船身皆爲海中苔草所黏焹囱及旗竿皆已不知去向魚雷 
 
 

Page 3

 
 
網亦撕爲粉碎船上之望樓已毁堅厚之網中即保護砲台者被日本火藥擊成虀粉船面均堆積毁壞之物及煤快砲亦成粉碎所備救生船己碎成木塊船員七百人皆被日軍所　船主受傷甚重未抵日本已死故沈於海中譯太唔士報 
[東鄕提督報告日俄傷損戰船情形]  
　　二十八日東京電云東鄕提督現又　告政府謂對馬一戰俄船之被日軍擊沈及拘獲者計戰船八艘裝甲巡艦三艘鐵甲海防船三艘以上各船均係俄艦隊之總隊其餘如二等巡艦及小船亦被日軍擊沈故俄艦隊實被日軍殲滅凈盡至日軍之所失僅魚雷船三艘爲俄砲所擊沈船員皆獲救軍士傷亡之數共八百人譯字林報 
[俄羅提督受傷情形]  
　　二十八日字林報接東京電云俄羅提督之傷處在頭上但未損及腦部身上受微傷三處二十八日倫敦電云英每日郵報駐東京訪事人電稱俄羅提督之坐船擊沈後改乘他船旋於二十七晨在日本海岸被日軍拘獲羅提督臂上已受重傷二十八日太晤士報接東京電云日本醫士以爲俄羅提督所受之傷皆可醫愈 
[俄俘計數]  
　　二十八日東京電云所拘俄俘犯現已增至四千人内有百人係官員現皆住於日本受傷與無病者分居兩處譯字林報 
[日本宣告去歲沉没各船]  
　　二十八日東京電云日本官現方宣告日耶希麥戰船於去年西五月中封禁旅順時中魚雷沈没阿卡佐機滅魚雷船亦於是時觸魚雷而沈又滅魚雷船巡洋艦各一艘皆於去冬觸魚雷而沈又有砲船一艘於去年五月在遼東灣與他船相撞沈没又砲船一艘於去冬在北直隸海腰撞於大石而沈按巡艦載重四千餘墩兩砲船皆六百餘墩譯太晤士報 
[川督電請拒法要求礦權抵作賠欵京師]  
川督錫制軍電請外部云某國領事屢次行文因巴塘匪亂漸形平靜請速將教案辦結並云近來中國因財政支絀恐不能擔荷賠欵請准法國聞採礦產以代賠欵等語查開採礦產一事關於全省利權已經婉辭拒絶但恐某國設法由駐京公司邀求此事請大部嚴詞峻拒以杜狡謀（閏） 
[閩督請照會法使查辦教士京師]  
　　閩督電致政府謂惠安縣有顧姓教士出外時鳴鑼喝道帶有洋槍隊二百餘名入堂升砲請照會法使查辦云（屯） 
[美参贊請製贈弭兵會太平國旗北京]  
美參贊衛理致外部信云弭兵會擬建太平廟各國均送太平旗其旗卽用各國國旗上加書天下太平四宇請中國照式製贈一面將來一併懸之廟中又擬請慶王及各軍機大臣爲會員（屯） 
[粤省大吏阻辦廣厦鐵路北京]  
　　探聞粤省督撫以張京卿弼士　築廣厦鐵路事前未與地方官及督撫商辦故前日行咨商部略謂張大臣擬造廣厦鐵路與地方情形諸多窒碍恐於商民均有未便之處應請將詳細辦法會商核奪云云（震） 
[電覆滇督滇蜀鐵路請先籌欵京師]  
　　雲貴總督奉請興築滇蜀鐵路並函商商部如何辦理兹聞日昨商部己電復滇督略謂希先籌欵緩定勘路包工（震） 
[閩督請變售輪船以抵欠欵北京]  
　　閩督以船廠中本業爾欠欵未交請將私造之寳璧船就近在津變售解閩完案（屯） 
[鄂省膏捐總局將次開辦武昌]  
　　督辦八省膏捐柯中丞刻己僅定鄂省大朝街客官大公館設立膏捐總局聞五月初當可開局（師） 
[户部庫欵支絀京師]  
　　户部尚書張冶秋大司農以任後查檢庫存現欵聞共不滿三百萬兩而本月内待放者有一百四五十萬故有推廣　官捐之說（盈） 
[議核各省地丁京師]  
　　聞政府近日議核各省地丁雜項庚子之前每年七百餘萬兩兵燹後每年多籌九百餘萬兩不日擬妥摺仵卽當入奏（盈） 
[將弁學堂擬改陸軍小學金陵]  
　　署督周玉帥前准練兵處來咨請設陸帥小學堂以立京師陸軍學堂之基礎以無從籌費初擬將陸師學堂改辦致有全堂退學之富兹又准練兵處來咨催辦昨特傳集九學堂總辦會議欲將將弁學堂改之現尚待詳加斟酌云（豫） 
[廟宇不願租作學堂批詞漢口]  
　　漢鎭人胡永興等聨名禀稱沙家巷后稷宫不便開辦學堂請　三月初八日之諭將廟給還等情當經繼觀察批云奉旨興辦學堂爲當今亟務而本鎭地狹人稠度地不易因飭警察局各就公所廟宇擇租數處先行開辦初等小學堂以期漸次推廣非强行租借恃官力欺壓百姓近奉諭旨廟宇不得充公亦只言廟宇產業不准提作興學經費廟宇房產不准充公改爲學堂並非謂廟宇不准借開學堂何得以奉旨爲藉口然不願租作學堂亦不勉强惟學堂猶不肯租則凡有租給住户以及各小販等類尤屬不應當卽一律遷出兹據胡永興等聨呈沙家巷后稷公所係同業無依諸人居住其中該民等肯建公所務恤同業甚善然旣憫其貧苦無依自不應收租金所稱前棟賴收租金又是何說難免飾詞搪塞仰警察局查明禀覆並仰警察總局轉飭各局一體查照所有商借公所廟宇開辦小學堂之事按照原議酌給租值固不容任令居奇亦不容稍有抑勒如不願亦不相强特以後不准再行招租住户閑雜人等以昭整肅（結） 
[委員監修洋房武昌]  
　　督署擬改洋式房屋爲辦公之所聞已由張宫保委土鞠存太守元常楊吉逢太守汝　監修其式係三層洋樓所有文案書手各項辦公人等一律分類分科妥置 
 
 

Page 4

 
 
於内其從前各項名目統裁不用（履） 
記者曰改造辦公之屋四式布設各員辦公之所西式處置辦公各項章程西式未知所辦之公事果能合於西法否耶 
[奏請添盖南苑兵房京師]  
　　前日練兵處奏稱南苑駐紥之兵務須常川駐守奏請仿照火器營辦理添蓋兵房先由練兵處撥欵三萬兩以爲開辦之用（坤） 
[伊犁電請募兵京師]  
　　伊犂將軍電致政府略云札薩克旗匪徒勾串俄人不時滋擾以致商民不能安業應請添募兵丁以期保衛地方商民得有護衛等語已由政府據情代奏矣（訟） 
[電飭防勦盜匪京師]  
　　日前政府電致熱河都統云近聞熱河地方盜匪出没無常商民多被滋擾雖經兵勇捕勦未能凈絶根株大爲地方之害務飭所屬隨時巡察實力防剿勿稍疎虞免貽巨患等語（訟） 
[咨飭嚴察海賊京師]  
　　政府王大臣議商現以匪氛不靖海賊時出滋擾實與商船大有妨碍擬卽咨照各省督撫轉飭水師各營沿江沿海　力巡察認眞勦辦勿得稍涉疎虞（訟） 
[鄂督札施南府文]  
　　（爲飭查向元新等有無入教事） 
爲飭查事據駐漢英國法總領事照錄　准總監督來文内開奉官保札開據施南府施守紀雲電禀稱陸續獲首要正犯俱供稱入福咅教等因准此當卽譯呈駐京大臣核奪去後兹奉札復以施南府所　各節甚屬含糊實不足爲確據仰該總領事再行照請查復抑或備文照會將誣謗福音教之詞更正等因本此疊經呈照駐京駐宜大臣領事查訊章教士早己回國卽將其妻妹傳訊據稱姐丈夫婦去施南府遊歴此案獲本會一二教友訊係無辜立卽釋放至於向元新等供稱福音教教士者以圖自保該署府施太守居然深信不再思索即詳宫保亦以該府荒謬糊塗也請飭更正詳報照會前來合就札行札到該守卽便遵照詳細查明向元新等有無入教的確憑証據實禀復核奪勿稍含糊遲延切切轉札（師） 
[大東小輪拖船水手行兇續誌鎭江]  
　　四月二十五日鎭江日商大東輪船局之同興拖船水手等持篙戳傷孫大貨船四人幾至斃命現悉此事業經當道照會日領事並向大東輪局索兇懲辦詎料洋東堅不肯交刻由常鎭道郭月樓觀察據情電禀督撫兩憲請示辦理矣（觀） 
[讞員被控撤差蘇州]  
　　蘇州府發審局讞員謝明府崇聲前將邳州職員趙顯章鞭苔致趙羞忿交併在待質公所吞金自盡茲趙之家屬投京師指名聲控經刑部堂憲批飭兩江總督澈底根究周玉帥奉札立卽行文來蘇著將謝明府先行撤差併吊取是案卷宗人証赴寗訊辦待質公所委員李大令亦飭撤差另委阮大令　疇　管聞謝明府尚須隨往金陵歸案訊辦（隨） 
[會審委員屠司馬撤差蘇州]  
　　上海公共公廨會審委員屠興之司馬因擅提楊允之一案業由撫憲陸中丞電致上海道略謂屠倅辦事粗鹵損失主權深堪詫異僅予記過不足以平公憤著先撤去會審差使另行愼選幹員禀請接替（巽） 
[商部札飭滬上總商會重加整頓京師]  
　　商部近聞上海總商會所辦各事有未盡妥善之處因札飭王楊兩參議重加整頓務期妥善以慰商情而孚衆望（震） 
[上海創設儲蓄銀行]  
　　商部三等顧問官劉觀察廷弼議在本埠創設儲蓄銀行專存負販小工各項欵目即少至洋銀一二元亦可存放按月給息所有章程悉仿日本儲蓄銀行參酌損益前日已禀請商部批准立案矣（需） 
[發落人犯仍交捕房]  
　　昨日公共公堂訊案　各捕房捕頭將判下發落之犯仍交各捕房帶回據云俟發落時再行送廨此從來未有之事也屠司馬已據情具禀道轅不知袁觀察作何辦理并悉交保開釋等事亦須帶回捕房辦理故前日有拉客妓女陳金寳張仁寳二口判定後亦由捕房帶去（木） 
[俄報皆願議和]  
　　上月二十九日德京電云俄國各報無一不要索俄皇速行議和並請民人派代表赴公會議斷以後之政策 
[日本有權自行與俄議和]  
　　四月二十九日德京電云本處之意見以爲日本目下情形與德國在一千八百七十年之情形相同日本有無限之利權可以日行與俄議和他國不得干預 
[法不允代俄議借新國債]  
　　四月二十九日德京電云法首相不允代俄在巴黎議借新國債 
[俄法同盟之約作罷]  
　　上月二十八日德京電云法國各報聲明俄法同盟之約現可作爲罷論譯德文報 
[西報論日俄勝敗之原因]  
　　二十八日東京電云日本各報竭力形容海軍之大勝謂目下俄非但盡失其海軍且永不能復振海權當交戰之前俄人遲回審顧以預備一切頗損及世界之商務不意艦隊甫駛近日本卽被東鄕所擊沈實屬易而且速日本旣將俄太平洋艦隊滅盡並日本以魚雷船三艘戰俄之五大船足証日軍燃砲之精爲戰勝之機關其精於海軍戰略之人謂俄羅提督本擬不戰而抵海參威其忽出現於對馬者係缺少煤炭或不知日軍之在何處又或俄羅提督預料日軍分成三隊保守海峽三處故駛由白靈堂海峽向東而行旣又改易其道衝至對馬楊其意實輕視日軍之勢力耳平人之消息謂日本戰船於二十四日午後二點鐘懸掛戰旗於是日本提督坐船升旗傳信於各船謂帝國之命運專在此一戰故各宜盡力日海軍之第一第二艦隊在俄軍之右面第三艦隊在俄軍之左面故歟俄軍並行至二下鐘後俄艦先行開砲嗣後日艦將欲逃之俄船圈圍並以魚雷阻之直 
 
 

Page 5

 
 
至翌日仍未解圍俄人似不慣魚雷船之夜攻因常用探海燈然頗顯露其本船之陣地譯字林報 
[德訪事爲日所拘]  
　　二十八日東京電云瑞典拖船棄特斯脫里載重一百六十三墩船上載有行人名自稱係烟台每日新間報訪事於二十六日在山東海角南青海灣附近爲日軍所獲現已送往佐世堡聞日官擬此船充公譯字林報 
[英報盛贊日海軍戰勝之功]  
　　二十九日倫敦電云英國各報管暢論日海軍之大勝并欽佩偉功又盛賛　鄕提督之勇敢現各報等候戰務之細情欲知大功如何而成譯太晤士報 
[德人欽敬日親王]  
　　二十九日倫敦電云日海軍之勝令日本專使有棲川親王更爲衆人所欽敬昨日德京有多人見親王時皆高聲歡頌譯太晤士報 
[日本舉行祝捷禮]  
　　二十八日東京電云明日東京將舉行祝捷典禮譯字林報 
[謀殺西班牙王未成]  
　　二十九日倫敦電云西班牙王現在法京昨晚與法總統由戲院回宫時有人僞飾工人將炸彈一枚向馬車抛擲車旁之騎馬武員在馬上跌下略受微傷又有警察三人及婦女小孩各一皆受傷西王與法總統無恙譯太晤士報 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[日軍拯救俄官兵]  
　　二十七日東京電云有俄特别遣運船一艘泊於日本海岸船員二百四十六人於二十五日晚均爲日軍救上官員共計十九人受傷者三十二人無恙者一百八十六人砲斃者九人此船因水滿旋即沈下 
[俄巡艦觸魚雷沈没]  
　　二十八曰倫敦電云英京日日報駐日京訪事人電云俄海參威艦隊之巡艦一艘欲附入波艦駛出口外觸於日本所設之魚雷該艦及船上之人皆沈没海中譯文匯報 
[倫敦之日本股票漲價]  
　　二十八日字林報接倫敦電云本地市面甚爲活潑日本股票之價值尚在上升自對馬之勝至今股價已漲五點 
[俄皇不信波艦隊盡滅]  
　　二十八日太晤士報接倫敦電云俄京電稱俄皇堅不肯信波艦隊已爲日人所滅 
[德報言德日輯睦并盛贊日軍]  
二十八日太唔士報接倫敦電云德京各報皆言德日之輯睦并盛贊日軍之　業 
[英人憂慮蒙古問題]  
　　二十八日太晤士報接倫敦電云英京領袖各報論及中國蒙古之問題甚有憂慮之意 
[李提督召見補述京師]  
　　李直繩觀察準以道員而任廣東水師提督仕途中誠爲罕見其第一次召見皇太后埀詢粤省情形及水陸軍事李一一奏對又部以通曉兵學與否李以曾經閱歴爲對其第二次召見又面奏歴年所辦營務及水師情形皇太后知其才故决意任之按李提督爲總辦川省路礦大臣李京卿徵庸之子於辛丑年始由廣東知府在四川振捐案内加捐候補道是秋丁憂因所辦水師及營務巡警各要差一時無人能代只得給假百日然後留省當差現在服闋引見由岑督密保故有此破格之遇也（月） 
[沈廉訪召見補述京師]  
　　四月初十日新簡廣東臬司沈廉訪瑜慶請訓時兩宫面諭抵粤後與岑督商議整頓海軍辦理防務沈臬面奏請嚴守閩省船廠以防俄艦侵犯現已電飭福州　軍　　　辦矣（月） 
[江督飭議贛豐油餅稅釐辦法江]  
　　海屬贑榆青口出口貨物以豆餅豆油爲大宗近以牛莊營口訉立　器油廠而青口土法油餅因之滯銷出口數目大减前安徽安補道許鼎霖等集資擬於青口下口地方創設機器餅油廠名爲贛豐餅油有限公司禀請商部淮予專辦二十年並懇暫照土法餅油一例完納稅釐俟裁釐　頒定相當廠稅再行納繳昨由商部咨文江督略　海屬風氣初開創始不易自宜加意保護除由本部批准在海屬境内專辦五年　所有暫照土法餅油完納稅釐之處應由貴大臣體察情形妥籌辦法云云江督接到咨後已飭將稅釐辦法迅速核議覆奪矣（夬） 
[嚴查漏稅私茶福州]  
　　閩中茶稅爲歲入一大宗然近年以來收數日絀上峯竭力整頓特委前龍岩州陳心泉太守爲總查以水亭釐局李仲昌司馬副之惟自東北嶺旱路而來以南門爲要衝西路舟楫而至以洪由三夾爲　路海道二都鼓山各處則地勢紛歧以海關埕爲咽喉之地偷漏　越稽察綦難故太守　就此三處安設局卡派令司巡嚴密稽查俾商民無可取巧云（萃） 
[查勘巢鳳山礦質鎭江]  
　　江督前委俞直牧受天爲　勘礦產提調因鎮江高查鎭之巢鳳山產有鐵鋁　礦質特先履鎭確查（井） 
[派員照料鐵路鎭江]  
　　寗鎭鐵路開工在即鄕民少見多怪或滋事端常鎭　特派前辦太平洲保甲李東河大令爲鐵路照料員以資鎭　（井） 
[札飭各學堂造報鎭江]  
　　蘇撫陸中丞蒞任後注意學務　　札飭各州縣將境内官立民立各學堂創　年月及學額課程經費各項限卽日詳細造册申　察核日前署丹徒　郭子華大令已奉文遵矣（觀） 
[將弁學生不願入營武昌]  
　　將弁學堂學生前歸併武備高等學堂近已改爲武師範所有生徒甄别　發臺差遣俟有成效即派充副哨然學生中多係田哨官提充者故以爲將來出身反不如前咸不願意日前聨名禀請監督黄伯雨太 
 
 

Page 10

 
 
守太守不敢自專旋即轉　張香帥惟帥意已决不能通融（履） 
[蒞潤鎭江]  
　　直隸天主教主教馬澤軒大司牧航海南下於四月二十五日乘輪船駛抵鎭江下榻二馬路天主堂中查察鎭江教堂所置房產一切事宜（觀） 
[法員閱操九江]  
　　法員伯禮索君遊歴中國因與鐵欽使友善欽使與以照會許其閱視常備軍各營四月二十日行至九江瑞統領傳集各營在校塲操演各陣法法員因映一影而去（遯） 
[資遣裁勇回籍鎭江]  
　　江督周玉帥檄飭駐防鎭郡之新湘五營統領李漢舟協戎按照練兵處奏定新章將所部各營改爲南洋常備步兵和七標汰弱留强認眞訓練俾成勁旅恊戎遵卽嚴加挑剔將所裁老弱之勇二百餘名禀明玉帥恩准核發恩餉每名六元另給船票遣散回里至四月二十七八兩日各裁勇分乘輪船取道漢皋然後回湘常鎭道郭月樓觀察恐各勇經過洋馬路藉端滋事特飭水陸總巡周錦堂叅戎親率勇丁隨往彈壓（觀） 
[九江官事]  
　　九江官塲接南昌電音日前撫院牌示　司委糧道錫觀察恩兼署鹽道委繆觀察德棻署理均於二十四日接印任事（遯） 
[揚州官事]  
　　毛分轉昌駿曰京回楊禀銷解餉差○泰分司所屬之劉莊塲某鹺尹期滿遺缺經運憲詳委崇鹺尹璋署理昨已牌示矣○吳分轉允徠辭赴通泰查驗鹽釐○准補通分司丁分轉士年委赴淮北查驗鹽色文鹺尹淯委解蘇州餉銀蕭鹺尹應翎委湘岸差張鹺尹憲脩委學習文案宗鹺尉用賓起復回淮（剝） 
[永嘉官事温州]  
　　永嘉縣沈炯甫大令於上月中旬舉行縣試兹將三覆案發貼其所取前十名聞頗負時望云○温州鎭趙軍門近以初次俸滿北上陛見繼其任者爲萬雅伯鎮戎○温州右營游擊秦景濤游戎龍標近奉崇制軍陞署太平參將聞繼英任者係世襲騎都尉夏君錦標然尚未見明文也○温標城守營都司陳煥濂閫戎與守備施久之守戎因軍裝短缺互相攻訐致奉上峯駁斥一體撤任現已檄委温處道提案澈究矣○候補縣盛蔚堂大令鴻憲奉臬憲委赴樂邑會訊案件已於上月二十三日附　商避普濟輪船來温矣○温州龍舟競渡屢釀命案本届童韶甫觀察先期委包吉甫少尹赴永嘉張燕堂少尹赴樂清王梓榮少尹赴瑞安王九臯少尹赴平陽如有舉行競渡者一律嚴行禁止（離） 
[吳太史蔭培請飭各省府州縣一律分設罪犯習藝所摺]  
奏爲罪犯習藝所新章請責成各省府州縣一律分設恭摺具陳仰祈聖鑒事竊臣上月二十一日伏讀上諭伍廷芳沈家本奏議設刑獄各條業經依議惟立法期於盡善徒法不能自行全在大小各官任事實心用副朝廷省刑之至意等因欽此仰見聖朝矜恤庶獄有加無已薄海臣民同聲感頌查伍廷芳等原奏凡竊盜皆令收所習藝按罪輕重定以年限俾一技能嫻得以餬口自少再犯三犯之人與京師五城教養局現行章程略同五城教養局係前山西道御史夏敦復及上年奏定創設五城科道經理之教養法分粗淺工藝十五科皆擇日用常物一人能作者成本輕銷售易藝成遣散能自謀生其宗旨在化導頑民與工藝　有别所成之物出售後應得餘利按成酌提歸内餘則存局於遣散日俾作貲本法良意　年來收養罪犯日多内外城竊案漸少明效有如此者臣查罪犯習藝所前經刑部分咨各省議令通設近年各省摺報辦法不一直隸於保定天津各設一所雲南則省城專設一所大抵偏重省城限於經費不能徧及惟山東河南兩省議　州縣分設因地制宜一律開辦已先後陳奏咨部或謂府州縣徧設誠是所慮經費不給奈何夫經費有二曰開辦曰常年臣約略計之如直隸一省督臣袁世凱所陳辦法保定天津兩所共容八百人經始爲難籌費過鉅若以此八百人分養於府州縣每縣多不過數十人少或十數人開辦之費建廠屋招藝匠派丁役以佐二哨弁領之如本地向有官房或善堂酌量擴充籌欵試辦事尚易舉常年之費似可援山東直隸章程按缺分擾劣攤之卽以攤欵作設所後經費且部行新章軍流徒犯皆令收所凡遞解寄監等費可挹彼注兹行之一二年後成物出售及一切罰鍰併陸續酌貼内用但使地方官經理得人實事求是天下甘心爲竊盜者究亦無多化莠爲良當可十得其八合無籲懇天恩俯念化莠勸工立法無弊飭下各督撫責成所屬府州縣限一年内各設習藝　仿山東河南章程並參用直隸攤欵辦法各令切實舉行天下一律臣爲罪犯習藝所新　宜責成各省府州縣分設起見謹恭摺具陳是否有當伏乞皇太后皇上聖鑒謹奏 
[吳太史請飭各省整頓警察片]  
再警察爲當今急務四洋各國警兵皆　學堂出身畫一整齊日本仿之不久已臻美善山外人辦事必求實際故也中轼咯省警務光緒二十八年奉旨辦理後學堂次第設立漸開風氣警兵亦具有規楧顧省城之外尚未一律興辦且警兵程度未到權限不明不免有虚應故事者可否仰懇天恩飭各省督　竭力整頓明定　程勿蹈營兵舊習且令各府州縣一律舉行　兹事體大應如何籌欵布置必俟各督撫斟酌設施以期費不虚糜政收實效臣因罪犯習藝新章初定詰奸化莠事本相因特再附片奏伏乞聖鑒謹奏 
[杭省官報]  
　　四月初十日前署天台縣盛鴻燾棗奉臬憲委赴樂清　　案件差候補縣周大輔禀辭赴會稽繭捐差候補府包發　蕭文昭府經歴李世均胡家玉縣丞郝泰年程祖韶王朝巡檢錢金鑄沈國琛程秉鈞張瀚均禀見十一日運憲崔　會杭州府宗候補同知陳祖蔭通判黄融恩李濱知縣陳承澍汪龍珠大挑縣尹克正候補巡檢孫鳳章均禀見知縣王孝亮禀奉憲委餘東訓厘局差叩謝從九葉其苞禀奉憲委安昌厘局司員差十二日運憲崔候補道萬福康戴啟文均拜會候補同知彭麟保禀奉飭知歸補用班叩謝朱其列禀知課吏館考取一等第三名叩謝候補縣張光第吕劭宗縣丞齊筠巡檢程秉鈞楊　蒸從蔣朝琦九均禀見新選蒲門巡檢于禀辭赴任候補巡檢杜維禾禀奉憲台飭知列册差　叩謝十三日候補府蕭文昭湯仰暉知縣張其昌潘誠志萬慶縣丞鄒登瀛　　芬從九張讜均禀見候補縣汪龍珠禀奉憲委奉順縣缺叩謝仁和主簿屈錢塘主　 
 
 

Page 11

 
 
常均禀奉憲恩復給房租津貼差仁錢二縣黄注均禀知新運憲信杭　憲崔　　十三日在本署接印十四日運司信差人禀安杭道崔進見杭府宗禀安謝步中防同知錢禀知藩司委署東防同知叩謝台州同知沈璿慶禀謝藩司飭知赴任請補象山縣陳承澍禀辭回滬十五日八座司道候補道杭中二協武職統領旗務紳士均差賀本司經歴邱理間黄照磨鄒庫大使璧候補本理問陸繼賢州判陶緒興縣丞宋嘉珍曾翰章巡檢胡家鼎從九蔣　琦均禀見准補武康縣丞潘熊祥禀奉奉飭知赴任叩謝候補府蕭文昭玉皇山周志靖錢王祠中防廳錢岳王廟均禀銷行香差候補縣馮秉鉞禀奉憲委署景甯縣缺叩謝十六日候補道李鶴臯拜會杭州府　候補府吳京培署景寗縣馮秉鉞候補縣錢寳鎔鹽大使周　縣丞王朝歸懷珠巡檢程秉鈞從九張讜均禀見 
[蘇垣官報]  
　　三月二十九日辦理中總察知縣鍾鴻鈞禀知奉委驗收胥門齊門坍倒城垜工程差委辦蘇州府長无吳高等小學堂知縣方時褧禀知今日會同三縣舉行春季大考辦理武備學堂提調知縣王毓江禀知奉撫憲委學務處文案辦理清江銅元局委員知縣楊顯燾專丁來省禀知奉泒蘇差遣管帶撫標續備前營周家端禀知來省接到績備中營帮帶差州吏目王炳星巡檢鍾期藩從九李麘均禀知奉藩憲傳考甄别武備學堂畢業學生能恩蔭方孝慱均禀知奉調黄渡蘇防左營差遣四月初一日調辦五庫厘捐總局知府榕興專丁來省禀知於本月十一日接辦到差南匯縣三林司巡檢慶錫珍禀知押解秋審人犯來省從九周以藩　冕均禀謝奉委府試執事差委署江陰縣典史姚鴻聲禀辭赴任管帶留防太湖水師右營兩江儘先補用游擊王維典禀辭赴江陰一帶查哨初二日撫轅牌示四月初七日行常雩禮撫憲親詣行禮者府許禀知本日扃試長元吳江震五縣文童正塲理問汪德浩從九許德沛蘇州府照磨姚定信均禀知奉委府試執事差布庫大使孫彭齡從九馬秉鈞均禀知奉委秋審執事差委署婁縣主澨李約禮禀辭赴任初三日正任婁縣屈泰清禀謝牌示奉飭回任淮補靖江縣馮璋禀謝牌示委署新陽縣事轉延齡禀知奉委勸　江西賑捐差李苑林祿蔭給賞道庫大使方光紹均禀謝奉委秋審執事差正任撫標左營右哨外委陳萬全禀知奉撫憲札委武巡捕差　初四日首府許禀知本日扃試常昭崑新四縣文童正場知府揭薄淇由寗專丁來省禀知奉松滬局憲委赴江西查統捐　程王　祥萬銘璋吳毓芳均禀知奉藩憲傳考甄别沈運樞禀謝奉委會商合　靖江縣升坍田畝差大二等敎職邵福清禀謝委署上海縣教諭事新選蘇州府吳縣訓導唐毓　禀知三月十七日接印任事縣丞王賢禀知到彈魚花差孫寳賢馬琳　許德沛均禀謝奉委秋審執事差節制留防太湖水師全軍營　處歐陽成洋禀辭赴黄　一帶查哨管帶留防太湖水師右營王維典禀辭赴江陰一帶　哨補　都司李昌柱李福海金汝霖均禀謝奉撫憲委武巡捕差初五日統領蘇捐節利划左右副左旗等營儘先補用叅將徐錦堂通知赴浦東一帶　哨　判任汝霖禀謝奉藩憲委赴江陰縣查驗積榖差知縣孫光衍禀謝奉委驗收江陰應大河工程差從九俞應望由上海貨捐局查驗來禀謝留辭一年高增禀謝奉委秋審執事差 
[上海北市絲業會館籌振公所施子英鄒收各處水災賑捐甲辰十一月初一至廿五日第一百五十次清單]  
　　初一日何氏花女洋一元初二日丁繹記安徽龍洋一百元初四日陳愛生求病愈洋一元無名氏銅洋一元初作日金匱縣屬江溪橋楊永成洋五十元沈蓁慶求病安全龍洋十元初十日張均甫龍洋四十元十二日　望逹順圓洋一百元十四日　恆　龍洋十元十五日鴻遠堂銅洋十一元二十日周仕　子懋功懋德懋昭洋十元廿一日婁縣杜任子爲長男病愈繳愿洋十元王三槐堂因子病愈洋十元廿四日新聞報　經募元三千兩文徵居士求病速愈洋一百元德潤堂林求肝瘡全愈洋十元廿五日杭州孫　孫求祖母病愈洋十元十一月份共收元三千兩洋三百零三元扯七三六五合元二百廿三兩一錢五分九厘龍洋六十元址七三合元四十三兩八錢安徽龍洋一百元扯七二合元七十二兩以上共收元三千三百三十八兩九錢五分九厘銅洋十二元連前共收規元三十八萬零三百五十四兩零零三厘銅洋一百五十五元四角 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
該員才識宏通精神團結事實一該員每逢朔望率屬宣講聖諭廣訓化導漢夷咸知遵守一該員督徵錢糧無誤無擾留心邊防地方安靜一該員督屬開辦學堂勤于教誨以培人材舉辦蠶桑伯興民利調補蒙自縣知縣王　查該員幹練精明庶務克舉事一該員每逢朔望宣講聖諭廣訓化導漢夷咸知向化一該員遵例設櫃徵收錢糧民樂輸將一該員審理詞訟平情剖斷民無冤抑卓異鹽務官一員白鹽井提舉文源查該員勤明廉潔裕課愛民事實一該員專司鹽務督煎督銷從無隨誤一該員勸諭井民廣種樹木以資柴薪一該員嚴飭井兵巡查並無私漏卓異雜　官一員昆明縣典史陸德浩查該員守潔才明志趣　上事實一該員每逢朔望隨班宣講聖諭廣訓化導漢夷咸知禮法一該員恪遵功令不敢擅受民詞一該員管理監獄留心防範並無疏虞卓異教職官一員麗江教授錢鴻逵該員品端學粹才識優長事實一該員每逢朔望隨班宣講聖諭廣訓化導漢夷咸知禮法一該員管理學堂認眞教誨文風不振一該員約束諸生恪守臥碑不頂外事奉硃批覽欽此 
宫門抄二月十四日禮部太常寺正紅旗值日無引見太常寺奏派東陵西陵查禮派出台布麒德召見軍機 
浙江巡撫聶奏爲浙江省光緒三十年海運完竣查明尤爲出力官吏援案懇恩分别奬勵摺頭品頂戴浙江巡撫臣聶緝槼跪奏爲浙江省光緒三十年海運完竣查明尤爲出力官吏援案懇恩分别奬勵恭摺仰祈聖鑒　竊查浙江省杭州嘉興湖州三府屬漕糧每届海運完竣歴將辦理出力　委員書吏　尤請奬各在案兹據署督糧道朱疇會同布政使翁曾桂詳稱浙省海運保奬前經辦至光緒二十九年爲止所有三十年起運二十九年分漕曰糧米奉飭提前赶　仍由海運赴塘沽改用火車逕運京倉交兌當經飭屬愼選米色妥速徵運督率各員參酌成案悉心經理一律交兌完竣米數無虧色皆乾潔辦理並無屬悞在事滬津京各局總散各員及書吏均能始終奮勉或綜稽運務籌畫精詳或派船驗兌晝夜辛勤或歴涉重洋備嘗艱苦洵屬尤爲出力杭州嘉興湖州三府屬地方各官經徵漕米首先全完應請一併量予奬叙情會銜詳請奏奬六前臣復加查核該司道所請奬叙之官員書吏均屬在事尤爲出力并無冐濫理合繕具清單恭呈御覽合無仰懇天恩俯准一併給奬以昭激勸除飭取各該員履歴造册咨部查核外謹恭摺具奏伏乞皇太后皇上聖鑒訓示謹奏奉硃批該部議奏單併發欽此謹將浙江省光緒三十年起運二十九年漕白糧米海運尤爲出力官員書吏酌　奬叙繕具清單恭呈御覽計開候補知府宗舜年請俟補缺後以道員用候補知府蕭文昭請矣補缺後以道員在任升用道員用候補知府尹良二道員用截取知府劉炬翰以上二員均請俟歸道員後加二品銜候補同知三多候補知州李上彬以上二員均請俟補缺後以知府川同知直隸州川候補知縣曹宗逹同知直隸州用候補知縣楊國觀以上二員均請俟　同知直隸州班後加知府銜候補知縣顏韜請俟歸同知直隸州班後加四品銜侯補知縣蕭攸裕請俟補缺後以同知直隸州仍留原省補用候補知州惲毓榮候補知州　廷澍即用知縣蘇耀泉候補知縣翁長芬候補知縣世金候補知縣史光治候補知縣胡玉澤以上七員均請俟補缺後以同知直隸州用候補知縣程銘敬請俟補缺後以同知用直隸州州判趙銘忠俟補缺後以知州用候補州判張振逵請加同知銜四品銜布理問兼糧庫大使黄慶普請以知州在任儘先補知縣用候補縣丞周鉁知縣用候補縣丞余家　知縣用候補縣丞熊嶽鍾以上三員均請俟歸知縣後加同知銜知縣用候補縣丞徐恩溥請俟過知縣班後加　知銜請補　安縣縣丞曹鑑清請俟核准後以知縣在任候補候補縣丞李祖植請俟補缺後以知縣仍留原省補用候補縣丞譚羹候補縣丞汪衍慶候補縣丞黄樹森候補縣丞張肇璜候補縣丞譚應逵候補縣丞劉際昌候補縣丞薛邦祺候補　丞曾惠吉試用縣丞許沅以上九員均請俟補缺後以知縣用候補縣主簿崇照補用縣主簿彭汝球試用縣主簿劉祖貽候補府照磨劉豫以上四員均請俟補缺後以縣丞用候補巡檢宋景濂請加五品銜候補巡檢田國憲候補從九萬繩模以上二員均請俟補缺後以縣　簿用捐升府經歴正任昌化縣典史宗嘉楨　開去昌化縣典史缺以府經歴歸原省補用五品頂戴嘉善縣典史繆侗請加二級候補典史張熙敬請俟補缺後以府照磨用五品銜候補驛丞朱頤試用同知司獄周樸以上二員均請以本班儘先補用辦漕州縣首先全完道員用候補知府杭州府中塘海防同知前仁和縣知縣蕭治輝請俟歸道員後加二品銜捐升分省試用道署平湖縣知縣何黻章請俟道員到省後加二品銜知府用正任錢塘縣知縣汪文炳請俟歸知府班後加鹽運使銜知府用海寗州知州郭文翹請俟得知府後加鹽運使銜分省試用知府前署嘉興縣知縣瞿倬補用知府開缺嘉善縣知縣汪清麟以上二員均請補知府後以道員用補　知　開缺海鹽縣知縣嵩瑞情俟補知府後以道員仍留原省補用在任補用知府候補同知直隸州石門縣知縣林孝恂請　補　知直隸州以知府在任候補　繳三班銀兩署富陽縣知縣陳承澍請俟補缺後以同知在任候補　署　杭縣正　泰　縣知縣朱懋清請以同知直隸州在任候補四品銜補用同知直隸州前署歸安縣知縣候補知縣丁爕請俟補同知直隸州後以知府用前署秀水縣知縣在任候選同知正任樂清縣知縣何士循請俟選同知從以知府用鹽運使銜知府用在任候選同知　　　知縣黄大華請給三代三品封典各衙門及滬津京各局書吏附生姚復學請以縣丞不論雙單月歸部儘先選用附安江　請以縣主簿不論雙單月歸部儘先選用俊秀錢清穆請以府照磨不論雙單月歸部儘先選用俊秀惠乃繩請以巡檢不論雙單月歸部儘先選用 
宫門抄二月十五日兵部太僕寺廂白旗值日無引見東王續假五日宗公意公各續假十日召見軍機長庚 
直隸總督袁奏爲創設罪犯習　所辦理情形　 
 
 

Page 17

 
 
[團練無效鎭江]  
　　鎭郡寳安新街團練局向募勇丁三十名旋因鋪捐無多經費頗形支絀現在重訂新章略增捐數俾辦事不致竭蹶惟添延之管帶某弁夜間出巡祗在通衢行走所以僻巷後街依然竊案迭出也（觀） 
[贑撫閱操給奬九江]  
　　新任撫憲胡大中丞前在九江閱看砲臺操演賞給勇丁洋二百元閱常備軍合操賞給洋五百元中丞又與瑞統領商議擬將常備軍五營改作三營每營額設五百人以復舊制并優加哨弁薪水一俟奉到行知即行　改（遯） 
[嚴懲蠧役揚州]  
　　甘泉縣差役嚴某素與某甲有隙兹忽誣甲爲竊藉圖傾陷幸縣主某大令明察秋毫訊出底藴將嚴重責千板收入站籠欲置之死地嗣經人代爲緩頰遂於頭門示衆三日黜革卯名（剝） 
[帮匪肆掠嘉興]  
　　嘉湖之巢湖帮匪雖曾一再剿捕終不能絶日來因新絲上市各匪復又到　　刧前夜嘉郡城東負郭之某富農家突被搶掠失資甚巨己報縣請緝矣（復） 
[土棍已獲蘇州]  
　　崑山縣陸家浜地方土棍李雲川曾經前縣主訪拿未獲現任寳大令奉上憲諭飭嚴拿遂於四月二十四日由差下鄕捕獲想須盡法懲辦矣（隨） 
[浙撫奏辦工藝傳習所摺]  
奏爲浙江省城試辦工藝傳習所講求實業恭摺仰祈聖鑒事窮維商務以工藝爲本工藝　傳習而精浙省地脈饒厚物產不爲不豐無如風氣未開製造之法素未考究因陋就簡莫肯精益求精且兵燹之後元氣至今未復以致洋貨銷路愈廣土貨銷路愈細若不急爲變計加意提倡誠恐小民生計曰蹙而工藝亦必無振興之曰臣欽遵迭次諭旨並商部通行照會就地紳士於浙江省城擇地試辦工藝傳習所先將織染綢布造線製造罐頭食物等項易於銷售之品分科傳授其餘逐漸擴充業已籌撥欵項雇用教習招集年在十五以上二十五以下合格生徒一百六十人來所學習卒業後另再募補所有卒業生徒將來即於本所附設工廠令充工匠倘資本官欵不足再　商股總以推廣實業裨益民生爲主除飭將未盡事宜隨時察度情形酌量擴充妥籌辦理並將現在試辦詳細章程咨送商部查核立案外謹恭摺具陳伏乞皇太后皇上聖鑒訓示謹奏光緒三十一年四月初四日奉硃批商部知道欽此（露） 
[會議路政]  
　　上海縣汪瑶庭大令近因開辦警察推廣街道事宜特於前日片邀各堂董事及各　董會議善策（全） 
[擬阻拆讓官道]  
　　本邑大小鋪户等日來奉上海縣示諭限令三月内將侵佔街道之地橋攔杆一律拆進聞各店鋪擬邀董會商禀懇免拆（金） 
[札飭資遣逃荒]  
　　前有婦人陸王氏投昭文縣禀稱伊夫陸献良因逃荒南來被毆身死當經驗訊上詳批飭緝兇在案兹蘇臬司接奉撫憲陸札開江北遊民託名逃荒成羣結隊至蘇浙一帶强取硬索屢次滋事曾經迭飭禁止並令給資回籍有案何以該縣等仍任逗留致成命案仰即將經過各縣銜名開送察核一面通飭遵照前情等因朱廉訪奉文後除札各縣遵照外昨特札飭上海　汪大令如有經過難民應遵向　給資遣回原籍免滋事端（金） 
[椎廣内地自來水]  
　　上海内地自來水創行以來各鋪居民咸稱便益現在愈推愈廣各叚次第裝設龍頭該公司擬照租界章程凡購用自來不之家卽在門首釘一牌號藉以稽查昨日已釘至城内四牌坊一帶約有六千餘號云（土） 
[滬南小火]  
　　昨日午後滬南大馬頭順興洋油棧後樓住宅因煮膳遺火幾致燎原　鄰右帮同救熄不致成災（土） 
[扭控誘妻]  
　　戴竊郁之妻蔡氏令年三月間被人誘出經戴尋回前日在浦東又被人誘匿英界旋訪悉係戴元春戴寳甫所爲因特扭控捕房捕頭令押候移解馬路工程局請翁太守訊究（土） 
[上海官事]  
　　江督委赴浙杭公幹之補用鹽大使甘伯英鹺尹鍾昨日道經滬江庽鼎陞　○前署婁縣黎子新大令昨日來滬投道禀知於四月二十五日卸任並即日返省銷差○候補知縣李時榖明府近奉浙藩委解京餉五萬兩又户部飯食銀一萬一千餘兩昨日道經滬江旋即換輪北上○本埠奇兵營奉江督札道改爲留防後該營管帶羅楚材遊戎已投道轅禀知銷差養病○昨爲松滬釐捐總局督辦陳觀察之夫人四十壽辰故本城印委各官前往道賀○江寗候補道劉茘孫觀察吳淞砲隊總台官補用都司陶子彝都戎魏楚臣都戎廷樑滬車營管帶龍葆珊鎭軍等昨均到道拜會禀見（金） 
[上海縣案]  
　　張昆上控逃妾一案奉關道袁 
 
 

Page 18

 
 
[第十八版]  
觀察札縣提訊前晚經汪大令訊究張供直隸人在申業紗縀生意前娶妓女陸珍寳爲妾後被捲逃控經公共公堂提案奉訊斷離又不追身價因此上控大令問身價若干供四千五百元大令喝先笞責一百板責畢斥曰爾納妓作妾已屬非理又復紏人投遞公禀問爾此是商務乎抑私事乎及訊陸珍實供爲娼時張來遊狎據云髮妻已亡鴇母將婦人嫁伊爲繼室後知髮妻尚在不願相隨大令曰是必鴇婦挑唆冀圖將爾再賣判張驅出陸氏發堂擇配不准鴇婦朦領○陳秀春舁兄阿華喊求驗傷亦奉大令訊究陳供疎族陳銀全常拆小的家支楊作薪昨被胞兄撞見理斥銀全反糾朱蘭亭等將兄毆傷求驗大令飭仵驗得阿華雖有微傷惟控不合理判姑候查明察奪○粤人楊鉅才倒欠佛山鎭信源灃源兩號巨欵控縣押追日久不理兹經商會查得楊被該鎭裕昌榮昌兩家欠少油貨等銀函請大令提楊根究供被裕昌榮昌欠銀是　大令判楊　押移請追繳○鎭江商董尹稚山虧欠案内被控管押捕廳之黄雨卿亦提訊比供監生並未搬賣生財刻已央人理處非敢挺押大令判　押待質所追繳（金） 
[浦東保甲總巡局案]  
　　印度人某甲在浦東保甲總巡局控名寳新者將伊妻秀林毆打求請提究謝岳松明府飭提寳新到案訊供屬寳判責五百板枷號示衆○前晚浦東總巡謝明府巡夜時拘獲淹氓楊福生一名帶局研訊以其素不安分判責四百板枷號示衆（士） 
[三訊鞋作縱賊毆探案]  
　　鞋作縱賊毆探一案屢紀前報前日下午由公共租界襄讞孫明府會同德爲門君提訊探夥吳阿四見証張阿四路人金阿根魏耀坤李阿大等五人昨日午前又提訊探夥王桂全與車夫張阿三等三人均由唅華托律師與捕頭訊問所供之語與前次門差王湘舟包探劉銘芝曁四十號三道捕頭之言不相上下訊畢中西官相約退堂訂於今日再訊（木） 
[公共租界早堂案]  
　　粤人梁雲甫前被婢女捲逃金珠玉飾約值四千餘金因是婢常至鄰婦王阿翠家疑其串竊昨將阿翠交捕解案經襄讞孫明府會同英副領事訊明毫無實據將翠開釋並諭失主俟獲逃婢後如有串竊再行傳訊○日本行東帶同小工頭蔡阿生禀稱碼頭空棧房向係吳阿四朱小炳兩人看管禮拜一日棧房内忽有木箱一隻至禮拜三有人訴知東家查貨缺少諒係二人藏竊報捕拘案吳朱同供不知箱從何來判疑竊無據一併開釋○徐阿溪深夜賣酒因抗傳改提昨晨解案判罰洋二十元○陸裕祥控陳阿二圖竊被巡捕獲住將撬門器呈案判押三月作苦工○成衣匠王根生控王海章搶去綢布衣料六件當即鳴捕拘解判責二百板枷十四天○成衣店主奚新華控三日前傍晚失去紗夾襖一件至晚膳時諸夥皆到獨姚榮生不來直至昨日尋見因此交捕解案判無實據從寛開釋○婦人沈二寳控王月甫竊銀鐲一副請究判責二百板○許得才控金祥發竊鐵條一札判責一百板○陳一堂控黄少卿攫去綢衣數件判枷一月○陸松林控在酒樓小飲適胞妹尋來因同晚膳詎陸阿林朱仁華無端尋釁將小的毆傷由捕拘案判一併開釋○陳九如控陸祥元竊去綢衣二仵判責二百板押一月○張阿三朱阿寳設盤擲骰判各責三十板○薙髮匠胡三控被同業瞿三張阿三瞿阿洪在茶肆毆罵由探解究判各責五十板○西捕解攫取香港路大災人家檀香之徐貴生到案請究據失主鄭阿培投案請領贓物明府判枷號一個月香交失主○捕解賣菜傭陳明生王秀卿等十四名到廨禀稱美界蓬路新設菜市詎各菜傭不肯至該處反在老閘北首設攤兠售顯違定章求究陳王等同供上年工部局開設菜市小的等始原照捐設攤　因各　主因路遠不願至該處買菜以致無人過問求鑒中西官判各罰洋一元著仍至新設菜市交易○朝鮮人崔信永前控沈品南兠收洋布銀兩逃逸無蹤經屠司馬將沈之幼子炳生提押公廨候提炳生之兄惠卿到案再訊昨日德副領事以炳生年未弱冠且銀係兄欠與炳生無干商之孫明府著交保候訊明府已允准照辦矣（木） 
[法租界公堂案]  
　　李吳氏禀住寳興里前晚該處失火兒子將皮箱一隻交與二房東之友陳毛毛後向索無著報捕查獲將陳友劉長根馬阿長一併拘獲在劉馬身畔抄出銀手鐲一付並吊到衣服一件送案請究質之陳毛毛不認代搬皮箱大令判將劉馬各責一百板陳交保○李光利張阿三在寳山縣犯案供出同黨朱桂林現住法界名利棧昨日寳山縣差投捕房請派探協提將朱拘獲並起出箱子一隻解案請訊大令判交該差帶回歸案訊究○鄕人楊月廷投案禀稱前夜有山東人趙渭德等率領羽黨數十人毁鬥劫物小的出外呼救被盜毆傷旋經包探拿獲二人解回捕房行至斜橋左近突被盜黨費廷友紏衆刧奪包探即吹號呌羅家灣新巡捕房聞警前來將費拘獲解案請訊大令著押候嚴辦○前日寳興里失火延燒房屋三十餘幢事後包探將起火之嚴楊氏蔡玉泉拘入捕房昨日傳同被災之吳坤華解案請訊嚴楊氏供丈夫出外貿易曾保火險八百兩蔡玉泉供轉租樓面一間保有火險銀五百兩大令以嚴楊氏漫不經心致焚斃鄰居小孩著罰銀一百兩並另出撫恤與蔡玉泉一併交保○李業生禀稱去年冬憑媒文定王氏女爲室前晚鄰居失火當將皮箱搬出事後查檢缺少金環知被王氏交與私識之馬夫王阿大爲小的緝獲送案究辦並求退婚大令判將王氏與王阿大一併交保下期邀同媒人來案候核○左莊氏偕子阿六禀稱妻子王氏於三月初逃出後知在姚沈氏花烟間爲娼扭案請辦質之王氏供自願爲娼大令判交本夫領回管朿○瘋人李金生寄居某姓家前日瘋病大作不堪吵擾當即送入捕房解請安插大令著送普育堂留養醫治（水） 
[美租界捕房事]  
　　甬人朱阿根之女與近鄰某桶店之子口角相爭致被打傷下體朱母携女赴捕房喊控捕頭令送同仁醫院經醫生騐得女所傷尚無大碍五日可愈飭自投公堂具控○葉孔氏投捕房控稱有餘屋出租被不識姓名之某甲以借屋爲名上樓察看乘間竊去皮衣一件請爲查緝捕頭允之（火） 
 
 

Page 19

 
 
   
 
 

Page 20

 
 
   
 
