# 1887 - 36 - 4904964

 

Page 1

 
 
[敬印　硃批諭旨招股告白] [  點石齋主人代啓]  
　　硃批諭旨一書凡百十有二册武英殿刋板初印本民間向不多見自經兵燹尤如吉光片羽彌希彌珍而四海臣民轉無以窺建極之精心而郅治之謨不著今退補樓主人出其家藏初印本付點石齋石印仿巾箱直行本大小而凡三擡雙擡單擡諸欵式悉仍舊貫不敢輕易聖諭敬印硃字赤黑分明殊便展讀惟是石印工料旣貴而套印硃字尤屬不貲現已擇吉開印學本年七月底出書預定者每部價洋二十八元先交八元掣取書票書成找洋二十元取書一部其未經附股者統定四十元發售每部計六十册外加文木箱子一只提攀鎖匙悉用雲銅　字顔蓋精雅絶倫凡在同志幸早賜顧售股處在上海點石齋南局帳房候敎 
[佩文韻府展期出書告白] [  點石齋代啓]  
　　本齋代晉記招股石印佩文韻府並附拾遺一書原儗正月底卽印成嗣因天寒墨沍機器未能迅速而修字校對諸君又以臘尾年頭各有事故紛紛告假回籍坐是稍稽時日誠恐售股諸君引領盻望用特先行奉告一俟二月底全書印竣當再登報佈聞此啓 
[石印賦學雞跖正續集出售] [  點石齋主人代啓]  
　　賦學雞跖正續兩集羣分類聚片美靡遺摘句解題寸圭悉拾蒐羅旣富選擇尤精早爲士林所膾炙原本已漶漫翻刻錯悞更多且從未有合二編而彚刻之者兹覔得讐本聘請名人詳校精抄付諸石印仿照古香齋袖珍版式以便舟車體例一如　書編次毫無美謬裝潢極其美緻紙料選用精良計其篇目合共四千餘題誠賦苑之大觀文塲之極軌也每部分裝六本外加綾匣售洋兩元今已出售各埠各書坊均有分售如欲躉購者請向千頃堂著易堂掃葉山房讀未樓議價可也此啓 
[書本報左道惑人後]  
　　前報紀武漢之間邨民咸奉青峯道人像其像非釋非儒手捧一劍作道人裝每逢九日合家頂禮焚香長跪誦經賓紅閣主人閱之不覺喟然曰嘻此左道也何爲乎來哉孔子曰道二仁與不仁而已矣是仁外無道道外無仁舍修身齊家治國平天下别無他道固無所謂異端邪說惑世誣民也至戰國時楊朱墨翟之徒各以其道昌言於世正道幾由此而衰然其人或主爲我或主兼愛雖開後世釋道之門然大旨尙與我人立身行事無大悖戾自漢張角創爲五斗米教而左道卽由　濫觴然烏合乍興卽行翦滅尙無所謂大害也其左道之最足害人者惟嘉道間之白蓮教乎蔓延川楚間騷擾至十餘載豆人紙馬變幻離奇欲剿不能欲破無策逮至王師大舉撻伐用張小醜跳梁終予殄滅而已生靈　　慘目傷心矣噫吁嚱左道之害人竟若此其甚哉同時王倫之亂初亦以符咒惑人卒至釀成大變嗣　而八卦教添弟會紅蓮教糍團教名目繁多難于悉數惟窮荒匿跡不致揭竿斬木爲國家患斯南面者亦聽其自生自滅不復措意於其間耳赭宼削平越卅載矣化日光天之下小民皆遵王之道遵王之路不敢反側復萌而窮鄉僻壤之　大被教竟日甚一日其教以婦女爲多而男子亦有被其所惑者教中頭目歲必一至至則入教者必聚而唪經八納錢二百文於教頭教頭則欵以素齋餘悉以肥私槖其唪經之處室中不設几榻惟一被大如星入教者不分男女不論昕宵同蓋被中喃喃合十出外則諱言入教惟自稱爲吃素人沿海各城鎭鄉村多有其黨儘有世家大族誤信其說　僧道必沾軍穢不如吃素人之虔誠因而雇令誦經超度先祖其人亦欣然而往與僧道無殊觀者謂此種人類皆鄉僻愚氓雖信異端無能作亂不知明唐賽兒之事起自一繩妓蔓延至數十州縣赭宼之變洪秀全亦一測字人耳而能糾衆數十萬擾亂十餘省幾使中原無乾淨土涓涓不塞將成江河事每忽於細微卒致釀成大禍綢繆未雨可不愼乎至北方又有所謂在理教者其人無他怪異惟不飲酒不吸烟人有欲入教者必先倩教中人致意於教頭教頭先必多方留難俟其人哀求再三始准收爲弟子授以經語使之朝夕唪誦經無他語祗南無阿彌陀佛六字而又不肯一時盡授必今日授南字明日授無字盡數日之工然後授畢若有不勝鄭重者然迄今東三省及直隸凡營卒街子兵勇壯丁大半皆入其教雖數年來尙無不法情事究之行蹤詭秘情節離奇履霜堅冰亦不可不防其漸也顧此等雖皆左道爲聖教听不容而但論目前尚不致公然作惡獨有哥老會者跡雖與左道有異而其黨獨盛其患獨深在咸豐年間髮宼未平處處召兵募勇其時哥老會漸漸發源然惟同營之中互相固結指天誓日生死必偕無所謂堂名無所謂口號無所謂印記無所調會頭尙不致散布江河結成死黨迨宼亂旣平勇丁裁撤欲歸不得欲住無資欲爲丐則不慣哀求欲爲盜則懼罹法網但得入會則急難與共有無相通轉徙流離不愁枵腹遲之又久遣勇愈多以致執戟荷戈之士幾無一人不入會者甚且會中爲首者不乏提鎭大員其他游守千把之流竟至欲入其門而不得於是創立忠義堂字樣雕成木戳刷印號布網羅羽翼散布於十八省中雖不茹齋不念佛與白蓮清水諸教有殊而其聲勢之大黨羽之多則實駕乎諸教之上曾文正督師時已出示嚴行禁止犯者以軍法從事而卒未聞稍知悔悟改而爲安分良民是何故歟滬上僅一彈丸地而九流三教錯處其間歴年來拿獲哥老會匪已不下數起莫不口供確鑿僞印宛然而輕或笞臀重或遞籍從未嘗照例懲辦以儆其餘豈果泥救生不救死之諺語耶抑一行作吏卽别有權衡耶抑聞泝江而上由金陵而達鄂湘數千里之間無一處不有哥老會之羽翼昔年會首何姓竟敢冒作都司盤踞漢皋出示招勇幸及早發覺處以極刑否則禍起蕭墻其爲害也尙忍言哉因論左道而縱筆及之留心時事者其亦覽此而預爲之防乎 
[營口瑣聞]  
　　新任海防同知章幼樵司馬樾於客臘十八日頒發紅諭至營口擇於二十六日接篆司馬隨於二十一日輕車減從而來由東營換坐四人大轎而進公館其公館卽在海城卡倫府屋不甚寛敞司馬之瀛眷及隨從人等不下數十人有實不能容之勢云○前任馬司馬自賦悼亡無心聽訟積壓案牘甚多所有候審之人日在署前吵閙司馬不得已於二十三日升堂發落數案人心爲之稍定○客臘二十日有某糧坊兩學徒扛白麫一袋送至東營小礄子地方兩徒正苦其沈重適見一柴車空回遂喜出望外急擲麵袋於車上二人亦一躍而登正在揚揚得意不料車忽被冰滑倒兩徒均撲於地胸腹頭面被車輪碾傷其一當時斃命其一亦僅奄奄一息車夫見事不妙方欲揚鞭疾馳行人見而攔阻卽爲通報糧坊該糧坊將兩徒抬去念此事與車夫無干乃釋之去一徒於次日亦遂斃命嗚呼慘哉○瀋陽某客帶現銀數十錠赴營口採買豆石其銀分作三包雇車裝載於客臘十八日上燈後到營因車夫不諳路徑誤從西營火神廟前轉至東營及至萬昌茂號下車檢點銀包已少其二細視車上有破裂處蓋已於途中漏出矣某客急 
 
 

Page 2

 
 
同車夫跟舊路尋覔及至火神廟前則銀包依然無恙某客不覺大喜過望次日至西大廟拈香以答神佑可見錢財得失亦關定數也 
[烟臺年景]  
　　歲除日粥廠放粥以濟貧民之無食者又各給饅頭數个使之飽啖元旦粥廠停放一日越日卽照常施放○書寫錢帖必須字跡清楚使人易於辨認且以杜挖補塗改之弊稍有模糊其弊卽不免矣客臘底有某甲交還欵項以一千文之錢帖付乙誤取三千者蓋三字長而狹其形與一字無少分别倉卒之間不及看破乙亦隨手交與某亦未留心也至夜間甲檢點錢數始知誤取尋乙追問乙尙茫然急往尋丙幸原帖尙未用去視之果三千也遂與甲更換一千者相與一笑而罷○市井中人每遇年節不論大小鋪户都以猜寳鬪牌消此永日而年幼學徒亦不免霑染習氣樂此不疲此風各處皆然而烟臺爲尤甚○祀神燃放鞭砲最易惹禍某麵館門旁有積薪一堆除夕鄰鋪送神所放爆竹遺火其間轉瞬卽勢如燎原幸該鋪蓄水頗富登時潑滅不至蔓延然已受一塲虚驚矣○衣衫藍縷之人終日携籃持棒於市巷間尋撥土堆塵積此種人俗呼之爲檢窮去臘有一檢窮者拾得烟土一塊售錢三千餘不覺大喜過望此眞所謂有土斯有財○昔人謂酒不醉人人自醉此蓋有爲而言也有某甲以小工爲業胼手胝足辛苦終年及至歲除不覺飽灌黄湯以圖一時快意未幾便興酣耳熱遊行街市效女嬃甲申之詈行人知其醉也相率避之經巡夜兵丁見而呵止甲仍若弗聞也者兵丁欲持手中馬捶作當頭棒喝有深得浦留仙解酲之法者止之曰只笞其臀勿傷其頂該兵從之笞之百餘果然頓醒見者無不鼓掌稱快○鎭海輪船於初五日開赴朝鮮 
[氷天剩語]  
　　金陵友人來信云献歲以來酷寒者十日蝟縮吉貝花中夜過半衾猶如鐡布帳厚錢許枕上猶覺風頭如刀面如割也因念露宿人家簷下擁敗絮腹枵千鐘者將何以延此寒夜越日有告者據稱簷牙高啄處多有倚墻示寂冰涕垂膺一尺若玉筋羣知其爲凍斃也爰報善堂爲之薄殮因見其剩有撫卹局所領之花紅米爲推其故大約此種人必窮無所依丐無所托有米無柴不得藉以舉火者因而有米與無米等又甯俗茶水均取之於老虎灶其家一日僅兩爨灶下常不積薪久雪柴不入市撤扉代炊者頗衆更無以應乞人然則賑米賑衣俱著令甲而賑柴則屬創聞詎知禍之卽由于此也悲夫○金陵街巷道路多修作龜背式中高而兩旁若削平時尼滑滑多有呌行不得也苟得者近天凍足尤無著處前日偶見一老嫗携青銅兩千扶一女孫係赴某親串家摇會討利市者口中正喃喃令小妮子毋作燕子間睇須　顧鞋尖勿令輕薄兒笑人家量界址語猶未了忽撲通一聲嫗已五體横陳地上矣幸衣厚僅將額角上碎皮一指許血流滿面經旁人爲之紥好扶其回去其女孫儘人調笑終痴立若木雞因思路之有軒輊也無非欲行潦不積以便行人耳詎知其不便也在身受者竟可因是廢手足而痼其終身吾願智者熟思而審處之○通濟門之東偏有斷巷巷内有自修菴前後三椽爲無兒無女之某嫗結來生緣之所前日以拜年同一女僕詣夫兄家與娣姒作終宵葉子戲菴中本留一龍鍾叟持香火以故齋魚粥鼓心中了無牽挂越兩日卓錫言旋則清淨地已化爲瓦礫塲樑柱均焦灼爲炭而全不燼墻壁又無熱氣盖屋上之雪得火交融爲水水在火上故椽柱灼而未燼以禪寂無隣居並不知火何時起又何時滅卽日　人將香積　挑開則荼毗一個者叟也已莫辨其面目矣又珍珠橋亦燒去草屋三間但有烟氣而無火頭少頃人字架倒卽卍字香滅蓋亦爲雪所制也惜滕六君不早摽吳回於大門之外耳可見此公亦係爲德不卒者 
[整飭書院]  
　　書院爲培植人材之淵藪得風氣之先故懷瑾握瑜之士咸願擔簦負笈來觀上國之光俾他日得以破壁而飛脫潁而出金陵書院有二一曰鍾山爲海内四大書院之一溥天之下肄業者皆得就横舍剛日讀經柔日讀史無畛域一曰尊經則爲江寗府所屬之青　子朝夕講誦之所兩院皆延名宿主皋比每月分初二爲宫課十六爲師課膏火超等銀二兩六錢特等半之一等則有名而無實列超等者主課官另給花紅銀三四錢不等師課膏火只給官課之半無花紅定額超等五十名特等一百名一等二百餘名懷才欲試者每苦捷足之難爭不得不分道揚鑣爲先發制人之計或拂宼公之鬚而末座執贄或抱牟尼之脚而暮夜乞憐於是衡玉尺者卽因之以爲利劉叉攫諛墓之金細君分伏臘之肉其甚者名爲見獵心喜實則利令志昏去冬許方伯蒞任事事有與民更始氣象官場首沐厘剔因是肄業生羣集周孝侯讀書臺畔爲築室之道謀羅列閱卷積習與胥吏割卷更名諸弊聯名籲懇許方伯賞予整飭當蒙批示大意謂閱卷係候補中之通籍者雖其人一行作吏應共記當年辛苦未必全負初心所陳積習在鄉黨自好者不爲此必妄度之過詞至于胥吏種種作惡所在皆有查書院向由江甯府經理候札飭江寗府力加洗刷等語一時傳誦頓覺伸寒畯之眉吐文章之氣現在甄别伊邇開印後江甯府如何辦法當局自有權衡惟從此閱卷者必勉副方伯與人爲善之意而肄業諸公亦宜如亞聖所謂正己後發發而不中不犯勝已者如此則意氣胥平躁矜盡釋矣記曰水至清則無魚解人其毋求之太甚也可 
[汜水新聞]  
　　金陵歲漕正耗米十萬餘石雖由江安粮道給價購辦而米實産自江北之裏下河必須該處殷實行户包攬定數而後可以蕆事向來設局汜水專司受兌米粒江甯督糧同知有漕責相沿委爲駐局正員祝太守莅任後歴届監視水次近二十年商民愛戴各行户因見其辛苦與襄辦無差池而清苦與襄辦有霄壞緣斛米例設斛費僉議卽在斛費内每斛提出五文作爲分府衙門辦公始得稍資潤色本屆米價昻貴就裏下河而論視向來所給之官價所差有十㕖黍承攬舊户均相持未敢成議詎有後來居上者思竭力報効公家願領官價但求於一切規費盡予裁撤儲憲以規費係出自攬生意者之殷勤非取之正供事旣不由我而興又何必由我而廢行止毋與乃公事然此人已號于衆謂已奉儲憲諭飭嗣後分府衙門亦毋庸提此公費一時狡獪之徒爭恃儲憲爲護身符幾疑儲憲必以本屆漕務非夫人之力不及此從此可事事仰邀憲聽矣市井鼠目寸光亦何可笑昨有謂太守當求儲憲以一年爲限者太守付之一笑蓋重于拂儲憲恤商之雅量也 
[陰雨損麥]  
　　麥性宜燥不宜濕甯郡自去臘以來雨雪交加各處田疇低窪之處每致蓄水不能流通老於農事者咸謂天公若不放晴恐二麥未免減色矣 
[禾中勝會]  
　　嘉興南堰鎭有劉猛將廟郡中店鋪居民例於元宵前羣赴該處恭迓神庥有備牲醴而往者絡繹途中是日以鼓吹一部陳設殿上并傳陽春班在廟前演戲其戲臺係在河内搭船而成者晚間又燃放烟火五架及花砲等流星萬點明月千家不數廣寒之游恍與瑶池之會又值天宇放晴惠風送煖以故春城士女無不聯袂偕來該鎭街道人山人海擁擠不堪一切茶酒飯館及烟館等座客常滿河中大小船隻接尾銜頭不計其數而小本經紀及大小賭檯亦不知凡幾通宵達旦糜費銀錢不知幾許誠有如子貢所謂一國之人皆若狂者矣 
[東粤官塲類紀]  
　　粤海關監督委員正黄旗漢軍防禦正鴻君潤現屆期滿由繼軍憲札委正藍旗漢軍倪君鳳瑞瓜代○順德協副將利協戎威前曾因案罣吏議張香濤制軍見其才具開展奏請革職留任以觀後效副戎感激深恩馳驅用命制軍以其勳勤懋著現已具摺請旨開復原官矣○管帶福軍右營儘先千總劉千戎得陞係劉淵亭軍門舊部前在關外迭著戰功現經張制軍委赴琼州馮營勦辦黎匪千戎捧檄而喜隨　禀辭起程想千戎身經百戰謀勇兼全必能于蠻烟瘴雨之中如馬伏波之功銘銅柱也○中流底柱砲臺由張制軍改委拔補千總劉千戎勝祥看守聞前管之某都戎經制軍查得虚額甚多故撤省查辦也○署番禺縣陳大令起焯蒞任半年實心辦事上游器重倚之如左右手現有調署南海縣之信珠海花田雙鳬莅止新詩美政自能譽滿天南也○營務處巡緝營各員每夜親率兵丁梭巡達旦實心實力無敢偷女 
 
 

Page 3

 
 
計添設甫及月餘而奸宄潜消閭閻安堵民人歌功頌德道滿口碑亦足見大憲之委任得　也○署惠潮嘉道益觀察齡現已交卸回省假油欄門外八邑會館爲行轅觀察正任督糧道自移節潮陽篆務由肇羅道孔觀察暫攝所遺肇羅道一缺聞上憲凝委益觀察署理○新任運憲英都轉於正月初二日抵南雄定期初九日取道韶關來省計程十四日卽可到任矣○督標右營叅將一缺經大憲委雷州營余叅戎大勝調署所遺雷州營叅將一缺委現署海門營連叅戎美署理遞遺海門營叅將一缺委督標右營英叅戎順調署○新選廣西鬱林營張叅戎忠祥刻已奉飭赴任矣 
[鄂垣官報]  
　　丙戌十二月三十日候補縣梁家鈺奉委赴廣濟縣會審案件往兩院禀知候補縣丞翁守範赴兩院禀謝蒙給外獎並自天門縣催書欠銀兩回省禀到候補同知盛春頤解漕項自滬回省並奉委辦通山茶厘禀謝本年元旦撫憲赴督署拜會督憲差帖赴撫轅拜會文武官員鄉紳客官俱赴兩院禀賀調任滇撫譚中丞赴兩院親拜賀初二日署漢陽縣林赴兩院禀知彈壓江寗散勇出境候補同知汪彦份奉臬憲委赴通城會審案件赴兩院禀知調署江夏縣鮎魚巡檢童恒春任事江夏縣典史洪禹錫交卸代理鮎魚巡檢事赴兩院禀知初四日丙戌科狀元趙以炯由京來省請安赴貴州並往督署親拜 
[電報局考取學生名單]  
　　電局招考學生已於十八日在局面試英文所取各生昨已榜示局門准於三日内速赴陳家木橋電報總局學堂爲立關書入學肄業有志者幸勿觀望自悞兹將榜取各生姓名附録於左計開正取二十名司徒伯煕吳淮賈文英沈紹元林士開陳鉅禧沈紹皋凌善成蔡觀寳包維涌沈邦彦高錫藩張書紳佘桂生張祖源榮寳泉馮春熙嚴馴陸頌楷丁仲松○備取二十名孫承湛盧屋如吳雍伯宋麗牛湯佩榮李壁經張應第汪培林章燦生王椒卿朱星庚孫廷棟榮培基俞誠伯王蓮生姚元誠陶守之金馥生鄔寳森許峻德 
[索死離奇]  
　　松江人張宏樹投英會審公廨控稱於同治九年被伶人王宏壽鄔王三麻子之父欠洋二百元有武職張竹亭爲中人立有筆據今向三麻子索取置諸不理黏禀呈請提追蔡太守准卽飭差於昨晨提訊張宏樹稱是監生并稱當王宏壽之父開戲園時由張竹亭荐我司帳存洋二百元言明每月利洋四元辛工洋三元甫有二十八天卽行關閉由張竹亭言明將存洋作爲借項嗣後三麻子及其姊妹大姑娘二姑娘等均在洞天福地唱戲時言明每日投付我錢三百文共收過二十九千有零以後伊卽避匿不面去年十一月間邀中至老丹桂找尋仍然不　張竹亭戴晶頂藍翎上堂稱與張宏樹爲中是實王宏壽供與伊等素不相識更不知父親在日欠伊銀洋伊亦從未向我索過太守問張宏樹爾久在何處答稱在上海開客棧三年虧本閉歇後賦閒居太守謂同治九年迄今已有十七載旣在上海何不向索欠項答稱王或在上海或往鎭江蕪湖總不見面太守謂王係唱戲之人蹤跡所至人皆知之爾何獨不知太守又謂假如有某甲持某乙亡父欠洋之據曰有某丙爲中丙亦有之如此便可追洋乎且問中人張竹亭何以久不向索張竹亭稱職員出差在外不知其故太守謂爾等總須言明久不向索之故張宏樹嘖嘖置辯張竹亭默無一語太守謂照此碍難准追斥退不理 
[抵押案結]  
　　劉維忠前有房屋基地抵押在公平洋行後經劉轉抵與培利洋人又託曹青章經手賣與廣泰公司又經公平洋行呈控摧贖否則情願找價銀二千五百兩營業由賈副領事照會蔡太守傳劉到案再傳曹青章覆訊等因均列前報兹由曹青章等自向公平商找銀三千兩房産定歸公平行昨晨公平行之西人及劉維忠曹青章等均投案各訴前因曹將輾轉抵押之合同契據等四紙呈案蔡太守諭各塗銷又飭劉具領銀兩并着具房産已歸公平所有抵契已消並無别項契據在外之結完案 
[遞禀受斥]  
　　有沈某者不知何許人也昨晨乘翁太守在法捕房時投遞禀詞太守閱竟詰問金生是爾何人答稱是我姪太守又訊其家内有何人三族中可有長親答稱家内惟長嫂卽金生之母並無别人長親是姊丈太守謂姊丈不能謂之長親此禀可是朱姓令爾來投答稱不是太守謂爾與金生是叔姪此事已有多年現在爾於新正來投諒是朱姓許爾錢文爾故下此毒手但所爲者不過洋八百元朱已用過數百元所少有限卽使到手爾亦分不得許多反傷叔姪情分爾習何業自去安分營生不可聽人唆使將禀擲還斥退 
[再訊竊案]  
　　前報列法包探獲到積竊陳榮榮潘長桂王阿六等翁太守於昨晨嚴詰據王阿六供在二年前偷過紫銅破案後被英包探拘拿管押捕房去年十一月十三日由英公堂送縣解回紹興原籍太守謂旣已遞回何以又來於何日來滬住在何處答稱欲來滬推東洋車度日於正月十二日到滬住小東門客寓中太守着將王還押飭法包探前往查明再核又詰陳榮榮據供在三年前被英包探吊傷手臂向在松江鄉間作烟館生意此次因母病重弟在上海城内帽子店中老母欲見弟面我故趁船來滬喚弟回去不料被探夥在船上拘獲太守謂旣稱母病欲見弟爾何不寫信與弟乃竟獨自出外倘然母死非但弟面未見爾亦不見面矣明係胡說喝責四十板還押下期再比又詰潘長桂法界所竊須從直說潘仍稱從去年九月起父親將我放在家中理成衣業太守謂不打不招喝責至四十板始認偷過珠子及玻璃太守謂此是舊案已經辦過着將未破之案說出潘仍不認太守着還押候比 
[錯訂姻緣]  
　　某甲幼習錢業曾由其父聘某嫗之女爲室童養在家兩小無猜弄梅騎竹亦旣有年俄而甲父母相繼物故甲不事生業日與無賴少年爲伍以致家計蕩然饔飱不繼遂謀將妻鬻爲富家妾妻母微有所聞將女領歸甲計不得遂屢欲打槳以迎桃葉而妻母終不忍以掌上明珠付輕薄子之手日前甲又强欲領妻並向妻母百般爭吵兩下互扭至巡防西局局員詰訊之下該嫗伸訴前情並稱女兒旣經許字與伊斷無再字他人之理惟伊有意圖賣故將女領回甲供伊女旣爲童養媳理應依我過活何得藏匿不放現旣不肯交我領歸儘可退婚惟請斷還財禮洋局員得供之下衡情酌斷着嫗繳洋五十元交甲具領以償財禮之費從此伯勞飛燕各自東西兩造各具遵斷結而去 
[候勘灘界]  
　　南匯川沙兩區濵海灘向産蘆柴由滬城姚郁兩姓售價分收去年因兩造互爭界址涉訟于川沙廳署當經黄芝生太守疉訊數堂尙未結案迨至客臘之杪黄太守着將去年所産之蘆柴悉數變價充作某項經費本年則候勘定界址再行定斷 
[英界公堂瑣案]  
　　一百七十六號華捕稱昨日落班後行至大橋北首穿虹浜地方突見小茶館内有王德生呼我曰前被爾捉賭受累不淺今須報復隨被喚集多人將我軋住摸去銀洋兩元錢數十文尙有崇明人顧逹卿來滬尋見顧天成曾言王德生拆梢王德生又喝衆將顧達卿勒住由顧天成再四向王懇情驚洋四元了事及我回來告知捕頭復往該處拘獲王德生李仁教二月送案顧達卿顧大成各訴前因王德生供是陳長耕楊和尙船上阿生等之事李仁教供與同蔡太守隨飭將王德生李仁教押候補提供出之各人到案再行核辦○西包探名羣者到案稱租界定章凡存積火油不得逾十箱違干議罰今查得黄信洲家堆積火油三十箱且在浦灘按箱瀝水傳案請罰黄信洲供爲洋廣貨生理去年十一月間向壳件洋行拍　火油三十箱内皆瀝水實油不過十箱光景昨在浦灘按箱去水以期出售蔡太守商之賈副領事判罰黄信洲洋二十元○二百十號華捕稱見陳阿西所駕之煤船撞壞垃圾碼頭之橋脚爲此拘案請俟工部局雇工估定修價着令賠繳陳阿四供因潮漲無心誤撞蔡太守飭該捕將陳阿四帶回俟估明修費若干着賠繳○某氏稱有素不相識之人闖入圖竊指交巡捕送案周悅水供山東人現在吳淞哨副中營前第八棚當勇探友悞入伊家不敢圖竊蔡太守謂然則送爾回營何如周悅和答稱早已退卯太守隨飭押候覆訊○朱桂 
 
 

Page 4

 
 
壽稱被宋阿二攫洋一元有李桃生眼見報捕拘宋請追李桃生供見宋攫朱洋朱追赶無着始行報捕宋阿二供詞游移蔡太守阿判宋阿二繳洋一元違則管押十四天 
[法捕房瑣案]  
　　法界新街一帶爲烟花之藪澤游手好閒者往往於深夜肇事故該處房主另設巡捕一名其工資卽由該處租户派出以資彈壓現在所雇者名李大川前晚有做鞋底作生意等人肇事該捕阻喝時若輩將李之頭額打破正午爲難適捕房巡捕到來拘住人送捕房管押○有小竊兩人偷太古行之杭州輪船上放氣吹呌之物據聞約值銀一百兩光景當將該兩人拘獲解送法捕房管押○前報列有彌羅洋行管門人鍾友土被姘婦孫張氏擲盌致傷頭額一箭翁太守本着將該婦交保鍾送醫院調治詎該婦于前晚復將鍾之頭額打破因之鳴捕將婦送入捕房以俟今日解案 
[結交行郵寄愛竹齋主人斧政]  
　　讀書須讀有用書結交須結有用士侯門珠履動三千末路無多報恩死少年意氣負荆卿我爲擊筑君調箏長安道上市樓側一樽旨酒盟死生秋風吹入畫堂早黄金散盡賓朋渺白頭牽犬出都門賸有名駒共衰老吁嗟乎結交原因憂患交如何憂患反相抛所以古人重久敬肉朋酒友難堅牢君不見朱家郭解輩末路反由故人累又不見義士同心五百人田横不免頭臚碎今我與君俱少年鬥雞走馬紛纏牽損友益友日來往雙眸炯炯分媸妍寳鏡偶然點塵垢縱使明珠在手仍投淵[  吳江話雨樓主陸恢初稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閩中官報]  
　　潘轅牌示福州遺缺府胡勝請補汀州府現已奉部覆准應卽飭赴新任署福防同知沈壽昌另有差委遺缺以候補同袁學顯署理 
[夜發平望口號]  
　　細雨斜風裏孤舟忽夜征黑雲翻月窟敗草聚秋聲霧重村全失宵深鳥不驚衝寒惟一卒驛路影縱横○梧桐獨抱干宵志梧桐迥不猶高枝擎百尺老氣閱三秋瑞應東廂記行蹤西掖留榮枯經幾變歴盡不知愁削珪眞戲事題葉洵良謀響似銀牀答張如翠幄稠空庭邀月伴古瓮帶雲流暮寫吳宫怨西風已滿樓繁陰留一院盖影自垂垂落實飄金井分根蔭玉池森嚴松柏操美秀鳳鸞姿珍重蒼岑幹空山寄所思駢枝相待老此木重青年疎雨滴猶潤朝陽煦更出虚心應拱日直影欲横大欲得知音遇臨風奏五絃○遊獅子林何來鬼斧與神工鑿出玲瓏萬竅通遊未半峯身已倦趦趄不及少年雄千年石丈半痴聾逼我低頭拜下風洞口春殘餘古木詩情只在有無中[  槜李陳受均蓮史甫未是草]  
[上海三馬路與昌恊賑公所陳竹坪經募山東直隸賑捐丙戍十二月廿八日五百廿三次清單]  
　　新册福建泉州府同安縣吳文龍洋五十元由啓昌行交來申規規三十五兩○新册上海儒學正堂宣廣文經募孫禮耕堂孫筱槎孫景康三户共洋十五元新册福建福寗右營恊署募來潮州揚邑三舍居林如氏祈保母親康健合家老幼平安助來花洋五十元當售見洋四十九元錢三百七十文○塔册寶應裕慶典宣讓卿翁交來鳳鳴氏洋廿元福厚堂敦本堂各洋一元摇經堂錢二千文諸善士六百無名氏四户各錢四百文以上九户共來洋念六元○新册寧波勤江巡政廳徐經募味間室徐郁氏二户各洋一元徐屠氏紋銀二兩一錢十齡女秋菊銀二錢以上四户共洋二元紋銀二兩三錢申規銀二兩六錢二分六厘○新册寧波阜泰紙行寄來汪壽堂王仲撫黄兼侯三户共洋三元○新册安昌扶風居士馬星五洋一元王定眞錢二百文李鶴齡方俞氏徐氏陶鳳林葉猛耀李氏桂生張氏春生定鏞魯樹猗潘氏蔣文英徐克瑞汪灝金張子炎鮑承記各一百又册重請發棠册朱咸壽洋二元周奕才單廣隆號三餘號三户各洋一元以上二册共洋八元○姚紹科洋十元無名氏洋一元○肉店門前桶捐敢銅洋四元通州甘心志銅洋五角銅小洋十一角散小洋九角散錢二千另六十文○本日共收英洋一百十四元規錫三十七兩六錢二分六厘銅洋四元小洋九角銅小洋十六角錢二千四百三十文合併聲明 
[鎭江電局代收順直山東賑捐十二月下旬清單]  
　　台灣道憲陳助二百七號册六八洋五十元又發楚軍台防衛隊營共湘平洋銀四十三兩九錢楚軍台防衛隊營前哨庫平銀七兩五錢二分又二百十一號册記名提督管帶鎭海中軍前營奇朗阿巴圖魯萬十五兩帮帶鎭海中軍前營補用叅府陳二兩吳飱霞堂易聚英堂兩户各五錢劉得貴唐桂安周芳南彭勝山賀祥雲黄清勝方勝堯廖全玉陳新章鄭明鴈任景順周興耀邱頌恩徐桂泉蘇忠恕許敬堂劉永泉吳升堂杜海輝蘇象崐李牧卿許光華陳拔卿魯明德張慶寶童漢村劉洪江楊金勝張澤恩方有朋劉從益周長福周貴廷廖華山甘得元殷漢洲粟啓先李道德張松泉潘雲貴李振先楊振彪張笛樓韓登高譚述林邱啓先盧隆照傳昇和楊發啓何意成潘祖朂陳孔保夏瑞生易耀春張慶發五十户各銀一錢又發二百十二號册藍林拔補把總彭玉堂銀八錢藍林拔補把總譚炳生銀八錢雷士鵬張敲祥劉步陞袁麟祥成月賓徐山益黄海林周蘭亭李榮貴龍昌慶何吉壽劉益臣王東臯龍炳堃劉如學王有勝熊桂林劉元端陳玉周楊定福彭吉照李全義胡金州劉金標蔡炳星吳阿聞　業修廖洪標黄紹湘劉黌勝黄正泰劉雲亭范賢邦盧高明鄒南山劉運官方傳綬黄友田劉裕益陳定魁李友香李玉春孫漢佳張玉華陳兆豐唐福生張榮華孫德明李梓森周得貴雷士昇邱仁和鄭子興譚雲廷沈桂春王德和蔣榮華劉河清劉紹棠陸永清胥漢林胡得勝姜子卿陳桂松黄福勝陳泗海沈全勝朱文發桂得元富光雲張畫山蘇知斌朱宏勝喻孝友朱遠成陳鑑欽吳汀山巫梓臣湯桂春七十九户各銀一錢又發二百十三號册鎭海前營左哨正百長蘇廷瑞副百長李詠山各銀八錢徐懋森楊興盛盧玉臨劉玉堂彭竹軒周月生楊竹林楊清生李寶元汪得忠蘇金魁李春林沈少先李良有魯燮榮曾鏡臣張錦堂李得勝翁朝良何振清林振升葉龍勝胡福生徐永海謝得勝吳春復劉興發陳榮昌邱榮光詹得明韋慶亭周恆升李蔭遠沈文發周復榮袁其觀王昌月劉全勝陳星亮襲煥文易爲源石喜升夏長星劉吉祥王金昌陳福勝林得華張玉堂吕光華李玉振秦明高李序松徐順益吳得映吳阿清董運升何少卿徐有能黄汝錫劉學堃周得福蔡長發吳禹河陳立志文福勝陳得勝李升發黄成林董錫九易柳成李錫尙吳金玉袁清典李荃香賀星堂李東山鍾海秋李遠明陳氏安湯泰和趙通海李逢運趙明星八十三户各銀一錢又發二百十四號册鎭海中軍前營右哨儘先補用守備劉長啓儘先補用副將劉秀顔各銀八錢劉書麟陳朝成朱焰慶曹玉堂孫清泉黄春朱唐植泮蒲玉林姜承歡黄裕勝陳得興楊勝元張祖培藍思靜魏得成郭秋　吳耀田姚炳南童揚政吳耀廷傅榮貴王金順張得才傅全勝倪得勝秦桂和劉事君張恆發錢永貴林漢廷李得林成壽松黄星桂何啓祥李名勝譚得福宋得興吳友勝梁得志潘玉清張廷標陳朝金譚瑞春潘玉春劉違全吳茂才林得升蘇登清王義述王金亮邱桂發童銘璋譚福勝戴日新龔耀廷胡松林陳升保李世榮藍賛升彭壽堂楊得魁賴得勝黄金玉李華貴何得福羅有聲劉洪勝宋儀文徐保廷羅忠義陛紹德盧玉林喬先桂李勝全劉如意于占鰲廖桂興陳錫桃范啓勝劉正興宋逢春洪阿容王時來楊得勝廖有才朱金標宋連高八十八户各銀一錢又發二百十五號册鎭海中軍前營後哨正哨官藍翎儘先守備劉運貞副哨官藍翎守備何生蘭各銀八錢殷際盛吳由山文學林郭樹雲周尙勤凃大華高華章張昇甫張碧泉梁秀鄧中華梁萬高蔡世得蕭占貴湯興義邱清泉李金興曾永成劉得隆凃本成周卓廷蕭炳齋李明勝謝茂林周德棠林元和楊福泰黄仁高朱金勝周貴和彭樹樊詹得標何玉林唐青樓洪昌貴邱年標周甫臣潘得勝羅新德鄭飛鳳胡連吉童福春陳楚南許連升黄清平林玉春陳富有李潤樓易金山梁秀生王玉成文有明沈德棠謝明順蘇顯丞楊國卿陳月華龍芳春劉有才胡林發鄭必成鍾源來陳得明成義和鍾建水林得和張玉華賴慶霖嚴有貴周永福羅光勝王雲廷吳詠生章文煥七十四户各銀一錢以上原來銀一百四十三兩九錢八分九厘七毫六絲折鎭平二七寶一百二十七兩四錢一厘○海州周亷甫太守助五十元又募三百五十一號册海州善士共捐銀九十五兩八錢七分一厘積善堂二雨武安平堂十元徐敦素堂武肯構堂三户各二元徐敦厚堂敦善堂敦禮堂武樂善堂積善堂古愚堂六户各一元四知堂二千二百八十文胡敦恕胡如心存誠堂安素堂四户各一千文松泰號許立大仁昌店三户各八百文無名氏一千古月堂恕存堂樂知堂忠恕堂存仁堂懷仁堂六户各五百以上實收二七寶一百三兩九錢九分洋七十元○義渡總局張瑞岩先生來丁煥章求父精神康健自己各事妥順募陳字五萬四千三百六十九號册純嘏堂朱二百四知堂道山書屋勝記無名氏榕垣程錫德堂不留名無名氏百忍堂五芝堂鄒松記無名氏無名氏十三户各二百善慶堂慶錦堂庭記昭譚王世德堂蔣四知堂楊六户各一百又募陳字六萬八千三百七十六號册恩慶堂張董聲水五百汪捷三三百無名氏四百研經室文德　積善堂丁唐春浦存著堂李潤祥六户各二百王春泉蔭庭山房二户各一百三元堂五十○張瑞翁募廣振移助亷四十一號一經堂居士一元又廉四十號學善堂幕善堂二户各半元○泰源永募滬字册皖舒寄安軒二十兩折鎭平二七寶十九兩三錢三分吉大昌恆豐昌源遠省飲酒中和省節酒四户各一元清廉書屋蔣輔臣兩户各一千玉亭氏無名氏德馨氏無名氏溥生氏隠名氏無力子遠游子八户各五百○于德甫來揚州書畫社移助二十八元李巽甫募子衢記十元雲陽無名氏二十元○共收二七寶二百五十兩七錢二分一厘洋一百三十四元除去銅洋一元寄滬鎔化助賑六七八合二七寶九十兩八錢二分五厘錢十二千六百五十六五二合二七寶八兩二錢四分七厘八毫大共收二七寶三百五十一兩八錢二分八毫○解直賑庫平五百兩解東賑庫平五百兩補足庫平二十兩支匯費十兩連前月結算除解實墊二七實銀十九兩七錢九分四厘一毫 
 
 
