# 1907 - 179 - 4912286

 

Page 1

 
 
   
 
 

Page 2

 
 
上諭 
[五月二十四日奉]  
　　上諭浙江處州鎭總兵員缺著趙永銘補授欽此 
選論 
[世界金融巿塲之中心點]  
　　一千八百九十七年以前。美國猶債務國也。蓋殖産興業。所仰於外資者至巨。一也。每年有國際貸借。二也。然自是以後。大勢漸變。至一八九○年之前半。外資之輸入。雖不能免。然而亦放。資海外儼然有債權國之勢。世人驚其進步之速。或謂紐約將爲世界之中心點。或取倫敦而代之。是實經濟界重要之問題。爲歡美人士所注目者。爰述德力登貝希斯配益爾諸大家論旨如左。研究經濟者或有取焉。 
　　今日銀票之交換額。紐約固優於倫敦。然匯往紐約之票。在金融巿場之需用。苟不能敵匯往倫敦之票。則英人猶以爲無足慮。且倫敦所以爲世界金融巿場之中心點者。初非資金之富。融通之妙。有以使然。蓋亦世界經濟之大勢有以致之。今日法之巴黎德之伯林美之紐約以金融巿塲言。皆有蒸蒸日上之勢。然倫敦要仍立於優勝之地。其所以然者。要不外以下七種原因。試述如左。 
　　一凡爲世界金融之中心點。必其地足爲内國金融之中心點。 
　　二春國必常與世界各地有輸出入之關係。 
三其國之海運業。必其勢足以當數强國聯合之勢。 
　　四其國民須保持其愛國心與國民特性。散布世界各地。以殖民地或保護國爲全體之一部分。而保護統治之。 
　　五内地貨物之生産費。須力求其廉。以培養其輸出力。不可妄設苛法。背此本旨。 
　　六其國之幣制。須在世界有確實之信用。卽其本位須一定不變。質色須純良。且流通之鈔票等。須隨時可與現金交兌。絶無阻礙耗折之弊。 
　　七須蓄有資金。供世界各地之需用。 
　　今試以美國紐約言。就第一項論之。紐約爲美國金融界之中心點。固已。然美之芝加哥。固亦有不可侮之勢。其隂與紐約有對抗之意。固非一日特在紐約則證疬交易公所之交易額較巨。芝加哥或略讓一步耳。 
　　就第二項言之。美國之地勢氣候。在經濟上占優勢。固足以自供而有餘。其仰給於外國貿易。不若英國之急。且富源之有待於開發者旣多。所需之資本亦至巨。於外國貿易上之利。尚不遑用全力專注。此亦與英國異也。 
　　就第三項言之。美國之海運業。除河川諸大港之船舶。並大西洋航海之船舶外。尚未足與英國抗衡。若英國則合本國並諸殖民地計之。其船舶墩數殆占世界全船舶之半數以上。 
　　就第四項言之。美國之殖民政策。今日尚未確立。蓋猶在經騐時代。此世人所共認也。 
　　就第五項言之。美國之財政制度。實足以增内國貨物之生産費。英國則五十年所持主義。全與美國相反。徵之統計。自顯而易明。 
　　故就以上五者言之。紐約與倫敦之優劣。尚未易斷言。若更就第六項第七項而言。則他日世界金融巿場之中心點。果集於何地。固有不煩言而决者。試述其故如左。 
　　英國瞥制之一定不變。爲世界各國所信用。固歷史彰彰。在人耳目。彼單複本位之論。爭喧於各國英國。仍儼然維持其金本位。亦英國幣制鞏固 
　　極大洋棧地基出售租廣吿 
啓者本館現在北河南路新廠落成業經遷移所有坐落上海虹口老閘橋北北福建路蓬路海寕路轉角三面沿馬路之三層樓大洋棧一所又平棧一所連英公堂註册道契三畝有餘出售或出租均可凡開辦印書館以及紗絲等廠最爲合用如有人欲購買或租賃者價値當格外克已請於每日下午至棋盤街本館面詢可也　　上海商務印書舘啓 
　　蘇州公立第一中學堂招考插班生一程度 
國文清暢算術已通命分小數比例開方諸法代數習至一次方程英文讀過讀本二三集納司非爾文法二集並各科學亦略有門徑者年齡十六歲以上二十歲以下學費半年十二元外府寄籍者二十四元其籍𨽻長元吳者由長元吳學務總匯處代繳膳宿用品費寄宿者先繳膳宿費兩月八元膳者先繳膳費两月三元此外操衣費八元課業用品費四元考取入學一律預繳報名處混堂巷長元吳學務總匯處石塔頭勸學所於五月二十四日截止各邑高等申送者一體收考考期五月二十七日上午八時隨帶照片 
 
 

Page 3

 
 
之一端。又試就正貨之兌換觀之。法國人百計防正金之流出。或用所謂正金方策。或用所謂貼現方策。因不遺餘力矣。然巴黎之所以不能爲金融巿場之中心點者。亦正以此。德國亦制限正金之輸出。美國則本於大藏卿臨時之見解。屢於正金之輸出加以間接之干涉。蓋以法蘭西銀行所公然採用者。而用間接之法行之。於此而求爲世界金融巿場之中心點。是猶北轍而南其轅也。英國則不然倫敦實爲世界惟一之正金自由巿塲。所有正金悉應匯兌上自然之順逆自由以爲出入。絶無所干涉妨害。故各國不論何時。皆可自由利用倫敦之正金。人或有以此爲英國病者。然其問題。要不外求所以節減英國之犧牲。而不在求所以阻遏此出入之大勢。此英國之所以異於他國也。（未完） 
專電 
[電一奉天（二十四日午後二點）]  
　　署黑龍江巡撫程德全於二十三日傍晚到奉與徐督唐撫商議改革官制事宜（酉） 
[電二奉天（同日午後二點十分）]  
　　東督徐世昌因通化縣境又有大帮鬍匪肆行滋擾立卽派兵往勦（堤） 
[電三北京（同日午後八點三刻）]  
　　陸軍部派赴法國觀操員除李泮藻沈紹沅二員外尚須續派熟悉機器之員考察槍砲以便回國後建廠仿辦（大） 
[電四北京（同日午後八點）]  
　　民政部度支部會同奏請收化當十私錢准初一日開廠試辦（學） 
[電五廣東（同日午後十點）]  
督轅接周玉帥自香港來電云准於今日起程入京（西） 
[電六東京（同日午後九點三刻）]  
　　駐日欽使楊樞今日電致學部請辭管學責任（慕） 
緊要新聞 
[東省辦理交涉要電北京]  
　　日昨政務處王大臣電致徐菊帥云東事辦理棘手應速會同奉吉江三省巡撫將地方情形商民生業及歷年與日俄交涉未完案件一切清查隨時電覆又吉林巡撫電致外務部云吉省與俄官交涉事件甚多惟向來俄官多以無駐京公使電文爲辭致交涉事件久不能結嗣後凡有電逹交涉事宜請大部先與駐京俄公使會議令其預行電逹該省俄官然後電示（提） 
[江蘇巡撫更調傳聞蘇州]  
　　蘇垣官場傳述蘇撫署於二十二夜得京師密電謂陳中丞將開缺另補遺缺擬於江西安徽二巡撫中擇尤調補云云傳聞如此未知確否姑誌之以觀其後（億） 
[瞿恊揆出京過鄂湖北]  
　　開缺軍機大臣瞿子玖協揆於本月十八日偕革職法部參議余堯衢乘快車抵漢鄂督張香師當卽派員往迎至省垣紡紗廠設筵相款席間所談者都官場普通酬應之言無一語涉及政界日暮散席協揆仍渡江返漢駐節湘潭輪船次日即解纜返湘云（音） 
[外人要索長江運貨利權北京]  
　　近有某國公使向外務部要求長江下帶准由該國商人用江輪拖帶貨船俾得擴充航業慶邸當經核議謂此事不惟華商船户之生計將被攘奪而於釐捐亦必大受影響其弊何可勝言已擬拒駁不允（皮） 
[常州煤油交涉案又起波折鎭江]  
　　鎭關道榮觀察奉蘇撫電開頃接上海瑞道馬電禀何福記案美領允將經理二字改爲自運禀蒙電飭陸守督廳會紳妥速議結並由職道電知該守在案兹美領函稱此事已轉飭美孚着何遵照並呈明常州地方官詎何所雇張樓二夥昨均被常府收押並將房屋發封勒令搬讓損失頗多請電禀飭予啓封勿再虐待否則在常損失必向索償等因此事何果遵改自運並呈明地方官尚無不合何以該守猶復押夥封房甚爲不解應請飭令查明何福記如已具呈遵辦卽予釋押啓封免生枝節仍求核示再常州歸鎭江關道所轄陸守如此舉動應請責成鎭江關道詳愼督府辦理職道實難代籌並聞等情查十六日該守電禀僅云諭令遷讓並將原屋發封初無押夥之語此後亦無續禀究竟是何實情現應如何辦理已飭電復 
 
 

Page 4

 
 
並禀滬道該道希速督飭該守詳愼辦理勿稍大意致生枝節等因現榮觀察已電飭常州府秉公妥辦并將張樓兩夥因何被押情形據實禀復矣（知） 
[粤紳不認岑督募借外債]  
　　日本某報得北京電稱新任粤督岑雲帥曾議向英德兩國募借債欵爲辦理廣東新政之用債權一切皆由該省担任無與中央政府之事但廣東紳士恐將來一時不及清債則兩國對付之策殊爲可慮故皆　承認此舉譯文匯報 
[各國公使照請派員調查禁烟情形北京]  
　　禁鴉片烟一事環球各國均甚注意且恐中國奉行不力自欺欺人故英德法日荷美各國公使日前均照會外部旋分别派人至各海岸内地調查我國禁烟情形然後再籌對付之策云（西） 
[縣令禀控彭翼仲勒索供張太原]  
　　聞中華報主筆彭翼仲遺戍新疆業於月前過晋乃有洪洞臨晋兩縣令聯名禀詳晉撫謂彭沿途需索程儀逗留不受約朿每到一站須送酒一卓程儀四兩六錢不給則横臥大堂慢駡地方官不肯前進云云惟彭旣索供張何以祇有兩縣禀詳殊難索解容再探確續報 
本埠要聞 
[蘇撫電飭續購洋米]  
　　上海平米局董曾少卿觀察昨奉蘇撫陳中丞電開頃接吕尚書盛宫保電據魏紳家驊等電稱久未得雨江南北禾多未種已種者禾萎田坼米價日貴夏秋之交情形可慮暹羅安南大熟陳潤甫接信該處米價三元請責成曾少卿續辦洋米數十萬石源源接濟等因查近日天氣恐成旱象亟應先事預防務望竭力妥籌多購洋米以備不虞是爲至幸等語曾觀察以暹羅米價不合安南米尚可購辦然亦祇可源源購運若辦數十萬石不特墊欵難籌且恐天氣炎熱米色易變業已據情電禀蘇撫核奪矣（是） 
[滬道請派水師駐紥浦東]  
　　滬道瑞觀察禀撫憲電云向在浦東各口巡緝之水師如緝私中前左右等營近皆調赴太湖追緝鹽梟地方空虚該處廠棧林立小工衆多流氓鹽梟出没其間月初聞有匪徒圖劫東溝港炸藥關棧雖經職道電商吳湘徐統領派撥陸軍隊勇駐防而浦東各港水師爲要陸雖有兵港無師船究屬可慮乞飭緝私營統領轉飭各該營兼籌並顧切勿顧此失彼地方幸甚（齊） 
[租界領袖復滬道文（爲商會請發牌票交涉事）]  
　　接展來文以商務總會一事早經閱悉兹據領事公會聲稱來文内所載一切殊難索解即係凡商人不能伸訴各事云云此說殊不可解因凡有寃抑等情人人均可赴公堂控告此節顯然毫無阻碍伸訴前情推想商務總會之意恐公廨讞員或有不准原告所禀令領事公會推議如此顯見不有信托廨員情事查此節即與輕慢廨員無異凡遇讞員不肯照准原告禀請飭發傳票或牌票等情則原告當可控訴上憲并可禀訴商務總會但各領事未便允准商務總會照現在所辦一切當仍將該商會所請傳提等票卽行扣留相因照復貴道請煩查照飭知施行（躭） 
[農工商部催寄女工賽會貨品]  
　　農工商部劄飭上海商務總會云准外務部咨據英使函稱澳洲梅勒本女工賽會貨品至遲須於華歷七月下旬由香港出口如農工商部尚未將該貨品於一個月内備齊恐難如期賚到請再轉致相應咨行貴部查照等因查該會章程前經譯寄轉行在案兹准前因合行劄催務於六月十旬將各項應賽女工之品匯解到部以便轉寄事關賽會與中國女工前途頗有關係萬勿遲誤（敬） 
[上海禁烟事宜二十九誌]  
　　莘莊鎭烟館與局員爲難本埠西南鄕梅家弄鎭烟館業已一律禁閉奈離鎭五里許有莘莊鎭係華亭轄境奉有示諭以六月底爲限禁之期故各烟館仍舊開巿而梅鎭已閉各烟館主以該鎭亦爲梅家弄巡局兼轄汪咸謂局員辦理不公汪不得已至莘鎭勒令閉歇詎該處各烟館竟恃有華邑示諭大起衝突幾致用武現汪局員已赴道轅禀請核辦矣提右營特派舢板保護土船薩軍門前派保護浦江十船之飛鷹兵輪調回修理經滬道改派鈞和兵輪駛往該處擇要駐防誌前報兹悉此事復經滬道移請提石營會同防護去後萬參戎昨亦派令前哨一隊千總李文藻在哨二隊把總周天成中哨三隊外委韓國祥左哨四隊外委胡宏超等各駕舢板一號駛赴該躉船左近停泊輪流梭巡以防不測乂有違禁烟户日昨總工程局張巡長在王家馬頭查獲林福記所開之小烟館違禁開燈拘獲烟客陳瑞卿王玉才高慶壽戚新泉連烟只拘局孫明府着分别戒責各押一天補提店主訊究店屋封閉夜 
　　上海縣批裘悅樵等禀該商等閉歇烟館改設膏店係屬遵章辦理惟現奉道憲抄章札飭必須備具領狀再有妥保兩家出結交由地保加結造册彚齊呈縣聽候復查核明照烟館原數酌准十分之一塡照給執以免漫無限制已由縣出示曉諭刷刻領結册式諭發地保查收遵辦矣據呈能否照准應俟查復到日察酌示遵執照存銷保結發還此批（泳） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[浙撫張曾敭議覆刑事民事訴訟法摺]  
　　奏爲新纂刑事民事訴訟法浙省驟難實行遵旨恭摺覆陳仰祈聖鑒事竊臣承准軍機大臣字寄光緒三十三年四月初二日奉上諭法律大臣沈家本等奏刑事民事訴訟各法擬請先行試辦一摺法律關係重要該大臣所纂各條究於現在民情風俗能否通行著該將軍督撫都統等體察情形悉心研究其中有無扞格之處即行縷析條分據實具奏原摺單均著發給閱看將此各諭令知之欽此欽遵寄信前來臣竊維中外法律之不同蓋各本其風俗人情而爲之制我朝刑律沿用唐明然列聖因時制宜屢有修改其中如命盜重情户婚田土細故分隸户刑等律亦本有刑事民事之分訴訟斷獄兩門卽係裁判法則若當閉關自守之世原足以治内地而有餘乃自海禁大通交涉日衆外人藉口於法律之各異於是領事得操裁判之權此誠萬國所未聞亦爲輿情所弗順是以憂時之士多議更張今奉頒民刑訴訟法叅酌中西大旨主於去上下之隔閡化官吏之偏私以律師陪審爲折獄權衡以罰金監禁爲定罪之差等巨細畢舉在修律大臣固已審愼再三伏讀諭旨諄諄猶以現在民情風俗能否通行爲慮聖謨周遠欽佩莫名臣謹就奉頒新法証之風俗民情竊謂其中有各省難以實行而浙省不能獨異者亦有他省或尚可行而浙省難以遽行者蓋法律之行用動與禮俗相關中國之禮俗乃數千年聖賢之敎所養成綱常之重深入人心骨肉之親恩誼尤篤禮敎所範圍其功用遠在法律之上勢難因新法之行一朝變易且國粹所關亦實有萬不可變者是以尊親之義不得變革載於禮記之大傳而漢儒之註論語亦謂綱常爲在所因此各省所同浙省不能獨異者也浙爲東南官庶之區士在夫以文望相高進化似宜較早然按之民間實在情形浙西則港紛歧梟匪山没浙東則風氣强悍盜賊濳滋治亂用重猶懼弗勝改從輕典將何所懲此各省或尚可行而浙省實難驟行者也况新法之行尤有得人浙省法政警察甫經開辦官紳均少合格之人材義務敎育尚未實行小民尤無普通之知識臣與藩臬兩司再行會商誠未敢輕於一試謹就新法扦格之處分條簽註其或事類相近則並數條爲一條繕錄清單恭呈御覽臣非不知改訂法律意在收回治外法權然實不能保内地之治安則外人亦豈有就範之理日本之頒行新法距其始編之時歷十二年之久中經三四次之增改殫十數博士之辨難擬議而後定夫以三鳥之地其變更如是之難况以三十一行省之大而凡所以保障其法律者一切均未豫備臣愚無識竊未可求效於旦夕而非敢故爲延緩也所有新纂民刑訴訟法目前碍難遵行緣由理合據實覆陳伏乞皇太后皇上聖鑒訓示謹奏奉硃批法部議奏單併發欽此謹將民刑訴訟法難行各條繕列清單恭呈御覽計開一刑事規則逮捕項下第二十一條内載凡有犯謀殺故殺强劫盜竊或他項重大之罪准由巡捕或被捐害之人或知情目擊之人不持拘禀將該犯捕送應管之公堂審訊第二十二條内載凡在道路犯罪者准由值班巡捕不持拘票捕捕公堂審訊第二十六條内載凡犯謀殺故殺强劫盜竊或他項重大之罪准巡捕長不持拘票逕入房院之内搜捕等語查以上數條原係倣照各國逮捕現行犯之法查各國所稱現行犯乃指正在犯罪之時及犯罪方終卽行發覺者此必就近之處或巡捕目擊或有人報知此等罪犯小卽時捕逮恐証據埋没兇犯奔逸並恐罪犯因無人逮捕或復行加厲故准巡捕不持拘票並准無論何人皆得捕送此立法之微意也惟本節各條語意渾含一似無論及待不及待之時凡除違警罪及情節較輕之罪外皆得由巡捕任意捕逮無論中國現今巡捕程度太低必不可行即程度已高亦不能與以如許權力蓋今中國之巡捕即他國所謂司法警察受檢事之指揮者他國檢事之權限除對於現行犯外亦皆先行赴訴由豫審判事發票傳拘何况警察雖本法第二十八條規定將人誤捕及拘禁者按律治罪並科以賠償似巡捕可以知警然公門似海小民受巡捕胥吏之壓抑索詐能直逹於長官之前者十難一二卽外國亦不能全無流弊况乎賠償損害欲其所償適符所損之數此事最難確切則能償亦屬虚文故予巡捕以特别之權力非俟其程度已高又爲之明定界限其事難以實行（未完） 
内治部 
[會商無錫禁米出境之妨害蘇州]  
　　蘇垣米業同人聞無錫有禁止米粮出境之說遂與商會各董商議以目下蘇地米粮缺乏價值日昻若無錫禁止出境則北路來源頓絶蘇地巿面更將不堪設想爰於本月二十二日邀請長元吳三縣令至玄妙觀會商辦法當卽禀請撫憲電飭照常流通以免後患云（具） 
[蘇坦巡警改良續誌蘇州]  
　　蘇垣改良巡警擬挑選三百名改編巡防隊一營等情已紀前報慈悉此項警兵除挑選改編外尚有四百名内有曾人學堂之畢業兵學生約一百名仍令站岡其岡位暫爲减少再餘三百名改爲巡邏隊不令站岡仍令各路巡官督率分段巡羅緝捕俟將來巡警學堂兵學生畢業後卽陸續派赴各路添入岡位所有薪餉計分三等爲八元七元六元云（具） 
[江督示諭取贖田畝辦法南京]  
　　江督端午帥訪聞桃源縣去秋被水成災貧民無力謀生入都以田質與各富户重利盤剥子浮於母者六倍實屬駭人聽聞顯違定例且此等惡習不獨桃源一縣爲然被災各州縣均所難　應卽明定取贖章程不准利過於本以恤民艱業已撰就告示分札山陽阜寗等被災十三州縣實貼曉諭嚴行禁止一面並飭各州縣酌照桃源取贖辦法妥定章程刻日禀復查核（商） 
[警察新局添設警鐘長沙]  
　　湘省警察總局原就東牌樓保甲團防局改設旋以房屋狹隘不敷辦公爰就左近購買民房興工改造現已將次告竣局之東偏乂建警樓一座中懸警鐘遇有火險卽鳴鐘報警以便各警兵齊往施救（化） 
[平糶暫行截止蘇州]  
　　蘇省平糶各局因所購之米業已售罄故 
 
 

Page 11

 
 
於二十二日暫行截止兹擬於六月初二日將倉米發局再行開辦惟米價須較前略爲加增云（出） 
[更補要缺蘇州]  
　　二十三日藩轅牌示云照得江隂縣知縣承厚開缺另補前已將即用知縣潘宜經擬補兹查潘宜經因案奏參應行撤銷查有金壇縣知縣孫友蕚堪以調補（必） 
外交錄 
[洋商又在亳州開設油棧安慶]  
　　職商郭文卿等日前具禀安徽洋務總局謂美孚洋行夥曹瀛州擅在亳州境内開設油棧請照約嚴禁駁阻當由洋務局總辦據情轉禀上台請即據約禁絶（盛） 
[飭還敎十修壩捐欵安慶]  
　　懷遠縣福音堂敎士以縣境龜山等處堤霸災後失修擬捐助巨欵招工興築以補官力之不逮省憲以此等辦法雖屬兩國睦誼終不免遺外人口遂飭該縣自行修理並將敎士捐欵如數退還取具收條禀覆備案（周） 
[申請保護游歷敎士安慶]  
　　皖撫恩中丞頃接浙省寗紹台道申文現有英敎士饒士伯君擬由寗波赴浙往安徽等省游歷請卽覈飭經過各屬遵照約章妥爲保護云（化） 
軍事界 
[蘇撫札開辦綠營學堂鎭江]  
　　蘇撫陳中丞接陸軍部巡警部咨催整頓綠營添設　察當卽札飭藩司將全省綠營弁兵名額調查清晰妥籌改辦業已查明禀復在案　昨陳丞又批飭藩司及警察總局核議先由各營開辦綠營學堂挑選强壯者入堂肄　課以警章體操兩門爲改辦警察之預備現鎭江瓜洲名標營均已奉札遵照矣（射） 
[鳳統領電知遣散營兵北京]  
　　直隸四鎭總統鳳山致齊預皖寗蘇等省督撫電云近畿陸軍第三鎭現有常備期滿應令退伍之兵經陸軍部奏明外籍兵丁各省尚未編定續備軍無從安插擬變通辦理該兵每名加發恩餉兩個月給予退伍憑照派員送回等因奉旨允准在案兹查此次退伍兵有江蘇省十七名安徽省一千零七十八名河南省七百七十一名山東省五百八十二名均由本副都統將餉項發清於五月二十日起派員分起自保定營次分火車陸路帶領該兵等陸續起程送往各原省遣散除另文咨行查照外合先電請通飭所屬各州縣如該兵過境時萬勿驚疑誤會致滋事端（能） 
[裁汰各省綠營之爲難北京]  
　　裁汰綠營之議陸軍部鐵尚書持之最力惟各省將軍督撫多有電駁大概以各省匪亂日亟兼之江省飢民甚衆而從前被裁遊勇徧地皆是未便遽行裁汰爲詞聞鐵尚書以新舊兵餉不敷甚鉅若不認眞裁汰勢必餉源不濟故政府已决議裁併但須查明各省綠營兵弁額數并有無窒磚方可實行（西） 
[蘇撫閱視步隊操法蘇州]  
　　撫憲陳筱帥於二十二日率同督練公所三處總辦及協標各統至閶門外楓橋附皖一標操塲閱看二標步隊操法至傍晚回轅出 
敎育誌 
[學使飭裁明經學堂江西]  
　　贛省明經學係由經訓書院改設日昨提學使札行該堂謂各學堂均有經學一科不必專立學堂致多糜費飭將該學堂卽行裁撤所有各學生業已分科考試未取者各自回籍另謀學業已取者量其程度分撥高等學堂及優級初級師範各學堂肄業所有該堂校舍以及經費卽將醫學學堂移入接管聞不日卽當奏咨立案云（存） 
[提學使暑假之訓詞武昌]  
　　湖北提學司黃仲弢學使以省垣各學堂均於十八日一律放假特傳諭各初級學堂統於二十一日齊集小學總匯所聽候本司滇說家庭敎育官理法凡屬學生父兄皆可傍聽以免暑假期内之荒蕪云（今） 
[江督批飭整頓鎭郡學務南京]  
　　江督端午帥批候選訓導趙酉彝禀陳鎭郡學務情　及改良辦法由禀摺均悉該府中學堂敎習學生日漸荒嬉經濟出納尤多未協各小學敎科不完貽人口實私墊改良每年經費千串之多僅供塾師弟子兩考奬資榛　文社舊塾榛蕪塾師支薪如故似此種種腐敗情形若不痛加改良學務安有起色該訓導明呈設立師範傳習所模範小學及城鄕小學籌欵辦法以中學堂齎餘及贅存之義塾文社各款轉移挹注事屬易行辦理尤爲切要仰蘇學司迅飭鎭江府責成該訓導會同府學堂監督將現有之中學認眞整頓並將議設之師範各學通盤籌畵切實舉不得遽萌退志倘有劣紳藉端阻撓卽行從嚴懲究母稍寛縱仍將辦理情形通報查考此批（克） 
[江督批留東學生禀彚錄南京]  
　　留東高等工業商業學校學生王頌聲吳會英禀批查留日自費各生考入官立高等專門及大學者遇有官費缺出准按入學之先後挨次叙補當經分别咨行在案該生等現入高等工商各校應將入校年月學業程度及相片各項開送總監督先行註册遇有官費缺出再行咨商依次叙補仰寗學司轉飭遵照○留學早稻田大學政治本科學生馬爲瓏禀批據禀請撥官費赴美留學洵屬志趣遠大惟此次派生赴美報名投考者已二百人額少人多該生旣入政治本科自應濳心勵學以期畢業効用母得見異思遷前功盡棄所請碍難照准仰寗學司轉飭知照○寗蘇留日速成師範畢業生公禀批據禀已悉查學部奏由各省派遣留日速成師範生並未議及出身自難請給奬勵至欲援照中國學校卒業例得入高級學校肄業尚係力圖進步未容阻其嚮學之忱惟該生等程度若何應由寗蘇兩學司詳加考核分别送入應廾之學堂以廣造就仰候分行籌議詳復核奪再行飭遵（克） 
[監督赴日購辦書籍儀器紹興]  
　　越郡中學堂係就書院改建將次落成監督袁君以開辦在即特於日前親赴日本采辦各種科學書籍及應用儀器計共萬餘金領有護照免收關稅不日卽可運回矣（凡） 
[敎育會舉定縣視學鎭江]  
　　丹陽縣勸學所現已遵章改立日昨 
 
 

Page 12

 
 
由敎育會舉定吳姚二君爲縣視學員呈請該縣轉詳提學使照章札派以重學務而專責成（御） 
[儒釋學校續招新生揚州]  
　　揚州儒釋學校現擬推廣學額續招新生二十名不收學費業已出示招考矣（論） 
實業類 
[租界電燈定期興工鎭江]  
　　英租界工部局准大照電燈公司於界内竪桿掛線已紀前報現該公司定期於六月初旬興工聞燈數共有七百餘只云（庶） 
[禀請附設工業學堂江西]  
　　旅贛湖北工業學堂畢業生王廷楨等擬就省城德勝門外試驗廠内附設工業學堂一所籌欵四千元額設學生一百二十名仿製洋貨十六種俟有成效隨時推廣已於日昨禀請瑞中丞核示矣（規） 
[絲改訂抽厘規章湖南]  
　　常德府絲業同行於日前會議以近來絲貨各　來源日加盛旺而厘金反日漸短少想因賣主買主私相授受并不照章投行公平作價殊於絲業大有妨碍爰特改訂規章嗣後如有私相交易抗不投行者一經查出定予重罰云（猶） 
[饒州府諭勸興辦農林江西]  
　　饒州府張太守將開辦農林勸業塲情形禀陳贛撫已誌前報兹張太守又出示曉諭略云現奉上諭飭興農林自應欽遵辦理夫農林爲養民之源富强之基近時西人發明物理以樹木收吸土膏含蓄水源磽确之處可變爲腴美况清潤葱蔚之氣可致甘霖能免水旱偏災抑且綠蔭宜人兼隂穢惡與夫衛生均有關繫饒州各屬川匯山環土質肥厚物産繁庶乃自道光以來水患頻仍農事漸不講求本府旣守是邦自應盡力提倡但内地風氣未開墨守舊法卽將至理名言反復宣示猶必疑信叅半是以本府捐廉將郡城内官荒地畝開墾特設農林勸業塲委派員紳勸導經管種植桑桐桕漆及各項菓木并飼蠶繅絲　爲實驗之地任聽紳民隨時考查仿種并於每年春間購備各種籽種減價出售其能種植者優予奬勵侵害者嚴行懲治通禀各憲批准立案惟是侵吞之人雖准送官懲治而民間地遠事微往往不願禀控矧且州縣衙門丁胥需索甚大因此受累者與其官禁不如鄕約較爲切實易行如能明定條規互相遵守卽興學巡警及革除烟賭之事均可相輔而行將來地方自治基於此矣合將賞罰並鄕約大綱開列曉示仰各知悉云云（因） 
[政府議核鐵路餘利北京]  
　　政府近議内地各鐵路每年所得利息多有提撥以購路材者以致年終結算未能得有實利現擬請飭下郵傳部妥議章程以重欵項（西） 
瑣事欄 
[農業學堂開除新班生長沙]  
　　前報紀湘省農業學堂新班學生與監督衝突全班退學等情兹悉該堂新班學生計共六十餘名事後有十餘名仍復來堂肄業昨由吳子脩學使牌示云除已經來堂十餘名照常肆業外其餘閧鬧散學之四十餘名均着一併開缺俟下學期開學時再行另招以補缺額（敏） 
[德清學界商界禀留縣令杭州]  
　　德清學界徐師行許德清等具禀浙撫略謂德清地處偏僻人鮮開通經數年經營始成立一高等小學然事在草創罅漏猶多自陳令宗元蒞任後卽蒙改良章程增添科目精神形式具有可觀今届修業期滿秋間例應畢業鼓舞而考核之有賴於賢長官者至重極鉅且陳令注重實業以德清爲蠶桑之地因地制宜必從蠶桑入手爰照會職師善經理斯事半年以來籌畫經營僅僅有是基礎提倡維持之力惟地方官是賴不得其人其事必隳仰祈俯念德清高等小學舜將畢業實業學校方始萌芽准將陳令暫留數月以竟其功庶反對者無所逞其技而闔邑咸叨幸福云云 
　　又商界濟大典等六十餘家公禀略稱德清縣陳令宗元去冬蒞任時適大水將退民多未靖被灾各區猶日日來城鬧荒陳令卽親至街坊婉爲勸導民乃懽然而退嗣後卽添設巡警嚴拿流氓賭犯以故土客匪類亦皆颺而地方賴以安靖又德清絲行向年未到天明即行買絲陳令恐盜賊乘機竊發傳集各行執事面諭天明六句鐘始准開門交易各絲行遵諭通行故開秤將届一月均安然無事陳令又慮米價飛騰貧民困苦卽於去臘託各董事先購米石至本年二月初開局平糶迄今三月米將告罄又詳明府憲給發護照赴長興泗安等處購買以濟民食迺聞將次去任商民甚爲惶恐爲此公叩鑒察批示以慰衆望不勝待命之至（吕） 
[中州通函]  
　　河南巡警局改訂章程巡弁巡長巡查街道如見有堆積傾棄穢物灰土者卽飭巡兵約禁責令本户卽刻掃除如不遵從卽送局照章懲罰凡五區之中宜於各段僻靜寛闊之處修立公厠或覓積糞之人承修歸其專利或將罰欵修建如無其人可向總局酌量請欵現各叚已立水厠以凈街道而益衛生 
　　省城南關會塲巡警探隊窺得一人自衣袋内摸取水烟盒誤掏出洋鐵小盒内皆子彈銅火當卽回報總廳密派幹目易服尾襲訪明在龍虎街東侯得勝家窩藏出其不意突然闖入有杜木二姓裝鎗抗拒幸探隊有精柔術者數人得以卽時拿獲盜匪六名起出馬槍三隻經巡警總局審訊已有兩名供出數案刻又加派委員會同研訊期無枉縱以靖閭閻 
　　河南學界現組織一星期體育會每星期研究體育及游戲運動以培養兒童靈活之性質尚武之精神已經開會二次 
　　礦政調查局前委分省知縣張大令祉駿試探武安縣長亭山鉛礦並順道考查武安濟源等縣銅煤各礦探得長亭山鉛礦鉛在石中石堅開窄開鑿不易運道尤難刻擬停辦并將武安周庄辛庄煤質濟源孫眞人墓銅苗帶省呈騐均屬精美已委妥員前往勸辦 
　　安陽縣城外有淤地一區荒蕪已久無人過問近由邑紳馬君等考出有一種茶樹經前邑今俞君捐欵提倡按照農林會社章程製造成茶色澤尚可惟味覺苦澀須再講求焙煉之法方可通行已裝瓶送呈農工局考騐 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[畵史（來稿）]  
國外新聞 
[日使抵韓]  
　　二十三日東京電云昨晚東京得有消息謂北京日本公使林權助已於今晨抵高麗 
[遣冋華工人數]  
　　二十三日倫敦電云得豆彭來信稱該處已有華工一千九百四十八名由希利朴梨斯輪船裝載回國 
[黃白問題又紀]  
　　二十三日東京電云據華盛頓電告有日人四十名自墨西哥來赴克利福尼省美國管理進口委員已得有訓令嚴行抵制現日此府尚未接　官塲之報告日本日日新聞對於新近舊金山巡警局施於日人經理管業之禁令謂於此一事可以證見美日交誼之實情云現東京大多數人民爲對付美國問題將大集會議大隈伯亦允届時蒞會 
[香港新總督將來]  
　　二十三日倫敦電云香港總督路茄特氏已行抵亞托華地方卽將來香港履新云 
[英皇赴埃爾蘭]  
　　二十三日倫敦電云英皇與皇后將於下月初一日赴埃爾蘭京城一游現正預備一切裝飾採件爲届時迎接時用云 
[褒賞武臣]  
　　二十三日倫敦　云英國東阿斐利加綫銃隊陸軍少佐海利遜君因戰功卓著英王特賜與至高貴之武士勲級 
[遊歷英屬]  
　　二十三日倫敦電云工黨首領海堤君將於下月初三日自英起程赴加拿大日本新加坡克而克泰錫蘭澳州南斐等處游歷云 
[中美小國戰事未已]  
　　日本西報云中美洲民主國間爭戰近日復興現聞才泰瑪拉與塞爾伐林兩國齊集兵士赴邊界之區以禦彼戰勝之尼卡拉茄國使不再前侵云 
[民主黨之權勢]  
　　日本西報云美國賓雪文尼省民主黨曾不認孛立陽氏爲選舉總督之候補員 
[美人整頓遠東商務]  
　　日本西報云紐約商人近以遠東商務衰落極力設法以期挽冋增張東方之商務聞有素有聲明之商業家數人亦在其中主議一切云以上譯字林報 
[韓使行蹤詭秘]  
　　二十四日倫敦電云西歷四月二十日有高麗派赴海牙之專使二人自漢城起行情形甚爲秘密至聖彼得堡時又來一專使蓋爲帶呈其韓皇之委任證書云 
[盜賊横行]  
　　二十四日倫敦電云馬基頓邊界之區又有希臘之盜匪肆行搶掠 
[德王游丹瑪]  
　　二十三日栢林電云俄皇偕其后赴丹瑪國游歴丹國各報均著論以歡迎之 
[美政府辯証訛言]  
　　二十三日栢林電云華盛頓政府聲稱外問傳言美國派兵艦十六艘至太平洋實無其事 
[討議添稅]  
　　法國議院現已開議添設所得稅事 
[南滿洲鐵道會祉開會]  
　　文匯報云南滿州鐵道會所於十九日在東京假青年會地開常年大會統計所入之欵有日洋一百二十四萬五千九百四十六元除一切用費尚賺日洋四十九萬四千一百十七元 
[俄船員違禁被拘]  
　　文匯報云俄國輪船愛漠號在日本北海道船廠修理其船主於十六日被日憲兵拘住因其私自在北海道砲台界西之内閱視之故現已交北海道公廨審判以上譯文匯報 
本埠新聞 
[二誌縣訊無頭命案]  
　　屍叔鄭錦初等控告陳鏡如父子砍斃伊姪阿坡一案前晚又經本縣襄讞洪明府提審先向陳柱香盤詰供是夜阿坡掩至樓上與小女同在嫂嫂土氏房内不料母親司氏突來將阿坡捉獲割去髮辮卜女求母縱放被母斥駡驅出房外阿坡羞忿情急見嫂嫂房内有　來剃刀一柄遂取刀自刎頸項肚腹等處旋卽身死其時合家驚惶無措由在店煮烟之阿全起意砍下頭顱手足以後移屍各情實不知曉陳鏡如供亦略同陳阿四供與阿全同鄕月初喚小的到廣成發替伊煑烟數大惟到店在阿坡身死之後其餘概不知情明府喝令鞭前至三百下仍執前供乂訊陳松堂供妻妹均住老店廣成發俱遭阿坡勾引成姦小的無顔歸家日在廣成昌烟間夜宿姘識之某甬婦處後知阿坡被母親在房捉　割去髮辮致阿坡搶取剃刀自刎斃命店夥阿全曾與阿坡互毆有嫌故由阿全主謀將屍分爲六段裝入板箱雇小車推至浦江渡過浦東不知抛棄何處頭顱手足亦由阿全逐運出外棄埋餘不知情明府核供仍判陳父子並阿四還押桂香交官媒候再復審（杞） 
 
 

Page 19

 
 
[蘇臬批准修建監獄]  
　　上海縣李大令禀内外監獄及待質公所均甚湫隘敗壞不堪請撥欵重行建修等情經署蘇臬朱竹石廉訪批示云據禀該　監獄覊所竟如此湫隘敗壞自非另圖建築不可所籌甚當所難得者欵耳惟該縣係通商鉅埠尤爲外人所注視自宜及早改建以示矜恤而壯觀贍惟總估工程約需三四萬金之鉅究竟如何規模　據詳細聲叙現在帑歲支絀能否酌量撥濟公欵抑就地籌措卽延善於工程之紳董核實興辦俾顧要工之處仰松江府飭候兩院憲核示遵行（物 
[函詢是否私設洋棚]  
　　通州天生港地方因有日本商人設立洋棚曾由該州禀陳滬道查禁兹悉瑞觀察以該處並非通商口岸今該日商在彼設立洋棚究竟是否私設抑或禀經該管領事核准未接日本領事函致有案因於昨日函詢日領事查明復核（速） 
[米店公所董事姚文枬上蘇撫禀（爲恒盛米店事）]  
　　爲米業被優申明阮電乞便民食事竊光緒三十三年五月初十日法租界讞員聶會同法繙譯官帶捕莅恆盛米店曁通商米廠聲稱查點米數飭捕看守禁止不准該廠解出客貨並不准該店管給食户查抄恆盛帳簿六十本通商帳簿二本帝案該店廠執事投案聲訴目爲囤積居奇連日售給吃户二次被法巡捕攔入捕房禁使不得糶糴　查廨員等查點恆盛店現存米數雖及萬石實則恆盛自存之米僅有三千石其餘　千石均係各米店因恆盛去秋設有通商打米機噐廠專爲同業代　米石故各米店紛紛運往該廠碾白出售並非悉係恆盛存貨此固滬上商界共見共聞且已由法公廨查取恆盛通商帳簿向各米店查賑核對相符委非揑飾况滬上打米　噐廠設　數家存米均多亦不獨通商爲然至恆盛店每日門巿出售米數約需百石今以三千石存米計之僅敷一月售數際此青黃不接之時尚虞匱乏乃法公廨因恆盛店兼設之通商廠係屬毗連據此存貨即目爲囤　居奇几在米店孰敢買存粳米以濟民食至各店　運上海現存之米不十日而可罄合巿惶急不知所計且帳簿爲店鋪主權該店信實索著不聞有干法　忽奉查抄帳簿全數提案同業莫不寒心更誰　此况此案究係是何原因至今尚未宣布人心危懼關繫實非淺鮮上海夙號宜棉無多粳稻全恃往來米舶以給民食今松江嘉興久已止境惟無錫常熟沿可泛舟倘商人估　鑒此　運不特價必奇昂其爲害直不可設想董非爲該店廠一户起見但念民食巿肆事極重要不揣冐昧呈求大帥大人俯賜察核迅飭法租界讞員母擾滬巿撤捕弛禁以安衆心造福無量戴德上禀 
[蘇撫批詞]  
　　此案前據該董等來電卽經飭道查復旋據復稱恆盛米店機米廠之蔡上松　居奇人言嘖嘖當飭聶丞查明該廠簿據確存有九千餘石之米雖據稱係各户户存待碾然不應尚有上臘今正存米等語復經嚴飭切實查明秉公核辦在案據禀前情蔡商囤積一事旣不理於衆口諒非出於無因現值米價騰貴民食維艱何忍復於此時爲操奇計嬴之舉該董深明大義應卽從旁勸導蔡高靜候上海道核明定斷毋得抗違觀望安　覲視仰上海道轉傳知照此批（琴） 
[共和國之紀念]  
　　昨爲美國改立民主國大紀念日駐滬美領事署陳設一新滬道瑞觀察以次文武印委各員及各領事旣寓滬美商咸往道賀浦江停泊各國兵艦亦懸旗誌敬是日公廨適值美領事堂期本擬停訊嗣以各捕房案甚多故卽商諸英巴副領事蒞廨代爲陪審（西） 
[祖餞尚書]  
　　公共公廨讞員關絅之太守以新簡外務部尚書吕鏡宇欽使行將北上禀明關道憲瑞辛儒觀察訂於廿五日假座洋務局恭備中外盛筵與欽使餞行昨特飭差傳天仙丹桂玉成各茶園名伶至洋務局聽　演劇云（莊） 
[廨抄送范黨履歷]  
　　職員陸頌和前因接濟范匪案内致奉蘇撫飭屬密拿迄未獲案現蘇撫以陸頌和旣經捐有職銜應將該職年歲履歷抄送以便分咨各處查拿札由蘇臬司轉飭滬道札廨抄送在案兹悉英廨關太守昨已將陸頌和履歷呈呈瑞觀察轉呈核辦矣（速） 
[丈量私佔河道]  
　　二十三保一圖胡家橋鄕民宋甫囡近因私佔官河爲董保查明禀請上海縣飭知丈量局前往丈明復核（西） 
[商船公學擬廣學額]  
　　滬南商船公學現議得暑假後當再添招學生三十名以爲推廣敎育地步（杞） 
[染業開設學堂]  
　　滬城喬家浜現有染業中人擬在該處設立染業公學招收學生不取學費業已擬就簡章并公舉滬紳郁誦紛君爲校董定於七月初旬開學（杞） 
[事主報竊]  
　　城内登雲橋梭子弄趙姓家前晚被賊挖洞入内竊去衣服約值洋數十元昨晨由事主投西區巡　局報案請緝（哲） 
[人贓並獲]  
　　鐵路小工頭目陸狗記前以失竊金飾鈔洋疑係伊妻陸沈氏所爲報由捕房查係乳母夏張氏串同伊夫夏德主所竊將氏在案昨由邊包探將夏德生在江北拘獲亞吊出原贓甚多帶入捕房押送訊押候補提德生候送辦（西） 
[上海官事]  
　　廣東候補知州清貴由粤進京道出滬江昨日到道乘謁新委東區副巡官陶雋卓禀知卽日到差高昌廟巡局員李錫禀知今日開辦平糶提右營左哨一隊反戎周大成禀辭前赴龍華駐防雲南候補道莊籙江西候補道梁榮翰主簿應寶琮昨均到縣拜會禀見（車） 
訟案 
[上海縣案]  
　　兩浙鹽巡水師魏哨弁禀請縣尊李大令飭捕頭徐文帶夥同往浦東三林塘鎭捉拿梟販詎已聞風逃通祗獲坐船一隻私鹽三十包該弁查得是處私鹽向由土棍張阿千代銷因將張拘案奉大令訊究供稱代梟匪挑鹽秤稍者係楊某該梟姓名小的並不知曉判押候訊辦○山東人張仙洲欠賴錢布各業數萬金由縣訊明交差在案兹以逾限不理昨復提比供已央人理勸求再寛限判再押限半月不了定照謊騙例監追　辦○南匯人陸尹耕前借張姓方單一紙抵欵兹欲圖賴被控交差不理亦奉訊比與原告理成本月二十八即可了結判仍交差如二十八不了提比押追（車） 
[總工程局紀事]  
　　西門外洋尾橋陳鴻和老虎灶因木工湯壽福討水口角　紏同陳裕生王早芝持　鬥毆店夥劉先姑受傷并毁及店物由五十三號巡士一併拘獲由西區送案奉陳叅軍訊判各戒責　百下著湯給還醫費六元王陳合賠毁物洋一元○曾同奏烟館主曾大德扭成衣匠沈德榮至東區控被去年竊去皮褂一件解案訊判姑念年老免究交曾帶回○東區巡士在小橋地方見汪桂携有衣包一個向詰支吾拘案訊供認竊不諱判戒責一百下押一月期滿責放○周林生與戴厚生因賭互毆傷及耳際扭案判戴給洋一元作醫傷費○吳阿二行竊吳德全紡綢長衫在押店求質由巡士解案判戒責二百下押十天贓給失主領去○榮阿安竊章曹氏棉被由巡士拘案判戒責二十下斥退○蔡鎭國控烏山船户汪子揚盜賣承裝至安徽之洋布一件奉孫明府訊據汪在逃未到當著同業保人趙阿多具限十四天尋汪交案候訊船交埠頭看管（永） 
[公共公廨早堂案]  
　　韓高氏與女四保前將姨妹楊左根請至麥根路某洋房内與細崽汪禮榮姦宿數夜經楊其傑報探沈阿岳將韓高氏韓四保等解訊供出汪禮榮判押候補提在案昨由捕將汪解訊當有林阿大投供妻子金珠被韓高氏引誘與汪細崽姘　今韓又勾誘左根與汪姦宿請併究金陳旣由濟良所送訊求思給領左根供被汪禮榮留宿洋房内是實汪供左根係韓高氏送來姘識姦宿兩夜金珠供阿大是丈夫婦人出外在北京路做奶娘由韓高氏誘與汪禮榮妍識求察美白副領事因公未到由帮讞　子觀明府商之英 
 
 

Page 20

 
 
巴副領事判汪禮榮父保金珠仍發濟良所餘人還押官媒於下禮拜二集訊○粤妓陳了頭違章拉客由捕解究判罰十元○押犯洪連生昨已滿期解訊供稱與李福仁同竊伊已逃逸求察判從寛斥釋○劉阿坤竊取舊鐵判枷五天○王阿四與陳大雨子相打由捕解案供稱妻子被王姦匿求恩　辦明府以旣未控告判一併開釋○包永法收買洋人所失之銅佛竊贓判押三天孫金生竊取何永記等家衣服判押三月○朱阿生拉韁撞壞洋人車子判罰二十元充公再罰賠修費洋二十元○李庭生竊取脚車判押一月○張二郎與劉阿三串竊木頭判押四天劉押三天○女孩周阿三竊取金華絲廠繭子判姑念年輕從寛開釋（莊） 
[法租界公堂案]  
　　裘佐卿昨將兒子袁永林送案控稱不肯習上私刋譚潤卿店圖章向往來莊冐取洋八十元花用求辦聶司馬判押改過所二月○楊榮富所開小雜貨店去冬因縱火圖賠保險銀查出判押捕房七月並罰銀一百兩在案昨已滿期解訊陳稱罰銀無力遵繳判從寛豁免卽予開釋○　阿多近患癲疾在途胡關由捕拘案判發普育堂醫治○塌車夫陸阿二向安南巡捕肆意輕薄致被拘案判罰洋一元○洋涇浜義興産號出店王阿心私竊店中值價洋三千餘元之皮箱一口逃逸該號執事劉翰　立卽報捕將王之荐人杜阿炳拘入捕房解案判交保限三天將王尋交訊辦○洋車夫史載生　　坐各　率由探拘訊判押二天贓存公堂街認○胡先忠前被同寓客控稱竊洋一案嗣因查撫實據著即省釋○劉桂林竊衣判枷示一月○胡阿三竊途人時表判枷一月押改過所二月○林阿二偷史和生衣物判枷一月押改過所二月（絲） 
[美租界捕房事]  
　　費雲洲被竊衣飾等件報由捕房飭探朱子藩勘緝○二十六號石子馬車昨將斐倫路誠記木行木棚撞捐由行東報知捕房飭將馬夫頭目宋金林傳入捕房照賠了事（西） 
[通信]  
　　申報館大主筆先生鑒啓者海寗州袁花鄕農陸二倌等七人於十五日合載細絲五十二車赴嘉屬之青鎭出售至新塍西栅泊宿晚餐被局巡硬指私販將絲捆交分局（新塍郎中埭設有絲釐分局）鎭民聚代剖辨局巡悍置不顧翌晨解送嘉郡總局鄕農七人號器奔趕内有二農頓足投河經肉鋪顧有才救起（顧亦袁花人在新塍開内鋪者）據陸二倌云絲户共十九家自售者七户寄售者十二户二農如有鄰嫗寄售絲兩無面回覆情急投河此新塍閤鎭之見聞實在情形也今聞此絲被徐委員悉數充公名充五十二車鄕絲實通一十九家苦命巡丁辣手委員忍心現在鄕農藏絲怕盜賣絲怕官滿鄕血滬載道哭聲致嘉屬有爲農不如爲盜之謡設各大憲親住民間清夜天良諒亦不忍聞此若不設法改良勢必激成民變乞貴報登入來函一門兼各憲原情垂憐及今補救商民幸甚大局幸甚肅此奉佈祗頌日祺新塍商學界公具 
　　敬啓者弟因諸同志戒烟而又值地方官禁烟之際爰約林君步青在躍龍池樓上演說各種新詞以勸人戒烟及崇尚道德爲宗旨旣可爲戒烟諸人消遺其同化力與公德不無裨益凡舊俗淫詞俚語一掃而空業經弟函陳捕房給照准行在案乃頃閱 
貴報廿二日本地新聞禁唱花鼓淫戲一則不勝詫懼務希費神早爲更正至幸曾子安頓首 
[創設紅十字會之理由（一續）王熙普]  
　　（五）設立戒烟會 
　　目下所最急最急最要者戒烟問題也務必多請中外高明醫學家研究善法以實行之 
　　（六）設立紅十字醫院 
　　租賃空氣清爽房屋寛大之區爲之雖不能十分完備至少亦須容二三百人 
　　（七）設立紅十字軍醫學堂 
　　紅十字軍斷非未受敎育之人所能任其責擬就會員之中或會員之外排選若干人聘請久經歷練之名家以敎育之 
　　（八）設立收生學堂及看護婦學堂 
　　收生者不諳法則動卽草菅人命病人無看護婦以經理之不覺自蹈危機此誠不可一日緩而當速辦者也 
　　（九）設立寄生院 
　　或胎病之婦或貧苦之家斷非室家中所能調養者則入寄生院以生産之 
　　（十）設立娼妓檢查所 
　　上海萬商雲集娼妓亦非常之多受其毒者動有性命之憂擬多聘女醫照西人檢查法檢查之 
（十一）設立衛生演說會及勸戒洋烟會 
　　吾國人不重衛生上下社會皆然苟不演說而引導之萬不能啓其愚蒙勸戒洋烟之必要想亦人所共知擬由本會會員擔任其事分投演說 
　　紅十字會所應辦之事不僅如斯已也以上數端皆目下所必當辦而不可一日緩者但辦理　遲速要皆以經濟之範圍定之若得經濟活潑不難一年而辦齊經濟艱難惟有次第舉行之一法也 
　　至若籌捐問題捐欵經歸何人承收皆於初次開會之時酌定之 
振務 
[筵資助賑]  
　　敝堂昨承朱雅臣君送來筵資洋六十元囑爲彚解淮徐海等災區用登報章以揚仁風原函錄後○余作嫁滬上近年來兩次移居諸親友雅意周旋輙復儀物相貺投桃無報心滋愧也現因江北沈災未澹待賑孔殷爰節延資洋六十元聊作涓埃之助爲諸親友造無量福諒表同情[  同仁保安堂司董謹白]  
 [P商會經收徐淮海等水災賑欵第二十三次清單> 
　　四月二十日南方報舘解來大洋一百四十二元小洋十六元一角四月二十七日南方報舘來大洋四百八十二元銅洋十元小洋五十元零七角銅元七十枚雲莊來名妓花巧林助洋二百元合極登報以揚仁風 
[施送戒烟丸]  
　　本堂奉道縣憲諭此次城廂烟舘業於五月十二日一律閉歇所有貧苦食力之人亟宜矢志戒除等因本堂兹仿林文忠公原方加滅配合成丸暫行施送兩月如有志者儘六月初一日起至七月三十日止預期邀同妥寶店保來堂報名聽候頒　給領幸勿觀望特此布告[  同仁輔元堂果育堂同啓]  
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
