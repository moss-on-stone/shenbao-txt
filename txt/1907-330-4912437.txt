# 1907 - 330 - 4912437

 

Page 1

 
 
   
 
 

Page 2

 
 
上諭 
[ 
[八月初五日奉]  
　　上諭湖北黃州府知府員缺著景淸補授欽此同日奉上諭湖南綏靖鎭總兵員缺著梁國楨補授欽此代諭 
[地方自治制綱要序]  
余少與鄉人處。喜雜問村閭𤨏屑事。故凡鄉黨職役版籍户口徭賦科征之屬。功令與事實不相符合之處。皆心識之。又見官民相與之際。堂室之森嚴。吏役之點猾。官書之雜沓。文義之拘牽。輙慨然太息。念官民相與隔絶如是。决非通法因求之往古。得周官比閭黨族之制。乃大歎想。以爲周公致太平之道在是夫行政區域。析之極細。則耳目易周。爲之長者。出　里閈則情意相浹利害身受憂樂與共。則計畫至精此其便利。人所易曉度自周公以來。二千餘年間未宜中絶由是知管子軌里連鄉之制。漢書三老嗇夫亭長游徼之名後世保甲保馬十家牌諸法。皆鄉黨職。今名稱雖異。體制未攺。舉其大要在邑日坊廂。在野日都圖各有董事。有地保有莊首牌長。則雖謂周官之法至今存焉可也。乃者樞機猶在。運掉不靈以致朽蠧深用歎。惋及聞東西國地方自治之説。蹶然而起日可回也。夫樞機之所以朽蠧致失其效用之力者以運用之不如法也。命之日地方自治則運用之妙皆有。方式之可尋何朽蠧之有。於是東學於日本。紬繹師説。博考其載籍乃知日本之自治制多承幕府之舊。而並不始於明治之維新。蓋其始有町行政郡行政之分。町有町奉行。町年寄。其下有名主地主家立五人組等職名。郡有郡奉行。其下有名主組頭百姓代等職名。可見此等組織皆自然之勢。本無新　之可言。亦並不可謂之西法。往昔勿論論其現行者日市日町日村。與吾坊廂都圖等。所異者吾無法人之資格。與選舉議會之方式而已。今語人以外國法。滋不見信。矜　古法。則又疑比附。則直詰之日。今坊廂都圖董事。當公舉耶。當聽其與奸胥蠧役相勾。結以把持此黑暗之局耶衆無不日宜公舉然則用選舉法何如。衆日 
 
 
 
] 

Page 3

 
 
程度不及也。又詰之日。今坊廂都圖所執行之事。當公議耶。當任一人之私意耶。衆無不日宜公議然則用議。會法何如衆日程度不及。也鳴呼政府聲言預備立憲。而寃吾民日程度不及。而吾民亦且自寃曰徎度不及長此因循。不及者當何時而及耶。　吾聞沮者之言曰。程度不及而行選舉立議會。勢不至於叫囂龐雜。日尋鬥爭不止。夫選舉有選舉法。議會有議會法。雖猝然行之何至於是。且惟有議會而後有辦難。有辦難而後有公理。有公理而後人民之程度。乃有增長之日沮者云云。寗非不學之過寳山錢君玉如。學於日本。專討論地方制度。旣卒業。成書一册日地方自治制綱要。載自治之理論與其方法。皆秩然有序。足以間執不學者之口矣。其弟印霞太史。以書抵滬瀆屬余爲序乃祝日。自有此書。則程度不及之説可以破。而凡偃然僵臥。者皆蘇蘇欲動。不至以自治爲新奇駭俗之論。而且以。爲平易而可行也。吾中國庶有望乎。陽湖孟昭常 
專電 
[電一北京初五日午後七點]  
　　張中堂今日）初五日（到京）愼（ 
[電二北京同日午後十點二十分]  
　　德國水師提督克爾彭定於節後來京於膠州濟南 
恐有影響）曉（ 
京事小言 
此次考察憲政大臣原擬在親貴子弟及名望較崇之各大員中簡充嗣因前次出洋考察之時各國均優加禮貎預備歡迎乃事隔一年立憲尙無眉目若再大張旗鼓恐爲各國所笑遂以三侍郎勉充斯任然則政府之用心亦良苦哉 
自廷寄各省條議化除滿漢辦法後各督撫之條陳此事者日有數起然皆不外裁丁糧攺漢姓諸大端而政府之意欲裁丁糧則恐其謀生維艱欲攺漢姓則又恐子弟不服大有左右爲難之勢故近數日來已將此事擱置不題恐又不免畫餅充饑矣 
楊杏城侍郎前往南洋巡視華僑京師官塲皆謂其與某中堂不洽故借此爲規避之計不意某宮保入京以來慈眷日隆大足爲中堂之敵故侍郎又逗遛在京遲延不發意欲運動復任不願再作南天萬里遊矣翻手作雲覆手雨官塲現象有如是不可思議者 
御史徐定超日前具摺奏稱大局阽危請速籌挽救之法聞該摺已交王大臣會議日來正在核議此事嗚呼天下興亡匹夫有責該御史獨非中國人乎不自籌挽救而請速籌挽救則亦老生常談焉爾 
緊要新聞 
[日俄恊約宣布近聞]  
　　文匯報載初四日柏林電云俄 
國聖彼得堡半官報已將日俄所計條約如商務航業漁業各約以及關於日俄鐵道在寛城子連接問題之暫定條約一一發表 
[張中堂起節北上詳記武昌]  
　　鄂督張中堂於初三日 
起節入都已誌本報專電茲悉中堂起節之前因接新督趙次帥來電准初六日請訓出京來鄂接篆李方伯護院爲日無幾故委署司道事即作罷論僅委臬司兼署藩篆中堂交代淸楚卽於初二日下午四時由武昌紗局碼頭乘兵輪往漢口三碼頭江心停泊初三日辰刻飭兵輪開至劉家廟火車馬頭乘花車）係由鐵路局預備共有花車二輛頭等車八輛二等三等車各十輛（開駛入京一時送行者除軍學界均站隊恭送外官紳送至車站者約有一千餘人之多中堂瀛眷現尙留鄂遷入八旗會館暫寓由警局派勇守衛俟中堂在京諸事就緒再行派弁來迎云）音（ 
[中國宮庭之内幕]  
　　中國皇太后以宮庭之間將有 
大變故且春秋日高慮無實行之能力廻思文宗皇帝當咸豐年間避難熱河時均由恭親王一力擔當大事足　輔弼之責此次欲舉大事自非慶邸不可而慶又以無才無德力辭太后拂然故慶邸慈眷因之而减譯大阪每日新聞頴） 
[英領請究拳匪造謠仇敎江西]  
　　贛州匪徒練習神 
拳由各大吏飭令地方官嚴密查禁等情已屢詳前報茲九江英領事倭訥君函致贛撫略云據贛州傳敎敎十和爲貴禀稱近日城廂内外謠言紛起有滋事之徒曾於庚子年造謠惑衆近又大張其胆云俟秋間定將敎堂槪予燒毁殺害敎士且居民十户則必有三家演習拳術者不分男女幼孩皆練此藝於各家中供奉天地君親師太上老君慈航道人孫悟空許眞君關聖大帝八部雷神哪咤太子楊戬元帥千里眼順風耳諸神之位業經地方官拿獲數名附近良民多畏其惡不敢赴敎堂聽　善書禀乞函請電飭地方官認眞嚴禁妥速保護等語據此查該敎士所禀如果屬實巨禍當在目前恐本領事又須乘坐　輪往省晤敎匪遙相應函 
 
 

Page 4

 
 
請貴撫部院飛飭遵辦仍將辦理實在情形迅速見復瑞中丞接函後當卽電復云贛州神拳事已嚴飭該地方官切實拿辦并責成江署臬司督同營縣嚴辦以絶根株業已安靜一面仍飭認眞保護敎堂請勿過滋疑慮）權（ 
[駐日楊使代留學副監督辭任北京]  
　　駐日公使 
楊樞日昨函致外務部稱留學副監督　道克敏歸志甚决宜卽派員接替其同來經理學務各員亦均不願復就請照部定員數一併派充所需經費請由部籌定等語當　外務部轉知李柳溪星使查照酌辦）句（ 
[鄂省官膏專買局開辦確聞]  
　　鄂省官膏專 
賣有某國出頭阻撓經鄂督電部力爭等情已紀前報現聞張香帥以烟毒爲中國大害非行官膏專賣法難收禁絶之效况此係内政主權更非某國所應干涉故已决計於中秋節後開辦日前由善後局先行撥欵十二萬兩暫作開辦經費）酉（ 
又一訪函云前者外間訛傳烟膏局有停辦消息茲經詳細調查實無其事但因總辦馮少竹太守現已北上須俟回鄂後再行開局聞有定九月初一開局之説故漢局執事人等已預爲布置一切矣）未（ 
[部覆准辦礦務彩票安慶]  
　　安省開辦各屬煤礦需欵 
不貲前經總理　觀察光與禀陳皖撫擬仿鐵路彩票辦法開辦礦票由撫咨部請示在案刻聞度支部咨復　撫略謂安徽礦務需欵甚鉅所擬礦票辦法核與路票相輔而行尙屬濟時善策應亦暫准試辦俟籌欵稍充卽行停辦云）化（ 
[學部電飭焚毁界分種族敎本北京]  
　　新嘉坡 
地方前有僑商呈進敎科書籍一種内有界分滿漢爲異種之語學部堂官以此書妄分種族實爲致禍之萌卽電飭新嘉坡領事令所有僑商等將該書赶緊焚燬母得再行播揚以亂人心）子（ 
[江督咨長江各督撫文]  
　　爲派員密查亂黨事 
查長江一帶匪黨遍布或設法私運軍火或隨地勾結奸民包藏禍心乘隙而動已迭飭沿江各關嚴密查緝在案惟該匪黨等　謀詭密蹤跡無常稍有疎虞其貽害何堪設想應即遴派金陵關朱道乘坐海圻兵輪沿江上駛前往蕪湖大通安徽九江等埠察看各該關查緝匪黨辦法是否嚴密一面嚴查各地方有無匪黨潛匿及私運軍火勾結奸民等情事倘經查出應卽密行知會該管地方官設法捕獲解究以弭隠患俟沿江各埠查畢卽就近前往湘鄂一帶查閲各處地方情形是否一律安謐該道每到各埠務須細心查察不得稍有疎懈一俟事畢回省卽將巡查沿江上游情形據實明晰具報以憑察核該道此次出差爲日不久一切公事可飭首府代拆代行母庸委員代理除札飭朱道遵照刻日前往認眞巡查外合行備文咨請查照）聞（ 
淞滬要聞 
[滬道查明姚正高之史]  
　　前晚滬道瑞觀察接江 
西南昌府巡警總局來電略謂據警兵在街拘獲情跡可疑之姚正　到局詰問姚語無倫次但云住在上海查　箱内有書信一封大半皆悖逆　言請飭查明此人是否安分即行電復等因觀察卽飭偵探長楊金山前往杳得姚正高現住閘北錫金公所後面南臨里素患瘋疾原藉浙江其父曾在某營效力保有道銜兄名潤田現在某書館爲夥已入耶蘇基督敎十餘年該會中人皆肯保其並不爲匪等語觀察卽據情電覆以明是非）哲（ 
[滬道禀江督蘇撫文]  
　　）呈送中國公學校舍地圖（ 
竊照中國公學學生張邦傑等請撥吳淞官地建築校舍一事）中略（茲據寳山縣王合章會同中國學校幹事員王敬芳等前往吳淞砲台灣海軍衙門西邊會勘得該處有官地兩塊一計四十餘畝一計一百餘畝兩地不相連屬當據王敬芳等指定一百餘畝之地堪建中國學堂之用繪圖禀祈核示等情到道應否准予撥給之處理合繪圖禀請察核批示祇遵）甘（ 
餘興 
[今日之所謂攺定名稱者]  
　　年來改革之事。犖犖大端。如警部攺民政部户部攺度支部刑部攺法部兵部攺陸軍部所攺之事不爲不多。然而攺者其名。不攺者其實。論者咸謂實不副名。朝廷多此一攺也不謂攺之不已。近更有可議者两事。 
[）一（立憲問題]  
　　立憲一字。政府借此名以謊國人者。一年於茲矣。然而政府不肯承認也。考察政治　。偏攺爲憲政編查　。政治官報。偏攺爲憲政官報。考察政治大臣。偏攺爲考察憲政大臣。攺名憲政。政府果有助長憲政之眞意。終必逹其目的乎疑一 
[）一（滿漢問題]  
　　　月初二日有消融滿漢之諭旨政府仰承其意。日日籌議此事。求所以化除畛域者。吾聞之矣。京營八旗將攺爲八　。君前奴才將攺爲稱臣。旗　長姓。將攺爲雙姓。種種攺名。果足以解决此種族之大問題。而消泯形迹乎疑一 
吾　爲實行憲政。必須擴張民權。消融滿漢必須平等政權。若鶩其名而舍其實。實之不存其名又將何　）還（ 
 
 

Page 5

 
 
   
 
 

Page 6

 
 
   
 
 

Page 7

 
 
　　禮拜六拍賣瑞和洋行 
　　准於初七日九點半鐘在本行拍賣紙烟廿箱琴酒十箱水菓盆新脚踏車電氣脚踏車打字機噐鳥鎗電氣風扇厨窻鉄灶様子銀噐鉄床木噐另物不計此佈　瑞和洋行啓 
　　禮拜六拍賣長樂洋行 
　　准於初七日上午十點半鐘在舢板廠新造檶閘北裕通紗廠内拍賣花旗Ａ字烟葉二件Ｇ字葉七件南雄葉廿二件廣豐葉五件鄧州葉八件竹臘咬嘴三箱老姆酒四桶硼酸三箱錫箔帋二件硌酸帋二件密四林香荳苦馬林鋼銅皮帶大小皮帶數十幅大小烟刀一切烟料做烟噐具另星不計此佈 
　　禮拜六拍賣 
　　啓者禮拜六即初七日十點鐘在本棧不限價拍賣各色飛龍黃馬褂海馬牛牌鵝牌無牌獅牌彩呢七星八仙人面孔雀又雀梅洋紅布標等貨照常兩禮拜五　票出貨　義記洋行啓 
　　禮拜六拍賣瑞和洋行 
　　准於初七日十二點鐘在英大馬路碼頭拍賣白相船一只此佈　瑞和洋行啓 
　　同文館告白 
　　本館專爲華人學習英文者而設敎授文法算術歷史地理諸學曾在本館肄業之生現在各洋行海關供事者指不勝屈本館敎法之佳於此可見兹擇於七月廿五日即西歷九月二號開館有志來學者務望先來報名俟開學時到館肄業可也四川路本館白 
　　　廣東鹿芝館蠟丸 
　　鹿茸館馳名参茸白鳳丸 
此丸以參茸烏骨雞爲君佐以上品藥料配製爲丸耑治老少婦人諸虚百損心腹疼痛頭暈咳嗽寒熱往來骨蒸瘦弱臨經腹痛赤白帶下心悶嘔吐等症無事婦人亦宜常服其功屢捷靈效無比一品頭每丸一元加料每大丸洋五角雙料每丸二角單料每丸一角○參茸寗坤丸雙料每丸一角單料每丸五分○婦女玉液金丹每丸一角○經行腹痛丸每丸一角　舖在上海老巡捕房對門分枝杭州清河坊分枝蘇州閶門中市 
 
 

Page 8

 
 
   
 
 

Page 9

 
 
   
 
 

Page 10

 
 
專件 
[沈家本調查日本監獄情形淸單]  
[第十五作業]  
監獄之作業得從三點觀察之一從道義之方面觀察之二從刑罰之方面觀察之三從經濟之方面觀察之三者有一不具或不適不得謂之爲完全之監獄作業也從道義方面觀察者凡人類之從事勞動有所謂道義的權利此權利　時或作義務解要而言之類之對於勞動有道義的權利及義務也　雖犯罪亦爲人類則不得不勉全人類之道義的權利及義務縱爲囚人不得悉視之爲無人格旣認之爲有人格則又不可不認其有爲人類之道義的權利及義務而使之就勞動者故對於犯罪者拘於監獄不令勞動是使就無味之徒食大反道義所要求然勞動自古以來以之　奴隷及下等人類之本職上海社會之人類決不着手於勞動卑視勞動之觀念至今仍繼續於社會之習慣中故使囚徒徒事勞動者以恥之苦之與今日所謂人類對於勞動權利義務者其感想適相反殊不知使囚　從事勞動並非欲使囚從因是而感痛苦恥辱實藉此以全囚徒爲人類之道義的權利義務也從刑罪方面觀察者按各國刑法　自由刑上有課定役者有不課定役者旣以勞役爲組　刑罰之要素務求逹刑罰之目的或在懲戒或在攺良必選擇適當之勞動更須無害其人之健康從經濟方面觀察者作業本以生產爲目的須於監獄及囚人之　方僉獲利益然作業種類繁多如土工金工竹工裁縫工編稿工同爲作業其中　生產者有不生產者例如編稿工之類終日黽勉從事所護之利僅二三十錢無裨於本人亦無補於監獄故使囚人作業必審其將來可恃以謀生且視其現在所獲利益能補助監獄之用費爲率否則不能謂爲適於經濟之作業也 
作業之方法分受負法注文法官司業三種受負法者使一私人或財產家及事業家而担任監獄作業之謂種類甚多其通性不外以監獄之囚徒托於一私人聴其使囚徒從事種種作業或名之日委托法大自監獄築小至囚徒飮食衣履無不由受負者供給今亞美利加南部之一二洲行之然有數弊一不適與公正主義之行刑二受負者博囚徒之歡以冀盡力作業有害監督之嚴肅三不能作身分相當之業有戾攺良之義四受負者與役吏結托通同舞弊五妨害社會及監獄之經濟職是數者於實際上理諭上皆不適也注文法者　受負法漸次而進卽監獄受他人之委托而使囚徒代人製作也其法較善於受負法委托者或爲國家或爲其他之機關或爲個人均無不可由委托者出製品之器械材料一切之責任均由監獄擔負若製出之品與委托者不符减其工價或另攺製但受業師不得其人則監獄常蒙損害故行之者頗尠官司法者　府出資本購買原料使囚徒製作物品監獄自行售賣之謂於理想　爲最良之方法然歐美之行此法者無不陷於失敗即日本司法省雖採此方針難冀完全實行因其中亦有數弊在一資本出自政府自無利息以無息之大資本利用此多數　價最低之囚徒勞力則其製出之品較尋常民間之製品更廉與民業競爭有害民業二監獄之官吏不能熟　工商貿易情形與商界爭衡猶以烏合之衆而敵久練之師政府不能得實利三監獄旣營官司之作業行政事務必日複雜則官吏之力分散於刑之執行必漸弛緩有害嚴肅四以監獄爲一工場則官吏役人自與商賣有關係易使官吏役人陷於不正之行爲欲求補救之策一以官廳需用之物爲限蓋一爲監獄一爲政府與民人無涉並可輕民人行政之擔負例如日俄開戰陸軍省托監獄製造革鞾其價廉於市價之半旣可節約軍費而監獄利益亦未少損一精選授業師此非特可獲適當之作業復能監督囚徒使獲成績也）仍未完（ 
分類新聞政界 [P 
[駐德公使電陳立憲方法]  
　　駐德中國公使孫寶琦氏近有長電 
請政府代奏此電係關于中國立憲施行方法約分十數條譯東京朝日新聞）頴（ 
 
 

Page 11

 
 
第十一版 [ 
[漳州巡道將次裁汰福建]  
　　閩省大吏現擬實行新定官制在省内裁三巡道　爲漳州道一爲延平道現漳道内友人咸謀他徙惟聞何道台上年補缺時耗費七萬餘金現在尙未收回不無躊躇滿志云）乎 
[蘇省專賣官膏已有成議蘇州]  
　　前者江督端午帥札飭蘇省開 
辦專賣官膏事宜祇以籌欵維艱尙未議决茲有某某等六紳發起籌欵四萬擬在省垣設立總局專辦長吳　縣及太湖廳四屬專售官膏認定每年報効十萬金由上憲委員督辦已禀經蘇撫陳中丞批飭稽征官膏兼禁烟總局妥議詳復矣）必（ 
[江督批飭查拿拳匪南昌]  
　　江西贛州府關太守榕祚日前因贛 
縣有匪徒學習神拳詳請江督飭縣拿辦當奉端午帥批示云查此案前據贛州蔣鎭呈報當以興國匪徒結黨習拳明樹旗鼓自應一併驅逐嚴禁以遏亂萌批令通飭各營嚴密查緝並行司嚴飭各屬認眞查禁在案據禀前情仰西臬司轉飭遵照仍將查禁情形隨時禀復）雲 
[批獎饒州府認眞禁烟南京]  
　　饒州府張太守日前將酌擬禁烟 
辦法禀陳江督核示當奉端午帥批示云查該府於禁烟事宜認眞舉辦以爲各屬之倡所陳各節嚴切而不失於煩苛是能以實心行實政者良深佩慰仰西藩司核明飭遵再餘千縣鄭令輔東能於限前先將境内烟館禁革實屬勇於任事應如禀記大功三次以勵其餘併由司註册一面通飭各屬一體遵照辦理）諟（ 
[擬收契紙雙掛號費安慶]  
　　徽州歙縣開辦巡警經費不敷現由 
該縣令查有民間屋產賣買契紙擬一項抽收雙掛號費作爲警察常年之用聞日内卽當具禀省台請示核辦）政（ 
[洋務局總辦易委蘇州]  
　　升任川督陳筱帥以人蜀後督署公事 
須按照新定官制分科治事擬延訂羅申田觀察爲幕僚所遣洋務局一差已攺委陳根儒觀察光淞接辦聞初十日卽須到差云）川（ 
[浙藩爲扣留縣令家屬事致温州府電杭州]  
　　温州府錫太守鑒 
州府交代已重申定章由府扣留交解淸欵方准回省回籍茲聞平陽胡故令虧短甚鉅希遵章扣留家屬勒淸交代以重庫欵爲要藩勘）金（交涉 
[電請速派菲獵賓領事北京]  
　　外務部商允美政府添派菲獵濱 
領事一節現聞駐英代辦陳貽範有電到部略謂據菲埠華商代表黃某面稱僑民企盼華官保護情甚迫切請示所派領事何日可到以慰民心等語刻外部已擬定妥員卽飭迅速起程）句（ 
[學堂贖回敎堂基地南昌]  
　　樂平縣舉人彭廷煇等因該處高等 
小學堂原係翥山書院攺設規模狹隘亟須購地擴充查有鄰近汪篤生基地一方曾經出賣與該處天主堂爲建堂之用計價洋六百五十元今擬由學堂籌欵贖回以備應用卽經八鄉紳董會同商請吳敎士轉向陶主敎　爲商允業於小學堂公欵項下照依原價面交吳敎士收訖由敎士書立允約簽押爲據所有汪姓等前立賣契遺失無存亦於約内批明作廢以淸糾葛現該縣何大令已據情禀報省憲查核立案矣）來（ 
[德人將興揚子江航業]  
　　文匯報載初五日倫敦電云裵明亨報載稱德國現已立約建造淺水輪船七艘以便駛行於揚子江及泯江等處 
[米商高慶堂取保釋放杭州]  
　　上海米商高慶堂被浙撫札委同知余文爚到滬拿獲解案經駐滬日領事照請開釋等情屢誌前報茲悉該商業由得陞堂客棧金玉麟榮昌雜貨店吳金貴等出具保結求將違章私運一事從寛罰辦至於曾經充當家丁朦捐知縣等情現擬另案辦理故浙撫已將該商訊釋矣）比（ 
軍界 
[陸軍部尙侍將有更動]  
　　據中國北京來電言陸軍部尙侍不日大有變更將以廕昌爲陸軍部尙書段芝貴馮國璋爲左右侍郎　大阪每日新聞）頴（ 
[袁軍機議改八旗制度]  
　　軍機大臣袁世凱近日建議擬改八旗爲八鎭其組織一切均仿傚京畿軍第一鎭規模云譯東京朝日新聞）頴（ 
[派輪運送浙省快鎗武昌]  
　　官塲前接浙省來電定購鄂省兵工廠所造之快鎗一千枝彈子一百萬粒茲已一律配齊由該廠商請迎接張安帥之海圻兵輪順帶往滬再行運浙惟聞海圻兵輪因恐載重至减速力故祇允裝快鎗千枝至於子彈則由浙省續派南琛兵輪前來接運云）子（ 
[工輜學堂開學安慶]  
　　皖省標營各項軍隊大致編立完備所有工輜學前經督練公所詳准卽就各營挑選目兵以資造就現已於臬署前義渡局公所内開學習業矣孔 
學務 
[批准考試中學畢業生南京]  
　　江督端午帥批寗學司詳江寗府 
中學堂考試畢業生淸册并俯賜示期丈　該府中學堂開辦旣九學期有零且自去年下學期始　增授課時間程度尙能合格所請仿照福建高等學堂中學畢業辦法應准照辦仰卽照章考試給憑升學造册詳候奏咨給獎以示鼓勵）諟（ 
[批飭鄂岸鹽商助欵興學南京]  
　　湖北候補道黃紹弟等請援案 
飭諭鄂岸運商助欵興學禀奉江督端午帥批示云查湖北省創辦三江旅學前據黃道祖徽等禀請將行鄂淮鹽每引抽錢四十文充作經費當經批司會同鄂岸局諭商勸辦旋據該司詳復瀝陳卾岸商人困苦情形免予抽收在案茲該道等會同酌議擬請母庸按引抽捐但期量力輸助俾可集腋成裘各淮商承運鄂鹽半係三江原籍旅學爲敎育官商子弟而設旣不必按引抽捐自當樂於贊助仰淮運司會同鄂岸局剴切　導量力輸助以興旅學是爲至要）商（ 
[師範學堂添招專修科松江]  
　　雲間師範學堂現擬添招專修學 
 
 

Page 12

 
 
生分複音琴學瑞典體操敎育手工爲三門自八月初十日起至十二月初十止定四個月畢業聞報名頗爲踴躍云）此 
[禀准添設師範傳習所蘇州]  
　　陽湖縣治雙林鎭近由學界中人 
擬在兩等小學堂内添設師範傳習所其章程以統馭本鄉各處小學堂爲樞紐敎育鄉隅普及爲宗旨現已禀奉提學憲批准立案矣）間（ 
[會議江甘高等小學經費揚州]  
　　江甘高等小學開辦經費現由 
敎育會禀准在賓興項下酌撥補助日前江甘兩縣會同各紳在勸學所集議開辦章程該堂校址或廣陵書院或敎育會事務所尙未决議聞各紳之意先宜籌備常年經費以免臨時掣肘　）言（ 
[派員勘驗校舍基地蕪湖]  
　　安徽公學前擬在東門外蕪釆營校 
塲建築校舍當經禀呈各憲在案刻聞江督端午帥特派某道來蕪勘騐基地是否合建校舍之用務當詳細禀覆以憑核奪）少（ 
實業 
[批駁請辦製腦傳所杭州]  
　　職商陳祖培等集資在金衢嚴處 
四府適中之地設立製腦傳習所當經議定章程呈請商務局給諭立案茲奉批示云招商辦腦本總局業經擬定簡章詳請撫憲察核在案俟奉准後卽通飭遵辦閲該商等所禀擬在金衢嚴處適中地方設立製腦傳習所内稱查私竈給憑照領發印花專歸收賣意在壟斷四府樟利决無如此辦法所請應母庸議）比（ 
[禀准設學研究瓷業江西]  
　　江西景德鎭窰帮紳士擬設學堂研 
究磁業並派中學已有根柢之子弟出　入外國瓷業學堂肄業禀奉提學司批示云查瓷業爲江西特色出產該紳等志切攺良以維實業可謂知所當務唯瓷業旣設公司該紳等又均托業窰帮果有所見應向公司商辦所請另委襄董一節於前途情形不能懸揣碍難照准至仿辦半日學堂　設瓷業研究所及取中學已成子弟貲遣出洋入外國瓷業學堂肄業爲將來建立瓷業學堂地步爲振興實業起見事屬可行仰候照會公司酌覆以憑核奪因） 
[紙業發逹之先導四川]  
　　本年日本東京博覧會由駐渝日領事 
函請地方官轉諭各商運貨赴會茲聞夾江張榮發將該號仿製洋紙多種帶往東洋以較優劣并帶學徒數人調查日本造紙之法以期再圖攺良云）運（ 
[絲商捐欵助學蘇州]  
　　蘇省農務局歸併商務局時曾由蘇府何 
太守將該局所餘銀五百兩撥充農務學堂經費現署解後各班學生均已入學學額過多經費仍覺缺乏太守爰與絲業商會商請抽助經費茲有絲商華銓良自願担任該學堂經費銀一千四百兩已蒙太守轉禀蘇撫傳諭嘉獎矣）問（ 
雜記 
[九華山查無匪徒混迹蕪湖]  
　　皖撫馮中丞聞上月三十日靑陽 
縣屬之九華山香會有會黨勾串梟匪約期舉事之謠特札飭蕪湖緝捕營李葆林叅戎速派員弁前往坐探參戎奉札後隨派王樹勳千戎帶同線勇馳　彈壓乃該處平靜如常并無匪黨混跡千戎到山偵探數日見毫無動靜已於初二日回蕪矣）儀（ 
[繁昌縣被控十二欵安徽]  
　　繁昌縣賀元厘大令因日前在舊縣 
鎭勘騐命案含糊了事現被闔邑紳耆赴省禀控開具劣跡十二條大致如下）一（寵妾昏庸不理民事）二（遇事留難任情索詐）三（藉禁鴉片收各烟館日捐　捐）四（每籤差票索原被告硃儀墨儀）五（草菅命案得賄埋冤）六（侵蝕警粮貽悞要政）七（交接非人聲名惡劣）八（借辦學堂勒派重捐）九（欺壓屬員無微不至）十（徵收錢糧高抬銀價）十一）信任家丁縱容差役）十二（私加規費四六分肥）少（ 
[震澤縣緝獲黨匪蘇州]  
　　震澤縣治南麻鎭著名士棍俞阿六平 
時通同梟匪無惡不作近更由某巨梟牽引暗通黨匪事爲震澤縣張大令訪聞立飭差勇多人設法密拿當在附近某村獲住業經汪大令訊供釘鐐收禁禀請上憲核辦）必（ 
[藩署鎖閉官廳杭州]  
　　浙藩信方伯自接京電署理撫篆後連日 
司道大員紛紛道賀均用手本先至官廰方伯以尙未奉文當將手本一律璧還進見之後並將文官廳諭令鎖閉）缺（ 
南洋通函 
[荷屬各鳥華僑情狀] ）續（ 
　　一華僑久旅外洋風俗習尙已於内地逈殊男子髮辮不論老少多繫紅線其髮頂則甚小）俗所謂金錢頂也其辮則打至極堅極硬（近來稍喜新法者已多截髮西裝）平日足不穿襪多穿拖鞋（其鞋無跟）雖有酬應亦然非有特别大事不穿鞋襪衣則悉穿短袖對襟短挂裤則大脚管也有正事則穿大袖對襟黑衣如中國之馬褲首常戴帽）帽用西式呢草均有此間終年用帽（望之即知是我國人也惟婦人悉服馬來由裝束衣深藍布小袖對襟短衫兩乳高聳尤不雅觀下圍花布長裙）内不穿褲（髮則僅打一髻盤於頂心並不插戴　飾一簪而已驟見之儼然一馬來婦人也出外酬應間有服西洋裝朿老惟中國婦人服式已失傳無覩遇有婚姻男則用補褂外套女用長袍外罩大背搭如京戲中濥出之婢女子出嫁則將口中牙齒上下錯去一半以示區别滿十六歲而未出嫁者永不出門男女内外分别極嚴華婦例不見客最奇者　起不洗臉卽用冷水全身冲之食飯不用箸匙飯菜悉用手摭入口中而大便後又不用紙拭僅以水潑之余來婆羅洲已半載聞此間男子成婚須將陽割破少許女子則錯牙與各埠同）割陽惟婆羅洲有之此係馬來由風俗華人效之殊屬野蠻（又此處華婦每出門首戴一極大箬笠）如圓檯面大（以兩首扶之從不以面視人也華僑墳墓各埠均極　究每做一墳費至一二萬者比比皆是惟荷例輪船不易裝載棺木華商經營商業終年往各鳥不定如在死在該埠即在該處覓葬之不若我國之必須運柩回鄉也以上各節大都得之耳郵或有失實之處未能免也然大致不外如是爰述梗槪如右閲者諒之前蘇州講報社書記員報告 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説 
[寫情小説幻邦奇遇錄] [  ）美國企格林原著（十]  
克利斯點首日。闡發頗透闢。其於奥渺之　鍵近之矣。言至此。以手支頤續　日顧必有二定之向。乃能操左劵於掌中。信雖得之於里提辣普不。知距其所錮之處。路程猶有若干。且以經緯度而觀之。適當汪洋大海之中。迹之尤非易。易故以鄙見論。君雖得乎此中之奥旨。尙其以審愼出之。我愛君。故敢舉以直告。君幸勿河漢斯　焉。尼卡忒然之。克利斯又日。所言已畢於是乎。艇中之約。此其時矣。尼卡忒乃離坐起與克利斯握手言歡而别。方行。克利斯復趨而謂之　前所言者。幸勿遺忘。惟明日乃星期上午須至禮堂。宣講聖道。下午三點鐘時。君其偕利富賴至此。我謹潔巵以待言已。復入尼卡忒旣出門。握其表而觀之。則時已逾五分矣。乃麾約瑟歸。而已則逕向黑特生而前。自思敦企必已待之久。見我逾約而不來。正不知焦灼奚似。且行且思。越數分鐘而已抵其處。豈知至而左右望之。杳不見敦企之跡。不禁陡滋疑慮。自語日。豈中於焦灼之念。復歸而視我耶。仰待我而不見來。乃散步於河濱耶。方瞻顧間一葉扁舟自洪水中衝風激浪而至。尼卡忒正欲就問之。駛者已自岸一躍而上。欠身問日。君其密司忒尼卡忒乎。主人候之欠矣。尼卡忒日。有友先我而來。至而已失所在。亦曾乘爾舟以至遊艇乎。駛者日未也。乃趨河干。自扁舟　。謂之日。本欲相候於此。惟恐勞主人之欠俟且至而再行計議焉。駛者唯唯。解維而旋。約行數十碼。已抵遊艇之側。見利富賴佇立於望臺。言笑而歡迎之。大聲日。尼君乎。來　濡滯也言訖。以手援尼卡忒而登。尼卡忒不暇他顧。率爾日。我之來也。與一友偕不意我抵是間。而彼猶未至。恐或有迷道之慮。意欲重勞駛者。相俟於河濱。使我不致兩歧。其允之否。 
國外新聞 [ > 
[美洲排斥黃人暴動事續誌]  
　　初四日紐約電云焚哥武埠東方 
人民現一槪停止工作各聚集于其居留地界内葛雷伯爵隨命市尹具松加意守衞之聞此次之暴動蓋欲威攝日本商務局長石井氏卽來此考查日工情狀者也又倫敦電云焚　武全埠中國傭僕及工廠匠役等全行罷　欲以抵抗此種虐待之舉井購買手槍數百枝以自防衛警察即禁止店肆不准出售倫敦官場中尙未接有此事之報告故並無所申言惟大槪均以此次暴動爲一憾　雖然日本當亦知此次之禍係亂徒所造成是故必將以最嚴之法處罰之云據華盛頓西德爾之消息謂此次暴亂係多數之美國工人首領所釀成先是若輩于西德爾會議隨卽同來焚哥武以便起事其心蓋欲使日本委員石井氏知太平洋沿岸各工黨之同心一致而有所震攝也又電云昨夜焚哥武埠業已安靖惟國民軍仍持械整備該埠警察獲往東方人二十名内多係華人皆持有手鎗者又拘獲木箱一隻内藏來福洋鎗三十枝子彈五千顆箱面書交中國商人某字樣亞托華官塲中咸滿望此事之調停從限制外人入口之事著手坎拿大各報大槪悲　此排日之暴舉而　求官府之按律處辦云譯字林報初五日倫敦電云近有日本人一百十四人華人一百四十名印度人九百零一名奉其領事之命均于昨日至焚哥武登岸大勢又將有暴動現坎拿大政府之意若日本能限制來美　人每年以五百爲額則願擔任賠償此次日人所受損失譯文匯報 
[駐德日使言旋]  
　　初四日倫敦電云駐栢林日本公使井上氏十昨日在那豆南地方辭别德相蒲魯親王卽將啓程歸國 
[英國國債輕减]  
　　初四日倫敦電云英國國債自一九零六年至一九零八年將减少三千零五十萬磅以上譯字林報 
[摩國略見安靖]  
　　初四日柏林電云摩洛哥海濱一帶地方目下略見平靖 
[萬國公判廨問題]  
　　初四日栢林電云海牙平和會之委員會對於設立萬國公判廨事均表同意至設立公判廨之議乃英德兩國之協議也 
[華工隨處見擯]  
　　初五日倫敦電云西印度　島之及美卡島現來華人前往營業者日以衆多故政府將定禁制外人之法律藉以限制云以上譯文匯報 
本埠新聞 
[稽查棁務委員蒞滬]  
　　度支部主政曹葆洵忠文税務處章京候選通判盧祥候選州同陳炳等奉度支部派赴各省稽查税務業已抵滬昨日午後均詣海關拜謁税務司好博遜　晤商一切）丞（ 
[歡迎新任粤督誌盛]  
　　前日上午十一句鐘本埠官紳在滬北愚園歡迎新任粤督張安帥及公子伯訥京堂安帥蒞會時輕車减重儉德聿著是日與會者人商約大臣盛宮保電報局督辦楊觀察總辦周觀察製造局總辦張觀察招商局總辦王鍾　觀察滬寗鐵路總辦施土兩觀察商學會會長朱葆三商會總理李雲書及議董陳　夫席子佩嚴　彬等諸君頗極一時之盛云）志（ 
[粤督起程]  
　　新聞兩廣總督張安帥定於今日乘泰順輪船赴粤履新車） 
[瞿龍龍不認犯賭之神通]  
　　前報紀楊樹浦房控瞿龍龍犯賭一案昨晨九下半鐘公廨讞員關太守會同英巴副領事及畢繙譯官復訊先據瞿延担文帮　費烈律師申稱瞿龍龍並不犯賭自八歲讀書十七歲至耶松祥生兩船廠學習機器復在裕源紗廠司機三年又至怡和 
 
 

Page 19

 
 
紗廠當工頭嗣開米店二家并股開大盛小輪公司今夏六月初四赴普渡燒香至念一日始回廿三日在新記浜探親戚忽有流氓多人欲圖拆梢卽被包探拘入捕房今原告之各見証均下流社會而被告見証多係體面之人今皆到堂且一千九百零一年瞿龍龍被控一案曾由怡和廠函報瞿上商人並不犯事今有昔年承辦是案之博易律師繙譯巴德到案証　請堂上注意當據巴德聲稱西信二封確已証明瞿並非歹人訊之瞿龍龍供廿三晨在戚串家被流氓誘至門首執刀拆梢洋一千元不允卽欲行兇繼有包探到來連刀車入捕房虹口賭博之事素不預聞乞鑒中西官因時已過午遂判候復訊核奪）根（ 
[郵局明信片更攺辦法]  
　　郵局雙單明信片辦法將攺茲將訂章 
六條錄下）一（自八月二十四日起有種綠色花紋雙單張明信片出售）二（現用紅印明信片至九月二十五日止槪不單寄）二（自九自二十五日後紅印明信片作爲告白傳單之用祇查　售每次購買單片極少一千張雙片極少五百張照原價减收一半每交局寄以五十張起碼）四（雙明信片之回信一面如印有收回信人住址者卽或單寄不爲違章）五（凡紅印明信片繪有中國圖書者仍可隨時寄遞以示公允）六（紅印明信片可儘西歷十月内來局掉換綠色）川（ 
[書業商會補習夜課開學]  
　　書業商會於去年開設夜課以便各店學徒補習普通及商業上緊要智識於五月廿八日散放暑假今已秋凉特於上月廿九日招考插班本月初二日開學較上年添設科學名義英文兩科以養成完全之資格云）川（ 
[縣批二則]  
　　方國楨禀批宏仁善堂經理何項善舉曾否禀報有 
案姑不具論該董經收賑欵果使收解相符一無弊混何患旁人指摘亦安敢勒簿不還登報廣告情事其中不無可疑已實不競於人何尤應著自行淸理俾昭大信無庸率爾備案王錫珍等禀批據禀已悉大旨不錯禁烟善後辦法注重於埠頭菴堂深房密室想入非非必有見地所呈是否可行有無窒碍姑候會商姚委員妥酌辦理）杞（ 
[巡局彚解罰欵]  
　　城内中區正巡官程賢訪明府昨將七份所收各項罰欵彚齊轉解至輔元善堂充作公用）車（ 
[禀請添設浦東渡船]  
　　浦東東溝開往上海之航船趁船之人日 
有數百船主往往爭攬搭客貪裝逾分致有傾覆之虞雖經道憲札縣示禁而船主仍不肯遵定限數茲由嚴惠祥等擬在該處添設渡船以便分裝搭客而免擁擠特禀請縣宰示遵現奉李大令批示云添設渡船便民往來本可照准惟浦東東溝渡船日多一日有無窒碍能否相安候移請浦東總巡查復核示）車（ 
[催設勤生院]  
　　南市總工程局董前議創設勤生院安插貧丐迄今尙未成立茲由領袖各商禀請商董速卽籌欵興辦聞各董一俟議有端緒即行設立矣）永（ 
[虐斃童養媳]  
　　南市公估局夥友陳湘州姘識蕩婦翠娥住居大校場後面竟將十歲童養媳虐斃抛棄爲女母王朱氏得悉控經南區派巡士將門户看守以便提懲）夜（ 
[勒遷浮厝屍棺]  
　　美租界胡家木橋分水廟地方之義塜前由工部局傳諭地保遷移未果日前工部局西醫親至彼處勒令該地保將浮厝屍棺律埋葬並遍灑藥水而去）西（ 
[修屋未領照會]  
　　天潼　通裕押店修飾門面並　向工部局領照昨由該局查知　卽停工從速領照）西（ 
[巡士通姦幼女]  
　　閘北西南區巡士錢餘金串通蕩婦阿二姐將車姓幼女誘至客棧姦宿兩夜復將女藏匿浦東爲女父得悉投控警局於昨將該巡士一一併拘獲押候禀請　辦汪觀察核示）根 
[木匠毆人受罰]  
　　木匠陳阿寅等在陳永興作場内工作昨忽無端將水作胡才生毆傷控經閘北巡警局訊明判陳給胡養傷洋五元再罰五元充公根） 
[上海官事]  
　　准補華亭縣縣丞邵良騤昨到道禀辭赴任併禀銷籌防局帮辦差現署太倉州州同胡顯勳前崇明縣典史周亮工日本染織學校織機科生石寶恭等因公抵申昨詣道轅　見補用主簿單秉鈞到道禀謝巡警工藝課　差貨捐局代理總辦志元巡警監舍汪之鈞到道禀謁）永（ 
訟案 
[總工程局紀事]  
　　張益卿控鍾洪江霸吞坑基孫明府訊據張呈上單契聲稱地四分坐落倉橋浜地方租與金姓攺設坑厠二十餘年今因租户去世欠繳租錢忽由鍾出而霸阻求察判由縣訊理○西門外麥瑞記牛作夥王生亭被流氓　雪堂朱新發陳杏田硬欲奪牛毆傷手臂控由西區拘獲三人解案押候訊究○馬夫毛阿東駕車撞倒高姓幼女碾傷肚腹由巡士拘案判毛給女母洋兩元爲女看治○永盛烟紙店夥孫順金因舞弊被執事孫士鴻扭控到案昨日復訊由炊工童繼明扭伊弟孫順亭至案判順金戒責一百下准著荐入徐金海交到洋一百元飭該店具領○成衣匠傅金榮前託范志卿説代伊兄傅方懹娶寡婦全娜爲室今因誘匿無蹤控追到案提訊因范勒索尋費判交保尋交全娜○鎭江人劉本行劉平甫張鶴山　帶苧蔗來滬求售被巡士拘案訊係已物判准給領）永（ 
[公共公廨早堂案]  
　　陳元生竊取洋東鈔票洋五十六元携出與陳中法化用　洋東偵知報捕將两陳解究帮讞寳子觀明府以　供認一人所竊與中法飲酒化用而中法不認遂商之美白副領事判陳押限七天繳贓洋五十六元再奪中法從寛交保候示○張吉卿冒自來火廠牌號向各家收取自來火費洋九十元經洋人查知報捕將張解訊判押限七天交出張左根再訊在案昨已逾期不交由捕解究張供洋元交與左根收去小的祗用洋七元無力措繳求宥判押三月完案○王顧氏將親生女顧媛媛押在摀母趙許氏家賣娼今已滿期昨王向領詎媛媛不認其母爭閙之下由捕解究趙供女係王領來押娼三年已滿如何吵閙不涉我事求宥訊之女供因母又欲另押他家所以吵閙訊之王顧氏供詞支吾明府以氏不應押女爲娼判押官媒一月女發濟良所留養擇配摀母訊無干涉　釋○妓女薛定金在妓院賣娼接客濟良所西人以其不合年齡拘入所中於昨解究其母周王氏供定金是親生女兒因貧賣娼是實訊之薛供年十六歲王氏乃親母並不誰説求察明府以該女旣是十六歲並未違章惟不應賣娼姑念苦求從寛判周王氏罰洋二十元充公外並具領女回家擇配不准更名賣娼甘結送釋○無領事管束之洋　西人那美杜前在美界犯賭抽頭由捕頭飭探解案奉中西官訊供爲首聚賭屬實判存銀五百两保釋候示在案昨該西人由律師凱第士帶案請訊　明府以聚賭情　判罰銀一百两充公○周瞿卿與劉小毛楊永興劉愛卿董炳生方仁城王阿三葉桂保等在租界内犯賭由捕拿究判各罰洋五元無力各不攺押七天○沈宜生與趙沈氏及其夫趙培生私將姚吳氏所失之侄媳阿鳳拐去賣與寳山縣境内高橋地方某姓家得洋一百二十元經姚報探沈河炳將沈等拘獲並獲葉金歡陸炳生俞廷法等人詎趙已逃匿禀奉中西官訊判移提阿鳳在案昨解請究明府以串拐屬實且沈母禀明阿鳳乃兒子宜生拐賣等語遂判沈葉陸俞四人還押捕房限十四天交入趙沈氏交保候復訊再奪○前晚廣東路信義公棧失愼西包探查有保險銀两及駐客劉松廷鮑阿泉等亦保火險共有三萬數千两將棧主湖北人萬玉階丁世敎楊開友徐小舟等拘獲押候復訊在案昨將棧客劉鮑解案劉鮑延穆安素律師投案請交保計訊判還押捕房候明晨會訊核奪○沈炳千前將張阿才之妻王氏匿起不交報捕解究判押限七天交人在案茲已逾期由捕解訊判押候展限七天交入○李誌之不付俸洋爲日商林承吉控告於昨提案請究明府以 
 
 

Page 20

 
 
洋商控案判押候交保訂訊○沈榮生竊取王崇富衣物由捕解究判押三月○王春法潘子淸李根榮等將鄔華堂木行内木排三起攫至租界由鄔報捕解　明府以行竊在寳山縣境判將人贓一併送寳山縣訊奪○俞春泉周仁卿佯以船隻賣與顧阿三騙去六四十元以無船可交還洋十五元餘欠二十五元不還報捕解究判押限至下禮拜二繳洋二十五元再奪）根（ 
[法租界公堂案]  
　　文衡齋前欠寶昌號各家洋二百餘元被控公堂正奉飭提文卽挽入出爲調處明白故昨由原告投廨請將控案註銷聶司馬准之○楚入張富興前日往興聖街京江客棧以訪友爲由將某號房門銷扭斷意圖行竊爲茶房張秋濤覺察立即拘住送捕解究張一味求宥司馬以圖竊未成從寛開釋○新租界義興麫　主湯文卿控店　施裕卿竊洋一案昨日湯又偕各店夥到案備質旋據王吟泉毛友升謝紀忠等同稱店樓施通一人在彼工作餘人　在店堂招呼求察司馬以該店樓上人旣混雜未便妄指判施交保再核○僧人經積因拐孩爲徒一案禁押捕房嗣因在押日久且又患病昨晨解案請示判從寛斥釋○過犯王和尙今又行竊衣物被獲送究判枷號一月）泉（ 
[美租界捕房事]  
　　李壽廷乘許香亭人力至兆豐路因爭車資口角將許擊破頭面由捕拘入飭給養傷　一元了事○朱阿二拉包車在途　攬生意巡捕　其違章拘押候辦○陳阿二竊王阿桂船上蔴繩由探拘獲入贓押候送　）西 
來件 
　　霍亂説 
　　　　）日本博愛院長綿貫與三郎述門陳繼武譯（）再續（ 
　　　解剖所見 
凡因心力疲憊而死者其皮膚乾燥而呈靑紫色屍體之冷却甚緩四肢僵直血液濃厚其色發暗而液體中帶有凝固肺臟則乾燥而寡血肋膜及心囊則有時溢血腹膜之表面則呈淡紅色且有粘滑液胃及小腸亦呈淡紅色而含有虎列拉　菌之米泔汁様液腸壁之瀘胞腫脹惟大腸内外均不見病之變狀肝脾則發蒼白色而縮小腎臟則血液充盈而膀胱則空虚也若於吐瀉停止後發熱而死者則其肺臟血液甚多於腦之實質則爲漿液浸潤之腸内則有黃褐色之稀粥狀液體腎臟腫大而有炎症膀胱内則含有蛋白質之小便 
[毆洲虎列拉]  
　　本症之病原雖未明而其屬於分裂黴菌則不言可知本症之病狀一如印度虎列拉惟糞便中無印度虎列拉之黴菌爲異耳故日本稱此種病症爲疑似虎列拉其預防消毒諸法亦與印度虎列拉同 
[虎列拉之預防法]  
　　虎列拉之預防法分爲二種日國家的預防法日個人的預防法是也國家的預防法者卽交通之監守）卽人口船舶火車等須騐病之類（飲食物販賣之注意）卽禁售腐肉等類（及虎列拉病死者之處置地方之消毒諸　均全賴在上者之賢有司雷厲風行不待鄙人之嘵舌也至個人的預防法者則上海英工部局之示諭已言之盡詳茲不嫌蛇足之譏就吾人平日起居之最宜注意而不可忽者更舉數端一凡用飲食諸器具）如杯盆碗筷等（於未用前及旣用後均宜用滾開水洗凈）因滾開水有敎黴菌之力（ 
一飲食物必須煮熟勿貪生冷又須嚴防蒼蠅蚊子等之接觸）囚蒼蠅蚊子等易爲黴菌之媒介也（ 
一冷冰生水嗬囒水冰其令等均不可食 
一切忌暴飲暴食而酒尤且禁絶 
一腹部宜常使之温煖切勿貪凉致罹感冒 
一衆人羣居之處）如烟館　樓戲園等（空氣甚不潔凈且恐怕有虎列拉之黴菌宜不到爲妙 
一被褥等宜常晒室内宜常使日光照臨）因日光有敎黴菌之力（棹椅等官常拂拭潔凈陰溝便器等宜每日或間日散佈消毒藥 
一凡物質之已腐者切不可吃 
以上不過就虎列拉之病狀而略言之鄙人尙有一最要之請請爲諸君告之若諸君有不幸而生虎列拉病者宜速延良醫診治以期轉危爲安若僅恃一知半解之療法則藥不對症轉輕爲重釀成大患危不堪言卽某君所謂凡病之病候各有不同斷非一方所可通治此鄙人之所以不敢言及療法也讀者諸君幸共諒之）完（ 
振務 
[經收雲南旱災賑欵第三次淸單]  
　　商務總會籌撥規元銀五百两愼裕籌募規元捌百五十九两六錢三分七厘洋一千一百廿　元蔡嵋靑助規元五百两玉全主人三百六十三两二錢九分靑芝山民五百两皖北劉氏二百二十三两六錢一分五厘朱葆　經收二百两大洋五百肆十肆元小洋肆　角美孚洋行助規元一百五十两高子春六两又盛宮保助洋陸千元席雲如一千元顧維新一千元傍少如經募捌百元愼裕經募洋八百十七元對開三元小洋二十四角求病愈　善堂各助五百元四安公司助洋三百五十元天水稀　生二百元施子英經募公　二百元安定隠名氏一百五十元劉柏生吳杏孫水陸平安懺紅氏戚子香汪幨淸趙心笙胡汪氏各一百元無名氏六十元孫鎭東翁企望東海譚氏無名氏　寶紀魯香史幼　各五十元徐孝友銅洋五十二元綠滿書屋洋四十元天仙茶園演戲售花大洋三十五元又十七元三角小洋五十二角時和洋貨號梁瑞庭隠名氏各三十元翁和美經募念五户大洋念三元小洋五十五角王培元堂種德堂徐無名氏惇　各二十元大吉盧十八元楊仲毓元十五甡記行銅大洋十四元小銅洋十二角芸記吳謝氏無名氏輪回長安張蘭記曾璜懺紅氏姚許氏吳潤記汪泰澤汪泰培汪福生龔唐氏楊褚氏各十　雲錦氏大吉樓錦雲堂各六元春記錢唐范氏無名氏張貫光德星堂各五元獅山萬記銅洋五元王文夫人錦潤堂各四元震澤鎭試演活動寫眞念二角不留名氏二元八角李陽氏李懹葉友氏竹江居士福興棧獅山萬記三慶堂各一元錢智仁小洋七角徐志仁何鼎臣各五角杏記助洋五十元福記四十元瑞記二元蓮記藻記初記後記守記杏記各一元延記意記子記若記各五角恆豐永代潘稼夫送來壽筵助賑洋五百八十一元以上共收規銀三千四百零二两五錢五分二釐共收洋一萬五千六百九十三元三角扯價合規銀一萬一千四百五十六一錢零九厘統共合成規銀一萬四千八百五十八两六錢六分一厘於六月　日交天順祥第三次電匯雲南交淸帥振濟規銀一萬两七月念九日交天順祥第四次電匯雲南交淸帥賑濟規銀五千两惟收銅洋共有七十二元二角俟鎔化後應得淨洋若干再登報聲明　楊仁風 
[  上海籌辦雲南義振會啓]  
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
