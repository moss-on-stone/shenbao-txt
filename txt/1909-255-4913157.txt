# 1909 - 255 - 4913157

 

Page 1

 
 
   
 
 

Page 2

 
 
上諭 
　　監國攝政王鈐章　八月初五日內閣奉上諭稽察守衛大臣阿穆爾靈圭等奏前鋒護軍等營積習過深請申明舊制從嚴查糾一摺宮禁重地守衛稽查理宜嚴密疊經諭令該管大臣認真整頓不啻三令五申茲據該大臣奏稱值班前鋒護軍統領散值進班時刻及夜間稽查均未能按照定章切實遵行若如原奏所稱實屬不成事體此次姑免深究嗣後值班之各統領務須遵照舊章痛除舊習如再仍前玩忽即著該大臣據實糾叅至各衙門進內當差人役尤應督飭該官兵隨時嚴查毋任溷跡出入其宮禁內外來往經行之處尤宜掃除凈潔不得任意污穢著內務府妥定辦法隨時整頓自此次申誡之後務各恪守舊規力祛積弊以重宮禁而肅典章欽此軍機大臣署名奕劻世續張洞之假鹿傅霖那桐 
　　監國攝政王鈐章八月初六日內閣奉上諭毓朗現在請假步軍統領衙門著善耆署理欽此 
　　上諭理藩部奏御前行走阿拉善親王多羅特色楞年班差畢因病未能回原游牧現在病故多羅特色楞當差有年實屬勤奮茲聞溘逝軫念 
 
 
 

Page 3

 
 
殊深著加恩派貝勒載潤帶領侍衛士員卽日前往奠釀賞銀五百兩治喪由廣儲司給發具領應得䘏典該部照例辦理以示優恤藩臣至意欽此　軍機大臣署名奕劻世續張之洞假鹿傅霖那桐 
　　宮門抄　八月初五日　召見軍機　潤貝勒　阿王　鐵良 
論說 
[論自治與人民之關係] [  （梁鴻稿）（續）]  
　　由此言之。自治制度未曾實行於吾國。可斷言也。夫饑而求食。渴而求飲。此人類普通性。無分於東西也。乃吾國民於衣食則知求。且求而期其必得。不肯讓他人之我先。至於自治為衣食之府。生命之原。吾國民則不知求。而甘居他人之後。則直接間接之不同。而理解之有難易也。吾請言自治與人民之關係。 
　　天下煕煕皆為利往。天下穰穰皆為利來。大多數人民舍衣食二者之外。無所謂事業也。今執途人而要之曰。爾其速救而國。爾其速辦自治以救而國。彼將瞠目曰。吾儕小人。救死猶恐不瞻。奚暇及此。斯言也。所謂見近而不見遠知末而不知本者也。今還問之曰。衣食二者何自來乎。彼將曰。績則得衣。耕則得食。夫五畝之宅。樹之以桑。雞豚狗彘之畜。無失其時。五口之家。可以無饑。此三代之仁政。非吾儕所望於今日也。生產之增加有限。人口之增長無窮。人滿之憂。全球皆是。歐美生計界所以不受此影響墜落者。以其講求農學。改良土壤。土地之出產。隨人口增加而有馀。我則循數千年之舊制。惟天時之是賴。終歲勤勞。僅得免於饑寒。若遇水旱。則赤地千里。然則耕亦不得其食。績亦不得其衣。而相將為餓殍也。此不能自治所致也。直接生產地利曰。農間接生產地利曰工曰商。農工商三者。實為制造一國經濟之原動力也。在昔農宗立國。工商二者。頗不見輕重於世。自萬國交通全球比鄰而後。工商兩界。遂一躍而登干經濟之大舞室。爭執牛耳。稱雄海上。我中國適當其衝。一落千丈。此則不研求商學。改良製造。不能自治所致也。國家之元素有三。曰土地。曰人民。曰主權。保存此三者。能發揮而光大之。謂之強國。不能保全此三者。有其一體無其全體是為弱國。盡失此三者。匏落向無存。斯為不國。吾人讀印度波蘭之史。悲從中來。非弔其不終。為弔其失此三大元素也。吾國海通以來土地割。藩屬失。租界借。外人尊若神聖。吾民。賤若馬牛。所謂土地人民主權。若有若無。推其原故。皆地方不能固結團體。抵抗外力。此則不能自治所致也。國家之強弱。擊乎人才。人才之盛衰。關於教育。普敗於法實行強迫教育。不彷踵間。挫敗法人。國民恥辱。一朝盡雪。毛奇等歸功於小學。良得其當也。日本見掣於外人。國幾不立。維新以後。整頓教育。其效果所獲。乃能挫折強俄立足東海。我國向以八股為收拾英雄器具。取士之途今雖出於學校。然尚未能推廣且。科舉制度未除。官吏腐敗於上。國民放棄於下。無怪洶洶數歲。於政治社會之改革。毫無效果。此則不能自治所至。也天地不仁。芻狗萬物。人類之所以能生存者。以其能反抗天演。戰勝天行。而蕃衍其種類耳。水潦旱乾。何國蔑有。然以歐美日本較之吾國。則一與百之比例耳何也。以其設種種機關。防護於。前又興種種工程。疎解於後。我則政府人民。同輩天幸。舍呌苦之外無別策。舍待。斃之外。無他謀。故江淮有不時之水患。甘肅有三年之早災。此亦地方不能自治所致其。他若疫癘之劇烈。盜贓之猖獗。役吏之敲剝。外人之蠻橫。鴉片賭具之吸民膏而奪民命。何一非由於地方不能自治所致。若悉舉之。即更僕不能數。禿筆不勝書。噫嚱。自治與人民。孰知其關係有如是之甚者耶。其間接不。獨關於國家之盛衰。其直接且關乎人民之生死。嗟夫。山河破碎。覆巢豈有。完卵之留。各族淪亡。國恥應有同讐之慨。沉沉大陸。痛來日之大難。莽莽神州念中原之誰主。我國民其有急起直追以救國保身為念者乎。舍自治奚以哉。舍自治奚以哉。 
來稿 
[論商家宜注意物品之裝飾（再續）] 　　（二）採光。裝飾與光學。有密切之關係故欲裝飾物品。有自光體被光體與透明體不透明體之分。自光體則宜置干黑暗之處。被光體則宜陳于明亮之區。不遮光體宜有平光。遮明體則宜利用反射光。或屈折光。此則視物品而定耳。他如須用光之輻射直射。或欲避光之直點者。尤宜臨時斟酌之。例如綢緞物則以輻射為隹。所忌者為反射。至陳列室之採光法。則建築時預宜留意。近來上海商店。有效歐法將電燈裝入廚架內者。此法雖新。而電光最足以奪僱客之目。而物品之本色。反因之不彰。故最近論者仍以裝置廚架外為宜。也 
　　（三）辨性。裝飾物品。遇有關于化學藥品等類。其宜辨性。固不待言。亦有因。化學作用不變性而變色者。如亞鉛製物遇化則變為綠色。錫類製物。遇酸化則變為青色。安定母尼所製之物。遇酸則變為油綠色。空氣中多含酸素。裝飾物品。宜辨其性。設法避之。至有因化學變化而生危險。或發氣味之物品。舉不勝舉。總宜於裝飾時深為注意。 
　　（四）附件。（子）期間忌長。凡物品一定之裝飾宜每週更換一次。以新耳目。久則令人生壓故之心。（丑）標籤宜明。我國商品。多不標籤。歐美商品。標籤。且將譯名方名詳細具載。務宜傚法。（寅）審美貴當。各國陳列衣服。多用人形裝飾。所造假面具。審美甚精。足使觀者悅目亦宜仿行。（卯）分類貴精。按照本所預訂出品分類綱目。隨時調度可也。（辰）物品之大者。或易破者。陳列宜低。反是則高無妨也。（已）物品之小者或易破者。陳列宜前。反是則後無妨也。（午）地方小處。宜設妙法。裝置多項物品。（未）物品以打數或套數計者。不宜分地陳列。（申）繁雜 
 
 

Page 4

 
 
之物品。宜用。簡便之器具陳列。如陳列礦砂。用多格之盒。陳列書帖。用葉轉之架是。（酉）凡重量物品。宜陳列于出入較便之處。（戌）凡高大物品。宜陳列于繁細品之中。（亥）凡欲避風避濕之物品宜高架陳列。　　以上所列。不過粗舉要端。以概其馀。至裝飾時神而明之。存乎其人耳。 
　　第五節　結論前述裝飾。既為專門之學矣則非二三時間可以研究畢事。總之言裝飾者。務宜先知裝飾之關係。英國商家。常謂物品如美人。朝宜梳妝。日宜衣飾。夜宜帳掩。又有謂裝飾之費。須佔物品原價四分之一。則其裝飾之重要。不言可知。至有關於裝飾以外之事。如運輸法管理法等。亦略為述及如後。 
　　物品運輸。一宜注意于包裝。二宜注意于保險。包裝以能行遠道而不損傷為要。保險有火險水漬險等。嘗見有一不保險而物品之本值。盡付之於烈熖浜濤之中者。至可憫也。人有謂物品之保險費。即為商家之第二資本金。此語良有以也。至於卸運解。裝報關騐貨。皆運輸時最且注意之端。尤在人之隨時愛物品而已。 
　　物品管理。一宜保存秩序。二宜保存本形。當出品萃聚之日。星羅棋布。貴乎秩序之森嚴。時異地遷。尤貴乎本形之不失。是在管理者具有學識富有經騐。一一保存之為至要耳。 
　　按裝飾本為各國專門科學。學理甚邃。述者以時間太促。不能盡宜。記者因隨演隨記。頗難悉載。與會諸公。既備聞其詳。茲篇撮舉大要。以備傅觀而已。臨時書記員楊卓茂啓 
專電 
[電一（北京）] 　　郵傅部徐尚書騐勘京張鐵路昨日請訓啓行 
[電二（北京）] 　　法部定明年正月開辦外城審判廰 
[電三（北京）] 　　步軍統領重申門禁每人呈送相片由八便各門驗明始準放行 
[電四（北京）] 　　慶邸保朱寶奎才堪大用 
[電五（杭州）]  
　　今日（初六）浙江教育總會大會會員反對議員不與選舉權致議員全體退會杭州寧波兩方異常憤激爭論尤烈開會及半卽解散 
[電六（蕪湖）] 　　朱經帥今日（初六）乘江貞輪船抵蕪迎接洵薩兩大臣紳商學界假湖州會館歡迎經帥 
緊要新聞一 
[澤尚書對於湘直奉監理官之意見北京] 　　○湖南財政監理官陳維彥被劾。已由部會查覆奏聞澤尚書日前與紹陳兩侍郎議商。擬俟吏部議覆處分後。由部奏請更換。以重職守其所擬列保之員。係甘肅副監理官高會融。及財政處周韞華張茂炯。三人 
　　直𨽻財政副監理陸世芬部郎。於上月二十五日由直來京日昨到部面謁澤公。聞陸監理此次來京係為會同財政處議商本年報銷辦法。並稽核直隷歷任虧欵籌補之法。現正會部商辦回任尚無確期 
　　間澤尚書。近有電召。東省監理官熊希齡京卿來京面商。三省財政。之信並須會同陸副監理商辦惟內容未詳 
[澤尚書力辭軍機要差北京] 　　○軍機處王大臣擬奏請添派大臣在軍機上學習行走。一事已詳前報茲悉日前澤公伺候召見時。攝政王以現在舉辦新政機關首以財政為重面諭澤尚書擬派入樞垣學習。以便遇事與諸樞臣隨時商辦澤公再三固辭。奏以才不勝任等語未悉曾否允準 
[議定西藏先設三司北京] 　　○日前會議政務處籌議西藏改建行省事宜。那相國謂西藏百政待舉事體重大值此經濟困難之時若先分劃疆界設立州縣實恐一時力有不足。爰特電詢駐藏大臣趙爾豊。查明藏地情形。詳細報復茲據趙爾豊呈報。到京略云藏地財政奇窘交涉晶繁民智蔽塞欲改建行省。非先將財政交涉民智三事辦有規模。不能設官分治。政府接此復電後某邸與那相俱主張先設財政交涉學。務三司。統理全藏財政外交學務三項要政并聞各軍機。亦皆贊成此議。日間當卽發表施行 
[考試留美學生近聞北京] 　　○留美學生初次案發後外間對於去取。嘖有煩言。以此次考試去取甚嚴。有外國文字。程度甚高。國文亦清通者。多被擯斥。而巨公大老之子弟羅致不遺馀力。如某侍郎之子鄒某係譯學館因試騐。不及格照章開除之戊級學生。此次居然高列故該處對於未取錄之十九人逐加慰藉以平其氣云又聞覆榜昨已揭曉聞實取四十七名。不日即示期出京赴滬放洋 
[江蘇練兵經費請減半籌解不準北京] 　　○前護江督樊增祥等奏江蘇省原認練兵經費收數不敷擬請減半籌解一摺現經度支部會同陸軍部覆奏云臣等伏查江蘇省練兵經費。自光緒三十年起。寗蘇兩屬歲認銀一百六十一萬兩。內除一百四十萬。提用銅元 
 
 

Page 5

 
 
馀利。外每年就漕丁公費酌提　二十一萬　。嗣因銅元停鑄該省。提解祇馀丁漕一欵以二十一萬之經費。攤之兩屬州縣分別提解數已無多而以江南財賦之區。合計祇有此數。擔任亦非甚鉅。茲該護督等奏陳蘇屬提用冬漕公費本為錢欵寗屬現已契中兩捐抵補丁漕等銀亦為錢欵祇以銀貴錢賤之故州縣習於欠解。司庫疲於墊支。據事衡情未嘗不確惟查各州縣因錢賤為難之處。經該省再四籲陳。臣部已於議覆忙銀改征案內行令將地蘆等項及經費各欵詳擬妥善辦法以期官民不至交困等因兩次奏奉允準遵行在案是體恤州縣辦法。該省當別行妥籌咨部辦理。前項提欵本不得任其欠延。即謂提欵用錢解欵用銀全數由司易銀已虧十分之四。而事關新軍計授與別項經費不同不敷之數亦應由各該藩司合力通籌勉為湊集。未便以無欵可挪為詞。致令要欵無著。臣等公同商酌練兵為自強至計現在軍諮海軍等處相繼成立臣部應放各欵日益增多全賴各省源源接濟即使如數解齊尚慮不敷支放何能再為覈減相應請旨飭下該督撫將寗蘇兩屬應解練兵經費每年銀二十一萬兩。無論如何為難仍照原數認解。並將上年欠解銀十六萬兩。一併補籌足數解赴臣部交納。以濟要需所請減半籌解之處實屬礙　照準 
[電告蒙民鬧事已平北京] 　　○甘肅毗連之某蒙旗前日有愚民蠢動聯合甘民聚衆起事。竟與官兵開戰戕殺營官殺傷兵丁數十人聚衆數千勢甚兇暴已紀前報政府聞警後即電蒙古辦事大臣及甘警飭速派兵前往該處彈壓。務將為首之人拿獲懲辦頃接該處報各云亂黨業已解散安靜如常。惟亂首在逃尚未拿獲。現已派兵到處緝拿。不日即可就擒在京各王公聞之頗為欣慰 
[魯人電請改定路線北京] 　　○旅津魯人上北京津浦鐵路四省公司總協理電云李革道為德作倀。路線取道曲兗。棄濟寗通商大利。遂德人佔礦狡謀。害及全路。懇主持改道。濟寗。並轉請督會辦大臣飭暫停工。從速復勘。寓津山東東學界袁景煕等叩 
[湘紳反對借欵之和平北京] 　　○湖南巡撫岑中丞日前函稟張相國。云該省紳民反對粵漢路借用外欸。當經開導各紳謂該欵借否尚未可定勿得與政府輕忽反對。該紳等現時情形。皆已和平。 
[京師近事] 　　　部近咨各省。催辦模範監獄。略謂明年春間即為各省審判廰　　之期該項新監獄宜趕於本年秋間。一律設置。始能為各屬模範並限三個月內。將商埠審判廰與附設之新監獄。一律開辦。現有數省尚未將籌設情形報部者擬於十月內由部派員分往。各省考查。 
　　軍諮大臣濤朗兩貝勒因該處奏定章程各節內遇有與軍上關係秘密之件勿庸發表。其他尋常各項章程則概行發交官報刋登故日前特飭該處各員司詳細檢查凡有關於海陸軍務重要各條。分別摘出概不發表。 
　　出使美國大臣張蔭堂前定月內二十二出京現因外務部與欽使商訂此次蒞任後。與美政府磋商華工入境。及其他重要事三四件。故未能屆期出京。須俟該議妥訂後始可起節 
　　留學美國紐約海軍大學畢業生李瑞棠呈騐駕駛文憑。經郵傅部派員查騐復由海軍副使按照證書內開各科學詳細考訽均能暢逹現已由部札飭該生到部聽候差遣。 
　　海軍大臣前往廣東惠州府查閱軍港後現該兩大臣已將惠州府屬之虎頭崖形勢。繪具圖說繕摺來京入奏。 
　　度支部。尚書澤公日前諭交該部金銀庫員司飭將本年現有庫欵速造清冊以便八月十六日奏請欽派五大臣盤查。聞本年該部金銀庫實存現欵足金。四萬馀兩。現銀一千萬有零。鈔票一千六百馀萬兩。 
　　中日延吉交涉已經議結簽押亟須劃清邊界以杜葛藤現外部決派曹丞堂汝霖。前任與日本委員。將延吉邊界分別劃定。不日具奏請派 
　　皖撫朱家寶。查覆贛撫叅案洗刷殆盡各御史擬復奏叅已紀前報刻聞江侍御春霖。已於日前羅列朱馮。兩撫數十欵。據實糾參。當奉廷寄交江督張安帥查覆。 
　　駐長西路兵備道顏世清。觀察辦理各政甚為陳簡帥倚重茲聞吉省民政司謝司使將別有位置所遺民政司。使一缺即。以顏世清觀察升署。 
　　陸軍部。以東南各省來往公文。向例限定里數遵限接遞從無遺誤近日各部院均以接遞遲延紛紛詰問殊堪詫異當經電請江督飭查在案頃接該督電覆前電已悉一切公文向由驛遞。惟今年入夏以來秋水大漲湖河領圮一路均被水漫幾成澤國馬不能行以致傅遞維艱。非用船渡不可。因此不無稽延時日。云云鐵尚書已轉行各部知照矣 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[詳紀海軍大臣之行踨] 　　○海軍大臣洵貝勒本月初三日蒞杭由拱宸站逕至西湖張公祠暨三潭印月等處遊覽各節已誌昨報茲聞使節於是晚五句鐘抵劉荘行邸暫駐接見官紳除撫憲增子帥暨財政司外惟鐵路總理湯京卿。自馀一概謝絕聞貝勒頗注重實業。故湯總理甚蒙獎勵。初四日七時。邸節偕同薩軍門遊覽靈隱。午刻由鐵路公司及商會代表在寺公讌兩大臣。以表歡迎之意讌畢遂由凈茲過萬松嶺。至江千駕臨植物園。觀濤後即乘車返滬 
　　初四日海軍大臣回滬松郡文武各官。先得仁錢兩縣來電。謂兩大想定二句鐘起節。於是提憲劉軍門首率各營隊伍至西車站伺候迎迓詎至六點五十八分始接楓涇電稱。帥節過境準八句鐘抵郡。惟匆匆駛過並不停車。云云各文武乃紛紛散歸 
　　兩江總督張安帥由省赴澄陪同海軍大臣查勘砲臺已紀本報專電茲悉安帥初四晚乘輪過。鎮焦山象山各砲臺均放砲以誌敬意嗣鎮道劉觀察得信兩大臣在江陰閱臺竣事。即須同至鎮江察看砲臺營壨。故連日趕飭府縣辦差異常忙碌並在焦山松寥閣鋪陳一新。為兩大臣駐節之地。此外長江水師巡防隊各砲臺均已預備一切以便校閱 
　　初五日。江督張安帥蘇撫瑞莘帥陪同兩大臣查勘江陰砲臺及要塞工程事畢隨於是夜十二時。分乘海圻南琛各兵艦駛抵京口下椗江心。各砲臺均嗚砲致敬水陸各防營亦在江干列隊燃鎗恭迎如禮有頃常鎮道劉襄孫觀察京口副都統奎仲連統制以及印委各官咸詣海圻南琛各艦分班稟謁均蒙傅見兩大臣旋即登岸。就焦山暫駐行旌。初六日上午十時。兩大臣偕同張安帥瑞中丞長。江水師提督程從周軍門等。至圌山象山雩山都天廟等處。閱看砲臺營壨。并將各處形勢。飭員詳細繪圖。帶回京師是日各砲臺暨停泊江中巡洋艦各商號俱懸龍旗以誌歡迎。 
[粵商報効海軍巨欵詳聞香港] 　　○洵薩兩大臣抵粵時有某粵商報効海軍巨欵略紀前報專電現得粵友詳函云嘉應張煜南。以南洋富商熱心受國迭經報効巨欵特賞頭品頂戴候補四品京堂上月二十六日。洵邸由省返港時。復具呈愿報効海軍經費二十萬元。洵邸得呈大喜。立命傅張煜南并其子道員張步青。至船謁見。獎許再三。謂似此忠義可嘉本爵大臣回京後定當奏請朝廷破格酬庸以為華僑愛國者勸又聞有某洋行買辦某君。亦報効海軍經費甚巨。至其數目姓氏容俟探明續報 
[郵傅部照會江浙鐵路公司文] 　　（為詢問領欵日期及布置情形事）照得浙江鐵路公司湯總理。奉旨補授雲南按察使。前經恭錄電知該公司並聲明舉定總理即行呈報本部核辦在案查由杭至滬一綫現甫通車。杭甬工程正在勘辦。嗣後經理一切諸關緊要未知蘇浙兩公司近日籌畫布置情形若何滬杭甬路局規則有。無增改刪訂之處。其請領滬杭甬借欵。定於何時向上海交通銀行支取。相應照會貴公司查照見復以憑核辦可也 
[麥奎派人購辦木料之強橫安慶] 　　○銅官山礦師麥奎月前派人赴池州府購辦木料。經過大通釐局所屬之流波磯分卡。竟率行闖越。并不稟報請騐。該卡委員以其有意違背定章且與國課有礙立即稟報總局一面向之理論詎此人竟將船貨交與該卡而走。一若有所恃而不恐者然嗚呼似此橫行若人尚有心肝哉 
分類新聞 
政界 
[鄂督與柯大臣爭撥土稅。湖北] 　　○鄂省在土稅總局撥欵前經度支部奏準自上年九月起至本年八月止按月解鄂七萬兩以解足八十四萬為度現在督辦土稅柯大臣因稅收短絀從四月以後卽行停解屢經陳小帥與之磋商均以該局早晚裁撤萬難久支請鄂省另行設法籌償小帥見其堅執不允即電請度支部核示當經該部澤尚書電致巽帥謂現在宜昌土局稅收短絀湊撥誠屬為難惟鄂省財政奇窘賠欵到期事機緊要仍希查照奏案設法籌撥俟解足八十四萬之後再妥商辦法巽帥旋即覆電謂自鄂省開辦牌照捐土商益少收數短絀為從來所未有往年收不敷撥尚有他省溢收可以挪解現已停辦八九省均改為查騐局既無收數每月津貼經費甚鉅近又撥解慎餉一百二十四萬存欵一空況居父母之邦彼此相系相維尤宜竟力籌措無如收少解多力有不足長此敷衍豈有了期祇得俟宜局將五月後銷數報明扣除溢撥及各月開支再行儘數撥解鄂中償欵應請大部另行設法以免為難小帥聞巽帥復部各情亦電致澤尚書略謂鄂省往年奉撥土稅銀百二十萬按月撥局專解償欵因鄂係創辦省分從前收數尚不止此是以定議無論收數盈絀均照此撥解上年一再咨商議減議定截至本人八月解足八十四萬現尚欠解二十八萬昨因鄂省財政艱窘償欵緊要當將為難情形據實電逹旋準大部電請柯大臣查照奏案設法籌撥俟解足八十四萬之後再妥商辦法夫所謂解足再商者是從前溢撥之數自可隨後商辦不必亟亟扣還即柯大臣歷年解欵無不按期如數照解者亦深知 
 
 

Page 11

 
 
鄂省應解償欵舍此別無挹注今每月減少三萬兩已苦無從措湊所欠十十八萬金之欵既準部電允撥何至靳而不予諒非柯大臣夙昔之本心至近日收數衰旺本督無從過問亦未便與聞仍懇轉商設法籌撥濟用以免貽誤 
[監理官定期盤查官銀錢局。廣東] 　　○粵督袁海帥準正副監理官函開竊奉度支部劄據通阜司案呈本年四月間本部曾經釐訂表式令各省官銀錢號迅將發行票紙數目及準備數目各項填寫報部又於六月初七日具奏釐訂專章限制官商銀錢行號票紙一摺並擬訂暫行章程二十條本日奉旨依議欽此欽遵行知各在案查該章程第八條內稱本章程頒發後凡照章準發此項票紙各行號只能照現在數目發行不得逾額增發第九條內稱各行號須將現在發出實數按照部訂表式填送到部等語查官設行號為全國銀錢行號表率應由各省督撫轉飭各該省官銀錢號將按年訂造發行收回銷毀存庫各數目開列清單定期會同本部財政監理官按單核查符合與否由監理官分別報部合即劄行札行遵照等因奉此自應遵照辦理敬懇轉飭廣東官銀錢局即將歷年訂造發行收回銷毀存庫各種銀元票詳細數目分別開列清單檢同簿據以備點查並懇酌定日期預為示知以便屆期會同前往查核 
[釐餉局有裁併消息。浙江] 　　○浙江財政監理官蒞任後即經調查各局以出入最鉅者惟有釐餉局其積獘之深亦惟該局為最甚因有設法裁併之意惟查該局內銷外銷名目繁多欵類不一且有已支而未報銷者自非切實調查不足以正本清源茲聞已派員督同趕造盤查細數及報告等冊大致以年終為度實行裁併意甚堅決其裁撤後或歸藩司兼管或併入財政局辦理應俟開會議決後即日詳請撫憲核示 
[蘇垣整頓巡警情形蘇州] 　　○蘇撫瑞中丞整頓蘇城警察各情迭記前報茲悉現經撫憲飭將巡警總局改為警務公所已飭善後局另刋關防飭發行用又民政部奏定警察章程內只有巡官巡記巡弁巡長巡警並無區員名目且蘇省各區員皆係候補佐雜人員充當並不用學堂出身以致各區員皆無管束巡警之權有名無實竟同例差現經撫憲查悉情形已飭令將各區員於前日一律裁撤矣并聞撫憲以裁撤區員後佐班各員中頓少此數十處差事必須另行設法位置以免擁擠之虞擬令整頓釐卡時將各釐卡司事一律撤換均改用佐班人員充當立為定章未知確否 
[罰欵撥充賑欵蘇州] 　　○蘇藩陸方伯前據崇明職貢袁世鈺等為袁梓臣代求贖罪湊繳罰欵錢七千串當以現值壇漂等縣被災需賑所繳之欵尚於賑需有裨即經批準照辦在案嗣奉撫憲函諭除宜興不計外金壇溧陽災情較重各撥錢二千五百串荊溪撥錢二千串業於日昨分別撥交該縣官紳核實散放 
[電控藉學勒捐浙江] 　　○臨海縣貢生朱逹元張周冕等電稟浙撫云李羣秀等藉學勒捐激變經元等電控并稟府縣詎李等欺元年老不能赴省反背列元名電诬他人希圖飾卸殊堪駭異聞李等前揑各小學名電留復揑憲批留辦電縣因未奉懲謬妄愈甚茲具虛坐實究結親稟府縣乞速電飭訙辦以弭後禍并聲明元等親詣電局簽押具控人齊在縣候訙懇即電縣示遵 
交涉］ 
[預杜洋人置產轇轕廣東] 　　○粵省大吏以洋人永租地畝教堂置買產業糾葛太多前經釐定限制辦法乃現查華洋交易多不照例立單輒以地叚按質更易滋生糾葛亟應由司迅速另訂章程并酌定單據欵式刋刻通行以昭慎重刻已札司遵照辦理矣 
[欽州紳商力爭澳界電文廣東] 　　○欽州紳商上粵督電去廣州督憲鑒葡租澳無屬地權三巴水坑門外寸土難讓乞轉高使毅力爭回保國土慰民望大局幸甚欽州紳商全體叩 
軍界 
[陸軍小學發給文憑武昌] 　　○湖北陸軍小學堂第一班學生因第三陸軍中學堂開學期迫經鄂督咨部核準變通一年畢業當於本年五月間考試升送及格之學生劉𢊷揚等七十九名人陸軍中學茲於八月朔日在堂內發給畢業文憑舉行升學禮陳小帥以下司道文武均到堂參觀演說末後合攝一影以誌紀念 
學務 
[直𨽻高等學堂之風潮。保定] 　　○保定西關外直𨽻高等師範學堂原係考取各省程度較高之學生入校肄業向來相安無事忽於昨日全堂學生罷學散居城外各客棧聞此次風潮之起係因監督牌示勒令各生繳納書價各生以負笈求學寒士居多且有非籍𨽻本省一時尤難猝辦再三懇求稍寬日期俾馳信回家取付奈該監督堅持不允並將各生書籍取還以致無從溫習遂迫成全堂罷學 
[電催美國游學費浙江] 　　○浙撫增中丞接準江督電開頃據美國華盛頓中國游學生吳監督電催浙籍生曹雲祥下學期學費祈速滙為幸等因除電復外即日札飭藩學二司查案尅日妥籌滙解 
[準給出洋特別官費浙江] 　　○浙江提學支文宗移行藩司云案奉撫憲增批發留學日本外國語學校畢業生胡以魯等稟請繼續官費三年奉批該生篤志響學殊屬可嘉所請繼續官費之處能否照準仰提學司會同布政司核議詳復飭遵等因當以財政事隸貴司即經抄稟移請核復會詳在案茲又據兩級師範學堂監督沈紳鈞儒一再懇請前來本司查　年學部所訂游學日本新章非入高等專門學堂及學部所指定之五校外概不給與官費今該生既由專門學堂畢業又以監督紹介得入帝國大學是該生程度較勝于高等專門各學生誠如撫憲批示所云篤志向學殊屬可嘉應請特別給予官費三年以示鼓勵 
實業 
[電飭各屬認集桂全路股。廣西] 　　○日前桂撫致各屬電云平樂歐陽守梧州志守潯州陳守南寗廖守思恩余守柳州楊守慶遠李守太平 
 
 

Page 12

 
 
張守百色龔丞並送鎮安高守泗城唐守上思李丞鬱林彭守歸順姚直牧據桂全鐵路局呈稱職局開辦後工程司業已抵桂前往測勘路綫惟籌備築路欵項經憲臺奏明籌撥官欵三百萬兩另招商股三百萬兩現查官欵雖已籌定儲存備支商股亟應從速勸集迭與議事會諸紳籌商本路上接全衡下通桂邕實為全省之斡路闔省紳商皆有責任皆有義務自應聯合全省紳商分投招勸庶可尅期籌集早觀厥成省城擬即由議會諸紳擔任商股發起省外擬由各府廰分飭各屬初選當選人公舉名譽素署熱心公益紳商數人一律作為商股發起人各在本屬主任招股事宜此項發起人不拘名額亦不限定認股多寡舉定後電復職局即將招股章程分別郵寄其馀一切事宜由省城發起諸紳隨時函商辦理毋須來省等情呈請電飭各屬遵照辦理前來各該守牧卽便一體遵辦並將辦理情形電覆撫江印 
[南京農科學生赴東續誌南京] 　　○江南實業學堂遣派農學第一專科學生在日本考察農務已誌前報茲聞抵東後謁見公使即往農科大學農商務省中央農事試騐塲等處考察一切頗受優待有所質問無不詳細解釋云 
[勸業獎進會佈置開幕武昌] 　　○武漢勸業獎進會總會辦高卞黃三觀察以該會開幕在卽所有陳列物品均已次第到齊亟應委派內外收掌暨陳列物品委員以資照料查有候補知縣夏令丙暉楊令菁試用府經吳大蘊等三員堪以派充該會內收掌兼陳列員補用知縣麟令瑞巡檢汪兆棠堪以派充該會外收掌昨已分別下札矣 
雜記 
[刑訙丹陽鬧事鄉民。蘇州] 　　○丹陽鄉民滋鬧一事飭發臬署審辦等情已記前報茲悉此案于本月初三日經臬署督審局委員提審黃竹舟等二犯仍照前在撫轅所供情形無異而續行解到之景文勝供係丹陽縣武生素來安分並未進幫亦無同往搗毀鹽棧及拆毀衙署各處之事再三盤問總不供認至初四日又復提景文勝到局審問良久景依舊不供隨即用刑景仍極呼冤枉終不供認至傍晚退堂明後日再行提審 
[職官誘姦事定案。蘇州]  
　　○江蘇候補縣丞鄧熺之媳鄧陳氏被候補縣丞程文賢姦拐同逃前經瑞中丞在蘇瀋任內飭令提府審辦並將程先行咨革在案現經蘇州府何太守督同讞局委員迭次提審已據程文賢供認誘令鄧陳氏先至閶門外某棧房姦宿迨後商允鄧陳氏在後門河邊下船同逃藏匿伊家揑稱納妾等情太守得供即將程文賢照例擬以發往新疆効力贖罪並將鄧陳氏擬以徒罪照例收贖轉解臬轅經左廉訪於八月初四日提案復審程文賢仍照前供認遂即定案 
[匪徒鎗斃學生案出現。廣西] 　　○武宣留桂法政學生覃榮佐荘佐登佐三人因暑假已滿於七月十二日赴省開學道經象州昌化里羅邦村後被匪徒三十馀人上前刦搶當時鎗斃登佐荘佐二名榮佐亦為匪據去生死尚未可知 
[後湖貧民鬧局案馀聞漢口] 　　○漢口後湖蘇湖公所旁一帶因修建馬路貧民羣起抗拒等情已迭紀本報現在為首滋事之葉長子與唆使聚衆之王海秋均逮案收押候辦詎有陳登貴等稟陳督院謂願備欵購回該地當奉陳小帥批以該民人等所居之地早經給價圈購歸官迄今事隔多年豈容復生異議前因該民人等迭次具稟希圖贖還節經趙前部堂暨本部堂明晰批飭在案況現在用以修築馬路尤為地方公益之事既經官錢局飭弁諭知該人民等自應趕緊遷讓以便興工何得輒復來轅揑詞混凟實屬刁狡不合本應發押究辦姑寬批飭不準 
[貽誤塘工被罰蘇州] 　　○寶山海塘工程委員以石行逾限交貨照章應罰以償局用現將石料尾欵繳局備抵等情稟奉蘇藩陸方伯批云該行承攬石料種種取巧以致多縻局費殊失商家信用酌罰尾欵咎由自取乃勾串外人希圖訛詐須知承攬註明荘清瀾姓名非他人所得干預如再假托嘗試即惟荘清瀾是問 
[迎神驅疫之可嗤寧波] 　　○奉邑自春間起耕牛十死七八鄉民無知往往將牛皮剝去棄死牛於河中以致食其水者頻遭瘟疫不料愚民視為災自天降相北奉迎東岳大帝以祈驅除不祥愚民之愚竟至於此 
[清談]  
　　今日之鄙夫。 
　　書史所載歷代亡天下之患有七。暴君強藩女主外戚宦寺權奸鄙夫是也。當今之世。無暴君強藩女主外戚宦寺權奸之患。而鄙夫則盈中國皆是。蓋暴君不常有。而強藩女主外戚宦寺權奸之為禍。亦必乘世亂君闇而始得肆其毒。惟鄙夫則不然。即當治平之。世鄙夫變痛以甘言㛟語惑上下。除營謀利祿外不知國計民生為何物。除阿私植黨外。不知立身行已為何事。今日之中國。政界則有政界之鄙夫。學界則有學界之鄙夫。工商界　有　　界之鄙夫。遇雜新者則談維新。遇守舊者則談守舊。遇自命為中立者。則與之談中立。其在政界也。以依回兩可為培元氧。以養　貽患為守家法。其在學界也。以中國兼談為技能。以圓通處世為本領。其在工商界也。以遇事緘默為鄭重。以不擔責任為安分。世人被其薰陶漸摩。均消化於痿痺不仁而莫之覺。昔日振興之氣象。即逐漸消磨於無形之中矣。故鄙夫之為害。且在暴君強藩女主外戚宦寺權奸之上。鳴呼今天下安得盡聚此鄙夫而付之一炬也夫。 
[盲話]  
　　其　一。（東吳） 
　　幾人有抑鬱之心則哭。如阮稽如賈生是也。有牢騷不平之氣則或笑。如淳于髠如陸機是也。雖然。喜怒哀樂。人之常情。古之人猶許其哭。而今之人且不許哭。古之人猶敢於笑。而今之人且不敢笑。是已盡喪失其性情之真矣。夫人至喪其性情之真。則生氣且絕。如傀儡。如機器。一任他人之運用搬弄已耳。記者。曰我懼　海之濱有開極大之劇場。而搬弄我全國之傀儡。挈極大之引擎。而運用我全國之機器者。 
　　其　二。 
　　阮藉藉窮而喪其軀。賈生上疏而促其壽。哭者不祥之事也。淳于滑稽而稱於世。陸機文士而傅於後。笑者人之所喜也。雖然可以哭而哭。猶存逕行直遂之風。哭不出而笑。已極伊鬱悲涼之氣。至於哭不許哭。笑不敢笑。則坐而攅眉。臥而蹙額。沈沈塊壨。非濁酒之可澆。耿耿愚忠。將　圖而自刎。其為不祥。又豈止如一人之喪其驅幫促其壽哉。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[留日粵商舉定參議員] 　　廣東。 
各埠華僑選舉議員前經憲政館咨覆準令按照人數公推紳商若干名作為各該本籍省諮議局參議員經紀前報現在留日華商已於六月初二日投票選舉計舉得廣東省二名一監生繆鴻基香山人一巡檢潘逹初南海人現由農工商部咨行到粵略謂宣統元年六月二十八日據長崎華商商務總會會董稟稱職董等於宣統元年五月初十日接奉鈞札內開準憲政編查館咨覆各埠華僑選舉議員一案現經詳加酌核應準令按照人數多寡酌量公推公正紳商若干名作為各該本籍省分諮議局叅議員遇有應行條議事件卽由參議員臚陳所見呈由本國駐使咨送該省督撫交諮議員提議似此辦理華僑既得與聞本省之政務而於諮誶局章程亦無牴觸除僑民願回籍得有選舉權者應仍照本館前復粵督電準其變通人冊投票外咨行查照等因前來合行札飭札到該商會即便遵照選舉等因奉此職董等爰即稟商本埠領事官謹照諮議局定章先將粵閩江浙四省僑民應有選舉權人數多寡詳細調查擬定名額預發票號於六月初二日投筒開票即日領事官監督點明計廣東省二名福建省三名江蘇省一名浙江省二名今將銜名履歷另繕清冊恭呈鈞鑒至舉定叅議各員應否咨行憲政編查館暨各省督撫憲援照內地議員給發執照抑或由大部札委之處伏候施行等因前來相應將該商會所呈舉定粵省參議員冊抄錄咨行貴督查照備案給發執照可也 
[各省與憲政館往來要電] 　　四川。川督致憲政編查館電憲政編查館釣鑒成都專額議員二名可否以一名為常駐議員而以抽簽定之祈示巽敬 
　　憲政編查館覆川督電成都制臺鑒敬電悉常駐議員應合全省議員選舉礙難就專額議員內再定專額常駐議員此復憲政編查館儉 
　　湖南。湘撫致憲政編查館電憲政編查館鈞鑒據籌辦處詳據湘紳公呈稱長沙複選當選之翰林院編修譚紳延闓自行呈明官年祇注二十九歲不合複選賜核查該紳之父譚文勤年譜則實年已滿三十今論資格自應以實年為斷該紳品端學粹鄉望素孚未便聽其辭選等情轉請核示前來經復核無異可否仍令充任議員之處祈酌核示遵春蓂敬 
　　憲政編查館覆湘撫電長沙撫臺鑒敬電悉譚紳延闓實年既滿三十自應留充議員未便令其辭退憲政編查館儉 
　　湖北。鄂督致憲政編查館電憲政編查館鑒查誶員選舉章程第二十五條選舉人名冊確定後應分存各投票所及開票所並由督撫咨報民政部第因湖北選舉人名冊早經各屬中送齊全應否將全冊咨送民政部抑係但報總數祈示遵龍有 
　　𢞩政編查館覆鄂督電武昌制臺鑑有電悉選舉人名冊照章並無咨送全冊明文自應將確定事由及人名總數咨報民政部前已電覆粵省在案即希飭遵𢞩政編查館儉 
[籌建諮議局] 　　奉天。東督會同奉撫奏竊查接管卷內奉省籌辦諮議局並遵章籌措諮議局經費等情疊經前督臣徐世昌先後奏陳在案至建築諮議局一節亦於臚列第一年期成績摺內聲明俟解凍即可興工旋準𢞩政編查館電開各省諮議局議事廰無論新設改造均應略仿各國議院規模以求適用等因當經前任督臣徐世昌督訪該處人員趕速籌備嗣據繪圖貼說開具詳晰清單計需實銀六萬兩由前任督臣徐世昌覆核屬實飭令度支司將該欵迅速籌擬作正開銷查此項經費例應奏咨立案除將局圖及估定建築經費詳細清單分別咨送𢞩政編查館暨度支部外所有建築奉天全省諮議局綠由謹恭摺具陳伏乞聖鑒七月二十六日奉硃批該衙門知道 
[定期召集議員] 　　直𨽻。直督端午帥現已出示定於八月十六日召集全省議員開臨時大會一次照章選舉假定議長一人副議長二人暫行提前按章準備以俟九月會期舉行正式選舉 
本埠新聞 
[滬道札塘工善後局文（為開築馬路劃用契地事）] 　　照得浦東塘工局開築馬路劃用英冊六千九百十一二三號新契租地一事前準英副領事寶來函請照該租主所開辦法六欵辦理如不能照辦仍請禁止勿用等因當以路政大工地主租戶利益普及未便任其阻礙全局且洋商租地必須毫無糾葛違礙方準立契執業該地既為築路所必經尤未便準予租用函請轉飭退銷在案六月初一日接英副領事復函此案準經飭據該商代表人稟稱今李德立因事遠出恐其尚有妥善辦法是以未便擅專應俟其回申再行定奪請飭暫緩開築又於六月二十一日接準續函據李德立稟該契地因劃用路地致將全地退銷實 
 
 

Page 19

 
 
難承認故擬公道之辦法請為維持讓路一節果屬公益人所共知惟按照各國之辦法或地或產應由公家給還相當之時價如華官亦能給還路地之價值本商何樂而不讓該路既築自可永遠公用無所阻礙惟原有港面之利益仍應認為本商所有再出租該地之人亦不肯以讓路之故減收租價應請照常給契各等因查讓地築路本為地方公益凡工部局開築馬路取用華洋商人租地不過給價約三之二如未轉道契等民地照時值不過發十之二三現在塘工局劃用築路之地雖經洋商出名租用尚未勘定準立道契路政既為地方公益國家有統轄之權該民地自應先儘公家築路之需方為正辦況該洋商出名租用者係華民賈姓之地而該處之港應歸公家管理即使賈姓之地現已租定給有道契亦無利益歸其獨擅之理本應切實駁回惟該洋商既屢次要求能否另議通融辦法以期早結之處合抄來往各函札飭札到該局即使遵照妥速查議具復核奪（尚有英領函開辦法及塘工局駁覆各節明日續登） 
[滬道保全主權之周密] 　　○工部局近將嘉興路迤北之上寶兩縣界浜填築馬路已由田胡兩大令查明該處實係華界稟奉滬道照會領袖領事飭阻在案茲蔡觀察因恐領袖未能允許爰又派委譯員毛昌嗣迅與領袖磋商務令工部局卽行停工以免交涉 
[洋人越界填塞河道] 　　○西南鄉程家橋地方向有王家浜河一道係虹橋鎮與北新涇鎮兩局分界之處近有洋人裝載瓦筒下鄉欲將該河填塞該處區董顧鏡清等以該處係在華界洋人不應佔越且填沒河道實與農田水利大有關礙因特具稟到縣請為禁阻昨奉田大令批云刻已稟知道𢞩照會禁阻并諭飭地保查禁矣 
[英領亦知九江商人之用意。] 　　○駐滬英副領事巴君近悉有一英輪由滬裝運洋紗五包運至九江被該處轉運公司禁阻進口似有反對英輪裝貨之意因於昨日照會滬道請即示諭各商人以後不得反對免多口實 
[總理車夫涉訟續誌。] 　　○安徽池州煤礦中立公司總理鄭湘藻控車夫姜雲鑾無端扭辱一案昨由四路一區黃正巡官傅訙姜供前在該公司充當出店被欠工洋八十元屢討不還昨日在途遇見向之索討並未扭辱鄭供欠洋是實因其兄姜雲友欲附股份故將伊弟工資併入黃正巡官以鄭所供支離恐有不實姑候傅到雲龍覆訙再核 
[諭禁抵制日貨續紀。] 　　○滬道蔡觀察以東三省交涉各案大旨已定近忽有人刋佈傅單倡議不用日貨恐滋後患業已出示諭禁在案昨又照繕多張送請英美捕房總巡卜羅斯君分貼租界一體嚴禁 
[使館僕人遞解回籍。] 　　○駐日胡欽使隨員之僕人秦福升因在日本犯案被人控發由欽使派令日本警察同乘洪濟九輪船押解回國約期昨日抵滬滬道蔡觀察接電後立即轉飭英公廨寶讞員派差協探至日本公司碼頭守候該輪抵埠後即經差探上船將秦提獲解入總巡捕房押候解廨究辦 
[寗紹商輪公司稟準註冊。] 　　○農工商部批上海商務總會稟云前據該商會稟稱職商虞和德等創辦寗紹商輪股份有限公司續擬章程遵章呈繳註冊公費呈請註冊等情當經本部咨行郵傅部核辦去後茲據覆稱該公司所擬行輪章程尚屬周妥自應準予註冊合行填給執照收單寄由該商會轉交該公司具領並轉飭該公司迅將輪船名號船身長廣尺寸機器馬力吃水深淺裝載墩數船員人數等項補呈到部以憑轉咨備案並一面咨飭保護可也此批附執照收單各一件 
[紳董對於印花稅之淡漠。] 　　○同仁輔元堂前日接總工程局函云奉縣尊照會案奉𢞩諭云印花稅領票將到開辦在即勿再觀望遲延除出示曉諭外為此照請察酌境內城鄉各處應招總發賣人若干分售人若干如何分配區域迅速核議遵辦尅日復候核奪等因囑即轉致邀集四鄉局董到堂會議辦法等語聞前日開議各董到者寥寥因此尚未定議 
[黨人解局訙辦。] 　　○城內東二區巡弁李金鰲日前查獲鄧鴻壽盧日修兩人謂係革命黨解縣收押在案刻奉上臺札文命將鄧盧兩人解送巡警總局訙辦昨田大令已遵照𢞩札派差送局矣 
[海關洋員留難漁輪] 　　○江浙漁業公司之福海兵輪前日裝載海魚駛至鎮海關被該關洋員阻止定欲查騐該輪管駕以漁輪設立之初曾經袁前升道稟準凡有漁輪進口悉照官輪定章免予報關查騐今鎮海關洋員定欲查騐殊違定章因特知照公司轉稟滬道請為核示昨蔡觀察已移文鎮海關道轉致稅司免予查騐矣 
[清查老砲臺基地] 　　本縣田大令日前接奉上臺札文飭將浦東老砲臺營地究有若干有無盜賣情事查明稟復大令昨已遵諭派差顧陞沈吉下鄉確查以便稟詳上憲核奪 
[盜匪搶刦行兇] 　　○前晚十二時後胡家木橋東宋家宅地方江北人彭五福家突來盜匪多人破門而入刦去衣飾現洋約值二千馀元彭與同居周雲南同起追捕均被斫傷昨赴三路四區報請勘緝 
[城內]  
　　預備開徵。 
　　○本縣田大令昨日頒發紅諭定本月初七日開徵下忙地丁條銀諭飭概書妥為預備聽候開櫃徵收 
　　何不具領。 
　　○蘇州吳縣婦人𣓾談氏前至道署稟控大婦之子楊世訓違背交命吞沒遺產經蔡觀察斷令揚世訓繳銀一萬五千兩給該氏具領在案茲已日久楊談氏尚未到縣遵領昨觀察因又札縣速即飭傅該氏到縣收領完案 
　　拖累無辜。 
　　○甬人楊阿木前竊張耀庭店內牙貨多件當洋十馀元曾由縣捅緝獲解奉田大令判押改過局二年在案近張耀庭復至一路二區警局報稱據紅木海林在煙館告知王阿四揚永亭為賊窩贓等語當由該區將三人解縣經襄讞德明府訉究王供與張同業楊供父開米舖被張架诬質之海林稱與張王楊三人俱不認識被張無端拖累該竊楊阿六供王等從未謀面判王與海林各具安分結楊交伊父保回該竊照原斷還押 
　　勿誤期限。 
　　○李少溪欠匯裕荘銀二萬馀雨逾限不理昨由縣令訉比李供求再展限七天判仍交差依限清理如違收押 
　　嚴追欠欵。 
　　○邱潤芝欠已倒元源荘匯票七萬馀兩前經縣令飭先措繳一千兩邱仍挺押觀望昨日帶比因其一再哀求判再展限五天繳銀如違監理 
　　道批二則。 
　　○瞿慶安等稟批所稟誠為慎重地方起見惟接防之弁尚未派定何人何 
 
 

Page 20

 
 
以逆料其辦理不慎未免過慮如以地方情形而諭當時左鎮國初次到防亦未必遽能熟悉該職董等既如黜陟自有權衡乃率以留差代凟難保非左哨官從中請托所致應毋庸議如果新弁到防後實係不能得力再行稟候查明撤換未為晚也此批徐道平稟批姚竹賢為該生故人之子果有不端一經規勸足盡朋友之義規勸不從絕之可也何竟屢訟不休必懲辦而後快心未免有意多事惟察閱抄黏縣差奉查此案膽敢任催不復其平日恃權舞獘玩視公事可以概見仰金山縣立飭原差刻日稟復轉呈察奪並將該原差卯名申報勿任再延 
　　一路警局批詞。 
　　○漆業司直鴻　淦稟批據稟金文林為漆業董事時公所購地祇捐過錢卅五串並無捐地之事公所基地係買自高姓抵押於金文桂立契之日由高姓先向金姓贖出賣歸公所光緒十六年文桂弟婦周氏因住屋被焚同業憐其孤苦暫令搬住公所是念金文桂當日小有捐助推恩及之茲該公所翻造興工勒令該氏移居該氏即應設法搬遷以便修理該氏何得因借住日久竟乃視為已有戀踞不搬殊屬不合即云苦無坐落亦應好為商懇未便準其恃佔著即傅案切實開導倘敢故違定予押遷不貸該司年等亦即將公所承賣高姓方單賣契呈核以免藉口仰即遵照 
　　官事。 
　　○南匯縣知縣王念祖昨日到道稟辭赴寗 
[南市]  
　　劃清權限。 
　　○總工程局警務長業已裁汰所有警務悉歸局董及各區長經理凡巡員巡長巡士歸總董節制調遣巡長巡士功過仍由巡員查察刻已擬就妥章遵守辦理 
　　能否整頓。 
　　○總工程局警務處以各區境內翻造房屋及修築等事往往漠視定章不領執照值此警務改歸局董兼辦之初亟宜實力整頓爰特飭知各區崗巡巡長留心查察隨時報告 
　　庖人被疑。 
　　○小東門外法捕房十號西捕前日失去鈔票洋十元現洋四元疑係大餐司顧阿榮所竊因顧住居南市昨由捕頭派探至工程局稟請協提旋將顧及其姘婦顧王氏即阿二一併帶回捕房候訉 
　　請緝贜賊。 
　　○泉渙會館前振大質舖前斃被賊潛進內室竊取綢布皮棉衣服十馀件啓門而去次日該質舗覺察立即開單覆請工程局派探嚴積 
　　西婦失竊。 
　　○英租界老巡捕房卜總巡據某西婦報失外國胸口針一立上有鑽石燕雀三只其眼係紅寶石鑲成假鑽石玳瑁針一支外國金女胸帶一條鑲有金表一雙銀鈕六料外國金鋼石首飾一件形如　錨又如外國王之冠冕上有珍珠五粒鑽石數粒金練一條當即飭探將失單抄送總工程局一體協緝 
[閘北]  
　　三股勻分。 
　　○潘趙氏控夫堂兄潘阿金吞沒田單一秦昨經巡警總局德裁判覆訉明確判令阿金將田單檢呈移請上海縣按照三股勻分兩造均導斷具結了案 
　　各有不合。 
　　○巡選隊巡士李超然昨向萬慎槽坊購買食鹽因爭論觔量起釁口角該巡士即將店夥姜杏軒批頰兩下站崗巡士李季書見而不平將李超然拘入四路一區請為訉辦黃正巡官以該店私用小秤亦有不合一併斥釋 
　　違背罰洋。 
　　○浦五房肉店之宰豬作夥許阿福萬阿二昨因趕豬違章由巡士拘入四路一區罰洋十元充公 
　　竊賊示衆。 
　　○積竊王阿毛行竊吳阿富家衣服由巡士拘入四路一區判責六百板枷號一月發犯事處示衆 
[英租界]  
　　擅許酬勞。 
　　○英美捕房代理包探頭目黃君昨出條諭云照得近有某華探破獲竊案據該探稱已允酬通信人洋五十元等情現奉卜總巡諭謂嗣後各華探辦理有賞格之案不得擅自允許酬賞通信人銀兩以免爭執如再有此等情事本總巡概不承認云云為此曉諭仰各華探一體知悉 
　　押店黑心。 
　　○瑞士國人麥來秀將值價四百元之打簧金表一只托南京路法商綸美鐘表店修理詎被失竊前日麥往取表無著報知總巡捕房於昨日派探何正喜在廣東路和盛押店內查獲原贓帶回捕房捕頭以值價四百元之金表該押店　押洋三十五元明知竊物殊違定章立即請廨出單傅該押店主訉究 
　　麫粉冒牌。 
　　○信記洋行控法租界裕成號冒用該行麫粉牌號昨由公共公廨寶讞員飭差協探持文至法捕房聲明協同法探將該號經理人宋振君桂篠榮及冒牌麫粉五十袋一併帶至總巡捕經捕房頭略詰儕由諭令退去著於今日自行投廨候訉所有冒牌麫粉五十袋存候移解公堂查驗 
　　是否诬害。 
　　○老閘捕房捕頭昨接郵遞匿名西文信一封內稱雲南路恩慶里二百另三號門牌居人有販𧶠婦女情　捕頭即飭中西包探往查核奪 
　　謊報串拐。 
　　○王長生昨至老閘捕房控被董林氏與顧云山馮仁卿吳少福串拐伊妻王氏賣與徐尤金為妻經捕頭飭探往查不實斥不準理 
　　押犯期滿。 
　　○竊賊王國堂前奉閘北巡警總局訉實判押城內改過局半年昨屆期滿由局派勇將該竊送回原局途經租界捕房即照章派捕護送出境 
　　失竊時表。 
　　○福州路全安洋貨店內昨失公司表三只即報捕房飭探查緝 
[美租界]  
　　緝獲騙子。 
　　○唐和生昨至捕房稱被張桃桃騙去銀表一雙旋由包探將張緝獲押候解究 
　　碾處車夫。 
　　○二十九號垃圾小車夫蔡榮生昨被埸車夫崔光林撞倒碾傷右足由捕將崔拘押蔡送同仁醫院醫治 
　　怙惡不悛。 
　　○匪徒陳榮生前犯搶案遞解回籍昨日復在北四川路強搶朱姓婦人銀籫由捕拘獲押候嚴辦 
　　擇不處仁。 
　　○住居北江西路一百四十四號之顧根中因其隣某姓家每晚聚賭吵鬧不堪昨報捕房請為查辦捕頭飭顧退去候派包探查明核奪 
　　女孩被拐。 
　　○徐加財住居百老匯路七百五十二號門牌徐有一女年十歲名小金前晚被匪拐失昨投捕房報請迫緝 
　　西婦毆人。 
　　○東洋車夫張秀寶昨載某西婦至禮查路因爭索車資致被肆毆旋由張報知捕房飭探查明著該西婦補給小洋數角了事 
[法租界]  
　　負債而逃。 
　　○菜市街錦呂𢗝新衣店主因虧負難支棄店逃避二房東袁章順以該店共欠房金三月所剩　物不敷抵補因特稟知公堂請為核示前日聶司馬專袁至案命將該店所存各物先行收管核再查緝 
　　如何定斷。 
　　○林兆榮沈耀奎因定購顏料紏葛一案昨由沈邀帳房陳少卿到廨陳供所定顏料並非由林經手商人在沈處司帳係於本年二月間接辦林來出貨時所有單子確是商人所開彼時因沈不在行致有錯誤判各退去候下期定斷 
　　竊賊收押。 
　　○小工高初在太古碼頭工作行竊金針菜數斤被暗差巡丁查知拘入捕房解廨請究判押捕房一月又王新郎行竊洋傘判押十四天 
　　一之為甚。 
　　○徐阿毛串同周阿虎搶刦小孩手鐲被探拘獲解廨請究徐母張氏投案代子求恩徐周同供以後不敢再犯判徐枷一月周押七月 
　　流氓搶吻。 
　　○流氓陳阿言在新北門搶途人張某草帽一頂報探拘獲解廨請辦陳認搶不諱惟求寬宥判枷一月期滿驅逐境出 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[川督趙爾巽奏籌辦省城及重慶商埠各級審判廰情形摺] 　　奏為遵旨籌辦川省省城及重慶商埠各級審判廰謹將大概情形據實恭摺具陳仰祈聖鑒事竊奴才欽奉光緒三十四年八月初一日上諭朕奉慈端佑康頣昭豫荘誠壽恭欽獻崇煕皇太后懿旨憲政編查館資政院王大臣奕劻溥倫等會奏進呈憲法議院選舉各綱要暨議院未開以前逐年應行籌備事宜一摺著責成內外臣工遵照單開各節依限舉辦每屆六個月將籌辦成績臚列奏聞等因欽此遵查奏定議院未開以前逐年籌備事宜清單內開第二年即宣統元年籌辦各省省城及商埠等處各級審判廰法部各省督撫同辦等因仰見朝廷明刑弼教鞏固法權之至意欽佩莫名竊維憲政籌備事宜條理繁密經緯萬端而其中關緊是鉅與各種行政事務相對峙者則為籌備審判廰一事蓋法權所係民命攸關以行政司法久相混合之交而又值領事裁判權尚未收回之日一切因革興創必如何而後可以上副皇仁必如何而後可以下塞與望經營規畫綦待推詳茍注措稍有未周即舉動不免貽誤奴才受命以來夙夜祇懼迭與前任臬司和爾賡額籌商次第辦法因仿諮議局籌辦處之例於宣統元年四月創設四川審判廰籌辦處先後委派該前司及現任臬司江毓昌為總辦留川補用知府楊嘉紳為會辦設編制審查文牘庶務四科精選明習法政及熟諳掌故之員分任科長科員等職廣益集思籌辦其事該司等尤能虛衷延訪博採衆長毅然以組織法庭為已任數月以來經奴才督同該處人員將省城及重慶設立審判廰事宜通盤籌畫實力圖維業已粗具端緒謹將大概情形為我皇上縷晰陳之我國民刑訴訟向來地方行政官審理其初尚略有畛域至後則無論何種官廰皆寖假而侵司理之權此無論積壓貪橫重為民害而以國家刑獄之大柄政出多門事無專責亦非所以尊主權而肅治體也伏讀欽定憲法大綱君主總攬司法權委在審判衙門遵欽定法律行之不以詔令隨時更改等因所以復三古之隆規昭百代之法守規模至為閎遠亟應本此宗旨明定範圍嗣後除尚未設審刦廰之廰州縣地方暫仍舊章辦理外其已設審判廰地方所有民刑訴訟擬概歸審判廰收受審理此外行政官廰不得干預其遞審之法凡民刑輕易案件自初級審判廰起訴者準其上訴於地方審判廰以至於高等審判廰為終審民刑重大案件自地判廰方審起訴者準其上訴於高等審判廰以至於大理院為終審下級審判廰所判決之案件惟上級審判廰能覆審平反之而彼此無互相鉗制之權復按級各設一檢察廰立於監察之地位以防審判官枉縱骫法之弊其各廰用人行政一應事宜即歸按察使主持稽核以總其成務期行政司法截然不紊而司法行政與執行審判亦皆畫并分疆不相混淆上合以薪乎法部專管司法大理院專掌審判之制此議定審判廰權限所已經籌辦者一也權限既分別各級審判廰之設官分職亦應同時釐籌費為儲材定以之標準查奏定各級審判廰試辦章程各省應設之審判廰自高等以至初級凡三等今擬先設四川高等審判廰一廰管轄全省民刑上控事件內設民刑二科科各二庭皆用合議制每庭設推事三員共民刑推事十二員下設典簿一中主簿三員錄事六員而以廰丞一員為之長其省城附郭之成都華陽二縣及重慶商埠所在之巴縣擬各設審判廰一廰各轄其縣之重大民刑訴訟內設民刑二庭每庭亦設推事三員共民刑推事六員下設典簿一員主簿三員錄事四員而以推事長一員為之長各廰並附置看守所一區以看守長一人主之以為拘留及安置候保各項人之地惟成華二縣同在一城如能合設一廰則分庭設員之數尚可酌量裁併現正派員相度地址俟有成議後再行奏明辦理其初級審判廰一時尚難多設暫擬就成華巴縣城治各設初級審判廰一廰管轄其轄內之輕易民刑訴訟內設推事二員書記生二員分掌審判錄供等事再以推及各鄉以期普及至與各級審判廰相配者在高等檢察廰則設檢察長一員檢察官四員錄事二員在成華巴縣地方檢察廰則各設檢察長一員檢察官二員錄事二員其各初級檢察廰但設檢察官及書記生各一員已足濟事各級檢察廰皆遞相監督以提起公訴監視審判及調度司法巡警搜察逮捕並執行判決等事為其職務此規定審判廰之組織所已經籌辦者二也凡事得人為難而開辦審判所需之材尤鉅川省仕途頗雜風氣較遲雖不乏節取之才究少明通之選茲當更張伊始自非廣為甄陶因地制宜無以應急需而資器使茲擬分兩層辦法除一面擴充法政學堂注重法學養成完全審判人材外凡通省官吏中不分實缺候補暨外省候補人員但於聽斷頗著能名或法律夙有研究者皆廣行延訪調至審判廰籌辦處為設一審判員講習所養成之令其互相切磋於中律西律之異同民事刑事之區別以及各種訴訟事之章程習慣舊者何以入新新者何以合舊參觀互證博考周諮務期各有心得而後已復一面派令觀審實地演習以收駕輕就熟之效將來各廰推事檢察官諸職即就該所中擇其成績較優者分別試用該員等既各有專長復加以期月之講求當不致或虞捍格其他典簿錄事以至承發吏檢驗吏等亦擬先行教練後予任使照此一律辦理蓋人材以歷練而成凡事非預備不立奴才自去歲到川即按日傅集在省人員輪收呈詞試擬批牘面加指正其初尚不免支離至今遂漸具條理頗多可造之才近臬司江毓昌復有學治館之設招選僚屬讀律治讞以溝通中西為主旨分途並進收效自宏此又儲備審判之人材所方事籌辦者三也人材為審判之根源審判實以法律為依據目前民刑各律尚待頒行則現行之律例自應一仍其舊以資循守惟原書條目繁頣檢閱非易且自改定刑律以來歷年刪定之條文變通之則例亦多未隨時纂入無以為新舊叅照之資查我國律例本沿唐明之舊衡以近日通行法典之例其中有應歸民事者有應歸刑事者有本為訴訟法而與實體法並列者有本係官吏懲戒處分而散見於民刑各條之內者取材既博晰義為難現已飭審判廰籌辦處人員謹就原書條文之下逐一分別簽註務期類別部居昭明以晳其昔存而今廢古無而今有者即依類註明俾臻完密庶幾當事者易於遵循奉法者知所趨避於審判前途不無裨補惟各種例案本所以濟法律之窮且新律一旦通行例案即在廢止之列暫不必 
 
 

Page 27

 
 
別事編輯但問司法人員以後判斷案件務須妥慎採用非律無止條而案情又極其複雜實雖解決者不得任意援引致失法意至各廰辦事之章程人員服務之規則凡應由外省擬定者並飭令隨時編輯躬親校正於全體告竣之時再連回簽註之現行律一併奏咨立案此則審定審判之法制所方事籌辦者四也以上四端僅舉其最重要者言之此外各廰署之建築則擬力求堅實而不必徒移乎外觀經費之開支則擬諸從節約西要不宜過麟於刻嗇而開辦各級審判廰之次第則擬始於編制章程終於建築廰署由省城而推及於商埠約計宣統二年兩處審判廰當可一律成立不致誤欽定籌備之期總之時至今日非統一審判機關無以樹法權獨立之規非改良審判制度無以遏外權闌入之勢奴才蒿目時艱緊心職守惟有堅持定見黽勉關維務期司法日漸改良憲政咸歸實際以仰慰宵旺憂勞方萬一所有籌辦川省省城及重慶商埠各級審判廰大概情形是否有當理合恭摺具陳伏　皇上聖鑒訓示謹奏宣統元年七月二十六日奉　硃批該衙門知道欽　 
[學部奏議覆江蘇龍門師範畢業請交獎摺] 　　奏為議覆江蘇龍門初級師範畢業照章請給獎勵恭摺　陳仰祈聖鑒事內閣鈔出江蘇巡撫具奏上海龍門初級師範畢業援案請獎一摺奉硃批學部議奏欽此原摺內稱據蘇州提學使樊恭煦詳稱上海龍門師範學堂於光緒三十年就龍門書院改設當二十一年開校之始原照初級師範學堂章程辦理旋以各小學堂教員缺乏急於求師因量為變通招收各屬諳習經史及普通學已有門徑者節縮教授時期暫定三年畢業計自光緒三十一年開校起至三十三年下學期止第一屆學生修業期滿又第二屆學生於光緒三十二年正月入校疑業至三十四年十二月三年期滿先後由該堂監督呈請由司遴員前往遵章考試計第一屆取列最優等優等共二十二名第二屆取列最優等優等共二十四名業經分別等第發給文憑旋由該堂擬援照山東福建等省初級師範畢業由部核準比照簡易科給獎成案呈請核獎等語並咨送履歷分數表冊到部臣等查奏定師範獎勵章程內載師範簡易科由官設立年限在二年以上者最優等畢業生比照初級師範中等獎勵辦理優等畢業生比照初級師範下等獎勵辦理各等語此次江蘇龍門初級師範畢業核其年限程度實與初級師範簡易科相符應準援照臣部議覆山東福建等省師範畢業成案比照簡易科請獎以昭激勸所有考列最優等之干景虞陸韡徐曾源錢樹德王績杜應龍葉鴻績等七名擬請比照初級師範中等畢業辦理獎給師範科貢生以訓導用俟義務年滿以應升之階儘先補用考列優等之高潤澄章欽亮吳人英趙璜濮光龍葉封管城顧樹森夏清煕曹維楨龔方緽陸培亮周偘章鼎治黃之模尤志遂鮑友愷顧廷驤陸祖宜周瑞生劉曾福李祖灝過鍾粹顧樰馬寶琛金杰朱乃龍王曉暘趙德墉居復旦施奇劉柏生陸耀焜吳昌頣陳文治王德彬孫承璋等三十七名擬請比照初級師範下等畢業辦理俟義務年滿作為師範科貢生獎給訓導銜如蒙俞允即由臣部咨行江蘇巡撫遵照辦理所有議覆江蘇龍門初級師範畢業請獎緣由謹恭摺具陳伏乞皇上聖鑒謹奏宣統元年七月十八日奉旨依議欽此 
小說 
[奇情小說美人虹] [  英敦勞斯著　瘦狷譯意。（六十八）] 　　埒根與伴雪。皆係神奸巨猾。而此時顧相對無言者。埒根方有求於伴雪深藏若虛。故為靜穆之狀。伴雪則與將根為素交。懼已往之事。或悉為埒根所摘發。則於已前途。大有窒礙。不禁心鹿之疑。遂作寒蟬之𣋜。楷羅旋謂伴雪曰。伴雪君。是即吾兄。邂逅訂交。何默不一語耶。伴雪曰。吾意君兄何人。詎即埒根先生耶。是誠奇絕。埒根曰。先生坐。吾兩人如梨園子弟隨劇幻形。變化莫定。今者無端相遇。亦何奇之有。吾且問君。君意中人。今日 
安乎。伴雪聞之大懼。思彼果探悉吾隱事矣。因急雜以他語。 
　　埒根知伴雪內餒。乃縱談曰。吾來無他事。楷羅為吾之妹。渠與君交涉之事。吾已深悉。今將問君一言。顧與吾。儕戰耶。和耶。伴雪曰。戰則若何曰。戰則各盡其力之所能及者為之。妹荏弱。或不汝敵。鄙人觥觥男子。且又有權致汝死命。戰雲一開。幸則鹿死吾手。否則亦兩敗俱傷耳。伴雪更問曰。和將如何。曰和則已往之事。等諸浮雲太空。靈犀一點。兩印於心。好自為之。而已。若君能俯入吾黨者。是尤吾等所歡迎。而於君亦有莫大之利益。伴雪曰。言止此乎。曰止矣。伴雪曰。此問題吾尚不能即決。以君長日羈留於此。請少時過我旅館中吾將有以覆子。埒根曰諾。明日吾將候汝。伴雪乃起立告別。埒根送之出。未幾。返矣。笑謂楷羅曰。南人不復反矣。頃問言時。觀渠意殊惴惴也君。病粧乃酷似。君善偽。吾善謀。合其力而行之。渺茲一伴雪。復何足慮。 
　　伴雪別埒根後且行且思曰。此事誠奇絕。彼等果係兄妹行耶。吾殊不能無疑。頃問埒根之語。咄咄逼人。然其命意。究何居者。設安索死後。彼等尚欲何為。吾必往偵探之。今且令愛蘭歸屋克來。而吾隨之同往。偽為彼等同黨。令其不疑。因以察彼穆事。思至此。意頗自得。 
賽倫自伴雪入室後。即佇立門外聽之。絕無一語遺漏。知此數人。行將聯為一黨。敵勢愈盛。已封付之策愈難。不禁沉沉大痛。羅乃轉縈廻。熟籌令彼等互相猜忌之計。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
