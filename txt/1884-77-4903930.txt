# 1884 - 77 - 4903930

 

Page 1

 
 
[點石齋各書籍出售價目]  
　　點石齋石印各書均在上海三馬路大禮拜堂南首申報舘間壁申昌書畵室出售今將每種價目列左 
康熙字典前後漢書四元五角耕織圖實洋五角水流雲在軒試軲洋三角華英尺價二角五叢畵每部連夾板洋一元每部四本實洋一元八角史記實洋二元五角華英字典洋五角竹紙晚笑堂畵　二角八帝鑑圖說洋六角綢面明狀元圖考一角五又每部一本一元六角臨文便覧三角五分聖諭像解洋五角國朝詩别裁洋一元六角子史精華洋二元薛氏鐘鼎欵識連板一元又每部二本一元七角廣陵名勝一角五分簡明目錄七角五毓秀堂畵傳實價洋一元淵鑑類函十一元寄售四書昧根錄一元半外國裝訂每部一元八角三國志演義二元四廣治平略洋五角於越先賢圖傳二角五分篆文四書七角五刼火紀焚實價洋一角五大號外國訂一本洋三元縮本字彚二角五分萬壽盛典洋五角華英文字合璧二角五分泛槎圖價洋一元思痛紀每部實價洋二角大號中國裝訂二元五角綢面攷正字彚三角汗簡實洋二角五黑蠻風土記洋二角五分夢迹圖三角五分佩文韻府價十四元四角華文譯英文字典洋八角英字入門一角五分詩畵舫洋六角五百孝圖每部實價洋三角紉齋畵賸洋六角小題文藪每部價洋四元華英說部揭要實洋四角南巡盛典四元五角紅樓夢圖詠八角無師自通英語錄洋五角牧牛圖實洋八分 
[述上海賭風盛衰]  
　　上海賭風之盛惟同治初年爲最爾時大設壇塲明目張膽者無論閙市衝衢以及僻靜處所皆可安然開設大抵以廣東人爲之領袖而賭之花樣翻陳出新亦多就粤俗之常有者而小變之如四粒骰子搖色而配四門百餘大錢抓剩而觀奇偶則爲賭術之濫觴此外則有天地元黄八十字爲底而日開二十字任人選點核所中之多寡定得彩之豐儉則於此道中最爲俗不傷雅而亦無聚集賭　之跡由此類推則爲三十六門之花會投標之資鉅細不拘閨閣中亦有好之者因其不必赴局也之數者輸　亟大人品不齊禍　實深而滋事打架　衣拚命等情猶不槪見下此則沿街之攤牌九押寳以至選兩大錢而覆以木盌聽人猜押者委瑣齷齪不可嚮邇鼠竊狗偷無乎弗備是謂賭之下乘矣自丁公日昌備兵海上懸禁國門并商諸西國領事嚴拿重辦而賭徒乃從此歛跡廣人好賭甚於他省經此懲創雖不敢明肆其技而彌縫補苴實有異術官憲耳目捕房章程終有百密一疏之處於是老旂昌之賭獨樹其幟羣焉趨之如水赴　又相持數年經捕房訪察確實不動聲色掩執數十人重責倍罰并購拏爲首之人自此迄今又閱七八年竟無人收　續開卽買千字文標者亦皆絶迹故近年以來兩界公堂所辦賭犯大率橋頭小賭忽聚忽散此輩罰之無錢貴之無　實則捉與不捉無關重輕也然則租界可謂之無賭矣乎有遁於租界外者虹口三官堂後是也有非賭塲而實賭者行棧店號深屋密室富商貴介朋聚嬉戯者是也一則捕房礙於越界一則忽有忽無無從蹤跡故諸賭可絶而此二項不能絶旣不可絶則害人之事固所不免有地方之責者無如何也然吾觀近來以賭爲生者則更比同治初年而加多矣盖賭具惟牌與骰爲正而此二者皆有術焉牌本覆不見點而精於術者能視牌皆之瘋摩挲旣熟望而知爲某色入局卽可以智取個中人呼爲師父牌九最甚他賭之用牌者亦然苟三五人通聯一氣左右進退無不如志若用骰之賭或揣摩手力欲某擲某如響斯應或鏤骰爲空心灌以水銀覆而搖之及開視之頃欲其變色則暗以吸鐵石熨之無不如我意也更有牽線挂鈴諸弊搢紳子弟紈絝少年揮霍性成但求游戯快意何能識其門徑而避之以故局賭之技亦莫便於上海箇中技藝高强願望甚奢偶然嘗試立致千萬者其品自謂極高必有延之者然後出獻其能若些微之數彼且不屑就也然此等絶詣原不多得一知半解託爲生涯終歲游閑斧資在是聞上每過客之多貲郎所萃心熱口涎因而麕至或謂來者不下二千人餬口章身取給於是安有如許鹿兎入於陷阱也耶邇年市道式微客商枯渴秦樓楚　誰據纒頭戯酒之筵大都虚座蕭條若此何處得有生活術愈變而愈奇心愈用而愈毒充其鬼蜮之謀强不能爲盜也而情浮於盜矣弱不屑爲竊也而智進於竊矣彼先聨結羽翼立誓拜盟分居客棧以招徠遠來之人故意張羅日漸親暱引之於妓寮伴之於酒館同道者集而揣摩費旬日半月之功乃確知其家世交游牛業之所在行李之所值而後漸及於賭可一鼓殲之則殲之不留其餘可逐事括之則括之惟恐不盡而彼一黨之人乃錦衣玉食於其中至或老成藉練閱歴江湖不能明致之賭則於交結旣久擇貌樸厚而意誠籍者借正事爲階徑以與之習然後假生意以誘其資充客商以騙其貨投其性之所好因其人之所近務令得手而後已當夫張網布陣之時甲乙佯不相識者有之因甲識乙互相援引者有之念秧局騙觸境生情固不必專以賭爲也嘗聞友言以賭取者爲正局不專以賭取而或仍借力於賭者爲反局盖賭則徑謀其財而不專於賭則先以財誘之而因而顚之也每布一局自始至終如戯劇之有目數齣而合一套其初識面而以小東道結之曰見禮朝夕往來窺其行徑兼揣行囊曰打探呼肪引類互邀飲寓則曰大會知其　好布置圈套則曰密計句留妓館則曰訪豓初與錢交則曰試痛至事事就緖相約舉手於是有投餌擠血之名盖始則略與便宜而繼乃聲其囊也客方懊喪彼轉慰藉代謀摒擋以圖復戰爾時乃又有人出焉爲之招呼欠項墊給房金并借以川資而買舟送歸則更題其名曰義貸曰俠斷而其事乃始畢焉嘗謂天下之事不外弱肉强食苟無愚者　者何所見其長彼局賭之人聰明機變若正用之所造誠未可量而乃甘心爲此豈非天之所以限其人歟然明賭易禁而詐賭難除風俗之害乃至此極若而人者殺之不爲過去年顧四顧五與近日火腿客之案持榜樣耳 
[劉提督戰書]  
　　越南三宣提督義良男劉致書法國兵頭爲約戰事竊聞法國西海外最强之國也本提督於十年前與爾兵頭安鄭接仗一戰斬之如戮雞犬竊笑强國之將不過如此而李威利尤爾國所共稱良將者也本提督又一戰斬之其餘陣斃大小兵頭不堪悉數計自去年四月以後爾兵一敗於帋橋再敗於懷德三敗於丹鳳中外　笑爾國無以見人竊　仁者之師不爲巳甚以我軍一旅之衆而喪爾國千載之名夫何忍乎去年十一月爾兵來撲山西十二十三等日陸路則已至丹鳳過喝江水路則已至日昭社可謂近矣而本提督讓之不忍拒也十五日戰於城下本 
 
 

Page 2

 
 
提督憑堞而觀見爾兵屍横遍野觸目驚心亟飭將士而謂之曰法蘭西海外最强之國也此次再敗顔面何存今宜姑讓此城俾佔一線之便宜而饒羣鬼之性命未嘗非仁人君子之用心於是督率全軍退駐興化意謂爾兵頭必感本提督之恩德不復尋仇乃近日以來又時以兵窺伺沱江徘徊而不敢渡醜熊萬狀可笑可憐而其心實屬不知愧悔無賴已極本提督細推其故爾國所以屢尋我戰者實欲一勝而全據北坼耳大丈夫作事磊磊落落以法蘭西海外最强之國而爾兵頭率兵數千人鼠伏江干施放鎗砲膽小氣餒不值一笑何妨堂堂正正渡江而來决一勝負爾勝則本提督卽解師而去讓爾会據北圻則以爾國所最忌者獨木提督耳我去則無人與爾爲難一戰成功豈不甚便如爾不勝諒亦無顔立天地閶勢必捲中而歸無勞本提督之驅逐矣兩國成敗在此一舉何必多苦生靈致　天地好生之德　今與爾兵頭約定爾兵過江我軍必不半渡而擊務俟爾軍人人登岸列陣而後戰大丈夫决不食言自約之後三日不至期以五日五日不至期以十日十日不至則本提督卽當布告中外四海九州又將羣起而非笑之爾法蘭西其何以齒於大類耶本提督僅此數千人耳爾有堅船而我無之爾有利砲而我無之戰具不及爾邀約而來有何不敢竊料爾兵頭必不肯忍氣吞聲猶顧後瞻前而不敢至也且勝負亦兵家之常事耳何必畏之過甚爾畏不來共辱更勝於敗深望爾兵頭之熟思而審處也翹盼旗切切此約 
右戰書由雲南友人抄示聞是正月十九日所發并悉岑宮保於上元日親蒞愼疆十六七余九日劉軍連與法小戰法傷兵弁二人十九日得此書隨退回桑台是劉軍與滇之兵力尙爲可恃乃北寗近竟失守眞所謂軍情瞬息千變誠非意料所能及也[  本館附識]  
[東報雜錄]  
　　日本大坂博覽會期於本年二月十八日開塲所以連日以來搬運物品舖張陳設陸續不絶於道去年另有書畫一部仍然出賽云○此次擬新造朝鮮國釜山　事公館由外務省派出委員前往監造○近時地方刑官以民間詞訟日見其多所以將狀師嚴定限制已見告狀者减去三分之一今定三月初六日起凡告狀者攺用式狀黏貼印花則嗣後民間詞訟更可減少也○前報列日本前因高麗之變趕造輜重車千輛後因事寢中止近忽復令將未造者趕卽造就聽用一節今探得此項車輛現在大坂炮兵工廠製造蓋向有隨軍預備照料陣傷背扶病人之役兹擬謀一方便之法軍中添用車輛如臨陣遇傷卽可搬入車中故此次赶造以濟該鎭春操隨軍習練之用也○大坂鎭台之火藥局原築於大坂城內此次庫內所藏之火藥數萬斤派親兵三名於昨日解交能本鎭台查收而受嬡縣松山營之火藥數萬則轉解來坂云○本月初八日接岡山縣下來電稱該處中夜時候有大坂鎭標兵勇持利刀闖入警察署亂砍致傷巡查三名閤署巡查亦拔刀從事將亂暴之兵勇砍傷日下正在查辦不知將來如何辦理也○德國所謂枝魯砲台其建築方法頗稱堅固以之禦敵實爲適用今擬仿其方法建造砲台於冲繩縣及對州等數處日下中海防局叅謀製圖以淮外務省亦設電線機器以逹內閣衙門俾速要政也○本月初四日十點鐘時候三池煤炭礦山坑內做工之囚徒驟然騷動將坑內煤水等車盡行打毁并向監守獄卒肆毆幸堨力抵禦得脫於難聞至初五日始得彈壓安靜照常開工云○向來大谷派本願寺住持不時遣僧分赴陸軍省及各府縣監獄內講道以期勸解囚人攺過遷善不辭勞苦一切費用皆由寺僧自行支給囚人中聽教懴撫從此改過者實繁有徒此次政府以爲勸人爲善諄諄不倦深　嘉尙嗣後着僧入獄說教每僧月給六十金想政府厚獎之下該僧等當益加奮勉從事也○素來大坂府下巡查與兵士兩不相下新正大闌共傷兵士二十二名當塲砍斃一名涉訟至今尙未定案大坂鎭台不吝費田專人探訪務得當時確証今聞陸軍省與內務省彼此派員赴坂詳加探訪務得當時確情俾母枉抑云 
[冐捕騙金]  
　　日本東京爲都會之區亦有公然白畫冐穿巡查服色詐騙錢財者誠膽大如斗矣初四日有一巡查年二十八九歲至馬食街之谷川清三郎家適他出不在自稱在岩愛警察署奉職巡查向清三郎之妻言汝夫清三郎因案收押於岩愛警察署因此前來檢查汝家所有之金汝可自行檢出呈騐婦聞言十分驚恐卽將所有金三十四元六角送查而僞巡查檢點後隨謂此紙幣金札應核對號頭汝可交我卽持金而去後清三郎之妻細想金銀非比别物卽奉公而來何能不書一字取之以去疑圑不息走至岩愛警察署問明其事在該署毫無頭緒始知被騙現在嚴查尙無蹤跡也 
[粥廠將停]  
　　漢陽與漢口粥廠共十有餘處歴年設粥四五月各善堂力籌經費濟食貧民誠爲莫大之功焉鄂省去年偏災難民較廣漢陽府城外東西兩處逢屋甚多晴川閣南首江邊無數篷子西城外教塲一帶亦多難民漢口則多住後湖城頭兼有散居者因而各善堂照常年每日煮粥四石米外又加二石似此推廣尙虞不足敷衍該難民等男則或做小工或小本營生女則日事求乞候接饘粥餬口因此隨處皆婦女行乞使小孩沿路逢人跟呌求給官憲知街市煩雜令人厭惡昨聞漢陽龍邑尊業有札諭到各善堂飭售粥至二月底爲止漢陽漢口諸善堂一律停止一面將資遣難民回籍以重農事云 
[旗燈報警]  
　　漢口人衆地大屋舍鱗比五方雜處涇渭莫分因而每多火警漢陽城與漢口相隔四五里雖經飛報究屬遲滯及各官憲得信彈壓亦必不能從速現在善堂議得良法以武漢三處勢如鼎足漢口與漢陽止隔襄河一條河南爲漢陽河北爲漢口而漢陽之城北尙有大别山横亘其間故難以瞭望至於武昌省城則民房城郭如畫止一江之遙漢岸坐船東渡瞬息可達彼岸今議得設遇火災在大别山　廟旁竪立一杆若漢口有警日間則扯白旗夜間則懸一燈漢陽有警日則扯靑旗　則掛雙燈武昌有警日間用黄旗夜則懸三燈責成該廟僧人及地保聞信卽懸毋稍違誤每次給錢百文云 
[寃寃相報]  
　　靑田縣九都周某爲子娶媳其子前往親迎途中被瑞安縣五十二都趙某截拔勒贖並將媒妁隨從兩人立卽殺死經周某赴瑞安縣並温州府喊請會營押回當蒙批準各在案是以温州府胡太尊移請楚軍左旗鄧軍閂於初一日帶勇百餘人初三日逕抵瑞安五十二都該處衿耆預在碼　執香跪接遂將新人先行交出其餘殺人兇犯出具限結自行交出鄧軍門俯允其請己於初六日返郡矣查靑田九都與瑞安五十二都毗連此案起釁之由因光緒七年兩造糾衆械鬥　屍滅跡案懸數年至今未結故心懷忿恨出而報復也然而險矣 
[楊利叔軼事]  
　　秀水楊利叔孝廉諱象濟又號汲菴少出姚春木先生之門故詩古文已能窺古人之堂奥兼具經濟才往往挾䇿以干諸侯而名公卿皆倒屣迎之先是生一子早歲補博士弟子員爲之娶婦乃無何而夫婦皆卒名士無後人皆惜之利叔於同治八九年間取兩妾長王氏懷孕五月突於十年八月中秋夕兩妾偕亡去利叔忿極而狂逾兩年始愈又取兩妾光緒戊寅八月又同逸利叔遂病病二十餘日死死之夕尙手畫諭其信樸范榮令道尋長妾王氏盖兾五月之孕得男也利叔之友人亦代爲物色迄無耗利叔有族弟實甫向在蘇以裝池爲業利叔至蘇常主其家今正月間實甫遇一村學究偶言及梅村鄕一學徒傳是他鄕人帶孕來者實甫聞言心動卽乘船至梅村適遇利叔之舊僕范榮姑以言試之范榮面色如死灰直告以拐逃緣由嗚呼利叔所深信而以遺書諄託者庸詎知所託者卽其所訪者乎小人伏於肘腋特苦人不自知耳實甫旣審之確卽馳報王江涇利叔之妻及其第三婿蔣君邠石隨囑實甫持信來囑余了此事二月十日余卽同實甫至梅村得利叔之 
 
 

Page 3

 
 
子於九曲三條橋之蠻巷尋見王氏直任不諱五月孕逃出後范榮以王氏配其姪范桂爲妻同治十年十二月舉一男名福生今十四歲矣後又與范桂生一子名保生今六歲范桂於前年己死於是帶王氏母子三人投金貴縣倪邑尊處錄供審得福生的係楊利叔之子案無遁情乃請移文歸秀水縣着楊氏領回范保生應由王氏隨帶撫養長大仍還范氏至次妾及僕范榮與本文無涉故不詳夫以利叔無後而忽有後天之報施善人信有徵矣猶　利叔在時遇術士王慧仙推其命以爲必不絶嗣且已有子或流落在外當時利叔未之信今則騐矣抑又有異者王氏貌極惡且行有虧而楊氏宗祧轉藉之以似續卽范氏亦五家無子專賴保生以延之是誠不可解者已[  篴秋華翼綸]  
[明珠失手]  
　　南市竹行碼頭開毛篷店之馬聚昌家住小南門內永興橋有一女年已二十矣許字與浦東木勾橋地方之浦阿仁尙未結褵而浦忽殂夭當由冰人議令馬還浦家茶禮洋十元以斷瓜葛而浦姓尙有次子欲聘馬女爲妻卽俗所謂叔接嫂也馬不允浦亦終不還庚帖駸駸乎有問鼎之心矣上　十二月十五日糾集多人突至馬家欲搶其女適女與間壁東來棧之女同在對門王姓家學習針黹不料浦姓人等未識尹邢之面遂致以李代桃將東來棧之女搶去該棧主卽喚同地甲向浦理論浦姓始知其悮將女送回謝罪而罷今年正月間馬因膝下無兒欲贅婿在家以　晚景習洋鐵業之朱阿巧因委禽焉擇於本月二十八日行合𢀷禮浦姓聞之遂爲先發制人之計於二十五日十點鐘時暗約吳阿華陶阿四等二十餘人至永興橋潛伏暗陬而吳阿華亦做毛篷匠向與馬同業故藉道賀爲名探女蹤跡旋卽出外暗號一聲二十餘人遂蜂擁入馬家搶女出小南門渡浦而去其時馬與朱不在家迨馬妻報信邀人追至渡口則浦姓等去已半日矣祗得喪氣而返馬欲控官聞有人出爲調處不知能原璧歸趙否 
[嚴禁瀆控事]  
　　欽加同知銜署理松江府上海縣正堂黎爲出示曉諭事奉署本府正堂楊札奉布政司譚札奉巡撫部院衛札開光緒九年十月二十九日准吏部咨考功司案呈內閣抄出光緒九年八月二十日內閣奉上諭御史王祥麟奏佐雜人員例不許准理詞訟自道光十九年奉旨嚴禁後近年以來仍有印官濫委佐雜擅受情事請飭禁止等語州縣爲親民之官自應親理詞訟若所奏各情殊屬有千例禁着各省督撫恭錄道光十九年諭旨嚴飭各州縣勒石永禁嗣後如有濫委擅受各獘卽着嚴行叅奏欽此欽遵到部相應恭錄諭旨移咨江蘇巡撫欽遵辦理可也等因到院准此札司卽便移行遵照辦理毋得視爲具文致于嚴叅切切仍報明爵閣督部堂左查考等因到司奉此除呈報並轉移外合就轉行等因到府奉此合亟轉飭札縣立卽遵照辦理毋得視爲具文致于嚴叅等因到縣奉此查本邑有等不肖之徒每因田債細故口角微嫌　赴佐雜衙門興訟希圖欺壓小民合行出示曉諭爲此示仰合邑士庶軍民人等知悉爾等毋得在於佐雜衙門興訟卽控亦斷不准理其各凛遵毋違特示 
[法界公堂瑣案]  
　　械鬥一案昨據會捕局勇鄭國興等稟稱已將張阿秋尋到投案詰之張阿秋供稱有蔡慶來對我說本帮中人逐日來吃烟尋釁事總不了囑我備酒席二桌香燭一對賠禮我不允伊等卽帶軍械來捉我我卽逃至浦難上蔴雀舢板到吳淞嗣聞人說伊等與我妻吃講茶事更閙大故來投案又詰在押姚阿超與張阿秋相識否張稱是同鄕翁太守以其狡猾着將姚阿超張阿秋隔别管押再爲覆訊○彚吉洋行東克勒多前日遺夥陳錫芳控春記洋貨店中有彚吉招牌之洋酒七瓶若不是偷竊定是收受賊贓太守卽傳春記店主徐裕樓詰問據稱春記店係前年十月間盤下出洋三百餘元前東人卽童福山盤下之後從未進過酒貨不知此酒之來路彚吉行前日來賒酒我不允閱日卽將酒七瓶取去太守謂店中總有簿據徐裕樓遂將帳簿呈案太守見進貨簿中果無進酒之帳實與徐裕樓不相于涉克勒多堅稱七瓶中有四瓶係三年前到滬三瓶係新酒我行從未賣出如何在伊店中務請洎究太守以克勒多前控吳珊記拆房毁物致將貨物一槪拍賣或者此酒在拍出之後轉輾過手前店主由别家買來亦未可知着徐裕樓赴捕房領酒昨晨徐裕樓投捕房法捕頭以徐前曾收買私貨碍難照給太守謂不論往專若謂此酒係偷來則徐裕樓不能至洋人處偷竊若謂收受賊贓卽着克勒多查明何人所竊徐裕樓着下期投案候示 
[酒壇同人寄懷玉兎各系詩一絶]  
　　吾友楚南走無日不翹首酒次一憑欄目斷長亭柳渴龍吾友楚南走何時再聚首一日九回腸記取陽關柳長鯨吾友楚南走長途瞻馬首何日賦歸來門前認碧柳神虎吾友是南走酒次輙回首忽忽不多時風絮已催柳威鳳吾友楚南走今夕一聚首且酌莫停盃别恨牽楊柳大鵬吾友楚南走無友不搔首小别不多時三疊陽關柳野鶴吾友楚南走行期值歲首此去不多時歸日盼秋柳良驥吾友楚南走一日幾回首渺渺湘中雲冉冉江頭柳驚鴻　 
[贈歌者]  
　　雲和斜抱試登塲一曲餘音欲繞梁衆裏生防絃誤撥暗抛星眼擲周郎雨僽風僝與奈何落花身世易蹉跎尊前莫更歌商調但訴傷心泪已多[  夢畹生錄癸未舊草]  
[題美人圖]  
　　合懽靑玉珮稱體碧羅襦廻步鞋兠怨凝情頰暈酥無心描鳳子有恨訴狸奴爲問搔頭上荼蘼夢醒無[  夢畹生戯作]  
[題小樓主人吟飲圖]  
　　天涯遙憶苦吟身始信漁洋有替人杜曲好尋金谷夢杏花招買玉壺春徵謌翠袖衣香染射覆紅燈鬢影親詩酒生涯眞倜儻畫圖相對挹淸塵[  怡萱草堂主人未定草]  
[上海官銀號浙紹協賑敎解公所二月廿一日至廿五經收第三十一單]  
　　福鼎縣正堂邵番銀十元又經募延陵氏十元胡次樵四元殷致和王承春又新號隆記號趙乾德黄壽田高元亨利貞七户各兩元葉際啺梁丕純張繼瑛高玉麟劉鴻徽王士亷紀超雄李攀英施宗彥諸譪松陳奎賢朱益攀朱益葉莊瑞珪張繼　劉順利金源興連炳椿隆興信此施紹光施紹昂施家麟施宗杲褚文魁施紹森吳蓉鏡施紹樑施得奎王龍吟廿九户各一元以上作洋五十六元一角四分一○監利縣正堂諸經募三十元○鼎餘庄經募瑞林祥謙祥益瑞生祥永太正同泰號鄭義興號王豫昌瑞豐號隆順號隆聚號德昌厚義德泰十二户各兩元醉經　義大號吳品記泳昌升四户各一元○和平縣右堂陳經募規銀十六兩九錢七分計來洋廿三元錢二百七十文○以上共收洋一百三十七元一角四分一錢二百七十文○再平和縣右堂寄來捐册因被中途失悮故勿能按户刊登合併聲明 
[𢯷錄上海陳家木榫金州礦務局內順直山東核獎賑捐公所經收二月廿四五日第四十八單]  
　　松　廣大募申字册陸源茂二元陳彬席純甫沈乾成不留名金四户各一元德茂坊不留名鄭不留名翁不留名金周萬昌不留名金瑞芝畫屋七户各對洋一个不留名金五百五十文不留名紀不留名馮不留名周不留名張不留名葛不留名華不留名單七户各四開一個不留名記三百文不留名二百五十文不留名翁一百五十文不留名一百文以上廿四户共洋七員對洋七個四開七個八開三個○安定公和典石藴生翁募申字册曉星堂張二元仁認堂誦蘭居何奇林安溪耕野居沈麟朱維基無壽齋虞山王錦芳八户各一元李叙源五角枕善居石禮瑾疾愈完愿二户各五千文席玉田三千五百文王升鄕諸友補送石壽儀一千文咸春堂錢七百文葉晉康六百文揖翠山莊石禮福求椿萱茂各五百文愼獨齋臧少卿石智彰詳席惠生自新子倪硯孫玉峰戴祖同補送石壽儀七户各四百文王雲卿林厚堂張楚珩錢松孫俞文記席元祥朱克權朱雲生八户各三百文　子雲陸鴻濤周德懋朱序卿四户各二百文以上三十七户共合來三十一元二百五十文○折憲德委解順天尹堂周規元二千一百八十兩又委解東撫院陳規元二千一百八十兩○安慶堂爲遷居求闔家平安三元無名氏五元有心無力子二元賴廷佐求病速愈五元李新業求重聽復聽一元黄純伯產病完愿十元○魏塘靖生氏用代禮懴俾資祖先冥福十元嘉興岳七房吳氏求身健一元岳信女求愈腹痛四開三個○了愿人二元了愿人一元皖南力不從心人膏藥油六斤○附核奬揭元烈庫銀合來洋五十二元又錢四百七十三文朱凎庫銀三十四兩五錢六分○以上念一起第四十八單共收規元一萬三千七十一兩五錢九分九厘庫銀三十四兩五錢六分洋五百四十七元銅洋一元錢十四千八百五文五共合規元一萬三千五百十七兩三錢二厘連前共收規元十六萬一千三百十兩八錢三厘共 
 
 

Page 4

 
 
解過規元十四萬六千一百五十一兩三錢八分九厘泰來短交規元七千四百六十六兩三錢二分九厘凈存規元七千六百九十三兩八分五厘○卽日起解順直山東賑欵 
[蘇省撫轅抄]  
　　二十四日候補同知陶守恆禀辭囘帶昭內河厘局靑浦縣莫稟到並謝奉飭以在局續結各案給予挿班委署州縣一次從九沈榮爕禀知奉委赴江北守提發審脩金並無盜案月報册差○二十五日候補同知吳恆江寗會訊案件回張祥符謝飭知前任欠解各欵繳淸開復摘頂處分請補婁縣陽鎭謝飭知部議核准斯缺候補縣甘𣗳禀辭解餉赴上海候補道庫大使郭岡壽謝委署金匱縣望亭司巡　事 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年二月十八日京報全錄]  
　　宮門抄○旨兩道錄前○粤督張等奏查明匪徒滋事情形並地方官被叅各欵摺子○二月十八日禮部宗人府欽天監廂紅旂值日無引見○廣壽假满請安○豐陞阿謝授廂白漢副都統恩○禮部奏派壽莊公主初祭大祭派出熙敬○召見軍機○發抄卞寳第奏記名總兵張向榮等補長江水師荆州營守備等缺奉旨兵部議奏單併發欽此○又請添設荆州駐防拔貢一名奉旨禮部議奏欽此○又儘先　擊施定國補湖北撫標右營游擊奉旨兵部議奏欽此○又革令余植應繳挪移銀兩限內全完奏明辦理奉旨該部議奏欽此○李秉衡奏接任廣西臬司謝恩奉旨知道了欽此○○太子少保兩廣總督臣張樹聲廣東巡撫臣裕寛跪奏爲查明高州匪徒滋事情形並地方官被叅各欵恭摺覆陳仰祈聖鑒事竊查接管卷內光緒九年三月二十日准軍機大臣字寄光緒九年二月二十九日奉上諭前據曾國荃等　廣東高州府屬梅麓地方於上年十二月間有匪徒莫毓林等糾衆竄越電白縣城謀爲不軌等因欽此當經前督臣曾國荃會同臣裕寛檄行藩臬兩司遴委明幹大員馳往逐一確查一面移行在事文武認眞緝拿在逃各犯並札飭廣州府移行香山新會新安各營縣迅將沿海劫案盜犯設法緝捕在案曾國荃未及查覆旋值卸事臣張樹聲抵任接准移交隨據委員新選韶州府知府奇克愼候補知府黄杰曁廣州府知府肅韶按照原叅各節逐一查明由潘臬兩司會詳前來臣等調核案卷詳加訪察均與原案相符查光緒八年冬間高州府屬　麓地方匪徒滋事該地方文武於聞信後立卽飭屬查拏並密爲防範是年十二月十一日夜電白縣屬事主蘇文靈家被盜　劫經該縣董汝礪署陽江鎭右營都司鄭廷熊馳往圍捕當塲拿獲盜犯林亞二等二名訊認行劫不諱詰以拜會一事則堅不承認詎　月十六日夜突有匪徒百餘人各持鎗械扒越進城闖入縣署放脫監寄各犯傷斃禁卒差役該縣營聞報往拿復敢逞凶拒捕都司鄭廷熊鎗斃匪黨五人守備龔眞勳等奮勇追擊格斃賊匪數十名該　擅由西門城缺而逸是夜高州府城盤獲內應奸細唐開樹等五名訊明正法該匪遂卽解散郡城得保無恙前督臣及臣裕寛接據該文武禀報當卽　委幹員調集欽州防勇就近馳往勦捕並檄飭各營舟帥駛赴䇿應先後羣獲匪犯莫樾林及匪首莫毓林等多名訊認　盟拜會乘機起事希圖潛　郡城並分派夥黨潛往電白縣城搶劫監寄不諱分别懲辦先後將勦捕情形恭摺奏報並請將失於防範之署電白縣知縣董汝礪署陽江鎭右營都司鄭廷熊摘去頂戴示懲州高州會匪滋事之實在情形也至原叅高廉道英謙高州府鍾秀抵任後凡局紳稟　均不准理一節訪諸輿論該道府自到任以來遇有局紳禀獲匪犯均經隨時飭縣審辦間有無辜誤拿訊不承認者亦卽查明保釋並非曲爲開脫惟英謙因平時積受潮濕素患腿疾每於夜間臨睡時間服藥酒一二盃用以治病並無終日飲酒情事現已禀請開缺回旗調理至鍾秀才具平常素性耿直辦事稍涉粗率尙不致任性乖張又原叅電白茂名所屬地方劫案迭出至五六十起前電白縣鄭履湍茂名縣姚成熙縱容書吏婪索夫價勒令攻搶爲竊一節飭據現署茂名縣知縣余㴻疇電白縣知縣裘伯玉調齊卷宗逐案詳查姚成熙任內有事主江玉湄陳振光蘇荃蘭被刼案三起鄭履端任內有事主何常伯何璧輝廖育璇　楨昭林兆科凌萬田賴汝爲林英東被劫案八起均經各該縣勘訊通詳此外並無被劫之案亦無五六十起之多細核各案縣詳均係查照事主原呈據實詳報查無勒令改搶爲竊及將捆送之賊當堂釋放情事該縣等凡遇民間盜案一經呈報到縣立卽馳往勘騐所有下鄕夫價大抵由各該縣自備資斧者居多第飭差陽奉隂違需索之弊仍所不免該縣等失於查察咎固難辭若謂其知情縱容尙不至此又原叅監生程雲祥等屢赴院司禀控而鄭履端　飾满詳唆土匪誣扳爲賊致程雲　被革拿究一節查監生程雲祥卽程道修係因武斷鄕曲逞刁健訟迭被指控有案經鄭履端查明禀請革究並無唆令土匪誣扳之事又原參茂名縣王之澍貪黷諱盜電白縣董汝礪偷怠昏庸紳士禀報會匪有赤水司差劉慶通判差役吳貴糾黨在水湖嶺等處拜會一節光緒八年冬間梅麓紳士林譪羌等及譚巴墟局紳招億鰲頭墟局紳梁廣淵等各以會匪肆擾等情控經該道府札飭茂名縣王之㴻前往查辦獲犯尤常保等七名迭提研訊堅不承招再二訪查亦無確據王之澍遂疑各紳挾嫌妄禀將泡告押候訊究一面禀覆道府有案至梅麓通判及赤水司巡檢差役均無劉慶吳貴其人所稱該通判張壽增巡檢陸葆銓因牽涉衙役意圖縱卸訪查並無其事現在張壽增陸保銓均經先後撤任應毋庸詳電白縣董汝礪平日居官勤愼民情愛戴去任之日百姓約香跪送絡繹於道查訪與論衆口交推其爲平時尙得民心似非偷怠昏庸之輩已可槪見又原叅委員來高確查其時賊勢紛紛蠢動該員猶扶同揑禀一節先是電白縣城被匪竄越接據該鎭道府縣先後稟經前督臣曁臣裕寛派委候補知府饒世貞前往會同查辦一面調撥兵勇駛赴圍捕該委員饒世貞由省抵高係在徒滋事之後迭次禀報剿捕情形悉與地方營委各員所禀相同卷帙俱在可查而知並無控稟粉飾之事又原叅香山新會新安沿海地方亦有勾結蛋户刦掠聚衆擄索香山小攬一鄕去年劫案至數十起一節香山新會新安三縣均係濵海之區且與香港澳門等處毗連時有匪徒窺伺劫掠並向各處圍潦打單嚇詐先據該縣營訪聞稟經前督臣曾國荃會同臣裕寛札委記名總兵鄧安邦會同各該縣營統帶師船督率兵勇出洋巡緝該匪逞兇　捕官兵奮勇攻擊當塲格斃盜匪一十餘名擊沈匪艇一隻生擒首匪盜犯杜亞林七名起獲匪艇四隻及槍砲刀械等件我軍亦陣亡外委一名丁勇二名並傷兵丁七名所獲各犯均俱供認迭次行刼打單得贓拒敵官兵不諱於審明後分别懲辦另行奏報在案至香山縣屬上年據報搶刼之案有容天榆楊宴鰲吳敬垣劉羅氏陳皆麥大垣梁殿颺李成就王柱彪梁連光陳泰階楊陳氏梁湛輝李梁氏崔秀華黄鄭氏楊朝英黄俊彭金盛鄭黄氏共二十起係就香山通縣而論並非小攬一鄕卽有數十起之多該處　海一帶現經記名總兵鄧安𫒗督飭各縣營設法巡緝將捕務認眞整頓實力講求刻下盜匪較前歛跡地方亦漸乂安又原叅高州府鍾秀因茂名縣王之樹抗不交印該府輙掌批拳毆一節查茂名縣篆務先經飭委署鎭平縣知縣余澍疇前往接署並以高　現值籌辦善後緝拿餘匪地方緊要飭令余澍疇於交卸鎭平後迅卽馳赴茂名署任以重職守余澍疇行抵高州定期接印王之澍以粤省交代凡卸事人員必先取有後任正雜無虧印結始行赴任余澍疇並未帶有後任印結未便接任藉詞推延嗣准該道府嚴行申飭始行交印迨後鍾秀與王之澍互相稟訐係因另案起釁與交印之事無涉緣該縣庫書丁豹山欠繳糧銀二百餘兩王之澍與其接催未繳卽將　豹山所開之義興隆錢舖查封旋據舖主蘇允成以該舖係伊家管業租與丁豹山開張懇請揭封等情赴府呈控該府鍾秀誤聽一面之詞卽將王之澍當面訓斥並飭將該舖立時揭封王之澍婉詞剖辯彼此爭論因鍾秀指手畫脚致其手誤批其面王之澍忍痛受辱踉蹌而回卽赴該道英謙處哭訴一面以闌街毒毆具詞禀揭鍾秀亦以該縣揑稟諱盜具禀各執一詞前督臣及臣裕寛以府縣亙相禀訐大失體統當飭督辦高州善後之候補道周炳勳就近確查並將鐘秀先行撤任聽候查明叅辦此該道府廳縣被叅寔在情形也臣等伏查此次高郡匪首莫毓林等糾衆聨盟拜會圖　郡城並分黨竄越電白縣城當經該地方文武督同紳豐奮勇攻擊將匪黨刻日殲擒不致蔓延爲患雖係　防於先事尙知愧奮於臨時所叅地方官貪庸乖參諱盜養奸現經委員嚴密訪查或事出有因或尙無確據除高廉道英謙業已告病開缺毋庸議外高州府知府鍾秀平日居官尙無寔在劣跡惟於所属匪徒滋事未能弭患先幾且於王之㴻查封店舖輒卽負氣爭競舉手動足毆辱属員似此不守官箴殊出情理之外前署茂名縣知縣王之𣗳因書吏欠繳粮銀查封店舖並因後任交代未淸藉詞延不交印揆情尙有可原惟於奉飭查辦會匪該縣若能認眞查拿立將首要各匪設法擒辦未始不可消　未萌乃漫不經心輙以查無實據一禀塞貢希圖敷衍了事致貽地方後患寔屬庸劣不職未便稍事姑容相應請旨將前署茂名縣知縣候補通判王之澍卽行革職以示懲儆並請將高州府知府鍾秀交部嚴加議處至前茂名縣知縣姚成熙電白縣知縣鄭履端失察書吏勒索夫價均有不合應請一併交部議處前署電白縣知縣董汝礪署陽江鎭右營都司鄭廷態於此次會匪滋事雖未能預爲防範惟事前旣己破獲　黨二名臨時復能督兵巷戰奮不顧身卒致轉危爲安尅期撲滅迨經摘頂撤任以後又復隨同任事各員弁緝獲首要匪犯多名功過尙足相抵日該員等平日民情愛戴緝捕勤奮似非不堪造就之材合無仰懇天恩俯准開復頂戴以觀後效除　飭高州鎭道府督率所屬各營縣勒緝在逃各匪犯務獲懲辦以絶根株而杜後患所有查明高郡會匪滋事情形並地方官被叅各緣由臣等謹合詞恭摺覆陳伏乞皇太后皇上聖鑑謹奏奉旨已錄 
 
