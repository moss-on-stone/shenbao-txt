# 1934 - 347 - 4908864

 

Page 1

 
 
[重印四史出售] [  圖書集成局啓]  
　　本局所印史記前後漢三國志四史最爲應用之書購者愈多銷售愈廣兹復重印出售每部實價洋四元五角欲購者請至三馬路申報館　申昌書畫室購取可也 
[醫林指月出售] [  圖書集成局代啓]  
　　醫林指月一書爲胥山老人王琢崖先生所輯計書十二種曰醫學眞傳曰質疑錄曰醫家心法曰易氏醫家曰芷園肌草存案曰敖氏傷　　　錄曰痎瘧論疏曰逹生編曰扁鵲心書曰本草崇原曰侣山堂類辨曰學古診則集前明及國朝諸名醫著述彚輯成編誠醫學之準繩後人　宜泰爲圭臬者也原板久已模糊兹本局承博文書局之囑排印成編賜購者請臨上海博文書局揚州點石裕記選取可也計書八册每部價　一元六角 
[論蟻媒誘拐鄕間婦女每有各處航船通同作弊]  
　今夫天地間忘機者惟魚鳥鳶飛戾天魚躍于淵言道體之察於上下也海闊容魚躍天空任鳥飛言大造之擴其陶鎔也顧魚不期於淵也而獺實敺之雀不期於叢也而鸇實敺之彼獺與鸇非欲有德於魚與雀也亦非欲有功於淵與叢也勢之所趨皆有不期然而然者假令魚未至淵而遽滯於涸轍雀未至叢而竟墮於樊籠雖魚與鳥之不幸而亦不得謂非獺鸇之罪又况竭澤而漁繫繳而射者之不留餘地乎其於人也亦然滬上爲中國銷金鍋北里胭脂稱爲藪澤凡四方遠近良家婦女之陷入火炕者每嵗何止以千百計在方領矩步者視之殆若噬人之狼虎斃人之鴆毒然抑思若輩豈生而爲妓者乎歴觀報章所載涉訟公庭之妓其始因惑於淫辟失身匪人以致輾轉偕逃客途無所得食不得已而作賣笑生涯者僅十中之一二此外則大都由蟻媒誘拐而來蟻媒之肉詎足食乎南面人因案究懲未嘗不盡法以治第思天下事儆於已然不若防於未然各處婦女之被拐至滬者遠在數百里外每由輪舶附載而來此中查獲逮案歴次已不乏人而漏網之魚應亦不少至若蘇松二郡鄕間婦女近嵗被拐逃失者日見其多或其本夫父兄跟尋至滬得遇其人秦庭璧反已爲大幸至於名節二字宜非若輩所重鮮有能如孟敏之墮甑不顧者或有尋至半年數月而得者或有尋至數年而得者廢時失業苦累難堪况更經官判斷尤有非錢不行之勢或竟終身不遇則徒呼荷荷付之無可如何而已夫鄕間人娶妻不易一經離散卽是人財兩失或致鰥居一世是拐匪之罪固屬擢髮難數矣迹共誘拐之方大率因滬上近年絲紗雞毛等廠林立各需女工給事其值較之尋常傭工倍之卽以傭工而論滬上亦較他處昻貴鄕間婦女久困貧苦被其所惑未有不欣然樂從者此等蟻媒大半與各路航船通同作弊如其家人走詢航船則或以不知對或指鹿爲馬故作疑圑以迷蹤迹其家人旣無從探悉音耗而婦女一至滬上則身不由主如愧偶然隨人捉弄而已其有志節剛烈之婦或者精金入火百折不磨若庸碌婦女則從此沈淪身投苦海由此思之蟻媒固可殺彼通同之船夥詎不當誅耶蓋航船搭客多少無常獲利贏絀不定以故所雇夥友工資甚微而此輩又多不安本分之人遇事生風專恃别項生財以飽腰槖或藏私貨偷漏卡稅或竊客物恃無左證其甚者則通同此等蟻媒專作不良之事試觀各處航船來往每次必有鄕間婦女附載其衣飾貧儉者固爲本分女傭而或時𢟣裝束非良非妓之狀亦時時見之風俗之偷實堪痛恨抑且更有戞者鄕農婦饚夫耕佃田爲活一或失婦則旣負耰耡又操井臼必致顧此失彼田畝於以荒蕪家室因之蕭索於鄕民本計尤屬所礙非淺二十年來各省飢荒專恃蘇松挹注今嵗稍形歉象已聞米價奇貴倘令連嵗不登則更何堪設想所願地方官防患未然設法以杜通同誘拐之弊焉則幸甚 
[諭旨恭錄]  
　　十一月十五日奉旨山東道監察御史著忠林補授分發河南道李企晟廣東道常穆直隷知 
府姚定元陜西知府劉濟坤江西知府林祖炘廣西知府張薰山東同知張祖啓雲南同知劉鈞河南同知楊　驄廣東直隷州知州王錫輝甘肅直隷州知州封啓雲河南知州林亮基陳其鏣廣東通判胡敦禮鍾宗英劉裕陔貴州通判張鎬江蘇知縣任廼霽山東知縣楊毓麒山西知縣朱世美河南知縣凌釗浙江知縣海齡瞿鴻濩福建知縣袁英騏湖南知縣韓儁徵陳玉麟安徽知縣曾　淦山東知縣趙飛翰河南知縣陳鳴鳳首書田陜西知縣徐兆蘭浙江知縣徐元綬福建知縣金秉琮施文藻湖北知縣熊賓四川知縣錢茀鈕傳善陳玠廣東知縣任玉衡謝鴻鈞陳永輝陳錦春廣西知縣張光　雲南知縣勞啓楙雲南鹽大使土光耀福建鹽大使吳枬何炳德雲南鹽大使蒙泉俱照例發往工部郎中員缺著德璋補授理藩院員外郎員缺著祥瑞補授定陵禮部員外郎員缺著英棠補授兵部漢字堂主事員缺著崇齡補授擬補盛京將軍衙門筆帖式豐裕著准其補授保送直隷州吏部主事李坦著交部記名以直隷州知州用俸满江蘇淮揚海道謝元　著回任欽此 
[本館接奉電音]  
　　昨日清晨京師飛電傳來硃筆一道敬謹譯登○十一月二十三日奉硃筆惲毓鼎補 
授翰林院侍講欽此 
[詞嚴義正]  
　　客有由膠州至烟臺者語諸本館采訪友人云青島向有防勇三營自經德人逐去後暫屯相距 
四十里之某小村落所有行李口糧俱未携帶以致搔擾村民勢所難免有自外生成者潛至德營聲訴德統領遂帶槍隊六百名車砲兩尊往攻旣相遇卽發砲逝擊我兵傷亡不少并殃及村民四五人各營無可支拄只得遠退數里德人乃乘勢襲取卽墨縣城縣主以事起倉猝急將城門緊閉德人揚言此城已由中國准我入據爾等宜速開門否則將以砲擊之勿悔勿悔城上守有答以旣無上憲明文又無縣主命令我等惟有城存與存城亡與亡而已德人旋稱欲與縣主面談縣主聞而欣然縋城而出向德人致辭曰兩國並未宣戰爾何潛襲我城按之公法曲直攸分若果奉有諭旨則當惟命是聽否則惟有繕完守備以固我圉卽力屈城陷亦祗以死繼之德人無辭而退折至膠州州主已先有所聞卽會同汛弁某君並轡出城逆諸數里之外止其後隊與德人聨騎入城傾談之際亦以正言折之並送之出德人遂仍回青島僅留五十騎止於東關某廟至駐紥膠州灣之章鎮軍業由德營送回仍率所部屯紥烟臺附近之諸嘉世回堯等處云 
[和議未成]  
　　某西字報云膠州一事德人本願與中國議和因所索六條總署已有俯允之意後不知另有 
何項轇恐目下尚未能從速議成也 
[英使覲見]  
　　本月二十二日駐京英國使臣覲見中國大皇帝蓋以英后踐阼後六十年舉行慶典 
 
 

Page 2

 
 
大皇帝曾簡使往賀故入覲以伸謝枕也 
[密電謡傳]  
　　松江采訪友人云江南提督譚青崖宫保邇因太夫人抱恙决意陳情乞退松之人亦幾家喻而户曉矣至本月二十二日午刻忽傳提轅接到省垣密電内只五字云青老釋念妥有解之者謂青老軍門字也釋念者令其勿復置念也妥者大致已妥也若是則宫保可長作江南保障矣一時道聽途說幾若目擊身親其信然耶抑出自齊東野語耶執筆者孰從而知之 
[兵艦肇禍]  
　　鎮江訪事人函云開濟兵輪船由漢皋順流而下於月之二十日上午行抵儀徵之大河口江同適有鴨頭船溯江而上不知如何爲開濟撞成兩叚沈没江底幸未傷人旣而鴨頭船主乘舟至鎮禀明鎮江關稅務司安君當卽電告南洋大臣聞鴨頭船約值三四萬金船主擬令開濟照數賠償云 
[嚴禁市儈龍斷示]  
　　寍波府正堂程爲出示嚴禁事據鎮海縣畢令電禀據鎮紳述及膠州銀一兩易錢千文寗郡巨商多有以錢運往 
圖利以致錢價驟漲有碍市面乞飭確查示禁等情據此查寗郡地方制錢缺乏前經示禁運錢出口在案今市儈奸商仍敢復萌故智實屬瞻玩又本府訪聞現洋一項亦多運往他處漁利以致現貼日重爲害匪輕均應禁遏以安市廛除札飭鄞縣一體示禁訪查外合亟出示嚴禁爲此示仰商賈人等知悉爾等須知錢洋貴乎充足若任意運出實於商業民生大有關碍自示之後務各恪遵禁令不准再運出口倘敢故違一經查獲定卽充公並行從嚴究辦其各遵照毋違特示光緒二十三年十一月十六日給 
[闈姓减色]  
　　今科武塲凡代人投買闈姓者多則二三萬少亦四五千無不十輸八九聞中丞關防極爲嚴密所取之士卽親信附近之人亦不能知其意向故無能億中也又聞中丞最惡闈姓賭博因係由部批准禁阻無由惟不使代買者得操勝算則投買者自稀是亦不禁自禁一法也 
[火藥肇禍]  
　　厦門采訪友人云本月初六日厦門東門外崎仔脚榕樹下某甲所開爆竹店方飭工製鍊火藥偶一不慎猝然轟發房屋傾頽以致合家男婦五人壓斃其三餘二亦受傷沈重房屋兩進悉化刧灰誠慘矣哉 
[皖江火警]  
　　皖省南門内大街有司吏張某籍隷金阮連日爲迎娶新婦事賓客盈門異常忙亂二十日午後廚房中忽然失愼濃烟直迸毒燄横飛經人竭力撲救則簷椽業已焚焦然未致釀成巨災尚稱幸事 
[中江火警]  
　　湖蕪采訪友人云本月十七日之夜蓮漏三商四邊人静保甲局及保衛營文武員弁正在督勇巡查燈火輝煌輪蹄絡繹忽見城中火起光燭雲霄急　馭洋龍奔馳而去行至涇縣會館附近驀覩某姓家茅屋火龍火馬蹴踏喧囂遂吸水狂噴三峽銀河憑空倒瀉良久火始漸衰各龍夫方奏凱言旋而南岸江口火帝廟前又紅光突起熊熊之燄幾與曉日争妍爰電掣雷轟渡河而往至則火已由埂頭延燒無際是處皆三楚客民所結蝸舍茅龍百道天矯縱横平時男子操一葉扁舟招招水面女則織葦席以博蠅頭是以屋後所積蘆薪如岡如阜是時雖有洋龍施救無如風狂火烈無殊風掃敗籜一捲而空甫閱片時已焚燬民居五六十户幸由保衛營主饒守戎督令拆斷火道火始得免蔓延事後詳詢起火之由僉謂沿埂某小雜貨鋪潑翻火油燈以致釀成巨禍或曰鋪主前曾獲一梁上君子送官訊懲釋出後潛從屋後縱火焚之以洩其忿二說也未知孰是 
[潤州火警]  
　　火起於銀山門賈家巷某成衣鋪因學徒在廚下作夜餐遺火積薪遂致不可嚮邇時府縣各官以及水陸總巡保甲局員聞信馳至彈壓匪徒俄而夫主堂洋龍曁各善堂水龍均風馳電掣而來吸水灌澆約歴一時許祝融氏始敗興而返是各也言　去瓦房四五家左右褲届均受驚不淺云 
[華婁試事]  
　　松江采訪友人云本月十六日爲華婁兩縣縣試正塲案發華亭取二百人婁縣取一百八十人示期二十一日仍在貢院 
扄門覆試華亭四書題故君子必愼其獨也至十手所指經題食野之苹我有嘉賓鼓瑟吹笙補考首題百姓足君孰與不足次題其次致曲通摥詩題賦得重與細論文得文字婁縣四書題莫顯乎微至喜經題二百里揆文教三百里奮武衛補考首題補不足召太師曰次題未詳通塲詩題賦得瘦竹枯松冩殘月得松字 
[中江課題]  
　　蕪湖采訪友人云中江書院自袁爽秋觀察捐廉擴大後除月課膏獎外尤注意於經古季課倣胡安定之例分經　　　　　　　　　　　　　　　　　　　　　　　　　　　　　　　　　　　　　　　 
義治事兩齋實則經史掌故輿地天算時務西學無一不　括其中而算學一門則尤爲觀察所首倡由句股而代數而開方習此者已有二十餘人從此風氣漸開日新月盛他日者聲光電醫諸學以及製造機器均將於此肇其端焉本月十六日爲冬季課期扄門考試經義齋題經學眞古文太誓說未知焉得仁班鄭義理學朱子駁陳同甫義利雙行王霸並用說皇極經世辨詞章代陳伯之答邱遲書擬曹彬江南句當公事復命謝表治事齋題史學兼掌故仿陳臥子删節農政全書凡例朶顔三衛考時務學士藥加厘議各國水師兵艦表書後西學鑄金銀銅三口幣制其輕重之權說考植物學曲綫說算學今有句股和五百七十五尺勾弦較二百二十五尺求勾試以代數衍之西法互視卽中法四率比例說設弧矢法有弦一百五十步圓徑二百五十步求矢試以代數衍之 
[差船被刦]  
　　本月十六日下午有某縣差船一箏往蘇鄕催糧駛至同里附近之某港突來盜船一艘當頭攔截盜黨十餘人一躍上船持刀恐嚇舟子及甲乙二差均嚇噤一隅不敢與較當被將舟中所有悉數取去心猶不足復將舟人上下衣剥得一絲不掛始回船揚帆而去噫光天化日之下强盜如此横行有緝捕之責者何竟裒如充耳耶 
[斃媳駭聞]  
　　蘇垣鄕間距相城鎮六里之近有地名六巷者一小市廛也居民龔少蘭不知所操何業恒出外不歸年二十餘娶常熟某鄕某姓女爲室伉儷之間頗稱和睦女出自小家生性誠樸晚姑龔某氏素稱兇悍以其不善逢迎疾視之一言不合輙以鞭撻從事暴虐情形不堪言狀某氏與李彦生妻平氏爲閩中莫逆友平氏夙有雌虎之目名震遐邇本月望後某日女復因細故觸怒於姑登時棍棒交加渾身亂毆正在鞭鸞笞鳳之際適平氏因事過訪覩厥情形非但不勸反從旁唆之曰有媳而不得姑歡不若無媳之爲愈旣而曰此等媳婦曷若置之死地拔去眼中釘省却許多氣惱氏聞之立將女毆仆於地卽央平氏及平氏之弟平阿發用笆斗合置女身同坐於笆斗上不移時遂斃女屍舌伸口外百般設法不能使之復入蓋緣笆斗壓於頸項是以舌出唇外也氏乃用并州利剪將其拖出之舌剪去復將屍身擡置牀上並不聲張三日後始經鄰右覷破飭人至某處密告女夫龔少蘭並報知女之父母立卽赶至見女如此慘斃向之理論詎李彦生挺身而出謂女父母曰人死不能復生汝等豈不知女平素之不孝乎今旣死矣若從吾言當將汝女厚殮逢七延僧道超度亡靈若不從吾言吾當親至縣署禀請縣大老爺治汝夫婦藉屍圖詐之罪汝等其三思之女父母本屬鄕愚經此恐嚇不覺目定口呆一任若輩買棺成殮此事傳出聞者莫不爲之髮指長洲縣汪大令訪悉其事飭差下鄕查訪如果屬實立將一于人拘拿來案照例究辦想大令愛民如子嫉惡如仇决不使一縷幽魂含冤地下也惟平氏如何唆使如何致斃死者旣不能言氏及惡姑安有肯明以告人之理不知果誰見之而誰傳之人命關天執筆人不敢爲之臆斷已 
 
 

Page 3

 
 
[相思難療]  
　　鎮江采訪友人云成翁年將花甲坐擁巨資嗣因熊不徵祥遂無意利權子母卜居南門之外半村半郭植花　竹消遣光 
陰雖嗟伯道無兒猶喜中郎有女承歡膝下夫亦慰情聊勝於無矣邇者其女年已及笄體態媌條丰神絶世翁雅不願以掌中珠委諸俗子必欲求東牀坦腹人以故月老赤繩迄今尚未繫足一日愧陰轉午剌繡餘閒其女小立門前觀羣兒竹馬青梅互相嬯戲有王生者書香世澤眣麗如城北公散步郊原丰逢邂逅不覺神凝目注凝立移時女翩若驚鴻嫣然避去生魂輸色授直至金烏將墜始悵悵而歸廢寢忘餐眼思坐相馴致香桃刻骨瘦比黃花生母見此情形時向枕邊細問生知不能隠悉吐私衷其母餂犢情深恐遭不測遂婉白於其嚴君並請爲計翁以爲旣有新婦何須蛇足重添遂儼詞拒之堅不依允蓋生於今春方諧鳳卜行將賦桃夭也　生終執迷不悟竟致終日喃喃絮語如醉如痴其母多方解禳全無效騐誦我友鸛所生試問温泉能療否阿儂刻骨是相思之詩覺偌大情塲又添出一重公案矣 
[甌郡官塲紀事]  
　　温州采訪友人手書云永嘉縣葉詠霓大令訊理糧書遺火焚燬廟宇一案深得民心是以十六都衆绅民公製萬名 
傘一柄德政牌二對筮吉本月十五日恭送至署道揚休嘉○新任平陽縣蒲門司巡檢蔣雲程少尹家驥奉檄後於本月初六日附乘某輪船抵郡禀見上游旋筮吉初九日接鈐任事○本月十三日永嘉縣葉詠霓大令會同營主某君帶勇詣枏溪楓埠拘拿抗糧拒捕諸犯旋於十七日遄回 
[縣試二覆]  
　　本邑縣試頭二兩塲文童已紀本報昨日又届二覆之期黎明時上海縣黃大令命駕至敬業書院點名給卷命題扄門考 
試入塲應試者共一百十餘人至晚間八點半鐘頭牌僅放十人今蔣題目錄後文題七里之郭環而攻之而不勝夫環而攻之必有得天時者矣然而不勝者是天時不如地里也城非不高也池詩題萬里江山畫角聲得山字五言六韻賦題待雪賦以雪花六出先兆豐年孝經性理未詳 
[南市火警]  
　　安徽某邑人董迪敦曾在本邑大南門外徽寗會館充當董事僑居大東門外篾作街馬添興弄内屋宇寛暢將後廳賃與 
十六鋪巡防中局委員潘仲泉二尹樓其灜眷董年逾大衍老病頽唐日前又攖疾病藥石無靈延至二十之晚魂歸泉下其子某甲擇期於昨日殯殮前晚邀人守靈長夜無事遂作葉子戲以遣睡魔至更魚五躍家人在幃前焚化冥鏹不隄防蔓延孝堂布上登時上炎比聚賭諸人知覺則已濃烟四射火光熊熊延及比隣黃源興烟館板壁上乃先將屍身搶出大聲呼救時已焚及潘二尹之公館祝融氏勢極披猖不可嚮邇霎時間卽冒穿屋頂董妻某氏年老龍鍾高臥樓上尚未知覺其子急卽趨上扶掖而出不致葬身火窟中十六鋪地甲裘鎮急率更夫分投文武各衙門報警十六鋪巡防局洋龍近在咫尺首先驅至汲水灌澆無奈火勢正猛東衝西実銳不可當未幾同仁鋪元堂果育堂八鋪安濟社海防署城内旣濟社坎濟社沈香閣南市花業吉雲堂荳業萃秀堂大東門外之保安會大王廟之輔濟會二十三七鋪之復善堂古雲臺錢業等洋龍十餘架均風馳電掣而來排列火塲竭力灌救終以杯水車薪無濟於事面東焚去黃源興烟膏店湯順成麫粉店同源燭棧及某姓住宅火勢遂折而向東焚至對面陳恒順紙紥店顧振興竹箱店某姓竹器店范姓藤店某姓雜貨烟紙店後面焚至老聚興茶館披屋止對面北首焚至同源燭店止南首焚至榮順銀飾店止後面延至源茂煤炭店止約計燬去樓房二十餘幢至黎明時始熄富火熾時上海縣黃愛彚大令因在敬業書院扄門縣試由縣丞劉耀廷二尹保甲總局鍾受百明府十六鋪南局委員鍾偉臣二尹北局委員楊聘侯二尹詣塲彈壓江蘇撫標滬車營管帶龍遊戎亦率麾下各健兒整隊至火塲左右防堵之故搶火匪徒無從施其伎俩淮湯順成麫粉店主湯某因有洋銀未經携出登樓搬取不料火已近身灼傷面部　二尹之　屬雖由局中勇丁救出然箱籠器物已盡付一炬昨日午後關道憲蔡和甫觀察到塲履勘命傳十六鋪地甲訊問詎料傳唤不到觀察大怒命提轅候究 
[禀請騐屍]  
　　某號巡街捕解謝士林李金生張惠亭謝阿狗至案前晚讞員張賡三直剌升堂訊鞫李供稱小的係浙江寗波府屬某邑 
人在治下野葶薺茶食店爲夥前夜有士林來購寸金糖七文乘人不備私取酥糖四包小的見面詢之伊形狀慌張跌仆於地以致舊疾猝發現在某醫館求醫小的並未行凶叩求鑒察張供稱小的係松江府屬青浦縣人向在無錫薛宦家當差現就治下寶善街新椿記客棧司茶之役士林爲揚州府屬某邑人借住棧中已歴兩月本月十八晚扶病回棧據伊子阿狗云被人毆傷然小的察看伊身工並無傷痕至二十日昏沈不能言語二十一日送往仁濟醫館求治阿狗訴稱小的年一十有二母親現在四川十八日之晚父親回棧自言被糖食店中人誣竊酥糖以致毆傷供畢涙如雨下直剌飭將李押候備文移解上海縣署訊斷阿狗交張帶回未幾二十五保二圖地保曹福卿投上海縣報稱揚州人謝士林向充長隨刻下借住客棧本月十八日往石路野茡薺購物與店夥口角遽仆於地旋經巡捕送往仁濟齋館醫治捕頭令包探將野葶薺夥李金生拘送公堂收押在案詎謝延至昨晚在醫館斃命是以來案禀報求請詣騐時黃大令在敬業書院考試文童卽由署中飭差役預備屍塲候明日臨騐 
[冐探行詐]  
　　前者徐仁元被歹人黃春山周芝孫騙去銀四千兩及洋傘等物投報英界捕房捕頭令某包探獲解公堂讞員張賡三直 
剌研讯之下知賭棍王小舫亦通同一氣遂飭緝訊懲兹者王棍因伊父秋舫患病沈重來滬勾當諸務事爲無賴王瑞生所知卽冐充包探趙銀河多方恐嚇詐去金殻對時表兩枚秋舫病正危篤受驚而斃王棍爰奔投上海縣署鳴冤趙探聞之急將瑞生拘獲昨晨解送公堂請究王棍自行投到以冐探偪命等情呶呶泣訴瑞生供詞一味含糊直剌據情商諸蕯副領事官然後著將瑞生管押諭令王棍出外料理喪事再行投案候訊 
[批斥不准]  
　　呈控威逼一則已紀昨報兹悉黃大令得悉之下以王曹氏王包氏姑媳始控伊夫王小舫被包探趙銀河威逼身死繼又 
忽稱因病身死其中大有不實盡批飭不准一面派值差同氏前往押殮 
[事有可疑]  
　　前晚二鼓時有陳某者奔至上海縣署擊鼓伸冤聲稱父親被人碰撞落浦中溺斃至今尸身無著云云署中值日差向之 
詰問原委陳稱本地人家居浦東陸家渡之東草菴地方父子二人向以耕種爲生近因家有喜事父親於本月初三日來申購買物件是日適有鄰人某甲亦因嫁女在卽故與父親同來上海置辦各貨及父親將貨購齊身畔藏有耳環一副鷹銀八十餘元仍與甲同回由小東門外集水馬頭雇舟渡江不料駛近祥記馬頭忽有烏山船一艘飛駛而來致將船撞翻父親與甲及舟子貨物一并落水當時雖經旁船施救惟父親與各貨皆漂失無蹤小的得此凶耗立卽赶來向烏山船主某乙理說乙允許打撈迄今已有數日尸身踨影全無乙亦並不上緊打撈因此情急來案申訴值日差據情禀明黃大令大令以陳所報各情如果屬實當時何以不來具報事隔二旬始來具禀其中事有可疑著卽出外自行打撈陳唯唯而退 
[暫停發落]  
　　昨禮拜五爲法界捕房發落之期因上期會訊愼和永控吉昌靛行承接標金到期不付一案越時已久所解各案不及訊 
問並無判責人犯故捕頭飭探禀請鄭大令暫停發落一期 
[控票類誌]  
　　貼票控案層見疉出昨有英界四馬路五層慺底下開設天吉小錢莊之朱某及賈春華等六人先後在法租界被債主扭 
 
 

Page 4

 
 
控捕房捕頭命一并押候解送公堂訊究○公館馬路中法藥房主黃某托顧仁伯經手以錦康小錢莊斯票四紙向某洋行買辦凌某貼换現洋三百餘元届期不付具控法界公堂請鄭大令提案訊追 
[機器修路]  
　　法界工部局前在外國某廠定製滾石機器一架載運至滬用以修築馬路前有大輪靈便異常不煩人力與英界所製略 
同業已裝齊機軸開車試辦矣 
[毆傷竊賊]  
　　名利棧某客房被賊擊碎窓上玻璃竊去水烟袋二支卽唤茶房轎班追至馬路將竊賊當塲拿獲飽以老拳受傷送捕捕 
頭以竊賊身犯王章理應送官究辦何得擅自毆打以受傷令押候堂期解案研訊 
[西人無賴]  
　　昨有無賴　人某洋冐稱在新晉隆洋行内管事至外虹口日昇外國木器店内購買懛凳等物約值洋銀數十餘元言明 
住處囑令店夥往收價值豈知店夥前往收取並無其人店主無奈卽奔至虹口捕房中控告捕頭令訪明該西人姓氏住處至該管領事署控請查究 
[車夫倒斃]  
　　三千三百九十七號東洋車夫某甲行經吳淞路第二百四十七號門牌豫昌小烟館門首忽然倒斃經某華捕投報捕房 
捕頭飭頭圖地保查明有無屍族備棺收殮 
[順時施惠]  
　　昨承嚴筱舫觀察交到棉衣大小九十七件今晨又奉手示於金利源三號棧房提到棉衣二包計一百件均囑代爲散給 
際此圖開九九寒信無邊棉衣需用尤夥乃蒙觀祭先事圖維藉匡不逮聞命之餘心感靡旣嗣後倘有遠近諸善長將自置新舊棉衣助來施濟者必當妥爲散放以答慈懷併此附聞卽希公鑒 
竊惟售藥求眞購藥求靈均屬應分之事本不足爲奇不過照近世人心而論而欲求其　口如一者實千百人中難得一二卽如再造丸天下藥肆售者雖多試問其肯用眞正老山吉林人參爲君者除本號而外恐絶無僅有者矣自維三十年專業人參每年生意進出每在此區區丸藥交易因念世之所謂再造丸者徒有人參之名而無人參之實爲之慨然　思業在其中用參極便何樂不爲藉此方便以創世之未有此本號獨製眞人參再造丸　所由來也至於用藥之眞之極品製煉之精之認眞苦心孤詣六載於茲想早在諸君洞鑒中也業已馳名毋庸細述惟候冐甚多購者留神治病甚多均載仿單神效敏捷比衆不同每丸定價一元一無折扣開張法馬路東首小泉洋行對門永興里口問存濟堂亦知信力自給遠方由申局寄購請看本號每月逢一登出淸單於報杜弊之法莫妙於此以後諸君購藥儘可放心交局寄帶勿悞也 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[赶印京報]  
　　本館京報悉照邸抄原本赶緊排印並不抽去各摺以省紙幅且隨到隨登免積壓之弊凡在官塲早所　　　　　　　　　人皆先覩爲快閱者鑒之 
[粤撫課吏]  
　　上月廿八日爲粤省撫憲考試佐貳各員月課之期是日衣冠赴轅者有一百五十餘　　　　　點名兹將題目照錄行已有恥論策問自頃中興名臣將帥乘時奮起均以殊勛偉績焜耀簡編野有撰述人盡　　煩縷　　　數年來各行省乘時奮起諸公有志名業者亦不乏人其設施若何成效若何與夫累年粤中大吏用人行政得失若何亦必　　　意之所在諸君子讀書不苟局外旁觀公論照然知之最悉凡考鏡他人卽可自露志趣自顯學識其直陳之不必忌諱庶幾　　　素藴焉 
[書院課題]  
　　安徽懷邑鳳鳴書院向有月課前經停止現代理懷寍縣袁大令學昌仍復舉行示期本月十四日　　兹將題目錄左生題子曰吾嘗終日不食終夜不寢以思無益不如學也童題從吾所好之之所愼齋戰經文故天不愛　　　　　其寶人不愛其情詩題賦得新松恨不高千尺得堂字生童經賦同題限是日酉戌二刻交卷逾時不收　　　　　　　　　　　 
[越俗奢侈]  
　　紹興郡城内大街之上店面裝飾近年來已日漸奢侈日前新開天福豐布莊門首兩旁設　　　　　色大帽頂子裝飾其上殊足以壯觀瞻然踵事增華有加無已亦可見風俗之奢矣 
[購草啓釁]  
　　離漢邑三四十里之遥有天鵝湖焉亦名官湖湖面遼闊向爲俞姓管業俞姓族大繁　　　　　　　姓有隙屢啓訟端刻下因各農民收購湖草肥田争論價值啓釁遂赴縣署互控薛誠伯大令著將兩造　　　　　　　　　　　 
[剛鬣脫逃]  
　　宜昌某屠户近因肉價昻貴派人往荆門州等處販得剛　二十餘頭行至龍泉　　　　　　　　　震嚇閧然各奔牧猪奴極力窮追而彼此難以兼顧只覓得一二頭歸家餘已逸人深谷長林不知去向　　　　　　　　　　　已 
[雄風安在]  
　　温州采訪友人云南門外花柳塘吉記糖行購得泰順縣獵户所獲猛虎一　　　　　　　　　　　成鐵檻車裝入其中賃與江湖賣解之人舁入市廛任人縱目每人須費錢六文　　山憑穴昔時　　　　　　　　　　　　　勢卽任人玩弄徒知摇尾以乞憐蓋世雄風而今安在哉夫虎其小焉者也　　　　　　　　　　　　　　　　　　　　　　 
[雌虎吞烟]  
　　鎮江采訪友人云金山河畔某甲之婦偶因細故遂占脫輻之爻胭脂虎狂吼數　　　　　　　　　　　　　　　　　　懾於牀頭人之勢蝟縮不敢出一言後經隣衆排解再三始免撏毛摘耳事旣罷矣婦猶餘忿未息瞰藁砧　　　　　　　　　　閱時甲施施從外來見婦偃臥枕畔嘘寒問暖倍致殷勤忽見其面色轉青心知有異叩以故不答知爲服　　　　　　　　　　聲頓將烟膏吐盡方不致香銷玉殞痛抱離鸞然玉容寂寞涙闌于尚費檀奴數番藉也　　　　　　　　　　　　　　　　　 
[寡鵠鳴冤]  
　　艾陳氏投英界公堂控張如齋吞没伊姑所存金銀首飾及　欵洋銀讞員張賡三直剌　　　　　訊詰艾陳氏訴稱小婦人向住本城丈夫已故八年遺有一女婆艾徐氏在時賃　治下　設新春記客棧一切　　　　　　　　本年八月十八日婆婆病故之後所有洋銀首飾悉被張吞没并將婆婆所買之婢　　　者小婦人諸債紛乘不得　　　求追給張供稱監生向在治下開設估衣鋪與艾徐氏爲鄰因之相識迄今已二十餘年矣伊家棧務及會欵俱有帳目由王　　馮楚卿二人經理當氏在時將金首飾抵押與恒大錢莊得洋銀一百圓至監生所經理之會欵已由艾謙園孝廉理處清楚今者艾陳氏向監生借洋銀八百圓并欲五年中不取利息監生不依致被誣控直剌謂該氏所控雖無証據　　事出有因爾於其中顯有暗昧事情本分府未便深究遂飭交人保出自行料理如違嚴究不貸 
[控告誘妻]  
　　高南三控鄧和尚張寶林誘拐妻子由總巡局解縣請訊前晚帮審委員蔣剌史升堂研訊高供崇明人同妻 
陳氏賃居張寶林家今年九月間小的欲回故里後妻子忽然不見急向詢問張稱被絲廠工頭鄧和尚之夥韓耀江誘拐小的情急控局送案張供小的之妻與高妻同在絲廠做工因知高妻由韓所拐鄧供在順興絲廠做工高妻陳氏是否夥友韓耀江誘拐小的實出不知惟知韓係崇明人小的現在有病求恩發堂醫治剌史得供判將鄧准其發堂諭　張交保著高補詞候訊 
[領洋回籍]  
　　前日江北某邑人王俞氏偕其媳往大東門外王大生烟店硬借盤費聲言店基係其舊業店主訴知十六鋪 
地甲挽人經勸不妥遂將人証解至十六鋪巡防北局由楊聘候二尹升堂研訊王俞氏供稱小婦人日前從本籍來滬因乏川資憶及王大生店基係小婦人夫族舊業故向告借洋銀數元俾可仍回梓里不致漂泊異鄕求恩鑒察二尹念其孤苦惻然憫之遂斷令店主出洋四元與氏具領回籍氏遂遵斷領洋叩謝而退 
[英界公堂瑣案]  
　　包探黃四福禀稱賊犯顧發祥竊取韓子連家布衣布被等物報捕後捕頭令小的拘獲弔出原贜解案 
請究韓投案領贜顧供稱小的迫於飢寒以致竊物然係初犯尚乞從寛讞員張賡王直剌判令笞責二百板○包探施奎江解賊犯王阿金至案禀稱此人前曾犯竊受懲此次又竊取陸仁昌家木質報時鐘一架報捕後捕頭令小的拘獲弔出原贜解請究辦陸投案領贜王供稱小的係蘇州府屬某邑人不該行竊自知罪戾難辭惟求大老爺法網宏開曲施恩曲直剌判令笞責三百板管押三月○二百八十六號華捕解歹人王阿六至案禀稱小的查得此人係著名流氓昨日巡路時見其向沈金寶訛許洋銀是以拘入捕房今者捕頭令解請究辦金寶粗服亂頭天然娬媚蓮船盈尺欵步上堂訴稱儂生長蘇臺花月中素以篙檝作生涯日來往春申浦上昨日上街購物王忽與某黨數人儘情調戲儂正言申斥伊等竟反顔相向敲許洋銀幸有華捕到來得以拘解案下王供稱小的係本邑人實因此婦無端駡人故與争論直剌著押候提到餘黨再行訊辦 
[美界捕房紀事]  
　　昨日有某姓女在虹口天潼路手舞足蹈適四百六十一號華捕瞥見向前盤詰語無倫次知患瘋顛乏 
症又無親族前來認領當卽送入捕房轉送英界公堂請爲安插○昨有寗波人某甲路經崑山路中西書院左近被西孩數輩扭住任意揮拳甲以寡不敵衆致被毆傷頭面當將爲首之西孩拘住扭至捕房控告捕頭訊之各西孩均稱並未在塲動手捕頭卽令一併釋出○鹽販王阿勲昨日肩挑白鹽一百三十斤行至北穿虹浜左近忽遭流氓五六人向前扭住任意搶奪當被搶去鷹銀一元二角當塲扭住唐阿狗一人適爲一百二十四號印捕瞥見一併解入捕房轉送公堂究辦○江北人李阿三昨在公和祥碼頭偷得舊鐵數十斤爲包探王阿虎所見當卽拘入捕房候究○小竊嚴阿根昨在虹口某姓家偷得衣服等日爲陳包探查知將嚴拘入捕房押候懲辦 
 
 

Page 10

 
 
[江西官報]  
　　新選萬年鍾澹巖明府秉謙由京到江石明府長祐奉藩憲札委襄辦撫院文案弓别駕世贜缷辦住岐卡回柳叅軍　莊由湖南籍來　　二尹永誠往六 
庾催道欵杜少尉仲淦往雲都催稅契新選德化敎諭賴廣文際　考騐領憑准補袁州同知倉司馬爾楨長江催連回徐二尹方震往高安催　　祝少尉彬接查嚴内保甲萬安灘頭司孫少尹壽齡禀謝撫藩臬憲獎給五品頂戴署石城縣王明府作渤缷事清理交代回翁别駕寶仁解額木由京回邵别駕循名委解第三批遭折進京新選新喻水北司空少尹費炆禀赴任何少尉書年往廬陵催减平翰林院謝太史遠涵由興國籍進京工部員外郎程部郎志和由新城來省萬載縣麻明府瑶代南昌下鄕公幹借補廣昌都昌郭都戎國楊由京回洪都戎占魁由九江來省署萬安武索司倪少尹肇绅缷事回葉少尹委辦新喻卡史少尉致安往貴谿朱少尉麟往金谿俱催道欵王明府福　代南昌下鄕相騐張明府肇基委解第四批　折進京許明府金策缷辦高郵卡回倪明府鍔撫州措資回大挑縣汪明府鴻由京起服來江劉明府榮拔騐收城垣工程章少尉錫朋往南康催减平張少尉橒官往武寗催地丁吳二尹貞民往湖口催屯糧代理泰和縣蔡明府　缷事回楊明府青選包明府國瑚委解地丁進京崔二尹鴻順往瑞金公幹署進賢縣孫明府洞缷事清理交代又禀知聞訃丁父憂王二尹懋漳由新海防捐過知縣班署德興典史苪少尉登雲奉藩示期满調省以宋少尹慶升署理代理餘于縣吕明府懋承缷事回羅明府培均委辦黃江口緝私卡凌二尹剛由新昌柏少尉長青由金谿俱催减平回鹽法道春會東觀察奉札幫辦各扄事務范别駕啓恆往前署建昌縣楊令催差欠丁泰軍　瑾解五批漕折進京孫二尹文江往萍鄕催地丁鉛山衛千總劉千戎雲龍奉漕督調吉安衛千總 
[蘇官報]  
　　十一月十四日知府石作楨由金陵來翰林院侍講鄒福保由京回同知樊炳煦請假赴滬就醫府經歴馬彬縣丞劉芳曜均禀謝奉委海運津通扄差○十 
五日長元吳三縣均禀知考試總覆文童崑山縣諸禀到新選柘林通判劉盛驤禀辭赴寗見制憲並赴任新選　陽縣曹宗周禀謝奉委海運滬扄差直隷州黃安謹通判奇齡缷縣杜仁𠏉會辦又全善高積政李輔燡潘宜經林堦廷縣丞孫鼎釗典史徐之楠項森楊遠徵均禀謝奉委海運津通扄差知縣胡智澄禀知奉首府委赴常熟曾訊案件卽辭又沈翰禀銷抽查華婁金青等縣保甲差並謝奉委上海綢捐局差又汪喝鳳禀銷木鎮嘉定抽查保甲差調署吳縣縣丞善啓禀辭赴任元和縣王簿陳炳甲禀知下鄕催租回縣丞金桂芬由上游厘局司員差次來巡檢韓國楨禀謝奉委海運津通局差並繳帮崇明縣保甲委札從九馬祥元禀知奉委劉河河工差欽點内閣中書任錫純湖南人由京來同知明瑞專差來省禀謝奉委會辦海運津通局差知縣倪文范州判高士彬巡檢謝壽彭孔憲猷均禀謝奉委海運津通局差○十六日知府張預禀知奉藩憲委鄂賑捐局差又石作楨徐瑞昌均禀辭回寗長元吳三縣均禀知提復文童直隷州傳昀章禀辭赴寗見制憲知縣江錫珪禀銷抽查上南奉川保甲差又翁有成禀謝奉委瀏河工程又案差卽辭又陶聨琇禀謝奉委海運津通局差直州同樊恭壽禀知奉委解海運部齎銀兩差府經歴謝瑞麟縣丞沈丁文巡檢姚祖詒均禀知奉委海運津通差辦理蘇防營務處提調兼帶蘇防左營候選知府朱上洲由黃渡來管帶太湖水師中營遊擊銜儘先都司胡昌寶禀知出巡江南提標震澤汛把總江擇卿禀辭赴松江 
 
 
 

Page 11

 
 
   
 
 

Page 12

 
 
[光緒二十三年十一月十二日京報全錄]  
　　宫門抄○新撫饒奏爲遵旨酌减新疆勇餉據實覆陳摺廣西提督蘇奏爲邊防投効緣事革職人員遵照新章送部引見摺○直督王奏爲考察道員赴部引見片○大臣毓奏爲總管年满再請留任摺十一月十二日兵部太常寺太僕寺廂白族值日無引見○鈕楞額請假十日○福森布請假五日○禮部奏派覆勘外省試卷派出麟中堂孫家鼐徐郙楊頣趙舒翹壽耆準良梁仲衡○召見軍機○皇上明日卯正二刻至壽皇殿行禮○○甘肅新疆巡撫臣饒應祺跪奏爲遵旨酌减新疆勇餉數目據實覆陳恭摺仰祈聖鑒事竊臣前承准軍機大臣字寄光緒二十三年三月初四日奉上諭户部奏冗兵耗財過鉅亟宜大加裁汰一摺近因庫欵支絀各省亦屬籌解維艱是裁减兵勇一事事機所迫期在必行各直省將軍督撫奉到此旨統將裁减兵勇若干節省餉銀若干切實具奏所留兵勇務當選精訓練鎮撫地方至所裁兵勇應酌给遣銀之處並著將軍督撫體察情形奏明辦理原摺著抄給閱看欽此等因遵旨寄信前來跪誦之下仰見皇上於减勇節餉之中仍寓保衛地方之至意謹當欽遵辦理臣遵卽會商提鎮督同司道再三商酌竊維新疆地處邊徼東西七千餘里南北三千餘里屏蔽甘隴蒙番接壞處處宜防從前建設行省就行軍改爲標營酌量衝簡廣狹分設撫提鎮標營汛共額兵二萬餘人較之承平原有兵數减少逾萬地廣兵單恒有鞭長莫及之慮光緒十三年　後歴年撙節用項至二十年止已减撥餉銀三十餘萬兩二十二年復請减銀十萬兩由外騰哪應用現在嵗撥餉數比當初定額共减銀四十餘萬兩俱經有案可稽新省遠處西陲鎮撫巡防情勢與腹丙懸異臣欽奉諭旨固不敢瞻徇情面罔恤時艱亦未便過奉操切致有貽誤謹就通省情形詳加體察若遽令各標通加裁汰旣慮轇轕紛糾　恐各營旗一律驟减兵數分布不數防務設有疏虞均覺有以藉口惟查有舊曰防軍留駐汛地尚未歸標者内有董字各旗定遠中旗及董字前營安字營馬步四營旗尚可酌量抽裁並擬請將董字各旗定遠中旗二馬隊安字營步隊全行裁撤另將董字前營步隊一營改爲一旗計裁馬隊兩旗共裁員弁勇夫四百三十八名歲省餉銀二萬八千五百七十四兩四錢裁撤步隊一營歸併一旗共裁員弁勇夫六百六十五名嵗省餉銀三萬一百七十九兩八分總共裁减員弁勇夫一千二百零三名嵗共省銀五萬八千七百餘兩裁至本年十月底止裁勇分别遠近遣散加發恩餉一兩月嵗省餉銀歴按湘平支發請自二十四年春季起在於山西撥定新餉内截留新湘平銀六萬兩解京備用自後作爲定額照數减發該營旗等遺出汛地臣已咨會喀什噶爾提臣張俊阿克蘇鎮總兵張宗本署伊犁鎮總兵馬亮各按現有營旗均匀劃分填紥認眞操練不得　涉太意以重邊防臣明知減餉無多與度支無甚裨益然新疆防務緊要實與内省不同臣通盤籌劃量爲調度節縮兵力已嫌單薄此外實屬無可再裁所有酌裁新疆營旗兵餉數目除咨户兵二部外謹會同陜甘督臣陶模喀什噶爾提臣張俊合祠恭摺具陳伏乞皇上聖鑒訓示謹奏奉硃批該部知道欽此○○太子少保督辦廣西邊防頭品頂戴廣西提督奴才蘇元春跪奏爲邊防投効緣事革職　　遵照新章先行奏明送部引見請旨遵行恭摺仰祈聖鑒事竊照直省文職各員無論實缺候補遇有緣事被叅降革者投効軍營查無永不叙用及不　投効軍營字樣應將銜名年籍到營日期咨部立案節經遵照辦理奴才奉命督辦邊防現逾一紀所有隨營差遣人員亦常間收投効叅　之員因其在事尚爲出力　勞可錄曾經奏蒙天恩量子獎叙在案嗣於上年十二月有已革花翎同知銜江西知縣任國銓投効來營本年二月　已革花翎三口銜叩　　府廣東知縣潘泰謙奉差來營查任國銓現年四十六嵗江蘇宜興縣附貢生歴任星子南城上饒貴溪龍泉等縣知縣緣事被叅革職　　謙現年四十三嵗甘肅疆迪化縣進士原籍安徽歴任茂名南海新會揭陽等縣知縣洊升三品銜以知府　　　　選緣事被叅查開缺察看交議旋經　　　　　　　　 
部議革職督巨譚鍾麟派赴欽廉防營差遣咨部立案今春因毗連滇黔界外游匪滋事戕殺教士經奴才遴派統領邊防　柳慶鎮總兵馬盛治督率數營前往百色泗城一帶邊界剿辦卽派任國銓隨同前往會同各地方官清查保甲以杜勾結認眞搜緝游匪潘由山東派來邊營查探泗城界外遊匪情形卽經派往馬盛治行營查探匪蹤該二員年力正强才具明練查其被叅原案並無永不叙用　　投効軍營字樣時艱孔亟不妨子以自新以觀後效於光緒二十三年四月二十日咨明吏部嗣因匪勢猖獗馬盛治督軍進剿該二員隨　　前敵躬冐夭殲擒首要頗著戰功節據該統領禀報到營旋由奴才會同撫臣史念祖於七月二十七日由驛馳奏計已　逹天聽推自四月二十日咨部之後五月二十五日准撫臣咨准吏部咨遵旨申明舊例凡獲咎人員如遇軍營差委必其人實有才能始　臚陳事實專摺奏請送部引見仍於摺内將該員獲譴原案詳細聲叙候旨遵行等因於光緒二十三年三月初一日具奏奉旨　　欽此欽遵兹據該員任國銓潘泰謙具禀請咨赴部前來自應奏明請旨伏查任國銓服官江西歴任繁要經撫臣德壽到任甄别以行檢卑　物議騰註考潘泰　　服官廣東歴任繁要曾經前督臣李瀚章前撫臣剛毅保荐卓異嗣以言官論劾奉旨查辦經前撫臣馬丕瑶奏覆以人尚忠厚才具平庸　考奉上諭着開缺留省察看仍交部議處欽此經部議以革職該二員均無永不叙用不准投効軍營字樣及犯貪蠧奸私等弊察其年力正强才具明練此番從事邊營深知愧奮似可棄瑕錄用以觀後效於將來除將該二員詳細履歴咨部核明帶領引見恭候欽定外理合專摺具陳伏乞皇上聖鑒訓示謹奏奉硃批吏部議奏欽此○○王文韶片再二品頂戴軍機處存記奉天奉錦山海道覺羅廷雍由户部郎　於光緒十七年簡放熱河兵備道兩次蒙恩護理熱河都統二十年邊俸期满奏調霸昌道二十年奉旨調補今職七月初二日到任臣查山海道管理關務向歸北洋兼轄該道莅任後商賈裏足辦理善後百廢待舉該道竭力整頓苦心經營設法招徠　查偷漏並將一切積弊厘易殆盡本届關期報满較之歴届徵收已有溢解此後磪守定章必當日有起色現在需費孔殷全賴各省關辦理得去能多收一分稅釐卽多充一分餉項廷雍接辦關務幾同創始兩年以來具有成效臣詳加察看該道才長心細器識深穏實爲監司中不可多得之員現在接扣六年俸满奉部調取引見交缷來京除照例移咨部科外謹將微臣考察所及附片上陳伏乞聖鑒謹奏奉硃批知道了欽此○○奴才毓昆載遷松安跪　奏爲總管年满循例懇請留任恭摺仰祈聖鑒事竊查東陵設立總管五員辦理八旗事務每届任满例應咨送京旗帶領引見如有熟習差務管轄嚴肅者向准陳請留任歴經遵辦在案今據裕陵總管和貴報稱職係正红旗满洲西綿阿佐領下人年六十嵗於光緒九年四月内由本處翼長補放裕陵總管是月内到任之日起連閏扣至光緒十四年二月内五年期满於光緒十三年十二月内　奏准留任又於光緒十八年十二月復届五年期满曾經奏請再留一任自留任之日起連閏扣至光緒二十三年十一月内又届五年期满等情呈請核辦前來奴才等伏查總管各貴係由本處翼長補放今職於應辦旗務均能嚴肅實屬人地相宜併承修菩陀峪萬年吉地守衛巡邏值班一切事務尚屬勤愼未便遽易生手奴才公同熟商合無仰懇　天恩俯將總管和貴再留一任以資熟手並請免其咨送引見以示體　是否之處奴才等未敢擅便恭候欽定遵行理合恭摺具奏伏乞皇上聖鑒訓示謹奏奉硃批著照所請該部知道欽此 
 
