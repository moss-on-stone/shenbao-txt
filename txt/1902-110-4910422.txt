# 1902 - 110 - 4910422

 

Page 1

 
 
[勸募江西急賑] [  本館恊賑所啓]  
　　去年江西各屬洪水成灾繼又旱魃爲虐田疇所種顆粒無收千萬哀鴻嗷嗷待哺雖蒙深宮軫念頒給帑金大憲推恩撥施錢米無奈災區甚廣並救爲難垂斃飢黎朝不保暮矧今天時不雨旱象又成春熟豐收已無可望而蘇皖沿江一帶去年亦被水災涸鮒未蘇待振孔迫若不綢繆於未雨曷以延溝壑之餘生伏求四方大善士各發慈悲無分畛域或傾囊以飲助或量力以佈施俾敝賑所得以接濟源源登窮黎於衽席是皆諸善士好施之助他日必能邀福佑於蒼穹者也敬此禱求諸誰德鑒 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○綱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪回三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕　義碼洋三角○瘍醫大全碼洋三元○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○紅樓夢補六角○閱微草堂五角　諸君欲購者請移玉至三馬路申昌書畫室或申報館帳房可也此佈 
[書中俄條約後]  
　　自拳匪起事聯軍入京翠華西幸京師遂爲各國分據而俄人又佔據東三省迨和議告成鑾輿返蹕京師之聯軍雖皆撤退而天津各處尙未撤盡蓋各國皆視俄人之舉動爲進退俄人東三省一日不還則各國之軍一日不撤是則俄人佔據東三省關繋大局非但中國不能不與之力爭卽各國亦恐被奪利權故無不有戒心在中國當大亂之後兵勢孱弱庫儲支絀卽欲與爭而力殊不逮各國雖存疑忌亦無仗義執言者出而左袒中國以致俄人有得尺則尺觀望徘徊之意然各國雖未有仗義執言之人而暗中牽制亦未始無功迄今半年之久而始定條約於英日聯盟之後可知英日聯盟其意不專在東三省而俄人因此而有退讓之意是俄之得還東三省不啻英日使之也惟條約雖定而觀其全文東三省雖允歸還仍歸其牽制中國仍不啻守府耳如其實心歸還中國則何難將各處之兵一律撤退何以必欲俟簽約後算起六個月以内方將盛京省自長城至遼江之俄兵撤退再六個月以内將盛京省退剰之兵及吉林省屯軍撤退再六個月以内將黑龍江全部俄軍撤退夫此年半之中能保俄人不别生枝節耶俄人卽無可再生枝節而能保各國之生枝節耶各國若一有枝節俄必藉詞而起東三省恐仍爲俄有耳幸而年半之中克保和平之局俄人果能將兵盡撤而中國駐紥滿洲兵隊俄人尤有稽查之權是中國之兵政不啻俄執之矣然猶曰彼此各防邊境兵力增减各期相敵不過通知而已其山海關牛莊鐵路旣允交還則固中國之鐵路旣爲中國之鐵路則由中國主之與俄何涉若不准别國辦理别國保護别國佔用俄與各國有疑忌之見尙不足怪而滿洲鐵路或添長或築枝路并山海關鐵路拖尾有修改等事亦必先與之相商所謂商者許有許未可定也苟其相許則其中必多掣肘不許則與之相爭乎抑束手受命乎現在路政爲國家最要之務其權操之外人仍不啻舉地方以畀之矣是俄人之還東三省還者其名而不還其實也至於保護鐵路之費旣列在約中勢不能不認賠然旣已立約應賠之數何妨講定列入約中何必俟日後再議日後俄人苟能克已尙不難竭力從事倘爲數過多允之力旣不逮不允則必啓齟齬外人辦理交涉明欺中國之弱往往故留一隙爲後日要求之地中國不察受虧至今今受懲創之後辦理交涉自當醒悟事事明白尙有後患之虞若僅顧目前得過且過則後患豈有已耶當俄約未定之前薄海人心咸皇皇以虎狼佔據爲慮迨約文旣出在不知者以爲土地可保大局可定神京可安而識微之士杞憂殊不能盡釋要知俄人訂立此約是緩各國猜忌之意籠絡中國士民之心俄皇豈眞專愛和平欲與中國表彰交誼哉不知政府中其亦察悉此意否耶然約已定矣受虧已不言可喻矣惟願力求自强在在思抵制之法自不難旋乾而轉坤若仍事過情遷不思振作吾知爲所牽制者豈獨一俄而有名無實之地方豈獨一東三省哉因慨而書此以質之當世之談時務者 
[本館接奉電音]  
　　昨日傍晚七下鐘時京師飛電傳來行在所發上諭一道敬謹譯登○三月十七日奉上諭南苑團河行宮舊宮之苑户等著加恩賞給一月錢糧海户等著賞銀一千兩所有賞給銀兩由廣儲司給發欽此 
[電傳行在宮門抄]  
　　昨日午前京師友人專電告知本館云三月十七日皇上召見軍機大臣及夏是日並無明發上諭 
[英槍新製]  
　　香港香海日報云近得倫敦來信悉英國陸軍部刻又製成新式旋槍每枝權之比舊愴輕二十四盎司其輕利便捷概可知矣 
[日使啓行]  
　　日本東京某日報云今歲英皇舉行加冕典禮日廷特簡元帥陸軍大將議定官大勳位小松宮彰仁親王前往致賀東歴四月十九日清晨八下鐘越三十分時由葵町本邸至新橋火車站小憩隨卽展軨啓行自諸勳貴大臣以下臨歧相送者師師濟濟不下千餘人可謂盛矣 
[義使覲光]  
　　京師公報云新任義大理國使臣於本月初八日率同使署諸人入親恭呈國書計使臣　 
 
 

Page 2

 
 
釐納叅贊羅瑪納提督薩羅薩武員某甲某乙漢務叅贊威達雷守衛統領水師管駕巴洛德海軍隨員某丙醫官儒拉 
[銅貨解京]  
　　京師公報云本月某日福建省解到銅圓三十萬枚鑄造之工頗爲精級聞尙由江蘇廣東銅圓局各鑄數十萬枚小久亦當解到矣 
[講求警務]  
　　京師公報云此間新設警務學堂定於本月初七日收考延日人川島君爲監督一時報名應試者多至三百一十二名計取中二百九十名太去二十二名中有十五名文藝尙優贈物褒奬其入選諸人之内有三十三人學問尤深令入中等科以示優異所餘二百五十七名備充各叚巡警之職 
[照錄滇省洋操新軍章程]  
　　計開常備軍營制餉章常備軍步隊一營分三哨每哨分八隊親兵四隊連營哨棚共計三十二棚一營官一員月支薪水公費銀一百二十兩一文案兼測繪一員月支銀十八兩一收支兼繕寫一員月支銀十二兩一軍裝兼醫士一員月支銀十二兩以上均不扣建一正哨官三員每員日支銀五錢合銀四十五兩一副哨官三員每員日支銀四錢合銀三十六兩一教習一員日支銀六錢合銀十八兩一修槍匠一名日支銀四錢合銀十二兩一排長四名每名日支銀二錢六分六釐六毫合銀三十二兩一洋號教習一名日支銀二錢六分六釐六毫合銀八兩一親護兵五十一名每名日支銀一錢二分合銀一百八十三兩六錢一由親兵提充洋鼓號令八名每名月加銀二兩八錢合銀二十二兩四錢一什長二十八名每名日支銀一錢三分合銀一百九兩二錢一正勇二百十六名每名日支銀一錢七分合銀七百十二兩八錢一火夫三十二名每名日支銀八分合銀七十六兩八錢以上大建月共支銀一千四百十七兩八錢小建月共支銀一千三百七十五兩九錢四分外輜重隊一哨内哨弁一員輜重夫七十六名哨弁月支銀十二兩輜重夫每名月支銀二兩四錢以上大建月共支銀一百九十四兩四錢小建月共支銀一百八十七兩九錢二分常備軍砲隊營制餉章常備開花砲隊一哨八隊添一哨棚共計九棚一兼帶官一員薪水公費銀照舊支銀四十五兩不扣建一教習一員照舊支銀三十六兩不扣建一正哨官一員照舊支銀二十四兩一副哨官一員支銀十六兩一排長一名支銀八兩一什長八名各支銀四兩五錢合銀三十六兩一添設護兵五名各支銀三兩六合銀十八兩一砲兵七十二名各支銀三兩三錢合銀二百三十七兩六錢一添設火夫九名各支銀二兩四錢合銀二十一兩六錢以上大建月共支銀四百四十二兩二錢小建月共支銀四百三十兩一錢站分外輜重隊一零哨内棚頭一名輜重夫十八名棚頭月支銀六兩輜重夫每名月支銀二兩四錢以上大建月共支銀四十九兩二錢小建月共支銀四十七兩五錢六分常備軍工程隊營制餉章常備工程隊一哨共分九棚一雷電教習兼正哨官一員月支銀四十兩一副哨官一員月支銀十六兩一哨書一名兼收支月支銀八兩一雷目兼理護兵四名月支銀六兩共合銀二十四兩一工兵什長八名每名月支銀三兩九錢共合銀三十一兩二錢一工兵七十二名每名月支銀三兩三錢共合銀二百三十七兩六錢一火夫六名每名月支銀二兩四錢共合銀二十一兩四錢内木匠頭一名加銀三兩九錢内木匠四名各加銀二兩七錢共合銀十兩八錢内銅匠頭一名加銀四兩七錢内銅匠四名各加銀二兩七錢共合銀十兩八錢内鐵匠頭一名加銀三兩九錢内鐵匠四名各加銀二兩七錢共合銀十兩八錢内裁縫頭一名加銀三兩九錢内裁縫四名各加銀二兩七錢共合銀十兩八錢内漆匠二名各加銀二兩七錢共合五兩四錢以上共合銀四百四十三兩四錢不扣建續備軍營制餉章續備軍步隊一營分三哨每哨分六隊親兵四隊號令排長一隊連營哨四棚共分二十七棚一營官一員月支銀一百兩一文案一員月支銀十二兩一收支兼軍裝一員月支銀十兩一教習一員月支銀十五兩一號令教習一員月支銀七兩二錢一修槍匠一名月支銀八兩以上均不扣建一正哨官三員每員日支銀四錢合銀三十六兩一副哨官三員每員日支銀三錢合銀二十七兩一洋號令八名每名日支銀二錢合銀四十八兩外輜重隊一哨内哨弁一員輜重夫六十四名哨弁月支銀十二兩輜重夫每名月支銀二兩四錢以上大建月共支銀一百六十五兩六錢小建月共支銀一百六十兩八分 
[借箸代籌]  
　　南昌訪事人云曰本農商務省商務練習員牛島正已前由湖北至江西查察商務情形下榻博愛醫院某華醫寓中有見其所書日記者略云一江西自南昌至湖口水道有可開通永不壅塞之法惜中國人不知也一西山一帶多礦産五金皆備惜土人惑於風水禁不准開殊屬可笑一西山土甚肥美若栽種茶苗及各種果品甚屬相宜乃數百里膏腴僅見柴草松枝地利不開甚覺可惜一西山之土其色純紅用機器製造磚瓦可獲大利一江西夏布土産頗旺若用機器紡織細紗花紋夏布其利更漙一江西杪木樟木極多用機器鋸板其利亦厚若造成樟腦其利尤厚 
[英艦遊弋]  
　　漢口訪事人云本月初八日有一英國淺水兵艦由襄河溯流而上駛赴德安說者謂兵艦深入内地殊爲創見第不知有何要公也 
[稅司庖代]  
　　漢口訪事人云江漢關稅務司賀璧理君因隨同商稅大臣盛杏蓀宮保議訂商約事宜特於本月某日赴滬所遺稅司一席初擬由鹽稅司盧力飛君庖代旣而盧君奉本國政府電調赴滬遂將榷政委之某西員 
[遣散勇丁]  
　　烟臺訪事人云上月駐紥烟臺之防軍前左兩營統領李軍門寶珠奉山東撫憲張大中丞檄飭將所部就近遣散每勇給發恩餉兩月遂於次日傳諭營哨各官遵照辦理並諭令諸勇尅日各回原籍毋許逗留 
[學生回浙]  
　　杭州訪事人云浙省武備學堂派赴東灜肄習之武備生現屇三年卒業所有蕭星垣叚蘭勞徐方謙三名已由出使日本大臣蔡和甫星使咨送回浙本月初一日禀到後卽經總辦聯太守豫覆加考騐暫令留堂以便派充教習 
[鄂學出瞏]  
　　漢口訪事人云新任湖北提督學政胡大宗師定於本月望前後按臨荆州舉行科試彼都人士無不磨勵以須期於風簷寸晷中一角文擅之技矣 
[茶市初開]  
　　漢口訪事人云榖雨已過茶市漸興漢陽羊嶁峒一帶素爲産茶之區現定於本月十六日開秤浮梁大賈采烈興高大約本月下旬卽有頭茶到漢矣 
[浙省官塲紀事]  
　　杭州訪事友人云四川提督學政吳子修宗師于去年交卸後請假回籍修墓嗣因長公子炯齋太史視學西江迎赴 
 
 

Page 3

 
 
任所小住匝月兹因假期將滿復回杭城珂里本月初十日拜會撫憲任筱沅大中丞將於日内料理行裝回京供職矣○部選瑞安縣知縣林皋農大令領憑來浙需次月餘兹奉藩憲誠果泉方伯札飭卽赴任所因于本月初十日赴各衙門禀辭○委署城中務稅課大使崇少尹照涓吉本月初九日已刻接受鈐記○學轅文巡捕武二尹高駿現奉牙釐局督辦常仲黼觀察札委辦理龍山茶捐所遺學轅巡捕一差另委候補縣丞曾二尹澐接辦涓吉本月初九日受事○本平縣典史某少尉因事開缺現由藩憲誠方伯札委天台縣典史張少尉承錫調署○前杭嘉湖道王心齋觀察於去冬塘工緊要之時適抱微疴未及履勘事爲撫憲任大中丞查知立卽下札撤任另委李幼梅觀察接署并奏請送部引見上月某日觀察已起程北上矣或曰上年拳匪擾亂時觀察原籍大興慘遭蹂躙先人墳墓不免損傷因之禀請開缺回籍修治須俟修竣然後入覲 
天顔未知是否 
[紹郡官塲紀事]  
　　紹興訪事人云正任浙江蕭山縣李香畬大令因案調省已閱期年刻下署理是缺之瞿萼馨明府適逢瓜會之期藩憲誠果泉方伯因札飭李大令仍回蕭山本任以重職守○候補縣德麟閣大令近奉上游派赴紹興公幹本月某日拜會府尊及山陰代稽兩縣主聞係查辦要案一經訪明卽須回省禀復○紹郡酒捐始擬按照原數加征三成旣又曾至四成各酒商以爲數過巨不肯遵繳幸趙漁衫觀察再四勸導始得允從刻聞上游以觀察辦事勤能特加札委令兼辦甯屬酒捐以資熟手 
[章門紀要]  
　　南昌訪事人云江西大中小各學堂皆因經費難籌未經開設惟將經訓書院改爲校士館然亦膏火無資未克定期課試現聞紳士禀請當道仿照湖北章程開辦籖捐彩票所獲餘利充學堂及校士館經費禀中略謂近日各省大小彩票運來江西銷售者多至十餘起每月輸出銀錢不下萬餘金若自行開辦彩票則以本省之錢爲本省之用不知當道若何批示也○商務局加收内地木釐多至二十五分而湖口尙不在内計横江渡卡委陳大令善垣征收沿溪渡卡委程大令津茅店卡委吳大令璋征收三湖卡委鄧大令貞琳征收吳城卡委張大令善繹收刻已次第奉檄就道矣 
[祭櫃開徵]  
　　上海縣汪瑶庭大令擇於昨日開徵上忙錢糧清晨總書在大堂上恭設香案將恭寛信敏惠及雜稅銀櫃共六口安置中間禀請大令行祭櫃禮旣而各書差以次叩賀大令因奉藩司陸春江方伯札催是以此次開徵較早並飭糧差傳諭各圖地保催令花户赶緊完納不得稍延 
[遴委局員]  
　　騐花局員邱友林二尹經蘇松太兵備道袁海觀觀察撤差後所遺騐花差札飭保甲總巡朱森明庭府在各巡局内遴派賢員接辦明府遴得二十三七鋪巡防局員盛雨村二尹堪勝其任遂禀請觀察札令兼攝昨日二尹已蒞局視事矣 
[查核碼頭]  
　　前日馬路工程局總辦翁子文太守飭十六鋪地甲及水巡捕查明沿浦共有碼頭若干處其中有無官設限卽禀復旋卽復稱小的等查得碼頭共有三十七處惟大碼頭係官設其餘均由各商興築太守領之 
[倖免勒閉]  
　　上月某日廣濟公司王肇嵩函致馬路工程局請總辦翁子文太守飭將馬路中兼售浙鄂等省彩票之自運來大家發萬又得月月中各店主提訊押閉太守准之當卽出差提到時運來夥陳東銓萬有得夥熊蘭生月月中夥田兆勳訊明勒令熊田二人迅卽將店閉歇惟陳以牌上時與自字不符得蒙寛免旋又令局差曾桂地甲裘鎭偵查自運來大家發兩店究竟開設何處限卽禀復前日差甲赴局禀稱小的等奉諭後遍查各處均無此項牌號求恩明鑒太守頷之遂得倖免勒閉 
[未便送縣]  
　　前有某甲者在英界北海路德興小客棧服毒斃命由地甲投報上海縣署縣主汪瑶庭大令騐明屍身通詳上憲近日江蘇臬憲效述堂廉訪批令將棧主提案訊供大令因卽移請英美租界公廨讞員張柄樞司馬派差恊探往提棧主婦華葉氏英總領事署繙譯官偉晉頌君知之謂案已了結何必送縣訊供司馬遂將氏發回捕房聽候函覆大令 
[匪徒剪徑]  
　　昨晨鄉民某甲抱布來申行經裏虹口突來數匪類挾刃直前將布攫去甲不敢與校懊喪而回說者謂是處尙在租界之内乃若輩竟敢如此横行不知捕頭亦有所聞否 
[上海巡局紀事]  
　　昨日十六鋪地甲裘鎮之夥某甲至南市收取房捐與同興泰紙店中人語言不合致起爭端隨將店主陳内川扭至十六鋪巡防中局局員黄衡堂二尹飭送上海縣署訊究○前日南馬頭畔南薰里殷姓家有喜慶事鼓樂喧闐之際有金炳南者抱與沈方二人口角爭毆沈忿無可洩奔赴二十三七鋪巡防局訴陳并稱被金攫去銀表一枚局員盛雨村二尹傳金研訊金供小的並未攫表實被誣指叩求恩宥二尹判責二百板以儆 
[英美租界公堂會審案]  
　　荷商和興洋行主人别格兒控天順源洋貨號主顧杏生定貨不出一案業經讞員張柄樞司馬與美副領事海格思君會訊以供詞各執諭候覆核前日又經和興行主延律師勃勒到堂聲稱顧所定之貨現經公正人斷令每碼减銀二分今公正人亦已來案請向訊明旋據愛立司洋行西人曼供稱與顧素不相識不過當時曾與聞此事耳顧延律師侯魯公聲稱公正人理應由兩造邀請今公正人旣不識定貨人之面事已顯然請爲公斷司馬商之海君請將會訊情形禀明荷總領事然後覆訊核奪○英商祥利洋行西人可史南投本管領事署控應文森欠銀三萬餘兩延不清還經英領事函致公廨讞員張司馬卽飭差往提訂於前日午後三點鐘時會訊祥利行主投案聲稱應前在行中爲買辦被欠銀兩延不清還請卽追給應延律師博易到案聲稱祥利帳目尙須核算且應有田單託祥利行主轉換道契亦未索還此係應經手之産並非已業請一問原告有無是事兩造辯駁良久司馬商之英領事飭將帳算清定於禮拜二復訊○英商譚華控華人魯根生售地悔議掯勒田單張司馬訂於昨日午後會訊譚華稱商人向魯永遠承租地一畝五分六釐由左耀卿及地保嚴仲卿繕寫定單議定價值洋銀五千元先付二十元其餘俟換道契再付今丈見地少二分且又無端悔議合請公斷魯供去年十月初八日先收定銀五百兩以後陸續共收洋銀二千元至地之畝數應以方單爲準所繕定單難免有弊尙求鑒察司馬斷令魯於禮拜一將方單繳案先領洋銀一千元餘俟換得道契丈量無缺然後照算 
[法書助振]  
　　我友沈習之茂才夙精書法清挺疏秀風致絶倫昨承惠以手函云弟近因江西放振友人來書囑爲等勸振捐人微言輕無能爲力惟立願書扇千葉助振每葉僅取百文連潤資交畫錦里寓言報館請於貴報之未代誌數語以告同人此誠盛德事也故樂得而志之滬上不乏雅流尙其慨解杖頭一　鍾王墨妙乎 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　去年五月姑蘇人沈勳濤行至法界褚家橋畔被人毆斃經屍姊許沈氏投縣請驗縣主汪瑶庭大令飭捕拘獲沈所私蕩婦王張氏及顧陳氏陳阿弟雙喜等人詰訊不承收押在案日前王張氏患病大令飭發普育堂醫冶旣而顧陳氏亦患病前晚大令提案訊騐顧陳氏供沈勳濤致死之由小婦人實不干涉屍姊許沈氏投案訴稱王張氏初與胞弟私識後又另姘他人致將胞弟謀斃務乞伸寃至所獲各人雖未承認然小婦人刻已訪明確係串謀並不寃枉並聞顧陳氏賄通看役裝病朦保求大老爺嚴以鞫之大令曰本縣業已刑訊數次均不承招無辜之人豈能押斃乎氏嘵嘵不已大令怒喝令掌頰始怏怏下堂而去大令察得顧陳氏所患之病甚輕飭仍還押○熊胡氏控李阿奎誘拐伊媳熊黄氏一案前經大令提訊熊胡氏供媳婦與兒子萬春不睦今正被李阿奎誘令與金少卿私識捲逃現在李處尋獲叩求嚴究熊黄氏供小婦人年二十四歲婆婆開設烟館小婦人賃屋另居至丈夫則在别處烟館爲夥去年李勾引小婦人至伊家與金私議今正初十日又喚小婦人到伊家扣留不放隨私將小婦人家中零物搬出庋藏向追不還叩求明鑒熊萬春供妻子不守婦道求賜嚴懲李阿金供熊黄氏自願與金 
少卿姘識事與小的無干大令判將李責二百板交差看管著將所撤之物交還再行懲辦熊黄氏飭熊萬春責手心一百下然後領回管束○前日張王氏投縣呼寃大令升堂研訊供稱小婦人係海州人向在已故某宦之妾陳氏處爲婢陳氏生有一孩去年將赴京都臨行因携帶不便暫寄滬上親戚朱姓家今陳氏思念此孩著小婦人往領朱匿而不放向論被毆並將所帶洋銀四十元攫去推之出門小婦人進退兩難勢將餓斃奈若何大令察得氏已形同乞丐然核其所訴情節頗覺支離遂叱令退去聽候查明核辦 
[英美租界公堂瑣案]  
　　前日董陳氏至迎春坊妓女沈鶯鶯家詭稱某大少喚令侑觴用馬車載至垃圾橋南畔貽德里口迨鶯鶯挈女奴下車卽乘間攫取金荳𦸅盒串令馬夫加鞭而逸鶯鶯情急曳住馬韁無如馬行駛如飛以致鶯鶯仆地遺簪墮珥被喬阿星張金桂徐鴻生拾取一空事後遣人投報捕房捕頭派包探趙銀河金立生將氏拘獲並由包探邊槐州緝獲喬張徐三人昨晨解案請究讞員張柄樞司馬商之偉繙譯官判令將氏鞭背三百下枷號一月遊街示衆期滿遞解回籍喬張徐各貢一百板贓給還失主○江寳林控黄震秋侵用客帳銀五千餘兩司馬諭令押候過堂訊核○某船塢洋人延律師哈華托控某小輪船水手孟榮卿沈香寳潘毛毛俞柳柳私帶寗波釣船司馬研訊之下哈律師稱孟等係洋人所雇不應私帶他船賺得洋銀十六元請爲嚴究孟等同供小的等見陳阿春所駕之船斷去鐵練將次傾覆是以憐而救之帶至南馬頭實係一時惻隠之心並非志在謀利後陳自願酬洋銀十六元今當悉數退還至俞不在船上未便寃誣叩求明鑒司馬飭將俞省釋孟等除將所還洋銀充公外各枷半月以儆○金隆西國飯店所雇細崽朱小毛李桂林羅江甫王金林湯信華相約停工報經包探胡瑞龍拘解請究朱等同供洋人欲令小的等至天津工作曾付洋銀十八元無如工資太微小的等不願前往所收之欵願卽退還尙求恩宥司馬著交金隆細崽頭目楊得福保去 
[法租界捕房瑣案]  
　　郎紀清前控傭婦張徐氏誘拐婢女迭奏讞員杜枝園大令訊供氏矢口不承因押候嚴比昨日大令蒞捕房命提復訊氏仍堅不肯認大令著押候傳郎至案質訊核辦○王雲樵訴稱妻弟曹德志竊取妻子所儲珠寳及金飾約值千金迨尋獲後追到各贓尙少若干件值洋銀三百餘元大令迭次訊供曹堅不承認昨日王投案求追並呈失單大令命提復訊曹仍執定前供聲稱所竊之物均已交出並無留存大令著重責二百板還押再比○車夫吳中怡竊取同伴楊慶芳之衣服洋銀控奉大令訊供弔到原贓給楊具領將吳笞責一百板○偷兒李洪根吳阿林經包探解奉大令訊供著枷號半個月發馬頭示衆期滿責釋○流氓王金生張阿根串竊榮家壽家釘鞋一雙質錢分用控奉大令訊供著各責一百板從寛釋出○德裕號主王芬控無錫人榮錦芳經賣小麥七口餘擔運至天津託名匪亂盡數吞没迭奉大令訊供諭令赶緊理楚並飭包探帶出與伊妻商酌歸還榮挺押不理昨日土役案求追大令提榮復訊謂爾吞没貨欵在家置産荒謬已極如再玩延不理定將房屋發封榮出言挺撞大令怒其無禮著重責手心一百下還押再比 
[美租界捕房紀事]  
　　昨日午前甬人張阿裕投捕　訴稱頃間行經北四川路突有西人某甲醉容可掬扭住兇毆並掣利刃剌傷兩臂捕頭允遣包探緝查○前晚偷兒施阿二混入北山西路某姓家竊取衣服若干件携之而出適爲某包探所見連贓帶入捕房捕頭令押候轉解公堂禀請讞員張柄樞司馬訊辦 
[維揚官報]  
　　三月初一日武分轉元統銷通泰查鹽色差嚴鹺尹毅銷廟灣鎭卡赴皖岸聽差賀鹺尹家保銷呂四漁汛過知縣班尹鹺尹政平委呂四漁汛差分發知事錢鹺尹寳常浙江八禀到　初二日山東候補縣陳大令芾公幹事畢辭回山東初三日汪鹺尹廷楨銷曲塘卡 
[二目份經收月捐清單]  
　　隠名氏洋十元唐傑臣翁洋六元陳善亭翁洋五元泰昌豐泰正二月二户各洋四元戴季純翁李光琴翁龔府韓潤生翁貿孚五户各洋三元戴運來翁正二百　保三翁徐貫雲翁黄佐卿翁譚幹臣韓山羲翁　順記戴生昌祝源昌順泰正二月復翁泰正二月萬順源周耕記六個月泰康祥去歲冬季及今春季十四户各洋二元源豐潤洋一元八角莊源大洋一元六角滬江第一樓存濟堂何瑞棠翁蘇實森翁老悅生新順記大觀樓錦章信昌隆愼餘堂鼎興老德記　茂何　正二月可熾順正二月金松泉翁正二月信義公正二月十七户各洋一元中和洋行帳房洋六角五分久成九章北天成永裕成泳記五户各洋六角萬有全益昌李珊記龐竹卿翁思補齋隆昇梁煥南翁湯蓮笙翁章佩華翁通濟十户各洋五角恆升怡園萬椿正二月祥順正二月四户各洋四角亦新園其萃樓春園尹梅生翁恆泰施德曁徵昌怡昌熾大晉昌恆茂允章咸章復記十四户各洋三角靑蓮閣鴻運樓義盛一壺春生大怡隆六户各洋二角源通銀號錢一千八百文鉅元正二月錢一千二百嘉綸和康壽康晋和餘大愼餘元甡元茂衍大恆益永豐存德鉅亨協昇宏大宏元源吉寳和寳順承裕正大升大彚康崇餘永康瑞大晋大延源義善源福康兆豐恆德仁大久大協餘源利森康厚大源餘瑞元鈞康壽豐鎭昌惠餘永順和順四十六户各錢六百張家鹤翁錦章大章九和宏章泰元成六户各錢三百怡大金合順五雲日昇樓怡大莊四户各錢二百協成祥永愼萬興鉅康四户各錢一百英法美三界一文愿小洋六十九角錢四千五百七十二以上共收洋二百十四元九角五分錢三十八千一百七十二滬北天后宮前廣益善堂司董嚴信厚龔心釗施則敬朱佩珍唐榮俊葉貽釗等謹誌 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十八年三月初三日京報全錄]  
　　宮門抄諭旨　錄前○東撫張奏爲無員請補陸銘叅將摺○又奏爲凌訊期内黄河兩岸防護平稻摺○晉撫岑奏爲勸辦餉捐出力各員懇恩奬勵摺○又奏爲揀員調捕要缺知縣摺 
山東巡撫臣張人駿跪奏爲揀員請補陸路叅將以實營伍恭摺仰祈聖鑒事竊照臺莊營叅將孟標因彌出缺業經臣附片　　報接　部咨以所遺臺莊營叅將員缺係陸路題捕第四輪第一缺應用儘先人員行令迅揀合例人員　補　因伏查該叅將駐紥小南界連江豫水陸交衝巡緝操防倍關緊要非明幹有爲之員不足以資整飭臣於儘先叅將内逐加遴選查有花翎副將銜儘先叅將余西庚現年六十一歲係河南　州人由監生於光緒元年在陜西省甘捐局報捐守備職銜投効陜甘新疆等省軍營隨回疉次剿匪嗣在山東河工堵築張村大寨　紙坊高家套等處合龍各案出力歴保至免補都司以遊撃留東儘先補用並戴花翎加副將銜發標歸班候補光緒十八年堵築章邱胡家岸等處合龍案内出力譯前撫臣福潤奏保免補遊撃以叅將儘先補用由部核准覆奏於十九年七月初二日奉旨依議欽此該員熟悉營務人亦老成年　六十精力强健以之請補是缺實堪勝任雖儘先名次稍後惟在前之尤富麟措資出省久未回東劉魁人地不宜未便遷就請補合無仰懇天恩俯准以儘先叅將余西庚補授臺莊營叅將洵於營伍地方有裨如蒙俞弁俟接准部覆再行給咨送部引見以符定制謹會同兗州鎭總兵臣田恩來合詞恭摺具陳伏乞皇太后后直聖鑒敕部議覆施行謹奏奉硃批兵部議奏欽此 
山東巡撫臣　人駿跪奏爲凌汛期内黄河兩岸防護平穏恭摺仰祈聖鑒事竊維黄河歲分四汛固以桃伏秋三汛爲重而凌汛易於出險亦關緊要當冬令河凍以後一屇春融上下游寒煖不齊不能同時全釋斷冰雜流每於河灣壅積隄掃撞剷堪虞尤慮河溜不暢擡高漫溢故凌汛期内失事者往往有之去歲節交冬至天氣嚴寒河冰一律凍合臣先期嚴飭工員預加修守密排椿木並多備敦凌器具遇有險工相機搶護據各督辦道員先後禀報凡迎衝緊要掃霸間有剗傷惟上游孫樓國莊下游上叚胡家岸陳家窑溝陽莊葛家店李上台鐵匠莊桑家渡王棗蒙潘之莊白龍灣清河鎭大小崔家下叚雷家賈家杜家張肖堂灣子灣北鎭油坊等處均因冰稜壅擠嚙掃冲隄情形尤爲危險幸在工文武督率弁勇實力搶護一律廂築完整迨臘月初間後以迄開春天氣異常和煖全河冰泮水勢亦日見消落兩岸工程悉臻平穏洵堪仰慰宸廑本年節氣較早桃汛瞬臨兩岸卑薄隄埝業已派員擇要增培應需防汛料特亦已委員採購按叚推存備用臣仍當督飭認眞修防不敢稍涉疎懈所有凌汛期内黄河兩岸防護平穏緣收謹茶摺具奏伏乞皇太后皇上聖鑒謹奏奉硃批知道了欽此 
頭品頂戴兵部尙書銜山西巡撫臣岑春煊跪奏爲晉省勸辦餉捐尤爲出力人員援案懇恩奬勵恭摺仰祈聖鑒事竊照光緒二十六年六月間欽奉諭旨現在需餉孔殷各省紳商食毛踐土尙能激發天良毁家紓難署各督撫遴選公正紳耆設法勸辦並須嚴防弊竇於裕餉之中仍寓恤民之意是爲至要等困欽此當由前撫臣錫良遴派妥員會督紳耆昐赴各府州勸辦共勸集實銀二十三萬一千三百餘兩業已全數解清撥用分别奏咨在案伏查晉省與直隸接界前年設備增兵餉需急迫加以本境連年饑歉物力久殫畿疆東三省外商又多歇業朝爲素封夕成貧户者所在有之集欵之難已十倍於平日况與風鹤頻駕人心惶惑商貨阻滯紳富遷移又值各項振捐同時舉辦愈苦無從措手而各軍懸炊待餉時虞饑潰幸賴該委員等於無可設法之中分投勸募苦心苦口竭力開導廣爲招徠於數月之中集成巨欵接濟危疆獲臻安　於餉需大有裨益查直隷開辦振捐奏請凡勸集實銀至三萬兩以上者准列入異常勞績給獎欽奉諭旨照准浙江勸辦餉捐亦經撫臣　道鎔援案奏將尤爲出力人員奬勵亦經奉旨允准各在案晉省勸辦此項捐輸較浙省更屬爲難目應照案請奬以昭平允而勵勤勞據者布政使吳廷斌詳加查核擇尤擬奬將勸集三萬兩以上之鄭景福等五員勸集一萬兩以上之龍璜等五員開列銜名詳請具奏前來臣查　邊設防至一年之久危迫之狀實過東南各省該委員等與師旅飢饉之交乘商力民財之匱竭竟能勸集巨欵洵屬著有微勞覆加查核鄭景　　委係在事尤爲出力之員並無冐濫合無仰懇天恩俯准照擬給奬以爲實心任事者勸除取履歴咨部外謹繕清單恭呈御覽所　　省勸辦餉捐出力各員懇請奬勵緣由理合恭摺具奏伏乞皇太后皇上聖鑒訓示謹奏奉硃批該部議奏單併發欽此　　品頂戴兵部尙書銜山西巡撫臣岑陜煊跪奏爲揀員調補要缺知縣以重地方而資治理恭摺仰祈聖鑒事竊照在任即補直隷州知州大同縣知縣齊福田請補霍州直隷州知州奉准部覆於光緒二十七年十一月二十一日奉旨坐是月二十六日行又按山西省照限减　計算扣至二十七年十二月初十日作爲大同縣知縣開缺日期歸十二月分截缺係衝繁難兼三題要缺毋庸掣簽例應在外揀補業經截缺報部杳考在案該縣係附郭首邑地當孔道政務殷繁必須精明幹練之員方足以資治理查定例應題缺出如候補應升無人准於現任知縣内揀選調補等語晉省雖有曾任實缺候補並進土即用知縣非初登仕版卽人地未宜佐貳中一時亦無堪升斯缺之員未使稍涉遷就隨與藩臬兩司在於現在知縣内逐加揀選查有偏關縣知縣徐沛霖現年六十二歲係浙江歸安縣人由文童投効江西水師營辦理文案奬給軍功頂戴咸豐八年於隨同臨江各軍撃退大股援賊並克復郡城安内保以從九品遇缺即選又於水陸各營克復景鎭浮城出力案保經部議改奬俟得缺後以應升之階升用又於江皖各軍團勇克復安徽建德縣城並撃走馬田踞匪案内保戴藍翎又於掃除陶家渡賊壘肅清都湖踞逆並固守彭澤縣城案内保以縣丞遇缺卽選又於力保撫州在事出力員弁案内保以免選本班以知縣不論雙單月遇缺前先選用又於收復崇仁東鄉宜黄南豐雲都各城出力員弁案内保以換戴花翎並加知州銜又於江軍内河贛防各水師贛九兩鎭標衔軍等營截撃竄賊曁各府廳州縣歴年防剿並省城籌兵籌餉出力員弁彚奬案内保加鹽運司銜同治八年離營回籍光緒二十二年由籍請咨赴部候選二十三年十二月分簽掣山西偏關縣知縣二十四年二月初二日引見奉旨山西偏關縣知縣著徐沛霖補授欽此領憑赴晉於是年三月十二日到省五月二十一日到任二十七年六月調署黎城縣知縣歴俸已滿三年並無積案欠解錢糧承緝盜案有　降調處分臣考察得該員徐沛霖老練精明勤於　事以之調補大同縣知縣堪以勝任雖題缺請調與例稍有朱符但人地實在相需例得等摺奏請據署布政使吳廷斌署按察使胡湘林會　呈請具奏前來合無仰懇天恩俯念員缺緊要准以偏關縣知縣徐沛霖調補大同縣　縣俾收得人之效如蒙俞允該員係現任知縣調補知縣銜缺相當毋庸送部引見所遺偏關縣知縣　缺晉省現有應補人員並請扣留外補所有揀員調補大同縣知縣緣由理合恭　　陳伏乞皇太后皇上聖鑒敕部議覆施行謹奏奉硃批吏部議　欽此 
 
