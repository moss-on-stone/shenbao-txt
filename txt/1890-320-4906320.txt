# 1890 - 320 - 4906320

 

Page 1

 
 
[二十四史第二次出書展期] [  圖書集成局啓]  
　　本局排印二十四史所出第一批早蒙與股諸君來取原定九月底出第二批祗以校讐印釘精益求精是以略稽時一現擬展至十月二十左右出書届時當再登告白布達也　　 
[新印小五義出售] [  申報館主人啓]  
　　小　義一書歴記各義俠行蹤髓例雖不脫章　而事跡新奇筆情天　空前絶後生面别開中間叙黑店之兇殘綠林之豪闕秀之錦心　口　士之義瞻忠肝以及老僕忠忱名流雅事惟妙惟肖亦莊亦諧不特可步七俠五羲之　　卽以視水滸諸書亦無多讓本舘　得都中　本排印　美較小字者天壤相懸刻巳告成分裝十本每部定價碼洋五角以副先覩爲快之心售處在本埠申報舘帳房及申昌書室各外埠分售申報之　亦有寄存諸君子盍購置案頭俾酒後茶餘藉資消遣乎 
[點石齋發售各種精本石印書籍]  
　　硃批雍正上諭御纂五經經策通纂五經文準經藝淵海五經備旨三層佩文韻府三層淵鑑皇朝各直省地　十三經廿大史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八賢手札元魁　成增補角山樓先正事略○本齋種類繁多不及備載擇其尤者登報以供海内文人賞鑒價當格外從亷卽希光顧爲盼售處一在三馬　　報舘東隔　又設分局在二馬路横街三層樓紅墻洋房内此佈 
[論近今列國大勢]  
　　今天下一列國之天下也列國之時國度星羅棋布皆在中國之地而且多在中國内地其國皆小大者不過如今之一縣小者且不及一保一坊故稍有强者起而爲兼并之計周天子失其權覇主又失其力遂漸移而爲戰國戰國時大者可數千里小者亦五百里國則并而愈少力則并而愈大以爲各有所恃各有所備可以無慮矣而秦以西陲崛起謀力兼施遠交而近攻其勢因而獨雄其力因而獨强六國之王之皆昏庸委靡雖有謀臣智士或不知用而秦遂得以遂其兼并之策滅六國呑二周自以爲德邁三皇功超五帝乃自稱爲皇帝尙强暴棄禮義百姓愁苦陳涉之徒遂以匹夫舉事田問羣起而亡之杜牧論之謂亡秦者秦也非六國也亡六國者六國也非秦也最爲通論而以今日之時勢言之則五大洲之地卽前此之中國也亞洲惟中與日而小國如高麗如暹羅缅甸之類則猶列國時附庸之國也而俄羅斯則亦有亞洲之地故俄不得逞志於歐西必將肆意於亞北窺伺高麗漸偪東三省恐歐洲之議其後乃締好於德法奥諸國此正如秦人之計遠交近攻故說者以爲今日之天下若戰國吾獨以爲列國而非戰國者盖戰國時國不若今日之多也五大洲之中阿非利加則狉獉未啓國部尙有未能稽考者亞美利加則惟南北兩界其北界有屬於英國者此外惟美利堅一國而已然美國名爲合衆國則其分疆畫界各主其地者當亦不少如曰因其爲民主也而以合衆爲名則民主之國固不止一美國而已何獨美國有此名耶歐羅巴洲國度最多直如列國時之中原卽今河南山東山西陝西等處之地各君其國各子其民其中雖有大小强弱之分而初不聞有并呑之事俄羅斯英吉利德意志法蘭西最著名者也英之屬地極多而皆在亞洲境内之南洋與墨洲境内之北土並不聞其在歐洲割取某國之地也此與日人之竊　琉球相去霄壤矣德與法則曾有互相呑噬之事然德欲滅法而究不可得至今雖視同世分而彼此疆土則自劃定之後絶無侵佔之意也盖法國先爲君主百姓苦於拿破崙之暴戾者久矣因德兵之來而攺絃更張攺而爲民主之國故其於德名雖仇之心實感之德又防之甚嚴故並無釁隙也俄國爲蠶食計先從事於土耳其欲出紅海以通輪船商賈之利土耳其國小兵單何足與俄敵而諸大國助土以禦俄俄人見衆怒難犯委而去之不敢越雷池一步於是攺轅易轍舍歐而圖亞侵黑龍江伊犁等處地界拔去界石重爲勘畫被佔之地殊爲不少而又欲生心於高麗蓋自俄國不得逞於歐洲而亞洲從此多事矣歐洲各國如瑞典瑙威奥地利亞意大利荷蘭比利時葡萄牙日斯巴尼亞諸國亦非甚弱小也正如亞墨利加南境之秘魯智利巴西等國足以自立不比印度諸處之依人爲活而歐洲各國之與俄聨好者則又深謀遠慮欲俄之致力於亞洲庶歐洲之境内可無風鶴之驚也俄人亦知此意先安頓歐洲諸國俾皆作壁上之觀而後乃可以盡力於亞洲正如秦之蠶食五國而尊齊以爲東帝使之坐視五國之被滅而不出一謀不發一兵庸詎知五國旣爲秦所滅其勢益大厥後燕楚俱亡略一舉手而齊以不臘蓋先之所以聨交者非愛之也正恐其掣肘也齊王不悟秦奸致中其計今日之俄聨交於歐以圖與亞爲難亞洲倘有俄患歡洲益以安枕爲歐洲計似爲得矣抑知俄人得志於亞洲則地以拓而愈廣兵以用而日强北洋輪舶旣通商務日盛以彼跨踞三洲地大物博又得揚眉吐氣暢所欲爲又何異乎秦之夷二周通三川其勢已成則卽憑其威力其雄視歐洲諸國夫孰能攖其鋒哉吾故曰今日之天下一列國之天下苟有五覇者出摟諸國以扶弱而抑强弗以畛域自限目光所注必統五大洲全局以籌之庶幾乎列國不至爲戰國而秦之狡謀無所用之矣 
[本館接奉電音]  
　　昨由京友電傅上諭二道敬謹譯登○十月初九日奉上諭直隸正定鎭總兵徐邦道呈遞到任謝恩摺於摺尾年月上盖用總兵關防殊屬不合着交部議處欽此同日奉上諭禮部尙書崑岡刑部尙書嵩申刑部左侍郎薜允升均着加恩在紫禁城内騎馬欽此 
[皇都郵語]  
　　刑部四川司等處司堂科稿等房被雨水灌注倒塌房舍多間業經欽派承修大臣按照勘估承修已派德盛興同豐等廠備料鳩工大興工作矣據聞刑部署北圍墻外本爲積潦之區每遇夏間大雨各巷雨潦匯注於兹旋卽倒灌入署圍牆外雖有三面明溝爭磜淤滯不通現擬部墻外圍三面地溝挑濬積淤修砌溝帮並由南墻地溝起自西交民巷以迄兵部窪　逹化石橋以抵水牐門沿途明暗地溝全行開濬修砌溝帮添換底蓋石修俾遇雨水直流出城以免積水已將此工併入刑部工程勘估之内亦由德盛興等廠修築矣又聞吏部署前低窪如坑每値大雨非僅行人難出其途卽車馬亦艱來往經天官署集捐擬由户部北富貴街石路起向北用三合灰士修墊甬路一道 
 
 

Page 2

 
 
以抵吏部計長四十餘丈較現在地高二尺以外寛在七尺以上已派豫豐廠承做昨已丈明不日卽當破土矣○値年旗爲咨行事准承辦仰山窪合操正黄旗漢軍固山來文所有本年仰山窪合操經閱兵大臣定於十月十五日寅刻在仰山窪舉行合操大典等因到旗相應咨行各旗營等處凡應行傳派預備之處查照歴年成案辦理○上月二十七日入値隆宗門班之暫替印務護軍叅領於接班飯後循章親往内廷查騐各庫封鑰至太和門内各庫封鑰依然惟弘義閣迤南衣庫東庫門見外門鎖門木罩空存鎖已脫落當由該叅領立詢東大庫値班官兵此門鎖鑰何日脫落該官兵以各庫外門鎖鑰非印務查騐不敢擅啓至落鎖一事無由深悉該叅領立飭官兵看守一面會同景運門司鑰長禀知値班統領一面知照衣庫郎中查騐有無失去之物秀統領往騐後飭備新鎖諭由景運門檔房備摺翌晨奏請飭查及衣庫郎中得信後率役入庫勘騐見有人迹之痕知有盜匪濳入啓櫝檢查只失去貂皮褡護魯三件他物雖有移動幸未失落騐明畢請由印務叅領眼同另換鎖鑰嚴爲巡查卽將是日門鎖脫落失去庫物等情呈報總管内務府各堂繕摺入陳請飭步順兩署五城嚴緝贓賊至是日値班廂黄護官兵内務府秀庫官役疏於覺察亦難辭咎應查取職名各由本管堂官先予懲處以戒效尤按此事已見邸抄兹以所述較詳仍錄之○宣武門外迤東護城洒内牐背西石下積水夙深溜急奔射有一男子年約二十以外身穿藍布褲袄靑鞋白襪於前晚投入其間淹斃次晨經河　所見當卽報官北城指揮率仵詣騐委係自行投水身死塡格送案當飭役查訊並無屍親認領由官給棺盛殮先浮岸上以待尋認俟禀城憲批奪派役跴訪屍親云又聞阜成門内馬市橋於前日午後皮匠某甲在彼做活有某乙與之相謔旋相口角甲取皮刀劃砍乙手臂胸膛十餘處血已染衣幸經看街兵拉開立將甲解至官廳遂詳解提署訊究○兵部爲批示事武選司案呈據俸滿安徽新安衛守備王承陛呈稱聲明丁憂事竊職順天人由武童出身係安徽新安衛守備因届十五年俸滿開缺例應赴部引見於本年閏二月二十三日領咨北上於七月二十六日到京始知親母於本年五月十四日在籍病故職係屬親子例應丁憂爲此取具同鄉京官印結聲明應否帶領引見伏乞恩准批示等情具呈到部查定例官員丁憂守制二十七個月停其升轉等語今據俸滿開缺安徽新安衛守備王承陛呈報領咨到京聲明母故丁憂應照例守制二十七個月俟服滿後赴部聽候帶領引見批示該員將原領咨文先行投遞外爲此批示須至批示者○吏部爲示傳事據國子監咨送在監肄業應考翰林院孔目拔貢生吳作霖洪錫疇董塏王咸昌李世欽王修安徐進元王光簡沈成章副榜李椿齡馬玉珂等十一員相應出示該員等限十日取具同鄉京官印結親身赴部投遞詳細履歴並携帶貢單呈騐以便定期奏派考試毋悞特示○廂藍旗奉恩輔國公榮頣門上包衣佐領奎麟爲呈報事本門上三等護衛墨林差攋革退業經咨報在案兹准兵部行查王公門上本年輪應揀補官缺彚帶引見之年有無官缺開報核辦等因所有墨林所遺三等護衛一缺將護軍校倭訥和擬正護軍校崇福擬陪除將旗佐姓氏食餉年分造册黏附外相應呈報滿洲固山轉行兵部查照辦理　 
[天津官報]  
　　出使日本國李伯行星使經方陛辭出京於九月廿八日循北運河南下初二日節麾始到星使爲傅相之長公子傅相請聖安訖顧而樂之星使當卽入署殆以聨天性之歡也○出使朝鮮之崇續兩星使就道日期經列前報我國使臣出使朝鮮向由遼　渡鴨緑江遵陸成行計一往還約需三月此次崇壽芝續燕甫兩少司農攺由輪船航海於前月廿二日首途於月之初二日津郡官塲已接星使節旋之信練軍中營統帶並翼長何鎭軍永盛於初二日禀白傅相於初四日　隊恭迎使節迅速一至於此可見酌古不如準今成法之不容拘泥也 
[津沽見雪] 　 
　　天津於上月廿七日晨四野天低一輪日黯北風凛冽饒有欲雨情形旣而風伯披猖雨師退避至傍晚時始經稅駕而雨中夾雹寒冷一似隆冬晚間風勢愈烈寒威愈甚雪花漫空飛無隨落隋消惟墻陰積素於翌晨猶餘指詐回顧溝中積潦已結層氷此爲今冬氷雪之始　特書之 
[皖省官塲紀事]  
　　委辦牙厘局提調安徽候補知州章幹臣刺史維藩現奉大憲題奏准補無爲州知州刺史奉到飭知卽赴各大憲衙門謝委擇吉履新視事○初七日申刻官塲接奉電音敬悉廷寄　撫憲沈仲復中丞署理兩江總督遞遺安徽巡撫篆務以藩憲阿嘯山方伯署理一時文武各官赴撫藩兩署叩賀者輿騎如雲極一時之盛 
[觀察騎箕]  
　　督辦揚屬運河堤工總局吳柏莊觀察脩敱素有痰喘之疾近复舉發延醫診視詎竟葠术無靈遽於本月初四日溘然長逝初五日在東關街公館内大殮闔郡官紳均往叩奠先是觀察舉發舊疾恐悞要工當卽具禀乞假並請委員接管局務以重修防昨經上游批准檄委會辦堤工事務丁觀察葆元爲督辦吳觀察仙逝日午前甫將總局關防交卸不料卽於是晚西歸楊屬士民無不扼腕嘆息而下河黎庶尤感悼交縈盖下河各邑全賴東堤爲保障觀察每逢大汛必櫛風沐雨保護有方數載以來興東各邑無水患之虞獲豐收之慶皆觀察之功也 
[押犯過境]  
　　前日傍晚有某邑解司犯人七名口全身刑具押解過境其中男犯僅二名一壯漢相貎猙獰一老叟鬚髮皆蒼餘皆女犯中不少婦年甚稚長腰纎足丰致嫣然雖經桎梏其身仍有嬝嬝娉妨之態意者水滸傳中之潘金蓮歟嗣傳得此女實巾幗而緑林者也聞者莫不咋舌隨經原差押往邑署寄監翌晨卽起解前進 
[庚嶺梅信]  
　　南海縣文童孔某蒙學憲取進府學業經發榜揭曉詎孔係外縣人冐籍騎考者旋被邑人攻訐學憲立卽批示將孔扣除所遺府學額另向番禺縣文童内多取一名撥充孔某聞之不禁㗳然若喪○委員某君前月奉大憲委往瓊州辦理疋頭行台砲經費商民抗拙糾衆到局滋閙某君逃避不及致遭凌辱商民竟用雙號大枷將某君枷鎖徧遊城市並以穢物汚及其身某君現在銷差回省將被辱情形禀諸大憲欲求昭雪大憲責其辦理不善記過停委噫旣受辱於前復被黜於後情何以堪至疋頭行台砲經費現聞一律停止改由洋關帶抽以免多生枝節楊巷某號前日有某甲到門購買洋布議定價後甲見貨色不佳意欲退回店夥不允因此爭執口角之餘尋至用武店夥自恃人衆將甲打傷甲傷重難行臥在鋪内擬禀官相騐後有魯仲連其人者出爲調處由店夥補回番餅若干觀令回家調理始免涉訟然所費已不貲矣彼逞而氣之勇者尙其知所儆戒哉○某甲向在佛山貿易前日携銀百餘兩來省辦貨行至五鴉口突由水面湧出强盜數人上船行刼甲見賊勢兇狠不敢與校卽將銀兩出而與之盜等旣遂所求依然入水逃去甲疑船家與賊相通抵岸後卽扭船家到縣禀請究辦想一經訊明無難水落石出也○西門外某機房前日被匪徒放火登時烈燄上冲大有燎原之勢鄰里人等赶來救護喧擾異常匪徒遂乘機擁入鋪内搶去多贓聞已禀官追究矣○試事將畢各縣士子紛紛回家保甲局委員慮有匪徒容留於試館中致爲地方之害連日向各試館嚴密稽查遇有形跡可疑之人必再三盤詰實事　是　憚辛勞人咸稱頌弗置河南鰲州外街金花廟傍便永興洋貨店前月廿九晚五更時候不戒於火致兆焚如光燄燭天如同白畫是處與城廂遙隔一河水龍赴救須以舟楫相濟略爲遲緩直至天色微明始行撲滅計共燒去鋪户十間貨物被燬者約値數萬金云 
[金防嚴密]  
　　九江訪事人云每年冬季大憲恐宵小濳蹤爲害定章自十月初一起至明年二月初一止飭鎭道府縣遊守經捕廳及保甲局分班查夜並由鎭道添委幫查今歲李亦靑觀察派出各員計城外委新關委員王二尹鳴軒周叅軍作賓城内委郭二尹子範金　廳及保 
 
 

Page 3

 
 
分叚嚴查無稍疏懈而於烟寮客寓尤覺認眞想比户居民當可高枕無憂穩選深宵之夢矣　 
[邗江官報]  
　　初四日胡觀察家槓之女公子出閣各官均往道賀初五日陳鹺尹儒璋禀知回西壩卡洪鹺尹溶委南掣監秤差閔鹺尹祖淸銷界溝卡初六日候補縣丞魏少尹業藩委解甘肅餉銀楊鹺尹文鯉委淮北聽差 
[鷺島寒濤]  
　　厦門有楊某者買人子也藉先人之遺業揮霍自如得與宦途中人交游倚勢招搖無惡不作九月十九日因逼姦十六歲之婢女不遂信爲偷竊時表袋内外國金錢一枚先用鐵針燒紅遍戳下體繼則吊起空中盡情鞭打婢因有屈難伸又恐日後終不免爲强暴所汚遂於夜間濳取裼某烟盤内之阿芙蓉膏斷送殘生楊卽用蘆蓆捲屍飭雇工抬出藁葬荒郊街隣畏其凶焰緘默不發一言楊之殘忍狠毒眞出人意計之外而婢之含寃地下永無伸雪之日矣人生不幸而爲女子身又不幸而屈身爲奴婢爲家主者正宜憐之惜之噢咻而愛嚄之楊竟見色起意多方凌虐跡其所爲誠所謂人頭而畜鳴者婢雖奔走賤役然能不爲瓦全而爲玉碎醴泉無源芝草無根於兹益信彼名門世族帷簿貽羞者聞此婢之風亦可稍愧矣又去夏草仔坡地方李姓聲勢較楊更甚因所雇女僕竊物寄存某婦家中事隔兩年查明竊贓竟將受寄贓物之某婦威偪服毒釀成命案屍親自知力量薄弱不敢呈控惟棺殮時將死者頭髮披散主持　糊刀劍令其報仇於地下此亦極不平之事也又本年秋間大史巷某中將偷雞小竊兇毆致死移屍滅跡闔　咸知在昔齊婦含寃三年不雨鄒衍下獄六月飛霜厦地久無雨澤說者以爲沈寃不雪所致有明刑弼教之責者將何以矜恤庶獄上迓天和耶○亢旱已久雜糧枯槁出間作苦者流無不昐望膏澤水師提督彭紀南軍門興泉永道吳春泉觀察率同文武屬僚每日兩次虔詣各廟祈禱至諴感格果於九月廿二夜半大雨廿三日陰雨如故雖田禾未能沾足而四鄒時症已减去大半各屠户一律開屠有老　之癖者又得飽啖　猪肉矣○泉漳之民大半往南洋各島謀生去前兩年荷國蘇門答臘日里種烟公司在厦招募華傭前往種植　樹辛工甚厚潮州泏頭漳州詔安鄉民前往作工者尤衆無不滿載而歸前有由新加坡回厦者携帶蘇門答臘日里新聞紙内稱九月間德國火船飛德略前往汕頭附載在田里作工之華人五百四十名言旋中土共計匯帶銀票三萬三千餘元各人自帶現銀亦極多且查各人在日里作工時每月零用亦有三四元如此核算可見華人在彼處作工者獲益良多卽蘇門答臘地方華人之謀一枝棲者亦無不各得其所云云觀此可知招人作工不僅西人得利而華人亦獲利匪淺　聞近日荷國駐厦總領事官已會商興泉永道吳觀察檄委通商局員妥議章程開辦招募云泉漳兩府之人出洋貿易携資歸來者厦人皆呼之爲番客以其遠客番邦囊資必富攬載小船每以此爲一宗大生意在多財善賈者原不計較區區每載一次自必多給酒錢或三五元一二元不等而赤貧如洗附載回華之番客船資無着行李蕭條小船亦必多方勒索將其身上所有之物悉數搜括而後已誠惡習也○月前鴻記洋行某輪船由新加坡等處來厦有某番客附輪回里經李姓小船攬載船將近岸李姓索取酒力船錢而該番客僅有小衣包一箇破衣三件洋銀三元給以對開一元李姓不允索取五元該番客告以僅有三元將爲回鄉路費不肯会給李姓卽將船暫泊海中向該番客身上徧搜果無别物令其三元留下番客不允李姓竟將番客推入海中幸有武營水師三號巡船遙見卽放小船援救上岸送請厦防分府安插張司馬訊悉情形立簽火票飭拿小船上人李姓到案收押待訊按小船上人之凶横相沿已久前經官憲出示嚴禁而若輩仍愍不畏法此次李姓竟視人命如兒戲尤屬目無法紀想張司馬必當盡法懲辦以儆凶頑而安行旅也 
[籌振實難]  
　　天津大小共計三百餘庄今夏一律被災哀鴻遍野於八月間雖經籌賑局司道遴員查户以備賑恤無奈災民迫不及待恩恐難周所有婦孺均於九月盡十月初陸續來津匍匐道轅叩求賑粥胡雲楣觀察念切痌瘝俯如所請煮粥散　名曰濟急粥廠仍假西關各旅邸以爲棲止之區惟杜誘拐之弊嚴男女之防爲女廠中第一要義復飭委員於租作粥廠之各旅店均設栅欄以便防閑又北地苦寒災民寒冷難禁甚於飢餓當道徧呼將伯於各省封疆大吏及司道大員日來由南省某紳製備棉衣一萬件皖撫沈中丞製備數千件解交籌賑局並直督行轅協同本津製備之棉衣褲飭屬分别具領擇其尤貧者散放惟合之則見多分之則見少衣被蒼生仍恐不能遍及耳　 
[會審收贓案]  
　　英公司控告甯波人劉同和所開之同興洋貨店私收公司輪船竊贓一案前經西包探瓊等查到同興店所藏原瓶洋洒菓品以及棕繩鐵器等爲數較多先因劉同和聲明向與公司船交易類多以貨換貨未便指爲竊贓問官諭俟確查辦理公司所請律師哈華托將捕房吊到同興店帳查出歴年收買各貨均在帳内註明有據劉亦延請律師担文爲之申辯訂於昨禮拜三兩點半鐘會訊届時代理讞員宋二尹會同英國滿副領事升堂先據捕房將所起各贓排列公堂原告律師哈華托聲稱英公司輪船因劉同和時往兠攬火食并收買在船工人所竊洋酒菓品繩索等項先未得知現始查得贓據不但有原獲之西包探瓊可以質証收贓情形並搜獲料瓶食品之牌號係英國專銷於公司各船爲别家所無旋據西包探瓊到案供稱西歴十月十一號路過虹口百老匯路見小屋中正在秤嗙舊鐵並有棕繩皆新置而作廢者知其來歴不明久知劉同和有收藏竊贓之處是以留心查看問諸過磅工人稱是向永發拍賣行西人海處買來及至尋見劉同和查問劉卽自認實係買自分司輪船惟彼此平素交好此事請不必顧問自當報謝等說乃卽告知麥捕頭往查其藏贓之屋係在伊所開同興店後街小弄中有樓屋一幢樓底係劉之妹居住樓上係轉租與裁縫所有各贓置諸後面及往確查則已將有牌號之食品各瓶調換别牌之貨而將原見者藏列其後形跡愈查愈顯始往搜出並獲及伊司帳入劉解訊其時有做西衣之裁縫甯波人名心昌者向我商說謂此案若可成全當酬洋二三百元皆收贓之實據供旣畢卽有英公司船總理西人　在斯携帶該公司船章程一本上堂指出所載條程内開公司各輪船往來各埠自船主以至水手工人不論何項貨物均不准絲毫私帶販賣可知所賣出者必是竊贓劉旣向在公司來往豈不知此法度現已起到贓據應請究辦被告律師担又之子從容言曰此案係專告劉同和收買賊贓然贓必繫乎贓有贓始有贓今旣無贓豈能專告收贓之人况不論何國各船買賣總以大副爲專責此案公司旣將大副以下賣贓者悉行縱去而專欲追究收贓人恐中外無此律例無論公司所呈條程爲外人所不知卽使盡知該船先自違例必得先究監守自盜之罪方可再問收贓且該公司之𡀔　來船大副曾有親筆換賣貨物之字據劉同和已送麥捕頭查騐本可卽請吊� 
閱惟知此據已爲公司取去寄往外國現憑麥捕頭抄有字樣雖只未了三四次然有此可據則所起各貨萬不能作贓論應請將巡捕房所起各貨連帳簿發還銷案原告哈律師言曰該船大副有事他在此案本順另行控告祗以公司來往共有二十四船旣不在一處急切不可稽查是以暫且從緩並非不欲追究盜賣之人訊至此時已傍晚被告担文聲請次日判結免再拖累而宋二尹仍爲此案尙須會商察核未便草率且在花衣期内諭候下禮拜一卽月之十三日兩點半鐘復訊定斷帳簿存核 
[免提家屬]  
　　隆茂洋行鐵箱失竊銀洋鈔票已經破獲人贓當去年十月間失竊後由包探秦少卿緝獲該行出店周溪堂及張新發判發捕房管押在後周等同馬裕林等遁逃經各包探及英廨捕役緝獲逃犯過半惟周溪堂張新發未獲此次隆茂行又失銀洋查勘形跡與前相同恐係周張一犯濳來再竊因此禀請備文至川沙廳署請爲派差協提該犯包探秦少卿差役趙金旣至川沙協提周張二人未獲本欲請提該家屬嗣經英廨差役通知此案竊犯張槐山業已就獲然則該家屬當可免縲絏之苦　 
 
 

Page 4

 
 
[縣案彚錄]  
　　滬北王珊記絲棧主王瑩葆王宗福叔姪爭產涉訟一案在縣訊供情形已記本報現因此案由王姓族長在原籍定海廳控告業經該廳飭差來申移提王宗福等歸案訊辦陸邑尊因卽傳王到案於前日晚堂提訊王供我叔瑩葆向與定海族長串通一氣以致在籍歧控担此案由公祖訊斷在案豈能再任翻控求請鑒察邑尊謂此案家產人証均在原籍着卽自行投質毋庸多瀆土唯唯而退○韓章控唐念如呑沒股銀一案前日晚堂由陸邑尊提訊韓供安徽人前出規銀一千兩與唐合股營生歴年有盈無絀被唐呑匿帳欵揑詞誣控求請究追唐供與韓素來相識韓借住我房房金尙且不付安有銀兩與我合股且韓向來健訟前有江姓命案伊曾插身帮訟叩求明鑒邑尊得供着將韓收所聽候查　核辦○董召順控顧二小誘拐伊媳由陸邑尊訊供判顧交保帮同尋緝已登前報前日原差將顧二小之兄顧大補提到案候訊　 
[英廨瑣案]  
　　華捕見黄慶生貧而且病困臥路旁舁至捕房捕頭飭送英公廨蔡太守飭發棲流公所留養俟病痊再行安置○漹阿生貧病堪憐幕天席地將爲餓殍爲巡街捕所見舁至捕房轉送英公廨請爲安插蔡太守飭發棲流所日後再籌安插○前有傅李氏控沈利和同妻某氏及子春寳串誘伊媳沈大寳提訊之下各執一詞諭令沈利和等交保着傅李氏查明媳婦下落再行訊究昨據傅李氏將媳沈大寳送案聲稱的被沈利和夫婦及子串誘今得尋見務請究辦蔡太守飭將沈大寳暫發官媒俟傳沈利和夫婦及子春寳　案再行察斷　 
[法捕房瑣事]  
　　馬夫某中常在八仙橋一帶横行市肆動輒糾衆打架滋閙事端突於前日傍晚時邀同乙等五人行經法租界西馬路之德興館飯店夜膳品長揀短多方挑剔及至酒醉飯飽不付一錢竟欲揚長而去當經堂倌阴信令其惠鈔甲竟大肆咆哮以算錯帳目爲名敲檯拍凳擲碗抛盆一時聲勢洶洶掌櫃人見勢不佳出外鳴捕當將甲乙兩人拘住送入八仙橋捕房管押一宵昨晨解至大自鳴鐘捕房經備捕頭訊悉原委飭令甲乙等賠償毁物洋八角如違解案究辦甲自知理屈當卽如數賠洋捕頭諭令甲等嗣後不得再向該飯店滋閙如犯前轍定當拿案從重究辦○擺舊貨攤之某丙買得教堂中所失檯毯一條昨被堂中人認見將丙並贓一併送入捕房捕頭訊得事屬細微當將毯給還失主丙免予深究從寛斥釋○江北人某丁因與擺舊衣攤之某戊口角遂致用武被丁打傷鼻血直流適有巡捕前來將丁戊一併拘入捕房捕頭察得戊受有微傷將丁管押一天以示儆戒○鄭家木橋一帶賭徒屢經捕房查拿懲辦近有一種賭徒於天將薄暮捕房中不隄防時仍然犯賭昨經包探王榮培行經是處瞭見有一種人圍聚一處呼么喝六正欲向前拿捉經望風人知覺該賭徒等紛紛四散棄下檯凳等物經包探雇車舁送捕房賭徒之愍不畏法如此將操何術以整頓之耶 
[慷慨濟危]  
　　前蒙新昌泰交來金硯安大善士助洋四元今又承敦裕和大善士募捐二百元計耕心堂一百元裕記廿元榕記十元福記十元生記十元和記廿元無名氏三十元昨又募恒益縐紗庄洋十元同裕縐紗庄十元永盛祥五元蔣鶴記五元又承大茂洋貨號代募鹹瓜街恒泰藥行助振芡𧁐　十包特登申報敬代災黎泥　維祝諸大善士獲福無量[  上海三馬路同和公内募賑公善堂謹誌] � 
[江督轅門抄]  
　　十月初四日署早寗縣姚德鈞辭赴任知縣葉保慶辭赴高郵厘捐差縣丞沈恩湛到由如臯查牙帖回銷差巡檢方傳松禀知由蘇分寗差委○初五日通判姚壽春由吳淞騐收艇船回○初六日通判瞿鴻瑺採辦積榖回並謝委辦普育堂差巡檢把允中禀知由蘇分寗差委○初七日改發江蘇試用知縣吳增瑾 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[冬疫盛打]  
　　揚郡近復時疫盛行患者初無危險情狀第覺頭暈惡心寒噤往往不遑醫藥朝發午斃僅就耳聞目覩者計之新城一隅初三四兩日巳有十七八人又據邵伯鎭人云該鎭仇家莊烟户不過二百餘家而患時疫者十居七八由上月下浣迄今暴斃者實繁有徒誠近年來罕覯事也 
[江西官報]  
　　同知龍照鱗委往南昌府屬通判泠利仁委往撫州建昌二府屬知縣何惟傑委往九江南康二府屬叚紹委往贑州南安寗都三府州屬吳慶揚委往廣信府屬萬世毓委往瑞州臨江二府屬俱查牙帖指　補用縣楊炤禀到係山西人翰林院叚友蘭由京回籍知縣叚紹由順賑捐案内捐奬花翎向冠軍由蘇浙賑捐案内捐奬花翎署吉安營參將施從善署甯都營叅將吳世修署建昌營遊擊王長貴俱禀辭赴任知縣潘尙志由廣信府屬公幹回省准補泰和典史曾調鼎禀辭赴任署靖安汛外委鮑金彪考騐馬步生疎應行撤退以承廕外委黄桂林署理候補道賀元彬由京起服來江候補縣崇泰委往饒州府屬查牙帖吕懋承委往廣昌守催王令征存銀署安遠板石司姜震南禀辭赴任署義甯排埠司劉慶槐卸事回省指分府經黄德袺繳照係廣西人補用縣何其坦禀銷運解貢木進京差仍回南昌電報局奉委勸辦順直賑捐新選泰和縣徐國俊業已到省應行飭赴新任現署泰和縣事本任永甯縣謝若潮卽回永甯本任從九端木麟由南城辦保甲回省署新淦縣丞黄維楷禀辭赴任都司鄭德明由京回江南昌前衛千總黄洪基由京引見禀到 
[上海文報局協賑公所經收卾省藩署鄧從善堂勸募順直賑第二批賑欵另登淸單]  
　　鵝湖委員余經募福字四百四十二號册同善南陽等八十二户訃捐錢廿九千二百文又四百四十三號古平梁余樂善堂等三十六户計銀五十千文又直順册三千三百六十三號册寶慶等六十四户共銀廿二千八百文又册三千二百廿一號請纓主人等六十四户共錢十千文以上四册共計捐錢一百十一千九百文○德安府汪太守經募福字四十九號册源安福康兩質鋪各捐六十兩王正順銀十兩梁恆吉朱裕和兩户各八兩公恆盛七兩信義盛吳祥利二户各六　吳祥和吳信興信茂信泰陳福順五户各四兩德安府經歴胡安陵縣典史胡吳祥美太乙堂陳少坪玉萱堂六户各二兩朱晉卿李訥齋鍾子文三户各一兩共廿二户計共銀二百兩○寶搭洲厘　余太守捐募福字三百六十三號册局員余太守捐助錢三十千文募司事左李良等三十户計捐錢四十九千三百文又三百六十四號册局中各項人等三十四户計錢十千九百文共捐募錢六千文○教感　亢明府經慕福字二百五十四號册内閣中書徐中信捐助漢平銀三十兩又一百五十五號册廣生洪順寶康三户各五千文李恆盛態德大源源昌四户各二千文丁中和榮泰游和三户各一千文共錢廿六千文合銀十七兩一錢六分又一百五十六號册陳雲樵等三十六户計錢三十八千六百文合銀廿三兩又一百五十七號册李莫記等三十三户計錢四十五千四百文合银三十兩又一百五十八號册盈豐乾等四十户計錢四十千文合銀廿四兩直順册三千三百四十五號福隆德奉諭經募錢三十二千文合銀二十兩又三千三百四十六號册蘇恆豐等十户計錢三十千文合銀十九兩二錢又三千三百四十七號册徐承德王世德等十户共合銀二十兩以上八册共募捐合銀一百八十三兩三錢六分○大治縣梅明府洋五十元又經募福字一百三十七號册蓉鏡書屋李一千文勤忍軒劉七百文補過人五百文又一百三十三號册　大助鈔十六兩餘慶堂祥生生甡三户各錢六千文又百三十六號大治縣敖諭張訓導彭城守蔡三户各錢三千文典史戴二千文又百三十四號册黄　或萬樹春周袺陳就列丁品華五户各一千文鄭國棟四百文又百三十五號册陳種義袁　善堂袁守訓堂馬崇樸堂胡紹書馬義興福石永興七户各一千文直順　三千三　三十七號寶　堂等廿二户共錢十二千文又三千三百三十六號册程玉書等四十一月共錢十千零一百文以上七册共計洋五十元銀十六兩錢六十五千七百文合銀四十四兩○沙口厘局委員胡司馬經　福字三百八十九號册捐亷經募計錢五十千文○黄陵磯厘局金經募福字四百十九號册紹記無名氏各捐銀一兩無名氏一兩五錢椿記五錢直順册三千二百九號無名氏等六户各捐錢一千文以上二册共銀四兩錢六千文○漢川縣府河口川局萬經募直順册三千二百十三號萬賓耀等念五户計錢十千文○蔡甸　局徐明府經募福字四百十七號册徐　光等三十四户計錢三十九千二百文○黄石　釐局　明府經募福字三百九十八號册益成等三十五户計錢四十二千四百文又三百九十九號册汪永茂等十三户計錢十五千文又四百號册兪恆盛等三十五户計錢二十千文直顺册三千四百六十八號捐鴗經募共三十四户計錢三十千以上四册共錢一百七千四百文合銀七十四兩一錢一分○岳口厘局宋經募直順册三千二百三十二號捐亷經募共三十户計銀一兩錢廿千零五百文合銀十三兩七錢三分半以上均照捐册三十二本上所　○又安　鄖荊道魏觀察銀五十兩○調署德安同知嚴司馬捐銀五十兩○雲夢縣胡司馬銀二十兩又經募錢五十千文合銀三十二兩○坪坊厘局回大令銀二十兩○小河溪厘避吳巡檢捐募共銀十六兩○長江埠釐局余銀十四兩○訓署仁義巡檢吳銀六兩○永安堂銀五兩○聚祢堂銀四兩○雲南曲靖錢善士銀二兩黄吉安堂銀一兩○梁慶安堂　一兩○天門縣邵明府經募銀一百兩○天門厘局管六千文○還讀堂一千文無名氏一千文○湖北藩署兵房周華山十千文○虎房二千文禮房二千文以上纔共捐助　八百五十七兩二錢零五厘原册多核一兩在内錢二百九十九千一百合銀二百十兩零八錢七分總共合沙平銀一千零六十九兩另七分五厘合申規銀一千一百十六兩正又英洋五十元由本埠百川通票號於九月念八日交到合亟登報聲明 
[蘇城安節局經辦順直山東恊賑公所九月初一日至二十瓶次淸單]  
　　毛梧亭募星垣氏因小兒病愈了願並求合家康健平安洋十元沈永椿爲弟永淸求消災除病痊愈洋四元顧蔭生募陳氏無名氏二户各錢三百文又二百　恆孚銀樓桶明心氏洋三　點資氏洋二元燒香錢籌一千七百文桶内點見散洋四元錢五百七十五交陶望山募陶靈照錢九百九十五文來行　錢二百八十文陸　甫募古宋無名氏洋十元恆孚銀樓中旬王欣之子有恙求病速愈消災平　洋十元自心洋五元吳偉如因毒瘡速全平安洋三元桶内點見散錢三百十文人和　　桶無名氏錢七百文無名氏求合家平安洋三元宋公祠洋一元蘇城帽緯業銅洋十七元力不從心漢玉一塊郡廟桶無名氏錢籌二丰文又散錢二百廿一文太和堂桶無名氏洋一元錢一百十二文恆孚銀樓均子求父身體平安洋二元長吉氏龔金火二户各洋一元桶内點見紅綠絨札籌六百文本局桶徐張氏二十週忌省佛事洋七元江陳求夫病速愈助金約指四枚計重八錢陸鶴生求自病速愈洋五元以上共收洋一百十二元錢六千四百九十三文銅洋十七元漢玉一塊合併聲明 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖十六年九月廿九日京報全錄]  
　　宫門抄○諭旨一道錄前○粤督李奏請補副將摺○又奏委解銀兩起程日期片○又奏海防出力武員請改給奬叙摺○又奏請開復知縣片○大臣裕奏請派大臣考試漢教習摺○九月二十九日工部鴻臚寺廂曰旗値日無引見○良培假滿請安○明安請假五日○兵部奏派讀卷之大臣派出徐中堂麟書徐樹銘陳學棻○又奏派稽查刊刻題紙○派出德隆○召見軍機皇上明日寅正二刻至　太廟行禮畢卯正二刻入座吃肉已初進南海至皇太后前請安畢還宫○○頭品頂戴兩廣總督臣李瀚章跪○奏爲請補副將以實營伍恭摺具陳仰祈聖鑒事竊查前准兵部咨廣西義寗協副將謝讚調補遺缺係題補第一輪第一缺應用儘先人員行令迅揀合例人員請補等因卽經前督臣張之洞等以奏留廣西差遺委用之花翎記名提督李極光奏請借補兹准部覆該員現經遞攺爲免補叅將以副將留粤儘先補用核計名次在後所有前請借補義寗協副將應毋庸義其義寗恊副將員缺應令揀員請補等因又經轉行遵照查武職各官凡遇扣留外補各缺應以儘先名次在先人員請補其有人地未宜者須將名次在先各員按名指實方准將名次在後人員揀補歴經循照辦理在案廣西義寗協副將駐紥桂林府屬之龍勝廳城係苗疆烟瘴題缺必須熟悉情形能耐烟瘴之員始克勝任臣與廣西提督臣蘇元陜在於廣西省儘先副將人員内詳加遴選除名次在前之龔尙春千假回籍其劉錫萬劉應高黄新春史正明賀光秀文明迪符鴻升吳可玉李道敏王世淸何流恕馬榮陞十二員或因不勝烟瘴或於風士未盡諳練均於此缺人地未宜未便遷就請補查有總兵銜儘先補用副將唐元芳年六十歲廣東順德縣人投効軍營充當勇目節年隨剿出力遞保花翎儘先叅將經兵部推補廣西全州營叅將同治二年三月二十七日到任四年二月二十一日接劄因克復廣西容縣戡定梧州案内奏奬三年八月十三日奉上諭着以副將其用欽此隨在署理廣西提標中軍叅將任内因該營兵丁赴柳州府衙署領米喧閙一案經部議照公罪例革職旋經前廣西撫臣蘇鳳文奏請留營差遣七年四月二十三日奉旨着照所請等因欽此嗣因隨剿吳亞終股匪迭次攻克各屬漢士州縣城池出力案内奏奬七年八月十四日奉上諭着開復原官賞還花翎欽此復派出關截勦汾添錫叛逆中途患病到防遲延經前廣西提督臣馮子材札飭摘去頂戴繼因攻克越南河陽安邊叛匪全股蕩平出力奏奬同治九年八月二十日奉上諭着賞還頂戴免補叅將以副將儘先補用欽此續因會合廣東官軍辦理廣東廣西交界善後事宜搜擒著名土匪多名地方肅淸在事出力案内奏奬光緖二年三月初三日奉上諭着賞加總兵銜欽此七年九月内領咨進京經欽派王大臣騐放請旨准其開筣原官仍發回原省照例用奉旨依議欽此經兵部核覆歸於廣西儘先副將班内序補該員曉暢戎機戰功卓著前在粤西内地關外從征多年久歴瘴鄉深悉風土其在省外軍營並無叅革朦保情弊以之請補義寗協副將洵堪勝俈雖儘先名次在後與例稍有未符惟名次在先各員均於此缺人地未能合宜自應卽以該員請補藉資整頓合無仰懇天恩俯念要缺需員准以儘先補用副將唐元芳補授廣西義寍協副將實於營伍地方均有裨益如蒙兪允俟接准部覆再行照例給咨赴部引見以符定制臣爲副將員缺緊要起見謹會同廣西提督臣蘇元春合詞恭摺具奏伏乞皇上聖鑒剌部議覆施行謹奏奉硃批兵部議奏欽此○○李瀚章片再准户部咨添撥内務府光緒十六年經費案内指撥廣東太平關常稅銀十萬兩當經飭據藩司先向商號借墊銀六萬兩隨解加平抬費銀一千九百八十兩分作兩批委候補知縣吳景萱補用知縣彭翰藩領解赴内務府投納並奏報在案兹據署廣東布政使王之春詳稱此項經費銀兩係供應内廷要需關係緊要應請照案再向殷實銀號日昇昌百川通蔚長厚蔚泰厚新泰厚借墊銀二萬兩隨解加平抬費銀六百六十兩作爲第三批太平關常稅撥争内務府經費卽由該商號匯兌赴京仍俟太平關稅解到發還歸欵餾委試用知縣裴克寛等　齎匯單於光緖十六年八月十六日起程由海道進京支取銀兩赴内務府　納等情具詳前來臣覆核無異除分咨户部内務府查照外理合附片具陳伏乞聖鑒再兩廣總督係臣本任毋庸會銜合併陳明謹奏奉硃批該衙門知道欽此○○頭品頂戴兩廣總督臣李瀚章跪奏爲查明廣東海防出力案内另核攺擬請奬武職各員繕單上陳仰祈○聖鑒事竊臣接准兵部咨開前兩廣總督臣張之洞咨廣東海防出力另核請奬武職各員一案查單開之記名提督吳宏洛楊安典蔡金章王光耀張拔萃總兵梁正源侯祖朝聶榮華侯勉忠羅有昇梁永學副將吳迪文黄榮華胡玉泉叅將張邦福遊擊黄廷耀劉百祿守備尹林安羅祺等一十九員攺請奬叙應行照章核辦惟均係五品以上官階末便據咨與奬應行奏明辦理等因轉行遵照詳辦去後兹據總理廣東全省營務處司道核明攺據奬叙並查明補用守備羅騰蛟官階造册詳請具奏前來臣逐加覆核守備羅祺一員已因案咨部斥革其副將吳迪文遊擊黄廷耀二員先後據報病故副將梁正源一員業經另安奏叅應一併扣除此外請奬各員俱係核實改擬並無過優相應照繕清單恭呈御覽合無仰懇天恩俯准照擬給奬用昭激勸出自逾格鴻慈除將攺擬各該員奬叙官階銜名淸册咨送兵部其出身履歴先經彚同造册咨部毋庸造送外臣謹恭摺具陳再廣東巡撫係臣兼署毋庸會銜合併陳明伏乞皇上聖鑒勅部核覆施行謹奏奉硃批兵部議奏單併發欽此○○李瀚章片再臣恭讀上年三月十六日恩詔内開自同治元年以來曾經任用現已革職官員除大計貪贓及居官不職以至失守城池各員外若有事係冤枉被革果有才力堪用者在京聽候該衙門在外聽候該督撫查明詳開緣由奏明請旨等因欽此兹查有開缺另補知縣候選知府前任石城縣知縣郭樹榕留粤補用儘先叅將余雄飛於光緖十年會辦石城縣積匪林掘頭六滋事一案至光緖十五年經督臣張之洞查有派令鄉團供給兵費情事且訪知該兩員歴任操守俱屬難信余雄飛前赴化州辦案亦有派費之事附片奏叅革職現據署廣東按察使王景賢會同署廣東布政使王之春詳般該革員等前在石城縣辦理積匪林掘頭六一案調撥練勇動用團防經費七百千文旋將匪產變價抵還由局紳收支禀報有案並末派令各鄉供給兵費該革員等歴任各缺及余雄飛赴化州辦案均無被控贓私郭樹榕於光緖十二年大計保荐卓異其平日操守已可概見詳請奏懇開復前來臣查光緖十年石城縣積匪林掘頭六招集外匪滋事抗官聲言攻城勢甚猖獗郭樹榕余雄飛督帶兵練尅期撲滅未至釀成臣患其動用團防經費錢七百千權濟急需旋卽歸款功實堪紀過亦可原該革員等前任各缺以及余雄飛化州辦案均無貪贓實據以此被叅殊爲寃抑郭樹榕盡心求治所至有聲於辦理此案之復曾膺大計保薦余雄飛久歴戎行曉暢軍事現帶廣甲輪船熟悉風濤勤於訓練均有才力堪用核與恩詔條欵相符可否仰懇天恩俯准將廣東開缺另補知縣候選知府郭樹榕留粤補用儘先叅將余雄飛開復原官仍留原省補用之處出自逾格鴻慈理合附片具陳伏乞聖鑒訓示謹奏奉硃批郭樹榕余雄飛均着開復原官仍留原省補用該部知道欽此○○奴才裕祿跪奏爲請派大臣考試宗室覺羅官學漢教習恭摺仰祈聖鑒事竊查盛京宗室覺羅官學前於嘉慶四年經禮部議奏添設漢教習各二員照在京官學之例專用漢人由該處民籍進士舉人恩拔歲副優貢生一體考取期滿報部甄叙每届考試之期由將軍開列五部侍郎奉天府府丞各銜名奏請簡派二員會同考試將試卷封呈御覽恭候欽定咨部存案遇缺按名補用其考試應出四書詩題各一道由閱卷大臣自行酌擬處因具奏奉旨依議欽此欽遵在案伏查光緖十一年考取候補漢教習六名已挨名用完兹准奉天府府尹將應考漢教習人員咨送前來除照例咨行盛京禮部豫爲備卷聽候考試外謹將盛京五部侍郎奉天府府丞各銜名敬繕淸單恭呈御覽伏候簡派二員會同考試以昭愼重理合恭摺具陳伏乞皇上聖鑒謹奏奉硃筆圈出盛京户部侍郎宗室綿宜盛京兵部侍郎鳳秀欽此 
 
