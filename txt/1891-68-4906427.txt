# 1891 - 68 - 4906427

 

Page 1

 
 
[展限取書] [  圖書集成局啓]  
　　本局所印古今圖書集成去年曾布告諸君請於年内持單提取兹尚有未經來取者深恐因路遠所致未便遽爾充公是以再展限斯遲至本年三月之杪若仍不來提取則定將提單作爲廢紙此後决不發書矣用先布知維祈雅鑒　 
[點石齋發售各種精本石印書籍]  
　　硃批雍正上諭御纂五經經策通纂五經文準經藝淵海五經備旨三層佩文韻府三層淵鑑皇朝各直省地圖十三經廿四史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八　手札元魁圖成增補角山樓先正事略新印瞿子冶先生墨寶五尺蘭竹屏八角巿裱加七角○本齋種類繁多不及備載擇其尤者登報以供海内文人賞鑒價當格外從廉卽希光顧爲盼售處一在三馬路申報舘隔鉅又設分局在二馬路横街三層樓紅墻洋房内此飾 
[推論惡姑虐媳事]  
　　本邑六馬路烟鴇楊章氏偪令其媳吞烟斃命本報巳紀其巓末而標曰惡鴇逭刑蓋欲使賢長官觸目儆心凡遇此等案情不可泥救生不救死之陳言任泉下人覆盆永戴也一昨又紀宜昌惡婦張氏虐斃養媳事經控案官每隔三五日提案刑責一次幾於求生不得求死不能不覺撫掌稱快曰有是哉賢父母之嫉惡如仇竟如是哉夫人未有不愛其子女者乃已之子女則撫之育之煦嫗而噢咻之幾視之爲掌中珠懷中玉獨於養媳則薄其爲他人之女多方作踐任意欺凌寒不給衣飢不與食役使如婢僕鞭撻如馬牛甚而至於悮信　菲之言偪使自盡噫虎豹尚不食同類曾是靦然人面者而其心竟較虎豹爲尤兇乎此等情形在在皆有幸無人發其覆則雌虎得以終肆淫威使發其覆焉而遇慈祥愷惻之長官猶可免於刑責否則按律懲辦威偪人命之罪尚可徼倖脫逃乎猶憶十餘年前顧竹城大令宰南邑有瀕海之某民婦虐其子媳毒楚不堪媳母亦悍婦也糾集村嫗十數輩大興問罪之師執媳之姑而弛其褺衣以鹽擦私處媳之姑不能忍訴諸琴堂大令拘悍婦而治之荷以巨枷游行各鄉鎭鄉民見而股慄横暴之事因此稍稀可見人雖極惡窮兇苟治以嚴刑未有不知畏懼者特如楊章氏之媳者旣經偪斃則死者不能復生官雖明察如神亦徒令小妮子含寃地下耳雖然入之被人凌虐無可訴苦者豈第養媳而已哉試舉數者而申言之一曰雛妓人生不幸作女子身一旦被誘於匪人售入娼家如墮火阱教之梳裹授以管弦捱却幾許鞭　始得習成色藝薰香傅粉向人献媚爭妍　以相怫鴇子之心則叱燕嗔鶯千般挫折口銜石闕苦不能言然猶就上等勾闌中人言之也下至花烟館則慘酷更無人理年方總角偪令梳籠所接者皆車夫丐子之流所處者在馬厩鷄棚之側非刑肆虐時有所聞甚且剌以烟扦烙以火箸血肉狼藉體無守膚蓋此等鴇兒恃有鳥龜董事作護身符故益敢肆無忌憚也執而懲之尚可縷乎一曰幼伶京師鮮名娼人皆招戲旦侑座老伶工投人所好廣購貧家孩子多方調養務令巧笑宜人然後使之伺客長筵以溥纏頭之鋁此種師傅其惡有更甚於鴇兒者昔在京師時某伶爲子言人皆羡兒等賺取銀錢易如反掌綾羅珍錯享用奢華而不知學習之時其苦有過於墮入十八層地獄者言巳揎袂示之則臂上嚙痕烙痕界尺痕歴歴異在不覺憮然者久之一日在某園觀演骨牌燈極賞其五花八門之妙一伶在座悵然曰君但賞其佳處而不能知其苦處兒个中人也目見其試演時竹木交施横加箠楚數日之内園中惟聞肉鼓吹聲蓋不如是不能使之速成且無差悮　嗚呼噫嘻人非草木豈竟無知血肉之軀何堪受此摧挫然則天下之至兇至惡者尚有甚於優伶之師傅者哉一曰小婢婦雪煎茶焚香注水古來佳話時或見於詩詞乃粤人家待婢女之苛寳有令人聞而髮指者其初入門也言語不通事多偞會詈之笞之猶之可也乃以僕所目睹者有一粤婦長齋肅佛身衣壞色衣家蓄雛婢兩三人終日鞭笞聲聞鄰里哭則笞益甚必令其如敲本石惟聞　朴聲而後巳時或爲之裹足迫令纎小不顧其潰爛難堪裹畢更拽之疾行以免步履蹣跚之誚或曰此如揚州人之養瘦馬他日當售與人家爲妾媵或淅入靑樓然虐已甚矣又有粤人購一婢年甫九齡當去冬風事交加時身上只存單　單衣一瑟縮則棍棒立下足上欄成一孔撻之不足更以竹扞戳孔中痛極聲嘶如宰羊豕噫此種辣手狼心盜賊尚不出此而彼竟毅然爲之試問官憲宜懲乎不宜懲乎至於工匠之扑責學徒東洋車寓主之吊打車夫捕役之私刑竊賊禁卒之敲擊罪囚尤有慘毒備施令人不忍聞見者所望爲民父母者隨時留意有犯必懲或著苦海中人得以同登樂國他日三槐五桂福澤孔長何莫非一念慈祥有以感召乎 
[京師巷語]  
　　無賴少年三五成羣在街游湯遇有靑年婦女蓮步娉婷香塵細碎若輩卽故意擁擠任情調謔輕溥兒行徑最足痛恨邇值春風送暖拾翠人來廠甸左右時有衣香鬂影一日有某少婦雲鬟掠削風度輕盈正在游目騁懷之際突被無賴伸手損索少婦大聲呼救當經隨從僕婦將無賴扭住飽以老拳旁觀者再三央懇始縱之去女子不出閨門古有明訓觀於此事亦可知所鑒戒矣○有敝衣垢面貿貿然來者避災之飢民也手携十二齡之童子菜色凄凉背　枯草一莖沿街喊賣居人見而憐之羣就問訊童子云不食數日矣飢腸轆轆凍餒欲死有投我以饋貧糧續命湯是卽我之重生父母也或謂之曰韓家潭一帶爲優伶下處常買男孩學戲必不各出重價汝盍往乎童子遂去後不知其究竟○正月十三日晨起同雲四布密著魚鱗人咸謂元宵節近天公醖釀安排雪打燈矣至晚玉宇澄淸雲羅盡　六街燈火光徹九霄小兒女秉燭夜游乘興而出無不盡興而歸如是者三日至十六夜半燈巿闌　滕六始稅雋眞可謂解事矣○安徽人某甲夙有烟霞痼疾一夜向壚頭沽飲不覺沈醉旋赴某烟館欵扉而入正欲横陳短榻店夥見其酒氣　人心惡之佯謂曰夜已深矣華胥國　使相招貴客杆顧請俟明日可乎甲聞言忿甚將烟具任意摔毁店夥欲令賠償嗣見其醉語糊塗難以理論遂以好言勸慰使去翌日甲酒醒深悔昨宵猛浪躬往請罪並爲賠償設物甲可謂善補過者矣以視始終執迷借麴秀才以洩忿者尚有上下床之别○旗人玉仔寓居齊化門外素充保庫兵有小陸者去年紓約多人將玉毆打玉懷恨在心屢欲報復未得其隙新正廿一日二人又費唇古邀約次日在東鴻泰茶社相見一决雌雄翌午玉糾集甲乙丙三人各持刀槍同赴東鴻泰茶社尋覓小陸未見遂出茶社逕往楊梅竹斜街適小陸亦持長刀而來後隨天津人三名不持寸鐵兩下相遇玉突放一槍未中於是短兵相接天津人見勢危急赶往　 
 
 

Page 2

 
 
鋪内搜取鐵鍁等物上前　敵甲乙丙胆怯先逃玉舉刀　砍不意用力過猛致被鐵鍁絆倒小陸等遂用刀械亂擊玉受傷甚重當經小陸往中西妨署自行投首旋有爲魯仲連者掉三寸不爛之舌爲之排難解紛由是言歸於好可免對簿公庭矣 
[津門柳色]  
　　新簡長蘆鹽運使司季士周都轉邦楨於正月廿四日到津由首領官員及鹺商人等郊　肅入行臺旋謁傅相與舊任額玉如廉訪料理交代擇吉廿六日接印鹺務官商趨轅道賀無不翹首而盼新政也○直隷總督李傅相常年駐津辦理交涉事宜保定省垣惟留藩臬兩司主持地方公務今歲正初藩憲裕壽泉方伯命駕至津　見傅相作平原十日之留然後返節臬憲以明刑弼教政務殷繁不便與藩憲同時公出故未來津及壽泉方伯旌旋周玉山廉訪遂於正月下旬就道旋於廿五日抵津趨詣督轅面陳要務○學憲周生霖宗　德潤現在考試河間府屬約本月初竣事接試天津定於二月初十日下馬天津府鄒岱東太守除札縣移學外並出示曉諭七屬生童預於初七日　集郡城聽候考試○天津籌賑局司道煮粥賑飢女廠兩所設在西沽北倉男廠則在西關各小店朝夕賑粥兩次以惠貧民女廠已於正月初十日遣散業經列報現屆春融小民謀生較易所有男廠亦由籌賑司道示期於正月廿九日遣撤不得惰其四體留戀雙弓○天津爲九河下游帆檣雲集其對渡向用木浮橋以便開闔自丁亥年院署東邊改建鐵浮橋一座遇有往來船隻仍以轆轤啓閉以利遄行每屆　橋向由橋夫禁止行人免遭意外之虞無奈軍民人等不遵約束每每跋來報往恐後爭先以致去年曾有擠人落水淹斃情事現在九河冰泮船隻之去來不定橋梁之開閉不停工程局司道愼重人命因出示諭凡遇開橋時行人俱當退立橋下如或不遵准該橋夫扭送橋南送海關道橋北送督轅中軍懲治决不寛貸 
[皖省試期]  
　　安慶府聯仙蘅太守日前奉到學憲錢樨庵文宗來文定於二月十三日取齊當由太守出示曉諭各生童一體知照士有抱璞求沽者乎幸遇良工何患不邀賞識哉 
[潯陽瑣錄]  
　　九江濂溪書院爲闔郡作育人材之所每年甄别一次以定去留現聞九江府鮑伯熙太守示期二月初二日甄别早由監院出示曉諭諸生矣○元宵以後春雨連朝山溪之水由龍開河建瓴而下繞出大江連日水聲汩汩幾如萬馬奔騰河下船隻俱不敢開行來往行人尤覺問津不易日前有柴船一艘載松柴數十担被水冲刷立時翻覆松柴盡付東流惟人口無恙眞萬幸也○長江繞郭知魚美好竹連山覺笱沓蘇内翰佳話也江中現出鱘鯉等魚爲春盤中之佳品每斤須費靑銅七八十枚想老饕於此又當一破慳囊矣○白香山送客潯陽一曲琵琶千古傳爲韵事今則管絃閴寂花月銷沈走馬王孫每以不得訪艶爲恨惟十八家龍池寺邊龍開河戲園内暗藏春色但得漁郎指引卽可逕入仙源月下徵歌樽前話舊亦足勾魂蕩魄有名愛憐者色藝雙絶聲價尤高非貴介豪商未許問鼎洵此中之翹楚也若新壩龍開河嘴一帶野草閒花祗足供舟人牧豎之嬉游稍知風雅者卽不肯涉足其間也 
[堤工易人]  
　揚屬運河堤工總局經上上檄委歐陽觀察　至揚督辦己紀前報兹悉歐陽觀察奉到沈仲帥札文另行調辦要差所遺堤工總局事務現委莫仲武觀察繩孫接辦莫觀察卽於正月二十七日由省捧檄至揚涓吉視事 
[潤州雜綴]  
　　鎭江人陳有貴有駁船數號寄泊太古碼頭上月二十八日船夥某甲因事登岸假道於某米船上未及解屨致米船之首略染汚泥米船夥向甲詈之甲惡其出口傷人斷斷爭辯各米船夥聞聲齊起扭甲攢毆甲勢不能支受傷頗重惟時岸上小工甚衆見而大抱不平有登船助甲復仇者有拾磚遙遙抛擲者亂毆一陣各有傷夷小街林永興米行主聞知訴諸保甲分局將甲拘去以其罪魁禍首判令笞責荷枷各駁船夥兎死狐悲遂於二十九日淸晨邀集同類一二百人手持炷香肩負行李齊至林永興米行理論各將行李抛入行中齊聲稱請爾送官一同懲究林知衆怒難犯急從後户脫逃奔至寳盖山請兵勇前來彈壓洎兵勇旣到若輩仍聲請送官兵勇無可奈何若輩復持香擁至丹徒縣聲訴行至鎭屏街口適與林遇若輩遂要令入城嗣經坊保開導再三林往潤園烟寮暫避央人出爲解勸罰林出花爆紅布各若干與各駁船夥服禮一面求局員將甲開釋并由林至某茶寮當衆認差其事方寢○有運米輪船名財生者由上海開往蕪湖本月初一日淸晨五點二刻時駛近瓜洲口外適王三夫婦及一夥棹划船出口迎面猛撞船首損壞半邊土等俱墮入江心以游以泳財生卽停輪援救僅將王婦救起王及其夥則皆蹤影杳然無奈將王婦帶往蕪湖俟回時再爲商酌繼有王兄王大撈取王屍終不可得因先將破船拖至鎭江關外禀明稅務司請卽嚴查稅務司以好言撫慰之諭以守候財生折回方有頭緒云 
[閩中官報]  
　　從九品梁以涵由京起服禀到本任福寗鎭曹志忠禀到委署邵軍廳胡繼芬禀明委兼辦邵府釐局同知黄慶瀚奉委辦泉州蕭厝分局同知彭廷相奉委辦坎巿厘局准補連江縣朱幹隆御署福淸縣事禀到從九屠炳星奉委辦營前稅厘局鹽塲吳維新禀明回籍守制從九黄仁本奉委水亭厘卡藩轅牌示閩縣南臺主簿鄭之麟飭回本任吏目揭裕壎請補龍巖州吏目現奉部覆飭赴新任　　建示期甄别　○甯波府正堂胡示照得本府定於本月初五日在孝廉堂考試甄别合行曉諭爲此示仰各孝廉　照是日各具衣冠聽候命題局試毋違特示又示照得月湖書院肆業生童每年甄别一次今本府定於本月初七日考試甄别餘飭監院備辦外合行曉諭爲此示仰應考諸生童一體遵照屆期齊集聽候命題考試毋違特示 
[赶會闰賭]  
　　甯波四鄉向有赶會開賭之風屢經府縣嚴禁拿辦而犯者仍復不少兹聞西鄉黄公林廟自上月廿八至初一等日有空手黨陳宏興營中吳小土等藉稱廟會在該處包租地塲縱令遠近賭棍在廟之前後左右搭廠開賭每桌索取搭地洋五元約有三百餘桌該處地保及各衙差役並不禁止亦不禀官反向各賭廠索費是以開賭者更無忌憚廿九日下午有名蘭生者因自己桌上賭者寥寥而見庚友三桌賭客衆多　上洋銀纍纍未免相形見絀詐稱官帶緑頭勇前來拿賭卽將賭具及所搭篷厰急切收拾其餘開賭者信以爲眞無不逃避衆人遂乘機將桌上洋銀搶去一閧而散散後並不見有官勇拿賭始知蘭生作祟羣起毆之適各衙役在塲聚賭出而彈壓未釀大禍此係寗波訪事人函述照錄之以告有地方之責者 
[蕪水瑣談]  
　　蕪湖創辦育嬰堂疉紀前報嗣經王邑尊會同紳耆擇定北門外宋公祠西積善堂基址高燥寛廣堪以建造禀復道憲成觀察親詣勘騐飭如所議查該地原係故名醫宋公祠産業因無後裔攺充地方善舉建有積善堂刻奉憲批將積善歸併廣仁局辦理至宋秋蓀祠春秋祭祀並墳塋培築着育嬰堂歲定銀兩永遠代祭旣得普育孺子而仍存鄉賢血食觀察用心可謂面面顧到矣○創建育嬰堂經費浩大不得不假衆力故成端甫觀察首先捐廉並勸諭蕪湖各巨賈量爲貲助當經米業首先遵諭按石抽銀一釐一時聞風興起者正不乏人土商則請於洋樂進口時每箱捐銀二錢土樂每百斤捐銀一錢木商則　凡運本埠銷售水牌每完正稅百兩者輸銀一兩巿中銷售洋　大半由南順記洋行運來該行亦請進口時每箱捐銀一釐由各自事遞禀道轅奉批慷慨樂輸深堪嘉尚着均於本年正月爲始隨時彚繳○元宵賽燈甫罷雨驟風狂裏河　山水匯注而下奔　澎湃宛如萬馬衝鋒丙河各划船俱停橈以避不敢與易侯抗手一日有木牌一方隨流冲下將浮橋擊斷時橋上適有某姓少婦携嫗而過頓時盡入蛟宫並將橋船冲去兩隻幸下游某渡口望見併力用長篙挽住得免流入大江然該少婦並嫗屍身 
 
 

Page 3

 
 
迄今猶未撈獲也○調辦大通皖岸督銷淮鹽總局丁蘭生觀察葆元由兩淮交卸隄工事務買棹履新於正月廿五日行過鳩江鹽局委員砲船亟出迎迓而憲舟片帆高挂已度蟂磯直抵大通聞定於次日接差視事○蕪湖縣王玉如大令於正月二十五日因公赴太平府謁見史太尊禀商要公旋於二十七日回署○保年總巡鄭子煊二尹奉道憲委辦裏河新河關稅務行將抵任所遺是差成觀察遴委候補州同郭春巖司馬接辦上月　進局視事○委解鈔關頭批京餉委員蔡子重少尉奉到省憲火牌着速首途關道憲成觀察隨於正月二十五日當堂將銀釘鞘初一日發解起程由水路抵淸江浦遵陸北上聞此次因部欵支絀特加撥共銀五萬兩一次繳部云○江口棲流公所自去冬驀遭回祿焦土可憐所有收養流民均風餐露宿成端甫觀察惻然憫之特命就育嬰捐欵中撥銀若干在吉祥寺西首另購民基破土興工建造瓦房他日廣厦告成窮民俱有所依庇矣○上月廿七日譙樓初報晚巿正興忽見河南岸街後一片火光上冲　漢人聲嘈雜警鑼飛鳴長街各水龍渡河赴救旋見火光漸息次日查知寍淵觀對河後面僅焚茅屋六七家耳 
[烟臺近事]  
　　威海口自辦理海防以來已成重鎭兹以道路崎嶇運載餉械諸多不例便籌議建修車道昨由烟搭載工匠人等前往以便開工○烟街各項善舉陸續興辦其庇寒所粥廠及施醫種痘各局外復添設育嬰義學各堂於上年建造房屋數十楹今春開局額曰廣仁堂○烟街爲通商口岸買賣店鋪鱗次櫛比每當臘底正初總有閉歇者今正比往年較少由是觀之巿面當漸有轉機也○廿五日俗傳爲隆風日漁户人等皆於是日祭風若有聲自北來則本年出魚必多蓋以風之南北預卜魚之往來今屆風信全無不辨方向未悉游鱗將何所適歸也 
[振票開彩]  
　　本館協振所以諸善士助下珍玩一時未能變價充振因仿照彩票出售等情早經登執昨午後仍在仁濟堂祖師座前焚香叩首富衆開彩計頭彩四百四十八號二彩一百三十二號三彩二百二十二號餘俟排就對號單以供衆覽 
[滬上官塲紀事]  
　　新任提右營劉仲衡叅戎接篆後於昨日排齊儀仗詣各廟拈香至何日察閱城池尚未懸牌示諭云○上海縣陸邑尊會同河工局總辦周觀察察看吳淞江工程事畢於前晚回署 
[春江小志]  
　　昨有難民六十餘人據云自江北逃荒來此扶老携幼擁至上海縣署籲求陸邑尊諭令押之出境○昨日午刻有一渡船滿載棉花行至楊家渡南突遇狂風以致傾覆他船在浦中望見立卽飛舵往楥船中人得慶更生貨則已全行漂失矣 
[曲謂還珠]  
　　蘇州人許某農家者流也膝下子女各一前日挈子來甲習業令女隨之而至俾得于春江花月夜賞覽繁華舟抵碼頭相携登岸略一疏忽女忽失去無蹤四處訪尋皆不得見中途站立呆若木鷄人有詢之卽歴訴情由聲淚俱下旁觀者見而不忍令其投報各處巡防局及英法各捕房至傍晚時有一同鄉人言舟中有一女孩年歲與爾女不相上下未知卽君家一顆掌中珠否盍往一觀藉識廬山面目許隨之而往認明實是己女不覺喜出望外再三稱謝然後挈之而歸 
[捉賭未獲]  
　　賭之名目不一賭徒之所以騙人財物其術亦不一大都離奇變化層出不窮故能使陷溺其中者喪槖傾貲不少吝惜至若以賭誘人而卽以色爲餌摴蒱之幻術加以粉黛之薰心有不令人見獵心動喪其故吾者哉滬人某甲家本小康因有賭癖遂致中落日與無賴爲伍頓精五木訣近更與某氏婦姘識婦固裙釵中之賭棍也自與甲遇恨相見之晚罄其故智狼狽爲奸引誘少年子弟圍坐密室謔浪笑傲乘其神魂顛倒時從而攫取其金銀財物受其騙者不一而足二人者出則輿服炫麗顧盼自雄見者不能測其行徑前夜又在山家園聚賭爲巡防局員所聞率勇往拘因機事不密致使若輩聞風逃遁雖巳吃了一驚然恐死灰復然仍爲地方之害有整頓風俗之責者尚其於此稍加意乎 
[英廨瑣紀]  
　　沈王氏扭唐阿江至英公廨控被唐毆傷請爲究辦值日差禀明蔡太守飭將唐阿江管押該氏送仁濟醫院騐明傷痕禀覆　核○西捕見涇沈氏單顧氏等在棧房之旁拾取貨物拘送英公廨蔡太守廉得該氏等實係窮民貪小拾物卽命釋放驅逐出境○吳海菜貧病臥路由巡街捕舁至捕房移送英公廨請爲安插蔡太守飭發棲流公所醫治俟病痊再行安置○巡捕見一病婦困臥路旁雇車舁送英公廨已不能言無從詰問　發往棲流公所則已氣絶遂報保安堂備棺成殮標記召認 
[法捕房瑣事]  
　　張少卿因不付會欵經戴長生之妻戴狄氏控諸法公廨飭差往拘遭張毆打等情已詳前報昨晨葛蕃甫同轉蒞八仙橋捕房時戴狄氏挈子德明投案伸訴前情受傷之包探夥沈長林亦役案請究同轉問戴德明曰據張少卿言爾父在日曾借伊洋一百元央程介眉作中立有筆據巨下不付會洋職此之故答稱我父於前年向張少卿借洋一百元係小的親自繕據在後付還五十元去年四月初四日又付規元三十兩洋九元已將本利一併付訖借據早已收回此次呈案之據並非的確求請明察且我父所欠之欵均有帳簿可查同轉着將陳俞氏張少卿帶案詰問爾爲何不付會洋反敢恃蠻行凶毆打公差供稱小的臥病在家德明並未前來收取戴稱正月初十日小的至張處收取會洋張避匿不面詭言往蘇州小　謂伊意圖吞没張之岳母突將我髮辫扭住連連批頰小的因此逃回不敢再向索取同轉謂張曰爾等欠人銀錢反敢行凶實出情理之外着照昨斷與陳俞氏各責一百下張叩頭稱目下患病務請免責同轉謂如眞有病押候罰洋十元給探夥沈長林養傷○同轉命將英捕房移解之張德勝逮案問押票九張究由何處竊來供稱押票實在新北門外拾得並非竊來問爾向來作何生意答稱先在臺灣劉統領處當兵嗣因打仗受傷廢去一手動作不能自如斷難行竊問打仗有功定蒙優獎何以流落在此答稱劉統領病故當得賞洋十餘元航海來申赴虹口賭傅遂致腰槖盡喪　票實係貪小拾取求從寛典問上海可有熟識人答稱上海無人熟識卽欲往松江營内張統領處求差同轉謂姑念無失主控告准卽釋放惟不准逗遛上海○錢龍華屢向姊夫楊秋範硬借洋元經楊扭送公堂判押二十天在案昨因期滿同轉着帶案訓飭一番着具改過結當堂釋放○車夫沈阿四去臘在李公館拉包車深夜躱入婢女床下經李公館家丁扭送到案求請押候主人由粤回滬再行核辦一切情形均詳前報嗣因懸案日久同轉飭包探將該公館家丁傳案旋據該家丁稱主人因事羈絆未必卽來滬上　將車夫釋放同轉准如所請卽令車夫沈阿四具結完案○扛夫王阿寳打失車夫馮渭卿之照會一事照堂訊着賠償照會錢一千文己列前報嗣因王挺押多天仍未繳到錢文同轉着帶案詰問王仍一味倔强同轉謂爾等扛夫平日在碼頭上恃衆横行動輒用武殊屬不法爾在公堂上尚敢如此掘强不安本分已可概見着先枷號半個月待麥到錢文再行發落○縫工易春林因虧欠張大水房租洋内元三角同轉着將易之什物拍賣抵償昨據易母浦氏投案交到租洋四元三角請將兒子釋放同轉着將洋交原告具領易春林釋放 
[賑務談心]  
　　去歲燕魯水災至今未澹災書疉至籌辦維艱而定海火灾忽又急求佽助方與二三知已談及賑務相與咨嗟適故人道生居士投剌猝至僕以道生大善人也生平不欺暗室尤喜隠惡揚善客遊南北感化多人善　善言莫不欽佩遂肅入就坐道生曰公等圍坐必有所謀爲名乎爲利乎爲人謀乎爲已事乎必居一於此矣僕曰否否談心耳道生曰心口如一是謂談心子能無隠乎僕曰君善士也幸接謙光方思就正奚隠爲請卽以心論人心雖難測度而舉頭三尺卽有神祗故古云暗室虧心神目如電人間私語天聞若雷君之遠祖嘗有言曰汝知我知天知地知是皆問心之言也道生簫然起瞿然驚蹙然問曰子必有爲而言也請竟其說僕白頃與緒公談賑而君適至以爲名爲利爲人爲已見疑是實不知僕之心志故有是答也道生曰賑務急矣人命危矣子與籌賑之列且若何僕曰人微力薄濫厠吹嘘狗尾續貂心殊曾愧僕雖 
 
 

Page 4

 
 
素襄賑務而乏善可陳惟自問此心絶非名利之求亦無禍福之計適所談省以四海之内善士仁人何止億萬年中獲利之店何止萬間若發一念之善心於紅帳　餘提撥少許如賺千金者提助一二元賺萬金者撥助百十元不過牛亡一毛倉少一粟耳而施者未覺難能受者實沾厚惠他如春筵宴客還愿酧神醉月評花賭籌擲骰一切游目騁懷之事節省一二以賑災黎則起死回生較勝　　賞心萬萬耳道生曰日前周君紹洪爲籌賑故致書夢　先生刊之申報子見之乎僕曰是實可行而僕又因周君之言進籌一策各省儈道寺院産業多豐每年開山又募香資動以千計日積月累所入不貲苟查賑諸公聯名禀請直督東撫兩大憲移咨各省大憲札行州縣會飭儈道會司觀令各寺院大者鼎力布施小者隨緣樂助天下寺院何止萬家設有捐助千金者督撫爲之奏頒匾額准其自造浮圖勒以樂善救人字樣則名山寳刹藉以生光檡道慈悲諒能慨助似此辦理則事易而欵宏矣道生曰善請筆於書庶有心人見之或能行子之志也况申報舘賑所諸大善長苦心籌賑苟有献曝莫不俯從子盍往求之乎僕曰諾時日方暮有扣門投書者諸友以僕有事相與大笑而去道生不久又將北行矣積善必昌可爲道生居士頌後學　止敬拜識 
[無量福壽]  
　　昔之仁人君子值覽揆之辰往往戒殺放生作種種功德是豈漫爲祈福計哉亦謂天地有好生之德吾儒當厪胞與之懷當此弧懸門左喜溢華堂戚黨賓朋羣來祝嘏天之貺我深矣若竟擊鮮宰豕熟羊魚羔侈則侈矣而於愛人及物之心似覺不安昨有高陽子投函本館協振所以節省壽筵共得銀餅十枚移充賑欵不但免害生命而且廣積陰功此後逢吉康强天錫純嘏可於此一念卜之世有壽域宏開賓筵大敞者其盍以高陽子爲法 
[厚澤如春]  
　　嘗論祥和之氣在天爲春在人爲仁天以春化生發育天心實仁也人以仁徧濟博施人心實春也故善被遠者爲春風澤及時者爲春雨敝所自出春振册後荷蒙杭州吳據伯翁寄來吳詒經堂助洋三十元羅隠名人助洋十五元勉行子助洋十五元養仁堂助洋十五元百川通交來廣西桂林府全州府徐大令募洋八十一元純泰莊交來壽而康室洋三十元虚廓居洋二十元昌盛莊洋一元共助洋五十一元拜領之餘仰見諸大君子德與春融澤隨春佈其胸次間固藹然春意也佩服不盡感謝不盡至餘册尚未賜繳者伏乞體上天心行惠人事省春遊之費集春撫之資迅爲惠助是所深望上海四馬路训易振所唐廷桂韋華國李文明拜手 
[五謝册捐]  
　　謹啓者敝堂常年施醫給藥勸募咸有一德册捐正月份蒙各埠善士源源樂助所收總數月結業經登報佈照公鑒二月初一至初四日四天承本埠以及漢口九江蕪湖杭州乍浦仙鎭蘇省泰州等處由信局交到捐册三十一扣計收到洋一百廿八元四角五分規銀一百兩銅洋六元錢二千八百七十文仰承多方接濟不遠千里而來一視同仁悉獲兼金之賜拜登之下欽佩良多恭篆靈符未足奉酬萬一惟有心香一瓣遙祝平安謹登報章以抒謝悃上海六馬路仁齊善堂董事施善昌謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[粤東官報]  
　　藩憲牌示准補潮陽縣招寗司巡檢錢文瀚准補新會縣沙村司巡檢陳侔准補番禺縣菱塘司巡檢張佳勲均飭赴新任新安縣九龍司巡檢缺攺委分缺間用巡檢余世德署理番禺縣鹿步司巡檢缺改委試用從九土寳勤署理陸豐縣河田司巡檢缺委候補巡檢曾兆珪署理東莞縣京山司巡檢缺委試用巡檢五成訓署理四會縣典史缺委候補典史齊耀廷署理准調欽州沿海司巡檢施桂榮飭赴新任 
[申報舘恊振所二月初一日至初五日止第九十六次淸單]  
　　初一日有心無力氏洋一元無名氏洋三角德良洋五角心願洋五角灝記洋二角五分貢記洋一角武陵三壽堂湘平銀廿兩合九八元廿兩零九錢一分無名氏洋六角恭壽堂洋一元潤記洋一元有心無力人洋二角○初二日無名氏洋一元杏園居士求合家平安洋二元無名氏求合家平安洋二元椿氏洋四角隠名氏洋一元○初三丨南陽氏洋一元予雲錢三百文茅晴谷洋一元敦義堂徐洋五角金龍洋三角樹棠洋二角何梅洋一角無名氏洋一角王紹臣洋一角徐蘭如洋三角荔橋氏洋三角無名氏洋一角嘉興補過齋主人求順遂洋十元孝睦子求平安洋二元平湖毓修氏洋二角平江文修氏洋一角聚星堂陳洋二角無立堂李洋一角隠名氏洋四角守記洋二角月記洋二角鈕俊記洋二角鑑記洋一角五分敬記洋一角减四記洋一角勤軒記洋一角言記洋五分陳辛記洋一角方連記洋五分季康記洋一角有心無力伯記合助洋二角五分滄記一角○初四日求免災難人洋四元繼志堂洋二元曾佑記洋三元宋樸堂洋二元朱經范君如因尊翁淸恙全愈理應設筵酬謝親友頃移助春賑洋四元許增盛洋一元無名氏洋十元求平安氏洋一元鄭氏求腹脹卽愈洋二元求平安氏洋一元虞姓銅洋二元○初五日順軒洋四元四角山陰有心無力人洋一錢銅洋一元無名氏洋二元河面子還願洋二元淸籌堂學生節省解舘香燭費洋五角馮利泰銅洋三十元總共收九八元廿兩零九錢一分洋六十四元四角五分銅洋三十三元元三百文 
　　必得其利 
　　本行售票有年屢中大彩今售英五月全張六元半張三元分條六角半信購須寄上洋四馬路 
　　京縀零剪 
　　本號專售南京貢緞兼剪門市元色斜條天青衣着披套馬褂等料照碼劃一興聖街京江棧對衖內莊交易 
　　新到廣貨 
　　茲有欄桿鈕扣花　紙鏡器料器木器硍光檀香玖瑰玉桂油鼻烟凈絲烟各項雜貨貴客光顧格外克已批發價錢劃一不二二擺渡義記啓 
　　眼鏡出售 
　　暫減七折發售茶晶七角墨晶一元四角翠戒一元翠鐲三元金利源碼頭昌順隆白 
　　分條六角半 
　　英四月呂宋票出售全半照市批發公道寄售花旗票全張一元遠處信購原班回件 
　　必定中啓 
　　雙龍洋行聲明 
　　啓者本行主人向來在美記洋行執業現在住在大馬路廿三號門牌開設鐘表行代客辦理時辰麥及各式鐘表行船傢伙眼鏡凡各種明目之件其價格外公道現在新到鐘表眼鏡等極多此佈 
　　白紙石印眞正京陜調 
　　黃金台烏盆計打龍袍五雷陣一本牧羊卷二進宮一本天水閣女昭調一本捉曹放　一本各洋五分春燈新謎四角三馬路福蘭堂蠟丸號貼隔　保安堂寄售 
 
