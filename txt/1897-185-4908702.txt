# 1934 - 185 - 4908702

 

Page 1

 
 
[皇朝經世文正續選會時事沛務三編] [  圖書集成局代啓]  
　　　長沙駕耦耕先生仿切問齋交鈔之例輯　皇朝經世文編凡講求經濟之學者莫不奉爲圭臬風行海内幾手篆直一編矣厥後江右　務泉别駕有續集之刻近年上海葛君子源又以饒民之書祗采自道光以迄同治雖名臣奏疏私家著述已有美必收而於海防礦務諸學尚付　如因更輯爲　編方今風會漸開事機屢變甲午以後朝野上下均以講求洋務爲急三魚堂主人爰不惜重幣敦請名宿取近時名公巨卿之奏　通人逸士之議諭搜羅選剔都爲一編中分天算地輿公法約章律例碾務鐵路電線錢幣商務敎務算學測繪議院史學官制兵政諸門多至四十八卷分門别類詳愼校讐附于經世文續編之後倩本局印以新鑄鉛字現已裝釘成書價目格外從亷計皇朝經世文編廿四本洋四元續編卅本四元三編八本一元六角并購署碼洋九元六角在上海三馬路申報館申昌蘇申南北掃葉山房發兌 
[新印古文雅正告成] [  圖書集成局代啓]  
　　古文雅正一書爲漳浦蔡聞之先生評選久已膾炙人口同治初年湘鄉曾氏重刊行世現飛鴻閻主倩本局用新鑄鉛字排印詳加校閱無魯魚亥豕之訛字跡亦鬚眉畢現務使閱者賞心悅目現已裝訂問世每部定價洋七角亦可謂價亷物美矣想曾弦誦此書者無不欲各置一編也此佈 
[漠河金礦奏改新章系之以論]  
法不能歴久而不變然當其立法之時亦未必因其不善而立之也事經創始立法本自不易加以經理者或識有未到力有未專法本善而或因循以敗之掩飾以壞之法壞　弊生欲淸其弊自不能不變其法所謂因時制宜最爲法之善者也恭讀光緒二十二年三月二十四日上諭漠河金廠自開辦以來總無起色自應另立章程以收實效等因欽此天語煌煌明照萬里此臣下雖欲不變章程而不得矣嗣經黑龍江將軍恩澤齊齊哈爾副都統增祺會同奏改新章共計改章十一條可謂詳審周密一返從前之積弊誠如原奏所云軍餉不可不籌局本亦不可不固餘利不可濫子商股亦不可苛求凡弊之宜剔利之宜興無不斟酌盈虚力求實濟似非紙上之空談可比矣夫開礦求所以裕國也求所以利商也局用須撙節用人須勤愼苟不整頓非特國家有名而無實且亦不能取信於衆商所集股本必至消耗淨盡徒歸中飽後有繼者而商賈皆裹足不前矣其始置天地自然之利而不知取現雖知取而辦之不得其法必至欲取而不能取能取而不盡取且取之而無實在之利則與不取何異此曩年滬上礦務票之所以一敗塗地也普天之下莫非王土故無論官辦商辦皆須禀呈大憲奏請立案奉旨允行始能開辦亦必斟酌提欵爲每年報効之費其實猶之賦稅也漠河金礦向章所得金沙交局售銀後以六成歸礦丁四成歸廠局謂爲四六分金再加以機器所得金沙十成並貨利雜餘各項集爲一欵先儘局用又提出保險公積再有盈餘劃爲二十成商股分十成花紅分四成軍餉分六成現在除開銷礦丁六成外統作十成以六成充軍餉是實數得六成較向之二十成之六成不已加添一半乎此改章之實能裕國者一也若欲取信於商無非優分餘利而已然其中不無等級之分改章以一千零二十二股爲定額應得餘利自宜一律惟開創時入股有先後分利卽分厚薄誠以開創之時出金尚無把握而能慨輸巨欵以助成功故十三十四十五三年所入之二百九十三股每年給利銀一百兩十六十七兩年所入各股因局中罰欵以利作股共一百三十二股每年給利銀五十兩十八至二十年已在金苗暢旺之後所入之股半係巨宦富紳共五百九十七股每年給利銀二十兩初視之似不公允而細核情跡可謂公允之極更足取信於商後有繼者集股自易易矣以每股一百兩而論卽至少之二十兩每年已得二分利息若五十兩者已得五分利一百兩者本利相侔則該礦之旺亦可想而知矣此改章之能取信於衆商者二也至於撙節局用愼於用人則更慮周藻密貨利雜餘本由營連而得此礦利之外者也改章作爲員司花紅及保險之用而且豫定成數不得過股利十成之二花紅如此而局用之撙節可知矣而又恐礦丁交金不無隠匿用三連票以防其弊護礦營勇向多缺額今補足之以勤操演不特有益於礦務而且有裨於邊防亦一舉而兩得者也礦中之寳本天地無盡之藏苟辦理得法將取之不竭用之不盡以後礦苗日旺軍餉愈多股利愈厚定能操劵焉且不獨軍餉之多股利之厚而贏餘公積亦日多一日原章統籌設局之意本爲造輪船開山路安電線等項事繁用巨現在雖未舉行吾知將來此項經費不難於該礦是賴焉天下何事不可爲在乎立法之善不善耳天下何法不可立在乎人之得用不得用耳接辦礦務者現爲周太守冕而又得恩增兩大惠督責而參酌之自能實事求是滴滴歸公庶不負朝廷愼重礦務之意而不可爲該礦慶得人哉是爲論 
[本館接奉電音]  
　　昨日下午京師飛電傳來上諭二道敬謹譯登○六月初六日奉上諭徐致祥奏舉劾教職一摺浙江黄巖縣教諭在任候選知縣王爲幹著送部引見永嘉縣訓導王寳玉著賞加國子監學正銜定海廳訓導王壽杞舉止粗浮心術猥鄙著卽行革職另片奏在籍耆紳内閣中書韓欽笏懇請奬勵等語著吏部議奏欽此同日奉上諭陶模魏光壽奏剿辦會匪出力員紳懇恩奬勵開單呈覽一摺陜西洋縣匪首高彦簽積年巨惡於上年冬間糾衆滋事勢甚猖獗經升任陜安道景星督飭團丁等會同鎭標分投勦辦當將匪首擒獲餘匪分别懲辦地方一律安謐辦理尙爲迅速在事出力員紳自應量予奬勵所有單開之升任陜安道景星著交部從優議叙漢中府知府常裕著以道員在任候補署洋縣知縣張鵬翼免補本班以直隷州知州仍留原省歸候補班補用附生李春勲著以縣丞不論雙單月歸部選用武生牟鴻烈著以把總歸標儘先拔補恩貢生李連枝著以教諭不論雙單月歸部選用把總宋世韜著以千總儘先拔補並賞加守備銜儘先千總熊世再著免補千總以守備歸標儘先拔補差弁胡文光著以外委拔補以昭激勸仍著飭令該管鎭道府督飭各屬整頓保甲及各防營隨時嚴密巡緝毋稍疏懈餘著照所議辦理該部知道欽此 
[津島降雹]  
　　日本東京日日新聞云東歴上月十八日午前八點鐘越二刻得名古屋電報言一昨此間大雷雨降雹大如豆 
[臺督還朝]  
　　日日新聞云臺灣總督乃木氏於東歴上月二十六日航海回東京聞日廷擬任以他職其接任者爲何人雖陸軍部内評論紛紛然尙未經日廷裁定也 
[慶辰讌客]  
　　日本友人來信云東歴六月二十一日爲英后登極後六十年慶典是晚東京麴町區一番町英國公使館設筵速客日本各官及各國公使咸與焉鐘鳴九下大隈高島樺山諸大臣曁諸省次官局長伊東海軍中將寺内陸軍少將德法俄奥意各公使横濵寄泊之英國東洋艦隊司令長各將校東京横濵各國紳士并夫人計共四 
 
 

Page 2

 
 
百餘人由英國代理公使祿西君及書記官接待園中遍懸各色花燈光同白晝驩呼舞蹈迨夜半始散歸 
[沈舟兩志]  
　　日本友人來信云英國皮諾會社輪船名曰阿田者容積三千九百二十五噸本年西歴二月二十日由英國倫敦裝運各貨啓行四月十二日行抵長崎十三日淸晨開往神户横濵四月下旬某日由横濵回英國六月初九日行至亞剌比亞北岸紅海口速各篤島附近忽觸暗礁船底損壞而沈船中人均葬身魚腹得生者只三人○俄國鐵甲兵船名卡固篤者某日行至波羅的海附近擱於礁石大受損傷幸人皆無恙按此船當七年前在聖彼得羅堡製造容積六千五百九十二噸内裝大砲一門中小砲各四門快砲十門船上弁兵五百三十人俄國海軍中有名巨艦也 
[日東火警]  
　　日本友人來書云東歴六月二十五日午後四點鐘時秋田縣屬南秋田郡船越村某姓家不戒於火致焚去七十餘家 
[法使移書]  
　　日本報云東歴上月十八日法國駐日全權公使移書日本外務省曰今者如有貴邦人欲赴安南東京交趾諸處者須先請領本公使或横濵神户長崎本國領事之護照否則不問何等人定須均捕倘得駐劄暹羅磐谷公使之証書卽無護照亦可遄行 
[輪船出險]  
　　鎭江訪事人函云新福建輪船試行在德勝門江面誤觸於礁兹於本月初四日江潮大漲時已得出險 
[緝獲梟舟]  
　　姑蘇采訪友人云邇來梟匪施老窩子黨類四處横行閭里富家大室幾不敢高枕而眠因其聲東擊西靡所定止也撫軍趙大中丞心竊杞憂謂區區小醜跳梁受其荼毒無難指日搗其巢穴爰札飭太湖水師營飛划營鹽捕營一體協同查緝能獲到者犒以重金本月初四日駐紥婁門外新橋之鹽捕營砲船某哨弁者於婁門外某處獲一梟船計共四男一女又一小孩起出撲刀兩柄洋槍一枝衣服大包一個可異者男女褲多至七十餘條以外有金手釧一雙金錠一枚逐一併解交吳縣沿途護以勇丁四十名刻暫行收禁囹圄一俟禀明中丞當卽盡法懲辦也 
[蘇省决囚]  
　　蘇州訪事人函云本月初三日長州縣王芸莊大令接奉釘封憲札當卽飭差由吳縣獄中提出盜犯一名司監内提出盜犯三名曁儀徵縣屬謀斃本夫之淫婦顧曹氏一口大令升座大堂略詰口供飭行刑人如法綑縛會同中軍守備夏守戎帶兵數十名押出轅門至北寺大校塲斬首示衆淫婦顧曹氏則凌遲處决刑畢大令循例由關帝廟拈香回署 
[皖省决囚]  
　　安慶訪事人函云臬憲趙爾巽廉訪接到刑部釘封文書當飭照廳俞少牧由縣監内提出男犯一名如法綑縛時懷寗縣陳兆慶明府赴梅林查勘要工乃委許濟均别駕會同玉都戎督率兵丁押赴北門外斬决犯姓劉名振係江蘇桃源縣人年逾花甲形狀魁梧　赴市曹時沿途駡不絶口向爲地保於同治年間在泗州夥刧財物刀傷事主年久在逃案遂置之高閣劉乃逍遙法外於某年仍回泗州依然横行無忌去年與某甲鬥毆致甲斃命獲案訊出前情二罪並發是以不予稍寛夫以同治年間逃犯相隔二十餘年終罹大辟亦可謂天綱恢恢疎而不漏矣 
[建造學堂]  
　　安慶訪事人函云撫憲鄧大中丞講求時務在天台里之施家塘創建中西學堂是處基地極爲廣闊業已勘丈估工委候補知縣張廷權大令爲監修府經尹瑞麟叅軍爲帮辦並飭候補知縣周啓運大令赴湖北採辦木料一俟運到卽可興工 
[教習聘定]  
　　漢口訪事人函云鄂省自强學堂延聘英法俄美西教習正副八人駐堂訓迪至總辦提調諸差統由武備學堂總辦及提調代爲攝理云 
[火警頻聞]  
　　金陵訪事人云前月淮淸橋火警已兩紀報端不意本月初一日該處又兆焚如幸卽汲水澆灌未至冐穿屋頂迨各水龍駛至祝融氏已捲旗息鼓而返矣 
[公子過滬]  
　　江蘇藩憲聶促芳方伯之公子乘大號官舫由蘇來滬停泊招商局金利源碼頭擬附江永輪船回湖南原籍法讞員鄭大令得悉之下卽派會捕局線勇咨照捕房請捕頭派探恊同照料 
[預備慶賀]  
　　西歴七月十四號卽華六月十五日爲法國改爲民主之期寓滬法國官商循例於此日懸燈慶賀以祝國釐兹以爲日不遠工部局打樣西人飭各工人在黄清灘及法大馬路大自鳴鐘各處建立燈桿並雇匠以蒼松翠柏紥就牌樓一座想届時萬道燭龍城開不夜傾城士女空巷來觀並聞卸任駐京欽使定於燈節前來滬慶賀想更有一番熱閙也 
[吞烟遇救]  
　　江北某邑人廖王氏僦居虹口百老匯路振豐街其子廖某不務正業常與流氓爲伍氏屢戒不悛遂無意於人世前晚密購烟膏吞服幸其子察知尚早倩人舁送同仁醫院求治得以轉危爲安 
[飭保殮屍]  
　　前日下午揚樹浦大純紡織廠對面潭中浮起女孩屍一具年約五六歲身穿藍布衫印花布褲巡街勇丁見之回禀局員李二尹飭差役王德隆往查並無屍屬來認因令地保於昨晨撈起收殮 
[過堂覆訊]  
　　戳死脚夫之盜犯喬根生張愛勛二人先由道憲訊前日寳山縣沈大令上海縣黄大令會同將陳阿二宋阿海續行訊實錄案禀詳道憲劉康侯觀察以旣經訊實務須過堂覆訊故於昨日三下鐘時飭寳山縣上海縣沈大令黄大令將陳阿二宋阿海兩盜犯帶至道署聽候過堂供詞因關防嚴密容探明續登 
[命案送縣]  
　　揚州府屬某邑人陳三喜携妻應氏來滬在華順中廠當小工携其眷口僦居楊樹浦大純紡紗廠東首松壽里第五十三號門牌屋内某日方剔選棉花忽拾得金約指一枚權之重三錢數分某甲見之卽以洋銀八元購去事爲廠中巡丁高茂林所知僞稱物主向陳恐嚇陳不得已賂以洋銀五圓二角高尚未滿意翌日邀約同類擁陳至某酒肆開懷暢飲計須酒饌資二圓强令陳付給前晚又糾約多人向陳訛詐陳苦無以應購取紫霞膏吞服回家僵臥至昨日天將破曉始由其妻察知業已施救不及延至四點鐘許一命嗚呼其妻忿不欲生奔赴楊樹浦巡防局泣訴局員李二尹立飭差役同恊地保黄曉山將高拘案氏歴訴前情籲求相騐高供稱小的係揚州府屬江都縣人在華順廠當巡丁二尹謂陳所拾約指係何人之物高供稱小的不知二尹曰爾旣不知爲何向伊冐索以致釀成巨禍今尚有術彌縫乎高俯首不答二尹謂應氏曰爾夫被逼吞烟本委業已訪確惟須請上海縣黄大老爺相騐方可昭雪沈寃隨飭勇丁地保將高解往縣署請黄大令核奪諭令氏隨往聲訴 
[續訊乾康案略]  
　　拔維晏洋行買辦吳少圃沈子雲股開乾康絲廠虧欠泰源等各莊銀六萬餘兩鄭大令判將乾康劃歸各莊管業以抵欠欵另欠謙吉號銀三萬兩由吳沈二人請追各户欠欵以抵謙吉詎所欠各户大半係拔維晏夥友應給花紅經鄭大令何繙譯會訊尚未定讞昨禮拜四又係復訊之期吳少圃沈子雲偕各夥司帳宋蓮生葛九臯羅尚榮陳連卿周金林吳錦成盛子明藍永昌包車夫儲阿榮投案遞禀供稱廿二年分應給花紅並未付給沈供此皆拔維晏夥友與乾康無干當時吳少圃如何派帳職員實出不知吳供此帳係沈子雲派定職員並未扞字二人在堂嘵嘵申辯旋據謙吉所延之律師蒂羅君上堂伸訴謂吳等將此項抵補謙吉欠欵不敷甚鉅若更雜以花紅銀兩轉瞬轕轇何能了案請將欠欵追下以抵謙吉至各夥友與沈子雲應給花紅另案究追各夥友同供共欠宕帳銀三千零九十餘兩抵補花紅尚應找出甚鉅 
 
 

Page 3

 
 
大令謂所呈各帳旣照帳簿抄下何以不符爾等所欠先行歸還再與沈子雲涉訟各夥同供依人作嫁何來餘錢歸還此欵請追花紅沈子雲現在家成業立另開經綸絲廠富有資財乃將衆夥友花紅吞没凈盡實屬昧良之至吳少圃沈子雲在堂爭論繼而各操西語互相辯駁旋據司帳宋連生葛九皋同供所欠之帳均已歸還依舊將欠欵列入禀詞顯見欺人旋包車夫儲阿榮上堂禀稱隨沈六七年被欠銀四十一兩求爲追給大令與何君會商謂各夥友曰本委亦知沈非善類爾等所欠之欵限三禮拜内先行歸楚應給花紅另候訊追 
[三訊租船案]  
　　英商信隆洋行與支應局總辦徐次舟租船涉訟二次會審供詞均詳本報昨日午後二點半鐘原被告及所延律師齊集天后宮出使行轅嚴訊未幾前署常鎭通海道蔡和甫觀察偕同英總領事兼按察使韓能君各帶譯員鳳太守及薩副領事升座訊問原告所延律師小威金生之代辦納爾生曰昨言之電碼係屬華文今已譯成英文因卽當堂朗誦一週遂問白納處曰此電去後有無回電答稱無有問爾將如何答稱向徐問過徐囑代將武寍修理及至修整據船上司機西人言尚未妥善及至七月廿一號出口行不多遠武寗又壞遂於是日發電至南京籌防局曾總辦處言已卽將電碼交被告所延律師担文閱看并言禀詞須用英文今已將禀譯出遂卽呈交蔡觀察繼又呈信隆洋行邊列士致南京督憲之電信一紙略云今日曾總辦擬收回四船且不肯管修理墊用之欵而機器亦未令修若不早爲淸理每日開銷約須銀百兩請示等語納爾生問此電發後有無回電答稱曾雖無有而徐則到過行中問所修之機器如何損壞答言此事須問承修之人且徐前因所修未曾囑祥生廠開帳承修估看此船約須修理費銀八千三百八十兩徐看過帳目後嫌價太貴且從前已修過幾次費銀不少應修之件局中已不允許此事緩日再行明言又隔兩日徐來行商議修價太大不若將船交還武寍之事至此言畢納而生復問白納處曰爾付支應局銀兩在未管輪船之前抑在已管輪船之後答在未管輪船之前徐承認收銀收單上蓋有徐之圖章第一次付銀一千兩第二次付銀四千兩又問此銀是否因租船而付答是後又付銀二千兩付銀憑據由買辦所寫我簽上紅字又出支應局收淸船租之據問付淸船租之後約隔幾時支應局又來索取船租答得在武寗由漢口回滬時問信隆行中有收過支應局銀兩或中國國家之銀兩否答並未收過問爾行中買辦與支應局徐總辦有無來往答有之徐曾付交銀二千兩係保險費之用問在何日答一千兩在六月十號一千兩在六月二十七號此二千兩不能作爲借給與我且其時修船之銀已經交付後徐又商議還船並出信一封上言奉曾總辦囑將駕時斯美卽武寍寍州江寍新福建等四船一併退還當時看過字條亦有回信交徐信上我與買辦均有簽字後徐又於八月十號帶一繙譯到行談及此事時我與徐言還船亦無不可惟須償還費用銀兩方可徐曾問過要償多少且言爾是西人斷不逃走自然能捉拿等語惟以後走開時徐甚謙恭故以爲了事矣不料竟有他變過一日又寫信到海關問及此事納爾生日爾寫信與海關係何意見答因事未定局慮有他變之故問以後所租之船開行否答稱開行惟武寗壞不能走過數日徐又到行中商議此事據言商不妥當最好由我電致兩江督憲故於八月十八日曾發電報致南京電碼呈閱略謂斯弄一船耗費已有數萬而他船之純索機器均須添配前所開應修之件均被郭勲删去以致屢走屢回貨客均不見信欲徐修理徐又不見故曾代修五件費銀甚鉅而徐則奉曾總辦之命祇來索租不管代墊修費爲此情急故電達等語武寗輪船據管機洋人言汽爐不好須得修理郭言不必及至修後有洋人名沙寍箸言及此爐依舊不好蓋沙寍最明輪船之事之人納爾生又問白納處曰當電報未發之前曾否將底稿給徐觀看答給看過問看後有無言語答徐看後並無一言訊至此報時鐘已鳴五點中西官互商之下定於今日淸晨十點鐘再行覆訊原被告亦各散歸 
[上海縣案彚錄]  
　　升科局憲許朗軒太守以金銓卿執業之田並無單據飭上海縣黄愛棠大令提問前晚升堂訊理十圖地保徐子良禀稱小的圖中有地七分係朱姓原根後價賣與張益祥嗣將原單失去立有代單據價賣與金銳卿適被升科局憲許大人查出照章召買爰傳業主到案候質質之金銓卿供監生所買張益祥之田因祗有代單故未投稅現由許大人丈出傳案訊問求爲作主大令得供飭候禀明許大人再行核奪○婦人何姚氏控被何青如價賣其媳一案前晚黄愛棠大令倩蔣剌史升堂訊問何姚氏供年二十有四丈夫去世多年伯公何青如並無價賣婦人情事且小婦人旣欲再醮須姑作主求察何姚氏供寡媳黄氏被何青如價賣後被伊兄黄阿興知悉悮指爲婦人作主將家内什物打毁一空是以投案控告何青如供無價賣姪媳情事黄阿興供何姚氏稱被小的打毁物件實無其事黄春林供女兒嫁與何姚氏之子不意早喪所天與其姑前曾口角欲尋短見經姪阿興等救活此次姚氏忽來案誣告求恩鑒核剌史得供謂此係家中細故無得滋訟著姚氏將媳黄氏領回黄阿興毁壞物件屬實不合著責二百板各具切結了案○前者八鋪地保報稱葉仁昌被人毆打受傷身死經各前縣緝獲凌錦新等訊供收禁迄今事越數載尚未結案前晚由蔣剌史升堂訊理先據夏雲祥供前葉仁昌欠錢阿桂工資六千無以應付曾托凌錦新轉托小的擔保付過洋二元凌揑稱被小的吞用小的不服邀葉面對以分虚實又約於十二月二十四日歸還旣至約期凌與小的同赴城中至三牌樓渭園啜茗後卽走散至夜間二更時葉忽扶醉而來小的命伊雇坐東洋車入城至翌日小的在新北門途遇范惠如言葉仁昌被人打死小的疑係凌錦新所爲恐被波累故與范乘舟暫避後聞已經報騐凌寫信至小的處知照命卽逃逸小的等遂又逃至鎭江蘇州等處至四月間來滬被獲實不知葉如何身死范惠如供稱那年十二月廿四日小的與凌錦新夏雲祥入城至渭園啜茗後遂各散至次日忽聞葉仁昌身死實不知其何故尚求明察凌錦新供與夏雲祥等略同錢阿桂供葉仁昌欠小的工資向索撫著葉托凌作保至葉之身死實出不知剌史一再研訊仍執前詞著還禁候核 
[法界公堂瑣案]  
　　昨日禮拜四堂期鄭大令會同何繙譯升座判斷包探禀稱陳阿大在某飯店撬門圖竊爲店夥當塲拿獲解案請訊陳阿大供因賭輸錢無奈犯竊尚是初次叩求恩宥大令着押候笞責一百板○包探禀稱僧人結菴身畔帶有戒牒寓居泰豐小客機内積欠房金三百餘文向之索取反敢毆人送案請究泰豐棧主陳德和投案申訴前情結菴供係四川人由普陀山來滬暫寓泰豐客棧所欠房金情願歸還大令以出家人不應行兇着禁押捕房二日期滿赶緊回籍不准逗遛○寳泰豐米行主包元杰控執事人王鶴溪舞弊侵吞一案迭經大令訊供押追嗣因王鶴溪在押患病交保出外病愈後依舊不理復傳保人一併禁押王子雲泉投案自願代父管押迄今案懸日久未便再延大令遂於昨日將王雲泉帶案與何繙譯會商飭送上海縣辦理 
[惠樂鳴謝]  
　　炎暑逼人腠理不密偶觸穢氣疾病易生此樂善君子所以每逢夏令必修合暑藥以惠人也本館承果育堂惠贈天中茶臥龍丹蟾酥丸各一百件輔元堂惠贈天中茶臥龍丹蟾酥丸各五十件棲流公所惠贈天中茶蟾酥丸臥龍丹各一百件鄭福蘭當惠贈痧氣丸三百瓶仁濟堂惠贈純陽正氣丸八盒萬應靈丹四匣臥龍丹二匣凡此心存普濟允宜共迓天庥拜領盛情曷勝銘感書此伸謝藉答瓊瑤 
[同心行善]  
　　前日本館協賑所接日本長崎埠王乾生二尹惠函悉華商昇昌裕號主人徐君自銘憫川鄂洊饑小民顚沛特捐助賑欵洋銀五十圓又募得源昌號洋銀三十圓三餘號一十圓毛子簡翁一十圓胡滋和翁一十圓隠名氏四圓共得洋銀一百十四圓彚交上海昇昌本號照付又周懋德懋功懋照三君惠書云十月初旬家嚴六十大慶懋德等擬湊集洋銀五十圓以作川賑但一時力有未逮故先湊集十圓寄交貴館轉發餘四十圓當按月交奉又梁溪顧君寳綸求子鼎勲疾速痊升常保平安助洋銀四十五圓以上諸君或遠涉重洋睠懷梓里或情深愛日預祝椿齡以及顧天上之石麟蘇轍中之涸鮒同心行善量力輸財蒼蒼者天自必錫之餘慶也謹書此以爲左劵何如 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[獻牌頌德]  
　　前西門外巡防局員蔡蓉卿二尹兹奉江海關道劉康侯觀察調辦南市十六鋪巡防中局事宜昨日西門外客民公製德政牌四扇其文曰風淸弊絶遠至邇安政除猛虎德庇覊鴻欵署上海客民李桂芳沈子文胡愛青劉安奎秦步樓凌麗堂陳如錫劉文玉沈茂章張有貴敬獻又萑苻跡靖闤闠心傾慈祥愷悌公政廉明款西門外紳耆黄福增馬堃陳瑞章唐德基敬獻衣冠送至局中二尹謙讓再三然後拜受吏　 
[上海巡局瑣案]  
　　張莊氏前曾在仁濟善堂當乳嫗每月之杪領取工資時務將所乳之孩抱至堂中騐看邇者竟將仁濟堂之孩送至育嬰堂收養或云出售與人至杪領取工資托稱孩方睡熟或移花接木向左右鄰借一小孩抱往詭計多端已非一二次矣此次又向船户周阿龍借一小孩抱至堂中朦混堂中司事察出破綻將孩扣留張莊氏知事敗露乘機兎脫周見孩一去不歸尋蹤而至氏支吾以對周心知有異扭氏至巡防局請訊局員藍茂如二尹略詰情由申送總巡局前晚鍾受百明府升堂研訊周訴稱小的向在南市駕划船生有兩子次子尚未週歲某日上岸購物及回次子忽失所在詢之長子據云被前曾來過之看香頭仙人抱去小的知卽張莊氏赶至其家盤問氏一味花言巧語是以扭至巡局老爺控訴得以申送案下張莊氏供稱丈夫張俊發向以販賣牛乳及稻草爲生小婦人在滬北仁濟善堂承領一孩撫育後由小炳元之女阿妹送至育嬰堂此次無以對人是以抱周孩至堂領取乳資詎料被堂中扣留自知該死尚乞開恩阿妹供稱張莊氏命小婦人送小孩至育嬰堂行至堂門外卽交氏抱去並不知有别情明府大怒喝令將張莊氏鞭責籐條一百下掌頰八十下氏供稱求大老爺開恩准小婦人交人保出將周孩領還明府不准將氏發交十九鋪地甲看管一面飭局差往育嬰堂詢問情由旋經局差禀稱小的查得張莊氏先在仁濟善堂領得一孩繼将是孩央人送至育嬰堂未及半月忽又領去明府飭押候訊辦○安和輪船難裔王元吉赴江海關道署領取撫卹銀被小老和小喜子小蘇州等流氓攫去洋銀十七圓因投總巡局控訴鍾明府移知上海縣照會英法兩界公堂一體嚴拿日内局差將小老和卽王寳安等五人獲送至案前晚明府升堂研訊王供稱小的係安徽某邑人前在朱大人處當差此次赴道臺大人處領取撫卹銀七十兩同母親借住寳善街登豐客棧並無攔路攫銀情事明府問尙有張姓胡姓二人何在答稱小的不知伊等住處惟每日約在寳元茶樓啜茗而已李長慶周心田裘自全胡百川同供稱職員等均係江西某邑人來滬未久偶在花蕚樓啜茗忽地被拘來案明府命元吉及馬中和卽呂升馬大明等人指認據稱攫銀時惟寳安在場餘皆認不淸楚明府著將裘周胡李四人交保出外寳安發自新所收押候覆訊核奪○前日傍晚本邑西南鄉人吳芝蘭偕姊妹行自親串家回行經南市高昌廟左近烟癮頓發涕泗交流不得已至徐鶴峯烟館中開燈過癮不知因何與徐口角揮拳巡防局勇丁聞有格鬥聲叩門而入詢明請由拘解局中局員提訊之餘遽判令將徐從重笞責三百板限三日内閉門歇業驅逐出境從寛免責交人保出○湖南某邑人彭正興衣衫藍縷頗似卑田院中人前日午後行經高昌廟左近十二圖向久大船廠乞食乘間竊取繩三條管廠人見之立卽拘至巡防局請訊彭自認行竊叩首求恩局員判令枷號一禮拜發局門前示衆期滿再行核奪○羅寳生家於虹口二十三保頭圖與族姪羅海海不知有何瓜葛歴時已久積不相能某日突將海海毆傷海海奔赴虹口圓通寺巡防局控訴局員李蘭史二尹騐得被毆屬實飭差役協同地保嚴毛毛傳寳生質訊寳生抗傳不到二尹大怒飭傳嚴保到案責手心一百下諭令從速料理 
[英界公堂瑣案]  
　　賊犯蔣阿八迭經屠别駕懲辦遞籍旋遞旋來不下十餘次矣近又連竊蘇寳生陳劉氏等家錫器衣服烟槍報捕後捕頭遣包探趙銀河查獲吊出原贓解案請究蘇及陳劉氏投案領贓蔣供稱小的係蘇州府屬崑山縣人自知該死實因原籍並無親屬無可存身是以復來重理舊業現在下身患毒瘡求恩典别駕據情商諸衛繙譯官然後判令發回捕房管押二年各贓分别給還失主○包探孔阿才禀稱賊犯王阿三前由人老爺遞解回籍今又潛來滬上闖入李杜鄉家圖竊由某號巡街捕拘入捕房捕頭令小的解案請訊李投案申訴前情王供稱小的係蘇州府屬某邑人别無供詞惟求恩典别駕判令笞責一百板押上航船載之回籍○包探顧阿六禀稱昨日趙阿二肩負巨繩兩條至某處冷攤求售小的見而詰問知在某船上竊來搜其身畔帶有賊具似係此中老手因特帶入捕房告知捕頭送案請訊趙供稱小的係浙江寗波府屬某邑人此繩實係竊來惟其船已不知開往何處矣别駕判令笞責一百板贓存捕房待失主認領○包探何瑞福禀稱朱洪法係榮華客棧所雇接客夥某日棧中執事人交伊行駛長江之某輪船票二紙伊瞻敢將附往鎭江之票改寫漢口經船中查票人察出責令棧主找足船資一面將朱送入捕房今者捕頭令解案請究榮華棧執事人某甲投案訴稱各輪船章程如有塗改船票者須罰洋銀一百圓朱供稱小的係廣東某邑人妄自塗改船票自知不合叩求大老爺俯賜恩宥别駕判令枷號兩禮拜發各客棧門　示衆○包探韋阿友禀稱賊犯關建生竊取譚阿本家綢布衣六件報捕後捕頭令小的緝獲人贓送案請究譚投案領贓關供稱小的係廣東某邑人窮無所依以致犯竊别駕判令笞責一百板○包探倪順泉禀稱木工陳福仁謊言承造金陵自來水公司房屋向王振山騙去洋銀一百圓與同類戴阿元王生福陳福分用及王知被騙投報捕房捕頭令小的將一千人拘獲搜出自來水公司圖樣及承攬各一紙今特送案請辦王訴稱小的失業無聊欲謀生理前日陳言及包造金陵自來水司公司房屋糾小的入股小的付洋銀一百圓後知與戴等分用故報知捕房拘送案下陳供稱金陵自來水工程確由小的承攬王交下之洋銀實已用去計小的分用三十八圓戴分用五十五圓生福分用二圓陳分用四圓現願湊繳别駕著押候繳呈洋銀一百圓再罰五十圓如不願罰則管押捕房三月○五百二十五號華捕解徐阿素戴阿三至案禀稱伊等在虹口某馬頭上互相毆擊由小的拘入捕房捕頭令送請究辦陳稱小的被戴毆傷甚重戴供稱小的並未毆伊别駕著一併送請上海縣騐傷訊辦 
[美界捕房紀事]  
　　昨晨有鄉人嚴玉泉手携衣包由楊樹浦乘湯和金小車往虹口行甫數武卽有甲乙二人呼令附坐湯利其資因許之旣抵虹口甲乙潛取衣包而去迨嚴付給車資後覓之已不翼而飛因將湯扭赴捕房控訴捕頭遣包探石金榮查明情節令湯照價賠償○山東某邑人徐寳德前因持刃行兇經包探獲解公堂屠别駕判令遞解回籍兹又潛來滬上溷跡裏虹口前晚經包探石金榮緝獲帶入捕房捕頭令押候解送英界公堂禀請訊究○前日午後偷兒某甲至兆豐路第五十四號房屋某洋人家竊得雪茄烟數箱携至新記浜路薙髮匠孫和尚以洋銀五圓數角購取有胡發官者在此整容偷兒與孫交易時固歴歴在目迨薙髮畢去而復返聲言爾店收買贓物業已告知捕房捕頭派我來此稽察孫懼賄以洋銀若干事爲包探洪阿寳查知將孫胡一併拘送捕房捕頭令押候解送英界公堂禀請訊究○竊犯陳安卿爲浙江杭州府屬某邑人屢經屠别駕懲辦終未能革面洗心前晚又在某處圖竊經包探倪順泉緝獲解入捕房捕頭令押候解送英界公堂禀請訊辦　　 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十三年五月二十九日京報全錄]  
　　宮門抄○步軍統領衙門奏拿獲搶刦庫兵人犯交刑部審辦片○御史連奏爲宗室桂林夤夜闖入公堂打毁衙署請旨懲辦摺○又 
奏爲申明舊例照章嚴辦片○直督王奏審明逆倫重犯按律懲辦摺○又奏爲武弁革職歸案審辦片○皖撫鄧奏爲叅將督緩引見片○五月二十九日理藩院鑾儀衛光祿寺正藍旗值日無引見○鄭王假滿請安○八額駙等演放水師砲位覆　○肅王　假二十日○懷塔布果勒敏曾廣漢各請假十日○徐郙鈕楞額各續假五日○召見軍機崑中堂會章○○步軍統領衙門片再查九城地面有兇惡棍徒搶刦庫兵勒贖情事因之庫兵等亦雇人保護往往明目張膽持械互鬭兇悍藐法莫此爲甚奴才等曾嚴飭旗營弁失遇有前項淸事一面認眞緝拿一面迅速呈報兹於本月初一日據正白旗蒙古副尉玉麟等報稱拿獲結夥持械搶刧庫兵槍斃人命匪犯焦得海一名並搜獲洋槍一桿當經奴才等飛飭兩翼翼尉迅將滋事各犯跟蹤捕拿務期必獲復據左翼翼尉德瑞等將案内拒傷官兵人犯定興趙九卽趙國祥王老卽王得海等三名拿獲解送前來奴才等督飭司員詳加審訊據焦得海供係大興縣上雇給小三條胡同居住李順家護院因李順與庫兵雙喜有嫌五月初一日李順約伊與曹二曹八李姓並不知姓名三四人分持洋槍刀械找向雙喜尋毆行至亮果廠地方路遇雙喜伊等上前攔刧被孟二用刀將伊砍傷隨用洋槍不知姓名一人轟傷身死經官人將伊拿獲連所用洋槍一併解案實不知曹二等逃往何處定興供係鑲黄旗滿洲馬甲平日保護庫兵雙喜五月初一日伊與趙九劉德王老大崔小雙仔傻大桂大雙仔跟同雙喜上庫回來走至亮果廠　方忽遇焦得海等多人攔刦將雙喜搶去並用槍將劉德轟傷身死伊等持械追赶至國子監口外復將雙喜搶回當有官兵查拿伊等拒捕經官人拿獲解案趙九卽趙國祥供係大興縣人給庫兵雙喜赶車五月初一日雙喜上庫劉德等數人跟隨保護回來時行至亮果廠東口地方有焦得海等多人分持槍械將雙喜搶去並將劉德轟傷身死伊同定興等亦各持槍刀隨後追赶至國子監西口將雙喜搶回當有官兵上前圍捕伊用刀將一官人胳膊砍傷現經被獲不知大崔等逃往何處王老卽王得海供係宛平縣人平日保護庫兵雙喜五月初一日雙喜上庫回來被焦得每等搶去劉德亦被傷身死伊同定興趙九大崔等數人持械追赶將雙喜搶回經官兵查拿逃跑躱避不料被官人緝獲解案各等供伏查焦得海等　敢於京城地面結夥持械搶刧庫兵槍斃人命而定興等持械爭鬥迨經捕拿復敢抗拒砍傷官兵實屬肆行無忌兇悍不法亟應從嚴懲治以昭炯戎相應請旨將焦得海定興趙九卽趙國祥王老卽王得海等四名交刑部嚴行審訊至該犯等所供之李順及庫兵雙喜等應由刑部傳質未獲之曹二大崔等犯仍飭嚴緝獲日補送刑部爲此附片謹奏請旨奉旨欽此○○巡視東城江南道監察御史臣連陞等跪奏爲宗室桂林夤夜闖入公堂打毁衙署請旨懲辦以儆效尤而靖地方恭摺仰祈聖鑒事竊臣等於本月十四日據東城副指揮王彬詳稱十三日二更時突有人袒體呌駡闖入該坊衙署差役攔阻不住該坊官聞聲出詢伊口稱是宗室桂林問其所爲何事不肯說明但肆謾駡並將署堂後影壁打倒聲言拆毁衙署等情具報到城當派揀發副指揮馬爲瑗往騐桂林將堂後影壁踢倒打毁屬實臣等立卽提城親加審訊該宗室旣非酒醉又無瘋病問其所以肆閙之故則任意藐抗不服審訊竊念該宗室旣赴署凶閙如果有寃抑求訴斷無再三訊問不肯供出之理且卽果有求訴之事亦當遣抱呈控何得袒身肆鬧打毁官署似此種種可欵難保無匪徒暗中唆使脅制官長等情恭讀道光四年上諭宗室拉爾森不知自愛身穿小褂不繫黄帶無故赴副指揮衙門推翻公案臥地喊駡迨交宗人府刑部會訊揑供與坊役賭博實屬自甘下賤有玷宗潢拉爾森著革去黄帶子嗣後宗室當以此爲戒等因欽此又恭讀光緒二十一年奉上諭巡視東城御史文博等奏宗室咆哮公堂請旨辦理一摺魁茂著先行革去宗室頂戴交刑部會同宗人府嚴行審訊等因欽此仰見國家法制森嚴宜如何懍遵恪守乃此次宗室桂林無故打毁衙署與前推翻公案咆哮公堂凶横無異仍請旨懲辦以符定制臣等查宗室居東城關外者頗多居民良莠不齊往往匪徒投庇肆行無忌若不嚴予懲辦此風伊於胡底除業經將桂林移送刑部外相應請旨飭下該衙門按律懲辦以儆將來而示保全再桂林袒體鬧署並未繫有黄帶雖口稱宗室殊難憑信當經備文移送刑部審辦今聞該部送宗人府查明實是宗室是以具奏稍遲合併聲明伏乞皇上聖鑒謹奏奉旨另有旨欽此○○御史連陛等片再恭查乾隆四十三年定例凡宗室覺羅犯罪時繫黄紅帶者依宗室覺羅例辦理若繫藍帶及不繫帶者卽照常人例治罪蓋爲其不繫黄紅帶無從知其爲宗室覺羅當與常人無異也詳譯例義其犯罪之時無從辨認當照常人一例治罪則其到官之時苟無從辨認自當與常人一例審訊可知惟此例未曾詳悉指出以致凡有不繫黄紅帶但口稱宗室覺羅者到官其承審官往往惶惑無措辦理諸多爲難要案遂致拖累且不免有奸徒假冐脅制官長擾害地方等弊尤爲近日惡習擬請旨飭下該衙門申明舊例洋定章程凡不繫黄紅帶但口稱宗室覺羅者到官承審官卽照常人一律審辦懲責庶宗潢知自愛重匪徒無敢假冐與舊例適仲符合愚昧之見是否有當謹附片具陳伏乞聖鑒奉旨另有旨欽此○○直隷總督臣王文韶跪奏爲審明逆倫重犯照例辦理恭摺仰祈聖鑒事竊查藁城縣民人毛青長毆傷親父毛桂良身死一案前據該縣禀經批飭提省審辦兹據臬司季邦積督同保定府知府陳啓泰訊究明確擬議解勘臣因值駐津飭委藩司員鳳林代審無異臣覆加確核緣毛青長籍隷藁城縣已死毛桂良係毛青長之親父光緒二十三年正月十三日毛青長酒醉因見毛桂良賣在猪毛錢文卽欲取用以還私債毛桂良不允並向訓斥毛青長不服出言頂撞毛桂良生氣手持木棒趕毆毛青長躱避不及一時麯蘖迷心奪獲木棒將毛桂良頂心偏左相連左額角毆傷毛桂良喊跌倒地次日因傷殞命經縣訪聞差緝獲犯驗訊禀經批飭提省審辦據供前情不諱查律載子毆父殺者凌遲處死又例載子毆父殺之案悉照本律問擬若距省在三百里以外卽在省垣正法仍將首級解回犯事地方梟示各等語此案毛青長因向伊父毛桂良索取錢文以還私債被毛桂良訓斥赶毆輙奪獲木棒將毛桂林毆傷斃命實屬行同梟獍罪大惡極自應按律問擬毛青長合依子毆父殺者凌遲處死律擬凌遲處死查該縣距省在三百里以外已於審明後恭請王命在省垣正法將首級解回犯事地方懸杆示衆以昭炯戒除備錄供招咨送刑部外所有審辦逆倫重犯緣由理合恭摺具陳伏乞皇上聖鑒敕部查照謹奏奉硃批刑部知道欽此○○王文韶片再據東明縣詳稱湖北黄陂縣人花翎儘先補用守備向煥章行至該縣因與無服族姪向懷玉口角爭毆用木焮將向懷玉毆傷致令氣忿自縊身死查向煥章前在湘軍當差因剿匪出力歴保免補外委以把總卽補光緒七年在新疆方剿出力經前督辦新疆軍務大臣劉錦棠保奬花翎儘先補用守備請叅革歸案訊辦等情由臬司季邦楨具詳請奏前來相應請旨將花翎儘先補用守備向煥章卽行斥革以便歸案審辦理合附片具陳伏乞聖鑒訓示謹奏奉硃批著照所請該部知道欽此○○鄧葉熙片再光緒二十二年分各省咨保副叅等第之期安懲省撫標中軍叅將齊金鰲保列一等現准兵部咨調取赴部引見自　遵　繫理查安徽省　　諭旨纕裁綠營制兵正在欽遵飭辦該叅將爲各營表率認眞裁汰挑留及稽核節餉事宜均關緊要經理克臻妥善必資熟習之員臣體察情形賞未便遽易生手相應仰懇天恩俯准該叅將齊金鰲暫緩給咨送部一俟裁兵事　再行咨送兵部帶領引見以符定制謹附片具陳伏乞聖鑒訓示謹奏奉硃批著照所請兵部知道欽此 
 
 

Page 15

 
 
[光緒二十三年五月三十日京報全錄]  
　　宮門抄○户部奏爲請派藩臬大員稽察銅鉛運務摺○大臣魁奏爲章京出缺委員接署片○署西寍辦事大臣聨奏查明前被回逆據掠蒙番已經二次振撫緣由摺○大臣魁奏爲循例奏聞摺○陜督陶奏爲裁兵節餉摺○川督鹿奏委署府縣各缺片○五月三十日吏部翰院鑲藍旗值日無引見○睿王等田東陵回京請安○睿王請假五日○信侯續假五日○綿宜續假十日○榮公續假十五旨簡派四川等省藩臬大員經理京局銅鉛運務恭摺仰祈聖鑒事竊查滇黔兩省運解京局銅鉛沿途經過省分需員照料向由臣部將藩臬大員開單請旨每省酌派一員經理其事三年期滿奏請更換前於光緒二十年五月二十五日將四川湖北江蘇直隷四省藩臬員名開單奏請簡派欽奉上諭户部奏稽察雲南貴州兩省銅鉛運務各員期滿請旨更換一摺雲南辦解十四起頭批京銅貴州辦解京鉛現據咨報起程此後續辦銅鉛次第運解前派沿途經理各員期滿該部查照例案將經過之四川湖北江蘇直隷等省藩臬開列名單請旨更換四川著派王毓藻湖北著派陳寳箴江蘇着派陳提直隷著派裕長卽責成各該員嚴飭各道府及沿途地方文武員弁認眞稽察催䟎護送前進如有無故逗遛及盜賣短少等弊詳報該省督撫嚴行叅辦沿途應需水師照料之處卽由派出之員詳咨前途督撫及水師提督調遣仍著自奉旨之日起以三年爲限均責成此次所派之員一體經理遇有升用事故卽令接任之員遵辦期滿再行更換欽此欽遵通行遵照在案兹查雲南辦解十六起二批京銅貴州辦解京鉛已據咨報起程此後續辦銅鉛次第運解沿途催䟎照料一切事宜關繫緊要在在需員經理前奉旨派出各員現已三年期滿自應奏請簡員更換謹將四川湖北江蘇直隷等省藩臬名單開列進呈每省恭請欽派一員責成總司其事仍各委道府一員會同沿途地方文武員弁隨時認眞稽察催䟎護送前進該運員如有無故逗遛及盜賣短少等弊卽詳報該督撫嚴行叅辦至經過各省洋面如有應需水師照料之處卽由派出之員詳咨前途督撫及水師提督調派弁勇切實照料此次派出各員並請自奉旨之日起定限三年責令實心經理遇有升調事故卽令接任之員一體遵辦俟三年期滿再由臣部開單奏請簡派以重運務而專責成所有請派藩臬大員稽察銅鉛運務緣由謹繕單恭摺具陳伏乞皇上聖鑒訓示遵行謹奏請旨○○魁福等片再查料布多糧餉章京奎烜前因三年届滿經手事件諸未就緒疉經奏留旋又届滿所辦事件已經完竣當卽奏請更換奉旨允准嗣准吏部咨開該員奎烜於光緒二十二年三月十四日已經補授盛京户部主事乃該員緣積勞已久於本年二月間陡患痰喘日加沉重醫藥罔效於三月初九日子刻因病出缺所遺糧餉事務暫派筆帖式勒錦署理業已咨部查照在案其新授科布多糧餉章京翰林院筆帖式榮泰於本年四月十六日行抵科布多於二十日已飭接任視事以責成理合附片具陳伏乞聖鑒謹奏奉原批知道了欽此○○署西寗辦事大臣二品頂戴奏以外任應升之缺升用西寗道奴升聨魁跪奏爲遵旨查明據實覆陳恭摺仰祈聖鑒事竊奴才接管卷内于光緒二十三年二月二十五日承准軍機大臣字寄本年二月初六日奉上諭理藩院奏青海年班來京之王貝子等呈稱回逆擄掠復被旱災請賞給賑銀據情代奏一摺青海地廣人稀究竟情形如何能否酌給賑欵著奎順派員查明速奏原摺著抄給閱看將此諭令知之欽此遵旨寄信前來奎順適丁母優未及核辦移交奴才當卽欽遵詳查卷案上年西寗回匪被官軍擊敗竄赴青海經過義番部落猝遭蹂躪情甚堪憐隨據左右兩翼盟長曁番族千百户等先後呈懇賑撫經奎順卽時籌備糧茶等物派弁前往查明先行分别賑撫一面奏明咨商督臣陶模籌欵撫恤旋於六月間由省派委候補知縣孫榖詒解餉前赴丹噶爾設局傳集被難各旗蒙古王公番族千百户等查明各屬下丁户人口分别接仗陣亡受傷及被災多寡極貧次貧酌給賑銀並散給布匹糧茶衣褲等件共用過銀六千三百四十餘兩已取具該盟長印領存案是該蒙番被回逆擄掠可憫已兩次賑濟費銀至數千兩之多皇仁不爲不厚至該蒙番地方上年並無旱災且未據具報如何該貝子吹木丕勒諾爾布輔國公路布桑端多布扎薩克台吉諾爾布郡王　克濟爾噶勒替班恊理台吉丕接吉貝勒拉旺多布吉替班恊理台吉圖濟貝子棍布車布騰替班恊理台吉珠濟克等六人年班赴京輒於理藩院具呈懇請代奏並不將兩次賑濟銀物叙明且以並無旱災揑報被災冐昧求賑殊屬非是此次該貝子等在京請給賑銀之處應請毋庸置議奴才復查青海地方今歲雨暘應時水草暢旺蒙番邊界均亦相安堪慰宸廑所有查明青海前被回逆擄掠蒙番已經兩次賑撫緣由謹會同陜甘總督臣陶模恭摺覆陳伏乞皇上聖鑒謹奏奉硃批該衙門知道欽此○○奴才魁福達新跪奏爲循例恭摺具陳仰祈聖鑒事竊查科布多屯田每年均係春雪消化時耕種今當雪化地氣開通仍照舊章將屯倉所存小麥大麥青稞三色耔種共動用七百石分種拾屯均於本年四月十九日陸續耕種完竣今將動用耔種拾屯各數目另繕淸單恭呈御鑒謹恭摺具陳伏乞皇上聖鑒訓示遵行謹奏奉硃批知道了欽此○○頭品頂戴陜甘總督臣陶模跪奏爲遵旨裁减陜西省緑營兵勇丁節省銀數及酌給裁兵　餉　糧各數目據實覆陳恭摺仰祈聖鑒事竊臣欽奉諭旨飭令裁減兵勇等因當卽欽遵先將甘肅緑營兵丁酌裁二成聲明勇營隨時裁遣由驛馳奏在案臣查固原提標駐陜各營及延榆綏陜安漢中各鎭從前額設馬步官兵二萬四千八百九十五名現實仔營兵八千二百二十名不及原額三分之一陜省幅員遼闊各處巡防護送稽查彈壓在在均關緊要委屬無可裁减惟際此時艱誠如聖諭不得不於無可裁减之中力求節省兹於援照甘省裁至本年六月底止先汰二成自七月初一日起卽照减定數目支放仍酌給裁兵銀糧一季以資生計其餘所留各兵容俟來年再與陜西撫臣察酌情形分别裁遣除西安城守協營兵丁前於同治三年奏請改勇僅存制兵一十五名與撫標制兵改另外僅存制兵八十二名均撥商州防堵奉文祗開不補應請毋庸議裁其撫標及西安城守恊營所改勇丁應由撫臣魏光燾酌核具奏外計督臣所豁固原提標駐陜各營及延榆綏陜安漢中各鎭按二成共减馬步守各兵一千六百四十三名每年節省銀二萬三千二兩二錢八分節省兵糧馬料三千九百一十二石五斗七升四合節省草一萬三千四百四十四束八分所裁各兵一千六百四十三名按名照原支口分給予一季銀糧作爲遣資計應支給遣銀五千七百五十兩五錢七分遣糧八百九十五石二斗據陜西布政使張汝梅具詳請奏前來臣覆核無異除將淸册咨送户兵二部外所有裁减陜西省緑營兵丁節省銀兩及酌給裁兵遣餉銀兩各數目理合會同陜西撫臣魏光燾陜西固原提臣鄧增合詞恭摺具奏伏乞皇上聖鑒訓示施行謹奏奉硃批該部知道欽此○○鹿傳霖片再查寗遠府知府本任成都府知府恩壽陞授陜安道西昌縣知縣胡薇元調簾各遺缺均應委員接署查有准補嘉定府知府　鍾德練老成堪以署理寗遠府知府現署綿竹縣知縣本任華陽縣知縣鄒放明白幹練堪調署西昌縣知縣所遺綿竹縣知縣缺查有　都縣知縣沈　　奮發有爲堪以調署其遞遺成都縣知縣缺查有　寗縣知縣王世鍧勤奮耐勞堪以調署以期各專責成該員鄒放等正署各任内並無經徵錢糧未完展叅及盜刧已起四叅案件兹據藩臬兩司先後會詳請奏前來除由臣分别批飭遵照外理合附片具陳伏乞聖鑒謹奏奉硃批吏部知道欽此 
 
 

Page 16

 
 
[光緒二十三年六月初一日京報全錄]  
　　宮門抄○諭旨一道錄前○粤撫計奏爲太平關收支數目摺○蘇撫趙奏爲職監捐辦善舉懇恩旌奬　　　撫陳奏爲委員接者臬篆片○臬司丁奏爲到任接印日期摺○將軍依奏爲疎防押犯被匪刦逃並拒斃差役請將經歴先行革職審辦摺○川督鹿　　甄别同知知縣各宫照例留省補用片○六月初一日户部通政司詹事府八旗兩翼值日無引見○端王榮中堂各假滿請安○順天學政徐會灃到京請安○濂貝勒松溎孫家鼐各請假五日○吏部呈進月官卷○召見軍機徐會豐○聖上明日辦事後至○瀛秀門跪　皇太后畢還海○○頭品頂戴廣東巡撫臣許振褘跪奏爲太平關稅接徵第三十一年期滿謹將收支數目恭摺具報仰祈聖鑒事竊照粤省太平關稅務自同治五年十月更定新章起截至光緒二十一年十一月二十一日止共歴三十年期滿歴届徵收稅數均經各前撫臣曁臣按年奏報在案兹自光緒二十一年十一月二十四日起至二十二年十一月二十三日止係第三十一年接徵期滿據管關委員署南韶連道羅麗森列册呈報本届共徵貨稅正銀一十萬八百七十二兩四錢九分二釐耗銀一萬八十七兩二錢四分九釐傾銷紋水銀一萬一千九十五兩九錢七分四釐羡餘銀一萬九千一百六十五兩七錢七分五釐共徵洋銀一十四萬一千二百二十一兩四錢九分支銷各廠薪工雜用銀三萬一千七百三十五兩四錢四分實解存藩司庫洋銀一十萬九千四百八十六兩五分併據江海關呈報代徵絲稅正銀四萬一千三百四十八兩陸錢四分五釐耗銀四千一百三十四兩八錢六分五釐共徵收銀四萬五千四百八十三兩五錢一分查太平關原定額徵正稅盈餘及江海關代徵絲稅共應徵銀一十三萬四千八百二十五兩一錢七分五釐今本届太平關貨稅及江海關絲稅除耗銀及傾銷紋水遵章不入此較外核計共徵收正稅羡餘銀一十六萬一千三百八十六兩九錢一分二釐比較定額實溢徵銀二萬六千五百六十一兩七錢三分七釐除江海關代徵銀兩由蘇省解京外所有太平關收稅欵已由藩司易換紋銀陸續支解部撥京外餉需容俟奏銷時飭司核明確數另行報部至此次在關支銷薪工一切均係格外節省實用實銷且概以洋銀支發應仍遵前旨懇請准予動用併免扣减二成以示體恤除再督飭該關道實力徵收不准稍涉疏懈外所有太平關稅務改辦後接徵第三十一年期滿收支數目併較定額溢徵緣由理合恭摺具奏伏祈皇上聖鑒謹奏奉硃批户部知道欽此○○趙舒翹片再據紳士前署浙江臬司盛康等呈稱同族元和縣已故職監生盛兆霖置有坐落新陽縣境内不等則田一百畝七分九釐二毫計絶契價銀一千八兩三錢五分歲收租息除完賦外捐作族中士子應試之費似未可没其好義之忱由該紳等呈經元和新陽二縣查明所捐田畝區圖並開列應試經費章程彚造淸册由該二縣詳請具奏前來臣查士民人等捐辦善舉銀數在千兩以上者例得請旨建坊旌表今元和縣已故職監生盛兆霖捐助田畝爲闔族士子賓興之費洵屬好義可風核其所捐銀數與建坊之例相符合無仰懇天恩俯准將元和縣已故職監生盛兆霖由該家屬自行建坊給予樂善好施字樣以示旌奬除抄奏並將送到淸册咨送禮部查照外理合附片具陳伏乞聖鑒訓示謹奏奉硃批著照所請禮部知道欽此○○陳寳箴片再湖南臬司桂中行因病出缺現經臣恭摺具奏在案所遺臬司篆務關繫緊要不可一日乏員經理兹查有湖南鹽法長寳道李經羲爲守兼優不避勞怨堪以委署遞遺之鹽法長寳道篆務查有新海防試用道劉選青勤明幹練遇事考求堪以接署除分飭遵照外謹會同湖　總督臣張之洞附片具陳伏乞聖鑒謹奏奉硃批吏部知道欽此○○二品頂戴甘肅按察使臣丁體常跪奏爲恭報微臣接篆日期叩謝天恩仰祈聖鑒事竊臣於光緒二十二年十一月二十六日恭覲天顔疉蒙召見跪聆聖訓周詳莫名欽感並蒙賞假一個月繞道省墓藉慰烏私尤爲感激無旣陛辭後束裝就道於二十三年正月十四日抵山東濟南府省墓事畢遵於假期内起程回甘供職四月十五日到省旋奉陜甘總督臣陶模飭知赴任十九日准兼署甘肅按察使蘭州道臣黄雲將　信文卷齎送前來臣當卽恭設香案望闕叩頭謝恩祗領任事伏念臣黔中下士世受國恩前任監司涓埃未報兹復專陳臬事倍覺隕越滋虞查甘省爲邊陲要地臬司係總匯刑名風化攸關責任綦重况值回氛甫息時事孔艱亟宜禁暴詰奸整綱飭紀如臣檮昧深懼弗勝惟有倍矢愼勤遇事禀承督臣悉心經理不敢稍涉因循以期仰答高厚鴻慈於萬一所有微臣接篆日期並感激下忱謹繕摺具奏叩謝天恩伏乞皇上聖鑒再臣自山東省城起程經過河南山陜一帶及甘肅地方暘雨應時禾苗茂長民情亦極安謐堪以仰紆宸厪謹奏奉硃批知道了欽此○○奴才依克唐阿松林跪奏爲疎防押犯被匪刧逃多名並拒斃差役請將經歴先行革職歸案審辦恭摺仰祈聖鑒事竊據署興京同知林宗奇禀該員於四月初一日赴道面禀地方事宜十二日回至途次接據該廳代行經歴楊寳仁禀報四月初九日夜四更時分天刮大風驟聞封内人聲喧嚷當馳出巡查問卽據更夫包海等禀稱突有匪徒二十餘人分持刀械砍開封後圍牆及封房後牆進内將看役吳順左貴绑毆致傷並用棉絮塞口押犯于得淋卽于洛五李廣發郭添砫田興發高起才孫景湖卽　洛三姜僖業王萬同郭泳千楊景方徐方堂王廂庭李上雲劉得金汶長常中有張海等均各扭斷銬鐐砍開木栅一並刧逃差役戴連城上前喊拿被匪拒傷斃命同有押犯四名未逃等語當詣押所查勘屬實隨卽督飭兵役並禀請興京副都統派撥隧兵分投追拿卽於次日黎明追獲押犯許方堂楊景方王廂庭李上雲差僖業孫景湖卽孫洛三六名又續獲常中有一名訊據僉供係郭幅發糾衆行刧不諱餘犯及匪徒等追捕無蹤禀經該署廳林宗奇星馳回署勘訊卷查該逃犯于得淋等均係命盜案内被獲收封或因訊供狡展或因傳證未到尚未定罪解勘之犯除購線懸賞再行追拿逃犯並行刧匪徒務獲究報外馳禀核辦再卑廳監獄久經坍塌無欵興修等語奴才等查封押人犯雖非經歴管理惟於印官公出期内並不督率看役人等加意防範以致未定罪名人犯被匪刧逃一十七名之多事後又不能悉數追獲實非尋常疏忽可比且難保無看役人等鬆刑賄縱乘機揑報被刧情弊自應從嚴叅辦據該管東邊道揭報前來除將該經歴楊寳仁先行撤任遴員接署一面委員勘騐行提看役人等及追獲逃犯徐方堂等來省審辦曁通飭各屬一律嚴拿該逃犯于得淋等並匪徒郭幅發等務獲究報外相應　　旨將該經歴兼司獄事楊寳仁先行革職飭提看役人等研訊有無别項情弊按律擬辦至該署廳林宗奇赴道公出已先期申報應否照例免其處分聽候部議仍飭勒限嚴緝限滿有無弋獲再行分别辦理謹恭摺具陳伏乞皇上聖鑒訓示再所遺興京同知經歴兼司獄事一缺奉省現有應補人員應請扣留外補合併陳明謹奏奉硃批另有旨欽此○○鹿傳霖片再嘉慶十六年八月十五日欽奉上諭嗣後各直省督撫遇有分發試用期滿人員務須嚴加甄别如實係才具明晳辦事勤能者准於保留其才質平常者不得一味姑容或酌量改補佐二等官俾以閒曹自效庶量能授職不致濫竽貽誤將此通諭知之欽此又查通　内開嗣後道府丞倅州縣佐雜等官無論何項勞績保入候補人員卽以此項人員到省之日起予限一年詳加察看認眞考核出具切實考語凡補缺應行具題者專摺具奏分别繁簡補用佐雜等官專咨報部註册統俟扣足一年挨次甄别仍照舊例補用以杜攙越之弊各等因遵奉在案　查有勞績保歸候補班儘先補用同知朱錫瑩補用知縣黄樹勲試用知縣李維祺胡同霖李淇章張繼丙均到省一年期滿例應甄别兹由藩臬兩司造具各該員履歴淸册塡註考語會詳請奏前來臣查朱錫瑩才具明練堪以本班　例補用黄樹勲安詳謹愼李維祺年壯才明胡同霖勤愼耐勞李淇章樸實勤奮張繼丙年壯才明均堪以留省照例補用除册送部外理合附片具陳伏乞聖鑒謹奏奉硃批吏部知道欽此 
 
