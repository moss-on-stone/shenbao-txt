# 1907 - 145 - 4912252

 

Page 1

 
 
   
 
 

Page 2

 
 
[宮門抄]  
　　四月二十日 
召見軍機　岑春煊　李經方　胡遠燦 
代論 
[東三省督撫議奏設立職司官制章程（三）（續）]  
　　一議攺各屬官制東三省民官情形新設知府皆無首縣其府廰各官除新設東邊道哈爾濱道外大率逕歸將軍及駐省道員管轄承轉本較内地爲少各屬幅員寛廣於治理不便多須析置江省邊域率無民官增置更不容緩且動係通商地方民官體制自須略爲加崇擬多置府廰合州爲三級增設道監督之知府擬仿國初雲南各省軍民府之制不設屬縣兼轄旗民與廳州皆隸於道以期與東省時勢相宜各外城副都統官階過大動多牽制擬照江省裁撤呼蘭等處副都統之例酌擬裁撤改設兵備道員曁以下各官以重民治三省原設知縣本兼有理事通判銜擬均升爲廰治原有廰州或酌攺爲府其直隸廰有屬縣者亦解之而升廰治爲府逕隷於道以省周折統俟臣等到任後詳細體察通盤籌度通行奏明辦理 
一酌擬補署　法左右叅贊及提法使各司使品秩較崇責任綦重擬照各布按兩司辦法作爲特簡之缺惟現在東事萬棘經營草創非愼選得力人員不足以資贊助擬均由臣等奏保堪勝人員請旨簡放或先奏請試署以昭愼重僉事以下擬遴選勝任人員皆先以本官試充原官大者作爲借署原官小者作爲試署俟一年後再行請補不勝任者另行撤換彚案奏咨 
一設缺分别次第奉天規模頗具事務至繁擬請左右叅贊及各司司使卽准設立吉江兩省事務較簡擬先不備設俟查看情形隨時奏明辦理又奉吉兩省公牘亦多裁判尤重擬於該兩省先設提法使員缺所有奉天驛巡道吉林分巡道原兼按察使銜擬均請裁去以一事權江省民户較少控案無多俟臣等到任後再行酌核辦理 
一建造衙署三省原有將軍衙署均極褊隘現議合立一署分列廰司必須相度形勢另行修建方足以昭嚴整而重要公督撫叅贊司使均應酌建住署僉事以下照京部司員規制無須另建住署 
一籌支廉費重祿勸士圖治之本現旣議攺立新制分設廰司自應寛給廉費東三省近年兵荒迭乘物價昂貴數倍内地若非從優酌給無以袪蠧弊之源責整飭之效擬俟臣等到任後酌核該三省入欵從優支給僉事以下亦按三省道府當差人員現支薪水之數量爲加給以勵廉隅 
一吉江兩省擬移建省治查吉林將軍國初本駐寗古塔黑龍江將軍本駐愛琿後移墨爾根皆以控扼邊要實較今省治偏在西南者爲合宜擬俟應修東省鐵路開有規模後仍擬以吉林省移治寗古塔黑龍江省移治墨爾根亦俟臣等到任後再行體察奏明辦理奉硃批覽欽此 
專電 
[電一北京（四月二十日戌刻）]  
粤路公司電告郵傳部准五月初二日開股東正式會部中恐有衝突特奏派廣東臬司朱壽鏞就近監察（烈） 
[電二北京（四月二十日戌刻）]  
 
 
 

Page 3

 
 
郵傳部官制業已擬定俟陳尚書璧于侍郎式枚到任後卽須入奏（情） 
[電三北京（四月二十日亥刻）]  
大理院正卿沈家本奏司法獨立刻不可緩並陳四害（一）州縣素昧律例儻無專精如盲者登途方位莫辨（二）姦胥劣幕因綠作弊愚弄本官失審判大權（三）勘轉之制本爲愼重刑獄上司故意駁地方官憚於解審視成憲若弁髦（四）日本近在遼左又開法院侵奪主權亦以審判不同予以口實奉旨該衙門知道（衍） 
[電四北京（四月二十日亥刻）]  
新簡兩廣總督岑春煊擬再奏請開缺歸田（旦） 
日下近聞 
日前兩宮面諭軍機大臣現在國事艱難萬端待理爾等亟宜實事求是杜絶夤緣應如何薦舉眞材旁求俊乂整頓政務宏濟時艱之處務須詳愼思議據實條陳云云今國家之需才亟矣然而官吏之條陳多半空言不如權貴之條子反有實效也噫 
唐蔚芝侍郎經農工商部電催於月初到京聞該部本欲請其監督實業學堂嗣因振貝子自請開缺於是請唐監督之說亦暫擱議嗚呼國家用人何等大政乃升降皆屬於個人豈非奇事 
孫欽使電致沈硯裔觀察云部派德館二等參賛初二具奏弟擬四月底出京由西伯利亞鐵路起程能否同行乞電復說者曰此三年優奬之保證書也觀察何幸而得此 
自俄人繳還營口稅金後陸軍部鐵尚書欲將此欵提充路軍學堂經費而郵傳部岑尚書極力反對謂須并入郵傳部方爲正辦兩不相讓幾致衝突夫中國之欵中國用之郵傳與陸軍一也但求欵不虚糜可也而何必衝突也 
外務部各堂憲近議西藏商埠將次開闢此後中外交涉必繁因卽揀派電報處譯員劉瀛東前往西藏專辦交小事宜月支薪金五百元雖然交涉之事豈以能解他國語言爲已足哉而月薪已五百金矣 
緊要新聞 
[粤督請查改裝華人私軍大批軍火鎭江]  
　　聞某統領奉上台密札准兩廣督部堂周電開潮州饒平縣屬黃崗地方有匪作亂裏脅約三四千人皆由閩詔安沿海漁船載匪南來現派李提督等帶兵往剿並商袁宮保暫留兩快兵船在粤調遣請松鹤帥派漳州鎭道帶兵堵勦並將閩粤交界民船暫時槪禁往來彼此通飭地方文武出示諭禁並飭各關稅司委員知照惟近來訪聞有口口洋行輪船名德拉由德國載來快槍十五萬枝逼碼五百萬顆現在已到日本聞擬在中國沿海口岸設法起運船内有中國改西裝者二人其船上烟筒向係藍色用英國旗此次或將烟筒改用别色或將旗幟改用他國亦未可定望速通飭嚴防並請楊大臣速請日本政府嚴查禁運等因亟應札飭望速密飭各營加意防範認眞查緝以杜隠患（呼） 
[江督飭查私運軍火之嚴密南京]  
　　江督端午帥電奏訪查逆黨布置情形已紀十九日本報兹午帥又以該黨私購軍火海託洋商代運更有在官購軍械内夾帶混運者因通飭所屬文武以後無論何口何國輪船抵埠均須責成關道會同稅務司嚴密盤查即使官運亦必驗明何處購運官照名色件數是否符合非得實據不准放行至内地一帶應責成水陸標防各營曁該地方州縣派得力員弁及勤幹差捕暗中偵察倘遇形跡可疑之人及有携帶軍火情事立卽查詰送官訊辦如能獲得首匪以及大宗軍火該管官吏卽當奏請從優奬勵兵差人等立予重賞若查察不力境内出有私運軍火及匪類滋擾情事一經發覺定卽從嚴叅辦云（域） 
[閩粤匪亂之報告]  
　　十九日香港電云北海英國敎士報稱廉州傳敎講堂及其他敎會產業被搶受損匪細各敎士皆在衙門内暫避中國敎民一人受傷兵艦已抵北海今日信息謂廉州北海兩處現俱平靜十九日東京電云據東京接得之最近公牘謂有步兵八百名携砲四尊由廣東省城開往福建平亂譯字林報 
[裕蘇官銀錢局將歸商辦蘇州]  
　　蘇省裕蘇官銀錢局奏准開辦以來業有數載尚無成效現聞擬歸商辦派知府李厚礽經理業經商會籌議章程辦法數條呈由蘇藩陳方伯詳請督撫核奪具奏矣（皆） 
 
 

Page 4

 
 
[商務總辦調升吉林關道傳聞蘇州]  
　　蘇省商務局總辦陸繩伯觀察此次經吉林巡撫朱金殿中丞奏調赴東聞係將授爲吉林關道云（出） 
[江督飭議鑄造金幣辦法南京]  
　　江督端午帥爲鑄　幣事通飭寗蘇兩藩司曁上海道江南財政局裕寗官銀錢局江寗造幣廠略謂四月初九日准軍機處片交本年三月二十八日度支部奏議復汪大爕奏行用金幣請飭會議一摺奉旨著内閣各部院會議具奏並着直隸兩江湖廣兩廣各總督妥議具奏欽此相應傳知貴總督欽遵等因到本部堂准此查財政乃全國命脈所關不可輕議更張前美國會議銀價大臣精琦來華其條議意在虚定金價改用金幣業經湖廣督部堂張切寔奏駁在案今部議金本位幣制辦法計分甲乙丙丁四種究竟行之今日何種辦法最爲相宜有無别項最善之策應由該藩司等會同籌議務須叅考中外情形酌盈劑虚防損取益總期於國家有因勢利導之方於商民無窒碍難行之處而又能收外溢之漏巵立富强之基礎乃爲萬全無弊之道仰卽妥議具復以憑核明咨商湖廣直隸兩廣督部堂會核辦理（釋） 
[趙侍御出京旋里漢口]  
　　掌遼瀋道監察御史趙啓霖自叅劾慶邸父子罷職後刻已束裝出京於十六日乘火車抵漢隨帶僕役一人行裝頗形蕭索翌日早晨卽搭輪回湘並未勾留漢上官塲亦絶無與之投剌者亦可見世態之炎凉矣（舊） 
[巡警兇毆學生四誌蘇州]  
　　蘇州西路巡警兇毆高等師範鐵路預備府中五學堂學生一案迭誌前報兹聞學生中受傷較重者一爲高等學堂顧生一爲鐵路學堂薛生一爲師範學堂韓生尚有並非學界中者亦被毆傷數人其中以宮巷紙紥舖主某甲爲最蓋當時巡警遇有身穿竹布長衫小脚褲者卽不分皂白揮棍亂打以致波及局外人也十七日在元妙觀方丈内開會時各學堂監督敎習等深恐途中或有不測因令各學生暫不赴會是日經蔣季和王勝之二太史及章式之主政尤鼎甫觀察等提議此事當即擬定辦法函致蘇撫（原函已見昨報）聞周提學擬禀請督撫將巡警懲辦一二以儆效尤而朱臬司尚欲細查不允照辦現尚相持未定云（間） 
[餘姚鄉民搗毁漿捐局續誌紹興]  
　　餘姚北鄉鄉民聚衆搗毁膏捐局一事今續得該處來信據述該捐局定章祇捐土漿近忽捐及雜物乃至沙蟹一擔須捐錢三百文以致激成巨變及寗波提台呂軍門派兵到餘鄉民复鳴鑼聚集一二萬人至沙黃地方擬與官兵抵抗官兵即開鎗擊斃一人傷六七人衆見勢不敵各自逃散事後有人將沙張驛亭兩村著名凶人開單送縣當即拿獲四名並由官兵將沙黃爲首閙事人住屋折燬焚燒以淸巢穴當初九初十十一等日謡言四起人心惶惶十一日下午餘姚城門忽然關閉居民大亂全城罷市據聞鄉民人心甚固被拿四人供稱必將將漿捐之人處死方肯干休否則我鄉人均不怕死云（更） 
本埠要聞 
[滬道駁美總領事函（爲常州美孚分行事）]  
啟者十七日接展來函以美孚行在常設立分行延華人何福成代爲經理請設法保護等因查何福成在常州開設美孚煤油號曾在武陽商會集議允將經理二字改爲自運訂立規條載明何福記的係華商並非洋商並無洋人股分亦無外國人來號居留往來等事當令簽字呈報地方官立案確鑿可憑如果美孚洋商必欲認爲自設分行則顯違中美和約第十四欵之義未便准其開設應請貴總領事查照前函飭令從速閉歇免生枝節至來示所云内地可以開設分行不僅屬諸美商凡與中國立約之各國商人均可在内地分設行棧毫無阻擋一節遍查各國條約並無此項明文未知貴總領事何所見而云然祈指示爲荷（惻） 
[滬道查無馬革道寄滬財產]  
　　滬道瑞觀察前奉蘇撫飭查閩關銅幣局馬革道景融寄滬財產曾誌前報兹悉此事已據關炯之太守查明禀復昨瑞觀察卽據情電禀撫憲略云查抄馬革道財產案據關守禀復新馬路醬園弄仁濟善堂房屋係張振新醬園之產並非洋房亦無一百三十六間之多上海無裕成絲廠祇有裕愼東係錦名洋行房屋西係平江公所南係天主堂洋人姚相公所造同昌里房屋均非馬革道產業並查得上海洋行名簿無餘豐行名亦無買辦唐琴甫其人云云（象） 
[萬國賽珍會來往電文]  
　　江督謝伊德電華洋義賑會伊德君銑電悉（銑電已見前報）賽珍會四日内已售七八萬元具見貴會及各國官商於江北賑欵替助不遺餘力情極可感除電滬道代向各領事前轉達謝忱外特此復謝端方銑 
伊德禀江督電督憲鈞鑒銑電敬悉頭彩一千二百零五洋商霍治君得二彩一百廿七陳介眉得三彩一千五百八十四沈葆初得四彩五百廿掃揣女士得五彩二千三百七十六虞洽卿得特此奉聞伊德德嘯（敦 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[山海關道爲營口商會禀請疏濬遼河展築鐵路事詳直督文]  
　　爲呈請事案據營口商務總會禀稱爲東三省交通權利在人掌握以致全省商務困滯懇請從速設法疏濬遼河並展築關外鐵路以期收回權利振興商務事竊查東三省出產繁殖之地悉在遼河上游營口則爲全省咽喉有遼河流域爲天然運道交通便利宜握全省商務之樞機其或盛或衰影響甚大近數年來營口商務日漸疲敝旣因疊遭兵燹遂致百貨不消銀根奇窘然以商會調查實際情形亦因陸運權利旣失於人水道又復淤塞水陸運輸交困商務焉得不衰乎蓋東淸鐵路横貫滿洲全境日人自割長春以南歸於掌握繼租於大與日本一水相通卽苦心經營不遺餘力其政策發於語言施於事實見於徴騐有歷歷可言者去冬旅營日商禀請日政府濬深遼河減輕營口車價均經政府批斥有云現在貨物己趨東路正飭改良辦法水路不必提及云云又云經營滿洲商務當以大連爲中心點汝等須知政府於大連與營口之關係孰重孰輕云云其抑營口旺大連之心溢於言表此則見於語言者也由北方至營口貨物出入每噸每里收車價五分就昌圖至營僅一百六十五里每噸須銀八元二角五分由北方至大連貨物出入每噸每里收車價二分就昌圖至大連計三百三十五里每噸只須銀六元七角路近價昂路遠價減無非欲攬東三省貨物盡出入於大連耳此又見於事實者也至於大連一埠出入貨品據最實之調查自西歷一千九百零六年九月至十二月間從日本運入貨物價格約計値銀八百萬元其運出者自十二月六號至二十六號此二十日間豆榖等類計三千二百九十四萬五千斤豆餅計三百三十五萬斤前此後此者雖未計及已可類推此則其經營之明效大騐也現由大連至撫順一路已興　攺築複線鐵路將來更展築至寛城一帶複線路或往來益加便利車價更擬大爲減輕以爲興旺大連攙奪營口之計若不從速設法以圖挽救他日何堪設想夫大連地方非我國主權所及且營業者利歸外人大連之商務盛則營口華人之商務衰矣關外鐵路爲我國家所建而民人之倚河運爲食者又幾何人東路之轉輸多則吾水陸之撥運減矣大連徴稅欵又須津貼日人二成收款愈旺津貼愈多又何如營口關稅之捐滴歸公乎是皆我國家我民人所應得之利益而爲外人所攙奪者也然外人能肆其攙奪之　策者亦因其交通之便利以乘我陸軍之阻滯而已商會考查旣確竊欲挽回利權再四思維只有疏濬遼河展築關外鐵路二策敢爲縷晰言之遼河上流通江鐵嶺等處逐節淤塞况新屯附近冷家窩鋪有支河一道卽雙台子河出海較近遼河水勢多爲瀉去雨雪偶稀立形淺涸竟有深不及尺者是以船隻撥運半載則水脚不敷花費滿載又不能行動守候水程不特稽延時日亦且耗費更多而載貨亦因之成本加重倘將遼河挑深或擇地建閘蓄水並將冷家窩舖河口或壩或閘蓄水則出入各項貨船或用小輪拖運自可直達交通而且需欵亦不甚多程功較速此爲着手第一端而不能稍緩者也關外鐵路僅至新民屯現雖擬接築至法庫門一路但不過奉省一小部分耳倘再由法軍門一路經東蒙古鄭家屯以達寛城子及以北各地其南端接連於關外鐵路則脈絡一氣貫通轉運靈捷庶幾昔日所失之權利逐漸挽回而商務亦必大有起色此著手第二策也更須妥訂減輕客貨車價以與東路爭衡是三者不特商民均樂其便利於國家大局亦不無裨益也商會有維持商務之責更念交通權利係本國命脉所繫關係重大今轉運利權爲外人所獨握而商民困苦彫敝情形已極及今不圖後此更難收拾商會爲大局計爲商民計管見所及不敢壅於上聞理合據實禀陳伏乞俯擇芻蕘立刻開辦至於如何籌欵興辦之處禀請核示前來等情據此查疏濬遼河展築關外鐵路二策誠爲挽回營口商務要圖勢難稍緩惟兹事體大應如何籌辦職道未敢擅擬除批示並分呈奉天軍憲外理合據情呈請憲台查核俯賜批示祇遵實爲公便 
内治部 
[禀陳籌欵辦法之批詞江西]  
　　從九喬少尹遵飭酌擬籌欵辦法已紀前報今將所擬四條并撫批照錄如下（一）請變通仿辦印花稅（一）請調查贛關城門收稅辦法於省垣創辦門稅（一）辦店舖房捐仿照各省辦法（一）請整飭吏治安插佐貳人員以肅官常而節坐薪奉瑞中丞批示云查印花稅一項久經欽奉懿旨從緩舉辦未便輕議現在新設印刷局禀陳各條亦大略包括其中贛關城門稅頗近苛碎以該關著有定例抽收多年從前尚聞時滋怨讟他處更難仿辦房捐現飭查議應俟　籌大局酌量再定廟僧建屋停厝棺柩收取租金事甚細微未便科派及此惟所擬安插佐雜考試上等者分派學習錢刑隠寓地方自治州縣分曹任事基礎未嘗不善第驟添此項開支各州縣從何籌出該員並未議及且聞習幕之人少或三五年多或七八年始能出而應聘尚不能盡爲上選性質有遠近修業有勤惰一律限以三年恐成就者尚不能多並考試二等三等分别派委散席及各卡局充當司事各節是否可採仰布學　三司會同派辦改事處法政學堂核議詳覆飭遵（孟） 
[開放惠州問題]  
　　中國政府前議將廣東之惠州府開放本月十三日開御前會議一次十四日由郵傳部岑尚書電詢兩廣總督周馥以定可否譯東京朝日新聞（穎） 
[江督籌辦統捐鎭江]  
　　江督端午帥以江北捐卡林立弊竇叢生因擬另訂章程開辦統捐以期掃除積弊現已札派楊觀察前赴淸江會同淮揚海道及收支局會辦汪詠沂觀察調查江北漕捐近十年之收數再定辦法（五） 
[江督批飭整頓鹽務鎭江]  
　　兩淮運憲趙都轉日前查明淮南鹽數停數曁籌增運船防扣水脚各辦法禀請江督核示奉端午帥批云查 
 
 

Page 11

 
 
上年年終儀棧存鹽十一萬餘引今年陸續到棧十餘萬引在塲在途尚有十六萬餘引是現存鹽數己共有三十七八萬引約計雖能敷至七八月銷數然必須按年核算產銷有盈方足以資周轉近日天氣晴和產收暢旺亟須嚴飭通泰分司將停灶稽煎煉事宜認眞考察倘查明各塲於三月之中有缺無溢卽將該場員詳請撤換不得稍有徇縱該　向來辦事認眞於各塲產收事宜必能切實考求期收實效至儀棧掣卸遲速實爲場運緊要關鍵嗣後掣卸到棧及掣付到岸之鹽自應由儀棧道員隨時斟酌緩急妥籌辦理仍由該司就近稽核以期無悞其出江之鹽沿途經過掣騐各卡並須隨到隨掣有私提私無私立卽騐放不准苛索濫提致令船户虧累略督銷局於鹽船卸載後並須押令速向俾可源源接運至添造運船各岸能否援照湘岸辦理並候分飭籌議興辦餘均照議辦理（應） 
外交錄 
[俄使催曾吉林稅關]  
　　駐京俄使於本月十二日至外務部詰問吉林設立稅關一事何以遲不發表應趕速開辦中國政府答以一星期後集議再定譯大阪朝日新聞（穎） 
[洋商對於船捐之阻力鎭江]  
　　蘇省牙厘局擬抽船捐每貨一担槪收制錢二十文現經分運報關行洋商禀請領事電致蘇撫爭執故日來已有轉圜之望詎十六日金山新河　捐局以并未奉到撫憲免捐札文仍欲照抽以致各華商羣在公所會議而英日美三國商人亦擬報關停止開船盡力與牙釐局抵抗恐不免有一番交涉也（至） 
[咨飭蒙王保護敎堂北京]  
　　據外務部人云西合哨特旗阿勒鄯親王多樂特色凌旗界内設有法比等國敎堂番民土匪往往任意滋擾恐起交涉昨由該部咨行理藩部轉飭阿勒鄯王會同地方官切實保護以弭釁端（仁） 
[千山台煤礦之交涉滿洲]  
　　前日駐日楊使電致外務部云千山台煤礦事據日外務大臣稱應飭王承堯與南滿鐵路總辦後藤新平面議方易了結否則難斷等語樞已囑該大臣知照後藤矣（大） 
[波斯商人尚思流烟毒於中國]  
　　十九日倫敦電云愛勒巴哈地方之先聲報載有波斯海灣來信謂該處商人於中英會議限制印度鴉片一事頗爲注意倘中國不將外洋所產鴉片全行禁絶則波斯商人願以波斯鴉片供應云 
軍事界 
[馬軍改練新操籌欵]  
　　泰晤士報云馬玉崑軍門擬將其部下之軍隊改練新操陸軍部允爲之籌欵 
[湖防另委領杭州]  
　　湖州水陸防軍向由吳占人軍門兼統兹因遠在鎭海勢難遥制奉張筱帥另派候選追　觀察政詩前往承統以重防務（秀） 
[校練生擬充巡長蕪湖]  
　　蕪湖巡警校練所開辦以來進步頗速現因將屇畢業馮觀察以該生等程度頗高擬俟畢業後分派各區充當巡長爲各巡士之模範云（儀） 
[禀准派兵駐防鎭江]  
　　丹陽縣馬淋地方近來盜匪充斥民不安居日前由該縣禀詳鎭道請撥練軍至該處駐防當經榮觀察商之南洋第四標巡防隊赫統領酌派勇丁一隊前往彈壓（節） 
[張統領咨報分布軍隊辦法江西]  
　　統領江西内河水師巡警右軍張觀察咨報贛臬略稱萍鄉匪亂自駐軍搜捕以來匪徒絶跡現値淸鄉竣事地方益臻安謐陸軍爲備徴調之師自未便久駐偏隅致碍操練查瑞袁吉臨本係巡防左軍防地應卽妥爲區畫調隊接防以照愼重而專責成萍邑安源煤礦最關重要工徒紛集良莠不齊自宜專駐一營以資保護距礦六十里之草市與攸縣接壤並有鐵礦錳礦其安礦附近並有多數土礦及造瓷窰廠工作人衆皆自外來難以稽查又湘東亦爲要鎭相距不過數十里之遥且界在鐵路綫照料亦易擬以前營管帶胡應龍仍駐安源分一哨紥草市分一哨紥湘東庶足兼顧無虞栗市桐木一帶舊爲匪徒巢穴外來會黨出没其間防務尤關緊要擬調右營管帶余承恩駐紥栗市分一哨駐桐木分一哨駐金瑞分一哨駐袁州以資防守慈化株潭黃茅爲至瀏陽衝衢曲源爲通義定要隘擬以後營管帶朱鼎炎駐紥慈化以一哨分駐黃茅一哨分防株潭一刻分防曲源周密新昌縣界連義定萬載伏莾頗多非駐營不足以資鎭守擬調左營管帶李國斌移紥新昌分一哨駐臨江一哨駐瑞州一哨駐新喻凡以上各防營並令其每月會哨一次不得稍事疏懈所有撤防之陸軍亦令其分起抽撤俟各營到齊接防再將全隊回省以昭愼重仍請左軍統領不時周巡藉資鈐束至於吉安爲左軍統領駐紥之所隨帶中營足資鎭懾卽遇有事由贛州調撥後軍前來水流湍急下駛甚易似可母庸撥防惟所遺義定防地亦關重要擬撥巡防中軍朱上淸一營塡紥兼防銅鼓以期周密又准貴司徑電内開敬電悉頃奉帥諭所議甚是惟巡防中軍現止一營在省調定尚需時日擬將現駐袁屬之常備軍分次陸續撤回仍留兩隊分駐萍萬俟各處調防各營及中軍調赴義定一律到防後再行撤回以昭愼重其應如何分布仍祈卓裁等因准此除呈報移行外相應咨報請煩查照（因） 
敎育誌 
[視學員將往日荆常州]  
　　蘇省視學員夏君芍賓來常調查學務己誌前報兹悉夏君十七來常後暫居府中學堂卽行分往各學堂考查課程一俟事畢當於二十三日赴宜荆兩縣調查一切云（言） 
[聘定師範學堂監督杭州]  
　　全浙師範學堂奉張筱帥奏准以貢院改設札委在籍紳士陸桂星觀察監工重建約於秋初當可告竣其課程擬分完全優級速成三科定額一千五百名延請邵伯絅庶常爲監督業已下　　定矣（適） 
[高等小學推廣學額鎭江]  
　　丹陽縣劉大令以高等小學堂學額 
 
 

Page 12

 
 
太少因擬力圖擴充招足學生一百名並汪設師範傳習所卽以高等敎員分任敎科其新招學生一律自費日前禀准省憲刋登官報以資觀感（文） 
[學界不允移挪經費揚州]  
　　揚郡高郵學會會長吳玉堂日前擬將高等學堂經費撥歸勸學所給發現學界諸君尚未認可聞須俟禀請提學使再行定議云（差） 
[靑年會開紀念會揚州]  
　　楊郡靑年　係西敎士易文士君所創十六日爲該會成立之期因紏集同志開　以留紀念是日來賓約有千餘人由易君演說各種實騐學問并演影戲來賓莫不鼓掌（差） 
實業類 
[淸鎭路股緩期交欵鎭江]  
　　淸鎭鐵路商會所認之路股一萬張近以開築無期各商擬從緩交惟所認股數確實可靠日前由商會移文龔虞賓觀察作爲擔任股份之筆據呈明江督立案備查（八） 
[總理任滿告辭鎭江]  
　　鎭郡商船公會總理朱馮壽觀察去年由航業中人公舉禀請商部立案兹觀察以一年任滿决意告辭日前曉諭各幇船户請另舉能員接辦以重航業（八） 
[會議開放庫伊等處北京]  
　　政府前擬開闢新彊商埠已有成議十一日當軸諸公又復會議籌備蒙古事宜業已决定開放庫倫恰克圖及伊犂等處大致須待東三省事務辦有起色再行奏明辦理（仁） 
[農工商部注意農政]  
　　泰晤士報云農工商部咨行各督撫保薦農政顧問官 
[鎭郡蠶事豐收鎭江]  
　　鎭郡各屬今年蠶汛甚佳數日内頭二三眠每石售至三千五百文爲近數年來所未有新絲已於十九日開收定價四十三元繭行於十八日第一期開秤頂價五角一分（射） 
瑣事欄 
[美領事親臨放賑鎭江]  
　　鎭道榮觀察十九日接上海美總領事來電定於今日派本國兵艦載麵粉八萬包到鎭轉連淮徐海　災區並由美總領事親往散放等語當卽轉餫駐鎭轉運總局周協戎趕雇民船小輪各若干艘以備載送一面諭飭洋務局丹徒縣屇時務須妥爲照護并格外優待云（御） 
[鹽商捐欵平糶揚州]  
　　儀徴縣境十二圩現因米價昂貴由棧憲徐季餘觀察倡捐錢一萬千開辦平糶并札飭淮南局轉諭運商籌捐六千串塲商四千串以成善舉兹據運商禀復認可推場商之四千串已由運商向錢莊借墊呈繳應請淮南局於塲商繳價時每引代收捐錢四文以足四千串之數由運商公所具領以歸墊欵云（論） 
[奏遣革員籍管東杭州]  
　　前署嘉興縣瞿倬因沈本義家被刦之案經前撫聶中丞奏請革職日來瞿乂屢在撫轅具禀嘵瀆復奉張筱帥提集全案人証審訊確鑿按律定案而瞿自恃刑幕出身舞弄刀筆任意妄控故復奏請遣回原籍交地方官管束聞瞿亦已赴部上控請派欽差查辦矣（俟） 
[詳紀洋兵馳馬傷人事南京]  
　　四月初九日傍晚江寗巡警總局傳知上　縣云有洋兵在鼓樓地方馳馬撞傷民人李榮泉並毆傷李竇氏飭即詣騐時値知縣朱大令枚公出當經典　寗廷芬禀知關道委員會騐詢據李榮泉回稱是日下午伊與母親李竇氏先後行至鼓樓大街詎有洋兵十餘人乘馬疾馳而來伊避讓不及被馬撞倒踏傷昏暈伊母在前　走　頭見伊被馬踏傷遂卽上前拖馬被一洋兵在馬上用有鐵環之洋鐵水壺亂打以致伊母受傷等語當將李榮泉母子抬送中西醫院醫治詢明用壺毆傷李竇氏係洋兵英奴士乘馬撞傷李榮泉係洋兵而雷卽將該洋兵二名連同兇器洋鐵壺送交領事收管聽候核辦現江督己飭金陵關道會同洋務局復查明確商請領事秉公懲辦矣（商） 
[紙鋪仍擬承辦衙署紙張蘇州]  
　　蘇省開辦印刷所舉凡大小文武衙門局所應用一切印版紙張均須由所承辦兹長元吳三縣各紙鋪以此事若歸印刷所經辦則各户生機頓絶因特聨名禀請三縣主持乞上憲豁免現三首縣已准予據情代禀矣（出） 
[官紳組織戒烟公局重慶]  
　　重慶爲產土最旺之區自戒烟明詔下逮偏隅有志之士咸欲改革陋俗兹由川東道吳重慶府高及紳董楊俊卿佘閬仙創辦一戒烟公司配合上等藥料不攙烟土半濟半賣業已在縣城隍廟開辦購藥者頗爲踴躍（往） 
歐洲通信 
俄恢復海軍力俄國海軍部議定今後九年之期限復興海軍聞其籌畫之内容戰鬭艦十二隻計十八萬六千餘墩裝甲巡洋艦十五隻計十七萬餘墩驅逐艦四十八隻計一萬五千餘墩砲艦七隻計一萬四千餘墩海防艦九隻計三萬二千墩水雷艇十八隻潜航艇十四隻通報艦二隻雜務艦一隻而戰鬭艦反巡洋艦務須在本國自造云 
萬國平和會提商問題荷蘭國海牙府近開萬國平和會所提商問題如下 
第一　關於陸戰並海戰之法規 
第二　關於航海並水雷之事項 
第三　關於無線雷報之事項 
第四　關於局外中立之事項 
第五　關於開戰之事項 
第六　關於軍備遞减之事項 
此外與世界和避及文明相涉之問題亦可一併討議以上所列第一至第五各節日俄戰役中所遇之閱歷經練不遑枚舉日本代表人對于此等問題可發言容喙之權殊爲重大即仁川海戰波羅的艦隊東渡時法國中立之義務視爲具文以及俄軍濫用紅十字旗以圖逃脫並旅順至烟台間建設無綫電報等問題皆可隨時提商以求折衷於讜論云 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[史畫]  
國外新聞 
[萬國棉業會同開會事畢]  
　　十九日倫敦電云萬國棉業會在維也納京城開會業已事畢有人創議謂應設法推廣種棉之地面極爲人所賛成美國代表員謂欲竭力在美國實行種棉之法歸於一律並盼此法可推行於世界云 
[英大員近狀]  
　　十九日倫敦電云據稱前任殖民部大臣張伯倫自覺下次議院開會時可以赴會 
[横濱患疫]  
　　十九日東京電云横濱疫症漸盛 
[東報對於美人之感情]  
　　十九日東京電云東京報章載稱倘在中國之美人亦遭如日本人在舊金山所受之攻擊則美國早遣兵艦赴華矣以　譯字林報 
[德國志在開放亞洲門户]  
　　二十日倫敦電云德國外部次官默爾布葛伯爵宴請至德游歷之英報記者度間駁斥德國侵害世界和平之見解復聲明德國海軍祇在保護海疆及各處商務而己德在斐亞兩洲其目的祇在開放門户耳 
[舊金山居民預籌目衛]  
　　二十日倫敦電云美國舊金山有勢力者七十五人組織一董事會意在攻擊亂兵 
[英皇爲日本親王餞别]  
　　二十日倫敦電云今日英皇宴日本伏見宮親王於白金漢孟宮爲之餞别英太子夫婦及康諾德公爵夫婦皆赴宴 
[德相接見日本專使]  
　　二十日倫敦電云德相薄盧親王接見日本派往海牙之專使 
[德或對於和平會議事之意見]  
　　十九日栢林電云德國之意以爲海牙和平會辯論之事應布告於衆 
[德皇厚待老友]  
　　十九日栢林電云前充駐德俄公使史華魯伯爵現患病居於柏林京城德皇往視之因此有誤以爲遠東政治問題有關者然史華魯伯爵乃德皇多年老友與政治上並無關繫也 
[日本簡派外交官]  
　　十九日東京電前任駐墨西哥國日本公使已派充駐紥瑞典瑙威兩國公使新任駐奥日本公使内田康哉已奉有在瑞士國辦理外交之權與以前各使一律 
[法總統定期赴瑙威]  
　　中法彚報云法總統定於西九月間赴瑙威與瑙威國君主　晤 
[德公使已去摩洛哥]  
　　中法彚報云丹支亞來信謂德國公使已去以　譯文匯報 
[英國將校赴滿洲考察戰地]  
　　文匯報云英國陸軍少將克潘君偕印　士官學校將校數人於西五月二十五號行抵安東縣察勘滿洲日俄兩國之戰地 
本埠新聞 
[南市又遭大火]  
　　滬南董家渡碼頭昨晨六下餘鐘同昌水菓行不戒于火登時冐穿屋頂延及鄰居宋仁德堂藥店同豐南貨店對面聚興飯館洋乹車店某草貨店陸姓荳腐店贊化堂丸藥店後面成昌洋貨棧並住宅數家裏馬路嘴角面東之胡茂生茶葉店寳興押店元順 
 
 

Page 19

 
 
蔴油店榮興粥店聚興館飯店羊毛店對門面西之德華樓麫館羊肉麫館剃頭店某嘴角豐記鹹貨行東首後面住宅數家對面西北嘴角匯源染坊後面同豐南貨店之棧房南首荳腐店等約焚至十一點鐘時始熄當火熾時由南市天主堂用德律風請法捕房洋龍到塲幫同各社洋龍救熄是役也共燬樓房二百七十餘幢本縣李大令及各警員均到場往來彈壓有某社洋龍因登高施救墻忽坍下壓傷多人幸匀無性命之虞聞此次被焚各舖户大半保有火險故受累減輕也當火勢猛熾時自久大愼記船號水龍馳往施救南區巡士李桂生見該號龍夫袁慶松陳小羣二人不穿號衣卽向毆逐由袁婉告李不肯聽并鳴警笛召集巡士五人將袁陳扭至南區沿途用警棍亂毆致二人受傷臥地不起事爲各社洋龍夫及司事知悉遂激成衆怒擁至南區請將行兇巡士重辦旋由區長查明行兇各巡士立卽解送總工程局由正裁判孫明府將受傷之袁陳二人驗明毆傷沉重屬實當將巡士李桂生姚式如二名一併交警務長斥革後移送上海縣按律嚴懲其受傷人亦隨案移請驗質各洋龍夫及司事等始散（哲） 
[滬道會商禁烟事宜]  
　　昨午滬道瑞觀察駕至總工程局會晤總董曾少卿觀察籌議禁除上海烟間一事以近來各烟館聚衆集議恐有暴動情事應加意籌備防範之策也（夜） 
[嚴查不法警官]  
　　北市西南區副巡官楊寳書辦理失當擾害商民迭經禀奉道憲飭由李守承淵查明禀覆卽經李守確切查明禀詳在案兹奉瑞觀察批示云北市西南區副巡官楊寳書原充北市巡警學堂警務敎員所有該區巡弁巡官巡士人等曾受該事巡官敎育八月之久較之他區容易約束卽巡弁巡長巡士人等亦必樂於服從乃站崗甫及月餘種種違章腐敗已極爲該處商民禀揭本道閱悉之餘旣深悔用人不當無以對我商民而巡弁巡長人等不能衛民轉致擾民悉由該副巡官縱容所致實屬毫無心肝殊堪痛恨旣據該守查明該處商民所禀事皆有因僅將副巡官撤換不能挽回警政楊寳書應卽撤差交上海縣看管聽候查辦其違章擾民之巡弁巡長巡士人等責成該守及呂正巡官並新委之副巡官確切查明共有幾人按名追繳卒業文憑一併解送來轅以憑覆辦而維警務該守等母稍徇飾致干并處（泳） 
[美儒林樂知先生之歷史]  
　　美儒林樂知先生於廿九號夜一句鐘逝世享壽七十一歲林君生於一千八百三十六年正月三日原籍美國卓爾　亞省幼肄業於伊滿大學卒業後於一千八百五十八年奉派充敎士來華卽於是年回國成婚一千八百六十年來滬當南北美洲戰爭時林君受製造局之聘賴薪俸瞻養其家室刋行旬報一種名曰萬國公報復用華文著書甚多其中最要者爲中東戰紀世界女學通考兩書林君於一千八百八十二年創設中西書院中西女塾之設亦林君之力居多近十五年來林君專心著書大半經廣學會印行林君生平所辦之事爲華人所推重而搢紳士大夫爲尤甚一年以前林君曾回美美總統羅斯福特召至華盛頓京城詢問中國時事林君死後遺妻及子二人女四人聞者皆爲悼惜摘譯字林報 
[索賠火險銀兩]  
　　前者福州路火警河南路之華洋藥房亦被延燒事後該藥房向合衆公　索賠承保火險銀七千兩合衆不允照賠當由華洋藥房股東美商鍾　霖姓律師凱第士開單投該管領事署控告美副領事白保羅卽據情照會讞員關太守飭差往傳該公司經理人到案訊奪（泉） 
[南北洋大臣札鄺觀察文]  
　　爲札飭事照得止海船塢前經會辦大員管理改照商塢辦法極圖改良派吳副將應科爲總辦洋員巴斯爲總稽查飭令隨時禀承南北洋海軍總理薩軍門曁會商兼管船塢張道士珩妥爲籌辦嗣經加派製造局差遣委員李直牧壽仁就近調查並以該塢帳目事極繁重復經會委鄺道國華總管各在案兹本大臣等擬將塢事竭力擴充整頓原派總辦吳副將應飭銷差　寗田本南洋大臣飭派差委總稽查洋員巴斯本係北洋當差人員今北洋需才孔亟應卽開去船塢總稽查差使由北洋大臣仍舊調回海軍當差所遺船塢總辦一差即派鄺道國華總辦凡塢中用人購料監　管帳各事均由鄺道一手督飭經理以專責成該員已給薪失銀二百兩每月加給薪夫銀二百兩照案在船塢用欵内作正開銷李直牧壽仁本已接支船塢叅議薪水應卽派委該塢叅議俾可遇事籌商霍遊擊良順本委總查機器局事　兼在船塢照料應卽派委該塢總查母庸開支薪水仍應由鄺道隨時禀承薩軍門會商張道督同李直牧霍遊擊認眞整頓籌辦務飭切實整頓和衷共濟以副委任除咨行外合行札飭札到該道卽便遵照將該塢一切事宜刻日移知吳副將交　該道接辦仍將接辦日期報查無違（建） 
[道批三則]  
　　南翔鎭商陸乃勳禀批來禀擬章均已閱悉復按調查研究兩項宗旨不外乎端趨靣保治安果能實力奉行裨益地方誠非淺鮮惟禀内列名各人是否居住南翔平時聲望諒　素著仰嘉定縣查明核議通詳察辦章程並發○王家棟禀批查閱抄粘業已由縣訊明核斷輒行來轅混凟殊屬刁健不准○朱馮氏禀批判押之犯期滿應否開釋應由承審官察看情形分别辦理不必來轅越瀆（哲） 
[上海縣察閱東土塘]  
　　本縣李大令昨晨至浦東察閱土塘午後始畢傍晚回衙（軌） 
[叅戎新政]  
　　提若營萬棣華叅戎昨日面諭各城門員著將城墻粉刷一新　城官廰等處一律打掃潔淨不准堆積汚穢從前所設各攤亦應一律驅遣云（哲） 
[尚賢堂開講憲法]  
　　新法界石　樓後尚賢堂本學期演說各國憲去前次由該堂監督李佳曰先生演說英國憲法聞者無不欽服現定於禮拜六卽今日下午五句半鐘仍由李先生演說法國憲法並敦請法國大律帥羅斐君首座開講前一小時略具茗點俾中外友人會晤訂交無須入塲劵任人前往聽講云（川） 
[校員吞烟自盡]  
　　英界北浙江路崇海學堂經理人王雅屏前日忽濳至寳善街某棧内吞服生烟經友人覺察專送仁濟醫院療治無效遂將王送回學堂當卽身死事爲捕房聞飭保投上海縣請騐惟各學生不愿報官遂發電到崇囑家屬來滬觀殮并請捕房飭捕照料（夙） 
[一妻兩夫]  
　　匯四捕房華捕李桂生奸佔成衣匠魏關生之妻張氏一案經關太守會同英副領事巴君會訊未曾判結前午仍由中西官 
 
 

Page 20

 
 
提訊魏　互爭領妻太守商之巴君判將張氏發棲流　擇配完案（永） 
[索債起釁]  
　　英人馬路五福弄内戚公昇煤炭店主昨往二馬路永康祥綢莊向飯司阿二索取柴灰帳口角之下遂致用武店主外祖聞耗奔往勸阻被阿二脚跌要害受傷甚重遂嗚捕將阿二拘入捕房捕頭飭將受傷人車送仁濟醫院療治阿二押候解辦（塘） 
[請懲垃圾車夫頭]  
　　英工部局管事洋人查得垃圾車夫頭陸福全專向居民藉端拆稍受害者不知凡幾特飭捕頭於昨日將陸福全拘送公廨請究中西官命陸還押捕房俟下禮拜五訊奪（泉） 
[南市第一次火警餘聞]  
　　徽寗碼頭將大成鴨行失愼燬去房屋三百餘幢　誌　報兹悉火起時瑞昌木行執事王敏齋至對弄住宅取水澆救忽爲濃烟迷住不及逃出竟致葬身火窟又秦長順鴨行庖丁夥某甲亦因搬物焚斃昨日均在瓦爍塲中翻出尸首焦臭不堪己由各家屬備棺成殮矣（矣） 
[法界火警]  
　　昨晨三點鐘法界鄭家木橋南堍森昌布莊失愼經救火會馳往救息計焚去房屋四椽（絲） 
[續誌英界火警]  
　　昨報誌英界河南路後某號失愼一則兹悉火起于永餘昌湖縐莊卽廣昌隆綢莊轉租之西樓故廣昌亦被殃反又延燒某某兩洋貨號共燬去房屋三幢捕房以各家均保有火險遂派中西探前往查核禀覆候奪（泉） 
[民立中學堂開會運動]  
　　民立上海中學堂定於二十二日午後在西門外寗康里南操塲開春委運動會想届時必有一番特色也（本） 
[上海官事]  
　　日本法政科政科兼警科華業生朱衣朱光第張鹤齡昨均到道禀見道庫大使周亮工禀知交卸代理崇明縣典史道署繙譯官毛昌嗣禀知奉東三省督撫電調前往差遣前江寗藩司惲祖祁前刑部員外郎徐宗甫到道拜會江蘇試用知州李壽曾到道禀謁升任順天府府尹袁海觀大京兆昨到縣拜會李大令晤談良久而别（夏） 
訟案 
[上海縣案]  
　　滬道札發謀斃許松泉之廬阿四前晚奉李大令提審廬供嘉定人　田外義爲沿匠由許松泉素未識面且未到過上海寳遭寃誣大令即傳尸子許榮春質認供成二月間此人來家遨父親往南翔購買陸姓園内竹頭父親留伊夜飯歇宿翌晨早膳父親携洋一百元偕出詎被謀斃前日道探拘伊到新閘　小的及家内婦女夥伴認明無訛且有隣居多人亦都識認毫無疑義大令諭廬早供尚可亂宥盧供岳父名陸洪昌並無囑小的邀人買竹情事判許其供結回家廬釘鐐收所候再　鞫○李大令在南匯前任時所有經手賑欵理　　册報銷近由南邑書辦將底册四十餘本買送來申船泊董家渡碼頭詎被賊將此項底册竊去報經大令飭捕甲勒緝不獲昨提案訊比捕甲各責五百板判再限三天如不緝獲血比革懲○楊曉峯前控陳祥元假冒地保盜冒護塘公田向理反被戳傷經縣提陳訊押在案今楊傷痊投案供訴　情　陳責三百板押令贖田如違嚴辦（車） 
[公共公廨晚堂案]  
　　楊裘前控妾胡氏串通使婢王阿寳與優伶康月山姘識捲逃衣飾等情旋將胡氏及阿寳緝獲解廨訊押在案前晚奉襄讞王明府復訊楊　供胡氏决意休去請追捲逃之物胡氏供阿寳混稱康月山是伊胞兄並勸婦人時被主人呵斥不如隨康逃逸婦人一時爲其所愚衣飾物件亦係阿寳取去阿寳供胡氏自行觀劇與康月山勅識揩逃與小婦人無涉明府核供判均還押候提到康月山再訊○顧浩前控陸代成欠洋不還後陸又轉控盛潤甫抵徣不還一案提訊陸供盛盛股開錦豐綢莊倒閉後結算虧欠各户計三萬六千餘元均由商人料理盛欠商人亦有一千餘金請追盛供並不欠陸銀洋照算帳目應陸欠商人四十餘元判盛交保限十日將帳算明禀復核斷○孝逵升前開萬和永綢緞洋貨莊倒閉後結欠愼豐瑞元各錢莊十七家計銀九萬七十兩各莊紛紛控追提訊李供外帳僅　四千金可抵餘實無力判李還　著李夥李福堂出外代　帳目限十天收齊再核（霜） 
[公共公廨早堂案]  
　　過犯李關通董阿福串同過犯潘阿生陸阿慶等用鐵尺挖竊姚安慶棧房内牛油四斤二十磅並竊牛皮一百三十六觔托陶洪高衛錫裘轉賣於王欣山處得洋二十六元經包探查悉將各犯一併拘獲並吊到牛皮原贓昨日解究讞員關太守商之英巴副領事判李押西牢三年董押西牢一年潘陸與分錢之王阿狗各押西牢六月○粤人梁阿福到大興里雉妓花翠英處遊玩同食點心乃被梁用藥將妓迷　乘隙竊取金戒指金表等物逃逸經龜奴察得追　小花園地方始喊由　捕拘獲少日原贓昨日解究太守以供　不諱判梁押西牢半年○王桂生竊取胡綏之察　綢四十四疋　洋分用　捕　到原贓六疋昨日解究判押候吊齊原贓再訊○著名流　　　五與回黨王阿三專事搶人衣物　洋報捕解究太守以該匪犯案至四十　起　便　容判王　西牢五年陸押西牢一年期滿逐出租界○張裕生搶取周良法金挖耳判狎六月○雉妓金小保違章拉客判發棲　所擇配○侯松齋行兇圖賴姚安榮　洋判押一月期　送廨過堂訊追○石桂生持刀將李德元戳傷判押棲流所六月○僧人慈　以師父某僧身故爲詞向夏廷　騙洋十元判押限七天交洋○繆維生欠洋逃逸由原告扭究判押候過堂訊　（泉） 
[法租界公堂案]  
　　鐘表店主陸雲才控店夥戴文甫私向懋昌號冐取銀表三隻並吞用客帳洋四十四元求追代理廨員萬司馬質之戴堅不承認判押候傳到荐頭人再訊○工部局醫生控出店陸有品竊去鈔票洋一百元抄出原贓呈案陸俯首無語萬司馬商之費繙譯判從寛押捕房一月○奉天輪船執事卓天祥控廚房下灶忻連守夾帶縐纱私貨往查不服反敢行兇打傷眼目求鑒　押候傳到正工　訊○顧云泉不還張朱氏存銀六百兩控經公堂提訊判交保理楚○傅朱氏控傭婦顧談氏竊洋一案訊無憑証判談氏交保令朱氏本夫到案訊鞫（絲） 
[吳租界捕房事]  
　　王阿海前晚行經百老匯路被流氓搶去草帽報由捕頭飭探查緝○朱阿二劉阿興昨在元苦路互毆由捕拘入押候核辦○藤阿高昨日行經有恆路被某日人乘醉將石擲傷頭面由捕併送捕房旋由該日人給資養傷了事○沈阿三包車昨在西華德路違章攬客由捕拘入押辦○小販吳桂松前在北四川路被曹春榮無端毆傷　死由探將曹拘入押候解辦○甲乙二捕前在西華得路隆慶里將章阿福丁其華蔡某等兇毆受傷經章等報由捕頭驗得兇毆屬實昨日禀知總巡捕房路該二捕斥革（西） 
通信 
逕啟者奉賢縣治之金匯橋鎭於本月初八夜突來盜匪數十人先打駐防之蘇捕營局後鼎豐典鋪旋被局勇奮力抵禦鎗傷盜匪兩人餘黨始退是役也雖當鋪圖知未成然盜躍至牆上危如纍卵若非該勇等擊退勢必不保其功甚偉仍縣　李平泉明府蒞　後尹但不加褒奬反謂盜與該避爲難一似地方不洗推其意無厞要脫去盜　字樣以避處分然而事情鑿鑿且當塲拿獲盜匪兩名親供確日豈眞欲搶去當舖之後然後爲盜耶如此重案尚可含糊了事勢必灰勇士之心長盜匪之胆爲個人而壞全局生不可問矣素仰貴報主持公道懇請登諸報端使當軸者知所警愒得能儆一懲衆感佩無量金匯橋紳商公啟 
振務 
[上海皖北義振總收發所代裕皖官錢局報告皖高等學堂學生捐助單]  
　　呂顯曾汪泰　各助洋二元趙恩彤趙恩瑩趙恩承共助洋三元劉鍾駮石秉巽尹昌晵光鍾鳳文炳舒達洪淑盈屈亮工劉汝玢黃乃　吳源蔭徐　江裕高運　謝廣來　上各助洋一元陶國祥徐光儀　周棠許延櫻　上共助洋二張永滋姚恩普陳琢許璜絩紹良丁則　吳之俊汪兆廷翟樹華孫振武胡國鏐胡國澤葉樹三黃繩模張彬周象明葉濤麟葉兆麟余策余永棽吳慶琛譚聲和劉灌劉匯林甲第何崇傑　思聰李純一汪鰲汪恊歐光暎坻程　以上每二人合助洋一元勞錚吳障束馬朝柱共助洋一元鈔五十三枚姚佐璜吳　合助洋一元鈔五十三枚五材森蘇紹哲金應麒魯昭敬王蔭賢周彬以上各助洋五角張富宗邵逸周虞育英鄭潤澤方希立胡席賢以上各助鈔五十四枚齊民程夢祺史左嚴宏溎佘　昌以上各助鈔五十三枚徐傑吳世傑李宗仁康本亷曹拔　上各助鈔五十枚王建廷張恩道共助鈔五十三枚姚永　何鴻烈吳斗賢共助鈔一百零六枚以上通共收英龍洋四十元小洋二十九角鈔一千一百十一枚謹此登報舉揭　仁風 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
