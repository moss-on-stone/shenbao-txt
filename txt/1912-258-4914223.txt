# 1912 - 258 - 4914223

 

Page 1

 
 
社論 
[省官制案改修問題（三）（寒）]  
記者主張一方用集權之政策一方導自治之發達而謂集權與自治不相衝突而適相救濟者也執此以談論者必謂德制最相近何則國家行政與自治行政惟德制分劃之最晣州知事掌國家之行政州長掌自治之行政其道各不相浼於國家一面不失爲集權於地方一面不失爲自治道莫善於此也是贊成德制當莫記者若也顧分劃國家行政與自治行政使集權與自治兩不相妨固記者之所贊同若竟施之行省之間則非記者所敢苟也蓋自治之根據在最初級之市鎭鄉而不在最高級之行省夫國家之行政以人民之幸福爲歸宿而自治之行政亦以人民之幸福爲歸宿顧何以各國之政治無不分别出之者是何也國家以全體人民爲範圍而自治以一部之人民爲收東以全體人民爲範圍者其目光恒注於遠且大者而近利轉有所不言以一部人民爲收束者則反之其致力恒在於近而且易者人情愛鄉里凡其所耕釣所遊息所生長之地措拖有如指掌而擘畫易於周詳此卽自治之眞理也如築道然在最小區域以内凡負義務之人皆得利用之而在廣大之區域則勢有所不能因其不能而有淡漠視之者狹隘之區域無是也此自治力發展之實騐亦即自治之眞理也不知省爲自治體應此眞理否也抑彼爲省總董其精神才力能貫注於一行省之大否也如其否也吾寗不取德制而取他法 
大凡自治發達之國其矢力於自治者必不爲黨派關係所縛束德固有然其他諸國亦有然此非特其人民有愛於其地方與夫其自治能力獨富也亦其區域範圍殊小知己知彼稀量悉當無藉黨派爲之奔走呼號即奔走呼號亦所不應行省之大幾與歐洲列强相埒而總董關於一省之地方行政皆掌之於是依托因緣而至者爲數實繁其不能脫黨派關係也蓋無可疑其究也恐不暇謀自治之發達而爲黨爭所糾亂以至演成美國各州選舉之弊與純粹之民選無異也 
省總董與省總監其權限以國家行政與地方行政而分劃然縱如何列舉如何嚴定而其間權限不甚明晣之處總不能免因權限不甚明晰而出於爭其在總董也有董事會爲之後援有議事會爲之後援有省會爲之後援何也以總董自省會選舉而出也總監以無後援而恒爲總董所勝此必至之勢也故地方行政之範圍規定縱極其狹而挾其民選之勢力以侵蝕國家行政之權限必至演成反對之事實至創成此制目的本本縮小國家行政之範圍者又不待論矣凡此皆記者之所不免杞憂者也 
來稿 
[近邊建置槪略（三）（續）（王賡稿）]  
（戊）此項陸軍退伍時即以之屯田實邊 
（已）各廳添設佐治員分司民政兼行巿村法注重自治區域 
（說明）歸綏各廳地段遼闊未闢之地尙多隂山以外河套之間水土膏腴尤宜屯墾佐治各員須注意焉 
以上三區建置大要專就邊墻以外言之若夫口内宣化（屬直隸在張家口内居庸關外） 
大同（在得勝口内）朔平（在殺虎口内均屬山西）三府古稱雲中亦曰山後居内外兩邊墻之間東據神京之上游北當口北歸綏之衝要亦天然一都會也似宜有特别之建置以與口外等區爲表裹然後内氣充滿而外患不易入矣 
近邊建置沿革大勢隂山一脈伊古漢蒙天然之限也自秦築長城阻隂山以爲塞而漢蒙之形勢每不在塞内而在塞外是故秦復河南匈奴不敢南下而牧馬漢得隂山單于遠遁於漠北晋末之變由徙五胡於塞内唐置安北都護而威靈遠及於金山（今阿爾泰山）宋失燕雲蒙元乃入主中國自明以來塞上之形勢益彰彰也明初沿塞分置九邊復於塞外設三衛以爲重鎭東曰大寜（在喜峰口外）即今熱河地北曰開平（在張家口外）即今口北三廳地西曰得勝（在得勝殺虎兩口外）卽今歸綏十一廳地三衛首尾相連内與薊遼宣大榆延等鎭腹背相倚自永樂靖難始撤大寜之兵後以其地予朶顔三衛去其一而開平得勝孤懸口外相繼裁撤於是長城之險漢蒙共之終明之世邊患日亟卒以淪亡皆裁撤三衛階之厲也 
前清初定内蒙改編旗制稱藩列土無異國中然控制外藩未嘗不先據形勝之要因察哈爾西土默特等旗之内屬仿明代三衛之舊規東設熱河都統當大寜故地北設察哈爾都統（護察哈爾内屬蒙古駐防張家口）當開平故地西設歸化城副都統（護西土默特内屬蒙古）當得勝故地三都統愛中央簡任統兵駐防東西相接亦猶之三衛首尾相連皆所以屏蔽神京控制藩部也自後平定準部撫有外蒙設定邊左副將軍駐烏里雅蘇台分列屯戍重疊卡倫總握四汗部軍政之權兼爲對外國防之計而以綏遠城將軍爲之後應其重内輕外之制蓋可想矣 
今民國成立定都北京塞外形勢與前代等雖曰五族一家似無須乎設險然日俄狡啓於外活佛獨立於内全蒙向背且未可知苟或昧於遠略控制無方勢必啟彼戎心積生邊患非所以安内而' 
防外也爰採舊聞參以現勢謹陳近邊建置槪略以爲政府籌邊萬一之預備云爾 
要件 
[經濟協會章程]  
第一條本協曾設立之宗旨如左（一）調查全國經濟狀態以確定整理財政之方針（二）研究各種財務利弊應如何改良統一於國計民生兩有裨益之辦法（三）確定貨幣政策進行之手叚（四）討論各國財務之利弊得失 
第二條本協會設於首都設分會於各地方 
第三條本協會幹事部如左一總務部二調查部三編輯部 
第四條本協會於前條幹事部外得設評議部 
第五條本協會設會長一人副會長一人評議員二十人幹事長一人幹事二十人 
第六條本協會會長副會長評議員均由會員投票選舉幹事長及幹事得由會長指定之前項職員均以二年爲一任 
第七條凡頣爲本協會會員者得開具姓名年籍職任住所函達本協會但須具左列資格之一者方得公認爲曾員一有現任各省財政民政上之職務者一有現任各省商務總會及關於稅務上各項團體之職務者一曾畢業於中外專門學校而確有財政上之學識者一曾辦理多年各項稅務而確有財政上之經歷及其知識者 
第八條本協會非政黨性質無論何黨人員如有贊成本協會者均得入會 
第九條本協會會員以登入會員錄爲証會員錄每半年附印一次 
第十條本協會每年開大曾一次每星期開職員會一次但遇有緊要事件得由會員或職員五人以上隨時提議開職員會第十一條几爲本協會會員隨時可到會或具函陳述政見 
第十二條本協會對於各職員調查編輯事件及各會員陳述事件得由評議部議决之後送交財政部採擇施行 
第十三條本協會每月刋行雜誌一册凡爲會員提議及編纂質問稿件均得登載 
第十四條本協會於會員質問事件得限七日答復之 
第十五條本協會祗收會員入會金一元不另收常年會費但由會員或以團體名義特别捐助得收充本協會之基本金 
第十六條本協會每年費用得受政府之補助 
第十七條各分會得依據本會通則自定章程但不得違背本會之宗旨 
第十八條各分會須隨時將分會會員名册及會務情狀報告本會 
第十九條本協會評議部及幹事之職權另行規定 
發起人李肇甫谷鍾秀張耀曾王竉惠宋敎仁陳錦濤湯化龍殷汝　彭允　周珏劉彦顧視高席聘臣秦瑞玠徐謙王善荃吳景讓 
章宗元陸定沈其昌沈式苟虞熙正張汝翹楊壽柚趙椿年陳同紀潘敬姚憾蔣邦彦周大鈞陳經馬德潤何福麟趙從蕃 
[敎育部審定敎科用圖書規程（續）]  
第八條凡圖書於前條宣布之事項如有更改發行人須於三個月内呈請敎育部覆核再登政府公報宣布逾期即失審定效力 
第九條凡圖書已經審定後若變更其内容發行人須於六個月内重呈審定逾期卽失審定效力 
前項變更内容如增减頁數字句圖畫註釋及換用紙張之類第十條凡已經審定認爲合用之圖書每册書而准載明某年月日經敎育部審定字様於小學校高等小學校敎科用圖書宜標明敎員用學生用字様 
依第八第九條已失審定效力及未經審定者不得記載　育 
 
 
 

Page 2

 
 
[部審定字様]  
第十一條違背前條第二項規定者子以法律上相當之處開第十二條各省組織圖書審查會就敎育部審定圖書内　定適宜之本通告各校採用其規程另定之 
第十三條敎育部已審定之圖書各省圖書審查會認爲確有尙須修正之　得報由省行政長官呈請敎育部覆核後令該發行人於再版時遵照修改 
第十四條本規程自公布日施行 
命令 
[九月二十四日臨時大總統命令]  
國務總理陸徵祥因病呈請解職陸徵祥准免國務總理本官此令外交總長梁如浩呈稱僉事陳治安呈請辭職陳治安准免本官 
任命汪守珍爲司法次長 
任命劉蕃署總檢察廳檢察長周澤春署京師高等檢察廳檢察長 
任命江紹杰署江蘇高等審判廳長錢崇威署江蘇高等檢察廳檢察長 
司法總長許世英呈請任命徐潞暑江蘇第一高等審判分廳監督推事季龍圖署江蘇第二高等審判分廳監督推事徐鍾恂署江蘇第二檢察分廳監督檢察官均照准 
司法總長許世英呈請任命江紹杰徐濃季龍圖爲江蘇吳縣地方審判廳推事錢崇威徐鍾恂爲江蘇吳縣地方檢察廳檢察官應照准 
[專電]  
北京電今日參議院票决趙秉鈞任國務總理得同意票六十九不同意票三通過 
北京電參議院議定每年陽曆十月十號（武昌起義日）爲國慶日正月一號（南京政府成立）二月十二號（北京宣布共和）爲紀念日各舉行祝典 
北京電倫敦小借欵先交五十萬磅業已收用中央用四十萬鎊滬用十萬鎊 
北京電六國銀行團要求先取消倫敦借欵然後再開會議中政府拒之故大借欵已經决裂北京電趙總理告陳其美有從者多爲損壞我公名譽之事望注意等語 
北京電前紹興軍政府王金發毆傷神州報駐京記者汪瘦岑一事已經檢察廳起訴 
南京電鄂省週年紀念會程都督昨派成國屏代表赴鄂蒞會南京電津浦鐵路貨捐問題四省代表赴京尙未議决程督擬先設局暫行徵稅 
南京電新任鎭江交涉局長曹復賡因温秉忠刻未返寜暫緩赴鎭 
南京電程督現派軍務司副官吳保鍔赴京商議要政昨己就途 
南京電泰興檢察長朱錫申違法鎗斃監犯許泰等五名畏罪潛逃一案程都督已通令嚴緝 
蘇州電程都督電借各縣附加稅昨日下午吳縣各甫鄉議員在民政署會議決定准借五萬元須分兩月歸還 
特約路透電 
北京電參議院今日會議無一大員詣院足見政府已深信該院必能贊成以趙秉鈞爲國務總理至於投票不過形式上之舉耳設在數星期前任趙爲新國務總理則參議院勢必大起反對而今此否認者僅有二票一爲塡寫未合式者一爲某議員因信趙吸食鴉片者而同意者竟有六十九票足見政府之勢力今己大增也按趙任内務總長時人皆知其不欲受任迨與參議院議員相對之際趙即明言夙有烟癖不能戒除深望各員於投票之前愼自斟酌云云各議員以小節無妨多投票贊成趙以此故乃得免後此之彈劾 
北京電莫理遜博士近在倫敦竭力輔助中華民國外人現皆討論其舉動而悉博士現正作孤注之擲博士切實佔定地位並明定中華政策輿論頗爲贊許惟博士近來所言各節多有不實以竭力聲明唐紹儀並未由京出亡一事證之尤爲顯著蓋唐之離京袁總統及國務院均未知之直至警察報告而後始悉此等情形盡人皆知不能爲之諱飾也 
北京電滿人前請與漢人分行選舉參議院以各省之選舉滿人亦包括在内故已否决此議 
北京電陽曆八月之政府决算書參議院以其諸多罣漏尙未認可 
北京電據民主報載稱袁總統命外交部將李鴻章及奕劻任外務大臣時與各國所訂之條約彚齊送至總統府以備研究 
北京電星期二日有火車一輛將過新民屯鐵橋時見軌道有損即派人前往查看知係有人欲圖毁壞該橋有一梁已經受損該火車乃卽停止二十分鐘之久候軌道修好即行前駛現信此舉係蒙古奸細所爲以圖阻止中政府派兵前往奉天惟軍士所乘之火車則早己經過 
北京電汴督現議借欵洋五百萬元已經省議會先成 
北京電據華字各報載稱民國紀元上半年四川之預算案總計出欵洋一千三百萬元盈餘洋五十萬元而尋常四川應解中央政府之欵爲一千二百萬元本年此欵並未解付 
廣州電政府紙幣自明日起悉十足通用今日並向美國銀行團借成洋五百萬元政府因恐六國銀行團反對該借欵故未將詳細條欵宣布廣東金融自此可以活動人民均爲欣悅 
武昌電此間已在預備關辦審判廳審訊瑣案以代舊時之警察裁判所 
武昌電此間政府現擬開辦高初　等女子小學校以日本女子爲校長 
譯電 
北京電中政府向六國銀行團索取條仵及請付墊款銀一百五十萬兩後今已絶對否認銀行團之條件銀行團答覆中政府提出之意見時曾聲明該條件萬難更改並呈出支配墊欵之條件財政總長答稱銀行團如不讓步則不能續行磋議并深致歉意以故借款問題今又遭一挫頓目下之情狀與銀行團日見不利大約該團或將借欵問題完全取銷惟借款事宜自春間開議以來已屢經挫頓卒未决裂故續議之望非盡絶也據政界中人傳稱政府現急需欵項發給軍餉而銀行團之意以爲目下之局面必難久持政府不日當有他種明確之舉動也 
北京電中政府通告六國銀行團謂已收受倫敦借款第一批所付之墊款該借欵今己不能取消惟仍竭力表明該借欵與大借款純屬兩事不必因此而阻大借欵之進行磋議六國銀行團接此文後擬守莊嚴之靜觀態度以俟倫敦借欵之自召失敗蓋聞倫敦之重要銀行多未加入該借欵及中國之財政劵購者并不躍踴之消息豫料該借欵難期勝利中政府不日必將重叩六國銀行團之門也 
北京電中政府在倫敦所借英金一千萬磅擬以四百萬磅解付欠交各國之庚子賠欵 
倫敦電本星期之末將發行中國新借欵債劵英金五百萬磅每百實收九十五以五釐起息 
北京電據財政部决算自陽曆三月起至六月止三個月内中央政府及軍警所用各費並賠欵總計共七千萬圓 
北京電趙秉鈞任國務總理後交通總長朱啓鈐或將改任内務總長而以梁士詒任交通總長數日之内可有明文按此消息己見前報 
昨夜京中有兵士謀變之謡言當道已嚴加戒備所有可靠之兵均發子彈惟當夜頗爲安靜 
北京電昨夜（二十三日）京中謡言四起軍警全隊及憲兵隊均出防各街道 
北京電北京預備於下星期日舉行起義周年紀念 
倫敦電陸軍飛船家已造成雙葉飛船一隻可以携置一百十二磅之新式　肯沁炮一尊放砲者可以不爲人所見 
　彼得　電哈爾濱有人接俄民來函謂中國征蒙之軍異常殘暴被殺者已有數千人並斷婦孺之手足及焚燬各廟宇 
[按俄人之言不能盡信]  
倫敦電要求參政權之女子在特白林之鳳凰公園開會時宜讀曼麗蘭女子（新由獄中釋出）來書謂當道若不將伊文斯女士釋出則將率領黨員至芒脫覺監獄與當道一决雌雄非勝卽死云云聽者皆爲狂　 
倫敦電俄國外務部大臣薩氏已由倫敦赴巴爾摩爾英國外務部大臣擬於星期六日前往該處國氏駐倫敦時曾與土耳其大使及西惟亞並布爾茄利亞之公使會晤倫敦各報對於薩氏此行仍極注重惟報界之態度須候巴爾摩爾會議之結果明白揭布後再下切確之評論巴爾摩爾目下已爲世界政治之中心點云 
維也納電據君士坦了消息土政府己拒絶意大利最近提出之意見决續行開戰 
公電 
財政部致程督電貴省地丁錢糧除民國元年以前實欠在民者一律轄免外本年能否照舊徵收有無他種原因致較原額有所增减希約略預估每年徵收之數計有若干比較前清宣統三年預算之數增減若干至厘金一節各省辦法不同或全行廢行或照舊徵收或新設捐稅以替代貴省如何情形一併電復能將每年徵收之數約略預估報部尤爲盻禱號電 
雲南蔡都督通電大總統國務院參議院武昌黎副總統各省都督均鑒辰密讀大總統　電苦衷若揭憂心如焚孰無天良能勿感激當此强隣偪處禍至無日凡我大夫君子邦人諸友正宜鑑牛李之覆轍學廉蘭之交歡戮力同心安内攘外不圖黨幟高張競相仇視意見歧出謡言朋興是何異賊已渡江而國是未定兵臨城下而内訌不休眷念前途未知死所夫勾踐沼吳生聚期諸十年武侯出師宫府輙爲一體若内部凌亂而欲外患不生自古迄今未之或聞鍔今者怵此黨爭首倡脫黨之議無非欲鞏固政府張我國威區區苦心當已共諒自今日以往願與諸君子化除黨念容納派流一氣呵成共謀對外上以紓大總統之長慮下以固民國之始基濟善也不濟則以死繼之有渝此盟皇天不佑滇都督鍔叩銑印 
安徽柏都督致南來電據新安旅蘇同鄉會呈稱徽屬旅居蘇省者不下萬人但此辦理選舉之際居留地以非本籍之人不爲調查入册欲回本籍則廢棄職務不回本籍則不能享有選舉及被選舉權請求補救俾免向隅前來查選舉法但係住居各該初選區地方滿二年以上苟具法定資格者應一律調查入册執業他省者各住所仍留本籍自應由本籍調查入册各住所亦已遷移該地滿法定年限則應由該地調查入册今爲中華民國第一次正式之選舉欲求選舉之公平必先求調查之詳實應請迅飭各初選舉監督勿以客籍或有遺漏　紉公誼養電程都督致陸軍部電諫電悉製造局事已蒙派員接管委派何人日内能否到滬務希飭令於節前蒞局任事頃又據該局全體人員來電詞極迫切並希電復以便宣布俾安衆心盼切養電 
雲南來電外間讹傳滇省危言其實滇甚安靖蔡都督南巡定十二回省全字乂安軍民融洽乞公佈以息謡啄滇安叩灰 
要聞一 
[第三次臨時内閣之大解决]  
趙秉鈞最後之戰勝自南北系討論發生後沈内閣本有復活之望惟以國民黨不能通過奔走此問題者一時碍難下筆前夜總統府會議爲此一問題曾費多時研究最後之决定取得内閣總理一席實爲趙秉鈞氏當會議開始之際總統意思本屬沈氏而黄克强則爲之力辭總統乃一轉其方針指於趙氏此時爲趙氏計者本有勸趙遜讓之一着無如當時會議結果已傳有趙氏慨然自任之說其是否得有力者之勸誘固費吾人之推測然趙氏之必爲被動的而非自動的則似爲無所用疑之事實沈秉堃位置之决定趙内閣提出後其繼此而發生之問題則内務總長之一席果應屬於何氏亦大有可研究之價值者也據昨日政界中人傳說則當夜總統府會議之際黄克强實奉有勸沈出任内務總長之使令亦頗聞沈昨日曾赴總統府力辭至大總統果允其脫身與否吾人雖尙未得有何種確實之報告然自袁氏一方面推測之或竟有以沈氏爲内務總長請求參議院同意之咨文提出於參議院之事實出現亦不可知耳 
○宋敎仁預備捲土重來國民黨此次否認沈内閣事確爲宋敎仁唯一之政策推宋氏之意此次補缺總理本可俯就無如總統偏屬意於沈而沈於國民黨員之資格又恰在模糊影響之中故决心與之反對然又不可遽然使用自寫投票之手段乃一面排斥沈秉堃一面則推薦趙秉鈞以取得大總統之歡心爲他日捲土重來之計而趙氏亦遂得乘此時機仍悄然爲補缺總理之預備然又以爲不可出之太易故意爲心理上反對之表示前夜總統府會議於討論沈内閣不能成立之後遂移而入於勸趙就職之商議現聞諸總統府中人云請求趙秉鈞爲内閣總理之咨文已經繕就日内即提出於參議院矣 
○梁士詒想攫交通總長繼趙内閣總理問題而發生者則内務總長問題也據政界中人傳說梁士詒實主張以朱啟鈐繼趙氏而梁卽以郵政協會鐵路協會兩大會長之好資格一躍而取得交通總長之地位乃總統以本府秘書長一席一時頗難得圓滑如梁者以繼其後故不肯同意遂以内務總長之椅子畀沈秉堃與趙秉鈞之補缺同時提出於參議院云 
[十九日參議院紀事]  
省長簡任問題 
十九日參議院開會出席者六十九人因八月十九日爲武昌起義大紀念會期副議長湯化龍云秋親與其列又可代表議院全體故皆贊成湯往並由議長作書告覆黎　總統次慮士模請議省官制秦瑞玠請審查參謀部官制省服制三案李肇甫則以民意報案喪權辱國違法膚民應先提議議長付表决得少數乃開議參謀　官制政府委員略述數語即付審查次接議省官制修正案宋汝梅謂議長不能開誠布公鄧　言大總統有任命官吏權省長旣非閣員何不改爲任命若各省爭選省長彷彿聯邦將來蒙藏亦爭舉長官是啓分雌之漸而陳同熙姚華爲討論大體事數起爭競李國珍則謂美大用分權法小用集權中華地方革命故取分權當以　史定之與各議員爭辨多時劉彦云我國　邦宜效美國但信用爲作事之首總須使人民不致失其信用李國珍又就中央集權與地方分權兩層多所解釋張耀曾又就官廳與自治國體之　限敷衍一番嗣盧士模劉崇佑以此案關係重大須詳細討論先開全院委員會然後再開二讀會議長謂此事旣得十人提議贊成開全院委員會者請起立得多數贊成嗣提議開會期日劉崇佑謂省制案與省官制有密切關係第七案不能提前開議議長謂第三案六十人以上提議贊成開　院委員會者請起立得多數贊成時因鐘點已到遂散會 
總之是日對於省制案爭論之點共和黨民主黨主張先討論大體國民黨主張表决付二讀會主討論大體者意在簡任主表决付二讀者意在民選爭論許久當時兩派中之有力者認此間題重大皆不敢十分自信其主張之是故表决得多數贊成全院委員會云 
[粤贛蘇三督電爭省官制彈劾解散問題]  
參議院修改省官制一案全國人民極爲不平昨日粤督胡漢民贛督李烈鈞蘇督程德全聯名電致參議院直斥其非兹將原電錄下法制局擬訂省制議會有權彈劾省長而中央亦得解散議會兩權互用始得其平聞貴院審查會决定删去解散權偏重彈劾一面是省長旣服從中央懲戒又服從行政裁判而更加以議會彈劾三方受制救過不遑一省政治必無積極進行之望况違法尙有成文可據失政則權屬議會認定並無範圍是無日不在危疑震撼之中卽無事不在議會操縱之下其結果將釀成地方紛擾議會專制之勢而大局失統一之力各省有瓦解之憂以故地方議會彈劾長官各國皆不取此則就法理論省會對於省長祗能糾舉不應有彈劾權若認其彈劾權復無調劑之道理論事實均難適合現在軍民分治尙難完全實行且省長將來多由都督並任一經彈劾軍心動摇影響更巨事關大局安危萬不能緘隱遷就貴院爲高等立法機關省制乃全國根本問題稍不審愼禍亂隨之務請貴院權衡法理參察事實採用彈劾解散二條弗失其平俾奠國礎合電陳詞不勝禱盼悚切之至 
[各省代表會之權限]  
各省代表會原定有十省人到京即行開會現到者已有十四省而尙未開會聞其所以不開會之故因總統原派梁士詒爲招待專員現因梁事甚忙改派朱家寳而朱遲遲尙未到京也各省代表前曾有左張議决權之說發起 
 
 
 

Page 3

 
 
於江西省後經江蘇程都督來電力駁而總統方面亦不贊成故已改稱爲行政諮詢員兹將其簡章錄左 
第一條行政諮詢事件分類如左（甲）民政（乙）財政（丙）軍政 
第二條行政諮詢事件即由各主管部按照情形分别辦理第三條各主管應由部中特派專員以資接洽第四條各部特派員及各省特派員得各就主任事件隨時建白或答復其意見 
第五條各部及各省特派員對於主任事件有認爲應開會議者得三人以上之贊同即可開會其規則由各部自定之 
第六條凡議決或陳述事項應呈候主管各部總長裁奪 
第七條各省特派員關於主任事項完竣時得經主筦各部總長之許可隨時回省 
第八條大總統得派員加入各項會議或遇事諮訽於各主任員 
第九條設立總派員會集之機關並酌派專員以司接待 
第十條各省特派員到京後應先赴該事務處報告並接洽一切凡請謁大總統國　總理曁各部總長一切事宜卽由該處接待專員分别紹介 
[袁黎孫黄之八大政綱]  
袁總統致黎副總統電連日與孫黄二君商榷内政進行方針由凱開出大綱八條（一）立國取統一制度（二）主持是非善惡之眞公道以正民俗（三）暫時收束武備先儲備海陸軍人才（四）開放門戶輸入外資興辦鐵路礦山建置鋼鐵工廠以厚民生（五）提倡資助國民實業先着手於農林工产（六）軍事外交財政司法交通皆取中央集權主義其餘斟酌各省情形兼釆地方分權主義（七）迅速整理財政（八）竭力調和黨見維持秩序爲承認之根本以上八條孫黄皆表同情如執事亦予贊成即作爲我四人協定政策嗣後進行事件即懸爲目的以决疑義而杜龐言諸祈敎正盼速電覆袁世凱篠印 
黎副總統覆電大總統鈞鑒軍密捧讀篠電八綱兹事體大於中國政治前途極有關係大總統具閎中肆外之嘉謨奮長駕遠馭之偉略熟籌審度計出萬全孫黄兩先生業表同情元洪粗知大體自當贊成政策聿定公理無殊交資互勉倚爲後盾仍望時加訓誡無任悚惶元洪叩巧印 
[活佛來京原因]  
蒙藏事　局之歟預 
雍和宫喇嘛舞弊 
貢桑諾爾布糾正 
蒙藏活佛甚多最大者爲達賴次班禪次哲卜尊丹巴又次爲章嘉佛此爲四大活佛其下尙有八大家亦有胡圖克圖封號（胡圖克圖譯出即活佛二字）此外尙有達賴喇嘛亦幾舉活佛相等蒙人頗崇視之四太活佛勢力各有所及達賴班禪之勢力及於西藏哲卜尊丹巴則及於外蒙古章嘉則及於内蒙古現在蒙古正值多事藏事漸可解决然非復達賴封號不可駐藏辦事官業與定有條件大約外人亦無從干涉至於哲卜尊丹巴在外蒙獨立某國居爲奇貨將以脅我而内蒙古現又多亂章嘉佛適於此時來京機會甚好政府方將利用之以定蒙亂詎雍和宫某喇嘛又從而舞弊蓋張家口外多倫廳向有一幹珠活佛於上年因案斥革其遺差前清曾諭章嘉佛兼管幹珠被革屢輦巨金來京運動開復未遂其願民國成立姚錫光約雍和宫喇嘛組織一蒙藏政治改良會某喇嘛者雍租宫喇嘛中之最狡者也遂受幹珠巨金爲之謀於姚錫光朦混復其封號現亦唆令來京並約同其餘之達賴喇嘛等混稱活佛謂有三四位之多一同來京其意蓋欲與章嘉敵也蒙藏事務局不察以爲均活佛所議待遇禮節一律無二如果照辦必致觸章嘉佛之怒而啓其疑貳則章嘉佛此來不但無效而且有害幸貢桑諾爾布熟於蒙情適值到局大爲申斥現已呈於大總統矣 
[章太炎再駡黄克强]  
章太炎日昨因共和黨柬請陪黄克强園遊覆書共和黨拒絶並痛斥黄陳之爲人曾誌各報頃太炎特再致書共和黨照錄如下 
有人以爲黄興好勇善戰僕疵之而并没其所長此似平情之論然亦未嘗深覩黄興之用兵也觀其颷起電逝雖日行千里猶似不足及鋒芒頓挫未嘗不雙身跳逸廣州之役黄興驅少年才俊以殉之死者六七十人而黄興僅傷兩指得脫者奔出廣州比至香港黄興已端拱於座中矣漢陽之敗誠由南北不敵而知兵者多以輕率僨事譏之黎公哀其苦戰遽即召還乃復規棄武昌退守岳州將士憤激横刀欲斫之幸賴主帥矜全保其餘命聲言自剄拔劍刳股遂以求援下江可得精兵十萬爲辭誑言脫走夫謀人之軍師敗則死之黄興負衆全軀者再矣謂之勇敢善戰非震其虚名之過耶嘗聞清將有勝保者素以驍　見稱臨敵則負羽衝鋒見敗則單騎遁逸胡林翼笑以敗保稱之今之黄興殆其伯仲僕本不知戎事而以成迹規求亦若得其比擬焉或又謂黄不知爲政不應責備然如金陵召募之師大半乞兒車僕號稱十餘萬有鎗械者無幾徒竭民生無益軍用又如國民捐　集法古之算緍亦無其厲斯策若行徒驅殷戶實香港青島非所謂爲淵毆魚爲叢毆爵者歟此雖　生下吏略有常識者悉知之以師範學生而不知此責之當非泰過嗚呼興也材能不過中庸本無中山開平之勲湘鄉湘隂之略也受人禮遇不可謂不隆得人贈遺不可爲不厚雖築莬裘以終老亦可以俯仰無愧矣而横結黨援反噬故主糾連小宵畫地指天斯　豺虎所不食有北所不受士人側目懼其七首彈丸之烈無敢指斥其非者僕雖鴛下寜得無片語以爲折衝哉熊秉三爲興總角之交又嘗受其援助得爲財政總長語多阿附良不足怪觀人者嘗以實事不在鄉曲浮譽月日虚評也章炳麟白 
[女界歡迎萬國女子参政同盟會代表紀事]  
二十日午後一時女子參政同盟會在北京爛縵胡同湖南會舘開會歡迎萬國女子參政同盟會新到中國三代表首由唐羣英女士報告開會宗旨畢卽請嘉德夫人馬克維夫人解古柏斯女博士相繼演說略謂中國男子之對於女子每以之爲販賣品其原因大抵仍由於女子無獨立之知識與能力一離男子卽不能自由生　故男子得發生此種野蠻之行爲願中國女子以後皆能目立則男子此種行爲自然消滅次由沈佩貞女士演說略謂女子欲得參政　須先具三項要素（一）敎育完全（二）發達女子實業（三）不藉男子之保護蓋女子之敎育不完全則男子有所藉口謂其程度不足卽不能參政實業不能發達則女子皆倚爲生活男子遂得挾制之而出於販有賈之行爲至於不藉男子之保護一層去歲革命時女子己組織北伐隊而促中華民國之成立是今日之共和一子亦出代價以購之並非男子一方面獨構成之者也去歲革命時旣未嘗以我等爲女子而擯於革命同志之外豈今日共和告成我等女子卽不能享受共和之幸福耶故我等今日如不能達參政之旦的急宜有一種手叚以對待男子手叚維何卽未結婚者停止十年不與男子結婚已結婚者亦十年不與男子交言演至此滿場鼓掌如雷次爲王女士昌國演說略謂女子要求參政亦先從敎育着手其持論雖甚和平然極正大次爲傳女士文郁演說略謂昨日黄克强先生言女子參政宜從根本解决斯言固善然鄙意以爲今日外國新來之三代表何嘗不從根本解决乃要求已二十年之久今日尙無影響以此推之我等即如黄先生所言效果亦不過如是况我等今日即欲從根本解决而一言法政學堂阻之者即謂女子尙無參政權何得遽學法政欲先學法政而後參政不可欲先得參政權而後學法政又不可然則我等女子不將終古無參政權耶故我等今日之所以爲積極進行者實欲於憲法未定以前早運動焉而收其效果耳若憲法旣定我等雖欲運動不己遲乎語至此時已甚久遂由唐羣英女士宣告散會 
時評一（萍） 
去年八月十五日爲鄂中軍界運動革命之期風雲黯淡萬死一心不數日而義旂飇舉大功告成揭數千年專制之黑幕共和五族白日中天至於今而一年容易大好秋風乂是八月十五日矣爲問費此三百五十餘日之光隂幼稚之民國亦嘗有以其而與歐美共和諸先進相頡頏否 
雖然革命諸先烈死者已死傷者未愈其拚此一身之犧牲以爲五族求幸福者陽夏戰鬪也金陵喋血也委身於槍林彈雨之間冐鋒鏑衽金革猶赫赫若前日事飲水思源當汲汲以建設爲已任愼毋使愛國青年一腔熱血徒對此錦繡之江山舉杯望明月廻首憶當年耳 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[石家莊歡迎孫中山紀事]  
孫中山先生於十七日十二點零三十分鐘由西站登車同行者六十七人所經各站均標樹歡迎旗幟四鐘抵保定藩法兩　及第二鎭統制王占元均到站歡迎此外軍界學界並各會黨約有萬餘人　　隊鵠　甚形肇肅觀者如堵墻爭以望　顔色爲幸孫　生下車與各畧一一周旋問時約二十分鐘復登車南下七鐘抵石家莊晋省歡迎　表劉驥如景梅儿諸君十餘人由站旁迓至行轅是晚　合京奉京漢正太鐵路人員開歡迎大會并研究鐵路　問題暢談良　盡歎而散 
[真人反對馮都督之裏面]  
共和告成直督一席直人最屬意王芝祥而總統則屬意馮國璋兩不相容摩盪半年之久卒爲總統迅雷不及掩耳之手叚所奪馮氏以半日光隂到津接印然全省議會仍持反對主義始終不改雖日前開會爲此問題稍有爭議至於議長無法維持秩序而摇散會之鈴議員乂爲反對摇鈴問题而互鬨而多數之趨向則終歸否認日來該會休會數日特爲會塲外之預備據老於政略者言直人成見並不難消化其所以反對馮氏之裏面在反對其恐用官僚派人假令馮氏能將全省司道改換民黨人物自然可爲非官僚政治之保證全省疑慮立時冰釋都督爲誰亦可不問且現在該省國民共和兩黨漸近調和亦不必專用一黨人物而兩黨内有經騐有朝氣堪任司道者亦各有预擬並非少不更事一味囂聒之人其所困難者惟在無人將此政策爲馮指導各黨勢旣不能自媒而凡久從馮氏今入幕府之本省人又皆自了漢居多不問閒事馮氏亦一武人氣魄智力旣不及此以致馮氏日坐窘鄉愈求解决而去題愈遠非直事之難了實馮氏之不知了法也馮曾向人言吾爲直人諸事自應儘直人先占權利此言雖足表示其交歡之意而識者謂如司道不得要領則愈倡此說而危險愈多其結果不過使外省官僚變爲本省官僚恐本省有多數無知識之人取得小官職小差使者皆將由此而奔走鑽營云 
[徐州勦匪捷報]  
徐州土匪均係蕪湖浦口山東等處變兵築土園自固不畏機關槍但畏開花砲因土圍中均係茅屋砲擊則被焚十八日之戰已擊破小土圍三處大土圍尙未破我軍死團附姚世雄一員年二十餘連長佘念澄一員兵士傷三十六死十七人徐州來電云匪勢已促更由豫省派兵堵截辦理尤易得手現自寗軍到後分設東西支隊張旅長爲東路支隊長率兵自十八團　勦尹團長爲西路支隊長由鄭集潏里集沛縣前進並照會豐碭銅山蕭　集民間堵扼各匪外竄之路四面包圍俾　集一隅較易撲滅疊據　路報告十四十五等日攻克趙榮溝十叚九叚八段七段處斃匪數百名匪首李抅爪子亦已擊斃我兵陣亡　　傷十　名　四多係　兵稍有軍事知識始則用筆對抗我兵逼運土　則川磚瓦擲擊用洋油　草炷火抛擲我軍更用刀义鈎　猛剌奮勇先登之士幸我兵皆勇氣百倍始能奉捷現在各匪死守大屯我兵定於十九號圍攻云 
[宜南稅務公所注銷菜牛稅]  
宜興儲民政長以設立菜牛行號貽審匪淺特夢宜南稅務公所文云查私宰耕一内地懸爲厲禁宜興鄉民　田用牛者十居八九中戶以下一牛被倫卽舉家業　非厲禁在前將來私宰徧地耕牛勢無瞧　民一改造内地無准設屠牛場之法令乃聞有人向貴總所承認菜牛捐稅宜地旣不産牛只有販入之耕牛則外埠商人自無來宜取菜牛之事菜牛名目無非影射耕牛此端旣開恐竊盜私宰公然無忌納稅僅此區區農　民受累無窮可否移請貴所長立飭退認注銷並立案不准續認以維公益云云張所長以此項認稅年僅一百八十元公益急宜維持故已查照飭原認商人將菜牛認稅刻日註銷並立案不准續　天 
[蘇城疫種之由來]  
蘇城五日發現一種疫癘傳染極速廳有朝不保夕之險現經防疫醫院谷醫生細心研究確係食品不愼水漿不潔天時驟冷所致追原禍始尤以爛水菓及疫死牛馬等肉爲最甚小販祗圖牟利陳列街頭任意發賣愚民惟貪價賤不計利害現經民彭志蕃等查悉閶門外鎔林宰牲公司實有私宰疫牛及將驢馬　肉混充情弊特　名登報廣勸戒食而該公司以其揭破弊竇有碍營業誓不與之甘休昨日特邀回敎中人在城内鐵局弄開會擬向彭　要求證據張請報　記者到場引証而彭及報館中人均置不即兹寫巡警局長石人俊訪悉以彭等廣告若非有意破壞該公司名譽實爲疫癘之媒昨特通飭各區巡官派巡警赴巿將城　内外各牛肉店陳列之牛肉盡行提去以便檢騐惟掛有日商牌子者依然任其售賣然頗聞日領事並無承認此項牌子已照曾交涉司查辦矣 
[廣陵近事紀]  
某砲營兵士忽於二十日以久不發餉爲詞鼓惑陸軍步隊第四十八團兵目誘令暴動幸該團目兵深明大義立時將其拘住禀經團長陳兆豐君親自訊實鼓誘不諱報蒙徐軍統批令槍斃當在該團營首（卽軍司令部門外）如法處决以爲勾誘軍人暴動者戒 
揚州巿政局係前軍政分府及李故民政長會同籌欵設立以爲活動金融維持巿面之機關現汪民政長彛伯爲節省經費起見己與清理财政處徐寳珍君商定裁撤所有經征之江甘兩忙漕及牙帖房舖等項解欵槪由民政署會計員直接收理其各處釐捐欵項則令解交清理財政處以免巿複撥解而節糜費故該局昨已算清賬目遵令裁撤矣 
[章門官話]  
萍鄉煤礦業經李督委任歐陽彦謨等携欵駭往會籌開辦一規復駐礦警隊以維秩序而資彈　現在手續將竣預備開採所有輪駁礦煤極關緊要現由李督照會電調到贛之副總統府參謀官張漢民爲本府名譽顧間官兼充萍礦輪駁局總理囑令速在籌　以資熟手 
李協和都督現以駐城新建縣知事趙峻爲前清滑吏到任以來精神　玩先後已記三大過廳即撤換所遠印缺委任内務司秘書官章燧接署並令認眞清算交代妥爲收愛以重公欵而免弊　 
内　　昨以　州府　事燕　達於地方　敞之後求治太急入地不　擬調充贛州府知事共遺缺卽以陳治對調　州府知事劉士毅調省（聞係納妾被控之） 
故）另有差委其遺缺以吉安府知事朱念祖調充遞遺吉安府遺缺以程鐸署理均奉李督核准照委惟　治調任饒州府缺地方紳民深恐乃弟陳安隨任營私弄弊頗多營　云 
[萍鄉煤礦之調查]  
萍鄉煤礦在袁州府萍鄉縣現採掘者爲天滋山之支脈安源山距縣城東南十五里光緒二十二年張之洞創立漢陽鐵政局須仰給燃　於開平馬鞍由日本等處而價格不廉　有自行開採令國技師調查湖北湖南江西安徽諸省至光緒二十四年遂於萍鄉發見一大煤層其煤質亦適於製鐵張之洞遂　諸盛　懷即於是年以資金百萬兩從事採掘然大事業非此小資本所得完成光緒二十八年以謀擴張事業延長鐵道遂商由德商禮和洋行先後借入德金四百萬馬克并聘用德人爲技師長後盛宣懷於光緒三十四年將萍鄉煤礦與漢陽鐵政局大冶鐵山合併爲一名曰漢冶萍煤鐵鑛廠有限公司資金總額定爲二千萬元本煤礦自組織變更之後事業日見發展至今日遂爲東洋有數之大煤礦矣 
煤層本煤礦特許採掘之地區亘於全邑且有禁止他人採煤附近之特權現所經營之礦區長二十里幅十里據技師長雷能氏言每年採取百萬噸可繼續二百餘年其他未經實測之地尚多所藏煤量蓋不可測也 
此地方之質屬於古生代煤炭紀其煤炭多挾　岩石之間煤　有十主要者有五即 
一小底板層一尺 
二大底板層二尺二寸 
三夾層一尺三寸 
四老夾層二尺 
五大槽板層十三尺二寸 
目下經營之煤層因地層變動可别爲二部其一部向東西延長二里南北傾斜二十五度現用二豎坑採之是爲安源礦區其一部向南北延長十七里張方傾斜十度至十五度現用三横坑採之是爲小坑礦區皆日有發展之勢云 
煤質本煤礦屬古生代之成生色如漆黑光澤甚强擇發分少袩結性富　適於焦煤之製造本礦最重要者爲大底板層及大槽板層大底板層槪爲豎强之塊煤品質極良大槽板層則以坑内壓力强大其質弱而易碎也兩種之分析表如左 
（揮發分）（炭素）（灰分）（硫磺）（水分） 
大底板層三○三三六三三四四六三○四八一七○大槽板層二三七二五五○二一九五○○四五一三五由上表觀之可知大槽板層灰分甚多品質較劣也 
消費地一九一一年探掘額爲六四○○○○噸製造骸炭者約占其半兹示其消路於左 
煤三四六○○○噸 
内七八○○○漢陽鐵政局 
二一○○○漢口巿街及其附近工場 
四八○○○各國汽船 
五○○○長江下游各地 
焦煤二○七○○○噸 
内一七九○○○漢陽鐵政局 
一九○○○地方工場 
九○○○海外輸出 
[湘省普徵穀米捐]  
湖南財政司以穀米爲湘産大宗城鄉撥運以及隔邑流通經過各局卡向徵稅額較百貨爲輕凡所以裕餉源而兼顧民食也其民間收租業主苟非殷實巨戶家　即屬小康或業主居城租穀由鄉間運送或食穀自有餘　悉數賣給米商輾轉運輸必有經過厘卡在前清時因此項租穀爲業主食米各業主亦藉口租穀已　號　或　投名東向　員圖說　有自　堂名印條呈局　核　予　放免　原屬通融　法究之各租戶所免僅在食米即照數完厘亦屬無幾而米商藉此說合租戶因而影射者則十居七八是租戶所獲免厘利益無多而米商之取巧規　實於厘課　有虧損且在富有田産之家自食租穀旣獲免厘購米喫食者反食有厘之穀米則優免　完足之理由而公家對於此項厘捐辦法參差不足以示平允如謂租穀已完錢糧則厘金可免無論錢粮之與厘稅性質各殊且商販與自食田租又何一非已完錢糧之穀米亦難强爲分别現　度支缺乏公帑奇絀一時自非一律收厘不足以裕餉源而資整頓擬請嗣後無論何戶租穀凡由應抽穀米　金局卡經過悉與商販一律照章收厘惟各處善堂公和如確係備慈善事業用費者均准於完厘後呈明特别理由將厘欵繳司查核照數發還詎先由各善堂將原有租額經過厘卡列表報司查核以期辦法劃一藉杜弊混等情呈請都督察核奉批如呈辦理候即出示颁發該司轉發各局曉諭可也 
[查獲荆旗大宗軍械]  
荆州爲滿清旗捕駐防之地區分旗漢二城旗城滿營軍械火藥素稱充足去冬滿軍戰敗投誠經該將軍連魁繳出新舊槍數千枝砲數十尊大小子彈數萬粒均經今第七鎭統制唐犧支接收現在旗丁已經分别給資遣散安置留荆者尙有萬餘人死灰斷難復燃乃黎公日前據偵探報告謂該旗城尙藏有軍火甚多特派周參謀前往會同唐統制搜查果於前將軍署後湖中取獲毛瑟快槍千餘支據稱係投降時恐爲我有棄之湖中者又於協領恒錫九宅中搜出快槍十五支子彈兩小箱該統制恐别有奸謀己將恒之眷屬發交江陵縣究辦矣 
[湖北交涉叢談]  
德商侵佔官地案漢口德商嘉利洋行侵佔大智門車站附近官地一百九十九方有奇確係測繪不規則致使面積加大現經清理公産局丈量明確契載方數當作無效乃該行不由分說竟在該處建立竹捖并洒以灰線不日修造圍墻强謂契紙载明丈數應照管業且原立賣契亦祗載南至城邊爲界不得因本年塡土設壕藉以越界混爭是所佔地段依方價百兩核算共計值銀二萬兩左右價旣不　主　尤不可忽公産局特據情呈請外交司遴委幹員向該行直接交涉嚴禁動工蓋以一經開工交涉愈爲棘手矣 
英商行輪内河案鄂省財政司近據府河口過境銷場稅　呈稱日前有掛英國商旗小輪一艘開赴廳城縣屬長江埠及天門縣屬之皂巿往來二次行駛迅速迭開哨划往查并不停輪船飭人往長江埠查訪始悉該輪係亞細亞煤油公司所有因長江埠開有煤油行棧前往查貨並至趙市查看情形云云查洋商在内地開设行棧原爲約章所不許洋行小輪更不應行駛内河今該輪若此恐奸商勾串夾帶貨物流弊滋多請照會該領事飭該公司嗣後遵照約章辦理刻財政司己咨請外交司據情交涉矣 
馮啓鈞與天主堂前清警道馮啓鈞因包庇匪弁虧空公欵經瑞徴參革所有馮氏在武漢所置産業地皮一律充　以償官項正值民軍起義未及詳查清楚而馮狡猾性成每以其産託詞抵押外人或詭稱　保以爲抵賴聞橋口外有地皮二塊前經鄂軍搭蓋兵棚原因聞　馮産兹外交可忽接注領事函開云該地係孫蔭伯産由馮擔保向漢口天主堂押銀四萬兩限本年西九月底交還本息贖回逾期由天主堂管業現將　限滿該處兵房應速拆遷等　外交司現己飭夏口知事迅卽調騐天主堂所執契據究係何人産業所押銀兩確鑿與否橋口地非租界不能任外人購地應否由公家贖回但此項息全　三得地者擔負湖北政府能否承認須　切實查明後再議妥　辦法 
外　司移駐漢口漢口華洋維處交涉紛繁從前由江漢關道兼　交涉不時與各國領事會晤意兄頗稱融洽交涉　件遂易磁辦自共和成立外交設有專司江漢關道改爲　監督只營稅務交涉而各國领事就習惯上之利便每苦渡江至省謁外交長之跋涉每有事件仍多與江漢關監督　商或請共轉達直視外交司爲贅癇前伍朝樞君在外交司任内曾提議將該司移駐漢口之便直接辦理交涉經政事會議未獲通過遂不果行乃於租界會審公所權設一外交司駐漢辦公處派專員住處以　領事接洽遇有要公則電話通知司長末漢就商官場之注重外交可謂極盡柔媚之態矣無如　領以今漢關監督黄開元係交涉老手外交司人員多屬新進　分軒輊致司外交者反若無事現新任司長江朝宗君己呈請　民二府力言　駐漢口之利便并　哉去關監督所有宜沙各商埠亦擬設分司派委僉事駐紮兼管關務聞黎劉二公以事關官制未便更改須俟省官制頒布後再議辦理 
[地方通信安徽]  
重申烟禁柏都督近日對於禁烟手叚毅然實行而於内地　種一層尤爲注重前己電飭各屬地方官實力剷除務期根株凈絶兹恐各縣鄉愚未盡周知特又重頒禁令自陽曆十月起擬即酌派軍隊分赴各屬調查如再有烟苗發現在二十株以上者卽將該種戶立予槍斃并將各該地方官按律從嚴懲辦似此雷厲風行想各屬官民當不至輕於嘗試矣 
開通民智皖垣霹靂白話報言近旨遠最合通俗之用現柏都督爲　　民智起見恐外縣　閱不易特令該館每月添印一千二百旬縣各發給二十份飭　分布名學校及公共團體并令張貼通衢俾年長失學之人民可以隨時瀏覽其報紙經費卽由都督府支給母庸各縣擔任云 
[江西]  
學生毆官李督現接南安地方審檢兩廳電稱中學監學古德韶與商人鄭應俚黑夜入鍾辛生家被鍾毆傷該校長曾惠光以鍾某搶刦學欵一百二十元並毆傷古某等語咨函要挾文日到審判廳要求判斷經樂庭長以未起訴婉辭復向檢廳脅迫起訴當經檢官張國熙以証據尙未調確理應豫審答之曾因未遂所欲　同學生四次來廳脅迫張檢　於元日晚間豫審供証不對古因情虧理曲縱學生多名於今日四鐘攔途毆傷張檢官以似此情形法權難行乞便維持等情當令司法司迅予查辦惟張檢官受傷甚重重司辭職請速另委接充不知該司如何核辦也嚴防兵亂順化門外駐紮寗軍混成一團惟因兵士衆多軍紀不甚嚴密以致兵士時有在外結黨閙娼妄封民屋情事殊屬有碍法權業經警廳據理交涉嗣經該團長官林虎婉詞答復嚴東軍人始寢其事惟該處鄰近舖戶林立容留一般外來游民爲數甚多該團長深恐滋生大事牽涉軍隊呈明李督咨請警視廳密派長警認眞查逐以防禍患而保治安以故警麻近日嚴查該處戶口頗爲密切云 
[湖南]  
常德人口常德府電云長沙都督府民政司　鑒奉電辦理府會調查閩屬人口共計五十六萬六千六百遵照選舉法第八條規定應定議員三十八名内分十一區遵照陽電辦法常德城區人口七萬二千七百十五議員五護城鎭人口五萬零零七十七議員三漳安鎭人口五萬二千四百零八議員四資鎭人口六萬三千三百九十三議員四周市鎭人口五萬一千六百零七議員四崇市鄉人口二萬六千八百十五議員二鼎安鄉人口四萬四千零四十議員三石門鎭人口五萬三千二百六十議員四黄洲鎭人口五萬零零二十六議員三文甲鎭人口五萬零七百四十六議員三斗　鎭人口五萬一千四百九十三議員三是否有當理合電懇核准迅覆以便趕緊開選免誤限期常德府知事唐　咸叩寒印 
[蘇州]  
典當　刦胥門外木瀆鎭大街典當於二十一號午後怱有盜匪二十餘人各持槍械入内　行搶劫駐防師船出巡宋返　勇遠在市東且人數不多以是該　　敢白　行刦左右各鄰店不敢聲喊相率閉門任其　掠呼嘯而去次日已由該興執事　鎭蘆等來城赴軍政府民　長兩處呈報云 
法校開學共和法律學校爲軍政司軍法科長彭君錫蕃發起呈准程都督假定滄浪亭可圜爲校址延聘法律專家王樹榮蔣福崑二君爲敎員擇於九月二十八號開課先於廿號在本校行關學禮頗極一時之盛云 
水師演操念一號内河水師統領　鵬南調集飛划營各水師在黄天蕩演習兵操從上午九時起至四時至演習各種操法均臻純熟　君大加贊賞聞均奬以銀牌或名譽文　云修獄將竣吳縣地方廳監獄本係前司監舊址現因獄小犯多易生疾病特商請鄭提法司撥欵修葺改造日式門面　以鐵門改名吳縣地方監獄刻已煥然一新不日卽可竣工矣 
[時評二]  
中國人才無所不能倡革命則稱革命大家入政界則稱政治大家辦實業則稱實業大家 
不觀當今之三偉人乎孫文全權辦路黄興全權辦礦張謇全權辦鹽務非皆煌煌然實業大家乎 
然張之於鹽務研究數十年而始獲實業大家之名者也若孫若黄則片言而得要綱立談而入堂奥才識實遠出於張君上稱爲大家又何愧焉 
本埠新聞 
[稅務司復交涉使函爲查軍械事]  
頃准來函以接軍械稽運所函稱滬關查獲烟箱夾運手鎗應請貴使轉知稅務司由關徑運北京至賞金以及運費若干亦請由陸軍部照數發給俾省手續而免周折等語函希查照見復等因查本關所獲前項手槍子彈等械自應准即由關徑運天津解京請由稅務司轉解陸軍部察收所有賞金運費亦即由部就近給領匯滬可也兹准前因相應函復卽祈查照辦理 
[日人毆斃華人案之供詞判决書]  
日人松村忠毆斃顧阿福一案經陳交涉使將長崎領事函覆大槪情形轉致上海地方審判廳已誌前報兹將長崎裁判所之口供單及判决書照錄如下 
口供謄本大正元年八月十九日於長崎地方裁判所刑事法庭檢事掘井治一郎蒞祖公判關庭被告松村忠及辯護士永昆作十良出庭檢事豫審終結決定書所記之犯罪事實陳述其無異裁判長對原被告問綿貫與三郎宅内有顧阿福（七十一歲）其人乎答有問其人所司無事答司灑掃之事問與三郎宅内有收取病人號金之事乎答有之問號金爲何物因病人至　受診心依次掛號故外來病人須付號金洋五分間收號金者誰答即我問爲誰之收人答亦我間所收支那人萬某之號金有託諸顧阿福之事乎答明治四十五年舊五月節時萬宅某用人來付診察金然當時未付號金共後約一星期萬某始來我卽请其付號金二角彼謂己交顧阿福吾始知顧問福已收此 
 
 
 

Page 7

 
 
項號金然我並未託彼問阿福旣收此項號金爾於何日始知答不甚記憶大約在其年七月三號問萬某付號金於顧阿福係在何時答在我知此事之一星期前問其後阿福將此項號金二角交與被告否答未問彼告於明治四十五年七月四日午後一句鐘時間顧阿福何故收錢而不告即以手批其頰有之乎答打過問打幾次答不記憶間阿福因被打而出血否答不知如何問用拳打之乎答平手問被打者其時狀况何如答彼仍立住問阿福自爲被告所打之後遂生惱震過之病而死乎答是被我打後約二時間即死問其時阿　有大便吐瀉等事乎答不知悉間阿福曾有病否答常有咳病裁判長向被告宣示一切押收物件并讀一切筆錄問以有無反對意見有無辯解有無利益之証據如有利益之証據儘可提出被告答言並無意見及辯解又無利益之証據檢事陳述本件之十分充足証據且當援刑法二百五條處以懲役四五年辯　人辯論本件可以酌量處以最輕之懲役二年且請求猶豫執行被告謂已無他項供述之事裁判長定於二十一日午後判決遂閉庭 
判决郡馬縣勢多郡芳賀村大字勝譯八十九番地當時上海靜安寺路第二十一號棉貫與三郎宅内居住平民調劑生松村忠爲二十四年三月生對於右者傷害致死被告事件檢事掘井次一郎干與判決如左主文被告忠處懲役三年押收物件還付其本人理由被告忠在上海靜安寺路第二十一號醫生棉　與三郎宅爲調劑生同居中同家雇支那人顧阿福（七十一　　將被告忠應得之號金病人依次號金約二吞没被告忠知而憤之於明洽四十五年七月四日午後二點鐘時對於阿福　詰責不應爲以手擊其面部因引起被打之腦震盪　被打角久死亡右事實除毆打之結果其他部分係被告所供現行犯被告人訊問筆錄警部山本　五郎作成據被告之供述謂在棉　病院時凡徵收疾人號金即定順序之號金皆　自已之收入　五月節有支那人萬某來診應收三角餘之號金當書收條一紙交與顧阿福惟據云尙未收到萬某之號金四日之晨萬某來時詢以號金之事彼謂已交阿福於是始知阿福之朦收同日午後二時前阿福到我室内卽詰以何故朦收號金之事比此時余盛怒之下以平手擊阿福之面二三次其後阿福回到已室即仆倒於彼常坐木箱之下當時大驚試以人呼吸然己不能復蘇棉貫與三郎豫審筆錄據與三郎供述阿福自被松村毆打約四十分鐘之後始發見其死去遂不復生　體檢案書（佐佐木金次郎作成）顧阿福屍體之左側眼臉有大豆大暗青色之鬱血班右側眼下顔部有三處小豆大暗青色之鬱血班點右側鼻梁之上部有大豆大之鬱血班右側上唇有腫脹裂傷右側下口唇少現暗紫色并稍腫起右手背有打撲傷此等創傷均甚輕微不足爲直接之死因惟顧阿福旣具衰老狀態雖受輕微之剌戟其感受實甚故想定其或因此而起腦震湯症以死綜合以上記載判示均認定之被告之行爲當於刑法第二百五條第一項於其懲役刑之範圍内處斷押收物件其不關於没收依刑事訴訟法第二百二條處分之仍判决如主文大正元年八月二十一日晨長崎地方裁判所第二刑事部裁判長判茂見義夫判事古莊虎雄判事友眞碩太郎裁判所書記滿田光雄 
[清查營産之大綱]  
江蘇各屬營地由程督委任譚道南朱大斌設局清查己誌前報兹將譚朱二君所擬暫行章程及　都督批註各欵照錄如左一請都督委派熟悉營地公産情形　愼耐勞二員爲總分局正副長（督批正副長二員由本都督遴選委任） 
一請刊關防一顆文曰江南清查水陸各營公産分局關防（督批分局關防由本都督頒發原擬江南　様應改稱江蘇） 
一請准由分局長遴選各營舊有宫弁妥愼之員派充委員前充各營糧房爲書記期以造册迅速而免遲延以及盜賣隱匿等弊（督批委員書記准由分局遴選各營舊有官弁及糧房分别充任以收駕輕就熟之效 
一各處營産現應分派委員分赴調查坐落何區何圖何地何人承種田畝若干繳租幾何應於造册時詳細註明（督批營産責令該局循例造册仍須詳細列表隨時送府考核 
一營産清查後應分别標記註明緊市冷區田則以及成熟荒蕪並是地有糧無糧以憑會商官紳　定價值令其原　之戶　予幾月繳價領照執業逾期再行另召承領廳照市價仍給予原領之戶半價以示體恤外人不得加價攘奪恐激生變（督世清查之後分别辦理情形甚爲妥善着卽准照所擬辦理一營地俟清理後如可變價者麻即出示召變恐其力有不逮仍照常徵租以免規避取巧（督批出示召變該租戶無力購買　准其仍舊徵租另覔買主 
一租　請由總局發給用三聯單一存總局一存分局一給業戶（督批租票准由該總局發給三聯單塡用所收租價按月由　局册報一次以備查考） 
一請都督府通行各縣民政長會同分局長辦理俟清查確實將來收租變價廳如何分撥公用省有縣有再行支配由議事會提議庶免地方阻隔進行先請都督示論　督批營地收租變價分省有縣有由本都督通行各縣民政長會同縣議事會議决辦理 
一内外洋裏河水師現己改编應由都督府令飭各統領轉飭各營管帶會同分局長辦理（督批内外洋裏河水師營産收租變償筆事候由本都督令行各該統領轉飭所屬會同分局和衷辦理以免隔聞） 
一造册予限限文到一月内造送分局過期記過所有營中各項公産文據隨文附送督批限期造册應責令該總局認眞考核） 
一辦事人員果能始終　奮准其由局請奬錄用（督批辦事人員果係動奮耐勞准由該總局請奬錄用以示鼓勵惟不得稍有冐濫 
一分局遇有傳喚營弁瑣事准其逕行惟大事必須報田總局轉呈都督核行（督批傳喚營弁瑣事准由分局長逕行惟重大事件即責令報由總局轉呈本都督核奪施行） 
一分局請設上海舊參府成守備署應行上海民政長酌撥（督批分局辦公房屋候本都督訓令上海民政長將前財政局購買圖書公司房屋一所撥給應用） 
[直接稅之界限]  
市政廳董事會總董陸松侯君函致各調查員云頃接民政署電話谓此次衆議院選舉議員調查單上之年納直接稅一項係指定納於本縣之地丁錢漕而言塡寫時只須寫明元數所有方捐清道路燈等項不在此例幸勿塡入請注意並囑函達調查諸君爲此備函请執事轉達諸分任調查員塡寫調查單第二行時只須寫明丁漕之元數可也明日己屆第一期繳編調查名單之期請將己收之調查名單先行交下以便呈送 
[市議會呈送議案]  
市政廳議事會提議要案三種（一）閘北同善粥廠地基案（二）城廂内外各舖地甲改爲戶籍警察案（三）開闢上海之西北鄉龍華等處馬路以利交通案均應呈請縣議事會於開會時列入議案俟議决之後担任辦理兹查縣議會定於十月一號開會照章提前十日先行呈送是以昨日己赶將以上案由開明呈送矣 
[伶界組織商團]  
九月二十一日伶界聯合會特開臨時大會於廣西路新民胡同事務所由執行部長潘月樵報告本會成立以來不及半載己經組織學堂推廣各處分會修造城内房屋各事均有頭緒維商團一事尙未定期開操亟廳舉定各職員以便進行等語當由大衆公推蘇筠尙爲商團正會長王一亭葉惠鈞爲副會長江榮儕陶叔言爲正副司令吕月樵王永利爲正副幹事長夏月潤林運通夏月華邱治雲寫敎練員劉藝舟夏月恒潘月樵許奇松沈子卿顧諟明吕少棠熊文通爲評議員應寳蓮林樹勲毛仲琪呈月來林樹森孫作舟謝水福劉全瑞爲幹事員楊嘯鶴爲文牘員江仁虎朱志澄爲會計員許筱蓮爲書記員衆贊成並定於下星期一（卽九月二十三日）開操迨摇鈴散會已鐘鳴五下矣 
○自來水公司借欵之複雜 
自來水公司息借交通銀行及前清道署銀一百萬兩擬撥充地方公款一案兹由市議會審查員報告略謂自來水爲地方衛生第一重要事件本巿水公司原辦人劉學調意圖書與洋商經前清滬道蔡乃煌詳准收回官辦原案稱成本銀一百二十五萬而點收機器建築等物估值不及六十萬且原定官辦三個月後交歸地方自辦延不實行直至光復以後方始完全管理所有道署借欵二十萬當時由蔡直接付劉卽銀行之八十萬亦係劉之債負今劃歸公司承認複雜支離不可究審詰查尙多未盡擬請繼續審查俟開臨時會議决 
[工界之集思廣益]  
工業建設會公推鍾衡臧鄭平叔二君晉京參列工商大會定於本月二十五號即隂曆八月十五日下午一點鐘借寗波同鄉會先開工界茶話會徵集建議條件以爲請願地步凡工界饒於　騐者屆時均可蒞會共議辦法藉收集思廣益之助 
[浙都督感謝籌賑P ] 
英大馬路小菜場對而壽康里浙江旅憑舉會内附設之籌募浙江温處義賑會昨接浙江朱都督覆電云馬電悉籌設賑會已有定期關念桑梓熱誠敬佩被水各處據委員查報災情奇重急等燃眉仰仗羣力望風頂祝朱瑞敬 
[巡捕欺侮巡士]  
五百八十一號崗巡楊浩泉昨在四門外方浜橋華法交界處檢查無照東洋車忽被法租界某號華捕越界將巡士號衣撕破拘至法捕房旋即釋出現西區陳區員己向該捕房捕頭質問矣 
[大同社舉行開國週年紀念]  
木埠東亞大同社交通部因隂曆八月十九日爲武昌起義之週年紀念日爰由丁文龍君發起舉行祝典即在該部門首搭盖牌樓懸燈結綵其費槪由丁君捐助 
[賣牛肉人之拳鋒]  
昨日下午五時半有鹽城人周四在西門外錫祥里左近向小胡三購買牛肉一言不合爲小胡三一拳毆斃旋由屍兄周某及九圖地保將兇手拘獲解入西區警局轉報檢察廳蒞驗究辦 
[討論籌捐散賑方法]  
籌募浙江温處義賑會昨致各商董函云浙江温處兩屬災情奇重待賑孔殷業由同人等組織籌募義賑會於海上即日成立所有籌捐散賑諸事宜亟應先期討論以免疎失兹擇於九月二十六日（卽隂曆八月十六日）下午二時假座四馬路一枝香茶會伏祈屆時惠臨指敎一切 
[道敎公會之發軔]  
隂曆八月十二日道敎中人在邑廟萃秀堂開會歡迎張天師已誌前報兹悉當時有邑廟西房住持羽士邱金生及潘仁喬增等提議組織道敎公會繕具說帖面呈天師請爲鑒定聞昨已由代表曾吉人君傳知邱羽士等速邀各道士議訂章程呈候核定並飭無分敎派須一體聯絡以資進行 
[光復軍兵士之騷擾]  
本月十九晚九點鐘時閘北天通菴地方忽來光復軍兵士十餘人將該處三十四三十五兩號門牌茶館主張錦生及茶客兩名拘去臨行並向空開放兩槍當經該處崗巡歸報四區分局立傳電話　警務公所轉電該軍司令部請爲查辦一面加派巡邏隊加意防範兹四區區員以該軍　在該區閙事迭經本區長警竭力解散今又無端開槍捕人殊屬違法業已據情呈請警務所長蔣夢九君行文該軍統領嚴行查辦矣 
[請究無端殺人之哨弁]  
湖北人江　林即姜熙林被緝私營哨　鄭大實　爲私販　　擊斃當由屍弟姜有源協同念三保十二圖地保楊開秦報請　察　派員驗明無誤　由該營將冷成英老李等三名送至廳署指爲姜之同黨由廳訊無實據押候查辦在案　日又據姜有源到處訴稱向在浦束太古棧爲巡丁家住怡和里　胞兄姜熙林向在湖北原籍此次因父病來　喚我回里我因缺　川資一時不能就道七月念七日托兄到申買物而回行至半途　端　鄭大實槍擊身死將屍移至楊樹浦絲　後灘次日己奉驗明　鄭反將事不干己之　成英等送案搪塞但此案鄭大寳實爲罪　禍首應請澈究按律懲　　縣長論候批示辦理 
[拍賣田地之通告]  
上海地方審判廳昨發通告云照得本廳判决季陸氏呈訴朱根全等圖奪伊地一案所有變價田地一塊業繼移請民政署派員鑑定兹本廳按照强制執行章程採用投標辦法拍賣該地坐落二十五保一區十二圖短字圩四十二三四號内計共地十二畝四分五釐一毫除劃出張姓坆地之外實地八畝九分一釐三毫核定最低價額每畝五百元欲買者自行往看合意後開明出價若干加蓋店章即日投函本廳定於十月初五日即舊曆八月二十五日開標以投價最高者爲得主開標之後限三日將價銀繳案立即發給單據過戶管業合行通告爲此仰諸色人等一體週知 
[周恊和尙可補官]  
滬防水師第五營管帶周協和因病辭職業由李統領轉呈江蘇都督請咨陸軍部補授實官以昭激勸昨奉程都督指令云據稱該管帶周協和因年老多病自請免職業經該統領令准自應照辦惟所稱該管帶光復有功不忍任其湮殁應候將該員履歷咨部酌量補官以示酬庸而昭激勸仰即知照此令表存 
[公忠演說會開恢復會]  
二十三日午後公忠演說會假南巿　舞臺行恢復禮臺上懸存世重因四字二時許振鈴開會戈朋雲君布告開會緣由復追叙該會曩時之發起及被前清大吏周馥傾覆之情形又聲述此次恢復後之停行及業於時局之若何補助次由梅竹廬陳重遠褚博甫梁幹臣丁文龍嚴忱熱陸聯魁諸君演說草不動人聽聞掌聲屢起時已五鐘遂振鈴閉會 
[程都督酌給薪餉]  
福字　劉司令長前日赴寗催領薪餉昨已返滬聞程都督允給洋一萬元惟八月分薪餉尙難清訖劉司令長以現屆節期深恐兵士在外生事是以於昨日起禁止出營冀免滋擾 
[瑣聞]  
[城内]  
地方審判廳牌示○照得本廳招考初級廳承發吏原定本月廿四日齊集本廳考試兹就本日報名截止檢閱名册人數過多本廳地方不敷商之敬業學堂就廿九日星期停課之便方可借用爲特再行牌示仰各報名投考人知悉准於本月二十九日即隂曆八月十九日上午准九點鐘携帶筆墨齊集敬業學堂聽候給題考試仰卽知照特示 
地方審判廳刑庭批示○吳蔡氏申明請求上訴批此案係八月二十九日判决當據該氏申明控告前來本廳以該控告理由與原判主文諸多錯誤故特明白批示該氏如果以原判爲不服自應於法定期間再行聲明聽候辦理方爲正辦乃於九月二日本廳批示之後竟隔二十日之久始行聲明旣已遠過法定控告期間又無聲明窒碍其上訴權是已喪失所請上訴之處姑候按律諮詢檢察官再行决定可也此批 
地方檢察廳批示○吳成林訴聞家才夥竊拐逃求提追懲由批訴悉爾婢女捲物私逃何以知其爲聞家兄弟所誘旣知之又何以當時不來廳控究果如爾所云該婢女旣被聞氏兄弟所誘匿則决不得任其在外自由爾於何處尋得訴中並未聲述其中顯有别情再來呈稱聞家才現當福字營排長旣係軍人應不歸通常審判衙門管轄按照刑訴第二百七十九條第二項之規定應則却下此批余聚水訴李阿毛等紏衆兇毆乘間攫物請求緝辦由批所訴如果屬實當時即應備具正式訴狀請求驗傷核辦何以事隔旬餘始行到廳呈訴殊爲不解共中究竟有無别情姑候傳案訊明核奪此批奚朱氏訴何寳全拐　伊女由批訴悉爾女三寳何以三月初來申至初十日卽被人誘匿其中顯有别情惟旣經爾探訪明白爾女三寳果在何寳全家姑候偵查明確再行傳案此批 
第一初　審判廳民科批示○馬春林訴卞善國担保串吞請求迅提讀追狀批此案昨據卞善國辯訴汝於五月問　將胡寳源扭控南巿裁判分所押追未結現又歧控等情業經本廳批示調卷核辦一俟卷宗調到自當開日傳集訊究汝兩次呈詞未將此情陳述顯係有意匿飾殊屬荒謬特斥此批 
拐賣婦女○著名蟻媒　萬氏金張氏等　拐婦人殷陳氏行至浦東東溝附近被　警查見以其形跡可疑一併拘送該區巡警分所轉解上海地方檢察廳訊辦昨日午後廳檢察官提案預審殷陳氏供常州人家有母親此次被蔣萬氏　串拐到申意欲將我販賣求恩援救質之蔣金二人　詞支吾判殷陳氏留候　追伊母來某具領蔣萬氏等押候起訴同級審判廳訊究 
妬婦肆潑○虹橋　首余茂昌成衣店主余阿水之姊劉余氏與李阿毛混名板箱毛歸爺私識李妻前往吵閙竟至用武余阿水即赴地方檢標廳控被李阿毛夫婦行兇毆傷搗毁物件請爲　究諭候飭警拘提李阿毛夫婦到案訊辦 
流氓横行○前晚三鼓時有顔桂卿者由租界回城行經西門内　士菴路亭橋路轉角突被流氓阿桃等五六人　路拆梢不遂大肆凶毆顔大呼救命該處居民聞聲出視各流氓遂一哄面散其時顔已頭破血流仰臥地上經衆人詢知顔往該處第九號門牌向爲木作頭遂即伴送回家昨赴檢察廳禀請提究 
[南巿]  
預備交代○南巿裁判所現因改設初級第二審檢兩廳故命值役偵探所丁人等各將經一案件分别清理凡錢債案未經繳欵者着卽催令措繳清楚母任延宕 
交保清理○振　米棧經辦前清浙省漕米時曾被各船戶吞蝕米石並短米欵透支水脚屢請裁判所提追迄未了案兹又查得施順祥欠洋五十元延不繳欵請爲追理即奉提案研訊供認屬實判交保出外如數清理 
不止一次新關水巡拘解竊取電缐局某西人銀表一枚之侍者楊阿生除起出原贓外又供認前已竊過某公司船主之金練一條值洋二百元贓未起獲因即解請裁判所提訊供認不諱判押兩月銀表給失主領回 
[閘北]  
責成地保○閘北十區轄境三圖地方近有土棍趙田卿朱金生等搭檯演唱花鼓淫戲經該區區員黄君士親查悉以花鼓淫戲本干例禁况各處時有軍隊乘間滋事若不嚴拿懲辦殊與地方有碍因特親率長警前往捕拿詎若輩消息靈通早己知風　避當將所搭戲檯拆去並傳該圖地保到區嚴加申斥嗣後若再隱匿定行重辦 
處治賭棍○偵探隊緝獲賭棍二十餘人解送司法科候訊已誌昨報前日下午經凌科長分别提訊除趙連生陳阿生等四犯　押候辦外餘人酌予懲罰交保開釋 
[公共租界]  
有無現銀○安徽人俞朗溪因挪用馬榮卿馬祝卿許協銘等銀四千兩被控前日由探李星福將俞提獲並查知俞前因犯案於前清光緒三十年四月初二日曾經公堂遞解回　爰即禀奉捕頭押至昨晨解送公堂請究原告代表葛福來律師上堂請追俞亦延穆安素侯魯公兩律師聲請交保訂期會訊孫襄讞商之美强副領事判俞存現銀四千兩無銀押候訂期會訊 
賭博害人○大沽路六十號住戶林周氏向滬南高昌廟附近其姊處借得金押髮一支金戒兩只日久不還嗣　其姊之隣人李阿四所知冐名將金飾騙去逃逸奈其姊亦向另一隣人轉借今被借主逼索情急潜吞　水圖盡業已送往醫院醫治未愈李知事不了匿居租界前日被林周氏遇見扭入捕房昨解公堂請究原告偕其姊夫朱榮山上堂訴明前情訊之李供向在製造局彈子廠爲工匠此項金飾因在山外樓私烟間内賭博輸負押與該烟間内計洋七十元尙有銀表一只亦押三元孫襄讞商之美領强君判李押候函致滬南巿政廳移吊原贓再核 
騙取烟土○丁金生因騙取三馬路四百十四號門牌金達三值洋六百四十六元之大土十一只被控昨由包探翁松林將丁拘解公堂訊供一過判押候禮拜四訊核 
放棄保洋○徐友利前日在南京路毆打電車公司一百六十號賣票人被控拘入捕房存洋三元保出昨經公堂傳訊不到判　保洋充公　 
中　之言○南翔人倪山根之妻周氏私逃出外前日由倪來　尋獲扭控捕房昨解公堂訊據氏供因翁欲作禽獸之行是以走出今不願回家中西官以所供難憑判交本夫領回 
小賊宜懲○孩子陸彭彭偷竊王阿妹等七十餘戶衣物由探查獲昨解公堂訊知尙在狄思威路串搶日本人皮夾判押候照會日領會訊 
怙惡不悛○王阿四竊取福建路祥秦衣店内綢褲兩條被店夥張金生所見鳴捕拘入捕房昨解公堂訊知王係九次過犯判押西牢一年半期滿仍逐出租界 
串通舞弊○甬人李光悅向在東方氷廠内爲式拉夫近因串同何景珊私用鈔票洋八百二十元又計洋一百另二元六角一分之支票兩張並私收帳洋七十四元被該廠經理查悉控奉捕房於昨日派探將李何二人拘獲並在何身畔搜出現洋四十二元解送公堂請究圖讞員商之美海副領率以原告係是丹商判兩人押候照會丹領訂期會訊 
尋獲强盜○盜匪謝五大陳福生等在常州東横林鎭夥刦永源土店主何子寛值洋二千餘元之衣飾大土分贓逃滬匿居成都路七百三十號屋内前日被何來滬尋見鳴捕將兩人拘獲昨解公堂請究何供謝等各盜於本年正月初九夜來店搶刧已由該處檢察廳拘獲六盜訊據供稱係謝陳二人爲首請即解送常州併究訊之謝陳同供此事實係原告之叔被歇後借洋不遂挾恨紏同周金狗等十餘人前往行刧關　員商之美領海君判謝陳帶回捕房候備文一併解送常州檢察廳歸案訊辦 
兩案並發○陸謝氏等因串拐馮阿榮之十二歲女孩桂香賣與青浦縣屬白鶴港潘家庫馬少甫家經馮控奉公堂將各人分别押辦並着將女交出再核在案昨晨由廨復訊據包探趙和鈞禀稱奉謝前往移提桂香未獲在馬家内查獲滿庭坊炒麫店之養媳樓金定一口與馬一併提案請示馬少甫供稱定金係謝氏寄養詰係被拐己托同鄉人阿方來滬通知其家屬領回桂香實不知下落乞鑒訊之陸謝氏俯首求恩中西官會商之下判謝氏還押定金交其母樓王氏具領仍着將桂香　案再核 
不還押租○唐鳳承　不還陳炳曉押租洋一百三十二元被控昨由包探將唐傳至公堂交保過堂候訊 
漆匠觸電○漆匠廳桂生住　思威路三十二號昨日上午至百老匯路福安洋貨店修　門面悞囑該店内所裝之電燈線立時斃命報由捕房車送騐屍所候請中西廨員　驗再核 
押犯病斃○華特路西牢内押犯林炳榮昨晨病斃由捕房飭地保查明有無屍屬再行収殮 
乘車跌傷○施德海昨坐東　車跌下頭足受傷由捕送入同仁醫院醫治 
塌車傷人○席阿大昨推塌車至斐倫路撞倒行人施福林碾傷腿骨由捕併送房飭償養傷洋二元 
購物爭鬥○張阿三郁阿福二人昨向小販陳阿二購物起釁互相扭毆被捕拘禀捕頭一併斥釋 
[法租界]  
追交田單○張春林控楮馬氏售賣地産延不立契前經公堂中西官審訊時忽有馬氏之妯娌褚陸氏投稱馬氏所售之地婦人亦有三分九厘在内馬氏祇有六分數厘並無九分七厘求請追還當奉聶裁判諭候會丈局丈明再核兹由該局丈見其地共有一畝另照售賣原　載明之數多出地六厘八毫爰卽傳同原被到案由聶君諭令原告將價洋五千五百元及所丈多餘之地價洋一併交案俾令馬陸兩氏將田單呈出立契了案 
無力賠償○薦頭沈屈氏前薦某氏婦至邱錢氏家帮傭進門片刻卽將抽屜中金飾竊藏逃去經公堂判限尋交後因不交復又押追迄又多日仍難交案且氏一貧如洗不能賠償故於昨日提案判押捕房兩月了事 
償還醫費○東洋車夫沈旺春虧欠姚克金租事錢五千二百文向索無着反敢行兇將姚毆傷經捕房送往送院醫醫愈昨解公堂訊究姚投訴前情聶　員判沈交保限七天將欠租交清另再償還醫院費洋三元 
童子何知○某號西捕前日在浦灘巡遜突有丐孩數人迤向指詈當被拘住王來福一名送捕解廨訊究王推諉求宥聶讞員姑念年幼無知判押捕房三天示儆 
[時評三]  
中國自有歷史以來從未有一紀念日有之自今十月十號之祝典始届時會場之盛况人民之踴躍必可預測矣 
雖然慶祝者形式上之紀念也我人應思此次革命之成功而所以必須熱誠慶祝者非慶祝我國民獲得無上之幸福乎獲得平等自由之實權乎旣獲得此非常可貴之權則當日思所以保守之擴張之方不負諸烈士起義之苦心若平日不知保守此權擴張此權而僅於此舉行慶典日爲一種形式上之快樂無意識之熱閙則試問紀念之精意何在乎 
[來件]  
[仁濟堂籌賑所通告（爲温處水災事）]  
值此民貧財匱之時復罹氾濫横　之慘滔天洪水嗟彼昏墊餘生驀地沉災孰與誕登彼岸欲　口而情奚能安欲援手而計無所出此敝所鑒於温處水災情形而不禁重有慨也查温郡　海處州多山自陽曆入月杪起大雨狂風潮　盛漲山洪乘之遂致一瀉千里平地水深一丈餘及七八尺不等計青田雲和等五縣全城漂没　存縉雲麗水竟至絶糧瑞安永嘉一帶屍首蔽江而下凡此奇災慘禍實爲百數十年來所未有現據詳細調查先後淹斃者至二十二萬有奇其幸未被淹苟延殘喘者亦有此數雖得地方稅及省欵等趕辦振撫然以　重且廣寸膠黄河何能集事敝所對於各省水旱偏災無役不從浙省壞地相鄰見聞尤確義務所在未敢膜視况目今共和告成五大族盡是同胞兄弟急難無論所處之境若何困難必當出全力以拯之爲此不嫌　　昧　懽竭忠之戒冐瀆清聽如蒙諸君子維持面覆育之則幸　盼甚 
 
 
] 

Page 8

 
 
　 
[失票聲明]  
今遺失肇康豆麥行本票一紙計二百八十六號陰歷八月十九期九八元六百零七兩六號九分二厘已向該行掛失止兌理合登報聲明將此票作廢請各寶莊號中外人等切勿收用特此廣告 
潘治記謹白 
[怡大洋行聲明]  
本行分設上海·北京·大連·長春·哈爾濱各處特約專理下開各廠出品 
（一）美國威司鼎好士英國威司鼎好士廠　專造電氣機器及汽力機各項 
（二）伊累格森廠　專造電話機件 
（三）坎謨爾勞特廠　專造鋼件及船隻 
（四）馬休樂森思廠　專造引擎鍋爐及製茶裝茶各機器 
（五）他雅廠　專造鐵路上標識各件 
上開各廠皆外洋頭等著名廠家現由本行特約專理此外尙有他項名廠可專為中國製造實業上各種機器如紡紗廠·織呢廠·水泥廠·磚廠·蔴袋廠·絲廠·自來水廠·開礦及小鐵路等各機器倘荷購者顧問均有工程師可以開賬幸注意焉 
總行在上海四川路六十六號 
[精益眼鏡公司　為寰球最新發明光學鏡片]  
上海英大馬路中國第一次自製吒力克鏡片泥城僑東便是 
吒力克鏡片確從光學及生理學研究而出最能保護全家福目光故在泰西銷場極廣本公司於此潛心十有餘年所製鏡片始能凌駕歐西獨步中夏故自出品以來不特本國歡迎西方士婦女亦多惠顧此可見本公司實事求是與尋常販售舶來品而專恃大言欺人者絕然不同也茲將吒力克最大功用略舉於左　一該鏡片按凖各人止光用機器磨成凸凹形四傍上下光線相同共功用恰與天生睛球無異故能使戴者目光四澈不勞餹仰轉側自可左右顧盼與平面鏡之祇能平視者廻別　一該鏡片能帖近眼匡而與眼毛並不觸礙　一能庶蔽眼目使塵氛不惚侵入　一該鏡片質　而純遠望之宛如水晶兩滴精瑩　采故戴者神采每增百倍　一該鏡片光線合理故雖用於日光中不亦眩暈　以上略舉概要至其奧妙則惟戴者能詳言之本公司因止為人生最寶貴之物故悉充研究親手製造海內宏達當能心之再外間近有以現成凹片混鑒本公司吒力克鏡尙祈留者意 
電話第三千八百九十五號 
[此醫士用韋廉士大醫生紅色補丸自治其腦筋衰殘之症]  
中華醫士贊揚韋廉士大醫生紅色補丸亦無殊於西國穎士卽據彼等每日行醫用韋廉士大醫生紅色補丸治病之證書日見其多可爲證據焉夫醫士之所以　是信用此藥者以其確有實驗之　面本藥局所以敢將　專廉士大醫生紅色補丸出而問世者不惟有醫士之贊揚推薦可爲後盾尚有無數服韋廉士大醫生紅色補丸而得身　　原感恩之證書可爲確證也方式觀前滿清生員法官養成所學員福州醫學總會醫員現居南臺安民鋪街林筱硯君來函自述其由韋廉士大醫生紅色補丸所獲之益云 
福州南臺林筱硯君玉照 
余先天不足自幼體弱一千九百有九年進入本省法政學堂肄業因用心過度以致體更衰弱胃口失調頭痛頭暈常見黑星飛現目前夜不成寐周身刺痛大便塞結不第自擬方藥面般調治且從同道之勸兼服諸多補劑毫無裨益云秋敝友曾患相似之症服韋廉士大醫生紅色補丸而獲瘳者勸人余亦試服之遂依方卽購韋廉士大醫生紅色補丸四瓶按法日服三次一瓶旣罄略覺舒爽二禮拜後胃口照常大便通順頭痛減少每日辦公不覺乏力接連服之身體復原較前更覺強健有力余爲醫學醫員篤信韋廉士大醫生紅色補丸爲治腦筋衰殘操勞過度身體乏力者補血補腦之聖藥余在會中當用此藥治疾無不屢試屢驗如此神奇妙藥無怪乎人人所歡迎也 
此係眞樣留心購買 
韋廉士大醫生紅色補丸中國各處藥局凡經售西藥者均有出如疑假冒可直向上海四川路八十四號韋廉士醫生總藥局函購或向重慶白象街分行函購亦可每一瓶大洋一元五角每六瓶大洋八元遠近郵費一律不取 
[（兒科第一）萬應回春丹]  
耑治小兒急驚五　痰厥　癢抽搐寒熱往來氣喘傷風夜啼吐乳疳積等症藥到回春每丸一洋角上二馬路畫錦里日鐵拐老為記 
廣東仙壽窩啓 
[介紹名醫色醫花柳病]  
胡　重醫十○包醫○白燭○橫痃○住二馬路石路西首平原里第一石庫門○誦清堂醫藥室 
花柳病者（白濁下疳梅毒）乃花街柳巷中之一種傳染病毒也凡通商大埠妓院林立而毒氣流揪傳染更多患之者　皆　　投一　失足貽害終身至可　　吾友儒醫○胡　香先生素精　　於花　病學尤為注意研究因之所在貴　中西治法在申臨診多年凡他家所不能醫愈斷根者如久年淋濁以及　　痛邊頂穿　一切梅毒重症均可包醫全愈奏效如神弟介紹多人百無一失欽仰之錄用敬告世之患毒者姚文欽　唐芷青　張達卿　彭梅伯　等同啓 
[陳積棠啟事]  
昨接狄梁生大律師函稱胡君明均托江君　生委任本律師辦理訴訟各案尊處亦欠胡明均銀三千五百另六兩零限於十日內設法履行　訂期枉譚均可如逾期不覆祇有代理訴訟云云閱之不勝　異查清光緒二十一年份表妹胡　氏曾陸續存銀千餘兩當時立有　記摺一扣旋在光緒二十三年由表妹如數收清存摺卽行銷　此後並無存欵往來除將以上情節函復狄大律師外特此登報聲明 
[漢口福康隆記土莊廣告]  
本　向在漢口開蓄百有餘年專造新時雲白煙袋各色白銅家用銅器俱全不惜工資精益求精久蒙中外仁　交口稱譽所以廣造積存去秋痛鑿兵燹房屋化為烏有現本號貨積甚多無可行銷特挽主親轉商周昌記棧不於棧內設所銷售友取房金故將貨價削減照本洋碼再打七折如蒙賜顧認明盆湯弄周昌記棧內本號寄售所庶不致誤本號主人謹啓 
[一言文亭明番菜]  
敬啓者敝舘主人從幼出洋遊歷　國細心斫究各種菜法精製各圖番菜日本生炒衛生記其淋各色茶點　法　味價廉物美久已膾灸人口茲間民國共和文明日建百事　新食品乃衛生第一之要本館特設在上海英大馬路巡捕房東首貴州路六號門牌特備大小餐　座位寬輪　式清潔　　週到並有電氣風扇包菜送出多至一二百客均可增售菜簿信目比衆格外克已敬請紳商學界　君駕臨黨試乃荷電話一四四九 
[華安合羣保壽有限公司總公司上海黃浦灘三十號]  
純粹華股依據民國商律又有富有學識之西員為之管理者世界上只此一公司 
保壽之益人類皆宜享之華人何獨向隅此公司應時成立俾諸同胞皆得享保壽利益國內保壽公司不少而辦法之完備保護保戶權利之周到不使稍有損失者此公司實為空前無比第一次首創之公司也 
此公司之保單最穩健最優待 
如願保者請與黃浦灘三十號總公司接洽總經理郁賜 
[全昌新出精造玲便眼鏡]  
本廠創辦自造眼鏡以來歷有餘年挽回利權　日改良新造各種研究完全離鼻眼鏡十有餘種可望壓鼻鈎耳之恨別出心裁想出種種妙法環球第一無有不合諸公面部大小　種舒服愛之不釋與前所　之　鼻眼鏡絕然不同愈出愈巧　美越精　經高明光學醫生考騐養目格致品片黑白藍近光老光平光托力克等片無論年老輕有患目光不凖者俱能照配合光保護目力配橡鏡片有光線表較凖度數絲毫無差其價格外克已以圖推廣茲值文明維新之始人人喚起尙　精神力圖自強則需剪髮改裝方足以壯觀瞻乃程　雄之氣若是利權外溢今為塞漏巵特造各種金銀剪髮改裝品　鑲嵌鑽石珠寶翡翠頭針插針領扣針鎖衫袖無彈簧鈕領帶平裝飾自來　翠皆可定鑽出貨迅速無論洋鑲金銀眼鏡首飾均周本金足赤煉就如有不合仍可兌換非徒牟利實欲推廣土貨想熱心同胞必藥用中國自製之貨外間近有洋貨充作中國自製望惠顧同胞留意考察證憑幸垂　焉上海跑馬廳二馬路西口分設蘇州馬路全昌號電話一千七百零四 
[大共和國之良藥 
羅士醫生提神補氣丸乃以清糖包之極易入口專治膽汁太多肝炎太盛大便不通或水瀉不止及各種熱症胃滯頭痛肝痛抽筋東脈蟲病及瘀血腹部等症華洋各大藥房均有寄售 
[自來血絕妙補品]  
譯名博羅德補血聖藥 
世界人無論男女老幼其身體強壯精神煥發壽命延長百病不侵者血足之故其身體孱弱頭暈目眩四肢無力腰酸腿軟夜眠多夢一合眼或一舉步而即心驚心跳者血虛之故外此又有男子腎水既虧夢遺滑洩婦女經期不調赤白帶下痛經冷經等症若不早為調治則五勞七傷諸虛百損等患叢生遞起言之可危本藥房自來血一品風行全球其主治效能直可稱二十世紀強國強種之原料既能補血又能卻病是故血足則精神爽振身體亦加重量百病因之消滅此乃確實之　證凡吾同胞各界幸弗河漢斯言 
小瓶一元二角每打十二元大瓶二元每打二十元 
總發行所上海四馬路五洲大藥房 
[大洋房分租 
今有造新大洋房分租在法大馬路永安街口如欲租者請至對面庚興洋行面議可也 
庚興洋行啓 
[洋房出賣壳件洋行始創自同治九年卽英一千八百七十年]  
坐落在徐家匯路八號卽亭白花園隔壁計地八畝六分五毫八厘上連洋房一所內有臥房三間大菜間書樓間馬房傭人間花園草地如合意者請駕臨小行面詢可也 
壳件洋行啓 
[牙科醫生徐景明敬告有牙患者]  
敬啓者設本醫生牙科醫局於上海　十數年海內宏達惠顧　牙補牙續牙及延治一切牙患均到手奏效膠　賜額贊許登報頭揚巳指不勝風滿清季年商部奏　　洋考察各國商務時牙科內事多田敝學生等料　以致諸君光顧待招　未週卽鑲補亦　或未妥殊深抱歉現今醫生常用駐局凡有　賜顧無論冨貧一體親自接洽本醫生號世爲心又蒙伍總長廷芳王督芝祥徐督紹楨王督人文溫交涉司宗堯登報頌揚聲明減價祇照舊價七折俾　雅誼面免向　再敝局常有夥計辭退學生被黜保無籍本醫生名義在外招搖或命名近似藉以影射漁利恐諸君誤爲所惑貽害不淺爲此佈告有牙患者請　臨上海英界四川路四十號徐景明總醫局四馬路嶺南樓隔壁景明分醫局除此並無分支別認明門牌庶不致悮 
[感謝名醫蔣懷仁]  
僕傷　關節　　質斯（即痛連）十載痛苦每至發時腹　心悸全體　脈現　張狀腿膝　迄足尤形劇痛坐臥不寗療養無效自謂此身無復健全之＃知天下絕人聞鎮江　學博士　蔣懷仁君夙負盛名於是買舟前往就治甫兩星期　楚大減漸向佳良蓋博士之治僕病先以活度劑　多量之汚穢物以　絡法緩其　　性之疼痛俾一般毒　由胃腸吸收於血液中　從糞便排泄於外旬日間爽然若失待斃之軀得變更生或荷　忱街環難報特書數語普告同胞　無失之交臂也江蘇江防永師遊　隊　官　勉叩謝 
[新發明川貝麯購者注意]  
夫咳嗽一癥首先犯肺歷云肺主氣其合皮毛咳嗽者皆由肺腋受抑也久不調治愈喇愈其則面黃肌瘦津腋枯耗夜不安枕人身患之量不憂乎　此麵專治肺部之妙藥為蓋世獨一之奇品川貝燕窩貴客之劑化學成論不煙圈不熱主治男婦統服無論高年無盧痰喘輕年勞傷太過吐血略血痰中帶血痰變等癥以及小兒急慢　風咸宜購服　意注重服法詳於仿單　每盒售洋一元每打十元小堂五角每打五元外埠　　　我自　如蒙賜　請認明 
上海英大馬路巡捕房隔　達省里第三百三十八號門牌便是 
　日勝公司啟貝 
[上海仁昌洋貨本器號廣告]  
本　開設有年專　春西各國名廠破　磁器地　門　家用器組各色俱全並自造　式本器工料精良花樣新奇呈為中外紳商所償用今由外洋運到大小銅鐵床數百只各式車邊　光十箱零躉發賣批號格外從廠　　者請　駕　英大馬　中吉第四百廿四號三　樓洋房便是　電話第一千五百六十五號 
[（聲明遺失棧單作廢）]  
今遺失致富棧洋　　　茹生記繭子棧單一帋計二百五十包陸續出過一百九十包計出剩六十包已經掛失單已作廢紙無用特此聲明 
廠珍記白 
[罷隆台生輪船開赴外洋]  
今有罷隆台生輪船專走新加坡黑水洋等埠准於九月三十號可到十月二號駛出各寶號如欲裝載各貨水腳格外克已祈請駕臨二馬路本帳房接洽是荷 
德記洋行廣告 
[陳積棠啟事]  
昨接狄梁生大律師函稱胡君明均托江君　生委任本律師辦理訴訟各案尊處亦欠胡明均銀三千五百另六兩零限於十日內設法履行　訂期枉譚均可如逾期不覆祇有代理訴訟云云閱之不勝　異查清光緒二十一年份表妹胡　氏曾陸續存銀千餘兩當時立有　記摺一扣旋在光緒二十三年由表妹如數收清存摺卽行銷　此後並無存欵往來除將以上情節函復狄大律師外特此登報聲明 
[華安合羣保壽有限公司總公司上海黃浦灘三十號]  
純粹華股依據民國商律又有富有學識之西員為之管理者世界上只此一公司 
保壽之益人類皆宜享之華人何獨向隅此公司應時成立俾諸同胞皆得享保壽利益國內保壽公司不少而辦法之完備保護保戶權利之周到不使稍有損失者此公司實為空前無比第一次首創之公司也 
此公司之保單最穩健最優待 
如願保者請與黃浦灘三十號總公司接洽總經理郁賜 
[杭州西湖地皮房屋出售]  
一在西湖岳坆東首現　杏花村酒館計地約六畝四面圍墻○一在石塔兒後往松木場之大街現租與日本人測候所計地約十畝四面圍墻○一張公祠後面現租與日本領事署計地二十畝上建洋房二進此地高于湖面六七丈爲西湖第一佳地以上或分買或合買價值甚爲公道但求出產幷不居奇○又杭州　山門外土名弄口地方有果木園計地三百五十畝又筧橋車站邊果木園計地二百三十畝均已裁種各項果木約三萬餘支該園開辦以來所費巨資規模宏大已近三年將來利益甚大　操左券茲因產主遷居別省另　別業不暇兼顧是以一併特別廉價出售欲置西湖佳地幷有志實業者速請函詢或至上海拋球場羅威藥房與葛慶生接洽遲恐不及特此布告]  
 
 
] 

Page 9

 
 
   
 
 

Page 10

 
 
自由談 
游戲文章 
[嫦娥宴請陳其美小東] [  龍]  
英士先生偉鑒久慕美名恨不相見比聞下界革命元勲紛紛入京都人士爭先歡迎宴會無虚日先生從孫黄諸公後飲酒食肉雖亦酣暢而未嘗獨當專席豈都人士之敬先生不若敬孫黄諸公之甚耶先生豪邁風流南北美人爭望顔色實爲中國第一流人物乃局局人後妾等竊爲先生不平乘此中秋良夜特設盛筵共賞明月專候先生駕臨藉以吐氣且慰岑寂更有懇者聞先生近得掌理中國電政全權妾等頗思與下界英物互通消息先生能爲月宫特設電線更築電車軌道十萬里俾妾等得以浪游下界繁華名勝之區且得時來與先生握手快何如之紙短情長會當面罄妾嫦娥叩上 
[續戲名酒令] [  玉]  
活捉張三三雄絶義義旗令令公歸天天門走雪雪梅弔孝孝感動天天門産子子牙釣魚魚中藏　劍峯山山海關關公檔曹曹操逼宫宫門掛帶帶主盤關關玊廟廟中招皖親家相駡　羅羅成託夢夢遊上海海瑞陞官官怕太太太乙門法法門大　　潘洪洪羊洞洞房獻佛佛門點元元炒觀觀盡舉鼎鼎盛春秋秋　戲　　黨問惡報仇伐吳吳三　借兵兵吞六國國太國　 
更正九月二十日本欄戲　女界尊孔會傳單借重唐羣英沈佩　等諸女士大名殊覺唐突賢者有人致詰特爲取消（鈍粮） 
尊聞閣詞選 
[讀報新感水調歌頭] [  鞠]  
薄洒不成醉徙倚向花前疏星淡月凉露冩出早秋天欲把吳鉤起　却恐飛虹萬丈光燭海雲邊驚起毒　護魚　亦　然　淚塵土傷擾　幾何　一殷　魅到處張口若何懸不問　　滿目儘有　　供奉逐隊走幽燕宇宙遍　棘安得買山　 
[蝶梅問感集] [  丁米錄]  
[弇山許泰蝶首唱揚州陸景驚夢梅和韵感懷四律示夢梅] [  蝶]  
惆悵光隂付擲梭壯懷未許竟蹉跎窺　　子來相笑伏　龍媒柰若何三十華年愁鍜鍊萬千熱塊酒消磨多言却惱　　武　唱　山長恨歌 
乾坤莽蕩寄吾身作客年年　俗塵少伯有書能致富史雲無計好療貧寒梅冷淡成知己條竹　高伴可人堪歇浮生如泡影擬趨　壓問　因 
　　湘　月色昏未妨起舞學劉琨匙殘紅葉新詩句濕　青衫舊淚痕游子難消千古恨王孫肖受一驚　清貧　道　如洗三徑猶多松　存 
　　元記氣自　　　借酒獨　　探懷怕看生毛剌適　空餘敝布袍半楊　　供嘯傲一簾花南讀離　撑腸尙有書千卷狂 
[月餅游戲鈍根匣和韵] [  梅]  
風塵僕僕感蹉跎百歲光隂付擬棱　是空懷萬里志籠　不惜幾番歷征衫落拓三升酒長鋏歸來一曲歌我　崇　　作客天　同　奈愁何 
十載江湖幾故人　堪馬足又車塵難逢知己廿論落　　新時且補貧國恥　當揮　劍時　切莫賦　身奇才大抵　逢晚休說無因却有因 
神交相契古風存何日能酬知遇恩作客天涯仍赤手　君風　易黄昏不才如我餘肝胆濁　無人　玉琨休訴年來　　事春衫同濕舊啼　 
酒酣耳熱輒揮毫依舊清狂不減豪把　喜吟桂土句憐寒猶有故人袍且將往事付流水　把半愁竊楚騷　　　　天地小一聲長嘯月輪高 
心直口快 
陳其美絶頂聽明人不待陶遜質對於　江竟自懇請總統優加議恤我不得爲陶駿保再作一語人猶曰寃殺張方而黎副總統却禾有追悔末由四字可知聰明人能作聰明事黎公母乃太笨某報極贊成新借欵極反對舊借款牽涉於熊希齡氏幾乎前月罵之不暢再加一頓大罵庶足以盡報紙之天職豈知新借款由熊氏借得周學熙之腕力萬做不到請問某報究竟贊成那一個 
克强自述不涉足政界引孫中山爲同調其無意爭競權利當爲我四萬同胞合十頂禮有置然中山以鐵路自任矣聞克强頗肯擔任礦務民國實業至今日始有發皇之一日若謂袁總統屬意於其子克定横加駁阻使克强不敢入手豈非均是爾等作崇 
梁如浩某報謂其目不識丁矣此番外交總長却通過我恨不得將參議院諸人大罵一頓然接京友來信謂此席非共和黨贊成亦非國民黨同意皆孫中山先生一言决之耳嗚呼人才缺乏惟中山知之最深中山說幾句話到底人人可以聽得若徒恃少年血氣朝夕譬駡恐將連中山克强一起罵著在内也 
民國旣任命爲工商總長却不曉得工商事業如何辦法還要出洋考察對於大實業家張四先生不知要揑幾把汗幸而追隨克强先生之後免得出釀還要當場演說幾句稱張先生爲奉斗我道没有爾稅我商界那一個不知張先生爾是花界秦斗還得敎敎張先生[  熱廬]  
黄克强先生謂政黨内閣旣不能全體改組不如令各國務員加入國民黨余竊以爲不然各國務員果俱合於國民黨之黨見則雖表面爲超然内閣而却有政黨内閣之實在何必多此加入國民黨之一舉如各國務員不能俱合國民黨之黨見而强使其同則雖有政黨之形式而實際上或因政見之不同惹起黨中之内訌甚則因私忿放棄責任而貽誤國事豈非弄巧反致成拙也内閣必須政黨則政黨之必須超然則超然之調停兩可何爲者[  石]  
百可談 
萬竹學堂算得極有名氣男學生達二百餘女學生亦百數每晚放假女生遲出往往有男生濡滯 
[曰餅游戲二]  
於途以坾之者我不言其他我見其情形可惡同是水菓業在法界確守規則在華界任意佔滿街旁於此可見中西巡士之不可概論并見得華商之毫無道德心可歎 
参　院堂堂議員竟將劉人鏡之鏡字寫作銀字一票寫了兩個人名直可稱之謂飯桶議員政府還不取銷他眞是可恨 
湖州青洪幫半係無賴子苐慫恿成羣此等人殺之猶有餘辜其如官長充耳不聞何可痛[  熱廬]  
劇談 
[配角與陪角之區别] [  仙]  
配角者與正角配合成劇者也陪角則偕配角以襄其成而已然則正角爲戲中之主配角爲戲中之　而陪角又爲賓中之賓各省伶界每於配角陪角不甚注　欲善其事者其計亦左矣　如空城計一劇以武侯爲正角司馬仲達爲配角老兵等均爲陪角若僅用一名角去武侯其餘如司馬仲達等角即以戲包袋隨便　合之縱然去武侯者爲無上之能手此劇之精神上及闘笱處必多缺點不但不能見好於衆即此劇之價值恐亦因而滅色所謂牡丹雖好仍須綠葉扶持耳以上弊病北京伶界獨無之嘗　譚叫天演羣英酋呌天去魯肅德均如去周瑜王　林去蔣幹金秀山去黄蓋買　林去孔明麻穆子去曹操從　　演　至打蓋止凡配角陪角一律以名伶充之故此劇之入情入　惟妙惟肖殆無其匹其價值爲何如耶然則配角陪角誠不可過事忽略也吟如陪角中更有龍統（凡劇中有侍者四人或作宫監裝或作）　明　或作家人裝　　南人名之曰　　以　所衣之　　　　故云）無且（即劇中兩旁分侍之女侍是也如彩樓配之二女婢祭長江之二富　等類以其除侍立外一無事事猶如物之陳列於兩旁也故省四擺日）二種論其執事不遇　　引　　呼等類而已然託爲　角之一　用特　列以示　　差免遣　之　耳 
[附戲評] [  健兒]  
新新舞臺新聘孫菊仙包銀千六百元前晚觀其全本鼎盛春秋此係老供奉著名拿手好戲歷年第一夜打砲必排是劇浣紗計中（未曾開口心難過）一叚二六字字斬釘截鐵悲壯蒼凉音韻純從上顔而出頗非易易（我的女姣娥吓）一句調亦抑揚有致但孫派聲調滬人不甚歡迎故呌好之聲夢花反多於菊仙實則夢花唱青衫青脆則有之轉折頓挫頗欠自然火候尙未至也魚腸劍一塲慢板及二六俱慷慨悲歌愴然欲絶逈非時下所能望其項背老供奉日來嗓音之宏亮己稍遜於前劇中屢屢吃茶歌喉似見衰枯惟做工較前益形周到劇中每逢唱伍子胥句至伍字必張目四顯體貼逋臣心事到處入情入理老供奉年己古稀見各舞臺羅致名伶日事競爭不遺餘力不甘老廢投袂而起振吭高歌興復不淺可謂此老倔强猶昔也 
介紹好戲 
沈華軒 
太舞台新聰武生沈　有現已到申定於隂　禾月十六　起　第一夜　板　第二夜拿高登第三夜　州城　沈　唱工做　與楊小樓同　秘沈本同門兄弟所演之劇如　　山　　車金 
[月餅游戲三]  
錢豹等亦無不相同聞此次沈之來申實楊介紹之力云 
[光復紀念大會串]  
隂厯本月十九日鳴社社員假塵新新舞臺會串拿乎好戲以爲光復紀念如演　砂　之錢五齋雙拾黄金之管海峯毛乾豐金雁橋之張兆堂洪羊洞之病狂翠屏山之楊國珊皆著名票友唱做必大有可觀也 
[小說艶情小說西湖艶蹟（續）] [  劍痴]  
晚餐初罷生啣紙捲煙覔女談话至則房門虚掩以手推之着然而啟級蘭應鄰房女伴招作葉子戲佩蘅於床後浴見生突至急熄燈火然廬山面目己盡呈眼庇矣生退出逾時再往佩蘅己浴罷披襟當風招納晚凉見生亦不避生撫其胸曰此處嚴佳蘅微　曰佳處當不在斯也好夢初回鄰雞三唱矣次日紉蘭謂生曰昨夜余房被竊君知否生驚曰被竊何物我當以電話令警務公所嚴緝曰無須此佩蘅佳麗之新皮篋置床頭被賊揈摸而去原物仍在惟略損傷且生撫掌大笑越數日生謂佩蘅曰紉蘭近日當詞每與我小蘅突曷故日以子有餘補渠不足則氣自个矣生會意佩蘅常獨游近處故示以隙下午生至女房紉蘭獨臥美女榻上枕畔置迦因傳一册蘅似唐六如手倦抛書午夢長畫意繫白紗褲着水紅色汗衫詞子解除雙峯高聳若隱若現生心蕩神怡撫摩唉弄紉蘭醒見生坐榻畔笑曰賊又來矣余篋不若妹篋之易　也生曰佛法平等余一例視之時光迅速金風微動玉露瀼瀼暑氣全消催歸符玉生乃與女分袂言旋未及一月生忽得紉蘭來函謂佩蘅患病危殆醫者僉謂無生望君義當來一視自閽人以迄小婢皆已賄通請於今晚十二時來有人俟於大門之外惟乞勿御與馬生見書驚悸欲絶如期往小婢直立門外即湖中初見時坐船頭者也低聲問曰來耶曰來矣牽生裾暗中導入歷八九進始抵閨闥佩蘅挺臥床上瘦骨盈把神志昏迷熱可炙手顴紅唇焦舌苔厚　邊黄中無診其脈洪大而數己失常度紉蘭高聲喚之曰有人視爾疾識得此人否佩蘅張目直視曰不識其王家三姊耶語已又昏昏睡去生日此傷寒也恐將發狂索視方案則省城某名醫所擬案謂索體孱弱外邪己達恐防虚脫急宜扶元方用四君子湯佐以芎歸生曰殆矣再一二劑必死索紙筆書麻　桂枝石膏湯令速向藥舖照購煎服紉蘭曰君亦能此耶生曰儒與醫理固相通服藥後當有汗余明日再來視恐尙有　疹發現也生恐人知覺匆促即返惟切囑紉蘭函報病狀質明紉蘭果以書至謂自服君藥汗出如瀋曰瘖己現余告伯氏佯言女同學昨偕其表兄某君來診視開方服藥已有生機惟某君爲撫院參軍非　醫須親往誠求伯氏允於午前踵門諄請望偕來至盻望生得書心稍安有頃女之伯氏來曾任某省顯宦趾高氣揚目空一切生厭與之言許以診治女病乃同往揭轉相視佩蘅神志已清　　　　微笑貝齒半露白瘖已透激苔化熱减脈亦格平生曰病入危候須日診三四次或五六次不能以時刻拘余有暇卽至幸勿周旋迎送若必進退揖讓余素不習請從此辭女伯許諾生乃得出入自由未匝月佩蘅元氣己復盧萃充盈較初見時尤豔麗蓋與素心人共晨夕心安意得事半功倍也生戲謂佩蘅曰卿之魂魄我從鬼門關刼還卿其何以謝我紉蘭聞之笑曰佩蘅有己破之皮篋在賊來淘摸不報警察可也生曰謹郤盛意即報庸無傷以法律言贓不入手竊盜罪不成立紉蘭曰毁損人器物請君領受四等有期徒刑也闔室大笑未幾民軍光復生回故里二女隨伯氏遷徙他方生屢遣人偵之至今猶未得居趾 
[社會短篇中秋節] [  笑容]  
家主婆呀今朝是中秋節耐去買一對臘燭一炷香四串元寳一只生梨一只杮子一只蘋菓一枝塘藕四盒月餅秤一斤光芋艿一斤毛芋艿二斤毛豆子銅錢末拉篤梳粧臺浪快些去買轉來燒好仔芋艿毛豆裝好仔盆子點好仔香燭搭耐兩家頭拜佛望月皇菩薩保佑我俚養個大胖尼子耐想阿好　格末男個耐看好仔鬥我去買來倘有討償個來末回頭懷耐過節送來耐想阿對咳對個該對個 
文字因緣 
周湘舲先生與其未人以壬子中秋爲百齡合賦自述詩索和卽用其十年前四十初度韵奉酬四章 
神仙眷屬數　劉索和新詩到魏收　易分排梁氏　知天合　杞人憂中年絲竹雙修福大地風潮八月秋取次莫言家　事　　雄辯讓清流 
年來廢蓋白華詩古　空彈我　癡明月當頭仍皎皎吳霜點　已絲絲大才自苔難爲用　議如今不可思世　紛　何足問莫非人事　天時 
信說天倫樂最眞　　沽酒莫辭貧百年偕隱招徐　千里論詩約李　入座　爲投轄客居　重見　簾人（君世居吳與）醇交個許陪公瑾乞借清尊浣濁　 
幾輩聲名没世　　應　友與吟朋　　割肉柬方　絶頂題詩北　　爪　因緣留拓本　山文字此傳燈（君自號夢　）爲君擬作儒林賛千載淵源試一　（後漢儒林賛千載不作淵源誰徵） 
 
 
 

Page 11

 
 
   
 
 

Page 12

 
 
   
 
