# 1902 - 343 - 4910655

 

Page 1

 
 
[雙璞齋四書五經義增價啓] [  圖書集成局白]  
自八股攺試經義承學之士驟遇更張輒以師承無自爲慮此次各省榜發所刊第三塲闈作頗因體裁有乖致爲有識者所訾議况現在各省歲科試經義列爲首塲苟非出色當行尤未易破壁飛去雙璞齋主人嘗謂作經義之法疏解聖經當用說義正義之例徵引史鑑兼及時事當用衍義講義之例爰取古今名儒碵彥經義諸作彚而選之題有未備則敦請通材博雅分任操觗搜採富而抉擇精　非市上所售者可比現由本局用新鑄鉛字排印成書都計五十六卷爲文三千篇裝釘二十四本原定洋銀二元四角現因所剩無多每部酌加四角欲購者請速臨申報館購取可也 
[徵兵課兵平議]  
中國尙徵兵泰西尙課兵中國之兵有三爲旗丁爲緑營爲練勇大抵少年子弟荷戟從軍月給口糧日勤訓練旗兵緑營有定額練勇則有事時建旗召募事定卽遣歸至於課兵章程各國略有歧異民間男子或十八歲或二十歲須報名入册投筆從戎期以二年或三年日不得離營伍一遇宼警則立時應調馳赴疆塲宣力王家爲國効命若是者謂之常備兵洎乎常備滿期則各回本鄉勤其職業農工商賈聽其自爲歲惟一次調集營中由督帥照章簡閱自餘卽不隷軍籍不支餉糈若是者謂之豫備兵閱四年豫備之期又滿則退爲後備兵不簡閱不徵調必至國家危急存亡之際凡兵之常備豫備者皆化沙蟲始號召此種民兵以彌其闕在譽之者謂泰西之例通國皆兵用能萬衆一心殺敵致果若徵兵則跳刀拍張之輩類求口食而來飽則遠颺無親上死長之誼其戰也倖而獲勝尙能踴躍用命偶一挫衂卽脫巾譁譟走不知所之嘻爲此說者其所見亦未嘗不是顧僕則獨以爲不然中國所以疲恭衰頽者在將帥之不得其人耳豈徵兵之咎哉遠者不必論卽以本朝之事言之如征金川收新疆平赭宼盪捻逆卓卓數大事無一不藉徵兵奏其功用能我武惟揚震耀寰宇卽日本之役聨軍之役雖至迭報退敗而甘心肝腦塗地誓死不回顧者自營哨以迄兵卒胥不乏人誰謂徵兵之必不能收其效歟若夫課兵之制其入伍多户家之子其供役有一定之期旣無可辭之權自各知有當盡之分意誠善法誠良矣然亦知在營只二三年訓練之期尙淺甫知法律卽使歸田爲士爲農爲工爲賈各執一業以贍身家昔之槍砲戈矛不復措意僅每歲調閱一次必至事過輙忘有兵之名不復得兵之實迨退爲後備則并歲一調閱而亦忘之安在其能有勇知方同仇敵愾乎我故曰泰西所謂通國皆兵者直謂除常備兵外通國無一兵可也抑人誰不惜身命戀室家中國惟定例徵兵故必强悍不畏死之徒無父母妻孥無資產恒業始肯入伍爲兵然一臨以大帥威嚴自能按部隨班無復存貪利忘義之意以故每有介胄之士戰功屢立擢至專閫大員者泰西則及歲時必强之使卽戎其人多顧惜其身不願沙塲效死於是有力者或托名出外游學冀緩若干年赤貧之人則竟自殘其身以期倖免或矐一目或𨆪一足或服劇藥使泄瀉或敷毒劑作瘡痬噫吁嘻上之令旣如彼其森嚴而下之心又如此其畏怯以較徵兵之孰優孰絀夫亦不待智者而始知矣雖然以觀日本之論徵兵課兵則有大異於僕所云者日人石井忠利氏箸爲戰法學其言曰徵兵之弊有六一多需經費二報効之念薄三不能多募四難得良兵五招集不甚靈便六難於教育訓練其於課兵則謂有大利四曰適於舉國皆兵之義曰整齊國家之秩序曰宣發國家之教育曰振作國人之志氣加以舊去新來廻環更迭數十年之後舉國男子直可無一不知兵噫此特按東瀛情勢以立言耳豈泰西各大邦而俱能若是乎抑使中國攺徵兵爲課兵而亦能若東瀛之收效易於反掌乎爰將徵兵課兵之利害損益互相比較而略抒鄙見如此至課兵二字見諸日本和文書蓋猶中國古者抽丁之意云 
[本館接奉電音]  
　　昨晚上燈後京師飛電傳來上諭二道敬謹譯登○十一月十三日内閣抄奉上諭練兵之道最忌紛歧曾經迭次降旨飭各省督撫整頓兵制期歸一律乃近來各省奏報仍多空言搪塞絶少切實辦法殊難望有成效查北洋湖北訓練新軍頗具規模自應逐漸推廣所有河南山東山西各省著速卽選派將弁頭目赴北洋學習操練江蘇安徽江西湖南各省選派將弁頭目赴湖北學習操練俟練成效卽發回各原省令其管帶新兵認眞訓練以資得力而期畫一每年由北洋湖北請旨簡派大員分往校閱嚴加甄别用副朝廷整頓武備實事求是之至意一切章程著袁世凱張之洞妥議會奏請旨遵行欽此同日奉上諭綏遠城將軍鍾泰由宗人府經歴洊升副都統擢任甯夏將軍募兵防堵安靜地方簡任綏遠城以來撫輯軍民克盡厥職兹聞溘逝軫惜殊深加恩著照將軍例賜卹任内一切處分悉予開復應得卹典該衙門查例具泰准其入城治喪伊子御史榮凱著以應升之缺升用官學生榮紳著以主事用欽此 
[俄藩赴日]  
　　聞之日本長崎友人云日前俄國欺利干親王乘矮獨希拉而那希馬富兵艦由旅順口經馬山浦以抵長崎尙不知其有何交涉也 
[外臣蒙賞]  
　　本館派赴日本采訪友人來函云此次日本九州大閱各國官弁咸得憑軾而觀事後英國陸軍少將哇也姆古來君經日皇賞叙勳二等授以旭日重光章少佐烏音戤篤君叙勳四等授以旭日小綬章中尉新獨乃姚君叙勳四等授以瑞寶章諸將因未奉本國君主之命不敢領受後得政府准照始次第拜登 
[伊侯奏對]  
　　本館派赴日本采訪友人來函云伊藤侯由珂里到京後於東歴十二月五日覲見日皇奏稱以此次政府擬增海軍經費一案中有二大事尙未允洽機宜日皇垂詢良久始出隨與執政諸大臣排日會議說者謂目前第十七次議院開議時内閣必有一番更調因政友會黨及政本黨中人意見多所不合也 
[日艦東回]  
　　聞之日本友人云前者日廷遣往倫敦致賀英皇加冕之淺間高砂兩兵艦已於東歴十一月二 
 
 

Page 2

 
 
十八日由厦門駛抵橫須賀軍港矣 
[柏垣勤政]  
　　姑蘇訪事人云江蘇臬憲效述堂廉訪蒞任以來勤政愛民口碑載道而於整頓保甲事宜尤不遺餘力本月初八日之夜輕車簡從親往各處巡行至盤門僅見守城兵數名文武委員皆無蹤影不覺勃然震怒立傳委員至署中大加申斥 
[　　姑蘇訪事人云邇來蘇屬各鄉盜案迭出省垣緝捕中人留心偵緝迄無所獲本月初九日長元吳三縣所雇線人孔老四見有甲乙二人手持鮮艷皮衣十餘件質諸城内某當鋪細視之與太湖廳所報某姓家失贓相符因卽上前盤詰甲乙言語支吾遂一併拘至元和縣署禀請金苕靑大令訊究甲供稱小的姓龔名恒守駕船爲業此衣由友人處借來乙稱小的姓王名雪林餘語與甲相同大令喝令用刑二盜始供認夥劫太湖某姓家大令飭各釘上巨鐐收禁内獄聽候備文移知太湖廳歸案辦理 
[敷文课士]  
　　杭州訪事友人云本月初二日爲道憲考試敷文書院之期首題元魏行均田法論次題蠶絲爲浙省生財之大宗會垣已設蠶學館應如何釐訂章程始能推行盡利試詳言之 
[白門瑞雪]  
　　金陵訪事人云此間旱魃爲災累月未得甘雨天時温煦幾若三春本月初五日和暖尤甚至晚雲容如墨狂風怒號次日大雨滂沱朔風益厲鼉更兩轉雨若傾盆俄而百萬玉龍漫天飛舞三更以後滕六君遽挾畢宿返計得雪約二寸有奇惜被雨師掃盪無餘不能現出瓊瑤世界是夜寒威陡作重衾不温初七日晨起樹杪銅鉦依然高挂御貂裘酌蟻酒咏快雪時晴之句咸於此得少佳趣矣 
[杭垣火警]  
　　杭州訪事友人云本月初三夜十二點鐘時忽聞警鉦四起遙望東北方紅光燭天未幾卽漸隱次日訪之始悉東園某姓草屋不戒於火焚去二間隣右幸未殃及 
[浙省官塲紀事]  
　　杭州訪事友人云署浙江湖州府志秋宸署温州府王雪廬二太守前因要公禀見護理巡撫誠果泉中丞至本月初二日禀辭回任○調補西安縣現署甯海縣程子良大令雲驥現奉署藩司湍靜臣方伯飭赴新任所遺甯海一缺委請補富陽縣董大令鳳來接署 
[鄂省官塲紀事]  
　　漢口訪事人云本年湖北應貢白蠟業經上憲檄委刁二尹宗浩就近採購不日卽須督解入都矣○鄂省應解本年第本批京餉上憲委汪大令炳乾李大令鵬管解兩大令奉委後已詣轅　謝日内卽須首途矣 
[揚郡官塲紀事]  
　　揚州訪事人云徐州道桂薌亭觀察前往金陵賀張香濤宮保任禧兹已事畢言旋上月二十九日舟抵維揚小泊河干登岸拜客旋於翌日黎明揚帆北上○督辦沙漫洲鹽釐兼長江營務處楊觀察覲圭到差後於上月三十日來揚拜會運司程雨亭都轉都轉迎入花廳茗談良久而出翌晨卽揚帆返差次○保甲總辦章觀察瓜期屇滿經上峯檄飭李觀察光瑜接任本月初一日捧檄抵揚本局文武各員均至馬頭迎迓觀察隨拜會各寅僚期初二日未刻接受關防任事 
[蘇省官塲紀事]  
　　姑蘇訪事人云署太湖東山司巡檢余少尹郭成於本月某日因病出缺藩憲陸春江方伯得報即於初十日牌示以輪委到班試用典史張少尉勤署理○江蘇候補同知王司馬秉璋現奉上憲札赴銅圓官局會同照料已於本月初十日禀辭赴差矣○候補通判陶别駕鳳威近奉欽命商約大臣呂鏡宇尙書札委隨辦立約事宜於本月初九日禀辭赴滬○指分江蘇試用知縣張明府夢瓛前由撫憲恩藝棠中丞給咨赴都引見兹已事畢回省於本月初十日詣各憲轅禀到 
[　　杭州訪事友人云入冬以後天氣晴和至本月初六氣候鬱化發二更時狂風陡作飛沙走石屋宇格格動搖俄而大雨傾盆直至四鼓始息次日探悉江干草舍被風吹倒十餘間飛廉氏之威洵可畏哉○本月初六夜中城巡防局員胡二尹巡至皮市新開弄左近見有二人匿跡敗垣下形狀慌張喝令勇丁帶回局中搜其身畔有撬門鐵器數具知爲胠篋者流從重笞責次日送請總巡局復訊又各責五百板荷以巨枷發犯事處示衆 
[禹陵殘蘚]  
　　紹興訪事人云紹防各營自攺編常備軍後由統領徐副戎文慶督同教習訓練洋操頗著成效兹副戎因藩憲誠果泉方伯新護撫篆特赴省垣叩賀兼陳整頓之法大約勾留旬日卽可言旋○諸曁義烏等縣山中砂石均含鐵苗昔曾有人采以煆練居民謂其有碍風水出而阻撓因即中止兹又有人采取此砂設法練冶聞每百斤中可得生鐵四十斤說者謂如用西法開采不但利益甚溥且可備官廠製造軍裝之用惟未准上憲不識能免禁阻否也○紹郡自開辦冬防後地方官飭將各處户口一律淸查另造門牌詳報上憲隨由府尊熊再靑太守派員覆核刻又奉臬憲湍靜臣廉訪委候補縣王毓文大令朝俊來越分别抽查以昭愼重○餘姚上虞二縣毗連之處有莊家埠焉地瀕海堧向產食鹽局廠林立梟匪私販出沒無常雖有緝私鹽捕等營殊覺鞭長莫及且若輩每與不肖灶户通同一氣時出而劫掠鄉民刻由商董議請營弁嚴加剿捕以淸匪迹而維鹽務○今夏米價騰貴民食維艱官紳將義倉積榖礱米平糶藉濟貧黎兹由府尊熊太守諭令赶緊采辦新榖如數備補以實倉厫 
[嶺南瑣紀]  
　　廣州訪事人云廣西懷集縣與廣東肇慶府屬廣寗縣毗連林密山深素爲盜藪近田懷集縣某大令電禀省憲略稱匪徒夏麻生遣其黨羽來粤購備軍械請飭各處關卡嚴密查緝以遏亂萌○上月十三日有乘肩輿赴城南海味街某鹽館拜客者僕以爲貴客也啓門納之客入卽拔槍禁嚇搜劫千餘金而去館主區澤桐隨赴番禺縣署禀報○本月十四日之晚二鼓時老城將軍署前惠愛四約安盛錢店突被盜匪七人叩門而入各出洋槍施放劫去數百金云 
[漢江雪浪]  
　　漢口訪事人云四川總督岑雲卿制軍派學生八名赴日本游學日前道出漢皋假寓河街某客棧勾留數日卽須鼓浪登程○湖北官錢局前倩日本印刷局製就銀票百萬張運抵省垣添寫號數近已流行於市人皆便之○今歲雲貴各處所出水銀不甚暢旺是以日來市價異常昂貴約計每擔需銀一百三十兩較之從前相懸霄壤矣 
[楓橋凉月]  
　　姑蘇訪事人云上月二十五日午後省城西貫橋堍張萬興木器鋪夥許某至閶門外馬路旁某姓家收得貨價洋銀一百五十元行經某處突有一匪徒自後追上將許力毆仆地攫取洋銀而逸許急起狂追匪卽抛棄洋銀一百元飛步奔逃許無可如何祇得拾之而返鋪主張某以許素性誠實並不責償且以所失無多亦未報官請緝○日前有一年近而立之某人自稱上海租界中包探張才寳奉讞員諭令來蘇緝案省垣各捕咸深信不疑酬酢往來頗形熱閙數日後某案果稍有頭緒因囑偕至元和縣署請給文憑持至捕房蓋印俾得將犯帶回其 
 
 
] ] 

Page 3

 
 
人唯唯詎料翌日候久不至迨至所寓之某客棧訪問早已不知去向矣後有識其人者謂前年曾在上海某包探處爲夥役嗣因犯案斥出今來作此狡獪伎倆蓋藉以獵取衣食資也 
[黃耳傳書]  
　　松江訪事人云前者南匯縣汪蘅舫大令解擄人勒贖之匪犯夏小弟松江阿韓季子連季子雲至府府尊許子原太守飭發華婁兩縣獄覊禁疉經刑訊堅執不承近又札委新任華亭縣陳仲陶大令嚴加推鞫夏狡展如前大令飭懸繩兩旁將兩手拇指吊起良久始願畫供○華亭縣勸工所所覊各莠民忽於本月某日之夜乘間逸去八名管役查知據情禀報縣署縣主陳大令怒其典守不愼飭即笞臀數百板以儆 
[星軺回滬]  
　　出使美國大臣梁震東星使因有要公於本月初九日乘某輪船往金陵與兩江總督南洋大臣張香濤宮保互議兹已事畢於昨日返滬仍就美界北河南天后宮側出使行轅暫駐行旌 
[覆舟遇救]  
　　日前有一俄國兵艦駛入長江行至某處見有福建船遭風覆沒水次急向援救得拯起林阿秦林阿嘉等二十七人載來滬上禀明本國總領事官昨由俄總領事備文移送請蘇松太兵備道袁海觀觀察轉發上海縣署縣主汪瑤庭大令派差送交泉漳會館董事資遣回籍 
[花縣欵賓]  
　　昨日巡洋委員馬船西明府及前法界公廨讞員杜枝園明府先後命駕至上海縣署與縣主汪瑤庭大令互談良久然後興辭 
[法帥閱廠]  
　　法國駐滬陸軍將次撤去統帶第搿君商請法總領事巨籟達君擬往江南機器製造局觀各廠製造軍械情形巨君允之照會蘇松太兵備道袁海觀觀察轉咨江南製造局總辦毛觀察昨日第君帶領舌人到局適觀察偶沾淸恙命提調延入聽事中欵以茗點逾時導至各廠歴觀一切然手握别言旋 
[邑宰騐屍]  
　　前晚英界浙江路新昌泰小客棧忽來一人止宿自稱王姓至三點鐘時宛轉呻吟狀甚困頓棧主傅昌盛心焉疑之急舁送仁濟醫館醫生察知受毒已深無可救治因即舁回棧中一面投捕房聲訴捕頭遣張定成方長華二包探前往查明著十六圖地保陸耕珊報明上海縣署昨日午後縣主汪瑤庭大令帶同刑仵吏役鳴騶遙蒞屍塲研詰之餘傅供稱此客於本月十四晚七點鐘時來棧止宿自稱王姓至三點鐘時呻吟聲達于户外送救不及一命嗚呼叩求明察大令飭仵役如法相騐旋唱報委係服毒身死並無别情大令著陸保備棺收殮將傅交張方二探帶去解送英美租界公堂轉解來縣訊供察核諭畢隨呵殿而回 
[馬路工程局瑣案]  
　　去年三月某日崇明縣境某京貨店夥汪琴齋乘店主俞卿因事他往席捲所有而逃前日俞來滬尋覓遇諸南市新馬路中遂扭交七十號巡街捕解入捕房轉解工程局總辦翁子文太守倩襄讞委員黃衡堂二尹研訊俞投案請追汪堅不供認二尹令俞邀到薦保人妥爲理處○前日增祥馬頭同知烟館主張子榮在門外煮烟不隄防爲義記藥材行所雇小車夫黃長桂悞碰烟鍋致傾棄烟膏二十餘兩張怒扭黃入捕房轉解工程局黃二尹研訊之下黃堅稱小的無力賠錢二尹斷賠洋銀六元○有朱阿林者八個黨匪徒也前月行竊南橋人某氏所携皮比甲一件報由包探黃量海拘獲帶至捕房轉解工程局黃二尹向之研訊朱供小的係浦東人向以駕舟爲業今已失就不得已而犯此叩乞施恩二尹判責一百板旣而法界捕頭聞之派某包探投案禀稱朱係著名積竊請交小的帶回以便解送公堂禀請孫大老爺訊辦二尹許之 
[英美租界公廨會訊案]  
　　南順泰洋行主人投本管德總領事署控四圖地保吳關成德總領事佛君據情照會英美租界公廨讞員張柄樞司馬飭差傳吳訂於前日午刻會同德繙譯官麥令豪君研訊吳供小的前充四圖地保至光緖二十四年四月十六日攺充法界工部局包探南順泰受押之田據上所蓋單圖章實係僞物蓋此田押於是年九月其時小的早經告退情僞顯然至吳關成非特小的向不相識且亦未聞其名叩求明察旋由法界中西二包探投案禀稱吳確於光緖二十四年四月十六日充當包探並無虚言司馬飭吳仍回法界當差隨商請麥君向南順泰查問情由然後復訊核奪田單三紙押契一紙統交麥君携去 
[三續祝少瀛商董禀陳蘇州絲紗兩廠歴年辦理情形節略]  
　　有此七虧雖貨殖如端木居積若鴟夷莫能善其後矣而或者曰其虧折之由實其辦理不善也信如斯言必所出絲紗多不如人而何以紗每包較他廠多售銀三兩絲則與有名各廠相　足徵其盡心經理矣而或者曰實其漫不經心也職由寒素起家積資二三十萬經營締造殊非易易今將私產盡以賠墊捐釐官利清夜以思能不痛心而謂淡焉若忘有是理乎而或且謂揮霍結友以至於斯也雖他廠開支多不可考惟通廠則刻有徵信錄可憑取以相較雖其紗錠較蘇廠多一成餘而其用帳則所加尙不止一成餘此有報銷及徵信錄可據者是亦局外之見而已矣然則廠之竭蹶果安在乎曰實在七者之受虧蓋此等虧損有一於是已足敗壞商務矧一而再再而三乃至七耶職一身一家之毁壞不足惜而從此中國商人莫不引爲前車之鑒不敢出其資以與官相嘗則此兩廠實階之屬也我不爲典守者責而惟惜其見不及此身所幸者兩廠房屋機器迭經保險各洋行估値銀八十萬兩雖其中有職後添之機件房屋計銀四萬餘兩而創辦之本銀七十餘萬固絲毫無缺也今於破產繳付官利捐釐銀四十五萬餘兩之後更不問商人之財力何如生意何如而猶責令繳銀宮保試加考察華洋十餘廠近四五年中曾有繳過官利捐釐四十餘萬者否曾有所出釐金與蘇廠並重者否或曰蘇廠乃包辦宜乎所捐獨重不知該兩廠之設宮保本欲振興商務藉以收回利權也信如斯言是直於包辦之先預設一虧折之程以相待更何振興之有朝廷設官所以理天下之不平以歸於平者也今於官交商包之廠而捐釐之輕重有無尙不平如此小民將安賴耶謂釐局出於有心固足以毁職之家而天下商人亦必因而裹足謂釐局出於無心滬通不必論蘇錫同一牙釐何竟畸輕畸重如是况官者商人所恃以取法也今於詳定撥給之地而忽收回大半使每年多出地租銀二千餘兩運蘇之乾繭勒令照運滬納捐歲又多出洋三千餘元加以未見贏餘先令歲繳報効五千串如此種種掊克而曰我將使之日有起色以收旣去之利權抵洋貨之浸灌不猶南轅而北轍耶今日職家傾矣而官所收於職者果安在耶西人每以公家之力助私家之不及迨私家力盈然後取其有餘以報効公家故事旣濟而勢亦順今不問其事之如何而但知取之務盡迨乎情見勢迫呼號求拯而仍不一爲援手嗚呼此誠何心耶此中國商務之所日敗也今幸宮保重蒞兩江乃我中國商務存亡絶續之秋職敢不避斧鉞之誅而一傾其積愫於宮保之前幸垂鑒焉職員承桂謹略 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[挾銘恩]  
　　保甲總巡朱森庭明府以城廂内外街巷更栅夫瑟縮堪憐禀准蘇松太兵備道袁海觀觀察籌撥公欵縫製棉衣褲數百套特於昨日飭傳各夫役到局以次給發以禦嚴寒 
[上海縣署瑣案]  
　　巨竊王阿樹前因犯案經縣主汪瑤庭大令訊懲發押攺過所兩年近已期滿由管所委員李二尹送回縣署前晚大令升堂研訊王供小的係本邑人向業竹工家有祖母及胞弟前因患病不能工作以致犯竊今後誓當痛攺前非大令判責二百板交地保管朿○喬阿香投三林塘巡局控叔父喬勝銓將胞妹攺嫁等情局員某君提集一干人移送到縣前晚大令升堂研訊阿香供小的之父勝發去世已久叔父勝銓入贅鍾姓家於本宗之事非所宜管胞妹年已二十有二由小的許字湯金泉擇吉九月十六日行聘開筵宴客勝銓托故不到至十月二十五日擅許沈姓小的以一女兩字異日必致枝節叢生急向理論伊竟將胞妹藏匿沈姓家求恩公斷湯供小的前由母舅莊秋泉姑丈王子才作伐於九月十六日聘定喬阿香之胞妹爲室今被勝銓另許沈姓特呈婚帖叩求察核莊王兩冰人供詞大略相同勝銓供小的賃居岳父家並非贅壻阿香將妹許字湯姓並不知照小的其弟先由小的主婚聘定沈姓女今將其妹許字沈姓卽俗所謂交門親乃阿香妄思將妹搶去小的聞之因急送到沈家目下尙未成婚叩求鑒察大令判責二百板交差押令速將姪妇交案○本城九鋪侯家浜左近有王阿狗者私鑄當十銅圓事爲大令訪悉飭差協同地甲李升前往拘獲起出錢模解送至案前晚升堂訊鞫王供小的自幼由寄父裘廷正撫養寄父向業銅匠在侯家浜開設作塲今已去世由小的接開月前有北市鐵匠陳雨亭者倩製銅圓模笵言定工價洋銀兩元不知有何用處大令著收押所中候提陳訊核○昨有楊雪門者偕船夥李阿妹投縣訴稱小的在七寶開設雜貨店前日雇胡福田之船裝棉花赴吳淞胡雇令李及王阿秋管駕當進港時浦潮甚急王支持不住失足墮入水中溺斃屍身迄未撈獲業已報明救生局誠恐屍親多生枝節禀求大老爺作主大令諭候派差撈獲屍身然後核奪○昨日大令公出回署嘉定船户張阿毛忽攔輿訴寃大令向之訊詰張呈白帋一條所繕不成文理遂卽擲還問爾有何寃抑供稱此帋倩拆字人所寫事緣小的裝布一百二十疋到申送至某京貨店橫被吞沒控訴南市馬路工程局寃遭管押是以叩求伸雪大令著掌頰二十下揮之使去 
[南市捕房紀事]  
　　崇明船户朱長郎駕舟至浦東誤將徐范氏所駕絲網船撞壞被氏扭送捕房捕頭令押候轉解馬路工程局禀請總辦翁子文太守訊究○船户金桂發承裝某米行糯米百餘石至某輪船交卸途中竊取一石載回南市被水巡捕陳向榮所見拘入捕房捕頭令押候解送工程局禀請訊究 
[英租界捕房紀事]  
　　孔大寳孔仁華二匪人自稱水更夫專在向蘇州河中往來船隻勒索陋規昨有船户張桂榮者據情投報英界捕房捕頭立派包探陳雲忠前往將兩孔拘獲搜出小旗一面押候解送公堂禀請讞員張柄樞司馬懲治 
[法租界捕房紀事]  
　　甲乙二人兄弟也前日甲將乙扭至捕房以糾衆訛詐等情聲訴乙稱向甲索欠以致挾怨並無别情昨晨克總捕頭略加諸問以若輩誼關手異何必涉訟公庭著卽出外自行理處○丙丁二偷兒潛入某姓家竊得衣物若干件不虞爲包探所見拘入捕房捕頭令押候堂期解請讞員孫建臣大令究辦 
[美租界捕房紀事]  
　　昨日漢璧禮路公大酒店主某甲以馬夫楊阿貴駕車不愼撞壞櫃檯等物因卽喚令巡捕拘入捕房捕頭令押候解送公堂禀請讞員張柄樞司馬訊辦○甬婦張茅氏僑居西華德路新菜市左近某號屋内前將樓下房屋轉租與潮州人陳阿喬開設小烟館近因其子完姻令陳遷去陳怒忽於昨日借端口角將氏毆傷四百十六號巡街捕見之一併拘入捕房捕頭令送氏至同仁醫院求治陳押候解送公堂禀請懲辦 
[蘇省官報]  
　　十一月初七日候補道徐賡陛席啓驊辭行赴甯知府許星璧交缷下游釐局回禀謝調辦上海糖捐局差揭傳淇禀謝奉委調辨上海貨捐局差莫枚禀謝奉委調辦松滬局總巡差同知鄧文堉禀辭回吳淞江厘局吳源禀辭回吳淞貨捐局通判徐敦業由上海出口捐局來縣丞揭傳沛禀辭赴滬見道憲管帶撫標飛划左營儘先叅將徐錦堂辭赴江震等處巡緝蘇松太道袁辭行今晚開輪回滬初八日撫轅牌示十一月分候補同通州縣直隸州州同州判各員月課定於十二日在課吏館考試同知馮汝禧禀謝奉委暫辦寳蘇局差知縣鍾鴻鈞禀辭回吳淞沙釣船捐局縣丞金煊由上海來何熹由江震公幹回吳慶覃禀辭赴甯見制憲典史胡廷珍禀知捐升府經歴五品翎頂指分江蘇試用縣丞林裳浙江人由浙領咨來省禀到指分江蘇試用巡檢　錫璈山東人由京騐看領照來省禀到初九日藩轅牌示照得署太湖廳東山司巡檢余郭成病故遺缺查有輪委到班之試用典史張勤堪以飭委署理候補道趙燮辭行赴甯見制憲知府許星璧禀辭赴上海糖捐局差揭傳淇禀辭回上海直隸州謝謙禀辭回黃渡邵文炳禀辭回鎭江通判王常珍禀辭回甯陶鳳威由滬專丁來省禀知奉欽差商約大臣呂札委兼隨辦商約事宜知縣程鵬禀知奉委兼辦房捐文案差許應奎禀知奉委代辦藩署稽核文案差同知銜仍指江蘇試用知縣張夢瓛由京引見領照回省禀到五品頂戴指分江蘇試用巡檢朱敬熙浙江人禀知奉撫憲騐看到省 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緖二十八年十月二十九日京報全錄]  
　　宮門抄諭旨均已錄前○蘇撫恩奏查明江寗等屬地丁未完一分以上之州縣員名摺○又奏查明靖江縣屬被潮衝坍田地請照章蠲免錢糧片○又奏水師提臣巡視下江事竣緣由片○東撫周奏委員設局勸捐片○又奏貢生報効鉅欵援案奏請特賞舉人片○川督岑奏昏庸畏葸之縣丞請革職永不叙用片○又奏礦職病商之知府請革職永不叙用片 
頭品頂戴江蘇巡撫奴才恩壽跪奏爲查明江寗等屬光緖二十七年分地丁等項奏銷案内各州縣衞未完一分以上員名恭摺開單仰祈聖鑒事案准户部咨各省奏銷册結到部核議繙譯題復需時經徵各官應得處分業已設法規避未完欵目仍未能年清年欵議令嗣後一面具題一面先將未完一分以上各員開具簡明清單專摺奏報由部核定處分先行復奏其有具奏後續完者准其續行奏請歸本案開復嗣准户部咨各直省經徵有額雜稅亦令比照雜項錢糧未完分數開報續准部咨各省經徵地丁錢糧凡數在一百兩以内如有未完在五分以上應革職開缺者該督撫於奏報未完一分以上摺内聲明勒限三個月徵完免議限滿無完將該員先行撤任仍按原奏分數議處各等因均經轉行遵辦在案兹據江寍布政使李有芬詳稱寍屬奏銷例限向係截至次年六月底造册詳辦所有光緖二十七年分地丁等項奏銷現届造辦之期將各屬報解是年地丁等項錢糧按照應徵之數稽核地丁項下並無未完一分以上之員其屯折雜稅項下計有未完一分至三分以上不等亦無數在一百兩以内未完在五分以上應行革職之員相應開具各州縣衛經接催徵員名未完銀數詳請具奏前來奴才復核無異除咨部查照並飭再行勒限嚴催徵收清解歸入續完另行奏報外理合恭摺具陳並繕經接催徵員名未完銀數淸單恭呈御覽伏乞皇太后皇上聖鑒飭部查核施行再此案江寍藩司於八月十五日具詳十八日到蘇覈辦合併陳明謹奏奉硃批該部議奏單併發欽此恩壽片再據蘇州布政使陸元鼎詳稱靖江縣田地三面賓江海潮衝擊坍漲靡常向係每届冬令勘明漲坍分别升蠲造册題報歴經循辦至光緖十四年分止二十五六年分並經遵照新章攺題具奏在案今届光緖二十七年分冬勘先據靖江縣知縣高繼昌查明造册詳請委　當經飭委候補知縣莊復恩會同印官前詣該處逐加履勘實勘得額内新坍折實平田五十四畝零照蠲銀四兩三錢零米一石二斗零升轉折實平田二十畝零應升銀一兩六錢零米四斗零由該管常鎭通海道長恒督同常州府知府德元層遞復勘並無以多報少朦混情弊取具册結圖形移司核轉應請將前項升轉坍沒田地應升捐銀米統於該年解司地丁及南米項下分别升除由司造册加結詳請具奏前來奴才覆加查核無異相應循照部行新章攺題爲奏除抄奏同册結圖形咨部查核外理合附片具陳伏乞聖鑒敕部查核施行謹奏奉硃批户部知道欽此 
恩壽片再長江水師定章提督以半年駐下江以半年駐上江周歴查看各營鎭將弁兵稽查勤惰本年提督臣程文炳由瓜州一帶巡閱水師各營事竣本應到蘇面商一切刻値軍政之期亟應回署赶緊辦理即於八月二十五日駛回太平府城謹附片具奏等因前來所有提臣照章巡視下江水師事竣緣由謹會同長江水師提督臣程文炳附片具陳伏乞聖鑒謹奏奉硃批知道了欽此 
周馥片再前因惠民等縣劉旺莊等處黃河漫溢工鉅災重奏請將常例准捐之免補本班捐免坐補捐免試俸歴俸捐免實授以及捐離任離省分發指省等七項由山東收捐一年經部議准覆奏奉旨依議欽此又附片奏請將振捐案内准捐之銜封貢監等項飭下户部國子監發給空白執照俾得派員廣爲勸募恭奉硃批允准欽遵在案查常捐七項專備工需銜封等項專備振需已委布政使胡廷幹會同候補道沈廷杞在山東省城設局開辦近年捐輸以天津上海廣東爲最旺應卽派員分投設局募勸以廣招徠查有直隷候補道洪恩廣張振棨留直補用道施則敬廣東候補道李準等急公好義歴來勸捐頗能取信於人擬委該道等在天津上海廣東等處設局勸辦其餘各省由臣隨時揀派委員會同各省藩司辦理果能勸有成數按照部章奏請奬叙謹附片陳明伏乞聖鑒謹奏奉硃批知道了欽此 
周馥片再據布政使胡廷幹詳稱據高唐州人廪貢生户部學習郎中郝祖修禀稱竊祖修前於光緖二十四年認繳昭信股票六千兩今因惠民縣黃河漫口工賑拮据又籌措銀一萬四千兩連前繳股票銀六千兩共報効銀二萬兩以助工振要需由司詳請奏奬前來臣查本年惠民等縣黃河漫口工鉅災重全賴紳富捐資湊濟今郝祖修仰體時艱情殷報効呈繳現銀一萬四千兩又將應行分年歸還本息之昭信股票銀六千兩凑成二萬兩以濟工振洵屬急公好義核與專案奏請優奬之例相符查光緖二十七年湖北黃岡縣文童劉國杞報効順直賑捐銀二萬兩經原任直隷督臣李鴻章奏請特旨賞給舉人准其一體會試光緖二十七年七月二十九日欽奉硃批著照所請欽此欽遵有案今郝祖修事同一律且係廪貢生出身可否援照前案特賞舉人准其會試出自逾格鴻慈謹附片陳明伏乞聖鑒訓示謹奏奉硃批著照所請該部知道欽此 
岑春煊片再前據署蓬溪縣知縣張俊生禀稱八月間拳匪竄擾縣屬之蓬萊鎮地方該鎭團練請於駐防該鎭之縣丞夏侯治齊團剿捕詎夏侯治惑於邪說竟不之允旋又託詞往謁潼川府一去不歸幸該團練等均有禦侮之心斬獲拳匪多名地方賴以安堵等語臣查蓬萊鎭駐防縣丞有地方之責體制略如州縣與尋常同城佐貳不同夏侯治始旣不允團練剿拳繼又託故擅離職守幸該團練尙能得力始得保全假使因該縣丞逃避人心愈益驚惶則地方必遭蹂躪現在餘匪未平全賴地方官振刷精神實力防剿方可　日肅淸上紓宸厪如夏侯治之昏庸畏葸若不據實叅處將何以激勵官常相應請旨將蓬溪縣分駐蓬萊鎮縣丞夏侯治卽行革職永不叙用以期小懲而大誡至蓬溪縣丞要缺例歸外補應俟奉文開缺後再行揀員請補謹附片具陳伏乞聖鑒訓示謹奏奉硃批另有旨欽此 
岑春煊片再射洪縣屬之洋谿鎭向設有蓬票釐局一所射廠官運分局一所八月間拳匪踞集射洪縣屬之大和鎭分擾洋溪鎭等處分局委員候補知縣蔣應樹固守不去局務賴以保全票釐局委員候補知府文奎聞逃至合縣飭據潼州府知府鍾潤查覆稱文奎於拳匪未至之先已搬移舟居匪至卽開往下游等語旋據鹽茶道轉詳文奎禀稱該局釐錢數千串被匪搶掠一空臣當以文奎旣先搬移豈有獨不搬移釐錢之理就使眞被匪搶亦由文奎逃避所致批飭將所失釐錢勒令賠繳並嚴查叅辦去後兹又據文奎禀稱該局釐錢並無損失前後所禀如出兩人查核情形始則欲以揑報匪搶藉圖侵蝕繼聞臣嚴查勒賠遂又全行吐出冀免餘罪居心狡譎實可槪見且洋溪鎮匪徒八月十八九等日已經官軍擊散文奎乃避至九月初旬始行回局曠職守病商賈其咎亦無可辭應請旨將鹽運使銜候補班前先補用知府文奎　行革職永不叙用以爲貪鄙畏葸者戒謹附片具陳伏乞聖鑒訓示謹奏奉硃批另有旨欽此 
 
 

Page 14

 
 
[光緖二十八年十月三十日京報全錄]  
　　宮門抄諭旨均已錄前○署川督岑奏實缺知縣人地未宜懇恩互相調補摺○又奏正考官請攺道就醫據情代奏片○閩督許奏留武員差遣片○又奏更換防營管帶片○都統魁奏報查勘地畝邊界事竣回署日期摺 
頭品頂戴署理四川總督廣東巡撫臣岑春煊跪奏爲實缺知縣人地未宜懇恩互相調補以資治理恭摺仰祈聖鑒事竊查接管卷内據布政使員鳳按察使陳璚詳稱重慶府屬長壽縣知縣缺係專衝簡缺惟地居川東民刁訟繁近年更多民教交涉事件頗稱難治非精明幹練通達時務之員弗克勝任現任知縣曹鍾彝年五十六歲係江蘇常州府江陰縣人由監生於同治五年三月二十日丁父憂二十七年奉旨賞給員外郎俟服闋後分部學習行走欽此七月初六日服闋九月簽分工部屯田司行走八年十月選補刑部浙江司員外郎帮主浙江司稿旋主浙江司稿十一年調補廣西司稿兼司務廳行走督傕所行走十三年三月由協黔捐局攺捐知縣並加同知銜八月開缺歸部候選光緖元年正月由協黔捐局報捐請奬奉旨賞戴花翎欽此三月選授江西德安縣知縣因親老告近六月選授山東清平縣知縣隨在户部捐加三級七月初五日欽派王大臣騐放覆奏奉旨依議欽此七月領憑起程九月到省十年正月到任復遵例加捐三級嗣因辦理賈莊隄工出力保奏隨帶加一級六年調補泰安縣知縣七年四月到任八年三月丁母憂開缺回籍守制十年六月服滿起復赴部引見奉旨著不必坐補原缺歸部銓選欽此十二年三月選授四川東鄉縣知縣四月初五日欽派王大臣騐放覆奏奉旨依議欽此領憑起程於八月二十九日到省十三年正月初十日到班十六年三月二十八日奉旨開缺另補十七年題補長壽縣知縣檄委先行署理十九年二月二十五日到任十二月二十四日奉部覆准二十五年調省二十六年九月調署新都縣知縣二十七年九月調省查該員曹鍾彝明白安詳辦事維謹惟才欠精幹於是缺不甚相宜查有准補大竹縣知縣唐我圻年四十七歲係貴州貴陽府貴筑縣人由附貢生遵新海防例在山東捐局報捐知縣指分江西試用復在浙江米捐局加捐同知升銜光緖十八年正月二十四日赴部引見奉旨著照例發往欽此二月二十一日吏部給發執照承領起程限於是年四月十五日到省試用期滿甄别在案二十年十二月在江西捐局遵新海防例捐離原省攺指四川二十一年正月初九日經江西撫臣德馨給發咨文承領起程光緖二十一年五月三十日到省復遵新海防例加捐遇缺先補用免試用奉准吏部咨二十一年十月二十日行文叱至十一月三十日作爲遇缺先到省日期二十七年題補大竹縣知縣二十八年三月二十四日奉准部覆查該員唐我圻精明幹練通達時務前署遂寗大邑等縣任内遇事整飭頗著成效以之調補長壽縣知縣人地實屬相宜所遺大竹縣知縣係專繁簡缺地僻事簡治理較易卽以長壽縣知縣曹鍾彝調補可期勝任該員等正署各任内均無降革留任展叅案件及未結詞訟五十起以上經徵錢糧不及七分其餘因公處分例免覈計等情會詳請奏前來前督臣未及覈辦移交到臣臣到任未及三月例不加考旣據該司等查看得唐我圻調補長壽縣曹鍾彝調補大竹縣均堪勝任合無仰懇天恩俯以准補大竹縣知縣唐我圻與長壽縣知縣曹鍾彝互相調補俾人地各得其宜於吏治地方均有裨益該員等由選缺調補選缺銜缺相當毋庸送部引見該員唐我圻仍令試俸三年請銷試字該員等正署各任内並無叅罰案件合並阳明除咨部查照外理合恭摺具奏伏乞皇太后皇上聖鑒謹奏奉硃批吏部議奏欽此 
岑春煊片再本料四川正考官翰林院侍讀學士毓隆牘稱竊毓隆盛暑出都感受濕氣注於兩足因程限綦嚴未遑醫治現在試事完竣仰懇天恩准由水路取道上海就醫一俟醫治稍痊卽行回京覆命沿途並自備資斧等因請爲代奏前來臣查係實情理合附片代奏伏乞聖鑒訓示謹奏奉硃批著照所請欽此 
許應騤片再花翎雙月卽用遊擊張立德原籍湖南善化縣人寄籍浙江歸安縣由水勇隨軍剿匪著績遞保守備光緖二十年二月在山東振捐局報捐四品銜並換花翎於拿獲會匪祝炎明案内保准以都司補用二十七年七月在順直振捐局報捐遊擊雙月即用歴在嘉湖委帶永順巡船又雙月卽用都司張穠廣東新會縣人由武童投効浙洋水師紅單師船總司巡緝於台州戕官獲盜肅清案内得保把總光緖二十四年在江南淮徐海振捐案内報捐花翎都司銜二十七年七月由順直振捐案内加捐營千總遞捐雙月卽用守備復捐升雙月卽用都司又報捐都司銜即用守備張明昭廣東新會縣人由水勇於鎭口獲勝得保把總留於浙江外海水師儘先拔補續於拿獲著匪張道地案内保准俟補把總後以千總拔補二十七年七月遵順直賑捐例報捐卽用營守備加捐都司銜又儘先補用守備夏錫榮湖南益陽縣人由水勇於閩省船工告成案内得保儘先把總續於剿辦古田菜匪案内保准免補把總以干總儘先補用又於剿辦浦城縣屬土匪劉加幅等案内彚保免補千總以守備儘先補用光緖二十七年九月二十七日奉旨允准十一月内到浙派入甯防常備軍中營差遣准前署浙提臣余宏亮先後咨保以張立德等均由水師出力在浙有年歴委管帶巡船或派防差遣於浙洋情形甚爲熟悉且水務諳練緝捕認眞洵屬材堪任使咨請彚奏咨防改發提標水師候補等因各前來臣覆查無異合無仰懇天恩俯准將卽用遊擊張立德卽用都司張穠卽用守備張明照儘先補用守備夏錫榮等四員留於浙江攺爲水師分别收標候補以資遣用除飭取各履歴咨部誩册外臣謹附片具奏伏乞聖鑒訓示謹奏奉硃批著照所請兵部知道欽此 
許應騤片再各省防營更換管帶或移紥他處均應隨時奏報閩省防練各營攺編管號更換管帶以及調遣移紥處所至二十七年冬季止業經臣附片奏明在案兹查光緖二十八年春夏兩季分福安水軍中營砲營管帶候補都司郭炳寅未能得力攺委本任浙江玉環營叅將王書選接帶該水軍中左右三營本係延建邵道兼統未能兼顧飭委叅將王書選一併接收兼統福强軍左路後營砲船管帶遊擊賴恩錫撤差飭委候補副將賴順接帶並將該營砲船攺歸營務處調遣福建候補道孫道仁卸統福强軍事務福勝步隊第四六兩營弁勇由省拔赴延平洋口換回祥勝左營來省駐防第十營弁勇由漳州調省駐防福州口長門金牌等處祥勝正中前右三營以及駐防永州興化福鏡左福毅右兩營弁勇拔赴仙遊查辦案件祥勝副中營管帶守備徐繼蕃名字有碍祖諱更名鏡淸因保札遺失在閩省海防捐輸報捐遊擊留閩補用仍令管帶該弁勇訓練又署建寗鎭王復勝兼帶福强軍左路中營卸交現署鎭敖天印接帶福州口划鰍砲臺本係署陸路提督鍾紫雲兼帶未能兼顧委候補叅將張得貴管帶據福建善後局司道具詳前來除咨行兵部外謹附片陳明伏乞聖鑒謹奏奉硃批兵部知道欽此 
奴才魁福跪奏爲恭報奴才前往察哈爾左翼旗羣查勘地畝邊界事竣回署日期恭摺奏聞仰祈聖鑒事竊奴才前於本年六月十三日經督辦蒙旗墾務大臣貽榖等會同奴才奏將察哈爾左異四旗墾務擬先履勘情形遵卽於八月十十日起程奏報在案奴才查勘事竣卽於十月十三日回署除將查勘情形俟貽榖到日另行會銜具奏外所有回署日期緣由理合恭摺奏聞伏乞皇太后皇上聖鑒謹奏奉硃批知道了欽此 
 
