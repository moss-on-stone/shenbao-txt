# 1882 - 2 - 4903118

 

Page 1

 
 
[曾侯日記出售] [  本館謹啓]  
　　　侯以元勳哲嗣具華國　才奉　　出　英法兩國并以俄國議和之事畀之不踰年而和議克成中俄好合卽此可見經濟才猷有　過乎前賢者巳前於友人案頭見侯手錄日記一者自戊寅九月初一日起至己卯二月二十六日止皆記奉　命出使諸事而於外國之政教風俗尤爲留意不僅以筆墨見長爰爲之排印成書以供共賞茲巳告竣訂成一本收回工本洋一角正於本月十五日發賣售處仍照襄例想諸君必以先睹爲快也 
[自來大出售] [  申報館壁申昌書畵室啓]  
　　本號有頂好紅頭自來次出售與外洋之虎牌　牌無異一括卽燃並無着而旋滅等弊如蒙賜顧乞移玉來本號議價此貨包退包換章叟無欺　　均可發兌此佈 
[城壕建厠說]  
　　辟除道路爲地方政令之一端月令有闢途徑通溝渠之事以時而舉雖不專指城市而言而湫隘囂慶之處糞除洒埽亦在所不廢焉後世郡縣之制不如古者無鄙鄉遂之法設官較少於三代以故門徑間巷無有專司之人而鄉民之散處與城市之聚居地殊而勢卽不同因而民居市塵所在往往失於辟除而地方遂以惡濁大城之中必有通衢數處所集店戶生意淸高雇人糞埽挨戶醵資猶不礙手故官無辟除之令而民有淸理之勞坦途涉足意曠心怡不待掩鼻而過也所不堪者市梢城角出入往來不少於大街徒以居者行者一則託業委瑣不嫌穢濁一則一過卽去不于己事是以無人爲之然地方之　　日甚竟有不敢厠足者相沿成習雖知其非而不肯收拾卽官府喝道開鑼而來亦若不見焉事雖細微無乃非體統乎本埠海濵小邑三里之城本不及通都大會之熱鬧第以江海交錯又值通商各國船貨皆集衆商雲屯肆　紛列而城外以洋商經營馬路寬闊異常淸潔城內則街道狹仄悉依舊制居洋場者固已不慣居城而况城壕之間地僅數尺地攤肩担終日鬧忙再加以增圾糞溺之穢有不過之掩鼻見之搖頭者乎去城壕本爲營地不宜租人搭屋此中有不癡不聾之意故寸金之地至於如此熱鬧也沿壕河水潮來汲飲近城一帶居民店戶皆利賴之乃以糞溺徧地而令人欽此臭水官斯土者猶忍不見不聞耶地勢所限人情所習原難一槪禁止然設法禁約並籌便利之道則尚有　焉昨聞向置之坑厠自奉禁拆之後穢惡益覺不堪今復有人請諸叅鎭移會道縣核覆飭屬相地在於僻靜處所酌葢厠屋每門幾間並於建造之後飭派汎役查察俾遺溺者皆詣坑厠並倒棄各項穢物垃圾之人不敢居然當路案經叅府分別移檄苐未見示諭尚未興辦竊謂此事本宜設法辦理在本埠尤爲最要以有洋場街道之相形見絀也洋人創立埠頭事事經營仿其國中章程特設工部局專司街道卽以所收房租捐充經費大半出于華人而華人於房地租之外歲費多金不惟不以工部局爲怨而反以爲德正喜街道淸潔居者行者兩得其便利耳夫以洋場規矩施之城中及城壕一帶地勢攸殊原知不可顧行於洋場則履道坦坦而一過弔橋便爾　仄兼多穢惡實令人有天堂地獄　槪且洋人之游城中者山入之頃忽賭此境未免難乎爲情矣從前之設坑厠因其太多是以求地下之潔淨而反積墻隅之臭穢也若定設幾間而每門各派丁役日夜巡察見非坑厠而遺者或罰或責分別示警則亦未有不樂赴厠而故意蹧蹋者試觀洋場之上大街馬路何以無人便溺蓋凡事認眞則行之自有效也倘以坑厠太多臭穢轉甚槪令塡平則往來之人無厠可赴自必沿途卽遺而糞穢日積矣且明知一過甲橋卽屬洋場無處可便過城壕者更必溲溺於此故知造厠原爲除穢其至於積穢者立法之未善也槪毁其厠豈非矯弊而反以滋弊乎夫人情大抵相同好潔而惡穢誰曰不然城壕之有厠而故意作踐其人亦本下流在積自愛者决不爲此示以薄罰豈得謂之過哉吾故謂厠可設也惟是利之所在人必爭趨擔糞溉田鄉農大半以錢易歸從前坑厠之多有牟利者在也今之禀請者果爲地方包見淸道路弭病疫有正經紳董主其議限定幾處不准多造而又雇人挑出派人查察勤於蕩滌一乘至公縱未必如工部局之章程使人遵行勿替而地面雖窄穢氣勿聞潮河雖淺臭水勿汲何奠非近城居　往來行人之大幸哉吾乃不禁欣喜而望其成也 
[皖垣近事]  
　　○已革提督李世忠多行不義經皖省裕中丞奏叅在案兹聞日前奉　旨着卽行正法故裕中丞有告永曉衆特照錄如左　安徽巡撫部院裕爲出示曉諭事照得十一月初五日奉　上諭安徽巡撫裕祿奏已革提督李世忠兇暴妄爲請旨懲辦一摺李世忠於不于己之事輒敢庇其黨類率將貢生吳此鑒等肆意毆辱反誣以行搶重情拴繁送縣殊屬目無法紀查李世忠從前罪惡多端疉予寬容貸其一死應如何安分守法乃敢怙惡不悛恣意妄爲若不從嚴慫辦何　粛法紀而昭　戒該犯李世忠卽着正法裕祿接奉此旨卽將該犯李世忠處决專摺奏聞朝廷明罰勅法一秉大公該犯罪由自取所有其舊部人等毫無干涉並着裕祿明白曉諭欽此欽遵除將李世忠正法外合行奉　旨曉諭爲此示仰諸色人等一體欽遵毋違特諭 
[臬轅祝壽]  
　　○浙臬孫稼堂廉訪之夫人於本月初五日五旬大慶屬下文武各員均恭往申祝廉訪於屏聨壽軸外一槪儀物不收有送名班演戲者告以　國制期年未滿一律禁止故是日雖筵晏紛張而絕無笙歌嘹喨也 
[初次見雪]  
　　○杭垣今冬晴暖於前月杪始見薄冰長至節後寒信陡至初四日北風大作夜間雪珠錯落屋瓦有聲初五則竟日陰晦下午雨　紛至及晚玉屑罪霏巳作花飛六出矣迨至更餘雪又忽止半夜後則或雨或雪滴瀝至曉故雖　飄終夜而瓦上並無凝積然豐年之兆個宜瑞而不宜多也 
[行半自焚]  
　　○揚州便益門爲郡之北碼頭前月杪有主候數人自丁溪場歸者行李衣箱共六担行至東關街觀巷口忽末一担之行李內烟氣透山是日西風烟向後去挑者故不覺市人呼而告之押担之僕回視則烟巳盛起急以刀割繩展視見被褥羢毯無一不着急爲救熄諸物巳不復可用細詳其故始知臨行時有紙匣自來火三匣置於行李之口挑行時步步激勸互相磨擦於是火作於內而人不知也竊思自來火之爲物價廉工巧客中尤便然有利必有害可不愼哉 
 
 

Page 2

 
 
[失孩類誌]  
　　○南昌近來失孩之事時有所聞上月念一日有鳴鑼而過街市者據種本日晨起六眼并橫巷某宅一子年六歲嬉戲門前俄呼早餐已如鴻飛冥冥矣嗣後未悉訪有着落否念七日下午令公廟後又有婦年四十餘沿湖而哭口呼小鉦子不置由蕭家巷一路而去神色驚惶知亦失子者是日楊子巷某案亦失一婢女年十一歲出有招帖找尋此或是有意自逃者至省城廟大街某姓曾失去五六歲一孩當時卽經覔得孩言有一人說買果子我吃因隨之行旋入店買一油條與我將我兩手待看店婦動問其人遂不願而丟而尋者踵至店婦卽將我送出云云說者謂該孩之失而不失由其身畔絕無重物故也審是則保赤者可或疎忽乎哉 
[誅求無厭]  
　　○上月念八日午刻南昌西大街之寶樹坊酒鋪某甲拖曳一人聲言屢被其强騙今將赴縣喊禀嗣行經學前有某刻字鋪匠山而調停甲始罷手聞事因被扭之某乙於早兩夜三鼓時往該酒鋪買貨數百文出鈔票一緡找數而去次晨甲持票往鈔庄照認乃歷鼎也知爲所騙惟以乙乃某署雜役慮其橫肆吃虧育限倘不再來亦可隱忍過身詎乙反不自足是日又至該鋪暢飲飲畢並不到櫃會鈔亦不言及登帳揚長而出甲目擊情形不禁氣發以爲縱有破費亦所不惜故激而有此一舉耳 
[木主入祠]  
　　○鄞縣學側設有節孝祠凡貞孝節烈婦女業已請旌尚未入祠者擇於月之初八日彚齊入祠供奉故是日各家屬皆衣冠恭送共約有百餘家頗稱熱鬧云 
[蘇臺雜聞]  
　　○蘇郡鄉人之家多有停棺荒野待至冬至節邊聚火焚　拾骨置　始行掩埋謂之火葬此風歷經官憲示禁稍具人心者已不敢復蹈前非乃月之初四日滸關西鄉某甲舉其父母之柩正在焚如甲身所穿之羊皮馬褂忽經火燎不能撲滅一時衣服盡灰皮膚俱爛方張皇設法救治乃家中三歲男孩巳經就睡因火爐掀翻床帳具焚其小孩當時殞命甲則哀號呻吟僅存喘息人謂甲不焚棺不至於焚身喪子然則火葬之罪雖鬼神亦必不欲輕恕歟○江蘇學院黃文宗考試松江府屬巳竣於月之初六日經過蘇郡舟泊閶門外太子碼頭是日城中府縣俱出城迎謁下午預備騶從學院起岸登輿入城拜容抵暮返舟初七日淸晨憲旌望滸關進發云○齊門外北馬路橋本月初八日新開俞長春醬園兼售油酒以及兩洋海貨吳俗遇新開店舖必　集來購冀得便宜是日長春自黎明開市後提壺擊瓶而至者不遠數十里而來不獨店口擁擠不開卽門前通衢亦幾爲塞據云輸錢數十文可得菜油兩三斤是以愈聚愈衆剪綹挖包之屬亦混跡其中雖有地保與保甲局差彈壓而仍有婦稚啼號者聞此舖實爲寓吳某太史及某方伯合開若招牌匾額諸字則魄力遒勁望而知爲名人手筆也○穿壁踰垣之輦暮夜竊發猶易防範若闖竊則白日內乘間投隙來也突然去也忽然有覿面遇之親手授之而不知其爲竊也者九月間蘇閶外水仙弄口杭州莊船停泊其間歸載一客携帶洋　數百元到埠時客卽登岸囑咐船主以洋蚨若干逾時着人來取云云未幾果有一人向船取洋船家問尖數相符客之姓名亦復吻合遂被取去比客到船始知洋被闖竊船家無從剖辨大爲賠累報縣履勘久緝無獲本月初胥門外大碼頭某姓航船客帶衣包兩个亦被竊去其情跡與前如出一轍航船夥某甲四處追尋至翌日遇諸城丙養育巷中識其面目卽時拿住搜其身畔則所竊衣服巳付質庫當禀在焉該竊無可抵賴遂由地保解送縣署究辦云 
[本埠火警]  
　　○昨晨八點鐘時英租界三馬呼四首新和里口某姓小煤炭店披屋內堆積之柴不知如何遺火入內忽爾烟燄飛騰幸巡捕及諸隣帮救得熄祗燒去披屋一間云 
[貨船沉沒]  
　　○有鴨屁股船一騪名金順發者於本月初九日由滬開往寧波鎭海船貨係火油爲多昨日本埠據寍友傳述該船將進寍口誤觸礁石以致全船沉沒溺斃六人云 
[同斃訊究]  
　　○前月二十八日報死鴛鴦同命一案當經上海縣莫邑尊臨騐飭將薙髮匠劉桂亭烟妓王金珠屍身收殮該妓之夫王子卿鴇婦將濮氏帶回縣署訊供均着交保王子卿因無熟人作保仍行管押蔣濮氏經人保出邑尊以蔣濮氏曾供金珠由鍾漢文俞正蘭從他家荐來着王子卿將作中之人傳案俞正蘭以他案牽涉巳枷示於法捕房王金珠前番帮夥之家亦居法界故邑尊備文出票簽差至法公廨請爲簽字盖印協提公堂核准照辦該差將俞及金珠前番之龜鴇一并帶回聽候訊理 
[徵卹贈道銜同知銜賞戴藍翎前金壇縣知縣筱石李公殉難詩文啓]  
　　○盖聞志士成亡炳千秋之史筆忠臣殉義楊一代之芳名自來片壤撑危一官盡職者莫不　榮不沫效死奚辭淡蕩忠魂增文章之光燄馳驅王事極臣子之精誠筆之簡編流爲謠詠况乎任亂繩之治稱製錦之良力守孤城卒全大節膏塗平野王琳之血難收身赴凶門先軫之元不返如筱石李公者其心尤爲烈矣其事有可傳焉公甬江後身渤海循吏卑官不辭柳下從事可屈兒寬龍泉在腰呼爲知巳鯨波駭目謂可乘時時粵逆初興海氛甚惡公以虞翻之薄宦作郝隆之參軍瘦馬衝風敝裘犯雪獲允姦而釁鼓事奏膚公斬素諜而揭旂勞襄爪士民銘其烈　帝賞其勤從此勘薄名升乘風志壯治傳家理縣之譜立文翁記蜀之經政肅鞭蒲風行拔薤馭烏合之衆借箸是籌革虎猛之苛催科可緩上游見重美政將成而隣封之狠吻橫張越境之貙牙忽厲雖前途可塞尚是夷庚而孔道堪奏預爲旁午迨至嚴烽電警偵騎雲馳巳非莒陋之城更無僧騰之客胡床指惠契箭傳呼內守極堅外楥亦至耀順昌之旗影威震敵人振興霸之鈴聲風淸劇邑賊之退也公有功焉然而此去必來狡兎之心難測有死無二老羆之氣不衰故當鳧藻方歡狼煙暫息猶復披霜曉出戴月宵巡地艾蘭以爲防人拔戟以成隊未幾凶徒　至妖燄　張四境陸沈鹿誰犄角一天雲壞豺已磨牙公猶披羽先升陳兵待戰獨包王雃之胆不皺耿豪之眉摩壘而還隊眞餓鶻納刀而戰威自揚鷹飛書留噴血之痕轉粟虛發棠之請三軍慘淡萬室倉黃握擊賊之拳睢陽願爲厲鬼斬誘降之使顯和豈作叛臣顧不變者其心而難平者其事當此十旬久困六陌無援銅馬勢張帋鳶信斷盡九地九天之增大勢難支聞一甄兩甄之鳴長　漸逼雖王羆冡在生死無移而周處兵孤創病皆起長傷手皆見骨常山齒欲穿齦萬堞齊傾一星竟隕如公者可不謂之忠哉嗚呼鍾阜雲　共仰子文之烈潤洲路阻誰歸襄老之喪碧葬凄凉丹誠照耀所幸昭忠有祀封墓留文臣節無虧　聖心褒美敝無存之三襚寵以殊恩顔涿聚之乘車加之再世雖浦身莫贖為革無還而　湛露旣沐寵光疾風始知勁草公之身亦已榮矣公之續可以述矣所願藝林碩彥詞館才人扇碧血之精芬繪黃衫之烈志各噓煙墨同振詞葩或采錯十華稱爲神助或源傾三峽表此國殤氣壯風雲字鏗金石庶使毫端凛凛巴西之鬚鬢如生紙上鏘鏘左率之弓刀欲動執蕭推之節褒榮巳煥　天章明許遠之心紀事須憑野史謹啓 
　　同治內實仲春雲間姚光發張雲望仇炳台顧偉人郭福衡仝啓 
　　鄉先輩李筱石觀察值赭寇之亂攝江蘇金壇縣事其時賊氛甚惡環逼孤城觀察獨能激厲士民固守至百有餘日卒以援絕餉匱爲國殉身可不謂難乎今其哲嗣蕙　芍蓀兩君以茸城諸紳徵詩文啓囑登日報因思貴舘凡遇闡揚忠烈之作無不立見報章用亟付之抄胥繕請登報俾海內訶人各杼傑搆囘永千秋曷勝盼幸 
　　鄉晚生浙東存恕齋主桂蔚章附啓 
 
 

Page 3

 
 
寶渠太守現於滬北創設棲流公所又將前令尹葉顧之觀察瀕行所贈孔雀一雙豢于養和堂下張筵讌客爲啓徵詩勉成四絕句以應命卽希正之 
　　錢塘袁祖志翔甫拜稿 
　　楊修曾製文禽賦武相嘗賡越鳥詞藉物感人同此意而今繼美又徵詩舊尹鳧飛返五羊留將片羽比甘棠敢教豢養同雞鶩願奉仁風海上楊義漿仁粟儘分甘任爾優游徑闢三得伴多才孔都護衷鴻從此有人探　飛倦東南戢羽翰此間飲啄亦殊安分明覆翼蒼生意莫作嬉游苑囿觀 
[先緒七年十月二十三日京報全錄]  
　　宮門抄○發抄　旨五道○台灣道劉　奏恭報到任日期摺○江督劉　奏請補都司摺○廣西撫慶　奏委署知縣片○署江臬王　奏恭報接篆日期摺○江撫李　奏委署司道片○又　奏籌欵湊給銀兩摺○雲督劉　奏請補各武員摺○廣西撫慶　奏知縣自請攺教摺子○十月二十三日刑部都察院大理寺待衛處值日無引　見○錢寶廉索布多爾札布各假滿請　安○岳林謝寬免處分　恩○記名副將魁保預備召　見○值年旗代奏八旗兵丁謝賞一月錢糧　恩○又奏派查城　派出惠王○宗人府奏派考翎縀　派出豫王肅王靈中堂恩承○景運門奏派更換紫禁城內值年　派出熙拉布○載瀛請假五日○谷見軍機　魁保○發抄　銘安等奏請以永海借補五常堡佐領奉　旨着照所請兵部知道欽此○又防禦春全釀命案訉擬奉　旨刑部議奏欽此○又朝鮮貧民種地懇准領照奉　旨該部議奏欽此○又總管淸瑞叅欵查明請予處分奉　旨淸瑞着交部議處餘依議欽此○劉坤一等奏請以吳縣令汪祖綬調署昭文令奉　旨知道了欽此　○○二品頂戴按察使衛福建台灣道臣劉璈跪　奏爲恭報微臣到任日期叩謝　天恩仰祈　聖鑒事竊臣於光緒七年四月初八日奉　旨補授台灣道缺荷　聖恩之高厚實感激以難名　　辭後於六月出京八月抵閩奉督臣何璟飭知赴任遵卽東渡抵台謁見撫臣岑毓英禀承一切於初十日准升任按察使張夢元將印信關防文卷移交前來當卽恭設香案望　闕叩頭祗領任事伏念臣楚南下士才識庸愚前此効力行間蒙　恩簡授浙江台州府缺嗣於甘肅署理蘭州道篆軍民分理未報涓埃茲復渥承　恩命擢任台澎吏治海防均關緊要如臣檮昧深懼弗勝惟有矢愼矢勤實事求是並隨時禀明督撫臣認眞辦理以冀仰答　鴻慈於萬一所有微臣到任日期及感激下忱理合叩謝　天恩伏乞　皇太后　皇上聖鑒訓示謹　奏軍機大臣奉　旨知道了欽此○○頭品頂戴兩江總督臣劉坤一跪　奏爲揀員請補陸路都司員缺恭摺仰祈　聖鑒事竊安慶營都司廣祥病故業經恭疏題報所遺都司員缺聲明由外揀員請補在案臣查是缺都司駐紥安慶省城地方有倉獄錢糧城守巡緝之責且係省會之區督率弁兵稽查彈壓在在均關緊要非精明强幹之員難期勝任該都司一缺係部推之缺輪用儘先人員臣於通省各標寔任候補各員內逐加遴選謹查有遊擊銜藍翎儘先都司許和生年三十二歲江蘇丹徒縣人由騎都尉分發督標中營學習於同治九年二月內到標期滿引　見奉　旨發回本省照例用欽此先該員承　到標後卽經調入長勝軍隨勦於援黔案內得保免補千總以守備儘先補用並戴藍翎嗣經湖南撫臣王文韶查明該員係由承襲騎都尉歸標已經試用期滿照例應歸都司班內候補奏請攺以都司儘先補用仍戴藍翎光緒二年十一月十六日軍機大臣奉　部知道欽此旋經兵部覆准四年三月內由前督臣沈葆楨奏請留於兩江儘先補用嗣請補借補江寍城守左營千總於督標練軍出力員弁案內請加遊擊銜奉　旨尤准該員年力正强營務愼勤緝捕巡防不辭勞瘁署理守備都司各缺均能勝任誠爲營員中不可多得之材以之請補是缺都司洵堪勝任雖保獎名次較後惟人地實在相需例得聲明奏請謹按部發官册儘先都司一項續後經部行文註册之員名次在該員之前者二百八十八員遵照新章將未便遷就請補緣由按名聲叙繕具淸單恭呈　御覽合無仰懇　天恩俯念員缺緊要准　儘先都司許和生補授安慶營陸路都司員缺實於營伍地方均有裨益如蒙　俞允俟部覆到日另行給咨送部引　見以符定制除將該員履歷咨部查覆外謹會同安徽巡撫臣裕祿恭摺具陳伏乞　皇太后　皇上聖鑒訓示謹　奏軍機大臣奉　旨兵邵議奏單併發欽此　○○慶裕片再署崇善縣知縣錢湛霖署事期滿照章撤回所遺員缺查有部選富川縣知縣顧國浩年力正强才具明敏堪以署理據藩臬兩司會詳前來除檄飭遵照外謹附片陳明伏乞　聖鑒謹　奏軍機大臣奉　旨知道了欽此　○○署江西按察使鹽法道臣王嵩齡跪　奏爲報微臣接署臬篆日期叩謝　天恩仰祈　聖鑒事竊臣於光緒七年九月十五日奉撫臣李文敏行知按察使沈保靖奉　旨補授福建布政使所遺臬司印務委臣署理等因隨於二十日准升任臬司沈保靖將印信文卷等件移交前來臣當卽恭設香案望　闕叩頭謝　恩祇領任事伏念臣中州下士知識庸淺効力楚軍水師隨同前兵部右侍郎臣彭玉麟轉戰長江遍保道員光緒二年四月十九日補授江西鹽法道涓埃未報兢惕方深茲復權陳臬事彌切悚惶查臬司爲刑名總匯江右地廣訟繫舉凡察吏安民詰奸禁是在在均關緊要如臣擣昧懼弗克勝惟有矢愼失勤遇事禀商撫臣認眞經理不敢以暫時攝篆稍涉因循以期仰酬　高厚鴻慈於萬一所有微臣署理臬篆日期並感激下忱理合恭摺叩謝　天思伏乞　皇太后　皇上聖鑒謹奏軍機大臣奉　旨知道了欽此　○○李文敏片　再臣接准部咨欽奉　上諭福建布政使着沈保靖補授等因欽此當經轉行欽遵應飭交卸前赴新任所遺臬司印務查有鹽法道王嵩齡練達詳愼堪以署理所遺鹽道印務查有候補道喬延櫆明幹有爲堪以署理除分檄飭遵外謹會同兩江總督臣劉坤一附片陳明伏乞　聖鑒謹　奏軍機大臣奉　旨知道了欽此　○○頭品頂戴江西巡撫臣李文臣敏跪　奏爲文武職養廉銀兩所徵耗羡不敷支放另籌閒欵動支湊給恭摺奏祈　聖鑒事竊照江西省文武職養廉列於耗羡項下並一切閒欵內動支等語今據布政使邊寶泉詳稱江西省光緒六年文武職養廉應支銀兩內除各員缺半等銀外統計應支銀一十六萬八千二百六兩零又應支　文廟丁祭等項祭品並各部飯食漕養廉等項及本省一切支欵銀三萬四十兩零又提存文武鄉試場經費並主考盤費共銀二千九百九十九兩零以上共應文銀二十萬一千二百四十六兩零查六年應徵耗羡除被災緩徵外己完銀一十五萬九千二百五十一兩零儘數動支核計不敷銀四萬一干九百九十五兩零伏查前准戶部咨各省養廉須預留閒欵籌支等因遵卽動放各年脚耗等銀湊給等情造册呈送 
 
 

Page 4

 
 
前來臣覆核無異除各册送部並另行題銷外理合恭摺具奏伏乞　皇太后　皇上聖鑒謹　奏軍機大臣奉　旨知道了欽此　○○雲貴總督臣劉長佑跪　奏爲揀員請補遊擊守備各員缺以裨營伍巷摺仰祈　聖鑒事竊臣接准部咨丙開經臣部於光緒七年五月二十九日附片具奏凡奏調隔省實任人員差委者於奉　旨允准後將底缺開除留於奏調省分由該督撫遇缺儘先請補奉　旨依議欽此咨行前來除欽選分行遵照外茲查雲南開化鎭標中軍遊擊丁槐前經調補福建巡撫臣岑毓英奏調該員赴閩差遺於光緒七年五月二十三日欽奉　諭旨允准在案自應遵照將該遊擊丁槐底缺開除另行揀員請補茲查有儘先補用遊擊鎭雄營左重守備劉正甲年力强壯营伍熟谙堪以請補开化鎭中軍遊擊其所遺鎭雄營左軍守備員缺亦應揀員請補茲查有儘先補用守備撫標左營左哨千總趙喧年力正强操防勤愼堪以請補鎭雄營左軍守備該員等皆由軍營出力保歸儘先班內名次在前與例亦符謹將該員等簡明履歷繕具淸單恭呈　御覽合無仰懇　天恩俯念員缺緊要准以副將銜儘先補用遊擊鎭雄營左軍守備劉正甲補授開化鎭中軍遊擊儘先補用守備撫標左營左哨千總趙暄補授鎭雄營左軍守備實於營伍有裨如蒙　俞允並懇　飭部頒發札付再行給咨送部引　見以符定制所有揀員請補遊擊守備員缺緣由謹會同雲南巡撫臣杜瑞聨雲南提督臣黃武賢恭摺具　奏伏乞　皇太后　皇上聖鑒訓示謹奏軍機大臣奉　旨兵部議奏單併發欽此　○○廣西巡撫臣慶裕跪　奏爲知縣自按賦性迂疏難膺民社請攺教職恭摺仰祈　聖鑒事竊據藩臬兩司會詳據大挑試用知縣毛鴻飛禀稱現年四十九歲浙江嘉興縣人由附生應同治四年補行辛酉科並壬戍　恩科本省鄉試中式舉人光緒六年庚辰科大挑一等以知縣用簽分廣西於光緒六年十一月二十五日到省未奉差委亦無署缺並無經手未完事件惟自揣賦性迂疏難膺員社情願攺就教職囘籍候選等情由司核明具詳請奏前來臣查該員文理尚優以之司　堪以稱職相應仰懇　天恩俯准將該員毛鴻飛攺用教職歸部銓選謹會同兩廣總督臣張樹聲恭摺具奏伏乞　皇太后　皇上聖鑒訓示謹　奏軍機大臣奉　旨著照所請吏部知道欽此 
　　本館日前接到京友寄來之邸抄至十月二十五日爲止其中念一念二兩本由另班寄來尚未接着茲故先將念三日之京報照錄一俟念一二兩本寄到當卽補登 
　　本館附識 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
