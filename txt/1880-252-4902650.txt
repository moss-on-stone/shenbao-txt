# 1880 - 252 - 4902650

 

Page 1

 
 
[論高麗關係中國大局]  
　　中俄大局雖據前日電信傳述和議已成所有合約將發來北京葢用　御璽然電音簡略此事之如何定議及約中條目均未得知特關心時局者即此已欣然色喜矣竊謂和局雖成而近日辦理海防　務尚未可已也夫今日之言防務者大抵曰南洋北洋北洋則僅保守天津門戶而南洋亦止廣東福建　波上海而已故造船購砲之不遑　餉練兵之不已竊謂關繋中國之全局者正不在中國之海口而在毗連中國三面皆海之高麗也今中國辦理北洋防務　知緊守天津以薄窭皇畿此策之下者也其有不僅為天津計者亦不過分兵以駐煙臺而絕敵人之　濟又發兵以防山海關而阻敵人之間道焉耳夫煙臺接濟之患庚申之禍所由成也事有　微然此患在戰局已成之後而不在和戰未定之時若山海關則僅關係乎俄人而其餘可以為中國敵者尚不在山海關之守不守也葢黑龍江　春兩路俄茍一旦竊發則京師北面可虞故必扼此隘塞以為之防鄙人所以急急於高麗　則並不僅憂俄也高麗　在亞洲之東其北面與中國東三省連界與日本同在亞洲尤為唇齒相依特中國政體向無分兵　官於藩國境內之事故　太宗兩征高麗叛而伐之服而舍之其後世世朝貢並無遠言惟國小而貧既無賢王代作办無多才多藝之士出乎其間以故教不修百廢不舉健全孱弱不堪為國且守無詐無虞之盟即有作為亦多顧忌若無端增兵　戌改制易轍則　中朝亦將詰間故安於貧弱而不自振作也現在泰西各國輪帆絡繹往來東海惟高麗不從通商之約葢自知國小民貧物產不盛財用不饒若立約通商既恐以奇技淫巧壞其民之風俗又恐其實　處此為其國之隱憂故屢　不已而高麗仍毅然絕之末始非度德量力之意也然諸國地不相隣境不相錯既不能強之通商不過東海一路少一泊船之埠頭而實無少損也而其間惟日本乃有不容已之心焉既多方以誘之又用威以脅之至高麗不敢不從而後以船貨往來入其境而牟其利以現在之事蹟論之日本無非欲與之通商以其所立合約之用意揣之日本竟不止欲與之通商也然吾以為高麗終不與之通商非高麗之福而實我中國之福也今高麗至不得已而後與之通商乃高麗之患而亦我中國之大患也盖高麗雖云通商其國勢積弱民俗疲敝斷不能因通商而改觀而況日本事事勉強高麗處處受制則通商數十年後亦徒見高麗之弱小而已高麗終於弱小而此數十年中日本之要挾於高麗逞志於高麗者又將如何吾意日人之之高麗必至於惟所欲為而後已也日本得以惟所欲為於高麗則由高麗以至中國陸路不通耶水道不達耶或曰日雖有意於高麗未能即有高麗之地以治高麗之人於此則憑順逆仁暴之理言之未必竟可以决禍福成敗也何况日本之過高麗既近而速而俄人之入高麗亦非遠而不疾也方今日俄兩國於諸通商立約大國中最為親暱其布置一切亦極周密吾知日本固未嘗專志於高而俄人亦未嘗專志於中國也然則高麗之關係中國如此其大而高麗乃竟不能自保將若之何竊謂中國正不得拘守成法使高麗自為高麗矣當今之世宜選精兵二三萬分駐於高麗各要口則衞高即以自衛庶他國尚有顧忌而其禍猶遲之數十年若仍以為海外屏藩從古無分兵設官之事不宜遽壞　祖　宗成法將來悔不可追矣 
[載兵往北] 　○漢口近有兵二千名分坐招商局之利運海晏漢廣富有懷遠五輪船而往北洋聞尚有八千名預備前往惟刻悉中俄已有和議或止不行亦未可知 
[公旌船主] 　○去年春上海有数華人公製一旗贈於氈那船主盖旌其在華往來二百次無一失事之故也前禮拜六下午又有數華商製旗贈太古之牛庄船主派克人謂與氈那後先輝映云 
[戕害養媳] 　○寍波江北岸外國墳前有周某者向在輪船上作小工生有一子在滬學業曾領寍城內王姓之女為養媳已六年矣然媳今年僅九歲周母平日視如婢妾朝夕鞭撻王聞之不迎回而袛向周母借貸經周母覆絕不得已將女領囘苐王實隻身孤苦女囘後仍寄養他處又無飯資不數月將女送至周姓由是周母益銜之前日因細故竟下毒手將媳殺死分作六叚納諸囊中藏於灶下以一洋圓雇一米司照管門戶佯謂將往戚家須三日方回米司信以為實初不知其設計而脫逃也越二日穢氣達於戶米司異之尋至灶下柴堆內見有一囊解視之大駭急召隣佑告以故鄭佑當鳴地保疑米司所害地保當問米司情由始知為周母所騙然追尋周母已不知去向矣地保亦不報官以為多事不如省事擅自備棺收殮殯諸屋內又越數日王某聞信馳往適是日周某之船到寍不知家有是事王某誘至其家將赴縣控告周乃央人調處許以洋銀四十元又延僧道為禮梁王懴三日事遂寢刻聞死者之母舅胡某不服謂王不應受賄了事遂掌其頰將欲出首控告未知以後如何耳 
[為好成仇] 　○寍城廿條橋周竹生與櫟社屠與規為中表親近因與規嫖娼滋事被李陽春同妓蘭香圖詐與規協同堂兄屠執規向周竹生商懇經袁阿六轉挽童某出為調處償洋四十元李猶未飽欲壑疑周從中把　遂同郭金門糾集黃幫百餘人將周之前後戶圍住意欲得周而甘心焉童見勢不佳急召差役多名前來嚇退詎一波 
 
 

Page 2

 
 
甫平一波又起蘭香復吞烟自至周家與規等急與灌救得不死周念親戚之誼不得已再懇童某緩頰又加四十元蘭香始允但與規一時不及措銀由周轉貸而償之去去後周又勸與規演劇備酒謝童復以子拜童為義父所需採辦禮物等項以及一切費用皆係周墊付面同揭算二百餘金當收與規所開時泉錢庄本票七十元不料屠與規事後圖賴非特餘數屢索屢約且所付之票届期又串同店夥王某　鎖　誣票係周勒寫已則避匿不面聽信妻舅陳兆林族人屠季眉之言商同樓杞伯與衙役徐定友糾結韓薇臣串唆墊欵為勒詐出首包賴周聞信赶往理論周妻恐爭鬧滋事有傷親誼亦往勸阻豈知不由分說與規竟誣周姓夫婦凶討搗毀雇用腳夫多人一同捆縛送縣邑尊陳槐庭　馬當即傳集到堂已廉得且情且見周妻復已膨　先子釋囘將周竹生暫發捕廳管押侯質又查得屠與規嫖娼致被索詐滋事既挽周竹生調處即使周竹生到家索欠亦應挽人出理乃竟將周竹生夫婦縛送殊屬不合着發聽審處嚴行管押　飭原差協同該處地保沈阿華前往查明控情有無兇鬧搗毀情事稟覆侯奪一面傳屠執規到案質訊然事越半月而猶未見該差稟覆云以上係寍友函述如果屬實屠眞難以對人也 
[法會審委員孫明府請禁壹基稟] 　○敬稟者竊卑職自蒙憲　委辦法租界會審以來所有花鼓戲女偕均巳遵章隨時禁止母使滋蔓惟查開設台基尤為閭閻之害蓋男女雖有私情或怵于家人之防範或碍于隣佑之耳目因茲保全名節者有之今有台基便能踈其防範蔽其耳目日　下流伊于胡底且又引誘良家婦女致令失節懦者含羞隱忍強者抱忿輕生其少年子弟秉　師之教訓初不敢　涉邪蹊一入台基自為秘密流蕩忘返失業廢時以致落魄難歸短見喪命種種惡跡罄竹難書况復連床共室曰書宣淫廉恥毫無殊堪髪指若不嚴行懲辦將何以力挽頹風卑職管見所及妄擬數條商之于譒繹官雅樂轉商法總領事賈命謂有關風化亟　查禁因又密查法界內開設台基者計十五戶假名客寓跡　台基者計十二戶惟恐尚有遺漏除仍令隨時查報外所有擬禁台基緣由開具節略理合稟祈大人察核俯賜示禁並照會各國領事暨札飭會審衙門上海縣一體嚴禁務使絕盡根株以期維持風化肅此具稟恭敬崇安伏維垂鑒○謹將辦理查禁台基章程妄擬數條恭呈憲台鑒核　一開設台基之戶男擬枷號半年笞責三百板女攺用小枷枷示半年掌責亦三百各遊街示眾　一同上台基之男婦男笞責一百板女亦掌責一百被誘者免　一房東貧圖厚利知情出租罰一年房租充公不知情免罰責收租人一百板　一同居及兩隣知情不告別經發覺者罰洋充公無則男笞責女掌責各一百　一如有舉告開設台基執有實據者無論房東隣佑傍人酌量賞給以昭激勸　一房東隣佑及同居之人知係匪類畏累首告者雖無實據亦必查明押遷 
[運憲過境] 　○兩浙江南等處鹽運使司惠麟舫鹾憲年於前日由輪船抵滬行轅在萬安樓客棧聞今日即起程赴任云 
[地保縱賭] 　○昨早邑廟豫園錢粮廳茶肆前有賭徒擺設長凳手持一匣名曰翻天印一鄉人見而技癢致將所帶之千餘文輸去並臂上所托之青布衫亦被偷兒抽攫始大哭呌苦路人聚問據稱此錢乃家中囑買物件今既輸盡無可言歸擺攤人見此情形意將收拾遠逸嗣經一公門中人見之不平着其如數交還設攤者謂其錢實被別人贏去我囊中衹有二百文隨在身畔取出交付但查該處四舖地界有此棍徒開賭何地保竟不為驅逐乎即非包庇亦宜重懲 
[此地保] 　○靜安寺北八　內顧裕昌身死一案疊列前報莫邑尊着該圖地保阮成章交出在逃之凶手四人昨復訊據阮成章稱聞得該凶手逃往寍波業已專人到甯尋訪邑尊以其延宕復飭責比但外間傳說凶手業經出洋若干交屍親收領惟未經原差之手故欲投遞息呈代書不肯寫紙然此亦傳聞之詞確否則未知也 
[竊匪破案] 　○包探陳阿九至英公堂稱山東饅頭店樓上有王鄭氏居住昨因王鄭氏進城燒香回來已被人扭鎖竊去銀洋五十四元及首飾衣服等開有失單報捕任查據開店之女孩云樓上媽媽出去之後躭擱在我店裹之陶錦春曾經上樓尚見其藏物情形及拘陶至捕房盤問初認銀洋寄存在大東門外恒大帽作伊自寫字條令我往取及至該店則稱與陶素不相識並無銀洋寄存俄而又稱　寄在吉祥街李姓友人處復往查問據李云與陶本屬相識因其不安本分已與絕交云云並於陶身邊搜出　四元四開洋三个呈案王鄭氏供與上同陶則堅不承認行竊又有鞋舖夥馬永達上堂稱去春陶到我店內間談轉瞬間被竊去洋七元根問不認今又犯竊云云陳馬司飭將陶押侯過堂覆訊察究 
[匪徒截路] 　○前夜九點鐘時有某西人行至西門外被人阻路該西人見勢甚兇投該處荳腐乾作乞派人護送至租界該作主令西人往北喝無賴輩不得擾禍免致拖累吾等豈料伊等仍將西人拉扯頭面受傷該作主奔告巡防局立即往拘人巳四散祇獲一人另有某西人乘坐馬車經過　此情形令受傷之西人上車而去事聞於捕房飭包探陸子雲查明緣由稟明陳司馬飭差協同包探持片至巡防局請朱委員將已獲之人移送前來訊辦至如何訊供緣由容再探錄 
[重禁彩票] 　○英法兩租界售賣小票由陳孫二會審憲查禁已列前報茲由英領事公館查得界中尚有美利等十三家胆敢抗違仍舊開張售賣小票殊屬貌玩昨由郭副領事將單開各家名目面交陳司馬飭差將美利等傳案訂期於禮拜三即明日會訊 
[野雞飛去] 　○本埠扛夫之有頭目者名曰　問其並頭目者名曰野雞昨有西教士某由甯郡乘搭招商局之江天輪船來滬抵埠後將外國箱一只中國皮箱一只搬之岸上即有野雞爭挑及西教士欲隨後照料野雞巳杳不知其所之並聞該教士箱中尚有要件即報捕 
 
 

Page 3

 
 
[逃婢案侯訊] 　○新聞辦公洋人之廣婦阿林失去婢女翠蘭控由陳司馬稟道移提翠蘭到案各情節經列報茲由捕房將胡九皋供出之廣婦賴氏拘獲送案昨晨兩造人証齊集侯　陳司馬查閱此案經夏繙釋會同初訊仍須於禮拜六會同夏君訊辦賴氏暫交官媒並聞翠蘭實因主母毆打起見私逃惟胡與賴氏不應招留載往他　耳較之誘拐價賣似宜略減也 
[控案各執] 　○廈門輪船水手洋人至英公堂稱前月中旬有源長米店夥鄭元坤到船上向買辦取米洋我等水手四人湊洋二十元交伊送米八石曾約當日交貨豈知並不送來次日即關輪他往昨又抵埠上岸在剃頭店遇鄭向論抵賴是以交捕送請追給鄭供並無收洋辦米之事四月間曾到他船上向買辦收洋此人交手鎗一包令我帶到店裹即被　關巡稅洋人看見搜去可查可考乞請明察陳司馬與郭副領事再四盤詰兩造各執如前司馬隨請西官諭令該水手邀同在船買辦及出洋之水手四人於當日午後三點鐘均投英署聽候會訊案斷 
[助賑記] 　○蘇州桃花塢賑寓來函云敝寓於初一日起初五日止疊接病愈還願人有心無力氏求妻病愈求堂上安康人楊氏臨盆佑安還願周郭氏求病愈朱保增求母病愈吳侶蘭保妻安孕　陽室人病愈節省點心錢還願報竹平安室求愈咳嗽瀨水旅客內人肝疾求愈脩金助賑易勝芳重病已愈口糧移助某閨秀女工助賑求保父健母愈禾中無名氏保妻速愈各助洋元並囑抄函登報於以見起死囘生之效固於助賑中如操左券因函辭相類摘列請登亟照錄之○又吳與保安齋主人寄來英洋二元託本館轉交直賑公所其來信稱前因兒輩染恙許愿助賑病即霍然今因自身感冒風寒默祝如占勿藥願將醫藥費助賑而次日果瘳正有如響斯應者又有心為善人寄來紋銀二十兩一祈人病速痊一祈智識日充得以流覽載籍不至過目輒忘以上二項銀洋均已遵交掣回收據○又見尊腰館少主人致待鶴齋王人信因新得麟兒節省三朝費洋二十元以助直賑此皆可為世勸也故類敘如上 
[更正] 　○昨報意大利國使臣將往煙台云云今閱西報知行旌實往天津也 
[光緒六年七月三十日京報全綠]  
　　宮門抄○旨　道錄前○發抄　旨四道○直督李　奏請建立故員專祠片○又　奏請建坊片○又　奏叅革副將片○雲貴督劉　奏請獎勵片○鄂撫彭　奏甄別知州夾片○豫撫涂　奏審明京控摺子○直督李　奏對調知縣摺子○又　奏請註銷道員廻避留直補用夾片○又　奏甄別知府夾片○又　奏甄別知縣夾片○又　奏知縣請開缺回籍修墓夾片○七月三十日理藩院　儀衛光祿寺正白旗值日無引　見○崇禮明桂各假滿請　安○繼　請假十日○召見軍機○○發抄　岑毓英奏記名提督鄧延忠派委統帶黎平朗洞下江等營練軍奉　旨知道了欽此○又銅仁府知府王憲曾業經到省應即飭赴新任奉　旨知道了欽此○又請將匿犯之前署銅仁令謝紹曾等革職奉　旨着照所請該部知道欽此○又請將總兵鄧有德從優議卹奉　旨兵部議奏欽此　○○李鴻章片　再直隸沙河縣人提督銜記名總兵前　山東曹州鎮總兵原任沂州恊副將郝上庠迭在東省　辦幅捻各匪屢立戰功咸豐十年在堂邑縣力　陣亡情形甚慘奉　旨賜卹於東昌府建立專祠欽遵在案查記名總兵原任湖北提標叅將石清吉亦籍隸該縣前在湖北陣亡經督臣官文請於原籍沙河縣建立專祠由地方官春秋致祭奉　旨允准郝上庠為民捍患　難捐軀與石清吉事同一律據營員等具稟前來相應請　旨准將該故員郝上庠於沙河縣原籍一體建立專祠由地方官春秋致祭以彰忠績而貲觀感理合附片具陳伏乞　聖鑒訓示謹　奏軍機大臣奉　旨著照所請禮部知道欽此　○○李鴻章片　再江蘇丹徒縣人二品項戴分省　用道李培松之母張氏為善不倦訓子有方前因　豫旱荒命該員弟兄集捐巨欵分解濟賑復因直隸迭遭水患將節省衣食所餘銀一千兩捐備賑需又廣東番禺縣人花翎郎中衛鄧榮綱浙江餘杭縣人直隸候補知府褚維垕亦因直賑需欵各捐銀一千兩接濟均屬克己救災深明大義殊堪嘉尚褚維垕現已病故應請　旨准將命婦李張氏郎中衛鄧榮綱已故直隸候補知府褚維垕各照例於原籍建坊給予樂善好施字樣以示旌獎理合附片具陳伏乞　聖監訓示謹　奏軍機大臣奉　旨着照所請該部知道欽此　○○李鴻章片　再親兵水師中營哨官左世柏於本船勇丁乘醉滋事毫無覺察經營官查明訊辦復敢袒護強辦實屬貌視營規胆玩已極據該營官記名提督鄭國榜稟請叅辦前來除此飭　解囘籍交地方官嚴加管束外相應請　旨飭部將花翎長江儘先補用副將固勇巴圖魯左世柏即行革職以肅軍紀謹附片具陳伏乞　聖監訓示謹　奏軍機大臣奉　旨着照所請兵部知道欽此　○○劉長佑等片　再鹽運使銜雲南補用道許繼衡於光緒四年因臨安開化府屬土夷各匪勾結滋擾經臣等奏派該員督帶練軍會營協圍剿撫兼施數月之內一律肅清茲據雲南善後局司道詳稱該道員奉委督軍勦辦各匪藏事最速勤勞卓着應請如何獎勵前來臣等覆加查核該員許繼衡樸誠勇敢前兩署迤南道缺悉臻穩妥此次辦理剿撫事宜尢着勤勞合無仰懇　天恩俯准將鹽運使銜補用道許繼衡　賞加二品項戴並　賞給清字勇號之處出自　逾格鴻慈謹合詞附片陳懇伏乞　聖監訓示謹　奏軍機大臣奉　旨　欽此 
 
 

Page 4

 
 
○○彭祖賢片　再准部咨勞績保奏歸於候補班人員以到省之日起千限一年察看考核如係為守兼優堪腐民社之員出具　實考語奏明分別煩簡補用等因茲查儘先補用知州易學灝於光緒五年五月初七日到省扣至六年五月初七日試看一年期滿據湖北布政使王大經着按察使蒯德標取具履歷清册聲明該員易學灝敏練精詳堪以緊缺留省補用等情詳請甄別具奏前來臣隨考騐無異除清册送部外謹會同督臣李瀚掌附片具陳伏乞　聖監飭部查照施行再臣到任未及三月例不出考合併陳明謹　奏軍機大臣奉　旨吏部知道欽此 
　　○○河南巡撫臣涂宗　踐　奏為審明京控案件按律定　恭摺仰祈　聖監事竊查據汝陽縣民人產滴溜遣抱赴京呈控李進舉　搶殺誣賄等情一　經都察院訊　取結奏奉　諭旨此案着交涂宗　督同臬司親提人証卷宗秉公嚴訊確情按律定擬具奏抱告民人　胡成該部照例解往備質欽此並准將抱告　胡成咨解囘豫飭司行提人証卷宗發　交開封府審辦去後茲據開封府知府蔡　良審明擬議解由署藩司豫山署臬司麟椿覆審絮勘前來臣親提研鞫緣亷滴溜籍　汝陽縣與李進舉等同村居住同治二年間捻匪竄擾縣境亷滴溜家被匪抄搶其母李氏與亷得意逃避不及均被捻匪戕害亷滴溜之父亷化文事後疑係李進舉弟兄李景賢李景科李謨仁伙同搶殺曾向李進舉等資詢不依經李進舉等分辨亷化文不信即乘亂將李進舉胞弟李景科殺害屍身　槖無獲經李進舉等查知正值逃難未及呈控四年正月初二日李景賢聞知亷化文回家前往捉拿意欲送官究治因亷化文持械拘捕用刀將其格殺身死赴縣投首該縣提集人證騐訊明確將李景賢照律定擬詳明批結李景賢回家旋即病故嗣李進舉等風聞當日亷化文殺害李景科時有亷滴溜在場幫助呈控究辦該縣飭傳亷滴溜出外未到五年三月間亷滴溜在正陽縣犯竊被獲由縣訊明照例笞責遞回原籍該縣　　李進舉等質明亷滴溜並無幫同殺害情事當因無人承保恐復滋事發交自新所收管亷滴溜遂心疑李進舉等挾嫌揑誣並誤會當日其母亷李氏委係被李景賢等搶殺具呈道妻亷魏氏先後由縣赴　道各衙門並前撫臣行轅具控因未准提審起意京控即以前情並圖准添砌賄串書差情節自寫呈詞遺姪亷胡　作抱進京在都察院具控奏奉　　旨咨解回豫飭行提人　發交開封府審辦茲據該　審明由藩皋兩司覆審解勘到臣親如研　據供前情不　矢口不移案無遁飭應即擬結此案亷滴溜京控李景賢等搶殺多命各情或事出有因或懷疑牽控並非有心誣告惟控詞究屬失實自應酌量問擬亷滴溜除在正陽縣犯竊巳經擬結毋庸重科外　照不應重杖八十律擬杖八十折責發落交保管束李進舉等即無搶殺多命挾嫌揑誣情事應與　無受賄擺布之書差朱登雲等及不知控情聽從作抱之亷胡成均毋庸　李景賢業巳病故應毋庸　未到人犯免提省累除供招咨都外所有審擬緣由理合恭摺具奏伏乞　皇太后　皇上聖鑒訓示謹　奏軍機大臣奉　旨刑部知道欽此　○○大學士直隸總督一等伯臣李鴻章　跪　奏為繁　知縣姻親廻避攘員對調恭摺仰祈　聖　事竊據布政使任道鎔署按察使葉伯英詳稱遷安縣知縣勞輔芝湖南善化縣監生由分　先前知縣　題　早平縣知縣調補遷安縣知縣光緒三年六月到任　　之長女許配靜安縣知縣韓耀光次子為妻四年四月過門今韓耀光升補　州知州於五年十一月二十七日到任係屬兒女姻親同官一府應以官小之勞輔之廻避於六年正月初八日呈報到司飭杳姻親屬實取具印加各結應即揀　對調該司等查有萬全縣知縣程仁育湖北黃岡縣　生由侯補知縣　題補萬全縣知縣同治十一年二月到任請　勞輔芝互相調補等情具詳前來臣查程仁育才具勤練堪以調補遷安縣繁缺知縣所遺萬全縣繁缺知縣即以勞輔芝調補與例均屬相符銜缺相需毋庸送部引　見至程仁　任內並無審案徽　巳起降革叅限之案雖有承緝盜案應　展叅但　題　要缺一切因公處分例免核計除將印加各結及程仁育任內罰俸清冊咨部外理合恭摺具陳伏乞　皇太后　皇上聖鑒　　部　覆施行謹　奏軍機大臣奉　旨吏部議奏欽此　○○李鴻章片　再二品頂戴直隸遇缺儘先即補還何崧　因與皋司丅壽　兒女姻親前據呈明廻避臣以該遺辦事實心能顧大局奏留洋務差遣奉　旨着照所請該部知道欽此查定例京外各項應行廻避人員如上司升調他處或　事離任即毋庸廻避今皋司　壽昌　經病故該道毋庸廻避自應請　旨　何崧泰仍留直隸以原班補用理合附片具陳伏乞　聖鑒勅部知照謹　奏軍機大臣奉　旨着照所請該部知道欽此　○○李鴻章片　東道　州縣分發　省試用期滿例應照章甄別查有試用知府任期曼到省一年期滿據藩皋兩司會詳請奏前來臣查任期曼辦事勤能堪以留省補用俟有應補缺出照例序補除咨都外理合附片具陳伏乞　聖鑒謹　奏軍機大臣奉　旨吏部知道欽此　○○李鴻章片　再道府州縣無諭何項勞績保歸候補班人員應以　省之日起予限一年詳加察看出具切實考語奏明分別煩節補用茲沓有候補班前先補用知縣戴華　到省一年期滿例應甄別據藩皋兩司曾詳前來臣查　　篤實亷明堪勝煩缺俟有應補缺出照例序補除履歷冊咨都外理合附片具陳伏乞　聖鑒謹　奏軍機大臣奉　旨吏部知道欽此　○○李鴻章片　再玉田縣知縣馮端人河南祥符優育生教習期滿以知縣兩題　　澤縣知縣調補今職茲據該員稟稱　官二十餘年未得旋里祭掃請開缺回籍修墓由司具詳前來自應准其開缺以遂孝思除飭交代清楚給咨回籍外伏乞　聖鑒勅部查照開缺所遺玉田縣知縣要缺容另　員請補謹附片具　奏奉　旨吏部知道欽此 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
