# 1910 - 159 - 4913418

 

Page 1

 
 
   
 
 

Page 2

 
 
上諭 
監國攝政王鈐章五月初十日内閣奉上諭前據翰林院侍讀榮光奏請仍在天津城西南隅設立車站一摺當經諭令郵傳部確查茲據查明津城西南隅設立車站諸多不便並繪圖具說據實奏陳津浦鐵路天津總站旋因設在南開弊端百出業經查明改定乃該侍讀一再瀆陳淆亂是非甘爲夥販地皮奸商所嗾使置大局於不顧實屬有玷淸班翰林院侍讀榮光著交部議處欽此軍機大臣署名奕劻假世續鹿傳霖假那桐吳郁生 
 
 
 

Page 3

 
 
代論 
[南洋雪蘭莪二十六埠總商會國會請願代表兼澳洲華僑代表陸乃翔上政府書]  
　　竊維民與國離。謂之土崩。國與民離。謂之瓦解。土崩之勢下墜。瓦解之勢上離。昔秦之亡也以土崩。隋之亡也以瓦解君子凛夫上下不交之否。故子輿論治首重人和。外人深知國家與國民相係之深。故國民政治首創於英。全歐披靡釋陸趨洋。至美以來波及日本。時勢所極。順昌逆亡。横覽五洲大陸華離。决無容專制立足地。然苟標明立憲。而不即開國會。以實行憲政。敷衍粉飾苟且一時是猶磨甎作鑑愈苦其不明蒸沙成飯終歸於無濟故俄極專制。以敗於日本而開國會。突厥極專制。亦以畏兵變而開國會。波斯極專制。去年遂肇廢君之禍而仍開國會。自地球開化以至今日。凡稍有廣土衆民之國。其無不有國會章章矣。即至寡小若丹墨那威暹羅哥郎位亞基百餘萬人數十萬人之國。亦莫不有國會焉。有國會則盛强無國會則貧弱。即開國會則治安。遲開國會則危亂。况吾國今日處羣雄耽逐。四面楚歌之中。外患紛乘。内訌。蠢動。海軍殲燬。財政困難。交涉憂惶。利權喪失。而國會之設尙待八年。夜長夢多變深禍速。分亂之慘旦暮間聞耳。商等離國愈遠愛國愈深。所爲北望欷歔感極而悲。痛哭呼號涙盡血繼者也。若夫吾國不能不開國會之理由。與吾國可以即開國會之事實逹人論略。言之甚詳。無俟商等喋喋所以忍悲含涙欲有所陳者一在吾國與僑民之關係一在僑民與國會之關係。謹就管闚所及。痛哭流涕而敷陳之。一日中國與僑民至相關係也。僑民算篳路藍縷。以啓南荒。歷世綿噯。幾五六百年。元明以前足跡已至。以生以育。居以遊。開山林逐水草。傳衍散布合南洋英荷兩屬爪哇蘇門臘答暹越而計之逾六百萬人其旅居日久者。不讀中國書。不操中國語。宫室衣服飲食。一切與中國殊式。叩其籍則曰新嘉坡。問其國則曰雪蘭莪稍有知識者。或曰唐山唐人若習英荷文者。則曰支那支那而已斯時僑民固不知有堂堂二萬萬方里土地四萬萬人民之大祖國也而中國亦不知萬里外。猶有同懷之父叔兄弟也祖宗斬其支裔。國家滅其人民任其長子孫謀家室營農工商事業自生自滅於重洋羣島之中。今吾國人游歷所經與海外同胞握手言歡經其陳迹。有不皇然生感念其披荆斬棘櫛風沐雨之艱而爲之啜泣。耶然僑民具冒險性質有剛健精神戮力經營雄長其地者。往往而有。伊昔著偁如潮州人鄭昭之王暹羅。東莞人葉來之領吉冷。類皆輝煌史乘。照耀海邦自歐亞。交通英荷入。寇僑民以血肉戰。鎗彈遠無所援近。無所馴藉至。昔時勢力。掃地俱亡。而猶幸父母之邦擁大國之虚名藉無形之保護性命財産。得以無恙者。十而八九乃自道光十九年鴉片之役。極於甲午庚子之敗。吾國威棱損挫殆盡。僑民聲勢依附遂空。於是起而聯大羣。策衆力建商會。開學堂。奮成城之志爲萬一之謀以競生存於海外而外人又日挾其蔓延不已滅民之新術以對待僑民。或編國籍以驅迫之。或立學堂以懷柔之。或騐其體以辱之。或稅其身以困之或。木屋扣留以苦之或予以議員之任而籠絡之。或錫以甲必丹之銜而寵榮之。其中。雜以。嚴例重罰而拘制之。或組織。大公司以擠排而推倒之。其酷者侮辱踐踏驅逐芟夷禽獼刲割。如馬牛處覊軛之下。如魚肉置鼎爼之上。其施行之政。策日烈一日。我僑民自保之生機。日蹙一日悲夫悲夫。此華僑與我國生死存亡相關。係之最切者也故忠愛發於激刺。羞惡積爲熱誠。凡可以富。吾國强吾種者。無不熱望焦思徬徨午夜於是集巨欵以興實業。倡義捐以復海軍交口歡。稱發心慨助。義之所在。力之所能如蓬轉風。如水趨壑（未完） 
來稿 
[國會代表第二次請願書稿（三續）]  
蓋專制國無人民參與政治之機關故輿論散布於社會立憲國有之。故輿論滙歸於國會輿論散布於社會故無統一無訓練。其是非淆亂宜也輿論滙歸於國會則主持輿論者事事受法律之節制。有一定之軌線。是以定國家之大計。供政府之採納。至如國會以外之人民。因有國會聳立於國中有百千議員參與國。政有確定之責任内閣彼自不能横倡浮議鼓動風。波觀各國當。未立憲之時。輿論披猖旣立憲之後。民安職守。即可知此會中之妙用。夫天下有道。庶人不議者。因盛世無可議之由若國會旣開。庶人亦可不議。因有議員代表庶人議政也。吾國近來當道見國中民氣稍激。深恐開國會之後。人民據有機關。更難遏抑此種謬見恰與世界治理。相反。夫英法兩國。前日人民要求立憲之時革命大起。歲無寗日日本人民當明治初年。亦屢次幾成革命。今日英法日本之人民。其皆各守法令各盡職務何也。國體已定民心已安。亂機無由生耳。倘吾國能步趨各國之成規。急以國會範圍民心。則國家安榮翹足可待。萬一再因循不决。則民情日。鬰恐日後雖欲定立憲二字收拾民心已無及矣。某等觀近今來各省兵變民變之事。至十數起。天下騷然。遇事發難。雖一時暫歸於撲滅。終有鋋而走險之時朝廷若無雷霆之舉動。以昭蘇薄海之生機恐人心一去。不復回國運已傾而莫挽大勢滔滔何堪設想。近來人民竊竊私議。謂吾國歷代傾覆之危機。與世界各國滅亡之原因。吾國今日。皆已備具。恐國事從此已矣。某等驟聆之。痛恨此種不祥之言而一轉念間神魂又未免爲所攪亂覺前途一切之慘象。時懸懸於夢寐中。故今日不 
 
 

Page 4

 
 
得不妄陳聖。聽伏願我皇上念祖宗附託之重。體先帝求治之懷。袪屏浮言從速頒佈國會之詔。以國家之安危。與四萬萬人共之。則某等雖冒犯忌諱身膏斧鉞。亦所甘心。國家幸甚。宗祖幸甚。 
專電 
[電一（北京）]  
海軍處以象山建築軍港需用欵項較原估增加百萬又擬於收回大沽口後建造製造廠需欵甚鉅度支部所認之欵業己解齊無法籌措奏請轉懇皇太后將孝欽顯皇后積存之欵撥賞一千萬攝政王已有允意嗣見江督張人駿參摺王爲之大怒遂作罷論並將原摺擲交洵貝勒閱看 
[電二北京]  
海軍處接薩鎭冰電沿江匪徒雖尙靜謐人數究多 
防範不可不嚴長江提督程從周不能得力請奏派沈囗囗統率巡江各艦不歸程節制遇事直接逹部 
[電三北京]  
海軍處招練禁衛隊二千名 
[電四（北京）]  
曹汝霖將署稅務帮辦 
[電五東京]  
千葉縣知事有志忠（上海日本總領事有吉明之兄）補授韓國統監府總務長官 
[電六東京]  
本年西歷九月爲南美智利獨立一百年之紀念日本政府特派全權大使及外務書記官陸海軍將校等前往參列又派該大使等於同月内參列墨西哥獨立一百年之祭典 
[公電南京]  
各報館鑒十一日下午三時曁南館行開幕禮大開茶會六時勸業會事務所開歡迎會招待華僑 
[公電（九江）]  
各報館鑒九江新義泰番菜館主陳義山以各報載其劣跡疑係商會書記胡藴山投稿今突糾衆將胡兇毆並扭控縣署有辱斯文全體大憤懇主持公論以儆兇頑安徽全體同鄕公叩 
緊要新聞一 
[憲政館電詢停止刑訊情形北京]  
　　憲政編查館　　通省各省督撫畧謂擬訂續修刑律一節於憲政前途大有關係例應將京外各審判衙門刑訊概行停止已經電致各省遵照轉飭各府廳州縣凡關於審判處所一律遵行嚴禁在案除本處訂定章程已入奏實行外用再通飭各督撫分飭各屬查覆何屬已經定期實行何屬未經接札應俟各屬詳覆到日由各本省督撫斟核辦理一面詳覆本館是爲至要 
[憲政館擬變通調查戶口章程北京]  
　　憲政編查館議以調查戶口爲地方自治之要端惟查各省自實行舉辦以來屢起風潮雖由官紳辦理之不善亦實因民氣閉塞所致若仍此敷衍不惟戶籍難期核實且恐變生意外應由本館會同民政部體核各省現辦情形改訂變通辦法以期完密 
[最近之國會談北京]  
　　初二日政務處王大臣曁各部尙書會議提及各省公舉代表續行斌開國會問題聞民政部肅邸度支部澤公海軍大臣洵邸軍諮處朗貝勒郵傳部徐協揆均謂宜俯順輿情速開國會 
第二次請願書經各代表屢次會商始於初六日脫稿由陳登山率衆列銜共有代表七十餘員加之各省未到京代表曁同志會會員其他人民不下數萬餘人故所繕請願書甚需時日 
直隸全省商界爲繼續請求速開國會事昨在天津商會大開會議公舉直隸商業研究總所議長杜君寳楨爲直隸全省商界代表即日入京 
[革黨潛匿成都警耗北京]  
　　近日政府疊接川督及成都將軍秘密急電探悉内容係警告現有革黨勾引二萬餘人匿迹成都一旦驟發恐兵力單弱難以抵抗請速調毅軍數營來省並將駐藏川兵飛速調回（按省城陸兵前因藏亂移駐西藏）以資鎭懾免疏防範聞政府已允如所請矣 
[部派查烟人員銜名北京]  
　　民政部派員至各省巡視禁烟現先派赴數省計直隸派部員唐堅東三省派本部諮議官道員陶仁榮江蘇派部員阿克精阿安徽派副將岳嗣彝河南派本部諮議官許炳琦兩湖均派新簡之巡警道所派各員均給發川資二百兩每月薪水一百五十兩並聞此次各員專查各處私設烟館及吸烟人之多少云 
[縮減入口洋藥之預備北京]  
　　禁烟大臣以現在各省禁種罌粟已著成效惟各口輸入洋藥若不實行縮减不惟有妨禁令且於利權亦多損失擬即通電各省督撫即將本年春季所辦禁種成績詳細調查據實覆報以便彙訂總册由外部照會各公使磋商縮减入口洋藥辦法 
[俄使返國之秘密北京]  
　　俄國駐京公使廓索惟慈因事出京曾紀前報茲聞此行實爲東省交涉問題凡哈埠自治會之納捐 
 
 

Page 5

 
 
及各國在松花江行輪各項亟須回國研究但俄報及該國官塲均甚秘密外間無從得其眞相又俄國東淸鐵路公司總辦霍爾瓦特本有請假回國之說茲悉在俄使去後一日亦乘車回國聲稱照例乞假其實亦因哈埠各種問題霍氏駐哈年久情形熟悉故須面見俄皇商議一切云 
[俄人在恰克圖之舉動北京]  
　　俄人調兵在恰克圖附近之俄境示威各節已紀前報茲聞庫倫科布多等處辦事大臣皆有電到京謂俄兵在恰克圖附近之俄境已成一師團以示威嚇觀其舉動似有意外要求庫恰鐵路勢甚危殆請卽設法對待云 
[澤尙書議除鹽務積弊北京]  
　　督辦鹽政大臣澤尙書以鹽政處已經成立即宜欽遵奏定章程辦理惟各省鹽務積弊甚深且情節繁雜非分别綱領難期完備擬分爲六端（一）鹽官弊（二）鹽商弊（三）鹽斤加價弊（四）鹽價參差弊（五）私梟充斥弊（六）鹽引滯銷弊以上六端由本處會同各省督撫詳細籌議實行剔革聞此項辦法係由晏安瀾考查鹽政回京後所條陳云又聞澤尙書以各省鹽斤價目參差不一隨時增漲殊爲商民之隱患擬即通電各省督撫調查所屬各處現在鹽斤價目造册覆報以備存查嗣後無論何時何處均不得擅行增加視爲定價然後再籌實行劃一之辦法 
[周撫奏報創辦黑龍江官報北京]  
　　黑撫周樹模具奏略云江省僻處邊荒民風樸塞敎育甫有萌芽政治素少研究當此修明憲法規制日新苟非刋行官報何以爲甄採政聞疏瀹民智之準繩爰仿館部各省所辦官報體例參酌本省情形手訂規章名爲黑龍江官報派通曉時務人員專司編輯凡諭旨奏章曁一切籌備憲政之文牘經營邊務之法規苟非事關愼密靡不甄選綱要分門採錄先辦旬報一種一俟傳布濅廣再行編印日報以期敏速議論求其純正事實取夫詳明分行省外各署局所及紳商學界凡載入報中批牘無論已否另文行知一併作爲定案并咨送京部外省以備考究邊事之資所需開辦曁常年額支經費均飭由民政司於正欵項下撥用將來報費收入盈絀統行歸官以淸欵項已於宣統元年十二月設局本年正月出報數月以來發行漸多但冀羣情觀感曉然於官府政治之設施無不與民生休戚相關庶幾發攄忠純共任負擔議務之責開明智識各有服從法律之心實於憲政前途不無襄助除將章程分咨查照外理合會同東三省總督臣錫良恭摺具陳五月初一日奉硃批該衙門知道 
[京師近事]  
　　津浦鐵路總辦朱桂莘丞堂日前赴濟南兗州查騐路工查得五六七八各叚自提調以及叚員等除終日携妓飲酒四八麻雀外毫無事事所有工程各事概付諸外人從不過問丞堂大怒遂將該提調等大加申斥謂爾等須知借欵修路諸多危險爲萬不得已之辦法當如何激發天良共保利權乃爾等紈袴性成不知世事艱難致屬下效尤本總辦定卽從嚴禀辦末又自歎云吾無知人之明致若輩敗壞路政實無以副四省父老之望 
　　津浦鐵路南北兩叚之措施數年以來外間每多指摘近又探悉津浦南段自劉保良觀察接事以來一切情形極少整頓惟添用員司至數十人之多外問又嘖有煩言至北叚續行借欵一事迄今未决茲悉日前徐尙書已將該路統計調查淸楚擬向德華續倍四十萬元兼辦膠沂之路　　民政部各堂日前與緝探總局總辦會議擬組織一緝探專門學堂採訪各國緝探學問以期完善現聞該局擬俟暑假後卽出示招考並聞須中學畢業者方能與考 
　　法部年前業經派員赴東洋考查監獄現又議定派檢察廳長徐謙前奉天審判丞許世英赴美國考查監獄定議月内成行同行者爲李方君諸人 
　　前日學部唐尙書召見時監國攝政王諄諄以各省學務爲問並謂某人所編之官話字母報宜格外注意 
　　學部督學局晏局長對於此次考試高等小學學生畢業極爲注重已擬改訂辦法所有各科題目先由各學堂敎員擬妥臨時經局長點定以杜流弊各監考員亦由局長臨時選派所有各科試卷均用殿試卷格式以重書法惟體操卽在本堂考試 
　　陸軍部編譯局工人多係津滬人性情甚爲刁詐現併於軍學司堂派李心地主政辦理該主政以其中有染嗜好者勸其速戒否則照章懲辦不料彼等同盟罷工羣起與提調等爲難肆口謾駡幾欲毆人該提調以其不服約束竟敢聚衆滋事躭悮要工據情禀明堂憲除將爲首滋事者從重懲辦外另行招募妥實可靠工人充任其事 
　　庫倫辦事大臣三多到任以來對於新政極力倡辦但欵項無着現該大臣發佈傳單向各商家及各旗盟蒙古捐欵辦理不料車臣汗部土謝圖部各蒙王倡議反對抗不納捐四月間開大會議於土謝圖郡王邸並與商家聯絡同盟反抗將起風潮刻下正在相持之際並聞圖王已電禀理藩部代奏請飭辦事大臣和平對蒙母得强迫致激意外 
　　驻京日欽使伊集院彦吉君昨接東京商業會議所會頭中野武營來電内稱此次實業觀光團晋京蒙中國政府各部諸公以及民間報商各界異常優待上下同心均極熱愛之忱本會議所疊經接電欣感莫名統 
 
 

Page 6

 
 
祈貴公使用本會員感謝之意代爲轉逹政府諸公並報商各界諸位是爲至盼 
　　賣國賊趙郁卿已於前日解往北洋交營務處按軍法從事人心大快昨有人晤其同鄕謂趙郁卿雖死難報東省人民之仇當日俄交戰時俄國在東省招募之鬍匪名爲花　隊由趙郁卿統帶强佔婦女不可勝數且搶奪財物無算後因事平人民羣起攻擊彼財物未能携走逃回山東從此足跡不敢至東省一步今雖有此結果尙不足以蔽其辜云 
　　鹿芝軒相國病勢雖不甚劇然氣體衰弱兼患痔疾每日臥床不起坐立甚難有勸以延請西醫者相國則摇首不應茲據某醫士云相國之病如五日之内不出危象可望轉機 
　　政府日前接魯撫孫慕韓中丞來電現在魯省路政交涉轇　甚多且極棘手懇請來京入覲就便與樞府及外郵兩部詳細磋商完善辦法等情聞政府現在對於此事亦頗注重惟是否惟駁之處尙未核定 
　　聞缺河南巡撫吳重憙到京數日未敢跪請聖安恐如升允未召見之沒面子因連日拜謁樞府請爲關照必俟運動有效然後敢遞牌子云 
　　駐日胡馨吾星使自奉升授外務部侍郎之命即將使事交代參贊吳振麟代理定期起程回國日前有電到京請外務部代奏聞爲報告起程日期并擬回至上海後乘便回湖州省親請假一月定於本月杪來京履新外務部當爲代奏奉旨允准 
　　資政院議員江翰雖簡放開歸陳許道然碩學通儒議員仍未辭去以後每年須至京入院辦事江君以任務殷繁年年入京恐有妨職守擬設法請另選議員庶兩不貽誤云 
時評 
　　其一 
　　吾國一法之立。一令之行頒行之際未嘗不通飭也。乃不旋踵而若亡行法之官幾習忘有此法。 
　　他事勿論。即如東督以僑延韓民歸化中國。向無專章。因飭司核議。不知中國國籍條例頒布一年矣固明明定有。外人歸化之準則。與手。續者也。韓人而欲歸化。自可照該條例履行。無所謂茫無依據也。 
然則東督飭司核訂。不特自亂其例。抑已忘有國籍法在矣 
其二 
　　鹽商者鹽之所從出者也。使無鹽商。則國將無鹽。而吾民永永淡食。此其說。稍有識者。度無不嗤其妄。然而。鹽商且以此給大部。大部以此嚇蘇民矣。（鹽政處覆蘇商會電有鹽運一停數十州縣將盡淡食等語） 
記者曰蘇民不易嚇也所可紿者大部耳。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[實業學堂改訂畢業年限北京]  
　　學部奏稱查奏定 
學堂章程各種實業學堂多係三年畢業惟高等農業學堂農學科係四年畢業高等商船學堂航海科係五年半畢業機輪科係五年畢業中等農業學堂係三年畢業可縮至二年以内或展至五年以内初等農業學堂係三年畢業可視地方情形節縮期限初等商船學堂係二年畢業年限旣有參差辦理自難一律各處設立學堂因之避難就易憚於開設年限過長之專科積渐日久必致有所偏廢臣等詳細考查高等農業學堂農學科課程講授科目二十一科實習科目二十五科通計四十六科自非四年畢業不能肄習完備現旣將原有豫科一年另奏議裁其本科年限自應暫仍其舊俟將來考查各項科目可否酌量省併再行置議高等商船學堂航海一科前經郵傳部咨准上海高等實業學堂監督唐文治咨稱航海一科歷時三年業已完足等語此項專科旣須深求學堂並當注重實習而航海實習須派赴船舶實行練習又非學堂所能辦到似應將講堂講授功課與船舶實習功課量爲分别其講堂授課時期三年旣已完足擬將航海科改爲四年畢業前三年敎授講堂功課後一年派赴船舶實習機輪科亦即比照辦理中等農業學堂業經臣部於光緒三十四年核議山西農林學堂林科學生畢業奬勵摺内奏准定爲三年初等農業學堂應並限定以三年爲畢業之期不得節縮至初等商船學堂一項學堂等級甚低而所分航海機輪二科又非粗淺技能所能從事此項學堂定章以初等小學畢業生升入二年即行畢業以學齡計之畢業時學生年齡不過十三四歲以之從事航海管理機輪斷難勝任擬請將此項學堂暫從緩辦其已經設立者應卽改爲初等商業學堂免致各處利其年限獨短敷衍辦理四月二十六日奉旨依議 
[金衢嚴紹水災警告浙江]  
　　浙省金衢嚴紹各屬自四月終迄今兼旬狂雨各港山水同時暴發宣洩不及横溢成災而尤以嚴東關下游爲最甚因徽江衢江之水匯合下注勢尤猛烈嚴州府城沿江一帶衝坍房屋數十間蘭溪縣城自初五至今街衢水高丈餘沿江商民損失尤鉅上游淳安遂安及徽屬之屯溪鎭以下災情尤重昨據遂安茶商某君言接到家報云威坪上游界口鎭迤東某村出蛟全村烟灶三百餘戶全行衝沒什物猪犬蔽江而下間雜男女屍骸見者咸爲酸鼻並云舊年各屬被水今年復加重數倍下游如桐廬富陽等縣沿江亦有衝沒民居情事各屬麥田菜荳早稻等受傷尤甚其餘如紹屬之上虞餘姚嵊縣新昌等縣同時報災而以諸曁一邑爲最重自初二三等日起城内水高一丈二三尺城牆不沒者僅數版衝坍湖埂圩堤十七處早稻及荳麥春花悉數搜刮凈盡下游姚公埠相近某村出蛟初三初五兩次被毁房屋廬墓甚多浮厝之柩衝入江中臨浦義橋等鎭水由塘面連接内外河者三四日咸謂此種大水實爲數十年來所僅見云 
[直隸饑民閙事之凶險天津]  
　　直隸諮議局常駐議員圍塲廳劉君紹武昨接家鄕紳學界來函云該廳飢民蜂起搶糧風潮日急某等或辦平糶或下鄕查貧民戶口幾無暇日錐子山搶糧者三千餘人刻下十分危險已成巨患此事雖始於錐子山而各處飢民亦已聞風而起云 
[中韓將起鴨綠江移民交涉]  
　　字林報載據漢城 
　　電稱前者中國因欲開墾鴨綠江沿岸之地曾以特别權利許與韓民鼓勵若輩渡江來歸目下江岸一帶韓民已八萬人有奇中國因見人數過多今復變其優待之態度處以苛法韓民多有往訴於日本官吏者日人現擬調查此事以便遇機警戒中國云 
[濬遼一告成一緩議奉天]  
　　遼河淤沙壅積往往中流阻塞上下交通爲之斷隔距營口百二十餘里雙台子地方流沙填淤尤甚由此上游一帶爲糧産最盛之區裝載不便商務大受影響去年營口道周壽臣觀察曾籌集巨欵從事疏濬開工至今已及半載有餘茲聞大功已近告成河流暢逹帆船往來當在指顧間河運多則附載南滿者少挽回利權諒必不少云 
又聞海城縣屬拉拉房河道爲遼河支派近年沙淤日甚每當夏秋遼水漲發該處河道必被冲刷沿河田廬輙成澤國前經該縣士紳禀請籌撥官欵設法疏濬以恤民艱當經欽帥批飭民政司派營繕科會同地方官往勘刻下勘估完竣據稱工程浩大不易疏濬約計經費應需欵十八九萬元方能舉辦欽帥以需欵太鉅現在庫項支絀礙難照准乃批飭海城縣會商士紳就地籌欵有著再議疏濬 
[東京通信]  
　　駐淸商務官發表日本政府近來整頓殖民政策如添設殖民省組織殖民學會及選派駐淸商務官昨已發表二人今將其姓名錄下上海現三井物産會社參事法學士南新吾香港現三井物産會社神戶支店長武村貞一郎按南新吾君爲東京府士族三十年法科大學卒業就三井物産會社之聘任香港天津各支店事務員四十年升任香港支店長目下爲本店參事日本著名之辣腕家年三十八武村貞一郎君爲東京府十族明治二十六年東京高等商業學校卒業就大阪高等商業學校之聘二十八年又就三井物産會社之聘派赴倫敦漢堡神戶各支局現任神戶支店支配人曾在倫敦經營樟腦爲商務極有經騐之人年三十八 
 
 

Page 11

 
 
　　政友會質問對淸政策日本政友會滿韓調查部會理事小久保喜七松田源治二氏爲探問外務當局對於滿韓之意嚮及施設之方針以定該會調查之根本陽歷六月八日午前十一時赴主務省拜謁小村外相暢談良久當將該會對於滿洲問題質問各詞錄下（一）對於滿洲之日俄條約我日本政府確定如何之方針及權利（二）昔美國提議滿洲鐵道中立問題拒絶以來日本對於美俄及各國之關係如何（三）目下在俄都締約進行中之日俄協約其内容並經過之成績如何小村外相一一答辯惟關於外交上之機密故未發表 
　　日本外交一變日本外交近來日益進步深知對於我國不尙武力而重和親故現在各新聞社亦知與我國聯絡不復律戰以傷感精其用心至深立志非淺謂非日本外交之一變哉 
分類新聞政界 
[蘇寗辦理預算之忙碌蘇州]  
　　蘇省淸理財政局以本届辦理宣統三年預算迭奉度支部行文以不敷之欵須由各省自行籌措凡預算册内歲入與歲出之數不得懸殊等因分移各署局所照辦本届督練公所預算宣統三年分應添練陸軍一協合成鎭制須增欵五十萬之譜因此欵無處籌措特於預算册内將此項删除又蘇臬署預算各級審判廳建築開辦及常年各項經費亦須鉅欵一時無處籌措是以亦於預算册内並未列入寗省督練公所調查陸軍財政局近奉陸軍部電催赶辦預算表册務於五月内到部如有造報遲延之員即據實指名請參等因己分别飛移札行各署局營隊一體赶辦寗省淸理財政局又以奉度支部飭辦預算報告册表係令各署局所營隊造送細目表册二分送局以一分存局彙編以一分隨同總册送部茲擬仿照辦理特分移行各署局營遵照如己造送一分者即行補造一分送局彙辦至蘇省驛站舖遞一門應歸蘇臬司彙造預算表册二分送局彙辦現在僅准臬司造送額定支放驛站欵項一册並未按照局定表册之式詳細編造礙難彚辦已移復臬司立刻另造表册二分送局彚辦然恐爲時巳遲難免誤限矣 
[贛省行政經費預算之統計南昌]  
　　贛省本年試辦預算報告册由財政局查明各署局報到預算册較上年有增無减計本年辦理新政用欵如敎育費需銀三十一萬兩民政費三十二萬軍政費一百五十萬實業費二十三萬均照部章辦理此外行政交涉財政典禮司法交通工程等費二百二十萬極力撙節亦屬有限以歲出歲入之數比較每年不敷之數大約八十餘萬正副監理官電請部示核辦並移藩司查照酌議見復 
[電詢畢業人員應否甄别杭州]  
　　浙撫致事部電北京吏部鈞鑒浙江候補通判范期顯係京師大學堂預科畢業奬給舉人出身以通判分省補用到浙後應否扣限甄别前據司詳院於三月咨部未准核復現有要缺要員擬補請察照前咨電浙遵辦增韞江印 
　　吏部復浙撫電杭州增撫台鑒江電悉查此項人員不扣甄别應按照憲政編查館奏定考騐外官章程辦理吏部印 
交涉 
[莆田縣禀請委員督拆洋油池福建]  
　　洋商方德敬在涵江地面築造洋油池該處人民以衝衢大路殊多窒礙迭經禀請禁阻约期拆卸乃逾期已久該商留戀遷延莆田令以池以屋内遽用强硬手叚恐啓交涉當即禀請督憲及洋務局司道委員馳往會同督拆以恤輿論 
[鎭郡商會對於日本實業團之酬酢鎭江]  
　　日本實業團長近籐氏君等共計二三十人航海來華游歷各商埠並考察實業及調查各埠商務情形前曾游歷京漢各處迨初八日上午十時由金陵乘火車抵鎭維時中東官商俱至牌灣車站歡迎近籐氏等因慕京口三山之勝擬一游覽故商會總理特具柬邀請定於初十日先游焦山云 
[鎭埠官吏保護西艦過鎭鎭江]  
　　本月初八日上午有英國兵艦一艘駛抵京口下椗江心有頃該艦統帶登岸拜會駐鎭各西官然後詣烏洲山金山一帶游覽租界總巡周少堂大使知之特派差勇隨往保護軍界 
[委員調查皖南北陸軍財政安徽]  
　　皖省設立陸軍財政局原爲調查全省陸軍財政而設所有皖南北各營頻年需用軍餉欵目繁多若非派員前往切實調查不足以昭核實而期迅速現經皖省陸軍淸理財政局詳禀皖撫刻已札委韋府經宗泗調查皖南陸軍財政朱令祖怡調查皖北陸軍財政俾資著手 
[壽春鎭禀請對待匪徒儲槍辦法安徽]  
　　皖北壽春鎭禀報大吏皖北各州縣匪徒均有鎗枝每每形成决鬥重案壽州東南鄕匪槍不下千餘枝皆秘密儲藏間與平民皂白不分最爲地方之害應請通飭各州縣嚴密確查如拿獲匪鎗一桿騐明照章奬賞以資鼓勵而弭隱患 
學務 
[嚴定簡易識字學塾之攷成蘇州]  
　　蘇提學樊文宗具詳督撫文云簡易識字學塾前奉學部奏定章程爲地方官及勸學所專責並以此事作爲地方官學務考成核與學堂事同一律擬請即從宣統二年正月分起由各該地方官於按月造送政治歲計表内學堂項下添附簡易識字學塾一項將前年創設若干處本年陸續推廣若干處逐一詳細列人以憑稽攷昨已奉督撫憲批准並令移會寗學司一體通飭各屬遵照辦理日前樊文宗又以各屬創設簡易識字學塾截止本年正月底止除由司設立之十塾外各屬據報籌設者蘇屬則長洲元和吳縣各五所吳江震澤合辦一所分辦各一所常熟昭文各一所崑山新陽首先合辦一所松屬則川沙一所華亭婁縣合辦五所奉賢一所上海城内就學堂附設三所六聯區各一所南滙於各學堂酌量附設未據報明若干所靑浦一所常屬則武進陽湖合辦兩所江陰一所靖江一所鎭屬則丹徒兩所丹陽一所溧陽兩所太屬則太鎭合設一所嘉定兩所寳山一所崇明一所總計四府一州除太湖靖湖金山無錫金匱宜興荆溪太平金壇等九廳縣正月以前未據禀辦南匯雖已禀辦未有的數外共得五十三所應 
 
 

Page 12

 
 
嚴飭省視學照章秉公查報以别優劣而施懲勸其正月以後續報創設或推廣者應遵飭逐月據報列表歸入下届總核具報當即通詳督撫憲批示立案 
[浙撫對於附加稅助學之愼重杭州]  
　　日前枕屬餘杭縣朱國鈞大令具禀撫轅轉據鄕董章炳宇等呈稱餘邑東鄕兩等小學堂經費支　擬請仿照自治會附加稅章程在該鄕十八莊應征漕糧内每銀一兩帶收學捐銀一錢將舊有漕捐一律裁免俾不重疊而免苛征等情到院茲奉撫院批飭藩司以各屬小學堂經費本屬地方自治職務負担之欵惟現在自治會尙未成未即先仿照附加稅辦法於應征糧内帶收學捐雖係莊董公議允洽究竟有無窒礙抑應飭縣交由自治事務所再行集議俾昭愼重之處仰布學二司悉心會議核詳察奪 
[查辦上虞毁學巨案之結果杭州]  
　　紹屬上虞縣鄕民反對苛捐糾衆毁學事後官紳互訐禀控紛紜業經各憲明白批查並電飭該府包守親往查辦復徇紳民之請責成前任洪令回虞專辦緝捕事宜各情形茲聞包守日前會同該縣第三次禀復奉飭赴虞辦理毁學滋事一案並會督官紳商籌善後各節本日奉藩司批云據禀已悉仰將首要王阿堯等嚴拿務獲究報外並將劣紳王岳生等勒提訊詳懲儆以靖禍源而安閭里餘如所議辦理仍候撫憲批司另札轉行 
實業 
[紹紳組織農務分會杭州]  
　　諸曁縣楊令泰堦日前通禀各憲以曁邑地廣土腴米穀出産甲於全省民間注重農桑世守田園惟知墨守成法聽命天神以致水利不修溝渠淤塞一遇不旱補救技窮連年荒歉蓋藏盡空轉待鄰省之接濟現據紳耆揀選知縣周光藻考職典史何士駿等十五人發起聯合同志組織合邑農務分會暫借邑廟爲會所俾便邀集四鄕紳董耆老設法興修水利研究土宜改良農務講求種植各節自係振興實業開導民智得以暫闢利源所有章程及總理會員等一俟定期大會公同選舉後再行詳報並飭遵照部頒農會章程認眞辦理外合先詳請憲核應否准予先行立案 
[汴洛洛潼兩路接軌問題河南]  
　　洛潼鐵路總理劉少岩右丞前往洛陽查勘路工事宜刻已竣事惟以該路必須與汴洛鐵路接軌方稱便利日昨劉總理特往鄭州與汴洛鐵路總理晤商聞商定後尙須定立合同云 
雜記 
[影戤部示發行彩票之膽玩杭州]  
　　浙撫增中丞前以各省彩票 
分售來浙盤剝商民釀成漏巵甚至日商效尤創設福引劵違章分銷内地除附片奏請禁止外並飭地方官嚴行交涉勒令停售在案惟一般奸商見利忘義甘爲偉　百計運動圖謀復活各情形屢見杭滬各報現在忽又發現一種織錦劵影戤農工商部織錦局正副貨劵關防私添副票倡言奉商部批准仿照江南安徽辦法每條售洋兩角業於前日發售各店字頭每枚收費三角致各同行疑爲奉旨開禁爭先承售然遍查官商署局並無大部准售副票明文且查該局經理人任椿茂本係珠寳巷信源金舖燒飯司膽敢濫厠奸商忘稱部示視禁令如弁髦而行政長官不加聞問亦足駭人聞聽矣 
[鎭屬民食恐慌之現象鎭江]  
　　鎭屬太平廳於前月開辦平糶設局二處每日共售米二百餘石前存之米係由蕪湖購來近聞蕪湖有攔禁之說未便遽行往購而存米無多經理紳董萬分焦灼現已派人往探消息不卜能因平糶所需量子變通否又鎭郡近日食米缺乏外來米船亦屬無多米價遂因之大漲現高白米已漲至七元八角中等食米約七元二三角即糙米每升亦須九十文左右以致機匠因食用不敷有同盟罷工之議而肩挑負販小本營生者流幾有朝不保暮之勢幸已設有平糶局貧民得藉以度日惟向隅者多尙望地方官紳多設分局俾得實惠均沾庶免滋生事端之患 
史乘 
[鬍匪頭目陶什陶歷史]  
　　陶什陶者。鬍匪大頭目。挾百餘。騎横行洮蒙之間。旣四五。年官軍當者輒敗聞風者膽落所部皆嚄唶耐戰。無庸怯者。且鼠竊。之輩。從無攔入。卽願附和。亦不慣其部勒之苛在叢山萬木中。繭足重　。冥行數盡夜。恆不進食。故怯者久輙逃去。而陶什陶之黨。遂獨以驍悍聞。各蒙族以宗邦不振。所謂尙主聯姻。親藩甥舅者。不可恃久矣。幸其渾噩。不渝誓盟。乃陶。匪躍馬塞上。忽自標其名曰種族。幸現在大漠南北諸部王公貝子中。具此思想者尙鮮。乃車臣汗貝子。竟擁彗先導。昌言刦華商財物。與吾族毋預。華商有敢移藏者死。但族人有敢匿華商財産者。則并誅其人縱掠其産。該匪遂如獵人之行圍。去且散其餘以漑其族。蒙民乃大喜過望。恨陶什陶爲盜之晚。查該匪自横行以來。巢穴在蒙境。窺伺在沿邊。今日者。自内興安起。至杭愛山之陰。蠻種數十族。喀爾喀部數十旂。莫不俄其言。夷其俗。與斯拉夫人同化。幸陶匪横行此數千里之地。猶尙狐疑狼顧。不敢北走胡南走越。故邊疆得蒙難而苟安。乃近更聞深竄彼境。且爲效用。散其黨以偵候吾邊事焉。 
嗚呼。中行禍漢張元投夏其已事矣。涓涓不塞。萌芽不折。吾懼非癬疥之憂。而志在剽掠者比也。 
探險錄 
[西部蒙古游歴談（廿二）]  
三十特爾圖驛由岱罕得勒驛啓行。入得勒果勒峽谷。遵路西進。土地磽薄。矮草叢生俄羅哥山峙立其間。抵伊克布拉克山下有特爾圖驛驛。西即杜公杜因哥爾河流域。三面皆山爲烏里雅蘇台東門鎖鑰。渡杜河。道路平坦。北折入耶杜布賴阿麻溪谷。特木爾圖果勒河自東北來。行八俄里。人塔卞大峽谷。道路崎嶇車行不易。出峽谷則特木爾圖河流域。土地始平坦有有舒嚕克驛。 
三十一舒魯克驛舒魯克驛。在特木爾圖河與修爾金果勒河之　。居民以喀爾喀　土人爲多。有納稅之義務。車臣土謝圖兩部土人均以捐金代賦課。一口每日納銀一兩。全年共計三百六十兩。現已弛廢。無昔日之嚴惟車臣汗與土謝汗之一帳幕尙有一年繳銀二百兩之義務。例由烏里雅　。台將軍征收。以充餉需。 
三十二阿基杜固蘇美大廟由修爾金果勒溪啓行。溪中均沙地。石塊錯進草花叢生間有白楊樹。右面望見　基杜固蘇美大廟。丹碧陸離甚爲壯觀。廟内喇嘛僧常住一百餘人。開廟之期。極爲熱閙。修爾金果勒河。水勢急激徒涉甚險。然水色淸漪。於飲料甚爲合宜。當阿基杜固　美廟南五俄里處。爲和碩貝子銜札薩克駐節之地。查蒙古各地。廟會必在各汗部王旂等首都。實現政治上宗敎上之中央集　主義。由此觀之。蒙地風俗最尊崇宗敎以僧侣爲社會最上階級。所謂政敎一致也。考蒙地即中國人。所謂朔北化外之民。土地荒凉。氣質擴悍。常爲中國北邊之患。茫茫四千年。中華歷史。一華夷混鬪之歷史也。換言之卽漢人種對北方蒙古人種之爭競也。自秦漢以來。塞外健兒。鐵馬馳奔之勢。日盛陰山峤低。長城之守亦日弛一日中。華土地屢任朔北人。種跳梁其問故歷代之治理。必於北方奠。都擁壓朔北勢力。以南而君臨華域。可見北方民族之强悍。統一歐亞二大陸。建設蒙古大帝國非偶然矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[憲政編查館奏遵限考核京外各衙門第二年第二次籌辦憲政成績摺]  
　　奏爲遵限考核京外各衙門第二年第二次籌備憲政成績恭摺仰祈聖鑒事竊查臣館奏定考核專科章程内開九年籌備事宜欽奉懿旨責成内外臣工每届六個月將籌辦成績臚列奏聞並咨報憲政編查館查核應自光緒三十四年八月起至十二月底止爲第一届以後每年六月底曁十二月底各爲一届限每年二月内及八月内各具奏咨報一次俟到臣館後查核所辦是否核實於每年四月内及十月内各分别殿最彙奏一次等語臣等已於宣統元年四月曁是年十月將京外各衙門第一第二届籌備成績先後考核具奏各在案第二届考核案内聲明除甘肅雲南兩省尙未奏到擬請歸入下次補核等語奉旨著依議欽此嗣據該兩省先後報到臣館當由臣等督飭館員逐一補核該兩省籌備成績尙屬無誤茲届第二年第二次考核之期所有京外各衙門籌備成績除雲南一省尙未奏到外餘俱陸續臚陳具奏均奉旨該衙門知道欽此宣統元年十月十三日奉上諭前奉行朝諭旨諄諄以籌備立憲爲要圖業經嚴定年限各專責成期於計日程功届時頒布不啻三令五申朕臨御以來又復疊降明諭或於批摺内誥誡再三其於憲政前途實事求是之心早爲天下臣民所共見現據各部院堂官曁各省督撫奏陳第一二届籌備事宜均尙安洽果能實心實力次第興辦何難日起有功所慮積習相沿難保無但以一奏塞責者須知此項要政上禀前謨下慰民望關繫至爲重大自茲以往益當振刷精神認眞整頓無取乎虚文粉飾徒事鋪張若揆諸現在情形辦理或有窒碍亦准其剴切臚陳並妥籌善法仍一面持以毅力務底於成斷不可遇事畏難互相諉過方今時事多艱朝廷宵旰右勞無時或息爾内外諸臣受國厚恩理宜殫竭血誠擔負責任倘稍涉虚假將來憲政不克依限實行試問能當此重咎否耶卽著憲政編查館將所奏成績隨時稽核如查有措辦遲逾或因循敷衍毫無實際者據實參奏朕惟有懔遵上年八月初一日諭旨按照溺職例懲處紀綱具在絶不姑寛要之仔肩固無旁貸而協力乃克有成尤望爾内外諸臣共矢和衷屏除私見母黨同而伐異母勤始而怠終庶幾上下一心弼成郅治朕心實嘉賴焉將此通諭知之欽此仰見我皇上循名責實注重憲政之至意臣等伏維朝廷特設考核專科之意原欲博稽成績力規進步方足以收實效而懲玩愒况憲政關係重要其事理則極爲繁賾其程限則互相賡續倘平時一無預備長官以一紙空文責諸屬吏屬吏又席不暇煖去而之他及至爲期已迫自顧考成非掇拾補苴卽臨渴掘井過此以往則又因循敷衍毫無振作長此遷延憲政必無成立之一日况預備立憲已届二年論進行則有加無已論期限則愈趨愈近故臣等於每届京外各衙門奏報籌備憲政成績案内至再至三不憚嚴行考核者誠以憲政前途非部臣疆臣同心戮力互相淬厲屬實無以收推行盡利之效此則臣等所旦夕焦思而無時或釋者也伏查本年應行籌備事宜共十四條關乎舉行頒布者六關乎籌辦調查者四關乎核訂釐訂編訂者三關乎粗具規模者一臣等督飭考核專科各員悉心稽核分别殿最謹爲找皇上縷晰陳之一爲舉行諮議局選舉各省一律開辦前據新疆於奏報第一届成績案内以人民品類不齊酌擬變通辦法官紳合用具摺奏陳奉旨該衙門知道欽此欽遵在案嗣經臣館議准從權試辦奏奉諭旨欽遵咨行去後臣館考核第二届籌備摺内聲明該省俟届舉行第二次選舉之期如期照辦等語現據該撫奏稱諮議局議員旣經奏明變通辦理暫係委派不由選舉故亦無複選議員可以遞升請將諮議局議員並納稅多額兩項一併展緩業經咨明憲政編查館資政院查覈等語臣等查該撫所請一併展緩係因商會未立兼之選民亦未調查明確無從著手尙屬實在情形現在互選期限己逾納稅多額議員業經欽選足額擬卽准如所請再圖後效其餘各省初選互選率皆依限舉行遵於宣統元年九月初一日一律開會各省開會期内各議員尙能發攄忠愛遵守秩序所呈議案不乏切中肯要可期實行其有事體重大一時尙難舉辦者各該省督撫均能開誠布公互相討論分别先後緩急酌量答復一經議决無不立予施行兩廣督臣袁樹勛慮及開會以後空存形式仍不足表健全之輿論爰令各屬議員於地方利弊各就所知分門擔任調查報告由議長分交常駐議員討論編輯期免曠廢尤爲較有實際一爲頒布資政院章程舉行該院選舉查資政院章程及選舉章程均由該院於宣統元年七月九月内奏奉諭旨頒行在案本年三月四月由該院將應選宗室王公世爵滿漢世爵外藩王公世爵宗室覺羅及各部院衙門官碩學通儒曁納稅多額互選當選人各項議員開單奏請欽選並將各省諮議局互選該院議員一律選定開單呈覽先後於四月初一十七等日奉旨如額選定欽奉明諭著以本年八月二十日爲召集之期所有該院議員均即遵照定期一律齊集將開院以前應有事宜妥行准備該議員須知此次召集資政院爲中國前此未有之創舉卽爲將來成立國會之先聲等因欽此誥誡諄諄屬在臣民同深感激將來秋間各議員一律齊集舉行開院自能恪遵明諭共襄盛舉（未完） 
各省籌辦地方自治 
[蘇屬長元吳城廂選民上董事會請議事件]  
　　議員吳本善朱正鎣 
（一）禁销福引劵按本省彩票業經諮議局議决永遠停止呈請督撫公布施行現查城廂内外有日本商品陳列館行銷之福引劵變名混售價極瑣屑不惟與彩票性質相同且與廣東之闈姓無異實於自治章程第五條第六欵成一反比例應如何提議禁銷之處請董事會列案交議 
（二）保存寒山寺按閶門外下津橋寒山寺自唐迄今爲吾蘇勝跡之一前經陳中丞略加修葺近聞日僧出而募資鑄鐘並有潘陸陳三君旅日函告日僧募資之緣由茲按自治章程第五條第五欵項之十三應如何提議保存之處請董事會列案交議 
 
 

Page 19

 
 
(三)淸潔街道之時間按城廂内外街道污穢現歸巡警公所分派淸道夫打掃惟無一定時刻加以居民任意傾倒垃圾以致隨時打掃隨時又見堆積現届夏令最易釀疫實於衛生大有關礙茲按照自治章程第五條第二欵項之一二應如何議定時間呈請施行之處請董事會列案交議 
（四）設立戒烟會按實行烟禁早見明文近來名爲戒凈實則暗自吸食者仍多即在選民内亦所不免實於自治章程第十七條第五欵項有背茲按照自治章程第五條第二欵項之六應如何提議廣設戒烟會之處請董事會列案交議 
[名譽董事龔傑]  
一開闢城門按地方自治利在交通蘇成滬寗車站在城之北偏西凡寓居城以内者頗形不便擬在錢萬里橋之東開闢新城門一處架設洋式木橋以便交通城内空地甚多築馬路一條直逹香花橋爲止以興巿面凡過新城門外之橋樑者納通行稅以裕自治經費與自治章程第五條第三欵項相合應請列案交議 
一整理公欵公産按自治章程第五條第七欵辦理各項自治事宜首先籌集欵項又第九十條自治經費應先將本地方公欵公産盡數歸納蘇城公欵公産向無統計應請經理公欵公産之紳董各就其所經理者和盤托出旣助地方自治之發逹又藉息其一人之肩一面由自治公所編造統計仍將舊有各事業分别緩急切實經理應如何辦理請列案交議事會决議 
一收集無主荒地爲自治經費按蘇城荒地甚多近設農工商局往往本係民荒卽指爲官荒任人價領弊混甚多查自治公所本有整理田地之責應如何收集經理請列案交議事會决議 
本埠新聞 
[爛繭廠妨碍衛生]  
　　鄕民嚴長桂有地一方於光緒三十三年由李阿五爲中租於謝惠生搭蓋草屋開設絲頭廠茲謝將草屋轉租於日本人開設爛繭廠穢氣四佈有碍衛生昨經四路分局黄正巡官查悉飭傳地主嚴長桂原中李阿五到案研訊一過判一併交保限五天將草屋拆除如違提究 
[改築碼頭之籌畫]  
　　南巿十六舖以南浦灘自大逹輪步公司建造碼頭停泊商輪以來商務日漸興盛惟自大碼頭以南至關橋等處沿浦碼頭則失於修理者爲多總工程局董事目擊情形擬參照大逹碼頭之式即將該處小碼頭統改爲輪船碼頭以備將來商輪發逹時逐漸推廣現議先行打樣估工然後興築 
[巡警不端若是]  
　　前晚有已革西區巡長劉鳴臯偕現充巡長之王植三在西門外聚和軒小茶肆内與主婦張朱氏及其外甥胡少堂同賭氏輸錢一千餘文適氏之姘夫六號巡士朱坤倫落差回店替氏代賭强欲爭回輸欵以致口角爭閙由已革巡士李文祥解勸不從將朱扭至西區又將劉胡及張朱氏一併拘獲將朱革卯移解工程局訊究判朱戒責三百下押改過局一年氏責一百下押候本夫具領不准再開茶肆胡罰洋五元劉李二人各罰洋兩元一併充公 
[救火聯合會通告書]  
　　上月二十六晚本會議决常年演龍改爲五月十二日舉行所有是日一切辦法通告如左操演處南巿總工程局前其路線自關橋起至生義弄口止會集處蓬萊路本會會所准十二點鐘至一點鐘爲限過時不候逕至演所者聽時間先演龍二點半至三鐘半同時並舉後演皮帶兩社一舉抽籤配合約三分鐘皮帶約用六十碼條數不計記認以旗爲號紅旗出水白旗停水司令者總司令推舉冷子薌副司令推舉楊棟生臨時稽察由總副司令委托規則出入演所路缐内一律制服除議員贊成員外如有便衣而另掛徽章者概不公認抽定出行前後第一東城永濟會第二北鎭春申侯第三九舗衆安社第四城外梁東昇第五南三舖總安社第六中城利濟社第七果育堂第八四舖永慶社第九頭舖平安會第十衆安西社第十一十五舖旣濟社第十二關南永濟會第十三北三舖永濟社第十四城内洽濟社第十五同仁輔元堂第十六人舖安濟社第十七西城澤濟社第十八十舖永安社所有未到抽籤各社仍照前發通告以是日到會遲早以定次序公議路由本會出所一直朝東進西唐家弄一直轉灣走梅家弄出喬家浜朝西過銀河路朝北過虹橋往東太平街由縣南縣西朝北三牌樓畫錦牌樓過陳巿安橋朝西侯家路出穿心街往東福佑路轉灣過天官牌樓長生橋四牌樓曲尺灣朝東過彩衣街出大東門一直往北老馬路至十六鋪轉灣由外灘新馬路一直到總工程局前回各分道聽便 
[帆船撞損輪船之糾葛]  
　　德商美最時洋行控泰和帆船主嚴國椿泊舟江内夜不懸燈致被撞壞美利輪船等情昨由公共公廨寳讞員會同德師副領事研訊原告延律師佛威上堂請飭償還修費嚴延佑尼干帮辦費信惇律師代爲辯護中西官會商之下判各退去候再訊斷 
[日人擬觀親兵操演]  
　　昨日午前有日本國入佐佐木繁三郎至城内謁見滬道欲觀親兵操演號房詰問寓所自稱住在北四川路第二百念八號門牌該號房因該日人並無公文照會笞以道憲現在洋務局請逕往會晤該日人唯唯而去 
[滬寗鐵路專設女車]  
　　滬寗鐵路自本月十四日起專設女客三等車車上標有女客坐位字樣凡男客年逾十歲者無論是否女客之親屬均不得同坐此車倘女客願入别車仍聽自便 
[瑞典君主壽辰]  
　　昨爲瑞典國君主壽辰公共公廨寳讞員於午後四時乘坐馬車至駐滬瑞典領事署慶祝以敦睦誼 
城内 
[長子便宜]  
　　沈周氏昨將　子沈桂生扭至一路巡局喊控氏供年五十七歲生有兩子丈夫在日向爲淸音迨至病重言明此項生意歸次子桂生接辦按月貼還洋十元今因米珠薪桂用度不敷欲令桂生加貼洋十元不允反敢違杵桂生供小的虧空不少胞兄垷爲洋行生意每月辛工甚鉅分文不貼反唆母親向小的勒逼求鑒判沈桂生將母扶送回家每月加貼洋五元不准違忤 
[謊告宜究]  
　　龎張氏與錢錦堂因細故口角扭至一路巡局控訴張氏供春間將棉被 
 
 

Page 20

 
 
一條交付錢錦堂之妻洗淨詎被當去得洋二元二角後向索討還過洋六角尙欠一元六角今復索討反敢行兇悔賴請爲追究詎旋由錢之姘婦唆使隣　馮阿木唐少卿朱希寳新新興小阿寳等六家揑名朦禀誑指龎張氏即蕩婦王小妹當由巡官派人向唐少卿等各家詢問何故到局謊告唐等均稱並無其事求請澈究　之錢供欠洋屬實至聯名謊告實不知情諭令退去候查明再辦 
[道批二則]  
　　吳海賓禀批此案已於四月初九日准日本總領事復函學生柳本及書院已將卹費遵飭給償了結等因當經函致總工程局飭知在案來呈未據聲叙究竟此項卹費該民曾否收到計數若干著再明白具復以憑　辦徐善芝禀批該民是否縣役姑勿具論被告范山毛旣充縣捕儘可赴縣控追乃竟抗不遵照一再來轅越瀆殊屬刁狡特斥報紙擲還 
[官事]  
　　浙江補用知府黄融恩昨日到道禀見津浦鐵路局南段總收支委員卽補知縣顔廷楨禀辭赴寗松海防同知查燕緒禀謝奉委小羊山洋面監哨差並辭行分省補用知府陳昌年禀知奉上憲札委來滬淸理信義銀行帳目 
南巿 
[積不相能]  
　　冒充探夥賄庇小竊之無賴金阿毛由工程局拘獲責押後同號押犯方惠和陳阿二楊阿四等惡其在外索賄放風被拘遂大肆兇毆管所巡士阻止不聽禀由裁判員飭提各犯至案訊明屬實判方等三犯各戒責一百下金因受傷免責一併還押 
[如何理處]  
　　德大錢莊主田榮章扭控巳閉源茂小錢莊執事趙文彬及股東趙森庚不理欠欵經紀前報昨又扭送股東孟鳳崎至工程局指控不認虧耗孟供源茂副執事王順發係德大莊執事王金甫之胞姪順發舞弊吞帳應向追還裁判員以兩造各執一詞姑著交保移送商務分會秉公理處 
[强搶金飾]  
　　彚征旅館三十號房内之平湖女客某氏前晚由新舞台觀劇回來行經某弄突來匪徒數人攫去金簪一支後由該旅館代報總工程局請爲飭緝 
閘北 
[婦女圖逃]  
　　蘇州婦人陶朱氏之媳吳氏近與馬夫蔣德安私姘圖逃被三路三區落差巡士在車站撞見拘解一區經蕭巡官訊明屬實昨解總局候傳夫屬到案質訊 
[索債被毆]  
　　張文坤欠施金堂洋兩元前日被施在閘北遇見向討不還致起衝突忽有張之友人紀長厚帮同肆毆崗巡阻止不服一併拘入四路一區判張還押施紀等斥退候查再核 
[串拐女子]  
　　湖北婦人李彭氏控被江北人徐品城與同廠女工彭小妹串拐伊媳嚴桂英昨經西路一區黄正巡官提徐質訊供不承認判押候補提人証再訊 
英租界 
[紏葛甚多]  
　　牟海山控安泰昌麵粉號執事傳鴻昌不還參價銀兩前晚由廨提訊原告請追被欠銀八百餘兩訊之傳供係爲牟代銷尙未售出且與紤另有麵粉往來帳項判傳交保候移請商會算明帳目復到再核 
[尙須復訊]  
　　北洪泰紙店經理唐斯盛控夥張松濤方永乾鄭芳湘私宕帳洋二千餘元前晚由廨復訊據司帳劉成璋投稱去年張松濤曾邀張宗良關說願還銀一千兩訊之被告供詞推諉並據方鄭兩夥供稱所宕之欵有花荆可以作抵　方折還洋七十人元五角鄭折還洋七十四元五角均交保限七天淸理張松濤押候邀公正人到案復訊再　 
[淫婦私奔]  
　　江北人王小福偕妻兄韋長元控告伊妻韋氏私逃至吳淞鎭與薙髮匠劉小獅子姘識由廨將韋氏與劉交正卿移提來滬昨日提訊屬實判劉押兩月韋氏押女所一月期滿著王來案領回管束 
[能否管束]  
　　俞吕氏控華捕高文誘拐伊媳俞高氏由廨訊明判將男女分别收押在案昨日高氏期滿由官媒解案請示判交翁姑領回管束 
[西婦負欠]  
　　無領事管束西婦愛特琴託尼因欠華人羅金記衣帳不付被控昨由捕房將該西婦傳至公堂請爲訊追判仍帶回交保候照會比領會訊 
[骗子收押]  
　　著名牌九司務小栢順卽唐伯順因將僞金戒冒刋楊慶和銀樓福記牌號向瞿石卿騙洋二十九元被控收押在案昨經公堂復訊直認不諱　唐押三月搜出之票銀五兩小洋八角交原告　回僞戒三只一併銷燬 
[遞解竊賊]  
　　甬人裘小方戎小林竊取朱雅林衣物由廨訊實判各收押兩月在案昨届期滿由捕房廨案請示判照原斷遞回慈谿縣原籍所有存案之贜洋十元充公 
[誘匿婦女]  
　　戴文標王朱氏控被朱紀生誘匿妻女由探將朱與同居之甬婦應王氏一併查獲昨解公堂訊知應王氏出外帮傭並不與聞判交保開釋朱紀生押候移提人証再訊 
[婦女聚賭]  
　　王汪氏胡彭氏陳王氏在虹口開設花會誘賭被探一併查獲昨解公堂訊實判各押女所五天 
[究辦同黨]  
　　老順記控王阿四私刋圖章冒騙油漆案内之同黨王阿金及收贜人金陳氏昨由包探一併拘解公堂訊明判王阿金押三月氏罰洋十元充公 
[婦人短見]  
　　莊匡氏前日與夫蔣忠義口角投河圖盡由捕救起送至捕房昨送公廨請訊氏訴明前情判交其夫領回勿再輕生 
[小工行兇]  
　　小工周阿根因將粤人陳兆記之右目毆傷被控昨由捕房解至公堂訊實判押一禮拜 
[不盡不實]  
　　馬陳氏控故夫馬志藩之姘婦楊陳氏爭産滋擾前晚由廨提訊馬陳氏供丈夫故後因欠債甚鉅遂將所開之天樂窩書場盤於顧幹臣得價洋三千元詎楊陳氏盤踞滋擾是以控究楊陳氏供馬陳氏係馬姓婢女所欠各債有保險銀三千兩可以料理該店實未盤頂於人求鑒孫襄讞以到案之馬振奎及張姓婦人與此案均不干涉一併斥退並以兩造均有不實之處判該店交顧幹臣管業日後無論何人均准備本取贖着各具遵斷切結存查 
[枝枝節節]  
　　程雨徴控葉安夫不還墊欵 
银一千餘兩前經公廨移送商務總會理處在案嗣因理處不明復於前　集訊讞員因兩造情節支離無從訊斷着自邀兄議張竹棠劉緝卿等妥爲調處如再堅執不遵誰曲誰直卽由該見議等據實禀復以憑　奪 
美租界 
[不可不防]  
　　某西人昨携手槍一桿行經百老匯路被西捕查見恐其饟禍拘入捕房候解該管領事請核 
[同鄕詐擾]  
　　住居海寗路四百五十一號之徐久記昨投捕房稱有同鄕人福意屢次來家詐擾逞兇請爲究辦捕頭飭　退去候查明再核　 
[吞沒股本]  
　　昨有周天祥陳子嘉二人同至捕房　稱前與粤人吳慶山合股爲頭髮生意今被吳吞沒股本請爲究追捕頭以案關錢債命赴公堂控告 
[毆傷車夫]  
　　某日人昨雇楊義慶之人力車不給車資反將該車夫毆傷由楊扭控捕房捕頭命該日人償給傷費一元斥釋免究法租界 
[勒令遷居]  
　　朱杜氏前至公堂具控周金德不還房租錢十六千文向索被毆經聶司馬提訊判令押候交錢在案迄已月餘分文未償前日又復提訊據供所欠並無如許之多且在押日久難以籌措原告稱情願令併搬遷不再追欠司馬准如所請飭探將周帶出押令遷讓 
[免再追究]  
　　劉世華前　剃頭匠戴高采在城河浜偕黨拆梢搶去時表經公廨中西官訊供不認判令押候補提同黨毛華喜再行訊究在案茲已日久毛未到案且原告因事已赴淮揚故由捕房將戴解廨請示判從寛開釋 
[不安於室]  
　　周吉甫前日至捕房訴稱妻子周羊氏私與某甲通姦潜逃業已尋見扭隨究辦當由捕頭飭探解廨仍飭還押候訊 
[收管生財]  
　　小東門野荸薺茶　店主金寳榮虧欠房金二百餘元由收租人王炳南控奉公堂判限三天料理在案茲已逾限由王投廨禀請示核聶司馬判將生財令王收管抵租毋庸拍賣 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[浙江諮議局條呈改良錢江義渡建議案（續）]  
第二欵改良辦法 
（一）劃淸責任權限查義渡船局雖與善堂同屬慈善事業然界限不宜混合若仍沿用向章將義渡局併入善堂附屬品統歸堂董經理無論堂董非必具有萬能即使力能兼顧而事係附屬範圍狹小未免輕忽從事似宜與善堂劃淸界限具有獨立完全性質一面略仿海塘工程辦法廣集士紳開會集議公舉就地錢塘蕭山等縣公正士紳董理其事常川住局并選舉省城及各府旅省士紳若干人隨時稽查收支欵目并一切辦理是否合法按年開會選舉一次如是則權限旣淸責任亦專庶不至有敷衍廢弛之事 
（二）明定賞罰規則局内辦事人員自委員局董局司以及機司舵工水手夫役人等自當明定功過賞罰規則以期實行期局董以上每年由該管官廳開會稽查後核實詳請撫憲分别懲奬其局可以下由督察委員會同局董除隨時更調撤換外年終稽核勤惰分别賞罰以定去留如是層層節制級級管束當無不自顧考成較之從前辦理舊章定當大有起色 
（三）購用平底淺輪查民渡改爲輪渡武昌漢口久經辦有成效吾浙大可仿行前後禀請者不一其人意見大略相同而其間不無遲疑者約爲兩說一謂輪船吃水較深錢江沿岸多積漲沙恐輪行有所阻碍不知尋常通用輪船吃水固較民船爲深若特别定購平底淺輪則喫水可儘止營造尺一尺五寸比現用民船吃水更淺不過行駛稍緩而已故漲沙可無顧慮一則謂購置輪船價値甚昂深恐經費爲難不知通常小輪計長十丈以外者每艘不過四五千元若義渡應用之船約長六七丈即可濟用而且船中裝飾布置除機器房外一切概可從略但使上有布格足蔽風雨下有凳板足備憇息已爲完善約計價値可以减半（以上兩項尺寸式樣及購辦價値係由熟悉輪船工師查考估計）若果擬就樣式定購兩艘來往梭穿先行試辦其欵即由存項歲息内提撥亦敷周轉似經費可無顧慮也 
（四）酌改拖帶渡船旣改輪渡須備拖船其舊用江船可酌改平底式樣加闊四尺加長一丈撤去帆桅放低艙板并添置加大錨索以備停泊風潮之用而拖船之中又須分别牲畜糞穢等項另船裝載不與行李過客混雜方於衛生無碍約須兩岸各備四艘每輪駛行拖帶一艘或二艘周流輪替實爲萬穩無弊之法 
（五）建築浮水碼頭輪渡開駛當限定時刻來往梭穿而有時過客行李或過於擁擠勢必加以限制旣有限制必使有停頓之處方可無慮紛擾自非設浮水碼頭不可其建設碼頭若爲節省經費起見可將舊有江船聯合密排貫以錨索上面蓋釘闊厚長板兩旁翼以短栅中空走路丈許以便往來行人凡潮漲潮落均可隨勢上下即就遠就近亦可隨時移動如是旣於事便利而舊有之江船亦不至置於無用至於建設地址宜傍坍定深灘不宜傍平漾淺沙蓋坍定之處必近高岸接用跳板較爲減省若沙岸逐漸坍沒卽浮埠可逐漸移近也（未完） 
小說中國偵探小說繡衣盜（二十） 
[第六回王歧鳳解組榮歸雲濤甫中宵失竊]  
　　且說蘇州城内。有一位致仕的鄕紳。姓王。官名岐鳳。曾任軍機大臣。後來爲著一件小小的事情。不知怎樣的被幾個御史打聽着了。聯名參了一摺皇上看了這個摺子。知道參的是實情。便把這位王中堂。罰了三個月的俸。誰知京城裡頭那班都老爺的脾氣是專愛打順。風旗。射死老。虎的王中堂沒有罰俸的時候那班都老爺。倒都不敢怎麽樣如今見皇上準了奏參摺子。把王中堂罰俸三個月便大家都說王中堂的聖眷已衰。登時鬨然一聲。你也一個摺子我也一個摺子都參起這位王中堂來有的說他馭下不嚴。有的說他。居官不謹。都是些籠籠統統沒有查考的。話兒王中堂得了這個消息。不等批摺下來。自已先上了一個告病乞休。回籍就醫的摺子。不一日。這個摺子批准下來。准其開缺。回籍調理。王中堂便回到蘇州原籍來。蘇州這個地方。本來是個東南勝地。王中堂自從到了蘇州不是張筵宴客。載酒看花。便是賞玩古董。搜羅字畫。這個時候的江蘇撫台。是喀蔭甫喀中丞。剛剛是王中堂的會試門生。官塲中人。是最講究師生世誼的。如今王中堂致仕歸來。喀中丞自然要常常的來和老師請安好好的送些孝敬。就有一班不識羞耻的候補官。一個個備著禮物來走王中堂的門路。要求王中堂在喀中丞面前。遞個名條。王中堂起先還不肯答應。到得後來見來求他的人多了。看着那些黄澄澄白艷艷的禮物未免也有些見獵心喜起來。揀了幾個候補官的禮物。收了下來見了喀中丞。着實的替他說項。喀中丞見是老師說項。怎好推辭。自然把　幾個人。委差的委差。委缺的委缺不上半個月。早已都見了明文。那班候補官。見這幾個人。走着了門路大家都鑚頭覓縫的想着法兒。要求王中堂在喀中丞面前說項。一時間竟是門前如巿。生意興隆。王中堂覺得甚是得意。 
國外新聞 
[英外務大臣宣述政見]  
　　初九日倫敦電云英國外務部大臣葛雷君在下議院宣稱外間所傳英國對於居留島問題别懷異見之說實屬不確英國之志不外與保護該島各國同一是非設居留島之民仍圖 
 
 

Page 27

 
 
改變現局激怒土人致近東之和平因以阽危則英國不得不逼促他國行其不利之舉云 
[土希最近之交涉]  
　　初九日倫敦電云羅馬尼及土爾其得有消息謂雅典海口闢拉厄斯有亂民聚衆刧掠羅馬尼汽船一艘並有虐待兩國搭客等情致民情大爲震動雅典土爾其公使已向希政府詰責此事希政府並不承認僅謂該處有民人在羅馬尼軍中奪回逃犯一名並無刧掠汽船之事云 
[埃及政界近事]  
　　初九日倫敦電云埃及京城卡洛電稱埃及政府已將立法部駁退之報律及改寛之私會律學校敎科律依照厚一通過政府以堅毅之手叚駕馭立法部消弭政治之惡果讑者咸爲稱美不置 
[英皇派員赴斐舉行大禮]  
　　初九日倫敦電云據官塲宣布英皇已派定康諾脫以爵赴南斐舉行國會開幕禮 
[德國大雨肇災]  
　　初九日倫敦電云德國爾林河流域一帶近降大雨阿特洛鎭淹死者約五十人阿爾河淹死者约一百五十人化林干鎭淹死者約二十五人勃萊肯斯丹有工人寓舍一所爲水衝去死者約近百人初八日柏靈電云愛菲爾山近發大水死者约百餘人 
[土布開議交涉]  
　　初八日柏靈電云土爾其嗣君已行抵蘇菲亞大受布民歡迎土布交涉現復開議 
[英國工師宣言之可畏]  
　　初四日倫敦電云英國著名工師海特菲爾特君宣言謂中國實爲東方各事進步笨重之障礙設日本能不干涉中國土地之完全則可假手於日使其自由行動云（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
