# 1916 - 151 - 4915557

 

Page 1

 
 
遊記 
[羗海雜誌（三）（十）（二）（生入）]  
　　蒙古本操連結語而靑海蒙古錯居番族接壤藏疆部落則散處零星風俗則趨入佛敎歷年既久各荒棄其舊習漸融合乎新羣不能保守其固有之言語同種聚處本族語尙多窒礙與他族交接蒙語更勢成隔膜不能不用土語相通土語者靑海番語也靑海本羗蕃　蒙古後入則成客籍若和碩特若喀爾喀又五方參合言語各具一性質不得不與靑海方言相習者勢也今細辨其語音有與大漠西域同者有與番族同者實介乎蒙語番語之間靑海土司部民則純操西藏音世界所語中開語海藏人種有血統之關係海番濡被剌麻敎若爲藏地之附庸其種族宗敎不甚差其文字言語亦大概相同然細辨其語音亦有與蒙古語複雜者回喧賓逼處有時相忘而化也今紀其尋常通用語如下西番語天曰浪日曰尼麻月曰大瓦達拉雨曰姑奔風曰隆雲曰康紀雪曰馬素雹曰兵素署曰靈呵寒曰翁呵夜曰皮把曉曰曲先地曰薩水曰出楮江曰出稱河曰楚海曰木錯水源曰銀千雲堤壩曰達隆宗山曰拉剌嶺曰鄂剌平嶺曰灣什多平原曰鷄哈緒山　曰歇馬拉務董沙漠曰居延亦曰額濟納冰曰撻初硤路曰賽前捷路曰哈斯藏土圍曰鄂呵城曰巴爾關卡曰曲乃刻碑曰約洛達哈佛地曰剌薩廟曰招爾父曰白塔果母曰婆穆兄曰阿哈弟曰阿科男子曰奇博妻曰機明子曰囉囉女曰當護師曰榮增弟子曰托音大人曰紅布丈夫曰普一作布農民曰隆哇老民曰紅牌（老民如南方之圖董北方之鄕約）管家曰香錯我曰郭你曰猜　曰公誰曰鳩根男僕曰烏拉女僕曰和爾嘉同種曰三頁卡野人曰恰目頭曰齊俄口曰岡鼻曰耐目曰靑紀耳曰麻髮曰都阿手曰浪作足曰皮挪黑色曰屈者央銀紅曰什漢白曰葛葛藍曰藍藍光顯曰額爾得尼東曰市厦西曰奴南曰出洛北曰項中間曰匝一曰吉二曰答三曰素四曰越五曰斗閣六曰亞七曰頃八曰奇九曰瓜十曰家閣百曰稠閣千曰稠布閣萬曰託託稠布閣洒曰雞茶曰冬切糖曰三陽鹽曰莊達肉曰蒙乳曰盆美牲骨曰搭足飯曰通仰布曰拔奔衣曰泥散帽曰采鞾曰君浪碗曰坎朝刀曰烏家瑪火鎗曰同瑪散書曰排薩紙曰申各拉筆曰西魯克墨壺曰納門司里金曰阿爾坦銀曰額洛克銅曰木勒鐵曰柔哥煤曰庫金鼻烟瓶曰葛古門花曰察察木曰階級豆曰冰有草曰札拉柏樹曰曼多台蘇木曰漢必呼葡萄曰離離牛曰奇爾薩羊曰豪勒馬曰達木綽克駝曰會登犬曰錯囉鹿曰板老兎曰他雙鼠曰嘻獅子曰僧格象曰朗卜沁飛鳥曰哥亥孔雀曰馬卜伽蟒曰尼莫膏布蛇曰業夏格爾膏布蠅曰屋郎蟻曰五豹物之長者曰哈達大曰卜賴雄壯曰贊可愛曰儺事之不誤曰拉囌自然曰鄂根請客坐曰赤爾勿陀問牲畜平安否曰多藍藍務拉餘如稱山亦曰鄂博水亦曰烏蘇色白亦曰察漢黑亦曰喀喇等類均與蒙古同音　 
 
 
 

Page 2

 
 
時評 
[貿然出來（冷）]  
　　余不能貿然出來此黎副總統之言也細譯其言言外之意可知矣 
　　其一不能貿然出來者非不出來之意也必如何如何而後始可以出來 
　　其二不能貿然出來者非出來之意若如此如此事必不能出來 
　　夫如何如何與如此如此質言之不過按照約法明白授受則可出來若非按照約法不明白而私相授受則不能出來此即所謂貿然與不貿然之分别也 
[命令]  
　　六月二日大總統策令外交部呈請任命柴維桐兼署長奉交涉曾照照准此令 
　　又令　内務部呈請將試署僉事鄭迺鑑叙列五等應照准此令 
　　又令　財政部呈請任命鍾麟祥署僉事應照准此令 
　　又令　陸軍部呈請將張中泰授爲陸軍步兵少校應照准此令 
　　六月三日大總統策令張懷芝加陸軍上將銜此令 
　　又令　徐克現授爲陸軍步兵上校此令 
　　又令　岳思寅賢爲陸軍步兵上校此令 
　　又令　黃得貴李義給予五等文虎章此令 
　　又令　國務院呈據秘書長王式通詳稱僉事唐在章懇請辭職唐在章准　木職此令 
　　又令　國務卿呈據秘書長王式通詳請任命汪彬爲僉事應照詳此令 
　　又令　平政院呈請任命張保彝試署書記官應照准此令 
　　又令　部護副長駐扎科布多佐理專員徐時震呈請任命封祝部爲公要秘書應秘書長郎鍾麒爲二等秘書霍衡山趙司玉爲三等秘書君學論爲醫官陳廷熙爲監獄官應照准此令 
　　又令　參謀本部呈請任命張文通爲陸軍第二師二等參謀官應照准此令 
　　又令　參謀本部呈臨軍第二十七師一等參謀官單世俊另有差委疑鄭　免職等語單世俊准免本職此令 
　　又令　參謀本部呈請任命趙恩臻爲陸軍二十七師一等參謀官應照准此令 
　　又令　　軍部呈准察哈爾都統張懷芝咨請以貢果爾蘇倫承　輪等佐　屬照准此令 
[專電]  
　　北京電項城近日確有肝氣病　　　看公事且容易動火曾　　　黃陂處請其出而瓜代　　言予不能貿然出來云云 
　　北京電梁士詒前日赴天津今已回　 
　　北京電叚芝貴張懷芝到濟後來電力持以武力對付民黨 
　　武昌電倪嗣冲已到武昌與倪毓棻面商方畧毓棻前奉令飭率兵征陜嗣因長沙獨立仍回岳州防守此際恐啓戰事 
　　北京電金永提財政廳欵十五萬又向官錢局借欵十萬擬作購鎗件用經閻錫山反對遂中止現閻金感情甚惡中央擬將金他調 
[東方通信社電（日本人組織）]  
　　北京電駐京法國公使以近北京險象百出尤以禁止兌換紙幣暴落物價騰貴生計困難等故 
怨聲載途何時有何危險殊難測知因於天津調到安南兵百名保護使館因該兵士等有長髮且冠以中國式　 
帽子民遂誤爲張勳之兵已入北京（四日） 
　　北京電交通中國兩銀行之紙幣市價已跌至七折（四日） 
　　漢口電倪嗣冲任爲西南招討使統率安武軍十五營河南軍一旅湖北歩兵一團湖北砲兵一團倪嗣冲之親兵旅合計三十二營共二萬人擬向湖南討伐（四日） 
　　東京電東京朝日新聞本日社說首論袁總統近據陸公使之報告謂日本排袁思想極薄元老在野黨實業家等擬助袁氏者實居多數袁氏聞言亦以此際總當依賴日本助力故頻企圖維持權勢但惜其覺悟太遲耳云云次言袁氏以日本勃興爲中國不利益之政治家今茲區區片言殊難取信在日本信任袁氏予以援助之識者絕無其人此敢斷言也（四日） 
　　漢口電據旅行湖北江西安徽各省歸客談及分駐各該省鄕村之北軍多以該地方不能流通之交通銀行紙幣購物索找現錢小販者流以爲收此不能通用紙幣且須找出現錢虧累殊甚故多演出寗不受價白贈品物之奇態迨至最近因不堪其損失凡以交通紙幣購物者既行拒絕軍人遂以爲商人沮害流通坐以不遵國法之罪任意處罰致動商民之憤某鎭因此罷市幸經商會調停始暫鎭靜内地商人之苦痛殊可慘云（四日）　 
　　東京電同志會總理加藤氏政友會總裁原氏國民黨總理犬養氏等於前月二十四日三十日在三浦子爵邸會食兩次就軍事外交協議一事頗惹世人之注目查此對華外交因爲國論不一致之風說所剌激故有三黨領袖不期之會蓋因晚近外交軍事動有利用政爭之傾向决非國家之利益是以外交軍事必須共置於政爭以外就根本問題互去黨派之見以圖意志之疏通總當由國家的見地充分研鎭不可雜以他意惟現尙未上體成案今後重行會議對各問題當可决定意見又該會定於六日第三次會議云（四日） 
　　東京電巴黎聯合國經濟會議原擬六日 
開會茲因法國政府之希望延期十五日開會昨日官場已有公報矣（四日） 
　　東京電最近日本正貨積蓄之數計在歐洲者有十億八千萬元在美國者一億萬元在内地者一億七千萬元合計五億五千萬元（四日） 
[戰電（英人路透電）]  
　　巴黎電今日下午公報云凡爾登全陣線砲火甚爲劇烈末斯河右岸大戰仍在進行自錫哇芒田莊至丹洛泊止全陣線夜戰極爲劇烈敵軍在錫哇芒及杜哇芒境强襲法軍陣地者均敗退德軍在杜哇芒砲台南攻入加萊特叢林南部直至伏村池爲止伹在伏村及丹洛泊境進攻者均受極大之損失而退法軍在末斯河左岸柯萊特叢林南敵軍交通戰壕内前進一百遮當敵軍在柯萊特叢林與庫米愛萊問進攻爲法軍砲火所制未能衝出法飛機隊擊散希圖再攻巴勒杜克之敵飛機隊擊落敵飛機兩架今晚公報云末斯河左岸三○四山及摩爾化末與末斯河間雙方砲隊甚爲活動末斯河右岸之德軍在伏村地方與丹洛泊村間取猛烈之攻勢屢次密集進撲法軍奮勇抵禦敵軍戰至一日終難逞志伏村砲台西面敵軍進攻之後法軍輒回攻之以阻敵軍前進伏村砲台前之戰事劇烈達於極點德軍不恤犠牲前仆後繼死亡者不計其數旋調大隊援兵助戰亦爲法軍重砲擊潰紛亂向狄愛泊退走德軍攻入末斯河高原下之丹洛泊村法軍仍守該村之大部分末斯洒右岸全陣線砲戰仍在進行異常猛烈（二日） 
　　倫敦電海格將軍報稱今日伊爾凸角有激戰暴間九時十五分德軍開軳猛轟胡巨與伊泊爾至庫米萊鐵路間廣三千碼之英軍陣線且及於陣後德步軍於正午時在各地點擊破英軍陣線但處處爲英軍逐退晚間六時三十分敵砲隊勢漸轉弱該地戰事仍在進行昨夜英軍在維米山脊轟發地雷數具英砲隊復乘機猛轟故得於數地點攻入德軍之戰壕既而步軍復退回德公報所稱曾在該地點擊退英兵大隊之說殊失實昨日天空戰事甚多英機掔落敵機一架又擊損其一英繫留汽球一具爲風吹至敵軍陣線球上之人藉傘之助降落英軍陣線 
　　羅馬電今晚公報云亞狄巨與白倫太間之戰事更見劇烈波細那急流及寒爾狄康穆尼區域尤甚敵軍在波細那山谷屢次猛攻均大受損失而退敵軍以大隊猛攻意軍兩翼但不能前進一步寨爾狄康穆尼高原之戰呈現仍劇烈進行直至亞細戈爲止意軍仍在森基哇山控制下部高原且在該處抵禦進攻不息之敵軍意軍在亞細戈回攻得利且阻遏敵軍之砲火（二日） 
　　彼得格勒電今晚公報云星期四日晨間三時德軍忽以 
來福鎗機關鎗戰壕臼砲大輕砲在茄柯斯太特西北轟擊俄軍德步軍進攻三次甫出障碍物即爲俄軍砲火擊回戰壕特文斯克附近敵砲隊頗活動敵軍在斯摩岡南進攻受挫（二日） 
　　倫敦電（由北京轉）亞洲戰地俄土兩軍在道魯斯之北各據地而守土軍在山南速運援軍沿巴硌達鐵路開赴巴格達且展其兵力至里萬杜斯境目下俄軍一隊正向該方面進行雙方尙未交戰布軍偕德工程師數人佔據希臘砲台以控制加伐拉鎭之要道該鎭向爲布國所埀涎當巴爾幹戰事發生後布國擬得其地但卒爲希臘所有今布軍雖據砲台尙無進攻之行動薩洛尼加之英法聯軍人數既多軍械又足而塞軍又從柯夫島來此故聯軍兵力愈厚皆有待時痛擊布軍之意（一日）　 
[公電]  
　　山東護國軍電張段到濟力謀擁護袁氏迫壓紳商竟以山東烟酒釐金等稅作抵私借美金百萬以圖摧殘民軍乘其條約未成急速設法抗議鄧天一王瑞五于達勳叩冬 
　　李述膺楊銘源電肇慶軍務院并電各省都督暨各司令均鑒陜北鎭守使陳樹藩已於五月九日以陜西護國軍總司令名義宣告獨立陸氏被逐全局即定惟袁連日遣兵環攻危急萬分一旦有失全局隨之祈一面電商唐督蔡司令由蜀前敵迅攬一支隊出漢中一面迅飭粤桂由湘北上逕出長江並懇如有議和時亦請以全局爲停戰條件萬勿再蹈辛亥南戰北和毒計李述膺楊銘源敬 
　　陜西留日全體學生公電軍務院國會議員及唐少川諸公鑒滇黔獨立秦亦繼起回溯辛亥舉義袁氏在� 
停戰期中竭全力分兵攻陜今復一面乞和緩攻一面集兵犯陜變本加厲凶狡已極請即佈告三秦速電獨立各省合我秦師指日直搗幽燕母再墮其術中是所切禱陜西留日全體學生冬 
要聞一 
[西南護國軍之要電]  
　　頃由粤中寄到各處電報一束披閱之下足見滇中將� 
士愛國熱心滇粤感情亦已融洽將來軍隊擴充互相補助實爲鞏固西南之一大關鍵茲將各電錄左 
　　廣東護國第二軍李軍長儀廷鑒頃奉巧電藉諗新秉節鉞同伸義憤欽遲無已滇中將士盡在行間抽募良屬不易頃已照電蓂督囑其從長設法當必有以應命粤中情形並望詳示儀密已携隨承後通電請用此碼鍔支印 
　　廣東第二軍李軍長儀廷鑒庚密巧養兩電均悉所囑募兵一節自可照辦曾於沁日電復計已達到惟此次滇省官兵已多從征徴募尙需時日容即着員辦理粤械甚富能商酌濟滇甚盼繼堯魚印 
　　廣東護國第二軍李總司令钧鑒巧函支到敬悉擔任護國第二軍北伐陶侃度嶺桓温奪氣極爲欣慰承示來粤一層深慰下懷招募萬人指顧可集所部各軍官聞之均慷慨請行氣吞北虜請即商之龍子翁匯寄餉項二十萬宁速交滙理順成寄蒙當率吾滇健兒刻期東 
下並請切實電知唐公務請其允行俾便首途劉祖武支印　 
　　廣東護國第二軍李總司令鈞鑒獻密承念舊部感激非常擬卽遵示辦理伹現居職務驟難解脫應請婉商唐公備員更替是否候覆舊部李修家支印 
　　廣東護國第二軍李軍長儀廷鑒元甫敬悉北京一晤未獲暢談祖以帝制將成匆匆南返抵滇後近不及待驟舉義聲旋又入黔忝執戎事幸賴將士義憤戰爭數十尙免蹉跌前聞粤東獨立義聲所播中外同欽茲悉我公已應子誠都督之約尤爲欣慶運籌决勝操劵可期怡戡任重才疎憂鑪餗亟盼南針時錫俾得遵循遙望嶺雲無任企仰戴戡漾印 
　　廣東護國第二軍李總司令鈞鑒刻奉露布敬悉在粤大張撻伐誓倒袁氏庚聞歡欣籍思伯兩年蟄伏不思遠圖去冬舉義忝爲又新相約協爲公私始出問世到納後苦戰月餘鐵血餘生今日尙存亦是幸事此後尊處若有馳驅之處惟命是從臨電依不盡欲言滇軍第二梯團參� 
謀長李伯庚佳印 
[桂粤會師入湘贛]  
　　南韶連鎭守使朱福全昨詳報都督府略謂江西將軍李純現因湖南宣布獨立連日添派重兵在該省信豐南安一帶嚴密扼紥福全恐其乘機侵擾粤境業於始興仁化南雄等處添軍防護但地方遼闊堵禦恐有不週應謂迅撥大軍尅日開赴南雄駐紥以固疆圍龍都督得報後昨特飭第一軍總司令段爾源速撥所部十營開赴韶關擇要駐紥聽候後命會師入贛該司令亦當迅駐三淸一帶以資援應至佛山治安應由第二軍總師令馬存發擔任保護控制西江下游之石灣瀾石等處聞段總司令奉命後已即撥定六營爲前部開拔北行餘四營籌備亦將就緒振旅待發至於雲南護國軍北伐第二司令李烈鈞假道入贛一層現已由顧問李國治粤海道尹楊覲東一再磋商妥協李司令已允改道遄行昨經草檄馳遞江西將軍李純及全體軍民人等略云准於日間由肇誓師北伐順存逆亡惟公是擇云云又聞連日傳有滇軍到梧陸續東� 
下其實此軍係由潯州經白馬出冷水順流至肇所到梧州之軍則皆桂省護國軍約千餘人現紥於沙街赤帝宮及冰井寺一帶蓋因陸都督入湘湘省宣布獨立湯都督已歡迎桂軍入城與陸都督商定進行辦法陸都督因再電調桂軍繼續入湘以憑會同湘黔各軍進規鄂省截斷贛省北路刻聞駐梧桂軍亦已定期日内取道往湘 
[軍務院兵力與粤局問題]  
　　特約員平生 
　　自梁任公抵粤都督府磋商軍事會未得美滿之效果於是軍　 
院之設立乃在肇慶而不在廣州夫軍務院既以軍務爲職志則軍力之備自不容闕况當此兵爭時代以武力爲依歸欲於四省之上發號施令非先有重大之兵力不可故該院撫軍必以招兵爲第一問題其次亦調用各省得力之軍以資協助軍隊既召集矣又必以餉械爲第二問題惟籌畫餉械粤省果能供給無缺否客軍屯聚能保不與廣東原有軍隊驟生衝突否此實爲一最難解釋者也粤都督雖亦爲撫軍之一然粤東軍隊複雜現在之軍官其視駐防之廣東若已爲彼輩之專利品而不許他人分佔一旦聞有人取而代之則衝突之事不可不慮日來李烈鈞統率滇軍入� 
粤駐紥三水進至小塘而粤軍即塡紥佛山築壘掘壕儼如兩軍對壘此即實事之一證也三水南海一帶居民惶駭奔避一若大亂將至嗣經道尹楊覲東布告及岑李兩司令函電雙方解釋乃始融洽無間然兩面兵饒則仍未稍弛茲查滇桂軍陸續東下自前� 
時陸都督抵粤桂平鎭守使莫榮新隨行已駐節肇城所節桂軍共有一旅之數其分駐地點由肇慶以及三水皆爲勢力範圍現奉岑都司令諭飭再行赴桂添募一旅俾集成一師之數即以莫氏充任師長昨已派員往桂省招募矣又廣西師長譚浩明曾由梧抵肇謁見岑都司令及返梧後隨即拍電致岑略言日臨謅謁親聆訓示夙願既滋快慰問極竊 
 
 
 

Page 3

 
 
不自揣由肇電禀陸督請率師隨鈞節討逆誓發前敵尙未奉復元日叩别茲於篠日抵潯調齊部伍恭聽後命則譚浩明一師又將由西而東下矣而岑都司令又委徴兵委員楊驥楊錫榮馬英武韋志等來廣西一帶再徴兵一團迅速成立以便率師北伐聞亦召集甚多繼續前來此皆屬於桂軍也若滇軍則自李烈鈞帶領東來已到肇者共有� 
三千餘人其陸續而至者滇第二軍第一師長� 
張開儒率同該師所屬兩團長盛榮超錢開甲並營長戴永萃李天保尙德昌毛本良朱德培譚國章砲隊營長魯子材等暨步砲兵員三千餘人由梧東下艟艨十里於二十三號晨抵肇慶岑都司令李總司令皆派員同至江干迎迓接至滇軍怀司令部商議出師計畫又聞方聲濤所率之軍尙有五六千人日間亦將到肇此皆屬於滇軍也夫以滇桂軍到肇如此之衆其宗旨固在乎北伐然北伐必須餉械聞政界消息岑都司令昨有電致龍督以現在兩粤軍隊行將分途北伐擬先由粤籌墊軍餉一千萬元俾充軍實容事定後由兩粤分擔又曾致電略稱北伐各軍立待出發一切砲械不能不藉粤局挹注希即發七生半砲三十尊先發二十尊配開花彈六百實心彈二百機關鎗一百枝先發四十枝配彈二十箱七九步鎗一千枝彈二十萬迅卽解肇以便分撥餘七生半砲十尊機關鎗六十枝亦請該局預備事關軍實希即施行云云粤督能應與否尙未可知連日派使往來均爲此事雲南交涉司長徐葆泉偕李烈鈞出行到肇岑李二公即派徐到省與龍督磋商徐君連日在府商議之事一爲出師攻贛之軍路一爲龍都督鎭攝地方不能親自出師應派何人督隊一爲議定撥用砲械若干並由兵工廠陸續鼓鑄鎗枝子彈運往接濟聞以上三條現因尙未完備故未能切實答復而楊覲東及李東屏之往返省肇之間聞亦爲磋商餉械要件觀目前龍氏之對付似用虚與委蛇手段倘此後如有誤會則易生危險故人民之奔走遷避日來又露一種恐慌之狀雖似近於無事自擾然目前粤局實有難於解决者在也 
[武漢大决戰之開幕期]  
　　研究皖省兵力 
　　且先着眼渝岳 
　　二日英文京報云袁氏如不立即退位則戰事復作必在中國本部之中央今戰區自西組東進行雖緩然其勢不可阻遏將越鄂省邊界而使中外商務中心點之武漢成惡戰之地矣爲和平之唯一障碍者爲北京無惡不爲之某氏彼出其理財手段愈增全國之紊亂雖袁氏似亦無如之何全國亟盻平 
和退位之呼聲起於四方愈唱愈高而北京一舉一動皆有繼續備戰之趨勢東西南三方面諸省皆相繼獨立政府至　果尙抱比試武力以獲勝利之希望乎誠非吾人所敢信矣蓋政府所有兵力可供調遣以拒東西南諸獨立省者僅張勳與倪嗣冲之軍而已以此制敵尙何望乎袁氏所練北洋新軍號稱中國陸軍之翹楚者一敗於蜀冉敗於湘精銳盡失所存無幾曹錕雖尙擁有若干殘兵敗卒然困處重慶進退維谷其地位極危殆無出險之望矣 
秦軍出發而晉省又復不靖逼近京畿亟宜防堵政府苦無精兵不得已乃調遣鄂皖軍隊以期阳秦軍之進行而復晋省之秩序東三省如無意外事變當可出兵數旅惟三省情狀正復不安奉天張馮不和各擁兵自得暗潮甚急隨時可發生戰禍奉天爲東三省之領袖今甘情勢如是則其他二省自未能分兵出境晉省風雲已亟獨立在邇魯省秩序凌亂自顧不暇豫省雖有一二師兵然北京與前敵北軍之交通線賴以保護未可輕調蘇閩兩省更無出兵相助之餘力以言贛省則參與南京會議之贛省代表曾承認縱再調北軍一二師由京來贛恐亦不能維持贛省之大局故各省中之尙能出兵以攻他省者惟皖省而已若鄂省則爲北軍集中點固無待言也 
　　記者於此試研究皖省出兵以應要需之能力幾何及必須應付之要需若何重大以求最後之結果張勳當戰局初起時有兵二十營總額約十萬人近來兵額大增大約至多共有二十萬人泰半爲營混子之流防營舊制平時兵額半虚一遇大操或出征土匪時則招營混子入營充補缺額按日發餉彼營混子者素無營業游蕩爲生一旦見招隨營出發視爲掠搶發財之機會彼等略知步伐無需操練遇人數無多之土匪尙能應付設遭小挫則全軍往往潰散蓋彼等不知新戰法一與久練之師則皆如鳥獸散讀者試觀南京兩役即知此說爲非誣矣姑讀步言之張勳之兵果能如南方作戰之兵同一精銳而倪嗣冲部下亦有二十萬人共計皖省兵力共爲四十萬其中新招者居半數然皖軍所荷之擔負爲何如乎以軍事言皖省所當防備者至少有四省山東民黨或將由北趨南皖省必置重兵以衛北界江蘇在其東北尤爲皖省所宜戒備蘇欲防江蘇意料中之發展則張勳至少留兵十萬人駐紥於浦口至徐州之路線於是張勳之兵去其半矣皖省南部其形如角東爲浙省西爲贛省亦皖省所當防者浙省雖無立即攻皖之舉動然據可特消息云張兵散駐江浙邊界者已不下四五千人自江陰被攻後張兵且駐於江蘇境内又聞贛省邊界駐辮子兵三千距湖口不遠他如安慶蕪湖等處亦由辮子兵駐防若是則張勳軍隊能出戰者蓋無多矣倪嗣冲部下多駐於江蘇附近皖北尙留十二營或十五營專任剿辦白狼餘黨事宜倪兵五千前由倪毓棻統帶開赴湖南嗣因停戰退駐岳州茲聞撤回漢口將往關中統計張倪軍隊苟不驅市人爲載赗其能遣出者至多必不踰十萬人也 
　　假使皖能出兵十萬在武漢從事大决戰而曹錕之兵又能退至宜昌則大决戰之戰線必西起宜昌東達漢口而中間之武昌將成大戰之中心點又將爲南軍之目的物於是戰場可以區分爲四曰宜曰岳曰武曰漢其司令大約宜爲曹錕岳爲倪毓棻武爲王占元漢爲張勳與此四軍對抗者一爲蜀軍在曹軍右翼從事抄擊一爲滇軍由正面進逼曹軍一爲黔湘軍拒倪軍於� 
岳一爲桂贛軍直搗武昌而由粤浙軍策應於右使皖軍不能出其省界但先須贛省響應閩省征服然後粤浙始能出兵助戰贛省之加入苟可必則閩省之命運即已定今鞏固南方全部之舉僅爲時間問題迨此舉告成武漢之大决戰即將開幕矣 
　　此時北軍之地位至可玩味北軍璨此階級勢殊可危指顧間北京政府所有之土地將僅餘中央一小境舍汴鄂皖三省跨京漢路線之一端且爲獨立讐對之各省四面封閉者而已其能通行者惟魯晉間之一狹頸耳故默察全局南軍實有三大優異之點可操必勝之劵北軍士氣沮喪而南軍則倍覺興奮此其一也自宜至漢距離　　　 
匪遙而南軍以六七省之衆併力以攻孤勢之北軍此其二也北軍有晉軍拊其背秦蜀軍逼其右大約尙有蘇魯軍攻其左蘇魯誰屬固不可必但贛浙兩省之軍苟能於邊界阻遏張勳之軍一星期或十日之久則上舉三方面之壓力有一即足威脅北軍退出武昌矣此其三也雙方今後如繼續用武則最先開戰者必爲渝岳二地故吾人今日之眼光宜注重於此也 
[漢口快信]  
　　武昌警備隊前以黨案嫌疑奉令開駐宜昌之巴東上月二十六號晚八時由該隊敎練官徐克勤君宣告獨立當由大衆推舉徐君爲司令是處亦有抗義之北軍二三連聞徐君獨立星夜㧞隊與徐開始戰鬭徐君以巴東地　不佳即於次晨（即二十七號）進據該縣之野三關（是處駐紥一營已早運動成熟）與胡君壽柏聯絡一氣胡君係警備隊連長與徐君早通聲氣二勢相併已達千人槍械餉糈均足支持一月按野三關爲往來施南之要道極近川邊爲將來軍事上最關緊要之地點此次舉動聞由與韓恢極有關係之某君所經營云 
[成都中國銀行停兌問題（成都通信）]  
　　中交停兌令乃文日國務院所發用以施行全國者其時四川尙未實行宣布獨立此令自然亦經電達惟其地交通不便國中消息傳達極遲官場對此非常之院令慮起意外風潮乃託詞於凖備金在渝未經運到以搪塞一時然而外間猜疑仍不能免以故連日爲此問題陳將軍黃巡按出名迭次召集財政人員及商會總協理入署會議均無甚善法不過以銅元暫時維持而已兌換 
劵與商人有密切關係當商會周白總協理到軍署會議時商人之坐守商會以探其究竟者甚多總協理返會遂開會討論而錢帮關係尤切會議又良多近數日以來皆日落乃散說者謂商會斷不可熱鬧熱鬧即非佳兆也該會昨出有通告云案奉成武將軍四川巡按使公署飭開照得中國銀行兌換劵凖備金存在重慶一時未能運送到省不得不暫時停止兌現以資救濟所慮一經　 
停兌此項兌換劵流行市面不無停頓現已商由成都造幣廠每日酌撥大宗銅元赴市收換用期流通除出示曉諭外合亟飭行仰該會迅即傳知各商嗣後對於中國銀行兌換劵無論掉換銅元及一切交易均應一律視同現金照常通用不得稍存歧視須知中國銀行爲國家銀行曾經國務會議通過國家存在一日該行即有一日之效力其根本異常穩固且在本省發行之兌換劵爲數實屬無多一俟準備金匯運到日卽當宣告照常兌現切勿輕聽謠言互相疑慮是所至望等因奉此合亟通告商界同人希一體遵照切勿輕聽謠言爲盼此佈 
　　成都中國銀行管理周宜甫再三辭職行長唐土行亦電辭職聞均去志甚堅并有五日内如不就近派人接管即自由解職之說此種情勢一經傳播一般人士多知此次停兌必非僅如通告所云之準備金趕不到一層而關於時局必别有重大原因官場見此情形又爲解釋略云中國銀行發出之兌換劵與袁項城退位無關係項城退位後劵仍有效蓋此兌換劵爲中國之兌換劵而非袁氏之兌換劵也云云其實此種解釋大衆多知其文不對題故愈解釋愈使人生疑聞日昨軍巡兩使在公署中集議擬撥官產作抵押品以堅信用結果如何尙俟讀報 
[南昌輿情之趨向]  
　　大陸報五月三十日南昌通訊云近數月來屢傳南昌與全 
省將響應南方革命軍迄未實應但事變之起幾時時在意料之中本署當道今仍忠於中央政府輿情皆趨嚮革命方面而擁護袁氏者則罕有所聞近傳李烈鈞率大軍自八千人至二萬人之間駐於粤邊人民聞之頗起恐慌此間已派兵數千人沿贛江南下前往迎拒聞尙有官兵若干由他處來此亦擬作此行動聞大員數人已將眷屬移往他處惟人民今仍照常營業示肖驚亂之象魯省招來之新兵數千人現正日夜從事操練 
[南京快信]  
　　軍署連日開軍事會議兩次聞係關於本省某項要事 
　　連日省城又起謠言人民多抱悲觀 
　　各地商會因省令禁止携帶現金商旅不便連日均紛紛來電請軍民兩使过速取消禁令 
　　倪嗣冲已抵漢口昨晚有電來寗促馬聯甲回皖布置防務 
　　張勳電阻駐九江湖口之定武軍暫緩開回張勳昨派多人赴蕪湖九江湖口等處面晤各營管帶 
　　張勳最近態度仍抱定維持所轄境内地方治安其他範圍以外之事非所願聞近雖有一二通電發現聞多爲他人假張之名故意傳播者 
　　馮將軍昨派趙副官赴鎭揚常蘇監發五月分軍餉 
　　四月份敎育經費已發給半數政府前擬召集地方代表會議現聞已完全打消 
　　此次復辟之說爲夏同龢所首倡夏因此事曾奔走數月近頃某派見項城留任將絕望爲固自己地位計遂亦趨於復辟說之一途聞其暗中規畫擬先固河北五省聯絡東三省及内外蒙古爲最後實行之基礎現正由某將軍極力懹柔某某等省 
　　徐海道尹李慶璋升任魯巡按之說聞已將發表 
來件 
[梁任公之哀啓]  
　　梁任公因喪辭職一節已誌昨報茲有友人任公梁寄來哀啓一通特爲刋登亦足以見任公之孝思并聞任公作此哀啓頗費二三日之力每叙一段輒哀哭不已其日前辭職通函中有以淚報親一語蓋紀實之言也茲將其哀啓照錄如左 
　　哀啓者不孝啓超今負人間世無等之重罪猶復靦然視息更何敢有所述以辱我先君子雖然我先君子之潛德與夫不孝之罪狀固不可不於未死之前一陳述也嗚呼痛哉先君子往矣當世賢士大夫其久親炙於先君子者蓋寡或罕能道其行誼然吾鄕隣族鄙乃至附近諸縣鄙之耆獻聞先君子之喪慮無不汍瀾愴悼是以知先君子平昔之德業感人深也吾家自始遷新會十世爲農至先王父敎諭公始肆志於學以宋明需義理名節之敎貽後昆而先君子以幼子最見鍾愛傳家學獨切少亦治舉子業連不得志於有司遂謝去敎授於鄕不孝啓超啓勳及羣從昆弟自幼皆未嘗出就外傳學業根柢立身藩離一銖一黍咸禀先君子之訓也先君子常以爲所貴乎學者淑身與濟物而已淑身之道在嚴其格以自繩濟物之道在隨所遇以爲施故平生不苟言笑跬步必衷於禮恒情嗜好無大小一切屏絕取予之間一介必謹自奉至素約終身未嘗改其度不孝等每勸勿太自苦輒敎以家風不可壞而盡然以後輩之流於淫佚爲憂也（未完） 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[京商會再陳停兌痛苦]  
　　京　總商會禀國務院内務部文云竊前因中交兩銀行停止兌現曾禀陳停暫不可久請刻卽設法維持在案至今未奉批示曾經步軍統領京兆尹警察廳邦集總商會籌議濟急辦法業經擬定將五圓十圓票紙先發二成以顧眉急總商會曾請愈早愈妙以安人心因端節在即不如此辦則市面枯涸必至橫生事故潰决可虞乃至今並未張貼布告各官廳亦未聞有傳示速辦消息全市人民異常惶懼總商會昨日開會各行商會謂貨物日逐漸售出而無欵再往購貨紙幣已經收入而無處可以流通若糧行煤行爲日用必需大宗當行爲貧户通融關鍵據稱外省糧商有聞京師不能收現欵而中途折回者煤行則紙幣不能付山價而停止運貨當行則收貧户質物率皆需現欵應付否則購食爲雖種種情形皆爲勢所必至理有固然蓋能照原議先發五元十元二成現欵仍須於日内刻即措辦勿待端節逼近激出意外事端并須漏夜張貼布告俾人心有恃而不亂庶暫顧目前再籌萬全之策若一味膽顧視爲不急之務則市面必至糜爛不堪無法收拾至彼時再言維持已無可維持矣爲今之計惟有刻即照五元十元先發二成之原議迅速履行尙可免决裂之憂總商會方盡於此已可告無罪於朝野上下設所言不納我朝野上下行將同歸於盡矣惟有請我院長總長急起圖之勿得刻緩以濟覆溺惶恐萬狀急不擇言謹禀 
　　又京師當業商會呈總商會文云竊因商等自上月十二日遵奉院令宣布中國交通兩銀行紙幣暫停兌現當即　辦　常通用未敢違抗初則所收紙幣尙可搭用歸還外欵或者上市買錢稍虧無多亦右敷衍近日以來雖明不折扣然市價鈔票易錢甚低較之現洋計算已有八扣之說查他行所虧日久尙能隨時增價而當當業一行嚴守官章向來所出十成現欵今之所入八扣紙幣若無兌現辦法未知落在幾成此項無限虧折從何彌補現在各當雖則勉力小做接濟貧民終憂日虧亦難久持事出不及必定停業此等逼迫之害實受兩銀行停止兌現之累且其他各行恐亦難支持非商等不知維持大局現在鹽務有進收現洋之說鐵路郵電亦有搭現洋通告然官商一體此等辦法實難公允查當典向來出入現欵以便民用又且票據印明彼此用現互相來往今責强收紙幣不能照數通用竟任其一方暗受損失無人過問令其自減况當業一行有維持市面接濟人民之能力彼此通融有無非現欵不能交易所收紙幣無處兌現徒持空方欲求實效不但無現欵接濟貧民積存紙幣亦不能歸還債欵此等失當兼動全局迫切情形諒必淍鑒用特合詞公懇貴總商商轉禀農商部財政部提署京兆尹警察廳請念商艱速籌現欵發商以便接濟人民抑或暫行批示出入現欵以免閉歇於官商市民均有關係非徒商界一方面之有益也謹呈 
[代表質問運動憑據]  
　　上月三十一日上午六鐘餘在𡩋表决退位之各省� 
代表曾聯銜拍致北京政府極長要電一道大致謂江寗奉行袁總統地位去留最後確决之大會議倡設之宗旨原本因南北爲去留之爭執情形尙無轉圜之希望長此延宕將何了局且於事毫無裨益徒增種種不可思議之危險是以倡行此會冀免大局危亡經此會議决之件不論是去是留兩方均不得發生異議曾已先達在案中央政府亦有同意之表示豈知宇墨未乾對於江寗公允表决退位案公然不認育圖推翻中央此舉核舉表示同意書不無矛盾更妄擬代表等受人運動諒必不眞確憑據可請舉發云云未悉當局若何對付 
[項城病狀之各方參證]  
　　據公府近侍人言此數日來項城病勢仍未稍見輕減容貌益見削瘦前醫均未甚奏效又另物色名醫並兼延西醫診治聞病狀除眠食不佳外腹中似有積核據某醫言爲腸癰要症外報所謂呼吸疼痛者或卽指此即淸心靜養亦非兩三星期所能告痊乃又焦心時局憂思過慮恐將大費手續惟神氣尙旺可包不至有意外之虞最近時局日緊一日項城抱病在躬三四日來已未能親臨會議昨聞公府近訊在星期三日下午四點餘由夏午詒内史特召段國務卿王揖唐曹汝霖王士珍廕昌諸人直入寢室在榻前開　 
議約三十餘分鐘項城形容極枯槁不耐久坐所交議之政見係已决不願再攬政權極希望早卸仔肩俾得靜養惟提出善後問題數端責令段等妥籌相當辦法聞段君等退出後曾開會議一次在項城所提出者均係碍難辦到之件因渠尙在病中未便駁拒極爲作難　 
　　又據英文京報云項城病狀屢記前報茲悉係患煩躁夜不能眠飲食不進據西醫云係胃部發漲近日爲項城診治者除中醫蕭方駿之外有中醫劉篤生亦入商量藥方劉醫本北洋時舊人爲項城所深信者此次項之病中西醫藥雜投並無一定方針其親近皆以爲憂也惟某帝制報則仍力爲申辯謂項城日前違和之原因在於肝氣過旺有夜間失眠之證後延現在農商部秘書蕭方駿君入府診視探悉商源投以凉劑即喜占勿藥現已照常辦事外間所作種種謠言皆不足信云云然而一般人士對之愈覺懷疑舊帝極報之證明事實往往於反面處予人以憑證也 
[王周梁葉之近事]  
　　　北京某報載王周兩總長因提議保市銀行兌換現欵事始而相罵繼而用武等語茲確實調查情形微有不同蓋是日王向周面索内務部經費王言内部連警察廳步軍統領從前每月一百八十萬元今吾大加節省至少三十萬元無論如何每日一萬元你總要給我周言府庫空　財政之窘達於極點不要說每日一萬元即一千元恐亦辦不到王言内部有維持地方治安之責你不給費萬一生變誰執其咎你管財政應要負些責任周言雖有巧婦難爲無米之炊來源既竭有何法子可想財政我不願幹請你來幹罷王言各機關經費應向你索討何得說此蠻話彼此爭辨不已乃拍案相罵經國務卿調停遂不歡而散二人雖盛氣相陵尙未至於用武也　　星期二日梁士詒早車赴津晚車與葉恭綽一同返京開梁係借弔葉恭綽兄喪爲名赴津處理天津交通銀行之事近日發現交通銀行新票極多本係由美國務印數百萬元之劵未經發行此次梁士詒命概行發出市而驟增此數百萬之空票故票價日見跌縮論者均謂梁士詒倒行逆施之政策大爲民害梁氏竟悍然不顧爲至可憤也先是天津中交兩銀行雖奉國務院令停止兌現然未幾即由商會出面籌欵數十萬復由 
各方而籌措若干萬恢復兌現故津地銀行亦曾獨立茲聞當局以津行近在咫尺而不與京行一致行動甚不滿意暗囑該處官場之有力者從中破壤日内已將再行停兌矣 
[南省戰機與山陜聲勢]  
　　英文京報云當局以南京會議既無結果决意用兵星期二日已下秘密命令命曹錕攻四川楊善德攻浙江倪嗣冲攻湖南卽日進發其軍餉之預備已於停止兌現决定實行時預爲作戰之計畫矣當局初欲命張勳攻浙江張勳謂攻浙江本不難然必江蘇别無舉動方能放手攻浙否則腹背受敵不能應付當局以張勳推託故改命楊善德攻浙又云據政府方面所得秘密消息四川陳將軍獨立後即與蔡總司令鍔聯合首欲將現駐合江之李長泰（第八師長）一軍雙方夾擊日昨李長泰已來電告急略謂張敬堯之第七師餘衆在瀘州者不足一千人名爲取犄角之勢已無戰鬭之力曹總司令錕之軍累戰之後僅以三千餘人固守重慶斷難分兵相助本軍已入險地不易退出請速指示方法云 
　　陜西都督陳樹藩自獨立後即編練新兵萬名派聯　長張金桂率步兵三營砲兵一營騎兵兩中隊機關鎗兩枝扼守潼關温關原有守兵全行降服目下約有軍隊四千防守極嚴别派大軍二萬進攻河南其先鋒已抵潼關又聞山西巡按使金道堅樂於該省情形日趨危岌遂於三十一日秘密來京以避其禍現聞政府日昨又接同武將軍閻錫山加急密電　秦軍已入晋省而河東 
一帶人民響應陜西護國軍者尤居多數晉省兵力單薄難以抵禦請速派兵相援否則山西大局不保等語山西爲北京之後路一有不測可以　北京之死命故北京政府對於閻氏此電甚爲注意聞現已决定用調虎離山之計假名政府欲收復陜西特調閻錫山爲陜西將軍兼巡按使而以素所親信段芝貴氏爲山西將軍添調軍隊歸段統轄庶可坐鎭山西免亦爲時局所搖動聞已日電去說閻如得同意即行明令宣布但閻氏深知已身爲北京所疑未必肯離晋赴陜也 
[張勳請留項城之通電]  
　　張勳於南京會議後曾於有日發出通電原文已錄前報茲者張氏又有一通電發現於北京某帝制報中其大要前日北京專電曾略述並有召張入議之 
說其文云竊勳前以國事緊急各省相處懸遠意見未能統一非固結團體不足以策進行爰與馮上將軍倪將軍聯名發電招集江寗會議當承各省軍民長官選派全權代表到寗與會迭經開會集議由各代表本其長官所授竟見當衆宣述莫不以擁護中央挽留元首爲唯一之宗旨並經衆義以南方獨立各省無理要求野心方熾决非空言和平所能望其　悟當即主張預修戰備所有應需軍旅餉項並由各代表就其本省軍政財政情形分别擔任馮上將軍且以前敬自任敵愾同仇可欽可敬現已電致南方各省令派代表到寗與議彼方是否依從尙難遽定姑待覆電再作區處惟近奉大總統咸敬兩電因徇彼方之請頗懷高蹈之思並有速籌善後之命雖經勳先後覆電剴切陳詞懇以天下爲重切勿遽萌退志惟念總統爲國家根本所託特其職權係由國民公同推戴决非總統個人私意可以進退自由亦非少數人之要求所能主其黜陟縱總統敝屣尊榮無心戀位凡我同胞亦何能遽聽其去况當此國家多故之秋内訌示息外侮方殷呼吸之間存亡以判尤非資隆望重如我大總統者雖期宏濟艱難今以南方數省不逞之徒挾時私見妄肆要求而遠行退位則分崩離析之禍殆可預决現在江寗會議幾經討論是總統萬無退位之理已經公認無可遊移自應聯名公電挽留共抒公債表示决心固結團體一致進行堅持到底百折不回即使將來和議不成必出於戰所需軍餉一切即應依照前議由各省分别擔認就勳郭而言已可出兵三萬加以奉天二萬河南一萬安徽一萬並及各省能撥之兵約計不下十有餘萬何難一鼓盪平減此朝食况以上所指各兵均有原餉所當籌盡者惟臨時軍用而已爲數無多究易籌集至督師之任職務重大勳雖不敏願任其難諸公或總兵符或膺間寄公忠體國素所　心如荷贊同便希電復當即由勳主稿拍發臨軍翹企無任欽遲 
[湘省獨立後之武漢]  
　　湘省獨立後湖北大局愈形危殆若北軍再於岳州失利武漢即成戰場故鄂之紳商皆盼項城實踐犠牲權利之宣言卽日退位日來界要人頻在租界中開秘密會議上書項城及王將軍並議他項計畫未知有無效果惟王連日仍在極力整頓事備自二十八日起至今按日將留鄂第二師及新成之省 
防陸軍團暨其他各軍逐一調入署中檢閱訓誡其訓詞論調猶是擁護中央保術地方等語且以自第十二師二十三旅移鄂以來省垣軍隊日漸增加舊有營房不敷分配昨復飭將城外鮎魚濟口前耀華玻璃廠址修葺駐屯軍隊而江中兵艦前祇楚泰楚材拱宸湖鶚等四艘茲聞又到四艘泊鮎魚　具名未詳且有二艘由鄂上駛往岳州外聞謠方長岳已起戰事但電報於二十九日下午已阻滯不通此項傳言未審確否武漢銀價日昻一日官商無術接濟頃有田商會官錢局向各國銀行借欵一百萬元之說未知成否又軍署得有南京來電云上海有黨人以軍火炸彈夾藏於疋頭紙張中國謀運入長江上游各省希即查拿刻已飭江漢開注意檢查輪船並於各馬頭 
添派偵探 
[湖南獨立之宣布情形]  
　　湖南湯都督宣布獨立情形已迭紀前報其正式宣布獨立時爲五月二十九號午刻十一時奉令在都督府舉行宣布儀式是時湯督暨又武各職員紳商各界領袖均齊集禮堂由湯督布獨立理由謂退位爲全國公意乃項城猶依回不决本都督亦曾以誠懇之詞電勸俯從民意乃亦置之不顧本省以四圍情勢之關係未能即時隨西南諸省之後茲以種種方法商令倪軍出境一面與桂粤兩省磋議聯絡手續今始就緒本督之心跡至此亦可以大白於國民之前還望諸君此後一心擁護共和整理軍務以備與起義各省會師幽燕推倒袁政府云云衆皆鼓掌茲將宣布獨立儀式次序議下（一）軍政紳商各代表齊集請都督蒞臨禮堂（二）都督與各界代表對行一鞠躬禮（三）都督宣布獨立（四）三呼民國萬歲（五）升旗（六）奏軍樂（七）軍政紳商學各界公推一總代表致詞（八）都督答詞（九）奏軍樂（十）三呼民國萬歲（十一）都督與代表互行一鞠躬禮禮成乃散 
　　未幾湯都督即發出獨立告示其文如下佈告事本都督鑒於時勢之必要於本日脫離袁政府宣布獨立自本都督蒞湘以來迄今數載其無以饜湘中父老之望久矣然事難如願每委曲以求 
全力不從心姑忍辱以負重艱難險阻幸有今日得以還我本來與人民爲親切之握手　 
私衷於以一慰知湘中父老亦同爲之一慰此皆在 
 
 
 

Page 7

 
 
職各員及南北將士與地方各紳耆同心一德羣棗羣力千廻百折有以致此也然今日之所求者爲眞正之共和求眞正之共和必人民享有應得之權利湘人之所望者爲大局之早安必先令吾湘有整齊之秩序故在今日必以全力解决大局爲職志尤必以全力整飭内部爲先務茲將所有規定緊急禁令以保人民而安秩序者條列於左一省内外文武各局署在職人員一律恪供乃職不准擅離違者依法治罪二本省各道縣凡已經宣布獨立而未經本都督認可者均須服從本都督命令耿候檢查處分不准自由行動違者按軍法罪三　有法律均照民國舊有者運行　在帝制發生後頒布與民國政體抵觸者概不適用四非奉有本都督命令無論何人何地不准招兵歛餉違者由地方文武嚴拿重辦五關於外人生命財產敎堂住所　歷僑商一律照常加意保護由地方文武營警共負責任倘有疏忽釀事者從嚴懲處　六全省文武機關局所其支出欵項除特别要需詳奉本都督核准外其餘悉照預算支用不得浮濫違者勒賠懲處至全省軍政各署如有特别用欵應詳候本都督核准無論何人不准向徴收機關及銀行金庫直接提取各徴收機關銀行金庫亦不得擅自交付違者分别懲處七現行市面　銀行鈔票一律適用不准有抑勒折水等情無論何項人等亦不准私自濫發票幣違者仰地方文武營警隨時查明拿辦八如有地方匪徒巧借名義聚衆歛錢凌逼官府暨一切挾嫌報復敲詐勒索强當强買擾亂治安情事仰地方文武軍警立即嚴拿重究如有抗拒格殺勿論九四川陜西均經獨立魯晋亦正進行南北軍民一致擁護共和並無畛域倘敢劃分疆界造謠構煽搖惑人心定按軍法嚴懲不貸以上各條所禁凡以衛人民保治安也全省文武軍民人等務須一律遵守以助閭閻安謐民生不擾内政整飭然後竭湖南之力出而共天下之艱難從首義諸省之後抵罪魁於法律致全國於太平實湘人之榮譽也各該民人等務須各安生業勿聽謠言自聽災患其地方文武官吏尤須遵守上開各條特别加意以盡職守本都督不惜忍辱負謗以至於今凡百以民爲重斷不肯博寛大之名開暴亂之漸倘敢故違致有損害擾亂秩序者惟有執法以待其各凛之 
　　另一通信云湘省近有公民何駿黎兆枚等多人在省城組織公民團與同時發生之丙辰社合併改 
爲共濟會設事務所於賈太傅祠該會中人曾以城紳汪詒書劉人熙之介紹晉謁湯公湯諄囑以地方秩序爲重其時湘籍黨人紛紛回里意　大舉該會會員能與黨人疏通意見並相　擁護湯公數日來奔走呼號異常忙碌昨由該會聯名呈請湯公早定大計情詞迫切娓娓動人湯公鑒於目前情勢不能再緩遂於二十九日正式宣布獨立是日滿城旗幟　揚歡聲雷動適値唐天喜所帶北軍由湘潭撤退以民船數十艘及大小輪船拖運經過省城並未登岸絡繹下駛聞該軍隊本有去志故親見省城獨立並無若何舉動是日午後一時共濟會開選舉大會擁戴湯公爲都督以下設民政財政各應均隸屬軍政府投票選舉廳長選定何人俟探明續錄但聞電報局長即於本日由軍府派人更替茲將電文兩則錄下 
　　其一請袁退位電　前接馮上將軍通電以籲請鈞座敝屣尊榮爲辭誠見鈞座本有爲國犠牲之宣方信鈞座之深愛鈞座之摯以有此電循環三復怦怦動心國事兢棘棘矣禍機叢伏有如萬箭在弦觸機迸發此非可以武力爭也武力之勢力可以武力摧之今茲之勢力乃起於無絲毫武力之人心軍興以來徧國中人直接間接積極消極殆無一不爲鈞座　梗阻薌銘武人初不知人心之勢力一至於此卽鈞座亦或未知其勢力之遽至於此既已至此靖人心而全未路實别無他術出乎敝屣尊榮之上鈞座所謂爲國犠牲者今猶及爲之及今不圖　鈞座與國家同犠牲耳鈞座固無利度亦非所忍薌銘體鈞座愛國之訓感知遇之私捧誠上貢深望早自引决久久弗决不幸而事勢變　使薌銘不能不爲私情之棄捐茲電或遂成爲最後之忠告亦薌銘之所未可如何也臨電迫切不盡欲云湯薌銘叩徑印　　其二宣布獨立電北京前大總統袁公釣鑒自籌安會發生樞府大僚日以叛國之行爲密授意旨電言雨下怵誘兼至傀儡疆申奴隸國民疇實使然路人共見薌銘忍尤含垢眥裂冠衝以卯石之相懸每徘徊而太息天佑中國義舉西南正欲提我健兒共勸大舉乃以瘠牛全力壓我湖湘左掣右牽有加無已現已忍無可忍於本月誓師會衆與雲貴粤桂浙陜川諸省取一致之行動須知公即取消帝制不能免國法之罪人薌銘雖有知遇私情不能忘國家之大義前經盡情忠告電請退位息爭既充耳而不聞彌拊心而滋痛大局累卵安能長此依違將士同袍實已義無反顧但使有窮途之悔悟正不爲萁豆相煎如必舉全國而犠牲惟有以干戈相見情義兩迫嚴陣上言伏惟熟思審處爲幸湯鄕銘叩艷印 
[張段到濟後之用武說]  
　　新任濟武張將軍於三十日抵濟當晚下榻私邸次日上午入署各軍官以次禀見後張氏即宣言云東省爲鄙人桑梓之邦　歲忝膺軍寄與諸兄弟相知有素今茲復得聚處深以爲幸吾國近來無論大小機關其主峯一有動移掾屬大半不安其位此等結習鄙人深不謂然予離東已數歲之久軍界人物多有新進朋友雖與冀靑將軍相依有年亦切不可萌引退之意志近世大員又多有所謂私人者鄙人則向不知私人爲何物此次由京來東尙帶馬弁三人行至中途　事又撥回一人僅來二人以備役使而已蓋以言公則無在而非公以言私則凡屬吾東軍隊皆爲予之同鄕尙有回涇渭之分在東黨人陽襲民軍之名目以便其刧奪之行爲舍誅鋤而外别無善策鄙人此來特與大家協力剿除早拯吾三千七百萬如火如荼之人民得有一日之安閒稍 
盡吾軍人衛民之天職至外交方面均屬素權雍睦之隣邦偶有小小糾葛推誠不見不難迎刃而解云云其來東之主張可見矣 
　　此次段香岩來東究爲何項要務尙無眞確之證明茲經調查段此來實銜有秘密命令爲山東黑幕中軍政之主腦蓋以東省此際之局面異常複雜若責之一二人難望運籌悉當張氏來東似專注意軍事方面其他交涉事項均借重叚氏云 
　　日前有日本新聞記者某君晉謁蔡巡按日人叩以對付民軍之主張若何蔡答現已决以武力對付所以尙未開擊者緣一切軍事之布置猶未完密耳以予决之若一旦開擊不出兩星期可掃除淨盡無足爲慮也云云其大言又如此 
[婺源獨立事之續函]  
　　皖省婺源獨立事前得屯溪私人消息照錄前報茲接續函云婺事確已徴實惟屯溪電郵兩局均由倪軍派人駐查蕪屯線屯杭局均不准涉及軍務現在劉軍佈置一切深得地理形勢此中固大有人在正不可以小醜目之也茲將劉錫藩君事略及婺源民軍之計畫情形一併報告如下劉君世居𡟋邑南鄕幼業儒長好任俠精拳棒術其同志生徒甚夥地� 
固毗連贛之德興玉山浙之金華開化等處遠近人咸趨效之此次由浙贛入婺之民軍半爲劉之生徒劉世營茶業家擁二萬鉅符田產爲婺民之冠其祖父均太平天國驍將劉之知兵實胚胎最早也舉義時雖由某某二紳之助（一邑紳金姓一鄕紳胡姓時出入縣衙知事王尹晳爲李兆珍之秘書已奉倪命交卸故不却劉胡等之請）實則劉君　家紓難之志所激而然也第二次革命時由某君介紹於柏督出洋萬元解往靑陽縣接濟事敗後隱居故里專以結納豪俊爲事其地與德興縣僅隔三里劉之演武時在德婺毗連之山中兩縣知事咸以甌脫居民視之每不措意猝然登高一呼不期而集者八百餘人其所以招接玉山開化等處民軍者不過資之以爲號召掩飾鄕里耳至所用器械則由第二次湖口敗軍臨逃時劉出川資以爲交換共計快鎗二百餘枝鳥鎗不計其數劉更不惜重資羅購之兩年來埋藏婺德交界處之山中非其黨徒莫識也其胞兄某不與同志惴惴然恐劉累及劉遂與析屋而居今已分頭攻入贛之樂平鄱陽以窺南昌意在與李協和司令之軍分兩面夾擊爲計至周倪嗣冲雖已派兵駐屯爲數不過一連且意在堵截浙兵入境而由屯過婺又有浙岑譚公岑新岑對鏡岑諸陸路之阻隔水道且不通若劉以兩路兵分守岑脊居高臨下殆無一客兵可以入境矣婺邑地勢本隸江西順流而下又非贛軍所敢逆擊故此舉實得進可戰退可守之地利云 
[江西通信]  
　　成巡按使開缺調京以將軍兼理使篆之說傳播已久惟未見明令聞昨日某報館忽接有以程萬二字名義致戚氏電一通屬爲轉遞原文云南昌民報館轉戚升淮先生鑒大函並謝周兩君所述盛意佩極已派陳趙兩君趨前就敎謹覆程萬擊叩　語甚暗昧署名亦含混該館以來電離奇未也負責即以此電函送政務廳長轉呈使座戚氏閱後大爲驚怒除飭警廳嚴查究辦外並將檢查電報員濮良採撤差說者謂此電决非民黨 
所爲必係有人欲借　挑動軍民兩長威情乘機攘奪權利是否難以臆測惟戚氏腦筋太舊用人行政頗多予人訾議之處因此與之反對者甚多則固確情也 
地方能信 
[蘇州]  
　　機工又起風潮蘇垣綢緞業各織機工匠城廂内外不下萬 
餘人上年夏間因要求各賬房增加工價聚衆罷市幾釀事端經官廳極力維持各賬房允每尺增織價洋三分風潮始息本年陽曆四月間各帪房以蘇緞銷路向以湘屬長沙常德及北京廣東等處爲最巨目下因大局俶擾客帮停辦染工又驟漲數倍加以银根奇緊周轉不靈勢難支持由同業公議將機户暫停十分之六織價　減去上年新增之三分否則全業辍市俟中外大局妥定再行開市正在會議未决之際爲各機工聞悉恐生計頓絕遂聚衆罷工　先發制人之計又經崔廳長孫知事出爲籌商各賬房允勉力維持現狀停機減價之議亦即打消並由警廳出示布告在案乃由日各賬房復申前議擬自陽曆六月一日起先行減短工價每尺一分半爲入手辦法俟後逐漸進行各機工聞之大譁北路一帶各機工先於六月一日停工齊赴喬司空巷霞章公所開會集議對付方法該公所董事卽報告警廳飭派保安隊士一排並飭北區王孟龍署長親率長警多人到公所禁止開會當將各機工廳散次日二號各機工卽約回全城内外各機工一律罷工其中稍有身家者不肯附和仍行上工織緞旋有機工數十人沿路叫喊勒令停工否則即將梭子搶去當經東路高署長帶同長警多名沿途彈壓商團公會亦通知各支部分段出隊荷鎗梭巡以保治安詎該機工等不服勸阻經高署長將爲首機工熊姓　四名拘獲轉送警廳收押候究現各賬房等擬約齊同業在公所會議辦法不識如何了結也 
　　偵探隊緝獲梟盜吳縣偵探隊潘秀卿隊長前日督帶三路排長蕭奎龍秦愛生李雨生等駕師船五　前往太湖一帶梭巡後折往滸關至東橋附近港内遇見梟匪施家勛等率船十餘號兩相開鎗對敵至一時之久匪時力不能支紛紛逃散有梟水者有登岸者潘隊長率隊追擊當場獲到施家勛一名　船二隻洋鎗二支手鎗一支子彈一百餘顆並贓衣器物各件押解回蘇已送縣署聽候訊究 
[揚州]  
　　逆子毆父之駭聞江邑仙女鎭附近孔家莊地方有居姓子名小喜子者素性嗜賭家中什物大半被其竊取變賣其父加以管敎竟敢將伊父毆傷現親隣等擬將該逆子扭送縣知事署重懲矣 
[鎭江]  
　　稅所司丁獲獎丹徒貨物稅公所日前查獲私運大宗制錢禀請省吏核辦茲聞齊巡按使已飭財必廳按照提獎辦法提獎二成獎犒司丁以酬勞勩 
　　通飭添募警察齊巡按使以時局不靖各縣現有警察不足　 
以保治安特通飭各縣知事廣爲添募所需經費亦由各縣自行 
籌措支配現聞鎭屬五縣知事已奉令遵照矣 
　　盜案二則江北高郵地方王某前日雇舟裝載秈米來鎭售脫後得洋返里詎於前晨七時舟過高郵湖二里莊地方忽來小划船一只上有匪徒四人各執鎗械一躍上船嚇禁聲張然後將洋二百鎗元悉數攫去始揚帆而逸現聞王已赴縣禀控矣　又鎭屬新洲西首地方王有成家於前日夜半一時許突來盜匪十賊呼嘯而逸翌日由事主開軍投縣報請飭緝 
　　省委查察釐務蘇省各釐局稅所因受時局影響稅收大爲短絀刻經胡財政廳長詳請齊使派委釐務總稽查許羡章前赴鎭江下游及江北各處釐局認眞查察并擬擇尤撤換以重考成 
[安慶]  
　　皖紳請釋胡萬泰前安徽第一師長胡萬泰於民國二年因案被逮判以監禁五年執行在案去歲胡父在滬病故其弟萬社曾具禀省吏請暫予保釋以奔父喪當奉倪將軍批以俟押滿兩年半後當予保釋等語現已屆期前日皖紳方朗趙繼椿等以前師長原萬泰監禁數年深知愧悔可否准予開釋等語聯名具禀張將軍倪兼使未知張倪二當道如何批示也 
　　派兵駐防廣德廣德縣前明皖南民軍司令部方某組織機關圖謀獨立進行甚力由李知事請兵駐防等情已紀前報茲聞浙軍亦有派兵攻廣之風說前日倪使已派安武軍張統領帶領兩營前往該縣駐防另派第八路李翰卿統領率帶兩營來省塡紥云 
[紹興]  
　　浙路曹娥江橋落成期甬紹線内之曹娥江大娥橋爲浙路第一橋工係由德商承包訂價十六萬八千四百元現由濮工程司報告端節後可以完全告竣孫多鈺局長將親自赴杭驗收查此橋工和浩大建築三年今始告成將來尙須行落成禮云 
[寗波]  
　　現升影響端節賬鄞縣各鄕鎭商舖交易類多放賬每届端節着夥收取今屆各賬户均以刻下現升過大乏洋應付爲辭間有淸償者亦不過十之四五餘皆展限至中秋節歸淸故各商舖收取賬欵毫無起色而尤以藥業爲最蓋甬俗藥業放賬不論貧富向不逢節淸賬今年午節恐更難收取也 
[湖北]  
　　白沙洲燒搶巨案之判决鄂省白沙洲燒搶毆警傷斃人命一案因武昌地方審廳長有湘人審判湘人之嫌疑自請廻避移轉管轄由夏口地方廳審辦現經該廳判决按照强盜傷人致死及妨害公務與傷害罪俱發之刑律將首犯　福堂張輝先二人　各處死刑以槍斃行之又共犯蔣述學鄭樵月李老三王立起四人各處無期徒刑褫奪公權終身又共犯陶起瑞李尊如楊太山唐愛卿四人各處一等有期徒刑十六年褫奪公權終身又共犯李華園一名處一等徒刑十五年褫奪公權二十年其餘馮元臣馮友生鄧茂生楊得喜徐八年陶瑞卿王立英陶老一等九人均宣告無罪現鄂省紳商以本案被搶者三十八家火焚者一百餘户傷害致死與致廢者十餘人損失幾十餘萬今僅兩犯處死刑九犯處徒刑逍遙法外者尙多故對於原判多不滿意原被兩方均須呈請上訴但高等廳盡係湘人恐又須廻避也 
雜評一 
[得蜀望隴（一子）]  
　　近日護國軍在北方之發展甚爲迅速相持不下之四川一旦突然獨立而湘陜即紛紛繼起是蜀之獨立實護國軍由南而北之關鍵也今題甘肅爲此潮流所鼓動回部馬安良亦已凖備獨立正式宣布在旦募間此信果確實者則西北護國軍之形勢固矣昔人謂得隴望蜀吾則易言之曰得蜀望隴 
[把握若何]  
　　第一次開戰時中央預計平亂期限爲六個月外人質問用兵把握亦以此　答成績果何如也今　二次用兵說又紛起或主先攻北或主先攻南或主南北並攻意非不壯吾第問今日獨立軍之情勢較當時僅滇黔兩省者若何預計用� 
兵期限較前所謂把握又將若何 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[江蘇地方維持會代表一覽表]  
　　江蘇地方維持會發起後各縣陸續推舉代表除有函件往來尙未補送正式蓋用鈐記之推舉書者不計外茲將已有正式推舉書之各縣代表姓名先行列表如左 
　　崇明　王淸穆　王芝馨　蘇　權　黃　仁武進　屠　寄　莊　俞無錫　俞　復　孫鳴圻　埸壽楣　華文川江陰　王希玉　薛曉升靖江　袁有道　盛德新丹徒　楊振聲上海　賈豐臻南匯　朱祥紱　陸以鈞川沙　張志鶴　吳大本　陸淸澤宜興　童　斐　儲南强溧陽　狄惟詢　王撰曾　狄迺健南通　唐國柱金山　林　棠　黃端履　潘玉振丹陽　郭鑑淸　賀冠南句容　劉盛富　潘承業　孔憲功泰縣　戈正平　李寅生宿遷　陸慕顏鹽城　吳紹仲嘉定　廖世經高郵　董增傳　周承忠豐縣　董漢槎　孫仲掄　徐炳南 
[侵呑託購軍械之欵項]  
　　大陸報云巴爾溫於星期五日晚間在興洋丸之送客船被拘現押美領署監獄巴被控侵呑洋二萬五千元此欵乃由中國民當某代表付以託購軍械者今定五日晨間九時三十分在美領事公堂預審由費禮明律師代爲辯護案中有克勞維爾者於送客　啓椗後如經　覺故由美總領事商准日總領事會同派 
員乘小火輪至吳淞口拘之小火輪駛抵吳淞口時興洋尤已載克勞維爾而去現已設法擬將該氏押回上海聞該案尙牽涉一人其名未悉據起訴之華人供稱巴爲彼等代購値洋五萬元之來福鎗及子彈此項軍火聞在上海附近海面之某船内約明驗貨時付欵一半餘一半 
於交貨時交淸彼等曾付巴洋二萬五千元遺令前往驗看既而歸稱軍火確在某處貨物頗好已將洋二萬五千元付　負主遲之又久卒未交貨問之巴氏巴謂軍火已爲當道抄没所領之二萬五千元未能歸還云云 
[維持交通銀行近聞]  
　　滬海道尹周金箴君以維持上海交通銀行兌現一事迭經　商籌議不日可望　决惟兌票基金某銀行雖已允借銀七十萬兩惟須俟駐京該國公使核准方能照辦商民望兌孔殷特雷禀軍巡兩使請先由省撥銀七十萬以資接濟俟銀行團借欵告成即行劃還萬一省庫無現可撥如有抵押品亦可向銀行暫作押欵俾得早日開兌昨奉覆電大致謂已據情轉電中央核辦仰候核覆飭云 
[限止現洋出口之不便]  
　　自院令限止現洋出口亂來旅滬各客商對於此事頗多恐慌因値　端節正値結束賬欵之期若僅以五十元爲限制則現洋往返諸多不便特訴由同鄕會函禀上海縣知事請　轉詳滬海道尹電禀上台陳明困難情形迅即收回成命 
[稅務公所之爲難]  
　　上海稅務總公所吳所長對於征稅時搭用鈔票一事曾經規定僅用上海票其餘蘇省及外埠票一概拒絕茲因該所積存上海交通票爲數已鉅現値解欵急促祇可將此項鈔票向有力商家或錢莊調抵現洋以應急需特　時應者無人亦頗困難 
[撤回駐防警署之砲兵]  
　　南市第一區警察署前因地方戒嚴由董警正詳請淞湘警察廳移請第四團砲兵營團長每晚撥派砲兵兩排到署協防茲因地方平靖謠言已息每夜由憲兵營連長吳玉璞派出憲兵八名在十六舖等處各要隘策騎巡邏已綽有餘裕故前項砲兵已於前晚爲始一律撤回 
[洪平艦出發勦匪]  
　　江蘇水警第二聽趙廳長以距離松江二十餘里之橫雲山地方聚集梟匪業經駐松防守司令部調派機關鎗隊追剿退入太湖惟該梟匪等兵來則逸兵去又來係屬慣技若不剿捕盡絕實爲後思現既逸往太湖應飭水警緝捕昨特令飭駐泊滬南浦江之洪平淺水兵艦迅即駛赴太湖剿捕梟匪務獲解辦 
[匪徒侵入宅第三誌]  
　　法新租界霞飛路仁和里十八號門牌管姓家被匪徒二人持刀闖入硬欲借貸戳傷傭人某甲旋由探目沈德福將二匪拘入捕房經捕頭訊究供名王長生王文桃並稱同黨楊某匿居英租界吳淞路四百四十一號門牌又張金民匿居靜安寺路一千八百五十五號前晚三點時捕頭飭令包探任水楊陳順寳協同英捕房包探前往各該處將楊張男女二人拘獲禀明英捕頭帶回法捕房管押候錄供解　訊辦 
[恐嚇圖詐案訂期再訊]  
　　福建路廣泰烟膏店主金達三與王吉甫同控寓居石路級陞客棧内之陳直忠（即陳立夫）時芝恆（即時孫齋）與周雲龍鈕克明等書寫護國軍名義之信函恐嚇圖詐業經捕房將陳等四人與送信之茶房韓蘭生先後拘解公共公廨訊判韓交一百元人洋並保陳等押候補提爲首之湯明到案併究在案前晨復由捕房將湘等解廨先由金王兩原告上堂禀明前情訊之時延斐斯律師到堂聲稱時芝恆與此案並無關係請爲訊明核釋以免牽累王襄讞商之德領師君判韓仍交原　陳等還押候下禮拜六再行訊核 
[製造局紀事二則]  
　　陸軍部前飭上海製造局每月造成勃郎林手槍一百桿機關鎗四尊　濟軍用業經李總辦遵飭督令鎗廠趕緊製造矣 
　　製造局各廠工匠工資向　每半個月一發今届應發陽曆五月下半月工資而部撥之欵皆係交通紙幣驟難兌現李總辦爲體恤工匠起見昨特傳諭各工匠候換到他銀行紙幣丹行散放 
[開售洋莊綠茶]  
　　本埠各茶棧綠茶洋莊已於本月初一日開盤各種貨價每擔約比上年漲至四五兩之譜因本年穀雨前後天氣陰寒收成減色山價稍昻之故浙皖兩省新貨來滬者殊不暢旺現在漢口紅茶尙未落市辦茶各洋商多未來滬是日開盤僅有公美牯孖治等印度商洋行（俗呼自頭行家）購去湖州香之貢熙珍眉貨共五六十件初三日即未開市大約一過月望則辦茶洋商販貨　山客均可到齊進出貨色方能發達也 
[夏布銷塲疲滯]  
　　夏布爲吾國特產以之製成夏衣頗爲適用惟自洋紗盛行頗受影響近因提倡國貨生意又稍有起色考具產地大都在贛蘇兩省產地既多種類亦繁内中以贛之萬載縣所出　爲最佳向有粗細兩種之分門面寛者每幅一尺八寸細貨　五丈爲一疋粗貨七八丈爲一疋每件共一千五百尺用該地所產之麻由女工紡成圓紗織就夏體質結　經久耐用銷於上海無錫常熟常鎭湖州蕪湖大通等處者每年約計一百餘萬其窄門面每幅計一尺四寸每疋五丈十疋爲一件共五百尺對内貿易以兩湖河南暨山事之沙河南村濰縣處銷場爲最廣對外則高麗全國爲最廣之區第年銷數亦有一百餘萬現在時當夏令正該貨暢銷之際無如國内時局不靖金融緊迫生意既極疲滯而高麗莊以亦東洋匯水低廉辦者寥寥以 
致贬價招徠尙難脫貨調查現市雪尖每千尺售價規銀三百二十四兩嫩尖二百八十八兩細尖一百十六兩貢尖一百四十四兩提尖八十七兩六錢天尖羽尖價均二十一兩五錢 
[轉行籌選苗圃之省批]  
　　上海縣公　奉道尹公署飭開案照本道尹詳籌選　屬苗圃一　奉日蘇巡按使批開詳悉　選定苗圃地段迅卽詳報備案並轉飭各屬如有未經成立應仍迅速舉辦仰即知照此批等因奉此查本道屬苗圃地畝前經該知事選定地畝報請察核據經轉詳在案奉批前因除將地畝圃　預算等件專案詳報一佈奉文核准即行舉辦外合亟錄批物仰一體遵照　 
[德文醫工學校定期考試]  
　　上海德文同濟醫工學校定於本月八日假英界曰克路寳隆醫院考試學生昨由駐滬德總領事克尼平君柬邀交涉員楊君及其他各界届時參觀 
[交涉員驟難離滬]  
　　日前官場傳出消息駐滬楊交涉員有升任魯巡按之說曾誌本報茲聞連日北京又有電催内有如不願就巡按一席可專辦交涉由北京特簡等語聞楊君以本埠交涉亦頗繁重且有最近交涉案件尙未了結而某方面亦以楊君熟悉情形電陳北京挽留其措詞頗爲婉轉云 
[銀行錢莊嵮例休業]  
　　今日（五號爲舊曆端陽節本埠　北市各銀行錢莊均休業一天南北市錢業公所並不開市故本日　釐無價 
[交涉公署之宴會]  
　　駐滬楊交涉員以今日爲端陽夏節於本日十二時就本署請各科聯員並公廨各讞員淞滬徐廳長上海縣沈知事會議並聞其他軍警行政各界亦多在署開筵共飲蒲腹云　 
[軍界之端陽令節]  
　　松滬護軍使以茲届古曆端陽所部各營七兵除巡邏來及沿途站崗與勤務各差仍須照常服務外其餘步砲各兵應於五號給假一天藉以休息所有各士兵之犒賞議定每兵賞給鮮肉半觔昨已通飭所部各族團營長官遵辦 
[龍舟競渡]  
　　昔時每届端陽内地各處有競賽龍舟之舉即滬上於前淸時代 
滬南各江北划船户亦及時舉賽頗形熱鬧迨至光復後漸漸消滅今届時船户等復裝就龍舟數艘遍幔五色旗傘雜鏘鼓於昨日起蘇州河及浦江一帶遊行觀看之人甚爲擁擠今日想必尤盛也 
[捕房保衛商民]  
　　法捕房石總巡以今日舊曆端陽各店號在來收帳路上行人携帶洋錢者必多恐有匪徒强攫摸竊情事故特加派探捕分往新老兩租界嚴密巡緝以衛商民 
[務本小學暑假]  
　　卡德路鑫昌里務本小學校創於去年秋季成績甚優昨晨九時開會暑假來賓甚衆先由校主許建侯述開會詞繼中來賓朱日章徐渭施不文華朱怡劍陳明源諸君先後演講學生之關係及務本之眞源後由校主發　獎品逐散會兒童魚貫而出秩序井然見者莫不贊美 
[車站稽查員查獲私土]  
　　淞滬徐　廳長查得租界等處私土充斥内有一種波斯土皆由火車從大連灣長春等處運來故已飭知派駐車站稽查員留心查察在案前日該稽查　江政卿在滬寗車站查獲皮箱内所帶之波斯土二十餘觔立卽扣住遍　私運之人無從稽核當即將土帶回警廳請徐廳長章充公 
[抄獲紅土僞土]  
　　法捕房探目黃錦榮包探方福林程芝卿偵知法大馬路乾豐烟土店私販紅土寄藏貼鄰水菓店樓上當即前往抄出私土及僞土約加洋四五千元並將店主帶入捕房通知洋藥公所中人到來驗看實係私土捕頭諭令管押候解分堂訊辦 
[並未查出私土]  
　　洋藥公所與禁烟驗銷局偵悉漢口路二百八十號門牌天和土棧内有出售禁止進口之波斯土紅土並將此種烟土煎膏混售情事訴由代表律師穆安素請廨出單於前日協同老閘捕房中西包探前往該土棧搜查私土未得當將似係紅土煎成之烟膏數小盒帶回捕房存候化驗再核　 
[小孩誤呑銅針窼]  
　　滬城小西門内胡家弄左近住户陸某年已半百所生一子年僅三齡昨日該孩誤將婦女縫衣　用之銅針窠呑下未幾大哭其母見兒手内玩耍之銅針窠不見始知呑入腹中於是心慌意亂手足無措陸由外歸家詢悉前情不覺大駭當買荸齊數斤與孩呑服未識能保無礙否 
[賣餅人受創]  
　　江北餅師劉長庚向在渡船上兜賣餅餌昨晨八時在董家渡某渡船售餅突與賣菜人陳　吾彼此互撞致劉跌仆　後臀誤胸鐵錨上頓成一孔血流如注當即發生口角由崗警帶至一分駐所轉送警廳司法科訊究 
[母子行兇之原因]  
　　滬南鹹瓜街某桂圓店股東閩人黃餘穀扭已故前股東顧某之妻張氏及子顧鍚坤並證人蔣　長至一區警署控稱曾被錫坤私取魚翅盜賣今適撞見扣住尤敢肆蠻母子逞兇是惟偕證控究詰之氏供夫故後被黃私佔十六年之久兒子錫坤向居店内現年二十四歲係屬同股營業豈能指爲偷竊是以向論董警正因兩造各執一詞飭送警廳司法科訊究 
[因何被毆]  
　　陳阿三昨在漢璧禮路不知何故被人擊傷頭面投報美捕房請求免究捕頭飭六百五十四號華捕送入同仁醫院醫治候查 
[壞人名譽之報復]  
　　朱長根住閘北新民路興隆里内其妻陸氏因談論隣居婦人陸范氏時常出外有瞹昧行爲昨被范氏得悉將朱陸氏批頰二下致起爭毆由四區崗警一併拘入警署押候訊辦 
[閽人被毆受傷續誌]  
　　閘北鳥鎭路福德里管門人張阿蘭控被虞錫林劉阿秀鄭汝春等毆傷面目已記昨報茲悉前日經四區姚警止質訊一過虞等同供在商業廣告公司爲雇工因張阻止在該里牆上排釘廣告以致起衅云云判虞等不應特衆行兇各罰洋五元以儆　 
[行凶傷人]  
　　崇明人王阿三前日午後在淸和坊里口將華潤夫兇毆受傷被捕查見一併拘入捕房飭將受傷人車送醫院醫治王交五十元人洋並保聽候公堂傳訊 
[婦人不安於室]  
　　住居老　門内西馬　地方向爲糖行生理　葉東生開葉　生之妻喬氏現年二十八歲已娶十載該氏素性輕狂葉迭向訓小反以惡言相加葉爲　懦弱無如之何前日葉因事他出該氏即乘隙捲逃迨葉歸家檢查被捲各物爲數不資再四訪查知被向爲匣子作生理之石長順誘姦捲逃遂投上海地方廳具同起訴　經林檢察長核准立飭法警朱自昌將葉喬氏拘獲惟石長順已聞風逃逸該警即　喬氏押解到廳一面傳到葉鴻生由檢察官提案預審之下判將葉喬氏先行收押原告退去聽候緝拿石長順到案再行訊究 
[拐婦自投羅網]  
　　婦人趙吳氏日前携　十二歲女孩小阿二乘輪擬赴奉天地方 
販賣當爲救濟會偵探將小阿二查獲解送地方廳　送該　留養候屬認　在案該氏當偵探在輪調查時知事不妙　行避匿致未被拘詎該氏心尙不死於前日　地方檢察廳朦禀略謂小阿二爲伊之養媳伊夫趙某向在奉天貿易邇因患病帶小　阿二等前往奉天探望誤被　案請求給　等語林檢察長洞　其奸將氏提案研訊之下佯謂爾可邀到媒　准　給　一而密飭法警跟蹤前往探其確實住址該氏　於前日下午偕　婦人張鳳仙魏阿娥等投廳僞作媒證希國將小阿二朦領當經檢察官隔别預審供詞不符諭將趙吳田張鳳仙魏阿娥等分别收押聽候究懲 
[認領迷路女孩]  
　　住居嘉興路之王劉氏有一女孩年只三四齡前日午後在途迷路啼哭由某號巡捕查見引入哈爾濱捕房昨經其母領回　 
[深夜報警]  
　　前晚一點餘鐘法新租界霞警路仁和里十號門牌某姓家柴間内忽然起火延及貼鄰九號十一號等　燬樓房六鐘事後由包探將事主拘入捕房捕頭飭令管押候解公堂訊究 
[巡捕更換制服]  
 
 
 

Page 11

 
 
法捕房中西各捕所穿春季號衣現須更換故由捕頭傳論西捕換穿黃色號衣換成白色號帽華捕換穿天靑嗶躨號衣袴號帽典衣同色各捕均遵　換穿 
[爲妻祝壽之掃興]  
　　新民路洪吉里住户李朝前日因妻壽祝神燃放爆竹被崗警 
拘入閘北四區警署經姚警正判李罰洋一元以儆 
[銀行夥捲欵潛逃]  
　　交通銀行南區分行夥梁　乘此次兌現風潮私取現洋七千元逃逸業經該分行經理禀請該　警廳嚴密偵緝並恐該夥逃匿上海因又電請本埠交通銀行轉請英法捕房及滬南閘北軍警各機關一體協緝務獲解究 
[私贖顏料之控訴]  
　　怡康號在公共公廨呈控張子祥私贖顏料四十箱前日上午由 
廳傳案中西官判張退去候再訂期研訊 
[攫取女孩手鐲]  
　　蔡往狗前日在戈登路攫取蔣月祥之女孩雲弟銀鐲潛逃被追獲帶入捕房押候解送公廨訊究 
[偷竊獺皮領袖]  
　　孫國良前日偷竊蕪湖路一百十七號門牌陶四店家値洋二百二十五元之獺皮　袖被捕查獲押入捕房禀明捕頭押候吊贓解究 
[過犯又來行竊]  
　　王芝雲　取蓬路三十二號門牌某西人家衣物由捕查獲前日解送公共公廨經中西官訊知王係過犯判押西半四年期滿逐出租界 
[公立醫院之簡章公函]  
　　南市上海醫院改歸公自經董事會議决於四月一日接辦後院中一切進行事宜經董事會集議業經議决茲將議决該院簡章及致新院長縣公署函照錄於左 
　　簡章　本院自經地方集欵收歸公廨兩月以來大加整理改絃更張茲定於本月十六號起一律實行新則藉博施淸衆之心謀地方人民之福回春有術敢告病家一本院由上海地方籌欵公立故寅名公立上海醫院　一本院以實行社會衛生療養人民疾病爲目的　一本院設備診治科目如左（内科）（外科）（小兒科）（產婦人科）（精神病科）（耳鼻咽喉科）（眼科）（皮膚花柳科）此外另聘產科專家隨時來院往宅接產　一本院吟春秋兩季增設種痘　一本院附設戒烟病室備戒烟者隨時入院　一本院規定休息日如左但休息日中仍有當値醫員管理醫務（國慶日）本院紀念日（陽曆四月一日）期星日年假（白陰曆十二月二十六日至正月五日）　一本院診治分門診住院兩種甲（門診）除規定休息日外每日在上午八時開診至十二時止　但急病不在此内）乙（住院）本院特設特等頭等二等三等各病室以備病者隨時入院治療　一本院分施診例診兩部甲（施診）門診只收半藥價（極貧者亦可減免）住院只收藥費乙（例診）照院章徴收診察治療藥劑各費一本院原以診治門診及住院病人爲主惟病人萬難來院就診者每日在下午四時至九時前亦　往診（但急病不在此限）一本簡章未能編列各條一切均詳本院細則 
　　致新院長汪企張函　案查敝會規則第三條載本會對於公立上海醫院之職務中聘任院長等語本會茲於中華民國五年五月二十九日開會提議聘任院長議案旋經　推先生爲公立上海醫院院長除俟敝會選定會長再行正式補送聘書外相應先行函訂敬希察照迅予接任院長職務俾資整頓而策進行是所感盼 
　　再致汪院長函　公立上海醫院院長職務業於上月三十日函請先生　予接任俾資整頓在案茲將全院原有職員人役開具淸單送請察核聽候甄别去留並自即日起凡醫院内部組織所有應興應革事宜悉憑院長主裁並負完全責任本會既不干預院務亦不擔負責任惟有實行監督而已相應函達敬祈查照爲荷 
　　致祥知事函上月二十九日敝會臨時會議時提議添舉院董一案旋經董等查與規則第二條末項資格相符者計朱榮錦（蓉鏡）金祖壎（仰孫）范源寛（吉生）沈鑄（聯芳）四人理合蕭函陳都敬乞縣長鑒核備案並請由鈞署分别西訂買爲公便 
[滬海道公署批示三則]  
　　淮安人張友良禀爲聲明事實請求諭令啓封由　狀悉據禀各情是否屬實仰候飭上海縣知中查案詳復核辦所請諭令啓封應從緩議此批 
　　崇明縣人黃達泉禀爲案决朦翻呈請吊卷審明核豁由　禀悉案關人事訴訟初　範圍仰崇明縣如事查案訊結詳報此批　南滙縣人傳朗田等禀爲徇情袒護顚倒是非環求吊核原卷檄縣押逐嚴追由　禀黏均悉據禀陸家廟是士王吉甫吸食洋烟潛將廟中古銅香爐等物私行賣去並有吳其錦插身帮扛勾通警佐委員顚倒是非等情如果屬實仰即將道士王吉甫驅逐並着賠繳私賣物品另招淸正僧道主持該廟該警佐委員是否有被勾通情事亦仰一併嚴行查辦以儆奸邪而安良懦此批 
氣候報告 
[（上海徐家滙天文臺天氣測候報告]  
　　已過者之報告六月三日南海狹颶風在汕頭與香港間登陸遼東有適中之低度台灣海峽北有東同涼風南有旋風上海天晴而熱　四日上海大氣晴朗氣壓在平均度　上凉風來自東南頗爽　四日下午四時前二十四小時内上海氣候温度至高八六　四至低六六八去年同日至高七八三至低七二．二　　未來者之推測　四日下午四時三十分據測浙江與北直隸間凉風自南而東本省海濱福建及台灣海峽日旋風與霧氣台灣　方天氣惡　 
雜評二 
[金融可由權力操縱乎（訥）]  
　　淸道光時銀貴錢賤市面𨺗現恐慌福建梁章鉅請鑄大錢� 
變通補救二疏傳誦一時中有句云攷萬貢惟金三品銅實與金銀並重當王者貴其貴賤之權亦操之自上耳上之權可以頃刻變人之貴賤獨不可以頃刻　物之貴賤乎此種囈語當時竟奉爲名言亦可推想專制時代之情形矣夫元首之權力縱能以意貴賤　斷不能以意貴賤物况乎貨幣價値隨市面大勢爲轉移更非一人之權力所能操縱耶然而今日之理財家欲以强力把持金融通塞由彼一已猶不外　氏之見解也嗚呼 
來函 
[葡國領事巴捍拿君離滬]  
　　大陸報云駐滬葡國總領事巴捍拿君近因與其國人失歡將離本埠此事由北京葡國使署秘書立時敏圖君五月二十三晚正式宣佈立君來申乃接任總領事者立君現寓客利旅館有詰以巴君之離任是否與本埠葡人爭案有關　云不能回答伹吾等祗知　君請假回歐耳伊向未請假回國惟伊應　逾六個月之例假由叩以伊回滬否立君　聳肩微笑而已至此談話遂停伊宣言巴君　於西曆六月初問離任遺缺由伊接受衙署將遷於近市　俾較在靜安寺路之舊署得稍近便本埠葡　謂　君或不回　渠　登告白出售斜橋路一號寓所傢私前數星期　君與其國人曾起糾葛是時有十著名人物因與著書抨擊總領事有關爲總領事定罪據律師之在被告中者聲稱此案判　極妙以特斷使伊等無自兩之餘地也衛國公使　來调查此事　現已回　矣遠東葡人對於此案甚爲激昻　至影響於葡京現已在議院提出議案據官場所傳關於此事之消息　有趣味茲將三月二十七號葡議院議案摘錄於後議員安東尼奥君上總統禀謹呈者敬祈飭由外交部將北京使署存案關於律師兼主筆于土母司奥君與上海領事署人員交惡案件抄給看閱謹呈發言者曰伊欲細查關於干君與葡領事署人員發生之事干君乃一熱心葡人著名律師且久在澳門按察　并與伊　友所惜者外交總長不在不然當求伊特别留意是案因深信干君行　協妥并爲熱心純正共和之人（安東尼奥前任澳門按察現爲葡京高等審判廳辰） 
[溧陽縣知事公署來函]  
　　徑啓者頃閱五月二十九日申報内載溧陽縣杳無覆音一段不勝詫異查裕和絲廠控訴彭啓新等一案前於四月十　日奉日蘇交涉公署飭知令即派吏協同來探查明彭啓新史晋甫產業一律發封等因當以來探並未到溧案關交涉未便輕率從事即於五月十四日詳請示遵在案現尙未奉批示核計奉又日期　今未及兩月且已據實詳覆有案今閱貴報内載已逾兩月並無回復等語顯係探報不明傳聞失實事關名譽相應函請貴館據實　正　爲至要此頌公祺 
[南市花業吉雲堂來函]  
　　敬啓者頃據敝公所同業四牌花行暨陳元生經理人等面稱閱本日貴報商務門棉花行市載有前昨兩　牛莊帮與紗廠家　進南市陳元生等牌二千七百包價較上月每擠增起二兩之　計南市四牌子每擔二十二兩陳元生二十一兩六錢至二十一兩八錢云云閱之甚爲詫異查四牌子白陰曆三月　開過二十四兩後並未開過行市陳元生亦於同時開過二十四兩四錢並未開過行市日　市上雖略有交易並在四牌子陳元生倩函致貴報聲明等語當經敝公所查係屬實爲此據情懇請登載來函門以昭核實是所至禱　南市花業者雲堂啓　 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
[游戲文章戲擬屈平宣告書] [  泗濱野鶴]  
　　平不幸遭離間主重以僉壬嫉視遂召放流之辱維時斯文道喪天下俶擾金革湯湯國故淪夷平未嘗不惄焉憂之顧一人之力匪可爲用自是而後遂棄世事不聞問然中心耿耿莫能釋也比閱鄷邑日報知共和重現議和有望雒誦之餘爲大歡喜乃將離騷天問諸書之板刻毀去已印就者拉雜摧燒之不願以悲愴之辭留諸久久蓋平當時實有無窮幽怨莫能自己今既事過境遷以前種種自何庸提議譬之空明之鏡不着微翳矣惟是端陽佳節諸公例有角黍投江龍舟競渡之舉在諸公盛意固可感獨是平心理已易更何膠於舊習爲矧龍舟競渡等等貴國士女例皆視爲遊樂之一失之毫釐差以千里者耶特此宣告願諸公毌再爲是舉平雅不敢有以承此也（屈平謹啓） 
塵餘觚剩 
[碧血紅氷館筆記跨鶴先生] [  警衆]  
　　士窮而後見節義歲寒然後知松柏自古以來其照耀靑史者固已頑廉懦立永垂不朽間有英雄埋没飲恨重泉者何可勝道要之天地正氣上爲日星下爲河嶽往往靑燐碧血亦生氣凛凛鬱勃於黃沙白草間徴文考獻抱遺訂墜此則後死者之責溯自咸豐十一年二月朔日太平軍由寗國旌德上竄績溪長安鎭實當其衝鄕人聞警不能禦竊負偕遁避上游近山叢莽中憑高守望賊往來大道皆可俯而關也遙見有裙屐少年挈眷口携行李數肩風致瀟灑氣象落落衆意方危之忽賊隊擁至從者驚潰賊强脅細弱以去亂刃交下血沾衣袂少年毅然而前似有所指揮瞋� 
目辯論繼而抗聲大駡攘臂奮擊衆怒叢殺之山藪中有古貌淸二遙望而大號者鄕人急止之謂將聞聲尋跡至如衆難民何其人號遂止汨涔涔下父老憫而詢之因泫然曰是昻藏而被殺者吾主人也自蘇歷浙溯新安江而上間關千餘里將急往旌德省親今相距三四十里刻期於日中見父倍道兼行俄頃間竟全家遇害嗚呼痛哉先是至新嶺聞兵氛甚惡予勸暫避主人曰徧地風鶴避　安往且旌德已有警信吾父不知若何當急赴偕殉義不獨生吾恨無尺寸柄脫遇其酋當折以大義死注不顧也爾輩各有父母妻子可速行余固請相隨主人怒麾手曰我幸生還相逢有日否則爾收吾骨焉寇急矣勿多言余弗能强亦弗忍遠離今日之事命矣夫余亦將從此逝矣父老聞之歛容起敬更詳詢閱閱始知其主人籍隸崑山夏其姓明時其字且歷叙其生平十七歲入泮二十一歲食餼負其高氣志在靖難有古烈士風其先世傳有十八鶴來堂主人平日吟誦其中夙工詩詞别號跨鶴士林矜式稱跨鶴先生今年二十六歲其尊人今旌德縣學訓導也父老閔僕言唏嘯良久既敵蹝去遠村人欵留不肯住揮泪泣别不知所終光緒壬辰年有績溪章古漁先生由浙旋里偶殺壇召仙判乩忽見乩詩之末欵署崑山明時夏時材並自注咸豐十一年携眷在長安鎭駡賊被殺一靈不冺細味其言與父老傳聞臨合其詩四章其一曰白衣蒼狗變桑田出岫浮雲過眼烟血性已銷還磊落丹心難死尙纏綿卅年如夢迷蝴蝶五夜思親泣杜鵑多少生平幽恨事怕將筆墨述從前其二曰悲號聲雜鼓擊聲回首當年我尙驚怕逐狼羣甘一死蓋從虎口乞餘生室家領覆無完卵骨肉流離走亂兵悵望洞庭山色裏欲歸不得夜三更其三曰零烟衰草久迷離斷骨殘骸莫辨伊冷酒誰澆趙州土荒墳夜唱鮑家詩孤魂無托悲寒食壯志難酬感故知自羽生平好才調未曾飛入鳳凰池其四曰靑蠅誰弔哭人琴斫斷頭顱血滿襟辜負君親慚國士表揚忠義賴知音歲寒香透枯梅骨春老貞存古柏心卞子無墳休上疏不須慷慨爲捐金觀此詞旨纏綿幽怨惻惻動人宛若長安鎭當日情事抑亦慘矣夫太平之刧大帥驚漬郡縣瓦解先生以一介書生顚沛震盪於刀山箭林中抗節不屈飲刃如飴使其杖策從軍何難儕曾左彭胡諸君子大建偉烈卽或功有不就則見危授命何必非張睢陽顏常山之流亞也而乃奄化鶴虚付刦灰宜其精氣耿耿有終古不可磨滅者　 
　　警衆曰吾皖績溪爲徽寗孔道太平之亂大隊雲集殺掠靡子遺兵燹後父老僅有存者故所傳詳略不同而其人確有可據焉聞崑山夏氏十八鶴來堂文物衣冠爲江左望族觀其以跨鶴自號則翛然塵外高曠亦可知矣物換星移瞬息四十餘稔而其忠義激發豪情毅概有足令人流連不置昔温序爲護羗校尉行部至襄武爲隗囂别將所害光武賜葬洛陽其長子壽夢序曰久客思鄕里壽即上表乞骸骨歸葬先生於冥冥中其殆有思鄕之意歟雖然先生已無骨可葬惡乎歸淸忠義之士例得纂入靑史請旌於朝先生獨沈淪異鄕幽光不發撫今追昔有心人能無愴然嗚呼雖無老成人尙有典型在此昔人思蔡中郎所爲愀然以悲者也 
含商嚼徴 
[雙鳳閣詞話] [  鴛]  
　　望雲詞囗囗囗著望江南云山萬疊石壁插天關絕讞雲排孤塔秀大江烟雨萬松寒一雁拾蘆還更漏子云玉參差金囗囗墻外曾聞一笑纔轉眼急回身綠楊影裏人金燼短犀　軟人和影兒都遠捱夜夜數更更今生睡不成水龍吟楊花云空中似有還無白楊一片飛花墜輕於蕩子短子閨夢澹于春思黏著葳衆穿將麗靈雙環半臂想漢宮張緒靈和殿侧讞更三眠三起一望盤渦沙嘴似江天殘虞密綴曉烟籠破曉星逼冷曉風揉碎桂闕含秋銀塘抺粉銅鋪浸水願隨花飄傍那人衾枕偷沽鉛淚淸平樂云柳風梅雪繡幙雲彄月花氣撲簾香影折睡煖一雙蝴蝶歛眉獨倚金扉輕寒吹上銖衣滿池星紅小綠鳳尖怕蹴香泥斷句如如夢令云輕薄輕薄人被柳絲兜着薄倖云溪心寒月爲流急纔圓便缺諸詞哀感頑艷亦松卿端已之遺至於深思寄意其亦勝國遺臣乎 
　　空瞳子詞不署名鷓鴣天句云鳳靴細按新擅板隔節窗兒分外明新意 
　　天然散人所錄至是都吾松軼詞盡賈語余得自一李姓家然無實據可攷邇來索居無事與同邑遇春（光明）約爲選政遇春之谷水詩徴自淸嘉慶始余之谷水詞徴依松風餘韻松江詩鈔爲例蒐采之難其終乃不可知世方多故余等獨作風月閒人想亦復自笑余答遇春詩所謂世亂還宜論詩格自敎刻意到官商正有不能已者安得多如天然散人者饗余深也　 
劇故 
[耕塵舍劇話] [  瘦碧]  
　　武生俞黃李三派分道揚鏣負盛名於世俞派當推楊小樓尙和玉俞振廷雖係潤仙子然魯莽滅裂少愜心當意之作未足稱俞氏肖子也黃派人均推李吉瑞實則吉瑞除能大聲狂呼外有何技術之足言且今之能唱幾齣獨木關銅網陣巴駱和落馬湖請宋靈風波亭等便以黃派號於人於是風靡一時專恃此幾齣半文不武戲以朦人者實繁有徒平心論之黃月山戲果如是而已乎此之謂黃派不若謂爲天津派之不失其實也李派今以蓋呌天爲巨孹擘此子演戲不尙花梢一抬足一舉手均有眞實力量精悍潔淨不亞於春來壯年時矣其雖以十字坡三岔口二齣名然如西杰村白水灘等均有萬難望其肩背者前來京演唱半月會觀其奏藝者當知余言之非謬 
　　汪笑儂演戲得力於牢騷二字爲梨園中一新面目緣其遭際使然非可强而致也前在天樂園等處演唱每逢其排駡閻羅黨人碑哭祖廟桃花扇等等無日不驅車鮮魚口聆其稚奏當夫檀板一聲伊凉幽鬱茫茫大千托足無地此情此境棖撥傷心幽愁暗恨觸緒紛來故其低徊嗚咽慷慨淋漓有心人一種深情和盤托出代他人酒杯澆自己塊壘不知其然而然也六朝人樂府曰心非木石豈無感呑聲躑躅不敢言笑儂其以歌場舞榭爲痛哭地乎而今則甚囂塵上又誰爲之灑一掬同情之淚耶竊謂此等劇惟笑儂演之始工他人終不可勉强學步所謂强笑不歡效　不愁者也 
　　高喜玉一名元元旦富連成社頭科高材生也出科後曾在文明園等演唱復去而至津漢各埠頗負盛譽剛健婀娜各極其勝技藝嫻熟體貼入微工游龍戲鳳醉酒戰碗城等演梆子翠屏山大劈棺雅近俊山尤工刀馬如穆柯寨虹霓關破洪州反延安等盪馬一場足冠全軍時串武旦取金陵剌巴杰演火棍泗洲城靑石山諸戲矯健絕倘砸頂工夫尤登峯超極蓋高伶自幼入科先習武藝自非凡流所及也譽之者以爲實兼路三寳梅蘭芳九陣風三人之長或一時興到溢美之論然高伶技藝之不弱亦足見一斑矣 
詩選 
[若麒以詩見規盖憫我近作太淒斷也報以長句] [  野鶴]  
　　損我汪郎一寸椾勤懇爲致寫猶哀成詩咨歎人交病入世蜲𧉮� 
我未胎幾見淪傷遂暗唖滕將歌哭換塵挨闍黎未是相知者天末蒹葭獨此才 
[題野鶴詩後野鶴所作極似林暾谷因書四語] [  鶴雛]  
　　諫果味獨秕澀杷晚自翠與君抗西江放歌南山厈贈宛子（奚囊） 
絮影萍痕慘不分憐他羣啄日紛紜文章嬉笑眞成癖肝膽論文幸有君世態炎凉歸逝水人情終古比秋雲祗憑一管如椽筆寫到閒愁心自焚 
[讀燕蹴箏絃錄率成] [  野鶴]  
　　漸漬纏綿吾自幸絕裾割忍客猶傷終成抑性歸平澹宜有餘魂付莽蒼雁柱悽悽成斷曲深情藹藹學相忘幽馨入抱供遺瞑應與蒼波換夢凉 
自由談屑[  鶴雛]  
　　端陽與重陽異端陽爛熳重陽蒼茫端陽宜睛麗重陽宜風雨端陽宜衣白袷登臨江高閣豪飲放歌重陽宜墊角巾於山廻水複　淺斟緩酌雖然讀昔人詞寒食淸明都過了難首端陽之句壯歲辭人又當惘然自失也 
小說一 
[郤瑟繞梁錄] [  王汝鼎編譯]  
　　情戰（續） 
　　派來盟曰吾弟乎吾所憂者寗便爲此惟君試視之彼美玉人珊珊於彼苑囿中者非欲奪我魂魄以至於死耶今不知其果爲玉人乎抑玉女乎使渠問爲玉女也噫佛納司（羅馬司愛情之女神）乎汝既化身而來塵寰其速助我輩憂患餘生破此牢籠而去若我輩命宮理應盡於此也則願降福於我同胞語時伏身祈禱不已此時哀沙亦已見此絕代之麗姝矣心亦怦怦然一如派來盟或且過之即曰使吾而無福再見彼姝者天地誅之派來盟厲聲答之曰若之方莊乎抑諧也哀沙曰誠也否者禍吾身派來盟曰君既無僞我亦不悖吾弟乎自今盟後除一瞑不視外其永永勿離母以愛情及他故而使我兩人參商爾之事我一如我之從爾是誓也願君守之君其爲我律士終吾之身母愛我心愛之人哀沙實告君首愛彼姝者我也盟弟乎吾以汝爲我股肱心膂在助我以力否者吾終以君爲僞也哀沙聞之大恚即曰君大誤矣彼姝首愛之者我也奈何爲汝汝非至今尙不能言彼姝之爲凡女或仙女也汝也視之爲神而我則猶是以爲圓顱方趾之人類也以汝爲吾盟兄敢不更掬心以示卽令首愛之者爲君然亦曾記先哲之詔我乎先哲曰天下孰則可以命令施之於所愛者愛之爲物即人世最高之命令是故威令至嚴而獨失之於愛情無論雛娃𡟋婦人之得之者首須得其情愛不得其情愛終無如� 
彼何也今試問爾我二人孰有一焉能邀彼美一盼者乎吾輩終身禁錮是中乞靈金錢已無望矣今大類二狗奪骨作盡獰態徒以資鷹之飄然而來攫竊爲君不取也 
小說二 
[俠情小說紅蘩蕗别傳] [  天虚我生]  
　　第四十二章 
　　雨雪載途行役未已惟風色已轉爲西南枯林一帶咸瑟瑟作響似助人之太息各騎士雖健然爲寒威所逼亦都瑟縮如蝟以手掣韁韁繩爲雨沾濕已結成冰滑不容手而手亦且龜坼矣雪片與霚珠相迸時時滴入馬且且撲其靈敏之鼻馬乃昻首四顧現不耐狀馬與騎士且如是則囚車中人概可知矣此一行人碌碌於途中者今已三日沿途惟向小宿店中及警備所暫一休息兵士則每至一站必更替數人當然不致十分勞頓於時耳所聞者惟輪蹄之聲目所見者惟泥濘之路愁雲蔽天顏色如死車中人覩此景物彷彿如在夢中車制雖陋而駕車之雙馬殊健御者爲下級軍士掣鞭力搥其馬使與前行之騎士接踵海龍則時時探其飛蓬之首於窓竇外詈人舉凡隨行之兵士以及同伴之舒勿林甚至駕車之馬無不受其呵斥即泥濘之路亦必喃喃咒詈謂其無端而長也海龍之性固躁但亦有一最近之原因在蓋昨日之日詣一警備所換馬時海龍與紅蘩蕗同時下車不期偶一滑足竟致互撞海龍遂仆致碎其顱故至今日其左額猶綳白帶爲狀乃益醜而性情亦逾暴 
 
 
 

Page 15

 
 
   
 
 

Page 16

 
 
   
 
