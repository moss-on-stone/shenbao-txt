# 1908 - 352 - 4912899

 

Page 1

 
 
   
 
 

Page 2

 
 
上諭 
[十二月初五日内閣奉]  
　　上諭陳夔龍奏明湖北各屬被淹受旱輕重情形分别蠲緩新舊錢糧漕折銀米等項開單呈覽一摺湖北本年入夏以來霪潦爲災江河又復盛漲隄圩多有潰決交秋後雨澤愆期高阜之區間受乾旱收成均形歉薄若將應徵錢糧漕米等項照常徵收民力實有未逮加恩著照所請將被災之松滋等各廳州縣村莊應徵新賦錢粮漕米等項並原緩節年銀米酌量輕重情形分别蠲緩以紓民力該督即按照單開詳細數目刋刻朕黄徧行曉諭務使實惠均霑母任吏胥舞弊用副朝廷軫念民艱至意餘著照所議辦理該部知道單二件併發欽此　　上諭浙江按察使著李傳元補授欽此監國攝政王鈐章軍機大臣署名奕劻世續張之洞鹿傳霖袁世凱 
[宫門抄]  
　　十二月初五日召見軍機載澤紹英陳邦瑞 
 
 
 

Page 3

 
 
十一月二十五日經内閣奏派大臣驗看二十六日覆奏奉 
　　旨廕生徐洪謨著外用葉堃著外用協理遼　道監察御史員缺著饒芝祥補授截取繁缺知府法部郎中馮汝琪郵傳部僉事龍建章俱著照例用保送繁缺知府禮部員外郎德祐著以繁缺知府用吏部文選司主事員缺著寳善補授欽此 
　　十一月二十五日經内閣奏派大臣驗放截取内閣中書江瑞麟朱紱保舉廣東　補用知府榮勳均堪以照例用改就直隸州知州裁缺工部郎中啓綱堪以直隸州知州分發省分補用揀選二等舉人徐乃鼎堪以直隸州州同鹽庫各大使掣用開復前山西榆社縣知縣蔡光岳堪以准其開復原官原銜仍留原省補用擬補内閣中書張紹言堪以先行擬補内閣中書鄭滋潘雲南布庫大使周式衡浙江金山場鹽大使王瑞章吏部員外郎文炳江寗將軍衙門筆帖式炳元凉州副都統衙門筆帖式恩闊吏部筆帖式承培均堪以准其補授奏留吏部筆帖式純厚堪以准其留部二十六日覆奏奉 
旨依議欽此 
交旨 
[十一月二十五日軍機大臣欽奉]  
　　諭旨陸軍部會奏議覆趙爾巽等請駐兵巴裏抽撥川鎭飭部無餉并先練川省兩鎭以資兼顧一摺依議欽此同日軍機大臣欽奉 
　　諭旨吕海寰代奏四省津浦鐵路商股有限公司請兼辦轉運一片著吕海寰督飭該公司妥定章程以期利商便民斷不准違章勒索擾累行旅致妨路政欽此 
[二十六日軍機大臣欽奉]  
　　諭旨禮部奏冬至令節几筵前行禮監國攝政王公百官應穿服色一片著仍服縞素欽此同日軍機大臣欽奉 
　　諭旨内閣奏恭上皇太后徽號應用清文蒙文字樣事單二件知道了欽此同日軍機大臣欽奉 
　　諭旨鑾儀衛奏遵擬監國攝政王輿服等項事宜一摺已於單内逐條批改矣著按照所改各節遵行餘依議單併發藍筆諭旨繳進欽此同日軍機大臣欽奉 
　　諭旨陸軍部奏遵撥監國攝政王應增護衛各事宜一摺所有府中官員除長史現有一員不必再議外其應添之頭等護衞等項員缺著改爲按照親王額設官缺數目增加一倍餘著照所請行欽此同日軍機大臣欽奉 
　　諭旨稽察守衞事宜貝勒載濤等奏稽察守衞酌擬辦法摺單各一件又奏擬設帮總辦片又奏鈐盖關防片均著依議欽此同日軍機大臣欽奉 
　　諭旨理藩部代奏駐京洞闊爾呼圖克圖請賞朝馬一摺著照例賞欽此同日軍機大臣欽奉 
　　諭旨吕海寰奏陳明津浦鐵路現在南北叚辦理情形並起程赴寗日期一片知道了欽此 
[二十七日軍機大臣欽奉]  
　　諭旨前據御史葉芾棠條陳現當亮隂請免進方物一摺當經降旨飭内務府將前次照案奏請各省方物分别應進應緩清單呈請核定兹據開單覽悉除有關於祭祀供鮮貢品仍著准其呈進外其餘一切貢品均著概行停止仍俟三年後再候諭旨監筆旨繳進欽此 
論說 
[寗蘇諮議局分合問題（續）]  
　　乙主合之理由 
　　一江蘇省係兼指寗蘇兩屬而言。既合寗蘇兩屬爲一省。自應合寗蘇設一諮議局。 
　　二行政權皆有統一之勢諮議局有指陳通省利病籌計地方治安之責。自應設立統一機關以應付之。 
　　評論第一說就行政區劃立論。自不可易。已詳甲說第三項評論之中。統觀章程全文。斷不可在一省之中有兩諮議局。 
　　第二說就行政權立論。按道光以前。蘇撫與江督之關係。略似赣皖。於蘇松常鎭太五屬。蘇撫得完全行使其行政權。兵興以來。各事漸有統一於江督之傾向。蘇屬財政。除丁漕之奏銷案。由撫專政外。釐金及滬鎭關稅之奏銷案。即須與有江督會銜。皖之米釐茶釐。贛之木釐。蘇撫尤不能預聞。蘇屬爲浙鹽引地。故蘇撫於兩淮鹽務。更絶無顧問之權。軍政外次。大都皆江督主政。（商務局差寗局由督委蘇局即督撫會委）則蘇撫對於蘇松常鎭太五屬之權限可知。夫行政權既漸有統一之勢。安可無一機關以應付之。順時勢以合事機。主合之理由所以甚長也。或謂諮議局開會時。多質詢行政長官之事。如寗蘇合局。局所在寗。則開會時藩司學司及督辦釐金各官。將奔走寗蘇以應議員之質詢。案卷纍纍。又難於輦運而去其實不然。微論寗蘇關係。不能如湖南湖北廣東廣西之截然分爲兩省。即令分局。寗屬各官未必無應蘇議員質詢之事。蘇屬各官又未必無應寗議員質詢之事。奔走必不可免。但斷不必日日伺於設局之地。議事先定分日開議之表。某日議某事。與某官有關應質詢者。隔日電知。當日乘汽車而至。無慮其愆期。議畢卽返。無慮其滯留且與議員交接之事。多在督撫開會時。應質詢督撫以下各官者甚少。惟蘇撫必於寗少駐數日而已。此亦非不可行之事。至各署局案卷。開議時安所用之應檢案查覈者。尚在未開議時議員之預備。臨時搜羅恐已不勝其煩。故或者之說不足以爲主合理由之中梗。 
　　丙折衷之理由 
　　寗蘇兩屬。有應合議之事。有應分議之事。可就兩省會。分設兩局。會期四十日。前二十日爲分議之期。後二十日爲合議之期。 
 
 

Page 4

 
 
　　評論如此說則遇有應合議者勢必彼此相往返。於實際甚苦其不。便且各以二十日爲會期所議各事。亦恐不能如期終結。若合設一局。則於合議之事。其便利自不。待言。即遇應分議者。亦可分日分時。使彼此不相攙越。庶乎意見融洽。全省耳目齊一。不致多所疑阻。此於無形之關係甚鉅。不可不加審愼者也。 
　　綜觀以上所述。惟乙說於名義實際兩不相悖。同愈等實贊同之。抑同愈等更有言者。諮議局爲代表一省輿論之地。利害得失。胥與全省人身家子孫。有至密極切之關係。籌計之始。必務其大者遠者。設顯其南北之畛域。或致其鄕士之依。戀規規然主分而不主合。則是自狹其範圍。而減縮他人任事之力。已且先承其弊。人亦繼之而大困。在昔明代。安慶本屬南直隷。迨國初始分畫爲一行省。乃跼蹐於八府五州之中。力薄勢微。不足以有所建樹。尤可爲主分者之殷鑒。今雖合寗蘇爲一。其幅員尚遠不逮四川之廣。人口尚遠不逮廣東之衆。猶欲分割大江南北各以四府一二州爲一區域。則眞如孟楊二君所謂以小團體作小結構負擔小義務主張小權利矣。各省皆賴設諮議局以益堅通省團結之力。獨我江蘇轉。因有諮議局而顯江南江北之界。以自薄其任事之能力。他日者受衆建力小之禍。有所設施。不得復與各行省並。我江蘇人士。其何以堪此。故江蘇諮議局合。則寗蘇均蒙其利。分則寗蘇均受其害。利害之分。一言可决。合謀鄕土之意。當爲諸君子所同具。今主持寗籌辦處諸公。既羣以寗蘇合局爲宗旨。則寗屬輿論。大約可見。蘇人士之愛其羣者。當不後於他人。若硜硜然辦别或寗或蘇一方面之利害。則非同愈等所敢贊一詞。敬佈腹心。惟諸君子有以敎之。企望來敎。以便彚復張仇諸公。臨楮皇。皇不盡欲言。祗候公安。王同愈蔣炳章同啓 
專電 
[電一（北京）]  
　　禮部奏逹賴喇嘛先往西寗俟封册告成即由西寗辦事大臣往封奉旨依議 
[電二（北京）]  
　　某御史奏山東梟匪時常竄往河南應飭嚴防以消隱患寄諭吳重憙知道 
[電三（北京）]  
　　張中堂保丁振鐸熟悉西北情形聞將起用 
[電四（北京）]  
　　禁烟大臣電催各省趕造全省册表限一月内咨報 
[電五（南昌）]  
　　今日（初五日）開贛路勸股大會到者千餘人認定四千餘股馮撫亦到會 
緊要新聞 
[張中堂電詢粤省路欵北京]  
　　張相以粤漢鐵路關係最要急需開辦此次兩湖借欵既與路權無礙不妨早日商定以備及時動工惟三省同時舉辦方有成效第恐粤省士紳集股未能如數昨特電詢張督略云粤漢鐵路關繫重要修築斷難再緩兩湖界内路線較長需欵較巨已商允陳夔龍岑春蓂借欵開辦並與外務部商定向中英公司抵借該公司所派濮蘭德亦早到京並調高凌蔚曾廣鎔正在磋議不日即可定奪因思兩湖既議借欵築路自速貴治路線斷難再任延緩粤紳認股踊躍素爲他省所不及但不識現已集有若干能否敷用倘所短尚巨應否附入兩浱酌借若干以資補助希即督飭各紳妥議定奪迅速示覆 
[變通旗制事宜續誌]  
　　變通旗制處已欽派大員專司其事聞各軍機會議辦法擬照江督端制軍議加給三年恩餉後一律裁撤而某中堂以欵餉無著仍主張十年裁净之說現在兩議對立將來孰取孰舍尚未可定 
　　旗制處大臣等現與軍機大臣商訂章程逐日。在樞垣會議聞此項章程雖未定稿然欲符第一年籌備之條件封印前須將宣佈 
[于誌鎭海火藥庫失事情形寗波]  
　　鎭海營儲藥局爆裂一節已誌前報兹據中衡樓叅戎巡捕趙千戎復稱似有匪徒縱火情事計毁民房三百餘間惟傷斃人命尚未得確數局旁屍跡全無祇有髮辫幾條而已 
　　附浙撫致滬道電上海道台鎭海縣火藥局於仲冬二十九日戍刻失事轟毁民房四百餘間受傷數十人已派道府及總理營務處顏參議查勘先放急賑再行妥籌撫卹現據桑道電復查係賊人六名行竊所致 
 
 

Page 5

 
 
已獲二賊訊認在外把風餘已轟斃已飭提府審辦矣近閱報紙誤載藥局無故轟發謡傳失實知念奉聞韞支印 
[補錄浙路總理致軍機處電]  
　　軍機處王爺中堂大人鈞鑒八月初三日報傳汪大爕補郵傳部左侍郎羣焉疑之閱抄信然進退大臣朝廷特權潛誠病狂奚敢贅詞自攖斧鉞顧郵傳部爲各路敎令所自出盛宣懷蘇杭甬禍首爲之右汪大爕浙路之故方爲天下側目又爲之左謂用所長均未諳習謂酬其庸證諸輿論但有貽誤徒無茂績即有茂績亦奚必郵傳部也中國此時舉動不可使志士灰心尤不可使列强騰笑並世乏才必以與路有嫌疑者左右郵傳部知者以爲事屬偶然不知者以爲好民之所惡潜辭官養親體兩宫之孝治折淆亂之羣言自維賦性狷急不欲輕與世事鐵路非所習尤非所願下迫公推上重朝命賡續電辭不獲不惜縗絰枵腹勉效尺寸適逢多故頭額焦爛未暇刳心路事竭蹶兩年自杭至嘉行車百餘里舖軌及三百里現正赶築嘉以下數十里候接滬軌無客欵無客卿效僅止此至用内媿今益勢與願違爲國爲路反覆熟計路係奏辦自應秉承郵傳部之敎令而苦無面目秉承盛宣懷汪大變所任郵傳部之敎令懼輕朝廷而羞當世之士耳惟有仰懇鈞處奏請飭下浙人另舉總理並將潛卿銜撤銷爲任事不終者戒請咨已數月矣一有替者當懍遵去冬電召進京泥首闕廷藉伸瞻覲卽束身司敗自請出位妄言之罪以謝盛宣懷汪大燮惶迫待命罔知所裁湯壽潛叩 
[京師近事]  
　　政府以各國公使參贊等官將來在文華殿覲見必須將該殿修理整齊已商之内務府大臣擬奏請將文華殿宫門殿宇隨同監國攝政王隨時起居休息之三所一併興修以壯外觀 
　　攝政王府例應建造新府現因工程憲時特於中海集靈囿地方將舊有宫殿略加修理暫爲居住聞軍機大臣張宫保議商奏請由度支部撥銀十五萬兩作爲修建王府之欵 
　　近日各部均請添鑄行在印信禮部昨飭鑄印局鑄造學部民政部農工商部郵傳部行在印各一顆以資備用 
　　度支部澤尚書與紹陳二侍郎議定奏派丞堂陳宗嬀及郎中陳錦濤兼充大清銀行監理宫其大清銀行之票據現金及一切賑籌均責成隨時稽察以昭核實 
　　外埠分電川滇兩總督略謂滇亂雖已平靖伏莽尚多况川滇邊界與英法毗連關係異常重要所有承襲世祿土司恐不明世界大勢尤易煽惑前曾咨行在案速將各處土司所居地址姓名年歲係何年受封一併詳細查明造具清册迅速送部以憑查核母再延宕致滋貽誤 
　　那邸博公以蒙古西藏青海邊地極爲廣闊時爲外人覬覦惜中國無殖邊人才以致廢棄現在二公捐資在西城闢才胡同創立殖邊學堂一處並設蒙藏兩科刻已派委魏梯雲范靜生劉伯紳三君組織其事定於明春開辦日内即由那邸博公會銜奏明立案並請此項學生畢業後優給出身以昭激勸 
　　京華報主唐繼星因事獲咎由順天府奉交直隷保定府獄監禁十年現聞凌大京兆以恭逢恩詔大赦日内即將釋放 
　　外務部郵傳部民政部堂官因近來各處電報極繁直有應接不暇之勢故外部堂官現已派候選縣丞憑熹知縣譚祖詒二人專司稽查各處所發之電報以免遺漏其他民郵兩部不日亦將派委妥員稽查矣 
　　攝政王因理藩部逹侍郎條陳立憲深中肯要近與軍機大臣議商以蒙古一帶開化不易擬派逹侍郎前往蒙古考察要政以便設法舉行 
　　直督復民政部略云外面謡傳深堪痛恨敝處已密飭各屬文武及巡警偵探各局嚴密查禁近來人心尚定兹奉電示應再飭各地方官加意防範以保公安 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[不京通信]  
　　斥革曠課學生使署牌示云頃准岡山第六高等學校函開大學豫科第二部乙組聽講生季應全前學期試騐成蹟不合格又自九月以後引續欠席並住所不報告等語查該生既有官費以資游學宜如何努力自愛以求効用乃前學期試驗不合格猶復無故輟學至數月之久如此荒棄實屬不成事體應將該生官費開除以警效尤 
　　咨請續行改給官費章程公使咨學部文云據監督處案呈學部原定游學章程第四節内開自費生考入官立高等或專門學校及大學堂應由總監督商請該生本省督撫改給官費等語查此條係爲鼓　學生起見應請咨明學部奏准續行始於培植人才大有裨益本大臣覆核無異相應咨請大部察核見覆施行 
　　聲明停止留學生借欵公使又咨學部文云據監督處案呈學部原定管理游學生章程第四節凡自費生先有名籍在使館而又能遵約束者如有資斧不繼經總監督查明屬實得在該生本省經費項下撥借至多不得過五十元限兩月清還等語查此條固係爲體恤學生起見然以諸多窒碍故前任李大臣任内業經停止本大臣覆核無異爲此咨明大部請煩查核 
　　攷入官立學校之名額公使又咨學部文云據監督處案呈本届光緒三十四年份陽歷四月九月兩次各省才玫日本官立高等專門學校及大學堂各學生應照部定章程由總監督商請該生本省督撫改給官費兹將該生等姓名籍貫年齡各項造具表册请爲先行咨送學部曁各省督撫爲此備文咨請查照兹將光緒三十四年考入官立各學校學生名籍表附錄於左（直隷）趙福壽仙台醫學校（安徽）潘賛化農科大學（山東）葉春墀長崎高等商業學校張積仁岡山醫學校李繩其金澤醫學校丁立同農科大學校（湖北）胡起楨陳再興長崎高等商業學校姚龍光王有佐高樹藩農科大學鮑化龍東京蠶業講習所左文誥袁永金東京高等商業學校（湖南）蔡湘京都高等工藝學校劉其超東京蠶業講習所鄧昭袁東京高等商業學校黄植名古屋高等丁業學校黄植一名已准提學司來咨先補官費矣 
分類新聞 
政界 
[業戸集議徵漕洋價情形蘇州]  
　　蘇省長元吳三大令因奉藩憲頒定漕價業於初二日開徵已紀本報兹悉各業戸等以三邑徵漕洋價現定一千一百七二文按諸市面兌價相去九十餘文之多未免受虧太甚故特於初四日邀齊各業戸到元都方丈内集議當時議論不一有謂宜遞公函或公呈者有謂洋價能加至二百文亦可了局者有謂洋價不肯加長宜合力全繳銅元者有謂洋價如是至少銀元銅元須五成對搭者嗣議一律先行全繳銅元如不收再議辦法一時簽字認可者祗有十餘戸恐難實行惟是日大戸紳士均未到會故尚未能解决也 
[蘇省整頓巡警蘇州]  
　　蘇省整頓巡警業經添募警兵合成一千餘名兹由總辦憑孟餘觀察議定城内中東南四北五路及閶胥門外婁齊葑門外二路共七路每路分爲二區共編爲十二隊每隊設巡長一名巡警十名伙夫一名每路計一百四十四名七路合計共一千零八名飭令分區辦事特頒發册式分飭各路從十一月分起責成巡記將各巡長巡警伙夫姓名年籍向操何業何人具保何日補充逐一詳造清册五分送由巡官轉送各衙門考核以便抽查上月之册務於次月初二日以前送到母得遲延 
[加撥統計處薪餉之爲難南京]  
　　巡警路工局總監何觀察等詳報添設統計處並請撥薪餉奉江督端午帥批云各署局添設統計專員所需薪費多係設法自籌無陳請撥欵之處今若於該局破例允准則各處援案禀請勢將應接不暇當此需用浩繁度支奇絀何能徧給所請加撥薪費之處碍難照准此時爲該局計應就原設股員擇其事之簡者將統計之事責令兼辦如此則欵項亦必加增而要政亦不致廢擱是亦變通之法仰即遵照 
[移請籌撥塘工經費浙江]  
　　杭嘉湖道啓觀察會同藩司顏方伯移請運司謂光緒三十四年綱課項下提濟塘工經費銀七萬五千兩業蒙奏准動撥兹查三防歲修柴埽各工現奉撫憲札飭設立工程局委員監修所需經費已准工程局移取當將單開存道正雜各欵儘數解局濟用惟尚有詳准興辦之東防予壩盤頭等項找放工欵曁十月以前月修坦水埽坍經費爲數尚鉅亟須動放現在歲修項下已無存銀此外亦無從籌墊特請將本年提濟塘工經費應找銀一萬五千兩即行劄庫動解以濟要需 
[銅元將次停鑄長沙]  
　　湘省銅元局自今年九月開辦以來已届三月現聞各省均以銅元充斥不准往來販運故湘局擬於月初將存銅鼓鑄完竣亦即停歇不再添購銅斤以符原案 
[擬給購烟執照長沙]  
　　湘省大吏擬將省垣内外吸烟人數切實調查各給執照方准向土膏店購買每購烟土一兩者抽錢四十文購烟膏一兩者抽錢六十文以爲寓禁於徵之計各土膏店如非見有執照亦不准任意發賣聞此事不久即當實行 
[鄂督飭屬勤理訟案武昌]  
　　鄂督陳小帥以州縣爲親民之官凡民間訟案應立予斷結惟積習相沿往往覊押不爲裁判現值預備立憲亟應除去此習特飭臬司轉行各州縣官凡訟案務須隨審隨結不得將原被告均予拘留即遇重大之案亦須迅集人証從速定讞以免拖累 
 
 

Page 11

 
 
交涉 
[江督飭查洋人違章輸運獵彈南京]  
　　江督端午帥通飭各屬文云准兩廣總督咨接廣州口英國總領事官傅函稱據英商熙露忌釐佛英國水師參將蔚士特禀稱有獵鳥彈子四千顆由港運往上海安徽江蘇等省爲獵鳥之用請發運照等情相應函請希煩繕送運照並咨明經過地方關卡一體知照放行爲荷等因前來應如所請辦理除核繕運照函送英總領事轉給提運外相應咨請札行各關稅務司及沿途地方文軍火進口新章第四欵内開體面洋人祗准携帶獵鎗三枝獵彈不得踰三千顆於進口時應報關查驗完稅放行又體面洋行祗准購運散子獵鎗獵彈入口時須向關呈具保結註明不轉賣與匪人如有購主以六枝爲限且於單内註明係代某人居住某處者購運方准進口並不得以營用鎗彈影射進口各定章甚爲嚴密業經通行遵照在案今英商熙露忌釐佛英叅將蔚士特所運獵彈是否自用抑代他人購運且數目已逾三千顆所稱運往安徽江蘇等省範圍太廣究竟游獵何處有無携帶獵槍均未聲明核與定章多有未合既准咨請轉飭查騐前來應由進口各關卡詳細驗明該洋員洋商姓名曁運到獵彈數目飭令按照新章分晰報明核辦方准進口仍將進口日期驗放彈數及所往地名報查以免影射通飭所屬一體遵照辦理具報 
[發封茶樓交涉杭州]  
　　浙省拱宸橋風正茶樓係天主堂敎民童利祥所開前因私售燈吃經巡防局查獲提訊後移送仁和縣辦理一面將該店封閉在案兹聞風正茶樓係某船局朱紳房屋童某退租時與朱紳大起衝突必須賠還裝葺修理及押租紅租等洋三百餘元始能息事否則惟有禀請主敎出塲辦理現聞該堂魏主敎已准情向地方官交涉矣 
軍界 
[三誌張統制檢閱皖軍情形安慶]  
　　檢查皖省陸軍張統制抵皖情形已兩紀前報兹悉於上月二十八日親詣東門外五里廟一標營房將該標一二三營兵士逐一點驗該標自亂事平後已經朱撫飭將兩標六營存留各兵共歸一處甫經編成未便校閱　式爰即登壇演說曉以國家大義衆軍悅服二十九日即傳陸軍軍佐於浙江會館行轅一一接見面諭一切惟督練公所現雖裁撤而尚有文案司書收支等十餘人亦在軍佐之例是日並未到塲聞統制意頗不悅 
[咨飭世職入學肄業蘇州]  
　　蘇撫陳中丞准陸軍部咨以近來世職人員多有未學而任差者恐將來難資重任咂後擬將滿漢世爵世職奏准承襲後無論已未帶領引見分别派入貴胄陸軍等各學堂肄習俟三年期滿擇其列入優等堪膺宿衛之選者咨送考騐即照學員授職章程辦理凡未入學之員祗給半俸以示區别等因中丞當飭標下一體遵照 
[參謀與協統對調蘇州]  
　　蘇撫陳中丞以督練公所參謀處總辦混成協統領官均屬重大要差蘇省編練新軍成立本年復經調與秋操該參謀處總辦劉道篤烈協統劉錫鈞偕往操所觀操逮回省銷差後本部院詳加詢問均能有所研究發明惟參謀處與協統事雖一貫而情形各殊必須互相考求方足以增歷練而資整頓應將劉道篤烈與劉錫鈞對調署理並奏明咨會陸軍部查照 
[統領請給勇丁棉衣蘇州]  
　　蘇垣飛划等營統領陳玉田游戎以鹽捕各軍勇丁衣履不整業經禀准督辦瑞方伯籌欵給發棉衣以資禦寒兹聞游戎奉批後卽照新章按營計算除官弁軍佐及輪船管駕正副管舵不給外計中前左右後丹武江隂江巡海巡等營以及鵬飛安靖安濤等兵輪共十三營兵夫二千一百零四名每名給發棉衣褲一套每套工料洋二元二角合計需洋四千六百二十八元八角昨已呈騐貨樣禀請給發 
學務 
[飭查堂董與學堂衝突原因案徽]  
　　皖省清節堂董胡遠勛前被洲佃上控侵蝕公欵一案節經前撫批府委查已詳前報兹悉此項洲地原係新漲初歸懷寗小學堂執管旋因胡某覬覦其利極力運動竟將該洲佔歸清節堂公産故名曰清節洲歷年進欵皆歸胡紳經理任意弊混以至侵蝕甚鉅前年府中學堂因經費無出曾將該洲劃除一半作為常年費用並以清節堂目前經費甚厚不僅恃此區區而劃撥公產辦理亦屬無妨業經稟明各大憲批准立案乃胡某屢次抗違掯不交割前月廿九日中學堂派人往洲砍取柴木胡某胆敢喝令鄕人肆行毆辱傷及夫役數人昨日已將受傷數人送懷寗縣相驗陳令飭暫帶回調養是日首府豫太守特派陳令親赴該洲查明稟復一面擬將該紳訓導詳革並撤去商會協理以憑歸案訊辦 
[考驗塾師展緩之原因常州]  
　　武陽敎育會禀請兩縣出示考驗非舉貢生員之敎師已見前報各塾師之未得出身而文理優長者固不乏人其略識之無貽誤子弟者尤以四鄕爲多自聞考騐消息後蠢劣之師不免悚懼遂集近城各塾師紛紛會議以考驗雖屬有益而所定考驗條例措詞激烈未免藐視塾師太過致在會塲與陽湖縣陳令大起衝突是以中止前日四鄕塾師紛紛來城投考陳令以考期已緩每人發給川資數百文俟有定期再行宣布 
[蒙養院减費招生常州]  
　　常郡莊通伯陳女士因所辦滌氛蒙養院學生寥寥兹特减費招生學額四十名分甲乙兩級甲級科目游戲唱歌手技談話識字乙級少識字一科學費减收每月七角雜費每月三角半膳費每月一元 
實業 
[部咨整頓鹽斤價值蘇州]  
　　蘇撫陳中丞准度支部咨以各省鹽斤加價漫無限制深慮病商病民特電咨各省鹽院查明鹽務情形及鹽 
 
 

Page 12

 
 
　　斤價值數目一併詳細報部以憑核定劃一價值俾免任意增漲致滋流弊一面並將鹽運使以下各官應得私欵概行化私爲公以期裨補要政庶免剝削病民等因中丞當即札飭遵照辦理 
[嚴禁現銀出境吉林]  
　　吉省錢法之壞逹于極點而現銀缺乏尤爲今日最足慮之危象推原其故實由奸商私運出境藉圖漁利現各憲擬籌撥現欵通融市面誠恐無識商民復萌故智前日民政度支兩司使特出示嚴禁以後行旅路費以五十金爲限其有違禁私販者一經查出即將所帶之銀提三成作發覺人員奬賞餘俱充公以期力杜弊端 
[晋益升管事自訴分家南昌]  
　　贛省晋益升管事熊春階近因石秋在滬漢各處虧倒巨欵即贛欵亦虧欠甚巨昨春階自向商會訴稱伊與石秋分家有年並非舖主請各商評論以免牽累聞各商以李革牧前在該舖賭輸四五千金熊春階代李領公欵三千餘金扣除未入摺册至今控案未結且管事係管一舖之事並非舖主而權利不啻舖主甚有較舖主權大之時不必問其分家與否也 
雜記 
[誣控謀財殺弟江西]  
　　江督端午帥札行江西臬司略云據貴谿縣監生方樹馨等禀稱豺狼當門狐狸遍野謀財殺弟懇恩札府提訊等情到本部堂據此查該縣八月分詞訟册報内載該監生方樹馨係藉端圖訊抗不遵斷逞刁上控方正士案内原告等語並閱抄黏撫院批示方正士與方鴻士係同胞兄弟年均幼穉彼此口角滋閙事或有之何至謀命况一母所出又何至縱長子而殺幼子衡情酌理最爲明允且該生於方鴻士不過三服之親天下之至親者莫如生母婦人愛憐少子更屬恒情果被謀殺豈甘緘忍即該親房中又豈無同伸公憤之人何獨該生等數人出名控告且不憚由府而司而院何情急迫切一至於此如謂舉發之意在懼其恣殺横行則出事之日即應登時舉發何以遲至十二日之後始行呈報即就黏呈說帖而論諉之於門丁索詐留難殊不知該生等如果理直氣壯儘可攔輿喊禀或擊鼓鳴冤何故甘心籌欵納賄又聽從更改呈詞縣中堂諭既稱方鴻七之死由於失足落崖如果縣審不實該生等確有證據儘可當堂質證何又肯輸服遵結輒於取結後上控圖翻謂非索詐不遂架詞聳聽其誰信之所呈應嚴斥不准仍由縣質訊明確照例反坐以懲刁告至門丁久經禁革該縣是否陽奉隂違私行雇用併由府就近查明究辦札到該司即便轉飭遵照 
[劣董侵吞警費江西]  
　　景德鎭巡警開辦三四年虚糜鉅欵毫無成效警勇定額三百名其實數僅一百四十名專供婚嫁送葬迎神驅鬼而已保安衞生諸事從不過問每年共苛歛商家經費二萬七千金立一支應局名目均由劣董蔡繡賢何廷之等少數人經管收支帳目自開辦至今未曾報告過一次現經該鎭商會同人詳禀各憲兹由府委李直刺來鎭查辦蔡　情急雇寫手十餘人日夜赶造僞帳於十一月二十五日假座新安會館邀集各商核看并請分府艾紹棠司馬浮梁縣張植菴大令爲之緩頰當經公衆察出弊端甚多不肯承認時君雨農爰代表衆意謂此項警費均由徽饒等三帮商家捐集此帳應交商會俾三帮商人公同核算以昭公允若然則積年之弊竇或可廓清矣 
[鄂岸督銷局員易人漢口]  
　　漢口淮鹽鄂岸督銷局總辦張煌樓觀察因丁母艱上禀江督辭差已奉批准委南京釐捐局總辦陳維彦觀察接充不日卽可抵漢任事該局前總辦李文石觀察現己預備交卸 
[移提訟棍究辦蘇州]  
　　長洲文生錢錫川等與錢顧氏爭管義莊田産一再上控迭經由司批府提訊在案嗣經蘇府督員訊結完案惟此安兩造訐控皆馮開第從中唆亞現由錢顧氏將馮開第前在上海犯事案由開呈到府兹由何太守據實詳復藩憲察核瑞方伯閱詳後大爲震怒以此案既經質訊明確皆憑開第從中唆弄且敢勒寫票據預索酬勞實屬牟利無恥兹閱錢顧氏開呈犯事案由曾經滬道訪拿有案除批府飭縣嚴拿外特於日昨移請滬道一體查拿見復矣 
宦海紀聞 
[泰州之監掣府（來稿）]  
泰　監掣府褚某。性好冶游。醉心劉大脚家之雛妓。月擲纒頭千金。於嫖界頗負重名。公餘輙往。某夜爲某少年偵悉鳩集數人往捕。齟齬良久。褚某不得脫。暗通消息於警察。警察持槍整隊往。將某少年毆傷。奪褚去。某少年憤甚。次日有敎育會會計王某代爲盡。令報告於敎育會。復令書記嚴某秘不將報告宣布。但集某學堂敎員學生二十餘人。佯稱爲某少年鳴官驗傷。褚某恐。囑某紳董出爲調停。以一千四百元。爲二十餘人壽。而嚴某復藉某少年之報告爲要挾。又索得英洋四百。託名充培英女學公費。其事始寢。而學界譁然。 
　　記者曰。有官守者。雖平日挾妓飲酒。猶干厲禁。况在國喪時乎。而監掣府竟公然爲之。近日官常雖壞。猶未有若斯之甚也。然學界諸人藉捉奸爲生利計。亦可謂無人格者矣。某少年行同無賴。固不足怪。獨不。解敎育會職員。與某學堂敎習學生。處何等地位。面亦恬然爲此污穢之事。敎育前。途。尚堪問乎。 
遊記 
[杭嘉湖旅行記（七）（叔）]  
十八日登岸游覽。沿河馬路氣象尚佳。藎内河輪局。皆設於此。行旅往來。必經是道。各項店舖。以及販夫走卒。多恃之爲生活。故行人憧憧不絶。其餘各横馬路。雖有大餐間等。類皆門可張羅。今年市面。本極不佳。又届冬令。宜其蕭索也。統計全埠。以妓院爲最多。店舖樓上。莫不高懸藍底金字之招牌。與我蘇景象相彷彿。我國開一商埠。若輩必雲湧而至。官塲鑒於上　海漢口等埠之□盛。以爲女閭三百。足爲振興商務之助。遂亦聽之。不知蘇杭等處。本非交通之要道。既無行商過客。可以飽其貪槖。則惟引誘本地無知少年。沈溺其中。而反成一銷金窩矣。我蘇自關馬路。紈袴子弟傾家蕩産者。指不勝屈。杭埠爲害。度亦相同。惟拱宸橋離城較遠。出入不便。爲害。或較我蘇稍輕耳。其次客棧。几十餘家。門面尚顯赫。此外則自檜無譏矣。馬路本不修。人力車無所用之。僅有馬車二輛。妓女乘之。在馬路上四圍旋。轉此等景象。又與我蘇如出一轍者也。日人營業於此者。祇妓院一家。蛋餅店四五家。有一家場面稍大。店主作西裝。鬚眉奕奕。似係體面人。友人向購蛋餅一袋。中得紅紙一條。上作吉祥語。紙袋封面。則書既可得食又得靈驗神卦云云其。體察華人性質。可謂無微不至。然則該店主者。其亦趙武靈王之流亞耶。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
[貴州]  
　　黔撫龐中丞出示云照得本部院准憲政編查館咨欽奉諭旨設立諮議局於未成立以前先就省會地方設立諮議局籌辦處嗣又准咨到分年預備事宜各摺單業經先後通飭各屬遵照在案查諮議局之設乃人民與聞政事之漸實行地方自治之基我皇太后皇上鑒時局之艱危允臣民之籲請特頒明詔實力奉行誠中國轉弱爲强之機千載一時之遇普天率士慶幸同深各省議員設有定額貴州已訂三十九名此係比較丁糧叅照學額斟酌審定自應欽遵兹由本部院督同司道遴訪士紳擇定省城北五省會館設立貴州諮議局籌辦處於九月二十六日開辦查照館咨籌辦期限僅止一年爲時已極促迫事理又極繁重約舉辦法首當調查選舉人次須舉行選舉法而舉行選舉义有初選舉複選舉之區城次第選舉方法係通計一省共有若干選舉人以額定三十九人攤算視選舉人若干得選當選人一人初選須加十部複選然後如額俟議員選定再就三十九人中用單記連記法選議長副議長及常駐各員諮議局乃能成立現在選派官紳充當調查員先令在省研究章程以備分赴各屬切實調查每屬有若干選舉人登載名簿申候統計分配誠　偏遠之區人民或未知用意之所在妄生疑慮或有阻滯放棄應享之權利致碍維新之政策爲此剴切示諭仰通省各色人等知悉爾等須知立憲年期業經宣布公民資格何等光榮當此預備期内各宜振刷精神將頒發章程逐條考察士紳傳述於鄕民父兄講誠夫子弟一俟調查員到日該處有年齡事跡名譽財産能合選舉人資格者須赴該選舉區呈報以備查明登載明年開選一切查照定章秉公投票期得賢員切勿稍有阻撓亦母許妄事爭論如限於一年期内將諮議局辦成即須遵照分年預備事官按期籌畫本部院忝撫斯土願觀厥成略舉大端廣爲諭告並飭籌辦處編纂白話報講明憲法大義使詞意易於了解分期派送各屬均宜購取覽觀總期事能漸舉局可速成庶不負本部院諄諄期望之至意各宜懔遵母違 
[湖北]  
鄂督陳小帥前次攷取選舉研究所學員上等中等七十名内除吳攷榮已有黄州堤工要差未便再派外其餘六十九名均經諮議局籌辦處派赴各廳州縣充當初選司選員常川會同地方官妥爲辦理一面咨會各署局查明六十九員中如充有差使者即暫行委人代辦倘實係要差亦即查明免派另以次取二十二名内挨序頂補其各員津貼月酌給四十金以初選事竣爲止聞均詳蒙督憲檄飭照辦矣 
士民動議調查 
[浙江（寗波奉化）]  
　　奉化縣諮議局局事務所於選舉調查等事業已開辦所有投票區域自應預爲核定兹將籌定區域錄下第一區奉化鄕以城内資福菴爲投票所第二區連山鄕以滙溪天王寺爲投票所第三區松林鄕以方門西祖廟爲投票所第四區忠義鄕以吳江涇昭孝堂爲投票所第五區金溪鄕以西塢始祖祠爲投票所第六區長壽鄕以江口三江祠爲投票所第七區禽孝鄕以畸山下東嶽廟爲投票所第八區剡源鄕以法喜寺自治分局爲投票所 
　　文（寗波象山） 
石浦係象山縣轄境一切選舉調查事宜均由程令監督該處分府葉别駕近奉府憲飭令從速舉辦遂於上月十七日隨同紳商學界在城隍廟開會籌議當由别駕演說種種利益演畢即議就廟内設立事務分所舉駱孝廉方溶爲所長 
專件 
[廣西籌辦諮議局詳細期限清單（續）]  
　　行初選舉五月十五日 
投票管理員送投票匭於開票所並報投票情形於初選監督巡撫咨報選舉人名册於民政部五月十九日 
開票並榜示被選人姓名及票數五月二十一日 
初選監督知會初選當選人五月二十二日 
開票管理員監察員具報開票情形附送票紙於初選監督五月二十三日 
初選監督榜示初選當選人姓名職銜給與初選當選人執照並赶急申報複選監督本處所發複選舉投票所開票所細則並投票紙議員執照及投票匭己到各複選監督處六月初五日前到 
各府直廳州張貼複選舉告示並發所屬廳州縣張貼各府直廳州派定複選舉投票開票管理員監察員六月二十以前完畢 
初選當選人啟程赴複選舉區六月二十日以前 
各府直廳州布置複選舉投票開票所初選當選人齊集複選舉區七月初五日以前 
行複選舉七月初五日 
開票並榜示複選舉當選人名及票數七月初六日 
管理員蓾察員具報投票開票情形附送票紙於複選監督七月初八日複選監督知會複選當選人七月初九日 
複選監督榜示議員姓名職銜給與議員執照並申報巡撫及本處議員起程上桂林七月十五日以前 
巡撫咨報議員姓名職銜於資政院及民政部諮議局建築及一切佈置完畢八月二十五日 
議員齊集桂林八月二十五日 
諮議局成立九月初一日 
　　注意本處預算限期係指最遠各府廳州縣而言若較近之各府廳州縣奉文在先者一切應行事宜如講習章程調查資格彚造及宣示名册等事均宜提前赶辦無庸專俟本處司選員到致稽時日其有電可通之各府廳州縣並得變通用電以代公文而期捷速但初選舉複 
 
 

Page 19

 
 
選舉日期不得先後參差此係創辦之件從權通融良非得已嗣後諮 
議局成立仍遵憲政編查館章程指定日期辦理 
本埠新聞 
[滬道禀江督蘇撫電（爲錢莊買空賣空事）]  
　　滬上順康會餘兩莊買空賣空詳奉憲批移商會核飭認繳罰欵七千元現分撥龍門校愛國女學堂醫學研究所普育善堂滬北棲流所經費順康經手李壽山並已勒令辯退謹先禀聞容另文詳請銷案 
[滬道致上海縣函（爲改過局停送押犯事）]  
　　據改過局委員馬倅鍾列禀稱所押各犯均由縣廨曁各局陸續送押雖有期滿送歸釋放無如期滿者少號舍僅容一百五十名現增至一百六十七名異常擁擠再有判送實無覊押之處請分致停送兩月以期疏通等語所禀自係實情若不因時變通誠有地少人滿之患除分致外用特奉布即祈執事查照嗣後遇有流氓竊犯人等如係别縣人民輕則驅逐出境重則遞回原籍管束若非必須送押者應卽暫行停送俾得逐漸疏通切望示復 
[調查旅滬洋人確數]  
　　蘇省調查局現須查造統計表册特於前日札行上海縣飭查居留外人共有若干國每國各有若士人塡册送局以備造報李大令奉文後以旅居上海之東西洋各國洋人向無調查册籍可稽爰即照會租界領袖領事轉飭各國駐滬領事曁工部公董各局迅將在滬各國洋人詳查示復以便造册轉報 
[防範地販串戤洋商]  
　　著名地販陸道生驅逐出境後復因串騙寡婦奚徐氏田單由上海縣派差追回押候詳辦在案兹蘇藩瑞方伯恐其串戤洋商朦轉道契移文泥道轉札會丈局飭將奚徐氏案内田單戸名畆數查明立案嗣後如有此項田單請轉道契即行扣留以免糾葛 
[預備奏奬德文醫學堂]  
　　上海德文醫學堂所用藥料及剖割電氣各種器具均由德國各廠捐助江督端午帥以該廠東古斯搭國茨等𤍽心公益殊堪嘉許自應奏請賞給寳星以示鼓勵札行滬道照會德領查詢各員姓名去後兹得復文謂已轉報本國政府查示各員姓名一俟得到再行奉告至各員所損藥料器具早經運滬云 
[驗兌漕米之愼重]  
　　浙江海運滬局初二日開局後已由總辦將驗兌三十四年冬漕四十萬石並隨運上年留漕米石等情分别牌示昨又發出示諭三道節錄如下（一）本届開兌漕米仍循舊章各屬運滬糧船須先到局呈報然後開往浦東楊家渡挨次排擋聽候驗收不得爭先擅離（二）本届漕務經頭斛手人等仍照向章每石發給斛費五文不得通同作弊延擱私匿米斛斛收須由局騐明發給（三）令届漕務更應加意整頓革除舊習船戸人等不得作弊托詞推諉或沿途偷竊攙和濕米所有運漕船隻須驗明實係堅固方准裝運如驗有濕米應照章晒乾方准驗兌 
[禁烟時代之害苗]  
　　西鄕新橋鎭人王某前曾冒充拒烟會司事在西鄕一帶向人拆梢事爲調查員顧　查悉函請本縣李大令飭提未獲兹王挾嫌造謡謂顧董業已斥革并經人控准府憲立派差船數艘到鎭密提由顧董央人納賄數百金始得暫免想不久仍須復提等語顧董以此等謡言非但損壞個人名譽且於禁烟前途大有妨碍昨又禀縣提究矣 
[麵粉公司批准立案]  
　　滬道蔡觀接蘇省農工商務局咨文云奉撫憲陳批上海商務總會呈送早豐機器麵粉公司章程禀請立案由奉批來牘閱悉所送早豐機器麫粉公司孫道多森原禀及章程各一件應即准予立案仰蘇省農工商局會同蘇松太道轉移農工商部註册並候商部批示此批等因合就咨請轉移施行 
城内 
徵漕洋價 
　　本邑冬漕業已開征昨日李大令復出原諭寛放洋價每元照牌價加錢五十文至十六日爲止昨日牌價英洋一千一百十文作錢一千一百六十文龍洋一千一百文作錢一千一百五十文又廿五保等各圖分外加開濬蒲肇河工經費每石合錢三百零八文另加串捐每張十文撥充學費此外浮費一概革除以紓民困 
[追繳捐欵]  
　　貨捐局移文縣署飭提窰貨認捐公所董事王乃揚到案訊追欠繳捐欵王供六合人曾捐縣丞去冬由泰昌等磚灰行七家倩米業董事張樂君作保至貨捐局認包窰貨捐錢每年二萬六千串延職員爲所董一年期滿欠繳二千餘串是實判發捕廳看管限令清理 
[翻造押所]  
　　本縣待質自新兩所房屋年久失修勢將傾圯昨李大令飭傳官匠頭估價翻造所有管押案犯暫移各班房覊押 
[班房坍塌]  
　　縣署民壯班房屋脊昨日坍塌李大令聞之當即飭匠興修 
[限令拆遷]  
　　洋商兆豐控陸富寳佔地造屋經公廨拘押後仍未拆遷移縣飭提陸子生林到案訊據供稱該地係向江姓借用搭蓋草屋三間李大令判令交差限三天拆遷 
[欠租勒遷]  
　　僧人長齡控徐朗軒欠租覇房由縣提訊徐供所欠租錢六十千文已繳洋三十元判交保限半月遷出 
[私抵寺産]  
　　三林塘紳士控積善寺僧人私將寺産出抵由縣提訊僧人眞華供有寺田二十餘畝之方單抵□海潮寺計洋四百元除完錢漕外餘爲修廟用去判押令贖單再核 
[合股受欺]  
　　周耀信到縣喊控稱前有劉某在邑廟東園門外夥開振華戒烟丸店共三十股故父得十七股每股資本洋五十元劉爲經手侵吞資本反欠莊銀萬餘兩請爲提究判候查明核示 
[道批三則]  
　　沈上之禀批邱愼初結欠元源莊銀七萬餘兩延不清償復串出邱蘭亭朦報捕房另起交涉刁狡已極仰上海縣速將邱愼初收押嚴追一面移提邱蘭亭歸案訊究具執黄炳奎禀批任裕生停婦再娶私姘孀婦經縣訊押因病交保仍復不知改悔任意肆虐殊屬可惡既已移廨協提仰會審官查拿送縣歸案辦理具報抄粘並發沈霖禀批此案迭經前升道札飭上海縣嚴提劉秉卿並行常熟縣查提曹憲章解滬訊追未復李韻□薛山樵等何時由廨緝獲並何日交保亦未據報明仰英租界會審官核案辦理具復毋違 
[南市]  
[斥革巡士]  
　　總工程局巡士鄒南雲抛差私逃昨由警務處□諭斥革又西區巡士陶寳得故犯警規亦由該區革退 
[發封店鋪]  
　　總工程局裁判員孫明府因王家碼頭天順昌花砲作欠租不還飭探封抵詎該店業已改爲敬天順福記是以僅封邊門而該店主則以甫經接盤遽被發封實於商務有碍當即具禀到局請爲核示 
閘北 
[積欠會洋]  
　　扛夫張仲卿積欠吳育生名下會洋五十餘元昨由會總至四路一區警 
 
 

Page 20

 
 
局控追諭候提訊 
[請緝贜賊]  
　　成衣匠顧文山吳少福同至一區警局禀稱前夜三點鐘被賊撬門竊去綢布衣件甚多巡官諭候飭探查緝 
[盜匪狡供]  
　　四路一區孫正巡官昨提夥却眞如鎭明聖庵之匪徒陳壽祺紀小寳子復訊因供詞狡猾諭飭移解總局訊核 
深夜失火 
　　新閘路同昌里二弄一千三百五十九號門牌徐國仲家灶間内前晚三點鐘失火焚毁披屋一間 
[並蛎賊贜]  
　　施毛郎前晚携棉被一條至新閘路祥興押店付質被張阿木指爲竊贜口角互毆旋被印捕拘送捕房捕頭詢係已物一併斥釋 
[收殮路斃]  
　　前日午後有年約三十餘歲身穿元色棉襖之男子在平橋路長慶里内因病倒斃由捕投報捕房將屍車送斐倫路驗屍所飭探查悉並無尸屬遂即報堂收殮英租界 
[移提拐匪]  
　　住居雲南路福林里三弄第　　之陳四寳趙天龍與錢阿福串拐宜興婦人董盧氏之養媳招弟賣於蘇州西門外周巧貞妓院爲娼得洋一百七十元兹經盧氏偵悉控奉蘇州馬路工程局將錢緝獲收押究辦一面派差來滬禀請公廨飭差協探將陳四寳提獲解入捕房押候訊奪 
[賣良爲娼]  
　　杭州人孫毛峰之妹月林被 
拐匪潘子香誘拐來滬押于法界某花烟間爲娼前日被孫偵悉報知捕房飭派包探將潘拘入押候解廨嚴究 
[仍被尋獲]  
　○　○金子良虧欠大亨等各錢莊銀兩逃匿城内前日某莊夥因事入城在途遇見當即扭入警局回禀公廨派差提回租界交總巡捕房押候解究 
[雉妓拉客]  
　　南京路二百零四號門牌雉妓姜愛金前晚在途拉客由捕拘入捕房捕頭詰明住處遂即開釋候謂廨出單傳訊 
[查獲竊賊]  
　　河南路大綸綢莊及大成莊失竊花緞等物昨由包探周志仁將竊賊沈長順查獲解入捕房押候究辦 
[寄頓賊贜]  
　　昨日法捕房三號包探帶同竊賊張福生至福州路總巡捕房禀稱張在法界行竊衣物將贓寄於英界江西路中和棧内請即派探協往吊贜等情捕頭即飭包探周志仁　往吊到原贜飭令帶回訊辦 
[偷竊皮鞋]  
　　竊賊梁步有昨在老垃圾橋北阿拉白司脫路竊得華捕皮鞋一雙携至江西路付質由捕查獲人贓解入捕房押候究辦 
美租界 
[失火即熄]  
　　前日夜半海寗路高壽里一千九百三十八號門牌失火迨救火會馳往施救業經撲滅 
[塌車肇禍]  
　　塌車夫何嘉昨日推車至西華得路與四十四號電車互撞由捕將何拘入捕房禀請捕頭核奪 
[俄人兇横]  
　　某俄人乘醉至漢璧禮路胡閙並將戴友生人力車擊損由捕拘拿亦被痛毆該捕急鳴警笛召集他捕將該俄人拘入捕房押候解送該管領事署訊辦 
[贜賊並獲]  
　　張阿富行竊張阿順家銅器木板贜銷於龔硯池家由探一併拘入捕房押候送辦 
法租界 
[命案離奇]  
　　寳興里二弄内昨有刃傷男尸一具經人報知捕房查得該尸年約五十歲係寗波人名陳阿三專放印子錢爲生賃居該里一百零六號門牌並無妻子前晚由某煙間吸烟回家未知何故被人在喉間連戳兩刀以致斃命現已飭探報縣請驗 
[女子痴情]  
　　張吳氏之女係某校敎習近與馬車夫張阿毛私識捲逃已誌　報昨日氏女自投捕房稱與阿毛係前生孼緣渠雖有妻甘爲其妾若將阿毛開釋願將田單金飾等物交出捕頭飭令暫押候解公堂訊核 
[饕餮之徒]  
　　車夫余蘭琴見同類團坐飲酒未招入座遂與尋釁將某甲戳傷由捕一併拘入捕房飭將受傷人轉送醫院醫治余押候訊辦 
[背夫私逃]  
　　錢吳氏背夫逃逸被本夫報知捕房飭探在某里内緝獲拘入捕房押候解廨訊究 
[包探獲賊]  
　　朱順林韓阿小串竊考籃趙阿玉攫搶帽子由探拘入捕房押候究辦 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[王相國遺摺]  
　　開缺武英殿大學士王文韶奏爲天恩未報病勢垂危伏枕哀鳴仰祈聖鑒事竊臣以一介庸愚荷列聖知遇早年登第分職農曹外政則洊摺兼圻内用則晋躋首揆効馳驅五十餘年參密切一十二載疊膺寵眷高厚莫名臣以年老病喘於光緒三十二年迭次籲請開缺回籍就醫渥蒙大行太皇太后大行皇帝慰留再四旋以情詞懇惻於三十三年五月蒙温旨准予開缺並加恩馳驛回里遵於是年六日初七日　抵杭州杜門養疴是微臣有生之日皆朝廷所賜之年馬齒加增鹿鳴載詠本年復蒙特沛恩施夙叨侍於青宫晋崇衛於太保凡大造生成所獨厚非微臣寤寐所敢期臣雖解組　田而依戀闕廷尚冀勉攝頺齡重覩昇平之治詎意昊天不弔驟降鞠凶本年十月二十一日先喪我大行皇帝二十二日日復喪我大行太皇太后迭聞賓天之耗曷勝搶地之悲哀慕倍深病情愈迫臣自知萬無生望垂危之際敢盡愚忱方今列强環伺時局日艱非立憲無以圖强非豫備何　底績欽聞大行太皇太后大行皇帝玉几未命惓惓於籌備立憲功業未竟而中道崩殂幸賴我皇上天縱聖明入纘大統攝政王懿親監國𢡟著忠勤伏願皇上仰體皇太后慈谓勵精圖治九年籌備百度維新天憲法在恊輿情而治功本於聖德尤願我皇上𢡟勤典學虚受讜言厚民生以固本端學務以培才練軍實以圖强愼邦交以修好如是則憲法可行而郅治可望矣臣雖死猶生所恨假年無術末由仰答高深惟有訓囑臣子孫慶甲等努力向學勤愼供職以報國恩第材皆下駟未知能否勉遵臣囑慰臣私願臣氣喘神瞀語盡音稀呼吸餘生彌增瞻戀謹口授遺摺命臣嫡長孫臣鈺孫恭錄呈請浙江巡撫臣增韞代邐伏乞皇上聖鑒謹奏 
小說 
[探險實事北京巴黎間競車日記（廿二）]  
　　六鐘一刻。余等離斯拉逹烏斯特。八鐘半陟一最高處。計僅五威斯特。可　古瓦西。余等鼓勇再進。途中頗多阻礙。九鐘一刻。天已昏暗。僅行一威斯特有半。竟不克逹古瓦西。哥星農車在余車後。余不特不能辨。且不聞機械聲。萬籟寂靜。夜景極爲可怖。余等張幕野宿。如在沙漠中。 
　　西八月一號六鐘。余等就道。天氣甚佳。巨樺及松柏之屬。點綴風景。更爲。壯麗。余等至此。如見菩提樹及樫樹。婦女頗多。皆係採摘林中果實者。見余等至。麕集尤衆。 
　　此間多回敎徒及韃靼。性不好潔。猶太人之小孩。頗美好。特惜其汚垢耳。男子面貌。全似亞刺怕人。婦女額上。以錢幣結爲圈環束之。或以之分開頭髮。垂之胸前及腦後。以爲美觀。各村均有回敎之寺院。架上懸有巨鐘蓋亦彼敎之習俗也。 
　　余等於抵比爾斯基之前。迷路錯行二十餘基羅邁。當天色已晚。大有倀倀何之之慨。幸有警察指點恍如夢　。殆去比。爾斯基約九威斯特。有一警吏。誠意相待。彼與哥里農君同車爲之嚮導。余車尾隨其後。迨入城中已黄昏時候。彼爲余等介紹一最佳之客棧。室中一牀。牀上有墊裍及被褥。然無單被。無長枕。盥漱須赴步廊惟彼等用水甚少尤。爲可奇。 
此行從未有如今日之困乏者。車亦亟需洗刷抹油。余回憶此烏拉嶺。風景莊麗。然其困難亦有出乎意表者。但余不僅。不以爲恨且感謝標示余等以遄回歐陸之道路。余想前途。無論如何當不至再有如西伯利亞途中之險阻者矣。 
　　比爾斯基。乃一小城鎭商務不甚發逹。然此地比挨拿衣亞江畔。於航業上之關係。頗爲重大。停泊此地之船。大率出烏發江來。前在加商江者其中最大之船。多仿美國式樣船埠前小販零賣。排列成市皆售果品麫包牛乳皮酒等食物於旅客者也。 
余等就餐於一飯店。乃在城内之公園中僅食雞卵牛肉寗炙梨子及皮酒紅酒各一瓶。然己費去十五廬布。（合四十二佛郎）矣。此在俄國各城幾於無處不然。余友大怒亦無可如何也。 
來函 
[蘇路公司復汪敬之吳鳳記蔣靜記游可敬函]  
　　謹啓者昨奉惠函敬悉承示各　具見槃才規畫切中肯棨同深欽佩此次修改章程以董事爲辦事機關實由會塲衆股東投票公决現董事局依據章程董　監查員等逐日到局共同辦事於事實尚無窒礙兹將所訂董事局辦事規則及監查員辦事職務各一份附奉察閱現在董事局所議定撙節者第一遷移總公司次則裁减司員三則稽核料物各部分節次布置但求稍盡一分之心以期能得一分之益此外惟有赶速工程俾滬嘉一線早日通車於營業上日臻發逹稍副衆般東期望之𤍽忱此則同人等所日夜競競自厲者也滬杭甬路局開支之經費自當會同浙公司隨時稽核至會塲所决薪水定額同人鑒於股本之不易現均未曾實行專復敬頌鈞安蘇路公司謹啓 
 
 

Page 27

 
 
   
 
 

Page 28

 
 
   
 
