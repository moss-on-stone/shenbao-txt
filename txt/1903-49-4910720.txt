# 1903 - 49 - 4910720

 

Page 1

 
 
[今日附送捐册] [  申報館主人啓]  
　　本埠北河南路廣益善堂歴年廣行各種善事仁聲洋溢久爲海内所欽惟經費浩繁非得樂善諸君恊力匡襄苦難持久本年照章印成捐册情本館隨同今日報章分　各户倘祈閱者各　善願慨解仁囊俾貧苦小民同飫厚澤不惟堂中諸董所額手稱慶卽本館同人亦韾香禱祀者爾肅此佈陳伏惟德鑒 
[機器出售] [  圖書集成局啓]  
　　本局今有印書所用之大小各式機器及用手摇之鑄字機器爐出售有需此者請臨申報館帳房導往局中一觀然後議價可也此布 
[新印各書籍發售] [  圖書集成局啓]  
　　十朝東華錄實價洋十元○網鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○在文襄公奏疏碼洋四元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕賸義碼洋三角○瘍醫大全碼洋三元○臨證指南碼洋一元五角○花月痕碼洋四角○日本國志碼洋二元五角○徐氏十三種醫書碼洋一元六角○大淸會典碼洋一元六角○六科準繩六套實洋六元○醫門法律碼洋一元○諸君欲購者請移玉至三馬路申昌書畫室或申報舘帳房可也此佈 
[除梟論]  
　　貓之捕鼠鷹之捕雀張其牙利其喙作勢一擊如迅雷之不及掩耳斯時爲鼠與雀無不心碎瞻裂俯首就死卽幸而狡黠善避亦不過深藏巢穴暫免須臾從未有盡力爭持不稍避讓者無他懾於威也官之緝匪也亦然官無論尊卑大小旣有撫治斯民之責地方有梟匪必拘而懲之地方有賭棍必逮而治之彼匪棍雖暴戾恣睢絶不畏法然南面者果赫然震怒親自往拘自非存謀叛之心未有不望風　逃藉免網羅之禍者是則匪雖强决不敢與官抗拒官雖弱亦斷不至受匪挾持此其理固有可一言决者乃觀於近日梟匪糾黨拒　之事不禁深爲駭異焉猶憶數年前江蘇候補道韓古農觀察由蘇垣至某處中途被衆梟劫去　需巨金以監司大員而竟爲若輩所播弄言之可爲寒心至去冬川沙　陳　士司馬因公出外見匪人開塲聚　飭役　拿彼黨突出洋槍猛擊致司馬大受傷夷幾有性命之慮本月某日于港汛姚柏堂把戎經金山縣蔣瀾江大令委往縣境各處捕拿著名土棍王秀餘等人嗣在錢家圩見各土棍從博塲散出意欲兠捕各土棍竟敢挺刃抗拒致把戎眉邊額角均被刃傷弓兵劉某則斫倒於地幸附近董保竭力排解始得掖出重圍此外各鄉鎭梟匪因被拘而毆傷差捕者尤不可以數計夫江浙之有梟匪爲患已非一日其伎　不外乎販運私鹽開設賭局行蹤則飄忽無定窟穴則秘密難尋地方官之畏怯性成者大率任其自然從不敢議及拘拿之事以故若輩心愈壯膽愈豪迨養癰旣成忽有一二好事者欲起而掩捕若輩亦遂羣起而攻不復稍存顧忌嗟乎涓涓不絶流爲江河炎炎不息燎原奈何自來宼盜之縱横其初不過一邑一鄉殺人越貨迨羽黨旣盛聲勢漸張遂有一發而不可收拾者今以若輩之不甘就縛與官爲難充其量不至釀成大亂不止然則爲之奈何曰凡審知梟匪麕聚之處宜由地方官多調營勇四面兠圍渠魁旣必須就擒餘黨亦毋任漏網其鄉曲子弟果係脅從爲匪未久則貸其一死罰作苦工數年之後苟能痛改前非亦可量予釋放倘再蹈覆轍則錮之終身如此則匪人之勢旣衰閭巷無賴之徒當不復如前之毫無忌憚至於防患未然之法則宜仿西國巡捕之制各府州縣均設立警察兵警察兵之爲用也凡遇追捕匪人號呌一吹聞聲羣集初不若中國營汛弓兵非特老弱不堪且亦寥寥無幾匪人知官之威力果難抗衡或竟不敢存犯上作亂之想是則此時之用法雖嚴而後日之保全者當必不少若長此優容姑息不復示之以威則始而拒捕者繼而戕官始而爲患一方者繼而斬木揭竿釀非常之禍亂明季之流宼本朝之粤匪流毒所極其亦何堪設想哉涉筆及此非特懹杞人之憂抑亦有嫠婦恤緯思矣 
[本館接奉電音]  
　　昨日午後京師飛電傳來上諭五道敬謹譯登○正月二十六日内閣抄奉上諭貴州貴西道員缺著文悌補授欽此同日奉上諭松壽現在出差工部左侍郎著　長署理欽此同日奉上諭此次京察所有三品以下京堂各官均著照舊供職欽此同日奉上諭松壽現在出差所管正藍旗蒙古副都統著志鈞署理欽此○二十七日奉上諭山西歸綏道員缺著樸壽補授欽此 
[宮門抄]  
　　正月十四日慶恩假滿請安崑中堂　假二十日恩佑請假十日鐵公請假十五日立侯續假十五日召見軍機大臣皇上於明日寅正由壇内上祭禮成後還宮已正至大高殿壽皇殿行禮畢午正升保和殿筵宴蒙古王公申刻皇太后皇上至南海駐蹕○十五日召見軍機大臣○十六日海公恩公後黃寺聽經覆命玉崑伺候召見富康續假十五日祥普續假十日銘公請假五日召見軍機大臣及玉崑○十七日濤貝勒由西陵回京請安大額　假滿請安德公請假十五日橚貝子良泰各續假五日吳重憙預備召見召見軍機大臣及吳重憙 
[危國行成]  
　　英京倫敦來電云英德意三國互議處置危地馬拉之事訂成草約於西歴二月十三號鈐印施行隨由海軍統領將封堵危國諸海口之船一律撤去一面經危政府先籌英金五千五百萬磅付與英德二國旋復得德京栢林來電云我德與危人所訂條約意外之利可想而知今已將償銀文　繕交我德蓋因英意二國和衷辦理故能如是之滿志躊躇也又云我德要求諸事危人已一一承諾并允　危銀五百五十萬圓以辣達烏啞伊辣及薄路托 
 
 

Page 2

 
 
卡擈洛三處稅關爲質然諸强國之意則謂不如以鐵路質與德人較爲允當至允償之欵危人若何籌貸則尙須與荷京弭兵曾協商也 
[摩亂已平]  
　　德京栢林來電云前者摩洛哥國各地忽有匪人蜂起倡爲革命之說以與政府爲難兹者匪人已匿蹟消聲全國一律平定矣 
[英船獲盜]  
　　日本某日報譯登英京倫敦來電云西歴二月某日英國水雷砲艦名　列耶者巡行紅海中捕獲盜船三艘船中海盜六十人悉數就縛 
[俄擴海軍]  
　　俄京聖彼得羅堡來電云俄政府近擬擴張海軍豫籌盧布一千二百萬枚製造鐵甲巨艦五號刻下俄皇已覽奏兪允并諭令從速竣工 
[俄艦赴韓]  
　　高麗漢城來電云俄國東亞海軍中有兵艦三號向泊日本長崎一名撲托洛哈烏洛夫司他一名夫司誇路獨一名撲立司烏之他西歴二月十五號淸晨忽飛駛至韓之馬山浦擇險要處下椗意者因禁用楮幣一事陰以助韓懾日人耶然聞日本有逐水雷船名夕霧者已定於十七號午前急急由佐世保向釜山進發矣 
[俄謀韓路]  
　　高麗漢城來電云西歴二月十六號俄國駐高使臣入觐高王請准俄商幾痕司薄路達氏由漢城築鐵路以達義州其貲卽歸幾氏籌措一切工作尅期告成尙未悉高王能否俯允也 
 [P韓人備日> 
　　高麗仁川來信云西歴　月十號韓廷命陸軍叅將李學均由仁川星馳赴所安島蓋以韓政府禁用日本第一銀行楮幣一事日人藉口于多所損失欲將所安島產參之地抵償以故韓廷汲汲焉爲之戒備也 
[堅拒運鹽]  
　　日本某日報云頃得中國京師來電悉華政府欲征收出口米釐各國駐使聞之卽商諸執政大臣請准運販外國食鹽逢關免稅政府堅不允從已於西歴二月十七號備文照覆矣 
[北洋購械]  
　　聞之天津友人云直隷總督北洋大臣袁慰帥近向某國購定步軍所用快槍六千枝無烟火藥六十萬斤旋復派令某員設法購馬槍二千枝限於四月中由水陸運往天津備用 
[設局通商]  
　　聞之京師友人云中俄交涉日益紛繁政府擬援照恰克圖章程在烏里雅蘇臺創設通商事務局已於去歲臘月某日奏蒙兪允矣 
[設局勸業]  
　　聞之京師友人云去歲之冬肅親王奏請在熱河設立勸業局派某員查考中外農商諸業以便誘掖奬勸使地方日漸振興 
[勁旅改標]  
　　武昌訪事友人云湖北護軍營係湖廣總督張香濤宮保前次調署兩江時所創迨回任卽奏調來鄂兹者宮保重蒞兩江爰奏請改歸江南督摽月餉卽由江南給發 
[教習赴川]  
　　武昌訪事友人云日前署湖廣總督端午帥接蜀督岑雲師咨文内開川省開辦大學堂苦無教習請派鄂中畢業生數名來承其乏等由因卽諭令曾赴日本游學之兩湖書院畢業生顧臧前赴蜀中聽候差遣 
[署粤督德靜帥會同粤撫李勉帥奏欽廉會匪一律肅淸摺]  
　　奏爲剿辦欽廉會匪一律肅淸謹將在事出力文武員弁遵旨擇尤酌保以資鼓勵恭摺仰祈聖鑒事竊照欽廉一帶匪徒竄擾經前督臣陶模會同臣德壽檄飭二品頂戴候補道秦炳直督率營勇駐廉剿辦迭據禀報匪首就獲地方肅淸先經據實奏報並請將在事出力文武員紳分别保奬欽奉硃批准其擇尤酌保毋許冐濫欽此仰見聖主激勵戎行有功必錄之至意兹據秦炳直將在事出力文武員紳開具淸單履歴呈請核奬前來臣等伏查欽廉兩屬周圍二千餘里北接廣西南鄰越南中皆亂山業箐匪徒竄匿其間股數甚夥以翁光佳鄧東良王振綱三人爲渠魁黨羽最盛餘或數十人爲一股或百餘人爲一股伏莽徧地互爲聲援分捕則合拒合剿則分匿所持皆新式快槍圍劫村墟焚掠官署甚至圖攻廉州府城秦炳直抵廉之初匪勢正張卽將所帶四整營分作八底營並將合浦靈山兩屬區分八小鎭各派營員按叚分駐復抽選精隊作爲遊檄之師四出偵探遇匪卽擊一面分派幹練文員會督營哨各官嚴查保甲爲堅壁淸野之計部署甫定匪爲官軍所制糾脅諸黨併力死鬭副將蔡錦章於本年二月初九日在靈山縣屬西牙村與賊交仗受傷殞命嗣營官宋安樞擊匪於西路調符開銘擊匪於賴家渡均將其悍黨全股殲滅後宋安樞等再戰於大經子軍士忍一晝兩夜之飢渴與匪苦鬥死亡相繼力戰不衰卒能攻破堅巢擊退援賊戰功尤著統計各營前後與匪接仗大小數十次陣斬及拿獲匪黨不下一千數百名匪勢始漸窮蹙然仍與官軍追逐於亂山之中又經分叚淸鄉併村建閘使逃散之匪無所窩頓被脅之徒漸思歸正秦炳直遂定以匪攻匪之策曉諭匪黨擒獻頭目者貸其一死匪勢日孤相率投誠用是鄧世惠等引拿匪首鄧東良於欽州黃遠祥等擊殺匪首馬炒豆於合浦而兇悍最著之頭目翁光佳王振綱亦在五黃山之頂嶺等處經委員劉兆榕紳士阮朝忠營官朱天榜督率投誠人等恊力圍攻始克先後成擒此剿辦欽廉會匪各營奮勇力戰及解脅擒渠之寔在情形也復查欽廉會匪向與廣西游匪勾結當上年起事之初正西匪披猖之際人心浮動岌岌可危不加痛剿固無以挫其兇鋒而僅恃兵威亦非脅從罔治之意因飭令印委各員諄切開導勸諭悔過凡有被脅入會而朱犯搶刧者俱准具結悔過予以自新約計欽廉兩屬不下五六萬人人心反正全境又安秦炳直苦心規畫操縱有方功績最爲昭著而印委各員深入匪數日督營哨員弁搜山剿捕每有大股匪至飛檄營團分路堵截實與衝鋒陷陳身臨前敵者無異至於解散會黨撫集流亡當蹂躪已甚之餘數月之間悉臻平定更非印委各員實心實力不辭勞瘁弗克至此現在廣西匪勢尙熾而欽廉一帶早告肅淸辦理實爲迅速所有異常出力之督營剿辦二品頂戴軍機處存記廣東儘先前補用道秦炳直擬請仍交軍機處存記遇有道員缺出開列在前請旨簡放並賞戴花翎廣西補用知府宋安樞擬請免補知府以道員仍留廣西儘先前補用並加二品頂戴四品銜候選通判阮朝忠請免選通判以直隷州知州分發省分補用雙月候選通判劉兆榕請免選通判以直隷州知州不論雙單月分發省分補用藍翎五品頂戴補用千總朱天榜擬請免補千總守備以都司留粤儘先補用藍翎儘先千總符開銘擬請免補千總以守備留粤儘先補用並加都司銜其餘請奬文武員紳經臣等嚴加覆核並無冐濫謹分别異常尋常勞績繕具淸單恭呈御覽合無仰懇天恩俯准照奬以彰勞績而勵戎行除將千總以下出力人員照章咨部查核並飭造各員履歴淸册送部查核外查此案尙有署北每鎭總兵潘灜督辦欽廉邊防候補道潘培楷所統各營會同剿辦均有微勞足錄北海鎭出力員弁已據秦炳 
 
 

Page 3

 
 
直擇尤開列彚入淸單請奬其潘培楷所帶防營前獲匪首鄧東良業將出力之守備何天熊等四員彚入淸鄉緝捕案内奏保在案此外有無應保人員潘培楷現帶防營馳赴廣西援剿應俟查明另行彚辦合併陳明所有剿辦欽廉會匪一律肅淸並酌擬保奬緣由謹合詞恭摺具奏伏乞皇太后皇上聖鑒謹奏奉硃批秦炳直等著照所請奬叙單開各員該部議奏單片併發欽此 
[開學展期]  
　　武昌訪事友人云湖北師範學堂本擇於月之十五日開學嗣以學生到者寥落若晨星提調梁集庵察爰禀署湖廣總督端午帥展期至十八日一面行文各學催促諸生尅日束裝來省 
[越郡官塲紀事]  
　　紹興訪事人云去秋紹恊右營守備陳守戎淸華升署杭中營城守都司兹届軍政揭曉奉督憲許筠菴制軍薦　卓異並另案保升不日卽當　補都閫矣○去冬嵊縣徐紫若大令署期届滿且已補授開化縣缺例須交卸嵊篆藩憲因札委劉靖侯大令前往署理適劉大令在桐廬任所剿撫土匪至歲闌始到省擬於日内來嵊履新 
[鄂省官塲紀事]  
　　武昌訪事友人云湖北江夏縣陳介庵大令請咨出洋禀蒙署湖廣總督端午帥批准遺缺飭藩司瞿賡甫方伯委員署理旋經方伯遴委新選麻城縣原大令恩灜庖代業經牌示轅門矣○湖北候補知府存太守　長於西國語言文字現擬在安徽會館創設學堂教授候補人員子弟已具禀學務處一俟批准卽當擇日舉矣 
[潤郡官塲紀事]  
　　鎭江訪事人云城外三元巷一帶娼寮烟館若繁星常鎭通海道長久山觀察惡其藏垢納污因於正月二十三日面諭水陸總巡周錦堂協戎及善餘齊别駕督勇訪查以輔保甲局員之不逮○江南提督李壽亭軍門於正月二十四日由江陰防次乘某輪船上駛道出潤州在城文武各官均詣江干禀見軍門略與晤語卽命展輪赴金陵瀕行象山砲臺鳴砲志敬○正月二十二日鎭江府祥遂安太守乘某輪船東下取道申江折赴姑蘇謁見各　憲各官均赴江干恭送○儀徴淮鹽總棧督辦蒯禮卿觀察於正月二十二日乘舟抵京口拜會各當道翌農卽揚帆赴金閶○前者南洋常備右軍统領杜雲秋南洋續備全軍統領錢琴齋兩觀察奉到署兩江總督張香帥檄文各調三營赴江陰會操刻已事畢於正月二十二日回潤州○正月二十三日署丹徒縣洪鷺汀大令出示曉諭曰照得現届春令蝻孽最易萌生上年有蝗各處務各逐細搜挖就近焚埋倘敢怠玩違定卽嚴辦 
[邗江春漲]  
　　揚州訪事人云日前署兩江總督兼南洋通商大臣張香濤宮保秉節至江陰蒐軍擬順道來揚查看高郵等處河工以便大興水利運憲程雨亭都轉聞信卽鼓棹至瓜州口恭迎嗣因楊河水淺官舫輪舶均不能行宮保遂由江陰返棹十九日小泊京口隨卽回轅都轉以次各員俟憲舟展輪上駛然後於二十日上午回暢○兩淮鹽課向爲朝廷入欵大宗近年帑藏空虚遂以之備償洋欵顧課出於商必各岸暢銷始可有盈無絀淮南向年額銷四十萬引左右兹聞諸鹺務中人云辛丑額銷已不足數壬寅銷數尤遜於前論者皆謂鹽色不能抵敵鄰私所致是以客臘署兩江總督兼鹽政大臣張香濤宮保親蒞十二圩查騐一周以便設法整頓○上年梅花安定兩書院改爲校士館專課生監所有在院肄業各生例於新正甄别兹運司程雨亭都轉擇期二月初四日舉行在院者由學備卷投考者自行備卷均須三日前赴學報名孝廉堂則春𨶤事畢然後甄别 
[上海官塲紀事]  
　　日前上海縣主汪瑶庭大令乘舟赴蘇叩賀撫藩臬三大憲年禧隨於昨日午前回滬趨詣道轅禀見蘇松太兵備道袁海觀觀察然後呵殿回署○蘇松太兵備道袁海觀觀察定於昨晚赴蘇垣謁見各大憲恭賀年禧○昨午上海縣縣丞劉耀庭二尹乘輿詣縣署謁見縣主汪瑶庭大令面禀要公○上海縣主汪瑶庭大令於昨日回署後卽傳諭各代書在於本月二十八日放告 
[求免騐屍]  
　　前晚有一不知姓名之人斃於英租界寳和里鴇兒張阿香所開野雞娼院迨投報捕房捕頭卽令包探恊同地甲禀報上海縣署昨日有張阿龍者挈其姪安泰投捕房聲稱死者姓張名有根籍隷甬江年二十有六不務正業游蕩無歸以致服毒自盡現願備棺收殮扶回原籍掩埋捕頭許之大約可免於相騐矣 
[美界火警]  
　　昨日午前三點時曉星漸落曙色未開忽報篷路菜市中西人某甲所開雜貨店火起救火會西人一聞瞭望臺上鳴鐘告警急駕英美租界皮帶車飛馳而往開放道旁自來水謁力狂噴未移時卽烟消火滅然已延燒萬和牛肉莊和森木作店粤人某姓所開消夜店計共樓面四間矣 
[美租界捕房紀事]  
　　昨日午前某甲投捕房訴稱賃得西華德路第三千零七十三號房屋開设設小客棧日前有一不識姓人前來借宿至昨晚忽因病身死捕頭令地保報請某善堂備棺收殮○前晚有無賴子麕聚西華德路某姓屋内聚賭抽頭事爲捕頭所聞令中西探捕前往拘獲二十餘人押候解送公堂禀請讞員張柄樞司馬訊辦 
[蜀督岑雲卿制軍立白女士足會章程序]  
　　英人立德樂君來晤出示其國女士立白氏所著天足會章程春煊譯而誦之深佩女士用意之厪而立法之美也中國女人纒足之風或謂始於南唐當西歴九百五六十年間或謂於商周則更在耶穌降生前矣然其說無明徴大抵撮詩文金石一二字句彷彿而附會之難可徴信意揣厥初矯操造作偶翻新樣以作　觀踵事增華變本加厲寖成風俗莫知其非凡人兒女疇不憐愛獨至纒足茹痛以施何啻酷刑殘毁弱息何其忍也肉萎骨折舉不成步顧以爲美一不如是　類目笑等於廢疾跼踳見憎甚至女因曠其婚姻婦見　於夫族不其傎歟中國人民約四百兆男女各半析而計之則二百兆蹣跚局促廢於無用失其義務矣富貴之家安居　步尚猶可耳貧氓操作負兒汲爨疾首蹙額苦不可言同此人心能無憫惻方隅盜賊竊發時有儻倉卒之頃變亂忽作男子逃散女子滯留詎不求生苦行不達貞者畢命以殉節懦者從賊以偷存豈非徇一時之尙而貽無窮之患哉况人生質體强弱半秉母性母因纒足血肉耗銷生子不壯職是之故揆諸胎教夫豈爲宜凡厥害敝更僕難終古今中外咸有習俗錮之則敝改之則良是以我世祖章皇帝順治十七年有禁纒足之 
諭嗣後臣工亦多上疏言之如康熙時王尙書熙同治時桂君文燿是也今年正月朝廷復下明詔以謂漢人婦女率多纒足由來已久有傷造物之和嗣後𦇢紳之家務當婉切勸導使之家喻户曉以期漸除積習等因春煊敬承明命正出示剴切曉諭宣布德意期挽頽波而女士適有此會其有益於吾華女子爲何如乎不獨春煊所欣服抑亦我朝廷所嘉尙也吾聞美國批茶女士著書曰五月花閘發世界公理力闢美洲役使黑奴之非遂以一弱女子挽百餘年來政治家哲學家所不遑拯救之事其書譯成九國文字銷流至右餘萬部裝至二十一種迄今歐美嘖嘖歎爲女聖繼批茶而起者其在女上歟其在女士歟大淸光緒二十八年十一月督川使者岑春煊書 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[南市瑣聞]  
　　前者日本大阪商船會社在滬執事人就南市集水碼頭泊輪船兩艘載客往來寗波鎭海普陀等處嗣因各種小船殊多窒碍禀請駐滬日本總領事小田切君函致蘇松太兵備道袁海觀觀察請札飭馬路工程局總辦翁予文太守水利局委員高邕之司馬派令水巡捕會同局勇前往驅逐觀察允之昨已分别札行到局矣○前有吳吉泰者投籌餉貨捐局請准承抽錫箔草帋落地捐嗣忽具禀求退總辦揭述亭太守批令將正月捐欵速卽繳淸吳延玩不理太守乃傳到保人沈某交十六鋪地甲看管限繳 
[上海巡局紀事]  
　　前晚本城巡防西局委員楊聘侯　尹巡至虹橋附近聞萬源茶樓内牌骰聲丁丁知係有人聚賭卽飭差甲叩門各賭徒膽戰心驚急從後門逃逸二尹大怒飭提茶博士某甲至輿前笞責五百板諭令以後如再犯事定卽移縣請懲○蕩婦　陶氏偕陳瑞德至南市董家渡德豐烟館吸烟不知因何忽起爭端被氏扭至二十三七鋪巡防局局員高文軒二尹研訊之下以陳不應深夜與婦女滋閙判掌頰五十下交人保出 
[英美租界公堂瑣案]  
　　著名賭棍陳如山前由包探方長華拘案讞員張柄樞司馬訊明口供諭令逐出租界近日又在虹口設局聚賭事爲包探陳洪德所知遂於前日恊同西包探前往拘獲趙林海等十六名陳由屋後穴隙而逃昨晨解送至案禀稱陳自奉飭逐出後濳在包探朱某處當夥役今又恃勢聞賭經小的查獲從犯十六名請出票拘陳歸案究辦趙等皆俯首求恩司馬商之美總領事署繙譯官白保羅君判罰趙及王阿四張雲泉等五人各洋銀十元餘人各責三百板一面飭將陳赶緊拘提以憑懲治○包探竇如海解唐陳氏鄭子春到案禀稱前者氏與鄭商同將女兒阿魚許字李陳氏家爲童養媳近忽誘出圖售報由小的拘案請訊李陳氏供小婦人禮聘唐陳氏之女爲媳童養家中今被誘出幸經包探拘獲請卽嚴懲唐陳氏供此女由小婦人寄名李陳氏膝下並未許字其子李陳氏將庚帖呈案司馬諭令措繳洋銀五十元給唐陳氏具領始准將媳領回○包探石錦榮解桑德名到案禀稱此人躑躅途中攫取朱吳氏頭上銀簪適爲小的所見拘解請究司馬判責五百板管押三月期滿遞解回籍○包探張寳榮解陳阿生到案禀稱此人徘徊北泥城橋畔攫取王薛氏頭上金簪報由小的拘解請究司馬判責五百板遞解回籍○包探石錦榮解李勝之到案禀稱此人攫取應阿華所戴之帽報由小的拘解請究司馬判責二百板○包探顧阿六解張阿二到案禀稱此人行竊周錦元家白米五斗售與恒隆米店報由小的拘獲押赴恒隆吊贓恒隆匿不交出今持解請訊究司馬判責四百板押候飭提恒隆主人究辦 
[法租界公堂瑣案]  
　　前日丹徒縣主洪鷺汀大令查得匪人楊老五誘拐某姓幼孩避匿法界後新街因飭差齎文投上海縣署請卽派役往拘縣主汪瑶庭大令准之遴派某役協同法界包探將楊妻王氏拘獲昨日解送至案禀稱小的等往拘時伊膽敢逞兇抗拒請卽究懲楊王氏供小婦人之夫實名大生並非老五叩求明察讞員孫建臣大令著交人保出候查明是否其夫曾在丹徒犯案然後核奪○某水烟袋作主顧文祥控其夥李文記串同歇夥張順泰行竊水烟袋六十餘枝大令訊究之下李供張已逃往杭州小的並不同謀求恩寛限尋交到案大令著交人保出協同爲張作保之人前往杭州尋緝○振源永洋貨店主葉仁伯偕徐楚卿王順生扭控歇夥楊瑞林私刻圖章鈐於字條持向仁昌成泰等店騙取各色花布四十餘疋大令研訊之下楊供小的被歇後並未到過伊店徐王同供各貨實由楊偕傭人前來取去大令著將楊押候嚴比○兪步雲控天津人王海泉借去洋銀一百元立有筆據向索逞蠻大令飭探往提王已聞風逃逸僅將所私蕩婦王李氏拘案大令著交人保去趕緊將王交出○通聚泰報關行主初雨邨因欠某姓銀三千兩控經大令訊供押追迄今案懸日久昨日原告投案求追大令著登申報告白三日訂期將行中生財拍賣作抵○積竊楊德生竊取某姓家綢皮衣服十餘件被包探緝獲吊到原贓解案請辦大令判責五百板枷號一個月期滿再責五百板發改過所監禁三個月○賊犯彭漢卿迭經懲辦怙惡不悛近又行竊各贓被包探緝獲解案大令判枷兩個月責八百板○偷兒王阿炳行竊施阿桂家烟槍衣物報捕後經包探緝獲人贓送案請辦大令判枷兩個月責八百板 
[壬寅十一月份經收月年捐捐洋貨號冬季捐淸單]  
　　李珊記年節洋二百元道署十一月十二月洋四十元王欣儒翁年捐洋廿四元隱名氏十一月十二月洋二十元怡　　十月十一月十二月洋十八元吳渭川翁年捐洋十二元烈昌廠年捐洋十元唐傑臣翁李雪巖翁十一月十二月周湘雲翁十月十一月十二月善　十月十十一月十二月趙馥疇翁六個月華彰年捐六户各捐洋六元陳善亭翁徐俊良翁五個月二户各涓洋五元泰昌號豐泰帳房十一月十二月老德記四個月木商會館三個月四户各捐洋四元保安丹會恆升號張玉芝堂三户各年捐各洋三元六角戴季蒓翁巽府韓潤　翁貿孚汪萃利三個月新順記三個月義昌成三個月燮昌三個月金松泉翁六個月陳富齊九個月天餘三個月江南烟雨樓三個月十二户各捐洋三元怡園七個月小洋廿八角泳記四個月寅記全年余洪記全年馮德翁全年恊興全年楊萬興全年六户各捐小洋廿四角咸章七個月小洋廿一角朱葆三翁徐貫雲翁譚幹臣翁韓山曦翁老順記南順記戴生昌祝源昌順泰十一月十二月復泰十一月十二月萬順源泰康祥六個月十二户各捐洋二元源豐潤捐洋一元八角謙記六個月小洋十八角永裕成三個月洋一元七角莊源大洋一元六角亦新園四個月恆泰四個月鴻生六個月和記全年四户各捐小洋十二角春園五個月小洋十五角戴運來翁滬江第一樓存濟堂何瑞棠翁蘇寳森翁老悅生大觀樓錦章信昌隆愼餘堂道信申茂可熾十一月十二月可熾順十一月十二月隆昇十一月十二月鳴昌十一月十二月周耕記三個月瑞昌順陳志雲翁十九户各捐洋一元中和帳房洋六角五分嘉綸洋七角久成九章北天成其萃樓十一月十二月晋昌十一月十二月恆泰十一月十二月允章十一月十二月復記十一月十二月鴻運樓三個月九户各捐洋六角萬有全益昌李珊記龐竹卿翁思補齋梁煥南翁湯蓮笙翁章佩華翁通濟九户各洋五角恆升大昌義盛生大源順裕泰萬椿祥順八户各兩個月捐洋四角尹梅生翁施德豐懲昌怡昌熾大五户各捐洋三角靑蓮閣一壺春曹德大怡隆四户各捐洋二角源通官銀號錢一千八百文和康壽康晉和餘大愼餘元甡元茂衍大恆益永豐存德鉅亨恊昇宏大宏元源吉寳和寳順承裕正大升大彚康崇餘永康瑞大晉大延源義善源福康兆豐恆德仁大久大協餘源利森康厚大源餘瑞元鈞康壽豐鎭昌惠餘永順和順鉅元怡豐寳豐鼎康錦章大章十一月十二月永成豐三個月義森昌十一月十二月五十三户各捐錢六百張家鶴翁九和宏章泰元成四户各捐錢三百怡大金合順五雲日昇樓怡大莊永愼十一月十二月五户各捐錢二百協成祥萬興鉅康三户各捐錢一百○大豐恆興二户各捐錢二千四百文怡豐萃昌順二户各捐錢一千五百文敦泰增泰源成德豐恆豐瑞怡盛五户各捐錢一千二百文日新盛泰記屏記恆茂盛四户各捐錢九百文天益錦豐鼎豐協豐登豐慶豐義泰四達瑞恆豐信正昌順鼎裕元生日新增振豐恆德順祥瑞豫祥通裕恊康元興公愼新泰恆啓泰恆裕豐盛萼記福和廿五户各捐錢六百文天豐捐錢四百五十文英法美三界一文顧捐大洋廿一元小洋五百五十六角五分錢廿千零七百八十二文以上總共收大小洋六百零一元七角錢八十九千七百三十三文滬北天后宫前廣益善堂董事嚴信厚龔　銘施則敬朱佩珍唐榮俊葉釗等謹誌 
　　　 
 
 

Page 10

 
 
　　　　　 
 
 

Page 11

 
 
   
 
 

Page 12

 
 
[光緒二十九年正月十五十六日京報全錄]  
　　宫門抄諭旨均已錄前○護贛撫柯奏道旨設立學堂謹陳辦理情形摺○直隷總督袁奏揀員請署選缺知縣摺○又奏調員留津差委片○執河都統錫奏爲擇尤舉劾以資整頓摺○又奏設立求治局藉關利源片○吉林將軍辰奏甄别同知堪以留省補用片護理江西巡撫布政使臣柯逢時跪奏爲江西遵旨設立學堂謹將辦理大概情形恭摺具陳仰祈聖鑒事竊臣承准管理大學堂事務大臣咨光緒二十八年七月十二日奉上諭張百熙奏遵擬大學堂章程開單呈覽一摺披閱各項章程尚屬詳備卽照所擬辦理並頒行各省著各該督撫按照條規寛籌經費寔力奉行總期造就眞才以備國家任使等因欽此恭錄咨行並將欽定各項　程頒發到臣仰見朝廷振興實學拔取眞才之至意逐條尋繹欽佩莫名伏查江西前奉諭旨飭辦學堂當經本任撫臣李興銳督同司道釐定規條就省城之豫章書院添賃民房擴充講堂於本年四月十一日間辦派委卽補道汪瑞　會同藩司專理其事臣護理撫篆後隨時考察粗具規模肄業諸生酌以二百名爲限實緣中小學堂未能一時並設無所取材姑從各屬保選之舉貢生童選其年歲及格資質開敏者當堂考試分别錄取並附取官幕子弟十名傳令一體入堂肄業先後延訂中文總敎習一人分教習六人東西文分教習五人分班講肄用功次第大致與新頒各章相合間有未符均飭欽遵將原取學生有於中小學堂各專門階級程度未足者别立專習一科俾免缺略江西土音重滯東西文一門驟變爲難假以歲時當有成效執事各員分别遴派所需經費卽在奏留丁漕四分學堂項下撥用創辦始添置書籍儀器物件在在需欵以後常年需用若干尙難預定惟有嚴飭各員核實開支不准絲毫糜費復於省域西偏購地一區飭建高等學堂於十一月二十一日興工一切規制務求美備誠以人難於圖始必先新其耳目乃可啓其心思非敢妄事鋪張亦未便安於簡陋至中蒙學各堂已據撫州廣信饒州南康贛州五府及南昌新建奉新臨川金谿宜黃樂安上高上饒貴谿贑縣龍泉等縣陸續禀報籌欵開設此外各屬亦經立限嚴催酌定功過以示勸懲仍酌留經訓書院及孝廉堂以資課士據該司道等具詳請奏前來臣維西江學派以講明義理爲宗近年以來學臣考試於訓詁詞章之外兼及輿地算數之書多土翕然嚮風漸有宗經故鄉試驟然改制而文義尙有可觀惟風氣或囿於方隅精神又分於科舉其間閎通之士峻異之材併騖兼營長爲可惜果能積分數以至高等由普通以入專門旣無速化之方亦不能援他途以進優游壓飫使从从自奮於功各以江西士習之精專民風之質樸十年以後成就必多國有人焉何虞積弱惟邇來士益貧困無計謀生雖報國之心長而出身之路隘窮年攻苦寒署疉更幾於有成咸思自効伏願宸衷獨斷鼓舞盡神於高等中求人才則倖進者少於速成中選良上則嚮慕者殷風會所趨無煩董勸臣惟有多方啓導宣布 
綸音以期士氣蒸蒸蔚爲國家之用除俟規模大定再將詳細章程另行奏報並咨明督辦政務處管學大臣外所有江西遵設學堂辦理大槩情形理合會同署兩江總督臣張之洞江西學政臣吳士鑑合詞恭摺具陳伏乞皇太后皇上聖鑒訓示謹奏奉硃批著卽督飭認眞講求隨時考察務得通才而收實效欽此 
太子少保北洋大臣直隷總督臣袁世凱跪奏爲揀員請署知縣選缺以資治理恭摺仰祈聖鑒事竊查准補容城縣知縣嚴祖慶於光緒二十八年九月二十八日在省寓病故應以本員病故之日作爲開缺日期歸九月分截缺是月僅止一缺毋庸掣簽應卽照例序補查直隷省病故休選缺知縣遺缺上次已用至新海防候補班先知縣補安肅縣止今容城縣知縣一缺輪應到班之鄭工並新海防遇缺先舊海防先海防卽舊例銀捐遇缺先遇缺均無人輪應各項出身候補正班人員到班兹據藩司吳重憙臬司楊士驤查有各項出身候補知縣陶承先堪以請署會詳請奏前來臣查陶承先年六十歲浙江會稽縣人由監生報捐府經歴指分直隷因調辦通州海運出力保俟補缺後以知縣用光緒元年報捐免補本班以知縣歸候補班用二年十二月到省業經甄别留省補用在案該員謹飭詳明才具開展以之請署容城縣知縣實堪勝任亦與例章相符合無仰懇天恩俯准該員陶承先試署容城縣知縣實於吏治有裨如蒙兪允該員銜缺相當毋庸送部引見仍俟試署期滿另請實援除咨部外理合恭摺具奏伏乞皇太后皇上聖鑒訓示謹奏奉硃批吏部議奏欽此 
袁世凱片再查直隷候補道林志道前於光緒二十三年經前督臣王文韶前兩江督臣劉坤一會奏委辦上海製造局務旋經劉坤一及前出使俄輿國大臣楊儒先後奏保由吏部帶領引見奉上諭林志道著交劉坤一差遣仍交軍機處存記等因欽此惟臣自收回津郡百廢待興尤順得入而理該員才猷練達操履謹嚴久在北洋委辦各事均能措置裕如現經電調來津應請仍留直隷差遣補用以資臂助謹附片陳請伏乞聖鑒訓示謹奏奉硃批著照所請欽此 
奴才錫良跪奏爲擇尤舉劾以資整頓恭摺仰祈聖鑒事竊維懲勸之方貴乎寛嚴互用激揚之具務使淸濁分明熱河吏治混淆賢否久已不辨若不亟樹准的則屬吏無所適從何以緩靖地方振興庶務奴才由京來熱於接見屬員詢聽輿論並訪之前署都統松壽均以現署赤峯縣事卽用印縣張錫鴻爲賢員之首本任朝陽縣知縣王文翰爲貪劣之尤接任後復加切實考証洵屬相符查張錫鴻潔已愛民能耐勞苦雖有異人才具而其淸倹自持知恤民懚實爲口外絶無僅有之員應請旨嘉奬以示鼓勵又查王文翰瞻大貪婪聲名　狼應請旨將本任朝陽縣知縣王文翰卽行革職以儆官邪此外尙有貪聲素著之員如知愛惜身名改過向善應從寛子以自新之路倘竟不知悔悟惟有據實嚴叅亦不敢姑息留爲民害所有奴才擇尤舉劾以資整頓緣由是否有當理合恭摺具陳伏乞皇太后皇上聖鑒訓示謹奏奉硃批著照所請吏部知道欽此 
錫良片再熱河百端待舉需欵浩繁無米爲炊事皆朿手現擬仿照直隷奏定章程試辦酒捐並籌辦鹽城等稅及開鑛懇荒藉關利源以爲　興庶務之用若分設局所不惟縻費而目下卽無欵可籌現設求治總局所有吏治及籌欵等事胥隷該局派委熱河道錫恒奏調差委已革山两候補道澤官督飭辦理以期撙節而歸簡易理合附片陳明伏乞聖鑒訓示謹奏奉硃批知道了欽此 
長順片再前准部咨凡道府同通州縣無論捐納勞績試用各項出身人員應以到省之日起一年期滿詳加甄别具奏等因歴經遵辦在案兹查有試用同知秋桐豫朱烈二員均於光緒二十七年四月二十九日到省扣至光緒二十八年四月二十九日一年期滿例應甄别據吉林分巡道文韞分别加考詳請具奏前來奴才查秋桐豫明幹有爲深知治體朱烈幹練精明才勝吏事均堪以留省照例序補除將該員等履歴咨　吏部外理合附片陳明伏乞聖鑒謹奏奉硃批吏部知道欽此 
 
