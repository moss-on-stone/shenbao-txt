# 1912 - 137 - 4914102

 

Page 1

 
 
評論 
[嗚呼新疆又告警矣]  
　　共和告成南北統一中原大地甫慶更生而邊地風潮忽焉四起北蒙獨立於前西藏踵武於後而英俄二國借端干預或者統兵入藏或者遣隊駐蒙代理其行政利用其人民今者新疆又見告矣戕害袁都督南疆一帶到處騷然而俄人已藉口進兵占據要隘警耗傅來驚心動魄邊隅一日不定大局卽一日不寗袁公銜命督師南疆其關係於共和民國之前途者非淺鮮矣 
　　原夫新疆者西藏之藩籬北蒙之肘腋地界英俄之中土味膏腴鑛藏宏富英俄之耽耽埀涎已非一日英得之則可以爲印度之外衛而俄人不得牧馬南下衛藏要區唾手可得俄得之則可北通西蒙南連西藏消沮英人北略之雄心而爲進窺印度之準備况當共和建國之時又値蒙藏告警之日而南路諸地方不先不後適發見都督被戕之慘劇今日者道里遼遠雖不知其現象何似然俄人已藉口爲自由行動之前提而公然進兵以爲生命財產之保障矣此次袁大化奉命督師主勦耶抑主撫耶二者必有一于此耳 
　　抑吾竊聞之回人性愚頗多疑詐平居旣不識共和爲何物一旦而驟聞中原易主必且不以爲褔我而以爲禍我及此中原未定之時一逞豕突狼奔之故智功成則恢復我東土耳其之故疆以爲回族之中心點不成則相與駢首藁街亦其分耳庸知易專制爲共和謀五族之幸福瞻彼回人亦五大族之一分子平日之受制於滿族歴有年所無事則魚肉其人民子女玉帛幾幾焉不敢私其所有有事則斬刈誅戮不稍顧惜多一次反抗即多一次誅夷今方相與蕩亡淸之毒螫昭五族之大同利樂同享誠悃相孚旣無斯須欺飾之衷亦無一毫偏袒之私袁公於此或者遣一使之遙臨作剴誠之布告輸我悃忱釋彼疑慮此其上也否則大兵所指玉石不分適以堅彼抗拒之心而增民國西顧之憂况復强鄰耽耽虎視鷹瞵又安知不以戰敗之孑黎北投俄邦而南入英籍耶此又不可不於受任之初以力爲圖維者耳 
　　况余又竊竊不解者北蒙告警則遣蒙王以調和之西藏不靖則派鍾穎以宣慰之此次回疆之變大總統赫然震怒委任袁公督辦南疆勦撫事宜所有省垣及南疆軍隊槪歸節制調遣意者欲以赫怒之餘威興師撻伐綏定回疆以樹北蒙西藏之風聲而爲民國統一計也然而共和非黷武之時今日亦非用兵之日尚望袁督師於此加意撫循妥爲辦理堅彼回族内嚮之誠毌兢兢焉爲掃穴犂庭之舉則民國幸甚共和幸甚 
[專電]  
　　同盟會共和黨兩政黨議員昨日在參議院衝突經統一共和黨排解始息 
　　唐總理辭職之舉經袁總統懇切挽留二十四日已赴國務院辦事 
　　今日（廿五日）袁總統接見英美日俄四國公使 
　　聞藏番因受喇嘛主使任意慘殺華人袁總統甚爲焦灼 
　　陸徵祥本定廿四日到京嗣因有事暫留天津 
　　河南都督張鎭芳電請由豫省自借外欵選兵開礦國務院駁覆不允 
　　外交團會議承認民國問題有主張俟借欵成議再定者有主張俟各省軍隊解散完畢後發表者意見各執議無結果 
　　南京黄留守一再急電請欵熊總長因開單送交資本團請續撥墊欵 
　　參議院提議上議院組織法案須俟下次委員會通過　（以上北京） 
公電 
[南京黄留守電]  
　　袁大總統國務院叅議院黎副總統各都督各議會各報館均鑒艶電提議國民捐諒邀鑒察現在借款一事愈出愈奇名爲磋商實甘愚弄財政軍政均受監督國權喪盡生命隨之故觀此次墊欵合同及監視開支章程而不痛心疾首者非人也於此而欲救亡舍亟辦國民捐以爲後盾决無幸理旬日以來南省輸捐極爲踴躍北省應者亦多如果辦理得法非特不難湊集巨欵實足增長國民愛國心今徵集衆見擬將民間從前所納軍餉一律給換公債票週年照章給息以便一意舉辦國民捐擬訂简章二十餘條大要以資產計算除不滿五百元之動產不動產捐額多少聽國民自便外其餘均以累進法行之五百元至千元爲一級納捐千分之二由千元至二千元爲一級納捐千分之三二千元至五千元爲一級納捐千分之四由五千元至二萬元每五千元爲一級二萬元至三萬元爲一級均遞加千分之一至千分之八爲止三萬元至五萬元爲一級遞加千分之二五萬元至十萬元爲一級遞加千分之四十萬元至二十萬元爲一級遞加千分之六至千分之二十爲止由二十萬元至百萬元每十萬元爲一級遞加千分之十至千分之百爲止百萬元至五百萬元遞加千分之百二十五百萬元至千萬元遞加千分之百四十千萬元以上統以千分之百六十推算凡超過每級之價額在萬元以下數不滿百元十萬元以下數不滿千元百萬元以下數不滿萬元五百萬元以下數不滿五萬元千萬元以下數不滿十萬元者仍照原級計算至政學軍商各界及各工廠之職工等除以資產計算納捐外應按照其月俸多寡分别納捐十分之一二以三個月爲限月不滿十元者捐納多少聽便其有捐至百元以上者由政府另給證書例外特捐至百元以上者給予銅牌千元以上者 
 
 
 

Page 2

 
 
給予銀牌萬元以上者給予金牌其收欵用聯單由財政司製成蓋印省議會加印分别存根存查持口收執四種凡經手人非有此聯單不得收款欵由城鎭鄉各公共團體銀行收集列榜而彙總於財政司隨時交銀行生息登報公布並由省議會稽查非經國會認可不得指撥以昭愼重似此不另設局不另支薪可免虛糜而歸實用大信旣昭人民無疑詳章另呈之大總統速交參議院議決施行以全大局無任盼禱黄興叩 
[南京黄留守電]  
　　各都督各省議會各埠報館均鑒敝處昨致大總統副總統及參議院電云蔣次長來寗閱悉十七日銀行團與熊總長所訂墊欵已經簽字之合同又監視開支暫時墊欵章程不勝駭異查該章程損失國權處極多其最甚者如發給軍餉及遣散軍隊費用均須由海關稅務司或銀行核計員會同簽押其領餉淸單並須以一分送交核計處稽核且對於軍餉予該稅司乃核計員以調查應需之便利此種章程匪獨監督財政並直接監督軍隊軍隊爲國防之命脈今竟允外人干涉至此無異束手待斃埃及前車實堪痛哭二十年來海内各志士赴湯蹈火粉身碎骨所辛苦締造之民國竟一旦斷送於區區三百萬之墊欵吾輩一息尚存心猶未死誓不承認熊希齡身負重任竟敢違法專斷先行簽約悍然不顧此而可忍孰不可忍聞章程已提交參議院核議祈痛加駁斥責令毁約一面請由大總統提交參議院議决發行不兌換劵以救目前之急並實行國民捐以爲後盾南方人心異常憤激皆願自輸膏血以救危亡望大總統曁參議院諸公毅然决然立卽施行勿懹疑懼即本留守直轄各軍隊欠餉已久危迫萬狀均不甘受此亡國滅種之借款爲飲鴆止渴之圖總之吾輩九死一生祇知以愛國保種爲前提有破壤我民國斷送我民國者卽視爲民國之公敵决不稍存黨見顧惜私交區區此心可誓天日臨電痛切淚盡聲嘶伏惟諒鍳共保大局等語謹以奉聞此舉關係存亡叩乞貴處速電抗拒責令毁約並請主張發行不兌換劵及實行國民捐以救危急無任企禱其墊款合同及監視章程如下計開墊欵合同云中國政府因本銀行團代表現在倫敦會議撥付中國大宗方法令先行墊付上海平銀三百萬兩以應急需本銀行團現已將此三百萬兩備齊靜候撥用但中國政府必得照以後所開各節辦理此欵磅價已由銀行團定爲合上海平在上海交銀一百五十萬兩其餘一百五十萬兩在北京以公砝平核算撥付茲將各節開列於後一此次三百萬兩先行墊付之欵應照本年三月初九日銀行團與袁大總統所墊三百一十萬兩同一辦理函件備齊時亦應如前封固送交銀行團本團票所出之鈔票此等鈔係註明本年五月十七日所出除應扣者之外其數應等於所墊付之數此墊付之欵及鈔票皆以現行之鹽釐作抵以後無論何等借欵此墊付之欵應儘先償還二道勝正金兩銀行所代表日俄之資本圑已承中國政府許可邀入所有借欵事件即當各任六分之一但此函簽字人該兩銀行現未列入一俟各方面商洽之後無論先借後借之欵皆當爲一體看待該時再由中國政府與六國銀行或即銀行團訂正式合同三當銀行團代表在倫敦會議每會若何撥款之際中國政府當嚴守本年三月十九日函内之第三第四両條卽各省長官遇有借欵事宜須先向銀行團磋商否則政府不得允許四此三百萬兩墊欵開支時卽須照所議監視開支草章辦理此墊欵之一百五十萬兩係爲收回中國銀行所出軍用票之用因此中國政府卽命在上海之本銀行團將此款撥交中國銀行并取回收據其如何交付之法聽其彼此商定此款開支之際所有流行及取消之票應送交銀行團查核以符定章又監視開支暫時墊欵章程云一在財政部附近地方設立核計處用核計員二人一由銀行任用給薪一由中國政府任用給薪其他需用之中外人員由該核計員等選派薪俸俱由政府支給二凡向銀行提欵撥款一切支票須由該核計員等簽押三財政部宜隨時將各項用途預具說帖送交銀行團核允此項說帖經參議院核准之後應卽允登官報每次開支時財政部備具應有詳細淸單說帖等類送交核計員以資查核該核計員查對無誤應卽照章簽字支單不得再問四每次開支欵項均須具詳細領款憑單按照新式簿記法辦理此項憑單財政部須編訂存留以備核計員在核計處稽覈五關於各省發給軍餉曁遣散軍隊費用須由該地方軍政府備三聯領餉淸單由中央政府委派高等軍官及該地方海關稅司會同簽押並須予該軍官稅司以調查應需之便利此項簽押之三聯淸單一分存該省都督府一分存陸軍部其餘一分與領欵憑單一同送交北京財政部再由該部送交核計處稽核六預備支付之欵應由稅司儲爲節省匯費起見由中央政府派該地方稅司得由海關收入項下撥欵但須預由該核計員等由暫時墊欵項下照所撥關稅數目支出匯存上海總稅司存款項下如稅司所有款項不敷撥用可由該核計員等將不敷之數從暫時墊欵内開支票匯補之如在北京及其補附近地方發放軍餉或遣散軍隊由中央政府派一高等軍官會同該核計員將三聯領餉淸單查核簽押並予該軍官核計員等以調查應需之便利該項簽押之三聯淸單一分交陸軍部一分與領餉憑單俱交財政部其餘一分由核計處收存並此奉達黄興敬 
[南京黄留守電]  
　　袁大總統國務院參議院黎副總統各省都督議會各報館均鑒借欵事喪權辱國萬不承認敝處力請毀約並主張發行不兌換劵及實行國民捐一電計達覽竊謂不兌換劵爲救目前危急之最要辦法同時實行國民捐所收之款即可爲不兌換劵預備金於財政上絕無恐慌務乞立斷施行大局幸甚擬訂國民捐章程隨即摘要電請核定黄興叩敬 
[廣東陳軍統電]  
　　北京大總統武昌副總統南京黄留守各省都督均鍳民國基礎未固債權國慾堅無厭止渴飲鴆實非得計特於　日召集全體軍界會議表决先行國民捐繼用公債票由軍界首先奉行藉補涓埃特此電聞并懇協力提倡以救危亡粤軍統陳炯明參謀部長覃　欽　軍界全體公叩 
[上海華洋義振會電]  
　　北京袁大總統鑒江皖北連年水災因淮河淤塞所致淮不導則災不止僅恃振濟實非善策嗣後亦萬不能乞助鄰國令人訕笑政府不能爲民防災傳播全球實爲國恥務乞遴委仁慈廉潔樸實耐勞之員撥定的欵專辦導淮之事以保全江皖數百萬生命財賦國利民福胥在於是特電呼籲幸垂察焉上海華洋義振會號 
[寧波旅滬同鄕會電]  
　　杭州蔣都督鑒效馬兩電米事諒經鈞察杭以公欵辦米同是浙民豈獨向隅况浙省借款歌日電致熊財政長有採辦米榖字樣現借十萬正與歌電相符乞電覆以慰人望寗波旅滬同鄉會虞和德沈敦和朱佩珍叩有 
[旅滬全黔維持會電]  
　　北京袁大總統鑒黔事久不决皆由楊藎誠庸懦昏蒙被其參謀郭光燾等二三人煽惑挾持以至勢成騎虎必得實授以職俾早赴京則駐常軍隊和解自易迫切陳言萬希鑒納旅滬全黔維持會彭承先黄桂紊陳明綸等三十八人同叩漾 
[上海曾鏞電]  
　　北京袁大總統唐總理各部長同盟會統一黨諸公鍳民國肇始政黨叢立原以羣策羣力鞏固共和邦家决不能以少數之私見致使華夏神州不亡於滿淸汚吏而亡於民國諸公苦心自問能不赧然且民氣大張望治之心尤亟諸公爲人望所歸數月以來黨潮澎湃人心惶惶故鏞敢以戇直之言進肇亂者殺昏政者去蓋當運動革命時乃各盡其天職昔之赴湯蹈火出生入死者吾知其今日决無一毫權利思想彼肇亂黨潮者必係自利之徒正本淸源惟望諸公善導而進行之曾鏞叩徑 
[山東旅滬同鄕會電]  
　　黄縣劉司令基炎鈞鑒軍興以來黄登一帶賴我公維持民生得免荼炭同人等深爲感戴惟黄登自兵燹之後民力竭蹶實難擔任巨餉仍祈貴司令俯念民生困苦格外體恤俾大局免於糜爛則幸甚矣 
[又電]  
　　北京袁大總統濟南周都督鑒黄登自軍興以來屢得屢失兵燹爲灾十室九空農　其耕商失其業家無擔石之糧囊無一飯之資流離失所莫名慘狀加以重兵屯駐就地籌餉袞袞小民其何以堪爲此懇請大總統大都督速撥公餉調撤軍隊以全一方人民之生命是爲切禱 
[譯電]  
　　美國下議院已將巴拉瑪運河議案通過凡美國海船均免付通過稅惟外國船隻須按章繳納（華盛頓） 
　　美國飛行家阿脫華脫君於二十五日晨間乘寇地所造之水面飛行艇在東京横濱之間飛行不意飛至某處附近機器忽損乃由一千米突之高處墮下致將右臂左腿跌傷　（東京） 
　　匈加利議院反對黨因要求普通選舉未　所願其傾袖乃宣告同盟罷工民人卽衆集聞會旋與警察衝突决鬥極烈現死者已有七人民人咸用手槍轟擊軍隊則用刺刀抵敵首相不允因暴動而停止國會議事並主張續行討論改革陸軍問題現反對黨仍要求先行討論修改選舉法兩方面各不相下因之亂民聚衆搗毁店舖電車以炸彈擲入某議員住宅 
　　（蒲達配斯脫） 
　　墨西哥官軍已在里拉洛地方戰勝叛黨計黨人死傷約千餘人官軍死傷者數亦頗衆　（鈕約） 
　　古巴革命黨焚掠甘蔗及咖啡田鄕間衛兵無力抵抗　（倫敦） 
　　現有美國海軍七百名携帶大砲開往古巴　（菲拉台爾菲亞） 
要聞一 
[北京人物評　留京記者]  
　　今日晴窗無事端居多暇京師人海茫無涯涘姑縱意之所如拉雜評之不務苛論不囿黨派自謂可信天下後世閱者愛憎亦有同我者乎 
　　唐紹儀　揮霍之性無間公私撫奉時月耗三百金豢雙馬一狗有餽松花江白魚一尾賞使者四十元素所然也議和事起除比欵一百二十五磅外舊郵傳部及京漢京奉路局撥欵若干外間尙不知其確數國民震駭鄰邦懹疑監督財政之說益煽其燄揮霍之影響遂及於外交又善使氣對外尤盛在唐氏自詡識外人性習恭順招咎然理絀而氣盛外人烏甘忍受責以總持國務去題萬里矣特粗具經騐略諳應付抑爲奔走從事庶幾免於戾乎 
　　論曰此人也紈袴公子之略有氣度者耳 
　　熊希齡　氣魄甚壯知用心摽竊較富雖無專門學問而識解稍異凡響理財如此治鹽亦如此視今日之國務院殊有目無全牛之概外人諛爲新政府中最有希望之人物吾亦右之然而歛才就範作事稍求棉密勿過騖遠大此實熊氏對症良藥也 
　　論曰熊氏美材第爲初上舞台之政治家宜有老練者爲之陶冶鍜練歷堦而進先任以財政次長則所詣必有不可量者顧乃令其獨步一時雖中華民國之羞抑亦非熊氏之福也熊氏其知所警愓乎 
　　王寵惠　學問深遂品性亦良但外交家與國際法學者同乎不同法學博士與司法行政長官宜乎不宜王氏不深維其所處之境以何者爲利國揚身乃命我爲外交總長則毅然受之命我爲司法總長亦毅然受之各國之能兼任此二職而並洽乎人心者有無先例尙待稽考要爲罕見之事而王氏當之謂爲躁進其何以辭 
　　論曰王氏之學問品性登之政府氣象一新吾曾規其就外交次長稍稍練習政事諳習國情五年之後民國大外交家王氏必居一席顧不以吾言爲意心已非之今又轉任法曹益無取矣嗚呼玉成之不以其道中山先生與有過焉 
　　施肇基　奔走趨蹌京諺所云漂亮人物無建善之才無作惡之能畫級而論不失乎中在交通部任爲秘書吾知其稱職分掌一司已將竭蹶顧令總長部務瞻前棄後務小遺大遂招是非嗚呼寃矣 
　　論曰婢學夫人非婢之罪使其學者之罪也 
　　梁士詒　精神飽滿慮藻周密運思尤極精銳長路局則官路情形歴歷如數家珍佐項城則公府大政累累如探諸喉誠今日未易才也惜乎行動不規於正輒以一已之勢位利禄爲磨心以其精神慮藻爲磨盤左右旋轉不離其宗故十年營營卒無表見於社會毀之者徒憤其專已自是非眞知梁氏者也視彼關葺妄求一飯爲之猶賢乎已 
　　諭曰倫理之學之不講美質輙不施雕斵而成劣材能用人者之罕遇偶具幹略者輙恣肆而不知返君子於以覘世運之衰也吾論梁氏吾不暇爲梁氏嘅矣 
　　蔡元培　心地湛然略無渣滓蓋純乎赤子之心方今之世滔滔皆是得一人焉爲人道模範其功豈在禹稷下顧役役以從時賢後奔馳南北負荷國務轉令他人得所資以飛短論長尤懼稍習世事窺破行政　奥聊復效之以塞世望於是素絹點墨本性就漓天下遂無完人矣 
　　論曰吾欲爲天下留一完人亟望蔡氏之去官蔡氏自愛將薄於我之愛蔡氏乎吾有以覘其後矣 
　　許鼎霖　才長言肆惜乎根荄不固不足以信久而行遠譬如滿地蘆芽感秋怒發空心老樹虛作搖曳又如劉老者信口開河牛鬼蛇神都成妙諦亦近時快才也然不失爲有血性人世之詆斥實有偏指豈可以爲信讞乎 
　　論曰許氏長處根於其性短處則在久歴宦塲視各種社會皆督撫司道府廳州縣之流向所投無不利者令乃悉成　枘使許氏而能好學寡交愼用其長則成就必有可觀然而晚矣 
　　湯化龍　志正意肅識解透闢風慨毅然足式羣衆政界建兒茲其首選倘能益拓其心胸手腕益習於敏活則居然全材矣湯氏處境不患無熟練之機民國前途來𢒨方遒湯氏其有擔荷之意乎 
　　論曰吾聞諗湯氏者言神字蕭索似蒙嚴霜與曩者縱横跳躍於請願國會時判若二人嗚呼足豈湯氏之所宜乎天下事賴君搘撑者多若竟自頽事豈可爲陰霾方掃萬象更新湯氏可以興矣 
[墊欵條件之談話會]  
　　二十日熊總長唐總理等赴參議院會商資本團所開墊欵條件該院當開談話會徵集議員意見公决應否承認聞參議員對於各省海關稅務司襄理遣散軍隊一事其所主張計分兩派一派以爲遣散軍隊係屬内政稅務司雖爲我國向來雇用之員究竟係外國人不應令其干涉一派以遣散軍隊係暫時之事不妨通融令稅務司代理撥欵惟須縮小權限不得伴同前往致傷軍人感情或生意外當時熊總長以一時難行鉅欵擬委曲成全對於前一說謂恐難辦到後一說則尚可磋商次提議墊欵稽核處一節經熊總長解釋義意謂此實暫設機關至十月後墊欵完畢即可取消各參議員亦有一部分反對者往返磋商至兩點數十分鐘之久始行散會探其結果仍暫允此項條件酌爲變通以救眉睫一面速謀抵制（公債公捐）之法務使届十月後我國財政得以接濟不再借用外欵爲要義又有提議湖北等省軍人已自請减餉可否援照此例各省一律辦理者但際此刻不待缓之日雖減發薪餉而無米之炊終亦難以濟事也 
　　中法新彙報云北京參議院照例於二十日上午又開正式會議適因國務員有密件待商遂將正式會改爲談話會當時旁聽席及新聞記者席亦一律撤去考其原因探其内容仍不外財政問題也 
[借欵决裂之後盾]  
　　熊總長與資本團所議借款事已迭記報端熊本謂此項條件係墊款之辦法該團將來能無他項要求與否此時尙不能確定詎十九日資本團果要求將來大借欵須照墊欵條件辦理熊以此事萬不能承認一時憤極谓借款如果决裂當急從内地理 
 
 
 

Page 3

 
 
財入手以爲後盾（一）整頓稅務（二）速募國民捐（三）力節糜費（四）各官吏暫不支薪（五）民間田產契約一律更易民國民號藉收契稅但不知資本團果肯讓步否 
[西報之北京消息]  
　　某西報云據傳聞北京政府現以一種新印之軍用票發付南省軍餉此舉凡與借款有關之人聞之均不滿意蓋銀行團付欵之前曾向中政府要求允許由海關稅務司發餉及遣散軍隊政府今用此法明明欲以狡謀避外人監督此事且未向銀行團有所聲明也 
　　外間盛傳唐紹儀旦夕將辭職已向袁總統密陳辭退之意袁未允所請現叅議院攻唐極烈目前將有風潮並聞孫寳琦將繼唐柄政云 
　　中政府並未在京支用銀行團所付之欵惟上海業已支用 
淸宮近事記 
　　前淸皇室太保世續近日致函袁總統略云第一批優待皇室費除由崇文門稅關等前後撥付銀四十餘萬兩外尙少六十萬之譜刻下需欵甚殷懇請設法撥給以顧燃眉云云未識袁總統如何答覆也 
　　又國務院咨行淸宮内務府令轉行知照前淸内阁誥制局謂該局所管事宜現已歸併銓叙局茲改於本月二十日（即四月初四日）派委夏局員等前往接收希飭各禁門等處查照放行可也 
要件 
[導淮興墾條議　柏文蔚]  
　　近十年來長淮流域無歲不灾其灾地之廣災情之重全球罕見淮民蕩析流亡慘道其毒死者不知其數生者無以自存而究其致災之因藍自前淸咸豐五年黄河北徙河槽淤塞淮水獨流勢弱不能出海乃由運入江數十年來入江之口又復冲積增高乃并不能入江遂使長淮數千里之巨川羣集於淮揚一　低原之地僅恃一綫運隄爲保障洪澤高寳諸淺湖爲容受此淮災之因一運河南北三千里自淮而北至天津形如弓　南旺爲其分水脊南旺以南水皆南流勢若建　前淸漕運時代節節建埧設閘又旁濬蜀山微山昭陽諸湖以蓄其流自漕運廢而諸閘失修每當七八月大雨時期泰山南蔍汶泗沂沬諸水一瀉千里不終朝而達於淮兗沂諸屬反受旱患此淮災之因二洪澤大湖從前容納長淮上流及皖豫兩省諸水以輸送入海其吐納澄淸之功用與長江之浻庭　陽等自淮不出海洪澤遂漸淤積其容水量不過舊時三分之一上流唯澮渦頴諸水遂泛濫爲灾鳳泗各地皆　其　此淮災之因三具此三因遂令淮南北每年災區之損失以千萬計災黎之生命以百萬計而政府發帑救飢士民減膳助振歲縻數百萬之鉅金究無裨於災區之什一况此後民力俱窮而災未有艾於時　時之士多有倡導淮之說爲一勞永逸之規者値今民國統一兵滿堪虞則　有倡移兵導淮之議爲一舉兩得之計者文蔚淮人也所治軍區包括長淮全域因熟察全淮之水勢博採治淮之與論竊謂長淮受害已　非合皖　魯豫四省統籌大舉不足以收豚格贯通之效苟此　彼界枝枝節節而爲之必至利害相反旱澇不均遏洩異勢紛爭割裂淮終不可治茲擬護導淮與墾大　入條請吾政府與淮上諸同胞協力國成之一導淮由東北入海之正路入海之道議論頗歧有議仍紹舊黄河由　桃入淮者（共說亦有二一由張　口引河至舊黄河一由洪湖上游桃源境内許家勒子經成子河升官窪至縣城東入舊黄河兩途似由桃源者較近）有議出西巩經北鹽河由海州入海者有議自安東縣城東經北潮河入海者有議在南運河東堤下築長堤東水由下河入海者文　綜觀長淮下流之水勢非一河所能洩而東北一途自應爲長淮入海之正道惟海州當沬水之衝又爲汶泗沂諸水入中運河假道鹽河歸海之路倘更引長淮灌注其間勢且不支且凡大河入海之慮苟無山陵爲灭然之障僅恃兩堤以東水者其河身宜直不宜灣此路須由安東折北復向東灣曲且遠至若黄河舊槽淤高且堅淸口以下淮已無故道之可復雲梯以至海口又廣且遠卽能　深黄槽而海口無量數之淤沙無法可以盡去故此兩路皆不宜惟潮河一口路途較近地勢亦低前人本有議改爲黄河口者只因口外有開山慮其阻遏淤沙故未實行今淮水流淸不似黄河之　開山且能障東來海潮無挾沙東口之患是宜即定爲長淮入海之正路測定淮河盛漲時排水之　以定河路之闊深隄身之商度而後導淮自供湖出張福引河至西埧或假道鹽河或濬淤黄皆由安東縣城東入潮河由响水口直東北入海計程約四百餘里此長淮正路宜首先規畫　工者也 
　　二導淮自運築堤東水歸海之支路全淮之水固非一河所能容即使導治得法盡東以歸東北入海之一途則淮南數百里將何所資以灌漑攷淮南下河一帶地勢低窪西有運堤束有范堤形若釜底舊時眝水之湖悉成　蕩河中無槽田邊無堤每遇夏秋水漲運堤閘埧一開水勢奔赴如瀉平地九縣三十餘萬頃民田頓成巨　故前人屢建築堤束水入海之議如斬文襄則議自高郵築提通海王文通李書芸徐旭旦諸公則議自山陽涇河桀堤通海束台　道立則議兩堤並築近人又有主從寳應子婯閘築堤束水至鹽城天妃閘入海之說文蔚察下河地勢欲束全淮之水以入海則不可欲束淮水分流入運之水以入海則誠必要之策也惟前人所議三堤中似以高郵一堤爲宜蓋淮水南注高實諸湖後多趨　下游而高郵適當共　宜自商郵車　埧下築堤經澄子河過興化南而至白駒草埧等處以出門龍港或稍北至新陽港入海其車　閘仍宜用滚水　以爲節宣後於新堤上建立涵洞石閘俾南北水路亦可往來水大則開束水之埧小則開運堤之閘開埧可以備澇開閘可以備　其下河民田應浚河渠開　洫之處可廣集民力以自爲而官爲區畫監督之此長淮由運入海之支路宜同時規畫施工者也 
　　三導淮自運分洩入江之路　運河自山陽至　　　百餘　北受淸口分來之水西受高寳諸湖之水沿堤設埧閘四十餘　以時節宣實爲江淮湖交通　洩之總機關惟一線運堤西有浪　東無地倚而每歲堤工增高培蕩河身亦隨之而高故　時堤高於田者今且水高於屋即此後淮流北洩水量可平而河不加深交通將絕每逢盛漲堤終危險法宜用挖浘　船（挖浘體大書價約二十八萬元中號十四萬元小號七萬餘元）時當疏濬建里河中一道不必分增兩堤卽以所挖之泥傾於東西兩堤之外將西堤築成斜坡東堤倍加堅厚其河之深度視淸口引入淮河之處能容淮水全流十分之三爲標準而邵伯以下瓜儀芒稻諸河亦略加疏濬以資分洩此　運通江以分洩淮流亦官同時現畫施工者也 
　　以上治長淮下部之水依大河欲分之例三大工程同時並　因勢利導排洩於潮口者計全淮水量十分之六排洩於高實運河者十分之四更自運河洩之於束埧又分洩之於沿江綜淮南北旱澇并籌諒無逾比三策者矣　（未完） 
[淸談　（悲憤）]  
　　今日之新政府正如花之蕊草木之萌芽嬌枝嫩葉斷不能經狂風驟雨之蹂躪爲之主者宜愛護培植勤其灌漑而後庶幾有發榮滋長之一日拔而棄之則立見枯萎而已且平心論之唐氏之不滿人意誠無可諱而代而起之者之果勝唐與否恐亦在不可知之數破壤易建設難我參議員盍盡其監督之天職毌徒以推翻爲快意 
小說 
[俄王之偵探　（八十三）　（無名）]  
　　毛登姑娘道第一次是從倫敦市内發的他說市𢋨喧譁不耐久居將離此他往第二次是在巴黎發的自後又有在维也納發的密郎發的最近一信是在兩禮拜以前在亨葛發的只這信上余忙問道這信上怎麽說毛登姑娘道你若要看這信的原文請你等等我去取來余道多謝費心我等等無妨於是毛登姑娘去不多時又走了進來取出那信給余看道這封信不是他自已親手寫的我看得出他的字余點頭微應先看見那信紙是外國貨不是英國造的又看那字筆卻甚繚草那信道 
　　毛登我姊惠鑒此信倘能達覽妹有一事相頑相姊定能見許雖然余料其甚難也蓋此信必由多數曲折之手而後得達郵局嗟乎毛登姊姊亦知妹今日所處之困難乎舉世間所有这苦惱妹悉一一嘗之今則所嘗將徧而亦將離此世而去也姊得此書或爲第未次妹求姊之事亦殆第未次矣姊必憐我想能爲我謀也妹素無友舍姊之外無一可告我心者每每擾姊以事妹心亦所不安嗟乎安得妹重睹天日能有一日復見姊面而一述妹心哉回憶以前同學之時携手同行相與談笑以視今日樂苦奚啻天壤哉妹所姊求之事非他姊若接此信請姊移至倫敦考克路九十八號何突老夫先生處告渠所有秘密子俱爲之嚴守也同學妹愛未 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[鄂垣大戮宗社黨]  
　　武漢連日拘獲宗社黨及謀叛軍士訉明正法者業已數十名本月二十一日午刻又由都督府請令在軍法局綁出七人皆係宗社黨匪當經軍士多人押赴閱馬廠明正典刑聞内有三犯毫無懼色圓睜怪眼且行且駡其餘四犯則垂頭喪氣呆若木雞須由護兵挾之而行一時觀者如堵咸云看殺將軍蓋七人中有二各前在漢口拿獲係前荆州將軍聯奎之子傅鳳池與其同黨河南人周某故也當旁觀擁擠時竟有小孩二名被衆擠斃及衆犯甫至刑場忽來都督府傳騎隊傳令將傳周二犯押回軍務司槍斃免其梟首於是祇殺五人聞此五犯原系漢口擺隊流氓因爲宗社黨運動軍隊變叛被某營官長拿獲解案訊明是以處死現在漢口大小擺隊鐵擺隊飛擺隊之徒皆爲宗社黨以鉅金收服聞前日又有七人往說駐紮氈呢廠之第一協二標三營隊官李占奎許以起事成功酬勞五萬金請李即行簽名李素明大義與此七人雖屬交好屹然不爲所動當以大義責之勸令自行出首可以免罪得功詎此七人執迷不悟反以惡言相加李怒曰我今日爲民國大局計不能顧及朋友私情立呼所部軍人將該七人捆送軍務司究辦二十日業經分處死刑李隊官則記功候升又前總監察處軍事叅議官藍琪光軍務司衛隊隊官陳桂林等亦爲宗社黨煽惑私立會堂勾結多兵謀爲不軌以城外白沙洲祁陽幫公所下新河某廟爲秘密聚會之地祁陽公所藏有炸藥業經偵探報告都督府派隊前往圍拿將藍陳並其黨十一人捕獲訊明後於十九日正法現在軍務司長以拿獲之宗社黨什九皆係漢人且大半服役軍界知軍界巾該黨實屬不少幸僅爲貪利起見特親擬勸導軍人勿附和宗社黨文告一篇通告各軍隊其文係取規勸主義一字一淚沉痛動人但在宗社黨者多蠢如鹿豕之徒恐非空言所能感化必須有獲必誅斯爲上策耳 
[鄂省政界之鱗爪]  
　　參謀部顧問辭職中央參謀部顧問朱君和中留德學習兵工閱十數寒暑於製造槍砲子彈之學研究極精去秋鄂省起義歸國投効頗稱得力中央政府成立黎副總統特薦之於大總統不知何故尙未錄用近參謀部成立始派爲該部顧問官朱君爲人勇於任事今處閑散之地意殊怏怏昨特函懇黎總長改派其任工廠業務或重遣出洋游學俾實際上有所裨益聞黎副總統擬仍調之歸鄂使整頓漢陽兵工廠内容以展所學 
　　實業司秘書攬權　鄂省實業司係分總務農林工商礦六科又設有秘書以主持全司文牘所有各科擬呈司長核奪之稿件均須先經秘書閱過後再呈兩司長酌定施行現充該司之秘書姚君業經才學俱佳且係留比礦科專門司長李四光曹伯勛因學不及姚事事仰其鼻息至總務科原有綜核各科事務之權該秘書主張缺席不委以便直接指揮各科兩司長近日均有退志遇事愈假以權所以該司之事上不操於司長下不掌於科員幾爲秘書一手攬盡各科職員無所事事燕燕居息日餐夜宿之外僅瀏覽書籍報章而已 
　　　務司死猶舞弊　鄂省内務司長周汝翼賄賣差缺任用私黨久已嘖嘖人口設無軍民分權裁併該司之議必早被人推翻茲署理民政長劉心源已將到任黎副總統特飭該司將檔案册籍並職員履歷名册呈送都督府以便移交民政長接收該司則俟民政府開幕之後實行歸併聞周奉到此諭卽赶辦委任狀數十通盡補寫其私人名目倒塡月日造册送府冀圖民政長錄用其餘案卷之舞弊者多類是噫該司消滅在即已如人之垂死而猶敢於舞弊若此可谓膽大妄爲矣 
　　日博士上建國策　北洋法政學堂敎員日人金井嘉幸係彼國法學博士近上副總統建國策一書内分建國基礎及立法行政司法並目下諸策洋洋萬數千言多有洞中肯綮之語并附信一函略謂中國富强之策須人人有法律知識權限不相侵越則人格整齊而國基鞏固卽能永享東亞和平之幸褔云 
[贛省籌辦國民捐大會記事]  
　　贛省李都督爲提倡國民捐於五月二十日率同府内辦公人員親蒞浙江會館召集軍政學商各界開特别大會磋商一切進行辦法到會者一千餘人午後一時搖鈴開會首由李都督登臺演說謂今日開會研究的問題係救民國之危亡關繫至爲重要第我國人民習惯每逢開會到會之人未嘗不登臺演說且極痛快迨事過境遷卽無影響嘗見海内外同胞今日開會研究西藏問題明日開會研究東三省問題在當時未嘗不慷慨激昂就事後觀之於事實上究竟有無裨益想諸君皆能言之也今日開會必須痛除此種習慣庶幾做得一分便得一分之效果溯武漢起義之時人人心中方謂滿淸政府不推倒中國之亡可翹足而待就今日事實上觀之滿淸政府雖已推捯而危亡之禍仍不能免何以故緣軍興以來各省財政均異常支絀綜核預算入不敷出有達一千餘萬者就江西而論歲出不敷亦在七百餘萬中央政府總計不敷之款爲數更鉅自不待言迫不獲已議借外債以救目前之急夫借債政策雖未可厚非然考東西各國或因借債而興（如日美是）或因借債而亡如（埃及印度是）種種原因不可究詰大約借債以興實業則國可興若借債以供消耗費則國必亡現在借款雖尙在磋商中然無論其成與不成吾國决無倖存之理從前普法之役法人倉卒之間捐欵以償外債日俄之戰日本人民爭助軍餉即辛苦如車夫猶以所得費之半報效國家吾國人民程度雖不敢自比法人然决不甘民車夫之下可斷言也惟是贛省深居腹地風氣晚開凡重大問題從前不但無人提倡即他省已經實行者我省亦無附和之舉此種國民捐係黄留守發起各處軍隊皆已贊成實行我省同胞雖力量棉薄然同是國民一分子縱不能集大宗欵項以救全國亦當量力捐輸以補救一省苟能實力奉行爲數雖不多然亦不甚少願諸君細思之李都督說畢台下鼓掌如雷極爲贊成次由民報主任吳宗慈中軍官蔡銳霆審計廳長高巨瑗警視副監吳照軒憲兵司令廖伯琅財政司長魏斯炅女子公學胡校長紹華女士相繼演說均能動聽惟協統劉世均演說捐欵辦法上級官捐俸三月（分九個月繳淸）中級官捐俸兩月（分六個月繳淸）下級官捐俸一月（分三個月繳淸）並先行設立機關部舉定總理恊理以便進行當經决定請李督担任總理於二十三日仍在浙江會館由軍警各界會同選舉恊理磋商辦法以昭妥善而便進行始搖鈴散會 
[皖江近政片片]  
　　柏都督前次因公赴寗又至浦口軍料理一是未及數日即據皖垣迭次電催匆匆返省惟第一軍事務殷繁必須兼籌並頋方能無誤要公當經委任該軍總參謀夏君朝棟暫行代理現因夏君陳請辭退故栢都督亟須赴浦一行支配各事聞訂於二十三日啟行約一星期卽可返皖 
　　皖省自軍興後淮南北兩岸脫銷食鹽鹺務機關日形墮落前此安慶樅陽兩處曾屢次截留湘鄂過境引鹽當經湖南譚都督來電以湘省缺鹽甚急應請迅速放行以濟民食旋經皖都督電覆謂已截之鹽銷售待盡以後湘鹽過皖當不至再有阻滯詎日前又有湘商萬順祥義和福等票鹽運經樅陽復被該處分銷局截留現聞湘都督已派員來皖交涉復由栢都督妥洽磋商飭將已售之鹽照章給與商本其餘鹽票悉數别給護照放行一面飛飭沿江各局卡嗣後無論何岸引鹽不得再行留難阻滯以維鹺綱而敦鄰誼 
　　皖省菸酒稅一項在前淸時代係由各屬地方官稽徵乃自民國成立以來經本省財政司黄書霖作俑改派專員徵收爲位置私人之計因之更易舊章嗣議此項捐稅有由都督派委者亦有地方紳董包　者政體紛歧於稅務轉多妨碍昨有劉紫荆者奉財政司委任爲南陵縣菸酒稅員因地方反對議由該縣財政長董君征收尙未解决適又有周肇熙者奉都督委辦寗郡六邑菸酒稅設局於郡城隨派科員朱某前往南陵開辦當經該縣議商兩會公議以一稅三員無此政體特於日前公呈都督請示核辦坦奉栢都督批示該縣知事署内稅務科業已成立應將前委之劉紫荆并朱某等一律取消統歸知事辦理以重稅款而專責成 
　　日昨新民園演劇正値鼓鉦皇聒之際突有著名流氓方福勝（即方老五）硬欲上台被藍衣兵士攔阻奈方不服大起紛爭憲兵上前排解方竟用木橙將憲兵排長及兵士三人頭部擊破方見肇禍遂從台窗跳去由民家逃逸次晨經憲兵司令長曁警察廳長查悉方老五係保安會會員當即往謁該會會長孫仲澧君面陳顚未惟據孫君云方某素不安分早經開除並請按律嚴懲以保該會名譽旋即派人將該犯拿獲解送司令處訊辦柏都督以方老五似此不法行爲擾害公安已屬罪無可逭况平日控案纍纍不知悔過採之輿論亦云可誅當於二十二晚一時槍斃以昭烱戒 
[川都督除暴安良]  
　　四川都督於四月初十日斬决著名巨匪張翼侯李樹藩二名一時川省人民同聲稱快查張係新繁淸流塲人去歳假冒同志會名目近且冒充保安營管帶挾制官長到處搶倉穀拉肥猪霸佔姦淫無惡不作亦無人敢告計去歲至今搶掠所積何下數千金於該塲起造大公館暴虐驕奢盤踞肆毒大有莫敢誰何之勢近且在鄉間聚集匪衆幾至釀成大變昨經北二廳長率同警兵多人乘夜赶至該塲誘伊出面登時拿獲送總廳懲辦乃該匪仗其運動力託劣紳某向軍政府力保外間傳言有准何之說一般人民恐懼憂慮蹙額相告惟恐縱虎入山後患無已今幸除此元惡大憝川民莫不額手稱慶至李樹藩係仁壽縣人聞亦係假同志會於搶案亦有關涉云 
[渝人歡送夏都督]  
　　前重慶都督夏之時已於日前抵寗經紀昨報茲聞夏君當離渝時重慶軍學紳商以夏君由排長以二三百人自龍泉驛發難前不畏端賊後不畏趙屠竟能推倒滿淸光復漢業眞可謂造時勢之英雄矣此次功成身退遠學歐西特送程儀一萬元并於該府朝天門外新建祖餞亭以留一特别紀念於不朽嗚呼可謂榮矣 
[聯豫在夔被留]  
重慶電云急成都尹張都督民政司鑒前淸駐藏大臣聯豫異狀多端現有人舉發已由敝處電令夔知事將該員暫行扣留聽候查辦景伊叩漾印 
[陜西遣散軍隊]  
　　秦省財政部示云軍興以來戰事目劇四民失業者衆遂多入伍從戎一時兵額驟增溢於承平倍蓗邇者烽火無　大局底定破壤之後財力奇絀養兵若多餉必不繼大都督特飭各標營隊官長將所部分别裁汰遣散復念愛國健兒宣力衞民征戰勞苦用特優與利權書之褒狀令其速返原籍各謀生計長享太平之福永爲盛世之民人生如是亦云足矣顧三軍之衆良莠不齊性情各異其謹愼循規順從命令者固居多數而存心狡詐恣横妄爲者亦必在所不免爲此曉論各屬人等如有散伍軍士道經該處應卽極力保護俾得安抵故鄉該軍士亦不得勒索口食自壤名譽倘或沿途騷擾强奪民物或成羣滋事害及善良以及種種不法行爲准由各處民團捕縛送縣嚴訊究懲以儆效尤而保治安如有凶惡匪徒無辜戕殺散兵一經發覺定令抵罪爾軍人等其各謹遵法度毌陷刑餘自投網羅勿違此示 
[紹興分府取銷矣]  
　　浙軍蔣都督前因各屬軍政分府離省獨立有礙行政統一迭次召集各分府協商取銷嗣因各屬匪氛不靖凡調遣軍隊鎭壓亂萌决非省軍府所能兼願以致屢議未决覊延迄今現在外患日亟財政困難正宜羣策羣力銷除意見以圖鞏此危局前經嚴州葉分府首請取銷業經都督慰獎茲聞紹軍王分府呈請照辦亦奉都督核准並以該屬範圍廣大善後纷繁特於二十四日加派稽勳局長俞丹屏君即日赴紹會同淸厘以資臂助六 
[浙省籌還外債之困難]  
　　浙省應解各國新舊賠欵向恃浙東貨厘爲挹注光復後厘金奉裁欠解洋欵爲數日鉅而財政竭蹶羅掘俱窮以致新借債項將爲外人監督蔣都督頗形焦慮前次會商財政司擬將全省房捐查照舊案一律撥充外債另籌抵補警費各情提交省議會迭經全體議員討論多日互生爭議其主張充警費者（一）謂光復後房捐撥充警費今驟然改撥與事不便（二）一經改撥警費無着各縣警政必至廢止（三）縣稅無多支出或有不足等語至其主張應充賠欵者（一）此項房捐本爲攤派辛丑新約賠欵而發生（二）本年度預算收支不敷甚鉅别無塡補方法若再將原有欵别用則財政前途愈生危險（三）各縣警察開辦甚早必已籌有的欵現在縣稅規定更無爲難之理（四）房捐由賠款發生條約雖未明載而前淸户部業已指定於外交更生關係益恐爲外人監督財政所藉口以上諸說辯駁甚力嗣經全體表决仍以撥充警費爲是由是外債途須另行籌補矣 
[岱山並未缺鹽]  
　　北京財政部致浙鹽政局電云浙江鹽政局莊局長　據上海康君洪範電稱准　陳督文開上海租界　校辦商以岱山缺鹽給照赴閩購運十萬包援淮商運　鹽例等語　在岱鹽是否缺乏租界棧商擬運閩鹽有無　碍希查明電復　政部鹽印當由浙江鹽政局電復云北京財政長鈞鑒鹽電敬悉查租界棧商本係沈允成欠課至七萬餘元現正在催繳中陳洪範係何時承充租界棧商查本局無案可稽光復後蘇五屬引地由蘇省　出設立公鹽局前與本局代表議定辦法蘇五屬及租界所銷之鹽除松鹽外盡銷浙鹽不足當由兩省鹽　協議借配之例况閩鹽與浙鹽價値相去至五六倍如閩鹽可以行銷浙鹽引岸不但浙省數百萬鹽課無著即數十萬板户生計亦將斷絕現在專賣未實行引地未打破此端似不宜輕啓惟事關兩省租界現屬蘇省管轄應請電飭松鹽局核議至岱鹽缺乏一層吾浙產鹽不祇岱山蘇屬皆銷餘岱之鹽何以未闻缺乏岱山每逢漁汎時向例商不收鹽專供漁户之用歴年如此非缺乏也謹此禀覆浙江鹽政局莊景仲范運樞叩删印 
[南陽錢業罷市]  
　　豫省南陽迭經喪亂以致商業凋敝錢業尤爲不支近雖大局略定然軍隊兌換銀錢往往勒索高價不敢不給各錢業喪失之餘復經此困難問題不得已相率停業現計錢店四十餘家槪停交易商民非常不便不知當道有何法以善其後也 
[信陽兵變警耗]  
　　豫垣盛傅五月十五日駐紮信陽之軍隊突生變亂於剪髮者尤加殘殺惟此等叛軍並未有何等宗旨不過意欲發財故一閧之後即向他方面退去終仍散夥回家而已現在京漢鐵路交通如舊因變兵並未佔據城池故也 
[南京留守府紀事]  
　　蔣次長作賓昨抵寗垣黄留守設讌歡迎叙談甚洽據蔣次長云留守府暫不取消須俟各軍隊裁撤歸併一切就緒後再行取消 
　　軍務處長張孝準昨奉委調銀元局總辦軍務處長缺以次長楊廷溥升充 
　　前贛軍旅長鄧文輝已在寗領餉四萬餘復向贛省請餉一月故黄留守特將鄧交軍法局訊辦昨日開軍法會審以陳懋修（第三師長）爲審判長餘事探詳 
　　趙樂羣擅殺陳大復一案大總統已電准將趙處决 
 
 
 

Page 7

 
 
[泰縣審檢廳開庭]  
　　泰縣司法前歸民政長兼理現由提法司委任陳君於邦爲審判長王君麗生爲檢察長至泰開辦當由陳王二君出示通告准於五月十六日開庭泰縣宣導會支部以司法機關完全成立乃於開會時以推宋伍大律師爲該會法律顧問特派代表至滬敦請聞宋君業已承認願在泰縣設立事務所至關於該會會員事件均盡義務先委帮辦宋君壽之至泰辦理一切從此泰縣人民得受法律完全之保護矣 
[電請保護收繭洋商]  
　　浙都督府頃接上海陳交涉司電開轉據德總領事函稱禮各洋行派員往平湖大昌號收繭携銀十萬兩又續據法領事報告法商永興亦派人至嘉興收繭請飭一體保護等語當田軍府電飭該防董陳兩統領一俟該商到境派兵隨護並於鐵路要站派隊嚴防云 
本埠新聞 
[浦左商民之厘捐苦]  
　　民主國計會昨據浦東周浦衆商民函稱厘卡爲前淸粃政浦東之受其荼毒者久矣自光復以來一律掃除萬民稱快不料今有前淸舊卡員屠亮宇乘南匯縣民政長趙莊交接之時運勳謀差包攬借貨物稅之名行厘卡之實尤恐阻撓串通本地劣紳張雪洲餌以重俸推爲助理員其子張樹寳爲司事狼狽爲奸設總公所於南匯分公所設立周浦並於蘇家宅黄家宅立人橋閘港杜行等處　設厘卡又設巡船無論土貨外貨已稅未稅有分運無分運貨物鉅細來往船隻以縣爲界雖一毫一絲之物一槪勒捐其捐票貨數并不標明尤不照章竟有値百抽五向彼質問反遭船貨扣留如日前横沔航船經過蘇家宅該卡開槍喝令停船險傷人命又日生信局船只本認常年統稅免被帶索日前寄帶草帽數十只執有分運單爲憑該卡見草帽美而可愛强取數只而去此外種種苛待以及違章不法魚肉鄕民動生荆練視都督告示爲具文置省議會章程於不顧楷征暴歛剝削小民校前淸爲尤甚民怨沸騰時因米貴人心浮動經商會勸令通融豈知仍前專制復被該卡扣留米船多艘以致貧民怒及該卡並張董父子南匯与政長聞悉到鎭彈　衛隊開槍恐嚇不退遂開排槍當時擊斃三人重傷二人輕傷四五人是以鄕民公憤致將莊民政長坐船擊毁此事肇禍根源皆由屠亮宇張劣　等苛捐激變所致且查合邑水卡設至八九處之多用人共百餘人每月開銷至少千餘金假公濟私均是民脂民膏於公家毫無實惠於小民受害非淺則我商界如在覆盆之下權力摧殘呼籲無門聞之欲安燕雀須先逐鸇鷹欲獲嘉禾必先除莠草今將實在情由剖陳伏乞貴會熱心毅力利國利民睹此困苦情形諒亦不忍坐視尙祈力籌善後拯我商民於水火使浦左億萬黎首周享共和之福撤銷厘卡實行新章以蘇民困而安商業 
[取消隨營宣講圑]  
　　隨營宣講團幹事沈亮棨號戟儀近將組織該團之辦法　知南京黄留守曁蘇滬兩都督請爲立案並將所　之軍中白話宜購書呈請察閱（此書已出四册每册十餘頁售洋七分其後面之一二頁則刋贊成員姓名俱表　者且有各處定印淸單可以見其銷路之廣闊）當經滬都督陳英士君（陳君姓氏官職亦已刋入贊成員題名錄）發交　線科長黄均恩校閱謂此種宣講書作爲軍中精神購話頗多流弊除逐條辯正令其更正外陳都督復以軍隊敎育自有各級將校負其專責局外人旣非純粹軍人到營宣講自難適合精神講話之主旨已令沈亮綮取消隨營宣講團名議並令此後如再出版須删去軍中二字免淆軍政 
[且看許翥屏之繫鈴解鈴]  
　　上海地方審判檢察廳致華洋裁判所長許翥屏函云上海一邑得先生以裁判華洋案件對於本廳旣分担勞力對於民國又以爭回主權自任慶瀾象婫等方咸　不已其又奚言顧自先生判決閘北盜案以來各國領事往往以對付先生之手段轉移於本廳以致本廳過有應傳人証凡在租界以内者均被領事以閘北盜案爲理由槪行拒却即以近事言之孫桂華者係刑事被告人其發生犯罪地及犯人所在地均在租界以外事後避匿租界經本廳派警持票函請領事簽字協提詎該領事不允又民事案内之余嗣　及沈順記二人亦經飭傳均被領事拒却無從質訊詢以何故據駐廨西人麥丁函稱囑請協傳孫桂華沈順記余嗣珊三人領袖領事不允簽字須依照本月十六號星期四工部局報所登信件辦理等因當將該報細譯各領事不允簽字之大原因實由於閘北判决犯之後不允送回公堂是則領事之有藉口先生使之本廳之無從辦案亦先生使之先生以善於應付摶得挽回主權之名本廳因影響所及反有遇事掣肘之實於先生固並無所捐而如本廳之案懸莫結何素仰先生顧全大局力保主權旣能發生此種交涉於前必能結束此種交涉於後用敢函達敝意尙希有以善後俾本廳不至因此受累負濡滯訴訟之咎此則所望於先生者也 
[演說養生術記]  
　　寰球中國學生會於前晚八時請哈佛醫學校校長伊華德醫生　帝影片三十幅演講個人與公衆之術生並請伍秩庸君爲主席俞鳳賓君爲譯員其演說大綱有六略述於下 
　　（一）徽菌爲疾病之原因　人身四週均有徽菌徽菌生于空氣中泥中水中殆無處蔑有徽菌有善有惡致病之菌皆惡菌也如結核症　風傷寒霍亂皆惡菌所致也 
　　（二）個人之抵抗力　徽菌旣如是之多何以不致人人皆病是乃有抵抗力拒絕者如一村一城中有陰溝陽溝以除汚　有警察以防盜賊人身有排泄器與白血球以滌　而消菌其理一也 
　　（三）潔水之必需　生命繫于水智識繫于水殊不知疾病亦由水而傳染中國風尚飲茶水必沸遇甚合術生以其無菌可染也每城之市政廳宜設法供給潔淨之水以便民又可利用良好之井水以衛生 
　　（四）食品與健康之關係　拿坡崙云行軍須腹胞故國欲强必須有良好之食品 
　　（五）民强卽國强　生命係至賣貴者疾病掠奪生命如盜賊不可不防也美國曾有統計謂成人在二十一歲其生命値三千金苟其死于傳染病則社會損失此鉅數矣故一社會中苟可却病卽屬除耗費也 
　　（六）公衆衛生官之責務現今中國應視公衆衛生官较重要於内外科醫士因公衆衛生官有普及衛生觀念之責任兼有預防疾病之責任能治一羣之病非專治個人疾病也 
[工部局越界塡浜]  
　　徐家匯左近馬義涇浜近由租界工部局雇令小工前往塡塞嗣爲上海民政長查知立卽照會法總領事聲明該處實在華界工部局不應越爼而領事喇伯弟君則以該處與租界　連塡塞污穢不堪之小浜可免居民傳染疫病實爲公益起見業已將情照覆民政長請爲查照矣 
[海軍艦之來鴻去雁]  
　　海軍艦隊黄總司令近以長江一帶謠言四起防範自應加嚴現已命令駐泊浦江之飛鷹魚雷艇准於今日（卽廿六號）駛赴九江駐泊防守又楚有砲艦業由海州於前日駛滬現泊製造局浦面聽候差遣 
[組織五族少年同志保國會]  
　　近有雷振張治國金石志陸聯魁等二十八人發起組織五族少年同志保國會業經岑者煌王人文姚文棟梅竹廬諸宛明許不由高崇禮肅德驥胡康陸近朱張吾軍沈汝　并女士奚必强奚學智祝憲新等同意贊成定於陽曆五月二十六日下午一時假西門外京江公所大廳上開會討論以策進行 
[羣學會開會演講]  
　　小南門倉基路羣學會定於今日下午四時　照該會定章開第一期通俗演講會請劉藝舟君演說（演題爲國民之責任）昨已由該會執行部通告各會員届時一體蒞會 
[漁船被撞之下塲]  
　　鮮魚船户費少　前投滬防全軍司令部呈挖鈞各兵　周沉伊船一案　李英石統領指令水師第八　澈查去後茲由該營王楚雄營帶前日訽據鈞和兵輪　養泉管帶面稱是晚該　船被　時本兵輪適在經過聞喊救聲正欲趕往帮救已由别船救起致未打撈等語旋提漁户费少雲研訊則供是夜被撞之時因在黑暗僅見黑烟卤黑船白燈之兵輪所撞亦難指實鈞和供至此咽爲欲泣管帶憐其情形代爲籌捐大洋五十元購船一隻已於昨日發給俾得湖口一面由該船户將悞會誣控情形禀請李統領銷案矣 
[天成五金化鍊廠呈請立案]  
　　天成五金化鍊廠商人陳達等呈上海民政總長文云竊商人等以中華礦產甲於環球將來開採必多惟化鍊之法絕少研究商等前曾遊歷德比兩國考察機器化　分提五金各有專家因在比國礦務學堂留學六年畢業回華復購化鍊各書多方研究兹訪著名德國工師講求分提五金之法始有端倪惟所用藥水與中國銀爐化提之法逈不相同商等爲振興實業起見特在比國購製機器鍋　租賃北華界新閘路房屋設立五金化練廠名曰天成以期將來各處開有礦砂即向本　代爲鎔化庶免利權外溢爲此呈請轉咨實業總長立案批示 
[預防疫癘之布置]  
　　閘北市政廳設立防疫所組織捕鼠隊分東西兩叚實力搜捕昨已將西叚捕鼠簡章擬定頒布大致分爲六隊每隊派小工兩名每三隊另派小工一名工頭一名隨帶滅蚊藥水實地調查遇有低窪積水之處卽用藥水澆洒每日將所獲之鼠分别某路某　某號詳細報告彙送公立醫院檢驗焚化以除疫氣 
[廨員同時公出之原因]  
　　公共公廨中西讞員前日同時公出署中人以未明究竟頗致猜疑已紀昨報茲悉因丹國君主逝世在二馬路禮拜堂開追悼會由該國駐滬總領事柬邀是以關讞員等於前日午刻偕往弔唁並無别故 
[嫌疑犯尙待澈查]  
　　靜安寺路四百零一號門牌前清廣西提督丁傀家内發現殺人放火重案後業同捕房拘獲嫌疑犯俞阿桂周阿狗許阿泉陳金生等四人解奉公共公堂押候查究在案茲經捕房查無實在証據昨晨解廨請爲核　王裹讞商之德副領　君以案情重大仍飭押候詳查實在於下禮拜六解訊 
[地保情願退夘]  
　　二圖地保王阿福因不將病斃貧民照章收殮昨由匯四捕房將王傳至公廨請究據駐廨八十五號西捕禀稱該地保不照定章棺殮病斃貧民且欲索取費用屢次傳喚杭不到場現在天氣漸熱抛屍不殮有碍公衆衛生請爲究辦訊　王供今年已收殮屍體三十餘具棲流所又不收養貧民担任愈重向章殮屍一具捕房發給扛夫錢六百文公堂每月亦有工食三千文業已裁去實在無力墊給情愿退夘中西讞員以其藉詞掩飾着押捕房三天以儆 
[四誌自來火公司之蝥賊]  
　　商英自來火公司控已歇用人董瑞根串同華芝卿石永靑金三寳李松林杜阿七潘仁發瞿東才等私拆戴春林等十餘户所裝之火表偷用煤汽一案昨晨由廨復訊原告代表哈華托帮辦律師與董之代表羅銳律師華之代表聖文律師到堂互辯聶襄讞商之德巴副領事以此案迭經曾訊明晣實係華芝卿起意舞弊遂判華押西牢半年再　洋三百元充公如無力繳洋加押三月石永靑押兩月董瑞根交保起獲各物先行給還其餘人証一併關釋完案 
[籌辦國民捐之手續]  
　　上海民政總長李平書君前在新舞　開會邀同各團體及紳商各界集議籌募國民捐辦法大綱曾紀前報茲悉商會等處業已紛紛認繳惟所定一元五元十元之劵尙未印刷故由李總長知會市政長趕催印妥然後定期續開大會集議章程收欵彙繳 
[裁判所到處取厭]  
　　南市華洋裁判所判定罪犯曾送　藝所收管嗣經習蘇所退還後卽改送市政廳押所代爲收押現經廳長查得本廳押所向祇拘留輕犯今裁判所送押之三十餘名均係命盜重犯設有疏虞誰負責任是以除加派巡士暫時看守外特請許繼祥君迅卽設法自行保衛以昭鄭重 
[覆訊捲吞公欵案]  
　　東三省籌備科科員劉齊達因串同販賣汴綢之吳錦（卽吳錫林）捲吞公欵銀一萬零四百八十五兩逃匿並將欵山天津匯豐銀行匯申經奉天趙都督查悉立卽札飭在滬之前東三省督署文案吳元芝並分電江蘇都督及前交涉使温宗　君向匯豐銀行担保提欵並請　銀行俟有人往領此欵時將人扣留一面令行公廨出票查提嗣因劉等遺家丁吳兆豐至匯豐銀行提欵卽由該行通知捕房派探前往拘獲送廨訊押在案前日午後經王襄　與英康副領事升座復訊先據原告代表丁榕律師上堂聲稱被告今由沃沛律師到堂代表但不知由何人所請實屬一大疑間應請注意並須　令沃沛律師聲明究由何人所請爲誰代表卽據担文帮辦沃沛律師辯稱敝律師今日代被告到堂自然由被告延請原告律師發此問題殊屬無謂敝律師儘可不苔矧此案最要關鍵在原告一方面須有實在証据呈案如無確實証據應請將案註銷旋據原告証人吳元芝投案聲稱前在東三省督署爲文案於去年十一月辭差來申此案本不知情迨奉到札文後始知此事並將札文呈請察核繼由匯豐銀行西人福先及副買辦席叙生上堂証明被告存放此欵及提取各節訊至此中西讞員另有要公故復傅諭候另行訂期　訊 
[再誌民權報之文安禍]  
　　公共公廨中西讞員爲民權報主筆戴天仇君被控一事閉定於明日（卽禮拜一）特開會議以便和平了結届期會審公堂須停訊一天 
[尹允諧能否保釋]  
　　前淸六霍茶釐總辦尹允諧因捲吞公欵逃滬經皖省財政局電致駐滬皖軍籌備處周星若控奉公共公堂將尹逮案判尹交三萬兩人銀並保嗣因尹延不覓保收押在案昨晨復由捕房解案尹延徐思義律師投稱被告在押日久原告又不到堂應請將案註銷聶襄讞與德領巴君磋商良久判尹還押候示 
瑣聞 
[城内]  
　　都督府批示○前滬軍游擊隊二排行長朱云橋禀批該行長旣在光復時異常出力應禀由陳旅長簽押担保正式呈報到府方可彙案咨部個人私禀未使照准第九師三十六團顧問官陳亞東禀批該員旣隸敢死隊部下應由該司令徐君　生代表呈報再行補給獎勵所请未便率准前海軍陸戰隊譚澤堂函禀批兩函均悉應赴人事科接洽後再行核辦安徽滁州人章蔭培呈批據稱伊子於黄縣一役血戰陳亡旣殮後又遭淸兵破棺磔屍之慘疆場死義可憫可欽所請飭查屍身及援案撫恤兩節現該軍尙未回滬文牘往還須以時日仰卽囑由閘北警務孫亞伯邀同金　堂前來本府人事科接洽訽明原委再行核辦江南警務安徽畢業生范乾元禀批該生願盡三月義務効用政界熱心可嘉惟此間局面將更本都督又行將北上雖有人才無從位置仰即速往他處圖謀勿自悞也履歷存客民　祖忠禀批禀悉該民兄弟同時死義情殊可憫是否屬實道達無從調查仰仍祇遵留守府批示辦理可也 
　　審判廳民庭批示○德隆彰等號及代理人巢堃律師呈批狀悉仰候派員督吏將亮泰店及棧房先行發封至大牲祥是否與亮泰有關係夫便據該商等一面之詞卽行發封致損信用已按民訴律急連處分縮短期間傳該號經理於二十四時間内來廳辯論後再行核辦該商等卽依期投審可也再假執行係已經言詞辯論有判决文而未過確定期間之請求此案係民事訴律之所謂保全訴訟該代理人引用失當故并示知律師江鎭三爲周銘之申請改期開審由批此案經本廳定期二十日開庭辯論被告周銘之忽於十八日申請故障爲叔奔喪卽日成行不將來電呈核已難憑信故改期念三日集訊昨據承發吏報告周銘之尙在家中顯係規避茲據該律師訴稱周銘之刻患腹瀉請改明日到庭不妨照准惟周銘之臨訊託故殊屬不合仰卽通知渠明日如再違延是自犯刑事上之嫌疑定卽移送同級檢察廳拘究 
　　檢察廳批示○查濟鐀呈訴時灶茂　牌欺騙　起抗告請求移提追究由批據訴已悉時灶茂於閘北境内僞造該商牌號製墨以致該商有損名譽復遭損失係屬僞計損他人業務信用違犯刑律第三百五十三條照律應處五等有期徒刑或一百元以下罰金今該所判以二百元之罰金已超過刑律法定一倍之數該商何尚不舒服耶如果不能照繳　可呈請遵照四十五條之規定以一圓折算一日易以監禁别無辦法所請追償損失洋五百元該商於此案公開辯論時曾否請求本廳無案可稽卽以該商所訴之情節而言是時灶茂所罰之二百元尙無力照繳而謂能有力再罰五百元之賠償損失乎豈非徒勞無補該商何不明事理乃兩案經懲辦自足以儆將來而杜效尤息訟寗人可已則已又何必一再與之較量也該商其細思之所請提案嚴辦之處應母庸議 
P>南市 
　　掩鼻而過○西門内杜家灣羊肉橋沿浜之坑厠污穢不堪茲被市政廳路政處查知以其有碍公衆衛生特飭廿二舖地甲傳論坑主務於十天内塡除 
　　不認行竊○製造局砲廠内失竊白金絲九兩有零白金片四十一兩數錢查知被工人黄根生竊出賣與老北門外合與除銅匠店得洋三百八十餘元前日將黄扭送南區移解裁判所訊供衹賴並有張杏林李淸華　案証明判　留候補提詞黨王獲生訊究 
[閘北]  
　　衆怨所歸○寳山路五埭頭餘盛　貨店上月起火延燒一百餘户已紀前報嗣經被災各户查得起火之家保有火險因卽公禀裁判所由孫所長飭傳該店主周佐成到案訊判交保候查前日午後復訊周一再苦求從寛處置孫君以按照省議會議决辦法延及百家者應處四等有期徒刑姑寛判仍交保候再核奪 
　　誘匿婦女○住居長春里之陸阿大因妻黄氏被姚淯泉誘拐匿居租界北山西路楊家坆山報由捕房拘解公堂判送裁判所前日經孫所長略訊一通判姚及氏分别押候再核 
　　認獲原贜○薜史來前日至裁判所禀稱前日失竊現洋衣物翌日忽見隣居錢春泉之妻張氏所穿布衫確係原贓因將錢夫婦一併扭至五區轉解到案請究訊據錢供稱在田内拾獲衣包一個並非竊來判錢還押候查張氏開釋 
[英租界]  
　　圖拐小孩○楊桂芳因圖拐松江路李茹氏家之五歲男孩阿根被控昨由捕房派探將楊拘解公堂訊供不認判押候查明於下禮拜六訊辦 
　　女子暫留○安徽婦人李陸氏前日由徐州來滬帶有十三歲女孩楊柳子五歲男孩李金子在虹口雇乘東洋車由捕查見向詰言語不通遂被帶入捕房詢知楊女係在徐州價買恐有販賣情事一併解送公廨昨經中西讞員訊知李金子係氏親生准其領回開釋楊女暫留幼女所候核 
　　不辨路徑○女子崔洪雲沈大品子男孩謝小兒均因不辨路徑由捕查見轉送公廨昨由官媒一併解案請示崔女供年十九歲父名崔月山家住碭山西城沈女供年十六歲淸江人謝孩供年十二歲江北人父名謝成貴現住上海判崔女留候函請碭山司法署移傅其父來案具領沈女謝孩暫留本廨候認 
　　偷竊票洋○二馬路鼎泰昌號主王槐卿控陸春芳竊取値洋五百餘元之鈔票現洋昨由捕房將陸拘解公堂訊供一過判押候查明於下禮拜六訊辦 
　　兇徒待質○靜安寺鄕人吳壽桂控被李阿三朱香在彼處馬路毆傷一案吳因受傷甚重車送醫院醫治李朱各存捕房洋五十元交保候訊在案昨經公堂傳訊讞員以原告不到判李朱仍存洋作保候原告傷愈傳訊 
　　冒牌攘利○美商美孚洋行控孫經裕出售冒牌煤油等情昨由捕房將孫提到公堂請究判交保候訂期會訊 
　　兜售淫書○無賴層華春在泗涇路兜售淫書被捕查獲昨解公堂訊實判押一禮拜淫書銷燬 
　　中保帮理○福州路天樂寓書場主婦馬陳氏（卽馬慧記）因不還高鍚審借欵洋五百元前晚由公廨聶襄讞傳同中保馬北塘沈承甫訊問一過判陳氏交保限一個月由馬沈二人帮同理楚 
[美租界]  
　　漆舖起火○前日傍晚天潼路二百零六七號濟宏漆舖樓上忽然起火延燒比鄰有興有昌廣雜貨店樓面共五間捕房因該漆舖保有火險二千兩恐有别情特飭中西探詳查復奪 
　　惡淫和尙○僧人德祖昨向西華得路蕩婦楊郭氏楊劉氏硬借起　扭至捕房控訴捕頭以事涉　昧一併斥逐不理 
　　背夫私逃○董順發昨報捕房謂其妻鍾氏前日私逃出外刻經偵悉匿居百老匯路請爲查辦捕頭准之 
　　學徒兇横○北四川路德茂皮鞋店主陶福祥昨被學徒某甲因爭論工作用剪刀刺傷肩臂等處陶卽喚到二百八十九號印捕將甲拘入捕房收押陶送同仁醫院療治 
[法租界]  
　　女孩待認○昨有女孩名鍚實身穿靑布棉襖柳條布褲秃頭梳辮耳戴包金蒲包小圈足穿綠　黑布鞋迷途啼哭由捕送廨請示聶讞員轉送善堂留養候家屬認領 
　　失愼受罰○胡裕庭家前日因樓上烟囱爆裂火延晒台幾遭焚如幸人手衆多得卽撲息昨由捕房傳胡至廨請示判罰洋五元充公 
　　車寓賣烟○車寓主趙老五備有燈槍五副私賣燈吸昨爲捕房查知起出烟具將趙送廨請辦判罰洋廿元充公 
　　核對帳日○某烟紙店經理翁德標前爲店主翁實云具控舞弊及宕用帳洋等欵五百零四元由廨判令交保限理在案迄已日久未據理明昨又傳訊據稱祇宕洋二百七十二元判兩造同至捕房核對賬目禀復核斷 
專件 
[上海稅務總公所所長張壽鏞呈蘇都督文]  
　　組織稅率商　會 
　　爲呈請事竊照蘇省暫行貨物稅章程經省議會議决頒行事收產銷遽出省稅免餘省内通過稅各處稅務公所自應遵照議案按數徵收以歸統一壽鏞接辦上海稅務後一面督飭稽征各員按照新章征收貨稅一面將新定稅則悉心參考竊查此次省議會議决稅率係根據從前水卡捐則易錢文爲銀元且按照蘇州省城章程　酌厘定時期追促所有各處習愼情形各項現時貨値均未及分别調查參互考定現但就上海一方面而論如各項貨物按照新章征收稅項有較從前稅則增加都亦有較從前稅則減少者甚有增減之數較從前相懸太鉅者雖通盤核計　多益寡商界無甚受虧然人情狃於習慣甲貨減征不以爲惠乙貨加征卽以爲怨而就目前之貨價按新定之稅章所謂值百　二之數實多不合商會士紳各業商董噴有煩言愈稱不便近聞　江商業亦以現在稅章較前多所出入極力反對壽鏞迂愚竊謂此次省議會議决稅則原期通省一致無苛細擾　之虞亦忽多寡　差之弊條分縷晰具有苦心無如貨物價値今昔不同征收稅率復此互異商人操奇計贏　若不足關市之征本非所願稍一不平輒皆藉口上年光復後兵戈擾攘元氣大傷商業凋零達於極點尤非往昔盛時可比現在民國初建帑　空虛以稅務論關係自極重要况新章甫布何敢遽以修改爲言顧維持國課與體察商情二者皆重且體察商情實是維持國課壽鏞於稅務薄有經驗不敢搏損上益下之名亦不敢不體國家恤商愛民之　現擬就已定之稅章爲持平之商檢查上海爲通商大埠百貨往來商賈雲集實較他處尤爲繁盛擬請在上海設一稅率商榷會由壽鏞就近　合商會並　酌選派熟悉商務之員會同各業董事先將上海各項貨物價値各就各業分門别類詳細調查確實上海所無者由壽鏞轉商蘇省各處稅務公所亦就近聯合各商會派員調查彙列價表俟上海及各處貨價調查旣齊再與商會悉心商酌仍根據議案就逐項貨物現價按照値百抽二之例　酌擬定稅率分移各處稅務公所轉發各處商會核酌通過然後再由壽鏞將擬定稅率列表呈请都督鑒檳發交省議會覆議　過再行刷印頒布通省作爲全省通行稅則此事擬請以三個月爲期限一個月將貨價調查齊全再限一個月擬定稅率追呈報發交議會議准頒行約計亦須一個月似此切實磋辦於稅則威可冀完全於商情必可期允協於國課亦必不致短少而各處商會預先通過此後商人納稅按　均輸不至再有齟語爭執情事且於調查時將各貨每年銷數連帶调查並可爲將來籌辦舊業稅根據目前三個月内蘇省各處稅務均擬請作爲試辦凡新章稅率與從前無甚出入者一律按照新章征稅倘新定稅率較從前增加太鉅或減少太甚者均擬請准予變通暫照光復後章程辦理以恤商艱而昭平允壽鏞爲裕課恤商　　兼　起見理合具文呈请仰祈都督俯賜核准指令祇遵並通令蘇省各處稅務公所遵照實爲公便爲此呈乞照驗施行須至呈者 
來函 
[虞洽卿致鎭江民生國計會書]  
　　頃誦民立報所登復電敬悉敝鄕所辦係平糶之米尊處電禀蘇督指爲奸商私運未免誤會茲將實在情形爲諸公告懲處前向江北安徽一帶呈辦有平糶米二萬餘石在　處過境已陸續運回寗紹温台接濟原有徐軍統護照弟日前赴鎭晤　盡臣師長徐寳山軍統亦同盧及鎭江米價日漲非辦平糶不可正擬向安徽一帶辦米接濟尊處以平米價惟尊處無人籌欵設法耳在書時弟實不知貴會分部之在鎭江也日前因米被扣始知鎭江有貴會貴會爲民生國計而設正宜籌欵平糶爲治本之策今乃不務乎本徒於我過境之米大驚小怪竭力阻運試問拯救同胞乎抑欺壓同胞乎况鄙人所以辦此乎　者爲民生也爲國計也適與貴會宗旨相同乃貴會不爲贊助而爲抵制是誠何心異百思而不得其解者矣且敝處辦米在先尊處定章在後於法律上並未違背茲已電禀浙都督咨曾江蘇都督給發護照想不至再有留難也查内地襄河一帶米積如山日以無人　辦爲患整賤病農自古皆然故上海浙江備荒處已向湖南一帶購就米二十萬石又在江北邊境安徽一帶購就米三萬石執有護照隨後在尊處過境總之貴會須爲大局計勿爲個人計現届共和世界平糶之米猶分疆域是誠滿淸時代这不若矣　仰諸公急公好義從善如流君子之過也如日月之食焉尙祈抱定國計民生之宗旨拯救我同胞無欺壓裁同胞也幸甚幸甚區區之見伏惟亮察 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[戲擬國民上大總統書]  
　　大總統先生閣下剷數千年專制淫威造廿一省共各幸福使四萬萬同胞共登袵席同樂春臺不聞孤兒寡婦之悲啼但見酒地花天之狂笑家給户足四境無憔悴之民爾讓我推遐邇無蒲萑之盜朝無幸位野無遺賢治化之隆環球無其倫比者此實誰之功歟皆今之自總長以下袞袞諸公之力也夫提創振興责在诸公崇德報功責在我民正擬典質借貸儉衣節食籌集鉅金以壽諸公忽聞國務院以慨念經濟之支絀民生之凋弊議請各院總次長慨盡義務撙節國帑聞命之下曷勝惶恐良以媳婦雖巧無米難以爲炊國事方殷從政豈堪枵腹况公餘之暇必须有以消遣窰子不可不逛相公不可不呌摩託之車不可不坐嬌艶之妾不可不娶加之長班也轎夫也馬夫也一月之費止少亦以萬計旣勞諸公之心復耗諸公之費民等縱愚昧飲水思源其能安乎用特鬻其妻妾賣其子女典土地於鄰西當家堂於宅北共得黄金萬萬兩聊供鼓腹之資備作緾頭之贈至於民等生計則大地爲席圓穹爲廬樹葉千林其甘如肉腐草萬頃其膩如脂樂趣殊多不勞顧慮雖然此區區之金祇一月之資耳此後所需可借外債千兆萬兆愈多愈妙蓋世界各國無不以債之多寡分國之强弱以我國之地大物博而止數千萬少數之債不但無以救燃眉抑且無以褫敵魄彼世之以借債爲滅國新法者特癡人夢語不足信也如放債人欲索相當之抵押物則民等尙有列祖列宗之墳墓在素爲彼所垂涎而未得者尤願掘以爲抵非好名也聊盡國民一分子之義務而已臨書惶悚不勝戰慄待命之至 
[枇杷大少留别靑樓書] [  愛]  
　　海上靑樓諸愛卿粧次自識仙姿頓生戀慕悵歡樂之無多顧銀錢之有限駒光如驶又不覺節近端陽矣五毒懸符正鬼怪無計遁形之日枇杷入市尤鄙人愁眉雙鎖之時憶昔日看花縱酒有謝太傳携妓之風顧今時膽裂心慌乏漢鍾離點金之術燈紅酒綠轉眼如斯剜肉醫瘡噬臍已晚當此四面楚歌之日不得不作昭關渾出之謀業已預備桐油操練捷足不過暫作避秦之舉非爲長從赤松之游也幸祈芳卿味窮寇莫追之言步湯網宏開之德念夙昔枕席之舊歡留接續姻緣之餘步轉瞬荷花大放實鄙人揚眉吐氣之秋春雲出岫重訪妝臺旣施放魚縱虎之恩自有結草啣環之報可恨孔方兄之累人致失解語花之愛我困人天氣寄語加餐少别經旬幸毌戚戚 
海外奇談 
[老婦] [  頌斌]  
　　德國最近人口册内載巴維也拉邦夫斯頓揑克省鄰近處共有百歲左右老婦十一人而尤以買如司村老婦名担爾亭者爲最奇該老婦今年已一百十八歲每晨六時起晚十時卧每日三餐每餐二碗喜冷水浴朝夕兩次日日無間不晝寢不間食精神矍爍耳目聰明比各老婦爲尤健其幼孫在某幼稚院離其家約有五里而担爾亭老婦陪其孫朝往夕回樂此不疲殆亦其先天獨厚故能延年至一世紀有餘也聞該處男女老人滿八十歲以上者頗多每年聚集攝影一次深以爲榮且時常引爲談助云 
尊聞閣詞選 
[惠山竹枝詞] [  無錫庭珍女十稿]  
　　春光明媚正睛佳綠滿香　五里街選得良辰約女伴連宵忙製踏靑鞋 
　　衣裳斟酌入時無雲髻梳成綴實珠且喜年來風俗變出遊休倩侍兒扶 
　　百花香雜麝蘭香聯袂偕來盡女郎恨煞遊人太輕薄窺人妍醜費評量 
　　輕風佛佛動羅裾徐步香塵意自如行到泉亭微力怯石闌小坐看金魚 
　　昭忠祠畔石梯懸九曲龍蜂在眼前最是羡他天足好撩裙輕步上山巔 
　　白雲洞上白雲蒙山路崎嶇一綫通恰見求籖人不少呂仙座下合春葱 
　　江南三月草如茵十四竸傳賽會辰此際惠山商業盛銷場最好是泥人 
　　圖報娘恩去拜香誠心那管路途長今年會比去年好新出奇珍八寳箱 
　　雙忠廟貌氣森雄崇祀江淮保障功兒女也知羞侫賤爭看鐵脚跪庭中 
　　依山傍水建來精雲起樓原最著名卍字闌千凭眺處滿山勝景目前呈 
　　秦圜風景已全非一角紅樓映夕　斷碣殘碑遺　在敎人何處覓芳　 
　　春風春雨陣雲高山色泉聲綠半篙結伴黄公澗　去卧雲石上看飛濤 
　　龍頭口内水淙淙流出蓉湖曲徑通最是天然形勢好明珠恰對九龍蜂 
　　河塘泊滿木蘭橈寳善橋邊春色嬌别有撩人心醉處歌喉宛轉間笙籌 
　　聽松亭内聽松床古跡猶留石一方拂拭一番遊未愜品茶再到　瀾堂 
綠葉成陰夏日長祠堂處處竊花香晨星未隱人如織要看荷花趁早涼 
 
 

Page 11

 
 
夕陽西下泛輕舟盪入湖心署氣收吩咐將船傍晝舫聽他歌妓 * 
囀歌喉 
　　岸邊芳草綠平鋪水秀山明似畫圖四季風光多好景遊人艶說 * 
小西湖 
心直口快 
　　我聞日俄兩國將實行占領南北滿洲是瓜分之起點我懼 
　　我聞大借欵條件上之要挾外資團確已達到目的是亡國之慘禍已成我哭 
我聞袁氏擬將趙某調京是開門謁盜我憂　 
　　我聞張伯烈把對華僑參議權曾有瀾又從而附和之是爲叢毆爵我恨 
　　我聞湯化龍倡議以梁啟超代唐氏是喪心病狂我怒 
　　我聞宗社黨謀炸黎副總統未成被獲已在軍務司門前正法是飛蛾撲火我快 
　　我聞鄖伍銓萃光復後自稱副督兵士違法輙刳腸破腹如宰牛羊人以屠伯目之近因槍斃護兵被軍隊迫令衣蔴履草爲護兵作孝子三日是之謂牛羊父母我笑[  虎癡]  
戲攷[  健兒]  
[虹霓關一名伯當招親]  
　　隋未羣雄並起各據州郡辛文禮夫婦俱善武藝佔據虹霓關李密遣王伯當攻之辛文禮出關迎敵爲伯當射死部下敗歸關上報知夫人辛妻得悉痛不欲生急發喪成服於靈前拜懇將士各出死力以助之將士亦痛哭失聲願甘背城一戰即率部下戎裝出關單挑伯當出戰擬替夫報仇伯當遂出接戰交綏時伯當不敵辛妻見伯當面如傳粉人物風流翩翩年少英俊可喜意頗動提槍交戰若即若離以示其意伯當不解奮力猛戰辛妻乃緊逼之伯當抵禦不及大驚而辛妻則目光直注其面持槍不發婢催殺再四終不見允憤其見色而動頓食前言怒折替夫報仇之旗而去辛妻勸伯當言歸於好備陳傾慕之意願結絲蘿伯當知不敵勉允之辛妻深恐翻悔要其明誓伯當謂如負盛意異日必死於亂箭之下辛妻大喜而回伯當述其意於程咬金程見辛妻英雄蓋世竭力慫恿其成伯當亦知欲破此關須以智取不可力敵遂率所部入關及入洞房伯當忽變前盟責以負其親夫靦事仇讐毫無廉恥辛妻羞恚交加遂自殺後伯當與李密投唐中變爲李世民用亂箭射死於斷密澗前言竟成惡讖迎貴姚福奎周永棠合演此劇卓爾不羣姚神采奕奕跌宕風流周身段玲瓏做工活潑搭配的當工力悉敵 
小說 
[短篇寫情落花魂（續）] [  龍]  
　　少年何人王其姓湘帆其氏家本望族幼有鳳毛之譽長誇駿骨之奇朗如玉山淸如秋水性情則藴藉風流胸襟則卓犖潇灑少年科甲外任監司年未三十具子建之才潘安之貌宋玉之癖且蘭卿菊秀與人言温潤若好女子惟多病工愁情如弱燕祇以監司大員多情生怕外人猜故而怕向花間重去然晝蘭倚遍新句慵題懨懨春愁何從消遣正在閑愁閑悶忽一縷花香自窗隙中輕盈逗入少年聞此馥郁不啻如醍醐醉灌神志迷離一縷幽魂早被此香花使者輕輕勾起收入蓮花缽内矣 
　　少年此時因香入迷因迷入夢詎天不敎人空夢安陡覺枊暗花明尋芳有路趁香隨粉迤邐至萬花叢中則見一小亭翼然於影蛾池上淸泉周匝疏窗四啟氣象精燦結構巧妙少年乃攝衣度九曲橋趦趄而入仰視題額有篆書憩紅二字倚闌四矚柳屏花幔天地裝成曲室重樓參差倒影少年大快因思此偌大名園頗占仙家風趣何人修得乃許花前消此艶福然茲何爲水流院曲花睡庭間冷淸淸没個人消遣豈非辜負了好景冷落了名園不禁迎風長嘯拂衣而起側身望遠悵然以悲 
　　少年旣徐徐出憩紅亭一路惜春無語隨處探春忽於萬綠叢中千紅深處瞥見神僊倦侶玉立一雙似月還憐如花欲笑秋水爲神玉爲骨破瓜年紀柳腰身一副嬝娜旖旎之態算來只有羣花堪共然瞞花細較還恐花輸少年驟覩此百寳莊嚴之相縱然半面呈姿而宜喜宜嗔一種豔麗之丰神温柔之體態兩眼中已不能容受不覺驚魂繚亂以爲此五濁世界何來素女必係瑤臺供奉小謫紅塵大有早知今日甘換紅妝之癡願急欲趨前拜倒石榴裾下低訴一點芳心爲叩玉人兒係何家眷族噫少年殊孟浪何不虞以唐突鶯兒受佳人之責讓耶 
　　這船可喜娘風魔了張解元少年神往於烟縷裙邊已眞個消魂不復顧美人賦性嬌癡羞答答的如何覿面乃天工狡猾有意弄人姑且解圍使鰈鰈鰜鰜不徒託諸邯鄲一枕亟遣無知小婢喚醒癡魂少年旣覺瞪目四顧見彼雛婢者方兀立椅前敦促進午膳少年以未親薌澤好夢方酣且彼有緣人映桃花見得毌詠獨自立多時待郎郎不歸而錯怪鯫生之薄倖耶則深恨此小婢之不解事而加以呵斥　（未完） 
 
 

Page 12

 
 
   
 
