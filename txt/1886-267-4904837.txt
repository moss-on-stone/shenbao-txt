# 1886 - 267 - 4904837

 

Page 1

 
 
[新印道聽塗說出售] [  申報舘主人啓]  
道聽塗說十二卷係涇縣潘煒漁先生所著先生才高學博足跡半天下惜無所遇平生著作等身俱未授梓兵燹後復多散軼近從其猶子處覔得是稿亟付手民聊以爲吉光片羽云爾排印旣竣都爲六册準自今日起出售每部價洋三角正售處照舊 
[開印石印雲程必備] 點石齋主人代啓 
自石印之法行各家選選大小題文往往博採廣搜以多爲貴誠盛舉焉然博而雜何如約而精蕉綠軒主人藏有名輩窗稿及近時試藝千篇同人慕而讀之果皆詞意輕靈理法　密而題之纖巧偏全截搭凡足以窮手法者則又無不備誠小試穿楊絶技豈可聽其湮没視同覆瓿手爰商付石印以供同好然文藝而外古學爲尙故復精選近時舘閣賦百餘篇分韵試帖四百首重編分類文料初二集二本額之曰雲程必備至選校之精當紙墨之晶瑩大雅自能鑒别無俟贅陳分訂十本用綢匣裝池每部價洋一元八角徑寸明珠精雅罕匹定於九月内出書倘蒙惠顧祈向滬上各書坊曁南北申昌如躉售希至申報舘帳房及鎭江申昌書畫室面議價更從廉此佈 
[石印歴代賦彙出售] [  點石齋主人啓]  
是書係康熙年間陳宫詹元龍奉旨編輯者上起周末下訖明季所有古賦律賦無不採入分正續補遺逸句一百八十二卷賦共五千餘首　　浩繁兵燹後鮮存完璧茲雙梧書屋主人將家藏舊本並假到桐城方氏藏本託本齋石印是編搜羅極富選擇至精校對則絲毫不爽墨跡則　　得中準於月杪出書分訂十六本價洋十元古學家亟宜家置一編如有躉售者請速臨本齋帳房面議價當格外從亷因工本甚大所印無多惠　者勿爲捷足先得也此佈 
[加價招股石印佩文韻府告白] [  點石齋主人代啓]  
啓者本齋代晉記招印佩文韻府一書業己出有樣張傳觀四處前議招股每股出洋十六元先惠四元成書日繳洋十二元取書一部等語均詳前報第一條告白想薄海士林均經洞鑒現在股票所存不及千部是以准於廿一日起加價每股出洋二十元仍先惠四元餘俟成書日繳洋十六元取書一部異日期滿股足來售此書者每部須實洋三十元願附股者請逕寄上海點石齋南局帳房代收○揚州元亨利錢莊○天津針巿街恆　里源豐潤匯票莊○京都煤巿街興隆店内源豐潤匯票莊○漢口郭家巷復源盛紙號均可代售如願躉買准至上洋大馬路集賢里天保棧内長順晉號面議此佈 
[盜刼米船論]  
　　風雨蕭蕭江上春緑林豪客夜知聞知逢不用相廻避世上於今半是君此唐人李益遇盗詩也雖一時感憤語涉詼諧然而行路之難古今一轍近且游匪散勇到處成羣江浙交界之區港　紛歧若輩出没其間搶刼之案層見疊出大抵皆銀錢也衣服也或冐託巡鹽强吞弱内則鹽亦可搶也至零星貨物卽使盈舟滿載往往棄而不顧以其笨重雖銷且易于敗露耳乃自嘉興米船被刼後凡行舟載米者屢遭搶掠不啻賫盜糧焉噫異哉或曰盜黨必不少振廪同食勢難爲巧婦炊是以出此下策夫數石之重中人弗勝雖有小船均匀搬載大約必有巢穴足以積草屯糧似宜嚴密偵探確知其處會營掩捕不難聚而殲旃庶盜風可以少息米商糶糴轉運無虞而現屇秋成業佃之取租還租亦得安然來往非徒操舟者自在中流也或曰贓米之投行銷售者曾目擊之矣章練塘鎭某米行突來兩巨艘米皆散艙徒黨手携　刃厲聲呼上棧價不必諧行夥知來歴之不明緩言以郤則揚目睢盱勢將用武行主復以本小辭卽曰汝但斛米我儕得輕舟回去其錢可陸續還也不由再議將米全數交行一似寄棧也者船旣空相率呼嘯飛牀行矣夫章練塘爲元江青三縣交界元和縣丞常駐之復以水鄉浩淼恐類萑苻之澤道光時議設一營移提標後營守備以坐鎭今卽略更營制而守備固依然也白晝公行任其自來自去亦知稍一舉動必致驚擾居民且彼衆我寡勝之不武不勝或更見輕然愼重不已太甚歟又聞光蛋數十人露宿市梢守備親巡將近則故磨刀作霍霍聲守備坐胡牀傳汛地官呼地保至以肉鼓吹應之乃徐徐呵殿過光蛋則或坐或臥若兩無見聞焉居民竊窺者傳爲笑柄此雖傳聞點綴其言未必皆眞而人烟稠密地方尚猶如此無怪乎荒村僻壤任鼠輩之縱横斷不敢被髮纓冠而往救也且上之人未嘗不留心捕務也滕茂亭軍門邇日周巡泖澱親歴金澤鎭旌麾莅止晏然無賊盜蹤豈知早已聞風暫時他往相隔祇里許有一小村落匪徒皆猱升樹頂遥遥觀望土著者噤不出聲目前仍四散游行未敢公然嘯聚則以制軍之將閱水師卽在澱湖濵耳然則刼米盜船竟謂無從捉摸乎非也案無不破此時特惡貫未盈故得暫稽顯戮曩者泖濵劇賊有顧六者羽黨甚夥肆行盜竊甚或明火執仗唯環其居十里内秋毫不取可以夜不閉門所謂盜亦有道後卒以刼米敗一日劫米若干石米皆有袋袋皆有字彼昏不知儼然以糶客自居踞坐米行前持籌高唱適武弁某因此案落職憤甚濳伺之見卽於背後揪賊狐皮褂賊故披而不鈕兩手略反掉脫褂飛奔武弁棄衣追之賊赴水武弁亦善泅水中相摶約炊許乃爲兵役所擒讞成遂伏法且搜其窩于是民得安息至十餘年咸豐同治間粤逆披猖裹脅數百萬人行省之被蹂躪者逾十數兼以捻匪回匪幾于不可爬梳尚不難指日蕩平况此類么魔不過失業無歸自尋絶路迥非盜弄潢池者可比又無高山密箐長江大河以爲之窟穴是特殘喘苟延耳唯是濯濯之萌或致尋丈涓涓不塞將成江河倘掉以輕心視爲蔑有將擾害行旅者患猶淺圑成死黨者患彌深也獅子摶兎須用全力向嘗擬兩省會同以清盜賊未始非當今之急務是所望於起而行者不然新榖登塲農人携以入市未免荆棘滿塗焉 
[本舘接奉電音]  
　　昨午接到在京訪事人來電有本月初一初二日諭旨五道敬謹譯登○九月初一日奉上諭李秉衡奏知縣各官請革職降補以示懲儆等語廣西賀縣知縣孫浤澤當地方灾祲之後並不加意撫循任意妄爲苛派勒罰着卽行革職以爲罔恤民艱者戒試用知縣王金釗委買平糶榖米購運遲延玩視要公着以縣丞降補並着李秉衡查明該二員如尚有招摇浮冐情弊再行從嚴叅辦餘着照所請辦理該部知道欽此○初二日奉上諭慶裕等奏沿河被水灾黎請發倉撫恤一摺本年秋間奉天遼河巨流大凌等河因連日大雨山水暴發同時盛漲平地水深數尺田禾淹没人口傷斃田莊臺一帶被水尤甚小民蕩析離居深堪憫惻現經慶裕等捐撥銀兩分别設法拯救卽著將該省各州縣存儲倉榖酌撥並遴員會同地方官確查户口核實散放俾資拯濟餘着照所議辦理欽奉慈禧端佑康頤昭豫莊誠皇太后懿旨着將本年萬壽節内務府應進銀一萬兩撥爲奉天賑濟之用欽此慶裕等卽當仰體聖慈軫念民艱有加無已至意督飭各員分投散給務使實惠均霑毋任稍有弊混任項銀兩未到以前卽着該將軍 
 
 

Page 2

 
 
等先行籌欵墊發勿稍遲延俟内帑解到再行歸欵該衙門知道欽此同日奉旨豐烈補授太常寺卿欽此同日奉旨稽察滿洲火器營事務着舒恩去欽此同日奉旨何崇光着掌河南道事務欽此 
[補述高事]  
　　七月間中朝聞高麗與俄人私立和約立卽派兵東渡以遏亂萌現在事已敉平而駐高友人寓書本館叙述當時擾亂情形頗覺歴歴如繪因補錄之以備留心時事者之觀覽來書云七月十五日夜朝鮮官數十人在商署議事徹旦始歸面有愁色○民間傳說與俄國接界之地已賣與俄人中國大皇帝赫然震怒將興問罪之師又傳說中國已調兵船四十隻不日至仁川等處南洋之船已全數調來又謂中國兵共三萬由邊門來者一萬餘則盡乘兵船○袁觀察日接天津電報數十次事機甚爲嚴密觀察又問國王賣地之說確否王對不知問諸臣亦無應者○太公久不任事今以事關重大特詣遠觀察密談終日而去太公雖老而壯志尚存向人云國如有事我不辭勞無妨再作馮婦也○　從俄人而濳自剪髮效其裝束者巳有三千餘人傳說是一鄭姓前年已勾通某洋人將地私賣與俄立有字據王與妃皆知之而妃亦分得其錢鄭姓知其事終必破敗早已逃在俄國王知之最稔而終不洩其謀○閔妃專權流毒巳久聞中國大兵將至尚謂爲多事○民心不平言賣地事皆怒髮衝冠目眦欲裂有作起義檄文傳之八道以鼓勵士氣者慷慨淋漓令人擊碎唾壺閔相云眉聞知此事嚙指椎胸大爲痛慨德欽使亦以此事甚奇四處訪問而苦於無人承應叉到俄使處探問俄使諉爲不知卽知之亦豈能明言乎○外部總辦徐公相雨優柔寡斷由遇交涉事件總以模棱含混了之頗不理於衆口○自金公雲仰革職後交涉事務遂不可問有勸王起用之者謂可作桑榆之效而王未之允也○商人因兵事將興皆有憂色惟作小經紀者反欣欣然有喜色謂大軍一到則服食諸物可以暢消○國人私議欲毁俄國使館太公以賣地尚無佐証倘鹵莽爲之將貽彼口實遣人密爲勸諭其禍始止○日人聞高俄連結轉欲聨絡中國以爲唇齒之助盖以俄人狼貪無厭若得志於高麗亦不利於日本也○仁川口近處有大蟻山在水中央去岸只半里許聞已賣與某國亦某洋人所私賣也未知確否○十九夜微雲四布忽有巨星光芒數丈自東而西其疾如矢人視之多目眩者過後猶有餘光移時始没○聞廷臣爲俄羽黨者約有十數人又聞與俄人所立和的奸臣名姓具載其中並蓋用王之國璽以爲証據○太公進宫厲色責王王始猶支吾及責以大義遂默不語太公無如之何嘆息而已閔公云眉亦以此舉失算叩首出血痛哭陳言而王不悟惟終日愁歎○聞王巳將奸黨禁押四人嚴刑拷審尚無口供○有謂輿圖已獻於俄有謂假其銀八十萬以咸鏡一道與之有謂被奸臣唆挑謂中國不如俄國之勢大暗地講其保護有謂約中字句多失於檢點有謂約中所許者多端開鐵路立商埠與中國之邊門一例並延請俄之武弁以教練其國之兵勇尚有數條未得其詳○十八十九兩日傳電至津未至而返蓋綫已中斷耳○聞俄黨多人懼羅織株連不能倖脫遂有作亂之意華軍將來乃不敢發○數月以來兵不操練近日則又練習笳鼓聲終日不絶練軍三五成羣　與聚語似亦以地與俄人爲非計民間夜不安枕懼華兵無端而至也一聞驚動則則披衣出視一傳十傳百頃刻之間人聲鼎沸並不知其所以然○民心畏懼多至關帝廟求籖問卜日凡數十人○民以壬午之變賴吳武壯公平定甲申之亂武壯公雖殁而舊部在兹仰賴餘威得終享昇平之福今則禍患將萌而防營已撤惟武壯公廟宇尚在此間追想遺風倍深慨慕多至廟前拜跪祝禱冀更邀其呵護武壯有靈諒亦首肯○因聞華軍將至米價頓長謀食者多咨嗟太息矣 
[鄉民鬧衙]  
　　傳聞杭州府屬之富陽縣多有客民棲止與土著分田而耕中秋節後紛紛入城報荒勢甚洶湧邑侯歐香友大令坐堂諭退民不聽命太夫人年已　十八歲恐釀事變扶婢自出諭令各安農業當再從速上省爲爾民乞恩小民始叩頭而散太夫人回入二堂偶不經心失足跌地病不數日於二十一日仙逝歐大令痛不欲生哀毁骨立二十三日鄉民又有告荒者大令不能復理民事鄉民中良莠不齊鬨然而起庫房竟被拆毁中有帑銀二百亦被攫去事聞於省憲卽檄杭府吳春泉太尊與中協唐協戎帶兵二百名於二十七黎明前往想旌旗所指自能懾服鄉愚也 
[鱸鄉清話]  
　　松郡米價日昆灘斛每石四元二角潭以煨芊煮豆果腹者恩詩農太守嗟民艱食出示以平市價略謂如有牙儈奇貨是居把持漁利者一經察出定必嚴懲聞者頌之○城鄉疫氣尚未退凈好事之徒日逐鳴鑼擊鼓　會　神上月二十七夜照天侯楊尊神青蛙神劉將軍沙神癘疾可分進四門祓除疫癘鋼义鐵索之聲達旦始息○滕茂亭軍門子初一日黎明時詣教塲閱操甲胄鮮明旌旗燦爛鎗砲隆隆然與鼓角聲相應軍容之盛正不減如火如荼也 
[麋臺鮮蹟]  
　　蘇州閶門内穿珠巷米店學徒手持洋銀八十元中途被游勇奪去學徒駭而哭喊經鑣局中各鏣師聞聲追赶不及百步游勇卽恇怯奔逃鏣師手發一標適中該游勇右手所攫之洋應聲墮地鏣師亦不復窮追取洋付諸學徒而返○吳縣一都二十圖經造杭友堂等以范小阿金姜福生在彭涇村行刼犯姦赴縣控究復有王叙方姜張氏以伊子王小阿金姜福生被吳叙海杭友堂等誣姦圖詐毆傷　斃等情訴諸縣署馬漁珊邑尊准詞飭差查覆原差張元等訪悉王小阿金自幼寄名范氏故從范姓年纔十有八齡上月廿四日黄昏　與姜至彭涇村閒游姜年二十與村中某姓女有私至此思續舊好吳見之大呼捉賊倉猝間誤拉范　杭更不分皂白喝令群毆吳等隨取木棍亂擊以致何人擊傷何處　巳亦不得而知毆罷杭復喝令捆縛欲以巨石繫其背投諸湖中卽俗所謂種荷花也幸有老嫗勸阻得免惟將范姜捆縳於村中關帝廟時范張受傷頗重口吐鮮血氣息奄奄差因令行凶者爲之延醫調治一面據實禀復邑尊至廿七日王叙方姜張氏各舁且子叩求騐究邑尊騐得兩人傷痕鱗次諭令赶緊醫治隨飭差緝拿吳杭等到案重懲杭在縣署充當經造平日狐假虎威肆行無忌此時差役尚憚其餘威不卽拿案廿九日叙方等以伊子傷重禀催提究邑尊允之翌日范因傷身死姜亦奄奄欲絶云事經訪事人函告情節似極詳明本館旣不敢决其爲眞亦烏能指其爲僞惟删削而綴諸報端以符新聞之例云爾 
[金臺雜志]  
　　更夫李姓貧不聊生賴母妻針黹度日八月旣望與人共飲爛醉而歸亭午睡去至暮始醒醉眼麻茶見一人仰臥地上下榻視之妻撫之已氣絶體僵驚詫尋母則母亦不知所往惟見桌上有阿芙蓉膏盒知妻吞烟而死但不知其因何事舉以詢隣人某甲甲云上半日見汝母飛奔南去李乃向南追尋至永定門門已掩竚立城隅微聞街頭傳言護城河中有老嫗投河覔死李知爲已母放聲大哭逡巡而歸自投南城司　次日該司帶李至永定門外認之果其母也司官隨帶至其家相騐妻屍申詳城憲不日卽解交刑部審辦矣傳者謂李母與媳小有口　因各輕生云○前門外迤西炭兒胡同舊有土地廟香烟闃寂頽敗不堪客歲新來一僧法名妙璽　願募化重修迄今半載無一人爲之布施者僧計無所出遂於八月十八日清晨手持尺許長釘至佛堂前自貫其腮釘諸供桌上口中仍喃喃誦經手敲木魚不歇觀者如堵然延至日西仍無人肯爲拔去者僧面如土色自分性命堪虞及張燈時始有巷内富紳沈姓將釘拔去謂之曰此項工程需銀若干推我是問可也僧合十和南感謝不盡次日卽鳩工庀材聞沈資助千金云○某飯鋪夥其甲山東人孑然一身腰槖充牣遂託媒嫗聘定某姓貧家女爲室擇於八月十三日迎娶過門先期甲稅定前門内東長安街房屋屆期治酒邀賓頗覺興高采烈及交拜後送入洞房行全卺禮忽新婦仰臥榻上氣息奄奄 
 
 

Page 3

 
 
盖新婦久患癆瘵媒媪匿而不言此次勞頓異常是以告斃也甲卽易吉服爲凶服置備棺衾爲之成殮○通州城内向有洋樂行征收本城過往洋藥落地稅銀按季交坐糧廳轉交户部近年坐粮廳稅科書吏向該行索增交額該行王韓二人訴諸户部請仿照酒稅章程按年在户部交納以免中間勒索等情部臣以事近詞訟碍難准行已將此呈批駁矣 
[靈藥活人]  
　　粤東何子衡大令奉其封翁之命在金陵寓中廣施藥餌上年由本籍辦來木棉花數百觔刊服食法於版廣爲俵散又浼同好中之不厭煩瑣者爲之推廣其仁慈一時城南北數萬家咸知何公有救解吞烟靈藥不啻于烟霞迷海中獨闢此慈舵寳筏近來有上吐下瀉似痧非痧之症該公館又施送雷公散白痧散服之皆應手而愈聞其封翁爲粤中名醫家報往來時常詢問民間疾苦雖相隔千里而四時不正之氣一經詳述懸擬如神刻又聞東牌樓徐君年慶投陳竹坪着士門下爲入室弟子專用藥水解救烟毒不取分文徐君亦可謂誠心濟世者矣惟從此十八層地獄中鴉片烟鬼日見其少司牢禁者未免又少此一項出息耳一笑 
[道憲進轅]  
　　新任蘇松太道龔仰蘧觀察接篆後仍駐小南門内求志書院行轅昨日十二點鐘時由行轅排導進署書差吏役人等次第排班叩賀 
[總榷回滬]  
　　總稅務司赫德君前往長江一帶查看稅關事務昨已乘太古公司之安慶輪船回滬矣 
[英公廨示]  
　　上海縣英租界會審分府蔡爲出示諭禁事奉關道憲札准美總領事佩照會美商旗昌豐裕呈控義源洋貨店假冐該行牌號以低貨出售壞伊聲名當經函致會審公廨會同訊斷在案本總領事查此案義源射利忘義實屬不合緣美國洋布商人均以牌號爲重義源乃以上等牌號置於下等之貨充作上等經豐裕着人在該店購買疋頭察騐果然此等伎倆全以欺騙存心殊非經商之道應請設法禁止免致互相效尤否則與美國織布局人有關碍因爲各處地方商人均知此等牌號係屬上等布疋兹乃以低貨混冐不獨有損洋商亦且欺負貴國百姓等因札卽遵照查明禁止等因奉此查此案本分府前准美總領事佩函請飭提假冐牌號出售低貨之義源店訊辦等因業經傳案會同美國易繙譯訊明斷罰已據措繳撥充善舉在案兹奉前因合再出示諭禁爲此示仰各洋貨店一體知悉自示之後務宜誠實交易不得再有假冐牌號出售低貨情事倘敢故違一經告發定干究罰不貸其各凛遵毋違切切特示 
[召認物件]  
　　前晚二點半鐘法捕在天主堂街見一人短衣擕扁担一根竹箱一隻鋪盖一個雨傘一把詰其從何處來往何處去其人不答隨卽拘進捕房備捕頭問之亦不答搜其身畔有英洋四元四開一個八開二個十六開銀鈕一副婚據一紙媒中代筆俱全年月日下係吳志誠具名簽押昨日將其人及物件一併解送公堂翁太守　問其人依然不答詰其可識字否祇摇首示意見竹箱上面有甲申巧月寳和發記字樣開看都是衣服翁太守着將其人暫押飭包探查訪有無失主并囑登本報如有失主可赴捕房將箱内衣服報明如果數目相符卽准具領 
[對帳再核]  
　　法人倍而堯控馬夫頭陳紀順虧空錢洋一案兩次訊理均紀前報昨午後經翁太守與祁繙譯官覆訊陳呈帳簿已將數目不符處用紅紙簽出倍而堯亦呈西字簿據并開單呈案中西官閱畢該法人稱所有西五月分下半月捐照帳均係德署付出又他人來雇馬車自五月十六日起至三十號止共有十二户合計洋四十二元陳未入帳請爲詰　祁君轉達太守詰之陳紀順據供自五月起以至停止之日共有九十四元計信三十封均未收到不止四十二元翁太守謂洋人給信着爾政洋爾收洋不到則信交與何人答稱凡向洋行收洋假如五月分之洋總須六月三四號始能向收今收洋不到之信皆交與洋東盖洋東請宣和卿　帳明白後着我賠洋五十二元四角洋東出西字據交我卽將信還洋東宣亦眼見今忽控我欠洋一百七十四四八角實所不解太守請祁君轉詰該法人可曾收回信三十封答稱不知太守謂此事祇須赴付洋之人處一問卽可明白陳紀順又將流水簿呈案祁君翻閱西字帳簿謂信有三十五户與陳簿不符又指出新昌泰一户欠洋三元收到未曾入帳又時泰行付三元又江西路教會堂欠洋三元海關洋人三元陳簿均未載入太守查看陳帳則均載入因指出與祁君閱看各户均對惟載海關洋人係四元五角陳又稱各帳經宣和卿對過故洋東肯給我憑據旋據宣上堂稱中西各帳對過無錯惟内有一節假如某洋行喚雇馬車及去嫌遲以致退轉不肯出洋而馬車去時洋東已登簿華字簿雖亦寫然不能收洋祇得註銷照此算結故陳紀順應賠洋東洋五十二元四角洋東以我不能竭力相助將我辭歇賴去工洋祁君又將該洋人所呈之美記洋行信計洋四元已經付出請詰陳而陳則稱亦已入帳太守謂此案今日不能結須由兩造將帳抄出由公堂派人前往核對明白再行定奪又據宣稱西人託我對帳是一小簿對明後寫出總結交陳豈能再生枝節太守隨與祁君商議謂陳所欠洋五十二元四角應還洋東該法人欠陳洋除二百元未曾到期不計外所有代付修車洋四十四元西五月十六起至月底止墊欵洋三十七元六角再有西六七兩月墊去開銷洋一百三十三元五角五分共計洋二百十五元一角五分除去陳認賠洋五十二元四角該法人實欠陳洋一百六十二元七角五分此數應由該法人還陳再該法人稱於六月間應付陳洋三十元一節詰陳究竟有無此欵陳堅稱無有太守復與祁君酌定此案且待將帳對明於禮并一下午二點半鐘覆訊正欲退堂又據該法人稱有一頂好之馬黄色後半身有一圓圈下有十字形被伊掉去太守詰陳答稱馬共十六匹午間尚見伊駕此馬至密其里如何說我掉去沈阿順聞言卽下樓見馬果在門前隨卽禀訴中西官飭法包探往看旋據禀稱大略不錯太守隨着將陳仍交英公堂俟禮拜一再來質訊 
[破車難駕]  
　　前晚五點鐘有空馬車一輛行至英界三馬路蘇三興照相店門前因螺螄釘脫落以致車扛欹斜韁繩欲斷馬夫從車中跌出華捕隨喚印捕至將馬車牽入捕房并將馬夫拘進英捕頭訊知並未傷人卽將馬夫釋放諭以赶緊修車下次不可有悮車照給還 
[縣訊白鴿]  
　　浦東高橋鎭人陳順發又名長發因娶婦糾葛互扭至鎭江上分防廳送縣各情巳登前報而標　目曰白鴿高飛前日縣署帮審委員王司馬提案集訊陳供稱小的素日務農去冬十月妻子病故遺下子女孤苦零丁因擬再續鸞膠得以主持内政至今秋八月有王茄茄王松梧王子香等言及楊海家中孀婦楊余氏夫故　依現擬再醮小的信之當向議明身價洋百二十元兩次付過十七元餘待過門找給八月初十日茄茄送婦來婦不安於室屢欲出門後訪悉婦素與王子香相識子香藉婦圖騙卽所謂放曰鴿者當晚卽派多人將婦看守次晨送之歸家並向索回身價卽遭扭控于分防廳移送案下司馬轉詰該氏供稱夫故無依傭於滬上被海海串同夫兄弟等多人逼令再醮上月初十日過門現旣涉訟琴堂叩求超豁司馬問爾在何處傭工主人是何姓氏該氏支吾莫對司馬謂本季深悉爾素與蟻媒王子香　染到此地步尚敢飾詞乎隨問陳曰爾洋交與何人之手陳稱兩次計洋十七元均交王松咸由松咸轉付王茄茄王子香等分用茄茄子香同供陳娶該氏小的等並未在塲洋元旣由松咸過付請傳松咸詰訊可也司馬以兩造人証未齊未便定讞着陳出外靜候提集通案人再行復訊 
[委員會讞]  
　　昨紀嘉定縣送來音保而帆船上遭難各人一節兹悉六人到縣後莫邑尊飭差妥爲照料旋赴道轅禀明情節龔仰蘧觀察卽委葛蕃甫同轉到縣與邑尊會訊申詳云 
[英界公堂瑣案]  
　　自來水公司西人密司米訴稱租界中各老虎灶現皆願用自來水徐杏卿妬之散佈謡言妄謂水中有毒經人告知買辦報捕拘徐隨有侯正連劉錦榮傅雲亮袁洪盛傅茂明等同稱我等皆開老虎灶原知自來水有益無損且價亦相宜前日正在各家門口裝接龍頭徐忽揚言水中有毒我等深恐被伊煽惑無人購用不得不告知自來水公司該公司爲囑投案聲訴徐供我雖不願購用然並未煽惑他 
 
 

Page 4

 
 
人不料侯等妬之唆使西人控告蔡太守商之易繙譯判押徐三天○公和祥碼頭西人失竊千里鏡由細崽黄元春在費寳和呌貨店内出洋四元買得見係原贓報捕拘費解案此中情節前報已略紀一斑昨黄訴稱洋東逼令賠償因至費處購得是鏡出洋四元當時身畔無洋無奈將衣服付質據洋東言千里鏡值銀三十兩聞費祇出洋兩元買得請究來原潮人某甲稱黄向費買千里鏡我曾目見費供黄之千里鏡並非我處售出無端被伊妄指易繙譯謂費受買竊贓巳有見証至值銀三十兩之物祇給二元轉售與黄亦祗四元顯見來歴不明請貴分府着交竊犯否則罰洋百元蔡太守允之着費交人費稱並未收買如何交人太守命押令科罰○麥總巡稱今日瞿承松管押期滿解案交保途遇吳阿狗誘令私逃因將吳拘案吳供與瞿確曾相識中途與之閒話並不誘逃蔡太守飭將吳押令交瞿延干究　○前報載粤省木工黎阿忠在夾板船上工作適轆轤墜下擊破天靈盖舁送公濟病院身死由堂兄阿晉請給卹銀蔡太守函請上海縣莫邑尊相騐後阿晉自行棺殮云云兹太守商請英領事勸該船主給洋三十元昨已移交上海縣阿晉投案候示太守諭令自行投縣具領大藥房買辦何郁州訴稱友人高連壽荐曹子卿來收洋侵用三十八元有奇除一月工資七元外尚少三十一元三角六分高不肯賠爲此報捕拘案曹供認虧洋惟當時何言除辛工外每月給我飯食洋二元共做十二月該洋二十四元今忽反悔是以將洋扣抵何稱並無貼償飯食洋之語蔡太守謂如果言償飯食何致一載後始提及珠見荒謬之言飭將曹押令繳洋○何企南挈妻朱氏訴稱朱曹氏借住我房言明每月租洋一元嗣因時常糾人鬥牌吵閙不堪囑令移去該氏卽肆凶毆由捕拘案朱曹氏供丈夫朱仁茂在印書房生理小婦人借住伊房月給房租不應勒令搬去故與理論不敢行兇何稱該氏初許遷移繼忽翻悔且又逞蠻蔡太守謂朱曹氏情殊不合着自向伊服禮否則提夫到案究辦○江勝惠馮發西同稱羅阿福躭擱家中竊去金約指一枚衣服十五件報捕拘案羅父現在合利烟館生理曾許償還羅供前在美領事署爲細崽躭擱伊家借取衫褲典押並無行竊事情蔡太守飭將羅押候補傳其父到案再訊 
[來信照登]  
　　貴館諸位先生大人閣下前因奉省大水爲災哀鴻徧野僕等經遊斯土目覩心傷曾具乞賑小啓函請登報業蒙照錄欽感莫名彼時因在怱促之際未將接收賑欵之處附列啓末以致樂善君子無處投交殊爲疎忽兹經奉省上憲各捐廉俸飭委地方官設廠施粥以救灾民並勸諭營口紳士商量力資助以襄善舉爲特再函奉懇伏望諸仁翁惻隱爲懐亟再登俾各周知倘蒙樂善者惠賜賑欵請寄至營口山海關道署接收是所拜禱肅此並請文安惟冀垂照不備[  童遜組趙祖蔭同具八月二十七日]  
[翔甫詞丈六秩大慶恭呈俚句藉侑觴]  
　　文酒詩名擅一身蒼山繼起　斯人風濤十萬如平地君曾環遊地球鶯燕三千結比鄰君築楊柳樓臺於四馬路西六秩開樽籌海屋君擬讌會名流於泰和舘九秋介壽慶長春遥看一角垂楊柳正對南山好問津小藍田懴情侍者魏塘畢以堮玉洲拜稿 
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[榕垣官報]  
　　委署福州府侯太守材驥於上月二十七日接印視事黄堂氣象煥然一新人皆仰之如山斗○署甯洋縣魯一莊明府衞銷辦讞局差禀　赴任羅溪縣丞魯二尹銓與明府同胞兄弟例應官小者廻避藩司遂委升用縣丞府經歴高二尹蕃棨署理是缺○水灾未已上憲　委劉大令及賡楊大令鴻濓分投查勘現已銷差○大水之役閩縣陳大令慶家侯官縣李大令澤春經上憲摘去頂戴現已開復於上月廿四日禀謝 
[明州二事]  
　　某甲家居寗城小沙泥街大夫橋下案以製造傘骨爲生空房鰥守永夜凄凉遂于去臘娶東鄉某姓女爲妻不料入門後脫輻爻占屢經反目今春女歸甯日久屢促不還蓋女不能安朱翁子之貧將效爛柯山改嫁也日前甲已有所聞因邀同親族人等勒令歸家女　隨之而至似影兒般不離身夜則安排着衾兒枕兒做一處宿如是者旬日甲惟有看個十分飽不能軟玉温香抱滿懐至前夜忽吞烟自盡妻疑其　寐也迫而視之見有些土氣息泥滋味知巳將紫鴉膏斷送了性命隨取繡花剪自刎頓時氣絶女母見此情形乘機逸去刻聞甲之親族巳將兩屍棺殮不知作何了結也○近有一種流氓冐作災民結黨成群散至各鄉强乞舉凡瓜茄蔬菜榖米葦柴搶刼一空無異飛蝗蝕稼且有斫木掘上毁傷墳墓者鄉人無不痛恨各村皆互相守望如再有此項流氓至止則羣起而攻之第鄉民不知輕重流氓不顧死生若不預爲驅除恐不免釀成事故也 
[世界公堂案]  
　　金利源管碼頭人張壽興訴稱海宴輪船抵埠時被竊水烟袋錫茶壺火腿各一當經報捕緝到竊犯王雅琴解案求訊翁太守詰訊之下該犯認竊不諱太守問失主何不到來張稱船急展輪不及投到太守着　贓物暫留捕房該竊責八十板以儆○前紀華捕在鄭家　橋捉獲賭徒沈阿　卽大阿壽據供在褚家橋張二泉木作做工携錢三百文買木誤被拘來嗣翁太守訪知沈實賭徒　仍管押昨日解案沈仍執定木匠太守謂從實供認當可從寛如不供招帶回嚴比○永安街春源糖棧寓客失洋一案水作張　全沈關生管押捕房業已多日昨經捕房解訊原告殷春坡訴稱沈母到棧求保爲此投案請將張沈一并釋去太守允之○去年亨達利車夫私携洋逃逸一案訊理等情疉詳前報該車夫回至通州吕泗場甫經地保盤獲　被公差徐桂放去後關提到案管押捕房近染潮濕脚腫不能舉步昨因解送公堂翁太守問滬上有無熟識之人供稱滬北　之惟竹行碼頭第三號吕泗船主張姓曾有一面緣不知肯作保否太守着將徐送入善堂醫治一面遣人至竹行碼頭傳張來保○薙髮店主楊德勝訴稱店夥王金泉辭歇生意後次晚乘我不備竊錢二千及衣服零物衣係他人所寄幸經巡捕拘到送　請追王供家内乏錢是以行竊店内尚存被絮洋傘小帽　褂等物太守問楊可有是物答稱確有棉絮馬褂儘可取去太守謂王不應竊物着笞六十板○前日招商局海宴輪船出口搭客甘甲帶有食鹽被無賴徐金榮等攫去兩包當卽獲徐解送公廨翁太守研詰之下徐供作工度日並不攫鹽太守謂旣不攫鹽彼等爲何將爾送案徐供出外小遣見伊等追拿攫鹽人我操本地音伊等誣我有分是以被拘太守謂爾旣知攫鹽者爲本地人說廿名姓卽可從寛徐仍遊移不認太守判責一百板 
[高易籌賑公所撮要]  
　　頃由横濵萬隆洋行寄到一函内匯票一紙計規元一百兩正函内並不具名祗書蹙眉子捐助山東賑銀一百兩祈求合家平安足矣不願揚名云云拜領之下望雲九叩具見隱名爲善足徵恤難之誠修德行仁定迓慈祥之報平安遂愿福祿咸臻○天津洋藥捐局陳善士代募賑捐苦心勸化餘力不遺疉次惠來捐欵實爲臂助匪獨灾民深銘大恩卽同人　感佩無旣矣彙列報章藉伸謝悃兩廣協賑同人李朝覲秋　謹誌 
[上海四馬路高易籌賑公所報解第二十二批賑欵公啓]  
　　謹啓者現集第二十二批庫平銀一千兩伸規銀一千零九十二兩卽日會同文報局彙解山東仍交金潘兩　核實查放現在直隷山東兩地災民飢寒交迫在在均關緊要而捐數日益式微萬難兼顧左右思維苦無善法惟有　乞大菩薩大善人俯恤災黎宏施金帛還求迅速賜下俾得湊集續解功德無量謹此奉告伏乞公鑒兩廣協賑同人李朝覲秋坪頓首拜啓六月初三日 
[畫梅助賑]  
　　余友徐美若茂才以浙西佳士作滬瀆寓公讀萬卷奇書擅鄭虔三絶尤工畫梅冷艷踈香深得孤山眞趣近以直東巨災未已待賑孔殷願分紙帳之光藉作杯水之助　權扇每握取潤一角其餘大小各件隨贈由古香室代收五日取件所得潤資集交絲業會館彙解[  小藍田侍者啓]  
[輓聨佳製]  
　　高要馮展雲中丞星隕廣陵方子箴廉訪輓之曰四十年忝附心知披沙剖璞迭駕軺車猥蒙詢及芻蕘云何返旆關中掉臂游行共作平山閒客三百里驚聞噩耗鐵　銀鈎執書阡表方欲報之環玖徑爾騎箕天上等身箸述堪爲端水傳人又廉訪介弟于嚴觀察輓聨云持節蒞公鄉記斟緑蟻論心早安排十載東山千秋北海蓋棺悲客館那要青蠅作弗只惆帳二分明月一點文星親切不浮人咸稱贊不置 
[讀滄海遺珠錄贈小藍田懴情侍者即請夢畹生政刊]  
　　好語如珠一一穿錦心繡口樂相傳多情直擬鮫人泣有恨何勞粗衞塡問柳尋花通里巷揮毫落紙盡雲烟評量幾度添幽興眼福眞堪到洞天[  潭西逸叟月川氏稿]  
[寄懐王紥詮出丈錄呈郢政]  
　　對客差言妙手空誰將刮目看吳蒙高堂久矣驚垂白歧路猶然踏軟紅浪跡已非如倦鳥微軀欲號可憐蟲羨公雅有元龍氣挈上樓臺百尺中彼此知名面未謀何緣一見意相投羡君佳作題黄絹愧我行裝乘黑裘舊雨交情原可憶浮雲世事又何求平生壯志消難盡久薄功名馬少游[  世愚姪雷聞遠末是草]  
[寄懐徐古春世丈]  
　　鄉書疉疉忍開封事到難堪性亦傭貧女自媒原不屑狂夫入俗豈相容琴餘焦尾聲猶烈燭儘灰心涙更濃懸榻不逢徐　子何緣小住話深衷[  世愚姪雷聞遠未是草]  
[上海三馬路與昌絲棧陳竹坪經募山東直隷賑捐九日初一二日第四百另八九次清單]  
　　浙紹徐叔蓓大善士第二次交來鑑湖　人室太原氏求有宿疾全愈令眷平安洋五百元由老恊興　來○松江鹺公所經募錢厫同人西厫同人二户各洋六元戚徽同人錢八百文以上三户共洋十二元錢八百文由全盛局來○鎭江電報局張亷泉善士續助銅洋三十一元蘇州塔册文興號洋三元　東袁克圖洋一元青浦懦學正堂祁浩泉善士潤資移賑錢五百文由珠家閣王善士代抱來○蘇州塔冊求淨道人錢五百七十　文又募顧桐生洋二元培本居士無名氏各錢五百司馬茶庭徐桂庭岳小庭沈仁卿各錢三百文陸壽山袁梅卿許栽之顧蘋卿張姓阿長沈蟾生葉輪香張伯甫趙八泉張蔚如顧端甫各錢二百文温　明賦槑書屋　陽書屋孫玉山各錢一百文以上廿三户共來洋七元由寳順局來○瀏河陶靜涵大善士經募第七次塔應居安氏源記各洋一元楊硯　洋五其保平安記錢六百五十李長順韓長發各錢四百文李學志周子亭各錢三百文陶靜記錢三百文邵少亭錢二百以止十户共洋五元○梁榜爲胞弟梁爵求病速愈洋十元文杏山房助直隷洋五元又助山東洋五元潘玉璋爲母胡氏求病速愈洋五元福隆衣庄銅洋十元補過齋主人洋三元隱名氏蔡樹德居安室各洋二元卓子漳求生意　旺洋四角徐古春先生交來周秉臣善士於八月廿一日至三十日止潤資移賑錢一千另廿文○蘇州塔冊畢泰興求生意興隆錢五百三十文俞來汀錢二百文畢樁玉俞麗生曹晉卿各錢一百文吳煥南五十又以上六户共洋一元○福州恊賑普安堂代收郎言巷吳公舘經募皖南無名氏土洋二元楚郅無名氏銅洋四元浙　無名氏銅洋三元楚襄無名氏銅洋一元以上四户人來銅洋十元由文報局交來○蘇州塔冊王少蘭錢五十文又募馮德裕存記錢四百文徐同泰陸雲山各錢一百沈裕章鄒桂庭金菊亭無名氏潘　庭朱愼卿章烟榮蘇　　無名氏各錢五十文共洋一元○弍日共收英洋五百六十二元銅洋五十一元小洋四角錢二千三百廿文合併申明 
 
 
