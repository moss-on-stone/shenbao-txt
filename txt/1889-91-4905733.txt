# 1889 - 91 - 4905733

 

Page 1

 
 
[新印傅選戊子科直省鄉墨出售] [  申報館主人啓]  
　　山隂傅子蕪先生文壇宿將也歴操選政海内風行本舘覔得新選戊子科直省鄉墨評騭精當去取謹嚴雖濃淡清奇不拘一格而要皆當行出色不同夸目尚奢繡出鴛鴦幾令金針度盡矣本年恭承恩詔慶榜特開士人有志觀光允合揣摩簡練因亟付手民排印圈點批語悉遵原刻無訛卷首更冠以序文例言及各省主司姓名爵里後附試帖若干首亦皆銜華佩實花様一新刻已印釘告成准於二月廿九日出售每部分裝四本價洋一角六分諸君子欲先覩爲快者請向本埠申昌及外埠各申昌各經理申報人購取可也 
[石印叚氏說文解字注後附匡謬並通檢] [  點石齋告白]  
　　通經之學自訓詁始訓詁之學自識字始許氏說文爲小學之宗千七百年來陋儒增損竄易頗乖許書之舊金壇叚氏懋堂剪楱莽披雲翳爲之註而後此書與日月齊明與尊彝竝重纘先儒之緒啓後學之蒙厥功偉矣哉惟其中有一二失檢處元和徐氏因成叚註匡謬一書向無刋本今始得之附存於後學者比而觀之自能擇善而從又番禺黎氏爲說文通檢若網在網檢尋較易亦附焉兹仍印三層本取其原書裝裱差謬庶幾可免分釘四本價洋二元四角其拆購匡謬通檢兩種者價洋六角卽日發售此佈 
[新到木板書籍寄售] [  申報館主人啓]  
　　啓者今有木板各書籍寄售該價可格外克已討開白芙堂算學叢書五元黎註隨園駢體文一元六角王船山全集十八元歸震川集三元尤西堂集二元四許氏說文二元養雲試帖二角四四書句讀三角小學韻語一角五初學玉玲瓏二角杭寸六才一元千良方三角六如欲買者請至三馬路申昌書畫室或本帳房均可此佈 
[紀陳宇山軍門德政卽送之淮揚鎭新任]  
　　古有非常之人必建非常之功名列青史德在蒼生尚已亦有得時則駕居其位獲行其志大用之則大效小試之則小效澤及一方譽流衆口亦其次也吾友陳宇山軍門生長楚南固三湘七澤中之傑出者也少時卽以瞻略自雄重然諾慷慨好義以天下方多事投筆從戎攬轡登車慨然有澄清天下之志轉鬥數省身經百餘戰所向克捷積前後功歴保至提督軍門者四次壬午癸未間以法人有事於越南海疆設備君統防兵駐紥滬南計仁義忠信四營自日暉港以至製造局皆君所管轄地也方是時風鶴頻驚頻海衆民多不安於厥居君持之以從容鎭靜曉以大義居民賴以安堵而無恐君立法嚴而馭下寛結之以恩而尤能示之以威寛嚴互用恩威並齊平日號令明賞罰信能與士卒同甘苦所以能感士心而得士力也君營規甚肅約法三章毋敢或踰士卒非奉命調遣不敢輙離營伍與民雜居而秋毫無所犯卽一笠一竿之細亦罔敢擅取之民間兵與民相安於無事者五六年如一日君之善於約束亦可見矣以是民之頌君者萬口如一詞顧此猶未足以覘君之德政也君治兵之律旣畫一而整齊而愛民之心尤切於懷凡有益於地方公事者知無不爲爲無不力首在除莠而安良不必以嚴刑峻法也不動聲色自然宵小潛蹤竊盗絶跡蓋君之未來也行刼時聞取道於此者恒有戒心夕陽方不負載重物者卽不敢行君聞之奮然曰是風鳥可長耶安輯行旅俾曇然出於其途非吾之責也哉爰命營卒日夜梭巡遇有顚越人貨者立寘重法不少貸某卒司某處例有專責初時巡緝之嚴雖風雨罔敢或懈久之而夤夜無虞厖也不吠閭里比以安皆君之力也自駐營之所以逹滬北道路崎嶇殊不易行久雨則泥濘陷足君商之隣近紳士特築坦途以便行者由是往來無帶化險道爲康莊凡履是途者無不感君之惠歌功頌德至今弗衰凡此皆地方有司之事而君不憚其難而爲之不足以見君之好行厥善無分畛域也哉君爲人無疾言遽色平居雅歌投壺恂恂儒雅有輕裘緩帶之風且愛才下士喜與文人須　交晉接周旋雍容抑遜雖古之名將風流不是過也近營居民咸仰君德惠屢以牌傘上饋以表具進芹獻曝之忱君　　　　堅辭弗獲而此心益自欿然常謂所以圖報國家者未竭涓埃於萬一而於地方公事亦未能裨補分毫尸位素餐良深懷固然君益謙而人譽之者益衆當軸亦知君誠樸廉幹重君之才信任益專將大用君藉以展舒君生平之抱負今聞君已特　命　江南淮揚等處總兵官不日將馳赴新任然則君將離氏民而去矣民之聞之者未知其攀轅臥辙轍又將何如惟是君之設　　　於此者則可知也淮揚地接上游勢當衝要四會五逹頗不易治且其風俗尚繁華安佚樂勵氣節恃勇力與所以備吳　　滬瀆者其情形迥爾不同前之任是職者亦君之同鄉由軍功起家君今往蒞之也當必克後先濟美以久於其任於整頓史治嚴肅軍政當必别有一番作用正如李光弼之用兵壁壘一新旌旗改色有可知也夫以君之才能君之度量豈第作鎭一方而已哉異日者秉節鉞於江南提督全省節制各軍以保障我東南庶足以盡君之生平矣吾知君之歉然自下不改於其素亦有可知也余與君交五六年於兹矣於君之行也不能無辭不敢以蕪辭進亦不敢以諛詞進所陳者皆君之實事知君者當不以余言爲河漢抑又聞之贈人以幣不如贈人以言君之行也遽禾獲以杯酒作臨歧之别所望君蒞任後以實心行實政見事勇爲一如在滬時則地方公事當無不舉軍民之被德澤者豈淺鮮哉天南遯叟王韜拜手謹言 
[本館接奉電音]  
　　昨接在京友人發來電音有本月初六日上諭一道敬謹譯登○三月初六日奉上諭江蘇常鎭通海道員缺着黃祖絡補授廣東南韶連道員缺着阿克敦補授欽此 
[都門瑣紀]  
　　兵部近准漕運總督咨稱安徽安慶衛守備兆慶於光緒十四年十二月十二日病故遺缺咨由部選經武選司按限計算扣至光緒十五年正月二十一日限滿截缺應歸二月分銓選查此次照章輪應催漕到班應以名次在先擬選查有候選衛守備余慶鴻順天人由雲騎尉巡查漕糧出力經倉塲侍郎奏保以衛守備歸催漕班選用光緒十五年二月二十八日奉旨依議欽此簽掣名次在先投標候選應將該員擬選是缺刻已禀堂簽稿傳令該員卽日赴部騐到以便帶領引見○調任禮部右侍郎廖仲山少宗伯壽恒新授后倍右侍郎白健侯少司馬桓均於二月二十五日夘時履新先期由司務廳傳知闔署官吏等届期進署謁見○聞皇太后以歸政禮成業將匝月時値春煖諭於二月二十八日由内駐蹕南海先期由内總營傳知内務府奉宸苑等衙門遵照辦理内廷傳述皇上每日在内辦事用膳召見後卽詣西苑請安以伸孝養至晚仍回大内度○吏部爲批示事查定例挑選舉人内有各項候補候選教職人員應於單内註明教職字様只准挑取二等歴經循辦在案今查河南同治三年甲子科舉人吳之泮前 
 
 

Page 2

 
 
於光緒八年四月二十二日在部呈請就教該員卽係候選教職應只准挑二等相應批示可也○山東德州衛左邦領運千總劉學梁經部簽升營守備所遺衛千總一缺應歸二月分由部銓選今由武選司檢查此缺並無在部投供應選之人回明各堂憲照章扣歸下次擬選已奉各堂憲批准矣○二月二十六早禮部四譯館官員帶領朝鮮國入京朝賀之正副使臣以及隨朝伴官等躬詣午門前領賞由内頒賞該國王緞綢金銀玉器古玩並賞止副使臣等縀疋銀器古玩各有等差該使臣等向闕叩頭祗領恩賜○二十六日兵部奏派演放水師砲位奉旨派出乾清門侍衛正白旗護軍統領德隆乾清門侍衛伊薩布欽此旨下經兵部司員在内請期演放經德護軍統領等訂於二十九日卯刻在東直門外東搭連坡閱親演放先期由兵部行知該水師官兵屆期齊集該處預備演砲○左翼步營官兵押解拐犯李福等十一名並起獲被拐之幼女二口幼童四名一併解交刑部訊辦聞該拐犯匿迹於東四牌樓隆福寺地方軟棚子後院所拐子女亦在其間已易外鄉服色本擬翌晨携之出都詎爲官兵訪知卽於是日黃昏時潛往圍抄盡行拿獲可謂天網恢恢疎而不漏也○已革陜西陜安鎭總兵魏添應原籍湖南自同治年間到任後緣事革職以資斧不繼　卽回籍遂於興安府安康縣城内置房居住並購由畝以資餬口該革鎭後亦病故經伊子文童魏春澍於該處卜地安葬現因無力回籍情願循案入陜西安康縣籍應試當經本管府縣申詳司院核與成案相符已由張中丞咨逹戶兵等部查照矣 
[烟臺瑣誌]  
　　春間各村爭賽神會而烟街各鋪恭迎神駕者香資頗厚故出駕來烟者年多一年幾以烟街爲利藪二月以來各處之人來烟進香絡繹不絶雖及期風雨時作亦所不避眞令人不可解也○前報章鎭事將由津來烟一節聞已於二月廿四日來烟庭於廿七日啓程回轅○制錢雖已鼓鑄而鵝眼榆莢依然行使總由漁利之徒購買攙合所致挑剔爭論時有所聞而有力之家出入又復兩岐使錢者亦無可如何小本經營虧累不淺○海防紳軍兵勇向來每月領口分銀三兩復由原營按三季共領坐餉銀九兩兵勇等有烟酒癖者往往迫不及待預將領餉之銀票貶價質錢同行中善爲居積者咸以此爲利藪日前酌改營制將坐餉裁減每月加口分銀六錢統計一年之中不過少領銀二兩左右而質票之弊可杜若輩反得實惠均沾矣○登萊各屬多斥鹵之鄉豐年民食猶仰給於奉省客秋本境及奉省收穫俱歉以致米貴如珠近由南省新到米粉數萬石民困似可小蘇不料西府饑饉較東尤甚近日載米至利津河一帶者帆檣相接而粉價愈見增加貧民生計愈蹙矣○街道汚穢久成惡俗日前見有丈量街道者聞將集資鋪墊以便通利水道掃除汚穢此舉若成居者行者兩有裨益矣○登州坡北水城上年清明節焚燒東營民房五六十家兹聞城内近城之處有一堆卞於二月二十六日失愼屋内被災者二人其一焚斃其一受傷而未至於死五行家謂水能制火此城旣名水城而屢兆焚如將何說以處此 
[營口餘聞]  
　　上月廿七日美富輪船首先出口搭客約有七八百人緣大鋪改小小鋪停歇故閒人更多皆欲回里云○開河以來河水尚淺所有南來載貨數船均不能進一概停泊口外已將旬日船上搭客不少行將食盡頗爲憂危也○南米大行已開每北石約東錢五千六百文買者尚覺寥寥照此價恐須折耗也○南地協賑公所來銀二萬兩放賑善士共來十位因輪船停泊在外故未登岸○沙寍兩帮船無一隻到營山東船亦未見影響上月廿七日下午只進來改撬船五隻然豆餅如此漲價潮帮客亦難下手生意眞年不如年也 
[漢臯賽馬日期]  
　　聞寓居漢口之西商已定於華歴三月十六十七十八等日舉行春季賽馬想晴川歴歴芳草萋萋緑女紅男又添一番游興矣 
[摘示條約]  
　　向來内地民房以及地基賣與洋人建造教堂例有定章居民無知往往私賣兹由江都甘泉兩邑尊摘錄約語出示曉諭略云案奉憲飭並奉開條約凡有洋人在内地買地建造教堂賣業須先呈明地方官並與居民風水無碍由官酌定批准方可立契出賣如私相售賣察出嚴究至契内祗可載明作爲本處天主堂公産不得寫爲業字様歴經遵約辦理並經譚前縣禀奉各憲批准在案近聞天主堂置産甚多而賣業遵禀呈報者寥寥現本縣訪有賣戶僧寳華曁張小臣張守梅等均未呈報而天主堂已來縣投稅除分别傳訊並取具無碍居民風水切結存案外誠恐各業戶未及周知合亟摘錄簡明約語出示曉諭爲此示仰各鋪戶居民知悉嗣後賣地務各先行呈報倘有不遵及勾同房牙揑名朦寫等弊察出定干照例嚴辦其各凛遵毋違特示 
[金陵火警]  
　　金陵信云禁烟節近祝融氏恐家家寒食因一日三鼓赤熛之怒上月杪上浮橋熊熊火發時在日中距水又近一扑而滅次則明瓦廊又失火以鱗次之居龜坼之岸不但近火先焦抑且望風而燎再次則相近之某巷内忽有黑燄騰空救者欲舍此而顧彼則此處之梁崩榱折吳回氏之餘勇猶可賈也火後查兩處各燒去三四十間邇口雖無大火而小試其端如神策門之左偏竹篷内陶谷西麓之園戶某姓皆以樵彼桑薪卬烘於煁以致火烈具舉靡有孑遺亦慘矣哉初二日珍珠橋某宅燒去廚房半間幸未成災 
[西戲抵漢]  
　　西婦閣臘在滬上開演各種戯劇旋作漢臯之行早經登諸報牘兹聞閣臘已於二月杪抵漢暫住旂昌棧房卽在街頭徧貼招紙擇於三月初一晚在該棧房開演由屈臣氏藥房代收客位票每客出洋一元想漢中士庶可以一擴眼界矣 
[兄弟自戕]  
　　含形負氣之儔莫不貪生而惡死從未有視死如歸兄若弟如出一轍者是可異已初三早八點鐘時漢口怡和棧房寓居之甲乙兩人同時自刎人皆傳爲奇事聞甲乙本是同胞手足甲患病已久呻吟臥榻困苦萬分乙昕夕侍奉不憚勤勞無如醫藥無靈病勢日重譫言囈語毫無倫次是日早甲舉刀向頸項一勒登時血溢淋漓滿襟乙見之不知何故亦卽持刀自刺咽喉昏暈倒地命在須臾當由該棧延西國醫士救治竊恐難保無虞也未識其中有何寃抑俟有續聞再錄 
[熱河大雪]  
　　聞熱河地方於二月中旬大雪數日平地積雪四五尺天氣嚴冷過於隆冬蒙古一帶亦然行旅斷絶牲畜倒斃者無算爲數年來所僅見云 
[捐辦路燈]  
　　金陵督捕營哨官何遊戎德輝由統領劉道憲派在聚寳門外巡查地面每日親歴街前巷後高瞻遠矚問雲飛之鴈究月攘之雞貧或饋一日之糧病代求三年之艾人皆信其居心之善行事之良去冬城内外火星載道居人側足而立遊戎一聞鑼警便躡屩而行往往就人家之水龍揮兵勇爲之助力噴射街董鑒其誠公議購一架安置何公之小營内先是畏干里有賭局主者皆虎而冠鼠而社其來也如烏之合其去也如蚊之散當路至付之于不聞不問遊戎革其弊而不明究其所以然賭者皆斂迹至徙其局於十里之外又城南爲米埠米行林立宵小每抵其隙負侏儒一囊以去追者往往從黑暗中非遭其繩之绊卽受其棒之朴聞其事者多爲捧腹而無可如何遊戎乃創捐路燈大十盞計大街起南門橋至雨花臺西街起街口至安徽會館東起埽帚巷至洋砲局另設經營七人以司添油瞭望之事各店鋪皆欣然附和遊戎又以官辦不如商辦之可以經久乃請各店鋪從長計議庶經費得以源源接濟又南門外隂溝淤塞已久兵燹後雖經通暢一次然頭會箕斂取之於民殊多窒碍不如城内有善後局官帑可動也遊戎於上月率其本哨之數十人按叚開挖先由大街橋頭起直至江寍縣丞之衙前止見星而出見星而入一人可抵雨人之用前日朱營官又爲禀明統領劉道憲加調一哨以遂其踴躍從公之志想不日卽可告竣從此履道坦坦免拖馬腹之泥流水涓涓不怕鳳頭之滑昔人謂讀書有三餘今遊戎乃脩火政於歳之餘創路燈於日之餘開隂溝於晴之餘宜其口碑載道矣 
 
 

Page 3

 
 
[告示照錄]  
　　欽加知府銜賞換花翎卽補清軍府特授德化縣正堂大計卓異紀錄十次金爲曉諭嚴禁事案奉憲札轉准直隸江蘇山東福建等省咨稱德化縣難民黃興隆李顯揚林瑞堂許賡颺等率領男婦多民在直隸之固安江蘇之上海山東之聊城福建之南靖光澤等縣搶攫滋擾押攔回籍咨飭查拿究辦等因查難民出境逃荒久奉憲飭嚴禁疉經示諭在案訪聞該封廓鄉向有一等刁劣衿棍專事哄誘鄉愚紏衆逃荒自充頭目挨戶斂費藉以漁利無論年豐歳歉每於秋收後將糧榖寄放生息男婦千百結隊成羣出外遊行獵食丐得錢米則頭目坐分其利此等刁頑無恥惡習實屬大千法紀除飭差查拿頭目究辦外合行出示曉諭爲此仰該鄉軍民人等知悉現奉各省憲行文禁阻冒荒難民到處截攔拿究爾等各有身家有房可居有土可墾務宜力穡安農各營本業卽或偶遭水淹亦宜各聽无命靜候水退補種共爲安居樂業之良民毋得輕去鄉井冒犯風霜甘爲流丐自蹈法網自示之後倘再仍蹈前轍一經訪拿或被鄰境攔拿頭目遞回定卽照律盡法嚴辦决不寛貸各宜凛遵切切特示光緒十五年三月初一日 
[營兵公忙]  
　　大東門外平嶺一帶大路係通姑塘關要道山路崎嶇凸凹不齊每値霪霖泥深没踝行旅無不視爲畏途九江鎭道憲目擊心傷乃於初二日飭新勁營陶營官督率弁勇興工修塡道路其石板由關道李觀察捐廉在南康府購辦一筆鋪平從此化險徑爲坦途車門與觀察惠及行旅當必口碑載道矣○老鸛塘一帶江堤係兩砲臺保障每逢江水泛漲營兵極力搶築風狂浪激諸多棘手現在江水涸時朱軍門思患預防乃派選鋒石楊兩營官亦於初二日督率弁兵興工修築畚挶雲集極形忙碌云 
[漢陽府試題目]  
　　二月二十五日考試孝感已冠題先之勞之至子將奚先次題好樂何如子孟子曰王之好樂甚詩題賦得昨夜小風天色寒得寒字○二十七日考試沔陽已冠題然則師愈與至師也辟次題設爲庠序學校詩題賦得花發江城世界新得新字○二十九日覆漢陽漢川黃陂三縣漢陽題皆欲立於王之朝耕者漢川皆欲耕於王之野商賈黃陂皆欲藏於王之市行旅通塲詩題賦得雨霽風和不動塵得和字 
[喉症盛行]  
　　邗上近來喉症盛行初起時僅一白點逾刻卽腫而潰亦有不潰者危險異常據醫者云係爛喉痧朝發夕斃上月杪某紳家染患此症一日之間連斃三人頃又聞南河下某姓父女亦因患此同日斃命善攝生者尚其於此加之意哉 
[招集學生]  
　　電報學堂爲招集學生肄業事本學堂舊取學生均已學有成效分派各局現因電局愈設愈多必須廣爲教習以備任使如有年在十六歳以内已學英文一二年情願學習電報者卽赴四馬路浦灘電報滬局内總局提調經主政總局華總管朱二尹處報明履歴住址聽候擇期考選如果親老丁單身體怯弱不能遠行者僅識字母未學文法者向在製造局廣方言館肄業私自逸出者一概毋庸報名以免空費跋涉凡經考取之後憑保寫立關書方准到塾肄業其考列上等者留宿學堂給與飯食并每月膏火洋一元考列中等者每日分班到塾學習三點鐘不留飯宿不給膏火考列下等者應緩三箇月再行報名考選特示光緒十五年三月初八日 
[兵官閱操]  
　　寓滬西商圑練兵請香港將軍派一兵官來滬閱操已列昨報昨日下午二點半鐘在老巡捕房空塲聚集馬隊砲隊槍隊均整隊起行鼓吹喧闐戎裝整肅從大馬路出坭城至跑馬廳前初則分隊操演各陣或若雁翅之廻翔或若鴉羣之辣峙繼則各隊合爲一起錯綜離合有五花八門之觀在後馬隊砲隊與槍隊作對敵狀但聞砲聲隆隆槍聲纍纍陣雲開處烟焰迷漫兵官指示機宜各兵皆翹路而伺凝神以聽用能進退合法變化有方也其時中西人之往觀者甚爲熱閙由巡捕分叚彈壓直操至薄暮始整隊而回暮靄將沈凱歌齊奏道旁觀者更形擁擠計馬隊四十餘騎新式砲三尊槍隊百餘名樂班三十餘人仍至巡捕房空塲取齊始各分散 
[縣案彚錄]  
　　陳愚田謝德明等控何耀梅毆斃庶母華氏一案經松江府恩詩農太守發回上海縣由裴邑尊訊明陳等誣控情由概行管押謝何在押所先後病斃此均登諸前報前晚邑尊升堂飭差將陳及陳姪德慶并蔣文香提案訊究陳稱謝等赴府控告時小的僅在禀上列名並未與謝等同往松江小的現已悔過求恩開釋德慶稱小的叔父管押已久家中乏人照料且列名禀上係謝等唆使叩求鑒宥蔣稱謝等以華氏身死不明因之上控事與監生無涉邑尊飭陳具誣告切結蔣明白具禀諭畢飭一併還押○梅學成控夏廣紀周少岩毆傷胞兄學餘一案迭紀報端前日傍晚經裴邑尊升堂覆訊學成稱兄在仁記印書作做工因同伴夏周二人深夜作工兄謹防火燭令伊等停工伊等不聽竟挾私忿將兄兇毆以致受傷叩求究辦夏稱小的不敢毆擊伊欲糾會小的等不允是以懷恨誣控周稱小的等工資有限不能不做夜工梅懷私恨阻止作工以致爭閙並未毆伊實是裝傷邑尊騐得學餘並無實在傷痕然有病狀着發堂醫治夏周交保俟梅病痊覆訊核辦○有寡婦朱沈氏者向在南市龍王廟左近開設九華堂烟館歴有年所獲利頗豐買一子名桂生一女名貞姑年均幼穉上月聞婦忽病斃該婦在日曾與舟子孫某姘識婦故後孫某之子麗生貿貿然來欲奪家産被婦弟沈蓮君等扭至縣署控告經裴邑尊訊明情節以該婦旣有子女豈容他人覬覦孫麗生稱該婦爲庶母殊屬無恥喝令荷枷發大堂示衆令將取去衣飾交案覆訊 
[英界公堂瑣案]  
　　包探沈金隆稱王尤氏報失布衫褲被顧阿大行竊將顧拘獲吊贓外尚有金戒指質票據言是拾來一併送案請究王尤氏供布衫褲晒在門前被顧竊去請令給領顧阿大供行竊衫褲是實至金戒指係於二月十五日在公陽里門口拾得質錢使用質鋪夥請追質本蔡太守判將顧阿大管押一月衫褲交王尤氏領金戒指存捕房七日如無人認領發還質鋪可也○包探顧阿大稱昨見王桂龍手持銅燭臺二副意圖質錢形狀可疑盤詰之下稱是竊贓惟不能指明在誰家竊來今將人贓送案請究王桂龍併前夜在薈香里人家竊得銅錢臺因在黑夜行竊故不能指明門戶蔡太守判將王桂龍管押七天贓存捕房俟失主認領○原差趙金禀稱奉飭帶同行竊東洋車之沈阿四卽陳阿四至西門外巡防局由朱老爺派勇及地保往提收買東洋車之江元和一再避匿今始拘江送案陳阿四供竊車賣與江元和江供通州人年五十九歳向在西門外放租東洋車度日與陳阿四向來相識伊向我借錢不遂挾怨誣扳小的並無收買東洋車之事蔡太守謂陳阿四已經斷押二月江元和旣未收贓向致一再避匿顯係情虛押候備文遞籍不得在滬逗留○粤婦馮氏卽銀秀訴稱現隨隆茂洋行西人因該西人本有妻室未便將伊姓名說出我曾與貼隣之同鄉婦人阿采口角昨我買香燭回家阿采見之以爲我要咒駡伊卽與我尋釁致被毆傷頭顱報諸捕房囑我投案控告蔡太守騐得馮銀秀受有微傷然因細故起釁不必涉訟着値日差查明調處 
[法界公堂瑣案]  
　　法會審員葛蕃甫同轉因政體違和暫停訊案而捕房押犯過多案牘亟須清理因禀請道憲委西門外巡防分局朱森庭明府代訊各案兹特彚錄於下○法馬路鴻盛飯店主朱仁山店夥楊阿木携破碎盆碗訴稱有朱子亭來吃飯計錢七十五文交我四開洋一个要找八開一个我適無小洋找付伊卽將盆兠臉擲來致碎許多碗盞今特呈騐朱明府詰之朱子亭稱是上海人爲找八開爭吵彼等六人將我毆打以致受傷明府謂如果打傷當送縣辦理朱子亭供情願賠償碗盞明府詰朱仁且被毁若干答稱約値洋三元明府謂爾等各有不合着各認一半朱子亭稱搭連袋内有洋一元一角請卽作爲賠償之欵尚有四開一個核計認半之數不甚相懸明府卽着朱仁山將洋領去朱子亭從寛釋放○包探在陳家木橋獲到賭徒沈小和尚解案請訓據供年十五歳不敢賭博朱明府謂該處賭博相沿已久幾於不可收拾不得不 
 
 

Page 4

 
 
重辦着將沈責一百板荷校一月○明據張三全禀稱做錢莊生意被同業張阿寳借洋廿八元還過三元向索前欠置諸不理因之扭案朱明府詰之張阿寳據供未借伊洋正月間伊令我賭博我曾輸洋四元二角我不向伊理論伊反向我索洋朱明府詰張三全欠洋可自憑據答稱無憑朱明府謂無憑礙難准理一併斥退○法捕房中國三道頭捕朱湘在途拘到衣履翩翩之湖北人陳寳琴手携衣服一包押票十數張當經吊到原贓昨日解案據失主張包氏張文州金桂吳慶餘等投案自訴失竊情由朱明府着各人認贓分别給領陳寳琴判責四百板枷二个月○法包探在新街書塲人叢中拘獲剪竊之陳三毛解案據失主稱被竊洋二元伊已授與他人搜贓未獲朱明府判責陳三毛二百板枷一箇月○又獲偷翠秋葉四副之陳雲林解訊朱明府判責三百板枷一箇月○又獲小竊王寳據稱湖州人現住城中初次犯竊明府判掌頰五十下交保○又獲偷銅吊一箇之梁仁梁認竊不諱朱明府判責一百板開釋○又獲在法馬路何興昌圖竊之張阿二朱明府判責二百板○又獲龔仲富搜出當票十數張據供在西門外鄉間竊物朱明府判責二百板○又在長江碼頭江孚船上獲到馬桂昌所偷衣服一包已經京江棧夥領去朱明府判責馬二百板枷一月○又在天津碼頭海晏船上獲到行竊之周和尚解案判責三百板○又獲張阿狗據供當票寄與王阿林處及詢阿林據稱在兒子仁和處及問仁和則阿林已乘間逃去因將阿狗仁和解案朱明府判將兩人各責二百板枷號一月示衆○又獲在北京輪船圖竊之王江忠解案判責二百板枷號一月○又獲紹興人趙章此人去冬犯案從寛釋出諭令赶緊回里今又獲到殊屬怙惡不悛判責二百板○又剪綹賊顧張寳捋人銀鐲一隻獲案請訊朱明府判責二百板 
[更正]  
　　二月十三日清單内漢口茶業公所文虎卿善士募慕蓮氏洋一百七十七元内銅洋一元今已換來兹特更正上海北市絲業會館籌賑公所少欽施善昌謹誌 
[贈梧孫司馬並懷其西席琴才奚君錄請桂師斧政]  
　　客邸逢高適皆言境益貧感時無一語把酒共三人濟世君多術論交我率眞猶蒙投不律掃盡滿胸塵[  方外泊舟未定章]  
 
 
 

Page 5

 
 
   
 
 

Page 6

 
 
　　上海屈臣氏大藥房發售 
　　三鞭種子藥洒 
　　此酒塡精益腎固本培元專治先天不足陽痿精冷無事常服亦能廣嗣延年　　滋腎壯陽藧酒 
　　此酒善治男子眞精虧損相火虚寒心腎不交精冷陽痿甚而腰膝酸軟等症　　寗神安眠藥水 
　　此藥水鎭心安神調養肝血服之可寧神安睡永無怔忡恍惚夜不成寐之患　　花柳搜 
　　此藥水專搜花柳傳染内外腫毒無論巳潰未潰或毒入骨髓疔墜等症　　瘧疾藥水藥丸 
　　上藥水藥丸兩欵專治各種瘧疾甚至傳入三陰無論初瘧久瘧皆能治之　　雀斑白食藥水 
　　此藥水能疏解血管發出燥熱成爲雀斑等症每日照包内仿單探之卽愈矣　　止痛各症藥水 
　　此藥水品性通靈止痛無不奇騐如跌打損傷瘡痛骨痛等症服之立見功效　　白濁藥水藥丸 
　　此兩欵專冶男子白濁日久變淋婦人白帶日久成癆無論深淺靡不奏效　　戒洋烟精粉戒洋烟藥餅戒洋烟藥餅戒洋烟藥水擦牙齒香粉肥兒疳積餅雙料薄荷餅喉痛口爛餅延年玉桂酒跌傷止痛酒婦人產後酒開胃百補酒白濁檸檬羔治眼邊燭羔桂花口唇羔玫瑰胭脂羔肥壯麥液羔止咳甘草羔固本寧神丸婦科調經丸花柳清毒丸神效瀉血丸痧氣時症丸順氣化痰丸 
以上各欵用法服法及價錢均另有仿單詳列尙有無數藥料容後續登 
　　蔣氏修譜 
　　浙紹餘姚蘭風鄉馬家堰蔣氏宗譜現擬重修凡我同宗有寄居在外者務將遷居住址名諱及存年歲統希載明寄上海北巿元甡莊以便繤入一年爲限速寄毋遲幸勿自誤光緒十五年三月蔣氏公具 
　　四大彩電報 
　　接呂宋來電悉英四月份票頭彩第三萬九千六百九十五號二彩第二千二百另四號三彩第二萬四千七百四十一號四彩第二萬六千五百零九號此佈老廣豐萬福來仝新廣豐萬寶來啓 
　　四大彩電報 
　　接英四月份電報頭彩第三萬九千六百九十五號二彩二千二百零四號三彩二萬四千七百四十一號四彩二萬六千五百零九號得主居址待對號單到再登此佈呂必得萬有利仝商天成同得利啓 
　　新開黄錦隆土棧 
　　上洋石路南香粉衖口自運大小洋藥批發零折公道法製淸膏每洋一兩二陳膏還灰二兩二公膏二兩六冷三兩熱三兩四外加平四錢貨眞克己賜顧請認招牌 
　　四明黄氏修譜 
　　四明黄氏出自唐明州剌史太傅殺忠濟課晟公之後巳歴三十七世咸豐辛亥譜經八修今又三十九年矣族大支繁亟宜續輯如有可合譜者望携實據來證浙江寗波府城南黄氏啓 
　　壳件行主人告白 
　　本行亞利運輪船開往淡水前次登報失期緣因修理未了時今兩日先行裝貨因遇天雨綿綿是巳阻滯故再報關照於本月初九日晚風雨不改准行開往無悞如蒙各行號貴商欲裝貨搭客者祈請至本帳房買票爲禱恐未週知特此聲明此佈 
　　英五月票出售 
　　額設四萬號得彩仍照舊章全張售洋六元半張三元分條七角准於　四月初八日開彩小行等並無分出外埠凡蒙遠處函購原班回件新細認各行　印信封乃要此佈老寶豐萬福來仝新　豐萬寶來啓 
　　聲明 
　　去年合股在英界四馬路序賓園徽舘刻因經手人等意見不洽情願頂盤與張姓另行糾股開張所有以前在分各友股本一切均由中見人○柯嘯山兄一手經理淸楚自後各號往來帳自槪與除姓不涉此白陳少泉啓 
　　上海鴻福來四彩誌譆 
　　英四月份四彩二萬六千五伯零九號由本行分半張五條售與揚州九江蘇杭及慈溪京都得主姓氏容後再詳快得利仝一定中啓 
　　義生和遷移 
　　本號自運洋廣雜貨專做各路批發承蒙賜顧其價格外克己外埠配貨原班寄奉今在上洋四馬路西中和里第一石庫門内交易本號謹啓 
　　逐月呂宋票批發 
　　門售全張洋六元半張三元分條七角躉拆公道專收彩票克己外埠函購上洋棋盤街石庫門内 
　　五月呂宋票批發 
　　門巿售全張洋六元半張洋三元分條足洋七角躉拆公道專收彩票克己外埠函購上海棋盤街 
　　上等金銀錶 
　　五馬路謙信洋行出售上等極堅因金銀時辰錶 
　　新開 
　　英五月票全張六元半張三元分條六角五分信寄棋盤街中原班回件 
　　專保火險 
　　啓者本行經理英國德國兩大火險公司專保中外房屋棧房貨物及衣服生財等歴辦多年保費格外公道倘蒙○貴商欲保者請至本帳房面議可也順利行啓 
　　願彩四萬元 
　　今售英五月大票全張六元半張三元分條七角信購原班四件注明棋盤街中恊記天源仝啓 
　　繙譯公務處 
　　本舘專譯華洋文宇代書合同公文信札勾稽帳目及傳交涉語言兼敎英文算學繪圖打樣三馬路晝錦里瑞記啓 
　　芥子園畫傳 
　　石印芥子園畫傳筆法之美備照印之精良久爲藝林珍賞毋俟贅言矣初集山水碼洋二元五角二集蘭竹梅菊二元三集花卉翎羽二元本埠各書坊均有外埠則由掃葉山房北號發兑 
　　仿友 
　　浙紹隱逸居士精深命相與衆不同指醒迷途避凶趨吉相金隨送寓老旗昌北首 
　法國精製羊癲瘋藥 
　　曾　羊癲瘋一症中外素無治藥倘其病日　思病其　時發時愈人不介意殊不知因在小壯尙能力禦迨至年老血衰精神不支往往道路到測甚至一日數寶竟有因此面　命其害豈棧也者至傷筋損骨皮破血流皆其除事耳患者嘗苦終身不遂而見者又生代　茲有法國　　院枊士醫在院脛二十年之久處心積處陳根一方將在院患病者試之果能獲效漸而推之英　普等　並皆全效八舉稱奇茲林醫士不忍自秘將方抄給法國大藥房囑爲照方配合以濟謚人惟騐患斯症者得此藥而療痼疾則本藥局亦有厚　矣服法第一日至第三日日服三次分早午晚每服一茶𡙛水少許調服第四日至每七日每日早二　午一　　二羹水冲服第八日至十六日每日服三次每次二茶　仍分早午晚水冲服只此十六日病能霍然若失不拘男婦老均　病新起服後立能奏效可保永不復發在中國專托上海大英醫院藥房代售賜　者論聲明招牌庶不致悞每瓶價洋五元法國巳里司城大藥房謹啓 
　　各種痧氣靈丹 
　　本堂在塘棲鎭巳歴二百餘年守家傳秘方選眞正藥料虔誠修合各省馳名久矣緣上海萬商雲集於己丑分設以便仕商近有無恥影射漁目混珠害人非淺蒙光顧者認明三馬路西晝錦里口石庫門内○老致和堂便是再售吉林人參野山高麗參發兑主人告白 
　　輪船往東洋等埠 
　　啓者本行托局麥魯輪船船主名允於禮拜六卽三月十四上午八點三刻鐘開往長崎西門舍革神戸横濱等埠小包收至十三正午十二點鐘爲止搭客票出至十三下午七點鐘爲止在船買票須照定價加十分之一如各寶號欲裝貨搭客者請至本行訂定可也此佈三月初七日三菱公司啓 
　　輪船往仁川烟台天津 
　　釜山仁川埠 
　　啓者本行托局麥魯輪船船主名允於禮拜六卽三月十四上午八點三刻鐘開往長崎埠另換粗魯加麥魯輪船開往仁川烟臺天津埠又在長崎埠換海哥麥魯輪船開往釜山仁川埠如各寶號欲裝貨搭客者請至本行面訂可也此佈三月初七三菱公司啓 
　　遺失派司 
　　今遺失一千八百八十八年七月八號鐵勿脱船進３９２４３１原布派司廿八包巳向海關説明作爲廢紙公平行白 
　　遷移 
　　本行今有新到各貨什物不等各寶號或買或定者請至五馬路中巿本行面議可也此佈上洋茂大行啓 
　　保牙藥水藥粉藥膏 
　　保護牙齒使之不痛不壤堅而且白應用法國聖彼内低多所製藥水藥粉藥膏其總局設在法國波多城火格里路第三號門牌其由上海出售者則在大藥房科發藥房老德記藥房亨達利洋行反波利法國兩剃頭店并各處藥房剃頭店等此佈 
　　淸香異常 
　　本行今有外國新製上品花露水其香氣比衆犬相逕庭價尤便宜每瓶計洋二角五分倘有數十瓶買客者准送八扣凡仕商賜顧者須認本行圖記無悞上洋老德記謹啓 
　　欣賞齋尺牘 
　　是書久巳風行海内刻下僅收工料計書六本白紙三角半竹紙二角半上海四牌樓文海堂發兑各書坊均有寄售 
　　匯兑銀兩批發呂宋票 
　　本號承兑粤東佛山陳村香港呂宋澳門匯票兼批發呂宋票收兑紅衆現售五月票全張六元半張三元分條七角並無㨮銷寄賣以杜假冐外埠賜顧原局回件上海棋盤街協安啓 
　　盤店聲明 
　　茲者法大馬路三泰烟舘今盤于義泰北號開張所有三泰各項欠欵與義泰北號無涉特此佈白義泰北號啓 
 
 

Page 7

 
 
   
 
 

Page 8

 
 
   
 
 

Page 9

 
 
[懷人詩二十首]  
　　槖筆曾經天外游等身著作已千秋歸來小隱申江上花月因緣寫景幽天南遯叟○倉山詩派繼當年字珠璣句欲仙更喜門墻能詠絮簪花寫出性靈篇倉山舊主○採藥方壺泛漢槎十年海上若爲家玉蘭花發開吟社曾劈芸箋詠麗葩海上賣藥翁○滿懷詩思鬢成斑朗詠長吟興未删廿載登壇執牛耳一時桃李列仙班蒓鄉寄叟○獨把羣材鐵網羅扶輪大雅廿年過興來間作清新句妙絶時人萬語多霧裏看花客○論交十載每心欽啜茗清談到夜深一曲雲情知我素祗今弦外有餘音高昌寒食生○經濟頻年善運籌聲名藉藉播歐州尊前雅範曾親領逸興豪情爽九秋寄鷗室主○跌宕詞塲擅入時春風秋月措新詩旗亭置酒情何逸一曲霓裳繫我思夢蜿生○滴粉搽酥興不窮緣情綺麗句何工要知細膩風光處只在靈心面面通蘭月樓主○丈夫磊落是平生到處尋芳索笑聲自古遨遊湖海士却於花月最多情晚霞生○檀板金樽到處逢風流日日事重重權塲回首人千里一片游踨碧蘚封意琴室主○絶妙生花筆一枝丰神瀟灑更誰知平生三絶詩書畫藴藉風流衆口推吳下半人○爲厭繁華闢艸萊城西小隱一尊陪萬緣悟徹都澄絶獨有清吟興未衰武陵漁　○江北江南水一條記曾識面話良宵揮毫獨得探驪手字字珠圓語語嬌驪睡軒主○挿架芸編萬卷餘悼紅佳句有誰如年來航海雞林客檢點牙籖問異書藜牀舊主○詩壇酒國兩兼　入座雄談意氣昻最愛小樓題詠富洛陽應貴紙千張小樓主人○老去情懷付酒尊揮毫對客勢瀾翻興來豪氣干霄上直把三湘雲夢吞海上忘機客○不惜毫端好句抛連篇珠玉費推敲停車閒訪清狂客爲結因緣文字交西湖花隱○握鉛懷槧獨登壇摛藻春華艷筆端記得送行好詩句百回雒誦有餘懽莘溪閒農○年來甘作苦吟身兩漢三唐日與親暌隔雲山萬餘里定應佳句更清新龍沙懶農 
[上海北市絲業會館籌賑公所施少欽經收河南皖北奉直揚鎭賑捐二月廿六至三月初一日第二千另三十六至四十次清單]  
　　蛟川王國安爲子病愈完愿並求雙親康健合宅太平由全合洋行來洋十元銅洋八元懷善棉力子爲父六十冥壽蒙諸友賜儀移助由巨康莊來五元寗波范丕哉求子病愈由立大莊來四元蛟川樂問渠求子病愈由立大莊來四元朱賓初求病愈三元俞求母症速愈續助二元虞周氏求面腫喉痛速愈二元隱名求癮除身安一元何蘭谷一元爲善最樂不足主人一元以上廿六日○繆地兆姓由陳儀泉兄交到洋四十元陳景葵求女病愈一元章小名英文舘金一元以上廿七日○無名求子洋廿元無名求病愈由沈海翁來廿元平湖縣署吳阿郎爲室難産得保平安廿元遵訓主人求病愈十元蘇省陶肖雲求妻胎産太平無災悔廿元黃頌德求症愈廿元旌德戴賢進爲子入泮愿助十元不可錄善書三百本程秀生爲得子酒席資移助由春生鑑來十元又無名二元山東威海綏字左營海寗王季明募小孩節省點心湘平銀四兩俄洋六元計重三兩四錢六分王潤孫求喉症卽愈六元五角蘇省長洲捕署周贊庭二元章小銘英文舘金二元又一元沈蕩郭來儀不書名求合宅平安一元南匯有心無力人完愿一元銅洋一元周浦豐溪氏銅洋兩元長沙湖萬昌信局募三祝堂主善堂張全大信義堂四戶各洋一元祝三堂銀八錢曹平甫姚靜吾有餘堂三戶各四錢共八戶合捐洋四元銀二兩○宿邑天順公信局劉小林募陳帝生錢五百文無名氏二百文茅耀庭王杏翁各一百文無名氏廿三戶各一百文共廿七戶合洋三元以上廿八日○蘇州許妙安由德昌交來洋一百元又許寄慶廿元又陳戍蓮二元華婁公堂募氷谷生答愿廿元又寗波怡軒爲郎人泮節省奢費四十元又馮谿橋患痰飲胃食胸隔不舒求速愈四十元杭省楊廉伯翁募鄭王氏爲息吳氏病祈保速愈六元古吳李俊求父母康健家道平順四元問心子求消過由平湖蔡子敬寄來二元又爲子右目疾求全愈三元震受申求孫病速愈二元奉神命積隂功人求超度趾麟英魂一元陳應蘭求病速愈一元尤蘭記還愿一元以上廿九日○丁品南爲母七十生辰祝保康壽洋三十元又爲室樓氏四十生辰十元姚紫若求妻徐氏速産完愿廿元清河仲子求父母康泰出外平安廿元乾泰士棧十元楓涇河署陳留仲子爲子考試許願十元淮安豫通錢號無名氏着彩移助十元泰興吳寳襄求母病速愈由杭州寄來八元德清陳葆安求消解厄五元陳氏二元蘇州姚丙章求消災減疾身體平安二元吳養和鼎銀八錢銅洋三元○前湖南撫院洗蕉老人求三子惲夔病速愈洋廿元惲小宜惲湘生均求胞兄夔章病速愈各廿五元惲季文求胞兄夔章病速愈十元惲呂氏求夫惲夔章病速愈廿元共五戶由姑蘇寄來合洋一百元○景記來沈文鶴一元沈錢氏呂天生各錢二百文李施氏四百文無名氏二百五十文共五戶各洋二元以上初一日 
 
 
