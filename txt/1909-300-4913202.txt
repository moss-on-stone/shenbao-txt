# 1909 - 300 - 4913202

 

Page 1

 
 
   
 
 

Page 2

 
 
[上諭]  
　　監國攝政王鈐章九月二十一日内閣奉 
　　上諭孫家鼐奏假期又滿病仍未痊懇請開缺一摺大學士孫家鼐著再賞假一個月並賞給人葠二兩以資調攝毋庸開缺欽此軍機大臣署名奕劻世續鹿傳霖那桐戴鴻慈 
　　宫門抄二十一日召見軍機帕王朱啓鈐 
交旨 
[九月十六日軍機大臣欽奉]  
　　諭旨孝欽顯皇后几筵前行十一滿月禮由監國攝政玉代詣行禮鈆此又奉 
　　諭旨本日吏部帶領引見州縣事實列入最優等在任候選道山東德州知州楊學淵著在任以道員儘先補用欽此又奉 
　　諭旨本日吏部帶領引見之降補通判前署湖南勸業道沈祖燕著開復原官欽此 
代諭資政院議員選舉章程（續） 
[宗室覺羅選舉資政院議員章程]  
　　第一條凡宗室覺羅男子合資政院院章第九條之規定無左列各欵情事者得選充資政院議員一曾處圈禁或發遣者但業經開復者不在此限二失財産上之信用被人控實尙未清結者三吸食鴉片者四有心疾者五不識文義者第二條宗室覺耀現任三品以上職官審判官檢察官巡警官及現充陸海軍軍人者無庸選充資政院議員第三條宗室覺羅議員額數按照資政院院章第十條第四欵所定分配如左宗室四人覺羅二人第四條宗室覺羅選充資政院議員應分别由各該合格人先行互選互選於每届選舉年分二月初一日在京師及奉天府行之其臨時互選日期届時由諭旨定之第五條宗室覺羅互選資政院議員在京師以宗人府堂官爲監在奉癸以東三省總督爲監督毎届互選由資政院於前一年九月内行知各該互選監督查照本章程舉行互選事宜第六條第届互選應設互選管理員掌調查互選人並管理投票開票檢票等事宜由互選監督遴選相當人員奏明派充前項互選管理員不得預於互選人之列第七條宗室覺羅另有資政院院章第九條第五欵之資格者不得預於前條互選人之列第八條毎届互選由互選管理員查明合格人員造具互選人名册於互選日期一個月以前呈由互選監督宣示公衆第九條前條互選人名册宗室及覺羅各爲一册均應載明左列各欵一名二年歲三旗分佐領四職業五住址第十條宣示人名册以二十日爲期如本人以爲錯誤遺漏得於宣示期内取具憑證呈請互選監督更正補入其經互選監督批駁者不得再行呈請第十一條互選選舉人及被選舉人均以列名互選人名册内者爲限第十二條互選投票所在京師設於宗人府在奉天設於總督衙門互選投票所宗室及覺羅應各爲一所分别投票互選監督届互選日期應親蒞投票所或派員監察之第十三條互選人届互選日期應親赴投票所自行投票投票用記名單記法第票准書被選舉人一名並於票末自行署名其被選人名及本人署名下均各誩明年歳旗分佐領第十四條互選人有現在京師及奉天府以外各地方居住或因疾病事故不能親赴投票所投票者得就互選人内委託一人代行投票前項委託投票應由本人親書密封於封面署名畫押連同委託憑證送致受託人該受託人應將密封及委託憑證臨時向互選管理員呈騐訖方准代役第十五條互選各以得票較多數者爲當選當選人名次以得票多寡爲先後得票同數者以年長者列前年同則公抽簽定之第十六條投票之有效與否如有疑義由互選監督决定之第十七條互選當選人額數宗室及覺羅各以第三條所定議員額數之十倍爲率其京師及奉天互選當選人額數分配之法以毎届兩處互選人數之多寡爲準第十八條關於互選詳細規則由互選監 
 
 
 

Page 3

 
 
督定人第十九條互選完竣後由互選監督即日將當選人名榜示投票所如有不願應選者得於榜示後三日以内呈明互選監督撤銷即將得票次多數者補入之第二十條當選人確定後由互選管理員造具當選人名册連同票紙於二十日以内呈送互選監督前項當選人名册除照第九條辦理外並應載明得票數目第二十一條互選監督接到前條當選人名册後應先將册内當選人名及得票數目卽日通知資政院仍將原册及票紙次送存案第二十二條資政院於前條通知到齊後即將當選人名及得票數目彚開清單於選舉年分三月以前奏請按額欽選爲資政院議員第二十三條宗室覺羅議員有缺額時由資政院隨時將本届當選人名及得票數目開單奏請欽選補足之第二十四條本届當選人數不足議員缺額之三倍時應即舉行臨時互選臨時互選一切照尋常互選辦理第二十五條補缺議員之任期以補足前任未滿之期爲限第二十六條本章程與資政院院章同時施行 
[各部院衙門官選舉資政院議員章程]  
　　第一條本章程所稱各部院衙門官以左列各官爲限一内閣侍讀學士以下中書以上二翰林院侍讀學士以下庶吉士以上三各部左右參議以下七品小京官以上四掌印給事中給事中及監察御史第二條凡於前列各官有左列資格之一合資政院院章第九條之規定者得選充資政院議員一現任實缺者二曾任實缺者但業經休致革職者不在此限三奉特旨署理或奏署者四奉特旨候補補用選用或學習行走者五其餘候補滿三年以上者第三條各部院衙門官選充資政院議員應由合格人先行互選互選於第届選舉年分二月初一日在京師行之其臨時互選日期届時由諭旨定之第四條各部院衙門官另有資政院院章第九條第一第二及第八欵所列資格之一者不得預於前條互選人之列第五條各部院衙門官互選資政院議員以都察院當官爲監督毎届互選由資政院於前一年九月内行知該互選監督查照本章程舉行互選事宜第六條毎届互選應設互選管理員掌調查互選人並管理投票開票檢票等事宜由互選監督遴選相當人員奏明派充前項互選管理員不得預於互選人之列第七條毎届互選由互選管理員呈由互選監督通咨各衙門查明合格人員造具名册於互選日期三個月以前咨送由互選管理員彚造互選人名册於互選日期一個月以前呈由互選監督宣示公衆第八條前條互選人名册應載明左列各欵一姓名二年歲三籍貫四官職歷俸年數及出身五住址第九條宣示人名册以二十日爲期如本人以爲錯悞遺漏得於宣示期内取具憑證呈請互選監督更正補入其經互選監督批駁者不得再行呈請第十條互選選舉人及被選舉人均以列名互選人名册内者爲限第十一條互投選票所設於都察院互選監督届互選日期應親蒞投票所監察之第十二條互選人届互選日期應親赴投票所自行投票投票用記名單記法毎票准書被選舉人一名並於票末自行署名其被選人名及本人署名下均各註明官職第十三條互選人有因職務或疾病或其他事故不能親赴投票所投票者得就互選人内委託一人代行投票前項委託投票應由本人親書密封於封面署中畫押連同委託憑證送致受託人該受託人應將密封及委託憑證臨時向互選監督呈騐訖方准代投第十四條互選以得票較多數者爲當選其當選人名次以得票多寡爲先後票數同者以年長者列前年同則以抽籤定之第十五條投票之有效與否如有疑義由互選監督决定之第十六條互選當選人額數以資政院院章第十條第王欵所定議員額數之五倍爲率第十七條關於互選詳細規則由互選監督定之 
十八條互選完竣後由互選監督即日將當選人名榜示投票所如有不願應選者得於榜示後三日以内呈明互選監督撤銷即以得票次多數者補入之第十九條當選人確定後由互選管理員造具當選人名册連同票紙於二十日以内呈由互選監督咨送資政院前項當選人名册除照第八條辦理外並應載明得票數目第二十條資政院接到前條當選人中册後將册内當選人姓名及得票數目開單於選舉年分三月以前奏請按額欽選爲資政院議員第二十一條各部院衙門官選充資政院議員者於院内應有之職權本衙門長官不得干涉之第二十二條各部院衙門官選充資政院議員後如因升轉降調致失本章程第一第二條所定資格者卽同時失資政院議員之資格第二十三條各部院衙門官選充資政院議員者有缺額時由資政院隨時將本届當選人姓名及得票數目開單奏請欽選補足之第二十四條本届當選人數不足議員缺額之三倍時應即舉行臨時互選臨時互選一切照尋常互選辦理第二十五條補缺議員之任期以補足前任未滿之期爲限第二十六條本章程與資政院院章同時施行 
專電 
[電一（北京）]  
　　澳門劃界事已由外務部與駐京葡使直接商議 
[電二（北京）]  
　　學部奏各省高等學堂畢業生均應調京覆試並定請奬不實處分 
[電三（北京）]  
　　民政部奏前定報律每日報紙於先一晚送官察覈報館轉得卸責應再改正 
[電四（北京）]  
　　電諭駐美欽使伍廷芳往海參威查事 
[電五（北京）]  
　　駐德欽使蔭昌昨日電致政府報丁内艱 
[電六（東京）]  
　　日皇命北條侍從傳旨於伊籐公爵之遺族表明哀悼公爵之意思並賞讚公爵愛國之勳業 
[電七（東京）]  
　　英國吉青納將軍西十一月二日午後到東京三日天長節覲見在各國公吏之前 
緊要新聞一 
 
 

Page 4

 
 
[憲政館實行取締集會結社之政策北京]  
　　憲政編查館奏定政治結社集會律後日前通咨各省實行取締謂官設議事廳會議政務例由督撫奏報咨館備案惟紳民結社集會議論政事前經奏定專章除由地方官警官核准申詳督撫轉咨民政部核辦外仍應咨報本館查核至會議事宜應歸該地方警官隨時查核照奏定表内宗旨名稱會章辦事處首事佐理辦事及名譽各員曁分會各事及迭次開會是否與政治結社集會律符合如查得以後該項結社集會有宗旨前後歧異會章遷改無定以及限制内不准入會之人雜厠其中或另有秘密會議情弊除照限禁解散懲治各條外仍應按照輕重酌加懲罰以假託會名秘密會議爲最爲應按新刑律罪名處辦其情節稍輕如上所列各項須施以適當之懲罰再輕則僅予干涉立令解散而止倘有犯及違警律事項則成以拘留監禁分别重錮輕錮各項辦理現在貴處所屬各地方有無政治結社集會其情形如何務即一律查明咨報等因刻聞某某等省業已咨覆謂近來紳民結社集會皆趨重地方自治尙無秘密會議宗旨前後歧老現象仍當隨時查核　將新刑律罪名揭示地方使知有犯必懲 
[端午帥變通直隸官制北京]  
　　直督端午帥以前督楊士驤旣已奏設直隷巡警道勸業道交涉使等缺所有現設之督辦警務局及天津道自應裁撤爰於日前召見時奏請實行添設巡警勸業兩道保舉津海關道蔡紹基請加三品頂戴陞爲交涉使以保府工巡局總辦葉嵩質補充勸業道天津營務處總辦徐某補充巡警道所遺津海關道一缺奏派錦新道周長齡補授遞遺錦新道缺派招商局總辦麥信堅署理 
[日皇贈攝政王菊花綬章北京]  
　　日本天皇將於日内贈監國攝政王以大勳位菊花大綬　駐京日使伊集院已奉日本政府訓諭呈遞日皇親筆國書并將該寶星一併恭呈 
[曹汝霖初試外交手叚北京]  
　　署外部左丞曹汝霖於初六日抵奏連日面謁錫督商議各項要事聞東督有奏保爲東省交涉使之意 
　　又聞曹左丞赴東實爲中韓劃界一事意欲乘伊藤來東一先與錫督商議妥協然後再與日員開議較有把握故第一資謁錫督時晤談至四點餘鐘不意伊藤在哈被刺此事勢須擱起現聞外部已電催曹左丞回京詳詢情形矣 
[皖京官申訴丁漕抑價北京]  
　　皖省京官致江督曁皖撫藩函云皖省丁漕折徵前經曾文正公督兩江時本已奏有定章近年各屬征收外無加賦之名而内有加賦之貫且較之加賦爲尤甚推究原因實由於洋圓之勒價而銀毄之勒價又由於銅圓之充斥夫丁漕折征定章本係用錢而許用洋圓投櫃原以民間通用係爲便民起見不料便民之政轉以滋貪吏病民之害在朝廷定章大憲通飭何嘗不云照市作價無如州縣中愛民者不甚多見類多陽奉隂違查從前各屬櫃收洋價雖亦間有叅差然毎圓與市價相去不過二三十文至多亦不過四五十文而止從未有短及百文乃近來各屬征收除附近省垣之懷寗等縣其櫃收洋價與市價尙不大相遠此外無論皖南皖北無論本洋英洋并龍圓毎圓率任意勒短至數百文所以歷年來皖民呼籲上控者案牘重重不下數十州縣似此情形想大公祖早已俯鑒輿情而知皖民之困苦實迫於不得已夫蘇省奏請加賦計毎兩不過二百文尙屢經部駁兹就皖省征收定章計丁銀折價大率毎兩作制錢二千數百文再以現在勒短洋價衡之大約非本洋二元有零不能完納丁銀一兩之稅以毎圓短價四五百文計算是以本洋兩圓兌丁銀一兩者其勒價所得竟至千餘文也不必明言加賦而暗中以勒爲加較之蘇省已不啻五倍之數乃皖省各州縣竟肆意爲之而無所顧忌兼之漕米折征並丁漕所加之賠欵及附捐各項亦統行勒收洋元一律短價甚至國幣銅元竟不收納即收亦必在意低折民力脂膏幾何奚堪此無窮之剥削又况水旱偏災頻年饑饉流亡載道餓莩滋多撫綏生聚之不遑其凋敝何堪設想也（中略不得已爰將大概情形呈請都察院代奏謹再合詞陳啓伏懇藎籌渥澤整頓維持俾全皖獲免勒價苛征之苦則澤溥江淮恩周北北全皖紳民同拜大德不勝懇禱之至 
[江蘇諮議局電爭公牘程式南京]  
　　二十日江蘇諮議局因督撫公文用札問題又接續開審議會最後議决電致憲政館力爭電稿錄下 
　　北京憲政編查館鈞鑒撫轉霽電敬悉立憲政體議政互相維 
義無軒輊查公牘往來呈則上達札屬御下若督撫對於諮議局概用札行是議局法圑幾等諸行政下級官廳殊非憲政所宜伏讀上年六月二十四日上諭諮議局爲採取輿論之所並爲資政院預儲議員之階梯議院其礎即肇於此又謂行政之權在官吏建言之權在議員大哉王言昭示薄海明定兩權尙何疑義公牘體裁自以相當爲是若督撫對諮議局用札而於京堂翰林之議長則用照會是直重個人之資格而輕公共之法圑諮議局之地位從此尙能確定乎伏乞俯賜鑒核按照法理明定公牘往來格式電復施行 
[詳誌浙江諮議局第五次提議事件杭州]  
　　十九日下午一時至三時諮議局開審議會係審議内部之事三時至五時開第五次正式會提出事件及順序已誌昨報當審議便開畢休息後議長摇鈴入座報告本日提議事件即有王君世裕起發一動議言議長原 
 
 

Page 5

 
 
有維持秩序之責惟前日譴責某君謂不應笑試問議塲中秩序有無規定不應笑者此事關係不止某君一人應否提議杜君子楙亦繼起言之議長謂前日會塲見某君忽然發笑當以秩序攸關笑與偶語皆所不宜嗣某君自辨並未偶語余即自認錯誤何以忽又提及某君言當時因想起一事故覺好笑然並未偶語何以當塲譴責且細則内第百五十條規定議塲内不得任意起立移坐偶語是必移坐偶語纔犯規則此四字不能分言之也議長言信如某君言則任意起立移坐偶語皆將併一句看乎移坐是移坐偶語是偶語顯分兩截王君世裕又言規則内並無禁止人笑將來議長修改規則後纔可禁止議長言規則内不得喧啼呵欠某君之笑視喧啼何如某君又言並未喧啼笑則水曾規定議員違背規則應受議長譴責議長違背當付諮議局公决褚君輔成起言甲乙丙三案尙未提議此事宜俟完竣後再提免悞時間蔡君汝霖起讀細則第百五十三條謂議事時無論何人不得作贊否聲或喧啼呵欠與隨意涕唾喧啼二字亦即包括知在内安得謂不規定王君襄言時間最可寶貴應先提議甲乙丙事件爲是金君何穉言此係王君所發動議應編入紀事日程聶君日培云議長已報告事件不應忽發動議樓君守光言當日議長因某君發笑疑爲偶語所以有維持秩序之說某君當塲聲明並未偶語議長亦不窮詰今日何須再行討論某君又言議長豈可以漫然譴責議員議長言維持秩序不得謂之譴責沈君鈞儒起言規則内旣無規定及笑某君又未偶語議長亦言誤以爲偶語應取銷衆起立贊成當由書記誦完納漕糧通省照市作價草案詹君熙登台說明旨趣并聲明將漕糧二字改睚爲錢糧余君鏡清起言照市作價恐爲胥吏舞弊之窟穴應規定照市之辦法陳君翼亮言此層須原諒將來此事須由地方商會妥定徐君象嚴亦起討論畢褚君輔成請付審查表决付庶政審查定二十五日報告議長又報告乙事件爲改良徵收錢糧方法草案由提議勞君綗章說明旨趣且謂此事有四人發議公推綗章表明意思又謂與詹君案並非另有意見不過求眞是眞非耳詹君草案綗章贊成綗章草案詹亦贊成云云周君斌起言可否將二案并付審查當由褚君輔成駱君恒沈君鈞儒王君世裕樓君守光陳君翼亮邵君羲余君鏡清次第討論褚君輔成言丙議案時間已到請并付審查周君斌言應兩股并查當經表决定二十七日報告議長又報告丙事件爲提議南漕改折草案發議楊君山立演說理由辦法甚詳當由反對者墨爾根圖君登台駁之朱君其鎭王君家襄周君斌又駁反對者沈君鈞儒言南漕改折數十年來名人討論已久無從反對惟對於第二條辦法二成半耗米旣不能除亦祇應留辦地方自治褚君輔成言此事非全部分計論不可應付審議會衆贊成之樓君守光又發一動議諮議局目下限於房屋新聞記者席設樓上聲浪聽不清晰致多誤會此亦非報館之過可否仿蘇省章程送登速記錄在報館事求翔實略遲一天想亦無妨又局刋速記錄似應用席號不必標某人某人緣議員之方皆爲諮議局而發非私人之言也邵君羲言此有兩疑義（一）旣送速記錄是否仍設新聞記者席（二）速記錄可否分配報館金君保穉亦以爲言沈君鈞儒言樓君所言速記錄應用席號鈞儒甚是之討論終局遂散會 
　　又聞官塲設立之委員會以諮議局對於撫憲提出之議案駁詰甚多其審查有効者頗屬寥寥故各委員於十七日下午二時假官報局續開大會籌議對付之策擬禀請憲示辦理至其内容亦仿諮議局審查會守秘密主義云 
[直隸諮議局近聞天津]  
　　直隷諮局議長月薪一百五十兩副議長一百二十兩常駐議員七十兩早經議定兹又公議各議員旅費按毎百里三兩計算尋常議員旅居費毎月二兩四錢書記長毎月五十兩書記二十兩清書十二兩聞財政委員近日辦理預算毎年估計例會一次臨時會二次約需經費銀十萬兩有零 
諮議局組織之五項委員會其財政庶務法律三項名氏已紀前報兹又舉定陳請建議委員長陳洪範理事張肇隆及委員羅存瑛等共七人審察資格兼懲罰委員長李士銘理事聶丹書及委員唐景昌等共七人 
諮議局近日討論督憲交議之調查戸口規則一案以分畫區域籌措經費論斷頗難聞已議决先從游行演說并請官家輔以白話告示開通民智爲入手辦法云 
京師近事 
　　軍機處辦事人員現因日晷已短毎於夜分二點鐘即入内辨事彼中當供事差者大半有阿芙蓉癖一聞此信以爲我輩當此之時本精神抖擻甚有興會云 
　　元和胡君玉縉本績學士現充學部諮議官將假梁家園組織洪蘇同鄉會現偕同志擬訂章程漸有頭緒不日可以宣佈　 
　　外都堂官日與駐京俄使提義要件數項（一）擬請撤去洮南府傾事收回裁判權（二）關於西北各蒙邊之國籍法尙有數項未得探悉並未知該公使能否承認也 
　　政府諸大老日昨提議以西藏民敎雜處民智未開驟加整頓恐多掣肘擬將姜桂題宫保一軍調赴西藏駐紥以資控制 
 
 

Page 6

 
 
　　資政院倫總裁近因資政院所辦事件至爲重要現該院辦事人數無多且多兼差之員遇有應辦事件往往稽延擬添派數員俾專職守聞不日即奏請添派矣 
　　外學兩部丞叅均有更動消息梁震東梁孟亭梁星海錢幹臣皆有丞叅之望 
　　都察院副都御史陳名侃現擬繕摺奏叅駐紥吉林第三鎭統制曹錕摺中聞有該統制虐待兵丁掠搶良家婦女并有交結鬍匪情事等語 
　　駐京德公使日前照會外務部要示在山東建築船塢未識該部堂官如何答覆 
　　貽榖一案前經鹿相國屢次嚴催嗣以法部尙書更勳寢議兹聞相國又曾提議以廷尙書到任尙須時日豈能延竢擬奏請勒定辦結限期飭下法部如限辦結奏覆不得再行延緩 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[資政院會奏資政院議員選舉章程摺]  
　　奏爲遵旨擬訂資政院議員選舉章程謹分繕清單恭摺仰祈聖鑒事竊臣等前於宣統元年七月初八日會奏續擬資政院院章並改訂前奏各章繕單具陳一摺同日奉上諭所擬尙屬周妥著京外各衙門一體遵行其各項細則章程仍著迅速籌擬奏請宣布等因欽此欽遵在案伏維資政院爲上下議院之基礎造端閎大條理紛繁欲令綱舉目張推行無阻必當曲防事制櫽括靡遺臣等前奏院章不過臚列綱要其詳細節目應特設專章者均經於院章内聲明另定就散見於院章各條内者計之應訂章程細則約有七種一曰議員選舉章程二曰議事細則三曰分股辦事細則四曰旁聽規則五曰守衛章程六曰秘書廳辦事細則七曰經費數目凡此均與院章相輔而行必須於明年開院以前一律籌定而議員之選舉爲資政院組織之權輿必先按次舉行乃可定期召集故選舉章程在各項章程細則中尤屬最關緊要之件查資政院議員資格額數分類任期等項均於院章第二章内分别規定此次釐定選舉章程自應以院章爲根據而不能盡以各國選舉法强相繩尺臣等當與臣院協理帮辦等員妥愼籌商尅期屬草謹依院章第九條所列各項人員自宗室王公世爵至各省諮議局議員體察情形詳擬辦法各爲一章都凡八種兹經一律告成謹將編纂大意爲聖明縷析陳之查資政院議員選任之法大别有二一爲欽選一爲互選兩者各有取義辦法已不能相同而欽選議員中分類旣多等差匪一論名位則有崇卑之異校人數則有多寡之分勢不能以同一之規程求彼此之適用要當因宜定制取便推行竊維宗室王公世爵滿漢世爵及外藩王公世爵階級旣高計數較少權衡取舍一秉聖裁自應開列全單恭候簡命至宗室覺羅各部院衙門官及納稅多額者合格人數與議員定額之比例多少懸殊若一律奏進全單不足示限制而便甄擇考外國上院上制勑任議員多有先經互選者今擬略師其意凡宗室覺羅各部院衙門官及納稅多額者增於欽選之前舉行互選各照定額增列多名好惡旣卜諸輿情而用舍仍歸於宸斷其碩學通儒一項資格標準確定較難人數幾何調查不易互選之法勢所難行擬略仿從前保薦鴻博之例酌量變通寛取嚴用以蒐訪之任寄諸庶官以抉擇之權授諸學部仍寛定開列各數以廣取材冀不失欽選議員之本恉以上各項略採各國上院辦法即爲將來建設上議院之基礎而資政院旣兼有下院之性質勢不能無民選議員以與欽選議員相對待惟創辦伊始一切準備均未完成驟行民選恐多窒礙故特以諮議局爲資政院半數議員之互選機關諮議局議員本由各省合格紳民複選而來則諮議避公推遞升之資政院議員即不啻人民問接所選舉立法本意實在於此此項議員旣以公推爲遞升之標準則去取之法自不能不以得票之多寡爲衡但監督之權在於督撫非經覆定不令遽膺是選而複選之際仍以票數之多寡爲後先旣與欽選大權示有區别乃與下院要義不相背馳此又臣等釐訂互選一章之微意也節經公同討論意見相符謹分别繕具清單進呈御覽恭候欽定俟命下之日再由臣等通行京外各衙門一體遵照辦理除議事細則等項容由臣等陸續籌擬隨時奏陳外所有擬訂資政院選舉章程開單其奏各緣由是否有當謹恭摺具陳伏乞皇上聖鑒訓示再此摺係資政院主稿曾同軍機大臣辦理合併聲明謹奏宣統元年九月十三日奉旨已錄（清單見本報第一張）分類新闻政界 
[飭知遠捕議員辦法奉天]  
　　奏天警務公所案奏督撫兩帥札云據奉天全省議員禀稱竊查諮議局章程第七章第四十條内開凡議員除現行犯罪外於會期内非得諮議局承諾不得逮捕等因查原條按此語係爲尊重議員身體所以防官吏妄行逮捕之弊理合禀請轉飭提法司通飭知照辦理施行等情據此除批示並分行外合行札仰該所即便轉飭所屬一體遵辦 
[札催各屬欠解忙銀蘇州]  
　　蘇藩陸方伯以現當庫欵異常支絀之時各屬欠解上忙已征未解銀兩未據解清者仍多現已下忙將届未便再任延宕日昨特札各屬掃數清解母再違延致千未便 
[臨安紳士公陳民困之結果杭州]  
　　日前杭屬臨安縣紳士俞汝霖等聨名具禀省台以臨邑瘠壞連年水旱瀕攖民困日亟萬難再加以苛捐且新政繁興需欵浩大卽契稅捐一項一加再加民力實難爲繼　乞憲恩俯念地方凋敝飭司酌予删除等因增中丞閱禀後當卽札飭藩學二司以地方加捐契稅撥充學費他邑多有試辦藉資挹注者臨邑仿辦原無不合據稱貧民困苦力有未逮雖屬實情惟此項捐欵爲數無多均捐於有力置産之家與貧民似無甚損害但現在究竟如何辦理興情能否允洽未據該縣禀報到院無從查核仰布政司會同提學司札飭臨安縣查明詳辦 
交涉 
 
 

Page 11

 
 
[東沙島收回後之整理廣東]  
　　粤省東沙島自前月將銀十三萬元交給日領等後粤督卽委寶璧兵輪管帶王仁棠水師總管張斌元會同日本副領事及日商西澤前往點收並以東沙島所存物業爲數甚多現旣議定收回一經接收卽須有員駐島管理方免捐失其西澤採存未運燐質等物如何招商前往銷運未取燐礦如何招商開採駐島員役工人如何接運糧食均應詳細妥籌辦理因卽札勸業道會同善後局刻日妥議詳復一面先行遴源幹員酌帶勇役會同王倬仁棠等前往該島以便接收後駐島妥爲看守惟駐島員役一切薪費等項務使諸從節省以節糜費仍令將遴派駐島委員銜名及兵役人數具報 
[博羅令拒駁敎士違章租地廣東]  
　　博羅縣倫敦敎會日前永租屋地數處迭請粤督札催該縣投稅惟該縣王令恩章查得前奉通行洋商在通商口岸永租屋地應用永租屋地契紙其敎士在内地祇有置買敎堂公産另編地字號契紙並無在内地永租屋地明文該縣並非通商口岸並無永租契紙今該敎會所繳契紙五件僅得一件係斷賣其餘均係永租字樣且有訟事轇轕以致未能迅辦日内已據情禀陳督轅矣 
[勸阻洋人冒險游歷蘇州]  
　　外務部於九月初八日咨蘇撫文云洋人游歷遇有窮邊窵遠之地須將來往經過處所報明地方官派人保護以免疎虞前經總理衙門於光緒二十三年通行咨照有案乃近年仍有游歷尖人冒險深入並不照章先行報明以致時出意外事端事後輙由其國駐使向部饒舌毎稱地方官保護不力要索賠償此等事件幾成習見本部以洋人冒險獲禍咎固自取但地方官究有保護之責與其滋辯於事後何如婉勸於事前當經通照各國駐京大虑嗣後游歷人員於凡邊遠荒僻處所應先期報明該管官派人保護倘地方實有危險情形一經該管官勸阻該游歷員當即聽從母得率行冒險等因于本年六月二十七日照會在案相應將通行照稿抄咨貴撫查照轉飭各該地方官如該處有危險情形應婉勸各游歷員勿得輕往以免疎虞 
軍界 
[酌改江防礮台規制安慶]  
　　東西梁山各砲台向無統馭之員皖撫近因整飭江防變通舊有營制於攔江磯前江口東西梁山四路礮台舊設正副台官其下舊設有敎習管旗修匠號目台書礮目礮兵等擬將各名目一律酌量裁减毎台改派哨官一員駐台看守無分正副毎目給薪水銀二十兩哨官以下設哨書一名號兵一名正兵二十名弁兵薪餉均照巡防營餉章一律支給擦礮費照舊開支舊設敎習管旗修礮匠一律裁撤並將東西梁山隷歸南路巡防統領節制攔江磯前濷口隷歸中路防統領節制 
[鄂督更委陸軍管帶武昌]  
　　鄂督陳制軍近接江督張制軍咨稱寗軍混成協現擬編配成鎭敎練需人據協統陳得龍禀稱查有鄂軍第八鎭礮隊二營管帶楊開甲四十二標三營管帶曹進熟悉軍務研究操法均堪勝標統之用懇即調往當經陳制軍核准飭該二員遵照前往所遺之差已委丁文璽張學齡二君承充矣 
學務 
敎育會定期修訂會章蘇州 
　　長元吳敎育會自成立以來振興學務頗著成效兹因會内辦事章程尙未盡善亟須酌量修改俾與勸學所劃清權限以免紛歧爰定於二十五日開特别便邀集各會員到會商議重行整訂而一事權 
[仁錢小學聨合運動會情形杭州]  
　　十八日爲仁錢小學聨合軍動會之期天氣和暖以故運動及參觀者均有興趣來賓極爲熱閙前後約計一萬餘人惜會塲窄小未免擁擠官界到者有學務公所委員及仁錢兩縣紳界自學務議長陸春江中丞以次曁各學堂監督均到上午下午運動約有四十餘節各校边動均極純熟來賓無不嘖嘖稱美拍掌如雷聞該會注意專重普通體操（如木環棍棒球竿啞鈴豆囊等）及游戲舞蹈極合小學敎育之程度並不注重競爭之運動雖末次有選手競走一節亦祗以二百碼一百碼爲限該會并發有臨時新聞五號說者謂仁錢敎育會此次發起其影響於敎育者甚巨蓋不惟於體育上大有關係而於德育智亦大有關係云 
實業 
[紡織局依舊工作武昌]  
　　鄂省紡紗織布兩局前因棉花缺乏停機迄今已閱四月之久兹由總理韋紫封君派人在下游各埠購得棉花二千餘件陸續裝運來鄂仍舊招集工匠藝徒人等到局於十七日開工但本年鄂屬棉花毫無收存恐難以購棉接濟永久工作也 
[電燈公司之近狀蘇州]  
　　蘇垣閶門外振興電燈公司自開辦以來各商家裝點者尙多生意逐見起色現因燈光漸闇各商家遂照樣自購燈罩裝換燃點較諸原罩明亮非凡與公司無甚關碍詎被該公司司事張某所聞日昨特至各舖强將自購燈罩截去並罰中市老祥泰顧　莊洋四元各商家因此大爲不平以裝設電燈取其明亮現在燈光旣闇反不如仍點洋燈之爲愈以致各店有出月停點之意云 
[商會移覆銀行票紙情形浙江]  
　　度支部釐訂表式令各省官銀錢號將發行票紙數目及準備各數塡寫報部業經顔方伯照會商務總會查復已誌前報兹悉該會復稱浙省官商銀行發用票紙必先造定版式註明毎紙作一圓五圓至十圓爲率者名爲鈔票以票當洋聽民間普通使用省垣除大清分銀行特别通用外餘若官設之浙江銀行以及商立之興業銀行硤石之大通銀行皆禀由地方官騐資呈部註册奉飭辦理章程遵守該銀行票紙均係獨立性質與錢業不同各莊號原有之銀行票單等其數目之多寡限期之長短均由出票號與受票人隨時交接類皆沿用習慣彼此相安除嗣後查有各錢莊商號應得備資按騐註册之家卽行傳知遵辦 
 
 

Page 12

 
 
雜記 
[流氓兇毆幾釀命案紀聞蘇州]  
　　蘇垣黄酈坊橋一帶流氓甚衆平時結黨横行魚肉良善本非一次日昨有飯店小弟將著名流氓洋鐘春和之棉袍私行當用該流氓忿無可洩爰伺小弟在明玉樓茶館吃茶糾集羽黨多人雍至樓上羣持木棍肆行毆打一時頭破血流身受重傷該處是保恐釀命案當塲拘住流氓亢某一名遂將小弟赴縣騐傷經吳縣陳介卿騐得受傷屬實飭送醫院醫治一面將拘獲之人重賆四百板先生釘鐐收押並飭差嚴拿行兇爲首之洋鏡春和到案照例嚴辦 
[鄂督飽授瘋漢虚驚武昌]  
　　鄂督陳制軍前次出外曾有瘋漢攔輿呼寃當交警察中局審問交保釋放兹於十五日乘馬車出轅至奬進會時又忽有一年約四十餘歲之男子狀類瘋狂攔車大聲呼寃巡捕問其有何寃抑其人又不能對答遍搜身畔旣無狀紙又無凶器制軍當飭拘送警務公所審訊聞此人前曾攔陳制軍輿一次者此次忽又呼寃究不知其因何事也 
[鑽營孝廉力正之活歷史浙江]  
　　江山地棍周丙光平日專以包攬訟事爲生活其子超曾一黄口無知於本年赴省投考警察因面試筆跡不符黜退四月間丙光忽生異想賄串敎諭毛誦華家丁老汪運動其戚毛錫齡等爲超曾禀舉孝廉方正陳令初抵任不悉情形遽爲轉詳無人得知及揭曉士論大譁丙光四面運動適修理文廟需欵允即助洋二百元冀免抉發而老汪已先得洋百元矣學界至此屢欲提議抉發但畏其父地棍之勢燄慮爲中傷有好事者乃乃集四書句一聨云（曾是以爲孝惡得廉可欺以共方奚其正）可想見一般之輿論矣詎江邑有老歲貢何榮者年八十餘熱中科各曾未少减某君曾以詩嘲之云（此老壯心猶未已尙思鴻博應昌期）本届亦聨絡多名向縣禀舉孝廉方正近知周超曾已蒙批准異常懊惱遍向戚友借洋以謀再舉人咸哂之故事孝廉方正例有召用榮身之分周丙光目不識丁不知其子超曾之賢否此次禀舉孝廉方正奉到藩札復好事者慫恿丙光　報召用謂榮身與監生壽頂無冀惟召用最顯赫無論如何重大訟案以已經召用孝廉方正之封翁無一不可把持地方官不敢不俯首從命云云丙光大喜竟報召用超曾目知不能塗鴉恐反敗露不肯塡報以致父子大相衝突幸經戚友勸解尙免控告逆案聞周超曾年僅二十餘歲日在劇塲穿花布袴蹀躞裙釵隊裡一日爲某君所覩面斥孝廉方正勿復如是起曾始悻悻而去 
[舞弊釐員藉病求釋詳情蘇州]  
　　蘇撫瑞中丞查悉上海貨捐局委員候補從九沈紹源營私舞獘當即傳轅發長洲縣收押訊究趙豹文大令親提該員詳加研鞫該員並不抵賴惟乞代禀上憲格外施恩大公諭以旣有贓私應即追繳越數日沈卽繳送洋八百元到縣且力申前請聲明緩數日再繳四百元大令以爲數太短必須繳足四五千元方可代禀事遵延擱沈見無下落遂欲藉病保釋即一日夜不吸烟迨烟癮大發時奄奄一息遂揑稱抱病報請長洲縣趙大令以病在垂危等詞轉禀各憲核示矣 
[淫婦押遷斃命案近聞蘇州]  
　　蘇　侍其巷六十一號門牌羅姓房主因辦押遷致逼斃母子二命迨後屍夫徧布寃單吳縣令已將羅姓婦提案收押等情迭紀前報兹悉羅姓婦素本淫凶數年前將親夫逼令出外赴四川謀生數年未歸婦遂與某甲姘識後甲充西路巡警分局家丁婦遂倚勢押遷以致逼斃二命現某甲已逃避無蹤該婦亦經吳縣陳大令提訊多次聞將定案大約須照威逼致斃二命例定罪云 
[勸賭拿賭之牧令廣西]  
　　新寗州自撫台巡邊至該處經嚴禁賭博後賭徒稍爲歛迹不意王牧到任後别出新法先兩月縱容親兵隨墟勸賭收規于是賭徒大爲猖獗賭風因之復熾近日王牧又出差到處搜拿賭徒一經捕獲即勒罰巨疑以充宦囊 
瀛談 
[中國之大文豪]  
　　中國駐美使署參贊顔惠慶近著一英文論說題曰中國之發達。英文極佳叙事宏富刊諸本年六月美國國際平和會報上。歐美之人爭相傳誦僉稱爲大手筆云 
　　記者曰中國何嘗無人才哉但以四萬萬人總數比例之。則未免太落寞耳。 
　　記者又曰得一亦不易。 
[美國之女議員]  
　　西十月二十二號紐約電云黎歇女士現被選舉爲丹化議員聞該女士由哥羅李杜多數女士選舉。但認其爲民黨議員百女士因其夫某畫師私違父命結婚恐不直於衆口故已與之離異云 
　　記者曰外國女士之輕私情而重公論如此。我國女界。稍聞東西洋之學說。往往軼出自由範圍之外。而授人以口實。寗無愧歟。 
　　記者又曰田讓員何如。 
雜著 
[烈女投環]  
　　閩中故事毎年中秋節。十四十五兩夕。人家爭以擺塔相賽。届時張燈結綵。置寶塔於香檯。羅列奇珍異玩。門戸洞開縱人游觀。士女往來如雲。摩肩挨背者踵相接。城西有女學生某。良家女也。受聘某生。於歸未賦。八月十四夜挈伴同游。爲其夫友人某所見。翌日友致書其夫。書詢穢褻。其夫憤甚。遂作離婚書貽女。女得書。激羞成憤。是夕竟成絶命詩三首。投繯自縊。緃者哀之。 
　　圭璋璧玉本無瑕。誰道閨中大節差。縱有摩肩人載道。豈無携手女同車。方誇夫婿通三略。詎料微軀喪一花。寄語同時諸姊妹埋頭從此掩　紗。 
　　纔度芳春十七餘。投繯决緍幾躊躇。母兮聖善空生我。夫也無衣忍棄予。此日捐軀輕似蟻。當年比冀願同睢。黄泉慘作無家鬼。斷送夫君一紙書。 
　　暮鼓鼕鼕刻漏殘。强將梳洗涙偷彈。前生緣結今生斷。此日愁　昨日歡。可恨修函郎盡曉無端賈禍妾何堪知君自有名門配莫爲夏思頓减餐 
[悼詞]  
　　旅閩留學憂時子稿 
文明世界漸開通。男女平權學說雄。歐美風潮眞有力。黄炎禮法竟無功。嬌娃習慣渾成性。薄命遭讒頓喪躬。我讀香詞哀感甚。代他彈涙憤塡胸。香閨結伴賞中秋。祇謂年年盛會修。多口爍金難自辯。無瑕美玉竟蒙羞愁生翠黛三更冷。宛轉紅綾一命休。寄語縱持風敎者。等閒兒女勿耽洊。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省開辦諮議局 
[議案]  
　　陳官彦修改調查戸口通則案 
　　一第三條各廳州縣應就管轄地方分配區段設立調查處此等調查處是否於自治會或董事會成立後卽行撤銷按照第十三條云各戸門牌編定後該怕如有遷移情事各就住居地之調查處呈報又第二十一條云關於生死婚嫁承繼來往等事各叚調查員應分立册簿隨時登記叅之二十二二十三二十四二十五等條各項呈報云云則本條分配區叚之調查處一似長此不撤若定於自治會或董事會成立後卽行撤銷則應請於以上所指證各條文下加註如調查處已撤則應呈報自治會或董事會以免各屬奉行者懷疑且可藉以分别久暫規定經費 
　　一第九條凡族居一門已經分爨者以尊屬爲正戸云云如長房之子與次房之欠異爨同居是否應以次房之父爲尊屬應請註明又如長房之伯叔附居於次房之子姪之戸口内者論尊屬則應屬於長房之伯叔論戸主則又應以次房之子姪爲正戸應如何劃定辦法亦應請註明免致編定門牌時徒啓爭執 
　　一第十三條云云以及第二十二條至第二十五條云駢均責令住戸呈報各項倘住戸遇有應行呈報之件漏報或竟不呈報應否增訂條例（聞某國例如有新遷戸不自呈報遇有該戸交涉事件該新遷地裁判所不爲之理謂其未經呈報例不得享新遷地之權利也内地裁判所現未舉辦應否仿照變通辦理曾訂條例以示罰則）倘部章已定有罰則亦應請註明按照部章禁條辦理旣見條理之密亦省各屬臨時請示之煩 
　　一第十五條所謂各執事人應分别本地有無住所各塡總數竊按調查戸口含有兩種性質一爲清是匪類起見一爲比較戸口起見如本條照清理匪類規定應併飭令塡註姓名庶易稽核如照比較戸口規定則原塡總數遇有增減時應飭令隨時呈報庶分别本地有無住所之總數得確 
　　一第十六條所謂各項善堂收容人數竊以現時經管各項善堂公正者少不肖者多虚報冒開所在多是若逕照該堂名册塡寫恐非確當辦法 
　　一第十七條調查官者口數（按官著二字對土著二字着想似指官長公寓而言惟本條文下有其各屬官署一語著字又似署字之誤今姑照官署解）省垣應由本局備文附表請其照表塡送云云又第十八條旗籍戸口由本局備文詳請軍憲飭司造册送局彚報云云是皆由被查者自行塡送不由調查員查塡自是規定斯章者爲事實便利起見並非於官民滿漢有或軒或輊之分惟按第二十條所訂定調查員調查長責任除記載毎日調查情形並於學齡兒童分别已未入學塡註外遇有職業不正及吃食鴉片者尤宜詳絀註明細繹語意是於各項調查中特提出此兩項爲極注重之點其不肯抛却調查宗旨可知若如上二項逕令被查者自行塡送長官長爲執行法律之人必遵章確塡可以共信萬一附屬官長而來者有犯禁烟功令之人爲官長所不及覺或未領牌照有所顧忌而不便塡（議員淮人現時淮地并民間不知吸烟牌照是何形式）是否存而不論抑塡後復查竊以調查戸口舊時功令成爲具文者以不實行而現時新令爲部章所特頒是乃遵奉部章之調查並非起自地方之調查再就法律而論又法律上之調查非意見上之調查且此種調查即官長遵奉部章而轉飭地方調查者若調内地習慣官尊民卑對之官長不得不稍事優異不得徒執一偏理法之論似已然諮議局旣處參與立法地位本規則乂經制軍飭令議决有無增减變通諮議局即不得放棄責任可否邓用諮議局名稱呈請督撫改訂由督撫飭令該局遵章查塡有在該局總辦等自有善爲變通之處推之各廳州縣對之各局長各局長對之各廳州縣均可無慮且即總局總辦各分局局長到各官署親塡有何煩擾有何輕慢似呈之官府並無所謂窒碍而傳之地方實能除去無數障礙羣以爲官長且遵章被查何况吾民種種疑慮可以消滅况現爲諮議局參與立法之始上下觀聽所在不可不愼重不可不顧惜至如旗籍戸口即參照第十九條外國居留人可照會各國領事轉飭該居留人遵章聽候調查旗籍戸口獨不可詳請軍憲轉飭遵章聽候調查乎况現正融化滿漢意見不應區分能據情詳請軍憲當可見諒 
　　一第十九條凡所屬境内有外國人居住及設立敎堂書院醫院商店者應由該管監督詳請洋務局照會各國領事轉飭該居留人遵章聽候調查云云按通同條約凡非通商口岸必無居留地無居留地卽不容有居留人本條文是否專指通商口岸而言如專指通商口岸應請正定名稱劃清界綫不得統言凡所屬境内以防此後國際交涉又内地現時洋商麕集往往有非通商口岸而租掛洋旂開設商店者有無外人暗投資本不得而知遇此等調查應否分别詳記且查有外人商店而並不在通商口岸應否一律編訂門牌不編入則於内地調查諸多妨碍編入則是承認其於非通商口岸開設商店矣萬一有援利益均沾之說者後患何堪設想應請公同注重研究贊成者王化者莊其仁張紀壽周虎臣王錫爵朱繼之王以昭趙承霖 
[錢以振修正制台限制銅元案]  
制台限制銅元分二說 
　　（甲）限制銅元使有一定價值不令任情漲落 
　　（乙）元滿用元滿角用角其畸雲之數始以銅元爲補助品 
　　以上兩說本爲劃定幣制後正當辦法但目卜幣制未定有宜研究者二事 
　　一如甲說幣價漲落供過於求則落求過於供則漲此爲經濟學上之公理無可强制者若幣制未定而先有法定價值必致洋價之飛漲自若而國家收稅强照法定之價收取民間之受累何窮此宜研究者一 
 
 

Page 19

 
 
一如乙說兌換機關旣未設立則小本經營者以及店舖所收之銅元向何處兌換必致零星收入之銅元積成大宗而廢置之此又宜研究者一 
　　再四推求無完全之辦法惟有邀求制台聨合各省奏請速定幣制幣制旣定自迎刃而解否則甲乙二說恐未見其利先受其害開係至鉅請公决贊成者雷奮楊廷棟孟昭常方還于定一 
[方還劃一幣制案]  
　　竊惟全國命脉皆在財政而統一大綱厥惟幣制幣制不定外交受虧内政紛歧國無成憲則各省自爲風氣公私欵項雖欲清理整頓何途之從而究其流極受害者人民最鉅今者銅元充斥上下交困本原之弊知有由來不從劃一幣制入手無清源之法謹擬條文請公决建議 
　　一籌備鑄金本位二鑄新銀幣三收回銅圓四限制鈔票五禁用墨銀及各國鈔票六推廣大清銀行七收回舊銀幣八行代用金幣票贊成者許鼎霖馬士杰陶惟坻金祖澤孟昭常蔡璜 
[請議審查會報告應行提議事件]  
　　奏辦蘇省鐵路有限公司爲移請提議事案查敝公司北線之最初規畫爲開海一線其起訖由海州經清江徐州以達豫境當時因有津鎭草約特將瓜清一路留出此爲顧念外交萬不得已之辦法嗣津鎭改爲津浦即由股東以决北線以瓜清徐爲幹路呈請郵傳部核准而部意恐與津浦爲并行線遲遲未答將有事調查以昭鄭重節經郵傳部督撫派員履勘同鄉京官曁各股東復舉員親往調查僉云實非并行綫津浦南叚總辦羅國瑞亦無異詞是瓜清之可築了無疑義惟東堤西堤何者爲宜非集衆公决不足以保堤工而興路政方今沿隄各州縣之明達士紳備集貴局應請照章議决遵行并呈請督撫咨明郵傳部查照備案實爲公便本埠新聞 
[寶讞員體恤小販]  
　　公共租界内肩挑各小販各小販因被新閘捕房屢次拘罰聚衆乞恩已兩誌前報兹悉讞員寶大令昨已函　英美工部局總董雷福森君請爲設法原丞錄下啟者前禮拜六早堂據水菓小販等擁至廨中禀稱住居新閘路多上小本經營被捕房遇見非罰洋卽將貨物充以身等家口嗷嗷一日不做一日不活妻哭子啼苦狀萬端幾至坐而待斃環求設法開一生路等情當詢因何被罰則稱伊等所賣水菓菜蔬等物間有一二破爛若一律抛棄實因本小利微虧折不起不得已而擇其可食者减價售賣以免虧折奈捕房時以違章拘罰等語查捕房禁售破爛鮮品係爲愼重衛生起見然水菓菜蔬等品積久易壞問有一二破壞亦所難免且禁止販賣未識從前貴局已否明白示諭各小販等均係窮苦愚民藉博蠅頭以資餬口一旦誤觸法網致遭拘罰情實堪憐想貴總辦慈善爲懷聞之必深憫惻是以專函奉商可否明白曉諭俾衆周知並飭令華洋各巡捕遇有售賣破爛鮮品者先行切實開導飭將破爛者揀去不准售賣務須明白勸諭不可遽行拘拿庶于租界衛生及窮民生計兩無妨碍本分府爲體恤小民起見貴總辦諒表同情除諭令該小販等各安生業外相應據情函致卽祈貴總辦查照迅即設法辦理仍望見復爲荷 
[西人糾黨横行續誌]  
　　住居北四川路之某西人毆傷巡士已詳昨報兹悉巡警局總辦汪觀察以該西人屢在境内滋生事端殊於華界治安大有妨碍除據情咨商滬道蔡觀察照會領袖領事請爲查辦外特於昨日飭派偵探隊官周二尹率領通班探弁長警人等會同美捕房中西探捕嚴行查緝務獲究辦所有受傷之巡士戴煌現在醫院醫治據醫生騐得該巡士受傷頗重恐有性命之憂云 
[國民捐攤及押店]  
　　滬道蔡觀察前奉江督札飭准民政部行知籌辦國民捐一事應由各業商家公同担認其中以典商爲首次第勸辦查滬上爲通商大埠典鋪林立應着分别勸諭其捐數在三十萬之譜等因觀察遵即飭縣照會典業商董勸辦去後兹據該商董復稱上海典商毎被多數押店侵奪利益恐所定捐數不能籌足田大令因即飭差先將南北市各押店牌號造册呈核以便飭令各押店分别認捐如不担任須一律押閉歸典商籌認云 
[沙船遇盜驚耗]  
　　南市丁泰來說之萬增利沙船本月中旬由滬裝運布疋開至關東洋面黄唇島附近突遇盜匪開鎗轟擊傷斃舵工船夥三人尙有七人亦俱受傷幸未致命聞搶去布疋所值不貲惟船未傷損昨日該說接得來電立即派人馳往該處詳細查看 
[夜花園之結果]  
　　新瑞和洋生收租人昨至法公堂禀稱余邨園關閉後積欠房金數月計洋二千一百十六元園主朱孔陽業已逃走請示核辦聶司馬諭令退去候將該園先行發封以便將園内各物檢交執管抵償 
[秋賽二誌]  
　　昨爲旅滬西商秋季賽馬之第二日共賽九次第一次十四馬香港客人代馬立歸粉紅衣帽白馬勝第二次十六馬祥生代怡和黑衣黄帽青馬勝第三次七馬克明代馬提黄衣藍帽黑馬勝第四次十馬師奴黄衣帽青馬勝第五次七馬小來司代碼頭西人湖色衣帽白馬勝第六次十馬克明代馬提黄衣藍帽白馬勝第七次六馬克明代馬提黄衣藍帽白馬勝第八次十五馬祥生代怡和黑衣帽青馬勝第九次八馬祥茂綠衣黄帽青馬勝 
城内 
[局賭宜究]  
　　綢商揚某日前携帶現洋三百數二元鈔票洋一百餘元由滬乘坐小輪赴松辦貨詎有騙子在船誘令賭博楊所帶洋元悉被騙去昨日到縣禀控未奉批示復至道署控訴 
[首領難保]  
　　殺人放火之兇犯張毛毛屢經訊究堅不承認近由臬委劉明府到縣用繩縛吊張始供認前晚復訊亦順供不諱本縣田大令以張旣供認未便久稽即飭承赶辦詳文就近解送道憲過勘擬辦 
[勿再延約]  
　　陸郭氏扭控陶正禮欠洋不還由南三區轉解一路巡局於前晚審訊氏供向在大南門開設織機坊陶於去年結欠絲經洋二十六元屢次向索無著曾有同業出爲理勸由陶立據按月拔還詎仍到期無著前日復向索討一味圖賴是以扭案請追陶供現在生意清淡無力歸還須俟明年起拔付游巡官以陶並非無力實屬刁賴判交保限月底如數繳還如違押追 
[加歎惡習]  
　　洪杰甫扭控徐緝芝徐天壽弟兄滋閙訛詐由北五區轉解一路巡局審 
 
 

Page 20

 
 
訊洪供住老北門城内曾於光緒二十二年由九舖地甲爲中買得徐緝芝之房屋一所計洋一千八百五十元嗣後屢次滋擾陸續借去洋二百四十餘元至三十二年发因不堪其擾扭至北局請辦由劉委員斷給洋四元去年又來滋擾復扭至局由陳委員斷給洋四元勒令具結以後不准再借詎前日又同伊弟天壽到小的家中盤踞硬借敲檯拍凳不可理喻求鑒徐緝芝與弟天壽同供實因貧寒向徐商懇不敢硬借游巡官諭令以後不准詐擾如違提案嚴辦 
[串賴欠欵] 　　 
　　寡婦侯李氏扭控楊張氏及子楊銀順串賴欠欵由南三區轉解一路巡局審訊侯李氏供光緒三十一年間由黄柏林托親戚林姓爲中將小南門内王家弄孟姓抵下之平房七間向氏轉抵洋三百元毎月祇收房租錢一千五百文作息該房係楊張氏母子租住至今結欠租錢二十五千文有租摺契據爲憑今向索欠楊等竟串通黄柏林出場希圖吞没求追判楊銀順交保限交黄柏林及　單契據到案察齊昨日楊將楊柏林尋獲交案判移送縣署訊究 
[道批照錄]  
　　陸昌烺禀批賣空買空有碍市面迭經本道嚴禁罰辦不啻三令五申兹據稱該店夥戴其章胆敢違禁廣做空盤盈虧出入輒百餘萬如果屬實亟應提訊究辦以爲懲一儆百之計惟戴旣爲該生店夥誥誡不從儘可立時辭歇使之無可藉手何以輒請由官驅遣亦爲不解究竟有無别情以及所控賣買空盤有無實據候移請商務總會確切查明復到再行核辦 
[官事]  
　　上海縣知縣田寶榮昨到道轅禀見高昌廟巡防局員李錫年禀請銷假 
南市 
[唆使停工]  
　　本埠鑤烟作工人議於本月望日起一律停工要求加價該業公所司事劉資生查得事由戎開標暗中唆使將戎扭入工程局昨送縣署收押候訊 
[串賣婦女]  
　　浦東人李順晉之媳費氏今年四月間與夫反目逃回南市校場梢母家旅被隣婦錢傅氏誘出與某花行庖丁陳某串賣於羅店鎭金姓爲室兹李來申向媳父費炳章領人無著即將費及錢傅氏扭控南區轉解工程局經孫裁判審訊費供該氏領女去後交來洋五元小的未受屢次催伊交還一味延約詰之傅氏推諉不認判押候補提陳某到案再行訊究 
閘北 
[太不體恤]  
　　四路三區境内潭子灣沿河一帶現正建造木駁畢副巡官諭收渡船捐以充經費而該處陳令興油車主陳蘭生因念渡船戸毎日所得渡資爲數有限願將門前木駁自行出資雇匠築造已於前日具禀總局請示核奪而畢副巡官疑係渡船戸陳仲盤暗中唆使昨竟將陳拘局移送一區轉解總局押候訊辦 
[女子何往]  
　　住居天保里之曹楊氏偕見証沈友林將同居之賴玉照扭至四路一區控稱氏有一女日前被賴領出游玩至晚不歸翌日向翩定味找賴請爲究追等語昨經黄正巡官集訊沈友林供本月十五日上午親見賴玉林領楊氏之女過垃圾橋質之賴一味游移判還押候查 
[情節支離]  
　　寶山人陳陶桂日前痟趙王氏扭至四路一區控稱憑媒娶該氏爲室未幾逃逸今在閘北撞見　案請究當經黄正巡官判氏暫交地保看管不料該氏復乘間逃逸前日在姘夫王保生家尋獲將王及氏一併拘局昨日復譸巡官驗得陳所呈之婚書亦甚支離質之該氏抵死不認判將一干人移送寶山縣訊辦 
英租界 
[兩次濳逃]  
　　嘉興女子曹五寶前次沈至上海由其兄曹端甫尋回兹又來滬與同鄉人虞慕良與虞所娶之妓女黄素娟即虞朱氏寄寓四馬路龍興旅館内前日被老閘捕房包探顧阿根與西探麥道查見一併拘入捕房昨解公堂請究女兄曹端甫曹加珍二人投稱五寶於七月間謊稱探親濳來滬上與虞等同寓龍興客棧内現願領回質之虞與朱氏供與曹等鄰居並無拐賣之事判五寶交其兄領去著即回籍不准逗留虞等從寛開釋 
[强姦幼女]  
　　崇明人施阿二因將同居甬人任阿明之十三歲幼女强姦受傷由廨判施收押候女傷愈再棧在案昨由捕房將施解請復訊女投案訴明被奸受傷各節並由女之父母求請嚴究訊之施仍抵賴不認中西官以女受傷屬寶判施押西牢二年 
[圖拐乞兒]  
　　乞孩李福生王阿寶控松江人金壽柏送穿新製衣褲意圖誘拐昨由捕房將金解廨李王兩孩投訴前情訊之金供詞圖賴判押候查明於下禮拜三訊辦 
[並非串拐]  
　　尹利堂王長慶帶一四歲女孩在馬路同行由探查見拘入捕房昨解公堂請究據孩父楊鳳泉孩母張氏投稱實係貧苦自愿價賣實非尹王串拐判孩交尹等覓保領回不准轉賣並不准虐待姑寛開釋 
[押限交人]  
　　蟻媒徐王工王董氏串放白鴿騙取楊丁氏母子洋一百二十元由廨收押在案昨經官媒將兩氏一併解請復訊判押限一禮拜交人再核 
[人銀並保]  
　　顧仰喬因私收華洋人壽公司保險銀兩逃匿杭州由差恊探移提回滬昨解公堂經代理襄讞德大令與英佛繙譯官審訊判顧交一千二百兩人銀並保限兩禮拜清理 
[强搶金飾]  
　　匪徒劉金甫搶取李尹氏金挖耳由探查獲昨解公堂訊供不諱判劉押三月以儆 
[串竊銀洋]  
　　英商彚司洋行控式拉夫金葛相與葉茂三串竊洋二千餘元一案昨由捕房將二人解廨復訊判葉交原保金仍還押候禮拜五再行訊究 
美租界 
[投河自盡]  
　　前晚十時半忽有一人奔至外虹橋上投河自盡當由巡街捕歸報捕房設法打撈　今屍體尙未浮起 
[水中行車]  
　　乍浦路和泰馬房馬夫孫全記昨駕四輪車至唐山路偶不經心衝入浜内後經多人帮同施起人馬與車幸未傷壞 
[聚鬥蟀蟋]  
　　凌如玉近與賭棍探夥等串通一氣在東嘉興路左近交界處租賃管室聚鬥蟀蟋毎日上午開鬥至下午二三時始散輸嬴頗巨有因鬥虫不勝而鬥人者有因賭負罄資而向人訛詐者種種爭鬥時有所聞誠地方之大害也 
[查究聚賭]  
　　住居百老匯路九百三十號之胡阿大違章聚賭昨經捕房查實候禀公堂傳案訊究 
法租界 
[因賭起釁]  
　　已革五十七號華捕張家謙在寶興里因賭起釁被人打傷兹由包探至常熟地方將姚利三即小吕三拘解來申與在押之王德興王阿江趙阿二朱記生及二房東姚張氏一併解廨審訊張稱因同叉蔴雀打錯一牌不肯認賠致被挾恨紏衆行兇姚供張來强索規費因此被人毆打姚張氐稱房屋由王德興來租開設總會有兩月之久餘事不知判王德興枷一月押三月姚枷一月押二月王阿江趙阿二朱紀生各押兩禮拜張家謙不應與賭本應重究姑念受傷並已斥革從寛罰洋十元姚張氏不應借屋開賭罰洋二十元一併充公 
[積竊就獲]  
　　吳老大於上月間竊取張月生趙子安趙世龍等家衣物銅錫器具匿跡李周氏家所竊各物陸續由氏子李子喜代當兹爲包探查知會同西區偵探將李拘獲並在氏家抄出當票二十二張送由西區警局移回法廨訊究吳認竊不諱劉福弟供挑舊貨攤爲生誤收贓票現已轉賣與人故難交出叩求恩典判吳枷一月押一年李子喜枷一月押半年劉已罰過數次未便寛宥亦著枷押各一月周氏從寛釋放 
[不認收贓]  
　　顧如生行竊某洋商家油衣時鐘籐椅各物被探緝獲解廨訊究據供贓銷於王阿大舊貨攤上旋即提王質訊王稍並不收贓實　誣害判顧枷一月押捕房一年王押候查核吊出各贓給失主領回 
[推抵房租]  
　　邵忠才前控房客徐本咸積欠房金由廨判令押交在案迄已多日尙未料理昨日又奉提訊徐稱無力措交求宥判徐開釋赶即遷居所有各物著邵收管抵欠 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[江蘇諮議局議員互守規約]  
　　第一條本規約取議事細則第九十二條第三項之意義定名爲議員互守規約 
　　第二條本規約訂定之宗旨在求各議員恪守規章勉盡職務 
　　第三條本規約所應訂定之範圍如左 
　　一關於各議員請假之事 
　　二關於曾議時各議員到會時刻之事 
　　第四條凡赴召集之議員在開會期在除非疾病及實有要事不得任意請假 
　　第五條議員如有事故請假務須照議事細則第九十二條第一二項所定之方法辦理 
　　議員請假之理由應於諮議局預發之請假用紙確實注明 
　　議員有事故請假者以收到諮議局發給之議員假証爲得議長許可或追認之據 
　　第六條議員第日之出席簿應備置於議員休憩室以便公同查閱 
　　第七條凡到會之議員應儘下午一時以前投刺簽到不得過遲 
　　第八條凡旣經開議後續到之議員須將名片交與議長俟其應接而後入席 
　　第九條凡旣經開議後續到之議員如遇選舉投票或議事表决之際應俟該項投票截止或表决終了以後始行人席 
　　第十條議員旣入席以後除照章休息外非至散會時刻不得任意退出諮議局 
　　第十一條議員偶有於休息時間始行報到或即行退出者應具事由向議長聲明 
　　第十二條凡議事細則及本規約所定關於請假及到會時刻之事除本細則第八及第九兩條所定情形以外在各取審查會開會時亦一律準照辦理 
　　第十三條本規約自經議員以同認定後應卽二律實行 
　　第十四條本規約所有未盡事宜或不免窒磚之處仍得隨時提議修改 
江蘇諮議局議塲速記錄 
[十七日記]  
　　張議長蔣副議長均假仇副議長主席 
[宣告審查制台限制銅元案報告討論應否開第二讀會]  
　　七十八號（審查會員之一）銅元流弊必求治本之策現時幣制未定乃爲銅元致弊第一之源 
　　七十四號（贊成報告案者）（讀稿）略謂銅元充斥物價即因而騰貴此受病之根也今禁銅元而不籌出路則他日又有受害者即令畫定銀價滿元用元滿角用角奇零之數始用銅元是所補者僅小部分而江北無元無角之地仍不能一律是故竊謂宜一面籌禁銅元一面咨請度支部鑄造一文制錢以爲補助或可有效也 
　　三十八號（贊成滿元滿角說者）從前通用銅元故濫鑄無限制令不用銀幣專用銅元因其銷塲大故私鑄亦多今若限令滿角用角則譬如一人有一千銅元須附於銀幣十數元同用則銅元之用處少私鑄之途亦易絶是不限制之限制也至畫定銀錢價值則恐驟難並行因一經規畫則洋價必視現在大跌相差太遠商家亦將驚駭矣故議員贊成滿元用元滿角用角之議而與畫定銀價尙未得有圓滿之法耳 
四十七號請議長宣布第一讀會與第二讀會之性質審查會之意以此議案已成立再付第二讀會公决贊成今日應請宣布今日即行討論則卽係第二讀會抑須另期讀會 
　　十七號五號均言須開第二讀會 
　　議長請起立表决衆贊成 
　　四十一號言此問題關係甚重須訂期再開第二讀會 
　　四十八號言議事細則第二讀會須於第一讀會隔二百行之如須卽日讀會者須經議員以决 
　　十八號言此可依絀則七十二條辦理七十號贊成遂决議隔日再開第二讀會 
[宣布陳官彦提出修正制台調查戸口案]  
　　陳君宣讀議案並述明意見（讀稿） 
　　四十七號言制台議案第一讀會尙未學應將陳君意見一併加入條件中公同研究 
　　議長問贊成者仍請起立表决全體起立 
[宣布審查制台調查戸口案報告討論應否開第二讀會]  
　　四十七號法律審查長述明審查旨趣略謂撫議案第二條卽係調查戸口但調查戸口已有民政部之章程現在之通則不過爲實行章程之一手續凡章程已有者不必列入因通則包含在章程範圍之内者又制台交下此通則時係已經通飭之件寗屬已經試行並非以草案交諮議局然後頒行者故諮議局對此議案有兩種觀感一則此議案不成立因諮議局開局以後凡一切地方單行章程均須由諮議局議定後始可頒行而於九月初一日諮議開局以前之章程諮議局如有以爲不便者得自行提出議案從事討論請制台更正施行一則制台旣將此通則交議而通則内尙有云有無應行增減變通之處是諮議局已居應議之地位審查會得審查此則之應否更改則此則頒行似覺益增信用且以後無論何種單行章程均將由諮議局决議以生其信用是諮議局又負修正通則之責任此固吾議員應辨明此案之題目也又法律審查會旣認此議題成立將此議案報告備議員得一研侒之資料又審查會對於通則原文並未更動而增設三條使現未實行之各地方不至因通則而有不便又外國人商店一層未分别通商非通商口岸應查條約辦理以免外人藉口但恩此通則旣現在民政部章程之内部章未申明租界非租界 
 
 

Page 27

 
 
固屬可慮惟外國商店似又在調查戸口之外另一問題調查者固不問其外國内國有一戸有一口即當受查是不能於調查戸口案内併辦當分别辦理也 
　　五十九號言頃四十七號言外國商店無碍通則一層固屬甚長但通則條文已有允許外人雜居之意其流弊甚多 
　　四十七號言現請議長問第三讀會是否今日即開抑隔二日行之 
　　二十八號言當隔二日行之 
　　議長問是否應開第二讀會主張應開者請起立全體起立 
　　四十六號言此通則通行已久第二讀會時應請執行通則之人到會以備質問 
　　四十八號言已决必開第二讀會尙須决即日讀會抑隔二日行之 
　　三十七號言當隔二日行之 
　　六十五號言現當表决何日開第二讀會不必從事討論 
　　議長言當併交審查會隔二日行第二讀會 
　　四十七號言第二讀會係討論議案之條件現第一讀會已畢審查會已經報告是不必再交審查會俟第二讀會討論（未完） 
國外新聞 
[伊籐死後之餘聞]  
　二十日東京電云日皇撰著祭文送交伊籐家屬據俄國財政大臣致駐日俄國大使電音謂韓國刺客供稱彼赴哈爾濱專爲行刺伊籐爲國復讐且因伊籐近治死其親族數人之故今幸大功告成深自愉樂惟此次刺客所以能得手者因哈爾濱日本領事川上命俄國警察准令日人入車站聚觀也當時財政大臣亦險遭不測 
[日本歡迎吉青納]  
　　二十日東京電云昨晨福島中將出迎吉青納將軍於下關旋於下午同車抵京稅駕芝離官當時大山元帥陸軍省大臣寺内正毅及其餘各員均在車站迎接且派馬隊隨衛左右自車站以達芝離宫則有東京督軍擎鎗排立道路左右其數占東京全軍三分之一並派步軍一隊在宫外駐衛自下關至東京中間各區之陸軍統帶及横濱英國僑民亦均在車站歡迎 
[法國電車失事]  
　　二十日倫敦電云法國南部維爾佛　虚附近有電汽車正在試騐速率之際忽駛出軌道翻落山欲之中死埂六人傷者十二人　 
[英國下議院近事]  
　　二十日倫敦電云英國下議院已將上議院修正之房屋議案駁拒多欵大都係關强買地産及限制自治局之權力兩項云 
[英國煤礦水災續聞]  
　　二十日倫敦電云塔利里煤礦被淹之　丁除有兩名未經救起餘悉脫險綜計僅死五人 
[土爾其借用外債]  
　　二十一日倫敦電云土爾其四釐起息之債欵英金六百三十六萬三千六百四十磅業已發行内有二百萬磅孫在倫敦發行毎百實收九十八零在巴黎發行毎百實　　　 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
