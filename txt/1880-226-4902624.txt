# 1880 - 226 - 4902624

 

Page 1

 
 
[無師自通英語錄出售] [  點石齋告白]  
　　學習英語苦無捷徑茲有精於西語之人著有無師自通英語錄一卷以華語爲網而下隸英語英語之旁另注華音華解幷字之宜輕讀或重讀者亦　　明晰條分縷析一覽了然誠學英語之善本也本齋現已排訂成帙卽日在申報館申昌書畫室出售每部收回抵本工料洋五角正欲以　先睹爲快者盡早惠顧爲盻 
[中俄曲直探原論] 　　 
　　今日之天下爭强弱不復爭曲直之天下矣然勢雖隨時而遞變理則終古而不移强弱之分仍當以曲直分之昔晋舅犯有言曰師直爲壯曲爲老所謂曲直者以理定之而非以勢定之此言誠不磨之論今中俄之事詎无曲直於其間哉或者曰今之言曲直者亦正不足據俄人直俄而曲中中人直中而曲俄中外各報言人人殊求其說之至當不易而究不可得今而欲以一人之私言而探兩國曲直之原恐所謂曲直者不免於偏焉雖然涅臆度之見不足與曹是非之公循已然之迹卽不能揜眞僞之實試卽伊犂之所以失與中俄所以失和之由而一一爲之詳述而歷證之而曲直之理顯然矣考伊犁一隅其先本屬囘部自阿睦撒納搆準部之釁爲建瓦齊及其將瑪木特之兵所敗乃敂關內府入觀於熱河備言伊犂可取狀　純廟納之命將出師天山南北兩路皆以次底定則伊犂之地固中朝所力征經管而始克有之前雖與俄隣而俄固不能有之矣其後阿睦撒納已晉封雙親王食親王雙俸而意猶未饜足伺隙復叛王師征之大破賊衆阿睦撒納逃入俄境中朝移檄索之俄人報阿睦撒納患痘死而歸其尸伊犁由是大定自是而後天下無事武備漸弛文玩武嬉罔識兵革至同治初年西安城有東干回人刃傷旗人之案地方官窮治其事回衆抗拒不服遂以星星之火漸至燎原蔓延至甘肅火州哈密迪化城卽烏魯木齊而伊犂官軍追捕其隸於軍籍者多係回民以回攻回皆引之而去嗣後賊不可制半由天山南路竄於庫車阿克蘇烏什葉爾羌和　喀什噶爾半由天山北路而竄至庫爾喀拉烏蘇城而至伊犂遍地賊踪漸而賊衆旁擾侵及俄人之界並及驛路俄囘由是有隙彼此均欲索賠迄無成議俄將以爲回衆烏合易於撲滅不待議和適爾時喀酋阿古柏肆擾吐魯番進取伊犁俄國乃命大將統兵前進由保羅科受啓行遇答蘭溪人數千擊而敗之至同治五年十月長驅直入遂進取伊犁城彼時俄國我務大臣將俄國所以攻取伊犁之故照會中國並言伊犁界內之答蘭溪人及東干人常有殺害華人之心故俄國暫爲管轄若中國能調軍西征剷除亂黨仍使地方安謐俄人卽當退讓此言固猶在耳　今乃　索如此蓋俄人初意以爲中國內難甫平元氣未復且蔑視中國意謂中國之兵斷不能出關越削平喀亂故爲此言以虛作人情而一面與喀和好納其亡人而靜以觀中國之舉動孰意中國　命帥出征　皇威所及囘氛　掃數年叛土悉數收復　王帥所至望風而靡喀酋逃死不暇俄援又不可恃遂不能支而左帥金將軍劉京堂張軍門等統領有方部署合法於積雪沒　堅水在鬚之時將十餘年淪陷之天山南北諸城皆全行克復出民於水火之中而登諸袵席之上而且妥籌善後力行屯田諸善政漸次施行後覩漢官威儀之盛此固不但俄人所不料卽各國之人亦有所不及料俄國旣有前言卽當自踐其信而乃於崇星使議約又復欲以空格西河之西及格登山之南與特克斯河傍所有山谷之地盡讓於俄又欲以齋桑泊至額爾齊斯河之北烏梁海之西劃歸俄國衆人皆知此等皆係扼要之區盡爲俄人所有此中朝之所以震怒星使之所以得罪非中國之過分實俄人之理屈曲直之理洞若觀火豈待知者而後知哉今中俄戰局勢已垂成而勝負之數不能預决然以曲直之理揣勝之勢俄國雖强恐亦有不足深恃者耳 
[恭錄　諭旨] ○七月初六日奉　旨吏科給事中員缺着戈靖補授山西監察御史員缺着阿彥泰補授欽此同日奉　上諭本月二十八日朕親詣皇史宬行禮着先於皇史宬殿內設香案一香爐一香盒一親自拈香行禮毋庸派人遞香御前大臣御前侍衞隨入殿門內乾清門侍衛俱在殿門外至　實錄舘總裁及禮部各員均毋庸隨往欽此○初七日奉　上諭前有旨將崇厚暫免斬監候罪名仍行監禁諭令曾紀澤將應議條約妥愼辦理茲據總理各國事務衙門接到曾紀澤電報現在商辦一切懇爲代奏施恩等語崇厚着加恩卽行開釋該衙門知道欽此同日軍機大臣面奉　諭旨七月十一十二日着推班欽此 
[星使起程日期] ○倫敦電報云　欽命出使英法兩國大臣曾襲侯奉　詔使俄商議事件今悉使節於西八月六號前涖俄京按是日爲華本月之朔刻下已逾十日想已晤俄之外部大臣矣 
[刺腹鳴寃] ○昔安金藏有剖腹明寃事見之史傳近聞杭省臬轅前又有一刺腹呼寃者此六月二十九日事也是日早浙臬孫稼堂廉訪乘輿出署方至轅門突有一人攔輿跪呼伸寃從役等爭爲吆喝或拖或曳此人一手攀定憲輿一物於袖中取出鐵釘尾方而首銳長約五寸有餘自向小腹上狠命一刺不期用力太猛竟至貫腹僅餘寸許未沒廉訪見而大駭令速拔出從役等都不忍卒親有膽稍壯者上前將釘一拔而此人已血流如注暈絕倒地 
 
 

Page 2

 
 
矣廉訪急命衆役舁之大門左側使之仰臥着人至署內速取金瘡止血丹幷象皮膏兩張貼其洞穿之處廉訪之太夫人仁慈好善聞此事亦以貴重藥品命僕輩持與吞服踰一時許此人始甦命取其控狀呈閱搜其身畔只有煤頭紙一張大書數行而俗字　不可識詢其姓氏自云張姓係秀水縣地方黃鎭人因弟婦被搶胞弟在押無從伸寃爲此捨命上控廉訪當卽發交仁和縣收禁另飭憲差至秀水縣將原案人証案卷提省候審云 
[寍郡火災] ○本月初八晚九點鐘寍波南門內大廟前沈德泰麻線雜貨店因火星墮入火油箱店夥慌急又以水潑之致延燒所　之麻線棉花等物登時火熾長安水龍雖近在咫尺止能保守本局不便出救迨各處水龍聞警馳至趕卽撲滅已焚去樓屋七幢小屋五六　聞其中最被折耗者隆錩貰器店約値二千餘金陳姓錫店亦約値千金云 
[懲辦訟師] ○松郡有訟師某世家子也昔年曾爲婁縣汪明府訪拿究辦經其祖母到堂願令改過自新哀求寬免在案某於堪輿之學略知一二鄉間邀看往往謂某處有碍遂致涉訟某於中取利今夏南門外某姓邀看某故態復萌遂致兩造成訟官以風水無憑必有人從中唆使鄉民以實告遂密拿到案問官以爲訟師前案具在夫復何言且師道甚尊汝以地師而兼訟師本太便也一時聞者咸爲絕倒今聞押交官飯歇候細查詳辦云 
[地棍監斃] ○前報吳邑尊懲辦被控窩竊地棍某甲一節當時笞責千板發入化莠堂中監禁緣某甲持蠻不法歷經懲辦有案是以邑尊深惡痛絕正擬出示招告按律究辦詎某甲年已就衰旣受笞責又困囹圄遂於前數日間驟斃禁中邑尊當卽稟請同城相騐騐係患病身故當飭尸屬具結收領其原告之某乙邑尊亦知其不安本分久經拘押待質現在某甲旣死某乙轉可取保釋放云 
[镕洋鑄寶] ○日來蘇郡銀價頓貴而寶紋又復斷少是以在城錢舖之設有銀鑪者皆收集英洋镕鑄寶紋自此不惟寶紋起色而英洋亦頗有銷路也 
[估修城樓] ○皖垣樅陽門城樓上靠北一柱突於今歲遭白螞蟻蛀空前月間爲守城委員察見卽禀請上憲委員勘驗日前懹寍邑尊尹明府奉委親詣城樓細看情形轉詳各憲聞將擇日興修云 
[賑捐請獎展限示] ○辦理直省賑捐請獎滬局爲展限示催事照得本局辦理上年順直水災賑捐獎務自本年六月初七日開局原限一個月截數當經示諭在案現已限滿查各捐戶未獎銀兩尙屬不少未便截止致令向隅姑再展限半月合行示諭爲此示仰各捐戶知悉凡捐輸直賑未經請獎者趕緊開具三代履歷指請虛銜　封典等項尅日持票赴局上兌以憑彚册詳請奏咨給獎展限之後如再遷延觀望一經截數撤局所有前給捐票卽作廢紙無用該捐戶等愼勿自悞切切特示 
[山長回揚] ○本邑龍門書院之劉山長近抱清恙聞已請假回籍調理於昨日登舟返揚云 
[循例建醮] ○本埠新閘之廣肇山莊年例於中元節開壇建醮茲聞於十四日起仍設醮三畫四夜想拈香與游觀者必濟濟也 
[復訊和尙] ○前日縣署傳到沉香閣與小天竺之徒到案莫邑尊親自訊問據沉香閣之徒稱小天竺志修師曾向師父處借去英洋四百元將懴牌作抵實無賭博情事亦無別項轇轕今忽其控不知是何居心及詢小天竺志修之徒亦供認的係向印禪處借用洋四百元將懺牌作抵邑尊謂旣借洋四百元何以筆據上開列六百元答稱此二百元實是前之賭帳邑尊亦不復細詰卽詢志修因何揑詞遽控志修供此事實非我所爲先前不敢明言今事已如此不得不直說矣緣五月間曾向印禪借洋四百元將懺牌作抵本無控告之心因有本地痒生陳鳳山來稱沉香閣之印禪僧現爲縣尊訪得有賭博情事故於六月十九日觀世音誕期親往拈香藉以查看將印禪面加呵斥現在印禪怕見官長可繕詞控告祇須批語嚴厲印禪必挽人關說然後再具詞求銷圖准不圖審豈非一椿好事我被其所惑隨卽答應但此事還在前月下旬究竟心有些胆怯未敢照辦一日聞外間傳說有小天竺控沉香閣之語旋卽往詢陳鳳山知已代投呈詞縣署已送稿傳提矣莫邑尊得供立傳代書趙仁壽到堂詢此案是何人來托來時共有幾人趙仁壽答稱三人計有陳鳳山及其管家陸茂幷一和尙也邑尊詰以旣係陳鳳山交來何紙上又載明姓陸保戳速將來底呈案幷立將保戳人交到方與爾無事趙仁壽聞諭之後恐陳鳳山得信走脫卽稟請往拘其時該鋪地甲亦在堂伺候趙仁壽卽協同地甲將陳鳳山傳到邑尊詢以旣爲讀書人干涉訟事已虧品行况尙敢從中漁利陳供事係志修托我保戳我因不便列名故着家丁陸茂作保卽志修亦同去也復據志修稱投禀之日僧在浦東施主家作法事可往查問邑尊隨謂趙仁壽保戳人旣不到稿底又交不出咎實難辭姑念年老着掌頰二十五下立予斥革發鎖頭門務將人稿繳到再釋陳鳳山發學看管俟備文詳革後歸案訊辦印禪志修仍著管押候訊所有作中之一粟庵僧寶禪及所傳之沉香閣小天竺兩廟之徒均着各歸本寺 
[碾傷幼孩] ○馬車肇禍狹路與鬧市爲多若泥城外跑馬塲邊則寬闊之所又清凈之地也乃昨聞有宋姓者拉韁不愼竟撞倒一小孩又不卽行勒住致車輪擦傷其股其父母趕卽提携已無及矣世有喜拉馬者盍以宋爲鑒也至其名字則尙未詳姑　之 
[急救時痧方] ○本館於各處寄示單方例不敢輕易錄報誠以病有萬殊斷難槪視欲便人而深恐轉以悞人也乃昨有持急救時痧方來者幷稱是韓湘祖師之乩示此猶語涉不經第嬲之不已重拂其情姑將來方照錄如左可服與否仍請裁酌非本館所敢知也　姜半夏三兩　片澤瀉二兩　炒白朮四兩　赤茯苓四兩　廣木香八錢　後入　天南星二兩　地榆炭三兩　廣藿香二兩　沉香屑四錢後入連渣　加細葉石菖蒲一兩　青蒿根二兩　鮮荷葉數張　同煎濃汁收入清水紅茶每料用茶十六兩每服三錢重者加倍若施送於天津地方 
 
 

Page 3

 
 
每料加厚朴三兩　生姜六兩 
[贈吳金賓校書] ○江上琵琶不忍聽徐娘丰韻惜伶俜落花墮溷渾如夢　姬曾嫁蕩子半伊遇人不淑重墮風塵惜哉　對鏡重勻兩鬢青　護世　中客 
[分發人員騐看名單] ○籌餉例掣懺分發　郎中　李鼎銘順天羅啓蟠湖北　員外郎　何晉德福建　光祿寺署正　梅長元江西　知縣　王晉祥山東朱國鈞順天○籌餉例指省分發　道　王藻章貴州廣東黃彬江西浙江　知府　時慶萊江蘇浙江彭祖潤江蘇浙江羅以　雲南四川侯材驥湖南福建　監掣同知　師恩源陜西河東　同知　戴鴻恩江蘇江西蔡增光江蘇浙江蔣翊廷江蘇安徽王祖蔭江蘇江西程韍江西浙江師恩籌陜西河南師祿陜西東河孫兆榑甘肅四川翁在璣浙江廣東羊復禮浙江江蘇陳壽昌順天江蘇　通判　杜國棠貴州四川甘恕安徽江蘇謝錦甲河南山東夏曾傳浙江江蘇徐本實浙江河南董紹勳浙江四川袁啓琨山東四川牛漢奎河南江蘇　知縣　袁學昌順天安徽同知銜覃成學廣西廣東張濟直隸山東同知銜態存　西甘肅陳廷璐浙江江蘇藍翎同知銜管筤浙江江蘇同知銜沈志尙浙江江蘇五品銜薛銓江蘇江西同知頂戴藍翎屈壽昌湖南陜西　鹽大使　齊雲鵬直隸廣東李瑞符山東兩淮華心獄江蘇浙江沈士升浙江福建鍾肇貴浙江雲南左元麟江蘇福建　布政司經歷　蔣體棻江西河南　布政司理問　于啓孫山東浙江陸繼賢江蘇浙江孟廉浙江江蘇　州同　凌達湖南甘肅　按察司經歷　吳承銑江蘇福建　鹽運司經歷　朱毓筠江蘇浙江吳　　浙江山東提舉銜王琨陜西河東秦如森浙江兩淮　州判　黃麟璧廣東廣西　府經歷　陳學祁湖北山西汪廷駿湖南山東陳應昌湖南甘肅陳慰祖江蘇浙江儲汝　江蘇浙江周崇湜江西湖南高岡浙江福建朱祖香浙江甘肅許丙炎浙江江蘇　縣丞　陳奎修順天江西周街道廣西廣東徐可成福建廣東布理問銜鄧永照廣東廣西潘師曾直隸河南陳傳義湖南四川張恩錫山西河南藍承謨江蘇陜西　澐江蘇浙江雲騎尉世職趙百詒江蘇廣東李克念安徽江蘇周璜浙江江蘇王嘉楨浙江江蘇雲騎尉世職陳熙敬浙江江蘇雲騎尉世職沈增浙江江蘇姚潤之浙江江蘇劉大　四川雲南阮鳳岐浙江安徽金選甘肅四川藍翎朱治芳浙江江蘇賈汝濟河南陜西沈其昌陜西東河葉樹勳順天河南藍翎六品頂戴蕭存震湖南雲南　鹽運司知事　鹿融理直隸廣東湯翊清順天兩淮凃國政湖北兩淮　縣主簿　閻鴻舉河南東河　州吏目　傳霈和安徽陜西要煌浙江雲南　府照磨　傳翰山東浙江　按察司司獄　文揚　湖南江西　道庫大使　唐國鈞湖南江西師世熙陜西江蘇　此稿未完 
[光緒六年七月初四日京報全錄]  
　　宮門抄○旨一道錄前○發抄　旨五道○尙書萬　奏爲遵　旨銷假並懇開去兼尹差使摺子○監修總裁寶　奏爲請　旨摺子○湘　李　奏請補知州摺子○又　奏請暫緩知府引　見夾片○護蘇撫譚　奏叅革各員夾片○學政戴　奏恭報歲試省西各屬情形摺子○七月初四日理藩院鑾儀衞光祿寺八旗兩翼値日無引　見○徵麟　放淮安關監督　恩○長有續假二十日○鐵祺請假五日○宗人府奏改派致祭　孝陵　派出芸公○召見軍機　○發抄　裕祿奏銅陵縣革貢周溎芳京控案審擬奉　旨刑部議奏欽此○勒方錡　提解交代存欵奉　旨該部知道欽此○何璟等奏試用道胡日初等期滿甄別奉　旨吏部知道欽此○又飭委黃宗鼎赴豫領解協甘餉奉　旨知道了欽此○婁雲慶奏接任日期奉　旨知道了欽此　○○臣萬青藜跪　奏爲遵　旨銷假並懇　特恩開去兼尹差使恭摺仰祈　聖鑒事竊臣兩次因病奏請開缺泆經奉　旨賞假兩個月無庸開缺等因臣何人斯膺茲　異數五中循省感激涕零數月以來多方調治諸病雖已幸愈而氣體猶未復元足跗尙多浮腫現在假期已滿若仍籲求引退實屬自外　生成再四思維惟有恪遵　恩旨銷假當差藉申犬馬之報第臣吏部事務本極煩多深恐從公竭蹶如再力疾兼顧地方精神勢雖周到仰懇　逾格　鴻慈將臣兼管順天府府尹差使開去另　簡精力强壯之員俾資整頓於畿疆重地似屬有裨而微臣亦得專心部務黽勉趨公冀答　高厚隆恩於萬一具摺恭請　皇太後　皇上聖安外謹披瀝具陳伏乞　聖鑒謹奏奉　旨已錄　○○監修總裁官大學士臣寶鋆等跪　奏爲　　聞請　旨事臣等恭查上屆成案　受　禮成後應行尊藏　皇史宬本　內閣副本並恭送　盛京本茲　穆宗毅皇帝實錄　聖訓告成　皇上於上年十一月二十五日舉行 
 
 

Page 4

 
 
受書典禮現在應行尊藏　皇史宬本及內閣副本所有應辦一切事宜及應舉典禮相應請　旨飭交各該衙門議奏王恭送　盛京本於光緒三年十一月二十九日奉　上諭　玉牒告成應行尊藏盛京本裝潢完竣現値恭纂　穆宗毅皇帝實錄　聖訓着俟告成時一併恭送盛京尊藏等因欽此經禮部恭錄知照到舘所有尊藏書籍現均一律裝潢　竣其應用行箱行駕綵亭等項及自京啓行東華門及朝陽門外每站均需搭葢綵棚一切豫備之處應請一併　飭交各該衙門恭照上届成案敬謹豫備以昭愼重理合恭摺奏　聞伏乞　皇太后　皇上聖鑒訓示謹奏請　旨奉　旨已錄　○○湖南巡撫臣李明墀跪　奏爲直隸州知州要缺需　揀員請補以資治理恭摺仰祈　聖鑒事竊照湖南桂陽直隸州知州呂邦俊經臣奏請勒休於光緒六年四月十六日接准吏部開單知照二月二十日奉　旨照第五日行文之例按湖南省程限七十日減半計算扣至三月三十日接到部文歸三月分截缺咨部在案所遺桂陽直隸州知州係煩疲難兼三要缺例應在外揀選調補該州民猺雜處俗悍訟煩非精明幹練之　不足以資治理伏查例載應調缺出於現任人員內揀選調補如無合例堪調之員准以候補人員題補又各項著有勞績保奏奉　旨以何項官員補用者無論現任及試用人員均歸於候補班內酌量補用又煩要缺出必會任實缺候補之員方准酌補各等語湖南省直隸州知州一項均係煩難要缺未便請調自應照例於候補人員內揀選請補臣與藩司崇福臬司孫翹澤逐加遴選由科甲出身人員均是缺人地不宜查候補直隸州知州安鄉縣知縣盛　年五十三歲江蘇武進縣人由監生報捐通判不論雙單月選用在籍勸辦義賑出力保遇缺選用同治元年改捐知縣分發湖南試用並加同知銜赴部騐看二年五月初十日蒙　欽派王大臣騐放奉　旨着照例發往欽此领照起程十月十八日到省年滿甄別留省補用五年在湖北京倉米捐移獎案內准以分缺間補用免試田復在京銅局加捐分缺間前補用援黔克復台扯廳等處出力十一年五月二十三日奉　上諭着俟補缺後以直隸州知州補用欽此剿辦潭益龍　會匪出力十三年十月十五日奉　上諭着俟補同知直隸州知州後以知府用欽此准補安鄉縣知縣光緒四年三月十十八日到任該　老成穩練熟悉情形係實缺候補人員以之請補桂陽直隸州知州洵堪勝任第調缺請補與例稍有未符惟入地實在相需例得專摺奏請仰懇　天恩俯念員缺緊要准以候補直隸州知州安鄉縣知縣盛　調補桂陽直隸州知州實於治理有裨如蒙　俞允俟奉准部覆給咨送部引　見任內叅罰案件俟調任後飭令完繳仍造册送部備查　遺安鄉縣知縣缺應歸部選南省現在應補人員請扣留由外擬員請補又此案應以光緒六年四月十八日奉部　單知照之日起限扣至六月二十六日揀補七十日限滿司中於五月二十三日出詳合併陳明謹會同湖廣總督臣李瀚章恭摺具奏伏乞　皇太后　皇上聖鑒勅部核議施行謹　奏軍機大臣奉　旨吏部議奏欽此　○○李明　片　再永州府知府廷桂於同治十一年七月初次俸滿引　見連閈扣至光緒五年四月二次俸滿沅州府知府豫章於同治十二年四月補授是缺連閩扣至光緒六年正月七年俸滿先後接准部文調取引　見自應遵照飭令交代清楚給咨赴部惟查永州府屬　連兩粵水陸粉歧現因伏莽未靖清查保甲督緝匪類在在均關緊要沅洲地偪苗疆爲黔省入湘門戶今春鳳凰廳屬董倒寨苗匪滋事雖已當時撲滅而該郡與鳳城緊連搜捕餘匪撫輯善良尤須得入經理該員等在任年久情形熟悉未便驟易生手合無仰懇　天恩俯准該員等暫緩引　見實於湘省邊陲較有裨益據藩司具詳請奏前來除咨吏部外理合會同湖廣督臣李瀚章附片具陳伏乞　聖鑒訓示謹　奏軍機大臣奉　旨着照所請吏部知道欽此　○○譚鈞培片　再察吏所以安民賢否不容並進屢奉諭旨飭令認眞甄別自當　時查看臣護理撫篆以來留心考核凡平庸溺職之員必須據實糾叅方足以資整頓茲查有常州府總捕通判黃　中精力衰邁緝捕不勤吳江縣知縣陳鵬年　就衰難資整頓崇明縣知縣鄧澤培精神疲軟聽斷不明候補知縣蔣道豫性喜招搖毫無忌憚月　之日竟敢携带烟具入署吸食吳縣木瀆鎭縣丞趙景禧多方訛詐候補縣丞蔡廷　　恥全無丹陽縣主簿陳保泰縱開烟賭私收陋規蘇州府照磨余臨兆遇事需索新陽縣巴城司巡檢吳　雲聲名狼藉吳江縣汾湖司巡檢王姚泰私收烟燈費奉　縣南橋司巡檢沈志高擅受民詞宜興縣下邾司巡檢程國綬勒收烟捐婁縣典史郁耀宗專事要　　丹徒縣典史王振年老龍鍾以上十四員經臣訪查明確未便稍事優容相應請　旨將黃　中陳鵬勒令休致鄧澤培係舉人出身改以敎職歸部銓選蔣道豫趙景禧蔡廷　陳保泰余臨兆吳鵬雲王姚泰沈志高程國綬郁耀宗王振十一員一併卽予革職以肅官方所遺吳江崇明二縣俱係調缺容臣會商署督臣另行揀員請補常州府總捕通判木瀆鎭縣丞丹陽縣主　蘇州府照磨巴城司巡檢汾湖司巡檢南橋司巡檢下邾司巡檢婁縣典史丹徒縣典史各缺江蘇現有合例應補人員應請扣留由蘇省潾員循例請補所有叅革平庸溺職各員臣爲整頓吏治起見是否有當理合附片上陳伏乞　聖鑒訓示謹奏奉　旨已錄　○○山東學政臣戴鴻慈跪　奏爲恭報微臣歲試省西各屬並濟南郡情形仰祈　聖鑒事竊查東省按試向分十二棚遞考臣於本年正月二十四日出省先試泰安次曲　兗州濟甯曹州等屬五月初五日回省接考濟南一月竣事伏惟衡鑒之任貴得眞才必須厘剔弊端乃能登崇實學臣每至各屬凡冒名槍替及招搖撞騙等弊豫飭提調嚴密查拿並親書告示　切曉諭復於入學講書時諄諄誥誡俾知勸懲比考正塲終日坐堂悉心巡察不准差役下堂有不守塲規者必斥責前在曲阜拿獲滕縣代倩　生一名兗州拿獲濟甯州槍手一名曹州拿獲單縣槍手一名曹縣代倩文童二名均交提調從嚴究辦現在生童頗知儆畏濟南一府悉臻安靜至所考各屬文風以濟甯濟南爲最泰安　阜兗曹亦多可造之品武試則泰安兗曹較勝曲阜濟南次之臣校閱之下務竭心力不敢稍存疏忽試　發落擇其優者面加獎勸勗以　品勵學無　浮華期成有用之才仰副作人之化再時逢炎暑擾俟交秋再試省東各郡此次經過地方二麥豐收民情安謐堪以上慰　宸　所有初次考試省西各屬並濟南郡情形　繕摺具奏伏乞　皇太后　皇上聖鑒謹　奏軍機大臣奉　旨知道了欽此 
[浙省撫轅事宜] ○七月初六日祝慶年由京騐放來省禀到　通判張廷梁禀奉藩司委解京餉差　候補府經歷王　由京騐看分發來省禀到　○初七日候補同知魏承　禀知厘捐局委辦俞匯兼西塘厘卡差叩謝　○初八日楊和　禀知厘捐局委塘棲厘局差叩謝　准補金華典史徐　恆由嘉郡回省禀到禀謝飭知巡檢束鵬翥　從九品李　俱服滿領咨來省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
