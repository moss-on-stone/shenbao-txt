# 1881 - 142 - 4902900

 

Page 1

 
 
[賣國說]  
　　賣國之說由來舊矣人臣不忠於其君而私與敵國往來為之內間以本國之虛實輸之於敵使敵得以乘我而滅之而已乃受敵國之富貴此之謂賣國三代以降封建之制遺澤既湮列國自相侵伐以彈幷弱以大擊小往往有之至戰國時秦為遠交近攻之謀而郭開於以寶趙其最著也自是而後若秦檜主和於南宋陰為金人內間遂使中原不復王業偏安其罪亦如賣國矣願此僅人臣不忠者之所為若明明一國而欲易人之貸財則前古後今所未嘗威脅者也雖然氣連不齊事勢屢變如今日者固不容以古者中國之陳迹　之葢從前止中國全境內之土形勢毘連　弱相役狡焉思啓恢拓封疆已耳今海外壽州列島無路不通天時地利發洩無藏其雄視於地球之上欲肆囂　鯨吞之志者豈惟是樓壞之隣國畏我之威而賂我以地哉故今日各國之所謂敵國者既處乎形勢之殊　賣國　亦迥異於古之奸臣所為矣夫火奴魯魯海中小島國也一拳石之多僅足與滝虬埓而不能與臺灣　者焉其島主　有雄心聞歐洲之富強在於通商甚願各國之人不憚險遠而至於其島以一洗其荒寒之氣且喜游覽曾泛海而至香港上海天津周歷中國之勝又轉東而游日本各埠其志不可謂不大矣其來中國也與迎送之官員敘語述及華人往彼耕作貿易為數亦多惜其肯挈家而去者尚覺乏人故甚願自後去者皆肯携家久居則彼島之繋盛自可計日而待觀此則島主之為人豈若南洋野番巫來由之族類哉其有心於振興可知也乃今忍為賣國之舉何其　也夫以全島之地而賣於人所值金銀能有幾何而既實以後自必事　聽人經畫已則退政而徒奉其祀矣其所得之資將自為慢　乎抑分諸島中民乎又豈以之為資本而為商貿乎是皆未可知也所異者古之賣國乃其臣下之所為而今火奴魯魯則自島主自主之耳壤地雖小自墾　以來不　幾世番族縱無禮制然世守其地而一旦棄之其如禮宗何也然而吾窺島主之心而知其有大不得已者而不禁為之長歎也歐洲全境不及亞洲之五六各國壤地相傳而荷蘭葡萄牙狹小殊甚懼其有舟楫之利是以航海尋地不憚灹遠而至其初得阿非利加北境繼而益向大西洋而西而得南北亞美利加兩土至　中葉以後西班牙使其臣咪牙蘭駕巨艦東來行抵呂米見其土廣而腴陰謀襲奪迨萬曆年間用巨艦載兵偽為貨船餽番王以金請一牛皮之地以陳貨物番王許之乃翦牛皮接續四圍月納稅銀遂築城立營建為埔頭已而猝以　火攻滅其國以大酋鎭之自是各國相率偕來通商埔頭偏於諸島荷蘭之於馬拿多馬加撒建礮　盛備戍兵以約束野番英法美通市粵東亦以馬尼剌為聚落而　羅巴娑羅州大島亦被荷蘭計　綜觀南洋羣島自明以來無不為歐洲東來之逆旅直至澳大利亞一土而止其通市可謂廣遠矣夫四洲之外海水迷茫島嶼孤懸非若毗連隣國時虞侵奪乃泰西恃其輪帆之利為越海控制之謀幾於無地不到然則區區小島而欲自保其　土不亦難哉夫南洋如此則亞美兩洲海灣之島可知卽太平洋大西洋亦可知且緬甸暹羅安南　國亦以各國輪船東入南洋所必經過之故而皆許立埔通商設官建治則是宇宙之大有地利之處泰西人舉可占而有之若火奴魯魯者欲自為振興則力有未速欲託於大國則請有未通與其將來為他國所佔盡取其地之所有而不能與爭何如乘此未受人　之時而以易金銀於他國猶得稍饗其利也耶吾以是知島主之計及於此亦苦心孤詣之至焉矣 
[法兵得勝]  
　　○法國兵丁前往多尼思地方與多人接仗曾列前報茲接前月二十九日倫敦電報知多尼思之兵已為法軍所敗雲 
[釐卡滋事]  
　　○距高郵城十五里之車邏鎭係運河南北要衝有漕撫憲設立釐捐總局兩局相去僅數武凡船之由北至南者例由台捐先行查問漕捐因之由南至北者例由漕捐先行查問台捐因之如是者歷有年司事巡丁每望見有揚帆打漿而至者務必令其停泊聽候　查雖家眷船亦必查騐如有風利不得泊者卽以繞越偷漏　罰然有私貨滿載苟能暗賄司事巡丁聞亦可以有報無故名為公事認眞實則衹令行人受害耳前日江蘇黃　憲通州試畢按臨徐州道經是鎭其時因奉　國制不升砲不鳴鑼燈旗均改素色前行者為卷箱船剛偱對岸掛帆而進漕捐局巡丁等卽高　喊住船戶以文卷對尋丁等誤以卷為絹謂既係滿船文絹何不報捐隨駕巡船將卷箱船追回船中人怒甚謂既以卷箱告何猶不信豈文卷办須報捐耶巡丁等猶狐假虎威肆口訕罵船中人與之對醫　又兩下對打文卷船人少巡丁邀同合局人相助致船戶有受微傷者正在打罵之時學憲大船陸續俱到左右以告學憲大怒令全船俱住又見捐局前紅旗招展不換素色愈駭然曰此委員殆反叛爾等打之可也時漕捐正帮辦委員韓劉兩君聞本局出事均在局門前觀望見大船上燈旗有江蘇提督學院字樣旗上幾　黑字意以為此必前任學院之官眷過此但事已如此不得不親去拜見再為理說於是頂翎袍掛上船求見學憲之戈什哈叱之曰爾連體制不知尚欲見大人耶該委員遙望艙中人元冠曰袍左右盡摘纓素掛始恍然為本省現任學院之奉　國制者　將頂翎紅纓摘下跪在船頭叩首請罪學憲見如此形容愈覺可惡令左右又出兩委員猶長跪不 
 
 

Page 2

 
 
起經戈什哈　或推或挽始垂頭喪氣而去學憲令將卷箱及受傷船戶交與該局開船北上時高郵州牧劉君赴省未回有揚州府同知高郵州吏目高郵州學師稟見學憲知為說捐局之事而來一概謝去但令將該委員之銜名開呈當　文移知漕憲該局委員心胆俱碎其正講韓君不得已將卷箱及受傷船戶親送至浦冀再託人懇說而學憲晤漕憲後已告知此事擬專摺奏恭漕憲亦大怒立將該委員撤差　　停委再三與學憲商懇方將卷箱交回受傷之船戶亦賞給養傷費學憲怒少息姑勉深究云 
[薙頭打嘴]  
　　○兩淮洪琴西都轉前日升座點卯見書吏中有三人薙頭都轉以其知法犯法卽欲重懲嗣以闔署人代為叩求始各實手心數十罰夫工食銀三月完結次日大江都劉明府因公出署行至西門見剃頭店內有人薙頭卽命停輿呼問其人謂薙頭者甚多何獨與我為難明府怒其無禮命掌嘴其人乃大呼打不得公問其故其人曰我父與胞兄皆是監生我亦行將捐監誰不知我方家巷某姓是大家耶何至因薙頭便打明府益怒謂之曰平日薙頭原無罪戾若此時無論汝是候補監生卽汝父兄現任監生亦不能　卒命責某左頰十下責薙頭匠右頰十下以示薄懲迨責畢此人乃號咷而去前於沿途呼云監生子弟不能薙頭然則要此功名何用於是聞者無不軒渠 
[縣官淹斃]  
　　○江西候補縣周君天衢字雲階鄂省名孝廉也曾於庚午科分校內簾所薦皆知名士年五旬餘恂恂長者在江需次將念年環堵蕭然舊春始經委署南豐瓜代及期大憲深悉其才為之量調新淦　加煩劇且有請補斯　之新乃於月前交卸南豐晋省將赴新任詎行至離省三十里之蔓石地方舟子特擺岸買菜周君出艙觀望見河街頗為繁盛亦擬上岸一遊以瞻風景纔一舉足竟入水鄉幸人衆急為撈救得不至如三閭大夫淪胥不返然斯時水已滿腹加之　悸旋卽身故云嗟乎方卜喬遷遽逢水厄一何命運之不濟也 
[詔到舉哀]  
　　○大行慈安端裕康慶昭和莊敬皇太后　遺誥業已頒道本埠文武各官及紳耆等均於今早出郊跪迎詣城內沉香閣行禮舉哀云 
[踈財仗義]  
　　○前日本埠之寍波輪船碼頭泊有駁船船上一篙工上岸有事比囘船失足落水時潮水正漲隨逐浪以去維時岸上觀者甚多無從設法因知該篙工尚有妻子諸人不勝憐憫乃糾集分貲為其妻子作日後養瞻之計內有一華人獨出洋一百元是眞可謂踈財仗義者矣急錄之以為世勸惟其人姓名則尚未詳悉容俟探登 
[圖騙飭查]  
　　○蘇鄉人周金桂投訴英公堂稱販夏布來滬沿街喊賣前日過五福弄有楊人鄭文海向我購二十三疋言明價洋二十六元先將夏布如數交彼邀我同至一洞天左近之茶館吃茶謂洋蚨尚在蓋圖記便送來俄而伊圖脫逃被我扭住伊又令人取東洋綿綢十疋來欲為抵價我不允伊云當付現洋四元綿綢可質二十二元　同至愼與押舖詎紙可押十四元未曾付質伊又引我東逗西跑知其飵計故卽交捕送案求究鄭文海供與彼言明將綿綢換夏布彼旋反悔致起口角云陳太守問夏布現在何處答稱已載往江北矣捕稟鄭曾　犯誆騙兩次送奉判押云太守謂如果曾往押舖則必鄭有心圖騙不然掉換貨物何致典押飭將鄭暫行管押俟飭差至該質舖查明再辦 
[撞車賠洋]  
　　○前日傍晚時有一少年乘兩輪馬車自行拉韁駕馭駛至虹口東北下海浦左近撞翻一東洋車以致該車輪損壞車夫扭住馬車索償修理費洋二元少年照給洋蚨完結幸未為巡捕看見得免送官按拉韁誤事邇來疊奉公堂判罰何興豪者尚不知鑒覆轍耶 
[妙手羈押]  
　　○妙手遭擒一節昨由包探陳阿九將該竊犯并銀水烟袋一只銀豆蔻盒二只銀粉盒一只一併送案請辦　稟稱前日清晨見此人在石路久安里日新里一帶妓館門前探望憶及邇來妓館報竊之案多疑偷兒混作游客所為必係衣服華整者見此人穿着情形均屬可疑遂問伊清晨在此何幹答云昨宿妓家始出問其宿於何家不能對答近有久安里王雲卿書寓家失一銀水烟袋遂向盤詰起初不認惟懇釋放許賄銀洋又問既無不合情事何致行賄再四盤駁始稱王雲卿家之水煙袋典在城內縣署後某當舖計質洋二十七元以城內當舖未便吊贓央同縣署捕役柴樛前往作保墊交當本贖出果係王姓原贓又詰其西薈芳里底李姓家之銀水烟袋張姓家之銀粉盒陳姓各家共被竊去銀水烟袋五只銀表縐紗裙等件或變賣或典押均在城內與大東門外未便往吊問其押票則云隨押隨卽扯碎王姓張姓陳姓李姓各失主均已投案云該竊犯供名邵竹卿吳江人父親向開油車今因家産已罄貧窘無依致犯行竊尚乞恩寬太守喝則二百板臨責見板痕宛然詰其前犯何案答稱因負債一千五百金控　無繳比追受責者太守隨判銀水烟袋着王雲卿家領去墊交之當本着還張姓陳姓之銀匣分則給領至李姓家之水烟袋既被售出無着卽將該犯所穿之白灰寍綢夾馬褂荷色熟羅夾衫變價給與餘贓均在租界外尚無失主請追暫且免究該竊犯着管押至年終發落昨問此案時觀審者密如堵墻云 
[拐徒移辦]  
　　○搜出筆據一則昨捕房又將在押之殷杏松張承芳解訊原告曹阿慶亦投案候斷翁太守又加究詰據殷供前實携己妻到滬曾庽吉祥街金裕泰客棧棧主金裕慶所知可請傳問張承芳供與殷同太守謂客棧中安能至爾奸謀不必牽涉若不交出曹妻總難放過兩人仍一味游供太守飭將該兩人送縣辦理著原告曹阿慶自行投縣伸訴 
[匿孩案移縣]  
　　○控告匿孩一案昨日捕房又將被告王明山及原告藍沈氏夫弟藍慶福誘獲之拐匪王雲山一同解訊翁太守嚴加研詰總稱兩下並不認識供詞狡展太守飭將該兩人送縣究辦云 
[代賊求饒]  
　　○昨法公堂據東洋車戶陳賽觀徐坤泉王姓同訴稱陳賽觀有一車停放門外被人講輪盤鋼板鐵器等件偷去旋見有田奚欣挑車輪兩个求售徐坤泉遇見審視的係陳物為此鳴捕送案云翁太守謂廢車輪盤甚多何以能知為陳物答稱輪上有字現在捕房詰之田奚欣供稱常熟人初來滬上前日在小弄口遇一福建人負輪盤兩個售賣我出錢四百三十文買下置於擔中挑售冀獲微利不知其 
 
 

Page 3

 
 
　　為竊賊官謂豈有買此等物轉賣者顯係行竊無疑飭責六十板輪盤着陳領回陳聞斷叩求恕責該竊太守問故答稱此人慣竊東洋車件頭今若加責彼必懷恨嗣後防不勝防矣太守謂犯竊宜懲設再被偷儘可再行送辦遂飭照責陳之代求不知是何意見若怕結怨何如弗送豈以為偌大車輪被竊區區六十板未足償其罪耶 
[勸看申報訂成本說]  
　　○天下事有紛之而易散漫棄之而便於收藏者凡物　然也而字紙為尤甚世非無歌謠唱本而卒隨閱隨棄者以其為片紙零張而不足以集聚成帙也若申報則異是矣夫申報之設也日得一張所載多中外古今大事閱及詩文詞賦商賈行情臚列鮮明便捷迅利其有益于貴賤上下之倫者實非淺鮮故自官商士庶以及婦人女子之儔無不於此觀新聞焉乃未見之始軍若奇書既閱之餘等於廢紙零落散失無可追尋或為兒童撕毀塗抹者有之或為僕隸裱糊窗格者又有之甚至夾藏花樣包裹零星為抹布以揩塵共絮團而積地種種情形驚心駭魄撫躬内問何以自安與其能識字而復作踐之甚曷若不識字之為愈也請自今與諸君約日有所得逐為收藏月有所得合訂一編至年終而棄成一部焉果若如此舉凡每歲所閱之報一紙無遺而所惜之字要不止以千萬計且當晴窗雨夕之際惻愴無聊偶有觸憶或詳稽舊典或紬釋詩詞閱日雖深無不可應手而得較之隨時拋棄掇拾無從由後思前徒深追悔者其相去不甚遠耶倘不　除已并警省將來卽非有心棄之而積習相仍莫能釐訂遂使無數之字紙委於泥沙而不之覺固曰無心抑思各有讀書之子尋源思本片紙隻字皆聖賢緒餘顧可若是之不尊重耶故必以紛散為戒以彚聚為先往事前模燦然具在其足以資人批覽者固非若歌謠唱本之無關得失也而字紙之珍惜於無窮者乃於此而盡善矣不揣妄陋苦口陳詞謹質之海內君子凡我同心當不以斯言為河漢也　淡隱子稿　 
[讀龍湫舊隱題楊柳樓臺四律卽用其韵吟贈蒼山舊主並乞諸吟擅均正]  
　　○江天何處聚名流一簇垂楊占一樓疑是玉溪來洛里不輸坡老住杭州豪情繾綣惟紅友宦味蕭踈等白鷗　問蒼山舊風景幾回吟斷秣陵秋　陸莊誰說已全荒嘯傲登樓感夕陽春社携柑招酒侶秋窓聽雨闢吟場子山老去情逾豔崔灝當前客敢狂小作朋儕觴咏地不教人怨賞孤芳　自得龍湫寄語頻吟魂飛向甕頭春風流張緒渾留種落拓嵇康且卜憐隔院紅燈迷客夢捲簾明月近詩人旗亭我恐難爭唱聊復題襟步後塵　　爪先留一幅箋漫勞青鳥達君前傳家忠孝懷袁粲壽世文章屬惠連絲竹移情聊自遣園林到眼若為綠江樓舊有消寒社寥落晨星已幾年　海上曾鈺未定艸 
[光緒七年四月二十日京報全錄]  
　　宮門抄○旨一道錄前○發抄　旨五道○將軍希等　奏為添練洋鎗緣由摺子○又　奏為請　　典夾片○又　奏擬請仍復舊章並先行請署協領夾片○粵督張等　奏考察試用期滿各員摺子○大臣金　奏為揀員請補協領等缺夾片○又　奏為揀補佐領等缺夾片○大臣淸等　奏為屯田恭將因病出缺摺子○又　奏為裁撤通事夾片○四月二十日刑部督察院大理寺正黃旗值日無引　見○熙貝勒由了髻山囘京請　安○詳麟謝授侍講學士　恩○崇歡謝授古城領隊大臣　恩並請假二十日○內閣奏派驗放之王大臣　派出肅王董恂敬信錢賽廉○召見軍機○發抄　衛榮光奏萬全令朱光綬署文喜令奉　旨知道了欽此○又請將疏防路劫盜案之懷仁令議處奉　旨李長華着先行交部照例議處欽此○又候補直牧陳　靖仍照原獎奉　旨着照所請該部知道欽此○又六年冬季分委署各缺奉　旨吏部知道單倂發欽此○又　查　庫奉　旨知道了欽此　○○奴才希元鐘澐姚田跪　奏為江京兩營添練洋槍以重操防恭摺奏　聞仰祈　聖鑒事竊維戰陣攻守之需　資利器而訓練操防之要尤貴因時查各省駐防向章步射騎射之外兼習島　抬砲等技平日則熟其步伐臨敵則藉以衝鋒意美法良洵為千古不易之定制惟此二項火器非鐵機火繩不能施用每遇風雨諸多不便因思洋槍一項擎放迅捷最稱得力近來各省營勇無不習之且廣州杭州駐防旗兵曾經奏准練習頗成效而江京兩營地當冲要尤官修明武備以固屏藩奴才希元於上年十月間卽咨商兩江督臣劉坤一飭局籌撥洋槍一千杆俾　操練茲准督臣劉坤一撥解刀頭矛頭來福洋槍共一千杆前來奴才等隨於兩營內挑選精壯兵丁各五百名按式演習第創練伊始必須統率得人查有江寍駐防軍機處記名廂黃旗滿洲花翎協領積忠諸練精明管轄嚴肅京口駐防儘先副將廂藍旂蒙古花翎佐領文祿老城練達馭兵有法堪以派委統帶並責成該協領等督率官兵認眞練習不得始勤　怠奴才等仍當不時查閱務使技藝嫻熟一兵得一兵之用庶幾緩急可恃至每月需用鉛子火藥係仿照本省各營章程按季支領其駐防舊有鳥槍抬砲等項技藝仍照向章操演以免顧此失彼所有江京兩營添練洋槍緣由謹合詞恭摺具陳伏乞　兩宮　皇太后　皇上聖鑒訓示謹　奏軍機大臣奉　旨知道了欽此　○○希元等片　再據掌理左司關防軍機處記名廂黃旗花翎協領積忠呈稱　防八旗戶口於咸豐元年清查實有二萬八千餘人自省城克復後陸續收集僅止三百數十人迭經前任將軍奴才和春奴才魁玉兩次奏報至同治五年止共計陣亡殉難一萬六千一百三十九名口君蒙　天恩優卹在案又於光緒元年經前任將軍奴才穆騰阿三次奏報有名姓者六千九百七十名口業經蒙　恩勅部從優議卹嗣奉部議以原冊內並未分晰注明糧缺姓氏碍難核辦行令另造細冊送部等因在部臣因祀典攸關偱名核實自係正辦惟查江寍駐防自經兵燹一切檔案無存此項具報名口僅據各旂年老兵丁參稽互考始能舉出若令其一一分註糧缺姓氏實屬無從查核尚有未經查出之無名男婦老幼五千餘人同一効命疆場因合族捐軀姓氏無稽致令久虛血食揆諸情理似有未協可否奏懇　天恩　賞准第三次查報陣亡殉難馬甲文元等六千九百七十名口免其分晰這冊並未經請　卹之無名男婦老幼五千餘名口一併　准予寍旂自行設立總牌分則附入昭忠節烈二祠春秋致祭以慰忠魂等情前來奴才等伏查各省陣亡殉難官兵惟江寍駐防最多雖經節次奏請　卹典或格於部議而享祀有稽或姓氏不彰而憑依失所均應從權辦理方足以推廣　皇仁擬懇　逾格恩施　俯准第三次奏報之馬甲文元等六千九百七十名口免其造冊並未經請　卹無名氏之男婦老幼五千餘名口一併分則設立總牌附入各 
 
 

Page 4

 
 
　　祠春秋致祭庶忠魂義魄不致湮沒是否有當謹附片具陳伏乞　聖鑒訓示謹　奏軍機大臣等　旨着照所請該部知道欽此　○○希元等片　再查江寍駐防額設協領八缺每協領管轄一旗五個甲喇事務又額設佐領四十缺內協領兼佐領八缺防禦驍騎校各四十缺隨同佐領管轄本甲喇事務承平之際江寍戶口共有二萬八千餘人自兵燹後回防僅存三百數十人經前任將軍奴才魁玉奏准列為八旗頭甲彼時僅有協領二員卽令分管左右翼頭甲事務嗣於同治十年光緒二年兩次調撥荊州官兵到防編為八旗二甲三甲卽以帶兵來寍協領二員及在寍　奏補協領二員管左右翼二甲三甲事務均經奏明在案伏查江寍現有協領六員惟正藍廂藍尚缺協領二員其兵額則自頭甲以至三甲已及五分之三前次奴才魁玉等所奏各項管轄章程原屬因時制宜從權辦理今撥防官兵來寍已久一切訓練操防漸臻熟習惟一旂現只三個甲喇隸於三員協領分管每遇公事參差不齊應請仍復舊章俾協領各管各旗以專責成至正藍廂藍協領二缺因四甲兵額未足尚未開挑奴才等擬於八旗佐領內擇其管轄嚴肅表率有方者一員先行奏請署理俟將來補足四甲五甲兵額再行添補協領二員仍筋按旂管理庶官兵指臂相聯而舊制亦不難漸次規復是否有當理合附片具陳伏乞　聖鑒訓示謹　奏軍機大臣奉　旨知道了欽此　○○兩廣總督臣張樹聲廣東巡撫臣裕寬跪　奏為考察試用期滿各員謹橏清單　仰祈　聖鑒專案於同治八年八月初十准吏部咨開嗣後自道府以至未入　凡由實任各官保舉並非應升之階及已經甄別人員保舉以升階候補並本係毋庸甄別人員復保加候補班次或原係候補班未經甄別復保加儘先班次均令督　詳加試看在省人員以保案　文之日起赴省人員以檄照後最為到省之日起扣滿一年分別奏咨甄別後方誰按班補　又迭准部行應將捐納到省人員試用一年期滿認眞考核詳加甄別具　奏各等因轉行遵照在案茲據蕭臬二司遵照新例將捐納試用知府　　試用一年期滿各員認眞考察并聲明曾經面試文理淸順誠論通達等情詳請甄別具奏前來臣等覆加察核切實加考開列清單恭呈　御覽所有臣等考察試用期滿各員緣由理會同恭摺具奏伏乞　皇太后　皇上聖鑒訓示謹　奏軍機大臣奉　旨吏部知道單併發欽此　○○金順片　再奴才所部黑龍江墨爾艮城正黃旗協領都統衛　記名　都統博慶額巴圖魯　精阿於六年七月初一日因傷身故業經奏報在案其所　協領一缺自應在於軍營得力人員內詳加揀放以重職守查有布特哈正黃旂佐領　記名副都統德楞額巴圖魯安福戰功卓著老成諳綠堪以擬補其安福所遺佐領一缺查有黑龍江城正紅　防禦　記名副都統赫勇八圖魯烏克都喜打仗奮勇辦事穩練堪以擬補其烏克都喜所遺防禦一缺查有黑龍江滿洲正黃旗依　布佐領下驄　校頭頂戴　記名副都統伊克精額巴圖魯庫克精額從征多年　戰動愼堪以　補其庫克精額所遺驍騎校一缺查有呼倫貝爾鑲紅旂德　精額佐領下領催花翎都統衛卽補協領恩　恆領當差奮勉為人樸實堪以擬補以上四員均在軍營帶隊得力如蒙　俞　統俟軍務完竣再行送都帶領引　見以符定制謹附片具奏請　旨軍機大臣奉　旨着照所請兵部知道欽此　○○金順片　再奴才所部吉林滿洲鑲白旗佐領頭品頂戴　記名副都統　騰依巴圖魯全隊於六年六月十七日因積勞病故業經　奏報在案其所遺佐領一缺　卽在於軍營得力人員內遂加遴選以專責成查有頭品頂戴　記名副都統吉林三姓　　旗佐顧桓勇巴圖魯順喜人地相宜堪以轉補其順喜所遺佐領一缺查有吉林滿洲正黃旗防禦　記名副都統烏能依巴圖魯成山差戰勇往實心任事堪以擬補其成山所遺防禦一缺查有吉林烏拉鑲黃旗鳳翔佐領下驍騎校頭品頂戴　記名副都統年　阿巴圖魯　富慶　達有為辦事謹愼堪以擬補其富慶所遺驍騎校一缺查有吉林伯都訥正藍旗富勒松阿佐領下前鋒頭品頂戴　記名副都統委恭領　記名驍騎校奇琛巴圖　富墜　敢善戰不避艱險堪以擬補以上四員君在軍營帶隊得力如蒙　俞允統俟軍務完竣再行送都帶領引　建以符定制謹附片具奏請　旨軍機大臣奉　旨若照所請　都知道欽此　○○奴才淸安額爾慶領跪　奏為年滿屯田　將因病出缺恭摺具奏仰祈　聖鑒事　據綠營戍守管營千總李吉　等報稱年滿管理屯田花翎副將銜直隸昌平營恭將　登額素有勞疾時發時愈光緒六年十二月五日因痛出缺等情呈報前來奴才　當卽派　查驗無異　故　並無隨帶親丁侍僕　　所屬妥為經理裝殮　該故員係京城銊白旗蒙古人　　飭派候補外委社得勝楊永福等護送玺柩回旂並將該故員所遺銀兩衣物開載清單　行該　接收轉傳該故員家屬承領所有應行應辦事宜均請　　　總督照例　理陰分行外理合恭摺具奏伏乞　皇太后　皇上聖鑒謹　奏軍機大臣奉　旨知道了欽此　○○淸安等片　再駐科之　薩克圖漢蒙古馬隊防營經奴才等奉設　事十名仿照厙倫每月各給　分銀六兩今隊伍已操練熟習　將前設通事揀留二名其餘八名自本年三月分裁撤以節餉項　合附片奏明伏祈　聖鑒謹　奏軍機大臣奉　旨知道了欽此　 
[浙省撫轅抄]  
　　○四月二十五日知府衛前署溫州同知試用同知黃昌甲服滿由四川籍　咨來省稟到　前署奉化縣丞黃承　缷事回省稟到　　　　辭赴湖漊分屬　巡槍朱光綬稟知聞訃丁母憂　 
[省撫轅抄]  
　　○四月卄八日布庫大使楊文柄震澤提澶項回　○卄九日縣丞劉步洲辭赴丹徒守提奏銷冊差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
