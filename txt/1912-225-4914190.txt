# 1912 - 225 - 4914190

 

Page 1

 
 
評　論 
[財政管見（五）（寒）]  
　　地租問題 
　　吾國無財政之可言也可言者厥惟地租以其設制較古而財源較厚占吾國歲入之大宗也就地租言今所當研究者一曰地租之所屬二曰徵課制度之改良 
　　地租所屬問題前此未有所聞近自蘇督電中央請撥爲地方稅中央政府之意見傳聞頗不一有云袁總統以爲宜暫屬中央有云國務院未允而本報專電則以爲國務院己通過記者以爲政府租之性質屬之中央爲當抑屬之地方爲當此其一也且不問其性質如何衡以吾國之情勢屬之中央爲當抑屬之地方爲當又其一也 
環球間最新之學說則以地租爲宜屬之地方稅矣而世界進步最速之德國且實行之百年而後各國皆相率而採以爲地方稅未可知也此何以故土地之位置不同收益不同以及其餘種種不同之點甚多同其不同乃有待於繁雜之調查然即調查而不同者仍未能同也於是學者倡爲地方稅之說起蓋以爲地方之區域小區域小則調用多屬於生產的一地方生產事業有加足使該地方之地價漸增而間接以利擔負租稅者則地租歸之地方政府於理爲宜然各國財政之優良者多矣改良租稅以期財政之優良者亦多矣顧何以它行之者僅有一德國吾人探究其原由乃知事實不能與學理相應者往往而然矣 
在糼稚之社會其一國之財政所恃以爲收入者惟地租是賴此因就地徵收方法特簡爲人事單純之社會所必趨也三代之時行十一稅法皆取之於地租迨其後有所爲租庸調之法合之爲一條鞭滿清之初丁併於地一國之財用皆自土地而出而一切雜稅皆後起者也雖各國理財之學日精租稅制度大抵趨重於文明之稅法以改良不正當之惡稅而一以公平與普及爲原則普國地租一項僅當歲入總額百分之二卽染濡於吾國古制之日本以地租爲租稅之大宗者今亦僅及歲入總額百分之十四則漸次改良或者竟以地租移爲地方之財源未可知也如吾國地丁漕糧爲歲入之主要部分而其餘收入乃其從屬則國家費用之藉以補救者其重可知欲别擇稅源以代之恐屬不易也故曰事實不能與學理相應財政優良之國猶或不免而况吾國此記者以爲吾國地租宜何屬當參酌吾國之情勢而定蘇督之言尙非其時也（未完） 
要件 
[征藏以救滿蒙條議（茅酒封）]  
　　嗚乎滿蒙之風雲惡矣日俄聯盟警告迭至三國會議又　機緘蓋滿蒙苟見併於日俄英必攫西藏以均勞嗚乎宼深矣瓜分之禍將見諸實施矣奈何愛國之士忘萬刦不復之在禍而日事於黨爭操同室之戈啓閱牆之釁恫哉豈眞不知亡國之箱苦而必待躬親　之而始悔耶或曰持黨見至於亡國而不悔由於東漢迄於有明　例具在是殆吾國人一種遺傳之　根佳不可以利審　也　乎其然豈其然乎　　林曰有亡國無亡天下　　之說果然民國眞不足亡矣 
　　吾敢大聲而疾呼曰時機迫矣事變之來問不容變於此而必　黨爭懈決乃議國是正恐緩不濟急無復有解决之餘地而彼之乘瑕抵　者勢且擾　而來語云急則治標標治則本亦因之而固治標奈何曰固國防振國威而巳 
蒙武人也不知有黨然黨禍足以誤國建威可以弭災確自信而不疑竊意今日黨爭姑置爲别一問題先用全國之武力以解决國防之問題戰端既開黨爭或因之而消弭亦理之以反比例而得正比例者也今國防之最要者滿蒙與西藏等耳然危迫之情形相似而不相侔滿無內亂蒙則亂而未劇而外患則滿蒙爲最烈西藏內亂己劇而外患則較滿蒙爲稍舒滿蒙爲日俄所耽視既無猛烈之內亂自未便輕於用兵英人雖覬觎西藏然守盈持重較日俄之浮動不同以今而言國防既不能致力於滿蒙則當用全力以平西藏當局者知其然也故毅然有征西軍之舉雖然平藏豈易言哉尹都督號稱武勇然僅恃四川一隅之兵　無迅奏膚功之理且今之平藏非徒虚聲恫喝平和了結而已也必也聲罪致討犂庭掃穴妻爲郡縣開爲都巿實行統治之政策方可一勞而永逸是非僅爲藏也中日戰後外人均勢亞東有一日干里之象故由旅順以至廣州灣沿海要區相紕淪失而各國之膨漲勢力認定範圍者昌言無忌惟美國素重平和未嘗梁指日俄戰後日人獨占優利故美國出爲調人以遏其勢今者各國竸爭如驕之靳而美國尙有保持平和之必然使我國不能自立則姜國雖有厚意亦將退處於無議藏亡則滿蒙必亡滿蒙亡則瓜分之局成矣言念及此不寒而慄若能立威於西藏之患自息甚者無隙英既中立勢不能聽日俄之併吞滿蒙西藏之患自息甚者美人或乘此時機而發明其平和之主羲中美聯盟之局或可因此而成功然則征藏一舉非獨所以振國威抑亦破列强之均勢也故曰振國威破均勢在此一舉試再條陳其利 
　　一無外人干涉之虞也某國以西藏爲其勢力範圍宣言己久故或者慮征藏易啓某國交涉夫西藏本中華藩屬藩屬叛亂母國討之詞嚴義正有干涉者儘可以法理折之粌五族共和一視同仁固未嘗歧視西藏較滿清時代之待過巳屬從優而彼蠢然罔覺自外生成是雖禽薙草獮亦不爲過何虚貽外人以口實征藏不至牽動交涉者其利一 
　　一可杜日俄之野心也日俄同盟合謀蒙滿然逐鹿亞洲宜保均勢英不占藏絶不肯聽兩國之優利我國果能蕩平藏亂則兵威稍振滿蒙之患宜可稍舒平藏卽以　滿蒙即以保全國共利二 
　　一藉解國內之兵禍也方今國內之患不在兵少而在兵多外國交涉非兵罚無以壯聲威而土匪跳梁祇需留存少數卽足以資鎭懾夫有兵不用與無兵同而其害且甚於無兵遊惰無事反長竊矜解散無方徒貽後患今欲保全治安固非遣散冗兵 
 
 
 

Page 2

 
 
卽可卸責者也若征西蒙則化無用爲有用可免內地之　禍其利三 
　　一可爲殖民之預備也國防之要首在實邊實邊之策無過移民而今則無此財力若集兵以征藏藏平則以勝利之兵屯懇其地不必另籌移民之策而可坐收其效其利四（未完） 
命令 
　　 
[八月二十日臨時大總統命令]  
參議院咨更正衆議院議員各省覆選區表茲公布之此令 
　　參議院議决陸軍官制表本大總統按照約法第三十條公布之此令 
　　參議院議决交通部官制本大總統按照約法第三十條公布之此令 
　　參議院議决蒙古待遇條例本大總統按照約法第三十條公布之此令 
[八月二十一日臨時大總統命令]  
　　敎育總長范源濂呈請任命湯中爲參事梅光羲爲秘書范鴻泰金殿勳爲技正吳震春陳任中嚴葆誠陳問咸顧澄林啓一柯興昌振民張邦華談錫恩陳清震謝永許壽裳陳懋治洪逹王家駒徐敬熙陳文哲王之瑞蔣履曾朱炎路孝植程良楷王煥文楊曾誥張謹周樹人沈彭年高步灜王章祜徐協貝毛邦偉爲僉事應照准此令 
[專電]  
　　北京電今日（二十二）總統府會議征討札賚特問題兼防日俄兩國乘中蒙戰事藉口自保實行佔據 
　　北京電資本團决議要求中國政府將所交墊欵分四期償還己與梁孟亭提議 
　　北京電政府據駐美代表電告美國銀公司打拉會社代表喬治韓德森己起程來華擬以六萬資本組織中美實業公司開拓一切事業 
　　南京電直隸都督因該省水災擬在蘇寧等處採辦米石電商程都督程允接濟惟非有直蘇兩省正式護照不得採購 
　　南京電第一軍顧問官周祥馻等二十餘人因陳興芝被楊慕時戕害呈請程都督雪寃 
[特約路透電]  
　　北京電今日（二十二日）參議院開會集議時昨日到院之政府委員復行出席執有代表政府之權該代表正在發言解釋國務總理及陸軍總長未能出席之理由全院均不欲聽之蓋因彼等曾要求張振武方維犯罪之切實證據今仍堅執此議而與彼等前持之態度忽相矛盾政府委員乃即退下斷有鄂省議員詳細陳述昨日卾省諸議員與袁總統會談之情形後復宣讀袁總統續接黎元洪發來之電文臚列張方之罪狀十欵較前次所宣布之罪狀更爲切實電文並謂張振武此次赴京蓋欲進行第二次革命之計畫未謂張在武昌黨羽甚衆因恐激起風潮故不能在鄂處决不得己乃請中央政府執刑云云且言彼覺處决張方實爲盡其對於國民及國家應有之責云參議院議員之意以爲彈劾政府問題今尙未足以云撤銷惟全院之氣燄顯己不若前之激昂大有漸弱之象且有議員公然宣言謂叅議院自惹解散實非智者所爲尙有極多議員謂彈劾不成則必有解散之虞全院卒乃復開秘密談話會擬切實决定對付政府方法據現象觀之參議院己算和解此事政府則毅然挺立不稍遷就 
　　北京電英文北京日報今日復載社論譴責參議院質問該院如袁世凱所出之手段果屬違背憲法而與列強干涉之危險其害孰大當知列强今皆切欲併力阻止及妨害中國之發逹云 
　　北京電蒙古呼圖克圖活佛近派部將陶什陶率蒙兵二千名南下於十九日夜間佔據洮南府其軍士多屬游牧部落佔城之後即刧掠富戶趙爾巽得信即派陸軍第二混成協之兵二百五十名及憲兵一百五十名馳往該地既復派兵四百名携帶機關槍五十枝由胡統帶率領續往濟該軍於星期二夜攻擊蒙人直至昨日正午始行停戰蒙兵數雖衆於漢軍而均無心接戰漢軍進攻頗爲勇猛此戰結果之實情尙未得悉惟聞有蒙人數名己捆載所擄財貨向北退走現復有漢軍援隊馳往該隊蒙人之敗諒爲旦夕間之事耳呼圖克圖之派兵內侵外間皆目爲極重要之舉華人皆信現有某國暗中懲恿蒙人以行此事云 
　　北京電據中國報載稱漢口軍官兵士曾聯名禀請處決張方二人 
　　北京電孫逸仙君己於今晨八時由烟台仍乘安平輪船赴津該輪因天氣不佳故啓椗稍緩今料孫君將在天津小駐一二日再行晉京　　北京電聞德國某公司己與工商部訂立合同興辦一中德甜菜製糖公司該德國公司將供給機器値銀六十萬兩及開辦經費二十萬兩中國則將在滿洲劃出値銀八十萬兩之地一方以爲廠址 
　　成都電征西隊進行甚緩大軍現僅行至河口以上十英里 
成都電尹都督近日來電聲稱如於其遠征之際將其所委之代表黜職則即將率軍回到成都 
　　成都電省議會會議之期雖將告終而所辦之事絶少成就起初十日專行討論進行辦法其餘數日則討論藏務及其餘各事如四川省應如何治理中國如何將爲外國瓜分皆在討論問題之中提出之各案似均示通過某次開會之際有議員名趙禮源（譯音）者起謂中國決不致爲外國瓜分惟各省今皆各分畛域全無團結力不帝自行瓜分云 
　　香港電澳門總督電告香港葡萄牙領事謂 
攻擊盛洲警察署之海盜並未逃入葡萄牙海面外間訛傳該海盜等在哥羅灣鳥（譯音）登岸一節應令更正云 
　　香港電據香港藩部總長於一千九百十一年藍皮書申報告近借之鐵路借款業己用盡大約一千九百十二年尙須續籌借欵云 
[譯電]  
　　北京電孫逸仙今日（二十一日）巳抵天津擬在該處小住三日再行晉京袁總統請孫逸仙來京其目的似欲勸喻孫逸仙及同盟會更變政見以與同意聞袁總統己允以政府一重要位置讓與同盟會及許以種種特别權利同盟會則允協助袁總統以便將兵權及行政權統屬中央並允選之爲民國正式總統故袁總統此次歡迎孫逸仙竭意鋪張非常周備其宴會之期己豫定有十二日之久 
　　北京電袁總統己特派代表至張振武處弔慰其夫之死並贈賻洋三千圓 
　　北京電參議院對於張方正法一案激昂之氣燄似巳消釋蓋因彈劾總統或國務院一舉未能得多數議員之贊成也 
　　倫敦電接江孜確實消息謂拉薩華軍己與藏人議定媾和條件除駐藏辦事大臣尋常偉隊外其餘軍隊均將離開拉薩取道印度回中國本部其軍械子彈由兩方面貼封存於拉薩中國商民仍將留處拉薩 
　　倫敦電僞王愛爾希巴己在買拉開虚宣布爲摩洛哥國王 
　　藤寇克電法國首相卜穔卡爾君己由俄國行抵此間巿政局設宴欵之首相曾於宴上演說謂法俄聯盟己復得機會增長勢力兩國之聯合功己告成且加以英國之同意而範團益廣惟三友邦之團結咸以和平相處並無侵略之宗旨法國能於世界之上維持其地位此實由於遠見從容高尙之政策有以致之聽者皆鼓掌喝采 
[公電]  
　　黎副總統公布張振武罪狀北京袁大總統國務院參議院國維報亞西亞報並轉各政黨各團體各報館各省都督議會上海民聲報并轉各報館公鑒銑電諒逹連日函電紛馳詰難羣起前電倉卒尙示詳盡報告政府書復未賚到誠恐遠道不察眞象愈湮敢重述梗槩爲諸公告張振武初充軍務司副長漢陽失守託詞購槍械留函而去當命參議丁復生隨至上海配定式樣只限購銀二十萬乃橫撥買銅元銀四十萬僅購廢槍四千枝子彈四百萬機關鎗三十六枝子彈二百萬槍械腐窳機件殘缺有物可查設有戰事貽害何堪設想且除買槍二十六萬餘外另濫用浮報三十二萬無賬者二萬尙借譚君人鳳五萬陳督復來電索還均係不明用途有賬可稽罪一南北統一戰事告終振武至滬返鄂密立將校團遣方維往各處勾串募集六百餘人每名二十元卾軍屢次改編該團始而不服編制兵站總監兵六大隊巳預備退伍伊復私收爲護衛隊擁兵自衛罪二二月廿七日串謀煽亂軍務部全行推倒伊復獨任方維要挾留任復謀殺新舉正長曾廣大經元洪訪查得實始將三司長悉改顧問罪三冒充軍統夤夜横行護衛隊常在百人以外沿途放鎗居民惶恐其至都督府鎗必實彈罪四護衛屢遣解散抗不遵命復敢搶兵站槍枝粮餉藐視法紀罪五强調鐵路立中小火輪勾串軍隊夤夜來往罪六暗煽羲勇團長梅占熬增加營數誘命石龍巓往聯領事團許事成任爲外交司長該員等不爲所動謀遂無成罪七革命後廣納良女爲姬妾內嬖如夫人者將及十人葉某及魯某皆女學生復夥串某報爲鼓吹顚倒黑白破壞共和罪八民國公校開校當衆演說革命非數次不成流血非萬萬人不上搖動國本駭人聽聞罪九親率佩槍軍隊逼迫敎育司勒索學欵挾之以兵罪十今逆黨方維勾串己革管帶李忠羲及軍界祝制六滕亞綱姜國光謝玉山劉起沛朱振鵬江有貴黃理生曁漢口土匪頭目王金標分設機關密謀起事並另舉標統八人伊爲原動大衆皆知雖名册己焚祝滕正法劉朱尙寄監可質罪十一機關破露移恨孫武復密遣四十人分途暗殺罪十二前次所購機關槍彈除湖北實收外近證之藍都督報告接濟之賬尙匿交機關槍多枝子彈三萬顆私藏利械圖謀不軌罪十三此次電促赴京實望革心向善乃疊據偵探報告伊以委命未下復圖歸卾密遣黨羽預歸布置復查悉函阻將校團不得退伍武漢一隅關係全局三摘己稀豈堪四摘罪十四此外索欵鉅萬密濟黨援脧削公家擾亂秩序種種不法不勝枚舉元洪薦充大總統高等軍事顧問並有蒙古調查員之命無非追錄前功冀其將來猶復要索鉅欵議設專局又在海上私立屯墾事務所月索千餘元凡此諸端或檔案具在或實地可查揭其本末罪狀實屬無可寬容諸公老成謀國保衛治安素爲元洪所欽仰倘使元洪留此大懲貽害地方致翻全局諸公縱不見責如蒼生何顧或有謂殺非其地殺非其時殺非其道者責以法理无復何辭然此中委曲尙有萬不獲己之衷爲諸公未悉者武昌當革命之餘丁裁兵之會地勢衝繁軍心浮動振武暗握重兵潛伏租界一經逮捕立召干戈既禍生靈更釀交涉操切償事誰尸其咎况北京爲民國首都萬流仰鏡初非鄰省更異敵邦明正典刑昭示天下揆諸名羲似尙無妨此不獲己者一振武席軍務長之餘燄憑將校轉之淫威限精用宏根深柢固投鼠忌器人莫敢攖捲土重來擁兵如故狼子野心更無紀極前此以往殺既不敢後此以往殺更不能千里毫釐稍縱即逝失此不謀噬臍何及况謀叛民國之犯果有確據隨時皆可掩捕此不獲己者二振武分遣黨羽密布機關恐奸謀敗露應命赴京更懷疑懼居则佩刀盈室出則荷鎗載途京鄂之使不絶於塗心機叵測消息靈通一電遙飛全國窺變聯電請求舉兵要挾雖有國典亦無所施況振武璨參軍政遙領兵權繩以軍法洵爲允當且北京軍事裁判尙未完全南中軍法會議尤非一次詢謀僉同始敢出此此不獲巳者三元洪數月以來躊躇再四愛功刑亂五內交紫回腸九轉慈心百結寧我負振武無振武負湖此寗限負振武罪無取負天下罪刧臂療身决蹯衛命冐刑除患實所心甘夫漢高明太皆以自圖帝業遭際庸兒越踐吳差皆以誤信讒言戕殘善類藏弓烹狗有識同悲至若懷光就戮史不論其實恩君集被擒書不原其戰續矧共和之國同屬編氓但當爲民國固金甌不當爲個人保鐵劵元洪己念彼前勞未忍悉行誅罰安此反側復未稍事牽連遂致眞銑兩詞電多含蓄迹似虚 
誣又何怪諸公羲憤之塡胸而責言之交耳也伏思元洪素乏豐功忝竊高位愛民心切馭將才疏武漢蠢動全楚騒然商民流離巿廛凋敞損失財產幾逾鉅萬養癰成患責在藐躬亡羊補牢泣將何及洪罪一也洪與振武相從患難共守孤城推食解衣情同骨肉乃恩深法弛悖道寒盟瘏口罔聞剖心難諒首羲之士忍爲罪魁同室操戈幾釀鉅禍洪實凉德於武何尤追念前功能毋隕涕洪罪二也國基初定法權未張凡屬國民應同維護乃險象環生禍機迫切因養指失肩之懼爲枉尋直尺之謀安一方黎庶之心解天下勳庸之體反經行權爲法受惡鼠思泣血不敢告哀洪罪三也有此三罪十死難辭縱諸公揆諸事實鑒此苦衷曲事優容不加譴責猶當跼天蹐地愧悔難容况區區寸心不爲諸公所諒乎溯自起羲以來戎馬倉皇軍書旁午忘餐廢寢忽忽半年南北爭議親歷危機蒙藏凶頑蘋驚噩耗重以驕后四起伏莽潛滋內謹防閑外圖排解戒嚴之令至再至三朽索奔驹幸逾絶險積勞成疾咯血盈升俯仰世間了無生趣秋荼尙甘凍雀猶樂顧瞻前路如陷深淵自是厥後定當退避賢路佇待嚴譴倘有矝其微勞保此遲暮窮山絶海尙可棲遲漢水不波方城如故雖死之日猶生之年世有鬼神或容俟庇百世之下庶知此心至張振武罪名雖得勞勩未彰除優加撫恤贍其毋使終年養其子使成立外特派專員迎柩歸籍乞飭沿途善爲照料俟靈柩到卾元洪當躬自奠祭開會哀悼以慰幽魂並擬將該員事略薈蕞成書請大總統宣示天下俾曉然於功罪之不掩賞罰之有公斗室之內稍免疚心泉臺之中或當螟目臨風悲結不睱擇言瞻望公門尙垂明敎元洪叩箇 
要聞一 
[革命健兒之下場（二）]  
　　張方槍斃情形己紀前報茲又得京友函示當日種種情形照錄如左 
　　十五夜之戒嚴十五日午後九十時頃俄傳城中戒嚴而城外則人人爭說金臺館拿去一人去但知其爲方維至自湖北者同時城中亦將張振武於馬車中拿去嗣經詳細調查知張振武爲湖北人方維則爲安徽桐城人焉當時前門外一帶自九點交通斷絶禁止行人各處巷口皆有軍警荷鎗把守蓋恐其餘黨逃逸也至十二時卽弛禁往來如常矣 
　　逮捕時之情形張振武此番來京徧讌京中人士幾無虚日當被捕之夕尙與孫武蔣翊武諸人公讌政府中人於六國飯店趙秉鈞叚芝貴姜題胡惟德傅良佐等其上客出其他之陪客則强半爲湖北偕來之軍官馮嗣洪輩讌畢相率上車而張振武馬車先行車入大清門軍警即將柵欄關閉而振武被捕矣時與張振武同車之馮嗣洪亦偕拿往步軍衙門旋經參議員劉成禺保出而張振武即鎗斃於步軍統領衙門前同時方維亦鎗斃於京畿執法處前步軍統領衙門與京畿執法處將二人鎗斃後即出有曉諭一道（己承京友電告錄登前報不贅） 
　　臨刑時之骯爽當張振武至步軍統領衙門時執刑者以黎電示之振武斥爲揑造遂以大總統命令示之張遂曰余去年即應死者延至令年已算長命但令日乃謂之共和國亦何黑暗乃爾執刑者問尙有何言張曰余尙想寫一家書俟其筆墨來時張復曰余一刻難活請即行刑家書亦不作了其死時頗掉頭不顧之慨槍斃後哈漢章劉成禺親往哭之 
　　偕來軍官之遣散張振武此番偕來軍官計十一人十一人中之馮嗣洪即所稱軍事代表也張方鎗斃後此十一人者忍氣吞聲卽於翌晨乘京漢汽車南歸當歸途時即由執法處分兩等給資有六十元者有三十元者一律遣之歸去 
　　大總統之優待大總統對於張振武待遇茜爲優渥前此雖未遂其所求此次來京尙爲其營謀館舍聞現正在修飾不日即可竣工迨張鎗斃後大總統頗加悼惜次日卽發出銀洋三千元交其 
 
 
 

Page 3

 
 
妾以俆發喪之欵至振武在金台旅館賬目皆令開單向總統府領欵以免商人損失云 
　　張振武之小史張振武湖北竹山人年三十五歲曾在日本游學歸國後即提倡革命武昌起羲軍動軍界甚爲出力迨共和告成未得爲國家效用遂謀别舉黎副總統因勸以調查邊務乃來京又未能與大總統投合復旋武昌此次來京聞係鄂籍參議員劉成禺鄭萬瞻以其居鄂不便因與孫武意見不合特約來京來京之初即將其革命戰史分送各報館爲之揄揚日昨並分請各黨黨員主張調和黨見並著有調和黨見敬告書分送各報館登載似若極有愛國名譽者然一說張於前清時湖北陸軍爲小學敎員原係同盟會同志繼入共和黨平日喜大言好女色天津某報會載其光復以後有臨時夫人至二十八人之多且中多女學生云 
　　參議員之詰問張振武槍斃後參議院即有人主張提出質問書當時未能决議翌日爲星期六照例休會參議員中仍有主張具案質問者聞巳得十人以上之連署惟有一部人以張君旣死不便再將其罪狀證實意存反對大多數不允昨日業巳提出而湖北參議員又以此次黎副總統電請槍斃張振武殊爲不合去電詰問理由其電文亦極嚴厲云 
　　章太炎之哀輓昨日章太炎輓張振武聯云英雄正自粗疏猶將宥之十世權首能無受咎如可贖兮百身 
　　鄧玉麟之不平又鄧玉麟者亦湖北起羲中之一人也此次與張偕來京適見張方以黎電鎗斃頗有兔死狐悲之懼爰於昨日開談話會於粮胡同哈宅研究善後方法即日由鄧玉麟劉成禺鄭萬瞻羅虔孫武等致電黎副總統云張振武爲創造民國首功弓藏狗烹傷心慘目即曰罪在不赦亦宜在武昌宣布罪狀明正典刑何以外託勸導之名陰行殺戮之謀囑玉麟等同振武携手入都驟加暗箭言念及此不寒面慄玉麟等嫌蒙友固不足惜竊恐民國即從此招亡國之禍南望江天無涕可揮公素明逹祈速敎我　　黃禎祥之俠羲張振武被執法營務處槍斃後於次日其隨帶之妾始知惡耗卽欲自戕殉夫幸經同寓某女士再三勸阻其妾向看守之兵請求往視振武屍身守兵不許其妾遂在哭悲慘難堪適黃禎祥亦寓居該館不忍坐視出與守兵長官言振武己死彼一婦人有何能爲且臨夫屍一視亦禮之當然何爲不可遂探懷出手鎗向衆兵曰敢阻者死衆兵不敢與抗黃遂入室將振武妾拉至旅舘前送上馬車守兵等在旁將車夫驅逐不令執御黃左手托鎗右手執鞭飛登車夫之坐竟揚鞭執御而去觀者及守兵等無不驚嘆黃之俠羲不置 
[五黨合併之小波折]  
　　同盟會統一共和黨國民共進會國民公黨共和實進會五黨合併事現巳成熟惟中間仍不免小有風潮茲類記之如左　　國民共進會本係徐謙許季衡王荃善安徽諸君所主持且以在法部者占多數此次合併黨員一部分頗有不甚滿意者 
　　共和實進會會員以廿肅人占多數且有一部分在上海會長爲共和黨有力者之田駿豐合併之時方在上海到京後受會員種種質問現方與殷汝驪等在交涉中 
　　統一共和黨黨首雲南都督蔡鍔始終未預聞其事且據在京蔡之友人所言蔡一月前卽有私函私電主升解散各黨一致進行蓋蔡爲軍人性質直截了當近來厭惡黨爭故有此論今巳來電聲明脫黨並主張無黨之說 
　　國民公黨首領岑春煊自合併定後亦己宣告脫黨 
　　同盟會內有二大困難（一）向不主改組派如田桐白逾桓諸人頗以宋敎仁等爲專制主張於昨日另開同盟會大會討論其事現己經會員某君勸止允俟孫黃北來後再决（二）女子會員以削去女子參政權於政網之中爭持喧閙甚力尤以唐羣英沈培員二女士爲最昨日午後五黨代表在統一共和黨事務所開大會先期當局者頗聞同盟女會員有赴會爭閙消息選派兵警彈壓甚周 
雖有種種以上之風潮然以宋敎仁張耀曾李肇甫湯漪谷鍾秀吳景濂殷汝驪諸人主持頗力聞宋等計議以民國報爲該黨正式機關並發行月刊雜誌於北京漢口開設法政大學在北京者則以王寵惠爲校長漢口之校則由宋敎仁前往組織 
[時評（萍桴）]  
　　張方槍斃原因言人人殊今巳歷數日矣而張方所以致死之由函電紛馳詰難羣起參議院與政府日在短兵交接之中口舌風潮　 
往復相爭而迄未有巳 
　　自記者觀之張方之死誠不得爲無罪而大總統殺人之手續亦未免於法定上階級稍稍失檢竊謂此時參議院當一意以大局安危爲前提不必疲精勞神而故事爭執惟於保障生命之法律此後宜一一嚴爲規定母使大總統再或濫用其威權焉可耳 
小說 
[無名罪人（七十五）（無名）]  
　　說時並不客氣走進了這邊房來指着房內的牀說道便是這牀上那美國商人太克被殺了的你今夜也要睡在這牀上了看官聽說倘若眞做偵探的到了這個場所郤是絶好機會何等喜歡克路侯爵原是學做偵探的人聽了鄰室客人的話心中也不免有些不快只因爲着冰心姑娘的綠故不好舍之而去那鄰室的客人早看出這個情形來又說道但是這室內從没出現過鬼夜間也没響動我在隔壁房內是知道的倘若你害怕到晚間我和你調過來睡那也可得克路侯爵道那也不必又問那人道出那命案的時候你己住在隔壁房內麽那人道不差我正睡在隔壁房內克路侯爵心中一想這個倒好他在隔壁房衷犯罪時候的情形多少他總能知道的因道你在隔壁房內當時也甚可怕了那人道這倒不甚可怕當時我在睡夢之中聽的不甚清楚又道你眞可惜了倘使你早來巴黎一日便好看見這件案子的大審問了 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[邵叅謀來鄂一夕話]  
　　中央參謀部參事邵寳蓮君於十六號奉大總統特命乘專車來鄂此聞政軍各界先期均未聞訙故未往車站迎迓邵君下車後當卽渡江關見副總統蒙延入辦反室茗幾黎公首振邵君手曰聞君來鄂昐望甚般第未迎迓抱歡良多邵君答曰先生締造民國欽佩己久此次前來特有要務奉商寒暄甫畢而民政長劉心源軍務司吳醒漢內務司夏壽康財政司潘祖裕外交司胡朝鐀寳業司屈德澤敎育司姚晉折等　接電話次第來府會晤各表政見邵君所述其重要之點如下（一）敦促黎公北上（二）　和南北界限（三）補助西北軍需（四）促行軍民分治（五）融化政黨紛爭（六）赶辦漢口建築茗談既倦黎公即導爭花園以內游眺公同攝影畢復在凉亭圍座遠眺黃鹤樓大别山及漢口水培漢陽請川開諸勝景頗爲欣然旋假凉亭大開盛筵賓主皆帶而散至邵君奉大總統派委來鄂原因聞係爲 
某會黨有非常重大之事並與張振武伏 
誅一案均有關係詳容續聞 
[漢冶萍公司內容披露]  
　　漢冶萍煤鐵礦公司前經鄂軍政府宣布充公該公司董事會抗不承認力辯係完全商辦公司非盛宜懷一人私有而中央工商部亦爲力爭現鄂民政長劉公心源擬從中轉　特派員調查該公司內容實情酌商新法以解紛爭茲據調查員報告情形列下　漢冶萍公司之股本（甲）國有財產約六百餘萬 
兩分爲二項（一）開辦費約五百餘萬兩此項係前清鄂督張之洞經手自　辦鐵廠起至歸商辦之日止共用官本銀五百數十萬兩議定此後每出鐵一嚬抽銀一兩歸還官本還清之後永遠抽收報効國家（二）前清農工商部公股銀一百十六萬餘兩此項共分二欵（子）爲索還比法賠欵存銀九十一萬六千五百餘兩（丑）爲萍鄕鐵路公司附股銀十五萬兩合計一百十六萬餘兩均屬官欵前清時禀准撥充公股股票及息銀均歸農工商部管理（乙）商股約一千萬兩農工商部股在內 
　　漢冶萍公司之債項（甲）外債（一）預收日本正金興業兩銀行購置礦石及生鐵足銀六百八十一萬六千五百餘兩如不交貨即還原銀（二）欠日本各銀行共欵四百五十七萬三千三百餘兩（三）欠羲品銀行法金九佛郎扣銀十四萬四千六百餘兩（四）欠道勝銀行十萬兩（乙）國內債（一）預收郵傅部及四川浙江廣東湖南購鐵軌價銀三百二十五萬兩（二）共欠上海漢口各錢莊及存欵銀二百七十五萬五千兩內外債合計共欠銀一千七百六十三萬八千六百兩 
　　萍廠項下（一）外債欠禮和洋行銀十七萬二千六百十五兩（二）國內債共欠漢口上海各錢莊及存欵銀六百五十九萬六千四百餘兩內外債合計共欠銀六百七十六萬九千餘兩 
以上三廠合計共欠內外債二千四百四十 
萬零七千六百兩 
[副總統薦任叅謀長]  
　　黎副總統以兼職爲東西各國法律所不許雖滿清積習一人可兼數事而遙領者猶不多見現旣以副總統資格領鄂都督一職事務己極紛繁斷難兼顧參謀總長一席是以昨特電請袁大總統將參謀長取消請以孫武或黃克 
强接任 
[西征好消息（三）]  
　　清溪縣七月十八日電云張都督鈞鑒頃據同普委員李函稱關外北路一帶尙屬平靖又得鐪鑪城函稱自河口捷後蠻匪望風遁避胡陳兩軍前隊己抵大竹卡距裏塘僅數十里又探聞日前番匪攻巴被顧占文擊退知關錦注用特電呈黃煦昌印嘯 
　　征西胡營長國清於七月二十七日飛函致成都云本日黎明逆番由山後來犯我寨士卒早有準備維時清督率隊伍分道上山抵禦該番傷亡甚多血跡徧坡屍身均各拖去本營護目兵丁受傷各一名餘皆無恙奪獲火槍一桿蠻刀一柄與陳步三所率隊伍窮追十餘里竄竄箐林山谷恐受伎倆旋即收隊陳步三所派左隊弁兵亦駐紥河西所有防禦堵隘事宜彼此和衷佈置加意籌維然該逆番等自鄉城稻壩裏塘失守後勢燄頗張經此薄創之後逆胆巳寒除逕報都督司令軍務籌邊各處用特函逹再逆匪未撲至防所橋工廠料保固完全前請發給米一月從速飭運以備急需 
[尹總司令行營紀事]  
　　川報云隨營訪員來函云七月十三號尹都督在邛州暫駐一日清理積案次日即起程因邛州搶刧之風甚熾現尙未息鄉塲巿鎭久苦强暴哀鴻遍野十室九空在場集貿易者甚屬寥寥問其原因由於搶盡尹總司令覩此情形雖急於進藏而邛州之慘狀又不忍置之不理故清理案件一日而去云 
　　雅州電云成都張都督胡護都督董特生邵明叔先生鑒本日（七乃十六日）抵雅軍容甚整擬小住三日留軍駐雅輕騎赴邊邊兵聞甚奮勇夷人畏縮誠恐恩威不宜統馭失當故余獨往乘此銳氣整飭朱軍慰勞邊卒愼撫一人以收實效籌辦銀行及解餉事祈速設法省城軍政民議各處近况如何希速復昌衡篠印　　　近日西征軍隊過雅州民間甚表歡迎惟軍隊中程度高尙之兵士固多而未受敎育者亦間有之往往有託言去歲過雅時曾寄鎗枝於某某家中肆意估索民間恐無辜受毆不敢與校只好賠錢了事所望帶兵者嚴加約束耳 
　　陸軍辦糧官盛君魁臣在雅州採辦糧米今歲雅地雨暘時若禾苗玉黍油油葱葱極爲茂盛收成可望豐裕不然民間又愁煞矣　　現在穆坪地方有大股匪徒乘番衆蠢動結羣四出搶掠是不经以不嚴爲防禦者也　　夷匪前此攻陷衷塘即置夷官河口對岸亦置夷官管理一切觀此則夷人之蠢動其固志不在小也西征將士幸勿輕敵 
[雲南征西軍出發紀盛]  
　　雲南征西軍隊前以事體重大地理人情概須偵查於計畫方略頗覺繁難故司令部成立多日尙未聞出發消息近各事籌畫完竣司令官殷承瓛定於七月二十四號上午七時啓程出小西門向迤西進發是日上午七時各司長各學校及駐省陸軍巡警隊等均出小西門外至潘家灣列隊以待女學隊並預備毛巾多份以備贈送至十時後騎兵先發各隊脫帽者舉槍者鼓掌者及呼民國萬歲雲南萬歲者連續不絶次步兵機關槍砲兵等陸續出發歡送如禮最後司令官殷承瓛參謀長鄭開文連續而至臨時議會各員及軍界上級官長羣邀飲餞别酒又一一握手爲别出發既竣歡送各隊以次入城沿道擁擠頗形熱閙但入城後猶見有未曾出發者二三中隊長馳騁城內逐處封馬大約子彈軍用等物一時未能軍盡云 
[滇省添募陸軍]  
　　滇省陸軍反正後自願退伍者既居多數近又因出發西征軍故又西出募添計東路曲靖南寧宣威馬龍平彜陸凉霑益各府州縣募兵四百名己委募兵正官殷超募兵官何永福募兵員蔣金科夏鴻銓前往南路宜良新興江川路南河陽各州縣募兵四百名己委募兵官唐准源李文驥募兵員李良臣前往西路祿豐廣通羅次易門定遠大姚鎭南各州縣共募兵五百名己委募兵正官鄭孝先募兵官徐時雲雷振東趙如栢郎至誠前往北路武定祿勸元謀富民各州縣募兵五百名己委募兵官談國章募兵員董占法楊登第前往中路安寗昆陽晉寗呈貢嵩明各州縣募兵四百名已委募兵官何鏡澄張連陸李朝陽前往南北中各路募兵正官則以沈得全兼任之諸君此行又爲滇省增數千甲兵矣 
[蘇都督通令錄要]  
　　取締承辦認稅都督府財政司案呈查省議會議决裁釐抵補方法案第二條內開貨物稅得由各本業董事改辦認稅但非本業不得代爲認稅又承辦認稅總稅者不得自設巡丁祇准委託法定徵收機關代爲稽查等語茲聞各處辦認稅者仍有實非本業朦混包認甚至自立公所私設巡丁到處徵收與法定機關無異實屬有違議案亟應一律禁止以重稅務除通令外合行訓令各稅務公所查照各項認稅如非本業概行取銷其實係本業承辦認稅者祇准委託法定機關代爲稽查倘有自立公所私設巡丁等事立即玫律撤銷徇隠並將遵辦情形限十日內具復此令 
　　規定納稅界限都督府民政司案呈查巿鄉制第十六條第四項及選舉章程第五條所載直接稅字樣各縣以界限未明每多誤會亟應列舉規定以昭劃一查祇稅分别直接間接從經清上觀察之則納稅者與　稅者因難認定界限而從財政上觀察之則實未嘗漫無界限大率稅之於財產及秘得者爲直接稅之於物品者爲間接爲此列舉兩類如左仰卽一體遵照此令直接稅類（財產部）忙漕蘆課漁課鹽課房捐等類（所得部）典稅典捐醬缸捐槽坊捐牙稅等類 
間接稅類（物品部）產銷稅關稅鹽釐等類 
[吳下叢談錄]  
　　蘇軍第七十九團第三營分駐震澤之前隊二排副兵張得勝日昨突因瘋病復發刃傷排長沙掌衡普傷兵士多人暨刃傷鄕民施倮倮斃命該副兵張得勝旋卽潛逃至西　河落水身死現經該團營長禀報到省當經軍政司盧司長派委冀科員應　前往確切查明將詳細情形禀復核辦冀科員已於日昨起程矣 
　　宗民政長日前邀集各巿鄕公所董事在署會議水平測量荒田一事預備派員赴鄕測量聞各巿鄕董到者共有三十餘人均極贊同議定俟秋穫登場後約十一月初由縣派員實行測量届時當由各巿鄕董指導會同辦理云 
　　編查漁船烙印前由臨時州議會議决各歸巿鄕公所辦理由縣頒定章程通飭照辦各節會詳前報茲聞有某巿公所編烙漁船稽查員宋某本係舊時漁總不免有舞弊情事漁船大起反對刻己聯名控訴宗民政長己將宋某傅案訊究矣 
　　蘇城　門牙楓橋西津橋等處前有客民散勇勾結成羣盜伐墳樹當泰都督飭派軍隊彈壓嚴禁並由民政長拘捕遁解加籍此風得以稍戢不意近日又有多人潛至穹窿山左近紏通本地痞匪公然發掘墳棺揤取塜中衣飾凡富家大族祖墓均被毁掘無遺現爲該處鄕公所知悉連日四出勘視但見白骨縱横棺骸暴露報由城鄉墓裔禀請究緝嚴辦所望盡法懲治免使朽骨遭也刧 
　　縣立中學堂自春間風潮陸監督辭職後暫由庶務長程君庖代現届署假開學在卽宗民政長己聘定通州趙君爲該學校監督乃縣敎良會某會員以本地所辦學校而必借才異地心殊不服特經提議於前日開會公議干涉之法議决先行函詢民政長請將趙君履歷開示云 
　　程都督由寗電致蘇州軍政司云報載十七號晚虎邱老鴉橋地方有匪徒持械搶擄錢姓拜有拒捕情事究竟有無其事祈查　德全效軍政司接電後當卽復電云敬悉十七晚霎地方檢察廳電話虎邱附近有持械匪徒二三十人當即派第二團步兵一排前往會同警察協拿及至該處聞風逃散查匪首綽號督都現正設法緝拿特復以抒　念盧世議叩號 
　　巿公所議事會以臨時檢查員報告男普濟堂名譽董事所造決算册有侵吞公欵私換公產等種種情弊經審查會提出公議議决知會董事會按照巿鄕制第一百三條（巿鄕職員有犯　私及侵吞欵項者除責令全數繳出外仍按照法律治罪）辦理該堂　惱羞成怒聞將訐控議員以挾嫌誣衊等詞赴廳起訴爲先發制人之計想必有一番劇戰也 
　　城巿公所總董汪鳳灜特發起組織一巿政研究會以研究巿政進行之方針爲目的凡農工商學各界團體職員除政黨外俱得入會研究聞己擬定草章微求贊成同志不日卽將開會成立矣 
[松江土豪敗訴再紀]  
　　松江天馬山土豪張葆培即張敬垣被控一案松人莫 
不泩意其敗訴情形己據訪函登載昨報茲又另得一函較尤詳盡因係大快人心之事特再錄之以爲一般恃勢妄爲欺壓良懦者勸華亭天馬山區光復後即由鄕董張葆培舉辦團防本年來各鄕改辦巡營天馬山　設公所張葆培卽以團防蟬聯而下保舉隊官王　　爲巡官而自爲區長民政署並未承認張葆培聯　槍械預備軍號濫用警務分所　記人成　其蠻　先是該處鄕民有孫羲則者畸有租傳蒲蕩張涎其利而奪之在前清時料訟未結至今年上月下旬張命無賴張鹤昌（卽承租張所奪之蒲蕩者）吳阿友楊少雲等至所奪孫之蒲蕩內刘蒲翌日孫囑其壻沈子山查看蒲蕩因與張鹤昌等口角張遂奔告張葆培張大怒立命巡官率全班巡警掌號鳴鎗馳至張絲浜卽將沈子山曳倒捆縳於烈日中晒至山鎭用巨練鎖在庭柱不與寢張逐日拷打孫義則及其女沈孫氏向檢察廳民政署分投喊寃鎖至第九日張葆培遂發出告示多道內稱人贜並獲查照新刑律三百六十二條强盜罪業己成立從寬照違警律拘留看其是否悔過船一隻當變價充公云云孫情極揭得告示續行喊訴經謝民政長立傳該巡官並提沈子山一并移送檢察廳核辦嗣經檢察廳拿獲張葆培發所乍守並與巡官等質訙明確實屬干犯法紀即向刑庭提起訴訟張葆培延張家鎭錢謙二律師辦護張鹤昌因此案牽涉亦延潤宇律師爲之辦護本月二十號下午二時開庭公審因此案爲松人注目觀者約逹四五百人甚爲擁擠先由審判官傅原被告到堂三律師亦先後蒞堂檢察官宣布起訴理由畢孫潤宇律師起言本律師爲被告張鹤昌辨護人查鹤昌爲張葆培佃戶係租葆培之蒲蕩所租蒲范既爲孫羲則沈子山等聚衆刘割理應報請巡警彈壓孫沈等聚衆割蒲有物証人証爲據以人証言則沈子山率領多人到蕩刘割有人目見可以傳質以物証言則孫羲則禀詞內有張葆培紏衆刦蒲云云蒲而曰刦其爲孫己刘之物可知是張鹤昌之報告實係救急辦法無犯罪行爲審判官謂蒲蕩一物属張属孫迄去定案張葆培既無所有權則張鹤昌又何得有租借權孫律師又謂蒲蕩案未經判决則蒲蕩尙在權利拘束之中張鹤昌知承種張葆培蒲蕩而不知爲孫有猶之租屋者租某甲之屋則乙來拆屋自須告訴官廳且刦蒲行爲跡類强盜審判長云貴律師認沈爲强盜行爲未免不合非將張葆培犯罪行爲一併研究難得眞詮且張鹤昌既未明此案詳情何以親手捆帮沈子山顯係與張葆培串同一氣孫律師復起欲置辨庭長即請張葆培律師起辯張律師家鎭起言本律師爲張葆培辯護人今先問張葆培犯敎唆罪抑犯濫用職權案庭長謂查認定犯濫用職權罪張律師將職權二字指明差誤提出民政署不認張爲區長之証據庭長謂此証據殊未充分民政署所交巡官印信存在張葆培處可以張所出親筆告示押有警務所印影爲憑王巡官亦證明並未接受印信素聽張葆培之指揮原告周律師祖培又呈出張葆培命令王巡官種種行爲之手書庭長又傳呼王巡官之弟作証張律師謂此係有關係人理應拒絕正在紛論間審判官傳諭停止三十分鐘休息旋復開庭審判長謂張律師曰貴律師拒絶王巡官之弟作証係據何種法律張律師不答遂傳一切証人到堂令原告沈子山述當時被縛狀及種種受私刑等情沈子山又供出張葆培在天馬山坐堂訊問情狀巡官王某及一切証人又証明張葆培不法行爲張律師起言頃聞沈子山所供張葆培坐堂訊問情形與豫審時所供絶然不同請檢察官提起誣告且張葆培在天馬山坐堂與否有何証據審判官謂沈子山所供並不與豫審時有所出入貴律師既謂天馬山堂訊事無証據則本廳可不承認准作爲無效惟張葆培令巡官捆縛沈子山致放鎗鳴號種種不法行爲人證物證無一不備則貴律師又將奚辭張律師起言審判官但就一方面着想而不爲張葆培着想實欠公廷長云張葆培自有貴律師代爲辯護本廷長未敢越權衆鼓掌如雷廷長喝令維持法庭秩序隨卽宣告辯論終止靜候七日內下判决書原告律師因提起附帶私訴就現有損失爲度數約百金庭長准在判決書內判决遂退庭時己四句半　矣 
[浙江新舊都督交替紀]  
　　本月二十一號上午八時浙江新都督朱瑞君親蒞蒲場巷軍政府與卸任都督蔣尊　有名談片時即飭該府副官檢齊文卷關防移交清楚朱都督當照章舉行接篆禮其時綢業商 
人宋鍚九等預在西　宋莊備宴爲舊都督祖餞由朱都督特派衛隊隨護赴約宴舉己十二句鐘蔣君興辭起節同席衆商全體隨送至浙路城站軍警兩界均己在站列隊是日浙路公司特備花車一輛都督府舊僚及同鄕等另掛一車以便誰送出境及兩句鐘汽笛一聲卽向游城進發矣現聞朱都督巳决定將督署附設於第五軍司令部至第六師師長吕君亦巳於二十日視事卽日將司令部遷至元實街憲兵營遞　　司令部即作爲軍政府各科課員司辦公之所其蒲場巷都督府全基退還高等學堂俾和從速組織以維敎育模範原有之第五軍司令部名羲擬俟現駐寗温台第二十五師裁减歸併辦理完竣後方能一律取銷其內容己規定將第七八兩標開回省城補足六師全軍外應留兩標及砲工輜重等營編制完備成立混成一旅仍令分防沿海要區聞朱都督命令無論一師一旅全軍歸併改編事宜至遲不得過兩月云 
[川都督府人物志]  
　　成都訪函內叙都督府人物備悉茲特詳錄於下鎭務處總理董修書副理謝持郭燦民政司司長邵以恩次長劉天佑旗務局局長王德恒財政司司長董修書次長董鴻詩造幣廠總辦蔡鎭藩鹽務局局長張習兼參贊敎良司司長沈宗元次長劉冕司法司司長覃育賢次長孔慶餘實業司司長王國輔次長張瑾雯交通司司長郭開文次長黎慶雲外務司司長張治祥次長楊開甲籌辦處總理黃煦昌副理王楨杰法制局局長吳造陸叙官局局長姚弼意統計局局長蔡文銓印刷局局長李育仁庶務局局長江樹兼參贊參謀處總長張毅次長周炯伯軍務處次長執行總長曾承業軍學處敎育總監王綺昌軍事參議院院長羅綸審計院院長尹昌齡次長廖澤寬上審院正龍靈上審檢察院檢正趙一德第一鎭鎭長周駿第二鎭鎭長彭光烈第三鎭鎭長孫光　第四鎭鎭長劉存厚川西宣慰使顔緝祐副曾學仁上南宣慰使陳希曾副張廷翥下南宣慰使李行芳副王廷語川北宣慰使張瀾副李零龢巡警總監楊维總政處參贊人員趙春煦兼省議會籌辦處李植祝固周卓裴剛秘書長楊光瓚次長廖壽淦 
本埠新聞 
[副總統拘捕江亢虎]  
　　上海社會黨致北京電北京袁總統孫中山先生鑒江亢虎抵漢黎都督無故拘捕侵奪人權違背法律請速電釋社會黨 
　　又致武昌電武昌黎都督鑒黨員江亢虎抵漢何故被拘是否出公意速釋以重人權母悖法律社會黨飬 
　　又致漢口電漢口後花樓致忠學校電悉江被捕後詳情速隨時電示社會黨 
　　漢口社會黨電火急社會黨本部轉各報鑒漢口警廳云奉黎都督電將江亢虎拘解卾漢口部養 
 
 
 

Page 7

 
 
[交通部復招商局股東維持會電]  
招商局股東維持會删電悉招商局事設會維持足徵熱忱良用嘉慰本部現派專員赴滬籌商辦法希候專員到滬再定舉行股東大會日期以資接洽交通部馬 
[禁烟前途之障礙]  
　　江蘇程都督令行上海縣民政長云據民政司外交司會稱准外交部艶電內開武昌黎副總統各省都督鑒禁烟一事上年甫經訂立條件聲明各省不得限制印藥大宗貿易欲禁運印藥必土藥巳經絶種顯有確據前清各省禁種本己著有成效乃自軍興後以無暇顧及民間又將私種土藥甚至如山西四川已經商允禁運印藥之省亦不免毒卉復萌英使對於本部屢有煩言而閩浙等省禁種未凈轉令土膏閉歇或立燬餘土扣留轉運之印藥英使尤以爲違背條件限制貿易迭次抗議昨該使又來文謂各省不能遵照條件巳有明據若非先行改良則於承認中華民國之舉必致躭延其條與路透電所載英外部次長上下議院之言相同務望各省長官遇事遵守約章秉承中央命令勿以一端之交涉致碍全局特此通告惟希注意等因到府准此合行令飭仰即遵辦 
[日報公會爲郵費事致交通部電]  
　　北京交通部鑒報紙郵費早蒙核减計大包每份一釐另報每份四釐乃近來各館郵寄另報多逾四釐定額且有仍需八釐者已屬違背定章詎八月份神州報郵費比較上月忽增洋一百三十元而寄報數目並未增加向局詰問不得要領郵局如此任意是大部雖有維持之盛心報界終不得享减價之實惠新聞事業正際艱苦何堪重困應請電飭滬郵局迅予照減以維報業迫切馳陳並盼賜復上海日報公會禡 
[取締法官請假]  
　　江蘇提法司總務科致上海審判廳函云頃奉司長面諭嗣後各廳推檢如有因事請假至一月者須按順序代理不得紊亂一面仍由該廳長聲明備案至各該廳長如因事請假至十日者須呈候派員代理接任後乃得離廳不得自由派人代表以重責任相應通函貴廳查照 
[頌發報銷表式]  
　　江蘇都督令行上海審檢兩廳文云提法司呈江蘇全省司法機關成立者巳有四十餘縣之譜所有各廳開支實數若干總數若干亟應列爲一表俾便稽核茲由本都督　定表式自正月起至六月止其審檢兩廳及地方監獄逐月開支應即依據報銷實數按照格式分别塡寫兩分嗣後仍須將每月收支造具四柱清册呈候核銷母稍玩延 
[陸軍念三師亦將裁撤]  
　　陸軍第二十三師師長黃膺白君奉江蘇都督命令略謂現在軍餉支絀不敷開支肿隊軍隊已分别裁汰查該師招募時本爲北伐之用今南北大局己定共和告成該師亦應取銷以省國課等語現黃師長巳轉飭所部各軍隊一體遵照務於月抄一律遺散 
[宋仲蓮被控忤逆詳紀]  
　　己故法蘭西銀兩買辦宋盡紳之妻李氏因次子仲蓮登報阻止售產卽以仲蓮違忤奪產等情控由法總領事委副领事李畢君會同聶讞員於昨午開特别公堂研訊中西官以該氏年逾古稀不能久立破例命坐問氏曰爾控告爾子究竟是何宗旨答稱共有三子仲蓮列次第三子於十九歲時病故所朋家產早定三份分派三子臨終時遺言遺產或送或賣聽憑作主今將分據呈電質之仲蓮供三弟於前清光緒廿五年病故時年十九歲由商人之次子國椿承嗣發訃成服商人向爲道勝銀行買辦庚子年因營業失敗破產　有三弟遺產並公產有數十萬之巨今被母親聽信朱敎士卽朱相公暗中唆使無端送與外人心有不甘又據李氏供現在三房不要立嗣該產由吾作主仲蓮又供三弟病故時次子國椿曾經服孝三年且有正式訃聞爲憑現母親要將胞弟宗祀斬絶實屬大違法律當時有李氏之婿朱紀林在堂插口敎供當奉中西官斥阻並據三房嗣子宋國椿以請追遺產等情具呈李氏又堅請著仲蓮具結並登報更正中西官諭曰因爾年老已特别優待毌再嘵嘵爾家門第清高察看仲蓮情形斷不忤逆所控尙無實據着即註銷至爭嗣爭產一節著二房三房各邀公正人調處禀覆核奪一面由李副領事將案情及訊判各情函致敎堂查照 
[請禁演唱花鼓戲]  
　　南行鄉公所致民政長函云演唱花鼓淫戲耗財廢業最爲地方之害迭奉諭禁在案現准本鄉父老來所報告據稱十六保四十二圖及四十四五圖有好事之徒搭檯演唱淫戲逐夜輪流通宵逹旦男女混雜傷風敗俗莫甚於斯際此米珠薪桂農民度日維艱豈可浪擲有用之金錢謬作無用之舉動若不請示禁止恐少年狂妄者皆將效尤肆行無忌貽害於地方者實非淺鮮敝所據報告調查確實不忍坐視用特具情懇請出示嚴禁并責成各鄉圖地保如有前項演唱情事隨時禁阻一面照會警務長飭南行區巡員就近派警密查如有違抗禁令者准棒拘解懲辦以靖地方而厚風俗實爲公便 
[福建公會之要電]  
　　北京大總統國務院鑒閩彭總監種種不法早在鑒中現省議會己停議宋議長暨議員四人赴京　訴本會特舉副會長藍建樞代表全體會同面求早日解決羣情亟迫敬祈矜鑒旅滬福建公會潘訓初陳楚楠等禡 
　　北京海軍部轉藍季北先生鑒省議會宋議長等今日赴京同人舉公代表本會會同面求總統早日解決閩事如何進行隨時電示旅滬福建公會潘訓初陳楚楠等禡 
[俞寳生控告民政長]  
　　俞寳生因骰立衛生泡水樞事被上海民政長批駁不准復延俞患民律師繕狀詰問並自投上海地方檢察廳起訴民政長吳罄濫用職權妨害行使權利復經檢察長張允之君駁退俞更不服日前又赴蘇省高等檢察廳控告茲將原禀抄錄如下　竊實生於本年正月問在上海老北門內開設新發明衛生泡水樞事爲鄰居水爐業所妒忌有黃永楨者不知法律不遵訴訟法規妄控寳生以損害鄰居水爐業之利益藉詞水爐業須離四十八丈可閉之行規被上海縣政長吳罄判示警務長勒令閉歇期限三日拆去工程寳生以其判示中於衛生泡水樞則視爲有益於公衆之衞生而其勒令閉歇之原因純粹爲保護水爐業行規之四十八丈內之水爐業實爲私人利益起見並非行政處分屬於私訴判决議在審判衙門故寳生告到上海地方檢察廳請求刑律筆一百四十八條之處分乃檢察廳誤會事實不明刑律一百四十八條之作用亦視該事件爲行政處分駁却北實生不得己請求鈞廳得起公訴之原因一先是寳生開設衞生泡水櫃於已設有老虎灶之四十八丈內因起衝突器具則爲鄰居之水爐業搗損不己至使黃永楨控於上海縣民政長吳罄是本案之私訴事件彰明昭著不涉行政處分所不可解者則行政司法是否分立如司法衙門完全成立之上海尙容行政官逾越權限處理私訴事件此寳生爲我中華民國司法尊嚴計又不得巳請求鈞廳提起公訴之原因二竊查水爐四十八丈之約規原由前上海南巿巿政廳長莫之批示（中略（水爐業前因屢次涉訟定有規約須離老店左右前後四十八丈之外方可開設是則所謂離四十八丈之水爐業行規者　前清訴訟之判詞以前清之判例而限制中華民國之約法則更無理由之可說試向今日上海之民政長是否前清之上海縣卽前清上海司法未曾獨立之縣官乎况臨時大總統一再宣言亡清法令非經民國政府承認不生效力豈區區前清之水爐業訴訟判例得反足限制臨時約法第六條第四欵人民自由營業之規定而與同法第二十一條限制本章之法律有同等之効力耶此被告上海縣民政長吳罄違反我中華民國臨時約法實背國家任官之本旨對於刑律第一百四十八條中濫用職權妨害行使權利之責似不能免此實生爲愼重國家任命官吏起見不得己請求鈞廳提起公訴之原因三總之本案之主要關鍵在私訴事件與行政事件之區别刑法學者主張刑事犯爲毀壞權利之行爲夫行政犯與刑事犯區别標準之難明雖屬公法學家之公言然未有如被告上海縣民政長吳罄之對於寳生衛生泡水櫃與鄰居四十八丈內水爐業之私訴事件而牽入行政處分也亦未有如檢察廳之不明權限不分官員對於違反行政法之規定豈身爲法官誤解刑律一百四十八條之正條耶抑公署同處有意偏袒耶官員違法事事須提起行政訴訟如檢察廳之駁郤理由之所云則刑律第一百四十八條之規定等諸虚設此豈立法之本意哉權限不清何由法治卽使寳生之開設地點有損害鄰居水爐業之權利則由該水爐業者之起訴審判廳要求損害賠償可何用事不干巳之黃永楨起訴爲被告上海民政長之干涉爲因此追切請求鈞廳引用刑律一百四十八條提起公訴一面申飭上海地方檢察廳放棄職權之責謹上 
[覆訊騙吞公款案]  
　　前清漢陽兵工廠總辦王子仁（即王壽昌化名）因在卾省交通銀行騙領公欵洋三千二百元潜行來滬經黎副總統查悉派員壯時伯到申控泰色共公廨將王逮案訊供交保在案昨晨由　復訊原告代表德雷司律師上堂聲稱被告曾於民軍起羲時串同收支委員張鴻鈞捲吞公欵八十餘萬兩前經黎副總統派代表彭壽朋控請飭追當時被告祇將不通用之漢口交通銀行鈔票及不能直接向領之存欵先後繳呈惟其騙領公欵均係現洋被吞不繳茲經原告查得內有洋二千六百元有交通銀行來信及被告承認之復函爲憑是以另案控追並不牽涉前案尙有被吞公款一俟查有實據再行接續控追被告既稱此欵早已報銷何不將報銷實據呈出顯有不實請爲飭令被告自赴湖北聲明或請緩期俟原告檢查呈實據俾免推卸訊之王延費信惇律師辯稱此欵係開支兵工廠各司事爲避難費用其時滿清政府尙未消滅早在該管陸軍部報銷前次黎副總統派彭代表在廨控告時被告己將開支清單呈案並証明早將此欵報銷遂將各欵繳清奉諭開釋事後彭莊二代表同至被告寓所向索洋六百元不允未免因此挾恨此次原告明知一案不能兩控故不控王壽昌而控王子仁卽此可知其用意但仍無實據應請將案註銷並據王子仁供稱此項公欵彼時因病均由張鴻鈞代往領取惟領銀分用之各司事現尙在兵工廠辦事可証所有報銷公牘及各司事領銀收條均在張處等語王襄讞商之美海副領事判王仍交原保候補傅張鴻鈞到案呈出收條等据再行訊核 
[聲訴謀害人命情形]  
　　上年十二月間法新租界巨　逹路發現無名男屍一具經中西官同往相驗該屍身受刀傷並受手鎗轟繫斃命由堂棺殮飭緝兇手在案嗣經探目黃錦榮購線緝獲兇手趙阿二又名景治一名昨經聶讞員會同李副領事開特别公堂提訊趙供死者名洪阿大生前與駝背阿三老陳老木等以搶竊爲生嗣洪因分贓不匀私向探捕放風彼黨中口號爲之放龍故此各人恨之刺骨中阿三起意與老陳等騙至巨　逹路某屋內吸鴉片烟其時已有十一句鐘至半夜洪出外小便行未數武老陳卽將小刀將洪猛戵一理恐其不死復將阿三手持之手槍奪下向之轟繫旋即殞命我不過帮兇而己現老陳等不知逃匿何處所供是實聶君盤咭再三矢口不移判押候覆訊核奪 
[營兵遷出皇宫]  
　　陸軍第十師十九旅第三十八團步兵第三營及該營之第十二連各兵士均駐城內清皇宫內現因該皇宫即須拆燬撥歸西成學堂建築校舍故該營長梅翼匡已於昨日將該營移往西門外白雲觀駐紥 
[混成第九旅調往金陵]  
　　混成第九旅旅長陳漢卿奉江蘇都督命令迅將該旅全部移往金陵聽候調遺爰於昨日午前督率各隊乘坐滬軍火車往寗惟該旅所備之槍械藥彈等物均在南巿徽甯僵館內如由馬路載往車站必須經過租界諸多未便故於昨晨特備小輪由水道運往車站 
[統領矜恤偵探長]  
滬防全軍司令部偵探丰衛子純忽於前晚患痧身死李統領以該探生前辦事認眞特給殮費洋念元連同八月份薪水一併照發其遺額以偵探陳錦章補充遁遺一缺因經費支絀不復招補 
[土梟橫行無忌]  
　　川沙土梟楊儀昌等屢與客梟曾大榮等爭奪秤私擾害鄕里前　　軍營楊管帶撥兵防動在案茲楊儀昌因見防兵駐紥川沙城內　長莫及故仍在奚來碼頭附近之東海灘地方照常　販私　橫行無忌在爲楊管帶防閉己飭駐防川沙之何隊官密茌動捕矣 
[利用舊器具]  
　　上海民政長致民政總長函云前奉總長交到江蘇都督程函開滬軍都督府所有家具一切雜件請速派妥人前往點收存儲仍將清單交下　查等因屬卽派人有往點收存儲等因當經派敝署庶務員瞿忍前往正在點收存儲間又奉蘇都督令開照得滬軍都督府取消之後所有府中一切用具前經本都督令飭該民政長查點封存以資保存而免遺失在案茲據江蘇陸軍小學校校長解朝東呈稱該校應辦器具多未完備擬請將滬軍都督府所存各件擇合用者撥給應用等因查現在財政支絀既有餘存器物自應無庸另再購製以飾經費除諭令本府軍事顧問官許葆英就近在滬驗取擇合用者運送來寗以便發交江蘇陸軍小 
學具領外爲此令仰該民政長卽便遵照將滬都督府原存器具按册驗交毌稍延誤此令等因奉此遵卽屬令庶務員將滬軍都督府原存器具內擇合用者逐件點交許顧問員代表駐滬江蘇都督府軍事顧問員徐君宗鑑驗收運甯并由徐君出給收條送署備查茲將驗收存儲敝署各件器具及徐君驗收運甯各件分别開列清單並附繳原函一件統祈察核 
[羣學會開學術討論會]  
　　羣學會評議员賈季英君應敎育總長蔡子民君之聘叅與臨時 
敎育會議事幾及匝月現己事畢回滬該會以賈君爲敎育巨子此番與議建樹甚多爰定衣八月二十四日卽舊曆七月十二日下午五時就倉基路會所　學術討論會請賈君宣布當時會議一切情形以資討論即晚舉行第六次叙餐會爲賈君洗塵 
[警察同學會舉定會長]  
　　上海警察同學會在南巿新舞台開成立會己紀前報茲悉是日衆會員投票選舉正副會長以閘北第八區區員趙以權得四十七票爲最多數當選爲會長城內北區區員張桂榮得三十七票爲副會長 
[廣東自來水董事會開會]  
　　廣東上海兩埠商家及爪哇華僑在粤省合資創辦自來水公司駐滬董事會會舉屠振初君赴粤調查一切並與粤地各董事會議辦法業己返滬於前日午後三時在北京路如意里駐滬事務所開董事會到者五十餘人首由屠君宣布赴粤會議情形大旨謂當初董事會議設上海現在廣東一方面欲將董事會併歸粤省因此事曾經三而議妥簽字爲憑一時不便更易所有未盡事 
宜應如何改良删正之處請即公决大衆答稱一切辦汪須再開會討論旋卽散會 
[租界發現時疫]  
　　代理英美總巡捕麥高雲君以公共租界內自入秋以來發現一種時疫卽華人所謂霍亂吐瀉外人亦有傳染者己請西醫研究發生原因皆係夏日貪凉兼食不生不熟之物所致故麥君對於此事甚爲注意除通飭各捕房中西印各捕務將住宿舍一律收拾潔凈並刷印愼食衛生及預防傅染方法令往取閱外近復加派衛生西員分往界內中西各住戶認眞調查以免傅染前日總巡捕房四十八號三道頭西捕白希爾亦患此症當送海能路工部局醫院醫治無效身死昨日該捕房一百五十一號西探開又染此症業己送往工部局醫院醫治據說自此症發現以來西人染疫身死者己有七八人華人亦有二名云 
[吳淞創設醫藥局]  
　　寳山吳淞鎭地處海濱人烟稠密惟該處居民索不講求衛生每届秋委時疫流行貧民之無力延醫者往往死於非命茲由該鎭大同公濟會會員劉起東發起假財神廟設立施醫藥局請遠近醫生到局診治均盡羲務所有局中司役辛資藥費由劉君担任勸助已於前日開矣 
[追加救生經費]  
　　警務長穆君呈報民政總長李君暨民政長吳君文云前准巿政廳莫巿長函開楊家渡救生局向有小輪一艘光復後由滬都督府交通科暫時撥用尙有巡船四艘由本廳會同貴處水巡警仍作救生之用茲准都督令開刻己南北統一軍輪漸少所有救生小輪仍發交該廳應用妥訂新章續辦救生事宜等因除接收外特行奉逹所有巡船救生事宜仍會同貴處各巡警辦理附呈章程一紙等因除函復外旋准巿政廳函開所有救生小輪船一艘於水巡甚爲相宜可由尊處隨時應用其經費亦即由尊處担任特行奉逹即祈察照等因准此除知照各巡員將該救生小輪船一艘接収辦理救生事宜外查該輪夫役辛工煤炭雜資月支約二百元爲從前預算所不及惟既由巿政廳移交現今浦江不靖前借大中小輪業由製造局收回該輪正可爲巡緝浦江兼辦救生之用合將該輪由本廳接管並溢出預算緣由備文呈報仰祈察核請煩查　　　 
　聞 
[城內]  
　　地笔檢察廳批示○姚月坤訴浦東　判所看守法警擅用私刑續求律懲由批據訴已悉查此案前據民人呈訴到廳飭吏驗明傷痕一面二次函飭浦東裁判分所查復去後先後據該所以姚月坤在所不守規則與人爭吵巡士黃立高勸阻不服因此順手拾取旁放之細竹責打現以該巡士辦事粗魯送回警區懲處當日有探夥沈桂午唐阿桂目賭等語據此即經文請警務公所轉飭該警區將巡士黃立高及見証沈桂午唐阿桂一併解廳以憑核辦據訴前情候解到黃立高等再行傳知該原告來廳質証可也楊宋氏訴楊沈氏捲逃尋獲求請訊究由批據訴巳悉沈氏與爾子楊百泉故後未能商經該氏許可遽爾改嫁似有不合　 
惟迄巳六年歷逢赦令縱有錯失亦無罪可科至孀婦再醀本可自由行動即素有親權之父母翁姑亦不能强爲干預今沈氏於夫故改嫁法律所許該氏並無可以干涉之理由更何能追償從前之財禮此項爲爾子婚娶費用係該氏之一種羲務非權利也今不幸爾子　完姻數月卽故如果以此項財禮爲權利得向爾媳償還則社會上因此訴追者恐不勝其擾矣試問有是理乎所控各節均難成立應即却下貼單擲還 
[南巿]  
　　負債纍纍○莊企雲前在南巿裁判所呈控木作頭吳晋記之經理人周志文吞没造屋找價洋千餘元迭次研訊判周吳分别押限料理在案茲有住居泥城橋貴福里之甬人曾企華附控被周於上年七月間以田單九紙計田十二畝零抵去洋四百元至今未理請爲追繳昨經陳裁判提周訊究供由莊倩令代借判周還押候再核奪 
　　久假不歸○醫生金春陽前日被范應良胡兆祺鄭寳生黃菊生及一百十八號巡士楊先才等索取所借洋銀及金表銀表紗長衫等無着扭控裁判所經陳裁判訊供屬實判金交保出外趕卽交還 
[閘北]  
　　但認偷竊○夥刧嚴家角鄕民陸小弟家之盜匪岑阿榮由四區巡警拘解裁判所收押在案昨奉孫所長提訊岑供認行竊不認爲盜判押候查明再訊核辦 
　　减讓四元○嚴國宣姚翼雲欠洋三十元不還昨經孫所長傳案訊明判姚折還洋二十六元給原告具領完案 
　　分期拔還○塌車夫趙錫恩陸順　等六人控工頭張玉明不付工洋三十餘元由裁判所長判張交保清理在案昨經復訊張繳洋五元餘約八月底繳清着張具結銷案 
[英租界]  
　　註銷傳單○駐滬領袖比總領事因志慶莊鄧詢如欠銀二萬九千四百十五兩同餘莊邵燕山欠銀一萬五千五百七十六兩森和莊張智生欠銀九千零八十三兩均延不劃交業經照會公共公廨出單傳訊茲該莊等各將欠銀分别理清昨由捕房將情禀明中西官並將傅單呈案請示論一併註銷 
　　押追騙欵○蔡紀生控郁祥峰彭阿福華阿培以代蒍和記轉運公司茶房爲由被騙押櫃洋一百元昨由捕房將三人拘解公堂請究據郁等供稱此洋實被住居火車站附近善慶里之唐里財騙去現唐巳逃逸求宥問官以所供不實判郁等三人各押三月還洋减罪並候緝提人證再訊 
　　改期審訊○虹口圓通寺僧人悟一等控王秋屏竊洋吵閙一案昨經公堂復訊因被告與代表葛福來律師均未到堂判改期再訊 
　　驟難定罪○英美工部局糞夫郭福成因其友人張少英在小沙陀路與賣水菒之張阿二扭毆上前勸解被阿二毆傷斃命業己驗殮由廨將兩張逮案訊判少英交保阿二收押在案昨日復 
由捕房解究屍妻張莫氏偕證投求伸雪訊之阿二供仍推賴聶襄讞商之美强副領事强君以張行兇屬實擬押西牢三年聶君以案關人命被告尙未供認未便定罪遂判押候會商核辦 
　　婦人入押○福建路八十七號門牌妓女翠鳳樓因容留糼女王小巧子方阿四被捕查悉以其違章昨將兩女併解公堂請示卽由王女之假母許徐氏方女之母方計氏投訴均在該院內爲　兩女因來探望求請給領問官以兩氏不應將女帶入妓院著各押女所一月兩女併發濟良所留養 
　　補傅人証○英商羲源洋行控夏芝生尤振卿串騙銀洋一案前日午後由廨傅訊原告西人恩台佛司郎投訴到案之夏芝生係三馬路岳陽樓酒館股東與漢口分行夥尤振卿於本年四月二十八日用本行名義向後馬路潤昌棧張與甫處騙取現洋一千二百元尤己逃逸應請向夏究追並由張與甫上堂証明夏與尤振卿同來劃取由尤簽字各節訊之夏供尤振卿係是珍兄當時雖與同往尤取洋後卽往鎭江實不知情求察關讞員商之英翰副領事判夏交保候補傅人證於禮拜五早堂再訊 
　　　獲搶匪○陳阿二串黨在成都路　取朱鎭氏家小孩　　生之金　片當被　氏　送捕房昨解公堂訊俱無憑判　　　候查 
　　懲辦騙子○汪炳才宋汪氏等控程文盛騙取金梅皮衣等物昨日由探將程拘解公堂訊實判押兩月以儆 
　　流氓宜懲○流氓陳阿林卽周阿林專在租界提取行路婦人金飾等物業已由探查獲昨解公堂訊實判押兩月 
[美租界]  
　　撞翻小車○小車夫潘江記昨載嗬　水遇北蘇州路後二十 
二號電車撞翻損失不少由三百八十七號印捕帶入捕房因潘跌傷頭面飭送同仁醫院療治再核 
　　不知去向○前日下午有一溜韁馬駛至北四川路由二百八十九號等三華捕上前捉拿致被撞跌仍未獲住當卽歸報捕頭請爲查究 
　　大失所望○伯順路四百七十一號住戶姚金秀昨憑蟻媒趙王氏作合娶王氏爲妻接至家中見該氏患病甚重因扭該蟻媒到捕房控告捕頭斥退不理 
　　賠償損失○猶太人某甲昨向西華得路十二號舊貨店　買洋刀嗣因不快向店主掉換不允擊壞器皿由捕拘入捕房飭令賠洋了事 
[法租界]  
　　怙惡不悛○竊賊陳阿大張毛弟犯案後經公堂判各管押十四天在案茲經捕房查出張陳俱係過犯攝有小影未便輕宥故卽一併解廨請示判兩人各再加押半年滿期逐出界外 
[來函（卓）（雲）]  
　　陳昭常不識時務 
當今之不識時務者孰有如陳昭常者乎陳某在吉五年所作所爲種種皆不識時務故與議會感情甚惡非吉人这薄情民實陳某之不識時務有以召之也何以言之當陳某之督辦邊務也其時間島一塊土久在日人掌握中己設官駐兵欲實行占領其地天實山著名銀礦日人已鴆工開採陳某明知强弱不敵乃我國固有之土地豈甘束手讓人竟不辭風雪各處調查考古證今覔得確據與之力爭來往案牘積至數十萬言始得爭回費此一番苦心而吉人淡焉漠焉蓋我國土地不甚愛惜幾成習慣獨陳某僕僕徒勞誰知感激何勿以　外取巧之爲得也此不識時務者一及升吉撫正是升官發財之機會從前將軍時代稅欵多不報部即以木稅一項而論每年可入私　若千萬兩朱家寳尙　　而歸陳某何妨簫規曹隨以五年計亦可得百餘萬兩乃竟和　托出且凡有稅欵皆令化私爲公故近數年稅額騄增至數百萬得以籌辦新政不致竭蹶然此皆前任各官分肥之欵公之國家不感情私之一已可致富乃處脂膏而不潤其欲見好於吉人乎 
何以朱則立碑紀念陳反屢上彈章未知陳某悔乎不悔此不識時務者二永衡官銀號創鄓將軍時代原爲救錢荒起見而祇弊日多資本空處己將不可收拾聞陳某到時庫存僅十餘萬幾成無本之營業岌岌可危陳某乃調某員爲該號總辦竭力整頓不及二年積至五百餘萬吉人不知　反隢隢焉藉口於紅利早知如此胡勿竟將此欵隨積而隨分之既無本焉有利悶在胡蘆中吉人從何而知而胣留此數百萬以爲口實是自貽伊戚也此不識時務者三武昌起羲風鹤頻驚袞袞諸公非乞退即潛逃陳某當此儘可見機而作且民軍告誡獨立急如星火否則以炸彈　　陳某乃竭力聯絡軍心安撫百姓惟恐一有變動即予外人以可乘之隙其時東南各省大半糜爛奉黑亦尙不免騒然獨吉林始終安全其果陳某之自私自利歟乃吉人得福不知何苦出此死力以相保此陳某之不識時務者四迨至共和大定民氣方張知機者必先見好於士紳方能保全我禒位乃不肯媚好於　會以致積疑成謗積謗成仇試思吉林非我之吉林也乃吉林人之吉林也吉林之禍福吉林之自受之於我何與焉儘可隨俗浮沈以固目前之榮寵任自爲之要如何竟如何耳即有差池係吉林人自己攪亂不能歸咎於我而我轉得安然事外卸其仔肩陳某計不出此而徒自尋煩惱此不識時務者一綜觀五者吾知陳某殆讀書太多良心尙未昧乎殆寳事求是世故尙未通乎以他人處此地位外則虚與委蛇內則暗算手段探其二三　楚入我牢籠而後惟我所欲爲此聰明人之作用子武候曰識時務乃爲俊傑陳某平時崇拜武候吾以謂必大有長進而所作所爲如此其受議會之攻擊也固無足怪吾故大書特書　之曰陳昭常　　不識時務 
[招商局股東唐國泰復辦事人函]  
　　刻奉手敎并北京報紙抄稿均巳拜悉弟於組織新公司及在局衝突之事一概不與聞何背單名電致北京政府不恃無此電凡所有報紙內所登傳單各件均係外人假冐弟名簽入從未見有持底稿來着弟署名者以弟早己推却不與聞菘事也今既如此猖獗弟惟有登報表白以釋羣疑并社後來之冒妄可耳專此復請台安唐國泰頓首八月二十日 
 
 

Page 8

 
 
   
 
 

Page 9

 
 
申報第三張中華民國元年八月廿三日舊曆壬子七月十一日西曆一千九百十二年八月廿三號星期五共三張 
自由談 
游戲文章 
[討蚊檄] [  琴譜]  
蓋聞社肉是盜張湯曾傳磔鼠之文筆端爭趨王思且　遂　之劍凡茲醜　肯有創憑矧爾沗民倍形猖獗賦形渺小張生草莽之間秉性貪鑒　聚　鷄而嗜目矜豹脚等善走於飛廉潜伏蛇鱗逞陰謀如　　且也翼輕秕麥吻若利錐入我墻屋遊我房帷吸飲我　血嚙噬我肌　小白帷中擅敢欺陵覇主露筋祠畔公然玷辱貞姬飛即聞雷肆無顧忌聚眞成巿死有餘辜匪及時而撲滅恐滋蔓而難圓仿其斾建蟻封兵興蝸國刀儲　臂甲被蟹王爲深溝高壘之謀論傅蝶使作以逸待勞之想計出蟻臣以此除奸羣醜奚避以此問罪百辭奚辭然而上溯彼蒼且以好生爲德蠢茲小醜未忍不敎而誅是且禽舍三騙網開一面稍寬生路僅殱渠魁若其怙惡不悛毒侔　尾開言罔長狂甚蠅營則平望之間蟲軍一至戈矛所及民羽黨皆空矣爾黍民其母貽後悔 
[戲擬妓女兒子修族譜]  
　　竊聞國有史而家有譜以　　族之興哀木有本而水有源應考祖宗之世系某等雖無父認却有母生豈可因種繁雜遂而忘親理宜逐個追尋及時修譜 
　　高祖姓王諱孫字公子世居花柳鄉以尋花問柳爲生涯因患楊梅瘡卒享年十六歲葬北里有碑 
　　配室花氏娶自西馬　清和二弄於十二月十二日脫籍因患疳疔卒卒年日一歲奔　東無名嶺 
　　曾祖姓蠟諱燭字温生世居四方台以購敗家因　馬卒享年二十歲塟麻雀空有碑 
　　配室蕩氏娶自東棋盆街老長春堂八月中秋節後一日脫籍患魚口卒享年八十五歲塟徐家匯　　墳 
　　祖姓殉諱酒字醉鬼世居黑甜鄕無業以酒醉卒享年二十三歲塟杏花村有碑 
　　配室鮑氏娶自胡家宅觀盛里二弄年月不詳夫死抱琵琶沿街賣唱爲活後卒於途享年八十二歲未塟 
　　父姓陳諱膏字大土世居鞭蓉城以吹橫簫爲業患烟瘾卒享年二十八歲塟印度 
　　配室蘇氏娶自小東門花烟間夫死守節現做娘姨未死 
茲僅胥得四代高祖以上無從追考後世子孫訪問得之再爲譜入 
海外奇談 
[第一千八百七十九年英法兩國與埃及訂派 
財政監督之條約] [  國先投稿]  
第一條財政監督官凡一切公債事務歸其經理政府一切之職務皆有全權調查之內閣諸大臣及一切官吏若遇財政監督官調取公牘舊案等項必須立刻　出大藏大臣必須將其支出收入之統計表呈於財政監督每禮拜一次其餘各部每月一次 
　　第二條財政監督官之任免必經其所派出之本國政府之手埃及政府不能容喙 
　　第三條（略） 
第四條財政監督官其位置與大臣等於內閣會議時得自由發表其意見但無投票權耳 
　　第五第六條（略） 
第七條財政監督官於其所屬之官史得以全權任免之（下略） 
[靈泉益人] [  頌斌]  
　　法國波而平省迤東十餘里有一鎭名復什司中有泉穴一座水深潺　終日不斷雨不溢而旱不乾以故遠近稻田之賴以灌溉者不下數百頃每年輙獲學稔莫不稱爲上胦之地且此泉水兼能療疾舉凡一切內外雜症汲水濯之輙得奇效數千年來故老流傅衆口一致故人之不遠百里負器往汲者絡檡道左是泉之名於是益著所尤奇者冬熱夏凉殊快人意嚴冬則熱如百沸湯既足以資洗濯復足以洗鷄鴨等毛羽尤屬可喜近來此處人民復在泉側建築浴房雨所一爲男浴所一爲女浴所己於八月五號工竣開張矣遐邇男女携手而來浴者日夜不下千餘人羣以爲益身聖水不可不時時浴之也 
尊聞閣詞選[  率公]  
[感懐]  
　　蹉跎己覺又蹉跎三十功名瞬逝波阮藉窮途寜落拓元龍豪　怨消磨憂時不斷新亭涙惜别悽聞子夜歌祇有傷心難解脫寄惰著述又如何 
[題海棠魂（紀海盜白女鬼嫁某醫士事）] [  天白]  
　　美人生小海爲家戈　緃橫獨自尋一見傾心甘作婦女兒直面暈朱霞 
　　朱顔俠骨女英雄名士殷勤拜下風凉月一九雙宿影夢回孤島女王宫 
[蝶戀花戲以周拜花語演爲小令] [  蝶仙]  
　　如水交情儂與汝不見相思見了無言語一歲相逢能幾度那　又向天涯去屈計郵程逢一五天雁河魚來往休𠖙誤聞道見書如見我翻因遠别能常晤 
[感賦] [  寄塵]  
　　我生歎不辰天地增懊惱慷慨對中原獨坐心如擣前途何茫茫治安豈能保　恤家國危但貪名利好人心日渝亡人品曷足道世變竟如斯逹人知顷早高蹈在空山長此而終老看透天下事一笑欲絶倒 
桐陰清話 
　　昔有老秀才携一舊闈墨人埸首題適相符合意欲勦襲成爇第覺篇篇錦繡莫知所宗乃於每篇中擇其圈多者各抄數語但知其文之必好而不知其不切題也今之純採西法以治中國者毋乃類此 
　　昔有醫生自言能治奇疾有一傴者求　乃取兩板門力夾之而傴者死矣醫者曰吾但治病以神吾之術不問其命也今之　人毌乃類此[  了青]  
　　我見今人皆有别號也自起了一個别號曰不辰生然人家多是兩個字我偏三個宇頗　累贅又被友人取笑曰辰年屬龍君不是辰年生一定是卯年生犯屬兔君殆一雙兔子乎我聞而惡之亟思改號乃本月十四號做了二首歪詩題目是新中秋送到申報館去登自由談承主　者登了出來并將未二句之不　者隠去而以方圈代　我便想起一則老笑話來了前清有一個紀　嵐善說笑話一日有某內監泥之請笑話紀便說道有一個人語至此停頓良久內監促其續講紀笑應曰底下没有了一時間者大笑今拙作被削者恰好都是未句亦如某內監之底下没有了觸類旁通因得着了一個别號叫做詩閹併懇主筆者代爲宣布俾我友人今後見詩閹之名於報紙者知卽向日自稱不辰生之 
我也[  不辰生　詩閹]  
　　吾見本國人喜購船來品一聞土貨即掉頭不採全無愛國心可哀 
　　吾見貿易巿場價無一定櫃夥信中亂道致購者無從還價每至吃虧可恨 
　　吾見有家室之店學徒進店即須做店主婦房中穢瑣之事其師長平時並不督責習練商務及至學滿一無所長商人之愈趨愈下良由此也可憂 
　　吾見所謂改良土貨往往大小不一尺寸不齊裝潢全無無由　購者之歡心故不能將銷路推廣可悲[  商民]  
 [L戲攷>[  健兒]  
[柳林池一名三官堂又名韓琪殺廟]  
　　宋仁宗時陳世美娶妻金香蓮己生二子後入京應試得中狀頭宋太后愛其才貎出衆意欲暘尙公主招爲駙馬陳慕勢趨榮欺朦君上貿然允之陳自爲國戚之後官居極品安享榮華而家中糟糠之妻黃口之兒悉置之不顧家鄉又頻遭荒歉金氏撫養二子饔飧不繼不得已携二子出門沿途探訪夫蹤事爲陳悉恐干朦君之罪遣家將韓琪往殺之以絶後患金在途中覺有强徒尾隨其後知將不利於己急甚至柳林池匿於三官堂中韓追至撞門而入持刀直前欲殺其母子以報陳命金益驚駭與二子跪於地下苦訴寃情叩求憐恤韓亦直告之金更以陳之種種不法哭訴韓前韓備悉隠情頓起惻隠之心不忍加害欲縱之去然不得其頭無以反命左右爲難遂自刎衣廟中金香蓮取其刀藏之以作証據往京中包公處控告後段即鍘美案也 
小說 
[滑稽小說瑞澂還陽記] [  藏蝶]  
　　前汪逃督瑞澂在今年舊曆六月六日死了他的靈魂飄飄蕩蕩隨著風出了公館走不多時覺得不似馬路的樣子抬頭一看只見天昏地暗日色無光也看不出是什麽時候再看那路上却只有自巳一個人在那裏走四顧茫茫前不見古人後不見來者又不知是什麽地方心裏倒着急起來想我的跟班那裏去了太太和姨太太却也混賬怎麽放我一個人出來呢一面想一面走忽迎面竪起一座牌坊睜眼乍時見牌坊上面鐫着三個大字道鬼門關瑞澂看了却嚇了一大跳咤異道咦這又奇了怎麽我死了唉我若曉得要死的去年在武昌時候老早的殉難了我原想在這一二十年的時代總不至於就要死的所以極盡醜態逃了出來那裏知道不過多活了十個月早知如此悔不當初眞正上了張彪的當了自言自語的踱進了關看那關裏就略覺熱閙些走不多時又見崇垣插雲高墻蔽日一座極高大的城池來了向城頭上一看見是鄷都城正要進城只聽得一聲大喝道咄你往那裏去瑞澂急看時却是兩個相貎猙獰的惡鬼眼光注定了他忙道下官從陽世來要去見冥王的那兩個惡鬼又一齊吆喝道什麽下官不下官我們聽不慣你呌什麽名字快些說來瑞澂急了連忙打躬道小的呌瑞澂那兩個惡鬼取過一本賬來寫了對着瑞澂道知道了你滾你的蛋罷瑞澂也無可如何放開了脚向前走去見兩邊的街巿整齊得很人烟稠密熱閙非常覺得腹中有些餓了忙向鬼飯店裏去想充飢先呌了兩客鬼饅頭然後胡亂吃了碗荳腐羹飯倒覺比督署裏所吃的菜滋味好吃罷林想會鈔一摸身邊分文弗有心想怎麽　呢地陌生疎又無借處這却難住我了少頃那跑堂來算賬了瑞澂無計可施只得向他商量將一串朝珠抵了飯錢却受了跑堂的一派嘰哩咕嚕 
[滑稽短篇老爺少爺打野雞] [  節庭]  
　　來拿我的草帽來 
爹你又要到什麽地方去呢 
我到大馬路玩去 
我同去好麽 
好狠好快去穿衣服　 
走走快走 
爹你看這個小家貨到還可以 
不要響跟他去 
他在那裏吊我們了 
隨他去隨他去 
到了他站在那裏怎麽不招呼我們呢 
不要響立在這裏看他怎麽樣 
噲唔篤倆家頭阿要白相白相去　 
你房間清爽麽 
伲才是清清爽爽個　 
要多少錢呢 
一塔骨子只要二塊洋鈿好哉耐想阿要便宜 
去去就去玩玩 
競新先生鑒前承惠稿弟適因病同里未獲展讀惟名伶小影一册尙在當於戲考第二册中釆用之　鈍根復 
 
 
 

Page 10

 
 
   
 
