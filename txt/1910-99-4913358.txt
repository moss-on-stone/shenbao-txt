# 1910 - 99 - 4913358

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　監國攝政王鈐章三月初八日内閣奉 
　　旨馮國璋現在穿孝其所管鑲白旗漢軍副都統着塔克什訥兼署欽此軍機大臣署名奕劻世續鹿傳霖假那桐吳郁生 
　　宫門抄三月初八日召見軍機洵貝勒　薩鎭氷　慶隆 
論說 
[論地方自治之執行機關及其比較（雨）]  
　　地方自治之機關。通常釐爲二部。一以爲全體人民之代表。而佈其意見。是爲意思機關。一以推全體代表之意見。而施之事實。是爲執行機關。意思機關爲主。而執行機關。不過隨其意思之所表見。以曲爲之道。即爲盡職。然苟無執行機關。將意思亦無由得逹。蓋執行機關之職掌尚矣。　　我國地方自治之執行機關。在城鎭爲董事會。在鄕爲鄕董。立法之意。與各國大政似同。然其權限與性質。往往以法文之出入。而得失竟至懸殊試一較量觀之。其間有足爲籌備自治所借鑒者。此亦當世得失之林也。日本自治制。其於執行機關。在市爲市參事會。在町村爲町村長。町村之執行機關。爲町村長各國殆皆一致。而無研究之餘地。惟市之執行機關頗有以單獨制爲宜。而以合議體爲不合者。去年日本政府提出於國會之市制改正案。即基於此意。而欲將市參事會改爲諮詢機關。以市長爲單獨之執行機關也。顧以實例求之。如英國德國等。其於市制以合議體之執行機關。足以處理其事務而有餘。成績且燦然焉。法國現時雖以市長爲執行機關。然無非以此制爲不適於自治體之執行機關。而倡改革之之說者。是適與日本今日處於反對之勢矣。 
　　自治之意義如何。即以由人民選舉之吏員。而處理其地方團體之事務是也。質言之即爲人民參與於國家行政之制度。故不獨以合議體爲議决機關。必執行機關。以合議體爲之。方合自治之本旨。執是說者往往有之。顧或者有以爲議决應由合議體。而執行宜取單獨體者。試刺取歐洲各國之制度。以供研究者之參考焉。 
　　爲日本自治制之母法。即爲德國之市制。在德國自普魯士以迄於其他諸國。市之執行機關。爲市參事會。市參事會以市長及市參事會員而成。市參事會員中。有名譽職與有俸者。小都市名譽職之員。居其多數而在大都市則有俸者居其多數。柏林市名譽職。十有七人。而有俸者其數相等。麥克敦堡市名譽職十有五人。有俸者十有二人。不倫拉烏市名譽職。十有五人。有俸者十四人。名譽職市參事會員之額。從人口之數。以法律確定之。有俸市參事會員之額。依市會之决議定之。於大體上。參事會員得市會議員四分之一。乃至三分之一爲恒。柏林市市會議員之數百四十四人。而市參事會員爲三十四人。參事會員市會選舉之。有俸參事會員。普通十二年。亦有爲終身職者。又名譽參事會員。其任期爲六年。而每三年改選其半數。有俸參事會員與名譽職參事會員。以得被互選爲常現柏林市參事會員。其接續視事已及三十五年而今尚在職者。共有三人。其餘之人。在職年數。亦平均在十三年以上。此則德國市參事會之特色也。 
　　名譽職參事會員。自市住民中選舉之。而在有俸參事會員。則不必定由住民中選舉之。多自其他之市。久從事於市之事務。并夙有辦事之名而著有成績者。選舉之。其選舉不爲政黨關係所縳束。但注重於其人之技能與經驗而已矣。又有俸參事會員。有所謂專務職。專心從事於市之事務。非如並營其他職業之人。但於會議之頃一簽到而已足也。其任職殆與政府之普通事務官無異。因而所恰之俸亦獨厚。額數依市之大小與撫任事務之繁簡而定。然如柏林市之參事會員。年俸約自四千元乃至。六千元。不等又恩給亦極豐。一期十二年十二年而退職。則給俸額之半二期二十。四年而退職則給全額。德意志諸國有經驗及有技能之人。恒爲參事會員。因其地位之强固。與夫其待遇甚優故也。（未完） 
專電 
[電一北京]  
　　吏度兩部會奏以後外官調部除嚴覈外應照所調官缺補繳捐升實銀三成上兌如延不繳納無論奏留或已補缺均予奏駁 
[電二（北京）]  
　　熱河都統誠勳奏請熱河改設行省奉旨着毋庸議 
[電三（北京）]  
　　駐藏大臣趙爾豐電奏逹賴出亡後藏衆尚安惟月初藏衆於竹墨工卡與官兵尋釁互擊數次官兵傷十餘 
 
 
 

Page 4

 
 
名藏衆傷百餘名現已解散兵民安靖 
[電四（北京）]  
　　郵傳部以郵電輪路四政均關重要擬各設顧問官給予薪俸 
[電五（北京）]  
　　資政院奏速記學堂於二十五日開學 
[電六（長沙）]  
　　昨晚（初四）亂民閧閙撫署岑中丞調兵彈壓格斃數人 
[電七（長沙）]  
　　今日（初五）全城罷市亂民謀燒撫署被兵鎗斃甚多 
　　按以上兩電係初五日長沙訪員所發初八日午刻始到 
[電八（長沙）]  
　　前日亂民圍攻撫署其勢甚烈岑中丞暫時走避實未被戕 
[電九（長沙）]  
　　湘撫岑中丞彈壓亂民不服退入後堂由藩司續出勸諭外　遂有撫憲死難藩攝撫篆之謡 
[電十（長沙）]  
　　今日（初八）亂事稍定全城一律開市 
[電十一（長沙）]  
　　大吏今日（初八）出示開辦平糶人心大定亂民解散過半 
[電十二（長沙）]  
　　鄂兵兩營已到圍紥撫署左右楚豫兵輪泊湘河口遥爲應援 
[電十三（武昌）]  
　　湘鄂電報已通上午督署接湘省電岑撫無恙 
[電十四（岳州）]  
　　程軍門撥歸船二十號向長沙進發探報絡繹岳湘間 
[電十五（東京）]  
　　滿洲遊日觀光團西四月十六日閱視遞信省之建築物是晚赴南滿鐵道會社在上野公園内精養軒所開之園遊會及晚餐會 
[電十六（東京）]  
　　日本潛航水雷艇第六號於廣島灣外練習潛水航行西四月十五夜失事沈没船員十二名皆死 
緊要新聞一 
[湘省亂事要電]  
　　鄂督瑞致滬道電上海蔡道台兩電均悉湘撫之耗係程從周岳州來電據稅司函報所言自初六午後湘撫至長沙電線不通迭電湘陰轉遞湘省查詢迄未得復至昨日已刻長沙電始通接湘撫兩電是並無恙凶耗全是謡傳據湘撫電稱民已解散照常開市惟謡言甚惡鄂兵派赴長沙兩營相機防剿又派岳州一營以爲後援並聞澂庚印 
　　江督張致滬道電上海蔡道接湘撫岑中丞魚電云湘省上年澧州一帶被水成災長衡等處亦間受旱年内商販運米出境甚多米價漸昻業經奏准禁運惟照約須出示二十一日後始爲實禁之期愚民不諳約章痞徒從而煽惑以致聚衆滋閙不服開導並胆敢用洋油焚燒撫署並敎堂學堂亦被焚毁數處當經官兵協力彈壓解散領事敎士均已保護避開現正趕辦平糶嚴拿首要街市照常貿易尚稱安謐誠恐謡傳誤會特電聞督齊印 
[武康鄕民打毁署局風潮詳誌浙江]  
　　武康三橋埠鎭土民與官衝突一事略誌前報兹得詳函云此次起事原因皆緣該邑有陳紳其禾曾向鎭民勒捐警費無論肩挑貿易概要照認鎭民赴縣投訴乃洪令反聽陳紳指使嚴辦百姓以是民多怨憤早有閙事之說上月二十八日相近該鎭之三多地方有匪人聚賭初經捕廳往拿因人勢猖獗不敢顧問回署後禀報洪大令卽於二十九日會同巡警復往行至該處路上停有笋担（非藕担）隨從警兵喝令遷讓笋客不依該警兵即取棍擊之仍迫立讓笋客憤極直奔上出提鑼亂鳴霎時土民即乘機起事紏集二千餘人各挾器械欲將洪令拖出官輿毆打隨從人等見勢不妙迅將洪令飛擡回署詎該民接踵追至洪大令明知不了以大堂爲朝廷法地即升座傳訊詎知該土民竟羣趨案前將洪令拖出戳傷　際咬傷手臂肩脚等處巡警彈壓不服該土民遂先將大堂拆毁繼擁入警局打毁片瓦無存其時全城大小店舖一律罷市洪令官眷俱從内面踰垣出逃洪令帶傷上省禀院即晚土民齊退遂由該邑商會及勸學所電禀到府略謂武邑大難官被傷署局均遭拆毁商紳同殃乞迅派重兵彈壓等語（電省文字相同）電到適李太守勘驗鶯粟未回省憲以烏程王令孟雲曾久任武篆民情必熟卽檄委前往查辦周統領亦星夜督隊赴武 
 
 

Page 5

 
 
李太守沿途得信亦轉武康業已旋郡聞省中又派委員楊令德懋曁杭防督帶率隊先後赶往現在武康兵隊密布以後情形容再續探 
[楊度主張湘鄂鐵路借欵原書湖南]  
　　楊晢子京卿以致書郵部徐尚書主張借欵爲輿論所不容迭紀前報兹又覔得原書亟錄於下 
　　（前略）數年以來湘鄂兩叚皆病缺欵因缺欵而成借欵因借欵而成拒欵紏葛愈多議論愈難然以度諭之前日未必缺欵而偏欲使之缺欵與今日實已缺欵而偏欲反對借欵皆兩失也何以言之粤漢本爲中國東南各省幹路加以廣州直接太平洋航路漢口爲全國商務之樞路利之豐爲全國各路之冠遠非京漢津浦等可比而其通貫數省則與京漢津浦同乃京漢津浦不聞各省分辦粤漢辦法最奇三省分修各舉其路於是得一利息最大招股最易之粤漢鐵路變而爲粤路湘路鄂路成爲一省之私此議旣定乃有二弊一害何謂二弊蓋主分辦者若以此爲筦車計則度以爲他日路成管車倘仍分爲三境易車煤斤票價彼此互異必致大生紛擾勢必仍由三省合設一筦車機關以求統一贏虧攤算以謀便利旣必以合爲終何必以分爲始此其一也若以爲修路計則全國各路所定鐵軌寛狹各殊即粤湘亦然不惟全國不能同軌即一路亦已參差車輛寬狹因軌而異彼此不能互用將來不知當生何種困難此其二也至其一害則在籌欵主分辦者必謂三省紳民分私其利益卽分負其責任究之利益不能分私也粤人入股於湘湘人售買不能以省籍爲限抑又何從禁之所謂分私利益之說勢所必不能行實惟分擔責任而已責任旣有所分於是全路之人忘其路爲全國之幹路且忘其爲最利之路但以爲三省各私其事與他人無與也雖不禁其投股而股自不來即在三省之中粤富而湘鄂貧粤亦不能以共餘財代修湘路鄂路湘鄂皆貧鄂綫尚短最苦者莫若湘直無奈此路何矣故三省分修之局直無異扼湘鄂之路使不得成而迫之不能不借欵也若以爲不然則試取湘路鄂路而又劃而分之定爲各府各縣分修之法責任豈不更專然而萬無成理以小喻大其事一也自三省分修之局定而湘鄂乃無以自欵成自路之望度非謂不分辦則欵必足路必成乃謂旣分辦則欵必不足路必不成也曩曾以此中利害爲張文襄切陳之因事局已定未能議改遂至蹉跌至今時殊事異更添一借欵問題爲外交之障礙監國答美一電不易更言取消而湘鄂同聲力求拒欵風潮推盪愈播愈激各地招股較前稍速湖南租股現已辦行長株一綫又已開工方且實行商辦舉總理以求大部奏允矣謂其財力於路事無濟不可也謂其財力遂能舉湘境全路亦不可也此時大部所處内外交衝爲難情形可以想見然解紛之道莫若首定辦法居今日而欲採　前議令三省合力以謀商辦已非其時三省公司信用已失根基旣壞扶植甚難即令合組人猶未信股份之來仍爲虚望况三省中湘鄂不過無欵廣東則商辦叢弊已爲海内所譏若令與湘鄂商股合組不僅粤商正在立黨内攻且已富人貧不願與地人合力即湘鄂之股亦未必肯與粤股混合以受虚虧核算詰責又滋紛擾故求合一於此時但能一其用人一其路工一其資本分而不分合而不合以爲維持之計宜皆改其公司名爲粤漢鐵路某叚公司粤爲南叚湘爲中叚鄂爲北叚由部奏派總辦一人以總持之南北中三叚帮辦各一人以分任之一切買地購料布軌行車等事禁其參差以謀劃一而其最大宗旨則以官商合辦爲宜以官力監督廣東以官財接濟湘鄂而後三省皆去其病而興其利蓋純全商辦湘鄂乏財粤雖有財流弊滋多純全官辦勢必退股大起紛擾且商財可以藉助何必拒之官督商辦但仰官力不藉官財於粤有濟於湘鄂無濟三省旣謀合一豈可辦法復歧且廣東股東不肯續繳未必不需官財接濟湘鄂設皆有欵亦未必不須官力監督故惟官商合辦一法爲無各種之弊度以爲無論借欵約廢與否皆可行之（未完） 
[晉撫甘與輿論爲公敵山西]  
　　上月二十五日晋省諮議局議長梁善濟招集全體議員開特别大會探得原因蓋以丁撫見各報登載夏學津率兵在交文一帶姦搶之事大爲震怒特將該議長傳去嚴加申斥謂外間謡言全係諮議局造出並謂近聞有人在交文自稱晉陽公報訪員調查事件足見京漢各報所登皆係晉陽公報通信非嚴拿訪員不可云云該議長答以敝局並未造謡且曾發出傳單力爲官軍洗刷至報館言論之權敝局不能干涉等語遂即告辭回局招各議員開會當有議員某君起言諮議局此次所發傳單已經大拂輿情致受萬人唾罵吾輩自揣此局果係官塲機關抑係國民代表如果代表輿論則當爲民請命不當爲官塲辯護至謂報館派出訪事一節無論其并無此舉即有此舉試問報館係何性質交文經此大變該報不派訪員調查則亦安用報館爲况交文亦豈無人投稿各報者今丁撫旣如此糊塗吾輩當函請丁撫持以鎭靜或可無意外之慮否則即由本局將各兵姦搶實據呈明撫署然後全局議員一律解散云云一時各議員聞之均極贊成議長礙於衆議亦祇得暫允照辦尚未知如何結果 
　　又聞晋省諮議局議長梁善濟素爲丁中丞所推重年前初次選舉闔邑之人皆因其鄕望未孚不肯投票嗣經上憲函札交馳乃由崞縣李令備辦筵席徧請有選舉權者到署竭力關說始於覆選之時獲膺斯選詎梁 
 
 

Page 6

 
 
任議長以來不知主持公理近又以徇庇夏學津之故竟將官軍在交文淫掠諸罪刋發傳單代爲辯護致使輿論譁然交相指摘皆不直其所爲現梁亦慚懼交集聞有自行告退藉避風潮之說 
[粤督電請堅持灣仔交涉北京]  
　　粤督袁海帥電咨外部文云宣統元年十二月二十八日接廣州口西洋總領事來文以現接澳門總督電稱灣仔地方忽設一廠名曰銷魚苗局係廣東善後局之分枝專爲招集漁船越俎保護而設似此不應之舉碍難准予以致奪我海權等情照請飭屬速將灣仔之廠撤去以守不得增减改變之約等由前來當查廣東善後局並無設有分枝之局來文所稱似有舛錯至本省漁業現正設法振興全省各屬漁船均須籌辦保護之法不獨灣仔一處爲然且灣仔係屬華界保護漁船係本省政治上之事與界務無涉况灣仔地方早經設有保護漁船局亦非七年臘月間始行設立來文謂係隨意改變不守約章各節係屬誤會等因照復西洋穆總領事查照在案兹復接穆總領事照會曉曉辯論以灣仔係在澳門内河仍請飭將所設之局遷去爲辭除駁復及分行外所有本案來往文稿相應抄錄咨呈貴部察核備案如葡領妄行照會務祈堅持駁拒以杜狡謀 
[汴撫電商開辦大鐵廠北京]  
　　河南礦產煤鐵居多而太行山一帶所產鐵礦尤爲天下之冠刻聞汴撫吳仲帥以開辦海軍需用鐵器最廣前日電商農工商部擬開一極大鐵廠並擬先派人赴各國調查製法採購最新機器以便開採惟豫算開辦資本頗鉅汴省紳界通力合作僅能招股十分之二其餘擬假各銀行欵應用并謂如蒙核准即當會奏施行云云聞溥尚書以此事與海軍頗有關係已咨商海軍處約日會議以便定奪 
[蒙邊敎育普及之希望北京]  
　　去春喀喇沁王首先奉詔入北京陸軍部貴胄學堂隨班聽講並留京當差後未幾哲里木盟之昭里克圖王賓圖王昭烏逹盟之巴林王及卓索圖盟之喀喇沁中旗鎭國公等亦相繼呈請入學兹聞該中旗之張樹桐右翼旗之白瑞百祥等近亦具禀藩部請予咨送貴胄學堂准其一體肄業查張樹桐輩本係民族從此蒙邊風氣日開敎育普及或可見諸實行云 
[京師近事]  
　　度支部澤尚書昨諭部中咨催京外各衙門依限赶辦第三年預算以免延誤要政並飭由丞參廳酌定章程務袪因循之弊 
　　郵傳部昨日通電沿江海各省督撫迅將華商輪船查明確有若干有無冒掛洋旗速即詳查覆部核辦聞部中現擬釐定保護行船章程並擴充航路一切事宜 
　　郵傳部交通傳習所招考郵電班現已將試卷閱畢錄取正額五十名副取五十名於初三日揭曉 
　　民政部尚侍丞參各堂及内外城廳丞簽事等均於日昨午後赴部會議聞因京師地面近日不甚安靖議籌整頓之策 
　　聞陸軍部近設之清理財政處爲獨立性質壽署尚請假以前諭令刋刻清理軍需財政處關防業於二十九日啟用 
　　禮部曹參堂廣權日前赴醇賢親王園寢監禮回京即與各丞堂商議謂該園寢享殿内微有滲漏之痕擬即奏請重修等語聞各丞堂均甚贊成擬俟榮相任事後即行酌定奏聞 
　　皇太后因中海集靈囿建築攝政王府第尚未告成日昨特傳懿旨速飭在工人員上緊督催尅日完竣俾免入朝趨走之勞 
[時評]  
　　其一 
　　今之評文者。恒曰手揮五絃。目送飛鴻。謂其。玲瓏四照極文章之能事也。 
　　楊度致郵部書。其主張官辦者。無非欲爲銷納借欵地步。而其銷納借欵之法。不但注目湘鄂。且連及粤省。然洋洋數千言。固未嘗有一字主張借欵。且幾無一處不曰體卹商人也。楊度可以謂之能文者矣。 
　　其二 
　　父兄而欲懲其子弟之不肖。或夏楚焉。或詈罵焉。可以一言而决。可以隨事而定。無所用其紛紛擾擾者也。 
　　今楊度中國之湘人也。旅鄂湘學生。亦中國之人也。以一家同胞之弟兄。而欲懲治其不肖。奚患無相當之法。何必會議焉。押解焉。紛紛擾擾。卒不免受外人之干涉。而聽鞫於他人之庭下。此所謂欲辱人而適以自辱者也。 
　　記者曰。辱楊度可。辱湘學生亦可。其如辱國體何。 
　　其三 
　　今年歷時不過百日。而先則新軍閙事。繼則鄕民以調查户口閙事。今則各處又紛紛以饑荒閙事何國家之多故也。 
　　一言以蔽之。則皆與官爲難而已矣。 
　　夫官治人者也。亦愛民者也。人各有心。莫不畏死。果何爲而必與官爲難。以自取戮辱哉。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[鄂藩署新設度支公所武昌]  
　　鄂省藩署新設度支公所定於四月朔日開辦善後統捐等局概於是日歸併已紀昨報兹悉藩署原有房科書吏均行淘汰一面委員分科辦事計田賦科稅捐科俸餉科會計科機要科行政科六科此下又設九課一秘書課二綜覈課三庶務課四收掌課五統計課六銓叙課七禮制課八民事課九交代課共設坐辦委員二員科長六員副科長四員科員十員課長九員課員二十員書記官二十五員繕冩生無定額總共年需薪水火食紙張雜用銀十二萬元遇閏另加至此項經費卽就藩署統捐善後等局原有經費項下撥用聞每年核實扣減尚可節省銀二萬五千元左右此亦統一財政之先聲也 
[贛人請裁釐卡議案江西]  
　　贛省舉人邱璜等以裁撤釐卡一事具呈諮議局請議略云王家渡子口向未改辦統捐遇卡抽釐原屬樵舍之分卡今旣改辦統捐凡吉贛至吳城貨船與九江至省城貨船俱由王家渡西河行駛上有省城石灰窰分口中有樵舍分口下有吳城分口查驗並不由王家渡子口經過此可裁者一廣饒至省城貨船則由王家渡東河行駛下有滁槎分口上有省城石灰窰分口查驗並不由王家渡子口經過至於水大或由鄱湖分繞道行駛則迤北有蘆洲頭子口迤南有樓前子口查驗况樓前與王家渡相距十五里凡廣饒至省貨船業經樓前子口查驗何須王家渡子口復查此可裁者二他若寗武至省貨船則由涂家埠老鸛嘴河繞出樵舍大河亦不由王家渡子口經過此可裁者三蓋王家渡地方由德勝門直下就本處情形而論係居中河累年所出土產僅米榖一宗且王家渡之下土名大口湖其榖運至省賣則赴樓前子口報完統稅五分王家渡之上土名莘洲騰蛟洲羊子洲其榖運至省賣則赴德外子口報完三分釐稅起銷王家渡子口不過本街店户雇船裝運榖擔填冩三分稅票起銷而已且下年水涸重載之船難以行駛此可裁者四况裁撤該子口凡行商運米出九江者不在王家渡子口起票即在樵舍分口起票運米往景鎭者不在王家渡子口起票即在滁槎分口起票挹彼注兹釐稅仍不至短少此可裁者五爲此備具情形繪圖貼說敬懇貴局公同决議轉呈撫憲飭司核實查照施行功便德便 
　　又陳濟忠等亦呈請議書云釐卡之設原以裕國課亦貴恤商情其有商民甚不便而國課不增多者則裁之未嘗不可如興國江口一卡原爲興國出口貨而設雩都峽山子口一卡原爲雩都出口貨而設而江口下流三十里有茅店卡興國雱都之貨均由此下駛無能飛越也夫雩興之貨不出口則已出口必抵贛郡方能消行自縣城而下郡城而上其中途並無商埠市鎭可以發售又無别港支流可以外運則有茅店一卡自足總攬其全而國稅毫無遺漏何必多增峽山江口兩卡歟况多一卡則國家多一　糜之費商民多一留難之區奸胥蠧役借端挑剔種種訛索不可枚舉彼爲商者若面禀局中委員則伊等從中播弄必難伸雪若呈明地方長官恐將來訟案糾纒益無了期只得含酸忍痛付之無可如何某等生長是鄕見聞最熟爲此縷述情形懇請貴局公同决議轉呈撫憲察核將興國江口及峽山子口兩卡並行裁撤以恤商情而抒民困地方幸甚 
[魯省禁烟之近狀山東]  
　　山東禁烟以來各屬均未認眞辦理現民間吸食如故官界亦在所不免如日前榮光所參之運司張連芬知縣許葉珍等均確有嗜好者餘如道員徐撫辰知縣姚思岑周鏞等尚如恒河沙數惟内地烟苗業已禁種盡絶故外土之輸入近來日多一日價值亦繼漲增高據東海關稅務司報告自去歲十二月十五日起至本年二月初五日止由滬瀆香港等輸入内地之外土逹九百五十箱重五萬六千一百一十觔九兩按每百觔徵銀十兩核算共收專單費關平銀五千六百十一兩餘就以上數目觀之僅五十日已運入外土如此之夥而此五十日中正月内又有二十日絲毫未入細核不過一月耳且即以目前行價每土一兩作銀一兩計已值銀八十九萬七千七百六十餘兩推之一年尚難預定願主持禁烟者有以善其後也 
[粤省軍械將陳列勸業會塲廣東]  
　　兩廣總督袁制軍昨致陸軍部一電探得内開南洋勸業會各省出品陳列實爲全國博覽會之規模且爲我國始創之盛輿現因粤省軍械局自造鎗砲子彈頗著成效擬卽運往陳列藉資參考俾使全國軍械製造口謀進步爲此電請大部查照轉飭各關放行兹將清單開列於左計開一輕機退管新式快砲二尊二六米里八小口徑五嚮無烟馬步快槍各六杆并隨帶砲子彈百四十八顆鎗子彈二百一十顆又圖表二百張圖說十一部共裝十箱一併運往 
分類新聞 
政界 
[泰州愚民滋事近信]  
[海安商務分會致增都轉電]  
　　州境鄕民借調查户口暴動海安四鄕搗毁數十家本鎭賴定子營駐防幸免其患惟謡言四起揭帖甚多定營乃專任緝私乞迅電飭該營蔡遊戎實力保護地方幸甚 
[江督致增都轉電]  
　　迭接來電已分飭察酌辦理現又據泰州電該州徐家庄等處又復滋閙請速飭陸王兩統領調撥兵隊速往並據揚州府 
 
 

Page 11

 
 
電即日赴泰查勘彈壓各等情應由王統領將駐防較近各營隊即日撥調赴泰並已電飭陸統領於前撥四棚外加撥隊伍迅赴該州會同彈壓嵩守現將抵泰應即督同州營及派往兵隊相機妥愼辦理隨時電聞 
[兩淮運司王統領復江督電]  
　　頃已會商以兩淮緝私營隊雖多均分駐各路郡城無兵可撥現由統領飭撥新軍督同姚管帶即日星夜赴泰會同嵩守趙牧陸統領彈壓查愚民滋事與匪不同須愼重庶免激成大事統　親往庶可相機酌辦如何情形隨電禀 
[推行鹽界印花稅票之困難揚州]  
　　淮南局員禀增都轉云據鄂湘西皖四岸運商禀奉諭飭印花稅票凡關鹽務置買典押各項紙據飭商籌辦查此項印花稅惟商等辦運引票外並無别項情事即使引票需用紙據而征稅無多與地方不同俟諮議局議定仿照辦理事關部飭通行非商等所能異議禀乞鑒轉况度量權衡惟商等祇用秤砠一項定章十八兩三錢爲一斤載在鹽志塲棧局卡均歸一律相安已久如有輕重易啟爭端諸多窒碍難行應乞照章辦理以免紛爭 
[禀控鹽價累民之結果山西]  
　　鳳台縣紳商李寳楨等具禀撫轅控稱該縣鹽斤朦混加價貽害民生等情當奉批云查鳳台鹽斤加價係於上年三月據河東道具詳以現據本省各包販禀稱近數年銀貴錢賤潞澤一帶每銀一兩易錢一千五六百文綘霍隰等處亦一千四五百文該商販等售鹽則按錢收價納課須易銀回鑣今昔相形盈絀逈異公懇酌加售價以紓商　等情飭據監掣廳督同三塲議覆由道核轉請於原定售價曁部章普加之四文保息加價二文每斤再酌加二文並聲明門販等鹽願讓售價者仍聽其便經調任部院寳批准在案是前項加價二文係屬遵批辦理本省行銷潞鹽各州縣一律如此不僅潞府及鳳台爲然該紳商等指爲冒加非事實也查本省鹽務自改歸包販後旣令其包繳額課重以責成則商力困難即不能不隨時酌濟且因銀貴而加價其在食鹽之户如以銀數計鹽數斤兩亦尚增多與抬價病民者自别至謂陵川縣鹽價並未加此二文該縣究係如何辦法仰河東道即飭澤州府行查具報并行該紳商等知照 
[派員守提各屬預算清册廣州]  
　　粤省清理財政局現以各衙門局所奉行自宣統二年起預算次年出入欵項編造清册表式業經分行各屬赶緊造送在案惟此事部限甚迫誠恐稍涉遲延貽誤匪輕即由局分别專派委員分赴各屬守提前項表册賫帶回省以資迅速而免貽誤兹將派委各員名錄後　開順德香山前山廳九屬委同知龍維霖前往守提增城佛岡廳五屬委通判湯纘守提三水佛山廳五屬委通判許維守提河源長寗縣五屬委知縣李同錄守提潮州府七屬委知縣錢世珣守提黄江南澳廳六屬委知縣童其鴻守提嘉應州五屬委知縣王賓守提韶州府七屬委知縣陳廷杰守提連州五屬委知縣劉崇守提肇慶府七屬委知縣程鴻鋆守提羅定州五屬委州判余材枝守提陽江州五屬委州判湯景瑜守提高州府八屬委府經顧思信守提雷州府四屬委縣丞黄永元守提廉州府五屬委巡檢周燮藩守提瓊州府五屬委從九唐人英文昌縣四屬委典史陳逹禮崕州五屬委巡檢陸堃惠州府七屬委知縣李培蔭 
交涉 
[阿城統稅收入之糾葛吉林]  
　　阿城自立統稅局以來所有捐務甚形棘手因該局收入以糧食爲大宗然所過糧石往往華商爲俄商代辦不允納捐甚至奸商亦請託俄人出面任意抗違萬一扣留遽起交涉一面坡及葦沙河毗連一帶約距阿城三百餘里其中俄商所設火磨公司共有數家歷年購買糧食爲數甚鉅向不納捐其間華商舖户數百家雖按春秋兩季派　前往挨户徵收往往以多報少虚應故事致捐務甚難起色兹聞該局已面禀省憲請於一面坡設立分局俾得就近徵收以免鞭長莫及並請照會俄領事傳諭物商嗣後採買糧石無論華俄商人務須照章先赴局卡完納捐稅不得任意抗捐仍蹈前轍庶昭公允而免奸商藉口刻經上峯批准照辦 
[法領查提越婦之絮聒廣東]  
　　粤督前接法領照會以越婦被拐在佛山當娼情事當經督憲札行巡警道派員會同法領赴佛查起越婦二口交到領事署現聞法領再照會袁督以佛山尚有多數越婦困在娼寮開列名單一紙送請札行查起交來以便訊明遣回原籍等語袁督據此當札巡警道轉飭南海縣及佛山巡警局按照單内各娼婦逐一提案訊明是否確係越南婦女果否自願爲娼分别妥辦並一面照復法領略謂中國妓女均由娼寮用價購來與泰西情形不同若强將妓女起去最易滋事所有前次在佛山起出越南妓女二口身價銀兩現由巡警道設法籌給該娼寮具領係一時通融辦法以後未便援以爲例至越婦如何由越南被拐來粤無從查悉應請迅電越督切飭所屬地方官嚴禁拐匪私帶婦女出境以後當可不至再有此事 
軍界 
[清理陸軍財政之計畫蘇州]  
　　蘇省督練公所日前接奉撫憲飭發陸軍部電咨設立清理陸軍財政處調查各軍經費分俸餉器服營造武學馬政驛站六門等情當以蘇省雖已設有督練兵備處惟調查陸軍財政如部電所云係兼新舊軍而言新軍用欵隸於兵備處舊軍用欵則分隸於藩司善後局巡防營務處彼此不相接洽究應如何設局派員俟奉到章程再行酌照辦理外至宣統元年所用經費事關預算爲期已迫應按照部電所開六門預爲查開總數以便報部第財政冗繁事難圖始新舊軍情形不同欵目互異各局廠驛站情尤隔閡遽難貫澈凡門類之紏紛性質之屑頭緒旣有萬千經營不可無次第則惟有一面俟奉到部文章程另文分别咨行遵照辦理一面先行調取各處軍需用欵確數極力赶造爲入手辦法况此次調查宗旨爲預算之基礎憲政所關事機甚迫當即分别咨行各司道局查明宣統元年分全年開支各營俸餉器服營造武學驛站各項造册送處彚辦 
[鹽統申明軍紀之一斑揚州]  
　　兩淮王統領有宏現據淮北蕭分統禀查悉各營有提食勇餉並一人兼食雙餉或更有有名無人者積習甚深各營習慣成風一營之中有缺少十數名不等種種弊竇非設法整頓補足缺額難歸一律等情當由王統領轉呈各大憲以設兵原爲得兵之用缺少者即係呑餉軍法綦嚴並一面飭由蕭分統認眞嚴密稽查力除前弊以肅營規 
學務 
[飭司議給留東女學生官費廣東]  
　　粤督昨准出使日本大臣胡咨開據監督處呈據廣東東莞留東女學生葉慧哲禀稱生聞東洋醫學異常發逹女子之遊學此邦者近亦日衆如南海之黄道齡順德之蘇淑貞先後渡東皆人東京女董學校並已領得官費生亦於光緒三十三年十月自費到東始在高等日語學堂學習言文繼授普通科學遂於宣統 
 
 

Page 12

 
 
元年八月入日本醫學校肄業生自幼從學長涉重洋負累頻年家非素裕前途修業爲日方長求懇援照蘇黄二女生之例一體發給官費等情前來相應備文咨明查照見覆等因當即札行提學司即便核明留東女學生葉慧哲應否發給官費妥議詳請咨覆 
[高等小學畢業展期吉林]  
　　省北烏拉街高等小學堂自光緒三十二年二月開辦扣至本年二月已滿入學期照章應舉行畢業考試兹據該堂詳請學司擬自二月十五日起至三月十五日止展期一月以資熟練當已奉批允准矣 
實業 
[博山改良磁業人員之請奬山東]  
　　博山磁業自上年工藝傳習所調查後因選商人王永恒赴博試辦先後詳請撥欵購地建窰等事迄今三載有餘王君竭盡心力考求燒製各種磁器日有進步如電瓶缸管水管等物均經送部考驗能與外製相抵即青花仿古各件亦均能暢銷無阻日前勸業道與工藝傳習所會詳撫院請援照農工商部奏定奬給商勳章程第四條能就中國原有工藝美術翻新花樣精工製造暢銷外埠者奬給商勳頂戴等情賞給王君永恒以五品奬札其在窰廠各工匠尚有六人隨同始終不懈者亦宜酌奬八品功牌以資觀感 
[官輪局呈報改良章程吉林]  
　　松江上游官輪局經理前委實習工廠監督李慶璋兼辦現因開江在即李守遂於日前擬就改良章程摺呈公署略謂小城子輪船碼頭至俄車站不下十餘里客貨往來諸多不便省城工程局有輕便小鐵路擬暫行借用即仿奉天昌圖府日本平車道辦法兩旁用木束住沙十横鋪枕木上架鐵路另製平車若干輛往來行走只須一二人之力便可運數千斤之貨并酌定價值賣票以輔輪船之不足庶行旅有交通之便而輪船亦收攬載之益又從前往來搭客間有官長因船擱淺竟任意威嚇將拖船留住自坐輪船前行此不獨有碍全船搭客且輪船亦無此辦法今擬如有特别差事卽專船送往若隨客搭船無論是何官長不得任意施行此種手叚違則禀明罰辦以上兩條均蒙撫帥批准餘交度支勸業兩司道核議施行 
雜記 
[馬路坍房之慘劇蘇州]  
　　蘇州胥門外混堂後門平房弄内爲花烟館薈萃之地突於初七日午後兩鐘朝西門面十餘家全行坍塌一時不及避讓受傷男女約念餘名之多中有五歲女孩當被壓斃其傷重堪危者約六七人均抬赴各醫院療治損傷物件值價頗鉅城外閶胥盤門各區警弁齊往彈壓該圖地保報經吳縣派令差保確切查報聞房主係大倉口徐至德堂前經亦昇園澡堂老四包造與水木作以行料分肥未及六年致釀此災實爲可慘現各房客公議向房主索賠尤可笑者有一烟妓與一狎客正在交歡間亦被壓傷頭顱誠爲樂極生悲　旋經本圖地保金壽保差役胡榮等將作頭周興順及保頭帶縣請懲經吳縣陳介卿大令提訊判一併收押候查明罰辦以儆將來 
[馬快縱放女盜之荒唐蘇州]  
　　靖湖兵輪包探周傳發前在閶門見小　船一隻　細盤詰跟蹤至胥門外萬年橋堍在船翻出洋槍兩根手槍　枝洋　六十三元大玉杯一隻值價頗鉅船主當時登岸逃逸即將兩船夥並女船主同帶送吳縣交馬快看管陳大令迭次提訊兩船夥供不知情旋令將女船主帶案訊究詎該馬快已將女船主縱令逃去大令聞之震怒於昨晚提案喝令將快子劉和尚與快夥阿三一併站籠示衆經衆跪求始准寛限兩日赶尋交案一面將該馬快釘鐐收禁 
[酒奴忍心害理之一班蘇州]  
　　蘇屬章練塘鎭宣保廷以酒奴起家横行鄕里伊子宣坤生鬭毆打降視爲常事道士吳三和偶觸其怒於日前上燈時伺道士在途强拖入室縛住手足鐵梭鐵尺相繼交加又用烟籤亂戮血涙交流呼號痛泣令人慘不忍聞 
[十娼與巡警之消長山東]  
　　長山縣南周村鎭向多十娼徒以禁令所拘尚不敢公然倚門賣笑前年該鎭因闢爲商埠又係膠濟鐵路之中心點往來之人良莠不齊勢不得不擴充巡警以維市面乃警費不敷遂取之於土娼旣收其捐并予以特别權利爲之保護由此土娼肆無忌憚多方引誘晝夜宣淫以致良家青年商店柜夥因而耗財敗名失業喪身者時有所聞云 
瀛談 
[地球之結局]  
　　英國佐里博士。近日以研究地質學之結果。遂發表其所見。以爲地心之火。歷千萬年。至今尚禾止　。使地球或爲冷氣凝結。則世界又成新大陸矣。近世格致大家如雲氏。（英國貴族前月逝世）生平研究地球之歷史。因此一節曾費多少研究。然地中之火。與其勢力。所可測驗者。只以地球常含煖氣爲斷。顧欲求暖度若干。恐徒費腦力也。或謂沙士下所有之火。比之石塊下必少。此亦未經考驗而來。不足憑信。 
　　佐里博士之地質學。積累年之經驗。闡未發之學理。逆科地面噴出火山等類。約佔地心之火。十萬萬份之一。即此可斷地球永無凝結之日。蓋由地面而　至地心。愈深愈熱。不知經幾時代。由此而推。决無灰滅。且必有一日。地球各方面。同時爲地心火所射擊。一切人物及凡附屬於地面者。盡行鎔化。世界結局如此。迨至火球遇冷氣而凝縮。而新世界又成矣。故自後言地質學者不當謂地結成球。而當以地球鎔化之日。爲研究地　學之大紀念云。 
史乘 
[四巧工傳（予向）]  
　　江東諸　。數百年來。人文薈萃。甲於它省。新安僻處山郡。土地隘瘠。生殖。繁庶。而士大夫起家鹽　。尤操贏餘。華盛之族。席履豐厚。器物材用。務求粹美。以故藝能日進。片長薄技。新巧相尚。爭自揣摩。蘄於盡善。志乘所載。實繁有徒。四巧工者。最爲後起。著聲當世。藝有耑長。代遠年湮。不有表彰。耆老舊。聞無所稱述。余因嘅焉。 
　　有蟹鉗者。初不詳其姓氏。甞往來於黄山白嶽之間。性善製銅。右手僅存　將兩指。以指鉗物。伸屈自如。若蟹螯然。以故得名。夫駢拇枝指。彼餘於數者。蒙莊之庽言也。至曾子宣。魏道輔。家世男女。皆少指之一節。而又不必以藝名。名以指專。指以藝著。枝山而後。僅有其偶。其爲技也。鎔液鏤采。各擅精妙。逾於它工。　倣漢　。有鴈足鐙。作爥座。鶴形跂足。高數尺許。獨立不仆。歙多墨工。造墨之法。取笵爲印。其最著者。如程君房之墨譜。圖畫精細。多出白丁　羽手筆。或鐫以銅。山水花鳥。細入豪芒。昔趙恆夫　工絶。技者。謂有能　筋頭刻十八渡海羅漢。須麋畢現。鬼斧神工。詫未曾有。而墨液精絶。近之良工。必推蟹鉗。以方古人。無多讓也。 
　　歙工製墨。尤多。硯材。汪氏復慶。號善琢硯。自南唐李氏。於歙州置硯務官。歙守以薦工人李少微。由是而龍尾之名大著。宋僧令休琢風硯。東坡稱之。則硯形益繁。而製者益夥。拙工牟利。日即侈窳。復慶一本古法。尤善度材　然奏刀。迹象渾脫。能就石理。而得模形。異樣天成。素　彌煥。不假琱琢。而邊幅整。　可謂善矣。硯之佳品。必貯以櫝。文房　用。　漆最　。歙故產漆。滚工之妙。尤有足稱者已。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要件 
[淮鹽改章議略（懷寗舒繼芬）]  
　　敬略者竊查兩淮鹽務攸關通國餉源自前兩江總督曾文正公於粤匪肅清後博訪周諮興利除弊復經整頓更定章程一時綱舉目張商竃相安課厘無絀踵行數十載而兩淮鹽課公家歲計所入自二三百萬至近年幾不下千數百萬未始非曾文正厘定之功以故後之人稍有更張措手亦復較易文正公嘗有言曰鹽務總以商辦爲正故從前縱有一二塲不得已而爲官收亦旋設旋撤依舊歸之於商是則講求鹽務固必以便商爲本而推原鹽產尤必以恤竃爲根根本旣固枝葉自茂裕課利國舍是固别無善法可施此不獨兩淮鹽務爲然也第法無久而不變可以爲治法者按兩淮南行綱鹽北用票法雖歷年產銷之額不無增減仍未改曾公定章而陽是陰非探厥實在情形今已等弁髦之虚設是故議緝私也而漏私者半屬官商籌增產也而稽產者每資丁役淮南鋪池甫就運票驟加而各塲產鹽之考核產額之新舊厘訂無聞淮北正綱滯銷屢逾奏限而餘鹽之倡議偏始於歉收遞撥之溢銷實根於借運官銷日窘即私灌愈多迄無補救之術淮南之官鹽六棧淮北之督銷六岸皆附近產鹽之區各州縣按稽口授食之法人丁當有可查而銷數迄無定額滯銷則以私佔官固不待言如果暢銷且不免以官濟私之病淮南各塲蕩墾草貴桶價之加等於杯水竃户一家數口生活難資不得不棄此適彼異地營生恤竃雖有明文而丁逃匿報於下比年銀價增高繼長而牌價則定例以錢與岸價以銀者不同是以運商日盈而塲商日絀如何隨時均平不聞議及淮南塲垣各商本商自辦者十無二三租商比比皆是或三年或五年期滿收足即行停止其接辦與否可視利益之有無以爲進退祇顧一已之私遑恤他人之產是以𪣿荒竃廢竃情塲務有江河日下之憂淮北票販亦屬租辦居多販夥大率皆隨俗浮沈仰承一二販董之鼻息情形已盛衰廻異奢侈則今昔相同糜費皆出自販東盈餘半歸之董夥濫支中飽北甚於南是以票販通綱餘利所得至微而北鹺大局内容尤不可問此皆弊之可得而知可得而言者也前之人立法之初經營鹽務原如細針密縷事事皆具深心然鹽務積弊之深不由於立法尚疎偏係乎用法太密查南鹽產於竃淋滷攤煎起止火伏徒有簿扇額碼之拘北鹽產於池拏潮晒掃多半沙基空著按引鋪碍之令曰匣曰旗曰池曰垣屬之塲者商已不一其名曰頭曰長曰董曰保隸於竃者人更不一其類名類至繁事權甚雜南北固情形遠别各塲且互有不同又查鹽之自產而銷所謂輪收重運掣壩開江旣以事多費重而一運鹽之護照自印發填用轉輾層遞而至於商不知凡幾易其手事係何等周折且定章鹽照相離即以私論而塲鹽起運之後護照往往付之屯船之手任持赴查掣之廳署局卡節次掛號憑算引費反不交與船户而船户祗有艙單並無護照實係顯背定章又鹽污舊章所鑄鹽秤例得棧大於岸塲大於棧自產收以後遞减至銷蓋預爲耗鹽之地而設亦旣明定章程每包於正鹽外加滷耗一成似不宜使官秤故有不齊復又暗中加折以致補斤於塲而餘斤於棧又餘斤於岸此項餘斤即係官中之私舉所謂船户夾帶秤手舞弊及員司丁役人等之需索陋規固明明使其有端可借病商蠧國尤非楮墨所能罄言循名核實表裡更多所不符奚翅掩耳盜鈴之政今朝廷方議更張設非洞悉其弊就根本之地培養元氣定一指臂聨屬之法竊恐變本加厲轉致枝葉動摇際兹度支支絀之年而仍未足以興實利也（未完） 
譯件 
[中國鹽專賣之概觀（專）（續）（東京高等商業學校講師根岸佶演稿法政科舉人鄧堮譯）]  
　　第三節鹽稅 
　　本朝鹽稅其法不一各因時因地而異然大别之爲賦課於製鹽者與賦課於鹽商二種前者賦課之法或按丁或按畝然其收入輕微不足細舉後者則占鹽稅收入之大部分别鹽課鹽釐二項今略紀之於左 
　　（一）鹽課 
　　鹽課鹽稅也洪楊未亂以前無抽釐之制僅有鹽課一項區别爲對於鹽商之引賦課之正課與對於僻遠地方製鹽之引徵收之包課二種而已中興後因政費澎漲外務殷繁遂增加稅額或籌補各局所衙門及協濟他省之經費或支辦練勇巡丁關員等之俸給此項稅目統稱爲雜欵近年因舉辦新政練兵興學籌邊築路開礦及救荒救貧育嬰等事業種種需欵遂更發布新章貸官銀於鹽商收其利息作爲常年的欵不問其後日能歸還本利與否一律徵收永不停止名之曰帑利故今日鹽課實有正課雜欵帑利三種之别而包課每準此無異鹽課之稅率因各行鹽地而異然因政費之澎大逐漸增加比於往昔大生差别即洪楊未亂以前每斤之課稅少者不滿一文多者九文普通一文乃至二文之間自甲午戰爭以後課最少者山東之鹽二文半普通自四文乃至七文十文以上者約占三分之數最甚者課至十二文較前增三倍乃至十二倍若加入鹽釐其差猶不止此其繁重可想見也 
　　（二）鹽釐 
　　鹽釐之制創始於咸豐軍興年間其賦課之方法興稅率各省不一其軌然大概設一定之厘局在一省内抽稅二次乃至四次而對於自他省輸入者課入境稅自本省往他省者課出境稅於消費地則征落地稅故運鹽益遠則厘稅愈益重苛酷煩擾商民苦之 
　　（三）鹽稅收入 
　　中國會計制度素不完備不能得確實之統計其呈報者或僅舉鹽課或僅示鹽厘鮮有合厘課而共計者今綜合運銷之狀况而計算其大數鹽課大約七百餘萬兩鹽厘六百餘萬兩鹽稅收入之數大約近是此内各鹽之貢獻稅額各若干則爲不易揣測之問題然就各行鹽地域之稅額及嘉慶五年光緒十七年兩年之各鹽鹽課額與海關總稅務司赫德氏所調查合計算之最多者爲兩淮鹽約六百餘萬兩四川長蘆兩浙廣東之鹽次之各一百萬兩山東鹽最少僅三十萬兩其他大約不越此數 
　　就以上觀之通中國鹽稅之總收入計當得一千三四百萬兩有奇若更 
 
 

Page 19

 
 
進而詳考其收入鹽消費之總額與豫定之稅率究竟適合與否則產鹽總額雖無誌可徵然就政府定例各鹽之發行引數與引量及耗鹽量二者合觀之亦不難算定其大概即全國之正引量共二十六億八千三百七十八萬四千九百五十斤耗鹽量共二億六千七百二十四萬六千九百四十斤其消費額則爲二十九億五千一百三萬一千八百九十五斤而課稅率除山東福建鹽每斤五文以上至十二文者加鹽釐十文以上當逹二十四文外其餘各省平均約得十三文之譜若僅加正引不及耗鹽而計算每年之課稅則每斤十三文對於正引量之二十六億八千三百七十八萬四千九百五十斤當得三百四十八億八千九百二十萬四千三百五十文以一千六百文合銀一兩換算之則共爲二千一百八十五萬餘兩比於實收額實多八百四五十萬兩此究何故耶以吾人推之有二原因在（未完） 
本埠新聞 
[孤兒院新院依次遞遷]  
　　上海孤兒院由李君平書王君一亭高君翰鄕沈君縵雲等發起初設於城内火神廟西首辦理四年頗見成效嗣以地方狹窄另度地於龍華左近建造新院刻已落成於昨日行開幕典禮美總領事維爾德君上海道蔡觀察上海縣田大令以及周金箴朱葆三周舜卿葉鴻英金琴孫顧松泉等諸君均於午後到院約計中西男女來賓千餘人會塲幾無容足之地午後三時開會先由集益工藝學堂學生吹奏西樂次會長沈縵雲君演說大致勸人勿尚迷信事求眞實而語極詼諧皆有至理聞者無不鼓掌次英總領事演說由曹雪賡君傅譯大致祝中國慈善事業之發逹並言美國現有人提議凡幼孩無依兒童由有力之家領回敎養俾得成才現雖未能實行將來必能逹此目的云云次奏軍樂次會長李平書君演說歷述數年辦理之困難情形並創辦是院之關係次清心學堂女生唱歌次來賓吳懷疚演說將栽培之之學理反覆推闡次女監院丁女士唱歌抑揚哀苦動人悱惻之心次院長張廷榮君報告謂初在城内祇收學生四五十名現新院落成可增收至二百名惟經費短缺甚巨須賴各善長捐助云云次何範之君行開幕禮禮畢以軍樂殿之是日當塲認捐者上海道蔡觀察一千元上海縣田大令及周舜卿周金箴朱葆三三觀察各二百元另有何範之君目捐五百元外復代募何伯梁何仲吕何季華各五百元海利洋行二百五十兩利安長利兩洋行各一百兩都易洋行五十兩美總領事亦允代募一百元此外男女各來賓之捐輸者亦頗踴躍云 
[浦東巡宜鶯遷彚誌]  
　　浦東洋棧林立客民叢集素集素稱難治每届冬令盜案疊出自總巡汪漢溪大令到差以來竭力整頓地方安靜日前奉委署宜興縣事遺差經督辦蔡觀察會同總辦汪觀察遴委一路正巡官游靖戎别駕澤寰接辦遞遺一路正巡官即以三路正巡官德鏡清明府清調辦復以四路二區副巡官蕭敏生二尹鳳祥代辦三路正巡官又以四路一區副巡官藍少尹調辦四路二區因汪大令迭奉上憲催令迅速赴任蔡汪二觀察日前飭令各該員分别從速到差 
[自治公所開董事會]  
　　上海城自治公所各紳董前開春季議事會提議應辦地方未盡事宜共有數十條即經議妥頒布周知兹各紳董定昨日起在總工程局開董事會兩天將前次提出之議案事件逐加復議决定然後實行並申請監督上海縣田大令轉詳滬道察核 
[自治公所之薄產]  
　　昨日總工程局批送子菴住持僧恩榮禀云查此案前奉道憲批示禁止售地退還煊洋如違提案押追在案兹復經城議事會議决菴地均歸自治公所收管保存則該僧自應將所收定洋趕緊退還方能免押追之咎乃據禀稱自收定洋後於去年九月間買引翔港地二畝請輔元堂經理將慧月僧墓妥爲遷塟共用去洋三百餘元所收定洋業已用罄等情難保非藉詞飾辨如果實有其事着將所買田畝單契等件及遷費等細帳一併呈驗以憑核明 
[西探互調]  
　　總巡捕房七號西探麥道昨奉總巡卜費斯君調赴靜安寺捕房當差又靜安寺捕房十三號西探奉卜君諭升爲副探頭目著赴老閘捕房當差 
城内 
[資遣難民]  
　　道憲蔡觀察昨日發下湖北沔陽州大小男女難民一百四十八名到縣上海縣田大令奉諭之下立即飭差將各難民送至西門内關帝廟暫爲安置俟有便船再爲遣送回里 
[清查公產]  
　　本縣田大令昨日發出諭單遍傳本縣二十五保册書到縣諭飭將本圖内所有菴觀寺院舖基義塜以及荒坟公地一律詳細確查造册詳送事關新政未便久延限於即日造復 
[兇犯解府]  
　　殺人放火兇犯張毛毛昨奉上憲批飭解司過勘田大令諭飭原差速即預備准於明日動身解往松江府勘審 
[道批]  
　　張董氏禀批此案於上年八月間據該縣提訊錄供通詳經批飭比差找獲李培　尸身並勒緝是案兇犯務獲究報在案兹據氏子張殿奎於上年六月間被尸弟李培功以形迹可疑扭控到縣曾經縣訉供未知情何以該縣前詳並未叙及且氏子以形迹可疑久覊在縣曾據該氏一再控州批縣究証追據分别擇辦何以迄今未爲質訊控詞誣陷大辟詎容任意拖延仰太倉州飭崇明縣速予悉心推鞫確情秉公辦理具報毋稍枉縱爲要此批 
[縣批]  
　　李亮軒禀批此次遵奉道憲批飭出示係專發上海儲蓄之欵並非發給存欵該商人所執如係儲蓄簿據自可侍據呈驗掛號若係存欵格於定案無從發給着即知照高素恆等禀批據禀儲蓄小户類多傭工散處雖經給示誠恐未及周知姑候到期察看儲蓄户報名多寡再行酌辦胡友蘭禀批此次遵奉道憲批飭出示係專發上海儲蓄之欵並非發給存欵該氏人所執如係儲蓄簿據自可持據來　呈驗掛號若係存欵格於定案無從發給着即知照陳提記等禀批此次遵奉道憲批飭出示係專發上海儲蓄之欵並　發給存欵爾等執據旣以五年爲期是存欵而非儲蓄可知格於定案毋從發給着即知照杪黏發遠黄逹敏禀批與胡友蘭同 
[官事]  
　　鈞和兵輪管帶守備馬廷叙昨日到道禀知由海州公幹回城汎千總王春福禀請給假五天赴松公幹候選從九張光烈禀謝奉委巡警總局課程課員差運庫大使盛德水到道禀見 
南市 
[究起火]  
　　上月杪荳市街啟泰紙店失愼未成經工程局當值處傳到店主李良傑罰洋兩元詎前晨該店晒檯又復火起由隣居瞥見帮同救　幸未成災　由局中飭探傳李到局押　訊究 
 
 

Page 20

 
 
[傳証人]  
　　昨日公共公廨寳讞員派差至工程局禀稱據立德公司呈控沙養瑜定買花子紏葛一案查得内有証人沈亦香住在南市沈昌記號内請爲協傳局中當即派探傳沈到局交保自投公廨備質 
[竊佩刀]  
　　昨日東洋車夫某甲手携坐客遺忘之佩刀一柄逃往北市被一百零一號巡士查見拘至工程局飭將刀存局候人認領車夫開釋 
閘北 
[警局批詞]  
　　民人鄭在廷禀批此案　據原告左釬禀稱該民等調處不公不甘和息已飭科傳案訊斷該民等均係中人著尅日投局聽候質訊可也民人左釬禀批此案已飭科傳訊矣着即知照民人孟廣有禀批此案究係如何情形仰二路分局查明復奪原禀並發民人劉仁芳禀批此案訊據張愛生供稱伊母已將爾妻張氏並賣契　給該圖地保送寳山縣訊　是否屬實已飭科函詢該縣查復應候復到再行察奪 
[聚賭抽頭]  
　　茂仁里後面余德齊茶館内前晚紏集朱三徐道理王仁顧金初黄步奎張阿興等抽頭聚賭被巡士拘入四路一區經黄正巡官訊明判余罰五元朱等六人各罰兩元飭具改過結交保開釋 
[賣良爲娼]  
　　蟻棍高金標前與顏才良等串拐龔桂生之妻張氏賣與薛愛卿花烟間爲娼被龔告發經黄正巡官移提質訊判　龔領回高在逃未獲前日由偵探隊緝獲解交四路一區押候訊辦 
[棺斬屍]  
　　日前住居美界嘉興路某姓江北老嫗年約六十餘歲病故後停厝二十三保二圖分水廟後義塜地上前晚不知被何人撬開棺蓋將　體砍作數塊天明後經行人瞥見紛紛傳述附近居民來觀者數以千計由三路四區警局特派長警輪流看守一面飭傳屍屬到案再行核奪 
英租界 
[攫取金戒]  
　　昨日午後有人至南京路費文元銀樓以兌取金戒爲由乘間攫取金戒兩只飛逃當由該銀樓夥何錦明跳櫃窮追未　旋投總巡捕房　　　探葛祖元查緝 
[攫取縐衫]  
　　粤人毛阿德昨至四馬路四百八十七號某衣莊以選購衣服爲由乘間竊取湖色縐量夾衫二件逃逸　被總巡捕房包探追獲拘入捕房奉飭押候解究 
[女兒捲逃]  
　　山東路二百零四號居婦陳張氏之十八歲女兒阿新前晚捲取現洋二百七十一元並金戒一只潜逃氏昨察悉即投總巡捕房報請派探偵緝 
[嬌妻捲逃]  
　　寗波路薙髮店胡增祥妻李氏因與薙髮匠蔣　狗私識捲物逃匿丹徒縣境經胡偵悉將榮狗胞兄蔣良儀扭控捕房將蔣押候派差前往丹徒縣境將胡妻與榮狗一併移提來　解至總巡捕房奉飭分别押候解究 
[嬌妻賣娼]  
　　無錫婦人强沈氏即沈阿寳背夫私逃在西棋盤街連陞堂么二妓院化名洪如玉爲娼　經强得悉於昨來　至該妓院内將沈氏扣至總巡捕房控告當經捕頭詢明原委令强將氏領回管束 
[設會聚賭]  
　　錢中明錢　富曹元橋朱林記等因在山東路二百三十號屋内私設總會聚賭被老閘捕房查悉派探蔣又彬往查屬實當將錢等四人一併傳至捕房當各存洋保出候訊 
[下車跌傷]  
　　洪嘉榮昨乘四十九號電車因在黄浦路下車過急以致跌傷面部當由巡街捕查兌將洪車入捕房轉送仁濟醫院醫治 
[兜售淫畵]  
　　無賴王阿大昨在租界内兜售淫畵被捕查見拘入捕房捕頭飭押候究 
[竊鐵箱]  
　　泗涇路九號東洋人失竊鐵箱一只内有現洋五十餘元報經捕房昨由包探徐阿華將竊賊倪文州李阿棠二人查獲一併拘入捕房押候解究 
[竊着衣鏡]  
　　寗波路韓榮生家生竊着衣鏡一面報經捕房於昨由探孫岳庭在韓姓附近合大押店内查獲原贓即吊存捕房奉　傳失主認領 
[竊財物]  
　　劉阿寳昨在南京路摸竊行人袋内財物當被巡街捕拘獲解入捕房押候解究 
美租界 
[搶賭]  
　　前晚崑山路八十三號屋内有人聚賭被流氓小四寳姘婦楊何氏及楊阿狗陸阿紀等闖入攫取檯上金戒數只飛奔逃逸由捕一併追獲解入捕房分别收押候辦 
[浮屍]  
　　昨日上午揚子路浦江内浮來男屍一具爲捕巡見報知水巡船將屍撈起候查有無家屬再行收殮 
[奪犬]  
　　靶子路七十六號某洋人家黑犬違章不帶嘴套昨由捕房專派捕犬之某華捕巡見正欲捉入狗車被該洋人擘手奪回該捕當即歸禀捕頭候查究辦 
[疑竊]  
　　袁林生與某氏婦姘識賃居北河南路昨因該婦失去首飾金戒等物疑袁所竊互相口角旋竟扭毆由印捕一併拘送捕房候辦 
[毆人]  
　　昨有顧阿連陳松林二人向小販胡阿高購買食物起釁扭胡肆毆由捕將顧陳拘解捕房各押乞丐牢一天 
法租界 
[竊物]  
　　鍾阿二掩入龔仁堂家行竊馬夾鞋襪等件報探拘獲送捕解訊聶司馬判枷號一月　逐出　 
[攫帽]  
　　匪徒張　金在途攫搶行人鮑茂記頭上小帽當即追赶獲住送入捕房解廨請辦又有在碼頭串竊綿被之周根山李福生亦由包探一併獲案請究奉判各枷一月示懲 
[再來重辦]  
　　積犯顧春生前由英公堂辦過五次兹又竄入法界拘入捕房解廨訊辦中西官會商姑念尚未行竊從寛判逐出境外再來重辦 
[積欠不還]  
　　朱春江不還金寳初欠洋二百元經聶司馬飭提保人陸順發訊判帮同料理在案迄今日久未了原告復又禀追陸稱朱已訊押小的無力賠償質之朱供此款是生財作抵因金不肯將生財拿去致被房東拍賣抵租現已赤手實難爲力求恩司馬判朱亦交保限兩禮拜先還洋一百元餘按月拔還陸旣是保人仍令帮了不能置身事外 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[山東巡撫孫寳琦奏擬設省城商埠各級審判廳並酌計各項經費摺]  
　　奏爲擬設山東省城商埠各級審判廳並酌計各項經費恭摺具陳仰祈聖鑒事竊維搆成裁判組織法庭樹司法獨立之基爲憲政精神所寄按照籌備清單各級審判廳應於上年籌辦於本年擇要成立所有法院編制法曁各項暫行章程業經憲政編查館核定具奏欽奉明諭頒布施行查原奏於權限職任區畫詳明範圍曲盡蓋就審判事務而言各廳自爲機關就司法行政而言長吏咸有責任遠維成周秋官置屬之義近採各邦法政分列之規邁古甄今關係重要亟宜遵從新制早立規模東省籌備審判各廳於上年五月間先立籌辦處將應行設備事宜先事調查分期擬辦經臣飭令提前籌議以爲早日成立之計兹經調查就緒確定辦法撮其大要約有五端一曰酌置各廳查法院編制法外省應設審判廳自初級以至高等計分三級本年爲省城商埠各廳成立之期兹擬於省城設高等地方初級廳各一所城外商埠設初級廳一所烟臺設地方初級廳各一所其立於監督之地位並各設同等檢察廳以與審判各廳相配置此爲設廳之始酌量地方情形擇要規定核與新制稍有變通按司法分區章商埠應設高等分廳係指商務繁盛距省遼遠而言若濟南商埠距城咫尺但設初級一廳埠内輕微案件足資判理其民刑較重事件即歸省城高等地方兩廳審辦赴訴傳訊均無不便體制亦復相稱烟臺距省交通便利暫設地方初級兩廳專管埠内訟案範圍有限自可措理裕如此酌置各廳之辦法也一曰分配員額省城高等地方兩廳均設民刑各一庭每庭設合議推事三員領以廳丞地方領以推事長均兼一庭長加入推事之數並各設典簿一員主簿二員錄事四員高等廳並置候補推事官一員地方廳並置獨任推事二員烟臺地方廳設合議推事三員以一員爲之長每日規定時間分開民刑兩庭其獨任推事職務即以合議推事兼攝下設典簿主簿各一員錄事三員省城初級廳設單獨推事二員錄事二員濟烟兩處商埠初級廳各設推事一員錄事二員其檢察人員高等廳設檢察長檢察官主簿各一員地方廳設檢察長一員檢察官二員烟臺地方廳設檢察官兼檢察長一員各設所官一員省城初級廳設檢察官一員以上四廳均各設錄事二員濟烟兩處商埠初級廳僅設檢察官錄事各一員此分配員額之辦法也一曰預備人才此項人員固宜力矯積習普具新知然於舊時習慣及訟案情僞亦須富有經驗而應用始能不窮東省前於法政學堂專設司法講習科通飭讞局委員及曾任地方官候補道府以下各員均令入堂肄習俾有經騐者加以學問復將畢業人員分别考試派充各局署帮審俾有學識者加以練習現在擬設各廳約計需用六十餘員一俟開辦有期即將此項專門人才並其餘合格人員照章考試任用旣經多方造就自當愼選其人决不稍存寬假其司法警察先已分班敎練檢驗一途亦已招選學習届時並可學成應用此預備人才之辦法也（未完） 
專件 
[宜荆城鄕紳耆士民人等上蘇撫呈文（爲核平忙漕糧價事）]  
　　具呈江蘇宜興荆溪縣在城曁開寳萬金洞山神安成任五賢山亭山亭從善清津均山清泉永豐金泉等鄕紳耆二品封職陳任暘調奉直隸候補道史善詒浙江候補知府周志靖奏調熱河候選知府周逹善度支部主事史國琛法部主事徐德輝浙江候補知縣萬康史悠澤分省補用知縣任錫樞候選直州判周學源揀發知縣李逢慶候選敎職程丕承楊宗敬賈如筠吕啟元浙江候補縣丞潘維屏前桃源縣訓導吳用賓五品封職鄭文毓葛鵬程史進笏任謙益四品封職陳濬職貢劉紹豳儲之元黄應中生員吳鴻基宗逢洲余陛賡余克明丁鏡人等率同闔境士民人等呈爲籲懇核平櫃價以慰輿情而裨憲政治安地方事竊照宜荆現有暴動毁學兼擾鄕董之案輿情所在自蒙鑒埀持平核辦紳等躬親目擊平心擬議竊謂現如僅就事論事即可暫時敉定後來之事必仍有觸即發深恐難於收拾貽誤地方有不得不迫切切之者緣宜荆民情質樸而愿財貨散漫因循值此時局艱難奉行憲政頻遭災歉窮困難堪紳等實負提倡維持之責就財政悉心體察忙漕爲財政大端櫃價不平民間窮於呼籲患氣因而深伏此次暴動全境騷然以表面觀之固係調查户口不愼激起莠言之所煽惑也以原因論之實係忙漕櫃價不平積久借端之所猝發也宜荆官民交涉之忙漕向以錢洋投櫃核收定例洋照典價而舊章官恤民艱照典價或更通融如每洋一元多作錢一二十文不等民蒙官澤完繳爭先歷治宜荆者多言忙漕從無延欠催比可作具文其故半由於此光緒三十四年上忙櫃價忽改舊章不特置典價定例於不問並較市價懸絶激起風潮衆情惶駭其時幸適辦城鄕平糶藉以排解彌縫官紳議俟下忙再按市價酌量風潮以定此爲櫃價幾致滋事之第一次是年下忙冬漕印示櫃價仍非舊章仍較市價懸絶不啻自召庶人之議紳等亦負失信之譏風潮又起危險益甚官紳電商任紳據情代逹轉奉陳前撫院電示行司查辦羣情有所希冀一面又即設法排解風潮又定此爲櫃價竟至滋事之第二次延至宣統元年上下忙冬漕承兩次風潮之後水旱兼災士民迫而自行呼籲胥役仰承官意照常徵催所謂查辦者久而寂然揭示櫃價又仍較市價懸絶民衆環訴紳等祇能謝不過問因訴於官當衆矢誓並有聽憑上控之諭囂張之氣旣甚玩抗之漸將開聞曾上控奔走徒勞臘間忽又隨漕加收自治經費四十文而初竟絶無聞知其時以水旱兼災之故仰荷大憲籲蒙恩帑頒振輿情感沐皇仁躬被大憲德意而惡感所集四起訛言隱有鬱極必發之氣將無可遏紳等雖已謝不過問仍屢與任紳商酌由任紳切實面致兩縣令務請愼重斟酌一面仍以官民一體意義於發給冬振時隨處開導又請鹽捕右營徐管帶誠檀周歷巡護勉爲先事預防之計上臘杪任紳一再接據闔境士民公電稱櫃價抑勒上控未直困苦莫訴迫請代逹埀憐（未完） 
 
 

Page 27

 
 
小說 
[社會小說清夜鐘（十二）]  
　　第三回愛掌珠家庭失敎走風塵貧士投親　　就是這頭親事。女兒的意思。只說是給他配了個藩台的公子。心上倒狠高興。如今這樣的一來。别人知道了。總還没有什麽。萬一個要給女兒知道了。一定要氣得一個發昏。這便怎麽樣呢。想來想去。想了多時。還是想不出一個主意。到了後來。忽然立起身來。把雙足在地上一頓道。罷了罷了。顧不得别人議論。只好依着夫人的話。和他退婚的了。原來這位褚觀察的性情。在别的事情上。總還可以將就一下。惟獨這位千金小姐是神聖不可侵犯的。要是有人得罪了這位小姐。比得罪了他的父母。還要忿恨些兒。這也是那班紈袴出身的人。知愛而不知敎的通病。不獨褚觀察一個人。是這個樣兒。當下褚觀察聽了夫人的說話。咬着牙齒。决意要和龍公子退婚。走進内室去。和夫人商議了一夜。到了明天褚觀察走到書房。龍公子見了。連忙恭恭敬敬的起身相見。叫了一聲岳丈。褚觀察淡淡的應了一聲。默然坐下。神色之間。就有些冷淡的樣兒。不似昨日的那般關。切龍公子看了。雖然覺得有些不對。却也想不到竟要退親。又不好去問他。只得也在旁坐下。談了幾句套話。褚觀察忽然立。起身來。呑呑吐吐的對着龍公子說道。有一句話兒要和你商量。你却不要生氣。龍公子聽得口風詫異。連忙接着說道。岳丈有什麽見敎。只顧請講。小婿洗耳恭聽。那裡敢生什麽氣。褚觀察被他一連叫了兩聲岳丈。自覺得天良不昧。有些面紅耳赤起來。只得硬着頭皮說道。如今長話短說。在我也是無可如何。想來老姪定能體貼我的苦衷。原諒我的冒昧。說到這裡。又　住了口。支支格格的說不下去。不知褚觀察究竟怎樣的一個說法且看下回便知明白 
來函 
　　貴報上月晦日來函門登嘉善徐瑞驥致勸學所沈總董書閱之令人髮指按徐瑞驥素犯烟癮選舉奪權盤踞魏塘校長經學界禀蒙學憲斥退近因呑没公車費經勸學所查悉由闔邑士紳公禀蒙學憲提追在案徐乃挾嫌懷恨出此鬼蜮伎倆砌　污衊勸學所以爲報復殊不知勸學所爲一邑學務機關由全邑同人所組織沈總董爲全邑學界所公推本邑學務初甚腐敗經沈總董竭力整頓漸有起色况勸學所自去年成立經費無着沈總董勉盡義務學界同人方深敬仰如徐函所云是徐瑞驥一人心中之沈總董非全邑同人目中之沈總董雖於沈總董聲價絲毫無損然恐無端謡諑志士灰心是非不明將來地方公益事務誰肯擔任者貴報夙持公論乞即登入來函一門以昭核實嘉善各學堂公啟 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
