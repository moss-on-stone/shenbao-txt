# 1890 - 144 - 4906145

 

Page 1

 
 
[請速鄉彩] [  啓]  
　　集腋社恊振彩票開彩以後所有賑物經諸君子陸續領去尙有四五彩及其餘小彩　百餘號未經領去務希得　者速來持領俾本恊振所經手事件得以早日了結無任翹盼専此布逮鵠候移玉 
[賑物求售] [  申報館恊振所啓]  
　　本舘開辦賑捐以來蒙海内諸同仁捐勘各種貴物早已製成彩票售完矣茲又承陸續助下七俠五義世部每部一元二角隸有五十部每部六角吴都法乘一部石印小耕石齋　譜甘部東洋漆水錦匣一具内裝感應編未及編入彩物之中是以另行求售諸君子有情殷匡救者請臨本舘選購庶幾裘成集腋飢氏得早慶來蘇乎 
[三才萹]  
　　自古至今以天地人謂三才是人之與天地固同尊而並重也然天之大也始萬物而不窮地之大也生萬物而不息人不過萬物之一耳同處於天地之中而欲出類拔萃以自參於兩大果何所見而云然哉説者謂上古人天相合故人可參於天地之間後世人心日漓愈趨愈下至於今與天遠矣舜之興也地出河圖洛書以助其治禹之興也大錫洪範九疇以成其功天欲施治天下能自成其治必藉人以爲治天雖有功天不能自成其功必藉人以爲功天之不可無人猶人之不可無天也故參而爲三也然所謂天錫而地出者人自欲神其治功耳於天地何與哉昔夫天地之生物也恒久如日月變幻如雲霞崢嶸勃萃之山浩蕩奔騰之海愛者不加親惡之不能去問其名人人得而稱之問其故人人不得而測之人豈可與天地參哉曰此大者遠者固非人所能與知乃卽小而至於一草一木之花固三尺童子所能摘而玩之者也然當其乘春敷榮陸離煊爛遠而望之絳者爲花緑者爲葉千萬樹不甚相遠也近而卽之辦或疎或密色有淺有深且色相則各不相同臭味則各不相襲此其際雖使高手匠人渲染五色縷縷畫之殫畢生之力有不得其似者矣又曰此生植之物天地主宰人固無如何者若人所自主之喜怒哀樂行動智力則天地亦無如人何矣然吾見人有瘖聾跛躃者同是人也而獨缺於天是人固不能自主又何能與天地叅也雖然天定者可以勝人人定者亦可以勝天黄河之險一瀉千里前者鄭州之决奔騰四出人畜蕩然是人之無如天地何也乃吴清帥起而治之晏如臺灣之番獉獉狉狉嵐烟瘴霧觸之者死天設之險也劉省帥起而經營之地日以闢惠日以消其投誠而歸化者日不知凡幾且人氣日盛瘴嵐自除昔之所謂嵐烟瘴霧行且變爲化日光天是人之有以勝天也然此猶非奇者歲五六月暑熱如蒸天將有雷雨以發生電光熌熌倐隐而倐明有觸之者無堅不破無巨不摧　測其所自來亦莫測其所自往亦人之無如天何者也乃今之人則製器以收之且推原其故仿造以備用於是用以通信則萬里如咫尺矣用以代鐙則昏夜如白晝矣是人之力不難收天地所有爲我用而謂不可與天地參乎吾聞西人有設學堂以教聾啞瞽目者謂人之聰明悉本於心而心氣上通於腦凡人之所以口啞而耳聾目朦而鼻齆者皆腦不能接心氣之故治其腦使心氣通則聴明可復嘗見其治聾者其法用一物似扇持之手中可以揚風令聾者承以齒而力持之使曲對扇言之卽覺腦中奕奕欲動而耳已有聞蓋扇中有電器故能直逹於腦而入於心也至於瘖者則幼時曾見啞子能作畫爲人傳真纎毫畢肖并能題詩字亦渾厚有相問者輒以筆代舌蓋其父爲名諸生教及門讀書輒令啞子侍側先以字之有實義者教之實義旣解而後授以虚字積而久焉亦能援筆作字條惟虚字極難卽不啞者亦難一時遽通故啞子終以繪事贍其身然啞子終不以啞廢則不可謂非人之力也古者瘖聾跛躃皆有所養所謂養者非徒衣之食之也必使各有所事使得自食其力如啞子之事繪瞽者之司樂雖不能爲人所能爲而業以專而愈精竟有勝於五官俱備而一無所爲者是天地似故爭奇巧特留缺陷於人而人乃就器因材必欲爲天地補缺陷而謂人不能勝天乎而謂人不能與天地叅乎雖然默叅造化靜騐天人聖人之能且欲與天地合其德此猶才之小焉者耳 
[貴陽來電]  
　　　谿三月三十日上午天雨粟據紳民禀報由縣呈米粒一包已禀中丞矣洵新聞也合卽照録 
[温州茶市]  
　　東甌茶葉産目瑞安平陽樂清三邑採摘以後或彚寄郡中之棧或担運平邑之古鰲頭地方亦有入箱過秤裝海昌輪船運滬者刻下各茶行頭帮已竣第二帮亦將蕆事三茶卽可上市平邑茶莊四月初一所售價目紅緑箱茶十六兩秤每百斤英洋二十元次等十六七元又巖山茶每百斤廿二三元次二十元又土莊緑茶每百斤十六元次十三四元又總名松蘿粗茶每百斤售洋五六元頭茶已由海昌於上月十八日裝運至滬約共三千箱又二十日由海琛裝滬二千箱又廿八日海昌運滬約共三千五六百箱以上皆頭帮二帮之茶海昌又於四月初九日裝茶至滬約在二千箱以内 
[軍麾遄返]  
　　太子少保長江水師提督李與吾軍門於三月十二日自太平府起節赴下游校閲瓜洲鎮標出洋巡閲兵輪本報前經紀載兹悉軍門至吴淞口閲視兵輪操演後溯江而上道出金陵拜會曾沅圃爵帥拜發巡閲竣事摺旋於本月初三日乘登瀛洲兵輪回太平府節署云 
[揚河啓壩]  
　　邇來揚河水勢繼長增高緣上游旣滔滔汩汩而來以致尾閭宣洩不及也各大憲以伏汛在卽深恐東堤吃重已於本月某日將攔江大壩開放俾洪濤駭浪由此導洩歸江刻下河水已跌落尺許矣 
[桐枝摧秀]  
　　三月二十四日江撫德曉峯中丞誕生文孫於京邸當日電信傳來中丞大喜文武官僚亦卽赴轅禀賀輿馬繽紛途爲之塞節轅則張燈結綵演劇三天云○南昌府憲崔第春太守國榜情殷愛士培植人才洪都書院向由首府主試常　於四月杪舉行甄别惟一年五課每課又膏奬甚微士子難之敷用兹太守改於月初二日甄别且有加課添膏之説八百孤寒莫不引領而望矣 
[南湖烟雨]  
　　嘉興縣試初覆題道二蠶月條桑耕織回得圖字○二覆題德行顔淵閔子騫冉伯 
 
 

Page 2

 
 
牛烟雨樓賦樹裏南湖一片明得湖字○　覆題下學車中試劍士增四起講每塲案首張文燾金樽沈秉鈞 
吴文開錢熊祥共取一百二十名○秀水初覆題近乎勇知斯三者廼積青蒲映水疎還密得蒲字○二覆題今吾於人也三過堂賦畫橋碧陰得陰字○終覆題志于道言必信執事敬思無邪四小講每塲　首衞宗城郭元基趙蔚文陶藻光王賡颺共取一百七十八名○蕩某新閩西鄉賭棍也去年經砲船勇在伊船上搜出洋槍刀械凝以爲盜解至秀水縣收禁迄今在監病斃由縣詳府當蒙宗太守委嘉興縣趙明府相騐果係病斃遂飭收殮發封云○東栅口某篐桶店係昆季二人所開一日店中諸夥細故口角遂致用武偶一失手致傷某甲要處頃刻斃命兇手當被逃脫地保差役將店主拿獲限交凶手想須報官請示也 
[嚴辦地棍]  
　　前任浙撫衛靜瀾中丞任藩憲時設立保甲局創置遷善所凡有著名惡棍不分首從一律嚴行懲辦故人安龐俗户戢鴞風不料法久玩生邇來游手好閒之徒復萌故智錢塘縣束邑尊蒞任伊始飭差訪拿謂治民之術當以去莠安良爲首務棍徒一日不除卽閻閻一日不安現已獲到地棍四名荷以四連長枷發梅花碑地方示衆三月又獲某棍用頭號大枷亦枷號梅花碑三月云 
[彛陵郵簡]  
　　去歲有難民無數　食川中今已陸續言旋故里路過此處者約有百餘人昨又到數十人男婦老少作伴還鄉一路安然且喜並無滋事云○操防營向紥東門外數年前移在大南門外之高阜上築土墻蓋瓦屋兵并棲止其中一無所苦近則墻外用石灰粉飾營前起造照墻營門則改爲八字式上蓋堞樓形勢極其雄壯非復前此之草草不工矣○近聞荆州長沙兩處市面由民間私禁小錢挑剔極苛雖小紅錢亦不肯用如欲以小錢買賣者價較大錢加一倍否則棄如泥沙以故作小貿易者殊爲不便云○聞前次江通輪船來宜載有某客身染惡毒臭　不堪且已奄奄一息船主惡之命人抛下别船鼓輪竟去説者謂船主太忍然花柳沈酣客亦不免自貽伊戚也○美最時洋行往來宜昌漢口寳華輪船日來搭客與載貨其價陡跌一半商民以其招徠旣廣獲利必多不知該船每次開行虧本顧往時上貨頗多下貨雖少賠累尙輕近則漢口入川之貨業將運空而下貨又屬寥寥不欲行宜昌者已將棧鄪揭清棧内人亦多令其回漢該輪殊覺難以支持未卜下次尙　開來否也於此亦可見生意之難矣○往常貨物運入川中多由旱道挑負蓋避灘峽之險也近以江水不小不大頗利行船故經商者卽在剕沙雇定民船率由水路而行邇日宜昌埠頭尤覺帆檣雲集也 
[蘇臺小録]  
　　前報剛子良中丞親往吴淞勘騐温草浜河工兹悉憲舟於前日傍晚安抵大碼頭合城文武依次出接恭請憲安中丞卽舍舟登陸坐緑呢大轎排道進城旋卽回轅云○前晚二鼓時忽聞警鑼亂鳴至次晨始知齊門外北木路橋某宅偶不謹慎致兆燮如增各水龍蜂擁而至竭力澆灌且取水甚便不致釀成巨災然八九椽已付一炬隣人雖未波累已大受虚驚矣○初七日齊門外各村落公舁賢聖　像遊行街市會中人興高采烈儀仗鮮明除逍遥萬民傘起馬十景牌大鑼外另有金香亭玉茶箱臂鑼臂香高蹺擡閣輪車等件無不鬥角鈎心誠吴中之勝會也維時寳馬香車村姬閨秀新妝競鬥空巷來觀及至傍晚會興闌珊游人始紛紛散去 
[思患預防]  
　　營口商家連接各埠專函據述鴨舌河雙城堡等處皆遭回禄被焚之家亦頗不少並悉吉林城中盡是板屋此次被災悉成灰燼令人目不忍睹現在營　枯旱已久聞此咸有戒心曲突徙薪作未雨綢繆之策焉 
[委任得人]  
　　福建米價十分昻貴卞制軍軫念民食維艱派員赴蕪湖等處採辦接濟又諭令司道開廠平糶情形節登前報現於倉内造栅門以限内外另開覈門以便糶米人出入總辦局務省紳陳伯僭閣學逐日清晨到廠指揮布置至晚始回委員及司事工役人等亦莫不實力奉公無敢營私舞弊也 
[船政接篆]  
　　閩督卞制軍奉旨接理船政事務兹於本月初七日接印任事各僚屬叩賀謁見有差若濟巨川用汝作舟楫制軍有焉 
[榕嶠清陰]  
　　福州圜法之壞極矣每百文之票大錢鋪只支得九十文小鋪不過八十七八文而已亦有能支九十一二文者則私鑄秒錢攙雜不堪使用矣市面槩用大錢票祗以九折照算昨聞官已傳諭錢鋪着令每兩銀新議平價如大錢應價一千四百文九折城錢票應價一千五百五十文高低不得逾三十云○干園裏鄉有林江氏者夫亡守寡已及年餘常與徐姓往來爲族夫兄某甲所聞偵氏入城預邀多人半路攔截立時賣於當房鄉某乙爲妻得價銀十餘千文氏所有田産亦皆據而有之未旬日氏之父丙察知大怒到縣喊控官准子差拘兩造人証到案據氏供甲謀財逼嫁現已再醮只得曲從惟被佔去田産約值五六百千文心實不甘云云乙稱娶孀原是不合但有甲所出婚帖爲憑甲　堅稱氏不安於室故爾價賣於人官以其混帳已極喝令笞責五百板氏旣願歸乙姑不深究着乙再繳錢二十千爲翁壻相見之禮案遂結人咸頌官之善於調停然甲以五百板換五百金猶大得便宜也一笑 
[平糶告示]  
　　福建鹽法道兼署按察使可按察使龍示爲發倉平糶事照得省會入春以來米價騰湧際此青黄不接小民度日維艱業蒙督憲曁藩司憫念窮黎派員前赴蕪湖及暹羅等處購米存儲與善後局倉谷一併减價發糶閭閻藉免　飢兹復奉督憲諭將增廣倉積谷平價出糶以濟民食業經本道延請公正紳士尅日舉辦并委員照料惟查省廣倉谷色高低不一上等值一千五六百文中等值一千三四百文下等值一千二三百文理應按厫試碾分别减價發售定於四月初五日起在增廣倉分設米谷兩廠糴米糴谷悉從民　米廠先碾增三厫谷八千餘石作爲食米每斗减價賣城錢票錢二百八十文此項米谷專濟貧民每户每日准買一斗以均限制不許多糴盤賈亦不許零買瑣悄各廠先發五厫谷五千餘石每部𥓮大秤一百觔爲一石减價賣城票錢一千一百八十文此項谷石徧賣城鄉居民自一石至五十石止均許買糴該兩厫米谷糶完接換兩厫扇碾續賣價值酌量加减另於倉前示諭周知凡來糴之人每日辰初刻起至申初刻止隨帶價錢口袋自赴增廣倉内納價換條繳條換票憑票支谷支米畢隨發照出竹籖至倉門口繳籖放行不准擁擠爭閙致滋事端糶谷較多者先期納價領票次日發谷庶便預備應支倘有壟皆漁利之徒包賈谷石囤積居奇察出嚴拿究辦各宜凛遵毋違特示 
[招尋婢女]  
　　揚城羅灣街龔公館有婢女一名年十六於上月下旬忽失所在果效結璘之上昇耶抑效訌拂之私遁耶令人殊難揣測現徧出招帖略謂該婢面圓鼻凹半大脚北方口音如有四方仁人收留寄信者謝洋三元將人送到謝洋十元渺渺天涯果何人知其下落者 
[袁江雜録]  
　　淮地育蠶之家亦復不少今歲天氣雖好惜桑葉少而欠佳故所出之絲不堪上機而只能作綫其價之廉遂年甚一年幾有江湖日下之勢今歲上市之價每斤僅值九折大錢一百文其利亦云薄矣○去冬運河水勢猶復不少今春又繼長增高　月初復漲尺許舟楫往來可以無虞擱淺矣○采子收成尙好油價每担頓减錢八百文惟米價則每石反昻錢二百文光景云○色尊嚴禁私鑄十分認真如有違禁者着掮高脚牌一面鳴鑼呼喚押令徧遊城廂若輩聞之已稍爲斂跡矣○特邑尊因民情刁悍凡遇命案檢騐後填寫傷格屍屬輙敢索觀任意指駁藉爲挾制地步實屬不成事體當卽出示嚴禁此等澆風固斷斷乎不可長也○鄭直刺見山爲漕憲幕下客緑水紅蓮一時稱羡兹接李筱帥自粤來函敦請赴粤有要事籌商直刺義不容辭遂禀明漕憲卽日束裝就道 
 
 

Page 3

 
 
[自刎奇聞]  
　　香深海樣曾記斜風細雨之天魂斷淮流莫認柳暗花明之路浮生若夢都是業緣旅邸無聊尤慚陳迹數三十六湖之緞菜當年曾忝侯鯖問四百八寺之鶯花此日空啼謝豹聴聲聲之行不得恨歲歲之喚奈何用是付屬鏤以沉吟自問甘爲雄鬼撒　厓而不顧後來何事干卿此奇事也亦新聞也魂兮有知付是非子千秋公論僕本同調更欷噓于一束生芻金陵有某君者亦幕賓中之飛而食肉者也昔年在江寗曾蒹葭之猗玉亦薏苡之混珠不知何故三徑就荒一枝遂冷計移榻於城外某署者非一日矣抑塞者失志之常何况錐卓地而錐漸銷磨劍倚天而劍猶埋投者乎三月甘日忽銜温序之鬚見萇宏之魚刎侯嬴之頸湔嵇紹之衣主人聞變出視相對而泣謂僕以冷宦爲家今爲君故將爲朱邑之去桐鄉可奈何且久之相知貴相知心我之所以待客者何爲客之所以主我者又何爲總不相福焉忍相禍時某已不能言聞是語卽舉手作咄咄書空狀主人悟其意因濡筆以墨某果書自行刎死與爾無涉八字擲筆氣絶一時紹興人之識與不識皆相與嗟歎主人一面市棺爲殮一面函告死者家屬令歸穆餉之喪嗟乎人誰不死當思死之所以重與死之所以輕客豈終窮當知窮之所由來與窮之所由去况天下事敗於垂成者半荒於得意者亦半禍起於細微者半成於悠忽者亦半苟非大不獲已又烏至等性命於鴻毛若是乎或曰是殆有物憑焉行乎其所不得不行止乎其所不得不止冥冥中似有不容自主地位特非因果家不解其前生今生之夾歴耳吾願天下之坐是席者當其時宣深長思焉 
[白門迎夏]  
　　金陵前月以天多陰雨麥無秋望小民咨怨非常府縣不得已循例又城隍廟設壇求晴乃天從人願曦景曈曈不日卽撤壇謝神現在風雨調和雷聲亦振而厲疾疫惟咳嗽尙多有聲餘症亦漸歸安靜閒亦有一二日卽拱手謝世人者然不多見不能歸咎於瘟疫流行也前報曾登沿江各省以及閩粤皆有時症較之金陵總算獨邀天眷謂非一人有慶兆民賴之歟○諺云做天難做四月天以麥宜凉蠶宜温實兩相反也馬頭娘向當割來揷禾之際正是二眠三眠飼葉者無分晝夜時候乃今歲因前月十一等日風尖且凍不得其法者竟將蠶苗凍壞縮胚不長每日食葉不過一二片采桑者祗顧遵彼微行爰求柔桑而不知蠶食無多葉並委積而槁浹辰以來女桑且猗盡矣刻下夏至節屆單袷宜人蠶亦因燠而漸形大嚙不料桑半空枝售桑者竟視爲奇貨亦今昔懸殊之一事矣○余陵閙市以南門水西兩大街爲最盛此外惟評事街差堪鼎足水西城甕每當兩過必積潦没踝行者非策騎不敢涉足尤可惡者兩旁皆碎石補砌石下積潦如漿過者課踐其石則漿出湔人衣履甚者且過顙汚頭面至有比之爲泥犁地獄者現在官府深聞輿誦委派桂植之舒小巖兩大令估計督修自甕邊起迄坊口爲止悉改換大石條已撥官欵四千八百兩又有蔣紳子衢獨捐二千兩想有此巨欵又有兩大令之實心辦事諒必適滴歸公條條有理從此不平者平之不通者通之道少崎嶇溝無窒碍豈非一大快事哉○連日出東岳會會事雖不减於昔然亦無加於昔可見鋪面生意難操十倍之贏公門生涯未償十分之願緣褰會各頭目皆此兩項人爲之領袖也會旣過則鑼聲自遠而近詢之知係失却掌上珠者據稱此種意外之禍無歲無之正不知人家何以忽略如是豈拐匪趁此機會以爲有隙可乘一逞其移花接木之伎倆歟抑有數存其間歟查從前所拐小孩均作猪仔售歸外洋近則各埠領事每於輪船到埠搜查不遺餘力卽外洋亦不願貽此惡名或者近今所失不盡拐匪所爲亦未可知是在爲父母者加之意而已 
[約束考童]  
　　蕪湖每屆縣試考童三百餘人院試額取二十四名進數已不爲少童子軍薈萃城廂往往仗氣呌囂與市廛爭閙酗酒打降習以爲常不但闤闠所鄙夷卽地棍青皮亦無不退避三舍士習如此可勝浩歎本屆王玉如明府訪有前情故先期移知學校愷切誥誡並出示黏貼考棚外申明例禁如敢故違除將該童扣考外並提父師廪保照約束不嚴例會學嚴懲此示一出童子軍皆望而生畏塲前少覺安靜是不可不歸功於賢有司也 
[輪船被焚續述]  
　　寳清輪船火焚情形已列昨報兹悉經太古洋行之安慶輪船救起中西人二十三名麥邊洋行之萃利輪船救起三十二人非招商周之圖南輪船也怡和洋行之泰和輪船救得七人至起火之由的係貨艙中農烟冐出副買辦施某開啓艙門以致火勢驟發不可收拾施霎時隕命殊屬非常慘烈寳清船出口約閲一點鐘卽有公和輪船相繼出口亦往漢口行至狼山洋面見寳清火焚救起搭客多名順道載往長江一帶又聞火勢猛烈時在船諸人或登杉板或攀錨練或擊繩索船旁纍纍如貫珠在後練索被火燒斷人皆墜入海中一時急遽之狀號哭之聲令人目不忍覩耳不忍聞安慶萃利泰和公和等輪船繞在上風以圖施救無如火勢尙熾仍難逼近船上人有躍入海中者安慶船上人見寳清後艄尙有老幼婦女七八人癡立若木雞呼令躍下婦女胆怯不敢縱身束手待斃言之痛心又有某廣文由滬趁搭該船其所帶從人爲楚爲某觀蔡之親兵年力尙强出事後遇救來滬據云天明時起火見某廣文先上樓尋杉反船在後是否下樓無從知悉從人守護衣箱不及前去看視初時冀有外國藥水可以滅火不一時火焰近身各搭客紛紛投水從人不得已始用蔴繩綑板一塊在身躍下水中閲五分鐘方遇安慶船救起人事已不大明白矣未知某廣文曾否遇救出險尙無的實消息也至和興公司派往之小火輪尙未返滬據老於航海者言凡輪船貨艙内萬一失火斷不可開門立用洋龍汲水灌救可無大碍寳清之火因遽啓艙門以致不可收拾然其中亦有定數豈人力所能爭歟 
[船户逮案]  
　　上海縣裴邑尊接到鼓善縣來文稱有船户謝和珍李長林裝載織造龍衣於本月初在碼頭停泊當向隣舟某猪船上硬索規費致肇釁端毆傷二人查得謝李二人避逃在申請爲提究邑尊卽飭幹差薛貴恊同船埠查提去後於前日拿獲解案晚堂邑尊提訊據謝和珍供江西人撑駕蒲鞋頭船本月初四日在嘉善縣開行來滬初五日到申舟泊太平碼頭肇釁之事與小的無干實係船中客人所爲李長林供揚州人駕舟爲業停泊白大橋地方餘供與謝略同邑尊得供判令將二人收所候備文解歸嘉善縣訊辦並着原差將謝李兩船分别發封 
[縣署訊案]  
　　姚守炳控魏士林欠銀三百六十兩由邑尊訊供之下斷償洋三百六十元兩造均各遵斷前日晚堂姚供請將洋元給領魏供措齊洋三百六十元呈案邑尊當將洋交姚具領並着各具遵結備查○兩江督憲曾爵帥札派委員方君押解　上用木槌赴津方君於前日抵滬在英界寳善街昌記客棧小駐行旌一面雇某帆船在浦東爛坭渡地方裝運小工周子祥悮工倔强由工頭楊某禀明委員函致縣署裴邑尊卽飭十六鋪地甲曹錦將周拘案邑尊查悉情形以事起細微卽着曹錦帶同周子祥向委員處求恩昨經該地甲帶周前往委員不允所請因卽帶回縣署禀候示遵 
[英界公堂案]  
　　開福昌洋行之印度人控稱曾用徐裕生爲買辦立有合同載明章程務須遵照辦理如有違章情事罰銀五百兩旋因徐不照合同須罰銀五百兩經人調停折罰二百兩出立期票屆期不付請爲追究蔡太守飭差傳徐於昨晨會訊印度人申訴前情並呈合同期票徐裕生供雖曾言往福昌洋行爲買辦尙未交易事已中止現在别處洋行生理安　罰銀之事蔡太守謂旣不罰銀何以先給其票銀二百兩商之代副領事愛君飭徐交洋東保去聽候覆訊○奥國商人某之妻乘坐馬車出遊被某西人之馬車碰撞損車受驚當由巡捕將馬夫帶至捕房旋交洋東保去昨由奥正領事同某商人到英公廨會晤蔡太守詢問麥總巡捕頭因馬夫尙未到案遂另訂日期再行訊理○包探陳阿九稱昨見徐金福手持元色縐紗女夾袄絨鑲邊女馬甲情有可疑盤詰來源初言在新閘地方取來繼言在董家渡地方拿來往查均無實跡今將 
 
 

Page 4

 
 
人贓送案徐金福供無錫人衣服實在蘇鄉弟婦處拿來蔡太守以徐金福所供殊難憑信押候遞藉贓存捕房○馮義生稱失竊衣服報由捕房緝獲人贓送案請領朱仁蘭惟求施恩蔡太守判管押十四天贓交馮義生領去○王阿二稱被車夫碰撞與論持蠻致我受傷爲此報捕　案范岳福供推車度日如今只求施恩蔡太守騐得王阿二受傷屬實判罰范岳福洋兩元作爲養傷費○瞿小來稱被瞿阿開闖入行竊茶壺當獲人贓父捕送案瞿阿關供實因飢餓所致以後不敢再犯蔡太守判管押三天贓交瞿小來領去 
[法捕房瑣事]  
　　昨晨葛同轉莅捕房命將妓女徐桂福鴇歸王馬氏蟻媒孔桂香並証人張阿三並吴阿小丁松茂等一併帶案詰徐桂福曰爾究與何人同來答經吴阿冬與林姐娘同來問第一次在鳳凰臺茶館中寫筆據爾在塲否答與林姐娘同在塲問爾母曾否再醮與杜姓答小婦人三歲喪母安有再醮事問爾爲何願意賣娼答實因吴阿冬纒繞不休出於無奈謂本委將爾發堂擇配此後務須改過桂福連連叩謝復問吴阿小等曰爾等聴見否答桂福水性楊花吴阿冬無法處置但伊自幼實嫁與吴姓同轉復謂桂福曰查　爾前次向人經借洋元筆據上寫吴桂福此次爲何改姓徐答寫紙時由吴阿冬等代寫我實不知問張阿三曰爾知借洋之事否答據上並無小的名字謂雖未是爾應知其事容或有聞答今年二月十三日吴阿冬來言尋妻無着王馬氏插口稱去臘十二月二十三日爾曾至我家欲　桂福調往别家難道忘記麽同轉令將三婦仍照昨斷掌責謂張阿三曰爾兄與吴阿冬有親諒不應帮同作此事本宜加責姑念據上無名着與吴丁等各掌四十下一併交保桂福候發堂擇配○同轉命包探將烟鴇張周氏並混充母舅之李福良帶案詰李曰誰人囑爾來案僞作莊謝氏之母舅答小的自松江撑稻柴船來申停泊日煇港相近突有張周氏同阿新　囑亦的裝木頭在松江當卽同至大自嗚鐘附近飯店内吃飯令小的代遞禀詞小的本係鄉愚不諳外事所以來案管押有人歲小孩現在張周氏家務請釋放　謝春發已死數年爾見敢認爲姊夫實屬無恥着照原斷掌責八十下復詰張周氏曰爾家中另有多少妓女答家中無人謂爾等買艮爲娼損人名節本應聊辦姑念兩女已被認去略千體恤掌責二百下交保着將限交之蟻媒赶緊尋交李福良斥退○三茂鹹貨店主嚴章寗被顧陳氏控押一案已列前報昨晨有經租人陳于卿遣夥王財輝投案禀稱前有周明政賃屋開長陞公客葆時積欠房租洋八十四元由嚴章寗担保前曾具控蒙恩着嚴等恊同理處不料延擱至今爲此來案請追周明政亦投案伸訴前情同轉曰上次本應料理延至今日不得再緩諭令交洋三十元周稱屋内尙有生財木器等物同轉着邀捕房中人當面拍賣如數不敷由周補足旋據嚴妻陳氏投案求請將夫釋出且言顧陳氏本有丈夫現在南市爲布庄生意昨該氏至我處取笑諸多不雅同轉曰爾夫先言並無借項後　收清票呈案令其將寫票之人尋交爲何尋不到答代筆者係顧陳氏之外甥蘇州人無處尋找大老爺朗鑒原告今日爲何不來質訊同轉曰本委未令其來爾須將欠項料理閲收清票第二張　先一張姓名不符付洋　亦無見証殊難憑信陳氏稱店中無人求將丈夫開釋同轉着覓妥當保人人錢兩保該氏遵諭退去○周春泉欠馮秀山米洋約三十元於三月間被馮控押同轉着保出自行理楚昨晨馮秀山投案禀稱憑中人等理處收得洋十七元求請銷案同轉允之○包探王榮培禀查訪姚寳生拐孩情節據花烟間之左隣言姚本與妓女玉寳相識親暱無比同轉卽將姚帶案詰訊姚仍執前詞同轉當飭包探將姚送至鏡清兵艦管帶何老爺之公館求懇將拐去之孩寳珠追令至滬卽可定案如何老爺不允仍帶回押追○張錦如拐騙施毛郎之鋪盖一个押錢七百二十文葛同轉着押交當本已列前報賑在押日久無人具保同轉着帶案掌責四十下叱去○粤婦陸陳氏與周章章等串同拐賣小孩在閏二月二十八日斷鞭背二百枷號二個月近因該氏足患瘋濕不能行走同轉着疎枷押候交保釋放 
[江督轅門抄]  
　　四月初四日准補沛縣馬光勛銷皖北加賑差回○初五日姜泰厘捐劉運吉見辭○初六日改恉江蘇候補知縣葛培忠禀知解兩淮京餉回藩牌示海州直隸楊朝鐸調辦厘捐遺缺查有姜泰厘捐候補直隸州劉運吉署理本司倉庫大使周殿魁現因母病請假就醫遺缺查有盛昌懋堪以代理○初七日從九盛昌懋謝委代理倉庫大使員缺 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鳩水官塲紀事]  
　　前署蕪湖縣王宇春明府交卸後奉藩憲檄飭署理婺源縣明府以他事覊絆尙未履新兹於上月杪奉上游改委署理壽州明府晉省謝委旋　回蕪挈眷不日前赴新任○皖南牙厘局孫樹人觀察到差年久措置裕如本月朔交代局務本欲旣赴省垣接受營務處差事因爲二竪所侵故尙遲遲我行也○本屆纂修大清會典各省大吏派員前赴各屬測量繪圖以便襄成鉅典刻下皖南一帶已有委員帶領畫工及丈量工役人等分役查勘所至之處由地方官派人引導並傳紳耆以便隨處採問 
[雷殛大蛇]  
　　本月初二日清晨狂風怒吼檐溜潺潺無殊匡廬瀑布匹練横飛旣而電光一閃霹靂聲震撼山岳逾時雨霽雲收相傳鈔關門外殛斃巨蛇一條説者謂是時城河正當潮漲蛇卽被雷擊斃於水中飄流無定適爲卑田院中人所見大喜急邀同夥數輩撈起用大木篙一枝將蛇盤旋其上以爲奇貨可居翌日舁入城中鋪房居民子以青蚨三翼卽可縱觀據稱當蛇汆起時一息尙存逾刻始死其腹粗若大號茶嚮頭較腹略小長約一丈八九尺全身皆作青黄色不知犯何罪戾而逢彼阿香之怒耳以上揚州訪事人所述姑泚筆誌之以資談助也可 
[爰呼將伯]  
　　盖聞樂善之忱人心同具修德之報天理常昭故濟困扶危每多錫慶而睦婣任恤恒獲嘉祥敝堂自遷建以來凡施醫給藥等項舊定章程事事推廣近復增創老民院俾貧無倚賴者得以全其天年添設接嬰所使幼失鞠育者藉以遂其生長他如宣講鄉約以化導顓蒙購放各物俾飛潜活潑除任事同人按月樂輸外本地則勸募一文愿各埠則分送延壽册荷蒙諸君子聞風興起陸續惠父歴經分别登報爲數固已不貲祗以恒産毫無常捐又缺而欵項支用均須咄嗟立辦非若處家治生可以量入爲出董等旣之點金之術殊深短綆之虞不得不仍仗紳商廣施利濟鉅細各自隨緣拜賜無分軒輊是雖再三之瀆幾如無厭誅求要知銖兩不遺定訐同登仁壽下風翹企就日彌殷敬頌福安伏惟慈鑒[  滬北廣益堂司事謹啓]  
[喜移助]  
　　格言云一世勸人以口百世勸人以書欲挽頽風警世醒迷誠非善書不可敝堂廣印善書刊印訂需欵浩繁今掇芹張君文孫燕爾　喜承滬上諸君餽送隆儀禮宜設筵恭謝今以筵資洋五十元移助敝堂刊刻善書祗領之下莫名欽佩節一時之口福植百世之心田賢主嘉賓造福未可　量將見芝蘭庭秀玉樹盈階可爲操諸左劵矣是特臚陳謹誌盛德　上海六馬路仁濟善堂董事施善昌等謹誌 
[上海文報局助賑摭要]  
　　湖北募勸浙賑首士公募規元九百十五兩六錢六分又英洋一百廿一元○山西太原縣吴明府集捐曹平銀一百兩申台規銀一百另七兩五錢五分○陜西藩憲陶方伯經募鳳翔縣史漁莊明府陜平銀一百兩申規銀一百另五兩○揚州毛聲和翁經交福和祥莊經募閏二月三月分賑捐規元七十七兩九錢六分三厘○嚴佑翁交來揚州電局諸君將度歲席費資移賑洋二十元又盛我磻翁募六元樹滋堂二元萍鄉隐名氏一元○本埠胡星堂及諸同仁共助洋十元○金陵恊賑公所諶善翁將截止後收下賑洋十三元錢一千二百文低銀一錢五分掃數寄滬○高郵武廟賑所丁玉軒翁續寄來英洋廿一元銅洋二元○福建招商局寄來李潤泉翁番洋十元折實英洋九元一角錢四十一文○淮城書畵社同人募洋十二元○本埠慎餘堂十元○本埠免災居士因興讓街失慎神佑獲安將歴年收儲銅洋三十五元移賑○諸君子匡救情殷源源施濟拜登之下欽佩萬分惟敝所近接東省來電云濟陽等處十八州縣災情極重需欵尙屬不菲等因由是觀之東賑須籌解鉅欵方可無虞務祈仁人義士速賜囊金俾得彚解不勝翹个禱切之至[  同人謹誌]  
[申報舘浙江恊振所四月初六日至四月初十日止第四十三次清單]  
　　初六日泰山堂洋卅元枚記洋二元張娱貞洋十元無名氏洋一元世興行銀一兩三錢永昌源銀三錢魏日省堂銀三錢王鎬銀二錢四魏克純銀二錢四分王光耀二錢魏克弟銀二錢晁聚忠銀錢二分魁順店銀三錢源泰店銀三錢王春虔銀三錢公義和銀三錢魁順積銀三錢源泰店銀二錢長興盛銀三錢公義行銀三錢錦秀成錢三百　盛隆錢三百永盛純錢三百天義合錢三百致遠秀錢三百通資長錢三百祥泰店錢一千李滋錢三百强明訓錢三百劉樹海錢三百董國珽錢三百繆汝源錢三百以上廿八户共交來洋十一元三角秀南書舍銅洋一元無名氏洋三元五角○初八日海星堂洋二元北猷堂洋一元樂天氏洋二元務省堂洋二元從儉堂洋一元夢幻軒洋一　信天翁洋二元林子豫洋一元陳厚菴洋一元方春和梁倬先洋一元凌春瑚洋二元舒蓉卿洋一元無名氏洋四元○初九日陳隽生求病速痊愈洋二元竹隐士銅洋一元江西南豐縣胡絢臣九八元七兩許麗山爲母病痊愈還愿洋五元○初十日無名氏洋三元瞿門朱氏洋五元六角二分總共收英洋九十四元四角二分九八元七兩銅洋二元 
[上梅四馬路文報局内恊賑公所經收天津海防支應局朱觀察經交陳華珊翁募細户另登清單]  
　　三月廿五日○聚隆號銀四兩易州南玉照堂王錢三十千文榮興號雙興號瑞興當祥興號西雙興慶興當保和當七户各錢四千文永興元慶興隆廣和毁三户各錢三千文無名氏保府完縣德興堂榮興堂復興堂慶瑞堂五户各錢二千文許新垣東雙盛慶興隆馬韶甫保順號萬盛號午慶中德生隆榮和號蠲是誠天元堂文勝號誠意號聚恆成同慶公萬興福德合誠榮聚成誠聚號隆盛銀樓正和亨德隆裕同德義乾順號同昇益榮興號務本堂和樂堂蔡聚泰號高俊青馬耀亭張永清吴青雲楊瑞山袁鑑亭會興永張瀛州三十七户各錢一千文○孫越凡翁募趙子珍杜少甫柳芳齋三户各錢一千文吴金香胡秀璋吴稚田周吉夫鮑雨田五户各三百文吴季良杜叔硯王雲亭章仲耕周問瀛俞紫封王子勝車子恭張春皆錢益林朱柏同銜伯謙蔣欽夫童月坡蘆鴻卿陳星侯十六户各二百文以上統共計原平銀四兩津錢一百廿一千七百文合申實收規元四十八兩六錢七分三厘合併聲明 
[上海四馬路文報局内恊賑公所經收金陵恊賑公所諶善翁暮細户另登清單四月初七日○子吉記洋四元安炬子無名氏兩户各洋三元三樂堂洋二元隐名氏爲五齡]  
亡女求冥福洋一元錢七百文銀錢一個無名氏錢五百文共計實收英洋拾三元錢一千二百　低銀錢　個重一錢五分以上有去冬念五日起至今三月底止由本埠春生鑑號交到合併聲明 
[上海四馬路文報局内恊賑公所經收揚州福和祥莊經募閏二月三月分細户另登清單]  
　　四月初七日○浙江賑無名氏洋廿四元古吴康如將祖父三十週經資移賑隐名氏求消災平安兩户各洋十元五美堂八元陶少清因感　速愈無名氏莫氏求病速愈王陳氏爲女求病愈王氏求天佑生身母親身體安康益壽延年五户各洋四元天香閣六元恊記三元安樂子求保平安獲屈究主因因新添一子大小平安兩户各二元無名氏鄭友告顧凌雲成美堂王氏求天保佑身體結壯五户各一元王西林手錢一千六百文○山東賑無名氏洋四元李仰山二元程德夫一元力輔臣田顧泉兩户各五角燕貼堂九八錢三千無名氏畫賑六户各九八錢五百以上統共計英洋九十八元足錢七千四　八十共合實收規元七十七兩九錢六分三厘由本埠巨康莊交到合併聲明 
[上海四馬路文報局内恊賑公所經收雲南藩憲經募各屬賑欵細户清單另登]  
　　湯幼安方伯經交非常功德册八十本○恩茅同知朱坦能銀九兩六錢五分又募吴鴻吉二兩刁林錫喻錫光喻鑑菴喻沛泉叚仁芳五户各一兩潘際熙七錢江長春四錢三分吕中道吕欽候叚恆安萬和祥順大昌何應寛周燦奎元順昌黄金順九户各五錢興順和王恩科兩户各四錢丁家振吕佐候張熾昌張德榮李銓清周國珍德春隆陳嘉猷李進明孫佐卿年鴻順三益公周敬興茂號樊樹芳游鶴翔潘鎮乾叚安邦張存義高起龍王從周何肴賢叚起廿三户各三錢吕肇簡吴相元義利號永發號四户各二錢五分蘇元善吕紹候廢發茂同合號賀敬熙殷俊李安榮劉茂林高德洋李樹國鴻昌號蕭文彬李毓珍吴自明武修文戴毓珍盧家桂吴家起張永爲同盛昌李炳燦復順昌楊名榮吴聯元劉文標袁裕昌號鄧恆張熾昌張炳亮喻承祚梁致中李長興蘇坤源劉成林蔣鳳翔董錫昌李玉山孫朝舉孫起祥王宗有趙晋揚陳岡周俊周靜周近善吴鎮李文煥李泗源張必信黄志榮于儀豐李炳南肖洪順高榮陞郭金資袁同興徐義盛曹節之羅炳常伍元興唐級三黄炳興劉長順張仕義張廷左黄炳魁李芬園叚朝蘇均英毛正榮許寳興游蔭漳陳嘉猷王銘祥雷應聲張宇楊國珍叚世雄叚士英燦章曾壽元李方華揚金和潘鎮坤馬來安馬存善馬存喜叚廷英孫慶元叚官禄王家祥陳光顯胡金培張學梁余輔臣楊應甲余有泉叚呈英劉雲鴻朱安民王桂榮潘號林李明禮一百另三户各二錢柳春銀一錢五分張金鑑叚疑菴吕鎮東李正榮何其廉吕逢元楊曉園董鴻高吴充喜吕頴藩吕兆端吴潤之吴繼德高雲祥萬順昌揚文朗義春士白文韋叚應中許利泉陳登鰲梁會川裕慶號永茂號楊維清僧覺品游煥漳游豫漳李連馨瑞祥號后燦榮后吉祥王應發高槐道高正陽朱樂光趙從雲鐘有吴九成吴國成鄧永揚序楊林李義山趙祭揚吴恆藻揚正林李樹林蘇占孫敷趙新齋趙家銘孫起林廖照昌廖福昌周俊美吴成藻楊連生李士美張先恆信號黄少廷談寳英王洪順王興順羅光廷趙雲綱鄧春林陳小斗劉永德王洪泰陳中華蔡逢春晏金山牟應發肖正芬范定鐘七十七户各一錢蘇尙質李仕林劉濟生三户各錢二百陳玉庭一百三十文以上共合銀六十兩○昭通府倫五常銀二十兩又募德盛隆二兩胡文麟胡開鼎兩户各一兩德茂恊德泰森吴玉春立成森賴洪順松蔚幹晋豐泰七户各五錢厚德長裕通亨元盛李洪發賈馨發玉丙韓泰永賴洪興三益和楊鴻源十户各三錢樊義祥杜銀富鄭致和嚴正曹祥興五户各二錢以上共合銀三十一兩五錢○河陽縣成占春銀三十兩又募噞哈興城五兩二錢郭寳甫趙子惠合銀三兩二錢曹行亭一兩以上共合銀三十九兩四錢徵江府彭澤春銀十三兩另三分又募連慶鄉公五兩九錢三分永昌鄉公受山鄉同點倉鄉公三户各四兩海西鄉公三兩一錢三分萬花谷公梅玉村公錢石生仁義鄉北山仁義鄉公五户各一兩普定鄉公二兩載家村公九錢海西鄉公八錢七分受山鄉北山七錢九分漁户村公五錢五分仁義鄉東門西門南門北門四户各五錢以上共合銀四十六兩二錢○宜良縣鳴泰募何紹揚銀二兩湯池鄉六兩姚自新一兩六錢劉丙華一兩二錢張寅一兩一錢二張澄華八錢湯子芳李桂堂蘇增李小藩俞蔭熊五户各五錢嚴仕清毛有能秦大信楊嘉培李和生張敬六户各四錢揚素園益齋馬鴻文劉庭棣何崇光蘇萃王毓林龍文藻萬里程洛琛吕汝松揚正德鐘樹仁施開春胡裕順梁士學黄正興梁占華張沛兆有二十户各三錢逹思詔趙應榮吕枝吕向李森左兌楊永成楊成發王壽周興仁梁士學謝家行竇愷李開泰王清泉官安民李春和楊洪起來振網曾瑞光許星燦王文超周文煥苗盈張國兆劉昆雙和號廖寅廿八户各二錢嚴儀二錢三分丁昱洪萬里兩户各一錢五分張誠蕭順何春榮楊光繆家禄王槐李芬馬方元胡國玉汪源肖應祖朱文兵高華萬洪薛清望徐仰先柳興蘇子全周相李昭川顧晋魯春肖位舒連元李珍周五黄玉林鍾應前徐升遠楊發友王臣祖毁勉邱會雲姚錫祖姚錫祜姚錫祥姚錫齡姚錫章劉添嚴十嚴玉姚錫爵李友徐明楊本魏澳張國和姚錫光劉名遠劉小春劉華劉炳劉招劉明嚴清嚴先張明張玉高陞胡光遠林萬和錢永青彭坤李雲萬應遠楊文早邱中傑許德苗吉禾朱應和謝番何汗元肖士善陳邦俊王宜亭殷永張燕黄訓徐仲玉芮士林孔世宗曹應祖劉春孫玉和牟正昌周寗宋國賢潘對宇杜立山陳忠王奇陳旬李卓馬中汪文昆袁世和徐文貴徐養和張錦蒲秀陳小狗胡開貴洪文元何民有張美和李白陳有李開云劉文中邱映川黄聯甲吕元和芮自成廖甚徐養才徐文華彭宣吴正先胡兆熊柴本才王開元何世才邱章施成楊起陳文忠吴昌蔡君文邱世清孫天祥趙良董灼董言陳元王正中馬招楊光夢晨陳訓沈永作占賓張榮龐思順劉中湯八十王小兆趙元張煊劉玉王滿毛玉陳寅普明丁榮何宥常柱樊秀宇殷保崔旬李森吕升楊周俊苗之彦馮得元羅洪楊文孟小貴施會劉金駱兵殷本成一百七十一户各銀一錢黄丙元李洲蘇有貴郭淇李盛樊昭許孟生郭連湘崔如云黄貴湯心傳沈元王玉毛起太陳三元苗倫李中玉王富任彩熊倚陳加仁任上仁廿二户各銀五分李天奇施文二户各錢二百文以上共合銀四十八兩一錢九分○未完 
 
 

Page 10

 
 
   
 
 

Page 11

 
 
   
 
 

Page 12

 
 
   
 
