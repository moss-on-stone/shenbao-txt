# 1889 - 292 - 4905934

 

Page 1

 
 
[己丑廣東闈墨告成] [  申報明啓]  
　　西樵七十二峰靈氣所鍾十生其間者類皆穎秀出羣早擅繡虎雕龍之譽正不第聲明文物謂足稱極盛于天南也本科撤棘後本舘亟托友人覔取原刊闈墨排印成編刻已告成卽日出售其文大扺弸中彪外油然經籍之光理法一準乎先民詞調恰合乎時尙當行出色最足供人揣摩詩亦俊逸清新兼擅庾鮑之勝尤妙者以題名全錄弁諸卷端俾新貴諸君閱之皆可知同年名姓價値則從廉收取每本祗碼洋六分現已分存本埠申報舘帳房申昌書室及外埠各申昌各售報處乞移玉趾就近購取可也 
[新印順天江南浙江江西湖北闈墨] [  申報館啓]  
　　普天同慶恩榜特開多士皆爭自舒翹以應熙朝之瑞本舘於揭曉後亟託友購取各省闈墨印釘成編其所告成者計有順天江南浙江江西湖北五類皆扶質立幹埀條結繁花樣嶄新宜於今而不悖于古洵乎投時利矢足供芸案揣摩焉其價計順天江南每本俱碼洋七分江西浙江湖北各六分諸君子有欲奇文共賞者請移玉至本埠申報舘帳房申昌書室外埠各申昌各售報處就近購取可也 
[圖書集成局告白]  
　　啓者本局所印古今圖書集成早已裝釘齊全由預股　君持票來領尙有未經提取者亦望及時　去以　　　　　　心現在局中尙有若干部留存每部定價銀二百五十兩如有合意者請移玉申報館帳房　取可也此布 
[見面聞名說]  
　　　諺有見面不如聞名聞名不如見面二語述之者輙以爲平列更無所軒輊於其間而不知學術之精粗天資之高下　於是乎異焉見面不如聞名者其人必好大喜功沽名釣譽卽小人之道的然而日亡之象聞名不如見面者其人必事求是悃愊無華卽君子之道闇然而日章之象世固有蓽門圭　甕牖蓬樞姓名不著於鄉閭行事不登於史乘　　望襟期性情志趣有令人企仰懷思咨嗟想望而不容已者吾不知此其人爲何如人也今有人曰某也智某也愚吾不信也又有人曰某也賢某也不肖吾不信也彼其所謂智且賢者必天下皆謂之智天下皆謂之賢而後云然耳非然看則智其所謂智而非吾所謂智矣賢其所謂賢而非吾所謂賢矣至其所謂愚且不肖者必其愚不肖之名爲天下所共聞共見者　言之所能斡旋一事之所能掩葢者而後敢毅然稱之非然者必極智極賢之人自恃其爲智爲賢傲聣一切矯然不羣於是衆人皆深惡而痛嫉之目之爲愚不肖而極智賢者不暇辨亦不　辭愚不肖之名一定而不可復動嗚呼其可信耶其不可信耶若是乎聞名之不足恃也久矣顧吾思之論學術之精粗天資之高下自當　見面爲最眞而論交情之疏密友誼之淺深則有反不如聞名爲獨摯者余幼時侍先人於都中都中車馬輻輳冠盖如雲大人君子之往來者亦嘗挹其丰徽聆其罄欬矣比長而歸里受學凡鄉黨中賢豪長者無識也旣壯則出而與天下士大天游自仕宦商賈工農以至婦人孺子皆引而進之相與酬酢往來而無所擇屈指計之其能識其人而舉其名者不下十餘人千餘人者或以酒食相徵逐或以文字相贈答或狎暱浹洽而無所諱或揖讓謙敬而不敢弛洎省境過情遷時殊事異廓然無留戀也蕭然無罣碍也如浮雲之游行於太虛皆一掃而空之而余之所企仰懷思咨嗟想望而不容已者則獨有數人焉數人者旣聞其名矣未見其面也交情之疏密友誼之淺深不可與千餘人同日而語也數人之　望襟期性情志趣未必超出乎千餘人也然而恝置若彼眷念若此者何也余不自解也知余者能解之余不自言也知余者能言之若夫數人爲何人則請舉尤不能忘之兩人以明余之志焉其一姓陳名瀏字亮甫前丙子科赴試金陵二塲旣竣有同學友語余曰昨塲中與隣舍生聚語頗洽但係江寍人彼此語言不甚悉見其卷面姓名爲陳瀏年十七歲楷書作北魏體秀潤可愛當交卷出塲時日己過午陳甫謄眞三篇無怱促急迫之狀反擱筆危坐相與攀話其氣度從容丰神俊逸爲何如余聞而慕之欲得一識面爲幸約塲後與同學友訪諸其家旣而碌碌未果也自後赴試晤江寗人未嘗不舉以相質遂悉其字爲亮甫并其學問行誼大略余聞而益墓之欲因之以求見焉終以碌碌未果也今科見順天鄉榜副車有陳瀏名彼固不以區區一副貢爲重而余因是而憶及前事想其爲人往來於胸中者又累日其一　　忘其名字麗生余家舊僕某嘗來余家出試帖詩數首言近仕臬署當値書房舉業師朱某有子弱冠聰頴甫學操觚欲以舉業相質證故投　以索報云余讀其詩穩愜少精警不甚留意亦作數首答之踰數月僕復來問及麗生僕始笑　述焉盖前所投詩皆窓稿中之下下乘其不肯以驚人之句示人者恐余之不見答也一贈答之間余己入其牢籠而不自覺前詩不足道此意之曲折周緻有令人不得不心折者之兩人篳門圭竇甕牖逢樞姓名不著於鄉閭行事不登於史乘夫安知天之涯地之角有聞聲相思願見不得如余者常爲之企仰懷思咨嗟想望而不容已耶若夫前日之聞所聞後日之見所見其如不如猶未可知也書竟含毫邈然者久之 
[本館按奉電音]  
　　昨由京友電傳上諭二道敬謹譯登○九月十十六日奉上諭此次覆試順天鄉試舉人列入一等之曾鑑等三十六名列入二等之尹廷颺等四十六名列入三等之成沂等五十一名均着准其一體會試欽此○二十七日奉上諭御史何福堃奏安徽舒城縣貞女孫氏捐募白米一千餘石運赴河南助賑請飭查明旌表等語着沈秉成查明具奏欽此 
[帝京珥筆]  
　　浙江巡撫委員管解去歲額運架木將次駛抵通　工部接准咨文卽派營繕司掌印郎中那正　率經書二人於日前前赴通州查騐聞有杉木等一萬五千根云○宣武門內簾子胡同某中之女許字於乙過門年餘今年中秋節後乙妻歸寗迄今未反乙於上月十三日赴岳家言伊母患病乏人侍奉故來接妻歸家妻弟某丙從中阻止致相爭閙乙負氣而去丙知其必復來糾約多人以俟俄而乙果復來入門大詈內號召一聲伏兵齊出將乙飽打一頓乙徧體受傷不復能動丙將乙拉至二門外未幾因傷殞命當赴官廳呈報解送北署移送刑部派員帶仵往騐乙身有鐵木傷數十處塡　備案當將案中人証傳解刑部簽分河南司訊辦說者謂此案諸多疑竇必有不實不盡之處以妻弟毆斃姊夫亦世所鮮有也○禮部爲移會事祠祭司案呈本部具奏十月初六日仁宗睿皇帝誕辰此一日䖍誠齋戒禁止屠宰不理刑名照常辦事等因奉硃此知道了欽此欽遵到部相應移會順天府轉飭所屬州縣一體遵照並出示曉諭軍民人等一體凛遵可也○奏事處片行各衙門稱所有本年十月初一日在坤寗宮賞吃　肉例由 
 
 

Page 2

 
 
本處預將王大臣銜名繕單入奏請旨圈派相應片行各衙門卽將應行吃肉之王大臣銜名並現在有無出差告假等情務於三日內一併咨報本處以憑繕單奏派○本年秋季八旗官員俸米仍照章文職三品武職二品以上劄由通倉支放其餘文武官員俱由京倉支米經户部刷印米票盖印塡寫銜名領米數目編號右翼阿旗劄由祿米倉支領左翼四旂劄由富新倉支領予限四十日往領逾限不領註銷按現時米票價値左翼每石一兩一錢右翼每石僅値一兩云○右翼委翼尉常君以二龍坑積潦成渠溺斃者時有所聞特派本翼技勇兵十數名携帶器具疏通積水清潔街道方使行人一舉而二善備矣 
[寍波災狀]  
　　寗波各屬久雨成災至九月二十六日旭日高升農民無不喜形於色謂從此當妖氛掃凈重見踆烏矣不意二十八日未刻又大雨滂沱檐溜淙淙通宵逹旦河水平隄柏岸不止鴨緑三篙若再霖潦不休恐平地將成凙國目下不但湖白山光稻因雨不能登塲卽糯穀野稻晚青亦已發芽霉爛草子荳麥不能下種各富户所存陳穀現已糶空偶有存儲閉不出糶雖間有外來之米然亦廖落若晨星杯水輿薪終不濟事以致米價貴幾如珠鄞邑尊諭禁各米鋪不得格外抬高然存貨不多難免有增無減也日內四鄉農父紛紛赴縣報荒邑尊慰以好言並按名發給飯食費奈一班甫去一班又來轂擊肩摩日不暇給而慈谿山北一帶近又發水貧民無從覓食聚衆至鳴鶴塲鹽大使署騷擾不休塲官飛禀府尊胡練溪太守立委鄞江司會同慈谿縣前往查勘云 
[東甌雜志]  
　　九月二十日爲清訟局員屠子厚司馬攬揆之辰温州府張伯琴太守就署中開筵介壽并雇菊部以侑桃觴冠盖往來頗形熱閙○永嘉縣寗琯軒大令鑒空衡平胸無城府深恐鄉紳每因私事出入公門因書硃諭懸示儀門云照得事賢友仁爲居　邦要務本縣忝宰是邑凡士大夫之來見者無不毁相欵接藉以詢悉地方一切利弊以廣見聞惟詞訟節一人之智雖不若衆人之明然孰曲孰直　訊自判若專爲一邊預先剖白其意固亦無他物恐跡近關說便啓嫌疑蛇影杯弓從此而起使濳修之士致玷令名殊非所望本縣生平　人以德不事逆　至功過所在尤不喜分謗於人區區數語或亦從閱歴中來願都人士共諒之也○九月十二夜　臾三下有盜擁至樂清縣屬竹嶼厘卡搶劫一空卡員之弟某君身受傷夷當經報請地方官詣騐申詳本府立飭幹役會同營勇認眞跴緝想緑林暴客未必能法網幸逃矣○永嘉縣三十九都上塘浦東耆民杜士槐年九十三歲精神矍鑠尙能從事鎡基其妻胡氏年亦相同膝下一子二女四孫十六曾孫曾孫媳朱氏生　孫命名集森刻亦已三齡合家四十四人幼讀長耕家庭和樂近經生員胡鳳岡等聨名呈縣求加結詳請給匾洵乎熙朝之人瑞也 
[臺北近事]  
　　九月初二日宜蘭統帶劉立齋副戎率勇進山開路至老狗社被番圍困殺害其同行之曾營官友成黃總巡德昌及隨運弁勇約三百餘人均於同日遇害己登本報當時營縣聞耗蕭黻臣通守派役二十名宜蘭都司湯文炳協戎派兵六十名前往救援十營官廷楷亦督營勇往護　爲番阻此是日申酉間事也初四日臺北附城聞耗旋派滕清臣鎭軍前往接統一面勦辦其的確情形尙未得知但聞帶路之通事番婆復被殺害該番等執迷不悟大有抗拒之勢按立齋副戎上年剿撫出力摧保今職兼得勇號遽遭此變殊出意外○自宜蘭番社滋事後淡水後山之加九岸到蘭屬南澳　祗一日莠番由蘭偷至後山潛邀各番出草蓋知罪必難逃因而殺人以逞也現經屯兵營鄭紫陶協戎添募兵勇分散駐守三角湧雙溪一帶生番與民有仇者乘機報復昨在加輝擒地方擒獲兇番數名呈解首級到營矣 
[江蘇海運分委津通兩局及河運各委員銜名單]  
　　津通局總　候補同知恒坦土用龢會辦候補縣吳其芳帮辦候補同知黃琪朱文熙明瑞劉錫庚通判奇齡恩芳金兆熊沈樂賢杜廷章卽用知縣湯曜江廷爕候補縣河啓綬梁偉年張豫立費鴻年張墀蘇升紀高彥沖陳壎汪國奎直州同土希曾兪尉文直州判朱培仁宋怛坊候補理問朱景賢候補道庫大使朱希濂府經歴陳庚李錫蕃方鳴吉任廼霽縣丞李贊元沈善發方沛如黃啓南金茂暄揭傳淵張沐慶巡檢吳樹楷陳其壽羊汝逹沈廷楨汪鳴梧徐振常徐寳源傳淇從九文煒恩長張鳳伍候選從九朱占勳典史李智植紳董候選府王宗壽太博士潘能穀生員翁宜孫浙江從九陳桂生監生殷李鈁河運總辦候補府潘學祖河運總催兼總監兌候補通判李蓮炬支放候補縣殷勳催趲蘇管糧通判楊和培松管糧通判孫治安押運第一候補縣夏輔成第二張寳瑔三候補通判吳式晸四董法中五候補縣祭世濂六孫家聲七陳叔謙八文案主簿唐樹棠隨漕差遣府經歴葉紫綬王鴻喆縣丞李德植倪文范巡檢崔潤澤韓祖詥譚炳燮從九龔家駟土裕經典史莫德寳 
[松江市景]  
　　茸城來信云九月二十六日大放晴光天忽炎熱比晚雷電大作雨師風伯絡繹而來夜未過半頓變　寒意謂天公可從此做美矣不意至翌晨依舊檐溜淙淙昕宵不絶米價飛漲　每石需洋銀四元有奇醃肉鮮魚每斤需錢一百三四十文一切　蔬無不倍加昻貴所最可惡者奸商巿儈旣將價値高抬復將斤兩短缺小民日食維艱何以堪此所望良有司示定官價以平巿情庶幾良懦可安　至受虧而無所告訴乎小春朔起巿中大小葷食一例禁售府縣以下各員咸泥首齋壇䖍求雨止營中叅游以次亦每日兩次祈晴并令兵弁鳴砲燃鎗俾消阾霾之氣云 
[皖坦近事]  
　　某大吏之公子於上月十九日附招商局江孚輪船赴蕪湖隨帶家丁四名行李數担晚間鼉更三下忽失去一小白皮箱其中珍玩甚多且有番蚨百餘翼　抵埠卽告知買辦買辦飭水手將艙門緊閉一一搜查而贓証全無無從指實乃飭丁詳禀地方官請嚴行根究未識此案能否破獲也○入秋以後霪雨連綿以致米價加昻貧民難於餬口懷寍縣陳雲溪明府訪悉省城各米店日來皆奇貨是居相約閉倉情同壟　遂　張曉諭略謂本年秋收尙屬豐稔雖秋後陰雨連日晚禾亦仍可望有收省城米價每石二千以外兹遞增數白文顯係該行鋪抬價居奇病民漁利除飭差密查外合亟示　仰各糧食米鋪人等一體知悉自　務宜平買平賣不准囤積漲價居奇違者有犯必懲想各糧鋪當懾於官憲之威自後不敢覇持巿面矣○皖垣創設製造局專造洋槍礮揮以濟軍需後以海宇承平停辦數載沈仲復中丞蒞任後卽諭令管理局務之柳馥堂軍門鳩集工匠將局中機器一律修整以便製造軍裝軍門奉諭卽飭傳原造工匠剋日　局興修一面禀請中丞詣騐中丞諏吉上月十七日辰刻命輿親赴局中察閱至午刻回轅○沈仲復中丞之瀛眷由珂鄉至滬上乘坐兵艦赴皖九月廿三日八點鐘時旣抵碼頭卽於次晨十點鐘時登岸水陸弁兵齊集轅前站候各官亦衣冠恭迓如儀 
[襄垣零拾]  
　　蕪湖營謝寳亭遊戎親乘三板師船出江巡閱順道至太平府晉謁提中協鎭商辦要公旋於上月十四日回署下令所屬弁勇加意操練以備提憲閱操○蕪地賭風甲於他處灘寳牌九不一其名小而露天賭檯沿街擺設其大者則曲房密室銀燭高燒艷妓列於前俊僕隨於後呼盧喝雉逹旦通宵勝負之多竟以百千萬計王宇春明府洞悉其隱出示嚴禁訓誡諄諄並派親信家丁密拿嚴辦 
[匪徒蠢動]  
　　上月某日皖南鎭派馬步小隊由蕪往池州府據云池州城內有盜刼當鋪案南銅青石等縣交界之程家冲亦有哥匪餘黨聳動鄉愚謀爲不軌建德客民更從而滋閙是以調兵前往豫爲之防也 
[嘉定縣闔邑紳耆報災公禀]  
　　禀爲花稻被災環　詳請勘核酌減丁漕事竊本邑地不產米花七稻三折漕疏議載在縣志花田最要在秋分節後秋日燥烈則花葉黃脫花鈴飽裂花色潤白每畝收花百斤抵糧本有餘可稱中稔今年夏秋間豆餅昻貴農民無力糞田種花多於 
 
 

Page 3

 
 
往年自八月二十四日始陰雨匝月低區日見水積尤害在九月十九二十等日晝夜傾盆水添三尺田間停潦過膝花朶將開者冲落未開者霉爛　收每畝自五六斤起至一二十斤不等又稻田苟自秋分後雨暘時若方能穎栗堅好今盡浸水中早稻穀已生芽舊自剥落晚稻根爛穗折粒𤻋不完鄉民終歲勤動功本多由典貸衣食所賴竟付東流及今放晴水退花田固剩空萁稻田稍留殘粒然天時難料現下忙開徵冬漕繼起鄉民非不欲竭力輸將而室磬空懸更何以爲剜肉補瘡之計哀此災黎何以堪命紳等生長田間深知民隱荒歉愁苦之狀節經鄉民走告亦曾親覩一番田分高下災較重輕而本邑辦災竊恐分别呈報恩怨其心上下其手利未見而弊已生向例一律明知偏枯却無影射從前外省凶荒祗憑紙上傳述猶爲設法補救今則米珠薪桂民不聊生近在咫尺親見親聞並非言之過甚用亟聨名環求公祖大人迅將業經報災各廠所禀被災情形據實申詳大憲請委協勘核准災分至應徵本年地丁折漕如何酌定成數闔邑普减之處出自仁憲格外鴻施公便上禀 
[江西官報]  
　　知縣王正煇張國楨委解九江關餉進京主事劉寳森回籍萬安灘頭司戚顯揚卸事回省羊角營都司馬福泰現已病故以候補都司吳修垚署理江蘇卽用縣章紹曾銷假往蘇知縣劉步元估修府義倉工程知州黃壽英奉委讞局帮審差典史龔鏡清委解督憲養廉並書吏薪飯往金陵大庾典史張藩據報丁憂以從九胡際魁坐署會昌縣張壽齡卸辦玉山卡回省沈維楨查勘　教廠演武廳工程唐家桐委讞局帮審差從九孫壽朋委解文闈試卷進京吉水縣丞徐士瑜據報病故以萬穀璧署理 
[嬌娃樂善]  
　　涵碧樓主林湘君眉史以瀟湘之妙裔具菩提之善心自聞各省告災屢以巨欵助賑見諸日報流爲詠歌佳話斯傳不數貞珉之勒矣兹見本舘經募江浙賑欵又樂助鷹銀十圓井云聊盡區區尙當續奉是非生有夙根具大智慧者而能如是歟憶昔年汴中荒旱民不聊生有彈詞女子李佩蘭者慨捐洋蚨三百翼井倩所識製一四六啓遍勸姊妹行量力捐資其文悱惻纒綿情詞並美迄今談青樓佚事者猶津津不去口今又得湘君接武而興誰謂四條絃索家獨少仁心女子哉泚筆記此以當心香 
[挾纊銘恩]  
　　時届孟冬嚴寒將至裴邑尊俯念目新听中各押犯窮苦異常因於前晚逐一提案每名給予棉衣一襲以示體恤 
[節會例志]  
　　昨爲下元令節會中人舁城隍神像及四司出遊城廂內外隨　西門外厲壇名曰賑濟乏祀孤魂適逢陰雨連綿故儀仗皆從簡略迨事畢呵殿回廟尙未至上燈時也 
[病犯發堂]  
　　搶刼寡婦季朱氏圖賣之季金和在押患病裴邑尊飭送善堂醫治俟痊後補提季阿虎等到案再行集訊 
[英界公堂瑣案]  
　　西人密司綏稱雇用陸金福陸金桂等或爲庖人或爲侍者做二十一二天伊等自行告辭我囑克喇克算結工資陸等並不向取反到我家與新用之庖人侍者尋釁爲此報捕將陸等拘案二人工洋照算應給九元三角今帶銀行鈔票洋十元請爲給領惟須辦伊胡閙之罪陸金福供小的做庖人確祗二十餘天因洋東之妻常要駡人故不願做陸金桂是我胞弟並未向新用之庖人侍者尋釁小的每月工洋七元弟每月六元請令洋東照算付給陸金桂供與其兄同蔡太守謂陸金福陸金桂旣願自行辭歇何得到該西人家向新用之庖人侍者尋釁判各管押兩大以示薄懲該西人呈堂之洋暫存俟陸金福等開釋時給領○顧阿生稱在老船塢管門有向不識面之譚阿全要進門上前阻止伊竟逞凶後又糾人前來守候小的出外便要毒打小的無奈告知洋東報捕拘案請爲究辦譚阿全供廣東人向在鐵匠工頭譚阿大名下做工譚囑我前去收拾傢伙被管門人阻止與之爭論並無糾人尋釁之事乞恩開釋祭太守以譚阿全無理逞凶豈容狡賴判罰洋兩元撥充西醫院經費○粵婦蘇映囡稱失竊藍布一疋布衫一件由捕阻獲人贓送案請爲給領竊賊孫阿文供落魄無聊初次犯竊尙求恩恕蔡太守判將孫阿文管押七天以示薄懲贓交失主領去○王阿雲稱浦東人小本營生賣杳椒餬口有李阿方與我論價不合我欲走開因被辱駡心實不甘與論又被行兇打落門牙一个由捕拘案請爲騐傷究辦李阿方供廣東人伊先詈駡故與爭論蔡太守騐得王阿雲果被打落門牙判將李阿方管押一月以儆 
[法界公堂瑣案]  
　　江春廷在江裕輪船失去洋銀衣服等件疑係茶房薛阿青行竊將薛扭送捕房葛同轉訊問之下以江疑竊無憑判將薛押候江裕輪船抵滬再行核辦在案昨日江裕船業經抵滬由船中買辦詣葛同轉公舘說明情節同轉臨捕房將薛解案江亦投案候質同轉先問江曰江裕船現已抵滬爾曾見過買辦否答曰未也同轉謂昨日招商局總辦已遣帳房前來分辦揆度情形非薛行竊可知且爾於初七日失去物件買辦等早爲爾查問及薛上岸已在查問之後爾說二十日由帳房將薛指交現據帳房說並未指交爾言帶往總局實未帶往殊屬不合薛在舊主人處當差三年從無過失爾可知捉賊捉贓不能誣控平人前日爾來遞禀禀中言語尙怪本分府未曾嚴比豈有毫無頭緒之案將人亂比乎况照招商局總辦來函以爾違章拘人定欲辦爾誣告之罪本分府姑念爾之失物似係有因從寬免究江尙嘵嘵置辨同轉喝令退去又謂薛曰爾當茶房亦宜隨時留心爲是隨令包探持片將薛送往招商局交其舊主陳姓收領○通事禀稱前夜恒豐里失愼時有余阿六搶得鏡箱一隻王阿毛將婦人推倒意欲攫取簪珥該婦大喊由捕一併拘案求請究懲余供蘇州人現住高第里中隣近失火拾得破鏡箱一隻實是貪小起見惟求施恩王供紹興人是夜失火偶往觀看並無他意葛同轉察得余係還俗和尙王卽紹興阿毛俱係著名匪棍判將余笞責一百板枷號半個月王荷枷十五天以儆○馬夫鳥長順訴稱偶向東家支取工洋三元買得棉袄一件棉褲一條放在箱中昨忽失去棉袄因將同房之陳全法及王毛二人送案請究陳王同供烏疑小的等行竊棉袄有何証據葛同轉衡情酌斷判令三人照原價一元三角分派賠償兩造各遵諭而退○搗婦陸朱氏訴稱昨有朱全等二人醉後前來硬欲住宿小婦人婉言辭却伊卽逞凶毆擊致被擊碎頭顱鳴捕拘朱到案請究朱供浦東人向在邵慶章木作爲泥水作頭昨夜因吃會酒醉後不省人事今日思之毫不記懷葛同轉姑念酒後糊塗判令罰洋一元給該氏養傷了結○包探禀稱江北人周喬在烟館中打架送案請訊周供小的向住該烟館中爲錢四十餘文互相口角詎被店主持槍亂擊致被擊傷胸口烟槍呈案請騐通事禀稱開烟館之潮州人動輒誣人作竊及至公堂原告又不到案請爲傳究葛同轉判將周押候傳到烟舘主再核 
[爲餘上災民痛哭求賑啓]  
　　憶自東北數省先後被災以來皆乞助于滬上籌賑諸大善士而諸大善士不辭舌敝唇焦廣爲勸募源源接濟卒能出水火而登袵席其功德之浩大不獨生受褒榮死爲神祇已也我浙自七月下旬蛟水爲災以後紹郡餘上兩邑鄉耆曾致書于貴館詳述被災情形未敢遽求協賑公所諸善士祗求同鄉之仕宦商幕遠在他處者設法保全桑梓不知公所諸善長吾同鄉亦不乏人不待求而早已惻然心動矣然吾又痛哭流涕迫切而爲災民求賑者何哉蓋前此蛟水汪洋花稻雖已芽爛而一經水落尙可補救于萬一不料近來霪雨彌月但聞淙淙徹夜詹溜如繩而膏腴田土依然又成澤國不但沿海沙地潰決至數千畝之多而墻倒屋塌婦啼兒號之聲有目不忍覩耳不忍聞者以致農民閧擁乞食愈聚愈衆男婦老幼絡繹於途而就地殷户按給錢米日日如此亦力有不逮所最可惡者巿井無賴之徒雜處其中乘勢强討逼索甚至持石碎門形同搶刼居民騷擾不安聞有數處雇人戒備者有數處用武對敵者有數處遷徙他方者噫難民乞食刁民索詐而良民其何以堪若不趕緊設法安頓勢必釀成巨禍雖曰責在良有司而良有司未始不禀請上憲飭查捐賑但被災地廣各縣積穀倉中不敷周濟是非捐集巨欵不可旣集巨欵尤須各縣派各鄉董親查各鄉實在被災貧民註明丁口酌量按給一面出示不准聚黨滋擾并諭令米商平糶 
 
 

Page 4

 
 
毋得居奇如此則難民均沾實惠刁民無從索詐良民得以安枕轉飢溺而爲康樂是所望於籌賑諸公矣雖滬上同鄉諸善士已早有心勸募而尤願集欵愈多則活者愈衆散賑愈速則活者愈早故他省告災滿紙哀音諸善士猶爲感動而本省被災誼更關切吾知諸善士益覺心精力果不煩再三之瀆而自踴躍從事者雖一切情形　經洞鑒無俟余之贅述而余不揣冒昧瑣瑣爲災民催賑者以迫切待命之至也是爲啓同鄉有心無力人焚香叩禱 
[來書照登]  
　　久違芝宇時切葭思仰企清輝倍形神溯敬惟少欽仁兄大人籌祉駢蕃善祺洋溢爲祝爲慰兹啓者嘉寳濵海磽瘠僅宜木棉民間種値向稱花七稻三本年春收單薄花稻工本半　挪移七月風潮早花受傷八月下旬起霪雨連綿匝月不已花鈴全爛無存稻則出芽霉腐已逾大半若得卽晴收成已僅三成如再陰雨更不堪問且所種二麥蠶荳霉爛不出來年春收又多窒碍米價已及五千兵燹後所未有哀鴻遍野目擊心傷地方刻下尙稱安靜而飢餓致死者已日有所聞正不特請蠲爲目前要務請賑尤難從緩伏查兵燹後民情誠凋疲而樂善者尙多故各省災賑大小各户無不竭力至再至三以襄善舉諒在洞鑒之中今遭此刼雖積穀義倉存貯不少究因地大人衆飢户繁多支持恐不及半後顧茫茫不得不先爲將伯之呼惟望大君子惻隱爲懹預爲之地則兩邑生靈均沐仁恩於無旣矣肅叩台安伏希垂鑒貴同志均此世小弟廖惟城頓首謹上九月二十九日 
[振所摭要]  
　　李君學周來信云僕在英大馬路開設順成洋紙店去歲旋粵爲兒授室蒙諸翁厚貺理當治觴酧謝刻聞嘉湖紹等處水災特將喜筵　洋三十元助振爲諸翁廣種福田想亦心許也○又浙善寄吾寁主信云余依人作嫁辛俸無多顧家猶虞不足然每聞災况頻仍惻　動念兹將半月俸金英洋五元聊助浙振明知杯水車薪無濟於事惟願大有力者爲之興起耳○又善夫氏信云聞貴館勸募協賑之舉爰助英佛十尊以襄同志而勸後來又洋六番請購英十一月份票全張分割半張留存貴館得彩卽以助賑等語本館當爲購得十一月份呂宋票全張以半張寄回半張留下其號數則係三萬一千九百三十九號云申報館協賑所啓 
[百花祠靈寳戒烟丹命名小記]  
　　余向墮烟霞窟中幾不獲跳身而出各種戒烟藥備嘗之矣而未得捷　嗣得恒濟局槍上拌烟藥不一月而脫累遂以爲戒烟之藥莫妙於此爰推已及人與鍾君洪南同創戒烟局於平康里固知以一滴楊枝水而欲灑遍大千世界非菩薩神通不可吾儕何足言此不過懷兹奢願已耳余友百花祠香尉奮然而興曰子之願奢矣子之慮猶未周也夫吸烟之人體氣不同而欲以一種之藥普濟衆人卽使願力宏深究不免於執而不化僕今者獲有秘方能就各人之體氣審其虛實寒熱而制之以林文忠公原方爲主加以參茸珠珀及引經各樂病在何經藥宜何引分門别類用各不同而要歸於除痼疾而培正氣以是行於世以成吾子之奢願何如余曰甚善是藥何名香尉云以中之所有者名之故謂爲參茸珠珀仙靈戒烟丹子盍爲再命一名余曰藥不在乎奇在乎靈癮不難於戒難於守吾子之藥靈則世人之守堅矣是可寳也因易其名曰百花祠靈寳戒烟丹而爲之記高昌寒食生識 
[送徐介玉返姑蘇調寄沁園春]  
　　爾欲行乎判袂怱怱不禁黯然憶前年送别新交尙淺今番送别舊恨重牽處處看花朝朝顧曲如此風光年復年眞堪怪怪九重宮闕離恨名天俄延把酒當筵且與爾商量後會緣倘香分桂窟再張旗鼓青鸞信至快着先鞭去不多時樂仍無極癡願應知償亦便權收拾拚玉簫象板與我周旋高昌寒食生倚聲 
[蘇省撫轅抄]  
　　二十六日候補府吳道中禀知奉委辦海運滬局差從九謝鈞湖南人禀知離營起服領咨回省○二十七日分發江蘇卽用知縣朱秉成浙江人禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路文報局恊賑公所經收山東奉天賑捐七月上旬清單]  
　　初二日○安徽廣德州正堂太守經募第二批賑欵英洋二百元○本埠天順祥號來雲南電報局李蘭翁之如夫人王氏捐助規元一百兩○福州電報局來林守良善士英洋九元小洋二元五分錢十文○南匯楊萬泰號來楊維善翁五元○夾石德懋號來宋周氏上五元嘉興李震源號來張希曾善士四元○寓常熟浙江錢氏二元○竹梅居士求清去谷一元○○本日共收英洋二百五十六元規元一百兩小洋二角五分錢十文合併聲明 
[上海虹口元濟善堂施醫給藥一文願第十三次清單]  
　　陳鷹記五十二願二月至八月錢十千零五百王岐記謝鑑記二户各三十願二月至八月各錢六千三伯文李照記林湘記二户各二十願正月至八月各錢四千八百鄭光廿五愿二月至八月錢五千二百五十羅日屏九章號二户各廿愿二月至八月各錢四千二百華榮和呂　泉胡開文陸永懋朱國順宋國元夏阿貴昌忠永義源怡珍居戚益齋馨德堂秦良記阜昌號十四户各十願二月至八月各錢二千一百吳春池每月乙千正月至八月錢八千蘇新泰每月八百三月至八月錢四千八百吳事堂每月五百正月至八月四千香港同樂堂每月二元二月至八月洋十四元杏花樓每月三角二月至八月二元一角廖涎祥每月二角四月至八月一元陳潤昌每月一百二至八七百聚和盛每月一百二至八七百唐楊氏每月二百四五兩月四百余明三十願二至八各二千四百大生恆湯鴻賓小方主人養和堂四户各十願正至八各二千四百豐泰莊　寳長洗亮光廣和記明户各七願二至八各一千四百七十陸秋記七願二至七一千二百六十不書名六願三月份一百八十華榮昌陶晋卿戴茂安張炳榮殷茂庭殷守泰殷許氏殷守源殷守謙殷恆懷裕泰昌讓德堂十二户各五願二至八各一千零五十陳丙章求身安無名三户各五願三月份各一百五十梁之浩張應鰲二户各四願二至八各八百四十乾元押乾元押許盛場陸少泉養心子四户各三愿二月至八月各錢六百三十文靜盧居華克濟方子樵朱寶如劉葆　五户各二愿二月至八月各錢四百二十文唐芝軒何日葵德興隆洪崑蓀邵家月隱月氏德昌號湯雲亭八户各五愿正月至八月各錢一千二百文梁輝堂王尊勳何麗初方金河童念僑童仰山周光宇七户各三愿正月至八月各錢七百廿文馮仁記　愿正願正八月錢四百八十文陳光允二愿正月至三月錢一百八十文鄭竹君二願二月至六月錢三百文李黃氏二願四月至八月錢三百文徐德恆二願三月份錢六十文洗景山二浩四月錢六十文楊方氏同和昌德盛押嚴逹齋童竹安童柳泉黎敦善黎桐恩黎以焰黎以銘黎以輝黎玉寶黎金黎金顏黎張氏黎龍氏徐陳氏黎鑽彩黎彩娥黎以賢黎懋揚黎金錫黎金爵黎金由黎吳氏黎盧氏黎吳氏黎曾氏二十七户各一願正月至八月各錢二百四十文唐玉麟盧輔廷梁仕傑三户各一願四五兩月各錢六十文○隱名氏十願全年錢三千六百文朱夢梅二願全年錢七百二十文果氏果叅果曾誠餘正金梁氏馮氏曾氏蔡阿連何戴氏何劉氏十一户各三全願年各錢一千零八十文何氏二願全年錢七百二十文利泰號十五願正月至四月錢一千八百文老恊森龔義　二户各三願正月至四月各錢三百六十文顧偉　蔡敬二户各二願正月至七月各四百二十文陳其生葆大參號陳紹華三户各二願正月至六月各三百六十文○以上共收洋十七元一角錢一百七十六千一百六十文合併聲明 
 
 
