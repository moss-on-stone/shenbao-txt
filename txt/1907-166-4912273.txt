# 1907 - 166 - 4912273

 

Page 1

 
 
   
 
 

Page 2

 
 
上諭 
[五月十一日奉]  
　　上諭王文韶奏假期又滿病仍未痊懇准開缺回籍調理一摺大學士王文韶久贊綸機朝廷深資倚任前因患病迭次陳請開缺未經允准兹復瀝陳病狀懇請開缺回籍情詞迫切不得不免如所請王文韶著准其開缺回籍調理並加恩賞給馳驛欽此 
　　上諭張之洞著以湖廣總督協辦大學士欽此 
　　上諭前因京師入夏以來雨澤稀少經朕於上月十九日親詣覺生寺拈香復二十九日派恭親王溥偉前往恭代拈香派醇親王載澧前詣大高殿恭代拈香貝勒載洵等分詣時應宫等處拈行虔申祈禱旬日以來雖經得雨尚未一律沾足允宜再申祈禱本月十三日仍派恭親王溥偉前往覺生寺恭代拈香改派禮親王世鐸敬謹前往大高殿恭代拈香時應宫仍派貝勒載洵昭顯廟仍派貝勒載禱存仁廟仍派鎮國公載澤凝和廟仍派鎮國將軍載搏同於是日分詣拈香欽此 
　　旨李殿林著調補正紅旗滿洲副都統所遺正白旗漢軍副都統著慶綿補授欽此 
　　旨穆時助著調補伊犂厄魯特領隊大臣奉爾巴哈台領隊大臣著榮昌調補欽此 
論說 
[說僞（墅）]  
　　悲夫悲夫。世界上工於作僞之術者。熟有如我中國哉。上狃承平粉飾之習。以清談爲廟略。下矜掇拾補苴之技。以空疏爲學問。大而政敎法律。小而文學美術。一名一物皆虚而不實。有外觀而無内質。祖父傳之。子孫述之。子孫之子孫復世襲而繼承之。凡眼耳所接觸腦筋所濡染。聖哲所訓示。苟有可以利我之所爲。不恤僞其面目。僞其言語。僞其手段。相師相競遞嬗。而成今古。 
　　雖然閉關之世。溝分而居人與我固不相雜厠也。則無論詢其朝而有僞官。覘其閫而有僞軍。入其庠而有僞士。過其隴而有僞農。適其肆而有僞工。遊其巿而有僞商。要不過於其一國之内。互相欺詐。甲以僞待乙。乙亦以僞售甲。其極也。猶得相銷之結果。然天演之公例旣驅人類使不得不接近不交通。則一旦接近之交通而一起一仆之數乃立見何則真者僞之對也而非僞之所能敵也羣數萬萬之僞官僞軍僞士僞農僞工僞商。而與思想縝密能力雄偉之他民族。角勝於舞臺之中心點。其佔於優勝之地位者固在彼而不在此巳。 
　　比年以來。國之人困於外侮之叢逼。如夢初覺。以爲僞之不可爭存於天演界也。思一返其緣飾塗附之慣習。而實事以求其是。其志良苦。其氣大可用。苟使持以决心行以毅力盡我固有之義務發我新濬之智力。舉四千餘年人心中。之腐腸惡。血抉剔浣濯母留纎毒。又何至爲奴爲婢爲牛爲馬之足懼哉。 
　　然吾觀今日之中國。果能有此真實之力量乎。官制也。兵制也。警察也。敎育也。此犖犖數大端。固所謂長國家而興樂利者枝枝節節而行焉。模糊惝怳而改革焉。其遂可以增進羣治乎。科舉廢矣。而考優考職如故也。烟間禁矣。而内地之徵收膏捐如故也。龍頭蛇尾之政策南轅北轍之預備立憲。一若不如是不足以成一僞中國者戴假面而入酬應之。場其不取憎於人者幾希。 
　　抑吾思之。我中國之無人不僞。無事非僞。其所由來者。非一朝一夕之故矣。内而部臣。外而疆吏。上而政府大寮下面时方士庶。非無忠信誠慤。悃悃欵欵冀得一當之人。然實心實力施之。觸忌招忤。横生阴力。則不得不趨於僞之一途。冀稍免種種掣肘。一事如此。他事可知一人如此。接踵而起者又可知以僞召僞而僞端開以僞以僞效僞而僞之狀態百出而不窮。無貴無賤無長無幼。積數千年作僞之痼癖。深印於人人腦髓中而莫能拔。亦何怪不痛不癢釀成一今日之現象乎。或曰。僞之文從人從爲明乎爲人之道以僞爲最要點。不僞固不可以爲人。是說也謔而近於虐而要非吾之所忍言矣。 
專電 
 
 

Page 3

 
 
[電一北京（十一日午後九點廿五分）]  
　　瞿鴻禨叅案朱桂辛汪某二人均在查辦之列（慕） 
[電二吉林（同日午後九點三十分）]  
　　吉撫朱金帥於初九日下午六點鐘由奉天抵省（一） 
[電三北京（同日午後九點）]  
　　卸任美使梁誠電奏前月二十三日起程館事委周自齋代辦并請掃墓假兩月奉旨照准（大） 
日下近聞 
　　順天府兼尹經直隷總督奏准作爲實缺位在各部尚書之次與左都御史相等秩從一品每月養廉一千兩惟現在不能十成發給七折之中又加七扣僅合庫平五百兩上下以一品之大員而謂區區之五百兩足以養其廉也廉乎不廉乎 
　　陸軍部鐵尚書以各省匪亂迭起所有各省要隘均宜添築砲台撥練精軍以資防守擬卽電飭各督撫迅速查明巳有者認真整頓未設者設法添築並簡派幹員馳赴沿江沿海各境體查情形辦理並速將辦理情形電覆嗚呼不能弭亂於未亂之先而欲防亂於旣亂之後爲政之道顧如是乎 
　　外間傳言岑宫保預備立憲一摺出左紹佐手筆此係傳聞之誤緣左巳簡廣東道員爲岑屬吏故其條陳由岑代遞此條陳卽請將西北邊疆改設行省以防俄人者也現在京師凡於雲帥一舉一動無不點綴成文資爲談柄固不獨此事然也然亦可見流言之多矣 
緊要新聞 
[駐奥李使奏請慎重地方纂治片北京]  
　　再地方自治歐洲各國辦法大略相同原以本地之紳民集本地之欵項圖本地之公益情勢旣洽措施較易中國沿海各省近亦有議仿行者第官吏行政之權與地方辦事之權必須預爲分晰斯不至因侵越而生衝突如慮官吏阻閡儘可准赴司法官控訴秉公判決而地方進退之權不可操之於自治會臣到奥後屢向維也納都城巡撫及其城長詳細諮詢皆云權限不可不明蓋非如此則政界必因而擾亂臣又聞之此間政治家言中國舉行新政誠爲自强之要計然求治不宜過急日本變法之初各國皆慮其因速而致亂幸其壤地本小轉移尚易爲力中國幅愪太廣人數太多風氣各殊敎化尚未普及與環球各國情形皆有不同目前改革之道祇宜對症發藥逐漸改良免蹈危機等語查其所言各節似尚明中國情形地方自治一事爲將來憲政基礎此實内政改革最大之關鍵立法之始固有不能不慎之又慎者謹附片具陳伏乞聖鑒謹奏奉旨考察政治報知道欽此（觀） 
[日使允撤東省法院奉天]  
　　東督徐菊帥以遼東各處日人擅開法院代理華洋詞訟安件未免侵我法權因會同外務部照會日使據約駁辯請將日人所立法院全行撤去遇有華洋訟案統歸提法使專理責成審判廳秉公訊斷以保主權聞日使亦深以此舉爲然當卽照覆允可並允電致關東辦事大臣查照遵行云（光） 
[日子爵宣言法日協約之効力]  
　　初九日東京電云日本林董子爵語客之往謁者曰法日協約與英日聯盟之約實出一軌蓋以保存中國主權與其獨立則中國其當歡迎之矣至於各大國當亦樂於維持遠東久遠之和平藉以保其均霑之利益日本但願以防守保和平不願以進取圖和平自今而後日本當以今日對法之誠與各大國共同協力云又得確實消息謂佔領之權利一條欵實含遼東半島與廣州在内約文所稱（附近兩國佔領地之各地）一語雖似含糊而於政略上之關係頗大若稱以（邊界領土）一語則其所含界限卽不見廣矣法人在廣西廣東雲南諸地日人當爲援護而日人在福建滿洲山東直隷各處法人亦當與以助力（原約載福建與台灣相近滿洲直隷山東與高麗遼東半島相毗連）此種說明之語若爲俄英之承認亦無實際之關係今旣得各大國之認可此約遂成爲有大効果之文牘矣今日滿洲地方俄日英法諸國與中國之交涉當能協和行事而又有可信者日本在高麗之地位當自此益加堅實云譯字林報 
[鄂督請多借洋債築造鐵路武昌]  
　　郵傳部擬借洋債贖回京漢鐵路久有是議現爲鄂督張香帥所聞昨日有電至京言湖北鐵路關繫緊要今政府旣借洋債以贖京漢鐵路何不多借一項分惠與湖北爲築造鄂省鐵路之用云云未識郵傳部將如何復之（玉） 
[奏准採挖川漢鐵路兩旁礦産武昌]  
　　鄂省張香 
 
 

Page 4

 
 
帥會同川督錫清帥具奏略稱川漢鐵路沿宜昌上溯重慶各地兩旁多産煤鐵各礦若由官家籌欵開採不獨可以敷鐵道之用且可暢銷民間實爲絶大利源擬請將鐵路兩旁三十里内之礦産劃歸川漢鐵路公司開採云云業巳奉旨允准矣（新） 
[日使經營滿洲之方針]  
　　初九日東京電云日本駐北京公使林權助巳行抵長春與長春吉林哈爾濱諸日領事商槯各事林使謂目下鐵路巳經築好日本在滿洲之營業可期益加興盛至於鴨綠江森林問題俟中國承許日本之舉動再爲酌奪今日仍可照前辦理云云蓋現今中國尚未允從日本之所爲也譯字林報 
[大帮梟匪戕勇續聞松江]  
　　大幇梟匪戕勇一事巳紀昨報現聞劉提台有電致江督及蘇浙兩撫云頃據左營游擊趙雲龍禀據盛澤汛把總丁紹濱禀有梟船二百餘艘在太湖邊壇坵嚴墓南麻等處聚集又據前營洲擊余志斌禀稱華亭縣葉榭港口梟船四艘裝作糞船模樣匪約五六十人槍斃鹽捕中營哨弁倪小妹及勇六名捉去二名巡船焚燒奪去洋槍十一枝等情梟匪如此猖獗亟應嚴緝懲辦以戢亂萌除飭各營嚴密緝拿外才卽酌帶員弁砲船前往江浙交界之金山奉賢吳江震澤一帶巡緝云云蘇撫陳中丞接電意頗不懌嚴札鹽捕營統領徐次舟觀察畧謂聞鹽捕中營初九晨在葉榭被鹽梟鎗斃弁勇多名船亦被焚如果屬實情殊可惡該營恇懦無能殊堪痛恨該道自接差以來梟匪横行屢出拒捕之案咎實難辭此次斃勇焚船情節尤重應責成該道速將此案梟匪悉數緝拿務獲盡法懲辦倘再疎縱貽患定惟該道是問現觀察巳遴派妥弁率帶師船前往查辦矣（一） 
本埠要聞 
[上海禁烟事宜十六誌]  
　　滬道五月十一日示諭（前略）此次限禁之日正在端節之後各烟館平時放出各賬自必一律收清設或欠户聞有停歇之期延不照付有意圖賴應准據實赴地方官呈請聽候提究追繳各亟出示曉諭爲此示仰諸色人等一體知悉爾等如有應還各烟飽節賬趕緊如數理償母稍延欠烟户亦不得挾嫌妄控或藉端要求如違亦卽提究（下略）（皮） 
　　上海縣李大令硃諭（前略）閉歇各户現巳榜示在案擬旬日間密加考察獎以咸與維新之銀牌以示嘉許自後各改圖止業或領照賣膏不以燈吃貽害少年不啻自巳種福田願爾輩共相戒勉毋再私設烟燈爲犯禁之事爲犯法之人尤本縣所深喜者也倘有不肖之輩但圖敷衍目前暗中仍蹈故轍一經查獲必提案究辦房屋發封入官决不姑貸卽一時倖未發覺難保無吃烟之人不肯給錢轉相嚇制而差保無賴之有挾圖詐更在意中利害得失較然可知爾等斷勿自悮（下略）（尾） 
　　警務長之告誡總工程局警務長昨諭知各巡士以日來各商團均出隊巡防期未穿號衣者均須查看該會護照以昭慎重並條諭各巡士落差後仍守局四時俟下班接替方准離局如違記過（夜） 
　　英美租界嚴防擾累公共租界各領事以華界禁烟業巳届其恐有匪徒混入滋擾特於前晚起派令各國團練兵與華商義勇隊會同排隊持械巡邏以保英美各界商旅是以南巿總工程局商請華商義勇隊派隊往南帮同照料一節祗得作罷（莊） 
　　飭派兵輪保護十船英總領事函請滬道保護浦江土船巳誌前報兹悉薩軍門巳飭令飛鷹兵輪暫緩修理開往十六鋪以南十船左近擇要駐巡俾資保護（建） 
　　滬道嚴申門禁滬道昨日傳諭城内各區警察於今日（卽十二日）多派巡士按段部崗嚴加防護一面函請提右營轉諭各門弁勇於今晚九點鐘後早爲落鎖關閉不得擅自開放以免匪徒混入暴動云（昆） 
　　滬道定期稽查烟館滬道瑞觀察定於十三日親自出轅稽查城内各烟館有無陽奉隂違私賣燈吃情事（車） 
　　縣令親自稽查之効力昨日午後本縣李大令帶同皂快各役並各地甲至城内各處查察五鋪彩衣街廣幇小烟館及頭鋪菓子巷某烟館仍在私賣聞大令將至當卽停售迨查畢返署巳夜半矣（車） 
　　體操等會實力巡察昨日清晨滬南體操會友均戎裝荷械齊集滬學會由各董臨時置議良久始各出發巡至王家碼頭見有某小烟間仍設燈榻立卽押閉未幾商會内聚議之各商團曁總工程局之巡長巡目巡士等亦均排隊出巡以防暴動（夜） 
　　南區巡士請給洋槍南區各巡士向無洋鎗現當禁烟吃緊之際不能徒手巡防昨特由區長商請總工程局給發洋鎗三十桿以資應用（夏 
　　金家橋鎮烟館呈繳烟具浦東金家橋共有烟館七家業巳遵諭閉歇昨由鎮董閔桐齋君將烟具悉數送交火神廟收買烟具局銷燬計開閔木金初六停繳烟具四副張桂卿金裕才奚阿春胡老五四家均初九停各繳烟具四副陸蓮如徐華華兩家均十一停（泳） 
　　滬道批姚董文枬禀查南巿各茶館大半帶設烟榻涇渭不分若不暫時停捐難免藉口恐於禁令關碍是經批縣飭遵蓋學費固應設籌而烟館奉禁巳届限期尤不能不切實辦理勸學所當能諒此苦衷也據禀前情仰上海縣轉諭知之候移明商會查照可也此批（呟） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
奏牘 
[奉天將軍趙奏招徠南洋華商通融辦法摺片]  
　　再奉省處商　競爭之時地旣無大貲本家而傭值又復昻貴是以興創各事任呼罔應商界實無以自存欽奉迭次諭旨招徠華商回國飭知保護仰見慈惠之懷無遠弗届莫名欽感因思南洋諸島富商大賈居多距離不遠若能招致前來實可爲移民實邊之一助查有前廣東惠潮嘉道沈守廉服官粤南素爲商民信服特委前任新加坡檳榔嶼一帶勸諭各商許以特别優待各島華商關懷祖國又習知奉省爲農工商業産地皆願　貲自効由商會公舉代表職商熊其實朱晴溪來奉調查並呈遞辦事節略前來奴才接見該商皆有熱心實力當加獎勵詳閱節略於官爲保護一層再三致意蓋猶有疑懼之念存至開礦一層先請隨便探鑛看定之後再　請領執照又礦稅請免出并悉照統捐辦理等節雖與定章稍有不同惟查南洋華商屢經招徠至今裹足不前者實緣憚本國文法之煩多　吏之更易又兼生長外洋不性本國風氣若非示以簡易之趨優其保護之法斷不能堅其信從且恐前者失意而歸後者永遠相戒於朝廷一視同仁之意地方興殖之策大有關係此次經沈守廉竭力勸導又得新加坡領事孫士鼎相助招致始得公舉二人來奉實爲奉省實業發達之初基奴才默計招徠不易非許之始終保護不足信其心非准其稍示通融無以鼓其氣况所請各節皆損小而益大爰一一批准照辦以期信倚而廣招徠據農工商局礦政調查局禀請前來相應據情請旨飭部立案施行除咨部並移交新任督撫臣接洽外謹附片具陳伏乞聖鑒謹奏 
[粤督岑奏保送御史摺片]  
　　再保送御史一途現奉旨准於實缺道府州縣中據實保洊似此廣闢言路固可多得賢才惟是外省實缺各官果有材器出衆品端學粹之員正恐地方相需甚殷未必悉能以之充選擬請嗣後遇有保送御史之時稍寛一格准其兼擇候補中之曾任實缺及曾經署事確有政績可考者加具切實考語一律保送惟必擇學行兼優名譽素著之員　可膺選且每人所舉至多不得過二人以免冒濫倘所舉之人不稱台職或日後有徇私黷　情事爲台諫羞應將原舉　臣併與懲遞如此則候補人員旣可籍此濯磨羣趨正大不以夤緣差缺爲急而有洊居清要之榮吏治必爲之一變朝廷可收得人之效兼獲激勵之功是否有當恭候採擇施行謹附片陳請伏乞聖鑒訓示謹奏奉旨欽此 
内治部 
[江督批飭整頓鹺務南京]  
　　湖北候補直隷州朱文學史謙日前奉飭考查鄂岸分銷各局並酌擬開拓川界辦法禀請江督察核當奉午帥批云據禀巳悉查卾岸分銷各局經該員等周歷考查所陳現辦情形及酌擬開拓川界辦法具見留心鹺務深堪嘉許至堵截私　來路嚴禁舖户攙私如果辦理得宜銷數自可暢旺惟皖豫接壤之處現設麻城緝私之湖北黄防營向來管帶由鄂委派督銷局無權節制以致勇丁與私販勾通徒令督銷局每年糜三萬數千兩巨欵于緝私全不得力自宜澈底清查以期掃除積弊應由督銷　切實復查宜如何改革變通妥議禀辦俾免虚縻木墀河　羅麻邊地乃局中司事與劣紳串通一氣遇事把持亦屬非是應由督銷局查明本地司事即行驅逐不准劣紳干預局務委員如不得力亦卽撤換至應否移設于羅出縣屬之林家嘴地方並由該局體察情形核議詳辦其設法推銷各節如整頓提鹽章程講求鹽色稽查運務均州酌設予店以及各分銷應行整頓事宜並飭由督銷局會同運司逐加復核分别議辦務須引地漸欠收復淮鹽日益暢銷是爲至要除分行運司督銷局遵照外仰卽知照此繳（商） 
[警察改歸紳辦之先漢口]  
　　漢口警察因經費支絀將派設分區裁撤數處曾紀前報兹聞江漢關道桑觀察以警察用費全恃舖捐乃各商店每藉口　政不善拖延不繳　擬詳請鄂督將漢口警察改歸官督紳辦聞其章程須　各商公舉一公正紳董素有名望者爲總理另選舉各帮商董若干人爲協理招募巡兵二千五百人成爲十隊四十步地位派一站崗兵其收捐用人等事則責之紳行政司法各事則操之官　官委督辦一員裁判官若干員巡棄若干員惟預算常年費須得二十五萬元始能辦理云（　） 
[蘇臬會議陸路捐務蘇州]  
　　蘇垣牙釐局督辦朱竹石廉訪於初八日午後邀集各處釐局及各卡委員會議財政擬於各處車站設立局卡籌開陸路捐欵以寳挹注（於） 
[招攷書記之阻力福州]  
　　閩督松鶴帥近擬招攷舉貢廪增附各生充補各衙署局所營隊書記嗣經府縣面禀謂此事一舉勢必有熟悉訟事武斷鄉曲者濫竽充數弊竇叢生較之在卯經承尤難壓制因之遂置勿議（主） 
外交錄 
[禀結南昌敎案情形南昌]  
　　江西南昌府徐性臣太守日昨將南昌縣敎民鄧國和控鄧榮盛等挾嫌挖目一案提訊情形錄供禀詳撫憲略謂沓此案該犯鄧榮盛幇同鄧寅生等售賣偷竊牛隻被鄧國和理斥輒敢起意商同鄧榮興等攔毆洩忿因其臥地亂駡並將兩目剜瞎實屬不法除知竊分贓輕罪不議外查該犯係鄧國和無服族叔祖按照律例應擬軍减徒擬請遵照新章酌將鄧榮盛收入本省習藝所工作五年鄧榮興雖係一家共犯唯侵損於人仍照爲從例減一等亦酌擬收所責令工作三年限滿釋放鄧榮盛據供赤貧免斷財産鄧春福鄧河南婆鄧大貴訊未在塲　毆應與並無庇　侵吞之縣差肅富三併免議鄧洪吉先 
 
 

Page 11

 
 
巳在家病故買牛之伍姓人無從傳質逸犯鄧寅生等飭緝獲日另結無干省釋未到免傳省累是否允協合將訊明議擬緣由禀請察核（模） 
[英領不允礦務合同作廢安慶]  
　　皖撫恩中丞昨接駐蕪英領事葛君來函謂安裕公司凱約翰前次所訂銅官山礦務合同迄未逾期不應作廢仍請轉玫皖紳母再干預以敦兩國睦誼（著） 
[創設日清銀行之消息金州]  
　　日人（原口青砥）君前在大連時運動金州等處中國紳商合資開設日清銀行一面即自歸東瀛招募股本至金州華股則訖劉雨出君大連華股則託劉子衡郭精義二君代募聞日昨接到口來函云巳與東京銀行集會所議定妥善規則集會所書記長（户田）君當爲總理云云劉郭君得信後　傳示殷實商家知照矣（光） 
[聲明鐵路局仍可購回洋商租地福州]  
　　美商美孚三達公司前請租營前民地建設油池經鐵路陳總　以該地有碍路綫軌道并船塢民居商請洋務局轉移船道提調查復去後聞該商所租民田地段與船塢尚　一山亦離民居甚遠無甚違碍現陳總辦又續移洋務局謂該地雖工程師現未勘定來軌道若有必須經過之處應照民價一律購商云云洋務司接文後當卽函致美領聲明備案（主） 
[夏門道撫卹失事俄船福州]  
　　俄國商船蘇野子前日裝載鉄水泥在墨樵　失事經厦門道劉觀察派船援起俄人七　名華人三十二名卽就近遣送厦門法領事署收留現該領事復請給資撫卹劉觀察因籌備洋銀二百元送請給發（吾） 
軍事界 
[岑督飭李準駐虎門廣東]  
　　聞李軍門準接到岑督密電謂粤省會黨四起頭　剿廣　重地未免空虚深恐會黨乘機而起不可無坐鎮之人故李準即回駐虎門要塞云（爲） 
[欽廉亂仍全定廣東]  
　　聞北海鎮何長清有電到省謂欽事巳大定惟欽廉交界除黨尚多出没無常連日巳親自督隊搜拿云云李提當卽電覆近聞各匪紛匿至廉經囑新任柴守認真購線偵緝并飭出示如確被挾會能自投首者分别察釋仰卽會同柴守妥商善後辦法并宜往來巡緝以資鎮攝云（爲） 
[閱勘操塲基址蘇州]  
　　蘇省常備二標操塲前經標統禀請撫憲陳筱帥札飭督練公所三處總辦就營房附近空地建築操場曾志前報兹由三總辦度定基址測量妥貼於初九日禀請蘇撫及藩臬兩司督同吳縣親臨會勘聞筱帥巳准飭照辦矣（命） 
[馬隊暫緩招添安慶]  
　　皖北防軍胥統帶前擬添招馬隊五十名兹因皖北地方漸次平靖所擬添招馬隊暫從緩議日昨巡防營務處禀請督練公所札飭該統帶遵照辦理（作） 
[飭繳歸併標營册結安慶]  
　　皖省督練公所常備第一標一二兩營歸併後尚未按照新章造具鄉里住址姓名三代及甘保各結日前由該所總辦札飭該兩營管帶應照新軍辦法補繳各項册籍以歸畫一（時 
[發表憲兵權限鎮江]  
　　鎮江創辦憲兵支部總司令官恐民間及舊日湘淮各軍未諳章程因特出示發表憲兵權限專以維持軍紀風紀裁判軍民交涉事官所有駐鎮之水陸師曁過往軍人胥受憲兵管理約朿如敢違忤定卽照章懲治云（子） 
教育誌 
[學生願辭津貼處州]  
　　青田高等小學堂去年儲欵尚充學生操衣靴帽等件半由堂内津貼並有　課獎銀今年支學司飭派陳紳佐宸接辨後切實改良規模一新但儲欵用盡動多棘上兹陳紳據情演詋感動學生均願辭去津貼概歸目費此等學生　爲難得矣（敬） 
[高等學堂巳放暑假安慶]  
　　安省高等學堂日嚴監督辭退後由恩中丞會同沈提學暫委提調王詠霓太守爲該堂監督各學生于即前月二十九日回堂上課乃聞初四日該堂巳放暑假以致各學生行李又搬運一空似此情　下學期恐難乎爲繼也（　） 
[興辦鄉學之阻力湖南]  
　　湘潭縣各都鄉學屢議興辦祗以經費難籌以致多未就緒近聞七都地方早經團紳提議擬從積榖餘欵項下提抽若干作　開辦費其常年欵項卽就境内　户所收租榖按數酌抽乃甫經議定忽被某富室竭力抗阻幾至大起衝突現聞巳由紳董出爲調停矣（敏） 
[加札委辦副課長蘇州]  
　　蘇垣學務公所圖　課兼實業課　課長夏際唐直刺現由兼署提學陸學使加札委辦以專　成巳於初丸　詣各憲轅禀謝　請銷去奉天以官振捐差務（爲） 
[學會改名立案泰州]  
　　泰州學會現巳遵照定章改爲敎育會學務公　改爲勸學所公舉會長會員等二十一人禀由州牧張刺史通禀省憲併請轉咨陸提學立案（　） 
實業類 
[商會聚議津鎮事鎮江]  
　　鎮江商會因津鎮鐵路有改爲津普鐵路之說恐於本埠商務有碍爰刋發傳單邀集紳商學界聚議一切以期挽回（小） 
[紳董開築馬路禀部核示鎮江]  
　　紳董李繼之觀察擬就學會及救生善會上價執業之灘地五百數十畆開築馬路巳誌前報兹悉此事因前鎮關稅司雷樂石亦擬在此築路曾經禀准外部立案兹旣改由紳董辦理則前案應請更正爰聯名具禀外務部曁郵傳部農工商部一體核示飭遵（子） 
[札委農業學堂敎習蘇州]  
　　農業學堂圖畫敎習昨由蘇府何太守札委候補巡檢胡善元接充巳於初九日奉札到堂矣（兆） 
[織布機器運往通州漢口]  
　　晉省初擬開設織布織布局購有機器一具嗣因無欵開辦將此項機器售於通州大生紗廠昨由該廠總理張季直殿撰派人到晉將此機裝火車運漢日内即須由輪轉運往通云（今） 
 
 

Page 12

 
 
瑣事欄 
[懲辦擅釋巨梟之委員蘇州]  
　　署蘇臬朱竹石廉訪以巨梟葉子青前經獲案解省由讞局委員吳丞等訊供後交木行保釋迨保出後該梟復赴通州　處搶劫數案雖葉子青復行拿獲訊明正法而讞局委員吳丞其昌擅釋巨梟重爲民害實屬咎無可辭應將吳丞酌記大過二次以示薄懲並飭蘇州府查提矇保之人到案提同該革書差澈究嚴辦以示懲儆（物） 
[省港輪船禀請緝猪仔廣東]  
　　近日由省赴港各輪船輒有貧民聯羣附搭訪聞多係爲拐販猪仔者所誘騙現輪船中人擬將此等情形聯名致函港中保良局請其轉禀港官一律截緝云（爲） 
[京城電車暫從緩辦北京]  
　　日前某職商禀請民政部創辦北京電氣車其章程係循馬路左旁舖設軌道乃經那相調查實係日人資本遂卽拒絶聞中堂之意事在必辦惟須俟明年馬路修竣再由中國官商合股試辦以保利權云（玉） 
[巡目不許寃民呈詞奉天]  
　　欽帥昨日謁陵深恐小民懾於平日大吏鹵薄威嚴有寃不敢上訴特命前道官弁喊稱如有呈詞卽來投遞不料下午三時大東關大街源利店門首有佩刀巡目某見一西豐縣持呈之某甲怒曰汝勿許遞不然我定命人縛汝某甲觳觫萬狀旁觀者莫不駭怪此巡目不體欽帥除暴安良愛民如子之德意云（軍） 
[捐升道員前昭文縣張瀛之歷史蘇州]  
　　前昭文縣張瀛近爲吉林巡撫朱中丞賞識奏調赴東然外間有以張瀛種種惡歷史刋刻傳佈者其言或非無因兹爲節錄如下張瀛在昭文任時專以剥削百姓爲事倚邑中賭棍任予泉爲導師魚肉商民無所不至收漕之時不但斗斛舞弊且將洋價抑短三十文不收龍洋又知邑中米捐收入頗鉅張令用任某計於米捐中加收雜粮捐所得捐欵約有數萬金悉與任某均分又本邑大東門外有富户蔡汝賢號咏臣與弟龍生爭分家産一案張瀛先以紙條書與葉董寅生曰蔡氏之訟當用斡旋之法擬判給房産田地及金銀若干與龍生管業云云蔡汝賢見之不勝惶恐寅生乃將紅紙條傳閱熟商皆曰此張公祖乃用計術旣要判斷何用先示此非賄賂不可汝賢偕寅生遂倩大東門外之董事錢稚蘭名宗翔向張瀛密商張索銀三千兩少則不可且要蘇州莊票錢稚蘭初許一千兩不允繼許二千兩亦不允遂令蔡汝賢遵付三千兩由錢稚蘭手送進張瀛笑而納之嗣見莊票註明規元又令補足平漕百餘元是夜將紅紙條追回越日堂判着蔡汝賢給伊弟龍生洋八百元了案因不肯遵斷幾至刑逼祇得當堂具結完案受賄之時乃光緒二十七年正月十三日也後龍生赴省上控又奉批駁寃遂不得仲尚有各賄及苛罰之欵開列于后計徐雲逵與姪爭繼一案得　洋二千元此張瀛初到任之時永益錢莊張松筠過付又王姓祠堂一案得贜洋二千元曹姓過付又劉道南與瞿文卿爭田一案繳出田價四百兩藉充公肥巳錢稚蘭過付又王士升控追朱翰芬欠欵一案得朱翰芬贜洋四百元錢稚蘭過付又蔡汝賢控追狄姓欠欵一案得贓銀二百兩錢稚蘭過付又捐昭信股票及江隂沙洲股票遇有詞訟罰令捐一二張或藉種桑苛派銀則入巳票則不給藉以爲名罰捐不少更有不忍聽聞者二十七年楊仲起明府炳震來署常熟縣篆太夫人帶有婢女二口張瀛商讓一口歲巳及笄後爲乃姪姦宿成孕張瀛知而大怒乃令籤押房之羅紀執帖之長子周紀並一老嫗將此婢送至上海售與娼寮爲妓卽羅紀相識之妓館買去得價洋一百五十元猶嫌其少乃將兩紀痛罵張瀛在龐家橋相驗又得賄廻護凶手並縱書差婪索鉅費以致尸親母妻鄰衆　服將張瀛按地毆擊大轎衣服均被搗毁靴帽亦打去身頗受傷嗣紳鄉董等救上小舟始免於難旋派人　署黑夜以小轎接回張瀛受辱無可如何祗得責令該處董事賠還新轎衣物等件並要萬民牌傘以遮其羞恥董事一一照辦上憲曾派委來查亦彌縫禀覆後張瀛收漕舞弊事經衆紳察出於三十一年春由前河南學政邵太史松年現辦蘇省督銷局浙江候補道楊觀察崇伊因救民困一同晉省開　張瀛贓欵劣跡九條面陳署藩憲粮道憲陸　閱一面派委察訪一面懸牌將張瀛撤任而委員到縣詳查時早爲張瀛彌縫一復了事張瀛宦　充裕回省後大爲運動卽得發審局差便越四十餘日卽署吳縣之缺洋洋得意無人不謂暗無天日矣後又調至青浦代理縣篆雖爲日無多卽以造孽之錢捐升道員然青邑平艮亦巳受累不淺矣（先） 
惠州通函 
[亂事報告七]  
　　聞官塲接惠屬消息謂該處亂黨共有數起一爲歸善土著一爲博羅會黨其後復有東江一帶土民起而應之其初官軍聞報即由惠州協往攻爲亂黨所敗於是居民驚惶惠城遂閉廿四五兩日惠州協復率防勇一營出探二次均被擊回該黨軍械極爲精利官兵甚畏之現聞該黨復派遣同黨四處招集土民以爲大舉省中大吏以惠屬亂勢日熾恐有外助故日昨行派通判蘇敏麟馳往東江密探亂黨實在情形并飭改裝前往如遇官紳則以查辦他事爲名以期秘密庶易偵探情形云 
　　聞惠州匪黨有衆四千均巳剪髮易服駐紥於七女湖該處地勢頗險官軍雖衆無如之何且該處爲歸善博羅河源三縣毗連之區一時恐難撲滅也 
[亂事報告八]  
　　惠州東江八子爺地方之亂黨日前傳聞被巡防營洪李兩軍擊敗擒獲數人乃是日黨巳戰走旋又復來兩軍措手不及竟被鎗斃哨弁一員傷斃勇丁二十餘名官軍見亂黨之勢銳不可當因而驚走初一日哨弁郭某趕回城中營務處禀報决策進攻孰知會黨巳濳往蔗埔附近之豆角嶺且直過西江平山一帶矣該黨於經過地方出有告示大略謂與官兵爲難斷不傷害商民云云 
　　歸善縣城因近日土人起事極爲戒嚴城下多安置大砲派勇日夜巡查專委一千總黄某爲之督飭日和申刻有醉漢嚴某竟在城上窺看各砲形跡極類奸細該千總即喝令拿往巡勇上前　詰醉漢言語支吾當在身畔搜出紅布小口袋一個以白線綉得勝二字隨卽解到縣署訊得實係因醉誤犯確非奸細並有認識者力爲保結乃釋之使去 
 
 

Page 13

 
 
烟台　公平　又　又 
牛莊　　又　又　又　 
塘沽　新銘　又　　又 
天津　又　又　又 
北京　　又　又　　又 
 
 

Page 14

 
 
   
 
 

Page 15

 
 
   
 
 

Page 16

 
 
 [G　　商務印書館新出小說　分設　京都　奉天　天津　漢口成都　重慶　廣州　福州　開封　長沙 
　　總发行所在上海棋盤街中市 
 >繡像小說 
　　零售每册大洋二角全年廿四册洋四元外埠另加郵費五角存書不多幸速購取現滿三年七十二期以後改良再行布告　　閩縣林琴南先生譯本 
　英國詩人吟邊燕語　洋三角五分 
美洲童子萬里尋親記　洋三角 
足本迦茵小傳二册　　洋一元 
埃及金塔剖尸記三册　洋一元 
英孝子火山報仇錄二册　洋九角 
鬼山狼俠傳二册　　　洋一元 
斐洲煙火愁城錄二册　洋一元 
撒克遜刦後英雄畧二册　洋一元 
玉雪留痕　洋四角五分 
魯濱孫飄流記二册　洋七角 
洪罕女郎傳二册　洋七角 
蠻荒誌異　洋六角 
魯濱孫飄流續記二册　洋五角五分 
紅礁畫槳錄二册　洋八角 
海外軒渠錄　洋三角五分 
霧中人三册　　洋一元 
橡湖仙影三册　洋一元二角 
神樞鬼藏錄　現印 
拊掌錄　　現印 
旅行述異　現印 
　　新譯歐美名家小說 
　　本館前輯說部叢書頗蒙學界歡迎現當益求進步精選英法美俄俄義文蒙所著小說已購到數十種陸續譯印先此預告 
　　住人奇遇　洋七角 
經國美談前後編　洋五角 
夢遊二十一世紀　洋二角 
補譯華生包探案　洋二角 
小仙源　洋一角五分 
案中案　洋二角 
環遊月球　洋三角 
黄金血　洋三角 
金銀島　洋二角 
回頭看（白話）　洋三角 
降妖記　　洋二角五分 
珊瑚美人（白話）　洋三角 
賣國政奴（白話）　洋四角 
懺情記（白話）二册　洋五角 
奪嫡奇寃　洋五角 
雙指印　洋二角五分 
曇花夢　洋二角 
指環黨　洋三角 
巴黎繁華記（白話）二册　洋一元 
巴伯勒包探案　洋二角 
一柬緣（白話）　洋二角五分 
車中毒針（白話）　洋二角五分 
寒桃記（白話）二册　洋七角 
白巾人（白話）二册　洋四角五分 
澳州厯險記　洋一角五分 
神密電光艇　洋三角五分 
阱中花（白話）二册　洋五角 
寒牡丹（白話）二册　洋四角五分 
香囊記　洋二角 
三字獄　洋二角 
紅柳娃　洋二角 
簾外人（白話）　洋三角五分 
煉才爐　洋二角 
七星寶石　洋二角 
血蓑衣　洋二角五分 
舊金山（白話）　洋二角五分 
俠黑奴（白話）　洋一角 
美人煙草（白話）洋一角 
天方夜譚四册　洋一元五分 
鐵錨手　洋二角 
蠻陬奮跡記　　洋二角 
波乃茵傳　洋一角五分 
尸櫝記　洋二角五分 
二俑案　洋二角五分 
環瀛誌險　洋二角 
空中飛艇上　洋二角五分 
空中飛艇中　洋二角 
泰西厯史演義　洋三角 
文明小史三册　洋一元 
繁華夢初二集　各五角 
繁華夢三集洋七角五分 
 
 

Page 17

 
 
   
 
 

Page 18

 
 
小說 
[偵探小說殺婦奇寃（華生筆記）五十六]  
語至此欷歔不止。少歇更續言曰。雪倫亦以是之故負氣而赴美洲者數年。直至我父没後。始朿裝言旋。而我與雪倫相見之。下重提舊事。一往情深恍惚數年若一夢者嗚呼。人生貴適志耳。我有愛者我不能嫁之。而轉嫁。一我所絶不相愛之人。使我終其身永無適志之一日。如是而生。生不如死矣此。我所以與海太不睦。而决計求離異之故繼揣海太之必不見許也乃託言遊歷。向索遊資四千磅將與雪倫同赴美注而海太又弗許。以致大相勃谿。是夕九句鐘後。雪倫抵我所。我二人乃議不赴美洲或潛往他國。别覔一安樂鄉。以遂我雙宿雙飛之願。雪倫又慮一時不能籌多金。將無以資生計。我乃盡括海太所有。並銀行支簿一册。以付雪倫。囑其明晨取銀後。至某地俟我同行。孰意議論甫定。而一意外之事猝至矣。室門忽　然闢。一婦人躡足入面青筋赤怒氣勃勃以手指我二人面。口操美洲之十音。大聲疾呼作申申詈語急切不可辨我當日尚不識其爲何許人。心大惶惑而雪倫驟覩此婦。顔色大變遽攘臂起。狺然以與之爭蓋此婦非他。乃雪倫赴加拿大後之第二年所娶之美洲婦也。事後聞雪倫所述。我始知之。蓋此婦貌甚陋。而性復乖戾。嫁雪倫後。時有口角事。故雪倫遂厭棄之。旣返英。不復與之通消息。孰意彼竟於是日抵倫敦。而於雪倫赴我約以前。蹤跡至雪倫所。雪爲彼纒繞久。無策遣之去。乃託故出。怱怱赴我約。又孰意彼竟潛躡雪倫後。直抵我室。而屬耳於窗户之外致我等適議之事悉爲所聞。於是且妬且忿一躍入我室怒詈喧呼鬨聲徹户外。勢將揭我二人之隱衷。以暴揚於衆。雪倫益大窘。直前以握其口欲令勿聲而彼亦舉手作扦格勢呼。益急。我斯時駭極欲狂。如逢邪。魔亦躍至其後。力抱其兩手。以爲雪倫助。詎意一轉。瞬間但見。白刃横飛鮮血四濺。而彼身巳頽然倒矣。 
國外新聞 
[炸毁沉船]  
　　初十日東京電云達可塔沉船現擬以炸藥轟裂分爲小塊然後撈起云 
[罷工未巳]  
　　初十日東京電云舊金洗衣業與鐵廠各工人罷工情形現漸平靖但電話電車兩業中工人之罷工勢不稍退 
[新聞社員被逐]  
　　初十日東京電云高麗漢城某日本報社員四人因　誣衊日本警察之舉業巳被逐國國 
[殃及日人]  
　　初十日東京電云西比利亞希太地方近有亂事殺死日人二名又四名亦受傷 
[魚雷艇沉没]  
　　初十日倫敦電云有魚雷艇一艘因船上火藥炸發遂卽沉没於討勘地方各水手均經救出 
[平和會之恐怖]  
　　初十日倫敦電云路透海牙訪員電稱和蘭法部大臣得俄法部大臣之電謂俄國各代表員恐將爲人謀甚爲憂慮現在防備極形嚴密平和曾會長俄國納土鐸君日夜均　秘密偵探保護議事廳傍亦駐有警兵以便聞警直入屋中搜尋迨徧每議事一次各門户均　封誌云 
[日艦游德]  
　　初十日倫敦電云日本巡洋艦千歲筑波二號巳自希尼斯起行赴德國克衣爾地方游歷以卜譯字林報 
[法相治亂策貫行]  
　　法文報云那龐納地方巿尹與釀酒業公會幹事員數人業經拘獲 
[亂事可慮]  
　　初十日柏林電云法國南方亂事日形危急 
[法國聯絡暹羅]  
　　初十日柏林電云法國各報當暹羅國王到巴黎時均箸論述法國與暹羅之關切語殊和睦 
[平和會紀事]  
　　初十日栢林電云德國在海牙平和會發議設立萬國戰利品審判公所之計劃聞英美兩國亦有此種意見云 
[德使並未退職]  
　　初十日栢林電云華盛頓德國公使奉斯登裵君現請假他行近日謡傳謂將辭職云云實屬不確聞奉斯登裵君定於秋間回美云 
[英國親德再紀]  
　　初十日栢林電云昨德報所載英皇邀請德皇游英一節聞德皇現正與首相蒲路親王商議此事云 
[奥皇宣告]  
　　初十日栢林電云匈奥國會閉會時奥皇當衆演說謂現今與各大國邦交尚和好而匈牙利與奥特利之聯邦亦不致解散云 
[德相歡迎英公使]  
　　初十日栢林電云駐德英公使與德國陸軍將弁亨克新自英歸德德首相蒲路親土歡迎之以上譯文匯報 
本埠新聞 
[代碾白米受累]  
　　上海道瑞觀察訪悉老北門外法界恒盛機器打米廠屯積白米有萬餘石之多遂于前日密飭法讞員聶司馬會同領事署費繙譯麥總巡往勘果有是數遂將一應簿據吊齊帶回公堂于昨傳到該店經理人蔡小松司帳人趙道生研鞫據供所存之米並非屯積蓋各米客囑用機器碾白之貨故存積如許實非本店之物　馬問爾店門巿日銷若干答百數十担不等遂判門巿暫准日銷三十石以便民食餘候禀復道憲再核（契） 
 
 

Page 19

 
 
[未便擅允騐放軍火]  
　　皖省前在本埠某洋行訂購炸藥彈子現由外洋運滬故由稅司函請滬道應否驗放進口瑞觀察以此項炸藥彈子未奉皖撫行道　案難以照辦故特電詢安徽撫憲請示一面函復新關稅司一俟皖撫電復卽可遵辦云云（括） 
[六誌縣訊殺人放火案]  
　　昨午本縣襄讞員洪希甫大令復訊殺人放火一案先訊屍妻蔡陳氏謂爾翁蔡春喜何以禀稱爾與張毛毛有交情請爾翁諸事照應之語據供十七歲時嫁與蔡福生爲妻彼時翁與丈夫及氏均各和睦嗣以翁與夫叔母妍識以氏夫婦碍眼因是不睦遂藉故將福生與氏驅逐氏卽歸母家居住閱月生子現巳八個月丈夫素性游蕩與張毛毛最莫逆常借宿毛毛處惟毛毛並未到過氏家念四日丈夫被殺直至當晚七點鐘始由翁遣夥告知迨到張店因有巡上守門攔阻不許進内氏即轉至阿翁店中至於氏公所禀各情均是謊　希圖誣衊供畢痛哭狀極可慘繼訊張毛毛仍狡賴不認喝　數次始供念四巳午餐有韓咸林周金標彭厚卿蔡福生與小的同在房中飲酒小的飲酒過醉在檯沿上打磕睡韓彭二人先行出去繼出周金標喚醒小的喊稱失火小的從睡夢中驚醒不知福生巳經殺死慌急之際從第窗跳出越屋而逃福生被何人殺死實不知情求宥明府問箱内婦人照片究是何人兇刀究是何人之物毛毛供照片係小的之姘婦住在老北門外平時小的獨自往來蔡周等並未去過兇刀一柄確係小的所辦掛在牀上作辟邪之用所供　係實情現下患病實不能再受刑罰自問必死求速治罪明府以毛毛供詞狡展可惡俟病痊後再事刑訊判仍還禁蔡陳氏交官媒看管候示（　） 
[李葆初之末路]  
　　高昌廟巡防局員李葆初串通劣捕潘榮生威逼泥水匠張榮生自盡一案兹經滬道瑞觀察以該員辦事荒謬視人命如兒戲業予記過撤差另調三林塘巡防局員唐二尹接辦（杞） 
[義領函請會訊欠欵案]  
　　義商義興洋行前控祝少英欠欵一案嗣因擔保之盧竹記未在上海以致義總領事馬納歌一再函請道台未能訂期會訊兹悉義領事馬君以此案延宕巳久而盧竹記避不到滬祗得查核始末情形先行會訊秉公判斷以免稽延於前日函請道臺通融核辦矣（速） 
[調停委員與工匠衝突]  
　　製造局砲彈廠工匠與廠員衝突等情巳誌前報昨午提調李平書明府到局會同炮彈廠提調陳濟嵐明府並劉益齋明府等在西公務府傳集匠目詢問廠中工務情形並飭令該委員與砲彈廠匠目仍舊照常開工製造勿得遽議更張俟鴢辦張弢樓觀察　寗　滬再行核辦如有工匠妄思停工要挾惟該匠目是問（夙） 
[道批三則]  
　　姚文棟等禀批該董等假蓬萊路龍門精舍創設地方公益研究所並附設工商半日學堂以爲開通社會講求自治基礎洵爲當今切要之圖所擬章程亦均簡妥應准立案照行並候行縣知照可也簡章名單均附○劉龍氏禀批此案前經飭據王前令查明禀復謂局訊劉寳恒並未供刑受傷情事當經批飭該氏遵照在案兹該氏又以王前令徇情朦蔽等詞禀求伸雪未免有意纒訟本難准理惟檢閱王前令禀叙工程局孫令復文於本道飭查有無刑傷一節未及隻字但稱劉寳恒匍匐案前不能跪立發普育堂醫治又未將其何以不能跪立及須醫治之處是否因傷抑由於病詳晰聲明此　顯有疑賣事關人命不能不澈底查明以免寃抑仰上海縣李令迅卽轉移係令據實查復核明禀候復奪至工程局孫令爲此案承審之員干係甚重倘有徇私掩飾情弊一經察出定予詳參並卽轉移遵照此批○朱子盤等禀批查公所設在租界之中一切經費取之同業中人是否詢謀僉同出自大衆之願仰會審委員就近查明如　輿情允洽准卽由廨給示具報抄黏並發（車） 
[巡防隊保護炸藥局]  
　　吳淞統領周介人庶常接准道憲照會遵派標下吳淞巡防第三營後隊隊官張延耀帶兵五十名前往浦東東溝保護海炸藥局昨日到道會晤一切（杞） 
[太守政聲]  
　　本埠棲流所董事昨送德政牌兩對萬民傘一頂與公共公廨讞員關絅之太守牌文曰顔歡厦庇化起絃歌聲名洋溢婦穉謳思傘文曰外交不瀆（愧） 
[英界火警]  
　　前晚一點十分鐘公共租界河南路協聚豐洋貨店失火延燒支那書局某小錢莊共計燬屋三憧捕房查得協聚豐向華安公司保有火險銀五千兩小錢莊在源安公司保險銀一千五百兩卽飭探查明禀候核奪（舟） 
[上海官事]  
　　商部專派　洋考察各國商務花翎候選道徐銳四川補用道余大鴻游學日本警務畢業生黄炳光調補丹徒縣王得庚蘇湖緝私委員浙江候補縣丞姚錫康閘北巡警總稽核四川候補知縣孫鴻猷等昨均到道分别拜會禀見候補知縣洪冀昌由粤回禀請銷假直隷候補道逢恩辰到道拜會並呈日本最近政學調查說（車） 
訟案 
[上海縣案]  
　　　在南巿開丁元興治坊之丁兆麟將店務房委託姨表兄黄鴻翔經理詎黄　囤　蠶繭爲由私吞二萬餘金經丁控奉前縣照會商曾督同兩造結算根目旋有　子才沈錫福控丁圖賴借銀亦經商會　算移復略謂黄之帳目顯有欺弊至蘇沈所控借欵蘇無憑據沈　借票係黄鴻翔手筆莫辯真僞等語昨經李大令集訊丁供訴前情又稱黄串同蘇沈誣指借欵且唆伊岳母劉邱氏滋擾　供丁命黄鴻翔借去洋四千三百元當時並未立據沈供丁之房産被火燒燬起造乏資　黄借去銀三千二百餘兩立借據兩帋呈電大令閱據果黄親筆惟據中語句不清殊難作憑黄供爲丁經理房租並不作弊大令謂事經商會督算豈有偏袒之理喝戒責一百下判還押限十天　理如違監追蘇沈退去候查明澈究○王錦雲抬左鴻福到縣喊求驗傷訊之王供左是小的表弟向在無錫當鐵路小工頭近因回滬招工借庽小的家内昨有鄰近剃頭店夥丁無端尋釁將左毆傷頭面等處求驗左供略同大令飭仵驗左稍有微傷判抬回自醫候查明察核（車） 
[公共公廨堂案]  
　　湖北人莫春亭携帶手槍於前晚夜半在鐵路公司門前開放兩嚮即經印捕聞警前往將莫拘獲並在馬路旁拾著手槍一支於昨解究訊之莫春亭供同叔父撐船來申槍係在南京買來　備防身　用並求開放求察讞　關太守以該捕聞聲往捉見証確實遂商之英巴副領事判押候查明於禮拜一再訊鉛彈三十二料並手槍存查○匯山碼頭包探玉阿齡之妻王宓氏時至方葉氏家游玩暗中　唆方之養媳阿昭於前晚捲去金飾偕宓氏逃至浦東由許松全在浦東尋獲知照方姓於昨晨解究方供訴被宓氏刁唆　婦昭逃　情形並呈婚帖求察訊之阿昭供不愿至方家愿披髮爲尼所有金飾在浦東當去錢亦用盡求宥太守將阿昭申斥一番　方將阿昭領回限七天查出金飾如再逃走送案懲辦王密氏恃勢誘拐未便姑容押官媒半年○公平洋行控翁錫卿積欠貨洋各情控 
 
 

Page 20

 
 
奉傳案判交保訂訊○博易律師控沈硯傳莊少泉等賣地不交價銀等情公堂飭差協探往傳不獲昨博律師投稱此案巳經理楚明白請吊銷傳票中西官准之○惡鴇陳李氏開設雉妓院逐日將假女凌　近將妓女大有子毆打逃至濟良所於昨解究大有子供鎮江人被人賣在陳處逼令賣娼情急逃出請爲超豁太守判陳鴇押官媒九月大有子發濟良所擇配○王金來張紀仁沿途向張小妹調戲張即誣控搶取金戒於昨解究太守以所控無憑一併開釋○蔡壽生竊取周榮生船隻價賣與人經周報捕將陳洪生等一併解究判交保限一月向原告理楚○楊庸齋控管少南吞没鉅欵提案判過堂訊核○王掌生竊洋人支票判押改良所三月○去年八月十七日盜刦吳四海家衣飾各物報由少探拘獲劉七子錢老全張三王五等人訊押在案兹因張五在押患病於昨解究判還押再訊（根） 
[公共公晚堂案]  
　　鄉人蔣雲　控蔣全法蔣新芳蔣金海蔣掌榮羅瑞卿蔣寒吉等掯贖田　轇葛一案前晚奉關太守提訊蔣全法呈交賣契二帋供稱有田一畝五厘一毫係祖父出錢二十四千買下並無賣契太守謂田地交涉以契爲憑判蔣全法交保限七日務將契據交案再訊○袁慎生控張廷卿盛菊生不交煤炭累保賠銀一案提訊袁供聚順媒號向張廷卿買煤五百五十噸付銀一千兩　小的担保後先後匯過銀九百兩由盛菊生經收訊之盛供隨張至安徽煤礦運煤詎煤劣難運銀巳用盡呈帳請察張供此項銀兩皆盛菊生等各夥用去職員未用分文太守　張有信與袁載明累袁賠銀候運煤到滬清理等語判張盛交保限半月收賬算明並著袁檢呈正大莊收　再訊○馮炳奎控樂俊卿不付煤價票銀亦奉提訊判樂押限一月將欠四百十九兩理明再核（泉） 
[法租界公堂案]  
　　王吕寛控二房東吳唐氏串匿妻子金氏訊據吳供王阿松何阿連二人要索酧洋三十元始允將王妻交出等情巳誌前報昨捕房將王何拘訊據稱唐氏須洋三十元始允放出王妻由王阿松允代給一半餘洋由何阿連担保今被氏反誣求察聶司馬得供以　猾判押候著交金氏再核王何交保候示○密采里西飯館細崽趙杏春被洋東歇退生意後疑係出店周國祥在洋東前播弄所致日前手持剉　將周頭額擊破昨日解　判枷二月押改過局六月○張　亭前將妻子託蟻　蔡文居押在陶薛氏所開之花烟間内未幾逃出仍由蔡送在英界　湯弄内爲妓兹張往陶處　價無著又不見人遂控由公堂將陶提訊　原告　同包探往蔡處問明張妻是否在盆湯弄賣娼再核（絲） 
[美租界捕房事]  
　　海寕路老虎灶主婦　唐氏報稱前晚被流氓多人索詐不遂當被擊毁木噐等件請究捕頭飭　楊連生前往查辦○船户常桂榮報稱舟泊楊子路碼頭突來惡　多名攅毆受傷請突捕頭飭探朱子藩查辦○張某賃居裏虹口其女年巳十七昨被鄰婦拐逃並被携去衣飾約值洋百餘元張即報由捕房飭　查緝○胡阿二昨向沈阿二索欠被毆由捕併送捕房詢係錢債斥不准理○張阿榮昨在靶子路搶取行人蘇陸氏金飾由捕拘入押辦○陳阿順昨在天潼路强搶胡姓女孩銀手鐲由捕拘入押候送辦（西） 
來件 
[協義保商票章程]  
　　本埠辛園主人去冬巳經破産聞自之起家全　販賣麟寸（火柴）其所設之泰昌東同泰豐兩號虧倒莊欵數十萬現經各莊查明該兩號帳目竟無現銀貨物可抵祗有房地古玩股份車輛等件當卽點收存儲先行備抵惟此項産業一時召賣旣無善價又乏受主特援照上年揚州尹商倒閉後公益票辦法分售彩票名曰協義保商票議定章程十條禀請上海商務總會轉禀兩江總督江蘇巡撫上海道批准立案矣兹將章程列左 
　　一因泰昌東同泰豐兩號倒閉後查其産業零整不齊召賣不易特援照上年尹商破産法分售彩票故祗舉行一次以示限制 
　　二此項彩票藉衆人之力以補被欠各莊之虧故擬定名曰協義保商票　　三協義保商票仿照湖北籖捐票號數額設六萬張 
　　四協義保商票每張照湖　票價目售英洋六元惟得彩均係産業概售全張不復分條免致紏葛 
　　五協義保商票以上海商銀行爲總經理處南巿各彩票行均有寄售所有售出票價銀兩悉數存儲通商銀行並不預先支用 
　　六協義保商票雖照湖北票號數而其得彩不能不略爲變通因一係現洋一係産業分彩不同給彩自異現在議定得彩辦法自頭彩起至十二彩止共得彩一千零零六張所有湖北票中上下附彩之號數雖減而頭彩所給銀數視湖北票加至四倍有餘即其餘所定各彩亦有加無減則得彩之人可謂便　巳極 
　　七協義保商票售價旣與湖北票相同得彩又較湖北票爲優一經銷售自必樂於購買現在公同議定自售票之日起至開彩之日止約以三個月爲限如果銷數暢旺無論到限與否當預先指定以何月份湖北票對號單爲準刋登各報聲明以昭信實 
　　八協義保商票旣定開彩月份先期登報佈告所有得彩之人可查照是月湖北票對號軍號數至經理處持票領彩　卽照付不稍遲誤 
　　九協義保商票所得各彩産業估價分别開列於後 
　　頭彩一張得坐落上海英租界新閘路辛家花園一所計道契地二十三畝零園内樓臺亭閣二十餘處圍墻走廊池沼一應俱全估價值銀十八萬三千兩有零 
　　二彩兩張各得坐落黄葉村方單地六畝上有新蓋高平房各十四間估價約各值銀一萬兩 
　　三彩兩張第一張得夾板船股份四股船名金　有合同一紙爲憑值銀一千四百兩共　值銀千兩第張得夾板船股份五股名金華三股金利二股有合同　紙爲憑值銀四千三百兩又商鼎一件值銀一千七百兩共計值銀六千兩 
　　四彩一張第一張得商古銅屏一件值銀二千兩第二張得元漢古銅屏一件值銀二千兩第張得商彝爐一件值銀一千八百兩 
　　五彩三張各得馬車一輛馬一元估價約各值銀八百兩 
　　六彩張各得古玩一件估價約各值銀五百兩 
　　七彩十五張各得古元一件估價約各值銀　百兩 
　　八彩二十張各得古玩一件估價約各值銀一百八十兩 
　　九彩三十張各得古玩一件估價約各值銀一百兩 
　　十彩六十張各得古玩一件估價約各值銀六十兩 
　　十一彩百六十張各得古玩一件估價約各值銀四十兩 
　　十二彩六百張各得物一件估 
　　第十條協義保商票分派各彩件目繁多不及細載且古玩價目稍有上落現在公同議定另立彩件　簿一本排　彩　號數張數注明某彩得某物值銀若干存於總　處將來　彩後應給彩件按照坐簿頒發一秉大公並無絲毫私　 
通信 
　　啓者前總工程局信邀敝曾往南會操藉壯聲威一節弟以奉旨禁烟起沈疴而蹈康和凡屬臣民無不權心　首卽染有此毒及誤操是業者當亦知昨非今是趁此力除積痼以去其舊染之汚撥情度理方當歡欣鼓舞之不暇决無慮蚩蚩者氓　反對不靖之舉當事者防患未然加意防護南巿各會均出隊帮護以助兵力之不足　徵諸　子愛衛鄉閭小心防範之至意租界逼近南巿亦宜聯絡防備　作聲援　敝會之不能駐南而離北有斷然者當經函覆工程局在案閱今　　貴報所登敝會選派隊員五十名往南幇同照料一節實係傳聞之誤還乞更正以昭核實手此卽請台安[  虞和德頓首]  
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
