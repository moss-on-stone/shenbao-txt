# 1906 - 298 - 4912048

 

Page 1

 
 
[電傳宫門抄]  
　　九月十四日召見軍機唐景崇 
[論商業與各種學科之關係續昨稿僇]  
一曰商業與戰法學之關係。經濟政策。及鐵血政。策。其相伴而爲進行之線者耶。一港口之開放。之殖民地之交通。必爆裂若干炸彈。麋碎若干船械。抛棄若干生命。乃能揚國徽於商人會社之領土。凡國於大地之上者。軍旅整飭。戰而獲勝。不特條。約之損失。可以挽回。而國民之經濟。亦日見膨脹。英吉利。法蘭西。固久用此以開闢土地矣。徐潑來。克萊武。亦用此以弋獲聲名矣。卽至與物。無競之。 
 
 
 

Page 2

 
 
美利堅。平日專注意於經濟貿易者。而斯福於今日。尙汲汲焉。提議擴張軍制。則其重要固可見矣。是商業之關係者此其三。 
　　精神上之文明。與商業有關係者。旣如上所言已。請進而論物質上文明之關係。一曰農學。世之重農經商者。謂宇由中。惟農爲眞產。若商業則不過爲之運輸而已。雖然。世界各國之對於農事。日求進步。者。謀士壤肥料之改良也。飼養釀造之實驗也。植物生理病理之研求也。其故何哉。亦以商賈之運輸速。而農業之進步增。否則百物稽滯。太倉紅腐。收獲雖多。亦奚所賴乎。則商業之關係農學者何如也。二曰工藝學。工藝者。取農家之作物。造粗貨以供常用。又造細品以。變物質。應商家之運輸實。居於媒介之地位猶理學之具愛湼兒也。商業之要點。在使生產與消費相平均。今生產之物今恃工藝改良。化腐草以代糖碎。安提林以代染。料然後生產與消費。乃能平均。雖謂瓦特發明氣機。爲商業闢新世界。無不可也。則商業之關係工學者又何如也 
　　一曰醫學。醫學者。自表面觀之。於商業似毫無關係者也。而商務。日興。交通必便。交通旣便。則傳染病之輸入。亦必日多故。世界各埠往往有病菌蔓延。竟非燒燬街屋不可。是商業幾爲疫病之禍首。矣。苟醫　精研衞生之理。使商人循行。則病菌可以漸次絶迹。是商業之關係醫學者又何如也。 
吾旣述商業之關係竟。吾加回觀吾國商業界。十戰九北。勢岌岌不終。日。吾回觀吾國商人。尙醉生夢死。逞其自私自利之心。不知學問爲。何事。而外人者。早俟其後。朘膏吸髓。而昧然若無覩。吾書至此。吾心戚戚然。吾口　聲嘶。熱血岔涌。不能自已。吾將警告吾商業界設長。此終古。吾恐求若印度。一飯三叩首而不可得吾。恐求若猶太國破。之後。尙能建立銀行商會。而更不可得。然而吾不敢謂吾國商人。之均如我言。吾尤不願吾國商人之均如我言。吾甚望吾商人。知商業。與社會之關係。而生道德心。知商業與政法之關係。而生愛國心。知商業與軍備之關係。而生保護種心。知商業與農工醫學之關係。而生一切珍重財產心醒。！醒。！！今日眞我黃種商業轉移之一大關。鍵。西人蓋嘗許之矣。速公爾心。速協爾力。以突飛於二十世紀。愼勿。令碧眼黃鬚兒笑人也。 
[本館接十六日奏請宣布改併部院專電十五夜二點鐘到]  
　　釐訂官制事現經王大臣核定計内閣軍諮府都察大理資政審訂裁判集賢六院外學吏禮民政度支郵傳農工商陸軍理藩法十一部已定十六日具奏請旨宣布（孔） 
[前英使申明敎士不得干預公事]  
　　字林報載有駐英總領事霍必蘭致該館之函謂奉駐京英公使訓條囑將一千九百零二年西八月三十一號前任英使蔭道義通飭中國各境英領事官之公牘刋登該報原文畧謂在華敎士有事代中國敎民向華官函訴面陳不由英國領事或公使轉達實與天津條約第八欵相背蓋敎士非英國之官員無施行條約之責任且天津條約第八欵亦未嘗予敎士以代中國耶穌敎徒干預之權惟各敎士如其住處有被盜等情事向中國地方官陳說亦無不可若遇有傳敎被阻或中國牧師信徒有受虐待等事則各敎士應將實情禀明其所居璄内之領事官聽候查明與華官交涉英領事官亦不得委派敎士辦理至敎士及敎民藉口其所居之地與領事署相離遙遠不及通禀領事實係推諉之辭惟値同機危迫之時則又當别論矣總之各敎士如皆不代中國敎民向華官直接談判遇事禀陳英領事官則民敎其相安無事而耶穌敎在中國其庶能推行益廣乎 
[英人前在厦門受傷擬向中國索賠]  
　　十五日倫敦電云英國蒙的葛滿萊縣改進黨會員黎斯在下議院向英外部大臣詰問謂永年人壽保險公司醫員好恩經理人伊笛在厦門附近被匪徒持械攻擊究竟兇犯已否捕獲駐華英公使朱邇典已奉諭謂受傷之人應得卹欵云譯文匯報 
[西報訪事對于秋操之評議]  
　　十五日倫敦電云英國泰晤士報駐北京訪事瑪禮孫博士評議中國南北軍秋操謂其將佐缺乏士卒亦無完全之訓練但軍實尙允足紀律尙修明耳統計兩軍總數不出二萬五千人譯文匯報 
[中英兩國鐵路之交涉]  
　　十五日倫敦電云英國外部大臣愛華德格雷伯爵又謂中國政府已一再擔任籌備欵項使滬寗鐵路不致停工英政府頗注意于此事蘇杭甬鐵路合同須俟九廣鐵路議决後再行商議目前暫置不提譯文匯報 
[蘇路股東第一次開會詳情]  
　　十五日午後一點鐘蘇路公司就滬北愚園開股東大會先由王總理報告開會事由請各股東公推臨時主席全體公推王總理淸穆張協理謇爲主席主席王報告同鄉京官呈奏路事之緣起及現在辦事之方針主席張宣讀商部照會添派南路恊理王編修同愈北路協理許觀察鼎霖原文主席王報告漢陽鋼軌已定二千五百墩與浙江合辦又報告先撥銀一萬兩赴奉天購辦枕木主席張聲明股銀收入總數約九十飶萬支出約十六萬有零内以鋼軌回息兩項爲最鉅旣而執事員將刋印之鐵路公司詳章逐條宣讀請各股東公决可否第一章第三節如有本省紳商自集華股句夏頌 
 
 

Page 3

 
 
來君謂應除去本省兩字沈信卿龔子英君謂紳商兩字亦宜除去衆皆贊成沈幼卿君宣布第二章第十一節之附說謂宜照浙例擬定額優先一百萬股主席亦推闡沈君附說之意請公决旋决定優先股無論蠆交分交其數在一百萬股以内均作爲優先股以股數爲斷不以時日爲限其優先股利益年限由主席决定以實在分紅之日起得紅利十年爲斷主席又决定全交九扣利益無論遠近亦不論股數多少槪以九月底爲止第二章第十四節餘利十二成歸股東均攤句某君謂應改作以十二成化爲二十成庶與優先股無碍第五章議定董事不得兼總司理人如經總協理委任爲總司理人即退董事之職又議定董事因事退職卽以次多數者推補又議定董事會議不得少於三人第六章第六十三節股東會議事件卽依在塲股東加議决權多數爲斷或登日報或信函通知即作爲公衆認可原文如兩個月無異議一語宜删衆皆賛成又議定查帪員二人應改爲五人是日到會者四百九十餘名内有女股東二人六點鐘搖鈴散會所有應定路線等事定於今日再議（顛） 
[浙路股東開會續記杭州]  
　　浙江鐵路公司全體股東於初九初十拾一三日在金雅莊法政學堂開會情形已詳前報茲將執事員開出各件照錄於後以供衆覽 
　　（上百整股以上到會股東）王達夫孫采臣孫直齋章振之胡藻靑邱寅叔樓景暉蔣海籌沈養源沈新三沈潮記葉勉卿葉又新省三倉樊時勛朱葆三陳瑞海李雲晝孫問卿蕭谷峰張定甫邢傳經邢植之張石銘沈星記沈仲記劉貽德堂澄衷學堂樹德公司湯白瓦宦 
　　（五十整股以上到會股東）朱衡齋周逢吉金漢章馮古琴馮燦亭倪升泰朱仁齋朱友蘭陳選靑張皞記張竹生袁南安錢子韶孔泉鴻孔然齋孔勤齋許星墀馬誠甫鄭岱生陸德馨陸映庚濮賓盧周傳成金鞏伯蔣孟蘋張菊生徐次雲姚頌南韓淦棠臨浦學堂鍾文記楊振記方鐵公蔣履齋邱竹記孫壽庭舒愛周葉又新陸聚記張讓三金蘭甫陸德記李春暉李友柏徐吉生高鑫記陳天佑倪書記 
　　（被選董事）紹興孫問卿（五千零四十三權）寕波李雲書（四千六百八十四權）杭州蔣海籌（四千一百三十九權）湖州張定甫（三千九百零一權）嘉興沈新三（三千七百六十四權））寕波樊時勛（三千六百八十七權）杭州胡藻靑（三千五百八十九權）湖州邱寅叔（三千四百五十八權）杭州章振之（三千零六十三權）寗波葉勉卿（二千八百七十九權）紹興王達夫（二千五百九十八權） 
　　（被選查帪人。）周逢吉（三千八百一十權）孔然齋（二千四百零二權）韓淦棠（二千一百二十二權）張菊生（一千九百九十一權）朱葆三（一千九百零二權）（渠） 
[湘省鐵路優先股展期長沙]  
　　湖南商會招集粤漢路股優先一項額定四百萬元原議以八月底爲限現因本省及外省代招之股尙未繳齊遂特展緩日期以資彙總截數聞已佈告各代招人使入股者可依舊照繳云（佐） 
[粤路公司聘定副工程師廣東]  
　　粤路公司總辦鄭官應日前電致駐英美欽使請代聘副工程師以厚總工程師鄺宣謀之力經駐美梁公使電覆訪有美國工程師各情已見昨報茲聞鄭總辦接梁公使電後卽擬照來電聘請並禀岑督轉咨商部定奪以重路工（冬） 
[粤路公司章程尙未經部核定廣東]  
　　粤督現准商部咨開光緒三十二年八月初六日接准咨稱據廣東商辦粤漢鐵路公司禀稱公司欽奉諭旨飭歸商辦於光緒三十二年五月初二日設立總局擬在南海縣黃沙地方路成專做運貨載客貿易營業並無期限集股每股五元以雙毫爲本位截至四月三十日止已收到第一期小股銀八百八十一萬七千五百六十二元合八百八十一萬七千五百六十二股共伸計本四千四百零八萬七十八百一十員卽此截止不復再招創辦人廣東九善堂及總商會七十行公司成立由衆股東投筒舉查察員唐彤階尹茂全照商律查核妥協照章呈請註册除將章程規條另行呈送外禀懇咨部立案註册等由咨部查照等因前來並據該公司禀同前由附繳註册公費洋銀三百員到部旋據該公司電稱請示查察員之權限並呈明查察員唐彤階近被石龍股東攻訐公議將名註銷等情本部查商律第十八條所載由衆股東公舉一二人作爲查察人查察股數是否招齊及公司是否妥協等語意在稽核股欵檢查公司辦事情形以昭大信於股東與查帪人之查閱帪目董事局之會議事務者權限各有不同現在該公司大股尙未全收自應舉員查察以符定章至唐彤階一員旣被股東攻訐公議註銷亟應另舉妥員查察一切事宜所有註册費洋三百暫存俟公司各事妥協將章程規條呈明到部核定後再行核辦相應咨行貴督查照飭遵可也等因岑督准咨當經札行粤路公司照依准咨事理遵照辦理矣（冬） 
[商部議改破產律之條欵京師]  
　　日前商部各堂憲會議前頒破產律各埠商界均有以爲不便者應就指駁各條詳加改良訂定此次改妥後須先札知商會必待各商認可再行頒發（貴） 
[常德關道詳勘商埠情形湖南]  
　　常德開埠一事前經督撫委員會同該郡官紳勘定地叚上月二十四日新授岳常灃道石觀察廷棟由黔省蒞常隨卽往謁署任周鏡如觀察詳詢 
 
 

Page 4

 
 
 [H第四版 
開埠事宜各節已迭誌前報前日石觀察復率同縣令前往皇經閣下仁壽菴一帶及德山市周家渡等處一一詳勘勘畢後即往周觀察處邀集官紳商議開埠情形極爲詳愼蓋因前此屢有變局竊恐仍蹈故轍也（佐） 
[户部議令奉天自籌開埠經費京師]  
　　盛京將軍趙留守日前具奏以奉省財政奇絀所有奉天安東大東已開之商埠及鐵嶺通江子法庫門等將開之商埠需用經費甚鉅請由部撥給欵項等因奉旨交户部議奏現户部以庫欵奇絀京師同此窘狀開埠經費應由奉自行籌畵等因已覆奏奉旨依議咨盛京將軍查照矣（閏） 
[派員調查澳洲商務廣東]  
　　澳洲華商電禀政府請設領事婆羅洲之東荷屬某島華旅三十萬人亦公舉代表人禀請遣派華官巡視以免苛虐政府接電後當電囑粤督先派人前往調查商務然後再議設立領事現聞岑雲帥已派湖北候補同知黃厚成先往澳洲察看情形）呂） 
[駐法劉钦使爲法京創設萬國商會事咨商部文]  
爲咨請事據法京義國商會董事呂畢尼而稱創設義國商會於巴黎已閱念年商務發達成效昭著查英俄美奥諸國均已在此設立商會屈計未設商會者二十三國以進出口貨値論德首瑞士次之而中國居第三且華貨入法者値百七十八兆佛郎而法貨之人華者不滿八兆是法國尤爲華貨之一大主顧在中國尤宜加意維持以期推廣現擬糾合諸國公設一萬國商會於巴黎專意講救有益於諸國在法商務各事宜所有會所常年經費按照與會諸國與法國進出口貨値總數比較攤派約計中國資格在每年二千佛郎左右茲備商會章程一份中法進出口貨値年表一份未設商會諸國之次序表一份呈請收存察核願否入會靜候賜復仍一面詢商别國以期衆擎易舉等語本大臣查振興商務端賴商會華貨之銷於法者爲數甚鉅惟華商來法者少斷難自立商會該董呂畢尼擬創萬國商會用意甚善我若附入此會所費無多而於商務前途不無裨益爲特照譯該董所擬章程及附表等咨送貴部請煩查閱應否入會並能否酌籌常年會費之處切盻核奪見復須至咨者（金） 
[德商在金陵建設躉船碼頭江寗]  
　　南京下關向祗招商太古怡和大阪等各家設有碼頭躉船茲德商瑞記洋行又於招商碼頭之上建造碼頭禀經德領事函商金陵關道承認業已開工大約躉船不日亦可安設矣（才） 
[駐德公使丁艱回華之傳聞]  
　　十四日柏林電云駐德中國公使楊晟因其父病故行將回華譯文匯報 
[紀周督在滬情形]  
　　卸任江督周玉帥昨日三點鐘命輿入城分赴道營廳縣文武各衙門謝步滬道瑞觀察特飭警察員四名帶同巡士巡長由小東門迤邐至道縣各署及憲節經過之處站隊彈壓○昨晚申刻滬道率同滬上同僚官紳在洋務局設筵公餞行旌（宜） 
[法國革除死刑]  
　　十四日柏林電云法國内閣　將死刑革除已衆議僉同矣 
[德荷兩國立約]  
　　十四日柏林電云德國與荷蘭國所立殖民地條約已由兩國政府核准 
[日美國際交涉問題]  
　　十五日倫敦電云紐約消息謂舊金山美人相戒不入日本人所設之酒肆辦理甚有次序倘美政府議决敎育問題與舊金山地方美官意見相反則恐不免有反對日本之暴動矣譯文匯報 
[漢口輪船失火案審訊已畢]  
　　十四日香港電云漢口輪船失火被難者之屍身檢騐已畢騐身官謂縱火一節並無佐證陪審因宣言此等被難之人實出於不幸並聲明輪船運載引火之貨物裝置艙面實屬冐險嘗試 
[美外部請日本懲辦違例捕獺之漁人]  
　　十四日東京電云傳聞美外部羅德已行文日本政府請拘捕在美國阿拉斯客海口違例捕獺脫逃之日本漁人加以懲辦 
[日本僑民請美官保護學童]  
　　十四日東京電云舊金山美人昌言排斥日本致美人相戒不入日本人所設之酒肆此事現已平定日本僑民已遞禀嘉禮福尼亞省巡撫請保護日本學　因人皆以爲此輩按律不得受保護也又電云東京日本報章以美總統辦理此事鎭靜不搖皆爲感激 
[英國海軍選用旗艦]  
　　十四日倫敦電云英國新造之戰鬥艦德來得諾脫號已選作本國艦隊之旂艦 
[英國上議院商議敎育條件]  
　　十四日倫敦電云英國上議院詳細討論敎育條件研究之時衆頗注意自前次研究國法條件之來上議院議紳到者當以此次爲最多議紳漢尼基擬改爲學堂授課時刻應强廹學生講習宗敎政府本不以爲然因行投票法以議計贊成者二百五十六人反對者僅五十六人藉以抵抗政府 
[英日盟約之關係]  
　　十四日倫敦電云英人皮萊在下議院向英外部大臣愛華德格雷伯爵詰問畧謂英日兩國所立之約曾否載明日本如與美國失和英國可不顧問一節英外部答稱英日盟約實仍一尋常條約並無與他國啓釁之處 
[斐列賓島國會選舉之期]  
　　十四日倫敦電云美總統羅斯福宣言斐列賓島國會第一次選舉事當於明春舉行 
[法遣海軍赴摩洛哥海口]  
　　十四日倫敦電云法國海軍援兵已抵丹支亞海口藉以保護法國之利益 
[俄國平靜消息]  
　　十四日倫敦電云俄皇降旨立憲記念日已過俄國全境平安無事當日各處因恐有亂故皆安置重兵 
[俄京匪徒正法]  
　　十四日倫敦電云西摩十月二十九號俄京所出炸彈案内有同黨五人已由軍法院提審處决譯字林報 
[贈書彙謝]  
　　昌明公司贈本國地理學敎科書上册首編總論第一編天然地理第二編人事地理圖說明晰才料豐富以之爲中學校師範學校之用極爲適宜○彪蒙書室贈繪圖簡明識字敎科書第一册初等小學國文敎科書第一册又修身敎科書第一册附敎授法一册均體察兒童之心理分科敎授不苦艱深誠啟蒙之善本也○競業學會贈競業旬報第一期一册其宗旨在振興敎育提倡民氣改良社會主張自治報中議論紀載純用官話則編者又有統一語言之希望云（望） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[廣東畢業生新進士之歷史]  
　　陳錦濤字瀾生南海人初在香港皇仁書院畢業充當敎習旋在水務局授職後在天津北洋大學堂上海南洋公學充當算學敎習辛丑年盛宣懷特派十人往美國遊學陳君爲領班在北忌利大學堂習理學專科得學士學位復入耶路大學堂得碩學士學位癸卯年就岑督之聘回粤充學務顧問官甲辰年帶領學生往美國遊學仍留耶路入研究科今年六月返國張煜全字昶雲南海人初在香港皇仁書院肄業攷取北洋大學學生習法律科已亥年被選派往日本入帝國大學年餘歸國辛丑年盛宣懷派遊學美國入北忌利大學堂攷取義勇隊隊長畢業後復入耶路大學堂得學士學位往遊德國適端戴二大臣到美特電邀隨行遍歷歐美五月回國胡棟朝字振廷番禺人初在皇仁書院肄業考取北洋大學生習工程科辛丑盛宣懷派往美國遊學入北忌利大學堂得學士學位著有鐵路指南一書頗行於世復入康里魯大學堂得工程碩士學位該大學設立工程專科五十餘年學生之考築橋法從未有得九十分之程度者胡君獨得九十八分爲該學堂冠并得入美國工程總會發明造橋新法工程總會特贈以金牌近應四川錫督之聘充川漢鐵路總工程師徐廷爵字建侯香山人初在天津中西學堂肄業考取北洋大學堂學生自費遊學美國入烏必佛工商業學堂畢業後復習織造學去年六月反國陳仲箎香山人自費往美國遊學習醫科曾在省城時敏學堂充當敎習徐君景文番禺人初在香港保羅書院肄業自費往美國遊學習牙科（冬） 
[著名梟匪押解到蘇蘇州]  
　　昨紀著名梟匪就擒寄監一則茲悉該匪　士洪係由鹽捕營統領劉體乾密派管帶吳儉愼緝獲已於十四日由鍾令鴻鈞曁吳弁由皖省押解到蘇卽奉蘇撫飭發首府何太守親提審訊丁供曾在江浙一帶犯案已二十三起現因患病被獲惟求早日正法無所怨恨等語太守得供卽發長洲縣收監候禀蘇撫移會浙撫核辦并悉該匪被逮時極力拒捕槍傷營勇七名幸無大害該匪所帶匪船十八艘亦全被獲住並干艙中搜出軍械甚多現已一併解省矣（宫） 
[上海官事]  
　　廣東提學使于式枚候補道方政沈桐昨詣道轅拜會○署邳州知州章維鈞日本師範畢業生趙金聲楊成鑄江蘇候補府調粤差遣程先進候補知府章恩江陰釐局委員通判王士暄候選縣丞鄧長靑等均至道轅禀見○候補知縣劉定榮由蕪湖回出口局委員知府樊炳煦由崇明回均到道禀知○前粤海關監督常恩辭行北上（宜） 
[函請警察敎員]  
　　浙省石門縣現因開辦巡警學堂因需敎員前日函致本埠商會代聘查秋坪赴石敎習昨已乘輪前往（宜 
[挽留西局巡長]  
　　本城警察西局巡長姚明傑前奉總辦調至西門外爲西區巡長現有西局巡目巡士及西門内一帶舗户居民向總辦挽留朱知可能俯允否（宜） 
[道批]  
　　郎中許之印家人張燕禀批云此項轇轕旣由縣會同會丈局到地勘明諭令趙茂堂將丈見多地一畝三分一釐二毫撥還爾家主管　尙缺二分九釐六毫是否仍被趙茂堂侵佔抑升科時查丈不明所致究係如何情形仰上海縣查明具覆察奪（宜） 
[批示丐規擬作捐欵]  
　　丐頭沈全投禀總工程局誣控收捐司事唆止鋪規已誌前報昨奉局董批示略謂丐欵一項本局擬俟勤生院成立後卽改作捐欵以符敎育窮民之義據禀商鋪藉諉收費留難等情是否確實候查明核辦云云（非） 
[禀請米船免令遷讓]  
　　南市停泊之常昭江陽各米船近因開浚黃浦將次興工由工程師奈格君函知稅司請滬道飭縣諭令遷讓該幇船户以船多人衆悉賴運米餬口萬難移去業已由該船公所分禀道台曁上海縣及總工程局請爲核辦矣（尺） 
[諭禁賽馬時之賭博]  
　　萬滬西商每届春秋二季舉行賽馬每有華洋人賃屋廣設賭塲本届十九二十念一日賽馬英美工部局各西董連日會議以此項賭博亟應禁止以保治安故前昨兩日由英捕房派華探李星福與三十六號西探至跑馬塲一帶諭令各房主不准將房屋租與賭徒如違提辦不貸云（孝） 
[美界火警]  
　　前晚十一點半鐘美租界嘉興路一千三百二救熄（似） 
[發封女堂烟館]  
　　新馬頭小橋東首女堂烟館由警務長督同巡目巡丁將　千人拘局分别責罰已詳昨報茲正裁判官孫明府又標發封條二帋飭探協甲將小妹所開烟館發封並飭將洪生碼頭女堂烟館十餘家一律查封拘究（非） 
[法捕房拍賣充公物件]  
　　法租界捕房所儲歷年充公之綢布衣服銅錫器烟鎗洋傘等物業奉麥總巡諭飭于前日拍賣所得拍賣價洋共計有一千六百餘元（深 
[流氓吵閙茶館]  
　　流氓牛皮玉生鐵匠金林及顧子新等昨日在豫園湖心亭茶館誘猜鐵寶館主向阻不服反將檯桌碗盞搗毁一空經館主禀控警局該流氓等卽人出勸已將毁物照賠而茶客堂倌之被搗致傷者尙復不肯干休已分赴局中控究矣宜） 
[禀控賴銀]  
　　昨有安徽老人在道轅前放聲大哭旁人詰其原因則自言休城人姓金名維城有蓄銀千餘兩向有大東門外某紙店取息度活今該店經理已易程姓昨持據向取本利詎程意存圖賴將憑據撕碎言畢又哭某紳士聞之代抱不平爲之繕具禀詞嘱赴道轅泣求追究云（宜） 
[總上程局記事]  
　　絲線作孫思善因伊夥張和尙所帶衣包内暗藏絲線向之　問被夥用剌傷頭面報由南區解局孫明府判將張戒貴一百下交保○江兆猪客劉正昌等糾聚賭博由巡士解案訊判罰洋十角○保安棧客周宋生被同棧胡子竊洋八十元由棧夥丁國安扭獲搜得洋五十元解局明府判戒責四百下押攺過局六月着丁賠給洋十五元○孫榮昌張桂生等竊張元茂舊布十八件賣與同泰舊貨店得價洋八十元由張文蘭報局緝獲解究訊判押吊贓在案昨日派探至法捕房恊傳同泰店主李安到案官判賠洋八十元孫戒責一百五址下發攺過局六月張三百下發押四月寸） 
[公共公廨會訊案]  
　　美商喬其立投該管領事署控華人蔣鴻泰抛工請照會傳究經讞員關司馬簽差飭傳前午與白副領事會訊原告洋人譯供蔣攺造房屋無故抛工請究蔣供並不抛工困有事暫停數日司馬商之白君以供詞各執判蔣交保候復訊再奪（力） 
[公共公廨早堂案]  
　　江北人羅春祥與趙王氏之子趙某將妹子誘至上 
 
 

Page 10

 
 
海挽蟻媒賣入花烟間内爲娼得身價洋一百七十元其母趙王氏以女久不歸函托姪子王恩吉在滬找尋王在盆湯弄龎鴻泰花烟間認明無訛函追趙王氏來申報由包探徐阿華恊同西包探將羅春祥鴇母龎王氏解究趙王氏求請追還女子訊之王供三天前見該女在龎鴇花烟間内小的設計吸烟該女囑函追其母來滬求察訊之羅供該女係伊兄賣娼小的只得中費洋三元讞　關司馬商之美白副領事判羅春祥押候限一禮拜交人如違　罪龎鴇交保　候查明究辦○寶和洋行賑房失竊莊票一案官判限十四天袁茂廷繳洋一百元吳云淸繳五十元仍勒交借票之王狗子到案訊立各情已詳本報昨袁呈繳洋五十元其餘求寛限再繳此案被拘後有流氓紀九子向家中詐去洋元求恩提案究追司馬以袁所繳之洋五十元連同吳繳之洋合成一百元先着寶和洋行收領判袁交原保展限十四天繳淸所控紀九子一節另行具禀提究○小孩王小榮顧廣太用鐵棍擊破王阿三頭額由捕解究訊之王顧同供均有母親並不行兇司馬判押候下禮拜二由捕傳各人母親到案領回管束○痴子陳連發發瘋由捕送廨安插又殷貴卿向周榮記之東家借貸不遂用水烟袋打破周頭由捕送究又華阿三因貧呑烟經人求活送訊司馬判均發棲流所○陳桂卿摸竊鄧某衣袋洋元由捕解究判押三禮拜○過犯林阿喜馮阿信今又竊取魯阿水家綢衣報捕吊賊解究司馬以怙竊不悛判各押西牢兩年○王阿五駕車撞傷席紀氏由捕解究判押候傷愈解訊○前沈小弟控蕩婦陶周氏周兆祥串媒放鴿田氏一案媒人李守之供出田福林一女兩配陶周兩人串媒騙洋屬實各押西牢半年在案昨田妻某氏稱求恩押禁捕房以免西牢之苦讞員關司馬商之美白副領事准照會總巡將田福林改押捕房（力） 
[法租界捕房事]  
　　倪恆發擺設水菓攤引人擲骰爲巡街捕查見將賭具一併拘入捕房飭押候解廨訊辦○張仁卿許阿福串竊某包車夫油衣被探解入捕房命押候解廨○張少賢前晚在某里東張西望巡街捕以形跡可疑拘入捕房捕頭飭押候解堂嚴究興） 
[美租界捕房事]  
　　昨日彙司捕房九十一號西探會同米順陸恊庭二華探至北浙江路拘獲私造冐牌火柴之周巧喜曹金法龔長壽華阿華四名帶入捕房奉飭押候送辦○昨晨有兪阿三者肩　衣箱一只爲美包探撞見向詰支吾當將人贓拘入捕房奉飭押候查辦○王小紅子竊包金香烟咬口由探陸恊庭拘入捕房押候查明失主再行送辦○婦人余吳氏與張小泉二人昨　華記路將糞夫張阿榮扭毆由捕一併拘入捕頭詢悉該糞夫多日不去倒糞申斥寛釋○某西人乘醉至百老匯路胡鬧由印捕拘入奉飭押候酒醒開釋○元芳路趙章友之子才法前夜走失由趙報請訪查捕頭允之（似） 
來函 
[尙賢堂第一次之講義]  
　　尙賢堂秋季開學後每逢禮拜六敦請中西名人討論敎育問題首次演說者爲英國有名敎士李提摩太先生該堂敎習學生及來賓等旣入座李佳白先生起而言曰敎育爲預備立憲之基礎此次開講專　討論敎育爲　旨中國民智如仍不開則變法亦終無實效余故甚愿博採衆人之議論以期折衷至　竊思中外友人中之善於演說者莫如李提摩太先生應請其到堂首次宣講李提摩太先生之名聞於中國人皆稱之爲中國之友人屢次爲中國調停和局拳匪之亂山西敎士受禍最烈事定李提摩太先生創議以各敎士所得之賠款撥充學堂經費在山西省城太原府设立西學專齋當時撫晉者爲岑雲階制軍素　李提摩太先生之學問特聘其管理學堂今李先生甫由山西回滬當能舉其閱歷所得者爲諸君子言之 
　　李提摩太先生曰余今日演講題爲世界敎育分創始守成兩大端夫人之以利濟爲懷者吾見其罕矣盖世界上惟創造新法發明新理者始爲有益於世之人然創之者僅數人而從之者則千百萬人是則合古今中外而無二致者也今試畧述數大端一曰養民之道上古神農氏敎民藝五榖而事興至今廟食不絶泰西各國有發明機械汽機電光化學者矣而美人貝勃克近創新法仿製果木宛若天生尤爲亘古奇事凡若此者於製造運皆稱利便然發明者與創造者僅數人耳其餘皆附從者也二曰敎民之道中國之有漢學宋學猶西洋之有巴比倫埃及希臘等古學前人殫一人之心思才智　此絶詣後人靡然從之耳三曰安民之道古時戰爭　弓箭但有步卒而無騎兵其後各國復創造鎗炮命中致遠日見精良執政者頒律法憲政遇有民間訟事必一秉至公持平辦理殫精竭盧必求其備四曰新民之道老子孔子摩西摩哈默德耶穌皆敎人以知上帝之數人者創立各敎於數千年前從之者不知幾千萬人矣國無宗敎則不能進於文明盖宗敎者所以導人以盡性知命也綜舉以上所四大端而觀從知創始之人實寥寥可數耳其能從之者則勃然以興其不知從之者則日見衰敗今日歐美各國之富强中國之貧弱其在此乎 
　　李提摩太先生操官話演說約有一小時之久旁證曲引旣詳且盡講畢洋貨董事蘇寶森觀察代在座諸人向李提摩太先生稱謝畧請李提摩太先生在中國辦各事皆　利濟爲懷素所敬佩今日一席之談使聽者皆爲之感動奮發冀爲提倡之人豈不善哉尙賢堂西文華敎習金君助蘇君之議起立致謝畧云今日在座聽講之學生得耹李提摩太先生之偉論自茲　往常亦勉力學爲始之人矣衆皆稱善會遂散 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
