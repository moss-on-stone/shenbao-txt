# 1915 - 207 - 4915257

 

Page 1

 
 
   
 
 

Page 2

 
 
時評 
[司法威信（冷）]  
　　時值司法界有垂頭喪氣之報告而乃又以司法威信爲言者何其與時相反也 
雖然政府每言威信押知政府之威信何由而立乎恃人乎抑恃法乎使苟棄法則所謂威信者將何所標凖乎今傾軋之徒乃欲削除法之威信以增人之威信何柰南轅而北轍乎夫法界而有弊整頓之可也改革之可也若用似法非法之徒以事干涉并出似弊非弊之說以逞淆惑我恐司法之局面破而政府之威信亦從茲去矣蓋人民旣無所適從即欲威而畏之信而服之末由也 
[命令]  
　　八月一日大總統策令任命陳懋鼎爲參政院參政此令 
又令何麟書曹豫謙徐謙均授爲中大夫此令 
又令陸軍部呈請將王瑞廷授爲陸軍騎兵中校應照准此令又令雲南巡按使任可澄呈請任命試驗曁審查及格分發雲南之知事余斌試署維西縣知事林口正試署富民縣知事李佐華試署武定縣知事周傳德試署龍陵縣知事李文幹試署大闗縣知事方濓爲永善縣知事應照准此令 
[專電]  
　　北京電莊藴寛爲應案事密呈總統司法威信宜保國家權限宜明若未查出法官不法實據遽行干涉審判之不合並謂此案反覆實與整頓財政無闗且深明程應之無他云云批交平政院察核具復 
　　北京電據當局云濮陽現又出險惟距龍口尙遠徐世光前此查看全堤情形預料危險因於該埝後身遥築圍埝一道月來大雨水漲果由該處坍倒約百餘丈幸有圍埝未經溢出迨水勢漸減堤溜似趨入大河餘波衝入圍埝基根爲止急流旣未湧入築合諒易著手徐病假未滿聞報將力疾赴工 
　　北京電黎副總統因參謀部顧問部附一體送入訓練總監部特於三十一號在部開宴所屬各機闗人員亦與座副總統親自到部極一時之盛 
[譯電]  
　　北京電中國礦律現付修正以期吸引外資合開礦產（一日） 
[戰電]  
　　其一（英人路透電） 
　　巴黎電今日下午發表之公報僅謂德軍在亞爾薩斯進攻大受損失而退法飛機仍在從事攻擊今晚公報謂前敵各地點有砲隊戰事法砲數排襲擊聚集末斯河與摩塞爾河間之德兵一大隊加以猛烈之砲火德飛行家在南錫附近瑪爾佛維爾高原擲下炸彈二十枚（一日） 
　　倫敦電費蘭巨元帥報告七月三十日續戰情形謂翌日以砲戰居多昨晚英軍復擊退敵步兵二次八月一日無步兵戰事 
（一日） 
　　羅馬電意軍陣線前爲半圓徑式在薩格拉杜與芒伐爾康之中間茲因加沙高原一役意陣線己展長成一直線形自北至南悉爲險要之區綿亘五英里東面亦有設防要塞長三英里皆奪自敵軍者意砲刻可夾擊奥軍諸砲台戈里西亞奥軍司令部曾爲砲彈擊中時意司令正在晚餐也（三十一日） 
　　倫敦電基尼伐接奥國加尼哇拉省萊巴治埠來電據稱七月二十八日奥軍以十七萬人之衆内有德國巴維利亞兵三萬人力攻加沙高原之意軍未能收效（三十一日） 
　　羅馬電公報謂奥巡艦兩艘驅逐艦六艘希圖奪回比拉戈薩島發砲轟擊並派水兵登岸砲火在後掩護但登陸之兵即被擊敗其未死者悉泅水逃回軍艦意兵僅傷二人（三十日） 
　　彼得格勒電昨日國會開幕旁聽席皆滿多係重要人物及外交家議長首相外相陸軍大臣相繼演說皆謂戰事愈惡則俄國偕忠勇之協約國力　求勝之决心愈堅俄國必極端發展國家之力以逹此目的云（一日） 
　　倫敦電法國公報謂德人前因法國艦隊轟擊小亞西亞之亞力山大里太故勒令法國羅倍主要居民付賠欵法郎十五萬枚後因若輩不肯繳付並因羅倍製造家不肯爲德軍開廠工作故拘捕一百三十五人下獄法政府現有報復之意（一日） 
　　倫敦電聞政府擬宣布棉花爲違禁品大約將與美國籌議收買運往德奥之棉花且擬與荷蘭及瑞典瑙威丹麥諸國協商相同之辦法（一日） 
　　倫敦電海軍部稱七月二十八日以前一星期中德濳艇共擊沉英汽船三艘漁船十七艘（三十日） 
　　海牙電荷蘭上議院巳全體一致通過國民軍役期延長之議案並議准海軍特别經費荷幣九千萬佛洛林（三十日） 
　　華盛頓電美政府因德員以美國護照給予刻正英國被擒之間牒故向德國質問（三十日） 
　　紐約電美政府因德人煽亂頗爲活動故設法保衛重要人物及軍械廠所並稽查炸藥之銷路白宫四周日夜有衛隊擎鎗巡邏（三十日） 
　　倫敦電官場消息謂埃比林號所載之美國人民死二人傷一人 
（一日） 
　　其二（德人德文報專電） 
　　柏林電各晨報皆發號外宣布奥國騎隊已入魯白林故華沙伊凡哥洛與東南之鐵路交通業已中斷僅留由塞特里士至白萊斯特里土夫斯克之一直缐據俄國發往英法及各中立國之消息觀之俄軍顯已開始離棄華沙俄國軍界之羅斯基印凡里特報載有長論安慰衆心謂俄軍或將離棄維斯土拉河砲台退至柯夫洛.格洛特洛.白萊斯特里土夫斯克.布格河直至南部邊界爲止則陣地可以鞏固俄人之意俄軍必可於此獲最後之勝利現被迫襲行一八一二年之戰略以荒地棄讓敵軍否則必遭大禍俄人現希望亞歐聮軍取强有力之攻勢以救東境之急各報皆以增刋及社說評論戰爭週年紀念大抵皆述戰爭之原委及今日戰局之樂觀各陣地特别訪員皆寄來函件内謂德奥兩國今除亞爾薩斯及加里西亞一小隅外餘皆廓清無一敵兵而兩國聮軍則在亞歐占據敵境五萬三千方基洛邁當内有比利時之全土反法國最沃腴之一部分又在東歐占據敵境十五萬方基洛邁當内有古爾倫.柯夫洛.蘇瓦爾基.洛姆柴.泊洛斯克.加里資.彼得柯夫拉杜姆.基爾斯全部分及華沙與魯白林二處之大部分綜計所占之地大於巴伐里亞國境兩倍云中立國各報亦評論戰局海牙新郵報謂俄軍嘗圖進窺柏林今於一週之末反棄華沙大約一九一二年之舊劇復將重演此次退走是否爲戰略起見抑爲德軍壓迫出此不久當能自明聞俄國國會巳定星期日召集届時政府將詳細宣布戰局成洛維資消息謂俄軍現正用日本排砲及子彈作戰其器物皆甚惡劣調查之後始知日本所售者乃十年前之戰利品路透電社所傳羅馬尼亞豫備與英法俄意四國簽定盟約一節巳經當道聲明乃無稽之說社會黨領袖克拉拉氏在斯特加特　逮已解至加爾魯希其故未詳據前敵私家消息謂伊森沙河意軍攻勢激戰十日後完全潰敗大受損失奥軍現仍占守舊陣地意軍士氣沮喪（一日） 
[東方通信社電（日本人組織）]  
　　東京電松方侯爵奉到召集電諭可於今日午後四時到京正式元老會議即可開議目下之形勢惟内閣元老兩方面以其各異之目的互相探索而巳此爲至當之觀測也 
内閣方面餌元老之後繼内閣組織爲難特以改造案進元老則以維持時局之見地現專勉力物色後繼人才然現尙無成案而各元老問之意見亦多紛歧内閣方面之意向於大隈伯辭任之後仍力維持内閣寗求元老以爲之助然欲維持政局究屬困難之事云 
大浦子爵巳經呈報退隠凡百公務悉行抛棄政府决定此後事件不影響及於子爵之身故子爵之身分可得安全 
同志會之大浦派及非幹部派排斥幹部之機運頗高政友會則持旁觀之態度（二日） 
　　濟南電山東鐵道黄箕舖（譯音）車站前月三十日晚忽有中國馬賊數名出現襲擊看守岔路軌道工役該役受傷甚重賊遂搜刦財物逃去日本當局巳與中國官吏交涉查拿人犯（二日） 
　　濟南電濟南警察廳長楊慶筠氏去年時局以來闗於中日交涉極力調和均獲圓滿大局得以維持厥功甚偉故現巳蒙擢升濟南道尹矣（二日）　　濟南電蔡巡按使前以山東要件入京覲謁袁大總統茲巳事畢於七月三十一日回省（二日）　　濟南電同文公所附設之商品陳列館布置旣妥遂於昨日（一日）開館是夜所員特設盛筵招待中日官民赴會者三十餘人頗極一時之盛　（二日） 
要聞一 
[德艦長爲人推重之索隠]  
　　字林報云前德巡艦愛娟登號艦員海軍大財穆克氏述愛姆登號之事蹟以告國人德報紀之頗詳茲轉載其一節如下穆克氏曰吾艦於擊沉英船時輙予敵　以充分之時間俾船客得各保全其所 
 
 
 

Page 3

 
 
有英人深感之故愛姆登號爲於東方海面最受人景仰寳愛之軍艦但就全體言之英人實不知戰爭爲何物吾人之所謂戰爭者非英人之所謂戰爭吾人視此爲國民之戰局而英人則僅視爲游戲耳印度今境取愛姆登號艦長之英武事蹟譜爲歌曲傳爲美談吾艦犧牲寳貴一光陰以加惠船客並竭吾人能力之所及以使其愉快而減其痛苦其爲人所崇拜也亦固其宜某英人於吾人將沉其船之前哀懇吾人保全其所愛之摩託自行車吾人許之該英人感極欲泣而言曰汝德人誠高尙人物哉若英國海軍中人烏能如此後吾人行近錫蘭及印度南埠海岸時英人印人羣集海濱注視吾艦揮巾示敬揚聲歡迎吾人見之深以爲異此殆崇拜吾艦之現象也云云愛姆登號艦長之舉動有紳士之態度有遊戲家之氣概故世之紳士與遊戲家重其爲人譜爲歌咏傳爲美歌惜穆克氏雖服職於愛姆登號然猶不脫日耳曼人之本色此其所以不能了解愛姆登號艦長爲人推重之故歟 
[俄軍之近訊]  
　　華德日報曰近來人多謂俄軍之敗因器械不良軍火不足而不知實以軍心渙散使然茲讀俄報所載該國軍人有賄賂醫生先事託病以避兵役者有巳入伍而復逃遁者總之俄人雖明知軍法森嚴苟能出死逃生即無不爲之而巳噫爲國干城之軍人旣巳如此又安得不敗也哉他且不論今姑將俄報所載者分别錄下以供衆鑒 
　　俄國有曰軍事追求報者於四月一日載有俄國軍官一百四十九人之名據稱自三月一日以來俄軍有軍官一百四十九人無故逃走今特披露其名姓於報端以便查緝云嗚呼軍官者一軍之表率也今身爲師表之軍官旣以遁走爲要圖則其軍士之效尤與否更可想而知矣 
今者莫斯科軍區之司令官桑得茲奇步兵大將特發明令通飭其麾下之將官曰本將軍以曾受傷或患病之軍士何逗遛内地日久而不速回其軍隊殊爲怪事苟非有獘必無日久不愈之理故特派調查委員前往蘇瑪城查驗兵士之實在病情傷况如何茲據該委員等由養育兵站所來之報告稱下級軍士一千一百三十六人中有一千零二人業已全愈此外尙須醫生查驗者十人卑怯無勇者四十九人殘廢不堪復用者二人尙需休養者三十三人業巳逃走者四十人至於在私立醫院養疴之軍士五百人其中有一百五十人業巳全愈可令其入伍照舊供職而在蘇瑪養疴之軍官十八員巳有九人早巳回其原差云現在吾軍祗因疏於防範致令軍中缺額甚多今姑嚴飭蘇瑪軍區長官索泊勒夫斯奇上校以後當嚴厲監督該區之軍事苟再有疏忽定干重究不貸然該區之醫生當各拘禁兩星期以示薄懲此諭 
俄國有製造局十處專製造軍火不知何人縱火致兆焚如現在俄國正繼續調查縱火之由據俄國諾沃野烏爾木雅報稱有犯政治嫌疑之工匠多人已被拘獲云 
[戰事雜錄]  
　　英海軍之勝報華德日報云日前英海軍戰報復大詡勝利則德一巡洋艦屈尼斯堡號孤懸海外泊於德屬東非之路費殿阿現被英國兵艦擊毁是也英報自稱鐵甲游弋艦二艘溯路費殿阿而上助以飛行機之指導砲擊德國巡艦屈尼斯堡號第一次在七月四日相繫六鐘之久屈尼斯堡號起火我艦旋退及七月十一日第二次進攻遂毁該艦計兩次所受之損失死四人傷六人耳 
屈尼斯堡號之被毁諒屬事實第是英艦於進攻時尙助以阿口之大戰艦英報則密而不宣再以區區毫無防守之小巡艦英以鐵甲游弋艦兩艘得種種之助猶須進攻兩次始將該艦擊毁榮光何在至其損失死傷共計纔及十人亦必有不盡不實之處猶憶英艦攻擊逹逹納爾時先 
只云死傷數人其實死傷不資海軍全體且有動摇之勢以此相例則其今次之傷亡定在十人以外面我艦能抵抗致死彈盡而後巳雖云毁敗亦足雄矣 
　　俄國之戰俘五月三十一日俄報載稱至四月一日止在俄之戰俘計有軍官一萬七百三十四人兵士六十萬五千三百七十八人而加里西亞人之被俘復放歸鄉里者尙不在内云按俄國戰俘所以如此其多者實有俄軍拘囚德奥之平民婦孺居其多數蓋俄軍於佔據加里西亞及侵入東普路斯時大肆掠奪舉該地之老弱婦孺悉擁之而去上報統將不辨兵民但曰俘敵若干以爲邀功之地此所以俄軍每送俘虜於各城必在深夜及濃霧中也 
[雜評一]  
[日本之政局（無名）]  
　　大浦退隠矣大隈亦將退戰矣日本内閣摇摇無定而繼起者又乏人才元老之意見又不一致甚矣國事之難任也雖然此次日本内閣之風潮其果爲賄案耶爲政爭耶抑其外别有故耶是則令人難斷矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[平政院傳提人證之簡要辦法]  
　　平政院因路案牽連人證衆多辦理手續複雜特定傳提人證簡要辦法各節巳略記前報茲錄其原呈云竊惟本院審理糾彈事件闗於傳提人證事項曾於民國元年十一月呈奉批准辦事細則第二十九條内開糾彈事件被告有應行拘傳或看管者得囑託就近之行政司法官署代執行之其應行搜查證據時亦同依此項條文解釋無論京外行政司法各官署均得由本院逕行咨飭辦理然一乍以來凡遇傳提人證事實上恒由各部總長及各省巡按使與特别行政區域長官轉飭辦理京外官署對於本院囑託執行事件頗盡協助之力惟文書層疊往返稽遲洩漏機宜在所不免有時逕行飭辦或有呼應不靈之處故辦事細則規定雖有明文而適用尙多窒礙本院公同籌議擬請嗣後遇傳提人證事闗緊急者按照本院辦事細則正當解釋無論京外各行政司法官署與直轄附屬機闗均得由本院逕行囑託辦理該官署不得以未奉上級官署之命藉詞推宕再辦事細則所稱搜查證據當然包含私宅而言祗以本院非純粹司法機闗驟仿司法檢察之例搜其私宅證據聞者或議以爲苛然官吏旣被糾彈涉及刑事範圍者十人而九贜私虚實悉重證憑私宅函件簿據最足以供參證之用擬於交審官吏情節較重者得由本院逕派員警會同就近警署人員實行入宅搜集仍嚴防騷擾以杜流弊其往外省各案得囑託就近之行政司法官署代爲執行似此簡捷機密於審理旣多便利而期限亦不至延長如蒙允准懇即批飭京外各官署遵照云云巳奉批令呈悉准如所擬辦理交司法部通行遵照矣 
[路案中之續劾與攻訏]  
　肅政史續劾京奉鐵路庶務員郭鳳翰即西圍　購麻中飽巳交交通部查辦聞此事於兩月前已經交通部查懲不知如何又成參案又京漢路車務處科長王世淯亦有被劾之說並聞交通部以該路車務處總管之下爲第一科長 
即王世清第二科長爲一洋員皆主管運輸事務者其餘他科管稽核等事自唐士清去後俞人鳳以局長兼領車務總管因不諳法文故事仍倚王以辦據云若再去王則車務處事幾將停工而倉卒又無相當之人繼任因此極爲躊躇蓋綜理該路車務之人須具數種資格一熟諳本路情形一習練運輸事務一通曉法文一車務資勞並著以是極難其選 
　　近日各路内部盛行攻讦之風而京漢一路爲尤甚觀各報所登之匿名信可知其實尙不止此聞投函於肅政廳交通部或該路新局長及各首領者每日亦必有數十件之多甚至被開除之僕役亦有投函於部訴寃者並有揭發工頭曾欠其銅元數十枚者五光十色　所不有而又多屬匿名各方面祇能置之不理但因此之故下凌其上僕欺其主之事已有多起凡支薪百五十元以上者殆無不受攻擊各路人員皆惴惴以罣誤爲懼事務進行之濡滯殆爲自有鐵路以來所未有云 
[調勳中之四省巡按使]  
　　湘與皖安徽巡按使韓國鈞近來有請求調任消息而現署湖南巡按使之陶思澄則本爲一時暫局政府久巳物色相當之人物而前審計院院長李兆珍氏適尙未有安頓故有昨日之明令至陶思澄氏有無下文不得而知其財政廳長之本缺早　簡任嚴家熾然傳者則謂仍須回財廳本任也又聞韓之求調確因在皖有種種困難其所保薦之財政廳長鄭鴻瑞不爲某當道所喜於辦事上不免有妨碍此爲不得不調之一原因至陶思澄自署巡按使後銓叙局擬予進叙少卿總統諭以俟補實後再予進叙故陶氏無久任之望外間早已科及者也 
　　浙與閩浙江巡按使屈映光以本省人爲本省最高行政長官早有調任消息以符廻避本省之意嗣後外問紛傳屈將調任福建然許巡按使爲徐相識拔之人一時決不因肅政史之風聞言事而遽行解職惟近日屈使調任之呼聲益高繼其任者確爲新簡之財政廳長吳鈁氏聞吳巳調法制局調查湘人江某同往浙中爲未來政務廳長之預備而屈使調動之所以遲遲未發表者或者政府因屈使治浙二年擔任中央解欵成绩獨優一時苦無相當之位置耳 
[模範自治之總議事會與總董事會]  
　　京師試行模範自治之區議事會區董事會等已迭紀前報茲復得總議事會與總董事會各節爲述如下總議事會應行議决事件如左一闗涉京師地方全體自治範圍自應行興革整理事宜二各區通行之自治規約三本會應需自治經費歳出入預算及預算正項外預備費之支出四本會自治經費歳出入决算報告五本會自治經費籌集方法及地方全體擔任之公益捐六本會自治經費處理方法七本會選舉上之爭議八自治職員辦事過失之懲戒（其懲戒細則以規約定之）九闗涉本會全體赴官訴訟及其和解之事總議事會議决事件由議長副議長呈報自治總監督查核後移交總董事會按章執行 
　　總議事會有監察總董事會執行事務之權並得檢閱其各項文牘及收支帳目遇自治監督有諮詢事件應臚陳所見隨時呈覆於地方行政與自治事宜有闗係各件得條陳所見呈候自治總監督核辦總議事會於總董事會所定執行方法視爲踰越權限或違背律例章程或妨碍公益者得聲明緣由止其執行若總董事會堅持不改得呈候自治總監督核斷 
　　總議事會會議每季一次以二月五月八月十一月爲會期每會期以十五日爲限限滿議未竣者得由議長宣示展限十日以内其有臨時應議事宜經自治監督之通知及總董事會之請求或議員全數三分一以上之請求者均得隨時開會會議時議長如有事故以副議長代理會議非有議員半數以上到會不得議決會議時總董事會職員均得到會陳述所見但不列議决之數不禁旁聽會議事件有闗係議長副議長及議員本身或其父母兄弟妻子者該員不得與議會議時議員及旁聽人有不守規則者議長得止其發言或令其退出議事規則及旁聽規則由總議事會自定之 
　　總董事會設職員如左（一）總董一名（一）董事五名（一）名譽董事十二名總董以本地方選民由總議事會選舉正陪共三名呈由自治總監督詳報内務部開單呈請大總統指派一人董事以本地方選民由總議事會選舉呈由自治總監督詳報内務部立案名譽董事以本地方選民由總議事會選任之（凡總董董事及名譽董事選舉事宜另定選舉章程辦理） 
　　總董董事以二年爲任期任滿改選名譽董事亦以二年爲忏滿每年改選半數若同時就任者其半數卽以一年爲任滿總董董事均支領薪水其數目由總議事會以規約定之名譽董事不支領薪水總董事會職員任滿再被選者均得連任惟不得同時兼任總議事會議員及各區自治職員但名譽董事不在此限總董如有事故以董事内年長者代理年同則以居本地方較久者代理若再相同以抽籖定之 
　　總董事及名譽董事因事出缺及補缺各員之任期應按前章辦理總董董事因事出缺及名譽董事因事出缺至逾定額之半者均即補選補缺各員之任期以補足前任未滿之期爲限總董事會因執行各事有應設各項辦事員時由總董遴選派充不限以選民但須經本會之公認其細則另以規約定之總董事會得設文牘庶務等員其員額薪水以規約定之（文牘庶務員不限以選民由總董事遴選派充） 
[改革軍事制度之討議]  
　　軍事制度各國不同政府近日籌議將訓練軍需器械三項設爲獨立機闗均直隸於大元帥大元帥之下設總監一員以統轄之聞現在之統率辦事處將改爲大元帥府以實行約法上所訂大元帥統率海陸軍之眞精神聞元帥府之組織擬於元帥之下設總監一員其下再設三處即軍學軍需兵工其每處首領即定名爲軍學監軍需監兵工監參謀部亦即融納於此如是則事權統一可收指臂相應之效其訓練處現已成立即假參謀部内西樓辦公調集之人員多爲陸軍部已裁之軍學司各員曁參謀部現職人員所計月薪極優司科員之薪有三百元者比之統率處參陸兩部尤爲優渥訓練處所管轄者即軍官以下各級學校惟陸軍大學各國向例均由參謀部管轄故仍其舊訓練總監已屬蔣雁行氏兵工監將　即爲薩鎭氷氏軍需監爲袁乃寛氏王士珍氏有任爲總監消息 
政府前　改良軍事之計畫除商榷徵兵制度外聞現巳組織委員會討論以下各問題（一）敎練制度之統一（二）組織統一軍事敎育委員會（三）統一全國軍械軍火將以薩鎭氷爲全國軍械所所長（四）設立軍需制度務期統一其餘所擬改革之事皆闗於轉運醫學工程各隊惟茲事體大皆知非一時所能實行但主張將來次第葴事以後　惟可使全國軍隊進步且可省節無數糜費　 
[津浦路釐之會商]  
　　津浦鐵路釐局開辦以來各處商會以妨碍商業爲詞籲懇取消雖經財政部嚴詞駁斥然政府中人旋亦有以此爲言者總統當即諭交財政交通兩部體察情形妥議核奪聞交通部所派委員爲黄贊熙財政部所派委員即爲該釐局總辦劉鶴慶會議結果尙未可知第聞財政部之意堅欲將四省預算八十萬之原額請交通部擔任報解而交通部則僅允儘徵儘解不知如何解決而據深悉商務情形者言此路果設釐局則南方土貨如棉紗等等不復北來於是外貨因利乘便遂自膠濟路輸入殊與保護貿易之主義大相背馳言者即以此意陳諸總統故有交通部妥議之舉也 
[濮陽河工又有警告]  
　　濮陽河工於六月二十九日合龍後在事諸人均邀優奬今甫匝月不意日前忽又出事政事堂巳得該處河工善後局及直隸朱巡按使電告請飭徐世光督辦尅日赴工辦理救護事宜惟徐氏近患腹疾尙未全愈政事堂業已去電告以此事應由辦理善後之人負責徐之督辦職務已完不能任咎云云聞徐將力疾赴工 
[沈縵雲之客死（續）（爽夷投稿）]  
　　遺族之狀况沈死後其家族遺其夫人並子二女一子之長者年未及冠女則僅及笄而巳其幼子則不過八齡其姪則爲其妻兄之遺腹子年方成童肄業滬上與死者數年不晤最近來連省視適逢死别亦可哀矣 
　　後事之籌備此次辦理沈君後事者多葉惠鈞與項雪藩兩君之力據二君云縵雲之靈柩在寓内停留一星期以待上海戚友之臨哭一星期後則暫厝南山至於歸葬上海大約在一二月以後云 
　　官署與華商大連日本民政界人員以君爲中國有志之士且聞君死之日又有種種疑團故特派高等科户田玉置二氏親來詢問狀况司法科通譯吳泰壽君與縵雲爲好友尤能事事盡心至大連華商中如公議會會長郭精義君俱樂部長姜軼庵氏婦孺救濟會長陳德麟君以及各商號各洋行之大老板西人士如巴德効醫士家族日人如銀行主任官署人員均到靈前鞠躬致禮並擬於開弔時贈送花園祭帳且於出殯時均來會葬 
　　報論與演說沈氏云亡後大連某報時以文悼惜之惟二十七日所載云云頗與臨殮時項雪藩君之演說略同（項君云沈君之死實爲國而死蓋君奔走國事心力共瘁使不有一次革命之致力何有二次革命之涉嫌於是由涉嫌而亡命由亡命而自首由自首而赴奉由奉天回連而得病窮究原委爲國事故况最近赴奉亦抱有致力實業並國事之雄才也云云）至該報之文題曰（鳴呼自首）其詞略謂自首黨人沈縵雲由奉天歸來在車中起病一病即死尸身青紫狀至不經其足以啟其家人之疑固無足怪然謂沈旣自首尙有人欲得而甘心之是說也記者雖不敢斷其必無亦未能遽信其必有但沈若無自首之舉則必無奉天之行旣無奉天之行或可不至染病此則可信矣云云亦足表與論之一斑也　　輓聮之附錄余於入殮日親往致弔於其室見輓聮甚多茲擇錄其沈痛而切於事業者並以余文殿焉生不蒙其福死不於其鄉爲國事如此下場哀哉吾父痛哉吾父女咸笄末嫁男成年未娶使兒輩突然失怙天也何心地也何心男祖章祖榮生平視姪猶兒孤苦相依那期生不逢辰旣感生離又逢死别我公愛國若命賢勞卓著豈料天無常道不亡國賊單喪賢人姪祖同四五年患難相從出死入生方冀同君圖大業二千里家鄉何在天南海北那知異域哭先生項雪藩二十年刎頸訂交痛亦相闗癢亦相闗惟我與君同手足八九日病魔爲崇在膏之上在盲之下傷心此日喪忠良葉惠鈞我亦天涯淪落人養晦待時差幸與君同志誰爲漢室克家子積勞殞命也算爲國捐軀傳笠漁恫夫試問此乾坤何等時耶却局卵危男兒等死耳以政治而死以國家而死雖死奚恨嗟乎謂吾知先生爲最深也蓋棺論定舍我其誰哉共患難者誰共安樂者誰將誰與悲鄭與夷 
[湖北之生計問題]  
　　貧民工廠之改辦段巡按前因各縣貧民工廠成績鮮著曾飭將辦理得法各廠仍舊接續辦理其餘概行停辦即以所籌經費移作擴充漢口貧民大工廠之用以樹一省之模範業巳委任陳景虞爲該廠總理從事擴充乃此飭甫下各縣官紳紛起反對謂以全省慈善事業經費僅設一廠於漢口未免偏重恐各縣流民失所殊碍治安故由荆宜道道尹凌兆彭具詳巡按請另籌整頓方法段使以各縣各設一廠萬難收效今官紳旣不以省立一廠爲然爰另飭就三道區域内擇適中地點各設大工廠一所責成該管道尹妥定章程尅日舉辦資本以五萬串爲限即以各縣提撥工廠之禁烟罰欵現存未用者及原料機件儘數提用如有不敷即另行籌足至用人一項廠長由巡按委任或由道尹詳委司事技師則由各地绅商舉薦熟悉工藝歷練商情之人充任以免濫竽致滋貽誤 
　　勸業場商之悲觀鄂省勸業場原以售賣國貨爲宗旨前因本國製品調查未周故各商多以外貨冒充國產陳售歷來管理者皆以放任爲主不加干涉近日提倡國貨之說盛行商民紛紛投函詰責上月間該場長王璠乃有剔除外貨之令各商以存貨甚多請求展限一月己經王詳奉巡按批准扣至七月二十五日一月期滿各商仍以存貨未盡懇請再展限一月王不敢自專請示於巡按使巳奉批飭不准並令尅日認眞檢察而該場商等揣測公家意旨以爲雖催飭嚴厲定屬一種敷衍空文決無執行之眞心並以全場外貨約佔十分之六七若果檢查剔除勢必無貨可售如同停閉現巳逾限數日而場長並未從事檢查巳可概見一斑因此昨又開會議决以後場長不問則巳如問則陳述積貨未盡現當炎暑交易冷淡之時積貨不易售脫請卹商艱俟秋後再行遵辦若果實行强迫則一律罷業云云觀此可是提倡國貨之難矣 
　　烟酒公賣之反抗鄂省烟酒公賣事近經籌辦主任王元常與兩帮商董直接磋商多次以公棧組織之權畀諸兩帮董烟酒之公賣費則按十抽二公棧棧長所應繳之押欵並准於試辦一月期間暫免繳納該帮董意尙活動惟各烟酒商人以卾省烟酒稅早巳值十抽二而雜稅公益捐尙不在内今又徵值十抽二之公賣費是共已值十抽五而有餘浙滬各地均無如是之重稅且公賣章程諸多妨碍營業如私釀查禁之寛泛絲烟入棧之易霉公賣價值之難一等項均爲顯著之獘昨已由兩帮具禀巡按情甘將製造烟酒器具及存貨一概售於公家專賣不願遵守公賣聞段巡按以該商等不免誤會已飭武漢兩商會妥爲開導矣 
[張使蒞粤前之政界潮]  
　　新任巡　使張堅白現巳由梧州起程來粤順流而下計程不及二十四點鐘即可抵省聞張巡按因省垣戒嚴各屬待賑孔殷需輪運送故不願派撥兵艦往迎大抵今日行抵肇慶明日可以抵省且以輕裝減從行踪秘密故外間鮮有知者巡按使署始擬循例派人再往迎迓惟恐趕期不及事遂中止現庶務員巳備辦西式侬傢具甚多將署内洋樓布置妥當聞張使抵省之後暫時駐節觀音山一俟定期接印始行遷進使署聞張所帶隨員甚夥廣西警衛軍統領李國治向爲張巡按所器重張使此次重來粤省特委該員爲親軍統領先帶得力軍隊三營抵粤該統領奉委後昨已先派差官李逹材等三名先期到粤佈置一切現已擇定衛邊街舊稽查公所地點爲親軍駐紥之所昨已督飭夫役趕將地方清除爲狀頗形忙迫 
張使奉命後曾電呈中央請假三月政府覆電不准乃卽定期起程來粤聞於啓行之前先有電來粤謂已於二十日將廣西巡按使政務交缷財政廳長田文斌護理准二十五日束裝東渡擬八月一日接印云云至中央所以不准告假之故聞因粤省此次受災深重亟宜妥議善後方法以復元氣故促張使從速履新現張因粤省庫欵奇絀又薦任嚴家熾復爲廣東財政廳長以資臂助至某廳長則調任道尹以期爲事擇人大約履任後卽可發表 
政務廳長一職聞張使已薦任朱新謨署理其未抵任以前擬委粤海道尹蔣繼伊暫行兼署朱號景州浙江人張使在前清督粤時委充秘書改革後曾署開平縣知事云 
李使所與偕來之隨員近已有自請辭職回籍者惟使署執 
 
 
 

Page 7

 
 
法處長兼禁烟局局長龍樞曜（皖人）聞奉張巡按使專電挽留略謂執法禁烟均闗重要該員供職有日正資得力望仍留粤任事勿輕萌退志云云 
水陸統巡公所會辦兼警衛軍四五六七八等營統領吳宗禹（號翰香四川雷波縣人）近巳禀陳龍李兩大吏懇謂開去各差使俾得回籍省親即於二十七日批准遺缺暫由水陸統巡胡令宣兼理吳此次急欲離粤早爲粤人所共料前報巳紀其原因矣 
地方通信 
[蘇州]  
　　機匠罷巿狀况蘇垣紗緞爲出品大宗城鄉各區機户工匠約有數千人之多光復後雖有人改營别業然以行業落在其中無力改圖者爲多數且此軰貧苦殊甚值此百物昻貴度日艱難之時勢不得不挾加價之奢望故各工匠於日前聚集數百人在喬司空巷機業公所會議數小時决定一律停工適爲孫警廳長查悉恐有意外並慮匪徒乘間混雜遂立刻電傳各區隊嚴防並黏貼六言韻示照錄於下照得聚衆要挾本屬有干例禁現聞機户停工時常出入成羣藉口米珠薪桂要求工價加增雖屬出於艱窘顯有暴脅情形本廳職司警察首在維持安寗爾等餬口不敷當赴緞業商請務各照常工作靜後解决公論倘再不遵勸慰定即提案嚴懲 
　　又聞機匠同盟罷工要求加價一事聚衆多人勢甚汹湧該業董事爲維持起見昨在雲錦公所公議擬允稍予增加决定花緞每尺加三分素緞每尺加二分而機户尙不滿意要求將錢碼改爲洋碼而各紗緞莊以相去懸殊不能應允故各機户仍不開工昨上午九時許婁門外警局因此干涉各機户人手衆多竟將巡長擁至城内平江路機匠茶會中大加申斥該巡長孤掌難鳴不敢爭論後經旁觀將該巡長從後門放去 
　　昨又有機匠二三百名擁至祥符寺巷龐正裕紗緞莊藉詞求乞經北區分署員錢本立率警前往彈壓勸慰該莊主亦允翌晨再定辦法乃始散去 
[松江]  
　　開辦夏期講習會松江縣敎育會舉辦夏期講習會巳於七月二十六號開會定八月十五號閉會分三星期爲三週第一週由本城倪伯英馬敬持講敎育吳步禪講　畫王　先講唱歌趙依言講體操第二週請省立第一師範敎員王乘六楊衛玉來松演講聽講員陸續報到以漕涇區爲最多該會即設在縣立第一高小校内宿舍完備故寄宿者多每日清晨並請崇明陳幼甫演講拳術頗　興味 
　　風災毁塘之慘狀本届大風潮爲十餘年來所未有城鄉損失情形曾略誌本報茲聞西灘某米行運米一百數十石赴滬亦遭覆没知事署上房坍倒幸未傷人警察局（即舊華亭縣署）亦拔去數株大樹昨有客自海濱來述及金山嘴一帶爲漁户叢集之區上月二十七夜颺風起始爲東北繼轉東南恰當潮汛大期潮借風威風趁潮勢至二十八早九鐘愈益猛烈全塘一律摧毁潮過塘面内地居民平時恃塘爲保障至是則房屋田畝傾圯淹没人民奔走呼號露立雨中漁船撞壞數隻片木無存陸姓漁船因修理舁置岸上亦被風浪刮去尙有宿船二人覔屍無着禾稻棉花亦受摧殘現成一片慘象 
[杭州]  
　　沿海風災續誌頃聞吳代使以本月二十八日狂風急雨本省沿海地方受災尤鉅除海寗鹽平塘工出險飭由財政廳撥欵交陳朱各局長會同趕速搶護外所有蕭山沙地餘姚鹽灘上虞棉地被災損失情形已分電各該知事詳細履勘設法籌欵以辦急賑一面由紅十字會组織臨時醫藥隊先往餘邑風災最重之區撫恤災黎矣 
　　浙江水災急賑會接上虞函告陰曆本月十六日下午風暴陡作至夜分十一時颶風又起警鑼驟鳴報稱松厦之後海一帶潮水平塘至天明查悉沿海花坵盡行倒壞坵内居民强壯者間有逃生老小牲畜全數殞命漂没田廬無算號哭之聲慘不忍聞詢據父老僉云海嘯實爲數十年所未有其會稽之南滙花坵亦均淹没後塘被損殘缺不堪當由俞君郁齋派員前往查勘散放急賑施材爲之一空内地田禾遭風損壞大半棉花正將結子損害尤甚並聞餘姚沿海沙地亦受重災秋收無望來日方長非籌急賑不足以善其後業巳由潘赤文君在萬善同仁社設法籌辦矣本月一號海寗知事劉蔚仁報告塘工出險電云儉日據元東鄉自治委員及丙丁兩區各耆民禀稱二十七夜風潮猛烈海塘冲倒潮灌被災等情當即率同縣自治員連日親往履勘丙區茂實勒孰營等五號石塘倒缷三十七八丈土備塘南念里亭之西一帶　樑冲倒鹹水内灌一片汪洋丁區大山圩第四段决口二處約二三丈第五六七等段坍捐尤甚决口約十五六丈且勘得該處一帶塘身殘缺不全者約共二百六七十丈小山圩山脚東西一帶塊石塘工約冲坍三百餘丈頭圩二圩之土塘雖巳由民問搶修而石塘數丈亦有坍損以上丙丁二區被潮冲激等處居民廬舍牲畜鍋灶均被淹没田禾同受其害秋汛驛届岌岌可危除咨塘工局長外合亟電請迅飭從速搶修無任惶迫海寗縣知事劉蔚仁叩董印 
　　海鹽公民陳賡笙等請趕修塘工電云儉日颶風附城及五團石塘冲坍百餘丈危險萬狀　邑驚惶請速趕修以全民命除公推張華清代表面陳外合亟電聞海鹽全邑人民陳賡笙等叩 
[四川]  
　　軍票定期收回四川軍票爲吮吸商民膏血之大怪物屢欲剷除而未能今巳定期實行收回矣特節錄陳巡按黄廳長告示如下軍票蠧國病民非從速收回庶政無從著手曾據實詳切電呈蒙大總統軫念川民特准撥借欵項現巳奉撥一百萬元匯撥到渝餘欵再由川省陸續籌撥應即定期於九月一日起開始收回所有軍票價格並定自九月一日起概作五折官民出納一律不准抬抑查軍票原發有一元五元兩種而五元一種原因複雜尤碍流行茲准於九月一日起先收五元軍票十一月一日起接收一元軍票每票皆以五成折收設立收票專所一經繳所查對票根相符立矛換取現金或銀行兌換劵不准經手人稍有絲毫獘混留難總以悉數收完爲止云云 
雜評二 
[攻讦之風（默）]  
　　京報謂各路攻讦之風甚盛肅政廳等接受此攻讦之信件日必數十起祗得置之不理吾謂今日攻讦之風非特盛行於各路也卽凡行政界亦然非但盛行於行政界也即查辦此攻讦之人之肅政史亦不能免助甲參乙助乙參丙紛紛擾擾使行政界皇然不安者肅政彈劾之活動也質言之所謂彈劾皆攻讦而巳攻讦爲政爭最民武器猶之交戰國之潛艇飛機可攻人於不及設防之地宜乎其風行一時也然而人人自危矣肅政果欲防遏此攻讦之風乎盍先返而求　巳 
 
　 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[滬濱大風記（七）]  
　　田禾未損 
　　尙是大幸 
　　上月二十七日夜半起至翌日傍晚止大風爲災一切損失巳迭詳前報茲將昨日所報告分别錄后 
　　田苗幸未傷害此次風災田苗有無損傷實爲極可注意之事故省道各署飛飭各縣查勘具報茲聞上寳等縣昨日已有報告大致謂縣屬各鄉田苗連日派員分頭調查並傳詢各鄉董保　此次風災雖情形至爲惡劣尙幸早禾花汛已過晏苗枝幹柔軟尙耐經風雖間有傾倒幸連日天晴大有起色指日可復原狀云云楊道尹據報後以田苗有無損碍與米價極有闗係日來米價飛漲必有奸商以訛傳訛藉端居奇聞巳批飭各縣將秋苗無碍情形曉諭週知一面並嚴禁高抬米價以安人心 
　　預備搶險工程沿海一帶堤塘如吳淞之東塘崇明之黑沙圩等處於此次風潮劇烈之時情形至爲可慮幸水利局各縣團早巳備有蔴袋等物竭力救護未致决裂現聞各縣局恐將來秋潮暴發或有不測决議詳請省署多備蔴袋竹笆木樁等物以爲不時之需並將興修海塘計畫積極進行刻下均在籌商云　　軍艦鎭壓海賊此次風潮乍浦沿海一帶過塘沿塘等處水深數尺居民門窗什物大都漂失海船遭風者亦甚多現聞已經查悉者有陳利川金合泰金寳康等船均無下落該處地臨海濱向有海賊出没無常凡平時遇有遭風船隻必將財物刼取一空甚則將船身拆毁此種惡習俗呼爲撈潮頭此次風災若軰更爲猖獗現海軍司令部巳派艦馳往沿海一帶游弋並會同水警嚴密查拿矣 
　　搭客狼狽不堪寗紹公司之甬興輪船在崇明縣屬北雲沙遭風擱淺後該輪搭客除陸續趁船來滬外尙有大小男女多人及行李物件亟須接回故該公司特派向開崇沙海門等處之府浙輪船前往裝載現府浙輪船巳於前日午後三時半回滬載有搭客男女大小共五十五人並衣箱行李多件各搭客上岸後即分投親友家暫行棲止據述自該輪擱淺後因乏川資未能趁船來滬仍聚在失事處惟無飯食果腹第一天將各人所帶點心分食充饑次日無物可食正在恐慌間幸該船副買辦知艙内裝有西瓜遂令人設法取出俾各客以瓜代食得以苟延殘喘迨第三日即有自滬開往之援救船隻始得免爲餓莩云 
　　查報水上損失淞滬警察水巡隊奉徐廳長飭查此次風災浦江中損壞船隻與溺斃人口漂失貨物共有若干着即列表詳報以憑轉詳巡按使鎭守使等備查茲潘隊長已飭水偵探陳榮華查實開單報告據云查得小東門外十六舖浦江傾覆西瓜船五艘魚船十二艘茶葉船兩艘寗紹　頭花餅船兩艘大逹碼頭荳油駁船兩艘鴨船一艘又　正邦劉井文喬湛涇吕在序順永增徐步　　步　　　王桂　阮自　何永神等柴炭駁船十一艘又船户小和尙承裝方記藥材報闗行貨物二十八件船一艘又閔南公司所雇沈長生之拖船一艘又停泊王家碼頭之泗涇雜貨船一艘花衣公所杉板船一艘三泰碼頭花衣捐座船一艘公義碼頭洋紗捐座船一艘均遭風擊毁船身又南碼頭地方南卡八官船一艘火油船一艘内地自來水廠之煤炭船一艘均遭風毁壞沉没浦東浦西等處擊毁之江北艒艒船共計六十六艘之多又草坭蕩地方擊毁艒艒船四十五艘張家浜地方毁去艒艒船十三艘又北巿來南之茂興阜豐元豐等三公司在浦東華　棧出貨之駁運麫粉船二十九艘共裝　粉一萬五千包海口輪船亦遭風失事其餘尙難細述云云 
　　木商損失甚鉅南巿各木行因此次漂失木排損失甚鉅曾報由南商會轉請上海縣公署飭知各區鄉董調查在案茲據該業云及二十八日漂失木排完全者三排其散排者未明實數約值洋數萬元尙有木頭船十餘艘由閩浙等處海面開行來滬中途遇風至今尙無下落業巳派人分赴浙閩等處探聽此項船隻及貨價估計約值百餘萬金云 
　　内地電燈未明南巿内地電燈公司被風吹倒折斷之電燈桿木根數及路名現已調查明晣計十六舖　以南由外馬路至新碼頭吹倒八寸見方計長五丈之電桿二根由新碼頭至三泰碼頭止倒斷八寸見方五丈長之電桿二十一根由陳家橋至望道橋内電燈廠爲止倒斷十寸見　計長五丈之電桿三十一根（此係出火之總線）由電燈廠至製造局大門爲止吹倒八寸見方五丈長之電桿五根由西栅口迤西經龍華馬路至南洋中學堂爲止吹斷五丈長之圓電桿木一根由滬杭車站往北（即車站路）至利涉橋止倒斷八寸見方電桿二十三根由利涉橋至黄家圈路一帶馬路吹倒電桿四根由斜橋以南經龍華馬路至滬杭車站爲止斷去六寸見方之電桿十七根由西門外經小菜場至斜橋爲止斷倒八寸見方電桿五根民國路至福佑門附近爲止斷去八寸見方之電桿二根城内凝和路吹斷八寸見方電桿九根共計被風吹斷電桿一百二十根此項電桿每根價銀現售規銀十五兩統計南市城内曁西門外共有電燈桿木一千七百二十一根各街道之路燈計有一千六百八十餘盞各店舖居户及軍警司法行政各公署之電燈計有一萬一千五百餘盞自二十七號天明被風吹斷電線息火之後現均通宵黑暗故由該公司協理陸仲明朱少沂二君添雇工匠一百六十一人每名每日給工資銀一兩日夜裝接務使電燈在此三日之内一律開點 
　　紅十字會放賑紅十字會於日昨散放急振該會總辦事處及南巿醫院於上午七句鐘以後各災民扶老携幼絡繹而至幸英補房及巡警局均預遺警捕到場彈壓尙無滋鬧情事計昨日一日共有大小災民四千餘口今明兩日尙須續放 
[官商談論國貨展覽會之利益]  
　　農商部爲辦理國貨展覽會事特派工商司長陳　青來申　出品工商接洽（二日）午後二時國貨維持會在後馬路錢江會館開會歡迎到者如滬海道尹楊小川君及該會會長伍廷芳王文典王介安　公所會館代表計一百餘人陳司長到後即振鈴開會（一）王副會長報告歡迎陳司長宗旨在座起立致敬（二）報告此次出品之利益（三）陳司長報告北京辦理國貨展覽會情形略謂介（陳自稱）在京任工商行政事務與諸君闗係最爲密切國民上下内外對於國貨之感情熱度甚高政府因此提倡而有此展覽之結果諸君在數年來辦理國貨維持會厥功甚偉前次辦理小吕宋嘉年華會成績尤佳今政府爲全國工商提倡起見用特借重貴會徵品今政府特别承認貴團體爲全國商業團體之一展覽會之設經大總統批准後介即提議此會與賽會不同賽會各省都設協會專恃官廳辦理商民立於被動地位今此會政府不過辦事人工商界立於主人之資格其用意煞費苦心今日之人對於國貨提倡頗熱尙有可慮者其熱度不能永久政府與人民應用何種手叚使始終維持其熱度舍國貨展覽會則不能也今日者何物應須改良何物應須研究逐漸進步各自努力進行尤希望於諸　者要求伍會長到京協助進行調查錄有三分之二部中均認爲正當然要聮絡非有機闗不可現楊道尹在滬提倡國貨不遺餘力望趁此時機實力自謀（四）楊道尹演說今政府與商人聮絡農商部與他部不同實爲我商人之代表今陳司長之來亦代表我商人謀實業之發逹望諸君注意（五）伍會長演說今日開會頗有價值余在前清任農工商部左侍郎之時有事須商承尙書然余有意見卽力陳請而終不行今共和時代我民受福非淺即如展覽會可以相衡比較其利一也研究進步其利二也總之事事以考察爲主且買賣與各省聮絡交按上之利益實大今周總長與陳司長均曾出洋於貿易前途研究有素來招我商運貨到京此莫大之機會時不可失各自奮力（六）許奏雲君演說余前辦理南洋勸業會當時會中曾組織工商參考團用費甚鉅尙未實行且今我工商前往參考獲益非淺諸君注意（七）陳司長言頃許君言參考團當時本已提及因出品多寡未能預算故章程中未得列入今介赴各省觀察如出品踴躍參考團之前往固甚有利益否則出品不多未免徒勞往返今請伍先生赴京之理由（一）伍先生對於社會上之資格（二）伍先生曾掌工商之領袖且對於菲列演尙且代表出品人前往今都中光　以來第一次之盛舉亟應贊助進行（八）楊道尹起言試問前清政府對於商人能有此體恤否今陳司長之言實出至誠（九）全體起立勸駕（十）伍君起言我非不願前往北京恐徒耗費金錢無有實際如有利於商民者無論如何且不必勸而亦樂於將事（十）（一）楊道尹言伍先生已允去品人各自切實籌備格外注意（十）（二）王文典君言今日出品人應力爲進行者（一）出品須力爲整理（二）要求陳司長回都商議貨品售去之後亦須免稅（三）伍先生允赴京代售物品將來仍照南洋小吕宋辦法售去繳錢未售去還貨所以要求陳司長爲本會另設一處以便保險今年展覽會明年可開極大博覽會今赴北京參考團應由部發給免票使工商界不致阻碍進行（十）（三）陳司長言京師設物產品評會非有名望素孚者不可今希望伍先生到京擔任品評會長而介一星期後回都可派代表往看棧房免票容商交通部如能辦到送到道署轉發並說明非以調貨展覽會之品作爲陳列所（十）（四）舒蕙楨演說至六時攝影而散 
[緝拿僞造紙幣之同黨]  
　　近有人分匿英法兩租界私造卾蜀等僞紙幣分運各處混用業經海闗查獲前項僞造之大宗軍用鈔票並　英法各捕房分别破獲私造機闗及私造人曹振武張百泉王樹臣王漢生等分别拘押而混用之黎漢杰等巳由公共公廨訊明押辦茲又經道尹公署委員章星田查得尙有同黨匿居公共公租界某處僞造卾蜀兩省紙幣密禀楊道尹函請中央政府代表穆安素律師已於前日開列各單呈請公共公廨簽票以便發交捕房飭探提究 
[十三團步兵起程囘京]  
　　保護製造局之步兵第七旅所部十三團三營官兵因奉中央命令調回北京現由臧和齋旅長雇定招商局新康勝大兩輪船巳於昨日駛至製造局碼頭　　各官兵下船於今日（即三號）黎明五點鐘時由滬出發開往北京所有軍刀鎗砲子彈亦裝該二輪起運臧旅長並已而報新闗稅司驗放出口矣 
[粤省裁兵業已過境]  
　　上海鄭鎭守使接廣東巡按使來電以本公署親軍六百名現經裁撤分批搭乘招商輪船自粤送滬資遣回籍除派員沿途督送外俟該兵抵滬煩爲派員照料等因鄭鎭守使當飭淞滬警察廳遵辦去後茲據徐廳長覆稱前項粤軍六百名巳分四批由親軍第一營董營長督搭泰順等輪先後來滬均經派遣偵缉隊前往金利源碼頭照料一切現巳轉乘長江商輪出境分回皖湘等處各該原籍云 
[領事謁見交涉員]  
　　昨日（二號午刻駐滬比總領事兼領袖領事薛福德君借同駐滬美總領事薩門斯君因有要公至江蘇交涉員公署謁見楊小川君當由楊君及　際科長陳　東君延入客廳茗談良久始握手而别 
[司法經費再四裁減]  
　　上海地方檢察廳每月開支需洋二三千元邇因司法經費支絀迭奉上台飭令裁減該廳林檢察長以本廳原有辦公人役屢次裁減實已無可再裁况本廳公務紛煩原有各役不敷差遣現旣奉諭再裁惟有將本廳看守所中各所丁並書記等酌量裁去數名以節經費一俟議妥即當詳報實行 
[地方稅無可朦混]  
　　工巡捐局朱局長查得泉漳會館馬頭源盛押店抗繳地方稅欵朦混取巧屢傳不到昨飭十六舖地甲傳局詢明着即具結按月呈繳其貼隣恒豐鷄鴨行亦著另行繳稅不得再有臉混 
[酒業第一分棧禀報成立之批詞]  
　　江蘇二區烟酒公賣分局據王修廷禀報第一分棧成立日期並繳押欵懇請展期開徵頒發執照曁咨本區各縣會示分别組織支棧等情當於昨日發出批示云禀悉酒歸公賣該業商首先承認組織第一分棧又能尅期成立並繳到押欵洋五千元足徵好義急公爭先恐後爲各業倡深堪嘉許一號開徵誠如來禀所云一切手續未備勢難依限遵行業於本分局長因公晉省時禀准展至十號實行開徵至本區域内應設各支棧自應同時進行候咨行各縣署會示曉諭仍候據情詳報省局長頒給執照以便轉給承充押欵存解 
[匿女賴婚之起訴]  
　　商人秦紹言至地方審檢廳狀告前清上海縣知縣田令任内賬房南京人王實生匿女賴婚等情前日午後經該廳開庭審理被告不到訊據秦訴稱吾父在日與王實生素稱莫逆曾憑姚菊波並田令任内帮審員承厚爲媒當時用全金六禮文定王女艾仙爲室因有通家之誼故商人不時至王家遊玩該女現年十七歳今春商人前往王家探望詎王聲言伊女巳經走失婚姻一事祗可作罷等語商人迭向理說置之不　因此情急來案起訴並呈婚據媒帖等項問官以一面之詞難以取信姑候飭傳王實生並姚菊波承厚等來案再行開庭辯論 
[跌斃年老工匠]  
　　南巿大碼頭横街鼎昌元米行被風吹坍之牆角房屋於前日雇張德園水作派夥修埋張即派泥水匠陳福金登屋工作偶一不慎失足墜下跌傷後腦等　經同伴抬送醫院醫治因其受傷過重且牢逾花甲難以施救即舁往城内梭子弄三十一號門牌寓　未及進門即巳斃命當經七舖地甲楊福報告地方檢察廳經林廳長　派褚檢察官沈檢驗員等蒞場驗得陳福金委係跌傷要害而死並無别故查無家屬飭令作頭備棺收殮乃該作頭張德園巳回浦東家中故令張弟張阿順代爲棺殮褚君等驗畢卽返聽禀復一面由該管警區將張阿順送至警廳司法科　核 
[未打醮先打人]  
　　昨有廣帮懷安堂卽三元宫派出十餘人在美租界内勸助蘭孟勝會捐錢不知如何與海寗路自善小學堂敎員闗柄臣衝突擊傷闗之頭額血流滿面扭至捕房捕頭飭四　二十八歳華捕將闗送往同仁醫院醫治候再核辦 
[牛皮廠起火之驚皇]  
　　楊樹浦平和牛皮廠四層樓棧房内所堆之油花衣於昨早九時突然着火廠中女工數百人正在工作聞警卽一擁下樓跌傷女工王胡氏卓應氏王俞氏范李氏石陳氏等八人並踏傷十餘歳之女孩萬全妹葉照容徐小狗子萬鳳寳龔吉發等五口當時由廠中工匠人等盡力灌救即時熄滅其受傷之女工一併車送同仁醫院請求醫治 
[蔡炳芹被捕]  
　　南京馮上將軍部下駐滬偵探員韓琦前日在閘北緝　蔡炳芹一名謂是黨人先送閘北司法科暫行寄押即於昨日解送淞滬警廳訊辦 
[國貨陽繖之暢銷]  
　　海門習藝所製造之陽繳係用白布爲蓋潔淨輕便日前曾將該物寄至勸用國貨會託錦泰祥代銷未數日不脛前走現巳二次趕造不日即可到申 
[不還方單案辯論終結]  
　婦人金包氏金石氏前至上海地方審判廳狀告族人金建安金秉授父子不還方單一　曾經該廳開審未結前日續開辯論原告投訴前情請求追還質之金建安供稱金石氏因無子嗣故由次子秉授承繼爲子所有石氏之產應由秉授管業問官諭謂辯論終結聽候送逹判詞 
[生財拍賣抵欠]  
　丁良雲前至法公堂控稱有猪腸若干擔售於德昌腸作主王樹堂計價洋一百三十四元向收分又不付求請追洋等情經聶讞員訊供屬實判令交保限繳嗣因逾退不理故着原告查明被告有無家產禀覆候核在案現丁投案禀稱貨物巳由被告轉售於人别無產業惟該作内生財什物可抵虧欠之數求恩發封備抵訊之王忽翻供據稱其洋巳於某日付清有某甲爲證聶讞員以初訊時供認欠洋不諱今忽翻供顯見圖賴判將生財拍賣作抵 
[收還地基之周折]  
　　王仁貴前將地一方租於顧順昌顧又轉租於樊恩孚建造房屋顧逃避後王向收地樊覇住不交是以控經法公堂着令拆屋交地又因迭次抗違故判由捕房雇人代拆拆費歸樊擔任在案今王禀稱樊屋巳拆去祗有零星物件尙未搬盡惟内有陳姓向樊轉租堆放什物甚多尙不肯搬去請求核示判如陳姓抗違不搬准將什物車送捕房將地收管完案 
[奎俊追索存欵]  
　前清内務大臣奎樂峰在公共公廨呈控某票號不還存欵銀一萬餘兩業巳由廨將該號經理張文明傳案訊諭交保前星期六上午由聶襄讞會同觀審西官英領卓君升坐民庭研訊原告延律師上堂譯訴案情訊之被告亦延律師到堂聲稱被告願將天津北京等處産業作抵中西官判被告仍交原保限一月趕向原告清理 
[衡源錢莊停閉後之訴訟]  
　　巳閉衡源錢莊股東賈恒久曹石甫等控劉吉甫不理往來銀兩一案前星期六由公共公廨傳訊兩造均由律師上堂代辯並據理賬律師投案譯稱查得曹石甫名下亦有虧空且巳承認欠　二千零三十兩不能居爲原告尙有該莊股東永廷安巳奉准飭傳訊茲忽稱　股東係是日商甚爲不解應請察核中西官會商之下判曹　被告劉吉甫均交保候再訊奪又賈恒久控　海記不理往來銀一千餘兩又控該莊股東洪笠生不咬股本銀二千兩業巳由廨將嚴洪兩被告傳案諭令分别交保候訊 
[積查公共游息處]  
　　英美總巡麥高雲君以公共租界内大小旅館以及戲園書場等公共游息之處匪人最易溷跡爰飭各捕房捕頭各就管轄區域内分飭中西包探詳細調查務使匪徒絶足并着抄錄該旅館戲園書場主人及經理人姓名籍貫以杜頂替如查有窩留匪盜情事即須按名提究 
[賭徒與娼妓之闗係]  
　　邇來寗波警廳賭禁棊嚴一般賭徒無從託足均作遷地爲良之計紛紛逃避來滬而該處土娼均賴此軰爲生故亦相繼來申分庽旅館内混充庽客秘密賣淫該賭徒等亦混入其間大肆賭博現經麥總巡飭悉聞已分飭各捕房派探查禁矣 
[藉端勒索之科罰]  
　　汽車司機人某至法公堂控稱駕車行經新租界遺下照會一紙後知被張洽卿拾取當向索還張索洋五元民人給伊三元尙不肯還無奈幸捕拘案求斷張供不知章程故向索取酬勞判罰洋三元充公無洋改押三天 
[喊賣輪船失事之畫張]  
　　小販何阿龍前晚持所印寗紹公司甬興輪船遭風失事之花紙在畫錦里一帶喊賣被七百二十二號華捕查見以其違章即將何拘入捕房押候解廨發落 
[包車夫開罪巡捕]  
　　包車夫喬阿二前日在北京路停車碍路被三百二十九號華捕查見上前驅逐喬不服與之抗拒當被拘入捕房押候　究 
[認領還路女孩]  
　　前有女孩　阿秀在法租界迷途爲捕查見帶至法公堂判送善堂留癢在案今　趙王氏禀稱阿秀係是姪媳因貧苦在外帮傭今旣出外送途請求給予領回撫養中西官着阿秀當堂認明無訛准交該氏領去 
[包探查獲竊賊]  
　鎭江人王玉林前日在南京路摸　　　　　　　　表又陸阿福竊取圓明園路蔣海青值洋八十元包車一輛均經包探查獲分别帶回捕房拘留候究 
[誌謝]  
　　浙江路中巿錢存濟堂藥舖定於今夜六時起至十二時止包定英大馬路西新世界備具茶點及影戲戲法灘簧說書等答謝去冬該藥舖開慕時前往慶賀之賓客昨承贈劵兩紙書此誌謝雜評三（訥） 
[風雨飄摇之中國]  
　　濮陽河工合龍甫經一月出力人員甫邀保奬而今又以出險聞矣此次之風雨旣衝潰江浙之海防又壞魯直等省之河防中國殆將與河海之患相終始乎近年中國所防於水中者防人之擾而已今又防風雨之擾河工出險則搶險海塘出險又搶險以風雨飄摇之中國而日尋憂患於風雨之中險哉中國之民 
來件 
[國貨負販團章程]  
　　第一條國貨負販團以集合團體推廣國貨爲宗旨 
　　第二條國貨負販團得由熱心愛國者各就本地方組織之　　第三條國貨負販團不須鉅大資本以期普及而收實效 
　　第四條國貨負販團之辦法分五種如左 
（一）設立公司（甲）由發起人招集股本購備國貨（乙）由公司雇人販賣每日給與工資其雇用販賣人之多寡各視其公司之大小自行規定（丙）販賣人由公司雇用時須挽人擔保 
（二）擔保販賣（甲）以同志若干人各出小數經費聮爲一　（乙）　　　販者若干人向　行國貨之公司成工　購取 
　　　　　　　　　　　　　　　　　　　　　　　　　　 
 
 

Page 11

 
 
貨物轉行販賣（丙）與公司或工廠訂立契約先繳貨價半數其餘半數由團中擔保限一月繳清（丁）負販人之工資以每日賣出貨物之多寡計算 
（三）個人組合（甲）各處繁盛市鎭設立國貨負販團一處入團者每一團友擔任負販人工資一人（乙）負販人由團中招集其工資由團中彚收給發（丙）貨物由負販人自行購買與團中無涉但所賣是否國貨應受團中之稽查 
（四）介紹販賣（甲）在繁盛市鎭設立國貨負販介紹所一處（乙）通告國貨出品者報明貨物種類及價值擇其適於負販者爲之介紹（丙）招集就地固有負販人指示國貨購買之處所及價值令其販賣（丁）與國貨出品者訂立契約凡介紹之貨物其價值均須特别折減（戊）販賣人向國貨出品人購買貨物時以介紹所減價劵爲憑 
（五）借錢販賣（甲）各處公益團體得籌集欵項設立借錢處仿照因利局辦法以零星欵項借與負販國貨人（乙）負販國貨人所賣之貨物每人借錢之數及其返還時期以地方情形自定之（丙）借錢須挽同保人本人如不返還由保人賠　 
　　第五條前條各項辦法除第一項應遵照公司條例辦理外其餘各項辦事處應設主任員及雇員其職任權限均須明定規則 
　　第六條第四條所列各項辦法僅具大綱應有辦事細則當視各地方情形自行規定 
　　第七條本章程倘有未善處各地採用時得修正之 
[親民電報彚编用法說明]  
　　本編詳細用法業於闗係之各門類分别詮釋茲所說明者爲闗於全書之電文檢查法及電碼使用法 
一電文檢查法 
　　本編内容以成語爲主單字爲輔二者分類之法各從其性質不拘一例而檢查法遂因分類法之不一乃有左之區别 
甲成語之檢查成語之分類各以意思相屬分門别類系以子目檢查時祗須就語意相近之門類查閱子目而後採擇合用之成語聮綴成文無論如何長電其意思必有專屬所涉及之門類不多即檢查之手續較簡比之通常發電必須逐字翻檢者旣較便利又省時間 
　　惟電文中所欲用之成語或有難於檢索者又或臨時倉猝無暇詳檢對於應用之語不審其屬於何類而不能照上法檢查者本編别有簡易方法以救此困難即編末所附之索引凡本編所有之名詞及其他成語悉依語首字畫編列並於各語之下註明所見之頁數故遇有以上困難情形者先查索引即可明白出處再查本頁便能窺見全文此法之便於檢查頗足補前法之缺點 
乙單字之檢查單字之檢查以從部首爲便故本編之分類依據字典各以部居與通行之電報新編相同惟有與新編不同之處檢查時當注意者 
　　（１）本編增入習用之字及新造之字故較新編所採之字爲多 
　　（２）新編補遺之字附列於後者本編悉照本字筆畫補是於各部 
　　（３）姓氏及習用之字另以符號區别 
二電碼使用法 
本編所列之電碼有阿拉伯號碼與西文字母兩種係按照中國電報章程及各國電報通例編制無論中外電局均可通用茲就用法說明如下 
甲號碼與西字本編雖同爲五碼惟發電時用號碼與西字有别查電報收費章程凡發寄暗碼洋報號碼以五碼作一字字母以十碼作一字是號碼以五碼編列恰合一字之定 
全電所用之字母每十碼連冩爲一字則電費較之號碼可省一倍 
乙號碼與西字本編雖同行並列發電時或用號碼或用西字可隨用者之便專擇一種惟不宜於一電之中錯雜混用茲擬電文如左以示號碼與西字之用法 
電文前電所需之貨己否買進如現貨買不到即買近期路貨亦可 
查本編内２５８頁内載８８６９７Ｃezho前電所需之 
貨巳否買進 
８８６３３Cewso如現貨買不 
到即買近期路貨亦可 
　　旣查得上項之電文如用號碼發遞即照下式８８６９７３８６３３五碼一截照章作二字算如用西字發遞則將Cezho　Cwso連寫如下式Cezhocewso十碼一截照章作一字算少則以此類推 
按上項電文共二十四字照尋常明碼每字一角二分共需銀二元八角八分茲照暗碼計算每字一角八分如用號碼計銀三角六分比明碼省費八分之七如用西字計銀一角八分比明碼省費十六分之十五又比號碼省費一倍　 
　　丙本編之號碼徑用五碼發遞固不及西字之省費然尙有他種用法如下 
（一）本編之號碼若用簡易電報表（本社撰有明密簡易電報表兩種發行）轉譯西字不第依十碼作一字之例可以省費且經此轉譯之電碼寄遞時或有誤寫用表對　即能校正錯誤 
（二）本編之號碼發電接電兩方可用密電簡易電報表豫定秘密譯法則往來電文便成密電 
以上兩種用法須參觀簡易電報表方知其運用之妙碼　　丁本編全體列五碼惟單字之旁附列電報新編之原云其用有二 
（一）發遞明電之用以備專用原碼發遞明電 
（二）改爲暗碼之用用新編原碼參以簡易電報表之譯法變爲暗碼比之明碼且可省費 
戊本編所列之電碼係屬暗碼照章凡電報正文可用暗碼惟電首所列收報人之姓名住址須用明碼或掛號之字不適用本編之暗碼此不可不注意也 
來函 
[古巴領事署通告華商函]  
　　敬啓者本代理公使兼總領事接古巴京城哈佛納來函得悉本國外交部議决在該部採訪局内附設物產會陳列本國及各國農產製造等品惟書籍衣服機器木器車輛及各種佔地過多之物品不得陳列 
各種物品當附說明書如下一目錄簿一出品人實業家或商人之姓名一運送人或經理人之姓名一出品人實業家或商人之郵便與電報通信處一運送人或經理人之通信處 
碼頭上或船上之價值一各種付價辦法一回扣與期票之期限一付物價當用何種錢幣一用何種權衡一用何種度景 
此外尙有各種不可少之說明愈詳愈妙（如能用日斯巴尼亞文英文或法文說明書則更妙）該物產會每日自晨至夕旣有各國商民展覧則將物品陳列之做進口貨與出口貨之商人彼此得交換智識而擴充其營業範圍也 
在該物產會内一國有一國之部而每部復分爲數小部以便各省之物品得另陳一部内部之大小以各國陳列品多寡爲衡惟運往該會之物品當妥爲包紥以防損壞包上須寫 
abuC 
,anabaH　cdatsE　ed　oiraterceS 
凡陳列之樣品爲節省運費起見大半可由美國書信館逕寄哈佛納 
本代理公使兼總領事即希華商之願將物品陳列以增該會之價值者將通信處及當陳列各物之品類與總數示知不勝咸謝上海長浜路六十六號大古巴 
國代理公使兼總領事白謹啓 
[金陵大學添設農林兩科之預料]  
　　本校設農林兩科爲大學之專門科茲又添設預科與大學之普通異預科以四年爲畢業期限首二年之課程與本校之高等科學相同後二年之課程頗具特性與此兩科有密切之闗係俾學生於預料畢業時得直接升入正科以免考試凡學生欲入預科　校得按其巳有之程度或携有本校認可學堂之證書或由面試得插入已設之各班而截短其年限惟預科之學生旣與本校之高等學生同等自應遵照本校高等學堂所定之一切規則每年學費視正科較廉均折計算約一百三十四元之譜茲將預科各年課程附載於后 
第一年上學期聖經國文英文代數下學期聖經國文英文代數 
第二年上學期聖經國文政治學植物學（英文） 
下學期聖經國文經濟學動物學（英文） 
第三年上學期聖經國文邁爾通史形學商科地輿物理學生物學農林（實驗）下學期聖經國文邁爾通史形學商科歷史物理學生物學農林 
（實驗） 
第四年上學期聖經國文地　學化學耕墾法農林（實驗）下學期聖經國文體學衛生學化學耕墾法農林（實驗）金陵大學校農林科科長裴義理白 
[志大藥行來函]  
　　今晨（二日）九句鐘有形似難民男女百餘人自北往南驟至小行硬索銀錢喧擾不堪同人等不得已給洋一元始肯出門事後檢點洋箱竟被算竊銀洋六十元尙未儘數竊去亦云幸矣小行已因遭暗算敬告同胞遇見此等之人務希格外注意以免再受其愚南巿鹹瓜街志大藥行具 
[裕順廠來函]  
　　閱昨日貴報登載小廠在松江僱葉松泉薛金坤侯羊福三船裝糙米五百餘石停泊在豐裕碼頭於二十八晨遭風覆没一節閱之不勝詫異查乗等三舟祗有葉公泉船裝糙米百餘石在途遇劫其餘二舟一裝麩皮運松一裝米皮尙泊碼頭雖各有損失均非小廠之貨誠恐以訛傳訛淆亂觀聽爲特泐函台端務乞赐登來函欄内速爲更正以昭核實不勝感盼 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬請用扞脚爲檢使以飭吏治而整民風議] [  贅虜]  
　　竊自民國成立道德淪亡男少忠良女鮮貞潔貪官污吏接踵於常途盜賊匪民横行於各處商人以詐欺爲能事全無信用之心學子以仁義爲迂談多染邪侈之習贜案迭出刑事繁興肅政使參不勝參檢察廳訴不勝訴敎化之道已窮刑罰之功亦敝凡此作惡多端悉由無恥兩字北京人所謂不要臉廣東老所謂　知羞是也夫人生各有良知何此輩獨無羞愧間嘗細心考察精意研求始　無恥之原由乃在面皮之堅厚官曰笑駡由他笑駡好官我自爲之民曰打敲任爾打敲賊性不能改也此皆面皮堅厚之故前見某報插畫謂中國官面皮之厚足有英尺兩嗎又見某報諧談謂中國人面皮之堅可抵鐵板三層面皮之厚且堅如此宜其罔知羞恥無惡不爲矣夫無的而放矢則命中難對症而發藥則治疾易旣知受病之原當思治本之法今日而欲澄叙官方維持民俗竊謂非將面皮厚者而使之薄面皮堅者而使之柔其道無由嘗於浴堂之中見有客焉脚指之厚甲齊包有如鐵胄脚底之堅皮牢裹無異金城加以頑繭重重硬塊歷歷動行不便痛癢相兼彼扦脚者右持鐵剪左執鋼刀磨礪以須及鋒而試爲之披欵導竅刮垢磨光如秋隼穿雲而入其利無當若春牛犁地而前何堅不破塊壘全消譬紛紛之落葉垢污盡滌同滾滾之江流若以扦脚之法施之於此軰面皮自可厚者使薄堅者使柔惡根旣除天良自現惟能啓其羞惡之心始可與語治平之道否則官之無恥如此民之無恥如彼道之以德道之以政兩般都托空言齊之以禮齊之以刑一樣難收實際爲今之計宜於肅政使檢察廳外另設肅檢廳另置肅檢使即於扦脚司務之中擇其技藝尤精之人破格擢用畀以斯職凡見面皮堅厚者無論爲官爲民概用扦脚之法扦之可不管其皮破血流必使其知恥而後已官旣知恥則吏治不待整飭而自致循良民旣知耻則風俗不待維持而自成醇美立法之妙莫逾於是此伍氏籌治芻言所不載亦鄭氏齊民要術所未言也倘從末　果付實行行見官盡洗以人首革面龔黄之治難專美於當年義晨之民將復生於今日肅政使成爲閒吏檢察官亦是冗員革彈章之筆儘可燒之以當薪禁罪犯之房不妨　之以牧豕此治世之隆規太平之極則何其盛也豈不懿歟昔滿清因有薙頭之令故能入主中原則民國非有扦面之官何以弼成上理書生惧乏斧柯幸存筆舌苦心警世莫視爲嬉笑怒駡之文章王道治邦必當以禮義廉耻爲根本謹議（不受酬） 
筆記 
[西戍途中日記（五十五續）] [  桐城劉兩沛]  
九月初一日宿兩初晴　逗猶清遥望博克逹山突兀三峰白雲籠罩奇狀疊呈十里卡子灣又十里七道灣道旁渠水涓涓綠樹叢蔭又八里水磨溝有機器局用水力機製造銅銀圓槍礮子彈總檂二十匹馬力每日能造槍彈千枚又十二里新疆省城新疆卽漢班超平西域建都護三十六國地也近今增改疏勒温宿莎車輪台婼羗鄭善　梨等郡即仍漢時國名東界廿肅及外蒙古扎薩克圖汗部南界青海西藏西界俄屬費爾干省斜米勒庭省北界外蒙古科布多及俄屬斜米巴剌敦省廣袤二萬餘里積族龐雜大别之曰蒙古曰　回曰布魯特曰哈薩克曰甘回外有滿洲駐防及流庽漢民共約居民百三十餘萬而回族實占多數漢人最少額魯特察哈爾土爾扈特和碩特（準噶爾舊部）蒙古種也游牧伊犂天山南北及塔爾包哈台及阿爾太山諸境纒回者漢西域城郊國諸種也住天山之南種族蕃庶亦有分居北疆者布魯特者漢烏孫體循捐毒諸種也散處喀什噶爾英吉沙爾蒲犂葉城烏什諸邊境哈薩克者漢康　種也散處阿爾太山塔爾巴哈台伊犂北境甘回分居南北兩疆以北疆爲最多我國礦產甲五洲南北山賊千枝萬歧皆導源于葱嶺新省面積四百四十餘萬方里實居葱嶺之麓菁英蟠吉掘萬山之祖幹爲天下奥區如葉城之密爾岱山和　呢蟒依山之玉河洛浦之大小胡麻地于闐之闐子玉山皆產玉之區也昌吉之羅克倫河迪化之金　鎭西之烏免水寗遠之沁水塔城之喀圖山阿爾太山于闐之蘇拉瓦克宰列克焉耆之額布圖恪克圖古爾班皆產金處也迪化之齊克逹巴罕（亦名逹坂城）產銀區也拜城之却爾噶山庫車之蘇巴什迪化之柴俄山惠遠之哈爾罕圖塔城之塔瓦克池產銅區也孚遠之水西溝拜城之明布拉克惠遠之索爾果嶺伊犂之特穆爾圖淖爾產鐵區也焉耆之察罕通古烏什之庫魯克鎭西之羊圈灣產錫產鉛區也蘇海圖山之青石峽庫爾喀喇烏蘇之獨山子庫車銅山之麓疏附之庫斯渾山產石油區也西湖將軍溝放桿溝產石蠟區也（石蠟產於崖石罅中質凝結如脂製洋蠟潔白光亮勝牛羊油十倍）鄯善之柯柯雅綏來之塔西溝迪仙之通古斯巴什鎭西之大小港阜康之大小黄山（黄山煤硐層層萬年不竭）哈密猩猩峽產煤區也（新省煤鑛不可枚舉）鄯善之喬爾塔什產水晶區也新省寳藏之富若此而公私之間凋敝苦　貧瘠至爲全國最者何哉蓋巳開之鑛如于　歳產金五六千兩而官吏侵漁睃奪轉爲民病未開之鑛因鐵道未通招夫轉運不易决然棄置若以全國財力經營之築鐵道以便轉輸立公司以厚資本運機器以省人力設專科以儲鑛材移民以來夫役則石油一端之富巳利擅五洲他物稱是至若阿克蘇三個泉瑪納斯西湖等處之米天山以北以麥豆諸糧皆足以供本省之食吐魯番莎車温宿疏勒和闘之棉除供本省之需而歳輸俄境得值百餘萬兩伊犁巴里坤喀喇　爾南山等處歳產馬五萬餘匹南北疆所產之羊牛駝尤夥至和闐洛浦皮山等處氍毹毾㲪　　之屬鏤文錯采爛然奪目歳輸英俄屬地四五千張雨沛意新省若舉辦移民游牧開墾開鑛鐵路練兵興工藝數大政策則十年而後可以新省之財產濟全國之貧困若政府置西藩於不問而新省大吏又存依賴内省協濟之心而不籌富强之策吾恐孕育環瑋之區適足爲外宼漫藏利耳省城治迪化即漢車師後王庭唐可汗浮圖城地勢北阻戈壁接科布多之防南憑天山通土魯番之道東逹巴里坤通蒙古之捷徑西帶阿爾雅據伊塔之上游西域有事此亦必爭地也予進城住北梁陶公祠電告家中云巳安抵新省（完） 
小說 
家庭小說 
[嫣紅刧] [  常覺小蝶合譯　天虛我生潤文]  
　　第四十九章 
　　亨利見威廉不答則曰汝何爲不語威廉乃曰吾殊感激密斯梅麗亨利曰噫吾非詢君以此吾蓋詢君果能犧牲一夜之光陰而赴吾家乎威廉曰在吾固無所不可特恐意司得家中之人正望予耳亨利乃歌曰唯人無所望兮乃快樂無涯汝曷罷其約兮所彼輩失望威廉曰令彼輩失望固所無不可但失彼輩之望而并設吾望吾滋不願耳亨利曰此得謂之失望耶汝不往爲敎授在理宜樂而乃謂之失望何耶威廉曰亨利吾所謂失望者非與汝同吾蓋謂彼輩咸好學無倫今乃因我之故乃耗其一夜之光陰故吾謂之失望耳亨利曰聆汝言汝心殆全在意司得之家矣威廉點其首曰吾甚願彼輩之能自出困苦也亨利默然久之忽又拍其肩曰威廉吾甚恨吾乃不能如汝威廉曰吾何可談汝當知汝家庭幸福正是無量且上有父母爲汝劬育若我則一家數口食指纍纍莫不賴吾母子而食體雖强健而心則勞與汝相較有如天壤唯希望之心則相同耳亨利聞語忽現悲苦之色曰威廉汝有希望予則無矣汝試視吾殘廢之人苦痛時作稍有拂意而又易怒一生心願但求老死牖下足矣又安有所希望者 
奇情小說 
[秘密汽車] [  東埜譯]  
　　第四章（續） 
　　勃立南抬頭一瞧正見那意大利打扮的車夫駕着一輛秘密定造的汽車正在廣場上左盤右旋右盤左旋天矯如龍靈活如獅迅捷如猴廻翔如烏引得衆人眼光霍霍神思躍躍喝彩聲拍掌聲紛然雜作又聽嗚嗚幾響那意大利人駕着車子瞄準一條圓錐曲線直衝出廠門之外一霎時就去得無影無蹤只剩一陣飛灰迷得人眼睛前糢糢糊糊像半空中起了上層薄霧縢逹向勃立南說道方纔密司脫挨周向我說過這車子造得狠是　意我们也有一點榮光挨周笑容滿面說道道車子外觀内容件件搆造得十分精緻足見貴公司生涯鼎盛盛名之下的是不虚滕逹看了他一眼說道我看那車夫的技藝也是不凡車子一經他乎左右廻旋罔不如意有此迅捷的汽車不可無此老練的駕車人挨周道這個車夫是我一位朋友昨天薦來的我不曉得他手段如何如今看來倒還滿意茉莉兒你看見爹爹的新發明大功告成諒必歡喜的我預先知照那車夫駕率汽車直到我特别預備的車房中去諸位我们且到公事房中坐坐好麽於是一羣人到公事房内說笑了一陣挨周起身說道這件事情總算是雙方滿意的了勃立南道滿意滿意這事自始至終未嘗有一些轇轕不過據我愚見測度我们廠裹的責任巳經告終而先生使展的事業方在發軔那車子必然有個極大的用途可惜我輩愚夫猜不着罷了挨周笑道子爵過謙了這不過小小游戲不值明眼人一晒的時候不早我要告辭了我们賣賣的手續雖已告終然而朋友的情誼仍然繼續下去永永無盡期的茉莉兒你可以自回旅館我另有一件事情不能和你同走了你倘嫌寂寞不妨在這裹多坐幾時我想兩位主人一定歡留你不會下逐客之令的茉莉兒笑道我想煩勞勃立南子爵送我一程聊慰途中寂寞或是到我们旅館中談談不曉得子爵日理萬幾能撥冗一枉顧否勃立南巴不得這一聲欣然答道奉陪奉陪我没有甚麽緊要的公事正可同走一遭滕逹今天有要緊的事情嗎滕逹微答道你们有興出遊或是有緊要的事情儘管請便這裹卻並没有緊要的事情就是有了我一個人也包辦得下無須兩個人聚在一起互相斟酌的 
 
 
 

Page 15

 
 
   
 
 

Page 16

 
 
   
 
