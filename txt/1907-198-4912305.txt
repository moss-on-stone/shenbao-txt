# 1907 - 198 - 4912305

 

Page 1

 
 
   
 
 

Page 2

 
 
上諭 
六月十三日奉 
上諭吳元愷著調補江南狼山鎭總兵浙江定海鎭總兵著邱開浩調補欽此同日奉 
旨正黄旗蒙古都統著都凌阿署理欽此 
論說 
[論紹興冤獄（陳）]  
　　中國黨禍多矣官塲拘捕似是而非之革命黨亦多矣。然未有慘酷悖謬。假公報私。如近日紹興冤獄之甚者也。夫慓悍之民。本不畏死。奈可以死懾之。惟措施偶一失當。則民之良懦者。殆無一而非酷吏砧上肉矣。何也其所指爲革命黨者。旣無証據運可憑。而仇視學界之酷吏。又日挾一。必欲得之志。彼其殺十許人。擾亂全郡也。但冀其權力之。能至爲度謂若。此者。乃足以洩吾忿快吾私。嗟乎。紹邑而有如是之。酷吏。是眞紹邑之不幸矣。爲之上者。一任之而。詡詡然曰能吏能吏是又浙江全。省之不幸。矣 
且吾所謂假公。報私之說。吾言固有徵也。方紹興府貴福之揑變告急也。率新軍以來者爲第一標統李益智李在杭劣蹟杭人類能言之姑不贅述彼恃有張中丞之寵任凡可以遂其殘忍之心者殆無不優爲之其窮捕學生也曾語人曰吾此次率兵來此度紹人將欲歡迎我而不可得其部下兵士至大通學堂執一學生痛掊至死亦厲聲曰傖汝奚不歡迎若父若祖也（詳見昨日新聞欄）則其平日忿忿於浙人之菲　此標也久矣夫以一標如此之人格遑能求浙人之頌聲積忿成仇横戈相向是眞以人血爲兒戲矣吾聞義和拳之殺人也亦必執其人訊詰至再或用其焚黄之魔術而後施以横暴李益智併此而不暇計其居心之殘戾猶可問乎 
吾固不敢謂殺革命黨之非也然旣曰革命黨必有証據實迹今以徐錫麟一案而貿然曰紹興學界皆同謀天下安有是理或曰以學堂備有鎗械爲証則通例中學堂以上應有軍式體操顧因百思不得羅織之具乃籍此以爲言豈身爲標統爲郡守併此學堂向章而不之省乎而紹興府貴福白話告示之尤足令人不解者旣曰秋瑾與竺紹康王金發紏結起事又曰竺王在逃　獲夫竺王旣在逃矣何以知其與秋瑾紏結謀反人命重案旣無証據亦當有供狀秋雨秋風之句果卽謀反之暗號乎抑李益智貴福殺一秋瑾數學生尤不足以見好上官戕賊女界學界而更欲僞設竺王二人者以爲之佐乎 
雖然吾知之矣貴福者恩中丞之中表也殺革命黨者陞官之捷徑也以殺革命黨爲言則在殺百數十無辜之人而人莫敢訟冤以訟寃者亦可指爲革命黨也事苟能洩私忿而遂吾功名富貴之大願者又奚恤他人生命爲故吾敢斷方之曰必有李益智之横酷而後有貴福之羅織有李 
 
 
 

Page 3

 
 
貴之殘殺。而後見張中丞之任用羣小。嗟乎官吏者所以維持人民治安者也。今不特不能維持。而反擾亂之使禍。逮於婦人孺子。充張中丞及李標統貴太守之心。或者不願浙江自後有東渡之女學生。習體操之學堂而後引以爲快乎。抑以雷厲風行之手段。使浙中父老盡驅其子弟。悉數勿入學界。而始高枕無憂奏肅清學界之偉功乎嗚呼余書至此。余欲無言。 
專電 
[電一北京（十三日午後九點）]  
駐德欽使孫寶琦電告外務部德國政府極注意津鎭路事聲言俟路事議决方可提議商約現外部卽令梁崧生與駐京德使竭力磋商（愈） 
[電二北京（同日午後十點二十分）]  
民政部注意地方自治特傳知兩廳於址五日集議辦法（章） 
緊要新聞 
[皖撫恩新帥被刺十三誌安慶]  
　　升撫馮中丞以徐 
錫麟親供有不要妄殺無辜學生並牽累旁人等語且奉江督批示謂罪在禍首所有脅從應寛予免究故先將學生釋放數名其餘未釋者因係在軍械所拿獲情節可疑故不得不詳加審訊惟若反覆窮詰再加酷刑又恐偪成冤獄與前案不符故大有左右爲難之勢 
　　許久香張次山兩委員初九日會同復訊宗漢子馬子畦曁盧鍾嶽徐偉均擊皮鞭二　百下不等馬子畦供我與徐錫麟相識徐函囑來皖爲謀好差實不知徐之所爲若謂我是革命黨則警察全體學生皆是革命黨何以未拿者一律視爲良民已拿者乂從寛開釋惟於我獨不稍加原諒耶又盧鍾嶽供稱我本在日本法政大學素與徐偉及此地查船委員劉啓文之子同學與徐錫麟亦認識此次因暑假空閒特來托徐錫麟曁劉氏子代謀差事或充當敎員徐之所爲實不知情故劉啓文初見問我何來我卽謂找徐而來今劉以拿我獻功居心何險我若果係革命黨何以肯說與徐偉同船將偉追拿若謂與徐偉同船卽是革命黨則新豐船中搭客均應稽查安知革命黨僅找與徐耶且劉啟文之子與我同學劉亦早知奚知伊子獨不是革命黨耶又訊徐偉供我本去求俞廉三表伯介紹謀事錫麟之事實不知情已具有明明白白之親供可查可考若如此一定偪供是革命黨則革命黨甚多也並聞偉於訊供時仍向該廳屋四面壁上觀看字畫頗爲從容云（肖） 
　　附錄恩故撫銘遺摺奏爲奴才受創甚重難冀生痊伏枕哀鳴謹口授遺摺仰祈聖鑒事竊奴才以庸愚之質疊荷聖恩擢膺疆寄自上年三月抵任後深維時艱孔亟非奮發不足圖强故將興學練兵巡警實業諸要政同時並舉業經迭次奏陳適值　北大災籌振籌捐辛苦經營十閱月甫能告竣本年沿江一帶梟會各匪徧地充斥加以孫黨勾結時虞蠢動奴才疊派員弁四出偵緝五月望後探得孫黨密　軍火經由浙江皖南各處當經電知督臣端方一體嚴拿奴才特派專員按照所由道路密爲搜捕並面諭文武各員力加防範諄告會辦巡警處試用道徐錫麟令其緝拿革命黨首詎本月二十六日巡警學堂甲班學生畢業之期奴才於辰刻率同司道親往考騐方整齊行列之際突見徐錫麟率領外來死黨數人皆手持雙鎗向奴才連環轟擊相距不及五尺聲稱今日起革命軍奴才受傷甚多隨同之文武員弁死傷各數人奴才當卽回署仍示以鎭靜以安民心一面諭飭各營隊分途嚴防詎徐錫麟遁入軍械所又復添隊圍擊業將大概情形電奏奴才受傷雖重而神志頗清語音亦朗猶冀不至於死乃經西醫啓視除左手右腿腹部三傷外左右跨首及下部復有鎗傷四五處皆已前後洞穿而腹部一傷鎗子未出奴才自覺子往上行將攻心際西醫云非剖開不能取出奴才今年六十有二矣奏刀之際生死尚不可知特令奴才之子咸麟至前口授此摺奴才死不足惜顧念當此世變多方人心不靖之時不得竭盡心力以報國恩奴才實不瞑目徐錫麟係曾經出洋分發道員思其係前任湖南撫臣俞廉三之表姪奴才坦然用之而不疑在此差甫兩月勤奮異常而不謂包藏禍心身爲黨首欲圖革命故意捐官非第奴才所不防抑亦人人所不料可見仕途龐雜治弊滋多出洋之學生良莠不等奴才伏願我皇上進用之時慎選之也奴才身當具禍或足以啓發聖明至於奴才在安徽所議各事宜法政師範各學堂次第畢舉所練混成一協步隊編成騎砲工輜各　隊亦尅期可以就緒軍械馬匹尚須添購奴才又訂造兵輪一艘正在估價繪圖墾牧樹藝及丈量沙地兩事大利所在已有端倪繼奴才任者當能匡所不逮無俟奴才贅言奴才自在山西行在獲覲兩宮仰承 
 
 

Page 4

 
 
聖訓而後疊蒙遷擢均未召令來見犬馬念主從此更無重見天日之期望闕長辭此恨何極伏枕哀鳴不勝哽咽悽愴之至伏乞皇太后皇上聖鑒謹奏（申） 
軍械所總辦周家煜具禀馮撫略謂竊自廿六日倉卒遇匪兵勇寥寥寡不敵衆卑府等再四籌思非添募護兵不足以資防衛現擬添募護兵七十名合原有護兵四十名除撥製造局十名外共成一百名以八十名駐軍械所以二十名駐菱湖火藥庫有事則飭哨弁等督率兵丁日夜圍護梭巡無事則命操演曁收檢軍裝各件一舉兩得不致徒有虚名糜費餉項云（俗） 
[秋瑾冤殺之原因杭州]  
　　杭州來函云秋女士之被慘殺也賣之者爲女士曩日在東密友袁某袁現方任紹郡中學監督懼禍及已故賣之以自保而張撫幕友之力主株連者爲甯人某姓某平日頗能籠絡學界以博時譽當安慶警電至浙張撫大暴躁謂學生無不可殺某恐以此失張撫歡力勸從嚴懲辦乃有此次冤獄云（陰） 
女界流血者秋瑾 
秋瑾女士遺詩六首 
感憤鑑湖女俠 
莾莾神州嘆陸沈。救時無計愧偷生。摶沙有愿興亡楚。博浪無椎擊暴秦國破方知人種賤義高不碍客囊貧經營恨未酬同志。把劍悲歌涕涙横。日人石井君索和卽用原韻 
漫云女子不英雄。萬里乘風獨向東。詩思一帆海空闊。夢魂三島月玲瓏銅駝已陷悲回首。汗馬終慚未有功。如許傷心家國恨。那堪客裡度春風。感時 
忍把光陰付逝破。這般身世奈愁何。楚囚相對無聊極。樽酒悲歌涕涙多。祖國河山頻入夢。中原名士孰揮戈。雄心壯志銷難盡。惹得傍人笑熱魔。煉石無方乞女媧。白駒過隙感韶華。瓜分慘禍依眉睫。呼告徒勞費齒牙。祖國陸沉人有青。天涯飄泊我無家。一腔熱血愁回首。腸斷難爲五月花。 
[黄海舟中感懷]  
片懷破帆浪滄溟。回首河山一髮青四壁波濤旋大地。一天星斗拱黄庭千年劫燼灰全死。十載淘餘水尚腥海外神山渺何處。天涯涕涙一身零聞道當年鏖戰地。祗今猶帶血痕流馳驅戎馬中原夢。破碎河山故國羞領海無權悲索寞。磨刀有日快恩讐天風吹面泠然過。十萬雲烟眼底收 
[革命黨潛往興京招兵武昌]  
　　聞卾督張協揆接東督徐菊帥密電謂興京廳境近有改裝華人二名前來招兵經該廳探悉係湘卾間人行蹤詭秘似係革命黨正思拿辦已逃往吉林閒島與著匪韓登舉聯合除由敝處派兵追捕外請卽派員密查近時有無回國留學生來東情事並查有無餘黨互爲聲援隨時電示等語現張協揆已密派妥員詳細查探（熟） 
[韓皇遜位事詳誌]  
　　初十日東京電云伊籐統監因韓皇連次請見故不待外務大臣林董之來遽於昨日進見韓廷各大臣咸勸皇辭位前夜皇召元老諸大臣會議隨後各大臣聯合朝見國皇乃承允辭位十一日東京電云日本外務大臣林董於今日抵漢城韓皇與諸大臣會議後卽允辭位韓元老諸大臣卽作書與伊籐侯略謂若日本以公平待韓皇自當盡力相助若不然則惟拚死與國偕亡云據稱初十日夜半韓皇猶有末次之改變并召其近衛兵入内將殺諸大臣幸爲日兵所悉即被阻未果然相差僅毫髮間矣十一日韓皇實行辭位禮午前十時宣佈皇太子卽位此次雖似太子代理而實則辭位之事已完全屬實矣十一日晚伊籐統監導各國領事覲見新皇昨日排日黨各會以及兵士武備學生相率作亂日本警察被害者頗衆韓皇請統監彈壓隨即召集日兵隊分駐宮門及街道中防守漢城人民相率逃避其在内地之日本人亦甚可危又有學務大臣因與排日黨聯合業被拘獲又軍隊中聞日人將移韓皇於他處致有不靖聞新皇亦懦弱無能者十一日夜亂黨乘首相他出即聚衆圍相邸並縱火焚之十二日東京電云昨夜亂黨之勢有增無已高麗兵隊均叛棄而逃亂黨與日本馬隊互相激戰警察署及兵部均被亂徒攻擊又電云英國已派兵輪一艘美國派兵輪三艘約於明日抵濟物浦卽運兵登岸以自衛其領事署譯字林報 
昨日承本埠日領事將日政府來電致送本館内云六月初十日晚韓國 
 
 

Page 5

 
 
刑部大臣赴日本統監署交出韓皇手諭時日本林董氏亦在座韓皇手諭所述録下『朕今之辭位實出至誠非由他人威迫而出蓋朕於近十年來早存此仿欲以國事付托太子祇以時會未至遷延至今念今日止可禪位之時是以朕於今日辭位以讓與太子是乃深合於事物自然之秩序並爲吾韓一可賀之事惟無識之民不明此理任情妄動易啟亂事故特請統監大臣設法阻止並隨時彈壓以保治安』十一日晨韓皇行辭位禮晚统監大臣導各國領事覲見新皇各致賀詞並蒙前皇於别宮召見 
[龔臬司禀報正式會選舉情形廣東]  
　　粤路開正式會公舉總協理詳情已紀昨日本報兹聞臬憲龔廉訪已將是日被舉之人名股數及翌日查驗股票各緣由禀報胡護督察核照録如下敬禀者六月初二日辰刻會督地方文武曁警局委員到會并派員弁在該公司街道兩頭協同公司執事員驗明入座票始准入内再於大門内截驗票角入座是日各股東及各省派來代表以及報界政界一切來賓約有千餘人自十點鐘投票至十二點鐘開票計公司發出選舉票八百五十九張投筒者僅有七百十一張被舉最占多數有五人一羅光廷二黄景棠三梁誠四李煜芬五張振勳（票數股數詳昨報）其餘被舉者尚有朱伯乾等三十人少至千餘股多不過五六萬股與會各人均能恪守規則靜穆無譁酉刻散會本署司仍督警員將選舉票之張數股數覆加核算無誤眼同收入箱内加粘封條十一點鐘始各歸去初三日已刻復率警員同到公司查驗選舉股票　張加蓋圖章以杜重驗是日自已至亥查驗不及三分之一其未經繳驗者或恐住居稍遠未及周知已由公司廣告各股東準於初　初六兩日悉數呈驗此次被舉之數以羅光廷爲最多黄景棠次之羅係在籍江西補用知府黄係在籍江西補用道照章以羅爲總理黄爲協理昨據羅光廷具禀請辭當以此番選舉爲中國開通風氣第一重大之事朝廷極爲注重影響全國昭示將來旣經選定之人似未便聽其辭讓致失選舉信用當由本署司婉詞諄勸力任其難所有初二初三兩日該公司一切情形均經電禀郵傳部及岑宮保察核并將電稿面呈憲鑒在案除俟股票查驗事竣嗢行禀報外合將粤漢鐵路公司開股東正式會本署司監察彈壓保護并翌日查驗選舉股票各緣由據實禀報憲台察核再初二日據該公司招待員面稱前有股東携有僞股票二張計五百股請領入座票由該公司查出　給詢據聲稱係在澳門誤買登卽回澳追問賣主交回價銀此外尚賣出三千股已由股東禀經洋官將其扣留合併聲明（丁） 
本埠要聞 
[商界定期研究商約問題]  
　　本埠商學公會商務總會以中國與各國開議商約於商業前途大有關繫不可不先事研究爰特刋發公啟定於本月十九日邀集各幇商人在愚園開特别大會以爲議約之預備原啟録下啟者朝廷特簡大臣駐滬議訂各國商約已閱數年當初議時雖曾奉有准許各商條陳意見以供採擇之事然同人所見英美日各約刋本皆在訂定畫押以第事前並無聞知因念商人出其資本營運物品與外國貿易利害關係莫切於商是以各國奉訂商約之員類與彼國商人先行考訂若我華商不先及時考求切實敷陳以圖補救將來商業競爭益恐失敗本公會本總會爰於本月十九日下午准二點鐘假座愚園開特别大會研究商　盛衰情形曁利弊所在以爲議約之預備凡我紳商當具同情專此奉訂届時務祈台駕早光爲盼商學公會商務總會同啓 
[浙撫飭查杭州抵埠小輪]  
　　浙撫張筱帥有密札到滬謂紹興事發革命黨逃在上海者必多務即多派偵探在小碼頭守候凡　拱宸橋開至上海之小輪當加意稽杳遇有形跡可疑者卽尾隨至所落棧房查係屬實卽行拘捕云（間） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[要件宋觀察康復致江蘇敎育總會書]  
日前復以沐陽胡女士遵旨放足見殺翁姑事報告於貴會蒙貴會爲之遍登各報且致書兩江督憲力請究辦足徵貴會博愛匡俗之盛心曷勝欽佩胡女士雖大不幸而生此沉淪黑闇之鄉遘淫威茹奇痛以死然於其死也猶幸而得賢士大夫爲之揭櫫各新聞記者爲之評議大吏爲之伸雪則是犧牲其一身而可以救沐陽女子永永無窮之刦且或者不僅救沐陽一邑永永無窮之刦女士之目吾知其可以瞑矣（中略）敢以見聞所及思慮所及研究所及布之左右願貴會復介之社會以備採擇一宜免檢騐故事以人命涉訟者例須騐屍以辨眞僞其身死已久者並須檢骨相騐胡女士之死在三月今已六月執舊例以繩之微獨驗屍而已行且非檢骨不爲功以如此開通　誠之女士旣無救於其死又從而裸露其屍身蒸洗其骨殖吾儕路人固已惻然不安矣吾尤懼重傷其母族之心益滋彼夫族之口而使沐陽人行且永永以爲大戒也鄙意此案當以衆証定讞不必涉及檢驗一層好在目擊其事者有爲女士服役之傭媪及其子女（嗣又聞女士臨服毒時其子女雙跪於祖父母之前痛哭哀求祖父母堅執不允慘極矣可痛可恨）若隔别研訊再證諸近鄰衷諸輿論何患其翁姑之狡展如嫌與例不符即據情禀請督憲格外成全當無不可一宜罰徐氏巨貲建設女學翁姑殺子婦在律無死理薄懲實不足以示儆且於社會無大益徐以富聞家資可數萬金學界禀控本省議罰之說沐陽人視財産重於生命正宜從重議罰以其資作一公益之事旣可垂戒他人亦以慰女士未竟之志公益事所最宜者二端一辦不纒足會一設女學然空空一不纒足會實無用如許巨欵仍以設一女學即名以女士之名爲正當不易辦法所難者沐陽風氣太錮蔽學堂且招之不來何能　等遽言女學若懸貲以待或强設寡效虚牝黄金未免可惜鄙意宜將此欵提至南京存典生息即以其金辦一女子小學作爲常年經費（其　以必辦小學者因約計子金祇足敷一小學常年經費其開辦費尚須另籌）俟三年或五年後由提學使派員察看沐陽學務情形如果發達有可設女學之資格再將母金發回本縣興辦女學其省城所設小學或卒業裁撤或籌欵接辦均可惟無論在甯在沐設學均應由學界公推明通篤誠之人主之免蹈向來官辦女學粉飾放縱惡習其罰金數目應由沐陽縣與本縣紳士酌議惟不能太少致不敷辦學之用至督憲札文有荷校遊城鄉榜示罪狀詳革功名三層辦法榜示自屬萬不可少之舉荷校詳革兩層或以罰金故加恩寛宥或以警衆故從嚴並辦均由沐陽縣酌核請示辦理一女士子女宜豫籌保護敎育之法徐家懋夫婦旣受如此重罰忿無可洩難保不甘心於其係以彼手段之野蠻心腸之殘忍甚或致死亦未可知不可不豫爲之防聞女士之夫亦不讀書之蠢物面其母家之兄弟則不但讀書而且開通由官斷令女士子女寄居外家而使徐歲給養瞻延師之資實爲上策女士旣有功於社會其子女應稍享特别之待遇似宜於此時立案准俟學齡合格時（因沐陽無幼稚園故此時學齡不合格）無須考試逕令入學届時由女士兄弟援案具禀照辦其女就學一層因沐陽一時不能設女學實無一定合格之辦法應由其外家酌及辦理若能送至甯垣所設女子小學該校管理人當特别照料其膳宿一宜由本省紳士具禀督憲爲女士請旌朝廷旌表婦女以貞孝節烈四者爲衡女士所爲疑若不在旌例然前年杭省惠興女士以身殉學署撫瑞將軍曾爲之請旌於朝已得俞旨矣胡女士之聰慧讀書報知大義遵王制革陋俗百折不回至死不悔迹其所爲殆與惠興等何難援例請旌卽云惠興固節婦非女士可例然亦何妨破格請旌萬一不能則用沈仲禮觀察之議請督憲書匾旌門亦足以聳觀聽而維風俗一宜由上海天足會爲女士開追悼會女士旣因放足而死凡辦不纒足會者皆宜爲之開追悼會復昨已致書敝會經理人請在湖北開會追悼矣然吾鄉者專制最完全之國也能開會與否尚不可知就令能開會矣而復之在湖北學界一毫無權力之人其在江南政界亦毫無權力之人大凡無權力之人無論舉何事建何議其所收之效果常遜於有權力者什百倍此亦今社會上不可避之事實矣上海天足會旣具有閎大之權力所居之地又爲中外交通之中心點若能爲女士開一追悼會不特增女士之價值其影響於社會者必大且遠天足會其有意乎至他處之放足會不纒足會亦宜開追悼會雖影響有微鉅之分然究勝於不開會之絶無影響也 
　以上五端皆有待於官吏社會而後舉故不憚煩言　縷以告至其他爲復力所能爲及敝會力所能爲者當俟辦成後再發表之不具述右之所言僅爲胡女士之死一方面而言也至於關係救正纒足之事復尚有多數之理由與其方法在藴結於余懷者久矣貴會倘肯留意於此乎願陳運於異日言不盡意伏維垂察宋康復頓首 
内治部 
[派員查察大帮匪船蘇州]  
　　常熟福山口前届漁汎淗船進口之時有類似漁船之大船百餘號混入口内每船約有數十人形跡頗爲可疑當經福山口營兵報由福山鎭台查察情形决非善類遂由鎭台電禀督撫憲轉行蘇臬朱竹石廉訪派員查辦廉訪接電後當卽札飭常昭二縣及常昭海口釐局瘙汝炯大令妥爲彈壓勿任滋事並將查察情形先行禀復核辦（是） 
[詳請查辦抗造烟畆册之鄉董蘇州]  
　　豐縣王之全大令爲鄉董抗造罌粟地畝清册事詳各大憲文云查豐縣係屬産烟之區雖干分給牌照清查烟店等事未能與銷烟之處一律辦理而勒令遞年减種實爲最要之事旣令遞年减種自必先將本年現種畆數及種户姓名切實查明册報方可逐年稽考卑縣於前次發禀後又復傳集董事切實開　並明定限期勒令造册呈縣以便乘此烟苗在地親自赴鄉履畝抽查不意各鄉董之頑固抗違竟非意料所及始則藉詞推諉延不造送繼則直稱 
 
 

Page 11

 
 
明年可以不種今年斷難查造詢其何以不能查造之故則又目瞪口呆不置一詞知縣遂又派友赴鄉密切查訪始知伊等見官則决意抗拒在鄉已自居保護之名意在藉此歛費而鄉民又愚蠢異常一惟董事之言是聽故雖大張曉諭切實開導均若毫無覩聞查此事本係官督紳辦斷不能不俟董事册報由官自行赴鄉履畆查造今該董等竟敢决意把持堅不查報若非擇尤懲辦必不能依限竣事且轉瞬烟苗收割將來即使勉遵查造亦無從考其有無冒漏現因期限已迫分飭幹差勒令限查造送如敢再事抗違惟有一面提縣押造一面詳請擇尤示懲以期懲一警百或可早日彚造總册詳請核示（下略）（皆） 
[胡護督議停苛細雜捐廣東]  
　　護理粤督胡分行各司局略謂廣東抽收各捐或凑解賠欵或關係餉需皆出於萬不得已本護部堂在藩司任内數年深知粤省用欵浩繁庫儲甚絀勢難遽議停止惟近因興辦學堂巡警各要政復於原捐之外迭議加抽其中以公財辦理公益爲商民所樂輸者自當别論往往有官紳急於籌捐遂至重複增收民生重困甚或日用微物亦准承充中飽旣多獘端百出究之所濟於公者甚微所害於民者甚鉅此等捐欵亟應分别减免以紓民力省一分苛擾即留一分元氣應由廣東藩學兩司會同善後釐務巡警各局查明各項捐欵何者係屬重征應可核减何者迹近苛細應議停抽開具清單分别擬辦至商人承餉惟利是圖違章收捐動多滋事亦嚴定懲罰章程或酌量改由官辦總期欵歸核實民無怨言並限十日内妥議詳覆以憑核奪云（皮） 
[袁督密飭嚴黨天津]  
　　袁宮保因皖撫之變恐有匪黨混八京津特密札各學堂營房局所不准容留閑人卽學堂營房局所各員凡有血氣未定形跡可疑者亦均須即行淘汰以遏亂萌而昭慎重（丁） 
[通飭開辦鴉片專賣局北京]  
　　京師設立鴉片專賣局已誌前報兹聞民政部復通咨各省督撫飭卽查核情形一律試辦鴉片專賣事宜以便禁止奸商之私售而爲實行禁鴉片之預備云（丁） 
外交録 
[索還官衙之交涉奉天]  
　　日俄之役日人佔住官房民舍區數不少按照中日會議東三省附約第四欵有日本在滿洲地方佔領或佔用之中國公私各産業在撤兵時悉還中國官民接收等語足見中日和誼之篤然久假不歸對於中國爲侵害其財産對於日本亦不無名譽之損聞兩帥已將此事屢與日總領事荻原提議現財政局移設將軍衙門又向索回日人所佔衙門内之二十六間房屋已定於初四日由交涉局派繙譯委員入署酌商一切矣（丁） 
[開平礦局炸藥仍舊運回天津]  
　　開平礦局購運炸藥入口經海關委員核與原數多出炸藥二千六百餘斤（約一墩半）恐有夾運軍火情事當卽禀明關道扣留等情曾紀前報兹悉扣留時該局總理洋員自赴海關分辨稱無别情卽行立具保單仍請發還並由英領事照會請准其入口關道梁觀察當禀袁宮保請示辦法宮保以多出之炸藥照例本應充公因英領業已照會該局又具有保單只可從權發還但必須仍行運回斷難通融准其進口云（西） 
[照請荷使保護商會北京]  
　　農工商部爲照會荷使轉達荷政府保護巴達維亞泗水三實壟日惹等埠商會事咨行外部略云查荷蘭屬地巴達維亞泗水三實壟日惹等埠旅居華商先後禀請設立商會迭經本部批准立案並據該僑商等禀稱僑居異地懇咨外務部照會駐京荷使轉達荷政府照章保護等情到部相應咨呈貴部查照辦理仍希聲復本部可也（丁） 
軍事界 
[宿衛軍添闢操廠北京]  
　　頤和園分駐之宿衛營軍隊現於宮門南閱武樓之前添闢操廠一區南面一帶建蓋兵房安設電話其廠内豎立鞦韆攀緣跳擲躍高雲梯浮木飛橋臥獸等操練技藝之架木每日旁晚即有軍人數十名在此操練頗有秩序亦可見宿衛軍之紀律矣（土） 
[江督咨取偵探隊章程南京]  
　　江督端午帥咨行民政部略云南洋一帶伏莾甚多非認眞偵探嚴密緝拿不足以重地方而清匪亂現擬挑選兵丁編練偵探隊分布各要隘切實探訪以資得力應請大部將京師探訪局詳細章程抄寄一份以便仿辦業已由部咨覆允准矣（青） 
[陸軍學堂將次成立北京]  
　　陸軍部奏請於保定開設陸軍學堂曾誌前報兹悉已由馮國璋都統組織完備擬定學額八百名七月招考八月開學（木） 
[札派第三營駐鎭鎭江]  
　　南京三十五標各營兵本擬全數派赴鎭江駐紥現端午帥因赴皖鎭亂之兵尚未遄甯省兵力太單未便多調故僅飭該標派撥第三營來鎭先行駐紥（入） 
教育誌 
[挑選學生學習軍樂鐵嶺]  
　　勸學所紳董刻擬在邑内各學堂挑選學生各二名共十餘名學習軍樂以便振起尚武精神現已擇妥東關祖越寺内爲軍樂傳習所兩月卒業所聘敎習卽在現駐鐵奉軍營軍樂隊内借請至於傳習一切經費均歸官撥（西） 
[禀呈蒙文學堂章程奉天]  
　　省城蒙文學堂本爲蒙文官學改設規模較隘課程亦未適宜現聞提學使以蒙文在東三省關係至爲重要擬力圖擴充已將該校長擬定之章程科目呈請督撫兩憲批示矣（丁） 
[准借廟宇興辦學堂鎭江]  
　　辛豐鎭關帝廟向無住持僧管理日前附生吳君等禀請敎育會擬借該廟興辦學堂當經敎育會紳士查悉該廟實係無主准予照辦（御） 
　　擬設學務綜核所鎭江 
　　常州府陸太守日前邀集各屬視學員紳擬於郡城設立學務綜核所並請王紳爲總理每十日開會一次討論各學堂敎科書管理法及清查欵項分晰權限等事已將所定表册格式頒發各縣以便遵用矣（退） 
 
 

Page 12

 
 
實業類 
[郵傳部整頓路電之示諭北京]  
　　查郵政開辦數年尚未十分發達輪船招商局聞之道路傳說弊竇素多應俟本部接收再當詳查整頓其鐵路電報兩案在事員司人等種種不合情節久著見聞卽以本部堂所目覩者而論如鐵路則賣票過遲收車價又多方挑剔不收巿上通用銀元不收小銀元致乘客往來擁擠因此誤事又不將車價及載貨脚行各章程張貼車站車箱俾衆週知車票價目復專用洋文希圖朦隱行李則故索重資多方留難並不妥爲照料車站及車内客座非關門不開卽多爲辦事人所踞脚行之訛索司事等之欺辱苦累行旅無所不至此外如廢票重用浮收規費弊端不勝枚舉電報則除二三大局外委員常不駐局間有少不更事毫無學識經騐徒知舞弊者爲學生所輕視致令司事學生把持一切收發電報擱至數小時四等電報尤甚竟有不如郵信之速而電文之訛誤收費之挑剔送報人之需索種種有拂商情殊難爲諱此猶第就本部堂所親見者而言其他不知凡幾總之鐵路電報旣爲國家富强要政亦爲便利商民機關凡執事員役對於乘客運貨發報之人總宜和顔悅色處處爲謀便利如商家之於顧客惟恐不得其感情庶足以收利用而謀進步者沿習官署體制藐視商民以舞弊爲能漫不經心不特阻塞新機且置盈虧於不顧則是朝廷創辦一事僅爲官吏特開利藪言之殊堪痛恨現姑寛旣往期效將來必當振作精神力與更始爲此示仰各總辦監督及在事員司人等一體知悉務須振　精神痛懲前非將上列各項弊端亟謀所以改良之法此後無論何項人等倘於各局所積弊確有眞知灼見及曾身受其害者准赴本局所指禀申訴該總辦監督查明立爲究治一面逕禀本部聽候嚴辦如别有可以改良之法亦許隨時條陳以備本部採擇若在事人等狃於積習仍蹈前項各弊或别滋弊端本部一經訪明分别撤叅懲辦决不姑寛（水） 
[同蒲鐵路改道太谷太原]  
　　山西同蒲路線原定自省城而徐溝祁縣而平遥凡百九十里爲第一段近該公司因股難招集不如改道先築太谷之一百一十里且太谷商務繁盛富室甚多籌欵亦較易集日來正與該處紳商提議一切云（丁） 
瑣事欄 
[桂省又有軍火案廣西]  
　　粤西岑溪縣拿獲挑賣蘇杭貨之陳亞富一名搜出十三响碼三百個毛瑟碼二百個訊據供稱係在肇慶城廣隆店販來該縣當即飛禀張撫電飭肇羅道飭差前往該店拘獲吳蘇亞一名李直一名併在該店起出舊槍十三枝碼子十餘粒卽將該店查封立提該民嚴究據稱廣隆係伊夫吳堯所開適回南海大瀝鄉中現存舊鎗係代人家修理之物質之李直祇認在店雇工店事一概不知現由蔣道電禀粤督札飭南海縣密拿吳堯務獲歸案究辦（丁） 
[阜陽縣阻撓郵蕪湖]  
　　阜陽郵政司事張劌卿禀知蕪關稅司稱本月初七日奉阜陽縣諭飭嗣後如有紳民以及地方公事上訴京外各大憲禀詞交局遞送者即行退還飭令自赴各衙門親身呈投不准接收轉遞其寄呈各憲信函亦須令其在信面註明姓名方可收寄一面詢明發信之人姓名住址來縣禀明以憑查核等語稅司以如此辦法與郵政章程不符因於前日函致蕪湖關道轉飭該縣將所給印諭刻日收回以免郵政前途有所阻碍（少） 
紀事 
[江震學堂旅行杭州記（四續）]  
四途中之感情自江起程抵武林三百十餘里途中隨時寫景觸處生情曁遊西湖見山光明媚水碧於油名人祠宇憑弔欷歔風月清佳托諸吟詠非敢自矜風雅亦聊存鴻爪云此分類列下 
　甲途中之記述以下諸詩經歷途中各景而作也 
　自笑身如不繫舟征帆一路又杭州平生未著孤山屐此去渾疑畫裡遊鱸鄉留别 
　行近前來鶯脰河一番風景是如何九華（寺名）已報鐘聲晚一抺斜陽下碧坡途經平望 
　半村半郭野人家臨水柴門夕照斜最是令人拍手處過來遍地是桑麻自入浙境一路桑麻幾無隙地最令人欣羨 
　一過湖州碧浪河傾盆倒下雨滂沱昏沈暗瞀羣山隱雲氣還較水氣多途經碧浪河 
　風雨簫簫問客途一聲汽笛出菱河前邊山色蒼茫甚一幅襄陽米畫圖途經茭河 
　乙西湖之流覽以下諸詩流覽西湖時所作也 
　玻璃萬項碧於油十二人登樓外樓雨後山光皆入座湖邊水色最宜秋偶看帆影樽前落又聽泉聲石上流爲問錢塘蘇小小當年何處築香邱樓外樓小飮 
　金沙江泛木蘭橈到此頓敎倍慮消四面青山翻畫稿一湖好水瀉詩瓢夕陽返照雷峯塔新月斜窺玉帶橋最好晚凉天氣候兩舟競渡戲龍標金沙江泛棹 
　宛然人在水中央卍字欄干亞字墻楊柳陰中調俊馬藕花香裹泊輕航許多畫意兼詩意不少山光接水光添得石橋橋九曲白菡蓞是白雲鄉退省庵憑眺 
　只遲三日便凱歌十二金牌可奈何耿古精忠懸日月至今生氣鎭山河潮聲半夜孤魂斷草色空堦血涙多最是傷心三字獄風波亭上起風波岳王墳弔古 
　一幅天然好畫圖林家處士住西湖妻梅子鶴常相伴誰說孤山却不孤孤山 
　小小瀛洲别有天一登此地即神仙只憐無數青山好恨不隨身帶上船小瀛洲 
　空潭雲水自悠悠雲自無心水自流一棹扁舟歸去也西湖重訂幾時遊三潭印月 
　歸來且自倒芳樽猶把西湖細細論幸有狂吟詩幾首不同春夢了無痕返校餘詠（仍未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[軍事小說消露（喋血生譯）（十二）]  
　　嗟乎。填海非精衛眞痴。移山豈愚公眞愚。思之思之。鬼神來告之。俚云。天下無難事。只要有心人觀總長謙吉氏之毅力雄心。然後知有志竟成實足爲圖大事者勸也。當其一波三折。忽喜忽怒。頗覺荒唐譌譎。不獨貞雄氏。有食肉刺骨之恨。愛貞雄氏憐貞雄氏者。與之表仇疾同情。大凡天下人之稍有血氣者。無不視爲。老奸專制。暴氣炙手。而旁觀者。且决其一朝敗露則劍底落桃花。謙吉氏必爲法蘭西革命時代之烏拉。作佳弟子。奈何彼徧不問不聞。若有意若無意竟。欲巿他人之悲哀離别作裂帛一笑嗚呼奇矣。抑知爆彈擲地。烈熖燭天。秘書披露。奇想破石。夫然後知裴晉公一笑一歎一咤一叱。皆藏邱壑不露鋒芒。非大英雄人豪傑。欲强弄機關。實大英雄大豪傑之處心積慮。有萬不可執途人而告語者也。苟非有服從軍命之解嘲。不幾激貞雄於暗殺之途。要知其使人也。亦非昧然從事。而作葉公好龍之醜態眞確有見地。而得伯樂相馬之良果爾雖然。山僧煨芋徒嘵舌。收拾閒情表正傳。邇時貞雄疊書投入衣囊。茫茫大海無從掏出傾服總長之一言片語。但有神經轤轆。心血飛騰。漸次主張大定。乃默誦其前賢小楠翁詩曰。奉命孤世千里身。青山碧海一帆春。斯行惟欲盡心事。成否在天不在人。已而自誓曰。人力所到。天命難奪。旋轉乾坤唯吾誰任。好事不可待來日。勿遲遲吾行。於是枕戈待旦鷄鳴而起。酬賃費以與逆旅主人别。復詳誌行蹤。寄妹氏温卿。及女友秋勁之復函。從此。黄鶴杳去。至日出消露之雛型旣蕆事始歸。 
　　　　　　　　　　　　　　　貞雄出旅店門。遂由旅順港以繞行金州。舟面遠眺旅順灣内形勢。約南北十四丁東北三海里。如簟瓢横臥。港口東南。兩峽相對。狀如蟹腕雙曲。岸東則黄金山。西則饅頭山。砲臺壁立。灣内水深。潮落約尚三丈。經大連灣。其口東南向。面積南北九海里。東西十三海里。三小嶼互相點綴。淺橋突出海中。其附近村落有柳樹屯。舟泊楟。遂改陸行以作金州游。金州半島之形勢。衺七十里。廣二十五里。其東北瀕於黄海。西北接遼東灣。金州廳在半島頸部。户數千餘。人口二萬。城壁蜿蜒包圍街巿。掩映於夕陽明滅之中。其地乾燥。極少林木。岡阜起伏。頗多砂礫。游竟。遂至遼東缸瓦塞。作覊客之勾留。詢藥商田俊之消息。知其行縱者。云已改赴營口海城矣。貞雄往尋之。三日始獲。聞彼已降爲馬賊。逡巡不敢晉謁。已而自語曰。吾何所事而來。何所事而去。行李棲皇。何不作范叔一見。於是登門投刺。司閽報請。貞雄攝屏入。瞥見門庭煊赫女樂繽紛。筵宴雅陳。滿屋紅巾黑　者百十人。南面踞足高座狀如巨寇者。細審之果田俊也。貞雄鞠躬泥首。不敢仰視。驟聞首席發聲猛叱曰。貞雄吉信。何所求而來何所得而去。 
國外新聞 
[法國大將辭職]  
　　十二日柏林電云法國大元帥海格龍氏業已辭職大將聲言自决定實行裁減軍士以後則遇有戰事時殊不能擔此責任兹已派籟克勞大將接署斯任譯文匯報 
[對于韓事之評語]  
　　十二日英倫敦電云有一日報名哥龍庀虚者載一栢林電似爲人鼓動而發者其意謂高麗今後卽全然隷屬日本至於日本之舉動自日人方面觀之並無不合云譯字林報○十二日倫敦電云英國各首要新聞紙咸稱讚日人在韓國困難時所施之手段譯文匯報 
[賽電車行程]  
　　十二日英倫電云自北京至巴黎之各電車中有波治斯親土一車已抵依卡推林堡地方其地在高加索嶺相近離北京約有二千八百英里 
[謀害俄皇案犯]  
　　十二日英倫電云拘獲囚徒二十人因與謀害俄皇及首相司徒賓一案有涉卽將以軍法裁判處置云 
[紐約世界報之宣言]  
　　十二日英倫電云美大總統授權於紐約世界報爲之宣言云美總統並未出令遣艦至太平洋至於海軍大操議之久矣且亦無涉於近日之日本問題該艦隊或至太平洋亦未可知至其所至尚一定云該報此言殊可爲唆戰諸報之棒喝 
[英德兩皇之相會期]  
　　十一日栢林電云德皇將於西八月十五號在威恩呵宮與英皇相會晤 
[德日交際一斑]  
　　十一日栢林電云日本西大將在栢林時該處留學武備之日本官員及德國官員共設宴欵之所有軍界顯者無不與焉席間西大將演說時極稱德國陸軍最爲可貴尤足爲日本所師法又稱謝德人陸軍少將華克所說極注重於兩國之交繼復祝日皇之康强及其榮耀之日軍以上譯字林報 
本埠新聞 
[上海縣爲商船掛號事禀滬道文]  
　　准提右營海防同知會移内開查船雙倒換執照係詳由撫憲分咨沿海各省督撫憲轉飭海疆文武各衙門查照進口船隻若無文武衙門印照即係偷私各省一律照章辦理考成甚重例禁綦嚴是則上海文武各衙門給印掛號係屬恪遵定制而該船隻等亦賴以暢行各口不被扣勒與輪船搭客所用護照均稱極 
 
 

Page 19

 
 
便當時因口岸延長分駐員弁層層防察以臻周密並不僅在上海一隅立法何等森嚴今職商丁彦章等禀請歸工程局就近掛號係爲推廣局務起見惟敝廳職任海防轄境又爲商漁船隻出入咽喉之處嚴密稽查是所專責敝營職司巡防亦屬責無旁貸近年以來青紅幇及革命黨各匪布滿内地風聞逆匪黨羽在外洋私購軍火偷運來華接濟匪徒謡言四起上煩各憲厪念敝營廳疊經會同督飭員弁加意防範值此時艱雖經費無出一籌莫展何敢不勉爲其難若事權他屬萬一此輩奸宄乘機闖入内港或闌入他處州縣滋生事端其咎誰歸該職商等可不計及而敝營廳不得不計及也等因並准水利廳以此項商船出入汛口查驗掛號前奉憲行通飭曾蒙議奏立案並奉撫憲札飭各口文武衙門掛驗進出船隻若無文武衙門印照即係偷私定章嚴密責有攸關即牙行持來牌照隨到隨掛亦並無遲悮等由分移前來知縣伏查商船出口文武衙門掛號騐放海關則例載明條欵歷久奉行各省如此非獨上海一口爲然該商等所請改歸局外諸多窒碍似可無庸置議（下略）（的） 
[珠玉業互控之督批]  
　　上海珠玉業甯蘇兩帮因爭論公所權限纒訟已久兹甯帮與各帮又投江督衙門互控業奉批示照録如下 
（各帮潘嘉潤等禀批）據禀該商等不願與甯帮合所營業所陳爲難各節諒非盡出無因惟據甯帮來禀分所亦有爲難之處兩造各執一詞究應如何辦理方昭妥協仰仍由上海道查照先今批飭秉公從速核議辦結總期兩得其平以息訟蔓此批（南京帮金吉雲等禀批）禀及黏單均悉該商等請飭蘇帮玉業商董遵批具结仍舊合一所有權限均照三分之一派認等情查此案迭經蘇帮商董來轅呈控不願與該帮合所營業現復據潘寶書等來禀謂該帮所禀多係揑飾聳聽究應如何辦理仰上海道確查實情持平妥議辦結具復以弭兩造爭執此批（中） 
[移還公債票銀存典生息]  
　　滬道瑞觀察昨日札飭松江府戚太守略謂准督辦電政大臣移應還直隸公債票本銀一萬七百兩仰卽分交各典存息備用（列） 
[禀請驗放白鉛未允]  
　　吉林鐵路公司向本埠某洋行訂購白鉛由行禀請滬道騐放　觀察查得白銅一項係在軍火禁物之例本署尚未接准該省印文未便遽予放行故特函復該行照章禀請吉省行文來滬方可照放否則卽由吉林官吏發電咨照亦可通融照辦云（眩） 
[振華堂補習學社暑假]  
　　十二日上午二句鐘爲洋布公所振華堂補習學社暑假之期校董演說略云商界發達端賴補習課銳進以期與學界聯絡自立於競爭世界爲吾國商業之光譬諸天未破曉幹事者不得不借燭光以救眼前之黑暗幸兼程而進母等閒視之等語聞者莫不感動秩序單録下（一）開會學生中班東座乙班西座（二）監校報告請敎習各董率各生行謁聖三鞠躬禮（三）敎習各董受學生行一鞠躬謝師禮（四）各董向敎習一揖以表謝意各敎習退（五）各董給奬各生揖而受之（六）各董有勉勵語者演說（七）監校勵語（八）散會各生一鞠躬退各回本號（南） 
[縣示繳還基地]  
　　昨日李大令發出示諭一道略謂接勸學所呈稱舊學基地前經議歸學務公所經理現查該地租户原係學堂洒掃局給照承租不立年限且估計時值租價較之當時已不止十倍現值學務費絀之際亟應設法整理應請出示曉諭限令各租户於本年八月以前一律交還地畝以便另議辦法本年正月以後地租卽行免收以示體恤又准儒學移以學署舊基由學給照各租户地址交錯毗連自應限令一律交還租地庶免觀望藉口等因到縣合行出示曉諭仰各該租户一體知悉（釐） 
[中法藥房控案斷結]  
　　中法藥房主黄勝控寓言報館一案昨由博律師等將周龐等送至公共公廨由律師凱第士譯供此案應請堂上從緩一禮拜下堂諭否則改押爲罰以全顔面寶子觀明府與英副領事巴君熟商良久判鄒押六月龐押兩月仍罰洋一百元充公（冤） 
[協提証人]  
　　浦東楊家渡巡局員董二尹派差帶同拐犯章初梅到總工程局請派探到董家渡魚攤上協提供出之証人薛掌發當卽提獲帶回歸案訊辦（夜） 
[汽車碾傷致死]  
　　昨報載四十號汽車傷人一則兹悉受傷之秦姓夫婦由捕車送仁濟醫院後旋經捕頭諭探查悉受傷之秦姓名海全向在新閘大王廟開設秦福記烟間秦左足已被碾斷其婦石氏胸腹受傷延至昨晨身死遂飭地保報縣相騐（莊） 
[收殮自縊]  
　　公共租界天津路前晚有一身穿藍布衫褲頭戴西帽年約四十許男子自縊在彼由探查見卽奔報捕房飭保查無家屬報請善堂棺殮（根） 
[美界火警]  
　　前晚一點鐘美界茂海路某日人家失慎延燒左右某西酒店及高木商會等樓面七間捕頭因起火之家保有火險飭探查究（西） 
訟案 
[上海縣案]  
　　余學詩控王子温父子棄妻重娶一案昨奉李大令提訊余供寡嫂孫氏所生侄女自幼許配王子温之子冠伯爲室前年完烟因王家道比初聘時豐富遂憎媳家貧去年送回母家爲子重婚經小的控奉前憲斷飭王父子具不准違例重婚結領媳囘家後王以嫁女屋小爲詞倩董保勸孫氏留女兩月並貼飯洋十　兹女嫁已久嫂與地保張惠汀兩次送侄女到伊家俱閉門不納仍欲爲子重婚求究孫氏母女及地保供各略同王與其子冠伯供余氏不服姑訓萬難聚處大令　斥一番判王父子當堂領媳毋許凌虐母家亦不得過事干預各具遵結了案○船户楊阿關扭控錢鶴林由浦東總巡解縣訊之楊供小的裝貨船被楊拔去交於水巡捕扣留八十餘日不能覓利求究錢供伊夥王毛毛托小的至大有行攬裝　米騙去洋十六元向楊理索詎狡賴不認大令判將船發還所該之洋不准向索以償楊之虧損（筋） 
[總工程局紀事]  
　　小車夫徐九數見張友于車寓内印有六月分車照當持往南區驗係僞造詰知由衛裕春向梁再福購得提到人証解由孫明府訊之梁供由叔父處造印判戒責二百下押候補提兩造寓主復訊○巡士吳德標查見章鴻翔領一幼孩向之詰問章不服口角亙毆致吳失去警笛解訊詰得委係已子然不應行兇判照賠警笛洋該巡士鹵莽由警務長記過一次○丐頭王長庚控同業趙泰增掯匿田單提訊趙供單地六分零與小的一畝五分零之地接壤近均價賣與留雲蘭興造學堂王單實抵押李姓處判交保贖囘原單呈案○張順昌木作扭竊茶壺之朱阿大到案訊判戒責一百下逐出○探夥解深夜携布包疾行之崇明人范阿生到案訊判押候查辦（永） 
[公共公廨早堂案]  
　　文匯報舘跑街陳祺祥經洋東查出用空洋一千三百餘元報探周梅廷拘究帮讞寶子觀明府商之英巴副領事判陳旣乏力免繳洋元押西牢一年○婢女來香被四川人價賣與現住無錫路紹興人家該婢時遭凌虐昨日逃至濟良所由女童送究判送幼女所留養○賭棍徐阿根串同林阿仁張福仁等在馬路聚賭由捕拘究判徐押 
 
 

Page 20

 
 
一月餘人各押三天滿期均逐出租界○押犯陳谷元因在牢内將同押犯人李廷生毆打由捕解究判加押捕房十四天○郭桂生與史阿法在碼頭上與巡丁徐阿保口角兇毆因捕解究判史押廨候傳郭到案於禮拜三再訊○投浦遇救之粤妓王阿彩由水捕解訊供由在老旗昌不愿賣娼雇某甲舢板到浦東被其推落浦内遇救求恩傳丈夫到案領囘家中尚有三歲小孩求察判押傳伊夫到案訊領○妓女揚二保被湖南人周彭氏誘申賣娼案發由法廨移提於昨解究判送棲流所詎新充官媒邱氏令傭婦王蔡氏搜查二保身畔有小洋三角當即取去經濟良所查知禀由明府將王提案申斥判押候究辦官媒邱氏一併押究○朱才卿竊胡王氏衣飾報捕解究判押西牢一年○妓女九霄樓以胞兄徐文炳屢次訛擾前經遞解在案昨又到九霄樓處滋擾並將　局薄據搶去報捕解究判押兩月幼女阿東隨父妹度日不應違章從寛判具結領囘不准賣娼○張阿毛徐阿貴串竊無主人家麫粉由捕解究判各枷一月○王阿六陳龍何路泉未請照會開設烟間由捕解究判各罰洋十元限七天閉歇○楊應氏因與鄰店口角吞烟救活由捕解究判交其翁　恆太具領管束（莊） 
[租界公棠案]  
　　陳潤卿私刻寶昌衣莊圖章冒取嘉福綢緞一案昨日解訊據　綢是羅竹善往取業已典質花用羅現押虹口捕房可請提問聶司馬令原告先往英廨控追○林世昌皮絲烟店主林蘭江被邱道炳控欠高麗參欵一案兹原告業已奉諭將林店生財拍去昨日投案請將控案註銷司馬准之○同協和東洋莊主王泰昌因失慎波及楊祥記玻璃店不遵公堂斷給卹銀赴道轅上控一案兹因王在押患病昨晨伊兄投案求保司馬准予所請命限一月交人銀兩保○朱金玉控曹雲歧監守自盜票銀八百兩逃往安定原籍提到押候補提人証在案兹又將曹之保人趙伯言在青浦關提來里解訊趙　並未担保僅托壽子居轉荐担保信函亦係他人揑造質之曹稱該信是金同生交小的給與壽子居轉交原告者官以供詞各　判趙交保曹還押令壽邀金同生到案對質再核○陳阿大行竊板木售與丁歸氏由探一併拘案判枷一月押改過所二月氏從寛罰洋一元（絲） 
[美租界捕房事]  
　　人力車夫施根郎載西人至舟山路爭論車資被該西人交捕送　捕房候核○洗衣作主岑順興控某俄人欠洋不還向索行兇捕頭飭赴該管俄領事署控究○昨早梧州路荒地有尸棺一具由捕房傳二圖地保報堂埋葬（西） 
來件 
[侯鏞等駁仁和縣詳文及縣批禀稿（續）]  
里書名數多至一百六十餘人 
　查仁邑里書實祇數十人有歷年錢漕諭話卯簿可查原詳以少報多豈以若輩張其爪牙四出以噬人者縣主猶祝其多多益善乎 
抽風米名目早已禁除 
　然則縣主非不知此禁者巍巍石碣立之狀與嚴切之諭向者猶可驚人惜石不能言而堂上能言者轉欲以巧言代卸違禁之非試問今之鄉米鄉費與昔之抽風米何異推縣主袒護之意誠不如明蠲禁令力撲石碣之爲得也 
鄉米鄉費每年合計雖多攤分不及百元 
　試問前項費米何一非敲骨硾髓而來少且民艱宜恤多則民命　堪乃多而曰雖豈小民飮泣以供虎威者縣主猶欲其析骸以飽狼腹乎况原詳合計二字是縣主於陋規確數非不知之否則又何從計數所惜者人數則以少報多陋規則以多報少耳 
名曰陋規實則鄉人旅金膳宿之費 
　鄉人終歲勤動何暇來城卽或偶來亦暫覔親朋小住職等世居鄉曲但見里書之下鄉也挨户大嚼之不足復指索其雞豚指索之不足則并此費米供其滿載而歸所謂旅金膳宿者里書之横索鄉民則如是今以此項名目萬難加諸鄉民者横揑而横加之應請自今以始將留給該書之四成定其名曰鄉民膳宿費亦縣主加惠斯民之善政也 
仍未完 
賑務 
[上海北巿絲業會舘籌賑公所施子英經手各處水災賑損丁未年四月初一至三十日第一百九十五次清單]  
　　初一日汪印記求病速愈洋十元鹿峰鐘氏五元沈其記銅洋一元○初二日眞州存心堂洋二百元○初三日盧金鑑求母病速愈洋二百元南京章洪源號二十元會稽施聘三氏求合宅平安十元又保外孫俞坤　名施慶聯長壽洋十元徐其興小洋十角○初四日杭州鼎紀潘赤文交來成裕典經募胡錦三洋二元陸泰源沈德泰陳曹珍胡朱氏葉心德沈康志隱名氏無力子王景唐九户各洋一元倪德興小洋廿角同民録十角無名氏洋七角錢七十鄭黄氏王散安樂安氏延陵氏胡長增程瑞　吳承復蘇茂堂逸愚氏不具名范筱槎十一户各洋五角不具名洋三　不書名洋二　無名氏二角補過氏程洋二角共廿八户合大洋十一元小洋一百零一角錢七十文姚伯欣姚陳氏三月分洋二元又四月分二元又三四月分二元陳壽萱洋一元吳補過子銅洋二元九角○初五日不留名曹洋三元○初六日陳調甫洋十元新隆泰無名氏二元○初七日王君俊夫交到梁溪樂善生龍洋一百元廷銓留聲機噐售見以資冥福洋十五元○初八日鄧王氏洋四元翁葉氏洋一元○初九日杭州鼎記庄寄來成裕典募勉力子洋七元復周氏四元力絀子三元　香二元九角羅崇德堂裕和同裕復裕莊草葉氏退思堂程春泉程德濤名不　九户各洋一元億成同人　洋三十一月億莊同人十一角恆孚陳樹德堂吳棣華堂不書名吳松華五户各洋五角江仲和四角葉涵香吳禄裕　屋田吳培根四户各洋二角共廿五户合洋三十三元○初十日無名氏洋三元○十一日嘉定戴君洋十四元豫豐莊銅小洋四十五角○十二日趙姓來無名氏洋一百元酬恩子二十元葉敬記洋五十元○十三日譚慧忠率子順祥洋五元天津票洋廿五元○十五日敦大煤炭號來鋐記龍洋廿元又源記龍洋十元已飢已溺人洋五元○十六日無名氏銅洋二元○十八日蘭菴氏汪求合家平安病速愈洋十元杭州西湖恊德善堂鼎記莊募無名氏洋廿元又長興合溪鎭募周玉氏洋三元甯傳卿二元張趙氏秦吳氏周維邦趙吳氏周之龍陳趙氏六户各洋一元錢陳氏丁氏各洋五角趙許氏四角許李氏二角無名氏洋二角又洋三角又錢一百周李氏錢二百共十七户　大洋三十一元小洋廿一角錢三百文九江大梁生募勉善　龍洋一元○十九日新建吳道湘規元一百零二兩二錢五分○二十日高郵武廟丁玉軒募聽松子洋廿元達記求平安龍洋十元源記求　安龍洋四元夏致茂龍英洋各一元安樂堂小洋廿　夏手賀儀小洋十四角錢一百文共六户合英洋廿一元龍洋十五元小洋三十四角錢一百文○廿一日王仲翔爲子求病速愈洋五十元張建　完舊愿洋十元王鏡清五元○廿二日隱名氏罰欵洋八十元德華土行募求平安無名氏各洋十元不書名無名氏各五元永泰源源生無名氏三户各洋三元永恆泰二元共八户合洋四十一元無名氏銅洋一元二角宋選卿痧藥兩瓶○廿三日瑞豐來正修堂洋十元○廿四日陳調甫洋十元存心子四元陳二老太太陳綬老太太陳調太奶奶三户各一元陳新梅少奶奶銅洋一元陳大小姐二小姐三少爺合洋六角○廿五日紹興府署樂善子洋廿元松江廣大昌記不留名求病速愈洋二元○廿六日鼎豐仁銅小洋三十角○廿七日高郵武廟丁玉　募朱伯瑾大洋四元小洋四角錢七十六文新安居董洋三十元西合泰銅洋一元○廿八日隱名氏洋四十元杭州鼎記潘赤文來成裕典募無名氏洋一元二角泰豐莊不書名各洋一元朱繼德堂小洋一百角恆升小洋十角不列名不列號王陶之三户各五角不書名汪同昌各四角無名氏三户各四角三户各二角共十六户合大六元九角○廿九日杭州鼎記來成裕典募六順小洋十二角心正祥源正大三户各四角無名氏二角虚無名氏太和光記悲哉義記五户各一角共十户合小洋三十一角○三十日松工鹽公所募養　　洋十二元杭州博濟堂募協　典來自省軒洋十元汪侣笙　五桂堂洋十元安徽定還凌五記洋二元又凌善記一元又楊西台銅洋一元共五户合洋廿三元銅洋一元○四月份共收規元一百零二兩二錢五分英洋一千一百六十元龍洋一百四十六元扯七三七五合元九百六十三兩一錢七分五厘天津鈔票洋廿五元扯七三合元十八兩二錢五分小洋二百十六角扯六三九合元十三兩八錢零二釐錢五百四十六文合元三錢六分六釐以上共收規元一千零九十七兩八錢四分三釐銅大洋九元銅小洋八十六角痧氣九兩　連前共收規元六十萬零一千六百六十六兩三錢三分八釐鍍金押髮一文珠墜二固小珠一粒銅洋一百廿五元五角丸藥兩瓶解託 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
