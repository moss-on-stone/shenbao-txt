# 1885 - 254 - 4904466

 

Page 1

 
 
[五十一號畫報出售] [  申報館主人啓]  
　　徽州山中出一大蛇蛇身盤旋於山腰樹上而其首下進山脚吸飲㵎水鱗甲斑駁其長難以丈尺計如此巨物舉世罕見故圖之以供衆覽報首畵譜一圖貓一圖狗係任君阜長所𥢶玩其筆墨雖無奇異而生動之態自不可及後附淞隱漫錄圖説一則准於初六日出售此布 
[仿印古今圖書集成樣本告白] [  申報館點石齋主人啓]  
　　本齋開印古今圖書集成减印一千五百部刻下人手嫻熟印出之書倍多於前然尚擬再添排手以求迅速竣事惟　君散處遠方未能到局親視工程故將各編各典每種提出一卷并圖畫若干另印成一百二十餘頁訂成一大本筆　之清晰印工之精妙有目共賞惟不能遍送買票諸君故交本埠外埠申昌售書處出售每本價洋二角諸君購閲可知此書之妙並擬將印成之書無論多少於明年正月間先行分給嗣後擬分期交書俾得先睹爲快惟是書板樣放大成本較多本齋所收之銀核計吃虧尚鉅而諸君得此實爲價廉物美其有未曾續繳第二次股銀者展於八月内一律繳齊連同第一次股單之號頭及股友姓名開示并交申報舘當卽掣回收據交執其有前在漢口買票者應繳之股銀可就近送交漢口信和洋行蓋本舘已將空白收據寄存該行自當立時塡給如過八月之期則當將寄存之空白收據收回幸勿自悞此布 
[論收銅洋助賑事]  
　　凡人行一善舉而止得一善之用猶未足爲大善也行一善舉而所裨者不止一人一家且推而至於不止一鄉一邑以一善而得數善之益斯眞善舉中之僅見者已本埠陳竹坪先生素以行善著名平日之受其惠者何止數千百人今以兩粤水災出而募賑源源接濟亦旣殫竭心力矣而近日又思一法收取市上銅洋以助賑斯一舉也余不僅喜其勸賑之法奇而新余尤喜其除弊之法深而遠何則銅洋之爲害于人也久矣此項銅洋或係夾銅或爲鋸板大都所值不過十之二三多至於十之四五而止其來也不知所自入於市上則混用攙使無可辨認而一經錢庄估看卽眞僞立辨無可易錢其在開張店舖之家或有一時大意偶然收入其後辨出銅質不能行使積而至於十餘元置之高閣此等店舖資本尚可周轉雖積收銅洋無能使出不免吃虧然其吃虧者尚不甚大也若夫小經紀人每日所賺不過千餘文或數百文藉作養家餬口之計而忽悞收一銅洋則吃苦不小矣然此等小經紀大都現錢交易零碎賣買以洋銀相購者不甚常見故一年之中計所收銅洋尚不甚多也或有傭工食力者流銖積寸累積成數千文或十餘千文此其錢皆實從辛苦中得來日積月累由少而多將欲寄回家用其家中之父母妻子逢時遇節引領而望以爲吾家有某人在某處執業屈指届時當有家信寄回平時一切賒欠帳目以及東挪西借等錢皆全賴此一項進餉以爲開發然或路途遥隔現錢重滯不便託寄因而以錢易洋以便封寄若而人者初不知洋銀之眞僞者也若所易之洋誤雜銅質則一經寄回家中所望以作正開銷者必致成爲畫餅卽曰所寄未必皆係銅洋然若輩家用一洋當比於富家十元百元之用假如寄到十洋而雜以一二僞洋或尚可以寛譬倘所寄而止三四元再少而止一二元而内中設有僞洋則其苦更有不可勝言者矣嘗有某傭婦來自蘇鄉投身於某公館月得工資一千五百文計傭五年除逢年遇節略寄數千外共積有洋一百元該婦家惟一盲姑與一孫女相依爲活該婦擬以所積之洋爲其姑身後之費不敢藏之身邊因託主人往來之錢莊代爲存貯并可稍生薄息計亦良得去年主人他去該婦亦辭而出向錢莊索取存洋一百餘元携之以歸歸則其盲姑已病不能起不數日卽死乃出所携以購棺殮之具孰意其中銅洋計有二十餘元該婦前向該莊支取存款時曾託他人代爲估看云係好洋不知何故而忽有此二十餘番之贋鼎雜乎其中該婦痛極幾於覓死然已莫可究詰無從兑換無可如何矣又有某車夫日推小車攬載其人年已五旬餘省吃儉用除日食之外積有錢五千餘一日向甲言及欲換洋以便藏弃甲爲之覓得主顧兑得洋四元倩人估看均屬好洋一日有急需取洋易錢則云銅質另取一洋亦復好之因悉取四洋令其揀選則皆係僞洋盖爲甲所欺早已暗中掉換矣其人痛哭流涕憤不能食臥疾逾月而死又有某以洋向錢莊易錢云係銅質再易皆然該錢莊曾受他人誆騙者前曾收銅洋數元遂以爲此人必係慣用銅洋者因鳴捕拘之以去次日解送公堂一再訊鞫身邊所帶四五洋無一眞者莫可置辨科以應得之罪其實則此人身畔之洋乃日前鬻兒所得不識如何爲蟻媒等所玩弄而悉給以銅洋無可追究含寃抱屈身罹刑章嗚呼言至此而銅洋之爲禍不亦烈歟今經此一番搜羅凡有誤收存積之僞洋均可輸助以作賑欵彼存之於家本無所用一旦以之襄善舉獲善名度必樂得而出之吾知市面銅洋從此當可一埽而空矣惟尤有所望幸者各錢莊之大者固無此等僞物卽間有悞收此時亦必樂於輸捐以助義舉尚有一種小錢庄則或且藉此以作生意一家或積有僞洋百十元不等須知此等生意卽曰可以僥倖於萬一然捐人利己稍有人心者所斷不肯爲卽使一時利市三倍亦無久享之理何不乘此機會悉取之以助賑善氣所蒸富厚將不求而自至又何必以此區區者爲利也哉竊更代竹坪善士禱祝深之 
[本館接奉電音]  
　　昨晚十二點鐘本舘在京訪事人飛電傳來本月初九日上諭二道敬謹譯登○八月初九日奉上諭蔣艮着補授侍讀欽此同日奉上諭前任刑部尚書鄭敦謹清廉勤愼品學兼優由庶吉士改授部曹簡任道府迭荷先朝特達之知洊膺疆寄擢授正卿屬掌文衡均能恪恭盡職嗣因患病准其開缺回籍調理兹聞溘逝悼惜殊深加恩着照尚書例賜䘏任内一切處分悉予開復應得䘏典該衙門察例具奏欽此 
謹案來電第一道上諭中尚有脱悞之處爲時已晚不及覆查故照錄登以俟京報郵來再行補注 
[越事駭聞]  
　　外洋電音有封張朗爲越南王之説未知何故豈前報所言法廷諭孤爾西將軍謂倘有意外越王可以易置故此時易置越王耶容俟續聞再行登錄 
[燕京里諺]  
　　前門大街朱天成烟袋舖有學徒年纔十七猶有童心上月某日晚忽懸梁自縊鋪主報稱因患 
 
 

Page 2

 
 
瘋癲雉經畢命中正司官親臨相騐委係自盡傅訊徒之叔父亦供該徒自幼瘋癲遂呈報城憲送交刑部結案○張朗齋中丞嚴飭防軍挑挖護城河於河上架造浮橋以便往來担運上月某日彰儀門外突有西人二名乘馬遊嬉乘興馳騁於浮橋之上軍士因堤工新築土尚不堅又慮路壞浮橋因卽善言阻止西人怒順手將堤上所揷中丞令箭拔擲於河軍士怒其無禮將該西人縳送守備署中暫押一面禀白中丞次日中丞行文總署稱該洋人擾亂軍規請卽懲辦未知總署若何處置也○木廠承修官工按例具結保固十年倘十年内有坍塌裂壞等情由廠賠修並不另行給價内城錦什坊街都城隍廟前遭回祿之變奉旨派承修大臣督修迄今已閲八年七月初旬大雨一晝夜廟屋多半傾欹承脩大臣遂會同工部查取當年承修商户令其照例賠修云 
[通州近聞]  
　　七月二十日倉帥提騐浙江十九起漕糧二十一日提騐江蘇二十六起漕糧二十二日提騐浙江二十起漕糧二十三日提騐浙江二十一起漕糧二十四日提騐江蘇二十七八起漕糧二十五日提騐浙江二十二起漕粮二十六日提騐江蘇二十九起漕糧二十七日提騐浙江二十三起漕糧二十八日提騐浙江二十四起漕粮二十九日提騐浙江二十五六起漕糧○近日京畿一帶秋雨連綿道途泥濘漕米由京都東便門外卸載裝車運至京倉頗形費力沿河五閘各號房積米如山故通壩公事未能迅速耳○入夏以來雨啺時若百榖皆欣欣向榮刻下新榖登場糧價因之日跌小米每石通制錢五吊四五百文玉米每石通制錢三吊二三百文農夫卒歲可無啼飢之苦矣 
[金陵近事]  
　　上月二十五日上江補錄遺才係合八府五州續到士子故人數不下千數百人門纔啓一擁而入號舍盡滿揮之不得出學使者乃坐碧紗廚唱名給卷而人山人海唱者應者堂上下兩不相聞適有安慶府某生擠至公案邊案爲之側猶恃武不稍却學使者乃令之跪責手心五下且扣考意示藉以儆衆詎後至者反欲爭前觀其爲何許人遂擒一人至問其何爲仍强項不少屈自稱爲某府護衛兵學使者笑曰是文塲非戰場焉用兵爲卽發提調枷號轅門外或曰是武生又曰實文生然旣不知自愛又何足惜○通海一帶土產惟鹽爲大宗海　書生每視爲土儀可以博蠅頭而光驥尾每届鄉試雖諭示煌煌而禁者自禁帶者自帶今歲曾制府早經三令五申意似可以免此周折乃前日江北孔家涵等處已泊有夾帶私鹽船隻自數十號起三四日間竟擁至數百號悉被緝私巡船巡勇軟禁不放想大府自有權衡不難批示方略因憶歲癸酉考私之盛爲近來所未有督撫不得已據情入告勒石河干永遠嚴禁且令每届申明諭旨比于功令後乙亥丙子夾帶僅十之一䘏民隱者乃創爲調停之法由沿路緝私局查獲後照原價給以值收私於官一時人皆戴德正不知此次假手者能援前車否也○監臨護撫院譚中丞於上月三十夜維纜旱西門初一黎明進城入行臺嚴諭文武巡捕官凡非以文闈公務晉謁者照例不准接見初二日傳考上下江調簾之正途各員視曩時之功令森嚴有過之無不及焉○近日疫症盛行有出入温柔鄉者稱勾欄中此症尤盛日有斃者○左侯相功德之入人深者第一在水利其次則莫如貧員津貼一事大班每月五兩小班每月三兩由藩署隨時籌欵發給一時人人如涸轍之鮒由困得蘇故近日聞侯相噩耗者白髮銜恩紅顔墮淚恨不招靈爽於九泉鑄范少伯而事之 
[嶺南雁帛]  
　　三元里火藥局日前被匪行竊委員衣箱失去一口官憲疑里人作弊拘父老數人監押勒令交出匪犯方得釋放父老無辜受累怨謗頓生前日鄉紳十餘人赴縣署遞呈請將父老暫時保釋跪求半日之久仍未允准也○牙捐總局前設仙湖街雷氏書院現遷往木排頭因該書院係雷氏應試之所兹届科塲必須遷避也○提調堂華祝三觀察由韶州來於前月二十五日抵省禀見兩院矣○蕭杞山觀察前經奉旨升授湖北荆宜施道張制軍以觀察在粤有年民心愛戴去歲創辦牙捐商民多方抗阻旋委觀察總辦其事始得就緒故特奏留觀察在粤藉資臂助現聞已奉旨允准着調補惠潮嘉道制軍擬奉到部覆卽委觀察署理糧道俾得在省經理牙捐云○去年海氛不靖虎門各海口密布水雷以固省防門户今歲和局成後各國領事官疉經照會督憲請將水雷撈起以便商船來往制軍愼重自持未便猝准旋經各國駐京欽使向總署商請近日總署有電到粤各海口一律解嚴應使舟行無碍制軍始札飭砲臺統領將水雷起去○前任廣督張振帥向德國購造魚雷船二艘適中法失和不能交割現兩國和好如初德國卽將該船運解來粤刻已行抵香港張香濤制軍委候補道周觀察前往騐收矣○某鎭軍前月由龍州帶勇數百名回東遣散行至梧州有勇數名在外滋事鎭軍欲以軍法從事勇不受約束一嘯而散張香帥恐游勇無歸地方受害立委王軍門光耀馳赴梧州設法招集○現在天字碼頭天后宮内設立清查遊勇公所凡湘淮各軍因貧病不能回家者許赴公所掛號給以住所并每日發飯食銀五分一俟聚有五六十人卽雇船資遣毋任失所此係各大憲格外體恤業由營務處出示曉諭矣 
[營口瑣談]  
　　鎭東輪船由津到營爲招商局收回後第一船到埠市人聞聲齊出其欣喜情形溢於眉宇河岸房頂人皆踞滿其人心之嚮往如此可見國家之恩澤入人者深也並聞有吉林新任道臺豐觀察附此輪由津來暫駐和源興空屋作公舘小住數天卽當雇車赴吉到任○海屬斐家窩子屯裴土全家上月十七日晚被盜來時明火執仗約有七八人共被搶去千數百金皆首飾細軟次早據情呈報於海城縣當卽緝獲劉春榮一名供出有左洛疙瘩等數名在逃現經張邑尊出有賞格有知風報信者賞二十兩拿獲送案者賞三十兩毋得貪賞妄拿致干咎戾云○營埠自立夏卽苦至旱立秋前五日始降大雨至今不斷尚無晴霽之象各處已遭水潦惟尚無被淹之處若再不晴已不可問矣○新糧將出陳粮本當落價大市於初五六早跌粟價四五錢矣各糧坊零售仍要每斗照市緣久雨不晴恐成水災也兹悉近日各坊會議西市先跌每斗百文東市則售三千七百矣○上月二十日西大水塘東岸上某砲鋪失火幾致燎原幸值左營巡勇經過帮同竭力救護拆卸兩二間遂滅幸未殃及池魚然起火之家已不支矣且燒斃十二歲小孩一名查起火之由緣該砲鋪正在舂藥將成適值午飯工人棄舂入内有一寄庽某待詔之學徒年纔十二歲素不安分見石臼中火藥竊取一大椀在外試燃燒完復取煤紙觸於臼中轟然一聲直透屋頂而出該童轟出户外面目模糊衣褲盡焚成灰該童之死固咎由自取該炮鋪亦覺過於大意矣○東西兩水塘秋初灌注清水以供一冬闔市商民之飲食水由潮溝灌引往年總不能甘惟今年秋雨過大上河又有山水冲發數處所以營河一月中潮水甘美異常惟防營客兵時牽牲口入官塘放飲刷洗尿糞亦隨之入水殊苦不潔幸左軍門因公經此一見大怒出示禁止并諭值塘首事將浮面污水放去添灌好水復親自到水塘邊令親隨大聲諭曰此塘以備官民食水費用不輕何堪任意作踐今特會商道憲各出示禁如再故犯者是我部下卽以軍法從事此外兵民亦卽由管塘指告卽行拘辦盡注懲治不貸自此之後遂無飲馬者矣他部之勇雖非左軍門所屬亦自知警其貽澤也深矣○拱北輪船上月二十一日下午由上海來載有吉林防營大炮數尊昨日電報先到轉運局當卽預備碼頭天平架機器等諒炮位必不小也昨日非的厘灣輪船到亦有該局大鐵鑊機器等件 
[打鳥傷人]  
　　前日下午有西人至浦東獵取竹鷄時適有一老者在田工作悞中鎗中沙子肩背面頰皆滿幸在皮面尚不深入然已血流被面西人旋欲爲其取出而老者奔至洋經鎭上與人言及衆人皆謂當令西人出洋百元西人以空身出獵並未帶錢旣而帶同老者之兄弟來至上海與議養傷之費未識議給數目若干容俟續聞再錄 
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
[因傷殞命]  
　　昨報列水鍋脱底一則其中受傷之司機器人隨送入醫院療治昨日亦因傷重斃命矣 
[同業紛爭]  
　　前日有老虎灶主郭世榮投巡防總局訴稱同業劉老宗無端毁物求請提懲馮蓮士刺史聞訴之餘大爲震怒立飭局勇協同地甲拘劉質訊郭稱小的在二十舖開設老虎灶同業王阿成店在舖内喬家浜地方該處老虎灶林立以致生意寥寥近又有傅姓欲在附近添開小的念一經再開生意當益加清淡因央同業王阿順與傅一再懇商囑令遷移并出洋三十五元償其遷費傅隨應允事爲劉所聞知唆傅向阿順索詐經小的出爲喝阻劉卽挾此嫌疑前日竟糾集多人擁至小的店中將生財物件擊毁一空劉供老虎灶係小的與郭股開因郭在店舞弊過多以致連年虧耗此次向伊拆股因將自已生財拆下並無毁物事情刺史謂該店旣係股開亦宜先事言明不應擅拆照爾所供實屬胆大妄爲遂判劉笞二百板押候查明有無合股等情再行覆訊郭斥退 
[控欠工資]  
　　前日蔡沈氏扭糜德茂襪店主至縣控稱糜歴年積欠工資九十千有奇向索遷延反敢逞蠻圖賴爲特扭案請追莫邑尊准詞飭值日差將糜押候訊究 
[上控發縣]  
　　前有信昌馬車行主陳吉甫投英會審署呈控在行司帳之股東衛洪昇侵吞銀兩一案黃芝生太守訊理之下飭衞交保清釐詎衞保釋後不但延不理楚反赴松江控諸府憲時太守准詞飭縣提訊莫邑尊接到府署來文立飭備文至英會審署提陳訊究此數日前事也時英廨讞政尚由葛大令代操查悉是案曾由前讞員飭衛清理因卽備回文申請縣中將衛歸案訊辦邑尊未經解送前日陳遂提縣候訊至讞詞若何容俟探明再錄 
[土案讞成]  
　　前報列洋藥局巡丁鄭光仁查出走私川土三包拘獲販私人張雲林即許潤齋一案昨日捕房解許候訊并將義記可帳人陳蘭金一併解送該巡丁亦投案候示旋有義記行主李炳清呈遞帳簿兩本訴稱許實向該行買土三箱有帳可憑翁太守察得簿係總清流水各一本隨問陳於何日押起答稱初四問许於何日買土答稱初二又問李曰陳在行所司何事答稱管帳一切帳情由伊一手經理太守謂土是初二日所賣司帳人於初四日押起因何流水簿筆跡不符此項土實係後來添上陳稱因爲許事無暇在行故未過帳太守謂爾悞矣此係流水簿當日隨時登記何庸過帳明是作僞現在洋藥局有信云許潤齋自知販私漏捐託同鄉人到局再三叩請開釋情願除照數補捐外遵草科罰十倍並具結嗣後不再販私可有是説許稱身押捕房不知外面之事李代稱果有其事太守謂然則事旣到堂應得由公堂完結可卽照數繳來以便開釋隨訊鄭謂照數科罰應繳若干鄭赴局禀明後回稱私土三包計三斤連正捐共十一倍應繳銀三十一兩一錢五厘太守着李前往照數取到銀票許具結備案 
[抛屍該罰]  
　　昨報列病人送院一則兹悉其人係胡蓮堂甫至醫院卽已身亡法捕頭查得借住吉如里同安祥客棧染病後由棧雇車推出因卽入城報縣請騐莫邑尊以胡有親戚住居虹口該棧自宜早爲送去不應垂死抛棄罰令備棺收殮加封發壇棧夥姚桂良初押捕房至此亦卽釋去 
[英界公堂瑣案]  
　　包探唐靑山禀稱昨見王阿惠持一蒲包中貯死孩抛在荒塲上詰得係王李氏所囑根問該氏則稱給王錢二百文著携往義塚掩埋並不知伊貪懶就近抛棄因將王解案請辦死孩已遣人掩埋該氏申訴前因羅太守判王押候笞一百板以儆○沈江甫訴稱掮賣蘆粟餬口昨顧阿福向買論價未成硬取而去向索遭毆被捕拘案顧供確曾爭執實不行兇羅太守騐得沈略受微傷判笞顧二百板○新關辦公西人亨達生訴稱家住泥城外時有鄉人拆去花園四面竹笆曾蒙傳諭地保照料詎該保置若罔聞至又被顧賈氏拆壞該氏供稱因遭西人家傭工踏壞稻田向之理論卽妄稱拆壞籬笆地保姚旭全供稱小的公事在身不能常竚籬邊守候總須伊自已雇人隨時經管至前憲諭飭照料後籬笆又經拆壞小的已賠過洋一元羅太守商之易繙譯諭該氏不得再往尋衅西人亦當自已照顧不得專靠地保防閑○王阿方訴稱本在閬苑第一樓爲堂倌康秋本説有好生意推荐囑小的向舊東告辭置俻衣服舖盖偕至閔行鎭卽被行竊脱逃昨得尋見扭交巡捕失物開單請追康供小的確曾言及爲伊推荐生理然並未騙伊衣包鋪葢羅太守謂康與方有無仇隙康稱素無仇隙太守謂然則安有平空誣爾拐騙之理所控諒係實情隨判康押令交還原物○尤石生訴稱在西人處爲細崽馬夫李三壽停歇生理搬取鋪盖時帶去西人絨單一條向索不還並據西人言前失大衣一件值洋二十元亦疑馬夫行竊然小的疑其非是刻西人已將馬夫交捕命小的投案質對李供在西人處爲馬夫辭歇之時應找工洋四元八角分文不付及搬鋪盖悞取絨單西人向索小的言須將工洋算楚始肯交還羅太守商之易繙譯以李旣稱被欠工洋儘可向索豈容擅取絨單着令交還西人○木工李兆壽訴稱昨同龔三和口角毆破頭顱受傷頗重爲此報捕拘案叩請騐傷龔供口角誤傷求請寛宥羅太守判笞龔三百板以儆○日前虹口某薙髮舖夥與某牛肉莊人互毆包探王阿二拿得牛肉莊上人押候解訊昨該包探禀稱初時薙髮舖夥瞿松林手持竹竿誤觸牛肉莊上人因之口角牛肉莊上人卽糾人向論爭毆小的路過向拘亦遭毆打薙髮舖夥王坤發被打受傷現尚不能投質瞿申訴前因吳阿金翁牛發金生雲等同供皆在牛肉莊爲夥被瞿碰傷與論逞蠻因邀同事諸人向論羅太守謂王旣不能投質諸人可押俟受傷人投質再訊○胡阿行訴稱失去鐵條報由捕房緝獲人贓送案請究蔣松堂認竊求恩羅太守判發捕房管押一月贓父胡領 
[法界公堂瑣案]  
　　捕房解送丁阿來到案由通事轉達白副領事謂西國某酒店主婦被細崽猛捻奶旁竟有指痕恐已受傷特此送案原告尚未到案丁供在外國酒店爲西崽甫及九天工資未定問之主婦不肯明言再問時卽將小洋刀向小的頸項戳下小的因於初五日辭歇生意伊又不從昨晨生火偶有烟氣店中洋人卽將小的髮辮揪住主婦持中國竹帚毆擊以致膝蓋等處受傷臂膊手腕亦有傷痕何敢反傷主婦至捻伊奶旁之事實因被毆時用手遮攔適因生火手指染黑致有指痕太守問可曾取過工資答稱用過洋一元二角太守謂此案據丁所供伊先受傷究竟誰曲誰直未可臆知遂飭捕頭查明起釁緣由丁暫交保白副領事謂該婦已請醫生看治有無傷處且待鹥士開方卽知究竟着俟下期禮拜二覆訊○劉焦氏挈一十四歲學徒孫茂林訴稱在永安街開鐘表店丈夫不在滬上前月二十四日晨遣孫出外泡水被一人無端推跌頭上受傷血流如注現當膿水交流手臂亦被水燙傷刻已略痊伊家尚有父母小婦人何從交代至昨日路遇此人嗚捕拘送孫供與婦相同被告顧祥祥供稱在招商局爲扛夫是日伊出門泡水説小的今日必死小的以其無端咒人因此將伊推跌太守飭將顧暫押諭令該氏領孫回家好爲醫治待其父母到來一同投案○積竊李裕林在輪船上圖竊未成驀被包探拘住管押捕房昨日解訊太守以李前曾犯竊遞籍現又逃回本應重責今姑從寛着再送縣遞回○成衣匠顧文齋扭控妓院傭婦邱陸氏欠錢一案訊理情由疉登前報昨日翁太守飭提兩造覆訊顧請追衣料工資邱陸氏執定係妓女郭梅卿所欠前年在縣涉訟已經發堂遞籍不能令小婦人照賠翁太守謂旣係爾所兠攬遞籍時何以並不知照實係爾之疎忽可各認一半邱陸氏堅稱無錢太守以各人英公堂有案着一併送請核辦 
[補注脱字]  
　　昨報法公堂瑣案内有陸驛梅家丁遞禀一則家主名下脱漏一母字合亟補正 
 
 

Page 8

 
 
[入學彩旗售洋移助]  
　　謹啓者浙湖許春榮大善士哲嗣今科入學承諸親友惠賜彩旗迎送畢卽將綢縐等料售去移助洋二十元四開二元足見垂念災黎無微不至神目如電秋闈定占高魁佳音在邇拭目俟之想江浙兩省新貴入學時親友所贈彩旗喜幃者不少迎送後能仿照許君售去移助集欵甚鉅刻下籌賑强弩之末告災省分日多一日謹代災民百叩奉求卽請公鑒上海絲業會館籌賑公所施少欽拜啓 ] 
[上海三馬路與昌絲棧陳竹坪經募賑捐八月初八日第六十五次清單]  
　　元和縣署錢潔夫周善夫兩善士經募蘇省同幕團拜費移賑先提助廣東洋五十元○恆泰寳庄　　　　　　　　　　 
交來俞榮寳記洋一百元○樂安三子求祖母延年益壽洋三十元○與字二百七册嘉定濟平典續募各友節省中秋資保平安洋五元○永泰恭交來行素堂楊馮記洋五元○顧錫卿壽誕節省齋星官費陳怡泰養廉書屋劉穀記大通隱名氏爲乳媽病求愈老公和公益胡姓求病卽愈八户各洋二元陳府登周慶廷力不從心人無名氏有心無力同人五户各洋一元○山陰孫稚堂助沙州洋念元大德生陳沈氏二户合助沙州洋四元朱立基助沙州洋二元以上四户共助沙州洋廿六元○李師生記二户各洋一元五角翁安發洋五角浙鎭吳炳照許印善書移助錢五百五十文金免痴翁書潤移助錢一百文○太和茶棧交來浙甌林茂盛號洋一元又經募孫映雪軒洋二元隱名氏報平安二户各洋一元以上四户共來洋五元○吳蘭記爲保佑身體平安合家無病誌喜續二户各洋五元○昌字五百十八册蘇州鎰大莊洋四元又經募無名氏洋八元以上二户共來洋十二元○朱坤房祈福昇求產症平安洋四元又銅洋二元萬有全北號洋二元又銅洋一元祥生和小洋六角又銅洋二元晋祥銅洋十元六皆堂和豐帋號二户各銅洋六元殷裕泰銅洋四元胡貴彰同泰生二户各銅洋三元楊榮卿保母安康同春榮大有恆票行茶香氏四户各銅洋二元震源莊元裕庄二户各銅洋二元五角浙鎭吳張氏江右不留名奇珍李三户各銅洋一元○本日共收洋二百七十三元五角小洋六角錢六百五十文銅洋五十三元合并聲明初七日清單上善記金隱名二户各三元誤登三十元又子丹氏誠心氏同募共來洋五元誤登一元今特更正 
[蘇省撫轅抄]  
　　八月初五日候補縣楊昌榮江陰武進公幹回○初六日查道倫禀知丁父憂從九吳俊卿奉調松太牙厘局差家人來轅禀報江蘇候補知縣李慶誥於八月初四日亥時在　寓三元坊公舘病故 
 
 
 

Page 9

 
 
   
 
 

Page 10

 
 
[彚述烟禍]  
　　潯城蔡姓女幼字吳氏子年已及笄遂擇吉十月某日迎娶方謂三星在户將歌穠李之章詎夏間忽被鬼祟時而亂頭粗服時而抺粉塗脂舉止失常語言無主家人惟慰以好言恨不得六庚符爲之驅除𩴱魓七月望後某夜闔家方納凉庭際女乘間持靑蚨二百翼飭某傭潜購紫霞膏一盒背人吞服次日黎明毒發父母憂甚急請郭醫疹治醫悞投他藥服後立時斃命珠沈玉碎聞者滲然○嶺南會館前李甲年纔弱冠早失椿萱四壁蕭然遂依胞兄度日兄有烟霞癖待弟極嚴小有過失往往毒詈不休且以鞭撻從事甲不堪其虐時時玉筋偷垂日前代兄煮廣土正在烹鍊烟霞兄又誤聽妻言將其痛責甲遂私取錢三百文購得廣土一包吞服圖斃兄嫂知覺亟往屈臣氏購取藥粉調水灌救已無及矣○王某向在某營充當馬兵其子偶與家人口角忿不欲生私購阿芙蓉膏至小南門内舍利寺後竹林内盡情吞服隨卽以酒澆之毒發移時轉輾斃命閲數日家人尋得屍身哭之隨卽購棺收殮掩埋噫九江僅一隅地耳而數日之中畢命者已有三起洋烟之害可勝言哉 
[風波可畏]  
　　上月下旬某日有一兵輪裝載乾軍赴漢暫泊九江對岸北關弁勇八人資雇划船意欲渡登彼岸風狂浪大水手驚惶無措船卽傾覆八人俱堕水中閲二日有漁人在鎖江樓下白水湖邊撈起一屍年約四十左右餘尚蹝跡全無該兵輪抵漢後卽由營官函知德化縣餘雇紅船趕緊打撈未知能否撈獲也 
[乞丐自縊]  
　　日前甯波江北岸桃花渡頭之凉亭下見有縊死一人年約三十餘歲似係乞丐模樣不知因何至此自縊該處舖户卽知照地保而地保延至四五　始行收殮屍已潰爛矣 
[死殉芙蓉]  
　　京口山巷某甲貧苦小民夫妻力作天倫至樂怡怡如也一日小有勃谿婦竟購服烟膏畢命迨甲歸已體冷如氷返魂無術矣婦之外家以身死不明控縣馮邑尊親臨相騐實係服毒自盡隨將甲呵斥一番諭令餘終從厚案遂了次日三元巷内某婦無端潜服紫鴉膏頃刻間花銷玉碎藁砧哀惋逾常幾以身殉幸弟婦代撫弱子甲始收淚殮埋 
[索錢用武]  
　　漢臯友人來簡云邇來各省所撤勇丁次第附輪抵鄂日前程軍門所部順昌營勇到鄂暫紥空闊之所聞除中營外皆將遣散歸農本月十八日軍門飭勇八名出城公幹時值昏黄鶴鑰已下勇喚司門者去鎖放行答以未持名片不便遽開勇中一人卽回取名片以爲符信餘俱立候城隅守門者見其可欺以方也向索靑蚨數百頭許其立時啓筦勇不從致相口角繼且揮拳鬥畢兩造各傷一二名守門者知事不得了將門鍵閉反以該勇逞强嗾令城守營轉禀督憲順勇亦據情禀訴軍門兩造各執一理竟有兩不相下之槪勢甚洶洶復將用武各大憲恐釀事端飛飭各營戒備卒以軍門約束勇丁不准擅自生釁始得安靜如常刻軍門尚未起程大約須將軍事交清方能回任也 
[上海絲業會舘籌賑公所施少欽經收兩粤水灾賑捐七月初六七八九十十一日第四十一二三四五六次清單]  
　　無名氏一百元黃鍳求妻病愈五十元怡愼堂求生意順遂各友平安二十元胡殅舫完愿南塘誠心子昆委父病已愈完愿石友氏隆記求衆友平安四户各十元鼎成典衆友節省中秋席費移助五元巢潘氏祈身體康　五元沙麗生節日用資移助四元武林樂善主人書院膏火資移助求場屋平安四元無名氏保大小平安三元涇川退　氏來紫陽小穀山陰蕪泉子陸　山求身健葉愚春吐血不止求速愈四户各二元免力子求人口平安一元曙氏求父病速痊一元求痊得痊安七日份第四次日捐一元楂溪山人祈轉禍爲福一元○長樂主人經募賑捐啓長樂主人祈保家門清吉長幼平安十四齡童子吳世棻吳門程氏三户各十元沈門錢氏五元錢門方氏兩元錢門吳氏兩元錢門冷氏一元以上初六日○蔚長厚票號交來愧書名拔記蘇曹平銀三百兩又愧書名拔記蘇曹平銀二百兩以上兩户共合來規元五百三十七兩五錢盛川河間榮陽氏爲解危延年一百元嘉興平氏經募浙江人權氏保壽并爲子求功名五十元因事興記章臣榮保平安仁和悔士求友病速愈仁濟善堂來隱名氏祈保身體康健四户各九元雪生居士祈保身體速痊十元隴西氏祈保延年益壽十元宗六成完愿并求兄嗽病卽愈八元沈聚祿求母　卽愈五員亦政堂吳五員每張二升米票十一張朱嘉猶求病速愈四員勉力儒者三員葑溪漁隱節日用移助英洋兩員銅洋一員二酉主人兩員呂品記陳樹記程熾記程雅言無名氏求母病卽愈五户各一員湖州施益順新記銅洋九員以上初七日○集善堂念員匯源典諸同仁十二員協泰典公募十員延陵子十員黃祥卿求體健病除十員少泉氏十員仁濟堂來九蜂六齡童子售物移助十員江寗滿營無名氏五員匯源典四員種德堂丁三員朱子記兩員東海氏求平安二圓一貧如洗人節省日用移助兩圓太倉無名士一圓庽皖南心長力短人英洋一圓銅洋一圓不留名八開一圓○天津延古堂主經募賑捐啓如願堂銀十一兩九錢有喜堂銀十兩敬業堂銀十兩喜善堂銀四兩二錢一粟堂銀四兩竟成堂錢十千文如願堂錢十千文依松堂錢六千文哲生堂錢五千文延古堂錢五千零六十四文吉生堂錢三千五百文榮壽堂錢三千文平心堂錢二千文載厚堂錢二千文餘義堂錢一千文從古堂錢一千文居安堂錢一千文和敬堂錢一千文自問堂錫福堂自祥堂紹福堂恕德堂吉慶堂吉祥堂吉善堂無名氏無名氏自願堂吉福堂同年堂松年堂餘慶堂自立堂永康堂十七户各五百文同立堂三百文季和堂延年堂如意堂榮壽堂勿藥堂惠年堂逢年堂鴻年堂八户各二百文和意堂秋生堂榮華堂樂善堂積善堂松甫堂六户各一百文松年堂洋一塊計二角松年堂隨意堂信心堂焉濟堂一芥堂述　堂愛莫堂樂志堂盡心堂九户各五十文共六十户計津錢平銀六十兩合來規元六十二兩四錢八分○新安力拙氏經募方佩章一元五角汪漢清一元仁讓軒一元祥蘭氏一元鋤經氏六角五分佛乘氏六角五分沈錫麟二角七户共來洋六元以上初八日○戍大庄票無名氏一百元汬海勃海氏一百元布業孫馨吾會資移助四十元南翔洽昌典節省中秋冬至歲底新年諸酒筵伙食移助三十元張子文廿元無名氏念元潘復隆十元施琴軒九元金陵不　姓名六元善女某氏節懴資移助祝亡夫早日升天五元無名氏五元汪瑞記四元聽春樓延記兩元五角婁東碎花書屋王兩元昆陵余芝舲子九齡童子積果餌資移助兩元有心無力陳建堂求保佑妻身體康健無名氏曜記汪復記蔡渭泉倪王氏六户各一元元記季記于穀記三户各半元○惠泰庄友募上虞善土夏彤甫十元周鑅銘鈞記十元不願書名者恤難生周廣甫三户各四元五户共來洋三十二元○程善　募王元成典五元陸吉卿求母病卽痊五元朱萬隆典四元問梅居奠資移助兩元無名氏一元徐子御虚對開一元汪俊三王錫燦味經平安周延秋葉少松五户各半元不留名錢四百七十二靜逸居鯉門氏節省點心寒香居龔文俊四户各錢三百文共十六户合來洋廿一元虚對開一元○平江有心無力氏募大信當謝去歲神佑五十元同泰庄求諸凡平安五十元湖星記二元三户共來洋一百零二元以上初九日○角鎭沈寛夫一百元志誠應騐五十元永義會洋廣貨業規銀三十九兩李雲堂四十元章廷介三十元劉元興十二員休甯居易軒祈慈親康健並祈同人沿途平安十二員張斌儀求家宅平安朱餘庵節鄉試塲費移助無名氏大有恆楨記求免災晦章成興五户各十員羅福增祈家宅平安六員普滋氏五員人瑞堂五員周子泉求母兄病愈四員金張氏求病速愈四元田桐記三元張斌儀求子孫昌盛夏子賢求家宅平安時豐興節省西瓜資誠求母病痊愈子四户各兩元湖州憶德堂一元虚對開一元元眞子六角問心自歉人徐幼槎虚對開一元○高奎祥祈資先庶祖母冥福雙湖緣募本緞女綿襖一件竹根靑羅緞女夾襖一件○汪一心經募肇廣公典鄂捐移助兩粤錢七千六百文彭城求安氏二千文萬餘慶堂二千文補過氏二千文不書名黃一千文泰順亨一千文正順聲一千文劉裕興五百文謝濕愈五百四十文小海氏五百文隱耕氏五百文補過氏五百文祈目疾不發錢五百文環谷居四百文樂安氏四百文無名氏二百文無名氏金二百文遺安居二百文慶懷堂二百文四齡子李頤考節省點心二百文鞁户共來十八元○公泰典募金子田四元公泰典兩元源昌莊一元不留名八角世善堂朱五角盧五角邱永春黃洪鎬靜怡室三户各五角六四角無名氏舞二户各三角吳佑生二角凌榮福二角張梅卿一角黃和美一角無名氏一角十七户共來十二元以上初十日○金忠貞爲妻病愈全完願並求身體復原廿元陳培元久病不愈求速全十元無名氏求閤家平安四元婺源胡濟周求幼子兆燦病卽全四員疁城葛坤求女病愈一員○華衡甫善士經募經德堂丁求病全愈十員又丁仲波善士經募錫麫行二員許竹記二員脩園主敬義堂丁士彬鍾朗記朱盤卿丁曉亭天水氏天水氏求親康健無名氏成泰行李載華十二户各一員李綏和沈均芝談世德恆大行四户各半員又梁溪居士經募秦芝山七員楊濟通五員誤紅子節藥資兩員半顧子誠王春帆蔡顧氏李世綸無铭氏五户各兩員東籬侍者一員五角周梧庭顧楊鄂生顧楊珍三侯介堂侯鏡清秦殷張允春胡孫滋畹堂同仁堂朱四齡童子許老太太顧墨卿華種德華九齡童子我十九户各一元滋　堂葆仁堂鼎元堂三户合助四元鄒徐薛計錢秦朱蔣王張袁顧許周趙孫十六户合助三元七齡童子許同蔿靑錢五百六十文以上三善士經募共合來洋八十元錢五百六十文○江瑾伯兄經募浙善江儒珍求子病速愈英洋一元銅洋二元秀水邱月記一元浙善慰記一圓三户合來光洋三圓銅洋二圓以上十一日 
[電報鎭局代收粤賑七月分清單]  
　　柳少雲募十號杯水氏十五元撙節膳同人減膳氏兩户各十元隱名氏十元存心氏一元又募恆吉緞號節省用費八十元潤東厚菴氏二十元益和莊五元許洪源裕記二元○張瑞岩募廉四十二號沈衍慶堂六十元廉三十九號　東古梅梧棒山庄三十元同善居二元頤性廬主人守樸主人兩户各一元新湘左營前哨易㨗三三百文周曉村二百文前哨隊一二三四五六七八隊九户各三百文後哨廖轉湘三百文高雲清二百文護隊二二三四五六七八隊九户各三百文左哨葉子芳三百文袁有彰二百文哨隊一二三四五六七八隊九户各三百文右哨江長清三百文蔣復勝二百文哨隊一二三四五六七八隊九户各三百文登讓堂一千四百文張墊堂二百文熊葆記梁友朋中哨一二三四五六七八户各四百文○强五雲堂募九十六號無名氏中記合蘭户各十元瑞清記四元本立堂吳三元無名氏培記無名氏育記元記魁記六户各二元錦記無名氏禮記吳狄氏鼎記保記袁記七户各一元朱金記五百文又廉九十七號殷博淵二元無名氏馬如松于𢰶中陳玉堂眭松甫馬蔭棠六户各一元無名氏半元許仲康王又新兩户各一千文又廉九十九號不書名晉記兩户各二元于史氏董萬順兩户各一元胡格記張祥記史哲記悦記四户各半元無名氏二百五十文○楊詔譜募廉三十六號乾元森泰昌恆源厚生茂豫庭記永泰恆致祥和義生泰八户各一元兩順元昇泰同春泰福興泰聚源和信太昌和永祥寳記八户各半元○黃介庵募廉八十四號裕和新義和有源鎭源四户各二元仲記無名氏寛記求病愈喬星記慶記如記榮記煥記久記十户各五百文張云記四百文魁記懋記清記三户各二百文○無名氏募淮裕源億順洋行兩户各一元合記進記蔡記祥記泰億源王文彬鼎興春記黃世泰九户各四百文程春記黃少山陳廣明尹懋齋四户各二百文○黃幼雲來朱藝甫募瑞芍軒十元許善詩十元倚雲山房四元隱名人靑蓮堂梁印甫三户各一元○鎭源來耋齡氏一千元李畹香募求子堂四百元寓鎭易生氏十二元章復秋募姜希周二十元桂冬氏四元善與人同十元馬荔生五元無力子求病愈無力子求嗣吳郡無名氏三户各二元京口順泰參號近憐失愼謝筵移二十元魏和貴爲曾祖母祖父母父母節省糕餅二元○七月分應共收洋一千八百四十一元五角錢三十千七百五十文實收洋一千八百五十三元銀十兩七錢二分六錢八分八合洋十五元五角八分一厘錢五百文阡一百合洋四角五分四厘○大共收一千八百六十九元三分五厘付前月墊解洋七十七元本月五六七三批解滬局洋一千八百元除付淨墊解七元九角六分五厘○電報鎭局七日分東賑清單○鎭源來耋齡氏英洋五百元卽日轉解山撫署 
[上海四馬路浦灘文報局内恊賑公所經收賑捐八月上旬清單]  
　　初七日甯波招商局啓興建號十元○金陵白下好事人募申二百六十三單領南洪以政堂三元宜興宗允之無名氏無名氏老者旅客平安人四户各一元了願人一元銅洋一元無名氏一百文求保家平安人五百文無名氏三百文無名氏二百文共合收洋七元本洋一元爛板洋一元銅洋一元○江陰不書名二元○蔡紫黻送盛旭翁老伯壽儀移賑一元薇雲詞舘銅洋三元無名氏三元○硤石偉榮翁交來某關福祈求身健二元盧唐氏一元陞仲雲翁一元○道署募鋭一百二十六册滬軍營管帶蕭鎭江翁五十五元帮帶張振榮翁十四元哨弁募友共三十六元閤營勇丁共九十五元又鋭一百三十六册盛澤綢業公所二十元○朱順加翁募申二百六十四單朱順加移香斗資求讀書成就小莘山人移送辟瘟丹資求合家辟疫二户各四角力不從心人兩角○本日共收洋二百四十八元銅洋四元本洋一元爛板一元○附收沙洲捐洋二百念四元零行詳報 
 
