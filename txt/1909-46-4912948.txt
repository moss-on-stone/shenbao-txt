# 1909 - 46 - 4912948

 

Page 1

 
 
   
 
 

Page 2

 
 
   
 
 

Page 3

 
 
[第一張]  
　　上諭宮門抄論説專電緊要新聞 
[第二張]  
　　接緊要新聞分類新聞清談紀事 
[第三張]  
　　各省籌辦諮議局本埠新聞小説 
上諭 
[監國攝政王鈐章二月初二日奉]  
　　上諭鎭國公載澤奏請收回成命一摺海軍關繫重要亟應籌辦以立始基該鎭國公向來辦事妥愼籌畫精詳現筦度支總司財政著仍遵前旨實力計畫以期早日觀成所請收回成命之處著毌庸議欽此同日奉 
　　旨着派大學士世續爲監修總裁官大學士那桐張之洞尚書陸潤庠溥良爲總裁官侍郎唐景崇瑞良郭曾炘熙彥署侍郎王垿内閣學士隣德爲副總裁官派侍郎恩順爲蒙古總裁官餘依議欽此軍機大臣署名奕劻世續張之洞鹿傳霖那桐恭按諭中疑有漏字漏句 
　　宮門抄二月初二日召見軍機憲章 
諭説 
[論二十世紀教育之趨勢]  
　　二十世紀之世界。一國家社會之世界也。而教育實左右之。改換其面目。增進其識力。使人人由個别主義。一變而爲共同主義。世界大同。全國一家。以隱符乎。孔門欲立立人欲達達人之旨。偉矣哉。世界之日即於進步。教育之潮流。相與日新而未已也。 
　　人類依社會而生存。其思想其感情其意志勢不能爲獨立之存在。必附于同一之團體以存。故個人之精神。擴之即社會之精神。不明乎社會主義之教育者。實不明乎個人主義之教育。蓋教育者。社會的事業而非個人之事業也。歐洲十六世紀以來。路德氏改革宗教。始從事於實騐教授。由實物而方式。由實例而規則。是爲近世教育之源泉。一變而爲廓美紐斯之博愛派。尚自然。重道德。即天然規則以施行其教育之方。是爲近世教育之中峯。繼之者爲洛克。爲培根。或主研究。或主認識。奉哲學爲主觀點。以兒童心理爲教育家樞紐。至裴斯塔洛海爾巴脱而遂集其大成。知德體三育分列對峙。區教授管理訓練爲三大類。以管理爲教授準備。以教授爲訓練基礎。門徒衆多。其説風行。如日月之經天。如江河之行地。近代教育家。莫不奉之爲不刋令典。要之皆演繹的而非歸納的。皆抽象的而非具體的。皆個人主義之教育。而非社會主義之教育也。姑無論其不能養成偉大國民以應世界之要求。即舉彼之利他説目利説直覺説經騐説而一一闡明之。究不合乎教育之實際。于政治何與。于法律何與。于社會之需求何與。培爾蓋孟氏憬然悟。蹶然起。遂别創一新教育學。因世界之潮流。本實際經騐。以定教育之傾向。世界耳目煥然一新。東西士夫靡然向風而。於是向之奉哲學以運輸教育者。遂莫不折而入于培氏。嘖嘖焉日社會教育。日國家社會主義之新教育。 
　　社會教育之與個人教育何分乎。個人教育主理性。以養成道德的人類。宗教的人類爲目的。雖近三十年來科學之進步。日新月異。不可謂無教育之成蹟。然學説之變遷。實根乎時運之進步而俱新者。有如何之時運。即有如何之學説與以俱來。社會教育主實騐。本社會之需求。以定教育之實際。一國有一國之道德一國有一國之風俗。其歷史。其習慣。其法律。其經濟。其宗教。其言語。無非教材之資料彙而粹之。爲公民的教科。以養成其全國一家之觀念。無依賴心。無排外見。消其嫉視爭鬥之意。袪其弱肉强食之念。以保存世界之平和。使人類得以永享無上之幸福。較之舊來教育學。知德體三育之並立。管理教授訓練之區别。其爲效有不可同年而語者矣。 
 
 
 

Page 4

 
 
　　我國教育萌芽。甫六七年。其深明教育之潮流者。固自有人。然不明管理。不諳訓練。詡詡然竊教授上一二新名詞。以自誇于衆曰。新教育新教育者。亦不乏其數。其教育無所謂目的也。盲焉而已。入五都之市。目眩神淆。無所適從。涉萬頃之川。蕩漾容與茫無津岸。若是者。何足以言教育。更何足以言二十世紀之新教育。然我國不言教育則己。我國而有志於教育。其亦不能外國家社會主義。而别定一教育之方針。何言之。教育者。造就人才也。欲造就何種之人才。必先審。夫時勢之傾向。與爲轉移。自古迄今。講教育者其説不一端。宜于古者未必宜于今。宜于彼者未必宜於此。閉門而造車。未必出門而合轍也。如農夫然。必播種。乃可收穫。如大匠然。必暨茨。乃可丹漆。居二十世紀而言教育。必先造就二十世紀切用之人才。使人人有自治力。有愛羣心。完全個人之道德。發達公同之思想。而卓立于國家社會主義之潮流。不爲天演之所淘汰。否則其不流于膠柱鼓瑟者幾希。 
專電 
[電一（北京）]  
　　澤公奏請收回成命一摺聞係因開辦海軍經費浩繁而度支現極支絀急切難籌故請從緩 
[電二（北京）]  
　　各樞臣以郵傳部諸事亟待整頓請另簡大員署理東督俾新簡尚書徐世昌得以迅速來京攝政王不以爲然 
[電三（北京）]  
　　内閣王大臣擬於初五日請簡正副總裁開辦光緒政要實錄館 
[電四（北京）]  
　　大員大計典禮定下月揭曉大有調動 
緊要新聞 
[攝政王注重海軍北京]  
　　攝政王久有整頓海軍之意去歲自廣東等省查勘軍港覆文到部後當時即欲發表嗣以在國喪百日期内無暇兼顧而止現聞海軍司人員以久居該司無所事事乃上條陳於陸軍部鐵尚書請速開辦海軍鐵尚書因與肅邸商議此事肅邸頗爲贊成日内將具摺入奏云按訪員發信時尚未下諭也 
[民政部猶以城垣爲保障北京]  
　　民政部云臘具奏云咸豐年間曾奉諭旨著直省各督撫轉飭所屬凡有應行修理各城垣務須隨時設法籌辦在案光緒三十三年分各省所屬城垣該督撫等已陸續咨報到部臣等查各省咨稱山西完固六十三座已修未竣二十七座應修十一座陜西省完固五十九座應修七座浙江省完固二十七座應修四十座江西省完固五十二座已修未竣十二座應修十五座湖南省完固六十四座已修未竣二座應修二座四川省甎城完固者十八座石城完固者八十一座土城完固者一座已修未竣者共十六座應修者二十一座廣東省完固八十八座已修未竣三十一座廣西省完固四十七座已修未竣二十六座應修二座等因咨報前來又查奉天福建山東等省三十一年三十二年三十三年分城垣情形尚未咨報到部其直隸江蘇安徽河南甘肅湖北雲南貴州等省屢經查催迄未咨報伏查城垣之設保障攸關雖泰西各國不以城垣爲重而中國各省城垣所以稽奸究而重關征者在在均關緊要應請旨飭下各省將軍督撫等務將所屬應修城垣已興工者赶緊繕完未興工者設法籌曾按年分晣造册送部不得頻年列入應修項下廷不報竣致干查議 
[民政部鄭重陵工北京]  
　　民政部日昨　奏云臣部接收前工程劃分事宜巻查江蘇浙江湖南江西等省每年例有額辦木植俱應年清年欵解部查收以備各工取用乃近查各省應解額木既未按年清解其積欠數目尚多歷經備文咨催在案至今迄未照解要蟕項額木係爲恭備欽工之需所關至爲重要近年恭辦兩陵工程暨各處欽工並年例宮殿等處要工行取木植甚多發放已形支絀現欽奉諭旨以附近西陵之金龍峪謹定爲崇陵欽辦大臣擇吉敬謹承修興工在邇需材孔亟倘臨時不敷發放貽誤匪輕相應請旨飭下江蘇浙江湖南江西各該省巡撫迅飭承辦之員將現年應解木植按照額數赶即採辦解部其歷年欠解額木亦應陸續解清勿再仍前廷緩以備要工而免貽誤 
[嚴辦甘心降匪之員弁雲南]  
　　滇督錫清帥具奏云 
 
 

Page 5

 
 
河口一役當革匪初至之時各防營及對汛員弁或潰或降幾至匪勢披猖不可收拾幸仰賴朝廷威福尅日蕩平而各員弁之喪心時良損師失律實難寛宥當經分飭該管各官據實查覆去後茲據查明南防巡防隊第十營管帶補用守備黃體良第三營管帶補用千總李美文案選用巡檢徐壽松收支候選從九游　洲哨弁補用千總何有才把總區鴻標黃體金何品章外委游永富或駐河口或駐壩泗均先後甘心降匪現尚在逃罪無可逭相應請旨先行革職由奴才嚴拿治罪又鐵路第三營管帶補用千總胡得勝幫帶補用守備賽寳光第二營管帶補用守備岑得貴哨弁選用巡檢胡錦泰補用千總林勝安把總巫吕熾外委黃振威河口對汛候選從九張澤林龍膊對汛補用都司韋金筆那發對汛選用巡檢張廷桂老卡對汛補用都司黃光祿新店對汛拔補把總歐陽福或失守要隘或棄汛潛逃亦應併請斥革除張澤林已提案訊明應予監禁十年韋金筆已據報病故其餘各員弁均已電飭該管各官嚴密拿解分别訊辦惟岑得貴一員雖失守防地無可辭咎而臨時獨能手刃叛弁奮志拒賊情尚可原應請留營効力以觀後效 
[滇督奏保出力文武雲南]  
　　錫督片奏略云此次邊亂猝起征調紛繁滇省瘠遠之區餉械兩缺經雲南布政使沈秉堃精心擘畫設法分路匀濟並竭力督催用是前敵得以匱乏無虞膚功迅奏又奴才出省視師時電調前署雲南提督臨元鎭總兵劉鋭恒專顧省防並調昭通鎭總兵張嘉鈺在省募練新兵以備策應該總兵等短衣草履晝夜督率訓練巡防不遺餘力省城根本之地得以安堵如常前勞亦有足錄懇恩飭部將雲南布政使沈秉堃臨元鎭總兵劉鋭恒昭通鎭總兵張嘉鈺從優議叙以勵勤事 
[京師近事]  
　　禁烟公所王大臣於正月二十二日起咨調外務部郵傳部商部等衙門人員入所檢騐 
　　聞政府爲提倡西藏商務起見擬以内地商民有赴西藏營業者除由沿途地方官竭力保護各關卡不得留難外併擬將其税課酌量輕减 
　　外務部梁尚書現已通飭本部各司處凡每日所辦公事一律立日記表以稽勤惰並擬俟滿一月彙齊封送機軍處 
　　某省礦務專員日前電致農工商部略謂各省礦務開辦伊始所有報告一切情形僅依函電傳遞或有遺誤應飭各省調查局添設駐京委員以便隨時質問 
　　農工商部以各省礦局業已成立惟近有奸民勾通郷愚擅將礦地私行售賣種種流弊不可究詰若不早爲示禁一經勾串私售交涉必多棘手己電飭各省大吏責成礦務局認眞查禁 
　　民政部肅邸議飭内外城警廳各設自治研究所一處以示模範 
　　聞陸軍部鐵尚書以江南陸軍第九鎭巳届校閲年限茲擬於三月初旬奏派專員南下校閲以覘成效 
　　軍機大臣商議略謂近來各省士紳以辦理本地新政需欵往住各自抽收捐欵殊非整頓地方之道擬以後遇有抽捐情事應由督撫咨部核議允准後方准實行日内將通飭各省遵照矣 
　　出使德國大臣廕昌改期二月初出京已記前報茲聞改期之故因欽使事務冗繁且偶感寒凉以致違和刻下正在調理云 
　　民政部以各省古昔帝王陵寢先賢祠墓應飭各省督撫都統勤加巡視於每年底造具防護無誤册結咨部以憑核辦彙奏以昭誠敬 
　　安東縣大東溝前由東督奏請開通商埠現又電告外務部以該處安東縣關應即名爲安東關大東溝爲該關之分卡現已一律開辦 
　　那中堂與駐京法使會商雲南交涉賠欵謂與度支部無涉應歸雲貴總督在藩庫籌撥其還償日期亦不歸法公使及外務部定議應另由該督與安南法員商訂 
　　憲政編查館寳熙劉若曾兩提調因該館事務繁多房舍不敷應用飭館員速行查覓寛敞房舍遷移聞現已擇定東華門外錫拉胡同不日將行遷入 
　　都察院掌京畿道御史趙炳麟日前在該院交諭門皂人等謂現已開印所有各省來京具呈上控之案宜先詢其曾否有該省督撫批詞若無該省上憲之批是爲越訴不准呈遞 
　　自某御史奏劾奉天省用人大濫縻費甚鉅後即有令中外大員嚴加淘汰之諭茲聞東督刻已電覆軍機處略謂除緊要局所無可裁减外其兼差人員暨可以歸併各差現已大加裁汰 
　　四川成都副都統蘇魯岱到京召見後攝政王以其在川年久勤勞素著擬以都統位置之 
　　崇文門税務監督恭邸前日出示曉諭各處商税分局如有不應納之物不准勒索分文聞己派員分赴各局暗查一切 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞東京通信 < 
[李監督自盡可憐]  
　　前陸軍留學生監督李士鋭以宕欠公欵二萬金爲陸軍部監追詎李以此項公欵盡屬學生拖欠一時斷難了理遂於本月在北京自盡殊可憐也 
[周監督不再赴東]  
　　新任陸軍留學生監督周家樹以去年學生與之衝突竟致互傷因即請假返國赴北京辭差聞已决計不願再來矣 
[直隸斥革學生]  
　　使署牌示云現准學部來咨内開直隸官費生李應全一名前據駐日大臣咨稱據監督處呈稱該生前學期試騐成績不合本年九月後連續曠課住宿所亦不報告等語該生既不勤學又不遵章請假來去無跡實屬虚糜官費除開去官費外應追從前學費以重官欵 
[廣西獎勵學生]  
　　廣西梧州府學生李謹等前請公使函達桂撫證明在學年級并懇給公費茲得桂撫復函云李謹等六生荷蒙查明尚屬勤奮向學均經考入法科專門部預計四年可造完全學費應即如命檄飭梧州府籌解公費以資力學仍望隨時訓諭諸生一心肄業勿涉邪趨藉備任使 
[請補官費彙電]  
　　公使署牌示云照得光緒三十四年考入日本官立高等專門學校各彺照章應改給官費業經分咨各省在案本處以時迫歲暮各覆省文尚未到而諸生懸望甚切特於十二月二十八日電催各省頃接到直隸廣東四川各督部堂來電合將往復電文錄左俾衆周知 
　　胡使致直粤川閩各督暨湘皖兩撫電尊處本年考入官立高等專門各生照章應給官費曾經咨請在案能照准否希即電復爲盻勘 
　　直督復電勘電悉學部近奏准嗣後自費遊學考入官立學校照農工格致之科者准給官費等因本年考入官立高等專門者此案可以照章給予官費驤 
　　粤督復電勘電悉廣東自費生劉居超等十名已飭據學司查覆擬照部章於五校定額外選學問出衆一二名改給官費仍請尊處選定飭具年籍履歷願書保結相片咨粤立案再發學費駿豪 
　　湘撫覆電勘電悉湘省考入官立高等專門自費生四名應准改給官費欵即查數照應萱魚 
[又多一女教師]  
　　舊臘中赤阪裏町私立女藝學校造花科學生山田悦子與靑山北町清國留學生江洪杰君同寓專心研究中國語言頗爲諳熟入學之後教習生徒皆以爲奇果爾他日卒業後中國又多一日本女教師矣 
分類新聞政界 
[紳學界禀陳藍令政跡蘇州]  
　　銅山紳商學界禀撫臬憲電云藍令在銅禾及一年興學治獄捕蝗緝盜均能實事求是現復興辦　桑並捐廉於雲龍子房介山種樹倡辦實業擬開奎河以救潦災事均創始一手佈置較易爲力前經士紳韓志正趙品成等具禀請留茲聞省中委代有人藍令行將去任用人之權操之自上紳等無可置詞謹將藍令在任善政據實禀陳伏乞委查庶彰銅民直道之公銅山紳商學界張開鼎祁世倬張佐清楊世楨張仁普張伉英等公叩 
[擬設地方自治研究所鎭江]  
　　鎭屬金壇縣各紳董以今歲籌備立憲事宜地方自治會應及時興辦特於前日在商會集議决定先設研究所以便集議自治章程俟諮議局議員選定後即當興辦 
[復訊革黨家屬揚州]  
　　揚州嵩太守昨奉皖撫札飭略謂熊洪等匪至今迄未就獲該家屬難保不知下落應即從嚴究訊嵩守奉札後即將已經取保釋放之各家屬復行提案然研訊再三終無供詞仍復取保放回 
[革員解蘇擬罪蘇州]  
　　兩淮候補經歷潘熙昌上年挽廣盈庫大使彭慶善營謀署缺被騙巨欵當經趙連憲查明詳請叅革發交江都縣訊辦在案現經袁令訊供無異並有過付銀兩確據例應解蘇由臬憲擬罪昨已備文將該二員遞解來蘇聽候提勘 
[委員盜用關防揑陷糧道之處分浙江]  
　　杭府禀浙撫文云竊奉糧道札發已撤收發委員王寳墀訪有舞弊情事飭即妥爲看管查究續奉憲台批飭嚴究假揑信函等因奉此遵經會督局員節次查訊據王寳墀供江蘇金壇縣人報捐從九品指分浙江於光緒二十七年到省素有痰病時發時愈在糧署充當收發本年二月間糧道在滬要取用印空白夾單二紙當即由署備好並有稿卷數件交伊查對封發嗣糧道回署未提有無收到因伊進署遲晚斥退後聞所寄只有稿卷其用印空白夾單未到伊因有素識書辦囑抄糧署欵目寄到倉場衙門維時伊在家忽發痰病用紅格白八行紙照漕項簿内寫錄數張末具夏秉彝姓名封交郵寄倉署夏秉彝係紹興人與伊素識嗣因接辦糧署收發劉姓令伊寫一信而核對所寫字蹟相同將伊押發實因一時痰迷混寫等語再三研詰供仍如前旋報患病醫調未據報痊業經禀請糧道飭發原函夾單核訊尚未奉批伏查王寶墀係在糧署冒充當收發前項用印空白夾單既認由署交伊查對封發未到其爲被伊抽匿可知雖無原函夾單確據惟前發之函輙敢假揑夏秉彝姓名書寫投遞希圖傾陷情殊險詐據稱忽發痰病難保非飾詞諉卸况既患瘋病亦應鎖錮管束可否將該從九咨部斥革量予覊禁三年察看能否安分再行保釋之處仰祈察核批示遵行 
[諭飭屬僚學習法政寗波]  
　　甬府陳太守日前諭飭各委員文云今當預備立憲之第二年凡百官僚若不通曉法政他日蒞事必難措置 
 
 

Page 11

 
 
裕如是以各省多遵旨設立法政學堂令官員進堂就學本省大憲近亦添設憲政研究所通飭分省實任候補人員隨願入所講求憲法良法美意該員等必已飫聞查郡城法政學堂經夏前府推陳部郎爲監督愼聘教員改良規則較省城法政似無不及而開學在即尚未有人報名爲此諭仰分府各員一體知悉該員等如有願學法政之人務於該學堂開課以前報名注册入堂聽講本府將視該員等之程度而酌量任使焉 
交涉 
[札飭拘留日人鎭江]  
　　鎭道劉襄孫觀察據贑榆縣禀報日本人松山喜濱永末二人前往該縣游歷未持護照等因觀察當即行文清江官塲轉飭沿途各地方官如該日人到境即行照約拘留送交就近口岸日領核辦惟不得凌虐致滋藉口 
[小輪撞沉貨船之交涉漢口]  
　　漢口同信棧大有貨船月前被三林公司小輪撞沉控經漢關道照會日領索賠嗣准日領函復只有三菱會社並無三林公司且查三菱之小輪是日亦未在襄河内行駛恐係船夫誤認茲聞同信棧復赴道署禀稱實係三菱林係菱字之誤齊觀察以所禀是否確實特飭會審委員吳令元凱查復核辦 
[奏派高而謙澳門劃界之原因廣東]  
　　葡人侵佔澳門附近地界歷年交涉均未劃定光緒三十三年始發生劃界問題經胡護院咨請外部派員先行查勘隨於去春派高丞堂而謙赴粤嗣葡使又照請外部奏派劃界大臣經外部咨商張督張督以此舉關係重要非熟悉外交内情輿圖掌故之人不足以昭折服而保國權擬保薦曾經出使之粤紳惟葡使不允派粤人故外部仍奏派高而謙因高辦理廣東洋務多年且曾查勘此案 
軍界 
[派員考察水師鎭江]  
　　江督端午帥以南洋水師學堂開辦將及十年毫無成效爰特札委道員沈某前往烟台考察一切日昨由省過鎭即展輪下駛由滬赴烟 
[江督調勇濬河鎭江]  
　　駐鎭巡防隊統領周錦堂奉江督電諭著將所部第三營兵十調往金陵挑濬河道周協戎遵即轉飭該營於日昨乘永清輪船赴寗 
[林弁前譴之請贖浙江]  
　　浙提呂道生軍鬥咨撫憲文云照得標下練軍副中營儘先守備凌紹清前於上年十月間嵊縣匪徒裘文高糾衆滋事經本提督飭令該管帶於各防抽調兵隊馳赴新昌會同前管帶練軍中營劉慶林相機策應旋以展轉抽調沿途又復遇雨軍行遲滯及兵隊赶至嵊邑白竹村地方而慶林已力盡陣殁迨經本提督赴嵊督緝查明緣由當將該管帶摘去頂戴記過察辦一面責令拿匪備文咨明貴部院查照在案茲查該管帶凌紹清自摘頂記過後深知愧奮頗能緝獲此案要犯送案懲辦上年九月派赴奉邑巡緝又會同台防捕拿搶刦西鄔地方寳和典舖各匪因其在赤雲窩廟中麕集分贓當時格斃盜匪九名生擒要匪陳啓河柳元富二名緝獲洋鎗原贓多件察其平日分紮防地巡緝均屬認眞堪以銷去前過給還頂戴藉資懲勸相應咨明貴部院請煩查照 
[嚴拿庇匪販私之團長南京]  
　　江都縣袁國鈞以拿辦梟匪朱小獅子等情禀詳江督茲奉午帥批云查梟匪朱盛貴即朱小獅子與巨梟張綬卿糾集徒黨興販私鹽經王守備朝江拘獲該匪黨胆敢糾衆持械擊傷王守備右脇並鎗傷兵丁陳兆元擁奪朱小獅子而去殊屬不法已極該匪胞兄朱盛椿即朱大獅子本係販私幫首經該前縣因其改過自新飭令承辦團練事宜自應感激圖報將伊弟朱小獅子嚴加約束乃竟任意庇護縱令與梟匪爲伍及其犯事之後既不交犯嚴懲仍敢聚集徒黨抗拒縣差是陽爲改邪歸正陰仍潜聚徒黨假伊弟爲羽翼以遂其販私之計若不一併嚴拿將來鹽務地方受害均非淺鮮候即札飭淮運司暨兩淮緝私李統領分飭緝私各營派撥勇丁會同該縣及王守備將朱盛貴即朱小獅子朱盛椿即朱大獅子及巨梟張綬卿並此次開鎗奪犯各黨羽一併嚴密兜拿務獲嚴辦以　梟風仍由縣將嘶馬鎭團練事宜另選妥董接辦具報 
[營員與附生之優劣寗波]  
　　定海縣附生陳鴻年禀控練軍管帶諶某哨弁張鳳麟聚賭一案茲奉吳總戎批示云營官哨弁聚賭實屬令人髮指然不能據該生一面之詞作爲定斷業經嚴密查究自應從嚴核辦以肅軍紀惟該生素非安分劣跡昭著文武衙門有案可稽已移廳澈究待廳覆到日如係誣控官長有意敲詐定當咨請撫提革除衣衿　以應得之罪本鎭一秉至公既不庇護屬僚亦不能任該生架詞妄控以期無枉無縱 
學務 
[考試師範生揭曉蘇州]  
　　蘇省師範學堂考試本科豫科學生已誌前報茲悉已經監督鄒太史評定甲乙於二十五日揭曉計取本科正取蘇兆龍等二十名備取趙幹墀等三十二名次備取華宙等二十一名豫科正取過祖蔭等三十二名備取錢兆堪等五十名次備取王曾元等三十四名 
[財政教員抵贛南昌]  
　　江西法政學堂督辦林貽書學使現因改良法政學堂擴充學額廷聘美國哥崙亞大學財政法政學士趙士北爲教員已於正月廿三日到贛謁見當道矣 
[法政學員畢業之次第江西]  
　　贛撫馮中丞榜示云照得法政學堂定章二年畢業此次乙班學員畢業經本部院蒞堂考試分别等第除另行定期發給文憑外合先列榜曉諭計開 
　　最優等六員　直州判惲祝三　知縣趙文元　揀選知縣余謇　縣丞張蔚棠　知縣章翰彬　揀選知縣胡献璵　優等十八員　附生黃甲　知縣錢撫辰　巡檢盧執中　優附生胡献瑞　湖北州判萬成春　江蘇巡檢趙士桑　直隸知縣鍾繩武　優附生黃光庭　知縣葉錦春　湖南巡檢周盛德　揀選知縣熊家璧　附生楊溥濟　州同職銜胡廷　　候補典史孫家棟　附生蕭紹唐　供事胡廷棣　優附生陳錫周　優附生萬鴻驥　中等三十一員　候選知縣阮永清　附生彭熙龍　候選縣丞朱欽　周延齡　湖北巡檢胡景　　未入流王緯和　安徽縣丞周繼昌　候選訓導周益齡　知縣蔡濟椿　附生彭熙麟　 
 
 

Page 12

 
 
江蘇巡檢方國鋆　知縣王珍　鄒寛　李克昌　鄭式歧　直州判徐　　候選從九王德新　優附生李霓裳　羅學齡　知縣金維藩　附生孔憲章　巡檢胡昌年　鹽知事金鼎奎　同知戴鴻達　知縣吳嗣襄　通判黃志義　府照狄祖年　法政學堂丙班學員照京師法政學堂以一年半　學斯畢業　優等九員　直州判丁濟生　同知徐福基　縣丞蔡祖霖　直州判尤士奇　典史陳祖善　從九高書　中書銜李先授　從九張治　巡檢周琨　中等十二員　府經歷　而韓　縣丞沈世驥　知縣徐楨　從九劉楠　典史沈鼎勳　世襲雲騎尉章葆和　巡檢廖德濟　巡檢胡祖培　典史易樹煇　從九熊鎭湘　劉源蔣銓　附學旁聽九員　候選縣丞王倬章　主事職銜胡慶隆　巡檢職銜謝邦樟　巡檢謝邦柟分省　照磨夏秉章 
實業 
[江督維持實業南京]  
　　鞏華製革廠職商嚴良沛瀝陳困苦情形乞認銷飭辦等情具禀江督茲奉批云該職商創辦鞏華製革廠兩年以來艱苦備嘗目下不用洋匠所製貨物與西國嫓美實效漸收深堪嘉尚自應量予維持以爲殫心製造者勸准如所請嗣後江南鎭恊各標新軍所需皮囊靴鞋車馬佩刀各種軍用品統向該廠先斯定購俾暢銷路惟該廠於各項價値宜從廉估定不得以認銷在案有意居奇並當精益求精勿在稍有草率致誤軍需而負期望除札督練公所分别移行遵照外仰江南商務局轉飭該職商知照至所請咨送陸軍部農工商部考騐一節應候備就樣件另禀核辦 
[錢業會議考查官票江西]  
　　贛省官銀錢總號前因整頓紙幣以騐商號資本核出錢票用昭妥實等情照會商務總會核議辦理當由商會傳知錢業現據錢業會館集議函復整頓紙幣應由會館查考官票作價行用以示一律 
[商會新舉總協理武昌]  
　　武昌商務總會總恊理任滿於二十二日在勸業場開會選舉是日勸業道武昌府各官均蒞會監視並舉工商兩中學堂監督范吉洋權謹堂兩君爲臨時監督投票選舉呂超伯得票最多爲總理殷友愚次多數爲協理 
雜記 
[處置拿獲疑似之匪南京]  
　　桃源縣令禀報拿獲孫得元訊供情形奉江督批云查此案孫得元孫克清與孫克耿分居多年不知爲匪情事吳守田張純曾均係平民誤被拿獲現經該縣查訊明確應即准其保釋孫克求胡士祥兩犯平日游蕩度日並稔知孫克耿在收徒之事所稱並未入會恐係狡卸之詞併如所請將其收入習藝所責令作工一年如另獲逸犯供有該犯等爲匪實據再行嚴訊重辦現獲之陳寳得一犯速飭該縣研審明確錄供禀辦仍上緊懸賞購線嚴緝著匪張妙松及在逃之各要犯務獲究報餘悉如禀辦理 
[鎭郡戲樓坍倒鎭江]  
　　鎭郡寳安新街玉仙戲園於二十五夜正在演唱之際不料東廂樓房忽然坍倒當場壓傷看客數人餘雖無恙然已飽受虚驚事爲警察局所聞特傳諭該園主着即日停演修理以免再有失悞 
[滬寗鐵路卡房之籌建南京]  
　　金陵釐捐總局司道等近詳江督略謂竊據下關釐局兼鐵路旱卡姚倅禀稱竊滬寗鐵路設卡房屋原議本由車站借撥現因寗站屋無餘閒卑卡暫租廟屋不敷辦公居住仰　督憲查有龍江關税課大使署基建造卡房最爲合宜飭將基内居民借蓋浮房會縣勘估發價收回一面妥籌建造在案伏查此項署基東南　接寗站界址車路咫尺建房設卡地勢誠最合宜將來卡門自必設向車站以資辦公往來惟站界以内類環木栅站外通行馬路亦每排釘鐵杆縱橫交貫阻止閒人則卡房雖近仍須繞道出入况站址墊築較高屋基勢難與齊彼此尚須設法銜接非由車站酌留餘隙交通莫便以定章而論卡房應所撥借今既自建此區區往來之道並不侵占其界諒亦非所靳惜特事前不得不預爲聲明以免臨時别生異議理合肅禀請賜先行轉詳督憲一面咨明滬寗鐵路總局查明飭知等情到局據此查核所禀事關公益自應准予照辦以便交通除轉移外理合具文詳祈鑒核批准立案並請飭知遵照旋奉端午帥批云據詳下關厘局現在滬寗車站附近建設卡房須由車站酌留餘地以便交通事關公益應准如詳立案 
[松城火警松江]  
　　松江西門外小倉橋東堍陳麗堂家於上月二十六夜失愼當經城内外洋龍麕集施救始得灌熄共焚去房屋數十間幸未殃及鄰居府尊戚太守華婁張劉兩大令暨副營余遊戎先後戾止彈壓聞起火原因由陳姓主人年逾八秩兩目失明信手摸索潑翻洋油燈遂至不可收拾 
清談 
[海軍]  
　　創辦海軍者。宣統元年强國之第一要圖也。雖然。無經費奈何無人才奈何。 
　　或曰。子毌慮。絞四百兆人民之膏血。則四百兆經費可以立集。設數十百軍官之額缺。則數十百人才可以立致。 
　　是故創辦海軍之説出。而國家乃有歛財之名。數輩浮沉間　之員。乃有進身之路。 
記事某吝士事略 
[一名致富錦囊]  
　　某吝士盜泉縣人也。富其姓。凉庵其名。一號嗇如。初以田舍子積資鉅萬。自號曰守虜公。葺其廬於銅山之　。顏曰銅山别墅。 
　　其先世曰飛廉氏。助紂爲虐。殷亡。投諸有北。有北不受。乃折而南。易其姓居於盜泉。 
　　吝士性刻薄。見利勇爲。大利所在。必百計以圖　斷。雖殺身有所不顧。其服膺祖訓。身體力行。兢兢業業。不敢稍惰。其祖訓曰。 
[有何不好意思有何不在乎此]  
　　有何不好意思者。雖敝而不恥也。有何不在乎此者。雖細而必較也。其人之刻薄寡恩。服膺祖訓類如此。 
　　吝士出常携緾　數百。務長其繩務多其結。人與之飲酒　啜茗。爭作東道主甚力。惟結緊　長。迅不易解。人己脱頴而出緾頭金卒以保全。其人之工於趨避。諳於媚世又如此。既而其家大火。玉石焚燬迨盡。人有笑之曰。福善禍淫。報施不爽。其天道歟。吝士曰。天道遠。人道邇。余亦盡人事而己。焉知天道。卒能收拾餘燼。掊刻聚歛。復其舊業。其人之剛毅果决不畏人言又如是。 
　　地方公益事。經費竭蹶。踵門請助者。並不拒絶。惟與之嚅嚅。歷述創業時之困難。與其祖若父及其身勤儉之行爲。請助者竟莫敢再語。常語其子曰。若輩無非利我財耳。若輩無非假公益之名以飽私囊耳。安有所謂公益戒之戒之。余死後兒輩常打定主意毌爲若輩惑也。　　　　　　　　（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
　　浙江 
　　寗波府知府致各廳縣函云初選舉期限日近所有管理員用監察員均須先爲派定查章程第五條管理員不拘官紳監察員則以紳士爲限又照章管理員不得有選舉權及被選舉權則紳士之願任管理員者必少投票管理所有職掌如須定投票之應否收受記錄投票情形稽查投票紀律等事體煩重若不預爲研究必致臨事張皇查每縣所設投票所多至八九區即須有管理員八九人人數既多臨時或有不到即須改派代理更須廣攬賢能藉資　助分日開票既未准行酌用武員慮亦未當弟有派定投票開票管理監察等員之責用特通布即祈尊處將現擬管理監察員名數開錄見復如實因教佐人少無可分派即由弟處酌量先行派定以便傳習不致有悞要公 
　　湖北 
　　鄂督陳少帥以湖北財政支絀自治諮議皆係研究憲政之地擬將二局歸併一所委一總辦分别辦理其各辦事人員有應裁者即盡行裁去以節糜費 
專件 
[敬告諮議局初選選舉人（金山黃端履稿）]  
　　恭喜恭喜列位從今年起要享著一種最大的幸福了幸福在那裡呢就是這各省諮議局選舉一事諮議局有什麽關係選舉是什麽解説我想列位中懂得的却不少但選舉是向來没有的事其中不大明白的也很多在下不嫌累贅説給列位聽聽要勸列位看這選舉的事同家中切已的事一般到了投票時候無論什麽要事都暫擱一邊大家到投票所投一張票這確是眞正的權利萬萬不可放過的 
　　我們中國的查姓但知有家不知有國關於一國的事情都推在皇帝身上這是什麽緣故呢中國的政治叫做專制政治四千年來朝代雖換了不少政治大權操諸少數人之手倒是前後一樣的或大或小或難或易百姓絲毫没得干與在京朝裡頭不過幾個有權的宰相和那各部大臣擬就草稿請皇帝批准發下各省就叫各省的百姓服從了外省的事體只要督撫行一公文發下各州縣也就叫各州縣的百姓服從了加税呢借債呢割地送外國人呢眞正做主的皇帝祇有二分官倒有八分官要什麽百姓誰敢駁他誰敢抗他一年又一年習慣成自然到了如今民氣越弄越弱國勢越弄越壞列位啊試想今日的世界還有專制國的立足地麽俄羅斯定憲法了土耳其開國會了單是我們中國依然上下隔膜百姓的知識依然得過且過唉苟不惺悟轉來再隔十年怕不容易翻身了去年六月二十四日我孝欽顯皇后德宗景皇帝特下諭旨一道呌各省設立諮議局以後一省應辦事件均歸局中議决督撫方能公布施行做中國人民的從此可参預政治自已看本省地方那一件應興辦的那一件應革除的切切實實整頓起來非但一身受益那子孫也享用不盡各省諮議局既一律辦齊將來合攏來開個國會也弗憂措手不及我想貪官劣董是省省有的向日欺壓小民橫行無忌以致百姓吃種種的虧自諮議局設立後則斷斷乎没有了　　　　　　（未完） 
[仁錢初選舉事務所報告辦理各情形禀稿]  
　　敬禀者竊奉憲飭以初選監督職務調查爲第一要件應將調查詳情按期分欵禀報等因遵查仁錢初選舉事務所内辦理各情形前經禀報至上年十二月十五日止在案嗣城厢調查事宜於十二月二十五日一律告竣計續查有選舉資格者六百人連前共一千七百十九人查閲選舉人名原册及調查員記事簿其中似是實非者如吸食鴉片自陳願戒即予暫行入册之類甚多將來尚須删除疊據調查員報告僉謂有選舉資格人之少由於寄居人之辦法過嚴茲奉憲台頒發特别緊要通告凡異府異縣之寄居人業准稍予變通仰見曲體民情力謀便利之至意惟奉發已在二十二日城厢調查事畢之時知縣等因議另廷義務調查十餘員於本年正月内赴城廂各區覆查以期人數增加可免掛漏而凡一切犯有諮議局章程第六條諸欵者經一再調查之後亦必無所遁飾一面遵飭先將前項通告出示曉諭俾異府異縣之寄居人不致因從前定章有所誤會坐失選舉之權利至郷區調查當於二十六日接續預備由調查長楊紳復担任調查錢塘之定南安吉定北長壽四區尚餘仁和之臨平等十六區錢塘之調露等八區每區以一人調查計應二十四人統選可以專任調查之員重行選派於二十八日召集事務所會議以正月初五前各調查員不無年事定於初六日一律出發衆均贊成隨即分認區域並給予調查員證書及調查須知等件辦理一如城廂惟郷區距離較遠調查員公費自宜略爲加增知縣等酌定每員給洋十二元復將郷董公推之指導員每區應給公費洋十元一併交由調查員轉給又以前定投票所址未經履勘恐有不盡相宜之處且投票區域就都圖劃定者居多而仁錢境内舊因匀撥漕糧截長補短往往有同隸一都而此圖與彼圖遠隔一二十里者若不先事查明於宣示人名正册分配各投票所所屬投票人時設法通融殊難稱便現在選舉告示早經撰就待刋照章二月十五日爲發貼之期是以商會各調查員於調查時分别詳細察看以便及此選舉告示未發以前斟酌盡善在前此調查城廂各員此次續辦郷區與辭退者數經参半然同爲　　心公益起見設於原認調查區内事務所有諮詢之處必不致因去就而生推諉伏查選舉人各項資格最難核實調查之外降以審查相輔而行如舉貢生員應調取官册學册業已遵章籌備至若辦理學堂及公益事務人其任事年月擬隨時移請紳商學界查復總期不合資格之人無濫享權利之弊以嚴限制而昭鄭重緣奉前因合將事務所内上年十二月十六日起至三十日止辦理各情形續行禀報仰祈大人察核批示再郷區調查各員姓名暨認定區域開具清摺附送其指導員銜名俟據報告齊集再行另案禀報 
本埠新聞 
[查禁私開烟館之嚴密]  
　　本縣李大令查復城廂内外並無私開烟館已紀昨報茲悉拒烟會調查員亦已禀復到縣連日四 
 
 

Page 19

 
 
[] 處察訪實無私售燈吃之事大令爰再據情禀復滬道一面諭飭各差役著令曾開烟館現改挑膏之各店主及左右鄰居該舖地甲各具不敢售　燈吃如被查出願甘重辦切結存案備查 
[紗廠總理被刺三誌]  
　　楊樹浦集成紗廠總理陳詠珊觀察被廠司駱榮（即駱再祥）用刀戳傷已兩誌前報茲悉陳觀傷勢頗重經中西醫生多方醫治竟難奏效已於前日下午五時因傷作古凶手仍未緝獲至前報所紀陳觀察被刺原因尚有訛傳之處當時陳觀察並未扣罰工資即荐保人扣劃私借欵項總理亦未知情而駱遽下此毒手殆因誤會所致又據城内訪員報告云滬北集成紗廠陳總辦被棧司駱榮刺傷後即由盛宮保照會滬道札行上海縣派差勒限緝拿兇手昨據該差等禀稱奉諭到廠查悉受傷之陳總辦初一晚因傷身死大令立即禀知滬道當奉蔡觀察諭令速即會同公共公廨上緊緝拿務獲嚴辦 
[札催訊結美商控案]  
　　駐滬美總領事田夏禮君以美商雷文控王小東不交租地又怡昌控新源祥趙子廉虧欠貨銀又勝家公司控彭幹臣欠銀不還又控譚雨根欠交機噐價銀又協美洋行控徐錦甫不付保銀等五案公共公堂延不訊斷致多損失曾請滬道札催該廨速辦在案茲田君又以公廨讞員對于美商控案並不盡心辦理等情照會江督請爲核奪茲端午帥已札行滬道轉催該廨迅速訊結矣 
[局員竟無烟瘾]  
　　上海城廂内外及四郷巡防各局有差各員前奉滬道飭具有無嗜好切結曾誌前報現各局員均已出具並無烟癮切結各四分禀送滬道轉送蘇省禁烟公所備案 
[烏山船户對公所三誌]  
　　烏山船夥聚衆所對該業公所抽收捐欵一案迭經總工程局勸令和平商辦仍未了結詎前日又有船夥朱月林等糾衆多人擁至該公所任意滋閙即由董事禀明南區派令偵探協同巡目巡士拘獲朱等二十一人解至總工程局經裁判所飭將在押之夏阿達及被朱等毆傷之管幫鄭金桂等一併備函送縣請究 
[公廨修理房屋]  
　　駐滬領袖領事以英美會審公堂訟案繁多函請滬道添建房屋並設領事房曾紀前報茲悉蔡觀察業已札知公廨經寶讞員與王李兩襄讞再四籌商擬將襄讞房三間大加修理中間改設公堂左右兩間爲領事憩息之所除禀詳滬道核示外昨已飭匠估價以便擇日興工 
[華界新築馬路告成]  
　　閘北三四兩路巡警分局轄境中隔美租界巡士往來殊多不便近由巡警總辦汪觀察與鐵路總辦王觀察商妥即在鐵路旁邊闢築馬路一道業已工竣前日下午汪王二觀察各帶測繪課員洋工程司等同至該處勘察見有某公司基地所築之笆阻碍馬路擬請該公司讓進數尺未知能就範否 
[復訊勒收垃圾捐案]  
　　認包總工程局垃圾捐之孫桂林（即沈桂林）屢向浦江　貨船户勒收捐費經船户徐楚雲徐上卿徐坤發孫雲南俞毛毛等聯名上控一案前日復由工程局陳參軍集訊徐等供向來承値軍營及各衙門差使所有裝載垃圾之差向不派及近來迭由孫桂林派人到船勒捐無着將物搬去是以赴臬司衙門具禀上控請爲究辦判原被一併交保俟查明向章再傳各船管帮到案核斷 
[義勇隊第二次打靶捷報]  
　　華商義勇隊打靶部每月賽奪銀器一次茲將第二次得彩姓名分數列下劉綬蓀四十六分得銀杯王維藩三十七分得銀杯虞俊夫三十六分得子彈五十粒 
[謝劵]  
　　昨承中國金石書畫賽會事務所惠贈入塲劵四張書此誌謝 
城内 
[提勘要犯]  
　　滬道蔡觀察昨出牌示去據太倉州詳解王斗成因姦謀殺本夫張金和身死紏同單幅棄尸河内姦婦挑姐並不知情王斗成被獲後畏罪服毒自盡案内犯人單幅犯女桃姐二名口茲本道定於本月初三日早堂提審仰批差書役及刑杖人等届時一體伺候 
[拐匪解縣]  
　　高昌廟巡局委員李葆初二尹昨日函解拐犯陳錫元到縣押候訊辦 
[毌再固執]  
　　一路巡警分局批周鍾慶禀云據禀鄭掌生拖欠貨洋廿四元分立期票按期拔還己屬通融辦理鄭掌生何得恃蠻無理掮欠不償仰候飭甲勒令仍照三期抽還並取妥保具給存案倘再固執定予提究 
[言者諄諄]  
　　巡警分局游巡官出示云照得北張家弄中有養正學堂近有無知之輩靠近對面脚墻任意大溲小溺不管臭氣骯髒此等出入要道何堪糞水溢洋過者無不拚鼻居民尤其難當因此化生疾疫爲害何止一方屢經明白曉示人皆具有天良設身處地一想何必藐抗違章倘被拘拿究辦未免體面有傷合再叮嚀誥誡愼毌輕意試嘗 
[官事]  
　　正任靖江縣知縣馮璋丁憂候選鹽大使留學日本農學畢業生鄭誠元昨均到道禀見房捐總局委員候補知縣陳廷楨禀請病假一天貨捐局總辦知府金兆藩禀知一年期滿照章留辦又會辦知府向傳桂禀知奉飭留辦 
南市 
[按圖索驥]  
　　法界捕房昨日派探持改過局逃犯陳阿三之照片至總工程局請派偵探協同查緝局董准如所請諭令各探留心緝拿 
[榜示罰欵]  
　　昨日總工程局裁判所將去年十一月起至十二月止所収罰欵計　阿掌等十三户共罰大洋七十二元小洋十二角錢五百六十文一併榜示以昭信實 
[來函更正]  
　　竸立公司來函云初一日報載寄售紏葛一則内有傳聞失寳之處請爲更正查敝公司之貨係由信大祥之分店信源祥分兩次取去索價不理顯係呑没並非寄售至敝公司所控者係西門外之信大祥烟紙店並非信泰祥洋貨店被呑貨欵計洋四十八元三角非止四十元 
閘北 
[追獲竊賊]  
　　美租界成大弄張杏生所開之小麫舘前日有竊賊李金生入内吃麫乘間竊取衣服等件而逸旋經該店主追至　山路訴知巡士帮同拘獲解入三路一區巡局請究判李責二百板収押贜給失主具領 
[折還租洋]  
　　楊長桂董如金控唐洪順欠押租洋一百元不還昨經四路一區孫巡官提訊判唐折還洋六十元了案 
[凌虐婢女]  
　　英界新馬路某公館之婢女桂花昨日逃至閘北由四路一區巡士帶至局中盤詰據稱因被主母凌虐乘隙逃出孫巡官諭留候認領 
英租界 
[顧全體面]  
　　公廨　讞員昨致卜總巡函云沈學經控周沛然毆傷伊父一案業經批准飭提在案茲准商務總會函稱周沛然係洋絨衣業開設周恒泰號曾在商會註册未便遽予飭提等因相應函請貴總巡轉飭捕房將周沛然提票交役繳廨以便換發傳單 
[女犯吸烟]  
　　著名地販陸道生之妻王氏 
 
 

Page 20

 
 
因將買女凌虐由廨判令罰洋二百五十元並押女所半年在案詎氏在押私吸洋烟適被駐廨西捕查見禀明西官照會滬道札飭寳讞員澈查禀覆再行核辦 
[幾兆焚如]  
　　福州路昇平樓茶館樓下飛星影戲館前晚因看客吸食香烟燃及影片霎時濃烟密佈幾肇巨災幸經該舘夥顧老云鍾士桂竭力撲滅鍾之頭面與顧之手背等處均被灼傷事後由捕房派探將受傷人送請仁濟醫舘醫治 
[變產償欠]  
　　倫章造紙厰股東朱培初因虧欠華洋各商巨款由廨收押在案前晚復訊原告徐成記丁錫卿等五户投案請追朱供蘇省尚有地產可以抵償判朱還押着將方單呈案以便變價備抵 
[查封家產]  
　　粤人朱灝年控夥楊熾球虧欠帳洋九千餘元前晚由廨提訊朱供開設普太和丸藥店去年被經理楊熾球將廣東寄來之洋私行挪用有帳呈案楊供此款因與友人合做洋貨生意虧本是以暫借求恩寛限措繳判押候備文移知南海縣查封家產備抵 
[限期料理]  
　　李屑清控合興和號主趙敏齋欠銀二千兩不還前晚由廨提訊趙供曾將浦東地基五分抵押價値不止二千兩現正設法料理請爲寛限判趙限十日内清理如違將地變價抵償 
[各執一詞]  
　　會大莊控通裕貨號股東林少齋欠銀不還前晚由廨提訊因原被供詞各執判林押候補傳人証再訊 
斥退不理 
　　李繼壽控王維卿圖賴生財木器等物前晚由廨提訊以此事關涉妓院向不准理一併斥釋 
[學徒圖盡]  
　　大沽路第一號門牌薙髮店學徒王阿三前晚不知何故呑烟圖盡由捕車送仁濟醫院醫治未知能無礙否 
[獎賞探捕]  
　　捕房總巡卜羅斯君以包探周志仁王金茂及一百四十九號一百五十二號兩華捕協獲西牢逃犯張阿三有功昨特賞洋五十元以示獎勵 
[無知悞犯]  
　　昨有日本人某甲手持五哬手鎗在蘇州路行走西捕以其違章拘入捕房送請日本領事署訊究日領以該日人無知悞犯從寛斥釋 
[流氓就獲]  
　　流氓崇明阿三（即小三郎）在法租界戳傷郭恩卿逃匿英界昨由十二號法探持票至總巡捕房協同中西包探至北京路將該流氓拿獲帶回訊辦 
[查緝司帳]  
　　法界吉祥街玉津池浴堂主許炳奎昨至總巡捕房禀稱被司帳楊培卿竊去大小銀洋三百餘元請飭查緝並愿酬洋五十元捕頭允即飭探查緝 
[護送姦犯]  
　　湯子大因犯姦案由閘北巡警局訊實判送城内改過局收押三刀在案昨己期滿由局派勇送回路過租界由總巡捕房派捕護送出境 
美租界 
[賭棍尋仇]  
　　江北賭棍宋小巧子與同類陸三毛素有嫌隙昨在梧州路遇見宋出利刃將陸戮傷十處餘由捕一併拘入捕房陸送同仁醫院醫治宋押候解辦 
[投河圖盡]  
　　顏張氏昨至公平碼頭投浦圖盡由杉板船撈起喚同巡捕送入捕房經捕頭詢知因被姘夫毆打所致遂即送廨請爲核辦 
[失火即熄]  
　　蓬路二百三十一號門牌永裕洋貨店前晚失火幸即救熄 
[騙取衣服]  
　　匪徒黃少山騙取徐阿福之衣服由徐喚同印捕拘入捕房押候究辦 
法租界 
[譯員來滬]  
　　前任法領事署繙譯李碧理君去年調往北京使署充當譯員前日因事來申仍在領事署暫駐行旌 
[烟館違章]  
　　某小烟間深夜開閲並容上差華捕入内磕睡昨由捕房將夥錢紹瑞傳至公堂請究判錢退去著邀店主到案訊辦 
[勒限交人]  
　　許小彩鞋底作夥許愼才竊取鞋底十七雙逃避旋經小彩尋獲交於原荐之許紀林先行看守再與理論詎翌晨仍被縱逃小彩忿甚報知捕房將紀林拘解公堂訊究判交保限七天交人 
[尚須枷示]  
　　電燈公司各工人在自借房屋内私設電燈前經公司查悉將周木春拘押捕房限交各工人在案茲已多日各工人逃避無蹤昨因將周解至公堂判再枷示十四天開釋 
[再押一月]  
　　陳福寳以僞造支票詎騙巨誠昶洋貨店貨物經分堂判押賠償在案迄己多日分文未交昨又解訊供現己失業滬上並無親朋實難措交判再押捕房一月了案 
[求免相騐]  
　　菜市街東園小烟間烟客曹阿全氣閉身死己紀昨報昨晨上海縣李大令前往相騐時由屍兄曹阿林曹阿玉禀准免騐自行收殮 
小説 
[官場小説衣冠影（四十一）]  
[第十二回參屬吏白中丞受辱　閙官廳許大令發標]  
　　只説潯州府李太守接到了一個皮箱。既没有寄信人的姓名。那送來的人。又早不知跑到那裡去了。李太守也摸不着葫蘆裡頭。究竟是賣的什麽藥兒。心上想著且把他打開來一看。究竟裡頭裝的是什麽東西。便叫家人把箱蓋揭開。不想那家人剛剛一手把封皮揭下。箱蓋打開。就阿呀一聲。一連倒退了幾步。幾乎跌倒。李太守猛然見家人嚇得這個樣兒。又覺得有一股血腥。從那皮箱裡面。直冲出來。李太守也大吃一驚。連忙問道。怎麽怎麽。那家人嚇得渾身亂顫。目定口呆張著一張嘴。説不上話來。只把手指著箱子。口中掙出一句道。不好了不好了。李太守見他説不出來。自己也知道事情不妙。只得大著胆子。立起身來。走近看時。這一嚇非同小可也。是呵呀一聲。幾乎跌倒。看官你道這個皮箱裡頭。究竟藏的什麽東西。原來是一大堆血淋淋的人頭。血肉模糊。腥風撲面。端端正正的排在箱子裡頭。只把一個李太守。嚇得一個發昏章第十一。幾乎連自己的生年月日都嚇忘了。一個心在腔子裡頭。突突的跳個不住。好像要跳出口來。定了一回神。心上方才略略的明白。連忙叫一聲來。就有幾個家人答應一聲。一齊赶將進來。猛角看見了一大箱血淋淋的人頭。也一個個嚇得魂飛魄散。李太守道。快傳値日差役進來。騐明是什麽人的腦袋。再説别的。一班家人聽了。便連忙出去傳了一班差役。走進裡面。那些差役雖然胆大。平空見了這許多人頭。自然也覺吃驚。聽得李太守呌他檢騐。只得硬著胆子。細細的把那人頭一個一個的提起來。數了一數。剛剛是整整的十一個。一個不多。一個不少。李太守本來見了這一堆人頭。已經猜著了七八分。如今又聽説是十一個。不覺把棹子一拍。長嘆一聲道。罷了罷了。果然是他們幾個。那些家人差役見了　頭是十一個。也都猜著就是去叫王亞銀的十一位紳士。但是血肉模糊的看不出面目。不敢説出來。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
