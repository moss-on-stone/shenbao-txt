# 1890 - 354 - 4906354

 

Page 1

 
 
[布告書林] [  圖書集成局啓]  
　　啓者本局所印二十四史一書兹已一律售罄恐遠近諸君子虛勞下問特此布知 
[催取股書] [  圖書集成局主人啓]  
　　本局排里吉今圖書集成早經告蕆而遠近諸君所購股票有迄今尚未取書者兹特　至年底為止如再不待票來取明年概不發書尚祈諸君原諒爲幸 
[集腋社第二次協振彩票] [  申報館協振所謹啓]  
本舘籌辦振務以來歷蒙諸君子慨捐珍物琳瑯滿目美不勝收曾於春間製為彩票一千二百張售錢助振窮黎受惠銘感同深兹者順直山東沈災未澹又蒙遠近善士以書畫衣服珍寶陸續頒來合而計之約值洋蚨七百餘翼祗以災區需欵萬不容遲遂復製成彩票五百張將各物　作洋五百元計得彩者有二百張之多將彩動分别重輕悉心配搭頭彩值洋一百四十元二彩值洋八十元三彩值洋六十元其餘俱注明倣單豈列本月初一十五日附張上一俟定期開彩當再登報聲明每張仍售洋一元諸君子善與人同請臨本　帳房或交信局購取可也肅此佈聞伏維德臨 
[論會匪]  
未亂易治也已亂易治也有亂之萌無亂之形是謂將亂將亂難治夫所謂將亂者何也今日之會匪是也溯目赭宼倡亂蹂躪幾徧天下旗緑各營將惰兵疲聞警先逃望風屢潰辦賊者知其不足深恃於是翻然變計募勇成車上下一心訓練得法十餘年之積㓂賴以次第蕩平厥後平捻逆剿回匪亦皆得力於招募之兵而國家所設額兵曾無功績之可紀迨乎妖氛湯盡海宇又安朝廷無此巨欵以養數十萬之雄兵其不得不大加我太者廹於勢也年力强在之人方其應募而來殺敵致果奮不顧身屢保官階輝　翎頂方自以為揚眉吐氣不料一旦裁撤置散伇閒既不屑從事耕耘爲農夫以没世又不能略權子母與商賈逐什一之利文墨非其所長醫卜非其所習江湖落魄年復一年餬口無資棲身無地其流而爲匪者情也亦勢也黨羽既多聲氣遂廣大江南北幾於隨處皆有然猶不敢公然揭竿而起者良以老成宿將坐鎭具閭音日恩信足以感人威望足以服人若輩遂有所顧忌而不敢猝發然其黨則緜緜延延勢同蔓草星星之火可以燎原涓涓不塞將成江河此審時度勢之君子所以深思熟慮而不敢以輕心悼之者也讀久仲帥所奏江皖會匪互相勾結約期起事潛謀不軌先後拿獲首要各犯分别訊明照章懲辦一摺而不覺曠然思凛然懼矣甘案首逆周子意前在軍營充當勇丁後因犯事斥革回籍游蕩度日自稱哥老會大頭目糾黨至數百人之多分散各處四岀勾結授以旗號口號有人入會給以小旗一面在略遇見同夥暗述口號彼此知照又有謝海山者自稱軍師能知過去未來事并廼種種怪謝不經之説藉以煽惑人心而其黨散布各處者甚至有九千歳唐國公白袍將軍等名目約定日期圖謀不軌若不先期破獲及早擒渠便彼得以應期起事負嵎抗拒竊恐内地奸民被其造言煽惑不免蠢然思動况萬山叢糶之中逃匪竄匿深藏不岀發兵攻剿未易得手此誠可慮之事而幸也因周子意搶奪民女致被唐英才首告遂縣各犯先後擒獲誠可謂天奪其魄矣雖然前事之失後事之鍳此案因匪黨機謀洩露文武員弁迅速密捕得以擒獲首惡解散脅從然恐他處會匪濳結黨羽隂謀不軌如周子意者諒亦不少待其乘機起事而始倉皇剿辦無論迅速撲滅與否尚未可知即能迅速撲滅而事機之險已屬間不容髮則何如弭亂於未形消禍於未萌之為愈也沈仲帥於派兵之時一面飭屬嚴查保甲夫保甲之法行則匪類不得容身良民自可安枕而臥故嚴查保甲實為弭盗之良法然匪黨不得存身於此處或不免濳蹤於彼處即使各處皆辦保甲而稽查或有不嚴醜類未能盡絶將欲化莠爲良不害於國而反有益於國者莫如舉行練軍墾荒二事興辦墾荒則曩日汙萊不難一變而爲沃壞無論種植穀蔬種植樹果種植烟葉皆可得　然之利果能招募有方辦理得法自可化無業之海民作耦耕之亞旅興辦練軍則梟雄之軰皆將聞風而至願隸軍籍效命疆塲以立尺寸之功國家既得爪牙之助疆圉自無桴鼓之驚而於老弱者則汰之留在民間亦不復能為非作歹似此一轉移間害去而利多事半而功倍夫何憚而不行方今國家整頓邊防已於東三省辦理練軍墾荒二事然西北邊陲荒地之未經墾闢者尚復不少扼要之處雖已設有重兵然與俄羅斯壤地相接鯨吞食在在堪虞似宜多練數按勁旅藉以資守禦而壯聲威袞袞諸公居中馭外弭盗安邊當必有計及於此者抑更有説焉年來飢饉頻仍老弱填溝壑少壯轉四方議蠲議賑幾於日不暇給欲爲一舉兩全之計莫如以工代賑是故練軍墾荒可以消納游民以工代賑可以安頓難民二者畢舉則禍亂可弭於無形伏莽濳消於不覺豐穰共慶雞犬晏然豈非薄海蒼生之厚幸也哉 
[本館接奉電音]  
　　○昨由京友電傳上諭一道敬謹譯登○十一月十三日奉上諭怡親王載敦前於同治年間由奉恩鎭國公承襲親土蒙恩賞戴三眼花翎歷任内大臣都統閲兵大臣領侍衛内大臣均能勤愼持躬恪恭盡職前因患病迭經賞假調理並准其開去差使賞食半俸方冀調理就痊長承恩眷兹聞溘逝悼惜殊深着賞給陀　經被派鎭國公載澤即日帶領侍衛十員前往奠醊加恩於例賞外賞銀一千兩經理喪事由廣儲司給發任内一切處分悉予開復其餘飾終典禮着該衙門查例具奏欽此 
[禁城曉箭]  
　　○軍機處滿頭班軍機章京理藩院員外郎齊普森現已簡放廣東瓊州府知府所遺滿洲軍機章京一缺經禮邸等擬將署缺術走之理藩院題署主事豐陞額充補遞遺所署之缺應以記名挨次補用之内閣中書榮霈充著除飭傳遵照外已附片奏聞矣○十月二十六日奉硃筆着派載漪惪銘嵩申容貴看視奬賞欽此當經禀請漪貝勒等訂期十一月初一初二兩日漪貝勒徳都統在上駟院看視左翼四旗各營弁兵奬賞高大司宼容都統在内　　堂看視右翼四旗各營并兵奬賞除咨傳兩翼前鋒八旗護軍營親軍營火器營應人看奬賞弁兵按期各帶月張於寅刻進内預備看視外合將應看人數列左廂黄正黄正白三旗親軍校親軍等共一百名左右兩翼前鋒 
 
 

Page 2

 
 
各一百名廂黄正黄正白三旗護里校護軍各八百十一名正紅廂白廂紅正藍廂藍五旗護軍校護軍各三百四十三名八旗滿洲内火器營鳥槍護軍校鳥槍護軍各三十名内務包衣廂黄正黄正白三旗護軍各一百名○吏部爲示傳事所有指補興京副都統衙門筆帖式松春一員本部於十一月初二日帶領引見相應示傳該員於是日丑刻穿紅青掛備帶補褂赴西苑門外六項公所内吏部公所報到聽侯點名帶領引見如排班時不到定將緑頭籖撤卜并傳該員外於十月三十日午刻赴部演習口背履歷○户部福建司示傳匯解福建京餉協同慶號商冀姓限於十月三十日辰前赴本司伺候當堂問話○步軍統領衙門交諭八旗各廳查造户口册造齊申送悉被駁回諭以各官㕔所轄地叚内太公街巷共若干某街某巷或路東共若干户官旗民各幾户内有無鋪廟宇註明另造一册其路西路南路北亦如之註明男婦老幼若干籍姓年歳如有僕婦亦須註明某僕係某處人何名若干歳傭婦某氏某處人若干歳不得仍前含混以備委員不時抽查如查與册報不符定將該管地方官摘頂參懲承辦兵丁鞭責枷示○各衙門京察一等未經記名各員岀考保送吏部覆帶引見一事已見邸抄日前吏部已將諭旨通咨各署遵照旋經理藩院將京察一等未經記名之郎中恭額志全員外郎福敏至華緒良瑞全六員岀具考語保送吏部刑部將未記名之京察一等郎中訥欽湍多布方連軫傑光長春五員兵部將未記名之京察一等郎中恩壽員外郎瑞謹曾樹椿三員先後保送吏部以備覆帶引見○河承徳府北赤峯建昌等縣近因口外雪消以致山洪暴發田畝禾稼率被傷殘地方官據情上禀河大憲經徳都統委員前往會同地方官躬履災區分别查勘被災田畝應如何蠲緩丁粮以及有無沙壓成廢之處詳細禀覆以憑奏咨辦理刻已具摺奏聞矣○十月二十六日晨有北閙市口赶車之馮李二人在宣武門内西北閙市口路西天有二葷茶社用膳畢給以錢票十千算去飯錢餘悉找付店夥見係假票因之口角李復在旁用言激馮馮遂與之用武李亦助馮恣横鬥不能勝馮忿甚乘間躍入麪鍋辛有壽某在彼啜茗急爲揪岀則已衣履皆濕渾身水淋隨經竭力調停令鋪夥將假票給還並給京錢二十千俾作醫藥之費始免涉訟公庭○烏里雅蘇臺托軍帥克湍派委筆帖式薩克什訥等領解烏梁海等旗所捕貂皮一千一百數十張分裝八箱由徳勝門入報明户部咨會内務府騐收○國史館示再傳吏部送到漢謄錄官吕師傳李彦彬霖厚等限於十一月初三日親身赴館騐到○浙江巡撫委員管解本年第四批鹽課項下京餉銀五萬兩分裝木鞘於上月二十八日午刻抵部照章僱大扛進部署堆存大堂旁由原解兵在彼看守俟齎文批赴湖廣司投納然後移付銀庫示期劈鞘騐收 
[松江試事]  
　　○本月十三日楊文宗提覆南匯文童題爲文莫吾猶人也躬行君子則吾作起講發憤忘食三句作後比至傍晚遂發案○十三日申刻發畢婁提覆牌計華亭取五十名婁縣取五十二名於十四日辰刻進院覆試○提督學院示照得松江府學額三十五名向由各縣酌撥今團案已發五縣而撥府之額所餘尙多因將各縣落卷再加披閲内有上海縣西薑貳號之卷正塲文理固佳提覆文理亦順着即撥入府學仰該教官於十六日造册一體送轅覆試並諭該童遵照毋延特示 
[嶺南近事]  
　　○試塲弊端指不勝屈有所謂正塲並覆試均雇定一人頂冒代考迨花日本人始岀面到學院行禮如此則非有鉅飡者不辦凡廩保教官在在皆須納賄動費七八千金今年廣府科考此風最熾現南海縣紳士訪得縣内新生有係一炷香者遂聯名向學憲禀攻刻蒙學憲批示云據南海明倫堂紳士區藝等禀稱新生何葆宸自縣考府考院考均係雇槍頂名入塲及花之日本人始行岀頭冒認殊覺詫異如果屬實亟應從嚴懲辦以儆效尤而端士習仰廣州府轉飭南海縣先傳該生到案交保看管俟本院廵試回省時再提該生面試並於面試之日准明倫堂衆紳到來認識以别眞僞云云聞該生係膏粱子弟於文字全不知曉其認保岑其敬見事已敗露咎無可辭業已先行逃走噫求榮反辱果何爲哉○學憲樊介軒文宗十月十九日起馬前徃潮州廵試由大馬頭落船是日文武各官均赴河干恭送○沙田總局現在遷入藩署内辦理至從前設立之局大憲飭令裁撤以節糜費○時屆冬令盗賊堪虞廵緝地方更為緊要署臬憲王誦先廉訪飭令設立冬防局招募勇丁團練以資保衛局内總辦係劉勞鍾陳四觀察已於十四日開局矣○撫院衙門修理業已完竣翬飛鳥革氣象一新監工委員禀報大憲前日大憲委候補通判雷質軒别駕前往騐收○油欄門直街如珍臘味店上月十八晚因焙臘味失愼致兆焚如是晚風力頗大祝融氏遂跋扈飛揚不可遏抑自三鼓起火至十九日黎明時始行撲滅計共燒去鋪户六七十間内有磁器鋪兩間資本最鉅同遭是厄最爲可惜○署理泉司高廉道王誦先觀察以先人墳墓坍塌力向督憲禀請開缺回籍修理督憲見其情詞懇切岀於至誠遂俯如所請所遺臬司印務奏委惠潮道徳觀察署理遞遺惠潮道印務奏委候補道顧觀察元勳署理○粤秀山長潘椒堂太史之封翁並其太夫人於上月廿四日六秩雙壽是日省中官紳均登堂晋祝冠裳蹌濟輿馬喧闐宗族交遊爲之光寵○前佛崗廳同知朱司馬兆槐奉部調取引見前日督憲給以咨文司馬即趨詣節轅禀謝辭行取道北上○入冬以來雨澤稀少風高物燥火患頻仍首府李宫山太守民物關懷萬分焦灼爰於前日率同南番兩縣親詣城隍廟虔申祈禱是晚果隂雲四合細雨紛飛浙之聲終夜不絶雖未能既沾既足而地方已一律潤澤太守精誠格天如響斯應都人士咸歌頌不衰○督撫兩標練兵連日在箭道操濱各欵陣式自辰至申始行收隊該兵訓練有年技藝嫻熟槍聲聯絡如貫珠然誠節制之師也○菜欄街某米店前日因午炊遺火致兆焚如登時烈燄冲天濃烟匣地幸時當白晝人力易施且逼近河干取水亦便故得從速撲滅不致成災然比鄰已受驚不淺矣○前日傍晚時十一甫楊宅被匪人以火藥包放於門内幸家人察覺急為移去不致為害該藥重有磅許若一經延着其禍不堪設想矣越日淸平某酒樓及某娼館均有匪人縱火情事近來西關地面盗風甚熾放火搶刧頻有所聞居民咸有戒心幾至夜不安枕未知有地方之責者將何以善其後也 
[安省官塲紀事]  
　　　○安徽候補道袁雨生觀察秉積籍隸湘中爲曾文正公之快婿因得忠襄公噩耗於本月初一日銷差請假乘輪船赴白下吊奠○候補縣朱明府壽祥奉嵩書農方伯檄委署理蒙城縣事奉札之下當即趨轅叩謝筮期啓行○己丑科甘肅副主考翰林院編修檀斗生太史璣於上月三十日行抵皖垣暫寓同鄉趙觀察公館按太史籍隷安慶府望江縣向來供職京華兹丁外艱是以星夜奔喪南下云 
[甌海寒濤]  
　　○浙江學政潘嶧琴文宗科試告竣於上月廿三早岀轅拜客隨於廿四日七點鐘起節按試台州在城文武員弁咸赴東門外馬頭恭送○玉環參將賴金城參戎萬因病岀缺現奉周鎭軍札委中軍遊擊鄔二中遊戎升署玉環參府遞遺中軍缺以中營守備布兼山守戎國材升署遞遺守府缺以中營千總黄鏡湖千戎萬淸升署○温州府徳峻臣太尊於上月廿六年堂親提縣書紏衆拉擾一案訊據刑書柯汝鈞供指吳洪鈞林崇業等委有糾拉滋擾情形徳太尊核與李孝廉控詞脗合逐節研鞫喝將柯汝鈞掌責示衆一面先飭斥革仍候提同吳林等嚴審究辦柯理屈詞窮觳觫堂卜一時輿論翕然咸頌賢太守明斷如神云○温標城守營戴友箴都戎近爲二䜿所困想天相吉人定可早占勿藥也○上月廿七日永嘉縣署内簽押房茶鑪遺火勢將延燒幸爲時尚早旋即覺察人手衆多得以撲滅幸矣哉○瑞安縣轄長橋煤頭地方擅將刨棺之賊活埋致死前已登報兹聞屍屬以死者僑寓古刹豢畜母猪地民嫌其汚穢致遭毆斃埋屍滅跡等情控縣危詞聳聽計圖詐賴時適院試楊稚虹大令因公在郡陳玉堂少尉代行准詞飭差查傳詎該地愚民以爲刨棺之盗死有餘辜何得聽屍屬一面之詞反害良民一時人心 
 
 

Page 3

 
 
憤激齊起拒捕縣差大受窘辱回署禀覆陳少尉閲禀之下即飭家丁赴郡報信楊大令大怒當經面禀郡尊登時在郡會同營勇於廿五早遄回瑞邑親詣該地督帶勁勇幹差意將從嚴查辦幸鄰村紳耆遠通憲駕婉轉陳情楊大令顔稍霽遂䵼可囡一名拿回訊究未知如何發落容俟續聞○天妃宫巷有陳姓者素業岐黄上月廿八早起開門見門上懸有男屍離地三尺許旁無墊凳核以死者不似自經必係移屍圖詐當即鳴保呈報琴堂請爲相騐甯琯香明府准詞隨於午刻帶同刑仵親詣檢騐旋據仵作騐得該屍年約不惑面黄腹䧟體屈舌縮八字不交不似自縊身死委係病故後移屍懸甲邑尊飭令棺殆再俟核辦嗣聞有屍屬赴案認報曾奉駁斥管押餘俟訪明再錄○城西街春楊姓者以縫紉為業近開新衣店生涯不惡賦性樸訥不解弄月嘲風之趣其妻某氏年方及笄雖貌僅中人而體態輕盈弄影搔頭引人顧盼夙與比隣某甲有染月下花前尤雲殢雨情深似海盟重如山而楊不知也近遭回禄之災遷在大士門内之竇婦橋屋小於舟鄰多似櫛上月廿七晚此地演劇比隣盡在戲塲一飽眠福楊亦在外甲以有隙可乘私赴陽臺之約不料楊因事回家排闥入房鴛夢驚殘雙雙裸縛竟將甲髮辮剪斷僅留四寸有奇旋有魯仲連其人者力解其圍揮甲使去然余髮種種未免無能爲役矣○有一僧來自天台雁宕間眇一目赤足秃頭衣敝枘日於青松白鶴間誦經抄募工麻衣術逆知人休咎有人倩其談相則諉爲不知惟遇善氣　人者品評氣色示以吉凶無不奇騐與以酒食錢粟概弗受叩所書又不答終日未嘗見其餐飲然一見女菩薩即與之參歡喜禪偶過麗者睨而視之饞涎暗垂直似色中餓鬼廿九晚在浦下某氏家調情雨意方濃不期春光漏洩驀被惡少驚散鴛鴦僧遂飛奔而去如追風車可望而不可即惡少輩逐隊尾追至查衙巷忽鴻飛冥冥不知所之若該僧者洵於三宗五祖之外自成一派者矣 
[邦溝波影]  
　　○兩惟通屬石港塲缺岀輪應知事到班運憲江都轉遴委候補知事韓鹺尹志榮接署日内鹺尹在淸江公幹尚未回揚是以塲篆由該管分司暫行庖代云○揚州地密人稠街巷之中汚穢狼籍棲流所紳董深恐行人不便飭所中留養長夫逐日分投打掃所有經費皆由所中發給不費居民鋪户分文○失孩之事日有所聞豈堂堂府城中竟有拐匪匿跡耶某日舊城南小街錢姓家又失一女年甫十二小名兔兒月貌花容嬰伊可愛父母驟遭此變幾如剜却心頭之肉痛不欲生有人勸以懸賞尋求以冀珠還合浦云 
[九江官報]  
　　○上月三十日九江關道李亦青觀察乘江孚輪船赴金陵屬下各員均至招商碼頭恭送至本月初七日戌刻由金陵乘江孚輪船遄返○湖口總鎭丁燕山鎭戎乘輪赴白下吊奠曾太宫保並賀沈仲帥署理兩江督篆之喜文武各員迎送如禮○大冶縣梅次三明府冠林奉藩憲牌示調署黄梅縣於上月二十九日抵潯三十日渡江本月初二日接印視事 
[西節慶賀]  
　　○昨為耶秐降生之期各領事署及銀行停辦公事已列前報是日租界中各洋行及住宅門前皆以冬青栢枝紥成花樣領事署及浦中停泊之船亦皆高扯彩旗藉申慶賀循向例也並悉法公廨遵循曩例停訊一期上午鐘鳴十下時駐滬法領事繙譯官辦公人及在教各西人均赴天主堂誦經禮拜車闐馬咽爛其盈門 
[道憲公岀]  
　　○蘇松太道聶觀察於前晚乘坐招商局江永輪船赴金陵公幹 
[女流受騙]  
　　○蘇鄉人徐土氏同已嫁之女章徐氏與周順金在路口角争執由捕帶至捕房移送英公廨蔡太守命分别看管候訊據聞徐王氏同女來滬躭擱在周順金家意欲帮傭餬口嗣有與周相識之裁縫阿大者荐章徐氏至某處帮傭言明工資及該氏前往某處乃是妓院邀該氏母徐王氏到來商給洋四十元約以二年爲限該氏母女聞言知受阿大之愚堅不允從奔回周順金家某處又言失去金諒被該氏行竊同阿大尋該氏饒舌周順金從中調停着該氏償洋四元了事後又生枝節該氏母女畏懼同趁航船回鄉周順金根追到船逼令登岸争閙間由捕拘拿據周順金向人言該氏母女躭擱在我處被欠房飯資不付私逃回鄉因之追回不知另有轇轕此皆得諸傳述究竟如何想庭訊時必能水落石岀也 
[渡夫送縣]  
　　○前報紀渡夫兇横一則昨日由義渡局委員方雲伯明府訪查確實遂將渡夫張秀海蘇土金二人解送到縣值日差據情禀明奉飭看管候訊 
[縣案彚錄]  
　　○嚴友梅投縣呈控李阿二欠錢不還並牽涉十六鋪地甲曹錦一案陸邑尊准提到案於昨日午堂提訊嚴遣外甥吳召順投案供稱母舅友梅在治下廿三鋪地方開設其昌土棧與李阿二往來被欠錢文向索不付並聞地甲從中覇阻為此來案呈控至十月十八日由城守分廳差役送來大錢二千洋三元故於廿三日投案求銷現求免究邑尊問曰嚴友梅如何不到答稱有病在家李阿二供欠錢是實由地甲調停於上月十六日付還錢二千文洋三元由地甲經手求請明鍳曹錦供此事由夥甲李福經手小的並不知悉李福供是日李將錢洋交與小的由小的轉交城守分廳馮大老爺處現有收條呈閲並有周仁貴投案供稱在分廳當差上月十七日奉老爺命將錢洋送至其昌交與該占經事汪錫桂處李福又稱小的查得嚴友梅實係吳召順暗中有人唆使且汪亦是好訟之人求大老爺查訪邑尊謂吳曰爾上月十八日將錢收到爲何反敢來案呈控答稱收洋時在是日晚間後母舅知悉已於廿三日求銷邑尊以嚴友梅未到此案無從判斷着吳將嚴即日交案並候查明唆訟之人再行訊辦餘人斥退候示○源裕錢莊夥李順輝投縣控正泰水果行倒欠銀一千七百八十三兩等情陸邑尊准詞備文至甯波將該行主陳月卿關提到案前晚由帮審委員宋二尹提訊李投案求追陳供正泰係三人股開我得三股伍仁錦等亦是股東伍現在小東門外大有水果行生意小的三股情願措繳求恩明察二尹得供判陳交保候提伍到案再訊 
[英廨瑣紀]  
　　○詹瑞卿杻葉樹滋至英公廨控葉欠銀不付值日差據情禀明蔡太守飭將葉樹滋暫押俟詹明白補詞呈候訊供察斷○縫工周恭章與同業陳蘭生因算工帳口角争毆由廵街捕帶至捕房移送英公廨帮審委員宋莘樂二尹訊供之下各執一詞着兩造各邀同業公正人秉公理處毋庸擾訟一併斥退 
[法界捕房紀事]  
　　○棍徒徐某專以販賣人口爲生日前不知從何處販得一朱姓女郎售入新街龜子劉顚子花烟館作賣笑生涯得受身價洋銀一百六十元偕夥黨五人至三河樓茶寮分派争多論少漸致揮拳適某號廵街捕到來一併拘入捕房管　次晨捕頭向之訊問徐等均稱偶然口角並無别故捕頭令即釋回遂得幸逃法網○崇明女郎某姓不知歸路彳亍中途廵捕見之帶入捕房待領○前夜中乙兩人相約入某園觀劇歌塲既散携手遄回彼云某齣甚佳此云並未高妙互相争論口角不休廵捕喝令低聲見乙非但不依更持石片遥擊廵捕怒雙雙拘押捕房想須解送公堂訊究○某丙携手鎗六支由公館馬路向西某廵捕見之以其有違禁令將人貨拘送捕房夫販賣軍裝法不容恕屢經嚴辦聞者諒已寒心而丙猶玩法私携略不斂迹不知葛同轉研訊之下亦將有以重懲之否○某丁竊得水烟袋一支深夜行走某包探見而拘盤詰來原丙稱竊自英界六馬路迤西仁濟善堂隔壁某戊家遂將人　送入捕房押候解送公堂究辦○某已頭發瘡膿水汚穢深夜從十六鋪南竊得衣包一個潛人租界中某廵捕拘獲人贓帶回收押昨晨失主某庚訪知其事投訴捕房捕頭令將人贓送請十六鋪廵防局員發落 
 
 

Page 4

 
 
[上海文報局協賑公所接孫嶼芝先生濰縣發來元號信照登]  
　　○滬所各公暨蘇安節局諸公鍳到烟抵濰美均電致諒登鍳鳸偕各友十月廿六分路下鄉勘濰邑北海之濱即伯夷避紂處三年水災四面荒凉人烟稀少頽墻倒屋之中即災民棲止之地該處菽粟連年不産以黄虀菜做餅度日黄虀采種類蘇地馬蘭頭晒乾耐久生於地者逢鹽潮不壞遇天雨即要爛根連年雨過多該采不生民皆乏食束手待斃鳸等到村逐户親查窮乏情形不堪寓目人皆多病吚吚牀褥少欽先生靈符及藥餌分派不少　騐無比棉衣擇尤散放幾至無户不需賑票面給災民差保庄長不得與聞放錢囑伊親領兹查重災四十餘庄原册口數折大二萬口光景今祗五成左右濰邑冬賑杏公發銀三千兩交楊令鏡軒一百四十串換錢台大四千串有另現每大口給大錢四百文小口减半可以勉强敷衍因賑欵無多從嚴除剔實無以對災民也各省災况不過偶然一次此處已三年被災㘧無青草室如懸磬人之鵠面鳯形較别處尤甚頻年山左水災閲申滬報者數見不鮮即有發心助願以為老生常談另助他省然鳸歷盡窮鄉見聞較切不將實情上達何以慰諸君子籌賑苦心惟願大菩薩勳慈悲念節省浮文福田廣種明春籌四五千金再撫一次功徳無量此間放竣長至邊赴壽災庄聞有六百九十餘庄屆時再奉情形耑此敬敬均安　孫傳鳸謹啓於濰縣考院仲冬朔日 
[賑捐誌謝]  
　　○今夏山東直隸洪水爲災萬姓流離慘難言狀業經名賑所廣爲勸募接濟源來比及冬寒雪霜交廹災民凍餓號泣道旁顚連困苦之情至斯已極而施者力倦募者術窮嗷嗷待振之餘生幾至填於溝壑言念及此為心惻然乃月之十三早有浙省大善士徳容道貌靄然可親持有即禀三百元至敝所交納手書鼎豐里謝湘娥助振數字而去敝所拜領之下欽感莫名大為兩省災民稱幸當此振捐日弱籌辦維艱忽蒙有脚陽春普照大千世界想善男子善女人救濟同心奚啻萬家生佛他日蘭孫桂子定知福報同膺矣謹請登報以誌弗諼[  上海四馬路高易籌賑同人陳徳薰等敬識]  
[助振完愿]  
　　○人有偶涉欠伸立愿行善而漸即安痊者指不勝屈矣潘金觀善士助英洋一百元番陳氏助英洋五十九元銅洋一元均因病愈完愿由守拙子仁丈募來託源豐潤號匯到委解順直散放康彊逢吉脩徳一門上格蒼穹足資觀感除備收條一一分致外用特列報佈勸[  上海北市絲業會館籌賑公所施善昌謹誌]  
[良醫助賑續述]  
　　○種榆山人胡君悦彭前曾移醫資助賑昨又過敝所而告曰頃間黔礦局會辦徐芷生刺史之尊閫今秋産後忽患癱瘓症服滬北諸名醫樂愈服愈劇已慮不起矣其尊人寶之老伯知余稍知醫理而邀治之診其脉視其舌並細詢其病情知係肝脾為患調治匝月雖兩足尚難步履而漸能起坐舉動想從此可以告痊一日其尊人持番佛十尊見酬屢辭弗獲只得拜而受之兹將原洋十元用助順直之賑以表懷素并祝刺史之夫人早卜弗樂之喜云云想山人一寒土耳猶能屢次助賑因憶滬上名醫林立其醫學縱不及山人而其生意勝山人數倍者不乏其人盍弗效而行之定獲厚報莫使有心人竊代長吁嘆息而不已也 
[天台山萬年寺告成記]  
　　○天台山萬年寺在浙江天台縣境内爲南朝四百八十寺之一自隋唐以來勅建者五次迄今欽頒藏經猶存咸豐初年漸就傾圮自是厥後古蹟頽然歴年募捐重建二十餘年莊嚴未復説者憾焉前年知縣事劉公頌年徧求名宿妙選高僧禮聘巨道上人卓錫寺中重以仔肩力圖興復上人系岀名門生來夙慧勤修佛果廣種福岀踏破芒鞋吼獅聲於大地咒來金鉢闡象教於諸天布祗園之金現須彌之粟聚沙成塔庀材砥工大啓山門宏修藏殿規模粗具法相增輝又塑五百阿羅漢金身以光紺宇是皆由上人佛縁普締妙譽宏通果能使著念所推恢而彌廣徳音所被信而有徵上而現宰官身卜而具衆生相莫不皈依恐後布施争先一柱一椽總屬蘭因絮果一磚一瓦無非玉色珠光容五百衆粥鼓齋魚復三千年琳宫梵室無遮啓會講經則影墜天花有感皆通説法則無遺頑石説者謂劉公之知人善任上人之有志竟成蓋相得益彰焉余與上　有香火縁工成作記所不敢辭於是乎書光緒十六年仲冬吉日古越高昌寒食生何鏞　笙識 
[蘇省撫轅抄]  
　　○初六日藩轅牌示照得署震澤縣平望司廵檢徐曰恭病愈缺查有丹徒縣包港司廵檢錢繼光堪以署理所有包港司廵檢即以正任震澤縣平望司廵檢俞龍盤堪以署理○初七日候補按經歷周玉森禀知奉委靖江縣保甲差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[失物着賠]  
　　○上月杪有江西解餉委員押解鞘銀三萬兩由徳化縣派營兵差役護送渡江日之夕矣行至黄梅　孔壠鎭住投旅　　將銀鞘　孔壠分司及外委點收次日晨則委員所帶皮箱已失去一口内貯紋銀五百四十兩鷹銀二十餘圓遂報請分司派幹役多名四處跴緝無　乃勒令照數賠償 
[粤東官報]  
　　○藩轅牌示准補淸遠廻歧司蘇宗海准補連山同知司獄王慶淸准補遂溪縣典史王廷杰均飭赴新任督轅牌示四會營守備缺委督標中營儘先守備何鳳書署理 
[閩中官報]  
　　○補用府董毓琦自京到知府張緒奉委帮辦讞局差試用廵檢孫秉鈞自京到漳州府吉昌奉委辦交　局事准補馬巷通判奉辭赴任署平和縣何文澍缷禀到縣丞李澔奉委秀塗分卡檢竇福增奉委泉州北門分卡閩安協王世明禀辭赴任按經　王之　　辦新橋厘卡建　羅大春由京禀到金門協王國才禀十月初四日任事禀缷閩安協副將事同知平元奎解棉衣赴津回省禀到同知嗣　　奉委解餉赴臺題補建陽縣馬世樑禀明聞訃丁本生父憂廵檢高延禧禀辭赴崇武釐卡府經吳瑞麒自京到廵檢蕭淸奉委港仔釐卡題奏府金兆奎自京來閩禀到藩憲牌示照得署閩縣祁徵時飭赴莆田縣新　遺缺前經詳委南平縣孫興壽調署　案兹查孫合南平交　未淸應行扣委所遺員缺應以現代閩縣王士駿一手署理又現代侯官縣陳銑應即詳委一手署理特示福防同知黄樹銓初四日缷事委署福　同知唐寶鑑禀知任事 
[上海北市絲業會舘籌賑公所施少欽經收順直山東賑捐十月十三四五日第二千六百四十二三四次淸單]  
　　○南翔緑衫書溼洋一百元之富寄寓徐求母病全由泰亨源來五十元隱名氏求母病速痊三十元滸逋張斌儀求合宅平安廿元嘉定徐䕃嘉募季威居士求病速愈廿元杭州朱敏文續助求慈病速愈廿元求合家平安十五元和悦州省過子因内子痰疾復發求速愈曹平足銀十兩補過子洋十元劉錫魁十元通州源和典李宜齋爲慈十週將經資移助求冥福十元陶福記由潤昌機來十元又陶乾記五元盧江氏求平安五元蘇州王言如求子病速愈五元有心無力人保佑内人退病愈五元楊垂青求子女病愈三元鎭江赤貧子一元嘉定水之興募一元九寶四小姐各四角五小姐二角無名氏對開洋一元以上十三日○硤石泰豐恆悟因氏募語溪隱名氏求母速愈洋一百元無名氏求子由本埠徳記號來一百元常沈賚善求病速愈廿元沈求病愈十元沈善伯求母康健妻病愈合家平安十元壽萱書屋求母病全愈合家平安無專十元慶裕公善六元楓涇施亦秋募丁涵齋求合家平安五元昭文陳宗培因媳病求速愈由源恆隆來五元甌城曾適西募有心無力子五元周先祥求母三瘧速愈五元仁和邱山摹萊氏為室沈氏病求速愈五元仁徳堂四元金家璋求堂上平家一元繆國貞國棟求母病速愈三元李仁壽求肩速愈三元南翔有心無力人求母頭痛速愈三元求長子瑞林病愈二元奉賢程瑞甫募金蓮亭病愈完願一元杭州王門陳氏求足痛愈一元無名氏銅羊一元以上十四日○陳三氏求病愈由敦裕和虞漢查先生來規銀一百五十六兩七錢六分洋三十五元上新河保甲局移妓女翠蘭發配身價由同康莊來洋四十元華吉園奉母命俞氏捐助並棉衣捐求眼明康吉合宅平安由紹輿電報局寄來洋廿元吳縣汪豹書求諸恙霍然大小平安廿元碧琅玕舘十元苕南不留名十元蘇州野莩養沈曾五爲生辰將　筵資移助十元無名氏六元三角蘇州畢友蓉爲室許氏求病速愈六元沙永衆商五元靖江張克明募張臥雲氏爲嚴冥誕將爛口禮懺移助五元又允願氏一元又靳言賛銅洋六元揚州述朱愛募鴛湖勤廉　主人棉衣捐四元又金玉記李聖記均棉衣捐各一元江裕船提住扒手罰助四元無力子求愈速愈二元崇禮堂張三元二角羅唐氏病即全三元隱名氏五角通州李原大典項復記求病愈順遂平安三元趙起蛟求消刼平安二元鎭洋繆衡甫募蔣汝穉求子病速愈二元又無名氏雲記保産平安一元和州源昌典無名氏二元常州平安氏二元蕪湖同豐崔蘭樵求嗣劉退思居求病愈崔炳瑶求順遂吳兑初求平安崔存心氏求順遂崔元崔元愷求平安六户各洋一元維揚林裕隆省火食改悔人同人裕三户各洋一元正高郵廣源莊南匯李敦厚洋一元復本堂洋三角恆泰求順遂平安銅洋四元正銅對開洋一元○元源莊來金陵介福昌東號續募延熹堂曹平寳銀一百另二兩同慶堂六十八兩無名氏曹平關紋四兩八錢一分毛九分六厘守拙計十元商山堂季九元陸松之五元棉力子求合家平安無名氏各四元嚴景范得小彩移助不書名求母病速愈通清子求合家大小平安諸事順遂三户各二元焦先生李起典求病愈各一元共十三户合規元一百八十六兩八錢六分洋四十元無名氏銅洋三元又銅洋一元胡紹庭翁來漢鎭敦實堂募韻蘭廿元合規元十四兩八錢又來宜昌大生厚募李德山繼述堂存仁堂務本堂四户各列紋十兩乾貞號抬思堂慶愆堂三户各二兩五厚安羅玉堂朱秀山朱敏堂陳新氏五户各一兩愛珍堂九八錢二串文共十三户合洋例紋五十二兩三錢八分九七申規元五十四兩吳淞張慕留募不留民助棉衣求合宅平安十元仁德堂張求平安隱姓氏求平安思恩堂張求平安三户各四元恊大昌行九思堂山裕德堂吳三户均求平安各二元仁壽堂顧存義堂繆均求平安各一元共九户合三十元維揚早成典募戴子廷黄繩武各二元姚瑞符黄焕文吳洪齋程厚卿吳箴甫聲遠六户各一元黄濤泉一元一角周小田七角汪詠正六角潘讚亭朱鉅卿各五角劉廷琛吳理臣吳鎭函黄志遠四户各三角劉振廷章盤庚各二角共十九户合十五元揚州方宗儒寄來同心堂惜字局十元周濟臣募壽萱堂王鳴儀各錢五百文王寳森侍昆各三百文虞子彦仲廣和恆昌魏一元劉芸閣李敬和倖步田光裕堂費長茂昭純堂祥雲興十一户各二百文敬恕堂朱復興汪寳和阮仲咸李聚謀朱萬興振泰無名氏友古齋無名氏曹學元無名氏積善堂仇然乙施學如吳錦階十六户各一百文共三十二户合十五元銀六分五厘盤記棧來秋高氏求消刧錢五百文又求病愈五百文無名氏求壽隱名氏求病愈遠慮氏求平安吉慶堂求順遂四户各三百文吉慶堂求平安遠慮氏求子無名氏求順遂隱名氏求壽四户各二百文共九户合規元二兩一錢三分以上十五日 
 
 

Page 10

 
 
[拾月分月捐收數]  
　　○唐茂枝六元陳善亭五元戴綏之三元棣山闕鳳書黄佐卿王欣儒譚幹臣吳春池朱寳珊各助洋二元張金和周蓮塘趙馥疇何瑞堂韓山曦各助 
洋一元莊源大六角德大恊興復泰王仁泰成豐各助洋五恆泰助洋三角崔林記余洪記生大裕生恆生何立昌各助洋二角金鄭氏徐雲岩各助錢一千文風生一笑樓可熾各助錢五伯文愼餘堂助錢四伯文義泰亦新園升陽樓其萃樓金裕興春園楊祥記各助錢三百文元興元利祝源昌張雲卿廣盛豐和莊沈春記鴻運樓恊興舘金合順恊豐各助錢二伯文永愼張門應氏華晉太恊盛祥各助錢一百文又九月分源來棧錢二伯文共收洋三十五元八角錢八千五伯文[  廣益堂司事謹啓]  
 
 
 

Page 11

 
 
   
 
 

Page 12

 
 
   
 
