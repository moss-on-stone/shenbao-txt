# 1901 - 13 - 4909968

 

Page 1

 
 
[勸募濟急局捐欵] [  申報館協振所謹啓]  
　　拳匪作亂兵燹慘遭凡我南人之作客京津者瑣尾流離苦難言狀滬上諸善士不忍坐視創爲濟急善局其宗旨與泰西紅十字會相同併資送遇難之人遄回故里此眞莫大陰功也敝協振所從諸君之後勸募捐資如有義士仁人慨發慈悲傾囊以佽者不拘多寡同是善緣請及早擲交本館協振所隨時彚解俾孑遺黎庶荏席同登翹企仁施迫切以待肅此謹曰惟冀垂靑 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[書本報所紀錢局暫停後]  
　　自首山采鑄九府通行炎漢五銖輕重適當泉刀貨幣之用綿歴四千餘年唐宋以還暫重銀幣至明而地丁税課槪用紋銀良由人利輕齎事趨簡便三品之輕重視九州之廣狹以爲衡此亦事勢之所趨非人力所能挽回也然　銀折算畸零輕重難一吏胥弄法市儈操奇因緣爲奸弊端百出至本朝與東西洋各國互市通商海外銀錢流入中國其鑄於日斯巴尼亞者俗謂之本洋鑄於墨西哥者俗謂之鷹洋居民以其無成色之高下分兩之參差貿易往來便於核算東南各省到處流通當軸者慮利源之外溢也於是蘇皖閩粤鄂奉直等省咸購辦機器設局鼓鑄銀圓其分兩成色旣與外洋所鑄相同其章程又准完納關税釐金毫無折耗似此維持周至雖不能遽駕乎外洋銀圓之上當亦可彼此通流並行不悖矣不意奸商猾儈任意把持多方抑勒持龍圓入市換錢者與鷹洋相差必有數十文之多如謂分兩相懸則同此庫平七錢二分固無參差也如謂成色不一則流行闤闠不過此往彼來並未有精於化學之人爲之將銀質化分兩相比較也徒以壟斷之私不如是不足以獲厚利故雖屢經地方官出示申禁而把持如故抑勒如故曾不能稍稍挽回至小銀圓初時以一易十並無畸零未幾而有貼水之名矣自數文數十文推而至於百餘文其加也不知其所以加其减也不知其所以减但覺朝夕頓殊情熊萬變而已嗚呼以國家圜法而竟操縱於若輩之手一任其把持抑勒而有司竟無法以處之不亦言之可慨哉尤奇者廣東大憲前因錢價日昂設局府前添鑄當十銅圓耤以補其不足每龍銀一圓兑當十銅圓一百枚是亦維持市面之苦心俾民間易於轉輸而不至有制錢短缺之慮也不意此項銅圓　使市廛大可獲利居人爭相羅致非强有力者幾至無從兑換邇爲藩憲丁方伯聞知卽飭暫行停鑄一面　　　曉諭略謂官鑄當十銅圓以補制錢之不足前經派員在府署前設立錢局以便居民兑換行使原爲維持圓法有裨貧民起見乃本司目覩情形地方太嫌窄隘而豪强之輩攔門擁擠更番易換得以藉此牟利大失本局立法之意亟應暫爲停止云云夫當十當五之名自古有之從前咸豐年間粤匪亂起各省軍需浩緊京師曾鑄當十當五錢以濟一時之急然行之示久民間多以爲不便凡貿易往來較之尋常制錢仍不過以一易二而並不能實踐當十當五之名今粤省所鑄雖出自機器其光潔必逾於尋常然其銅質若干當亦不難核　乃粤之人必爭先兑換豈以質美製精爲人情之所喜與抑將此項銅圓另行鎔毁攺鑄制錢猶可從中獲利歟此中情事實難揣測　意中國至今日幣制之壞甚矣龍圓旣不能與鷹洋並駕齊驅而小銀圓則又有貼水之煩諸多不便是皆由　儈之但知牟利而不肯以顧全大局爲心今幸粤省所鑄當十銅圓竟能到處流通不脛而走倘當事者再能審愼思維去其弊而開其利則鑄造益多流行益廣未始非便民保商之要務也管見所及竊願爲當局者借箸籌之 
[節譯英人論俄人在津佔地事]  
　　香港循環日報譯登英人某君致倫敦太晤士日報館一書詳論俄人近日所行之事亦足見英俄意見迄未能融至其中孰是孰非則非外人所得而論斷也其言曰俄人之在天津者已將紫竹林隔河之地據爲已有其地大半爲中國鐵路公司之産中國前向英國貸金二百三十萬磅將其地爲質其地爲來往天津必由之路如爲俄人所得則天津商務俄實主之與吾英頗有關係且天津爲中國第二口岸近十年來商務日增月盛其所進正未可限量今俄人舉動如此不特事不公平且吾英亦大有窒礙也溯一千八百六十年天津條約告成時吾英已許將滿洲鐵路歸俄人承辦邇者俄人復賃得旅順口大連灣豈尚不足于心而欲與吾英爭天津之利耶當吾英貸金與中國鐵路公司曾訂立合同聲明此事專歸華人經理刻補俄人干預恐此欵日後不克淸還所望政府力保應得之利權毋使商民失望也 
奏請恩准就地籌餉練兵摺○喀拉沁札薩克多羅楞郡王奴才貢桑諾爾布跪奏爲欽遵諭旨練兵就地籌餉大槪情形恭摺仰祈聖鑒事竊奴才於光緖二十五年十二月初八日面奉皇太后懿旨認眞練兵務要速成勁旅報効國家等因欽此奴才跪聆之下感奮莫名當此時事多艱强鄰逼處蒙古尤爲切膚之患奴才世守邊疆受恩深重敢不殫竭血誠力圖報効惟念練兵必先籌餉奴才旗屬自光緖十七年兵燹之後艱苦異常又値國家庫欵支絀之際遽請籌撥殊屬不易奴才再四思維惟有就地籌餉一法查奴才旗屬地面内有賀連溝大小槽碾溝除虎溝朱家溝板橋子五處金苗甚旺此外熟金礦產尚多若能逐漸開採其利甚厚但資本不輕近來華商往往與洋商合股流弊滋多奴才心竊恨恨自當首先禁絶遴委妥員專集華股仍用本地土法將各礦次第開採旣可養無限之兵民又可收無窮之地利至於商股餘利仍查照京師路礦總局定章按一百分提二十五分報効國家可否仰懇天恩俯念籌欵維艱准將奴才旗屬賀連溝等處金礦用土法次第開採卽將報効一欵留爲奴才練兵餉需一俟積有成數隨時奏報就餉源之多寡陸續挑練兵丁若干認眞訓練俾成勁旅無事則愼防守有事則備征調如蒙俞允奴才遵卽將礦務練兵各事宜赶緊籌辦應如何因地因人務求實效之處再行妥議詳細章程縷晣具奏並由奴才分咨該管地方官查照辦理是否有當伏候聖裁所有練兵籌餉大槪情形緣由理合恭摺具陳伏乞皇太后皇上聖鑒謹奏奉硃批著照所請該衙門知道欽此 
[委查鹽課]  
　　金陵訪事友人云兩淮鹽課向爲國家入欵大宗全賴官引暢銷　税始能足額邇年收數短 
 
 

Page 2

 
 
絀大不如前兩江總督兼督鹽憲劉峴帥心焉憂之擬籌良法盡力維持邇者查悉江寗府屬句容高湻江浦六合揚州府屬甘泉江都淮安府屬山陽安東等八縣銷數尤爲疲滯難保其中必無弊端爰於本月十六日委候補州縣四員每員分查兩縣各將鹽斤如何短銷課税如何短征詳細禀覆諒此後必有以劑其平也 
[淸查田畝]  
　　武昌訪事友人云湖北江夏縣境靑山鎭濵臨大江素稱澤國前經湖廣總督張香濤制軍籌撥鉅欵建築長堤使低淫之區一律變爲沃壤閭閻謳頌幾於有口皆碑邇者制軍以是處爲粤漢鐵路發軔之所將來開闢商埠需地孔多非將各業户田畝逐一淸查恐不免爭端迭起因札委某員會同江夏縣陳介菴大令詳細丈勘凡執有印契者許卽檢呈以便酌給價値其無契者一律充公迨委員往勘時鄉民羣出阻撓竟將肩輿擊毁幸大令督率差役馳往彈壓始得瓦解冰消聞是處界内居民約有數千户墳墓纍纍皆須飭令遷讓刻下小民意存觀望恐難遽爾遵行也 
[文宗蒞鄂]  
　　武昌訪事友人云簡任湖北提督學政蔣蓻圃大宗師由西安行在請訓南下本月某日安抵鄂垣武昌府余堯衢太守江夏縣陳介菴大令咸趨詣舟次恭迎湖廣總督張香濤制軍湖北巡撫景月汀中丞亦各飭材官投刺迎謁宗師隨卽排導入城詣督撫署拜會并與前任王勝之文宗面商交替事宜至何日接受關防刻下尚未頒發紅諭也 
[礦煤運漢]  
　　漢口訪事友來函云鄂省興國州境有地名八角井者山嶺叢雜礦產極豐前曾有人禀准大憲給憑開採兹聞所獲之煤色曰質堅頗合製造之用邇已源源運至漢皋矣 
[詳述輪船失事情形]  
　　本月初六日有德商新製之瑞生輪船由宜昌行駛入川中途失事本館已將大略情形錄登於報兹接宜昌訪事友人來函知是船甫於初六日午後行至峒岭灘船主見灘勢險惡又値水落石出之時倩人探之報稱水深三十餘丈寛兩丈餘因念船身寛約三丈恐難鼓浪直前詢諸各引水人中有二人力言可行船主遂令展輪上駛不意船頭遽觸礁石頃刻洞穿水卽汩汩而入船主至此進退兩難乃益開足火機向灘上直駛未及上灘水已灌至半艙幸第三司機人急放氣筒始免水櫃烽裂惟時人聲譁然紛紛逃逸有躍入水中冀人援救者有翻身墮水竟占滅頂之凶者彼處本有救生紅船四艘並小划船甚多一見情形爭先往救計由紅船救起二百餘人各小划船亦救獲多人有二小划船因載人過多以致覆沒其餘慘罹斯難者一時尚未查悉某國前任駐宜領事官韋君並重慶輪船大副某國教士同受虚驚遇救無恙當夜有健步者回宜報信并謂火艙及機器艙内尚有若干人恐難救出迨初七日遇難各官商先後遄回類皆身外别無長物蓋所携行李已盡付東流矣是日午後船上房艙被水衝斷順流而下經紅船帶去暫泊税關馬頭西人用刀斧鑿開見各人衣物箱篋咸在貨物之在艙下者則深浸水中不知能設法起出否聞船主前曾乘肇通輪船至川查閲灘險繼又乘兵船歴騐數次自以爲成竹在胸當可無往不利不意是船高而且長轉折　便　然從事遂及於難當事急時船主知船底已損急取大錨由船頭抛下不料彼處係一深潭船頭被錨所壓負重而沈時船主見事已無濟卽聳身躍下以冀與船俱亡迄今屍身尚不知何往司帳人某甲溺斃後經人撈獲備棺收殮載回宜昌暫厝立德洋馬頭畔其買辦及管艙水手等人六十餘名回宜後羣向洋商索取衣食洋商憐之每名給錢四千文俟昌利輪船抵埠附之赴漢口至各西人經人救至平善　居民煮飯欵之各西人不慣舉箸以手掬食居民少見多怪嘖嘖稱奇至夜半信至宜昌兵船上管帶官立派小輪船前往迎接方得飽啖麫包等物亦可見當日危險之情矣 
[擬駛輪船]  
　　漢口訪事友來函云自兩宮西幸長安挽粟飛芻須經漢口襄河之内帆㯭如林兹聞某西人擬在上海購備淺水快輪船若干艘行駛襄河以達内地日後風氣旣開牟利之徒當有接踵而起者矣 
[浙省官塲紀事]  
　　杭州訪事友來函云新任浙江温處道童觀察兆蓉到省後於本月十六日奉到撫憲惲菘耘中丞札文飭調署杭嘉湖道亦因材器使之意也○省城水星閣火藥廠當前年被火時震毁房屋傷斃民人幾不可以數計事後當事者思患預防特於良山門外離城五理處擇得曠地一區鳩工庀材築成庫房三進開掘濠溝三道四面繚以高牆牆外建造營房派兵駐守兹已竣工本月十六日由防軍局憲札委署杭州理事同知桂仁山司馬榮親往騐收其水星閣舊址另建庫房數間作爲分廠 
[越郡官塲紀事]  
　　紹興訪事友人云越郡農民以濵海沙地土性鹹苦不宜五榖因攺而植鶯粟每年所收漿土不少而課税終屬寥寥推原其故蓋由偷漏過多以致收數短絀也現經釐捐局盧大令金章竭力整頓禀諸總辦葉壽松太守詳訂征收釐税新章大約積弊當一掃而凈矣○紹興府熊再靑太守現因縣試將竣定於本月十五日取齊各屬童生示期十六日舉行府試日來試院前一帶書籍骨董諸店已棋布星羅矣蕭山縣試各題歴紀前報本月某日係終覆之期題爲明則誠矣兩句經正兩句取仁以身三句士何事孟子曰尚志各作一起講繳卷後邑宰命在花廳上肆筵設席大宴各童旋頒發長案實貼署前前列十名爲陸鍾禧王以覲張星耀盛秉淵來序鳴樓秉權沈耀宸趙鼎咸華林蔡鴻翥○前臨浦釐捐局員蔣大令紹琬現届期滿本月初十日交卸局務乘舟至郡謁見總辦蔡蓉如及府尊熊再靑兩太守旋卽禀辭回省銷差 
[蔣山眉黛]  
　　金陵訪事友人云省垣著名地棍周光保前經江寗縣主訪拿到案飭發自新所永遠覊禁近日不知如何忽由管所委員開釋自此虎兕出柙兇惡益甚於前與同黨劉小三積恨成仇遂於本月十五日各率羽黨百餘人至信府河錦春茶寮垽左互鬥其有手無寸鐵者折取桌凳擊之旋復擁至街心聲勢洶洶如臨大敵或更猱升屋頂揭瓦亂擲以致傷及行人直至彼此互有損傷猶復約以詰朝相見光天化日之下如此橫行無忌而地方官竟充耳無聞殊可異也○城内某局巡員某大令性沈刻有郅鷹寗虎之稱無論何事一經逮案輙笞臀八百板人咸以老八百呼之本月某日所雇門丁向某舊貨店婪索店主某甲婉辭拒之門丁遽回局中誣甲窩頓賊贓矇請大令拘拿訊究甲極口呼寃大令怒喝令笞臀至千數復以藤條鞭背四百直至血肉模糊奄奄一息始交地甲看管以上係訪事友函述情形果如所言殊非小民之福然執筆人終未敢信以爲眞也 
[騎鶴閒情]  
　　揚州訪事友人云兩淮淮北批騐所某鹺尹因事開缺升任運司柯遜庵廉訪查有候補大使柴壽生鹺尹九齡輪委到班因詳請督鹽憲劉峴帥批示祗遵兹得峴帥批回准如所請而都轉業已交卸爰由新任程雨亭都轉牌示轅門檄飭遵照○揚郡各河三冬水涸雖歸江各壩一律堵閉而上游來源不　依然淺不容刀連日秋單南鹽紛紛出塲載鹽船銜尾而至一經膠滯則後來者均阻不得前以致新河灣上游非常擁擠來往小輪船上水時祗能抵新河灣下水時祗能抵黃金壩殊不便也○郡城地藏寺中本月湘軍南字營駐紥今夏北氛不靖奉調他往由升任運司柯廉訪檄令新募巡防勇丁塡紥其間以資邏守本月初旬某日鄉人某甲入寺隨喜偶至廊下聞房内人説喧雜遂伏於窓隙濳窺哨弁某君見之欵係匪人喝令勇丁拘獲詰以何爲甲瞻小如　戰慄不能答弁大怒喝令各勇以竹梢鞭其背直至血液淋漓始揮之始去是亦可謂无妄之灾矣 
[監司受篆]  
　　新任蘇松太兵備道兼江海關監督袁海觀觀蔡擇吉昨日已時接篆届時升任湖南布政使余晉珊方伯委上海縣主簿孫立幹少尹將關防印信恭置黃亭内齎送敬業書院行轅觀察朝服恭迎旋卽排齊全副儀導以滬軍營奇兵營安字營提右營各兵勇迤　 
 
 

Page 3

 
 
至道轅降輿行祭門禮隨在大堂上恭設香案望闕謝恩拜印禮畢更衣升座文武各員以次叅謁如儀迨退入内廳與方伯茗談片刻仍回敬業書院行轅 
[監司謁客]  
　　昨日新任蘇松太兵備道兼江海關監督袁海觀觀察接篆後卽命駕至江海關行祭神開關之禮亭午復赴淞滬釐捐總局拜會督辦錢怡甫觀察觀察欵以午餐寳主盡歡而别旋定於本月二十三日拜會俄羅斯國駐滬總領事蓋以是日適逢俄國元旦例應前往道賀也 
[五馬蒞申]  
　　昨日淸晨江蘇松江府知府余石蓀太守因公來滬命駕詣蘇松太兵備道轅謁見升任湖南布政使余晉珊方伯隨至敬業書院行轅晉謁新任蘇松太兵備道兼江海關監督袁海觀觀察叩賀新任之禧及興辭而出復命駕至上海縣署縣主汪瑤庭大令迎入花廳茗談良久 
[總辦謁客]  
　　前日本邑南市江南機器製造局總辦潘芸蔬觀察乘馬車至馬路工程局投刺總辦葉孟紀司馬　家丁擋駕蓋以示謙不敢當也 
[冬漕開徵]  
　　昨日爲上海縣開倉收漕之期午後縣主汪瑤庭大令在常平倉恭設香案致祭倉神旋由總書等人以次叩見大令諭令糧差傳諭各圖地保赶緊催徵毋得觀望 
[縣訊盜犯]  
　　前者江陰縣境某姓家被盜行劫報經縣主某大令飭捕拘獲盜犯一名訊供之下知有同黨金老五李老三兩犯匿迹申江因移文上海縣署及各租界公廨懸賞緝拿旋經英租界某包探設法拘獲解送公堂讞員張柄樞司馬略加研詰移送上海縣署前晚縣主汪瑤庭大令升堂研訊金供小的係安徽某邑人曾在蘇州撫標前營當兵因事告退小住江陰販賣鷄蛋今年八月至金匱訪友未遇未幾來滬在某茶肆啜茗突被包探悞拘叩求恩鑒大令惡其刁狡喝令褫去衣服鞭背五十下李老五供小的與金同鄉同在蘇州當兵去冬忽接家信知老母病危因之告假回籍至今年秋至江陰謀事未成與金途遇遂同至滬上海端被拘不知所犯何事大令謂本縣前接江陰縣來文知有盜犯供明爾等兩人與之同黨事敗而逃匿跡上海開列姓名移請協拿今旣到案爾等從實供明可免解往江陰質訊兩犯同供小的等並無犯法之事儘　解往對質大令著分别還押候再訊供 
[流氓劫犯]  
　　前者流氓顧爛頭等戳斃孟金定一案業經上海縣主汪瑤庭大令飭捕拘獲兇犯嚴訊口供惟正兇寗波瑞生在逃未獲前日差役連陞帶同夥役沈阿德緝至新閘左近遇諸途中奮力禽住不意其黨郭木生竟敢糾衆劫去連遂將郭扭回行經英界南京路被某號巡街捕一併拘入捕房捕頭令押候解送公堂禀請讞員張柄樞司馬訊核 
[西團演陣]  
　　昨日上午十一點鐘時旅滬各西商團練兵麕集泥城外賽馬塲操演布陣之法號令嚴肅步伐整齊約逾兩點鐘時始分道而返 
[北鄉火警]  
　　前晚九點二刻時連毘美租界之舊江橋迤北某姓冰廠内不戒於火忽兆焚如霎時紅光炎炎上燭霄漢雖經廠中人竭力施救奈草屋易於引火遂致一發難收蓬牗荆扉盡成焦士當火熾時暸望臺上西人見之以是處地居租界之外並不鳴鐘告警故水龍迄無至者 
[法界停訊]  
　　昨禮拜六爲法界公廨訊案之期讞員杜枝園大令因欲趨詣道轅恭賀新任蘇松太兵備道兼江海關監督袁海觀觀察履新之喜先期飭家丁咨照捕頭將應訊各人暫遲解訊 
[公舉首董]  
　　本邑法租界公董局每届一年期滿循例議舉首董綜理租界中一切事宜連日法總領事白藻泰君曁工部局總董璞琚君邀集寓滬紳商在大自鳴鐘大廳會議刻聞衆謀僉同仍以寳昌繅絲廠主人濮奴奶君爲首董其餘副董八人亦悉仍其舊業經白君及各紳商畫諾允行矣 
[上海巡局瑣案]  
　　有傅小安者在本邑浦東爛泥渡某紡紗廠執黹業本月某日失去小孩所戴之帽上有珍珠十四粒寳石一方値洋銀四十餘元疑縫工裘阿毛所竊因卽遺人拘住連引薦之張連生送至巡防局局員徐二尹研訊之下裘不認行竊二尹貿然喝責四百板押候飭捕查明核辦○本邑南市梅園街人徐某生有一女年及逾笄日前忽被鄰人蔣某之子名小龍者誘去偵騎四出蹤影杳然爰投報十六鋪巡防中局局員黃衡堂二尹飭地甲嚴緝小龍聽候究辦 
[英美租界公廨紀事]  
　　昨日讞員張柄樞司馬因新任蘇松太兵備道兼江海關監督袁海觀觀察接篆視事例須隨班叩賀爰將應訊各案停訊一期○熊子芹控沈阿寳圖賴木器租金張司馬准之昨日飭差將沈拘獲押候訊追○瘋人許春榮沿途胡閙五百八十四號巡捕恐肇事端送至公廨禀請安插司馬諭令押候核奪 
[救濟京電]  
　　敝善會昨接京局來電云倉米將罊京局平糶須預儲四個月米現尚缺一萬數千金極力籌借無著祈尊處從從速設法據濟云云接譯之下想見宣南百姓無米爲炊之苦辦理平糶者雖具婆心實形棘手惟有仍求四方樂善君子勿存畛域之見勿存膜視之懷慷慨解囊多方接濟此則敝同人所焚香叩禱者爾 
[籌辦陝振十五誌]  
　　啓者則敬致署湖北荆宜施道陳觀察函云復心八哥年世大人閣下鷗程間阻塵教遙承昨諗榮篆荆關逖聽之餘莫名欣忭敬維吉座允升新猷丕著眞除卽慶祝頌靡涯時事大局不忍言我公經濟文章雅負時望行見渥邀異數宏濟艱難此一二交游所盺夕企望者也弟滬濵久寄歴碌依然振務頻襄勉承先志今歲陝省亢旱成災奇慘情形實難言狀幸荷聖慈發帑振濟並承明詔飭弟等籌辦義振開辦實職捐輸惟是災區過廣需欵正殷迭奉樞府曁雲階中丞電飭速籌巨欵接濟弟薄殖寡能捧檄以來到處羅掘値此時局籌勸殊難台端仁問遐宣倘能登高一呼必可響應兹謹寄奉公函捐册仰懇垂念災黎之苦况俯賜察閲廣爲勸募集有成數敬祈匯寄來滬當彚解災區散放其有願奬官職者請開明履歴擲寄卽塡寫執照奉上不誤翹盼宏施無任感禱專肅敬賀大喜祗頌台祺諸惟愛照不備年世愚弟施則敬頓首[  上海六馬路仁濟善堂盆湯弄絲業會館奏辦陜西義振總局施則敬錄]  
[申報館恊振所經收陝西振捐十一月十一日至十一月二十日止第三十五次淸單]  
　　十一月十一日三官求關煞開通洋一元○十二日全昌仁來京口周先魁龍洋一元如臯福興潤來無名氏小洋四十角銅洋六元劉名氏周名氏各助洋五元凌名氏洋廿元不留名洋三元不留名銅洋八元俞德鏡洋一元揚州韓仲眉洋一元竊旅客二户各助洋二元杏花使者洋一元不書名洋一元○十四日武林延裕堂保小孩無病無災合宅平安洋廿元黃鴻昌銅洋七元五角○十五日蒓秋氏洋十元常熟全盛來達記雪記各助洋六元無名氏求古友王子述冥福洋世元○十六日俞幼山求妻病愈洋十元樁氏洋一元致遠堂洋五元李門田氏洋五元○十七日翁寅記洋五元吉安胡萬昌來陳敏公花洋一元○十八日嚴瑞邦銅洋六元泰州全泰盛來翹瀞居士爲字吳門亡女洪氏二姑捐助洋十元洪吳氏求生產平安洋二元○十九日無名氏洋二角無名氏洋十元○二十日　安許洋五元蘇州隱名氏二户各助洋五十元政大源來淮安綿力子洋四十元以上總共收洋三百十二元二角花洋一元銅洋廿七元五角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前日寳成銀樓夥謝吉甫與學徒包錦章扭方秀夫到縣控被騙去金臂釧至晚縣主汪瑤庭大令升堂研訊謝供小的係寍波府屬某邑人在寳成银樓爲夥本月十三日方遺傭婦某氏來稱主母欲兑金臂釧囑派人携往選定小的遂遣包携金臂釧兩副往當由方妻選定一副命包回來開寫發票支取洋銀及包持票復往方妻忽稱臂釧係陶陸氏所兑請緩日來收學徒空手而回告知小的小的　　往方家方允爲料理然遊約多日仍無著實不得己扭案求追包所供與謝相同方供稱職員當時並不在家是以不知此事迨回詢知臂釧實係陶陸氏所兑求恩暫緩交付價銀大令著交人保出限十日内付價否則將原物交還　唯唯遵諭而退○徐恭懷扭卲厚堃到縣請追欠欵汪大令研訊之下徐供小的係松江人向習歧黃術與開設藥鋪之邵厚堃相　　　　　　　　　向小的　去洋　二百元後還過三十元尚欠一百七十元屢索不還求恩追給邵供小的係　　府屬　　　　　　　　　　　　　　　　　　　　　　　　　　　飭押候先還七十元其餘一百元　交保出外再行措給徐稱　　　　　　　　　　　　　　 
[捕房紀事]  
　　前夜有金嘉　　咨尚　　　　　　　　　　　　　　　　　　　　　　　　　　　　　　　　　　號巡捕拘入捕房捕頭詰知釁起細微卽時開釋○前日積賊李　　　　　　　　　　　　　　　　　　　　　　　　寳　　　　捕房捕頭令押候解送公堂禀請讞員張柄樞司馬訊辦○九月十六日洋涇浜　蔡　　　　　　　　　　　　　　　　　　箱　口内儲洋銀衣服約値三百餘金報捕緝查迄未弋獲至前日始由包探李四春拘住詰知家在　　　　　　　　　　　　　　　　馬照會彼處巡防局請局員飭勇協同前往查贓以憑訊究 
[法租界捕房紀事]  
　　前晚有姑蘇女郎二人年約十二三手携首飾盒及銀水烟袋投鄭家木橋南畔長豐小客棧止宿棧主以形跡可欵恐干未便據情投訴捕房捕頭令包探拘拿研詰知二女郎一爲王二寳一爲王三寳係姊妹行由伊姊王氏暫寄棧中以便携回故里因令押候伊姊來領○偷兒陳阿四前曾懲辦甫經釋出卽於昨日至新北門外某姓家竊取衣服一包適爲某包探所見拘入捕房捕頭令押候解送公堂禀請讞員杜枝園大令訊辦 
[美租界捕房紀事]  
　　昨日天將破曉偷兒周阿根濳入南門外張楊隆家竊取金戒指及銀質對時表各一枚皮衣五件衣十件携至西華德路某押店求質包探張阿五見之以其形跡可疑連贓解入捕房捕頭令押候解送公堂禀請讞員張柄樞司馬懲辦○昨晨偷兒劉瑞六混入江西路某姓家竊取水烟袋一枝携之而出適爲包探劉光震所見拘入捕房捕頭令押候解送公堂禀請究辦○昨晨羊販江金寳將湖羊一頭縶其四足倒懸小車上行經百老匯路適爲二百六十六號巡街捕所見以其有違保牲會章程拘入捕房向捕頭訴知一切捕頭令押候解送公堂禀請訊究○前晚有某國兵士一名至虹口天潼路某姓鷄鴨店攫取鷄一頭飛奔而逸店主某甲奮力追獲向之理論非惟不服反敢行兇遂指交某號巡街捕解入捕房捕頭令解送統帶官處禀請嚴懲 
[救濟善會紀事]  
　　敝善會蒙江寗藩司恩藝棠方伯經募陳修五統領助洋三百元楊誠觀察助洋一百元趙菊曾觀察助湘平銀一百兩方𦬊南觀察助洋五十元桃源縣舒大令霈助洋二百元又募張弼臣助洋五元陶亮臣蔡橘仙陳勤士高述之王筱眉各助洋四元駱綬靑助洋三元蔣曉初盧勁松蕭曙生蕭潤生歐陽愓園各助洋二元劉雪溶許子銓各助洋一元均由金陵分會解來春集軒助洋二十元金順發助洋八元同仁齋紹遠堂各助洋五元血性男子富榮堂根深堂各肋洋二元狎鷗主人潤資移助小洋十角飛來一片慈雲無異三冬愛日不獨北省災黎歡聲雷動卽敝同人亦共荷成全之德矣書此鳴謝伏惟公鑒○昨奉同志陳君潤夫來函云前者捧讀貴局登報籌辦京津平　振濟并慮及被難窮民無家可歸明年春荒難免凍足徵大善士慈祥在抱弟忝附驥尾力不從心兹將家藏時務書籍三箱共計二十本幼科鐵鏡一箱計一百本祈收存附入得物票作爲贈彩微盡私衷云云敝善會創辦以來蒙陳君誼篤同儕力爲扶助仁漿義粟屢拜鴻施今者又移鄴架之書籍濟災黎之困雲情稠疉級佩無窮行見善氣所蒸五桂三槐門庭日盛將米食根有不操劵可卜者哉謹誌數言代鳴謝悃○敝善會前托泰順輪船製棉衣褲五千件赴津繼因北地封河不能前進將棉衣褲悉數退回兹念本埠窮民亦有號寒之苦特撥助仁濟堂三千一百五十件果育堂二百五十件保息局一千六百件並請各善堂從速代爲施送以示不分畛域之意乞登報章伏惟公鑒上海慶順里救濟善會陸樹藩潘炳南等謹誌 
 
 
