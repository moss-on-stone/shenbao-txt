# 1912 - 244 - 4914209

 

Page 1

 
 
社論 
[証明英人無可干涉藏事 
[之理由] （二）（續）（東）（吳） 
　　光緒十一年印度書記官麥卡萊籍口印藏貿易不振請於總理衙門發給護照由印度經哲孟雄至後藏藏人初甚歡迎翌年麥卡萊由後藏赴拉薩沿途逗遛并携學者多人探檢礦苗藏人大驚電告中國設法阻之會緬甸事起請政府舉緬甸畀英而要求英人禁阻麥卡萊勿使前進乃將前訂烟台條約内之英人入藏專條作廢另於緬甸條約中加入關係印藏條件一款文曰煙台條約另議專條派員入藏一事現因中國察看情形諸多窒碍英國允即停止至英國欲在藏印邊界議辦通商應由中國體察情形設法勸導振興商務如果可行再行妥議章程倘多窒碍難行英國亦不催問 
　　此爲英国使節人藏之始係根據煙台條約而來然給發護照必請於總理衙門阻止前進必電由中國設法其主權之誰屬彰彰明也且英使之入藏先由中國允許之後由中國取消之而印藏邊界之通商必由中國察看情形始可議辦如有窒碍英人亦不催問英政府於立約之時未嘗稍有異議也夫英人且無催問之權今日安有干涉之地其他所論皆其枝葉的也　　光緒十三年西藏兵入哲孟雄築堡塞於龍洞以阻英人通商之路先是緬甸條約成麥卡萊折回藏人知英有野心卽下鎖國之令絕英貿易至是復阻英通商英人大憤翌年四月舉兵進擊藏軍於龍洞藏軍大敗被逐出境六月英軍直逼藏境時駐藏大臣升泰方抵任力抑藏人不許出戰一面令甘志守備蕭占先說英軍停戰退兵對邦是年九月乃由赫德居問成藏印條約八欵其重要之條文在前二欵（一）藏哲之界以自不丹交界之支莫摯山起至廓爾喀邊界止分哲屬梯斯塔及近山南流諸小河藏屬莫竹及近山北流諸小河分水流之一帶山頂爲界（二）折孟雄由英國保護督理卽爲依認其內政外交均應專由英國逕辨諸部長曁官員　除由英國經理准行之事外慨不得與何國交涉來往 
　　自此約成哲孟雄遂確定爲英國之屬土蓋英兵退駐對邦時乘勝俘哲王別於哲孟雄置英國政務官一人監督其內政外交於是哲部滅而藏邊險隘與英共之矣此所以有第一二欵之云云也然即舉此爲例哲爲英屬則其內政外交應由英國逕辦藏爲我屬則其內政外交獨不應由我國逕辦乎英人此次之干涉何自來也 
　　光緒十九年中英議訂續約開放亞東其條文除關於貿易事宜外惟第六欵最有關係文曰在西藏之中英二國人民或西藏人民以貿易而起衝突者當探究事情由派遣晢孟雄之政務官與中國國境官吏會决其會决之目的以有確鑿事實下公平判决報告所屬國之法律而處理之 
　　此爲印藏正式通商之始其事皆由中英兩國主之以主權所在也且第六款中所謂中國國境云云者英人固明認西藏之國境爲中國之國境也是故中英人民或西藏人民有衝突須報告所屬國之法律處理之其曰所屬國者即印哲之人民應受治於英國之法律西藏之人民應受治於中國之法律是也（未完） 
來稿 
[中華全國鐵路協會與孫中山先生商榷全國路線書]  
　　報載先生籌定全國路綫三條本會同人公同研究竊仰先生遠猷碩畫爲國防殖民計者至周誠今日交通最亟之偉策同人紉服旡己然本會對於全國鐵路亦不揣謭陋兼取世界觀念而定方針謹就正於先生以備琴考之一助茲將先生所定三大路綫及本會假定兩大路綫商榷於左幸埀敎焉 
　　先生所定三大路綫 
　　（甲）頭路起點於南海由　東而廣西貴州走雲南四川間通入西藏繞至天山之南 
　　（乙）中路起點於揚子江口由江蘇而安徽而河南而陜西甘肅超新疆而迄于伊犂 
　　（丙）北路起點於秦皇島繞遼東折入蒙古直穿外蒙古以達於烏梁海 
　　三綫之優點（一地理）　我國南北幹綫已有規畫而東西幹綫尚付闕如有此三綫全國可即聯絡爲一　（二種族）　三路皆緯綫斜行包括西北兩部五族交通種族易於同化　（三殖民）　西北交通可實行東南移民政策且交通便則資本家自咸願投資勞慟家自遠出傭力尤收無形殖民之效　（四海道）　三路緯綫其起點皆得獨立出海之口可補原有鐵路多平行綫而無獨立出海者之缺且水陸運輸易於聯絡 
三綫之研究　（一三路終點於水或陸之連絡如何）鐵路宜與他航線或路綫連絡今三綫東端起點均與航綫聯絡而西端終點應籌出路否　　（二三路終點於形勢扼要如何）西北西南逼近他國其勢力侵注之點究在何處我所定之終點於國防實業上能占優勢否　（三三路於）世界交通上之價值如何）三路於全國交通自是極有價值然於世界交通上未審何若近頃俄人已發起一縮短歐亞交通之新路此節應注意否 
　　本會假定兩大路綫 
　　（甲）中路由江蘇江北起點經開封西安　州哈密天山南路喀什噶爾出境接帕米爾克什米爾過阿富汗之喀布爾侯勒特越波斯之馬什得黑蘭入東土耳其小亞細亞以達君士擔丁 
　　（乙）北路由北京起點經綏遠城烏蘭諾爾烏里雅蘇臺塔爾巴哈台出境至宰桑泊沿額爾齊斯河疴木斯克車站接西伯利亞鐵路　　甲綫說明　（一主旨）　此路爲歐亞陸路交通之最新最短綫由吾國發起必得各國之歡迎且可證明吾國開放門戶之眞意使各國共同增加經濟上之關係可藉此以維持和平　）二形勢（　此綫取勢在與溫帶半行遙對美洲巴拿馬運河縮短歐亞水陸交通以佔全球東西形勢之優點（未完） 
要件 
[海軍部官制]  
　　第一條　軍部長官理海軍軍政　　海軍軍人屬監督所　各官署 
　　第二條　海軍部　　依附　所定　 
　　第三條　海軍部總務廳掌事務如左一關於機密及海軍文 
 
 
 
] 

Page 2

 
 
　事項二關於與守印信事項三關於散杂物件表報告及統計事項四關於各項公文函件之纂輯保存及收發事項五關於部內文官任用事項六關於部內風紀事項七其他不屬於各司事項 
　　第四條海軍部置左列各司軍衡司軍務司軍械司軍需司軍　學學司 
　　第五條軍衡司堂事務如左一關於海軍軍官軍佐及軍用 
文官之進退任免轉行事項二關於調查海軍各項人員事項三關於考續表兵籍戰時名簿及軍用文官名簿事項四關於保管軍官軍佐軍用文官及戰時職員表事項五關於編纂年格名簿事項六關於恩賚叙勳記章表章及賞給事項七關於休假事項八關於廢兵處置事項九關於海軍軍人結婚事項十關於海軍軍法事項十一關於海軍司法官及海軍監獄職員之考績事項十二關於戰時捕獲審檢所事項十三關於海軍監獄事項十四關於赦免及在監人之處置事項 
　　第六條軍務司掌事務如左一關於海軍建制及編制事項二關於戒嚴事項三關於艦隊配置事項四關於戰時各項規則事項五關於各艦隊軍紀風紀事項六關於海軍禮節服制徽章事項七關於海軍軍旗事項八關於海軍航路及屬於海軍之運船義勇艦等航路事項九關於測繪江海各綫路軍港要港等事項十關於調製頒布航路圖誌及航路通則事事項十一關於領海界綫事項十二關於萬國航行通語事項十三關於調查沿江沿海燈塔燈桿浮樁等事項十四關於航海之保安及頒布航路警告等事項十五關於航行應用時表測器圖籍之置備分配事項十六關於航路人員之考績事項十七關於海軍醫院及海軍紅十字會事項十八關於身體檢查事項十九關於診斷傷病之免除兵役各事項二十關於防疫及衛生事項二十一關於衛生人員之考績事項二十二關於衛生報告統計及衛生　員學術研究事項）未完（ 
命令 
[九月十日臨時大總統命令]  
　　任命貢桑諾爾布爲蒙藏事務局總裁此令 
　　火器營事務著派江朝宗兼管此令 
　　新疆民政司長賀家棟丁憂着改爲署任仍兼充新疆宣慰使此令 
專電 
　　●北京電中政府答覆英使關於藏務之照會已草就大致聲明爲敦崇睦誼起見己令鍾頴暫勿進兵以俟磋商 
　　北京電昨日（初九）參議院開會政府諮詢選舉法內行政長官之解釋議决指都督外特設之民政長 
　　北京電國務會議多主張派大兵征蒙嗣因趙督報告蒙人有取消獨立意故擬緩發徴集軍隊命令 
　　北京電政府向某銀行借英金一千萬磅事此間輿論界並不注意大約融化於孫中山歡迎外債之說 
　　北京電黃興抵京袁總統預備一切接待禮節一如中山第一日即在總統府欵宴 
　　北京電黃興昨日抵津袁總統所派代表及各重要人物均至船上謁見代表述袁總統渴望意黃答言此次因他事覊留未及與中山偕行深爲抱歉 
　　南京電程都督委任外交秘書曹復賡代理交涉局 
　　南京電內務部電令程督將省議會義員選舉法迅速摘要飭初選監督遵照 
　　南京電　江寧兌換處暂不取消　　南京電江蘇複選監督陸潘夏徐四人明日（十一號）齊集都督府署會議一切手續 
　　南京電近有股匪千數百人由曹境竄入沛縣城垣危急電請程都督派兵往剿程都督昨已電令冷師長遹相機辦理 
特約路透電 
　　北京電據英文北京日報載稱國務院曾開特別會議磋商達賴喇嘛要求之條欵决議照下列之言切實答覆（一）中國將予達賴喇嘛管理西藏教務之權惟不准干預政治（二）中國將禁在藏華人蔑視寺院（三）凡行政關於西藏重要問題藏民有呈請之權惟施行政務之權須由中國官吏掌握改建西藏爲行省一事不便討論俟藏局安定後中政府如或改建行省自有政策達賴喇嘛不能干涉（四）拉薩中國戌軍限定二百名此條未便依從（五）至關於撤退征西隊一節國務院决議電令該軍緩進並停止增厚在藏之兵力以上宣載各節雖與英國對藏政策相關然大約係外交之地畫藉以感動達賴喇嘛爲主至以爲係切實宣布中國擬進行之政策猶屬次着也 
　　北京電參議院討論解釋選舉法案關於選舉權一節决議凡所納之稅無論爲米稅或他種物產之稅均認爲直接稅又船舶當列於不動產內至關於選舉敎育資格則列入前清之秀才舉人及在預備學堂曾習速成課程六個月者 
　　北京電陸徴祥决意告退現已議定以梁孟亭任外交總長趙秉鈞仍署任國務總理以待國會召集後再行更動　　北京電袁總統前命政府各大員各擬答覆英使關於藏務照會之草稿今擬就呈上者共有十員已悉付國務院研究惟一時尚未有切實之宣告 
　　北京電外間盛傳北通州變兵所隸之統領姜桂題巳於星期日在通州投水自盡此事確否目下未能證實政界皆不信此說惟言姜君自兵變之後神志極形沮喪 
　　北京電今日（初十日）前清皇室在那桐住宅內宴待孫中山以溥倫爲代表　　北京電北京附近日來常出搶案外間咸疑必有盜黨縝密佈置迄今巳逾數星期未得証據星星期六日有英兵一隊偕中國警察數名赴天壇附近南海子公園查案拘獲英人一人印人二名華人四名聞與近今搶案多有關係外人三名今日（初九日）己由英領事提案審問現己押候續訊 
　　天津電黃克强及陳其美等乘新銘輪船巳於今晚（初九日）七點三十分鐘傍岸中國官民聚集船埠歡迎者異常擁擠中雜西人甚多此外尚有衛兵及持矛騎兵各一隊並有中國警隊奏軍樂一時歡呼之聲如雷而起黃君遂偕各人登岸駕車赴禮查旅館擬至星期三日再行晋京今晨當道己於火車站齊備供張足見彼等將即啓行也津人士對於南方領袖之抵埠大起興會而於黃君爲尤甚蓋北人咸目黃爲民國有聲色之軍人也 
　　東京電法國代表海軍大將里邦今日（初九日）己抵此間由內田子爵及各顯貴迎迓以鍋島侯爵邸爲行轅 
　　東京電普魯士亨利親王今日（初十日）己乘德國兵艦行抵橫濱德國駐日大使里克斯及使署職員並日政府特簡之招待員均往迎迓各兵艦升砲示敬後該親王即乘魚雷艇登岸乘專車逕至東京由日王及各親貴迎迓該親王卽校閱敬禮之軍隊後卽由招待員閑院宮親王引至某宮息駕焉 
　　東京電意國代表阿方沙親王今日下午已抵東京日皇迎之於新橋旋由招待引領至某宮稅駕 
　　東京電英皇代表哇塞親王今晚已乘軍艦行抵橫濱明晨將舉行正式歡迎大會 
譯電 
　　北京電據確實消息中政府已借成新債英金一千萬磅勞特銀行及倫敦字林銀行皆與聞此事一面大約將與六國銀行團續行會議借欵問題 
　　北京電聞中國駐英公使己在倫敦商訂借欵英金一千萬磅己簽定草合同不日可以成議財政界得此消息頗爲聳動萬國銀行團意殊忿恨即向中政府要求解釋中政府答稱此事全由前財政總熊希齡發起而由其獨手辦理外人目此解釋殊爲奇異現切盻倫敦情形續有發布 
　　北京電據伊犂中國消息新疆都督現正豫備派軍往平科布多蒙亂忽接俄領事警告謂中國如派兵前赴該處則俄將協助蒙人 
　　北京電國務院不日將討論對藏問題並公决以何詞答覆英使現料政府雖終或承認英使之要求而先必設詞駁絕英使之要求以根據於現行之條約惟政府各員對於此事殊形恚怒目爲不適當之舉 
　　北京電四川南部人民近有排外之象法公使署接此消息頗爲不安己向中政府質問此事 
公電 
　　北通州姜柱題電沁電諒遠本軍暴動逸匪前經分途兜拿現已緝獲多名就地正法並將釀變官長自帮帶以下十五名一律鎗斃其餘各營雖未　變恐其心己浮動均分別汰留計陸續資遣一千八百餘名因即裁併四營以期整頓除呈大總統外特此電達陽 
　　北京籌備國會事務局電奉天都督支電稱選舉法疑義其解釋權是否屬於貴局現有公的解釋書否等語查關於選舉法各省如認爲確有疑義者即電達本局由本局分別辦理至公的解釋無成書嗣後但有一省電請解釋者解釋後當卽通電各省查照除電覆外合電達魚 
　　北京內務部電省議會議員選舉法業經公布並刷印通行在案希迅摘要由分電飭初選監督遵照此達虞 
　　北京內務部電省議會議員選舉法現在已經公布除另電通行外所有省議會議員選舉法所定選舉人資格僅現任行政官吏及巡警以本省爲限其餘均與衆議院議員選舉法案同請　各初選監督合併調查惟須分別造冊仍遵前次電令同於十月初十日以前一律告成希由專電專差分飭遵照虞電 
要聞一 
[總統府中之新潮流]  
　　救國社應時而出 
　　總統入黨問題發生後一時又有超然之說外間聞者咸莫明其故茲悉一般調停者另籌計畫發起救國社以解總統入黨之厄茲述其組織情形如左 
　　一發生原因自總統有加入國民黨以息黨爭之議當時府中本有一部分人力勸總統入黨一部分人不甚贊成其不甚贊成者則謂與其以超然總統加入黨界潮流之中不如另行發起救國社聯合各黨重要人物解决目前最急問題旣息入主出奴之爭又得調和黨爭之益而總統亦不致受入黨之牽制拘束遂以此說建議於總統前總統本無入黨之意聞言後大韙其說 
　　二進行方法計畫者本係一時建議初無具體之成案惟聞所擬辦法有三（一）專以解决眼前最急問題爲宗旨如滿蒙藏諸對外事件與各黨政綱無關係者（二）聯合各黨重要人物組織之）三（由袁總統邀同孫黎黃諸公發起之 
　　三贊成有人袁總統一日偶然以此問題與宋敎仁談及謂我欲集資六十萬辦理一救國社君意如何宋答極佳本來我個人的意思不贊成中國現在各黨對峙其實眼前重要問題皆須一致對待並無黨見異同之可言云 
　　四實行問題自此說出現後京中近數日忽又寂然蓋此事僅能視爲總統府中之一新潮流至如袁總統是否有意實行及將來之果否實行向係一問題也 
[孫中山開茶話會記事]  
　　初五日孫中山先生在迎賓館邀請國務院參議院諸員及報界同人開茶話會到者約三百餘人五時半入席中山先生及黎尚雯章太炎相繼演說後略用茶點遂　　演說之大意列左 
　　孫中山先生演說略謂此次北來得賭北方各界諸君對於共和之熱心種種事業均是驚人大非南方人所能料及將來回南必將此來所見詳細報告使南方同胞驚異北方之進化其喜慰相必亦如鄙人惟此時吾人所當注意者外交問題我中華民國自成立以來及今己有九月之久尚未得各國正式之承認此事之原因有二一由於臨時政府字樣爲各國所不信任在各國之解釋臨時二字以爲非穩固永久的機關乃一時假設的機關將來有無變動尚不可知故對於承認一節亦多有遲廻顧慮之態度當南京設立臨時政府之時鄙人初由海外歸來承南方同志委託組織臨時政府事宜其時以革命尚未成功若不亟行組織政府與大局非常危險然此時皆謂南北尚未統一組織政府本爲一種臨時之機關故皆主張定爲臨時政府鄙人雖知此事不妥亦不便勉强而當時主張此議之人亦不料有今日外交上之問題今我國內問題悉已大定則臨時二字已不適用鄙人主張及早取消臨時政府字樣以免惹外人之疑慮冀早得各國之承認卽如前巴拿馬革命政府成立之日卽首得美國之承認蓋美國深信巴拿馬之新政府爲穏固永久之政府并非一時假設之政府故美國敢首先承認今我國因臨時政府四字受害匪淺其二即各國現在對我之態度皆取一致進行未有一國敢先犯衆怒故於承認一事皆遲遲不决此中原因蓋限于均勢之局各國對於我國皆有種種權利之關係如一國有單獨之行動即啓各國之驚疑必須各國同時承認此亦最大之一原因也然吾人尤有宜注意者爲現在之大勢非閉關時代可比除領土人民主權三者不使外人少有侵犯外餘如工商等事非持開放門戶主義不可我國工商不振由於資本缺乏開放門戶主義之外尤須歡迎外資從事實業則數十年後工商必大振而國因以富強至歡迎外資經營鐵道等事業將辦法及其利害屢次演述想諸君早有所聞鄙人此次來京內國問題已經解决所未解决者對外問題耳對外問題之關鍵已如上述願與諸君一商榷之 
　　黎尚雯演說略謂民國問題已如中山先生所述然根本之解决在大總統開誠佈公遵守約法使總理負責政府始能强固願中山先生將此意與袁大總統一商云云其意似頗不以袁總統爲然 
　　章太炎演說略謂中山此來爲調和政黨起見此實中國莫大之要圖鄙人與中山相知最久知其性情從前對於中山行事不無責備緣中山天性寛和事多放任任事者或有弄權則責備不得不歸首領亦猶今有失政則責徒自歸於項城但觀南北調和之際中山對於項城事事推讓豈備敝屣萬乘實爲天下得人解職以來失職者或謀暴亂結黨者惟務夤而中山超然事外未嘗贊成一語眞可謂大公無私之人邇者政黨分合歧中有歧黨名雖異而其中有一部地方黨者相與結合非特不顧國家兼亦不爲自黨計劃惟欲謀亂于南方而蟠據把持于政府以至如中山之革命元勛反被排斥今日茶會非不烜　而中山實幾陷於孤立之地人之無良乃至於是顧以鄙人觀之彼地方黨欲排斥中山正猶以卵敵石耳何者無名下士藉黨以爲仕宦之津梁不逞則亂人藉　以爲悖逆之根據彼職不可無黨若大功盛名如中山䄸平長厚如中山又安用黨鄙意以爲袁黎孫三公皆無須藉黨行事而當發言而正人心助順孰不風從草偃是四萬萬人皆其黨與又安用私黨耶彼地方黨者外與暴徒相應而內據村落思相之陋人狐媚狼貪之殘賊不義不䁥適足以自敗耳而欲排斥中山乃益使中山名高而功遂也 
[孫中山京遊之鱗爪]  
　　遷都問題中山此次北遊所持各論最爲世人注意者鐵路外惟遷都問題茲悉日前孫中山先生赴五族合進會歡迎後當晚往謁袁總統提及遷都問題袁云此時因尚未完全統一外交上關係動多掣肘且目今財政困難尤爲一大阻碍恐數年內此種問題不易解决中山云如政府果能抱定遷都之義則將來即可達此目的云云聞孫來京時持遷都之志甚堅常謂北京不如南京之可守自遷都問題發表後羣議紛紛不贊成者十分之九於是中山特派數員赴各機關徴求意見又每日檢閱報章採取輿論近來對於政府遷都南京之志稍變擬俟各國承認民國後軍隊安置妥當國會組織完備再研究此問題矣 
　　北行遊蹤孫中山定於六號乘京張火車赴張家口七號瞻仰明陵歸途往清河織工廠參觀十號回京日前交通部己飭京張路局預備特列半車在各停車場張燈結綵更由該局總工程司派員招待以備諮詢京中某機關己電知何宗蓮暫將第一鎭兵丁之休假期停止云 
　　隨員職務此次孫中山先生到京隨行委員魏君宸組等十餘人均住迎賓館中每日分担事務如左魏宸組胡秉柯擔任文件及代表出席演說事項王鴻猷管理用項及調查財政等事項溫秉忠管理本英文信件及調查旗人官塲之趨向王夏交通同盟會及接洽各政團居正交通參議院及接洽新聞界耿覲文曾昭文方聲濤調查軍界　狀及警界情形朱卓文管理庶務及分配護衛待役等事項 
[藍天蔚亦以黨爭相勸勉矣]  
　　其一藍天蔚日前自華盛頓電致參謀部陳次長略謂列强重臣赴日本確爲定我國之政局若依然黨爭滅亡立 
 
 
 

Page 3

 
 
待懇轉各界速定大計云云 
　　其二藍天蔚近又自華盛頓致電京師某要津云今日蒙藏問題凡我中華民國之國民均宜各盡一份子之熱誠共圖一致之進行以謀自固吾國尤宜各除黨派意見之爭以期努力向前圖収實效 
[財政部提出裁釐加稅問題之內容]  
　　裁釐加稅問題自財政部提交各部後工商部對於此項問題己見昨日本報茲悉財政部提出原案情形係將加稅裁釐與修正稅則一併辦理其大旨如左 
　　（甲）洋貨進口辦法援從前英美成約一律改爲値百抽十二五均於進口海關完清不復重徴但左列三項不在此例一米麥雜糧由外洋進口者免稅二本國工廠自外國購入原料特別减輕進口稅或全行豁免三與土貨相類之洋貨運銷內地須由進口海關請領憑單以備查驗 
　　（乙）國貨出口辦法照從前稅率在値百抽七五以上者一律核减在値百抽七五以下者酌加但左列五項不在此例一本國商人用機器倣造之洋式貨物若運出外洋販賣一律免稅二出口大宗貨物如絲茶磁等酌減出口稅三織物原料重課出口稅四本國特產爲外國必需者重徴出口稅五本國特有美術品爲外人所贊賞者减輕出口稅 
　　（丙）外人在中國製造貨物辦法一外人或中國人在中國口岸以機器製成之物照進口之倍數徴出廠稅但旣完出廠稅後得免徴其出口稅二凡中國政府特許减稅免稅之大工廠所出物品或减出廠稅或免出廠稅洋商不得援例 
[敎育總長之新主張]  
　　注重眞敎育鞏固民國之基礎厥惟敎育是賴昨敎育部已將近日施行敎育宗旨頒布如下注重道德敎育以實利敎育軍國民敎育輔之更以美感敎育成其道德云云已通飭各省敎育司及各學校遵照施行矣 
　　添練世界語蔡君元培任敎育部總長時曾主張欲於中央所在地設立世界語大學校將一切科學書籍全用世界語敎授旋因國人研究世界語者尚屬寥寥不能直接聽講擬先於中小學內及男女師範學校內先添設世界語一科俟有多數人能以世界語直接聽講之時然後再設立世界語大學現在范總長擬照蔡君之議即飭實行 
[馮國璋督直之連帶物] 　一劉若曾　一王子明 
　　自直隸省議會二次彈劾張金波都督後袁總統初意以北洋重地難得相當之人故不願將張都督更動嗣見直議會非常忿激大有不將張金波更動即將直隸議會解散之勢故袁無法始欲以相當之人代張乃屬意於禁衛軍軍統馮國璋省會議員得此消息於認否兩層各分一派頗形爭競現認可之議員吳賈王三人刻己向否認派通欵關說可望得其同意矣 
　　馮國璋對於改任直隸都督一事亦不推却惟以藩司曹銳堅退不就而直藩一席又未有人故馮己在大總統前保薦前清憲政編查館提調劉若曾充任藩司云 
　　馮國璋於初五日齊集部下軍官等演說大致謂政府現將任余爲直隸都督而禁衛軍統制一席擬推薦協統王子明升授該軍及第一鎭仍歸余節制其意蓋求各軍人表同意於王協統也 
[大石氏荒謬絕倫之論] 　華人快讀　快快興起 
　　大陸報載東京訪函云日本國民黨領袖大石君曰中國終必爲各國瓜分而後己其國版圖雖有四百萬方英里之廣其國民雖有四萬萬人之衆然皆不知愛國爲何物且無一人能得衆望而勝統治者之任加以各省分隔交通不便今日之中國乃如一半身麻木不仁之病夫 
　　中國今日可與日本復古時代相比較當日日本黨派林立互相水火正如中國目下之情形相同外國乘機以圖自利亦正如彼等目下施於中國之手叚相同惟日人有愛國心雖在危急之際並不遷就個人之意見及其黨見以故日本乃得免外人之干涉中國目下之情形則與此逈異不特不拒絕外人干涉且爲引狼入室之計當去年革軍起事之後清軍革軍皆急求外助以制其敵此爲盡人皆知之事即在民國成立之後華人猶時求外助不己（試問何事求助於外人）華人所持之態度實己自予各國以瓜分之機會也（讀此可爲痛哭） 
　　英國對於藏務忽出敏捷之手叚己起瓜分中國之漸吾人深信英國必沉思熟商之後始行發作英國近致中政府之照會若謂並未豫行商諸俄日兩國則吾人殊未敢輕信蓋俄日兩國亦如英然同在中國有特別之利益也 
　　夫英國旣巳發端俄必步武其後以其勢力範圍內之蒙古攫入巳囊英俄旣爲榜樣於前法必不能坐視不動勢將要求中國南部各省以爲法屬數月以來法國巳於該處大增軍隊殆爲豫伺機會之故各國旣紛紛集議以處置此亡國之產業而日本又安有卷甲偃兵之理則亦必於其利益所在之地展其武力德國野心素著天授絕大機會焉忍舍之不取即美國雖在華無特別之利益或亦將乘時而起要求數種權利也（讀此而不哭者非人） 
　　迨華人覺悟身處四面楚歌之中無計可以自脫而一般熱心愛國之華人必於全國各處紛紛起事加以狡謀之國出其詭圖則中國大局將復糜爛彼愛國者之舉動亦適予外人干涉之佳機耳（狡哉日人之用意）中國今僅有一法稍可希望其法維何則爲棄去四周之土地（直以華人爲孩提）而以本部未經外人加手之數省組織一堅實之國然非有能人數員以誠意行之以智力成之則即此亦難有望也日人之意欲保日本之安寧莫妙於維持中國之現局（敬謝此好心不敢領）惟中國早晚必遭瓜分顯然若炬日本對於解决中國之問題當早有决心須知日人隨時可向中國要求權利而發意見（有何理由而隨時可求權利）予望日人能早籌良策解决此事及引令他國以共同一致之手叚對付中國云（然則是自認禍首耳嗚呼讀此而不哭哭而不奮然起者非人） 
時評一（默） 
　　前清時國民尚未脫盡閉鎖主義外交上一遇惡感容或不免有排外之舉動迨其末造民智日開此種思想國民皆認爲不正當而已無人鼓吹矣去歲光復時用兵徧東南各省對於外人所設之敎堂及僑商之生命財產均未有絲毫損害此其明証今共和告成國民方將聨絡邦交與各國人民携手相見於壇坫之上而顧反出此排外之舉動乎近日藏番事起尹督帶兵往撫川人或怒藏番無理而作不平之鳴或因英國阻止川軍人藏而稍發公平之論因此影響偶及於他國亦未可知乃某領事遽以川人排外電請駐使交涉母乃誤會乎 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[湘軍退伍實錄]  
　　前廣西都督王君芝祥日前督隊返湘係奉大總統 
京首先倡辦退伍事宜當時各報喧傳湘省軍人已首先發起自請退伍王君聞之深爲嘉慰及抵湘後見各師旅圑軍紀嚴明秩序井然不禁贊嘆不已爰卽會同譚都督曁各軍長統領將退伍手續妥爲籌備一面令行各軍隊剴切聲即　誠布公實力提倡並將湘軍踴躍退休各情呈報大總統以期表揚美德而爲各省軍隊退伍之模範云云 
　　陸军第四師官佐目兵全體一律退伍早經都督核准嘉獎在案茲全省各界士紳以該師係前四十九標改編岔湘省反正時首先舉義嗣又援鄂血戰至七晝夜力膺艱鉅卓著勛勞實爲全省極有名譽之首功勁旅今且慨然以國事爲前提踴躍退休全體一致以校之環球各國軍人實有過之而無不及爰卽聯絡全體公致祝祠上書湘軍第四師全體休職退伍士官目兵萬歲下書全省各界公祝等字又有中華民國萬歲第四師退伍全體官佐目兵萬歲等語一時鳴鞭致送者絡繹於道途爲之塞可謂極一時之盛矣 
　　第五師十旅二十團一營三連全體官佐目兵以湘省財政困難餉需支絀第四師首倡義舉官佐目兵全體退伍當奉都督批示嘉獎一時軍界傳爲美談該師等事同一律未便獨讓四師專美於前爰公同議决全體一律退伍特聯名具呈軍務司司長大加獎許當卽如呈批准並飭仍候該管長官核奪辦理以便彚案呈報 
　　敎導團各學員原係去年九月初一日以前四十九五十兩標在營之目兵現充各師旅團營上中下士曁兵士者方得入選所以示優待而昭特別襄獎首功之意茲該團學員以國步艱難　粮竭蹶其第一區各學員亦紛紛呈請第四師長王隆中君請求援例退伍並聲明惟頒求戰功勛章以爲榮譽之証發憑於願已足等情王君以退伍章程原係聽人自由該學員等雖在首功之列自未便阻其愛國之　特飭令仍查照定章開具呈條交由該筦區官造冊呈報以憑彚核至戰功勛章應俟中央政府頒發到湘再行分別發交各該原籍地方官轉發祗領並宣言本師長與諸軍士患難與共自當擔負完全責任儘可毌庸過慮云云湘軍程度之高尚於此可見一斑矣 
　　馬團一營三連全體士官目兵以退伍章程業經都督核准頒布實行特於日昨聯合全體一律遵章退伍當即公舉代表劉君書翔等具禀都督茲奉都督批示云據禀該連兵士自請退伍具見熱心愛國殊堪嘉尚旣　呈　本營官長仰候 
行劉　長查照章程妥速　理具報查核此批 
　　第一師二旅四團軍號長楊君得雲前充二十五混成協軍樂隊目兵去歲反正楊君首先倡義卓著奇勛茲以湘省財政困難退伍章程業奉都督核准頒布實行爰即呈明軍務司自請遵章退職司長周君以楊君爲革命首功之人今復不自矜伐自請援例退休實　能人之所難能當即批示嘉獎飭仍具呈該營團長聽候查照章程察核轉呈以遂其愛國之熱忱而彰功成身退之美德云 
　　駐浙江會館之十二團一營營長劉君篤培本月一日傳集官長目兵在營演說略謂現今財政困難維掘俱窮非減兵無以救亡吾輩當踴躍退休等語各兵士歡聲雷動除第四連駐岳州尚未呈報退伍外所有在省之一二三連已盡數退休其中三連二排一班正兵劉添臣自願將恩餉及休養金報効國家辭謝不受日內劉營長正在趕造名冊及相片呈山陶團長在和轉報軍務司矣 
[寧蘇水陸軍隊現存確數調查錄]  
　　江防水師十二營步兵一旅吳淞章駕時飛划水師四營蘇州鐘鴻鈞太湖水師四營蘇州劉榮盛內河水師四營陸軍兩營松江沈葆義淺水兵輪四艘蘇州張連勝第三師南京陳懋修第七師南京洪承點第二十旅南京田應詔混成第二旅南京陳漢欽第八師（此屬於中央陸軍部）南京陳之驥第九師（此屬於中央陸軍部）徐州冷遹第十師（欠二十旅一旅）上海吳紹璘第二十三師（馬砲工輜全裁師司令部取消現在步兵兩團）上海黃郛混成第一旅蘇州朱熙第四十旅蘇州盧世儀福字營一營上海劉福彪光復軍（馬一團步二團）上海李徴五滬防軍（礮一營步七營水師一營滬軍一營）上海李顯謨憲兵一團第一第二兩營南京第三營蘇州茅乃封 
[揚州各團體追悼熊烈士紀事]  
　　熊烈士成基靈櫬於本月四日抵揚後當由同盟會支部支配追悼日期第一日（六日）軍界追悼第二日（七日）行政司法各署及學界追悼第三日（八日）各黨各會追悼詎初七日忽有同盟支部某君與共和討論會會員某君因細故齟齬各團體遂提議於初八日午後三時另在大舞臺特開追悼大會不復至該支部行追悼禮計相與聯合者爲同盟會高郵追悼團同盟會邵伯追悼團共和討論會安徽同鄕會自由黨大同民黨東亞大同社回敎聯合會社會黨民生國計會工商恊進會平民共濟會少年中國黨工黨統一共和黨學塾公會十七團體汪民政長亦以各團體之追悼不支公欵不濫費用深表同情是日午後十七團體遂聯合追悼而烈士家屬亦己於三時前先蒞會塲以答各團體之盛意云 
[中國大飛行家馮如君行狀]  
　　中國飛行家馮如君已於八月二十五日四演飛機殞命業紀報端茲將其行狀錄下馮如君號鼎三恩平人父業倫農務家貧不能自給生五于君其最幼者也性穎悟少時肄業於鄉中小學聰明冠羣童敎師甚器之然性好弄物曾以火柴盒作輪船等物皆酷似鄉人以是奇之君之醉心機器蓋胚胎於此矣未幾四兄皆夭折家道益落有中表某適從外洋歸國勸其出外營生君韙之父母以愛故不肯使離左右君曰大丈夫以四海爲家株守鄕隅非所願也兒行矣母以我爲念君之有進取志已孕於弧矢時矣遂於民國紀元前十七年赴美國山藩市日作營生夜習西文是時年僅十二目覩美國工藝精巧心嚮往之嘗謂國家富强由於工藝發達而工藝發迨以機器爲權與今中國貧極矣非學習機器不足以助工藝之發達於是東至紐約工廠專習其業　師見其年少聰雋免學費君益加勉勵苦心孤詣者十年於三十六種機器無不通曉又復　出心裁發明拔水打樁兩種最適於用其尤出色者則所製之無線電機能發能收電碼靈敏西人向其購造數副至今猶存紀元前六年復回山藩市有朱竹泉者耳君名即於是年　贄就學時値日俄交戰君即對朱言曰日俄戰爭大不利於中國當此兢爭時代飛機爲軍事上萬不可缺之物則其製一戰艦費數百萬之金錢何如將此欵以造數百隻之飛機價廉工省而爲用且大倘得千數百萬飛機分守中國港口微特足以固吾國並足以懾強鄰矣君之致力於飛機自此始於是發出飛機模型欲自試辦惟苦於費本窮措大緣飾金玉大不易易幸海外同胞素知大義飛機足以救國遂招集資本組織一公司促馮君製造遂於紀元前五年九月在屋崙租廠開工翌年四月告成往打林可市麥園試演無效而屋崙工廠又復被焚　途多阨志士短氣孰知君固再接再厲也旋卽在麥園　蓋蓬屋重行搆製閱三四次而始有效紀元前三年二月試演約數丈高而倐墜地君雖無損傷然有以奪其氣矣孰知君又百折不回也乃日夜尋思再次構造並研究靈動之法已耗費八九股東以屢次無效不復投資而君父母以其久不歸也函速其回家萬里家書星馳羽檄英雄失路進退無據君慨然曰飛機不成誓不返國遂將餘欵再造其苦志毅力比諸哥侖布尋新大陸有足多矣然機雖靈動而一間未達未敢自信偶見一鷹翺翔天空君注視之見其翼有機關即豁然大悟語其徒曰今而後飛機可成功矣遂趕速製造紀元前二年六月試騐果得頓異前製時適中山先生到場參觀贊勉備至以吾國之大有人也股東見有成効再續股本使之逐漸改良至十月告成試演凡十餘次高至七百餘尺向海灣環繞而行約二十英里中西人士往觀者不可僂指歐美日報交口稱道君之名譽時已飛騰於世界矣美人欲請爲敎師君拒之蓋不肯楚材晋用將以救國也適海鹽張元濟遊歴至美請君歸國介紹於清督張鳴岐破格錄用君遂與其徒朱竹泉朱兆槐司徒璧如等於客歲（紀元前一年）正月首途二月抵省將飛機運到燕塘安置順道回家省親蓋倚閭人固望眼欲穿也至三月初十日甫自鄕來安記洋行西人買有飛機一輛遂在燕塘試演清將軍孚埼往觀覩溫生財槍斃京外震恐清帝失箸夫孚琦死而滿人懼滿人懼而吾黨得以行其志矣然則革命之成以溫君爲首功而君爲温君之導綫可也本幾値三月二十九之役張鳴岐恐其暗通同志拒不肯用閱數月武昌起義各省反正君以虜巢未破結合同志組織北伐飛機偵察隊嗣以南北統一未獲竟其志然君又以開通民　自任也因呈請陸軍司定期八月念五號十一句鐘在燕塘試演先由燕塘墟飛起凌虛而上高約一百二十尺東南行約五里飛機靈活旋轉自如觀者塞途鼓掌之聲不絕君欲急於進行冀達空際不意用力過猛兩足浮動身與機卽墜下頭胸及股各部均受重傷紅十字會馳救而藥料不足是日適星期陸軍醫生外出又趕治不及遂不可救矣嗚呼痛哉將歿猶囑其徒曰吾死之後爾等勿因是而失其進取之心須知此爲必有之階級云云若君者洵可謂熱心救國者矣君年僅三十上有父母下無子女吾不禁爲溫君哭更爲中國前途悲也幸其徒朱竹泉等可以繼君之志果爾則君死不朽矣 
[趕辦溫處急賑]  
　　溫處兩屬水災迭誌本報茲悉本月八號下午處州旅省同鄕假座法政學堂特開臨時會決議先辦急賑以靑田爲最麗水景甯次之松陽遂昌水嘉又次之又聞前日各縣代表晋謁都督籌商善後業奉朱君認可勉力挪籌洋二十萬元及湘米五千石（現存上海貨棧）特派呂文起君爲委員會同處防統領呂鳳韶君星夜回籍確鑿調查灾區情形以便絡續匯欵一面將浙屬奇灾大略電呈大總統及各省慈善會社籲請拯濟另由旅杭同鄉組織急賑所分調查會計文牘庶務四科不設主任開辦費由各幹事公同籌墊當揚舉定葉南坡劉劼甫夏廷侯等十員爲調查幹事杜師業劉松申爲文牘幹事徐則恂等三君爲會計幹事另推庶務三員即日成立除由同鄕認捐外再向各國體竭力勸募云 
[杭垣信局罷巿]  
　　浙省自郵政開幕以來民信局一業僅留殘喘猶幸平時信用內地風氣未開得以萎靡苟延不料光復後各屬匪盜縱橫遍地荊棘上下游班船重疊被難嘉湖寗紹有一月而被刧數十次者疊次賠償何堪脧削曾經蘇滬各同行協議於九月朔起凡下游嘉湖蘇申各班暫由火車遞送藉免危險而資迅速事爲郵局訪聞以其妨害營業誣爲違章昨日將各埠包封扣留三十二件每件勒罰洋十五元綜計需洋四百八十元致各民局羣情憤激召集城廂二十七家一律罷巿一面具呈都督要求維持一面具訴法院籲請公判 
[鄂省舉辦起義紀念物]  
　　會操南湖駐紮武漢之一二三四鎭陸軍及敎導團近衛軍各兵將領因近日天朗氣淸士飽馬騰請命於黎公擬舉行秋操藉驗軍隊之進步聞黎公以八月十九日爲湖北起義之紀念日現已距期不遠莫如俟至彼時調集各軍齊赴南湖魯家港一帶大操三日以作週年紀念並以鼓勵士氣届時並須請各國領事外賓人等參觀以彰盛典而壯國威刻各鎭統將等奉諭以後威以南湖地面至多可容積二萬餘人若各鎭全軍而往殊嫌窄狹妨碍動作爰會議决定每鎭挑選精壯一恊或一票赴操以免外人有所議評　　開鑿山洞鄂省地勢平坦惟蛇山橫斷於中僅關南樓一洞以通往來前淸時端方督鄂卽擬將撫署對面蛇山開闢馬路以便交通爲紳民阻撓中止茲經諸起義人建議擬續將蛇山鑿洞以修紀功牌坊并於其上竪死難之彭　楊三烈士銅　業由黎公允准派陸軍工程屬總理羅鴻陞經營其事核實佔計工程約須萬餘元現雇人夫晝夜開鑿浮土碎石均己　去惟山腹有大堅石非以炸藥轟　不可昨已禀請黎公曉諭省城居民如聞炸藥轟聲切勿驚懼并令左近居民暫行遷避若房屋有損壞等情由工程局賠修 
　　修建義祠彭楚藩劉堯微楊洪勝三烈士於去歲八月十八日徇難於督署頭門之外激動鄂軍人義憤一舉而推翻滿淸造成民國三烈士之功誠偉矣茲督署改造都督府原擬即於頭門前購地修造三義祠估工須銀數萬刻値財政支　不能以有　之錢作不急之費然該祠亦不可延緩不建聞黎公以督署照墻後有文襄修造之洋房一大棟舊爲儲藏督署多年陳案卷牘之所刻民國維新無須查取陳案應即　陔洋房改爲三義祠略加修葺卽堪合用并令將舊　墻拆去俾該祠與都督府門戶相對庶使後之任都督者見革命流血慘劇有所警　而勤愼　職　聞昨已飭工程局趕速修竣迎三烈士神主入祠以便作週年紀念 
[漢口兵警衝突情形]  
　　起釁原因本月三號十二句鐘時駐紮鐵路外某營兵士數人在該營附近民家聚賭被警士偵知前往抄拿伊等以爲不應受巡警之節制遂羣起憤怒相約搗毀警署崗巡亦無可如何惟有聽其所爲而去 
　　搗毀情形該兵士到署後不問理由遇物即毀以故檯几坐椅無一存者署內巡士因畏其兇燄不敢近前干涉署長巡官亦惟袖手觀旁而已　　隊官處罰此事發生即有人報告該隊彭隊官彭君當即率領兵士數人前往警署訽明原委將滋事兵士帶回營內責誡數語後呈請管帶核辦 
　　巡士罷崗該兵士等雖被隊官帶去而各巡士猶畏其別生枝節均不敢站崗直至二小時之久始來營內官長二人）即該隊之排隊官（多方勸導並云再有事端惟伊是問各巡士始行照常供職 
[魯省又議加畝捐]  
　　山東藩司日前擬定地畝稅則每銀一兩仍按制錢四千八百文繳納銅元則另按定數照加并以底子錢撥爲辦理地方公益之費己經省議會通過茲聞益都某君又建議擬於常稅外加收畝捐以爲擴充巡警經費每畝每月捐錢三十文統計全年租率又加四成不知亦能通行否 
[贛省改編官制]  
　　江西李都督通令云據軍務司案呈照得本省軍隊改編四旅業經呈奉大總統核准行知在案惟查現在旅部編制各殊實非齊一軍制之道常經該司令參酌新舊章制規定暫行編制列表呈核前來查核尚屬妥協應卽照辦除交令駐省第一二三等旅均於九月一號實行並駐紮贛州第四旅應仍遵照前次規定編制辦理外爲此令仰該司即便查照云 
[滇都督請欵興實業]  
　　雲南都督蔡鍔致財政部電云北京財政部鑒雲南財政狀况迭經電陳昨奉大總統電諭滇係受協省分兵興以來援蜀援黔滇軍甚有名譽籌兵籌餉畛域不分艱困情形早深　系現在邊界未靖正賴得力軍隊藉以建威消萌所請規復協餉及指撥各餉各節已交財正陸軍兩部從速核　特先電知遵照等因查实南財政雖極艱窘然近因厘別冗耗節裁薪金行政經費較前銳减若僅望維持內政亦足自支惟一當邊陲强鄰逼處國防所繫不能不屯駐重兵而經費所出向資協濟現協餉停辦滇力實有難勝故前請將國防經費悉歸中央主持否則次第裁兵以紓滇力查雲南軍隊編爲二師現在援蜀軍撤還秩序甚爲整飭自將領迄兵士皆知嚴守紀律保衛地方即使遣散歸農殊甚易易惟邊防重要戒備未能稍疎反正以來人心搖動外兵環伺顯象隱伏幸內部敉平釁隙無從發生故各省間多無擾而全滇猶稱完善之區此間防範維持亦可以告無罪於天下若因餉絀而生變故或因裁兵而啓戎心則前功盡棄大局堪虞故前之迭請中央主持者意實在此茲奉大總統電諭周詳自應靜候核示第念滇省餉項仍仰給中央年復一年殊非長策查滇爲山國礦產最豐近時銅錫各廠開採鎔鍊僅用土法而個　之錫　年約出一千餘萬斤東川之銅每年約出二百餘萬斤若認眞整頓則錫每年可出至二千萬斤銅礦能規復前清乾嘉時舊額亦每年可出至一千萬斤此外金銀煤鐵鉛礦所出亦夥而森林畜牧之利隨地可以經營果能得一千萬 
元實力擴充則年可增數百萬之歲入不獨撥給之欵無須久累中樞而歲有餘資亦可上供國家之用迭經預爲籌度實覺確有把握惟經理整頓須有鉅欵以培其基而愼省財政之困雖實　餘資可以助興寳　前擬籌借外債英法領　　代爲紹介外商多　承撜惟借欵必須抵押終恐有礙國權審愼遲回未敢遽行决辦茲幸大總統軫念邊疆凡軍事所需已蒙飭部籌議將來軍單餉絀之事自可無虞然根本之圖尤在振興實業如能由中央籌撥鉅欵以爲提倡實業之用則將來實力日裕可陸續籌還用特詳細縷陳尚乞鼎力玉成雲南幸甚滇都督蔡　叩印 
地方通信 
[陜西]  
　　試驗農林晣岐爲后稷發祥之地當日以穡事開關古蹟尚未盡泯岐山縣城外十餘里有周公廟相傳卽古卷阿地東湖輞川僅隔咫尺林木　　爲天然農林地點近日叚岡北先生鳩合同志集股畫界創闢一農林試驗場己經多數贊成不日卽可舉辦以爲富强基礎矣晣風七月之　不難復　於今日乎 
　　校閱軍隊中央參謀部派馬燦斌君來陜調查軍事常由張都督特飭軍政司將步馬各標營編列次序按閱操兩日分配各項術科必歸劃一總求振攻精神整齊步伐爲急己派定馬隊第三標統帶曹健安君曁該標敎練官王冠臣君爲總指揮官并函逹敎練營務處轉知各鎭恊標營限一星其內操練嫻熟至閱操日照排列次序齊赴舊皇城內演武場會操以肅軍容而壯觀膽　　嫠婦興學米脂縣東鄕民人呂純銀之妻呂劉氏三旬孀居矢志柏舟備嘗艱苦撫養三子皆已成立素以勤儉持家故衣食得稍餘裕該氏深明大義凡遇鄕隣有急難者必設法周恤毫無德色每念鄕村識字人少子弟易於引誘爲非急宜籌敎育普及以化愚頑惟自念以一婦人棉力微薄歉然於心適今歲三月縣知事張君到任演說興學之利益氏即倡首捐錢五十串在其鄕設一簡易　字學塾使貧民子弟人人皆具有普通知識聞風捐輸者甚多張知事製首倡義舉匾額贈送以表揚該氏之賢明米脂雖仕宦文物之區而以鄙在西北風氣未盡開通使各富商巨紳皆能如該氏之急公好義豈非民國前途之幸福歟 
　　開辦實業而鄕縣萬山之中樹木蓊鬱天然生利最富其尤著名者爲花梨樹每當春夏之交截斷樹枝如法棚架即生木耳秋後摘耳亦能作薪其葉又極繁盛春深時碩厚有汁據精於蠶業家考查可用以伺養山蠶結成繭時與寧羌州之劉公繭同邑紳趙君樂天念山民生計日蹙非創興實業何能改良社會日前特開會演　擬招股立廠以闢利源衆皆踴躍贊成不日將實行開辦矣 
[江西]  
　　王案證見廣信府知事王廣言於光復後奉委赴任行至河口鎭地方被剌一案業經該處官紳呈明原由將該案主謀之沈廷　（鉛山縣知事）押解來省發交模範監獄嚴加禁管迭次　訊尚無實在供証遽難定　茲南昌地方檢察廳以案情重大特咨該府調查証據並派代表來省以便訊辦而司法司又呈都　將該府知事李建鼎調省充証見人茲將李知事對於此案　　錄下南昌都督並轉內務司司法司鈞鍳王守被害沈廷焯實主課信郡事後思之猶爲寒心前准南昌地方檢察廳咨調証據並請速派代表赴縣藉覘與論現代表到齊正開會提議複選總代表赴省忽閱八月念六　某報載司法司請將知事調省暫充証見人等語事果實即來省面呈乞示遵李建鼎叩江 
　　械鬬案平弋陽縣屬西鄕地方邵劉二姓械鬬一案經紀本　茲聞河口二旅一團團長李文星君曾率兵士一百餘名馳往該鄕竭力彈壓經數日之久始克調停就緒計邵姓焚去劉姓　宇五十四梀劉姓僅焚邵姓屋數間當邵姓與劉姓決戰時紏集至一千三百餘人劉姓亦奮勇不屈以致邵姓心懷不甘必欲再决一戰而後己幸徐知事恩榮聞耗飛往彈壓乃蠻民竟　將知事閉諸幽室嗣李團長李帶兵士星夜前往極力彈壓始行解散比經拿獲邵劉一姓兇犯各八名鎖解到縣嚴密訊禁現由該縣知事將此案始末情形通呈李督及各官廳核辦矣 
 
 
 

Page 7

 
 
　　規復水警景德鎭地方人煙稠密商務極盛自庚戍年間開辦水警以來頗著成效去歲光復後商業凋零航船冷落捐欵無着以致停辦此次兵匪肇亂搶刧要犯皆由河道逃　實內水面空虛之故現經該鎭自治會提議規復水警當經公决仍照舊章於泗王廟河下設立水上巡警分署座船一艘委派分署長管理一切事宜上卡觀音閣下卡西瓜洲均分派水警駐守兼收捐費另置划船四艘徹夜游弋巡邏無一使盜賊無處匿跡至於捐費仍照向章大船收錢四百文次者二百文再次一百文極小五十文凡進出口船皆於上下分卡繳付捐費加取收票以便稽查現將一切情形呈報警視廳轉呈李督核示辦理矣 
時評二（萍） 
　　自民國成立以來每發生一問題必有絕端反對之二大主義以活現於議塲 
　　今者中央集權與地方分權問題乂發生矣若者爲共和黨所主持若者爲國民黨所爭執將來提交議院時吾意二黨各議員必有就此二問題極端研究以暢抒其黨見者 
　　雖然今日非爭意見之時大局風雲殆哉岌岌使地方分權而果可奠定民國匡扶大局也則美德二先進國之成例亦胡爲其不可踵武耶 
　　自記者心目中測之吾國歷史如何現狀如何此皆研究絕大問題之前提而確乎其不可拔者特不識二黨各議員對於此項問題之口舌比武意興何如 
本埠新聞 
[華界開辦電車之合同（續）]  
　　第二十二條電車用架空電線式電力拖車用五百至六百之流電 
　　第二十三條在熱閙之處蓄電箱置在地中僻靜之處則置於路面 
　　第二十四條電車兩旁電桿用銅質製成 
　　第二十五條如於電力間斷之時公司可暫用別種拖力駛行電車 
　　第二十六條凡路闊在二十四英尺之內用伸臂鐵柱 
　　第二十七條凡廣闊之路則用二面拉緊鐵絲鋼柱 
　　第二十八條電車內分頭等二等二種坐位如有兩電車拖帶而行者則內一乘可作爲特別坐位公司並可開行專車該車祗備一種坐位茲將公司擬收車價列下頭等車價第一站収銅元三枚第二站加收銅元三枚第三四站加收銅元三枚第五六站又加收銅元三枚每站相距約一里半二等車價第一站收銅元一枚第二站加銅元一枚第三四站又加收銅元一枚第五六站又加収銅元一枚 
　　第二十九條車費價目可由公司與市政廳兩方面接洽隨時更改 
　　第三十條所有電車價目路程單應於公司公事房內及電車內張貼如有更改之處宜廣爲通告 
　　第三十一條公司如欲市政廳所轄之道路橋梁安置軌道修理換新及裝置一切附屬物件須先經市政廳之允准而市政應得審時度勢以定相當辦法 
　　第三十二條所有軌道中央之馬路及軌道兩旁相距離五十生的密達（即半密逹）之馬路均歸公司保養修理共應修之馬路一經市政廳之通知公司即須派人修理 
　　第三十三條馬路上打掃洒水仍歸市政廳雇人辦理 
　　第三十四條所有電車經過之橋梁及暗橋不能任電車之重量者須由市政廳設法改築堅固其費由公司擔任 
　　第三十五條將來市政應開築新馬路而電車亦須經過者如有建築暗橋及　梁之　市政廳　認　常之建築費所有　　車經過而建築加堅之費須歸公司擔任 
　　第三十六條如於未舖石子之路電車如須經過則該路自　設鐵軌後由市政廳舖石築路公司應償還拆除建築等費　　第三十七條如何面另築橋梁而電車須由上面經過者則一切改造等費應由公司擔任如拆橋而置鐵軌時須在近旁別置一橋以通往來得市政廳允准者其與造軌道橋梁之費一切亦由公司担任 
　　第三十八條電車所經之道路如地而有不平或須修理而阻電車之行駛者則市正廳須於十四日前知照公司使別置一段軌道或於近旁道路留置軌道以通往來其費由公司自任 
　　第三十九條公司於工作時必不得已而損及道路上之陰溝水溝須由市政廳允准工畢時市正廳雇工修理其費由公司担任 
　　第四十條電車所經之道路距離兩旁軌道五十生的密達以外由市政　保養修理 
　　第四十一條公司須維持保養其電車所經之道路橋梁務使常年穏固不致損壞如有損　須立即雇工修理不得　延致生危險（仍未完） 
[關於包認稅捐之指令]  
　　米商代表沈步春等以米商認辦米稅影射取巧請飭查辦等情呈奉江蘇都督指令云查上海米業前據稅務所長呈稱仁穀堂等請認銷稅當以比較蕉額所短尚鉅飭令照章以八成核計年繳四萬五千元在案據呈前情張嘉年平日聲名如何有無包攬苛勒情弊應否准其認辦仰上海稅務所長據實查復毌稍瞻徇 
　　石灰行商徐子怡等以上海石灰認稅一案應請查辦呈奉都督指令云查石灰一業本府並無核准認稅之案據呈石灰船公所張嘉年等認定每月繳稅八十元而徐子怡連大源等所認稅額較多何以均未准辦仰上海稅務所長查復核奪　　紗業商董陳明鑑呈請認辦棉紗稅捐亦奉指令云查棉紗一項前據上海稅務所長呈送各項認稅清單摺內每年認繳銀元五萬七千七百五十元當以棉紗爲上海銷塲大宗認數未免太短指令核實增加在案據呈前情該董現認歲額六萬五千元是否核實應否飭令承認抑或仍令原認商董增認應由上海稅務所長逐細調查具復核奪一面轉知遵照 
[茶商感謝湘都督]  
　　上海茶業會館全體茶商陳兆燾金廷蔚等復湘督電雲卅電敬悉奉諭以後茶市槪聽商人自爲公家即不過問等因仰見俯從輿論己將永遠廢止放官欵設官莊之意明白宣示華茶一綫或有生機感公之明戴公之德商等遵卽傳知衆商羣情懽忭再造銘恩虔伸謝私伏惟埀察 
[淸書賄賣公文三誌]  
　　公共公廨淸書賄賣公文己兩誌本報茲悉關讞員以公廨辦理各國交涉公牘往返何等重要乃竟有未發行之案先見日報貽誤實非淺鮮且以去年前淸上海道劉襄蓀訪聞公廨書吏有與報舘訪員互相賄結洩漏機密曾飭由前讞員寳子觀將總稿書等五名解送道署懲治有案今竟覆轍重循尚復成何事體昨復嚴諭總稿書鄧爾如先定杜弊規則再究得賄洩漏之淸書以免外人藉口干涉 
[火油池換立保險單]  
　　浦東亞細亞火油池保險期滿由前民政總長李平書君查案照會交涉司轉飭調換保險單己誌前報茲悉陳交涉司己函致領袖比總領事請爲照辦茲准比總領事函復謂己飭據亞細亞火油公司另換二十萬金之保險單兩紙仍由比署代爲収存備案云 
[平米處尚有餘米]  
　　本邑開辦平糶於陰曆四月底起迄今己閱三月現在新穀登塲米價略鬆原定陰歷七月底停辦惟西門外平米處尚售剩籼米五十餘石緣此展緩三天以餘米售完爲止 
[研究農學之資料]  
　　昨有由浦東來申之鄉人述及三林塘一帶田稻向來一莖祗生一穗今秋之稻則一莖生二三穗或四五穗其中以一莖生三穗者爲多現己有專心農學之人日在該處尋覔種類以供研究矣 
[選舉區董揭曉]  
　　市政廳議事會以中西南各區區董任期届滿特於前日下午舉行投票選舉計中區投票者四十一人楊亮夫得二十四票當選爲中區區董南區投票者四十二人臧廉遜得二十四票當選爲南區區董西區投票者四十三人梅問羹得二十六票當選爲西區區董揭曉後卽由議長姚文枬君報告董事會呈請民政長分給憑照以便任事 
[南市將大放光明]  
　　滬南外馬路大馬頭迤南一帶之煤精燈向由電燈廠逐日派工燃點近因工匠偷懶大半不點行人苦之茲聞市正廳定於出月爲始改裝一百支燭光新式電燈四十餘盞並飭另派妥人隨時揩擦果如是則不復如從前之黑暗矣 
[審查議案之忙碌]  
　　市政廳議事會自陽曆八月二十七日起開秋季議事會巳將第一起各案審查明確分別議畢現將續議第二起己由議長舉定審查員逐一審查惟議案甚多一時尚未告竣是以定於今明兩日連開審查員會以便查竣交議 
[通飭緝拿邱世成]  
　　湖北軍務司參議邱世成營私舞弊避匿上海法租界長淸里經軍務司長蔡濟民查知呈請黎副總統飭由外交司照會法領事飭探往提己被聞風逃逸現黎副總統己咨請江蘇都督通飭所屬各軍隊曁各縣民政長一體緝拿矣 
[警務所捉賭四誌]  
　　閘北警務公所捉賭已三誌本報茲悉所獲各賭徒內有粵人季苗五陳玉春二名係著名賭棍現尚押候核辦前日下午忽有該黨領袖楊菊生朱金生二人至市政廳探聽消息被偵探隊查見拘解司法科収押候究又十五圖地保吳煥之平日得賭包庇訊供時又多方推賴亦由科長收押澈查嚴辦 
[船埠頭之餘孽]  
　　新閘橋河至叉袋角一帶在前淸時代本有埠頭河快名目去秋光復後早經革除至閘北市政廳成立後又有人具禀承充認繳警捐經市長批斥不准詎有前充埠頭之曹德和仍向船戶私收規費前日有曹夥穆振生向停泊新閘橋堍之船戶張茂盛索詐不遂搶取衣包及現洋十元而逸被張追至永順里由一區崗巡拿獲解區轉解裁判所經孫所長訊明以穆不法己極判押一年並補提曹德和到案訊辦 
[賠償航船修費]  
　　西溝航船戶張阿弟日前由西溝開駛來申行　北浦開平局碼頭突遇亞細亞公司之汽油小輪迎面而來將張之船身撞破幸未傷人當經具禀民政長函請交涉使照會英領事索償去後茲張阿弟又直接禀准英領事派人勘明飭令該商賠償洋三十五元給張具領了事昨張巳禀請民政長函致交涉司免再交涉矣 
[朱菊仙己經開釋]  
　　僑居公共租界羊阿林退立　路一　洋房內之前淸吏部掌印官旗人鍾越即吳同生控彚司洋行歇夥川沙人吳雨生誘拐其妾朱氏（即前爲妓女之朱菊仙）並捲取値洋二萬八千元衣飾逃逸業經公共公廨將吳雨生與車夫張阿二逮案押候　請陳交涉使陳咨滬南警務所將已獲之吳妾朱菊仙與女　倪阿寳移解公廨質訊在案昨晨由廨復訊據包探沈阿炳禀稱奉諭前往移提據警務所聲稱朱氏與倪阿寳己於陽曆八月二十八日開釋無從提向即由原告代表哈華托帮辦律師譯稱被告吳雨生己在捕房供認誘逃供單上簽字尚有大圓珍珠三粒在伊母張氏　張氏亦己避匿以致吊贓無着請爲嚴追至原告現在天津因不能赴滬昨日接有電信不日可以到堂應請改期質訊　　員商之美海副領事判吳雨生張阿二一併還押候下禮拜二復訊核奪 
[團長戒勉兵士]  
　　閘北光復軍騎兵第一團張團長因近來兵警屢起衝突特於前日傳集各目兵諭曰正府立法設巡警以治內立軍隊以禦外兵警宜戮力盡職國防鞏固列強尊敬方各盡國民之天職况兵警係　一家必須親愛遇有悮會之時亦須彼此善言解釋否則先行禀明長官聽候處理不得因悮會而起衝突以後凡遇巡警亦須和語謙讓同盡國民付託保護地方之責毋得因細故尋隙致揭兵警名譽云云昨日復將以上各節出示曉諭俾兵警一體知悉互相親愛如再故違定行嚴究不貸 
瑣聞 
[城內]  
　　押欵紏葛○陸仲生至上海地方審判廳控稱有住居施家弄內昔存今故之蔣昭生曾於在日將坐落西門內之房屋十六間單契押去銀三千兩迨蔣故後其妻楊氏延不取贖利亦中止呈請提追等情該氏亦到廳控被陳楊氏虧欠銀兩由廳傳集一千人証昨經推事戴邦楨開庭辯論陸遣代表顧少棠到案伸訴前情請爲訊追蔣楊氏供稱丈夫已於去年病故昔年胞姊陳楊氏將此房共計十六間分爲四埭前面爲市房中爲石庫門住宅後面爲平房向丈夫押去洋三千元後來丈夫因有正用將房單據向陸處轉抵銀三千兩迨夫故後氏係女流無力贖回須俟姊甩之押欵清理歸償方可向陸取贖陳楊氏偕女陳雲珍訴稱丈夫己故此房係丈夫在日押出但氏與蔣楊氏誼屬至親　事諒可通融現在可否求堂上將市面及石庫門二埭房屋計八間劃出作洋二千元暫交蔣楊氏管業尚少一千元另行立據將來我子若有興隆之日即將本利歸還顧代表訴稱是房皆破舊不堪照市估計不値三千兩之數豈可以一半作價二千並據律師唐受潘起言楊氏　爲原告又爲被告本律師蒞庭只爲蔣楊氏原告之輔佐陳楊氏所云劃房推抵一節蔣楊氏允許與否應由其自主本律師按照法律未便代其主張問官以此案延宕巳久今日應當判决而陳楊氏母女一再請求寛限戴君曰旣己求寛惟有將屋先行發封陳楊氏母女聞諭在庭號淘痛哭戴君復衡情酌斷將是房全交陸仲生執業並着楊氏繳出洋一千元以五百元給還陸中生五百元給償陳楊氏取具兩造遵結備查 
　　終須澈究○滬南太平碼頭錦記雞鴨行執事馬錦如於前月　出門收帳行至楊家渡附近被匪徒開槍擊傷致死報　檢察廳派員驗明函請警務所飭緝兇犯在案茲杳焉在日向與陳楊氏私識近來該氏又與王仁卿卽綽號王小辮子姘識是日馬遇害之後外聞咸謂實遭王仁卿如姦謀殺檢察廳雖有風聞因無實在証據未便以嫌疑拘捕乃昨日忽據氏子陳金元投檢察廳訴稱母親陳楊氏近遭王仁卿一再恫嚇因此死於非命所有母親歴年積蓄金銀珠寳各物悉被王仁卿騙去因此心不甘服呈請提究廳長諭候批示又錦記行中大小帳簿而經檢察廳吊案查驗昨午該行司帳人等亦投廳禀稱本行業己召盤有人顧問請將各疑帳　一并發還以便查考廳長准如所請飭命具結存　 
　　民政長批示○仁者壽經理鄭雲山樊心田等禀批此案前該經理樊心田具禀飾辯業經批斥並予限一月電催該店主鄭炳興趕緊來滬逾限不到即將該店生財拍賣充公在案茲據禀稱鄭炳興囑代投案情願認罰洋三千元呈　前來聲明另拼股東羅鴻興加添雲記牌號改良方樂請求啓封發還起存錢洋藥料等情查鄭炳興上年懲禁之　不知改良怙過不悛實屬咎有　　今旣自知痛悔且已將店拆股另　出面股東責有替人並願預繳証金尚非空言　飾　　從京免究者卽　具改過切結連同証金一併繳呈候即照曾警務長飭探前往啓封一而將起存之錢洋藥粉　件傳到前次眼同查起之店夥人等由爾等具結領回積當按和丸坯照章銷毀挑夫水阿生提案省釋罰欵以二千元撥還巡警槍價墊欵以一千元留充本署建築費之用抄黏附羅鴻興稟批據稟已悉仁者壽戒烟丸藥店現山該商拼股加添雲記牌號改良方藥仍在原址開設己據鄭雲山等來案具稟明晣批示該商務具公益之心掃除社會流毒勿再祇圖個人私利妨　生命必干嚴究該商應負完全責任後再察有仍蹈前　　事即　該商是　准予備案所呈藥丸仍候化驗飭遵再行開張 
[南市]  
　　交保清理○滬北太古公司庖丁朱有根控同業具餘慶前因謀充紹興輪船上管事借去洋一百元立有証據約定事成拔還後因所謀未就僅還五十五元餘均未理當經裁判所傳訊具供已交洋十五元由中証李阿四收去判交保出外清理 
　　帮尋婢女○陳程氏前　湯徐氏姚陳氏爲媒買宿藥縣人王祝三之十一歲女子大貴子爲婢計出身價洋四十四元不料過門甫四五天卽行私逃向王追問不眯即赴南區控究奉傳一千人移送裁判所訊供之下判王及　氏一幷交妥保會同招尋該女如違即着賠繳身價 
[閘北]  
　　追還養媳○嚴阿五控陳金泉藏匿養媳大大由一區解送裁判所經孫所長訊知陳即該女之父且無　待情事判女交嚴領回以後不准私往領匿 
[公共租界]  
　　夥友舞弊○南京路羅辦臣風琴行洋東控夥友何鼎初報關無弊經海關查出將値價二百四十兩之風琴充公請追虧損昨由捕房將何拘解公堂訊供不諱判押候查明實在價値於禮拜四再行訊核 
　　保人受累○美商勝家公司控掮客高祖元用空帳洋二百四十八元七角由　判高押限繳洋並補人証再訊在案昨由補房將保人竺潤山傳　竺偕　母胡氏投稱前項帳洋係被告與該公司買辦陸連貴狎妓用去不愿一人擔任並將陸高與各妓女同攝之小影學案請察中西官以保單上蓋有竺萬泰圖章保人未便置身事外判竺交人洋並保限一月清理高押西牢九月如能於限內將洋繳出准予減罪 
　　攫取銀器○吳仲舟控周乾記趙狗郞在山西路攫取銀器等情昨由捕房將二人拘解公堂訊明以趙無干開釋周押六禮拜以儆 
　　西崽被疑○洋人愛力司失竊金表金練疑係西忠秦阿金所竊控由捕房昨派包探將秦拘解公堂經孫襄讞員會同美強副領事訊供不認以秦究有看守之責着押三月如能將物交出准予酌核 
　　匪徒入押○匪人兪生龍趙福元在哈爾濱　攫取吳葉氏家四歲女孩阿毛之銀項圈被探查獲昨解公堂訊實判兪押二月趙押兩禮拜 
　　雉妓受罰○雉妓王三實張阿香深夜在途拉客由捕查獲昨解公堂訊明判各罰洋五元充公無洋各改押女所五天 
　　無端逞凶○陸朱氏控劉早大無故行兇擊破頭面等情昨由捕房將劉拘解公堂訊供屬實判押三天 
　　西人無理○昨晨有黃包車夫高阿根至美捕房報稱在招商北棧碼頭載一某輪上西人至虹橋往還分文不給向之索討反被紏同另一西人將車拋入浦江分頭逃逸捕頭飭赴匯山捕控告 
　　爭風打架○胡新德與張根發均係蕩婦某氏之姘夫昨因爭風起衅互相兇毆由捕併送捕房候辦 
　　索欠衝突陳阿生昨在西華得路向李阿福索欠致起衝突被捕拘稟捕頭一併斥退 
　　　犯病斃○張毛毛前犯搶案禁錮西牢前日患急病斃命補房飭地保查明有無屍屬再行收殮 
　　流氓拆梢○流氓朱阿興顧忠才昨在北河南路向葉阿連拆梢由葉扭控捕房從寛斥釋 
[法租界]  
　　流氓可怕○悍婦井陸氏住居菜市街實興里內近因時將親戚寄養之八歲女孩阿大凌虐由隣里共抱不平報知捕房將婦與孩一併送廨請究李尤氏徐顧氏王吳氏張徐氏等九戶投廨作証中西官察得該孩週身俱受傷痕似難抵賴且據孩供尋常言語或高或低及出外挑煙較少即被痛打現因父母家貧送與該氏並無身價求鑒聶讞　商之李副領事判氏押四月各証人開斷均跪求免辦聲稱該氏男女流氓黨羽甚多尚有流氓小丁香女流氓金珠等守在　而一經懲辦各人定被戳死　　員諭曰爾等無恐自有捕房保議令各退去阿大暫送醫院醫治俟傷痊給其父母領回 
　　船戶舞弊○百利洋行在西　　嚴金泉之駁船裝載湖絲若干担來申詎在中途被嚴舞弊將包挖開偷竊絲斤繼恐不敷磅數復將水灌入共內抵埠後爲該行察悉立即報捕拘究詎該船已聞風逃去旋將嚴提獲送廨原告洋人投訴前情並稱被竊絲價有三百多兩受潮損失尚不在內判嚴覔三百兩人銀並保限七天將絲交案 
　　小工強橫○野鷄小工張阿三毛金堂陳阿定強奪太古小工扛掮貨包小工頭尤昌記上前喝阻不服反敢行兇當卽鳴捕拘廨究辦尤工頭同十四號巡丁投案稟訴前情經聶讞員結訊無訛判張押兩禮拜毛陳各押七天 
　　輪流上課○捕房麥總巡前曾挑選能知華文之各華捕十餘名派二道金綫華捕頭潘七實督率至中法學校肄習法文嗣因暑假停課業巳開校仍奉麥君諭飭照常上課惟巡緝地方亦關緊要故分上下兩班輪流受讀 
[時評三]  
　　英人之干涉西藏也提出三條件一中國不許改設行省二中國不准干預內政三中國不得派大兵入藏 
　俄人之干涉蒙古也亦提出三條件一中國不得設官於蒙古二中國不得在蒙古開墾三中國不得向蒙古進兵 
　　英俄兩國對於蒙藏之要求如出一轍乃某西報急急聲明英俄並無成約誰信之歟嗚呼今日英國三提件明日俄國三提件後日德法日又起而三提件則我中國之亡必將亡於三提件已 
[來函]  
　　招商局股東維持會復王石如鄭崇禮楊從之君函 
　　敬復者頃奉惠書詰問五端足徴顧全大局欽佩莫名商局風潮之發生係爲售賣航路與外人而起滬上士農工商街談巷議　滿城　於是先冇丹桂第一台之大會到者不下數千人繼有靑年會兩次續會男女各界第一次到者千餘人第二次到者又九百餘人當日各團體剏議設會維持時有招商股東在場即聞而起辯謂各團體之維持祗能對待於外不能將商局出售於外人是一問題對於招商局內容應由招商局冇股之人自行設會維持方可分清界限在場各團體均謂所言甚爲合理即以維持之責責於股東旋於八月十四日遊集有商局股份之人同任發起始以董事與辦事人交閧之後全局幾成潰散我股東旣經設會不得不先安慰辦事人照常營業一面登報召集股東開會選舉嗣後股東沈仲禮君等五千六百股來函請董事諸君務仍按　會議維持會諸君務必趕促進行以爲互相攻錯之地接聆之餘隨卽錄函分致董事會及辦事董照常開議辦事即登告白聲明在案查七月十四日張園開會係組織新公司之决議並未有出讓字樣所以此次事起是股東非股東無不懐疑訾議尊函反覆辯難悉以八百萬兩爲目的　以另組爲然何不於丹桂第一臺靑年會三次大會時登台演說庶幾有股之人可以知得善價之利無股之人亦可知諸君决意出讓之宗旨乃當時竟滅跡消聲境過時遷迨至部派員將臨查辦出而質問已經不及現在　會股東維持宗旨實爲召集大會公决正當辦法執事旣以另組爲然應請於開會時當衆宣布聽候股東公决斷非區區維持會所能懸擬至辦事人與董事會交閧索取花紅皆在事前更非維持會所能担認共咎况維持會曾據股東來函切實布告辦事人將來如有損失權利名譽之處惟辦事　是問可知敝會存心毫無偏袒當爲股東所共諒也專此布復敬頌台安再來函並未詳註地址無從投遞故登報奉復 
[招商局股東維持會沈仲禮邵琴濤君接王姓股東來函]  
　　招商局股東維持會自二公入會之後所有從前會中列名諸人均己撤銷列名告白內申明自接二公函後情形於前不冋所以大變宗旨現在想必由二公主持會務擔負維持責任所以他名全除　留二公大名於告白中惟二公是否完全擔負維持之責請即登報示復否則約集股東到府請敎也 
[招商局股東維持會復沈仲禮邵琴濤二君轉致王姓股東函]  
　　敬復者頃奉大函拜誦一是敝會廣告內係摘叙沈邵二君來函所稱云云並非於告白列名之尾獨具二君台銜請王股東詳細閱報當可曉然不辯自明專復即請刻安招商局股東維持會具九月七號 
 
 

Page 8

 
 
   
 
 

Page 9

 
 
 [H申報第三張第九版 
中華民國元年 
西曆一千九百十二年 
九月十一日星期三 
舊曆壬子 
八月初一日 
共三張 
自由談 
游戲文章 
[孔子合小會] [  是籠筆記]  
　　東魯孔子自歷代尊爲帝師享受祀典與配享及門諸子豐衣足食談天說地好不逍遙自在不料民國成立老俸革去冷清清的坐在廟裏今天望明天明天望後天望得兩眼欲穿竟没有一個人來睬他一般門生嘰哩咕嚕都抱怨這老先生不合時宜不肯運動弄到這個地步大家桃之夭夭一個一個的私下走開了只急得那老先生走頭無路起初三餐改兩東湊西移也還可以過去後來積蓄已盡只得將那些羔裘麑裘狐裘褻裘値錢的衣服通通當去只剩些寢衣絺綌不值錢的衣服這個時候比陳蔡間絕粮時還要困苦不要說沽酒市脯不得入口有時忍飢不過耍想到那學官署中享享餒魚敗肉色惡味臭的冷飯爭奈學官裁去的早己裁去不裁去的亦早巳逃去只剩下一個餓得半死半活的竈君睡在灰堆裏没有人送他上天去老先生見了同病相憐一聲長歎然又没法救他只得掉頭而去飢腸百轉無可如何奔到書房裏檢了一本周易高聲誦讀要想用那發憤忘食的法子誰知那腹中的消食蟲不肯聽命到在裏邊跳舞起來弄得老先生坐立不安那也不在話下那五王殿一般老祖宗因連日没有飯菜進奉不覺餓火中燒喚老先生進去大加責備道至於犬馬皆能有養汝今不能養瞻父母忤逆已極姑寬限一天如再不得食定當控汝不孝之罪逐出廟門那老先生聽了只急得一身冷汗默然無言悚然而退乃召顏回子路子貢等一般未去門生商量辦法子貢道昔夫子周游歷國一切路費均由門生獨力担任但近來營業都被洋商侵奪無利可圖去年又吃着倒帳積蓄已空實在愛莫能助不如集一小會暫救目前之急出及門諸人量力分認衆位意下如何子路性躁首先承認羣小和附顏回係一窮漢是没有錢交會的只得拿了一枝筆一本簿子做一個會證將衆人姓名股數依次寫出以便畫押孔子道由也兼人須認兩股彼固平日願車馬衣輕裘與朋友共者也斷無不可赤之適齊嘗乘肥馬衣輕裘其富可知亦須兩股其餘均一股或半股亦有不入會的寫畢交與孔子　　　（未完） 
[槍斃宜改電斃說] [  漁隱]  
　　民國成立改殺頭之刑爲槍斃槍斃者往往於行刑時一槍未死再繼一槍甚至四槍五槍六槍至無數槍斯時犯人展轉垂死之慘目不忍覩反不如一刀之爽快也且發槍之人旣非熟練之老手安保無萬一之失彈子誤中旁人將如之何然則槍斃之法誠未盡善鄙見擬得一法以易之其法維何曰改槍斃爲電斃藍電氣猛烈一觸卽斃今另製一種行刑電機觸於犯人可以免種種痛苦寓恩於威似亦主持人道者所應有之事也特未知可法者肯採用此法否 
尊聞閣詞選 
[題美人盪漿圖] [  寄塵]  
　　風波處處歎無家泛宅同遊姊妹花回首不堪身世感一般淪落在天涯 
[戊申寄金陵雙子校書集新疑雨集句] [  李玉川]  
　　爲情顚倒幾何年回首炎涼盡化烟我負芳恩何以報者般分手奈何天如此鶑花付阿誰生逢絕處夢難知舊情巳逝眞如水忍奈天風故故欺．老去才名不足誇數行塗墨寄天涯比來西子愁多少鏡閣燈昏障薄紗枰摘碎驪珠料不圓歸來琴鶴自翛然算誰領略儂心事總覺相思夜似年 
[長江舟中] [  王豫齋]  
　　世運玄黄局禾終怒濟抉恨過江東操刀自古愁難割覆鋉何人竟攘功漫道龍蛇熊起陸却怨猿鶴化沙蟲臨風無限憂時涙潼向江天夕照紅 
　　毁棄黃鐘鳴瓦缶棋．黑白欠分明蒼茫世事難開限　旅風塵老半生庾信江南傷畹晚陸雲洛下誤知名滔滔逝水中年近壓線依然賦遠征 
[茄茵小傳題辭]  
　　倩影亭亭弱不支纒綿幽怨訴誰知春風一度渾疑夢情緒千廻死尚痴殘月浮屠陳跡杳夕陽芳衆亂鴉啼多情自古空餘恨寄語西方碧眼兒 
　　成塵往事去如烟玉碎番銷恨未捐剪取青絲留紀念漫和紅泪寫雌箋拼將一死酬知己可有三生獲夙緣碧　靑天如此夜西 
風憔悴一嬋娟 
[由京赴滬沿途感賦三章] [  廖爾焱]  
　　一官飄泊溷京　北轍南轅圂此身利祿本非豪傑志乾坤只有少年魂六朝風月皆金粉一代精華翠玉人花落烏啼春不管讓他蜂蝶繚芳辰 
　　來兮貿貿去望望身世飄零驗自傷民國山川仍故轍蘇臺風景又斜陽無聊紅粉偏爭頻薄命費花忠耐凉報道故鄕消息到蒓　有味擬親嘗 
　　烽烟斷續幾經年忍聽新聲增管絃月白風淸如此夜歐婁亞雨奈何天金甌破碎成殘局五濁　和望後賢我亦玉皇　案東　居何敢傍靑遠 
心直口快 
　　袁總統一意實行中央集權豈不怕人罵耶外國政治家多謂中國幅員太廣必不宜於中央集權袁總統之意或俟蒙藏歸併他人後實行之耳 
　　漢口人力車夫罷工卒得减租價四分之一吾國苦力者之權利漸見伸張可喜 
　　蒙藏局請將征藏兵隊改稱保安警察以免英人干涉此舉可見當局者苦衷雖然其如外人笑我國之柔弱何 
　　俄國代表前致中國照會提議修改一千八百八十一年中俄條約中政府迄今未曾答覆俄國遂認爲中國巳允將該約重行十年云云嗚呼我不恨俄人之强項祗恨中國官塲之耽誤條約滿期例於六個月內聲明改訂或廢止今吾國政府更調人物如奕棋迎送交代之不暇何能顧及職務半年來紛更擾攘中不知耽誤了多少大事 
[  鈍根]  
　　胡景伊責叅議院文我讀之汗流浹背 
　　說不出唐少川好處只落得忠厚長者四個字吾聞之羞愧無地張方靈柩到鄂各界無一人前來弔唁我思之啞然失笑 
出口貨急於求售外人故貶其價我聞之懊喪欲絕 
舶來品以英大馬路一帶居大多數每日其門如市我見之咄咄稱怪[  熱廬]  
戲評[  健兒]  
　　王永利之金錢豹王體壯力猛素爲武凈中出色人材工架义法仿小楊處亦楚楚可觀畢身段靈活跌撲捷若猿鳥惟與王初次搭配接筍處尙未嫻熟未免有格格不相入之病同翻觔斗時王足誤蹴畢身傷其腰際故初次躺檯幾叉放之甚遲不見精采而外場又呆若木雞手忙脚亂不能置檯於適當之地位遂致屢屢脫义王憲甚乃連拍一字五個後又躺於地下兩手要叉以兩足撑地盤旋而轉六七週足見其好名爭勝黽勉從事入後畢於一桌一椅及兩只檯上甩下幾又接得不疾不徐得勢之至 
　　小桂芬之花蝴蝶口齒淸利行頭漂亮風頭出足出場手中所盜之玉馬頭上裝電燈二盞光芒四射忽明忽滅頗覺新奇盤鐵槓時奮勇直上敏捷絕倫橫身槓上仰後翻下即用一足鈎住其妙處在一轉瞬間出人不意左右交換穏快自然後復橫於槓上四肢分開急翻身甩下誠屬難能較之應寳蓮有過之無不及惟水戰時不甩旋子殊爲缺點 
　　賈璧雲之红梅閣唱做俱全跌宕如意該伶嗓子甚好初意其於跌撲一道必不肯竭力從事不料殺房一場繞檯跌甩觔斗演得酣暢淋漓而麻雀跳滾綉球亦應有盡有不肯放鬆一步配角馬獻亭做工俱入情入理丢髮丢帽尤徵出色當行亦秦腔小生中不多得之材也 
小說 
[短篇寓言新公司] [  晉升]  
　　話說有一家合衆公司舉了一個舊店裏的夥計來做這新公司的大總管東家原爲一時找不出相當夥友惟有這人素稱精幹權且把他試試如果不違背公司章程可以用得便接下去如不会式敎他先打打底再換别人可喜這個人做了機個月到有意保全公司日夜望公司發達極想將公司整理不過公司的法律不大十分透澈不料公司内二等夥計在這個時候換了一次又一次又有許多普通評事員查賬員你一句他一句苟求責備弄得大總管深也不是淺也不是做了主去說他是獨霸爲王推了出來又說他是敗壤無用東家又不發本錢又不許借債又要生意做得路路通眞是哭也不好笑也不好伸頭也不好縮頸也不好後來細細一問方知有許多東家的好朋友敎習先生都想到店裏做點點小事體暗底下預備另舉一位體已的大掌櫃進公司後又知這一個有名的大掌櫃與本公司裏大總管並無惡感一時也不想奪他的席位反說衆夥計說話未盡斟酌殊少沈思旁邊有多嘴的也勸他們少　厚道那知諸位大發皮氣有幾個熱心熱血的各人揀選上等鐵老虎的毛紮了吊桶粗的毛槍加上黄紅强水對兩個大掌櫃臉上極力掃去弄得滿臉上花八柳幸而他兩人都有美容粉趕緊取出一搽依然光臉未損分毫諸位先生怒仍未息你要翻觔斗他要搗籃蛋亂騰騰的好不熱閙這個時候有個不知麻木的人說了兩句腐敗可笑的話什麽顯大局免人笑呀什麽大家存些尺寸呀話音未畢忽　轟的一聲那三千毛槍鐵桿兒似的直對着那人的嘴射去比炸彈還要利害十倍旁人也有嚇的滾屁尿流的也有一言不發的也有躱避不及的中間夾着一個冷冰冰的戈登銅像也在大馬路高處冷眼對着一班先生們看衆人正在氣頭上看了鐵人兒似的站着不禁大怒議要將他扳跌燒化粉碎永遠不許他正眼相窺一個先生解圍道他與我們同胞向非仇敵我等一時也奈何他不得何必侵犯他自由如没有橋柱時留着他打打底只怕還抵得住呢衆人大笑各各自由而去 
 
 
 

Page 10

 
 
   
 
