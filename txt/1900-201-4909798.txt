# 1900 - 201 - 4909798

 

Page 1

 
 
[新印各書籍發售] [  圖書集成局啓]  
欽定二十四史全書實洋五十六元○欽定四史書實洋五元○十一朝東華錄寳洋十元○綱鑑易知錄白紙價洋一元五角竹紙一元二角○潘頤福　豐朝東華綠實洋一元三角○王益吾咸豐朝東華續錄賓洋二元五角○左文襄公奏疏碼洋四元○隨國三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家　案碼洋三角○醫醕　義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彙碼洋二角○日本函志碼洋二元五角○徐氏十三種醫書碼洋一元六角○大清會興碼洋一元六角○何興碼洋一角五分○六科準繩六套實洋六元○醫門法律碼洋一元○醒世姻綠碼洋一元四角○繪芳錄碼洋一元二角○紅樓夢補六角○閱微草堂五角○開君欲購者請移玉至三馬路申昌書甞室或申報館帳房可也此佈 
[論滬上近日縱火之多]  
　　上月二十日本埠英租界棋盤街六先書局火起事後铺頭遣包探往查見板壁上懸有浸透煤油之破絮上絡戳絲知其有意縱火卽將書局主曹秀記拘解公堂讞員翁笠漁直刺商之梅繙譯判令管押捕房二年方以爲似此法令嚴明可以懲一儆百矣不意二十八日鄭家木橋順興小客棧比鄰空屋内又報火災包探查得此棧曾保火險銀六百兩起火之前一日有人將空屋租定屋中祇置棕榻二顯係客棧串租爲種火地步爰將客棧主蔡石林拘請訊究鳴呼何其人心之險詐而世風之澆薄若斯乎夫市　繁盛之地商務薈萃之區烟火萬家最易失火一經祝融肆虐貨財房室悉化劫灰平時業擅陶朱一轉瞬而變爲貧簍火之爲害可勝言哉自西人保險之法興每歲出費無多而茍過　災無不如數賠償一無所損故他處遇吳回稅駕民人最易驚惶而滬上雖警鐘亂嗚人心猶能鎭定蓋以既保火險儘可有恃無恐也所可惡者人情多偽往往店中空無所有而亦保有巨金幸遇鄰佑忽肇火災卽可藉此以圖賠費甚烕自行縱火俾令移禍江東而於己收漁人之利從前此種弊實偶有聞見猶未敢數數為之邇者北省拳匪肇亂風聲所播到處震驚因之市面日衰商情日壞在貲本充實者尚可勉強支持若外強中乾之徒支絀情形己可立見於是競思縱火以冀索價捕頭稽察雖嚴而若輩竟百出其技以相嘗試世情變幻防不勝防愚謂時至今日欲維持市面非嚴懲縱火之人不可猶憶蔡和甫觀察備兵海上時曾訂定章程凡自行起火與被人殃及者賠費略有區別蓋以邇來縱火之案日多故爲此不得之辦法嗣因各西人意見未合以致議而未行推各西人之意必以滬上保險之行林立宜廣招徠若立法稍嚴恐各商家爲之聞風裏足不知保險之設原爲民居偶罹火患所失不貲故爲集其貲於平時價其失於一旦在居民之貲財豐盈性情誠實者雖既經出有保險之費亦决不願輕罹變故致累他人故平日謹愼爲懷未易偶有辣失萬一變生不測自應立卽照償若譎詐之流當其保險之初居心本己不正惟思狡謀得遂可以立獲巨貲然試思爲此區區而令左右前後悉被其災此中茍有未經保險之家其受虧何堪設想故一經查有實據非嚴爲懲辦必不足以戢刁風謹按大清律例凡放火者其罪不亞於强盜蓋非峻法嚴刑未足寒若輩之膽也今滬上之藉縱火以圖賠者每歲必有數起茲更於旬日之中而兩遇之設非從重懲治將效尤者衆良民受其害而匪人售其奸其關於風俗人心誠非淺鮮固不獨無端償此巨資保險行之受損實甚也毖後懲前是所望於聽訟之君子焉 
[上諭恭錄]  
　　六月二十一日奉上諭此次中外肇釁起於民教之相關嗣因大沽砲臺被佔以致激成兵端朝廷誼重邦交仍不肯輕於決絕迭經明白降旨保護使館並諭各直省保護教士現在兵事未弭各國商民在中國者甚多均應一律保護著該將軍督撫一體查明各國洋商教士在通商各埠及各府州縣者按照條約認眞保護不得稍有疏虞上月日本書記杉山彬被戕正深駭異乃未幾復有德國公使被害之事該公使駐京辦理交涉遽遭傷害惋惜尤深應仍嚴飭勒拿兇手務獲究辦所有此次天津開戰後除因戰事外其因亂無故被害之洋人教士等及損失物產著順天府直隸總督飭屬分別查明聽候彚案核辦至近日各處士匪亂民焚燬掠　擾害良民實屬不成事體著各督撫及各統兵大員查明實在情形相機剿辦以靖亂源將此通諭知之欽此 
[謹按此道]  
　　上諭見於徐家匯匯報不知其從何處得來莊誦再三仰見我皇上誼重柔懷勤勤懇懇所望各省封疆大吏共體時艱攘亂安民實事求是庶幾干戈化爲玉帛不致常此禍結兵聨乎爰亟敬謹弁諸報端以諗關心時事者 
[京城守備]  
　　日本報云外務省近得東歷七月十七日卽華歷六月二十一日烟臺所发電报内開驻京日使西氏專丁至烟報稱目下各國援軍方分紥英國使署及肅王府前每遇拳匪逼近卽發藥彈擊之并連次奪獲壁上所置之砲用以轟擊遂得却退匪人至於京城董軍守衛南方甚爲嚴重北門則歸榮相所部之兵防護東西兩處則歸神機營兵防護華人之入耶穌教者避居肅王府中方日來運土築短牆以備拳匪闌入 
[危城坐困]  
　　日本報云自中國京師擾亂以來各國使臣及隨員繙譯諸人坐困危城無從出險日官之羈留京邸者計使臣西氏及妻某氏一等書記石井氏及妻石井氏女二人二等書記楢原氏及妻西鄉氏一等譯官鄭氏二等譯官德丸氏外交候補官兒島氏陸軍一等軍醫中川氏及妻某氏步兵大尉守田安藤二氏陸軍中佐柴氏此外游學經商者尙有一十餘人不知何日始能安然回國也 
[美員清議]  
　　香港循環日報云美人某氏謁見水師提督刁威氏論及中國時勢提督謂中國此次戰爭將來結果必如美國初議洞開重門多闢商埠美國業有堅固諸戰艦駐泊中國海洋且大軍屯紥飛獵邊當可與各大國並駕齊驅競握權利此後中國商務美必不讓各大國捷足先登矣 
[法籌軍費]  
　　日本報云頃得法京巴黎斯來電悉中國北省拳匪之亂各國合軍前往敉平法國議院中人初許恊助軍費三千零五萬三千勿郎克旋又議增一千四百五十萬勿郎克訂於西歷七月十號卽華歷六月十四日從 
長議定 
[意國出師]  
　　日本報登敦倫來電云意大利國朝廷自聞中國拳匪作亂東西各國紛紛調兵轉餉代爲剿除遂亦次第檄調諸軍前往津沽助戰總計所調兵數己多至八千二百名矣 
 
 

Page 2

 
 
[函述天津亂事]  
　　友人手畫云周君籌臣由津回滬述及津地自五月二十一日下午起時彈子墜落租界打過河東人以爲外國兵攻對河武備學堂不料乃某軍門之兵來攻租界初時其彈從高處飛過及後似有把握多中租界屋宇洋人疑界內有華人通信致所有中國人俱在被疑之列後因張京卿燕謀之屋左近有鴿飛出又疑其用鴿傳消息於是先將京卿拘住後鐵路總辦唐少川亦被執隨後盧某又被執當時按軍律審訊己判定死罪後有一人云須再查明方可因而中止迨查得此三人被禁之後華兵依然攻擊始顯知非界內人通信疑團略釋但各華人仍防其傳遞消息被留屋內不許出門故各人全無音信寄回查得租界之內男女老幼約有千餘人分各地方居住太古行三四百招商局二三百怡和行約二百高林行約二百開平局約三四百中國銀行三百左右是時各人俱不許出外亦不宜出外因恐砲彈橫飛也外國兵或悞會燃槍相擊亦未可知又或強令搬死屍運米包挑水倒糞惟周壽臣因攺扮洋裝又入美籍各兵官與彼相識絕無猜疑此次得其救活多人因華人所住各處火食缺乏水亦告竭周乃時通知洋官設法送給各人日中所食者大米花生兩様油鹽亦均缺乏太古行中人半多染病因多食花生粥而致腹瀉也先是北平船到紫竹林約有二三百人己上船聽候開行但河道不通兩旁皆匪在在堪虞是以未敢啓行各人在船上兩日一夜此船爲砲彈所中者七次所幸彈由上墜落船面船身未壞船上各人因此慌忙無措皆復上岸分散仍歸以上所列數處居住周壽臣之屋中開花彈洞穿一孔約丈餘落在屋內後忽炸開幸有米二十餘包擋塞碎彈不至受害又在街上兩次遇險一次被彈子打去衫鈕一次將所戴之帽打穿張京卿與唐少川初禁太古行小房後得放歸本宅仍受軟禁法租界幾於焚燒凈盡美租界約燒去二三成今仍日日相攻周壽臣於初十動身時仍見匪來攻擊當時由天津與洋人一隊男女大小約四百人同舟南下迨至塘沽在美國兵船歇一宿越日適有公司船海龍駛至提督命載往長崎因在大沽時傳聞烟臺己燒燬一空上海亦半被焚燒所以提督令各人往東洋適於未行之先新濟船到始知上海並無動靜由此觀之雖近在三千里之內亦無確耗可通亦足見信息傳遞之難矣新濟到時提督謂各人曰爾等如願往上海者則往上海欲赴東洋者則赴東洋於是有百餘人往上海餘赴東洋而天津留下之千餘華人待船甚急望眼欲穿太古行擬放兩船北上招商局大約亦須續派輪船現在租界中各同鄉人聞皆無恙帷唐少川之妻被砲擊斃蓋有一開花彈擊中其屋致斷一腿延至第三日殞命其女亦同時被彈擊斃其餘有名望之人未聞有死於難者他如鄭翼之梁景和馮商盤諸商家及梁鎭東均寓通商銀行開平局各人則仍住局中盧某尙未釋出大約不日亦可放回其初次攻擊租界者乃某軍門之兵攻至數日其兵死者散者不知凡幾越一二日復有兵來攻云由山海關來者目今租界之外均被燒燬一望平陽聞洋人本不欲攻奪天津城後因有兵在城上燃砲轟擊租界是以洋兵攻擊津城耳當初拳匪趾高氣揚每見官宦乘輿而過必曳之使出去其冠申斥一番始釋去百姓畏之咸焚香跪迎拳匪不准用洋式之物卽如洋傘之類見必擲去東洋車因有捐洋字樣亦皆被毀後改太平車字樣乃得無事至廣東人則以洋人視之尤多受害其待粵婦也更慘不忍見凡緾足者皆斬之死亡甚衆屍積滿河又有多屍從上游流下大約死於拳匪之手者居多間有被洋人轟擊屋宇中彈而斃者沿河臭穢異常河水不可供飮食幸屋中多有自來水惟開平局無之殊覺困苦所幸近日雨水略多藉資沾溉否則不堪設想矣此次打仗中國兵頗爲奮勇雖未攻入租界而確有捨命不顧情形故西人謂華兵曩與日本人接仗時能如此認眞則斷不至因循積弱致有今日之禍現洋兵之在租界中者約萬餘人塘沽仍時有兵到大約待有兵十萬或八萬乃一齊進京塘沽一帶民房全被燬去惟招商局貨倉未壞而各貨早己被匪搶奪一空各洋行及招商局棧房幾於無一處不受砲傷貨物有失去者亦有不動者兵制以英美日本三國爲最嚴並不冒犯中國人亦不搶奪物件德國兵向來頗好自德使被戕後始漸行殘酷殆仇　　　耶見廣州博聞報 
[統將得人]  
　　廣州訪事友人云記名提督章軍門高元前經兩廣督憲李傳相委赴虎門一帶各砲臺并省垣鄰近各要隘巡察防務迨事畢於上月十六日回省禀覆傳聞傳相以軍門韜略深嫻堪資倚畀擬將各處砲臺營伍概歸統轄并擬委署水師提督篆務特確否未敢知也 
[募勇巡警]  
　　廣州訪事友人云省垣各行商坐賈目擊時艱憂心盜賊擬倣外洋警察局規制募勇巡察以衛閭閻特于月前聨名具禀督轅請爲核示督憲李傳相批示曰據禀于省城內外設立巡警局雇用巡警健勇及保租捐租各章程均甚妥恊捐項歸街董自行收支實儲忠信堂銀行公所每千兩發收單存據給發收單聽候分局按月提用按月將出入數目由各街黏貼通衢俾衆共曉官紳皆不經手尤爲公允巡警局章程大致尙妥仰廣東布政按察兩局率同南番二縣督率紳董實力籌議禀行共圖保衛地方永遠認眞照辦應卽給示通諭開辦并錄報撫院查照 
[派兵衛局]  
　　松江訪事人云郡城東南隅火藥局存儲數省軍火關擊重大防護不容稍疎聞諸營中人謂近己由大憲派撥外海水師廣艇三號駐泊南門外荳腐浜浦口以資保衛或云來裝軍火不知孰是 
[籌捐募勇]  
　　廣州訪事友人云月前廣東南海縣境佛山鎭紳士莫君如鉷等人遵奉督憲李傳相示諭徵收房捐籌備募勇經費聨名具禀督轅傳相卽批其牘尾曰近因時事多艱經本爵閣部堂出示曉諭該紳商勸辦房捐添設巡警健勇係爲清查人戶捍衛地方要政該紳擬就佛山墟及附近之文昌沙鷹嘴沙太平聚龍等沙居民鋪店除零星小戶免抽外餘皆抽租一月主客各半其係己業鋪店估數議捐并將埔頭一律照捐以充經費先募安勇五百名分布水陸并相度河道安置扒船及內外險隘處所紥營防守聨絡現在兵勇無事則書夜梭巡有警則遠近援救如此保護地方聨衛桑梓雖與省城創設巡警之法不甚相符而將來踵事仿行亦易舉辦仰廣東善後局會同布按二司核明摺開所議章程是否悉屬妥恊分別發給照會札諭認眞妥辦務期一心一德相與有成一切捐務隨時由地方官加意督察毋任隠匿抑勒違擾尤不得藉端侵蝕自飽私囊應飭將收支數目逐月榜示通衢俾衆周知共昭徵信仍由局出示剴切曉諭以資激勵并移行南海縣及佛山文武員弁一體遵照 
[淫兇解省]  
　　松江訪事友人云前者南匯縣弒夫淫婦唐周氏姦夫唐連生及帮兇瞿桂銓經縣主吳師竹大令訊明口供解送府署詳請府尊張子虞太守勘核太守當　發審委員沈聨棣大令刑訊因各犯翻供不承發回原縣既而吳大令訊得瞿犯情尚可原從寛核辦只將淫婦姦夫解郡太守仍倩沈大令研鞫大令惡其刁狡鞭責若干飭跪大練旋復上天平架無如犯婦堅不吐實並不認死者爲本夫大令乃禀知太守按照縣訊原供申請臬憲再委他員勘訊一面將各犯加派差役解赴省垣 
[金閶火警]  
　　蘇州訪事人云草蟲中有俗名呌哥哥者出自丹陽一帶負販者每以小篤籠贮之售之閨中小兒女以爲玩物上月某日有某甲者攜蟲兩大筐來蘇販售賃屋閶門內皮市街二十六日之夜屋內不知如何失火突兆焚如霎時間烈𦦨飛騰冒穿屋頂而甲己萝入華胥未及覺察時街頭尙有人閒坐納凉見而呼喚鄰人𪊽集施救並由可更人亂擊銅鉦分投告警各叚水龍夫聞報立舁水龍馳至汲水狂澆地方文武官員亦皆到塲彈壓幸是夜風伯歛威故赤熛未致奮怒約閱一下鐘許卽得漸漸救熄計共焚去房屋三四椽甲不及逃出竟與草蟲一萬頭同葬火窟亦云慘矣 
 
 

Page 3

 
 
[武林雜誌]  
　　杭州訪事人云邇者北方拳匪不靖寗波防務戒嚴需用軍火浩繁上月二十八日防軍局憲札委候補縣胡大令壽海管解子彈火藥若干赴防營投納又以寗防軍餉待撥甚殷卽於是日委候補縣洪大令錫礽經歷丁叅軍萬寶管解前往○上月某日浙江瀋憲惲菘耘方伯札委大挑縣張大令西銘管解京餉入都抵申後因北省拳匪作亂輪船不能至津守候多日未克起程遂將餉銀解回擬攺由陸路起解○近日杭省人心略靜銀根亦覺稍鬆惟市面仍無起色手藝中人賦閒者多難免滋生事故現擬舉辦團練俾若輩得資餬口亦弭患無形之意也○天氣炎熱民間患痧症者甚多惟施救尙易不致有性命之憂然業岐黃者己利市三倍矣 
[讞員請假]  
　　昨日禮拜四爲法租界公廨訊案之期讞員朱森庭明府政躬小有不豫因飭丁赴道轅請假三日以資調理一面咨照法總領事署繙譯官及捕房暫停讞政 
[刑訊兇棍]  
　　巨棍謝掌華開槍擊傷駁船戶李端華後經馬路工程局拘獲連朱春泉解送上海縣署前晚縣主汪瑤庭大令提案訊鞫李供稱小的在某姓駁船爲夥上月十八日至天祥碼頭載貨行經竹行碼頭見有素不相識之三人在划船上施放手槍藥彈飛來擊中小的胸際其人卽登岸逃逸小的船上同伴兩人往追不及遂將划船扣住投報工程局拘獲謝掌華等送案求究許林氏供稱小婦人丈夫己故藉駕駛划船餬口上月十八日駛回浦東至家用膳將船小泊盛義棧前後知被謝掌華及不知名姓之兩人竊去駕往浦西急借他船追至竹行碼頭始悉謝己開槍擊傷旁人划船由工程局看管旋由局員大老爺傳訊小婦人卽照此供訴求恩將原船給還俾安生理大令謂爾可見三人中何人執有手槍答稱小婦人見謝掌華手執六門洋槍大令卽提謝訊詰供小的自幼駕船爲生現販水菓度日常借許林氏划船渡浦上月十八日小的在浦西販賣水菓未回浦東並無竊船及開槍傷人之事因工程局水巡陳向榮與小的有隙故被妄拘求恩電鑒大令謂陳與爾有隙許林氏李炳華豈亦與爾有仇乎命鞭背六十下飭跪大練良久供此事係朱春泉所爲陳向榮得賄洋銀五十元私自釋去朱供陳向榮先拘小的至局小的供明與谢相識此次並未同黨局員大老爺諭令指拿謝掌華今陳己將謝拿獲求向謝推求自能水落石出也大令怒謝狡展喝令掌頰六十下始供稱上月十八日在浦濵守候渡船適蘇金兩流氓竊得許林氏划船逼令小的駕駛小的不允彼卽行兇不得己代爲執篙手槍由蘇開放實與小的無干叩求恩鑒大令諭令將謝收押候拿餘黨朱泉春交保李瑞華許林氏斥退 
[大令騐屍]  
　　浙江寗波府屬某邑人沈桂三奉其母沈洪氏來滬僑居美界北河南路第二百九十二號門牌屋內月前串同族人沈保福向同鄉人張正明賒取木炭若干擔約計洋銀一百餘元日久未付經張投訴捕房捕頭派包探孫阿新將二沈拘獲解送英美租界公堂讞員翁笠漁直刺訊悉前情飭將欠欵如數付還否則管押一月沈洪氏聞之愁急無措竟於前日乘人不備自溢而亡事聞於蓋副捕頭立卽禀請直刺將桂三交人保出以便妥爲收殮桂三釋出後不自思過反謂釁由張起告知頭圖地保沈順甫投上海縣署禀請相騐蓋冀藉屍圖詐也昨晨八點鐘時縣主汪瑤庭大令帶同刑仵書役人等命駕到塲地保禀訴前情大令飭仵役如法騐視旋卽唱報騐得屍身別無傷痕委係自縊身死大令離座親視無誤因令備棺收殮桂三既在公廨有案著俟料理喪務旣畢歸案候核時有沈姓族人混名小麻皮者挺身投案嘵嘵置辯大令怒著帶回縣署聽候訊辦 
[遞禀獲譴]  
　　本邑南市王家碼頭浦江中向有招招者駕駛渡船爲餬口計因不歸義渡局管束以致紛紛擾擾漫無定章兹有人議就彼處創設義渡官局雇定渡船若干號以時載客其非由局雇定者不能擅自開行昨晨渡船戶六十名各執炷香齊集上海縣署大堂俟縣主汪瑤庭大令公出回署時攔輿遞禀人聲嘈雑殊失衙署體統大令怒飭將爲首之某甲掌頰三下各人始肅靜無譁大令於是收閱禀詞諭令退去聽候批示 
[巡夜認眞]  
　　时逢夏令溽暑逼人南市一带铺户居民每於夕阳西墜時引類呼朋在新馬路納涼藉舒鬱悶如是者終宵不絕馬路工和局總辦程雨村大令深恐奸民於此混跡每晚親出巡查以冀匪類無從托足又有無知之徒每在馬路所設鐵欄上跨坐乘涼因卽出示曉諭日照得馬路駁岸上鐵欄杆原爲防人傾跌而設亟宜愛恤毋使搖動以保久遠廼近有船戶及岸上人等任意跨行越倚跨靠并搬運木料起載货物不由馬頭致使碰撞殊屬藐視若此特諭各色人等知悉下次如敢故違拘局懲辦不貸 
[捉賭反誣]  
　　本城大南門內梅姓家糾人聚賭經巡防南局委員易二尹訪悉前往捕拿梅一再求恩二尹姑念初犯免予深求旣而梅反投道轅禀控二尹訛詐不知道憲余晉珊觀察將如何辦理也 
[上海縣署瑣案]  
　　浦東張家樓圖董張姓函送徐桂發徐毛毛至縣縣主汪瑤庭大令升堂研訊徐桂發供小的與毛毛同族有徐黃金者向毛毛强借洋銀不滿其欲將毛毛毒毆小的斥其不合如是黃金遂誣訴張董事送小的与毛毛到案叩求明察徐毛毛供小的路遇徐黄金强借洋銀小的不允致被糾黨攫去洋銀三元對時表一枚後經張董將原物送還不意又送小的至案求核大令察閱張董函中並未指明兩徐劣跡顯有朦混諭令交保出外候提徐黃金質訊○本城縣東曹氏女名娟娟者年華二九體態苖條其父於数日前病故娟娟卽與惡少縱遊租界流連數日前晚始歸其兄以有玷家風欲置之死地娟娟知之卽從樓窓越至鄰居屋頂意圖躲避比鄰戴姓正在納涼瞥見黑暗中有一人影大聲疾呼縣署練勇及巡查差役聞之持械往捕娟娟受驚失足從空墜下血流滿面昏不知人其母與兄卽舁送縣署請究汪大令諭令送普育堂醫傷再核 
[馬路工程局瑣案]  
　　前日江北車夫嚴阿三嚴毛毛在新馬路中互毆不隄防爲三十四號巡街捕所見一併拘解捕房捕頭令解送馬路工程局總辦程雨村大令升堂研訊阿三供小的前薦毛毛至某洋貨號拉車未幾因有急需向之商借小洋銀二角五分毛毛非但不允反糾集小流氓蔡阿二持械前來將小的兇毆幸爲巡街捕所見得以拘案務求嚴辦毛毛供小的係江北某邑人某洋貨號生意確由阿三代爲關說事後阿三屢向小的索取酬勞洋銀二元小的力難應付以致忿爭蔡供稱小的係本邑人二嚴在途爭毆小的惟向之解勸而己不敢逞兇大令怒其多事飭責五十板枷號一月發南馬頭示衆○新馬路指南白玉樓茶博士楊富與挑水夫羅全生向陳永生購永水解渴既而餅攤夥鍾龍龍亦向購取論價不合以致口角爭扭由巡街捕拘解捕房捕頭令轉解馬路工程局總辦程雨村大令研訊之下判各責三十板交人保釋○水巡頭目陳向榮查得船戶章正德深夜泊舟浦中形跡可疑因卽拘送捕房解經工程局程大令研訊以其窩留曾經犯案之陳阿六顯係不安本分判令笞責八十板與陳荷以雙聯巨枷示衆限一月後責釋 
[法界瑣聞]  
　　前日午後有不知姓名之某甲行至法界公館馬路玉露春茶肆左近忽患急病仆地身亡當由某號巡街捕報知捕頭捕頭派某包探至西門外同仁輔元堂分局禀請備棺收殮旋經局中司事搜其身畔得洞庭東山湯吳氏寄本夫湯慶林之信一函爰代爲收藏舁屍入棺封釘暫厝荒阡候屍屬認領○前日著名流氓漆近阿明糾同羽黨至西門外四明公所左近向途人某甲訛詐不遂所欲大肆兇毆中心不能甘奔至法界捕房聲訴捕頭立派某包探前往拘拿而阿明早己聞風逃逸僅獲同黨某乙押候交到阿明然後解送公堂禀請讞員朱森庭明府究辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[嚴訊工頭]  
　　蘇州訪事人云有甘子綬者安徽某縣人向習岐黃術奔走江湖以餬其口自蘇垣闢作通商馬頭鋪砌馬路甘卽設法充工頭一切工程歸其包攬於是高車駛馬翎頂煌煌時時與官塲酬酢往來而所給路資大半被其吞蝕經前洋務局總辦劉子貞太守訪悉函請工程局委員李子馨大令究辦大令與甘有桑梓之誼糊涂了之詎知甘非但不知銜感反敢以大令隠事歷訴憲轅上憲委員查明並無實在大令怒其以怨報德瀝情禀知署江蘇臬司朱竹石廉訪廉訪飭吳縣田明府提甘訊究翌日復經衆小工聨名遞禀控甘吞沒工資明府當卽提甘研究甘晶頂花翎曉曉聲辯至第二堂忽換戴金頂明府查究功名皆係子虛烏有乃飭將頂帽除下搜其身畔藏有鼻烟壺一枚細視之與藩署失贓相似訊其何處得來供稱在途購得明府立卽退堂親詣藩轅謁見護理江蘇巡撫聶仲芳中丞稟知其事併將鼻烟壺呈騐中丞見係故物諭令嚴究眞情追緝餘物明府奉諭回署提甘推鞫甘仍一味游供明府大怒飭卽釘鐐收禁候再訊懲 
[幾釀禍端]  
　　廣州訪事友人云往來順德新會之同發輪船前以海盜橫行禀准上憲派駐安勇數名以資防禦並查察附載之客有無携帶軍火以免匪徒混跡其間立法尙稱妥密不意數日前由陳村開行時帶有渡船數艘安勇循例登船稽察中有未穿號衣之廣協兵丁十餘人反唇相稽起與爲難安勇見若輩己掣取洋槍亦卽拔槍相向各搭客及船上司事人等見勢不隹紛紛逃逸司帳人某甲目擊情形恐釀巨禍急出阻止並命安勇退去始得弭患無形然亦險矣 
[南市捕房紀事]  
　　前晚南市鑑泰水菓行學徙陸近芳挑西瓜至十六鋪橋附近忽有大成水菓行出店人張寶生向之爭挑致相口角 
旋卽互相扭毆張友吳關泉更抡拳相助事爲二十九號巡街捕所見一併拘入捕房捕頭正欲解送馬路工程局禀請程雨村大令研訊卽由兩家行主投捕房具保情願出外調處捕頭允之○前晚黃昏時有秦某等三人高踞浦灘鐵欄杆上口唱吳歌猥褻不堪入耳正在顧盼自豪之際不虞爲某號印捕所見一併拘入捕房捕頭令各罰小銀錢二角以示薄懲 
[南市瑣聞]  
　　前晚南市姜家渡卽俗稱油車馬頭者忽被潮水衝塌昨經義渡局委員許二尹肇基函請馬路工程局總辦程雨村大令估工修理○前日武弁張某雇舟裝運行李駛至南馬頭浦中適值浦潮湍急舟子把舵不住以致傾入波心幸得鄰舟救援不致凶占滅頂惟所裝雜物盡付東流旣而查知某姓運木船戶撈獲若干因卽投報捕房請爲追究捕頭令知照木商董事請諭令將物交還未識尚能原璧歸趙否也 
[英美租界公堂瑣案]  
　　包探竇如海禀稱施順信竊取許玉林家洋銀十五元兹由小的查獲解案請懲許投案伸訴前情并求究辦讞员翁笠渔直刺商之繙譯官梅君判责施一百板○俄华道勝銀行某西人訴稱商人家中所雇細崽曹雲泉因事停歇時來滋擾請卽究懲曹供小的在洋人處服役二十四天忽然斥出應得工值洋銀七元八角向索不付反將小的毆踢叩求恩鋻直刺判令管押二天所欠工資令洋人照給○周王氏朱阿才包阿寬王永全同訴稱昨日小婦人及小的等閒暇無事抺牌消遣流氓張阿榮王厚生藉端攫去訛詐洋銀二元不得己來案呈控務求究辦直刺判令將张王各押捕房半年○包探趙银河稟稱小的見流妓王小寶深夜在途拉客是以拘案請究直刺判令管押二天○包探趙銀河禀稱奚企江僑居同慶公客棧有金子卿者濳至房內竊去洋銀九十四元是以拘案請究奚投案聲訴前情金供詞游移直刺飭帶回捕房押候查明再核○包探顧阿六禀稱林阿有手携對時鐘一架詢係在某處火塲上攫得是以解案請究直刺判押二天贓存捕房待領○副捕頭禀稱张阿二汪桂寶徐阿二楊洪春楊桂卿陸紅寶等深夜攔路乘凉殊於行人有碍是以扭案請究張等同供小的等因天時炎熱不得己在街心小坐納凉以後不敢再犯此次尙求恩宥直刺判各押二天○施順金訴稱小的家中失去夏衣三件查係梅春生所竊故特扭請究追直刺判押梅五天 
[美租界捕房紀事]  
　　前晚寗波賊犯張阿本江陶陶串竊外虹口某船塢中機器銅板等物適爲包探張阿五拘獲起出原贓解入捕房捕頭令押候解送公堂禀請讞員翁笠漁直刺訊究○昨日午前百老匯路有一溜韁馬橫衝直撞幾肇事端五百四十二號巡街捕見之因卽帶入捕房捕頭令查明馬主何人然後解送公堂禀請核辦○昨晨四百九十五號華捕巡至西華德路菜市左近見某姓小孩無人提挈沿途啼哭恐被匪人誘拐因卽帶入捕房捕頭令傳諭家屬前來認領○粵人某甲僑居北四川路青雲里第一百四十二號門牌屋內家有婢女小字利香昨日忽然走失偵騎四出蹤跡杳然因卽投報捕房請爲查緝捕頭允之 
[蘇垣官報]  
　　六月二十二日候補道曾丙煕由寗來直隸州謝謙禀知解軍火赴掦州回知縣郭聯墀禀知由安東縣濤理積案回直州判臧毓錤禀謝奉委赴崇明海塘公幹縣丞黃文鎬禀謝奉委中路二叚夏防巡查卽到差巡檢劉寶琛禀知赴滬見道憲知縣陳際唐由掦州回藩轅牌示照得本月分輪應考試候補同通州縣直隸州州同州判各員月課定於二十四日考試○二十三日藩轅牌示照得華亭縣典史蔣朝琛病故遺缺前經請以遇缺先補用典史徐汝梅詳請咨補在案旋據具禀捐離原省改指安徽自應另詳更補查有其次之新海防遇缺先補用典史吳近義堪以更補代理丹徒縣莫葆辰專丁來省禀谢奉飭改委署理巡檢王澤文禀謝奉委調辦齊門早關差○二十四日署南匯縣吳煕專丁來省禀知交代於初限內算結知縣劉芝蘭禀知奉謂湖北督銷差竣回省管帶蘇防前營正任常州營右軍守備徐誠檀禀知由黎里查哨回前丹徙縣知縣王芝蘭於二十三日戌時在本寓病故○二十五日浙江督糧道鄭嵩齡由京來卽辭赴浙知府林文炳由滬專丁來省禀謝半年期期滿奉飭留辦知縣汪壽年由江陰丹陽常熟等縣公幹回省並禀知奉委兼辦水陸營務處文案差直州判臧毓麒稟辭赴崇明海塘公幹縣丞袁湘禀知赴鎭江見道憲典史楊承祜禀謝奉委閭胥門外下叚水巡卽到差臬轅牌示照得六月分在省候補無差各員佐職月課應輪本署司考試定於二十七二十八兩日在滄浪亭對門行臺考試先赴牙釐局投履歷報考○二十六日辦理清丈沙洲文案委查差典史劉文浩禀銷代辦齊門旱關差標下帮帶蘇防前營補用都司候補守備秦子山由黎里來省○二十七日通判蔣凱笙禀知銷崑新常昭各縣守提塘工瀏河經費差回上海縣縣丞劉定榮專丁來省禀謝奉兩淮運憲委解京餉差又飛槎輪船委員千總徐嘉林禀知送浙江糧道鄭赴杭 
[邗江宫报]  
　　六月二十一日原任運司江蓉舫都轉舉襄各官均往叩奠吳鹺尹瞻廷辭赴丁埝卡袁鹺尹鎭湘辭赴二橋緝私○二十二日吳鹺尹勤脩禀知到南鹽廳帮辦歐陽鹺尹彬謝委署餘西塲缺○二十三日蔡鹺尹廷本辭回李家 
 
 
 

Page 10

 
 
   
 
