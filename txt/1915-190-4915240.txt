# 1915 - 190 - 4915240

 

Page 1

 
 
   
 
 

Page 2

 
 
時評 
[財力與新政（默）]  
　　從前中國興革之計劃結果每至消滅者無他以困於財政也然雖消滅而設局而調查所費巳不資以竭力羅掘之費輒浪擲於一事無成之中此國人之所痛心者也吾因是逆料今日紛紛議行之新政結果恐亦類此故亟願政府愼之於先與其採廣博主義而致勞而鮮功無寧擇要以圖不致抛資財於大海蓋今日財政狀况己逹於束手無策之時敎育軍備實業與其他條陳之所採取者固無一非切要之事業然又安有此同時並進之財力乎當道而欲不蹈從前之覆轍祇有量我財力之所及擇其事之尤要者而後着手以行旣着手之後則必百折不回無論若何困難必逹目的而後己費一分財力必兾將來收一分之效果此則今日最要之一着也吾因淸丈事之從緩而諭及之 
[命令]  
　　七月十五日大總統策令徐世光給予二等嘉禾章此令　　又令曹嘉祥給予二等嘉禾章此令 
　　又令奈良武次給予二等嘉禾章此令 
　　又令顧維鈞授爲上大夫並加少卿銜此令 
　　又令任命裴其勳爲吉長鎭守使此令 
　　又令任命裴其勳爲吉林陸軍第一混成旅旅長高鳳城爲吉林陸軍第二混成旅旅長徐世揚爲吉林陸軍第三混成旅旅長此令 
　　又令陸軍部呈請任命誠明爲吉林陸軍第一混成旅步兵第一圑圑長孟富德爲步兵第二圑圑長李恩榮爲吉林陸軍第二混成旅步兵第一圑圑長趙振綱爲步兵第二圑圑長陶祥貴爲砲兵圑圑長凌維琪爲吉林陸軍第三混成旅步兵第一圑圑長口培珍爲步兵第二圑圑長毓麟爲騎兵圑圑長應照准此令 
　　又令陸軍部呈請將吳朝聘授爲陸軍步兵上校倪占魁加陸軍步兵上校銜王瑞廷授爲陸軍騎兵少校應照准此令 
　　又令財政部呈請任命李寶楚爲川邊財政分廳廳長應照准此令 
專電 
[北京電]  
　　財政部於整頓田賦甚欲積極進行近召集近畿直魯兩省理財成績最優官吏赴部會議聞所提出對於田賦辦法共有八條大概以淸丈手續太繁經費亦鉅擬先以淸查爲入手責成縣知事辦理 
[北京電]  
　　外間盛傳今年將舉行秋操茲聞當局初雖有此意現以經費過鉅決從緩議 
[北京電]  
　　鹽務署將行改組科長科員均有更動各科亦有改併不日即將發表 
譯電 
[北京電]  
　　日本允將靑島稅關照舊歸中國管理惟關於辦事員之問題仍未解決中國復請日本撤除龍口萊州膠州軍用電線中政府現議建造錦（錦州）熱（熱河）鐵路以代京熱鐵路以京奉京漢兩路餘利撥充造費中政府擬於八月中旬召集蒙古會議（十六日） 
特約路透電 
[北京電]  
　　農商部接電謂烟臺商會估計烟濰鐵路築費約需銀一千萬兩自龍口至濰縣之支線造費尚不在内現致電各省籌欵並望山東華商及各省商會協力籌募中央政府大約可撥付五百萬兩聞袁總統准署理陸軍王總長之請設立練兵處以蔣雁行爲處長以求畫一中國軍制聞陸軍部擬在直魯豫試行强迫軍役制然後推行全國且擬以三省富家子弟組織模範軍 
 
 
 

Page 3

 
 
　　現有人組織中國工會以求增進工人幸福發逹中國實業且擬於全省陸續設立支會（十六日） 
[香港電]  
　　議會定明日開便届時港督亨利梅爵士擬提出議案如下廣東省同時遭遇向來未有之水火巨災本會深以爲憂願向該省政府表示憫憐之意故特公决撥欵洋五萬圓以賑該省災民日本總領事現向日僑募捐俟集有成數解交賑濟會美國巡艦維爾明頓號願聽賑濟會調用三星期（十六日） 
[香港電]  
　　自星期三日至昨晨止廣州海關前之水減落五寸廣州開來之輪船謂此次水災生命財産之損失須候水退之後始能估計目下僅有二小輪可供運輸一屬海關者一屬太古公司者沙面糧食甚缺各輪船以船中餘物供給西人英領事署巳淹没故英郵局暫在維多利亞旅館辦事巫來由羣島古耶拉倫泊某華僑滙來賑欵洋二萬五千元香港政府助賑捐洋三萬元（十六日） 
[香港電]  
　　昨電所云香港政府所助賑捐洋三萬元乃由一九一四年水災賑捐餘欵内提出者香港議會定明日召集公決撥欵五萬元助賑（十六日） 
戰電 
　　其一（英人路透電） 
[巴黎電]  
　　據公報宣稱法軍復在亞拉北面夜攻獲德軍戰壕線一道我軍復在亞貢得有進步德軍回攻多次僅得地一小隅（十五日） 
[倫敦電]  
　　逹逹納爾總司令哈米爾登將軍報稱英軍右翼於十二日拂曉會同法兵一軍圑進攻乃終日惡戰戰奪獲深自二百碼至四百碼不等之鞏固防線兩道是日英軍左翼亦獲二防線前進四百碼是夜敵罼回攻受挫而退惟英軍左翼前進太遠土軍以炸彈攻擊克復防線一部分旋又爲英國水師奪回法軍則進至克里凡斯特里河口敵軍回攻者殊易敗之聯軍進攻之目的除一小隅小餘均逹到共俘敵兵四百二十二人（十五日） 
[哈爾濱電]  
　　彼得格勒電社謂塞國里虚疫患經醫員及俄國衞生專家設法淸除後現己全凈蕯洛尼加消息謂聯軍艦隊在斯特姆拉河口柴加錫附近發見商旅載有石腦油二千箱聯軍艦隊於本月八日轟擊士麥拿伏爾拉及亞拉土里安海濱土軍營壘且有海上飛機助之（十六日） 
[倫敦電]  
　　昨日南威爾斯礦工代表在加狄夫集議但意見不一未能遵照英國協會之建議發復行工作之通告據某代表云有一部分工人志甚堅决如不加資定不工作該代表等己請商部大臣倫西蒙出而調處倫氏巳允此次風潮暫時無礙於海軍煤斤之接濟因海軍存煤甚多也平民議院提出議案限定煤礦處之煤價每噸不得較去年價值逾出四先令之上（十五日） 
[倫敦電]  
　　聞政府將於下星期内請國會通過英金二百五十兆　戰費（十五日） 
[倫敦電]  
　　德國銀行家在德皇前有戰事延長德將破産之語德國著名各報皆登載此事惟官場機關報未曾言及紐約萬國銀行家近語人曰德國財政困難情形爲世人所未深悉德國事前並未料及其海外商務竟完全阻滯云（十五日） 
[倫敦電]  
　　路透訪員聞羅國仍極力防阻不使德奥軍火運往土國凡有兩層隔板之車輛皆被扣留近有木桶若干從德國運出桶外註有皮酒字樣德人電致各車站囑勿移動桶傍所置之冰塊以免皮酒變味羅員之好奇者拆桶視之悉爲軍火所謂冰塊者乃水泥塊中空實以子彈羅員遂没收之（十四日） 
[倫敦電]  
　　國民註册議案巳經兩院通過由英皇批准（十五日） 
[倫敦電]  
　　倫敦舉行法國國慶會英人皆佩三色徽章是日北海至伏斯巨之戰壕同時高唱馬賽軍歌（十四日） 
[倫敦電]  
　　外相葛雷今日列席於内閣會議（十四日） 
　　其二（德人　文報專電） 
[舊金山電]  
　　德軍復在亞貢得有進步俘法兵數千名法軍所受損失甚大德軍占據泊拉斯區尼虚俘俄兵二千四百名 
（十六日） 
[上海消息]  
　　據私家消息謂德軍於七月八日在比斯特希柴東北獲戰壕數道且在維斯土拉河上游西面分路進攻俄軍陣地德軍於七月九日復在泊里斯特森林進攻獲戰壕若干道俘敵兵數百人他處陣地無重要戰事（十六日） 
東方通信社電（日本人組織） 
[北京電]  
　　總稅務司安格聯氏昨日訪問日置公使協議靑島海關問題現在兩方之意見均趨平穩解决該交涉係照一千九百零五年德國前駐北京公使修瓦魯堅斯逹音氏與前總稅務司赫德氏締結之靑島海關條約協定云（十六日） 
[東京電]  
　　蒙古開放地點現日政府尚未開始與中政府交涉惟因外務省編制明年度豫算須將新設蒙古領事館經費編入故現正在調查之際至領事館設置之處擬擇定洮南府熱河並其他二三地方但至設置之時中日兩國之協定如尚未成則可照英國設置四川成都領事館之先例以實際爲主與中國交涉云（十六日） 
[東京電]  
　　滿蒙鐵道現由小田切萬壽之助氏居間交涉四平街洮南府之線（十六日） 
[東京電]  
　　大學案决定採用主張短縮年限之菊池案文部省將以此案爲基礎制定大學案（十六日） 
[東京電]  
　　鹿兒島地方霧島山火山之活動係由地震頻煩所致因之人心惶惶（十六日） 
公電 
[廣州來電]  
　　水火奇災交作西關巳成澤國災民避入城中十三日十三行失愼街巿成墟毁屋千餘前夜始熄待賑甚亟 
要聞一 
[瑙威博士評論歐戰]  
　　大陸報五月三十日瑙威京城消息云瑙威時報曰今日瑙威瑞典丹麥三國之態度與歐洲諸國有極重大之關係今觀於柯特博士之言而知三國輿論之一斑矣柯特博士云世人多謂德國自信天下最强之國莫日耳曼若故擇此時機以關戰局此說是否暫勿置論即使其言切中要肯然德人在政治上或經濟上皆無願開戰局之理由德國事業之進步在和平時代方絕景而馳固無俟戰事以堅固其發逹也日耳曼國家機關組織完備遠勝他國一旦事變倐作固能有恃無恐但德人天性實欲保全和平數年前德皇俯順民情曾發誓言謂决無以兵威統治世界之野心世人對於德國軍制主義縱有種種懸擬之談然試察德國政策之内容即知德皇之言非誑人語矣吾人欲知德國作戰之原因當先注意於此德人自稱爲國家生存而戰此言實屬可信第吾人勿誤解其言而遽謂德人有國家不能生存之慮　則德人自信其力量强大未嘗有此慮也 
[第十二個月之戰局談]  
　　華德日報曰自秋徂冬數閱月間三協約國旣馳驅於秘密之中而常以吉靑納爵士之言爲證謂今歳五月間方開大戰窺其情形大有五月在兩同盟　之敵人方面視之爲成功之月巳確有把握者故若談及五月不特比利時各城巿人交頭接耳紛紛議論卽外交家與中立國人聞之亦多首肯而英法之國民尤自居深知五月若終德國之食物必巳告罄然後征服德國勿庸兵士而吉靑納爵士之百萬大軍亦可謂從此完事矣此外尚以爲意大利必於五月間加入戰局故五月以前三協約四人人希望五月早臨以便六月以前征服德國也今者六月己過而協約國人所期望者惟有意大利之加入戰局一事未受欺騙顧意大利雖於五月底脫離同盟加入協約而迄今月餘三協約國卒未得賴意大利之助即可操勝負之權然三協約國實曾計及五月底六月初意大利一加入戰局則兩同盟之兵力必疲弱不堪詎知自六月半以來四閱星期所見聞全然與所期望者相反也哉如德奥及土耳其之兵力旣用之不竭麵包番薯金銅等項亦消耗無窮至其戰線無論在何方者則更未經攻破而四協約國之進攻於近兩月間固不能謂不竭力卽謂近兩月間兩同盟之敵惟有敗北無論可人亦不能否認也法境英法聯軍大舉之攻勢自去歳十二月以來屈指計之巳有四次而無次不失敗富蘭得省及法國北部英國所添大軍雖多仍無所成就而五月初間德奥聯軍則在加里西亞大舉進攻一月之内追逐俄人至桑河之後犧牲俄軍二十五萬餘嗣後幾將俄人全然逐出奥境之外而俄軍所損失仍不少於前至於英法在逹逹納爾雖有亞非澳數洲之援軍而對於德人所統率土軍之陣地亦惟有無效之攻擊而巳總之迄今戰事己將一年德奥之敵雖竭力進行而德軍在法仍然在其新舊所得之地位有進無退東方德軍且佔有庫蘭省及西波蘭焉奥匈聯合德國之援軍亦掃淸加里西亞之敵人逹逹納爾戰地英法取攻土軍取守而攻者犧牲有戰艦全隊人命一萬若就敵軍死亡及被俘之數而論則有三百餘萬人巳遠過其所求於意大利者矣嗚呼敵人戰爭一年可謂如願相償者不過意大利加入戰局一端耳 
[瑪尼拉商人聯合會中之華商建議]  
　　大陸報七月七日瑪尼拉（卽小吕宋）消息云斐列濱羣島貿易由華人經營者佔全額百分之六十五昨日瑪尼拉商人聯合會開會議事某華商建議擬請刻在斐境遊歷之國會議員及斐列濱立法議會轉請美國國會修正取締華人入境條例俾中國農人舖夥等人除工人外得以入境以振與羣島農工商業聯合會全體贊成通過此議茲將某華商提議書録下美國施行取締條例不許華人濫入斐島察其主要意旨不過欲禁止華人入境俾免與斐工競爭奈此項條例因從嚴厲方面解釋致使非工界之華人如務農者司賑者寫字者店夥等輩爲華商正經營業所不可缺乏者皆列於取締之内此輩華人旣非可與斐工競爭之人自不妨害斐工之利益乃概被禁不能入境以致斐島大受影響農工業之發逹與商務之擴充胥遇妨碍而中國資本家之願投其金錢設立營業於此者輒以其所信任之正當僱員不能隨來遂相率裹足不至今取締華人入境例苦變通修正則斐島之農工商業必可因以銳進而日有起色其裨益於地方財源人民幸福良非淺鮮此乃斐島人民悉以爲然者也茲特提出決議事件請公决（一）爲發展斐列濱羣島最好利益計取締華工入境例必須修正（二）瑪尼拉商人聯合會發起請在斐遊歷之國會議員及斐列濱立法議會轉請美國國會將現行之取締華人入斐境條例修改妥協務使上述數種華人得蒙許允入境營業 
[南京交涉案三誌]  
　　駐寗特約員 
　　南京英婦女於前月十二爲身着軍服之兇徒毆打成傷一案業巳月餘迭經馮上將軍嚴飭各軍警勒限購線務獲澈究重懲初限三日未破復下令申斥緝捕不力員司巡按使署通飭各縣知事曁各司法警察一體協緝並由將軍署電飭省内各地鎭守使嚴密查緝復詳叙案情呈報政府備案英婦傷痕現均漸愈馮將軍特以懸賞獲兇之賞洋五百元先移爲受害者之醫藥費英領受而謝之然仍索兇犯甚急也 
　　當案發時警廳奉巡按使飭報詳情又奉飭逐日報告偵查日記皆極困難案發後三日於九眼井附近拾獲剌刀一柄上有血迹卽剌摩蘭夫人之腕之兇刀也此案之關節在兇犯是否兵士或平民而現在巳見之證據則十有七八爲確實現役之兵士警廳以正式公文不便乃用手摺詳報備查警隊探員詞問當日同與英婦打球之某君據云實係戲謔無禮起釁所述甚詳則該兇犯尤爲荒謬矣 
　　逾限不獲英領催索極急每日去將軍署一次以致馮將軍原擬上月二十日北上者延期至四五日後始克成行現巳於本月十二出京回河間府鄕里一遊凖十七日返寗英領索兇急迫時將軍署請其在上海調探偵查遂有滬英捕房派西探阿姆斯特郎偕華探二名於前月十八九日會同警廳曁鎭守使署偵員一同偵緝因發見軍衣軍帽之色與剌刀實屬同兵中所用者而即爲駐儀鳳門之工程營也工程營孫北直河間籍貫馮將軍特調爲練習雷電工程者偵探報告後鎭守使卽令華探西探并受害者同至工程營點名指認仍無其人中西探以事巳查畢即具報告書於英領而回滬昨英領署復行文鎭守使署聲稱據西探報告兇犯蹤跡不難尋獲唯華官不肯盡力協助故難奏效等情此案巳詳執駐京英使華官廳究何用意務希尅日盡力協助以期破獲云云現又有移京交涉之說惟尚未徵實 
　　聞當局者對於此案殊屬徬徨無主且窮於應付須候將軍返寗再商辦法然秦淮畫舫中白日中仍有紅領章灰色軍服之兵士擁妓高唱聲響入雲興致殊不稍減云 
雜評一 
[救死之不暇（無名）]  
　　處此歐戰正殷之日内亂悉平外難己過正宜上下一心勇力猛進以立國家之基礎不謂在官者日投法網在商者日愁生計在民者日虞水旱總其上下日惟救死之不暇奚暇及他事哉嗚呼中國之不知善用其時機如是 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[周總長與銀行圑最近之談話]  
　鹽商報効之議初起時財政當局本有一千萬元少一不可之　然商人終以引岸危在旦夕深恐當局刦於外人不能始終擔保其利益故再四訴苦不肯如命獻出其中以兩浙商人反抗最烈而豫魯兩省商人尤多爲總統所識竟有直接入揭陳述商情之困苦者頗蒙總統撫慰因此報効之議得以緩下照現在下台辦法巳改爲鹽商向中國銀行借欵並分七年還淸在商人旣無報効之名而政府亦未收整欵之用原與巳經取消者無異乃五國銀行圑尚謂此種報効實即加稅之變相與改良鹽政根本衝突向財政當局提起質問據聞財政周總長亦巳面訪銀圑劉切告以取消巳事並允即日擬具改革計畫書提付鑒核謂決不打破張弧在任時廢除引岸之策然昨日微聞稽核會辦丁恩仍有實行辭職消巳末知又何意見也又聞周氏與銀行圑談話除鹽政計畫外尚有二事一爲撥欵　次大借欵項下所存改良鹽　欵本係二百萬　去廣東收回紙幣曾挪用一百萬鎊至今尚未用完現存銀圑處尚餘一百萬鎊周氏曾向銀圑請求撥出銀圑以中國政府對於改良鹽務現無需欵之必要即如鹽　銀行財政部原議　欵二百萬元至今不過撥數十餘萬元而巳此外並無用欵之處云云周氏仍伸前說銀圑答以必欲提此項存欵須將鹽務改良計劃提出具體說明書由銀圑核定然後撥欵云云周氏巳允將具體說明書卽日提出一爲關於張弧去職事銀圑質間周氏云在中國政府是否確得岱杉贓賄之證據抑因未有證據故出此非法律之處置周氏答謂政府對於岱杉確係得其贓賄銀圑云岱杉旣有贓賄證據則在外人決不爲庇護中國犯罪官吏之行爲但外人疑竇之起實因見中政府命令並未揭出岱杉眞正之罪名所謂估計收入短一千餘萬此爲預算之短並不成罪名　岱杉去冬在銀圑演說曾聲明今夏必短千餘萬項記録尚存於銀圑可覆挖也中政府以此爲岱杉罪名其出非法行爲可知矣又何怪外人之懷疑乎此後但願中政府事事出於法律的行動不使債權者生一種一疑慮但吾外人此後斷不致多言耳周氏歷言岱杉案之内情並言此案巳交部查此後唯出於法律上正當之行動决不徒撫拾空言故入人罪云云 
[外人要求調查各路]  
　　吾國重要財政大都涉及外人而國内各鐵路又幾無一不有借欵關係現計所欠外債等欵約共五萬萬零二百萬每年虧損約共二千萬零二百萬主持交通之人對於此等關係全國安危之要政如何結束如何維持毫無布置此最爲識者所詬病　其東湊西補自具應付手段然不能因此寬其責也本年各路應還外債約三千萬零上半年還過一千萬業巳筋疲力盡下半年之二千萬正不知如何應付　外國各債權者因見近日路案繼續發生甚爲疑慮且一路猶可言也至京漢津浦京張京奉各路同時被揭則其會計紊亂之甚可想而知故於日前在英國公使館中開會討議其事結果認爲有調查内部之必要井决議欲先從津浦路入手調查聞己向交通部要求許可矣 
[沈佩貞案第二審開庭紀聞]  
　　郭同訴沈佩貞一案經地方審判廳簡易庭判决巳誌各報沈佩貞劉四奶奶不服第一審之判决特提起上訴其第二審由地方審判廳合議庭行之日昨（十三）上午該廳利一庭開庭審理此案旁聽者甚衆並有女寶不少十鐘審判長推事李受益偕陪審推事王國鈺孫葆璜檢察官楊士毅書記官陳嘉榖出席宣告開庭沈佩貞劉四奶奶沈之辯護律師方錫光劉之辯護律師蘇長允等原案告訴人郭同並各證人參考人到堂審判長問沈劉不服原判之理由沈劉謂原判之處罪孫援無故侵人人家及損壞他人所有物兩條其實我等係找汪彭年更正新聞不得謂無故侵入至於損壞物件多由郭同自己損壤今科我等以如是之重罰實爲寃枉云云審判長乃詢問郭同汪彭年等所答與在簡易庭所言大致相同審判長復詢劉成禹龔星河蔣三小姐劉云是晚乘馬車行經該處聞裏面吵嚷卽下車而入見東西己損壤並聞沈佩貞有我打壤椅子我賠之語龔云我至該處時曾見沈佩貞手扔椅子以後我卽離開雖聞有繫碎　物之聲並未目覩蔣云我曾見沈擊壤磁器劉擊壞烟盒前具之結是實繼由方蘇兩律師發言辯護方律師對於損壞物件一層無多話說對於無故侵入一層辯論頗詳謂該處門首僅貼有神州報分社及旌德汪寓其客廳懸掛之對聯亦均署汪之號欵可見該處純爲汪宅沈佩貞前有一事每月有若干之收入自神州報登出該段新聞後沈遂被撤故不得不找汪彭年要求更正因此而入汪宅並先以電話知會自不得謂爲無故侵入云云蘇律師之　護與方略同並謂損壞物件非故意行爲檢察官云侵入之無故有故可以不論即使不爲無故按照刑律經攔阻而不退去者與無故侵入厥罪惟均至於簡易庭原判誠有輕重失當之處就此案觀之侵入人家之情節重損壞物件之情節輕原判於輕者判徒刑十月於重者判拘役　十日不得謂非輕重失當特提起附帶控告請審判長撤銷原判另行判决審判長以此案尚有應行調查之處特派警察即往調查遂宣告閉庭是日沈佩貞當堂連哭數次云 
[劉瑩澤之妻之聲辨]  
　　前四川財政廳最劉瑩澤巳奉明令褫職查辦茲聞其妻何氏近具有爲夫辦寃書一通洋洋數千言亦川省參案中之點綴品也爲其大意如下財政廳職務不外收支兩項均根據法令之行爲私人不能妄牧濫支其事前限制者爲預算如四川四年度預算所列收欵共一千三百餘萬元支欵共一千一百餘萬元之譜四川財政廳長守此範圑以爲收支之根據凡應收應支各欵如照原列數目任意增誠即是不 
遵預算有背確守法令之義務中央政府如於確定預算數目以外責以額外加徵及支付似亦近於破壤法令况於有定收入之外責以無限之隨時支付縱舍法令而不言事實上亦成無米之炊四川全年收支照預算數目兩相抵除不遇只餘二百餘萬元然每因地方不靖稅捐銳減預定之收入决難符合如三年度之收入尚不及千萬元本年度又因地方乾旱民不聊生其收入將不及上年而支出各欵一經預算確定即難任意短發是以預算所定數目之收支相抵尚恐有絀無盈乃中央於預算以外責令四川擔任川邊軍餉年約二百餘萬兩生銀又每月令解洋賠欵二十五萬元年約生銀三百萬元此外臨時軍費或中央特准撥發之欵無一不電飭四川財政廳擔任試問以有限之來源供無窮之取給苟非點金有術誰能克盡厥職耶當四川改革之初藩庫被毁徵收機關多被破壤於民國三年始議恢復經徵局名爲徵收局又擬具金庫條例由財政部批准設立是凡應收之欵均由各局稽徵申解金庫保存待發各局徵欵係依預算催收早遲緩急容有不定分文無着事理所無或因目前金庫存欵無多遂謂分文無着須知四川之軍政兩費每月在百萬元以上額外開支尚無一定按月支付萬難推緩各局申解之欵常有緩不濟急之勢除借墊外别無他法况每年者夏之交例係枯月當然收不足支焉有餘欵存庫且新廳長甫到渝中即囑巴縣知事函阻各局解欵以致省中金庫無欵可收尚有何欵可交縱有應交之欵亦應隨交代文册咨送奉令褫職之日即是預備送交代文册之日核與交代條例所限定之日期并未逾越何謂宕延不交至若特發賑欵尚屬虚懸之罪案可以逐項說明之一爲奉令着交通銀行歸還路股之二十萬兩查此欵係奉財政部電以須待交通銀行將該欵撥交財政部核收後方許四川財政廳撥欵交賑局作爲解京抵欵直至交卸時交通銀行並未撥交財部有欵此第一欵未撥交賑局之原因也一爲大總統特發之國帑十萬元及特捐一萬元查此欵巳陸續交付籌賑局巳及過半所以未全撥交者一係因財政困難無從籌措一係因賑欵有限曾與籌賑局協商不得不斟酌地方災况之緩急量爲發放蓋欲稍留有餘以爲靑黄不接時之救濟此第二欵未全數撥交賑局之原因也又如任情揮霍淆亂度支取盡錙銖用如泥沙誤國殃民等等之罪案亦得一一聲辯之民國三年預算約能收一千三百餘萬元自表面視之似不及淸末收數之半而以中央直接提取及因事實上短收之數合計則亦與淸末所收之數不相上下以四川迭遭兵燹繼以天災自反正以來從未受中央絲毫之接濟而於元年曾墊解國民捐四五十萬二年十二月又接濟中央五十萬兩三年七月起月解三十餘萬元川邊軍餉每年計共合生銀三四百萬元此皆預算以外之擔負也又於三年强募内國公債一百萬元驗契一項共解三四百萬元之多逐戶窮搜民怨沸　而財政部猶以爲少屢電痛責勒令預計成數先期墊解凡此取盡錙銖則有之然一一解逹中央爲財政廳長者用如泥沙則未也催征勿怠無一非奉令而行殃民則或有之誤國則未也更有駭人聽聞者則爲氏夫被拘留時之情形氏夫於六月十五日經陳使　請入署面商要公即被拘留在署聞係扣留之後始電明總統於扣留之夜及翌日均派軍法　長會同省會警廳長檢察於住屋翻箱倒　搜素證據并封閉房屋不許出入近又　陳使巳電請中央在四川組織特别法庭審訊傳聞果確是直自爲原告自爲問官如此而求法律審判之公平其可得乎氏今日所籲懇於天下大君子主張公道者則惟冀將氏夫留其活口解赴中央法庭則非徒氏夫一人之幸實中華民國法律修明之幸也涙畫血枯不知所云伏惟昭鑒用雪沉寃 
[廣東大水續報]  
　　省河之現狀日來雷雨爲災至東西北三江之水同時暴漲現巳滙合省河日見漲滿昨日長堤各街口及新基渡頭西關各處其地勢稍爲低陷者多被潦水侵入深且没脛交通不便查各屬禾田現在將届登　而高要高明三水南海等處基圍多被冲决致將禾莖拔起或巳收穫者亦被冲去計省城河南河北兩岸其有船艇灣泊之處及天字碼頭一帶巳有早稻滿浮海面勢如山積其隨波逐浪者又不知凡幾令人目不忍睹再查此種禾莖泛濫海面最爲航行家之害因輪船車頁被其紏纒卽將失其旋轉力云 
　　路軌之衝决近日霪雨爲災東江水漲東莞縣屬之石瀝潛及石灘等處巳被潦水將各鄕禾田一律淹没廣九鐵路之第九十二三四五橋洞現正嚴禁鄕人填塞以便宣洩水勢而免釀成巨浸詎知連日霪雨更甚水勢復長數尺本月九號下午一時許山水暴發遂將石灘至石瀝　之路基衝決十餘丈長其决口處係距大沙頭車站三十九里石灘石瀝　兩處站長聞耗當即電知大沙頭車務處預防以免發生危險局長温德章據報立即偕同總工程司富爾德車務總管劉承暢駕駛專車前往崩决地方勘驗並飭工役人等搬運材料由修理意外工程車拖往應用現在從事修築尚未返省查是日接電之時駛往石龍慢車經巳啟行惟石灘至石龍尚隔七里料難抵步路局即電知石厦車站着將搭客原車載回並一律給回票價其來回票於是日滿期者亦由站長簽字准其翌日再搭以昭平允至是晚由港返省之直通快車須由石龍輾轉接駁方能抵步聞工程司刻己有電來省謂决口處不甚綿長准期今晚日夜動工或於星期一日可以照常通車云又昨接警廳電話云現在石龍車站路軌被水衝决今日（卽十號）廣九不能通車俟日間修妥再行通告開車 
　　郵政之影響連日暴風淫雨各屬多巳告灾而各處電報桿線又多爲風吹倒爲雨淹壞一時未能修復現省吏與各屬來往信息迫得改用郵遞信息因之延遲昨粤桂電政管理局據肇慶惠州高州各處電報分局報告前情即巳派員分投前往巡護並向大吏禀報矣 
　　韶關英德淸遠之慘况韶關及英德淸遠等處因連日大雨傾盤山坑水猛流直下高度爲向來所未有以至所以禾稻秋秧甘蔗菓木均皆淹没烏不至英德連江口名　　計缺數處皆　没鳥不　英德　江口各　　　　　　巳不能行車數日兩淸遠迎咀下昨又衝决巳經停車由黄沙僅開至新街而巳所有各地方巳成一片汪洋一望無際店舖屋宇浸至瓦簷各米店巳無米出售米車又不能運載直下輪船及各船隻因水流煎急均皆停駛數十萬人民巳見絕粒矣交通斷絕呼救無門至淸遠山塘陂頭石角大塘等墟亦浸至門楣即行車各站亦有絕糧之慘所有電桿亦被衝斷路基離水僅尺餘又廣甯以下四會至津口水勢極漲至圍堤崩决計黄岡白鶴永安馬崗等圍決口極多現水勢淹浸日高尤甚於去年之慘云 
　　梧州之水信粤西江之水其上源來自粤西此次西江災患最慘而港中所接西省來函則桂林梧州皆被水患矣茲附録原信如下本月六號梧州西函云前數日本處大雨如注西江及撫河之水均增漲甚大至梧州之水以最低水界計現漲高六十尺仍陸續增長未巳梧州城附近河旁一帶巳成澤且水由南門入城維斯禮賢會禮拜堂之空地亦巳水浸又云現正接桂林省城來電謂該處河水巳漲高四十尺居民溺斃者以數百計該處之水約一二日之間即可到梧州現本處商務停頓米價甚貴上等米每擔約值銀十元沿西江一帶之禾田多成澤國其禾造將近成熟者悉被淹毁鄕民均在患難之中因去年早晚禾造將行失收其早造則因雨水遇多至晚造則因雨澤稀少若本年之禾造仍然失收則恐有饑荒之象云 
[湖南寶慶之黨案]  
　　湖南寶慶縣城内近日又破獲黨人機關據稱係留日學生許光球受黨首命爲湘南總司令擬糾集黨匪徐裕卿周鄕谷等在該縣城内東街設立機關並在距城十里之石灰集地方另設總司令部專爲藏集軍械炸彈關防等件及秘密開會之地現因運動該縣警備隊爲内應意欲佔據縣城再圖大舉該隊士黄升陽爲應允即向知事公署告密知事聞報後親率隊士六十人並咨請駐縣守備隊陳連長派兵一排偕往東街將該機關圍住由前後門一擁而入詎其中並無黨人蹤跡僅一僱工在焉當經搜獲新革命黨湘南總司令旗幟數面及名册多本知事見黨人巳他出遂委託陳連長專顧城内一切事宜己則率同隊兵晝夜趕赴石灰集該僞司令部及抵該處則黨人又巳聞風遁去遂在内抄出快槍六桿手槍十一枝炸彈兩箱彈壳四箱僞關防一顆徽章無數詢據鄰居報稱適見十餘人出門向東而去以時計之距此當不甚遠該知事又率隊兵尾追行至黑田巿即與黨人遇該黨人僅止八人見追兵巳至遽即開槍擲彈拚死拒鬭致傷隊士三人時黑田圑練聞耗趕卽督隊由後面抄擊黨徒以前後受敵遂斃二人逃去三人其僞總司令許光球僞旅長徐裕卿及任要職之周鄕谷俱受傷倒地當即擒獲解回縣署以憑訊辦抵署時即在内堂密訊據供組設機關　　内　不　並　供出計畫以寶慶爲根據地勾結各項會匪擾害辰沅衡永一帶等情該知事取具實供立將三人就地斬決並涙幹役咨會鄰縣嚴緝逃匪又擬定善後辦法三條（一）通告脅從各匪務將徵章各件燒毁改過自新免予深究以安人心（二）通告各項人等如查明匪徒肇亂出首報告拿獲訊實者每匪一名賞洋五百元以期消息靈通匪徒不能立足（三）責成各圑嚴密淸查戶口以弭亂源以上三端除出示曉諭外並詳報省長查照湯陶兩公據報後以該知事破獲要匪辦事敏捷善後辦法亦甚妥善殊堪嘉許除咨請中央查照條例特予奬勵外並撥給奬銀一千元交由該知事分給出力人士以示鼓勵其炸彈關防名册等項飭卽解送到省繳存將軍署以備查核 
[曹單一帶擾亂之原由（懷）]  
　　近日山東土匪起伏無常此往彼來藏匿不定時值靑紗帳起漫漫平野更易藏身若不亟爲剿除後患不堪設想昨由靳將軍特咨等五師撥派由濰縣開回之步兵馬隊馳往防剿矣而曹縣因印花稅起釁致有圍官拆衙之擾然亦不能獨責該縣知事辦理不善者因印花定章各縣銷售者均以三個月平均計算優者照章請奬劣者立卽參辦上月底財政廳楊廳長特將四五月份各縣銷售印花額數不足之臨淄等三十餘縣呈請巡按公署罰辦以爲辦理不力之戒聞蔡巡按批飭分别罰俸自百分之五十及三十不等以示薄懲並有再不竭力定須撤差云云而新自北京分發來省之新知事紛紛報到宦途擁擠故曹單二縣旣畏懲撤之在後又貪奬勵提成充費之優自然飭令兵警嚴查密偵凡滿一元而不貼印花者立即提案罰辦致商民怨嗟土匪乘機煽惑遂釀成此鉅禍矣 
地方通信 
[蘇州]  
　　道尹棍責商人續誌蘇垣電燈公司因觸電事經殷道尹飭傳司帳人吳秋泉曹可章二人名責軍棍一百送醫院診治等情巳記前報茲悉此事經該公司經理簣敏伯電請股東祝蘭舫君到蘇即假劉家浜商務總會邀集各商　開會籌議未得要領遂議定由祝君赴滬商定辦法再行來蘇續議嗣祝君赴滬後商務總會又於七月十四號在本會開全體大會經警察廳孫廳長吳縣孫知事一同蒞會當衆竭力勸解並有道歉語因祝君不在蘇一時未能解决乃商定孫知事孫廳長與該公司簣經理同赴上海會晤祝君面商一切次日（十五號）三君　乘車赴滬大約此事可望和平了結矣 
[松江]  
　　警佐赴鄕捕蝗候補知事劉香圃駐松辦理選舉事宜前奉省長委任兼辦捕蝗劉君會商李知事赴各鄕調查並擬捕蝗賞罰簡章傅　　近董保以資鼓勵惟松地向無蝗蟎夏秋禾稻盛時每有緑色或赭色之蚱蜢伏食稻葉亦祇少數故農人並不介意詎近據金山衞阮巷等處報告發見蝗孽李知事即飭警捕獲兩　送局考　那警佐懼其蔓延於本日帶警會同道委及劉君 
 
 
 

Page 7

 
 
等親赴該　照捕蝗章程督同董保挖掘巨阱爇火其中集衆於四周敲擊金類用　竿驅逐之俾之投阱自焚旁晚尚未回松 
　　第二高小之畢業松江縣立第二高等小學校本届第四次畢業計與考者共有學生三十七名考驗及格者甲等楊正靑等七名乙等龔鑫等十四名丙等吳光　等十四名不及格者二名分别授與畢業及修業　書 
　　尊親校十週紀念西外闊街姜氏科舉時代曾以義莊補助賓興科舉停後就原有義塾而擴充之匆匆十載本月十五號開十週紀念遊藝會雖届酷暑而男女賓觀者紛集莫不稱其成績優良云 
[揚州]  
　　籌備初選事宜江都初選事務所辦事人員於日昨在縣公署開會協商調查預備事宜茲將提議各條摘録如下一籌畫調查及紙張表册繕寫各費（預算約需五千元由縣公署設法籌措）二預算調查表數目（公議先辨一萬五千張）三公推調查會駐會辦事員（公推周恩慶駐會周以辦事困難力辭不就）四請調查協助人員（公議由縣分飭城鄕合警區官員及學董學委保衞圑總圑董一體協助調查）五研究調查章程（公議照解釋條文辦理惟對於不動産及商立商業資本照章須查驗契據及股本合同或該號紅賑由調查員加蓋驗訖戳記惟恐窒碍難行又對於不通文義一項其解釋云以相當之法查考之其似通非通者以不通論等語究竟以何法查考通與不通又以何者爲標準）爭論許久至五時始各散會 
　　寶應湖西盜藪寶應湖西仁和集設有瑞豐鹽盆日前解課裝運官引有駐防本集之江都等岸商巡緝私槍划護送行至湖西大楊莊地方突被匪船數隻開鎗迎擊飛彈如雨不及駛避致將巡目朱得貴巡士朱某等五名繫斃船沉湖内近來盜風以湖西爲最甚必需官軍嚴剿地方方可安靖云 
[杭州]  
　　屈使出巡船　記屈巡按使於十五日上午七點半鐘率同隨員人等（約計轎與三十餘乘行李及子彈共一百數十擔）曁警備隊二十名由轅啓節出蒲場巷過横河橋經長鳴寺巷由淸泰門直街走　站羊巿街直上出望江門過大通橋詣靈隱埠登舟所屬文武各官如錢塘道丁道尹警備隊徐總司令官警察廳夏廳長杭縣周知事等均各先期到埠歡送又該管第五區警佐金然第六區望江門外保衛圑圑總　文炳代表孔伯孫各率隊伍在弔橋邊候駕隨送至埠屈使與各員寒暄數語旋即解纜東渡錢江抵岸後由縣知事彭延慶縣警佐兪邁芬並西興警佐張炳麟縣警隊李鴻慶率同全體巡士警隊以及自治委員何丙藻周易藻敎育會長王慶洛習藝所長男履耕高小校長楊在堃商會總理湯在容等同到鐵嶺關外歡迎抵焉興鎭後至浙東第一郵亭換坐大船抵西門登陸進城後即赴十字弄縣志局行轅休息午膳當地紳耆等即紛赴行轅預備晉謁矣 
　　商會函請取消運現杭總商會函請財政廳長云據錢業會館函稱去秋歐戰發生杭地金融大受影響限制現洋裝運出口在官長原爲維持巿面起見是以有向會請領護照始得運行之規定現在巿面平靜來源日旺情形逈異曩時若長此限制則現洋壅滯進多出少於營業前途頗生障碍爲此函陳貴會請求轉逹財政廳取消護照准免限制以便商運並乞函警廳路局查照等情前來敝會查核所陳尚屬　情除函請警廳路局外相應函請貴廳長核准施行 
[湖北]  
　　段巡按設弧誌慶段巡使於隂曆六月初三日六十壽慶原以時勢危艱擬不收賀讌客乃蒙總統頒賜壽禮鄂省政界遂亦紛紛製備屏聯詩文壽蟑等件公同祝嘏段使先擬祗抄録聯文以誌紀念禮物一概壁謝經各官再三央請乃將屏聯收受一面於該署紥綵張燈略爲點綴聞段使巳飭署中水辦壽筵人員一切從儉喂以五　八柈欵賓 
　　學生誤携傳單被拘鄂省第一師範學校學生屈誡因放假回籍於日昨負笈出城至漢陽門守城軍士照例檢察行李於網籃内查得有筆一束係用詆毁政府之傳單包裹守城軍官遂認屈與黨人有嫌疑當將扣留解送警廳研訊該生供此項傳單係中日交涉解决時由日本郵寄來校共數百紙並未指明何人收受我曾檢一紙包筆餘均由校長消燬並不敢代爲傳播警廳長比派員赴該校查間取得該生平日品行甚好之保證始將釋放 
雜評二 
[鹽案與路案（默）]  
　　論理内政無涉於外界然而我國之内政以有借欵關係故每與外界有無形之牽蓮偶一不愼卽生枝節當鹽路兩參案初發現時當事者挾其萬鈞之勢力一往直前絕不稍有所瞻顧而記者於此己惕惕然有意外牽涉之憂今外人對於鹽案之質問與調查路政之要求雖未必發生若何影響然而我國内政前途之可危巳略見一斑矣敢告此後之執政者於所謂政權所謂政治上之勢力須注意於其大者遠者勿僅爲一巳之私爭可其 
[沈佩貞與劉瑩澤之妻]  
　　沈佩貞女界中之新人物也素以爭參政聞者也然而今日之舉勳祗知率領黨徒逞威蠻打迨一旦與郭同法庭相見則又默無一言垂涕而泣第賴彼所謂不屑與語之男界律師爲之辯護反不若劉瑩澤之妻替夫鳴寃侃侃以法律解决也事適相類故敢头膽而一爲臧否焉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[新泰輪遭風覆没續誌]  
　　滬南大逹碼頭華商新泰公司新泰輪船於十四晚由滬開赴崇沙海門等處行至吳淞張華浜浦面遭風覆没溺斃搭客船役等一百數十名並損失貨物二千餘件昨巳將失事情形詳誌本報茲復續將調查所得縷述如下該輪船係南巿求新廠所製造原定工料價銀六萬兩造成後售與新泰公司價洋六萬元此四年前事也該公司自購入此船後即來往於滬崇等處生涯亦頗不惡其船身可載搭客八百人貨物二千餘件爲現時行走崇沙各輪之等一大船也至該公司之組織其股東大都以崇明人爲多至雇用員役亦多係崇産股欵計六萬元蘇陳兩姓各占二萬其餘係屬零股（每股計洋五元）公司中之總協理及辦事員等皆預焉考查失事原因實緣是日攬載貨物爲數頗多報關者共值銀三萬多兩内計豆餅六百張烟葉五百件糖三百件及其他各物約共二千餘件該輪開行時間向來本在晚間十二時起椗是晚因提早兩時啟行所載各貨以時間匆促多不及下艙堆積艙面以致船身上重下輕即不遇暴風巳形危險駛至張華浜浦面陡遇颶風該船即飄颻不定船主正在抛錨不意全船巳隨風傾側登時覆溺此爲該輪肇禍之情形也　查是晚搭客人數在該公司購票者己有一百三四十人其在上船後臨時購票者亦當不少連同船内用人其數當在二百名之譜現在海關及救生局各小輪在失事處所撈獲屍身均運至南巿老白渡碼頭救生局前停放俾各該家屬認領收殮惟撈起屍身尚不滿公司售出票數想因是夜風狂水激飄流四散以是浦東陸家嘴等處浦灘亦有此項淹斃屍體發現現救生局等尚在竭力搜索俾晚遺漏 
　　另一訪函云南巿新泰商輪在吳淞藴藻浜遭風覆没一事巳誌昨報茲悉新關稅務司查得新泰商輪是日在滬所裝貨物如荳餅糖北雜貨等類笨重者均堆置於艙面其烟葉等物質輕者反儲於船底且該船底甚尖狹突遭猛風吹擊力不能支以致肇此巨禍此皆該輪船主事先失於檢點所致爰於昨日特派新關河泊司飭傳該船主王瑞根到關詰責當據船主王瑞根告以輪船儎貨搭客之多寡權歸公司總理主持　非船所能干預此次之禍乃係天災等語嗣由河泊司　謂該輪沉淺之處在湘口江東脚海面係爲滬上商輪出入要道且該處水深測量祗有三丈六尺限於一星期内務將該沉船速爲撈起如果逾限定由海關照章以炸藥轟燬以免妨碍出入商輪之行駛云云現經該船主將奉諭前情報請新泰公司總理設法打撈業由該總理沈鳴嘉於昨日午後雇用蕩漿船六艘另雇熟　水性者多名馳往失事處所打撈沉船貨物如能撈獲溺斃搭客屍身一具准由公司給洋一元所有溺斃之茶房小工人等屍屬昨口咸赴新泰公司哭求總協理給予撫卹總理沈鳴嘉諭令暫爲退去一俟定期邀集各股東開會公議再行定奪滬北瑞容機器廠洋人以新泰商輪沉没之處係在江東脚海底淤泥甚厚若須打撈恐人力難施須以機器打撈方能奏效故於昨日親赴新奉輪船公司接洽如欲用機器打撈沉船需費銀一萬八千兩之譜當田該公司復以容俟議决再行聘請新泰輪船於十四號夜十一點鐘時在淞口藴藻浜口沉没之際彼時大逹公司之大昇輪船亦在新秦商輪之後嗣因大昇船主李瑞生瞥見猛風狂雨雷電交加恐肇禍端急打倒車駛在高橋沙海灘暫泊避風所以未遭擊沉現該公司以此次大昇船未肇禍端實因船主李瑞生精於行駛見機避禍所致得以保全船貨人命實堪嘉許故巳集議酌予奬賞矣 
　　又一訪員函云大逹馬頭瀛海公司之新泰輪船在吳淞口外砲台灣（俗名小夷場）附近海面遭風失事全船沉覆溺斃男女搭客船上辦事人水手等爲數甚多又沉没商客貨物損失殊巨詳情巳紀昨報茲南巿浦江水巡隊潘隊長於次晨（十五日）乘坐小輪帶同水警前往失事地點詳細查看但見該失事船沉没後其船身現離水面約有五六丈　中溺斃之搭客屍首及貨物均隨船沉没尚未移動惟艙面之貨俱己隨波逐浪飄流四散現巳據情回報淞滬警察廳徐廳長查核聞該輪起行時計共售去搭客船票二百四十餘張並裝置現洋一萬六七千元刻經該公司經理人報告江海關派小輪前往失事海面駐守一面雇人在彼就近打撈屍身聞巳撈得數十具拍照後如有屬人指認可即在彼棺殮又聞該沉輪俟將内中屍身貨物取出後尚能設法用機器車起海面將來將理後仍可有用不致廢棄查該輪曾經承保水險以故各商家及客商等被累損失之貨巳向該公司交涉不知如何解决也 
[請求設法查禁採辦軍米]  
　　本埠米價日見昻貴每石須價洋八元五六角推原其故難免無奸商私運出口情事前經本邑各紳董爲維持民食起見禀請上海縣沈知事轉詳巡按使通飭滬上軍警各機關一體嚴密查禁連米出口在案茲據米業董事顧希烈等查得近來米價不能鬆減者因有某省以採辦軍米爲由呈准某機關給發護照在申販運多數米石之故是以邀集各圑體於前日詣縣公署具禀請求設法禁運沈知事據禀後允准函商工巡捐局長一體禁止 
[舉辦平糶之先聲]  
　　江蘇齊巡按使查得日本滬地米價仍屬有增無減若不亟圖補救民食堪虞故特飭行楊道尹轉飭上海縣沈知事調查下列數事（一）上海存米　數（一）逐日來源若干（一）每日銷數與來源能否相抵（一）籌辦平糶約需欵若干（一）接至秋收約需米若干着卽切實呈復以憑核辦聞沈知事當卽函逹米業仁榖堂嘉榖堂各董事查詢情形並會商各紳董籌辦平糶計劃以便尅日呈復 
[詳報川沙知事被控案]  
　　川沙縣民婦顧王氏投蘇州高等審檢廳控該縣知事范鍾湘將伊夫顧鳴臯提訊責令供招私種瞿粟不從寃被用刑笞責收押請爲伸雪一案曾經徐高等廳長飭令上海地方廳委派宗檢察官等蒞川驗訊偵查明白返廳禀復各情迭詳前報茲悉此案林仲立檢察長自據宗君禀復後備齊公文連同證據一併申詳江蘇高等檢察廳請示辦理聞高等檢廳徐聲金廳長據詳之下以川邑范知事違法用刑　　有玷官箴然應詳請上峰報告中央先付普通文官懲戒會審查處分方爲合法故巳備文轉行齊巡按使核示祇遵矣 
[勸用國貨會執行會紀事]  
　　七月十五日八時勸用國貨會開執行部全體會議到者爲方樹伯屠景三洪承祁孫梅堂兪宗周盛丕華陳良玉代表席玉書君等共八十二人卽由陳良玉主席宣讀負販圑章程及本會辦事細則各執行員無甚異議惟對於評議會改爲代表會舊本有經濟部之提議茲以執行員多數謂經費一項旣有代表各圑體擔任此部可不設立又日前丁君文龍有創設紙版廠之意來會報告屠景三　提議組織紗廠公議均付星期六（卽今日）會議 
[國貨維持會函詢徵品辦法]  
　　國貨維持會因關於京師商品陳列所設立國貨展覽會徵集出品事宜昨又致農商部工商司長陳蔗靑君一函略謂兩奉台札並大部公函及章程拜悉九月間京師商品陳列所内設立國貨展覽會當此我國貧弱垂危之候非提倡國貨振興工商何由補救大部有鑒於斯設會勸導登高一呼全國響應敝會王副會長在本月九日及十三日兩諸快郵諒巳察覽敝會連日發登廣告於本日午後召集滬埠各帮各業公所代表到會籌議徵集物品辦法事關國計民生各商號無不聞風興起對於徵求出品問題一致贊成當場推舉李卓民等十八人爲總事務所籌備員並議定一切進行手續通告各公所每公所各舉籌備員三人聯合辦理訂於二十一日成立籌備會並組織參考圑届前來京考察用敢肅函奉逹諒大部諸公亦所樂聞也尚有疑問數則經本日到會各代表所提出者請速爲解釋正式見復以便從事而利進行無任盼禱云云一商品陳列所國貨展覽會是否分别辦理此次各商號出品於展覽會事畢應請照准代理人隨時收回一展覽會章程尚未奉頒以及出品目録說明書標簽等是否由大部印發或由敝會自印如由大部印發乞速寄章程二千份出品目録說明書二千份貨物標簽二萬張一關於此項出品貨物水陸轉運往來是否一律免稅携帶物品代表及參考圑員往來能否先由大部發給免費車票到京能否招待一此項物品是否由津浦鐵路載運所有護照等如何辦理一上海徵品截止期以物品到京期限爲斷應請迅賜示知一免稅擬分三種一裝貨赴京二收貨回滬三物品在京出銷請一律免稅一會場中請指定一處作爲敝會貨棧一貨物未出發之前能否敝會先派人看定合格地點 
[救國儲金紀要]  
　　昨日之收數昨日（十六號星期五）爲中國銀行收受儲金之第八十二日計收銀洋一千零七十二元又交通銀行收受儲金之第五十六日計收銀洋一百零二元兩共計收洋一千一百七十四元連前共計巳收到銀洋七十一萬一千七百四十五元銀四千五百六十三兩六錢七分八釐 
　　儲數之總核六月二十號以前各儲金分所之成立並認儲與銀行實收之數業巳分表列載茲聞儲金總所稽核六月三十號止所有添設分所及確認儲數分載如下（一）分所之添設者如蘆臺勝芳鎭崑山定海南灣合浦合肥景德野三關竹山黄石港通道臨淸福山德縣龍口左雲太谷廣安東豐法庫依蘭農安老少溝庵埠並浙省各屬新設分所二十六處共計五十一處連前共計二百零二分所（二）各分所新增之儲數如天津一一八○○○保定一○六○蘆臺一六四○蘇州六一○○南京二○○○○鎭江一八○淮安一○○○嘉興五○○硤石二○○○杭州二二二○寗波一二○○温州二○○定海二五○○蕪湖七二○大通三七○○蚌埠一○○○安源五○○南昌一三○○○○九江一七○○修水五○○南康二三○景德二○○○武穴二○○蘄春五○○荆門二○○○黄石港一七○○安鄕一○○○鄭州二七○○周家口二○○滋陽一○○○臨淸一五○○濟甯二三○河東二三一○太谷四○○太原一五○○萬縣七○○○箇舊二五○○○貴陽二○○○○錦縣一二二○寬甸五○○安東五五○八面城二○○○○長春二一○○同賓一八○○哈爾濱九五○○呼蘭八○○○黑河四○○○老少溝一○○○熱河一○○○厦門一○五○○○以上新認儲　計共五二三○六○併前四八一六一七七總計五百三十三萬九千二百三十七元若連上海之現欵七○一七○○及認欵六○○○○○總共六百六十四萬零九百三十七元（金銀錢均不在内） 
[飭緝私造湖北官錢局票之要犯]  
　　鄭鎭守使接軍巡兩署來電謂私造湖北官錢局錢票案内之要犯某某等數名現匿滬上着即查緝等因故於昨日特飭淞滬警廳曁駐滬各軍事偵探等設法密查嚴緝矣 
[拘獲盜犯之眞相]  
　　昨報紀地方警察所在西南鄕閔行鎭花爛間緝獲行刦漕河涇蔡晉生米店案内盜犯一名解交司法員訊供收押一節茲經切實調查是日所獲者爲曹得勝（卽趙阿五又名趙糊塗亦名阿妹）本爲巳經正法之劇盜陳濤張秋生王阿二等供指之夥犯曾由鄭鎭守使通飭查緝在案近經水警第一專署第三分署長王壽江偵知該犯匿跡閔行一帶遂派巡官馬文祥會同地方警察一區季區員及警所偵探戴逢春等前往掩捕得在某酒肆就擒並非蔡晉生米店盜案要犯惟聞前日提案研訊時曹之供詞與蔡案不免稍涉嫌疑故奉判押候偵查再行覆訊解辦云 
[鎭守使署招領失物]  
　　上海鎭守使署昨日發出示諭云爲出示招領事本年三月十五日下午六時半滬寗慢車到滬見有手携衣箱包裏形跡可疑之人由稅務稽征員將衣箱扣留其人乘間遁去開視衣箱内藏手槍四支子彈三十七粒綢緞衣物四十餘件顯有盜劫形跡當將衣箱提送來署經本署開單咨行沿鐵路各縣及淞滬　察廳調查迄今數月杳無眉目茲再出示招領所有下開各項衣物如有失主限兩月内取具紳商切實保結來署認領倘逾限無人認領本署即行没收充公爲此示仰一體遵照特示計開白皮箱一只厚呢女大衣一件狐皮女袄一件綢女褲二條羊皮女袄一件綢裙一件綢棉女袄一件十行女袄一件紫毛皮馬褂一件布夾褲一件綢女單褲一件羊皮女背心一件綢女夾袄一件綢女夾褲一件綢女夾袄一件棉綢女袄一件絲棉綢女袄一件甘尖皮背心一件布女衫十件紡綢女衫一件布棉女背心一件布女褲五條布女背心五件布套袖一雙絲邊一件包袱一方 
[擬辦模範工廠之風聞]  
　　刻聞中央政府爲發展實業起見擬就上海天津漢口等處創一極大模範工廠製造各項土貨藉以振興企業惟因財政問題非借重商股不足以資規畫近特函詢滬上某巨商徵集意見聞滬商亦極贊成現正往復函商如見實行誠發展商業之限消息也 
[烟酒公賣局長行將晉京]  
　　姻酒公賣局省局長高幼農日前來滬組織上海分局就緒後旋據形業衆商舉定總代表陳仁琅陳述該業困難情形請求減輕捐稅并請貨物經過各境隨時驗放禀由謝分局長轉詳前來又據酒業衆商禀同前因並請認包稅率組織分棧亦呈田謝分局長轉詳到局隨將施行規則頒布内定分棧認稅須預繳押櫃銀洋以最多數爲凖現高局長即須赴京將菸酒業請求各節面禀財政部長請示施行 
[謝處長奉召晋京]  
　　上海製造局總工務處處長謝邦淸接陸軍部電謂現須詢問製造槍砲及　項子彈曁練鋼等一切章法該員精於軍械製造務速來京候詢等因謝君奉電後現將職務暫　總辦鄭汝成派員代理巳於前日束裝晉京矣 
[體育研究會紀事]  
　　江蘇省敎育會内附設之體育研究　選舉職員巳於前日請江蘇省敎育會幹事部公同開揭舉定職員如左會長張士一次多數沈叔逵副會長徐築岩次多數徐一冰楊心一沈叔逵書記顧蔭亭次多數張怡然沈朶山會計蔣季和沈叔逵 
　　該會舉定職員後即於七月四日下午二時開第一次職員會議定進行方法如左一議定會中編譯體育叢書一定議請張士一君在江蘇省敎育會夏期講習會中敎授最新式十五分鐘體操一議定會中研究分爲數部每部推定主任二人學校體育部（甲）小學體育部沈叔逵李墨飛（乙）中學體育部徐一冰陸佩萱（丙）中學以上體育部黄剛甫張孝安校外體育部（甲）家庭體育部張怡然陸森雲（乙）社會體育部顧蔭亭畢雲程 
[先春小學畢業式預誌]  
　　城内先春小學開辦九載現届第六次畢業之期校長林康侯敦請巿學務委員賈叔香考驗評定茲擇於十九日舉行畢業式由林校長給畢業證書計此届畢業生七人姓名録左楊金榮徐景賢李奇鈺沈日新高增蘭朱麗生曹明揚 
[國文暑假補習所招生]  
　　北浙江路晉康里一弄内由某君開辦國文暑假補習所招生補習規定上午八時至十時中學班敎授古文及現行法制下午三時至五時高小班敎授國文捷徑及新商業夜間八時至十時商業班敎授致富錦　新書及尺牘每班定額三十名均限於隂曆六月初十日以前報名隨納學費洋一元額滿不收自六月十一日開課至七月初十日爲止 
[尚賢堂敎務聯合會預誌]  
　　法租界寶昌路尚賢堂自組織中外敎務聯合會以來定每星期下午開常會明日星期上午四時半聞仍由李佳白博士第二次演說基督敎徒何以應尊重猶太民族之理由欲知亡國之慘者曷弗一往聆之 
[查獲行竊學生行李之竊賊]  
　　崇朋蒙養公學校敎員宋德培借學生陳其恪赴無錫第三師範學堂投考回滬後乘新長和輪船回里不料中途被匪攫去行李衣物並有畢業文憑兩紙照片等件在内報告第一區警署請緝復由警探緝獲劉金生一名起出文憑兩紙解署後飭即移解警廳司法科訊究 
[匪黨自投羅網]  
　　匪類孫上林（即孫老五）於去年三月間與在押西牢之盜匪張三等迭在泥城外一帶糾黨搶竊案發逃逸曾由公共公廨出票緝提在案近來孫以日久無事遂又潛回租界前日被老閘捕房包探王竇生提獲於昨帶同張三併解公共公廨請究據張三供稱與孫上林相識惟不知另名孫老五至去年三月三十號在捕房所供情形巳不能記憶等語訊之孫上林堅不承認爲張等同黨兪代襄讞得供商之英領卓君判仍分别還押候查明於下禮拜五再行質訊 
[海關稅務司避暑請假]  
　　江海北關稅務司安文君邇因暑氣逼人於日前禀准北京總稅務司安格連君請假二月赴東洋避暑所遺之職總稅務司巳派駐滬修正稅則之西員惠特君庖代矣 
[海關洋員因病逝世]  
　　本埠海關洋員湯姆生因病在海能路工部局醫院就醫無效於前日下午病故昨日出殯安葬於泥城外西人公墓送殯之人甚衆 
[乞丐路斃]  
　　閘北光復路上昨日倒斃年約五旬有鬚之男丐一名上身赤膊下身穿藍布破褲經四區崗警查見歸禀姜警正飭傳十一圖地保報堂收殮 
[風琴壓斷腿骨]  
　　小工唐裕庭等四人昨　大號風琴一架經過西華得路橋堍因欲暫歇詎停放未妥以致琴身到下壓斷唐之腿骨由一百零五號華捕雇車載入捕房捕頭命送同仁醫院求治再行查核 
[菜巿街忽告火警]  
　　前晚法租界菜巿街二百七十二號門牌萬豐洋鐵店内不知如何起火一時警鐘大鳴即由洋龍到場竭力救熄巳延燒左右鄰居協昌烟紙店協和烟膏店永興飯店等三家吉祥樓茶肆亦被帶捐崇本里内亦焚毁民房四幢事後捕房飭探將起火之萬豐店主查拿到案澈究起火情形送廨核奪 
[節期升奬探捕]  
　　法租界向章每年七月十四號舉行慶賀民主紀念節期時由各捕房查察各探捕有功者加薪奬勵今歳經石總巡查閱簿册内有包探潘瑞福杭光福顧三寶三名緝捕勤能均着升加頭等薪水又有八十五號八十六號兩華捕辦公勤奮着升加一道頭金線　資鼓勵 
[寶子觀思理虧欠之公欵]  
　　前公共公廨讞員寶子觀於光復時虧欠公欵離滬會　廨　票提究在案迄巳四載茲又來申於前日遣家丁李升呈票公廨詳述所虧之欵實係公項開支不敷所致惟此欵巳由領事圑在前淸滬道移交欵内撥給應請廨長照會領事圑提議歸償辦法以便自行來廨淸理云云聞關讞員閱禀後允候轉商外交圑復核云 
[烟土犯同求易科罰金之准駁]  
　　閘北所獲之烟土犯朱星甫趙沐淸於本月十二號經審判分庭孫推事判决朱處徒刑二個月趙處徒刑三個月尚未送監執行前日朱趙家屬均具禀請求易科罰金又經孫推事提案訊據朱趙同供因在押患病求准繳金贖罪等語孫推事判朱准予易科趙照原判執行 
[烟犯押候起訴]  
　　　廳閘北司法科前日將查獲烟犯陸福寶一名及搜獲之烟膏三兩半烟灰二兩四錢移送檢察分庭預訊還押聽候起訴公判 
[誌謝]  
　　學生演劇圑定於十七號夜假座民興社串演新劇售資充救國儲金昨承惠贈入座劵二紙書此誌謝 
雜評三 
[米之問題（訥）]  
　　米之問題關於人民生活爲至切也自各省有蝗灾而米之來源少其一各省有水災而米之來源又少其一非特將來少來源也而今日接濟難民巳需多數之米非特接濟難民也而以今日民鮮蓋藏當此靑黄不接時隨地有乏米之恐人民翹首以待平糶者比比焉請禁出口者又紛紛焉民一日不得食則飢飢則思亂此後米之一物其又爲牧民者之一大難題哉 
 
 
 

Page 11

 
 
專件 
[相見禮之新制定]  
　　政事堂禮制館巳將相見禮擬就呈核並附說明書己於十日奉批令准如所擬通行矣茲爲分録如下 
　　相見禮凡官民見副總統初見遞禮東副總統出見　冠再鞠躬副總統答禮及退一鞠躬副總統答禮送於門内凡常見通名帖免冠一鞠躬副總充答禮亦如之（右官民見副總統禮） 
　　凡文武官敵體相見初見通中剌賓入主人迎於門若任室内各免冠一鞠躬及退主人送於門外若在室外文武　應視相見之地或免冠一鞠躬或行軍禮舉手依時依地定之凡常見亦免社一鞠躬凡文官敵體相見如前儀凡常見各免冠一鞠躬凡武官敵體相見各從其海陸軍禮（右文武官敵體相見禮） 
　　凡僚屬見長官初見遞禮柬長官出見免冠再鞠躬長官答禮及退一鞠躬長官答禮送於門内凡常見通名帖免冠一鞠躬長官答禮亦如之凡武職屬官見長官如前儀若什室外或有特别事宜見長官時各從其海國軍禮凡文職屬官見武職長官爲所統　者各如見長官禮如不爲統轄者文職屬官仍守僚屬禮武職長官則從敵體相見禮凡武職屬官見文職長官爲所統轄者各如見長官禮如不爲統轄者武職屬官仍守僚屬禮文職長官則從敵體相見禮（右文武僚屬見長官禮） 
　　凡人民見官長初見遞名帖官長出見免冠再鞠躬官長答禮及退一鞠躬官長答禮送於門内凡常見一鞠躬官長答禮亦如之（右人民見官長禮） 
　　凡人民敵體相見初見通名剌賓入主人迎於門各免冠一鞠躬及退主人送於門外凡常見亦免冠一鞠躬（右人　敵體相見禮） 
　　凡卑幼見尊長初見通名帖尊長出見免冠再鞠躬尊長答禮及退一鞠躬尊長答禮送於門内若尊長來見卑幼迎送於門外如前儀凡常見免冠一鞠躬尊長答禮亦如之如尊長係親屬者不致送（右卑幼見　長禮） 
　　凡弟子見師長初見門名帖師長出見免冠再鞠躬師長答禮及退一鞠躬師長答禮送於門内若師長　見弟　迎送於門外如前儀凡常見逸冠一鞠躬師長答禮亦如之（右弟子見師長禮）凡女子相見及男子相見均各以其第差適用以上各禮惟女子均不免冠（右女子相見及男子女子相見禮） 
　　凡禮祠之有特别規定者如覲見大總　禮海陸軍人相見禮男女結婚相見禮均各從其規定 
　　說明書一相見禮之規定謹案士相見禮昉於儀禮而大夫相見以及見先生見君子皆與焉周禮　徒　六禮以節民性相見與冠昏喪祭並列先王制禮固如是其重也晉天福周顯德中以廷臣内職賓從將校比其品數著爲綱條載於刑統旣嫌不詳而由宋迄明迄淸踵事增華等級太分又病繁重茲因服務之等差略分次序使歸簡易所謂禮從宜也 
　　二定再鞠躬謹案跪拜之禮今改鞠躬惟三鞠躬禮係見大總統禮用之社會殊嫌繁重茲初見禮定爲再鞠躬取古人再拜義也惟長揖一禮有議復者然今之大禮服（除祀天祭服外）規仿西式西衣用揖必貽訾笑若衣乙種禮服願行長揖則聽其便或謂揖禮旣廢何妨改訂握手禮西人相見免冠之餘卽相握手現大總統延見外賓亦常握手然與外賓交際則可若驟定爲禮行於國中未免少見多怪且握手祗是表示親近之意社會願行亦聽其便 
　　三男子女子相見謹案女子相見稽之於古男女答拜禮有明文是相見當有禮　現今勢趨大同社會交際女子亦多參與必有定禮庶便牽循故特附著於後 
來函 
[縣知事公署來函]  
　　昨閱貴報登載滬上鄕間發現害蟲形色與蝗蝻相同本知事立即派人前往發現地點取得此項　蟲報告省署一面由縣警督同鄕民正在設法撲滅　謂接奉齊巡按使快電飭即尅日掃除電　内并有佔地數千畝之多等語查本署前將防蝗方法行知各巿鄕迭飭切實搜查並派各區巡警按叚查明報告本月初間本知事又親赴鄕間周歷查勘本據鄕間報告發現形似蝗蝻之害蟲亦無報告省署及奉到省電之事諒係訪事傳聞之誤務希卽行更正以符事實至爲盻荷並頌台綏沈寶昌啓 
[烏木工帮存聚堂來函]  
　　敬啓者七月十四日本埠新聞欄内載烏木帮爭議未息一則内中微有不符茲將此案事實聲明之緣上海烏木工帮同業前以店帮破壞合同訴由上海地方審判廳判决旋卽上訴蘇州高等審判廳前日飭傳兩造到案一再研訊面諭店帮代表方雲卿不應破壞合同殊屬不合惟以工店兩帮係屬手臂相聯一生惡感於兩帮營業上均受損害飭令兩造限期會議和平了結前日工　代表朱阿福等邀集店帮同業在邑廟茶樓集議由工帮一再婉懇店帮體念工人生計薄弱要求維持原訂合同店帮巳多數贊成惟代表方雲卿尚未允議現在重行訂期集議想不久可望和平結朿不致堅持到底誠恐或有悮會敬求登入來函一門以昭實在此請著安存聚堂謹啓 
[沈心田來函]  
　　敬啓者頃閱貴報本埠新聞揀内載有前開沈文雅花紙店沈玉山之女被姚小苓搶親一節閱之不勝駭異沈文雅花紙店係先父所創以遺鄙人者歷數十餘年該沈玉山係舊時歇夥久斷關係鄙人今春因事將店收歇報載云云想係傳聞之誤然有礙名　不得不爲聲明請卽登入來函一門更正不勝幸甚 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[熱得歌] [  杜悲吾]  
　　昨讀覺迷君熱得種種令人嘖飯如覺迷不嫌熱請聽悲吾說來 
　　熱得俚個來熱得大塊頭末眞苦腦熱得俚個來熱得戲館裹包廂　人包熱得俚個來熱得夜花園末又要出世了熱得俚個來熱得拍呌貨個朋友勿喊刮刮呌熱得俚個來熱得燒火阿婆頂倒竃熱得俚個來熱得排字朋友拿個稿紙一齊排顚倒熱得俚個來熱得私塾學生才怨先生爲啥勿學新法學堂野歇夏熱得俚個來熱得蹩脚郎中又要坐仔轎子横衝直撞街浪跑熱得俚個來熱得看報朋友看仔悲吾格隻山歌覺着更加熱得不得了（不受酬） 
譯著 
[間諜生涯] [  天虚我生]  
　　（三）東方之行（續） 
　　今試提供一二於諸君之前俄人軍政之最劣者莫如糧餉一事予嘗探其軍中所儲麵粉雖有百四十餘萬磅之多而生微菌者實居大半其他如玉蜀黍之被蟲蛀者亦五十萬磅牛肉之腐者七十萬磅其不注意於衞生可知矣然其所儲之酒則又美而且多較之糧食數量殆逾一部意蓋一日不可無此君也綜予足跡所經通都大巿無慮什百然從未見有娼寮酒肆如旅順之多者軍營將士幾無一日不在温柔醉夢之鄕卽日本東鄕大將來女之夕亦正有多人方醉臥於紅銷帳裏作囈語也其他如海底之種種防備亦皆腐敗弗修余嘗潛身入水探其海底雷棧則　敗之狀尤不可以僂指而計每有電線護膜巳腐尚浸水中以待其斷即浮標種種安置亦極不精愼時復露出水面彷彿特以警告敵人謂其下實有水协地而其所排水雷之陣亦都疎漏而無精義故後來交戰之際東鄕大將雖陷陣五次但僅燬一小艦餘皆無傷而俄國水雷轉被毁至十八之七當時諸人莫不詫爲日本用兵之神疑有天助而不知俄天實自棄其天塹之險退而立於必敗之地耳豈得謂爲日人之善戰哉 
詞選 
[雨中花試茶] [  時圃]  
　　石　竹爐烹欲熟問蟹眼嫩湯誰漉恰殢酒天寒劬書夜靜碧乳分甌玉蕉雨一簾琴一曲夢醒處詩襟如沐更心字香燒膽瓶花澹小潑松　緑 
[百媚娘]  
　　深院木　開後雪深庭飛厚八尺桃笙涼似水裙　羅痕破悄立夜明簾下久碧玉參差奏聽徧蓮花疏漏酌徧梨花淸　恨煞薄情仍負約怕對鏡菱消瘦帳掩蟬紗秋月透涙點抛紅豆 
[雨中花飲茶] [  東園]  
　　遞到頭綢新碾茗把圑鳳圑龍品定戰利建安經傳陸羽角逐槍旗勝活火一爐烟一桁癯鶴避落花風冷夢煑孤鐺渴消七椀多飲饒詩興 
筆記 
[明季奇女子秦良玉彚編紅軒編劍秋增輯奏良玉金印歌] [  忠州秦崧年]  
　　金甌巳缺寶符亡區區左海支殘疆隆武天子鎭愁絕不徵兒郎徵女郎女覔封侯古未有紅顔早展擎天手間關千里行人來纍然金印大如斗孤臣泣血方拜嘉八閩覆卯徒追咎更無餘地著枯棋滿眼神州陸沈久娘子軍無用武區夫人城有閉關守傷心不肯負前朝浩氣歸空邱正首墓田宿草廻龍高歳歳年年薦春酒古來巾幗英雄多兩字忠貞不愧否乘有嘉名萬代揚殊恩遠被漢臨光迄今試讀貳臣傳幾輩不慚紅粉妝十六朝三百載一女不爲興亡改缺憾猶思石補天雄心苦作禽填海遠有文山疊山之遺風近有道鄰石齋念臺與夫瞿忠宣何忠節之孤蹤成敗論人耳食耳時異地異人異事異心則同嗚呼經濟如洪承疇文章如錢謙益百世以下曾不齒又何論乎北都降賊南都迎敵諸巨公報國如費宫娥救父如沈雲英一節之長尚難比又何論乎燕子箋盼盼失身之不潔蛾眉曲圓圓背主之不忠（盼盼係借用）觥觥大節古亦少一印流傳何足考更從宋元以上溯同心便是翼德雲長漢建安張巡許遠唐天寶我今爲作金印歌多少深情鬱懷抱思古古不聞傷今今正擾斜陽萬古紅千山遠海羣飛爭一島（自注指日佔間島）安得重起九原人瀝血爲草出師表君不見巴蜀至今婦孺亦知名紛紛艶說秦太保 
　　按馬光仁刻石詩多至數十首茲擇其可以考證良玉一生事實者録之 
筆記 
[西戌途中日記（四十七續）] [  桐城劉雨沛]  
　　八月十二日午後三時自頭堡西北行沿途有樹木村落纒民居多數土地尚腴以無渠沙井荒地遂多二十里至二堡晚餐堡中居民十餘家店二有泉甚旺樹木亦盛又二十里大沙坡泉水亦旺又西行十里大墩亦有大泉又西北行五里白楊溝土地饒沃村民引渠以慨之又五里三堡住堡中漢民十家回民四家纒民三十家客居五　馬撥一所附近有小村落樹水旱糧亦盛 
　　八月十三日午後二時三十分自三堡西北行予乘馬先行誤入岐途遇一老漢問之始向大路下馬候車車至捲臥車中命從者乘馬行少焉大風突起塵沙迷目寒氣逼人車夫俱着没面羊裘以禦寒蓋是處接近天山氣候甚冷也十里柳樹泉有渠水村落過此又上戈壁行三鼓抵三道嶺上坡行三里有大泉自沙中湧出　虹若沸湯漢民五家同民兩家纒民兩家官店一客店二馬撥一所是處距三堡七十里予等遂宿于此 
自由談之自由談[  覺迷]  
　　拿破崙曰人者食黄金之動物也吾今易其說曰官者刮地皮之動物也剥削足脂民膏之動物也 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第四十五章（續） 
　　有屠夫曰華安符者身體至肥碩髮黑而粗狀如猪鬚之彼髹漆望之發笑禮拜二晨華安特方以水灑牛蹄掛之門次而警長格賫符斯忽至二人本舊友故相見之禮至簡略一頷首警長即發辭問曰老友汝於禮拜六之夜嘗兌進　十四鎊之支票乎華安特聞語愕眙而笑曰奇矣汝奚知之警長曰然則汝運殊惡此票蓋安西來廠中之失竊物也汝乃受贓此十四鎊將不爲当有矣華安特詫曰此支票乃由竊得者耶是吾弗信蓋來兌之人固一翩翩少年也警長曰悖哉少年豈遂不能作賊吾試問汝此少年之形狀汝憶之否曰吾未細辨其貎但其所衣殊弗稱蓋一舊式大衣領上尚緣紅絹吾知海兒斯東一鎭中舍此以外必無第二襲矣　長曰其人之語音亮乎曰否甚低而濁曰其時約幾句者曰十二時巳過矣警長曰足矣汝曷以支票與我我當爲汝向安西來辨之華安特如語警長乃取友票赴安東尼特雅之家旣復與之同往見安西來途次適與雪笠兒遇特雅乃問之謂廠中曾有穿舊式大衣之人否言次且舉衣之形式以告雪笠兒决然曰是威廉也寗有他人乎言次匆匆向蜂蜜村去彼蓋一旦旣得多金手中遂裕思欲得一狗豢之以爲消遣今則巳得一頭故往購之日雪笠兒旣入村中忽有一褸褸之女郎與之摩肩而過容色至憔悴不堪每過一處人必向之屬目而女郎行益疾蓋此人鐘非獨當時街頭之人巳無一人相識即讀吾書者亦且忘之久矣此女之肌膚本至瑩白惟現時則巳形銷而骨立秋水之眺亦成深潭蓋巳與數年前之卡露零梅生巳判若兩人矣其時愛利莎替來特方排闥而出及見卡露零狀乃疾撩其裙而行抑若窮氣之惹其身者嗟乎炎涼世態小兒女且然又何怪乎人情之險薄哉 
奇情小說 
[秘密汽車] [  東埜譯]  
　　第四章（續） 
　　滕逹道你回復了記憶性我等更是安心從此安心靜臥不再說一句話兒候那醫生到來咦密昔司斯德我正要尋你你來了麽那是再好没有了我等闖下一件禍事你看此時那女子又微微睜開眼來只見身旁立着一個笑迷迷的老婦人一張扁塌塌的面孔又白又紅幾道皺疊疊的凹紋有長有短滿頭蜷髮爛白如銀一道鼻梁崇高若嶺小眼睛嵌在肉裏大耳朶垂到肩頭修來幾世隂功積得一圑　氣只聽他說道我在隔壁巳經睡了聽得你們大呼小喊夾着這位姑娘呻吟之聲所以放心不下重新穿好衣服過來瞧瞧現在不要多說閒話費時了這瓶裏白蘭地酒太多他身軀嬌怯那勝這般酒力一茶匙巳經夠了讓我來服侍他你們把出事始末說給我聽滕逹就把酒瓶茶匙杯盞之屬恭恭敬敬授過去說道我們的汽車在轉角上出事只道要閙出人命重案後來纔曉得撞着這位姑娘的肩膀傷勢不重也是不幸中之大幸我們慌忙舁他到屋子廟這便是出事始末了斯德打了一個噴嚔說道夠了又回身向那女子道老婦手脚粗疏密司勿厭我年邁頭昏平居不輕容易出門一步索居靜處以待天年看護的職務巳經强半遺忘現在就木之年還得替密司稍竭棉薄也是三生有緣密司靜臥勿憂醫生快要來了滕逹立在旁邊說道密昔司斯德聽說我們今夜總算生平第一次冒險斯德道冒險嗎也算得是奇遇你看密斯豐姿綽約不啻天仙化身若不有這件意外之事做一個媒介我們安得和他聚首一堂呢不過用性命當作覿儀太不值得密司苦了咳人生如朝露性命原是不耐久的斯德一　壁叨一壁灌酒給那女子吃忽又放下茶匙摇摇手說道不要張皇你聽外而　然足音想是醫生來了說着一摇一擺的走出門外延接勃立南和一位鄕下醫生進來滕逹上前施過一禮說道逹克透三更半夜擾你不安這　姑娘方纔被汽車碰傷了你替他診診這傷勢不要緊嗎又轉身說道密昔司斯德你帮助逹克透何伯替那姑娘診治我們在後邊屋裏叙談勃里你隨我來 
救國儲金 
[中國銀行收欵淸單]  
　　七月五日第七十二次報告（續） 
　　第四百五十一册一號至一百號女學生黄學淑錢五百文合元二錢六分姚學軒錢五百文合元二錢六分吕廷瑞向上黄居桐同上吕正良同上黄成元同上陶嘉欣同上戚文縉同上叢吉之同上黄文銘同上姚長行同上戚裕德同上張進和同上戚東明同上黄文菊同上吕擇三同上傅正延同上女學生王羣華同上女學生吕學玉同上蔣維人同上女學生戚貴坤同上女學生李文交同上陶壽山同上黄居謙同上畢顯周同上畢亭浦同上徐振倫向上女學生王月華同上女學生李學振同上女學生李桂芝同上王琢章同上王煃之同上谷源連同上吳文彩同上黄文荷同上姜炳垣同上戚烈蓂同上夏虞坤同上宋錫五同上姜明基同上梁子孺同上陶仁聲同上傅仁川同上女學生吕振舉同上女學生黄金滿同上趙秀淸同上孫作安同上叢樹範同上陶書禮同上姚潤軒同上李鴻鈞同上劉敬修同上吕策亭同上陳國福同上畢玉泉同上戚烈　同上李元榮同上浦春　同上李茂先同上連子仲同上宋福和同上閻在文同上任亦生同上姜元緒同上畢傳家同上王行三同上劉雙成同上田乃惠同上褚曉田同上周淑貞女士同上許遠香女士同上戚學武同上谷玉秀同上戚學義同上戚春來同上戚春英同上畢海淸同上傅雙喜同上傅愛寶同上谷春華同上王翠喜錢五千文合元二兩六錢五分孫愛榮同上王松蔭堂同上梁玉慶同上洪興仁同上戚式古堂同上石玉德同上黄壽山同上劉震方錢四千文合元二兩一錢二分陶瀛海同上黄桂軒同上戚忠和同上戚玉山同上傅學泰同上劉忠恕堂錢四百文合元二錢一分女學生鄒桂秀同上女學生戚本松同上謝秀谷同上許心田同上劉德全同上（以上均威海來） 
　　第四百五十二册一號至二十二號（寶記照相第四次）歐陽慧鏘四元歐陽慶歐陽衢一元歐陽演歐陽洪一元李佩芳一元歐陽慧眞三元李堅一一元陳子莊一元鄧傑南二元歐陽竟如二元歐陽常耀三元以上均係寶記水果業華實兩等學校高等生全體十元又初學生全體五元川沙安基小學校學生三元楊省吾一元陸振亞一元高子卿二元張瑞甫五元洋商保險公司徐振聲十元鮑生柏二元陳傅輝五元江瓊玲五元楊詠淸四元 
　　第四百五十三册一號至一百號楊名璜二元丁彦邦二元盛宗琦盛宗珏二元朱培恩二元許錫喜二元郁功鑄二元鄒兆琛鄒兆琳二元王子靜二元蔡振二元胡敬思二元宋文鈺二元王同福二元張本磐二元徐士荃二元顧振南二元居賢能二元陳俊二元陳憲章二元莊禮慤二元王宗湯二元陳德坊二元祝宜春二元鍾秉璋二元曹可坊二元彭學賢二元葉善昌一元吳均一元趙福祥一元張兆雲一元王煥坤一元許藻鎔一元龔裘一元張德啓一元朱永澤一元袁景峰一元陳肇坤一元沈錫藩一元徐經褒一元徐宗諤一元吳韞珍一元朱宜續一元黄裔一元潘曾棚一元陳熙春一元錢端升一元張又彤一元朱允文一元蔡經緯一元方仁洽一元楊剛一元趙師甲一元曹祖興一元潘祖椿一元楊鏡心一元廖寶賢一元朱友仁一元田毓英一元張成儉一元張忠豫一元徐祖芬一元衞竹生一元吳承詩一元蔡默一元倪桐材一元孫鏡淸一元吕發政一元吳鑄一元陳洋林一元徐宗諤一元朱廷俊一　江蘇省立第三中　校减膳費五十元又學生十六人零積六元錢南山八元徐允夫八元黄詠甘八元吳伯揚八元吳旣亭八元蔣韵笙八元劉景陽八元張伯英八元鄒朗懷八元張季源十二元吳善慶六元沈義逹玉元李嘯蒼四元章德濡章德淇五元徐成茂一元陳　安一元陳煒棠一元盧明泉一元張春壽一元張之蓮一元張根生一元陳邦禮一元陳阿炳一元蕭正棠二元馬福生一元董海林一元丁熠一元陳賢廷一元 
 
 
 

Page 15

 
 
   
 
 

Page 16

 
 
   
 
