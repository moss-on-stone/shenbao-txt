# 1895 - 54 - 4907848

 

Page 1

 
 
[又解醫捐] [  申報館謹啓]  
　　本館勸募營口烟臺華軍醫費後承諸君子源源施助前已次第　　豐銀行匯去　銀二千圖兹又以五百圖　　　匯去内有三百圓由仁濟善堂代募惟是戰禍未息軍士每致受　　皿窮邊情殊可憫所望廉泉　水挹注　窮庶　醫藥之資不虞竭蹶而虎臣矯矯得以殺賊立功雀跂彌殷蚨囊待解已肅此布達敬頌德祺 
[新印醫醕賸義出售] [  圖書集成局]  
　　武進費伯雄先生近時聖手也先生著述甚富已梓行者爲醫方論醫醇　義兩種醫醕原本二十四卷兵燹後板釁無存先生追　　出　　　　而一隅之舉暗度金鍼矣醫方論則取醫方集解遯加評論示以範圍　神明于法而不泥于法者　局　　鑄鉛字潔白連史印成每　礪萍三　賜　者請移玉三馬路申昌書室及售申報人購取可也此佈 
[輿圖測量說上]  
經濟之學首推算數其次輿地惟輿地之學多備古今書籍固是要著而精細地圖尤所必需中國地圖　以江陰李氏摹刊六十四幅之本湖北官刊三十二卷之本根據内府輿圖爲大一統之圖世稱善本然李氏之圖有蒙古新圖而不及界綫以外各地官刊之圖雖兼及界外地而以歷年與各國所定界約内之地名山名水名求之　申往往　有若以界内之地據音諦審卽或偶得而道里方向難與約文脗合或謂官刊輿圖祗詳驛路所經之地尋常地名十中删去八九方向不准道里之數亦不確良由當時各州縣將本屬約繪圖稿呈藩司彚集全省圖報部節爲蕆事實則並未神細測量惟同治初年江蘇輿圖較爲詳密而亦因測量未精尚多約略之處近年會典館咨取各省輿圖有展期一年　載而告竣者民間不得寓目不知其測繪之工較之同治初年所辦之輿圖優劣若何而要之測量之法不可不豫　　求也謹詮次之如下第一類量遠近之器此有二種一爲長鏈二爲酒準與又形架今各處所用精細量地之鏈用　之與鐘表内之鏈略同長一百尺量地之時其鏈不可忽寛忽緊先安置一板令其甚平如遇熱度過於法倫海寒者　六十二度或不及六十二度則每度之漲縮差數定爲萬分寸之七十五愈熱愈長須减之愈冷愈短須加之如是方準用此鏈量十五里或二十里之地作爲圖中底線其餘各種緊要之線或用三角法求其長短則事半而功倍矣惟用　之時須備箭十支爲插地之用一端有圓頭易於拔出所欲量之二界須立表竿爲識後有二人量此底缐之長第一人右手持鏈之一端左手握十箭第二人立於起點處視表竿而令第一人對表竿而行至鏈已拉緊卽插入一箭於地内再向前行第二人向前直行至插箭處則第一人插入第二箭第二人拔出第一箭隨第一人行至第二箭處第一人插入第三箭依此而行用完十箭卽知第一人離起點表竿十鏈卽一千尺將此數記於簿内後第二人以十箭交還第一人仍依上法向前行再用盡十箭又記於簿上假如各箭拔過九次卽到第二個表竿第二人有四個箭在手内第一人立於第二表竿之處係六十三尺合於表竿上卽可知從第一表竿至第二表竿有九千四百六十三尺宣記於簿上以備遺忘若每用過十箭插一表竿於地内後來可將簿上所記之數與表竿數相合知其有差或否又可考所量者可成直線而無曲線否凡量地時地面有高低繪圖之時須照其平相距而繪之所以極準之量法應　鏈於地面用經緯儀測地面高低之斜度或用酒準平表竿量地之高低卽可得曲線變爲直線之數西人特設一表指明每斜度應减若干尺其斜度從三度起每加半度至二十度三十分止記相對之差數應减之尺數其表内所記之數係角與相對之正矢而半徑爲一百用此可省推算之工大爲有益酒準以玻璃管爲之中界少凸其玻璃管内盛酒幾滿惟留空處少許形如小泡若酒準置平其泡之中界合於酒準之中界此玻璃管裝入金類管内極牢固而靈準測量之事有用儀器有須位置極平器上必加酒準用一遠鏡與酒準相連又用一羅盤與遠鏡相連用此種器可量度各物點與平線之相距酒準之合用或否須考察而試騐之一酒準之泡不可太短太短則行動較遲然亦不可太長恐冷時酒縮則更不準二　管凸處之斜度應兩邊相同所以得斜度若干兩邊無異如是儀器軸之斜度與酒準之斜度等三周繞本輔而動其泡不可離中心四不論在何處泡之中間離左右若干相等五金類外殻須無徧頗如調過之泡在中間不改六若用表尺量泡之長表尺上二點相距應與法倫海表六十度熱時之泡同長若熱度更大則泡之左右界應在尺之二點以内熱度更小則泡之左右界應在尺之二點以外每測量一次應查泡之左右二界離二點若干記於簿内恐有少不平之差卽可推算離地平之差數七天氣大熱或大冷視泡之左右界之長不同卽應去舊表尺之點重定新點以上七事皆須詳慎在歐洲諸國有用一個點者測量之時亦必調換之而視泡之左右界與中間之點相等否如有差應在推算測量時之差而去之 
[詢謀僉同]  
　　本月初一日北京來電云正月三十日軍機大臣會同各部院大臣議定電致各疆臣詢問意見如何應戰抑應和可各發電報至京自述所見後接覆電皆言不應戰倘日本秉公商議俾兩國言歸於好則衆意無不願和也 
[上相瞻天]  
　　西字報館得正月三十日京師來電云李傅相入覲天顔皇上垂問一切軍情甚爲契合想詠皇華而奉使不難修好睦鄰也 
[英電譯登]  
　　二月初一日倫敦來電云俄國航地中海之各兵輪船已悉數調赴太平洋矣又云日本來信言議院各員允添籌銀欵以濟餉需 
[津電譯登]  
　　正月三十日西字報館得天津來電云傳聞佔踞海城之倭兵刻已突圍而出將近天莊臺宋保帥聞信馳來與之抵禦 
[詳記劉公島降倭事]  
　　西人來信云倭人自正月初一日起攻犯劉公島歷十餘日丁帥及各統領無不奮勇 
爭先後以力不能支祗得靜候援軍之至一日忽接烟臺羽檄知援軍未能調出不覺大失所望統領中有劉姓者忽率師退避丁帥見兵船日遭損失而劉公島東首有一小島亦被倭人所占各兵船煤火已竭購致良難倭人更内外夾攻兇猛無匹不得已於十四日召集張統領及各西員互相商議僉稱目下已束手無策不如善爲設法降順倭人乃於十 
 
 

Page 2

 
 
八日結就降書飭人乘廣丙輪船求見倭酋伊東氏名祐亨者申明來意書中大略謂兩軍相見愈戰愈酣我國軍士之傷亡者數已不少今欲救兵士之命願將砲臺兵艦讓與貴邦惟中外將弁水手兵丁切勿傷殘務乞善爲遣去如蒙允許則當央英水師提督作保人伊東氏復書云來函已悉書甲之語自當一一遵從准明日將兵艦軍裝砲臺之屬悉數納交將弁等人則應派出一船好爲送去閣下如欲至敝國亦無不可惟須俟停戰後遄回或仍思効力中朝則惟命是聽至英水師提督作保一事大可不必閣下素有名望余已深信所言矣明日十下鐘時還望有好音見惠丁帥接信復繕函鳴謝并言所統各軍皆須收拾行裝可否請遲至二十二日之後遣散伊東氏繕手札允之及十九日丁帥已死伊東氏又致書北洋某統領略謂十八日丁帥來函余已閱悉其時使者言丁帥已盡節余心大爲哀悼今請派一中國兵官中有權之人於明日十下鐘時至余所乘松島艦訂商一切余當迎之以禮所有前許丁帥之語今仍遵照辨理可也先是十八日午後丁帥在劉公島行轅中出鴉片一盒與張統領各服其半尚有楊姓統領本爲水師中最出色之人員至此突出手槍自擊其元而死劉提督繼之約同武弁三人背人服毒計以身報國者共有七人弁勇及各西人聞之無不失聲痛哭蓋以丁帥雖不甚明於軍法而所統各將士大有精於行陣者丁帥能深加信任是以死後皆軫惜良殷也事後某統領派員謁伊東氏議定章程倭人遂闌入海口將鎭遠平遠致遠廣丙四大兵船及小輪船六號盡行收馭各西人俱赴松島艦謁見伊東氏伊東氏一一訊問然後縱之使去惟將美國人好惟覊留以待援照軍律推鞫華軍各統領聞好惟之被覊頗爲悻悻各兵至烟臺後皆言所有物件多被倭人奪去向之索取每被以槍柄肆毆旣而倭人將棺木七具及留滯島中之敗勇用康濟輪船送返烟臺臨行倭兵官皆脫帽露頂在棺畔致唁詞二十六日康濟抵烟泊在烟臺之各國兵船調兵登岸致敬及至則棺木已舁至某處安厝矣聞丁帥之子將於日内奉故父屍骸回籍至由劉公島送回之各西人須俟冰泮時回至津郡又聞交戰十餘日華軍死者不多約共死五十人傷者二百人附近小島中死數十人傷五十人各船中死者寥寥惟多有受傷者兹以又傳言倭人將往大沽迤南攻大沽砲臺之後云 
[赤嵌城近事]  
　　臺灣訪事人來信云此處自防務加嚴後陸續增雄師百餘營每月約需餉銀三四十萬兩加以購辦軍械砲火爲數更多當邵大中丞綰撫篆時奏准在上海籌借洋欵二百五十萬兩前後撥解至臺時已數月中倭和議尚在可定不可定之間臺地海外孤懸寍使預防而敵不來不可使敵來而防未設唐大中丞爰電咨南洋大臣張香帥請代籌餉銀一百萬兩香帥允之刻已委會辦全臺籌防局務賴耘芝觀察乘斯美輪船至申匯解矣○欽差會辦臺灣防務厦門水師提督楊西園軍門於去冬恭逢皇太后萬壽慶典蒙恩頒到壽字衣料等件皇恩浩蕩感激無涯今正初六日又由軍機處交到奉旨恩賞用寳福字銀錢銀錁食物共三包由驛飛遞臺北營次軍門命盛列隊伍鼓吹迎入行轅朝服朝冠降階跪接巡撫以下文武印委各員弁莫不登轅叩賀歡洽逾恒聞此次得邀盛典者只軍門及聶功亭鎭軍等四員○臺灣自去夏興辦防務後通臺南北中及澎湖等處陸續增兵百餘營唐大中丞以爲防禦之道首在器械深恐各營於鎗砲等事或疎於操練或怠於擦洗因委府廳州縣及本署隨員人等分赴各處稽查計臺南委吕大令淼臺中委龍太守景惇澎湖委方游戎宗泰臺北金包里委邱大令春霖滬尾委羅太守建祥程太守祖福新竹苗栗兩縣委史大令濟道均俟元宵節過捧檄啓行○本任臺南府唐太守贊袞去冬恭逢皇太后萬壽慶典奉前巡撫邵大中丞委解貢儀北上至歲杪由京南下從上海乘某輪船至臺北時逢元旦就城内寅賓館暫駐襜帷翌日藩憲牌示飭回本城唐大中丞又以臺南大軍雲集雖有陳仲英觀察兼理營務處恐軍書旁午頭緒紛繁爰委太守爲會辦檄下之日太守卽趨轅謝委乘駕時輪船至臺南涓吉十三日接篆 
[武林官塲雜誌]  
　　兩浙候補運副蔡副轉德培隷籍丹徒爲原任四川鹽茶道蔡觀察逢之喆嗣自幼隨任在川於鹺務利弊頗稱熟悉惠菱舫都轉深重其才是以特委嘉興鹽局帮辦已於正月廿三日禀辭都轉量材器使浙西鹺務定卜日有起色也○浙江候補巡檢唐墨齋少尹江蘇溧陽之名士也工吟詠善書畫援納粟例需次武林二十餘年未得優差少尹處之晏如惟藉筆墨生涯以供薪水現經藩憲委署江山廣濟驛丞雖缺不甚佳而此處山水頗有可觀足以供畫本佐詩料吏隱高風當不以清貧爲慮耳○杭副都統常鶴卿統制於正月二十五日辰刻排導出鳳山門登舟東渡赴越致祭東陵省城各官送至江干而回惟理事同知溥睦泉司馬隨同前往陪祭○府教授陸柳浦廣文以名孝廉秉鐸武林去臘因病出缺已列前報兹其次公子近仁廣文聞訃開缺奔喪來省擇於二月初二日在署開吊初三日扶柩回蕭廣文年高德邵蒞任以來訓士有方大率以立品爲先而於考試月課與副堂陳連舫廣文精心校閱不憚煩勞今老成凋謝士林中追念遺型無不爲之垂涕 
[廉訪到省]  
　　新任浙江臬司聶仲芳廉訪於正月二十六日行抵嘉興省城得報後杭府陳太尊仁和伍邑尊卽泛舟迎接錢塘束大令因患外症請假調治未及前往二十七日辰刻廉訪舟抵武林門外下碼頭卽排導入城因衙署尚需修整暫在行臺小駐廉訪進城後命駕至撫署禀到廖中丞接見之下傾談良久然後辭出隨往各大憲衙門拜會比回行臺已鐘鳴四下矣當傳書吏給發紅諭定於二月朔日午時接印 
[兼署分司]  
　　兩浙嘉松分司黄子良通轉因病出缺現奉運使惠菱舫都轉札委杭紹公司高副轉兼署斯篆擇於正月二十八日接印任事惟縣試在卽四所商童向由兩分司考試未識屆時另委人代理否耳 
[宗師出棚]  
　　浙江學憲徐季和宗師定於正月二十八日出棚考試甯紹先於二十六日至各大憲衙門及紳士處辭行是日辰刻排導出西轅門轉運司河下經洋壩頭過蔗橋大街進城頭巷東街直上出望江門至上碼頭登舟向來宗師考試上江均出東轅門經大井巷出鼓樓直上由鳳山門出城今宗師改道而行蓋據形勝家言取趨吉避凶之意省中一府兩縣及三府教官均親往送行束邑尊所患外症業已全愈於二十七日銷假故是日亦與送行之列 
[鬼臉城春眺]  
　　金陵訪事人云唐昆華太守光煦以皖水名才作江南循吏去歲十月奉檄代理江甯府篆事無鉅細必躬必親並不存五日京兆之心稍事暇逸兹者瑞茀侯方伯祝嘏回省已奉張香帥飭回本任胡芸臺觀察回鹽巡道任李筱軒觀察回江甯府任故唐太守交卸在卽金陵人士咸不免攀轅臥轍之思矣○倭奴犯順各處募勇防邊户部以餉需孔殷奏准向民間息借凡在食毛踐土者無不踴躍輸將獨金陵有驢子者坐擁厚貲再三梗令入押後卽將各省店業改易牌號且變其姓爲侯有善謔者曰是非侯實猴也其殆驢子之變相歟驢子掀其長耳若不聞也者○新正二十二日平明督中協　鎭戎城守協袁鎭戎及某遊戎率領在任都守千把各戎曁督標中後左右四營護軍中前左右四營營官哨弁共四十餘員排列隊伍旌旗鎧甲一律鮮明齊赴督轅叅見張香帥時報時鐘甫交八下忽聞三聲巨砲中門洞開排出全副儀仗銜脾旋有戈什哈先鋒官多入擁護八人顯轎轎中安置白盔白甲鑼聲震地鼓樂喧天迤邐至小營是處先已紥就綵亭上排金喜字香案一座一時砲聲隆隆各隊咸鳴槍以和各宮弁同向東北方叩拜畢用四人舁綵亭拔隊向督轅而返旣至轅外復聞砲響三聲中門大開俞袁各鎭戎並戈什哈先鋒等官將盔甲顯轎並綵亭喜字送進復行叅賀禮始各辭回隨見四人將綵亭喜字舁往藩署鹽巡道署江甯府署上江兩縣各署諺謂之曰送喜云○夫子廟前每有江湖賣解之流張布幄以招人入覽且或彈唱淫詞艶曲排設賭局骰攤衣冠中人望而裹足保甲總局章觀　惡之特飭四福巷卡弁馬把戎督率地甲親兵嚴行驅逐目下居然肅靜無譁矣○機匠劉長春混名進街虎年方三十左右無惡不作人皆　之保甲總局章觀察香悉情由飭弁緝塩而劉精通拳術無有敢近其身者一日東花園卡弁陳漢亭守戎至膺福街中途猝遇舉手扭其辮 
 
 

Page 3

 
 
若提小孩然劉不畏縮不敢搘撑遂被解至總局觀察發交讞員朱大令之斡嚴加訊鞫供出劣跡多端因笞責小板一千六百下荷以巨枷發膺福銜示衆省城士民咸頌守戎之神力不置 
[鄂省籌捐]  
　　湖北訪事人云計臣以軍事未已需餉浩繁擬卽籌集捐資以供軍餉大憲奉札後卽由署藩司惲菘耘方伯出示遍勸紳商同襄義舉譚大中丞更委候補府余太守肇康總辦捐局事務已於正月十七日渡江至漢口設局舉行其餘各府州縣地方由原籍辦報彚册解省咨部想武漢萬商雲集殷當甚多當不難宏濟時艱輸將踴躍也 
[毆江淑景]  
　　温州訪事人云温處道宗湘文觀察捐廉佽助恤嫠會洋銀一千圓郡人士交口頌之○新委瑞安厘局委員黄鏡芙參軍兆蓉於正月二十五日清晨附招商局普濟輸船至郡寄寓東陽春客棧旋卽禀見道府各官聞定於花朝前三日赴瑞○永嘉縣沈子榖大令於正月二十三日之晚帶同刑仵書役詣枏溪嶺頭相騐屍骸聞嶺頭民風頑悍此次因械鬥而傷斃四五人未知大令如何辦理也○二月初五日爲上丁釋菜之期温郡雖已添設佾舞生然衣冠未能濟楚宗湘文觀察特捐廉俸俾得樂備禮明並預請府學教授朱眉生廣文挑選清秀儒童演習歌雍舞佾定於二月朔請觀察指示一番然後齊集大成殿試演○管帶右哨親兵小隊李少城都戎茂青前駐南郊法嚴寺兹移紥資福寺又就城外添築女牆建造砲臺以資防衛○正月望前沈俊臣守戎平和由省會公旋招募新勇一旗帶赴省中調遣現已募至過半而應募者仍紛至Ｄ來云○永嘉縣沈明府到任時考取代書十有六名今正開篆後因有潘某者赴憲轅砌詞朦控圖Ｄ命案因諭令裁革其半現在僅留八名○宗湘又觀察訪聞西溪韓埠航船每因人多擠擁以致潑沈特自分鶴俸請紳董潘君丹生等添置義渡船二艘○某土店近忽擴充門面以期推廣生涯詎料改觀後屢肇火災店主惑於婦人女子之言迭召羽士設壇建醮而火仍未已正月二十三日竟三兆焚如蓋亦不自小心所致也○永嘉龍燈甲於甌上元夕鬥麗爭妍火樹銀花城開不夜二十二日晚又添滾龍四條齊集大校塲盤舞一時觀者密如堵牆○正月十七日未刻東門外山下埕大肚塔後某甲向柩前焚化紙錢以致延燒棺木屍黑如炭臭穢難聞旁有一棺焚去半截聞係姚姓女於客秋新故者 
[開庫例誌]  
　　浙省藩庫自去臘二十七日封庫後各縣解徵銀兩暫寄外庫兹趙展如方伯走於正月二十二日卯刻開庫庫吏人等先期住宿至五鼓時早將開庫應用各物逐一安置妥帖俄而一府兩縣均命駕前來藩司首領官亦陸續到齊庫廳程大使接見後暫在官廳小憇至黎明時趙方伯已命駕到庫一時鼓樂齊鳴方伯朝服詣庫神前致祭行一跪三叩首禮然後升座開庫各官進賀書吏叩參畢卽排道回衙 
[兼辦營務]  
　　浙江湖州地方雖非海疆而地近太湖并與安徽廣德交界時有盜匪故防軍調紥彼處者共有六營現因營制未盡妥善署湖州府郭榖齋太守於正月二十四日親自上省面禀撫憲謬榖帥素重太守之才卽命太守兼辦湖防水陸各軍營務處倚任得人何患外侮之乘哉 
[消息靈通]  
　　兩江總督張香帥以倭氛不靖擬於通海等處添設電綫俾得消息靈通前已早有所聞祗以未見明文未敢筆諸報簡兹接揚州訪事人來信云揚州府沈太守於正月某日接准電報總局移開奉欽差南洋大臣署兩江總督張檄飭添設金山乍浦至川沙通州至揚州海州至清江電綫以重防務藉報軍情等因遵卽購備桿綫派員分往各處察勘地道誠恐綫道經過之處愚民無知出爲阻撓應請先行出示曉諭並請於開工時飭縣簽派妥役沿途隨同照料云云因於某日出示曉諭周知一面飭屬於委員開工時遴派妥役隨同照料現聞金山已將工竣通州將次開工約花朝前卽可接至邦上矣 
[鹾務述聞]  
　　揚州訪事人來書頃聞白下友人述及兩江總督張香帥以刻下軍需孔亟籌餉宜先因思兩淮鹽課爲國家進欵人大宗京外餉源所關繫亟宜設法疏銷以期課餉充足疏銷云何莫要於講求緝務整頓鹽色兩端刻已擬定章程大旨謂緝私各卡每處巡勇無多幾同虚設專恃額設及調派各營然各營弁勇保無畏葸不前以及得規包庇等情應責成運司認眞整飭卽非運司節制之營倘有前項情弊亦令據實詳請嚴懲至鹽色淮北係池滷曬成以太平中富爲最佳淮南以眞梁爲上色正梁頂梁次之然必於煎曬時禁止攙雜否則上色亦燮爲次色矣應責成分司塲員實心經理至塲鹽到棧應由儀棧抽騐如有低次立卽分别降價另重並將該塲員記過引鹽到岸應由督銷抽騐如有灌滷等弊卽提江船户究辦總須一律純潔庶可敵川粤閩潞之私至船户夾帶重斤沿途洒賣應飭緝私各卡認眞查緝止下已通飭運司儀棧各岸督銷一體轉飭遵辦矣 
[方伯赴甯]  
　　江寍藩司瑞茀侯方伯前日由蘇回滬卽擬乘輪返寍已誌前報兹聞方伯已於前晚乘江裕輪船啓行本埠各官齊詣碼頭恭送如儀 
[詳紀俄統帶舉襄事]  
　　寄泊上海之俄國賴斯罷泥克兵船統帶姓齊洛夫者内腎染病至公濟病院求醫時已病入膏肓無從療治延至本月初一日一命嗚呼隨於院中如禮殯殮定於昨日午後四點二刻舉襄前導有樂工數十人沿途奏樂繼以團練兵步隊其隷德國之藍衣兵在前餘國紅衣兵在後隨有團練兵隊中列陣圖兵砲兵馬兵及本船上唱經人一希臘教中教師手執香爐沿途彳亍教師前有一兵官手捧墊褥上綴寳星三枚衆水手捧執紼者所贈花圈尾隨其後中有一大花圈交插俄國國旗兩面棺用貴重之黄木製成置團練兵隊中砲駕上棺上覆以俄旗并置兵官之帽棺後各領事官團練兵隊各兵官本船各兵官肅恭本送末後有本船兵一隊高執洋槍以便窆時燃放另一隊則並不執槍再後爲英國水軍法國水軍日斯巴尼亞國水軍迤邐過大橋由浦灘入法租界折而西至八仙橋墳地下窆總計送葬之兵不下一千名馬車多至數十輛殯儀之盛見者嘆爲得未曾有 
[祀事孔明]  
　　前日清晨本縣黄大令偕同本縣縣丞吕慶堂二尹典史蔡季卿少尉主簿林珍雲少尹鳴騶至西門應公祠拈香致祭爼豆馨香千秋弗替九原可作庶無遺憾矣松海防同知劉乙笙司馬亦排道詣吳公祠致祭循舊典也 
[砲艇如林]  
　　江南提督譚青崖軍門因念海疆多事防守宜周飭標下各哨弁將向泊松郡之各砲艇分泊各處按叚扼守已列前報兹聞各哨弁奉飭後業於前日將各砲艇分泊自松城南門大張涇起至本埠南黄浦龍華港止聯絡聲勢刻下黄浦江中旌旗拂拂鼓角嗚嗚遠而望之Ｄ覺可觀也 
[濬河開工]  
　　浦東澕漕澾港經董孫旗勳等禀請開濬迭紀前報兹由黄大令飭該董於上月廿四日設局經理定於昨日開工雇就民夫以畚挶從事并將黄大令兩次告示照録於左該處澕漕澾港現已定期興工岸灘竹樹蘆茅業主芟伐清通俾便人夫運土免致登岸擠擁沿河浮厝停棺赶暮柩主搬動倘查實無柩屬地保擡埋義塚地保傳諭通知毋得違誤要公又示曰該處澕漕撻港業已填壩開挑示爾各圖河夫務須齊集早到黎明一律上工不許緩延缺少出土十丈以外毋許貪近棄倒薄暮將次停工各開水線一條地保夫頭人等傳諭一體遵照 
[滬南瑣語]  
　　本城各民圖董事前晚循例督隊齊赴縣署大堂坐候會哨黄大令適有要務公出未回各芊守候移時始各領隊分道而歸○昨日縣署頭門土地祠神誕由差役禀明黄大令雇清音班演唱竟日以答神庥香烟缭繞音韻鏗鏘觀聽者甚衆 
 
 

Page 4

 
 
[失慎卽熄]  
　　前晚八點鐘時英界薈香里之某姓家潑翻火油燈以致延及牀帳火勢炎炎幸知覺尚早立卽上前撲滅僅燬去牀帳一副雖未成災然左右已受驚不淺矣又三十晚胡家宅鶴鳴西里亦因失火延燒牀帳以致焚斃四歲幼孩吁慘哉 
[失火罰鍰]  
　　興昌里一號房屋王一生家失慎延燒左右鄰居經葛同轉提集人証迭次訊供屢詳前報嗣以鄰居公禀有火油燈安放床上似屬有意縱火必須澈底根究昨禮拜二堂期葛同轉會同祁繙譯升座包探仍將一干人解案請訊三號鄰居朱洪餘胡順之五號鄭耀庭許松生等各投案伸訴被害苦情同轉問管房人王阿祥曰當起火時爾係第一人上樓究竟所見若何王供上樓時火已通紅不可嚮邇王一生供火油燈放在東首近壁通宵然點諒必因此遺火然小的亦不過揣度之詞女傭殷朱氏供但見蚊帳火已上炎不可收拾朱洪餘供見有文油燈在床上同轉謂照此情形因火油燈遺火可無疑義遂與祁繙譯會商謂此案供詞各異惟統核各情斷非有心縱火惟王一生不應疎忽以致延燒左右鄰居咎有應得著罰銀三百兩以一半充公一半撫卹被燒各户一俟領到保險銀兩如數交案王一生供尚待與母親商議　　謂無庸多瀆著照斷遵行許松生禀所失田單契據求請移縣備案同轉著呈具禀詞准其移送王一生仍交原保衆鄰居各遵諭叩謝而退 
[徒勞往返]  
　　虹口賭風鼎盛屢經懲辦終不能絶其根荄邇日江海關道劉康美捕房一面諭令上海縣　大令委縣丞吕二尹飭差會同英公廨差役趙金等於昨日十一下鐘時協同包探兜拿衆賭棍早有所聞各自銷聲匿跡無奈喚二圖地保至令將地主交出俾得回署銷差 
[武士銘恩]  
　　本館昨承韓陽生大善長惠函云現聞奉省開局醫治受傷軍士尊處爲之籌資轉解此非尋常善事可比不勝欽仰兹由信局寄下英洋五十元敬煩彚解爲數甚微聊盡愚衷而已雒誦瑶函具見大善長拯卹瘡痍仁風翔洽惟中有奬師語殊覺愧不敢富耳又承中西大藥房助烟台紅十字會軍士醫費洋廿元又陳應均善士爲妻産後大小平安還願助洋十元又代席移助洋四元又桃儀助醫費四元八角又願保平安助洋一元又張福旺助洋一元又無名氏助洋二元求弟病速愈又致大局來朱錦心助洋一元又吳宅助洋一元荷腰纒之屢解鐫心版以銘恩本館惟有代千百傷兵馨香禱祝焉耳 
[彚解營口烟臺醫院經費]  
　　謹啓者北洋倭氛不靖士卒用命疆塲慘遭戰傷情實堪憐承西人好善營口烟臺設立醫院收養醫治經費浩繁勢恐不資敝堂竭力代募於昨日彚同申報館解往英洋三百元聊爲接濟惟望食毛踐土薄海仁人互相解囊俾免竭蹶是爲至禱頃奉到慎餘堂爲生頸患瘰癧漸次見愈助紋銀二十兩以冀速痊又婁水萍寄生助洋五元施當其厄定邀天佑登報叩謝布告公鑒上海六馬路仁濟善堂董事施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　四百五十五號華捕拘送吳彩　至案禀稱昨有張啓雲在途行走吳卽上前碰撞據張言失去帽子一頂金約指枚爲此拘請訊究張啓雲投案供稱昨日在途行走被彩郎有心碰撞乘勢攫取金約指一枚並失帽子一頂共值洋三十餘元請究吳彩郎供　心碰撞光天化日之下安敢攫取人物通刺遂向秦探詢問據言其中情節支離失物殊難憑信通刺商之易副領事以張啓雲所控無憑著飭　查明再核○李蘭生在祥太行爲帳房有堂弟李友堂時往吵閙昨日又往肆擾當卽鳴捕昨晨由包探秦少卿解案蘭生投案申訴前情請爲訊究李友堂供日往吵閙自知不合以後不敢再往矣現在情願自行回家通刺准之○王阿金在寍波路火塲檢拾物件經二百八十七號　　解案請究通刺略詰緣由判將王阿金管押五天○陳文龍在虹口賭檯司望風之役兼隱時兜攬賭客昨經包探張阿五拘獲送廨請究通刺　陳乃賭棍著令荷校五天發犯事處示衆以昭炯戒○瘋子徐小生昨日闖入寳豐湖絲廠攫取女工徐阿金之銀押髮一枝經包探何瑞福拘送請究並稱徐小生却係瘋子時發時愈徐亦自知犯事甘心認過旋有徐之兒子投案願隨父親徐小生回家醫治通刺准如所請押髮一枝給還徐阿金○積竊王雲卿昨日混入東興棧竊取住客高季坪之皮馬甲水烟袋等報捕後由包探顧阿六緝獲人贓送案高投案申訴前情求請領贓王雲卿供松江人偶然行竊惟求恩典通刺判將王笞責一百板送回松江贓還失主○顧探又解竊取朱鎰三衣服之王阿金到案請訊朱供家住山家園曾有衣服寄存張家花園實被王竊去小的未及知覺不料前日又欲到家假冒三少爺之名借去皮馬褂夾衫等件旣知其事卽投捕房報失現旣拘獲請爲究追王供因朱欠小的洋銀九元向索無着故取衣質錢所質洋八元九角與王友亭分用通刺謂王曰欠債還錢乃事之常爾不應騙竊人之衣物遂判將王阿金管押捕房一個月期滿送回甯波○顧探又解收贓之舊貨店主王瑞福到廨請究王供實因不知贓物先後收買牛奶瓶一百三十只求請恩宥通刺判將王瑞福罰洋三元充公○每當輪船進口尚未停泊卽有客棧中接客夥乘坐杉板爭先上船接客殊屬危險昨有水捕唐寳榮見舟子陳阿狗載客爭先有違捕房章程當卽送案請究通刺問陳曰爾船渡何人答稱　大方棧接客一人小的受顧不得不然通刺判將陳阿狗押候傳到大方棧接客夥於禮拜四覆訊 
[法界公堂瑣案]  
　　鞋度作王恒香與銅匠作陳長生因轉租房屋擅自開鎖口角爭毆　將李炳才眼珠擊瞎訊斷情形早已詳紀鑿報李炳才以目已失明終身貽累心實不甘法捕頭亦以陳長生太覺便宜飭探傳到原被解請　同　復訊並按照中國律例治以應得之罪昨日李炳才投案禀稱奉諭至醫院求治無如眼珠已壞無可挽回業已剜出小的終身受害苦楚不堪同轉向陳長生曰爾因何用鐵鍾擊壞眼珠若易地以觀爾自問如何前雖已罰洋四元掌頰四十下未免太覺便宜著再罰六元並笞責二百板若照律例辦尚覺法輕情重又提王恒香到案謂曰李炳才爲爾傷　眼珠爾亦當代爲憐惜著助醫傷費洋四元以後再行酌量周濟李炳才不肯領洋嘵嘵爭辯仍求照例懲辦同轉命退出無庸多瀆○薛永江禀稱在馬立師德和兩家洋行收租前日因事至新北門被賊挖去收租摺二扣報知捕房拘到扒竊王金寳解案請懲包探禀此事積竊案牘重重王供前在英界犯竊二次同轉見其年尚幼穉著責手心二百下包探又禀此竊年已及冠同轉著改爲笞責二百板○王阿元禀在同茂昌報關行爲夥失去燭扦一只吳阿炳禀在南誠信爲下手失去烟燈烟盤各件因此歇出竊賊王阿生業已拘獲求請重懲王阿生供在地上拾得押票持錢贖出包探又稱此竊在英界犯案曾經遞籍同轉著押候笞責二百板依舊送縣遞籍○吳雲山禀稱陳子卿糾同流氓將小的輒至某茶館评理强欲小的罰出酒筵二席嗣經伊之同黨出爲排解令小的將衣服當洋四元交陳收去小的心有不甘求請究辦陳子卿供前者小的曾借衣服與伊今向索討並非拆梢同轉謂糾衆拉吃講茶非拆梢而何著押候笞責一百板追出原洋給領覓的實保人以後不准犯案○包探禀稱李高三在金利源棧房竊取紫銅一塊人贓並獲解案請懲同轉著押候答責五十板紫銅一塊飭送金利源棧房收領並著掣給收條呈騐○高朱氏控蘇金元欠洋二百元一案迭經同轉提案訊供並著覔保出外理處兹以在押日久無人具保原告呈請送縣同轉准之著將蘇金元移送上海縣辦理原告高朱氏著自行投縣備質○普育堂朱董函致葛同轉稱去年七月　發堂留養醫治之瘋男毛連堂現在病益加重勢甚可危同轉仍令留堂醫治 
[美界捕房紀事]  
　　昨日偷兒錢阿德掩入楊家灣天賜里王阿順家躡梯上樓竊取水烟袋銀醫釧銅銚衣服甫欲出門適王自外至當卽拿獲交包探竇如海解入捕房旋復查知錢竊案纍纍因押候將贓物弔齊解送英公堂請辦○掃街去某甲失去馬褂二件聞係吳壽祥所竊扭入捕房吳堅稱誣指捕頭遣包探張阿五帶出稽查旋查得吳並非竊贓捕頭怒甲誣良爲竊申斥一番○江灣人朱丙村傭於北蘇州路第九號門牌某西人家去冬辭歇後無所事事前晚十下鐘時溷入西人臥室竊取銀茶盃羢毯衣服西人驚醒喚包探張阿五拘入捕房昨晨　頭仍遣張探查得朱曾在蘇州路第十號門牌屋内竊得衣服并竊泥城外某西人家各贓因於午前將原贓一併吊齊押候解送英公堂請辦 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
