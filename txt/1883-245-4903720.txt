# 1883 - 245 - 4903720

 

Page 1

 
 
[購到古今圖書集成] [  點石齋主人啓]  
　　古今圖書集成要白紙而完全者甚少本齋徧處訪求近已購得紙色光潔並無缺張脫卷以此照印不特字跡一律易以動目并可省許多抄寫工貲一俟股分招齊卽可開印現在已將書樣攺作直行紙張加寬字樣放大而股銀仍每股一百五十兩掃三期交收蓋寫樣之工資旣省股銀不必加多也誠恐諸君懸盼用特布知 
[招股縮印古今圖書集成啓] [  點石齋主人啓]  
　　國朝康熙年間　廷臣蒐輯載籍將以分門別類彙成一編以爲藝林之大觀五易寒暑怡藏事進呈　乙覽　賜名古今圖畵集成仍　命儒臣重加編校越十餘年未就雍正時復　詔虞山蔣文肅廷錫督在事諸臣成之凡爲目四十爲巷一萬爲冊五千二十爲函五百三十二上自歴象下至方與以及明倫博物理學經濟靡不畢備圖則鏤銅爲板字用　內府珍藏之銅活板排成共印六十部　頒賜諸王大臣外餘以分儲名山石室洵海內之鉅製也迄今諸友邦聞之均驚駭讚歎以爲卷帙繁多當以是書爲首屈一指誠哉中國爲文治之邦也惜當年竭諸臣之才力費　內庫之金錢而所刷印者僅此數十部茲已事隔百餘年剝蝕消沈流傳漸少若再越數世恐祗存其名而盡歸磨滅豈非一大憾事哉因思本齋現有照相石印之法擬將此書縮小照印惟工本太鉅且非點石齋一處所能告成須得另設－處廣招人工約三易星霜當可脫手是以現欲集股份約一千五百股每股共出規銀一百五十兩分三次收取其第一年收銀五十兩第二年再收五十兩至出書時再收五十兩每次收銀照數掣發收據俟三生完工每股取書一部本齋除照股外誓不多印－部倘印成後有股諸君或不願取書自閱本齋又可另立一售書公司凡有股者存書一部則掣給售書公司股單一張其書定價每部約六百兩上下裝潢當格外精雅外以文木爲箱俟發售三月卽將所售之書銀照股勻攤以昭公允售盡停止其售書之事本齋亦願經手惟每百兩取回用銀五兩耳現定於本年五月初一日起掛號大約越兩月可以開工至開工後不再收股欲入股者請先將銀五十兩交至申報舘當由申報舘點石齋蓋用圖章並由美查洋行主人親簽西字爲憑給發收單并將現已印出之樣張一紙隨收單附閱將來此書開印版口之大小悉照此原樣紙其字已校點石齋所印之康熙字典放大蓋取便於翻閱也如遠處諸君亦願入股其股銀可由票號匯來收單卽交原票號帶回轉寄當亦無悞也按刋印此書工本頗多近數百年內恐未必有大力者重刋則今之所印者數傳後必當視爲珍帙故海內藏書家苟欲爲鄴架曹倉增色伏祈早來入股爲盼 
[書法事風傳後]  
　　泰西立國之體與中國不同某經國之道亦與中國異彼土之廣合計全洲不過四分亞細亞之一而諸國自古相傳皆爲名國左相維持不能兼併卽壤地最狹之邦不能與諸大國勢均力敵而制度盡善大小相維列於公會之中亦無人敢啓弱肉强食之念故諸國之興大都中國漢唐之也國中或不免放弒篡奪之禍而千餘年來忽分忽合之局則無中國之擾擾也法之拏坡崙稍效秦政之爲欲統歐洲而一之事已垂成而諸國之遺民各擁舊主以復國一且敗亡死於荒島其事與陳勝起義天下豪傑並相響應如出一轍而維也納之會諸國因之復興則又甚於攘臂之呼六國終不能有後也自是以來輪船鎗砲之利通商經營之廣諸國各殫心力以爲之致富致强皆成敵體之國而卒無有繼拏坡崙之志者可知歐洲之局列國之局也非一統之勢也旣不能成一統則壤地相接申畫郊坼無敢凱覦但斤斤焉自守其故土而已統觀諸國如俄之跨有兩洲疆域極廣此外若日耳曼奧地利西班牙及法蘭西爲彼土之大國然拓地不過廣長三千里風俗浮華人多智巧不肯如中國古時四民自食其力各安樸陋之習而國中所出實不足以濟君民之用於是不得已而特重商人甚至國勢之盛衰國體之榮辱亦均係乎商人商多且富則國亦日見其富商少而貧則國亦日見其貧關榷歲入之數什伯倍蓗於田土葢以爲國本在是也以國中之商運國中之貨并非己國之貨而亦運之然且以爲不足欲尋新地於數萬里之外以大其開拓之謀而後國家有用商可出而應之也商常處於富民常處於貧以商之則濟國之用而其餘更以養民於是舉國之民聽役於商矣以國之民實兵之伍而其餉亦出於商於是通國之兵保護夫商矣合一國之人而分官商民兵四等官以治事兵與民屬爲商以生財兵與民亦属焉故商之权侔於官惟其國勢之所重在此而不以爲嫌也顧有時聽命於商人而因而爲國家之累者如法國之攻越南也彼其朝廷亦明知越爲　中朝之屬不然曩年取西貢以爲通商埠頭法之兵力豈不能并取東京徒以久𨽻中國版圖公法具在不較輕違故於西貢亦僅借東來逆旅爲名未嘗明言取地之意也風傳謂法初無取越之意實因前探紅河之商人心豓越之內地與中朝滇邊礦產之富欲事探取慫恿外務大臣激成此事語雖風聞而事蓋實有之也目下通商英法最爲著名兩國之勢法居日耳曼意大利之西而日斯巴尼亞之東土地之廣可爲歐洲之雄而隔海隣英迭爲盟主英之三島廣長不過當法地之半乃東來之後南洋利權英得十之七八而法與諸國僅共得其二三此非國勢之所限而實人謀之不臧一旦法人奮起將使四洲之上貿易之權攺而歸法誠知其難苟能別出心計使自後南洋之利英法均平則國家亦何樂不從夫於通商定局旣久之後而欲別出心計以益利權則惟有規取他國之地而已商人之請所以得行者職是之故卽其攻馬達加期加也亦同此意耳越南孱弱中國待藩屬者册封進貢之外不相顧問同光以來仿習西法精船利械固已有之然終非能戰之國且積習因循遇事不决若聞取越之信整頓邊防致詞詰問而我之取東京已久矣五百萬佛郎兵費豈虞不繼哉此固法人深思熟計謀定而後行看而孰知事變不測尚有劉義其人爲越出死力竟至屢戰屢敗兵殲將亡如此其甚也耶目前法人進退維谷調兵無繼至籌餉則餉已不支至於外務大臣稱疾引退由內務大臣兼攝嘻其國中情形如此而駐越將帥尚思黷武窮兵剪滅朝食何其不知量也吾謂此一役也不特法人當鑒其失卽諸西國之以商爲國本者亦宜惴惴爲夫泰西之商利在於國原非中國營私財者比第徇商人之欲而輕啓與國之釁卽獲全勝猶違公法而矧乎勝負之不可知也 
[諭旨恭錄]  
　　○七月十一日奉　上諭游百川陳士杰奏外委搶險捐軀懇恩優䘏等語千總銜候補把總山東劉東汛經制外委金玉璽於本年六月間因齋東縣東關外隄埧被黃水冲激異常險要該外委冒險搶工被溺殞命深堪憫惻着交部照軍營陣亡例從優議䘏欽此同日奉　上諭前任湖北提督傳振邦由侍衛薦升提督前在各路軍營帶兵勦賊迭著戰功宣力有年克稱厥職本年正月因傷病舉發准其開缺調理兹聞溘逝軫惜殊深着加恩照提督例赐䘏任內一切处分悉予開復应得䘏典該衙門察例具奏欽此 
 
 

Page 2

 
 
[電音彚錄]  
　　○前報言鳥倫地王戰敗身死一節兹接到倫敦本月十五日發來電報言鳥倫地王西底滑育僅受傷而未死刻已醫治痊愈並聞鳥倫地兵與鳥西別婆交戰大獲全勝云電報又言中國在德國基夜爾地方定造兵船兩艘 
[寍城失愼]  
　　○十五日寍城東門內失愼焚去房屋五間至其起火之由及一切詳細情形容俟續聞 
[皖省近事]  
　　○皖垣近因貧民之來就食者太多大憲特籌欵設局備米平糶米一升價十九文麥一升價十五文大口只能買五升小口三升委李參軍督理斯事云○初二日由縣監提出案犯二名正法該犯任意暢飲喝雇小轎而至法塲年皆三十餘面貌凶惡一路駡不絕口聞係淮北盜案內之凶犯也○平糶米麥原爲貧民而設故李叅軍與譚邑尊會商先飭差保按門牌清查其眞極貧者由縣給票俾持票赴局價買不謂有離城某鄕地保要按丁索錢二文如不給錢票卽扣住嗣爲委員查出當將地保重責枷示云○藩憲盧方伯以民雖得食而疾病堪虞復捐廉飭藥舖製配痧藥霍香正氣丸着親信家丁在署前施送災黎感德交口頌之○初九日上午潛懷兩縣之鄕民約三十餘人由廣建作春工完事回籍雇五艙船兩隻路經省垣西十餘里之山口鎭湖內陡遇暴風二船沉溺連舟子計四十餘人只救起九人餘皆溺斃將到鄕關猝投水府雖曰定數亦覺凄然 
[秣陵水患]  
　　○秣陵自四五月以來晴少雨多自六月以後連日大雨今年東關閘壩全開秦淮及青溪一帶水勢本盛加之以兩河流異常泛漲四象橋下水已上岸其餘亦間不容寸幸月初天氣暢晴青溪水勢漸退近水人家可免其魚之歎矣 
[秣陵遘疫]  
　　○秣陵近日天氣陰晴倐變寒燠不常以致釀爲時疫城南彩霞街側鷄鵝巷內某姓全家六人一時俱病未及兩日竟死其半其餘三人亦呻吟不止不能保其無死此外病者不一而足於是居民無不惴惴云 
[不須金屋]  
　　○金陵有一種小妮子年自十二三至十七八不等專在人家代操作之勞曲房深處靡所不到人家以其年稚無知閨房笑語任其共見共聞而不以爲諱此種人籍隸六合者居多初猶依母奔馳繼則自食其力其工資每月不過三五百文名之曰小帶子四福巷某公館內用一小帶子已數年矣來時髪僅覆額見人喜憨笑而風韵已覺不俗尤能得人意主人常留意待之呼爲解語花上年其母來以女大當嫁爲請女亦願及時嫁查可以遺禍東風乃主人恐佳人之不能再得輙逡巡不果久之則黃花女已倒繃寗馨兒矣至是主人爲此一塊肉不忍取其子而棄其母前月其婿已探尚消息挽其母同來看視果搜出哺乳痕迹急欲鳴官詎其母陡然變卦情願以掌上珠爲宦家小婦不願使隨窶人子作鄕里夫妻便直告主人婿家於前年失愼庚帖已燬刻下媒妁一無存者彼乞兒尚不知吾女年幾何癩蝦蟆胡想吃天鵝肉耶主人給以百金俾自出浼親隣與婿調處永斷葛藤事過卽迓入公館俾老村嫗勿再僕僕江上作　下生涯刻聞其事已風平浪靜矣惟當時與如去人同列者誦賤日豈殊衆貴來方悟稀二語若不勝歆羡云 
[白門雜述]  
　　○鍾山書院制度一如衙署近因山長錦帆未返絳帳虛懸閽者老眼已花鎭日無事不免打盹乃甫入華胥忽有鄕人四五輩來城喊冤喘吁吁急奔而入高聲一片閽者不知爲誰欲奪門出視不料正碰在高棚上血流被面怒而亂誓鄕人又認爲薄言往愬逢彼之怒不敢駐足經舘人告其故鄕人始悟其一悞冉悞然已吃驚不淺矣○路旁時賣故侯瓜門前學種先生柳今日竟有仿其意而行之者金陵舊王府向歸駐防衙門經理有某甲租得府地一片就所居環植柳數株此外悉種蔬菜夏則瓜纍纍滿地俯拾卽是一日鄕人負米一袋經過其處竊一巨瓜欲去經邏者擒而奪之其人不服邏者卽扭而鳴諸官砍重其罪更添一瓜挾之以行官見重　而挾兩瓜頗不便卽命邏者試演而觀之詎米袋在肩旣掇此瓜則彼瓜萬不得入手官遂指破邏者之奸計各責數十板且罰邏者出一瓜給鄕人抱之以歸並戒其毋爲雞口致苦牛後云○近聞江　賈明府以燕寢凝香敵體無主爰就名門擇嘉耦現諏本月二十日吉期行親迎禮在省各同寅多置羊酒往賀頗𤍠閙明府爲當代華　固不必以射雉如皋始笑而言爲大夫慶矣○四象橋迤東至駐防城周圍十數里昔爲燕雀湖故址經宋王安石發民夫塡塞築圩爲田後雖成邑成都而地最似窪夏秋水泛輒成澤國近八府塘一帶因兩粵賓館告成館前官道砌石獨高行者得免裴裳而涉論者誰卽此一端便見經理者之匠心獨運現在館內外油漆殆遍丹亞輝皇　稱巨擘惟俗例賓館落成須演劇受通國讌賀故一曲荔支香人人俗一洗浴耳矣○東關頭下首前日有人在彼失足其家卽雇人打撈忽一人鈎得一索心甚謀異引而取之則係縛一男子反接而繋以石者正不知以後如何料理聞此等風氣多係釣魚巷之龜鴇所爲盖客旣無錢而又好使性龜黨察其孤立無援卽下毒手故各堂之男女班多用强有力者以爲助也○有運木植入城者縛木數十根已則立於板上以竹簡撐之至西水關洞將逕入岸上觀者交口阻之不聽乃仰臥于板上徐徐以手推挽人見其毫無鑿枘頗喜其巧乃西頭入矣而東頭久不見出直至傍午始見原木仍順水淌回而人不在於是始知其以强項而喪厥命然不知其如何翻然入水也○水西門之安徽會館實四眼狗陳玉成之僞王府也從前曾文正李傳相常駐節於此彼時道路紛傳謂狗逆在淮北就擒後全巢盡覆無瞧類故所藏在地者如委種未動然不得其人則雖有金銀氣亦可望而不可卽上月有某甲忽具禀督轅歴陳情狀本月初七日俟相已委派營務處率親兵多人會同叚觀察章觀察等同詣會館監視取窖此係寍友所述○內橋下爲城南北往來之孔道人多雇驢代步昨有三十許人在道左衣履作田舍模樣並未着襪忽有棗騮馬飛奔而來此人已退讓五六尺光景不知何故竟遭飛蹄踢倒在地胸前有蹄印一再拂視卽體水矣於是人人思得此馬而甘心爭奈無從着落豈所諸前世一劫與○旱西門至下關村徐十數里有一線路在黃葦紅蓼之間曉行則厭滬有露雨行則潢汙有潦征人苦之左俟相特委余太守督修此路一俟善後局估計工料便可開局辦理矣 
[鎭江淹水]  
　　○京口自初三日以來風兩交加江水陡漲數尺沿江一帶石駁岸被小衝壞者頗多江神廟前水高尺許凡過是處須涉水搴裳大閘口兩岸民家皆被水遷避他處屋之坍塌不計其數船隻亦有折桅撞壞者風伯之肄威也甚哉 
[中途病斃]  
　　○初六日有自金陵調往常州之兵計共三營路過京口聞尚有二營在後也舟抵新河爲風所阻船上有幕府某君猝患霍亂比延醫診視勢已不及管帶官無法只得備棺成殮另雇小船送回南京云 
[招募漁團示]  
　　○侯柑招募沿江沿海漁戶興辦團練已錄前報兹特將侯相告示照錄於左兩江總督部堂二等格靖侯加一等輕車都尉左爲出示曉諭事照得江蘇沿海沿江州縣漁船甚多該漁戶等生長沿海一帶於內洋外海風濤沙線本所熟諳而祟明士滧尤爲各海口漁戶爭趨之所其技勇超羣熟悉洋務者所在不乏從前將才如壯烈伯李公友及王提督得祿近時如貝鎭錦泉輩皆出其中本爵閣部堂察看蘇松常太淮揚通海所屬川沙太倉鎭洋寶山祟明嘉定華亭金山奉腎南滙常熟昭文上海江陰靖江通州海州海門東臺鹽城贛榆阜寍二十二廳州縣濵臨江海地方居民多以捕漁爲業漁船水手不下萬數千人於百人中挑選健壯三十人計可得團練勇四五千人餘則編成保甲二十二廳州縣每處擇適中之地設一團防局惟崇明地廣人多應設兩團防局每月各團擇練二次每月團十人操不過二三日每名每日准給 
 
 

Page 3

 
 
予口糧錢一百文團總及教習長等按月給予薪糧牌長團勇按操期給以薪糧以資日食而示體卹甲長牌長均先行遴選賞給功牌頂戴俾　鈐束操練槍炮及伏水泅水超躍蹂升等技藝其中豈獨捕盜緝私裕課安商有益已哉除札江海關道蘇州城守營劉叅將會督印委各員確查船數認眞操練外合行出示曉諭爲此諭仰漁戶人等一體知悉爾等須知練習水操學成技藝旣可自衛身家兼可爲方功地步諒必踴躍趨公及時自效應將實在丁口據實開呈聽候局員飭查挑練勿庸觀望各宜凛遵毋違特示　光緒九年六月二十七日 
[服烟致斃]  
　　○本埠五馬路開補醫生藥房之西人華立師於本月十四日忽然身死有謂其服毒者由英刑司騐得係服鴉片藥水致斃現聞刑司尚須細查其致死之由定於禮拜六再行覆訊云 
[縣訊曹錫榮]  
　　○屍妻王金氏控包探曹錫榮將其夫王阿安毆傷斃命一案由公堂會訊情由已列前報嗣將曹解歸縣署後連日未曾訊理至前晚八點鐘黎邑尊升坐二堂署將曹提到研詰復將英公堂移到文卷及劉司馬臨騐卷宗逐細檢閱卽問曹錫榮他門夫婦口角與你什麽相干將其拘押後首如何將王阿安毆斃曹錫榮則仍照在公堂時兩次供詞堅不承認邑尊諾然則王阿安如何身死曹稱王實發痧身死未死之前早間陸子雲向我說及王染霍亂吐瀉之症并聞其家曾倩人挑痧邑尊謂當松海防劉大老爺騐屍時王阿安非爾打死何不到案剖白當塲　可傳挑痧人等作証乃避而不到顯係情虛今照爾所言發痧身死莫是仵作誣指難道劉大老爺亦與爾有怨乎豈不混帳今在本縣案前苟老實供認尚可寬辦若一味狡展彼時上憲提訊恐更難了矣曹供劉大老爺臨騐時我本要到案伸訴巡捕頭將我緊閉曾叩過無數頭求其送到屍塲仍然不允小的是他用人不能自主邑尊謂侄推得干淨旣巡捕頭稱你是好人何以欲緊閉曹稱巡捕頭以我作事直性凡遇公事禀請辦理並無纎毫假借以致外面寃家甚多恐仇人毆我故不容出外邑尊謂奉公辦事甫充得數月包探就有如許仇人足見平時擅作威福見勢欺人本縣衙之當差數十年者如照爾言將必一步難行矣况汝毆打王阿安時有趙財源眼見趙又與汝何讐　稱當日王阿安死後並不曉得偶在洪　吃茶有前曾充過包探之陸阿金誤會伊之生意由我而失遂挾仇到洪園將我拉下并有伊之同黨帮推至新衙門稱我將王阿安打死所有見証趙財源確有此人聞得彼等央其作証趙已應允及臨塲不知如何趙又不肯出面彼故買出王金忠移名改性頂冒趙財源王本在木椀場之睹棍故肯硬作見証并聞現在陸阿金亦因此事逃往蘇州矣憶自新衙門會訊後我屢要到大老爺案下求過巡捕計非一次始肯將我送來邑尊請照爾所供倒均是別人䧋爾矣卽據屍妻王金氏稱曹錫榮以前之事確由我夫提拔現在以德報怨借公濟私屢將我夫拉押捕房兼有捺解情事幸蒙陳大老爺開釋出外豈曹尚不滿意致　毆斃叩請伸寃邑尊轉輾研詰曹仍不供認邑尊亦並不用刑着仍帶同押所覆訊著屍親等退去其時已夜央矣 
[供詞各執]  
　　○小東門巡捕房解到寍波人楊慶福至大自鳴鐘捕房昨由翁太守按臨發落別案時據楊慶福供父本在蘇城開公正酒店我與同業刁歸山相識時往臨頓路半開門婦人張陳氏家走動其時在光緒六年春詎張陳氏先有一米業人王樂亭相與來往因之刁錦山等心懷妬忌商將王砍死就於六年分二月十八日刁錦山與我并同業之陳在田共三人刁與陳各用菜刀我用劈檀香刀在張陳氏家我與陳砍其臂膀刁錦山砍其頭顱將王樂亭弄死當經地保報縣元和陽邑尊騐確後審究同謀當時我一口承認並不牽及別人迨收禁後刁曾有信與我囑爲切勿說出其名待日後出來當圖重謝等語誠恐此信被人看見當卽焚燬嗣經元和復審謂一人斷不能將人砍死再四研究故又說出陸墓人陳在田爲從但陳實未獲案具詳定罪後張陳氏責頰開釋我則充發到河南汴梁實因受苦不過潛自逃回今來滬已有三月適見刁錦山向其通融并仲前說詎其全行賴去轉將我送捕翁太守得供卽詰原告刁錦山據供今年三十歲亦甯波人本在蘇城山塘開酒店現在小東門外茅元昌爲夥與楊慶福素不相識不果彼父與我父同業是以曉得然並不來往太守詢具何年來滬答稱是光緒元年其時我祗二十一歲又詰其可曾到過蘇州答稱未曾去過太守復間其在滬上于何處存身作何事業刁稱於光緒元年四月間到滬先在小東門外萬興酒店做兩年三年八月間到乾生酒店做一節四年正月初六日到同與泰酒店做一節至五月間因生病回董家渡家內養病六月初進萬眞酒店做有兩月八月間復進萬眞直至本年正月間停歇在該酒肆門前擺設小攤今年六月間進茅元昌酒店歴　可查如何六年分我在蘇州豈不荒謬太守研詰再四刁錦山矢口不移再問楊慶福則供詞如繪又似實有其事因之太守命錄取兩造供語着押候解公堂研究 
[猝病可畏]  
　　○英租界西棋盤街之懷園烟館樓上昨午刻有蘇人某甲年約四十歲光景者甫開燈吸烟忽吐鮮血二口臥氣絕當由該烟館知照甲之家屬備棺成殮云 
[移送竊犯]  
　　○前日法界包探查獲偷竊巡捕號衣之竊賊一名訊係從虹口竊來又稱在地下拾得而號衣上並無號碼皮捕頭卽令該包探送至虹口捕房云 
 
 

Page 4

 
 
[浙省撫轅抄]  
　　○七月十一日玉環同知胡禀見叩辭赴任　補用布經歴趙福康禀知初十日聞訃丁母憂　○十二日新授四川𣳻司如山來省禀安 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[錄遯𤲅居上]  
　　○敬啓者直豫齊晉各省十餘年來屢次災荒居民顚沛流離不堪　苦獨我江浙兩省時和歲遽已十八年爲從來所未有豈不知江浙人民獨厚哉蓋由連年各省災荒江浙籌捐不遺餘力非特有力者肯解囊相助卽無方者矣無不設法助捐樂於從事至能湊集百十萬金接濟隣省亦爲從來所未有此天之所以報江浙人民獨厚　因思江浙獨邀天眷至此更宜體上天好生之德時時以救濟爲念席可上對天心兹乾山東決品被水者二千餘州縣死者無昇幸而得生者又苦田廬牲畜蕩焉無存嗷嗷待哺朝不保暮不下十數萬人默念生靈殊堪淚下幸有大善士嚴佑之先牛以昔日之心爲心不畏艱苦身任其事此災黎一大生機然無米之炊焉能有濟尚賴桃塢申江諸大善士亦以昔日之心爲心大聲疾呼廣爲捐募庶可源源接濟查一月以來未聞舉動豈諸大善士好善之心不如昔哉　因發棠之請至再至三已成强弩之末言而無用不如不言耳惟念人之善心有感卽動苦口勸募應者必多雖殷實之家捐賑已非一次而連歲豐稔獲利亦非一年以本人年年之有餘補他人年年之不足揆之天道理應如斯矧救災恤隣行道有福救恤而可有福人亦何樂不爲哉約計捐錢幾于可活一命以救一命爲一緣自一緣至百緣于緣各聽其便以此相勸卽非有力亦可書捐此䇿最善所謂救一命是一命也望諸大善土速備捐簿　發各縣寍可行而無效不可因無效而不行現聞被災之區一片汪洋未知何時能退非比尋常水旱尚可補種雜糧計須賑到明年春夏方能救徹爲日甚長爲欵過鉅哀鴻遍野何計生之是所望於諸大善十焉 
[擬續經世文編徵文啓]  
　　○敬啓者竊維論世要在讀書擇善必先多識道光中邵陽魏默深先生纂集　皇朝經世文編擇精語詳言文行遠讀者得因徵文考獻之餘稍窺國典朝章之略仕學咸被嘉惠至今書凡百二十卷起自國初迄於嘉道徵引所自以實用爲宗緝續之功惟來學是望著述體要固宜然也今自成書後又五六十年矣運會之推移事勢之流極上之殷憂啓　聖神通變以宜民下之羣䇿並歴諸艱而成務　國家大政苦理財用人練兵治水籌邊防海通商考工或造或因所損所益加以軍事送舉柔遠孔殷經綸萬端才傑輩出其見於章表奏疏官牘吏牒及他文字者大率祟論閎議深　遠猷因以宏濟時艱遠垂世則卽一時私家雜箸委巷叢談亦有與世事相因足備攷覺者若不及今蒐討踵事編摩則閱世閱人愈繁愈賾後更有事益難爲功至于學術一途自是治道之本醇儒緒論豈敢略諸不揆檮昧欲因魏氏成書依類採輯舊例限斷稍復變通而插架罕儲借瓻無自交淤殊寡聞見尤稀不有聲氣之應求易覩篇章之薈萃是用專修啓事廣集師資所冀鄴架曹倉閎儒碩彥發琳琅之故有畀弇陋以新知抑或駿烈清芬家乘有焚餘之草至言要論名山有待訪之藏不吝傳芳盡畀寫副願言承教拜賜實深又近實著述待梓者多頗有心嚮往之恨未得讀者近幸官私書局時復搜羅鏤版聚珍只有所出凡有關掌故之文無論前賢時彥但有刊本並望以書名見示俾可隨地購求蒙未嘗學問何敢以撰述自居惟此願學之心蓄之年歲重念兹事體大非一人一家之言亦非一手一足之烈幸際　清時必有誨人不倦之君子鑒厥愚誠樂爲興起祈以發凡起例之要與以博觀約取之方他日藉手成書尚當就正有道星雲在望風雨思深薰沐拜陳無任瞻企禱感之至恭請德安伏乞惠鑒光緒九年癸未初秋武進後學盛宣懷謹啓 
[付徵書規約六則]  
　　○一蔽處現聘　諳掌故博雅君子主持選政隨選隨刻約定來年告成如荷惠寄書籍請於十一月以前寄下愈早愈感遲恐不及　一承寄一書無論鈔本刻本均請於卷面加盖印記俟選錄後仍以原本奉還至賀氏原刻饒氏新刻均已存讀　一如有鈔稿惠寄無須繳還者請每半葉寫十行行二十五格每篇另起俾省重鈔之煩　一承寄之稿無論生存已故均乞開明里居官爵以便依例列入　一惠書到後必掣收條他日約期奉還請以原條易取原書　一惠書請寄上海北市陳家木橋金州礦局盛寓 
 
 

Page 12

 
 
[京報第五百十號]  
[光緒九年七月初七日京報全錄]  
　　宮門抄○諭旨三道錄前○發抄　旨四道○署直督張　奏請展限應造新舊各案奏銷緣由摺○黔撫林　奏揀補知縣摺○粵督曾等　奏叅革各員勒限嚴追摺○侍郎游　奏撥欵撫恤緣由片○閩督何　奏委署知府片○湘撫卞　奏委署知府夾片○七月初七日內務府國子監鑲藍旂値日無引　見○維慶謝查城　恩○補用副將李維寔謝　恩○陝西知府熙年謝　恩○惠銘請假十日○掌儀司奏初九日初十日祭　奉先殿醇王惠王行禮○召見軍機　熙年○發抄　丁寶楨奏各屬用過緝捕賞費照案毋膚造報奉　旨知道了欽此○又懋功廳屬慶寍營地方被水兵丁應完科糧請予豁免奉　旨着照所請戶部知道欽此○慶英奏交卸杭州織造日期奉　旨知道了片二件併發欽此○連明奏接任杭州織造謝　思奉　旨知道了欽此　○○太子少保署理直𨽻總督兩廣總督臣張樹聲跪　奏爲藩司應造地糧等項新舊各案　銷請分年趕辦帶辦並量予展限以資清理恭摺仰祈　聖鑒事竊據藩司崧駿節次詳稱直𨽻應造各項　銷本甚繁重年辦　年已形竭蹶是以從前屢有積壓咸豐初年兵興後無暇兼顧迨各省肅清而値境又連年災歉工賑繁興不得　先其所急該司自到任後奉督臣李鴻章及臣先後飭令設法清理業經趕辦多起近來部章??嚴催促益緊極擬迅速竣事無如年分太久起數太多實屬力餘未逮卽如兵馬錢糧奏銷計有未辦舊案十六年廣恩庫租奏銷計有未辦舊案十七年耗羡奏銷計有未辦舊案二十二年地糧等項舊案細册亦有九年之久且地糧奏銷之內有陵工員役俸餉等二十餘項須附地糧分別彚題專題凡應送各處正項册籍多至數萬頁雜項册籍亦多至千頁萬頁無論纎悉鈎𥡳辦理不易卽繕寫磨對裝釘鈐印亦在在需時惟有趕辦新案分年帶辦舊案並將舊案可造簡明總册者免造細册而各項詳題及造細册之限又必量予推展方　以一年工夫兼辦兩年或三年之事如此則新案不致再延舊案可次第完結仍俟舊案一律辦竣將新案各依例限造報等情開單詳請奏咨前來臣查該司崧駿於催辦奏銷交代一切甚爲認眞前已辦出不少惟積牘旣多人手祗有此數勢難迅速竣事據擬地糧等項新舊各案分年赶辦帶辦並量展詳題造册限期係爲設法清理起見綜核各項册藉甚繁每辦新案一年或帶辦舊案一年或帶辦舊案兩年是一年須兼辦兩三年之事已屬不遺餘力謹分項開具清單恭呈　御覽仍懇　天恩俯准照擬辦理庶年限不致過迫俾稍免簿書之勞藉可整頓吏治理合恭摺具　奏伏乞　皇太后　皇上聖鑒訓示謹　奏軍機大臣奉　旨着照所請該部知道單併發欽此　○○頭品頂戴貴州巡撫臣林肇元跪　奏爲揀員更補知縣恭摺由驛具　奏仰祈　聖鑒事竊照青谿縣知縣賈芳革職開缺經臣扣留以留黔補用知縣劉樹培請補兹准部覆查該員係由候選知縣奏留貴州歸試用班補用之員並非軍功出力候補人員按照定例不得請補叅革所遺選缺所請應毋庸議仍令該撫等另行按照例章請補坐三月二十九日等因查貴州省照限一百日减半計算應以光緒九年五月十九日作爲接到部文日期起限更補臣督同布政使沈應奎署按察使松長於軍功候補人員內逐加遴選查有同知銜留黔補用知縣張偉堂現年三十四歲四川瀘州直𨽻州監生同治八年報捐府經歴指分貴州試用騐看到省十一年委署興義府經歴因克復新城出力保奏同治十二年正月十五日奉　上諭着免補本班以知縣留黔儘先補用欽此十三年加捐同知銜是年交卸復於肅清上游案內保戴藍翎請咨赴部光緒元年二月十五日蒙　欽派王大臣騐放署奏仍着發在貴州以知縣儘先補用奉　旨依議欽此承領執事於是年六月二十七日回黔業經期滿甄別留省補用在案該員精明穩總以之請署青谿縣知縣與例符合惟係初任候補人員不能遽請補授相應仰懇　天恩俯准將該員張偉堂試署青谿縣知縣實於地方有裨如蒙　兪允該員係候補知縣請署知縣銜缺相當毋庸送部引　見履俟以署期滿如恩稱戰另請實授以符定制除履歴清册咨部查照外所有更補知縣緣由謹會同署雲貴總督臣岑毓英合詞恭摺具奏伏乞　皇太后　皇上聖鑒　勅部核覆施行再此案例限一百二十日應以光緒九年五月十九日起限扣至九月十九日限滿今於限內更補並未逾違合併陳明謹　奏軍機大臣奉　旨吏部議奏欽此　○○署兩廣總督臣曾國荃廣東巡撫臣裕寛跪　奏爲查明欠解交代銀兩節催延不完解各員請　旨革職勒限嚴追以肅　功令而重庫欵恭摺仰祈　聖鑒事竊照粵東自同治五年起至光緒五年止未結新案交代前經奏明請俟舊案辦結後展限一年接續咨報欽奉　諭旨允准計至九年四月二十一日展限一年期滿除陸續結報外核計欠解銀兩未能結報者尚復不少節經臣等督飭司道迭札嚴催仍屬延不完解實屬玩視　功令當經查有病故准升南澳同知張曰銜等五十員先後分案　請叅革勒追在案兹又查有候補通判馮寶封前在開平縣任內欠解部欵銀二千四百餘兩叅革長寍縣知縣宋錫庚前在晉寍縣任內欠解正部欵銀九千餘兩已故准補花縣知縣文焌前在合浦縣任丙欠解部欵欲價銀二千四百餘兩叅革知縣虞淑範前在河源縣任內欠解正部欵銀三千二百餘兩叅革知縣洪霈前在開建縣任內欠解部欵銀二千餘兩降調選用府經歴縣丞湯獻祥前在永安縣任內欠解部欵谷價銀二千七百餘兩叅革同知程烜前在茂名縣任內欠解部欵谷價銀一千九百餘兩叅革知縣許肇元前在德慶高要二州縣任內欠解部欵銀二千五白餘兩已故英德縣知縣朱雲亭前在城成縣任內欠解正部欵銀三千五百餘兩已故試用知縣鄭夢玉前在南海縣任內欠解部欵谷價跟三千三百餘兩已故陽春縣知縣德陞前在陽春縣任內欠解部欵谷價銀二千六百餘兩告病信宜縣知縣饒佩勳前在信宜縣初再兩任內欠解部欵銀二千一百餘兩已故候補知府于沅前在電白縣任內欠解正部欵銀五千二百餘兩已故休致仁化縣知縣陳鴻前在電白縣任內欠解部欵銀一千九百餘兩故開復候補知縣彭榮紹前在文昌定安二縣任內欠解正部欵銀二千餘兩已故開復廻避廣西候補知縣王承芳前在陽春縣任內欠解正部欵銀一千九百餘兩已故升補崖州知州陳錫麟前在定安縣再日及崖州任內欠解正部欵谷價銀二千二百餘兩已故捐班前先用同知張瑩前在崖州任內欠解正部欵銀一千四百餘兩叅革定安縣知縣趙光祖前在定安縣任內欠解正部欵銀一千餘兩叅革知縣王壽仁前在河源縣任內欠解部欵欲價銀一千八百餘兩以上二十員欠解銀兩爲數甚鉅現在新案交代展限屇滿　未遵照清解據藩司會同交代總局詳主揭叅前來除宋錫庚虞淑範洪霈程烜許肇元趙光祖王壽仁等七員均已另案叅革應俟查明是侵是挪再行專案嚴叅外相應請　旨將候補通判馮寶樹已故准補花縣知縣文焌降調選用府經歴縣丞湯獻祥已故英德縣知縣朱雲亭已故試用知縣鄭夢玉已故陽春縣知縣德陞告病信宜縣知縣饒佩勳已故侯補知府于沅已故休致仁化縣知縣陳鴻已故開復候補知州彭榮紹已故開復廻避廣西候補知縣王承芳已故候補崖州知州徐錫麒已故捐班前先用同知張瑩共　十三員一併革職勒限三個月內嚴催各本員曁故員家屬各將欠解交代各欵銀兩照數完解清楚倘逾數不解或解不足數再行嚴叅查抄監追以儆疲玩至應辦新案交代已飭司局趕緊查辦依限詳咨此外如有欠解之員應當立予叅處照例嚴懲以爲玩視交代者戒所有列叅欠解交代銀兩各員緣由臣等謹合詞恭摺具　奏伏乞　皇太后　皇上聖鑒訓示謹　奏軍機大臣奉　旨着照所請該部知道欽此　○○游百川等片　再此次被災難民應行分別賑撫利律齊河長清各發銀二千兩齊東發銀四千兩歴城之南北兩岸設粥廠六處共收養難民一萬數千口其有在水圈內者均分遣小舟帶饃餅散放以免飢餓計已用銀三萬餘金除將川省解來銀二萬二百兩全行賑恤外餘由臣等與司道倡同官紳一律捐奏以資接濟月下黃水雖已落三尺而田廬未盡涸出查看情形仍須散放米糧臣等於前奏提藩糧二庫銀十六萬兩擇要興修項下撥出銀三萬兩以備續行賑撫　用所有近日黃水稍落尚須提欵接賑緣由謹附片具陳伏乞　聖鑒謹　奏軍機大臣奉　旨知道了欽此　○○甸璟等片　再　甯府知府恩瑞因病出缺所遺建甯府篆務應卽遴員接署以資表率查有候補班前補用知府邱錦瑞穩練勤愼堪以委令署理據藩𣳻兩司會詳前來除咨部並另疏　題報外臣等謹附片具　奏伏乞　聖鑒謹　奏軍機大臣奉　旨知道了欽此　○○卞寶第片　再寶慶府知府蔣常垣開缺送部引　見所遺篆務應請揀員署理查有候補知府况桂品端學裕堪以署理據藩𣳻兩司會詳前來除批飭遵照外理合會同湖廣督臣徐宗瀛循例附片　具陳伏乞　聖鑒謹　奏軍機大臣奉　旨知道了欽此 
 
