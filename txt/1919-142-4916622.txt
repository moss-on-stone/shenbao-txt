# 1919 - 142 - 4916622

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[我之論調（二）（冷）]  
　　我之論調誠有過於和平之處然而和平者措詞其命意固未嘗有所忌諱也何也未受任何方面之豢養故無不可言之隠痛也國人試思之今 
日國人所主張者抵制日貨之外第二非即懲辦國賊乎國賊者誰人所共知也我不稱之曰國賊不名之曰懲辦而我時有罷免段徐曹等之言以言和平誠和平矣然而除民黨諸人外曾亦有比和平之論調者乎此乃我欲告諸疑我論調者之一端也 
[命令]  
　　五月二十七日大總統令據浙江督軍楊善德電呈浙江第一師師長陸軍中將童葆暄在閩省防次病故等情該故中將治軍浙省夙著勤能上年調駐閩疆防務一切布置悉臻妥洽正資倚任茲聞積勞病故悼惜殊深童葆暄著追贈陸軍上將銜勳三位給予治喪費一萬元派陳培錕前往致祭並交陸軍部照上將陣亡例從優給卹靈柩回籍時著沿途地方官妥爲照料以示篤念勤勞之至意此令 
　　又令調任張載陽爲暫編浙江陸軍第一師師長此令 
　　又令陸軍總長靳雲鵬呈陸軍第九混成旅步兵第二團團長馬孟驤因病懇請辭職馬孟驤准免本職此令 
　　又令任命徐世法爲陸軍第九混成旅步兵第二團團長此令 
　　又令陸軍總長靳雲鵬呈陸軍第三混成旅步兵第二團第二營營長徐鳳春第三營營長王韞章因病懇請辭職均照准此令 
　　又令陸軍總長靳雲鵬呈請任命管春藻爲陸軍第三混成旅步兵第二營營長張忠義爲第三營營長鄭輔貞爲陸軍第九混成旅步兵第二團第三營營長均照准此令 
　　又令陸軍總長靳雲鵬呈請任命白賡都爲奉天陸軍憲兵營營長應照准此令 
　　又令陸軍總長靳雲鵬呈請授張振邦爲陸軍騎兵中校張灼焜要美忠宋立武李勝全張連科周忠遠李菶劉漢章王振恒胡國安郭鏡堂周鳳嶺楊玉春程正希周張學廉盧金標田芝環楊殿甲王應格曹德科楊道傳高鴻基黄鳳岐丁樞泰王占魁王鴻恩楊淑銘爲陸軍步兵少校王得寛季賢林盧永恩爲陸軍砲兵少校萬振寰龔克慶黨玉邨爲陸軍二等軍需正朱蓮塘司祖光爲陸軍三等軍需正何銓童玉崑爲陸軍二等軍醫正王洪濤陸均慶爲陸軍三等軍醫正均照准此令 
　　五月二十六日大總統令内務總長錢能訓呈准察哈爾都統田中玉咨請將試署涼城縣知事吳天澈免去署職應照准此令 
　　又令内務總長錢能訓呈准察哈爾都統田中玉咨請任命郭成鈞調署涼城縣知事應照准此令 
[專電]  
　　北京電蔡元培自杭復院號電僅言病臥不北行將不再留 
（二十七日下午七鐘） 
　　北京電敎育部令學生三日内分别陳述上課與否之主張 
（二十七日下午六鐘） 
　　北京電中學以上三十九校學生代表爲敎部限日上課事開聯合會議結果仍執前議非去罪魁不上課惟三人去位手續可由政府主裁或令曹等再上辭呈卽行批准作爲讓步 
（二十七日下午五鐘） 
　　北京電歐美記者分函總統維持益世報聞徐交院部核復可望啓封（二十七日下午十鐘） 
　　北京電本日閣議對外交案爲最後决定靳雲鵬病假陳籙已銷假（二十七日下午六鐘） 
　　北京電張瑞璣今晨到京陜人祗高增爵出迎三鐘謁錢報告經過謂乾縣事防于許結合引起反動故勸陳督勿讓 
（二十七日下午十鐘） 
　　北京電閩省會靑州公民大會電請堅持對外案（二十七日下午六鐘） 
　　北京電政府爲軍餉及節上開支派員四出借欵現有四小種可成但其數多不滿十萬仍難敷衍（二十七日下午三鐘） 
　　北京電徐派周自齊赴寗商决和局（二十七日下午三鐘） 
　　北京電林長民爲發表外交文字致日使提出質問呈府請予免差治罪徐頃派吳秘長慰留並述苦衷（二十七日下午三鐘） 
　　北京電龔財長請曹汝霖向京漢路局借洋四十萬以撥曹錕欠餉（二十八日下午三鐘） 
　　香港電軍政府答國會質問謂 
總代表授有全權如不背和平 
主義可執行其權（二十九日下午二鐘） 
　　香港電唐繼堯陳炯明來電主張不簽和約（二十九日下午二鐘） 
　　香港電唐紹儀第三次辭職書已到但軍政府尙未宣佈辦法（二十九日下午二鐘） 
[法國無線電]  
　　二十八日巴黎電和會定於星期五日以一部份對奥和約交與奥代表四大國與各協約國共同作戰國之外交大員及日本二代表已决定於星期五日將對奥和約關於土地陸軍海軍與天空之條欵交與奥代表其禮節與前在萬歲里對德代表所行者相同至於經濟財政條欵較爲複雜日後再行交出依此條約奥國人民將减至七（此字有疑義）百萬解除軍備之條欵與加諸德國者略同陸軍减爲警備隊二萬五千人至多不逾三萬人奥海軍完全消滅由協約國分得之天空條欵附有防衛條件俾協約國得有奥國不致將其商用飛機改爲軍用之確證 
　　二十八日巴黎電萬歲里消息德人代表或將於星期三日午後交出德國答案此項答案大半業已印完 
[美國電]  
　　巴黎電德國代表對於國際同盟約章提議修改數條就中有兩條一强制的仲裁二萬國議會此等提復公文已傳遞據云該約章各種提議較之德政府所提議者尤爲適用云 
　　巴黎電協約會議答復德代表所提出之賠償條件已將原文今夜交與德人該答文中否認德國人民不負責任對於前德政府之行爲再德國之不承認戎首之罪亦不許可因戰禍與賠償决不能分離也 
　　巴黎電德總代表藍超又要求展長期限以便答復今協約已准再寛限七日至本月二十七日爲止 
　　巴黎電四國會議商議和約中之軍事條件及關於德國戰俘各節并議及奥德和約之事 
　　巴黎電聞中國代表已决定簽和約但將膠州問題擱開另提據云如此可以保全中國權利而且對於和約無損 
　　巴黎電四國會議討論薩爾流域本定歸於法國人十五年爲期今德代表已提出抗議 
　　巴黎電土耳其問題最難解决協約欲瓜分之而不願激起宗教之戰爭據云瓜分之辦法如左（一）割亞米尼亞與康斯丹丁由美國代管之（二）英國代管派來斯汀與美索波逹米（三）阿剌伯歸入英國勢力之下（四）法國代管叙里亞與阿逹那（五）割阿德里亞興義大利（六）割斯米納與希臘除以上外所餘之地仍歸土耳其遷都於柯尼亞或勃斯塔 
　　巴黎電鳥拉休戰委員團因波蘭軍進攻加立西亞已向和會提出抗議 
　　巴黎電德國之戰俘條件已經協約答復應將德國戰俘分爲普通與犯罪二種凡犯罪者必拘留懲之 
　　紐約電世界報柏林訪員報告云德國境内發生一種極激烈之運動據聞參謀處已着手預備調集全國壯丁以爲拒絶簽約之備又聞德國將在歐西表示文明之拒絶而在歐東實行武裝拒絶 
　　倫敦電協約國軍隊現抵距俄京彼得格勒四十五英里之地過激派軍已戰敗 
　　紐約電紐約全國製造協會通告已經組織一南美大公司依照惠伯商律辦法扶助美商之對外貿易且將在遠東近東俄國西比利亞及中美設立同樣之大公司云 
　　紐約電海軍總長但尼爾已自歐洲回國 
　　華盛頓電下議院歷三小時之辨論始將女子有選舉權一條通過加入憲法此案贊成者三百零四票反對者九十八票一俟上議院通過即可發生効力 
　　華盛顿電美國四月份出品比之一月份多一百萬元四月份共計出品總數爲七億一千五百萬元進口二億　七千三百萬元 
　　華盛頓電威爾遜總統電告上議院不日可將國際事務詳情親自說明 
　　華盛頓電有投票承造無畏艦二艘者索價一艘二千一百九十萬元一艘二千五百八十萬元 
　　華盛頓電協約海陸軍已在斯米納登岸把守各要塞預備與土耳其媾和 
　　日内瓦電前奥皇卡爾携共家屬來此居家於日内瓦湖濱 
　　盎凡爾電比國金鋼鑽銼磨事業向聚集於此間自被德軍佔據凡業此者皆逃往荷蘭與英國今復陸續回國重整旗鼓金鋼鎭市面大興 
　　墨西哥電明年七月又將選舉總統候補者已有六人分文武兩派現任總統卡倫若無再被選舉之希望云 
路透電 
[歐洲和會記事]  
　　二十八日巴黎電奥國和約定於星期五日下午在聖哲滿交與奥國代表 
　　二十八日巴黎電展長德國答覆期限並不延緩和約之簽字蓋德國之提議均即經考慮答覆甚速衆意俟德國最後之觀念提出而經答覆後則將限德國於六日内簽約其期當在六月中旬所有一切不關根本主義之問題協約國均可遷就云 
　　二十八日巴黎電四國會議現正覔取解决阜姆難題之妥善辦法 
　　二十二日不魯寒爾電德國抗議和約中規定須以馬牛十二萬頭交還比國按據官場查報德軍曾由比國盜去牲畜九十三萬七千六百五十六頭内有馬九萬一千一百二十四匹牛五十六萬零四百六十八頭 
　　二十三日巴黎電五國會議逐日研究土耳其之地位似贊成小亞細亞内地突厥民族叢居之各部仍保全土國主權土國新政府將置於一强國指導之下公債之辦理與境内外人之財政及商業權皆由舉定之强國監視之衆意美國將接受管理阿米尼亞之委託但美國對於土國之任何部分不甚願代爲管理大約美索波太　　　　　　將託諸英國叙利亞託諸法國已力　　　　　　　力下之猶太國而小亞細亞沿海口岸爲希臘民族所叢居者則將託諸希臘但附以特别釋明之權利 
　　十二日巴黎電朝鮮代表向和會送呈之請願書請求註銷一九一○年八月漢城條約其所持之理由以爲此乃兼併之約以詭計武力所締成者不能發生効力且此約之効力當以韓人同意爲最扼要之條件朝鮮之獨立與土地完全曾有國際擔保而日本竟破壞此項擔保按朝鮮獨立有日本與他國間及朝鮮與他國間數種條約爲之擔保苟未經國際大會如此次和會者之最後修改則此種條約不能破壞證以波蘭與亞爾蕯斯勞蘭之情形朝鮮之要求實有理由云云此書係以朝鮮民國臨時政府與一千八百萬人民之名義呈出 
　　二十八日巴黎電波蘭國務總理巴特里夫斯基氏已由華沙泜巴黎 
　　二十一日巴黎電法國各報力倡意法親善之說謂歐洲之前途幾全賴兩大國具良好之了解與篤厚之友誼 
[俄國之過激戰事]  
　　二十日瑞典京城電愛沙尼亞軍開始攻撃彼得格勒一軍已抵拉伐與彼得格勒半途之摩洛斯柯夫薩另有一軍進斷彼斯柯夫與彼得格勒間之交通第三軍則已攻入里特倫迫及里特倫勞農民國芬蘭邊界之加里列亞軍現靜待愛沙尼亞軍進攻之結果如見彼等失敗擬即出發 
　　二十一日希爾新福電彼得格勒已無過激黨蹤跡該地居民多屬波蘭人後裔現參與掃除過激黨之戰事 
　　二十八日巴黎電四國會議聯名致文柯爾恰克海軍大將謂協約國擬承認哇木斯克政府以尊重俄人自由爲條件而尤注重召集民選國會 
　　二十三日倫敦電未滿斯克陣線戰報云接拉特將軍報稱我軍與敵軍後衞接戰數次後已佔據米特夫伐哥拉敵軍退走之際大受損失據奪獲之公文觀之我軍之前進已使敵軍爲之膽寒我軍今已佔據控制米特夫伊伐哥拉之高地我軍前進甚速故鐵路及鎭中建築等僅爲敵軍稍加損傷 
[阿富汗戰事近况]  
　　二十五日西姆拉電貝夏瓦路透特别訪員電稱星期五日有奇異之消息傳抵逹加謂桀拉拉巴特（阿富汗之要塞）到有各部落之人數千名陽稱應阿王命令特來投效紛索軍械子彈該地總督因彼等態度兇横藉詞軍械不足僅發給子彈少許旣而衆復要求糧食因未遂所願嘖有煩言翌晨軍隊行校閱禮時英軍飛機擲下炸彈阿兵驚而散逃衆乃訛傳常備軍已委棄該鎭居民大亂於是各部落之人乘機刦掠且攻撃兵營官邸而焚之後由阿兵開槍轟撃亂民亂民始退未加追撃阿兵雖尙未委棄該鎭但遲早必有此舉阿富汗之大權今不在阿王之手乃由總司令薩里穆吟默特操之英國巴里特將軍對於阿人休戰提議之覆文大約將由該員授意具覆英軍飛行家曾將加布爾之兵工廠炸燬故料阿人覆文必卑詞求和 
　　二十六日西姆拉電據飛機報告大隊敵兵在桀拉拉巴特與加布爾間向西退走聞敵兵之軍需子彈現由桀拉拉已特移往西面二十八哩之干逹瑪克 
　　二十七日西姆拉電貝夏瓦路透特别訪員電稱逹加陣線殊爲安靜阿富汗之拉第爾汗將軍已抵馬登殊爲活動柯斯特部落與阿富汗常備兵之混合軍已沿開土河而下越過斯平萬方面之印度邊界邊界防隊人數甚寡安然撤退聞阿富汗常備軍已佔據太爾對面庫拉姆河右岸之地點一處 
[各國近事記]  
　　二十八日巴黎電法總統昨晚以盛宴欵待巴西總統彼此酬酢頗歡 
　　二十二日巴黎電英國航空部大臣西萊少將抵此行國際航空大會開幕禮該大會將規定民事飛行條例 
　　二十二日巴黎電五月一日所拘示威者四十人現在獄中絶食 
 
 
 

Page 5

 
 
   
 
 

Page 6

 
 
   
 
 

Page 7

 
 
[公電]  
　　衡州南北將領聯電各報館壛鑒竊維内訌外患有一足可亡國况我民國自紀元以來内爭不息外侮頻來縱幸未亡危險已逹極點洎至六年外則對德宣戰内則南北紛爭年餘以來險益加險危乎其危幸值巴黎開和平之會滬上訂統一之謀僉謂公理伸張太平可望詎意領土則應歸而未歸和局則將成而未成外人之虎視益耽内地之潮流益急前有山東公民爲靑島問題開會到會者十餘萬人近日北京學生會因公憤示威又生枝節海内人心恐更沸騰難遏矣累卵積薪臭可名狀伏念我國兵力和衷整頓以之對外尙不慮其單微卽以在湘所有各軍而論亦尚堪效用於國防乃以有用之兵置諸無用之地玩歲愒日壯氣消磨豈不可惜浩明佩孚等夙夜憂懼寢食難安虔懇滬議各代表軫念時艱雙方極力讓步勿過吹求務期和議早决俾得從速回防與各軍聯絡一氣摩厲以須作外交之後盾懾某國之野心庶疆土可以保全國權免於喪失則政府曁諸公所以愛國者在是浩明佩孚等曁所部全體軍士所以報國者在是卽全國人民所殷仰望者亦在是也謹此電陳不勝悚惶待命之至譚浩明譚延闓程潛趙恒惕林修梅宋鹤庚廖家棟魯滌平謝國光羅先闓吳劍學李仲麟蕭昌有周則范田應詔張學濟胡瑛林德軒周偉蕭汝霖胡學伸韋榮昌林俊廷陸裕光賁克昭馬鋆馬濟卓灜洲邱渭南唐紹慧劉梓卿張韜曾植銘譚占鼇王文華慮壽等師長吳佩孚李奎元范國璋楊春普鎭守使趙春廷王正雅總指揮官張宗昌副司令陳德修旅長王承斌閻相文蕭耀南馮玉祥潘鴻鈞張克瑶張綸璜周蔭人張纻孫囗孚張學顔張囗來參謀長李濟臣王恩渥團長穆文善王起貴楊清臣營長倪占魁侯元勳張靑楠趙廷德王萬囗牛德山齊凱勝顔善堂張鎭同叩有印 
[各通信社電]  
　　北京電某要人在滬曾與南北雙方分代表協商續開和議辦法聞當局甚採其說將提交閣議决定 
　　北京電張瑞璣長時到京陜人往車站迎接者僅高增爵一人 
　　北京電某要人述南方意思如不尊重護法意見 
則不如不派代表如所派代表爲主戰派將不承認徐世昌之地位徐聞之似有覺悟（以上二十七日） 
以上平和通信社電 
　　北京電各疆吏多電請政府勿輕易代表並詢和局有無二次促成希望要求電復 
　　北京電將明令追加童保暄上將銜勳三位並予喪費萬元 
　　北京電皖督昨續電蕪湖肇事純係流氓與學界無涉各校照常上課（以上二十八日） 
　　北京電元首電長江李陳王三督軍詢直接與局部謀和意見 
　　北京電張謇電靑島問題國人力爭甚是敎育長宜愼擇人 
　　北京電黑督電俄艦載日俄軍經過黑江岸（以上二十九日）以上中華通信社電 
　　北就電某名流請黄陂河間及負重望者聯名疏通南北正在奔走 
　　北京電發行國庫劵一千萬元閣議通過 
　　北京電田應璜力辭長敎育部將明令袁敎濤暫代部務　　 
　　北京電政府令西藏辦事長官川邊鎭守使詳報近情備交涉 
　　北京電黑督以謝米諾夫損害華商難以理諭據車慶雲稱非以兵力對付不可請示中央 
　　北京電宜昌上游備司令部報因川北發生變動前擬撤退之王師暫緩實行（以上二十九日） 
　　福州電臧致平電告已出京旋閩 
　　香港電廣州戒嚴已三日 
　　香港電李根源代表西林赴陸榮廷發起之龍州會議（以上二十八日）以上中孚通訊社電 
　　漢口電吳光新因與政府商議宜昌方面防備計劃於今日進京 
　　漢口電王占元接得衆議院已决議贊成政府提出之巴黎和約簽字案之消息後即發密電質問政府山東問題結局將出於如何之態度（以上二十八日） 
　　廣東電在海南島臨高縣及證邁縣之兵隊各一營於本月十六日忽起叛亂掠奪聞係龍濟光煽動所致一說因欠餉而起（二十八日） 
　　東京電首相官邸於今日午前四外交調查委員會協議承認奥木斯克政府問題及其他問題 
　　東京電日本當局者對於糧食問題雖聲稱尙足敷供給實則米價逐日飛漲勢將再起輿論之激昂（以上二十八日）以上東方通信社軍 
　　東京電承認奥木斯克政府之前提之哥爾遮克謝米諾夫兩將軍之妥協已由日本調停成立故現就於正式承認事將於明日之外交調查會提議而後向英美法意四國發勸誘承認通告 
　　東京電加入對華新借欵團之日借欵團已告成立推小田切巽兩人爲四國借欵會議代表又選正金興業二銀行爲幹事準備活動（以上二十九日） 
以上共同通信社電 
國外要聞 
[英國戰時贏餘之處置]  
　　中美新聞社倫敦通信云倫敦某報近曾表示意見謂英國因戰事而得之金錢必須概歸國家所有然後再議新稅目下盈餘稅尙不能盡應所需股票及船船價值雖可望大張然尙非確實可靠惟國内有許多人民其收入數額確已大增則係事實也每日㨗報論此事 
[五四日曹汝霖宅被毁攝影]  
（一）趙家樓曹宅大門 
　　謂須籌一收此大宗新稅之實際辦法大約開首可以收入稅之統計册爲引導如某種收入旣增加則資本亦必增加惟資本增加幾何仍不可知今若查出自一九一四年至一九一九年其增收入若干則資本擴充若干亦約略可得而知今宜施行一種强迫法凡自一九一四年八月起入欵超過二千鎊或三千鎊者必須將其資本之增加數造册報告而此項增加之數應入國庫凡財産鉅大者此事當不難稽攷惟或有可疑難算之處則由皇家派員擔任調查此項委員應具有獨立性質不僅爲一種財部收稅員之資格所收之欵必須出諸確曾於戰時獲利之人或謂如此辦法足以減少國内之流通資本金此說固是但爲國家實業利益計此法實遠勝於繼續施行贏餘稅因此稅之結果足以直接摧抑投資家對於將來努力經營之精神也此項方法之眞目的除立即得欵之外並使人人於和局告成後開始爲新生活之競爭於此有兩端須加研究者一則設如有人入欵全部並未增加而其一二投資則頗獲利如此彼可謂以全體而論彼並未於戰時得有盈餘然一種特别稅則已照納矣則答之曰一切物品除戰時獲利之工業外旣皆一致跌價則可假定一般收入平均皆跌落因此戰時有一二投資損失之人自較一概損失之同業爲幸運故兩者相較戰終後之地位實相等耳又一端則關於各大合資銀行者此等銀行旣在英國祗有五家彼等在戰時獲利甚鉅惟此盈餘之一大部分已抵付彼等所執各種押品跌價之損失嘗如在戰前以一百金鎊購進一股票迨一九一七年以八十鎊售出即損失二十鎊乃不得不以戰時盈餘以彌補之此二十鎊者彼等或可要求不算入戰時盈餘之内惟此要求似不甚正當耳何以言之譬如尋常商人在前敵服務其所有之財産勢　跌價即以賤值出售之然自不如銀行有盈餘以補　損失成此等商人乃眞損失而銀行不可同口而語也總之此項計盡之全部目的在籌欵以應國家之需要同時並使人人得公平之處置也 
國内要聞 
[辛博森對山東問題之意見]  
　　北京萬國新聞記者俱樂部副會長辛博森君昨著一論文研究山東問題此文已載入北京導報文中論及山東經過之歷史並日本二十一條之要求使中國處於極困難地位與明季日本所受者相等此外辛氏所 
（二）學生隊離後宅内之狀况 
最注意者爲日外相内田氏最近之表示謂日本擬將山東主權完全交還中國辛氏以日本於未交還膠州以前必有左列四種要求與中國磋商者（一）日本所謂專有租界須包含城後所有高山此山中國不得用爲海軍信號地點及建設砲臺（一）中國須聲明不得以膠州灣作爲海軍根據地並不得守衛其處（三）中國當承認一千九百十八年在東京擬定所有山東鐵路預備合同並准在濟南駐屯日本軍隊（四）凡煤及礦産由山東運至靑島者其稅率須減輕至最小數辛氏聲明此項條件必使歐會之主張無形中不生效力故中國宜 
乘此機會要求左列五項條件（一）山東主權之恢復除膠州正式收回外靑島亦須包括在内關於稅率及港口碼頭之海關管理權須照他商埠一律辦法（二）日本 
（三）曹宅内古玩被毁狀况 
　　之租界只能得居民及商務之利益所有前德國之沿海砲台及信號地點此皆與中國主權有關不得包括在内（三）在商埠以外中國得有建設海軍根據地之自由權（四）所有日本軍隊自濟南至港口一帶應同時撤退（五）山東路（膠濟線及其延長線）之辦法須與津浦鐵路相同其建築管理權必完全交付中政府其站長及各項人員須聘用中國人而工程監督不妨用日本人其鐵路巡警當照京漢京奉津浦滬寗等足而組織若此項條件日本不能承認則中國當立將山東問題交國際同盟會議决云云 
[山東問題主張簽字者]  
　　駐法公使胡維德近日來電對巴黎和約主張全部簽字電中有不簽字六不可之說大致如下（一）不簽字於民國四至七年兩次條約仍然不能廢止（二）此次歐洲和議　明無三大國批准卽實行吾國簽字與否曾　足　重輕（三）國際聯盟於入會辦法分爲三種甲協約國簽字者即爲入會之國乙和約開列之中立國經由簽字國隨後介紹人會丙德奥　敵國異目入會須候該會議决我國若不簽字旣自屏於甲種而能否取得乙種資格尙待有人介紹及審查認可（四）國際聯盟旣爲世界平和基礎弱小國所賴以保障獨立故如義國全權去而復返不欲故冒世界不韙我若自行退出在勢爲孤立在理爲悖衆論仇我者更覺日詞愛我者無由援手（五）山東問題此次三國格於成議成約以致愛莫能助事非得已心實無他如不簽字徒傷三國感情（六）此次和約對於敵國除恢復已失主權外尙可享受協商國公共利益若不簽字於山東已失權利仍未收回於我國應得權利轉多抛棄將來世界和議告成吾國仍受戰國地位單獨媾和迎拒兩難綜此六端利害自見事機危迫披瀝上陳云云 
　　段祺瑞於本月二十四日通電各省主張山東問題非簽字不可原電錄下歐洲和約事當局最後主張業經電逹靑島問題顧王兩使爭執直接交還國家有力未嘗不是要知當英日戰靑島時我國尙在中立以英日現在之國力我欲一筆抹煞得乎乃以此問題致使一般靑年學子爲人利用罷學廢時爭執靑島縱蹈法網犯國交而不顧風靡一時謂之愛國噫我國有如此 
（四）曹宅被撃後屋面狀况 
　　大多數之人民愛護之而國竟不强中必有故瑞曾記外蒙問題政府磋商四閱月爲國家完全領土瑞時代理總理到國會十三次詳述利害併告以蒙局將變竟不通過後訂之約視前如何亦默爾而息對德奥宣戰也抗議絶交則國會承認之宣戰則不通過瑞因關係國家存亡責任所在力爭不止遂運動罷瑞職併將憲法草案中添免總理職不用署名一條對瑞個人姑不論天下萬國有此法律否乎遂引起復辟以亡民國此愛國禍國當能辨之一般學子有愛國心誠可喜可嘉瑞更進一言曰當盡以本學養爲成材將來鼎新政治工商實業以强國本則可受愚弄徒長囂張之氣誤已誤國則不可歐約如不簽字國際聯盟不能加入所得有利條件一切放棄又恐如外蒙宣戰事借愛國以禍國也瑞不聞政事久矣本不應嘵凟然與國家利害有關未敢緘默諸公皆封疆大吏眞知灼見素所佩仰保持治安贊襄政府固不待鄙人之費詞也祺瑞敬印 
[武力包圍中之京學界]  
　　京中各校罷課已將旬日影響且遍及於各地學界大有不可收拾之勢兹聞敎育部於本月二十五日訓令各校限令於三日内一律上課其令文云查此次本京中等以上各校學生先後停課逾一星期不特學校風紀諸生學業妨碍甚多尤於敎育前途關係至鉅該校長負整理學校之責亟應速行嚴加督率以圖挽救所有停課各校應自奉到訓令日起即由該學長會同敎職員督促學生限三日内一律上課以重學業而挽校風爲此令行該學長仰卽遵照母違此令云云現各校已據之以布告於學生但學生方面未必有效惟京中連日以來北京大學高等師範等校周圍均各有警察三排圍護監查苟有四五人在校舍外聚談卽被解散而各校學生外出均著便服恐被軍警信便衣偵探所獲街巷各處均加派軍警並有馬兵往來巡查至晚六時後軍警一律持槍戒備如臨大敵據一般觀測敎育部之訓令如不生效力則軍閥派或將以武力壓迫上課也 
　　據中美通信社消息近日政府决以嚴厲手段干涉學界罷課風潮故前日步軍統領曁警廳發出布告嚴行取締學生集會演講種種舉動昨日敎育部復通知各校限三日内一律上課（自二十六起至二十八日止）否則須施以相當辦法學生代表聯合會聞訊急開會於北京大學討論應付方法各校一致主張堅持所要求各條無退讓餘地且以政府不順民意强力干涉尤爲憤激昨晚（二十六）復於大學飯廳開大學全體會報告聯合會經過情形到者千餘人全體贊成聯合會主張歡呼散會聞政府現議定三種辦法以處置學生三日限滿仍不上課者一武力干涉强迫上課二解散學生幹事會三派巡警往各宿舍强學生答名上課如有不遵者即令其出校惟學生方面無論政府施以何種手段决不爲其所懾靜候處置其勇氣毅力有足多者政府果欲指逆民意出此手段以摧殘純潔之敎育界甚居心不堪問矣 
　　警備司令部軍法處長虞維鐸於學生五四運動後奔走維持頗爲盡力致遭某派之忌虞不自安前日已辭職出京並在報紙聲明云前此學界風潮鄙人維持奔走個人私意實冀治安敎育兩受保全旣非他人所請求亦無政治之臭味迺近者投函面詢詰難紛來事與願違實非初意所及已於星期一出京都中各界事件概不預聞云云 
[王文璞質問益世報事件]  
　　新衆院議員王文璞對警廳封禁益世報事件提出質問曾誌昨報兹錄其質問書云日來報載北京益世報五七雜誌救國週刋均被封禁並閱警廳布告准京畿警備總司令部函以益世報登載魯軍人通電一則認爲妨害時機依法應行封禁謹按臨時約法大總統得依法律宣告戒嚴現在大總統並無宣告戒嚴明令何以施行戒嚴法又立憲國通例卽已宣告戒嚴若國會認爲無戒嚴之必要又須爲解嚴之宣告是其愼重宣告戒嚴即所以愼重人民之自由也今該司令部竟於未曾宣告戒嚴之時而濫用戒嚴法謂非破壞約法侵害人民自由誰其信之此應質問者一也又該部認魯軍人通電一則爲妨害時機之新聞查該項新聞曾首先登載於上海新聞報即京内各報館亦多轉載何以獨罪益世報此應質問者二也又臨時約法第六條人民有營業與言論著作刋行之自由據報載女學界擬出版女界鐘亦以警廳預禁代印未能出版云按該廳旣不能依法辦理僅用此項預禁代印手段是否妨害人民之自由此應質問者三也總之我國現在内憂外患相迫而來自以謀國内治安爲第一要義但於約法上所賦予人民之自由亦不能不加以愛護謹依院法提出質問請於五日内答復 
[和議仍無續開之望]  
　　自南北和議二次停頓各代表紛紛離滬以後外間傳說不一有謂南北直接商榷局部謀和者有謂政府仍勸各代表回滬繼續開議者眞相如何仍無確實消息昨聞政界某要人云錢總理對於南方所要求者暫不爭執俟開議後從長商榷若和會實不能續開則取得西南今唐（蓂賡）陸諸人之意見而從局部謀和入手惟此刻仍敦勸朱總代表及各代表回滬竭力維持另易代表之說决不能行昨日各省督軍亦陸續來電請政府慰留朱總代表勉爲其難政府頗然其議擬日内電召朱總代表來京面商一切至函兩對於和局究持何種態度尙不明瞭惟陸唐二氏頗有讓步之意云云中美通信社云自朱總代表返京以後又赴天津時局問題又入於混沌之境據本社調查徐總統之意實以安福派對於和局嘖有煩言在現時停頓之中欲先令安福派發表意見先與磋商得一標準乃進而與南方談判至西南方面近亦無正式表示但有一種意見由在野某要人轉逹以爲政府但能尊重護法之意見與西南繼續和議西南無所不願甚望政府有明確之表示而政府則以與安福派接洽尙無結果故目前尙未有表示云 
[西藏問題開議之準備]  
　　關於西藏問題邇來已有重提會議解决之趨勢據中央政聞社消息十八日英使赴外交部後比開始進行昨日（二十七）下午五時半英使又親赴外部由陳次長出見（按陳次長昨始銷假）繼商西藏交涉進行各事談時頗久惟内容未詳 
　　蒙藏院昨將關於西藏方面與英國歷來各項重要案卷檢出十三件封送外交部藉資參考而外交部存儲之中英藏約及往來各函件已一併檢出該部各參事司長等於昨日（二十七）上午開部務會議討論一切外交部昨日有電致廣州軍政府略云關於對外事件南北一致辦理前經議决在案現中英西藏交涉又重行提出南北主張自應一致查此項案卷中央甚不完備尊處如有此項擋册望速檢齊送京俾交涉時有所參考 
[京華短簡]  
　　昨日（二十七日）國務會議例會其議題最要者爲外交問題當時討論之結果聞依照新國會方面議决情形（見昨報）電令駐歐陸專使等對於歐會議和草約大體簽字對於山東問題聲明保留若實際上萬難辦到則仍依十九日之院電相機應付（按十九日院電内容係令照保留辦法力爭但至萬不得已時歐洲和約我國總以簽字爲較有利益可相機辦理）次又提出募集有期國庫劵條例討論結果决交法制局審查後再行提出 
　　外交界消息日本已承認渥木斯克政府其交換條件除該政府供給西比利亞出産鋼鐵於日本外並外蒙俄國所得地位完全讓與日本按渥木斯克政府爲俄八政府之一其勢力甚微且完全爲舊派人物所組織最近派遣代表赴日密商承認問題日本亦疉派密使與其聯絡内幕大可研究我國當局亦知注意否 
　　外交部陳代長病假兩日　已全愈照常視事昨日起陸軍總長靳翼靑又因病請假一月未到部處亦未出席閣議又聞曹汝霖於前晚赴錢總理私邸晤談並聲明俟假滿後仍然提出辭呈務請照准不知政府果能毅然免曹否 
　　張瑞璣昨日（二十七）上午七點半到京府院秘書均在車站迎迓卽於午後二時晉見錢總理報告陜省情形并呈詳圖三幅錢閱後仍交還張氏張歸寓後接見各方面人員至爲忙迫聞定今日（二十八）上午晋見東海陳明銷差擬於三十日出京南下轉道旋里關於協商國購運糧食出口政府早已擬有徵收照費辦法嗣因協商國方面以此項照費過爲繁重曾請當局取銷按照各約徵稅往返交涉業已數月迄今仍未解决前日協商各公使復有公文送逹外部謂咸豐八年條約曾訂有一種稅則内記糧石出口應徵稅欵各項條約上並叙明米糧禁止出口爲經常辦法但遇特另情形仍可變通辦理按照稅則徵稅云云現下協商國購運米糧實爲特别情形理應依照原約徵稅無再另繳照費理由 
俄人没收華船案 
　　哈爾濱消息俄人没收華船案政府已向俄庫使提出抗議堅請迅電海參崴霍爾瓦特將軍停止派隊檢查免生擾害否則華商所受重大損害應歸俄國擔任賠償云云按俄國早已陷於無政府地位而我政府遇有重要交涉事件又往往因循苟且坐失時機卽以此事論之吉林督軍省長駐崴高等委員道尹交涉員及領事商會船商等爲保護利權之呼籲電報一月數起政府應向俄使切實聲明如果俄軍官實行派隊檢查吾國方面當籌定對付方法或卽停繳賠欵或將東清鐵路俄國部分押收以資抵制此適當之辦法也茲將愛琿黑河各電如下五月十三日愛琿交涉員電云外交部交通部鈞鑒阿省　船案迭經交涉並經電請大部催俄使迅電崴埠轉電阿省阻止據阿省軍隊長　尙未接到崴電不無可疑該檢查隊今已發出實行没 
 
 
 

Page 8

 
 
收徐商輪船二艘拖船一艘之執照羣情惶急懇切派兵爲要除電省外懇速催俄使傳催阻止以保航權迫切上陳候示祗遵照常齊是日黑河商務會長等電云外交部交通部鈞鑒上年華商與戊通公司等正式購買俄國商民輪船所有船隻船價彼此均已交清立右契約復經駐京俄使與霍爾瓦特將軍完全允許即各地方全圃官廳亦均報明通過有案事非兩國商民私賣私買無論俄國事後新定何項法律對於此事當然不生効力况法律不逆旣往尤爲各國立法之通例不料海參崴俄遠東副首領與俄阿穆爾省司令部忽發命令組織檢查隊檢查上年俄人賣與戊通公司等輪船其中泊於封江未能行動不得已寄泊於沿江俄崖者尙有三十餘艘現被俄官實行扣留没收并未照會我國如此行爲不獨違背俄公使與霍將軍將上年許可之鐵案抑亦違反兩國條約不成事體已由戊通公司等呈請施道尹電省交涉並經本會電請駐崴劉公使與邵領事就近質問霍將軍速令俄官尅日放行開江在即立候應用以免損失等情在案此事關係甚大木獨侵奪華人船舶所有權尙恐牽動航路尤爲重要務請大部嚴重交涉力爭電示黑河商務會會長白良棟等叩魚 
[魯省議會否認簽字電]  
　　北京參衆兩院鈞鑒外交簽字問題聞政府已咨交兩院取决查東省自日佔靑島受禍已深祗以歐會旣開解决有日飲辛茹痛冀可歸還噩耗傳來交涉失敗羣情憤激同抱决心僉謂政府卽不惜權利之犧牲人民當圖生命之自保縱赤族剗類此志不渝諸公代表人民宜權利害與其承認自我且屈辱於强權孰若取奪任人猶獲直道於公論矧國民積忿已深有觸斯發恐和約朝簽於歐西戰禍夕起於東亞則是下府衆怨上貽國憂破壞和平爲世詬譴諸公明逹諒不出此伏望一致主張否認簽字並勿以置諸不理苟且搪塞庶留日後爭國之餘地順東民渴望之殷情爲國爲身兩無尤悔臨電衣嗚諸惟矜鑒山東省議會叩又　日通電云外交問題完全失敗政府以國際地位爲辭擬爲大體之承認惟山東一部暫爲保留辦法不惟事實决難實行國際亦無此先例愚弄國民居心媚外政府旣以山東爲犧牲東人又何恤以政府爲孤注與其賣於人母甯失之自我鋌而走險急何能擇現全省人民積薪厝火待時而發結吳如何尙難逆覩本會爲人民代表目覩危亡謹爲最後之呼籲務懇大總統總理堅持初議迅電專使拒絶署名一面提出抗議藉謀挽救否則退出和會以爲後圖特此電逹尙希一致力爭以救危亡山東省議會叩哿 
[鄂官廳壓迫學生之舉動]  
　　十八日湖北學生聯合會總代表藍芝濃高鴻縉唐性天等晋見督軍再要求游街迄未邀准而學生等未與協商竟舉行游街因以同學等旣不待商而游行是已否認其代表資格故一面實行辭職一面向官廳歷述不足得同學等之信仰聲明辭去代表名義迨二十三日二十六校代表接見政務廳長後知游行演講在官廳絶不相容而各同學壛堅持游講主張故辭職者亦不一而足但均聲明仍願輔助進行以故繼任者不旋踵而即起幾乎無一校無之二十四日星期六各自開會討論游講問題各敎員均力勸暫緩游行並宣告果欲舉行游講軍警必認爲有礙秩序將嚴厲干涉甚或不由分說輒行逮捕縱無此種危險講者游至何處軍警必跟走何處講時縱大聲急呼而聽者因軍警林立欲聽亦不敢聽必望望然去之如亟欲發抒愛國熱忱僅可編稿交模範講演團代爲宣布萬一挺而走險亦屬無裨事實而各生激於氣憤不惟聽之藐藐大有不和平之答覆下午五點鐘全集文華校大開會議直議至十點鐘對於游講利害始爲辨明一致承認暫緩舉行其於發傳單辦周刋仍急進行再對聯合會章程均以會務形勢旣非如前且代表亦多更換故訂於後日再開大會討論修正章程並另議進行辦法 
　　國立高等師範校長張煊氏因前星期學生出隊游街一舉創自該校彼對官廳大失信仰遂憤極辭職但該校係國立性質不屬省長管轄故辭職應向敎育部請求張氏擬將辭呈交郵遞京一面效蔡鹤卿之所爲詎被管敎各員偵知即由齋務敎務各長密開管敎會議設法挽留何省長亦束召入署勸令勉任艱鉅勿使敎育界根本動摇復經學生開會公舉班長八人懇摯挽留且有願遵約束潛修功課之語張氏始允以全副精神維持校事辭職之念已無形打銷矣 
　　督長兩署訓令云據武漢中學以上各校全體學生呈稱（中略）等情附開游行演講辦法八條前來查學生以潛修學業恪守校規爲主果信學有所成爲國効力來日方長若如前呈所云當此求學之年虚擲寳貴光陰出任演講曠廢學課深爲諸生不取况此端一開誠恐有不肖之徒乘機利用如稍礙地方之秩序卽山軍警依法懲辦彼時薰蕕莫辨雖侮何追於諸生愛國初衷轉形剌謬復查鼓勵愛國提倡實業等項講演規則訂有專條早經本署通飭各講演所切實遵辦在案現在時事多艱自應重申前令責成該講演機關認眞講演盡力開導諸生如有編成講案儘呈署核發代爲宣講正勿庸該生等紛紛外出轉多窒礙也除分行外合行仰令該核轉令在校學生一體遵照再閱來呈有武漢學生聯合會字樣迭經核駁並應遵照令行卽日取消此令 
軍省兩長一再傳諭警務處轉飭各署遇有妨害安寗秩序舉動即行立時嚴重干涉並責成各該署長如該管域内學校發生事故即惟該長官是問故一署之與第二中學外國語校三一學校湖南中學二署之舉甲種農業三署之與高等師範第一師範附屬中學四署之與中華大學高等商業啓黄中學荆南中學文華大學甲種工業第一中學聖約瑟中學五署之與公立法政私立法政甲種商業第二中校六署之與紡織學校七署之與博文書院協和師範等校均各親往窺探情形並商各管理員加緊勸告切勿發現游講及釀生其他事故並聞各署長諭令各警士凡在街市中散發傳單均須檢查若係提倡國貨則任發散其餘他種傳單則即嚴行禁阻二十四日下午公立法政女子實業外國語學校文華大學中華大學等校均有學生在外發散傳單皆爲提倡國貨故沿途警士亦無可阻攔又聞警務處密令　署於該管區内學校門首加派崗位星期日派荷槍警士八名遇有結隊出校者即尾隨之行 
[紀厦門之國民大會]  
　　厦門人干對於靑島問題異常憤激一學校游街大會情形已詳前函厦門國民大會幹事部先於十九日分發傳單訂期五月二十號下午二點假同文書院操場開國民大會共籌挽救靑島之策是日（二十號）紳學商報各界及一切人民到會者二萬餘人場之中心築一演說臺操場之圍牆外竪立二柱中用白布書國民大會四大字并懸國旗對聯至二句鐘摇鈴開會秩序整肅先由馬大慶君登臺宣布宗旨畢周墨史君演說謂中國與日本爲鄰而屢受日本欺陵割我土地奪我利權如朝鮮旣爲彼之保護國又奪我琉球割我台灣至今思之猶有餘痛項城時代又要脅中國二十一條件激動全國人民之公憤今日本在歐洲和會要求併吞我靑島管理我山東之鐵路鑛産及一切權利夫山東者中國之國土也國土破壞中國易亡我厦埠同胞寗甘坐視今惟有誓死力爭云云繼由學界黄植庭雷一鳴黄孟圭及紳商各界相繼演說類皆勉勵人民奮爭靑島之意並在會場擬就公電文稿分致北京政府及駐北京之英美法意各國公使廣東軍政府中國之歐洲和會代表美國各報界北京上海各報界至四點鐘摇鈴閉會閉會後各界自由認捐捐畢始各散去 
　　厦門各界於十九號分發傳單抵制日貨日本領事即致函厦門道尹請爲示禁二十號厦門道尹令思明縣警察廳出示略云奉厦門道尹令開頃准日本領事函送思明全體公民關於靑島問題警告同胞傳單一紙内有列舉六項抵制日本辦法請查禁前來查此舉固屬公民熱誠愛國但兹事體大中央政府自有辦法厦門一隅何能解决厦門爲交通商埠凡屬通商各國所有商行商貨商船商民均應切實爲之保護吾厦公民深明大體幸勿有此過激舉動致滋妨礙大局倘有不測各有攸歸云云此示出後分發傳單仍舊未已延陵學校鼓浪嶼福民學校培元學校厦門女子公學校仍紛紛分布傳單蓋愛國思潮正醖釀而未已也 
[蘇州學生聯合會宣誓記]  
　　蘇城學生罷課後一致議决於五月二十九日在王廢基公共體育場行宜誓禮是日午後一時各校均按時齊集該場惟桃塢中學未到因該校代表未經回校報告臨時電話通知爲時忽促不及赴會届時摇鈴開會各校週圍環立場中奏樂學生均脫帽向國旗行三鞠躬禮由聯合會會長沈炳奎宣讀誓詞畢復全體行一鞠躬禮於是由農校代表執聯合會旗及國旗交义前導排隊至觀前街一帶游行是日到者爲（晏成）（英華）（中華體育）（工業）（師範）（華英）（東吳）（醫學＝）（草橋中學）（農業）（等共計十校女師範因未加入聯合會故未到學生人數約在三千外場中秩序嚴肅行禮時頗有一種悲慘之氣象雖天氣甚熱亦不覺日之可畏也宣誓詞如下中華民國八年五月二十八日江蘇蘇州學生聯合會謹宣言於國旗之下曰外交失敗國家瀕危窮本追源伊誰之咎賣國羣小實不容辭不早剷除何以救亡何以圖存故北京學子首倡義舉請討國賊政府果知覺悟自宜即允所求以從衆望以快衆心乃旣無正當表示又復拘捕學生是誠何心傳蔡二長相繼辭職實有不得已之苦衷而政府於蔡公雖稍加挽亦無誠意於傳公則絶不挽留即瘤准免職復擬委不諳敎育之人繼承重任敎育前途何堪設想且共和政體政府焉得專制乃對於學生愛國舉動旣加禁止人民言論自由又事遏抑此情此景尙復成何共和學生留學他國表示愛國熱忱亦屬分内之事乃日人從而干涉加以侮辱國體傷失孰甚於此本會爲救亡圖存計爲敎育前途計爲保障共和計爲受護留學生計於五月二十八日全體罷課其重大宗旨列左（甲）懲辦國賊（乙）挽留蔡長如蔡公不願往北京要求於南方組織大學仍以蔡公爲校長（丁）恢復學生自由權（戊）恢復人民言論自由權（已）請政府與日政府嚴重交涉虐待留日學生事 
[江蘇第三師範致敎育部電]  
　　敎育部鑒此次外交失敗學生激而罷課羣情彌憤惟敝校以爲愛國係大部規定修身課重要項目之一學生以愛國運動爲天下倡實天職應爾然以罷課爲表示於國家無裨於學業有損大部領袖學府務望亟起維持旣以尊重學生愛國之忱尤無傷其求學之本願如不早圖風雲日急勢恐盡入旋渦應請代逹總統損私交以全國體制感情以即理性母激意氣犯衆怒母徇外交妨内政民國幸甚江蘇省立第三師範學校職員學生全體叩 
[南京快信]  
　　政府昨又電李督詢南方所提八條能否撤回並聞李督日前曾電唐總代表尙未接復 
　　朱桂莘昨由津有電致李督表示以後絶不與聞和局將從事實業謝絶國事 
　　李督昨電援湘贛蘇軍旅長張宗昌師長楊春並切勿因和議停顿與南軍發生誤會恪守防線靜候解决 
　　昨日商會因抵制日貨問題又開特别大會警察廳長王桂林亦蒞會演說勸諭各商文明抵制勿爲過激舉動 
　　警察對於學生因奉有上峯密令益取嚴厲干涉主義街市演說傳單已缗絶跡 
　　姚錫光在滬組織公民愛國會昨來寗與李督磋商進行辦法 
　　軍署駐滬代表胡慶培白堅武昨已回密長江巡閱副使王廷楨昨日亦已由滬回浦 
　　李督昨派本署參謀曲巖赴滬公幹 
　　五月份軍餉昨已由財解送軍署派員赴各師旅團營監發 
　　南京魚雷槍砲學校校長鄭倫昨赴吳淞參覯海軍學校 
　　省議會昨電各省通告第二届第三次臨時會已於感日（二十七）行閉會式 
[杭州快信]  
　　杭州中等以上學生聯合會通啓云各界公鑒三日前敝處電致北京請願三項與上海學生會同迄未得覆自五月二十九日起敝處中等以上十七校學生三千人實行罷課與全國同學諸君一致行動特此佈聞齊省長昨通令各學校提前放給署假 
　　省立第一中校學生旅行隊於本月十八日由敎員蔣丹書督率出發赴南京等處昨已乘晚車回省省立女子師校旅行隊　同時返杭 
　　敎育部來咨毆美留學生缺額較多之省分應舉行第一試現查出東山西湖南浙江江西江蘇廣東七省或缺額無多或照章免試應即酌補即由本部定六月一日舉行試騐希速轉飭來部報到 
　　楊督昨委四旅旅長潘國綱兼代二師師長大約一師師長將保張載陽調充 
地方通信 
[松江]  
　　中校實行罷課省立第三中校學生聯合會於二十七日開會選舉職員計選出正會長龔鑫副會長凌寳荃蔡玉良會計湯爻趙富基吳時霖書計顧宗謝壽朋趙世清張懷義並議决即於二十八日起與滬學生會一致行動實行罷課一面派出湯爻蔡玉良陸企雲代表赴滬加入中國學生聯合會罷課期内在校學生分爲十團除每日輪派四團至外間分任調查日貨國貨及露天演講外餘一律在校自修以保持校中秩序 
　　張姓盜案三志包家橋張姓被劇盜李杏亭沈阿勤殺人放火一案雖經李縣長懸賞購緝並通飭水陸各警四出債捕迄未就逮兹聞水警第一專署一等巡官徐貴臣於昨午晉謁縣長報告緝捕情形稱已於沿海各處精密布置决不致聽其遠竄且據探報該盜蹤跡似在上海不日即可逮解歸案惟此次率部大索在外舟車所需及雂川眼線等所費甚鉅請借銀若干以資應川云云當經李縣長借給一百五十元而去 
[蘇州]  
　　委員考查螟蟲蘇省實業廳以上年辦理螟蟲事宜頗著成效現交孟夏正值螟蝻孵化之際呈奉省長指令循案辦理飭縣遴委考查員呈報備案吳縣温知事奉文後已委派王承志曹丙炎二人爲吳屬普通考查員並呈報實業廳請予加委 
　　寗届指緝沙棍沙洲土豪姚某賣常陰沙灘甚多經清理江寗段山漲灌局偵悉欲將逮捕而姚某已潛逃無蹤近聞匿居蘇州間門外昨日該局特派員持文來蘇投呈縣署警廳請求協助偵緝惟住址不詳故已由偵探隊長潘秀清派定探士十二人四出查拿 
　　坍牆壓斃多命前日間門内施林苍陸姓失愼致延燒數家翌日有江北人男女十數名在火廢塲内扒拾旣燬未燼木料等物詎轟然一聲兩旁之風火牆忽而坍倒所有在場各人不及逃避無一幸免計壓斃三人餘均受傷後經警察到場將屍身從亂磚内扒出由屍親備棺收殮傷者抬赴醫院醫治 
[常熟]  
　　國民大會詳記本邑商會農會敎育會三團體發起組織國民大會於二十七日上午九時在公共體育塲開會首由教育會副會長金敏君報告開會宗旨次由縣視學錢南山歷述外交失敗情形以警覺國民商會長卜子良演講不買日貨完全自動各憑良心不能强制干涉等語復有程周潘等諸君相繼演說後由張紀均申說國家喪失主權之痛苦語極懇切陳惺軒用譬喻法描慕亡國慘狀聞者動容歸子邁演講吾民對於此次大會宜有一種自覺心後有張映南詳述高麗亡國慘史末將所戴之草帽自行踏毁掌聲雷動後由錢南山摇鈴散會是日天氣雖熱而到會人數有二千人之多會塲秩序有一高開智儒英三校童子軍維持縣警所方面亦委邵狄二稽查來會並特派巡警守門人數雖多秩序井然於此可見國民之程度矣團體到者有縣立一校三校私立開智儒英及市立各校鄉立各校女高小市立女校淑琴女校等均整隊蒞會並有美敎士衛爾生旁聽尙有各校散發印刷品多種勸人警覺散會後又會集圖書館開會集議列席者錢南山俞啟漢邵次銘潘天慧金鹤清蔣志爲張秋門周逸雲劉芹齋顧補齋李弁靑張用舟宋守眞金味梅譚競公歸君恒程兆翔龐夢蘭張壽伯錢南鐵姚育仁錢選初孔簡齋王鐵山潘慶年張兆丁張隠南等黄警佐亦蒞會旁聽旋即公推金敏君爲主席集議一切進行方法俞企韓主張以國民大會名義公電表示一切張隠南反對謂不必向政府通電可專函滬上各團體聯絡進行次有人主張會務仍由三團體主持潘天慧反對謂三團體不過發起國民大會非國民大會只有三團體也顧名思義旣日國民大會當由國民公舉幹事主持會務多數皆以爲然次王鐵山等主張先擬簡章衆贊成遂議决公舉起草員四人爲鐵南山金敏君潘天慧張隠南四人主席宣告均多數起立通過嗣有人主張起草以速爲貴三日内提出潘天慧起謂可當塲起草衆贊成遂由起草員互舉張隠南主任協議會章八條經衆通過簡章議决後關於職員問題頗多討論顧補齋周逸雲錢南山等均發表意見最後公决山各界團體領袖公函蓋印推舉幹事通知事務所再定期會集幹事分任職務假如團體能舉其領袖爲幹事尤爲歡迎即由張隠南起草登報通告限於陽曆六月七日前截止議至此主席以幹事未推舉前會務不可無人主持遂公舉臨時庶務員歸君滿蔣作之蔣燦然三人常駐會内辦事議畢由主席宣告散會 
[鎭江]  
　　鎭都之大風災鎭地在舊督四月二十六七八三日天氣狂熱凡公共機關人數較多之處熱度已逹至九十度上下乃二十八晚九時　雲密布雷雨交作繼而屬風忽起摇山憾岳江中白浪滔天江干各處所泊民船斷纜走錨碰撞損壞者難以數計啼哭之聲聞於遠近一雲時間電燈息滅路上已無行人此爲十數年來未有之災變事後調查損害計八江口共翻貨船四艘航船二艘損失頗鉅並淹斃二人又三江口亦翻黄豆船一艘所載之豆計有數百石漂没殆盡其餘如江千之八濠沙頭小河荷花池都天廟等處凡兩人以上合抱之大樹被折斷者計百餘株連根抜去者不計其數並吹倒瓦星數家草屋二十餘家壓傷男婦數人城中如新河南門堂留苍之草屋共坍十餘家風神廟商埠方面停泊輪船及公司船各划船一律逃錨隨波逐流鄉間小麥菜子黄豆蠶豆等類大受挫折收成定必滅色城外皇華亭左近之電燈線亦被吹斷電火射出適有某甲行經是處觸電殞命誠浩刧也 
[揚州]  
　雨雹風雷爲災本埠日來天氣暴暖昨（二十七）午益盛夜半忽狂風驟作大雨滂沱繼以氷雹（大如錢小似荳）登時街市成渠行人絶跡天窗蘆蓬强半爲風雹摧殘電燈亦爲滅熄歷二十分鐘始止事後調查城内運司街之運署牌樓西門街某姓之住屋柳苍公園之屋脊倉苍南城根之樹三元宮警察一區之屋工家　四岸公所之牆東營五苍留園之屋悉爲刮毁四岸公所與警察一區共傷四人城外鈔關外電燈公司之玻璃屋金姓居民之屋南門外荷花地之警區分駐所及對河之福緣寺大樓北門外徐園之屋均遭風摧坍福緣寺壓斃僧人二名徐凝門某姓甫産之嬰孫亦因倒屋壓斃此外四鄉之小麥及稱秧與夫黄荳蔬菜等顃均受風雹打撃損失亦頗不資揚子橋某姓房屋倒坍壓斃幼孩一人司徒廟學校校舍亦遭坍塌其餘之草舍茅屋倒毁無算誠數年來罕聞之事也 
[宜興]  
　　學界消息自外交失敗全國震驚咸以抵制日貨爲對待方法本邑學界日前召集全縣各學校開會討論當經議决從調查講演入手現城内各學校組織露天講演團隨時隨地分期講演乙種商業學校組織國貨調查會憸查商品第一女子高等小學校召集全城女界在校開會演講協和全會擬組織國民大會由各界推定籌備員另設總等備處以便團結進行現學界方面由縣敎育會及勸學所公推程蟄　潘原魯楊若愚路鳴謙潘斐生周厦千諸君爲國民大會籌備員又聞縣立第六高等小學校於夏曆五月初三日開學藝會縣立第一女子高等小學校於五月二十日開十週紀念會均於是日講演國恥及提倡國貨等事届時招待學生家屬及各界來賓可謂一舉兩得 
[杭州]  
　　黄巖各團體來電黄巖敎育會商會農會聯合致省長電云省長鈞鑒現今外患内憂國亡無日省會爲人民代表宜如何公爾忘私共支危局乃利令智昏藉辭生活程度增高妄議加費以重民困名爲代表實則民賊凡屬浙人孰不切齒查該會議員始以金錢當選罪一繼以樹黨爭長延擱議案罪二今又增費病民貽誤家國尤屬罪大惡極爲此請求省長依據省議會暫行法三十九條辦理吾民幸甚吾國幸甚黄巖敎育會商會農會同叩有鈐 
　　提前放假之省令浙江省長公署訓令敎育廳朁省垣中等以上各學校云查自靑島問題發生以來本省各校學生漸有逾越範圍之行動業經本省長會同督軍分别誥誡令禁各該學生當能漸知省悟惟是近來人心浮動不逞之徒藕端搆煽設有意外必至貽誤學子妨害地方本省長爲愛護學生保持公安起見不能不亟謀救濟查現行中學校等法令本有因特别情事得以休業之規定現又署假期邇授課已無幾時應即日一律放假所有本期内未完課業准於來學期補授其暑假迄止日期並即由各該校按照定章自行規定辦理除分令外合行令仰該校遵照此令 
[寧波]  
　　鄉村小學救國熱鎭海東管區軔初學校自靑島交涉及北京學界風潮警耗傳來一般學生同懷義憤該校長沈舜年君先於昨日率全校學生各執紙旗上書勿忘國恥還我靑島等字樣游行街市痛告鄉人並組織學生演說團勸告戚旗鄰里勿買日貨聽者俱爲動容 
　　滬學界代表來甬自杭州學界代表高江二君來甬聯絡後甬杭學界已有一致進行之表示昨日又有上海學生聯合會代表東吳人學法科分會會長吳經熊君來甬擬聯合各學校與滬學界携手組成一鞏固之學生團體以便對於政府可爲一種有力之對付並聞吳君言滬學界之主張己由枝葉問題而移向根木問題根本問題雜何即推原政府所以敢與日人訂稽結種種不合法之條約與日人所以敢打破公理蔑視我國歐會之所以不爲伐國援助以及國家所以屢呈險象之故而　正本清源之　　　　午已於北隅第三學校邀集各校代表發表此來宗旨各代表以此事須由全體対論辦法准於今日（二一八）九時假第四中學開會議並以歡迎吳代表 
[安慶]  
　　財政廳仍請添設補抽局皖省財政困難庫儲空虚已逹　點經前龔財政司於蕪湖石跋河定埠和尙港設立查騐補拍局以防各釐局漏稅後經省議議呈請裁撤詎近年來釐金收數不旺雖經長官多方籌畫每年仍難相抵昨聞胡財政廳長呈請省署擬仍於中南兩路下游設立查騐局地點爲定埠和尙港以便扼要補征所有蕪湖石跋河不再設立俟轉咨財政部核准即行遴員分往開辦 
　　當塗學生之愛國潮當塗高等各小學校生因憤日人奪我靑島特於前日起列隊遊街沿路演說道經東大街全安旅館門首有人護爲五分鐘熱度各學生愛國思潮因此一激而益奮同時第一女子國民小學校學生亦游行街市氣象嚴肅步武整齊到四時始各散隊回校 
[武昌]  
　　武穴商會之表示二十六日武穴商會快郵代電云上海申報館鑒靑島問題各埠各界靡不義憤填膺惟我等商民祗有盡力提倡國貨之一法必須堅持到底爲政府後援以盡國民之義湖北武穴商民同叩 
來函 
[江蘇省立十一中校來函]  
　　敬啓者自外交失敗巴黎會議將認靑島逕歸某國永佔使我鄒魯文物之邦淪於異域稍有血氣者鑒於世界之强梁與本國之　弱無不憂嘆同深况貴會爲教育界代表爲國民先覺值兹風雨飄　之秋更應衡慮困心咨嗟扼腕者也敝同人以爲補救國家非徒託諸空言要當有其實力籌思再四惟倡用國貨足以起衰而雪恥年來某國運輸其惡劣之貨物銷耗我金融實吸收我國膏血之一大端現敝同人組織倡用國貨會分團講演苦口勸告期使楚弓楚得利不外溢鉅額金錢不致輸入敵國庶可制敵人死命爲報復之舉此種事實想亦貴所贊成者也江蘇省立十一中學校學員提倡國貨會謹啓 
[江蘇省議會來函]  
　　啓者外傳本會减削敎育實業經費全非事實今將省長交議數及本會議决數列表寄奉乞登貴報藉免誤會江蘇省議會啓五月二十八日 
（敎育經費）交議數議决數 
經常一·五一三·九四五元一·四九六·○四五臨時六八·三九○一八二·○六四總數一·五八二·三三五一·六七八·一○九（實業經費）交議數議决數經常三○七·九六二二五七·一六九臨時二三三·○六○三八三·八五三總數五四一·○二二六四一·○二二 
雜評一 
[湘省南北將領聯電感言（默）]  
　　湘中南北將領之聯電固亦息内爭以對外之常言也然吾於此獨有感者湘中南北各將領久已携手表示一致爲國内和平倡而上海會議一再遷延仍不免於破裂其爲湘中各將領所失望而不能無一言以責備者自不待言然今日和議之所以不成人人皆知其爲牽制於武人派而武人派之掀風作浪實又不僅牽制和會凡一切外交失敗之種種罪惡無一非武人派所造成故此種武人派盤踞不去卽使和會勉强告成而誤國行動依然如故造外交失敗之因者又如故則國事其有萬一之希望乎湘中各將領僅希望雙方讓步以促和會之成而謀有以對外猶非治本之道也 
 
 
 

Page 9

 
 
   
 
 

Page 10

 
 
   
 
 

Page 11

 
 
本埠新聞 
[上海學生罷課之第四日]  
　　學生聯合會消息（罷課後之進行）學生聯合會交際部在罷課後進行異常迅速對於聯絡商界尤爲積極除已有部長書記外另選幹事李宗登張維貞二人襄理部務並推定南洋公學省立第一商業聖約翰三校代表專司聯絡商界至於前所議决之聯絡部店學校及組織宣講等已由各團陸續報告成績優著並由書記周正煇籌集調查日貨名單及商店志願書備將來刋本查考（各地之響應）自京津滬甯四處學生相繼宣告罷課後内地聞聲繼起者日有所聞昨日（二十九號）蘇州學生代表尤君敦信到滬至該會報告言蘇州中等以上學校罷課已十三校之多（東省立第二農業慧雷女子中學桃塢中學省立醫學專門晏成中學萃英中學英華中學中華體操學校福音醫學校）其聯合會通信機關在省立第一師範會長爲沈炳魁又杭州中等以上學生聯合會來函言杭州中等以上十七校同學三千人於二十九日起實行罷課又松江中學低表湯爻蔡玉良陸企雲凌寳荃四君來滬報告松江學生已一律罷課秩序極爲整齊（分赴内地之代表）除徐雲岳君已赴南京桂勗剛君鍾震君會同京津學生代表赴廣東外現又派南洋公學蕭箎君赴江西市北公學潘公展君赴揚州南洋公學林和成君赴福建市北公學范秩侯君赴嘉興靑年會薛福田等赴松江南洋路鑛學校韓士元君張濤君赴泰興泰縣清江如皇東吳法科王傳璧赴無錫（郭烈士追悼會之籌備）郭烈士欽光因撃賊而死該會决於星期六在公共體育場舉行追悼大會各校將全體與會并將各戴一種軟布帽以代東洋草帽此項布帽係由各校女生於數日内製成者（震旦風潮之調停）震旦大學學生因校長遇事强迫致自行出校頃已由聯合會派員往該校向校長婉商轉　之法 
　　滬江大學上海學生聯合會滬江大學分會宣言云嗟乎國勢飄摇風雲俶擾我神州其將爲高麗印度之續矣溯自外交失敗舉國痛心北京政府而果循民意也則早宜懲辦國賊力爭靑島乃計不出此於處置大學學生務取其嚴厲於著名國賊則曲予優容近日且因日使一言而遽封閉報館捕拿學生矣靑島問題關係全國國民之生死政府且欲悍然簽字不顧淪胥矣敎育爲國家命脈當此二十世紀競爭時代提倡培養尙虞不及今乃欲摧殘二十餘年之大學矣雖然吾無暇爲政府責蓋北京政權陰爲賣國賊所竊據政府不過其中傀儡也今國家前途危如纍卵矣政府旣不足恃吾民其尙欲依賴之當外交之衝耶吾恐不旋踵而陸沉矣學生等痛心國本之震摇存亡之呼吸自知責任所在不敢偷安避難爰組織學生聯合分會合全校學生之毅力與總會取同一態度竭誠爲國家挽目前之横禍爲國人謀未來之幸福一息尙存此志不渝全國父老其共鑒之 
　　靑年會中學靑年會中學學生聯合分會宣言云嗚呼今日何日非千鈞一髮存亡危急之秋耶彼國貪婪狼心無厭行將併吞膠萊朁食中華從此東隆置戌將成扼絶之形采石繩量遽失喉襟之險是且可忍孰不可忍我諸父老兄弟其何以堪况榱崩棟折壓覆堪虞瓶之罄矣惟罍之恥誦天下與亡匹夫有責之言我諸父老兄弟其亦慟哭流滋棄觚投筆以奮起乎中國外交之失敗者亦屢矣溯自鴉片肇釁五口通商滇越興師安南喪失他若表裏山河金湯險固假途遂滅虢之謀搏戰多投戈之敗致台灣見奪三韓撕滅追源往事能無痛心孟子曰人必自侮然後人侮之國必自伐而後人伐之衡諸先訓我國外交失敗之原可以見矣清政不綱朝臣弄賄官箴不振紀律凌遲以致廟謨無定換縱失宜爲政者雖失之無心爲民者已聞之多憾良以國家領土原屬羣民得失存亡本同私産以中華之領土而奉送於外人以兆姓之公産而支配於政府我國民之痛恨爲何如乎嗟乎嗟乎以國民之公産作他人之附庸雖敗者無心而主者猶有憾况乃羣奸柄政憑藉宗盟中懷多回測之私方寸蓄引狼之念甚且 
密厲豺牙潛吹虺毒蠅　啓釁狐媚求援將舉我萬姓之私産奉獻外人以遂其私欲則我國人之痛恨更將何若乎自幸亥至於今武夫干政爭權奪利妄啓干戈馴至庚癸頻呼嗟興仰屋東鄰乞糴飲酖圖存至今日而外交問題乃至完全失敗履霜之漸由來已久燃眉之禍即在目前然則我父兄又曷可厝火積薪優游自若效釜魚樑燕之行以自速其危亡也耶嗚呼昊天不弔鍾禍中華政體改革數載於兹方事之初我學生方喁喁然私相慶曰我政府其將勵精圖治一洗前非我國家前途庶有豸乎自丙辰以還外交失敗債台高築竊鐵遺譏我學生對於政府之信用從此懈矣然而歐陸鏖兵綿延萬里棲雞連橺列國要盟猶莫不以公誼正理相磨礪我學生猶以爲政府之奥援雖失公理之芒燄方張我老朽之中華民國其亦可以苟延殘喘矣而庸詎知轉瞬之間棋局一變白衣蒼狗無復當年公誼正理諸名詞今且退而儕諸是狗之列彼或乃敢明目張膽妄肆要求斯亦大可哀已當今之世非自立無以圖存優勝劣敗雖曰天演公例而困獸猶鬭固亦人之恒情此時此日我學生之希望可謂絶矣内助不能恃外援不可恃世界公理更無足恃滔滔天下舉目無親汨汨狂瀾排扉直入進退不可周旋不能此我學生所以投袂而起犧牲一切組織聯合會以救危亡也其起也蓋有不得已之苦衷在焉非好動也嗟乎精衛銜殘無補窮桑之壑杜鵑啼盡難蘇游岱之魂我學生此舉詎可必其成耶唯是雖逢魚爛猶冀龍興夸父植杖雖竭死其何侮愚公荷鋤將盡室以相從區區此心敢共天日 
　　震旦大學院法租界吕班路震旦大學院學生自罷課後於二十八號晨因院長牌示令其上課有一百六十五人出校其情形曾載昨日來函欄兹悉該出校學生賃居新垃圾橋公益里小菜場對面某姓房屋後卽公舉學生會正副會長及職員主持一切正會長曹德三副會長瞿宣治文牘部瞿宣治孔憲鏗胡文棅李遵宗徐彝尊會計部梁四維王永清交際部楊乃恒袁民寶謝田汪煦昌評議部郭觀儀張其濤胡邦基洪作梅高登崑另有糾察隊員若干在寄宿舍門前查察學生出入其自治辦法及自修功課一如在校章程秩序絲毫不紊且組織各部對内對外進行甚速昨已印就出校學生陳訴書縷述其經過苦衷分送各界（其詞旨與昨所載來函略同兹不贅）其未隨同出院者尙有三十餘人皆爲各級將届卒業者（卽日前反對罷課之一小部份學生）前昨兩日已在院上課但仍按照舊班敎授二三人爲一班殊屬無聯之至間有守中立者旣不出校亦不上課該院監院姚纉唐對於此風潮亟思設法弭平昨日下午特託馬湘伯前往出校學生寄宿舍調處至傍晚尙未有眉目大約須俟今日全體議决方有頭緒昨日姚監院特致函學生家屬云逕啓者此次罷課風潮起自京津沿及滬上急湍所赴匪能獨外故本院亦曾於二十六二十七二日隨衆罷課惟細察學生意見仍未完全一致倘單徇一方之請於不願罷課者亦强迫使罷揆之辦學人職責良有未安爲此分爲兩種辦法凡不願罷課者仍可照常上課在六月問原定日期考試凡自願罷課者提前自今日起署假至九月初開學時再行補考（日期爲九月九號至十一號）此純爲尊重各學生個人自由及圖盡辦學人職守起見並非别有用意深恐道路流言滋生誤會特此佈聞諸希亮察旣頌台綏不備云云該院罷學風潮或卽如函中所述以作落場亦未可知 
　　同濟醫校吳淞同濟醫工專門學校自學生聯合會成立後即在該校設立分會對於救國運動積極進行茲該校醫科敎職員學生又在寶隆醫院組織一救護隊命名同濟醫工專門學校救護隊與全國學生義勇隊一致進行即明日之追悼大會該隊亦已决定前往服務該會職員錄後隊長江逢治博士部長黄勝白部員谷鏡湃趙之仿陳綸會會計翁之龍張仲明書記曹沛張寶書顧寶璥輸送部長金毓章部員丁道生鄒祥璋朱慶墉陳元喜魯斐然李相琳王功敷李九朝宋琯生朱仁芳單譽梁燦英鄭河先陳雨亭吳熙魯閻彝銘袁釗傳于紹慶周瑞珽汪名孝韓法周高禩英沈毓眞醫務部長馮宜鵬部員會照翁之龍任洵康浩傳焱傳緒徐文樞沈樹寶王味根沈銜書李宣果盛濟舲鍾尙友趙昌藥物部長王宗汾部員吳憶 
初金問淇顧祖仁顧寶璥陳作紀陳作繩曾立君許重五劉慶敎練部長江逢治博士兼任 
　　約翰學校聖約翰中學宣講團戊隊隊長一人隊員十人於五月二十八日上午十一時出發由梵王渡站乘火車至龍華在車中施秉珪楊復春宣講聽者百餘人抵龍華後隊長分隊員爲甲乙兩組甲組爲蔣金壽薛淵施秉珪屠長林孫家琦乙組爲楊復春潘永春黄宗勳鄭尙德費毓洪共推屠琳爲記錄員甲組在龍華鎭日泉記茶店演講聽者約五六十人屠君長林以誤買草帽一頂係東洋貨卽交衆認明牌記且釘於店前俾見者不致誤買此種草帽座中有一人見之亦將其東洋草帽一頂撕裂且泫然告衆以不應再戴此等草帽云演講畢蔣君至各座問茶客以後欲再買東洋貨否答曰决不再買施君勸衆將此事轉告鄰友乙組在龍華培左近宣講每隊員講二次聽者約八十人其中有軍人二十餘人尤爲感動復往要道作二次之宣講聽者約六十人厥後與甲組會往市上游行勸各商家協力抵制日貨因華豐華興兩洋貨店存儲日貨最夥隊員向之勸講尤爲注意其時尙早遂定至附近之漕河涇宣講途經龍華國民學校即入焉校步錢鐘潮特出招待學生一百五十人内有女生三十人均在操楊整隊靜立隊員楊君莊君當衆宣講講畢掌聲雷動遂宣告散會出校後由一鄉人導至漕河涇甲組在南興茶園演講聽者約百人由該鄉縉紳楊君國樑代表衆人致辭謂抵制日貨以不買日煤爲尤要蓋日常所用之煤大半來自東洋此項漏巵頗宜注意云云并爲衆擔保不再用日貨同時乙組在另一茶店宣講聽者五六十人頗爲注意嗣復與甲組合至漕河涇鄉立第一國民學校由校長朱松圃接待學生百餘人整立庭心並有鄉人八十餘人亦來與會隊員中由將楊費施四君相繼演說掌聲四起楊君復代全隊表謝忱散會後在新龍華車站左近麵館内遇十六舖十人團員朱君木香頗表同情回時車中蔣君宣講施君繼之施君言時有婦女他顧喧譁者朱君適同車卽起立止之辭頗嚴厲同車者爲之肅然同時楊君與費君在另車演講聽者約一百五十八車抵梵王渡即整隊返校時已七句鐘矣是役也歷時八句鐘前後聽者約千人隊員雖覺饑倦然因成績可記故頗不以爲虚此一行云 
　　澄衷中學本埠澄表中學自加入上海學生聯合會以後與各學校一致行動内部並有澄衷學生救國會之組織内分演講庶務評議印刷交際文牘等部各行其事積極進行會中費用均由學生自行捐助每人每日納銅元一枚此外尙有捐筒捐助聽便現值罷課期内除有數小時之自修外並有分發警畫及露天演講等事聞演講團第一隊已在江灣等處從事宣講云 
　　勵羣公學馬立師勵羣公學自學生聯合會成立後卽遵照總會章程推舉楊溥泉爲評議員唐浩爲交際員函告總會外並積極進行組織分會曁義勇隊宣講團已於昨日成立每日敎授軍事學職二小時（甲）槍操兵式柔軟體操（乙）測繪戰術（丙）野外勤務（丁）偵探學歸吳右雲擔任以期養成軍國民資格當刋分會宣言書及抵制日貨傳單分派各私立小學及各商店所有各部職員尙未舉定俟開大會再選舉云 
　　兩江公學上海學生聯合會兩江公學分會宣言書云天禍中國百政凋　東方强鄰具吞象之念北廷僚屬以煑豆爲能民不堪命國無寗日也久矣迺者不還靑島驚心辱國之秋同是黄人竟作覆亡之計燕幽學子奮發於前滬上靑年繼起於後痛風雲之日急悲國事之多非是以籲求政府竭力堅持指斥奸奴敬其賣國熱血潮湧憂心如焚大義不亡死且無憾風聲所播全國景從焉本校全體學生承聯合會之旨組織本分會一德一心以成其志義所應爲不敢稍緩如抵制日貨以絶其民生宣講義文以增其敵愾則財源不溢民氣彌張矣盡責之餘逖聽國令苟不滿意則生死以之爲背城之戰弗謂匹夫之志不如三軍之帥也嗟嗟在吾輩竭智盡忠之日正政府倒施逆行之時神州大運豈終盡乎博士衆民可以起矣敢掬肺腑以告大凡 
　　中華工業專門學校該校學生分會成立後三日依聯合會第三次宣言書於二十六日全體罷課隨往公共體育場宣誓遊行表示决心次日開職員會討論罷課後各部進行議决各安如下（一）演講團逢禮拜三五兩日往各鄉曲演講（二）義勇團須從根本着手先操步伐暫組一隊四十人制服用白色鞋黑以帽白色（三）調查部廣告部每日下午從事應行任務（四）罷課期内校中秩序由糾察部維持學生每日仍須自修六小時各部職員則自修三小時自修時糾察部當派員監視 
　　中華美術專門學校長浜路中華美術專門學校於前日參預宣誓典禮後即於二十七日晨一律罷課並開全校學生會議議决辦法三條（一）罷課期内學生無故不許出校每日仍自習其課卷（二）宣誓誓遠不買日貨已購者焚燬（三）對於外界有需用國恥圖畫者悉盡義務并擬以後每月發行一種國恥畫報云至該校所用之寫生箱畫具等有購諸日本者今自焚燬後一律改用四馬路中華美術公司自製之品矣 
　　城東女學南市竹行衖城束女學各學生組織露天宣講團昨日午後出隊至各街道宣講前導有國旗校旗二面分义後有軍鼓二面沿途高唱愛國歌遇有女界之鄉愚無知者詳細演講勸令不用日貨聞該校自罷課後實行提倡各種有用工藝如（兒童現具）（布製綢製各式繡花國恥手帕）（球帽）並發起自打（一粒椒）（髮义） 
　　民生女學民生女學自罷課後特組織一勸告團每日輪流委派團員携帶學生聯合會志願書分往各舖勸告勿進日貨各舖皆爭先填寫聲明自某日起不進日貨並在志願書蓋章以示决心兹將已經填冩各舖號錄下大和號（嵩山路）愼昌新康廣恒豫昌萬泰（以上寳昌路）萬順豐永泰祥稻香村錦泰鑫復康泰昌祥西號裕興興大隆（以上愷自邇路）順泰號餘盛老恒大源豐昌新康號（以上八仙橋）利大慶昌祥（以上東新橋）德記鉅豐祥新大生行遠德源永興豐盛增源永（以上公館馬路及自來火街）恒康（八仙橋）春茂祥（八仙橋） 
[學潮中之官廳文告]  
　　淞滬警察廳長徐國樑昨發布告云案奉松滬護軍使署傳開承准内務部電開查自靑島問題發生以來我邦學子感於外界之激剌發其愛國之熱忱奔走呼號不遑寗處冀以國民之朝氣協助政府之進行用意至深殊堪慰許惟是愛國之道應以擇術爲先旣以拯救祖國爲前題應有恪守範圍之表示若夫徒尙意氣激生事端招友邦之責言貽國家以鉅患是以志願本欲愛國而其行動實成禍國之媒當非莘莘學子所忍出此淪胥之懼原爲血氣所同第救國之方當求正軌無益之舉必誤歧途本部有維持治安預防危害之責用特掬誠相告俾期弭患無形邦人君子其韙斯言除分行外相應電請查照轉飭布告各屬一體周知是爲至盼等因准此合亟傳知仰卽一併知照並由廳長酌量印刷布告張貼一處爲要此傳等因奉此爲此布告仰即一體遵照爲要切切特此布各 
　　淞滬警察廳抄奉江蘇督軍省長公署布告云甯垣各學校學生前於本月九日先後結隊分赴軍民兩署各遞請願書察核所陳各節皆出於愛國之誠各團體維持秩序尤爲整齊此爲吾蘇文化增進之徵業經據情轉陳中央在案乃近日以來發現各項傳單語多激烈設竟成爲事實勢必枝節横生難於收拾竊以莘莘學子皆國民優秀之選夙習文敎當知大義際此時局未定國步方艱風雨飄摇能無悚懼本督軍本省長皆負地方之責同具愛國之心第恐傳聞誤會易滋搆煽萬一越出範圍有碍公安將何以仰對國家至於外人通商貿易載在約章凡屬有司應行保護近奉明令諄諄以保衛治安爲責尤當切實防弭以仰副中央愼重地方之意除分行各屬妥爲辦理外仰卽一體遵照務各持以鎭靜勿稍紛擾是爲至要特此布告 
[盧護軍使之期望上課函]  
　　盧護軍使致江蘇敎育會函云逕啓者前於二十三日由各校公舉代表來署陳述意見當以多士愛國事出熱誠極所欽許遂即於漾日電逹國務院請求明白宣布以平衆心一面函請貴會轉致各該校剴切譬解勿令罷課以便從長計議並將電稿送閱在案乃聞日内各校仍有罷課之舉殊非本願所及以弟之見輿論所集與士氣之奮原未可以概行禁遏是以極意維持但期於事有濟而現在院電並未見復遽爾相率罷課以後倘復遇事弟將何以置詞各該校激於一時之氣未暇深思遠慮以致手續不周惟有仍請貴會徧爲曉諭力予維持仍行照常上課以俟後效勿令踰越範圍致生障害實不勝切切期望之意特此布逹即頌公綏盧永祥啓 
[舊國會議員對於外交通電]  
　　旅滬舊國會議員對於外交事發出通電云廣東軍政府參議院衆議院各省督軍省長省議會商會敎育會各報館各團體均鑒今日之中國非一部分靑島問題乃全國生死存亡之問題也日本數本來勾結北廷締結種種賣國條約在在皆足制我死命就中山東問題不過賣國之一部分而靑島問題又山東問題之一部分而已日本見我民氣之盛抵制之烈乃以歸還靑島之說騙我國民北京賣國政府與日本狼狽爲奸以國民之抵制日貨聲討國賊爲不便於己也亦以日人承認歸還靑島之說騙我國民嗚呼吾民之所爭者豈止一靑島而已哉自歐戰發生列强無力東顧日本於民國四年五月七日以二十一條迫我承認已將山東内蒙古東三省劃入日本勢力範團民國七年段祺瑞與日本訂立軍事密約軍隊歸日本指揮地圖計日軍公用要塞許日軍建築國軍由日人敎練兵工廠亦與日人合辦不啻自捧降表獻地稱藩大好河山已爲奸人斷送固非區區靑島問題之關係也猶不止此也去歳九月北京政府與日本立膠濟合辦之條約許日人繼承德人權利鐵路由日本管理警察由日本敎練指揮鐵路旁三十里（直六十里）之鑛産由日本開掘徐世昌就職又以山東濟順鐵路高徐鐵路滿蒙四大鐵路送給日本此七路條約成立日本得一極大之保證巴黎和會我國專使主張收回山東主權廢棄不正當之條約皆因此條約之束縳無術挽回美總統雖與我極表同情亦愛莫能助也日本得此七路則由大江以北滿蒙以南皆爲此數大鐵路縱横貫穿鐵路所到之處即日本勢力所到之處入我堂奥據我腹心則我北部中部十數省已被其囊括席捲以去而南潯鐵路延長線則由九江以逹於福建之海濱舉中國三分有二之士地置之日本瞰制之下此外電話森林銀行之各種借欵權利損失更不可勝計非將各種密約完全廢棄各種借欵完全取消欲吾國之不亡胡可得乎今日本已將吾國之主權利權攘奪殆盡而以歸還靑島之說售其奸詐北廷更欲借此威壓吾民將巴黎和約簽字以逹其媚日之目的危機一髮我國民尤當拚命抵抗也即以靑島言之依巴黎和議所定以靑島爲日本之居留地凡德人所有之動産不動産皆爲日本繼承則歸還靑島不過得一空名而已所異者日本不設膠州總督僅施行領事裁判制度如上海租界之比收回與否何關輕重日本外相乃以假仁假義之語願將靑島及中國主權交還中國朝三暮四吾國民誠不敢拜此佳貺也日外相又鄭重聲明謂中日兩國問之一切協定皆須誠實遵行所謂一切協定者即指袁世凱之二十一條段祺瑞之軍事協定徐世昌之七路密約並一切借欵條約是也此種條約一二實行吾國已爲朝鮮之續徒得一歸還靑島之空名究何用焉我國民急宜放大眼光洞明利害各種條約各種借欵一日未能廢棄即抵抗日本聲討國賊之運動一日不能中止寺勿爲日本及賣國政府所愚弄也楊銘源丁象謙劉盥訓茅祖權尙鎭圭覃壽公牟琳李積芳李爕陽居正田桐陳榮廣陳九韶焦易堂彭介石王法勤王法岐假海濤姚守先李錡温世霖張書元王試功胡祖舜周維屏張瑞萱叩宥 
[併紀各方面之提倡國貨]  
　　國貨維持會中華國貨維持會近以傳聞紗布各廠有漲價情事爰專函布廠公會及紗業聯合會勸導同業共維國貨其致布廠公會函云國家多故外交失敗有志之士對於國貨莫不盡力提倡殊爲急切之圖當此時期造者奮興用者踴躍正宜交相輔助以救危亡迺邇日風傳國發前乘時漲價者大作所宜竊以貴業同人素來開通想不致此尙乞貴會長預爲忠告同業總須衆志成城母使志士灰心是爲至要除專函奉凟外另行函致紗廠聯合會請各紗廠一體平價以維國貨併以奉聞 
　　商帮協會旅滬商帮協會連日迭接匿名報告某帮某號購辦日貨其非協會會員該會無從查悉如係列在該會範圍之内者無不隨時調查勸止昨日有人函指漢口帮豫豐張爕記兩號購進東洋細斜情形立由該會函詰經兩號將進貨簿據送核證明實係停購期前所定聞該會對於此類問題定於陰曆五月初二日開會詳細討論云 
　　錢業小同行本埠南北市錢業大同行於前日在錢業公會集議對於各商業往來各户不得以莊票購買日貨一致表决昨日（星期四）南北兩市各小同行（即小錢莊）特在錢行（卽公所）集議表决辦法如下（一）絶對不兌換日幣鎊東洋金四開等無論零星躉欵（一）往來各户無論本票支票不得以之購辦日貨（一）如有朦混一經察出各同行永遠不與其往來交易 
　　五業聯合同志會本埠顧繡新衣零剪壽衣行頭（卽神袍戲衣）五業同人於昨午後二時借城内軒轅殿開會討論各業聯合抵制日貨辦法到者二百餘人由　芸安報告開會宗旨略謂各業同人同爲國民保全國家人有其責次請每業推舉董事一人計顧繡董事莊鏡蓉零剪新衣董事王純之壽衣行頭董事黄秋塘公定會名曰上海五業聯合同志會公推莊鏡蓉爲正會長虞德鏞副之鄒芸安黄燦華爲書記莊明五爲文牘周成樑應慶生爲庶務虞燦章爲會計每業又復各公推調查員四人六人不等次請來賓演說（一）王介安謂國人用國貨實爲自衛之良策及今已覺尙不爲遲（二）徐春榮謂諸君旣决不用日貨殊爲可敬必須有以替代方可特久如顧繡業壽衣業所用之白本緞係絲經紗緯故其價廉蘇杭均可仿造應請貴業將常用之顔色及寛長之尺度開單送與雲錦公所設法勸人卽速仿造并請對於日人敬禮而遠之以免藉口（三）沈卓吾演說現時外交與國家之關係及國民救國應有之能力并述國亡後復國之慘痛末議决三事（甲）不用日貨（乙不）縫繡日本原料之衣物（丙）函告綢緞業請其注意至五時散會 
　　書業商會通告望平街書業商會於二十八號晚夏李例會議决通告各地同業一致進行通告如下 
　　逕啓者本會爲上海新書同業組織此次對於歐州和會處分靑島及北京學界舉動敝會早有表示在會同業會於五月九日完全停業一天並一律不進日貨各工廠所用日本技師亦經一律解約所望各埠同業一致照辦共資進行不勝盼禱之至特此佈告伏乞公鑒 
　　機器鐵廠南市萬豫碼頭三泰碼頭一帶機器鐵廠皆係專門製造鍋爐引擎及軋花機器等件材料邇因抵制日貨該業亦有日貨關係是以於前日由各廠主會同集議以各項機器華廠均能完全製成可無仰給於日貨調查各廠現存僅日本軋花機三十餘架餘如零件等物亦屬無多所有向定之貨業已到期統限於端節着該洋行交清如過期作爲取消存貨亦以售罄爲度自開會後即不得再進再賣云 
　　肥皂業肥皂業同人昨發通啓標題爲警告國民注意兩端實行三事其文如下外交失敗舉國憤慨凡爲國民宜出全力以爭惟所爭之要點不可不知方無誤會否則反受人愚弄恐難收實效也今舉兩端如下我國人三注意之（一）靑島問題力爭交還者人所共知也惟交還靑島應由歐會和約直接交還不可由日本間接交還此中理由極易了解如歐會和約規定先交日本再還中國是歐會已損我中國主權我國民於此中關係不可不明否則但聞交還靑島卽爲滿意或且向日本要求交還爲上策此皆受人愚弄者也（二）今所方爭者不僅爲靑島問題尙有廢除密約關係尤爲重大所謂密約者即二十一條及軍事　定順濟高徐等路約是也二十一條件者乃日本以武力恫嚇而成中國人民安能承認至於軍事協定等則皆勾結少數私人簽字者雖外交當局並未知之世界安有外交當局不知之私約能强我國民承認者乎以上兩端一方面各自愼重注意勿忘一方面通告全球人民俾知我中華國民所力爭者正大光明實不欲受違背公袪公理之待遇並非别有希冀無端違約也今先固結團體羣策羣力熟籌抵制之法不外所謂實行三事（一）提倡國貨我國物産當饒爲全球所𧰟稱日用所需在在足以自給凡爲國民切勿厭古喜新俾漏巵不外溢而民可使富矣講買貨物時我民其三注意焉（二）信用國幣國家信劵國民之産業即爲擔保品斷不可以我金錢置之外人掌握使外人將我金錢反收買我之國産剥膚之痛安可勿思（三）保全國信國以民爲本民無信而國不立此次舉動愼勿如前次之五分鐘熱度爲外 
 
 
 

Page 12

 
 
人所竊笑以上三事一致進行堅特到底目的不逹至死不休民國幸甚國民幸甚 
　　花業近來美國及印度孟買棉花爲協約聯邦收買殆盡因是價格飛漲七月份貨查照來電每斤已需美金洋三角二分七釐五是以本埠日商各洋行之辦出口者廣搜中國棉花運銷他國自我國抵制日貨後彼之所求於我者仍照常售與詎力時僅半月共辦去二十餘萬擔每日可批萬擔之多惟該洋行出貨均係該國銀行支單現在南北市各錢莊已實行拒絶因而不得已於昨日在棉業聯合會開會會長沈潤挹薛文泰等宣告謂售與該國與買伊貨品本有分别然錢莊不能收用該國銀行支單則我業亦是應暫緩與彼交易遂議决停止三星期再定行止云云 
　　海味業海味業貨物以口本出産爲多此次抵制日貨後該業會邀集全體在點春堂議决一律不批日貨如有違抗者察出罰銀五百兩近日該業查得小東門外洋行街某海味行執事暗向日商某洋行定購朝鮮蝦米十箱業已運滬上校專候出賣爰特分發傳單邀請同業團會集議處罰 
　　藥業南北兩市大小飲片藥店同業會同醫藥研究會開會議决凡遇主顧往購産自日本之東洋參高麗參倭流黄等藥料一律拒却不賣設或病家應用以上日貨者改用四川廣東等省所産之國貨偶有醫生於藥方上開有日貨之藥味一律剔除云 
　　雨傘業雨傘一業自洋傘盛行後營業大爲失敗茲爲抵制日貨起見因洋人傘一物大半來自日本由男提倡用紙傘之博文女校學生 
女學生首先提倡改用國貨紙傘即烈日當空亦以小樣紙傘代之故迦日城内外傘店營業大有蒸蒸日上之勢 
　　家庭工業社家庭工業社所製無敵牌牙粉銷行本已極廣近因各界提倡國貨該牙粉銷數益加四倍而戤牌仿造者亦紛紛繼起更有嫉姑之人出其破壞手段近更謡傳無敵牌牙粉乘提倡國貨機會拾高價格圖獲厚利之說兹經該社聲明並無其事如經售處私自加價願購者通告總社俾得懲罰云云 
　　國發陳列所成立中華學生救國團組織國貨陳列所已誌前報兹聞本埠中法藥房家庭工業社等均已送自製出品至該團陳列現定於本星期日正式開幕云 
　　保國會本埠各照相店所用材料半屬來自日本該業除大馬路雲南路口中華照相館聲明凡國貨可以代用者一律採用外如國中無斯物者决不用日貨此外數十家少有表示兹聞保國會昨有簡單之通告力勸該業速與他業聯合一致勿用日貨 
[軍警注意保護外人]  
　京畿憲兵第一連連長吳金亭以南市浦江泊有日本商船利濟丸等三艘均在附近船廠修理因此高昌廟一帶時有日本人往來惟現值靑島問題發生商學各界抵制日貨之際深恐内地人民見日本國人或有野蠻舉動致啓國際交涉自應妥爲預防爰於昨日起除加派憲兵兩班每班四名分作上下半日馳往日暉橋龍華路高昌廟等處往來巡邏遇有日人暗自照料外一面商請該處警區李巡官於原有崗位之外另再加派崗警隨時防範以免滋生事端 
　　高昌廟西栅附近日前有一洋人在彼徘徊詎有玩童數名尾隨其後以言語譏諷旋爲該處警區李巡官及憲兵吳連長等得悉恐釀交涉急出查究當時各幼孩均已四散惟恐以後再有前項情事故飭軍籌逐户知照該處各家長約束子弟切勿任令出外擾禍如違歸咎父兄以免發生交涉云 
[續誌日本水手戳傷華捕]  
　　虹口匯山捕房六百四十三號華捕王文鈺七百九十五號華捕李忠朝五百六十八號華捕張阿三於前晨一時許因停泊浦江中之日本兵艦水手四人雇乘徐阿福倪阿根陳阿卿徐金生等之黄包車至楊樹浦黄浦碼頭不給車資向索行凶該捕等上前解勸該水手非但不服反手執所佩剌刀向人亂戳致傷王捕右眼珠李捕左肋張捕眼皮經二百四十七號三道頭西捕禀明捕頭車送醫院除張捕受傷最輕經西醫代爲敷治即行出院外王李二捕仍分别在同仁及工部局醫院調治等情已誌昨報茲悉駐滬日本領事署得禀立飭本署警探會同捕房日探帶領見證徐阿福等分詣各兵輪詳細調查業已拿獲甲乙二日人解送領署候訊而各捕房全體華捕一千四百餘名昨日聞此消息非常憤恨以該日人等似此兇横非但擾及租界治安且向我各華捕一再逞威殊與我中國巡捕前途大有關碍因即繕具公呈分别禀請英美總巡麥高雲君曁代理華捕正巡官惠爾生君設法保護以免日後出差之危險云 
　　英文滬報略云二十九日午前日領署公堂開審日人剌傷華捕案計共拘獲四人皆係山城丸輪船水手據見證人力車夫二人稱約一點半鐘時在楊樹浦路酒店外見有二日人同扶一血流滿面之日人從酒店内走出向匯山碼頭而去復有一酒醉日人亦從店中出外立於街邊車夫向攬生意此日人拔刀相向車夫遂逃該日人趨至一華捕之前操日語與言但華捕不解其語乃指以日本郵船會社之門該日人遽作握刀攻撃之勢華捕即奪握其手第二華捕趕至亦握其臂未幾復有一華捕馳來奪取其刀並牽其衣會同曳往匯山捕房但行約五碼之遥該日人忽然扭轉兩臂向背後衣袋内又拔出一刀向牽其衣之華捕猛剌其眼該捕受傷倒地不省人事日人復向其他二華捕揮刀行兇車夫曾向前握日人之領但恐爲刀所傷故釋之云云並當堂指出行兇之日人又據第一第二第三日人前後供稱在酒店内與火夫頭齟齬致有一人頭部爲火夫頭撃破旋離店回船云云惟第四日人供詞游移堂上取一刀與一刀鞘示之按此兩物係在酒店外不遠處拾得者該日人承認刀爲己物但謂刀鞘非其所有堂上判展期再訊俟受傷華捕傷勢稍愈可到堂作證時再行開審一面傳諭山城丸火夫頭到堂候訊云 
[總商會長辭職中會員計畫]  
　　五朋二十八日五時上海總商會會員在大東旅社開談話會到者六十餘人首推徐菊如爲臨時主席即由徐君報告開會宗旨湯節之提議謂現在總商會正副會長因事辭職會中主持無人會董等亦處於極困難之地位會務已極停頓際此外交最緊急國家多事之秋上海爲通商大埠爲商務總匯對於全國商務關係甚大商會爲商人之商會同人等均有密切之關係尙望到會各會員共出維持鄙人援照總商會法十一條之規定擬請共同具名致函會董請召集臨時會員大會共商維持辦法余民進和議大衆贊成遂由臨時書記主稿當衆宣讀致會董函莊得之譚海秋余民進等均有討論當將全稿通過余民進提議謂此函具名之人今日到場諸君均須簽名全體舉手贊成並舉定莊得之余民進湯節之譚海秋沈九成徐菊如鄒靜齋鄥挺生趙晉卿江確生爲臨時辦事員以資接洽即摇鈴散會函稿錄下敬啓者本會正副會長因事辭職會務主持無人上海爲商務總匯中外觀聽所繋關係重要會員等遵照本會定章第十一條之規定特函請貴議董諸先生卽日定期召集開臨時會員大會討論辦法伏希迅速照行實紉公誼此致上海總商會諸會董先生均鑒會員徐菊如江確生鄒靜齋王紹坡王建功嚴靄庭陳文鑑胡雨亭郭滄洲譚海秋趙聘三姚石蓀周茂蘭倪文卿董杏蓀殷傑夫李學暢汪新齋劉萬靑沈九成方樵苓干蘭坪陸維鏞張雲江金仰孫鄭良卿鄔挺生傳采芹沈錦柏黄伯平朱哲甫王才運孫瑞康葉惠鈞鄭信德唐晋齋包竺峯馮少山張綸卿郁均侯張平夫湯節之董俊臣莊得之趙晉卿原福堂王潤生項松茂尤森庭葛純武解金奎姚明生李壽山余民進陳文槐吳繼宏朱子謙吳善卿陳葆庸王佐卿呂耀庭劉李秩樓恂如史黎靑 
[關於和議之消息]  
　　廣州李根源致唐總代表電和會總代表王代表均鑒如公巧電錦公東電繆王兩代表魚電均誦悉和議未竟憂患方深我西南風雨同舟誼切共濟無稽之謡寗值一噱經錦公東電聲明内部團結益臻盤錯西南之幸國家之福卓識偉慮欽佩同深李根源叩删 
　　平和通信社消息久在上海逗留之安福系光某所表示之種種言論離奇光怪不一而足頃又聞其對人言現在調停和局之主張雖多然皆不痛不癢毫無力量依余之見不如痛痛快快或絶對恢復舊國會於北京行使自由職權或竟將南北兩政府一概推翻從根本上另造一新局面制定憲法大綱組織臨時政府爲革命之行動如依南方某派之主張在南京制憲謂爲維持法律系統其實法統又何能維持之有記者（平和社）按凡號爲政客者其所主張祗能有一個意思斷無絶對相反之兩說可以同時並納者譬如向南極者不能到北極今光君言詞矛盾至此在論理學上實不可通但光君發爲此言實則别有用心蓋明知此兩極端說之必不能行特故爲烘托其詞欲歸根於保持新國會及由新國會所選出之總統並由新國會回定憲法而已此固司馬昭之心路人皆知者也頃晤新正廣州來滬之某君談次及於軍府對和議之態度某君謂軍府之意仍在極力維持平和會議故對於總分代表現狀懇切慰留北方政府雖屢有電致軍府擬由南北當局直接磋商和議軍府甚不贊同現除挽留代表維持和會外並未有其他之辦法也云云　朱總代表抵京後抨撃南京制憲之說謂爲南方之欺詐並主張由新舊兩國會共同制憲本社（平和社）昨已略爲叙述今覺其言益不可解蓋南京制憲實爲南方最大讓步南方對於國會問題果能讓步至此已可見謀和十二分誠意何得謂之欺詐縱疑國會集會於南京時或有何種作用但南方提案有監督保障和議之一條國會在其監臨之下雖欲欺詐亦恐有所不能至於共同制憲尤至離奇新國會一無法律依據何能有制憲權今姑不論法律即僅就事實上言集兩國會一千餘人於一堂以制定憲法各國有此例乎朱君南來已久於南方情形似不致一無經騐何致觀察錯誤一至此極深望朱君之速爲反省切勿再爲此不經之談以惑人聽聞也 
　　聯合通訊社消息南方唐總代表曾經兩次電辭代表之職均被軍府及西南各要人懇切慰留唐公昨日又囑秘書擬稿再辭事爲旅滬國會議員所知前往力勸請其顧念大局相談二時之久故三次辭職之電現仍未發云又聞唐總代表自提出八大條件於和會後廣東舊國會中曾有一部分議員作不滿意之表示旋經他派多數議員聯合大團體贊助唐君彼少數議員亦覺國人服膺八大條件已成天經地義遂不復反對因此情形唐總代表辭職之說或不至成爲事實 
[新茶上市續誌]  
　　祁門寗州紅茶對於洋商開盤向以漢口爲薈萃之區自俄國内亂不已俄商停辦此項紅茶後今届開盤均在上海其價已誌昨報兹悉英商雖欲購辦大宗但到滬之茶二千餘箱高者寥寥故昨日售開之價最大四十七兩（參觀商務欄）惟陳貢熙尙有一萬餘件平水茶亦存一萬件之譜均待時沽出新綠茶須陰曆五月初旬方可到滬開盤云 
[去年棉花貿易之概略]  
　　字林報云一九一八年中國棉花收成極佳産額之大殆爲從前所未有就最近官場表册觀之去年輸出棉花之數爲一百二十九萬二千零九十四擔值關銀三千七百九十八萬七千三百三十七兩較諸前年增多四十五萬九千六百三十一擔計銀一千七百八十五萬一千四百七十五兩以言花價則價格漲高通州花於去年三月問漲至每擔四十五兩較諸一九一七年間最高價格猶高三兩當新棉初上市時價爲三十九兩日商照此市價收買甚多秋問市價低落每擔值銀二十八兩迨在十二月問價又漲至三十二兩從前花價起落二三兩已屬罕見而去年一季之中則起落竟有二十兩之多此誠逈異尋常者也所可惜者棉花挽水之惡習迄未盡除但華商廠家已知革除惡習與改良棉種之必要華商聯合會已擔任改良華棉之經費此項改良事宜現由金陵大學農科敎員辦理而相助爲理者則美國之專家已 
[爪哇克洛特火山爆發]  
　　文匯報云本月廿日爪哇之克洛特火山爆發克羅華克爪哇植樹有限公司ＫroevoeＪavaＰlantationsDtd.及英爪地産有限公司Lnglk-JavaKataleLtd産業均稍受損據兩公司爪哇經理來電謂克羅華克公司之房屋無恙惟一九一三年種樹之希凡地九哀克（每哀克約華六畝）已被毁不能再種他園之樹折枝者約半數惟尚可復原此事與本年橡皮出産有何影響尙難豫計大約原定之六十萬磅將見减少英爪公司某地一九一六年與一七年間所種之樹有折枝者但可復原火山爆發後灰落如雨各地産皆不能取漿禾幾降雨復可收漿本埠英爪公司秘書兼經理德隆洋行接爪哇經理二十七日電云克洛特火山爆發因落灰暫止收漿此外無損失按克洛特距英爪公司地産約六十基羅邁當 
[中美間海底電線尙未修復]  
　　大陸報云上海通美國之海底電線此次斷於太平洋中最深部分瓜姆島與馬尼剌之間故修理維艱已約五星期未能通電矣海線修理船太平洋號將於今日第三次出發前二次均因鈎繩失於洋中故復折回此次擬多載修理用具前往太平洋商務公司現望該線不日可以復原 
[職業敎育社年會預誌]  
　　中華職業敎育社第二届年會定於本月三十一日在西門外陸家浜南職業學校内舉行並行職業學校開幕式募金團紀念品贈與式兹將該會預定秩序錄下上午九時起（舊鐘點）（一）社務報告（二）校務報告（三）募金報告（四）贈與募金紀念品（五）各人演說（六）討論來年度社務進行方針中午十二時便餐下午二時起演劇（學生鏡） 
[薄子明等引渡後之開訊]  
　　薄子明與藍湘臣邱萬福田守平屈己和紀少樓等六人因關係持械搶刧公共租界梅白克路五百十號趙增落及淡水路三十一號門牌王雪華兩家金珠飾物等並拒捕開槍各案經公共公廨解送護軍使署訊辦如遇審訊應由公廨檢察處派員到署旁廳等情已誌前報昨日護軍使署軍法課審訊是案先期函請公共捕房派探傳同事主到署指認並函請公廨派員旁廳是日午後一時許開庭旁聽者另坐隔壁室内公廨係派邵錄事捕房則派西探壳羅香華探鍾星南審訊情形頗爲秘密惟聞是日祇令兩事主指認各人中何人入内搶刧何人把風等事訊畢退庭須再訂期開審云 
[輪船上破獲烟土之餘波]  
　　陰曆本年四月初淞滬警察水巡隊在浦江中由閩來滬之日本長佐丸輪船上查獲小木箱一只内有烟土八十餘兩並銅罐烟膏七十餘匣當將帶土之寗波人沈有慶並該輪買辦王瑞生連同烟土烟膏并解到隊略詰之下除將王開釋外沈有慶連同烟證申送警廳轉送地方審檢廳訊明判决沈有慶罰洋一千五百元押候交洋開釋烟土烟膏没收在案兹悉此案當水巡隊巡警拘拿時沈有慶即賄通長佐丸船上茶房陸春而冒名頂替迨至法庭判决罰金後沈有慶置之不問因之陸春而在押至今兹陸春而之兄陸應而母陸王氏等以春而一時貪其小利致遭寃押日久心不甘服於昨午由應而偕母同詣三和米行向行主沈有慶交涉沈堅執不認聲言我名沈乾生並非沈有慶亦無販運烟土烟膏情事應而母子聲稱我弟春而至今尙在並非死無對證一時互相衝突由警到來即將雙方帶入一區警署當以地方廳有案判將兩造函送地方檢察廳檢察官諭飭收押候吊閱前卷再行核辦 
[粤僑演劇籌助平糶紀]  
　　粤僑商業聨合會前晚在北四川路虬江路上海大獻園演劇籌助廣東平糶七時開幕由該會長陳炳謙宣布籌欵助糶情形略謂此次粤東米荒爲百年來未有饑民遍地嗷嗷待哺者數十萬人敝會自籌辦平糶以來己由蕪運粤者計二十二批共四十餘萬擔惟災區廣闊終覺杯水車薪今承鏡花影坤班熱心桑梓助演義務戲一宵復承蘇州妹女藝員捐助五百元樂善好施至堪嘉尙云云是夕蘇州妹女藝員演說提倡國貨勿爲五分鐘之熱度痛快淋漓聞者鼓掌並有南洋兄弟烟草公司在場購賣香烟悉數助賑有韋淥泉以一百元售烟一盒以卹災黎陳烟謙之女公子亦在塲售物助糶統計是夕戲劵資捐欵賣物費共得三千餘元該區孟警佐亦派警到院保護閘北三段救火會到塲照料均極周妥演至十二時始行閉幕 
[梅溪學校籌建校舍]  
　　城内蓬萊路市立梅溪學校校友會會長姚紫石前於開會時提議該校現有房屋不敷分配敎室擬就校内兩操塲建築三層樓校舍備事擴充衆意贊同遂估計應須工料建築等費合洋三千六百元姚即首創損洋一千元其餘商之徐中行校長另予勸集不足者呈請縣公署指令酌撥旋由徐校長具呈縣公署請予撥助兹經沈知事指令云據呈閱悉該校校舍不敷經校友會發起就兩操場原址建校舍三層業已募得建築費三分之二其不敷之數亟應設法籌補俾充全功已令行勸學所轉知上海市經董遵照辦理矣仰即知照該校奉批後擬即就在暑假期間飭匠趕築限假期内開課時前完竣不日即須開工云 
[麵粉公會新屋開幕]  
　　上海機器麵粉公會上年冬間就新開河民國路購地建築會所已於上月間落成兹該會會長顧馨一榮宗警等束邀政紳商學各界訂期昨日（二十九）開幕並任來賓參觀昨日午後三時到者頗衆政界有楊交涉員兼理滬海道尹上海縣沈知事淞滬警察徐廳長商界有虞洽卿周金箴及各業董事等來賓約五六百人其時由閘北惠見院軍樂生在場奏樂顧榮兩會長歡迎來賓相繼演說該會會長次第答謝畢欵以茗點至四時半始散 
[藥房控訴影射牌號之辯論]  
　　吳智臣延律師在公共公堂呈控無錫人秦彩南於河南路所開製藥公司所取牌號與伊之藥房相同有意影射要求給諭禁止一案迭經傳集雙方訊供終結諭候兩造律師訂期辯論再核在案前日届期先山被告律師起言查南洋二字係一種地名按照英國法律若將地名取作商號招牌則非一人所專有試一閱電話表以南洋命名者尤多且民國三年政府所公佈之商人通例牌號須經註册始可受法律之保護原告樂房之南洋兩字何嘗註册已遠反該通例内之第八條尙欲思法律保護耶而中國法律對於本案著有專條故毋庸採取原告律師所引西國之法律作證云云原告律師起向被告駁詰一過遊稱原告係在公共租界營業毋庸註册等語關讞員核禀商之美領丁瑞門若諭被告仍交舖保候改期宣判 
[藥丸須候西醫化騐]  
　　福州路光華堂藥丸店川人周友生與王春生王寳章串竊店内值洋四百五十元之清醒丸補丸銷贓於松江楓涇鎭某藥材店得洋分用被控捕房由探將周等一併拘解公共公廨訊明判周押西牢三月王寳章押四月王春生押兩月並移請松江縣知事查吊原贓再核在案昨據老閘捕房包探李明泉投訴奉文前往協同松江縣知事署法警吊到各贓經該縣知事騐得補丸（即戒烟丸）含有嗎啡等毒質有違禁冷故被扣留已函復到廨附有藥丸兩包令原告投安領贓等語即據原告謝錦齋延代表律師投案陳述案情要求將移吊之原贓給領中西官核供諭謂藥丸含有嗎啡等毒質經松江縣知事騐明係違禁物品應候工部局西醫化騐再核 
[流氓詐擾之拿辦]  
　　高昌廟警區李巡官查有流氓王大喜子小干子等時有糾黨竊取軍廠鐵料情事正查拿間又據泊於江邊碼頭之稻柴船户報稱小干子等迭來詐擾每次運柴到滬必被勒案小洋數角此次因未允給竟敢以自來火燃燒稻柴之内希圖縱火幸即撲滅似此强暴後患何堪求請拿辦等情昨經李巡官飭警往拿王大喜子已被逃逸祗獲小干子一名拘留訊辦 
[引誘少婦送入妓院之科罰]  
　　松江金山衛塘林村鄉巡吳王氏因被其夫虐待潛逃來滬先被人誘姦繼被湖北路花世界游戲場用人丁春生誘至北雲南路水平安里四十五號門牌吳金山雉妓院内賣娼氏不願逃投濟良所由所解送公共公廨經中西官訊判氏暫行留所龜奴吳金山押候提到丁春生質訊等情屢誌前報昨由捕房將丁春生提解公廨請侒即據包探李明泉與九十五號西探相繼上堂禀明前情並據吳金山供稱吳王氏係由丁春生領來是實訊之丁春生延律師到堂代表否認誘拐押娼王襄讞核供商之美丁副領事以丁不應將來歴不明之婦女送王雉妓院顯係不懷好意姑念未曾逼娼從寛判罰洋五十元充公着令繳洋開釋吳金山斥退吳王氏暫留濟良所候核 
[拐匪禁押六月]  
　　海門人張智榮於本月二十五號串黨至北浙江路四百五十三號門牌蘇州婦人曹張氏家圖拐其九歲幼女曹三寶被同居婦人王顧氏阻止嗣曹張氏歸家經女與顧氏告知出外將張智榮尋獲扭交六百八十一號三道頭華捕帶入捕房收押昨解公共公堂請究先由該三道頭華捕上堂禀明被告係由原告曹張氏扭送繼由包探汪開富禀稱被告已在捕房供認向來販賣人口云云並據曹張氏投訴我因事於日前下鄉祗留女兒三寳在家被告謊稱我在外面將女兒賺下樓來幸同居王顧氏阻止我返申將情告知始得扭獲等語又據兒證王顧氏偕曹三寳分别上堂證明被告當時誘拐情形詰據被告張智榮供稱原告前住八埭頭時與我姘識伊現在以販啻人口爲生見證王顧氏亦恃開條子（即販賣人口切語）營生我固係開條子一類但對於原告之女並未起意誘拐前日我往原告家中實係向索伊前次拐一人至松江因無川資向我所借大洋兩元等語李襄讞核供商之美思副領事以被告誘拐證供確鑿判着押西牢六月以儆 
[保險縱火之敗露]  
　　閘北恒豐路四百五十七號門牌金記理髮店在先施公司保有火險七百兩前晚二時該店主王家玉以破棉襖浸透火油擲於隔壁張愛江所開之麫館樓梯下立時起火幸麵館内夥友衆多覺察尙早當將火種撲滅昨晨張愛江投報四區二分所倪警佐將縱火之王家玉拘案略詰一過命送司法科究辦 
[誌謝]  
　　昨承銀行週報社贈該週報第一百號二册其中要目有經濟上我國民之學悟上海之金融季節世界之金産額蠶絲業與國家經濟之關係特殊銀行之觀察銀行决逄報告表之製法戰後世界之金融中心物價指數表說略英國戰後之銀行政策銀行經營上惟一之大原則銀行之保管業務黄豆與豆油豆餅之輪出概况等　又商務書館贈少年雜誌第九卷第五號一册一又職業敎育社贈年會入場劵二紙書此併謝 
來件 
[敬告海内外愛國志士]  
研究製造日貨代用品 
　　今日抵制日貨以謀自衛莫急於愛用國貨尤莫善於製造日貨代用品以供社會需求並得爲多數國民開生活之余萬望諸君子諸團體隨時隨處留心研究各種日貨代用品之製造方法或自行着手或將方法宣佈以便有志工業家起圖有思想者出思思有財力者出財力舉國一致照此辦去方爲實際之抵制永久之抵制獨立自助之抵制欲得製法線索仔細拆卸破舊日貨自得繋用品尤宜注意國民生計雜誌社 
來函 
[救國十人團聯合會緊要通告]  
　　近日市上發現一種匿名函件假團體名義向各界嚇詐破壞各界與團體感情殊爲憾事惟吾人此次抵制某貨較之前年絶不相同彼邦商人實受極大之打撃吾人循軌而行堅持到底彼邦人士寗肯坐視而不設一策以反杭故在外散佈謡言分投函件使我各團體互相攻撃旋歸失敗此　陰謀自在意中故本聯合會特向各界竭誠忠告嗣後各寳號　機關如再接有此種不具名之函件儘可置之不聞若有正式姓名友有地址可尋者宜切實查究幸勿自相猜疑而墜奸計是爲至要上海中華救國十人團聯合會 
雜評二 
[日兵傷害華捕事件（庸）]  
　　虹口日本水兵刃傷華捕事件其肇事原因雖傳說不一然華捕受傷者至三人之多則當時日兵兇横情形可以想見租界不幸發生此種事故吾人不能不生下列之感想也 
　　其一被傷者爲執行職務之華捕是不僅普通治安問題且爲妨害公務問題其二中日間之感情今日正在暌離之際而日人乃以武器向華捕行兇且成重大之傷害此二者皆予吾人以甚深之注意也 
　　此案租界當局以法治所關必不肯漠置而有兇主名且已弋獲懲前毖後當必有公平之處斷吾人俟之可也 
 
 
 

Page 13

 
 
   
 
 

Page 14

 
 
   
 
 

Page 15

 
 
自由談 
新談 
[旅美觀察談（百十五）] [  一之]  
　　美國報紙現象舍上述之兩事而外其第三事即爲記述上文字之不同其在政治界或上流社會佔勢力之報紙文字求其節鍊材料求其粗美　如美京華盛頓驛傳報TheWashngtoPnost其登載新聞地位所佔篇幅不多而其精神十分濃厚編輯法有一定程序美京政務官事務官外交官議員等大有不可一日無此君之概而在上流交際社會活動之名紳淑媛每及時事恒以上流社會佔勢力之大報爲談助庶對面人立談之間即可辨其爲博通時務之上等人也至若勞働界或中下社會占勢力之報紙文字大率冗長無精義彷彿我中國文中牽附支離之長篇白話體記錄惟彼思想簡單者乃願屑屑而讀之若在思想高而事務忙者必將望而生厭矣此類冗長無味之報紙讀畢聞棄去無論何人必不以之存留也 
其第四事關係政治文學各界之報紙其勢力漸進而悠久合於勞働社會之報其勢力猛進而不能堅持故前者有轉移大局之能後者有轟動一時之作用也 
　　其第五事言論記載終貴信川信用一失不可復得世界之大無論何國上智之選或上流社會之人雖居少數然其能力嘗什伯於中下社會故報紙之能在海外得大名者當屬偏於上流社會者之一類 
　　其第六事美國無論何人必人人有定識不容隨意移易蓋恐人無定識其精神上巴爲他人之奴隸也美國舍下愚鮮别擇嗜讀容泛張揚之報紙外其會受高等完全之敎育者平時嗜閱何報幾乎終身不易改變决非局外人播煽之力可令此輩變宗旨而改他報也因其一改宗旨不惟文字或學術之研究已漸失其統系即其平日所主張所癖嗜所信賴所參稽者亦將皇皇靡所措矣此美民宗旨堅定亦適成爲美報能永久之大原因云 
老申報 
[論近事（下）（見光緒二年七月十九日）]  
　　微友曰余昨由灭津回登舟後又有一客至見其一肩行李蕭然無物衣履亦均儉樸携有二僕皆稱之曰老太爺余觀其人亦似非常問其姓曰盧問其何往曰余江西人兒曹在京供職往一觀今回里耳細詢其僕始知爲前任浙江方伯慮公詢其何以一貧至此僕曰主人任京秩多年外放後缺均不侍至躍藩司方謂一任之後可以歸田不料到任雖已數年一切錢糧釐金均不由主人經手今年入都俸除無幾張羅方能起行豈意到京又復如此茲回里川資尙無着落至於買田築室更不必言我等隨從數十年亦仍然故我實堪浩欵所喜者雖不獲乎上尙能得於下耳浙省官民尙皆謂主人爲好官不至令人睡罵也然數十年官場下臺如此諸君想亦爲之歎借也余觀盧公之仁厚頗信其言後詢諸浙省之官民在此者其言亦與僕同僉信其僕所言實非袒護主人也後二友所言如此前二友謂余曰二公之盛德清操子不可不一論之吾因歎天下事相類之不相類一至於此彭宮保以巡視長江水師之大臣其儉樸猶如寒素實屬世不易見其不及鼓公者每到一處聲勢赫矣令人不堪嚮邇者多矣公竟如此宜其爲一代偉人也至曾任浙江方伯之人向亦有曾經至滬者彼則十萬腰纒揮金如土而盧公何爲一貧至此同一浙江方伯何以逈不相侔耶不意人之度量相越與人之境遇不同相類不相類乃至如此懸殊乎是以統書所言而論及之可見天下之事不可以一概而論也噫 
 
[彭山石塔（古蹟圖一○四）]  
　　石塔全爲山石築成高七層前有廟塔甚古舊約爲明時物也因其造在彭山之上故名之曰彭山石塔四週多墳墓而少樹大烏獸 
新拾遺 
[法國中之美國鐵道] [  陳敏生]  
譯美國,,WideWkrld,,雜誌 
　　美國遠征軍事業之一爲配置法國在車輪上是也所有車輪皆爲美人所製而亦開駛於美國軌道之上今仍行開駛照常未輟法國當得其英大之利益凡此車輪皆在美國軍川鐵道之上或以法國鐵道所改建其新者完全爲美人所築造又奪獲德國鐵道視爲合式加入此種制度也 
　　此種在法國之美國鐵道制度費川之額達美金七億元較之開築巴拿馬運河所用器具材料之價多至五倍有奇 
　　所有建築此項鐵道之人材即屬開築巴拿馬連河之美國軍隊工程師也籍美國鐵道界之精力合以素有敎練之美國鐵道人材六千人之軍隊開始建築行駛也 
　　今日之最要問題即爲一俟美國遠征軍返國以後對於此項鐵道若何措置乎此固不能與他種行具同載回國蓋鐵道旣建造於一國之中則即屬一國之一部且法國固亦需用之或以鐵道交付法國再訂契約則必得償費以法國照例果當如是故爲法國再造中所當審議最大問題之一設美國决以贈 
　　送法國或作爲借欵造路訂長期還欵之約若實行此種計畫則戰勝公債中必被佔去巨額若爲此事欲於戰勝公債中提用美金七億元果屬不能照辦然當戰爭時代爲建築此項鐵道之費於公債中提出多數金額使川可必核准也 
　　休戰之後聯合印刷局據檢查員之報告而佈告云美國軍　　已法地業已行用者計機車九百六十七輛貨車一萬三千一百七十四輛皆爲美國所製造其非美製者計機車三百五十輛貨車九百七十三輛 
　　美工程師所實築之衡量鐵道爲八百四十三哩此外尙造有狹量鐵道在戰濠之後方計一百十五哩有奇自德人手中所奪獲之輕便鐵道皆川轉木重行改造即以之戰勝其舊主人常行通用者有一百四十哩美政府秘書宣佈於戰事年報美國製造轉木之總數實價逾美金四德元運赴法國者計價值美金一億元其餘三億元之轉木則用於他處鐵道又報告云共造火車之機車三千五百四十一輛值價十四千萬元在休戰前運至法國者共計機車一千一百八十三輛價值五千萬元貨車九萬一千五百三十四輛共值二十四千萬元運至法圖者計一萬七千二百六十八輛值價四十四百萬元狹量鐵道之計畫共需機車一千二百九十四輛貨車八千六百二十三輛共估計美金一千八百萬元就中六百萬元之貨計機車四百零六輛貨車三千六百五十一輛則自美裝運者也爲建造軍用鐵道及雜項鐵道之用共製鋼軌七千五百哩運赴法國幾佔半數每月裝運之軌爲六百哩且裝運趨過用額可再造狹量鐵道一千哩云 
　　此項美國鐵道制度之建築及人材可與工程成一比例美國大工程師即大將軍威廉白蘭克氏總指揮此項計畫之進行者也欲行此種大計畫則不得不於工程部中另組織一科管理轉運事宜及軍用鐵道總管辦事處旣成立前詩家欲大西鐵道之總理山密爾范兒登氏當被委爲總管云 
　　在法國工程進行之神速亦當歸功於運輸總管阿脫勃來氏氏前任攀雪凡尼亞鐵道工程師故所用人材皆自美國各大鐵道之訓練人材中擇優錄用 
　　開築此項鐵道特向美國各鐵道召用人材多逾六萬人皆以陸軍制度組織之就六萬人中計機車工程師二千八百人火夫二千八百人管理員二千人司軌夫五千七百人所有任命者約計一千八百人如鐵路總管汽車總管分站站長車務員機器師會計員駁船大副及工程師等北餘者爲工程中執事夫役也 
小說 
[騙術奇談（續）] [  碧梧譯述]  
　　威爾頓曰爲價若干格蘭脫曰二千謗耳威爾頓曰價何巨格蘭脫曰考洛得之畫見重於當世君豈不知且此幅爲其生平傑作世無其匹以二千鎊購之安得云巨言旣返身欲去曰事已無可斟酌立特萊恐不能得此珍品雖然滋可惜也方啓門欲出威爾頓止之曰姑由吾簽名填一支票并電告吾儲欵之銀行照票支付君以爲何如格蘭脫曰然吾與君索無銀錢交涉恕吾未敢輕信威爾頓曰君休矣吾吉拉得威爾頓豈欺君哉格蘭脫曰君即吉拉得威爾頓乎君非宅於格勞藩挪街耶威爾頓曰然格蘭脫曰吾久耳君名蓋一豪族公子然則吾信君矣威爾頓立填一二千鎊之支票與之格蘭脫審視無誤納之即出威爾頓曰畫今何在格蘭脫曰現方藏諸北方保險公司威爾頓曰姑仍存於彼間待立特萊歸再作計較格蘭脫諾之而去莎兜得　入謂立特萊夫人已得安睡足徵病勢已大減威爾頓復告以頃間事莎兜得甚示贊同曰措置適宜吾苟爲君者亦必如此行之威爾頓曰吾意立特萊必於今晚歸彼果乘早車者午後六時三十分當可抵此矣此一日中威爾頓未嘗他去徜徉於其宅之左近迨至薄暮復至立特萊處門方闢立特萊已疾步出歡呼曰君事事關垂醫士頃已告吾感君盛德匪言可喻威爾頓曰夫人刻若何曾少愈否立特萊曰漸有起色刻方安臥榻上然此皆君所賜君曾進餐否餐畢復道及考洛得之畫竟頗自豪旣書支票一紙與之償其所欠威爾頓遂亦告别迨至翌晨持票至銀行付欵詎料票乃僞製存欵簿中固無立特萊其人威爾頓大愕疾返新頓街卡林弄力敲二十號之門久久無應者迨　者出曰屋中人已於昨夜盡携所有他去矣而街之彼方高懸之銅牌亦失其所在威爾頓知爲遭　復至已之銀行中蓋欲止付二千鎊之支票也然已付出多時事已莫及威爾頓懊喪萬狀不數日由一偵探訪知所謂威夫萊得戈爾者即立特萊之化裝他若莎兜得也夫人也婢也格蘭脫也均其同謀假買賣考洛得畫之名以實售欺騙之技倆噫亦奇險已（完） 
[自由談之自由談] [  不冷]  
　　匿名傳單假使用一紙匿名傳單破壞人事而能收效者則天下將悉係匿名傳單矣夫旣匿名則人之鬼鬼祟祟可知鬼鬼祟祟而能成事則世界將成爲世界乎 
 
 
 

Page 16

 
 
   
 
