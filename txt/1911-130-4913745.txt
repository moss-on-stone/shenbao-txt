# 1911 - 130 - 4913745

 

Page 1

 
 
   
 
 

Page 2

 
 
   
 
 

Page 3

 
 
[宮門抄]  
　　四月十八日召見内閣總恊理大臣方碩輔 
交旨 
[四月十一日欽奉]  
　　諭旨度支部奏各省土藥擬請比照洋藥酌量加稅每百斤徴銀二百三十兩等語着照所請辦理欽此又奉 
　　諭旨郵傳部奏粤漢鐵路鄂境川漢鐵路借欵正合同簽字勢難久延請將該部批准前案取銷等語着依議欽此 
[四月十二日奉]  
　　諭旨現在設立内閣所有各衙門値日次序自應另行更定着自本月十四日起暫行照單開次序辦理每遇星期遞推一日遇有重要事件仍照例隨時加班具奏欽此 
　　各衙門値日次序單　 
　　外務部　欽天監 
　　民政部　宗人府 
　　度支部　吏部 
　　學　部　禮部 
　　陸軍部　翰林院 
　　海軍部　都察院 
　　法　部　大理院 
　　農工商部　鑾輿衛 
　　郵傳部　内務府 
　　理藩部　又奉 
　　諭旨禁烟大臣奏調驗大員烟癖已除請飭照舊供職一摺又片奏調驗副都統良泰到所患病再行定期復驗等語均知道了又片奏提調陸鍾岱情願調驗請飭順天府府尹遵章查驗等語着依議欽此 
論說 
[混沌惡濁之政治界] 　　新内閣發表後一日之憲報 
　　嗚呼。吾人日日希望有政府。從今以後。可以絶望矣。此非（今日之政府。）之絶吾望也。乃希望此。（今日之政府。）之吾人之愚也。今日之無政府。無異於昨日之無政府。以後之無政府。無以異於今日之無政府。此在今日政治社會。已爲彰明較著一定不磨之公例。而吾人又何悲焉。 
　　夫今日政治社會之現象如何矣。綜言之蓋以固滯不動。爲唯一之宗旨如木伊乃如塜枯骨。如溝中死水如古刹泥塑此而猶有人焉屬。一縷之希望於其中。則庸非大愚。顧吾人明知其愚。而猶不能不屬一縷之希望於其中者則吾人爲愛國之理性則然也自今而後吾人愛國之理性可以不向此枯骨死水土偶。而爲呼籲祀之求矣。 
夫其所以固滯不動者何也。冥乎默乎渺不識國是及新制度之所以然。則不知其所以動而不動。四圍之情實盤旋周繞一角崩則四角僨應。一隅移則四隅崩裂。譬之膏盲内外虚竭。實之則外邪周侵。表之則本體不固。無寗奄息死人之榻。以待薤露之來臨。則有所不能動不敢動而不動有此不能不敢與不知。而極奇特異之現象作矣。而魑魅魍魎之横行於黑暗中。乃不可紀極矣。 
　　夫此等極奇特異之現象。其所以灰天下之心。絶豪傑之望。以及挑撥上下之反感者。殆未可以數量計。而樞府顧不躊躇而顧慮之者何也。蓋彼沈冥曠發之心。已與世間絶緣。故能麻木不仁。而暴露其特色如此。非能深殘險忍。以冒天下之不韙。而執持其不祥之地位也。使能深殘險忍。以冒天下之不韙。則樞府猶有萬一之生機矣。大抵身演此極奇特異之現象者。不過數人。而此數人者。總有三派兵一則固持禒位。以保其巍巍赫赫之光榮。不惜巧合假拒。深謀秘計。以行其大欲者也。其二則同流合汚。甘以其身供權貴之犧牲。受將來之魚肉者。也其三則昏庸淡闇。懵然不知世事爲何物但沈沈於娛樂而已稍識今之王公大人之面相者。當無不以吾言爲然。使吾言而信然則吾之所涕泣慷慨而道者容有萬分之一溢其際量乎。嗟乎嗟乎。從今而後休矣。吾人絶望吾人所屬一縷之望於今日者。第一當望政治界。有智識及有潛勢力者。醖釀涵演以圖改進。第二當望吾民間有氣力有思想之豪傑。抑其哀痛之情。勉思家國之難捨同取異以圖目衛之策。若彼哉彼哉之流。眞可以不贊一詞。不畫一策矣。 
專電 
[電一（北京）]  
　　攝政王親筆交諭趙爾巽抵奉後竭力保存祖宗發祥之地用人行政悉委任卿交涉尤宜謹愼至財政一層已飭度支部恊濟卿念國危應勉爲其難毋負寄託 
[電二（北京）]  
　　歐家廉（編修廣東人）叅劾内閣總恊理竊位要挾貽誤内外要政十款原摺留中 
[電三（北京）]  
　　新内閣緊要員缺悉以軍機處人員調補並奉密諭奏摺電報各要件新調人員不得過問免致洩漏 
[電四（北京）]  
　　内閣行知度支部閣設覈捐處捐務劃歸閣辦速將案 
 
 
 

Page 4

 
 
牘編齊送閣澤公擬駁 
[電五（北京）]  
　　鄂省在京官紳因幹路歸國有奏參盛宣懷無效憤甚擬集通省之力聯佝嚴叅務達收回命之目的 
[電六（北京）]  
　　郵傳部定五月初一日收回郵政管理權 
[電七（北京）]  
　　學部唐尙書奏參某閣學烟瘾未斷請旨革職奉旨着照所請並著永不叙用 
[電八（北京）]  
　　鄂督瑞澂電奏因病開缺奉旨賞假並温詞慰留 
[公電（吉林）]  
　　報館俱進會公鑒初十日午後二鐘吉林大火計燬度支司高等初級審判檢察廳省城監獄官銀號及經征統稅巡警工程電報官書六局圖書館官醫院其餘商店居民二千餘户後查起火姓氏逃逸百三十人火由西南躬恩門起延燒到北城巴爾虎門全城菁華盡空幸市面尙安謐十一日午後始息電報昨日始通敝社全燬版暫停乞公鑒吉長日報 
緊要新聞 
[内閣與弼德院]  
　　各國之制國務大臣皆統於内閣總理大臣不能分而二也乃日前降諭旨之後國務大臣先行謝恩協理大臣次之總理大臣又次之亦爲各國所無 
　　内閣總理原有統轄各部之權此次慶邸仍兼省外部事務聞係因中國與英德法俄四國訂約時有須軍機大臣兼外部一條此次閣制成立恐各國以外務大臣遇外交事件尙須與總理磋議多所掣肘起而反對故不惜犧牲總理色相以爲間執人口之地步 
　　閣制未發表以前樞府諸大臣對於各省督撫應否列入國務大臣問題迭議不决茲聞十三十四兩日各部院大臣在舊軍機處仍開會議某樞相建議謂舊日各省督撫均加有尙書侍郎銜今官制旣改若將各省督撫屏之國務大臣之外恐内外不能聯絡惟查各國閣制無此辦法吾國情形與東西洋不同不能不變通辦理請將各督撫賞加國務大臣銜旣可不負連帶之責任又得調和内外之意見各大臣均極賛成惟須取决慶總理方可定議 
　　前日爲政務處堂期新内閣第一次會議開幕之始頗有雍肅氣象當此國步艱難之時量必有大政方針表示及開議時僅將吏禮兩部都察院翰林院裁撤問題研究解决而已其解决之法仍以暫緩裁撤爲宗旨議畢相繼而散 
　　慶邸第二次奏辭總理大臣業經奉旨慰留聞慶邸以輿論攻擊甚厲且皇族組織責任内閣又爲各國憲法所無倘生他故事機猝發咎歸一身故辭職之心甚爲决絶因廷諭慰留再四一時未便凟辭然監國亦早屬意澤公只以該邸分尊資老可以利用爲過渡之人故前日硃諭詞甚活動蓋實爲出自心肝之語邸亦窺出此意决定五月中旬再行藉口老病上摺辭職届時監國恐亦未必慰留而對於總理望眼欲穿之澤公卽可現大頭角於内閣矣 
　　慶那徐三大臣辭職之摺稿與慰留之諭稿同出一人手筆蓋軍機處章京自有此老手也 
[按總協理辭職四摺錄今日本報第三張]  
　　閣制發表遲遲之故實因弼德院院長一時未能擇定慶總理深恐先定貴族内閣又惹起輿論紛擾遂即面奏監國請同時發表並力主在漢大臣中欽選一人授爲正院長當蒙允准逮簡定陸相擬旨時邸復面諭李家駒措詞務極隆崇俾表面上與内閣爲同等之分量以示朝廷無歧視滿漢之意云 
　　弼德院院長業經欽授其顧問大臣除梁敦彥肅邸唐景崇澤公廕昌洵邸紹昌倫邸盛宣懷壽耆禮王睿王順承郡王繼禒奎俊景豐增崇等兼任外朗貝勒烏珍博迪蘇紹英沈家本陳邦瑞皆已擬定兼任其劉廷琛鄒嘉來姚錫光丁振鐸振貝子端方亦皆有充任斯職消息至參事官之充任者如錫鈞殷濟溥善榮勳崇鎧毓隆惲毓鼎文華皆與其列 
[鄂人嚴劾盛宣懷] 　　然而無如之何 
　　初六日盛宣懷在府宴客座中皆係各部堂官時曹汝霖以川粤漢鐵路借欵四國銀行代表催逼簽押請宮保極力主持盛云 
茲事體大非請旨恐不足以塞人民之口遂乘内閣總協理大臣尙未到職之日具摺請旨一時京内人心惶恐以爲新内閣初成立之政策卽在摧殘輿論湘鄂京官紛紛會議聯銜奏劾盛宣懐欺君殃民大致謂盛宣懷先以粤漢路抵借美商合興公司銀欵經東三省收回時已受絶大虧損此次借款又出盛手其中損失利權之處必較張文襄草合同尤甚湘鄂人民决不承認盛之借欵修路卽令以幹路歸國有爲政策非另簡賢明大員主持一切各省决不任其接收云云昨日哈漢章等之封奏亦即本此意總協理大臣 
 
 

Page 5

 
 
亦有意俯順輿請惟收回成命恐甚爲難故哈摺中留不發云 
　　各省鐵路經郵傳部收歸官辦已見明諭聞昨日川鄂湘粤四省駐京代表因此紛紛電告本省請仍主持急籌抵制方法與郵尙嚴重交涉並聞其電文頗爲憤激鄂湘鐵路借英美法德之欵五百萬磅盛大臣早將合同訂妥因恐鄂湘士紳反對故未簽押今奉明諭將商辦字樣撤銷故該合同即於日内簽押 
[幹路收歸國有辦法]  
　　度支部郵傳部刻已電致鄂粤蜀各督撫各路公司毋庸停工夫役不遣散員司一槪仍舊迅派大員查明商辦已成之路及已造未完者各若干已用股欵若干現存材料銀兩各若干電復奏辦會議辦法俟帳目查明公司實收實支欵項由部籌還聽商民自辦枝路及可靠礦務或一時無枝路礦務可辦願領國家公債股票按年保息歸本亦可聽便亦請分别電復目下工程仍責成總協理及工程司辦理候奏派督辦大臣到工並循舊案會同督撫趕辦原有这總協理可改爲幫手以資熟手等語又聞郵傳部自收回幹路之後卽擬試辦一種公債以爲贖路辦路之用其債票數目則定爲一千五百一百五十各項係仿京漢贖路辦法現正酌定章程咨商各省一俟議有端倪即行開辦并聞全國斡路除川漢粤漢各路而外如洛潼西海（由西安達海州）各路皆定爲幹路由部自辦 
[禁烟會乞援聯合會]  
　　中國民禁烟總會會長林京卿炳章聯合直隸福建山西各禁烟分會於十三日午後一鐘邀請直省諮議局聯合會各代表在松筠菴討論全國一致禁烟辦法並具有意見書要求聯合會議决進行其大致不外一方面對於政府之要求以政府此次禁烟上諭寓禁於徴實爲開烟禁之詔且新刑律一百六十各條已明定吸烟種烟運烟之罪而此次諭旨又以七年爲限制則新刑律必不免生出種種滯碍是又以命令變更法律故非政府再降諭旨從近嚴定禁絶期限不可一方面對於各省之自圖進行以此諭旨係視各省禁種絶盡之遲早定洋藥輸入之有無則非各省各自圖謀早絶根株不足以資抵制洋藥之運輸討論終結决定由禁烟總會上書政府請嚴降諭旨明定期限並將禁烟會之意見交聯合會審查付議議决後由各省一致遵行 
[京師嚴防革黨三誌] 　　竟嚇及外國人 
京師戒嚴情形已兩誌本報昨駐京各國使舘均紛紛增添衛兵至三四十人之多各兵一律帶有子彈守衛甚嚴又在東交民巷重修馬路僱用工人甚夥下令東西巷口禁止車馬通行恐革黨潛跡至京或遭殃及池魚之故 
　　政近又電行各督撫從嚴取締留學和開會演說加意防範又電飭嗣後再有呈請出洋者須取具切結舗保有案並電致駐外欽使隨調查有無被黨人引誘情事以便先事防範 
京師近又添派偵探黨人專員六十名其中三十餘員爲提署所簡派餘爲民政部及樞府所特派 
　　現郵部近訂稽查搭客新章並飭各路局轉飭鐵路警察妥爲防範昨日又通飭各省電報局除官電准用密碼外無論紳商士民何項要件均不准以密碼通電 
[顧葉黎被叅之眞相] 　　一摺之效力不小 
　　民政部奏參顧瑗黎宗嶽葉崇榘一摺其原文云竊查外城騾馬市大街迤南有空地一塊地名香廠面積甚廣上年議將該處闢建市塲以爲賑興商務之策惟創辦伊始深恐駔儈之徒假託招股承攬遂其詐騙之私迭經飭知警廳嚴定辦法預爲防杜旋有公益銀行總理翰林院編修顧瑗爲香廠事一再請託任意干求並有空開銀條希圖搪塞情事跡其前後行爲有同市井難保不在外招搖藉端牟利殊屬不安本分相應請旨將翰林院編修顧瑗解去現任勒令回籍以免滋生事端又查有前外城巡警總廳六品警官黎宗嶽於上年呈請開缺回籍修墓當經批准咨部開缺在案乃閱時已久該員並未回籍逗留在京遇事生風蹤迹詭秘又查有陸軍部郎中葉崇榘造言生事擾亂治安以上二員均屬不知檢束聲名狼藉擬請一併勒令回籍交地方官管束此摺一上而事遂大發矣 
[交通銀行股東會紀事] 　　爭執紅利問題 
　　前日交通銀行開股東會到者五十餘人各股東謂日前已刋廣告言十五日分股東紅利今不應失信盛大臣不允謂須待查賑之後先分官息然後議及紅利盛大臣發出一單交股東閱看係言照章程應先查賑後分紅利股東不允當塲遞一說帖於盛大臣嗣盛大 
 
 

Page 6

 
 
臣因事先去股東紛紛議論當時有一淸單係將義善源交出抵押之件開列照單核計則足敷抵押有餘惟此皆係不動產業將來變價能否敷抵尙不可知惟股東則云旣相抵有餘則紅利息應分派今日之會旣未决議則必須再集會吳侍郎再四磋商各股東終以分給紅利爲然於是交通銀行辦事各員起言准於十五日以前與郵傳部堂官說这辦法再登報聲明各股東遂散 
　　是日會塲中股東最有力之議論有二（一）前次發報於四月十五給發紅利係根據宣統二年終結算之帳此次提議與董查帳及義善源虧欠等事係宣統三年之事不應相混（一）無端停發紅利於銀行信用大有關係將來如因此有意外風潮主張停紅利之郵部堂官能否爲全體股東担保復由某股東向衆宣布謂賛成仍發紅利者起立衆股東全體起立辦事人商之吳侍郎吳侍郎謂一人不能决定須俟商明盛宮保再行佈告股東各股東遂倡議延長會期俟紅利問題解决後再行投票選與董事當時股東中已有投票入櫃者遂將票櫃當塲封固是日李侍郎未出席前交通總理李佑三亦未到原定開會次序提議事件在選董事之後總理周克昌於宣讀股東意見書時即向股東提出停發紅利之議衆股東羣起反對相持不下致選舉事宜未能於當日了畢由此觀之交通銀行之股東比大淸銀行股東强也 
[中荷條約之要點] 　　此即外部所謂寛大也 
　　我國與荷蘭訂立條約巳於前日在京簽押此約中最要之點有三一准中國在荷屬之南洋各島及荷屬印度諸島設立中國總領事一缺領事三缺二凡華人之曾在荷領地入藉者回國之後仍算中國藉三凡華民之在荷蘭領士誕生者三個月之後卽可回中國籍 
[京師近事]  
　　各省諮議局聯合會到京會員巳達十二省以上照本會原定章程可以公决開會日期聞已定於十四日在松筠庵開成立會舉定主席逐日開議憲政實進會定於本月十六日開會歡迎各省諮議局代表 
　　貽穀自奉旨充邊後留駐白雲觀甚久現在雖經起解而該管白雲觀地方之參遊都閫各員無不以是獲讉左營都閫府寗國宸摘頂記參一次參戎趙春林曾崇蔭都司龍嘉驥守府于淸均記參一次并聞烏大金吾通行五營兩翼將官嗣後凡有劃歸各該營領解起解各官犯均須當日起行不得稍涉貽誤並由該管長官呈具甘結以杜流弊 
　　北京外交團人云俄國商工省召集浦鹽斯德哈爾濱哈巴羅夫斯克葡那哥耶西津斯克之各官吏於西歷五月中在俄京聖彼得堡聚齊聞係關於極東重要事項開特别會議并聞我國駐俄公使薩蔭圖已將此情電告政府矣 
　　新簡外部大臣梁嵩生現在美國聞政府已有電前往覆電係兩個月即能返京到任 
　　暹羅儲君來京初擬十一日出都旋擬展緩行期數日遊覧都中名勝十一日游萬牲園十二日遊萬壽山外務部昨日在萬牲園之暢觀樓請宴昨晚俄欽使在署請讌十三日十四日往遊萬里長城及明朝十三陵星期五日往閱禁衛軍大約星期六日出都東行 
時評[  （希夷）]  
[其一] 　　新内閣之手段 
　　國民方奔走呼號以謀拒四國借款。而商辦幹路收歸國有之諭已下。國民方奔走呼號以謀請開臨時會。而第二届召集常會之諭已下。國民方奔走呼號以謀廢鴉片入口條約。而允准外部續訂禁烟條件之諭巳下。 
　　是故郵部突請收回商路也。所以隱抗拒欵之請求樞世突請頒布常會時期也。所以隱拒臨時會之請求。外部突請中英禁烟條件簽押也。所以隱絶禁烟廢約之請求。國務諸大。老之妙用如。此。 
　　然猶恐國民又拒收歸國有也。於是即下極嚴厲之上諭。（以違制論）猶恐國民仍請臨時會也。於是將下極和平之上諭。（見昨報專電）政府於嚴厲和平之間。具有不可告人之作用。第未知對於國民禁烟會最後之要求。又將用何種手續耳。雖然無論嚴厲無論和平。國民總不爲所欺。 
[其二] 　　新東督之政見 
　　錫良之督東也。自誓大展其抱負。减核浮費也。淸理外交也。確定施政方針也。一若將有一番振作者。然試問其結果何如。 
　　今趙爾巽督東。又將有一番大振作。對待外交方針也籌措内治辦法也。彌補財政竭蹶也。要求用人全權也。日夜籌畫。條陳盈寸。樞臣贊成。監國嘉納。吾不知其結果何如。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[吉林大火誌詳] 　　可憐一霎成焦土 
　　初十日下午三時吉林省城市塲西面沿河某鐵匠店起火該處屋宇多木搆延燒旣易且適起大風更難施救歷燒二十一小時至十一日午前十二鐘始熄繁盛之處焚燬殆盡高等審判廳檢察廳財政局官錢局陸軍糧餉局官書局官醫局圖書局及度支司庫官銀錢號電報局皆付一炬長春與吉林間電綫亦被燒斷延燒及十餘里（電話已於十一日修通電綫則十四日接竣交通）監獄亦被燒燬惟犯人已先押往營中尙無死傷情事撫署提法提學民政交涉諸司及勸業道幸獲保全災民顚連困苦不堪言狀吉撫陳昭常當急電奏聞并請撥款救濟并電告新理督趙次珊一面派兵彈壓以防災民肇事東督錫良京據長春道孟電禀專電請款卽飭長春道速備食品服用運往救濟并飭奉天官銀號及哈爾濱道籌運銀米現城中尙屬安靜日俄領事均告無恙城外各領事署亦未牽動聞吉撫電奏有火勢已衰風尙未息之語可想見火勢之烈錫督電奏有防疫之後庫空如洗加以重災憂惶無措之語可想見東省之窘 
　　又聞所有庘署官銀錢號之銀錢鈔票契據帳簿蕩然無遺陳撫已自請議處其餘官員則俟查明後再行參辦 
　　東督囑督缰處劉參議電詢駐長春曹統制被災情形旋得覆電盛京參議廳劉參議鑒眞電敬悉頃據九標黃統帶報告吉垣初十日午後一點鐘由大西門裡飯店起火度支司巡警提法并監獄審判各廳蒙養學堂官銀號官帖糧餉電話電報各局署皆被焚西大街河南街燒一大半糧米街通天街牛馬行直燒至北城根北大街燒一半現在火勢尙未撲滅撫署祗燒燬半墻九標二三兩營均派出救火兵二百名輪流救護撫署地面尙平穩特覆錕眞 
　　西南路道孟觀察奉錫督特電飭詳查起火原因有無别項情節卽被火各户共有若干傷弊人畜財產若干詳細查覆以備核辦 
　　吉省火災爲近來未有之慘劇局所有各衙署所多被焚燒官錢局亦化爲焦土商兵等無論貧富均露立無依苦難言狀孟觀察接奉撫憲電諭後已協濟雙抄紙一千張爲印刷臨時官帖之用並運送小米三百石紅糧三百石暫救眉急 
[鴨綠江大風詳紀] 　　風雨無情江上來　 
　　上月二十一日鴨綠江沿岸一帶暴風爲灾大雨如注連日不止此次損失甚衆茲就所知者言之聞有寛甸蒲石河駛江艚船裝載大豆二百石並有該處某商店之江艚同時開駛中途被風同遭沉溺計斃船工三名又有豆餅船在孤山張帆以待出口被浪掀騰錨練脫離人船渺無蹤跡安東則有划船兩艘各載華工二十餘名渡往對岸韓境之新義州駛至江心兩船相繼遭險所有華工均隨波而去無一生有就此已不下溺死百人之數下游如大東溝一帶飄没人船尙不知其確數又安奉沿線草河口附近某處橋梁是日亦被山水冲毀火車亦停止數日云 
[趙次珊治東政策之第一義] 　　像煞有介事 
　　日前趙次珊制軍所遞封奏内有一件歷陳治東政策應以統一事權不受内外之牽掣爲第一要義東三省自改省治以來吉黑各設巡撫一缺名爲受成於總督實則省自爲治遇有事件隨時皆可專摺入奏不由總督會銜是總督之權力僅可及於夺天而吉黑兩省則非總督權力之所及殊與統一事權之政策大有妨碍况三省交涉多半發生於吉黑兩省夺天不過一隅總督雖駐紥夺天實有管轄三省之責應請以後凡有關於三省事件無論外交内政統由總督出奏吉黑兩撫除例事外不准專摺奏事以資統一又謂自中央集權之說盛行各省督撫事事受成於中央三省與各省事難一律應请以後關於三省事件部臣不能遇事掣肘關於東省之用人則謂朝廷旣不以臣爲不肖假以重權總制三省則臣所用者仍卽用前在奉天之舊人以資臂助云云故前日奏請開復史念祖並調葉葵初等赴東皆其政策之表見者也聞此次封摺甚長監國均已允其所請硃批甚長惟徐相見之極爲難過云 
[東蒙古叛黨猖獗警報]  
　　東蒙古一帶有大股匪徒揭竿起事率領土民連結某國人勢甚洶湧中有陶什兵隊混合襲擊特里哈圖二十六部落燒殺土民無數黑撫派兵三千五百名往鎭爲匪戰敗已電樞乞援 
　　又聞蒙古人之叛黨襲擊齊齊哈爾南方一帶之部落甚爲猛厲官兵已敗退至齊齊哈爾現由王統帶率騎兵二中隊步兵一中隊大砲數門前來齊齊哈爾預備勦滅惟該叛徒武器精巧確係由俄國輸入者分類新聞 
 
 

Page 11

 
 
政界 
蘇諮議局議員辭職後之種種 
[魯省諮議局來電]  
　　諮議局辦事處鑒電悉貴局預算無効全體辭職敝局爲法案重要已電院乞主持魯局復 
[黑省諮議局來電]  
　　公因預算辭職已得大體敝局欽贊並電協爭黑局復 
[上海姚文柟來電]  
　　諮議局辦事處函悉覆議預算自信並未踰越權限且辭職在先無從再受勸告請據覆姚文柟等公覆 
[書記長孟森上督撫禀]  
　　本月十一日接奉鈞批森等自當遵夺鈞批謹愼收管惟諮議局自議長副議長常駐議員辭職後連日接各屬議員投函以議决預算在局議員同負責任均願隨同議長等一體引咎辭職囑辦事處代爲具報統讦已達六十二人理合繕具淸摺據實禀報 
[書記長又上江督禀]  
　　各屬議員相繼函報辭職業由森繕具淸摺禀呈鑒核茲夺到憲台恭錄上諭行知諮議局欽遵查照等因劄文一件查諮議局議長副議長常駐議員等均於本月初四日一體出局奉劄前因除謹由辦事處照劄恭錄迅速通知呼議員外理合先行禀復 
[續行辭職各議員姓名]  
　　顧瑞　王以昭　趙懋霖　吳鴻霖　吳鴻基　黃應中　陳士髦　朱家駒　莊其仁盛之驥　馬敬培　忠俊　共計合前巳辭者一百零一人 
[蘇撫飭查楓橋土匪蘇州]  
　　蘇撫程中丞以閶門外楓橋一帶有退伍勇丁及賭棍土匪等類藏匿小户人家然此等無業游民最易擾害地方亟應淸查驅逐以保治安特飭巡防營務處轉飭淺水兵艦統帶張副戎及巡防各營遵照並令巡警道汪觀察轉諭馬路及閶門外各警局分别各派巡弁勇丁及巡警等前往楓橋及十里亭一帶小户逐細挨户編查如有形跡可疑之人或驅逐出境或卽獲住并即隨帶户口簿籍呈核以便編入調查户口册俾得隨時查核 
[自治員垂涎振欵安慶]  
　　靈璧縣近因水災籌集振欵係爲拯救災民之用尤恐不敷接濟乃該邑城區自治會員紳擬開辦鄉鎭自治無欵可籌以振濟款項尙有盈餘遂公同會議擬將此項振欵暫行借撥開辦鄉鎭自治經費俟二麥收成後再爲籌還刻已請由該縣禀請撫憲核示立案 
[眞聖塘鄉自治成立太倉]  
　　嘉定縣屬眞聖塘鄉自治公所定於五月初一日開成立會并於初二日接開第一次議事會現已通告各議員預備議案本月二十五日以前送至通信處（南翔莫家弄夏宅）編列付議 
[部委查估醬園近聞松江]  
　　阮部郎此次奉委來松查估醬園内與商會衝突業巳離郡現郡中又到委員單君琳與官紳接洽互議茲將松商會續接部電及復電照錄如下准郵傳部咨稱義順醬園提款一節迭據阮委員電稱各户存款多屬假冒請電飭商會電復農工商部寒農工商部列堂憲鈞鑒寒電敬悉醬園存户已於十一十三兩日持據送由府憲會委騐明摺據確鑿松商會咸 
[華婁假定議員名額松江]  
　　華婁兩縣選民三十八萬九千零應得議員卅四名現由籌辦所假定名額俟初一常會後倘無異議卽當報官　城廂區四名　亭林前崗聯區五名　漴柘漕沙聯區二名　葉南區一名　張袁區一名　新十車梵區一名　鹽呂區一名　李庄區一名　蔣莊區一名　顓莘朱娘陳沙趙太聯區三名　泗涇區一名　七寶區一名　楓涇區五名　天馬山區一名　五庫區一名　小崑山區一名　錢河區一名　白沃龍興聯區一名　小西涇官紹塘聯區一名 
[調查局裁併之手續湖北]  
　　鄂督前接浙撫來電以各省調查局去歲經資政院議决裁撤鄂省已否照辦請即賜復　憑仿行等語當經鄂督復電謂調查局雖經議决裁撤尙未奉有明文鄂局宣統二年應行咨館各表手續繁重現據該局詳請展限六月業經咨商憲政館核辦至全裁後如何歸併應否補助正在飭局籌議云云旋卽札飭調查局將該局如何歸併經費如何停支籌議具復昨經該局坐辦周道雲規定將來鄂省調查局歸併之後其所管事件屬於分任者應請并歸各主管衙門局所自行調查其督撫權限内之單行法行政規章應由督署調查飭發而民情民事民政中有關於户籍宗敎職業財產非巡警所職掌須分屬他衙門者亦由督署分飭調查若屬於彙總者或即援照陜西辦法由藩司彙齊復核詳咨如此局雖裁撤事不至廢至局用經費應以承文裁撤交代完竣之日停止以昭覈實等情聞瑞制軍以該坐辦所擬辦法甚是已允通飭各衙門預派統計員前往該局禀承周道詳細研究各將認定事項分任調查以爲將來歸併之預備並又電告浙撫矣 
[孫家磯畫區問題漢口]  
　　漢口下游四十里之孫家磯前爲荒曠沙灘近數年來工塲林立頓成市鎭惟該處爲夏口廳屬地抑黃陂縣屬地從前夏口設治時本未畫淸現在籌辦自治劃分區域亟應確定何屬而該廳縣官長又未互相商榷解决以致該處自治尙未籌辦昨爲自治籌辦處司道所悉以劃分區域爲實行政治之根本關係極爲重要豈容彼此游移致誤要政特札飭夏口　丞國鐸黃陂曹令元鼎刻日會同親往履勘究竟孫家磯區域應屬何處務即妥爲决定限文到五日繪圖貼說會銜詳復核奪現王丞曹令已遵照履勘矣 
軍界 
[添徴退伍兵到省杭州]  
　　浙省新軍第八十二三兩標步隊上年因期滿退伍例應重徴敎練即經鎭協統會商撫憲於舊臘底遴派第三營管帶顧乃斌督同隊排等官分赴金衢嚴三府設局開徴入春以後邊警重疊並有抽調防邊等謠啄致應徴人民相率觀望幸顧管帶熟悉風土人情親蒞各鄉剴切勸導力陳軍人之尊貴荏苒三月煞費經營現己如數徴足計徴補兩標六營退伍者五百名輜重兩隊共計一千一百五十名餘額補充二十四隊缺額業於本月初十日運送到省禀由恊統回明中座卽日派員點騐以便入伍各將弁亦於昨日分别銷差矣 
[兩廣籌築軍用鐵路廣州]  
　　西省之寗桂及粤桂鐵路屢經大部及兩省督撫籌議興築復經派員調查形勢通盤酌核皆爲必不可緩之與陸軍部以鐵路爲行軍根本現在亂黨紛乘最爲危迫形勢所在邊防重地亟應趕緊興築萬難再行延緩至如何籌議集款興辦之處應由兩省督撫會商刻日籌劃昨已咨行到粤遵照辦理矣 
[陸軍標統發明新兵棋武昌]  
　　混成協四十一標統帶易甲鷴君近創造一種新式木盤兵棋用泥沙搆成方約二密達其内容有村屋山 
 
 

Page 12

 
 
林道路河道各進兵屯糧之處亦無一不備現已製作完善令部下各級官佐日事研究戰術平時爲敎導實地演習戰鬥之補助俾戰時得以指揮合法不致臨事張皇洵軍中新發明之技術也 
[温生財連放四槍之餘響鎭江]  
　　自廣東革命黨起事後京口八旗防備異常嚴密日昨副都統明星五統制復派八旗練軍兵士保衞軍裝所及火藥局連日八旗警察自巡官以至巡士無論晝夜秘密查察如遇形跡可疑之人則盤詰更嚴此外馬步各營弁兵亦各執鎗械懷挾子彈在旗營各處徹夜巡邏加意偵緝頗有風聲鶴唳草木皆兵之槪云 
學務 
[寗提學嚴禁學界郵禀揚州]  
　　揚州府嵩太守昨奉寗提學札略云興辦學堂所以灌輸知識陶鑄國民以養成高尙之人格爲預備之根基查學部定章學堂管理通則明定規條自應恪守乃近日學界互相攻訐之禀郵電交馳甚至事不干巳往往列名控告迨至飭官查辦事屬子虚乾有之查無其人者有之或畏懼而呈稱盜名或碍情面而謂非自手所出種種變幻離奇莫可究詰非嚴行取締不可此後除關學務公益經地方公共團體出名具禀旣各學堂監督堂長敎員關於整頓本學堂敎授管理各事照常核辦外其餘涉訟之禀郵遞槪不批閱如關學務涉訟之件應親身投遞核辦 
[大啓獅山之秀氣通州]  
　　海門獅子鎭啓秀兩等小學係龔紳世淸獨力創辦已及六年校中各務悉由龔君幼廉一人主持成積優美學生歲有增加現達三百餘名歷届視學員均列該校爲最優等去年寗提學李文宗派視學陳毓薌到海調查復特予蒸我髦士匾額一方聞現已飭勸學所製成送往矣 
實業 
[袁提學愼重實業敎育杭州]  
　　温屬永嘉縣織錦學堂開辦三年成效昭着現經合邑紳士禀由該縣轉詳各憲摺報科目大綱請予給發鈐記茲奉袁文宗批云實業敎育爲目令切要之圖該校長徐象嚴等能集款創辦振興工業殊堪嘉許惟該校注重染織應正名爲初等工業學堂普通科目應遵新章加課英文尺牘一門應并入國文門内其實業科目如機織法染色法應用化學應用機器學分折法製圖及繪畫實習等皆須分門敎授不能以染織二字混稱且實習敎科最爲繁重以一敎員担任難免蹈苟且塞責之弊現奉部飭設立各項實業學堂須先將章程科目送部核定立案細核該校章程專重工廠實習與實業研究所性質相近尙非染織科完全辦法碍難率轉仰該縣立飭該堂長查照所指切實改良並添聘富有工業經騐敎員悉心嫠正所有頒給鈐記一節暫從緩議 
[創辦巢湖小輪安慶]  
　　壽州職商孫多煊等以該境交通廬郡接連巢湖商人運貨向用民船往來湖間諸多不便爰發起招股創辦淺水小輪公司購辦小輪行駛巢湖一帶以便商旅刻已由該州商務分會移請州牧轉詳撫憲諮部立案以便尅日開辦 
雜記 
[財政局書記之活劇下昌]  
　　鄂省文昌門外鮎魚套地方之下等娼寮極爲汚穢日前有淸理財政局書記龔某胡某吳某等因貪圖便宜濳往尋歡該地素爲痞藪一見有衣冠整齊者至即施其敲詐手段將龔某綑縛胡吳二人乘間逃回復約同本局親兵雜役十數人馳往始解龔某之圍該書記等並竊取本局總辦袁道台名片將痞棍等送往鮎魚巡檢署責罰昨爲同局各書記所聞以此事關係全局名譽特公具　帖呈請袁觀察查究聞袁因龔等皆某當道所薦逐之頗碍情面故甚覺難於處置云 
[所官私押人證撤任蘇州]  
　　蘇省地方審判廳所官徐致仁（本係按察司司獄）因司監裁撤後禁卒余某尙欠伊欵項徐所官卽將余某私自收押拘留所中已一月有餘被地方廳廳長查悉以該所官私押人證咎有應得據實禀請各憲核示經提法司左廉訪批飭將徐致仁撤差聽候查辦所遺之缺已派委裁缺按經歷鄭耀烈接署　 
淸談 
[帝都嫖界十大王之蕊榜（續）]  
[某五爺]  
　　號五鹿廣西人。故四川藩司陳譎之第五子。以道員候補浙江因招搖事被參革職遂展轉溷入京師招搖　騙。無所不爲。今正在天津騙南。妓花小紅入京。隸紅韵閣。儼若姘頭。上月二十五日。又誘慶餘堂南。妓洪素珍。逃匿其。私宅中。計携帶金珠首飾。約値二千餘金。班主知之而畏其勢。不敢向索。近已在警廳以洪素珍捲逃報案。不知能摘發其奸否。 
[某六爺]  
　　湖北人故工部尙書陳學棻之第六子。現法部中陳某之介弟。日在八大胡同擾亂花叢。妓鴇畏之如。虎惟近已稍稍歛。迹 
[某七爺]  
　　江西人新放廣西勸業道趙從蕃之姪。去年冬季。在三。福招呼寳　。旋又跳槽招呼湘雲。大起衝。突曾載京中燕報。上月初旬。又在南林房大閙花紅卿。（詳情備載京中各大報。）趙七爺。之名。大震于八大胡同。　　（未完） 
紀事 
[調騐烟員这笑話（續）]  
[某大員]  
　　此次禁烟大臣。因奉有監國嚴諭著其破除情面。認眞調驗。故陸唐二大臣對於調驗一事。頗覺嚴厲。日昨。有某大員到所調驗。搜檢時。確無夾帶。照章須換該所之衣在　員司。以其大員也。不忍强。之至午後該大員如厠。玩視馬掛之。鈕良久。棄地。而去不料被巡警瞥見。檢視係。鈕扣一枚。細視之覺。與尋常之。鈕稍大一圍。且有裂。紋啓視尙有烟。迹遂回明。監察員親解其。鈕均有。烟泡不識將來能免參處。否 
[徐大令]  
　　湖北試用知縣徐禮隆。素有烟疾。日前調入禁烟公所查驗時。夾帶嗎啡造成之小丸藥二粒塞於右耳内。當時未經搜出次日忽被稽查員搜獲。呈由坐辦沈觀察秉權飭醫化驗。全係嗎啡。於是立即禀揭。由鄂督照章奏參革職永不叙用聞禁烟公所尙須根究其嗎啡之從何處購來也 
雜錄 
新疆行程記（九） 
　　五月初一日　南風。温度十六度。各處皆懸俄國國旗。詢知爲俄皇萬壽日。即俄歷六月二十五號。查陽歷爲六月七號。然則俢歷非陰歷。亦非陽歷也。樹木亦以樺爲多。林内烟火四起。蓋炊飯之餘燼延燒也。其炊飯之法甚形拙劣。擇樹株之枯者燃之以火。立直木而縛以横。棍横棍一端。掛鐵筩。用以代鍋燒飯旣熟。則置火不顧。經風吹延。故林内時有火。災雖天然林所在。皆是。亦不宜暴殄若是也。初見有耕地播種者。農夫皆衣紅布花衣。耕具甚古拙。其住屋。皆排。木成之過午車行甚。慢上下繞山嶺也然未成之複道。各處動工約今年。可以告成。其經營亦可謂不遺餘力矣。林木尤密。以松杉。爲主。各車站皆有採賣草花者。其俄人愛美之。風歟隨買數種用作博物材料。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[蒲肇河工之善後談]  
　　本縣田大令出示曉諭云據蒲肇河工職董莫錫綸等聯名呈稱竊去冬補浚肇蒲河工如式完竣業蒙蒞工騐收並蒙府憲親臨勘視疏壩呈請撤局惟善後事宜頭緒紛繁尙有亟待籌劃者日暉港裡口西至徐家匯凡此次補浚之一段浜北馬路均係法人所築沿河種樹圍駁兼有垃圾碼逐漸侵及河面自興工以來迭與法工董局擬議拔樹削坡曁遷碼頭阻止傾棄垃圾事非一端曲折甚多雖間獲和平商允然已頗費爭持之力此後若遽放棄不問則前功盡棄將來續遇開河更多棘手此交涉之亟待籌畫者一也河之南北岸均我土地自有主權無如北岸馬路縱横外人勢力範圍無可諱言若再逾河而南則兩岸悉非我有故前經呈准就河工項下餘款沿河開築土路一條以爲抵制之計非得已出顧僻在西郊無論目前路工興築正待督率且必隨地修繕規畫方足以持久遠此路政之亟待籌畫者二也北岸有法人全力經理有漲無坍南岸荒塜纍纍塜泥斜下有坍無漲故此次繁工多在北岸今南岸土地雖可保成然河岸陡削易致坍卸欲一律壩築無此財力若聽其自然路亦尋廢於水道尤爲有害此河岸之亟待籌畵三也以上三端府憲及廉台日前親覧全河均所目擊一切詳情並經董等面呈巳蒙洞燭連日一再籌商若將河工局即日撤除則善後事宜無從辦理擬就現在局屋　聯設立改名蒲肇河工善後局經管沿河水利路政各事隱寓保全土地之意好在此次河工局與外人朝夕相見早巳習慣不比驟有建立致多阻碍惟常年設局在在需欵必須另籌經費查此河南通歇浦西達郡城船令往來時有停泊擬卽抽收捐欵充作局用出之得沾水利之人仍以歸之水利羣情似亦樂從且上年夏間法人在河東叚曾收船捐經城自治公所力爭中止在案今河道加深來船更夥難保不另生枝節與其使外人坐享其成不若我先定不辦法以杜日後爭端况城自治區域河道均收船捐此河半在城自治區域之内一律照捐亦甚平允現擬所有捐款均由城自治公所專派員司照章抽收撥交河工善後局應用城自治公所於區域之内抽收船捐本已明定章程經議事會議决此時不過於尙未抽捐之處推廣地段並非特别收捐毫無窒礙似甚可行至辦事之人暫擬以原辦河工各董經管局務公推沈董周顧董孝淸爲主任由城自治公所監督之以一事權並請法華司隨時彈壓照料庶官紳相繫内外相維一氣呵成以重主權而防流弊實爲一舉數利如蒙俯准應請通詳各層憲立案乞賜核示施行等情當經據情詳奉各憲批示在案茲據該董以即經議定於四月初一日開辦並呈三聯捐票樣紙呈請分别照會示諭并札吳淞司巡檢彈壓前來除照請城自治公所刋印捐票並分别照會沈董周顧董孝淸蒞局主任并札賀巡檢隨時妥爲照料外合行出示曉諭爲此示仰該處河道在來船户人等知悉爾等須知紳董辦理河工善後爲共圖公益起見務各依議遵捐切勿吝惜抗欠其各遵照毋違 
[蘇撫札滬道文] 　　索償輪船撞沉鹽船之損失 
　　准會辦兩浙鹽政大臣咨開據署浙江鹽運使惲毓珂詳請竊據杭嘉松三所甲商蔣恒昌等禀稱爲運船被撞鹽斤沉没懇請電咨轉飭計價賠償俾便補運事竊據岱山厫友函稱本月初一日發運嘉所鹽八百八十包計一百一十引派第二號鹽船金得利出海虞阿明裝運赴瀏於初三夜行抵吳淞口在南礁紅頭艇船後照章停泊抛錨懸燈照會詎初四晨有太古洋行大通輪船由申出口駛抵該處漫不經心致被碰壞船尾登時沉没並撞沉他船兩艘卽經該船户等將被撞情節損没財物並溺斃一人各情具禀滬關稅務司轉向太古洋行賠償撫卹惟鹽斤係由引商備資買運應得計價索賠等情前來商等派友赴申查得是實並詢據虞阿明被撞情形相符是案曲在大通司機之人該洋行理應賠償所有前項被撞沉没鹽斤計嘉所綑價每引洋六元七角共一百一十引計洋七百三十七元應請據情電咨蘇松大道照會駐滬英領事轉飭太古洋行迅予照案賠償俾便補運以重民食再查該鹽船損夫財物及估修船價爲數亦鉅並溺斃一人其情尤慘亦應一併飭令照賠至溺斃之家屬更應重優撫卹仰乞憲恩併案咨商茲將該船户失單一併抄呈伏乞恩賜電咨飭遵等情到司據此本署司伏查該甲商等所禀（中略）理合據情開摺詳候察核轉咨南洋大臣江蘇撫院核辦并請檄令蘇松太道照會駐滬英領事轉飭太古洋行迅予賠償沉没鹽斤俾便補運而重民食等情到本會辦大臣據此除批示外相應咨明爲此咨煩查照核辦施行等因到本撫院准此除咨復外合亟抄粘札飭札到該道即便遵照計開溺斃水手一名方源順年二十歲定海廳人 
 
 

Page 19

 
 
沉船召匠估修計價銀五百九十七兩船内損沉生財物件計洋四百七十三元又現洋二百四十元沉船後各水手假宿客棧逐日食用計洋二百五十餘元 
[日人誘騙京官鉅欵]  
　　滬道劉觀察昨接京師巡警總廳密電稱有京官謝姓被日人小次川吉誘騙巨欵逃逸查該日人現搭新銘輪船由津逃滬應卽飭拿解交該管領事收管以憑嚴懲等因觀察遵卽密札英法兩公廨知照捕房分派中西探捕前往碼頭守候該輪抵埠上船查拿毋任兎脫 
[蘇撫注决改良監獄之佈置] 　　尙待從長計 
本縣田大令以改良監獄酌議辦法請示遵行等情禀夺蘇撫程中丞批示略云所擬辦法章程尙屬周妥惟該縣爲通商巨埠現應設立地方審判廳並奉准添設商等分廳監獄與審判有密切關係未便仍照舊例如縣監典獄官能否即以典史委任尙須妥議察核擬章典獄官即用典史又設副典獄官奉有獄官之命令遵辦並附設看守官聲明暫以副典獄兼任似均與部定章程不符仰提法司會同高等審判廳再行妥細議訂或新舊過渡之時暫行變通辦理至令巡警隨時保護彈壓亦分所宜然又經費最爲緊要惟劉江氏一款卷查係捐助敎育經費經批飭學司籌議在案所請提撥數吉元爲開辦置俻器物之用應毋庸議怕需常年經費如何設法籌措之處亦由司會同蘇藩司上海道及巡警道分别核議詳復飭遵 
[官紳籌設審判廳之計劃]  
　　本縣田大令奉蘇提　　法司札以蘇省外府州廳縣應設地方審判廳事宜現派知州趙謹琪分赴松屬八廳縣會同官紳查明照章辦理有無閑廢公署及公產廟宇可以改設審判廳之用修建費估需若干有無公欵撥濟妥議復奪等因田大令以上海城治初級審判廳已議以東糧廳改築其地方審判廳奉蘇撫面諭以海運局改造並奉札擬設高等審判分廳與地方廳合設一處已由縣禀奉委員勘估禀復今奉委會議者注意有無繁盛鄉鎭必須另設初級廳查本邑如閔行北新涇爛泥渡均爲繁盛鄉鎭似須另設一廳第旣須設廳應即劃分區域妥籌房屋及該處有無公欵可以撥濟昨已照會縣自治籌備公所李秦梅三君請邀同鎭鄉各董及各鄉局董於本月二十二日齊集輔元堂會議一切 
[皖撫爲民請命]  
　　華洋義賑會自開辦迄今於江皖兩災區移粟救饑不遺餘力中外捐欵已逾百萬災區放賑敎士罹熱病者已六七人因病致死者一人近又廣購山芋靑菉豆黃豆苞米各種計三萬數千担分散災區播種爲治本之計業由源昌行葉庚三君恊順行黃嘯山君創議向各糧行平價選購大半均折本出售熱心公益不可多得並聞該會昨又接到皖撫朱中丞來電堅請延至秋熟再行閉會電文錄下福博士沈觀察據蒙宿亳渦懹雲泗五等州縣自治會紳公電稱貴會宏施博濟凡屬災黎無不浸沐德意五中感戴直同再造惟聞貴會義賑原議辦至穀熟後刻因敎士以天暑有碍衞生擬麥熟卽止本年春雨過多二麥大半受傷灾民仍非賑不生兼之秋糧缺乏卽麥收後亦無以爲繼除紳等聯名懇求外乞電請貴會逾格施仁懇予四五月分振黃菉豆種各一次俾得緜此生機而達救轍之旨感恩無旣等語查二三月間陰雨連緜皖北沿淮各屬低麥被淹又以偏灾見告値此連年灾歉民何能堪已委員分赴各屬查勘該紳等所禀秋糧缺乏亦係實情惟貴會疊籌鉅欵賑我皖民實巳不遺餘力藐躬凉薄方愧歉感謝之不遑何敢再作無厭之求祗以爲民請命當可邀諒用特據情電達可否准各該紳等所請希酌核電復以便轉飭知照慰其渴望不腾感盼之至寳筱印 
[官塲維持民食之綢繆]  
　　蘇撫程中丞電致滬道　　略謂蘇省米價如此奇昻皆由奸商販運出口所致如常熟之錢福祺荊溪之陳阿東歷次串運出口業經先後拿獲懲治現在民食缺乏隱患堪虞亟應隨時稽查勿使奸商偷運等語觀察接電後遵卽飭屬一體嚴禁並以常熟無錫久無米船到滬湖南秈米近日亦被阻運以致米價又漲民心惶恐擬再設法與湘省各當道商議疏通未識能達其目的否 
[旭日初升彩鳳來]  
　　盛旭初前將逃妾扭至城内一路分局旋由妾母吳王氏投局伸訴德正巡官以兩造各執一詞判送縣署訊斷在案前晚經田大令集訊盛供前在雉妓院内價買吳氏名彩鳳爲第三妾已閱多年近忽逃匿城内唐家弄商人因在英租界晝錦里開設信豐珠花店住家亦在城外是以三妾逃匿初不之知得信後卽往尋獲扭局解案求請給領吳王氏供女兒前憑馮陳氏爲媒配於張雲生爲妻正欲定期迎娶至盛供在雉妓院價買等情係屬揑誣馮陳氏供吳王氏之女確由婦人爲媒送過聘金茶禮張雲生供前由馮陳氏爲媒聘定吳王氏之女尙未迎娶今接妻母來信謂因伊女與人涉訟囑令到申投案辯白是以 
 
 

Page 20

 
 
投到並將庚帖呈閱吳氏供女子從未到過妓院何來價買爲妾之事如果確實盛旭初必有賣身文契可以呈電惟女子前因年輕無知曾受盛旭初之騙被伊姦汚後因不堪其虐潛回家内是實大令以盛納吳氏爲妾已歷多年吳王氏旣將伊女配於張姓不應縱令爲妓實屬荒謬判吳氏仍交盛旭初領回惟以敌不准虐待吳王氏等均着退去毋許胡閙 
[商學體育部定期開操]  
　　大東門劉家弄商學補習會體育部第六届報收新會友一百名業巳足額茲定於念三日上午六時在大南門外行開操禮先於廿一念二兩日發給操衣並聞會長蘇筠尙君業已選定姜楚三陳顯庭沈子卿温維新四人爲正敎員陸在田趙松溪陳榮伯張美貞邵守和陶鳳岐龔壽昌張文熙八人爲帮敎現正佈置一切云 
[藝術家熱心助賑]  
　　朱連魁於十五十六兩天借座張園演劇助振所得看資賞金已有一千數百元惟朱原意欲籌三千元分解江皖灾區上期看資尙未達其目所爰定於念二下午及念二晚念三晚仍假張園續演三次想好善者必樂觀厥成也又江西人朱子琴習星命之學尤精六壬來滬行道已三十餘年今因皖省水灾願减收潤資百號以充賑濟 
[巡捕欺侮巡士]  
　　前晚十點鐘時法租界一百九十號華捕在新北門外見有某甲因病倒臥該捕即雇東洋車移至華界適被五十二號巡士查見上前阻止反被辱罵扭至法界捕房迨由警務長得悉派令巡員前往查問已由捕頭將該巡士送回刻聞警務長已於昨日親赴法捕房與總巡面商請將該華捕從嚴懲辦矣 
[恊記興米行倒閉]  
　　南市集水街協記興米行因欠莊欵存欵銀二萬五千兩無計彌補忽於前日倒閉昨由瀛豐莊等各户將行主楊善甫及姪炳堂扭至裁判所留候訊究 
[鄉民抑何蠻橫]  
　　江北船户蔣紀堯前日至閘北四路五區分局訴稱泊船北新涇衞家宅河内被鄉民劉茂達等搶去衣服銅元食米並被將船鑿沈淹斃六歲男孩一口求請究辦當由該區鄒副巡官飭派長警拿劉茂達一名解送分局經蕭正巡官質訊一過押候查明嚴辦 
[西官參觀押所]  
　　新任駐滬法副領事白鼎業君與前法總領事顧寳君於昨日午後到縣拜會卽由田大仅延入花廳茗談良久旣復導至待質自新兩所參觀一週始各興辭而别 
[祁冕廷第二次追悼會]  
　　十八日下午一時本邑官紳各界假城内時化小學堂爲祁冕廷君開追悼會來賓均起立行禮旋由時化小學堂學生唱追悼會歌歌聲悽慘聞者淚下次由家屬祁聽軒君述行狀畢由梅問羹君代表全體致誄詞葉惠鈞吳懷久蘇筠尙賈粟香梅問羹諸君復相繼演說皆痛惜祁君之早故並謀畫時化學堂之將來云 
[謝劵]  
　　中國靑年會定於十九晚與行第五次衞生演說會昨承惠贈入座劵四紙書此誌謝 
城内 
[便宜作頭]  
　　夏雨田控木作頭趙福記虧欠磚灰價洋數百元昨經本縣田大令研訊夏供趙福記承包房屋拖欠磚灰價洋數百元今已工竣造價早已領齊而所欠貨洋竟置不睬求請押追趙福記供虧欠貨洋是惟包造之屋實已虧本以致貨洋不能淸還求宥大令謂爾如實係無力情尙可原惟行家將本求利亦不能吃虧過甚着即折償洋三百三十元趙即當堂繳淸給夏具領完案 
[責成保人]  
　　徐龍生木梳攤前由郁楊氏楊阿四作保雇用阿四之弟阿全爲夥今被竊去大洋一百零一元小洋三十角控奉一路分局提訊徐供訴前情並稱察得開箱之鑰匙係阿四之物顯與阿全串竊今阿全已逃應向保人追償判郁楊氏闪保尋人楊阿四拘留候究 
[癡子打娘]  
　　徐蔡氏之子咸新近發瘋病將其母頭面擊傷昨由鄰人不服扭至一路分局經德正巡官察得咸新實有瘋病判交伊母領回鎖閉免再肇禍 
[翻戲手叚]  
　　著名翻戲小金壽即趙金壽前日串通倪某李某二人勾引小東門内象牙店主郁某至北市牛莊路某號屋内賭博趙以倒　靴手段騙洋二百餘元郁心不甘服即赴城内一路分局申訴情由請爲追究德巡官諭候查提到案從嚴懲辦 
[欺侮寡婦]  
　　寡婦王胡氏昨日到縣控被遠族王鴻祥等覬產逼醮並將飾物銀洋恃强搶去當時有地保楊某在塲目覩並不喝阻且帮同指揮等情田大令諭令暫退候飭差下鄉提案訊辦 
[添醫施診]  
　　滬城中西醫院以時交夏令疾病較多因於主任分任中西各醫士外添請秦文淵華星垣陶寅康朱莘農呂潤之顧渭川諸君駐院診治並備救濟急症凡住院病人遇有疑難之症則仍邀請城廂内外中西各名醫會同研究云 
[道批二則]  
　　吳世明禀批案經前道批局備案嚴查弊混一面移廨查究以杜改號　升在案現據該民具禀前情究竟该地已否被吳勝泉冒頂升科因何延未斷結仰會審官寳令迅　會丈局查復秉公訊斷完結毋再拖延土商恭泰禀批查洋土藥近奉加征與從前辦法更自不同據禀前情應候奉到明文再行核飭遵照 
[道轅記事]  
　　新任浙江鹽運使陳仲禹到道拜會松海防同知查燕緒禀銷普育堂點名差前滬軍營管帶王雲峯出洋畢業學生照料所委員吳銘常均到道禀見 
南市 
[代人受過]  
　　蘇芳聚桂圓店主王炳奎前日將潘源盛水菓行夥陳金生扭至裁判所控稱陳於初三日買去花生八十五包計價洋五百九十五元二角五分袋皮八十五只今被覇呑貨洋求請究追陳供此貨由沈姓客人買去後因貨價不合未經付價求鑒判陳交保尋交沈姓並協同原告赴商務分會請爲理處 
[小工行竊]  
　　無錫小工楊金榮在蘇州河内拆缷小輪機器竊取銅管被工頭查見扭送法捕房昨由公堂移解南市裁判所訊據楊供係由出店順元囑令携出判留候吊贓並補提收贓人併究 
[積欠運費]  
　　三濟公司經理人孫翰淸將杭州協濟分公司經理鄭星華扭至裁判所控被積欠運費洋三百三十四元前將麵粉二百包作抵現亦取去置之不理求請追還鄭供因帳未算淸是以遲遲未付判鄭交保限兩禮拜歸還 
閘北 
[婦人獲賊]  
　　扒竊王長夫前日在西街摸竊胡王氏袋内現洋六元九角氏即覺察將王扭交崗巡搜出原贓解送四路分局昨經蕭正巡官訊實判王押五天期滿驅逐出境 
[小鳳飛逃]  
　　宋方勳至四路分局控被孫鶴相拐逃伊媳聶小鳳請爲提究昨經蕭正巡官提訊判孫收押限三天將宋媳交案再行核辦 
[已非夫婦]  
　　徐阿富昨將陳吳氏扭至四路分局控稱該氏係小的之妻於去年八月 
 
 

Page 21

 
 
逃走今始遇見請爲究辦經蕭正巡官訊據氏供因時被丈夫凌虐由南市工程局判發普育堂留養屢傳阿富不到因由堂董擇配於陳阿二爲室求恩察核判氏還押候函詢該堂再核 
英租界 
[定貨紏葛]  
　　南京路光華電燈窧店主張鴻卿向美商茂生洋行定購電燈器具二十箱逾期不出控奉該管領事照會公廨於前日午後經孫襄讞會同美蓋副領事研訊原告西人請追虧損銀一千一百七十五兩訊之張供光華已於正月出盤祇欠銀四百兩中西官磋商之下判張交一千一百七十五兩人銀並保限二月理淸如違惟保人是問 
[復訊拐匪]  
　　江北人張扣控同鄉人劉珠扣拐賣其妻董氏及女富蓮養媳桃蓮等情由探將劉拘解公堂訊知富蓮被賣於滬南高昌廟附近桃蓮被賣於宜興縣屬周鐵橋鎭丁德和魚行主丁德明爲婢判劉收押一面派差協探會同宜興縣差前往將劉之同黨劉富元提獲因劉在該鎭駐防之炮艇上當勇仍被哨弁　某中途截回業經該差探回禀寳讞員請示辦理昨由捕房將劉珠扣解案復訊據供張妻係他人誘匿求請鑒宥判令還押候分别移提人証到案再訊 
[早已轉嫁]  
　　常熟女子沈阿寳私逃來滬與人姘識匿居新衙門對面善祥里内前日被其父沈三官來滬尋獲扭控捕房昨解公當請究沈三官供女係寡居今忽私逃出外與人姘識求究訊之女供現已轉嫁於人父親曾經取去洋二百元今又索洋不遂是以控告德襄讞商之美蓋副領事以兩造所供均不足信判一併開釋並着該女供養其父或酌給川資令其回籍 
[冐名騙洋]  
　　河南路元和錢莊夥殷元和控陳林元假冒漢口後鐵廠地方韓公館之名騙洋五十元昨由捕房將陳拘解公堂訊實判押兩月起案之洋交原告領去 
[音信杳然]  
　　陸根生在常熟縣境夥刦某姓贓物逃至滬上被探查獲解奉公堂押候該縣來文再核在案昨經中西官復訊以該縣日久並無復文着再押一禮拜准予開釋 
[私設花會]  
　　孫汪氏陶顧氏馮子仙陳阿茂在茂海路某號屋内私設花會聚賭被捕查獲昨解公堂請究中西官以孫汪氏保出未到着將保洋十元充公陶顧氏罰洋五元如無力繳洋改押五天馮陳各罰洋二元無力各押二天 
[違背烟禁]  
　　李宜生在楊樹浦路八百五 
十四號門牌開設小茶館私售燈吃被捕查獲昨解公常請究判李罰洋十元充公如無力繳洋改押一禮拜烟具銷燬 
[押犯病劇]  
　　蕭耕垣控锹富春濮毛毛濮薛氏串拐婢女瑞香並串竊現洋金飾逃逸等情由廨將濮等押辦在案茲因濮毛毛在押病劇昨由捕房禀明公堂准其開釋自醫 
[虐待養媳]  
　　某西婦控住居楊樹浦之陳倪氏虐待十四歲養媳昨由捕房將氏與女併解公堂訊驗無憑判氏開釋女暫留棲流所候核 
[祇能入押]  
　　徐蘭生因騙取于萬甫柴價洋九十一元由公堂訊判交保限繳洋四十三元在案昨日復訊徐供已繳二十七元一角其餘無力措繳判徐押兩禮拜如能繳洋十五元九角准予隨時開釋 
[賭棍武斷]  
　　虹口賭檯上著名賭棍河南人張洪升前日在兆豐路武斷閑事被探查獲解廨請究判押候查明於下禮拜二訊辦 
[虎兕出柙]  
　　李阿二洪阿三二人前因犯案斷定收禁期滿逐出租界茲又潛來由探查獲於昨日併解公堂請究中西官以李於正月十八日判押西牢半年尙未期滿何以捕房已經釋放判仍一併收押候查明再訊 
[曾否犯案]  
　　劉阿發深夜在馬路上行走由九百八十一號華捕查見向詰支吾拘入捕房昨解公堂請訊判押候查明曾否犯案於下禮拜二訊核 
[深夜賣酒]  
　　四馬路西首胡家宅三山會館對門山東人所設之順興炒麵館深夜賣酒煤捕查獲昨將該館内之王阿寳傳至公堂訊明違章屬實判罰洋五元充公 
[一傳再傳]  
　　徐玉田控陳輅淸呑没歌舞臺戲園造價等情昨由捕房往傳不到回禀公廨中西官諭飭再傳 
[串騙茶禮]  
　　劉成和控沈文榮費張氏串騙茶禮等情昨晨出探將沈與氏一併傳至公堂分别過堂候訊 
[呑没店業]  
　　華耀和控華立增呑没店業昨由包探將被告傳至公堂交差看管候晚堂訊理 
[强搶報紙]  
　　張仁慶搶取賣報人馮慶揚報紙三百餘張由捕追獲昨解公堂訊實判張押兩禮拜 
美租界 
[婦人負氣]  
　　住居西華得路之唐明德昨至捕房報稱同居人王阿尺前晚與姘識傅氏口角爭吵而出致氏潜呑生烟欲圖自盡捕頭准即飭探將氏車送同仁醫院醫治候再查核 
[女工逞兇]  
　　梧州路勤昌絲廠女工李張氏昨因毆傷打盆女子陸小芬之頭額流血如注由管車人鳴捕併送捕房請辦 
[混用銅洋]  
　　吳王氏昨以銅洋一元向西華得路某雜貨店兌換銅元被夥王某察破鳴捕拘送捕房請究 
[親戚行竊]  
　　粤人張若恆住北四川路宜樂里昨報捕房稱被其戚鮑金標竊去金飾値洋數百元請爲查緝 
[鄉民遇灾]  
　　塘山路後鄉民錢阿茂家昨日下午二時不戒於火焚燬平房三間由救火會到塲救熄　 
法租界 
[銀樓受罰]  
　　王金狗王裕慶劉阿四三人串竊粤人梁升家金四開二枚及時表銀洋各物分贓後將金四開持往老慶雲銀樓兌換洋二十元十角業已破案由捕房派探至該銀樓吊贓詎該銀樓一再抗違故意留難遂將該店夥某甲連贓一併解廨請究中西官以該店不應抗違判罰洋十元充公王等三人各枷一月再押三月贓存候失主備本給領 
[是誰違背]  
　　某西人控朱　裕經放人力車違背合同一案昨經公堂傳訊據　告訴稱朱在公司内經理放租東洋車事務所收車資不照合同交付現已結欠洋二百五十餘元求請追繳訊之朱供商人並未違背合同該洋人違背之事已有數欠今將所訂章程呈案請驗中西官判各退去候查明章程於下期再訊 
[斷結家事]  
　　杜杜氏與杜顧氏爭產一案昨又由廨傳訊杜氏稱先父榮華在日無嗣所有房產歸婦人承頂早由族人分析立據另有房屋四間撥給麗法麗法死後其妻已將房屋退還婦人執管詎被杜顧氏使覇謂此項房產須歸麗法之子關根執管以致爭執聶司馬諭曰此產旣經麗法之妻推還杜氏應歸杜氏執管惟關根年尙幼稚應由杜氏收領撫養爲之成家立業杜杜氏情願遵斷遂命族長與杜杜氏各具甘結存查了案 
[膏店賣烟]  
　　費香濤開設膏店即在店内私售燈吸被巡街捕查知拘入捕房解廨請究費供實係自備過癮並不私售判罰洋十五元充公烟具一併銷毀 
[海上閒談]  
　　支歲伍秩庸侍郎倡開剪髮大會。甚爲踴躍。今又將開第二次大會矣。 
　　或曰。廣東大鬧革命黨。無辮者大受其累。幾至不敢出門。此次大會。恐不如從前之踴躍矣。 
　　記者曰。何懼之有。使人人剪去髮辮。將人人疑爲革命黨乎。 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[蘇撫署顧問員沈恩孚楊廷棟呈撫台文] 　　論松江府戚守兩禀 
　　敬肅者竊見松江府知府戚揚禀請通飭地方官查核自治會議决案無容拘泥五日期限一件又禀請限制苛罰一件均蒙分别批示在案竊查戚守兩禀一則備陳地方官查核議案之困難一則痛論苛罰之擾民叢怨其文推闡盡政其詞悱惻動人鈞批該守所論不無矯枉過正要不失爲仁人之言等因剴切明允曷勝欽佩惟原禀陳述各節或於法理上得研究之資料或於事寔上有聞見之異同理以切磋而益彰事以周諮而益確値此自治萌芽群情疑眩賢長官一話一言地方之視聽屬焉憲政進行之遲速與結果之善否繫焉恩孚等竊感於關係重要意有所蓄不敢終秘輙陳鈞聽幸賜垂察凡論一事析一理第一須鑑空衡平不參絲毫成見而事理之眞相始出否則以片面之觀察或一時之客氣發爲偏曲之言設見施行往往剔甲獘而乙獘轉滋謀彼利而此害又作不可不愼也籌辦處詳定地方官查核議案之期限誠有可以展長之理由如戚守所陳各區同時開議議案之彙於監督者不下百餘件云云繁劇州縣此情良確自宜將原定期限量爲展長第有不得不明辨者數端地方官在城鎭鄉自治上之地位與在廳州縣自治上之地位逈乎不同廳州縣自治地方官身任執行故就官治一方言則爲國家官吏就自治一方言又爲執行部長實以一身而兼兩資格者也若城鎭鄉自治地方官專以國家官吏之一資格爲其監督故章程除第九十三條剏辦公益捐外其餘議决案僅於第三十七條著有查核字樣旣云查核自屬可准可駁至查核之標準維何則第一百二條查其有無違背之處而糾正之一語盡之矣若夫執行與其執行之方法自有第六十八條第八十七條城鎭董事會鄉董之職權在設有踰越監督仍可按第一百二條糾正故論地方官於自治會議决案其屬於查核者範圍具在實無何等之困難戚守謂監督認眞查核竭數月之力未必盡悉云云於查核二字之界說似未明瞭此宜辨者一也籌辦處所定五日期限旣指查核而言係屬於章程第三十七條之事與第九十三條剏辦公益捐呈請核准云云無涉蓋公益捐除附捐由官徴收外特捐須由地方官出示曉諭然後交由董事會或鄉董徴收明著於章程第九十六條卽經核准尙不能遽爾執行與第三十七條查核後移交執行者本自有間質言之凡無關於籌捐之議案則曰查核查核後即移交執行其查核無須過寛期限者也關於籌捐之議案則曰核准核准後尙須出示曉諭然後執行無與於查核期限者也戚守縱論查核之困難牽及籌款之議案且引新十車梵事爲證新十車梵事據戚守所陳其議案爲抽收茶肉兩捐事關剏辦公益捐即經核准尙須靜候示諭安能藉口於五日之限不候查核逕付執行果如所云該自治職員實屬誤會（該鄉自治何時成立未據該管地方官詳報籌辦處）戚守所據以爲請求變通查核期限之理同者於查核核准二者之辦别與籌辦處立法之本意似未明瞭此宜辦者二也　　（未完） 
國外新聞 
[留日中國陸軍學生畢業]  
　　十八日東京電云今晨某陸軍學校行畢業禮内有中國畢業生五人日皇親臨該校觀禮 
[摩洛哥亂耗續聞]  
　　十七日倫敦電云據巴黎電稱法政府因接番士城告急消息已令馬華里愛將軍速引縱隊前往救援並着該軍占據該城審度情勢以定久長之計今料星期三四可以開抵番士云 
[德皇德后行抵倫敦]  
　　十七日倫敦電云德皇德后及郡主路易斯已抵英倫擬於星期二日參列維多利亞女皇紀念碑開幕禮十八日倫敦電云德皇德后已抵倫敦英皇英后及皇族各員親至車站迎接旋卽驅車至白京漢宮沿路商呼致敬者不絶於耳 
[英民對於預算案之冷淡]  
　　十八日倫敦電云城中國民於預算案提出之前一夕其冷淡之狀爲前所罕見今咸預料更動之處必屬有限惟柯柯一物之保護稅則必裁去云 
[墨西哥革黨大功將成]  
　　據鈕約消息云墨西哥城内時有反對狄愛士總統之舉動城内學生結隊游行高呼馬特洛將軍革黨领袖）之名以示敬禮並詬辱狄愛士總統目下大局情狀使美政（府大爲不妥革黨現已圍攻墨西哥城旦夕將入官軍勢力甚單終必不能抵禦故華盛頓曾有謠傳謂狄愛士總統勢將承認一切要並閣求墨西哥國民袒助革黨者已占四分之三云 
[美總統開誠布公]  
　　據鈕約消息云美總統塔孚脫君在培爾的摩阿和平會演說謂美政府並無開拓疆土之意　　（以上譯文匯報） 
小說 
[殖民小說華僑淚（十二）]  
[第三章]  
　　邵太守到了四川。見了武制軍。投了范公子的信。這痊武制軍向來最是器重這位内姪。見信上說得這個邵太守。竟是個當今難得的好人。武制軍便也器重起這位邵太守來。連連的委差委缺。蟬聯不絶。居然成了天字第一號的紅人兒。邵太守自到了四川。每一個月必定要和范公子通信一次。倒成了個忘年莫逆的交情。范公子也說邵太守的爲人甚好狠有些古人義俠之風。就是這樣的過了幾年。武制軍得病死在任所。邵太守和范公子的往來書札。就少了好些。范公子一連寄了七八封信。邵太守連回字都没有一個。范公子心上便有些疑惑起來。心上暗想難道我以前走了眼睛。看錯了這個人麽。心上就有些不以爲然的意思。到得後 
 
 

Page 27

 
 
來邵太守回到嘉應州。范公子也去過兩次。邵太守雖然殷勤相待。却滿口裡說的都是些官樣文章的話兒范公子聽了。心上有些不耐煩。就起身走了。回去的時候。一咱心中暗想。好好的一個人。做了幾年官。就變到這般田地。那知這位邵太守。回來不多幾天。就閙出一件絶大的笑話來。原來邵太守的那位夫人。本來在家裡的時候。就有些不乾不凈。後來嫁了過來。倒也收了心不幹歹事的了。無奈邵太守家的祖上。不知作了什麽孽。天道循環。該應要出這樣放縱風騷的媳婦。平空的一場大火。倒作成了孫金禁的意外婣緣從此以後。開了這條道路。他那位夫人。竟是大開東閣。廣行方便起來。家人們但是少年淸秀的都做了這位夫人的禁臠。邵太守雖然有些知道。倒說自從他夫人在河南如此這般之後。他自已在仕途上。便大大的得意起來。這件事兒。竟是個招福求財的妙訣。因此便開眼閉眼的。由他去閙。不去管他。自古二王不並立。兩雄不並棲這位邵太守一古腦兒。只有一個身體滿塲飛無八面張羅。那裡應接得及自然要閙出笑話來。有一天。剛剛孫金標在邵太太房裡出來。這個時候的孫金標。已經是邵府裡頭的帳房師爺。大搖大擺的十分闊綽。恰恰走到女廳側首。忽然闖出一個人來。手中拿著一把明晃晃的小刀。照着孫金標胸前就是一刀。孫金標阿呀一聲。躱閃不及。把身體一側。左邊肩上早著了一刀。口中大呌救命。一面折轉身往後飛跑。外面的那些家人。早已大家都趕進來。七手八脚的。把那個人拿住。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
要摺 
[内閣總理慶親王第一次請收囘成命摺]  
　　奏爲内閣總理大臣職權重要懇請收回成命俾免隕越恭摺仰祈聖鑒事本月初十日内閣奉硃諭慶親王奕劻著授爲内閣總理大臣欽此聞命之下欽悚交深竊維内閣爲立憲重要之機關總理有輔弼行政之責任揆諸舊制職權旣異於樞垣考之列邦地位實居乎政府必得賢能始克從事斷非衰朽足以有爲况宣統五年召集國會期限僅止兩載籌備何啻萬端定大政之方鍼咸求國務之進步關係艱鉅逈出尋常臣材本至庸猥蒙特簡居恒巳形竭蹶大受豈復堪勝速謗疾癲懼負非常之任寄循資序進敢竊逾分之寵榮是以再四籌思萬難稍涉遲徊致貽君父知人之累惟有直陳悃愊免滋聖明反汗之嫌爲此不揣冒昧仰懇宸衷獨斷收回成命俾免隕越無任感激屏營之至所有懇請收回成命緣由謹恭摺具陳伏乞皇上聖鑒謹奏 
[内閣恊理那桐懇請收回成命摺]  
　　奏爲内閣恊理大臣責任重大微臣孱軀多病才力難勝懇請收回成命另簡賢員以資翌贊恭摺瀝陳仰祈聖鑒事宣統三年四月初十日内閣奉硃諭慶親王奕劻著授爲内閣總理大臣大學士那桐徐世昌均著授爲内閣恊理大臣欽此跪聆之下慚悚莫名伏念臣渥被恩知毫無報稱現値國家多故時事日艱仰體宵旰之憂勤俯察人民之望治方盡瘁堨忠之不暇雖赴湯蹈火其奚辭斷不敢自外生成稍涉規避無如臣智慮短淺質性迂拘年逾五旬氣血虧損自戊申已酉以來疊遭國恤家艱哀慟餘生猝中風疾曾經奏懇開去差缺荷蒙温　慰留其時我皇上嗣服方新臣仰叨天地高厚之施彌切頂踵捐糜之志當卽遵旨於穿孝百日後强起入直力疾從公而宿病纒緜迄今並未去體近來精力頽憊益甚於前頭昏神眩心跳舌疼諸症不時間作加以夜不成寐步履維艱種種衰象雜然並見伏惟朝廷當百度更新之始内閣　庶政總匯之區輔弼之是否得人實上係宗社之安危下集環球之視聽仔肩彌重責備倍嚴如臣疏庸本難勝任重以孱軀多病益不足膺此鉅艱與其貽誤於將來孰若陳情於此日惟有籲懇天恩收回成命賞以事務較簡差使俾臣衰病之軀得以勉强報效出自逾格矜全抑臣更有請者方今國步迍邅正我皇上側席求才之日臣固當敬避賢路竊願以人事君查有開缺軍機大臣尙書臣袁世凱智勇深沈謀猷閎遠罷歸田里以疾去官現已積有歲時當早醫調就愈又查有已革總督臣端方才略優長器識開敏　者因事獲譴固屬咎有難辭但以一　之愆廢棄終覺可惜此兩臣者皆嘗爲國宣力著有勞勩其才具固勝臣十倍其譽望亦衆口交推合無仰懇聖恩悉予起用必足以贊襄盛治幹濟時艱微臣縷縷愚忠不勝竦企徬徨屏營待命之至所有懇恩收回成命另簡賢員緣由謹恭摺瀝陳伏乞皇上聖鑒訓示謹奏 
[内閣協理徐世昌奏國務重要瀝情懇辭摺]  
　　奏爲國務重要實難勝任瀝情懇辭伏望恩准恭摺仰祈聖鑒事本月初十日内閣奉硃諭慶親王奕劻着授爲内閣總理大臣大學士那桐徐世昌均著授爲内閣恊理大臣欽此跪聆之下惶悚莫名伏念先朝　詔預備立憲我皇上纉承繼述於宣統五年開設議院先期設立内閣定章試辦而命臣爲内閣協理大臣夫以中國數千年積習相仍之政治一旦振厲奮迅欲有所發明而變更之其艱難困苦不知經幾許周折始能仰副聖明大同之治又况列强環伺庶政待興以朝廷倚畀之重人民貴望之殷時會之艱危機局之緊迫迭起循生間不容髮而以微臣衰病孱弱之軀濫厠創始政樞之列悚惕徬徨罔知所措竊恐無以弭憂患　目前而贊助盛治於無窮也臣受恩深重不敢不據實陳請伏祈俯鑒愚忱准辭内閣夁理大臣差使另簡賢能以肩重行儻以臣歷官中外粗有閱歷惟冀備位閒曹仰承顧問如有尺寸可效自當殫竭駑庸力圖報稱尤願我皇上破除常格擢用扶危濟變之才以收轉弱爲强之效不勝迫切屏營之至所有微臣難勝重要瀝情懇辭緣由謹恭摺具陳伏乞皇上聖鑒謹奏 
[慶親王第二次請收回成命摺]  
　　奏爲内閣總理大臣斷難勝任據實直陳仍懇收回成命另簡賢能恭摺仰祈聖鑒事本月十一日内閣奉上諭慶親王奕劻那桐徐世昌各奏懇請收回成命等摺朕已覧悉現在時事多艱又當創設内閣試辦之初一切事宜均關緊要端賴老成重臣竭力贊襄用資輔弼所請着毋庸議卽遵昨旨到閣辦事欽此跪聆訓諭益重責成竊撫私衷倍深悚迫夫設立内閣乃憲政之初基總理大臣實國務之領袖上承統治之作用下繫信仰於臣民責任宜明方懼事權之太重組織綦要或慮政見之多歧况値籌備提前當有全副精神之貫注更張伊始宜使天下耳目之一新而臣年力已衰材能至淺似此用過其分徒存自效之心安能日起有功以慰具瞻之望是以再四思維雖固辭而罔避敢不瀝陳　幅致貽誤於將來爲此仍懇恩慈仰冀鑒宥收回成命另簡賢能俾晚節之克終豈僅爲臣榮辱所繫惟至聖能無我咸知朝廷用舍之公不勝惶恐待命之至所有仍懇收回成命緣由謹恭摺具陳伏乞皇上聖鑒謹奏 
專件 
[中英續訂禁烟條件之全文（續）]  
　　第八條英國政府實爲襄助中國禁烟起見允自一千九百十一年起凡出口之烟印度政府於每箱烟土報明運赴中國或在中國銷售者皆發給出口准單按箱編列號數一千九百十一年内所發該項准單不得過三萬六百張後六年内計至一千九百十七年止每年遞減五千一百張凡印藥出口時報明運赴中國或在中國銷售得於其起運之前應將該項准單抄交中國所派之員轉呈中國政府或轉交中國海關員英國政府應允每箱印藥凡領有該項准單者由印度政府所派之員粘貼印花若中國所派之員欲在場查視當照所請辦理中國政府應允如此粘貼印花之印藥箱隻領有出口准單者如印花並未破壞乃准其運入中國各口毫無留難 
 
 

Page 35

 
 
　　第九條此次新定條件日後兩國彼此歷經考騐若有他故於七年限内或將該條件全行删改或但改數欵均可隨時由兩國政府互相商酌辦理 
　　第十條此次條件定於簽押日施行今由兩國大臣各奉本國政府之命將該條件畵押蓋印以昭信守在北京繕立漢文四分英文四分共八分宣統三年四月初十日即西歷一千九百十一年五月初八號 
　　附件條件簽押日所有在通商各口岸存放關棧之印藥未經黏有印花者及香港存積之印藥未經黏有印花確係擬銷中國市面者由中國稅務司會同港屬官員及領事官等開單登記所有該項印藥務須一一標記完納稅嫠一百十兩後即得在中國享受條約權利一與黏有印花者相同如此標記之印藥存積於香港者務於條件簽押後七日内裝運出口前赴中國口岸自條件簽押日起兩個月内凡未黏有印花之印藥止准在上海廣州兩口起岸兩個月期滿後如中國政府業經商允各國則所有未經黏有印花之印藥一槪不准運入通商各口岸兩個月内所有在上海廣州起岸之無印花之印藥非爲本附件所載明之有標記之印藥當由中國海關開單登記該項印藥應即交納新定之併徴稅釐並由關管束不得轉運他口　除業經商定每年减運五千一百箱外英國政府現允於一千九百十二年一千九百十三年一千九百十四年每年再爲減少其所减之數按照條件簽押日所查明存放關棧之無印花印藥旣香港存積之無印花印藥及條件簽押後兩個月内起岸之無印花印藥之總數合三分之一宣統三年四月初十日即西歷一千九百十一年五月初八號 
 
 
 

Page 36

 
 
   
 
 

Page 37

 
 
   
 
 

Page 38

 
 
   
 
 

Page 39

 
 
   
 
 

Page 40

 
 
   
 
