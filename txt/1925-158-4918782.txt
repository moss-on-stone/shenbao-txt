# 1925 - 158 - 4918782

 

Page 1

 
 
1;第一萬八千七百八十二號;中華民國十四年 西曆一千九百二十五年六月十五號
星期一 * *   
 
 

Page 2

 
 
1;第一萬八千七百八十二號;中華民國十四年 西曆一千九百二十五年六月十五號
星期一 * *   
 
 

Page 3

 
 
1;第一萬八千七百八十二號;中華民國十四年 西曆一千九百二十五年六月十五號
星期一 * *   
 
 

Page 4

 
 
1;第一萬八千七百八十二號;中華民國十四年 西曆一千九百二十五年六月十五號
星期一 * *時評 
[開始交涉（冷）]  
　　滬案發生半月有餘今日始將開始交涉使在他國决不若是之遲也然交涉之後苟能迅即解决雖遲於始人亦能諒 
　　在此交涉之中敢爲交涉當局與羣衆告者一方勿畏難而推諉勿塗飾而苟且一方勿受激而生枝節勿抱異而生分裂各盡其力於有效之途整齊嚴勇然後方能制人而不制於人是則交涉中當守之節制也 
[國内專電]  
　　北京電使團息六國委員查畢寒（十四）回京對英人所傳赤化證據并不結實認發令放槍之愛活生爲違法謂華印刷品帶共産嫌疑六委員均主縮小範圍並謂蔡曾許及華各界領袖非明白頗願許沅與滬領事當交涉衝對償卹死傷可辦前提四條以開巿爲交換（十四日上午十二鐘） 
　　北京電使團迭得各該本國報告謂世界工會均重視華工學生被殺案恐發生世界問題均主滬案由英引咎解决一事是一事　英滬領仍謂容考量（十四日上午十二鐘） 
　　北京電連日學生赴各工廠演說工人均感動（十四日上午十二鐘） 
　　北京電删（十五）各校滬案後援會對漢口案實行游行示威學聯會决今日一點在天安門集合對英兵慘殺漢口工人學生案示威總指揮爲師大請政府依國民大會議决案四次抗議請雪恥會等發起全國停工停巿全體游行要求各火車講演者一律免車費通電慰問漢口傷亡工生家族 
　　北京電寒（十四）天安門外開會到各團體數十起約萬餘（一）援助滬案（二）向東西南北四城游行（三）决漢案單獨向英交涉籌欵救卹漢口傷亡同胞並電蕭耀南勿壓迫愛國運動議畢游行（十四日下午八鐘） 
　　北京電寒（十四）長辛店工人到千餘在天安門開會洪永福主席决赴府部請願（一）懲辦滬案戎首（二）收回租界（三）收回領判權（四）取消印刷附律（五）取消碼頭捐（六）撫卹傷亡同胞（七）頒保護勞工條例 
　　北京電孫傳芳電滬案發生各界罷業游行均在範圍内秩序安謐謡傳傳芳派兵赴滬扣車　運兵言之鑿鑿實無其事 
　　北京電鄭謙電府調查眞相學生無越軌行動美敎士及律師克威證明提出會審公堂商界尙未復業容商承蔡曾兩使相機辦理（十四日下午八鐘） 
　　北京電許沅電已提十三條聲明外部繼續提出條件仍有保留餘地（十四日下午八鐘） 
　　北京電漢口十三日巡捕已復崗華租交界處有華軍守護英租界未全罷巿鄂同鄉主先撤　胡鈞爲交涉軟弱者戒並派大員赴漢交涉漢民黨有主張援張學良例派一馮軍青年將官帶軍隊赴漢代維秩序並謂劉驥足膺此命（十四日上午十二鐘） 
　　北京電寒各界聯席會學商銀會均到决六月二十五即端陽節全國休業停工一天下半旗停宴會各地示威游行各機關停辦公即發通電（十四日下午八鐘） 
　　北京電九江援助滬案租界英兵阻入界内英領館日領館起火無甚損害台灣銀行亦燒英日已調艦兵發陸英代辦已提抗議謂華流氓縱火（十四日下午八鐘） 
　　北京電今日午前十一時使團特别會議對漢案及潯案結果不明（十四日下午八鐘） 
　　北京電英使館覆漢案照會明日送謂羣衆搗毁英界日商店在前租界乃調義勇隊示威且先以水龍抵抗不退乃開槍責任不在租界（十四日下午八鐘） 
　　北京電巴黎工黨對滬案表同情請法政府速撤海軍離滬（十四日上午十二鐘） 
　　北京電俄館息莫斯科特派員來華慰問傷亡外蒙政府亦派員來慰問傷亡美國資本家擬捐欵救濟華工（十四日上午十二鐘） 
　　北京電長辛店工四千人今日全體游行來京請願京各工廠工人在天安門慰問 
　　北京電馮玉祥下令全軍官佐目兵一律爲滬漢被慘殺工人學生服喪左臂一律纒黑紗馮派彭程萬携二萬元赴滬並派員赴各方游說救國（十四日上午十二鐘） 
　　北京電財部向交部借二十萬應救濟滬欵交部向郵局再借郵餘凑數 
　　北京電許世英梁士詒湯漪林長民等對滬案會議决由在座者聯名電各國請友邦公評（十四日下午九鐘） 
　　北京電使團息九江太古糖棧被搗毁英領向景交涉員抗議（十四日下午九鐘） 
　　北京電許世英因經費無着辭職 
　　北京電李思浩昨夜赴津籌欵過節因午節至少需六百萬（十四日下午八鐘） 
　　北京電義使警告文（十二）日開封各界游行誤侵義敎堂滋閙男女敎士大受威嚇請　　制止（十四日下午九鐘） 
　　北京電廣州電楊希閔爲粤軍擊敗廣州巿民死傷枕藉軍隊且擊且退傷亡不多人民夾在中間死傷多房屋被毁不少 
　　北京電馮玉祥函交部速撥電話機四十架爲大學勦匪用（十四日上午十二鐘） 
　　北京電孫岳電據陜西華縣代表來署報告各縣匪熾請出師入關拯民水火等情已飭三十一旅入關剿匪（十四日下午九鐘） 
　　北京電蘇旅京青年學會寒（十四）電蘇各縣贊成盧永祥内調（十四日下午九鐘） 
　　北京電張作霖告李景林余節前回奉 
　　北京電府電岳維峻豫省匪氛未靖路軌交通外人往來甚多恐引起誤會請嚴密防範（十四日下午九鐘） 
　　漢口電交涉員胡鈞元（十三）午前晤英領口頭抗議責其不應違約開槍抗議公文元晚送出内容謂不應在非必要時遽行開槍射擊無主義無組織無抵抗力之民衆餘係留俟調查傷害情形再行提出相當條件交涉外特先行抗議同日電部及呈省署聞英領已擬先向省當局提抗議責備保護外僑不力關於英界事件要求當局負責（十三日下午八鐘） 
　　漢口電元（十三）晨前後花樓鐵門已啟交通稍漸回復英意水兵撤退由美法日水兵分布各租界商店多未開巿 
　　漢口電英日文（十二）各調來兵艦二艘美艦一艘均泊英界江面武裝馬巡及鐵甲砲車時游行租界示威 
　　漢口電洋務公所報告交署計華人死六傷九查華人實死八傷不計數除天主堂醫院九人外尙有人道醫院一人彈傷武昌醫大二人剌刀傷仁濟醫院四人彈傷警七署　巡長一警士二均彈傷輕微傷害甚多交涉署僅對英口頭抗議公文元（十三）可送出英領向我抗議文反先送到 
　　漢口電軍署文（十二）召軍界及廳道紳商聯席會議蕭親主席請各界對漢案靜候政府交涉責成軍警維持武漢治安 
　　漢口電漢商會各團聯會十二均開會對漢案决請當局交涉先復租界交通撤退各國義勇隊並請軍警負責維持中外治安　　漢口電武漢各法團文（十二）在省敎育會開第一次聯席大會列席有省議會敎育會農會律師公會武漢兩商會各團聯會八團體代表三十餘人旋商决准許學聯會推四代表出席衆對英領調軍激成事變頗憤慨决由各法團聯電中央及各界宣布漢案眞相請一致抗爭並組各法團外交後援會定元（十三）在省議會開二次會議通過簡章及通電 
　　漢口電武昌文（十二）宣布戒嚴 
　　漢口電漢口滬案外援會爲籌備國民大會文（十二）假小關帝廟開第二次籌備會到四十餘團代表八十六人决推二十在人組籌備會函報官廳陳述國民大會召集必要請勿禁止並懇屆時派軍警維持對漢案决通電宣布英日帝國主義者慘殺苦力情形請求援助另組募捐委員會救濟滬漢各地　罷工工人籌備職員隨開會以老圃側正造房屋改寒（十四）午後一時在三新街寗波公學側隙地開國民大會刻正籌備一切 
 
 

Page 5

 
 
1;第一萬八千七百八十二號;中華民國十四年 西曆一千九百二十五年六月十五號
星期一 * *國内專電二 
　　漢口電漢口軍警政長官及交涉員在杜鎭使公館組聯合辦事處辦理漢案蕭派副官長段鴻年來漢協助又派二十五師步砲各一營來漢鎭攝（以上十三日下午四鐘） 
　　漢口電省議會文（十二）推十二代表偕三議長謁蕭詢漢案眞相及交涉情形 
　　漢口電英美烟廠經文昆山等商妥（一）裝烟機器延長一年以上裝設（二）酌加工資（三）前革二百四十名女工不能恢復但賠償七日工資（四）打消賠償罷工損失要求女工同意准元（十三）簽字删（十五）上工 
　　漢口電蕭决改編夏斗寅部爲鄂軍第二旅夏爲旅長（以上十三日下午五鐘） 
　　漢口電交署致英領抗議内容謂眞（十一）晚本埠華人因太古事件與外僑發生衝突致巿面有不靖情形當經本員與貴領聲明萬勿令兵團開槍已承面允並許至不得已時祇空槍示威詎逾數十分鐘竟突開機槍致死傷華人多名縱令徒手羣衆或有手持木棍及抛擲瓦石者何不以相當手段制止而必用機槍爲過當處置貴領及發令放槍者自應負此全責除保留調查繼續交涉外特提抗議亟盼貴國軍隊勿得再有開槍情事希查照見覆聞英領態度强硬尙未向我提抗議 
　　漢口電英界未解嚴交通回復商店已大半開巿日界水兵元（十三）午登陸架機槍設電網居民有觸電受傷者 
　　漢口電省敎育會敎職員會學聯會元（十三）開聯會議决推代表向軍署請願解降外兵武裝由我軍警保護租界並籌募鉅欵救濟工人又學聯會元日會議被警干涉未成當推代表謁蕭請許學生集會自由漢口電第一特區决組義勇隊自衛華洋各五十名已推曾務初哈克草擬組織章程漢口電漢口各團外援會元（十三）議决國民大會暫缓召集公函蕭及銀錢商公會請速向英領嚴重交涉恢復漢巿原狀並速設法救濟失業工人 
　　漢口電湖北各法團外交後援會元日在省議會開成立會通過章程分總務調查編輯交際宣傳五股職員由各團代表分任通電及致軍省署公函須修改俟寒（十四）討論通過即發 
　　漢口電武昌師大法大女師等校元（十三）始募捐救濟滬工一日募萬餘元 
　　漢口電寒（十四）天主堂醫院續死一人腿受彈傷被鋸割斷而死查前死者多係車夫及苦力尙有十三齡小孩在内受傷者綜合各醫院計已有二十餘人洋務公所報各多漏落亦未報騐各報多祗其溺職　　漢口電俄界人道醫院寒（十四）午前三時被軍警搜查院主蕭英及院内七人均被捕原因不明（以上十四日下午六鐘） 
　　天津電今午巿民大會在南開操塲齊集遊行各界均加入法界華商工人均休業加入報界亦加入遊行删（十五）均休刋 
　　天津電滬案被慘殺者之照由學生付印連同傳單遍貼街衢隨處散發 
　　天津電本埠英工部局昨發布告阻止學生入界游行講演（以上十四日下午四鐘） 
　　天津電奉張捐欵二萬救卹滬案傷亡 
　　天津電津中行捐五百元滙滬援停業工人天津電張宗昌李景林均捐欵救助滬工學團體數未詳 
　　天津電于冲漢將由奉來津謁張陳述赴日經過（以上十三日下午五鐘） 
　　天津電黎紹基捐助滬工人洋二千元 
　　天津電總商會卞蔭昌元（十三）晚對各界聯合會要求寒（十四）停巿一日對滬慘死者誌哀拒不允衆大譁卞請示當局允停半日表哀忱 
　　天津電元（十三）夜財李交葉塞（十四）晨梁鴻志均由京先後來津赴曹園謁張達段對滬案態度曁尊重張馮及國民主張并希張速入京協商一切（以上十四日下午三鐘） 
　　張家口電本日工學紳商共萬人爲滬漢慘案舉行示威每人各執一旗書種種警語沿街游行高呼口號秩序極好先赴都統署由參謀長出署代見表示與國民一致又赴督辦署由宋處長出署代見言馮督願爲國民前驅望萬衆一心堅持到底羣衆三呼馮督辦萬歲而去（十四日下午十四鐘） 
　　張家口電馮軍官佐又合捐洋一萬馮個人捐洋一萬共二萬元派顧問彭程萬携欵送滬援助工人並代表慰問死傷者 
　　張家口電元（十三）日包寗鎭路督辦王瑚謁馮陳述借欵情形馮主張先用兵工建築土方待欵借成再行購料 
　　張家口電馮派顧問彭程萬赴滬慰弔五卅事件之死傷者今晚出發 
　　張家口電綏遠官商合辦麵粉公司資本一百五十萬（以上十三日下午四鐘） 
　　奉天電王永江爲滬案電段云滬外人戕殺學生工人一案致各處商工學生一體憤慨羣情激昻在各界固動於愛國熱誠在政府亦必有適宜政策但因循日久衆志未安商工則犧牲不貲學生則廢時失業學校爲國家造就人才之地乃亦聽其傷心時局荒棄學問不加愛護國家前途將奚賴焉若以此爲俯順輿情伸張民氣恐無以增得於外而反目損於内瞻望前途殊爲可危惟請速决外交之策並籌善後之方斯輿情得順民氣得伸大局幸甚 
　　奉天電當軸對學生游行絶對不許中等以上各校皆派軍警把門禁學生出入各城門守衛軍警增加遇學生裝朿者禁入城外出亦阻止形跡可疑者盤查尤嚴各校電話悉停止並檢查信件監視學生警察改持棍免危險文（十二）學生代表請謁省長王傳諭今晚大帥來電必有辦法勿再輕動　 
　　奉天電文（十二）省長令城關商埠加嚴警備並監視各公司工人令各道縣防學生罷課又派員赴郵電兩局檢察郵電並禁商民拍寗電 
　　奉天電佳（九日）安東緝私局巡船查獲韓人私鹽船　兩支被日警奪回嗣獲私船十餘支突有日警四十餘名發槍傷隊長一巡員五又將緝私局搗毁捕全體吏員經我方力爭始釋去（以上十三日下午十鐘） 
　　哈爾濱電基督敎徒今日開祈禱會 
　　哈爾濱電昨三十六團體集商會决各界自募外各團月助洋千元至事結日止各界正議分途募欵法兩日來因得官廳諒解故各界開始活動（以上十四日上午十一鐘） 
　　吉林電俄籍外蒙人受俄唆使東（一日）晚將俄境横谷盧金藿華人任寳善等五十七名驅逐回國財物槪不准帶並擬將嘠迷溝代八等兩金廠華人亦一律逐回 
　　吉林電各界議開巿民大會但官廳不同意難實行（以上十三日下午六鐘） 
　　濟南電聞駐濟英領電英政府與駐京英使聲稱濟南巿民大會舉動尙稱文明 
　　濟南電今日學生會招待新聞界午後開執行委員會討論進行事宜女職崇實女中一中三校冒雨執旗游行（以上十三日下午三鐘）　　青島電本日正午膠路總工會工人約五千餘人在巿内結隊游行高呼講演狀極憤慨軍警沿路保護秩序整齊（十四日下午八鐘） 
　　厦門電周蔭人令孔昭同駐防晋南惠吳威駐防永德陳國輝駐安溪各守境勿相侵　　重慶電渝巿民反對新鑄當二百銅圓現仍罷巿聞當局有停鑄意 
　　重慶電渝商已實行與英日商經濟絶交聞川將領對滬案將開一緊急會議並電全國一致息爭對外（以上十二日下午八鐘） 
　　重慶電楊春芳李樾森與周西成戰於永寗　　重慶電楊森電覆和平會無確切表示現中路及南路戰事停頓北路尙未發生衝突重慶電運使梁正麟電楊森郭汝棟請維持鹺政（以上十三日下午十鐘） 
　　長沙電雪恥會鹽（十四）開代表會議每校推敎職員一人學生會兩人各公團一人 
　　長沙電趙派員慰勞西征將士 
　　長沙電陳渠珍親自督隊與川軍在乾鳳惡戰熊恐湯子模非陳敵親率二梯隊分三路攻陳爲陳佯敗另以一軍截斷湯熊聯絡並斃川軍營連長多人（以上十四日上午十鐘）　　長沙電章炳麟褚輔成等來電對於滬案堅持到底並請募欵接濟滬工人學生聞議會方面對章電極表同情議員趙子威等亦定删（十五）召集各方討論募欵辦法並覆章電主張對外經濟絶交 
　　長沙電趙電沅江知事省垣並未發生外人戕殺華人事望開導各界勿爲過激舉動對外應取愼重 
　　香港電廣州滇軍得逃出者約萬人現集中小坪决會同桂軍取道從化赴赣與楊池生楊如軒聯合徐圖再舉粤軍梁振林旅已抵清遠將斜趨從化截擊退走滇桂軍預料北路仍有戰事 
　　香港電聞趙成樑在桂香街口死於亂軍中廖行超周自得則逃入沙面西關廖部欲降粤軍不許將其繳械　 
　　香港電粤軍徐樹榮陣亡 
　　香港電吳鐵城佈告復任公安局長 
　　香港電巿内各店因遺屍徧地元（十三）尙未殮故多未復業 
　　香港電許軍總部行營佈告宣示二點（一）革命政府爲信奉三民主義政府永遠無實行共黨之事實（二）本軍爲革命政府之軍隊爲三民主義奮鬥永無共産主張及傾向　　香港電孫科偕陳策等二十餘人元（十三）夕赴省 
　　香港電劉震寰眞（十一）夕逃港此時粤軍尙未渡河廣州軍隊現未統一由魏邦平以攻城總指揮名義維持暫設指挥部於長堤一三兩師及福軍歸其統轄 
　　香港電文（十二）晨一役第一師繳滇軍槍五千餘第三師繳二千餘福軍繳千餘吳鐵城部繳數百蔣介石部亦繳得數千 
　　香港電許崇智尙在汕前傳赴前線說不確許接克廣州電令人持白旗書文克廣州數字游行全巿許擬日間離汕返省　　香港電蔣介石已抵省派兵追擊滇桂軍白雲山滇軍已逃盡（以上十四日下午七鐘） 
　　厦門電有人用旅滬福建同鄕會名義電省長敎育廳厦道尹縣署反對改組思明縣敎育會厦人目爲學閥把持該會伎倆 
　　厦門電張毅部旅長李芳池與張不相容棄職抵鼓浪嶼（以上十四日下午九鐘） 
　　鄭州電豫陜甘剿匪總司令部前據商會懇請撥車疏通積貨現已撥給車輛兩列以疏商軍（十三日下午五鐘） 
　　開封電各界聯合會昨開第二次代表大會到者四十餘團體議决（一）再電中央請嚴重交涉（二）定寒（十四）日開國民大會（三）募捐援助滬案罷工者暫定最低額數數爲十萬元昨汴垣已見手持白旗臂朿黑紗之學生向商號挨戶募捐 
　　開封電自馮玉祥通電到後岳督除通電捐欵外更策勵將士爲外交後盾聞孫岳亦有同様之舉日前鄭州巿民大會三軍已加入運動（以上十四日上午十一鐘） 
特約路透電 
[漢口九江案外電]  
　　十三口漢口電昨夜未發生事端今日諸均安謐九江今日發生事故未喪失生命臺灣銀行焚 
[廣州戰訊]  
　　十三日廣州電昨日粤軍獲勝後粤人見滇人或作官話之人輒痛毆之及投諸江内某外人曾目覩數起昨夜有人當街發激烈之演說外人未被擾恐不久將有示威運動 
[英工團贊助中國工會]  
　　十三日倫敦電工團聯會之總行政會今日電致北京中國勞工委員會賀勞工抗拒國際資本主義力求工業界改良待遇之决心並謂確信中國勞工之舉動大可造成東西工團主義間有力的聯絡云 
[加拿大罷工潮]  
　　十三日加拿大雪尼電警察與救火隊因鎭内起火馳往施救煤礦罷工者遂乘隙攻入錫尼鋼鐵公司之房屋並用公司貨車裝去衣着食物警察回時罷工者以石擲之該公司在哈里伐克斯與格萊斯灣兩處之堆棧亦爲爲罷工者所侵入估計在最近三日中公司産業之被搗毁或搶去者約值三十五萬鎊當局現派兵赴肇事地點 
[各國近事]  
　　十三日比京電比政府已核准法國致德關於保安公約之覆文 
　　十三日倫敦電内務大臣希克斯今日在查資威資演說謂英國共産黨之行動實受莫斯科之資助並請工團中人拒絶此種害木蠧蟲 
　　十三日莫斯科電俄國赴蒙古之飛機隊計飛機六架現已飛過烏拉山而抵庫爾干 
[公電]  
　　北京通電一各省衙門均鑒臨時執政令財政總長李思浩呈請將署陜西財政廳廳長梁文淵免去署職梁文淵准免署職此令任命侯國藩署陜西財政廳廳長此令京文（十二）印 
　　北京通電二各省衙門均鑒臨時執政令内務總長龔心湛呈請將京兆永定河河務局局長王福延免去本職王福延准免本職此令任命孔祥榕爲京兆永定河河務局局長此令京元（十三）印 
 
 

Page 6

 
 
1;第一萬八千七百八十二號;中華民國十四年 西曆一千九百二十五年六月十五號
星期一 * *國内要聞 
[北京通信（N）]  
　　態度沉默中之奉張行動 
　　最近時局之眞相一般 
　　此次張作霖到津於北京政局一歛其向日之批評口吻而爲沉默之態度旣未嘗有意見之提出且絶不表示有詢及者奉張輒以一語撇開不曰管他做甚則曰謡言可畏即接近張氏之分子亦無口氣可以探出於是段側諸人認爲政局已告和緩不復如前此之恐慌然而段氏迭電召張張迄未慨允入京今雖有在兩週内入京一次之說而張氏未來之前終不能代下斷語段氏所擬設之新機關有根據取消法統說者有根據善後會議者張仍未表贊成而參政及憲草軍財三會今仍主張不派即魯蘇之已派者亦受暗示暫不報到且對於善後會議之有結果猶於與親信談及時露後悔之意對於李思浩雖見面之後解釋疑雲而勸以仍往前幹然其於所索六百萬之未能足數則責李以趕緊籌交李氏歸來束手無策依然表示辭職其尤可異者則日前楊宇霆有來京之說專車已備而忽中止據來自天津者所說謂張已决派楊氏入京而段氏忽去一電召奉張入京並謂君如不來可先派楊某來奉張竟大懷疑而停止楊氏之使命且聞自張氏不滿安福派以後以楊宇霆接近安福時爲安福諸人緩頰並對於張氏本人之昇格問題主張緩進頗疑楊貳於段而非赤心爲己其信用已不如往日而此次之中止行事即其顯見者綜此種種則似愈不開口而隔閡愈深謂之諒解固非軍實謂之緩和亦安福派得過且過之談也 
　　張氏性極警機向來欲操縱政局而又不肯以口實予人故如安福諸人之進身從前亦借奉方之力而張則矢口不認今更攻擊及之其於段之去留及政局之改造亦猶是也且段自張未到津即有彼不諒解我即撤手之語且日日宣傳之張雖未爲所懾而如此趨勢誠恐段氏發一通電閉吉兆胡同之門而不出實行其要走大家走之語則張將爲曹錕第二此張所欲力避其形跡者也况張氏上台之心極熱而目前尙未有確定之辦法寗故示消極之態度以自掩飾又聞其左右某氏相勸與其使段藉口而走反弄得不甚光明且財政外交到手即無辦法不如姑留段以當其衝而以不推翻亦不捧場之態度徐爲事實上權利之要求分配地盤布置勢力庶得利較多基礎較固並可使段側諸人揣摩意旨代達其平日之主張此其眞相也我聞接近奉方者皆料定段必幹不了張可不負惡名又聞段側如湯漪輩已改變口氣主張所謂總理所謂國務卿皆張氏此種態度所生之結果故謂段以已强硬態度戰勝奉張者亦皮相之談蓋段側今日反覺摸不着頭腦也 
　　奉張聲言爲整理關内奉軍而來故對於津浦路及江蘇已有辦法張宗昌在蘇在魯之所爲奉張本不甚滿意而有鞭長莫及之感鄭謙此次到津向張辭蘇長之職蓋以第一軍在蘇干涉民財兩政至今滬寗沿線之知事稅所仍爲張宗昌所派事權不能統一且盧永祥之一切作爲又明明將民政權攫去且聯絡蘇紳以殖已之勢力以與鄭抗鄭初到時曾與盧言欲劃清權限盧諾之而迄未實行此皆奉張所認爲内部之先决問題而安徽方面王揖唐旣不能幹鄭士琦又不能往奉方取山東後之第二步計畫已將成熟亦所亟宜决定人選者以我所聞在鄭謙未到京之三日前山東問題已有决定張曾面責宗昌一次謂其胡鬧凡津浦及蘇省之財政以後决不許宗昌過問因由楊宇霆與張宗昌商酌傳奉張之意責以收束大約張部軍費月需一百二十萬山東只能籌七十萬其餘不足之數則期以六個月使之逐漸裁滅適合於七十萬而此六個月則由奉方代籌按月遞减至第六月減盡而此欵之分配則津浦路及江蘇各爲一部份之協濟亦由奉方間接收支至對於安徽及盧氏前途則在通盤計畫中前此所傳有盧調皖姜登選督蘇之說有李景林調皖姜登選督直之說今又傳盧氏内調陸長鄭廉暫兼蘇督辦以資收束鮑貴卿任蘇皖豫剿匪司令駐紥徐州以爲鄭謙之助（鄭與鮑關係極深）而安徽則先以姜登選爲省長督辦一席目前仍不反對鄭士琦俟彼眞不敢去再由姜兼且有謂張已有電來京陳述此項辦法者大約最後之說頗爲相近而段氏言面旣欲探奉張頭腦電召盧永祥張亦電請盧氏到津晤而盧不肯來覆電直謂鄭離寗責無旁貸說者謂盧亦對針而發自恐其地位不固見面反不好說者此又所謂關内奉軍整理問題之一斑也 
　　奉張旣對政局沈默故對北京防地問題亦復沈默而張馮之間表面上亦極訢合但兩將軍亦終守不見面主義故南苑西苑馮方所决不肯讓者今亦不提而馮且託鈕某赴豫分勸岳維峻孫岳對於陜西問題停止進行其說詞爲滬案緊急一致對外實則亦與河南問題（奉軍曾有三路入豫之計畫）近畿問題至有關係而表面仍爲不侵略主義惟自滬案起後段馮張三方爭先努力段旣派曾蔡到滬且親見國民大會之羣衆加以拊循今日又决撥十萬匯滬救濟馮則首先提倡通電表示並匯欵五萬又電滬被封各校歡迎其移至西北張氏對此初尙表示持重不遽發言而自見段馮如此則先由張學良匯滬二千元而其復馮電中又聲明鄭省長不日南下辦理善後果鄭來京一次次日即有特派之明令而張學良又親率一團赴滬保護商民一似對外交問題各恐他人之先我着鞭而爭媚羣衆且各示其手腕之靈捷者亦政治上之關係也（六月十一日） 
[北京國民大會之悲壯]  
　　二十萬人齊集天安門狂風暴雨中之游行請願 
十日爲北京國民大會之期午間十二時後城郊巿民赴國民大會者九城内外相望於道天安門前肩摩踵接自青年學生以至六七十歲之老婦莫不爭先恐後同表義憤是日到會巿民其以團體資格結隊參加者有（公共團體）救國團·總商會·工會·農會·京兆區省議會·八校敎職員聯席會·新聞記者聯歡社·敎育改進社·四川民黨聯歡社·國民黨北京巿黨部·全國商會聯合會·共進社·共學社·人力車夫工·汽車業合會·馬車行公會·當業公會·律師公會·天津工界聯合團·印刷工會·學徒總會·青年同志會·猛進社·社會改造團·反帝國主義大聯盟·湖北旅京同鄕會·蘄春旅京同鄕會·奉天同鄕會·寗波旅京同鄕會·喇嘛互助團·佛敎聯合會·北通州農民協會·農業協會·法治社·四郊農民大會·鐵工協會·長辛店總工會·京漢鐵路工會·京綏工人敎育社·四郊工人會等一百五十七團體（學校）公私立各大學各中等學校·各專門學校·各小學校·各平民學校·各軍事學校·各半日學校·聾啞學校等校學生敎職員校役校警（商店）自來水公司·電燈公司·京華印書局·明明印刷局·昭明印書局·永昌印書局等職工人其他個人參加者則學商軍政警各界老幼婦女無不俱有總計至少有二十萬人 
　　國民大會會場中傳單紛飛旗幟飄揚舉目所見無非同胞被慘殺之圖畫與警語而大會辦事人員各校學生以及一部分巿民皆臂圍黑紗胸佩白徽目見耳聞莫不令人凄然泣下是日會場共搭台五座各台前面有白布横匾一方上書「北京各界對英日帝國主義慘殺同胞雪恥大會」左右有北京各校滬案後援會之泣血書京師總商會之「抵制英日經濟絶交慘殺同胞誓死力爭」之長條或横匾民國大學在偏東處搭有化裝講演台京師公益聯合會設有招待茶水處京師公益産科醫院設有救護隊協和醫學校與醫科大學亦派出看護婦學生多人組織救護隊協記汽水公司在場施送氷其凌各講台縱横相距約二十米達主席台共五座至下午一時當推北京巿民代表李石曾女界代表劉清揚爲中央台主席商界楊臨齋與各校後援會代表爲東北台主席敎育界雷殷與工界董君爲東南台主席鹿鍾麟（代表鄧萃英）與學生聯合會代表爲西北台主席新聞界陳定遠爲西南台主席當由正主席李石曾報告開會宗旨劉清揚女士用傳聲筒說明籌備經過並謂到會諸君皆係有心肝尙未死去之同胞請顧念上海被慘殺同胞誓雪國恥不要存五分鐘熱心云云台下掌聲如雷主席宣告請衆脫帽靜默五分鐘以誌哀悼萬衆無聲俯首垂涙逾五分鐘有上海工界代表孫宗昉報告英日巡捕慘殺同胞經過聲淚俱下泣不可仰台下羣呼「爲工界同胞報仇丨報仇丨」良久始已旋又由上海學界代表沈育貧報告繼表决提案二十一項由正主席李石曾宣讀劉清揚女士用慱聲筒向羣衆報告每一提案讀竟應聲雷起一致通過旋由警衛總司令鹿鍾麟代表鄧萃英到場演說鄧登台後當以傳聲筒向衆演說略稱「鹿司令今天有事不能親自到場特派兄弟做代表向大家說明意思鹿司令的軍隊是誓死救國的此次英日巡捕槍殺我們同胞是中國的奇恥大辱鹿司令的軍隊願服從大多數國民的公意做外交的後盾」云云台下應聲四起多呼「國民軍萬歲」演說旣畢羣衆大呼「打倒英日帝」 
國主義」「收回租界」等口號即由主席宣布今日游行路線二十萬羣衆遂同時整隊出發 
　　游行隊自天安門出發時隂霾密佈雷聲隆隆然羣衆意不稍沮大隊魚貫由天安門出發首已抵煤巿街南口而隊尾猶未出中華門是日有警官學校學生五百餘人北大學生軍二百人及其他各校童子軍學生軍等均戎裝佩徽章導以大鼓並持喇叭故秩序不紊彌覺嚴肅大隊由天安門出發出中華門經棋盤街出正陽門經珠寳巿·大栅欄·煤巿街轉西珠巿口當行至煤巿街時烈風迅雷同時大作繼以暴雨勢如傾盆路人奔避不遑而是時羣衆益奮厲無前由西珠巿口轉正陽門大街急雨如注間以冰雹路絶行人車馬匿跡頃刻之間水深没脛而數萬羣衆步行泥淖中裙屐盡濕水流被體然氣不稍餒呼聲動天地如是者行約十數里經戶部街東長安街崇文門内大街西總布胡同至外交部街至是雨始漸止然街衢泥水猶可没脛游行隊冒雨至外交部時正下午三時當推代表李石曾雷殷等入謁外交總髭沈瑞麟而遞呈文及國民大會之議决案並附加三項即（一）要求召回英日公使（二）派軍隊至滬租界（三）政府速匯百萬元至滬援助罷業工人沈謂羣衆旣冒雨而來余可向衆答覆於是沈與代表等同登外交大樓向樓下羣衆發言羣衆高呼致敬沈略謂「諸君今日冒雨而來如此精神已足爲外交後盾諸君所提條件瑞麟極爲贊成此事當轉呈執政提交閣議議决」羣衆復大呼「總長應有具體答覆」沈旋即轉身入内允即赴執政府謁段羣衆亦大呼「即赴執政府」於是數萬羣衆遂整隊赴鐵獅子胡同矣大隊旣入鐵獅子胡同直抵執政府鹿鍾麟衛興武急出迎迓當由代表李石曾劉清揚等二十人入府謁段段比接見慰勞有加各代表當將呈文及臨時議决之議案當面呈遞段閱後允願交主管機關辦理是時羣衆在府門首高呼「請執政當面答覆」段遂令衛兵退去出至執政府大門樓與羣衆相見鵠立門首之數萬羣衆揚旗擲帽呼聲雷動由鹿鍾麟維持秩序段當用傳聲筒對衆發言略謂「今日狂風驟雨諸位受愛國心的驅迫不辭辛苦結隊游行熱心毅力極堪欽佩諸位要求事項我已寓目明日閣議當提出討論盡量容納諸位意見總以不失國體爲要並擬於明日召集各界聯合大會討論此事總之諸位儘可安心决不負諸位之希望」段言畢馬良謂「今日諸位爲國奔走辛勞已極請各回去休息」代表等與羣衆大呼口號凡十數次並高呼「中華民國萬歲」旋即退出散隊而空前悲壯之示威游行於以告終 
　　當國民大會開會時有中華敎育改進社代表陳潛夫登臺演說未及數語即袖出利刃斷指血書「誓死救國」四字繼又書「願同胞猛省勿存五分鐘熱心陳潛夫斷指泣告」兩語血流如注面色慘白猶大呼「救國」不置旋由雷殷等扶之下臺乘車赴恊和醫院又有農大學生李文濤當在天安門演說之際怨憤過度嘔血不止當即暈倒不省人事由同學急扶之至首善醫院又有朝大學生王畏三亦在場暈絶經看護隊施救乃甦當大雨如注之時游行隊奮勇前進學生多御單及水流被體寒不可當然仍鼓勇直前無一人退縮而歸得坐是體弱者遂以不支當游行隊至外交部時即有北京大學俄文學系學生丁文安者手足僵直舌撟口張不能言語同學急往扶持則氣息垂絶遂以巿民代表李石曾之汽車急送往法國醫院是日會場中尙有堪注意者即四郊農民參加者衆有西郊農民三百餘人即隨農大學生入城在東北臺下並有代表兩人登臺演說散會後即追隨大隊游行出前門後急雨驟至該農民等遂結隊赴西車站候車出京乃該處忽來類似中國人之流氓數人上前尋隙旋竟加以毆辱一班農民莫敢與較於是在大會中演說之二人遂受重傷農大學生聞訊趨往視察則流氓已鳥獸散學生當與站臺路警交涉責問何以於毆人時竟不聞問路警答以不知情由且不知該農民係赴國民大會者旋又向學生極力道歉並允爲嚴究據聞此數流氓係某國人所扮或云係某國人所指使云 
[全國商聯會爲滬案開臨時會（尊庸）]  
　　决設全國商聯會滬案外交後援會 
　　本月十二日全國商聯會在舊刑部街會所開臨時緊急大會到十七省區三十二人會長張志良主席先由主席報告聞代表蘭亭由滬來函次報告上海罷工計失業工人不下三十餘萬每人需費一元即日需三十萬再以罷巿各商損失計算每日至少限度當損失在一百萬如此重林犧牲持久甚爲不了應請討論救濟辦法王文典江湘浦苗琪發相間發言略謂今日閣議政府已决先撥十萬本會亦捐千元張會長個人捐千元但仍恐無濟於事討論結果决定（一）罷工應僅能限於租界英日兩國工廠所有華商已罷工各工廠應勸一律復業並請華商各工廠設法收容洋廠罷工工人擴充營業乘時推廣國貨爲振興國貨抵制外貨之根本辦法（二）通電各省區曁華僑商會速盡力量籌欵源源匯滬逕交上海總商會以爲工人接濟俾資持久以待滬案交涉解决主席又報告滬案三次抗議今日政府業又提出外交形勢更形嚴重外交團如再駁覆本會應持如何態度經濟絶交本會已經議决惟尙未實行當此情形日嚴一日本會應有切實預備以作政府後盾江湘浦關中敷王會卿張興漢王文典等討論結果决定先從調查入手函請津滬兩商會向津滬海關調查英日兩國貨品共有若干將名目函覆本再由本本會通告全國商人一律抵制其已定之貨品或退還或自何日起不定其已定之貨是否仍可准其在巿上銷罄俱應請滬津兩商會詳擬見覆旋有學聯會代表二人到會由副會長王文典接見所談結果由王報告略謂據學聯會二代表稱學聯會組織共有一百四十餘校明日在歐美同學會開各團體代表滬案聯席會議計到有七十餘團體請本會加入等語僉謂本會純爲各省區代表所組織爲全國商人最高機關以兵力言武人爲實力派以經濟言商人爲實力派故前大會决定本會應取超然態度不加入何會黨今仍本此獨立性質以昭鄭重惟歐美同學會明日聯席會議各團體所議何事本會應得與聞今旣來請參加應派代表二人前往結果推定張興漢韓立如二人爲代表明日參加各團聯席會議主席又提議滬案日形嚴理非短促時間所能了結本會關於此事應有專門組織藉資研究種種辦法衆贊成王文興韓立如卓宏謀等此時復相間發言討論結果决定組織中華商會聯合會滬案外交後援會並推韓立如等爲臨時起草員草定簡章九條（一）本會定名爲中華全國商會聯合會滬案外交臨時後援會（二）本會以援助政府辦理滬案外交達到美滿目的爲宗旨（三）設總會於北京設分會於各省區曁華僑居留國事務所或聯合會總商會（四）本會分總務·調查·交際·宣傳四部辦理一切事務各部辦事細則另定之（五）全國商會會員俱爲本會會員（六）本會期間以滬案完全結束之日爲止開會時總會由全國商聯會長分會由各該地事務所或聯合會總商會臨時召集之（七）每部設幹事若干人由會員中推舉每部設主任幹事一人由各部幹事中推舉（八）總會會費由全國商聯會擔任之各地分會會費由各省事務所或聯合會總商會擔任之（九）本章和如有未盡事宜得隨時修改之經全體通過並决定明日下午開成立大會散會時已六鐘（六月十二日） 
[天津各界之滬案運動（堯日）]  
　　天津巿民因學生講演隊之感化羣情異常激昻各街巿墻壁上均黏貼各種諷剌畫及上海工學界流血慘劇觸目傷心感人尤甚各界聯合會有七十團體加入昨日（十日）開成立會發表宣言及通電並定今日赴租界講演惟多數主張將英日兩租界除外以免發生事端學生聯合會定於十三日下午再開巿民游行大會已函請各界聯合會合作銀行公會亦於昨日下午五日開全體會員大會决定捐助一萬元即日匯交上海銀行公會接濟工人並發表中英文宣言以促世界人士主張公道南開女生募捐團連日奔走成績極佳截至昨日已達三千餘元該校大中男女生共捐三千元不日即行電匯上各敎會中人對於巿民愛國運動亦表熱烈之同情曾開基督敎聯合會議决如下（一）凡基督敎徒不論中外人士均一致援助（二）發表主張公理之宣言（三）募欵捐助被難之人民（四）加入巿民宣傳運動（五）致電上海基督敎會全國協進會要求照辦下列事項（甲）通電全國敎會一致援助（乙）請求在華歐美宣敎士對其各本國請求主張公道（丙）電請外交部據理力爭嚴重交涉以達到下列四項目的（一）撤換上海英日領事（二）嚴懲殺人兇犯（三）撫卹傷亡（四）英日兩國向中國道歉（丁）致電英日政府曁歐美各國國會敎會等一致主張正義擁護人權（戊）請領袖公使援助滬案（己）勸告英日兩公使尊重中國民意交涉讓步此外並議决各基督敎徒家庭門首均懸白旗上書援助滬案維持人道等字様其他各團體之奔走運動則不及備載矣（六月十一日） 
[鄂省各界援助滬案之形勢（蕭蕭）]  
　　商學界舉行大游行請願 
　　武漢各法團將開聯席大會議 
　　鄂省各界援助滬案之熱烈情形曾紀前報惟日來各界援助之進行已漸趨一致學聯會堅持商界罷巿之主張亦經各方陳說自動抛棄而商界亦自動於八日大舉游行表示商界之激昻並通告各商店實行對英日經濟絶交各校學生與敎職員聯合組織之學界外交後援會八日晚間議决九日舉行二次大規模游行並向軍署請願午前九時各校敎職員舉學生即齊集公共體育場前後到者不下兩萬人當由王仲友報告出發程序以到會先後爲次並謂本會於游行出發前應先往督署請願不達到圓滿目的决不離開督署言畢大衆鼓掌至九時半出發游行次序如下一啓黄中學·二武昌中學·三日新中學·四師範大學·五共進中學·六文華中學·七一師附小·八楚材中學·九省立商高·十華中大學·十一省立小學·十二美術專校·十三成城中學·十四鄂州中學·十五第一師範·十六中華大學·十七求·是中學·十八武昌縣立中學·十九第二中學·二十師大附中·二十一高等中學·二十二尙德女學·二十三第四中學·二十四武漢中學·二十五中和中學·二十六師大附小·二十七文華附中·二十八湖南中學·二十九醫大·三十省立農高·三十一蠶業高中·三十三育材小學·三十三財政專門·三十四商大·三十五法大·三十六荆南中學·三十七私立法政·三十八商大附中·三十九振坤女校·四十女子師範·四十一第一中學·四十二三益中學·四十三兩湖中學·四十四湖北中學·四十五中法大學·四十六文科大學·四十七第二女中·四十八第一女中·四十九高級工業出發時由公共體育塲大門經大朝街到督辦署當推代表八人敎職員方面爲王仲友等四人學生方面爲葉錦芬等四人代表等進督署後學生即在署外鵠立以待十時蕭督辦接見各代表等即陳述本日學界聯合會所提七條件請求蕭督立電段執政向英日兩國交涉以期獲得圓滿結果除七條件外並附帶請求致電孫傳芳盧永祥保護學生工人蕭督均允一一照辦各代表甚爲滿意於時學生聯合會代表亦提出兩條件（一）收回放假成命（二）准學生渡江演講蕭督對此兩條亦均有允意惟第一條因威信所關决難將命令收回但不再令實行第二條學生如能維持秩序定准渡江雙方接談歷一小時之久方已各代表出署後將蕭督承認各條情形一一宣布大衆歡呼於是離督署游行首由豹頭堤出文昌門沿江岸進漢陽門經省署前進青龍巷走横街頭到察院坡出司門口過長街經警務處門首至閱馬廠散隊時方一時也 
　　鄂蕭於請願代表出署後即令秘書起稿致電段執政及外交總長報告鄂學界激昻情形其原文如下北京段執政鈞鑒外交部沈總長鑒魚電計達本日省城各校學生因滬案爲大規模之游行幸舉動文明秩序整肅觀者爲堵謂足發揚民氣促進和平耀南以未越範圍惟飭隨時查探具報一面據該生等公舉代表來署請願查所賚請願書附有條件七欵謹撮要陳之（一）開槍殺人巡捕及指揮捕頭應處死刑（二）賠償各死傷者損害（三）撤消上海會審公廨（四）取消領事裁判權（五）收回租界（六）取消印刷附律及碼頭捐（七）英日兩國政府向中國政府正式謝罪以上各欵原書聲明務求即日向中央政府轉請等語竊以滬潮澎漲武漢爲現勢所趨似未便壅於上聞所提條件理合代達伏乞睿裁揆奪臨電不勝迫切待命之至督辦湖北軍務兼省長蕭耀南佳印 
　　學界外交後援會十日致上海各團體電云各會各團體鈞鑒此次英日帝國主義者慘酷之野蠻手段殘害我學生工人巿民等至數百餘人之多是眞以亡國人民待遇我國警耗傳來悲憤莫名本省學界同人業已結合一致誓爲後援除連日分隊游行演講喚醒民衆外並於九日舉行敎職員全體示威大游行到者四萬餘人務望堅持奮鬥始終不懈國家存亡於此决之湖北外交後援會蒸又學界外交後援會所發起之各法團聯席會議已得各團體之同意原定今日（十日）在省議會開第一次大會討論援助滬案方法以期一致而有力第以時間過促不及召集乃改於十二日在省議會舉行業由省議會等數團體發出通啓矣（六月十日） 
[彰德各界對滬事之憤激]  
　　滬案發生伊始彰德人士即深抱不平組織彰德各界聯合會分隊講演實行募捐激昻慷慨大有不得到終後勝利誓不罷休之勢猶慮民衆未能齊起於六月十日乃作大游行示威運動加入團體除河南省立第十一中校·彰德中校·曁縣立各小學校·及斌英學校·天開學校·三育女子中校·縣立女子小學外尙有各機關各團體及商人工人總計人數當在三千以上上午八時齊集大士閣前首由主席常介眉報千開會宗旨大致謂此舉在喚起民衆一致對外期得到最後勝利當本孫中山先生遺志繼續奮鬭後演說者頗衆羅任一謂吾人當急速猛起伸人道而維公理後有李團長謂外人所以以無理加諸我國者實我國軍閥有以招之諸君奮鬭我當以實力爲後盾演講畢撮影依次出發均手執白旗上書援助上海同胞·與英日經濟絶交·等字様大聲疾呼沿路觀者異常擁擠街巷幾塞學生中演說者頗多聽者墮淚下午一時至北關散隊並派代表赴敎堂見英敎士請伊電呈該國政府主持以道惟未得有要領 
[湘各界對滬案情態（綠）]  
　　長沙通信此次青滬慘案雪恥會之组織仍以工學界爲多主持者熱忱過人自無他意乃以五六兩日巿面之謡諑紛起遂有人假工學之名散布傳單爲魚目混珠之計各界鑒於罷課罷巿風潮之擴大發起組織青滬慘案外交後援會以省議會·商會·工會·農會·律師公會·敎職員聯合會·報界聯合會·學生聯合會·工團聯合會爲主於工學各界仍予以充分之容納第以雪恥會旣産生於前未便推翻故於本日開會先成立各公團聯合會各公團得以單獨名義自由加入雪恥會意在雪恥會果能容納即從而擴充改組以老成練達之輩與少年氣盛之志士萃於一堂庶可調劑情感以免失之過冷或流於過熱惟同時雪恥會亦議决歡迎各團體加入而在該會未改組前各團體不能加入代表爲委員此則顯欲保持其原有之態度而不願各團體遽然取得表决權也 
　　除公團與雪恥會之對峙外學生與省當局因六七兩日之特别戒嚴亦有微雲薄翳未能相互諒解學生以此心無他當局無須爲過慮之防範當局又以黨人假借學生名義肆其鼓煽非戒嚴無以維持秩序更無以保全學生本日有學生代表四十餘人至省長署請願解嚴通令保護學生宣傳並力述謡諑與學生無關趙氏即命各學生排列坐下親致訓詞略云前日戒嚴係防止奸黨假借名義正所以愛護學生政府對於學生宣傳無不樂於保護伹學生亦應深自檢束勿涉過激言論免爲奸人所乘年來北方政府喪權辱國致勞學生奔走國事良非得已將來諸君學成上台愼勿再蹈現政府覆　大凡主義之産生須視環境而施以吾國内爭之不息誠不宜再有破壞秩序之舉動諸君明達必能共喻斯意敬苟在範圍以内進行各種運動純以對外爲目的余决通令軍警一體保護並望學生代表常來本署接洽以謀情感之貫通云云學生認爲滿意故今後當局與學生當可通力合作而不至各存界限此則較前者兩會對峙之形勢爲佳也（六月九日） 
 
 

Page 7

 
 
1;第一萬八千七百八十二號;中華民國十四年 西曆一千九百二十五年六月十五號
星期一 * *國内要聞二 
[哈埠各界對滬案態度（無言）]  
　　哈爾濱快信哈爾濱自聞上海英捕戕害中國學生後各界甚爲驚　異旋接上海銀行公會錢業公會等之上海同業暫行停業電報益覺此事之形勢緊張範圍擴大於是青年會遂發起開會對於滬案加以研究應如何表示同胞之同情其主要點要求在哈英美西敎士出而主張公道以免因一二英捕偶爾之錯誤引起邦交之障碍此本月七日事也哈埠之晨光報者爲學生派之言論機關對於人道博愛夙多輔助之主張故曾發一號外標示救國運動字様因此號外惹起官廳之注意遂於八日由最高官廳諭令道裏外兩警察機關與各報館及各學校校長接洽大意謂上海案件英捕處置過當引起莫大之糾紛不可謂非一大不幸之事惟此種案應謀妥善之解决方法初非可以一時之氣憤爲解决之具體方法者凡有血氣孰不愛國無論官民莫不對此事抱一種最痛心之感想第哈埠有特殊情形中外雜處俄人實居其半自蘇聯人士來華之後日以打破帝國主義援助弱小民族等爲口頭禪在彼輩言辭固足動聽然吾人對於滬案應自有其主見絶不可爲所誘惑云云官僚爲愼重起見對於辭句稍激之中華國民部及天津救國團之兩種傳單與夫蘇俄工黨擬開會表示同情不免多所顧慮昨聞張雨亭督辦亦有電到哈大意謂此次滬案勿任人民主張太激以免引起糾紛此說傳來防範自必從嚴而在學商方面則以爲滬案案情重大决非上海一隅之事哈埠遠在數千里外所應援助之點决不在罷巿罷課故哈埠重要團體已决定步驟一面希望滬租界當局之覺悟與各友邦之調解一面從良心上發動而有所援助三二日内將有一種懇切負責之表示也至言論界除外報外華文報國際恊報則詳紀其事實問有批評亦屬公正和平晨光報雖字面有較棘剌者然因環境之關係亦不能暢所欲言哈爾演通訊社亦有主張但未能盡情說出其餘均傾向和平方面就記者觀察此種案件凡屬華人應負共司研究之責官廳維持治安愼防他人利用機會所見亦未嘗不是統觀哈埠社會情態凡巿民大會及罷學罷工等事大致可免然精神上及實力上之援助或將繼各埠而起也（六月十日） 
[鄭州愛國運動中之他問題]  
　　鄭州巿民對於上海之五卅慘劇極表痛憤故於本月七日特開巿民大會討論對付及援助方法猶恐不足復由各機關各團體連續開會研究捐欵與派人演講散發傳單等事近聞各機關均已捐有巨欵不日匯滬以資援助昨日（十日）下午七時巿民大會復召集各團體於京漢貨捐局開臨時會議結果舉定捐欵委員九人以便向各方捐得大宗欵項接濟滬上之罷業同胞再派演講隊若干分途演說期將滬上慘案使老幼咸知惟在此愛國運動中而有一至不樂聞及至爲怪劇之消息兩則報告於讀者之前（一）豫陜問題國民第三軍多已集中於陜州潼關鄭州方面所留之三軍底營於前日完全向洛陽開拔農人驢馬拉去甚多人力車亦有被拉者是以近日街巿之洋車幾爲絶跡（二）罷巿風潮鄭州爲補助省欵不足各商號之賬簿上均貼有印花稅票昨日有稽查印花之鄧某在西街葉公祠檢查不知因何遽云各商號印花多係僞造扣留各賬簿行將罰辦各店聞訊一律罷巿且有數百人聚集縣前紛紛來禀旋經羅知事委託商會會長張波臣出爲調停方得了事（六月十一日） 
[魯各界援助滬案之近訊]  
　　濟南通信自十一日開巿民大會後各界人士對於援助滬案愈覺熱烈女子師範學生之不出校講演者由學生自訂規則罰洋一角崇實女學則罰洋一元於是各校學生之出發講演者遂爭先恐後學生會訂十三日午前十點假省敎育會招待新聞界討論宣傳辦法要求新聞界對此次運動予以充分之援助各校聯合會於十一日假第一師範開會議决發起滬案後援會本日該會已派出多人向各界接洽小學敎職員聯合會於十一日假模範小學開會議决致電段執政對於滬案須嚴重交涉並每校推代表二人預備與各界取一致行動同日中學敎職員聯合會亦假省立一中開會公决與各界一致全埠各洋行華職員定下星期日（十四）開會組織洋行華員聯合會救國團先從捐欵入手（六月十二日） 
[梧各界援助滬學生之會議（一鳴）]  
　　梧州通信梧巿自滬慘案消息傳到後各界人士非常憤激尤以學界爲最省立第一師範生昨特召集開緊急會議省立第二中學生即組織演講隊昨夕分赴各街道演說痛陳此次外人捕殺滬學生慘劇槍梧中學生等亦紛紛開會籌議澈底對待辦法一面通電省内各地學生會一致進行爲滬學生聲援國民黨梧州巿黨部昨亦召集各團體開討論會對付方法是日到會人數甚衆由伍大任宣佈開會理由略謂此次上海學生因援助日紗廠工人致被租界捕房殘殺死傷不少吾人須知此非僅上海一隅之事無論學工商各界對於此事須加以特殊注意云云各界人士互有討論會議結果决定各事如下（一）聯合各界舉行示威運動前赴駐梧英領事暑請其即電英公使及其本國政府妥爲辦理以平我國民氣（二）組織宣傳隊（三）勸告商店參加運動并議决由各團體每舉派二人爲委員組織梧州巿民對外委員會辦理此事兹將各界舉出委員姓名錄後學界蘇國忠覃樹型商界陳清如招仲觀工界李天和何翼劍報界陳公佩伍大任農界蘇民林震漢女界李省羣楊瑞基敎育界葉光疊·寗混元等十四人定期明日（八日）舉行示威運動觀此則梧州人士對於同胞被人殘殺之憤激可見一斑矣（六月七日） 
[關於滬案之要電]  
　　國外及各省來電 
　　中華僑日名古屋學商聯合會代電總商會學生總會各工會并轉全國各界公鑒閱報驚悉英日兩國在吾國領土之内慘殺我同胞不勝悲憤之至即於六月七日假名古屋勞働學校開中華留名學商全體大會議决組織後援會誓爲諸君後盾并着手募集義捐金以表愛國微意萬乞諸君聯絡一致堅持奮鬭務貫澈最初目的而止中華僑日名古屋學商聯合對滬後援會啓 
　　北京胡若愚電日報公會轉全國學生公鑒英人違背人道殺我同胞滬上之禍未終漢江之波又起是直視華人爲魚肉非祗以印度相待已也近日君情憤慨四億同胞莫不欲奮血肉之軀伸正義於世界若愚血氣之倫愛國愛羣豈在人後謹將本月分法制院參事薪水四百元全數捐出交由貴會作爲撫卹被殺同胞及接濟工人之用雖杯水車薪原無補於大局而啣石塡海竊有慕於精禽區區愚忱伏祈公鑒該欵已交中國銀行匯滬敬乞檢收爲幸胡若愚叩寒 
　　楊樹莊等電北京段執政鈞鑒自滬案發生全國工商罷業慷慨激昻查此次學生以愛國之熱腸沿途講演心實無他徒手游行毫無强暴乃竟酷遭非命言之痛心迭閱報章各省各界一致力爭衆情憤懣樹莊等駐防海上見聞較確感憤尤深我執政痌瘝在抱伏望俯察民情飭下外交當局嚴重交涉俾兹案及時結束各業早日恢復以伸公理而慰喁望樹莊等分屬軍人義當捍衛徬徨待命冀盡天職伏乞垂鑒海軍總司令楊樹莊·練習艦隊司令李景曦·第一艦隊司令陳季良·第二艦隊司令許建廷同叩鹽 
　　楊樹莊電二日報公會轉學生會諸君均鑒此次滬變情形極慘凡有血氣莫不痛心樹莊因公在京得悉此事至爲憤激除瀝請政府嚴重交涉並電飭敝署軍需課先撥洋二千元濟用外務請諸君力持秩序舉動達到圓滿目的幸甚禱甚 
　　吉林省議會等電各報館各團體均鑒上海英捕慘殺我徒手工人學生之事調集兵艦如臨大敵慘無人道舉國驚駭似此横暴人道何在公理何存凡有血氣莫不憤激是如可忍孰不可忍若不急謀抵抗之法後患何堪設想敝省會除電執政府嚴重交涉外各團體已聯合一氣協力進行爲外交後盾至我方所要求各欵不達目的不止諸君愛國熱誠素所欽仰請一致主張同力合作互相策應誓死力爭揮淚陳詞無任企盼吉林省議會省敎育會省農務會省商務會省工務會律師工會元印 
　　吉林敎育界滬案後援會代電各報館轉上海被難同胞家屬墍受傷同胞公鑒英日在滬無故屠殺華人一案凡爲人類無不痛心同人等悲憤之下對於内地同胞之爲義而起表絶對充分之同情用特組成兹會由衆議决誓與國人同抗寗殺不辱積極爲傷損索相當代價肖極對與國行經濟絶交一切犧牲槪不願惜吉林敎界滬案後援會同人叩蒸 
　　安東商科高中電申報館轉全國學生會英捕横暴殺我同胞公理何存人道安在諸君主持正義爲國犧牲務懇堅持有始有終敝團願爲後盾特電馳聞奉天安東商科高中喚醒團叩元 
　　哈爾濱五卅後援會電申報轉全國各界均鑒滬案發生舉國同憤本會爲維持人道顧全國體誓死奮鬭并募捐援助哈爾濱學生五卅後會元 
　　綏遠各公團電各法團滬案外交後援會各報館均覽滬案發生激動公憤學界游行宣講秩序并然文明國家在所不禁乃英日滅絶人道對於手無寸鐵之愛羣運動慘施槍擊我青年同胞三日之間擊傷百數拘捕盈千噩耗傳來傷心慘目凡我國民莫不髮指公等或司政柄或握軍符或持金融鎖鑰或屬言論機關務望披肝瀝膽戮力同心振團體之精神免公共之奴隸雪我國恥彰我正義現綏區抱不合作之主義已與英日經濟絶交並一致節衣减食凑集欵項接濟滬上失業工員撫救死傷遺族羅永久之競爭作最後之犧牲嗚呼皮之不存毛將焉附塞北荒凉不如内地一郡馬負千鈞蟻默一粒寗存玉碎之心不作瓦全之想願我全國父老兄弟諸姑姊妹奮興猛起務達勝利之目的敝同人等義責所在垂涕瀝陳希蒙鑒察臨電不勝悲切之至綏遠全區敎育會·綏遠自治促進會·鳥伊兩盟聯合會綏遠回敎促進會·歸綏縣議會·學生聯合會·歸綏縣農會·綏遠總商會·民族聯歡會·體育傳習所職員聯合會·天足會·銀行聯合會·綏遠區工會·歸綏縣敎育會·蒙回敎育公進會·綏遠區農會·綏中西醫學研究會·綏遠各界聯合會印 
　　開封婦女進德會電各團體各報館公鑒英日暴横慘殺同胞警耗傳來同深悲痛敝會主張人道公論誓與英日經濟絶交共雪國恥同胞努力願作後盾河南婦女進德會叩元印 
　　開封女界工業會電各報館公鑒英日慘殺同胞義憤難遏願與日英經濟絶交誓死力爭非達到懲辦殺我工人學生之凶手取消不平等條約不止蹈火赴湯絶無反顧河南女界工業聯合會叩元印 
　　許州學聯會電各報館轉全國同胞鑒英日慘殺舉國共憤許昌各校已於文日罷課誓爲後援河南許昌學生聯合會元 
　　湖南敎育界聯席大會代電上海各公法團各報館各學校均鑒青滬慘禍發生噩電飛傳舉國共憤此間聞變之際即日召開巿民大會到者數萬人五日舉行游街講演人數達十萬以上羣情鬱憤尙望貴會等對於本案提出各條始終堅持勿稍退讓以求澈底解决湖南敎育界聯席大會叩齊 
　　福州基督徒聯合會電申報轉全國各團體公鑒此次滬案發生顯係英日兩國濫用武力蔑棄人道凡屬國民同深悲憤務懇全國各界堅持力爭總達懲兇賠償及取銷不平等條約之目的同人願爲後盾福州中國基督徒聯合會叩 
　　汕頭巿立學校敎聯會代電上海申報轉交涉署各報館各學校工會商會曁各團體公鑒滬上學生因愛國熱忱游行演說爲西捕一再慘殺傷心慘目至此爲極驚耗傳來同深髮指萬望堅持到底誓死力爭務達收回主權懲辦兇手撫恤道歉諸目的以維國體面平衆憤汕頭巿立學校敎聯會叩灰 
　　安徽廣德各法團代電上海申報館轉各報館各公團曁　工商學聯合會均鑒英捕槍殺學生巿民慘無人道侮辱國體凡有血氣莫不悲憤敝處各公團已開會議决一致協力援助誓爲後盾除電請執政曁外交總長速提抗議嚴重交涉外務望諸公據理力爭期達圓滿解决之目的以彰公道而保國權廣德縣自治籌備　地方財政局敎育局縣商會縣農會敎育會同叩青 
　　宿縣後援會電申報鑒寒日開巿民大會罷巿游行誓爭滬案宿縣滬案後援會 
　　太湖縣立小學電申報館轉各界鑒西捕慘殺學生顯違公理目無華人國將不國敝校僻處山陬同伸義憤苟能救國身可犧牲尙希全國毅力堅持以維國權而伸公理太湖縣立小學校 
　　安徽和縣外交後援會電五卅之役英捕對於手無寸鐵之工人學生竟開槍轟擊横施强暴任意殘殺凡有血氣孰不痛心敝邑各界除電致北京政府請其嚴重交涉外萬乞速起響應或提倡募捐以救濟工人一致抵制以爲交涉後援並望全國人民各佩黑紗以誌哀至勝利之日止臨電不勝悲痛 
　　泗縣滬案後援會電全國各法團鈞鑒（上略）敝縣各學校各法團謹於九日聯席會議組織滬案後援會定於十二日起下半旗三日誌哀各界全體休業露天演講游行宣傳並盡务募捐救濟滬地失業同胞除電中央政府省政府呼籲據理交涉外謹代電奉聞至祈努力奮鬭以求最後勝利母貽五分鐘熱度之誚也泗縣滬案後援會叩灰 
[浙江各界電]  
　　浙江武義各法團代電上海申報館轉全國同胞鑒英捕日廠慘殺同胞辱國喪權莫此爲甚我武全民悲憤除集合民衆决定經濟絶交以待解决外務望一致主張堅持到底以洗國恥而重人道浙江武義縣議會參事會縣農會商會敎育會曁各團體公叩青 
　　四安各團體電各報轉全國父老兄弟諸姑姊妹均鑒上海英捕殘殺吾學生巿民數十人之慘劇噩耗傳來莫名悲憤凡我國人公同議决合理之要求不達目的誓死不止一而須籌集鉅欵以補救我罷工辭職人之無生活能力者一面尤須督促致府嚴重交涉不爲强力所屈願我同胞亟起圖之浙江四安自治會商會農會工業聯合會各屬同鄕會各學校等同叩 
　　海鹽城區敎育會金士藩電上海日報公會工商學聯合會轉全國各法團公鑒頃上蔡曾二公一電云兩公膺命南來辦理五卅交涉國家存亡全繫兩公計自兩公來滬迄今已屆一週而於交涉此案猶無切實負責之表示查此案是非屈直昭昭在人耳目爲兩公者儘可據理力爭以救垂亡之祖國務希以唐唯之不辱　命爲法誓死以爭萬勿不　民意孤行其是則天地雖大恐無兩公立足地矣等語務希就近督促嚴寗監視國家存亡端賴此舉臨電神馳不勝迫切之至 
[江蘇各界電]  
　　贛榆縣各法國電交涉使申新報館鈞鑒英捕槍斃學生彈由背入證明學生無動蠻行爲其不重人道蔑視公理可知凡屬國民莫不髮指務請秉公交涉願作後盾仍乞同胞務守正軌力爭以抒公憤而尊國體贛榆縣議農商敎育學生會叩寒 
　　海州桃林精勤學校電申報館轉各報全國各界英人肆凶辱我國權是若可忍孰不可忍敝校誓爲後盾海州桃林精勤學校 
　　泰縣敎育界各團體代電上海蔡曾專使許交涉員鑒滬案敷天同憤民氣激昻公等折衝樽俎務順輿情據理力爭期佔勝利泰縣敎育局曁全縣校敎職員學生同叩文 
　　奉賢公立第一女校代電上海申報館轉工商學聯合會鑒關於慘案各被告業經公堂宣告開釋是非曲直中外彰彰務望貴會協同政府特派員據理力爭毋稍遷就至收捐欵機關請速規定一處廣登報端俾匯欵者得所遵循而免誤解並請將捐欵機關登出以袪羣疑奉賢公立第一女校范瑞書潘兆芬張恭端王殿英張學賢張景賢翁端蘭宋葆未胡碧仙吳吟梅顧杏芳刁端蓮等元叩 
　　松江商界聯合會電上海交涉公署許特派員並轉蔡曾兩專使鈞鑒此次滬上慘案我國人民並無暴動行爲而英巡竟敢實彈射擊傷斃多命是非曲直旣已大白工商學聯合合會所提先决四條正式十三條已屬最低限度無可退讓請即日全部提出堅持到底全國人民當爲後盾若再因循遷延誤國誤民國民自有對付辦法 
[江浙各界對於滬案之援助]  
　　南京東南大學敎授鑒於外强拑制中國非澈底喚醒國民不足以救祖國乃組織外交後援會作爲永久機關爲外交之運動暫時只注全力於恊助解决上海案件一俟解决後仍繼續工作以盡喚醒國民之義務現該會組織已分三部辦事即總務股編輯股及宣傳股已由敎授提出廖茂如張子高秉農山程其保吳瞿安陳逸凡徐養秋等十七人爲委員積極進行自本日起設有有統系之演講歷述中國外交事實演講者或爲本校敎授或爲名人專家 
　　南京學界上海慘案後援會十三日上午開會主席葛天民請有關係各校報告捐欵數目畢（一）議救濟工人發欵辦法案議决另組救濟委員會專任發欵事務（一）請復議十日大會第二案（凡加入本會之各校所有以該校名義募得之欵定全用本會名義存交銀行案）議决贊成復議者多數（一）議各校用别種名義募得之欵本會是否接案議决各校無論用何種名義所募得之欵凡願送交本會本會照收（一）議救濟委員會組織法案議决推九人爲委員以學校爲單位當選者爲東南大學·河海工科·工業專門·金陵大學·法政大學·一女師範·民立中學·第一中學·第一農業九校又南京國民外交恊會改組明日午後二時在商會開成立大會此會現由軍政商學警報界議會等組織上海省敎育會亦推代表出席昨日已致電陸規亮仇亮卿兩君爲就近代表矣南京國民外交恊會所推定之會章起草員蘇民生等五人十三日下午二時在總商會交換意見由周質卿擬訂簡章已經脫稿定十四日下午召集各委員共同討論地方各團體所組之外交後援會组織亦已完備評議執行兩部委員均常川到會服務刻擬就宣言書及對滬案援助交涉之進行方針亦定十四日下午開大會議决南京學生聯合會昨發通知亦訂十四日下午召集會議所擬提議之案（一）討論學生會將來進行方針（二）討論接濟下關工人（三）督促國民外交恊會進行事宜四選舉代表大會主席（五）解决執行委員懸案（六）選舉保管經濟委員私立志成中學校學生分會爲援助滬寗工人罷工後之生活起見特編演上海慘案案及其他愛國新劇所得劵資除必要開支外一律撥充接濟要人之需刻正從事籌備定十七或十八日在同春大舞臺開演又該校募捐團第五第六兩隊現已分赴蚌埠大通等處募捐矣又東南大學浙江旅寗同學亦定十七十八兩日晚假下關永寗街大舞臺演義務戲二日救濟工人此外江蘇乙丑同志社章杰凌鴻壽方潛等通電援助交涉其文云「北京段執政外交總長南京盧宣撫使鄭省長上海許交涉員轉蔡督辦曾次長鈞鑒此次滬埠慘殺學生激成罷巿罷學罷工凡我國民同深悲憤現雖經中央特派大員蒞滬調查肇禍眞相並由外部提出抗議嚴重交涉旬日以來各省文電紛馳羣起援助爲外交後盾彼英日兩國仍持强硬態度不少顧忌蔑視人道公理何存倘再發生意外範圍愈大損失愈重辦理外交益形棘手案關國權人命一髮千鈞敢請我執政速下明令提出最要辦法三端一懲兇二請英日政府撤換駐滬領事三撫恤務乞據理力爭以達交涉勝利目的國家存亡匹夫有責迫切陳詞無任慘痛 
　　鎭江鎭埠各界人士因滬案延不解决均異常憤激外交後援會各團體對於經濟絶交一層現正竭力運動又該會因見報載駐京英使有要求賠償鎭江租界損失消息深恐外部不明五日風潮眞相除請駐鎭交涉員賈士毅將該項風潮經過詳報政府外一面並將調查所得之種種實况函陳外部請沈外長據理駁復以免交涉失敗至捐欵接濟滬上罷工工人一事連日進行成績頗佳兹將各區捐得之數錄下第四區經募大洋十九元小洋三十角銅元一千五百七十枚第五區經募大洋五十五元小洋二十二角第八區經募大洋一百四十元第七區經募大洋三百六十四元此外小學校學生在外募捐者尙並有某資産家擬提倡捐房金一月以爲捕助工人之用中學校方面現除學生聯合會各職員及在各處演講者外除　　　上　　　　會所　之　州中學已提前舉放暑假其在學生聯合會服務之各學生則仍舊進行並未離鎭 
　　常州今（十四）日爲星期各校學生均出發作大規模之宣傳而尤以鄕鎭爲多冠英宣講團共分四路西路由懷南鄕陳渡橋起迄延政鄕了河鎭止計路長十八里北路由德澤鄕大興橋至安東鄕薛家橋止南路自南郊至定東鄕馬杭橋止東路至孝仁鄕平橋止此外各鄕村亦莫不有學生之蹤跡可謂從來未有之露天演講並聞商界自商會討論募捐後捐簿之繳到日有數起十三四兩日又有浦耆生·薛湘生·許家康等繳到多數捐欵商會擬於滬案後援會第三次收欵時彙集送往又上海閘北各校聯合會宣傳股於前星期六起沿滬寗路線演講十三日到常住大成旅館十四日起赴城内外繁盛之處宣講滬案眞相聽者頗衆各業對於兩國貨品主　張一律拒銷 
　　無錫滬案無錫後援會今日（十四）下午四時在縣敎育會開委員會到許廣圻魏光釗等十餘人許廣圻主席其提議事項如下（一）洋廣貨業之英日貨審查會請派員前往帮同審查議决除原審查員周含茹劉新磋王實恨徐萼芳等五人外加推諸祖蔭魏光釗孫德先前與洋廣業接洽後定於十六日上午繼續開會商定辦法（一）南京學生會代表顧毓琨等來錫商請援助和記公司罷業工人議决請逕向上海總商會接洽（一）演講一事應注重鄕村以冀普及議决由加入後援會之各學校各團體即日分赴四鄕演講當經認定錫社於明日赴石塘灣演講三師二組赴南方泉等處演講（一）黄包車上傳單尙未能普及應如何進行石清麟謂愛國出於本心黄包車之不貼傳單係自失人格最好由本會報告巿民凡不貼廣告之車輛一槪不坐經討論後議决該再與普安公所董事孫荷生接洽後再定（一）魏光釗提議洋廣貨業於英日兩國貨物已一致停售其熱忱誠屬可佩惟綢紙兩業英日貨物數亦不少應如何設法使之一同加入議决請主席即日與巿總董錢孫卿接洽磋商辦法議畢已五時半即行散會 
　　東臺滬上慘殺工商學生噩耗傳至東臺後舉邑我民立在公共場所開雪恥大會瞬集萬餘人左膀裹以黑紗游行示威沿途散發傳單勸用國貨實行與有關係之國經濟絶交一面電各當道請求嚴重交涉誓作後援目下各校學生每於課後出發講演各店將逞凶兩國貨物均行棄燬表示堅决 
　　灌雲本月九日下午二時本邑省立第八師範及全邑各中小學校爲援助上海被殺學生慘案舉行聯合游行並分組演講各　警語小旗分散傳單　行一周而回並擬連日演講以期喚醒同胞聞商界方面亦有公電表示 
　　常熟十三日下午二時外交委員會召集本邑各業代表在城西圖書館開會到者商會副會長朱海文廠布業陸雲台綢緞邵頴川洋廣貨業張錦甫·汪敦甫等·錢業方修之·委員方面到者張建銘·沈校明·歸子邁·杜鳳·莊志箴·沈振公·錢笠夫·陶繼明等當推朱海文爲臨時主席首先討論經濟絶交方法結果議决由各業代表自行擬訂於一星期内報告本會次由陶明提議將本邑經過情形報告上海各界並提出正當主張當場一致贊成决用代電滬報館作爲本邑表示次巿立女校代表提出邑紳楊某於各校募欵時侮辱學生之質問書討論解决辦法由原調停人張建銘報告調解情形及楊氏登報道歉經衆决定靜待明日各報表示再定辦法議畢散會 
　　崑山本邑旅外學生現有多數回崑紛紛設立辦事處着手募捐旅外大學生已假敎育局爲辦事地點勸募捐助並通告外埠學生如有至崑募捐者須先至該處接洽以免事出兩歧旅外中學生亦於察縣前巿立第二小學校内設立辦事處勸募捐助並於明日（十五日）起假回書館演售新劇集資救濟戲目爲生死關頭又聞崑山初級中學爲五卅慘案募捐援助工人星期一由該校校長吳粹倫曁敎職員學生等組織崑山中學募捐隊全校學生三十名共分五隊携帶竹筒分往崑屬鄰近各鎭竭力募捐各界咸樂捐助業於星期四截止今日開剖竹筒該校函邀各界監視來賓到者有商會會長朱孟豪敎育局代表朱敬之保衛團團總蔡望之及記者等先由校長吳萃倫報告四日中募捐情形後即剖開竹筒計得大洋一百三十四元·小洋五百九十七角·銅元一百十四千八百三十文兹已託崑山銀行匯往上海學生總會奉賢奉賢學界鑒於滬案棘手爰組織滬案後援會内分宣傳·經濟·交際·文書總務五科自成立以麩來辦事頗認眞聞已募得捐欵不少第一批曾解出一百五十元第二批解出二百元不日尙有大批捐欵解出以資救濟所有演講及募金川資於捐欵分文不用並悉該邑公立第一女校對於此次慘案非常熱心每日課後除分頭出外宣講外並聞第二組募金團團員范瑞書·潘兆芬·張恭端·王殿英·張學賢·張景賢·翁端蘭·宋葆珠·胡碧仙·吳吟梅·顧杏芳·刁瑞蓮·王雅君·滕雪娟·夏國華·何素行吳凝珊等自備川資赴各處募得捐欵二百金左右第一組團員林元薰·阮志明等十餘人正在南匯等處捐募爲數亦不少個人募捐以初二劉寳珠包翠英爲最募得各欵將直接滙解滬上 
　　徐州自從滬案發生之後本埠各界早有激昻之表示除分電電各埠並游行演講外城廂内外處處皆有各團體布告言詞沉痛各女校學生迄今演講不懈昨又各界聯合組織救國團散發傳單募收捐欵某某蛋廠於昨（十日）日起實行罷工其餘公私工廠因無外人關係照常工作 
　　六合昨日（十二）下午四時慘案後援會召集大會計到各團體四十餘人坐辦余復光主席首由商會長李浦均報告學生會函致商會主張查貨請务討論當經王仲堅·陳毓奇·董惟又·汪一芍等發表意見表决辦法（一）由後援會發出通造警勸商家自通告以後自動的不進兩國貨物實行經濟絶交（二）函託上海總商會調查該兩國貨物商標以資考鏡（三）函請隣縣一致主張次陳推之提議後援會經費應由各團體共同擔任經衆認可隨收會費六元次社會敎育協進會員王逸等報告募捐經過情形交到竹質捐筒二十個捐簿五本當衆鑿開竹筒計共捐欵大洋四百三十六元小洋五十元零七角銅元九十一千一百八十文演講時散捐收人小洋四角錢一千二百六十文尙有已認捐欵二十餘元未曾收入自十二日起宣告截止當由後援會坐辦余復光等將捐欵存入義康錢莊俟彙齊滙寄上海 
　　杭州杭垣各公團聯合會十四日並無要重要會議總務股各組分别辦理昨所議决事項（一）復甬商會報告本會辦理廣濟馮氏情形　　　以辦　　　後（二）答復　　　議會詳述杭　商會 
 
 

Page 8

 
 
1;第一萬八千七百八十二號;中華民國十四年 西曆一千九百二十五年六月十五號
星期一 * *　　　　　　　　　莫日貨以後　下　　等辦法（三）　　總商會及各　商會　　告各商店對於　貨價格不可陡漲牟利（四）函浙西西水利議會事請推派代表復臨安滬　後肝會爲推舉代表接　事（五）函　拱埠城北商會滬案發生已逾兩週何以絶無表示且不如入本會之原因（六）急電漢口商會詢租界英水手槍殺巿民原因藉謀一致對付（七）電滬總商會徵漢案交涉意見公團聯合會第二組委員會係專辦馮氏離校女生善後事宜委員王璧華女士對於極貧苦之六女生不主張由公圍聯合會集資數千元爲六女生學膳之需十四日特提出意見商由敎育會長李傑及公團聯合會主任向敎育廳請願將該六女生分配省立各女校而免其學膳費至日常生活仍由委員會負完全責任寗波寗波外交後援會十二日下午在後樂園開第九闪委員會由主席王思成報告開會宗旨并歡迎新委員趙缽尼袁端甫張葆靈等到會次報告上海旅滬同鄕會鳥崖琴君來函謂第一批捐欵六千六百元已轉繳商會並附上海總商會收據次汪子望金臻庠提議案二件通過由本會建議於滬杭漢各公團中等學校敎員聯合會昨開第二次委員會討論宣傳方法議决（一）持久的出外宣傳由各校替換行之（二）由各校敎員供給宣傳資料次議甬江女校學生此次對於五卅案運動宣傳非常熱心而該校校長提早放假公决責成該校敎員發信致出校學生照常回校以期與本會一致又寗波中華基督敎徒昨在開明橋禮拜堂開會到八十餘人繼續討論上海慘案其議决如下（一）對於斐迪離校學生應予以援助公推張美銓·謝鳳鳴·方漢臣等爲委員辦理其事（二）對於本埠西敎士方面再致函表示態度（三）聞仁德女校有斥退學生二十餘人一事是否確實公推謝鳳鳴等三人前去調查（四）再請各禮拜堂於本禮拜日所收之堂捐捐助上海工人（五）定十七日下午四時在開明橋禮拜堂續開大會 
　　嘉興嘉興男女各學校學生近已照常復學惟於下四時散課後仍分隊出發講演和勸導羣衆不用逞凶兩國貨物至籌募援助滬上工人經費除將已募得之數滙寄上海外一面仍分往各鄕鎭及嘉善·平湖·海鹽等處籌募以期多多益善又悉城區敎職員滬案後援會亦與嘉屬花旗烟公司經理章某商定映演活動影戲三夜所得劵資即撥助滬案工人經費刻已籌備進行又悉有一般商號對於賣存之兩國貨物亦多自動封存藏置不賣又經人提議將端陽節酒資移助滬工人經費已一致通過屆時實行 
[杭州快信]  
　　杭總商會昨（十三）發傳單通告各商號謂此次滬案發生商界同人值此時機正宜竭力提倡國貨藉以挽回利權尙望各寳號對於國産原料加意研究如何可以仿造洋貨務須力求進步凡國貨之可以謀替代仿製者亦當各本良心平價出售期廣銷路而利用戶 
　　杭州學生募捐宣講隊業已分投出發計法校及之江學生赴上海蘇州英專醫專學生赴寗波紹興中醫學校學生赴武康莫干山上柏體師學生赴桐廬富陽國學學生赴臨浦蕭山宗文學生赴諸曁日内即可返杭報告 
　　上海洋務職業公會函浙各法團以吾業罷工人數一千有奇務懇酌量捐助以維生活欵匯上海總商會收轉當由敝會掣具收條 
　　報界任壯飛諸君發起組織游藝大會售劵援助滬案現定二十日開幕昨開會議籌備一切大世界各藝員已有多數加入願盡義務 
　　省會銀根現尙奇緊探厥原因爲滬巿停閉浙西各縣所需現洋均改由杭州接濟致杭巿現水未能平落若長此相持杭巿亦受影響 
　　士布准展免半稅一年部令自五月一日起算浙省奉令較遲財廳定自本年六月一日起算昨已呈報財政農商兩部察核備案 
　　省垣米價昨（十三）日起又漲兩角計起米每石售洋九元二角頂尖米每石售洋十一元 
　　前閩軍一二混成旅經孫督呈請中央准予改編計一混成旅改爲暫編第六混成旅二混成旅改爲暫編第七混成旅三混成旅改爲暂編第八混成旅通令各師旅知照 
　　執政府參政黄崎青及蘇紳王恪成等先後來浙游覽西湖曁嚴子陵釣台十日下午孫督設席聚豐園讌請黄王諸君有江蘇朱委員及督署各處長作陪 
[南京快信]  
　　江蘇賬務處以官賬事務將另組卹償委員會辦理已預備結束關於未完手續即移歸省署主辦處内大批人員原來咸抱得奬希望聞當局以請求者太多苦難應付擬將請奬案暫行擱置 
　　金陵道尹徐鼎康敎育廳長蔣維喬實業廳長徐蘭墅今午假敎實聯合會公宴本城各官紳及善後委員會會員秘書長秘書等於省政有所商榷 
　　本城基督敎青年會訂於十四十五十六三日晚八時舉行愛國演講大會請丁慕韓演講題爲「愛國運動」　　江蘇乙丑同志社十四日下午二時開第一次談話會社員有國會議員方潛柳肇慶凌鴻壽等省議員龐振乾方慶綱吳廷良等及士紳章杰等諸人討論組織簡章豐縣民黄本昭控該縣敎育局長魏敬康勾匪打城請飭懲辦省令豐縣知事據實復奪 
　　盧委蘇曾奎蘇皖宣撫使署諮議 
　　金陵道尹奉省令委查六合縣知事董永成被控案轉委高廷夔前往密查 
　　寗檢廳昨槍决盜犯劉得標一名 
　　粤戰事開始相持兩日尙未分勝負 
　　自五號粤政府下令褫楊劉職楊劉亦通電舉兵掃除共産黨粤戰遂正式爆發六號楊希閔召集將士在東山誓師特標三義（一）對於政府服從三民主義貫澈國民革命精神以竟先大元帥之志所有革命政府事宜悉請海内外同志共同主持（二）對於粤事地方行政統由人民及國民黨同志主持不加干涉并促成軍民財三政之統一（三）對於國事遵先大元帥遺志非經國民會議解决國是絶對不受任何方面支配并極力贊助入桂聯軍速定滇亂無論何項軍隊除甘受一二不肖分子所指使外槪以友誼聯絡不加敵視同時劉劉震寰亦在新街行營誓師旋即由滇軍收管河北各機關（惟未委任人員）委周自得爲衛戍總司令兼公安局長保護商塲又派隊監視電燈電話水廠各工人以防運動罷工又以重金募得機器工人數十名以爲行駛火車之用迨是日下午四時三十分戰局即告開始首由河南胡軍砲艦東彝號沿河發砲攻擊東堤滇軍總部及西河口一帶之滇桂軍滇桂軍在堤上開槍抵禦并以油桶貯沙排列爲壘藉作掩護猛烈射擊觀音山砲樓又間以砲應之鏖戰逾時砲聲旋輟旋作至七號早雙方各以機關槍作戰其火線逐漸移向巿區之東南如東山石牌車陂一帶蓋滇桂軍則欲由獵德渡河而攻河南胡軍則欲從黄埔進攻石牌也但滇軍重兵正集於石牌而河南胡軍亦死力抗拒故雙方仍未得手惟海面艦隊全數駛出白鵝潭七日已不聞砲聲蓋江防司令李宗黄已與滇桂軍聯絡故下令駛離戰線而最大之北洋艦中山號亦因艦長歐陽琳與李烈鈞爲葭莩戚已受滇軍運動也然六日流彈所至已毁傷巿民居不少矣（泰康大南路皆有砲彈墜下）查胡軍戰略堅守河南以待三江援師滇桂軍戰略對西北兩江主守縮短戰線而集重兵以迎東江之敵同時撲攻河南以除心腹之患故西江三水河口佛山一帶滇軍日昨均撤防退守石圍塘北江桂軍則集中新街並不進取據確實探報西江李濟琛因僅有兵千餘人防桂軍龔擊肇慶不敢移師僅由江門梁鴻楷之卓仁機梁俊琳兩旅東下前鋒已逼近佛山彼此仍未接觸此爲西路近情又朱培德已迭向楊希閔表示聯絡湘軍則除譚组安外各軍官多不願戰意見不一故北伐軍亦未向桂軍進攻此爲北江近情至於東江則自一號平山淡水間一戰外未得確實軍報據汕頭來訊則言三號有大帆船五艘滿載許軍返汕言海豐已陷滇軍手同時陸豐縣長徐健行亦通電辭職確否尙待證實也惟此外有可注意者范石生因楊希閔表示助其回滇已對雙方嚴守中立并令李宗黄與滇桂連絡自六號晚始李即在司令部前堆沙疊石爲疊以禦河南而楊部在東堤二馬路臨時建築以妨范軍之砲台亦即撤去說者謂滇軍當大變故必聯合一致殆不虚也又聞駐閩海籌海容氷績三艦前受京命赴北海助鄧本殷就職現又奉令改赴虎門助滇楊定粤二號已在北海大魚山動輪矣然則粤局改變亦段亦内幕人物歟又未開戰前滇桂軍令幹部學生四出演說散傳單貼標語以反共産相號召查以軍隊兼任宣傳者除蔣介石東征外此爲第二次亦可謂新戰術之一也又胡漢民氏以士敏土廠危險已遷居黄埔軍校指揮楊希閔則在粤秀山指挥戰事（六月八日）（翔實） 
　　另一通信粤局緊張形勢危急戰機隱伏一觸即發本報已屢言之今則珠海波興戰雲已展六日省内各機關均爲滇軍佔駐自晨至午滇軍乘汽車分派傳單七八次傳單文字多反對現在政府楊希閔復用建國滇軍總司令名義發貼布告要點有三（一）服從先大元帥之三民主義（二）反對共産（三）保護工農下午三時河南士敏土廠大本營發免楊職令四時十分中山艦由天字碼頭對面向西行駛前往黄沙至電燈局海面有滇軍數十守護海面木排見中山艦來疑爲擊已即開機關槍掃射中山艦亦即回砲迎擊此時爲四時十五分一時砲聲隆隆槍聲密如雨滴巿民驚避厥狀萬端巿内滇軍亦持槍實彈嚴陣以待附近居民恐慌尤甚四時四十五分砲益密聲益洪六時以後不復聞砲聲蓋中山號已安抵黄沙掩護攻劉（震寰）之政府軍隊矣入夜槍聲仍未停止但較稀少七日早猶聞槍聲截至七時半尙無若何痛快之戰巿民稍安六日戰後東山省署財廳附近及各重要馬路俱有兵士把守不許行人通過其餘冷靜馬路則尙可自由來往七日早除長堤一帶仍然戒嚴不許行人車輛通過外各馬路均已解嚴行人因此稍衆廣東大學新建小學六日傍晚落一開花彈炸去屋頂瓦塊一行幸未傷人圖書館前亦落一實彈其餘操場校園等處均有槍彈飛過敎授學生多由宿舍二三樓搬至樓下暫住七日早離校躱避者甚多七號夜及八號上午長堤一帶尙有槍聲但不聞砲響交通已漸次恢復人力車可自由往來（除長堤馬路外）巿民赴港澳避難者絡繹於途省港省澳各船因棚門甫開搭客即滿故俱照原定時間提前數小時開行兹再彙誌各方雜訊於次（一）有一砲彈由四牌樓掠空而過射入惠愛西路耀興隆木器店轉過左鄰六十八號之雜架店衝破後牆而去落在惠吉路上立成一穴衝破之牆洞穿一孔直約三尺横二尺餘（二）吉祥路泰安押當樓南面爲砲轟穿一孔直二尺餘横尺許（三）永漢北路大南鐘鑣店騎樓前亦落一彈（四）南關甲種商業學校落數彈（五）財廳前落一彈（六）廣東大學新建小校亦落一彈幸俱未傷人六日報界公會會議停版事决議如下「現在地方多故各報言論及紀載均感困難頃接民國日報提議停版一星期等因經集衆公决以報紙關係社會見聞不能或缺仍應照常出版爲避免困難起見所有各方面軍事行動一切公文一致槪不登載仍俟事定後由公會體察情形再行通告」蓋鹿死誰手尙不可知故不能不如此以應付之也六七兩日各報均停八日照常出版矣長堤車夫爲流彈擊中頭部南堤烟店夥計爲流彈洞穿胸部均斃命粤華路人傷手腕及腿部者甚多由勞工救傷隊將子彈取出無大危險新福直街流彈傷一車夫腦部已死小隱大巷傷一路人肩部其餘未詳（六月八日午）（星） 
[地方通信]  
[松江]  
　　金山衛又有鉅刦案松屬金山衛張氏油車於十二晚九時被客音匪徒二十餘人各持快槍利刃突入賬房搶刦其時賅油車正備現欵收買菜子故被刦去現欵七千餘元内鈔幣只數百元聽彼肩負而去惟匪徒當入門肆刦至負贓逃逸止計鳴槍五十餘響而該車執事人等亦均被捆縛現在事主已報告縣署於十四日上午派委偵緝隊隊長楊彪收發員張丕承馳往履勘矣 
[無錫]  
　　開化鄕散兵騷擾三誌錫屬開化新安兩鄕經散兵騷擾行刦以後由縣警察所緝警高子仙顧金芳等緝獲逸犯王文相寇連元兩名解送縣署訉押其詳已紀本報兹悉各偵緝警以王宼兩犯曾供尙有同黨六人船泊漕王涇水泥公司附近爰特留意偵查旋在清名橋見有一人形跡可欵在保康興當一女襖得洋四元六角尋至南水仙廟則共有四人狀類游兵迨喚同伴前去則祇獲一人訉據供稱名劉新惠係蘇軍二師號兵出示符號并云於春間投入三十二旅充當兵士至二月底私逃等情遂即解送縣警察所收押自此案發生後清鄕游擊隊長高崇山奉令帶隊外鄕巡弋追捕歸途經新安鄕晤鄕董陸　臣查詢該鄕接近湖濱與吳縣之焦山灣金墅鎭開化之吳塘門僅隔一湖素爲距類嘯聚之所近日游兵散勇時出爲患兩相磋商後已呈請林知事酌撥省警備隊駐紥該鄕以資鎭懾 
[南通]  
　　阜餘公司之股東會阜餘墾植公司第五六兩屆股東會於十三日下午三時舉行會場仍假城南别業到會股東祗十餘人首由總理章靜軒報告兩屆經過情形次監察姚幹泉報告賬略次公推吳蝶卿主席董事會提議事件三條（一）欠大生廠及公濟興一萬七千元擬以新餘南附墾地每畝作十六元即請抵除所欠大有晋十六萬元亦作十六元以隆餘區抵還（公决通過）（二）上年議决第二次分地原定草地每畝線繳五元現在已將幹河及　溝完全開好每畝另須工本三元則以上所繳者應補繳工本每畝三元限三年六月底繳齊應分之地亦儘本年十月籖分如不續繳此項要本者即照已繳銀五元之數按照八元尅地（公决）如股東按畝補繳三元即有分配糧餘區熟田之權如不補繳三元祗分新餘區或吳家灘草地（三）未分地之股東如依照已分地股東之辦法每畝繳銀共八元即可　時　地如不繳欵即照四折分派實地（公决）照行散會時已七鐘矣 
[揚州]  
　　清鎭小輪通行往來清江至鎭江之輪班前以高　以上一帶河水淺涸停駛行旅殊感不便日來湖河　漲水線陡高各小輪公司已於十三日始恢復舊有之輪班藉利交通 
　　奉軍給養交涉已解决駐鎭奉軍前派副官李某來揚向縣籌借燃料與鹹菜各五千石以濟該軍之需遭縣拒却乃該旅長宣言派一團軍隊來揚就食致引起人士注意復經縣署與該副官交涉江都方面供給代價五千元該欵先由商會籌墊縣署出具印收將來在省稅内扣抵商會因此於十三日下午開會請各業共同攤認前項數目 
[徐州]  
　　車站紀事昨（十日）早有第七十三團第二營長郭蘭亭帶官兵一排由賈家汪（徐北四十里）押送要匪劉二一名當解鎭守使署交案訉辦今（十一日）早九時許海州鎭守使白寳山由寗事車來徐當轉隴海車東去 
 
 

Page 9

 
 
1;第一萬八千七百八十二號;中華民國十四年 西曆一千九百二十五年六月十五號
星期一 * *本埠新聞 
[南京路慘案之昨訊]  
　　六國委員奉使團令辦理交涉···因此中止 
　　離滬···並電使團請示權限 
　　南京路慘案自許交涉員提條件與領團後領團本定今日作預備談判之會議　嗣困使團令各國委員沓同領團與政府各委員辦理我國政府亦據以令在滬之蔡曾兩專使·鄭省長·及許交涉員查照故交涉當局又有變更進行不無稍緩至滬上罷巿罷工之形勢則仍依舊兹分錄昨日消息如下 
[（一）關於交涉之昨訊]  
　　改由六國委員會同領團與政府各委員辦理辦理交涉之變更此次總商會提出之條件業由許交涉使於十三日送致領袖領事處預備即在當地談判領團亦已定於今日上午開會先行討論籌備談判昨使團特派來滬調查專員（即來滬調查之六國參贊）奉北京公使團訓令謂此事交由彼等等同領團與中國政府各委員直接在滬談判以期迅速解决領團因旣有此項訓令權限所在交涉不便進行擬即將許交涉使提出之條件退回而許交涉使以公使團雖有是項訓令然本人并未奉到外交部之訓令且使團訓令旣有會同領團之說則領團亦自在預聞之列彼此恊商之結果領袖領事遂允暫爲保留而使團特派員以權限問題再行電京使團請示因此今日上午之領團會議亦遂不作談判之籌備許交涉使後又接外交部來電抄示使團關於此事之照覆與領袖領事之說正合（附錄於後）而來滬之使團特派員初定昨晚北返報告者亦已仍留上海候命矣 
　　交涉提出條件後之消息國聞通信社云自張學良率師來滬後地方秩序益可無慮領團有鑒於此已命令萬國商團之一部約五百人休止勤務據聞如果地面平安各國海軍陸戰隊亦可望於日内漸次撤退至前日由許交涉員根據總商會條件向領團提出後領團預定今日開會惟聞本案交涉因各公團希望在滬辦理政府已决令就地解决外團亦同此意特令前派來滬之六國調查委員與當地官廳協商了案委員等爲權限問題尙須向使團諸示故談判何日開始猶未能定而今日領團是否開會與其結果如何亦均不可知又另官塲消息外人對於五卅案亦有亟思了結者苟無意外障碍或有從速解决之望特目前最要之事爲國民忍耐以待内地勿再發生枝節否則影響於滬案外交甚大此爲刻下甚可憂慮之事云 
　　中國新社云五卅慘案交涉條件十三項前日經總商會之聯席會議决定交由許交涉員向外團提出外團方面原於昨晨九時與中國方面之特派交涉專員作一度非正式之談話會惟聞其中各國特委員以來滬目的專爲權力上有範圍之調查對於條件一層據聞已有電致京各該國公使請示再行定奪故外團方面尙無表示又聞外交方面傳出消息外團中有容納我條件大部份之可能云 
　　六國委員中止離滬北京公使團委派來滬調查滬案之六國委員祁畢業等原定昨晚（十四日）啟程返京復命嗣因接得公使團電報令該委員等在滬會同領團辦理此案故委員團已中止北旋江蘇特派交涉公署得訊後即行知照滬寗路局免備花車一面並致南京電云宣撫使省長交涉員鈞鑒元電計達使團派滬調查六委員有留滬商辦之訊暫緩北行許沅叩 
　　半淞園之宴會與交涉之趨勢遠東通信社云昨日（十四）下午二時許本埠各官廳假半淞園設宴歡迎張軍長鄭省長蔡曾兩特派員淞滬警察廳於上午即加派崗警會同兵士在該處武裝戒備半淞園門首高懸國旗有軍樂隊奏樂歡迎到者有許交涉使常警廳長朱監督·張道尹·李知事·蔡統領·及巿政會辦虞洽卿·李平書·省敎育會袁觀瀾·縣商會姚紫若·會審公廨關炯之·淞滬保安司令王彬彦·縣議會李右之·等一百數十人鄭省長於下午一時許偕同警備司令冷禦秋乘汽軍到會即由虞洽卿李平書沈信卿等陪同入室休憩許交涉員當將交涉情形向鄭省長面禀後張軍長漢卿派員轉知因事不能蒞會派蓋超千代表遂於下午二時許相將入席未幾蔡曾兩特派員亦乘車到會蔡督辦居中鄭省長坐在右首曾次長坐在左首席間各人暢談交涉案之應取方針及步驟惟各大員並無正式表示故無甚可紀宴罷奏樂後由常警廳長等陪同鄭省長赴園中一游並攝影以留紀念事畢遠東社記者即與蔡督辦及許交涉使談話叩以關於交涉案之消息許交涉員則云十三條條件已於前日晨送至領袖領事署領事團接到條件後本擬星期一（今日）開一會議討論辦法惟昨日交涉形勢又一變因北京使團方面已有訓令致六國調查委員會令在滬相機辦理俾得早日解决使風潮不再擴大六國委員昨亦電京請示究竟辦理交涉案之權限如何得復後再定辦法滬上領事團聞訊後擬將該案移歸六國委員接受星期一之會議擬一再討論此事蔡曾二公亦有電呈政府請示是否就近在滬與六國委員交涉亦尙未得有回電大約此事將來六國委員必與政府特派員在滬開對等會議惟有無變化尙不可必鄙人昨日上午曾赴各國領事署先作一度之接洽俾各領事得明瞭交涉案眞相各領事均尙能主持正義惟近日九江方面又發生事端甚屬不幸鄙意目今第一希望國人靜待解决切勿有越軌行動俾外人得所藉口云云下午三時許散席 
　　使團十二日照覆外交部文外交部致許交涉使元電文曰滬案十二日准義使照復譯文如下爲照復事本公使並代表各國公使敬告貴總長本月十一日來照業已收到經詳加審核之後各有關係公使旣具有迅速查明此項可惜及甚爲危險情狀之熱誼僉以恢復上海秩序最適宜之方法在乎依照當地意思就近討論應行採取之辦法爲此本公使等業經相當訓令所派各委員令其與駐滬領團及中國政府各委員商議最妥方法以補救現下决議之局北京有關係各公使在此重行表示願意盡力和緩民氣之明證時不能不再向反爲聲明關於上海北京及全中國合應維持秩序之重大責任應由中國政府負之等語希查照云云 
　　交涉員向領團抗議之原文江蘇特派交涉員許沅前日向領袖總領事提出抗議原文云逕復者查接管卷内准六月六日復函聆悉一是查此次慘案之發生完全由於公共租界巡捕開槍傷斃多人而起斷不能歸咎於羣衆蓋當五月三十日午後各大學學生因工人顧正紅被日商内外紗廠日員開槍擊死激於義憤致有分組游行之舉又因同學被捕前往捕房請求釋放未携武器更不致有危及捕房之虞捕房即欲制止其行動應取和平適當之手段斷不能以暴徒相視遽施槍擊况據各方調查所得及各人在公廨所供當日捕頭擎槍警告羣衆並未聞見後相隔僅十秒鐘即行施放實彈且所放竟至四十四彈之多其時捕房門前連同行人及觀衆聚有二千餘人之譜道路擁塞舉步爲艱即欲悉行驅散亦絶非十秒鐘時間所能辦到乃明知人多路塞退避有所不及竟忍遽行連續開槍實屬異常慘酷如謂巡捕爲强力壓迫不能不出以防衛何以學生巿民死傷纍纍而巡捕及外人方面旣無死亡并無受重傷之人顯見羣衆並未抵抗且巡捕槍擊華人之事不止一次本月一日南京路一帶路人圍集又啓衝突則因五卅日慘殺激成捕房不知返省又開槍擊斃多命尤難索解本月二日新世界方面雖有人用手槍射擊義勇隊致外人略受微傷並死坐馬一匹然此項手槍是否爲華人所開放並未搜得證據遽用機關槍掃擊致又斃傷多人此外潭子灣·楊樹浦等處均有巡捕開槍傷斃工人情事似此任意慘殺租界當局殊不能不負完全之責任本特派員更有一事應向貴領袖總領事告者即公共租界雖發生慘案而華界及法租界秩序如常足徵并無排外之運動也本特派員認此案極關重大而羣情尤極激昻僉以爲最低限度須先行自動撤消戒嚴令撤退海軍陸戰隊又解除商團及巡捕武裝因此案被捕各人凡未釋放者一律釋放并交還被封曁被佔各校以謀回復原狀然後再議其他條件俾交涉易於進行相應函達貴領袖總領事查照辦理并希從速見覆爲荷云云 
　　工商聯合會函詰蔡廷幹敬啓者自五卅慘案發生以來激成羣怒震動全國犧牲身家生命汗血精神已達極點種種兇殘微僅見所未見實聞所罕聞先生蒞滬屆旬旣無嚴厲交涉之進行又無堅忍不拔之表示人民趨前叩問而先生一則曰調查再曰討論殊屬令人費解要思此次英捕之槍殺華人對於事實法律故意殺人昭然若揭本無疑義且其殺人之行爲及其意思極形簡單更不必曠日延時費許多調查手續之必要抑更有不能已於言者凡交涉上所謂調查云者往往出於刁横無理者之片面名詞假此爲延緩搪塞之手段此二次鉅大血案旣出於光天化日之下又出於南京路大庭廣衆之間中外人士共睹共聞人證彰彰本無掩假之餘地更無延長調查之可言進而言之連日羣衆所渴望者非在先生之調查而在先生交涉之進行雖澈底解决非旦夕之可期而逐步之進行萬難鬆懈團體民命危在瞬息表示决心死無二意時事交迫稍縱即逝先生勿漠視之云云同時並函致曾次長云 
[（二）張學良抵滬後之第二日]  
　　昨日往謁之賓客昨日上午九時張學良行轅往謁者已車馬盈門晋見者先交名剌與衛兵導入傳達處掛號入簿後由傳達官引入軍長招待室稍憩招待室有八仙桌一椅凳數只甚形簡單後由副官依次導引晋見者上樓樓上甬道有佩手槍之術兵八名分左右立皆精神奕奕一望而知受有敎育者軍長室外復有副官二人殷勤招待軍長身衣普通軍服彬彬如學生昨日上午九時半至十一時晋見者有工商學會代表學生會代表商總聯合會代表前道尹王賡廷英美法比領事及新聞記者等不下二十餘起 
　　國聞通信社云張學良來滬後現以蘇省長鄭謙亦已遷入第一軍司令部内故門禁頗爲嚴密外分設軍長傳達處及省長傳達處以示分别張氏現定每日上午十時至十二時爲會客時間昨日上午往謁者有辦理滬案特派員蔡廷幹·滬海道尹張壽鏞·總商會會長虞洽卿·及工商學聯合會代表鄔志豪·王漢良等均於滬呈有所商榷聞張氏此來處理關於本身軍隊之事爲多對滬案僅從事調查云 
　　拜會各國領事張漢卿軍長於上午十一點同外交隨員武裝衛隊等分乘汽車四輛答拜各國領事並拜會各國委員晤談之際軍長表示我係軍人外交本非專責惟此來爲調查雙方事實及維持秩序爲天職且我所率軍隊程度頗高租界方面秩序亦可合作維持云云賓主盡興而别 
　　接見學生代表上海學生聯合會昨午後一時特派代表高祖蔭陸淵謁見張漢卿軍長當即接見該代表將五卅慘案要領面呈一切並將被難者之照片二十八張一一呈閱後要求務達交涉勝利而後已當由軍長答以鄙人在京聞此慘案異常惋惜此種滅絶人道不特出於本國即出於第三國亦當主張公道惟罷巿罷工等徒受自已損失希先復業而靜候交涉云云 
　　學生代表今日向張學良衛隊演說昨日下午一時半上海學生聯合會派代表交際科長高蔭祖等持函至閘北共和路張學良行轅求謁當由張接見該學生等要求將此次上海慘案情形向張氏帶來之衛隊演說俾得明瞭詳細情形張氏以軍隊内向不容外界演說惟滬案關係國家體面軍士同屬國民况職在衛國更有詳細明瞭之必要故允定今日上午九時在全皖會館由學生會派員前往演說云 
　　接見程旅長代表二十八旅旅長程國瑞以足傷尙未能行走昨日午後二時委華參謀文選赴閘北司令部代表進謁張軍長接見時深以程旅長傷勢爲念云 
　　謝絶讌會張軍長此次係爲調查滬案兼視察各地駐軍而來公務冗繁自不待言所有公共及私交讌會已經登報謝絶故昨日半淞園及盛李兩君之讌會均未曾前往 
　　袁處長派員招待第一軍司令部處長袁致和以傷勢未痊仍在醫院調治惟以張少帥此次之蒞臨爲國宣勞且情屬同鄕未克親自招待深以爲歉特囑代理處長劉鍾澍在閘北行轅就近招待一切以示尊崇云 
　　今晨召各界談話張學良將軍抵滬後即邀集特派員各官長商議進行交涉辦法并訂今晨九時召集工商學聯合會全體委員二十四人蒞止共和路司令部談話徵詢人民方面之意見昨已發出柬帖云 
　　警廳之布告昨日淞滬警察廳長常之英特發布告云爲布告事照得五卅慘案義憤同深奉天第三軍張軍長率帶衛隊蒞臨調查眞相該隊爲奉天敎導團所訓練關於風紀素極嚴明此次隨節南來乃係慰淞滬人民之喁望現駐閘北係備捍衛之需給養供張均由公家置備誠恐邦人士不明事實欵懼深滋爲特布告周知凡商民人等其各安居樂業勿自驚慌是爲至要切切此布 
[（三）交涉當道之酬酢]  
　　鄭省長續拜領事團江蘇省長鄭謙抵滬後曾於次日拜會義·英·美·法·日等五國領事聞其他各國領事將於今日倩由交涉公署洋文秘書王鏡舜持片分往拜謁云 
　　領事團答拜鄭許法總領事梅禮藹於昨日下午五時往閘北第一軍司令部行轅答拜鄭省長由交署楊筱堂科長帮同招待并聞義·英·美·日·德·荷蘭·等六國領事將於今日下午往新西區交涉公署答拜鄭省長及許交涉員云 
[（四）官員之往來]  
　　邵瑞彭昨晚抵滬張雨亭上將軍此次對於上海五卅慘案異常注意除已派張漢卿軍長帶領敎導團千餘名於前日抵滬保護居民外兹又特派邵瑞彭君南來十二日晚專車至寗下榻下關花園飯店昨早謁晤盧永祥後昨日下午四時乘快車來滬聞寓遠東飯店擬今日與張軍長鄭省長接洽後即將訪晤各界冀圖對於滬案得一圓滿之解决云 
　　廖交涉員返寗此次省派之南京交涉使廖恩譸來滬調查慘案昨以南京别有要公急待辦理故特於昨夜附滬寗車遄返云 
　　敎育部派謝冰來滬此次滬案發生學生界犧牲甚大聞北京敎育部方面特令前次南下辦理東大事之參事謝冰來滬爲調查專員聞謝已到滬云 
[（五）罷工及救濟工人之消息]  
　　罷工調查表（上海總工會報告六月十三號止） 
　　廠名國籍工廠人數罷工人數何日起罷工有工會否備考内外棉第三廠日一千五百餘一千五百餘六月一日有 
　　内外棉第四廠日三千餘人全體六月一日有 
　　内外棉第五東廠日一千四百餘全體五月十五有 
　　内外棉第五西廠日一千四百餘全體五月十五有 
　　内外棉第七廠日一千三百餘全體五月十五有 
　　内外棉第八廠日一千三百餘全體五月十五有 
　　内外棉第九廠日三千餘人全體六月一日有 
　　内外棉第十二廠日一千五百餘全體五月十五有 
　　内外棉第十三廠日一千五百餘全體六月二日有 
　　内外棉第十四廠日一千餘人全體六月二日有 
　　内外棉第十五廠日一千五百餘全體六月二日有 
　　日華第三廠日三千餘人全體六月二日有 
　　日華第四廠日三千餘人全體五月二日有 
　　小沙渡同興紗廠日二千一百餘全體六月二日有 
　　豐田紗廠 
　　上海第一紗廠日一千二百餘全體六月二日有 
　　上海第一布廠日七百餘人全體六月二日有 
　　上海第二紗廠日二千餘人全體六月三日有 
　　上海第二布廠日一千餘人全體六月三日有 
　　上海第三紗廠日二千六百餘全體六月三日有 
　　上海第三布廠日一千八百餘全體六月三日有 
　　楊樹浦同興紗廠日二千六百餘全體六月二日有 
　　西華紗廠日 
　　東方紗廠日三千餘人全體六月二日有 
　　東華紗廨日三千餘人全體六月二日有 
　　浦東日華第一廠日二千餘人全體六月四日有 
　　浦東日華第二廠日二千餘人全體六月四日有 
　　裕豐第一廠日二千餘人全體六月五日有 
　　裕豐第二廠日二千餘人全體六月三日有 
　　曹家渡絹絲廠日二千六百餘全體六月四日有 
　　上海回絲廠日六百餘人全體六月三日有 
　　公興鐵廠日一百零五全體六月二日有 
　　興發榮鐵廠日三百餘人全體六月二日有 
　　江南製革廠日一百十七人全體六月七日有 
　　成華玻璃廠日一百餘人四十餘人六月一日 
　　瑞和毛巾廠日八十餘人全體六月四日 
　　康泰絨布廠日二百餘人全體六月十日 
　　盧澄印刷所日一百餘人全體六月六日 
　　大康紗廠日四千餘人半數有 
　　以上日本廠罷工者三十九處約六萬三千餘人 
　　老公茂紗廠英三千餘人全體六月一日有 
　　老怡和紗廠英七千五百人全體六月三日有 
　　新怡和紗廠英六千五百人全體六月三日有 
　　浦東大英烟廠英萬餘人全體六月四日有 
　　祥生造船廠英二千餘人全體六月四日有 
　　瑞鎔鐵廠英千餘人全體六月三日有 
　　楊樹浦大英第三英百餘人全體六月四日有 
　　烟廠 
　　洋琴廠英三百餘人全體六月二日有 
　　馬燈廠英百三十餘四十餘人六月一日有 
　　隆茂花衣廠英五百餘人全體六月四日有 
　　楊子烟捕房英 
　　中國肥皂廠英三百八十八人全體六月八日有 
　　怡和洋行英三十人二十七人六月六日有 
　　通用洋行英四十人三十八人六月六日有 
　　萬泰洋行英八十人全體六月六日有 
　　葛　洋行英五十人全體六月六日有 
　　祥泰洋行英三十人二十八人六月六日有 
　　通信洋行英五人全體六月六日有 
　　久膽洋行英五全體六月六日有 
　　華洋德律風公司英千人七百餘人六月六日有 
　　美藝木器廠英八百餘人全體六月一日有 
　　泰昌木器廠英一百人六月二日 
　　福利木器廠英一百餘人六月二日 
　　彙司木器廠英一百餘人六月二日 
　　崇信紗廠英 
　　公共租界電車英一千四百人七百餘人六月二日有 
　　以上英國廠罷工者二十六處約三萬六千餘人 
　　楊樹浦電燈廠工部局一千六百八七一千五百餘六月二日有　 
　　斐倫路電氣廠工部局八百三○全體六月三日有 
　　揚州路電燈廠工部局 
　　海防路電燈廠工部局 
　　修馬路工人工部局百五○除人全體六月三日有 
　　自來水銅匠間工部局百餘人全體六月四日有 
　　工部局總鐵廠工部局四百餘人全體六月二日有 
　　工部局工程處工部局一百餘人全體六月二日有 
　　以上工部局罷工者共八處約三千六百餘人 
　　海員英美日一千三百餘六月八日有 
　　洋務職員四千人六月四日有 
　　浦東碼頭工一千四百十八全體六月四日有 
　　楊樹浦碼頭工六百餘人六月二日有 
　　太古碼頭工八百餘人六月八日 
　　其他碼頭三千人六月八日 
　　金銀業二千五百餘二百二十 
 
 

Page 10

 
 
1;第一萬八千七百八十二號;中華民國十四年 西曆一千九百二十五年六月十五號
星期一 * *　　怡和炭廠 
　　美最時牛皮廠德一百餘人一百餘人六月四日有 
　　西裝成衣匠二百餘人 
　　陳順興水木工廠四百餴人 
　　美倫製蛋廠一千餘人全體 
　　宰牛公司一百餘人全體 
　　安迪生電氣公司 
　　大有榨油廠二千餘人全體 
　　愼昌洋行美六十人全體六月五日有 
　　羅森法洋行丹八十人全體六月七日有 
　　　連洋行德二十五人全體六月六日有 
　　西門子洋行德八十人全體六月六日有 
　　通信洋行英十人全體六月六日有 
　　汽車行電匠二百餘人有 
　　電氣升降機匠一百念人有 
　　各電料行工人五百餘人有 
　　棧房工人五百餘人 
　　美亞製綢廠 
　　茶居工人一百十三有 
　　洗衣房工人一千五百餘全體 
　　飯店職工二千餘人 
　　西崽一千餘人 
　　奶媽 
　　駁船工人二千餘人 
　　西文排字工人五百餘人有 
　　日文排字工人二百餘人 
　　中文排字工人四百餘人有 
　　以上各種工人罷工者共三十五處共二萬七千餘人 
　　以上外國廠罷工者總共一百另八處共十三萬六百餘人 
　　中國廠停工調查表 
　　廠名國籍工廠人數停工人數何日停工有工會否已上工否　　恒豐紗廠中三千人全體六月一日有 
　　厚生紗廠中六月四日 
　　偉通紗廠中 
　　申新紗廠中三千餘人全體六月五日有 
　　溥益紗廠中三千六百餘全體六月六日有已上工 
　　大豐紗廠中一千六百餘全體已上工 
　　華豐麵紗廠中五百餘人全體已上工 
　　永安紗廠中三千四百餘全體六月三日 
　　德大紗廠中二千二百餘全體已上工 
　　振華紗廠中一千五百餘全體 
　　三新紗廠中三千餘人全體 
　　以上中國廠停工者共十一處二萬六千餘人已上工者約九千餘人尙未上工者一萬七千餘人 
　　總共罷工者一百一十五處約十五萬六千餘人怱怱付印多有遺漏候調查確實再行報告 
[總工會昨日所發工人欵項]  
　　廠名人數發欵數時間地點 
　　上海粤僑工界百二十三人每人一元下午浦東吳家廳聯合會 
　　英美烟廠工會五千人仝上上午 
　　東華紗廠工會四千人仝上下午引翔港 
　　工部局鐵廠工會三百五十人由濟生會發上午本廠 
　　楊樹浦碼頭工人一千人每人一元上午遠東運動場 
　　滬電營碼頭工人六千人仝上上午 
　　康泰織布廠二百人仝上上午引翔港 
　　瑞和毛布廠二百人仝上上午 
　　電車工人三百六十人仝上上午共和路 
　　橡皮印刷職工會一百另五人仝上上午 
　　新怡和五千人由濟安會發上午楊樹浦 
　　浦東碼頭工人百六十三人每人一元上午遠東運動場 
　　洗衣工人罷工後之組織遠東通信社云自五卅慘案發生各界紛紛罷工後所有公共租界法租界虹口南巿浦東等處爲外人洗衣公司之工人一律罷工爲此案後援前昨兩日均在南巿滬軍營開會討論罷工後之辦法昨日已租定煤屑路保仁里某號房屋爲無家族之工人居住定名爲上海洗衣工會以十人爲一組各設組長一人以資指揮管理并設正委員長一人（陳餘慶）副委員長二人（胡順金孫永新）庶務二人（高阿側王永水）交涉兩人（李成周樓餘慶）書記一人（胡利用）會計一人（范祖華）以便隨時辦理游行事宜此項工人目下生活均由自己維持至不能維持時再由總工會接濟云 
　　南巿救濟工人之昨訊南巿保衛團團部因南巿境内沿浦等處碼頭上苦力工人平日均以食力餬口此次隨同各工團一致行動罷工以來對於生計頗爲艱窘故有聯合要求酌給供養之費等情當查各該苦力連日罷工志甚堅决其生活恐慌實係確情應予給資維持生計爰商滬上慈善團設法集資以圖救濟已在西門外公共體育塲按名酌給云 
　　又訊沿浦各碼頭苦力小工自罷工後生計困難昨日上午齊集南巿滬軍營曠地上約一千餘人至午後由總工會協同運輸工會並學生聯合會各代表前往該地將各工人聚至一隅由天主堂保衛團及各巡警分投彈壓至午後二時由該會代表等按名發給大洋一元而去直至四時許始行發　 
　　浦東救濟罷工及其餘情形浦東英日各工廠相繼罷工詳情迭誌本報兹悉各工人經學生會渡浦演講舉動文明地方安寗昨日上午總工會會同各界代表携帶捐欵至吳家廳救濟罷業工人先發英國烟公司一二三廠各部男工約五千餘人每人大洋一元以作五日飯資由爛泥渡保衛團長許奇松督率全體團員到場維持秩序尙佳聞女工定於今日繼續散放云 
　　又祥生鐵廠冷作工人連日推舉代表組織工會昨已議定暫設辦事處於吳家廳附近並遍發通告定自今日起開始報名云 
[（六）重要團體之消息]  
　　學生會法律委員會之進行上海學生聯合會昨日開第五次執行委員會除五卅慘案已着手趕編外其進行事項如下（一）製定證人表（二）收到死傷者照片十一張（三）副委員長唐豪提案請外交當局竭力交涉公開檢驗其意見書如後五卅慘案公廨審訊告一段落矣姑就到堂醫生證明及地檢廳檢驗之死者作一統計槍彈由背後射入者約在二十二三具之間旁面及側面射入者均四五人不能斷定者八人未說明者三人其中並有可注意之供證兩端其一仁濟醫院院長台文卜自謂對於快槍擊傷極少經驗故快槍之創口前後不敢决定云云其二工部局醫生陳錫卿有「似係」「不能確定」之供辭若以西人在堂上作證所言當時人衆係被推向西行並非向捕房方面而去照此情形則彈從背入加側面旁面擊傷者人數在三十以上於此益足證實捕房之慘殺學生路人純爲殘暴行爲更可證明彈從前入者係遭害於十秒鐘不幸警告之下也惟仁濟醫院院長旣自承缺乏檢驗上之經驗（是日所開者非手槍）及工部局醫生之含混其辭本會爲法律機關應竭力主張凡屬五卅案之死傷者須公開檢驗務請外交當局努力交涉云云附證人表（一）姓名（二）身分（男或女）（三）年齡（四）籍貫（五）住址（六）職業（七）與死傷者有何關係（八）肇禍時之情形一肇禍時日二肇禍時本人在何處三在場人數有多少四在場人有何舉動（能指認其人否）五何國巡捕開槍六開槍巡捕人數有多少七共開機槍八開槍前有警告否九警告後若干時始開實彈槍十警告用何國語言十一警告第衆人退否十二在場人有排外及打外國人口號否十三人衆有持軍器者否十四衆人有否攻襲巡捕房之舉動十五在場有外人否十六開槍後衆人如何十七本人曾否加入羣衆運動抑係路人十八有特别證據否　　各學校敎職員聯合會開會紀上海各學校敎職員聯合會委員會昨日下午三時在江蘇省敎育會開會到會者葉元龍·黄鎭磐·殷芝齡·徐佩璜·曾友豪·吳倚滄·阮介蕃·舒蕙楨·馬羣超·曹慕管·潘仰堯·公推殷芝齡爲臨時主席曹慕管報告交涉條件情形議决案如下（一）議决由本會發第二次宣言書勸告各處對於援助五卅運動宜遵守秩序靜待交涉推曾友豪·曹慕管·阮介蕃·三君起草（二）發電漢口各公團慰問英兵槍殺漢口巿民事（電另錄） 
　　總商會委員會將分股辦事上海總商會自組五卅委員會後對於五卅慘案積極進行連日開會討論未有間斷現爲辦事便利起見擬分經濟·調查·交際·文牘·等股分别推舉委員專辦各股事宜并擬邀請各界名人爲義務顧問以便諮詢一切 
[（七）公共租界與閘北之昨况]  
　　公共租界之昨况自五卅慘案發生公共租界全體華商即於六月一號罷巿以爲聲援迄昨已歷兩週矣昨日各馬路情形仍甚黯淡水兵商團及特别巡捕依然分佈於各處防守巡邏惟前日猶不時列隊携砲向各馬路巡行而昨則此種嚴厲景象已鮮見聞矣 
　　昨日英美電車公司之五·六·七·三路電車仍一律停駛祇有八九兩路行駛外白渡橋西華德路·楊樹浦路盡頭之電車六輛照常開駛乘客中華人仍稀少而虹口（楊樹浦）（美）（匯山）（匯司）（北四川路）（哈爾濱）等六捕房昨戒備仍嚴並無重要案件發生即平日每一捕房有數十起之打架及黄包車違章等瑣案亦均絶跡云　　閘北之昨日情形租界連日罷巿罷工頗形冷落閘北一帶巿面反覺熱閙昨日各學校男女學生仍手携竹筒分往要區募捐濟助罷工工人晚間咸集寳山路口募捐小學生有躍上汽車向坐車者勸募者四五區警士及保衛團團員嚴密防範故途中閑游者雖多秩序甚佳云 
[（八）關於傷亡之消息]  
　　蔡廷幹慰問傷者北京特派辦理慘案之蔡廷幹於昨晨偕同隨員黄友柏赴海格路紅十字會總醫院慰問傷者由中醫生接見午刻始返聞蔡將傷者受傷之情形及狀况已分别製表備查 
　　蔡曾復寧波同鄕會函　廷幹　宗鑑二專使昨覆寧波旅滬同鄕會函云洽卿葆三筱庵先生惠鑒逕覆者接准來函以此次本埠南京路英捕槍擊華人殺傷多名内有貴同鄕陳富才一人因槍傷腿部業經殘廢又鄔金華·傅芳貴·二人因受傷過重業經斃命囑向領事團嚴重交涉並要求賠償　　各欵等因展　之餘至深憐憫現正在調查死傷總額一俟查明確數即可向領團提議賠卹尊囑各節遵當併案辦理藉紓廑系云云 
　　譚金福家族函請伸寃前被巡捕槍傷之譚金福因傷重醫治無效業已逝世該家族以無辜被　情實不甘特函請上海總商會轉函交涉公署向英領嚴重交涉以伸寃抑該便接函後以此案業請許交涉員順從民意迅速辦理故昨又根據來函意旨致函交涉暑請彙案核辦 
　　仁濟醫院方面之所聞仁濟醫院院長　達文自英來華奉敎會命行醫傳道已四十餘年平時與華人感情尙洽自會審公堂審訊五卅案　上堂作證呈報傷單與經手治傷之醫生到案所述不符因之引起中外人注意昨日下午三時某律師特親往仁濟醫院調查受傷人現在尙留院者之傷狀而中華醫學會亦將函請各醫院經手治療之會員開具詳細診斷書送會審核云 
　　檢廳查獲屍身之復函上海交涉公署前以六月二號小沙渡日捕槍擊工人有落水溺斃屍身無從尋覓者特函請檢察廳代爲查覓昨已接檢廳多函查獲詹迎生一名二十四歳係紗廠工人云 
[（九）中外人士言論之一斑]  
　　北京英敎士之議案大陸報云北京著名英敎士多人近爲滬案通過議案一件略謂北京英國敎士三十人閱悉上海五月三十日事件之報告深爲焦慮誠恐緘默不言將啓他人之誤解爰爲表示同人等對於發生斯事深切之悲憾近聞調查已在進行良覺滿意切望查明眞相後種種補救方法悉見施行同人等更進一步認爲上海事件所激起之嚴重時局大半基於潛伏之種族仇恨同人等隸屬英國承認英人對於此事當負大部份之咎蓋以國人之自豪再加以其天然所具之態度足令其他大多數民族心目中歧視英人所以誠意求所居地方之人民之友誼乃吾海外英人之職責而個人間相互諒解厥爲增進國際睦誼上之强固勢力更有一端足爲發生惡感之原因則以外人在華之地位乃根據於戰爭結果所締之條約所以吾人將歡迎本國政府有趨向於修改此種條約之舉措一如華會英代表所先示及贊助者同人等敢請報界利用其偉大之勢力增進相互的諒解而發生國際間好感又請華人之欲敦篤國際友誼者重視於排除如斯衆多不合華人口味事件之困難·更請本國同胞舉凡足以激起惡感之言語行動愼戒勿爲同人等深信此時苟於中華民國和平興盛上表示英人的友誼與關切之心將能使兩民族間得更深之谅解也 
　　虞洽卿最近意見昨日有人赴總商會面詢虞洽卿對於五卅慘案最近意見據云本會對於此案特組委員會後迭經開會擬就條件早經提出現正竭力進行當肇事之初外人有誣爲排外者近來各方輿論對於華人亦漸表同情推其故由於罷巿以後各界能認悲含憤力持鎭靜故雖他方面將惡意宣傳未得效果外邦視聽得以轉移者職是故也當此交涉開始公理未泯之時一切舉動當格外審愼須嚴守文明態度乃能應付此非常之劇變目標務須認清意旨務須一致力戒紛歧堅守秩序不屈不撓同心同德以作外交後盾則交涉當局得以放手做去公理明則交涉自無不勝矣 
[（十）文電與意見]  
　　中華五卅救國團致當道函中華五卅救國團昨致張軍長鄭省長蔡曾二專使曁許交涉員函如下謹啓者五卅慘案激憤全國英捕蔑視國權無以復加請予嚴重抗議以平民憤而爭國光竊以五卅慘案發動之原因爲學生愛國運動英捕擅自槍殺違背世界公理又復擅據公共場所發封各大學校宣布戒嚴令直以亡國奴待我華人此可忍孰可不忍今者罷巿罷工行將匝月國人犧牲非常浩大而連日交涉毫無成績殊失國人之冀望設再躭誤時日則工商前途何堪設想今值鈞座蒞滬辦理此案伏乞將工商學界所提出之十三條件奮力抗議敝團同人誓作後盾 
　　寳山外交後援會上執政外長電英日蔑絶公理藐視邦交以懲治盜匪之毒手屠殺我愛國學生五月卅日已死傷枕藉六二六三又殘殺我同胞無數人神共憤天地不容禍作以來激動全埠罷巿罷工罷課噩耗所至舉國震驚咸欲破釜沉舟滅此朝食誓以公理戰勝强權庶可慰死者之英魂雪生者之奇恥爲大千世界伸正義而維人道也伏懇我政府睿謀立斷嚴重抗爭　　堅持到底勿稍　　敝會不敏順合全國同胞以作後盾迫切陳詞伏乞鑒察 
　　乙丑同志社致當局電北京段執政·外交總長·南京盧宣撫使·鄭省長·上海許交涉員·轉蔡督辦·曾次長·鈞鑒此次滬埠慘殺學生激成罷巿罷學罷工凡我國民同深悲憤現雖經中央特派大員蒞滬調查肇禍眞相並由外部提出抗議嚴重交涉旬日以來各省書電紛馳羣起援助爲外交後盾彼英國仍持强硬態度不少顧忌蔑視人道公理何在倘再發生意外範圍愈大損失愈重辦理外交益形棘手案關國權人命一髮千鈞敢請我執政速下明令提出最要辦法三端（一）懲兇（二）請英日政府撤換駐滬領事（三）撫卹務乞據理力爭以達交涉勝利之目的國家存亡匹夫有責迫切陳詞無任慘痛伏希賜敎並望共起圖之江蘇乙丑同志社章杰凌鴻壽·方潛·柳肇慶·方慶綱·華彦銓·龐振乾·王贊臣·吳廷良·王家福·姜偉章·吳新瀚·等叩眞·　 
　　兩專使與交涉員復南區商聯會函南區商聯會爲五卅慘殺案於日前電請蔡曾二專使嚴重交涉在案昨日該會接奉覆函云逕啓者接誦代電以英捕傷人一案據報載西捕供詞其蔑視華人生命已可槪見請予嚴重交涉等語熱忱卓見感佩同深幹等奉命南來首在調查眞相旣承開示自當益加注意以期無負雅囑蔡廷幹曾宗鑒同啓又接許交涉員覆電云上海南區商業聯合會等鑒微日代電聆悉一是此次公共租界捕房開槍傷斃學生等多命一案關係重大自應嚴重抗爭以平公憤鄙人自就任後又向領團提出最嚴重之抗議現在蔡曾兩專使抵滬調查此案工商學各團提出條件十七項正在考慮之中知注特覆許沅印 
　　章恩藻之五卅案意見章恩藻爲五卅案條陳意見如次（一）此案務求達到勝利目的否則吾華人將無以自立於世界剴切勸告各界一致進行（二）此次抗爭似有延久之勢則吾方抗敵範圍務宜分析清楚如濫殺學生巿民須認明應由英之官吏負完全責任而顧正紅工人身死一案另向日本交涉分别辦理不可混合牽連致難着手敵對範圍宜暫向英國方面注意以便萬一至不得已時取最後之决心可以撇脫各國（三）須勸告巿民壓平高壓及侵略政策皆英日兩國官吏所主張吾所反對者只英日官吏政策爲止若兩國公正紳商毫無惡感（四）誥誡巿民此次學生巿民慘斃多命全由英國負責與其他外人毫無關係近聞法租界不罷巿辦法甚是（五）罷巿罷工如有延長之勢各工各業均須通力合作舉出領袖一致進行其最要者宜爲窮工設法救濟食料除滬地紳商捐助外並可電請各省各縣商會紳富捐助其收欵機關以各商會爲正當將來登報徵信大衆（六）英日兩國以外之國家人民所辦事業如可以不罷工者可勸令上工一以表示好感一以减少經濟之損失專對待英日兩國人民庶幾可以持久惟服務於非英日人民之外人商店住宅之工人如不罷工其所得工資應令其酌量捐助罷工同胞（須定一規則）以示國民互助平等分配之主義（其他各項船舶工廠均可照此辦理聞中國電報局不罷工應令各職員將所得工資扶助之罷工者餘皆類推） 
　　滇唐復本埠團體電滇省長唐繼堯日昨復本埠某團體電云冬電悉滬案發生舉國痛憤凡有血氣莫不髮指此間除電京部促其嚴重交涉勿稍退讓外並擬聯合各省一致力爭務望毅力堅持靜候解决交涉詳情盼隨時電告繼堯魚印 
　　上海總工會電（一）致段執政電北京段執政鈞鑒報載閣議决匯十萬元救滬工人感甚惟失業者逾二十萬困難萬狀急待救濟十萬元不敷分配仰懇速撥百萬匯滬爲禱上海總工會率二十萬罷工工人同叩（二）致外交部特派江蘇交涉員函外交部特派江蘇交涉員台鑒此次外人屠殺吾族由上海而青島而漢口引起全國公憤倘不能交涉勝利不獨無以伸死者寃亦且無以弭生者之禍工商學聯合會所提十七條件均係無可退讓之最低要求非此實無以防巨禍於方來伏希迅速照原擬條件提出交涉以慰輿情倘有削改不獨工界不能承認即商學界亦未必一致贊同特此聲明伏乞垂察是幸上海總工會率所屬六十六工會同啓 
　　南京總商會之滬案意見總商會昨接南京總商會來電云上海總商會鑒眞代電敬悉貴會特開大會推選委員會同各董立辦此項外交後援事宜熱忱救國欽仰曷極惟此案决非旦夕間所能解决欲謀抵制須擇能曠日持久而不致有不利於我方之事實發生方能收效如激於一時之義憤不問緩急不計利害凡可以喚起國人之同情者一律實施（類如經濟絶交可也普通罷巿金融界停止國内各埠匯劃則不可）結果所損於彼方者甚微而我方已因犧牲過大轉有不能持久之勢殊非制敵决勝之要算也敝會管見所及擬請貴委員會對於此次各方面提出抵制方法審鎭考　釋其能實行能持久於我方所損不大而確足以制彼方之要害者通告全國一律實行其不能　久實行者則仍請恢復原狀以免受無效果之損失蓋欲爲堅壁清野之長期的抵抗即不得不力防銳進速退之普通的慣性也辱荷垂詢敢陳私臆統祈裁奪施行爲荷南京總商會叩 
　　洋務職業公會致山東路商聯會函上海洋務職業公會昨致山東路商界聯合會函云頃據敝會蕭琴棠等七十人來會報稱伊等前在滄洲西飯店服務鑒於五卅慘案激發天良相約罷職與實行脫離者有别且時各人工資亦未發給不料近有在貴會區域内之倪某不顧公理竟敢介紹伊之同類顧順金徐意心二人爲該飯店管事統領衆夥似此竊取他人職務大失人格同人心不甘服爲此據情函請貴會懇即前往查明向倪某陳以大義速予覺悟俾勸顧徐二人尅日離職以维公道而保國體云該該接函後已由由長錢龍章派員調查並勸告倪君勿予破壞對外交涉云 
　　餅乾糖果同業公會該會於昨日下午在九畝地事務所開會討論外交事件公决（一）漢口慘案電北京執政府外交部嚴重交涉（二）南京路慘案請各同業自由捐助餅乾糖果以便轉送總商會救濟罷業工人其致北京電云北京段執政外交沈總長各部總長鈞鑒滬案未了漢口又生慘劇全國同胞悲痛之餘不勝憤懣務希鈞座俯順民意嚴重交涉以爭國權而重民命全國國民願爲後盾揮淚電陳伏乞鑒察上海餅乾糖果同業公會公叩 
　　濰縣商會之來電總商會接濰縣商會電云上海總商會學生會工會均鑒英捕慘殺我國同胞普天共憤吾濰工商痛恨尤深誓爲後援雪此國恥除已宣告各界並電懇政府嚴重交涉外合亟奉達濰縣商會覃　　工商學會致報關公函工商學委員聯合會昨致南北巿報關公所函云「逕啟者頃得確實消息」「寗興」已滿載貨物開出「新華」「愛仁」「嘉禾」「新康」「廣利」五輪亦在裝貨待發貴業同人旣决議停止營業斷不容有此破壞同盟之舉且貴業旣有開巿之消息而其他必相率效尤不特破壞大局且將貽笑外邦是以敝會特派代表前來乞貴公所迅即取締制止否則貴公所自絶於國人恐將引起全國同胞之睡駡焉 
[（十一）各團體開會訊]  
　　工商團體緊急會議中華工商研究會華僑實業協進會·中華國貨維持會·商帮協進會等團體於昨日上午九時假少年宣講團開緊急代表會議公推項松茂主席首述滬上現勢嚴重罷巿已經十四日尙無頭緒楊小川會長由各方電催請其回滬協等應付今已到會請楊會長指示外交進行方法楊起謂五卅事件已爲國際上之事非復學工之事現在之動作是爭人格是爭公道是求敦將來之睦誼注意宣傳力防僞說亂眞又認定題目縮小範圍勿濫罷巿罷工致兹自擾且免支持不住以致不能貫澈且當與政府合作一切開誠布公共相提携政府方面有不合者率直言之政府做不到者體察情形勿出難題自使窘迫總而言之無財不行注意籌欵接濟工商務求貫澈而後止結束方法治病治本外交上一切不平等條約吾人應以公理的對外次述抵制是消極不能經久提倡國貨是積極須本良心在精神上做工夫次江亢虎略言此時世界潮流注重公理日趨親善各友邦當能諒解演說畢項主席述提倡國貨之經過甚詳後由各代表請楊會長代表工商各公團往晤交涉專員轉致公團對於交涉之意推沈卓吾與各路商界聯合會協商以全巿半月房租捐充救濟失業工人散會時已三時餘云 
　　國民監督外交會之組織中國國民黨上海執行部昨日下午招待工商學界各團體在江蘇省敎育會開談話會到者有總工會·學生會·各馬路商界總聯合會·等二十餘團體代表由執行部推徐季龍爲主席述開會宗旨及對於「五卅」案之外交意見後由總工會·商總聯會代表及曹慕管君等發表對外主張結果决組織國民監督外交會將以十四個團體之發起籌備進行一切云店員聯合會昨開大會上海各業業店員聯合會昨日下午二時假閘北中興路中華公學開大會會員簽到八百餘人公推郭景仁主席報告開會宗旨略謂五卅租界英捕槍殺同胞凡屬血氣莫不憤慨本會爲商界中堅份子應有正當表示今日開會乃欲諸君表示對於慘案之决心及團結云云繼通過修改章程討論五卅事件議决（一）通告全國店員組織同様團體（二）通電全國父老（三）致電段執政（四）勸各商店不進某貨復全體攝影五時散會後復整隊游行自中興路出發過寳山路北車站抵新民路華興坊散隊 
　　寗紹台工商協助會紀寗紹台工商協助會昨因五卅慘變開第三次緊急會議袁永綾主席報告日人擊斃華工英人慘殺學生及工商人等本會曾一再電請段執政向英日二國提出嚴重交涉函請各界一致抵抗時越旬餘而關係公使均無切實表示本會於此應作如何態度經衆議决再電執政請飭特派交涉人員博採輿論迅謀解决如長此躭延工商何堪高瘦石提出西南各軍自相殘殺應通電勸告一致贊成散會已五句鐘矣 
　　馬橋鄕滬案後援會成立馬橋鄕地處西南逼近上海自五卅慘案發生後各界人士悲憤尤甚除强恕學校等紛電當局請嚴重交涉與開會游行宣傳等外又由該校聯事各界組織滬案後援會於眞日開全鄕士民大會討論一切進行事宜並於文元兩日開職員聯席會議議决發表宣言及致外交當局之代電（宣言代電從略）並於删日再開士民大會冀喚起一般鄕民作外交後盾並公推張子華君爲全權代表到上海學生會具領捐册接洽一切云 
[尙有本埠新聞轉入後頁]  
 
 

Page 11

 
 
1;第一萬八千七百八十二號;中華民國十四年 西曆一千九百二十五年六月十五號
星期一 * *本埠新聞二 
　　全滬基督徒大會紀昨日下午三時上海中國基督徒聯合大會在北四川路廣東基督敎會内舉行到千餘人由上海傳道聯會會長陳金鏞牧師主席奏哀樂并爲沪案慘死者誌哀靜默二分鐘次誠敬一博士演說說明基督徒對於五卅案應取之態度並謂此後我國基督徒應自强自立次陳金鏞報告基督徒聯合會組織及應付之經過遂由余日章博士以「正義與人道」爲題剴切發揮鼓勵基督徒亦應爲政府之後盾并努力去做以收自助神助之效末由鍾可託牧師陳述上海罷工失業之同胞二十餘萬人無衣無食無家可歸每人每日二角半全體每日共需七萬餘元若持之以久如香港海員罷工四十九日共需三百萬基督徒以人道爲懷能不救濟之乎終由到會之各禮拜堂代表六十人續開經濟委員會商榷分頭募捐方法而散會 
　　羅店公團援助滬案情形五卅慘案消息傳全巿公團異常憤激捲烟同業首先開會集議即日起停進英貨表示經濟絶交在交涉未解决以前槪不售賣致函上寳公會請求一致辦理並請特稅徵收處停發輸運英貨運單六日起高小學堂會同附屬各校罷課冒雨游行演講要求商界緩助七日巿間各店舖在商會集議决定八日全巿停業一天以誌哀悼八日高初各學校復作第二次游行臨時工商界加入者千餘人各執白旗沿途呼號觀者多歎息泣下保衛團警察所均派團員巡士維持秩序至六時許始散 
　　台州旅滬同鄕會開會紀昨日下午七時台州旅滬同鄕會召集會董會議胡斯整主席其議决案如下（一）五卅慘劇由文牘股擬稿電呈段執政·外交部堅决抗爭以伸民權而平民憤並函請蔡曾許各專使據理力爭早日了結（一）台州六邑臨黄温爲産米之區去歲尙稱豐稔故米價亦屬低廉近有海門巨蠧黄楚卿者串同當地巿儈及一般奸販不顧貧民生計日以漏米出海運往台灣各口岸居奇漁利馴至米價飛漲激成罷巿械鬭諸惡劇一面電呈軍民兩長曁會稽道迅行嚴禁以維民食一面分函各縣知事曁商會縣議會農會切實維持密杜漏海（一）據吳顯臣君報稱此次五卅慘案聞同鄕旅滬者亦有數人被害應迅行設法調查確實可函請總商會轉知交涉使并案辦理（一）本會改選時期將屆應如何定奪須函知全體會董定期開全體會董大會從事籌備 
　　國貨烟公司之調查上海烟紙雜貨同業公會以五卅慘案發生舉國人士提倡國貨昨日特召集各同業開會討論調查國貨捲烟廠當由調查主任葉開盛報告華商烟公司近來日形發達查得已開設者有南洋·華商·華成·興業·華昌·新昌·昇明·三興·和興·明星·興華·中南·永業·揚子·利興·世界·德隆·友華·愛國·天一·（即中華）和興·等二十餘家但所出品之種類尙難詳細報告俟調查完備再行通告各同業俾資提倡當由該會致函各烟公司請從速詳細報告以備编册通知又請各同業將貨價减跌而南洋烟草公司之大聯珠牌近來銷路頗多各同業要求該公司行盤跌價免起各界悞會云 
　　織襪同業聯合會該會於昨日下午四時開各同業會議到二十餘人葉瑞齋主席討論漢口慘案議决電請政府力爭次討論本會經費問題議决請於大鈞·湯炳生·從速往收至募捐救濟罷業工人案公决請各襪廠自由捐助以資救濟旋即散會 
[（十二）學界消息]  
　　關於學生會之各電上海學生聯合會昨接到各地來電如下（一）保定學生聯合會來電云此次英日巡捕背棄人道殺傷無辜凡有人心無不髮指敝會除電請執政及外交部嚴重交涉外復本力之所及與以援助務望堅持到底昭雪奇恥敬祝奮鬥（二）國民黨廣記圖書館電云學生無辜被外人殺害羣情憤甚望仍奮鬥誓爲後援（三）武漢航界外交後援會代電云此次英扔房槍殺學生噩耗傳來全民震驚敝會同人悲憤異常除另電段執政外交總長嚴厲提出抗議及散發傳單喚醒民衆外特電慰問受傷學生並希將個中眞相詳細示復以便研究對付方針臨電不勝急切待命之至（四）泗縣滬案後援會代電云我海上同學不忍於矮奴之兇横不法游行演講本屬文明舉動英捕槍殺接踵不已旣據我腹地復戕我順民死者螻蟻於九泉生者存蟪蛄之一息各地罷學罷巿罷工風起雲湧湔雪國恥主張人道神明華骨同與有責敝縣各學校各法團謹於九日聯席會議組織滬案後援會定於十二日起下半旗三日誌哀各界全體休業露天演講游行宣傳並盡力募捐救濟滬地失業同胞除電中央政府省政府呼籲　　　涉外　　　　　　至所努力奮鬥以求　　　利母貽五分鐘熱度之誚也（五）北京稅專滬案後援會來電云敝會元由中國銀行匯上洋三千七百元專濟罷工工人並轉順千野君監視支配謹託 
　　警廳長慰問學生淞滬警察廳長常之英前日購送大號小號餅乾數十罐牛肉豬鴨十八罐水菓二十八罐託上海學生聯合會轉送受傷學生由派會派袁文彰送往今日常廳長又派衛生科科長揮關中代表慰問受傷學生由學生會派葛建時陪同前赴醫院惲君謂廳長亦係學生出身對於此次學生受傷軫念甚切本欲自來因事未果特託鄙人代致拳拳廳長對於此次巨變願爲學生後盾云云後由受傷學生致謝乃興辭而出約翰離校學生善後委員會消息（一）籌備大學委員會定於今日下午二時假西門省敎育會開第二次大會張壽鏞·王省三·趙晋卿·余日章·朱經農·等均允出席詳情續報（二）昨日王省三·趙晋卿·朱士嘉（代表張壽鏞）·張祖培·往虹口中華基督敎會敦請余日章爲新校校長余君並未堅辭（三）學生委員會交際部已派代表往晤劉湛恩·許建屏·請其加入籌備大學委員會（四）榮宗敬·楊梅南均有函致善後委員會表示竭力贊助建設新样（五）學生委員會國近來外面攻擊約翰學校行政或校長之文字發現甚多頗能引起社會誤會故特登報聲明對於該項文字槪不負責云云（六）支部成立者已有無錫·嘉興·湖州·漢口·蕪湖·等處（七）赴南京代表陳亮東有信來報告轉學東大事據云東大當局歡迎約翰轉學學生但須經過簡單考試以清手續至於本學期未考學分亦可承認惟宗敎學分碍難承認日後該校招生委員會當有正式答復（八）昨日下午約翰同學會派王建訓君來會調查學生離校眞相備有問題數十由黄毓洪史乃康正式答復聞同學會方面不日當有宣言表示態度 
　　南洋大學消息該校學生嚴寛·前因在大西路演講被英人越界捕去等情已誌前報兹經會審公廨詢問由律師陳霆銳出庭辯護現已判决宣告無罪聞陳律師對此次風潮非常熱心辦理此等事件已數次一槪義務云 
　　該校對於募捐非常熱心聞募得總數已有數千元之譜　　吳淞同濟大學之悲壯歡迎會該校同學陳寳聰君自五卅慘劇受重傷後即就醫於寳隆醫院直至前日（十三日）始愈學生會特於是日晨間派數人用汽車前往迎接一面全體整隊到藴藻浜大橋等候時風雨交作仍不稍解鵠立至十時餘始遥見汽車嗚嗚而來即鼓掌相迎齊呼中華民國萬歲國民運動萬歲愛國男兒萬歲熱烈悲壯聲薄雲霄待車至橋頭即紛紛上前握手慰問贈以花籃各物然後於車前導以國旗·校旗·赤血救國·横額·車後列隊擁送經過吳淞街巿時道旁觀者我表一種敬重之意及抵校後又於大禮堂開一歡迎會請陳君述受傷經過主席袁君致辭後陳君即於掌聲中含淚登臺首致誠懇之謝詞繼述流血情况沉痛悲感令人心傷而憤激末復提倡組織學生軍及由學生集資設興工廠以爲本要之圖云 
　　留日學生歸國代表過滬赴寗留日學生總會旅大收回後援會歸國代表費哲民·鄭里鎭·馬一燦·等日前由滬赴杭宣傳日人侵略吾國之野心及壓迫留東學僑愛國運動兹悉該代表等此次杭備受各團體各學校之歡迎連日分途至各校演講聽講者聞至刧毁國旗事件莫不痛忿淚下并願一致聲援以雪大恥該代表等事畢於前日（十三日）乘快車過滬已於昨日赴寗宣傳　　北京女師大來電國立女師大滬案後援會昨來電云此次英捕慘殺學生槍斃巿民人間之公理與人道已經滅絶此誠不獨中國莫大之辱亦吾民族存亡之機凡我同胞俱當奮起舉國一致力救危亡今政府雖已提出嚴重抗議尤望國人共起後援收回我自有之租借地與領事裁判權及取消一切不平等條約等合力進行誓不反顧爲中國延垂危之命亦即爲人類爭一線之光臨電慷慨敬希共鑒國立北京女子師範大學學生滬案後援會 
　　上海大學消息上海大學租定西門方斜路東安里房屋爲臨時辦公處該校學生會有「五卅特刋」之編輯第一期已出版日昨上午九時假勤業女師召集全體學生大會討論關於募捐建築校舍問題結果議决推定學生四人加入該校敎職員所組織之募捐委員會共同進行向外募捐並每省舉出隊長一人以負專責云又聞日前有具名「自平子」者親赴該样學生會捐洋一百元詢其眞實姓名堅不肯答而去 
　　陸軍四校同學會電各省陸軍四校同學會諸位學長公鑒上海五卅六一英捕槍殺學生巨變波及工商傷斃多命慘無人道羣情憤激罷巿罷工衆怒沸騰全國震駭不意號稱文明先進之邦强暴兇横辱我至此敬懇我同學合力奮起一致抗爭爲政府援助爲人民後　誓　堅持博取勝利尤　　　内爭全力對外期　公理而滅强權國家前途庶幾有豸 
　　閘北學生五卅後援會紀事該會由閘北學生會改組加入學校逐漸增多日來以五卅交涉仍無起色擬連絡上海總工會閘北各路商界聯合會·閘北學校聯合會·舉行一大規模巿民遊行大會以資警醒羣衆督促官員辦理此案已由代表大會通過宣傳部·交際部·總務部已籌備一切又該會前捐到文記絲廠二百餘元已交學生總會分發工人以後捐欵已另印專册一百册由籌欵部備訂號數蓋有閘北學生五卅後援會章以防假冒此項捐欵一俟收到立即送閘北總工會免費周折云 
　　民立中學生之演講前昨兩日該校學生皆至洋涇演講昨日由吳復觀·金玉書·王元生·等六人由大碼頭登舟·至楊家渡上岸又步行九里許至洋涇鎭分散演講一在洋涇橋頭一在吳同仁藥號門首一在寳壽堂藥號門首三處觀者數逾五六百咸企足翹首聳耳屏息據云自滬案發生以後從未有人來至該地演講故引次來聽者如此之踴躍講畢又與二藥號店主及知識界人作私人之談話勸其在該鎭負勸導曉喻之職歸途各鎭散發傳單雖又行九里許而不覺倦抵校已萬家燈火矣 
　　浦東高行小學生冒雨游行浦東高行鄕立第一第三第四第六第七第八第九小學校學生四百餘人憤英捕之槍殺學生欲喚醒民衆爲之聲援爰於十三日聚集於高行鎭作大規模之游行目的地爲陸行鎭八時出發天適下雨而各生仍抖擻精神冒雨前進毫無畏懼雖衣履盡濕而不顧沿途高唱哀歌聲甚悲壯見者咸大爲感動 
　　蘇州旅滬學界演講蘇州紗緞學校旅滬學生校友會及蘇州旅滬學界等對於學生流血慘案莫不同仇敵愾刻悉該會進行演講由總隊長及分隊長率領隊員四十餘人於前日上午搭乘早車往南翔鄕鎭一帶宣講 
　　昌世中學組織後援會本埠狄思威路昌世中學對於五卅案發生以來努力進行不遺餘力前日在校内開會經大衆公推侯君雲卿爲臨時主席嗣議决組織昌世中學滬案後援會凡該校學生均爲會員當時選舉委員六人並請全體敎員爲顧問進行方針計分三項（一）演劇籌欵（二）個人認捐（三）宣傳 
　　四川旅滬學界同志會大會紀昨日午前九時四川旅滬學界同志會在江蘇省敎育會開成立大會到會一百餘人通過章程决議加入五卅各聯合團體一致對外實行與英日經絶交警告國内軍閥停止内爭彭舞全體國民實際備戰臨場選定王兆榮·何魯·郭沬若·沈茀齋·鐃乃誠·謝持·章松如·曹四勿·漆樹芳·郭步陶·曾琦·吳玉章·黄紹緒·辜國銘·石海霞·李拔莪·刁培然·李明治·梁興貴·凃光雋·熊曉崖·潘純嘏·林孔儒·宋虞琪·易國杞·等二十五人爲委員分總務·編輯·交際·調查·四股任事嗣後即將實際進行云 
　　顓橋鄕各學校演講顓橋鄕各學校對於滬上五卅慘案異常憤激各自組織宣傳團每日課後分組遊行各鄕村鎭手執旗幟高唱雪恥歌昨爲星期日各學校聯合游行散發白話傳單並在顓橋宣講聽者千餘人　　南翔學校聯合會電各報館曁全國同胞公鑒日紗廠罷工日人殘殺同胞學生等起而援助沿途演講英捕横加干涉施以槍擊死傷遍地甚且解散學校搜檢行人凡有血氣同深義憤此而可忍孰不可忍願我同胞務以全力奮鬥藉爲外交後持敝會於元日聯合全鎭公私立各學生千餘人遊行示威沿途宣傳民情憤激擬實行經濟絶交務望全國同胞一致堅持期獲最後之勝利哀此呼籲諸希垂鑒南翔學校聯合會叩寒 
　　春申大學招待約翰學生春申大學自五卅血潮以來除停課演講竭力援助而外對於被迫離校之各大學學生極表同情并廣爲招待以盡東道之誼現有約翰大學離校學生陳惟章等請求借居春大宿舍爲夏季辦事之用已由春大學生會會長陸頌凱商請校長馬景行博士准其借居并由春大福建同鄕會會長·李作仁·設宴爲陳君洗塵復理大學之蔣煥周·震旦大學之吳繼綸亦居春大隨同照料春大地址在上海閘北青雲路宿舍甚多聞請求借居者甚衆 
　　小學生熱烈愛國浦東高橋私立育英學校全體高級生自八日起向校長請假一星期逐日由敎員帶领分組往各鄕村演講國勢之阽危五卅之眞相沉痛激昻淚墮聲下聽衆有掩泣者另有該校最高級學生一隊舉行長途演講歷經寳山·上海·南匯·川沙·昆連之各村落計程百餘里往返共三日忍飢奔走辛苦備嘗昨日該生等悉數返校當衆報告此行結果之圓滿并謂爲國效忠絶不知風塵之勞頓云 
　　天津甲　商　學校電（一）段　政府電　　　　生　國共憤千請執政嚴重交涉勿稍退讓以保國權天津甲種商業學校敎職員及全體學生七百五十六人同叩佳（二）致外交交部電（文同） 
[（十三）關於募捐之消息]  
　　總商會彙集捐欵撥交濟安會上海總商會因臨時濟安會發給工資需欵甚亟故將寗波外交後援會所助之六千六百元·及張效坤督辦所助之二千元一併撥交該會以便發給並通知工商學聯合會查照矣 
　　世界紅卍字會捐欵一千元派員來滬慰問北京世界紅卍字會中華總會素以救濟災患爲宗旨歷辦各項賑災以及東南東北各地戰事救護卓著在效滬案發生後該會即推派會監及卍字日日新聞社長萬闢幹事顧元良來滬慰問并隨帶捐欵一千元於昨日送交工商學聯合總會聞萬等在滬尙有數日勾留 
　　印刷工人聯合會募捐隊之近訊本埠印刷工人聯合會募捐隊共分十組於昨日十句鐘南京火車抵埠時該隊分兩組在北車站募捐一組募捐員烏家良張世德等携帶錢筒及捐條一本白旗一面上書援助工人字様又挾募捐啓一束該募捐員在月台欄口勸捐而車上來客慷慨爭輸頗稱踴躍該員以所捐錢數每人給一張收據募捐啓一張手續亦甚完備又有一組在票房後門口勸捐捐輸者亦不少 
　　學聯會募捐消息學生聯合會截至本日止已捐得救濟失業工人之欵達六萬六千元之譜已送總工會二萬八千餘元又昨日共捐得五千餘元送總工會五千元　　北京稅務專校電匯捐欵本埠工商學聯合會昨接北京稅務專校滬案後援會電云「元日由中國銀行匯申學生聯合會洋三千七百元專濟罷工之工人謹達」 
　　各界消息「上海錢業公會」錢業公會昨致總商會函云逕啟者（上略）兹據亨字利字貞字小同行合詞函稱本埠不幸發生五卅一案凡屬國民無不悲憤交集所有輟業工人爲日已久俯仰堪虞兹由亨利貞同人捐集銀一千二百八十八元爲苦力同胞聊資補助檢同捐簿一本送請轉交前來相應將送到捐欵及捐簿一併備函送請貴總商會即日轉交俾應急需並希先給總收據一紙以便轉發爲荷「五卅慘劇後之吳淞」吳淞罰濟大學中國公學及水産等各校學生至吳淞商會要求捐欵援助當經開會議决臨時捐洋二千元嗣後每星期洋二百元至交涉解决爲止故顧張兩會長連日召集各會董向本鎭各商舖捐募外並向滬寗鐵路機廠内各工人募足洋二千元於前日送交寳山學校聯合會以便轉送上海工商學聯合爲救濟工人之用「吳淞工界捐欵之踴躍」吳淞滬寗鐵路總機務處工人鑒於五卅慘劇罷工風潮日益擴大特發起募捐援助各工人慷慨輸將絶無難色本月八日已募得洋二百五十元當派代表持赴南巿親交學生聯合會籌欵處矣昨日又募到洋二百元交由寳山各界聯合會籌備處轉送與上海學生會又張華浜浚浦工程總局陳福良孔堯生兩君捐助罷工工人大洋五十元「南翔鎭華綸綢布號」南翔公學學生會昨接該鎭華綸綢布號函云逕啓者敝號新屋落成開始營業之際適值滬上發生慘案凡屬同胞莫不痛心良以事關國體危亡擊之是故各願犧牲力爭公理敝號逢此時會隱痛尤深除盡力推行國貨外特捐上洋二百元藉作工學界經濟上之援助乞希代轉上海學生會爲荷云云「滬西慈善團」法界肇周路天佑坊滬西慈善團爲援助罷工同胞起見特派該團設立之義校學生出發捐募其辦理情形已誌前報兹聞該團於前昨二日内又募得洋二百餘元業經送往上海學生聯合會收轉云「南巿水果同業」上海南巿水菓同業公會因鑒於南京路英捕開槍傷斃多人之慘案業經罷巿罷業罷課而交涉猶復遲緩情形同人激發天良各願盡力援助乃於昨日下午二時在南巿公會内召集全體同業特開緊急會議到者三十餘人由徐賢昌主席報告開會宗旨畢略謂自五卅慘案發生後商學工相繼罷業罷工罷課一致力爭同受鉅大之損失置私人之權利於不顧欲一雪此恥以爲斷惟工人方面統計罷業工人數已達三十萬有餘皆有一日不做一日不活之槪現在一星期毫無進益其將何以支持除本會同人前經量力捐助已彙送東區商聯合會轉交學生會實行援救外必須想一持久之法方爲妥善現在端節將近舊例向有聚餐之舉今日提議當此時局因苦所有本屆端節筵席之費一槪節省移助罷工工人維持生計之用雖屬杯水車薪亦足以稍盡國民之天職等語當即全體贊同乃即商議辦法遂由本會通告同業首先實行以爲之創然後推而廣之并勸告南巿各店舖一體舉行議至五時散會「玉泉池浴堂」法租界大馬路玉泉池浴堂内全體同人因鑒於五卅慘變同深義憤各工人等自願將汗血之資慨捐移助罷工工人即將所捐欵項送交法租界商業聯合會轉送工　界其函云敬啓者五卅慘變英　　　人　以致激成吾工商學界同深義憤相率罷巿停課以求公理之昭彰乃遷延旬日交涉尙無把握然國勢雖弱公道猶存不達目的當然不止同人雖不在罷巿之境内亦應盡國民一份子之天戳各自解囊捐得大洋二十九元小洋一百九十三角銅元五十千送請貴會核收轉交工學會聊以補助稍盡寸心伏祈亮鑒云云「法界商聯會」法租界商業聯合會昨日募到救濟工人捐欵如下裕豐二十元美華甡十元鄭仁榮十元日新盛三十元日新增三十元鎰康五元公平十元公和來五十元萬亨通五元隆興昌十元董洪茂五元瑞大五元大昌鹽棧六元馬聚盛十元徐欽雲二百元大成九記五元天吉堂五元本校日夜學生五元（五元以下之各捐戶略）「東北城商聯會」東北城商聯會募捐隊陳天生馮秋心李華順吳鳳翔夏震卿徐子鈞董國華夏錦龍經募方浜路縣基路各商店捐欵之第二報告計何恒昌裘天寳周益大大昌恊童涵春景福以上每家均助二十元馮秋心十五元泰豐東來升振大昌李鼎和顧祥茂王大有恒孚東來信恒豐祥德記以上各十元協順祥美華利來泰當恒孚同人以上各六元恊大昌戴春林龍記老三益周宏來二妙堂紹記大慶祥吳良材許惟記董華昇寳源祥曹素功義成泰二妙堂友記月中桂華成興以上各五元周同興永裕祥源興祥張益記乾泰興董恒昌戴春林堯記文益野茡薺戴春林正記以上各四元同興祥乾昌聚源盛戴春林蔣記朱隆興泰成謝長成詹大有成記姚永順華明戴春林仲記以上各三元（以下從略）統共計五百九十四元三十二角 
　　敎育局長查究假冒學生募捐上海縣敎育局局長李頌唐以本邑各學校學生分投募捐援助罷業工人係屬友愛同胞熱心扶助殊屬可嘉不料近日發現假冒學生募捐之事極應嚴辦除派員密行查察外並函各學校聯合會提議取締防弊之法以維公益 
　　學生會通告停止募捐上海學生聯合會昨日函致各校學生會云啓者兹據上海工商學聯合會委員會議决自即日起停止各馬路沿途募捐相應函達請即通知貴校同學全體查照云云 
　　各學校消息「東華大學」東華大學學生會自五卅慘劇發生以來對於救濟罷工工人等事積極進行現已學生膳餘三百元交與工商學聯合會轉给工會「巿北公學」巿北公學敎職員學生以失業工人急待救濟特組織募捐委員會業由敎職員先行認捐二百餘元各部學生亦正在分投勸募惟不向外界募捐一俟集有成數即當彙送工商學聯合會云「紹興同鄕會第一」二三校」紹興七縣旅滬同鄕會第一二三校學生感於五卅慘案發生後罷工人數日益增多特於六月九日起開始募捐聞前數日除在校師生自行捐助外再由各生向家長請求捐助聞已募得　八十餘元彙交學生會接濟工人云 
[（十四）調查華界日警]  
　　保衛團調查華界日警之訓令上寳兩縣閘北保衛團昨發訓令云案准江蘇交涉公署函開關於日警駐紥六三花園一事前准淞滬警察廳函知即經向日本總領事交涉撤回并電陳外交部在案兹奉外交部十日電開四日電悉日警駐紥六三花園即經照請撤退六日會晤據稱未接報告日領派警駐紥諒係保護日僑如無危險當必撤退等因當告以如即電日领事撤退日警本部當電地方加意保護該處日僑渠允俟查明後辦理此項日警已否撤退華界能否充分保護外僑希查照電復等因奉此除函致淞滬警察廳查復外相應函達貴團請煩查明見復以便轉呈等因准此除分令外合行令仰團詳確查明境内有無日警日兵駐紥尅日呈復以憑彙案核復此令 
[（十五）其他雜訊]  
　　日領請護送糧食日本駐滬領事前日赴淞滬警察廳會晤常之英廳長報告自滬地發生慘案以來閘北一帶日本僑民糧食近將斷絶現有本領事署在租界上購得食米二十餘石並煤炭等物急欲送往閘北接濟貴廳可否負保護之責否則由本署遣派海軍陸戰隊護送请示辦理云云常氏當允函復該領辭别而返常氏於昨立派駱科員赴學生聯合會向劉一清等接洽報告前情並商議該項糧食護送辦法 
　　學生調查商貨之勸止南巿董家渡一帶商店昨日某校學生多人分赴各商店調查某某等貨并勸諭各店絶止交易當爲該處天主堂保衛團得悉因恐如此辦法學商難免發生衝突以故派令團員立赴學生會接洽報告前情并請議决妥善辦法通告各學生免生枝節云 
[今日公廨開審上大文大學生]  
　　此次滬上風潮最初爲慘殺顧正紅而起繼因普陀路捕房拘押救助工人之「上大」「文大」學生而激成南京路之慘劇現「五卅」「六一」諸被押之學生工人已次第審决無罪釋放而最初被捕　「上大」「文大」五學生亦由公廨通知於今日及十七十九三日開審聞各該校已 
 
 

Page 12

 
 
1;第一萬八千七百八十二號;中華民國十四年 西曆一千九百二十五年六月十五號
星期一 * *　　聘定律師預備到堂辯護面上海學生聯合會亦請有律師出爲義務辦護云 
[蔣保釐願爲文治學生辯護]  
　　文治大學學生謝玉樹·施文定於上月二十三日爲募捐救濟工人事首先被捕後經判保釋放前日公廨通知二生定十五·十七·十九·三日到案復寄上海學生聯合總會法律委員會義務律師蔣保釐聞訊後爲愛護被誣同胞·保障人權起見昨午快郵馳函該校兩生聲述臨期復審願爲出庭義務辯護原函云逕啓者兩君熱心愛國致干咎戾鄙人同屬國民曷勝欽佩鄙人深願義務辯護請於今晚或明日駕臨舍間詳述案情可也（下略） 
[關於漢口慘案之來往電]  
　　漢口總商會電告漢案狀况自漢口慘案發生後滬總商會虞會長曾電漢口總商會詢問詳情昨接漢口總商會來電云總商會鑒文電敬悉本埠眞晚英界新昌里附近突然起閧英商團開槍死華人六傷十餘人死日人一傷數十人經我軍至英界彈壓秩序慰定現在各項營業均照常其詳細情形俟查明後再行奉達承注特復漢口總商會元 
　　大同大學學生會代電各報館轉全國父老兄弟姊妹均鑒此次慘劇發生全國震怒可知人心尙在國事可爲而一波未平一波又起漢口學工爲滬案游行復被英捕槍殺其野蠻殘暴侮辱華人無所不用其極此而不爭寗有噍類凡我手綰兵符責司保衛者宜如何爲民防護爲國干城而彼湖北督軍蕭耀南者始則謂愛國游行爲流氓暴動再則謂危及外人財産者格殺勿論可知彼祇知有外人不知有國家祇知有外人財産不知有國人性命如此一意媚外之徒安能容其在大好河山之内爲此大聲疾呼以行天討尙祈羣起驅逐以警官邪而救民命迫切陳辭伏希公鑒大同大學學生會叩删　 
　　各學校敎職員聯合會電漢口總商會轉各法團公鑒報載漢口英兵槍殺巿民多人蠻横無道深爲悲憤政府已嚴重抗議我等應出全力爲其後盾以保國權而伸公道上海各學校敎職員聯合會寒 
　　工商互助會致漢口商會電工商互助會昨致漢口總商會電云滬案發生全國慨憤乃漢口又發生槍殺同胞殊屬令人髮指務懇詳示慘情及死傷人數俾一併提出抗議敝會願作後盾工商互助會叩鹽 
　　湖北九江兩路商聯會電北京外交部鑒漢口英捕射放機槍慘擊工人學生死傷甚夥滬波未平漢潮又起似此泯滅人道殘忍害理一再屠戮肆無顧忌具見有意挑釁我民何辜横遭慘酷迅望嚴重交涉務達圓滿目的敝會等團體誓以死力爲後盾臨電不勝涕泣待命之至 
　　東北城商聯會電學生聯合會鑒漢埠突於眞日發生英捕槍轟同胞死傷甚衆當此滬案未結漢案又起足見存心破壞有意挑衅若不嚴抗何以處後爲　弗摧終使爲蛇吾民恐無噍類矣唇亡幽寒　兎死狐怨凡屬國人莫不披髮欲狂寗爲玉碎不圖瓦全蓋世有犧牲而後有幸福幸福常有犧牲不常有是以敝會全體商民一致堅心毅力誓作後盾除分電貴省當道請爲戮力抗議外特請就近敦促主管機關嚴重交涉以爭國光而平衆憤謹電 
　　漢交涉員覆東北城商聯會電急送上海東北城商業聯合會鑒漢埠蒸日因太古苦力起糖肇釁眞晚羣衆在大智門英租界大閧毁壞日商門面數間傷日商數人死一人英防禦軍隊開槍擊斃華人七名傷十一名並傷華警二名現由本署詳查已禀承部省先向英領提出抗議矣胡鈞敬覆元印 
[總商會墊欵之有着]  
　　部令紙烟捐總局撥還 
　　本埠總商會前爲上海何護軍使借墊軍餉迄未歸還迭呈政府籌撥兹據北京快信財政部於八日特備公函致全國烟酒事務署姚督辦略以上海總商會借墊前松滬護軍使軍餉九萬八千元應請轉令上海紙烟捐總局迅速設法尅日撥還 
[縣議會二次臨時會昨日閉會]  
　　上海縣議事會於本月四日起續開第二次臨時會十日按日討論十四年度預算案曁其他各種要案至昨日止已滿十日所有十四年度預算案初讀會完全通過其他各案亦已通過現正交與書記科趕繕報告並油印裝訂成册以備提交大會討論自今日起休會四日定於十九日接開大會云 
[盧宣撫使關懷民食之批示]  
　　本埠淞滬維持全國糧食會昨接蘇皖宣撫使兼辦江蘇軍務善後事宜公署第二○二號批示云原具呈人淞滬維持全國糧食會代電米價昻貴請飭取締奸商限制定價由批云寡代電悉已通飭各屬一體照案嚴切查禁私運矣仰即知照此批六月十日 
[王銓運續請省長查究毁物鄕人]  
　　上海縣議會議員王仼運爲引翔鄕民聚衆毁物一案昨呈江蘇鄭省長文云爲攝影打搶損失物件呈請鑒核嚴令移送究辦事竊銓運等爲抵制推放租界振興巿面起見公呈滬北工巡捐局請築鄕道鄕經董周文勳出爲反對組織里道恊會勾結無賴邢谷香等於五月十七日開會指使鄕愚奚福祥·陸坤咸等百數十人雜以匪類各持器械擁至銓運家中將門窓器具盡行搗毁並搶去小皮箱等雜物當開會時五區四分署井署員有人見亦在塌事後未見拘拿兇犯顯有知情故縱情弊若以銓運呈請築路爲非自有官廳懲戒該經董不應恃衆脅迫而警署更不應置之不理也前經據情電呈察核奉令飭縣查復核辦奈至今多日未見動靜而該經董周文勳等聲勢浩大依然法外逍遥致銓運無家可歸實屬暗無天日不得已將打搶損失器具等攝影用再呈請省長恩鑒查勘勒令警廳縣知事將各該犯一併提送司法署懲辦以儆兇蠻而正風化不勝迫切待命之至謹呈江蘇省長鄭 
[南北捲烟業會今日開會]  
　　上海南北捲烟業聯合會爲討論捲烟特稅局變更納稅辦法影　營　事决定本月十五日（即今日）下午二時座西門外方浜橋　江公所　　　同業緊急大會討論救濟方法並由該會分發通告請各同業　　蒞會公同討論進行方法 
[寳裕里之劫案]  
　　向爲變戲法之周杏泉家住法租界菜巿街寳裕里第一百十三號於日前晚上突來盜匪一名冒充某公館之僕人請周至某公館内變戲法並付定洋一元周信以爲眞率夥將應用器具等担挑出外爲時未久即來盜匪五六人入内搶刦去現洋飾物共值洋一千餘元而逃並戮傷事主浦宗氏嗣周與夥因找尋該公館無着回家始知受愚被盜搶刦當即報告捕房飭探查勘一週後並拘獲嫌疑人薛小弟一名帶入捕房前日解送法公堂原告由其妻吳氏投訴當時被搶情形詰之薛小弟供民人與原告係屬鄰居搶刦之事毫不知情請求明察中西讞員判以查得被告雖無證據惟並無營業亦非善類着驅逐出境一年　 
[浦東工商船業聯合會之成立會]  
　　浦東工商船業聯合會於昨日下午二時開成立會計到三百餘人公推推吳少林爲臨時主席宣布開會宗旨次推舉職員當公推吳少林爲正會長陳萬福·周德豐·爲副會長滕作舟爲文牘李青林爲書記王作朋·曹舜卿·徐有才·楊茂松·陳義康·阮自穆·吳步洲·章筱亭·江如成·等爲會董練守柏爲交際主任周志鈞·　世權·沈同卿·陳寳琛·孫志同·陸生蘭·韋門興·等爲交際員調查主任徐萬福調查員宗有桃·姜開山·王寳仁·桂芳·王登高庶務張必發次會董演說勉大家熱心做去次來賓法大盧開生君演說工商船業之利害關係衆鼓掌至四時許散會一時加入會員者頗爲踴躍 
[自縊男屍之相騐]  
　　廿三鋪地甲姚鴻昨日投上海地檢廳禀稱豐記碼頭裏街海神廟附近坑厠内前晚有一無名男子自縊身死據附近人等稱係瘋顚乞丐奉一區警署令飭查無家屬爲此請求相騐奉諭委派盧檢察官等蒞場騐明該屍年約四十餘歲衣衫襤褸周身無傷委係自缢而死塡格拍照判由堂收殮候屬認領 
[招領迷路幼孩]  
　　幼孩李阿紅十一歲江灣人衣芝　布衫　穿鞋無　和尙頭昨在寳山路迷途由崗警帶入五區警署訊詰一過據稱其毋在滬城邑廟豫園朱姓家帮傭判令留署待家屬認領 
[私設賣土機關之罰緩]  
　　法捕房捕頭於前日偵悉有人在界内老北門外私設鴻泰土棧當即帶同包探等至該處抄出烟土數十磅當即連同土主張應金一併帶入捕房諭令張交保昨日傳至法公堂請究先由捕頭禀明前情詰之張供認私賣不諱中西官判張罰洋四百元充公烟土没收 
[振業銀行探案又訊一次]  
　　中法振業銀行清理員員龐納富前延律師代表投公堂控上海分行經理鄭仄塵舞弊一案昨又傳訊被告由達商律師稱此案曾經奉諭登報傳證人到案質訉迄今日久並無有人來案作證據原告方面所稱各詞係推想之言並無確切證據况理賬員之報告亦未證明被告之錯致於原告告龐納富自接北京總行來電清理後即至被告處聲明當時並未將電文交與被告閱看是以被告拒絶後被告自己接得北京總行來電後即停止辦事並無不合求請明察中西官判退去聽候再核 
[刦案嫌疑人尙在偵查中]  
　　總巡捕房中西探員前在東唐家弄二百六十號屋内拘獲雲際虹雲金堅·林錦章·潘筠·林宗成·駱霆夫·李金國·及婦人雲秦氏等搜出手槍子彈解由公共公廨押候查明訊究已誌本報兹出承辦此案之探長李星福·探目謝水泉·包探王金壽等查得兩　　林錦章駱健夫等四名曾於上月十六號犯持械糾黨夥刦開封路協昌愛爾近路洽盛兩米店兩洋五百八十元連日向该犯等詰問口供一俟偵查終結即須解請公廨訉辦 
[竊犯圖逃之察破]  
　　海門人尹阿金於前日下午七句餘鐘潛入滬西同孚路二百五十六號門牌王海帆家内竊得鈔票九百元銀元五十元小銀角二十餘枚携贓逃出被包探馬宗來與西探亨利查見將尹拘入新閘捕房收押詎尹在押所内乘隙將鐵毁壞希圖脫逃經巡捕察破嚴行制止一面禀明捕房着仍押候解請公堂訉辦 
[警廳招領迷路少婦傳單]  
　　淞滬警察廳今收有少婦一口姓名周錢氏年十七歲住址浦東周家宅黄圓面孔衣服白布單褂馬蟻布單褲藍布襪黑布鞋梳盤頭於六月十四日到廳留置於新普育堂特印發傳單如有親屬知悉此婦情形者速即前往認領勿悞　 
[跳電車受傷之咎由自取]  
　　華商電車公司之三十四號電車前晚七點餘鐘時由老西門開駛至大南門外白漾弄口地方有一年約三十歲左右形似工人之某甲先在車後私宕迨瞥見一百十號賣票人由前面走來情虚跳下以致跌仆於地頃刻不省人事口吐鮮血適有坐在頭等室内之乘客（内地自來水公司職員沈某）目覩情狀車即停頓經司機人等帮同救護已經神志昏迷由崗警到來除記錄賣票人之銅牌號碼回報警所外當由該公司職員代爲車送至新普育堂醫治聞受傷過重恐有性命之危云 
[來函閘北保衛團來函]  
　　逕啟者本日貴報所載「經濟後援會宣言」有閘北保衛團團總王彬彦發起云云查該會係閘北慈善團發起曾登報廣告本團對於此事並未與聞特此具函請爲更正爲荷上寳兩縣閘北保衛團隊六月十四日 
專件 
[美國在中國之領事裁判權（續）陳御]  
　　（AmericanExtrateritorialRightsinChinaA） 
限制另行營業之合同外國行號之在中國營業者其聘僱職員之合同中每規定倘該職員日後除退或因故退職則於一定之期間及區域内不准受他人之聘僱從事於同様之營業此即所謂限制另行營業之合同也按照昔日習惯法此種合同乃限制個人營業或擇業之自由權於法律上應作無效然近世法庭以爲應辨别其限制之是否合乎理由以定合同之有效與否其合乎理由與否即視其合同上規定限制期間之久暫與區域之泛狹而定倘限制期間太長或爲永久限制則當然不生效力反之倘規定被聘僱之職員於合同期滿後二年以内不得在中國或在僱用之行號有分行之地點從事於同様之營業則法庭當認爲合理而有效並已有前例可據矣 
　　營造匠之執管産業權美國可倫比亞法律規定營造匠遇必要時可有執管他人産業之權此法律現可施行於中國按照此律凡包造房屋或轉包之人如不能按照合同收取造價倘曾於建築未竣時或工竣後三個月内星請法庭備案則有權可執管其所建造或修理之房屋 
　　房主與租戶美國可倫比亞法律有房主與租戶條文之規定其否施用於中國雖未見明文然在中國之美國法庭常採用之按照此律自租戶始租之日起至租金到期後三個月之内如租戶有拖欠租金之事房主有權可將租戶之家具什物扣留作抵此種權利可於呈報訴訟後由法庭發封而得之或於審判後再執行亦可轉運人得負有限之責任在中國之美國法庭嘗判理二案對於轉運人怠誤之責任及控訴轉運人之合法期間定爲有限其第一案法庭判定轉運人對於其所出提貨單之責任得以每噸貨賠償洋五百元爲限原告不服此判引據美國國會某項决議以爲申辯法庭答覆曰「國會决議謂轉運人接受貨物自美國國内轉運至接近之外國境内倘有損失應負賠償全價之責任此决議本法庭並非置之不顧惟决議中「接近」二字之意義無論如何廣泛總含有毘鄰之意思中國與美國遠隔太平洋决不能稱爲「接近」倘欲以中美二國爲接近本法庭須得上級法庭之說明而後可」其第二案被告「即轉運人」在其提貨單上載明下列句語「倘旣在碼頭提取貨物而於提取之前並無正式書函之通知則此後如有損失之要求本轉運人不負責任於上項正式書函通知之後如有糾葛應於三個月之内提出控訴倘在三個月以後本轉運人不負賠償之責」而此案原告之提出控訴已在書函通知三個月以後被告辨稱此控案不能成立因其提貨單上之句語應可發生效力法庭雖以爲控訴轉運人之合法期間應爲有限然認三個月之期間爲太短故不准被告之辨訴 
　　藥物之銷售於中國一九一五年三月三日美國國會議决「取締在中國租界内設立藥房與銷售毒藥之規章」此規章載明凡美國國籍之人如未領有執照而在中國設立藥房銷售化學藥物即爲犯法凡美國人民或行號如指使無執照之人配製藥劑則指使者亦爲犯法此項執照凡欲設立藥房或經營配藥職業之個人或行號可向領事署作合法之呈請而得之 
　　上項規章同時取締銷售毒藥或危險之藥品並規定毒藥之包裝法與其瓶様及瓶上之籖條等等凡有違犯此規章者應罰金五十元以上一百元以下或拘禁一月以上六十日以下（第六章完） 
 
 

Page 13

 
 
1;第一萬八千七百八十二號;中華民國十四年 西曆一千九百二十五年六月十五號
星期一 * *敎育消息 
[要聞]  
　　江蘇省校敎職員聯合會大會記（依）　　江蘇全省省立學校敎職員聯合會於昨日（十三日）下午在南京省敎育分會開會到各校敎員百餘人推金金崇如爲主席金君報告籌備本會經過情形畢討論會章微有修改通過當場選定金崇如·馬客談·王伯秋·馮順伯·曹潄逸·彭敏伯·劉伯昌·金書樵·陳希東·趙吉士·蔣協丞九君爲理事繼茶點攝影關於討論事件明日再議（附錄）「江蘇省校敎職員聯合會簡章」（一）定名本會定名爲江蘇省校敎職員聯合會（二）宗旨本會以聯絡情誼研究學術改進敎育爲宗旨（三）會員凡江蘇全省立學校敎職員皆爲本會會員（四）組織本便設理事會置理事十一人處理本會會務由常會中選舉之任期一年連舉得連任理事會置理事長副理事長各一人由理事中互選之任期與理事同理事會辦事細則由理事會自定之（五）會務本會會務如左（一）傳播敎育重要消息（二）舉行聯絡情誼事項（三）辦理研究學術刊物（四）執行改進敎育建議（六）會期本會開會分左列三種（一）常會每年一次於每年五月内舉行之如各校全體敎員不得赴曾時得推代表出席先期通知本會（二）臨時會遇有必要時臨時召集之（三）理事會由理事長召集之（七）費本會會費分左列二種（一）常年費每人年納大洋二角（二）臨時費遇有必要時臨時徵收之（八）會址本會會址暫設南京省敎育會分事務所（九）附則本簡章如有未盡事宜得提出常會修改之 
[蘇常道童子軍露宿昨日閉幕]  
　　江蘇蘇常道童子軍第一次聯合露宿自十二日起在無錫東大池舉行三日昨已告終兹將情形續誌於下 
[（一）第三日之槪况]  
　　蘇常道聯合露宿之第一日白日麗空各團精神抖擻第二日風雲密佈一若上天垂愛吾人使各團咸享凉快之福孰料昨第三日清晨風雨交加而童子軍却歌笑於帳營之中毫無忽遽之色童子軍之眞精神即此可以覘之七時後雨少止各團從容整理行裝片時營城均收拾凈盡中以江隂女高·無錫第一團·第二十一團等尤爲可取九時錫邑童子軍假工商中學開歡迎大會並由該邑童子軍聯合會會長蔣辛二羣歡宴評判員及各縣領袖代表此次露宿雖屬創舉顧其精神之團結成績之優異辦事之熱誠紀律之嚴明各方莫不贊揚有加希望無窮焉 
[（二）各項比賽之成績]  
　　○城巿觀察○救護 
　　（一）蔣純濬常熟一團七○分（一）蔣伊文六十八分 
　　（二）奚永林同上六七分（二）薛佩瑛六十七分 
　　（三）潘永湘江隂一高六五分（三）王玉英六十一分 
　　（四）金琴堂江隂澄翰六五分 
　　（五）殷之鵬江隂公四六二分 
　　○自由車比快時間○包紮 
　　（一）徐民彝江隂一高二十分三十秒（一）王玉英八十二分（二）蔣純溥當熟一團二十二分又三分之一（二）陳雪莉七十八分（三）崔鍾琦如臯混合團二十二分又二分之一（三）錢壽齊七十七分（四）蔣辛根無錫經正二十四分 
　　觀察記憶（女童子軍比賽與賽者僅江隂一團）幼童團游戲比賽（與赛者僅江隂巿七一團）（一）蔣伊文五十六分江隂巿七幼童團名稱襲營刦寨九十九分（二）薛佩瑛五十分 
　　（三）王玉英四十八分 
　　○五十碼自由式游泳比賽（在東池舉行） 
　　（一）任宗明無錫二十六團時間一分四十五秒 
　　（二）吳永杰江隂公四團時間一分五十五秒 
　　（三）薛厚仁江隂一高團時間二分 
　　（四）謝春蕊如臯混合團時間二分十秒 
　　○昏夜尋路（距離五華里） 
　　（一）王琪常熟一高 
　　（二）錢南雲江隂澄翰 
　　○露營生活 
　　團别佈置清潔烹飪早操紀律收捨平均分數（一）江隂女高九○九四八○七○八二八三八三（二）江隂一高八四八二八二六二七二七五七六（三）江隂公四七三七五七○七四七二七八七三（四）無錫十六團八一八三七五六二七○七○七三（五）江隂君永幼七三七二七五六二七五七八七二（六）童團 
　　（七）江隂澄翰七○七五七○六八七二七○七一（八）常熟一團七四七二八○六五七○六○七○（九）無錫一團六六七○七五六五七二七○六九（十）無錫二十一團六五七○七○六五七五七二六九（十一）常熟四團七四七○七五六八六五六○六八（十二）如臯混合團六一六三六五六八七八七四六八（十三）無錫二十五團六七七一七○七○七○四八六六（十四）無錫七團六二六八七○六○六八四八六二（十五）無錫二十六團七○七三七五六五六○三○六二○歡呼歌唱 
　　（一）江隂巿七幼童團八七分 
　　（二）無錫二十一團八一分 
　　（三）江隂公四團七七分 
　　（四）江隂一高團七七分 
　　（五）江隂女高團七四分 
　　（六）常熟一高團七○分 
　　（七）常熟四團六八分 
　　（八）無錫二十六團六八分 
　　（九）江隂澄翰六七分 
　　（十）無錫二十五團五八分 
[（三）各童團之表演]  
　　各縣童子軍自駐紮營地後動作均能按照作息時間表進行精神皆極飽滿前日天氣之熱參觀營地者極踴躍昨日（十三日）氣候較凉男女來賓至營地者更形擁擠而尤以參觀女童子軍營帳者爲最多上午爲女童子軍及幼童團比賽下午二時爲各團表演江隂公四團之軍棍操無錫二十五團之脫戰拳純熟可觀江隂一團之測量繪圖精詳無錫二十一團之西文雙旗成續甚佳江隂君永幼童團之表情唱歌動作活潑聲調悠揚全塲掌聲不絶倍受歡迎 
[（四）舉火之盛况]  
　　第一日詳情此次露宿每晚八時半必舉行舉火舉火時各團表演游戲·歡呼·歌唱等事以增進露宿之興趣而表揚活潑之精神昨晚（十二日）八時半開始舉火生火處在草地中央全體童子軍及來賓環坐四周（人數約六百餘人）是晚表演者有常熟四團無錫經正·二高江隂·澄翰·君永·女高等團各團於火光熊熊之中且歌且唱興趣盎然其中尤以江隂君永幼童團之歌唱及餘興時南洋大學附小童子軍團之歡呼駱志聖君之獨唱美國土歌爲最受全場歡迎十時散會歸營沿途歌聲不絶掌聲如雷可謂極愉快之至 
　　第二日情形江蘇蘇常道屬童子軍聯合露宿第二日晚繼續舉行野火童子軍之活潑愉快更駕第一日而上之其中以江隂巿七幼童團之歌舞無錫二十一團之道情演唱誠令人如入神飢之境其他表演美不勝收更益以上海兩江女體師校長陸禮華女士之舞蹈省總敎練薛嘘雲君留聲口技滬海道省副總敎練沈同一君之龍鍾老婦蔣漢槎君之七弦琴抑揚頓挫恍若仙曲而陸童子軍外又加入福建集美學校海童子軍海陸聯歡誠不可多得之機會也 
[（五）昏夜尋路之情形]  
　　昏夜尋路比賽於十三晚九時後舉行最爲艱難由培之學校出發共走五華里結果第一王琪（常熟一高）第二錢南雲（江隂澄翰）兹將昏夜尋路之設計錄下近自滬地慘案發生後國内憤懣不平之氣已臻極點故一般偵探家咸努力從事偵探略盡國民之責任現由偵探機關搜集各項偵探材料後派人報告國民外交後援會復由後援會妥擬辦法爲鄭重起見即派原人面呈外交當局惟該案非常重大往來文件及證據等易被宵小賣國者所竊取中途歷經艱難方達目的中國於萬刦不復中猶獲一綫生　亦云幸矣至比賽情形童子軍先自出發地按圖尋路中經若干挫折至假設之外交後援曾交換秘密文件會地預懸紅燈一　以作表誌旣折至假設之外交當局駐在地（亦懸紅燈一盡由當局收去秘件至評判員處默出該件語句無誤而時間最快者爲優勝云（附後援會致外長書）敬啟者此次滬案嚴重敝會現已探獲該案鎭證附奉左右藉作交涉時之一助此上外交總長台鑒國民外交後援會啟六月十三日 
[蘇敎廳處理七師風潮之辦法]  
　　江蘇省立第七師範學校校長馬策因經費困難向省廳呈請辭職該校學生聞訉後發生迎拒械鬭風潮即經敎育廳派蘇視學馳往澈查並責令馬校長尅日回校主持不准辭職馬校長奉令後復到省面陳無法維持仍懇辭職旋蘇視學亦回省面詳往查該校風潮情形刻蔣廳長已電令馬校長云面呈均悉此案並據省視學蘇簡而稱該校因無人主持學生意見紛岐敎職員亦多離校一時殊難回復原狀等語現距暑假已近該校現狀若此應即提前放假兹電徐海道于道尹並滙銀六百元作爲發遠學生膳費之用每人二元令其尅日回里其餘校務仍應責成該校長回校主持除代電並呈報省長核示外仰遵照 
[雜訊儀徵]  
　　理科研究會對於暑期講習會之建議 
　　儀徵理科研究會昨致江蘇省敎育會附設之理科研究會函云執事先生偉鑒刻閱報章知貴會有各縣理科研究會聯合會之提倡并有暑期講習之籌備佩甚慰甚聯合會成立在何時未曾規定鄙意以開成立會日期即在寗城暑期講習期間會所亦在寗城較爲便利此第一之貢獻又暑期講習之規程曾印行否鄙意以各縣理科研究會中宜各推選理科敎師前往聽講所需費用得在理科設備費項下支給宜規定在規程以内使各縣都有人來聽講藉以促成聯合會之進行此敝會第二之貢獻以上聯合會章程及暑期講習規程如已印就并盼擲寄一份匆此上達即頌公安 
[松江巿敎育會舉行學生會試]  
　　昨日（十三日）下午松巿公私立校二十餘校三四年級學生一百八十餘人在城内巿立第三第五兩校舉行會試國語題由縣三科顧科長敎局婚局長擬發算術題由縣一高校錢校長及倪縣視學擬發當塲由金鈍庵廖寳善監試試卷請吳次石錢魯詹評閱四年級生第一名由會長朱萃給予銀盾其他各名次亦分别給予實物奬品以示鼓勵 
本埠 
[新捲烟總辦王幼卿來滬就職]  
　　新捲烟稅總辦王幼卿前日由北京抵寗轉滬寗車來滬定明日（十六日）就職總局在法界霞飛路前陶局長在京未能回滬由局員辦理交代王氏丵對於該局大致有兩點須解决辦法方可維持期地位（一）該局欠中國銀行團借欵須有償還之擔保（二）捲烟稅與捲烟特稅性質不同前者爲國家稅後者爲各省特稅取以補助敎育費者近來各烟公司因各省特稅抽百分之二十價值增高不易推銷故對於國家之捲烟稅有意緩納如欲整頓須將兩稅分别界限方可照預算收入否則一方銀行團追索舊債一方收入無把握即陷於無辦法之境云（明） 
 [P四團體合組暑校籌備之進行> 
　　省敎育會中華職敎育社東南大學及理科研究會合組暑期學校在南京舉行屢誌本報兹悉該校已籌備就緒各組學程數十敎員均國内名流如該校敎授秉志陸志韋汪典存陳　玄及前西北大學校長傅銅前敎部秘書長盧錫榮及朱經農方東美孟憲承等均已接洽妥貼云 
[集美海童子軍致謝各校招待]  
　　厦門集美學校海童子軍敎練顧拯來張君一致函本埠各界云此次敝艦抵滬荷蒙招待優渥復辱賜以訓言隆情盛意銘感無旣昨日怱促啟椗未及趨詣辭謝良深抱歉此後尙乞不吝指示俾匡不逮無任盼禱 
 
 

Page 14

 
 
1;第一萬八千七百八十二號;中華民國十四年 西曆一千九百二十五年六月十五號
星期一 * *商業巿况 
[大條銀及國外滙兌行巿]  
　　昨日星期日大條銀來電近遠期均縮一二五計近期掛三十一辦士六二五遠期掛三十一辦士五六二五花旗滙兌開收盤及銀價均係勿動惟日美大三七五改掛四十一元日英大一八七五改掛一先令八辦士一二五銀行滙價均無巿况 
[星期日外棉堅定]  
　　昨日星日本埠期現紗花無巿美棉消息七月其漲十八磅音十月期漲二十磅　音十二月期漲二十二磅音一月期漲二十磅音三月期漲十八磅音現貨漲十五磅音英棉七月期跌六點十月期跌九點現貨跌四點印棉孟加拉漲二羅比奥姆辣漲三羅比白羅溪漲二羅比 
[上週紗花平穩]  
　　上週期紗期棉因交易所全週停巿未有巿况現紗方面週末本紗有七百餘包交易巿價略漲公會現棉廠商微有進胃海外紗花漲跌靡定兹列表於左 
[最高價最低價差額]  
　　三品本月期三二四·七三○七·一一七·六元 
　　美棉現貨二四四三二三五五八八磅音 
　　英棉現貨一三五七一三一八三九點 
　　孟加拉三七五三六七八羅比 
　　奥姆辣三九二三八二一○羅比 
　　白羅溪四四六四三九七羅比 
[罷巿中之週間紛巿]  
　　客帮需粉甚殷··近期仍有抛成··價均激漲 
　　本埠麵粉交易所自五卅案發生銀錢兩業停止收解後期粉巿場即行停止開拍藉與各業取一致行動麵粉期貨殊無巿面之可言本街現粉因各業停頓雖點心店稍有需要亦祇零星交易巿况甚形沈寂查京津等處注重麵食平日天津一埠日需麵粉四五萬包全賴滬埠運往接濟故期粉津銷最巨咸認京津帮爲實銷帮自滬埠軍輸停頓後京津等處存粉日薄需要益殷客帮紛向粉廠搜羅現期粉爲數計有十餘萬包五月份紅成單抛成亦不弱所有抛成之本月份期粉業經理事會議定二十五日結價交割作價一層亦由粉公會邀集各廠商一再討論聞已二兩二錢爲標凖至中外現粉巿價（神戶）上週粉價較前週約跌日金八分（本街）紅藍車與綠兵船兩牌巿價均較前週漲起五分兹將上週中各客帮與各廠商非正式做開之近期巿盤分類略述於下 
　　本月份本月份期粉在交易所未停以前津帮與南洋帮抛進較巨自粉巿停止後津帮等因需要之故紛向各粉廠搜羅現粉共計抛成十餘萬包巿價紅藍車與綠兵船均開二兩四錢如意牌二兩三錢五分半雜牌二兩三錢七分長豐等牌二兩三錢二分現粉由招商與三北兩公司輪船運往天津一埠計有五六萬包福建與香港亦有一萬數千包云 
　　五月份本埠交易所開拍期粉之期尙渺不可接而津閩等帮對於五月份紅成單均甚注意上週末五月份紅成單共共計抛成有一萬餘包價爲二兩二錢四分半 
[上週糖巿現貨交易甚暢巿價堅漲]  
　　上週糖巿自五卅案發生後期貨未見成交而現貨交易因内地帮辦貨甚爲暢達車糖又有明華廠開出交易仍有花色貨號家成交甚多本棧亦得照常出貨惟出口各帮因報關行堅决停巿未見成交東廠如横濱明治明華兩廠大里大正神戶鹽水港等廠均有巨額開出因行家吸胃踴躍價格自十一元四角漲至十一元八角及十二元二角成交總額計達十二萬五千包以横濱之明治明華兩廠爲最多計有六萬包開開出行盤三温半最小價爲六兩四錢五後因現貨劃過六兩九錢故即升至六兩五錢及六兩五錢五餘貨如古巴赤五兩六錢上雅赤六兩中砂白五兩八錢五廣冰八兩二錢黄岡青四兩二錢小吕青一號五兩作錢二號五兩六錢三號五兩一錢五云 
　　糖行公會劃糖交劃向在隂曆月终舉行刻因轉瞬即屆而銀錢兩業仍不能恢復原狀是以於前日（十三）議决待各業開巿時舉行如月終尙在罷巿期中交割暫行停止云 
 
 

Page 15

 
 
1;第一萬八千七百八十二號;中華民國十四年 西曆一千九百二十五年六月十五號
星期一 * *本埠增刋 
[天氣預報]  
　　徐家匯天文台昨日 
　　下午四時三十分氣 
　　象預報云天隂明 
　　日或可轉晴九州 
　　琉球之間有旋風 
　　台灣海峽以北有稍 
　　强之北風又昨日 
　　下午三時前二十四 
　　時内本埠氣温最 
　　高七一·六最低六 
　　八·六去年同日 
　　最高八七·一最低 
　　五八·五 
[出發演講應注意之點] [  汪龍超]  
　　愚忱所及以演講爲救國之簡而易舉良法故服務於此將十四寒暑近悉各界演講轉體有出發赴内地鄕村演講之盛舉姑以十四載所得所謂經驗者供獻各界以利進行或不止此各點如下（一）服裝以樸素爲宜足爲風塵日露之侵掠蓋奔走鄕村間實以土布爲最合倘用絲織非不應用且易受人之指摘（二）態度與各界交接不論何事皆忍耐謙和爲主則萬事無阻（三）講辭内地演講又有城巿鄕村之分皆因人民之程度峏别故講辭務必通俗則聽者易於明瞭如多用新名詞在講者慷慨陳詞精疲力竭在聽者不知能明十之三四否故用新名詞須先將新名詞解釋然後方可總之此種演講應以廳衆爲主體而定（四）地點演講地點以公共講宇塲所或曠地及街道之寛處但以不阻交通及承凉處爲宜如阻交通不僅聽者不安心且有害地方秩序（五）時問演講如在露天其時間多不可過二小時如過二小時則寗易地再講因聽衆站立時久精神必疲多有厭聽他去者（六）講稿内地演講以國恥歷史材料爲宜聽者覺有興趣易於感動（七）人數每一隊人數不可太多惟至少亦需三人一人主講二人在圍外照料指導交通輪流演講（八）旗職某團體演講圍旗一面及手執小旗若干面所書之字亦以通俗易明爲主能用圖畫爲更佳（九）食物鄕村内地食物甚不合宜且有處無食物可得故出發之前應自備麵包等物以作充飢之需（十）游行每到一處進街道之時隨行隨講簡單之警語如「請用中國貨」等切忌長題之講詞因首尾不接聽者不易記憶　 
[談綢緞店] [  黄浦灘]  
　　綢緞業中有一鞏固之團體曰緒綸即今所謂大同行也加入此團體者在北巿者有六家即老介福·老九章·大綸·老九綸·老九和·是在南巿者有三家即大昌·何恒昌·大成·是不下數十家大抵聚於石路三馬路畫錦里一帶林立於南巿三牌樓舊校場者亦有十數家此十數家舊時爲零剪今則非昔比矣 
　　大同行中如介福·大綸·皆資本雄厚其所置貨品皆爲上品「降」後之貨無一入選而營業有方毋怪蒸蒸日上矣近二三年來西人之就交易者日衆老介福老九章更特聘長於各國語者以爲應對此實足徵吾國商業之進步矣 
　　大同行以及大綢緞店現有廉價部之設其貨質與不廉價者無異以陳列廚窗中略久或以花色略不入時即置於廉價之列故能善於選擇者在在可得眞正廉價之品非時下時時廉價之商店先昻其值然後廉其折扣者所可同日語也 
近日滬上所最流行者厥爲「夏月紗」國産也初製於蘇今杭之出品較蘇更佳服之雅淡宜人旣凉爽便捷而又經久耐用且有落水而不損美觀之特長近爲吾妹製置一襲親友咸稱道之因誌於此以告置夏裝者 
[談蚊蟲香] [  茸餘]  
　　窪水　　雜草叢生爲蚊蟲唯一之産生區入　羣出嗡嗡作響剌人皮膚作癢旣擾清夢更易染瘧病故撲滅蚊蟲亦居家衛生之要圖也 
　　撲滅蚊蟲根本上解决當爲删除雜草塡平積水水之不能塡者灑以火油亦可殺滅蚊之幼蟲再或不能惟有燃點滅蚊藥之一法吾國前昔所製一種曰艾條係以艾葉　乾縛於草繩上能力殊微弱一種曰蚊烟條係以硫磺雜木屑中卷於紙裹内雖有效驗惟有毒性且易薰黄室中器物 
 
 

Page 16

 
 
1;第一萬八千七百八十二號;中華民國十四年 西曆一千九百二十五年六月十五號
星期一 * *國　　　　　以三星化學土坉　所　　　　　一　　　一　　　巿上頗盛銷　　釋　　所　係以粉未裝　燃點可殺滅撤於床　又可殺滅蟲類也 
[甬天一廠運到國貨食品]  
　　寗波天一罐頭食品廠在滬設立發行所以來所有各種出品如鮮嫩油燜筍清汁鮮筍等已絡續運滬近又新到一種美味春菜心（又名芥菜芯）此物裝置罐頭揚以清湯清潔透味經久不壞誠素食中之上品夏令食之最稱相宜旅行家作爲路菜亦非常便利 
[不合作同志會之發起]  
　　本埠中華書局總廠同人現組織一不合作同志會以提倡國貨並實行不合作主義爲宗旨曾由基本會員三十餘人開一籌備會推定陳啓天·陳伯昻·王人路·左舜生·黄寄禪·五人爲起草委員擬就緣起·公約·聞該會爲求普遍計入會者不以本局同人爲限極歡迎局外同志加入惟手續則　　嚴重入會之初須當衆宣誓旣入之後如違反公約時隊將非國貨銷燬外尙酌加其他處罚云（掀雲） 
[香屋詞人鬻書文助賑]  
　　吳郡陳君别署香屋其所書篆隸楷草若秦漢唐宋諸家法碑無不畢肖去歲北遊所作書件頗爲各界所欣賞頃因就返滬憫五卅之慘特訂半贈潤例書如聯屏横幅等件每三尺一元額招等字每尺一元簽頁　摺屬　等每件半元除字以外兼又賣文均定限期一月減半取價收件處爲上海西藏路遠東飯店内電話部通函可寄本埠新閘浜北老永盛里六弄一九三號徐宅轉云 
[電影明星之婚] [  紫]  
　　電影明星汪福慶君興張月娥女干於前日假法租界鴻運酒樓行結婚禮來賓中電影界人物甚多尤以小小電影研究社社員占多數五時汪君　張女士及債相等至商務影片部攝一電光照相隨即折回行婚禮六時半禮畢開宴席間有女校書·童子雙簧·三絃拉戲·魔術·蘇灘·特别口技·等餘興·九時半起並映影片五大本云 
[出版界消息]  
　　小小電影研究社發行之電影　第四十四期本定今日出版四鑒於時局之未端兼報部職員爲　　該社導演汪福慶君婚事致無　發行故特停刋一期至二十號仍按期照常出版　 
[集會表]  
　　時日地點召集者事由 
　　今日下午四時黄浦灘十七號上海華洋德律風公司股東東會 
　　十八日起上海巿議會巿議事會夏季常會 
　　二十日下午一時浦東慶寗寺上川交通股份公司股東會 
　　七月一日下午一時凝和路也是圍江蘇縣議會聯合會常年大會 
　　七月一日午後一時假牯嶺路徽寗同鄕會蕪湖商辦安徽銀行創立會 
　　七月十二日下午二時江西路六十二號中國水泥公司股東會 
 
