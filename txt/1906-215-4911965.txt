# 1906 - 215 - 4911965

 

Page 1

 
 
   
 
 

Page 2

 
 
[電傳宮門抄]  
　　六月十八日召見軍機趙秉鈞 
[最新中學化學敎科書序附跋代論]  
　　理化一科爲用甚廣施之於高等中小各普通學堂則爲介紹文明之具施之於農工商各種實業專門學堂則爲振興製造之基礎此其關係於人羣進化之理與夫培植國力之增進實非淺鮮故自泰西發明此種科學後日本卽踵起而研究之不數年而進步之連率己與歐洲各國並駕齊驅洵能握其要矣我國古時格物之學校泰西所謂物理學者大意相彷彿然當時祗稍有萌芽後之人不能繼起而此學遂絶至於化學則古時未聞有此卽好以諸子之説傳會而終難强合當數年前創辦學堂之初各種科學如歴史輿地算學等類均畧具形模而化學一門則皆付之缺如其時所出之化學書祗有製造局等譯印數種而已無所謂敎科書也所以然者他項敎科書爲我古昔敎育所固有遺傳於父兄師長而印於腦筋者已有其端倪故言易入而人易信化學則爲我人腦筋之所本無故難以驟入此蓋中國人向來固守而不喜新之性質如此不獨科學一事爲然也近來游學東西洋愈衆而東西洋之書籍輸入亦愈多於是新思想漸漸灌輸於腦筋始知化學之足重而學堂中稍有以化學敎授者至去年驟益發達無論官私立規模稍備之學堂咸設化學一科而化學敎科書亦稍稍出於坊間惟善本絶少大旨約有四弊一淺深不合於程度一條例不完善一名詞不能通行一繪圖不能精詳敎授者每引此爲憾茲觀雲間沈君鏡賢所編無機化學有機化學敎科書兩册博取諸家最新之學説而折衷於日本森由氏本且於四者之弊無一有焉則是書一出而歡迎於學界者又何待余之贅言乎光緒三十二年仲春婁縣張葆元序 
華亭沈君鏡賢生而頴異讀書一目數行故早歲卽有天才之目維時俗尙以文藝相角而君獨畱心經世之學於諸子百家有秦漢以來古文辭靡不悉心瀏覽蓋君之學以切用爲主雅不欲以文章名世也顧君雖不屑爲文而其文實汪洋恣肆極韓潮蘇海之觀儕輩見之無不歎服自領鄉薦以後君講究輿地於西北地勢尤極明瞭旣又取性理諸書探索之以爲非是不足爲立身之本故君之品節尤卓著於一時爲時重望性和介能調和新舊界學説有事就商之得君一言無不融化丙申丁酉間君習算術辛丑後習東文壬寅後習西文甲辰乙巳後則精研理化綜君生平於經學史學國文輿地算術理化東西文幾無一不爱可稱科學完備君嘗曰欲國之强基於敎育科學不備不可以任敎育嗚呼君之志可以見矣去年君來滬上爲黃君公續課其子以余與張君藴和之誼强之爲本館論説記者而君又慨近今所行之化學敎科書未能完善乃以其暇編爲無機化學有機化學課本兩册張君謂是可以嚮遺學子也於敎育前途裨益匪淺乃序而付之石印本年六月工竣而君已於五月四日作古不及見是書之印行矣悲乎痛哉青浦金詠榴跋 
[日本公使催請開放長春]  
　　字林報云北京電信謂駐北京日本公使林權助以長春以南之鐵路己由俄國于西八月一號交付日本因照請中國開放長春云 
[湘撫龐致卾督張電湖北] （爲請密探匪黨事） 
　　宮保督憲鈞鑒外間亂耗甚緊鴻書時時留心詢查本月初漢口有人函報沿江匪黨擬趁新軍合操各省城空虚之時起事此間亦有人密報前年漏綱之黃軫與孫汶聯絡一氣句結囗人來湘布置一切當派員密查十五日果有囗人偕通事喬立生並鍾姓三人同來行蹤詭秘輾轉巡查始查得該囗人住府正街高盛棧旋飭員改裝同住該棧探悉口人名歐極羅與一學生耳語至囗囗囗囗囗一次住一日附昌和輪返岳當派偵探尾之其人聞歐極羅與船上德人言我此番至湘詭稱英人他言未聽清到岳至囗囗二次通事另住一米店聞店有學界中人次日口人至宜昌偵探亦隨往與其通事喬立生攀談旣久喬自稱山西人曾在卾省軍界此番跟洋人至湘實爲將來圖謀歐極羅現由宜返漢以上據偵探回稱云云其事非全屬子虚湘中現派多人逐日密查鄂中亦乞憲台派馮啓鈞多方密探并乞隨時電告以便遵辦（八） 
[羅麻匪亂之民報湖北]  
　　安徽霍山縣匪徒張正金揭竿倡亂擾及湖北麻城羅田兩縣而羅田受影響尤鉅茲有在省羅田人所得家書叙述亂事頗爲詳切爰錄數條如左自上月間張正金兄弟二人到處煽惑聚會烏合之衆甚夥（其數或云數千或云千人其説不一）旋被敎民及皖兵擊散由麻城羅田糾結而往之愚民均纷纷逃歸旣而敎民恨麻羅不逞之徒到處搶刦於是亦聚集多人專事報復遂來羅田上堡地方掠二十餘人以去聞己殺六人並在楚皖之處專肆焚掠並聲言將往小河一帶行刧羅田多雲一帶居民稍有身家者逃徙一空多雲司巡檢飛禀縣王李顯卿大令派城兵前往鎭壓該縣向有兩等小學堂學生百餘人方舉行期考至是因流言四起學生倉卒避去終考只二十餘人時又有近河南界之州縣遞緊急公文至縣稱固始商城亦有仇敎饑民聚衆至數千人勢甚洶洶移請速設防堵云云因此人心又復惶急異常又云前月二十八日夜三更時羅田多雲巡檢胡玉生二尹親至縣城請李大令到上堡彈壓上堡者元代天完帝徐壽輝起兵處也明季桂王之兵部尙書王　曾駐義兵於此與皖寨及蘄黃四十八寨相應乾隆時馬朝柱曾潛謀不軌於此一呼而三省響應卽咸同時羅田以團練著名亦此起點其土風地形可想而知茲者上堡士紳見事勢日逼己自辦團練然意見不同有和平激烈両派胡二尹未知應付之策因請李邑宰到彼裁决未幾霍山又有公牘來稱十 
 
 
 

Page 3

 
 
　　四日該縣楊令與管帶營官督隊前進該匪拒捕當場槍斃十餘人格殺四人生擒十人訊供内有九人均取道上堡前往者又供有金四大人名同德現住屯家堡上太平園爲之主謀帶人往霍山焚刧其僞示係金四大人之姪儒林所擬據云金四大人從前曾保副將此次均照營規辦理分爲前後左右四營十人爲一棚共一百二十餘棚在百長二人係羅田菱角塘居民一朱長林一朱錦標張正金此次逃走係兩朱護送又云張正金來往藏匿之處在羅田張家畈張家聖人堂徐家潛避特請李令協拿云云李令因胡二尹禀報甚急先由北峰河往上堡所帶護勇行至大河岸遇有自上堡來者據云上堡富戶羅陳兩姓均於一十七日被劫尙有一家被刦未知何姓又屯家堡人來縣城云該處遊匪麻城人甚多二十六日由屯家堡經過者約四千餘人均張正金在麻城所召集内中爲首之匪係麻城劣生李世英蓋從前富有會黨漏網未獲者現在羅田城内外萬分惶急懇李令邀集縣紳張典簿安宇王廣文葆周蕭茂才雲岳速籌安輯之法李候聞之惶急無措又接續來消息云霍令所詳張正金蔵匿羅田張某家及南堡　張家畈等民家多係誣報且南堡山去霍界尤遠刻經李令詳詢紳民知霍令所據供詞不實不盡己分别令各姓房戶密訪其無辜被累者保釋以免良懦橫被株連又據最近消息　羅民素號善良此次鳥合多人其原因一由縣居山僻米價太昻殷戶又屯遏米穀不肯發糶居民執錢求米多不能得因此小小搶米之事時有所聞而嗷嗷之鴻遂挺而走險一由羅田毗連麻城東八區東八區者卽國初于清端公用兵數年未安靖者也其民風在承平時衆姓械鬥不息抗粮把案官無如何縣差至以緝東八區之案爲毒咒其頑悍可見此次各頑民先赴霍山搶刧各有所獲各莠民及無知愚民聞而慕之亦鼓噪而往由是良善者亦惶惶懼不自保一夕數遷闔縣皇然有此二因遂釀成近日諸惡果如何了結當再續報（戶） 
[蘇臬提審僞造裕蘇鈔票案蘇州]  
　　蘇臬朱金殿廉訪於十七日至蘇州府署督審翻印裕蘇僞鈔票一案事甚秘密無論何人均不准入内聽審是日提集何杏生柯升卽柯理洪王元隆黃玉田等人前署臬朱廉訪之公子朱祥甫亦乘轎而來經朱金殿廉訪督回蘇州府孫太守先傳朱公子至簽押房内摒除左右詢問一番卽令退出朱公子遂乘轎而回然後朱廉訪同太守升坐花聽提柯升何杏生黃玉田王元隆等逐一審訊審畢卽將何杏生釘鐐發縣收監至所審供詞外間無由得悉傳聞何杏生等各供仍未牽及朱公子主使翻印何杏生惟供認由柯理洪向伊商量翻印鈔票圖得厚利伊遂赴上海定印後托黃玉田往催取票柯理洪卽柯升仍不供認黃玉田己供認赴滬取票王元隆則稱並不知情云云（晦） 
[批飭揚州府認眞辦理閙米事蘇州]  
　　揚州府榮太守普禀報郡城棍徒搶米滋事情形現已督飭江甘二縣嚴拿爲首滋閙各要犯懲辦並籌辦平糶以濟民食等情蘇撫批云此次搶米之風以該屬爲獨盛而該屬又素稱產米之區何以風波迭起紛擾至於如此地方官未能先事綢繆實難寛其責備現在江甘兩縣境内雖已稍就平靜而寳應尙有警告影響所及其餘各州縣亦難保不爲所牽動批飭按察司速飭該府行令所屬各府縣一體遵照前電認眞辦理（永） 
[留學生監督電請辭差南京]  
　　南洋駐日留學生監督向係湖北留日學生監督李觀察寳巽兼理今春觀察因病禀請銷差鄂督已另委喜道源接辦惟江蘇留學生監督一席頗難其選江督之意先有委遊學日本梅道光羲之議旋接鄂督來電以梅道在鄂支領厚薪游學日本功課緊要且同在學生之列未便充當學生監督况監督事極繁　恐將學業荒廢務祈另行委充等語江督商之蘇撫改委蔡道國器前往蔡道抵東未及數月現復電禀江督堅請辭差蓋監督一差有管理學生之責原非碌碌者所能充當也（甲） 
[蘇垣添設半日學堂蘇州]  
　　蘇垣長元吳學務公所紳董王同愈等公議在蘇州城内添設半日學堂四處一在石塔頭卹孤局一在天妃宮橋天后宮一在貢院前雙塔寺一在學士街財帛司廟内專收各業學徒貧苦子弟年在七歲以上十六歲以下者額定五十人一班計分上下半日爲兩班共收學生一百名爲定額每人月繳學費洋一角課程分修身國文習字聯句珠算體操等項四年畢業現已延聘敎習示諭報名俟足額後定於出月初卽當開學永 
[紀湖南學堂監督受辱之由長沙]  
　　湖南省城官立初等小學堂監督兼學務處文案俞君誥慶於閏四月念八日應某君招赴妓筵致爲各學堂學生所窘辱本館曾迭紀其事於報端事後湘省學界中人將俞此次受辱之由與平日招怨之故刋發傳單布告大衆畧謂俞君招怨於人者皆由於平日辦事認眞用心周密以致招無形之怨恨深入人之腦筋遂釀成此次之惡果耳吾人居學界中子弟肄業初等小學數年不忍坐視故叙明招怨之原因以伸公憤試舉五者言之擔任學務關係匪輕每遇各處學堂衝突之事學務處輒委俞君前往調停調停不順勢必持公理辦之持公理辦之勢必開學生缺開缺者卽隠恨於心此俞君之所以招怨一也前陳姚二烈士葬嶽麓官山各處學生紛紛送葬將數千人惟俞君不苟隨人所辦各學堂學生近二千人一律上課無一附和前往者此俞君之所以招怨又一也初等小學堂每堂常年輕費三百六十串刋有預算表經前撫端奏明在案昨小學敎員欲加薪貲禀請未准乃挾不遂之隙歸罪俞君此俞君之所以招怨又一也俞君辦理初等小學堂欵項係由學務處經理開一學堂領一欵項未嘗預支且學務處有總收支辦公處有分收支帪均確查確核並無半點侵蝕乃小學敎員中因加薪未遂誣俞君開四十學堂領有二萬之欵肆意侵呑煽動各敎員揑造歷史播告學界中人其知者以爲彼黨謬舉不知者以爲俞君確有其事此俞君之所以　怨又一 
 
 

Page 4

 
 
　　也初等小學乃國家興學育材之基礎俞君不得不認眞考察學生之功課分别敎習之優劣其中有不諳敎法或染嗜好或涉疎懈或文理淺薄或品行邪蕩經俞君剔退者有之此非俞君故爲挑剔實恐壤學堂公理碍國民敎育故被剔退者卽含恨刺骨此俞君之所以招怨又一也以上五條不過約畧述之再將俞君任事之始末略述如左俞君壬寅春間游東瀛習師範冬間畢業歸國卽奉前撫俞委辦師範學堂湘省學堂之起點始於斯人趙撫來湘見其熱心學務委充學務處文案及視學紳並委辦半日十二堂其時風氣未開子弟願入學校者少俞君一片苦衷多方勸誘於是來學漸衆客歲端撫蒞任將半日十二堂改作小學添辦二十八堂合成四十堂因俞君辦事切實加委辦理經費無多校舍均不能賃祗得借用城鄉公私各廟其間阻力層層輒生訟事俞君旣任學務不能不行强迫主義於是地方人又相怨恨或控告者有之或詈罵者有之俞君毅然獨立於反對之地位而爲衆人之仇敵不退避者蓋以開風氣廣敎化造湖南之幸福爲方針也邇年　兼任　德善化瀏陽各師範敎務師範諸生受益良多無不欽仰今無罪而受此慘辱人同是心誰能忍乎諸君試平心思之助 
[批飭蘇經蘇綸兩廠事迅節斷結北京]  
　　商部前據蘇州蘇經蘇綸兩廠老股張商履謙等禀控與費商糾葛一案當經批令斷歸老股限半月内議章接辦在案乃費商一味延宕不遵部批旋卽咨請蘇撫陳筱帥札飭商務局嚴飭該商遵批迅速秉公斷結茲商部復又電咨蘇撫畧謂蘇經蘇綸两厰事准銑電己劄商務局遵批辦理等因現聞費商仍復延宕聚情憤懑希嚴飭商務局遵照前批迅卽斷結母任再延切要（甲） 
按此事現已由商務局遵照部批秉公斷歸老股接辦矣 
[商會議請大照公司改良電登鎭江]  
　　十三日永清錢莊門首電燈失事觸斃途人陳姓當經屍屬與大照公司理論公司已願給撫卹而屍屬又力辭不受十四日商會紳董開特别會議僉以線無包皮容易走電人人自危爰相率勸令公司將電燈改良故十四日公司停燈一日而十五日仍開點如故商會遂又聚議對付之法有人謂人司如不將包皮布置妥貼則商號儘可拆燈不用僅路燈一項恐該公司亦不敷開支將來自有就我範圍之日又鐵路工程局本需用電燈一千餘具因此亦不由大照公司代裝現己特出重資自行備辦矣（工） 
[批議續禀倡辦電燈公司蘇州]  
　　職員蕢美頤等禀撫憲擬在省城集股創辦電燈公司請爲核奪經蘇撫批云前據商務局詳職商范熾泰卲鼎等禀請集股創辦蘇州電燈公司當經批飭議具妥章禀候核奪在案茲據該職蕢美頤等續請承辦電燈公司究應如何辦理之處仰駐蘇商務局會同藩臬兩司查照前批一併察酌妥議詳辦（永） 
[粤路各電彙錄廣州]  
　　十一日致黃埔行轅電宮保鈞鑒查黃紳國韜與羅守光廷許紳應鴻曾相約同顧大局今許紳病重仍力疾從公該紳亦應勉踐前約與羅守許紳同理財政兼股票事以符公舉而慰衆望如因病未能到公司辦事所有應辦事宜羅守等均願前往面商以重要公乞飭該紳仍如約共襄路事大局幸甚官應謹禀眞○黃埔行轅來電商辦粤漢鐵路總公司鄭觀察眞電悉黃禀己批飭勉踐前約共襄路事並行公司查照矣仍望執事設法力勸勿使固辭爲要煊眞印○致汕頭電鐵路局徐佐籐面訂初八小倉可到刻尙未見何日來候覆粤路鄭○汕頭來電鐵路局鄭小倉己起程徐（暑） 
[警部電阻粤督自訂報律北京]  
　　日前粤督電咨警部略謂貴部報律久未發布粤省報館日多言龐事雜不可無規律以整齊之現擬訂暫行報律傳諭各報遵守俟部訂報律奏定頒發到日卽行停止等語警部以外部現正與各使商訂報律未便歧出致貽口實當卽電覆粤督不必多此一舉（呂） 
[美大員赴粤代理領事職務]  
　　香港電信報云監察遠東各處美領事事務專員哲鍚君於禮拜一晚乘英公司船毛爾達維亞號由滬赴粤聞因新任廣州美總領尙未來華特往代理一切云 
[俄國將派陸軍總制]  
　　十八日路透電云俄國首和初擬組織一内閣爲調和之計事不果行俄國政府之意擬派尼古拉斯大公爵爲陸軍總制 
[意國郵船船主生存之消息] 十八日路透電云意大利國郵船塞羅號沉没後曾誤傳該船船主己自盡現悉其尚生存據彼言該船所觸之礁石實爲圖中所缺載云 
[美與土耳其之邦交]  
　　神戶西報載華盛頓電云美國與土耳其邦交日見疏遠因美國己將駐土公使升爲頭等而土耳其國皇尙不允接見該公使故也 
[美總統無意聯任之先聲]  
　　神戶西報載華盛頓電云美總統羅斯福之書記宣言下届選舉總統時羅總統不願居于候選之列 
[日本人不悦于電車之加價]  
　　十八日東京電云今日日本人民大會于比谷公園聚議反對電汽車加價一事電汽公司辦事處有無數人麕集惟始終皆安靜 
[俄國保守治安之策]  
　　十八日倫敦電云俄國某官報載稱俄政府决意以嚴峻堅定之法保守治安所有軍隊業巳足用矣革命黨又發布檄文力勸百姓當與政府决裂一爭譯字林報 
[俄政府宣布政策]  
　　十八日柏林電云俄政府宣布當施其權力重措國家　治安卽各項變政之策如政府以謂可取亦當實行云 
[俄國内閣處境之困難]  
　　十八日柏林電云俄國爾胡夫及葛斯乞克夫两親王允許俄皇謂余等如不爲内閣之會員則近來事欒紛紜内閣之成立洵不易易但余等當切告百姓使之見信云 
[英國拍賣沈艦]  
　　十八日倫敦電云英國沉艦蒙得古號將拍賣出售 
[意大利郵船失事傷人]  
　　法報云高泰　那地方來電意大利國郵 
船塞羅號沉没船内搭客溺斃者有三百人以意大利西班牙两國人爲多其中並有總主敎一人亦及于難 
[俄國亂事蔓延]  
　　法報云駐泊國黎拔海口之練習船其　内兵士亦起而作亂 
[俄國革命黨藐法橫行]  
　　十九日倫敦電云昨日俄國色伐斯多浦爾海日之革命黨搖擊陸軍司法院之鐘威嚇該院之執事直人辦公室竊取海軍鑾叛之案牘中有斯乞密德中將一案之文件譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[聖節豫備筵請西員湖北]  
　　本月二十六日爲皇上萬壽聖節鄂督以向例筵請西國官商特飭漢口洋務公所委員吳曉汀大令查開各西官銜名清單以備請帖聞大令己開單呈送督轅將來柬請時或有增減未可知也茲將其清單列下英總領事法磊斯（現赴廬山避暑）英副領事方爾苐英繙譯官佛來蔗又美哲美總領事馬墩日本領事水野幸吉日副領事山崎馨一日本書記官中烟榮俄正領事敖康夫俄副領事顧連科德正領事喇伯苐法副領事何世昌法正領事樂斯磊（現赴廬山避暑）德副領事柯立閣德繙譯官郝愛禮義正領事璞德比署領事范師德瑞典哪喴領事丁乙尼荷蘭領事郭梅雅丹副領事普蘭特江漢關税務司克樂思江漢關副税司蘇古敦江漢關理船廳師安蒙江漢關頭等幫辦葛尼爾法醫官梅旎漢口郵政司多諾芬京漢鐵路公司南幹駐漢經理員嘉普能（荒） 
[示禁賽會滋事紹興]  
　　越郡鄉民每喜迎神賽會動輙滋事月前馬鞍村胡團董禀縣查禁致被頑民糾衆毁屋巳奉山陰縣瞿雪齋大令嚴行提究奈民間拘於習俗仍多迷信故又頒出六言韻示徧貼城鄉云（落） 
[學生與敎習反對寗波]  
　　甬郡中西儲材學堂日前山關敎習考驗學生品行分别優劣甲班某學生謂考騐過于苛刻聯合多人大爲反對聞關敎習己將詳情面禀寕府喻太守矣（易） 
[小工被輪船軋傷寗波]  
　　東方公司立大輪船十六日由申來甬船抵碼頭將欲停泊因潮水湍急致將旁泊之小工船一艘碰沈傷小工二人當由工頭舁送醫院醫治（易） 
[禀請示諭遵章納捐寗波]  
　　甬郡蓆捐前由商人禀准各憲認定捐數設局徵收現因各販戶投納捐欵俱多觀望以致認捐局徵收之數時形減色日前該公所具禀寕釐總局呈請出示曉諭由會辦釐局寕府喻庶二太守准詞出示諭衆一面批令蓆業董事張紳飭令各販戶遵章捐輸母得觀望易 
[哨弁撤差懲辦寗波]  
　　甬郡練軍副中營哨弁王某前因與某候補員查獲某花砲鋪私販洋藥銅帽索取銀洋一百六十元事經呂道生提督偵知委員查確將王哨弁撤差日前復傳王到署棍責百餘大加懲警現聞軍門又諭飭左營遊擊傳該候補員到署亦須嚴加懲辦云（易） 
[集議設所傳習工藝紹興]  
　　越郡向多遊民邇自創辦警察以來查拿甚嚴游民無術謀生最易滋事劉海臣太守邀集各紳及商務局董議設工藝傳習所招人學習己延省垣工藝畢業生爲敎習約於中秋後當可成立矣（落） 
[縣令准予告退紹興]  
　　會稽縣俞振巖大令蒞任年久老病頽唐曾於去歲一再乞退因由紳商聯名到省禀留故未更動邇因民敎交涉之案層見迭出辦理諸多棘手復又告病當奉大憲允准已委候補縣李大令瑞年署理矣（落） 
[開辦平糶松江]  
　　府尊戚太守以邇日米價昻貴飭華婁縣會紳迅籌平糶事宜城中全節堂白米山積董事凝提二百石平糶定每斤四十四文一人以五斤爲限十五日晨開糶祗主小時而來者如蟻巳糶去十七石立呼閉門十六日風聲所布來者益衆兩旁有堂董所帶之巡防局勇持鞭亂撻譁聲大起遂又閉門則己糶去二十三石第三日卽不復開糶説者謂如此平糶貧民毫不受惠蓋因期限極促人湧如潮强有力者數數往返满裝而去如城外連順館等尃用廚夫頻頻出入携麻袋糴取貧困婦孺惟望門啜泣而已則亦何益之有哉（歌） 
[定期演説招集蘇省路股蘇州]  
　　武仲英　由申來蘇爰定於二十日在鐵瓶巷開特别大會請武君演説招集商辦蘇省鐵路股份曁興寔業提倡土貨等事（容） 
[長元吳三縣示諭米行平價蘇州]  
　　長元吳三縣爲出示曉諭事案奉蘇藩憲轉奉撫憲札開照得本部院前因米價飛漲卽經示諭米行囤戶一律平價出售並飭辦平糶在案乃訪聞米價有增無減推究其故皆由於奸商牟利由司飭卽示諭祗准減少不准加增如有違抗之戶嚴拿懲辦以儆其餘札司轉行到三縣奉此爲此示仰米行囤戶及軍民人等一體知悉爾等須知本年米價昻貴貧民生計維艱迭奉大憲飭辦平糶並准義倉紳董查戶給票於六月初十日開局體卹貧民不爲不至米行囤戶大半體面商人自應公平交易固宜於謀利之中寓有便民之意尤宜重於便民輕於謀利卽以輕利之心爲保利之計如果囤積居奇高抬市價自便私圖不顧大局斷非體面商人之所爲此等奸商本縣等决不稍假寛貸一經覺察或被告發定當從嚴懲辦其在安分良民經此次大憲軫念爲爾等升斗之謀無微不至自當知感如有一二不肖奸民藉端生事則是自外生成本縣等亦斷不稍存姑息其各凛遵母違（永） 
按此示係六月初十日發貼而蘇城各米行店鋪米價則自初十日至今又每升增七八文何耶 
[荆溪縣出缺蘇州]  
　　荆溪縣顧元亨大令因病電禀藩司委恩厚就近代理已記前報茲悉顧令己於初八日逝世由丁禀報到省矣（永） 
[驗屍二則吳淞]  
　　船戶施榮堂偕姪林元載白米一船田滬駛　浦東下椗於上寳交界之某處河内當時施忽欲將姪林元驅逐林元知之遷怒於船夥王小毛持棍將王猛擊並持尖刀戳斃棄屍河中屍兄　長生得信同屍母陳氏將屍撈起協同圖甲丁瑞倌投禀地方官請爲騐究伸雪○淞口救生船在藴藻浜撈起男浮屍一具亦露下體并墜石條一大塊用鉛絲蔴繩縛住由地甲報請寳山縣蒞騐王大令於日昨帶仵蒞驗旋騐得該屍口目俱開受义刀傷數處下體後囊刀傷六寸委係致命後抛入河中著卽收殮標記發壇掩埋一面飭捕差嚴獲兇手到案懲辦（川） 
[滬城官事]  
　　皖撫咨往日本攷察軍政訪求警務委員三品銜候選道留競菴觀察芳浙江人前日來滬住棋盤街永寗棧昨至道轅拜會○候補縣孫仲山明府鴻猷四川人寓司馬里昨詣道轅 
 
 

Page 10

 
 
　　禀見○總辦長沙電報局直隸候補道李文石觀察葆恂由湖南來住泰安棧（合） 
[撫匪頌蔣令德政]  
　　撫匪長脚阿小及大鼻頭阿照徐阿照等俱在蘇州當差知金山縣蔣瀾江人令行將交卸特備萬民衣傘德政牌匾於本月十五日各穿衣冠翎頂輝煌道以敼吹送至縣署蔣令忻然受之（容） 
按撫匪長脚阿小卽徐貴臣等雖彼時在金山縣南鄉橫行不法得蔣令招撫今皆翎頂輝煌矣受知遇之恩者宜報之以德政衣傘牌匾而蔣令亦不惜爲匪諱飾故凡於控告匪蹝未絶者必百計以禁之匪固感恩矣其如民不聊生何 
[札發奏改上海會審公堂刑章摺稿]  
　　江督周玉帥近准刑部咨送奏改上海會審公堂刑章摺稿一扣請卽札道飭廨遵辦等因故於前日錄奏札發滬道瑞觀察查照（嚴） 
[醫會成立]  
　　本埠前有人倡議設立醫務總會研究中西醫術經發起二十餘人傳知城内外醫生於本月初十日集會於張園安塏第顧君賓秋宣布會塲規則後李君平　周君雪樵王君子方馬君景眉余君伯陶先後演説旋卽投票選舉議董而散十四日晚開議董會於黃春圃封翁第中公舉陳蓮舫黃春圃李平書余伯陶蔡小香爲會董擔任經費主持一切事務又舉黃雨田顧賓伙爲會計員門桂珊汪啟綬爲評判員郁聞堯沈愛餘爲書記員方希曾馬景眉爲調查員訂定會員資格三條一品行端方二心氣和平三學有根抵入會簡章四條一入會者先助會費三元二入會　須有本地紳商介紹三常年經費各隨熱力輸捐四不論會内會外有熱心捐助會費满百元者會内者爲名譽會員會外者爲名譽贊成員會期常會每星期一次以星期日晚　七點至　點爲度風雨無阻大會每年兩次會期臨時佈告會所暫借六馬路仁濟善堂現定二十三日星期晚卽在仁濟善堂聞第一次研究會容 
[照會繳解地租]  
　　西門外斜橋至徐家滙一帶馬路早經放入法界所有　繳馬路地租應由法公董局按年繳縣以備公用昨由瑞觀察照會法總領事轉飭法公董局按年如數繳解（宜） 
[今日尙餘本埠新聞列第三張閲者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[南市商業體操會舉定職員] 南市商業體操會用機密投筒法選舉會長及各職員昨日借商務會邀集各發起人及名譽贊成員當衆開筒宣布並會議一切事宜茲准七月初八日先行開操俟數月後稍有成效再行開會典禮邀集中外官紳蒞塲閲看俟有定期再行布告並另備入塲劵分投邀請現在體操敎員已聘定陳少石袁明復兩君茲將投票公舉决定職員列開如下正會長李平書副會長李詠裳兩君評議員曾少鄉胡寄梅王一亭三君監察員莫子經郁屏翰朱子堯沈志賢四君幹事員顧馨一胡伸彰張樂君沈明賢四君會計員趙松坪朱子謙兩君書記員金雪塍君至所定章程容後排登容 
[中國公學最近之消息] 五月二十日已放暑假留堂學生尙百餘人開有夏期講習會日文一班英語會話一班總敎馬君武已到堂添聰日本高等師範橫尾後六及謝洪賚沈翔雲王培元擔任各敎科又派王敬芳潭心休普京上書學部黃兆祥赴東京購置圖書儀器并調查校式暑假後　卽興工建築云容 
[曉平糶章程] 總工程局昨將設局平糶情由出示曉諭各分局前一律張掛並附章程四則緣下一每日上午八點開糶至十一點下午二點至五點二先赴買票處付錢領票持至糶米處取米三每人一升起至五升止不得逾限四現照市價略减暫議每升錢六十文寸 
[阻消廣東彩票]  
　　廣東彩票源豐公司奉善後局批准由該商來滬銷售昨經南洋彩票局移由江南籌款局查悉此頃粤票未奉粤督奏明未便越省通銷致礙南洋銷路照會上海縣汪大令飭差顧升傳諭城廂内外各彩票店不准代售如違禀查（宜） 
[集議革除打醮]  
　　每年七月間各會館及公所循例打醮勞民傷財莫此爲甚然欲一日革除亦非易事前天泉漳　館邀集各董提議打醮事議將向例七月打醮永遠革除全體賛成可謂破除迷信者矣（容） 
[變產歸償屋價]  
　　西門外有公地一區由普育堂董事籌款建屋刻下每日可得租洋一百二十餘元惟所有該房造價計銀三千餘兩尙未歸還催迫甚緊故由堂董葉棣華君擬將城内譚家弄堂產房屋十六間變價歸償尙虞不足再將二十五保頭圖地方現租萬源醬園之堂地三畝三分亦擬變價以便清還以公濟支日前禀陳道台核示昨奉瑞觀察允准批飭上海縣轉諭董照辦（宜） 
[催請查禁西國酒店聚賭]  
　　日斯巴尼亞商人漢白爾在靜安寺畱園西首開設酒肆且有聚賭情事經滬道訪聞照會日斯領事飭令閉歇在案茲悉瑞觀察查得此酒肆仍未閉歇賭博亦未停止殊屬有害地方昨日故又照會領事催請查明諭禁宜 
[駁土生毒虐學徒案]  
　　木匠馬土生因學徒顧木泉誘姦伊女馬翠林事發將顧閉入空室毒爛雙目及面目等處事爲道憲訪聞將馬獲發上海縣訊供詳請上台擬將該犯禁押十年屢詳本報茲聞縣尊汪大令前日接奉部駁謂此案釁由伊女馬翠林所起自應一併擬罰以示懲儆等因故於當晚飭傳女姑蔡葛氏　案訊問之下判從寛按照新章罰銀四十兩以贖翠林之罪否則一律擬辦　該氏先繳洋十元餘限三月内繳齊了案（嚴） 
[解犯過站]  
　　南匯縣盜犯李長勝擬定流罪昨由南邑起解到滬過站由解差投縣禀知汪大令諭飭收禁外監聽候備文派捕押解宜 
[提訊侵呑鉅款]  
　　孀婦丁沈氏遣抱丁兆麟投縣控稱丈夫丁文英開設丁元興冶坊用外甥黃鳳翔經理房產刻經查悉黃舞弊侵呑銀二萬餘　之鉅爲此遣抱投案求請提究等情大令准詞飭差昨日將黃提案候訊（宜） 
[槽坊失火傷人]  
　　昨晨七點鐘滬南洪生馬頭萬新燒酒槽坊内作夥偶一不愼遺火酒缸頃刻火勢飛竄延燒屋頂燬去棧房半間並燒傷坊司一人頭面等處焦灼不堪當時幸山巡士飛報總工程局急驅皮帶車取水救息（寸） 
[美人强姦使女]  
　　顧羅氏之女翠寳年十七　由顧王氏薦至美租界吳淞路某美人家爲傭　日傍晚被該美人誘人密室强行無禮以致受傷甚重事爲女母所知喚同顧王氏至該美人家理論反被一併送入捕房捕頭詰得實情飭將翠寳送同　醫院騐明被姦屬實當將該美人拘押一宵昨晨送美領　署訊辦（　） 
[無心遺火免究]  
　　英租界廣西路二十三號房屋某姓家前日遺火室内幾致肇禍幸爲時尙早經鄰人幫同救滅捕房飭探劉光震查得實係無心失火從寛　究（力） 
[會訊閧閙西牢案]  
　　四月十一日西牢押犯閧閙鎗斃范毛毛等五名一案道　瑞觀察委上海縣汪大令訂　昨日上午蒞廨會訊已志本報昨晨西牢各西捕將閙事押犯徐福生卽閙天宮等十四名以雙馬囚車護解至廨汪大令會同　員關司馬及德副領事升座先由管牢西捕頭禀稱西歷五月四號午後皮鞋間　押犯閙事將四十二號印捕頸頂砍傷一刀醫治五禮拜方愈當時係王生生爲首王身亦受微傷又五百零五號印捕頭上受傷頗重至今尙在醫院各犯當時復將二十七號印　綁縳幸有二十八號印捕喝阻並吹叫筒得免于難請察滙四捕房十一號副　頭禀稱是日爲首行兇計有五人遂傳五犯至案請　先　　百零九號永遠監禁之徐福生卽閙天宮供在西牢内專做鞋子四十二號印捕派管牢内小孩是日該捕向犯人張金榮討取所做皮鞋因鞋式不合致觸其怒聲言打死一人祇須罰洋五元遂將張掌　足踢並出木棍欲擊于是互相扭毆爲首者係范毛毛等俱遭　斃牢頭向小的開放西鎗幸俱未中小的並不將二十七號印　毆打前堂牢間捕頭指稱小的持刀今日又言持棍俱無其事乞鑒王生生供四十二號印捕確有打死一人罰洋五元之言與張金榮起釁後由三十二號印捕急吹警叫牢間捕頭立卽開鎗衆犯懼　起　並無逃走之意徐阿新卽大阿新供四十三號印捕將張金榮踢打小的曾言如有不合可訴西人降罰該捕大言打死一人祇洋五　張以製鞋皮刀 
 
 

Page 18

 
 
　　劃傷該捕之頭有之然各押犯除張等鎗斃外受傷者亦有二三十人小的當時並不行兇况西印各捕刀鎗俱備我等皮鞋刀鐵錘等物安能抵禦乞鑒左順全供在牢内爲成衣並不預聞此事俞清勤李操白亦供俱未動手李更禀稱奉押二年祇十八天可以满期二十二號印捕與牢頭同禀李確未曾動乎惟因隨衆逃出故此一併解訊王紹基張寳生供與各犯　同西牢繙譯陳德孚供張寳生曾與我言打死之張金榮並不冤抑因張起意逃遁己將一年之故復詰寳生供金榮雖有此言當時祇小的一人聽見正言告其不可圖遁是實又訊江永記徐阿六沈裕谷金阿喬施稱英等同供或做草蓆或作成衣或當鞋匠俱不敢毆打西人十八號印捕投　沈裕谷實執木棍逃出鞋間尙有二百四十四號一犯手執鐵錘圖逃十九號印捕供見二百六十三號押犯萬福華手執鐵條一十二號犯人施稱英執竹片萬更招呼他犯幇毆務請嚴究傳訊萬福華供在牢内製衣平日押犯不能交言是日聞閙晚生下樓卽斥衆人不可如此西人印捕旋卽開鎗以致臂中一彈並未手持鐵條汪大令以萬身禁囹圄尙敢口稱晚生火加申斥旋與關司馬德副領事會商之下判各犯還押西牢靜候商議核辦（力） 
[上海縣案]  
　　　海源號主楊志雲虧欠通州布行恆記等布銀一萬餘两公禀通崇海駐滬商會照請縣尊汪大令提集研訊恆記行主吳兆會潘治記兼管正大昌之潘權邢永順兼管永　福之邢啓守愼記之李守春鼎興隆之尹紀貞錦記之周啓升春記之江炳灜仁源信之汪應傅昇康之姜融等先後供稱楊志雲經售各行布貨前去两年虧欠各行自一千餘至一百餘两不等去年曾將棧單作抵繼杳此單係屬膺鼎退回索銀楊倩包　神卽包承福等理勸出立期票迄未收到爲此控追供畢各將清賬期票呈案楊供内惟恆記銀一千餘两確係布銀其餘各行因前年小的代客買貨逾期價跌由各行　運營日銷售仍照定價向小的理償以致虧短銀两求察衡情之下准將此項虧短銀两楊與行主各認一半包惠卿供亦被楊欠布銀數百两因念與伊故父至交並未控追楊欠恆記等貨銀去年小的理勸當還現銀二成餘出期票是實黃士龍供由營口劃來布銀被楊私收一千五百餘两向論恃　大令喝楊戒　五十下朱涵桂供在布公所司事被楊侵用布捐銀三百餘两開單求追大令得供判先將通海源房屋生財發封楊收押限速清理○同益公司弄内袁公館家丁王順與弄口成衣匠顧榮生互毆由公館主片請大令飭傳十六鋪地甲裘鎭帶顧到案訊問顧供王買開水两桶撥濺小的足上因向理論王先辱罵肆毆小的持衣尺還擊致王臂上皮傷求宥大令　顧掌頰五十下交地甲帶至該公館服禮了案○豆腐司辛囝囝被毆身死案内之曹毛虎在押染病昨奉大令訊騐屬實判暫交保○楊瑞九新開水爐違背同業規章衛有林控縣斷令閉歇其妻楊張氏抗不遵從帶案訊究判限三天遷移他處再違發封 
[總工程局記案]  
　　王　氏小茶館内不時聚賭由南區派探拘獲賭徒陸春妙一人　長判氏罰洋二元陸罰洋一元○　開道在平安街將姚阿二毆傷由巡士拘解南區在陳身上搜得匪摺一扣並賭具等解至總工程局提訊陳供認　安慶幇人因命押候嚴辦姚斥退○張全林扭季庄甫至南區控被呑没托賣沙船上掃箒洋二十餘元向討恃蠻等情當卽解局候訊○王沈氏去年因夫王雨亭同友人陳連貴帶氏女王小連子至申住法租界大興棧内雨亭病故陳將氏女價　與陳大昌糖菓店主婦陳張氏價洋五十元除用去喪費洋十九元外餘洋交氏不肯收領意欲湊洋來滬贖回詎知已陳張氏串通蟻媒施阿四轉輾賣去經氏投控西區在法探恊探拘獲施之　婦葉許共一并解局候訊○王三寳在西門外向積竊周阿榮冒界索詐由巡士解局訊辦尺 
[英美公廨早堂案]  
　　流氓陳阿根誘姦王松桂之妹阿五竊烟槍水煙　各物同逃報由包探獲案解究襄讞孫明府商之英副領事判陳押西牢一年女據其兄聲請發堂留養願貼月膳洋三元准如所請發棲流所留養○王云龍竊錢杏　等四家衣物令卞小保押洋化用經失主報探拿究判王押西牢一年卞押半年○周華堂撬竊李玉生等四家衣服由捕解究判押六月○張樹生因瘋在馬路胡關由捕解究判押送棲流所安插○過犯朱阿七攫周王氏金挖耳由捕解辦判押三月○妓女翁梅倩疑袁張氏竊衣報探解訊不認判押限交在案氏稱物係車夫王阿二所竊昨日由探將王傳究王供早巳停歇實遭誣指明府判交保出外幇同尋緝○沈　郎竊范金華衣服由捕解辦判押三禮拜○一百十一號華捕方福廷出差在外竊金福仁家衣物經金查見報捕解究判押半年○陳蔭亭欠洋商愛司房租洋四百餘元昨日傳究判交保俟禮拜五會訊○　新云冒收日新公司賬洋爲執事顧　堂控究判押候禮拜五訊追○張阿成竊張喜帆小布六十九疋報捕解辦判押三月○王來桂卽桂記在金波樓私立茶會柝梢經捕解究判押候禮拜五　辦○　母李洪氏汪陳氏違禁將幼女汪筱紅洪連香等在公陽里賣娼判發濟良所留養在案昨由捕　　两鴇母解訊判交保候禮拜五訊懲以儆效尤○蔡六扣呑煙　命案内之施金　昨日解辦判押候上海縣移提送究○流氓李金生將穢物抛擲蕩婦王阿巧家内報捕解究判押十四天○榮章泰欠英商亨利洋行銀三百两控請傳追不到昨日提案判罰洋十元充公押候訂期會訊旋由榮繳銀三百两保釋候訊○王福生竊劉昌富家水烟袋各物　捕解辦判押三月○愛爾德處由祇人李少亭冒王正太木作寫條向壽康庄取　六百五十元經庄夥察破報探　槐洲將送字　人袁錦全與李一并拿獲解案　究原吉延愛律師聲請重辦訊之李供字條係嚴立臣給與小的袁供由李令赴該庄取　明府判各押九月示儆○李協亭竊李金福家衣物由探解究判　半年○過犯王阿大竊謝時亭等六家衣服由探解辦判押西牢两年○鎭守臣圖　光裕洋行買辦銀两至今不還昨日解案請追判候過堂訊辦○濟良所在棋盤街么二妓院内查獲　妓劉小保劉金兒昨日解廨請訊示小保之母留陳氏供在平和里帮工小保乃係親女並不賣娼金兒家有母親同居楊州八里鋪鄉求恩給領明府判暫交官媒候派差押送楊州甘泉縣傳其母到案具保以後不准　娼准予給領○　李氏控夫子如山與姊陸干氏逼娼行兇經捕房將陸之甥女招弟　女銀珠提案訊低不習彈唱判交官媒留養在案昨日銀珠之父林福生役供女係親生　恩給領沈氏供招弟亦係親女現求領回蘇州明府判各　殷實鋪作保候禮拜五投案訊領（當） 
[法租界公堂案]  
　　西門巡警所遣探王　卿指稱葉許氏誘拐女孩避匿租界由捕飭探拘獲解訊陳大令判交該探　回訊辦○探　張雪　竊衣請究判押五天○探解王阿二竊立大船搭客衣包請辦判押半　○米業公所遣夥曹　　控楊阿二竊豆請究判押一月○探禀八仙橋薙　匠金聿林因其姣婦呑烟　　經縣尊汪大令蒞騐奉諭解案請示陳大令畧詰數語判送縣究辦○沈連生控被三十六個黨李延林持刀拆梢洋一百元由捕拘案請究李供前晚　沈與人打架向勸有之不敢拆梢大令察得所控不實判沈罰洋二十元李罰洋十元一併　公○朱省出控胡增祥積欠洋二百元經陳大令提訊未結詎朱偶不經心將胡之借據遺失找尋無　刋登本報告白　胡偵知揑造假據朦禀公堂誣稱借洋早經回去卽將假據呈案被陳大令察破當堂扣留在案昨日原告投案泣訴失票情　大令傳胡覆究胡情虚不到攺判提案候究○探解王阿桂竊衣二件請懲判押十天○朱寶生扭控張阿三摸竊時表一只請辦判押一月○探解楊阿秀出售無印牛肉違章請究判罰洋二元允公○車夫吳金文由陳連福　令車運剪刀一大包不給車資向索反被將剪刀戳傷肩額投控捕房解究陳供係吳勒索車資自已磕傷大令以理曲在陳判押七天○陳阿福在遇順輪船與人打架將電燈擊碎由捕拘究判押五天（臨） 
[美租界捕房事]  
　　張仁甫竊綢衣銀洋等件由探張才寶拘獲押候解辦○漢壁禮路張仁華之　小狗不知何故呑烟圖盡報捕請示奉飭將小狗送醫求治再行核奪○李阿琴扭施雙喜至捕房聲稱髮妻楊氏被施誘逃有董鍾氏爲証求請嚴究奉飭押候查明核辦○沈其良小車行經乍浦路被某西人包車撞倒包車亦卽翻跌經該西人鳴捕將沈拘住送押候究○某西人昨乘脚踏車至元芳路被荷蘭水廠送貨車撞損車輪而逸經該西人投報捕房奉飭查明再核（似） 
 
