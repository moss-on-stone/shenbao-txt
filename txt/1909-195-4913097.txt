# 1909 - 195 - 4913097

 

Page 1

 
 
   
 
 

Page 2

 
 
[宮門抄]  
　　六月初五日召見軍機福海崇山明喜奎兆 
[交旨]  
　　五月二十九日軍機大臣欽奉 
　　論旨此次陸軍部帶領引見軍政卓異之三品人員盛桂專四十一員著於六月初三日起按照名次先後每日四員呈遞膳牌伺候召見如是日未經召見仍於次日預備其餘各員以次遞推欽此 
　　六月初一日軍機大臣欽奉 
　　諭旨農工商部奏湖南醴陵瓷業學堂辦有成效請准立案並擬定常年經費遴派監督接管一摺著依議欽此又奉 
　　諭旨郵傳部奏覆陳勘查山西同蒲鐡道路綫股資大槪情形一摺知道了欽此 
論說 
[論普通敎育上二大問題] （續上月二十七日） 
　　以上云云。是以分。敎爲宗旨也。顧或者曰不然。初等之敎育。不論何人。皆當享受同一之規則。是不得不以合羣爲要務。夫人之生也。呱呱以笑啞啞以啼。已早具一合羣之性質。敎育之道。在識别個性。而擴充其自我之觀念。况今日之世界。實一社會之世界也。敎育云者。社會公共之事業。而非個人獨立之事業也。爲敎師者首宜就其自我之個性。而一一導以合宜之敎育。進以平等之規則。習慣自然。及長而自入于平權之界。苟爲不然。則貧者嫉富。富者嫌貧。貧富之見存。而衝突之事以起。難端一發。源遠流長。其流弊自有不可勝言者。蓋國家者一有機體也。合上中下社會組織而成。故最初敎育。即宜示以同一之規則。古之戰爭。一人私鬭。今之戰爭。合羣公憤。古之商賈。一人營運。今之商賈。衆力合擎。古之敎育。哲學的倫理科學的物理。今之敎育則自實際的經騐的組織而成研究社會上一般心理。而以歸納法規定之。務使道德技能思想諸大端。日有進步。練其精神。練其身體。驟觀之個人社會渺不相涉。考其實。則有相濟相成之妙。如人身然。手有手之責。足有足之責五官百骸。各盡其責。而神經係隱握其綱。如商業會社托拉斯然。合一國之資本家。營運家。其貨物其財力。無不以此爲總發行所。而分配于各地之公司商。店分之爲個人。合之卽。 
 
 
 

Page 3

 
 
爲國民爲社會。謂爲時世需英雄與。而敎育實即造就英雄之地。謂爲英雄造時世歟。而敎育實操轉移時世之權。蓋國與國相竸爭。鮮不以合羣爲第一要義。顧其機必自初等敎育始。縱人生志向。各有不同。主敎育者於初等敎育。時斷不宜遽就志向以别其階級。在今日後進諸敎育國。如意大利。如瑞士。如墺地利。如日本。靡有不主張合羣者。若是者則合敎固唯一方針矣。 
由是觀之。二者各有至理。不可偏廢。主分敎者以志向爲重。主合敎者以合羣爲重。我國敎育之振興。幾何年矣。朝野上下。言敎育者其說不一端。然一時有一時之敎育。宜于古者未必宜于今。宜于彼者未必宜于此。我欲造就何種之人才。必先定一何種之目的。居今日而言造就必先造就切用之人才。使受敎育者人人有自治力。有愛國心。造成一代之人才。而實合乎立憲國民之資格。世人之言曰。中國者一凌亂無法之國也。中人者一放盪無紀之國民也。其他若品性之卑污也。公德之缺乏也。要皆足爲舊敎育上之污點。我敎育家而果欲一雪斯言歟。則似不得不以志向爲急務。國也。者積民而成體焉者也國。能保其獨立之威嚴必。其國民先富于獨立之性質。彼英美德法諸國民。幼年敎育時。其父母敎師即不視爲附屬之物。務使活潑自由。練習世事。不依賴他人而亦足以自立。故其在家庭也。無依賴父母之心。其自治也不依賴政府之力。其殖民于外也亦不依賴母國。一托足于新地。雖百數十人即已自成團體。自定規律。隱然創立第二之故鄉焉。無他由其立志之高尚也。雖然普通之宗旨。在無論爲國民。爲個人。皆知人生所應盡之義務。置身物競之塲。獨立必不足以自存。則不可不犧牲個人之私利以保持其團體之公益。互相提　。互相防衛。互相救恤。互相聯合。分勞協力。聯爲團體以保治安。西哲有言曰公德盛者其羣必盛。公德衰者其羣必衰。夫敎育而誠首以離羣植其基。則公德未有不衰者是我國今日之敎育。固當注意于合羣也必矣。此普通敎育上所不可不研究者一也。 
專電 
[電一] （北京） 
　　外務部前曾瀝陳外交爲難情形原摺留中未發前日（初三）特召外部各堂進見攝政王諭辦理外交總須顧全國體邦交民情尤以不失主權爲要梁尙書對以後之事尚不難辦惟前己有約者實難措置 
[電二] （北京） 
　　駐藏大臣聯豫温宗堯電奏江孜亞東創設巡警某國出而干預甚爲棘手現經竭力磋商可望就範 
[電三] （北京） 
　　鹿中堂病已痊愈仍未銷假初一日蒙賞暑藥四種西瓜十枚 
[電四] （北京） 
　　鄂督陳奏叅議藍天蔚遊學畢業學識兼優自願再赴東洋留學三年又赴西洋留學二年奉旨知道 
[電五] （北京） 
　　大學堂奏遣派學生留學美國前四年每年派一百外第五年起年派五十名以八成學農工商礦二成學法政等科入專門及普通者各得其半選派專門學生由京外考取普通生由各省照數考送其數按退還賠欵攤派滿蒙等酌給欵項於京師設立肄學館先入館學習再行考選遣派本年即電各省尅期考送監督另設 
[電六] （北京） 
　　度支部奏洋土藥稅日漸短絀擬定契稅絶買田房征九分典當田房征六分餘不准多收分文除各省原征之數准予提還外餘候部撥限文到二月一律照行 
[電七] 北京 
　　張相請假數日奉旨賞假五日 
[電八] （北京） 
　　大理院奉軍機處交諭洩漏秘密案須重辦 
[電九] （厦門） 
　　南會總理林爾嘉開會歡迎　慰華僑之王部郎大貞部郎即於今日（初五）搭輪來申 
[電十] （東京） 
　　日本人島田草野二人發明新式空中飛行器將請求各國政府特許專利 
[電十一] （東京） 
　　陽歷明年七月爲日本國改正條約交還有約各國之期刻將通告各國請於年内將應改條約一律準備以便於明年春間開始談判 
 
 

Page 4

 
 
[公電] （常德） 
　　申報館轉各報館鑒湖南澧州水災年甚一年百萬生靈嗷嗷待哺懇求同胞諸大善士即速籌賑以救災民澧州紳商學界公叩 
緊要新聞一 
[藏事棘手之近狀北京]  
　　駐藏大臣聯豫温宗堯電奏略云藏僧因控趙爾豐未得直心仍不甘肆意造作謠言冀生事端以逹其阻撓之目的藏事興革益難措手且逹賴喇嘛向來仇英親俄此次入鄞已蒙優禮而彼復不知感戴依然夜郎自大倘合外人之力以謀我其何能立練兵實爲扼要辦法已由臣豫督飭趕臨招募認眞訓練惟藏地遙遠耳目難周擬請添簡帮辦大臣一員叅贊一員藉資臂助此事仔肩過重臣等一身之榮辱本不足惜特恐勞而無功甚或别生枝節甚爲可慮至進兵究以何路爲宜應請明　俾有遵循 
當日奉電諭聯豫等電悉前已有電旨令趙爾豐不再深入矣至進兵以何路爲宜應由該大臣等體察情形奏明辦理所請添簡帮辦一員叅賛一員電奏未甚明晣着再詳細明白電奏 
日前聯豫温宗堯又有電奏略云藏事甚棘應興新政過多惟從實業入手較有把握而人才難得擬請調胡國濂張煜南王景等尅日來藏妥籌興辦奉旨照准已電諭粤督等轉飭赴藏矣 
[升允被難民圍困述聞北京]  
　　聞初一日早軍機處接護理甘督毛慶蕃方伯緊要報告謂甘省災民有意外舉動其起事地方在安定縣境内並牽及升吉甫制軍多欵 
又聞護甘督之電内容略云升前督交卸事畢隨即起程甫經就道即有難民聚衆圍攻升督深怨該督目睹災荒不爲早行奏請賑恤行抵安定難民聚集愈多羣有與升督爲難之勢現已派　彈壓保護又聞寗夏兵備道志崇被難民圍攻尤厲 
[高等巡警宗室班之用途北京]  
　　民政部高等巡警學堂所設之宗室班原係攝政王所命令設立者日前曾面詢肅邸此班學生進境如何肅邸對　成績　　聞肅邸即就便請示此項學生將來卒業後作何用途攝政王諭以將　添設宮内警察即須使用此班學生此時課程不可不增加宮内警察一門以備日後服務時之應用肅邸自聆此　即令該學班於署假後開學增加此門學課又聞該堂宗室班原訂一年畢業現届一學期肅邸特於昨日諭飭該宗室班總理俟畢業後遴選考列最優者升入　年正科以資造就 
[肅邸條陳海軍辦法北京]  
　　政政部肅邸於日前遞一封奏探其内容係條陳海軍籌畫事宜規模極爲宏遠並聞澤公鐡良薩鎭冰三大臣各擬有海軍條陳尙未具奏其規模均較肅邸所擬爲小且三大臣各持政見其條陳宗旨亦各分道揚鑣云 
[又有禀請調險喬左丞者北京]  
　　學部左丞喬樹柟因積痰成疾非吸食洋烟不能運動聞其癮已有二十餘年之久現因禁烟之令雷厲風行該左丞始被中書范天杰告發繼經湖北同鄉官周宗朝等在禁烟公所禀控謂該左丞素有烟癖實未斷凈懇請調騐禁烟王大臣以公論所在不得不行文學部詎喬奉文後以烟讔己成不能敷衍當即禀請病假藉以規避不知各王大臣能實行遵旨傳騐否也 
[鍾崙又代父鳴寃北京]  
　　貽穀呑贓之罪人所共知而其獄則已成拖案其子吏部郎中鍾崙前曾遞呈籲請入獄奉父茲據訪員報告上月二十六日淸晨鍾部郎崙又在都察院具呈約有數千　大旨以親父被陷請以身代並調集人證案卷澈底淸查以成信讞爲請即時被該院批駁鍾崙欲見臺長面懇代奏司務廳屢次拒絶鍾情急必求一見再三而後可與臺長面訴此案原委大聲疾呼是日該院適值堂期環觀如堵鍾問臺長何以不爲代奏某臺長答曰格于成例鍾又云代父鳴寃請以身代出於人子萬不容己之苦心國朝二百餘年未聞有陷害大臣之事何成例之有某臺長怒云法部尙未定案是以不能代奏俟定案時如有寃抑你何日具呈何日必爲代奏此時萬不能准鍾又云此案内外合謀意在陷害若俟定案再請豈不晚乎堅請必奏某臺長大言呵斥謂你不聽話即或代奏恐與你父又將不利不必多凟了鍾又云孰無父母有父母者不止司官一人豈有代父入獄竟屢請不得者實大可痛哭者也又云然則莫非顧忌權勢不成迼長欲逐之出雖怒其頂撞然念其急父情切頗含容之鍾又云大軍機所叅之人即不准人鳴寃職父亦係一品大員且猶如此小民之負寃而死者亘古無見天日之一日矣臺長云此案將來有無贓欵尙不可知鍾云職父如少有贓私職畏避之不暇何敢來此具呈臺長又云你必欲請奏你另換呈請交法部歸案辦理你必不敢爲了鍾云去歲曾在法部呈請入獄歸案未蒙允准何不敢之有人生天地君父爲大急君父之難尙有何不敢爲之事非請代奏不可臺長又云何不告御狀乎鍾不之對後竟不知如何下落也聞是日問答足有二小時之外按鍾崙眞所謂莫知其父之惡者 
[日皇答中國國電北京]  
　　日皇因中國派振貝子答　頗爲感念特致國電申謝已由日本公使送外部　奏矣原電錄下大日本國大皇帝敬致謝大淸國大皇帝陛下前者朕著派伏見宮貞愛親王往貴國大皇帝重養鄰之誼此次簡派貝子載振前來本國　遞國書答謝禮意至爲殷懃該貝子並賫至大皇帝皇太后曁監　攝政王惠贈 
 
 

Page 5

 
 
朕及皇后禮物朕心　感益深聞振貝子已於今日由神戶乘船回國朕遙念大皇厚誼欽佩不已用特專修國電藉表誠實謝忱順祝大皇帝福祉無疆貴皇室隆昌蕃盛益冀兩國皇室交誼日加親密惟大皇帝鑒察焉 
[京師近事]  
　　署直督那中堂於二十八早八點鐘答拜新　撫孫寳琦孫於二十七日下午四時曾偕津浦鐡路呂海寰帶領該局總會辦并各姿員等赴督署致祭故督楊蓮帥現已乘輪赴東 
　　日前魯撫　慕帥往晤德使叙談良久德使云貴大臣使德時辦理交涉異常妥協　國士商同深感戴今番巡撫山東無論如何重大交涉當得和平了結慕帥答以材具短淺恐不足以浹洽兩國人民惟有勉效棉薄遇有　大交涉總期和平了結不畸輕畸重俾兩國人民日益親密邦交日益深固云云 
按和平了結亦豈易易哉且天下事有不能一槪以和平了結者倘遇有不能和平了結之案慕帥將奈何 
　　前報兩誌告發革命黨可疑一事聞高七十函造伊兄國棟有不法情事時當經警廳傳高七十詰問據稱並無告訐伊兄之事令其書寫姓名與原函筆迹亦不相符復經派人密查高羃棟平案守法兄弟同居亦甚和睦其爲有人挾嫌誣陷無疑現高七十業已取保開釋 
　　外務部咨學部云會奏遣派學生赴美擬訂辦法一摺奉旨依議應請遵查原奏照章選派學生會同本部辦理 
　　蕭侍御丙炎奏叅郵傳部徐尙書原摺留中聞蕭侍御係前經上條陳于徐尙書者 
直隷印花稅總局附設保定藩署東院崔方伯近奉部文實行開辦　前時不該局提調李　學富　部請領印花稅票一俟　省即行試　　　欽派洵貝勒薩鎭冰充籌辦海軍大臣巳見明諭頃聞薩提督不日出京查辦要事所有籌辦海軍一切　洵貝勒諭令海軍處副使譚學衡先行襄同辦理以便薩軍門出京後補助籌畫 
　　北京督學局呈學部云奉部咨開調查京師中學需人若干以便應派大學師範生服務查敝局所轄中學多係旅京公立者公立學　聘用學員歸本堂責任局中向不涉及此外只有初級師範學堂尙不需才應請將大學畢業各師範生遺派各省勿庸留京服務 
　　大淸銀行開辦以來大著成效現在股　已漲至加倍因度支部盡力維持而現在順天府又已傳飭各爐房錢鋪將從前所出各鈔票遞　收回將來統由大淸銀行一家發行鈔票紙幣以歸畫一並由部派一人查庫以昭愼重 
　　憲政編查館王大臣因此次奏頒各省之地方自治章程曾經聲明如有於各省地方風俗民情窒碍之處應准隨時將詳細情形咨覆以便酌量修改惟現在各省咨請修改者寥寥深恐未能實力奉行已於日昨特又電致各省略云地方自治爲本年籌辦之要政應速飭知所屬詳細調查有無應行酌改之處迅即遵章辦理幸勿遷就遲延 
　　郵傳部徐尙書以本國鐡路機關車輛及輪軸等件率多購自外洋價格固屬甚昻運費亦復不少查唐山舊設有製造廠長辛店亦有一廠隷屬京漢鐡路均甚宏闊能製造機關車客貨及車輪軸等件京張鐡路一切車輛輪軌皆歸唐山廠包辦成效固已昭彰擬飭各省鐡路公司嗣後各種車輛輪軸等件均須在該二廠訂造不得歸外人承辦以免利權外溢兼可减省運費 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞 
[關於李德順事近聞天津]  
　　前日直隷官紳在直隷會館會議以李德順荒謬過分雖經奉旨寄諭那相查辦下文如何尙難豫必擬再奏請將李先行革職查抄以爲貽誤路務者戒當時大半贊成因張鹿二相未到遂未决議 
　　在津直幕等在南關外買地之欵多係由謙順銀號借撥而該號爲天津各局所公欵存儲之地聞現在該號頗爲驚惶已商同各借主設法彌縫有商會劉某因伊前曾被人慫恿在南開買地若干現在迫於公論不得不主持將車站移設趙家塲刻下暗中使令伊弟兄擬聯結多人具禀爭回不知能逹到目的否 
　　包工人高錫九霸得津紳寗世福之地送給李德順曾被寗紳禀揭現在高某在津永壽恒已建議設法彌縫勸其岳父李德順速出價銀作爲向高手購買所蓋房間即稱係作爲公用 
　　某御史奏叅李德順種種舞弊並牽涉呂督辦奉旨交那相澈底淸查聞該御史係姓高 
[淸理山東財政之爲難濟南]  
　　山東來函云國家籌備立憲以淸理財政爲預算决算本計此次簡派正監理財政官每月薪水六百金並賞三品卿銜副監理官四百金並賞四品卿銜旣重其祿又加其職似宜爲國家辦事殊不知到省後仍屬茫茫大海不知所措無非憑各督撫所造賬本敷衍塞責而已即如我省善後糧餉二局歷來各撫之冒銷濫支全在此二局通挪從前張勤果因帶有嵩武軍每年支銀一萬八千兩（每月一千五百兩）名曰統捐迨後裁撤此軍歷任仍照舊支銷盡入腰囊如此類不一而足試問監理官能查出否 
[辦理瑞金械鬭巨案之方畧南昌]  
　　俞道禀贛撫電南昌大帥鈞鑒南瑞金（寗都州屬）民俗强悍各姓聚族而居强凌弱衆暴寡動輙械鬭尋仇或兩姓殺傷相等卽不報官若一姓死傷較多知官畏避處分報官後百種刁難官亦不得不少爲遷就然原告志在得錢終歸一和了結故數十年來械鬭之案不一而足從未辦過一人釀成此種野蠻風俗殊堪痛恨該縣九堡鍾姓族大人衆無惡不作上年與朱姓因互划龍船相碰口角仇殺相尋已非一次本年四月鍾姓忽糾九堡同族千餘人與朱姓械鬭致斃朱姓二十命鍾姓亦斃兩人彼此報案兇尙未交適縣禀請督兵下縣查辦職道本擬親往因筠門嶺敎案聞敎士小題大做意甚鋪張該縣人太長厚現飭就近在贛議結誠恐無人督率必致另生枝節故瑞金之案祇得暫委林令品珊會同第十六營雷管帶率勇一哨先爲勒令交兇並查拿主謀首要該令等辦事均尙老練且熟習該處情形職道俟該委到瑞金後如何情形再行禀辦職道　禀數印 
　　贛撫覆俞道電贛州俞道台鑒南　電悉瑞金縣九堡鍾姓胆敢糾衆械鬭致斃多命照章應委道府大員查辦此案旣經恪翁暫委林令　同營哨先往應亟勒交主謀首要各正兇按名務獲確訊禀報以憑從嚴懲辦一面飭縣赶將報　緣由馳禀察核至筠門敎案亦請督飭妥速辦結免生枝節院嘯印 
分類新聞 
[政界]  
[自治籌備公所推定駐所辦事員蘇州]  
　　長元吳城廂自治籌備公所前於廿八日開會舉定正副主任各情已詳前報日昨在元都方丈開第二次會議到會者約二十餘人先由尤君鼎孚言今日請先公推駐所辦事員蔣君言所内職員參議部各善堂紳董應行列入名譽諮訪部法政士紳應行列入惟駐所辦事人最關緊要請公推商酌當經公同推定彭振卿爲駐所辦事員次推定倪詠裳杭筱軒爲會計員張綏之爲書記員吳養元陸松生爲庶務員參議員則推定各團體領袖曁各善堂紳董二十餘人名譽諮訪員則推定朱紳以增王紳鶴琴等十六人名譽請訪兼編輯員則推定楊翼之潘硯生費玉如等六人現擬將舉定職員公呈三縣立案備核並定十二日再行會議辦法 
[端督奏請開復沈邦憲南京]  
　　降調二品銜江蘇候補道沈邦憲前因辦理銀元局務應交盈餘銀兩不敷比較經吏部奏准照公罪例降四級調用現端午帥以該員承辦局務僅及半年其比較不敷實由市價無定非侵蝕可比並以該員爲守兼優通逹治體爲監司中不可多得之選曾經張相及已故劉督專摺奏保爰特奏懇銷去沈邦憲公罪降調處分仍以原官原銜留蘇補用已於五月二十五日奉硃批照請矣 
[魯省報銷鹽政之計劃山東]  
　　山東運司擬將鹽務劃分額内額外數目辦法詳請立案當蒙撫憲批云查度支部奏定淸理財政章程内載淸理財政局應將該省財政利如何興弊何如去何項爲正欵何項爲雜欵何項向係報部何項向未報部將來劃分稅項時何項應屬國家　何項應屬地方稅分别性質酌擬辦法編訂洋編說明書送部候核等語今該司擬將官辦引票各州縣租價以入撥報部者爲内銷不入撥者爲外銷内銷之欵作爲額内撥解賠欵及先鋒隊兵餉爲入國家行政費内報告外銷之欵作爲額外支銷法政學堂候審公所經費及幕友修膳書吏飯食等項歸入地方行政費及財政費内報告界劃分明有條不素按之部章意旨亦甚符合自應准其立案 
[淸查荒地充公辦法南京]  
　　上元縣高大令擬淸查城内官荒　地給民承領充作公用等情禀奉督憲批云該縣現擬查擠城内官荒給民承領繳價充公作爲改良監獄及建造習藝所之用以公濟公自可照准惟城内官荒坐落何處究有若干現擬如何查擠未據聲叙明晣目旣稱民間冒領私賣已非一日辦理苟有未妥殊難保不滋生事端　即飭由江寗府督同該縣復加詳細查明妥籌辦法另籌核奪 
 
 

Page 11

 
 
[派定江寗模範監獄人員南京]  
　　江寗省城建立模範監獄（即罪犯習藝所）業已工竣並經江督派委江寗府楊　羲太守前署江寗府許星璧太守爲提調補用知縣李嶽蘅爲正典獄刻已議訂章程詳請奏明開辦茲將派定各員名單列後副典獄江寗縣典史艾聯芳敎誨師留日警監學校畢業生黃鳴龢總務課長候補知州洪鼎棻守衛課長留日警監學校畢業生田荆華會計課長候補知縣詹亮　考工課長補用按經歷陳宏名籍課長補用知縣李萃蘭課員試用巡檢楊樹忠管區長考職典史邱良弼候補從九諸立言醫士補用巡檢吳培垚留日警監學校畢業生陸　駿 
[自治宣講所暫停宣講蘇州]  
　　蘇垣地方自治會自設宣講所以來己届半年聽者甚形發逹現因時届伏夏天氣炎𤍽自六月份起暫停宣講將來秋凉另行推定主任講務一人届時聘請宣講以維所務 
[聯合同人研究自治天津]  
　　張曰田劉孟揚單嗣華郭心培諸君因本届考優直隷學界同人齊聚天津故發起大同會擬聯合全省同志研究地方自治爲宗旨并聞近日又籌商將此會歸於直隷自治研究總所（該所在河北三條石普渡菴）聞贊成者爲天津孫伯蘭李玉孫謝忱靑温支英武淸張振釗張曰睿曹振聲東安解翔藻張雨臣永年胡濱源河間張允聲朝陽姜鎭鄉其餘各州縣贊成者亦復不少該會通信處暫假民興報館 
交涉 
[澳門開議界務塲所問題廣東]  
　　澳門界事前本定於香港開議漢口僑商聞之極力反對請此舉有百害無一利除會同旅漢同鄉公擬電禀督憲曁高星使俯准收回租借港地成命另籌開議界務處外特以全體意見寄呈香山勘界維持會以期挽救茲悉勘界大臣高星使由省返港定期於二十八日下午開議界務即以堅道葡領事駐宅爲會議所軍界 
[蘇浙協同防勦梟匪之計畫浙江]  
　　蘇浙兩省交界地方近因梟匪蠢動衆賭糾刦時有所聞查從前蘇浙兩省本省營隊會哨章程由統領率同營帶各帶師船數艘相與晤商嘉興則會於王江涇湖州則會於南潯蘇省則會於平望蘆溪等處有事則會同兜剿無事則分路遊巡法美意良於地方軍隊兩有裨益茲議仿照舊章按地按時約同會哨首蘇軍次嘉湖一月一輪周而復始似此辦理不獨各路軍營藉以時通聲息遇有匪警即可會商協拿已由嘉防徐督帶人驥禀請撫憲核示施行 
學務 
[敎育總會訂章任事詳情南昌]  
　　贛省敎育總會舉定正副新會長並訂期五月二十七日公請新會長蒞會决議一切辦法已紀前報是日會員百餘人歡迎新會長首由會員公請正會長喻庶三方伯副會長歐陽笠齋觀察賀爾翌主政先後演說敎育方針及種種應盡責任言詞切直合座稱善次决議現辦事件駐會職員暫請徐惠如君擔任會計各事其書記要件暫由副會長兼辦并訂定規則函知各府敎育分會駐省事務處公舉幹事至多兩人少則一人爲本會幹事員以盡義務而專責成暑假不另開會其餘公事照常辦理 
[秀如小學禀准立案鎭江]  
　　鎭紳陶樸靑觀察爲鎭江秀如小學堂禀請蘇學司准予立案茲經學司檢核歷届省視學調查報告三十四年上學期則稱此校事在創辦諸多未備課堂管理等項必須注意下學期則稱學生程度甚低急宜改良各等語當以該紳等所禀事屬創始　斥改良仰即遵照定章辦理 
[定海造送學堂表册寗波]  
　　定海學堂本年上學期一覽表早已由勸學所分給城卿各校一律照式填寫刻城内高等小學堂申義學堂慈雲學堂以及吳氏正蒙學堂紛紛繕送惟大榭莊尊經學堂岱山莊　智學堂金塘莊三益學堂甬東莊啓蒙學堂干　莊覺斯學堂均係隔山過海由學董丁君派勸學員前往赶催以便彙送 
實業 
[滬杭甬借欵逾限議廢近聞杭州]  
　　江浙兩公司前以郵傳　　付存欵久逾定期照約請將章程作廢并呈請江督蘇浙二撫將認解　虧銀珦母庸照解茲悉江督蘇浙撫昨已咨復兩公司略謂接准來文具見　心路政愼重公欵之意郵傳部確有不遵定章之處自應將章程　日作廢惟事關重要候會咨郵傳部查照辦理 
[九南鐡路派股之爲難南昌]  
　　九南鐡路祇二百數十里較京滇鐡路不及十分之一乃九南開辦四五年用費百餘萬僅填土工百餘里全省嘖有煩言當局者祗知專攬不復計較利害日昨該省京官電請　撫嚴催各縣派股勒繳紳商學界均不贊成分别電京同鄉官大致謂九南路事　敗已極不恤人言全失信用若請官嚴催派股當民力凋敝衆情憤激之時恐釀事端望從長計議 
[部咨保護利淮小輪安慶]  
　　皖撫准郵傳部咨開皖北利淮河工小輪公司所擬規章尙稱完備現在該公司業已擇定六月初一日行駛所有經過河叚應請札飭各該縣妥爲保護以興航業而衢商旅 
[職商繳價承領官紙之批斥安慶]  
　　皖省官紙印刷局前經擾訂各種公牘格式詳請撫院通飭所屬州縣局所一體領用現經職商陳撫聲具禀撫院以皖北各屬傾用官紙距省寫遠往返匪易懇予備價　用官紙駐紥廬州代爲分銷以資便捷而免貽悮等情當經朱中丞批飭官紙局議復去後茲據官紙局詳稱該職商繳價承領官紙駐廬分銷係爲便捷起見惟恐日久弊生反致虚縻經費所請應毋庸議刻經帥已批仰該局轉諭該商遵照矣 
雜記 
[州牧詳革舉人逼斃州判之詳情江西]  
　　寗都金直牧辦理初　舉濫用幕友充當執事開支公欵舉人郭鵬舉遂借端發難經金直牧以 
 
 

Page 12

 
 
　　阻撓新政包攬詞訟等語詳請奏革舉人並發交州判查大藩看管後因查州判赴州商辦要公郭氏族人遂將郭鵬舉刦回由金直牧電禀撫藩將查大藩撤任留緝查聞信呑烟斃命馮中丞即飭劉方伯派委馳往密查核辦一面將金直牧先行撤任並電告贛州俞道台云南皓電想逹頃據寗都金直牧篠電稱查大藩擅將郭鵬舉釋放各節想係詳禀尊處巳飭藩司將該州判電撤希即就近委代此事情形囂張己極恐非該署直牧所能了即希閣下確查妥酌親提審辦迅即分别飭遵電復院　印 
[澳門賊窟之駭聞廣東]  
　　澳門於五月十三日有大夥盜匪潜匿該處被葡國偵探查知立報警署調集兵隊協同警隊按址緝拿警長預慮匪黨让捕放火焚樓先調救火隊預備一切然後馳赴匪屋圍捕匪黨猝不及防葡兵掩至不能抵拒葡官亦慮拒捕恐生意外之險先諭匪等出降時有一匪探首出窗窺望葡兵開鎗擊中該匪頭部羣匪見勢不敵相率伏罪隨起出婦女五口幼童三口查係被匪擄禁勒贖者後葡官入屋搜查并無軍火尋見屋内有井一口警長疑有異命取機吸水隨起獲軍械鎗碼無數聞此等賊匪係由外處糾合於此平常往外刦擄而以澳門爲巢穴云 
[斥革藉端需索之僧綱司蘇州]  
　　蘇州府僧綱司圓成赴督轅上控僧值陳綬即綏之偷取預印空文揑請訊官究辦金山各寺經寺僧聯名控訴各等情奉督帥札飭蘇州府親提訊辦並以該土職是否勝任飭府察看等因經何太守飭提質訊該僧綱司圓成竟避匿不到案僅止提到僧值陳綏之一名訊據供認聽從編查庵觀寺院門牌收受茶資其所控偷用鈐記索詐各情堅不承認惟細核案情顯係該僧綱司圓成串同陳綏之任意需索致被各寺告發欲諉罪於陳一人事關贓欵未便含糊遂禀請將該僧綱司圓成即行斥革追繳鈐記另行選充並將陳綏之酌予收押二年以示懲儆 
[餘杭水荒詳情杭州]  
　　餘杭水荒向縣遞禀後忽奉侯邑令出示大意謂秧無從覔儘可撒穀茁秧據農政全書小暑後撒穀得秧補種尙來得及并分函各莊董囑令來縣購穀在侯令可謂洞悉農事無如各老農云地氣各殊不但撒穀茁秧萬不及補種即覔得苗秧其出一節者深插至不見節用土壅埋尙可發科若已生二三節者斷不能將節插盡補種後即不能發育其苗長而軟秀而不實仍難收獲此係歷經試騐官但知據書空論吾輩實騐數十年不能信官之說故購穀者竟無一人其東鄉一帶田禾被淹現放晴已逾十日若照往年水應退落乃本月二十九日塘北各鄉仍是一片汪洋官塘大路尙有淹没之處計每日退水不過一寸實爲從來未有之事塘隄旣淹水中河與田毫無間隔農民無從車戽即極西首之高田雖可車出而秧亦難覔且每畆價須七八元農民不足安有錢買苗僉云比六十年前道光已酉之水災更甚且此次餘杭水災固由於天久不雨水不肯退然南湖本爲消水之地從前方佩蘭大令在任時將佔居南湖之客民草棚隨時驅拆又時將淤開濬故能容水自方去餘官久不顧問客民佔住湖地日多且有在下南湖私墾成田約十五六畝南湖局董事但知浮報濬費並不驅逐客民又不親往督工致湖身日窄客水日少適逢洪水致成巨災故東鄉紳民至今感念方故今而咎歷年湖董之貽害也 
[淸談]  
　　今世季常之比例松江俞耀卿妻張氏被殺一案。郡人輿論譁然。咸謂張氏即俞所殺。而俞則百計營謀自　。以兇首而自居於苦主。婁縣劉令爲差役所　蔽。屢次審訊。牽累多人。而終未得其眞相。輕則曰聽訟乏才。重則曰糊塗昏憒。尤奇者。劉令審訊此案時。並不許閒人聽審其意何居。是則非外人所敢知矣。 
記者於此。且得一比例焉。聞俞　與張氏所目之故。因張氏向來管束其夫素嚴俞雖畏懼而不免有外好。張氏嚴詞勸戒。每每不許自由。致觸其怒。而有此結果。然則世人動謂明察之婦和。而其夫有季常之懼者。必不敢移其愛情於他人而自由行動。非篤論也。世之研究男女心理學者不。可不知。 
[豫省多練逹持重之大吏]  
　　豫公除朱方伯外。撫台司道年皆在六十以上。不能動作。故豫中新舊諸政。皆無一舉。而朱遂得以罔利營私。肆行無忌。斯亦奇矣。凡朝廷之褒嘉大員。或大員之奏保屬吏。莫不曰老成練逹。曰老　持重。今豫省有如許練逹持重之大員。而新舊諸政皆。無一舉。我不知安用如許練逹持重之大員爲。 
[新論語]  
　　孔子曰老而不死是爲賊註賊者害人之稱。言其自幼至老。無一善狀。皆足以梗新亂舊。則是賊而巳矣。 
[罪言]  
　　今後之敎習（朗）記者曰。我作今後之敎習。敢先請罪於　　今後之敎育家曰。諸君勿呵責也。我無容心。亦非苛論。習俗所趨。賢者不　。諸君熱心敎育。好　爲之。毋令後人笑汝拙也。但記者不敏。所述多掛漏耳。　　今後之敎習須有牛馬之精神（說明）上課時鐘點要多。下課特預　要足。其他編輯課本謄。寫刷印。考課　　鑒定分數。在校外則聲氣要廣。交結要　非有牛馬精神不辦。 
　　今後之敎習。須有奴隷之性質。 
（說明）須有奴隷性質者。校中應　之實任。固不可負。其他若。監督校長。有特别之命令。即個人私事。亦當奉行維護。不　有誤。而一般少年學生。尤當處處敷衍。　個應酬。若妾婢然否則羣起而反對。 
　　今後之敎習。不可爭意氣。（說明）意氣者。最足招人怨恨者也。矧敎習有服從監督校長之義務。不明此　則校中不可一日居。 
　　今後之敎習。宜見好於監督或校長。或監督校長之親戚。 
（說明）見好於監督校長者。固已位也。見好於監督校長之親戚者。取其說好話也。 
　　今後之敎習。宜自誇其能於監督或校長之前。 
（說明）自誇其能者。不必實有所能也。虚張聲勢。天花亂墜。而爲監督者。往往　於耳瞎於目。昧於心。如是則非特足以固已位。而某敎員之名亦可不朽。 
　　今後之敎習。宜自掩其能於同事之前。（說明）同事非監督校長比也。能則生妬。故對付之方法大異。本無所能。固屬　妙如。其不然。宜謙宜謹。可免妬忌及怨惧。　　今後之敎習。　於學生。不必認眞敎授。（說明）學生雖爲求學而來。認眞敎授則彼之對於敎習。感情必厚。一則起堂長之疑。一則招同事之忌萬不可也。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
　　複選舉開票　　浙江（紹興）紹屬複選舉實到投票者共一百六十九人（放棄者一人）初二日開票當選者二直人（額止十七人）抽籤以三人爲候補議員尙缺候補六人以次多數十二人定期初三日再選特將當選議員姓名錄下湯壽潜山隂八票羅賡良會稽七票陳翼堯蕭山七票王家襄會稽六票錢允康山隂六票王世裕會稽六票杜子楙山隂六票王澤灝諸曁六票趙鏡年嵊縣六票沈烈光餘姚五票盧觀濤嵊縣五票金保穉上虞五票高金培上虞五票王　佐上虞五票樓口光諸曁五票黃贊羲新昌七票謝元壽餘姚七票候補議員姓名并錄如下韓　澤蕭山五票郭　豫諸曁五票張其光餘姚五票 
又（衢州）　　初二日衢州府上撫憲電云本日複選開票得當選議員足額五人姓名如下詹熙　張芬　聶日培　鄭永禧　涂山 
[複選舉再開票]  
　　浙江（寗波） 
　　寗府複選舉當選議員姓氏已錄初三日專電茲將詳情錄下複選監督劉守先於初一日上午八時邀同管理各員至法政學堂内監視投票本届有選舉權者一百十人内有盛紳炳緯因守母制不克到塲初二日上午八時開票以五票爲當選初三日再投票選舉候補議員當選六名張美翊二十票唐鳳翔十二票盛炳緯十一票馮丙然十一票陳鼎年八票陳訓正五票 
又（杭州）　　初四日上午八時舉行複選舉重選開票得候補當選人九名業已足額亟錄如下於潜張綱十九票仁和陸元鼎十六票餘杭孫樹禮十五票仁和吳恩元十二票錢塘祝震十一票於潜方鎭十一票餘杭章炳森十票海寗徐元溥八票於潜張汝霖七票（額外得票四人）錢塘楊復六票海寗吳淸六票富陽夏振武六票仁和陳星煒四票（杭駐正額議員二人）熊文十七票裕祥六票（候補當選人二名）瑞恒四票會來一票 
[議員辭退另補]  
　　江蘇蘇屬（蘇州）蘇府屬議員王紳同愈江紳衡先後辭退迭紀前報茲悉又有吳縣紳士孔昭晉亦以不願應選爲詞呈縣辭退由吳縣王令轉申蘇州府何太守核准照章查得候補當選人中名次在前之長洲縣楊紳廷棟應行挨補已知會楊紳並備文通報各憲矣 
[初選舉訴訟]  
　　江蘇寗屬（揚州）揚州選舉人馬愼修前因被控身家不淸經籌辦處札飭嵩守查復在案茲復據邑紳厲書靑等聯名具禀爲之聲訴奉批云禀悉此案前據嵩守飭委施令查復馬愼修係楊前令門丁馬春山之子委係身家不淸茲該今復准邑紳厲書靑聯名禀稱馬愼修之父敬賢實係都前縣姻親在揚襄辦文牘後經捐有官職有捐照及案稿可驗現在寄居日久并與邑紳結有姻親名譽攸關謹據情轉禀等情核與嵩守復禀頗相歧異本處復加詳核來禀捐有職官一層在捐例龐雜之時本難盡信未可據爲典要惟旣與邑紳結有姻親關係搢紳體面不可不加審核究竟馬愼修身家淸白是否爲合邑紳民多數所公認仰該縣確切訪明聲復以憑核奪 
本埠新聞 
[補錄端午帥致滬道電] （爲信義銀行事） 
　　據鎭江造紙有限公司衆股東禀稱報載上海信義銀行虧倒以鎭江造紙有限公司全廠房屋機器封抵不勝詫異造紙廠係遵商律集股公司非尹克昌個人私産今將公司封抵私債各股本竟歸無著大礙中國實業前途除電禀商部外迫叩設法維持大局幸甚等情查該紙廠此次被封係因其押借信義欵項應由紙廠全數認還並非抵尹私債惟銀行與紙廠皆尹經手究竟紙廠集股若干押借信義之欵若干如變抵之後除還信義押欵外有無所餘各股東能否不致受虧應請會同商會分别查明妥擬辦法禀奪並請由商會轉造各股東知照方銑印 
[蘇撫瑞莘帥札滬道文] （嚴禁托名招搖） 
　　照得本部院欽承恩簡擢撫斯邦下車以後亟思與賢士大夫實行憲政之預備开究地方之利弊然才輇職重愧不克勝伏念朝廷重視江蘇同於畿輔新政推行每蒙温詔許爲各行省之模範則本部院宣上德而通下情尤今日所當汲汲者也然治齊之效本於修身法令之行基於正俗本部院自榷滬關任蘇藩以來所以盡職守者律已以嚴待人以恕而已所有署中公牘文卷一切皆親自檢校雖眷屬隨行並無近姻遠族隨同辦事所有幕職委員亦皆潔躬自愛學行並修至於僕從人等尤嚴加管束僅供驅使但地方官長到任之初每有無識之徒不肖之輩托　族姻幕友以及文武員弁肆其詐僞暗爲招搖此本部院所痛惡而深嫉者除撰擬告示飭發布理問刊刻另行札發外合行札飭札到該道即便轉飭各屬一體遵照訪查如有前項棍徒立即嚴拿詳辦毋違 
[四誌洋人開設硝皮廠之違約]  
　　日本人曲培租賃大南門外沈關六之新屋開設萬森硝皮廠一事經總工程局孫裁判諭令房主限於三天内遷移出境在案昨已期滿復由孫裁判飭派所丁前往押逐不料該日人已將家眷一併遷入覇佔不遵當由該所丁禀明裁判所飭提沈關六與該廠夥徐士金到案勒限遷讓不准盤踞 
[禀請遷移硝磺藥局之批詞]  
　　巡警總局商批職丁宗寳等禀云上海城内烟戶稠密現又闢門築路利便交通商市當日臻敏盛九畝地 
 
 

Page 19

 
 
　　舊設硝磺藥局錯處其間誠恐發生危險於居民性命財産兩有關係該職等禀懇遷移他處自係防衛公安起見所言不無可採惟該處藥局爲江海關道及提右營所管轄應候據情分别商請核辦施行着即知照 
[謝贈]  
　　昨承果育堂送來天中茶蟾酥丸臥龍丹各一百服又承位中善堂送來吕祖正氣丸兩大包純陽救急散一錫罐均當代爲分送書此誌謝 
城内 
[總兵巡洋]  
　　署理蘇松鎭總兵徐傳隆昨拜會滬道後即往崇明北沙一帶巡視洋而 
[賫送案卷]  
　　江寗藩署核對處委員候補府經歷陳庚昨至道署禀知奉護督樊雲帥扎委賫呈案卷到滬 
[京餉過滬]  
　　浙江藩司札委候補通判李鏡管解地丁京餉銀五萬兩昨日來申泊舟觀音閣碼頭該委員當即到縣商請淚差彈壓並知會參府撥兵防護本縣田大令接見後准即派差一面咨會防營照辦 
[工程告竣]  
　　本縣持質所於今春開工翻造刻已告竣俟田大令禀請松江府派委驗收後即將各犯遷入 
[溺斃免驗]  
　　二十三保三圖地保朱紹金昨日投縣禀稱老閘河中有包實林失足溺斃其巳已舁至驗尸所求請相驗旋由尸兄包寳連投縣禀稱胞弟寳林自不小心失足斃命叩求免予相驗大令准之 
[道批二則]  
　　奚徐氏禀批查奚陳氏所抵奚頴玉一單旣經信成銀行查復計正則二畝一分八厘四毛單上註明准一畝九厘二毫是信成受抵者祇奚陳氏應得一半之數毫無疑義應即派差押同陳氏至信成銀行將單裁分由縣批註加印先給徐氏執管較爲直捷了當其餘奚錫芳田單一帋及分租朱太森徐鳳梁等之地仍遵撫憲藩司迭次批示勒限比追並提陸榮堂陳學山等訊明嚴辦一面先行吊銷張李各租據禁阻造屋勿任違抗抑上海縣遵照辦理通詳察奪毋稍徇延奚陳氏等均不得交保抄黏並發仍繳莊張氏禀批曹瑞卿等爲被控串騙之人　敢冐名銷案顯見情虚何以提案後輙任律師上堂辯獲交保出外殊爲不解仰公共租界會審官先將提訊情形據實明白具復以憑核明飭遵毋稍遲延抄黏並發 
[南市]  
[跡近誑騙]  
　　浦東張江栅萬昇花行主黃炳魁以花衣掮客曹爕卿遣夥曹雲卿購買子花所付協泰支票洋四百元到期無著反稱作廢等情禀奉工程局孫裁判傳集研訊曹爕卿供曹雲卿並非夥計前因向曹雲卿定買子花付去協泰支票洋四百元嗣因所定之花被其另賣故將支票作廢求鑒詰之曹雲卿一味推托判雲卿等交保　花業董事查明理處 
[負欠逃遁]  
　　英商老沙遜洋行夥寧波人王友麟（郎永年）家住法租界近因用空洋六千二百二十八元遽於西歷七月十二號逃逸業經該洋東報知捕房飭探華探將王之照片携至總工程局請爲協緝並懸賞洋二百元局中准即諭令各探留心偵緝 
[領回逃]  
　　商學會茶房章杏生於今年三月間憑伊姑母包章氏聘定周氏女爲室過門後周氏常返母家不安於室近被住在集水街之李張氏將衣物騙去希圖誘逃當被杏生尋見扭控工程局訊究李張氏將綢裙衣服交案聲稱其餘各物實由周氏自行變錢用去判李張氏戒責一百下交保候查周氏戒責一百下交夫領回管束衣服給領 
[口角扭毆]  
　　揚州人陳栢生携帶鄂省簽捐票號單來滬消售由彙源票店夥胡洪焦購去後有同業大連元店夥宋俊安亦欲爭買口角扭毆致陳失去銀表洋元即由巡士拘至西區移解工程局訊悉情由判宋罰洋三元充公另賠洋兩元給陳具領 
閘北 
[祇留一人]  
　　巡警總局拘留所收押各犯現因天氣炎熱均蒙訊結逐一開釋現在止剩張木金一人係聚衆反抗築路案内之要証因爲首之全子梅尙未提獲是以未放 
[受累多日]  
　　王阿永於上月二十九日將范阿松扭至四路一區控被拐匿其妻楊氏當奉蕭巡官將范拘留在案詎原告一去不來未經提訊直至昨日始交保開釋 
新租界 
[太不平等]  
　　住居泥城外馬霍路同福里内之紅帮裁縫薛有文前晚誣指其妻龔氏不守婦道用鐡棒將氏毆打頭破血流當由隣居投報捕房飭探將薛及氏一併拘入押候解廨訊究龔氏送仁濟醫院醫治 
英租界 
[各執一詞]  
　　德商平和洋行夥阮長靑控醫生金子久騙洋一案昨晨由廨會訊阮偕該行買辦王福生出店潘阿增姚伯金等訴穩前月間帶洋至浙江德淸縣境大蔴地鎭採辦羊毛與金子久郁芹齋等相繼金等以將欵代爲存莊爲由騙去洋一千五百元請追金郁二人延担文帮辦費烈律師上堂代辯中西官以原被供詞各執判原告自赴德淸　控究所有存摺各物候備又移送該縣查明訊核 
[誣良爲娼]  
　　住居虹口密勒路永平街之粤女彭阿娥在外納凉被美捕房一千零十一號華捕向之調笑該女正欲聲喊反被該捕指爲雉妓拉客拘解公堂判女交保候查在案昨日復訊該捕仍指女爲妓旋據西探禀稱該女係屬良家女子並不爲妓今已查明請奪彭女偕母投稱該捕見女在途獨行向之調笑女以正言斥之該捕竟挾嫌指女爲妓損人名節務請爲女洗此不白之寃中西官以該捕不應誣良爲娼實屬藐法已極遂令彭母女退去判將該捕帶回捕房交總巡卜羅斯君秉公核辦 
[曾否拐匪]  
　　胡裕龍控錢阿祥即錢大坤拐匿伊孩昨經公堂訊無証據判錢交妥保候查明實在再核 
[串賣未成]  
　　王李氏控張培園朱陸氏串同圖賣昨由捕房解廨訊究判張與陸氏分别還押王李氏暫留棲流所補提人証再訊 
[串拐女子]  
　　姚良仁控流氓張蘭生同阿根串拐伊女金寳昨經公堂訊供不諱判張押西牢九月周押半年期滿均逐出租界女交姚領回管束 
[販賣小孩]  
　　黃張氏薛裘氏蔣姜氏張覇清因販賣小孩由捕查獲昨解公堂請究氏等供均狡賴判分别收押候查提人証再訊 
[罰賣婦女]  
　　張培園與朱吴氏串同拐賣無錢婦人周王氏由探一供查獲昨解公堂請究判吴氏與張分别收押候補提吴楊氏等到案再核 
[冒捕拆梢]  
　　談定武控朱寳元冒捕拆梢昨經公堂訊供屬實判朱押西牢半年期清驅逐出境 
[借單不還]  
　　金永泉控沈錫堂何慶怡情單不還昨晨由探將沈何二人傅至公堂判一併交差候晚堂訊理 
[欠租不還]  
　　鴻大公司控翁仲立欠租不付昨晨由探將翁傅至公廨交保候訊 
[自行料理]  
　　馮學記控趙鼎標將通久莊假銀票騙取香皂一案昨由公堂復訊判趙交保向原告赶緊了理如違未便 
[吞没家産]  
　　王秀鑫在上海縣署控告王培坤吞産等情由縣移廨將王傅案判交差看管候晚堂訊奪 
[借洋不還]  
　　陸王氏控顧同生借洋不還昨經公廨傅案判候過堂訊追 
[弔查方單]  
　　嚴家筠控章許氏即莊許氏覇阻工作昨日由廨研訊氏供囚嚴佔地是以與之理論判氏父保着將方單存案以便函請會丈局查明再核 
[限期清理]  
　　英商祥茂洋行控恊昌祥號主袁長林結欠貨洋不遠昨經公堂傅訊判袁交保限于兩個月内清理 
[不認行匿]  
　　翁阿洪控林慶壽行竊鈔票洋九十元昨由捕房解廨經中西官訊供不認判林扣候查明再核 
美租界 
[乹車傷人]  
　怡和紗廠工人劉邦應前日傍晚放工歸家被五十五號電車撞傷斃命 
 
 

Page 20

 
 
當由捕房將屍車入驗屍所飭保報縣相驗 
[茶舘聚賭]  
　　華記路陳阿朋翁小卿等各茶館於前晚聚賭油頭由捕查悉禀報捕房請廨出單傳訊 
[售賣冰水]  
　　工部局衛生西醫昨日查見西華得路一千七百十二號及一千七百八十四號等房屋内售賣氷水違犯定章立即報告捕房請廨傳案罰究 
[女孩被拐]  
　　住居西華得路之王裕生昨至捕房報稱伊女名翠和年四歲前晚被人拐去捕頭允即查緝 
法租界 
[車夫疏忽]  
　　小車夫張小花張毛紀錢和林前日運送小東門大有水菓行貨物中途失去一件計值價銀四十五兩當由該行將各車夫送入捕房昨解公廨訊究張等供稱聞由趙占富偷去判毛紀枷一月押四月餘人各押一月 
[快馬違章]  
　　王愛寳王阿保兩馬夫前晚在寳昌路楊鞭疾馳由安南捕拘入捕房解廨訊究判各押捕房二月 
[枷押兇徒]  
　　剃頭匠蕉丁香將同業彭新鶴戳傷一案茲彭已痊愈昨解公廨請斷判蕉枷二月押捕房半年 
[取巧無效]  
　　工部局查得正大染坊所領之油漆執照不應取巧朦混拆牆修理昨請公堂傳店夥王向傑到案判限七天將執照持赴工部局調換如違提究 
[竊取門帘]  
　　陳炳榮在立茂輪船行竊大餐間内門帘一頂　該船細　覺察拘送捕房解廨請究判押一月贓給領 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[農工商部會奏議覆雲貴總督奏滇省禁烟情形並懇籌辦礦務以資抵補摺]  
　　奏爲遵旨會議恭摺覆陳仰祈聖鑒事護理雲貴總督沈秉堃奏陳愼省禁烟情形並懇籌辦礦務以資抵補一摺本年三月初十日奉硃批該部議奏欽此欽遵由内閣鈔出到部查原奏所稱各節大致以愼省禁烟以後頓失此大宗土稅惟有亟籌辦礦藉可補苴其意在廣濬天然之美利自無須各項雜捐日力保地面之主權以隱杜外來窺伺用意甚屬周密農工商部查上年六月間陸軍部代遞補用道崔祥奎雲南要政條陳内速辦礦産一　即以調查全省礦産奏派紳商組織礦務公司並赴南洋各埠勸招商股藉爲練兵贖路之取資當於議覆摺内聲明擬請飭下雲貴總督就礦政調　局延訂礦師勘騐礦苗並參照湘皖等省章程　本省紳商擇其公正殷富聲望夙著之人作爲商辦礦務總理添設勸業道一缺督率公司廣招商股官任保護商任經營倘有鉅富紳商於滇省創設公司辦有成效者即可援照爵　章程及奬勵公司章程從優給奬以資激勸並責成勸業道察度滇省土脈情形認眞提倡晨業林業俾與礦業相輔而行各等因奏明咨行欽遵辦理在案茲據該署督所稱箇舊錫廠經前督臣錫良派員馳赴南洋購機招股現已招有殷實商人陳泰遣派礦師雷燦光集股來滇承辦箇舊附近各錫礦核與原議大略符合現在該省勸業道旣經添設有人　越鐡路並可於年内逹省此後交通利便正宜督飭該道劉孝祚廣招殷富紳商創設公司先就礦苗旺厚之處次第開採逐漸擴充以期日進發逹如果辦有成效應准仍遵上年奏案援照爵賞章程及奬勵公司章程辦理似於礦業前途不無裨補至所請選派外洋卒業精通礦學之人來滇勘辦一節查農工商部歷經調用外洋卒業人員内學習礦業專門者本屬無幾且僅祇研究學理並未親歷産礦處所確有經驗遽令勘辦仍恐無裨惟此項人才旣爲滇省所急需應由部中隨時物色考驗實能勝任即行遣派赴滇一面仍請飭下雲貴總督留心察看先行就地取材以憑勘辦而免久延又所請提撥鉅資一節度支部查滇省礦産素饒特以向無公司承辦資本不豐則成效難著此次雲貴督臣派員赴南洋招致殷實商人集股來滇承辦箇舊附近各錫礦現正選派礦師購機開採倘成效漸著自不難次第擴充近日臣部因該省改鍊京銅添撥銅本業經實力提倡箇舊錫礦旣得公司承辦暫可無庸公家撥欵所請提撥鉅資之處應從緩議所有議覆雲南籌辦礦務請派員撥欵各緣由理合會同具陳伏乞皇上聖鑒再此摺係農工商部主稿會同度支部辦理合併聲明謹奏宣統元年五月二十日奉旨己錄 
要件 
[外務部最新奏定出使章程十四條] （續） 
　　第八條新章奏定以後各館人員自奏補之日起三年俸滿後留任者二等參贊總領事以道員記名請旨簡放三等參贊領事頭等通譯官以本部郎中二等參贊或總領事在任候補副領事二等通譯官一等書記官以本部員外郎三等參贊领事或頭等通譯官在任候補三等通譯官二等書記官以本部主事副領事二等通譯或一等書記官在任候補三等書記官以二等書記官在任候補其六年俸滿後留任者俟升補後以應升之缺在任候補應行補資者以補足日期作奏補日期凡三年俸滿後留任者加給薪水二成六年俸滿後留任者加給四成 
　　第九條各館現署及嗣後派充之商務委員均應作爲差使三年期滿按照成績由部酌量請奬 
　　第十條各館通譯生應由出使大臣嚴定課程令以一半功夫入學堂肄業習法政文學一半學習辦公三年期滿送部考驗合格奏請以三等通譯官候補嗣後選派此項學生非漢洋文均通順者不得派充 
　　第十一條各館書記生三年期滿以原官分發已有分發者酌加升銜無官者以府經縣丞用 
　　第十二條各館二三等參贊三年期滿應酌量調駐他國以資歷練仍接算資俸 
　　第十三條各館五品以上員缺如遇有才能出衆勞績殊異之員可不拘資格由部酌量派署奏補 
　　第十四條曾經隨使出洋人員資格尤深勞績素著者由外務部查明調部考騐酌量錄用（完） 
[贛落臬遵飭籌設省城潯埠兩處各級審判檢察廳擬定辦法呈督撫文]  
　　爲籌辦省城潯埠各級審判參酌現在情形擬定辦法詳請奏咨立案事案奉撫憲札飭以憲政籌備淸單内載宣統元年籌辦各省省城及商埠等處各級審判廳並准法部咨行依限籌辦飭即妥籌辦法酌議章則刻日詳候核奪等因奉此竊維司法獨立爲立憲各國之通例蓋尊法權而杜其干涉即所以使裁判得保其公權今中國預備立憲籌辦各級審判載在籌備淸單期以八年下至各州縣鄉鎭均一律成立而省城商埠各級審判則以本年爲籌辦之始明歲爲成立之期定限昭垂曷敢逾越現雖部章未奉頒發各級權限難以劃淸然限期緊迫端緖紛繁倘竟曠日以無成詎能尅期而告竣奉飭從速籌辦具徵藎慮周詳惟有暫就本省情形斟酌布置以期無誤成立之限而植司法獨立之基茲擬於省城内建造高等審判廳一所地方審判廳一所所有高等地方檢察廳各附設於内並應附設檢驗學習所江省財政奇窘籌欵維艱且近來軍學兩界建構宏多實無餘地可以購造只好於舊有公廳官地酌量改建以節經費查有本司司獄衙署及舊有司監地基寛敞可以改建高等審判廳並檢察廳又陸軍測繪學堂本係友敎書院改設今學堂另移他處即以書院舊址改建地方審判廳並檢察廳亦敷購造其廳設之拘留修審所則有南新兩縣新修之内外監足以備用無俟改作此籌備省中高等審判地方審判及檢察廳一切之大略也至初級審判即日本之區裁判所照 
 
 

Page 27

 
 
　　章應分層建設現當剏辦伊始暫擬每縣各設一廳查初級爲第一審判衙門刑事民事之輕微瑣細者隷之夫詞訟多起於細微受理之件最爲繁雜而民間訴訟又各依其縣籍習爲固然南昌縣民尙難迫令赴愬新建若驟欲强而之他恐國民知識尙未能輸入文明而已先有窒碍之象矣本司以爲初級審判務於署縣附近擇立廳所目前暫以兩首縣兼充該廳推事而　設初級檢察官監察而糾正之俟試辦一二年民智大開各級規模亦漸完備然後專設初級審判官離州縣而獨立以淸權限况地方高等均已照章設員俾專司法之權而惟此初級審判略予變通暫作便民之計當亦大部所能曲諒允許亦即與憲札府縣暫兼司法宗旨相合此又籌備初級審判體察民情叅酌辦理之實在情形也（未完） 
小說 
[奇情小說美人虹]  
　　英勞倫斯著瘦狷譯意（八）隙駟不畱。尺波軍謝。林納兒娶漢卡脫。倏已二年。時梅黛嶺生已及睟。閨中少婦。日日倡隨。掌上明珠。時時在握。一室之中。融洩若春臺焉。乃好景不常。旋遭厄運。林納兒忽因窮追一刺客之故。受其彈傷而殞。 
約翰安索者。爲林納兒習法律時之同學。抱和嶠癖。百計求富。而所如輒阻。甞平居嘆息。謂我生不辰。遘此困貧。歲月不居。黃金虚牝。今且垂垂老矣。久之。所遇益蹇。乃追隨林納兒之後以研究一切。林納兒悅安索之日謟已也。導之至家。視以家中之和樂以相誇傲。時漢卡脫年少而美。初日芙蓉嬌羞解語。安索見之。神魂若失。遂益密相過從。時作不速之客。 
後旋因林納兒之紹介。受傭於某公所中。藉月脯所入。作每日升斗資。一日方在室治簿書。依人作嫁。正極無聊。忽漢卡脫之叔走訪。謂愛漢卡脫甚。他日願將已遺産與彼。并使彼爲其後嗣。浼安索作證。時與林納兒驟死之事。相去僅數月。 
鏡痛分鸞。琴悲别鵠。漢卡脫自遭林納兒之喪。已極人世凄凉之境。乃甫及十月而其叔又故。後嗣無人。家資誰理。漢卡脫因踐曩約。往爲經理。少不更事。多所耗散。幸安索時襄助之。問暖嘘寒。待漢卡脫母女。有如骨肉。漢卡脫當焭獨無依之日。騾得此意外之助。遂以長城視安索。詎知由此一念。而茫茫孽海。又惹情波。漢卡脫一生所演愁慘之歷史。從此開幕。而吾書之萬緖千端。浪費無謂之筆墨。亦卽藉茲一事種其果耶 
白楊蕭索。燕子樓空。紅粉殉才。古今同羡。使漢卡脫當林納兒被刺之後。西陵松。柏遽結同心。事豈不佳。即不然而妾心古井。誓滅。波瀾。亦足動人敬慕。無如蒼蒼者天。旣與漢卡脫以花月之姿。遂不復與以冰霜之節。加以蜂媒蝶使乘間紛來。未幾而向日之林納兒配奈夫人。遂一變而爲安索夫人矣。 
燕爾情濃。淸談娓娓。林納兒之秘事。及共財産若干。一一爲安索所探悉。安索復工於内媚。片語解頣。足使漢卡脫忍俊不禁。時或花晨月夕。漢卡脫回首舊懽。不無人琴之感。而橷情彌永。遂將過眼風花。付諸春婆一夢。 
國外新聞 
[日韓議定書内容撮略]  
　　初四日東京電云日韓議定書將於明日宣布該書内容撮略言之係將韓國法律監獄兩項政務讓令日人管理日本允派合格之日韓能員充當法律監獄兩部官吏並允以韓國法律處治韓民惟有特别數欵不在此例以上兩荗應用之經費槪歸日本擔任韓國陸軍部之裁　日人與論皆謂係事勢上萬不能免之舉 
[英人試騐飛船失敗]  
　　初四日倫敦電云每日郵報懸賞英金一萬磅有能飛越英倫海峽者與以此數英國飛船家賴散姆君乃雄心勃發守候天時一星期之久遂於昨晨在茄來斯地方附近乘船飛昇直向杜佛口前進該船駛行六英里之遙忽墮落海中賴君幸爲某汽船拯起並未受傷此次失敗之故係因機噐忽然鬆落所致 
[日本召回駐美大使原因]  
　　初四日紐約電云美國駐日大使奥平君近由日歸國在芝茄哥宣稱日本駐美大使高平小五郎爲日本外交上歷練得衆之人物設日政府竟將召回必因軀弱之故 
[美國鋼廠工人罷工續聞]  
　　初四日紐約電云美國配痕雪爾凡利亞省之民兵業已召出保護關孜堡之鋼廠以防爲罷工人所攻 
[英皇敬禮老臣]  
　　初四日倫敦電云英皇昨日駕幸張伯倫府第叙談良久 
[英國决議興造戰艦]  
　　初五日倫敦電云英政府决議於一千九百零九至零十年内開造奪雷諾脫式戰艦八艘 
[英國棉業减色]  
　　初五日倫敦電云英國棉織品貿易仍行短工之議已由衆意贊許近因銷路奇落大約仍將减少出貨之數云 
[德國新相之行動]  
　　初四日栢靈電云本年西八月初旬德皇與英皇俄皇互會時德國首相卑士麥化爾威亦將從會秋間該相並將往見奥皇意皇並至德國南部各邦云 
[士將謀止兵禍]  
　　初四日栢靈電云巴黎時報載稱士爾其陸軍大將戈爾孜箴勸土政府籌思和平之策調停居留島問題 
[土爾其内訌不息]  
　　初四日栢靈電云土爾其靑年黨對於希爾米巴沙之内閣有脅迫之象 
[俄國承認波斯新政府]  
　　初四日栢靈電云俄國已正式承認波斯新政府 
[西軍在摩敗績]  
　　初四日栢靈電云西班牙軍隊與摩洛哥酋長洛其之軍近戰於美里那大遭敗績 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
