# 1915 - 332 - 4915381

 

Page 1

 
 
   
 
 

Page 2

 
 
時評 
[終子（冷）]  
　　中國各種之交涉固多不終了者大抵皆於含糊中延時日而至有隙可乘之時而其交涉再行出現譬之於人伏病在身永無斷根之日一有感冒而病即立發也 
近來二大交涉問題試觀日本外務次官之説明又其不終了猶是也勸告則將據列國協商而出適當之處置引誘則又向日本交涉而尚未回答病固在骨一時之安靜未可即以爲幸也 
[命令]  
　　十二月三日大總統策令王振　給予三等嘉禾章此令又令任命程建釗爲陜西漢中道道尹此令 
又令任命程克爲副都統充阿爾泰辦事長官此令 
又令兼代國務卿呈據印鑄局解請將參事楊毓瑢進叙三等應照准此令 
又令司法部呈請任命鍾之翰署湖南高等審判廳推事應照准此令 
又令司法部呈請任命潘恩培曹祖蕃爲大理院推事李梀張康培林鼎章徐煥爲大理院代理推事李震彝王登囗署京師高等審判廳推事姜丙奎署京師地方審判廳推事廳照准此令 
又令平政院呈請將書記官許寶芬汪馨進叙四等應照准此令 
又令財政部呈覆核皖省徵收得力人員請照章給予奬勵等語灣沚釐局局長龔壽頤前辦烏溪釐局增收在一萬元以上應准給予五等金質單鶴章以昭激勸此令 
又令陸軍部呈准正藍旗蒙古都統景豐咨請以祥隆補公中佐領應照准此令 
十二月三日大總統申令前據肅政史傅增湘夏壽康呈劾前吉林巡按使孟憲彝各欵當經諭令朱慶瀾嚴密查辦茲據覆呈原劾罔利營私尚無實報惟賭博挾妓誠不免偶失檢點等語官吏不得狎妓聚賭定有條文前頒四誡嚴禁嬉游孟憲彝躬任封圻有表率羣僚之責乃竟不知悛改實屬有玷官箴著付文官高等懲戒委員會依法懲戒以儆效尤餘如所擬辦理此令 
[專電]  
　　北京電大典籌備處前日宣告成立各辦事員及各股長各諮議員均於午后二時紛紛到處其辦公時間上午自八點至十一點下午一點至五點 
　　北京電政府近擬增設駐滬軍事交涉使 
　　北京電副總統之秘書宋康復以道尹存記郭泰祺交外部任用　　北京電中央陸軍講武堂學員已考試完竣准明正開學其學舍原定德勝門外分科大學校舍現因敎育部不肯相讓改定豐盛胡同經界局經界局歸併財政部 
　　北京電財政部以經界局經費無措將實行裁撤 
　　北京電黔巡按請截留解欵七萬元作冬防費已准 
　　北京電暹羅華僑籲請派使協訂商約 
　　北京電鄂陜兩巡按辭職政府電留 
　　北京電前任駐美夏使電請覲見　　北京電政府給朱家寶葬父費洋萬元 
　　北京電多倫鎭守使蕭良臣已將游吉廟恢復查該廟係巴匪老 
巢有喇嘛汗爲之接濟兵馬及糧食現巴匪遠逃海拉爾喇嘛汗已被蕭軍擒獲留在營内借以收撫蒙衆 
[譯電]  
　　北京電各銀行復將鹽税洋六百萬圓付與中政府本年内共繳出洋三千七百萬圓（三日） 
　　北京電勸誘中國加入協約一事日來無動靜日文各報以冗長激詞之文抨擊英國不遺餘力華人大以爲異不解日人對於力助日本使其成第一等國之友邦何以主此態度（三日） 
[特約路透電]  
　　北京電華俄銀行稱第三次俄國五釐半息内國公債發行後成績頗佳上海一處已由支行售得盧布二百五十四萬枚）四日（ 
　　北京電上海公共租界西員將會審公廨訊明罪狀之犯交與華官懲辦一事各報對之大爲滿意並望法租界亦能照此辦理）四日（ 
　　北京電海軍部呈請將鄭將軍靈位供入武廟）四日（ 
　　倫敦電日本郵船會社之郵船北野號）八五一二號（由橫濱開往倫敦在英倫瑪加特附近擱淺）三日（ 
戰電 
[其一（英人路透電）]  
　　薩洛尼加電據確實消息聲稱奥軍已入摩拉斯蒂爾高樹奥旗預料布軍至速須於後一日開入該鎭）三日（ 
　　倫敦電泰晤士報雅典訪員謂摩拉斯蒂爾業已陷落）三日（ 
　　倫敦電每日郵報雅典訪員電稱布軍於二日午後入摩拉斯蒂爾鎭）三日（ 
　　薩洛尼加電塞軍於星期二日晚間奉命退出摩拉斯蒂爾並非出於布軍之壓逼）三日（ 
　　已黎電薩洛尼加電稱東境中央司令部接有消息謂德奥軍現向布境進發聞協约國之軍因希臘内閣首鼠兩端故復限制希臘之商業）三日（ 
　　倫敦電塞國波爾銅礦已成廢物所有機器冶爐廠屋悉已付諸一炬礦内全爲水淹沒至於現存之銅及可取之機械皆爲塞人取去故德軍見此情形大爲憤恨）三日（ 
　　巴黎電今晚公報謂前敵砲戰益烈亞土瓦曾用空中魚雷德軍砲轟亞拉松末河南及愛巴爾巨有地雷戰事昨日塞軍仍留守摩拉斯蒂爾達達納爾海峽砲戰甚爲活動天氣稍煖土軍防禦工程受損頗重）二日（ 
　　巴黎電今日下午公報謂前敵無事可報今晚公報謂砲隊戰事仍在進行德軍襲擊龍巴爾齊南之防舍後由法軍奪回全陣線有炸彈及地雷戰事德排砲轟擊台恩者爲法軍擊至無聲）三日（ 
　　薩洛尼加電英法陣地氣候稍和英兵與軍需刻陸續抵此塞軍在摩拉斯蒂爾阻遏布軍布軍今仍縱兵四出已行抵摩拉斯蒂爾東南希臘邊界但塞軍之援兵從北面來者刻已距摩拉斯蒂爾鎭不遠）二日（ 
　　蘇里克電羅京來電稱俄艦常在多瑙河附近比薩刺比亞海岸一帶游弋多瑙河魯斯楚克地方駐有德奥兵六　千人並到有齊泊林飛船一艘）三日（ 
　　巴黎電霞飛已任爲法蘭西國軍總司令除殖民部管轄之軍外一切法軍均歸指揮巴爾幹之軍亦在内）三日（　　倫敦電法國英軍大本營報稱英軍於近四日内轟擊敵軍戰壕及鞏固地點並大砲地位而重損之敵軍砲隊回擊甚弱）二日（ 
　　羅馬電公報謂伊森沙河前敵有霧雨妨礙戰事敵軍希圖襲擊受挫而退）二日（ 
　　蘇里區電聞德軍因俄軍在加里西亞大取攻勢故由布塞撤兵赴南陣地德國本允派兵赴加里波里半島今由布兵數大隊代往）二日（ 
　　亞姆斯特丹電荷首相否認德荷曾訂秘密條約之説）二日（ 
　　丹麥京城電德國阻止丹麥瑞典瑙威之牛羊運入奥境大約德奥已約德奥已約定奥取巴爾幹之接濟而德國則依賴他處之供給故丹麥等處牛羊僅許載往德國也）三日（ 
　　巴黎電法政府因運費太昂擬自購貨船五十艘裝載冰凍肉食）三日（　 
　　倫敦電倫敦接到消息據稱前在貝爾格勒統帶英國砲兵之特羅伯里支將軍今已行抵斯克太里）三日（ 
　　哇太樺電坎拿大財政大臣稱今年八個月坎境收入加增美金一千四百萬元而戰費減少一千三百萬元（二日（ 
　　倫敦電英商船蘭頓哈爾號）四四三七噸（已被擊沉一部份水夫今已登陸商船柯倫沙號於三十日晨沉失似爲擊沉瑪林志號與丹尼斯號之潛艇所毁潛艇限令水夫於十分鐘内離船水夫共三十二人分乘九艘救生艇於星期四日行抵瑪爾太）三日（ 
　　倫敦電英商船哇蘭治親王號）三五八五噸（已被擊沉希臘商船柴里飛斯號亦沉沒水夫遇救（二日） 
　　倫敦電南斐軍今日在波敦營大操英皇因傷未全愈未能出外故由皇后代閲下星期此軍將開往前敵）三日（ 
　　華盛頓電官場宣稱國務院已請德國將華盛頓德使署隨員波愛德與巴本兩大尉撤回本國以此二人於海陸軍事件曾有令人不能滿意之活動也（三日（ 
　　華盛頓電聞國務卿藍辛氏已照會駐美德使告以華盛頓德署海軍隨員波愛德大尉不爲美政府所承認因亨寳輪船公司職員四人密謀從美國口岸接濟德國戰艦破壞美國中立一案今已審明確與波愛德大尉有關故也）三日（ 
　　倫敦電軍械大臣喬治今日抱病未能參列内閣中軍事會議（二日（ 
[一二）德人德文報專電）]  
　　柏林電）由塞維爾轉（十二月三日德軍大本營公報云同盟軍進攻米特洛維加西南之塞軍枝隊獲勝昨日復於該處俘塞兵一千二百餘人）巴爾幹戰况（敵鐵甲艦二艘轟擊維斯丹特未獲效果德軍占據尼曷濮爾附近龍巴爾齊特附近之法哨兵營法飛機一架爲德軍砲火逼令降地軍官二員悉就擒）西境戰况（林辛干將軍之軍攻擊波特里基加及柯凡爾至薩尼鐵路北面哇米特附近之俄兵枝隊俘敵六十八人）東境戰况（）三日（ 
　　華盛頓電駐美奥國大使署宣布十一月三十日維也納公報云意軍不恤犧牲希圖取勝於伊森沙河陣線而尤注意戈爾士附近意軍進攻杜白杜高原土爾滿橋端砲臺及泊拉伐全未得利奥軍奪回哇斯萊維亞附近陣線一小部分意軍奮力攻擊桑米琪爾山連撲八次均被擊退受創甚重意軍又攻擊桑瑪蒂洛前後三次奥軍以短兵接戰卒擊退之奥意戰况（孟車在泊里波琪西南向泊里夫里敗退）巴爾幹戰况（ 
又十二月一日維也納公報云意軍進攻 
 
 
 

Page 3

 
 
漸懈小攻數次均未得利）奥意戰况（奥軍進圍泊里夫里奥軍一縱隊攻擊美台爾加嶺南格拉特拉高地尚有一縱隊攻擊泊里夫里北十基洛邁當固守之高原柯凡士將軍之軍於十一月内共俘塞兵四萬零八百人又能任軍役之塞人二萬六千八百人並獲砲一百七十九尊又機關槍十二枝）巴爾幹戰况（奥將指揮之同盟軍於十一月内共俘俄軍官七十八員兵一萬二千人獲機關槍三十二枝）東境戰况（又二日維也納公報云奥軍已入泊里夫里奥兵枝隊激戰後越過美台爾加嶺昨在波萊尼特附近擊退敵軍奥兵一隊向泊里波琪進發襲擊泊里夫里北面之高地尚有一隊於雅布加追擊孟軍奥人歡迎奥軍異常興奮孟敗軍有一部分在米特洛維加西亞逃散奥步兵半大隊俘塞兵四千人獲砲兩尊馬百匹）巴爾幹戰况（意軍復攻擊土爾滿橋端砲臺及北面之山地均爲奥軍擊退）奥意戰况（二日） 
　　柏林電德國軍界評論吉靑納最近之宣言謂吉氏所稱俄兵六百萬人不知其軍官下士從何而得且六百萬人所需之欵爲數甚巨數月之内不知從何籌之俄國今已召集第二級領土軍充其量不過能得一百八十萬人然其軍裝一切大約尙須購諸日美且領土軍並非上等兵士其加入與戰局無甚出入至所稱英國新兵四百萬人衆意至多不過能得四分之一或六分之一耳德奥土三國今亦竭力徵兵不遑少息其豫備軍之數當超出敵軍之上然又須知戰事之勝負不擊於兵數之多寡而擊於士氣之勇怯也（二日） 
[東方通信社電（日本人組織）]  
　　東京電幣原外務次官小池政務局長赴中正會説明如左之意並述帝制警告之經過 
當中國政府之欲實行帝制時帝國政府對之（一）可贊成帝制（二）以不干涉主義即採全然立於旁觀之態度（三）可與以相當之勸告就此三點熟考之後决採第三年叚其警告非欲中止中國帝制不過欲其延期之意惟中國政府之態度頗爲暧昧帝國政府一面求英俄法友邦之同意蓋以此舉非干涉中國之内政實以日本爲中國之鄰邦誠心誠意憂動亂之勃發旦此事不僅日本爲然列國亦同其　孰無不一其利害上以日本先向英國交涉英國外相葛雷氏對我井上大使欣然表其贊成之意俄國亦相繼容日本之提議帝國政府正更與他列國交涉而此時帝制之運動俄然急劇有不許瞬時旁觀危態　立至之勢故先由日英俄三國勸告延期旋以中國政府回答不明之點殊多又發質問即據中國外交陸總長答稱帝制實行手續甚爲繁雜欲急實行誠事實上不可能之事故帝制之實行尚須少延時日此亦勢不得已惟恐民心不滿或生動搖然不問如何帝制之實行必至延期云云法國先已贊成帝制延期美國則有美國一般人民甚欲維持中國共和政治惟其政府不與關係等之回答今後此問題之處置並無欲以武力干涉之意但不可謂爲交涉終了當據列國協商而出適當之處置引誘中國問題雖有種種風説然英國决不置日本而與中國交涉又英國勸誘袁總統加入協約國曾有中國有利之提議等説亦係無根惟英國以由中國驅逐德國之勢力此時認爲燃眉之急目下特向日本開某項之交涉然帝國政府尚未有何等之回答關於驅逐印度人一事因該兩印人受德國人之金錢以日本爲策源地運動革命證跡確鑒苟將爲敵國德國企圖利益者置於國内實爲危險故有退去之命實非因英國之要求或依賴而出此舉也云云（四日） 
　　北京電紫禁城之各殿修繕均已工竣全部改易名稱（四日） 
　　北京電聚集津浦鐵道蚌埠之安徽兵隊現益增加已有二十營以上該鐵道沿線取締旅客極爲嚴重云（四日） 
　　東京電日皇本日午前八時率同皇太子臨幸橫須賀行大觀艦式此次之觀艦式爲前代未有之壯觀參列之艦艇共百二十五艘總噸數達六十萬五千噸日本艦艇殆全參集云（四日） 
　　東京電海軍飛行隊第十一號復葉式飛行機參列大觀艦式之後於午後四時在本枚進水場正將飛揚之際巓覆沉沒操縱者荒木中尉墜入海中蘇生困難云）四日（ 
要聞一　 
[大陸報述近東戰局之關係]  
　　大陸報載十月十六日倫敦消息云前脱蘭斯佛總督彌勒氏近評論戰局曰德國若果聯合突厥而獲勝利於逹峽則德國將發展其勢力由北海以至波斯灣及蘇彝士河並破英海軍絕其交通之謀而使英國加增印度與埃及之戍軍以防其襲擊矣今欲使此預言不成事實則唯有敗德於陸之一法如其不然則英國加入戰局之種種目的無一達到雖欲諱言不敗詎可得耶首相愛士葵君曾一再聲明我人作戰之目的有四）一（恢復比國）二（肅淸法境）三（穩固歐洲弱國之獨立及其土地之完全）四（永滅普魯斯武力主義之威力然開戰一年餘試問我人之行逕已趨近於達此目的之道乎試問如之何無陸地之勝利而可達此目的乎試問我人將用何法以使我國佔陸戰之優勢乎今三協約國其有大增陸地兵力之能力者惟英吉利一國而已若法若俄苟能維持現有軍隊之人數而使其不減已屬難能可貴若求其增兵必不可得也將來協約國陸地兵力不增則已苟有加增則必來自英國故英國者乃戰局前途勝負所决之樞紐也苟不幸而陸軍不加多則我人所最可希望者戰事不進行我人日處危地而已矣於是德國支配歐洲之威力與普魯斯武力主義不獨不破且更强焉或謂英國海軍一日握海上覇權則英國一日不致爲敵所敗然亦知德軍一日不破則地約國之目的一日不能達到乎德國征服比利時佔據法國實業最富之地奪獲俄國之波蘭及波羅的諸省英國雖有海軍莫能阻之試問英海軍將如何恢復比法俄已失之地乎得勿採用斷德國交通使其餓斃之一法乎然德國有陸軍以囊括鄰國之土地而用其物力决不致因英海軍之封鎖而束手乞降也 
又載亞姆斯特丹傳來十月十四日柏林消息云據柏林日報本日社論宣稱德皇西搗加萊之志今已作罷德軍於巴爾幹之新行動其眞意即在此也又稱德國决議作戰近東蓋攻擊不列顚帝國最佳之希望今伏於近東方面也德國今極欲證明陵軍國力能壓倒海軍國云自開戰以來德國官報所載德國作戰之目的當推柏林日報最爲坦直今姑撮要譯錄其文於下當此戰爭之際德意志林林總總之目光齊注加萊國民代表嘗言凡不毅然豫備取吾人未來之幸福及後裔之幸福而爲孤注一擲以博加萊者皆我帝國之仇敵也由此觀之德人之重視加萊亦云甚矣但德 
國陸軍部之行事也不拘執成見不隨俗浮沉就戰局之變遷定作戰之謀略初雖進窺加萊旣乃知攻擊吾人大仇之英國其最近之路固不必取道於此也我國之力乃在陸權我同盟國亦然吾人必求於他方面施一重打擊方足制敵死命其進行之艱難當勿計及故主要之舉乃在直趨君士坦丁而臨達達納爾海峽也貝爾格勒旣落吾人之手第一障礙業已消除矣夫海權爲歷史行程最大之勢力是言也可以總括輓近數十年之世界政策推究其眞果爲馬漢）海軍名將）主義乎抑爲毛奇（陸軍名將）主義乎則當於今日决之陸權國如德如奥如土如布其宜伈伈俔俔以乞憐於英美乎）美國立英之後不過因英國今仍控制海面耳）抑此數國者縱抗拒海上之霸王及霸王之僕隸而其力猶能發揚自由主義謀取將來幸福乎此誠今日所當解决之大問題也解决之地不在多瑙河與逹峽之間蓋達峽之後猶有埃及然解决之日今已漸近矣編輯餘談 
[扶桑客語）一（）飄萍）]  
凍雨洒憲凉風拂面歲漸寒矣僕役殊忙以此時庭院乃多落葉葉非一類要各依其耐寒之力漸次望風而下所幸松菊猶存堪爲范叔作伴侣耳 
神經過敏與神經麻木均神經病也然麻木則不如過敏吾國所謂哀莫大於心死者實可爲神經麻木之代用語也或曰以言處世寗麻木爲佳 
）知己知彼（一言徵論立身治國皆宜切記而知己爲尤要蓋必先有自知之明然後可以有知人之明也 
近日消息忽言英俄法勸我加盟忽言英國與我結同盟條約眞否固無由悉苟誠有之我國國勢如何英俄法國勢如何何爲如是其歡迎我親愛我也謀國者果有自知知人之明不爲他種目的所蔽則如何應付不難於解决矣 
吾人屢次譯述我國斷送利權之痛史一爲通盤計算幾乎大哭失聲蓋中國利權已所餘無幾矣或曰君又神經過敏矣）十一月二十六日（ 
 
 
 

Page 4

 
 
   
 
 

Page 5

 
 
中華民國四年西曆一千九百十五年十二月五號星期日舊曆乙卯十月廿九日共四張 
 
 
 

Page 6

 
 
要聞二 [ 
[國體問題中之禮制籌備]  
　　政務之關係此次國體問題發生後京内外各行政機關之一切政務進行不免停滯政府文電催飭已非一次茲聞昨日又通飭束内外各行政機關略謂國體變更之籌備現已設有一定機關專任籌備事宜各該行政機關職任所在一切政務仍須照常進行不得稍有停頓致悞要公云云聞各部總長現關於應行而受停頓之案以及將來應行具備之事特卽提出請求大典籌備處通過茲探得先後提出者爲内務財政敎育農商交通各部内務部所提出者爲土木工程及貧民調查應若何進行請求决議財政部所提出者爲豁免錢糧及緩舉新税究應如何辦理敎育部提出者爲修政各種書籍案農商部所提出者爲劃一京兆權度及試辦債劵實行之法交通部所提出者爲郵票應另印一種紀念者其票面如何規定亦應討論以便飭令照辦至若登極詔書及即位後通告各國等重要文字則飭内史曁外交部分部撰擬矣 
　　處中之籌備大典籌備處自組織以來已漸次就緒訂於今日）一號（開成立會所有處中職員須一齊蒞會頒發徽章並討論着手辦法以期趕速進行至京中各機關應派員參與外其在各省業由處通電遴派代表來京與議茲聞各省加入人員近日尚有大部分未曾到京該處職員以現在爲期較近應辦要典極宜進行日昨又特致電各省催速來京參與籌備具該處籌備事項組織章程中有諮議員名目並聞辦事員長擬向各機關聘請熟悉禮制人員爲諮議以資探討 
　　工程之槪略大典籌備處之工程事宜總其成者爲朱桂莘總長所有前朝之佈置應有盡有已漸臻就緒内廷各殿適在從事修葺整理自中華門以内天安端午各門修飾業經完畢午門兩旁共分八門爲左翼右翼闕左闕右恊和熙和左腋右腋除協和熙和兩門已改經文緯武外餘仍襲用舊名祗將匾額更换大典籌備處設於昭德門内東朝房已於十一月二十九日懸牌辦公内廷之太和中和保和三殿前已將太和門更名承運門太和殿更名承運殿刻中和殿更名體元殿太和殿更名建極殿均經將匾換妥惟各殿雖經設煖氣地爐　窗隔尚係舊式用紙裱糊頗不適宜由工程處估工改換西式玻璃門窗三殿前後滿換殿頂兩脊原係金頂銹舊不堪其黃琉璃瓦亦問有破壞之　業經一律磨擦補修見新舊日太和殿前本有品級山之設改革以後即挪入西華門内石庫存放近已由處派員王廷芳前往該庫查驗其承運門旁之宏儀體仁兩閣刻亦加工修理典外佈置大致己完成十分之七餘工正在趕修十五以前决可齊備 
　　祀天之舉行十二月二十三日冬至日已由政府定爲祭天之日並通告是日各機關及學堂放假一日並聞總統將躬自致祭故内務部現正籌備一切　　員至天壇監視目下該部總長已奉到總統論令籌備祭天各種典禮一方面政府又令各機關派員與祭而肅政廳亦照例請單請派肅政史四人爲糾儀員然一説謂此次祀天典禮實爲循例舉行之事總統仍不親往其原因則一國體問題正在未定之際浮言時起總統必不輕出輕入以示愼重觀於上次閲兵之典已可槪見二聞明歲帝制若行則新天子登極例有祀天之舉則今歲之舉行祀天典禮不若明歲之愈覺堂皇也有此二層原因故今歲仍派朱總長恭代行禮决不親自舉行相傳如是確否則未可知也 
[外交風雲中之日報論調]  
　　加入聯盟之反對英法俄三國運動中國加入聯盟一事東西各報關於此事多有紀載而日報尤一致反對茲據大阪朝日新聞二十四日之論著云英法俄三國）僅有加入意國之語（之對華交涉其正確内容今尚難知此事我人究應如何處置耶此當面之問題也第一關於中國爲德國化時其最有關係者固爲日本恰如歐洲聯合國久爲其鄰之德所苦日本對於中國之地位亦然故關於此點是日本爲主而聯合國爲從居從地位者任意與中國交涉待其有成議後始通告其立於主位者於道理上所不可有者也如憂德國主義之擴張設法防止須令中國加入協商方面此提議應由日本先倡之日本提倡斯議而後他國隨之若他國提倡應先通告日本然後提議關於此點今次之交涉全然顚倒本末夫世上雖或因時機而有取逆守顺之事然不當以此而按請今次之交涉且又無其必要也然吾人非因此關係必欲日政府拒絕聯合國之提議關係自爲一事而提議又爲一事視其價値如何可得而判斷也 
　　中英同盟之誤傳近來日本報紙紛傳中英兩國將締同盟且詳載兩國同盟條件京中人士皆以爲不足深信十一月二十六日之大阪每日新聞因此著論反對其言曰協商方面方議運動中國加入聯盟而外間忽有中英同盟之説恐兩者同其根本同出於一源者雖不足異英國而欲與他國同盟耶不可不先得日本之同意雖然中英同盟與日本之利益不兩立與英日同盟之精神相矛盾日本不與同意可也日本因英日同盟專努力於東亞並中國之和平日本當局宜對英法俄執儼然的態度云云 
十一月三十日天津日報云日前英俄法日四國曾勸告中國延期變更國體其後英俄法三國與中國交涉勸誘加入三國聯盟聞中英兩國同盟之協議已有進步關於此事日政府否認一切專鑒英日同盟之精神不能信英國置日本於度外而與中國爲同盟之協商外間所傳中英同盟之條件想係因運動加入三國聯盟而提出之案誤傳爲中英同盟條件耳莫禮遜一派之英人曾計盡中英同盟一事則爲不可否認之事實至加入聯盟一事中國承認與否殊屬可疑四國關於勸告帝政延期時雖曾執同一之步驟其後鑒於近來形勢英俄法軍事　員於巴黎會議之結果英法俄三國對華關係較從前有變動此日本外交上所應警戒者也云云 
[陽夏傷軍卹金已核准]  
　　辛亥陽夏戰役民軍方面之傷軍迭次在湖北將軍署籲求給卹情殊可　近由陸軍部核議分别擬給卹金具呈總統其文云案准政事堂交彰武上將軍督理湖北軍務段芝貴呈辛亥年陽夏之役湖北傷亡將士擬請照平時卹章第三條因公死傷例酌給卹金一案於本年八月七日奉大總統批令准如所擬辦理交陸軍部查照此批等因到部當經咨行湖北將軍取具表　去後茲准壯威將軍署督理湖北軍務王占元咨陳陣亡官兵查明遺族現經列入因公殞命調查表者共五百二十八員名内四百十九員名係二年十一月二十三日副總統在兼領鄂督任内咨請核卹列入陸軍陣亡將士調查表者下餘一百零九員名亦係當時照戰時平時因公殞命查明遺族塡表請卹並段上將軍在鄂督任内陸續查明遺族各官兵茲均一并查照彙塡表内至陣傷官兵原係四百三十七員名經叚上將軍在鄂督時於三年十一月飭湖北陸軍病院復加檢驗茲據該院長高志忠詳報陸續已經復驗者三百六十五員名尚未到院復驗者七十二員名綜計復驗傷等合格者三百五十八員名内病故一名不列等者一百零七員名請核卹等情並分别造具診斷證書淸册加具切結前來查卹賞章程凡官佐士兵受傷並未損折肢體將來尚堪服務不在陣傷等次之内者服三 
等傷給與一年年撫金除將此次復驗不合傷等傷軍一百零七員名仍由本署照章發给一年年撫金外相應檢同因公殞命調查表傷軍診斷證書及淸册咨陳大部謹請查照分别核卹備案爲荷再未經查明遺族陣亡官兵曁未經復驗各傷軍一俟查明驗畢再行辦理合併聲明並送調查表一册診斷證書二百五十七份淸册二本前來本部查核無異除一次卹金旣據析呈聲明副總統在兼督任内已發過十九個月半餉應勿庸再給外查此案疊據該將士遺族曁廢軍等禀稱困苦流離死亡載道懇予撥款撫卹以救生命各等情曾經本部查明均係實在情形茲奉前因擬請將此案死傷將士一律按照平時卹賞簡章第三條給卹之規定各加給三年年撫金其不合傷等傷軍一百零七員名擬請准照該署將軍所擬各給一年年撫金以示優異而資矜勸至未經杳明死傷將士應俟補報到部另案核辦云云已奉批令准如所擬分别給卹矣 
[東三省財政與金融譚（化險）]  
　　記者於去歲曾詳紀）東三省金融及財政（問題連續至二十餘篇如奉天財政之改革借欵之進行税務之狀况及吉黑收回紙幣等情形莫不悉心調查無微不載俾國人知我東三省之現象茲者奉吉政界大員多皆更動而一般政務當自有一番整頓氣象用將最近消息羅列於後）一（奉省奉省一　法紛如亂絲市面流通端賴紙幣但紙幣之種類不一金票羌洋英德金鎊均有交易惟須以小銀元折算是本省不啻以小銀元爲本位矧各種貨値亦以小銀元計價頻年奉天造幣分廠鑄出兩角一角小洋其數不爲不多　市面周轉常形枯竭其故何在一則四各銀號濫發紙幣一則四小銀元運輸外出多消磨於無形之中故　者謂奉天分廠雖吕夜趕鑄亦無補於奉省之市面其言蓋有本　日來日商因某事之關係派人赴各銀號索取現貨以致華商又將硬貨加價兑換紙價値暗中已有跌落之虞段兼按使恐釀起兑現風潮特調湖北官銀號總辦高松如氏來奉委以整頓奉省錢法之專責高氏以各銀號基本充實則紙幣决不爲害如果基本空虚則兑現無以應付無論如何整頓亦必無善法以濟其窮現正前往東三省官銀號黑龍江官銀分號興業銀行商業銀行先從事查驗其基本金多寡俟得實數後再行通盤籌劃限定發行紙幣之額倘所定票額行於市　不敷周轉則令各銀行添備資本務當調劑得宜　可免擠現之舉其所抱宗旨如是特未誠能副其期望否耳 
）二（吉省吉省財政困難萬分王巡按使特與熊廳長正琦互相商榷傳於學實無稍妨碍日前聞已由熊廳長咨陳財政部請列預備金十萬元以裕地方其文曰行政作用首貴敏活臨時用欵自所必需然必籌備於事前方免臨時之　　查三年度預算外之支出共三十二萬元有奇款屬必要自不得不勉爲應付然預算口有此數除剜肉補瘡騰挪移撥外别無應付之方以故現時積欠政費尚達四十餘萬元　厥原由實因經常之欵移作臨時之需旣補屋以牽蘿自顧此而失彼也現在下半年槪算業奉財政部核定删減各欵爲數甚鉅已無伸縮之餘地此外特别准支曁臨時發生等項律以三年度成案當必爲數不貲即如歐戰尚未終了而中立費業已核删將來供待逃俘等費已屬無從支給矧中日條約實施之後籌備之事日多稍有遲誤立失事機更不得先事圖謀預爲之計再四思維惟有懇請咨陳財政部准將各省四年下半年槪算補列預備金十萬元專爲特准臨時各欵之用並請嚴訂條件以示限制凡動用此欵時應由廳按月遂欵彙詳咨部考核似此辦理庶不致有預算外濫支之虞而事實上亦可免臨時之　難所有懇請追加四年下半年預備金緣由是否有當除分詳財政部外理合具文詳請鑒核轉咨施行等情據此查行政臨時用欵不在範圍之内自必無從支給然動關重要應付稍遲立失事機即如供待德奥逃俘等欵事實上早經用過爲數已屬不少該屬所請追加預備金十萬元誠爲必要之需嗣後動用此項預備金時並准如該　所詳按月由廳逐欵彙詳轉咨以便考核除詳批示照准外相應備文咨陳大部請煩查照追加備案施行云云不知財政部如何咨復蓋此種經費亦事實上不可少者至其餘各種經費王巡按夙主開源不尚過分之節流所有民國五年度預算早經財政廳編詳財政部照吉省現狀論恐無核減之餘地云 
）三（黑省黑龍江廣信公司發行之官帖漫無限制久失人民信用屢議收回因軍政各費無由周轉而罷前此朱兼按使晋京與財政部議定由黑省中國銀行發行鈔票一千萬元以備收回官帖之用已詳紀本報昨據黑省消息自中國銀行開收以迄今日共收入官帖八百二十五萬餘吊已於日昨邀请巡按使財政廳廣信公司總辦等在城外監視一律付之一炬矣 
[紀賓縣糧商罷市事]  
　　吉林通信云賓縣自將豆麥斗税改徵從價各商民曾至縣署要求減徵李子衡知事以從價係奉財政廳通飭全省一致賓縣未便獨異當未允准而該縣城鄕商民因年歲歉收糧價高貴貧寒小户吃燒全無且豆麥旣改從價糧米又有特捐商民益形困苦近日遂糾聚多人復赴縣署請求核減仍未達到目的即於本月二十六日城鄕各糧商一律停止買賣李知事特邀城紳數名分赴城鄕開導各商民堅持不允現在該商民等舉出代表十餘人來城擬在省公署禀請將豆麥斗税從價取銷未知能邀准否也 
[監利縣之刦局燬卡案]  
　　湖北監利縣沙河口地方淮鹽分局日前突被大股匪徒搶刦損失鹽欵甚巨該匪當又竄至龔家場刦縣署之錢糧分櫃及該地商店周福興之貨財刀傷局員焚燬監卡縱出押犯多人一　而逃該縣知事張友伊聞警立率警備隊前往勘驗並電禀省中大吏檄派軍隊到縣鎭攝軍署調查處亦派員赴彼偵查旋獲搶匪林董元等交縣訊明據稱係黨人張子才主謀其機關設在鄰近沔陽縣彭家場地方刻已破獲搜出搶贓物及鎗械甚夥張子才亦被逮案聞渠前曾在張國荃部下充當營長聞不日即須就地正法刻下沙河地方經軍警保衛已安靖如常矣 
[鄂垣近聞]  
　　鶴峰縣知事之記過湖北鶴峰縣人民鄭必興鄧于龍二人日前赴鄕收租被盜匪攔路行刦殺斃傷痕甚多報縣勘驗後兇犯迄未拿獲亦未偵知其爲何處人係何姓名茲聞高等審檢兩廳據該縣知事胡思傳詳報以此種大案旣未能即時破獲又復不知其姓名核與縣知事辦理命盜案限期及懲奬規則第二條二項及第十條情事相符自應照章先予記過一次以示懲儆並由兩廳會銜詳請巡按使酌定緝限務獲究辦 
　　經營鑛業者之導師湖北省商民近日禀請開採各礦者時有所聞所惜經營籍山時不得良師指導致多遷延貽誤近有分發湖北候補知事吳澄組織一測量事務所專爲經營　業者之輔助復有吳樹烈組織一礦山測繪事務所内部辦　與吳澄淸同出一軌均禀請財政廳備案該廳以此舉係爲便利　商起見應准組設　核吳樹烈所呈簡章辦理尚稱妥洽當允備案惟吳澄淸之章程尚缺關於農林鐵道水利諸端須附帶加入方稱完善故已飭其改訂再行禀候備案給照開辦以免兩　 
　　移民殖邊議之重題段香岩將軍前督湖北年餘深知鄂屬水旱頻仍飢民流爲盜匪之情形頗欲實行移民殖邊之計茲調查黑龍江方面早有鄂湘災民流離轉徙前往墾植者且能勤苦耐勞其工作實駕乎日韓人之上目前中日新約實行日韓人移殖南滿者日夥我若不速爲籌劃將有喧賓奪主之患爰擬就條陳呈請中央將鄂省所有失業貧民酌移墾植凡願往者由官給予川　車票派員護送到境復由墾植公司量力授以生業刻已咨鄂决計進行不日當有確實辦法宣布也 
[湘鑛監督問題之會議]  
　　湘省官鑛前曾有由中央派員監督之説經湘人一再呼籲旋由總統命令沈巡按使相機便宜辦理沈使遂於日昨召集農工商鑛學紳各界在公署内開特别會議省使提出二議）甲（要求監督酌提紅利以彌補湘省虧空）乙（指定監督所辦以某某鑛爲範圍當由汪詒書葉德輝發議以爲監督之來欲顧自己之考成必難兼顧湘省之虧空本省辦鑛雖多而有利益者不過常寗水口山等數鑛爲利亦屬無多若並此而去之則湘省鉅大之虧空從何彌補省使爲本省行政長官又爲極峯所倚畀有地方之責自與人民痛癢相關以爲兼任監督似無不可否則已辦之官鑛仍歸湘省自辦而監督另辦他鑛湘人亦極贊成云云現沈使已允電請中央於湘鑛監督一職暫從緩設矣 
[湘省財政界消息]  
　　匯欵接濟中央沈巡按前准財政部電咨以現在年關伊邇償還外債本息及各項費用需欵甚亟湘省攤解中央經費應請飭催從速匯解等因沈使已飭由財政廳嚴廳長將本年應解之三十萬元暫撥十萬元交由交通銀行匯部以資接濟其餘二十萬元俟陽曆十二月底如數滙解 
　　咨請核減協欵湘省擔解中央協欵四年度爲一百二十萬元明年度協欵財政部增爲二百八十萬元咨行湘使查照現沈使以湘中財政奇絀歷年虧累甚鉅明年度收入即可加多亦祇敷支出之用如將擔解中央協欵增至一倍半以上似覺爲數過多湘中財力實有不逮昨已咨請中央將湘省擔額減爲一百八十萬元月解十五萬元未知能否照准也 
　　調查明年收入沈巡按使以湘省近年以來地方財政積虧甚巨預計來年種種政策之施行非先爲籌盡無以便事機而資應付昨特擬定問題數則發交財政廳調查具復其條件如下）一（明年度可望增加之 
 
 
 

Page 7

 
 
收數共若干及其種類並原圖）二（送部明年度預算預計有無虧短及其彌極之方法（三（各項解部專欸曁預算報部收免各欵應以如何方法督促不至有虧短之虞 
　　烟酒公賣收額湘省烟酒公賣費於十月一號開始征收以來收額有限各區收入之數自十月一號起至三十號止全月公賣費已經先後解省其總額爲一萬九千四百九十七元四角昨經財政廳長會同該局長造册解部並一面詳報沈巡按使查核 
[河口商會之捲逃案]  
　　雲南之河口地方與越南交界又爲滇越車道通衢商務頗形發達而商會之入欵亦年盛一年頃聞河口副督辦徐君有電來省略云河口俱樂捐欵反正後經許夏兩副督辦撥歸商會總理羅慶榮經收解至二十二期無異王任内存二十三期洋七千餘商任内存二十四五六七等期洋二萬七千餘均係該總理保存署内除商任提用一萬三千餘外尚存一萬四千餘因係商會總理負責經理未准移交又本任内二十八九三十等期及三十一期四分之一共洋一萬六千餘除提署待解一萬二千餘外尚欠解三千餘因奉省廳飭解迭往催繳詎該總理竟捲欵逃匿越境當派妥員馳往分道追緝並請老街公使飛電查拿諒難漏網一面將伊子鴻鈞押追及查封家產約値萬餘金并電商前督辦尅日來河會同淸理河口副辦徐電 
地方通信 
[蘇州]  
　　查烟抄獲子彈住居蘇垣西區學士街第二百四十二號門牌之袁錫卿昨被警廳檢查員訪悉其家内私行賣烟密報警察廰長電令西區警正吳實善派警協往檢查當由汪鯤楊顯揚徐繼奭三檢查員查獲烟灰十六兩曁烟具等證物並抄獲馬地里槍子二十八顆卽將人證一併拘區轉解警廳司法科訊辦 
　　媳婦身死不明閶門外楊安橋弄三十六號門牌許甫卿之子仁泉向在山塘星橋堍福昌顏料店爲夥於上年春間娶趙祥生之女爲室詎仁泉之繼母某氏　使其夫婦不睦且時施一種虐待手叚許女不甘受苦曾由母家領回某氏復迫令仁泉接回日前許氏不知何故忽覺腹中疼痛仁泉延請醫生救治無效於前晚身死母家得悉後以許氏身死不明即尋某氏與仁泉理論詎某氏與仁泉均已避匿不見至昨日許氏母家始將仁泉尋獲　住用鐵練鎖在死屍脚上一面報告警區核辦 
[鎭江]  
　　提議請免加　本年蘇省冬漕每畝加徵五角人民難以擔負經蘇松常太等處紳士先後電達中央及巡按使財政廳力請免加業經大部核准電咨齊巡按使派員與各紳等會議緩加辦法茲丹徒各市鄕又擬援蘇松常太等屬請免成例由殷森甫提議組織團體電請緩加本年漕價以蘇民因 
　　中資捐照舊徵收前丹徒自治公所曾有徵收買賣田房中資捐之規定業已辦有成效嗣以自治公所取消此捐因之停止茲城廂市董事王振文以本市敎育經費異常支絀援省公報所載四川巡按使抄寄現行辦法禀請縣公署批准出示晚諭嗣後買賣田地房屋須由城廂市公所繳納中資捐經市公所蓋戳後方能送署驗税 
　　貨物税所長到差鎭江貨物税所陸所長禀請辭職齊巡按使委吳君接充在案茲悉吳君業於本月一日到所視事所有新舊交代事宜業已辦理竣事矣 
　　肥料捐連帶停收鎭郡肥料捐向由經理許少泉徵收充作敎育經費自淸潔所成立後許經理即將此項捐欵撥歸該所核收今該所旣奉　取消自應照舊辦理惟許君意頗不願而各灰糞行又相率四散此項捐務不知能否恢復也 
[杭州]  
　　槍斃張興隆等之原因著匪張興隆朱金標奉飭執行槍斃一節已略誌報端茲聞該匪先已在台州鎭守使署悔罪投誠效力已從寛邀准詎料仍復糾衆搶刧黃巖王藩等十餘家計損失一萬餘金並擊斃留學畢業生一人）即王藩之子（旋即捕獲其他匪犯四名槍斃嗣經各事主迭控張匪堅不承認張鎭守使以事無證據暫緩候查後王藩赴京呈控奉批查辦到浙朱軍督飭即將張興隆等解省發交陸軍審判處鞫訊核辦一面電京傳王藩來省對質迭次開庭質訊始承認爲首搶刦擊斃王姓之子不諱官處長錄供詳奉軍督批准死刑自前日執行後王藩以案經終了亦馳回原籍矣 
　　浙皖線測繪處之撤消寗湘鐵路局督辦孫多鈺前派浙皖線測繪隊分測南北兩段茲悉該隊洋員已繪就擬線圖並製定物產報告書商鎭調查錄水陸道里記及工費估計表施工計書書　件將臨時測量處撤消隨帶　路儀器及全隊人員於昨日乘車返局究應如何辦理須詳復交通部察核後方可定奪 
[安徽]  
　　國民會議複選有期安徽國民會議選舉一事初選早已竣事茲届複選之期所有初選當選人近已紛紛到省現複選之期定於陰曆十一月初六日舉行其會場仍在將軍府　將軍届期仍須來皖監督複選事宜並聞此次複選額僅有九名云 
　　紀張天師蒞皖江　張天師元旭係貴谿龍虎山漢張道陵六十二代孫也日昨來皖寓安武右軍馬統領統部中並往巡按署及各廳署拜謁留名皖省道敎會生徒擬開會歡迎聞此次天師之來係因軍界某長官之女公子患有魔病特請其來皖用符咒驅治云 
[長沙]  
　　初選當選人之優待各縣初選當選人俱已來省因復選延期不耐久等紛紛呈請回籍茲沈使接中央籌備事務局來電　復選投票確定於十二月十號前决不再延各初選當選人務各暫犧牲此半月時光在省靜候幸勿達離自誤云云沈使當即傳知各當選人知照又聞各縣初選當選人之紛紛請回者蓋因多就有各縣學務或團防等職務不能久曠之故茲復選事務所長陳廷英特詳請省使通令各縣知事將該縣初選當選人職務暫行委員兼代所有薪金如數支給不得因曠職扣除以示優待業由沈使核准除通令各知事外並傳知該當選人知照矣 
　　高等師範運動會紀事嶽麓山湖南高等師範學校此次開秋季運動會湯將軍沈巡按使均派代表與會學界人士亦先後前往參觀各校之前往運動者有湘鄕中學長郡中學兑澤中學寳慶中學第一師範長沙縣立小學周南女學校等所演各節多有可觀該校高等師範生曁附屬之中學兩等小學分班運動亦均能精神振刷步武整齊云 
　　常德鎭守使移駐之不准大庸慈利兩邑紳士等擬請常溰鎭守使王正雅君於冬防期間移駐大庸以資鎭懾禀由湯沈二使轉咨中央在案昨陸軍部以常德爲商埠重鎭必須大員鎭守大庸地方匪患雖劇然地處邊僻不過土匪滋擾多委軍隊剿防自能祛根株而保閭閻無須鎭守使移駐特電復兩使轉令王君及各紳士等知照 
雜評一 
[生計之今日）無名（]  
　　近日各地之新聞大抵關於生計者多非曰税即曰租曰　蓋國家之財政日困自不能不力求諸民人民之營業日難自無以副政府之望二者相因則生計問題日近一日矣然蚩蚩者尚不知也 
 
 
 

Page 8

 
 
總發行所在英大馬路泥城橋西首十號葆元戒烟醫院 
 
 

Page 9

 
 
中華民國四年西曆一千九百十五年十二月五號星期日舊曆乙卯十月廿九日共四張 
[杭省萬隆棧特設南肉分售處廣告]  
本號向在杭省淸河坊拐角數十年來專售金華蔣腿家鄕南肉兩洋魚鮝早已馳名　　膾炙人口家鄕肉一道尤爲精益求精此肉產是金華花溪本號每年特派專友到地選辦正路美味與市上所售大有天淵之别向蒙各埠諸君紛紛函購然從中未免有舟車䟦涉之處不無缺憾本主人有鑒于此今以推廣營業利便起見特設分售處于滬甬兩埠以便惠顧各界就近購取不勝歡迎之至分售處上海二馬路華慶園鼎陽觀甬江雙街甬震大鼓樓前　楊枝春價目香腿大小包洋一元零八分五角四分香肉大小包洋一元半元 
[弟敦聘初次到申前淸内廷一供奉超等著名譚派鬚生台陳子田]  
特聘初次到申前淸内廷供奉著名大面禮聘初次回申南北著名靑衣特聘最優等著名藝員文武鬚生馬俊山吴彩霞吴堃方 
[現已到申擇吉登台]  
鬚生祇分譚汪孫三派　其中當以譚派最受人動聽因其聲調宛轉深淵非深明韻學者不能得其典奥故學者雖多從未有能升堂者然前淸慈禧太后喜聽譚調故在内廷供奉者皆宗學譚派陳君子田向在内廷當差　刻意研究譚派　其聲調做工深得譚氏中年之神秘　倘譚氏出京　設逢傳差　即以陳君替之　因此名震京華　旣在内廷不能在外演唱都人即以此曲祇應天上有人間那得幾囘聞之語贈陳君　自民國成立　都人即以優禮顧聘　偶爲演唱　空城傾巷本台主久仰其名　特煩政界要人代爲敦聘　始允與吳馬諸君南來特此預布 
[丹桂茶園念九日戲大價减正廳一角]  
小桃紅　鍘美案　桂雲峯小黑燈　盜御馬　白玉翠　拾玉鐲　一聲雷楊文奎　天水關　花鳳英　烈女傳　張少泉十三旦張文艶候勝奎張雲仙　全本孝女義婢　　 
[法界滬杭共舞台男女合演念九日戲頭等正廳一角]  
特别包廂正廳二角特别正廳二角二等正廳八十三層包廂一百文 
黃聲芳　草橋關　霍春祥謝秀鳳　九更天　章桂芳沈瑞堂　斬黃袍　李小來　挑華車　陸菊芬白呂布　賣胭脂　六陣風應實蓮李寶龍郭小福　嘉興府　孫桂秋彭瑞林謝秀鳳　三疑計　小桂元小金鈴小金樓小金翠　全本大鐵弓緣 
[十六舖興舞臺十月念九日戲特别正廳一角特别包廂一角]  
倪菊卿　目蓮僧　萬彩奎　牧虎關　韓俊峰孫俊安　大報仇　王顰卿　鐵弓緣　劉雨田　魚藏劍　蓋月山小慶春陸全喜李壽仙楊喜珊　連營寨　李壽仙陸金奎郭彩云胡富生陳燕奎　死人偷洋錢 
[鏡花戲園　十月念九日戲]  
陳乜秦俞大宗李阿齊周昌順陳素雲小鳳彩洪春益林芳錦史亦奎胡鳳林陳兆峯裘湧棠張寶香　龍鳳鎖 
十月念九夜戲 
胡鳳林小鳳彩陳元喜李阿齊陳金壽　斗姥閣　張寳香陳乜秦史亦奎林芳錦雙喜官陳兆峯裘湧棠　全本三官堂　外加戲法 
開北第三段 
救火會假座廣和戲園演劇籌欵　特請琼山玉班兼聘粤東 
著名小生正靚煥客串二天　正靚煥首本全班合演　念九日禮拜日　正本新戲玉琼魚　全班文武拍演　晚演出頭　鶯亭寄柳　曲英戲文　正靚煥首本日夜同價價目頭等大洋一元二等大洋五角童僕减半 
[廣西路中汕頭路口小舞台原址通俗劇社]  
假座笑舞臺每逢禮拜一二三四五日准演日戲 
社會黧闇人心日非正本淸源其誰之責同人惄然憂之是以聯合新劇諸子苦心孤詣有成於斯於樂羣自治之中庽進化社會之意現身説法引渡迷津使抱有劇癖者悠然生道德之心勃焉有曠怡之趣 
至於編輯求新飾景競勝不敢自謂超越人上而於社會之好惡敎育之裨長是必殫精竭慮以期中的而挽世風非率爾操觚者比也 
[海蜃樓活動影戲園]  
在城内九畝地新舞台北首　每晚七點鐘開演至十一點半鐘止陰曆十月廿八廿九戲目　一蠶之變化　動物　二高加索之風景勝境　三五金千磅大奇案　四五六頭二三本大偵探聶克温達化身捉盜七京都　萬牲園　八花業之精良精藝　九泗後　板闖禍滑稽　價目登樓一角正廳七十 
[民鳴社廿九三十初一三夜特請英國初次耒申世界苐一大魔術家]  
全班五十餘人登台演各國大魔術　戈尔登　老虎並有其正登台准演戲 
你也是大魔術家　吾也是大幻術家近數年來　所謂變戲法　演魔術者車載斗量　不可勝數　然其所演者非幾套最老老古貨　便是些不中不西的小玩意　求一新鮮奇怪者　實未曾見　五年前有一個鼎鼎大名的尼哥拉　人皆以爲好極矣　然欲與民鳴社新到之戈爾登比　則尼哥拉便望麽莫及　三年前到一譽滿西東之天勝娘　人皆以爲好無再好矣　然欲與民鳴社新到之戈爾登比　則天勝娘當退避三舍　尼哥拉乎　天勝娘乎　非世界上最著名之魔術家乎　非吾人日常所稱譽者乎　然多不及戈爾登萬一　是戈爾登魔術之不可不觀也明矣 
戈爾登　是世界第一魔術家　其在歐美　無論老老小小　男男女女　莫不知戈爾登三字　各國皇帝　爭贈金牌　英皇甚至親造其居　與之爲禮　其人其藝　盖可知矣　本社不惜重金　禮聘來滬　准廿九夜開演　連演三夜　以擴邦人眼界　庽滬諸公　萬勿錯過　西人有言曰　爲人而不看戈爾登的魔術　如入金鋼鑽的鑛山　而一無所取　仍然空手回來　諸公諸公　今旣有最好的金鋼　於民鳴社　切不可不來一取也　吾今略述戈君之術如下　幸諸公傾耳聽也　 
（一）老虎戲　馬戲象戲　人多看見過　惟有老虎做戲　非但没有看見過　並且没有聽見過　今戈爾登所蓄之老虎　居然能献種種技藝　如虎忽變人　人與虎鬥　人入虎　虎變戲法等　莫不光怪陸離　見年未見　 
（二）分身術　能將活人的身體　活活分爲數十段　一霎那時　其人仍立於台上 
（三）撮影成形術　撮影成形　見於道書及小説家言　但徒有其説　而無其事　今戈爾登居然能隨心所欲　撮影成形　離奇變糼　匪夷所思 
（四）謁舞劇　每夜並有西洋最新鮮最高尙之滑稽謌劇　有舞有謌　有絃有竹觀之悅目　看魔術而有外國戲帶看不亦便宜之尤者乎 
其餘種種魔術　恨吾秃筆　不能詳述　總之演人所不演一能人所不能　非但中國從未見過　就是外國　也是破天荒　戈君並能化裝爲各國人物　演各國戲法　包羅萬象　絕後空前　不看戈登的戲法　祇好算没有看過 
戲法看過戈爾登的戲法　則别人的戲法　可以不看　看亦無味　祇此三夜　便要回洋　時乎不再　幸勿失也　座位無多　大家請早 
[虹口活動影戲園]  
開設在美界乍浦路中西書院北首第一百十二號門牌 
十二月三號四號五號六號 
[戲目]  
一海軍遊戲會二不願取妻者三日皇加冕禮四舞琴之王五頭二本光明之窗六卡氏冷淡大衆七滑稽三次之感覺每晚七點半起十一點半止輪流排演兩次逢禮拜二五更換新片日戲禮拜日三點鐘起五點鐘止 
價目 
登樓三角頭等二角正廳一角 
[南市久大碼頭外灘大觀園原址愛興社]  
女子新劇敦請客串戈佩文錢怡琴十月廿九日全體社員准演三生奇緣十月廿九夜准演上海小東門實事新劇陸家宅橋 
[上海衆益人壽儲蓄保險有限公司]  
緊要廣告地址本公司設在麥家圈交通路一百廿五號宗旨本公司同人慨時世之多艱民生之凋敝平時無儲資之方末路有寡措之嘆用是發起力謀公共利益爲宗旨性質本公司發起此種壽險實含有經紀之家數十文一日儲蓄之法種類凡投保本公司壽險者約分兩等一按月繳費兩元一按月繳費一元賠償凡投保本公司壽險者一年内如遇不測即可得絕厚之賠償本公司茲擬冬月初三先行投報擇吉開幕本埠營業部經理員陸鶴伯君朱炳文君添請外埠經理本公司外埠經理除已聘定蘇州吳靜卿君無錫常州周鶴皐君他埠再擬添請多位凡輪軌便利之處諸公如願擔任當有極大辛資之報酧需閱經理章程函索亦可總董周峙臣總理沈達協理錢明振 
[笑舞台]  
廣西路中汕頭路口電話三千五百十五女子新劇日戲正廳一角夜戲特廳二角周嶺梅王雪琴周楨增黃惠芬朱少峰李佛痴蕭天競薛珍珠田餘生張漢民張憾塵榮開明俞天樂林如心十月二十九日日戲准一日演完 
[新苍田錯]  
斯劇每次開演座皆爲滿因其情節離奇並外加卅六行彈唱歌舞種種點綴故能號召座客向隅諸君紛紛來函囑爲重演本舞台情不可却准于廿九日日間開演前分兩夜今併前後本一日演完一氣貫成精采百倍并請外洋返國之幻術大家十餘人穿挿入劇優待來濱佳座無多愛觀諸君早臨爲盼十月二十九夜戲准演 
[多情英雄]  
英雄而能多情則比之他英雄别具一種靈慧明矣旣稱英雄又能多情則所謂英雄者一生之事蹟與尋常之多情考加二加三高人一等矣此種名劇陳義何等高尙價値何等名貴所謂男子新劇大家能演此高尙劇者能有幾人能演好此高尙戲者又能有幾人况女子乎今本舞台人材濟濟名角如林方敢一爲之演能人所不能敢人所不敢本舞台之價値亦可想見矣欲觀高尙新劇者請來一觀本舞台之傑作也 
[菴堂相會]  
商辦新舞台　十月念九即禮拜日日戲准演　頭二三四本一日演完 
十月念九即禮拜夜戲准演　新排初次新演　三本四本 
[情海寃沉]  
毛韻珂潘月樵代演全本　中外和　孫菊仙趙君玉代演　三娘敎子 
 
 

Page 10

 
 
本埠新聞 
[三誌黃包車夫反對加租之舉動]  
　　滬上各人力車夫因洋商黃包車公司增加車租罷工要挾業經公共租界各捕房拘獲肇事車夫一百餘人　解送公共公廨經中西官訊明分别懲辦並經周道尹諭飭交際科長陳震東與各車夫所舉之代表磋商辦法尚未解决蓋緣洋商公司一方面未允減讓故各車夫亦未全體上工惟昨日馬路上之黃包車已較前日爲多而一般不安分之車夫仍結隊成羣每見黃包車經過强迫坐客下車擊損車輛故又經各捕房拘獲四十名計滙四捕房拘獲九名總巡捕房五名虹口捕房四名新閘捕房五名北四川路捕房二名靜安寺戈登路楊樹浦滙山滙四捕房各一名老閘捕房十一名當於昨日連同前日拘留未訊之王阿四等三十一名一併押解公共公廨請究由會審員王肇之君與俞代襄讞會同德副領事師裴兩君分坐上下公堂命將各車夫帶案逐一研訊明晣以陳榮生不應阻止營業並圖拆梢判押西牢四月江阿六張阿喜楊大等三人旣非車夫不應插身多事着各押兩月夏元桂劉洪章等十二人各押一月曾四曹三等四人各押六禮拜張連生高阿三等十一人各押三禮拜孔又有吕光長等二十六人各押兩禮拜江福卿等八人各押十天郭茂順等三人各押七天金萬昌押三天陳阿三曹金坤從寛開釋 
　　連日滬海道尹周金箴君以車夫人數衆多停止工作有碍生計故特派員分投商辦並傳上海縣沈知事淞滬警廳徐廳長到署諭飭設法解决現聞華商各黃包車公司已遵官廳勸諭暫不加租故昨日華商公司各車夫已照常營業而洋商各公司之車輛仍未出租昨沈知事與陳交際員已禀復周道尹請爲核辦 
　　松滬護軍使楊樹棠君因此次罷工人數衆多恐有奸徒煽惑滋事除飭所屬軍警嚴密防範外並派廖守忠君調查情形昨據廖君報告謂風潮已漸平靜云云 
　　大陸報云工部局對於車夫罷工之態度極形冷淡昨日總董裴爾斯君曾曰車主與車夫之爭端彼等自有解决方法工部局未便越俎代謀工部局之責任乃在禁人擾亂租界治安今警察防堵一切頗爲縝密但兩造如請工部局出而公斷則此事又當别論但彼等目下並未出此以余視之固亦不必出此也 
　　字林報云昨晨字林報代表曾向洋商黃包車公司主人某氏探詢對於車夫罷工之意見據謂每日加租洋一角在車夫則以十三銅圓計之華商黃包車公司近數星期内多已加租四五銅圓不等今每車一輛多有以三人合租者或二人合租者自工部局減少執照後租界之内陡增失業工人無數又謂洋商公司所備儲車之屋及修車工人並管理車輛及車夫之頭目開支費甚大凡頭目均得工資三角五分每車一輛每月須繳執照費四圓八角公共租界與法租界各洋兩圓華界則收八角以日計之日須一角八分執照旣減則必有車多輛棄諸堆棧徒耗資本無利可獲租出之車雖可獲租資洋六角五分或七角五分然尚有種種意外損失須占去一大部分也 
　　字林報又載西人美肯土虚君投函論黃包車夫罷工事略謂車夫聚衆要挾沿途毁車見者皆爲車主不平然試一究其原因則又不得不爲車夫憐矣當工部局决議減發車照後余即投函發抒意見以爲月減五百輛之辦法太覺猛峻當事者抑知每車一輛輒以二三人合租挽之以求生活乎故目下貧民之欲求苦惱生活而不得者其數必遠出於初料之上也工部局盍鑒於此項問題之複雜情形責任之無可推諉與夫貧民之生計艱難而組織一特别委員會以助警政之進行乎 
[楊行鎭盜警續紀]  
　　寶山縣屬楊行鎭發生搶刦商店刦奪軍械擊傷巡警一案已略誌前報茲將寶山縣張知事報告江蘇齊巡按使滬海道周道尹詳文錄下爲詳報事竊縣屬警察自知事下車後督同張警佐力加整飭數月於茲幸無竊盜等案發生現届冬防緝更加嚴密詎本年十一月三十號夜十二時突有盜匪在縣屬楊行鎭大街行刦舖户該處警區聞警立即奮勇往捕該匪等兇悍異常竟敢開槍拒捕奈因匪衆警力單薄以致被匪擊傷巡警一名奪去槍械六桿子彈數排維時警察祗十餘人然猶奮力抵禦鄕民知有事故亦即鳴鉦集合協助救援而嚴長泰雜貨店一户已被匪衆搶刦携贓逃逸幸該處志源典得以保全否則損失更巨伏查縣署距離楊行十有餘里當晚知事聞報立即先派張警佐元燮率同長警飛馳前往四面兜拿祇以該處水陸通衢盜匪不知去向未能截獲除嚴飭警吏勒限嚴緝並移會鄰封一面親詣查勘再行詳報外謹先馳報 
[板箱内搜出鎗刺刀]  
招商局江裕輪船前日將欲啓椗經江海關托巡洋員等上輪搜查見有板箱一只分量極重當場啓視内藏鎗刺刀八十把即將押解此項軍械之某甲拘入關中禀明税務司送至淞滬警廳由徐廳長發交司法科提案研訊據甲供稱此項鎗刺係邑廟中某銅器店主周某所製派令小民押送是實問官得供判令收押禀復徐廳長立飭偵緝隊士協同二區一分駐所長警等前往該店將周拘獲又入内查抄則並無違禁之物當即解送警廳由司法科員提訊判令收押候示聞周供稱此項鎗刺係由張姓來店定購帶往江北爲設立警備隊所用云云 
[法廨查復鴻儀里命案]  
　　上海地方檢察廳接法公廨復函云接准來函以十一月八日同仁輔元堂報驗男屍一具驗得因傷身死該死者是何籍貫姓名犯罪地何處兇犯已否查獲尅日見復等因查此案前經會同法領同往勘驗據被害人家屬聲稱死者係夏之麒浙江人居住法租界麥　爾蒂羅路鴻儀里一號本年十一月七日下午五點鐘有與夏之麒同族弟夏湘蘭過訪夏卽下樓會晤房内並無别人談話未久夏之家屬驀聞夏大呼拿强盜急趨下樓見夏湘蘭出門而去即見夏之麒頸受刀傷倒臥於梯後屋内因夏與兇手晤面係在樓梯旁屋内及至受傷即奔至後房始倒地也聞凶手與夏平素極相得故其家屬於夏湘蘭出門時並不疑其即係凶手情形如此除飭捕房嚴緝外合亟函復貴廳查照即希一體飭緝至紉公誼 
[提倡軍國民精神]  
　　江蘇省立第二師範附屬小學校校長昨日通告敎育界略云處今日而談敎育軍國民精神不可不實力提倡在學校中默察兒童心理關於競鬧之遊技又莫不興高百倍以是有擬戰之舉對於兒童除引起軍事思想外更以活潑精神鍜練身體修練道德高潔志氣爲主要旨趣所有方法略加研究現定於十二月七日上午九時在斜橋附近試演務請詳加指示俾得逐漸改善云云茲將該校所定方法錄下 
　　組織法以全校學生分紅黃兩組每組又分戰鬭部司令部參謀部赤十字部輜重隊等戰鬭部分先鋒隊後衛隊後衛本隊本營等先鋒隊設隊長一人排長若干人後衛本隊設隊長一人排長若干人悉以學生充之兵士各執粉袋十數枚）假作藥彈（以爲殺敵之用元帥居本營以敎師充之統轄戰場上一切事務另任學生數人亦執戰場上一切統漒權司令部設部長一人以敎師充之指揮全隊兵士之舉動另任學生數人專聽部長之命令以傳達參謀部種種消息及傳達兵士進退發給軍器等事參謀部亦設部長一人以敎師充之另任學生數人爲參謀此部專司一切作戰計畫赤十字部設部長一人副長一人另任學生數十人專司救護死傷兵士等事輜重隊專司軍器之保藏及發給 
　　演習方法兩組本營之距離半里左右每組之本營樹軍旗一面戰鬭之結果即以能奪得敵軍之旗者爲勝蓋實地戰爭之結果勝負不以兵士死亡多寡計也開始戰鬭時間以六十分爲限如六十分鐘内兩組軍旗均未失落認爲講和兵士死傷後由赤十字部救護附以標誌歸校時亦須另排不得與未受傷者相混　　兵士應注意之要項）一（前進時須肅靜）一（遇敵軍時距離遠者從速伏臥不得稍動數分鐘後再行前進庶免危險近者勇猛前進不得躱避）一（中彈後不得以手抹去）一（軍器用盡後欲請再給者須得司令之許可然後向輜重隊領取）一（長官命令須絕對的服從不得稍行變通）一（利用隱蔽地 
　　旗號要例）一（上下振動則前進追擊）一（向上不動則停止）一（左右搖動則後退）一（向前水平則跪下）一（向下不動則伏臥 
　　擬戰用具）一（每組組旗一面黃組用黃色紅組用紅色縱橫均二尺五寸）一（每組輜重隊隊旗一面黃组白地黃方心紅組白地紅方心縱橫均二尺）一（赤十字旗二面白地赤十字）一（赤十字小旗十面同上）一（徽章元帥參謀司令以上紅組紅色黃組黃色隊長排長以上均白色）一（盛麵白布囊每兵十數枚）一（赤十字標記布若干方）一（紅黃組標記布若干方視戰鬭員之多寡）一（救傷布若干條赤十字隊用）一（各組尖角旗若干面隊長排用紅組紅色黃組黃色 
[商會聯合會開會後之通函]  
　　全國商會聯合會總事務所昨致各省各僑埠總商會函云案查本年十一月間臨時大會張正會長振勳向副會長瑞琨提議中美銀行中美輪船公司兩案經大會公議中美銀行股行分除發起人認定三百萬元外所少三百萬元由各省總商會商會各按等級分投招集於三個月内招齊六個月内繳足中美輪船公司股分即在銀行三百萬元内繳出一百萬元一切手續進行辦法各省逕向中美銀行總事務所協商辦理大會議决如此除通告外合將議决案隨案附送即希查照辦理爲荷再中美銀行總事務所地址在上海英大馬路壽康里張裕釀酒公司内合並附陳 
[再誌貨物税加徵問題　　江蘇財政廳日前特發示諭定於五年一月起加徵貨物税二成以濟中央等情曾誌前報茲悉上海税務所吳所長奉文後即與商會磋進行辦法而滬上各商家則以五年一月爲期迫促轉瞬陰曆年終例有結賬之舉遽欲加徵實難應命故已聯絡呈請南商會轉商該所從緩辦理一俟陰歷年關旣過再行商酌進行以免妨礙商業云云 
[緝私營查緝梟匪]  
　　兩浙鹽捕統領蔡竹賢君查得南滙縣境之五六兩團即沿海灘之老港地方起至洋臺爲止又川沙縣境沿海之日龍港起至老洪窪爲止現有梟匪聚集潛將浙省羊山岱山等處所產私鹽運至該處私售每日約銷一千餘擔均運往上海西北鄕高行售於醬園及浦東八埭頭地方其爲首販私者羽黨勘夥且備有軍火爰於昨日飭行兩浙緝私第二營營長魏文掉迅速率隊前往查緝務獲懲治 
[川沙舉辦冬防]  
　　川沙縣范知事以川屬地臨海濱素爲梟匪出沒之所現届冬令防務尤爲吃緊故已督同該縣警佐舉辦冬防並由各市鄕經董組織保衛團協助辦理昨范知事已將措置情形呈報上峯察核矣 
[電燈與防務之關係]  
　　南市裏外馬路各街道所裝之電燈前晚忽然熄滅事爲淞滬警廳長徐君所知以現値防務吃緊沿路電燈關係重要當即通知該公司迅行修理迨至九時以後始復放光 
[縣公署焚燬烟證]  
　　上海縣知事公署中附設之縣警察所數爲以來迭據四鄕分設之六區警察局先後送到之烟土烟膏嗎啡並一切烟具等物堆積甚多爰由警佐領袖景毓華禀准沈知事於昨日午後一時將以上各物裝成兩大箱置放本署大堂前隙地加以洋油松柴等物舉火焚燒當場由景君督率全班探警監視以昭鄭重 
[辦理初選之結果　　上海初選事務所所長黃蘿莊辦理初選事宜已於十一月三十一日辦竣所有辦事各員一律遵照法令休職特於前日上午乘滬寗火車赴省謁見齊巡按使禀知銷差 
[逃犯仍被拘捕]  
　　已革上海地方檢察廳法警陸榮葆前因姦佔有夫之婦被控案發判决監禁六年陸不服上訴高等廳無效奉飭發回滬上中途脱逃遂將押解陸犯之高等廳法警王則桑判决監禁一年又二個月王亦不服上訴由高等廳重飭地方廳嚴緝陸犯到案訊究在案茲悉地方廳林檢察長曾選派法警購線查拿昨晨由該警帶同線役在法大馬路天香樓茶館協同法捕房探捕將陸拘獲禀明捕頭護送至地方廳林檢察長着令收押候究 
[命案解蘇復訊]  
　　張元奎控胡家木橋第十二崗巡警宋興林毆斃伊子張明淸業經地方審檢廳訊實判宋監禁八年在案茲悉宋不服判斷提出理由聲請上訴業奉林檢察長核准定於星期一押解赴蘇復訊 
[王順奎尚難脱累]  
　　婦人王劉氏前日親投護軍使署遞禀請求釋放伊夫王順奎昨奉楊護軍使批示云禀悉查爾夫王順奎前因乃兄王順長通匪嫌疑收押本署現王順長在逃未獲仰俟查獲王順長到案再行訊明核辦此批 
[國貨維持會評議會紀事]  
　　前晚八時國貨維持會假中旺弄錢江會館開評議常會討論一切到者爲各業代表曁各議員約四十餘人首由前議長徐春榮君報告經過情形次由新議長汪星一君宣布宗旨並謂鄙人在會已將二載毫無建白此次選舉大會又承諸君舉爲議長益深惶愧業已疊向會長面辭未荷允許祇得仍以議員　格追隨諸君之後云云繼由副議長王潘兩君相繼宣布宗旨畢由新議長汪君主席將本届常會應議事件逐一宣布遂互相討論公决如下）一（福建溪商長遠堂董事來電月裝載鮮笋壟斷請爲維持事惟電碼簡略不能明晰决議先行致函招商局詢明詳細再行集議）一（杭州國貨負販團來函擬請本會介紹改良出品事决議贈送調查錄數册一面通知各出品商號如願與往來者可直接交易惟貨款一層本會槪不負責）一（本會會報付印在即校對一層最爲緊要必須務先舉定以昭鄭重而專責任當公推陳鶴年戴幟翔黃惠任王伴經四君爲校對員）一（公决評議常會開會時間准定每星期五晚八時開會各代表各議員務須依時齊集時已鐘鳴十下遂散會 
[復勘建造廳署之基地]  
　　上海地方審判檢察二廳長袁林兩君以審檢廳署業已奉到部文着速擇地遷建所有尚文門外王家闕路之塜地旣將棺木骨殖一併遷淸曾先勘過堪以起建廳署刻下别處旣無相當地址應就原定之王家闕路築造惟該地建築廳署是否敷用自當兩行往勘故於昨日午後二時會同蘇省高等廳長蔡徐二君各乘馬車馳往該處會勘並飭繪圖生測量繪圖送部請示 
[保持安寗之奬勵]  
　　江蘇將軍巡按使以上海鄭鎭守使被刺出缺之後滬上地方秩序安寗係警察防範之力曾呈奉中央准給奬洋二千元飭發到滬當由淞滬警廳徐廳長將奉發奬洋每一巡士無分階級各給奬洋八角至所屬各警區署長署員曁巡官等奉飭另行查照警察給奬章程候再頒發奬章在案茲徐廳長又奉齊巡按使飭將應給奬章之警察正佐及署長署員巡官各員履歷查明造册送核故於前日通飭第一二三四五六等區各署長着將正佐警員履歷按照附發表式塡註年歲籍貫及有無奬給何等奬章迅即查明造册送廳以便彙詳巡按使署咨送内務部核給 
[禁售軍人必讀]  
　　淞滬警察廳長徐輔洲君昨日飭知所屬各區署所云承准宣武上將軍行署參謀廳函開本署頃接上海囗囗書局郵遞軍人必讀一本詞旨背謬係爲亂黨刋發陳奉帥諭應即嚴行傳禁以杜煽惑等因奉此相應函達請煩查照通飭所屬一體知照爲荷等因承准此合行飭仰該署所一體遵照查禁以杜煽惑是爲至要 
[因賭祈夢之異聞]  
　　住居鐵馬路之于阿九王有發二人前晚在四區轄境銘慶里後荒地上露宿被崗警查見以其形迹可疑拘入警署訊問據稱現有廣帮賭棍在法租界開設花會伊等因連日輸去多金故在該處墳上祈夢姜警正判令暫押聽候查辦 
[空地發見空箱]  
　　四區巡警狄晉卿前日在新民路站崗於該處空地上查見空皮箱一只當即携回警署禀明姜警正派探查明核奪 
[公廨復訊騙案]  
　　湖北人萬振冒充官場在新閘路一千五百九十九號門牌虚設江浙墾户總公司及萬記民發錢莊以招人開墾荒田爲由向崇明人施林香石允祥曹耀仁柯柏年等騙取洋一百餘元被人報告新閘捕房派探將萬拘解公共公堂訊供管押候查在案昨日上午由關會審官會同英副領事康君在樓上會客間安設公座復訊先由各原告相繼上堂禀明被騙情形並據中西包探投訴查得被告曾在内地犯有刑事案件請爲訊奪中西官以此次被告犯事亦在内地判押候備文解送淞滬警察廳歸案訊辦 
[騙案並無證據]  
　　王金海控張順裕騙取伊　鄧氏（即鄧小妹（之金飾現洋一案昨經公共公廨中西官復訊以原告並無證據呈出遂判將案註銷被告開釋 
[挽留務商中學校長]  
　　閘北務商中學校開辦四載成績頗優前日其校長吳衡之君以故告退由學生公請當道諸公曁校董爲之挽留昨已由周道尹委楊子永君蒞校勸慰聞諸董尚須於下星期三開會集議改組公學云 
[尚賢堂之星期期會]  
　　法租界霞飛路石牌樓尚賢堂敎務聯合會定於今日下午四時半開常例會請印度邦貝大學敎習撒卡君演説中國敎理與印度敎理相同之質點並請伍廷芳博士主席按撒卡君深於哲學近正由美抵日來華專任考察敎務自必有獨到之見届時與會者必甚衆聞由李佳白博士爲之傳譯云 
[一失足成千古恨]  
　　漆匠許阿東前日在浦東某香烟廠油漆烟囱失足墮地腦部受傷當由工頭抬送同仁醫院已一息僅存未幾氣絕斃命經死者之父許金川到院備棺成殮 
[小工因傷殞命]  
　　小工沈富根日前行經靜安寺附近之麥大司脱路被某號電車撞倒碾傷腰際甚重由捕送入捕房捕頭飭送同仁醫院醫治無效而死屍體送驗屍所候驗嗣由屍弟沈富林求准免驗備棺收殮 
[因何起釁]  
　　談阿和前晚行經美租界北四川路不知何故被無賴多人用刀戳傷左手由捕帶入捕房捕頭命送同仁醫院醫治再行核辦 
[婦人與餅店主交涉]  
　　江北婦人于張氏前日至藥水廠向開餅店之曹澐索討工資起 
釁互扭至四區警署經姜警正訊問據曹供工資已付過洋一元錢八百文今又無端前來滋擾判解送司法科核辦 
[男女供詞相同]  
　　江北人俞金海至法公堂控稱姪女大寶於八月間在鹽城原籍被朱侯方拐逃來申近接大寶之父來信托爲找尋當在法界南陽橋地方尋見報捕拘獲求究朱供大寶從幼許配與民人爲妻岳父嫌民人貧苦意欲賴婚後因岳母不允於上年冬月間成親嗣因原籍年荒携妻來申往湖絲廠爲女工俞金實海係流氓因索詐不遂投案誣控有婚據爲憑岳母亦能來案作證質之大實供詞與朱相同判原被一併交保候大寶之母來案訊明核辦 
[逼良爲娼]  
　　吳榮春吳戴氏因將二十歲女子王金鳳領至雲南路六百四十一號門牌雉妓院内逼令爲娼不遂百般凌虐經婦人沈鄔氏得悉報告捕房派探將吳與戴氏及女一併查獲昨解公共公廨經中西官略訊一過判女暫留濟良所吳與戴氏分别押候查明於下禮拜六訊究 
[侵佔地址之爭端]  
　　附根生至法公堂控稱有祖遺房屋基地坐落新租界李梅路該地與族姪陸小毛之地毘連各有界石今民人將屋翻造並未佔伊分毫詎小毛不問情由將砌就之牆强行拆去向阻恃蠻求請訊究小毛供根生造屋實有佔地情事故向理論判候移請會丈局將地丈明再行核辦 
[吊閲往來憑摺]  
　　陳遙杏至法公堂控稱前有俞阿德交易鷄鴨蛋結欠洋五十二元向索延約求請訊追賬簿呈電俞供交易往來均以摺子爲憑照摺核算祗欠洋三十二元摺子在原告處請堂上着其交出核算判原告將憑摺呈案再行核斷 
[保人勉盡責任]  
　　法商有寗公司前在法公堂控利泰外國雜貨店主諸景湖代查阿福擔保承租黃包車虧欠租洋一千一百三十元押追不繳故判將該店推於原告作價洋四百元其餘缺少之洋交保限繳在案昨日原告代表蒲石律師續請訊追諸稱已向原告商明先還現洋二百元再立期票二百五十元了結求請向查阿福追還賠洋當又提查訊追查供無力措還求宥聶讞員判諸之控案註銷查還押諭諸查明有無家產禀復候核 
[茶館聚賭受罰]  
 
 
 
] ] 

Page 11

 
 
平培卿在北蘇州路八百五十五號屋内開設茶館聚衆賭博被捕查悉昨將平傳至公共公堂經中西官訊明判罰洋五元充公 
[攫取烟土銀洋]  
　　胡阿土於前日午後闖入七浦路一千三百三十一號門牌俞大年家攫取烟鎗一支及俞友計榮桃之現洋四元圖逃由探查獲昨晨押解公共公廨經中西官訊明判胡押西牢二月以儆 
[押店誤收賊贓]  
　　虹口百老滙路振泰押店主潮州人趙阿二因收押德商被竊値洋三十元之大衣一件由探查悉昨將趙傅至公共公堂先由中西包探投訴前情繼由原告西人上堂證明被竊情形訊之趙延律師到堂辯護中西官判趙罰洋五元充公了事 
[氣候報告）上海徐家滙天文臺天氣測候報告（]  
　　已過者之報告十二月三日反旋風在中國並在北部增大其勢該處信風復成烈風上海及揚子流域氣候和適印度支那海岸　風甚猛四日上海有烟霧並多雲氣候尚和氣壓上升風復向北四日下午四時前二十四小時内上海温度至高五七四至低四一·五去年同日至高四九·四至低四五　　未來者之推溤四日下午四時三十分豫測蒙古所成之低度將抵中國北部北部海岸之風將轉向東南及南面南部信風和緩上海天氣稍暖陰晴不定 
雜評二 
[勞動問題）默（]  
　　今日之勞動家立於最可憫之位置故凡稍稍留心社會問題者皆思有以拯救之如勞動地位之改善勞動時間之限制勞動生活之保護等等均爲歐美各國所盛倡者也倡此經濟上社會政策説者其一在調和富力之平均其二在消弭社會之隱患蓋此輩勞動家占社會上之大部分而事業多賴以進行倘不力爲扶助非特有罷工鬧事之慮而公家與資本家亦兼受其影響故今日之勞動問題已成世界之重要問題矣其關係豈僅在維持若輩之生計哉 
來函 
[比賽各種運動意見書]  
　　啓者强身之道在乎平日之鍜鍊而進步之速尤在外界之競争叔源竊見各校足球近來日益進步以較他項運動尤爲興高采烈良由競爭心勝比賽時多所致其他運動非無比赛之期而或一年一舉或數年一舉舉則費若干時間耗如干金錢會務繁重則難常舉行賽期遙遠則易於怠忽莫若效足球比賽辦法隨時聯合他校比賽時第出運動員如干人指定地點不必開會亦不必費錢比賽之時旣多競争之心必甚其進步寗有涯涘運動各項亦分爲若干部比賽某部時即由某部之人聯合定時比賽延公正人當場評判之能各部聯合比賽各校聯合比賽尤善旣熟習於平時自收效於後日將來由全省運動推而至於全國運動遠東運動靡不於是基之矣謹布區區維大雅埀敎焉浦東中學校朱叔源謹啓 
　　計開運動各部 
競走部各種快跑長跑屬之 
跳躍部跳櫊跳高跳遠撑篙跳屬之 
競球部中球手球鐵球屬之 
器械部天橋平台鐵槓等屬之 
拳術部 
擊技部 
 
 
 

Page 12

 
 
   
 
 

Page 13

 
 
中華民國四年西曆一千九百十五年十二月五號星期日舊曆乙卯十月廿九日共四張 
[百病多從痰病起]  
人生斯世外有風寒暑濕相侵内有七情六慾之感情一不愼皆足以致疾病而戕人生命順疾病之害人身無論寒熱虚實必有痰以作先導古人所以有百病多從痰病起之語也蓋五臟六腑皆能生痰不獨肺經一部 
即外膚癰疽癢瘡各症亦由臟腑之痰流入經絡以致血液壅滯爲腫爲痛迨至破口出膿經絡凝痰有所宣洩然後新血復生肌肉可長一言蔽之内外諸症皆痰作祟而已是故痰之一物爲人身絕大仇敵人苟無痰便可享康樂安健之幸福惟崔氏驥製半夏實爲除痰之無上聖劑無論寒痰熱痰燥痰濕痰及一切風痰頑痰藥力一到均能立刻安寗此無他緣製藥以運氣爲主佐以健脾輔以鎭咳化痰之品氣運脾健非惟痰末由生即百病胥可不治而愈邇年風行中外固已有口皆碑譽揚之書案如山積我海内外　諸君欲袪百病克登仁壽之域者請嘗試之大盒洋銀兩元四角小盒一元二角門市起碼大洋兩角上海盆湯弄甯波路口五開間門面崔氏瓣香廬總發行所啓　分設杭州陳列所天津北門獅子胡同忠成棧長沙城内粮道街安慶城内將軍署西轅門南京花牌樓無錫江陰巷北京觀音寺街靑雲閣 
[中華銀行廣告]  
本銀行開設北京福州路第十三號交易經營商業經理儲蓄迭經登報通告凡有零欵存儲儲蓄櫃者計息三個月週年四厘五毫六個月週年五厘一年週年六厘活期週年三厘凡有躉欵存儲商業櫃者計息三個月週年四厘六個 
月週年五厘一年週年六厘活期週年二厘以及商業往來滙兌各欵無不克已如有洋棧貨物保有火險者欲抵押銀兩須有殷實保人可向本銀行抵押倘蒙惠顧請駕臨本銀行面議可也此佈　中華銀行董事郭竹樵謝綸輝朱葆三周金箴貝潤生朱五樓顧馨一李詠裳王一亭經理林蓮生 
[聲明被竊蘇路股票膿換證劵作廢]  
洪鈞購有蘇路股票一百股一張一千七百三十九號三十五股一張四千五百五十六號因路歸國有於去歲舊曆十月託同鄉朱益三到滬之便赴淸算處調換證劵詎朱在三江旅館股票被人竊去朱覺察後擬赴淸算處報失奈客中號未存根無從查對朱回里後適洪鈞因事在陜今甫回里查明號數急赴淸算處報失併查得該票已被換去第七萬零四百七十九號證劵一紙計洋六百七十五元併被付去前五期本息自經報失之後此證劵當然作廢特此聲明解洪鈞謹啓 
[中國明明眼鏡公司雙週紀念大贈品紀念劵函索即寄]  
商業愈競爭物質愈進化工藝愈研究而愈發達學理愈思想而愈新頴本公司新發明托力克鏡片受社會之信用皆由苦心中得來其優點奚待贅述惟歐美各國著名商店恒於紀念時期出售精良之品物聯絡購者之感情本公司當一週紀念時曾引以爲例措限日甚促未能普及爲歉茲屆雙週之期特備五千元之大贈品以申紀念並備有備待劵函索即寄凡持劵購本公司眼鏡一副者可得頭獎二千元價値之珍品自十月二十日起至十一月二十止一月爲期價目照舊惟此項獎劵以二千張爲限滿限之後定期當衆露布　諸君所費無幾旣得最優美之眼鏡又得最重價之珍品如得頭二三等贈品者値價較鉅必須將得者姓名刋入報端以示愼重今將各贈品陳列本公司以便各界參觀故已置者可再置未購者宜速購限日無多尙望邦人君子聯袂駕臨曷深欣幸　十二等贈品開列於後　頭等贈品一張　金鋼鑽戒一只價値洋二千元　二等贈品一張獎金鋼鑽戒一只價値洋七百元　三等贈品一張獎金鋼鑽戒一只價値洋三百元　四等贈品二張獎足赤金鐲二對價値洋二百元五等贈品五張獎足赤金鐲五對價値洋二百五十元　六等贈品五張獎足赤金練五條價値洋二百元　七等贈品五張獎眞金手鐲錶五只價値洋一百五十元　八等贈品十張獎眞金錶十只價値洋二百五十元　九等贈品十張獎眞金錶十只價値洋二百元　十等贈品二十張獎金手鐲錢二十只價値洋三百元　十一等贈品二十張獎金錢二十只價値洋二百五十元　十二等贈品二十張獎紀念金牌二十面價値洋二百元上海載大馬路中國明明眼鏡公司謹誌 
[新舞台恊濟戒煙丸]  
烟禁期限爲時已迫吸烟諸君與其臨渴掘井孰若未雨綢繆盖早離一日黑籍便可早享一日幸福本社之藥丸乃上選藥品及淸陳烟質化合而成聲名揚溢效驗卓著服後旣無胃呆便結之虞又無精神困乏之患且較吸烟時更爲暢適故發行于今七載戒脫不知千萬人人人稱賞衆口一辭非本社故意鋪張欺人自欺者也丸分仁義禮智信五種名目旣殊内容各異由深入淺以次遞絨能使戒除時不知不覺功難盡述凡未服者速來試服已服者切勿間斷五種丸每元八十粒半濟丸一百六十粒朔望九折總發行所四馬路第一台左首南市十六舖鐵房子内 
[壹千元之機會]  
本社爲已故熱心大家曾公少卿苦心創辦專爲輔助國家烟禁進行起見由純良氏醫學士擔任製藥悉心研求始成藥丸一種名曰新華補身丸取其刷新中華之意屢經試驗功效神速服之不覺困苦能將腸胃烟漬一掃而空不但烟癮斷絕可使食量增多面容紅潤有補身健體之實效照常作事反比吃烟時精神活潑不論男女老幼有病無病均能藥到癮斷百病盡失誠救世之奇藥 
也此丸曾經民政部立案衛生科化驗認爲有益人 
體之良劑並由前江督張給示保護内地各屬特准發賣當此烟禁限迫有志戒烟者幸勿自誤刻承僑商夏祖望君補助本社藥資洋一千元囑爲减價發賣以利黑籍夏君對於鴉片深惡痛疾早年南洋各處僑衆吃烟盛行困苦流離每爲西人所賤視夏君惻然憫之慷慨解囊購運新華補身丸按人分送服後效驗大著不到二年全埠僑衆盡行戒絕無一吃食皆感夏君拯救之德新華補身丸良藥再造之功足徵此丸有挽回造化之能力逈非他種尋常藥品可比前月夏君回國考察實業見祖國烟毒未淸陡起熱腸慨以英洋一千元委託製藥减折賤售本社旣荷補助敢不盡力進行務達吾華烟患全境肅淸以副夏君拯拔同胞之盛意深望有癮諸同胞速來購此廉價良藥堅决心志出苦海而登覺岸須知鴉片爲弱種病族之毒物已經世界萬國公禁再過二年不許進口絕跡中國此時欲戒未免不及勸君早自省悟是爲至急機會錯過後悔莫及　新華補身丸定價大盒每盒大洋一元二角小盒每盒大洋三角半現减七折大盒計實洋每盒八角四分小盒計實洋每盒二角五分此丸特託四馬路老仁濟藥房經售如欲購買或外埠由郵滙欵購買均可當班郵局保險寄奉内地各省俱可由郵寄遞通行無阻詳細服法載明仿單寄費另加郵票作九五計洋上海四馬路畫錦里對面萃秀里三百十四號老仁濟林記老藥房通告 
[竒藥尅煙]  
戒烟雪垢丹係南洋爪哇疾毒社諸名醫所發明行銷以來成效卓著服之斷癮之人日以千計茲特廣告同胞凡有嗜好未除者自當速購服雪垢丹庶免精神上之痛苦也爰將此丹能力列下（一）雪垢丹能戒數十年老癮服後精神暢足比吸烟時尤覺淸快毫無减食委頓之弊（一）此丹曾呈江蘇全省巡警總局醫官化驗確無一切毒質認爲戒烟最王道最靈妙之藥（一）此丹内含一種補精效力非中外舊藥所有凡遺精　喪一切因虚因病上癮者俱能癮病同除（一）此丹服五日癮漬漸化不吐不瀉最速者十二天斷癮（一）此丹一瓶功能戒斷老癮一錢五分（一）此丹之奇不論寒熱體質各藥戒之不斷者雪垢丹服後無不如願以償永無反復再癮之虞價目每瓶大洋一元○並附安睡藥耑治通宵不寐心煩躁亂服之神效價洋樣袋大元三角○每袋二角上海老垃圾橋南首洪德里南洋夏新公司 
[上海四明銀行廣告]  
本銀行總行開設上海寗波路分行先設寗波江北岸温州府城内兩處重整營業章程商業櫃存銀活期三厘計息定期三個月四厘六個月五厘一年六厘存洋活期三厘計息定期六個月四厘一年五厘兼營各業商號往來逐日收解無不克已儲蓄櫃存洋活期三厘計息定期六個月五厘一年六厘二年七厘其餘滙兌各欵格外公道　賜顧者請至本行面議可也 
[善治耳聾]  
彭壽堂藥房正眞第一家始得異法即愈耳聾丸立服立愈假冒甚多購者宜愼順氣化痰止咳丸每大瓶一元小瓶二角半 
凡患耳聾皆因腎水下虧相火上炎或鬱火傷肝以致耻聾目昏視聽不靈皆因陰虧陽潛而其病原尤在氣虧血脉不能流通呼吸不能靈動氣逆則虚火向上故有耳鳴耳脹耳聾耳病言語不聞等症本堂起首創製異傳秘方加工精製是丸專治一切耳内之症無論男女老少兩耳重聽雖二三十年老症服之立見奇效轉聾爲聰補眞陰生津液攝納浮陽除退虚熱重者三大盒斷根輕者一大盒全愈妙在氣爽神淸身强體健永無復發之患眞乃天下治耳聾之第一奇藥也虚言欺人罪我惟天每大盒四元中盒二元小盒一元雙料加倍功效更速如兩耳受傷耳挖常流濃水另搽珠黃吹耳散即愈每瓶洋五角雙料一元舖設上海抛球場南首河南路七號洋房彭壽堂交易近多冒名仿售幸勿受愚外埠託辦必須由郵局另函通知爲禱代買各種古畫請先賜閱爲盼 
[遺失儲金收據聲明]  
今因遺失中國銀行儲金收據第四百十二册八十六號顧兆麟十元九十七號邵傳恭五元九十九號徐傑一元一百號趙季濤一元　第四百十六册八十三號徐文炳十元九十七號沈學渭二元　第四百十七册六十四號穆章甫二元七十四號曹廉恩一元七十六號顧慶毅十元八十五號奚秋萍一元八十九號奚秋萍一元九十七號張全熾一元　第四百十八册十六號奚秋明三元十八號宋品孝一元三十九號沈永保十元四十七號任光茂三元四十四號吳季敏五元三十七號吳玉林五元　第四百十九册三十四號撲滿三元五十號沈行高二元又第四百十八册五十號沈仲山十一元　以上收據業已遺失已向中國銀行掛失日後　出一槪作廢特此聲明 
[法意新式電燈泡增光明省電費]  
新式金絲燈泡最稱光明省電用以代老式炭質燈泡光明可增加三倍而用電則相等茲將新式燈泡價目列左十六支念五支三十二支及五十支燭光每只售銀五錢正一百支燭光每只售銀六錢正二百支燭光售銀三兩正欲購以上燈泡請至南京路四百七十一二號及百老匯路一千二百九十七號本處樣子房可也電話二千六百六十號八百四十號庽滬西人工部公局電氣處啓 
[石桐廣植桑秧公司駐滬經理處廣告]  
我國出產之絲性質堅良顏色光潔此次巴拿馬賽會集全球之絲研求所得推中國爲獨伊得邀首獎湖其原因實由　桑培植得法德本公司有鑒於斯欲廣及國内蠶桑起見特在石門桐鄕產桑秧最盛之區聘請專家講求椹種近年外省來購桑秧者雖絡繹不絕而苦無專售之處來者殊不免抱向隅之憾故本公司特設經理處于上海以便官紳實業家就近採辦今因創設伊始兼抱齊張實業之主議定價異常克已如蒙賜顧抵不竭誠以待也經理處上海棋盤街三馬路口四百廿六號門牌電話四千六百廿一號 
[金精石牙粉]  
取材純是國產氣味芳香撲鼻 
牙痛全身受困是神經之感覺爲患因而飲食難進身體瘦弱故保身者必先保齒使牙床堅固神經安息痛苦自不發生要之保護之法勢非牙粉不足以賴永久但牙粉中多以白齒爲貴不免失之於偏本藥房之金精石牙粉首重滋養牙根次以堅白爲主晨夕用之可保一世毫無虫蛀痛苦之虞取材純是國產氣味芳香撲息誠中國牙粉中獨一無二之良藥也 
定價極廉批發克已製造所上海南市老馬路嚴大生藥舖總發行上海棋盤街交通路嚴大生製藥公司 
[金星水火保險有限公司廣告]  
本公司實足資本一百二十萬圓辦理水火保險事業各埠均設分局保價公道賠欵迅速諸君賜顧請至英界四 
川路一百廿七號總經理處鄒開興羅亮生二君接洽可也新設蕪湖分局經理李治平君上海總公司總董唐紹儀總理盧信協理易次乾總經理賬房啓 
[十六舖大吉樓菜館擴充廣告]  
本樓開設十六舖大街一面通電車路正華洋交通之地請客靈便送菜敏捷邇因座客擁擠特再添設房間多聘名厨歡迎　各界光顧喜慶堂宴及倩厨到府做菜均克仰承　雅意堂館應酬自必格外週到　紳商政學各界務望源源　惠臨是幸主人敬啓 
[念年夢遺一旦全愈]  
大凡夢遺滑洩患者最多欲得至效良藥予特指明上海鍊雲大藥房有疾於斯請速購試方知余言非謬 
予患夢遺之症廿年以來調治至今百無一靈甚至身瘦似柴神迷大醒飲食無味觀物不明此生恐難完全事出聽天由命後感舍親傳敎上海三馬路鍊雲藥局秘製金剛百鍊丸治夢遺等病有中流砥柱之力得知之下當購一料計洋四元每日照法呑服初時未見其功服之七日漸見應騐食而知味精神覺安方信其丹有功嗣後又購一料隨服隨效非但夢遺全愈而且身胖體健日無倦怠此丹可稱有再造之功予廿年以來無日趣暢今則宿疾已除喜出望外則感佩之德實無可報故將靈騐寔據刋於報章以告同病者鑒○杭省望仙橋河下東首勾章王芝蓀謹啓 
[漢口洋街電灯公司華東台鑑]  
謹啓者本公司第五期餘利一項今已屆期給發請各股東從速至本公司領取爲盼經理戴維思啓 
[辛亥年附粤路官股諸君注意]  
粤路股東前有將一二期股收條附入官股經郵傳部發給回照存據現定期十月念六六 
日開始發還以便由原股東自交三期股銀希即於本年内持原發執照赴廣州黃沙粤路公司換回收條可也交通部啓 
[嚴大生藥號䖍修百補闗大全鹿丸]  
謹擇陰歷十月初六日天醫良辰誠宰 
本號向設在上海南市大關橋南首老馬路中市運售各省道地正藥精製飲片虔　丸散膏丹杜煎虎鹿龜驢諸品仙膠四時花露各種藥酒各項蠟丸以及香料細藥批發有年四遠馳名貨眞價實童叟無欺承蒙　賜顧請認明本號招牌不悞 
[戒烟塊塊淡糖增價緣由]  
吃烟人一天緊一天戒脫的一天好一天吃此糖一塊淡一塊無論新癮老癮將烟第丢脫吃烟一錢者食糖五塊共分元亨利貞四種半月後一換兩月斷癮可稱王道第一靈妙無比乃中國老虎牙粉廠主人張晋卿所發明竟有二年服此而戒絕者指不勝屈消路之暢已臻極點實因邇來烟土昻貴如照原價發售不敬保本不得不於十一月初五日起酌加價目每包五塊改作四塊仍售小洋一角每盒四十八塊大洋一元事出無奈還祈賜顧者亮之上海四馬路晋戴春林香粉老號發行 
[參茸野术海狗腎補身衍慶丸]  
本草云海狗腎一名膃肭臍其性大爲養腎補身一切諸虚百損五癆七傷腰膝骨痛四肢乏力以致耳目昏花精神恍惚百病叢生此乃先天不足後天失養服則立騐本主人獨秘良方用吉林老山人參鹿茸海狗腎並各種滋補貴品上藥君臣佐使相配製成惟藥性和平不燥不熱四季可服治男子不病雖年輕損傷之人服後轉弱爲强然白髮老翁久服此丹諸病霍然弄璋之喜指日可待且能壯筋骨强血氣補命門益丹田并胃健脾活絡培元固本養血烏鬚黑髮轉老還童却病延年益壽此丸十分靈騐敢稱第一誠非誇口與市上牟利之徒毫無實濟可比若服他家不靈請來一試如有虚言欺人天地難容其價每料雙料二十兩洋三十六元每兩洋二元每盒洋五元單料减半另有始創參茸補身衍慶酒大瓶四元小瓶二元功效與丸同如購十瓶照碼九折又婦科續嗣降生丹此丹專治婦女經水不調前後愆期赤白帶下等症功能調經旺血止帶煖腎如服此丹何薣伯道之憂服法另詳仿單價每料一斤洋八元半料四元起碼洋二元另有關東海狗腎每條洋十元　舖設上海二馬路中市西鼎新里内京都天寳齋謹啓 
[親民電報彙編出版索引預告]  
本編原定陰歷十月出版凡購有親民電報彙編者各贈一部以便檢查以茲編手續極煩校對猶屬匪易現在雖已印竣而裝訂尙需時日不能應用出版致勞盼系無任歉仄茲准陰歷十一月初十日出版所有取書辦法條列於下 
[辦法]  
一本埠外埠持有取書劵者請認定何處發　 
劵即向何處取書 
一函寄取書劵來取書者請附郵費三角以便寄奉（多則隨書附還少當函知照補） 
一凡在外埠運寄需時書到時當由該處布告後再行持劵往取 
[發行所]  
上海總商會及各省商會上海商務印書館及各省分館上海南京路Ｐ字九十九號親民電報編輯社 
[内務部註册交通部批准]  
通飭各電局一律收發親民電報彙編 
内務部批　據印有模禀送親民電報彙編樣本曁註册費一併送部請予註册等情核與著作權律第三條相符應准註册給照執照并發　交通部批　查電信條例無論何種電本或由自己編用秘詞隱語平時均不禁止傳達但地名人名均須用明顯電碼並照密電收費 
現在中外所用此類電本非止一種該商所編親民電報彙編平時自可一 
律收發除飭各局照章辦理外仰即遵照 
是編爲便利交通之唯一利器所輯成語切於寔用不徒省費且可省時業蒙　内務部註册給照交通部批准通飭各電局一律收發各省將軍巡按使嘉獎備用在案而各界之購用者亦莫不交口贊譽全書裝潢美麗價目克已 
[價目表]  
本編每部洋十五元現售八折郵費外加皮脊加實洋一元正厚紙加實洋一元半金邊加實洋五角正簡易電報表洋一元起草簿價洋二角半　 
發行所 
各省商務印書館各省商會上海南京路Ｐ字九十九號親民電報編輯社 
[强壯全體經騐原料]  
彭壽堂藥房秘製參茸芝术海狗腎如意丸專治諸虚百損五勞七傷等症立見奇功 
今天下補劑多矣怪涎離奇不可究詰惟此丸乃本堂獨創良方純採山海生物腦髓及各種强身壯體補料用特别新法泡製以化學提其精液煉成合天下滋補各藥均無如此之奇妙者故力大效速每次只服少許足抵無數補品用以補益全體其功不 
可思議雖極虚極弱之人試服數旬頓覺精神充足變爲勇健强壯之鐵漢若少年服 
之則血液愈充五臟百脈永無積弱之患五十年來治愈虚損各症不可勝數 
如不見信一試方知不謬耳如人用心過度每患血不藏肝虚火上炎自汗盜汗骨蒸潮熱心煩頭眩鳴目花等症服之諸症漸除永無後患又治男婦年老乏嗣伯道興嗟或腎氣虧損或命門火衰將此丸依法服後立覺神完氣足自有廣嗣益壽之妙又治容顏憔悴肌膚燥裂癱麻木步履艱難一切血症服之則氣血充盈自然疾去身强更有最明之確証如本枯血竭老年白髮之人連服一月則血液充足鬚髮漸變黑色其奇效有如此者蓋此丸專增人身之氣血以培補腦氣筋絡而滋養五藏六腑腦筋臟腑健旺故能延十載年壽除百病根株久服冬不畏寒 
夏不怕熱直有返老還童之功屢試屢騐誠不世出之第一補劑也每雙料大瓶四元小瓶二元每料二十瓶七十二元小瓶三十六元單料减半上海河南路七號彭壽堂藥房啓 
 
 

Page 14

 
 
自由談 
游戲文章 
[抄襲先生傳] [  仙潭有吾]  
　　先生不知何許人也亦不詳其姓氏而别號頗多詡詡然以投稿家自命家中藏書甚富如天花亂墜笑林廣記等無一不備然先生天資遲鈍雖喜讀諧文亦不求甚解苦記憶恒過目不留且酷嗜報紙中之游戲文章每購得一份輒不忍釋手偶見徵文條例時涉遐想蓋艶羡投稿家之名利雙收也時或濡墨攤箋擬一登龍門而增聲價奈搜索枯崵苦無資料徬徨竟日幾如應試無文之曳白秀才良可憫也嗣復别開生面於故紙堆中討生活見有滑稽之作乃喜極而狂以爲家藏秘本於是陳書滿案依樣葫蘆向之所謂曳白秀才者一變而爲科舉場中之騰錄手矣稿首隨意署以别號雅不欲以眞姓名示人蓋所謂借他人之鮮花獻萬家之生佛者故也或爲主筆者洞燭其奸置之字簏先生亦無聲無臭黯然昨舌而已然先生所剿襲者類多名作編輯家有時或爲所蒙卽與登出先生則色然喜怡然樂眞有不可以言語形容者詎知樂極生悲閲數日而爲旁觀者所發覆應得酬贈悉數取銷先生之一場高興只落得一個空心湯團而已然編輯家之拒絕先生非常嚴厲每有幸弗惠顧之宣言而先生則熟視無覩固未嘗以此而一歛其迹也噫若先生者殆亦過門大嚼之流歟爰濡筆而爲之傳㈤ 
詩選 
[戰後過滬上高昌廟用家六潭師韻] [  王漱嚴]  
　　甕中何物鬨醘雞驚驚鳥無林可定栖破柱雷聶殘燒裹寒郊鬼哭暮雲西熏天官爵羊頭爛滿地瘡痍猪血泥野犬羣來食人肉路旁惹得小兒啼 
詞選 
[陌上花] [  龐綺庵]  
　　五月二十六日偕楊隨　携妓遊留園芳事成塵俊游已倦歸車陌上黯然言愁 
芳塵易散尋香　豔舊遊無據一路埀楊攔斷鈿車行處鹿臺屧逕春何在十二闌干飛絮儘嬌花寵柳可憐空賺鬢絲如許對朱嫣翠姹華年换却未減年時情緒吹徹瓊簫難覓小紅吟侣韋郎寄語重來也燕約鸚期休誤聽啼鵑解事聲聲花下勸儂歸去 
自由談之自由談[  少年進德錄]  
　　顧東橋公著左右二警詞左曰言行擬之古人則德進功名付之天命則心閒報應念及子孫則事平受享慮及疾病則用儉右曰好辨以招尤不若訒默以怡性廣交以延譽不若索居以自全厚費以多營不若省事以守儉逞能以誨妬不若韜智以示拙馬文忠公曰丈夫處世即壽考不過百年百年中除老稚之日見於世者不過三十年此三十年可使其人重於泰山可使其人輕於鴻毛是以君子愼之 
小説 
[家庭小説嫣紅刧] [  常覺小蝶合譯天虚我生潤文]  
　　第七十八章（續） 
密昔司特雅詐索之法旣窮不得已乃自去且行且申申詈不止密斯特安西來與威廉亦出赴市政廳事旣罷乃便道過密斯脱特雅則此洵兒斯東之律師者已皤然成老人矣兩頰枯瘦白幾如紙時方默坐一椅上以身向爐火火光黯然不明則頻以手杖撥其殘灰見安西來入則不爲禮安西來乃自擇一椅坐呼之曰密斯脱特雅君事如何矣密昔司特雅適來吾所謂君將有事與吾商適特雅聞語首益俯幾與爐火相接長嘆曰尚何商適之有吾家債主日至以數十計今事務所中亦復滿坐索逋之人特雅言時聲息微細幾如蚊蠅雙目亦頽然無光似將死者久之忽蘧然曰彼謂我此欵不應吞沒否則必有禍吾乃不聽其言今固如何矣嗟乎嗟乎吾家自安東尼死後豈嘗有一日之寗哉安西來不解曰汝吞沒何欵耶則鋭聲曰老人古柏之款耳言未畢忽見威廉乃大駭全體顫動不復自主呼曰汝爲愛搿好禮倍登耶威廉曰先生吾蓋其子耳乃悟曰然則安西來壻矣雖然此稱實宜加之於雪笠兒也）特雅可謂死而不悟（特雅至此忽又哀懇威廉曰愛搿乎願汝恕我此欵古柏老人本允傳之吾妻其後臨死忽然翻悔乃折其半而與汝當時吾亦何嘗欲吞沒此欵特以日久月累積貯漸罄及汝至海兒斯東而此欵已去其半矣故不得不負心乾沒心中固未嘗不抱歉疚然而其情可恕其罪可原密斯特愛搿好禮倍登汝其恕我否耶威廉覩狀頗覺憐憫乃與握手曰密斯脱特雅吾當代吾先父恕汝特雅如不聞仍喃喃曰汝曩時倘得此款則亦何至茹苦含辛以至如此蓋此欵爲數實數千鎊也威廉慰之曰但吾人亦未必定欲得此欵蓋當時而設有此則吾儕兄弟習於安樂未必遂有今日亦未可知則君之不以此欵見歸吾兄弟且拜厚賜矣 
[奇情小説秘密汽車] [  東埜譯]  
　　第十三章（續） 
保羅預先雇得一輛車子用計騙達而登出門再用計騙他鑽入車箱裹面自己隱身柴草堆中那車夫也是預先約定的待他們兩個人一齊鑽到車裹疾忙從坐位上跳下來把門關上下了鍵再跳上座位驅着車了疾走保羅曉得車門一關達而登一定要驚駭回身去撼車門就出其不備用預備好的一個大木鎚從背後猛擊一下把他打倒拾起繩索緊緊縛住他手足成了一隻肉　鈍的模樣他見達而登昏迷不醒就用一個森塞塞在他嘴裹又向衣袋裹摸出一瓶哥羅芳悶藥來拔去塞子凑在達而登鼻管上灑了幾灑仍舊塞好了揣入衣袋裹只見達而登的面色靑得同死人模樣煞是好看保羅心裹十分得意坐在車箱底板上吸着捲烟磔磔的冷笑那車子跑了一陣他立起身來探首在一個小窗口向外張望晚得離目的地還遠就慢慢把達而登拖在柴草堆上又拾起許多柴把沒頭沒腦的向他身上亂罩然後用繩索紥縛妥當可憐一位凖備結婚的嬌客不曾向錦衾繡褥中領略温柔滋味偏來柴草堆裹享受囚犯生涯此中甘苦相距還可以道里計麽保羅把他紮成了生芻一束還不夠隨手從箱車角裹拖出一只大蔴袋用盡力氣把達而登袋入其中只露出一個草包的頭面疏枝密葉不碍他呼吸這一種形狀人家望見之下眞個可笑又可憐呢 
那貨車經行之處都是街衢冷落人烟稀少的地方最後到一所舊屋前就停止了那車夫跳下坐位開了車門同保羅搬出一個極大極重的草包來那時恰有一個巡士走過見這東西笨重就上前盤問裹面包的是甚麽保羅笑答道自然是手鎗炸彈難道運鹹牛肉來麽那巡士看車箱上油漆的招牌果然是食物店中的笑了一笑就走開了那車夫回頭望望向保羅伸了一伸舌頭保羅向他使了一個眼色兩人重新動手把草包抬進門内原來保羅在車中紥縛時先用一條木板托在達而登背上和柴草一同捆住所以這個囱心草包硬挺挺的容易搬運兩人抬草包直到一間汚穢的厨房内向地上一擲回到門口保羅從破衣袋中挖出一枚金　授給車夫車夫搖頭説道這麽樣你自待君子待我是小人了我原説過替地方上除去一害所以擔着天大的干係瞞過店主人把車子借給你用終不成贪你的金鎊來麽我們歷盡幾多危險現在居然大功告成便是上帝給我們的賞賜了還要甚麽賞賜説着跳上坐位頭也不回轔轔然驅着馬車去了 
文字因緣 
[春風娜寄師石] [  莽漢]  
　　羡先生文彩倜儻風流載斗酒駕扁舟受東南佳絕桂林山水芒鞋竹杖萬里長游　渚思韓羅池拜柳桃李新陰遍嶺頭吾道從此南行矣春風明月夢羅浮檢點奚囊賸稿悲歌慷慨有多少海叚陽秋妍詞聘秘思抽揚風扢雅遠紹旁搜奇氣拏雲蒼天欲泣雄詞倒峽白日含愁傳修獨行笑茫茫塵海爛羊屠狗也覔封侯 
渺中原一髮無限情牽命歌板拂吟鞭譜新聲高唱大江東去廻腸盪氣驚醒龍眠楓冷吳頭泚廻楚尾一片秋心湯酒邊凄絕寒蟲咽荒徑零星征雁過湘天莫問人間何世放開懷抱去來無碍即神仙斟一斗詠百篇狂吟似虎吐氣如虹眼底乾刊空餘涕涙夢中印象别有山川幾時少壯算人生淸福風前看竹月下乘船 
鳳皇臺上憶吹簫病起遣懷用易安韻寄小蝶仁後藥裹茶鐺繩床斗帳懨懨睡久扶頭似這般憔悴羞對吳鈞回憶當年豪氣到此際一律都休最難受茂林風雨一病經秋去休浮生草草縱忍死須臾能百年留愛謝公東墅庚子南樓會向湖山佳處凝望眼窮極雙眸更何事撫琴寫憂把酒澆愁 
萬里乾刊百年身世向誰説與從頭莫論葡萄價酒是詩鉤多少滄桑感慨今古恨醉便干休銷魂句江郎賦别宋玉悲秋且休眼前好景如水月鏡花也夠句留聽隔江商女遙唱秦樓賸有南朝烟水長許我洗却詩眸催人老長卿善病平子工愁 
 
 
 

Page 15

 
 
   
 
 

Page 16

 
 
   
 
