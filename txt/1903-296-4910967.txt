# 1903 - 296 - 4910967

 

Page 1

 
 
　　 
[新印歴代史事政治論] [  點石齋啓]  
　　是書集古今論史之作多至五百種如王夫之讀通鑑論沙張白讀史大略之類悉數探人無一遺漏其中更有不經見之書如明刻于愼行頭史漫䤸王榖讀史管見魏禧史論尤侗看鑑偶評夏之蓉讀史提要等類不下數百種一一搜錄并各爲之標題以時代編次史書中可命之題無一不備購此一種可免别購他書讀者觸類旁通自有左右逢源之樂凡三百零八卷訂二十八本欲購者請至上洋三馬路申報館申昌書室及各� 
書坊均有代售 
[重印十三經注疏○五經備旨○十七史商摧出售] [  點石齋啓] 　 
　　自來詁經解經之説莫詳于十三經注疏一書其次若五經備旨則疏解五經語意雖各樹一幟而其闡發精義類皆詳盡無遺本齋前將此二書警校精詳悉心石印以惠士林海内風行早已不脛　走兹更用頭等潔白連史紙印成計十三經註疏裝釘三十二厚本每部定價洋銀六元五經備旨每部定價洋銀七角○十七史商搉一書爲王西莊先生所輯議論超卓考据詳明論世知人折衷至當有志史學者不可不加意講求兹亦用頭等潔白連史紙印成每部定價洋銀五角卽日出售 
[論粤省准運米出洋事]  
　　八月某日廣東善後局牌示准商人運米出洋略謂照得南海增城香山等縣所出絲苗銀黏等米質細價昂民間甚少購食歴係販運出洋爲舊金山等埠經商僑寓粤民食用本地食米向頼暹羅洋米及蕪湖鎮江米商源源運濟故粤米出洋相沿已久禁令亦所難及本年各屬早晚兩稻尙稱豐稔米價漸平值此餉需支絀自應因時制宜招商隹其照案販運每年仍以五十萬石爲率每米一石計一百斤抽捐經費一圓其榖石一項向來减半抽捐每多取巧現定每榖百斤並抽經費八角除詳明督撫憲察核並請札飭九拱兩關税務司遵照先行照案開辦帶抽經費外合行牌示仰米業諸色人等知悉爾等如願額認辦運出口米石立卽妥議章程出具保結具禀本局以憑核詳給發示諭辦理云云噫吁嘻異哉粤中大憲何但知餉需之支絀而不顧民食之艱難哉夫榖賤則傷農古之爲政者未嘗不拳拳於此然此僅就閉關謝客之時言之旣欲使民食之充尤不能不籌民財之阜義固不相妨也若粤東田少山多戶口又甚蕃衍以本省之所產供本省之食用爲數已慮不敷當合肥相國督兩粤時惑於僉人之言曾弛運米出洋之禁其立論謂欲厚民生必整飭米政因就廣東省城設商務總局先將各埠運來之米查勘豐歉以劑價值之平次核轉輸以節舟車之費又招� 
米商分設棧店以時糴糶酌中定價以杜囤積居奇把持壟斷而運出之米每年以五十萬石爲額迨米政旣舉然後將絲茶百貨器用服物等事逐件推行務期土貨外銷利權漸挽窺其意蓋以米亦中國土產之一果能以南畞所出取其餘以售之外洋未始不足爲漏巵之補無如行之未久粤省米價騰貴民間一飽難謀不得已而禁令嚴申閭閻得稍安謐今粤中善後局司道忽又利慾薰心請開米禁示中所謂各屬早晚兩稻豐稔者蓋不過僅免饑饉而並非如墉如櫛污邪滿車也所謂米價漸平者不過較至貴之時稍見平减而並非如雍乾時每斗衹值數十文有粒米狼戾之象也且本地尙須頼暹羅洋米及蕪湖鎭江等處米商接濟而反以所產售之外洋雖價有貴賤之不同然運自外省各費尙須另加爲數當亦不鮮徒多此展轉曲折亦殊難索解人至藉口於餉需支絀於政體民情尤多不合夫所謂餉需者非指桂省之兵事耶使果爲此試問廣西之亂所以踰時歴歲難以遽平者非由饑民乏食因之從亂者日多耶不思鑒其前車轉欲蹈其覆轍吾恐所得有限而貽害無窮矣且局中定額雖止五十萬石然奸商一聞此令勢必藉此爲名羣焉起而攬運不獨粤省之偷漏難防且所謂蕪湖鎮江等處米商亦將肆其狡謀不復有所顧忌中國產米衹有此數本歲沿江各省初時雖稱中稔今則報荒者已日見其多竭力禁運猶懼不及其何堪此滔滔者去而不返耶不顧大局不順民心不恤人言不畏國法彼粤中諸長吏何以利慾薰心而罔知利害如此耶此僕所以書而此而不禁擲筆三歎也 
[電傳　宮門抄] 　　　 
　　昨日午後前四下二刻鐘時京師友人專電告知本館云九月初九日皇上召見軍機大臣及吉忠是日並無明降上諭 
[英法立約]  
　　西字報云邇者英法二國修攺約章中有一條大旨謂日後二國如有齟龉或交涉案件或約中疑義難明胥交荷蘭國京所設克公會理處日來此約已由二國朝廷畫諾矣 
[俄國蒐軍]  
　　日本大阪某日報云俄國屯駐西伯利亞之陸軍於上月中旬在黑龍州利哥斯克左近擇地大操歴四日始畢攷西伯利亞俄軍之制由兩大軍合成第一軍設戍利哥斯克第二軍設戍咸巴洛加而其分駐滿洲各處之兵多由此兩大軍中分除本國陸續派遺者不計外其應駐西伯利亞者爲數實屬無多此次入操者大半係第一軍日本政府聞之卽遣少將秋山君及少佐大庭君往觀大約日内卽可遄歸本國矣 
[俄國天災]  
　　華歴九月初九日英京倫敦來電云本年俄國各處所藝五榖之類收成均不甚豐稔兼之民間疾病叢生傳染頗衆天災流行亦何可如何之事也 
[俄人擴界]  
　　漢口訪事人云此問五碼頭十六家一帶現有俄員勘定地基關爲租界並照會漢黃德道兼江漢關監督陳以復觀察轉飭各業戶往領地價惟彼士庶迫於事勢恐亦不敢不遵也� 
[德員蒙賞]  
　　聞之漢口友人云德意志國駐漢副領事官延君才識敏達兼嫻漢文一切交涉事宜罔不力顧大局兼督端午帥賢之奏請賞給雙龍三等第一寶星刻已由部領到江漢關道轅大約日内卽須由道憲陳心復觀察備文轉送矣 
[接統防軍]  
　　聞之廣東友人云月前欽州防城被匪攻陷擄去男婦老少約二百余人時適馮萃亭宮保染病 
而薨其第五公子向統萃軍聞訃之餘急欲奔喪回里以致欽廉防務鈐轄無人傳聞督憲岑雲卿制軍擬飭鄭鎭軍惠霖前往接統並赴北海鎭總兵本任所署右江鎭總兵篆務委某營分統張君得貴代庖 
 
 

Page 2

 
 
[調員赴粤]  
　　漢口訪事人云湖北候補知縣張大令湘經粤督岑雲帥電調赴廣西委用因立卽禀知兼督憲端午帥料理一切尅日登程 
[幹員奉調]  
　　蕪湖采訪友人云此間商務局督辦許九香觀察興商裕國規畫井然闤闠之中頌聲載道前安徽巡撫新任浙江巡撫聶仲芳中丞倚之如左右手迨撫提部院誠果泉中丞蒞皖後尤青睞特垂兹者浙江台州府屬奸民與天主教民爲難兼有會匪鹽梟乘機擾亂風馨鶴唳全浙岌岌不安聶中丞受篆之初此事非觀察無可敉平爰電逹皖中調赴杭垣以資臂助誠中丞仍欲使觀察領袖商務札委巡警局總辦石觀察暫兼商務局一俟浙中事定仍令觀察回皖 
[設廠鑄錢]  
　　聞之鄂中友人云湖北大吏以錢荒病民市情日壞乃於當十銅圓之外更鑄當五及當二十銅圓以濟之度地省城營建廠屋落成之後雇匠安爐一俟滬上所購機器到來卽須定期鼓鑄矣 
[黔撫過鄂]  
　　武昌訪事人云貴州巡撫李仲仙中丞經羲爲合肥相國文忠公猶子月初某日由京南下道出鄂垣甫浣征塵卽命輿至督轅拜會旋赴全皖會館淮軍昭忠祠駐節大約須閲數日然後啓節赴黔 
[直刺獲匪]  
　　蕪湖采訪友人云署理安徽和州直隸州知州何直刺亮標訪聞州境有哥老會匪渠魁吳道士者與其黨劉槐殺人越貨惡跡昭彰近以積案過多匿蹟蕪湖以避緝捕因派令幹役一併禽獲及解回訊鞫吳供稱小人本姓舒雖在會中並非魁首其爲衆兄弟領袖者係巢縣人趙大老板巢湖上下黨羽如林白畫横行人不敢近直刺怒曰是可忍孰不可忍古語有之曰爲虺弗摧爲蛇奈何我將俟其爲蛇然後徐圖剪滅乎乃於月之某日督率親兵小隊十人扮作客商暗藏軍器乘船至運漕河向定安營借得勇士三十人使埋伏要隘之區以爲䇿應侵晨突入趙大老板窟穴一鼓成擒绑入露頂小轎中舁之返著旣至立卽升堂刑訊趙自知罪無可逭直認不諱乃飭釘鐐收禁據情申稟上游一俟憲檄到來大約卽須加以顯戮矣 
[先生休矣]  
　　蕪湖采訪友人云安徽和州南鄉有李必采者哥老會匪首領也捕之急則裝作老學究面目賃屋鄉僻處南面作湖猻王聚蓬頭椎髻之徒天地元黃喊一年人皆稱之曰李先生無有知其爲緑林豪客者學生中有某姓者其母嫠也顧素以富厚稱雖不必百萬一紫標千萬一黃標而如櫛如墉亦頗取無盡而用不竭一夕環眼虬髯之輩羣聚先生講舍竊竊然私議劫嫠家以嫠子黃口無知不之避忌不料嫠子聞之稔突長跽哀李曰我母待先生恭且敬先生何忍下此毒手求恕我母子命誓將有以報先生也李聞言恐如多魚漏師急拔刃將嫠子砍死以滅其口羣盜亦一哄散歸事爲署理和州直𨽻州知州何直刺亮標訪聞派差嚴緝罪人斯得一鞫而露實情乃卽備文申詳上游本月初旬� 
得省中釘封文飭卽就地正法同時處斬者尙有劇盜一名談者未悉案由故不備錄 
[勦辦私梟]  
　　揚州訪事人云泰屬大邰莊私梟拒捕致鹽捕營孫鄭兩哨弁曁勇丁若干名因傷斃命某日管帶張者戎馳回揚郡向兩淮運憲恩都轉歴禀情形都轉隨檄飭新勝水師營管帶兼統新勝虎軍徐都戎寶山督率全隊勇丁前任剿辦刻已拔隊登程星馳而往矣� 
[邗江火警]  
　　揚州訪事人云郡城磗街某店於八月二十九日之晚失火延及某姓鞋店某姓襪店陸姓收生嫗及街東某紙店其餘左右鄰或椽柱焦灼或門面被焚所失亦頗不少至起火者或謂襪店或謂鞋店究不知孰是緣兩店同一鋪面故無從分别也 
[鄂省官場紀事]  
　　武昌訪事人云卸署湖北布政司岑堯階方伯於日前奉兼督端午帥札委總辦鄂省礦務事屬創舉臂助需才爰卽札委高太守松如爲礦務局坐辦蕭直刺端澍爲礦務局提調潘大令頌捷爲礦務局文案○奏調湖北差遣之廣東候補道李君實觀察葆恂於日前丁太夫人之憂兼督端午帥聞報以觀察現辦仕學院未便遽更生手擬卽令墨絰從公 
[蕪上官塲紀事]  
　　蕪湖采訪友人云此間巡警總局憲石叔治觀察於八月中旬携同公子至省謁見撫憲誠果泉中氶邇聞公子患病在皖須俟弗藥可占方克回蕪視事○辦理商務局兼巡警局幫辦安徽卽補道許九香觀察近擬上禀辭差然商務正在需人未必能邀上游允准也○前蕪湖巡警局總辦呂觀察承瀚經柯遜𤲅中丞奏調赴廣西差遣八月中旬某日詣各同寅處辭行旋卽起程赴粤○新任安徽巡撫誠大中丞過蕪時繁昌縣揭大令當塗縣世大令登舟求見談次中丞極口稱蕪湖縣小午王大令膽識俱優大令遂以爲生平知已莫中丞若矣迨聞撤任之信急至省垣踵門求見而中丞竟以閉門羹待之語云一升一沈乃見交情古之人豈欺我哉噫 
[揚郡官塲紀事]  
　　揚州訪事人云督辦五河鹽釐江蘇特用道沈期仲觀察佺奉兩江總督兼南洋通商大臣魏午莊制軍電調至省委令監督甯鎮鐵路工程前日道出維揚拜會運司恩新甫都轉隨卽回舟揚帆渡江○常鎭通海道郭月樓觀察於本月初二日莅揚盤庫迨初四日卽命駕言旋 
[都門紀要]  
　　聞之京師友人云上月十七日阜成門内歴代帝王廟前有菊花一百二十餘盆上罩黃龍袱詢之云舁往頤和園以備　 
[皇太后幾餘懿賞]  
　　上月十六日管學大臣及五城察院憲親蒞五城學堂甄别專以算學西文爲重並諭令每人默寫四十字書一篇繙譯西文一叚算學二十題諒不日將出榜曉示矣○前順天府府尹新任商部侍郎陳玉蒼侍郎於上月十七日携其眷屬僑居西華門靈寢宮已故兵部侍郎某少司宼宅第○永定門城墻缺處現擬攺爲圓洞經直督袁宮保奏明由北洋鐵路總局籌欵興修何日開工尙未核定○戶部銀庫前擬仿照洋式改造樓房祗以洋工師索費太昂未能定議而鹿尚書之意欲改用華工承造以免輾轉侵漁匯豐銀行某司事聞之願轉倩洋人承修較其價廉於華工只需銀二萬八千兩○京師所用錢參差不一舊制當十錢往往與銅圓價值懸絶順天府工巡局因於月初某日會同五城察院步軍統領衙門出示曉諭略云八月間俸餉内搭放銅圓係北洋置造上有戶部字樣無論用之市面以及交納國課每枚當制錢十文合當十錢五文不准任意低昂倘有商人把持阻碍等情定必從嚴懲辦决不寛貸○安定門外菜園時有匪棍於此設賭邇經某守府查知特於日前出示嚴行禁止並派營弁各處訪查以肅地方而防宵小○上月某日京師外務部咨行南北洋大臣曰爲咨行事光緒二十九年八月初六日准總税務司申稱牛類出口一事六畜中之猪類爲瓊州出口大宗冋係徵稅之物而由廣州運赴香港之牛類則向不征稅近來有數口運牛出口之事日漸增多頓據津海關稅務司德璀琳詳稱現有牛類由秦王島出口運赴旅順業與津海關道商酌飭按值百抽五征稅請轉行各口一律照辦以免兩歧等語查新約第六欵之用意係因此次賠欵須加增稅項以備抵償是以將舊約所載免稅之物並向來免稅各物一律照征近日牛類出口旣如此加多似應卽照津關征稅俾無歧異而符新約第六欵之本旨請鑒核施行等因本部查總稅務司所稱係照新約辦理自 
 
 

Page 3

 
 
應照准除札覆外相應咨行貴大臣查照轉飭各關一體遵辦� 
[潞江波榖]  
　　聞之北通州友人云宮保馬玉帥駐紥通州所部勇丁操演之餘督令各由營官搬運磗石蓋將用以建築營壘也○某甲之子平素無惡不作向之訓斥不但不肯聽受反將父母飽以老拳甲忿甚奔投宮保馬玉帥處哭訴情由玉帥大怒飭傅其子到轅究出種種不法情事立卽按照軍法處斬以儆其餘 
[岷江秋鯉]  
　　重慶訪事人云四川巴縣知縣霍幼梅大令現届瓜代之期藩憲陳鹿笙方伯札飭正任巴縣現署涪州之傅大令松齡回任而以鄒大令憲章署理涪州篆務霍大令則飭回簡州本任○四川總督錫清弼制軍下車伊始凡岑雲帥所行一切新政莫不蕭規曹隨卽官報一事亦已飭學務處總辦張君妥爲料理不日當有端倪矣○四川提督學政吳大宗師札提各縣賓興餘欵創設東文學堂擇地城内拱陛橋學務處之側修葺房屋佈置一新大約九月中旬卽可出示招考矣○當錫清帥蒞任之初駐渝法國領事安君赴省謁見面商開礦事宜適清帥辦理文圍監臨事務殷繁不及開議安君遂折至嘉定府峩眉山等處游歴俟清帥出闈仍須返省商榷○提督學政吳大宗師示期八月二十四日考試通省優行生員 
[局員更調]  
　　本邑浦東三林塘巡防局員孫二尹現奉蘇松太兵備道袁海觀觀察札飭調辦高昌廟巡防局務所遺三林塘一差委唐橋巡防局員任二尹接辦遞遺唐橋局務未知更委何人 
[移提劫犯]  
　　前者高家行鎮同豫典被劫後由川沙廳撫民同知陳桓士司馬飭捕緝獲數犯兹又續獲一名研訊之下供出有虹口人混名閙天宮者確曾入黨行劫現方拘禁西國獄中因即於昨日命駕來滬趨詣道轅謁見蘇松太兵備道袁海觀觀察面禀一切請照會租界領袖美總領事移提至川沙歸案訊辦 
[考察華捕]  
　　昨日本邑南市馬路工程局總辦翁子文太守飭捕頭將前次帶局考騐之華捕九十名一并造册呈局仍於午後將各捕帶至内廳試以各項武藝以定優劣 
[飭拘賭棍]  
　　　昨日邑南市二十三七鋪巡防局員韓仲甫二尹派出局勇四名分赴萬裕馬頭公義馬頭等處查察沿街所設賭攤務將賭棍拘獲解局嚴懲 
[追思盛典]  
　　天主教之入我中國也始於明季萬歴二十八年至大清光緒二十九年已歴三百寒暑本邑徐家匯爲教士羣萃之所特於本月十三日懸燈結彩以志慶忱又以教士利馬竇首先來華實由邑人徐文定公引進今徐氏子孫蕃衍仍在徐家匯一帶聚族而居乃於是日召集堂中舉行追思之禮并將文定公墓鳩工培土建立石坊適江南大主教某君因公赴淮徐不便與斯盛會特請江西浙江兩大主教同襄巨典以志木本水源焉 
[上海官塲紀事]  
　　江南籌防局委員朱霞林明府馬路工程局總辦翁子文太守洋商租地會丈局委員陳楚生明府均於昨日至上海縣署拜會縣主汪瑤庭大令互商要公良久始出○昨日江蘇候補縣葛虞臣明府捧檄至滬特詣縣署拜會縣主汪瑤庭大令○前日辦理山東工振局委員江西試用道孫直齋觀察由京至滬小駐行旌昨日命駕入城詣道縣各署投剌 
[上海縣署瑣案]  
　　南市馬路工程局總辦翁了文太守移送兇毆巡捕之廣豐水果店夥郭阿炳合順水果店夥蕭阿吉沈阿合戴傳璧四人並受傷之八十一號巡捕陳鴻生至縣前晚縣主汪瑤庭大令升堂研訊陳供稱小的於前日巡至洽興街口見廣豐水果店中人與小車夫爭論車價因一併拘送局中奉總辦大人訊究判給車夫養傷費若干然後開釋後小的復巡行馬路中見有某某等水果店廣橘十餘簍堆置路中爰命水果店中人移進連呼三次無一應者後由三畫巡捕喚令携入廣豐店中人挾前日拘解之嫌突紏合潮州人十餘名將小的兇毆并被撕碎號衣失去銀對時表及號呌等物後由他捕拘住四人叩求究辦郭阿炳供小的係廣東潮州府潮陽縣人來滬甫十餘日在廣豐水果店爲夥並無帮兇毆捕之事實被誤拘蕭阿吉供小的亦潮州人在合順行爲夥適在太古輪船裝貨回行經是處被捕誤拘沈阿合供稱小的在洽興街設水果攤實未帮毆戴傳璧供小的亦潮陽縣人在北市廣振仁土行爲夥是時送信至南市見巡捕拘人偶爾解勸致被拘拿大令將戴申斥數語叱之使去旋飭仵作騐得陳受傷屬實諭令自行醫治郭等各責一百板交人保出呈案之廣橘給予具領○前者姜蔣氏控媳婦楊氏違忤等情大令訊明暫發官媒管押兹又提到其夫姜關順前晚升堂詰訊姜供稱小的向爲泥水匠妻子楊氏時回母家父親前曾往領突被妻兄所毆母親以此事由妻所致以故控請訊懲楊氏供稱小婦人因被丈夫翁姑時時撻楚故回母家大令飭姜領回向姑服禮 
[續昨報所登分發人員騐看名單]  
　　巡檢吳蕃順天湖北錢勲之直隷湖北邱爲楫福建廣東姜德春奉天河南費毓麟湖南江蘇翟錫祚山東江蘇李爲弼湖北四川趙國棟安徽湖北汪啓照安徽湖北周新江西湖北汪履敬雲南江西汪　潮安徽湖北孫金漢江蘇廣東王祖厚江蘇直隷方運鈞安徽江蘇陳文曜河南湖北鄧漢昭四川湖北王維祖浙江廣東王延洪浙江福建恩麒正紅福建從九品黄仁喆湖南四川伍錫麟河南安徽典史王錫恩直隷河南董仲元直隷河南張之屏奉天山東張駿聲吉林山東楊慶熙湖北四川張𨔁山西河南姜繼榮安徽江西石其泰浙江廣東孫鵬振浙江直隷胡光注湖北江西劉轉仁奉天直隷未入流吳學宗浙江四川○勞績掣籖分發從九品藍翎陶斐文湖南○勞績指省分發道唐鴻學雲南四川花翎二品頂戴王之杰湖南湖北知府花翎二品銜王維蕃山東直隷直隷州知州傅懷光安徽江蘇通判劉鴻燾江蘇河南知縣同知升銜聨瑛廂黄甘肅知州銜楊開榥湖南江蘇周治平江蘇湖北同知銜汪綸章浙江山東叚星元江蘇直隷縣丞雲騎尉世職邵良騤浙江江蘇截口呈請掣籖分發直隷州知州花翎二品頂戴振元廂黄滿○截取呈請指省分發同知陳文熙江蘇河南歐陽中鵠湖南廣西直隷州知州張有捋浙江四品銜海壽廂白河南○進士呈請指省分發知縣韓肅儉山東四川○揀選呈請掣繊分發知縣秉堃正藍旗許普威廂黄漢應補呈請分發知縣麥錫良廣東江西 
[八月分缺單]  
　　宣課司副使崇文門祝枚丁同知廣西梧州梁國光故知州雲南石屏李祖笵未過堂廣西養利王金誥丁貴州廣順陸德滋調通判直隷保定聨善故知縣湖北廣濟何錦琮修墓廣西柳城李昻終養岑溪丁立燊故山西趙城劉希曾丁直隷寗津祝嘉庸革縣丞浙江奉化張泰年丁巡檢浙江瑞安張恒堃故福建晉江蘇江樹棟保升典史山西寍鄉岳鍾麟捐升 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[比利時國賽奇會章程]  
　　第一欵現定於西歴一千九百零五年在比國重志地方設立萬國賽奇會至少擬設半年之久會中分設美術藝學工業商務藩屬各院美術院内陳設精工所作之物并擬將里志地方上古精工所作者一併陳設於内再傅物院并民間所存最古之物亦陳設於内如此則此院足稱美觀矣復擬將比國上古精工所作最奇之石刻古黄用照相法照出懸於院内藩屬院内設列康鈎國所出之物比皇甚重此院故規模宏大將來會中亦以此院爲重以副比皇之意此會并擬設列農田園圃所産之物以相比賽再總理立會各員擬特擇地建設古里志地方將卑少浦王城之石刻古蹟并精工雕刻之物陳列於内第二欵此會建於莫斯及克爾斯兩河之旁並有花園一處名日克音特建於里志城外園中青山環繞風景甚佳設會之處距花園一千五百邁當有馬車火車可通會場廣約四十五亥克特爾於塲中擇定緊要數處以備他國之用若乘閙德拜魯志或比國國家火車均可直抵塲中塲中堂殿用鐵建築約十萬方邁當之大材料均用極堅固者機器廠内設立各種工藝赴會觀覽者均可目覩一切工作會塲週圍造成花園以便游覽第三欵凡會中所陳新創之物可拿專利者並工藝之新法新器以及商家各製造廠之各圖記均由會中設法保護凡比國土產比國政府准其免納運費由國家鐵路運載入會其外國之貨則只於運回時免納運費會塲内所賽各物均作爲未曾納稅之貨其外國貨物之入賽者進口時免其納稅惟須於此會停止後復運出口第四欵本會現已派定秉權董事數人擬議大槩章程酌定入賽條規并將入賽之物詳分門類各國入賽之物先按物類條分然後按國分列凡在會塲陳貨應用地叚本會酌取租費所有修飾房屋雇用夫役布置一切均由本會辦理决不另索費用如此則入賽者卽可預知應用若干欵項會竣時所頒奬賜之物均於會塲内購買并倩政府派貝監視散發第五欵里志地方工作最成故本會講求金石鑛質童學以及製造機器軍火各學均可甲於羣會城内各公司現皆預備一切賽會事宜各大鄰國之與比國通商者皆允入賽計西歴一千九百零一年比國與各國通商所進之欵約七千兆佛郎得之於德國者一千四百二十一兆二十萬零四千三百六十二佛郎得之於法國者一千二百二十四兆九十九萬二千七百六十三佛郎得之於英國者一千零六十八兆十六萬零二百一十七佛郎得之於荷蘭國者六百三十五兆七十萬零五千四百九十五佛郎得之於美國者五百八十九兆三十四萬四千九百九十一佛郎第六欵凡惠臨里志者如喜考查工業情形本會秉權董事可設法助其前往城中各大錬鑛局及煤礦局查視無阻沿莫斯河及其各支流極多風景佳麗之處自本城前往最爲相宜欲往國中各大城游觀者自本城乘火車只數小時便可行抵最宜游覽之城有四一本國都城二安時未耳普三尖特四布呂格司國家鐵路出售一種環游車票極便循行願游以上各城者宜購之第七欵本會雖爲同人醵欵私開頗蒙本國政府曁本城官憲維持襄助本會之開一以落城中各大工之成一以振我國之聲望匪爲圖利起見一 
[上海保甲總巡局紀事]  
　　本邑城廂内外保甲總巡朱森庭明府查得大小各街市均於夏問搭蓋涼棚日炙雨淋刻已枯槁秋高物燥易惹火災爰出示局前限三日内一律拆除如敢抗違定當究罰○昨日保甲總巡朱森庭明府命駕至南市稽查各街道並著十六鋪地甲知照船牙將大東門迤西一帶所積垃圾一律雇船運至西鄉○保甲總巡朱森庭明府以目下將辦冬防飭各鋪地甲於三日内將城廂内外各叚栅欄損壞之處一律查明造册呈報以便親歴察看雇工興修 
[英美租界公堂會訊案]  
　　英商中庸洋行主投該管領事署控華人吳生泉卽徐生泉徐水明卽顧水明定地不交另行租出等情經英總領事照會公廨前日午後讞員鄧鳴謙司馬飭提一千人會同英繙譯官迪比南君研訊中庸行主延律師瓊師主控吳延律師畢道立聲訴先由瓊律師稱前者吳生泉卽徐生泉介葉姓等人說合將祖遺地一方永遠租與中庸洋行繕立定據由葉兩次轉交生泉洋銀六百元詎知生泉非但不即交地反令徐水明另租與通和洋行請爲究斷生泉供稱母親去世後田單由已嫁胞姊王徐氏收管不知如何忽在中庸洋行求提王徐氏訊供始得水落石出畢律師與之辯論一番請補提王徐氏訊供核奪司馬商之迪君飭將生泉暫行管押聽候提齊應訊各人訂期復訊水明暫釋 
[英美租界公廨晚堂瑣案]  
　　羅陸氏控張李氏誘匿養鳩等情前經讞員鄧鳴謙司馬訊供押倏補傳羅陸氏之媳阿香訊奪前日之晚廨差將張李氏之女阿彩彩鳳解請研訊同供在某繅絲廠做工與羅陸氏之養媳阿香向不相識見証人陳茄妹所供在門隙中窺見阿香實係誣指廨差禀稱小的查得伊家之門果無隙縫阿彩又供茄妹借居後樓因事挾嫌以致妄指叩求明察司馬飭將茄妹交人保出候訊仍令羅陸氏訪查阿香下落張李氏暫押阿彩彩鳳一併關釋○昨報紀胡阿妹魏阿桃魏朱氏徐陳氏徐金生等經司馬押追身價一案前晚司馬提魏到案問胡所出身價洋銀一百元如何惜繳答稱此係小的妻子朱氏所作之事小的無力措繳叩求恩有司馬飭仍還押展限十日赶緊繳案違干比追 
[英美租界公堂瑣案]  
　　何和尙竊取戴桂堂家洋銀報由包探陳金標獲送至案職員鄧鳴謙司馬訊取口供暫行管押昨日陳探禀稱此案失主實係晉大錢莊傭人俞炳仙今已傳至案下俞供稱此項洋銀共三百元在愛利公司某輪船上被竊今旣吊到請爲給領何稱小的只竊二百元司馬商之美總領事署繙譯官白保羅君判將何責二百板發押改過局一年洋銀二百元給俞具領○朱阿三持銅質僞洋銀八元向馬阿行所開烟館兌換報由包探徐榮珊獲案禀稱朱曾稱在南市壽康錢莊爲夥小的查得此係閔金寳所開不認朱爲夥友司馬判押捕房半年○海利洋行副買辦洪祥生虧空逃逸其戚沙春泉以胞兄沙筱泉有鑽石鑽金之約指兩枚寄在某保險行夥吳錫齋處向之索取掯不交還報由包探顧阿六解案請究司馬飭押候由沙邀同見証人到案訊奪○陳寳昌王生泉施阿寳王桂仁諸流氓在帶鈎橋一帶遇事生風無惡不作日昨有張宗氏者行經是處突被調戯報由包探竇如海解請訊奪司馬判各責三百板并將陳枷號一月發犯事處示儆○野雞妓女張三寳偕傭婦闕黄氏飛翔福州路中强曳過客被某號巡街捕拘解公堂司馬飭恠２三寳發濟良所擇良婚配闕黄氏逐出 
[法租界捕房紀事]  
　　選授廣西某縣知縣周少達大令由都領憑至津附招商局某輪船來滬被賊竊去枕箱衣箱各一口報經某包探緝獲賊犯陳阿東李福齋稱係同常某甲所竊因之管押捕房昨日甲乙被英界某包探拘獲送入捕房勒令法界大約即須禀請讞員魏蒓塢大令訊辦矣○前日之晚有客投宿吉祥街金德興客棧携一竹籃内藏祥銀十元被某棧某客竊去報知捕房捕頭令傳到棧主勒令將行竊之客尋獲以便解送公堂禀請究辦○前日小東門外捕房服役之某甲由捕頭飭送捐錢二千又至大自鳴鐘捕房途中每百竊取錢十文適被捕頭所見令押入捕房勒令補足 
 
 

Page 10

 
 
[美租界捕房紀事]  
　　前晚偷兒王阿夫潛入虹口某西人家竊取衣服若干件携至某押鋪典錢被包探倪順泉所見帶入捕房捕頭令押候解送公堂禀請讞員鄧鳴謙司馬訊辦○前晚馬夫羅阿二停車天潼路睡於車中被六百三十八號巡街華捕拘入捕房捕頭令押候解送公堂禀請懲辦○昨晨小竊某甲不知在何處竊得衣服二件行經西華德路被某包探拘入捕房捕頭令押候解送公堂禀請訊究 
 
 
 

Page 11

 
 
   
 
 

Page 12

 
 
   
 
