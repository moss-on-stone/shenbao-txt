# 1891 - 193 - 4906552

 

Page 1

 
 
[新印通問便集告成] [  申報舘主人啓]  
　　是書爲南沙子虚氏所輯盖亦尺牘之流亞也首列家族　函次爲外　箋簡由是而通禀尊長友朋贈簽門分類别廾然柣然凡持　涉世之規慶賀　　之節以及信面格式行輩稱呼羅羅清疏無體不備又恐初學家于書中典實未能一覽而知因復博攷詳稽逐加註釋人苟悉心披覽則飛箋染翰自能右有左宜本舘因取而印之以公同好每部分裝四本祇收碼洋兩角諸君子有欲以箋素見長者認明本埠申報舘申昌書室或各外埠申昌　分售申報處購取可也 
[新印左文襄奏繡像三國演義出售] [  圖書集成局啓]  
　　二書俱用一局新式鉛字印成校對裝潢並者佳妙夫文襄公中興碩輔奇才偉略並世無雙其條陳赭宼之披猖敷奏官軍之犀利老謀　算實堪嫓美武侯披閱之餘猶如見公生平事業焉三國演義原本正史義正辭嚴扶正統而斥奸雄足令人心目俱快而又卷首冠以繡像每回更倩名　繪圖書中行列　然圈點精妙茶餘飯後實堪消遺閒情計奏疏每部二十本碼洋四元演義連紅木衣板每部十二本碼洋兩元請移玉至本埠申報舘或申昌書室選購各外埠則購自申昌及賣申報人均無不可 
[紀陳孝女刲療親事]  
　　陳孝女揚之鹽城人雖出自貧家而生具至性平時事親能先意承志一日母病垂劇孝女侍奉藥餌昕夕弗離於側醫者咸　疾不起矣孝女竊聞之慘現於色而事之益謹夜闌焚香籲天願以身代聞有人言能　臂肉以療親病無不立愈乃潛自引刃痛割得肉片許和藥煎以進母越數日母病竟愈時其年僅九齡許也里人盡嘖嘖稱之爲孝女孝女後歸余友田　嶽觀察觀察時爲余輩述其事未嘗不爲之肅然起敬也將徵詩於都門諸耆宿以表　其孝行余以爲此固太史輶軒之所宜采者也嗚呼余旣欽孝女之孝而又悲其境遇　之艱心志之彌苦也使不歸觀察孝女不將湮没終身哉孝女家貧其母不能自活轉徙至滬惑於人言竟鬻之於勾欄孝女雖弗願然以養母故不能辭也雖入歡塲而眉黛之間隱含愁意從鴇母姓曰花字曰桂林敎歌曲習筝琵無不擅長翠管初調紅牙甫按抑揚宛轉精妙入福聽者無不銷魂惑志爲之顚倒年未破瓜豔名已噪一時枇杷巷裏賓從如雲輕薄子弟作狹邪游者昵其容色輙欲卽爲梳櫳以重金啖鴇母孝女以非心之所好意弗願也思將擇人而事各有强嬲者婉言謝絶之鴇母心雖弗善第弗敢强適觀察返自粵東將棄舊歡而覓新好有繩孝女之美於觀察者謂此乃一朶能行白牡丹也花爲肌骨玉作精神楊柳遜其腰纖芙蓉輸其色豔君欲温柔鄉舍此將何之哉觀察往訪相見於水晶簾底時方晨粧未竟雲鬟乍上玉臂猶擎觀察瞥覩疑爲神仙中人孝女起立相　殷勤致詢觀察注目凝視一若未見者孝女廻眸一笑啓齒嫣然自此兩相訂好遂有終焉之志小讌旣開柔情益浹忽窓外雨聲甚惡勢不能歸遂相對欹枕啜茗論心夜半泣謂觀察曰妾閱人多矣未有如君之誠篤者也妾爲匪人所誤偶墮於風塵然白璧尚完青蓮不染終　自拔於淤泥苟玷父母之遺體卽爲不孝故恣風雨以待知心非一日矣君苟能出妾於苦海沈淪之中雖萬里從君妾所弗辭觀察曰誠知卿心容徐圖之由此情　益暱嘗並車而出遊覽張園徐墅間對景言情共抒胸臆引盟日月指誓山河弗是過也一日讌天南遯叟於天杳深處酒酣孝女捧觴上壽并陳已意遯叟曰善士爲知已者用女爲悅已者容美人名士曠古難并况如孝女之心心相印又豈易得之於秦樓楚館中哉余當爲撮合山且晚霞生從前已有屬意之人而今特專注於孝女其心亦可知已晚霞生始戀琴娥而琴娥疏矣繼愛鳳琴而鳳琴離矣孝女適逢其會具有因緣當由前定兩美之合可於今夕卜之晚霞生作官而得監司娶妾而得孝女詎非人生一大快事哉晚霞生者觀察自號也旋孝女以事至官求出火坑有從中爲之說合者觀察始納之爲小星孝女於是得所歸矣人皆爲孝女幸前時曾倩名手爲繪驚鴻豔影徧徵詩歌觀察之友如華陽范君成都周君皆名下士也咸有吟咏范君詩云風姿婀娜望如神盛鬋豐容澶綺春桂影花香嬌姓字前身應是月中人翦痕隱約記療親太息章臺見此人天固有心憐孝女未應飄泊在風塵周君詩云嵰山春暖融艷雪美人花下霏香屑鳳管吹殘碧玉瓜鸞箆擊碎紅牙節盟心幸遇孟嘗君爲駐青驄夢楚雲采得花枝憐旖旎散來花雨想繽紛揮手千金索一笑不惜回身就郎抱油碧爭傳蘇小名絹黄誰識曹娥孝亭亭玉貌嬌妝束不配叅軍阿誰屬畫裏眞娘未足呼護花有日藏金屋孝女旣歸觀察竟絶跡於北里花前月下佳日良辰每呼酒與孝女共飲或與絮談舊事　觸前摩霑醉之餘亦作長歌以記其事香車寳馬黄埃雝春申江上春暾紅覊人閉户不稱意眠花花底坐花叢花葩逸兮花光媚濕雲穩護饒春睡碧沼溶溶相對開中有鴛鴦七十二鴛鴦飛宿年復年懽恩儂意兩纒綿雙樽綠酒梅香沁六幅丹裙荔子燃金槃四列羅珍饌水精屏下催開宴普淖豐融韞奇芬猩唇鯉尾齊爭薦濃陰牆外光沈沈緯林雙鵲繙新音小院梨花交綺夢西陵松柏結同心清谿白石雙栖久珍重三年更廻首曾記芳園幽蒨中拳拳叩叩一携手携手同車麗蕣華海天鬱雨烟如紗暮影一鞭歸去也天香深處暃雲遮花艷驚目光旑旎桂林小字嬌紈綺玉腕玲瓏雪藕支創痕寸寸頗堪指生小吳淞江上游二分明月屬揚州刲肱在齔療親疾十載依稀　尚留我聞此語心惘快罷舞停歌坐帷幌孝女不鐫黄絹碑太息茞蘭　蒿莽陽臺朝暮巫山高夜夜相呼共醇醪鸞娥鳳媛分明在從此丹心屬絳桃　光客歲花婀娜龍麟四角鮫珠顆阿沈迎來油碧車佩玉明璫聲瑣瑣比翼鶼鶼比目魚隨形逐影金屋居寳鼎香　雲　幔玉　春麗月承裾米鹽漸習知量數生恐孱質過勞苦取卿小照對卿看祇今消瘦應幾許旁行密字珍珠匀上有雲章句句新寳奩朝夜勤拂拭照心照膽保千春讀觀察之詩纒綿繾綣情深於词與孝女之永矢弗諼有可卜也余感孝女之所遇而誌其顚末如此他日儒林學士爲詩以張之固采風者之責也辛卯六月中澣天南遯叟王韜書於淞隱廬 
[本館接奉電音]  
　　昨由京友電傳上諭三道敬謹譯登○六月十二日奉硃筆浙江正考官着李端遇去副考官着費念慈去欽此同日奉硃筆湖北正考官着劉啓端去副考官着張嘉祿去欽此同日奉硃筆江西正考官着陳學棻去副考官着余誠格去欽此 
 
 

Page 2

 
 
[虞陛延薰]  
　　東便門外運糧河自四月後水勢疉漲三四尺閘板因之折斷當經閘官帶領閘軍立時補換新板惟連次失防獲咎甚重恐難免上憲叅處也○禁内重華宮等處零修工程於五月廿三日傳奉諭旨着以内務府大臣嵩大司宼申督修欽遵之下所有城内外大小木廠願承工役者無不赶尋門路冀攬利權特未知誰着先鞭耳○南苑羣牆工程前經奉旨派克親王奉宸院卿立山督率屬員擇商興修兹已遵照欽天監選定吉日五月廿一日動工一切工程分作十成派歸三十六家木廠均匀分做○藍甸廠白旗營房零修工程前經傳奉諭旨派户部徐少司農用儀吏部松少冡宰溎督修兹已遵照欽天監擇定吉日於五月廿七日興工一切工程分作廿成歸木廠十六家分做從此月斧雲斤昕夕從事當不難指日告成也○東河沿某少婦被姑痛斥飲泣回房突於夜間吞芙蓉膏自　灌救無效一縷香魂遽歸西去本城正指揮帶領仵作前往檢騐將少婦之夫帶署收押聽候城憲訊辦○中城侍御派練勇局勇弁多名拿獲匪徒大刀王五押收中東衙署一事已列前報兹悉城内外大小店鋪四十家深知王五近日並無不法情事出具聨名保狀呈遞中城衙署懇求城憲格外施恩將王五釋放當奉城憲批以旣係匪徒卽宜懲辦所有各鋪出具聨名保狀懇求釋放一節着不准行有此一番批駁想須送部究辦矣○某甲在宣武門大街迤南十字街口刃傷奸夫某乙當卽自行投首嗣以某乙受傷甚重遷延兩日魂赴幽冥北城正指揮帶領仵作往騐上下傷痕廿餘處輕重不等致命傷在腦後一處回衙研訊某甲供與某乙夙無仇隙祗因言語猜嫌遂致忿爭不已正指揮飭仍押收待城期解訊後移送刑部究辦○痞棍孫十素與某妓有噬臂盟某妓近在王皮胡同鄭二把所開妓院仍作皮肉生涯詢知妓與孫十未斷瓜葛恐孫十不時尋釁遂挽义杆數人爲之調停允給孫十洋縐褲褂一身不得再與某妓往來從此章臺楊柳可以任人攀折矣 
[詳述火警]  
　　蘇垣火警昨已報登大略兹悉起火者係前任常熟縣吳君康壽公舘其宅在馬大籙巷房屋共有六七十間四圍築有高牆十一日午後四下半鐘鄰人見牆内濃烟直冐知必失愼羣相呼救其家人因亦知覺然已冐穿屋頂矣各叚水龍竭力澆灌印委官員亦皆到塲彈壓直至八下餘鐘祝融氏始命駕言旋計所焚惟吳姓一家圍牆内屋宇均成灰燼左右鄰並未殃及亦云幸矣 
[坍屋傷人]  
　　十二日午後四下鐘蘇閶門外山塘街新橋堍某茶館樓上因茶香過多轟然一聲連左右鄰房屋一齊坍塌計共十八户壓死二十餘人受傷者不計其數是亦一巨災也是處爲元和縣地界當經地甲投縣報案其細情容俟訪明再錄 
[投水續述]  
　　前報列某犯官道出鎭江登舟北渡自投江水云云兹悉某官係儀徵人以知縣分發安徽聽鼓頻年浮沈如故年近四旬其妾有桑中之約不謀而遁某悵然如有所失後至滬上尋回故劍遂效范大夫之以扁舟載西子放浪烟波及抵京口泊舟東門外登岸購物少頃歸來則桂楫蘭橈雲鬟霧髩都歸烏有徧詢河干知片帆已赴白下某由此懊恨異常恨無長房縮地術得負心人而甘心遂赴丹徒縣署懇請備文關提　蔣大令偶抱清恙未能會客某以爲侮慢大聲詈駡見物便毁逢人便打差役見而大駭禀明大令大令令陶捕廉在花廳代訊某傲不爲禮出言挺撞指手畫脚勢將用武陶捕廉見勢不佳正欲退避被某伸手一摑將大帽打落在地捕廉知其瘋病飭差拘住不料某力大如牛五六人不能近身嗣經十餘人赶擺始克成擒又恐偶一鬆手難免傷人只得暫行釘銬飭差送往儀徵原籍至義渡口登舟看役防範稍疏某卽從後艙躍入江心　時舟子竭力打撈未獲屍身初十日屍始浮起赶卽報縣蔣大令親往騐視見身上並無傷痕委係瘋病發作自投江心騐畢權行收殮申詳上憲聽候核辦 
[接續部駁報銷]  
　　查僱用駁船並未聲明每船裝重若干斤駁運若干里僱夫亦未聲明每天挑運若干斤均照何章開支至購外洋鋸木機器及挖泥機器等件山香港上海等處洋行代雇駁船輪船及雇駁船上岸裝箱等費均籠綂開報殊難核銷以上各項將原册發還該撫轉飭另行逐細分唽開造并聲明程途里數照何開支到日再行核辦又册開臺灣北路煤礦採煤雇夫運至基隆每担用夫一名每名給工食銀八分每項煤斤據精係官商合辦等語此欵旣係官商合辦卽不應官銷運脚所有請銷夫價銀二萬五千四百十四兩四錢八分應卽删除追繳歸欵報部查核又善後案内文武員弁馱折册開總理恪靖營務候補道劉麒祥營務處文案知縣張翥候選州學正許孝虞前甘肅成縣知縣張廷慶差遣委員提督陳由立游擊劉爲美叅將鄧行先守備陳金旺周文蔚龔鄭千總黄光全守備陳盛又派辦善後局務知府侯材驥同知陳錟劉鈞機器局監造砲彈候補道孫　文案從九品沈愼箴差遣並兼製後膛槍子知縣黄國蘭均係自光緒十三年正月二十一日起至十四年八月初一日止先後派辦查前項文武各員均係添派之員未據報部立案該省是否奏明應將奏案抄錄送部核辦其機器局文案縣丞金敦一員差遣都司李世霦上届銷案所支鹽糧户部照案删除監裝後膛子雲騎尉馮錫純一員户部以並未報部立案與新章不符亦將鹽糧删除所有支過馱折銀兩亦經本部照删在案今查此次册造文案縣丞金敦等三員仍行支給馱折銀兩核與前次删駁之案不符應將原册發還該督轉飭删减報部再行辦理又册開委員托洋行赴上海購買大銅帽共一千五百九十萬粒共裝一百五十九箱附輪運閩每箱運脚銀一兩五錢五厘六毫一絲五忽雇工挑運下船每箱脚力銀三分六厘五毫盤運輪船先後雇船三隻每隻船價銀三兩六錢五分由閩省海口盤運南臺江干先後雇洋駁四號每號銀四兩一錢六分八厘六毫南臺運省庫每箱用夫一名每名給工食銀二分購買洋硝共二十萬八千三百二十二斤裝二百四十八包附輪運閩每百斤運脚銀三錢二分八厘五毫雇工盤硝下船每包脚力銀四分三厘八毫縫補硝包匠工銀五兩一錢一分秤硝匠工銀六兩二錢五厘盤運輪船先後雇艇四隻每隻銀三兩六錢五分由閩省海口盤運南臺江干先後雇駁二隻每隻銀六兩八錢四厘八毫由南臺運省庫每包用夫二名工食銀二分先後購買洋生鐵共十萬六百三十斤附輪運閩每百斤運脚銀一錢六分四厘二毫五絲雇工挑鐵下船每百斤脚力銀三分六厘盤運輪船雇艇一隻船價銀三兩六錢五分由閩省海口盤運南臺江干雇駁一隻價銀五兩九錢五分由南臺運省城機器局每五十斤用夫一名每名工食銀二分購買修理水龍紗帶二百碼附輪運閩每百碼運脚銀五錢四分七厘五毫雇工挑紗帶下船每百碼脚力銀一錢九厘五毫由南臺運機器局每百碼用夫二名每名工食銀二分又由臺撥解臺磺五萬二千六百十八斤運交省局係由官輪運省不給水脚銀兩給秤磺匠工銀一兩九錢一分九厘九毫盤運輪船雇艇一隻價銀三兩六錢五分由福州海口運南臺江干艇駁一隻價銀六兩八分三厘三毫南臺雇夫挑入省庫每五十斤雇夫一名每名工食銀二分查附輪裝運銅錢僅按箱隻開支水脚雇工挑運亦按箱隻開支脚力並未聲明每箱計重若十挑運若干里裝運洋硝生紗帶等項水脚以及艇駁雇價均未聲明照何例章開支其雇夫亦未詳開斤重里數照何開支本部均難核辦且縫補匠工及秤洋硝臺磺匠工均係工部應銷欵項該省列入本部核銷欵内碍難辦理應將原册發還該省另造劃分細册方能核銷並將匠工銀兩造送工部核辦以免紛歧除卹賞傷賞銀兩另行辦理外相應行文閩浙總督臺灣巡撫轉飭承辦局員按照本部指查各節另造分晰妥册送部並詳細聲覆到日再行核辦事關帑項毋得含混可也包封二個計册七十三本等因准此刻已由臺地大憲行局遵照部行赶緊分别查明另造妥册詳細聲覆矣 
[上海求志書院辛卯夏季題目]  
　　經學題關石和鈞解徒鼓鐘謂之修徒鼓磬謂之　解夏爲蒼天說五月蓄蘭或作蓄藥說○史學題漢武帝内傳攷證唐順宗實錄攷證鄭康成别傳攷文中子世家攷○掌故題今禮平議今律平議擬顧亭林郡縣論 
 
 

Page 3

 
 
擬凌次仲復禮○算學題海鏡諸形各有四率比例至三率則惟合斷爲多如合形中一爲首率句股和中率弦和較末率倍弦和較内减徑二爲首句股和中弦和和末倍弦和和内減徑三爲首倍弦和和内减徑中徑末倍弦和較内减徑四爲首句股和中股末股内减半徑五爲首句股和中句末句内减半徑六爲首股内减半徑中半徑末句内减半徑試詳比例之原並言他形何以罕有三率之理證此諸理以不繪圖爲上因圖解萬殊要在得挈領提綱之道又斷形中一爲首句股較中弦較和末倍弦較和加徑二爲首句股較中弦較較末徑内减倍弦較較三爲首徑加倍弦較和中徑末徑内减倍弦較較四爲首句股較中股末股加半徑五爲首句股較中句末半徑内减句六爲首半徑加股中半徑末半徑内减句凡此三率比例可化爲無窮四率比例且可化爲無窮合斷相叅之四率比例故凡遇合斷諸題但就本形取義自得理所從生無須牽涉他形徒取紛煩而欠畫一今有負積六十四開十一乘方可得四個方根又有正積單一開七乘方可得八根試證各根之理有訥對級數其首級以眞數减一爲實眞數爲法或一爲法欲由此級回求得眞數法以全級爲一級正一級自之二除之爲二級負一二級相乘三除之爲三級正求得諸級以减單一爲法一爲實法除實得訥對求眞數之級數又法逕以全級爲二級自之二除之爲三級二三級相乘三除之爲四級求得諸級復以一爲一級加之亦得若但有對數不知原級者則依二項例以對數代其天以一代其甲與卯依法略加變通所得諸級亦合試言其理並演除法細草○輿地題周南召南考問孟子鳴條禮記蒼梧是一是二宋置濬河司論宋以米脂等四砦畀西夏論○詞章題五龍九駮賦以唐虞之際於斯爲盛爲韻淨君凉友歌各賦一章亦可帚爲淨君扇爲凉友見清異錄入黴出黴各五古一首詠六月雪七律二首 
[旌麾過滬]  
　　新簡貴州巡撫崧大中丞蕃於日前抵滬在英界四馬路廣森昌洋行暫駐襜帷已於前晚乘輪起節本埠道營廳縣以及印委各員均赴舟次送行滬南忠信兩營兵弁亦在江干站隊以示敬也 
[會訊志略]  
　　日本人尾本福原七里荒川奈良諸兇徒刃傷華人沈關福致斃一案前已歴記情由當上海縣袁大令騐屍塡格後卽電禀駐日大臣李伯行星使星使以事關重大派譯員盧子明大令航海來申會同訊理前日附西京丸抵埠昨日一下鐘時袁大令及英　員蔡太守偕盧大令帶同屍妻顧氏屍子阿巧見証錢蘭亭王啓堂沈掌全容留兇手之馮夷吾至虹口日領事署訊鞫禁止旁人入内是以讞詞無可錄登有知其事者言日例此次會訊謂之豫審例不准人探聽以免犯人心慌意亂不得盡言至日本領事之權有所限制似此重罪不能獨斷獨行是以豫審後須將犯人解往長崎由裁　院會同中國駐崎理事官公判所謂公判者卽定案之謂例得重門大啓任人入觀問官旣升堂先將豫審之詞一一宣布然後互相商議判定罪名本館向有友人僑寓長崎訪事公判之際自能詳錄讞詞想他日登諸報章當有先覩爲快者矣 
[玷辱膠庠]  
　　某號華捕投英公堂禀稱昨夜小的巡至棋盤街見李洪君在長春堂妓院門前吵閙向之盤問據言逃妻馮氏在此賣娼小的因將該氏及李一併帶至捕房先送氏至公堂今復將李解案李供稱生員係上元縣人庠名葢甲申年歲試取進妻子馮氏來滬賣娼早經贖出今又在長春堂欲向領回龜鴇不允馮氏卽張素卿供稱小婦人家在金陵父母雙亡自幼在李家爲童養媳至十七歲與李成婚當時李藉敎讀餬口後因貪懶失館挈小婦人至鎭江輾轉至上海賣娼調入各娼寮已有五次現在長春堂爲夥曾借龜子及男女傭洋銀二百十元皆由李親書借票計李用去一百十元尚有一百元爲小婦人置辦衣物之用自小婦人爲娼後李終日逍遙自在吸食洋烟且日必索錢二百文如小婦人臥病在牀則索錢百文有時小婦人囊内無錢亦必稱貸以付昨來取去水烟袋意欲質錢小婦人不依以致爭吵小婦人尚有翁及嫂惟母族久已無人願李回家戒絶洋烟依然敎讀小婦人亦可以針黹助饔飱惟所借男女傭洋銀不能措辦耳李稱妻子自賣娼後生員並未向之取分文現求將妻發入善堂不許仍然嬉笑生員願月貼養赡之資蔡太守問爾現居何處如何度日答稱生員現在流落滬江棲身客寓問爾自已且度日艱難安能貼妻養赡費答稱妻尚有衣物留存妓院中請賜追還容生員回鄉商量養赡費馮氏稱妓院中稍有衣物不甚值錢目今積欠未清如何搬出且此種衣物卽將借項置辦並非由李出資太守問李曰爾妻向龜子及男女傭借洋銀爾知之否答稱生員不知謂爾妻供明爾縱令賣娼曾親書借洋筆據然則借洋之事豈所不知他日一將筆跡對明爾更何從置辯李語塞不能答太守謂爾先縱妻賣娼今因與妻口角及至解案始請本分府將妻發堂試思爾妻旣已到官安有任令賣娼之理爾試自忖作事尚有天良乎旣是生員何竟若此之不知自愛又問馮氏曰爾旣稱有翁在家本分府當將爾夫婦送歸上元縣發落氏泣稱李兩手空空賴小婦人養活設回原籍翁不肯收留如之奈何務求大老爺作主如果丈夫立誓改過則小婦人願爲夫婦如初太守謂然飭將氏暫寄棲流公所隨叱令李退去候示 
[自求銷案]  
　　許德祥之父旭茂遭堂兄金海堃榮毆傷一案由縣訊供已記前報前日復由德祥投縣訴稱此案已由族人調停妥恊求恩銷案大令俯准所請卽着具結備查 
[訟藤未斷]  
　　已閉靜芳閣烟間主黄少齋偕盤店中人奚少卿理勸中人吳曉生等至法公堂禀追經手人吳兆熊所取烟膏烟灰等物同轉飭包探將吳交案旋有經售灰膏之殷寳元投案並繳到原灰三十二兩同轉問爾爲何將烟灰藏匿供稱去年六月廿九日吳兆熊將靜芳閣本店七月底期票一紙計洋三十元挽董炳生向小的掉換現洋迨後靜芳閣閉歇未將此欵理清是以將烟灰及陸續剩下之烟脚扣住烟脚業經售去計洋十六元烟灰因日久霉變無人承受兹特交案黄少齋禀稱簿上載明烟膏並未註明烟脚務請照價追回烟灰一項眞僞難辨殷寳元旣已取去務請照價結算同轉問吳兆熊曰此灰好否供稱確係原灰惟閱時過久耳同轉謂殷寳元曰此次烟灰祗能歸爾承買兩下認虧當可了結黄少齋稱殷寳元與吳兆熊合串圖吞務請究辦奚少卿稱經盤靜芳閣烟間生財檢點之下尚少烟槍十五枝烟燈烟盤缺少甚多烟膏實被殷寳元等串通取去同轉謂吳前次供明因虧欠堂棺阿生等押櫃洋被將烟盤等物取去作抵爾等豈尚不知此案延宕已久爾等有心健訟非本委所能化導不如送縣辦理遂着將被告送縣諭原告自行投質 
[英界公堂瑣案]  
　　包探孔阿才禀稱張李氏被徐立春竊去衣服三件獲住人贜交與小的解送案下張李氏訴稱小婦人在樓下開車寓樓上則轉租與徐不料被徐行竊旋由車夫王和朱三許姓獲住人贜交與包探徐供稱小的係揚州府江都縣人向在臺灣竇綂領營中當勇保有官職今因遣撤來滬與王相識借住王所租樓上有功牌保札寄王向索不還以致口角王卽唆使姘婦持衣至某茶館誣指小的行竊之贜蔡太守一再研詰各執一詞問氏曰爾旣稱徐行竊後由王朱許代獲人贜然則何不邀王等投質答稱伊等均已出外拉車容再邀同來案太守飭將徐暫行管押俟氏邀到王朱許再行訊辦○包探顧阿六禀稱有馬車碰倒江葛氏受傷甚重經小的送至某西醫院敷治今日不能投案查提肇禍馬夫尚未查到及拘獲乘車之費富明費一味游移不肯說出車夫下落帶與氏處辨認氏言曾見費在車中費供稱小的從未乘馬車因在路上疾行悮被包探拘獲蔡太守諭令央人保出飭包探再查肇禍馬夫俟氏愈後投質○某號西捕禀稱葉星生在熱閙處敎馬駕車東側西歪幾致肇禍有違定例送請罰鍰葉供稱小的以後不敢如是矣目今尚乞從寛蔡太守判罰洋銀二元撥充某西醫院經費○麥捕頭稱浙江寗 
 
 

Page 4

 
 
波府鄞縣差役甲乙二人持鄞縣牌票至租界中拘拿王士寛查定章他處公差欲至本邑城廂内外及各租界提人須持本官公文不能擅專如是因將甲乙及王送案甲禀稱小的姓莊名榮乙禀稱小的姓陸名高奉本官徐大老爺鈞票提鄭震控告覇持祀田案内之王士寛王本在鄞縣鄉間一聞拘提立卽避匿致小的等疉由本官責比四處緝訪消息全無不能禀請備文移提惟請得名片一張以便見而扭住然後補請給發移文昨在租界見王是以報捕拘拿牌票呈閱今請大老爺將王暫押容小的等禀請本官補給公文麥捕頭稱譬如上海縣及英公廨差役並無移文能至寗波提人乎莊陸同禀稱如此辦理原屬不是務求憐小的等辦公爲難格外恩恕王供稱鄭控小的實是寃枉現在願到鄞縣候訊蔡太守命將王交差收管着莊陸回禀本官備文前來移控歸案牌票發還○某號西捕禀稱昨日周四海駕馬車飛駛與徐桂馬車爭先違犯定章一并拘案周供稱小的在興隆馬房當馬夫以後不敢再犯矣徐供稱小的所駕是野鷄馬車適有别車相讓並非小的爭前西捕又禀稱徐因爭前之故幾於碰倒路人蔡太守判罰周洋銀二元徐洋銀四元均充某西醫院經費○包探孔阿才禀稱孫陳氏失去洋銀十七元疑被張喜德所竊及小的獲張究問卽有張兄願賠今特送案請究孫阿三訴稱妻子陳氏失去洋銀顯係張竊其兄旣願賠補請免訊懲張供稱小的並未竊洋哥哥雖願照賠現未到案蔡太守飭暫行管押俟其兄照賠後再行核示○西人瑪禮遜訴稱偶經新關某西人宅外見陳阿春在牆下挖取磗三方因呼西捕拘案某號西捕禀與相同陳供稱小的係本邑鄉間人現在豐泰洋行當下灶雖經是處並未挖磗蔡太守命卽開釋○包探高和卿禀稱葉菊生報失水烟袋且云被鍾寳生所竊小的因拿鍾搜出質票吊取原贜葉請領贜鍾供稱小的與葉相識並未行竊實是借用葉稱雖與相識並不言明借用且已被質錢不問而取豈非竊乎蔡太守判令將鍾管押一禮拜以示薄懲贜給葉領去 
[法界公堂瑣案]  
　　沈阿隆在安慶輪船上行竊鷹毛扇一柄被包探王榮培等拘獲昨晨解案葛同轉問沈曰此扇如何竊得尚有别物否沈供稱輪船抵岸時搭客紛紛上落有人於忙亂時墮下鷹毛扇小的乘勢拾取並非竊來同轉曰此種扇子斷不致墮落爾如不供當押候重辦沈始供搭客將扇放在碼頭旁小的因之竊取同轉着押候掌責八十下扇待失主認領○花烟間鴇婦王陳氏控稱俞二時向小婦人借錢昨又索借五百文小婦人不允俞膽敢行兇爲此鳴捕拘案同轉問俞曰爾借錢已有幾次供稱小的在伊處花錢不少尚有物件存留前晚往取突遭毆打務求明察包探王榮培禀稱俞至捕房時宿酒未醒諒係醉後闖事並非借錢同轉着押候笞責一百板○包探王榮培禀蔣和尚前在安慶輪船行竊搭客衣包一個内有衣三件及玳瑁邊眼鏡一副已拆開之書信七封解案詰訊同轉訊問之下蔣一味推諉同轉謂不供定當嚴比蔣稱初承友人陳杏卿荐至鎭江爲錢業生意日久未成竟同畫餅前日至輪船上尋友未遇順手竊取物件尚求開恩同轉着押候掌責一百下○文生王世林禀稱原籍松江現寓滬城有曾叔祖母家住浦東南橋地方孀婦孤兒㷀㷀自守三月下旬有事經親戚家將門扃鎖事畢回家箱籠物件似有人翻動查點之下失去物件甚多報案後尚未破獲今悉此案物件係南橋某竹匠所竊匿跡滬上昨經包探拏獲是以投案聲明旋據王郁孫三包探禀前查得各物係竹匠張忠所竊昨日將張拿獲並在鋪中搜出繡花手帕一塊押票七張小洋四角白玉戒指一枚一併送案同轉問張犯竊已有幾次張供初次犯竊求從寛典問押票係何物件供係皮馬褂皮背心等共五件質洋十元問其餘衣服何在供寄在大圑鎭老蘭處問能否寫信往取供卽可取回問犯竊在於何時供事在三月廿六日押票係四月十五日寄存老蘭處當日動身來滬問所竊之物共押若干供共押得洋廿二元同轉問王世林曰爾之祖母曾否來滬答稱約遲二日卽可到案同轉着於下期　令曾叔祖母到案領贜張忠押候弔　贜物再行核辦○周富業遣抱徐桂遞禀控稱被盧清良欠洋二百元立有票據盧於一月十四日因事往他處言明此票俟廿五日後由粵人吳仲甫照付吳曾在票上註明日期迄今逾期已久屢索不還禀請提究同轉准詞將吳提案吳稱盧動身因囑令代付期票今盧已回滬寫中西信送來言及此欵業已付楚前項筆　作爲廢紙今將來信檢呈請閱同轉着將吳交保限於下期邀盧到案以備質訊 
[江督轅門抄]  
　　六月初五日江西撫標右營叅將雲騎尉世職劉柳先到江西來○初六日奏調江南差遣委用候選道曾丙熙謝委督辦金陵洋務總局差江蘇候補向知劉卓栻銷會辦籌防局提調並辭赴慶餘橋厘捐差候補同知沈敦和謝委金陵洋務總局繙譯差江蘇候補知縣吳漢東禀知奉府委辦愛育堂差 
[浙省撫轅抄]  
　　五月廿九日候補府楊銘鼎由紹局來省禀到叩見○六月初一日歐陽鼎彞禀知藩司委湖漊分卡叩謝 
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海六馬路仁濟堂經收施醫給藥咸有一德册捐五月初一至二十九日第十次清單]  
　　敬畏齋洋一百元蔡修成無名氏金堅堂求娣病愈三户各洋廿元無名氏洋十四元林太太求合家平安孫文韶爲小女還願二户各洋十二元毛赡古求妻病愈洋十二元謝光漢馮錫華錠波合求父病愈翁　章謝希楨四户各洋十元蘇飛卿洋六元許亷病愈還愿洋五元一角阜星河無名氏病愈還愿謝秉照周門沈氏求病全愈蔣子堅無名氏求身體康健無名氏求保平安邱　生求平安無名氏朱蘭生十户各洋五元朱頌椿病愈還願應偉堂求目疾全愈二户各洋四元衡陽縣樊司馬洋三元六角公正祥諸友錫山三德二户各洋三元長白無名氏洋二元一角六分密君楊林清池陳業生李公舘隱名求平安儀徵保甲局金陵積善堂周蓮生連文生十七位合不書名隱名氏十一户各洋二元無名氏洋一元二角存心人無名氏謝世相　養氏知過子無名氏廣芝舘何文玉居憂子鄭海溪葉少谷雪航錫山含記壽兒天佑無名氏田兆記方秀峰陳迺才過重陽生丁笛生無名氏有心無力人隱名氏陳業生廿四户各洋一元會總合洋六角梁欣榮堂洋五角陳善士洋四角八分裕順興洋三角王隱名洋二角四分蕭隱名洋一角二分無名氏朱學昌二户各洋一角無名氏銅洋三元無名氏銅洋一元蔚豐厚交來雪普堂川平銀三兩崇修堂崔無名氏李二户各川平銀二兩省悟氏趙崇儉堂張三槐堂王修已堂沈四户各川平銀一兩愼言堂規銀一兩六分七厘蘇仁章錢九千文鎭海靖遠炮台營合錢三千六百廿文盧行修堂錢一千五百文廖幼齋錢一千文禮堂唐芝軒鄭梅亭王利川四户各錢九百文洗景山錢五百四十文唐伯東鄭鴈亭二户各錢三百六十文陳南澗宋瑞亭鄭文秀姜瑞亭李榮甫五户各錢三百文張鈞亭錢二百四十文北公所七位合無名氏二户各錢二百十文肖永和小池司二户各錢二百文甘義興錢一百五十文陶文斗程燧臣賀宏順鼎恊和繆洪發常人和徐萬順何義大吳正茂賀正順繆高祝張利浜何大發宋學雲羅汝霖同仁和黄仁翼張恆山鄒裕大陶甬和劉士互廿一户各錢一百文田大有義興錢七十二文共收英洋三百八十元五角川平銀十一兩規銀一兩六分七厘銅洋四元錢廿四千八百六十二文 
 
 
