# 1885 - 115 - 4904327

 

Page 1

 
 
[三十七號畫報出售] [  申報館主人啟]  
　　本埠六馬路仁濟善堂籌欵煮粥以餉貧民旣於常例議停之後加賑四十餘日而又苦口婆心以兾繼起有人爲民　命存心抑何仁慈也故亟　之以爲有力者勸其　報之首之畫譜一爲龍山落帽圖一擬歐陽子秋聲賦意圖俱係任君伯年所　氣象高古魄力沈雄廻非甜俗家所能彷彿准於十六日出售畫報仍然九圖後附淞隱漫錄一則閱者鑒之此布 
[縮印精選大題文彚告白] [  點石齋主人啟]  
　　本齋去年敦請諸名家精選四書大題文彚業巳登諸報章現巳選竣共得佳文一萬五千篇製局則無縫天衣設色則翻新花樣典麗矞皇精萃單集可謂無題不備無美不臻近今罕有其匹習舉業者若家置一編朝夕揣　何患不破壁飛去現於四月中出書分訂十二本外加夾板其價格外從　如有躉售者速來面議遲則恐捷足者先得也此佈 
[請繳第二批古今圖書集成股銀] [  申報舘點石齊主人啟]  
　　本齋於前年夏倡議紏聚一千五百股仿印古今圖書集成每股規銀一百五十兩分三次繳足此議早邀公鑒嗣卽　地造屋從外洋置辦機器復延名手澆鑄字模然後開印至今計已印成數百本雖未裝訂而書之式樣字之精湛極爲雅觀諸君儘可先來披覽惟開印之初機器人工均覺生澀故每日出書無多兹則鉛字業經籌齊人手亦日臻嫺熟此後按日計工每日約可排原書從四本而漸至六本八本完工可戎迅速所以各股友第二批股銀計每股五十兩務　早日交下以便購備紙張及一切工料其銀希仍交申報舘照收并開明第一次股單號頭及股友姓名當卽掣回收據統限於三月廿九日以前一律交清切勿遲延悞工是所禱盼再此書初議共印一千五百部嗣以各股友喜用大字但字旣放大則紙張亦費本數加多本齋益形虧耗故擬多印數百　藉資貼補旋見市面欠隹且此書亦身本重大　仍印一千五百部以符原議合併附聞 
[論英人預備之嚴]  
　　近來俄人攻阿富汗其勢必將與英開戰法人又致哀的美敦書於埃及與埃擀戰其勢亦將漸及於英英國將有兵端固有可以逆料者已日來英國債股票之價又跌至九十五五英國有無戰事以該票價爲憑價長則兵端可免價跌則戰務將興前已論及於此今價忽跌下其有將戰之機可知爲英國計者頗切杞憂以爲恐有不能兼顧之思然究竟英之與俄戰與法戰則尚未可决也而英國之預備戰事則已不遺餘力觀於各西報所載以及倫敦先後電音而知古人所謂有備無患英人其早知之也英相忌蘭斯敦言於議院欲派英金一千一百萬磅作兵餉議院中人無不踴躍樂從鉅資立集此以見英國人心之齊大有同仇敵愾之志而印度各王又願以所部之兵襄助英國同力禦敵無論戰於阿富汗以禦俄戰於埃及以禦法皆靜聽徵調一任指揮并且印度之民亦願隸英國兵籍聽英官調用英國有此援助亦足以有恃無　矣而况英人猶不敢專恃他人之力卽其自爲戒備者亦復日夕不遑向商家租用各輪船皆取其極快極靈者目下已租到六艘則將來之陸續租賃者當更不可限量至其國中預備糧餉如牛羊等肉熟而儲之於盒以備隨身携帶者盡力製作無或稍問麫包等類一切食物凡國中之所有者已悉數由國家購去督飭製造者更不肯少休且又在美國收買凡美國商販之載運食物熟貨以至英者　則買之其他英屬各埠之收買者更何論也其預備食物之緊急若此則軍中應用之槍砲藥彈船内應用之煤斤當更有不待言者夫英人之預備如此具急則可見英人之籌畫於事前者匪伊朝夕兵家所謂運籌帷幄之中决勝千里之外英人有焉俄人雖欲侵陵阿富汗法人雖欲藉端於埃及英亦何懼之有說者謂英以一國而敵俄俄人未必能操其勝算盖英人之戰艦較俄爲多俄之用兵長於陸不長於水非英之敵也若俄與法相合而攻英則英可危矣法之水師兵船與英實不相上下倘俄法潛通則英正攻俄而法卽以兵撓英之後雖有預備亦恐防不勝防英國各處埠頭甚多倘俄與法合而旁擾英國之各埠則英國不及兼顧勢恐不支如分兵以防守各處則又苦於埠頭太多兵士不敷分布此英之大患也或者又謂法人近於英而遠於俄何至與俄聨合以撓英然俄法之合與否雖未彰明較著而法擾中國卽托其寓華之商民於俄官此卽俄法相通之一証况俄人方攻阿富汗法人卽有事於埃及大有不約而同之勢阿富汗爲英所必救埃及亦爲英所必爭則是俄人之攻阿富汗其志實在於英法人之攻埃及此志亦在於英此其大較卽非智者而亦能審之於幾先卽曰法人此時用兵已久其兵船之來中國者或多損傷以此時而與英國兵船相角於驚濤駭浪之中勝負之數已可預决法固無如英何然以英而專敵法人固不見其不足以英而兼敵俄法則未見其有餘英國雖早爲籌備亦未敢操必勝之劵也夫英人亦何嘗不慮及於此故前者早與意國訂盟今者又將與土耳其申約凡皆以防俄也某枉報言土耳其已有言在先謂英俄搆兵土國當守局外之例聞是言者頗爲英危然余以爲俄人開兵端於阿富汗而其處心積慮則實在於土耳其土之都城正扼黑海口之衝俄而欲攻英必由此取道以逹紅海土若允其取道是墮其假途滅虢之計若不允其取道是已國必先受兵英人而欲攻俄亦將取道於此從違皆有不合雖欲守局外之例恐亦不能終守與其從俄以拒英不如從英以拒俄蓋俄人有蠶食之志英人則自來不貪土地此輕重之顯然者也英得意土兩國之助俄師必無能爲獨有法人旣欲助俄則必將令其水師兵艦分擾英國所屬之各埠使英人疲於奔命英之外埠極多處處設防則不勝其繁且兵勢旣分恐虞單薄是最爲棘手之事英國旣不能攻法人所必救以退法船則安得不求助於他國以張聲勢夫英國今日之可以救助者孰有如中國者哉余前論已言之詳矣 
[海防來信]  
　　本舘海防訪事人於本月初八日發來一信云前此所述法在諒山敗績遺葉軍械不少現在查得實無如許之多尼格禮也受傷之後接其任者頗無謀勇不應退而遽退故現在法廷業將其人召回乘坐薩魔落克載兵船旋注尚須定罪法人雖已言和然尚在添調新兵聞有一萬二千名新兵將到東京故已預備屯紥之地并添辦食物甚多云由此信觀之然則法人之心仍叵測也 
 
 

Page 2

 
 
[簡使續述]  
　　昨報譯文匯傳單言英廷現簡赫稅務司德爲英國駐華欽使兹悉本埠西官亦有知此消息而致信京都以伸賀捆者然則此說似屬可信但思巴欽差雖棄世而英國人才濟濟豈别無專對之材而必以久任中國稅司之赫君充其選意者因赫君在華多年於中國情形極爲熟諳刻下英國有事於俄並恐俄法有台從之勢故欲藉赫君以聨合中國并力拒敵未可知也果其如此則英人勝算獨操矣 
[誤中炮彈]  
　　寗波西人來信云有小輪船名怡和在寗波口外行駛適遇炮臺上放炮打靶有三彈飛中該船一彈傷及船之左邊一彈向船主之侍者袴下衝過一彈向司機器人頭上擦過均未受傷刻下船主已將此事往告寗波英領事矣 
[茶汛近聞]  
　　漢口茶市情形其大略前已述及兹聞如目下雨暘得宜未落黄砂則茶葉必視往年更勝現聞業巳開秤其秤規及開銷章程均經照舊惟價碼尚無確信新茶到漢約總在月底月初再兩湖茶莊前報進山時不過六成光景今悉各處山頭來信所减無幾寗河等處莊數較舊有增無損祁門建德兩埠較舊加增大都因去歲稍沾薄潤耳又寗州莊數比舊雖無減少而其中有年辦之老客六大莊今則停手矣兹將兩湖及寗河安徽等莊數開列於後羊樓峒二十崇陽十一通山四咸寗柏墩大小十六白霓橋二大沙坪五北港十四宜都一羊樓司五雲溪十五湘潭湘陰永豐二十聶家市十三長壽街十三平江七語口三晉坑三共十三高橋十五安化四十醴陵十桃源九瀏陽十潙山四兩湖共二百四十寗州一百十武陵禮溪共二十二吉安十祁門七十九建德六河口十九江三十共二百六十七 
[宜昌近事]  
　　近日江水漸長江通　陵兩輪船更番來往搭客載貨兩得其便不似前此之行程阻隔也○宜昌府署某幕友於上月初被竊失物甚多久未破案近日查得係署内家丁甲乙二人所竊現已獲住一人送縣追贓具一人在逃未獲也○操防營移紥大南門外迎送往來極稱便利近聞管帶調往他處鎭憲劄飭一外委代理操防事宜○羅鎭軍本定于初四日在大教塲閱兵是日遇雨因改期再操○竊案甚多無夜不有南門外又有數家被竊净盡有一油坊已穿墻矣幸爲油桶攔住無門可入又被更夫衝散是以得免有緝捕之責者可不加之意哉 
[厦門雜紀]  
　　厦門民間向以風水爲重不僅墳塋住宅卽市面街衢亦罔不齗齗焉計較去冬五崎頂合街與義和街各店因小走馬路口隘門石檻高低互相爭論嗣因五崎頂有楊孝廉馮廣文住居在内是以代理分府派差遣匠將隘門之檻加高數寸義和街詞屈能市三日控經道轅批廳秉公照章辦理迨丁　臣司馬抵任接辦此案破除情面遵照道批訊斷以小走馬路之隘閂自乾隆年間設立至今百十餘年未　忽然更改加高應循舊辦理勒碑永禁闔厦商民皆以丁司馬斷案不阿各於店户前懸一燈上書丁青天官清民安七字以頌其德○前孫師竹觀察分巡厦島於娼寮妓館牛屠賭塲時申禁令而水師提督彭軍門於娼賭嫉之尤嚴以故若輩不敢公然開設近以日久玩生海關口旣敢聚賭寮仔後復設牛肆而流娼如江西檔子班之月姣金蓮等均陸續來厦開堂彈唱雖經丁訒臣司馬照例示禁而爲護花鈴者甚多殊未易措手也○團練餉需前經干怡堂觀察商勸十途行郊加抽稅厘一成助捐各行郊皆已遵繳後聨美疋頭郊人嘖有煩言厦防分府聞之卽與道憲商議奎觀察以六百名勇餉已議加收洋藥每箱四元及别項捐欵業已敷用加厘一成應毋庸議厦防廳昨已張示免抽其體恤商情可謂無微不至○洋藥局巡船緝獲漏私洋藥五箱由局董禀經稅厘總局請將販私之某洋行密查嚴辦奎觀察從寛不究 
[天津賽馬]  
　　天津定於十六日起十八日止賽馬三日聞今届係津海新關稅務司德璀琳值年云 
[詳述礦務]  
　　十三日報登籌辦礦務一則原據訪事人來信照錄兹得利國礦局函稱謂集貲並不止十萬兩并將其中細情詳述囑爲登明合卽備書如左來函云本局開辦章程原禀集五千股奉北南洋批准奏辦之後各省殷實諸君紛紛爭認股數至七八千股之多復有廣浙商官認請續招五千股竊思認定之股已經溢額開辦之資不致虚懸卽先按五十萬之數通盤籌畫於是購買煤田廠基若干頃租認銅鐵鉛石官山數十座採買木植磚瓦起造局廠房屋購運機器並製備一切應用生材擴充舉辦計昇以上用欵皆可陸續開支則認定股銀何必一時收足與其收而待用虚糜子金不若隨用隨收更爲謹愼故於鳩工開井之際所按者五千股所收者不足三分之其時英礦司巴爾祥生廠主老柏生及電報局洋人先後聘往周歴察看欣羡不已人所共知苟見煤之後悉照認數收齊開爐化鐵並推廣一切礦產實係自然之利早在掌握惟開挖之工遲速之效勢不能預料而日計兼之添辦鑽地開山鎔鉛銅各機器並採取銅鉛及礦司司事巡勇夫役薪水盤川一應常日開銷所費不貲正欲向認股諸君付票取欵以兾接濟不意市面日非以前認股者雖稱殷實亦爲時勢所累轉輸維艱更不料帮辦鄭委員認招股本十萬兩領去股票存在金陵裕泰源豐兩錢莊有存摺爲憑一旦因虧倒閉隨於九年十二月抄錄股票號數在各衙門存案註銷追繳從此山窮水盡煞費經營然自念各大股親友居多公司之創信義爲重本期創大利以秉公豈肯敗垂成而累衆是以於來源斷絶之後獨力支持不避艱險者一年餘矣幸叨天佑所開青山泉各井煤層深厚至一二丈取用不窮除門市銷售外秋間積煤至數千墩無力屯運又借用公欵先需歸還遂致停工待售約計出煤僅數月餘利已得數千金祗以青山泉地方起造煤局添購煤地收養煤夫未能提分利息總計以上實入實出之欵不過十六萬餘兩細帳具在然有此已開之煤現成之鐵成效昭然所置礦產實有無窮利益斷無中止之理惟是衆擎易舉籌欵爲先就目前而論鐵路之益　早必興鍊鐵實當時急務利國又爲適中之地五金具全曾經禀明續集新股相濟爲功去冬卽奉南洋大臣批准刻聞左侯　又以利國鐵礦駕乎五大洲之上亟應籌欵早開殷殷入告凡此實在情形想同志諸君子必能洞鑒也 
[甬上近聞]  
　　十二日獅子山洋面見有法船七艘往來遊弈該處汛地官飛報鎭口大營歐陽軍門卽傳諭水陸各營加意嚴防居民得此消息張皇無措徹夜不休迨天明舟山航船進口問之皆云獅子山不見法船蹤跡惟遊山之外仍有四艘停泊民心稍定○日前江南某姓兄弟二人在小港泥塗中得一巨彈形如雞心用力挖開取出火藥許多然後將彈直竪泥淖中以火試之砰然一聲兄弟同時轟死○十二日楊統領在泥城内試放地雷大聲突起屋宇牕櫺皆爲震動○十三日午後梅墟一帶砲聲隆隆聞係錢統領督令楚軍在營盤内演習打靶也○新任鎭海縣廖邑尊已於十三日辰刻接印因前任江邑尊尚未出署故假考棚爲公館○甯波南門外舒江岸出一命案鄞縣程邑尊於十五日　同刑仵差役人等下鄕往騐其細情容俟探明冉述○十二日鄞邑尊程稻村明府觀風合邰生童與考者約有千餘名○立夏將近漁船有二千餘艘之多人有萬餘名之衆每船皆備鎗炮器械人又胆大力壯熟諳水性久耐風濤現旣結隊出洋同心協刀斷不肯爲法人所勒詐也 
[請交凶手]  
　　𥞊稜彩霞街儀鳳戲園滋事情形本舘早經登報頃聞是日園中共打傷五人其二人因受風邪頭顱發腫病勢已岌岌可危桂實之明府騐傷後卽禀明軍憲請發交閙事之人以便與理事廳會訊現聞已拿獲兩名據供皆未動手想一經明府細意推求不難水落石出也 
[淞口述聞]  
　　吳淞屢有關東船進口大小不一僉云蛇山洋面仍有法兵船一艘停泊該船經過是處並不截查卽連日出口商船亦未聞有被查折冋之耗也○福山雷鎭軍以福山至吳淞綿亘二百餘里驛遞信息不能迅速爰於七了楊林白茆茜涇劉河北川沙吳淞一帶遴泒 
 
 

Page 3

 
 
馬戰兵八名按段傳遞緊急軍報所帶馬匹資料悉由鎭軍給發以故各馬無敢殘踏麥田者○前日有鞏大盛商船由大關出口至淞覆騐後船已放洋乃有某甲與該船不愜聳串某乙雇小划追及稱有漏稅花布數筒耆舵答以此係水手等小貨素不納稅某乙自稱官親許其查私入已佯欲帶回議罰耆舵再三懇求而甲亦帮同緩頰以番餅二十六尊酬乙方能寢事此係淞友所述也 
[查磺反噬]  
　　朱吉泉投英公堂稱開華盛野味店兼開生大肉莊因與不識名之洋船上人交易有磺兩担是推帳者有帳可稽不料是夜卽有張富金同張也金沈善忠等前來稱是縣差意欲查拿設允行賄始可了事當經陳雙壽經手給洋十元與張等分用并有倪少卿在塲索費洋兩元言是新聞舘訪事人給費則可不上新聞逼我照付然我心不甘爲特報捕查提至磺已另售與野雞輪船去矣西包探麥根同華包探陸柏林聲訴前因并稱該縣差如果秉公辦事豈容串同地保及無賴訛詐今祗提到陳雙壽倪少卿及地保馮昌容　查提張富金張也金沈善忠請訊陳雙壽供與朱同業先因縣差獲住朱之私磺挽我出爲調停給洋十元與張富金在後木卽將私磺移藏他處竟連我指控致被一併拘案地保馬昌禀是夜縣差金裕來關照已在虹口地方查獲私磺囑我同副役去看管彼往城中請得照會再行拘拿爲特前仼至彼等有無索費我不知情旋間磺已藏匿朱轉指控訛詐倪少卿供在申報館訪事地方上人容有抱怨挾嫌致遭牽連陷誣其實我無訛詐情事金裕　是縣差奉票稽查私販硝磺前夜在朱吉泉處查獲私曂九担光景當令地保馮昌與我副役張富金看守一面進城到縣禀給照會豈知磺被移藏到肉莊裏反被指控訛詐今將縣票　閱黄太守得供後商之翟副領事謂縣差金裕旣稱協同地保馮昌獲磺何致又被移藏顯係圖詐起見理合送縣請究陳雙籌倪少卿均發捕房各押三个月以儆再行補提張富金張也金沈善忠到案懲辦以上係照堂供抄錄然本舘竊有可疑者三據朱吉泉稱與不識名之洋船上人交易有磺兩担是推帳者夫識其名而不願與之作帳世固有之從未有不識其名而與之作帳者此可疑者一磺是禁物盡人所知私受固不可私賣更不可而朱則又賣與野雞輪船何其不自愛若是乎且縣差甫經查獲而俄頃之間卽已脫售抑何神速若此此可疑者二縣差奉票查私是其本分索賄有罪行賄亦不得謂無　給洋十元是否張等索取抑朱先與以十元爲出脫私磺計皆未可知此可疑者三至倪少卿係本舘訪事人有無從中串詐抑係外人實在挾怨本館亦未便妄贊一詞第據朱稱逼我照付我心不某是贓未入手與贓已入手情罪似亦有間今陳倪兩人均發捕房管押三月而朱向不識名之人收磺又向不識名之野鷄輪船售磺轉得無事幸遇賢明正直之黄太守得以如此含糊過去設遇紙糊泥塑之長官恐未必能如是之輕重得宜也 
[請吊圖樣]  
　　流雲小火輪船失事由船主奚甫英等赴道轅具禀由道憲飭縣辦理各情已詳前報前日莫邑尊飭將奚周兩船主及舵工人等一併傳案集訊據奚供年四十八歲流雲船係與甯人周德明合股所造招接往來吳淞生意前日由吳淞載客來滬駛至陳家嘴用相近突有太古公司之藍烟囱輪船飛駛而來我船旋卽避讓右邊詎藍烟囱船主見我船懸掛中國旗號意存藐視有心碰撞卽詰周德明供與奚甫英略同邑尊問爾船曹藍烟囱碰沉時爾等兩船主曾在船否答稱不在惟據舵工所述邑尊卽命管德永上堂供稱寗波鎭海縣人向在萬年清火輪爲水手十年冬間上流雲船爲舵工　日由吳淞載客來滬駛至陳家嘴有相近突有藍烟囱輪船疾駛而下我恐避讓不及急放氣管詎藍烟囱船主置　罔聞將我船攔腰撞斷立卽沈溺邑尊復詰該船主奚周二人謂爾船據稱避讓藍烟囱船有無訨據答稱事後曾報過新關當由新關稅務司會同旗昌總船主往失事處勘明業由稅務司將失事情形繪成圖樣交新關稅務司收執邑尊謂爾須將該圖呈驗冉行核示答稱求請照會稅務司吊圖檢騐邑尊准如所請飭將奚甫英等一併交還原保候再核訊 
[緝私送局]  
　　前日洋藥局片送夾帶私台土之趙雨庭及船家衛岳至總巡局請究馮刺史略加研訊據趙雨庭稱私土係由甯波夾帶來滬船泊小東門外祥記碼頭適被洋藥局巡丁窺破卽將人贓一併送至洋藥局由局移送案下小的惟帶八十六包以圖微利求從寛典司馬謂據洋藥局報稱共有三百二十二包爾旣稱祇帶八十六包其餘究屬何人所帶答稱船家衛岳曾帶五十包其餘係陳姓翁姓等三人所帶司馬卽詰衛岳供詞狡屐飭掌　二十下始行供認司馬得供後飭將趙雨庭衛岳兩人一併發交縣差看管　查明再核 
[相騐車夫]  
　　本月初五日晚英捕房二百五十號巡捕在江西路見有東洋車夫倒地當經告知捕頭將該車夫送至仁濟醫舘經醫士騐得背上實有刀傷詰其名字據稱名王阿二南京人年四十二歲推李金海家東洋車被西人刀傷當將該車夫留在醫舘延于初九日晚身死經醫院知照捕房並傳三圖地保馮昌報保安善堂備棺收殮發壇安放嗣經英巡捕頭據西包探查得該車夫王阿二實　美國人名可忒所戕可忒住居虹口大馬路剃頭店樓上是晚在江西路粤妓院出外携妓名桂和者從大馬路雇王阿二之車推至三馬路下車王阿二向索車資粤妓身無半文可忒亦不付分文王阿二出言卽被可忒痛打並將小洋刀戳傷其背等情因之捕　將粤妓傳到問明緣由並據該妓桂和稱可忒知王阿二死信卽將鬚薙去旋卽搭船前往香港英捕頭因於十六日飭三號巡捕赴上海縣報案請騐並由地保將棺認明預備屍場莫邑尊卽於昨日午後三點鐘時帶同　件書役人等前往相驗英捕頭偕外國醫生三十六號西包探將粤妓桂和傳到華包探陳阿九傳語人楊少亭先後到塲邑尊先傳地保略詰情由隨飭將棺擡至拍底漏出屍身尚未腐爛惟面目身體均已變黑據仵作喝報量得屍身長四八六寸右背肩骨下有傷一處深一分半非致命之處諒係生前本有病症受傷後支持不住以致身死並無别故隨飭換棺收殮在身衣服帶回人庫將棺加封標記邑尊又與英捕頭交談并傳粤妓桂和至案前詰　桂和照前供訴錄供畢時已四點餘鐘邑尊乃登輿回署順道至仁濟醫館詢問周詳隨卽進城 
[當堂供認]  
　　翁太守昨晨臨捕房時飭提在押之王濟川詰問洋元方單鐘表等物究竟竊後存在何處爾有何功名家中尚有何人有無產業答稱名汝霖濟川乃號也捐監生若在案下直說勢必追吊監照而監照遠在家鄕冩信往取又必躭延時日不如說無功名家内尚有老母妻子弟妹薄田五十畆聊資餬口至於震泰米店方單鐘表實由我搬回家内業己付質當票在家可以立時取到倘要原物請殳保出外措辦洋元贖出呈案至洋八十元並非我取用實交與羅起揚手爲訟費請提羅到案便見分曉但我亦有衣服多件在伊店内亦請追給開帳呈案翁太守謂爾初次到堂何以不言直至今日始言答稱恐有不便太守謂汝昨日尚欲本分府作見証今日當堂供認可不用見訨乎士叩頭稱該死翁太守着將王濟　仍行管押又傳該店夥徐海泉并學徒到案略訊數語着於今日在公堂候傳問話 
[英界公堂瑣案]  
　　北京輪船主稱雇嚴秋得拖東洋車前日有洋二十元交伊送到我家被其合没又不冋來爲此報捕拘案請追嚴供拖包車已有九個户從無錯事前日有洋十元放在車上被人行竊查無蹤　不敢回告洋東致被報捕拘案黄太守隨着嚴覓的保具限理償否則押追○浦吉甫稱經收房租向索無着反遭毆打中捕拘案湯順甫何士元同供房租本應照付因商量不通以致爭執不敢毆伊黄太守隨着將房租照付再各判押兩天○陳王氏稱昨夜看戲回來突被賊硬拔金耳環并悲翠荷花板奔跑當卽喊追由捕阻獲入贓送　請辦該犯周阿大供有人拔該氏之金飾奔逃由捕追赶我被　　捕頭禀周阿大係積竊請爲重辦黄太守商之翟副領事判周阿大發捕房管押半年贓父該 
 
 

Page 4

 
 
氏領去○一百七十九號華捕稱昨見李阿順手持菜刀劃傷頭頸臥在地下爲特送案菜刀呈閱李阿順供實四酒醉所致黄太守隨飭值日差送李歸家自行醫傷刀亦給還家屬○一百七十號華捕稱昨見陸德賢被唐阿春手持木捧毆打遍體受傷一併拘案請訉陸供與唐細故口角致被用棒毆傷唐供不敢行凶惟求施　黄太守騐得陸得賢受傷屬實判笞唐阿春百板○包探陳阿九稱積竊陳阿大奉發捕房管押二年詎管押不及五月陳卽脫逃今得尋獲解案請辦陳阿大供實因在押遭毆是以奔逃黄太守隨判將陳阿大押候笞責百板再發捕房照原斷補押俟期滿開釋 
[招認屍身]  
　　引翔港厚仁善堂來信云八九圖地保王信卿王耀春來報殷家杠橋東首有男浮屍一具年約四十歲外着羽縀領衣竹布長衫裏　灰色洋布夾襔夾襖杜布短衫洋布套褲枉布襪羽縀布底鞋束兠内零錢當票一紙計五錢洋烟匣一隻當看過並無傷痕飭夫用正棺收殮置該圖義塚如有親族請來本堂收領光緒十一年三月十六日 
[蘇省撫轅抄]  
　　十五日候補通判陳世濂銷假並禀知奉委滬騐催貴州京鉛差宋治芳銷松滬貨捐局差氏 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[日報述中東訂約事]  
　　李傳相與日本伊藤大使訂立條約疊經列報兹閱日本報所載有與前報相彷彿者○爲前報所不及者雖多模糊影響之談而日人之心思議論亦可窺見一斑合再譯錄於下其言曰西歴四月十九日接天津電報中日兩國會商事件業已由兩國全權大臣就津妥定條欵三條彼此署名蓋印其條欵一曰中日兩國駐防兵士限於四个月内各撤回國設遇萬不得已之事皆准發兵前往保護若未經照會則不得擅發二曰請中朝將駐韓領兵官四員予以不善辦理處分其第三欵尚未詳晰又電稱伊藤大使將使事辦妥定期於十九日坐原船由津起程直回馬關又云此次日廷派使赴津商辦朝鮮變事甚爲嚴密惟近日見日報訪事者由天津寄來遊歴記事數則内一叚於隱所難隱處略露端倪謂四月初三五七十等日皆係會商之期當第三次會商時李中堂稍發激論盖因伊藤大使認朝鮮爲獨立之國遂動中堂之怒卽謂朝鮮一國爲我朝數百年藩封職貢無虧自先年變起我朝不惜經費派兵駐防其國者盖我朝撫字屬邦力爲保護豈得　爲獨立之國無怪乎我朝將相皆願從事干戈於日本也若以駐韓將官或有辦理不善之處當由本大臣酌給數千金稍示撫恤尚屬可從若認朝鮮爲獨立之國寔出情理之外等語大使處萬難轉圜之時乃能折辯解明移時中堂色霽足見大使頗費心力矣本館按以上所言大率揚日而抑中而酌給數千金稍示撫恤一語尤爲逞私妄揣不值有識者之一噱也 
[新房被竊]  
　　九江小池口鄒某諏吉三月朔行合　之禮雝雁初鳴和鸞遠迓妝奩之富莫與比倫梁上君子見而埀涎然白日青天固無從下手也至夜衣冠紛錯賓客喧闐暢飲三蕉後俱擁入新房閙房撒帳興高采烈諧謔交加直至鼉鼓四敲始各鳥獸散如是者二夜偷兒只作壁上觀迄第三夜親串皆興盡而返新人亦芙蓉帳裏夢穩黑甜偷兒遂撬門而入席掷一空越日晨起則香奩陳設早已生翅而飛新人大哭失聲幾以身殉雖經多人查緝然已若針沉大海撈獲爲難矣該賊誠很矣哉 
[積弊宜除]  
　　江省釐卡櫛比如鱗毫無遺漏日久獘積商旅苦之近聞各卡巡丁私立串子錢剗子錢工貲錢諸名目額外索工苛刻萬端又每號商船索錢數百文謂之抽船錢每貨一件額外加抽三分謂之補記錢甚且按船索錢百千文或數十千文謂之小票錢所望董其事者整躬率物約束丁胥不使狐假虎威爲害估客則不第江湖販運之流所同聲祝禱者也 
[租地案彚述]  
　　洋商向華人租地殊多轇轕與其事後難斷葛藤不若事先各分涇渭自前年姜姓欲將紫竹林北地八十餘畝賣與天主堂經佃户百十家控於津海關道周觀察請工程局照天主堂定價銀二千七百餘兩買此地爲善堂產使爾疆彼界各不相蒙近有趙某將住房一所鋪面一間按與崇德堂得價三百二十兩崇德堂係天主堂收理房租者工程局偵知提趙發縣管押着備原價向崇德堂收贖違則究懲曾不數日又有辭寳實洋行議買杏花村下梁家園等地畆一案查薩寳實者俄商也梁家園毗連計庄子三區係河東某姓之業由某姓憑中賣與薩寳實各佃户情急亦控之於海關道署聞由工程局擬照姜姓案辦理買地收租换主不換佃由是佃户得安爲耕耨彼旗不得肆侵凌矣賣地旣立有章程買土亦不可淆混數年前豐昌洋行買土填地經郝某指賣無主孤塋之土一時刨掘屍棺殘骨徧地蕭廉甫太尊憫之拿郝懲辦而將孤塋數十畝圈爲義地着義阡局歲修兩次著以爲令如有洋商購土填地須由該管領事照會關道查明有無婪盜等情再行核辦現在重申禁令想地方痞棍不敢以身試法矣因記租地案而類及之 
[粤垣官報]  
　　南海黄鼎司缺委現署順德都甯司王文溶調署准補合浦珠塲司張麟長樂十二都司吳勤遵均飭赴新任香山協右營守備缺委降補守備保應麟署增城右營守備草勝章飭赴本任海陽浮陽司缺以分缺先用巡檢逹士詳補香山協左營守備缺委大鵬協右營千總鄭奇偉署理新選左江鎭左營都司蕭文元飭赴新任順德都司缺委候補巡檢葉大銓署理仁化典史徐文澣飭回本任開建典史缺委試用從九品何濬署理香山黄梁都司缺委試用典史凌紹江署理韶州府司獄委咨補韶州府司獄文從周署理翁源磜下司缺委試用典史李濬署理 
[皖垣雜事]  
　　自桐邑至棕陽一帶瀕臨大江春夏之交江水泛濫居民苦之因築長隄以禦水患每年必加修葺近經尹仙坡明府慨捐鶴俸尅日鳩工今後澤國之民得以免爲魚鼈者孰非明府之賜也歟○籌防局提調彭受臣太守近奉憲札赴淮北公幹所有籌防局提調差卽委羅太守辰五接辦○奚家園某妓寮係揚州人所開有某妓者以邗水之名姝樹勾闌之艶幟江寗人某甲見而悅之香温玉軟鈿誓盟妓無甲不懽甲亦非妓不樂一日忽於院中遇同鄕人某乙甲佯爲弗見也者而避之乙以爲恥卽思伺隙以報一日甲赴巫山之約乙偵知之率無頼數人破扉直入立擒比翼鳥裸而縳之揚言將送官究辦甲不得已以孔方兄爲和事老人始不至出乖露醜而甲受此挫辱亦不敢以措大面目向人○西門外小新橋去秋新開一河以便船隻灣泊近以江水暴漲湍急異常遂築埂一道以殺其勢 
[烟臺登萊青兵備道憲方佑民觀察復上海籌賑公所施封翁書]  
　　少欽仁兄大人閣下初六日函開現承各善士絡繹輸將又湊解第八批山東春賑庫紋八千兩由新泰厚票號匯東并致雋帥信一件嘱卽收存轉寄等因具徵惠溥灾黎有加無已歇勝感佩遵卽加封由五百里排遞矣專泐佈謝知蒙慈念先行奉聞再啟者前由申報舘寄到山東水火第一萬五千七百廿七號賑册一本復由同心善士寄到富貴源頭册及山東水災第五千九百四號册各本本應廣爲勸募無如連年災患捐募頻仍舉凡同官同鄕紳富鋪户以至防營僑庽無不搜羅殆盡至三至再實已竭澤而漁不得已函寄朝鮮戍軍勸募雙柏並由弟捐助百金計共湘平銀三百兩一併匯呈尊處附繳捐册三本卽祈查收分别彚寄爲荷專復敬請善　惟希朗照不具愚弟方汝翼頓首三月初八日發遞 
[儒醫助賑三月初七起至十六日止第四旬清單]  
　　孟河馬培之名醫高弟子江雯青先生精理内外大小方脉門診每號一百文出診每號四百文第四旬門診内症看四十二號外症看三號出診看四號以上均到敝會館掛號共併成角洋十一元錢五千一百文歸山東春賑登報奉聞[  上海籌賑公所施少欽謹啟]  
[偕蔣君樾村游杏花村]  
　　宋代存留隱士蹤訪來結伴倩扶筇杏花古刹知何處遥指山環第幾重賦詩弔古倚雲峯爲感禪師情意濃醉飽黄昏歸去後夢懷猶繞五更鐘[  祝其筱坡程文緒甫草]  
[連日患痔未克動履幸對缾玩我寂寥再拈前韻聊以自遣兼誌好雨知時]  
　　遠來楚甸寄萍蹤抱恙擬將曳短笻心事何時占勿藥慰余歸夢幾千重缾有春花筆有峯夭桃帶雨倍嬌濃一聲雷響雲興矣官閣時交點鐘[  筱坡氏續草杏月初九日燈下]  
[楚北胡家洲鞦韆]  
　　胡家洲畔曲江頭幾處樓臺幾架鞦杏雨裙拖紅欲暈柳烟袖拂緑初稠高隨鳳羽雲間舞低傍鸞參月下游翠絡綵繩競戲挽人中小玉最風流[  祝其居士筱坡程文緒初稿]  
[申江紀勝三十韻錄呈霧裏看花客高昌寒食生大吟壇政刊]  
　　海上荒蕪地通商局始更五洲雖雖異俗萬國此同盟莫道衣冠陋都膺爵秩榮語言須辨别黑白貴分明白者爲歐羅巴洲人黑者爲阿非利加洲人未老皆黄髮多嬌總碧睛黄髮碧　泰西各國人皆然膚瑩神濯濯腰細步盈盈泰西女人喜束細腰匠石彌增巧陶朱苦計贏化工疑可奪利柄更誰爭列幟分諸式旗式不同飛輪錫異名船名各異樓臺非幻蜃波浪豈愁鯨人入華胥國天開不夜城電燈爭月色電氣燈車轂走雷聲燐火煤分引自來火龍湫水逆行自來水異聞來海嶠申報館利械助天兵機器局列缺傳書速電報飛霆出水驚水雷雲璈開菊部戯園烟景接蓬瀛烟館酒肆青蓮臥茶經陸羽評彩懸銀紙貴吕宋票珠走彈丸輕彈子房柳下風難繼桑間俗已成以下青樓梁高棲海燕路曲訪流鶯中外羣芳萃乾坤得氣清雉媒多作合野雞蟻陣自縱横馬蟻覿面如相識横波似有情信傳青鳥使音叶紫鸞笙設宴琪花繞徵歌玉樹迎價高珠一觯緣話石三生客去離歌促春歸别緒縈銅山終慮竭金屋待誰管大夢何時醒澆風孰與平聖朝宏遠略雅化邁周京[  衡湘外史彭瑞熙价人氏未定稿]  
[上海北市杏記茶栻經收浙寗鎭海饑民粥厰三月初九至十三日第六批清單]  
　　隱居氏捐助洋五十元巽森木行捐助洋三十元王良記捐助洋廿五元衡泰棧捐助洋廿元鄞邑無名氏捐助洋廿元敏愼堂捐助洋廿元方萬生號捐助洋十五元沈裕春號捐助洋十五元陳大成號捐助年十五元餘慶堂周張延臣塔福壽石門鮑氏心原氏丁裕　號陳春記號恆記行資善　張松房室邑無名氏鮑一水錢坤裕十三户各捐助洋十元晋生莊捐助洋八元餘慶堂錢陳子記李慶林華陽氏四户各捐助洋五元省過軒捐助洋四元三帥堂捐助洋四元沈恊豐鄭永檀仁仁堂斯美軒四户各捐助洋三元延豐號永興行候濤山樵王秀生黄公舘張孚玉張佑元袁紀烈八户各捐助洋二元宏裕號三星樓朱九臯合記柱先生高文耀曹松來張祥笙謝紀逹胡寳星十户各捐助一元○以上共收洋四百十四元登報奉聞[  經收經解蘇慶標王友林周維翹武杏林仝謹啟]  
 
 

Page 10

 
 
[光緒十一年三月初十日京報全錄]  
　　宫門抄○上諭兩道錄前○閣學周奏糾叅營私厘稅道員請立予罷黜摺子○東撫陳奏請飭部更正片○三月初十日户部通政司詹事府八旗兩翼值日無引見○志顏服滿請安○惠王請假五日○延茂請假二十日○成桂廷杰預備召見○内閣奏派騐入之大臣派出漪貝勒延煦敬信徐用儀○召見軍機成桂廷杰○○經筵講官内閣學十兼禮部侍郎銜臣周德潤跪奏爲安徽厘金關稅積弊太深謹將　踞利津營私肥巳之道員據實糾叅請旨立予罷黜並欽派清廉剛正之大臣將安徽厘稅積弊查明重新整頓以除中飽而裕軍需恭摺仰祈聖鑒事竊自辦理海防以來未及一載司農輒仰屋而嗟不知厘稅爲財用大宗近來半飽私囊合天下而論每年侵蝕將及千萬兩不此之圖而　及瑣屑非計也卽以安徽一省言之其積獘有可確指者查安徽鳳頴道督理鳳陽鈔關任蘭生讀書太少立品不端素　鄕評所鄙　妻父知府陸廼普爲前撫臣英翰所信任同治四年任蘭生以白下投奔來皖陸廼普荐入英翰營中僅以能弈善飲邀粫翰之知適值陸廼普管理捐輸總避代　雙月同知空曰執照英翰爲保留安徽知府派委營務處旋入保升道員因與陸廼普同省廻避江西並未到江候補英翰爲留委辦皖北牙厘總局迨陸廼普告病回籍任蘭生乂求奏回安徽候補前撫臣裕祿接任後仍留牙釐各差駐局壽州皖北各卡悉其一人專管泒委分局委員概用同鄕親戚並無候補人員如五河卡之范念萱係其母舅候選鹽大使陸垚及頴上卡之知縣丁嘉言皆其妻黨至戚巡丁司事以少報多花册有名無人局用任意浮聞又爲分局預定解省銀價每兩多收百餘錢洋銀每元作八九百錢上下凡銀洋浮餘概提歸道署銀錢所用本籍紳士江蘇縣丞饒輔臣爲心腹分局解總之錢均係十足人錢而總局每串扣底串二十六文名爲二六底串各關卡每船勒索印子錢或一串或數百文不等皆視船之大小爲參差其以多報少改換各卡報銷各册種種呑蝕情獘尤非筆所能罄任蘭生管厘捐十餘年置造　屋開設内舖驟成巨富俱從侵蝕公帑而來光緒三年授鳳頴道到任後貪性更熾查關書之最大名目有總書經制書頭舍頭四項總書一名經制六名書頭二十名舍頭二十餘名任蘭生更一經制納賄二千餘金更一書頭納賄千餘金更一舍頭納賄數百金至總書則受賄尤鉅鳳陽關額徵十萬一千近年儘徵儘解報部不過四五萬實則每年徵數有十數萬之多蓋正陽臨淮懷遠毫州盱眙爲五關蚌埠長淮沙關河口舊虹新　蔣壩上窑澗溪沬河口等爲十口向章五關收稅正盈銀兩十口爲查驗船貨進出之卡例不收稅任蘭生現於五關徵收正盈稅銀外加收公費又於十口另收公費名爲解部平飯及添補各口經費等用每年約多收四五萬七八萬不等殊不知解部平飯向歸徵收關稅一年積存平餘錢餘銀項下動支又關稅内開有充公銀一釐爲添補平飯及一切辦公之用任蘭牛任意浮收凡各關口解到公費均掣有蓋印回批可憑歴年各關徵解實數稅房總書屠幼亭一人悉知底藴加以研訉無不水落石出五關每年由部頒發空白親填簿册應由客商自填該道發給各關者概係另發印簿至奏銷時再由署内　換親填簿報部又慮日後生患乃提此項迭年公費　撥挑修壽州城工鳳臺安豐塘工盱眙縣洪澤湖　工滁州通鳳陽道路橋工壽州北門大橋上年冬間及本年春間皖北賑欵用一萬六千報銷數萬渦陽拿辦良民李紫賞李得勝營勇千報數千設立工程局蠶桑局爲詞禀明撫臣立案以爲業經報銷其實提一千串報數千串名爲不入私囊盡提公用實則濟其貪婪之計至各關委員皆歸關道詳請派往任蘭生全用私人通同舞弊如前辦天長卡現虹鄕分關委員趙光縉辦迎先集卡之王鳳儀前辦盱眙卡現辦工程局之吳燮和現營務處差遣之吳洵皆係巳革知縣六安卡殷子翼係候選通判歴辦霍山卡臨淮分關壽州分關正陽分關之程宗燦係山東縣丞前辦盱眙關之朱褆銘係丁憂巡檢舊縣集卡之帮辦黄　亭並無功名辦頴上太和卡之徐維城係前貴州貴筑知縣其子徐景鏞又辦霍山卡軍米厘卡之沈鐮係屢經叅革之知縣現在定遠置有田房其子伯輿又以同知到省現雖丁憂似復照常差委前辦迎河集卡之鄧叔度係陜西直隸州又有防軍支應局直隸知府孫傳晉厘局文案湖北知縣王曙蕃粮台銀庫候選知縣李保森現立文案候選府經歴李楚橋此四員皆壽州本地人舊縣分關遊擊張慶軒總查委員叅將李小蘭皆其門生所有五關委員報部銜名概非管關本人多有借填候補人員銜名者蓋任蘭生之侵漁朦蔽不敢輕易其人而委員之結黨分肥自得久居其任此皆歴年盤踞之根究之該關收稅一兩四五錢不過報部一錢凡各關徵稅均係上票報部則概用大票致徵數與收數懸殊曩年關書嚴子雲銜恨任蘭生將鳳陽關舞弊情形分欵禀揭填蓋毫州分關委員陸潤華銜名鈐記申遞前兩江督臣沈葆楨請查究辦沈葆楨批飭任蘭生明白禀覆該道惶恐失措時值督臣病重任蘭生至金陵夤緣消弭人所共知前督臣出缺又求知府桂中行商賄督書抽禀此事遂寢嗣查知嚴子雲私揭託人許銀五百兩派充委員並爲捐江西巡檢仍留伊弟在道署充幕月給薪水十五金以安其心其鬼域之伎俩入都類此然則該　之營私肥已鑿鑿可據矣何以裕祿形同聾瞶耶抑明知之而不問耶蓋該道素爲英翰信用裕祿任藩司時早結該道爲暗援及裕祿升任巡撫私事常與密商該道旣施其巧計刻意逢迎又恃其舊交任情挾制不特厘稅獘端裕祿不敢過問卽代人求差求缺一紙書來無不應允藩司盧士杰大不謂然不能阻止而該道遂權傾一省爲所欲爲凡皖北州縣順則福之逆則禍之陽雖拒絶陋規陰則苞苴夜行如署毫州張樹建署霍邱縣馮繼昌署鳳陽縣黄國城署阜陽縣陳晉署貴池縣陸延齡署天長縣嚴忠培署歙縣吳以敬署頴上縣劉籌署蕪湖縣鄒鍾俊署舒城縣王萬甡六安州劉宗海皆其同鄕至戚門生世誼署任年月最久卽劣跡昭著亦爲之緩頰於撫臣之前不令卸篆前後印委各員狼狽爲奸不特公家之利源羣起而耗之卽全省之吏治亦不堪問矣又頴州通判任棠前在鳳陽辦理銀錢所關務報銷獘竇皆其一手巢縣枯臯巡檢任炳前署藩經歴兩年皆任蘭生服内堂督倚勢招摇聲名素穢任蘭生署臬司時任炳暫求交卸晉省迨該道回鳳頴任次日藩司卽飭任炳回巡檢本任候補知府彭祿與任蘭生同鄕至戚管理通省報銷多年局中委員書識槩用私人並無候補人員在内其報銷浮冐之欵較之雲南殆有甚焉頴州同知錢祿曾與任蘭生親戚在任時旣委辦頴州三里灣釐局丁艱並未回籍任蘭生又委辦淮北保甲服闋後以道員到省任蘭牛又爲禀留會辦保甲淮北積榖事宜駐局壽州每年分巡各州縣保甲僕從隊伍絡繹道旁騷擾地方與任蘭生相等朔望出入提鎭站班故寅僚中目任蘭生爲二撫台錢祿曾爲二道台其袒護戚族朋惡相濟屬員敢怒而不敢言光緒八年御史徐克剛疏劾前撫臣裕祿幕友俞青照知府彭祿等已革道員裕庚各欵經前學臣孫毓汶查覆以裕庚被議人員不應在皖逗遛任蘭生晉省在撫臣前代陳裕庚一人任過須爲籌辦川資函致皖北各營統領提督郭寳昌程文炳李得勝黄文浩等以及皖北州縣各牙釐局公湊銀一萬以爲裕庚回旂之資似此纍纍巨欵帮助嚴飭回旗之員無怪乎財賦所入歸公日少侵盜日多也伏讀本年三月二十六日上諭各省抽收厘金迭經諭令該督撫等據實報部等因欽此又讀八月二十七日上諭各省鹽務關稅等項向有提存公用之欵前據龎際雲奏請將湖南巡撫緝私經費移作軍需當降旨允准此外各省如有公費可以移緩就急者着各該將軍督撫酌度辦理欽此竊以厘金爲軍實之資關稅與正供相等方今海疆不靖籌餉孔殷尤恃兩端爲挹注任蘭生專權厘稅盤踞多年欺朦貪墨弊竇叢生實與楊豫芳王定安無異可否請旨立予罷黜並欽派清廉剛正之大員將該道吞蝕之厘稅澈底查明勒限追繳且將以後通省浮徵公費等名目及官役侵呑商賈偷漏各情弊認眞厘剔重新整頓務期一體歸公由皖北關卡而推之各關各卡安徽全省每年可增收銀五六十萬兩他省亦可次第查辦於部庫不無裨益惟近來查辦事件瞻徇成習非化有爲無卽避重就輕似此厘稅弊端若仍含混查覆竊恐東南財賦盡飽官吏谿壑他省更得效尤臣亦知闔省分潤之利津一經叅出卽衆怨所歸但值經費奇窘之時皇太后屢頒内帑以賞戰士爲臣子者取不竭其一得之愚以偹採擇是否有當伏乞皇太后皇上聖鑒訓示謹奏○○陳士杰片再上年堵築利津十四户等工原保出力官紳内有廪生孫士顏請以訓導儘先選用當奉吏部核准兹查該員係屬增生原奏誤作廪生與其出身不符據該員稟請更正前來臣覆查無異相應請旨敕部更正註册以免舛錯謹附片具陳伏乞聖鑒訓示謹奏軍機大臣奉旨吏部知道欽此 
 
