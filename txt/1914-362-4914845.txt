# 1914 - 362 - 4914845

 

Page 1

 
 
   
 
 

Page 2

 
 
時評 
[偵深死刑（冷）]  
　　上海偵探余祖勳邵玉書誣陷陳仁琅一案政府擬處余邵以死刑其亦可以稍解人民偵探之厄歟夫亦嚴刑以處誣陷者之一端也 
　　我昨評謂嚴刑治貪官與盜而又當嚴刑以反坐者卽此意也政府若能遵其言以實行人民之受福誠非淺鮮雖然余尙望政府之更宜有進者蓋嚴刑以治貪官與盜所以保護人民也嚴刑以反坐所以保護不貪之官與非盜之民也然而其間區别官之貪不貪與民之盜不盜則當有正確之法律與公平之法官以審判之不然條例雖嚴而施行顚倒不貪之官而以爲貪不盜之民而以爲盜不誣陷者而致反坐兩方之刑雖嚴仍無益也且更須有堅强不屈之人以爲之執法不然案雖定而不執行雖執行而多寛縱法雖嚴仍亦無用也故刑之嚴者又須有清明之法以濟之而其用始備 
策令 
　　六月六日大總統策令梁敦彦給予一等嘉禾章此令又令上海英商團總司令拔爾乃司給予三等嘉禾章法工部局總探特來瑟給予七等嘉禾章此令 
　　又令粤海關稅務司梅樂和九龍關稅務司勞樂爾均給予三等嘉禾章前三水關稅務司勞騰飛給予四等嘉禾章粤海關石均給予六等嘉禾章此令 
　　又令隆世備授爲陸軍中將潘斯鎧授爲陸軍少將此令 
又令慶宗璜加陸軍少將銜此令 
　　又令江西巡按使戚揚保薦政務廳廳長人員呈請任命等語應准以陳嘉善爲江西巡按使政務廳廳長此令 
　　又令山東巡按使蔡儒楷保薦政務廳廳長人員呈請任命等語應准以鄧際昌爲山東巡按使政務廳廳長此令 
又令陸軍總長段祺瑞呈請任命秦光第爲雲南陸軍計審查分處處長應照准此令 
　　又令陸軍總長段祺瑞呈請任命李右文爲湖南都督府副官長楊尙志爲湖南都督府軍務課課長華世羲爲湖南都督府軍法課課長應照准此令 
　　又令司法總長章宗祥呈請任命胡登第楊振姜孚署山東高等審判廳推事葉在聲陳沂署山東濟南地方審判廳推事王孝緝李煊丁亦葵署山東福山地方審判廳推事應照准此令 
　　又令司法總長章宗祥呈稱署陜西高等檢察廳檢察官孟懋林籍隷本省擬請開去署缺另候任用等語應照准此令 
　　又令司法總長章宗祥呈稱陜西高等審判廳書記官長孟廷楨呈請辭職孟廷楨准免本官此令 
　　又令司法總長章宗祥呈請任命胡正章署陜西高等審判廳推拿蘇兆祥署陜西長安地方審判廳長張朝賓爲陜西高等審判廳書記官長應照准此令 
　　又令内務總長朱啓鈐司法總長章宗祥呈准文官高等懲戒委員會議决甘肅寧縣知事曾麟綬江西德興縣知事羅綱紀脫逃監犯江西江華縣知事黎瑛開釋執行徒犯各一案請分别降等免官等語曾麟綬羅綱紀應准如議卽行降等黎瑛應准如議即行免官以示懲儆此令 
專電 
　　北京電周自齊今日（八日）下午 
　　與五國銀行團第一次會商新借欵日内當可成議其數已改爲八百萬磅條件與前大借欵大旨相同以鹽稅羨餘爲抵押品擬用以償還内外短期借欵外欵約佔二百五六十萬磅 
　　北京電傳稱恢復品級正一品國務卿從一品總長正二品政事堂左右丞次長巡按從二品各局長正三品參秘司長道尹從三品各部一等僉事正四品至六品各部僉事縣知事 
　　北京電財政部之財政會議各省代表已紛紛出京實已消滅 
　　北京電傳稱將令各省巡按政務廳長到京訓示行政方針 
　　北京電政府派李鼎新送護山座軍艦司令李昨到京 
　　北京電政府擬於綏遠察哈爾熱河外再將順天府及川邊地面均析爲獨立區 
　　北京電新疆楊都督近日引用私人排撃善良爲輿論不容日前楊纘緒等亦呈控楊督種種罪惡大總統已飭張廣建就近派員查復以憑核辦 
　　西安電白匪悍股聞刻已全渡岷河大約走入番地日前有一小股東竄漳縣一時官軍以爲東竄隊伍紛紛向東開拔現聞匪已西竄欲折囘赴西已不能應手矣一切計畫甚爲總統撃賞 
　　杭州電韓巡按派石人俊來浙調查警備隊編制法已於陽日到杭 
　　杭州電吳品珩允於銑日任政務廳長職龔寳銓辭圖書館長說不確 
特約路透電 
　　北京電五國銀行團雖允繳付墊欵中政府因近來熂收各稅數已敷用故已婉謝該團該團今復將以鹽稅銀三百萬兩交還中政府近兩月内連今共繳還銀七百九十萬兩此皆鹽稅抵付各債外所餘之數也而五月内各省解京之欵共有六百萬元 
　　北京電政府擬向五國銀行團借用英金七百五十萬磅償還短期借欵該團現在商訂最後詳則 
　　北京電五月份海關入稅大減顯因揚子江一帶各地不靖之故據最近消息今已漸復舊狀 
　　北京電據華人消息偵探余祖勳邵玉書挾嫌誣害陳仁琅一案政府擬將余邵二人判以死刑至輕亦須永遠發配上海商會似曾將是案情形呈報政府袁總統已復發格外嚴厲之命令取締偵探誣害良民 
譯電 
　　北京電袁總統已准參政院院長之請參政院院長月俸定爲千元夫馬費二千元副院長月俸八百元夫馬費千元參政月費五百元因各員皆兼有高職入俸頗豐之惟諸參政雅不欲更改原議故已紛辭就任　　北京電各省巡按便不日將歸大總統節制其職權亦將增大巡按使每年春秋應巡閱本省各地 
　　北京電財政部分全國海關爲三等一等　　者每月至少應以洋十二萬元解交中央政府二等者每月至少解洋十萬元三等者每月至少解洋六萬元 
　　北京電袁總統准陸軍部之請以漢陽及德州兵工廠歸部直接管理由財政總長每年備銀一百五十萬兩聽兩廠提用上海廣州承德府之兵工廠不日亦將照此辦法 
　　北京電華報皆謂政府調回駐英公使劉玉麟乃與近今發行八釐息南京公債劵一案有關案京中盛傳西謨拉藏務會議業已中止中國專員行將辭職劉之調回或與藏務問題有關亦未可知惟英使署并未得有交涉决裂消息 
　　北京電據北京日報載稱俄國要求中政府許其築造支路自齊齊哈爾以達洮南與長春至洮南之日本鐵路接通 
　　北京電外交次長曹汝霖有任奉天巡按使之說因奉督張錫鑾現辭兼任之故 
　　倫敦電赫爾鈕開塞爾伊斯特本三處本月六日均有人民聚衆示威反對自治議案演說者皆貴族名彦卡生君日者在培爾穆拉爾校場校閱貝爾法斯特義勇隊特别後備隊隊員一律戎裝持鎗卡生君告誡諸隊員無論何人欲以威力取其鎗械概不得允之彼望他日戰勝之後人人胸前綴一曷爾斯特數字之徽章云台佛林君在貝爾法斯特校閱國民黨義勇隊一千人其演說時曾謂卞生君之義勇隊志在助長怨隙國民黨之義勇隊志在爭全國之自由保衞其故鄉與祭臺云 
　　巴黎電台爾加斯君因病辭就首相之任總統已邀里巴君組織新内閣 
公電 
　　内務部通告第三届知事甄攷試曰期電杭州巡按使鑒第三届知事試騐業經本部酌改於九月間舉辦奉准通行在案兹定於九月一日舉行甄錄試其預備試騐次第依施行細則第七條所定各限辦理除示知外合先電達内務部歌印 
　　陸軍部通告陸軍預備校送學期限電各省都督鎭守使鑒貴省陸軍小學畢業生應升第二預備校請於十月下旬送鄂逾限者取銷升學資格陸軍部魚印 
要聞一 
　　談屑（五月五日）（二）（遠生） 
政事堂參議生活余最近頗略聞之期大宗 
以與古德諾有賀長雄諸顧問討論法律上事最多有時審議法令則大總統所特交者也各部公事之呈總統者總統或批交法制局或批交政事堂參議政事堂亦有自行議訂之案如奬學基金案其最有名者也又有古德諾提議官吏養成所之案亦在審議中 
　　將學基金案云者與報章所傳儲材館云云者閱是一事其趣意大抵以今日新人失業者多有能不設法爲之消納其法維何即國家籌定一定基金以養一定額數之人令之得以研究學問是也聞林長民氏主之最力言之於大總統大總統深然其說乃討論其案焉頗聞擬每年選三百人爲定額以四年爲限共一千二百人每人年給四百二十元另有徵文賞金之六十元共爲四百八十元以三百人計每年共須一萬四千四百元擬年籌基金三百萬亦以四年爲止 
　　余前函曾載稱嚴修氏主張恢復自治且有以此爲就職條件之說蓋自治之廢去即老成持重者亦尚有以爲言者也蓋以爲此與國會省議會異國會省議會横竪一般人多不知爲何物惟自治會則接近人民較切其會員多爲地方上之物望老成雖善惡雜見然一廢去則善者灰心不善者且益懷怨望而潛謀鼓煽故總統幕府如曾彝進（内史並約法會議員及參政）等業皆主張暫行恢復參事會（卽前清督撫衙門中所設者）及城鎭鄉自治會總統亦頗謂然但謂須 
少緩耳 
　　比者各報盛傳政事堂公所中之主計局機要局須歸併於總統府政事堂之主計局政事堂者其原由如下先是徐相國以自已上半日在府下半日在官邸則於其官邸中不能不設一機關以爲辦公事之地此項機關參議金邦平氏之意以爲宜名爲國務卿官邸而徐相國特改今名蓋以官邸之名已失機關之性質也於是應設之五局一所遂於總統府（政事堂）及國務院（政事堂公所）並有招牌而大總統之 
意總以爲公事宜不出總统府爲佳而一般之在政事堂公所者輙以同一員司不得與聞機要爲嫌頗以爲言然以機要局論局長張一　氏即謂現在辦公地狹該局（在政事堂者）職員連寫字者已五十餘人並無容人之地且現在員額已足敷辦事之用若再加多則反嫌辦事鬆懈故以暫緩入府爲言於是政事堂所設者遂同駢枝其先局長不到後則並帮辦亦不到後則並右丞錢能訓氏亦不常到因此乃有裁撤之議繼以裁撤亦無謂乃定政事堂公所之 
 
 

Page 3

 
 
機要局專司編製擋案及爲相國延見賓客繕寫書信之用主計局亦略同此要之萬事已集中於總統府此項機關則無甚研究之問題矣 
　　以故相國到府愈早每早六時半已到故左右丞局長尤不能不先到中頗極有以爲苦者 
　　前項機要局編案頗發現許多有趣事實蓋有前清方略館所留遺者中有太平天國御璽三枚疑曾文正兄弟平江南時所進者云新命之參政中現任官頗多因發生兼與不兼之問題如法律派之王世澂（即爲政事堂參議之類）有人特請示大總統大總統謂這事（指參 
政）比什麽事還好還要兼麽故政事堂乃各部員等决不兼矣然如清史館之趙爾巽國史館之王闓運幣制局總裁之梁任公稅務處督辦之梁土詒兼與不兼則又成問題兹聞當局者之意以此等傍系之官於國家政務無直接之關係於統屬上不相妨碍且前已有梁士詒兼約法會議之例大約此項傍系之官必不開缺云 
袪律派參政十人於某日謁見總統總統慰勉以從速協議有統系之法律謁副總統副總統自謂此後將常常到院趙爾巽氏亦於是日謁見有傳趙不來者須知趙氏自其弟爾豐獲蒙優卹後深感大總統隆遇固極願効其馳 
驅也 
　　最近所傳曹汝霖章宗祥外放消息皆訛蓋曹久欲得公使而總統滋不願其外出章於法曹方面極爲圓滿時未有以易也法曹中所傳檢察及律師制度將廢且謂其說出於梁任公皆爲訛言惟檢察制度法曹編查會頗以豫審制度爲不必要主張裁去即前政治會議决議書亦頗以爲言或者其不能久耳 
　　近日外交界亦極冷靜惟前日蒙古政府忽有文書致在京之英美德法四國使館願求通使訂約而他國無之余友某外報記者某君歷訪此四館者而歸謂四館雖已電告本國然多以爲突異可笑俄使館已電本國並駐庫俄使吾外部雖未接何等通告然正宜以此機會按照中俄協約以宗主權之關係制定一相當處分以鞏固宗主權於將來使俄國亦無所翻異不識當局者此精神否也 
　　損害賠償會議約更須兩月可畢其間接損失我政府堅不承認大約須付海牙矣 
　　取消國稅地方說名目之 
　　呈准 
　　昨財政總長周自齊特呈總統請取消國稅地方稅名目原呈云爲取銷國稅地方稅名目以便支配而利進行仰祈鑒核事竊維現在財政萬絀外債日多險象百出非將全國收入通盤籌畫綜核盈虚另定支配則財政無挽救之方國家有破産之厄上年本部劃分國稅原取分配出入期於交濟乃行之一年未收實效實由我國情形與各國不同各國人民納稅本重而人民又皆知急於公益地方稅之多出於習慣之自然我國收入向以供軍國之用爲大宗民間社會自收自支者向無多數而收支法則亦未完全耗國病民上下父損查各省所劃地方稅有將田賦等正項撥入者如因附加稅不得過百分之三十分竟將地丁正耗及平餘等合計作百三十分而以三十分劃入地方有將向列奏銷之數撥入者如畜稅等前清會典皆列有收數每年均辦奏銷現乃劃歸地方之類是也有將向供賠欵之項撥入者如陜西之加復差徭四川之肉釐等類是也當國用日增之際而向供軍國之用者反少於前無惑乎財政困難日甚一日而地方稅劃分之後所辦自治學堂實業等亦徒有其名多歸中飽應請將國稅地方稅名目取銷凡現在此兩類收入均應解交各省主管財政官署審度緩急酌最支配果係有益地方之舉亦自不令停輟總以財政可裕國基可固爲主所有取銷國稅地方稅名目以裕財用而固國本緣由是否有當理合呈請大總統鈞鑒訓示施行謹呈已奉此准如所擬辦理即由該部通行遵照矣 
[參議否決行政學堂]  
　　洋顧問有賀長雄與古德諾二氏日内將行回國而於未回國前對於我國猶有未了之心願日前上一條陳請設行政學堂此項學堂專意製造官吏者也有志作者必先考入此學堂畢業後方准入官總統接到此項條陳極爲嘉賞當交下參議廳核議各具說帖說明其贊否兹悉參議五人贊成者惟吳朝樞一人其四人皆極反對吳朝樞贊成之理由謂中國人多喜歡作官若設行政學堂惟入此學堂方有作官之資格其餘不入學堂自然斷絶其希望或者奔競鑽營之風可以少息其理由可謂滑裕之至總統閱看五參議之說帖見贊成者只有一人不勝歎惜謂人皆言日本國家富强不知皆因其能採取歐化故若中國人究不易漸入歐化雖有良好制度亦必被反對者所拒絶云云 
[是亦整飭風紀之見端]  
　　都肅政史封呈諫糜費昨聞政學事堂接到莊都肅政史領銜封呈一件當由徐國務卿轉呈總統核閱探其内容確係規諫總統當自節省糜費以爲各部長各巡按使及行政人員之規範略以自民國成立政府無日不在財政困難之中而各行政人員上自特任下至委任無不闊綽較清末從政者數倍是困難者政府而闊綽者私家淋漓痛快總統頗爲動容已飭將沈佩貞等無名之薪俸豁除以爲行政人員倡一面傳奬莊都肅史之忠直　職云　　官史犯贓治罪新條例第一條官吏犯贓依左列分别之一枉法二不枉法第二條枉法贓至五百元以上者處死刑第三枉法贓至一千元以上者處無期徒刑第四條捲携公欵濳逃至五各元以上者處死刑第五條官吏犯贓未逮前三條所揭之數者依常律第六條懲戒事件審議中發見有本條例事實者由各該會移送該管法院審訊第七條死刑得用鎗斃第八條徒刑刑得遣赴新疆及極邊烟瘴等省第九條本條例實行之期爲三年自公布之日起其他法律條例以與本條例牴觸者爲限失其效力第十條本條例自公布之日施行 
[中俄間之金融與征稅觀]  
　　江省金庫轉移記江省朱巡按前派員赴哈解來俄幣八百萬盧布已於二十八日到江此次俄幣聞向外國銀行以江省百貨一成捐抵借作江省中國分銀行資本金并非流通市面之用聞中國分銀行自基本金到江後卽布告定六月一日開幕分報各機關知照當經朱巡按取銷廣信公司代理金庫復委託該分行附設金庫專司江省出納欵項并限期代收廣信公司紙幣江省金融前途能由此挽回否也 
　　展期取消免稅令中國稅關取消中俄交界百里免稅條件曾定六月一日實行俄商大起反對已誌昨報現實行之期已屆濱江關稅務司現又發出佈告云案查取消中俄交界百免稅一事前已訂本年六月一號起實行業經公布在案兹復奉總稅務司電令奉中央政府訓令内開前所訂定之取消百里免稅之期再展至本年八月七號實行即係自五月六號前公布之日起推展三個月至八月六號止等因奉此准卽遵照辦理合再佈告俾衆週知云云蓋卽從俄商展緩三月之說故有此手續也 
[雜評一] （無名） 
　　品級之由來或問旣有官矣何必更分品級如以品級爲足以顯其榮乎則舉其官名人已榮之如謂國務卿固已榮之至也何以必稱其一品而始爲榮則對之曰否官之榮榮於其所任之事也爲國務卿之事而乃稱之曰國務卿若品級則榮於事之也醫之公文達其所事之文字也其以事論則其文能達其事而爲主無榮可見焉分以品級於是有同級異級之分而所謂程式者合用矣譬之稱謂記爾我之别也於事無關也分以品級則有大人老爺之别焉故曰官之所以必分品級者欲示其餘榮於所司之事之外也於是乎官乃榮矣求官者乃益衆矣役官者便於驅策矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[紀下關驗契事]  
　　下關特約員　契一事本爲登錄地産之列名其目的在知全國有價契劵若干房地之略數以備實施土地臺帳之先驅者也我國之目的不在此而在一元一角其土地昂貴糾葛紛歧者則又藉此爲清釐之基如浦口之驗契下關之騐契均其顯著者 
　　下關地契原由江甯縣騐發與普通無異浦口督辦莊藴寛以浦口騐契係屬特别辦法下關亦可仿辦緣此下關業户乃相率而入愁苦之景象矣於三月十六日開始騐發機關爲帮辦下關商埠事宜卽商埠避設第三科置一等科員一人丈地雇員六七人四月添設助理員一人後因病辭去以經費之困難故其薪俸主任月爲三十元丈地人等月十二元面擔負此重要之事務焉聞帮辦金鼎曾以錢少用人多而能辦要事以自豪其手腕而烏知其實蹟乃全相反背也 
　　所謂特别辦法者卽驗契須先之以勘丈是也商埠局騐契章程凡業户持契呈騐印契須在下關之殷實舗户二家以上或有契地隣出具保証書白契須有契地隣三家以上出具保証書由商埠局調查確實後按照騐契費代縣收取給予收條編號勘丈折方登記另用商埠局批條註明黏印契上彚送縣署加給新契仍還局發還契地如有不符或手續未全則契照等不能卽丈俟糾葛清楚再爲核辦此定章一觀其條文卽可知其繁瑣難辦而承辦員可多拘泥不知變通呈驗業户間有狡詐行爲冀圖蒙昧者故驗契乃成爲下關行政中最掣肘之事務矣 
　　下關地産當前清光緒十五年間河西地段每畝僅值十五元現則有昂至一萬二千元者（前次通信言下關地價最昂二千元一語脫落一萬字改正於此）更前同治四五年河東地段每畝呈繳善後局錢二串又卽能管業現有昂至八千元者以此差增率之猛進而騐契實能鞏固其財産權故呈騐業户愈愼重騐丈員司亦不得不愈矜持而時期乃自然伸長有呈驗　三月而尚未丈者 
　　前清時代官署權限實可奇異如處理官地自應　縣署受成於藩司似無他機關可以越俎而細檢契照則有權發給憑證而在法律上能享受正式契據之權利者竟有十餘處之多其與契同等効力名稱亦有十餘兹記其最大者（一）印契（一）白契（一）典契（一）契尾（一）官契紙（一）執照（一）單照 
（一）勘單（一）收照（一）印諭（一）印剳以上十一種其常使用者也除印契白契典契尾官契紙等五種爲民地移轉之契據外其執照等六種則承領官地官署發給之憑證也發此憑證之機關就下關承領官地而言（一）布政使（一）上元縣（一）江寗府（一）善後局（一）金陵關道（一）商埠局（一）勸農局（一）江寗 
財政公所（一）江寗整理田産處（一）城守營此十機關皆有權發給上列六種之憑證如以代數之排列法計算之則其承領官地之契據將有萬種龐雜淆亂地照不清皆所以遺現今勘丈之困難民契記載清晰四至房屋畝數丈尺均詳列官契（卽官署發給之憑證）則僅有間數如善後局所發下關之執照最多率皆李承領房基二問或十問不等卽實行勘丈竟多至一二畝者詢其根源則年代湮遠執業者均其子孫莫可究詰如照丈見畝數給契則慮不符致背清釐本皆如照間數給地則相懸太甚恐起抗丈風潮而承辦員司乃束手無策如擱置一邊又來遲緩之責斯時幾有走頭無路之象只有飭令加具保證書暫予給契而已業户執業之契照其間相互之行爲如抵押推讓其契之附屬品則又增加如押據推單換據讓單等又有正契遺失僅存上契或僅存糧串單據等故外部糾葛叢生内部手續愈形複雜而承辦員司目迷五色無從下手自三月十六日起展限兩月至五月十六日止呈騐者第一月二百餘户第二月則百十户蓋契據確實者亟需抵押現銀築建房屋一入商埠局則陷落阱中須三四月之久方得發還乃不呈騐願受過期加倍之罰（僅兩元二角）其有糾葛不清者乃相率避讓不前下關一埠契數言之約有千餘户前自業户等請願早爲發還金鼎限令承辦員司趕速辦理已誌前報兹以下關洋商地産甚多已函致交涉員轉致各洋商從速呈驗以清界限尙不知作何辦法也 
　　勘丈一事極爲困難執業入多係祖産或託人經手購置四至畝數甚難清晰此其一甲長僅三人每日不能全到此其二地隣保人多不肯臨場此其三有此三因故能合法之丈量僅得總數之三分之一而已其批註必有（率同隣保甲長人等眼同業主施丈）云云其結語有（嗣後查有不符一概無效）旣有此二語何必費此手續勞疲筋骨爲哉丈清後困於經費必一一寫之而司繕寫者僅二人於是丈地諸公日間立於烈日悲風之下晚間復執筆抄寫商埠局乃無錢刻二三種簿籍以此丈地人有致勞成疾者而時日自然延長矣 
　　驗契一事本係獨立性質只能登　爲土地臺帳之階梯政府籍以歛錢根本已誤浦口莊藴寛又適用於勘丈乃遺毒波及下關致怨言四起嗟咨嘆息内而商埠局員司外而業户商人莫不同聲一嘆中國事務例於官有利於民有損而下關驗契則官民交困雖以金鼎之毅力與手腕結局亦只有嘆氣而已噫騐契之毒至於如是 
理關地産非勘丈不能清釐非加批註不能免糾葛商埠局辦法自枝葉上觀之誠爲扼要而惜與驗契并行致功效微末公私交困現期限已滿此後驗契爲一事勘丈爲一事或者下關地産有清晰之望乎 
談粤幣 
　　廣州特約員平生 
　　行商開曾反對 
　　官廳取消布告 
　　年來粤省官廳最可怪者莫如文告之失人民信用凡舉辦一事當事者每不能統籌全局審辨其事之可實行 
否而輕出命令迨令一出而士民譁然然後知此令之不能行又即隨時取銷此則最失信用者也卽如中國銀行於六月一號開幕念七日龍都督李省長銀行長王璟芳會銜宣示舊紙幣定爲五成折收限一月内全收回焚燬次日又宣示自六月一號銀行成立一切稅餉徵收大元以銀行新劵爲代價其新劵未流通之地暫照騐契辦法以毫銀十枚一五加水作爲國幣一元此固劈頭一大事煌煌文告所宜令出惟行者也然新幣尙未準備而新劵欲發行舊紙幣未有定期開收之日而稅餉即尅日改收大元幣制未定向無主幣輔幣之名粤中平時通用皆屬雙毫而忍云一五加水作爲國幣一元此無怪乎商民不平紛紛否認者也故自此布告揭示後行商多有聚議對於加水一層尤爲反對總商會即於六月一號大集議提出三項以相抵抗（行商集議情形緩日補錄）官廳知前示之難於實行也則即於一號午後由國稅廳布告略言現在中國銀行尙未 
否而輕出命迨令一出而士民譁然然後知此令之不能行又即隨時取銷此則最失信用者也卽如中國銀行於六月一號開幕念七日龍都督李省長銀行長王璟芳會銜宣示舊紙幣定爲五成折收限一月内全收回焚燬次日又宣示自六月一號銀行成立一切稅餉徵收大元以銀行新劵爲代價其新劵未流通之地暫照騐契辦法以毫銀十枚一五加水作爲國幣一元此固劈頭一大事煌煌文告所宜令出惟行者也然新幣尙未準備而新劵欲發行舊紙幣未有定期開收之日而稅餉即尅日改收大元幣制未定向無主幣輔幣之名粤中平時通用皆屬雙毫而忽云一五加水作爲國幣一元此無怪乎商民不平紛紛否認者也故自此布告揭示後行商多有聚議對於加水一層尤爲反對總商會即於六月一號大集議提出三項以相抵搞（行商集議情形緩日補錄）官廳知前示之難於實行也即於一號午後由國稅廳布告略言現在中國銀行尙未開收紙幣所有全省田賦釐金及其他一切國稅收入百六月初一日起均暫收銀毫有以紙幣完繳者作五成計算概不另加補水俟中國銀行開收紙幣之日再實行徵收大洋復由警廳刋發傳單徧爲宣布國稅廳之布告所云暫收銀毫不另加補水是不啻取都督省長前示補水之說而先爲取銷矣以第一次之文告已兒戲若此而目前徵收一方面其膠膠擾擾爭論不已者尤莫如徵収舊欠國稅廳佈告云凡在六月以前投變官産若未聲明銀毫者准將飭繳之數以五成折合銀毫呈繳在官廳之視舊欠則與新收入一律而欠稅者則以爲法律無追溯旣往之能力粤紙幣旣欲定期五折收回而於五折收回之期間内斷不能以命令追溯旣往於是交納積欠之欵又不免多所爭執矣 
　　舊紙幣開始收回之確期目前尙無消息現金缺乏其總因也據當道之等畫所恃以收回舊紙弊雖决定用公債票然准以公債票向中國銀行五成抵押即 
五國銀行團其權握之於洋員文須洋員到粤監督刻下洋員尙未到齊凡提欵撥欵皆在籌議之中則舊紙幣之不能開收者勢也然舊幣未收而官廳首先揭示卽欲拒絶舊幣一切改收大元此由於官廳之奢念全不顧惜輿情後知輿情不可違乃退一步而暫收銀毫凡納紙幣者皆以五成折算此爲增加收入計不得不如此然於信用二字全舍而不言從前官廳屢次布告均言紙幣十足通用政府完全負責今若此則負責二字不必問矣商會之議案卽專注意此點以加詰駁然無論商民如何反對而官廳此增加收入辦法决不更移蓋就行政一方而觀原以紙幣過於低折政費不敷大局岌岌不得不藉此以抒止前困苦從前官廳籌議久欲將紙幣照市價行用支出收入均照市價爲起跌但消息一經傳出商民輿論卽行反對故有所怵而不敢行今四月二十七之布告借定期收回舊幣爲名而將舊幣作爲五成定價不過實行前議而已總之紙幣開收尙難有實定期而商民之反對五成折收則已擾擾不已此目前之現象也或謂開收紙幣日期所以遲遲未定者政府别有作用不能明言蓋公文布告則以紙幣值五成而市價行用紙幣猶不過四成三今政府方從事於暗中吸收待收有成數使紙幣略已减少然後發布開收日期此說爲政局中人傳出其然否尙難决定也 
[廣東中國分銀行開幕紀]  
　　六月一號午時中國銀行廣東分行開幕到會人數頗衆門列衛隊多人賓主由招待導引登樓上王行長璟芳偕執事人肅客入會場卽設在二樓陳設頗肅整中設主席座前有燭照二香爐一燃大紅燭二枝長壽香一注四週列西式椅約三四百張廳右放一日本紙屏旁廳設茶會所一點鐘後來賓陸續蒞止座盡滿各招待員率雜役捧烟水敬客一點五十分鐘摇鈐告開會行長究禮服登座誦開幕詞繼由譚學慈操粤語宣讀旋請來賓演說英領事及都督代表楊少周李省長龍鎭撫使先後登臺演說銀行成立之重要旣畢國稅廳蘇科長代嚴處長讀頌詞王行長登座具道銀行成立所經歷約數百言旋宣佈散會并燃串砲萬響各招待延各賓到旁廳茶會而散粤省當道昨奉中央來電略謂收回粤省濫幣辦法現議定在廣東中國分行内分設甲乙兩櫃每櫃各設華洋會辦一員互相稽核以防流弊洋會辦由五國銀團舉定熟悉粤事之洋員充任日間當即來粤至華會辦即以該省銀行長王璟芳充任另由粤選有聲舉熟諳華洋文者充稽核至收幣時如大宗數目由華洋會辦簽字先期送交銀行封存俟將零幣辦完再行拆換以免誤期云云當道奉此聞一俟會辦到粤即宣佈實行開辦矣 
[總統府大宴政治會議議員紀詳]  
　　政治會議自奉令停止之後於昨日（五日）舉行閉會式總統對於該會議議員給予四等嘉禾章原四等者進三等原三等者進二等原二等者則給予匾額總統昨日上午十二鐘在懷仁堂召宴兹詳誌其宴會情形如下 
　　議員到府上午十鐘半議員齊到新華門典謁室此室在司閽處之側即從前之應接室也議員各出名片由可閽者導入登船下船後入豐澤園西邊之武官接待所少頃有内史長及内史數人延入頤年堂頤年堂局勢頗閎敞兩邊有廂房堂中陳設極精有福建木 
器有玉器正面設扇屏一連共十二條雕刻極精聞斯地爲清乾隆時受八旗貴族賀禮及賜宴者門上有御製聯云（雉扇排雲花紅鳴劍佩鶯簧送暖柳綠拂旌旗）候至十一鐘議長與議員分兩排北向立行三鞠躬禮總統衣便服答禮亦如之總統演說後李議長致答詞並謝賞章一鞠躬禮畢後總統留議長及各議員在懷仁堂午餐並云請議長偏勞偕大家游北海一次總統先入内史長内史等遂延議員等入懷仁堂 
　　總統演說略謂政治會議開會以來議决各案皆關係國利民福從前所謂國利民福者不過口頭禪自 
有政治會議而國利民福乃漸漸實現今政治漸有步財政狀况亦佳皆諸君顧全大局之力本大總統實深　慰至於政治會議自成立至今雖　數月而聲譽則聞於寰宇不獨中國人稱道弗衰即外國一方面之評論亦多相贊許此固諸君數月勤勞之功亦本大總統之最所欣幸者也今參政院成立政治會議雖然停止然諸君或在各機關職務或在　參政院仍當努力不懈共維大局云云 
　　議長答詞大總統演說後公推李議長代表各議員答詞略謂本會議自開會以來仰承大總統之威德所議决各案逐漸實行本會同人均深欣幸今當閉會復承大總統眷念微勞給予勳章以示優異今當代表同人敬致謝意其詞甚爲單簡李議長答詞後遂退出頤年堂同赴懷仁堂用膳 
　　公讌情形議長議員等由頤年堂入懷仁堂經過含和堂之前含和堂門外有二牌一爲參議辦公室一爲各總長辦公室含和堂之後爲遐矚樓卽國務卿與左右丞辦公之地楊議員士琦未到懷仁堂從含和堂入宅辦公懷仁堂設筵分東西兩排每排七桌係中國式之魚翅席議長在東排之首桌阮斗瞻陪席其餘每桌六人除内史數外議員共七十餘人惟饒漢祥楊度未到張國淦則在新喪當然不到孫毓筠假未到蔡鍔腸病療割新愈亦未到一鐘時席散遂由金邦平等導游北海 
　　北海暢遊在懷仁堂讌後議員等作北海之游南海側石上小憇步行至團城休息一小時入門後有巨坊二一署積翠一署擁風中施石橋北行入永安寺石級百餘陡然直聳游者若拾級而路狹而難行若繞行山之西麓則坦如矣旣上一層旁有洞口繞西行登白塔山頂塔高十餘丈圍八九丈塔前有佛殿一殿外全以瓦佛砌成若頤和園之智慧海惟佛皆紫衣白而不及智慧海瓦佛之大而製造之精亦遜甚佛殿銅門四扇不可開自窗隙觀佛係千手千眼菩薩皆銅質像貌獰惡而最上中間之面目則又若婦人因懷想西洋羅馬時代所供奉之神亦爲兩面半文半武然則古代人民對於神之觀念無中外一轍亦奇已在自塔山之上俯觀三海及宮禁歴歴如在掌中山下碑碣甚夥有清雍正時碑二座高丈許碑下皆有霸下或云　屭（霸下乃龍生九子之一可以負重謂之　屭者誤也蓋碑首之龍形乃　屭蓋　屭好文故施於碑上）塔爲清雍正八年所建其碑文爲雍正時大學士寗完我所撰當時有喇嘛名惱木汗者請以佛敎佐治可以壽國安民上從其請故建白塔費錢五萬二千餘爲喇嘛奉經塔上有藏文七字蓋當時所書惜無人能譯其義山下又有清乾隆御製碑二座其一則考據白塔山之歷史略云白塔山金時名瓊島故京城八景瓊島故京城八景瓊島春陰爲其一一名萬歲山一名萬壽山一名大山子（明詩萬歲山前擂大鼓赭袍將軍號威武即指此）又有一碑大書崑崙二字石色白殆艮嶽石也狀類石玉碑下爲長方石石上有古柏二株高二丈許碑後有乾隆題詩未署悅心殿即景作詩原文云飛閣流丹切顥空登臨縱目興無竊北憑太液平鋪鏡南接金鼇側飲虹冬已半時梅馥馥春將迴處日融融摩撃艮嶽峰頭石千古興亡一覽中山後松柏叢雜山麓有石洞 
二西洞曲折數丈洞口有小閣一處署酣古堂亦清乾隆御製也俯臨巨閣卽三希堂刻石所在從酣古堂行不數武有仙人承露盤仙人銅製聳立石上手承巨盤東洞曲折十餘丈洞口小亭有清乾隆御製盤嵐精舍匾額紆徐而下洞中日光黯澹陰氣森森蓋清初仿椿林九谿十八澗而作其石皆天然古傲山之北麓有曲檻廻廊數百間中有一亭清乾隆御製匾額署湖天浮玉四字遠望北海一碧無際至此乘小舟北行對而爲靜心齋舟中西望有巨坊一署華藏界琉璃璀璨登岸後入靜心齋其内爲鏡清齋總統命内監於此間備有汽水茶點等類齋後爲沁泉廊西有枕巒亭再西有疊翠樓東有罨畫軒廻廊曲折惟窗檽殘缺聞係庚子年所損者迤西爲大慈眞如寳殿殿之楹柱枅桷皆用楠木地皆砌以文石方約二尺富麗雄偉爲頤和園所無殿内有銅塔二木塔高約二丈殿之正而有大佛三尊東西有十八羅漢而東側羅漢則短其三殿上有缺製黄紙墨書匾額二一爲慈育萬有一爲恒河演乘御印皆被人翦去惜不能悉爲何商所書又有一巨寺係庚子輟工尙未建成五龍亭北又有一亭即快雪堂石刻所在再西佛寺則前殿圓形極壯麗之致中爲旃檀山上列銅佛悉失於庚子歲後殿立巨佛背有千手眼森然紛列後爲木梯較之雍和宮者尤爲雄偉殿前碑刻云仿眞定天寗寺者再西别院北向有殿五楹中植石分八面上下置木轉輪石刻五代貫休畫十六尊者極清奇古怪之致浙之南屏山淨慈寺刻石蓋由此影摹者也其東有藏經版處亦經庚子燬壞無復存遺殆爲乾隆重定本今柏林寺所有龍藏亦即其版也 
[名稱復舊之新傳說]  
　　中堂兹據傳聞昨有人往謁國務卿徐菊人門人稱徐曰中堂已覺可怪旋見有人在室坐談隨問門人室中坐者何人答以係某總長某總裁又問何以不直接徑入曰大總統有令嗣後有人來謁須先入客廳再候中堂延請並低聲曰某總長某總裁已坐候數小時矣須俟中堂午覺醒來方能傳見云云 
　　大人辛亥革命以來一切　制無論良否一律推翻所有舊時大人老爺等之稱呼一律改稱先生日來政府力圖恢復舊觀一般守舊者流利用時機即形式上無關緊要之事亦以復舊爲不可緩自某處稱某某爲大人後近聞財政部蒙藏院相率效尤稱長官爲大人又聞徐相國近頃已實行端荷送客之舊禮並擬將所有先生之稱呼一律禁止仍復行舊　大人之稱至於所有公文公函亦均定用大人之字樣云 
[西山匪熾之由來]  
　　太湖洞庭西山面積較諸東山廣至四分之一東山毗連蘇州而西山則孤峙湖心且其西北地段横跨浙江之湖州故前清康鸆初年由浙江巡撫奏設太湖水師遊撃缺駐在西山用頭鎭衙里地方並設守備千總等官率帶炮艇二十四號專巡該處一帶湖面惟該處有　頭司巡檢一缺隸屬於太湖廳故徵收錢糧及地方民情皆歸江蘇省管理庚戍年增韞任浙撫時將遊撃缺裁撤改編水師營迨辛亥 
 
 

Page 7

 
 
政變省界區分較嚴該水師營遂絶跡不蒞西而蘇軍又以不敷調遣爲辭於是該山巡防緝捕一事竟無人顧問以致該山一帶匪勢猖獗原因實募於此 
　　匪首鄭榮生者本該該處用頭人初與光福横涇一帶帮匪爲伍至後則廣收徒黨與柳雙春楊春寳（亦西山人）等狼狽爲奸專在太湖一帶刧奪　旅擾害良民無所不至凡本鄉之稍有資財者皆遭搶刧而被害者又皆畏兇隠忍不敢報官請緝惟有逃避之一法以故近日用頭地方七八九三圖居民紛紛遷徙已十室九空間有少數留居者類皆窮苦之叢 
　　衙里地方游撃衙署前有炮台一座上置鉅砲一尊係鐵質聞該砲亦係康熈年間所製造前日該匪首鄭榮生與柳雙春楊春寳等各率黨徒數十人於晚間前往竟將該古炮摃擡下船載之而去事後爲西山行政委員所悉立卽報縣轉報水警第二廳趙廳長行文飭緝該帮匪並查追該古砲下落刻聞水警遊巡隊已飭派師船數十號前往太湖一帶跴緝矣 
地方通食 
[蘇州]  
　　監獄經費未便停滯蘇省高等檢察廳以審計處定章各縣監獄經費須由縣知事頒給發欵通知書飭填領紙送廳轉領等因惟監犯囚糧乃計口授食之需未便轉輾停滯特函請巡按使通電各縣知事將監獄經費按月先行酌量借撥一面將發欵通知書送廳以憑轉飭填領藉完手續云云刻已奉韓巡按使復函照准並通飭各縣照辦矣 
　　頒發嘉禾章蘇州鎭守使兼江蘇軍政執法處殷獻臣君接奉馮都督飭知云案查本署都督前委該獻長等查辦海軍陸戰團兵隊在江陰等處放火搶掠一案業將在事出力人員呈明大總統酌核給樊在案兹准銓叙局咨開本年五月三日奉大總統令趙增祺車實榖吳兆廷均給予七等嘉禾章此令等因相應遵照頒給勳章條例第四條檢齊嘉禾章並填明執照附同履歷表紙咨送貴都督查照特給並希飭填履歷送局以馮註册可也等因准此合將原接七等嘉禾章三座勳照三張履歷表三紙飭發該處仰即特交該員等祗領並照填履歷即日詳送以憑轉咨 
[江西]  
　　江西法政畢業生之奇呈廣東前有法政學生請復科舉今江西新建縣又有法政畢業生胡大謙請祀雷神可謂無獨有偶矣兹將原呈及批示錄下法政畢業生胡大謙爲昔訛今正呈請鑒核立案布告頒行事聰明正直爲神豈靈爽無所式憑乎卽迅雷風烈魯論特志素王猶崇敬畏况下此士庶敢存褻凟耶此雷神自古及今省城鄉鎭莫不壇廟祀之也書遭秦焚亥豕魚魯頗多雷經秦不敢焚焚則雷乃發聲故天有顯道惟雷神最著顯報無論矣但不識夫婦之誠字乃諧字之訛坊間以訛傳訛相沿日久若不更正懇請鑒定布告頒行不足扶風易俗以昭誠敬而臻祀禮畀文明之進步也生誦雷經多年惟願國泰民安時和歲稔心始慰矣茲奉大總統令上下各有祀典等因昔訛者向與一二同胞再三析疑今以誠訛正諧猶不敢冒昧釐訂聊抒管見不知　言可採否爲此上呈台前鑒核立案布告頒行磨玷白圭琢成　璧昌文明以期進化全祀典而倍莊嚴深爲德便縣知事批云爾爲法政畢業生不聞摧滅司法之霹靂而惟雷神之靈爽是言爾旣畏雷着即掩耳避匿終身勿與聞國家之政治法律可也否則國家今日之雷霆正多恐并爾所持誦之雷經亦將焚却矣爾其愼之母忽 
湖南 
　　醴陵災民之呼籲湖南今春水災以醴邑爲最時有電致　京湘人報告慘狀日昨該邑又有公雷致京其文如下北京長郡館轉湖南同鄉列台先生鈞鑒醴邑此次水災爲道光丙戌以後所未有田廬冲没人畜漂流滿目傷痍靑山聞哭除由邑中善團集辦急賑外業奉大總統飭撥帑銀加惠災黎曷勝感泣惟災情浩大漙及殊難秧稻靡遺一年絶望饑渴之援端賴衆擎伏懇公等於萬家生佛之地爲衆生乞命之呼集腋成裘濟兹迍難嗷鴻中澤無任籲禱醴陵災民全體同叩江 
雜評二（默） 
　　中堂大人端茶送客徐國務卿旣稱相國今又稱中堂財政部蒙藏院首先稱大人其他各部院長將倣行之官階稍下者則稱老爺民國所新發明先生之稱從此又將掃除矣吾謂非僅復此大人老爺之稱也將來所謂憲臺公祖大公祖等等必且相繼發現徐中堂旣倡復端茶送客之禮則將來站班請安門包等等必亦將相繼發現蓋非此不足以盡復古之能事也然有一事爲記者所懸懸者前清官場於大人老爺外又通行一種老師門生之稱而此老師門生之稱近爲總統所嚴禁則將來此稱能有恢復之一日否耶 
　　都肅政史第一封呈莊都肅政史封呈諫總統節省糜費謂近來財政困難在國家而闊綽在私家總統嘉納之卽將沈佩貞等無名之薪俸裁撤一則直言敢諫一則從善如流均足諷也然而今日所謂糜費所謂私家之濶綽者甚多某某堂宴議員也某某堂宴外賓也某日開園遊曾也某日開跳舞會也一宴一會之費動輒巨萬此外則中外顧問之羅致各種機關之添設其數亦非細而各官僚糜費於應酬之場消耗於八大胡同中者數更不貲尤易長奢侈華靡之漸總統以身作則當不僅裁撤沈佩貞輩之薪俸已也或者先以裁撤沈佩貞輩之薪俸示其端耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[畫一檢疫章程之動議]  
　　向來凡遇有疫之期輪船之離香港者皆須依照各口岸實行之衛生章程而香洪政府每星期發刋之官報輒載有種應守之規則前後性質往往不同觀者易爲迷惑各船長遵守此項規則頗多不便故遠東各口岸侖宜畫一檢疫章程俾各輪船易於遵守該問題曾由小呂宋香港熱帶醫學遠東會開會討論西貢近來亦有此舉而荷政府兹亦籌議及此大約不日將邀集與此有關係之各國代表開會訂定畫一之章程也 
[粤商索逋之呈文]  
　　滬上廣肇二帮曾於民國元年初借給南京臨時政府銀四十萬兩除已還十萬兩外尙有三十萬兩因中央庫欵支絀尙未了理兹該二帮以此疑抵當外欠萬難再緩特推代表赴京向財政部周總長呈請發還兹將呈文錄下具呈人上海廣旋公所潮州會舘代表陳可良譚幹臣陳星帆竹樵等呈爲借欵逾期乞賜清還以昭信用而恤商艱事竊以政府前息借廣肇二帮銀四十餘萬兩原訂四個月骨如數清還旋因逾期迭奉鈞部電示均稱借有的欵如數清償等因及上年借欵成後僅奉給還十萬兩其餘三十餘萬兩時愈日久仍未奉清還查前清昭信股票失信於民至終清之季籌募公僨羣多觀望民國成立薄海喁喁興起遇有公債募集莫不踴躍相從良以民國政府力除前清積弊昭信用於民也况商帮籌偕欵以應公家之急實爲信任政府擁護國家起見更值我大總統恤商惠民示大信於天下　　遠近謳頌同深上年因亂事商帮貨物停滯損失不資復幸藉大總統威德削平巨亂大局又安現在亟須流通商貨維持市面而金融奇絀週轉不靈其由墊借湊集而成者欠户更紛紛相催索廛市旁皇岌岌不可終日務乞鈞部俯恤商艱將前項本息迄賜清還俾商業得以維持市面藉資恢復不勝迫切竺命之至謹呈 
[造幣廠預防買空賣空]  
　　上海务商會昨致南北市錢業公所函云頃准上海道尹公署函開六月五日准蘇州造幣廠公函開敝廠奉部核准鼓鑄銀元以濟餉需與營業性質逈異所鑄銀元分量成色悉照幣制將來流通市面定可有裨僉融現在上海各銀行及殷實商舖向敝廠先行訂，購可决暢行惟查上海向有買空賣空弊習本干例禁此風早戢聞因敝廠開鑄之始又有奸商欲行賣空賣空希圖漁利若不事前嚴禁勢必摇動市面致損洋釐而於敝廠籌餉前途關係匪淺除呈請都督令飭禁止外相應函達貴道尹請煩函逹上海商會查照通告各 
合就函達貴總商會請煩通告商人不得買空賣空致干例禁是爲至要等因准此合亟函達貴公所函達各商一體知 
[宣布賈南洲之罪狀]  
　　上海鄭鎭守使於昨日午後一時飭將賈南洲一名押赴西砲臺執行鎗斃慠即埋塟該處兹將宣布罪狀錄下上海鎭守使鄭爲宣布事案據滬南警廳呈解拿獲亂　傳大文一 
名起獲僞委任狀一張道信一封連同形跡可疑之賈南洲卽賈虎一名一併解送到署發交軍法科迭次研鞫業經訊實　傳大文前在第四師當兵遣散來滬原圖謀事後因遇見在逃之羅德泉冒名陸海蘭誘令同赴揚州謀亂由羅德泉購買衣服一件暗將揑造之委任狀逆信縫入小襟内給予傳大文穿着一面由賈南洲赴警廳報告派警在車站等候俟羅德泉與傳大文行至車站即將傳大文指警拿獲佯在其衣襟内搜出委狀逆信以作憑証迭傳羅德泉質証詎已逃匿不面提訊傳大文供認聽從赴揚謀亂係受陸海蘭之哄騙提訊賈南洲即賈虎供認前在湖北因聚衆鼓噪擾亂軍隊被押保釋來滬復與亂黨韓恢等往來設立機關密謀倡亂此次與同黨羅德泉串同陷害希圖得賞不諱除傳大文雖係受騙實有預備謀亂之心已另擬監禁外查該犯賈虎前在鄂省聚衆擾亂保釋來滬不知悔悟復敢與亂黨往來謀叛已屬怙惡不悛甘心從逆此次又與羅德泉串同設計陷害誘良爲匪實屬陰賊險惡二罪俱發該犯賈南洲卽賈虎爲人道之蟊賊即爲國法所不宥應照内亂執重要事務論罪以死刑依軍法立予　斃以昭炯戒而靜亂源除執行鎗斃外爲此示仰軍民人等一體知悉此布 
[軍法科覆訊陳喬蔭紀聞]  
　　閘北警廳前在小沙渡破獲黨人機關並捕獲陳喬蔭等九人解送鎭守使署軍法科研鞫已紀前報兹悉軍法科長復於前日飭提陳喬蔭復訊詰其主謀何人陳稱實是我一人爲首並不受人指使現旣被獲請即懲辦云云現軍法科長已呈請鄭鎭守使核辦矣 
大帮嫌疑犯之留影 
　　上月十四號晚法捕房中西探捕在寳昌路及福開森路等處拘獲嫌疑犯七十五人解送法公堂逐一研訊除將主要李洪等十名解送鎭守使署訊辦外其餘潘少卿等三十五名判定逐出租界在案兹潘少卿等帶回捕房後捕頭以雖經公堂訊無從亂實據惟若輩均非安分之人故將潘等各拍一照分存各捕房以便日後潛入租界易於查緝 
[黨人借用火力之謡言]  
　　近日製造局一帶又有謡言謂有黨人擬在該處附近縱火焚燒房屋乘機起事兹爲第七旅臧旅長所聞以此種謡言顯係匪徒揑造希圖擾亂民心肆行搶刧惟旣有所聞亦應防範現查砲廠後面馬路北首原有草房兩間預備駐兵今旣設有崗亭則此項草房亟宜折去除責令兵士速行拆除外並於晚間飭令海陸軍警察隊軍士凡在崗位遇見形跡可疑者即行搜查有無縱火物件並於夜間不准外來之人走入西栅及望道橋兩處線以防不測云 
[芟除荒田野草]  
　　滬南崔廳長前日接第七旅臧旅長函稱查得滬楓車站之南首及望道橋内外有荒田數處邇來茅草蘆柴長有三四尺高兹當匪氛不靖之際謡言頻聞臧恐匪徒躱藏於草業之中設有禍端爲害非淺且該處爲駐軍之地自應芟除以杜匪類藏身請派夫役迅將製造局附近荒田所生之茅蘆野草趕速砍除等因現崔廳長已派夫役前往芟刈矣 
[閘北救火聯合會成立]  
　　閘北救火聯合會於前日下午開成立大會聯合會長錢允利第一叚會長錢允亨羅映雪第二段會長應季審陳煜第三叚會長楊輝庭曁各段會員共七十餘人先在大統路慈善團聚集來賓有上海縣洪知事寶山縣茹知事前督辦淞　水陸警察薩鎭氷君閘北警廳廳長徐輔洲君各區署長署員工巡捐局局長朱壽丞君陸軍十五團二營營長王國標君南市救火聯合會會長毛子堅君並商學界各團體數百人衆會員皆精神奮發各駕皮帶馬車及拆屋機器駛赴共和路警廳西首操場操演場中預蓋三層樓蘆棚以備舉火實地試驗又蓋官廳及男女賓席音樂亭各一座座中異常擁擠後至者竟無揷足之地時至三句鐘各會員正在懾影不意忽降大雨約歷一小時之久來賓遂陸續散去迨雨過天晴衆會愚始按段操演直至五句半鐘操畢分道而散 
[蘇省出品展覽會紀事（八）]  
　　函催推定評議員美國巴拿馬賽會江蘇籌備出品展覽會主任而以王舜成黄守恒單毓斌金其照汪國樑孟鐸等爲審查員俟各屬評議員到滬後即組織審查員會現季君以各屬評議員姓名尙未開報故已函催各縣知事轉知商學兩界趕緊推定評議員到會以便定期開會評議並審查出品 
　　三省出品之審查附入江蘇出品展覽會之黑龍江廣西安徽等省各種出品將來如何審查尙未决定現季主任以該三省出品或歸蘇省本會派員特别審查或由各該省自行組設審查會均宜預爲佈置業已電禀韓巡按使請爲酌奪矣 
　　保護出品之周密各種出品自每日六時開幕後即由主任發給封條在各陳列館門上粘俟翌晨開幕騐明揭去其所派之看護生日夜輪班守護佈置極爲周密兹恐各生或有私相頂替情事是以知會各生如有特别事故須預先報告並聲明倩何人代替以便查考 
　　農商部之審查員農商部現派技正施弼僉事商近宸技士李宣諫充任江蘇浙江廣東福建四省審查員不日由京來滬從事審查 
　　茶葉協會之出品上海中華茶葉有限公司經理吳念裕組織茶葉協會揀選各種茶葉運美赴賽現已呈奉農商部知照事務局函請江蘇出品協會將該公司送來茶葉妥爲陳列俾資研究矣 
[兩人相繼觸電]  
　　張正和年二十七歲原籍北京向在滬城邑廟中擺設洋廣貨攤已歷多年前日下午張收攤出外夜膳畢至八時許擬回友人處住宿不料行至邑廟後園門内暢懷樂意茶樓附近上面所懸之電話線忽然中斷擱在電燈線上一半墮地張觸電倒地面死是時有年二十七歲向爲烟桿生意之海門人朱來郎在彼經過見張倒地上前扶持亦即觸電而死兩屍均口流血沬形如焦炭昨晨經四舖地甲查悉即赴地方檢察廳具報請騐汪廳長委派檢察官宗仙明及沈檢騐員等前往相騐及抵屍場卽據張正和之弟張正卿朱來郎之弟朱茂德等投案禀請免騐自行收殮宗君准如所請諭令兩屍弟分别具結呈案並看趕緊成殮宗君即回廳禀復 
[亡國親王之末路]  
　　朝鮮王室中人親王閔某前於國亡後避居上海迄今已有多年悼祖國之覆亡抑　殊甚積憂成疾延西醫般脫博士診治二月前病勢益劇乃遷入滬寗鐵路醫院昨晨在院病逝遺孀婦孤兒各一遺命以骸骨歸葬故土西　棺材店松茂洋行今方紀理其事入殮後便將運柩北上云 
[整理粤幣洋員過滬]  
　　辦事廣東收回紙幣事宜之洋會計員巴特君及麥克倫君日前由京抵滬昨已乘某輪船赴粤 
[紙烟業請免地方稅]  
　　本埠紙烟同業曾於自治機關成立後認繳雜捐現該同業以自治機關業已解散而蘇省國稅廳另片烟酒稅已令紙烟業一併納稅按季認定所有從前項地方稅内所認之捐欵自應與自治機關同時取消是以公禀縣公署請求轉商國稅廳及韓巡按使轉令上海工巡捐總局將前項捐欵准予豁免以杜一物兩稅之獘聞洪知事已轉呈韓巡按使請爲察核矣 
[禁售寒冷食物]  
　　滬南警察分廳長崔怡庭君以現屆夏令市問所售瓜菓檸檬水冰忌淋等物均係寒冷之品若於暴熱時食之最易觸發時疾自應禁上業已分令各區警署分署條論禁售矣 
[知事下鄉催繳忙漕]  
　　上海縣洪知事以各鄉所欠民國二年分忙漕銀兩爲數尙鉅特於昨晨八時飭由地方警務長撥派巡長一名巡警四名及偵探王桂生戴逢春等至署並飭催征吏等隨同渡浦至洋涇　市鄉經董辦事處旋傳各圖地保到來諭話舉該處董事劉志濤潘光賓等欵以午膳洪君即於午後二時半渡浦回署聞洪君尙定於九號至閔行鄉十一號至塘工局十二號至三林塘十五號至漕河涇十六號至引翔港等處嚴催云 
[哄騙小孩之戲法]  
　　本作主某甲之子某乙年未成丁近被色廟内變戲法人王文卿設計哄騙謂能將銀洋一元變成二元乙信以爲眞先被騙去洋四元作爲請菩薩購香燭之用繼又唆使到家竊取銀洋四十元交王置在木盒之内未幾令乙取回家中次日開視可成八十元詎屆時開視盒中皆是磚石等物　爲甲查悉即於前日與其子同至邑廟將五尋獲鳴警扭至一區二分署解送地方廳經檢察官預審王供出同黨多人奉判將王收押候緝拿在逃同黨到案再訊乙交伊父領回管束 
[同謀與不同謀之爭執]  
　　匪徒王恒宣日前在新大橋北誘拐馮德龍之女孩小和子至租界陳家浜地方寄藏張瑞生家每由張至馮處通信馮即投報新閘捕房派探將王逮案詢問據王供張實同謀今因希圖馮之酬謝潛行出首云云旋即解送公堂請爲訊究中西官以案出華界判送閘北　廳經司法科訊供各執移送地方檢察廳請辦 
[演說最新工程學]  
　　工程學一種於今日社會上頗關緊要本埠四种路中國靑年會特於六月十號星期三晚八時請約翰大學堂敎員美國工程科畢業生李觀森君演說現今最新工程問題凡欲往聽者可向該會索取入座劵云 
[取締收受轉學學生之部令]  
　　上海縣知事接上月杪省行政公署訓令云敎育司案呈奉敎育部訓令第二百四十一號開查本部二年第五十六號部令收受轉學學生規則第二條各校收受轉學學生須令其呈騐原校證明書或在學證書及成績表等前項證明書或在學證書等在專門以上學校以經本部核准之學校所發給者爲限等語業經通飭遵照在案近查各省未經立案之專門學校學生往往轉入已經備案或認可之公私立專校肄習一學期或數學期索取修業證書連帶前校學期計算希圖畢業時期可以縮短此獘於法政專校各生爲尤甚嗣後凡經本部備案或認可之各公私立專校收受轉學學生務必遵照前項部令辦理若在前項部令頒布以前業已收受之各生無論編入何級在發給修業證書時統以在該校時期計算六得接算前校學期是爲至要爲此令仰該民政長轉飭遵照等因奉此合行訓令該知事轉飭境骨公私立各專門學校遵照此令 
[修改典業木榜規條]  
　　上海縣知事接上月杪省行政公署訓令云據江蘇全省典業公會呈稱遵令修改木榜規條請予核示等情並附清摺前來據此除指令所議各條尙屬允當應即照准候訓令各縣知事轉飭各典商依據所議規條明定第四條之錢碼洋碼及第七條之利率另擬木榜呈縣核准繕發摹户遵守從前木榜一律廢署外合行抄錄原呈清摺令仰各該知事轉飭各典商一律遵照辦理此令　　（原早從略）附典業公曾公擬江蘇全省典業木榜規條 
　　計開第一條商人遵章在官廳納帖或註册或登錄得以設典　　第二條典商遵定章輸稅此外各項公事一概免捐第三條當物應給與當票填明花色當本日期第四條舊例當物銀當銀贖錢當錢贖現以銀元爲主位以角洋銅元爲補助呈亦有仍以錢計者或用洋碼或用錢碼各從習慣第五條當物眼同估值不准信當掗當官物之可辨認者概不准當珍奇之物不知價值者不當第六條典商實係資本不繼應聽暫時停當待措資本第七條典商於設典之初以取息定率呈明官廳嗣後永遠遵守以按月二分爲準多至二分五釐爲限第八條當貨已滿一月過期至五日後方准收利兩月其有已改陽曆者因無閏月應照對月計算第九條當户交足本利應聽將貨物取贖如抽取貨物均師估計壽換新票不准將他物抵押第十條竊盜當贓由事主鳴官在案領有印憑得備本赴典取贖免其交利俟賊犯名下由官追出當本給還事主第十一條當户遵照定章衣服首飾以十六個月爲滿寛期兩月以十八個月爲限過期不贖應即變賣歸本第十二條當户上利一月代留一月以次遞加不得空留第十三條兵災盜刧大水漂失鄰火延燒非人力所能抵抗救護者概不賠償第十四條失竊及自行抶愼者由地方官廳查明該典兩年内售賣滿貨價值折中計算作爲當物原值以定賠償成數惟當本利息理應扣除第十五條當户失落當票須報明該票花色當本日期及貨物特别記認邀回的實店保並典境地甲填掛失票由典查明相符交付利息轉換新票倘記億不清又無的保者不得補給失票第十六條當票以底簿騎縫圖記爲準如僞造當票或在當票上添註塗改及執持廢票向典訛索騐明票簿不符准興商呈請地方官廳從嚴究辦 
[鎭守使署屬員之更動]  
　　上海鎭守使署參謀長尹同愈現奉韓巡接使委任爲淮海清鄉會辦所遺鎭署參謀長一職經鄭鎭守使查有一等副官長趙禪堪　升補業已電請參謀部核准飭趙即日晋京赴部候驗故趙已於昨日起程北上至一等副官長一缺亦經鄭鎭守使呈請陸軍部以一等副官范毓靈升授遞遣一等副官以二等副官口殿元推升並以趙世臣充補二等副官 
[無錫縣關提盜匪]  
　　無錫縣屬大牆門鎭某典當被盜搶劫銀洋金飾皮衣等物值洋三千餘元前經該縣知事呈奉省公署通飭查緝在案兹悉該縣知事因前月在蘇拏獲盜匪金富銘等二名訊據供出此案係由董海清爲首現悉該犯改名董漢卿在申被獲昨特備文來滬向滬南警察分廳關提以便歸案訊辦崔廳長　董漢卿等在滬迭犯搶業已解鎭守使署訊辦遂飭來人自赴鎭署請示遵行 
[南滙四團倉盜案已破]  
　　盗匪葉國香（卽葉小弟左）於陰歷五月初六夜糾　持械夥刦南匯縣屬四團食地方姚墨田家值洋五百餘元之衣飾現洋並拒傷事主鎗撃鄰人沈姓分贓逃匿公共租界三馬路迎賓旅館内經水警第二廳長偵悉飭令第四分署派員帶同眼線沈文炳來滬偵緝前日葉在三馬路行走被沈撞見拘獲當經五百四十五號華捕查見以沈未帶公文且未赴捕房聲請協捕殊違定章一併拘入捕房禀明捕頭分别收押昨解公共公堂請究先由中西探捕禀明前情以沈不應越界拘捕請爲究辦繼由第二廳第四分署連長李德勝持文投案票請移提訊據沈文炳供稱奉命來滬偵緝葉盜適在三馬路遇見彼即飛奔逃入迎賓旅館當即追入該旅館内將葉扭獲鳴捕到棧同至捕房實因怱怱不及報告並非有意違章請察訊之葉盜供同支吾孫襄讞商之英領哲君以沈所供怱怱不及報告亦屬實情姑寛免究開釋惟以後如有案件須先報告捕房派探協拿葉盜准交來矣帶回歸案訊辦 
[不認糾黨行刦]  
　　哈爾賓捕房包探周小弟偵悉沈阿大曾於本年二月二十二號夜九時糾同在逃同黨九人持械夥刦閘北分水廟地方邱貴福家值洋五百元之衣飾分贓沈匿虹口前日協同九十六號西探將沈緝獲昨解公共公堂請究先由中西包探禀明前情請究訊之沈供江北人年二十四歲不認糾黨行刦王襄獻商之英領康君以事出内地判沈解送閘北警廳訊辦 
[盜匪歸案訊辦]  
　　盜匪羅德奎（即羅海桃）與羅漠雲等搶刧某姓家衣物避匿法租界經法包　協同檢察廳來探將兩羅拿獲昨解公堂請究判將兩羅交來探帶回歸案懲辦 
[無辜被累之解脫]  
　　搶刦浦東萬昌米店之盜犯董漢卿已經法捕房允許解歸内地懲辦嗣又由法包探協同偵探在法租界自來火行街第六十五號門牌拿獲黨羽尹章生丁福定許長林劉金福等四人押候查明解送公堂請示等情已誌前報昨田捕　將尹等解廨請訊尹供湖南人向吹喇叭爲生住居六十五號門牌並不爲盜丁福定供揚州人向業成衣於五月初五日由揚來申羣友覓業是實許長林供向做鞋底住六十五號門牌分將小民拘案不知何事劉金福供小本營生亦住六十五號門牌並不爲盜聶讞員以捕房業已查明尹章生等並無爲匪情事遂商之法副領事德君判一併省釋 
[電車賣票人行兇受罰]  
　一百另四號華捕至法公堂禀稱宋友卿從十六舖附搭某號電車因從頭等坐位調换三等坐位與賣票人陸岳明先行品角始而陸用鎖匙將宋頭額打破血流不止拘案請究陸供因宋先打一拳我舉手阻擋以致將頭打破並非有心求察讞員以陸行兇屬實判罰洋五元充公再給宋養傷費洋五元了事 
[鄉人何敢縱火]  
浦東人郭琴芳前晚在外灘麥加利銀行後面平屋内用火燭照經該行内之楊聚慶瞥見指爲縱火報捕拘押昨解公堂請究據供至該處找尋友人因已黑暗用火燭照並非縱火中西官以郭並非歹人從寛斥釋 
[混用鉛質小銀元]  
　　王園松前晚携帶質小洋數十角至廣東路某店舖希圖混用被捕查獲帶入捕房經捕頭詢明即派包探至孟納拉路八百六十四號門牌王之家内抄出僞小洋二百餘角昨解公堂請究據供係由某洋行大司務楊壽林囑令代購等語判押西牢半年僞小洋銷燬 
[流氓訛詐類誌]  
　　流氓吕雲生陳不培前日將甬人張南軋至浙江路三百三十七號茶館内圖詐洋十元被探查見將二人拘押捕房昨解公堂請究據呂陳供稱因張雇令表弟王阿才來滬帮傭少給工資令張貼給川盤並非訛詐中西官以呂陳均非安分之徒判陳押西牢三月呂押兩月分别示儆又陳田川控陳三資在白克路拆梢不遂行兇一案亦經中西官訊判實判被告兩禮拜以儆 
[太倉旅滬同鄉會開會紀事]  
　　太倉旅滬同鄉會於本月七號假邑廟萃秀堂開談話會上海縣洪知事因促徵下鄉委科長徐蘭孫君爲代表先由正副會長顧議收捐調查事甚煩瑣請沈少峰綜司其事按月酌給薪水以專責任一議建設會館必先預籌經費應請洪知事提倡並勸同鄉分任集資楊次樂君主張會館地址須擇南北適中之地先行購定以爲基礎次由郁擷芳君倡議以棉花爲太倉出産大宗應由本會妥訂簡章函請太倉劉河商會轉囑各商來滬銷售時到會報告當竭力維護以冀暢銷無阻衆皆贊成其餘俟下次再議遂散會 
[駐港德領回國]  
　　向驻香港之德國領事克爾祿君近因任事期滿請假回國日前乘輪來滬業於前晚乘郵船返國矣 
[粤人兇毆行人]  
　　粤人鄧某昨日不知何故在北四川路滋閙毆打行人當被粤探江標查見將鄧拘入美捕房押候解送公共廨訊辦 
[烟妓屢次拉客之懲罰]  
　　烟妓朱小洪屢次拉客經法捕房傳至公堂訊明究罰已有三次前日該妓又在馬路上强曳押客由捕房飭探將該妓傳廨請究朱妓供以後不敢再犯求恩免罰判罰洋三十元並着將花烟間閉歇不准再開 
[公共公堂瑣案]  
　　賭從陳三前日在北河南路天后宮擺設轉盤僞賭誘騙鄉愚被捕查獲昨解公堂請究中西官以抄獲之僞賭具並未送案察 
 
 

Page 11

 
 
騐判陳押候禮拜三訊核 
　　温州人邵德標前日掩至徐家匯路七號紅十字會分會厨房内竊得值洋十一元之廚刀等物由探查獲昨解公堂訊供屬實判邵押兩禮拜期滿送上海縣知事署轉遞回籍 
　　住居西藏路一百五十九號屋内之王小狗因代消賊贓烟土被匯四捕房包探金福壽查獲昨解公堂請究判押侯美領堂期解訊 
　　三馬路一百三十三號門牌西式成衣店内之周子林控蔣德芳冒騙雨衣套逃逸等情昨由捕房將蔣拘解公堂訊供不諱判押一月贓交原主領回 
　　陸阿德李阿全等在寗波路恒裕里將周阿桂毆傷由探將陸等拘解公堂訊供收押在案昨日復由捕房解案請示判令還押候原告傷愈再訊 
　　更正前報載浦東亞細火油廠機匠王小山被人毆打歸家吐血翌日身死報經檢察廳騐無傷痕而屍妻不願具結收殮來滬起訴並將屍體送至虹口騐屍所請求西醫剖驗等情茲悉該機匠係因病身死故驗屍時無傷痕且自經檢察廳騐明後卽由家屬具結收殮前報所載當係訪員傳聞之誤特此更正 
　　補遺昨報紀遠東大運動之籌備其第八行遺漏（在上海）三字應讀爲本年十月在上海舉行 
雜評三訥 
[遠東各口岸之檢疫]  
　　疫之禍甚於水火而傳染之速又甚於電故防疫之侵人至爲重要而其難亦甚於防違禁物之運入也違禁物有物可以檢查疫則傳入於無形故檢查尤難檢查難則章程不得不嚴嚴則手續必繁密然過繁密而不劃一又於行旅有礙防疫戒嚴之有關於商務無異兵事戒嚴之有關於商務也今者遠東各口岸劃一檢疫章程之動議殆以此歟 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游游文章 
[新灘簧火燒張公館] [  天放]  
　　說道火神菩薩眞正嘸淘成弗認生熟弗認人前日子九畝地浪大别相害子新舞臺裏夏家弟兄們上海灘浪東也燒西也燒俚耐燒得弗高興其日子出碼頭一脚奔到徐州城大家小户才弗去單看中張家大叔骨個大衙門（啥人介就是張大人篤公館𠰻）日裏响弗要緊夜裏响無掏成格個辰光張大人搭子俚個大夫人正勒篤息息氣養養神落廟曉得着生頭裏來子兩個底下人說道禀大人外邊走勒水（京話謂失火爲走水）公館房子十成裏晌已經燒脫五六成耐看火星好像放高升等到燒進來大人太太只怕弗好走動身老張聽心裏别生能扒起來着衣裳才來弗及兩家頭只好精赤條條奔出骨扇後房門俚耐說道别樣事體倒才弗要緊幸虧咱的大辫子没有燒吊了還算祖宗亡人大保應勿然介燒脫子骨根長梢大敎我那哼對得起滿洲人剛正勒篤說脚裏急心裏昏一姣絆子螞蟻燉火木稍突下來頭髮燒脫三百根（弗要緊還有七千七百根得來）張大人今朝眞倒運扒起身來朝外奔心裏响眞昏悶喊喊個星二爺篤說道你們這般忘八蛋狗才們爲什麽弗小心弄出骨場禍殃根燒了咱的蠻大蠻大一個大衙門别樣東西才覅算就是個星朝珠翎毛紅頂子還有蟒袍箭衣幾十身拿個算盤算一算足足辣辣洋錢要值二萬金耐想骨件事體要查問呢覅查問骨星底下人大家弗承認有個說道漏仔電氣門有個說道火神菩薩來報應實骨子啥物事上房裏弗曾熄子骨盞鴉片燈張大人弄得嘸那能夾忙頭裏來之兩個參謀官秘書們說道禀大人天大事體才甩開燒壞頭髮最要緊奏章阿要做一本張大人說弗必哉奏上去弗知袁六總統准弗准俉篤替我一封信寫到北京去撥勒國史館裏王家老先生俚耐保辫會裏要算熱心人將來國史浪底登　登某年某月某時辰老張頭髮燒脫幾百根還有一個保辫　同志撥封信撥俚讓俚做篇丁零打冷四六文吊吊我野算我個條辫子有福分張大人剛正勒篤七長八短來分付來之兩個二爺們說道太太傳命老大人着子褲子再來講正經各公篤耐想骨件事體阿要笑煞人（四） 
[瓶罐頭齋筆記] [  釁迷]  
　　冒牌之術至今日而大進步保險罩以泰康牌爲髮老縣者亦最多予嘗購得一罩初不介意及後細視其牌號則秦庸而非泰康也 
　　予友某君近視眼中奶穆温也嘗誤認學堂招紙上之預科爲顔料戲館單上之紅梅閣爲江海關同安坊妓女招牌花文玉爲范文正 
　　丁君慕琴謂予昨過法租界嵩山路口見牆上貼有賞格一紙其文曰今日午後一時在途遺失坐落城内縣西俞家弄某某號房屋八間如有人拾得送至某處從重酬謝决不食言（四） 
自由談話會 
　　西儒西納有言曰凡人之價值皆自鑄之誠哉斯言吾願國民書諸紳 
　　日儒佐久間象山有言曰日晷一移千載無再出之今形神旣離萬古無更生之我學藝事業豈可悠忽一朝大覺雖悔何及旨哉斯言吾願靑年作爲座石銘[  軼羣]  
　　日前豁徵聯頗覺有趣今鄙人有謎語一則請談話會諸君猜之以博一笑（投稿者不受酬）請猜一地名[  倚犀眞州趙二] （鈍根按是必白登無疑不用猜了） 
　　士君子處不可持兩端之論以禍鄉里出不可持兩端之論以禍天下 
　　有憂世之志必有樂天之誠否則激烈滿腹惜懣填胸不因感時憤俗而戚戚以終者幾希故君子憂世不憤世則一旦假手有爲不致有志大才疎之病矣 
　　欲救生民之塗炭必自力盡入道始不盡人道則失其所以救之之具矣失其所以救之之具則將自救不暇又烏能救人哉故不能救已者未有能救人者也 
不與伎人爭功不與俗人爭名 
懷憾者不可與預深謀挾賞者不可使行大事 
　　愛才當出於至公以私意爲愛憎而定賢否者處必混鄉里之善惡出必亂天下之賢奸 
　　處宗族鄉黨之中正不必高立崖岸然亦不可稍毁崖岸毁則廉恥喪高則親衆離彭硯欽） 
　　予每見博場賭徒往往贏者以多報少輸者以少報多而戰地行軍往往小勝者必曰大㨗大敗者必曰小挫二者適成反比例　　自民國成立後人皆服焉裝動輒效法泰西以爲維新之世萬不能拘守舊俗情自可原惟納寵一事爲各國所無何獨不從西俗甚且三妻四妾羅綺滿前縱自鳴得意獨不畏外人齒冷耶[  桂香室主]  
　　昨乘楊樹浦電車過下海浦見有半濟堂其左壁係新粉刷者上書一條云醫金不取下帖病人用過舊膏藥甚夥其中　素不知幾千萬萬且新壁舊膏黑白判然想因病人換下舊膏中之菌素非常名貴不可棄去故壁雖重堊而復取舊膏藥帖之也[  洗耳]  
十不怕政府不怕借僨黨人不怕失機貪官不怕法律淫婦不怕丈夫富户不怕荒年游民不怕亂世專制不怕輿論軍隊不怕警察鈍根不怕投稿豁庵不怕出醜十不肯政府不肯除舊匪徒不肯自新俗吏不肯秉公奸商不肯克已愚民不肯剪髮浪子不肯回頭驕兵不肯用命蕩婦不肯守節鈍根不肯徇情豁庵不具藏拙[  豁庵]  
　　靠發財棺材店靠庸醫發財庸醫靠賣下身藥發財賣下身藥靠有毒妓女發財有毒妓女靠温生發財舍子） 
　　儉德會規則一不狎邪二不睹博三不着華服四不必以酒肉宴客五不輕寒素 
　　入會者江陰胡月巖弇山項俠民平湖馮冰如揚州賈適存通海張肩吾蔡懷義錢志剛錢志清江扶靑　　嚴性高寗波倪元卿西山蔡呂林常州順殿元江陰韓俊餘姚謝水皎上海張安生常州楊揚農上虞陳章載蘇州曹　若 
醫話 
[冷水摩摖法（七）] [  丁福保]  
　　實行中之注意 
實行不問何法皆須閉户以避外風自第一法乾布摩擦至第三法冷濕布摩擦宜在室内施行第四法冷濕布摩擦與冷水塗布結合法以下則必在浴室内行之何則此法塗冷水於身體不無殘水滴落在室内滋多未便也若氣候温暖在浴室内行第三法冷瀑布摩擦亦不妨任意爲之 
　　以上之方法順序不過言其大概耳苟依各人之境過時地體質年齡候等而爲隨應變之處置則絶無不合也 
　　無論何法除第一法乾布摩擦外最後必行乾布摩擦不可忽忘乾布摩擦宜用力施於周身不令濕氣稍留於皮膚如是則身體忽温皮膚變赤無論其時若何必覺神氣爽快焉 
[實行後之注意]  
　　冷水摩擦後旣行乾布摩擦換着衣服則更於其上加着温袍而後出外此冷水摩擦後不宜直冷其證也若無温袍則較平日着衣稍厚亦可如斯而默然靜坐則全體之温勃然生矣此所謂反應也旣覺此反應始可僅着平時之衣服而從事　漱至若體質虚弱或疾病將愈者則實行後宜一入臥楊使體温暖要以不冷爲宜 
　　實行冷水摩擦後試行適宜之運勤於身體之健康上頗有裨益然無論若何之良運動冷水摩擦甫畢或未畢時徑自外而冷其身體却非所宜 
小說 
[情海慘史貴胄血（六）（英國圭克士原著）] [  亦僧譯]  
　　卡爾與安尼泰審黛蘭長途跋涉必甚勞頓共以臥憇爲請並勸其少進飱點顧黛蘭之意殊不屬聲言必即返寓期於翌晨九時附車遄歸據云實有重務覊身卡爾與安尼泰知不可留雜談可一刻鐘卽相將竤其登車竚二户左寒風吹面第聞蹄聲得得向遥處逝去而已余爲卡爾極意邀留遂共晚膳時小卡爾已爲安尼泰誘入臥舍安眠故室中僅余與卡爾夫婦三人卡爾面余而坐肴核旣盡侃侃視余語曰格樂　君君洵僕思難之交以頃事之離奇而君肯慨爲作証僕心感無似矣卡爾昻首見安尼泰汍瀾而泣急傴僂其前以手撫其鬢髮且吻其姣絶之粉頰而慰之曰卿愼母過憂致罹疾恙當知僕之苟延殘喘不甘與草木同腐亦徒欲蘄吾儕之快樂耳不則僕之憤懣鬱極遄發其力已早足致僕于死地尙圖與卿爲今夕之閣叙耶安尼泰止泣曰吾夫幸勿作是言令妾心疚旣卽垂其珍飾之粉臂于卡爾肘次續曰妾今所望于吾夫者良在吾夫之善自珍衛母莾　籵前輕受人紿耳蓋吾儕今日之境遇危險萬狀且有讐人日瞰左右稍一不愼卽足入其網羅也卡爾曰此亦卿之過慮僕自嚮迄今淹淹數戰曾何日不以小心將事爲懷者蓋僕爲卿故疇昔輕躁之性已早消滅于無何有之鄉矣 
　　卡爾之答品似頗能取信於安尼泰故安聞之加臂於胸涙亦不復承眶旋卡爾卽附桌更進麵包少許以手微撥桌上鮮花嗅之以鼻以示心慰余時第聞外廳中所懸之銀鐘噹噹遽報二下則知夜已埀盡因亟興辭與卡爾夫婦道别蓋余離家時嘗與閽者約少緩卽歸若再延滯不行度渠必久待而不耐矣顧同時卡爾如經余預約亦逕自椅起立與安尼泰握手並謂别時已至嚮所預囑之馬車已待於户外於是安乃重復嗚咽張臂緊抱卡爾頸預如膠黏體親吻至再而三然卡爾去志已决不復能爲片刻之勾留矣余慮其夫婦問必有難以描喻之情悃須於袂别時面罄則不待卡爾之首可逕與安尼泰道别而俟之於接待室凝坐諦聽伹聞安尼泰啜泣不止聲達廳事之外卡爾亦吁嗟歎息若深哀痛且歎且高聲謂安尼泰從此一别再會之期必在數載以後令余遽念其忍不顧妻之非理不禁爲安尼泰嘿呼負負俟之移時卡爾忍痛趨出若有極重大之事未了者見余即澁聲促行曰格樂姆君吾儕幸即去此吾妻愴痛已極僕實不忍見之矣 
　　余與卡爾旣出見其預僱之馬車形蹤杳如知驅者不耐久待已策駕自返則逕冐雨趨行道出伊德惠街招僱車輛詎行未數武　立余儕前途之電杆下乃有一衣履漆黑之舛人低徊踟蹰似有所伺余儕趨越其前之際渠且獰目來視時卡爾正昂首雙眸所注與之不期相接驚惶特甚口中呪詈有聲余趣以目窺之則見其人冠毡笠笠寛大下罩眉睫衣黝色外褂領圍頸項面色金黄如瓜皮唇表有鬚一簇分披作紙刀式亦以怒目逆余若甚啣怨因俟其去遠轉身詢卡爾曰君亦識彼傖爲誰何乎卡爾戚然曰識之言時門齒相撃有聲旋又曰僕識其人良稔蓋即陷僕於危之槍奴也渠之隠匿於此殆在偵僕行蹤吾妻嬌弱遭其蹂躪必牟願天相善人促彼之命余見其言時揉搓雙手若甚憤憤因温語慰藉之 
[俠情小說北美婦（四）（美人柏列希著）] [  是吾譯]  
斯時婦人不發一語惟將外衣覆肩掩頸似畏寒者衞隊長卽向曰女士畏寒乎對曰此衣不禦風然亦不甚苦衛隊長趨近言曰女士未明其禦風之法耳如將此鈕緊扣即可免寒也婦人依言扣直至項衛隊長暗思逞此機緣可以一觀豐采不意爲高領所阻婦人以首向後衛隊長仍未能如願婦人曰確較前勝汝誠仁愛語雖中聽而口吻問奧露愠氣衛隊長默然退客來格曰吾等須速行若遇敵巡邏將危矣衛隊長卽振轡疾走不遑返顧偶矚道旁乃知一遊徼兵已死歧路矣幸道途平坦較前易行轉向婦人曰吾等務疾馳黎明須由此境婦人曰馳至何處言時神色倉皇語帶詰貴衛隊長曰非至此時所欲至之營尙何往者婦人在黑暗中兩目注視隊　之面疑心頓起乃指路旁死者曰此係同盟軍兵士被軍曹慘殺者衛隊長驚懼失色深恐敵兵追至不暇辯論計惟强迫令婦人前馳曰女士之言誠是但此時汝係俘囚吾等不喜與婦人挑戰本願舍汝但覺不妥惟有强汝行汝勿得違吾命婦人曰然則汝非勃來納統領之友汝非弗朗克所遣迎余者衛隊長曰吾名腓力布衛納爲負極尼亞騎隊長與勃來納素不相識者也婦入驚惶異常良久切齒曰叛徒衛隊長不樂聞此名詞對曰以敵人眼光視之固叛　然吾自有天職自信爲正直君子也語未畢婦人忽舉鞭迎面亂繋衛隊長衛隊長急格以臂婦人又撃其馬馬狂躍如癲衛隊長幾墜池婦人仍亂撃不已若必力盡而後止者客來格見隊長受辱立將婦人扭住謂隊長曰母恐吾已擒之時隊長面熱如焚氣不可耐亦擬不以禮待因彼先失婦人之品格也猶豫間回顧婦人則氣息奄奄伏馬項兩手被客來格所執狀殊可憐衛隊長憤恨之心不覺冰消瓦解轉謂客來格曰速釋其手婦人身得起坐仍俯其首衛隊長正色曰女士聽吾言吾等係聯邦軍士欲越同盟軍界線以通函件此事當守秘密不得不將汝暫行拘禁亦兵家通例也吾甚願舍汝獨行偕汝行適增危險惟山路崎嶇往來兵士多野蠻未受敎化者吾不忍見汝受辱不得不偕行耳雖然汝願否同行者婦人拭涙曰吾願同行　長曰感甚卽命客來格前導已則與婦人並轡隨行 
 
 

Page 15

 
 
   
 
 

Page 16

 
 
   
 
