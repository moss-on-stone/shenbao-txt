# 1902 - 199 - 4910511

 

Page 1

 
 
[新印大字本正續資治通鑑并通鑑目錄出書] [  圖書集成局啓]  
　　宋司馬温公撰資治通鑑二百九十四卷上溯單國下迄五季一千三百六十餘年之治亂興衰燦然畢備其目錄三十卷國緯年經提綱挈領尤爲讀通鑑之初鑰至國朝鎭洋畢秋帆尚書所撰續編爲卷二百二十語皆簡要事必詳明合之涑水原書洵稱全璧今本局覓得精本用新鑄大號鉛字彚刊成書共訂七十二本價洋十元海内通碩有留心乙部學者請即臨購閱可也此啓 
[欽定續通攷出書啓] [  圖書集成局謹白]  
　　本局用新鑄大號鉛字排印九通全書其皇朝三通已於正月告竣續三通晝夜赶印亦次第竣工惟邇來滬上釘作擁擠異常一時遽難釘出現在僅將續通考釘就若干部先行運赴川省蓋因楚蜀之交夏秋水漲貨物萬難載運不得不先乘此時運往也此外各外埠及本埠一俟日内赶釘齊全卽行登報發書此啓 
[整頓積榖說]  
　　郡縣曷爲而有積榖曰將以備荒也夫人情一日不再食則飢古之時民皆盡力南畝三年耕必有一年之食九年耕必有三年之食故能倉箱坐擁匱乏無虞卽不幸猝遇凶荒而積貯旣盈亦何致遽憂飢餒迨後世民多逐末鮮能殫力耕耘幸逢大有之秋鄉民租賦所餘尚堪自給萬一偏災偶告禾稼歉收溝壑之塡翹足可待其有深謀逺慮者於豐稔之年爲積儲之計或按田畝之多寡而攤派或核人民之貧富而捐輸稽查則歸之有司經理則委之紳士遇豐年則設法儲積以爲挹注之資逢歉歳則賤售於民以爲轉移之計夫如是豈非荒政之要圖民生之幸事哉雖然吾觀於今歳之平糶積榖而慨然矣夫本年米價之貴每石自洋銀四五元加至八九元逐日飛騰誠爲歴来所未有弱者宛轉待斃强者或肆刼掠之謀民情洶洶勢將激而生變當事者或請截留南漕或備巨貲往安南等處購運秈米平糶之局到處踵興然鮮有議及積榖者卽議及矣彼董事者必多方阻撓竭力諉卸迨至迫於公議不得己出其所儲碾米出糶貧民之欣然而往者無不廢然而返甚有己經糴買仍至原局求退者噫嘘嘻異哉豈小民願購米鋪之貴米而不願購平糶局之賤米耶抑竟屬饜乎膏粱而以此等米爲粗糲而不堪下咽耶徐而騐之則知所碾之米少者積有十餘年多者或至二三十年久己糟粕徒存菁華悉去試問以此果腹豈能充飢夫榖性之耐久固較勝於米然充其力亦不過數年而止故經理此事者必須於秋稼登塲之日推陳出新糴賤販貴方足持永久而備不虞今乃一入倉厫永不過問任其陳陳相因朽腐而不可食然則當日積此榖時豈藉此以爲美名耶抑將以爲充飢之畫餅耶噫異矣或曰如子之說爲積榖董事者必須逐年將榖出售更易然榖數有定而價則無常使糶時價貴而糴時價賤則盈餘之數固不嫌其多萬一春夏出糶之際價頗平平及至霜稻將登榖價忽然奇貴則出入相準所虧必多數難復原咎將誰執不知所貴乎董事者辛勞固不能辭誹謗亦不必避且苟能實心經理亦斷不至有意外虧折之虞譬如一縣有積榖若干石每歳於青黄不接之時售去三分之一新榖旣登則購買仍如原數似此循環轉運則三年中舊榖皆易爲新卽價值或有盈虧彼此相匀當亦不虞甚耗且卽使某年偶遭奇歉無從購還然尚有三分之二可以備荒民情亦必能相諒夫如是則貧民皆沾實惠何至如今日舉行平糴者相率疾首蹙類而羣知爲有名無實耶所難者一存諉卸之見任其積年累月不復爲之更新一旦米價忽昻糶之民而民不能食則雖黄粱白粲依然櫛比崇墉而核其實仍與無顆粒者等是亦何必有此董事更何必有此積榖哉若夫以積榖之欵飽其私槖供其貪囊貧民呼籲雖殷竟爾掉頭不顧是則狗彝將不食其餘而更非子之所敢知也己 
[諭旨恭錄]  
　　六月初六日奉旨分發安徽試用知縣梁鼎勳潘元長山東知縣孫多宸宋毓璋山西知縣郭曾啓沈守正河南知縣單步青楊年鏞李傳綸吳樹棠陶鴻吉錢祥保傅駿名韓兆瀛李盛鋆陳錫文畢玉麟王堃郝祖彝襲鏐何步瀛劉廷錫陜西知縣于廷琛張曾培焦振瀛温興全周式度李鍾璧葉春陳廷杰胡明顯甘肅知縣陳錫齡陳文明江西知縣陸仁基周植謙劉采年詹光斗涂家鼐汪樹森郭丙昌石渠劉琦鮑惟鑚胡毓沅戴濟清劉澍徐孝泰邱昌奎葉舒詒福建知縣謝錫勳沈國桂朱景星許福臻李祖衡姜國梁湖北知縣張振鐸洪賢進金夢松韓家良四川知縣李增禯楊燦春周詢雷金銘張傳相吳慶熙謝炳森陽錫禹梁相麒馬壽祺楊棨韓瑞榮唐之聲劉煥文張定欽杜鴻廣東知縣徐鳳銜陳漢章李盛謨廖廷銓張鈞俱照例發往欽此 
[宮門抄]  
　　六月初六日内務府國子監八旂兩翼值日吏部引見四十二員候補知府潘家懌謝恩阿王假滿請安肅王續假五日延侯續假十五日溥侗請假五日謝化南伺候召見召見軍機及謝化南初七日理藩院鑾儀衞光祿寺侍衞處值日理藩院引見二員正紅漢二員廂藍滿十五員廂藍漢七員兩翼二十五員上駟院十員英侯續假十五日武瀛伺侯召見召見軍機及武瀛初八日外務部廂黄旗值日正黄滿引見二十三員廂白滿二十六員芬車謝進内大臣班恩繡貝子續假二十日並請開去要差熙貝勒請假五日善豫善旌各請假十五日孫崇緯預備召見召見軍機及孫崇緯皇上明日卯正至奉先殿壽皇殿行禮畢還宮辦事嬉見大臣初九日吏部翰林院正黄旗值日無引見橚貝子謝開去乾清門行走恩廣西巡撫王之春請訓阿公續假十日恩佑續假五日吏部奏派考試漢廕生派出裕德陳邦瑞劉永亨召見軍機及王之春 
[順道東遊]  
　　昨報紀駐京德國使臣穆君道出津沽遄回本國兹閱天津直報云穆君旣赴秦皇島登赫發兵 
 
 

Page 2

 
 
艦鼓浪出洋尚須東往日本一遊然後取道美利堅回柏林述職云 
[奉省設官]  
　　奉天改設行省由增軍帥奏定府廳州縣各名前曾錄登於報兹有客自遼陽来言及軍帥刻己札派各員計吳刺史芸士赴赫山周大令士藻赴彰武陳刺史錫蕃赴東平延大令次亭赴西平錢大令蘭滋赴南安林大令幼瀛赴北安吳大令清華赴帽兒山許刺史亦籛赴中後所辦理分界事宜及舉行一切吏治至通溝口改設通判則派紹建之大令任之惟鄭家屯改設之遼源州及省垣中興縣聞尚未派定何人 
[鎭守滿洲]  
　　天津益聞西報云俄人自盛京至遼河所駐之兵刻己次第撤退俄使某君曾將此事告之中國政府謂遲至明年西歴九月卽須一律撤完以故政府中人己派馬軍門玉崑督帶勇丁二萬六千人前赴滿洲分投鎭守其中一萬三千三百人係曾習練泰西操法者 
[續錄直隸軍政司試辦章程]  
　　醫務股提調一員委員二員其職掌開列於下一經理各軍衣服是否適體糧食是否相宜駐軍處所汲飲之水是否有損並掃除污穢等事一經理療治疾病醫院並預防疫癘等事三經理查察各軍弁兵是否認眞講求衞生等事四經理征戰時分遣營官隨營料理衞生並安置受傷弁兵等事五經理隨時更改衞生醫學章程等事六經理遴派學校生徒課習醫術以備他日醫官之遷七經理設立紅十字會等事○陸軍參謀處總辦一員帮辦一員禀承軍政司會商兵備處辦理策畫戰守事務所屬各股一謀略二調派三測繪謀略股提調一員委員四員其職掌開列於下一經理沿邊沿海守禦之宜及兵力應增應减設防計畫等事二經理戰守方略及主持進退緩急之宜三經理征戰時預查地勢之險夷高下籌定駐兵運糧凡一切利害得失等事四經理選派叅謀委員訪查各國軍事詳細情形五經理輯譯考究古今兵事及歐美各國近百年以来戰史調派股提調一員委員二員其職掌開列於下一經理考察平時戰時軍務情形隨時斟酌改編營制等事二經理草創更革各項單事章程三經理遴派學校生徒課習參謀各事以備他日參謀之選四經理行軍鐵路輪船轉運及電線等事五經理調遣營伍區劃各營分守汛地等事六經理征戰時一切事宜及預爲布置等事測繪股提調一員委員二員其職掌開列於下一經理測量山林險易道路逺近等事二經理繪畫本國及各國山川道里都邑要塞各圖三經理刷印本軍應用圖册等事四經理遴派學校生徒課習算數測繪之學以備服日測繪之選 
[分派可員]  
　　天津大公報云頃聞外務部奏定新章簡駐各國使臣旣經奉旨卽由本部派司員二人隨之而往充當叅贊隨員惟薪水不甚從豐是以多有不願追隨使節者 
[速望成材]  
　　天津大公報云京師大學堂擬於八月内考取速成學生三百人半習師範半習仕學並聞擬分二次遴考一在鄉試前一在鄉試後蓋因士子多欲赴汴闈故也 
[秦島述新]  
　　天津大公報云由開平經唐山以達秦皇島之鐵路刻己竣工秦皇島建築甲乙二馬頭亦皆蕆事刻下方鞏防隄浚海口建石磡修街衢工作紛繁務求美備 
[續錄贑撫李大中丞奏報改定軍制摺]  
　　又將威武中後左右及綏字等五營改編爲續備右軍仍委代統威武軍之補用副將蔣必望爲統領自帶中營駐廣信府原帶綏字營之補用遊擊傅建德因不甚得力撤差改委降補都司王德懷爲左營營官駐撫州委原帶威武左營之補用守備蔡玉衡爲右營營官駐建昌委原帶威武後營之補用守備文玉發爲前營營官駐廣信府屬之玉山縣委原帶威武右營之補用游擊黄壽山爲後營營官駐南昌府屬之義寗州又將新勁信字義字禮字等四營及原駐萍鄉之威武前營共五營改編爲續備右軍内惟新勁一營現尚駐紥九江擬俟續備前軍部署定後再將該營調歸西路改爲中營其統領現時亦尚未委定暫令營務處督率操防分番調省訓練並委原帶信字營之補用遊擊王高魁爲左營營官駐袁州旋據呈報病故續委記名提督李惟義接帶又委原帶威武前營之補用都司趙春廷爲右營營官仍駐萍鄉兼護鑛委原帶義字營之補用都司余承恩爲前營營官駐吉安原帶禮字營之記名總兵李茂乾爲後營營官駐瑞臨兩府適中之樟樹鎭以上五軍均於本年三月初一日一律編改成軍各營弁勇舊額有不足者則增補之多則裁撤之概以三百人爲一營所需薪餉公費等項應照現定軍制分别支給按年核實造報其各營裁撤之勇均令給一月恩餉以示體恤至各營應教新式槍砲臣現己咨商兩江督臣設法籌撥並飭營務處擬定旗幟號衣式樣按營製換俾壯軍容此外行軍所用金鼓槍砲鐵靶及測繪儀器逺鏡等項亦即籌欵酌購以資應用常備一軍併擬俟數月之後操有門徑卽令該統領酌帶出省巡防藉以練習行軍陣隊其續備四軍亦令于到防之後擇地建營酌設隨營學堂分派教習前往教練總期養一勇得一勇之力練一日有一日之效以仰副聖主整飭戎行有備無患之至意抑臣更有請者經武之要以選將爲先目前學堂未設將材未練惟有廣求樸勇之士擇而用之勢難執定一格繩以舊例臣此次所派統領及營哨各官間有非本省候補之員要皆爲事擇人且此項本係差缺應請以後無分文武官階及是否本省侯補之人均准酌量委用照章支給本差應得之薪費庶量材器使可有實濟又現由南洋陸師學堂調来教習查照各省學堂章程每届三年均有例保現當改練伊始尤須教習得人方能練有成效如將来該教習等果能始終奮勉實在出力應由臣擇尤酌保以示鼓勵合併聲明所有江西省改練常備續備等軍成軍日期及委派統領管帶銜名並駐防處所緣由除咨明政務處及各部外理合會同兩江督臣劉坤一恭摺具奉伏乞皇太后皇上聖鑒飭部查照立案謹奏奉硃批著即督飭認眞訓練仍隨時考核務除積習以成勁旅欽此 
[暫緩設關]  
　　天津大公報云前者稅務司某君乘輪船至廣西貴縣隨遵陸赴南寗意欲設立洋關徵收貨稅祇以匪亂蜂起迄未敉平故至今尚無開辦之信也 
[松江試事五誌]  
　　松江訪友人云本月十八日江蘇提督學政李蔭鑾大宗師招覆松郡八學生員史學時務算術　史學題　王猛爲相國富兵强戰無不克秦國大治論時務題英國三島分合源流考算學題設如銳三角形底八百三十六尺内容員徑三百八十尺求大小兩腰各幾何設如直田積長一百八十步闊九十步今依原闊截積五千四百步截長幾何至晚放牌時頒發八學生員科試招覆案松江　席裕琨　徐彭齡　朱玉書　陸鴻漸　張宗華　陳錫桓　姚膺福　尹良彥　吳前樞　丁熙咸　陳應祺　徐清瀚　顧嘉淑　顧文淵　顧嘉玉　鍾樹銘　宋樹藩　顧薰　沈昌鳳　周尚寛　華亭　黄熙曾　閔檝　吳前楣　閔穢　雷瑊　王烈文　吳駿　張葆馨　金光耀　倪宗伊　蔡光照　姜世維　戴邦藩　朱肇昇　奉賢　汪銘　王渭　朱文海　吳玉良　瞿昻雲　 
 
 

Page 3

 
 
徐元杰　奚萃光　張祖培　婁　張葆元　張開圻　尹士龍　余人鏡　顧葆康　蔡光輝　侯鎭藩　張思旦　張樹勳　張永祚　王鵬　朱慶咸　王廷棨　張公璵　金山　莫鏡涵　黄家驊　吳文銳　董晉良　金鍾英　楊成榮　黄明　　劉鎏　朱增禧　上海　范熙瑞　徐蔭曾　劉世杰　李維清　李宗鄴　朱壽朋　沈悅向　劉志濤　顧樾　汪慶壽　李維燮　劉至學　凌鑑冰　嚴叅　劉至信　南匯　江同福　張尚純　張尚思　張文彬　張辛　馬文堯　盛玉書　王慶福　徐世傑　青浦　張毓英　戴克寛　方存謨　周佐時　方仁裕　徐宗行　高藴輝　周龍章　何贊猷　戴保裁　錢學謙　徐瑨　陳龍章　潘承恩　黄學顏　金鬯　陳仲翔　曹維楨　錢學坤　高登雲 
[扶桑小志]  
　　前報曾紀日本侯爵西鄉從道因病逝世一事兹閱日本某日報云侯生於天保十四年五月四日爲西海道鹿兒島藩士西鄉吉兵衞之第三子明治維新之際籌畫國政頗著勛勞朝廷嘉之擢升元帥海軍大將從一位大勳位功二級晉封侯爵享年六十亦彼中一代偉人也○日本國手松本先生順字子良號蘭懤年弱冠浪游至長崎及荷蘭醫士之門邃於泰西醫術維新以後仕於至陸軍省洊升太醫總監正一位佩二等勳章門下士之以醫鳴於時者幾千百輩今年己七十有一矣精神豐鑠無異少壯之人東歴七月二十日同人爲之稱觴祝嘏翩翩裙屐盛極一時飲次君手書聯額小傳及用泰西攝影法所映小影贈之洎乎蓮漏三商始各盡歡而散蓋日本之行泰西醫法自先生始故醫林中人皆重之如泰山北斗也 
[鷺島松凉]  
　　厦門訪事人云上月二十七日清晨七點鐘時蔡媽街某爆竹店不戒於火左右鄰聞警急出救援得卽熄滅祗焚去平房二間○日前恊商號民船被盜行劫報經厦防同知張司馬懸賞購拿旣而保甲委員潘少南少尹在某處洋面擒獲海盜三名押解至署大約一經訊實定須明正典刑矣 
[庾樓觴月]  
　　武昌訪事人云漢口丹桂戯園向借某洋行資本開設邇己閉歇洋行經理人將園主某甲扭赴夏口廳署聲請押追不知馮司馬將如何處置也○近来武漢一帶瘟疫盛行某日擔水夫某甲行經司門口忽大呼腹痛仆地不省人事迨行人麕集救治業己魂歸地府矣人生朝露爲之慘然○鄂垣警察局憲署武昌府梁集菴太守以邇来時疫流行皆由居民不善攝生所致因研究衞生之法刊印傳單散給居民披閱一選食物二保身體三愼飲水四潔舍字五愼起居果能謹守此訓疫癘或可因之而輕也○鄂中農務學堂向設省垣大東門内閱馬廠東首邇者督憲張香濤宮保以講求農務宜在鄉間爰委員就武勝門外沙湖一帶度地設局以便將農務學生移入其中大約不日卽可興工建造矣 
[漢江放棹]  
　　漢口訪事人云督銷鄂岸淮鹽總局自省憲札委江蘇候補道奭召棠觀察接辦後一切用人行政率由舊章惟武穴分銷某君因事更換繼之者乃吳君仲寅也○某日漢口膏捐緝私局出有六言告示云委辦膏土緝私局設萬安卷内如有發水送信拿到二成提扣本人並不出面可謂脫然無累要想此種外財茶館烟寮多走如敢挾嫌誑報治以誣告之罪說者謂發奸摘伏辦事者固不得不然惟示人以烟館茶寮爲生財之地未免立言不甚得體也○鄂省官紳屢思開設學堂無如經費支絀措置甚難黄罔劉幹臣軍門見義勇爲行捐巨金以襄盛舉刻聞督撫二憲行將具摺保奬矣○漢口通濟　外丹桂戲園開設最先獲利頗厚嗣因賢樂天一滿春等家接踵而起利源未免被分歌舞生涯頓形减色日前丹桂園主力漸不支己將園閉歇矣○日前駐漢某國領事官照會湖廣總督張香濤宮保内開彼國商民現集成巨欵擬在漢口創設自来水公司應請照准云云宮保深恐利權爲外人所握爰與司道逐日籌議刻下尚遲遲未覆也 
[上海官塲紀事]  
　　昨日直隸候補道潘梅園觀察命駕至上海縣署拜會主縣汪瑶庭大令大令延入花廳清談移晷而别○昨爲觀音大士誕辰清晨道營廳縣各官咸赴新北門内沈香閣拈香行禮○南馬路電燈廠經蘇松太兵備道袁海觀觀察札委鮑二尹管理而以福建候補縣丞沈伯初二尹副之昨日二尹己趨轅謝委即日到差 
[盜犯移縣]  
　　本月初十夜本邑新闢公共租界引翔港鎭陳安和朱松祥陳子美周恒甫徐子琴五家同遭盜刼事後開單報諸上海縣署及各捕房後由縣差徐安曹勝廨差凌振洪福購得眼線在靜安寺畔拘獲盜犯陸文卿夏東狗王占魁陳在松及盜婦王李氏前日又由美界及楊樹浦包探沈阿岳倪順泉劉森堂劉阿林續獲夥盜裘保生陳永寳葉有發顧永安陳德成李阿昌石寳寳徐福生卽混名閙天宮八名起出鐵尺短刀火藥包油繩等兇器隨於昨晨解赴英美租界會審公堂陳等各事主投案候質讞員張柄樞司馬商之英總領事署迪繙譯官以此種强盜非用大刑不肯供認公廨素無刑具應移送上海縣訊供迪君頷之 
[上海巡局紀事]  
　　前日潘錦堂扭張松泉至二十三七鋪巡防局以藉端訛詐等詞聲訴局員姚榖蓀二尹升案研訊姑念事屬細微叱之使退○施望生之妻杜氏素嗜賭博前日施向之訓責氏不自引咎反邀其弟杜道生與之爲難互扭至二十三七鋪巡防局控訴局員姚二尹訊悉情由判將杜笞責一百板施大加申斥叱令退出 
[滬南零拾]  
　　昨日午後有一女孩在大東門外大馬頭左近嚶嚶啜泣救生局中人見而研詰知係白大橋畔王姓家婢女因被主母凌虐乘機逸出窮無所歸乃告知局董令地甲送往某善堂留養○昨日十六鋪地甲裘鎭查得大東門外附郭有無主屍棺兩具深恐穢氣薰蒸難免釀成疫癘爰卽報請同仁輔元堂董事爲之埋葬 
[英美租界公堂瑣案]  
　　鴻昌外國首飾店被竊一案前經讞員張柄樞司馬斷結昨晨又提收買金釦之銀爐夥某甲復訊甲仍延律師博易到堂聲辯司馬判令照價賠償兩造均遵斷而退○某西人控顧曾祥顧寍福陳伯萃假製田單騙去銀三百兩一案司馬研訊之下限顧等於禮拜五如數繳銀一面補提牽涉是案之王壽庚質訊○謝爾田朱榮雍由粤來滬寓居某客棧將所帶洋銀百餘元交司帳人收受既而棧主察知此項洋銀均係銅質因卽投報捕房捕頭派包探李四春將朱謝拘解公堂併齎呈行李内搜出之鐵模一具謝朱同供洋銀在廣東兌来不敢僞製司馬謂鐵模現在豈容抵賴不承飭各責五百板枷號三月期滿發押捕房二年然後遞解回籍僞洋銀存候鎔化○包探王長桂解張阿二到案稱此人行竊孫振清家衣物故由小的拘解請究司馬判責三百板○包探趙銀河解朱巧泉到案禀稱此人行竊張阿芳家烟槍故由小的拘解請究司馬判責三百板○積賊徐阿全行竊張竹亭陳毛毛兩家衣物由包探練忠云解案禀請究懲司馬判責五百板管押捕房一年○余阿二行竊同恊昌號中錫香爐由包探徐榮珊拘解請究司馬判責五百板逐出租界 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[索詐被拘]  
　　日前上海縣典史趙敬臣少尉訪悉無賴陳丫頭自稱中浦汛勇丁向各錢鋪滋詐因飭十六鋪地甲裘鎭嚴寗訪拿昨日始得拘獲隨卽解請少尉訊懲 
[上海縣署瑣案]  
　　前日陳關關投縣訴請騐傷當晚縣主汪瑶庭大令升堂研訊陳供小的係浦東人務農爲業去冬旗人陳桂華黼造房屋强佔小的之地一尺有餘近又圖佔出路强將小的竹笆毁去並扭胞弟至唐橋竊防局朦控致被局員老爺着管小的向論遭毆叩求騐明究治大令曰本縣核爾供詞定有不實不盡况身上並無傷痕著卽退去靜候函詢巡局俟覆到後再核○前日法界公廨讞員　枝園大令送串賣女孩之趙鶴林錢阿順到縣大令訊鞫之下趙供小的係浙江紹興人向在杭州當差與錢阿順相識前月某日因事到滬未幾錢亦挈女而来言欲賣去正與小的在某烟館商議突被包探拘解公堂轉送案下錢供小的亦紹興人有繆阿虎者將其女阿土寄名與母親撫養成人刻因歳歉命繆領回并索還數年飯食繆稱無力付貲去留任便故由小的帶来求售突被包探所拘刻己由讞員杜大老爺傳繆来此將阿土領去并將小的等重責叩乞施恩大令飭均收押所中聽候備文解回原籍○徐盛氏控徐煥南調單勒索等情大令提集研訊煥南供小的自幼由徐裕昌恩撫爲子旗叔祖徐漢中有廂房兩間與小的住房毘連昔時抵與恩父裕昌計錢一百二十千去年五月十六日由漢中之子坤全及其妻盛氏向小的租住至今年正月初三日忽索閱漢中所立抵契及田單言欲查明抵價究竟若干小的以田單在叔父栢春處故但將抵據給閱不料突被盛氏連小的墳地單搶去初六日氏托張阿狗轉付小的洋銀三十元向贖此屋餘價迄未付清今反来案妄控栢春供故兄裕昌抵屋時尚未與小的分析故田單存小的處盛氏供故翁漢中昔將廂房兩間抵與裕昌計錢一百千去年小婦人因無地棲身故於五月十六日遷入當晚卽將抵價合洋銀一百十二元錢三百二十央姪媳徐范氏付與煥南收回抵契及田單厥後央人察看始知田單並非原物實係煥南家墳地屢向調換彼遂串同地保及栢春之子榮生勒索洋銀六十元范氏供盛氏向煥南贖屋實由小婦人過付洋銀一百十二元錢三百二十文餘語與盛氏相同榮生供盛氏並未贖屋單契實於索觀時搶去吳常常禀稱小的充當十五圖地保盛氏確係强搶單契實未付價取贖小的斷不敢稍存偏袒之心大令詰之曰盛氏旣未贖屋然則佔住己歴一年之久煥南何以無一言阻止明係爾等串同訛詐遂喝責吳一百下榮生掌頰十下吳呶呶强辯大令怒命再掌頰五十下限柏春於十日内將單繳案 
[法租界捕房瑣案]  
　　流氓錢五子在某老虎灶聚衆滋閙乘間攫物經包探拘解至案讞員杜枝園大令著責三百板○惡丐瞿三和向各鋪强索錢文巡街捕喝阻不依招集各捕併力拘獲昨日解請訊懲大令著重責三百板○偷兒陳阿金陳阿華田阿福由包探拘解至案禀請訊懲大令著各責二百板以儆○積竊陳阿毛張仁来由包探拘獲解案請懲大令著將陳責四百板張責二百板○邱子嘉控史幼彬圖賴股本等情大令訊取口供著押追洋銀一百五十元昨日其妻某氏求准將丈夫交人保出具限理處大令准之包探禀稱小的查得伊所邀保人未必可靠大令頷之以首隨著另覓妥人具保○錢阿三年約十餘歳前晚彳亍途中悲啼不己經巡捕帶入捕房昨日解請大令安揷錢供小的係通州人在城内某水烟袋作學藝背師逃去無家可歸尚求矜察大令命暫留捕房待家屬認領○昨日有吳某者至城濠畔乾元亨板箱店購取板箱一口議定洋銀一元三角給以十元鈔票令找出入元七角内有銅質僞洋銀一枚向換不允以致口角旣而吳被毆傷奔投捕房聲訴捕頭令包探將行兇之店夥某甲拘回管押聽候解送公堂禀請侒治 
[美租界捕房紀事]  
　　昨日午前東洋車夫唐阿茂驅車至斐倫路見一西人醉態瞢騰遂攫其所佩對時表而逸事爲包探劉阿炳所知將唐拘入捕房捕頭令押候轉解公堂禀請讞員張柄樞司馬懲辦○流氓王阿寳專在裏虹口一帶以訛索爲生昨經捕頭訪知令包探劉阿炳倪順泉恊同某號西包探拘獲押候解送公堂禀請究辦 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十八年六月初五日京報全錄]  
　　宮門抄諭旨均錄前○直隸總督袁奏爲武衞右軍隨營學堂兩屇期滿併案懇恩給奬摺○湖南巡撫兪奏爲請補知縣摺○山西巡撫岑奏爲知縣呈請開缺回旗修墓片○又奏爲懇留京員辦理大學堂片 
太子少保北洋大臣直隸總督臣袁世凱跪奏爲武衞右軍隨營學堂兩屇期滿謹將在事出力各員曁優等學生併案擇尤懇恩給奬繕單恭摺具陳仰祈聖鑒事竊臣部武衞右軍自募練之始卽規仿西制創設德文砲隊步隊馬隊四項隨營武備學堂於所部内挑選學生入堂肄業並擬定條規每届兩年期滿彚奬一次呈由督辦軍務處批准光緒二十四年四月第一次期滿經大學士升任督臣榮祿奏請將在堂各員生擇尤照異常勞績給奬奉旨著照所請欽此欽遵在案二十六年四月臣在東撫任内適届第二次期滿維時軍務倥偬未遑核奬扣至本年四月又屇第三次期滿據該堂總辦知府叚祺瑞等援案開單詳請奏咨給奬等情前来臣維講武爲今日急務選將爲講武要圖而學堂又爲將才所自出泰四各國莫不於此加意講求臣因時艱才難是以分設隨營學堂冀可廣儲干城之選其自軍謀戰略以逮算學測繪營壘槍砲陣式操法旁及德國語言文字一切外塲内堂功課靡不分門授習依類鑽研日積月累以竟其程途季課歳考以判其優絀誠如大學士臣榮祿原奏所稱該學生所習各種西法事極繁難若不子以進身之階實不足以資鼓舞教習員司朝夕督課成就甚廣亦屬著有微勞者也伏計該堂各員生自二十四年奏奬之後迄今又歴四年臣督飭該總辦率同監督教習各員認眞訓迪不憚辛勤各學生南北隨營循序程功寒暑弗輟經臣迭次考試類多勇猛精進實覺月異而歳不同其畢業諸生材藝有成者颧拔所派員或經湖北山西陜西各省紛紛咨調派充教習營弁其志期逺到者並經臣遴選五十餘名派赴日本遊學以資深造近時直隸募練新軍不派將校官弁亦多取材於此是該學堂之著有成效足資實用己有要概見隨時續送諸生銳意嚮學者尚復實繁有徒風氣之開成材之衆有不難拭目俟之者現值兩屇期滿自應據情奏請甄叙以符原案而勵將来查上届第一次請奬成案酌保員生十六人此次係兩屇併案彚保臣從嚴核汰釋其在事尤爲出力各員曁屢考優等學生僅共得三十人比較止届一案何十六人者有絀無多於鼓勵羣材之中仍寓愼重名器之意未敢稍涉冒濫謹繕具清單恭呈御覽合無籲懇天恩俯准照擬給奬以昭激勸出自鴻施逾格除飭取各員生履歴送部查核並將擬請千把以下武弁咨部註册外理合恭摺具陳伏乞皇太后皇上聖鑒訓示謹奏奉硃批著照所請該部知道單併發欽此謹將武衞右軍隨營學堂出力員生兩屇期滿併案請奬繕單恭呈御覽奏留直隸候補知府叚祺瑞指分直隸候補知府吳籛孫均請免補本班以道員仍留省補用叚祺瑞並加二品銜分省補用知府馮國璋請免補本班以道員仍分省補用候選同知劉承恩請免選本班以知府選用指分山東補用直隸州知州言敦源請免補本班以知府仍留原省補用候選知縣衞興武請免選本班以同知選用並加知府銜候選知縣鍾麟同請免選本班以直隸州知州選用分發四川教習知縣丁雲鵬請以知縣仍留原省歸候補班補用山東試用直隸州州判高原祺指分山東試用府經歴周行廣均請免補本班以知縣仍留原省補用分省試用縣丞沈琪姚濟蒼均請免補本班以知縣仍分省補用候選府經歴叚啓勳候選縣丞趙理泰方咸五楊汝欽何守仁均請免選本班以知縣選用趙理泰並加同知銜候選從九品李鍾岳縣丞銜監生林葆綸林輝曾管雲臣傅良佐附生齊與權馬克耀夏鴻鈞均請以縣丞選用府經歴銜監生子玉龍請以府經歴選用補用都司李純請免補本班以遊擊儘先補用並加副將銜儘先千總李常陞田書年陳文運均請免補本班以守備儘先補用並加都司銜奉硃批覽欽此 
頭品頂戴革職留任湖南巡撫臣兪廉三跪奏爲請補知縣以資治理恭摺仰祈聖鑒事竊照湖南灃州屬安鄉縣知縣黨銘新升補永順府古文坪同知遺缺扣留外補於光緒二十八年二月二十一日奉旨按照例限扣至三月三十日作爲開缺日期歸三月分截缺咨部在案查定例各省截缺卽用廻避即用並凡因本任之員續經查明留任將新選新補人員留省另補者遇有該省選缺出時如坐補原缺無人應將以上三項人員不入班次先儘補用應先用裁缺卽用次用　避卽用又次用留省另補均不積各項班次之缺等因今安鄉縣知縣缺坐補原缺及裁缺卽用廻避卽用均無人應以新選留省另補人員請補查有留省另補知縣路傳甲年五十八歳河南祥符縣人由　貢生中式光緒二年丙子科本省鄉試舉人在籍帮辦賑務出力保以知縣不論雙單月歸部選用經部議准六年二月奉旨依議欽此十三年辦理鄭工賑務出力保俟選缺後以直隸州知州在任候補經部議准十六年七月奉旨依議欽此投供候選二十七年六月簽掣湖南清泉縣知縣七月初五日蒙欽派王大臣驗放是月十五日奉旨湖南清泉縣知縣著路傳甲補授欽此八月二十一日領憑起程十二月二十日到省尚未到任因前任清泉縣知縣係誤被開缺之員仍留本任新選新補之員留省另補應以光緒二十七年十一月初一日奉硃批後第五日行文照限减半計算扣至二十七年十二月十一日接到部文之日作爲留省另補知縣到省日期由湖南布政使張紹華署按察使繼昌會詳請奏前来臣查該員事理明達才具穏練以之請補安鄉縣知縣缺洵堪勝任合無仰懇天恩俯准以留省另補知縣路傳中補授安鄉縣知縣以資抬理如蒙兪允該員係新選留省另補知縣請補知縣銜缺相當毋庸送部引見合併陳明除咨部外謹會同湖廣總督臣張之洞恭摺具陳伏乞皇太后皇上聖鑒訓示謹奏奉硃批吏部議奉欽此 
岑春煊片再據署布政使吳廷斌詳據稷山縣知縣蔣斯彲禀稱竊斯彲係廂藍旗漢軍雙興佐領下人由監生道籌餉例報捐主事復遵海防例改捐知縣分發山西歸新班卽補用光緒十二年十月補授稷山縣知縣十三年二月到任二十六年十一月因病請假交卸二十八年二月病愈銷假兹接家信知祖塋自遭庚子之燮蹂躪不堪兼之去秋疉被山水冲刷亟須修理瞻望松揪難安寢食請開缺回旗修墓等情前来臣查該員蔣斯彲前在稷山縣任内交代清楚並無經手未完事件自應准其開缺回旗修墓俾遂孝思除咨部旗查照外理合附片陳明伏乞聖鑒訓示謹奏奉硃批吏部知道欽此 
岑春煊片再查臣奏設山西大學堂清單内開大學堂派冀寍道兼管另派一品學純粹之員會同督辦等因兹查該學堂正在創辦之始遴選生徒督飭員役隨時與總分教習商擬更訂課程均關重要查有在籍户部主事谷如墉品詣端粹尤洞明中外學術前經臣延充在學堂副總教習與總教士李提摩太議訂西學專齋會同磋商數四更正多條均能得其竅要一時官紳翕然推服臣己照會該生事會同冀寍道總理大學堂事宜以重學務惟該主事假期届滿本擬回京當差此次委因晉省整飭學務得人爲難臣勉以桑梓之誼始肯暫留合無仰懇天恩俯准令該主事留晉辦理學務免扣資俸出自逾格恩施至大學堂總分各教習及西學專齋華洋各教習均己督同司道分别延定派委合併聲明所有懇留京員辦理大學堂緣由謹附片具奏伏乞聖鑒謹奏奉硃批著照所請該部知道欽此 
 
