# 1890 - 326 - 4906326

 

Page 1

 
 
[勸暮順直山左急振啓] [  申報館協振所同人拜手]  
　　順直山左洪水爲災　　　　　一片汪洋數千里盡成澤國災民遍地轉徙死亡男女屍骸蔽江而下其幸　不死　當此塞　　緊霜信暗催友褐俱無難禁奇冷加以飢腸轆轆　無粗　下咽有不視息難延漸將告斃者乎伏念本舘勸辦賑捐而後江浙福建　省俱蒙大君　慷慨　金今茲畿輔嚴疆齊魯名境遭茲頓沛何忍不復解囊特肅短箋附陳苦狀如肯玉成美事巨欵慨施則作善降祥福　可操左劵已 
[賑物求售] [  申報館協賑所啓　　本埠文報局賑所以諸善士陸續所助珍奇送交本舘出售計伽楠香朝珠翡翠班指天緞西紥川外套竹根靑銀綢馬褂古銅文徵明畫册米陽字卷以及晶玉玩器名人書畫衣服書籍之類多至數十種敬請海内諸君惠臨賞鑒隨意購取旣行貴物又濟災黎誠一舉而兩善備焉特陳短啓敬俟商軒 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[讀十四日電傳諭旨恭注]  
國家之所以鼓舞人才奔走豪傑者豈有他道哉亦恃乎賞罰而已矣人性不能有智而無愚有勇而無怯有賢而無不肖我試懸一格曰智者勇者賢者有賞愚者怯乾不肖乾有罰則智者勇乾賢者固無不激發奮興思立寸尺之功以表見於當世卽愚者怯者不肖者亦皆曉然於賞之策我前罰之隨我後也方且蹶然興勃然起以自奮於功名之路而恥爲盛世之所不容在上之人操是術以駕馭天下之人才原不敢謂人才之盡出吾彀中而下之人踴躍爭先馳驅用命誠有不自知其所以然者誰爲爲之孰令致之此誠王者宰制六合之微權驅策羣才之妙用也尋常馭吏之法有功可錄則崇其品秩優其餼養時或降璽書以示褒美有過宜黜則鐫其等級褫其鞶帶甚者投荒萬里効力軍前當其加賞時固未嘗失之濫當其降罰時亦未嘗失之刻故往往有一人之身受賞在前而罹罰在後者亦有旣罹重罰厥後悔過自新將功贖罪仍邀懋賞　朝廷旣出以大公則身受者自可恍然於上意之所在是故雨露霑濡造物之仁也雷霆震怒亦不得謂不仁華　褒榮王者之惠也衣冠褫辱亦不得謂不惠鳴呼此士之所以自奮而朝廷所以收得人　效也至若時際屯遭宼亂頻聞軍務棘手此尤需用人才之會而朝廷之所以鼓舞之者亦不得不别設一格以待豪傑有志之士不復如承平時之限以資格拘於銓選也軍功保舉較别項爲優有一案而保至數十人者武自千把總以　提鎭文自佐貳雜職以至一二品大員率皆有不次之超遷受非常之恩遇故有仗劍從軍提戈自奮不出數年便已　旄仗鉞專制一方其中一二傑出者且膺五等之封受三錫之寵飾冠則翠羽增榮被服則黃袿煥采荷包搬指翎管火鐮珍貴　物時時頒賜所以優禮之者可謂無微不至若遇朝廷行慶施惠則耆舊勳臣尤得仰邀異數渥荷殊榮三年黜陟威望素著坐鎭兼圻者上荷温綸褒美飭部從優議叙尋常儕偶不敢與之比肩盖有非常之功勛自應受非常之寵遇有非常之寵遇自應有非常这感　上之施恩如此而謂下之圖報有不逈逾常格者乎一旦雲霾星隕哲人其萎遺疏上陳九重震悼賞銀數千兩入城治喪任内一切處分悉予開復生平戰功事蹟宣付史館加恩予謚遣員賜祭入祀京師昭忠賢良二祠原籍地方及立功服官省分一體建立專祠由地方官春秋致祭子幾人孫幾人若者承襲封爵若者錫以官秩若者俟及歲時由吏部帶領引見候旨施恩飾終典禮至優極渥聞風者且爲之興起身受者宜如何感奮耶夫聞貶黜之言而不悚然自悔者其人必不能渝除末路聞褒美之言而不躍然思奮者其人必不能建立功名醴泉無源芝草無根王俟將相無種茫茫宙合保地無才全賴上之人有以識拔之激勵之耳伊古以來世代屢嬗得人者昌失人者亡得節義之人可以扶植綱常翼助名教而不可以挽回氣數得功名之人可以斡旋運會戡定禍變得一才而羣才無不奮迅而出蘭芷　庭拔茅連茹其收效也愈速而其獲益也亦愈多漢高祖不善將兵而善將將故能收三傑以爲之用光武推心置人腹中故能使豪傑用命反側咸安唐太宗翦鬚焚藥而李勣嗚咽流涕以死自効肅宗受禪靈武委任將帥而李郭得以驅除安史成再造之勳自來大有爲之君未有不以得人爲先務者也國朝優禮勳臣有加無已隆規盛烈駕漢唐而上之宜乎功名之士乘時自効激昻靑雲亦較往古爲多也邇者兩江總督曾爵宮太保薨於位甫逾旬日卽奉優卹之旨震悼彌深恩禮愈渥所得卹典亦不下於文正公於此見曾氏之爲國柱石而中朝之追念藎勞久　弗替也豈偶然哉 
[本館接奉電音]  
　　昨由京友電傳上諭二道敬謹譯登○十月十五日奉上諭本年近畿一帶水災甚重疉經賞給銀米廣爲振撫惟念順天所屬十九州縣飢民衆多現届嚴寒待哺嗷嗷情殊可憫加恩着再賞給京倉漕米三萬石以備冬振之用卽着潘祖蔭等分撥各廠煮粥覈實散放以惠災黎欽此同日奉上諭吏部兵部奏遵議處分各一摺前福建臺灣布政使于蔭霖着照部議卽行革職吉林將軍長順前署伯都訥廳同知孫逢源均着降一級留任不准抵銷欽此 
[浙省官塲紀事]  
　　新任浙江臬司龔廉訪於本月初九日莅杭擇吉履任○新授衢州府知府保太守現奉藩司飭赴新任聞尙須勾留數日然後成行云○前紀新任杭州織造明尙衣偶有小極緩日履新兹聞日内淸恙尙未霍然接印仍未定日也 
[錦標爭奪]  
　　漢口西人擇於本月初九初十兩日舉行賽馬之戲初八之晚廉纎細雨月黑大陰馬道中水漬不收遂攺期初十日開賽是日馳道之外觀者如雲在漢各官如淸軍府糧廳捕廳協鎭都戎俱臨塲彈壓計賽七次首二次均三馬一爲俄商順豐勝一爲俄商阜昌勝三次賽四馬波樓館西人勝四五六又俱三馬勝者爲英商怡和俄商順豐第七次而七馬共馳仍由俄商順豐奪采至十一日所賽則訪事人尙未探明云 
 
 
] 

Page 2

 
 
[巖墻猝倒]  
　　鎭江招商總局棧房墻壁欹斜日久更甚路人過者咸有戒心而局中人猶未留意也本月十二日有一十餘齡童子行近牆陰突聞砉然一聲無異千軍蹴踏奔避不及壓於磚石堆中父母知之急爲刨出則半截已成虀粉惟見血肉模糊不覺慘日傷心撫屍大慟不知主持局務者聞之能無動心乎 
[大閙茗樓]  
　　回民童某在鎭江西門外天主堂街開設富春園茶肆　有年矣本月十二日有旂人五六名結隊前來啜茗移時而去不名一錢中有一人高聲令櫃夥記帳時童在櫃内謂我與君相逢萍水從未有一面緣他日將何處尋君索此區區茗價乎請卽付給毋吝慳囊其人大怒將桌椅茶碗燈盞擊毁一空童妻見勢不佳飛步上樓意欲向之賠罪衆旗人不分皂白突批婦頰婦纎纎蓮瓣站立不牢一欹側間仆於樓下手足折捐氣弱如絲茶客見之莫不恨深切齒衆旗人知犯衆怒乘間脫逃其一舉步稍遲經童扭住訴知坊保送对支都統署鳴寃都統察悉情由將受傷婦及該旗人分别收押以便細究嚴懲 
[煽誘愚民]  
　　杭州銀洞橋蓮花𤲅中供佛像謂之天使平娘娘名號頗奇妝飾更異旣不知起於何代亦未識創自何人惟見一木偶高踞蓮臺左執楊枝右擎　瓶道服法冠弓鞋窄窄有一老嫗自稱爲娘娘之符官人若志誠皈依則求財得財求子得子如響斯應無禱不靈鄉愚無知被其蠱惑鷹銀爭擲以結善緣嫗見布施已多爰　工庀材重新梵宇丹楹刻桷美奐美輪經之營之現將告竣說者謂此特伍髭鬚杜十姨之類奈何人竟信而奉之予則以爲惑衆斂財法所不赦涓涓不塞將成江河他年黨羽旣成安見不煽誘愚民藉邪說以謀爲不軌乎謂予不信請觀道光末年廣　之天地會邇年湖北之王覺一一流人 
[鄮山聞見錄]  
　　甯波五方雜處匪徒最易濳蹤時値三冬防範更宜嚴密日内江東等處遵照舊章富者出資貧者出力就大街小巷安設木栅輪値支更道府憲更添派巡防營緑頭勇數名以資查緝此亦先事預防之道也○向來各城門旣閉祗須以錢給門者卽可公然啓鑰　入自如現届冬防深恐匪徒混入提道憲遂嚴飭兵弁每夜於二砲關城黎明開放如再有得賄擅開情事立卽斥革嚴懲民人亦不得深夜闖城同十未便並派委文武員弁督同兵捕在城廂内外梭巡似此實力奉行亦地方民人之福也○測繪輿圖分局設立鹽倉門報德觀内由盧姓董其事云 
[浮屍可異]  
　　本月十四日卓午時有一僧屍浮至松江東門外河中身穿灰色布袍鵝黃履一足套有菜甕兩手反縛尙握牟尼一串嘻是豈失足於風流窟中欲與女菩薩叅歡喜禪以致墮入苦海耶嗣復浮至南門外經地保撈起投婁署禀陳想張邑尊須躬臨騐視也 
[嶺南雁帛]  
　　城内雅荷塘某甲與妻反目時占脫輻之爻前日偶因細故復將妻辱　其妻羞憤難堪竟以一盞紫霞膏呑服迨毒發時甲始知覺然已玉殞香消返魂無術矣妻族聞報大興問罪之師幸有和事老人竭力排解許以營奠營齋悉從豐厚事始寢息○機坊中之彩花金彩兩行互相械門一節日前大憲將爲首者懸賞購緝以憑懲辦若輩憚於官威雖未言歸於好然已消聲匿跡矣不料近日死灰復然鬥殺如故緝捕營卓勇馳往彈壓被其打傷什長一人兵丁三人仇殺相尋禍無了日彼有保民之責者將阿以善其後哉○盜犯梁亞其糾　行兇惡如山積前日由香港來省濳蹤於河南寳崗某烟店欲圖刧掠營勇偵知憑線往拿該匪兇悍異常胆敢與勇抗拒相持許久營勇被傷者數人始將該匪擒獲卽日押解緝捕局審辦想必明正典刑以爲愍不畏法者儆○南關珠光里某甲家初四晚初更時突有强盜六人破門而入手持利刃多方恐嚇家人長之如虎不敢與校盜遂傾箱倒篋搜括一空呼嘯散去計刧去贓物約値銀百餘兩當卽報官追究未識能破獲否○南海洪聖大王爲粤祀正神素著靈感每届年終例由督撫大憲往祭一次以示爲民祈福之意兹李筱帥於初六日親往波羅致祭初七日返署屬卜官員及各營兵弁均鵠立河干迎送如禮○新選徐聞縣童大令鳳池由京領憑來於初二日到省隨卽趨詣各衙門禀到聽候傳見○大挑知縣沈大令士菁到省一年試用期滿昨日赴藩署考試甄别聞藩憲以大令强幹精明辦事穩練詳請以原班留省序補○冬季京餉藩憲札委丁大令墉唐刺史鏡沅押解兩員領兌後卽日禀辭起程就道 
[烟臺近事]  
　　登屬考試業已完竣有應試而回者謂塲中拿獲一槍手身畔搜出匕首一具裕文宗飭發提調擬將儘法懲辦竊謂文塲白戰寸鐵不持手不妨以名槍刀何能以代筆而若人竟及鋒欲試是眞以捉刀自居者矣○迤西三里餘玉皇頂上舊有玉皇上帝廟連年香火甚盛廟祝欲廣其規模由會董募化鉅資　工庀料從新修造月之初一日爲神像開光招優演戲甚形熱閙是役也聞已化費三千餘金云○登榮水師統領唐重庵協戎韜略素嫻尤工草書屬　弁兵畏威懷德其善政及於商民者不一而足今有兩城紳民恭　匾額又於蓬萊閣建竪碑銘以誌不朽協戎辭讓再三重違民情方始收受從來武職人員歌功頌德者不過屬下弁兵而已若協戎者使非德惠入人之深安能使兩城紳民愛戴如此○迤東南一村落某甲家時有妖異抛磚擲石寢食不安無敢居住者某乙頗有見怪不怪之議以賤價購之遷居多日並無他變惟不時有聲甚厲陰伺之見一鼠碩大如貓始悟是此物爲患而甲家之不時作崇者盖亦妖由人興耳○某甲者素行不軌心計尤工自幼學賈與人爭掌櫃事辭工歇業又入細柳營燃槍列隊亦頗自豪因承充隊長不獲仍賦閒居嗣有富室某聘當庄頭甲欣然就之指揮各工人首先操作胼　　足不以爲勞主人翁時以靑眼看待甲嘗謂人曰人無貴賤事無大小但使權由已出於願亦足寍爲鷄口無爲牛後其甲之謂歟○登屬一帶僻處　隅素擅魚鹽之利民間之生計攸關也春汛後復有秋鮮之奏奈八九月間網罟無獲大失所望幸冬初以來天氣晴煖所出之刀魚黃花魚甚多漁翁皆欣欣然有喜色不復臨流興嘆矣 
[荷王噩電]  
　　前日之晚滬上接得外洋來電云荷蘭國王抱病多時刻已薨逝計享年七十三歲云 
[法廨停訊]  
　　昨日本係法公廨訊案之期因葛蕃輔同轉親詣仁濟醫院會同陸邑尊相騐屍身因此停訊一期所有捕房應解各案統歸下期解訊 
[相騐踢斃]  
　　輪船水手湖北人任有福日前在寓居法界之同鄉孀婦王李氏家賭博向隣人賣水果之呂阿二買菱口角經任邀集同鄉　祝雲山許松山張達多王李氏等用水烟袋作内之鐵榔頭赶至呂家打架將呂阿二並呂子秀金毆打致受重傷當被三十號華　湖北人某甲協同西捕前往該處將　有福祝雲山許松山王李氏等四人拘押捕房嗣經葛同轉訊得呂秀金傷勢甚重送往醫館療治飭將任等四人一併還押一面補提逃逸之張達多到　再行核訊此已詳登前報者也詎料呂秀金因肚腹受傷連日飲食不進延至前晚口吐血沬魂歸泉壞經仁濟醫院告知捕房並飭三圖地保唐全坤赴縣報請相騐法界讞員葛蕃甫同轉當飭王李郁三包探將屍親呂阿二呂王氏並十二鋪地甲陳文等傳至捕房命捕房將在押之任有福祝雲山許松山王李氏並續獲之張達多等一併解至仁濟醫館伺候訊供昨晨鐘鳴十下時上海縣陸春江邑尊乘輿排道帶同刑仵書役人等親蒞醫院其時葛同轉先已到院會晤之下當將任有福行兇起釁情形並呂阿二所呈之原禀案卷兇器等物一併移交明白陸邑尊當卽升案命將十二鋪地甲陳文傳至案卜詰間是日任有福購菱打架毆死呂子情形爾可知曉陳禀稱任有 
 
 

Page 3

 
 
福行兇之時小的未曾目覩在後方知伊傷呂子問呂子未死之先爾爲何不來禀報答稱其時任等已經捕房拘押小的亦不知呂子受有重傷邑尊曰爾充當地甲難道不知公事乎復令帶屍親呂阿二至案問曰爾原籍何處向爲何業爾子今年幾歲是日爲何與任有福起釁以致釀成人命呂訴稱小的係金匱縣人素爲水菓生理共生五子四子均已夭逝僅存一子名秀金今年二十四歲現業鞋底作生理是日燒熟菱一鍋置在桶内正欲出户求售適有素不相識之湖北人任有福向購熟菱言明每文購菱兩隻當揀得菱八隻給我錢四文其中兩大一小一薄片薄片已允用而小錢不可通用向任掉換詎任不問情由將菱擲我面上又將我批頰一下因此兩相口角不料隔壁居住之湖北人王李氏邀集同鄉人祝雲山許松山張達多并王李氏之女壻三元等將我兒子秀金拖至後新街痛加毆打傷重斃命當由三十號巡捕前來將任有福等一併拘入捕房今日均已解案我家老幼數口全賴此子爲活務請伸寃照例究辦問任等有數人拖打爾子難道爾不呼救命無人相勸乎答稱其時小的被任打痛昏暈不知人事當有比隣之剃頭店中人出來相勸任等不依只得任其毆打邑尊問包探王榮培曰任有福打架之時捕房中有人看見否答稱打架並無人見在後經三十號華捕知悉協同西捕將任等拘案邑尊命將張達多帶案問曰爾係何處人向爲何項生意供稱四川人向在輪船上爲侍者今由漢口辦茶回來日前至法界新街上探望王李氏因見該氏被呂等毆打恐年老之人吃苦不起上前相勸悞被拘押謂爾爲侍者　敢放胆打人乎張供小的相勸是實不敢行兇邑尊曰寃有頭債有主亦不必推諉如將打死呂秀金緣由據直供出可　免受刑罰如一味抵賴難道呂秀金死於非命遂不伸寃乎卽使爾不動手旣已在塲亦不免作見証張供行兇人業已逃往漢口問爾知呂秀金受有何傷以致身死供稱呂秀金被任有福踢傷肚腹小的確曾目覩着帶任有福詰問年歲籍責任供今年二十五歲向在輪船上充當水手現因失業住居虹口地方客寓内已有二月餘問爾家中尙有誰人供稱父母俱存父年六十二歲母年六十一歲祗生小的一人無昆季問是日因何與呂阿二之子打架供稱出錢四文向呂買菱内有小錢伊欲更換小的允之繼因有爛菱一隻向伊更換伊　不肯反將我批頰遂致口角呂等人多將小的渾身打傷謂呂只父子兩人爾等人數旣多爾又身長力大現在爾身未見有傷呂子則傷重身死爾亦不必抵賴供稱呂子秀金帮父打我小的飛起右脚踢傷秀金肚腹是實謂打死人照例擬抵爾須思量明白倘有别人帮爾踢傷不妨照直供明不可自居好漢挺身代認任供並無别人動手問旣是爾踢傷可將行凶式樣試演一番任稱呂阿二等打我本可了事緣有三十號巡捕寽來帮呂多事小的氣忿難平卽用右脚踢傷呂子肚腹邑尊着將任之鞋脫下騐視命將祝雲山帶案詰問祝稱湖北武昌府人今年二十八歲向業水烟袋生意來申四年借居在新街廿八號屋中家中尙有父親今年六十五歲並無母妻子女問是否與任同鄉帮伊行兇供稱是日向友人索錢見任被多人毆打不敢帮兇謂爾若不帮打任一人安能抵敵數人乎復帶許松山詰問許供與祝同業是日同在三河樓啜茗畢出外行走伊等卽言湖北人定是串成一氣誣指爲帮兇悞遭拘案求恩釋放邑尊曰湖北人面上無字呂等何由知爾是湖北人斷無平空誣害之理其中必有情節况三十號華捕亦係湖北人與爾等同鄉不致寃枉爾等觀爾情狀定非安分之徒着將王李氏帶案邑尊謂爾之模樣定是女光棍是否靠賭爲生王李氏稱小婦人寡居多年素來與呂家並無嫌怨斷無唆人打架情事謂若不唆人打架何以牽涉在内據包探王榮培禀查得王李氏確與任有福熟識任等常在伊家聚賭邑尊曰揆度情形該氏因任等係賭客故爲左右袒復謂任曰此案確由爾爲首起釁惟踢死呂秀金是誰從直供明任供認自已踢傷邑尊着將鐵練鎖項帶過一旁卽令仵作將屍身抬出脫下衣衫渾身騐視見死者口吐血沬身現紫色仵作卽將高粱酒和糟塗在腹上加蓋草紙用熱水澆上守待良久揭去紙糟在腹下現出踢傷痕跡確與任有福所認者相符邑尊卽出座親騐無訛當傳呂阿二諭曰騐明爾子確係踢傷身死任有福已供認不諱將來自可照例辦理着卽具結自行棺殮呂卽遵諭其結叩求將凶手重辦邑尊謂任現經供認定必照例上詳爲爾子伸寃旋與葛同轉略譚數語排道回衙 
[攤主行兇]  
　　上海南市源興冶坊夥某甲至某衣攤購取套褲一雙論價不諧致與攤主某乙口角旋復打架以致身受微傷遂將乙扭赴巡防局控訴局員詰訊之下乙惟府首求恩並稱情愿延醫爲之調治局員准之將乙交人保出 
[上海縣署瑣案]  
　　倪義豐在滬城舊教塲左近開設銅作每當爐火純靑之候時有火星冒出飛舞半空左右隣居恐肇祝融之禍遂相與投巡防北局聲請押遷局員飭勇提倪送縣請訊帮審委員宋二尹訊供之下倪稱小的係浙江人在治下開設銅作已歴多年從未滋生事端叩求明察二尹限半月内遷移他處特不知他處鄰居又將援案控告否也○宋長福在杭州養育堂領得女孩一口挈之來滬訊稱寄名與劉千總家事爲養育堂董事所聞請錢塘縣移文來滬查究根由陸邑尊傳到宋之表兄沈世貞略加詰訊候傳堂中司事再核此皆已列報章矣前日司事某甲等投案候質邑尊命劉姓傭婦抱孩至案騐明委係如法撫養隨謂司事等曰該孩現由劉姓撫養鍾愛異常爾等可回杭　覆矣司事等唯唯而退一面着劉覓保領孩以備查核 
[英界公堂瑣案]  
　　前次虹口捕房押犯脫逃旋由各包探及英公堂差役緝獲朱梅峯等九名經蔡太守判令各笞三百板帶回捕房管押一月然後解候再笞二百板此已詳登前報者也昨日由捕房將各犯送至案下好捕頭　該犯原斷或管押一年或管押二年如今均未到期宋二尹檢查原卷命各笞二百板該犯同供稱小的等間有押期已滿者乞老爺查卷施恩捕頭又稱該犯届滿期尙遠二尹諭以爾等現在帶回捕房安分守法靜候届期開釋痛攺前非如再有騷擾逃遁等情定必加等治罪又知照捕房俟該犯押期旣滿分别解案釋回○日前六號西包探偕華包探何瑞福查明違章多放火油这各鋪開單呈請罰鍰日昨已由該包探傳到各鋪夥禀稱小的查得利亨協昌各存火油十二箱愛香室十六箱永泰豐十三箱該各鋪夥同供稱店中原不敢多存適有客來購取是以暫多幾箱以後不再犯矣宋二尹謂此事爲愼防火災起見今照章多存一箱則罰洋一元撥充某西瞖院經費○包探陳阿九禀稱竊犯李金生解案判押後又查得曾竊樂金榮張阿開等衣服吊贓送案樂張投案訴請給領原贓李無可狡辯俯首求恩宋二尹判令照前斷加押兩月贓結兩失主分别認領○捕役趙金禀稱元和縣潘紳家被賊行竊報經元和縣備文至上海協同查緝今小的偕包探拿獲竊犯張富林無錫阿大二名解案請辦張及阿大同供稱潘紳失竊之事小的等均不相干乞恩開釋宋二尹謂案由上海縣移提押俟備文解縣發落可也○扛夫頭目楊秋亭訴稱昨日携帶洋銀至虹口某茶肆發給各工人突被包茂祥攫去兩元報請捕房將包拘獲起到原洋今特送案請究包供稱小的與楊嬉戲並非有心攫取洋銀不料楊竟投報捕房將水的拘案宋二尹判令笞責一百板洋銀給楊領去○包探顧阿六禀稱小的緝獲竊犯林三寳記行曾竊孫　卿陳金大等不衣服今特吊贓解案孫陳　案聲訴失竊情由請將原贓給領該犯供認行竊泥　求恩宋二尹判令笞責二百板贓給兩失主分别認領○包探張松樵禀稱探夥尤錫卿早經斥退昨夜見人持衣至某質鋪質錢突向查問但捕房定例各探捕查吊贓物須先禀訴捕頭尤旣　辦公人難保不假公濟私是以拘請訊辦尤供稱小的擅自查間質衣原有不合求老爺格外施恩宋二尹判令發巡捕房管押一月○盛阿大訴稱小的在匯豐銀行支更昨夜有賊闖入行中竊去衣服二件幸卽知覺追獲人贓捕頭稱所獲之賊姓陳名阿生實係積竊前經懲辦今仍怙惡不悛請卽重懲以爲之儆陳供認犯竊崩角乞 
 
 

Page 4

 
 
憐宋二尹以包探禀陳屢次犯竊情由顯見其爲積年老賊遂判令管押三月起案之衣給盛領去 
[錢幣考略]  
　　洪範八政一曰食二曰貨貨者卽金布泉刀之謂也三代以後名之曰錢古者珠玉爲上幣金爲中幣泉刀爲下幣幣凡三品蓋粟布　可撮分寸裂且爲物重不易致遠故食雖時有盈絀　通有無權輕重必賴幣爲轉輸八政次重貨此先世聖人開物　務之妙用也特珠玉黃金便富民而不宜貧民故泉刀雖下幣而用彌夥萬世實利賴焉自伏羲氏聚天下之銅以爲棘幣太昊有金之名有熊高辛有貨之名黃帝制金刀立五幣設九棘至陶唐始謂之泉而夏禹鑄金以救水災商湯鑄金以弭　虐周立九府圜法而復有布之名爲棘爲幣爲貨爲刀爲泉爲布隨代以名皆卽後世之錢所謂奸圓法天肉方法地者也自周景王更鑄大錢其文曰寳貨爲錢有文之始爲當幾大錢之始自　以黃金爲上幣半兩錢爲下幣幣凡二等爲廢珠玉不爲幣之始白漢以後錢法最行久而無幣者漢之五銖也唐之開元通寳也五銖之制起於漢初歴魏晉及隋雖時罷時復代有更鑄而要以五銖爲善故高齊尙有永安五銖常平五銖諸名隋開皇初尙鑄五銖此五銖行之最久之證也及唐武德初始廢五銖鑄開元通寳錢於宋曰宋元通寳及太平通寳等錢於明曰洪武大中通寳等錢皆每十錢率重一兩自唐以來仍之而至於今不易幣也夫錢法貴無畸輕畸重方行之久而無弊重則民不便如秦之半兩漢之八銖等錢是也輕則易朽敗且物價必騰而私鑄姦民因以爲利如漢之莢錢五分錢及晉宋之沈郎荇葉鵝眼等錢是也自周景王鑄大錢而子母錢之說行自宋於四川置交子務而楮鈔之禍起皆足以壞錢法而病民生而國用亦因以日困夫天一地十生成之數亘古不易以及累百盈千俱秩然不可躐等乃漢之赤仄以一當五元嘉之制以一當兩以五倍之値日吳之當千所謂値當之錢無代蔑有則是舉一而可以十當干相率而爲僞者也生成之道或幾於息矣唐乾元之制徑寸者當　而寸二分者當五十以一寸之徑與寸二分之徑所差幾何而至有五倍之値卽無怪錢滯不行而上卜交病也宋之交子務起於四川鐵錢之重而難行倣唐飛錢之法寄貲於富民飛錢及遠而通其用名曰交子其後富民貧不能償訟獄繁興乃官爲置務曰益州交子務以方寸之紙錢及遠官爲提衡之乃其後不畜本錢增造無藝而糴買召募之用率以資焉迨南渡後更有關子會子交鈔川引淮引湖會諸名元代用交鈔尤盛曰中統元寳鈔曰釐鈔曰至元寳鈔曰至大眼鈔曰至正交鈔至明曰大明寳鈔率自一貫以降百文而止直以當見鏹之用夫曰交子曰寳鈔實則民間質劵也今無物於此而虚付以券且一紙之用展轉相授而僞造昏爛諸弊紛起况以抑配　用其不破富民之家者幾希是豈復成政體者哉夫取銅於山開採之利鼓鑄之權自上操之可日出而不窮亦豈有錢荒之慮何必相率爲僞鑄大錢造楮幣紛紛爲哉卽曰鼓鑄之弊工費繁興甚至一錢之値不敵一錢之工費然成錢旣多民間流布富仍在國此固非淺見逐利之夫所及知也特錢價與銅價必使差得齋平然後銷錢爲銅與盜銅爲錢者皆無利可牟則圜法通而國用裕酌盈劑虚是所望於嘗當道者[  明湖子稿]  
[浙省撫轅抄]  
　　九月廿九日同知知張寅亮禀知糧道飭知上届海運蒙保四品封典叩謝丁憂嘉善縣莊　啓禀知赴嘉興會算交代卽用縣何文爛禀奉糧道飭知海運案内准補缺後以同知直隸州用叩謝候補縣鄧履中禀知京餉本日釘鞘寄存外庫丁憂候補縣丞李光照泥首叩謝卽辭回籍守制○十月初一日候補同知包鳳章禀知厘捐局委俞匯兼西塘厘局禀見叩謝卽用縣何之循由京分發來省禀到候補縣徐元𦶑禀知防軍局委騐收先農山川社稷各壇工程禀見易順謙禀知本日接望北門外總巡禀見潘映彬禀奉糧道飭知上届鹽運保准補缺後以同知直隸州用禀見叩謝劉秉衡禀知本日接辦防軍局銷帮審差禀見何金魁禀知藩司飭知管解京餉蒙記大功三次叩謝正任餘杭典史温繁照禀奉藩司飭知回任禀見叩謝正任浦江典史胡祥鈺禀謝海運保淮俟補主簿後以縣丞用 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[繡州客述] 　　 
　　嘉興來信云連日縣中飭各坊保丈量地址城牆聞大憲委有某員現住精嚴寺待丈畢回省禀陳以便具詳會典館云○秀水縣人桑二者父子濟惡武斷鄉鄉民畏　兇鋒莫敢與校近處有阮某者欲呑姪媳之産與桑商議桑嗾使將姪媳誘出售之則遺産無人主持可以悉歸已有姪媳　氏后近不惑守寡上餘年生有子女各二長女已及筓矣旣被售不願事二夫逃回家内阮復與桑議桑使阮先向之騷擾然後誣以毆辱　長控請縣騐傷劉邑尊飭提朱氏質訊桑子乘朱氏不在濳與卜姓媒議議定於半夜時破扉而入將長女攫去令卜售人翌晨其子入城向母訴知遂復向琴堂喊控邑尊准詞飭捕往捕値桑子在中街行走見而拘獲解經研訊歴供情形遂判令押待提卜及女質訊判斷以上皆嘉興訪事人　述究竟是　的確執筆者　不能懸揣　知也 
[上海文報局恊賑公所經收順天直隸山東賑捐十月上旬淸單]  
　　初一日至初十日止出使德國隨員洪禺山司馬助德銀一百三十五馬克張在初守守陶渠林太守廣少甫直刺陳駿生州司馬閻潤庭筆政五户各助德銀五十馬克姚子良太守張小軒鹺尹徐良臣參　三户各助　銀三十馬克貝彚如二尹助德銀二十五馬克汪芝房太史助德銀一百馬克共六馬克實收金四開二十一元金入開十八元兌見英洋一百六十五元匯城書畫社邱子蕃善士洋十元○揚州贊化宮賑所余少　翁手陳雨片募陳介鶴錢二千五百文黃伸山翁募隱名氏錢三百文魏公舘茶菓移賑錢二百　共實收洋三元○湖北巡檢徐克恭因病求愈助錢廿千文實收洋十九元三角錢五十文○梁善士交來廣東保安堂求癬疾速愈爐坏洋四十九元英洋十一元○電報總局門房周鶴雲陸兆炳劉正孝史根佩卽將成衣酧勞照管棉衣出入　移賑洋一元六角○曹子元錢三百另九文○本埠閻潔記募潔記洋四角許載記不留名李蒲記　子記羅少記五户各洋兩角龔洋記炮記葛似記三户各洋一角○安孚莊交來安徽振撫總局募六安州劉宋海直刺集捐庫手申曹平銀三百十兩二錢四分四厘濳山山縣盛贊熙明府集捐銀洋合曹平銀一百五十兩二錢一分五厘兩共計曹平四百六十兩四錢五分九厘實收申合規元四百九十四兩五錢七分○沙溪萬泰祥烟號募許少霞洋一元○揚州福和祥莊毛聲和翁募九月份賑捐規元一百七十一兩三錢二分細户已登報章又交來成翼廷翁募鹽城德壽堂錢七百文延壽堂三百文徐延福四百文延平修德無名氏等共實收洋四元○本浦自交　祥記小病速愈洋一元○同康莊交來無錫　興莊經交顧子記結募邱薄宦無名氏求子洋五十元○高郵武廟丁玉軒翁募趁機　洋十二元小居士洋八元隱名氏求小孩無吳病洋五元　繼均洋三元錦記節省生辰筵費元記洗心居士楊氏太四户各洋一子然藜閣履亨道二户各九八錢一千文立記美記二户各六　　庚記辛記早有此心劉振興四　各西錢二百文百忍堂不留名二户各五百文木桶十七文共實收洋三十七元○福州電局募不書名爐坏洋四元○安慶招商局梁麗泉翁經交楊士王明府募安徽　璧縣紳士商民花　洋四十元○京口打索街恊賑化所銅洋四十元○高郵武廟賑所丁玉軒翁募丫蕪甫農隱老人煦孑道人三户各洋十元○揚州募賑所余少堂募解經堂求合家平安洋一元又經交胡階雲鹺尹募高子瞻樂安堂二户各助棉衣洋二元沈嘉瑜汪友耕周壽伯胡小梅胡小槎思補軒六户各助棉衣洋一元○無名氏洋十元○本城邑廟保嬰局經募小洋二元六角銅洋四元錢一千四百七十二文○嘉定祥泰木號募安成氏保安氏二户各洋五元○仙女廟鎭王陶　翁募石林舊隱洋六元罩户月捐善士十二月分洋四元○　業賑所彚解東賑二十三批規元二千兩○本埠春生鑑號交來無名善士募長記全記金記佳記四户各洋一元　記高記廷記幸記四户　洋五角○無錫義和莊經交梁溪不書名因兒患病默求卽痊了願洋五十元○申報舘賑所彚解東賑大批規元一千兩○高易賑所彚解第二十批規元五百兩○廣西百川通號募湖南道謝揚弗堂　林陸靜齋郴陽李小南宜章吳實　山陰裘竹孫五户各洋兩元燕山金照甫蕭山朱幼丹開州董　軒郴州何心源四户各洋一元廣東番禹姚元甫銀二兩四川張　五江　周幹甫二户各銀一兩金孟氏等　三錢共合實　規元十五兩另五分七厘○安徽合肥縣署周朗若翁募　　書屋自省堂吉富堂袁聚興太董福昌金成徐城記愼思堂四怡堂劉知兆氏徐孝友家顧篤　堂周十二户各洋一元○嘉定祥泰成號募求安氏洋二元○○本旬共收規元四千一百八十兩另九錢四分七厘英洋四百三十四元計規元三百十五兩五錢一分八厘爐坯洋五十三元烊見規元三十七兩六錢三妥花本洋四十元計規元三十六兩銅洋四十四元烊見規元兩五錢九分六厘小洋四元二角計規元三兩零五分三厘錢一千八百三十七文計元一兩三錢零八厘○七項共合計規元四千五百八十四兩零五分二厘○○連　共收規元一百十萬零八千八百五十六兩二錢四分三厘○○付解東海關道第二十六批東賑規元四千兩由駐滬總局收支所匯交○○連前共解過規元一百十四萬五千七百七十四兩二錢五分六厘○○實凈墊解規元三萬六千九百十八兩零一分三厘合併聲明 
翁募　　　屋自省堂吉富堂袁聚興太董福昌金成徐城記愼思堂四怡堂劉知兆氏徐孝友家願篤　堂周十二户各洋一元○嘉定祥泰成號募求安氏洋二元○○ 
 
 
 

Page 10

 
 
   
 
