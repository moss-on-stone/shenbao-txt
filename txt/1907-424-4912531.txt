# 1907 - 424 - 4912531

 

Page 1

 
 
   
 
 

Page 2

 
 
上諭 
[十一月初十日奉]  
　　上諭廣東瓊崖道員缺緊要著該督於通省道員内揀員調補所遺員缺著俞鍾頴補授欽此 
論說 
[論地方自治（續蒓）]  
地方之域愈小。則自治之體愈眞。愈大則愈近於官治。地方爲生存發逹起見。但不違民政部之法令。即盡力於地方之利而惟恐不逮。此爲眞自治。惟下級之地方爲然。若此地方之利。適爲彼地方之害。上級地方即有監督之責。卽必有國家之官吏。體國家均利一國之意。以命令之。故上級之地方。自治即與官治參用。臨乎上級地方之上者。乃以國家爲治之方法。示諭各地方則。純乎爲國家之機關而。官治之作用矣。 
下級地方。雖自治之體較眞。然以何等治理。始與地方以自由裁處之權。純視國家之法津。故自治非。自主也。特國家既以自治予地方。度必爲裨 
 
 
 

Page 3

 
 
益地方之計。裨益者莫如敎養。在敎養之範圍以内。非惟無所庸其干涉以殺自治之力。方將有以補助之。全國民皆爲有敎養之民。裨益地方者即所以裨益國家。則今日法律雖未明備。吾國民在官治之下。可自信爲自治之有權者。惟此敎養之事而己。地方自營敎養。與自輸賦役等。大有造於官而非以病官也。今之官或日疑地方自治之將爲巳病。豈盡利用敎養之名。爲剖克之計。蓋亦不學之過矣。 
[三公共圑體]  
　　自鄰里鄕黨坊廂都圖而論。吾國自有地方。所闕者圑體耳。夫四肢百骸之爲體。有可以營養而便安者。四肢百骸。爭相爲用。豈此體忠於彼體。彼體愛於此體。亦日知覺合一。故衆體成一體也。地方非一人之地方。非一人則利害有不相及。爲其知覺之無所感耳。并全地方之知覺爲一知覺是以謂之圑體。何以并之。日惟選舉。 
　　選舉之初。并全地方之知覺舉。定之後。則以地方議會表示其知覺。爲體中之腦。地方行政之長與其助役。率從其知覺以營養而便安之。爲體中之四肢百骸。人以一人爲一體。地方以一地方爲一體。夫是之爲公共圑體。 
　　向惟有地方而無圑體。故下級地方。本有自治之意者。旣盡失其本旨。上級地方則純倚頼於官治。而自治無萌蘖矣。 
　　何謂下級地方有自治之意而失其本旨。坊廂都圖。皆有董事。以自逹其利害。且其由來亦名爲公舉。然無投票之方式。無選舉被選舉之資格。任意糾合黨類數。人即名爲公。舉此董事之利。害即其黨類之利。害故有黨類圑體。安能有公共圑體。 
　　何謂上級地方倚頼官治而自治無萌蘖。省府縣區劃有大小。其爲地方則同。監督於坊廂都圖之上。故爲上級地方。無省府縣會。無省府縣參事會。即有紳士。居人民官長之間。而其資格乃類似官長之資格。非被選舉人之資格。紳之弱者紳倚頼官。紳之强者官紳交相倚賴。而紳之病民者且甚於官也。故有倚賴圑體。安能有公共圑體。 
　　古之良吏。首問得人。古之大儒。亦多造福桑梓。古人豈無以地方之人。治其地方之意。年少者公共圑體。故地方爲無機之死物。疾痛疴癢。待一二賢者以意喣之。卒有人亡　息之慨自。學理與國法嚴。明認可其爲圑體。而地方爲生存之法人矣。古語云。臟腑而能語。醫師面如土。土地而能語。葬師食無所。今當日地方能語。貪污面如土而豪强食無所矣。故圑體之名。俗士之所驚。周公孔子所稱快而以爲未經道破者也。（未完） 
専電 
[電一（北京）]  
　　皇太后閱王文韶奏陳路事摺特召慶邸袁世凱諭日王文韶措詞正當速與英使磋商 
[電二（北京）]  
　　御史李灼華奏請將日俄戰役拳匪亂事聯軍入京等事編輯進講奉批照准 
[電三（北京）]  
　　廷寄新疆陜西甘肅雲南貴州各督撫速辦實業巡警 
[電四（廣東）]  
　　粤督張安帥奉廷寄水陸提督應否仍分或添一武缺以分責任迅速具覆 
[電五（廣西）]  
　　越南邊界巳駐法兵堵截竄匪 
路欵要聞 
[王相國奏請部借部還]  
　　仁和王夔石相國因江浙兩省對於借欵一事人心憤激爰將地方迫切情形専摺具奏略謂臣於九月間因蘇杭甬借欵輿情不順先後電奏計巳上逹宸聰十月初兩省紳商士民在上海集議定議懔遵前次收回商辦明諭續招路股分府承認一呼而集蘇得一千五户四十餘萬浙得二千七百八十餘萬較之部議借欵數且逾倍傭販婦竪若力賤役亦皆節縮衣食爭先認股民氣感奮實所僅見旋因部電力任斡旋令舉鄕望到京代表於十月初八初十兩日蘇浙兩省聯合會議公舉臣爲遵旨商辦不認借欵之代表臣力辭不獲病莫能興目擊時局阽危民情激烈慰譬俱窮憂僨無策東南伏莾未靖奸黨勾結時思乘間窮發自聞借欵之信衆情胥憤力謀抵制商賈則議停貿易傭役則相約辭工杭城鋪户且有停繳捐欵之議商市動搖人心震駭雖官紳竭力勸導暫免暴動設有不逞之徒從中煽感隠患何堪設想 
 
 

Page 4

 
 
臣亦知外交重要部臣辦理此事實具苦心惟兩省民心對於此舉僉以爲收回商辦奉有明諭不附洋股載在呈部章程方今列强政策皆以路綫爲勢力範圍威脅利誘志在必得借欵一成路權即去蘇杭巳成之路且拱手讓人將來外力横軼其勢更難抵禦用是全體聯合力謀補救分府認股數逾四千萬爲地方謀公益卽爲國家保主權其固執可憫其忠憤實可嘉臣病體日衰勢不能北來與部臣熟籌處置日臣代表權限除遵旨商辦不認借欵外亦别無他事可言兩省并遵部電己添舉數人赴部代陳一切即日就道臣目睹民心之固結民氣之激烈深恐激成他變若隠忍不言上何以對朝廷下何以對桑梓伏祈聖明俯鑒蘇浙兩省遵旨商辦堅拒外欵力保主權出於人民之心臆飭下外務部從速設法斡旋以安人心而弭隠患如慮部臣應付爲難則廷寄本云借欵造路分爲兩事部借部還卽不必在蘇浙兩省指欵作抵以免牽涉路權蘇浙之幸亦全國之幸云云 
[張叅議致江督電]  
　　登輪拜魚電慙悚公德望地位挽回大局一舉手耳蘇浙人敬籌銅像以待代表勉承部意往爲分謗而巳况濟材卑下更何能爲蟄公决計自行全體不認公義私情不能不力疾以替其實濟攖夙疾西醫令不榖食巳五日愚公之愚宜激矜憫如何挽向非公誰屬萬衆喁望同行諸公附叩元濟麻 
[上海基督敎徒開會紀事]  
　　昨日午後上海中國基督徒開保路協會於文監師路三層樓洋房到者三百餘人先由長老會楊修誠君祈禱讀經唱歌開會次范子美君布告開會宗旨畧謂基督徒有對於敎會之天職對於國家之天職在敎會爲敎徒在國家爲國民以馬太福音十七章納稅義務爲証次公舉會長俞宗周君副會長范子美君次謝洪賚君演說敎徒即國民本不必别結圑體但吾人處此時勢則斷不能無圑體以相聯合次唱歌一首時有美國進士李佳白君在座會員中有欲知外人對於此事之感情者請彼演說其辭云敎會最重救字今江浙實無危險可救余平心論之借欵自有政府諸公主持無煩君等擾擾况外部新訂合同祇言借欵則路權仍屬中國今公司代表進京自能商量辦法儘可將一切責任聽之政府與公司諸君欲購路股無庸開會云云語畢當有吳筱谷李恒春兩君起而辦正辭甚激烈略謂國民有監督政府之權利文明各國所同豈能任政府諸公獨斷獨行乎李君所言大失基督敎聖經之本旨諸君愼勿爲所惑次周亮亭君孫友善君鄔斌生君相繼演說慷慨激昻座中多泣下李君自慚失言不待終會而去次有浙江旅滬學會會員姚定生君演說向吾以爲敎民資格概屬平常據今日所見其愛國思想實令人欽佩說畢會員分别認股計當塲簽認三萬六千餘元并擬電外務部都察院江督蘇撫浙撫力爭（電稿明日續登） 
[旅粤江蘇集股會第二次會議]  
　　初四日蘇省旅粤同鄕第二次集議到者異常踴躍由李平盡君定開會儀節（一）搖鈴開會（二）宣佈與浙江聯合設立協會（三）添舉議員四人書記六人糾儀員四人（四）公推本會簡章起草員六人（五）公議簡章内容各抒意見交起草員參酌（六）宣佈致上海鐵路協會電報告本會成立并舉代表人赴滬（七）搖鈴散會次序旣定即由主席李直繩君登檯將上議次第宣佈衆皆認可最後舉代表一條主席舉李平書君即以問衆均舉手公認又以問浙江同鄕代表陳新亞君（是日浙同鄕議事派陳代表赴蘇會館議（亦認可隨具柬請浙江同鄕再派代表互商辦法即散會 
[旅閩浙人致浙路公司電]  
　　杭州浙路公司總副理鑒電敬悉同人於初四日在會館集議認定萬餘股另函詳旅閩同鄕公叩 
[旅居馬尾鎭浙人致公司電]  
　　浙路公司湯京卿鑒電悉己先函復前認路股現同人又爭認三千股請承認爲優先迅賜電示並寄簡章 
[金華學界致公司電]  
　　浙路公司鑒永慶官立小學堂全體認四十整股附設師範認十整股餘續報金華學界公叩 
[松屬路股會定期會議]  
　　松屬路股會評議員幹事員定於十三日下午五時開會協議提議認定各邑分機關處所以便報告公司分别登報並認定幹事員職任 
[旅滬甬人開同鄕會]  
　　今日午後一句鐘旅滬甬人爲認集浙江路股事在四明公所開同鄕大會 
[緊要新聞]  
[商部統計局派員開辦北京]  
　　農工商部新設統計局計派提調二人一爲郎中顧祖彭一爲員外郎單鎭又派委員四人主事玉貴員外郎吉祥郎中郝樹基主事夏循塏巳於前日開辦矣（民） 
[英國兵輪退出惠州確聞廣東]  
　　英人測勘惠州海道經該屬士紳禀奉粤督照會英使去後覆允測量完竣退出各節屢紀前報現歸　廩生李兆盡等又以藉測圖佔民憤禍急等情具禀督轅　批查此次英國窩搭維治兵輪在沿海至北一帶測量駛入範和岡内港 
 
 

Page 5

 
 
以致羣情欵惑先經本部堂照會英總領事轉致香港水師提督飭該令兵輪刻日駛回在案昨據惠州府縣電禀該兵輪巳於十月二十五日出境矣仰即知照粘單保領附（寅） 
[英人又請測量深水灣廣州]  
　　日前廣州口英總領事以新安縣深水灣租界蠔塘須派員測量特函請督院飭屬在該灣北岸華界暫設標識張督經即劄行九龍關稅務司代爲豎立石塊以便測量之用並聲明此等標識係由我設立與界務無涉彼此日後不得誤會以杜糾葛在案昨香港英總督己派定工部署員鄔瀝隨帶夫役六名前往該灣北岸地方測量蠔塘并移文廣州口英領事請給護照該領事即繕給第八百二十五號護照一帋函送督院請蓋印交回以便轉給收執並請札屬妥爲保護張督准此己查照辦理並謂測量事竣即希將照撤銷一面札行新安縣營會同妥爲彈壓保護出示曉諭居民勿得驚欵滋事一面杞飭藩臬二司轉飭遵照（寅） 
[粤東西江緝捕問題]  
　　英人實行干涉緝捕權英人自前月二十七日遣派艦隊駛赴西江後至今尙未退出聞該艦在西江河面凡遇非掛洋旂各船隻晉喝令升旂慢車由英國武員過船搜查昨大良吉利鶴山三華輪道經綏靖砲台附近大尾地方被三枝烟筒之英國魚雷船喝令停輪搜視一遍始准各船啟行各船以向無此例皆惶恐萬分不知計之所出云 
　　粤商自治會大會紀事粤商自治會初二日開特大會到者户爲之塞公推陳章甫朱伯乾兩君爲主席宣佈自治會簡明章程數千言六旬鐘散會兹將議案五條錄下（一）宣佈三水河口同志社來函（二）英輪駛赴西江旣以游弋爲詞自是條約所不禁凡我同胞均宜坐觀動静切勿稍有暴動衆贊成（三）捕權一失性命身家同歸於盡現在事機危泊亟應共籌文明封待之策陳惠普起言英派兵輪究竟是游弋是干涉捕權尚未可知應禀請督憲切實批示以安人心衆議决刻日由自治會入禀請示陳章浦起言第一級辦法己决後倘非游弋則行第二級辦法惟第二級辦法擬請同人舉代表往英領事署開談判衆贊成馬叔　起言第一級宜請督憲將英輪游弋日期示諭沿江鄕民禁止暴動衆贊成（四）保守國權自以去火抽薪爲第一要義現在西江小輪巳决議掛回龍旗前議組織商圑舉辦四鄕巡警應妥訂簡章切實開辦衆議商輪現旣熱心愛國掛回龍旗自後如有關卡爲難情形本會力任禀官整頓至商圑及四鄕巡警尤以聯絡爲急務應刻日派員前往沿　各鄕各埠一面勸止暴動一面密查匪蹤一面調查各地方情形因地制宜切實與各處紳商酌議辦理（五）宣佈天津自治章程要義衆認可議畢輪船行代表余明生言各口輪船己决於十二月初一日一律掛回龍旗自後外人船業祇有西南南寗兩艘吾粤商力何難自設一二艘如此則内河航業盡屬華人自可無交涉之患請自治會據情禀請督憲准予辦理衆認可　　國權挽救會集議情形初四日國權挽救會開特别大會到者四五百人公推何劍吾爲臨時主席葉日銘爲書記各界紛紛獻議有謂宜禀請督院照會英領詰問者有謂宜速辦國權挽救報者并有張竹君女士由滬上歸獻議一函畧謂在滬時巳在女子保險會提倡力爭嗣回粤東知英人己實行緝捕此時辦法惟有勸諭同胞齊心合力所有西江各英船一概不搭又不附貨以免累其被劫如此文明對待則西江問題或可解决云云兹將是日議案錄下（一）决議禀請張督宣布整頓西江緝捕辦法並請電外部照會英使撤退英國兵艦庶免民心驚駭如外人索賠欵請力拒（二）决議辦國權挽救會報主筆訪事概任義務（三）决議將此事緣委刋發傳單（四）决議登報請己人會之會員限十日内將基本金一元交與會計員黎起卓君未入會者亦可隨時補署交欵（五）决議將特别捐登國權挽救報（六）决議以十八甫時事畫報長興里數學研究社爲通信處 
　　粤督批自治會禀初四日自治會代表陳基建等以英輪游弋商民疑懼事具禀督院奉批據禀己悉查西江一帶前因懸掛英旗商輪迭被匪劫英國水師提督派撥小兵輪前往西江游弋祗係稽查英旗商輪并不擾及華商船隻迭經本部堂與英官再三辯論令將兵輪退出由本部堂自行認眞整頓緝捕并電請駐英欽差大臣切商英國外務部迅電阻止在案中英兩國邦交最睦英國係文明大國斷無强暴之舉現在正與英官切實磋商務令將船早日退出商民人等不必懷疑警懼更不得稍有暴動之事至碍邦交除出示曉諭外仰即分别勸諭遵照此繳 
　　兩粤留日學生之會議上月十九日兩廣留日學生特開兩廣同鄕會於東京錦輝館來者千人先由邱君演說西江一帶與雲南各省關係甚重警權一失不特兩廣斷送即雲南各省亦隨其後語甚激切次蘇君演說此次對待政府有兩方法一平和一急激所謂平和者電逹政府請其收回成命若萬不獲巳則出以急激仿雲南死絶會辦法請政府報告各國開放兩廣使粤人自辦粤事云云其後演說者有十餘人因時間太促諸問題未能解决於　十日再開大會來者愈多隨舉定代表人回國與紳學商報各界聯絡共籌抵制之法廣西代表爲蘇紹章鍾剛中黄某廣東代表爲李自明邱樹人梁宓定五日内起程回國云 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[鄂臬梁鼎芬請優給慶邸養廉摺]  
　　奏爲敬陳預備立憲第一要義恭摺仰祈聖鑒事臣竊見近日議論紛紜人心不定敬念我皇太后皇上憂勞國事宵旰弗遑詔旨屢頒至爲迫切臣每讀一次此心多一次徬徨補救無方實深愧悚外間聞有新内閣之設未知其詳以臣愚見今天下臣民所仰望者在預備立憲而預備立憲一事則責在慶親王奕劻該親王歷事三朝辦事嚴久高年碩望夙夜在公雖屢次陳請開去要差而朝廷任用親賢慰留至再自必守鞠躬之義無退位之思臣聞該親王府中用度甚繁所有每年廉俸及新加軍機大臣外務部養廉銀兩不敷尚多於是袁世凱周馥等本係平日交好見該親王用度不足時有應酬臣愚以爲今日要政旣責在奕劻一身内外臣工奉爲標準似未可以日用微末之事致分賢土謀國之心仰懇皇太后皇上每月加奕劻養廉銀三萬兩由度支部發給看似爲數甚鉅實則所全甚多奕劻得此養廉鉅欵自可専心籌辦大事不顧其他京外各官從前或有應酬均於此次認眞停止派員監察朝廷待奕劻甚厚奕劻自待必甚嚴無論立憲之屬速新内閣之居否皆以奕劻有極優養廉爲第一要義此若不定恐有他事爲外人所笑蓋地球各國政府大臣既無薄俸亦無受人餽送者高明之地萬目所曕大法小廉古訓具在風氣所關人才所出非細事也是否有當伏乞皇太后皇上聖鑒訓示遵行謹奏 
[又參袁世凱附片]  
　　再直隷總督袁世凱少不讀書好馳馬試劍雄才大志瞻矚不凡以浙江温處道鑽營得驟升侍郎巡撫撫山東日能辦事安奠境内有聲於時我皇太后皇上回鑾迎駕有功擢至今職其人權謀邁衆城府阻深能諂人又能用人卒皆爲其所賣初投拜榮禄門下榮祿殁後慶親王奕劻在政府三謁不得見甚恐得楊士驤引薦或云以重金數萬又投拜奕劻門下不知果有此事否然自見奕劻後交情日密言無不從袁世凱之權力遂爲我朝二百餘年滿漢疆臣所未有奕劻本老實無能之人當用度浩繁之日袁世凱遂利用之老實無能則侮之以智術日用浩繁則濟之以金錢於是前任山東學政榮慶北洋練兵委員徐世昌袁世凱皆以私交薦爲軍機大臣矣樞府要密出自特簡而袁世凱言之奕劻行之貪昏謬劣衣冠敗類之周馥袁世凱之兒女姻親也奢侈無度聲名至劣之唐紹儀市井小人胆大無恥之楊士琦卑下昏瞶之吳重熹亦皆袁世凱之私交也使之爲總督爲巡撫爲侍郎袁世凱言之奕劻行之尤可駭者徐世昌無資望無功績忽爲東三省總督其權大於各省總督數倍朱家寳一直隷知縣耳不數年署吉林巡撫皆袁世凱爲之也袁世凱自握北洋大臣直隷總督重權又使其私入在奉天吉林皆有兵權財權趙爾巽在東時與日人所爭之事徐世昌到後慨然與之以實行其媚外營私之計置大局於不問皇太后皇上試思自直隷而奉天而吉林皆袁世凱兵力所可到之地能不寒心乎幸段芝貴不到黑龍江耳袁世凱揮金如土交結朝官過客與出洋學生有直隷賑欵數百萬兩鐵路餘欵數百萬兩供其揮霍故人人稱之臣嘗讀史見漢晉巳事往往流涕如漢末曹操一世之雄當其爲漢臣時有大功於天下不知纂漢者操也晉末劉裕才與操埒當其北伐時亦有大功於天下不知纂晉者裕也前者微臣來京賜對之時親聞皇太后皇上屢稱資治通鑑其事最好時 
 
 

Page 11

 
 
時閱看今此兩朝事治亂興亡之故粲然具陳開卷可得也袁世凱之雄不及操裕而就今日疆臣而論其辦事之才恐無有出其上者如此之人乃令狼抗朝列虎步京師臣實憂之且聞其黨羽頗衆時有探訪故無有敢聲言其罪者今新内閣將成時日無多安危在目臣不敢自愛其官職并不自愛其性命無所畏懼謹披瀝密陳伏乞聖鑒謹奏 
分類新聞政界 
[批駁代陳印委政績之禀詞南京]  
　　候選訓導徐法善等近日臚陳印委政績禀請江督鑒核當奉端午帥批示云該生等聯名具禀代袁令朱倅臚陳政績意欲何爲豈希冀見好長官爲自便私圖起見耶本部堂權衡用舍一秉至公袁令國鈞在任清理積弊革除陋規早經奏請從優奬勵無俟該生等贅詞凟請至朱倅辦事果否著有勞勩本部堂自有見聞斷不能據該生一禀遂爲定論且此禀並非該生等來轅親遞係由郵局封呈其中尤滋疑竇袁令保奬在先必更自愛名譽或者不屑爲此除札行江藩司外仰揚州府將遞禀之人傳案切實查究禀復核辦（商） 
[籌欵之速成法武昌]  
　　鄂督趙次帥蒞任後財政萬分匱乏近聞有人條陳籌欵之法呈遞督轅據稱不碍商不害民而又使民樂從期限六個月内即可籌集三百萬金并聞此摺並未署銜名想次帥正在籌欵棘手之際必樂聞儻論而願仿行其辦法也惜其法不傳（黄） 
　　按其人必有點石成金之術 
[電復飭關免騐運米情形杭州]  
　　浙撫馮星帥因前據台州府禀稱該郡米缺價昻人心惶懼擬派紳前往蕪湖鎭江及仙女廟等處採購米數萬石運回接濟請電商蘇皖大吏轉飭各關卡驗免放行等情星帥當即電商江督兹接午帥復電略謂鎭江仙女廟兩處垷均在封禁期内若准台紳購米出運則照中英續議條約第十四欵應與弛禁無異至少須四十二日以後始能再禁事多窒碍實難通融至蕪湖迄未封禁應請飭台州府轉知該紳前往撫湖採買祇須遵照該關運米出口章程辦理似母庸另給護照云云星帥得復巳傳電台府知照矣（禾） 
交涉 
[核准美商建造油池之批詞蕪湖]  
　　美商美孚在蕪湖弋磯山近畔建造油池一案業經外部徇美公使之請准其投稅建池兹悉關道禀奉江督批示云查美商美孚在蕪租地建池一案迭准外部電催稅契並令查取漢口油池章程與訂専章是美孚在蕪建池業經外務部核准此次地契應即蓋印給執至美前領函致兩條辦法原因蕪湖商學界嘖有煩言須俟勸導允洽方能實行建池與稅契自係兩事現在如有商學界再以此事辨論應即由道勘明地址無碍各口岸多有允准建池成案剴切勸導以釋羣疑一面與美領查照前函兩條妥與議訂並查明漢口將每加倫捐銀七分半一節一併議妥抄章禀請核示以其與民情交涉兩無窒碍其續購十二畝六分地契旣經恩前部院札准添購有案如由縣局查勘並無紏葛自應准其赴縣投稅印契以符前案而免藉口（胡） 
[靑島總督欵待魯撫]  
　　初九日靑島電云山東巡撫吳廷斌約今晚可行抵是間聞擬勾留二日本處總督屈魯貝爾於今晚設宴署中欵待聞明日商界中亦擬讌請吳撫於旅館云譯父匯報 
[江督批阜寗縣禀（爲敎士違約不領執照事）]  
查各國洋商敎士赴内地游歷必須呈驗執照地方官方能保護准予放行若無執照或有執照而不呈驗即應查照各國條約就近送父領事懲辦沿途止可拘禁不可凌虐歷經循辦在案今美敎士可徒華林旣在枕州傅敎遠赴隔省地方游歷业不呈驗執照任意遊行不獨有違約章誠如該縣所稱若滋生事端誰執其咎仰鎭江關道迅飭該縣曁各屬確查該敎士現究行抵何處詢明有無執照如其無照即照約妥爲送交就近美領事辦理以符約章而免意外一面照會各國領事通飭各洋商敎士嗣後游歷務須請領執照不得自蹈違章之咎併候通行金陵江海蘇州各關道兩江洋務局一體照會各國領事查照飭屬確查遵辦仍候撫部院批示繳（企） 
[倫貝子定期回國]  
　　初九日東京電云倫貝子於今日自東京啟程遊歷箱根定於十四日出神户登輪遄回中國譯字林報 
軍界 
[江督批斥侈叙戰功南京]  
　　江西崇議縣張大令超禀陳會同各軍在縣屬是營地方迎剿拳匪獲勝情形奉江督端午帥批斥云前據南安府裕守電轉該令禀報當經電諭獎勵並將受傷之哨弁殷志泉李傳德名賞洋一百元在案此等拳匪　無伎倆不過誘脅鄕愚借名　　地方官平日果能先事防維及早訪拿何至釀成巨患此次辦理應以嚴拿首要解散脅從爲第一要義尤應督率正紳赶辦圑防清查保甲庶内奸既除外匪自無由人來禀侈叙戰功未免鋪張過當嗣後該令辦事務以核實爲主仰西臬司轉飭遵照（因） 
[閩督電催浙省軍政考册福州]  
　　閩督松制軍電致浙撫略云本年與辦軍政貴標及海防營各員考語事實册請速移閩彚核辦理（乃） 
[札委管帶寗波]  
　　提標練軍正中營劉慶林管帶被嵊縣土匪擊斃後所遺差缺巳由浙提吕道生軍門札委該營哨官王國治千總前往接辦矣（心） 
[電咨選送陸軍速成學生安慶]  
　　皖撫馮中丞近奉直督揚蓮帥電開保定陸軍速成學堂所定皖藉學額尚未足數應請咨送等因馮中丞當卽轉飭遵照矣（俗） 
[伊犂新軍隊官易委武昌]  
　　鄂省代伊犂所練之新軍統帶楊君鑽緒近查得所屬野砲隊隊官張君杰工程隊隊官周福成三員不堪任用昨特詳請鄂軍統制張鎭軍彪攺委周海清周振魁二員接充至張周二隊官業巳咨回原營聽候查辦矣（音） 
 
 

Page 12

 
 
學務 
[札飭中學堂添授法律武昌]  
　　鄂督趙次帥以湖北現巳開辦自治局而各屬亦宜創設法制調查局以便國民講求法律因擬於各屬中學堂内添設法律一科每星期酌講法律通論一二小時爲將來設立公民議會時選舉議員之用業巳札飭黄提學詳細議覆一面咨商學部察核辦理（音） 
[批准酌減敎員新水武昌]  
　　湖北棗陽縣屬各學生近以該縣學堂經費支絀公與杜芳林君爲代表具禀鄂督請將該縣學堂各敎員薪水酌减五分之二每年可省經費錢一千五百串文巳禀奉趙次帥批准札飭提學使轉飭棗陽縣照辦并飭各州縣學堂一律照辦（音） 
[禀控縣令阻留公欵之批詞浙江]  
　　日前平湖縣學堂堂長顧言行等具禀省台謂前任鄧令掯留學欵意圖中飽致堂中度支匱乏等情兹奉撫憲批示云查該縣禀准帶收串票由單錢文酌留帋張工食僅准每串三文每單四文具餘儘數撥歸學堂照杜前令原禀掣發串單總數計算每年約有學費五千千文之譜前署縣鄧令何得謂除紙張工食之外所提學費有限難保非意圖中飽該令業巳另案撤任所有此項學費自應靑成新任　案核實發給惟該縣征收錢粮何月最旺何月較淡應如何結算收數按期撥解之處希布政司卽飭該縣會同辦學紳士妥議辦理勿使吏胥欺隠致千嚴究云（斤） 
[女塾擬開學藝會長沙]  
　　湘省周氏女塾高等班學生現將卒業堂長周君季蕃擬於本月中旬開學藝會聞各學生親屬届時均可蒞堂叅觀云（敏） 
[委員考查學堂工程江西]  
　　江西高等學堂係借豫章書院設立現經當道議准遷移遵式創造所有工程札委馬小齋大令督匠承造現馬大令巳於初二日起行赴鄂考查學堂工程以便回省後仿照創造以歸劃一（因） 
實業 
[習藝所經費困難九江]  
　　前德化縣施叔撝大令以署中罪犯頗多禀奉省台於九江創設習藝所嗣以經費不足故出示抽收攤捐而各攤户以本小利微一再跪香求免迄今尙未開辦現聞官塲邀集各帮商業場中人勸令助繳經費各商業以所派各項雜捐爲數頗多若再助費殊屬力有未逮雖集議多次尚未應允（工） 
[閩省商會選舉職員福州]  
　　閩省商會成立後商界合羣思想日進凡遇地方公益之事均能勇往直前勉盡義務如禁烟說報解散招工各事巳可槪見日前開會選舉雖經總協理登報辭讓然衆望所歸仍舉張君秋舫李君郁齋爲　協理諸議董亦大半仍舊此後辦理定當日有進步也（川） 
[皖撫批獎擴充習藝所辦法安慶]  
　　安省習藝所提調前曾禀請皖撫酌撥經費添收游民以爲擴充之地當奉馮中丞批示云察閱所禀情詞懇切所擬辦法各條亦均完善該負辦事認眞於此可見省垣市中無業游民及幼孩之無依者所在多有前經札飭該所先收百名俟足額後再議推廣應卽迅速舉辦惟人數旣多需欵自巨所請於常年經費外籌定萬金隨時提用並聲明専購料本不准别項挪動等語自是正辦應候札飭布政司設法籌措另儲備用至所中製造各貨總以日用所必需者爲主銷路通暢周轉自易該員於貨品出人専心考究尤屬難得所中工徒名數分别有罪無罪製造物品分别己銷未銷仍須詳細列表呈核會計一差關係固重旣稱陰慶楷辦事得力應准每月加給薪水銀十兩以示鼓勵（孔） 
[稽查庸醫僞藥辦法湖北]  
　　湖南平江縣監生余式質前曾請設巡醫稽察庸醫僞藥經次帥批飭巡警道查核辦理現由馮觀察禀復畧謂遴選稽察得人甚難惟有虚心聽察於醫之著名陋劣者禁其掛牌行醫或技藝未精草率貽患者立予懲辦各藥店則責成分局訪查如有僞藥即令閉歇又醫生一有薄名卽抬聲價貧者無力就醫生意稍盛之藥店每對主顧以倨傲亦應飭攺庶有便於問醫求藥者云云（白） 
[雜記]  
[盜匪猖獗𤨏誌嘉興]  
　　梟匪江北老四等於本月初四日午後在丁家棚將界涇港人高八窰户擄去初五日由高家託人說項始以英洋五百元贖回西塘鎭東六里之楊家浜有徐姓者向開木行薄有積蓄初四晚有梟匪夏竹林卽夏小辮子率黨白餘人將其所有搶劫一空所失約數萬金初四日午後二句鐘西塘開楓涇之局班船行至茜涇塘遇有盜舟數隻圍住搜劫幸所帶貨物無多所失僅數十金云（來） 
　　按匪徒猖獗若是是誰之過歟 
[發掘藏金之糾葛杭州]  
　　仁和高等小學堂操塲内近有土工多人在内翻掘聞係江蘇吳縣監生俞魁發掘藏金并收骨歸葬己禀奉巡警批准兹該校堂長朱作棨以朱接該局照會向之理論詎仍毫不退讓業巳禀請提學使派員查視並飭縣限令尅日蕆事將地塡平以免停操貽誤功課云（比） 
[旅客形跡之可疑九江]  
　　皖省城外警察局在大碼頭某飯店查得住客宋福亭陳海山兩名形跡可疑報請道署偕同偵探前往拏獲帶局研訊據供係奉蕪湖某都司之命前來緝匪並非不法之流懇請鑒察等語警局以不知是否屬實巳實請道憲文觀察函詢蕪湖官場一面將該二人交德化縣收管俟接到復信再行核辦（工） 
　　是耶非耶請拭目以觀警察之手段 
[札委整頓磗廠積弊湖北]  
　　鄂省磗廠係領官欵開辦盈餘利息亦歸公家撥用乃近來辦理該廠人員措置多未得法甎旣不美利亦無多趙制軍查悉一切以該甎廠上關公欵下關民用似此情形腐敗殊於財政有關因委沈觀察守廉住紥該廠整頓工程帳目務將從前積弊一一清釐並按月開呈報銷以備稽核（黄） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[時事小說人面獸（六）肝若著]  
門上的人看他這種瘋瘋顚顚的樣子。并且大模大樣。猜不透是個什麽人。倒不敢十分怠慢。向旺兒招招手。問他主人來歷。旺兒掏出帖子。門上人看了。把頭一側。想了一想說道。高頭起得雖早。不過總要到十點多鐘哩。豭類仍不理會。直僵僵的坐在椅子上。動也不動。想他的心思。直等到响午時候。看見門外有一輛大車。飛犇而來。車前一匹頂馬馬。上一個神氣活現的大跟班。一到門口。連忙落馬。一面在皮包裡頭揀帖子。一邊就不住口的喊接帖。門上人覺得來頭闊綽。連忙向墻上拿了紅纓帽子。望頭上一套。三脚兩步。跨出大門。對那跟班點了點頭。那跟班遞過帖子。又加上一句道。耍親見的。門上人答應一聲。拿了帖子。望裡就跑。豭類的帖子却仍舊擱在桌子上。旺兒看得有些惹氣。向豭類丢個眼色。意思要豭類喊他一聲。呌他把帖子帶了上去。豭類却聲色不動。仍是呆呆的坐着。倒是那方纔來的大跟班認得豭類。站在門口喊道。周老爺。你老人家也在這裡麽。豭類倒被他一驚。抬頭看去。方知那跟班一向在汪花户那裡的。名呌羅貴。綽號鐵掃帚。是個小旦出身。汪花户極其得寵跟了花户二十年。替花户在外面張羅的賣買。着實不少。豭類從前也同他做過些連手事情的。自從花户告老還鄕。羅貴就不知何往。不想今日忽然遇到。并且看他那種排塲。比跟花户的時候。格外來得神氣。因立起身來道。是你吓。你現在跟的是那一位主兒。怎樣的好吓。羅貴道。不瞞你老說。自從敝上還鄕之後。就投犇了北洋方官保。其實也没有什麽好。你老一向好麽。兩個人正在講話。門上人巳經出來。一疉連聲的喊請。看見豭類同那跟班說話。却斜瞅了一眼。自去開那正門。羅貴也就打了一個如呼。自去伺候他主兒。不多一刻。門上人仍舊走來。忽然替豭類說道。你老再坐一刻罷。方纔怱怱忙忙。忘記把你老的帖子帶上去。等客走了再回一聲罷。豭類點點頭。仍望椅子上坐下。半天。方宫保還没有走。看看墻上的自鳴鐘。巳經有十二點了。豭類同旺兒兩個人。從早晨起來。一些東西都没有吃。覺得饑火中燒。有些難受。忽然羅貴走了出來。關照他們的車夫隨役。說宫保要吃過中飯再走了。豭類一想。這倒不防。他們一頓飯吃下來。至少要到兩三點鐘。那裡捱得過。姑且把羅貴喊住了。想說兩句話。解解悶。羅貴立定。說道。你老來了幾時了爲什麽不見呢。豭類道。還没有去回罷。羅貴就斜刺裏對門上人望了一望。說道。你何不趁這時候。代他老人家去回一聲呢。好在他們也没有什麽正經事在那裡商議。他老人家同他們又譚得來。並不是什麽外人吓。（未完） 
國外新聞 
[高麗内亂近情]  
　　初九日東京電云高麗國内亂尚未平靖近又有日本郵便長在堯籟（譯音）地方被匪所害 
[美總統不願連任]  
　　初九日倫敦電云美總統羅斯佛一再聲言下次選舉如再連舉决計固辭故共和黨所舉之許烏士大有總統之望民政黨各皆欽感以羅氏之拒絶實有利於彼黨所舉候補員之機會云 
[火藥廠炸爆傷人]  
　　初九日倫敦電云孛拉特福城附近有瑙克公司之火藥廠一所近忽爆炸廠機全被毁轟死二名傷數名 
[英國淫雨爲災]  
　　初九日倫敦電云英國中部及南方各邦淫雨不絶江水汜溢淹没田地數千畝毁損甚巨 
[日本競奪運輸事業]  
　　初九日倫敦電云英國東方輪船公司致書報館論及日本與公司競爭一節謂日人運輸棉花往來孟買與日本之間巳得完全之専業權蓋由日政府之保護而使他人不能與競云 
[日人潛入美境尤衆]  
　　初九日倫敦電云近因日本人取道墨西哥而入美境者益盛故呈訴美政府者語多憤激 
[希臘皇子成婚]  
　　初九日倫敦電云雅典來電稱希臘喬治皇太子與縵麗巴納栢公主業於日前舉行成婚大典儀式異常華耀是日城中街衢亦多飾以華美之燈綵洵屬盛事 
[法國對於遠東之舉動]  
　　初九日倫敦電云法國都隆埠接政府諭令詳報港中各軍艦情形及艦中水手果能在太平洋中當役與否以便拔選一隊開駐越南以爲該處法軍之後援云據稱此舉蓋因鑑於遠東不靖情形而發以上譯字林報 
[波斯亂耗]  
　　初九日栢林電云波斯國佛雪斯旦省城有亂事該處英國領事爲匪所擊受創頗劇 
[荷人之言]  
　　初九日栢林電云德王至荷蘭之時荷國報章之論說皆謂德皇之政策和平爲彼等所深信云以上譯文滙報 
本埠新聞 
[新築馬路地圖送道存案]  
　　領袖比總領事近據工部局送到新築馬路地圖五紙第一紙係加闊曹家渡第二紙係由勞勃生路開築向東至吳淞江邊爲止第三紙係從小沙度築起至勞勃生路爲止第四紙 
 
 

Page 19

 
 
係從戈登路築起至小沙度路爲止第五紙係由四十號路築起向南至法界馬路爲止現西拂君巳將該圖送請滬道存案矣（企） 
[提督赴淞]  
　　江南提台劉華軒軍門昨日來滬旋赴吳淞公幹 
[升任贛臬在滬度歳]  
　　升任贛臬瑞莘儒廉訪奉外務部電飭來滬辦理大閙公堂要案等情迭紀前報兹悉廉訪因襄辦交涉尙需時日擬在申地度歲俟議結後再行履新是以滬道梁觀察特派書差衛隊人等前往小沙渡公館内伺候一切（哲） 
[不守營規者鑒]  
　　滬軍統領吳千戎查悉派在道轅保護之王哨弁有在外引誘婦人不遵營規情事特於前日將王弁痛責軍棍四十下以儆將來（尾） 
[請禁冒牌火油]  
　　美孚洋行近因時有奸商將新牌火油裝入美孚空箱内混售漁利並查知浦東等處亦有統艙火油裝箱混冒爰特禀由美總領事函致滬道出示禁止（泳） 
[坍屋傷人三誌]  
　　南市三泰碼頭三興里對面坍屋傷人己兩誌本報兹聞送入醫院療治者四人尚有一人舁回家内亦己因傷身死現由家屬收殮矣（夏） 
[盜犯就獲]  
　　巡警局總巡弁孫晋發昨日帶同眼線熊小五子會同上海縣警役陳京往浦東楊家渡拘獲搶劫張家樓張孝禮家盜犯一名並在身畔抄出鐵棍油條等件帶入警局押候送縣究奪（業） 
[巡秿違章]  
　　静安寺捕房華捕昨將公堂判押三天之賊犯吳保卿帶回行經閘北華界通商場四路二區巡士因該捕並無照會遂將吳賊及捕一併帶入巡警局奉蕭巡官諭將吳賊留押該捕釋去一面以巡捕違章等詞禀明巡警局汪總辦核示遵辦（業） 
[英界火警]  
　　英租界芝罘路十九號門牌沈楊氏家於前夜兩點半鐘失愼延燒左右鄰居共市樓房屋十幢捕房當即派探葉長定往查起火情形禀候核辦（衣） 
[美界小火]  
　　美租界北四川路仁智里培記協西式木器店前晚十一點鐘失愼幸即救息祇焚去被褥等物未成巨災（西） 
[縣批三則]  
　　徐楊氏禀批氏子徐福生即閙天宫係行劫川沙廳同務典當案内首犯巳據夥犯張林等供明乃一味抵賴堅不承認卽西牢所獄一案亦諉爲誣實屬刁狡巳極應候研訊明確歸案詳辦不得飾詞妄瀆希冀幸釋○朱壽愷禀批查此項漲灘前據圖董朱斗園等禀縣由朱佳受等墾種田單執照係利濟渡原名田未報升等語究竟此田單照於何時頒給何以尙未升科田糧又歸學堂完納據禀前情應候再行確查核辦○莊關松禀批爾女阿寳身死經爾在河内撈獲查有手又各痕當時何以匿不報驗遽行收殮殊不可解如果係莊松泉圖財謀害則人命重情莊松泉豈肯吐露前據莊錫卿以爾女自行溺斃伊子松泉帮同收殮爾忽聽流氓滑頭秋生借洋不遂之嫌唆誣伊子謀斃將伊家什物毁壞等情具控彼此情詞各執顯有起釁别故乃爾不念一本之誼率以女兒被害空言瀆請昭雪試問案未請驗毫無憑據從何究詰實屬昏膭糊塗不准并斥（車） 
[官事]  
　　候補知府鄧文堉樹木捐局委員盧懋善浦東二路一區巡警分局正巡官沈潮前攺過局員姚鵾新委太陽廟巡局員朱其昌等昨日先後到縣拜會（尾） 
訟案 
[會訊良濟洋行控案]  
　　英商良濟洋行控殷裕泰號東之弟殷鳴崗定貨不出昨由公廨讞員寳明府與英巴副領事會審良濟行東投稱殷鳴崗前來定購玻璃計價銀二千五百兩迨貨到滬屢催不出請究訊之殷鳴崗供該貨實係代某號所定現店己閉歇該店東吳姓亦巳投案請訊質之吳芝亭供該貨係殷鳴崗所定應向理直中西官判殷交二千五百兩人銀並保限一月出貨吳交保候示（業） 
[會訊合辦森林樹木糾葛案]  
　　日本商人森楨隆延律師村上控華人汪耀記合辦森林樹木紏葛一案昨由公廨王襄讞與日領事會訊被告所延之某律師伸訴各帳紏葛不清請另訂期復訊判一併退去候禮拜一午堂再訊（業） 
[上海縣案]  
　　英界探夥朱錫堂去年四月誘拐周增貴之妻錢氏佔匿今秋七月在路同行被周遇見朱卽誘至山家園茶館紏黨二十餘人兇毆復將周之金戒二只洋五十三元搜去錢氏仍被覇脫現周偕妻母錢龔氏投縣禀控提朱到案經襄讞李明府訊明底藴將朱重笞責六百板仍不承認判釘鐐收押究追○高望生之女翠貞年十八歲被江北同　許小亭勾引逃逸經高尋獲扭至工程局轉解到縣許堅不承認判押候復訊○張子蘭與張竹卿互控賴欠掯單各情案憑三載瀆訐不休昨明府以事甚輕微彼此好訟本應嚴懲從寛判各具結息訟完案車 
[總工程局紀事]  
　　雉髮匠袁長清董明卿與一百二十二號巡士魏阿珍有隙在茶館扭毆拘局旋由同業湯二保保出派探查辦在案兹湯揑造同業巫肇壐等十餘名公禀到局控魏向謝道信詐洋四元六角經孫明府集訊均稱並未禀控謝供由魏商借有之明府判湯罰洋九元二角並飭魏速將借洋分兩次拔還○凌林氏同壻林阿大扭控羅馬卿陳連桂　匿伊女一案昨將氏女提案訊判交凌林氏林阿大領回管束陳押一月○陳參軍查獲聚盛客機寓客蔡焕明違禁吸烟連棧夥吳三寳鄭小華并烟具解案判蔡罰洋兩元　吳分别戒責鎖示三天○場金鶴被趙阿大之馬車碾傷脚踝判趙罰洋六元給揚養傷○陳杏生至陶阿東店内因事口角被陶擊傷左目扭局控告判陶罰洋五元給陳養傷另罰洋兩元充公（杞） 
[警局紀事]  
　　總局消防隊查獲賭徒揚阿四等四人拘局訊究判各責手心數十下斥釋○鄕　趙王氏背夫逃出被其母舅應仁富尋見扭局諭飭領回管束○張文元在租界竊板由　官　　公廨用贓在案昨得公廨覆函須俟捕房覆到再核云 
　　城内第一路一區趙裕德控揚玉興索欠行兇判押候違洋了案 
　　第一中四區流氓張阿喜攫取行人什物由偵探拘入押候訊究 
　　浦東第二路一區美順輪船水手聚賭得錢七十餘千文經水巡捕上船將收錢之崔順卿拿獲拘入水捕房轉送到局押候究辦（衣） 
[公共公廨早堂案]  
　　蘇人李寳四即李阿四上月間在西新橋會見鄰居朱信榮騙取金戒七只珠押髮一支將其送至客棧内巳則逃逸後復向熟　之管福生騙去皮袍同往蘇州旋自來滬昨經管兄哲夫尋獲送案請究李供詞支吾讞員寳明府商之德副領事判押西牢一年○張益榮日前在寳山縣境内將認識之女人張王氏誘騙來申始則姦宿　則圖賣該氏以益榮昧良鳴捕解究氏供丈夫張信甫現在寳山縣鄕間做工婦人被騙來滬求察明府以姦拐屬實判張押西牢两年仍候函致寳山縣傳張信甫來案訊明將氏給領完聚○趙阿毛與混名錢三少爺等先後串竊吳阿炎蔡其林等人所豢之馬匹逃至浙省平湖縣地方出售得經失主報捕派潘濤玉山拘趙解究明府以人証未齊判押候移提人証並吊至馬匹再訊○成衣匠吳全菊先後騙取張茂榮邵長富等皮統及灰鼠皮衣逃逸報捕解究吳 
 
 

Page 20

 
 
供此事實被陳子雲愚弄現陳己住蘇州求恩明府以供認屬實判押候補提人証再訊○王信記即王氏前售攙水牛奶拘案訊罰今又違犯解究判罰一百元充公再押官媒十天釋放如再違犯定即吊照勒閉○馮增保行竊洋人洋五百六十元昨解復訊因原告未到判押候下禮拜六再訊○陸阿四金阿保前將炸彈私售與北京路沈阿七舊貨店内炸裂傷人昨解請究判押候下禮拜六再訊○鍾小六子竊洋人綢布各物押候禮拜一再訊○羅阿二竊王雲州家綢衣等物判押一月贓結失主○陳福生竊洋人大衣各物解訊供係某細崽所爲判交妥保限一月將細崽交案再訊○葉香榮因被伊師郭早郎兇毆逃出由捕解訊判押廨候傳郭到案訊核（業） 
[法租界公堂案]  
　　雉妓及烟妓李阿四等十一名由探拘獲留堂候查在案兹有岳厚生投稱胞妹小紅前巳擇配求恩具領又陸王氏投稱女兒巧珠並不爲娼因出外買物致被悮拘叩求領回聶司馬准將岳小紅交厚生陸巧珠交王氏領回並飭具永不爲娼切結備查其餘九妓仍候查明賣主再核鴇婦王黄氏不應買良爲娼判罰洋十元充公○余魯卿控章士伯欠繳房金昨奉傳訊章供上年鄰居失愼致被損傷余不肯修理由商人代修用去洋二十餘元余供章並未修理共欠租洋一百三十三元求追司馬以供詞各執判交保候查明再核○倪瑞卿投稱房客某姓欠租逃匿中西官諭將遺下物件　教變賣如有不敷俟遇見扭案訊　○流氓徐二林在大馬路强搶女人傅秀貞之金挖耳判枷號一月押攺過局四月○捕頭解在押患病之陳金才等請示判陳從寛開釋徐吉生吳阿苟發堂醫治俟病愈再核○陳德文竊陳吉林皮統二件訊係初犯判從寛押两禮拜（舟） 
[美租界摘事房]  
　　王阿四誘匿顧和尚之　周氏於百老滙路七百三十二號屋中昨由顧查知報捕往拘王巳逃去祇將該氏帶入捕房飭顧領回管束○萬寳卿在吳淞路毆傷吳連裕頭面由捕一併拘獲候飭探查明核辦○漢碧理路某西人失去物件將巳歇出店侯佐林扭人捕房以所控無憑斥釋（西） 
來件 
[滬北流所招領男女小孩]  
　　本所奉會署發下男女小孩七口現己拍照招領恐未周知用特登報如有家屬可至新閘大王廟後本所認領可也所有姓名籍貫衣服開列於後小照一縣英公廨一懸大馬路保安堂一懸南市總工程局一懸本所計開 
　　男孩 
杭林金即丁月林年九歲父名丁發做泥水匠住大馬路泥城橋身穿花布棉襖藍布棉褲秃頭赤足浦東口音 
　　無名孩年約五六歲寗波口音刁嘴身穿花布長衫墨緑布棉祅白絨襯裏衫白柳條夾褲蒲鞋面杜靑布鞋白布襪秃頭梳小辮四條 
　　無名孩即陳小妹子年約四五歲江北口音身穿花柳條長衫對襟藍紡綢棉襖紅棉綢夾褲黑滾脚紅絨繩襪紅蒲鞋面鞋子紅縐紗風兜帽花邊滾 
　　周金法年九歲浦東口音身穿柳條布夾衫柳條布棉襖藍布單褲白布襪蒲鞋面杜靑布鞋紅頭繩辮線秃頭 
　　謝雙福年九歲無錫人身穿紅呢布棉褲裏襯緑縐紗棉袄花布單褲蒲鞋面黑布鞋紅頭繩辮線秃頭 
　　陳雙喜即陳來喜子安東縣人年十歲身穿白絨衫内襯元色洋緞棉袄又白絨衫柳條花布褲白襪蒲鞋面元布鞋和尚頭 
　　女孩 
秋蘭即陶秋林年八歳身穿黑布半心靑蓮棉襖藍布夾褲杜靑布鞋不纒足梳辮子紅頭繩辮線 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
