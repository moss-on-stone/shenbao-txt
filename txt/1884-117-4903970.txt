# 1884 - 117 - 4903970

 

Page 1

 
 
[招延訪事人] [  申報館主啓]  
　　本館現欲請一友人在福州採訪時事如滬上建帮中有願膺斯聘者望移玉趾來本舘面訂或福州有人肯承斯乏亦可信來酌商此布 
[新印屏條對聨横披直軸出售] [  點石齋主啓]  
　　本齋近又用石印照相法印得字畵數種皆精細可玩懸諸壁間頗覺雅觀準於卽日出售所有價目列下計開姜芝仙排七巧圖白紙對每副洋一角裱成每副洋二角顧惠卿六尺條幅人物着色每堂洋六角裱成每堂洋一元三角俞蔭甫小篆字横披每張一角裱成二角五分又白紙篆字琴條每堂洋一角裱成三角五分吳菊譚六尺行書字屏每堂洋五角裱成洋一元二角杜鳳岐朱子家訓每張洋二角裱成洋五角五分 
[第三次石印鴻雪因緣出售] [  點石齋主啓]  
　　長白麟見亭先生所著鴻雪因緣圖記一書本齋兩次縮爲石印出售俱蒙海内諸君許可接踵爭購瞬息售罄今於第三次開印之前細審圖畵字跡間有朱盡愜心處故又不惜重寳倩善書者一手重抄圖則逐頁鈎摩惟妙惟肖歴一載而工始竣反覆校讐仍付石印以視從前所印者益覺精美絶倫毫無遺憾披閱一過眞有宗少文臥遊之趣現已印成準於二十八日出售仍訂六本外加鐫字紅木夾板計價洋一元一角惟所印無多賜顧者尚祈早臨爲盼售處悉仍其舊 
[法人心服劉軍說]  
　　前報合衆口交推一條知法人於越南雖至兵殲將亡猶復經營不已必欲底定全境使我南藩土宇盡歸統轄而獨於劉永福之用兵不禁心折且盛稱之以爲歐洲各國無其敵手觀其用兵可决知其本非匪徒如係粤匪亦不至被中國逼迫竄入越南等語噫法人此言誠知劉永福哉夫劉永福之在越南當越事初起之日無人深知其履歴皆謂越南前有赭宼二枝於同治初年東南陽平之會率衆出關各據隙地以居屯田自資越人無敢誰何聽其滋生休養於其間其二頭目卽劉與葉成林也劉用黑旗葉用黄旗自相區别越中土匪最多二旗之人能爲扞禦故久而相安法人蔑視越南雖習聞劉名而初不料其勇敢善戰足智多謀至於若是故以輕敵致敗邊隅隔絶事易傳訛中土之人遂信劉爲赭匪之遺及去年夏間始有熟悉赭宼時事者郵示劉之履歴乃知其初爲開字營裨將隨程公學啓立功於江南最得賞識不幸大功未竟程公中殂劉遂深自鞱　潛蹤出關就邊外隙地以居所部墾田而食教練精兵獨樹一幟以爲巖疆保障夫然後劉君之生平約略可知矣夫官軍收復江浙之日勢如破竹所至披靡積年悍賊一旦掃蕩此正豪傑功成名就之機劉初隸程麾下程雖陣亡部落未散易一統領卽可成軍而劉顧不復戀戀獨率衆以出關意者預知今日之事將爲南藩之干城乎抑與程公有管鮑之誼舍程無知我者故恝然舍去乎又或深知功成之後凡屬偏裨皆至將帥承平無事依舊歸田雖富貴亦復無聊故思别有建豎乎噫使劉得以安居關外屯田練兵以爲法人今日之勍敵蓋有天意存焉法人規取越南蓄謀旣久猝克海防進奪河内全越瓦解何等聲勢而孰意有劉一軍俾之跋前而疐後哉竊謂劉之在越南中朝本不顧問其所以存越於將亡而捍衛鎭粤者非有人焉以教之乃劉之忠義所發耳目下因其有功而明降諭旨使與官軍合力堵禦則已儼然復爲中朝之上將其奮　當更何如前聞北寗失守情形退縮者官軍而非劉也有謂劉如不受他人節制充其謀勇越事必不至有今日者姑勿具論　觀傳聞之語宣泰北寗洪化雖皆爲法人所克而法人實亦屢遭挫敗得不償失成敗正未可知况現在劉軍與官軍依然合力守禦此後之事法人亦難自必也以鄙見擬之目下正可乘此退手若再窮兵擊武竊恐全越不可必得而兵殲將亡之禍尚未有已時矣蓋法人欲與劉軍書界兩不相犯中國本無用兵之意但使法人不甚要求終歸和局此議未嘗不可允許然事已至此所畫之界相去不遠中間必無甌脫之地暫時相安能保日後無越畔之爭乎竊恐劉軍尚在法人終不得安若如去年法人之意謂中國宜令劉永福率衆入關處以愼粤邊界隙地則中國必不能允卽中國肯允而劉永福久居是地墾闢荒蕪經營守備已竭十數年之心力而肯一旦棄之乎然則法人之於劉軍具憂慮正無時或釋　及今而肯降心以從可已則已吾知以中朝之命節訓永福使不終與法人爲難彼亦不存恢復全越驅逐法人之意而法人　以經商西貢常爲東來逆旅安享太平不减雄名於歐土卽不然而并　防河内一帶亦歸法人以完其保護越南之志可也否則永福之所難堪卽中朝之所不受兵連禍結取惡同盟而全越萬萬不能有也噫識時務者爲後傑不知劉之善於用兵而貿然從事猶可說也知劉之善於用兵而亦貿然從事其不終至於敗者幾希 
[本館接奉電音]  
　　昨由通州電局專發電音到本館有四月初五初六日諭旨五道敬謹譯登○四月初五日奉上諭上隸廣平府知府長啓湖南寶慶府知府李暎廣東廉州府知府蘇佩訓雲南雲南府知府毛慶麟澂江府知府王堃均着開缺送部引見欽此同日奉旨龍湛緣轉補翰林院待讀許景澂補授翰林院侍講欽此同日奉上諭步軍統領衙門奏特叅疏防盜案營汛各官一摺左安門外關廂長泰富鋪被刼一案並有傷斃人命重情該管營汛各官職司緝捕事前旣疏於防範臨時又未能跟蹤追捕致令搶劫重犯潛逃未獲捕務廢弛已極除都司史元興昨已有旨革職留緝外左哨千總王魁着先行革職勒限留覊叅將廖承恩遊擊徐永福均着交部分别議處仍嚴飭趕緊緝拿贓賊務獲倘限瀧無獲着從嚴叅辦輦轂重地盜劫之案層見迭出總由該管地面各官平日玩視捕務實屬不成事體嗣　該衙門務當認眞整頓倘所屬員弁不能實力防範緝捕隨時據實嚴叅毋稍寛縱欽此同日奉上諭工部代遞一事余思詒奏請開餉源以濟要需一摺看懚部議奏欽此○初六日奉上諭雲南雲南府員缺緊要着該撫於通省知府内揀員調補所遺員缺着桂霖補授欽此同日奉上諭廣東廉州府知府員缺著謝鉞補授欽此 
[越南捕音]  
　　昨悉本埠官塲中得廣西南寍府内某委員發信至廣東由廣東傳電到申云三月初八九越南收復太原富平共拾三字餘未詳及此係確信當無訛誤惟南寗至鎭南關約有四百里出鎭南而至太原鎭又有二百餘里其間消息是否的確則不得而知也又查本報前日所送之越南東京地圖福平在太原之南傼百里而遥福富字音相近今所謂富平看想卽是福平也 
 
 

Page 2

 
 
[北京電信]  
　　昨接本舘派在京都昉事友人專發電音云近已欽奉廷旨曾襲侯着辦理俄英兩國欽差事務李丹崖觀察着辦理德法欽差事務電音簡略其詳不可得知姑錄之以俟接奉明文再行續登 
[中西傳言]  
　　聞有四商云越南之役中法未必竟因此失和錄近得倫敦來信謂英國家已向法廷商議大略謂法雖兵力稱强然與中國隣誼久敦似不宜行之過甚苟可兩銀亦當就此歇手等語又有人稱中國王大臣現亦非决計主戰但可議和亦免得兩國兵民同遭塗炭惟兵費一節斷斷不能賠償也查法國之索賠兵費本無是文惟前據倫敦羅倫報稱法國各新聞紙均有是說本館嗣訪之在越南之西友答稱法兵官並未聞知賠兵費之諭成係訛傳亦未可定然則如天之福釋干戈而仍敦玉帛何幸如之 
[德國近聞]  
　　外國新聞紙云簾國近來於水師一事大加整頓各船兵數皆須加倍水雷及一切水戰所需無不大加修治各工廠皆竭力營造因此而法國人頗有懷疑之意又聞德國迓欲在阿非利加之西境創設一通商埠頭云 
[定造巨炮]  
　　美國新聞紙言近日中朝向美國格林炮廠定造格林炮十尊限期兩月竣工云 
[換約禮成]  
　　前報英國與高　更換和約一節兹悉於初四日舉行是日十二點鐘英兵船升砲二十一門以伸慶賀云 
[暴風覆舟]  
　　九江初一日南風如吼兩點跳珠午後復轉西風雷電交作直至晚間始息次日天氣晴和至兩點鐘時黑雲又起東北風勁雨師卽隨之聞來上下江　船不少聞有某處船板砲船解餉銀下湖口行至鎖江樓下搶岸不及亦遭傾覆並淹斃數人云 
[賊偷官船]  
　　前任九江江防府王偉丞司馬於本月初三日挈　晉省初二日所有一切均上紅船乃是夜有賊將官艙玻璃窓挖破潛身入艙竊去皮箱三只次早察覺始飭門丁往縣署報案聞此三皮箱所值不貲并有緊要公事文卷在内現在金邑尊飭差緝拿不識能珠還合浦否也 
[考生服毒]  
　　小試提覆湖南人謂之挑取然考生寗不挑而不願挑而不進盖得而復失尤令人難堪也昨聞善化某童曾經三次挑取家計旣窘而年已三十父母屬望母切此次又挑役見擯該生塲後遂服阿芙蓉膏而死訃音抵家正與報挑者同日而至吁亦可哀已 
[司烜屢現]  
　　本月初三日初朁時候杭州東北方紅光　天下城各水龍鳴鑼盡起乃行近艮山門火光已息四面瞭望杳無蹤跡而城門亦嚴關未啓各水龍遂從半路折回嗣悉被災者係沙田過去地名夾緑橋焚去某姓老屋三椽及艸舍一所云 
[招募炮勇]  
　　寗波眞武宮道頭將築炮台前已列報兹悉已於日前動工尅日可成聞得城守營中軍楊鳳成守戎奉歐陽軍門札諭招募炮勇現計招得壯而有力者一百八十名以資鎭守炮台云 
[閱轢誌盛]  
　　前報初五日蘇撫衛中丞閱裭撫標六營兵士操演兹悉是日黎明各營弁勇均掌號拔隊齊至大校塲伺候憲駕於六點鐘時出轅諸演武廳兩司中軍已先在恭遡升座後按營校閱均各進退嫻熟陣列整齊其旗幟號褂之鮮明尤覺如荼如火撫憲閱至一點鐘始畢優給賞號有差各營益形奮勵是日天氣晴朗寒暖適均故來觀者異當熱闌護龍街一帶茶酒麫飯等館轟烈無比利市三倍云 
[金陵瑣事]  
　　金陵每逢春暮有東　勝會今復於三月念八日起巡行三日一切孰事悉如曩年城中均空登往觀而鼠竊之徒遂乘間施其狡　愈九日有城北某甲携其幼子同遊行至閙處隅失檢點卽爲匪人拐去某甲没途　尋　無蹤跡恐難望合浦珠還也○甯屬厘捐向以通州花布收稅爲最多初立局時特委道員主持自王觀察治覃缷差後始改委府廳州縣現在倪司馬已三年期滿梁方伯因札派督轅發審委員李司　炳前往接辭矣○粤西邊防日急前次特委周永安叅戎押解新式洋鎗二千桿炮子四百箱齎赴徐中丞營中交納此已早列本報本擬由水路運至湖南再行起岸現因陸路所需夫價太鉅已改由滬上附搭輪船運往穗城另由水程運至粤西轉解故周叅戎已於前日起程來滬也 
[浙江督學部院祁示]  
　　爲剴切曉諭事本部院歲試已週各郡士習文風略知梗概東南竹箭已美不勝收而習俗移人有所難免本部院自愧懵學一年以來未能轉移化導與多士更始返之寸衷實多疚焉今將舉行科試重與論文選拔之年尤關鉅典多士宜如何爭相砥厲脫穎囊錐况今時事艱難朝廷需才孔亟更當勉爲有本之學以備他日治事之方顧異日之經綸胥視今日之涵養涵養氣質首在讀書讀書之要先贊立品品若不端讀魯何益處旣不能爲良士出亦何能爲好官本部院恭承恩命視學此𫒗論學固不能居然抗顔論情誼則何忍不苦口相勸願多士文行交孚不願多士文浮於行也今就考試所最宜忌者開陳於左以爲箴議凡應試生　庶幾鑒使者之苦心不至聽之藐藐也一塲規不可不遵也凡生童入塲先以安靜爲主不可呌囂嘈維點名接卷各尋坐號安置考具靜坐養神以待下題後沉默搆思若彼此呼喚笑語喧嘩無論挑逹輕浮失我輩讀書體統而精神散換如何能結搆佳文卽或父兄子弟及師長親友同行應試彼此關切欲知坐號亦是人情之常只宜在同坐文場一邊低聲詢問乃竟有大聲疾呼旁若無人置塲規於不顧者倘提堂戒飭扣卷該生童　何說之辭惟念平時下帷攻苦一旦被黜匪特多士心所不甘本部院亦何忍刻覈至此若恃人衆不受約束　規矩無如我何不知此念一存敬肆邪正關頭卽由此判讀書明理之謂何而顧輕蹈此慈習　兩浙禮義之𫒗萬不至此本部院出題後絶不令承舍差役人等下號呌呼旣可防其弊竇亦恐攪亂多士文思惟至申酉交卷時不能不令伊等立檐際高聲催促以肅功令所以定於申刻交卷不准接　者非薄待士子也今以養之有素特於風檐寸晷中瞻其造詣雖發筆遲速不同自夘至申已有六時之久三藝眞草　可從容了當他日諸生應殿廷考試豈態任伊遲延以自取咎此是小試正所以入廷試工夫也但淸塲開門　此日應考卷册并各處文移皆須送院及應用水菜柴炭以及掃除號舍各瑣事多係此時辦理若一人未出塲卽不能料理切淸塲旣遲封門必晏封門旣晏流弊至多爾多士將來通籍後任舉試時亦知此中甘苦何不於此時留心體貼亦行恕之一道也一　挾不可不禁也士子入塲片帋隻字不准携帶功令綦嚴豈可玩視乃近來此風特錢竟有盈筐累篋毫不避忌而所帶半係坊間小字刻本訛謬層見迭出汨人性靈莫此爲甚且樣板書日多一日如多寳船小題文藪等類幾於無題無文少年存徼幸之心懷挾入塲拙者勦弊雷　慧　模糊依傍書賈射利讀書者受其專何昩昩若是夫臨時習摜夾帶平時之不讀書可知翫不讀書無志者荒嬉頽廢有才者刀筆營私旣貽庠序之羞更爲地方之蠹其患可勝言哉且有暗托書斗結交縣内官人執遞或臨時賄買免致搜檢甚至預埋書籍於號舍土地之下以備入塲覔取種種弊端本部院豈無聞見若按律懲辦無論求榮反辱多士難堪亦非使者所願爲也試思文章關發聖賢道理一人有一人性情一字有一字境界一題有一題意境深者見深淺者見淺每題到手先將白文涵咏出將小註尋繹章旨節旨應顧應補宜略宜詳審度旣定然後下筆行文自成機軸粹於道理者造詣精神發於性眞者直抒胸臆詞采則經義紛綸議論則上下今古推之詩賦維作亦必已出方不至人云亦云所詔極行文之樂事也若依兩影響難出前人窠臼束縛纒繞是苦境也何樂之有素聞兩浙人才綴學者多淺學者少聰頴者多魯鈍者少倘仍蹈惡習貽笑士林竊爲諸生不取亦有腹笥便便平日博覽古籍每有心得輒鈔綴成帙進塲携取恐一時遺忘以備觸發不知一涉形迹 
 
 

Page 3

 
 
遂爲儉腹少年所藉口以爲某某尚須懷挾我等更可不論子弟之率不謹良由父兄之教不先况小試卽爲廷試始基若廷試懷挾卽交部治罪豈止不能保全功名恥孰甚焉本部院職司文教敢不以聖賢之道望諸生而顧任諸生詭遇以蒙誚耶以上二條本部院不惜覼縷言之者一則道義相感聊爲一得之愚一則科試將竣效臨别贈言之雅願多士互相勸勉勿笑其迂腐瑣屑使者之幸也至於槍　頂替傳遞諸弊作奸犯科法令甚嚴萬難寛　童生卷内有夾遞說帖希冀非分固由不諳功令亦係妄念所縈始進尤不可苟也爾生童其各凛遵毋違特示光緖十年三月念四日 
[德使北行]  
　　德國欽差白大臣朗來滬已列前報兹悉白大臣已於昨晚坐怡和洋行之新南陞輪船前赴北京矣 
[輪船擱淺]  
　　怡和洋行之克林乃輪船由外洋來滬駛　吳淞相近之張家浜擱淺前日雇小火輪拖帶駁船並載小工至擱淺處將貨搬運俾船身稍輕得以展輪抵埠又金星公司輪船於前日由外洋來滬因途中稍有損壞當卽駛入耶松船塢修理云 
[和奸不理]  
　　前日有吳陳氏投上海縣喊冤卽經將明府訊問據該氏供稱浦東人大夫在鄉因患瘋症不能力作以致貧苦異常我於前年來滬在方姓家傭工被方設計將我誘姦已非一次嗣被方妻知悉方妻素性悍妬河東獅吼卓卓有名而方又有季常之癖遂另租一屋與我同居且允收我爲妾央人向我本夫說明給還身價洋一百元我夫亦卽應允前日寫立婚據交該處地保兩相交馴前日方忽變計僞稱伊母不許竊思方初則誘姦繼則悔議使我進退兩難只得喊求追給本夫身價明府謂爾係有夫之婦本夫雖有殘疾豈能背棄作事不端本應提究但據爾稱麟姦以後同啓二年豈非和姦耶種種無恥尚敢來案控追窶屬混帳着將該氏掌頰二十逐出不准 
[調停命案]  
　　初七日報登邑尊騐屍一節昨據兩造央親族等出爲調處酌償屍親棺殮等費已據屍兄邱阿炳具結銷案矣 
[議論不合]  
　　包探秦少卿至英公堂稱偵知寳善　中市信隆現兌錢庄時有銅洋出入特遣人向該庄兌銅洋言明夾銅夾鉛等洋每元作實洋五角五分該庄卽湊出銅洋一百四十五元卽將銅洋及該莊中人一併拘案請辦陳蔭三供蘇州人開信隆莊已十餘年銅洋係陸續兌下將轉兌與人鎔化並非　洋混用且言定每元作價五角五分原以實銀合價夥友沈華卿學徒周紀生供　同翟副領事謂該莊存儲銅洋如此之多不知害人幾許請判莊主管押一年夥與學徒略爲從寛黄太守謂該莊之銅洋係陸續作銅洋收下今仍折價轉兌與人與混用害人者不同姑判將銅洋劈毁示罰足矣翟君又謂該莊主等　有應得之罪務請判押庄主三月夥等各押一月則已格外從寛太守謂捕房派人向該莊購兌銅洋則是引人犯法矣殊難判罪飭將陳蔭三沈華卿周紀生及銅洋一併交捕房俟再商辦云 
[不辨是非]  
　　本邑人艾恒錫至英公堂稟稱向爲錢莊生理前曾有事到英租界忽然遇雨遣相識之嚴秀溪持信到我家中取釘鞋雨傘伊卽詭稱本欲向友借洋百元因被我差取鞋傘致與其友相左定欲向我索價與論持蠻糾同無賴甚多不得已而允給洋三十元不意去後又來聲要我償烟酒資洋十元我將患褂質洋交伊昨日路遇又要我洋三元爭論之間由包探餉嚴與何阿增送案嚴供徽州人向爲典當夥曾於六年分被艾相錫卽艾祗齋借去洋五百六十元旋因艾犯局賭被人控告逃至漢口我適回籍以致躭延今來滬上向索初尚抵賴再四與論由何阿增勸還找洋三十元已收過念三元今因向找七元爭執由捕拘案拘阿增供與嚴畧同黄太守以兩造均有不情不實惟着嚴何具保以後不得饒舌然外間皆謂係著名牌九司務有案可稽此次不知何故自相擾訟質訊時著名局睹諸人莫不衣履翩翩在傍觀審亦可謂目無法紀矣 
[劃收房租]  
　　英租界泰來莊倒閉後該莊主所有租界毋産盡抵押於欠户該莊曾欠壽康莊銀兩壽康庄以顧榮齋於法租界之房屋出租於人故投法公堂伸訴經翁太守出票傳顧未曾到案因傳各租户等至公堂面諭嗣後房租應歸壽康莊收取云 
[撈獲浮屍]  
　　同仁輔元堂來信云本月初六日　橋西肇嘉　内有男浮屍具約年三十來歲身穿藍布長衫藍布棉襖夾襖藍布銀衣藍羽縀夾套枷芝蔴呢夾背心嫁該圖地保報由本堂殮埋義塜如有屍屬來堂認領可也 
[重修淮陰龍王閘紀畧]  
　　淮城東門外有石閘曰龍王閘者爲城中諸水所統匯傾圮日久居民苦之淮陰太守爲之請命而修理焉閘廣而工大底石無存估計者率以三四千金爲詞大吏以儲欵不足靳之展轉數年遞减爲一千九百千而迄靡有定今漕帥楊公節用愛民爲發帑一千四百十一千檄太守會計興修亦虞其一再减折或不足也太守延肇鴻總其事以癸未十一月二十五日興作十二月十八日蕆事僅二十有三日凡庀材鳩工之屬肇鴻悉以身任之一物之購必周歴市廛而互較其廉一事之私必大聲叱吒而直任其怨市例俗有扣手曰回頭費肇鴻悉令入公期於涓竊不驚嘗十至河衛日僅一食風餐露處若有餘甘嗚呼是孰使之然哉工竣之日核所用不及半太守以其餘儲待善舉之用而屬肇鴻紀其事於石是役也以三四千金之工程不意節省如此迅速又如彼在工諸人均莫之敢隱工程堅實淮人士以爲地方僅見之舉嗚呼是其所以使之然者太守也太守爲誰桐城孫雲錦也 
[棲流公所捐數]  
　　滬北棲流公所自陳寳渠太守創設以來迄已六載額收窮黎二百名每年出入至千餘名之多衣食　川藥資一切經費需洋六七千元全賴官局捐撥及各業常年樂輸源源接濟以資開銷惟上年市面支絀捐數頓减據該所司事將茶業會館經董代收到茶捐除二次繳過洋二百五十二元三角外今又捐到洋三十三元四角五分請登各號揚數以供衆覽計開益記洋五十三元一角春華祥隆泰昌洋五十八元三角謙愼安洋四十元陳人和洋十六元九角寳泰源洋十六元衡泰洋十四元九角杏記洋十六元七角和興祥洋十二元五角衡昇惎洋十一元六角森盛恒洋十元五角義信解洋十六元零五分允吉洋八元三角恊成洋五元七角振源長洋二元七角永和祥洋二元江榮茂洋五角 
[上海陳家木橋蘇州天庫前賑捐公所催收捐册停止收解啓]  
　　啓者敝兩處收解賑欵核辦賑奬前擬三月底停止月初以來仰蒙各處大善士發交賑欵源源而來諄嘱代解誼不容辭兹於四月初一日初十日兩次合解山東陳中丞酌發潘君振聲銀九千餘兩後一准於四月底儘數再解一批卽行截止務祈各處善士儘將已募之欵未募之册應辦之奬一概於四月底以前交到敝所庶幾施恩當厄無慮失時同人亦得截結報銷釋此重負感荷之私匪可言罄矣[  上海粤閩江浙同人蘇州桃塢同人公啓]  
[海上羣芳譜序]  
　　　筆遊春申十餘年矣聞小藍田懴情侍者之名而未之晤讀其詩想見其爲人甲申春侍者介友人周恂卿以海上羣芳譜四卷見示并乞弁　披閱一過見其搜羅名豔如數海市奇珍情文相生雅俗共賞雖間有傳聞失實之處然西子一舸逐鴟夷千古卒成疑案昔人猶然又何必鰓鰓纛以是爲實錄哉前人著作如小名錄本事詩夷考其實未必言皆有物但取其大略誌其芳名俾其名傳其人傳而其事亦與之俱傳蕭寺避兵名園入夢作寓言觀也可作實事觀也亦無不可讀是書而益歎侍者之善於懴情焉夫情已懴矣則必戒綺語屏豔 
 
 

Page 4

 
 
辭絶口不作一評花語而後情絲以斷情根以拔然以不情者懴其情轉不若以有情者懴其情之爲妙何則爲仙爲佛爲聖爲賢决非無情之人所能造其境今侍者以懴情故而使天下有情人皆得各傳其情且使天下有情人皆得各傳其情以至於不朽是天下之情皆傳而傳其情者無遺憾焉以是爲懴吾情焉斯已矣西廂曲云有情爭似無情好多情早被無情惱請爲下一轉語　有情總比無情好多情不怕無情惱是大神咒是大明咒是無上咒是無等等咒是爲序 
[懷嘯園瘦士卽請政和]  
　　一水盈盈隔那知别後容蹁躚身似鶴骯髒氣猶龍西望添人思東來少客蹤五茸春草　雲樹正重重詩酒徜徉日元龍意氣豪靑衫　尚濕白雪曲彌　有筆憑題鳳無才敢釣鰲　徊南浦上斷水枉抽刀[  澹定室主人未是草]  
[浙省撫轅抄]  
　　四月初二日李鏡禀見辭赴武康厘局忠滿交缷王店厘局來省禀謝釐捐局委華埠釐局差按經歴張佩紱銷海門釐局差禀謝調辦龍山茶捐寗波府經歴劉廷麟禀辭赴任○初三日忠滿禀見辭赴華埠釐局差主簿胡有燦　見銷海鹽塘工差典史蕭鈞韶禀銷松木塲彈壓差 
[蘇省撫轅抄]  
　　四月初四日撫轅牌示於四月十四日祭常雩壇撫憲親詣管帶太湖水師正前營安徽候補府李松榮無錫崑山常熟等處查哨回淮補靑村營都司陳元全　里木瀆回候補縣葛繩孝奉上海道委解軍火來省又凌焯禀知奉首府委秋審點名差從九恩長服闋禀到又孫啓燮周元城均銷南匯絲圩岸工程差又蔡濟慶禀知換蘇差委又吳光煜未入胡鼎臣均禀知奉首府委秋審執事差撫憲衛大人明日衙期止轅○初五日撫轅牌示於四月初八日已堂督同藩臬兩憲提勘秋審各犯正任江安道張昨日開行由滬進京分部主事劉澤滋安徽人由閩省來回籍赴部候補縣葛繩孝禀辭回滬又陳光湛禀知奉首府委秋審點名差如臯縣西塲司巡檢陳汝欽禀辭候補府知事王炳淦彈壓未入陸夔執事均禀知奉委府考差撫標親軍水師營左領哨陳萬祥禀辭赴金陵公幹候補道龔老太太邱氏於四月十八日壽辰 
[ 
[上海北市絲業會館主施善昌少欽氏叩托各埠代收直𨽻順天山東江浙等處接募春賑謹將台銜登明於左啓 
[] ]  
上海招商輪船局總辦盛君杏蓀馬君眉叔唐君景星徐君雨之鄭君陶齋張君叔和　鎭江招商局袁君鶴亭　蕪湖招商局劉君吉六　九江招商局孫君楚卿　漢口招商局張　寅賓　宜昌招商局李君笏齋　寗波招商局謝君益齋　温州招商局蔡君月軒　福州招商局唐君英齋　烟台招商局陳君敬亭　牛庄招商局翁君曉山　天津招商局黃君花　　香港招商局張君祿如　廣東招商局唐君應星　汕頭招商局谬君　　　厦門招商局王君　如　神户招商局麥君旭初　長崎招商局唐裕隆寶號諸仁翁　横濱招商局羅君偉堂○杭州　金元直侍御沈恊軒封翁杭州城内沈公舘○蘇州　金山如司馬蘇州城内西美巷卽補分府錢唐金公舘○湖州　姚守梅譜兄丁小舫司馬韋吉人上舍湖城仁濟善堂紳董○寗波　盧君其精甬江新關江君少屏甬江洋廣捐局○漢口　黃君小舫漢口鎭四官殿下首永吉錢莊○九江　李君耐三九江同源和茶棧○盛澤　王星伯孝亷沈奏雲孝亷盛澤鎭敦仁里王公舘○閔行　章每秋直刺北街直隸州正堂章公舘顧君秋園吳君虞臣夏秋田孝亷閔行普安堂紳董○嘉善　沈君襄　○南潯　　芸臯内　蔣書箴孝亷南潯育嬰堂紳董○震澤　談任齋善士周旨先孝亷沈君乏生徐君子貞○章練塘　黎漢西遊戎守府署○安徽莊子封太守○安徽太湖縣刑席○何幼仙茂才宜昌招商局文案處○乍浦從雲社諸同門○王大春善士本埠如意里泰亨源銀爐○唐子明善士平望鎭西塘街唐公舘○嘉定秦佩鶴秦韶臣　仲兩太史城内翰林第○湖北漢口鎭從仁善堂紳董○本埠楊桂生善士南市順元錢莊○黃元芝孝亷張靑士孝亷黎里鎭紳董○松江胡錦曦閔啓祥沈慶安城内辅德堂紳董○虞亞靑年姪新　鎭文魁第○江西孫官印捷均河口鎭督銷鹽局總辦○香港　東華醫院紳董何獻墀李萬清吳榮魁鮑邦成羅壽嵩梁會顯李錫俊趙春韶陳璄邱曾祥余兆年李汝祥郭銓英○廣州　愛育堂各紳董尹仲衡司馬○廣東　嘉應州興寗縣正堂沈印春輝○常州紳董史印悠厚○硤石鎭　韓孟郊年姪周小泉封翁振昌醬園主仁翁○平湖白沙司巡政　兪印嘉樂○揚州　城内洗馬橋洪公舘○震澤莊君穀　寓郎家橋利昌荳行○四川省　升豐泰寳號王君荐之○德生義寶號劉君華亭○四川省　鍾蘧菴觀察　關百貨厘捐局○雙林　李君蓉汀西棋盤街啓昌棉綢庄○嘉善　朱君芸村啓源絲行○湖南　李友蘭司馬岳州平江縣正堂○杭州　胡厚餘封翁厚記杭莊○泰州　許官印寳書○湖南　聶官印緝渠篆仲芳高昌廟銕廠廣方言舘總辦○太倉　繆官印朝芬篆季豐候選縣主簿○浙江　韓季仙太守湖北省交代局總辦○嘉善　武水有心善士○廣東　鄭程先白玉岩兩大善士上海元芳洋行帳房○鄭桂峰大善士上海元亨洋行帳房○法租界　會審翁憲子文太守○英租界　會審黃憲芝生太守○寗波　朱餘庵善士芳家橋本宅○湖北　吳仲甫壽翁武穴鎭裕生錢店○潘康門執事黃石港謙泰錢店○吳淞　陳印波軍門○御醫　孟河馬培之先生寓蘇馬公舘○浙杭　許蔭庭太守寓蘇許公舘○浙　　凌子與姻兄寓江陰　號○安徽李朗民觀察本城内穿心街李公舘○浙江湖州府正堂郅百香大人○湖州厘捐總局憲　時蓬仙觀察○虞萬豐善士　全盛蘇班信局執事○廣東　梁金池仁兄上海禪臣洋行大買辦○日本　金昆詩善士神户鼎泰洋貨號○湖北　溥印祥仁兄曇華林富公舘○孫輯五善士　武昌同元典當○南京　希琴齋大善士○蕪湖　巫直才大善士李紳鹽號○上海　王槐三席正甫兩大善士匯豐銀號大買辦○安徽　孫少亭茂才○武林　麗泉氏　省報銷局○河南　連文　年姪　○湖北　楊君輔臣江夏縣署○本埠綺園　朱君少梅呂君少香雲隠舘主○慶東　鍾君其峻○南潯　陸君雨生招商局海晏輪船帳房○浙湖　劉　回部郎○劉漱芳姻兄○温少伯仁兄○湖州　趙偉卿茂才寓蘇趙公舘○紹興　楊君叔琳○海甯　王雲標善士上海道署錢席○玉山　周簡　善士立昌寶號○平望鎭　查吉人善士德和元記寶號○海寧　許醴　善士堰下紳董○儒醫第　何鴻舫仁兄靑浦重古里○寓蘇　倪稼生善士省垣刑錢各席○漢口　孫理和善士源成錢庄執事○江孚輪船帳房朱煦庭徐梅臣　　卿施子香 
[天仙茶園]  
四月初五日演 
鎖五龍　議親　送親　開昭　上路　狀元譜　浮雲山　背板凳　金光陣　金光陣　大思凡　雙合印　伐子都 
四月初九夜演 
御菓園　鐵　山　五雷陣　折花　戲主　後本武拾回　三娘敎子　大嫖院　十美圖　水蓮洞 
[新開詠霓茶園]  
四月初九日演 
祥梅寺　武昭關　鐵蓮花　靑峰寨　黑風帕　寳蓮燈　賣　　　飛坡島　日月圖　連營寨 
四月初九夜演 
盤河戰　雙包案　打麵缸　彩樓配　十八扯　泗洲城　文昭關　賣胭脂　雙三上吊　白馬坡　斬顏良 
[新開老丹桂茶園]  
四月初九日演 
太辭説羊　君朝窮肚　江東橋　擋亮　榮三貴　殷家堡　五家坡　酒樓 
四月初九夜演　 
富貴長春　血手印　雙包案　合鳳裙　鎖五龍　打齋飯　一捧雪　雙盡忠　火雲洞 
[禮拜六拍賣]  
啓者于今日兩點鐘在本行拍賣各色顏料細洋傘檯毯磁器花瓶磁花茶盃洋鐵盆紗生治靑荳聽頭肉牛油牛奶各種食物不計此佈　乾泰行啓 
[禮拜六拍賣]  
准於禮拜六十點半鐘在本行内拍賣檯椅床廚畫鏡東洋磁器古玩花瓶等什物不計　隆茂行啓 
[禮拜二拍賣]  
茲於十二日兩點鐘在董家渡船厰拍賣舊鐵舊機器桅杆横担蓬索鐵絲繩及船用另星物件等不計凡　貴客欲買者一點半鐘在怡和碼頭趁小火輪船赴該厰面拍市價可也此佈　壳件行啓 
[輪船往天津]  
本行海利船四月十一晩　放紫竹林貴客附　格外便宜搭客每位洋十元客票向保家行帳房兌取此佈　福記啓 
[鉛皮出售]  
茲本厰存有鉛皮　捲每尺六磅重其貨要全捲出售不能零剪如要者望請至申報舘問明可也此佈江蘇藥水厰啓 
[龍虎山道人善治諸症]  
江西龍虎山清溪道人傳授𥞏由科治病應騐如神内病請符三道卽愈外症當面移去立卽全愈自備香燭到壇只取號金一百九十九文寓二馬路石路口北仁興棧内 
[越南捷報]  
是圖蒙諸君雅賞爭購已罄下顧者仍　接　恐拂雅意重印益精　者洋一角二躉售八扣　滬北三馬路西福寗里吳 
[聲明誣天興告白]  
昨閲申滬兩報有冐　予名所稱天興告白一則殊深詫異　自去年創立該店一年以來因遇市面變　責貨過多致所欠各欵約銀壹萬有奇今歲　加新股歸　將已有成惟時事多艱一時朱就　初一二等日被同康利亨莊號三錢　目夜威　率莊夥十餘人到店大聲嚕駡勒逼關閉以致買客觀　不前弟日夜被其凌逼無法可施迫得曲　閉　　計去年至今所　無幾今店中貨帳存欠兩扺尚餘數千别欵可以原緩惟所欠三家莊欵不過三千　兩耳　被其恃　　逼　　致累别欵亦　　　　來　水恐亦無　他等尚　作此狡　欺人弟自愧難　股友矣豈　再累乎用特聲明　四月初九日天興　文甫白 
[聲明假冐]  
啓者本莊開設杭省專造杭甯綢杭線縐以及各綢貨不惜工本認眞選　開設以來歴有年所　　各客帮誠信四遠馳名乃近有無恥之徒在漢假冐本號招牌並在杭省與機坊串通於兩　頭上假造本號字樣均係糙絲　貨魚目混珠無恥已　恐各客　將僞貨　去　累匪淺爲此登報申明自今年四月起奉號另有新增小仿帖以辨　僞如蒙　各客帮　顧須認明　仿帖爲據庶不致悞也　上洋三馬路雲成綢莊啓 
[廣豐呂宋票]  
今售英五月票每張六元分半三元遠處函購須托　局當卽回件認明信封有本行洋房圖記開彩在卽貴客買者宜速購也　四馬路廣　老行棋盤街廣豐新行同啓 
[遺失書票]  
今遺失同文書局文字十四號廿四史書票一紙此票向前途説明作爲廢紙特此聲明　武林樓記啓]  
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
