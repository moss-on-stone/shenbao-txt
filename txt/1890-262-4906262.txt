# 1890 - 262 - 4906262

 

Page 1

 
 
[賑物求售] [  申報館協振所啓]  
　　本舘開辦賑捐以來蒙海内諸同仁捐助各種貴物隨時虁價彚解災區兹又承助下白玉皮油搬指一隻文刻圖章一方歴代服制者原三十部每部二角五分銅壳表兩隻花翎藍翎各一支隸有五十部每部六角石印小耕石齊畫譜廿部疫痧草六十本每本洋八分倭刻和漢三才繪圖一部感應錄要廿本每本一角豹皮一張白象牙笏一方玳琩邊墨晶眼鏡一付碧玉三聯扣帶一付眞磠砂二粒宫式白玉鐲一付白玉墜兩個法帖兩册前朝近時名人字畫中堂對聯扇面另物繁多不及細載現當順直山左水災汪洋數千里飢民朝不保暮待哺嗷嗷諸君子有情殷匡救者速臨本舘選購庶幾裘成集腋實惠早沾乎 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[論寛嚴異用]  
　　書有之曰威克厥愛允濟愛克厥威允罔功此言用兵伐暴所以駕馭部下者宜嚴不宜寛也子輿氏曰親親而仁民仁民而愛物物猶愛之而况人乎大學言有人斯有土有土斯有財孟子又言民爲貴社稷次之君爲輕視民之重也如此而敢以武健嚴酷之風厲吾民乎然則寛與嚴截然兩途不可以並用并不可以誤用此其中當善爲分焉大都寛字宜用以治民嚴字宜用以治兵用得其宜斯寛與嚴皆足以濟而不至有害昔人有善臂者謂治民如治目治兵如治　正此意也盖目貴乎養靜坐凝神息心靜氣優　浸潤而後目不傷若時時翻撥刻刻點藥必至於成瞽而後已目眦乃淸虚之體固不可以着一毫塵土屑然亦不可以着一點金銀屑有病則但治其病無病則聽其自然如是乃得治目之道若衛鞅之立法示信王荆公之創爲新法非不一新其耳目而秦與宋兩朝之元氣實由此而喪所謂得不償矣又焉用之從容而撫循之因勢而利導之去其害甚者而不爲太過如柳子厚郭槖駝傳所云種欲其疎築欲其密種之旣植去不復顧聽其長成此乃深得治民之法者也說者謂治亂國用車典古人亦有用嚴者火烈民畏水　易溺子産曾言之矣抑知此數語乃因時制宜祗爲救時之良策而非治民之大經也至於治兵則反是矣夫設兵所以衛民古之善用兵者往往與士卒同甘苦吳起爲將與最卜之卒分羹同食兵士有患疸者親爲吮之可謂愛之至矣可謂寛之至矣不知用寛非懸弛其糺律之謂特厚以結之使之爲我出死力倘有違犯則法不容貸孫武子教吳宫美人戰以吳王之愛姬二人爲之隊長三令五申笑語不止卽斬隊長以徇司馬禳苴以齊王寵臣莊賈爲監軍約期而逾立按軍法皆所以立威也將不威則兵無畏心兵不畏將未有不敗者顧彼則用之於臨時而非行之於平日實則平日而苟無可畏之威則臨時仍不可用孫武輩之所以用加倍法正爲此也夫曰治兵如治齒齒之爲物日日洗擦不使有一毫垢膩留於其問則可以常固設或數日不擦多時不洗必且逐漸剝蝕馴至於脫落而後已故醫家治齒之藥不外乎磨礪洗刷諸法誠以齒之爲物也剛剛則必須有以克制之而後足以有濟如聽其自然則剛過而折有必然者凡在行伍之人大关剛勁居多其性情躁多而靜少其意氣必奮厲無前其行事必勇往莫遏心思多鹵莽豪爽而不可以柔服以故古之用兵者無不執法從事令出惟行雖以一笠一草之微偶焉違令必不輕恕至於今日則大不同矣兵有過則曲爲原之兵有罪則輕以縱之平日雖操練有期訓調有法而往往虚行故事目下中國講求軍事水師　軍力加整頓而乃治不以道甚至有水師砲船而爲私梟者此等事正不止一二處已也各軍皆有虚額則兵籍竟有不符之處此將之咎也爲將者旣開虚額以糜餉卽不足以制其下彼伍中之人謂上旣藉我輩以浮開名粮私實腰槖則我輩亦可藉其勢以謀生財之道於是恃衆横行强賒硬買市人側目甚而至於以砲船防盜則通盜矣以兵丁巡鹽則販私矣以衛民者厲民至於搶劫奸淫無所不至此其人尙足用乎於是有名將者出將比而誅之乎抑含而容之乎如仍予含容則此等兵有名無質决不可用若必比而誅之則又不勝其誅差乎吾恐雖有善用兵如孫武予司馬禳苴者亦將無能爲力矣雖然苟果有其人則一朝振興沈疴立起要亦有所不難試觀咸豐年間髮捻創亂爾時兵丁見賊卽潰從不敢以一矢加遺迨後曾文正左文襄李傅相諸公奮臂一呼天下響應其所募之軍雖有湘軍楚軍淮軍之分其實則大半前此遇賊卽潰之人也顧何以前此用之而敗後此用之而勝蓋不僅統兵大帥之智慮過人而所以治兵者深得乎嚴字之訣也今時際承平或反其道而行之治民以嚴治兵以寛民多怨而兵多横與前二十年又大不相同恐非天下之福竊願爲當軸諸公借箸籌之 
[諭旨恭錄]  
　　八有初三日奉旨内閣典籍着薜浚補授廣東靈山縣知縣着林鑑中補授廣東會同縣知縣着陳志喆補授廣西興業縣知縣着吳紹澄補授甘肅平羅縣知縣著宫耀月補授甘肅古浪縣知縣着黄内辰補授廣西融縣知縣着李德新補授江蘇陽湖縣知縣着葉懷善補授河南寗陵縣知縣着汪鈞澤補授直隷易州直隷州州判着傅澂源補授俸滿學正陳陽春謝裕棠俱着以教職用文童勞啓揚着以主事用保舉山西知縣文炘河南知縣孔慶筠福建知縣范壽鎔俱着照例用欽此 
[本館接奉電音]  
　　昨由京友電傳諭旨四道敬謹譯登○八月初九日奉上諭諼蔭森奏假期届滿病勢增劇懇請開缺一摺光祿寺卿裴蔭森着准其開缺欽此同日奉上諭溥齡等奏應行急修工程　派大臣查騐一摺東陵殿宇庫房河道橋梁泊岸應修各工着派徐樹銘敬謹查勘奏明辦理欽此同日奉上諭魏光燾奏已故提督戰功卓著臚陳事蹟籲懇優卹一摺已故甘肅新疆喀什噶爾提督譚上連於咸豐年間投効湘軍轉戰湖北安徽江南各署驍勇善戰迭克名城嗣後隨同劉松山及劉錦棠各軍剿辦陝捻甘回並蕩平新疆各城回逆搗穴擒渠厥功甚偉譚上連着照軍營立功後積勞病故例從優議卹生平戰蹟宣付國史館立傳並准附祀陝西甘肅新疆左宗棠祠以彰勞勩該衙門知道欽此同日奉上諭張曜奏堵合高家套民埝工竣請將出力員弁奬勵一摺本年五月間山東齊河　 
 
 

Page 2

 
 
縣境高家套民埝被水刷塌成口經張曜督率在工員弁竭力堵築於七月二十四日將漫口堵合辦理尙爲妥速張曜前得降三級留任處分着卽行查銷其在事出力之副將鍾仕杰着俟補缺後以總兵用同知葉潤含着免補本班以知府補用直隸州知州李恩祥着俟得缺後以知府用同知其壵着免選本班以知府不論雙單月選用已革知縣傅善寳劉帥向均着開復原叅處分府經歴吳承恩着免補本班以知縣分發省分補用並加同知銜縣丞鍾樸着俟補本班後以知縣補用並加同知銜都司彭全福着免補都司以游擊儘先補用守備王鏡淸着免補守備以都司儘先補用千總葉雲升李廷椿李慶雲均着免補千總以守備儘先補用其餘出力員弁着准其彚案請奬另片奏員外郎多培等辦工異常出力請分别奬勵名等語吏部員外郎多培着俟霜淸後送部引見道員張上達前得降四級調用處分着准其查銷知府李正榮着免補本班以道員不論雙單月儘先選用潘延祖着免補本班以道員補用知縣周鄂仁着賞還頂戴以示鼓勵該部知道片三件并發欽此 
[白門秋柳]  
　　金陵循旱西門而右旋有龍蟠里實淸凉山之麓武鄉侯歎其爲帝王之都者卽此麓有陂蓄水廣數畝陂上有廬限於地僅足挹冮上之朝霞捲山中之暮雨顔曰薜廬都人士構以景仰全椒薜慰農先生者先生生前卽居之前觴詠而後絲竹花晨月夕裙屐游者恍惚當年小倉山之不分賓主陂中央植竹爲隄隄端一小亭題曰何必西湖沿陂栽柳數百株皆大一圍雖不見有嵇叔夜箕踞坐鍛其下而攀枝執條已令人紳往於何所聞而來何所見而去盖先生幅巾林下心忘江湖雖閒雲無出岫之心而當風流歇絶之餘過江諸名士爭屬以詞壇牛耳後　少年尤頼提唱一言假借則居然雷次宗之談經片語揶揄則已是蠻參軍之作郡以故人人仰之如泰山北斗卽江左管夷吾亦不厭其門如市而以爲心如水且轉以斯人不出爲時惜焉邇者天地始肅躡屩鍾阿西望翠微亭掃葉樓猶並峙於斜陽衰草問而先生華屋山邱西州門一路不聞羊曇之扶唱者已五六年無怪依依者昔不勝鴉而今且　落作可憐之色此桓大司馬所以有物猶如此人何以堪之嘆也○朝廷以一石弓一鈞石號召天下英俊子弟使之斂其浮囂之氣以就試於有司有司不能得佳士卽驅市上之餅師屠沽以應鷹楊之選由是沐猴而冠者直使閭閻隠受周孝侯之三害而不得與蛟虎並除此誰階之厲哉前月廿六日天靑街之白衣庵有辫帶業中人借庵内做盂蘭盆會會首爲武生吳某吳固陳元龍湖海之士豪氣未除是日有僧賑孤有淸客唱梆子腔在會又皆少年妙選非常熱閙向例街巷有事地甲恐人多手雜本宅上照應不周必預遣夥代爲照管門户所費不過酒食之餘瀝而出入得此稽　便可無意外事惟若輩仰人眉睫所爲何事多給數文錢則喜少則嗔人情大抵然耳是時甲夥向吳索食吳給以四五十文詎小人貪心不足伺吳持水烟筒覓火抽烟卽將錢板上之二百文一併取去吳武人陡上前扭住搜獲不覺拳脚齊下甲夥登時倒地時庵内看閙塲者人山人海賭吳恃强欺弱都爲不平趁吳忙亂之際不知何人飛一腿思踢吳反踢中甲夥腎囊立卽腫大地甲恐釀人命卽詣縣禀以庵内因會有　伊夥往阻被毆趙明府聞報立提兩造堂訊後着甲夥自行醫復吳發外所看管吳在堂上謂武秀才不能由縣作主官說就是武進士犯事亦不能狥私旣是秀才當贈戒方五十下以爲知法犯法者儆越日北門橋又有武生馬姓者拳擊某館學生一事有知其詳者謂該處亦作盂蘭盆會先一日馬之弟被一頎而白者以洋傘戲撾其首卽在馬所開之浴堂内馬恃膂力雄視一方以爲莫敢予侮今聞此人竟侮其弟意圖報復而未得當適是夕會罷行路中忽有貎類陽虎者馬不悟其非眞虎也擠其肩而觸其脅學生旣出其不意又孤掌難鳴受傷不止一處事爲上元縣所訪聞尙未知如何辦理也武風之悍於此可見一斑○金陵以緞爲大宗而緞號之匯兌盈千累白均由信局爲之轉遞以故信局如太古晉全泰盛信大等十數家皆在市面卓卓有聲家道亦殷實歴年以來遠近皆知其牌號惟向來金陵之信必彚送鎭江爲之分交上下水輪船附帶一遇雨雪稍稽時日現在各信局公議改爲逕送　關不由旱班送鎭計上水安慶下水江陰皆本日可到其漢口上海則次日傍晚卽到信息靈通視洋篷之代人作殷洪喬者尤爭先足之捷天下事熟則生巧信然 
[杭州近事]  
　　杭州府學宫自經攺建宫墻萬仞煥然一新卽琴瑟笙竽豆籩簠簋亦皆詳稽古制脩整齊全惟甬道尙未竣工近因秋祭届期是以日夜鳩工甃砌云○自交秋令晴雨得宜四野嘉禾實頴實栗倘得天公做美再晴半月有餘則納圃築塲田功已畢豳風圖裹可歌索綯乘屋之章矣 
[蓬島仙蹤]  
　　日本訪事人云本月五號大坂火災曾詳前報慈悉是役也實焚去一千八百二十三户另有三十四户燬其一半九户則稍有損傷電燈柱十二枝亦焚燒凈盡云○六號下午八點鐘時長崎本市古河町下岸所繫躉船忽然失愼船内滿載火油一經燃着光燭雲霄水上警察使見之立卽乘船前往喚令他船遠避復設法將躉船放至洋中直燒至次日下午始熄當火熾時長崎縣知事以下各官次第臨塲彈壓嗣見無可施救遂各折回事後查悉是船係大浦淸日貿易商會所雇内儲火油五六百箱半付諸火半沈諸海計所失多至二千數百金說者謂船名阿房宜付楚人一炬云○神户義盛生號主楊汝玉虧空脫逃旋卽拘獲近已解回神户理事蹇明府研訊之下供稱當時實被日人所惑因上海收賬人再三催逼無奈向交好之某日人商議日蛤慫恿潜逃且言自有藏身之處是晚遂至日人家内改作西裝由日人帶往尼菴藏匿飲食皆取給於日人被獲時因納問異常偕日人在酒樓小叙至帶出之銀共三萬六千兩有奇花去無幾存在日人家云云明府遂命寄禁西官牢獄中 
[皖省官塲紀事]  
　　新任懷寗縣吳松午明府雲濤交卸桐城篆務後於本月初四日馳抵省垣赴各憲轅禀謁示期初八日吉時接篆按明府籍隷閩省以名進士現宰官身想坐而言者起而行迥不同伏案書生空言時事也○准補霍山縣戴秉召明府朝普之太夫人歿於原籍聞訃之下急飭家丁禀報丁憂旋卽匍匐奔喪星夜回里 
[閩中官報]  
　　七月二十九日仙遊縣汪學澄禀辭赴任八月初一日巡檢高軒禀知接辦東門外保甲差初二日延平府雷禀辭回籍初三日委署海澄縣樊明逵禀謝委初四日孫道禀銷大橋下查騐新造砲船差知府聶元龍禀銷代送美國領事差前任馬巷通判金相由籍起服禀到 
[袁江雜錄]  
　　廣東布政使蒯蔗農方伯於七月二十五日抵浦入都陛見○堰盱工程由道憲禀商曾制軍撥　挑砌董其事者爲汪太守萬司馬○新米價值稍廉每石售錢二千八百文○日來曾制軍須出轅大閱故漕標及淮揚鎭標兵丁格外勤加訓練并將演武廳及砲臺次第修整煥然一新 
[氣毬奇觀]  
　　西人范達山精於格致之學出其新法製一氣毬放時能使女子名華利者乘之而上直薄雲宵列子御風亦無以過并於空中翻觔斗以顯其奇旣而聳身離毬持一傘下此其神妙不測實爲聞所未聞曾於舊金山諸處演之觀者皆詫爲奇異兹已來滬登吿白於本報之後定於本月十四日在楊樹浦大花園試放當此秋光晴朗丹桂香飄諸君子盍乘興往觀一恢眼界乎 
[折桂一枝]  
　　鹽城人陳仇氏同子如林投英公堂控稱女名阿虎九歲時曾刲臂肉療母疾嗣爲阿美挈至上海攺名花桂林現在四馬路東公和爲娼叩請提究等語蔡太守卽飭差協捕往提一干人前日晚堂集訊先問桂林刲臂事騐得傷痕宛然隨斥陳仇氏曰如此孝女汝何 
 
 

Page 3

 
 
忍鬻入娼寮實屬可恨本當懲責姑念年老着將如林管押再候核辦復問阿美曰桂林於幾歲到汝家答稱十二歲時買來十七歲有客爲之梳籠今已十九歲矣桂林謂我實於十五歲被逼接客今已五年約計賺得纒頭金一萬光景屢欲擇人而事無如摀母索價太昻致未脫籍前曾有某大官臨别時贈以金釧兩枚囑以日後出嫁以一送陳仇氏爲養老之資以一隨帶在身作爲表記今此釧亦被鴇母取去太守卽問阿美曰金釧事有否阿美曰實有其事太守飭將阿美收押金釧着卽交案桂林姑先交官媒再候發堂擇配一時觀審者咸稱桂林之純孝性成並頌太守之斷案無殊秦鏡矣 
[押犯自盡兩志]  
　　無錫人鄭阿發濳將妓傭鄧時氏所寄小孩售與法界烟鴇盛王氏經鄧時氏查悉據情控諸法公堂葛蕃甫同轉飭差拘鄭笞責荷枷孩則給還鄧時氏及枷期已滿着押候繳出身價洋三十元迄今爲日已多無人料理前晚十二點十分時鄭乘諸犯熟睡私將白布腰帶繫諸鐵栅上意欲自經適押犯某甲小遺見而駭甚目定口呆身一幌搖跌仆於地押犯某乙在睡夢中聞聲驚醒詢問緣由甲惟以手指鐵栅乙瞭見有一人懸掛大聲疾呼霎時衆犯皆驚惶無措時值班捕踉蹌而至急報知管監洋人跣足下樓竭力將鄭扶下見氣已垂絶立卽如法施救得慶更生至昨晨同轉蒞捕房通事將情禀訴當飭包探傳盛王氏及鄭之姘婦郭端氏卽郭阿姝到案問鄭爲何自盡供稱小的管押日久苦不堪言諒無出頭之時是以自尋短見問郭端氏曰爾旣與鄭姘何忍置之不理供稱小婦人在外傭工自身難顧且因有疾權住熟識人家安有力量爲伊料理錢洋同轉卽諭盛王氏曰鄭旣情急自盡此欵諒難追還祗可遞回原籍料理矣盛王氏唯唯遵諭而退同轉以郭端氏並非鄭之正妻叱令退下免予深求復謂鄭曰爾不思攺過自新竟欲以一死塞責乎遂判令掌頰八十下押候備函送縣遞籍○陳南山欠西人搿勒麥洋銀五十元被控公堂押候交保理處昨以無人具保羞憤交并乞得烟泡數枚背人呑服幸管監洋人知覺立卽禀明捕頭舁送仁濟醫館如法施救而愈 
[拿訊洋傭]  
　　蕪湖茂隆洋　主奥國人西及士門吉立司倒欠中西各商銀十五萬餘兩攺作華裝乘釣船至燕臺轉赴高鹿由駐滬奥總領事遍發電音知照隨經高官拿獲傳電至申經英會審署蔡太守禀請道憲給文派閚協同西包探前往移提一面請道憲電致蕪湖關道將行中買辦温錦臣移解到來歸案訊辦兹由奥總領事夏士君請太守飭差緝拿西及士門吉立司所雇細崽王阿慶昨日包探秦少卿協同公廨幹差趙金將王姓拿獲押解到堂研訊之下供稱小的曾在西及士門吉立司處當細崽私逃之後小的仍在蕪湖至初六日始乘廣濟輪船來此行中之事小的並不知情太守飭仍帶回捕房俟函致夏士君定期會訊 
[催科例志]  
　　光緖十六年下忙錢糧　陸邑尊出示開徵已登本報前日飭傳各圖地保到案諭令赶緊催科毋稍延玩各地保皆唯唯而退 
[邑尊騐屍]  
　　前紀胡掌生所駕渡船中流翻覆前日二十四保十五圖地保戴子琴偕屍親徐阿華沈毛毛沈姜氏及胡妻計氏至縣報請騐屍晚堂陸邑尊飭提訊鞫該保禀稱南碼頭向有渡船十五號本月初七傍晚時俱已停載胡係划船户攬得渡客十六人船身忽然滲漏水入艙中倉卒間不能駛抵浦灘卽在浦中呼救諸客驚惶逃命紛紛躣入水中旋由别船救起十二人尙有四人溺斃連日已連胡屍撈獲三屍有人承認惟一屍並無親戚到來徐供稱妻父楊炳發附胡划船遭覆溺斃沈供稱父親阿金亦附胡船溺斃沈姜氏供稱兒子姜桂附船覆溺求卽伸冤邑尊飭分别退去至昨晨八點鐘時帶同仵作書役人等至南碼頭渡至浦左　岸各屍親咸跪求免騐邑尊謂本縣旣已到此必須親視一周　命駕至碼頭飭將各屍從浦灘昇起略觀一過旋卽升座命提徐沈及沈姜氏至案諭以風波不測總由天命姑念爾等寒貧可憫每人賞給洋銀十元自行棺殮至無人承認之男屍命由善堂成殮發壇計氏籲稱丈夫已死無力備棺叩求賞　洋元俾免屍骸暴露邑尊謂爾夫係罪魁禍首雖亦斃命不准所求隨飭帶渡船夫頭吳寳順略詰情形帶回候訊隨命駕回署 
[英廨停公]  
　　英廨讞員蔡二源太守函致英領事並飭知各捕房定於明日停公一日各案統歸十四日解候發落云因有要公也 
[英界公堂瑣案]  
　　包探唐寳榮禀稱王阿榮之母在某烟館吸烟將裙解放枕畔被孫桂榮竊去報知捕房由小的查獲人贓送案請辦王申訴前情孫供稱小的向不行竊兹係初犯尙乞施恩蔡太守判令管押十四天贓給王領去○包探江阿三禀稱積竊奚金福連竊朱連卿王陸氏等家衣服報捕後由小的　獲人贓解送案下各失主均請領贓該竊犯供認不諱泥首求恩蔡太守判令笞責一百板管押兩月贓　各失主分别認領○王兎子訴稱小的在菜市購辦菜疏籃内有錢二百文無意中被人竊去由巡捕阻獲人贓送案請究竊犯王桂卿供稱小的頻年失業流落申江飢餓難捱初犯行竊以後卽使餓死亦不效狗盜雞鳴矣蔡太守念　初次犯竊判令從輕管押三天錢給王領去○三百六十一號華捕禀稱呂别錫掩入某處洋房竊取衣服經事主獲住交小的帶至捕房贓　領去今祗將呂解案請懲呂供稱小的係浦東人年十六歲行竊該死惟乞施恩蔡太守念其年幼無知姑從寛宥判責手心五十下卽行開釋諭以如再犯竊定予重懲 
[法界捕房瑣案]  
　　崇明人王潤生唆使其弟潤芝竊取元盛押店金表首飾一案已見報章昨晨葛同轉蒞捕房時包探王榮培禀稱小的已在鼎泰德祥順德等質鋪吊到金秋葉環兩對銀對時表一枚銀練一條銀梳一具計共質本洋銀十二元二角葛同轉飭差帶兩王至案問潤芝曰爾究竟竊過多少供稱吊到之物均係原贓尙有金表一枚已被英捕房扣留云係某西人所失問爾兄潤生如何被英捕房拘住供稱兄長借宿滿庭芳弄恒昌小客寓探夥知悉拘送公堂問潤生爲何借宿小客寓中供稱因來申覓業之故問爾之行竊究由何人起意供稱長兄向在福州電報局辦公去年回家受室虧空良多債户向母親逼迫不堪幾致自尋短見小的聞信深恐母親急死故向店中行竊變錢寄回復恐盤貨時查破情由令兄長將原物取還暫時補數不料一時不能湊足是以不敢回店躭擱外邊間爾此間旣無親戚誰荐爾至押鋪習業供稱表叔朱侯記現在盆湯弄匯源質鋪爲夥曾央新北門外同成小押店主劉旭山綽號騒娘姨者荐小的至元盛習業同轉着傳元盛　蕭綏芝至案問吊到之贓是否原物蕭稱尙有金押髮簪嵌寳金約指銀絞絲手釧未經吊到同轉謂今所吊到者約計押本十二元二角爾當給還一半然後向荐保人追賠可也蕭遵斷而退○徐幼畬戴志徐　春山等人因賭口角管押捕房葛同轉飭提訊究包探王榮培禀稱小的查得余本業錢庄戴爲玉器生意周前曾當過烟龜在英界野雞妓院賭江北紙牌以致肇釁同轉問爾等究竟因何口角徐供稱小的借取洋元贖回衣服並不犯賭尙乞施恩謂昨日明明供出因賭口角今日何又不承答稱欠洋之事已由周理妥如蒙開釋卽可料理一淸矣同轉一併喝退○木工顧寳榮借宿安泰小客棧棧主指爲行竊扭押捕房葛同轉訊悉情由着傳顧之岳父鄔良川訊核此已詳登前報者也昨晨鄔姪長生投案訴稱顧確係親戚是以來案具保同轉問顧素來安分否答稱外間並無劣跡惟時將家中之物携出押錢通事禀稱查得安泰棧主徐如堂遇有生客借宿卽串出其妻藉端滋詐同轉着傅徐夫婦及裁縫張生寳夥友張金生到案謂爾等所作之事本分府早已訪明姑念初次到堂從寛免責嗣後再犯前項情事定予嚴懲諭畢叱令退去○通事禀稱今晨英公堂左近李森榮京貨店學徒沈竹齋送帥母某氏至天主堂相近雇坐尹天成東洋車言 
 
 

Page 4

 
 
定價錢二十一文將至天主堂尹卽將車放下沈向之理論扣去車錢五文尹不依以致互相口角沈突將工部局照會撬脫藏匿不還及至捕房胡賴不認詰之再四稱願賠償捕頭以沈不應爲而爲是以送案請究沈供稱小的並未撬伊照會如今情願照賠葛同轉謂私撬照會本當究辦姑念生意中人着先賠捐照銀一兩另罰銀二兩充公 
[湖南常德府武陵水災求賑]  
　　謹啓看敝公所疉接湖南常德府鮑綸恩善士三函吿急後又接到第四函情形急迫嗷嗷待哺并附來紳董公函詳述連年被災田禾顆粒無收億萬哀鴻延頸待救囑卽代爲登報已於八月初六日將鮑君第四函并紳董公信抄登申滬　報謹　各省貴同鄉當道統領軍門提鎭公鑒務祈推念桑梓被災因苦現今慘狀朝夕莫保早爲解囊匯到貴省常德府速爲賑撫庶可集腋成裘補救垂斃如蒙貴同　集捐彚解敝公所卽當飛速解往尤恐鮑大善士以及貴紳董盼念孔殷今特登報奉聲日來敝公所代籌賑欵山東頻年决口災民更苦慘　忍聞順直今夏大水成渠地屬畿軸災黎逼近待賑之银刻不容緩雖有集捐皆　助山東順直　轉瞬冬令飢寒交迫災重欸少萬難移撥他省伏望楚南同鄉服官外省閱報後務請俯憐桀梓悽慘萬狀想府報中必有述及災情從速代爲籌勸慨分鶴俸濟彼鴻嗷善昌等實　爲難無可設法顧此失彼咎實難辭今將湖南常德府武陵求賑情形請登報章謹代億萬災民代求再請公鑒上海仁濟善堂協賑公所愚弟期施善謹啓 
[挾纊懷仁]  
　　直東惟災後各户枵腹流離不言而喻况乃西風漸緊無力裝綿裋褐不完寒何以禦今有安徽器手代不書名善士求平安助寒衣規元五百兩委解接濟餒加以凍愴羸弱之難支義輔乎仁俾温和之可恃彼蓬樞偃臥者當亦感拜高風矣上海北市絲業會館籌　公所愚弟施善昌謹誌 
[四君子壽儀移助放生會]  
　　謹啓者敝堂蒙蔡二源太守經蓮珊剌史張叔和都轉顧勉夫太守四君子欣逢五旬正壽早登申滬兩報倘有同寅世誼親友往來備送壽禮屏幛一槪心領道謝何蒙送四君子壽儀敝堂拜登移賑放生會疉登報章利物利人謹代諸君造無量福祝四君子無量壽今悉蔡二源太守八月十三日宜壽之辰刻因公堂殷繁請假期内槪不舉動倘蒙登堂祝嘏槪不敢當云云尤恐未及周知今再登報奉聞[  六馬路仁濟善堂司事謹啓]  
[蘇省撫轅抄]  
　　二十八日卽用知縣楊萬選禀知委解淮餉差分發江蘇候補班前補用知縣葉意琛浙江人由京來省禀到正任丹徒縣主簿葉佐淸交缷本任事回候補縣丞沈善發禀銷緝捕差○二十九日委署松江府知事候鎭邦謝委卽辭赴任○八月初一日籤分江蘇卽用知縣郭冏安徽人指分江蘇卽用知縣陳守晸湖南入指分江蘇試用知縣周寶榮浙江人均由京引見來省禀到藩轅牌示照得金匱縣知縣羅鑫因案撤任遺缺查有卽用知縣湯耀堪以酌委署理金匱縣典史余森因案撤任遺缺查有從九品潘西周堪以委署 
 
 
 

Page 5

 
 
   
 
 

Page 6

 
 
　　拍賣裱畫店 
　　山東路黃字一百四十六四十七號積欠房租至七月底止共欠洋六十元於六月間因事被押署中故將生財封管現出外半月竟不來理今禀公堂准十二日二點鐘將字畫生財一應拍賣以抵房租先行聲明免得後悔此佈公平洋行裕記啓 
　　欠租拍賣 
　　茲于十二日兩點鐘在點石齋東首紫陽里内第三伯五十五號拍賣家私一切家用什物等以抵租欵一切私债與房東無涉德和洋行啓 
　　禮拜四拍賣 
　　准於今日十一點鐘在本行拍賣頂好單雙門打鳥洋鎗十數枝買者請來面拍可也此佈永發行啓 
　　江海關啓 
　　啓者本關現有充公茶葉茶梗白果米鹹鴨蛋色土布紙傘骨小錢銅塊粗磁器神紙藥杏仁下紙川碭土草帽棕毯草繩布鞋緞鞋元參十件重三十一担九十五斤等貨訂於本月有十三日兩點鐘時由魯意師摩洋行在本關棧房代爲拍賣貴客有欲購買者屆時赴關面拍可也再川土一項必須自納稅厘清楚後方能取貨至買貨之人務須自帶銀洋若干以便拍定時隨卽交付不得於拍定之後以未帶銀洋借詞推諉至嘱至嘱此布光緒十六年八月初九日 
　　禮拜五拍賣 
　　准於十三日十點半鐘在本行内拍賣橱椅鐵床洋琴一應傢用什物不計此佈瑞和行啓 
　　拍賣浴堂生財 
　　啓者二馬路萬新園浴堂虧欠房經幾月如再不來行理楚今將生財什物限至十三日二點鐘拍賣倘其數不敷仍向店主理直多則結還特此佈聞兆豐洋行啓 
　　禮拜六拍賣夾板船 
　　啓者準於十四日兩點鐘在本行拍賣祥和順夾板船一只此船於五月初五日在漢口下一百八十里名黃石港地方擱礁失事船内貨物業巳起清該船可載關噸約四百餘噸如各貴客欲意者請至本行面拍可也此佈倍發洋行啓 
　　喉科聖手妙藥回春 
　　百花祠香尉善治咽喉各症創製喉風痧藥凡爛喉痧及七十二般喉風預先購藥留貯用之如神每一角常服清肺百花露永免喉症 
　　禮拜六拍賣 
　　啓者於十四日十一點鐘在本行拍賣頂高時式厚薄衣着呢數箱裏子布法藍絨紅呢羅絨等百餘疋此貨係是押欵憑無限價此佈永發行啓 
　　禮拜六拍賣 
　　十四日卽禮拜六十點半鐘在本棧不限價拍賣色海馬呢金佛如意色絨花布三星金船龍鳳百祿色羽布如意漳絨蝙蝠印絨麒麟消寒三星檳布印八吉羽布蝴蝶面巾金獅元羽綾　獅斜紅十數漂福壽藍袱及漬藍牛細斜各種洋刀小樣等貨謹佈義記洋行啓 
　　禮拜一拍賣 
　　準於十六日十點半鐘在北京路第一號門牌内拍賣住宅大菜間房間書樓廚房洋琴各種上等木器均是來路貨及馬車東洋車活馬一匹騾子一匹獵狗一只什物不計此佈瑞和行啓 
　　上海中西大藥房 
　　傷風鼻烟 
　　傷風鼻塞頭脹咳嗽喉痛乍寒乍熱祇須用此烟吸入鼻内立刻爽快其患霍然價每一角 
　　失票 
　　茲因遺失萬成莊七千另七十號八月初六期票洋五十元已向該莊聲明前經登報以作廢纸無用故再詳述徐湧源告白　　 
　　上海中西大藥房　 
　　疝氣鋼帶 
　　疝氣下墜甚痛困倒　止此帶專治疝氣朿於腰　兜住腎囊不墜卽不痛矣一元三角一元 
　　催出存信和棧貨 
　　前由安得利呌出信和小呢羽毛墊銀棧單速向信和棧去出該棧房須要遷移限禮拜五爲至過期不出作訖特此預聞瑞和行啓 
　　燧昌老　啓 
　　請觀魚目混珠 
　　本局自開設以來歴經多年久邀海内諸君子洞悉無不稱善近因無恥之徒壯歹貨　入渾消於市未免　於牌號爲此刋報希請觀明老至　至　 
　　本公司聲明 
　　啓者燧昌自來火局本由馬裕貴承辦製造後有歹人揑造謡言稱本公司欲換人承辦然此係謊言本公司並無此意故特聲明使大衆咸知美　有限公司啓　　 
　　上海中西大藥房 
　　婦女白帶丸 
　　婦女白帶患者手軟足疲腰坍背酸漸至骨蒸潮熱此丸專使帶脈堅强服之自愈五角角半 
　　鎰成祥新號聲明 
　　四馬路彤昌衣莊今日盤與本莊所有彤昌與各户往來與本莊無涉恐未週知特此告白先行交易擇吉開張 
　　上洋匯豐銀行告白 
　　本行所存原本洋五百萬元並招新股尙未交足計股洋二百零七萬四千七百四十四元七角五分兩共計洋七百零七萬四千七百四十四元七角五分另外公積洋二百三十萬元並新股餘利洋一百五十六萬三千三百六十一元六角六分兩共又計洋四百零六萬三千三百六十一元六角六分本行開在香港今在天津紫竹林設立分行廣招中外商務凡上海香港福州厦門漢口小呂宋西貢新加坡並外國倫敦法國印度新金山美國日本諸凡貿易繁盛之區無論零躉匯票俱可由津匯兌並代押欵及存欵生息卽至本行面議可也特此佈聞 
　　半顚和尙神道　　 
　　命相如神 
京都慧松半顚僧前在京諸友請相呼爲神道今來滬幾載功行海上諸君心有不决或寫八字寄信局或來申面判前程生死結局住寳善街天寳棧樵雅亭啓 
　　升放氣球 
　　今有西人名范達山定於本月十四日卽禮拜六下午五點在楊樹浦大花園升放氣球屈時有一女子名華利乘球而上至離地數百丈之高在空中翻筋斗離開氣球後持傘一 
柄從空中下至地此事爲從前所未有中國人所未見現請各人來看頭等有坐之客位每人取洋二元第一等立看客位每人取洋一元第二等每人取洋五角小孩子照價取半買票或至福利公司及别發洋行二處均可此佈 
　　申明匯票 
　　茲有張洪發磁客於上月廿七由江陰趁太古安慶輪至九江本月初二將欲抵埠其隨帶竹箱之鎖被人扭斷當卽查點失去匯票四紙計蘇房源莊支申惠泰莊二千五百另七號八月廿期規元四百兩又二午五百另八號九月十五期規元二百兩又永德莊支申惠泰莊二百廿七號本月廿期規元四百兩又二百廿八號九月十五期規元二百兩并有英洋十二元等惟此四票旣經被竊作爲廢紙無用此佈張洪發告白 
　　告白 
　　啓者本號開張數十年屢蒙諸君光顧所有謝教及付項銀兩數目一槪支結清楚現在澳門船澳口横街開張貴客光顧請移玉步粤東澳門保太和謹啓 
　　知宜書購 
　　石印小倉山房往還全札一書固已膾炙人口今被無耻翻以鉛板惡劣不堪祈以原印一比便知優劣茲原印每部跌實洋一角法馬路文匯舘 
　　看者書翻 
　　聞有將蕩平髮逆圖記希圖翻印無非見利欲奪兹跌價每部實洋二角書套在外如此貶值求售想翻者亦無利而廢然知返也法馬路文匯館 
　　丹桂重開 
　　本園前經停止數天今又重新整理聘添名角淮於中秋佳節日夜起演荷蒙諸君光顧仍請至四馬路原處便是 
　　遺失派司 
　　啓者今遺失花羽綢派司　麥頭２１，５七箱當向新關説明作爲廢紙望各寶號切弗收用天福洋行告白 
　　公道分條六角 
　　英十月票全張六元半張三元遠處信購指明棋盤街原班回件老回得利啓 
　　告白 
　　上海老北門外棋盤街天益祥鞋帽京貨鋪今憑中盤於周裕大分號開張所有外面帳目存項貨欵等情仍歸天益祥理楚與周裕大不涉特此　照 
　　分條六角 
　　英十月吕宋票全張六元批發公道外埠信購原班奉件棋盤街中 
　　喉痧正的發售 
　　吴縣曹心怡侯甫茂才箸詳論治爛喉痧眞詮的訣纖悉無遺寄上海棋盤街中市文瑞樓書坊發兑每部白紙實洋兩角竹紙實洋一角五分躉售向該書坊面議 
　　匯兑銀兩批發吕宋票 
　　本號承兑粤東佛山陳村香港澳門吕宋匯票並批發吕宋票收兑紅票今售英十月票全張半張分條均可外埠賜顧原班寄奉不悮上洋棋盤街恊安號啓 
　　老仁昌 
　　本莊現遷移大馬路東首鴻仁里内專辦各省湖縐綢緞等批發 
　　分條六角 
　　英十月份全張六元零躉批發比衆公道收兑紅票格外克已信購指明抛球塲西同得 
　　分條六角 
　　英十月票全張六元批發比衆克已惠顧上洋棋盤街中 
　　寗波第一家 
　　英三月份頭彩小號售出早登申報現售十月票條頭六角半來信甬江太極園 
　　大花園啓 
　　惟士與女遊資一角校書畫僕遊例槪免 
 
 

Page 7

 
 
   
 
 

Page 8

 
 
   
 
 

Page 9

 
 
[漢口叢談]  
　　鄂省水源來自巴蜀本年六月之杪水卽停漲下游得免浸灌田禾咸慶豐收七月下旬水復緩緩漲起至七月杪始止邇日秋光晴霽寒煖適宜打稻家家趁晚晴無不雀　歡欣頌天公之粒我云○某氏媼窮無聊賴每日喚賣荳芽菜藉博饔飱有子一人曾媒定石碼頭後某甲之女爲媳現在子已成立而室如懸磬　娶無資遂　人搶女至家强成合　之禮甲怒控諸官署官斷令女暫歸然後擇期迎娶媼旣羞忿目戕其頸街瞬皆抱不平各捐資令其子上控訪事人函述如此姑列報端其中是否别有隱情執筆人固不能逆料也 
[鄂垣官報]  
　　七月十八日前湖南桂陽州盛賡自荊襄勘騐電綫工竣來省赴倈院禀到候補州黄宗度奉督憲委赴荊州隨同籌辦洋務赴兩院禀謝知候補府喬聨寳奉委辦漢川厘局候補同知黄秩柄奉委辦沙洋厘局卽用縣徐培光奉委辦蔡甸厘局候補縣曾秀瑩禀見奉委辦仙桃鎭釐局俱赴兩院禀謝江夏縣諸奉藩粮憲曾委兼埋武昌衛事禀見謝候補縣謝元祖赴應城縣查騐堤工所修各工李頴名赴京山縣騐收堤工俱赴兩院禀辭大挑縣梁沛央奉番憲委赴江陵縣騐收堤工差赴兩院禀知候補典史間德儀奉委調查賓陽忠孝鋪差禀知十九日候補府王開福奉督憲札委訪查事件禀謝調署漢陽縣朱赴兩院禀知開考縣試候補縣王錫韓奉　憲委赴川楚一帶勸辦土樂稅課禀謝赴兩院禀辭涂九疇奉准給予紀錄三次赴兩院禀謝二十日武昌衛守備買振芳卸事本任江夏縣丞葉雲鑑任事署江夏縣丞潘遵枋卸事俱赴兩院禀知代理浦圻縣丞事毛隆昇赴兩院禀辭按經歴張嘉畹禀見知進撫署接辦稽核釐金册報藩轅牌示監利縣分鹽巡檢事務詳委試用從九品陳鵬者理二十一日新選長陽縣崔鎭藩來省赴兩院禀到補用典史戴慶霖奉藩憲行知解高錫微勞詳給儘先超委赴兩院禀謝二十二日候補典史沈雲駰奉委辦江口厘局禀見謝二十三日藩署牌示荊州府淸軍同知印務詳委候補班前儘先補用同知薜華城署理同日本任鹽道葉觀察蔭昉家屬赴兩院禀知申刻病故 
[上海四馬路文報局内恊賑公所經收順直山東賑捐七月下旬淸單]  
　　廿一日至廿九日止申吳定邦翁洋五元吳尙文翁洋五元吳黄氏二元鎭江鄒慰農翁募愛蓮堂洋十元又長沙徐公舘售書資移賑洋一元滬報舘交來金陵種梅居士募各户尾找沙廣小錢四百拾文換見大錢一百三十文○仙鎭王陶巷翁募石林舊隱洋十元經資移賑求冥福洋二元○申嚴開第大善士奉母周太夫人命創捐洋五十元經募王如雲李克玉王開甲三户各銀四兩胡以墅無名氏兩户各銀一兩還讀軒童大洲塲謝求安保子二户各洋二十王梧園守僕軒佘永鑑堂邵一點心康樂居又心愿六户各洋十元廣盈庫廳周洋六元王靑山洋五元耕道堂沈錫康錢扶記知過齊四户各洋四元福記張信臣光裕堂三户各洋二元以上七二兌合寶收英洋二百元常熟凝善堂交來周靜卿翁募無名氏因子病許愿求速愈洋五十元潯陽守約山人交來江州寄廬山房節省日用指助順直賑洋十元○申周馬氏洋五元滬報舘主筆處并來金陵汪榮慶堂洋四元○申無名氏洋八元陳東生翁爲次子小方完姻應辦周浦各親友之喜筵資移賑以答諸親造福洋二十元横涇僧祈求早登覺路洋十元滬報潘譯處來厲隅氏求母氏體健洋一元○南市椿元莊來無錫輔仁莊募生源孫洋二元五角耀堂蔡日章儉如忠存心子四户各洋二元桐修封勝世爲澤本再生氏德基六户各洋一元觸目者洋五角金匱楊鳳根翁來順直賑第一次顧守愚翁募鄒成德翁求病速愈洋十元申魁盛隆號洋十元杭城佑聖觀巷宗葉氏爲子病速愈洋十元又止景盧求合平安洋十元○寶山縣龔達仁善士洋四元五角申曹龍梅善七爲妻生産得子平安還願洋一元○高郵武廟賑所丁玉軒善士麟兆堂洋四元又交來僧卓安師募不書名洋三十元○申裕德號交到厦門濟善社同人募泉晉安平林德豐寳典規元二百八十五兩二錢七分揚州永利公司同人公提餘江一成欵移允賑濟洋六元○本旬共收規元二百八十五兩二錢七分英洋四百四十五元計規元三百廿四兩八錢五分小洋五角計規元三錢六分五厘大錢一百三十文計規元九分○四項共合規元六百十兩另五錢七分五厘連前共收規元一百另六萬七千六百八十四兩另八分五厘前共解過規元一百十萬另一千四百六十四兩二錢五分六厘實凈墊解規元三萬三千七百八十兩另一錢七分一厘合併聲明 
[上海四馬路高易公舘内籌賑所陳詠南經收山東福建直順六月念七念八日第一百六十八次賑欵淸單]  
　　廿七日濟陽氏新合家平安助直順洋五元○山西隱名氏爲母求壽助直隷洋十元○張姓二元○簡宏慈祁年豐謝尙倉　廿戈閔誥齏營吉桑子吉時慶豐何軓順普吉祥易舉香吉剛濟戴高厚瞿利栽安社集燈任席師豫安鍾原治萬石康江海安萬國朝黄萬年吳補爾廖漁丞各一元共洋廿四元○有心無力二元○求病愈二元九江謙愼安茶棧招錫榮洋二十元招嘉樂一元無名氏銅洋一元○嘉興恊和源於店各友新　安助天津洋十元○浙寗華德茂號募無力子有心人藏名子隱姓人無名氏蒿日子棘心人汗顔子綿力人何許人各一元共洋十元○無名氏一元○沈應福代香　二元○郭敏堂洋二元銅洋六元○揚州聚盛號募了願氏了宿債各一元力不足免灾氏各五百又代福譔四百文不留名無名氏芾記隱名氏拍記玉記各三百文效記無名氏代戚求病愈各二百文免災氏無名氏各一百文共洋二元錢四千文合洋四元○南京周張氏洋二元有心無力人周顔氏周寶珠寶常寶善各一元共洋七元○裕記棧三元三角五分○京口愼德堂二元至德堂積慶堂無名氏各一元共洋五元○無名氏蔣願氏宏農氏沈眖生各半元力不從吳興氏各三角不留名花南硯北室各二角共洋三元○昆陵乾益各友十元○崑山修身子二元無名氏鼎瑞氏各一元汪逸子　元又修子三角葉慕古張直氏曹安餘吳靜身金槪然吳　生各二角共洋六元○九江榮順號募藝蘭書屋兪王煥章程宜慶堂各一元張人和汪煥卿延陵氏各半元無名氏二角汪子俊孫配龍戴來堂各一角共洋五元○蘇州陳醒吾翁募太記洋四元陳記醒記尤記長生長慶玉尺齋各一元黄氏陳氏記各半元共洋十一元○揚州鄭公舘募肖琴居士三元八老人解經信女天竺信女經經居士八子子黄卷居士居無生各一元共洋十元丹陽五昌信局寄王不留名二元存心人一元王紹記耀記大記水記　洋一元共洋四元○杭州沈承德堂二元○雲西居氏等三角○邦江利和莊知募命氏二元○金陵蕭師儉堂一元○如臯達記一元○口善人銅洋一元○揚州由義堂務本堂各洋三十元雙桐書屋十八漢專齋燕貽堂各二元樂安老人洋拾元共捐洋一百三十元○廿八日俘雲道人守樸主各洋一元○隱名氏洋一元○無名氏洋三元靑官菜官各一元燕南布衣居士根本堂烹善堂各錢一千共捐日本洋五元錢三千文○無名氏五元○免災氏洋四元益記號陳彝訓堂各二元吳萬涌無名氏各洋一元共洋十元　恩遠堂一元思記詒記各銅洋三元○姑蘇大正典募保善軒大正善事各洋二元吳嘉樹吳秉中張亮之各洋一元吳敏正半元方正明力違軒吳薪茂吳繼文吳肇元各錢二百文吳衡士方香甫席松林李郭厚周壽生各一百文共捐洋七元五角錢一千五百文合洋一元五角○陰心氏洋三元梅林居士二元公同衆會洋一元衆興書屋五角○蘇州靜芳求佑老母福壽康健洋三元仲華女氏求佑慈親産中平安洋二元劉純祜雙親康健洋一元劉保華蓮如閣長安堂劉大保各二角共洋七元○蘇州無名氏二氏○營口實記號毛旣安各洋五元共洋十元○百勉氏十元○常州量福堂五角不書名楊三角不書名二角○浙杭錢塘朱錫明因病未痊省捐樂資祈恙速愈敬助洋六十元○嘉興祥泰成號募求安記訪聞各洋一元寗炳記徐聲記無名氏上谷子張仲記各半元秦榮記徐仲記餐霞室各洋三角顧賓氓朱茂記各二角龐志記潘仲記潘莘記韓德州顧之禮陸錦和張春園徐銘記産記張榮記顧秀記各一角吳應記葛文記合一角共洋七元○求安氏洋三元○仁和長洋二元銅洋二元○白茆塘市鹽官徐一元○蘇州廣源號募病後餘生中都無名氏各助順洋四元愼安居士洋二元报拙安氏山左無名氏守分居士各一元共捐洋十三元○浙杭東公廨張仲山翁募張錫祉四元汪子善二元朱良祖朱康泰汪福元胡綬卿各一元共洋十元○蘇州同泰亨隱名氏洋二元葉堃洋一元○紅陰愛吾廬洋三元○山錫王保仁堂祈次男哲明病愈洋十元○羅店廣甡祥一元生平安寥山氏各洋四角越子春氏寅記潤記各洋二角松記海記周鳳山悅記保記各一角共洋三元一角○周莊陶相恊居洋一元○　市惠貞典同人七元○雙林苕溪閟報人募鄭橘記王秋濤無名氏間記鄭四記各錢二百文周德慶胡元雲聲記蘭言雅記大發吳榮記沈寳記震記半呆子王應孫施公和凌雲子無名氏善記各錢一百文共捐錢二千五百文合洋二元五角○泰生愼求合家人口平安銅洋七元○曹子亭嚴謝醫金各六角金心泉洋四角氣短雄補過生程無方氏愼餘生各洋一角共洋二元○以上總共收英洋四百八十九元七角五分日本洋五元銅洋廿三元錢三千文 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖十六年八月初一日京報全錄]  
　　宫門抄○發抄硃批五道○新撫魏　奏揀補道員摺○將軍裕等　奏主　期滿分部行走摺○父　奏籌解賑欵銀兩片○大臣志奏病請賞假調理摺○鄂撫譚奏察看知府片○大臣崑奏遵旨查明覆奏摺○大臣恩奏委署知縣片○八月初一日兵部太常寺太僕寺正藍旗值日無引見○恭王專摺謝賞燕窩恩○紹諴假滿請安○吏部呈進月官卷○太常寺奏派致祭白龍潭等處　派出克文慶麟承蔭○召見軍機巴克坦布海緖○發抄馬丕瑤奏鎭南關一百十六結洋收支數目奏硃批該衙門知道單併發欽此○文叅將董正明以總兵記名簡放就職教諭潘家瑞誤書陳字更正奉硃批該部議奏欽此○恩良奏已未結交代起數奉硃批户部知道單併發欽此○又遵查請補豐寗縣缺不符奉硃批吏部知道欽此○潘霨奏請以趙一鶴調補貴筑令奉硃批吏部議奏欽此○○頭品頂戴護理甘肅新疆巡撫新疆布政使臣魏光壽跪奏爲揀員調補要缺道員以重地方恭摺仰祈聖鑒事竊准部咨光緖十六年三月十三日奉上諭甘肅鎭迪道恩綸看開缺送部引見欽此等因到臣按照行文程限扣至五月二十九日作爲開缺日期查鎭迪道係邊遠調三項最要缺滿漢兼用臣前於恩綸開缺摺内聲明新疆改設行省該道又兼按察使銜管理刑名驛傳應於甘肅新疆實缺道員内揀員請補在案又新疆北路舊有各缺奏准援照變通章程道府丞倅州縣以及佐雜各要缺將現任各員按照應升官階任内無論有無升案並是否到任實授以及歴俸試奉未經期滿各員准擇其人地相宜者一律升調等語今鎭迪道兼按察使銜恩綸旣經開缺應卽遴員調補以資治理查有調補喀什喀爾道現署新疆布政使兼鎭迪道兼按察使銜饒應祺年五十二歲湖北恩施縣學附生咸豐五年於捐鑄軍炮案内議叙貢生不論雙單月候選訓導同治元年應壬戍恩科並補行辛酉正科本省鄉試中式舉人旋於防剿黔匪案内奉保十月二十二日奉上諭着加國子監學正銜欽此同治乙酉科會試挑取謄錄七年由揀選知縣　捐主事簽掣刑部江西司行走經前陝甘督臣左宗棠調營差遣盪平金積保案内奏保十年十月十三日奉上諭着免補主事以直隸州知州留陝補用欽此十三年引見到省復於克復巴燕戎格案内奏保八月初三日奉上諭着免補本班以知府留陝西前先補用欽此關隴肅淸案内奏保光緖三年二月初四日奉上諭着俟補缺後以道員用欽此九月委署同州府事陝西軍需局出力人員請奬案内保加鹽運使銜旋經前陝甘督臣左宗棠專摺奏保廉能十一月初四日奉上諭着交軍機處存記候旨錄用欽此七年經欽差大臣劉錦棠改奬軍台差使人員奉部議奏俟補道員後加二品銜八年二月十八日奉旨依議欽此八年正月卸署同州府事請咨引見以知府仍留陝西前先補用俟補缺後以道員用十年正月十八日奉上諭甘州府知府着饒應褀補授欽此旋奏留核辦陝西通省差徭事竣給咨到省十一月二十九日到甘州府任十一年九月初七日奉上諭甘肅蘭州道着饒應祺補授欽此十一月到任十二年委署甘肅按察使十三年四月二十五日交卸臬篆仍回本任十四年復署甘肅按察使十五年委署新疆布政使九月十五日到任是年七月十四日奉上諭甘肅新疆喀什喀爾道員缺着饒應祺調補欽此查該員饒應褀誠篤閎毅通達治體歴任陝甘府道兩署甘肅按察使現署新疆布政使辦理一切措置裕如以之調補鎭迪道兼按察使銜員缺實堪勝任人地亦極相宜合無仰懇天恩俯念要缺需員准以喀什喀爾道饒應褀調補鎭迪道兼按察使銜員缺洵於地方有禆如蒙兪允該員係實缺道員調補道員銜缺相當毋庸送部引見所遺喀什喀爾道係衝煩疲難四項要缺應請旨簡放以重職守是否有當謹會同陝甘總督臣楊昌濬恭摺具奏伏乞皇上聖鑒謹奏奉硃批吏部議奏欽此○○奴才裕祿阿克丹跪奏爲宗室營主事三年期滿遵例分部行走恭摺仰祈聖鑒事竊據管理宗室營主事春熙等呈稱善兆奉旨補放主事管理移居宗室自光緖十三年五月初四日到任連閏扣至十六年四月初四日三年期滿等情呈報前來奴才等恭查道光五年七月二十六日奉上諭盛京宗室營主事調補京缺一條等因欽此復於光緖四年十二月間准宗人府咨爲奏准盛京五部添設宗室郎中員外郎主事等缺内有兵刑兩部各添設員外郎一缺由原設宗室營主事並新添主事内選題等因當經前仁將軍岐元會同前任副都統淸凱查核宗室營主事舊例係三年期滿掣分五部行走再滿三年調補京缺今旣有應升員外郎公缺將來六年任滿如無員外郎缺出應請在任候選勿庸調補京缺於光緖五年五月間具奏奉旨該衙門知道欽此欽遵各在案兹查管理宗室營主事善兆人老成辦事諳練旣已三年期滿自應遵例掣分盛京五部主事上行走以資歴練奴才等隨將主事善兆傳至公署公同簽掣得盛京工部卽令人署當差仍兼管宗室營主事事務在任聽候選題新設宗室員外郎之缺除將該員入署日期咨報宗人府吏部外理合恭摺具奏伏乞皇上聖鑒謹奏奉硃批該衙門知道欽此○○裕祿等片再奴才接准直隷督臣李鴻章電信直隷所屬天津一帶自本年五月二十九日起至六月十一日止大雨旬餘畫夜滂沱各河隄工又復漫决驟成鉅浸工撫並舉地廣欵絀望速設法籌濟等因查直屬水災甚鉅待濟孔殷當此望援迫切之時亟應速籌協助以資賑撫兹由奉天前辦賑務餘款項下湊撥　平銀一萬兩發交號商赶爲匯解俾助賑濟要需除咨直隷督臣查照外謹附片陳明伏乞聖鑒謹奏奉硃批知道了欽此○○奴才宗室志元跪奏爲奴才現患腰骽疼痛病證懇恩賞假調理恭摺仰祈聖鑒事竊奴才氣體尙健素無疾病不意本年六月初間連日陰雨奴才所住房間遍行滲滿漏地水流潮氣薫蒸苦無避處奴才感受濕熱腰骽酸疼實有難支之勢服藥雖見輕减而行動牽制仍覺不能自特伏念守護事宜綦重典禮攸關倘勉力疾從公設有貽誤關繫非輕不敢不據實陳明惟有叩懇天恩俯准賞假二十日赶緊調治一俟稍痊卽行銷假當差爲此恭摺具奏伏乞皇上聖鑒謹奏奉硃批着賞假二十日欽此○○譚繼洵片再准部咨道府州縣無論何項勞積保奏歸於候補班人員令該督撫卽以此項人員到省之日起予限一年詳加察看認眞考核如係爲守兼優堪膺民社之員出具切實考語奏明分别繁簡補用等因兹查補用知府余肇康於光緖十五年六月十一日到省之日起連閏扣至十六年五月十一日試看一年期滿據布政使鄧華熙按察使覺羅成允取具履歴淸册聲明該員才具明幹有守有爲堪以繁缺留省補用等情請甄别具奏前來臣隨考騐無異除淸册咨送吏部查核外謹會同督臣張之洞附片具陳伏乞聖鑒勅部查照施行再臣到任未及三月例不出考合併陳明謹奏奉硃批吏部知道欽此○○奴才宗室崑岡跪奏爲遵旨查明覆奏事光緖十六年七月初六日内閣奉上諭御史劉緰襄奏殿廷考試請嚴除積弊一摺所稱本科殿試一甲二名進士文廷式策内閭面二字讀卷大臣並未簽出着派崑岡調取原卷查明據實覆奏等因欽此欽遵抄出到部查本科殿試一甲第一名第二名第三名試卷現因禮部刊辦登科錄業經行文内閣咨取送部奴才遵卽檢出文廷廷原卷詳加查閱策内結尾有留元氣於閭面而後拜本可以固句細繹文義閭面二字係屬筆誤讀卷大臣未經簽出所有奴才遵旨查明緣由理合據實奏聞伏乞皇上聖鑒爲此謹奏奉旨已錄○○恩良片再署理豐寗縣知縣蔡宗翰丁父憂遺缺自應委員前往接署以專責成兹查有揀發知縣凌非靖老成練達辦事細心堪以委署據熱河道詳請奏前來除先行檄飭該員遵照外理合附片陳明伏乞聖鑒謹奏奉硃批吏部知道欽此 
 
 

Page 13

 
 
[光緖十六年八月初二日京報全錄]  
　　宫門抄○發抄硃批五道○江撫德奏爲查閱九江等處各營情形並甄别庸劣員弁摺○東藩福奏報接任日期摺○直督李奏審明定擬摺○浙撫松奏採辦米石全數交兌完竣摺○黔撫潘奏委署道員片○八月初二日刑部都察院大理寺廂藍旗值日吏部引見十七名中書科一名侍衛處二名○陵潤庠假滿請安○志銳服滿請安○河南巡撫裕寛請訓○順天學政周德潤請訓○謙光請假十日○恩全續假二十日○召如見軍機裕寛現換寔地紗袍褂○發抄張之洞奏解甘肅新餉奉硃批户部知道欽此○又上年修造戰船用過工料銀數奉硃批該部知道欽此○又宜昌關五十九結收支各欵稅數奉硃批該衙門知道欽此○張矅奏道員馮方植赴東辦理賑務奉硃批著照所請該部知道欽此○又上半年下忙徵收漕項銀數奉硃批户部知道欽此○○頭品頂戴江西巡撫臣德馨跪奏爲查閱九江等處各營官兵情形請將庸劣員弁核實甄别以肅營伍並報明回省日期恭摺仰祈聖鑒事竊臣前准兵部咨欽奉上諭派閱江西營伍當於四月初十日起程先往查閱九江等處各營並將留防水陸各營弁勇各就駐紥處所順道閱看業將起程日期奏報在案拜摺後隨卽輕騎减從依期出省道經樵舍順閱内河水師至湖口縣會同湖口鎭臣丁義方閱看湖口長江水師及梅家洲等處砲台弁勇並親兵副營勇丁隨至九江會同九江鎭臣朱淮森調齊鎭　前後城守及南康官兵並新勁營選鋒及炮台各營官兵勇丁一併閱看次往饒州廣信撫州三府調集該三營並浮梁鉛山建昌廣昌等營官兵逐加考核其武寗營兵丁因路途偏僻循舊委員往看該營員弁另行調省親加考騐又沿途調閱駐防饒州河口弋陽新城之親兵後營親兵左營吉字綏字等營及江軍水師營臣察看各營陣式整齊槍砲聨絡籐牌刀矛雲梯等項雜技亦復跳舞蹻捷水師合演陣式張帆馭風鳴角發炮亦頗精捷陸營以九江所練選鋒兵洋隊及新勁營爲優其餘廣信饒州等營均尙合式至馬步箭及鳥鎗抬砲打靶凖頭均至八成以上亦較前届光緖十二年巡閱時更臻純熟水師則以長江湖口水陸各操爲上江軍水師次之内河水師又次之查點各兵丁勇丁均皆精壯尙無老弱充數及短少情弊内中技藝優者當塲給賞並密爲存記容酌量拔補其有技藝稍疏而年力强壯尙可造就者分别責懲並勒限學習操練務期一律精熟查廣信營雲騎尉世職吳洪銘臨塲託病雲騎尉世職鄭邦慶不遵營規撫州營都司韓定國步箭全空饒州營守備葉得彪久病未愈南康營把總程元茂差操懶惰建昌營新城縣汛外委徐文斌馬步全空内河水師前營營官花翎臣標右營候補遊擊孫運興左營營官花翎選用叅將蔣開榜親兵營哨官把總銜尹佑保中營哨官藍翎守備銜拔補千總李如松藍翎五品軍功拔補外委傅純榮操演陣式未能聨絡槍砲亦復生疏五品軍功拔補外委左營哨官宋玉祥臨考告病湖口砲台營官花翎儘先補用都司劉萬驥打靶無准教習藍翎五品軍功補用千總洪金春五品頂戴周長發訓練不力均未便稍事姑容據該管鎭將統領等揭報前來相應請旨將雲騎尉世職吳洪銘鄭邦慶均革退隨營仍留世職撫州營都司韓定國饒州營守備葉得彪均卽撤任調省察看委員接署南康營把總程元茂建昌營新城縣汛外委徐文斌均行革職内河水師營官孫連興蔣開榜哨官尹佑保李如松傅純榮宋玉祥均撤去營哨官差使另委　帶湖口砲台營官花翎儘先補用都司劉萬驥先記大過教習藍翎五品軍功補用千總洪金春五品頂戴周長發均摘頂示懲以觀後效倘再不知振作一併撤換以肅營伍臣於所至緑營及駐防水　各營冏畢後均經面爲講明紀律庶使有勇知方並　飭各將官實力訓練勤愼操防如有俞安廢弛差操不力卽當確查劣蹟隨時　實嚴叅斷不敢梢事姑容以期仰副聖主整飭戎行之至意又各營軍裝器械查騐無虧馬匹亦屬臕壯沿途塘汎墩台均屬完好其餘水陸各營官弁亦皆號令嚴明隊伍整齊訓練有法堪備緩急臣自撫州府校閱旣竣於五月十八日行抵省城除將省標三營另行示期查閱外惟現在時逢溽暑且正值農忙擬於秋間再赴臨江吉安　州各營閱看事畢另行奏　聞至臣所過各郡縣地面雨暘應時早禾暢茂民情安謐堪以上慰聖懷所有查閱九江等處各營官兵情形並甄别庸劣員弁及回省日期緣由理合恭摺具奏伏乞聖上聖鑒訓示謹奏奉硃批著照所請兵部知道欽此○○山東布政使奴才福潤跪奏爲接任藩篆叩謝天恩仰祈　聖鑒事竊奴才蒙恩補授山東布政使當經具摺籲請陛見恭奉硃批著來見欽此奴才遵卽束裝北上於五月初十日到京仰蒙召見二次訓誨周詳跪聆之餘莫名欽感陛辭後六月十八日行抵山東省城接奉巡撫臣張矅行知旋准署布政使鹽運使臣豐伸泰將印信文卷移交前來奴才當卽恭設香案望闕叩頭祗領任事伏念奴才蒙古世僕知識庸愚供職戎曹出典郡守旣糧儲之忝領復鹺務之榮膺臬事旋陳愧一長之莫錄藩條幸綰撫五内以滋慚自顧菲材益深冰惕奴才惟有恪遵聖訓實事求是遇事禀商撫臣悉心籌辦以期仰答高厚鴻慈於萬一所有奴才拉接任日期並感激下忱謹繕摺叩謝天恩伏乞皇上聖鑒謹奏奉硃批知道了欽此○○大學士直隸總督一等伯臣李鴻章跪奏爲謀殺期親尊長審明按律定擬恭摺仰祈聖鑒事竊查多倫廳客民王芝喜挾嫌謀殺胞叔王登身死一案詳經批飭嚴審擬解兹據該廳審明擬議解由臬司周馥勘轉前來因值駐津飭委藩司裕長代審無異臣覆加確核緣王芝喜籍隷山東掖縣游蕩度日已死胞叔王登身公居各度王登向與無服族孫王玉田在廳屬黄瓜泡村夥種地畝光緖十四年十月間王芝喜因家貧找至王登家依靠王登因其不務正業屢令回籍不允時加毆詈十五年十一月十一日晌午王登赴隣村買馬稱俟回歸定將王芝喜驅逐王芝喜因王登屢次毆詈今欲將伊攆逐毫無叔姪情分起意將其謀死洩忿卽携太棍至村西將王登追及王登喝問王芝喜卽用木棍將其頂心毆傷王登倒地喊滾王芝喜又將其額顱左右額角左太愓左眉右手指腦後迭毆致傷王登立時殞命五芝喜將屍拉至土坡撩　逃回王登家内因穿皮襖沾有血跡脫下理藏次日王玉田因王登未回邀同王芝喜找獲屍身卽欲報騐王芝喜稱恐被獸殘食逼令帮同掩埋經廳訪聞差查詣騐起獲血衣集訊通詳審供前情不諱應卽擬結查律載謀殺期親尊長已殺者凌遲處死等語此案王芝喜因胞叔王登相待刻薄輒敢起意謀殺王登身死實屬罪大惡極自應按律問擬王芝喜合依謀殺期親尊長已殺者凌遲處死律應凌遲處死將首級解回犯事地方懸桿示衆以昭烱戒仍先刺字王玉田帮同掩埋被王芝喜逼勒所致應與訊無知情匿報之鄉約尹兆祥均免置議除備錄供招咨部外所有審擬緣由理合恭摺具陳伏乞皇上聖鑒勅部核覆施行謹奏奉硃批刑部速議具奏欽此○○浙江巡撫臣崧駿跪奏爲恭報浙江省採辦米石全數交兌完竣仰乞聖鑒事竊照浙江省上年杭嘉湖三府屬被水應徵漕白糧米業經奏蒙恩旨全行蠲免當由奴才督飭司道籌欵買米一十萬石循案由海運津剝運赴通以實倉儲奏咨在案兹據督糧道世春詳稱遵經派委員紳分投採購乾潔好米兌交招商局輪船承領運解津通自五月初七日開斛起至二十一日止計騐兌漕稉米五萬石漕秈米五萬石共合米一十萬石之數全數交兌完竣並據聲明所有動支米價及一切運費等款另行核實造銷等情具詳請奏前來奴才覆核無異除分咨查照外理合恭摺具奏伏乞皇上聖鑒謹奏奉硃批户部知道欽此○○潘霨片再臣接准吏部咨開光緖十六年四月初五日奉上諭貴州按察使看黄槐　補授欽此遵卽恭錄咨行在案兹該司於五月二十日到省臣飭赴新任於二十二日接印任事以重職守卸署臬司黄元善亦於是日回糧儲道本任以專責成又貴東道員鳳林禀請給咨赴部引見所遺員缺查有候補道袁開第在黔年久歴練老成堪以署理除檄飭遵照外謹會同雲貴總督臣王文韶合詞附片具陳伏乞聖鑒謹奏奉　硃批吏部知道欽此 
 
 

Page 14

 
 
[光緖十六年八月初三日京報全錄]  
　　宫門抄○諭旨兩道錄前○發抄硃批四道○楚督張奏報出省查勘隄工情形並回省日期摺○大臣國奏請借支俸餉銀兩修理庫房各工摺○又奏房屋被災情形片○江撫德奏彚解關稅片○八月初三日工部鴻臚寺八旗兩翼值日無引見○廖壽恒假滿請安○誠端致祭明陵請訓○良伯請假二十日○工部奏派勘估上駟院等處工程派出松　徐樹銘○又奏派勘估御茶膳房工程派出福中堂徐郙○召見軍機○發抄曾國荃奏千總陳日升署三江營守備奉硃批兵部知道單併發欽此○又縣丞彭鴻年之祖母張氏百齡五世同堂請旌表奉硃批禮部議奏欽此○又鹽大使許恩溥等遵故父母遺命　助　衣建坊奉硃批着照所請禮部知道欽此○又海門營守備華鴻昭服滿直請實授奉硃批兵部議奏欽此○○湖廣總督兼　湖北提督臣張之洞跪奏爲恭報微臣出省查勘荊州萬城大隄及鍾祥潛江等縣隄工情形曁回省日期仰祈聖鑒事竊照湖北荊州萬城大隄本年夏秋二汛輪應臣前往督防業經奏明派委荊州府知府舒惠駐工代防並聲明堤工險要擬於五月中旬親往查勘並順道勘騐鍾祥潛江等縣新修堤工等因在案臣當卽部署一切輕裝减從於五月二十四日自省起程乘輪船上駛二十六日前往石首縣屬大堤南岸藕池口楊發腦新開水道曁調絃穴等處察看荊江南入洞庭湖水勢二十七八兩　駛赴北岸沿途看察郝穴登南局觀音磯楊林機各工該處頂衝迎溜均有挑水石磯工程尙稱穩固二十九日抵荆州府城連日查勘北岸大堤官民土石各工歴届歲修均尙堅實足資捍衛周覽形勢盖自咸豐以來石首之藕池口公安之斗湖口江陵之毛楊二尖松滋之黄家埠等處相繼潰口荆江分流入湖盛漲之時虎渡調絃二口江溜均仍係南趨得以分洩江水北岸濵江各險江水冲激之力少减是以歴年得免漫决之患惟近歲潦水泛漲異常伏汛尤防陰雨已　飭該府舒惠駐工督率防護務保無虞　勘畢荆堤卽由陸路馳赴安陸府鍾祥縣於六月初三西等日勘騐鍾堤三西八九各工新修坦坡石壩月堤及新築磯嘴所有内外撐帮硪工收分均尙合法惟六工　溜内係深潭四五七等工上年積水亦多今年三月内襄河卽已盛漲水來過早新工甫竣堤脚尙　　透　有被水冲刷之處又十三工堤内脚十六工壩頭皆係舊工微有坍塌並飭赶緊補修設法疏消積水隨卽順道勘騐潛江隗家洲新築月堤工程尙屬完固查襄河湍悍各工冲刷最易目前增漲未已當飭安陸府知府史書靑督率鍾祥潛江兩縣加意防護多加内帮築壩務令寛坦　可過於峻狹遇有險工隨時搶築抵禦前奏明添設襄陽樊城等處商局電線已經開工此後信息靈通防護較易得力臣先後將各堤要工勘畢卽乘船　襄河下駛於六月初六日回抵省城所有出省查勘荆州大堤及鍾祥潛江等處堤工曁回省日期理合恭摺奏陳伏乞皇上聖鑒謹奏奉硃批知道了欽此○○奴才國俊跪奏爲密雲官兵居住房間及軍器庫火藥庫等處連被雨水冲刷倒塌　重據寔奏明籲懇天恩俯准由部借支俸餉銀兩以資修理而便棲止恭摺仰祈聖鑒事竊密雲地方於本年五月二十八日夜問風雷交作大雨滂沱傾　五書夜至初四日始稍晴霽初五日又復接連至十二日止雨多晴少營外山水河水陡漲通連營内一片汪洋積水三尺有餘幸於十三日起雨止水勢始漸稍退惟房間倒塌甚重當據協領兼前鋒翼長恩沛協領王和文華穆　額等禀稱轉據各本營佐領等報稱官兵衙署房間連被雨水冲刷倒塌過多甚有全行落架之處兵丁内現有暫寄公署或有同居一處紛紛挪移居住等情職等當卽復勘待圍墻四　倒塌過半其各佐兵房衙署墻垣倒塌九千四百五十餘丈門樓倒塌五百八十四座閃裂歪斜四十餘座房山倒塌一百九十三座　閃欲倒三十八座房間滲漏瓦片不齊詹椽脫落杭柱歪斜二千九百五十餘間全行落架一百一十二間傾欹欲倒二百九十餘間什物器具尚有損壞人口雖有受傷幸未殞命計齊整房屋不及十分之三再火藥庫落架一間軍器庫全行傾欹欲倒幸值班官兵隨時搶護　器火藥俱無傷損亦未傷人現在支架遮蓋派兵加意看守等情各造册禀報前來奴才當卽親同各該管協領等按照所報情形逐一查騐均屬相符當飭將殘傷未料磷瓦暫行揀拾堆積其欲倒房間用木撑架奴才與該管協領佐領等措捐俸廉購買蓆片酌量輕重情形遮蓋暫免露宿並據協領等禀稱前於光緖十二年間因兵房被水坍塌較多曾經奏請借支一年俸餉六萬四千六百兩有奇仰蒙天恩俯准奉旨着照所請户部知道欽此欽遵旋經户部以前借銀兩尙未扣完僅　借一半併將光緖九年前借未扣完銀一萬九千兩有奇先行由部扣留委因欸少工鉅惟就擇要修理其餘均就現領俸餉内隨時黏修今遭　雨水較比光緖十二年尤甚實爲數十年未有之事且兵丁房屋皆係比閭建蓋一間落架十間傾欹實係萬不可緩之工呈請借欸修理現在物料昻貴若仍按八成借支仍恐不敷興修辦理尤難有請借一年十成俸餉方能修理整齊等情前來查該協領等所禀緣由光緖十二年欸少工鉅實在不敷修理僅只擇要黏修令遇此連日傾盆大雨以致倒塌愈多委係實情若拘於前借銀兩尙未扣還不行奏請借項赶緊興修不惟日久修理不易而兵丁無所棲止露宿情形殊爲可憫且軍器庫火藥庫尤爲緊要但能稍緩曷敢瀆請奴才再四思維萬分焦灼不得不據實陳明籲懇天恩俯念兵丁棲身無所飭部准借官兵一年十成俸餉八萬一千兩有奇連前借未扣還銀兩請自光緖十七年春季起仍按八年由該官兵應得俸餉銀内扣還歸欸如蒙兪允奴才卽開造細册派員赴部請領並　成該協領等督率各佐領妥爲修理務期一律堅固整齊庶官兵等得所棲止再此項工程係官兵借支俸餉修理與自行捐修無異工竣請免造册報銷合併陳明所有請借俸餉修理房間各緣由是否有當奴才未敢壇便理合恭摺具奏伏乞皇上聖鑒謹奏奉硃批户部議奏欽此○○國俊片再據奴才兼轄之古北口防守尉恒吉禀稱爲連日大雨河水異常漲發致將邊城水壩及守關班房均行冲刷謹將坍塌情形據實禀請核辦事竊職口關門濵臨潮河舊有護城水壩以保衛關門曁關内軍民可以無虞水患今於本年五月二十八日夜間驟雨傾盆一連五畫夜山水暴注河水漲發直入大關守口員弁赶緊屯土堵禦奈水勢洶湧人力難施河水漫邊而進通連關内潮河直抵山下一片汪洋街市放溜兵房民宅鋪户間有冲　兵民逃奔上山幸未淹斃人口現在水勢漸消查騐邊城水壩一月冲刷四十餘丈臨關兵　被水沖去二間坍塌房屋墻垣數十間守關　房雖未傾倒然被水冲刷房根地基陷成洞口岌岌欲傾山上營房雖未受水亦被此大雨摧淋十坍八九兵丁並無　止查古北口邊墻實爲一方屏障現在口門迤西邊城被水冲刷　剩裹劈一面勢已歪斜閃裂此時大溜直刷城根關内兵民無不惶恐深慮河水再漲邊墻若决勢甚可虞惟有據實禀請查核辦理等情禀報前來除由奴才咨行直隸督臣查明辦理外謹附片奏　奉硃批知道了欽此○○德馨片再據九江關監督李希追詳稱九江關微收三分平餘一欸經前任監督伊齡阿奏明除動支辦公等項年滿造册請旨交造辦處核辦外餘剩銀兩解繳造辦處充公兹查光緖十五年分共收三分平餘銀九千八百九十七兩四錢七分五厘支用銀九千六百五十二兩五錢八分均係遵照造辦處奏准减定成數核實開銷外仍剩存銀二百四十四兩八錢九分五厘應卽委員解交造辦處兌收合將辦公支用各欸循例恭造四柱黄册詳請代奏前來臣覆核無異謹將送到黄册敬呈御覽　查該監督每年例支養廉銀一萬一千兩向在關稅耗銀内　支　繳造辦處充公歴年因耗銀不敷以致未經支解前准造辦處咨催籌撥據該關詳經奏准户部咨覆自光緖三年起循例於常稅耗羡項下動支等因又經行關遵照卽於三年起照章支解又查光緖十四年正月十二日起至十五年正月十一日止一年期滿共收積平銀九千五百十八兩三分四厘除循例支用外仍剩存銀五百　十九兩五錢以上二欸應卽隨同本年三分平餘剩存銀兩均解交造辦處兌收合併附片陳明伏乞聖鑒謹奏奉硃批該衙門知道册併發欽此 
 
