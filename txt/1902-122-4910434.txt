# 1902 - 122 - 4910434

 

Page 1

 
 
[勸募江西急賑] [  本館恊賑所啓]  
　　去年江西各屬洪水成灾繼又旱魃爲虐田疇所種顆粒無收千萬哀鴻嗷嗷待哺雖蒙深宮軫念頒給帑金大憲推恩撥施錢米無奈災區甚廣普救爲難垂斃飢黎朝不保暮矧今天時不雨旱象又成春熟豐收已無可望而蘇皖沿江一帶去年亦被水災涸鮒未蘇待振孔迫若不綢繆於未雨曷以延溝壑之餘生伏求四方大善士各發慈悲無分畛域或傾囊以佽助或量力以佈施俾敝賑所得以接濟源源登窮黎於衽席是皆諸善士好施之助他日必能邀福佑於蒼穹者也敬此禱求諸維德鑒 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○綱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○　園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕　義碼洋三角○瘍醫大全碼洋三元○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○紅樓夢補六角○閱微草堂五角諸君欲購者請移玉至三馬路申昌書畫室或申報館帳房可也此佈 
[論澄清吏治之難]  
　　今天下策名仕版者除由科甲出身者謂之正途外其餘若保舉若捐納雖不乏材能之士而卑鄙齷齪出自夤緣賄賂者其數必更多於正途中人果使在上者加意人才察其心術考其流品分别優劣用舍一秉至公亦何難激濁揚清使若輩義命自安不敢奔競鑽營冀倖一日之知遇乃吾觀今之權操黜陟者孰是能登明選公留心吏治雖迭奉求才明詔而徇情面如故庇私人如故豪傑有志之士且不免有馮唐易老之慨况在庸庸碌碌無所短長者耶故居今日而求澄叙之方卽此科甲保舉兩途已難於某差某缺中悉爲位置彼納粟捐金之子隨班逐隊聽鼓省垣其不能悉覆以白傅長裘杜陵廣厦者情也亦勢也猶憶去年十月初旬某日鄂省候補雜職某甲竟以需次有年未得差委繕具條陳乘湖廣總督張香濤宮保命駕至教吏館時伺諸水陸街左近要而獻之冀得一邀青睞宮保惡其鹵莽發交江夏縣訊明後飭司記過停委本以千進反從而退之冐昧之徒當亦聞風知警矣不意甫閱月餘廣東候補知縣王壽民復以孤立無援久閒負累竟敢指求揭陽潮陽及中大各缺未幾署茂名縣赤水司巡檢試用府經歴呂國舉以署事未久而咨補實缺之汪鴻普已奉飭赴任同向藩司丁方伯禀求轉圜方伯以此風斷不可開嚴詞批斥並將王毒民記大過二次呂國舉記大過一次以儆效尤凡此種種荒謬情形皆爲官箴之玷然宦途苦况亦可想而知故宮保言伯於懲創之中寓矜恤之道蓋别有深意存乎其間焉夫鄂省雜職某甲雖未知爲何如人大抵卽巡檢經歴之類當此宮保求賢若渴果有抱負何患無賞識之時迨至挾策妄干一長莫見情雖可憫事實堪　至王壽民呂國舉一以甫經開復之縣令一以業已委署之巡司尙不至如某甲之需次有年未得差委何爲不知進退挾其私見公然瀆訴薇垣跡其要挾嘗試之心卽登諸白簡亦不爲過乃方伯僅予記過何其幸也吾乃知在省求差求缺之難焉夫一省之中就文職論之自道府以下凡某州某縣以及縣丞巡檢主簿典史之類統計不下千數百員此外某局某廠某卡某營曁巡防保甲一切尋常差務縱亦輪流策遣然終不能却要津之說項親故之先容故去一顯宦隨之去者凡幾輩易一達官隨之易者若而人宦海升沈有何常局而寒士之無人提挈不善逢迎者則惟有瓠落自傷老其才而無所用耳或謂近者朝廷洞悉流弊特頒綸綍永停捐納實官俾　茸無能者不得謬厠搢紳之列各省疆吏亦以國勢日弱需才孔殷特就省城設立課吏館冀收任賢使能之效誠使心術純正才具優長何至沈淪致慨不知士不可以皮相彼侈談治理者未必皆爲經濟有用之儒天下事能言尤貴能行自來致君澤民之事功皆本身體力行之學問若徒尙文采彼康梁所著逆說驟觀之非不娓娓動人而豈知其心竟不可問故愚竊謂以文學課吏不如勤於接見隨時察其言行之尤能得人而無如當軸者之未能采及芻蕘也嗚呼省會大矣吏才多矣疏通旣乏良謀察看又成虚語誦曹孟德詩曰老　伏　志在千里烈士暮年壯心未已三復及之不禁感慨系之矣 
[籌加煤稅]  
　　武昌采訪友人云鄂省居民炊爨向用柴煤本省所産無多全恃湘中接濟每歲舳轉運絡繹如梭原定稅釐爲數無幾目下償欵浩大庫儲漸空湖廣總督張香濤宮保體察情形擬於原有稅釐外每擔加收落地捐錢八文卽由籌餉局就近抽收以便裘成集腋刻已檄飭善後局妥議章程矣 
[剿匪報捷]  
　　廣西亂耗屢紀報章兹閱廣州中西越嶠報云亂黨中有所謂黑旂兵者訓練有素並非烏合之徒且有快槍六萬枝機括異常靈捷日前馬介堂軍門與之大戰初時小有不利後經四面圍擊匪遂奔逃馬軍乘勝追殺千餘人奏凱而返 
[聊固吾圉]  
　　漢口訪事人云河南南陽府屬匪人不靖釀成教案彼處與鄂之褒樊犬牙相錯因是湖北提督鄧秀廷軍門督同馬隊千餘名馳往防堵蓋恐匪黨乘間竄入也 
[學生回鄂]  
　　漢口訪事人云湖北創行新政亟須待人而理湖廣總督張香濤宮保電致日本調回學生十名勷理學務處警察局一切事宜各學生業已遄回欣然承命想必能各展所長不負委任也 
 
 

Page 2

 
 
[備迓節麾]  
　　揚州訪事人云江蘇巡撫恩藝棠大中丞將次蒞楊校閱營伍兩淮運司程雨亭都轉飭丁將左衛街淮南總局鋪設一新以便　帷暫駐至徐凝門外官碼頭及西門外大教塲已由江甘兩縣主派役在彼張燈結彩預備憲節遥臨矣 
[觀書要義]  
　　聞之粤東友人云省垣粤秀書院購置有用諸書供人披閱籍以擴知識而廣見聞法至善也兹由山長某君釐訂章程俾衆遵守其文曰諭肄業生童知悉照得中學書籍汗牛充棟美不勝收諸生童夙所講求家擁藏書者固不乏人卽屬寒儒向親友借觀亦非難事惟西學初開風氣譯本無多有志向學者每苦目所未覩無從問津今發向蓄西學諸書兼選購坊間善本分爲政學史學時務交涉章程格致等門俾學者知所人手且便於檢閱合將觀書要義列後一西書每重民權此就泰西言之斷不能施諸今日之中國緣泰西各國多屬民主而其人又能自治其身不煩上之約束督責與中國迥異萬一誤會宗旨或生僭竊之心觀書者宜先撤去民權一層是爲至要一中西異教西書多有言彼教者勿泥其說惟各奉其教可也一泰西各國之興近在一二百年間美洲立國不過一百二十餘年其强竟至於此觀書者宜從史學入手先明其治亂興衰之故則由今視昔因此例彼胸中自有主宰矣一今日窗下讀書之士卽將來南面臨民之官今日所學卽將來施行根子學者旣明治亂興衰之故卽宜從政令上講求泰西政令日事攺而良善雖有不宜於中國者而可法者尙多擇美而從中興之基實肇於此一中東之役繼以拳匪之釁我中國痛深創鉅亘古所無追思致此之由當求補牢之法勿存故見勿泥舊章時務宜知刻不容緩一中外通商以來每立一約必受暗虧而不知良由議約大臣未洞悉此中竅要祗求竣事不假深思致貽後日之累則交涉一道亟宜講求庶幾應讓應爭不至無從措手以上爲年歲稍長中學有成者求急就之法一學間之事必有程途年輕者自宜循序漸進今選出課程數種俾學者知所問津一格致十數科爲專門之學今擇其淺近者發出以引人入勝以上各書均擇其至要者發閱將來譯本日多自當陸續選購隨時發出粤秀書院觀書所擇三月二十二日開閱每月逢五逢十日闢門 
[秋審派員]  
　　廣州中西越嶠報云日内將次舉行秋審大典廣東臬憲吳廉訪出示曉諭曰照得現屇秋審應派文武員弁分别供事合就出示曉諭爲此示諭供事官員知悉卽傳遵照於秋審日齊赴撫憲轅門查照所派執事敬謹辦理毋得遲誤特示計開帶審官縣丞張翹巡檢湯寶鏞徐福元從九品孫宗范提南海縣臨犯官府經歴郭壽允督標中營千總司徒觀提番禺縣監犯官巡檢沈景照督標前營千總董瑞霖禀請院憲親審官典史朱爲楨料理人犯錢文葵扇點心及轎夫賞賜官按司獄王爲炯鹽巡檢葉濬源巡查街道宫鹽大使錢嵩齡從九品李錫華撫標左營千總彭德元廣恊左營右哨千總鄧熾齡院憲伺茶官縣丞戈崇德巡檢馮景澄 
[梧州喜雨]  
　　廣西梧州友人來函云亢旱已久近始得雨河水陡漲尺餘至三月二十一日又漲五雨許各船容與中流無虞擱淺北支河水亦盛漲法兵船呵飛刺於上禮拜一二日尙在梧州今已駛往肇慶府屬矣 
[除暴安良]  
　　廣州友人來函云三月二十日南海縣某大令接奉憲札在縣獄提出盜犯何亞元黄亞順二名押往五仙門河沿用木籠站斃旋又將罪大惡極之葉亞海鍾亞炎葉亞信林亞潮鍾亞華湯阿勝陳阿良崔阿元鄧阿悅李阿報陳阿悅楊阿宜關宏章龎阿燦等一十四名押往佛山及天字碼頭分别站籠斬決以昭炯戒 
[松江府試十五誌]  
　　松江訪事友人云三月二十九日午後府尊余石蓀太守發出七縣文童正案計華亭錄取二百十二名奉賢錄取一百十九名婁縣錄取一百七十三名金山錄取一百二十名上海錄取一百五十六名南匯錄取一百五十五名青浦錄取一百九十五名兹將各縣前列二十名及上海全案照錄於左華亭周孝永王隆文雷應運李藩吳葆誼周維鏞宋登第張葆駿宋樹屏朱士英陳邦傑杜衡徐廷颺吳汝梅朱秉政陳日襄宋景賢潘炳聲楊鳳章陳世常奉賢羅人驥蔣大猷莊　陶汪桂清顧汝楫季諾陸承朱莊廷黻周應鳳朱祖廉莊正華蔡熙洪金乃超許紹榮唐用章曹鎔沈平章瞿葆光王永錫沈德壽婁俞兆昌盛元音蔡邦石陳昌祺查曾禧沈蘭金章瞿文藻汪鎭桐沈洪鈞張道南秦璟許應鑾侯鎭圻丁鶴年王正瑩方懷瑾許詹葉應侃顔鑄金山莫寶賢丁延唐俞練高增高超丁延年李贊勳俞心安王平成沈成章陳鍾賢陳璜梅舒　張維新倪道榮費廷璜沈宗望葉舟姚庭萱翁業駿上海潘曾黌葛士熙曹浩王承恩李文浦唐迥周澂王臨照陳其藻孫燾凌希曾姚明輝朱學錦陶錫年陸燿楷吳嘉賢李維華張之紀奚燾丁光弼艾曾悌楊我煥唐在章楊兆鵬顧昀張仁龍潘樹元楊世勳張嘉吉張之綱楊書諴潘浩謝其駿朱炎陳瀚清張雋張鏜張啓佑朱垚邱復金鉞蘇海唐寶鑫范永增何維章吳澍祺張之綸沈聨桂范曾煜楊昌煜趙承慤李景鎬項鎭方蔣宗詡諸崇垣姚明燽黄圭于思頤顧昕高壽田張其垚徐寶璜陸樹棟黄燿高壽基趙鴻鈞孟忠裴邦藩唐志賡周成德葉允鎏李祖同季鴻勳周賢王阿綸沈澄清王臨垓趙温克胡嗣型徐世達張佐宸盛朝爵李秉厚吳傑才趙純熙奚維塤朱開烈金澍楊兆鳳王汝楫失名張其棟尤桂芬倪鍾浚杜翔聲方彦章王茂功楊洪鈞胡光驊曹堅喬國英劉濤朱樹蒸王承樑金希聲胡尙彬孫壽康張慶熙梅祖蔭吳中俊龔福常周家翼曹永達周岐鳳樊葆深朱學儉陳其經錢樹奎范欽模姚寶文黄燮陳爻吉印鈞程宗鵬潘鍾杰瞿慶鴻張之煥曹蔚深楊春綠楊德圻顧鏡清范灉顧型王文藻王文翰陳兆和吳恭瑩嚴祖欽朱榮錦王鎭功鍾晉陳士模陳湘楹鍾棠金聲振康建勳邢志清蔣魁楊心正翁貽蓀張景范趙承家鍾百瑩鈕永祺瞿慶同瞿麇勳周士清南匯葉舟顧泮英馮朝福曹儒剛張鼎邵席珍金在鎔夏時璜沈逸丁光宇沈穎蘭宋祥鳳孫學勤唐振聲王靖冶黄昌祚衞浚都張慶平沈在鎔于維灝青浦張家駒汪毅田毓祥唐鳳采邵獻忱葉其鑒唐汝紳顧昌燾黄道生沈樹敏施恩霈李元晉沈廷臣徐振　朱光華徐士麟吳念椿陳福粹吳儒珍蔣韶 
 
 

Page 3

 
 
[飢民肇事]  
　　紹興訪事人云郡中業田各紳富家向准佃人於清明前後青黄不接之際告貸米榖俟秋稼登塲後付還去歲田禾大歉果腹無資因於三月初六日糾合老嫗四五十輩向吳三房借糧吳見勢不佳每人給洋銀一角旋又有佃戸百餘人各挈老嫗赴吳家稱貸紛紛擾擾較前更多痞匪亦溷雜其中恣情喧嚷羣擁入囤米處攫取一空地甲恐釀禍端急投會稽縣署禀報縣主程輔堂大令命駕立卽督率親兵差役前赴彈壓鄉民置之不理因放空槍示威鄉人謂是將芟刈我儕也怒將大令所坐藍呢轎擊毁直至府尊熊再青太守山陰縣主姚子祁大令命駕到來拘獲乘機劫物及爲首行兇之痞棍七名鄉民始長跪訴陳苦况太守慰以好言諭令各歸鄉里不得滋生事端衆始散去將所獲痞棍研訊之下先將甲乙兩名請令正法臨刑甲乙極口呼寃堅稱聞聲往觀贓在地上拾得至吳紳所開失單約值萬金并請將在押之五名分别科罪其中某姓畏罪服毒自盡當肇事時程大令額上受有微傷爰卽電禀上遊求准交缷上游允之業已調署德清縣缺而令黄巖　陳靜甫明府署理會稽縣篆一面由省垣饅頭山星夜飛調大軍來紹巡哨 
[截漕振飢]  
　　欽命二品頂戴江南分巡蘇松太兵備道袁爲曉諭事接浙江藩司誠來函浙省米糧缺乏經浙撫憲奏准截留新漕十萬石分發各屬平糶並准寗紹台道移會台州府禀蒙准撥二萬石又准温處道移會温州府奉撥一萬石均派員到上海向浙江海運局承領分裝江天普濟輪船出口運回備糶請隨時給照到關免稅放行等因各到道查浙江漕米早經運存招商局棧房候船轉運京倉因浙屬歲歉米少價昻民食維艱故又奉浙江撫憲奏請截留十萬石仍由海運滬局如數提出聽候派員到滬承領分别裝船運回接濟旣非商人購運出口更與　上民食毫無關碍除函致稅務司免稅騐放外誠恐奸商假公夾帶刻又札縣派差隨時查察一經查出定行重懲以免米商誤會惑衆造謡合亟出示曉諭爲此示仰軍民商賈諸色人等一體知悉切切特示 
[星使辭行]  
　　前出使日本大臣李木齋星使於去冬交缷回華寄寓滬北别墅刻將因公他往特於昨日上午命駕赴道縣各署投刺辭行 
[邑宰催科]  
　　去年本邑地丁銀兩均由各地保掃數完納惟浦東二十四保十八圖地保朱建甫尙欠錢一百二十千文四十八圖地保黄桂春尙欠錢一百五十千文兹經縣主汪瑶庭大令飭差提訊朱禀稱小的初充地保所有錢糧實被各玩戸拖欠求恩釋回赶緊催繳黄禀稱近因暘雨失時鄉民貧苦以致將錢糧延緩小的不敢侵吞求恩寛限大令判令將朱掌頰五十下與黄一併枷號交差帶往鄉間催繳俟繳清後方准開釋 
[大令騐屍]  
　　有盛小弟者家居三邑二十五保七圖前因田土糾葛被人控諸縣署前日縣主汪瑶庭大令飭差協同地保吳月甫提到暫坐某茶肆内乘人不備潛吞阿芙蓉膏差甲見之急舁至英租界仁濟醫館求治無如毒已深入無可如何延至前晚遽爾斃命醫館中人令三圖地中曹福報縣昨日午後三點鐘許大令命駕臨塲屍母盛錢氏泣稱兒子吞服鴉片實係地保吳月甫所使務乞伸寃吳保禀稱小的將小弟提到後因事偶離想卽在是時服毒大令飭仵作如法相騐委係服毒身死屍母禀請自行棺殮大令准之 
[嚴諭巡捕]  
　　昨日午前十點鐘時本邑南市馬路工程局總辦翁子文太守飭捕頭王經年督率華捕五十名到局諭以本境修築馬路已定於四月初一日開工嗣後遇有東洋車馬車經過務須加意照料勿使有礙工程並不得沿途購取食物官員過境須以手加額申敬各捕唯唯遵諭而退 
[請領藝徒]  
　　本年二月某日有幼孩曾來雲者躑躅於南市新馬路某號巡街捕知其迷失歸路帶至捕房轉送工程局總辦翁子文太守函送普育堂留養昨日僑居浦東張家浜之餅師惠德寶投局訴稱曾前在小的處習業是日令伊購物一去不歸今知留養堂中求恩給領太守飭覓到妥實保人方准領去 
[法界停訊]  
　　昨日爲本邑法租界捕房發落各案之期捕頭查得上期並無判責仍犯因遣某包探禀請讞員杜枝園大食暫停讞政一期 
[春郊賽馬記二]  
　　昨爲泰西寓滬官商春季賽馬之第二日是日計賽十次第一次十一馬共賽怡和洋人首到馬黑色衣帽皆元色第一次十六馬共賽老公茂鉛步代公平洋人首到馬青色衣帽皆紅黑二色第三次二十二馬共賽考克司代沙遜土也首到馬青色衣大紅色帽藍色第四次六馬共賽立豐小架門首到馬黄色衣帽皆彌以第五次十馬共賽祥茂白格而代公平洋人首到馬花色衣帽皆紅白二色第六次九馬共賽考克司代太科首到馬黄色衣帽皆黄綠二色第七次二十五馬共賽神茂洋人代香港柏此首到馬黄色衣白藍二色帽藍色第八次七馬共賽克明代麥葛利格首到馬青色衣淡紅色帽黑色第九次十一馬共賽克來登代老公茂批也司首到馬青色衣帽皆綠色第十次二十二馬共賽克來登代老公茂批也司首到馬灰色衣帽皆雜色 
[馬路工程局瑣案]  
　　前日划船婦翟馮氏投馬路工程局訴稱小婦人生一女孩甫經彌月被夫弟翟文才藏匿不還反將小婦人恣情污衊縶縛行兇總辦翁子文太守准詞飭傳伊夫翟大鬍子到案倩襄讞委員黄衡堂二尹研訊翟大鬍子供小的係江北某邑人在浦江中駕舟餬口娶妻馮氏生有一女現由督母代爲撫養馮氏時時私出小的向之約束置若罔聞叩求究辦翟馮氏供小婦人籍隷淮安鹽城縣與丈夫同駕划船嗣以丈夫患病不得已傭於某姓家甫閱二月得有工值悉供丈夫醫藥之資不料夫弟文才輒將女孩抱去求恩斷還小婦人願隨丈夫回家並無他意二尹令翟大鬍子具結領妻不許凌虐○竊賊張阿四不知在何處竊得乳腐一壜被霜號巡街捕拘入捕房轉解工程局太守倩襄讞委員黄二尹研訊張供小的係奉賢縣人甫由蘇州來滬因乏使用竊物售錢叩求恩宥二尹判責四十板驅逐出境贓存候失主具領○前者十六鋪汛捕錢福拘解積竊郭福堂至工程局經襄讞委員黄二尹訊明判責二百板交錢捕帶去不料郭竟乘間脫逃昨日總辦翁太守以錢捕疏忽已極倩二尹提案研詰著責一百板勒限三日務獲解究延干血比 
[法租界捕房紀事]  
　　上期張蘭生投公廨控虹口某老虎灶主陳某誘令伊妻逃匿等情讞員杜枝園大令准詞出票飭包探帶張往美界捕房請派包探將陳提到帶回捕房押候訊究○昨日新北門外天主堂某司鐸遣人送物至浦東行經小東門外被流氓阿三攫去布袋中所儲各物因卽開單投報捕房捕頭令包探將阿三拘獲押候堂期解案請訊 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　陸晉生扭控唐阿六行兇不法等情縣主汪瑶庭大令研訊之下陸供小的以搭蓋蓬廠爲業三月初三日道憲大人致祭先慶奉台差喚令小的當差小的遂預于初二日雇唐阿六在壇前搭蓋簾篷曾給飯錢四十餘文今日遇諸某茶館向小的勒索工資小的不依遂肆行毆擊似此兇横無理求恩究懲唐供小的以編竹籬爲業此次陸强派作工並無飯食錢因向理論大令以兩造均有不合申斥一番叱之使退○豆腐店主傅玉其糾衆投縣控行頭張順發向衆勒借等情旋由宋芹香顧阿福衞雙全控傅揑名矇控大令提齊研訊傅供稱同業各启每遇雇夥均由行頭張順發舉薦每薦一夥勒借不休同業者不允給爲此禀乞究懲宋供稱向章各店缺夥皆向行頭索雇行頭每薦一夥俟滿一月後索取酬資三百文兹者豆腐董事程國安嗾使傅玉其揑繕小的之名來案朦控叩求明鑒顧衛所供相同張順發供小的爲豆腐店行頭每遇店中缺夥均由小的招雇俟滿一月取錢三百文以後並不再索向例如是小的安敢多求程國安供武生在虹口開設豆腐店現擬創建公所衆舉武生爲董事此後不願再行干預矣大令大加申斥不准創建公所亦毋需董事管理行頭薦夥准取錢三百文不能干預别事各取具切結存案 
[英美租界公堂瑣案]  
　　英商譚華偕執事人王生控胡瑞福等藉端擊壞機器請追償洋銀三百餘元胡供家主托順成印書局王生代印書籍立有憑據訂於去年十二月交書不料被延至今迄未告蕆前日王囑小的至彼催取小的因偕工人前往至則依舊無書可付因之互相扭毆逾經工頭王春山蔡良桂勸解而小的頭顱已被毆傷至呈案之機器久已廢棄並非小的擊壞求恩明察讞員張柄樞司馬商之偉繙譯判罰胡等十人各洋銀五元王春山責手心三百下追繳洋銀二百五十元充修理機器之費限王於三月内將所印書籍交出逾限不交准胡再控○華洪記至鳳祥銀樓僞稱購取金飾乘間攫去金押髮五枝奔至街心被包探李星福邵仁初拘住解案請懲鳳祥銀樓夥某甲投案訴稱華所攫金飾值洋銀二百五十元求恩給領華俯首求恩司馬判責五百板管押一年期滿遞解回籍○包探竇如海解張阿狗至案禀稱此人犯案纍纍今又不知在何處竊得衣服十餘件經小的拘獲是以解請究懲司馬判責五百板管押六個月期滿遞解回籍○包探張阿五解東洋車夫王步鰲至案禀稱此人將酒醉洋人拉至曠野推之車攫取洋銀而去今由小的拘獲解請究懲司馬判責五百板管押一年○十六鋪萬隆布店學徒徐桂成王效生私取店内洋銀四百五十元至租界中浪用經包探竇如海拀獲解案請究司馬以店在南市應歸上海縣訊辦著押候備文移縣 
[美租界捕房紀事]  
　　前晚裏虹口著名流氓陶森森糾集羽黨數十人擁至同族佛龍家將佛龍曳至荒僻處肆行毆擊勒索洋銀二百元飽其慾壑始得釋歸事後佛龍心不甘服投訴捕房捕頭以此風斷不可長卽令某包探前往查拿以便解送公堂禀請讞員張柄樞司馬訊辦○昨晨某姓駁船行經蘇州河偶不留神誤將橋柱撞折四百九十三號巡街捕見之回告捕頭捕頭令查明實在情形以便拘解公堂禀請核辦○前晚虹口某姓家被賊竊去衣服及金戒指等件因於昨晨開單投報捕房請爲查緝捕頭允之 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十八年三月十七日京報全錄]  
　　宮門抄諭旨均錄前○湖南巡撫俞奏爲揀員請補通判及要缺知縣摺○江西巡撫李奏爲遴員調補要缺知府摺○又奏爲揀員署理知縣片 
　　頭品頂戴革職留任湖南巡撫臣俞廉三跪奏爲揀員請補通判及要缺知縣恭摺仰祈聖鑒事竊照湖南辰州府通判王之坦修墓遺缺扣留外補於光緒二十八年正月十五日准吏部咨係十月分之缺按照例限計算扣至十二月初十日作爲開缺日期歸十二月分截缺又芷江縣知縣温錫鈍調補衡陽縣知縣遺缺係於光緒二十七年十二月二十日奉旨應扣至光緒二十八年正月三十日作爲開缺日期歸正月分截缺均咨部在案查定例通判選缺終養等項所遺應將候補班前與候補正班酌量補用又修墓遺缺應按終養遺缺序補又通判丁憂終養各項選缺應先儘記名分發人員請補如無人始准以各項候補人員酌補又人地不宜撤回留省另補之員仍由該督撫察看候補裁缺卽用等三項無人准酌量請補不積各項班次之缺以接到部文之日作爲到省日期又定章同知通判知州三項選缺留補二次咨選一次以三缺爲一週各等因湖南省通判一項自晃州直隷廳通判馮承恩另補遺缺照章另起留補第一次補過候補通判王遐齡今辰州府通判王之坦修墓遺缺係留補第二次查坐補原缺及截缺卽用廻避卽用新選新補留省另補記名分發無人臣與署布政使但湘良署按察使繼昌逐加遴選查有撤回另補通判馮承恩年六十三歲貴州貴筑縣人由監生報捐巡檢指分湖南咸豐十一年六月到省同治五年捐升通判仍指湖南試用並加鹽提舉銜因解餉出力同治六年十二月十五日奉上諭著俟補通判後以同知仍留湖南補用欽此請咨　部十一年六月初十日蒙欽派王大臣騐放領照起程八月十七日到省年滿甄别留省補用光緒五年十一月丁降服憂因前湘軍援黔苗疆肅清案内保以本班歸候補班補用光緒六年七月二十三日奉旨依議欽此嗣經服滿起復回省准補晃州廳通判十五年四月二十七日到任經臣以該員於邊要人地不宜於光緒二十七年四月二十八日奏奉上諭開缺另補應照依例限扣至二十七年六月初八日作爲另補通判到省日期該員謹飭自持安靜守分以之酌量請補辰州府通判缺洵堪勝任與例相符又芷江縣知縣係衝繁難兼三要缺例應在外揀選題補定例奉特旨以何項官員留省卽補遇有缺出准該督撫酌量先儘補用不積各項班次之缺此項人員補缺不扣甄别等語今芷江縣知縣缺現有特旨儘先卽補知縣徐本麟自應先儘補用該員徐本麟年五十四歲順天宛平縣人祖籍浙江德清縣由監生報捐從九品指發湖南同治十二年到省光緒十四年加捐府經歴仍指湖南試用是年因採辦冬漕海運保俟補缺後以知縣仍留原省補用光緒十六年四月二十六日奉旨依議欽此勸辦湖南順直振捐出力保加五品銜十九年在山東捐局遵新海防例報捐　補府經歴離任以知縣仍留原省補用復於順直振捐案内奬叙藍翎二十年九月十三日經吏部帶領引見奉旨著照例發往欽此　班視嘏奉旨加一級是年十二月初四日到省二十二年丁父憂回籍守制服滿起復二十四年十一月初四日回省二十七年八月二十日准行在吏部咨光緒二十七年八月初六日軍機大臣面奉諭旨湖南候補知縣徐本麟著以知縣儘先卽補俟補缺後以直隷州知州用欽此該員氣宇充厚治理熟諳以之請補芷江縣知縣缺洵堪勝任與例相符據藩臬兩司會詳前來合無仰懇天恩俯准以留省另補通判馮承恩補授辰州府通判缺儘先卽補知縣徐本麟補授芷江縣知縣缺各專責成而資治理如蒙俞允該員馮承恩係曾任　缺通判撤回留省另補請補通判徐本麟係儘先卽補知縣請補知縣銜缺相當均毋庸送部引見除分案咨部外謹會同湖廣總督臣張之洞恭摺具陳伏乞皇太后皇上聖鑒敕部核覆施行謹奏奉硃批吏議奏欽此 
　　江西巡撫臣李興銳跪奏爲知府要缺需員遵旨揀員調補以資治理恭摺仰祈聖鑒事竊臣接准吏部咨欽奉上諭江西贑州府知府員缺緊要著該督撫於通省知府内揀員調補所遺員缺著林開補授欽此遵在贛州府地方與閩粤接壤風氣極其獷悍匪徒出沒靡常必得廉明幹練爲守兼優之員方足以資整頓臣與藩臬兩司在於通省知府内逐加遴選查有廣信府知府查　綏年五十七歲順天宛平縣人由附貢生中式同治六年丁卯科舉人遵例報捐内閣中書七年到閣行走十三年充國史館校對光緒二年充實錄館詳校官二年七月補缺五年十二月國史館臣工列傳告成保奏奉旨著隨帶加三級是月實錄慶成保奏奉上諭著以侍讀遇缺卽補先換頂戴並隨帶加三級六年五月丁母憂開缺七年七月國史館本紀告成保奏奉上諭著俟補侍讀後賞加四品銜並隨帶加級八年八月服闋九年六月補中書缺十三年五月俸滿截取奉旨記名内用十一月充玉牒　幫纂修官十三年十二月玉牒告成交部從優議叙十四年京察一等引見奉旨記名以同知用十五年二月充方略館詳校官是月因恭辦大婚禮成保奏奉旨賞戴花翎十二月丁父憂開缺十八年三月服滿九月充會典館協修官旋補中書缺十九年四月題管典籍七月升補侍讀二十年京察一等引見奉旨記名以道府用召見一次五月方略告成保奏奉上諭著俟得知府後在任以道員遇缺卽補並加三品銜二十一年充會典館纂修官二十二年十一月初三日奉上諭補授江西廣信府知府召見一次二十三年四月二十六日到任二十四年接准部咨以該員前由内閣侍讀保俟得知府後在任以道員遇缺卽補應以二十三年四月二十六日到廣信府任之日作爲候補道員到省日期又前充會典館纂修官因全書過半出力保奏俟得道員後加二品銜於二十四年三月二十日奉旨著照所請奬敘是年十二月經督臣劉坤一奏保奉硃批著交軍機處存記二十六年閏八月經前撫臣松壽奏保送部引見奉硃批著照所請又因拿獲會匪出力奏保奉硃批著交軍機處存記欽此二十七年四月調署南昌府知府現復調署贑州府知府該員精渾幹練爲守兼憂以之調補贑州府知府實堪勝任歴俸已滿三年與調補之例相符據藩司柯逢時臬司明徵具詳請奏前來合無仰懇天恩俯念員缺緊要准以查恩綏調補贛州府知府實於地方有裨如蒙俞允該員係現任知府調補知府毋庸送部引見其所遺廣信府知府員缺應遵旨卽以林開章補授再查恩綏係奉旨揀調之員例不核計叅罰合併陳明謹會同兩江總督臣劉坤一恭摺具奏伏乞皇太后皇上聖鑒訓示謹奏奉硃批吏部議奏欽此 
　　李興銳片再署宜春縣知縣楊國璋調省另有差委所有宜春縣印務查有正任萬安縣知縣劉步元留心民事堪以調署又萍鄉縣知縣吳忠謙病故經臣另行具奏所有萍鄉縣印務查有現任泰和縣知縣郭曾準　縱有法堪以調署又委署東鄉縣知縣黄子箴在省病故所有東鄉縣印務查有新選宜黄縣知縣尙未到任之孫家璠舡愼勤事堪以調署劉步元郭曾準任内均無盜刼三叅屇滿已起四叅及錢　未完叅限將滿有關降調各處分之案據藩司柯逢時會同臬司明徵具詳前來除分檄飭遵外謹會同兩江督臣劉坤一附片陳明伏乞聖鑒謹奏奉硃批吏部知道欽此 
 
