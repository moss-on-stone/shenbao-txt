# 1904 - 210 - 4911239

 

Page 1

 
 
[新印大字遼金元三史出版] [  點石齋啓]  
　　遼金元三史爲近時極　之書大小試塲命題皆兼及三史局　繁重價值又昂海内寒儒每苦力難購置且三史中地名人名之類率皆嫠牙　屈記憶難　臨時若不檢查卽素經流覽者亦往往有差外之處貽悞匪淺此書最宜付之石印以便取携而竟無人計及於此今始由本齋用影石法縮印選取頂上紙墨故能字跡明頤明若列眉平日用功旣屬不費自力而携帶則尤極相宜裝訂廿八册價極克已祗敦回工本洋銀四元八角欲購者請　英大馬路末齋三馬路申報館申昌及各書坊購取 
[論日本勝俄後之情形]  
　　俄日之戰迄今已屇半年日來兩國軍情益形緊急日人則再接再厲俄人則屢戰屢北牛莊未受日軍之攻而俄人先遁大石橋雖竭力扼守而日軍進逼卽由俄人縱火焚毁引兵而逃揆度情形俄已勢窮力盡雖海參崴之俄艦隊　忽無定出没於日本洋中攻擊商船虚堀恫嚇冀行其聲東擊西之計以解日軍圍攻旅順之危然日人知海參崴俄艦體質雖大外護祇有鐵甲一層且載砲無幾用以涉浪衝波迅疾固無虞不足而欲使共摧堅海土則非此數俄艦之所能勝任也故一任其游弋海洋絕不爲之介意海軍之封堵旅順者如故陸軍之節節進取者如故上村氏所統師船雖有防守日本各口巡緝海面之責問或出而尋覓亦不過驅使遠去究未嘗出全力以追蓋俄人詭謀已早爲日人所窺破兵法所謂知彼知已百戰百勝日人殆當之無愧色乎今者大石橋俄兵已經悉數退去日軍所駐之地距旅順匪遥破竹之勢已成勝算已可預握昨聞山東威海衛來電稱彼處紛紛傳述有旅順已爲日人攻破之謡確否尙未可知而旅順之不能保全則固不待智者而始能逆料俄人雖力圖困守亦豈不知持久之難然海道旣爲日艦所封陸路又爲日軍所阻欲出不能欲棄不可乃不得不爲負嵎固守之計以冀設法解圍自海參崴俄艦之出日人不甚措意而俄人之計乃窮於是牛莊遂不攻而退而旅順一地亦行將謀所以自棄之道矣轉瞬之間吾知日軍必有捷電至兩國戰事至此雖尙未必告終而半載軍情已可得一小小結局蓋俄旣失守旅順則波羅的海之艦隊此後縱有東來而歸宿無方終成游騎况日人旣得旅順海軍已大功告捷何難游弋海上邀擊於中途故自旅順失而波羅的海之俄艦不能來且并不敢來而兩國海戰情形或卽於斯而止日當一意致力於陸戰將俄所强佔之東三省奪而復之不敢留一兵一騎詎非我國人至快之事而環球各國所交口稱揚者乎然而日人以我東三省故喪其民命無算耗其貲財無算冐亡國之險出死力以與强俄爭報而　勝大創俄人奪　東三省數千里之方圉俾我故宮不興牙油　　之感仁　義舉誰不謂然然使竟絕無責銀之心以東三省拱手而還之我縱使熱心熱力恐天下亦無是過情之　也　　覽亡　寒古人有訓日之攻復東三省非徒爲我計亦自爲保全本國計是說固未嘗不是然自此一役日之民生舉　元氣　已大傷責償於俄俄必不允兵聯禍結寗無已時日豈能長驅直入由西伯利亞直入俄京聖彼得羅堡合其　償巨欵俯首爲城下之盟乎當世不之　達之土諒必不以我言爲長俄人之氣也然則日於此時何以爲計曰仍惟有責之於我而已是故他日事平之後日必曰東三省固中國之土地俄佔之我復之我必不願尤而效之是宜歸之中國顧中國袖手而得收還疆宇之　我以仗義而獨受兵戎之害我卽無所望於中國中國庸詎存如是之心試問我中國賠價洋　之巨已覺不有支持欲再增加斷難爲計不得已易一地以與之是得一地仍失一地也抑如俄人之例以東三省鐵路之利讓之有鐵路則必駐防兵是又與佔據東三省無異去一俄仍來一俄也再不然日人謂中日兩國同洲同文我日之强已可概見我當代中國整頓武備經理財政與夫一切發號施令之事則中國不難繼我而强如是我中國將爲日本之附庸國幾不國矣凡此諸事皆在意中來日大難宜籌至計吾願我君吾願我臣吾願我國人民甚毋以日本之戰勝而竊竊然喜之也 
[電傳宮門抄]  
　　昨日午後二點鐘時京師友人專電告知本館云六月十八日皇上召見軍機大臣及溥良楊家驥原是並無明降上諭 
[俄艦行蹤]  
　　昨日午前本館得日本東京專電云此間海軍省頃得至急電音内開前者所報海參威俄艦隊出没於大島海洋中至華歴六月十八日午後二下二刻鐘時已繞經鹽首崎駛進津輕海岬矣 
[日攻俄艦]  
　　昨日午後本館得日本東京專電云頃由海軍聯合艦隊總統東鄉氏由電報知大本營略稱我日第十四隊水雷艇及第十第十一兩號砲船三笠富士兩軍艦所帶水雷艇於華歴六月十一日夜半偵知有俄國滅水雷艦方由旅順口門突出濳伏於鮮生角東首海灣因之鼓浪直前併力轟擊我兩軍艦所帶水雷艇連發魚雷筒三具一經爆炸幾如石破天驚二砲船則偪近敵船猛發巨砲雖未悉其果能命中摧堅與否然我諸船艇則確皆一無所傷也 
[日興警察]  
　　高麗京城來電云本月某日日本戍韓陸軍統領原口氏申請駐韓使臣林君權助備文告知韓政府大略謂我軍欲顧全後路大營且保貴國京城平安無事是以令軍士舉行警察特先據實以聞說者謂日人之所以興警察者蓋恐韓之羽林軍或恣意横行有礙治安之道兼之俄人所派間諜濳匿市廛因之分調軍人將東西南北四城門嚴爲警備又以韓人所刊日報凡有涉及軍務者議論或出以偏私故令警察長爲之檢閱云 
[未允屯煤]  
　　金陵訪事人云前者美員馬敦君擬於下關岸上借地屯煤商諸南洋大臣兩江督憲魏午莊制軍制軍答以未敢擅專俟咨外務部請旨定奪　日馬敦君復申前說午帥辭以部覆未到恐難仰邀諭允蓋慮此端一啓他國必將援爲口實因此深費躊　也 
[籌遷製局]  
　　羊城日報云廣東機器製造局原設增步鄉有東西設二廠現在大憲以局中所造悉係舊式槍 
 
 

Page 2

 
 
枝而各國軍器日精非攺絃張不可兼之所　　大海萬一雙生意外　人必先襲而解之因飭王雪澄李梓川三觀察相度清　　境臨河之地一區添設製藥製彈等廠現已購定機器一面建造局瓦將來第年可出新式快槍數千桿兼製無烟藥彈等物清遠河道淺狹　可行駛小輪船大隊兵船不能闖入且鐵路不日可以通達運料亦甚便捷以故日間又派李觀察前往經營矣 
[撫軍新政]  
　　蘇州訪事人云邇聞官塲傳述撫憲端午橋中丞擬將本署代書裁去遺委聽鼓人員八人朝暮輪流收受呈詞凡士民之赴轅上控者槪令另書情節高貼轅門俾衆共悉週知又聞中丞諭令警察武員馳赴日本入警察學堂　習俟卒業後始得回蘇效用 
[儲榖備荒]  
　　金陵訪事人云自四月迄今雨澤愆期天時亢旱米價翔貴民心皇皇兩江督憲魏午莊制軍心焉戞之特飭江寗藩司黄花農方伯購儲倉榖以備振饑方伯遵卽籌撥巨欵檄委舒雲亭大令霈赴産米處廣爲採購源源運省以實倉儲 
[防軍過潤]  
　　鎭江訪事人云南洋常備左軍統領杜雲秋觀察近以柳州變起奉兩江總督魏午帥之命督隊馳往三湘邊境擇要設防中左中三營先後就道至本月十五日觀察親率後隊由消江行抵瓜洲常鎮通海兵備道郭月樓觀察特飭水陸總巡周綿堂參戎前往照料翌晨諸勇齊登某輪船溯江上駛聞杜觀察須順道赴金陵謁見午帥面受機宜然後由漢皋馳赴湘省 
[越獄駭聞]  
　　紹興訪事人云五月十八夜浙江上虞縣獄中所禁命盜要犯十九名相約乘間逃逸惟留一積年老犯與一禁卒同臥一室翌日曉起察悉情形禀知典史某少尉轉禀縣主儲大令大令飛告城守營某君四出追尋杳無影蹤閱數日始在左近弋獲一犯雖經刑訊堅稱並不知他犯所在現已禀請府尊熊再青太守通詳上上游矣 
[鄂省官場紀事]  
　　漢口訪事人云鄂垣醫學堂近已選就學生若干名本月初四日由糧道譚伯誠觀察送入當衆宣言開學情形○漢口循禮坊清道局總辦聶福田大令將赴鄖西縣任遺差由上憲札委顧大令恩慶接辦○湖北候補縣楊大令隼侬經上憲札委銀圓局稽查差至銅幣局稽查一差則另委張大令曾疇辦理○寶塔洲米釐局員恩太守玉别有差委遺差由上憲札委陶别駕謙光接辦 
[潯郡官塲紀事]  
　　九江訪事人云某日江西廣饒九南兵備道瑞華儒觀察因公出署見有勇丁與民爭閙飭令帶至警察局笞責若干板以示簿懲○某日江西藩轅牌示峽江縣陳惠麟新昌縣楊國璋均因案撤任所遺峽江縣印務以大挑縣周景祁署理新昌縣印務以候補縣汪培署理署會昌縣余登雲應卽調省以新選斯缺之劉炳輝飭令赴任署廣信府姜秀湖調省另有差委所遺印務飭新放斯缺之何汝翰赴任○特授九江前營游擊申化理游戎琴堂於六月初八日接篆任事○長江水師湖口鎮標左哨都司邵都戎炳南升授漢陽鎭中營遊擊現已奉到明文不日行將赴任矣○本月初七日調署湖南巡撫陸春江中丞乘某兵輪船過潯上駛○九江官場接南昌專電云某日藩轅牌示署龍泉縣陶壎期滿調省以正任斯缺之羅大冕飭回本任 
[皖省官場紀事]  
　　安慶訪事人云五月二十九日安徽臬憲濮紫泉廉訪所統常備軍前後左右四營操練漸臻純熟會同藩煉聯墨樵方伯詣五里廟大校場簡閱每營賞給洋銀六十元諭令六月初一日起一律免操以示體恤○皖中社稷壇在城西營基左近歴年已久棟宇漸就傾頽近由大憲札委王大令在欽督工修葺並於壇後建造房屋三楹以便拈香時入此憩息已於本月初一日告成矣○撫憲誠果泉中丞蒿目時艱孜孜以講求武備爲急務自澄清水師攺委楊君管帶以來遇事整頓不遺餘力一洗從前委靡不振之風 
[鎭郡官塲紀事]  
　　鎭江訪事人云鎮江關稅務司雷樂石君請收四十日赴廬山避暑已於本月十六日起程所有榷稅事宜暫由本關西文案德君庖代○上海糖捐局總辦許東畬太守交缷差務後於本月十三日附某輪船抵潤州拜會各當道十五日乘民船赴揚州公幹○月之十五日有英國兵艦一艘由上海鼓輪抵鎭江就洋馬頭下捉管帶某君拜會駐鎭各西官兵士則羣詣烏洲山及租界中遊覽常鎭通海兵備道郭月樓觀察恐愚民滋生事端爰飭總巡周錦堂參戎及洋務局總辦邵虎伯刺史親率勇丁前往彈壓○鎮江府祥遂安太守鑒於去歲丹陽溧陽蝗蟲爲患札委王二尹馳往搜捕亦爲民除患之意也 
[邗郡官塲紀事]  
　　揚州訪事人云揚州府知府余石蓀太守遵奉憲檄舉行府試刻已事畢於月之初八日頒發正案兹將各邑案元姓氏照錄於下江都陳德新甘泉黄宗憲儀微程文楷高郵胡憲章　寶應吉世隆興化孔憲中泰州盧承汝東臺陳棪○新任甘泉縣知縣白大令蒞任時因衙署尙未讓出是以暫假萬壽寺爲辦公之所兹前任沈明府已携眷回省大令遂飭役將署中略事灑掃擇吉本月初八日營遷 
[蘇省官場紀事]  
　　蘇州訪事人云撫憲端午橋中丞查得裕蘇銅画官兌寶蘇鑄錢等局辦公人員俱有不實不盡之處因委某某等數員分投各局詳細鉤稽○長洲縣蘇靜菴大令由上憲札委兼理元和縣篆本定六月十三日接印嗣以公務紛仍因請調署江陰縣金苕青大令暫緩交缷攺遲至六月二十日履新○撫憲端午橋中丞出示自本月初八日起每日傳見候補官八員蓋將面詢公事也 
[珠海聽濤]  
　　廣州訪事人云邇來各處新榖將次成熟蠶事亦已告成乃因風雨不時以致田禾損壞且陰寒煖特甚養蠶亦不相宜蠶戸農民皆不免憂形於色矣○五月十七日粤海關稅務司盧力飛君秉與至釐務總局與廣東藩司胡方伯及局員某觀察會議火車站設局征稅之事○原任北海鎮總兵鄭鎮軍潤才因忿自裁之後紳董感懷舊德情不能忘擬約同部下聯名諸員禀請極峯奏給卹典未知能如願以償否○五月中旬連日大雨自西江之都城祿步以迄肇慶下游河水陡增數尺北江之清遠英德以迄三水蘆苞一帶則漲至丈餘南海縣屬黄鼎江浦二司羅格圍籮行紫洞等處亦皆宛在中央佛山更高逾三尺省河白鵝潭河流洶湧幾訝長鯨跋浪滄溟陡開各處牆垣類多倒塌殊可憂也 
[鰲峯玩月]  
　　福州訪事人云南臺田鐺等處共設警務局三所分叚巡緝各有專員彼處賭局如林大抵皆暗納陋規故得相安無事近者第二局警兵欲向第三局警兵分肥以致互相滋閙第三局委員金司馬置之不問事經上憲查悉惡其徇庇立予撤差所遺局務遴委陳明府代庖○南臺塢尾有蛤行焉前曾禀准地方官酌納賦課遂以官牙自居旣而有某甲者設立私牙妄圖壟斷互相射利積不相能日前官行查知有載蛤船若干艘欲倩私牙求售因派人前往阻止甲聞之糾衆抗拒並浼某洋人請常備軍十名前來彈壓彼此相遇大肆兇鋒兩家各有傷痍現已歸閩縣訊辦矣 
[鵝湖逭暑]  
　　紹興訪事人云府屬内地所産蠶繭向較嘉湖爲勝歴年由上海各繅絲廠主派人持照來越採辦每獲善價不意今歲牧 
 
 

Page 3

 
 
成大歉價亦日减目下二蠶繭皆已裝運出境各捐局次第停撤核其收數大不如前即如嵊縣計之往年所收繭捐約有洋銀八千餘元今則祇及其半其餘更可想而知矣○日前大憲委程輔堂大令贊清來越會同府縣商辦事宜聞欲酌加酒捐并舉行印花稅以資挹注也○章家山巓采石之人頗費工力每有得不償失之虞近有金某者攺用火藥轟炸其力太猛致一巨石飛墮韓姓家屋頂登時壓斃三人血肉模糊慘不忍覩韓遂投縣控請提金懲治并請示禁此後不得再用炸藥嘗試免蹈危機亦亡羊補牢之意也 
[石湖打槳]  
　　蘇州訪事人云本月中旬某日撫憲端午橋中丞接到浙省大憲來文略謂江山縣獲到拐匪陳大發程存洪二名究出爲首者爲福建某縣人李子永向住福建省城于化祠作羽士裝束頷下鬚髯紅色收有徒黨一百餘人專以迷藥誘拐孩童應請通飭各府州縣一體協拿務獲究辦等因刻已札飭合屬各營縣嚴密訪拿毋任漏網矣○前當撫轅武巡捕沈某生有一子渾號小獅子曩因犯案經元和縣金苕青大令拘案訊實收禁攺過局五年迄今甫及二載上月某日沈懇中軍參將仇參戎以其母某氏患病沈重乏人侍奉湯藥爲詞向大令緩頰大令礙於同寅之誼允暫釋回十日現已逾月杳如黄鶴凌風大令爰於本月十三日移文參署請參戎速將該犯交案俾得重行收禁 
[預備祝釐]  
　　蘇松太兵備道袁海觀觀察以本月二十八日恭逢皇上萬壽聖節示知屬下文武印委各員前後三日均穿花衣不理刑名屇期一體至西門内萬壽宮叩祝上海縣汪瑶庭大令遵卽飭差傳諭七鋪地中將萬壽宮掃除清潔懸燈結綵以便恭行典禮 
[朱旙至滬]  
　　簡任江西撫州府知府王太守乃徵由天津附招商局新裕輪船南下昨日行抵滬上暫假大方棧爲行轅小作勾留卽須赴撫履任 
[法使東游]  
　　前任法國駐韓使臣平德鼐君邇已交缷來滬旋卽往寗波普陀山等處作消夏之游昨日附某輪船折回隨北日本某郵船赴東瀛避暑 
[逸犯成禽]  
　　前者英界包探李星福拘獲積竊徐阿金卽飯店阿茂解送英美等國租界公堂讞員黄耀宿司馬訊實口供判責四百板發交西獄監禁二年至四月二十五日之夜三點鐘時穴牆逃逸捕頭責令李探嚴行跴緝李探訪知徐匿跡姑蘇遂派夥役某甲往拿本月十四日得甲電音悉已在青陽地拿獲送押彼處捕房爰卽告知捕頭親自赴蘇提回昨已由捕頭解送公堂禀請司馬核辦矣 
[巨梟正法]  
　　梟匪劉阿榮卽瞎子阿雲獲案後由上海縣主汪大令訊實收監禀明蘇松太兵備道袁海觀觀察轉電禀江督魏午帥旋奉回電飭遵照新章就地正法觀察接電後立傳汪大令至轅面諭將劉阿榮速卽明正典刊大令回署卽飭差至監將該犯提案略訊喝令如法捆縳會同城守營周鑑之千戎將該犯押赴小南門外校塲行刑事畢已鐘鳴六下矣 
[英界火警]  
　　英租界河南路卽棋盤街第四百四十九四百五十兩號門牌經房屋人賃開保太和丸藥店及明權書社昨日黎明四點鐘時忽然火發瞭望臺上警鐘亂鳴少選救火會西人驅到水龍汲水噴薄時火已延至西鄰四百五十一四百五十二兩號門牌文瑞樓書肆旋又竄至東鄰四百四十八號門牌益和堂四百四十七號門牌廣芝館兩藥店迨火熄後查知是役共焚去保太和明權社前樓兩楹文瑞樓前樓兩楹益和堂廣芝館後進數椽其後焚至廣益書局而止文瑞樓萬卷琳瑯雖未盡付祖龍毒燄然已皆淋漓沾染帶水拖泥矣惜哉分午後捕頭派令包探王長桂往查起火緣由保太和與明權社互相推諉蓋以二家同一門面故也 
[美界火警]  
　　前夜三點鐘時虹口靶子路某姓馬房中所積芻秣忽然火起炎炎直上冐出重檐瞭望臺上已知鳴鐘告警救火會西人急驅英美兩界皮帶至吸水狂噴隨卽得烟消火滅然已延燒鄰近源昌雜貨店共燬房屋四楹矣 
[日人投浦]  
　　日本人某甲尙在本埠泰生輪船執役日前不知有何寃抑聳身躍入江心旁人見之無從施救遂占滅頂之凶昨日始在外虹口浦江中撈獲屍骸由駐滬日總領事小田切君飭人知照其家備棺收殮 
[上海縣署瑣案]  
　　前者趙王氏控凌煜秀孫金可孫世芳盜賣石條等情縣主汪瑶庭大令屢次質訊未有端倪前晚升堂復詰趙王氏供前有田産價賣與凌契上載明倘掘出石板須卽歸還此次凌孫掘獲石條不少悉被盜賣與人向之理論一味抵賴求卽究追凌供並未掘得石條伊實誤信他人之言二孫同供小的等情惟在旁相勸此事實未與聞縣差禀稱小的奉諭查明凌掘獲黄石數條並不值錢之物大令遂判令凌繳呈洋銀二十元給趙王氏以後毋許涉訟○日前滬南風箱弄坍塌房屋壓斃人口等情已紀前報前日有邱某者勸令唐桂山出貲撫卹死者大口各給洋銀三十元小口半之唐不允隨被甘成鈞朱松泉二人扭至縣署并舁受傷婦三人禀請相騐大令詰訊之下甘供唐姓貪圖賤價購得舊屋五間本月初八日已將租金收去十二日忽又勒令小的等遷移小的等尙未允從十四日即帶同工匠將柱拔起以致此屋坍例壓斃多人旋又恃其勢力請滬軍營統帶某大令派勇看守不准被災各戸入内檢查衣物陸所供相同朱及李全英同供唐屋驀然坍下致小的等家房屋隨之而倒傷及人口物件十六鋪地甲裘鎮禀稱小的查是日之禍共死大小六人有人勸令唐給以洋銀若干唐不允許大令令裘中傳諭唐姓所有受傷人每口給洋銀八元作爲醫藥之資如違提究○朱張氏控無賴朱阿順唐炳泉糾同包寄生曹五寶曹海生等人刼至張家橋陸茂榮家逼勒成親等情迭經大令研訊尙未讞成前日縣差補提二曹到案當晚大令升堂訊鞫五寶供上月二十四日小的在田中戽水由唐糾至張家橋某烟館吸烟時彼處已有十餘人至夜半唐持木棍鐵尺等物分給各人擁至朱阿順家復糾約十餘人由朱導至朱張氏家叩門而入其時朱張氏已入睡鄉由牀上赤身搶出送至陸家隨各散去次日唐各給小洋銀五角作爲酬勞海生供小的與唐並不相識是日由五寶邀令同往並未言明搶親大令著將五寶重責五百板海生責二百板押候再訊 
[萬國紅十字會來函]  
　　啓者本會昨承杭州鼎記莊潘赤文先生交來恊德善堂經募第四批捐欵規元一千兩又承無名氏捐助規元一百兩項耕娛移助會先慈許太夫人水陸道塲費鷹洋三百元劉廣生求病速愈鷹洋一百元田壽彭鷹洋五十元蔚豐厚交來甘肅學政捐助蘭錢平銀二百兩合規元二百零九兩六錢蕪湖電局徐承諫捐助鷹洋四十元又代募十元浙江撫署胡玉堂交來雲新鷹洋二十元肅慈元堂鷹洋二十元東海退思子求却病延合家安善鷹洋一百元杭州璇璣閣交來無名氏宋鷹洋十元王笛雲鷹洋二元蕭慶餘堂英洋二十元兼護甯紹台道喻交來鷹洋六百七十三元福州招商局王捐助規元一百五十八兩零七分江陰縣郭大令曾程捐助龍銀一百元又代募四百五十三元安徽撫憲誠交來劉蔚棠諸君十五戸鷹洋二十元除分掣收照外謹抄乞登報伏希色鑒[  上海萬國紅十字會同人謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[龍眠盡意]  
　　安慶訪事人云安徽提督學政毓大宗師自五月二十六日由池州行抵安慶後次晨卽行放告二十八日考試府屬七學生員經古時務二十九日考試太宿潛三縣童生經古時務本月初一日府屬七學生員歲考初二日考懷桐望三縣童生經古時務○五月二十八日藩庫發出新案賠欵銀十一萬七千兩交某銀號滙解申江○城北營兵學堂招集精壯三百名充當武備練軍學生平日督課甚嚴近有丁某者憚於勞苦託病乞假回家事爲提調譚大令所聞以爲此風斷不可長嚴飭保人交到以便究懲○武進盛大令由湖北携妾程氏到皖假㝢名利棧嗣遷入城南汪姓房屋近日盛因事外出其妾由一女一婢及一老嫗作伴前鄰成衣匠鄭某窺知屋主汪某涎氏色美竟於某夕勾汪入室向氏調笑氏正色拒之舉手批鄭之頗刻已禀報警察分局矣○安徽提督學政毓大宗師以明歲恭逢皇太后七旬萬壽嘉惠士林特於日前出示大學廣額七名中學五名小學三名以廣皇仁而培士類○日前府尊裕太守以現屇學憲毓宗師按臨考試士子如雲特委季二尹旭陽保護耶蘇教堂賈少尹寅熙保護聖公會張少尹瑞祥保護天主堂蓋就未雨綢繆之道也 
[上海保甲總巡局瑣案]  
　　江北某邑人羅榮發傭於南市公義馬頭公與酼　行日前因事告辭携其稱被而去旣而行主某甲查得行中失去洋銀一百十元元欵羅所竊因倩杜阿狗加意偵尋前日途與羅遇搜其身畔帶有洋銀七元六角因卽扭赴二十三七鋪保甲巡防局聲訴情由羅亦控杜乘間攫銀等情局員李伯屏二尹略加究詰函送保甲總巡局總巡朱森庭明府命移送上海縣署請縣主汪瑶庭大令訊明核斷○保甲總巡朱森庭明府查悉大東門一帶近有江湖惡丐向各鋪恣情勒索稍不遂意動輙行兇爰移十文六鋪二十三七鋪各局一律查拿昨復飭傳丐頭至案略訊口供分别笞責諭令從嚴約束以靖地方○南市王家馬頭公義馬頭等處每有無業游民沿街　設賭攤名誘販花鄉民入局賭博保甲總巡朱森庭明府惡之移文各局巡員密查嚴禁無如若輩依然怙惡不悛花業董事程吟園遂邀集各花行主聨名稽就呈詞禀明府嚴加懲辦務絕根株 
[浦東保甲總巡局瑣案]  
　　蘇松太兵備道袁海觀觀察訪悉浦東上南兩邑交界之處每有梟匪勾結土根在各鄉鎮開設賭場甚或攫取行人財物因札飭保甲總巡謝岳崧明府就近會同防營留心緝捕明府奉札後卽分移各處保甲巡防局員認眞巡緝並邀集各董籌議剿辦章程○日前駐紥浦東龍王廟之蘇防營勇丁在某典肆門前拿獲盜犯陳八郎陸兆榮二名解送保甲總巡局總巡謝岳松明府研訊之下供認行劫太倉州境某姓家同夥九人現已四散並在所携包祗内搜出衣服十件手槍一枝火藥鋼帽各若干遂抄錄供詞移送上涨縣署昨日太倉州知州謝桂卿直刺移文至局請補緝逸盜以便歸案究懲明府准之 
[英美等國租界公廨晚堂瑣案]  
　　前者金陵普育堂聽差何二家幼孩名水子者被著名拐匪劉得藻誘之來滬串同女蟻棍張奶奶張胡氏平湖阿姐及阿和等人賣與粤人某姓控由江寗縣某邑宰簽差來此移提讞員黄耀宿司馬飭將一干人提案訊詰之下知阿和尙在逃未獲因於五月十三日先將劉等移解江寗歸案辦理前日江寗縣差重復來此訪知阿和匿蹟之所會同廨差及某包探設法拘獲至晚司馬升堂研訊阿和供稱小的姓許水子賣與粤人陳月紅爲義子得受身價洋銀五十二元請寛限數日交案司馬限於二日内尋交逾期須責一千板諭畢派令公役與來差帶出找尋○廨差某甲所雇夥役王杳金娶妻唐氏爲妻已經八載近忽别有所眷不復贍家唐氏遂奔赴虹口濟良所籲求安插前晚所中女董包氏帶至公堂禀請核示司馬仍交包氏帶回日昨杏金投案求領司馬遂飭提唐氏訊究唐氏供小婦人於十二歲時童養王家至十七歲成親今丈夫另有所私時將小婦人打駡并聞意欲設法價賣是以情急奔投濟良所實在不願回家杏金供小的並無外遇每月給妻子洋銀六元房租在外伊尙不敷現在悞信讒言以致如此司馬向唐氏再三開導唐氏執意不從司馬隨援筆判曰王唐氏准暫寄濟良所俟伊夫王杏金將姘婦斷絕仍許完聚王杏金著按月出洋銀三元交與卯首以備伊妻日後之需著具結存查○包探錢榮堂解金順福誘拐錢亭榮之妻梅氏一案至公堂司馬詰訊之下錢供小的妻子被金姦拐訪知藏匿提籃橋左近第三十二號門牌屋内因卽訴知包探前往拘獲求恩究懲梅氏供小婦人嫁錢後已生二孩邇忽不顧家用是以出門然曾向之說明並非逃逸金供小的在寶華輪船當水手與錢妻相識有年錢素所知悉司馬將梅氏申斥一番交錢領回管束著金具呈不再至錢處切結存案備查○青浦縣人張鶴鳴具詞控榮忠敬前晚司馬升堂質訊張供榮糾開廣生利煤炭公司共十四股計洋銀一萬四千零二十元商人得一股萬雲卿得二股公司之事歸萬經理初時生涯甚旺後因有事停歇尙存煤二千餘擔司馬查閱公司帳目頭緒甚多隨傳當時介紹之邵榮華訊詰供稱張等股開廣生利時確由小的說合後各股東意見不洽因之中止當收歇時雖存煤一千餘擔然以虧欠莊欵意欲售與某洋商得價以資彌補已由黄春圃書就草約後事不果成榮供廣生利之事自萬死後歸黄頂開張所控所節均不相符尙求恩斷司馬著移請商業會議公所妥議遂著原被告於本月二十一日午笔投所候核 
[英租界捕房紀事]  
　　偷兒李阿金混入江海關某洋人處行竊對時表香水及洋銀四十元旋又行竊豐裕洋行衣物昨由包探李星福拘獲連贜解入捕房捕頭令押候解送公堂禀請讞員黄耀宿司馬訊辦○積竊朱阿金掩入北海路第一百十五號門牌某姓家行竊衣物昨由包探邵仁初拘獲解入捕房捕頭令押候解送公堂禀請懲辦 
[法租界捕房紀事]  
　　小東門外外洋行街某糖行主楊百順虧欠各莊號銀二萬數千兩逃往寗波各債主尋蹤而往扭控　縣署一面禀請公廨讞員陳楚生大令備文前往關提大令准之昨日已由包探提回解入捕房捕頭命押候解送公堂禀請大令訊究○積竊某甲屢次犯案釋出未幾卽於前日竊得某姓家衣服一包持赴某押店求質適爲包探所見拘入捕房捕頭命押候堂期解請訊辦 
[美租界捕房紀事]  
　　前晚甲乙二西人在百老匯路使酒行兇被某號西捕拘入捕房捕頭令押解本管領事署禀請訊懲○昨日天將破曉時妙手空空兒劉阿根顧阿才行竊客寓篷路海鑫里之甬人某姓家衣服十餘件携之而出適爲六百二十五號巡捕所見拘入捕房捕頭令押候解送公堂禀請讞員黄耀宿司馬懲辦○粤人梁阿勝向在百老匯路粤瑞祥號治庖昨向號主索取工值致相扭毆旋赴捕房呶呶聲訴捕頭詰知事關錢債令自投公堂控告○昨日積竊張子卿掩入招商局中棧碼頭所泊寶華輪船行竊衣服烟槍等物後經包探陳洪德查獲帶入捕房捕頭令押候解送公堂禀請懲辦 
[利澤及人]  
　　炎天倐屇疾病叢生敝堂間日施醫給藥就診者戸限爲穿需費之繁匪言可喻頃承陸至善善士樂助醫藥經費洋一百元趙馥疇三十元麥餘善子求保育嬰平安無名氏求合家平安各二十元張慶祺率子翰芬孫辰生求合家平安慈北王姓旌德汪致慶求父病 
 
 

Page 10

 
 
速愈無名氏病愈還愿葛蕃甫汪仲安各十元尊虞卿經募三戸二十二元三角洋貨公所收吳乾源罰欵移助十元當厄之施莫名忻慰又瀛洲應德助紅十字會洋五十元李氏求重侍康健平安汪致慶求父病速愈潤濤大和尙賀棟生各十元朱門鄭氏率子有恒六十元陳氏二十元蘇垣恒孚交到汪炳勳消灾延壽還願三十元蒙菴無名氏五元又交到山東振捐四戸十一元軫念瘡痍無分畛域功探補救厚福收來祇領之餘併此誌謝上海六馬路仁濟善堂董事嚴信厚楊廷杲陳作霖朱佩珍焦發昱施則敬劉芬等謹誌 
 
 
 

Page 11

 
 
   
 
 

Page 12

 
 
   
 
