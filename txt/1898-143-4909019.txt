# 1898 - 143 - 4909019

 

Page 1

 
 
[閱報須知] [  申報館主人告白]  
　　本館於長江各埠所售申報赶早日寄較前可早一日遞到以副諸君先覩爲快之心其中漢口及宜昌沙巿武昌專歸江左漢記發售乃近聞石肖之子依然拾取輾轉閱過之破舊報紙魚目混珠附張不全邸抄殘缺猶其小也其甚者每將隔月或隔年報　挖改月日混售與人購者一不加詳卽易受其朦蔽爲此特行布告如嗣後再有此種情弊定當扭送地方官署控請嚴懲其各慎之幸毋重蹈覆轍也此佈 
[新印曾文正公奏議告成] [  圖書集成局代啓]  
　　曾文正公爲中興一代偉人當髮逆披猖禀承廟謨戡平禍亂嘉猷碩畫亘古不邦奏議一編直桔與陸宣公繼軌江左書林託本局用新鉛字排印成書紙張潔白校讐精良裝訂四本定價實洋七角江左書林及滬上各書坊均有發售欲購者請就便移玉選取可也此佈 
[添印白紙玉堂字彚出售] [  圖書集成局啓]  
　　本局向印玉堂字彚久巳風行海内惟所印均係竹帋現在添印白紙紙張格外潔白裝訂亦極精工每部計二本碼洋三角竹　者仍碼洋二角欲　　請至三馬路申報館及申昌書畫室購取可也此佈 
[恭讀閏三月二十六日上諭謹注]  
　　中國府庫之絀不自今日始也府庫之足莫足於雍正乾隆兩朝嘉道以後已形匱乏捐例漸開至咸豐季年遭粤宼蹂躪之甚各省用兵軍需不接爰開籌餉之例肅清以後善後一切在在需欵創設厘金國用日繁取民日多亦萬不得已之舉也旋與各國通商用欵更大卽無徭役飢荒兵革諸大端已所入不敷所出而乃晉豫奇荒而後各省災荒無歳不有雖不皆藉於國庫而撥振之欵亦屬可觀此國用之耗於災荒者一也中國漏巵向推河工山東順直河南河工最巨若一年之内不出險工而平常修築之費已爲出欵之一大宗險工一出必至羅雀掘鼠如前歳鄭工之所以不能不開捐例也此國用之耗於工程者一也至於軍興之欵更無限量設立海軍購船購砲所費已若干矣建臺設廠所費又若干矣在國庫富足之時向無此用欵今在支絀之際而出欵如此之大其欲國用之不乏也得乎然終不若今日之欵之大而用之乏也償欵如此之巨積債如此之多而尙事變紛紜日不暇給欲開捐例而捐例已無可再開矣欲加厘捐而厘捐亦無可再加矣於是黄慎之宫允有昭信股票之奏經户部議覆請諭飭在京自王公大臣以下外省自將軍督撫以下無論大小文武現任候補候選各項人員均領票繳銀以爲商民之倡在京責成順天府府尹在外責成將軍督府派員剴切曉諭紳商士民一體量力出借仍不得苛派勒捐等情自蒙俞允各省舉行一時京外各員踴躍領票涓埃競報自王公大臣督撫以下各省各員之捐輸者報中已紀不勝紀自一二萬以迄一二千極之數百金合計已屬不菲然所定之額一萬萬兩以各省派定自屬有盈無絀而就報中所紀除兩淮兩浙鹽務二百萬一百六十萬以外官中所捐每省不過數十萬合之二十行省尙不滿千萬其餘皆須俟紳商士民捐納而紳商士民尙不聞集有成數之處不知者或謂勸捐之官之不能盡力或謂紳商士民之自外生成不能踴躍不知官旣奉公差遣豈不欲捐數之旺紳商士民食毛踐士豈有不思報効大抵近來商務日衰民力日困蓄積皆虚心力不逮耳恭讀閏三月二十六日上諭給事中高變曾奏照信股票宜分别辦理昭信股票本期上下流通不特爲暫時籌欵之計前經諄諭不准分派抑勒若如所奏各省辦理此事名爲勸借實則抑索催迫騷擾閭閻亟應嚴行查禁著各督撫通飭各該地方官按照部定章程妥爲辦理商民人等願領與否各聽其便如有不肖官吏藉端指派致滋擾累著卽查叅懲辦以遏流弊而順輿情該部知道欽此大哉王言可謂洞察無遺明見萬里矣或者謂現在紳商士民之領票者皆有徘徊觀望之意若一聞此諭恐更難望其踴躍曰是不然孟子所謂得天下者得民之心皇上如此體恤民艱吾知下民聞之其有力者無不各盡圖報之力無力者抑且各存圖報之忱上下之情旣通上下之財自無不通矣至於勸捐之官雖不敢藉端勒索指派然亦無不盡心籌辦不觀報　上書籌餉乎浙江牟明府上周子迪觀察書請派員至西南洋一帶之小吕宋新加坡檳榔嶼等通商口岸據云彼處華人之爲洋客者多至百萬其間巨商富賈甚多并且身在外洋心懷中土二十年前超武兵船至其地人心喜悅出金相贈船上管帶及水手皆得重資而返以此觀之不勸則已勸則必成現聞周觀察已派員前往若外洋華人果能竭力報効則内地人民亦當接踵而起誠如諭言不特爲暫時籌欵之計似不妨遲緩耳若謂紳商士民皆有觀望之意則亦未可一概論也 
[日本要求]  
　　天津采訪友人云前者英國要求三欵内有揚子江一帶不得讓與他人等語蓋以長江爲數省樞紐且係財富之區商務利權恐被各國紛紛攘奪也此外福建爲臺灣之鎖鑰無論爲强鄰所得勢將不利於臺灣卽此界彼疆無虞無詐而他族逼處日人終窒碍良多近聞日本政府援英國長江之例聲請立約所有福建全省及近省海島一概不得讓與他人業已彼此畫諾矣 
[飢民鼓譟]  
　　昨日温州來電云甌郡米石告匮巿價飛騰以致民人大爲鼓譟成羣結隊拆毁各處官衙一切細情容俟訪事人來書再行縷述 
[帥節將旋]  
　　湖北訪事友人來函云湖廣總督張香帥奉召北上旋因沙巿案發接奉廷寄中途折回日來官場接到電信知帥節日内可到卾有本月初三日重接督篆之說是以料理接差異常忙碌卾人士夙承幬覆謳　同聲懸盼旌旗尤不禁望穿秋水也 
[觀察騎箕]  
　　杭州訪事友來函云廣東候補道何觀察紹彬前隨使節出洋曾充參贊之任精通英法各國語言文字上年浙江巡撫廖中丞奏調來杭襄理洋務深資指臂之助乃自上月起二豎爲災醫藥罔效遽爾捐館公子輩擇於二十五日大殮省中官紳咸往吊奠素車白馬絡繹於途 
[總辦易人]  
　　粤東訪事友人來函云水師學堂總辦周觀察炳勳辦理多年規模整肅去歳赴高廉瓊道任大憲以學堂總辦一席非資望素優者未易勝任愉快爰委林觀察賀峒爲總辦已於上月二十一日到堂視事矣 
[軍門閱操]  
　　漢口訪事友人來函云武昌居長江上遊江防最爲緊要邇來卾省水師提督周軍門深跫所部勇丁未能時加操演爰於上月某日親詣田家鎭等處逐一校閱迨本月初憲旌返漢上未及數日又赴　州一帶巡閱砲臺王事賢勞不遑啓處老成謀國所宜防患未然也 
[招選學生]  
　　湖北訪事友人來函云泰西各國以商致富然實與農工相輔而行卾中創設農務及工藝學堂 
 
 

Page 2

 
 
以擴利源洵爲富强之先務現在開辦伊邇大憲出示招選學生大旨謂凡有聰頴子弟願學農務及工藝者均准報名入學肄業惟學堂經費浩繁除建堂租地購種置器以及教習員司薪水由官籌給外各學生應按名每月捐洋四元以共火食筆墨之用國家旣設學堂原不惜區區小費令學生捐資正是勸學深意爾等切勿觀望等語亦可見大憲勸農惠工之至意矣 
[刦米宜防]  
　　蕪湖采訪友人云内地各邑前因禁米出境以致痞棍有所藉口遇有米船駛過卽蜂擁搶劫務使顆粒無存寗國府桂玉堂太守詳奉督憲劉峴帥批飭將雙橋新河莊搶米之兩首犯就地正法廬州府亦經正法兩名蓋因前此江安督糧道派漕船赴郡屬三河鎭採辦漕糧痞黨妄肆覬覦糾衆刧掠故也當刧掠時鎭上巡檢包威九少尹聞之飛禀合肥縣署一面訪得箇中爲首者詩諄開導若輩悚然感動立卽風流雲散始得弭禍於無形不意少尹期滿交缷後不旋踵而烏合之衆又勢同鼎沸騷擾不堪近日蕪湖已禁止輪船運米出口惟民船則仍可出入自由因之内地搶米之風仍未盡絶風聞巢湖一帶痞黨勢甚猖獗一見估舶卽假稽查米糧爲詞羣擁入艙　行强刧案得有地方之責者及早查拿懲辦免致他日星火燎原哉 
[提憲闗防]  
　　江南全省提督軍門統領留防太湖水師兼吳淞自强軍統領奇車博巴圖魯李爲嚴杜招摇以　闗防事照得封疆重鎭責任非輕　寄兵符闗防宜密本軍門起自戎馬歴任疆圻皖閩作鎭吳粤提封均屬一秉至公事必躬親權不外假幕友皆誠實之士不過司簡　往來帳房雖親信之人亦祗計銀錢出入其餘巡捕之職僅事傳呼差弁所司聊供　使概不與聞公事勿敢插以閒言至於子侄官親間或來署旣束以家規之肅復懍以國法之嚴防範必周宅門少出斷不敢從中舞弊遇事生風兹本軍門恭膺簡命秉　江南惟恐不法之徒或假稱親眷或僞托家丁巧語花言招摇撞騙亟應查禁凡在官員兵弁須知本軍門行爲至明且斷一糧一缺必親加評定始克超升一事一差務素信有眞方能委用從不憑諸耳食悉皆出自心裁狡猾者縱善鑽營祗能取辱勤能者惟優技　自可梯榮慎毋希冀倖邀受人愚弄更有一等無恥之輩冒名行騙倚勢營私或薦事於屬僚或拖帳於鋪户以及衙門書辦戈什親兵狐假虎威藉端生事尤爲官聲之玷合行出示曉諭爲此示仰所屬官兵鋪户人等知悉如有前項奸徒在外滋事許卽拿解來轅聽憑究辦倘有係曾經跟隨之人或因事革或久銷差兹或來江能用者旣經安頓不用者亦已貲遣如敢逗遛滋弊併卽繩以三尺斷不稍存姑息也各宜懍遵毋違特示光緒二十四年閏三月日 
[禾試一誌]  
　　嘉興采訪友人云浙江提督學政陳大宗師試竣湖州卽於閏三月二十八日起節本月初一日午後行抵禾城文武各宫郊迎如禮宗師旣進試院旋卽牌示初二日辰刻謁廟閱牆午刻放告所定塲期單計初三日考生童經古及補歳考初四日考善海平石四學生正　發生經古案初五日覆試生經古及武生補歳考初六日考府嘉秀桐四學生正塲發善海平石生招覆案初七日考教官是日復委提調官考武生外塲初八日考闔屬童正塲發府嘉秀桐生招覆案初九日覆試生員振給貧生發提覆童生牌初十日提覆董生并發招覆案十一日考武生内塲發文武生員案十二日覆試童生兼大覆發新進童生案十三日考武童步箭技勇十四日考武童馬箭出招覆案十五日大覆武童發新進武童案十六日叅謁發落 
[鄂試二誌]  
　　武昌采訪友人云湖北武昌府逄子政太守舉行府試先考江咸嘉三邑文童各題前已登報某日爲武蒲大三縣塲期武昌已冠　題知及之首旬次題文王一怒未冠首題仁不能守之次題同蒲圻已冠首題知及之次句次題武王亦一怒未冠首題仁能守之首句次題同大冶已冠首題知及之第三句次題今王亦一怒未冠首題仁能守之次句次題同通塲詩題賦得筆陣横掃千人軍官韻未詳 
[邗試二志]  
　　揚州采訪友人云四月初一日爲縣考正塲甘泉縣各題前已錄諸報簡至江都已冠首題辟人可也至每人而悅之日次題愛人者人恒愛之未冠首題行不忍人之政治天下次題仁者愛人通塲詩題賦行草茅學古期致君得茅字與考者多至五百餘人大約初四五日可發案矣 
[浙省官塲紀事]  
　　杭州訪事友來函云署太平縣陳大令現奉藩憲飭赴秀水縣新任遺缺委正任江山縣左大令宜三署理又石門縣缺委卽用縣葉大令南金署理○上月二十九日藩憲牌示秀水縣主簿缺委候補主簿陸應森署理○浙省土藥自改章收捐後由撫憲委李穀宜觀察寶章總理其事惟浙江全省土藥出產雖以寗紹温台爲大宗而金華一帶亦有種植者是以李觀察特委周大令錫康前赴蘭雞開辦○撫轅親軍新右旗管帶劉迪庵遊戎祥盛前在省寓仙逝所遺管帶一差已委省防統領李副戎成林兼帶仁和縣縣丞賈二尹接鈐任事後於上月二十八日在署點卯以署中差役多至四十餘名其中良莠不齊爰選老成者二十名在　當差餘則一概遣去 
[吳下官塲紀事]  
　　姑蘇采訪友人云四月初二日藩轅牌示照得丹陽縣知縣陳際唐署事期滿遺缺查有截取知縣鄭籛堪以委署華亭　知縣葛培義病故遺缺查有豐縣知縣王得庚堪以調補○元和縣李大令經上憲調署江陰縣缺而以試用知縣鄭大令重光委署元和縣　時郭大令差事未竣急切不克履新上憲因另委長洲縣汪大令暫行兼署汪大令奉札後卽於閏三月二十四日接元和縣篆迨本月初二日　大令回省銷差旋筮吉初三日接印任事是日辰刻汪大令飭差將元和印信舁送至署郭人令循例接受 
[神京雜爼]  
　　京師訪事人云殿試大卷向係琉璃廠松竹齋南紙鋪承辦此次翰林院限定閏三月十六日午前交到是日松竹齋主卽雇擔夫挑送至院擔夫希圖捷徑過小木板橋渡河以致失足大卷數百本全行浸濕幸存貨尙多另易一分送去祗稍稽時刻耳○眷後雨澤稀少迄今時逾小滿農田尙多未能布種麥苗不過數寸近日略有雨意輙被風霾吹散雲霓之望田舍翁皆秋水欲穿矣○閏三月十六日前門外迤西大弘廟街頭一騾車驚而狂奔中坐青年婦外跨女僕僕墜於地輪由身上過閱時口噴血湶氣息奄奄御者亦軋傷一足車中婦躍下幸未損傷惟簪環珠翠遺落滿地被乞丐路人爭相拾取又二十日宣武門外將軍校廠某宅延魏染胡同某醫生診病後以車送回行至半途　驚而奔撞倒兩人皆帶重傷車夫亦被碾傷惟尙無性命之憂亦云幸矣○筆政某君奉派繙譯會試内簾差入闈之日竟爾未到經人封章入奏奉旨該員著照貽悮塲差例降十三級調用因無可降之級改爲革職○順直同鄉官紳公議在宣武門外南横街創建八旗奉直中西小學堂聘請廣東某君爲教習如官紳士庶子弟隸奉天直隸兩省籍貫者皆准入學在宿堂中者每月交銀三兩不住宿者二兩此事已有成說不日當由同鄉中之位尊者具奏上聞矣 
[蜀東江浪]  
　　四川訪事友來函云江北城内近有小孩成羣結隊各持利刃在城隍廟一帶肆行滋擾鄰右及受害之家指名具控國子逹明府立飭將某某等孩提案嚴訊供出同類數十人皆年祗八九歳至十二三歳明府逐一提到分别責懲又以各家父母縱子爲非亦各逮案笞員并將某氏婦褫去外衰用竹梢鞭背血液淋漓次日飭將各　左手與右脚連鎖遊街示衆○偷城府試文塲已畢邇因代理重慶府吳太守奉上游札飭　署　陽州李太守對調是以武賦一事尙須稍緩時日也 
[宜昌琐紀]  
　　昌訪事人來函云閏三月二十日晚宜昌招商局接到沙巿電報知沙巿於十九日將晚六點鐘被土匪將招商局及日本公館怡和洋行焚燬招商局躉船泊　江心有新到客貨值十餘萬金悉付楚人一炬俞觀察電請宜昌鎭派兵彈壓二十二日午刻鎭軍派張 
 
 

Page 3

 
 
守戎鳳翔俞千戎海鵬等帶操防兵兩哨前待○沙巿閙事後宜昌營遊擊及各千把等弁帶兵日夜巡行以防　徒乘隙滋事○長揚縣某巡檢因案來宜暫寓南門外高陞客棧不知何故於上月二十一日之夜潛服阿芙蓉膏并擊前刀將喉管刺破棧主急延醫者用雞皮封固次早又自將雞皮揭去延至午刻而逝其眷屬尙在長楊地方官相騐後令備棺收殮○自沙巿閙事後快利輪船鼓浪至此不敢停泊用小划載客登岸卽展輪駛回○巡江砲船某勇於某日午後行至城内東嶽廟前見有甲乙二人出賣布疋以爲漏稅也扭至船中管帶詢知其故將布給還中乙則痛如鞭責一時觀者如堵咸謂管帶公正足以折服人心 
[金閶雜錄]  
　　蘇州訪事人來函云胥門内剪金橋巷沈姓家於上月二十七日上燈時被賊由後河越屋入室竊去贜物約值洋五六十元當時雖未報官而事主沈某素知總捕署捕勇孔老四精於捕務迭破巨案因卽央其留心跴緝至本月初一日果於胥門外萬年橋左近人贜並獲解請總捕同知劉少峯司馬研訊賊供稱香山人年二十三歳姓謝名全福素以織绸爲業訊以贜物何在則僅認烟槍及水烟袋飭責竹梢二百下堅執如前司馬乃飭押入化莠堂候再訊究○上月杪有一販珠寳船駛至吳江長洲交界之某鄉時已昏暮因卽繫纜砲船之尾竊以爲安如泰山矣不料至夜半時竟被匪徒潛移至荒僻之處一擁登舟先將婦女小孩抛入河中復出利刀將舟子砍傷棄屍河内事主某甲見勢不佳佯作失足　河狀伏於船尾舵下細視匪黨悉係砲船勇丁俟至天明卽投赴吳江縣署報案縣主方　令飭赴長洲縣禀報汪大令准詞立飭通班差捕偕甲至被刧處將砲船土哨弁勇丁共十二人悉數擒獲本月初三日午後解回縣署提訊各犯始猶狡賴旋經甲當堂將行刧情形鑿鑿指山各犯乃俯首無詞大令飭各責藤條三千下釘鐐收禁候禀請上憲擬辦○著名賭棍單松齡卽單大肚子本年二月間糾合劉盤龍一流人設局某處誘　某公子賭輸一千餘金經父兄控請臬憲吳廉訪飭總捕同知劉司馬訪拿究辦單得信後連　潛逃至本月初二日始由上海拘獲　電來蘇請派差勇護解 
[上海官紀事]  
　　陜西候補知縣張保衡明府樹功經上憲札委來滬滬辦機器假寓虹口永安里昨日午前命駕進城赴文武各衙門拜會至縣署時黄大令延入花廳晤談良久而别○厘捐總局於四月初一日歸赫總稅務司經理而一切公事洋人一時未能諳熟故本城太平街淞滬厘捐總局尙未撤去昨日上海縣黄大令鳴騶到局拜會提調譚少柳太守晤談良久 
[遵札轉行]  
　　江蘇潘轅准禮部來文内開嘉慶十八年議准凡舉貢生監於中式報捐後出繼者須呈明地方官詳咨其於中式報捐之前已經出　者亦須地方官查造清册呈報查近來各屬詳報丁憂往往揑稱本生父母希圖短喪本屆新進文武各生著卽查造清册呈報毋得隠　等因聶方伯卽照咨轉札松江府恩太守轉行各縣前日上海縣黄大令奉到札文移請學師宣琴山廣文查明造册送縣以憑轉報並聞日内將出示曉諭矣 
[工師勘路]  
　　前報曾紀由上海至吳淞及金陵二處鐵路已歸怡和洋行辦理昨日怡和主人已派洋工師某君迤逦逹金陵沿途勘視矣 
[飭開工價]  
　　本邑南巿十六鋪橋迤南直逹南碼頭江蘇撫標滬軍營爲往來孔道然地勢湫隘且多欹側不平江海闗道蔡和甫觀察擬仿照外灘新築馬路之式概用黄沙石子鋪填照舊址放寛三丈以便車馬往來不致擁擠業經上海縣黄愛棠大令飭亭耆勘文明晰禀經督憲劉峴帥札委湯觀察來滬總理其事各工匠人聞有此事咸欲包攬工程或投道轅遞禀或在工程局禀求日前觀察飭馬路工程局委員朱森庭明府將承攬各工人一律傳至諭令開明實值擇其最　者使之工作前日午後明府飭差傳令各工人到局命將所繕之價以次呈核内有吕阿毛者定價銀二萬九千零其餘　某等均三萬至三萬五三萬八四萬不等乃將吕之價單收入俟禀明觀察再行核奪 
[定期北上]  
　　日本前司法大臣清浦大司冠貴族院議員松平子爵來華游歴小住滬江一切情由前已兩登報牘兹聞明後日擬遵海北上游歴天津稍作勾留　須取遵入京　風問俗約歴半月之久然後航海赴高麗 
[禁令重申]  
　　婦女入烟館吸烟最爲傷風敗俗歴任讞員出示嚴禁不啻三令五申無如日久玩生視禁令爲具文漸至肆無忌憚昨日法界代理總捕頭謝而諾遣包探傳諭各烟館不准婦女開燈如違重究不貸 
[讞員牌示]  
　　昨日英界公廨讞員張賡三直刺　示云廣益善堂禀批貴董等創設廣益堂辦理各項善舉極爲善美祗以堂無恒產經費支絀更兼近來米珠薪貴辦理愈覺難支自係實情應准每年　洋二百元給發印簿按季支領仍一面洋清道憲立案可也 
[雙殉芙蓉]  
　　陳小毛家於虹口公輸子廟左近性成經薄專喜惹草粘花其妻沈氏嫉之以致時時反目前日又炎占脫輻遂潛購生鴉片呑之越時陳自外回歸見妻口角尙帶烟痕雙涙涔涔氣如絲弱不禁自怨自艾亦呑生鴉片數錢迨毒發呻吟家中人急舁送同仁醫院求醫醫者察知受毒未深灌以精錡得將毒物嘔盡而愈 
[紗機惹火]  
　　昨日亭午時楊樹浦怡和紡紗廠機器上小工加油不慎致兆焚如幸人手衆多立時救熄僅焚去沾油之花衣數十擔餘皆無恙然廠中人已歴亂蒼皇矣 
[上海巡局紀事]  
　　有秦正祥者向在南巿秦長順鷄鴨行中服役前晚因事行經王家馬頭忽覺飢腸轆轆遂步至某飯館果腹添飯後復欲再添值堂人不允遂與之口角繼卽各奮老拳拳略受傷夷奔回告知行主函請十六鋪巡防南局提究局員鍾偉臣二尹飭地甲將飯館主王嘉才值堂人顧阿虎解局研究判令將王責二百板　責五百板諭令覓的實保人來案保　○南巿小南門外董家渡萬亨鹹貨店日前被周慕濤私繕支票倩薙髮匠楊恒德持往同康錢莊取銀九十餘兩司帳者察知破綻當塲盤詰楊告以故司帳者卽將楊扭送萬亨由萬亨主連周送至二十三七鋪巡防局局員盛雨村二尹提案研訊周供顧姓將支票交與小的囑令代取此欵並不知其僞繕二尹大怒判責一百板楊供　由周囑往同康莊取銀二尹令掌頰五十下交保開釋 
[法界捕房瑣案]  
　　昨禮拜三鄭大令蒞捕房命提竊取洋涇浜某木行木四株之陳阿金照原斷笞責一百板釋出○竊取水烟袋之韓阿三照原斷笞責五十板釋出○扒竊蔡雲卿在某舊貨店竊取對時表一枚報捕查獲吊到原贜解經大令訊供著笞責一百板斥釋○偷兒陳阿桂在招商局馬頭竊取白米數十斤爲巡丁拘獲解經大令訊供笞責一百板斥釋○偷兒查阿五在八仙橋西首草棚内竊去衣包一個失主拘獲送案經大令訊供笞責一百板○王子卿在某輪船竊取水烟袋一枝當塲拿獲解經大令訊供笞責一百板釋出○孟蘭君前控嚴慎卿欠洋一百六十元圖賴不還經鄭大令提案訊供交保出外理處嗣因避不到案飭傅保人押追復提伊子嚴榮堂著交其父到案旋據保人呈繳洋一百六十元大令以原告不到嚴榮堂管押至今案懸莫結昨日命提到案著覓的實保人准其保出○已閉王萬泰小錢莊主王廷芳卽紙紥和尙去年因貼票虧欠洋六萬餘元内有趙春元一户洋四千五百元具控公廨經鄭大令訊供責比王一味挺押分文不繳大令以其濫出空票任意害人屢經責比昨日命提到案著從重笞責二百板王求再限十天定當清理大令著還押如再逾限定子嚴比○余和坤等前控吳文英欠會洋四百廿七元經大令訊供限一個月内　楚昨日其母吳趙氏持護城河畔萬益舊貨店保單求保其子出外清理大令准之 
 
 

Page 4

 
 
[美界捕房紀事]  
　　浦東船户王小和近以米珠薪桂陡起邪心前日乘人不及隄防竊得蘇木若干株携至中虹橋四百七十一號華捕見之拘入捕房捕頭令押候解送公堂禀請讞員張賡三直刺究辦○前日小竊黄四寳溷入虹口吳淞路某號門牌屋中圖竊事主見之立即扭入捕房聲訴一切藍副捕頭以行竊未成不予深求從寛釋去 
[江陰災]  
　　奉盛京卿函開頃接江陰同鄉京官徐拙菴侍御諸公函稱比得敝鄉耆舊來函以去歳秋成始傷於旱繼傷於水復勸於蟲綜計所入僅一二分租賦難輸饔飱不給號寒啼飢比屋皆是加以筐筥旣空纺織無利米價翔貴迥出尋常今春雨雪連綿麥秋失望經此連歳穀不順成民力凋敝積弱之餘萬難自求現在青黄不接人心更形惶亂弱者束手待斃强者壤奪紛紜推此以往其情形何堪設想急思各籌　薄暫拯窮檐而杯水車薪迄無實濟務望呼籲同仁設法施賑等因查江陰災狀早有所聞今讀公函祗深悽惻素諗大君子仁術仁心無間遐邇江陰相近咫尺尤難恝置可否一面登報一面公舉一二人往查災况统乞籌酌示復等因謹乞登報布告仁人倘蒙俯賜指助請就近擲交申報館電報局仁濟堂絲業會　各賑所分别收解不勝迫切待命之至上海北巿絲業會館籌賑公所禫施則敬謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示勸稅捐]  
　　欽加知州銜前署句容縣正堂辦理江寗房捐事務鄧爲出示曉諭事案奉本府轉奉藩憲松札奉督憲劉行准部議復黑龍江副都統景祺奏請專設鋪稅藥牙一摺光緒二十四年二月初七日具奏奉　旨依議欽此相應抄錄原奉恭錄諭旨飛咨兩江總督遵照等因到本部堂准此抄單札司分别查議詳辦等因並奉撫憲札同前由各到司抄粘札府察核情形妥速議辦並發抄粘原奏内載鋪捐一項查明城廂巿鎭共有鋪户行店若干無論貲本重輕獲利厚薄與夫問架之大小廣狹均照所赁房屋租摺每月實繳銀數自本年四月初一日爲始於十成租價内酌提一成房主與租客各占其半按月彚集此外不得復有絲毫規費以杜弊端如自葢鋪屋但係經商雖無租摺亦應比照同行所繳銀數照收一成一俟洋欵本息償清再行酌量停止至洋藥土　及出售烟膏各行店奏令各直省州縣於城鄉巿鎭概設洋藥土藥行牙必須請領部帖方准行銷每帖一紙分繁盛次盛簡僻爲三等繁盛者征銀一千兩次盛者征銀七百五十兩簡僻者征銀五百兩一年倒換一次卽納稅一次其洋土兩藥熬膏出售則另設烟膏部帖每帖一紙亦年繳牙稅分繁盛次盛簡僻三等繁盛者歳征銀五十兩次盛者四十兩簡僻者三十兩請帖之後始准開燈賣膏仍收加一部飯公費等因前縣未及查議缷事本縣到任接准移交正在遵飭查辦間又奉藩憲札以奉督撫憲行准户部議奏舉辦鋪稅藥牙一摺當查鋪稅一項已奉議定城廂巿鎭鋪户行店無論資本輕重獲利厚薄與夫架間大小廣　均按所賃房屋租摺每月實繳銀數自本年四月初一日爲始於十成租價内酌提一成歸公此一成内房主與租客各半其自葢鋪屋經商比照同行繳數照收一成按月彚集應卽遵照辦理惟應否均飭地方印官查收抑須另行派員分收並應需薪水費用如何提給自應由府州酌量地方巿面之繁簡收稅之多寡妥議詳定飭遵其不成巿鎭之處亦卽劃清界限以杜藉擾至洋藥土藥及出售烟膏各行店原奏係請分地設牙領帖按年倒換納稅一次部議亦令查明城廂巿鎭行店若干分别地面繁盛次盛簡僻三等著定章程報部自本年四月起一律分設牙行請領部帖至劃分地面以定設牙之多少及納稅之等差均應飭由各該地方官察酌情形妥速議陳卽經抄單轉飭各屬分别查議妥辦在案惟轉瞬四月開辦收稅之期已近且須三月内復奏未便稍事躭延現奉督憲抄發蘇屬擬辦章程札催迅速叅酌議詳辦理等因自應遵照除酌議章程並派本委會縣查辦外飭卽迅速會同按照章程將城廂巿鎭鋪户租價及售賣洋藥士藥出售烟膏各行店分别查明開報一面卽將鋪稅從四月初一起捐其藥膏行店應如何劃分地面繁盛次盛簡僻三等定設牙户飭令繳捐領帖亦卽妥議詳辦統限半月内到司以便彚核詳奏等因奉此本委等復查征收鋪稅藥牙等捐乃爲籌還洋欵而設當此時事艱難償欵禾清用資商民之力稍佐度支之乏凡我商民必能共諒惟瞬屆開辦收稅之期誠恐棍徒在外假冒索詐除隨時嚴密訪拿並會督紳董司事分投逐户挨查外合先行抄章曉諭爲此示仰闔邑鋪屋業主租户及各土行膏店一體知悉爾等須知國用浩繁度支告匱此次議收此項稅捐係屬朝廷不得已之舉爾等食毛踐土具有天良務宜共體時艱依限輸捐藉圖報稱萬勿自外生成致千查封究罰至應繳稅銀如每月租價十兩提捐一兩主客各半分認倘有不肖棍徒在外假冒索詐許卽隨時禀究决不稍從寛贷其各凛遵毋違特示 
[死亡滿目]  
　　前日午後美租界北河南路漢璧禮路周浦路諸處皆有病人倒斃巡街捕回報捕房後捕頭令三二圖地保周老闗奚坤寳報請某善堂給棺　殮 
[上海縣署瑣案]  
　　張秀珍松江婁縣人上月望日由同鄉許壽生誘之來滬前日在南巿十六鋪乾豐烟館吵閙被縣署某捕役一併解案李二尹提訊之下秀珍供母家在松江西門外白龍潭夫家在東門外華陽橋文夫以製棺爲業尙未婚娶年二十歳上月十五日赴某店取女紅路中遇許邀同至碼頭看火輪船隨之往方至船中船卽開行來滬旋被領至某客棧内姦宿將身上衣物當盡後在烟館中催許同回許不依是以爰吵許壽生供小的在松江小本營生上月十五日秀珍逃出廿一日伊父託小的來申尋見欲帶回松郡伊尙不肯歸二尹一再駁詰明知刁展判笞二百板收押秀珍暫交官媒候備文一併解回婁縣訊辦○開設臺基之錢俞氏前由英界公堂移縣後屢次訊責前日李二尹又飭提案復訊氏供係王阿狗冒認妓夫挾嫌妄控此妓刻下仍在賣娼小婦人實係在會香里開野雞妓院並無臺基之事二尹以其抵頼判釘鐐收　三年然後遞解蘇州原籍英界公堂移送假官誑騙李姓之同黨董文賢馬成安姚小雲三名到縣李二尹提訊之下董供原藉安徽同治初年投營効力保有花翎都司銜補用守備尙未歸孫去冬由原籍來申在英界大馬路與同鄉馬成安相遇談及伊在緝私營統領李公館　幕能薦爲哨弁職員信以爲眞酬洋十二元同往見李大人蒙給委札一道飭充前哨二號船哨弁官近聞歐陽大人前來訪拿李大人始知被騙因邀馬成安同去找尋而李大人已逃避矣馬供童生亦安徽人素習歧黄來申行醫已有五年上年由友人薦至李處抄寫一切李稱是緝私營統領抄寫者共四人發下委札底稿共數十件童生不知假官故薦董文賢求差是實姚供父親原籍安徽謝世兩載小的隨母來申住外祖母家與李公館鄰居小的在英界大馬路開永盛磁器店李時常來店閒坐某日欲借洋銀一百七十元未允後遂不來刻下逃往何處實不知情二尹逐一研詰各執前詞爰判將三人一併收押候復訊究辦 
[英界公堂瑣案]  
　　潤記貨棧失去紫銅一案昨日讞員張賡三直剌飭提研訊賊犯陳裕順顧茂林同供稱所有竊贜小的等倩倪阿方售與汪姓銅工及和豐廠周安南叩求寛宥周供稱小的向來安分經營此銅並不知是竊贜且由振昌號執事人指引前來故敢按照巿價收買直刺據情商諸薩副領事官然後飭將陳顧周還押候傳振昌號執事人某甲到來覆訊○包探倪　泉解賊犯王金三至案禀稱此人潛入王記小客棧竊取某客所帶綢衣一件及綢一叚報捕後捕頭令小　　獲弔出原贜解請究辦王記棧夥某甲投案訴稱此人僞稱訪友茶房見其情形不類因卽扭入捕房王供稱小的　蘇州府屬某邑入落魄申江難謀一飽不得已而犯竊求大老爺格外原情直刺判令笞責二百板管押一月○包探李耀庭解賊犯馬春和至案禀稱此人前已屢次犯竊受懲昨又竊取某姓家布衣數件適經小的拘獲帶入捕房今者捕頭令送請究辦馬供稱小的深入窘鄉一籌莫廢自念　　束手待斃不如暫時犯法得以殘喘苟延求賜哀矜免予刑責直刺判令笞責一百板管押一月○包探倪順泉解蔡培記至案　稱　人　將田單一紙向洋商魯意師摩抵押洋銀八百圓議定半年取贖詎料過期不贖屢催罔應控經大老爺飭小的赴法界移提到案請卽訊追魯意師摩投案聲訴情由蔡供稱目下小的乏銀容措齊取贖可也直剌著交人保出　緊料理○包探朱阿　解歹人張梅至案禀稱此人曾經小的拘請大老爺懲治釋出後竟敢扭住小的遑兇是以拘入捕房捕頭令送請究辦張供稱小的不敢逞兇惟向理論而已直剌判令笞責三百板管押一年○某號巡捕解王阿三至案禀稱伊在虹口某碼頭上工作乘間　舊鐵　經小的所見拘入捕房今者捕頭令送請訊判王供稱小的係江北某邑人偶然拾取廢鐵不敢行竊尙乞施恩直刺判令笞責一百板管押兩月 
 
 

Page 10

 
 
[皖省官報]  
　　閏三月二十二日委辦和州厘卡知府何彬衡到黄瑞勳知奉臬委首縣帮審巡檢　樹芝辭解秋審發回人犯赴　門○二十三日候補同知葉炳章辭　解甘肅餉知縣程恩晉到奉道委赴無巢查圑練保甲回彭德超謝奉委首縣帮審　大烜知奉委赴桐城查案州同毛熙淦知丁父艱巡檢劉加蕙知銷府試武塲差○二十四五日本任廬州府通判　春海到解京餉並引見回另補知縣劉家序辭奉委赴黟縣公幹試用通判許隆緯檢湖南人號石　廕生直隸州朱式程到由清江提餉回知州彭名保　赴上海採辦青鉛知縣華國文到赴滁州屬查團練保甲回縣丞鄭秉璘辭解秋審發回人犯赴宣城巡到王炳　知銷府試外塲差○二十六日缷署合肥青陽司包昌馮到程仲昭到赴青陽會辦清賦事竣回未入流袁屬慎辭解秋審人犯赴南陵○二十七八日縣丞吳良楨知奉　務處委赴　州採　軍硝巡檢程盤到由蕪湖就醫回王炳照知率府委院試武塲差任坤山辭解秋審人犯赴望江高澤溥到委解長江月餉赴金陵回○二十九日本任　　縣典史俞燾知奉委解京　候補巡檢劉加蕙院試　馬桑潤院試監靶均知奉府委武塲差○四月初一日牌示本任桐城縣龍度言飭回本任並到由宣城來候補知縣　　昭知奉委會辦全椒清賦縣丞吳良楨辭赴毫州採辦軍硝張加言知辭奉道台委赴宿松查勘圩工巡檢胡智勘奉府委武塲監靶差准補旌　　李邦慶辭赴合肥　　 
[善欵彚登]  
　　頃承閔行夏其聲善士病愈完愿助賑洋四十元慎號交來嚴善士　　跌傷速愈洋一百元新泰厚來佩萸前日生漕紋三十兩申元三十二兩二錢九分補過子洋五十元翠竹山房自病求愈洋一百元皖垣無名氏洋六十元分别祇領　　　　竊以淮海奇災聞時已久當此青黄不接雜粮騰責之時欲果災黎一日之　計數已屬不　而况子藏唐　期乎來日大　尤　　　士　　而覆育之又奉蟻駝人　　人病愈助本堂善欵計白米八石併此聲明卽　公監上海六馬路仁濟善堂籌　　所制施則敬等謹誌 
[金陵官報]  
　　閏三月二十九日　判落　笙辭回蘇義國總傾　　兵殷落拿多副領仇司地大副德爾尼二副步其繙譯官鄧文道均會○四月初一日知府徐炳　奉委赴通州公幹知縣查有銑禀知起服回省並奉商務局委彈壓卽到差○初二日　臺松兩淮運司江人鏡辭蘇松太道蔡鈞到儲材學呇候補道楊首府劉　知今日考　　兩書院海門同知王賓到兩首縣陳劉知縣汪如　均見副將廖恆　到湖甫來知縣左斌到交缷署宿遷縣回並會算交代任内正雜盈餘各欵一律解清 
[動賑誌謝]  
　　謹啓者江北災重承蒙諸善士惠助之欵業經分次登報鳴謝在案兹又蒙朱葆三　士交來守拙齋慕顏氏捐助規銀一千兩又趙汝舟善士由漢口寄來樂善隠名氏捐助洋五十元又慈東棠蔭書屋捐助洋十元諸君子飢溺爲懷及時行善福田　種鴻施遍潤於災黎安宅是敦食報定徵於奕　惟青黄不接振撫浩　尙新發慈　拯諸疾苦源源接濟殷殷盼禱焉[  上海通官銀號義賑公所嚴信厚謹啓]  
[上海北巿絲業會館籌賑公所施子莫經收湖北淮徐安東賑捐三月十六至三十日第三十八次單]  
　　十八日秋久生湖北洋一百元善樂堂由慎裕號家洋一百元桐華館主爲兒病求速痊洋一百元陳杏帘洋四十元無名氏三元姚伯欣完二三月願二元○十七日　來子求病　除根由延康莊來洋五十元祝健居慈蔭　快生室紫　館四户各十元饒香閣不留名各五元海昌斜橋有心綿力子二元新巿藉香書屋爲母求福壽一元○　八日古黟挑源氏洋五十元黎里張青士募陳留氏病愈保平安洋五十元杭州胡朗　奉祖母命諭助由延康莊來洋五十元九江同泰當吳厚夫求足疾速愈濕氣全消十元　溪同志廬六元金陵無名氏保出外平安還願二元又保子出外平安還　四元○十九日趙門貝氏洋十元許張氏爲大婦疾愈元願二元○二十日金陵協賑所經募第二批洋五百六十二元六角鎭洋縣學任　殊善士勸墓先整洋一百元太倉永和爲鄰居失慎幸　平安完願十元長興思　主人八元銀皮六片重七錢六分兌洋一元新巿貝益壽湖北洋五元無名氏求保平安銅洋一元○廿一日天水甲外餘生　諸病　痊規元三百五十兩漢鎭朱步青由　裕交來洋廿元蘇州隠名氏進香川資移助洋早得子病愈十元林宗泰四元　經姚　鴻求嗣母病速愈四元無名氏一元二角○廿二日新吾居主人洋二百元茂苑張門孫氏完願洋一百元許　總九元曹承　求妻病速愈五元梁麗泉送朱煦庭壽儀移助四元張門孫氏不書名無名氏稽山少軒氏四户各二元佩芳子泉坐居士各一元○廿三日徐氏還願洋五十元高郵丁玉軒募觀龍山人洋三元人又同善堂二元　平康文欽祈保妻病速愈洋廿元嘉定祥泰成釁壽泰二元○廿四日松江杜大生募金山丁王氏求疾全愈完願洋十元新安椿蔭庭十元○廿六日張雪堂善士募洪瑞术十元○廿七日　南無名氏曹平銀二百兩合規元二百十四兩七錢又洋一百元二户由邵朗亭先生交來吳趨　名氏爲毋資　福規銀一百兩周　脩善士由陳　祜先生交來洋一百元池灣無　氏求妻陶氏病愈洋五十元隠名氏廿元天水明德主人祈保舊恙脫體廿元震澤汪　　爲兒患痧祈速愈元願十元○　州未遂子洋十元許堯忠爲　祖妣李大安人求資冥福　平足紋五兩批見規元五兩三錢五分七厘德潤子延陵子洋四元冷香居三山六桂山房錦樹記三户各四元寗遠堂居易　屋各二元　州粗拙子百忍堂各一元○廿八日山陰陳　　如　愈由　康莊來洋五十元温陵焚研生銅洋二元四角無名氏銅洋一元○廿九日金陵協賑所經募第三批洋一百廿八元又募第四批不願書名秦成兄經手洋一百十元蒼佑子由和康莊來洋五十元洪頌平十元太合州學署高玉山一元○三十日幾晉甫　察送朱煦翁　　　助洋四元又　鎭泉吳蟾青四元馬宅保子五角○紹興安昌寄來山陰縣十三齡　子陳鍾　求病速愈洋十元廬汝聖祈消災五元謝正大謝正昌各銅洋四元○三月分共收規元一千五百廿四兩零九分八厘洋四千二百六十一元湖北洋一百零五元小洋十三角址七五二七五合規元三千二百八十七兩四錢八分五厘以上共收規元四千八百十一兩五叚八分三厘銅洋廿三元四角　　共收規元六萬零六百十二兩二錢八分七厘銅洋二百七十四元二角太乙救疫丹六千錠 
 
 
 

Page 11

 
 
   
 
 

Page 12

 
 
[光緒二十四年陽三月二十四日京報全錄]  
　　宫門抄○諭　一道錄前○滇撫裕奏爲遴員借補通判摺○又奏爲甄别知縣留省補用片○駐藏大臣　奏爲公費不敷仍請兼支片○江督劉奏懇恩核議給奬片○又奏爲運河隄工出力各員請旨核奬片○閩督邉奏爲委署總兵片○閏三月二十四日工部鴻　寺正白旗值日無引見○卓公鈕楞額濟徵各假滿請安○載瀛等謝署缺恩○莊山謝放粤海闗　督恩○阿克東阿請假五日○恩公錫侯各請假十日○明桂續假五日○椿壽續假十日○倉塲奏漕船五日回空○召見軍機莊山○皇上明日已刻升仁壽殿○○頭品頂戴雲南巡撫臣裕祥跪奏爲揀員備補叅革遄缺通判以資治理而裨地方恭摺仰祈聖鑒事竊准吏部咨開另行請補雲南麗江府淮西通判劉金榜革職光緒二十三年九月二十四日奉上諭坐十一月初五日等因按照部中行文坐日照駁减半計昇應以十二月二十九限滿之日作爲開缺日期歸十二月分截缺是月分選缺通判僅只此缺毋庸掣簽當經截缺報部查定例道府同知通判如遇丁　　　　　撤回叅革降補等項留補選缺專以正途出身之記名分發人員請補如無人准以各項　補班前及候補正班人員酌補其委用試用人員概不准補又同知准其借補通判俟本項侯補無人方准借補各等語今淮西通判係叅革　缺例揀員酌　該處地方漢夷雜居僧教日繁撫綏控馭均闗緊要非廉幹之員不足以資治理查浪省通判班内現無記名分發及候補班前候補正途人員其捐納試用儘先之員均例不准補係屬本項候福無人自應照例于候補同知班内遴員借補查有勞續保舉候補班選缺前先補用同知夏聲曦年四十四歳係湖南善化縣人由監生在滇捐局遵例報捐同知指省分發湖南試用光緒十年投効滇省越南軍營奏留差委隨同官軍攻克宣光臨洮等處大獲勝仗在事尤爲出力保奏十一年五月十五日奉上諭留滇差委指分湖北試用同知夥聲曦著仍以本班留滇歸候補班遇缺前先補用俟補缺後再行送部引見並賞戴花翎欽此奉部議駁飭查何項勞績旋卽查覆經吏部核與定章相符十一年十二月十七日覆奏奉旨依議欽此以是年七月十四日接到部文之日作爲到省日期詳咨據准試用期滿甄别序補代理晉寍州知州缷事委署永平縣十六年閏二月到任五月丁母憂請咨回竊守制服滿起復赴原省候補十九年七月十八日到滇委署宣威州知州缷事奴才查該員夏聲曦人甚　幹辦事勤敏以之借補淮西通判實屬人地相宜洵堪勝任據布政使湯壽銘按察使興祿會詳請奏首來合無仰懇天恩俯念員缺相需准該員借補實於地方有裨如蒙俞允該員係勞績保舉歸候補班前補用同知俟補缺後再行送部引見借補通判例應仍照原銜升轉擬請俟將來補還同知本班時再行給咨送部引見是否有當恭候欽定除咨部查照外所有揀員借補叅　遺缺通　　由謹　同雲貴總督　　　　摺具陳伏乞皇上聖鑒勅部核覆施行再此摺因揀員借補改題爲奏合併聲明謹奏奉硃批吏部議奏欽○○裕祥片再道府州縣等官毋論捐納勞績均例應自到省之日起子限一年詳加察看甄别出具切實考語奏明補用兹查有補用知縣車士琛補用知縣徐永恒試用知縣吳學祁到省試用均各一年期派俱例應甄别據藩臬兩司詳請核辦前來奴才查該員車士琛人甚精明徐永　辦公勤慎吳學祁年壯才明均堪以本班留省補用除履歴清謝咨部查照外謹會同雲貴總督臣崧蕃附片具陳伏乞聖鑒謹奏奉硃批吏部知道欽此○○訥欽片再奴才近接辦事大臣文海來函據稱前在成都時因置買住房添購賞需曾經借支一年公費銀六千兩又因與鹿傳霖不睦未便再領津貼隨於去歳臘月間在察木多途次專摺具奏請自二十二年八月二十七日到打箭鑪之日起卽作爲到任日　俾自本年八月復得支領經費現在奏到硃批著咨行恭　查照辦理等因欽此函逹前來奴才查駐藏大臣公費向係由川省鹽課項下動撥每年解銀一萬二千兩歸兩院分支如使臣一人在藏兼辦兩院之事用欵不敷卽照章兼支以資挹注歴經各前任大臣遵照辦理在案自二十二年四月十一日前辦事大臣奎煥開缺回京之日奴才卽兼辦兩院之事凡一切操防賞需及番官酬應無不加倍彼時值瞻酋肄逆新疆回匪逃竄派出弁兵哨探所有津貼犒賞無可開報之欵均須代籌且藏内食用各物昻貴異常卽儘數兼支尙覺不敷應用當經奴才設法籌措或由番商借墊或由臺費項下動支本擬　公費到時再行彌補若如文海此文所奏則奴才兼支之欵卽屬無着在文海固得遂所求而奴才　有不得周轉之勢况此端一開後人將援以爲例諸凡掣肘更恐視爲畏途奴才再四籌思惟有仰懇皇上天恩俯念公費無多不敷支用將文海未經到任之前應領一年零四個月經籌由四川藩庫内另欵籌撥奴才仍復照蘇兼支庶於公私兩無窒礙如蒙俞允請旨飭下四川督臣遵照辦理屆時再由奴才專咨具領所有公費不敷仍請兼支緣由理合附片具陳伏乞聖鑒訓示謹奏奉硃批著照所請該部知道欽此○○劉坤一片○再淮吏部咨江蘇河南兩省官軍會獲巨匪邵根椿等懲辦一案保奬各員内沈錡趙慶恩二員係屬其次出力按照定章祇准保加銜加級不准指定官階保奏該二員所請奬叙核與定章不符將全案駁回另行改奬俟覆奏到日再行辦理周份所捐之州同銜沈錡所捐之監生查據户部覆稱均無案據行令查明報捐原案聲覆以憑核辦各等因當經轉行去後兹據統領銘字等營前署徐州鎭總兵陳　樓徐州道桂嵩慶會稱周份係光緒二十二年五月在湖北賑捐局報捐州同銜二十二年七月經部核給執照沈錡係於光緒四年十二月在湖南協黔新捐局報捐監生經部核給執照擬請將該監生沈錡改奬八品銜俊秀趙慶恩改奬從九銜以符例章改請奏咨前來臣覆核無異合無仰懇天恩俯准敕部彚同准奬各員一併核議給奬至周份所捐州同銜核准日期係在保案奉旨之後應將所保從優議叙之案註銷俾昭核實除咨部查照外謹會同江蘇撫臣奎俊河南撫臣劉樹堂合詞附片具陳伏乞聖鑒訓示謹奏奉硃批該部議奏欽此○○劉坤一等片再運河隄工爲淮揚等屬保障財賦所在民生繫焉上年自春迄秋　雨爲災河水異常洶湧兩提岌岌可危維時裹下河各州縣及各鹽場蕩地田禾均未成熟未敢輕議啓壩隄防愈形吃重車邏閘風水洞小五堡六漫閘子嬰閘等處迭出険工附片居民相率遷徙經淮揚海道謝元福辦理堤工局道員何福海督率在工員弁畫夜嚴防如桿大敵併力搶護乃得轉危爲安至八九月間始將車邏等壩次第啓放無碍秋成所全甚大在事出力員弁實屬著有微勞據該道等禀請奏奬前來臣查上年運河水勢之大實爲近年所未有業將隄工危險及妥慎防護各情形奏明在案各該員弁踴躍從公不避艱險盡力抵禦得保無　洵爲異常奮勉與歴屆修守不同合無仰懇天恩俯准由臣擇優酌保數員以示鼓勵出自聖主鴻施除將出力各員弁銜名先行咨部立案外謹附片陳請伏乞聖鑒訓示謹奏奉硃批准其擇優酌保數員毋許冒濫欽此○○邉寳泉片再署理福建汀州鎭總兵楊西平調省差委所遺篆務查有福建海壇協副將調補廣東大鵬協副將余致廷穏練老成營務諳習堪委署理除咨行知照外謹附片陳明伏乞聖鑒謹奏奉硃批知道了欽此 
 
