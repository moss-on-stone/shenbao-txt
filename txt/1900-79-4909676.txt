# 1900 - 79 - 4909676

 

Page 1

 
 
[新印大字足本王鳳洲綱鑑會纂告成] [  圖書集成局代啓]  
　　是書係明玉鳳洲先生所撰先生一代通儒尤精史學以司馬温公資治通鑑朱紫陽通鑑綱目卷帙較繁閱者不便爰會通兩家之書撰爲是　用筆謹嚴叙事詳備方今國家崇尚實學稽古之士允宜家置一編惟惜坊間所印均係删節之本又字畫纖小讀者憾焉今墆葉山房主人　得是書足本倩本局用新鑄大號鉛字重行排印校對詳明紙張潔白洵乙部之要編藝林之精品也每部二十本價洋二元八角蘇申南北埽葉山房均有發兌此佈 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○潘頤福咸豐朝東華錄實洋一元三角○王益吾　豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○寳治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗冤錄碼洋六角○康熙字典碼洋二元八角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○中東戰紀本末一元五角○續中東戰紀七角○文學興國策二角○正續中東戰紀興國策合一部二元○時事新論六角○中國度支考一角五分○新學彚編洋八角○英興記三角半○諸君欲購者請移玉至三馬路申昌書畫室或申報館帳房可也此佈 
[記英界五馬路火警]  
　　本月二十五日之晚旅人筆墨之餘孤燈靜對正苦寂寥適有二友聯袂而來相約至酒樓話舊余戒飲已久然念二友雅興甚濃雖不能舉杯助興而藉此清談以抒懷抱計亦良得况友誼殷殷不能固却於是同至酒樓憑欄小坐竹葉輕斟友量雖豪而究以余不能飲未免寡歡一友乘酒微醺頗有觀劇之興以爲今係西人禮拜六夜戲必佳　往一觀以消長夜一友以尚有他約不能同往先辭而去余自不能再却敗人清興爰卽携手下酒樓迤邐西行是處本爲租界最熱閙處又值禮拜六之期更覺車馬喧闐人山人海一路摩肩擊轂轉而南行至天仙茶園門首已有園中案目相招友曰就此間一觀可乎乃卽進園入座爲時尚早座頗寛適頃刻間觀者絡繹而來男女雜還上下四圍幾無餘座矣演劇之臺係向西者余與友在西北隅而西南隅爲園之進路劇禾三齣鐘鳴九下臺中正演伍員出昭關故事聲情激越絃索聒耳觀者皆注目凝神不暇他顧忽聞西南隅人聲喧閙初尚以爲觀客與園中人或有齟齬旋見西邊座客有離座往外者有立而觀望者一時園中出入之路擁擠不堪於是合園觀客皆起而　上演唱　　　中人在　口高立兩手亂摇似囑人不必慌亂者友人尚鎭靜坐觀余忽擡首見西首起樓玻璃窓外紅光　熊知爲火　且光甚近知失火之處必不遠乃呼友出其時座椅皆倒幾不能揷足觀者無不爭先恐後擠至大門已筋疲力盡而門外之車　縱横一或不愼必致傾跌挨至街左而擁擠一如園中至是始聞人言寳善街天寳戯園失火街中幾不能行乃進西尚仁里而至四馬路喘息方定翹首見日昇青蓮各茶樓爲火光所照滿室皆紅思折而往觀而街中人如蟻聚蜂屯不能駐足於　分道而歸俄頃本館訪事者來報知火已熄越日始悉火起於寳善街奥人納夫得里所設之萬國名勝圖　下延及天寳戲　東至百花里口西至閬園對街則滿庭芳口烟紙鋪鞋鋪麫筋店小飯店西長仁里新登豐長豐兩客棧均遭殊及共焚樓房三十餘幢起火之由係名勝圖售票處西人扭毆致將洋油燈潑翻火卽上熾樓上適有看客數人見樓梯燃及紛紛從窓口躍下均受重傷云云夫乃嘆滬上茶寮戲館之中身處其間最爲危險余在天仙尚隔一街而擁擠已如此之苦天寳中不問可知按今之天寳卽昔之天儀天儀於前歳被焚幸其時演劇已停尚無傷人之事當時本館曾著爲論說大旨凡設戲園必須多開門户四面皆通無事時不妨關閉一有不測則四處可行現在各戲館雖不止一門而尚嫌其少不必戲園自肇禍端爲可慮卽别處火災一聞警鐘無不人亂如麻軋傷踏斃亦意中事矿願各茶寮多開後門多設樓梯而戯園尤宜於地勢寛展之處設之蓋非地勢寛展終不能多開門户也因爲是記以告有管理地面之責者 
[本館接奉電音]  
　　昨日午前京師飛電傳來硃筆一道上諭一道敬謹譯登○二月二十五日奉硃筆文海補授詹事府詹事欽此同日奉上諭本日召見之山東候補知府徐世光著仍以知府發往山東遇缺儘先卽補並交軍機處存記欽此 
[青島商情]  
　　南洋新加坡叻報譯登倫敦中國報云山東青島一口現由德人開爲各國通商無禁之口岸前經中德兩國合建海關刻在青島改設華關以重稅務德國著名巨商多有在青島開設分行者自一千八百九十八年十月一號起至去年十月十五號止各輪船之至青島者共一百六十七艘並有帆船九艘目下最緊要者莫如建築鋪路一事去年六月一號德商特設一公司糾集貲本五千四百萬馬克爲築路之用其路由青島繞出濰縣以達潘南府又造一枝路至都山所有青島售地項下得洋銀十六萬一千九百二十一圓自前年十月一號起至去年九月十五號止德政府所收進欵共得洋銀十八萬圓之譜然德人所費尚不止此數也 
[日艦將成]  
　　日本東京友人來信云日廷倩英法二國定製出雲及吾妻兩兵艦其式相同皆係一等帶甲巡洋船惟砲門梢異耳船上核定由艦長士官以迄下士都二百二十三員名大約工竣東來當在東歷本年十一月上浣矣 
[礦師入蜀]  
　　重慶訪事友來函云前者英商摩根議開四川全省諸礦現已派礦師甲開等三人來蜀二月初三日由渝地往成都與李鐵船京卿會商一切隨赴各處查勘礦山一俟勘有端倪卽當擇期興辦矣 
[軍斾赴防]  
　　松江訪事友來函云江南全省提督自强軍統領兼統太湖裏河水師李壽亭軍門自本月十九日在吳淞口恭送正任兩江總督南洋通商大臣劉峴莊制軍入都後卽遄返松江節署連日柬請署松江府知府舒復初太守及華亭縣王緯辰大令婁縣屈吉士大令筵讌中營張叅戎城守營楊遊戎左營吳參戎前營盧參戎鹽捕前營孔遊戎皆在座衣冠剣佩蹌濟雍容賢主嘉賓極形歡洽二十三日清晨八下鐘時軍門復起節至南門外大漲涇乘舟赴江陰防次標下各將弁均整隊恭送如儀 
[接篆有期]  
　　松江訪事友來函云新委署理華亭縣知縣林大令丙修飭丁齎到紅諭定於三月初三日接篆 
 
 

Page 2

 
 
視事想屆時當有一番官樣文章也 
[監司鞫盜]  
　　天津采訪友人云去歳京師永定門内南横街和合銀鋪被盜行刼報案後陸續緝獲盜犯訊明正法者已多至二十六七名旋又由天津及附近各處獲盜十五名寄禁縣獄中有王大脚者渠魁也本月十七日道憲親提研鞫某犯自稱係某營哨弁問曾入黨否　大脚供稱小人與伊素無一面之緣今小人既自蹈刑章平日具有天良保忍憑空誣累求恩省釋誓當銜結以酬也道憲頷之旋以甲乙二犯情節較輕擬遞回鎖禁王大脚聞之一躍而起曰彼與小人同一行刦同一分贓大人憐而赦之是無天理矣小人死後不能瞑目質之甲乙甲乙欣然曰洋槍一響黄金萬兩我輩快活極矣雖死亦無所憾言已就書吏手中奪筆畫供略不畏縮道憲飭仍發縣獄監禁大約俟學憲試竣就道卽須明正典刑矣 
[盜案已破]  
　　寍波訪事友來函云去臘寗郡鎭明嶺下某姓家被匪徒十餘人刼去細軟衣飾甚鉅報經前鄞縣主季天令履勘跴緝未獲洎新任鄞縣徐蓉齋大令接印後復勒限嚴緝邇經差役購綫訪得是案係巨竊唐阿夫等所爲惟鴻飛冥冥未易入弋人之手至某日唐忽由滬上來甬衣服華美氣象儼然捕役瞥見立卽拘解縣署大令提案研訊唐供稱此案確係小的與某等所爲是夜用竹竿倚子圍墻猱升而入刼得衣飾奪門奔逸現某等均已携贓遠颺小的匿跡上海昨始潛回卽被拘獲大令飭釘上脚鐐收禁於獄一面飭差跴緝羽黨並候申詳上憲再行核奪 
[招告匪人]  
　　南昌訪事友來函云去冬署江西新建縣江雲卿明府拘獲私雕山東湖北藩司僞印私造振捐僞實收僞執照之各匪徒盡法嚴懲以昭炯戒又恐各處民人或有志切顯愓以致受其愚弄者特於日前出示招告曰本縣訪獲私造振捐實收執照等件雕刻售賣人犯鄧年仔等到案業將訊供情形通禀察核兹奉撫憲批開該犯等僞造售賣被騙受害之人自必不少飭卽通飭出示招告等因批司行府轉縣奉此合行出示招告爲此示仰軍民人等知悉爾等如有曾受鄧年仔諶茂及已故之鄧國華等誆騙賣受僞造振捐實收執照者准被騙受害之人據實自行赴縣呈首並將買受僞造振捐實收執照呈繳塗銷准照自首例免罪倘敢隱匿不首將來一經訪聞或被告發定卽拘案從重究辦不貸懍之愼之切切特示說者謂江西各屬輾轉購買僞實收僞執照者多不可以僂指終兹幸法網宏開所望及早呈明切勿希圖僥倖扶同隱　轉致伊戚自貽也 
[禁約圉人]  
　　鎭江采訪友人云鎭江府向子振太守訪得近日每有貧民牽驢馬入市賃人代步一或控駛不愼卽易釀成禍端更有用以駛運米糧者阻凝行人尤爲可惡是以出示通衢從嚴申禁其文曰街市横截驢馬有碍往來行人設遇老幼經過撞蹋釀禍非輕米糧攔街卸載麕集更屬可嗔屢經出示嚴禁何得視爲具文此後驅載糧食不准店前居停如敢再違禁令提案從重究懲驢夫枷責示衆店主亦不輕縱勿謂言之不早爾等共各凛遵 
[漢上市情]  
　　漢口采訪友人云去年漢皋絲市頗佳每擔約值銀三百兩今歳入春以後貨積如山以致問鼎無人價值漸减棉花亦爲鄂省生意之大宗今春寓漢日本商人爭先採購市中吉貝幾於羅掘一空日内每擔已貴至銀二十一二兩操是業者無不眉飛色舞獲利不貲云 
[洞房疑案]  
　　天津訪事友來函云本月某日爲郡城迤西曹家莊某姓之子娶婦吉期洞房春暖賓客如雲待至蓮漏三商新郎入室正擬鴛衾選夢同入柔鄉新人謂適間見有一人身著青衣頭戴紅結小帽潛入内室何以至今未出得毋爲穿窬之流乎新郎疑之入内探視新人忽聞室内雙足亂蹬聲嗣卽寂然待天曙婢嫗進房新人告以故急入内觀之則新郎已項若絲瓜長出數寸向枉死城中去矣父母痛子死於非命遂疑新婦有外遇奔赴縣署禀報次日縣主某大令帶領刑仵前往村中相騐將新婦帶案訊究其爲前生寃孽歟抑有别情歟一個悶戎蘆實令無從索解也 
[駁船遭險]  
　　天津采訪友人云本月十六日某輪船進口駁船公司有海駁名蘭州者載小工五撥每撥三十名駛傍船旁爲之卸貨不意暴風突起波浪掀大舵工急下雙錨仍被狂風吹去次日風息始探得此船直吹至八十餘里之外沈没波心奔騰砰𥔀之中微露桅竿半　船中小工一百五十名之譜及舵工水手二十名左右均已蔜央巨魚腹中矣哀哉 
[津郡官塲紀事]  
　　天津采訪友人云分省補用通判廷别駕霖經督憲裕壽帥札委隨辦洋務本月某日已謝委到差矣○天津府李少雲太守蔭梧於本月初七日因病出缺身後蕭條眷屬幾難餬口督憲裕壽帥憫之會同司道各官代爲籌畫俾旅櫬得以回籍妻子稍免飢寒地下有知當亦結草銜環以報矣○長蘆鹺署應解二月京餉銀一萬兩運憲楊都轉飭由運庫提出札委候補鹽知事鄭鹺尹光琦管解入京並派趙千戎文　沿途護解已於本月十六日起程矣 
[贑省官塲紀事]  
　　南昌訪事友來函云本月某日江西藩司張筱船方伯牌示南昌典史張禹川據報病故以試用從九盛如松酌委署理又新選鉛山縣丞李藻准補萬載株樹司石承謨均應飭赴新任又委署樟樹鎭照磨范德基據禀病故以試用府照磨范啓興酌委署理又永豐表湖司陸元昌無力赴任以試用道庫王瑞珍署理又袁州府曹守志清呈請回籍養親酌委候補府阮守貞瑞署理又署新淦典史李達義無力赴任以試用縣丞蘇預信署理又准補貴谿鷹潭司施汝榮飭赴新任 
[潯郡官塲紀事]  
　　九江要訪友人云月初某日九江鎭總兵宋佩珍鎭軍命駕赴江寗恭送正任兩江總督南洋大臣劉峴帥入都陛見至十八日附招商局江寛輪船返潯各官恭迎如禮○本月十九日九江府孫景裴太守課試濂溪書院肄業生童生員文題湯執中立賢無方童生文題童子見門人惑子曰與其進也通塲詩題賦得春寒花較遲得遲字○月前江西臬司陳雨人廉訪會同九江鎭總兵宋佩珍鎭軍九江關道憲明華亭觀察察看長江形勢擬於馬當添築砲臺委白琨玲參戎蕭鐵梅少尹監視○管帶新勁營記名提督周軍門雲田隨陳雨人廉訪北上分統各軍所遺新勁營管帶一差由宋鎭軍札委軍門之公子接任 
[鷺江春泛]  
　　厦門訪事友來函云二月二十八日之晚八點鐘時厦門附近局内地方葛某家突來盜匪十餘人手持刀械破扉而入葛見盜兇猛不敢攖其鋒一任飽掠而去事後檢查知被刼去鈔票洋銀二百元合之金銀首飾衣服約值洋銀一千餘元爰卽广列失單赴厦防　署禀報廳尊李石梧司馬帶同捕役人等親往勘騐及回署卽飭捕嚴緝○厦門著名匪棍紀石横行閭里無惡不爲近被廳尊李石梧司馬訪　到案審實口供裝入站籠遊街示衆○本月初五日有吕宋兵艦一艘由香港到厦寄椗港内高升龍旂放砲二十一門以伸敬意中國靖海中營砲臺亦放砲答之數響之後因砲内餘火未盡復加火藥忽然霹靂一聲轟斃砲兵兩名亦无妄之災也○月前提憲楊西園尚書乘舟赴省賀各大憲年禧旋於本月初八日乘元凱兵艦巡邏各洋面兹已事畢回厦所屬文武各員至接官亭恭迓如儀○本月某日古浪嶼鷄枯礁地方忽有無首男屍一具其五臟皆被人挖出掛於附近樹上地保赴廳署據情禀報廳尊李石梧司馬卽委石潯巡検葉少尹蒞騐飭地保備棺收殮埋之兇手何人想須緝拿嚴辦也○南澳鎭總兵萬鎭軍於月前由省到厦至本月初十日提憲楊軍門派元凱兵艦送回南澳頻行時各官均至馬頭 
 
 

Page 3

 
 
恭送 
[天竺慈雲]  
　　杭州訪事友來函云本月十九日俗傳大士誕辰浙江巡撫劉景韓大中丞於十八日黎明時排導　上大竺法喜寺行香司道以下及旗營武職均先命駕前往伺候迨中丞行禮畢住持僧迎入客堂進以茶點隨升輿回轅是夜佞佛者多在殿前宣誦佛號并有長生集香懴會頂禮觀音寳懴鐘鼓之聲不絕於耳直至十九日黎明始散○拱宸橋左近有名阿香者不知其姓日與娼寮中人爲伍勾引狎客入其彀中藉以漁利并聞有販賣人口之事邇爲巡防局委員陳司馬訪知飭差拘案重責千板荷以巨枷發是處示衆聞枷號滿月後尚須收所禁錮也 
[南浦飛雲]  
　　南昌訪事友來函云江西省城孝廉堂豫章書院向由撫憲主政本年松鶴齡大中丞仍聘梅筱巖太史及彭主政在曦主講席示期二月二十一日甄别友教書院另由藩司主政張筱船方伯示期二月十七日甄别算學十八日甄别詩文經訓書院爲臬司主政本年春會東亷訪仍聘程稻村主政掌教示期三月初十日啓館洪都書院爲南昌府主政本年江訒吾太守聘陶補孫主政掌教示期三月初一日甄别東湖西昌兩書院爲南昌新建兩縣主政本年輪應某某兩孝廉掌教己於去冬甄别兹孟子卿江雲卿兩明府示期二月十六日啓館統計省城七大書院内外課生約有千人值此大比之年各屬之來省肄業者多於往年足見贛省文風蒸蒸日上也○前護撫憲翁筱山中丞屏藩江右時曾督同南昌府江訒君太守創建清節堂規模頗爲宏壯上年又集欵擴充美奐美輪益形華煥邇已工竣禀請撫憲松鶴齡中丞委員騐收從此松茂竹苞江省善堂當以此爲首屈一指也 
[騎鶴清游]  
　　揚州訪事友人云連日四鄉飢民之由瓜洲口來者扶老携幼絡繹於途旋知城内粥廠停杓爰分投來鶴寺北來寺一帶支篷暫憩地方官聞報會商揚營請轉飭守門弁兵嚴司啓閉加意盤查毋許入城以免滋事一面派役出城彈壓並代雇船隻逐日分遣回鄉○江都縣湯大令以縣屬各鄉隙地甚多未經墾闢爰會商紳董勸民一律種桑併籌欵派人赴浙江湖州府境採買桑秧一面大張曉諭縷述植桑之有利無弊日内購桑之人已回揚郡大令將桑秧及蠶子分交各鄉董就近給發凡有田十畝者准以二畝種桑每畝約可種一百八十株原定每株祗取價八文現大令格外矜恤减之又减俾區招徠有人見城内棲流所總局黏貼告白桑秧每株取錢六文蠶子每張取洋銀一元各鄉民掛號購領者頗不乏人其浙省蠶桑局章程亦已抄來鄉民欲知種法可向局領取也○本月十六日北河下某姓家五齡女郎在門外嬉戲倐忽不見偵騎四出越兩晝夜尚無影響意者其已入匪人之手矣按本郡每屆春令賣甘蔗船至卽有失孩之事豈賣蔗者中果有歹人乎抑會逢其適乎 
[五茸春草]  
　　松江訪事友來函云松地迎養花燈日新月盛雖官斯土者一再申禁而個中人興復不淺僅將扮演各戱劇暫停其餘細巧諸燈如前迎賽噫何竟視禁令若弁髦耶○由北門至東門一帶城下地頗荒僻絕少人蹤近日提憲李軍門商請蠶桑局董甘紳雇人購取桑秧栽種以闢利源日前甘紳已躬往察閱不知能否合宜也 
[留心版籍]  
　　前日上海縣署接奉署理江蘇藩司吳仲懌方伯札文飭速將本年縣屬丁口查明造册申報等因代理縣篆之戴子邁明府遵卽諭飭差役地保人等按圖逐細查明旋查得邑中人丁計共五十五萬有奇名口其中男丁二十八萬餘名餘皆婦女刻已飭户科書吏造册申詳矣 
[札行造册]  
　　署理江蘇臬司朱竹石廉訪札行上海縣署内開所有本年秋審人犯飭卽造册解省等因代理縣篆之戴子邁明府遵卽分飭各經承書吏查核案卷將前年本城紳士李蘭墅明府家行竊巨贓之首犯沈德興解赴蘇省刻下書吏已將册繕就行將禀請明府撥派差役押解登程矣 
[葡員文誥]  
　　大西洋國欽命駐紥上海總領事官華爲通知事照得凡華人自生長澳門卽作爲入西洋民藉如或因事他往在中國地方居住一年之外欲在本署註册入籍者雖然呈出實在憑據並呈會審分府或該管官給予並未犯罪被控及因居華地卽爲華民未當過中國差使及中國所賞功名方可准行特此通知西歷一千九百年三月十九日 
[命案移縣]  
　　包探秦少卿倪順泉同解林福福蘇全生高保生楊鐵子等人至英美租界公堂禀稱伊等因姦起意在浦東渡船上謀斃本夫陳玉堂今由屍兄陳玉生報捕捕頭令小的等將林蘇及下手行兇之高保生楊鐵子解請究斷玉生投案訴乞伸寃林蘇同供此事實係小的等二人串同大阿華小銀桂阿毛阿木所爲與高楊無涉高供稱小的與大阿華雖係親串並不往來楊供稱小的係小銀桂之弟實未聞其肇此巨禍亦不知其在何處存身叩求恩鑒讞員翁笠漁直刺著一併移送上海縣署辦理 
[英界火警餘談]  
　　前晚英租界大馬路保安司徒廟被火昨已略記情形兹悉廟中平日香火頗盛是晚香爐中餘火未熄廟祝失於檢點延及所懸紙錁以致上炎諸羽士驚駭非常爭先奔避迨救火會西人舁水龍至吸水狂噴則大殿三楹及後進帳房等處已悉化刼灰惟山門巍然獨存四圍俱有磚牆是以鄰舍未經殃及嘻若輩誘人布施輒謂我佛有靈今者佛坐冷山門任火德星君恣行作踐亦足見佞佛者之非徒無益而又害之矣奈何尚沈迷不悟哉 
[英界火警]  
　　昨晚六點逾四十五分鐘時棋盤街某酒館不戒於火致兆焚如捕房鳴鐘告警救火會中人紛紛馳至竭力澆灌得卽告熄至詳細情形俟訪明再錄 
[法租界捕房瑣案]  
　　日前流氓張海山手持鐵鏢向八仙橋左近各店鋪强索錢文聲勢洶湧巡街捕喝阻不理因之拘入捕房禀請　員朱森庭明府訊供判令荷枷半個月昨已期滿命帶案開枷重責三百板驅逐出境不准逗留○行竊往來長江一帶各輪船之積犯王玉亭竊取慈谿縣人陳通鋆洋銀一千零七十元由包探當塲拘獲搜出洋銀二百元小洋銀六百角解請明府訊供押候嚴侒同黨此已紀諸報章矣昨日明府命提復訊王供稱小的同黨二人已往鎭江明府著重責三百板還押飭包探帶至長江一帶拘拿其黨到案究追○王阿榮洪阿五二人年甫成童皆嫻胠篋探囊之技前日在途行竊被包探拘獲解經明府訊供昨日命提到案著各責手心二百下從寛釋出○流氓姚桂芳顧海林在新擴租界中向人藉端訛詐被巡街捕拘獲送入捕房昨日明府命提到案飭各責四百板還押交保○積竊洪寳奎行竊某姓對時表失主報捕查獲原贓解經明府訊供將贓物給還失主重責洪六百板然後釋出 
[美租界醫院紀事]  
　　甬人劉富神年甫成丁在虹口燮昌自來火行做工昨日午後正在工作之際偶一失足適墮熱水缸中痛極沈昏大聲呼救迨救起時已週身腐爛一息奄奄執事人急令舁往同仁醫院求治醫生騐得傷勢頗重無可救治旋卽斃命亦云慘矣○昨日午刻在浦東某船廠工作之本邑人楊和尚正在運貨物不隄防被貨壓下致斷脊骨經廠中司事舁送同仁醫院求治未識能免殘廢否○日前之晚虹口鄉民瞿勝全與妻口角後潛購阿芙蓉膏吞服迨夜半毒發呻吟爲妻察覺卽雇人舁送同仁醫院求治幸受每未深醫生如法施救始得一吐而愈 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[會勘盜蹤]  
　　松江訪事友來函云去冬有張堰航船行至郡城南門外大漲涇口迤西金山縣境突被盜匪行刼旋經鄉人在錢家圩拘獲正盜一名解歸金邑宰武大令訊取口供收禁獄内後大令以黄浦蘆課有歸華亭縣徵收者擬詳請省憲將此案歸華亭縣辦理華邑宰王緯辰大令遂於今春派差協保馳往繪圖貼說以便申覆上游近　府尊舒復初太守復奉憲札飭卽查勘失事處所並督縣清丈浦面太守奉札卽委青浦縣汪大令秉公監丈本月二十四日王大令會同婁縣屈吉士大令金山縣武大合青浦縣汪大令各帶丈量書吏至被盜之處逐細勘丈事畢詣府署禀復 
[甄别紀聞]  
　　漢口采訪友人云鄂垣勺庭書院牌示肄業生童統於本月二十四日就試院甄别詠明月漸低人擾擾不知誰是謫仙才之詩想玉尺評量當有出人頭地者矣先是本月二十日爲江漢書院甄别之期濟濟多士咸提籃挈榼而來魚貫入塲列坐角藝是日文題知者不惑詩題賦得城中增暮寒得寒字 
[馬車肇禍]  
　　前日傍晚時有一溜韁馬車由小東門外浦灘往北入法租界中電掣風馳行者無從避讓適有年近五旬之通州人某甲被撞而仆磕破頭顱某號巡街捕設法將馬車扣住送入捕房捕頭命送受傷人至仁濟醫館倩醫生療治馬車存候車主到來照章罰鍰以儆 
[上海縣署瑣案]  
　　日前縣差拿獲著名流氓潘其祥代理縣篆之戴子邁明府飭收押所中前日倩帮審委員吳端甫明府研訊潘供稱小的不敢犯事叩乞施恩明府曰本委查得爾於正月初旬某日與兇棍葉蘭卿同往南匯縣境六灶鎭肇事以致刃傷多命今葉匿跡何處從實供出尚可恩寛潘狡賴不承明府喝令笞責三百板還押再　○前日楊高氏控嚴煥章積欠會欵戴明府准之倩吳明府研訊氏供稱小婦人係金陵人前年嚴糾合丈夫登會每月交洋銀五圓共交過一百零五圓後會忽散去向索前欵圖賴不還求恩追繳嚴供稱小的在治下法租界開設舊貨店前由廖姓糾小的登會小的轉糾楊高氏之夫永清應得洋銀並未收到請大老爺諭令向會首計算可也明府曰楊會由爾糾合理合向爾追償遂飭交差看管限半月内措銀繳案如違嚴比○粤東潮州府屬某邑人鄭雲谷在滬上開設元成土行倒閉之後結欠延康等錢莊銀十餘萬兩去年莊夥陸佐卿控諸縣署其時王欣甫大令方權縣篆提訊之下鄭供稱此種欠項係行夥張宗理侵吞求提追侒前日差役將張拘案戴明府倩吳明府質訊陸訴稱各莊共被鄭倒欠銀十一萬餘兩鄭曾浼人商議照八五折歸償其中現銀三成餘出期票第一期應還銀九千兩向索不付延宕至今鄭供稱當開土行時用張宗理執事張居心刁險任意侵漁以致倒閉請向張究追可也張供稱小的祇支透銀四百餘兩後已還過一百八十餘兩矣明府謂鄭曰爾虧欠如此巨欵豈能將夥計支透之數百金作抵耶喝令將頂帽除下收押待質所中聽候追繳張交差役看管限一月内措銀料理○前年冬寳順錢莊主曹思延控無錫福昌繭行欠銀二千餘兩股東張頌有徐維之避匿金匱縣原籍金坤祥避匿長洲縣原籍請分别移提歸案訊追屢經縣主王欣甫大令移提未到兹者曹又具禀催提戴明府准之派差分往兩縣提取以便訊追 
[上海巡局紀事]  
　　山東某邑人李某在大南門外南馬頭開設成衣作年逾而立中饋乏人其夥周某爲之執柯說合榮姓之女迎娶在卽李忽悔盟榮怒向周理論時李已知風逃逸榮遂扭周赴二十三七鋪巡防局控陳局員盛雨村二尹向之研訊以事由周起判罰洋銀三十元給榮具領復令榮備香燭向周服禮以息訟端○十六鋪巡防局委員李聘侯二尹訪知前晚有人在鐵錨弄内金德元秤店聚賭因卽督率差役勇丁前往僞稱赴約入局者雙扉啓處一擁而入諸賭徒紛紛逃逸僅獲不及逃避之甲乙丙三人帶回中局研訊○南市小普陀西首平石橋欄杆年久失修朽爛不堪上月二十六日之晚二十三七鋪巡防局員邱友林二尹查獲賭徒慶榮趙蘭生研訊之下自願罰洋銀若干元贖罪二尹准如所請遂將罰欵撥充修橋經費立飭勇目購辦木料僱匠興修業已安置妥貼昨日二尹親臨勘視一周 
[馬路工程局瑣案]  
　　本邑南市江海關馬頭向有簽船兩號載客來往吳淞前日沈姓船夥沈連生等人與梅姓船夥某甲某乙等人因爭搭客糾集黨徒互相毆擊適爲某號巡街印捕所見一併拘入捕房捕頭押解馬路工程局總辦程雨村大令向之研訊連生及顧四堂龔和尚李春堂王忠郎李牛郎沈連生歷訴情由梅姓船夥甲乙卽梅玉堂泰阿根及侯裕元趙阿松宋錦榮趙阿大等人亦皆據情供訴大令見玉堂衣服被人撕破侯裕元手指被人嚙破咎由自取不子深求顧四堂等九人各責二十板趙阿大年未成丁判責手心二十下傳船主沈姓卽老榮梅姓卽阿五到案再四申斥諭令交人呆去安分營生不得再滋事故○南市久大馬頭浦濱現由出售義振票之廣濟公司建造開彩房前日偷兒王江郎潛至工程處竊取匠人某甲之棉襖等物爲某號巡街捕所見拘入捕房捕頭令轉解馬路工程局局員程大令研訊之下判笞責四十板枷號半月 
[英美租界公堂瑣案]  
　　包探朱阿高解歹人馬橋納到案禀稱此人冐製晉隆洋行所售啤酒經小的查獲連釀酒之具解入捕房今者捕頭令解請侒辦晉隆洋人投案聲訴情由馬供稱小的係浙江寗波府屬某邑人前在斯瑪洋行執役歇出之後　屋治下開設安記洋貨號此酒仿斯瑪洋行之法釀成每打售洋銀二圓計曾售去十餘打並未冐晉隆牌號讞員翁笠漁直刺據情商之梅繙譯官然後判罰洋銀二百圓僞酒充公○包探竇如海解賊犯郭阿龍到案禀稱此人前因犯竊解請大老爺訊懲甫經釋出卽至嚴阿才家圖竊經小的拘獲告知捕頭送請嚴治其罪以儆將來嚴投案歷訴前情郭供稱小的不敢圖竊叩乞恩寛直刺判令管押二年○包探劉阿丙解陳利三汪小王俞福生諸工人到案禀稱伊等在招商局棧房工作串竊銅絲及鐵條兹經小的查獲詰知贓在南市爲特告知捕頭解請究辦招商局某洋人投案訴請追贓直刺著將陳等押候吊贓訊辦○包探陸阿九解嚴阿根到案禀稱此人係武伶賽燕飛之僕曾向賽燕飛所私流倡王大寳騙取金釧金練質錢使用兹經小的拘獲帶入捕房捕頭令送請研究大寳花枝招展俠拜堦前歷訴情由鶯聲嚦嚦嚴供稱大寳將各物交小的質錢付電報之費小的烏敢行竊乞賜原　直刺著押候查明再訊 
[美租界捕房紀事]  
　　積竊陳阿聖沈琴生專在虹口一帶竊取各洋人家花園内磁器前晚混入外虹口兆豐路三號洋房某洋人家竊取花瓶適爲包探沈翠濤所見拘入捕房捕頭令押候解送公堂禀請讞員翁笠漁直刺懲辦○昨日清晨偷兒嚴祿如竊取外虹口某碼頭貨棧中所儲舊鐵絲適爲包探李培芝所見拘入捕房捕頭令押候解送公堂禀請究辦○昨日清晨小竊葉梅田混入裏虹口某姓家竊取衣服首飾携至某押鋪求質適爲包探李培芝所見拘入捕房捕頭令押候解送公堂禀請訊辦○前晚有形似水手之某西人數名酩酊大醉行至外虹口百老匯路沿途滋擾逢人便毆適爲某號巡街捕所見拘入捕房捕頭令押至酒 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十六年二月十七日京報全錄]  
　　宫門抄○諭旨一道錄前○燕督裕奏爲請旨敕部另撥專欵摺○護秦撫端奏爲考核屬吏分别舉劾摺○閩督許奏委署知縣片○二月十七日禮部宗人府欽天監廂紅旗值日内務府引見二十九名○寗夏將軍錫振到京請安並請假一個月○興廉因伊子一等記名謝恩○錫恒等謝以道府用恩○榮凱孫朝華抽查漕糧請訓○莊王請假五日○朱祖謀請假十五日○召見軍機榮凱孫朝華○○頭品頂戴直隸總督奴才裕祿跪奏爲順直兩屬糧租盈餘减歸民間難以補提歸公永定河不敷經費請旨勅部另撥專欵以免貽悮恭摺仰祈聖鑒事竊查永定河工前經派員勘估奏准分作三年由户部籌撥的欵修辦嗣准部議光緒二十六年經費銀三十四萬五千一百餘兩檢查直隸前奏由關稅厘金并外銷等項每年共籌銀三十萬餘兩除已劃撥北洋養船經費十五萬兩　存銀十五萬餘兩又遷安金礦每年酌交銀二萬餘兩外共計銀十七萬餘兩均係有著的欵應准該省截留撥作河工之用下餘不敷銀十七萬餘兩擬將上年减定折徵錢糧租一半减徵民間一半提歸公用其提歸公用一半銀兩照數留充永定河工程經費儻有不敷卽在奏明永平宣化兩屬徵收屯糧米豆加增糶價欵内如數撥補以上指撥各項皆係常年增添之欵將來二十七年永定河工約需經費銀三址一萬餘兩二十八年約需經費銀十一萬餘兩均又由前項撥給毋庸另行設籌等因伏查奴才前奏籌提關稅釐金并裁節外銷等欵案内每年共籌銀三十萬八百餘兩内除奉部撥歸悔軍養船經費十五萬兩又二十五年八月間原奏聲明津海關道湊解三十萬兩内已有成案溢解之三萬餘兩係由該關道湊撥歸還洋欵之用請仍照案辦理是應解歸河工經費者僅存十二萬餘兩加以遷安金礦之欵亦祗銀十四萬餘兩核與本年應撥河工銀三十四萬餘兩尚不敷銀二十餘兩部議令將直隸减定折徵糧租酌提一半歸公儘數留充工欵當經行司籌議去後兹據藩司廷杰詳稱遵查光緒二十四年十二月十六日欽奉上諭軍機大臣會同户部遵旨議覆各省丁漕錢數折合銀兩酌中定價一摺各省地丁漕糧向有定額例准折錢交納原爲便民起見惟近年銀價日落錢價日漲在民照常完納在官已多盈餘以致正供所餘悉歸中飽殊非體恤民間之意著各督撫飭藩司查照本省銀錢通行市價將丁漕銀米按照市價折錢若干以錢合銀均按庫平足色爲斷每年酌中奏定數目徵收以歸畫一如有不肖州縣巧立名目藉端浮收卽著從嚴參辦等因欽此遵經查明各屬歷來舊章並現時市面銀價將折價較多每兩連耗費等項在制錢二十文以上之良鄉等四十六廳州縣自光緒二十五年分下忙爲始地糧並旗租内向有例耗之存退等項减爲制錢一千九百文又有折徵一千上下之地租仍准其查照向章辦理其現徵地糧及存退等項折價在制錢二千以下公産等項折價在制錢一千九百文以下核與市價相去無幾並糧租向照市價折徵及全數徵銀均與銀價貴賤無關之九十八廳州縣概照舊章徵收免子核减詳經奴才會同順天府尹奏奉硃批户部知道欽此當經刊刷告示頒發各廳州縣徧行曉諭遵照上年下忙業已照章徵收小民感戴皇仁輸將踴躍今接部文飭將上年已减之數均提一半歸公伏查上年奏准章程係將减徵之數統歸民間並無酌提歸公之項順直爲畿疆重地差繁徭重地瘠賦輕本與東南各省財賦之區不同既已减徵於前勢難酌提於後而經徵州縣每兩收徵制錢二千文火耗平色解費等項一切在内盈餘無幾全賴以此辦公若再酌提餘欵深恐辦公竭蹶不肖州縣轉致有所藉口加取於民則於吏治民生大有關繫惟有將永宣屯糧米豆糶價量爲挹注查屯糧出糶每年多寡無常糶價原難預定然均匀牽算舊有新增約共可得銀四萬兩此欵向係解司充餉今擬將新加一半糶價銀二萬兩備充河工的欵如遇糶價增多儘數撥充是二十六年永定河大修經費除部撥外銷各欵及新增一半糶價約共銀十六萬餘兩外計尚不敷銀十八萬餘兩其二十七二十八等年應行續撥銀四十二萬餘兩除所撥本省關稅釐金外銷及遷安金礦等欵十餘萬兩外其餘不敷銀兩本省均無可籌應請由部另撥專欵等情詳請核奏前來奴才覆查該司所詳部議酌提錢糧减一半歸公銀兩前定章程係統歸民間既已減徵於前勢難酌提於後經徵州縣照章折徵盈餘無幾亦無可酌提委屬實在情形所有本年永定河工不敷十八萬餘兩及二十七八兩年應行續撥之欵除有著外不敷銀兩直隸爲缺額之區委難就地籌撥惟有仰懇天恩俯准敕部另撥專欵以免貽誤理合恭摺具陳伏乞皇太后皇上聖鑒訓示謹奏奉硃批户部議奏欽此○○護理陝西巡撫布政使奴才端方跪奏爲考核屬吏分别舉劾以資勸懲恭摺仰祈聖鑒事竊奴才伏查光緒二十五年九月初五日上諭州縣爲親民之官牧養小民責在州縣訓教州縣責在上司官塲風氣最易轉移各牧令以官爲家誰甘自棄爲上司者誠能整躬率屬示以一定之步趨就我範圍卽令久任玩視民瘼立予撤叅屬員未有不畏服者要當始之以訓教繼之以考察終之以舉劾庶於吏治民生實有裨益等因欽此仰見皇太后皇上垂情治道洞達本原凡具心知熟不感動奴才忝權疆寄敬繹宸謨思維致治之端首以得人爲亟而富强之效必自州縣爲基謹與司道等隨事隨時悉心考較或因禀函批答或用公牘指示或於州縣因公接見反復開陳或責成該管道府以時誘掖期其賑奮圖功而並望其安靜爲治州縣中之卓然克自樹立者無不益加淬厲勉爲循良如調署渭南縣知縣尹昌齡天資開敏威惠交孚調署咸寍縣知縣隴州知州董瀛黽勉赴功不辭况瘁興平縣知縣楊宜翰兼靜蒞事民不敢欺厔盩縣知縣易潤芝清操絕俗不畏彊禦同官縣知縣黄肇宏百廢具舉民忘其勞沔縣知縣雷天裕去暴除殘萑苻遠迹署石泉縣知縣張世英興養立教愛民以誠署朝邑縣知縣朱紐綬應機立斷猛以濟寛以上各員皆治行燦然三輔稱最其辦理清訟團練事宜皆能遵依章程實力奉行毫無粉飾比來訟無滯獄邑鮮賊蹤卽爲清訟團練之明效大騐可否仰懇天恩傳旨嘉奬出自聖裁至州縣中之才力稍遜而質地尚佳者或立功過以示勸懲或子量移以責後效其有因循廢弛以及巧猾猥瑣不堪造就者亦當分别論劾以昭鑒戒如署安定縣知縣試用同知胡官墀性情乖戾罔恤民艱山陽縣知縣劉魁違濫押控案較多湻化縣知縣徐錫瓛玩愒性成遇事敷衍清澗縣知縣張景融性好姑容未能振作三原縣知縣歐炳琳識解拘牽治事迂緩據署藩臬兩司會詳前來相應請旨將署安定縣知縣試用同知胡官墀卽行革職山陽縣知縣劉魁瀛開缺以府經縣丞降補湻化縣知縣徐錫瓛清澗縣知縣張景融均開缺留省另補三原縣知縣歐炳琳查係正途出身以教職歸部銓選此外如有應舉應劾之員奴才仍當隨時考核以資整飭叅劾各缺陝省現有應補人員應請扣留外補所有舉劾屬吏緣由謹會同署陝甘總督臣魏光燾恭摺具陳伏乞皇太后皇上聖鑒訓示謹奏奉硃批另有旨欽此○○許應騤片再署福建詔安縣知縣陳慶泰撤任遺缺查有連城縣知縣楊濱明白安詳堪以調署所遺連城縣缺查有候補知縣范壽鎔堪以署理據藩臬兩司會詳前來除咨部外謹附片具陳伏乞聖鑒謹奏奉硃批吏部知道欽此 
 
