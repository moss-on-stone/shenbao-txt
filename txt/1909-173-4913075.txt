# 1909 - 173 - 4913075

 

Page 1

 
 
   
 
 

Page 2

 
 
 [P上諭> 
　　監國攝政王鈐章五月十二日奉 
上諭那桐等奏查驗續經報到荐舉各員分别加考開單呈覽一摺所有舉人丁保樹着查驗大臣梁敦彦等帶領引見特用員外郎陶葆廉試署貴州勸業道都匀府知府王玉麟分省補用道鍾文耀發往雲南差遣前山東東昌府知府魏家驊着於本月十六十七日每日二員呈遞膳牌預備召見欽此 
　　上諭袁樹勛奏耆紳會試重逢籲懇恩施一摺提督銜前甘肅肅州鎭總兵田在田去歳鄉舉重逢曾經加恩賞給太子少保銜兹届該總兵會試之年花甲適周海屬熙朝盛事加恩着賞給都統銜以惠耆年欽此軍機大臣署名奕劻世續張之洞鹿傅霖那桐 
　　宫門抄○五月十二日召見軍機那中堂孫寳琦潘泰和吉堃宗芳多俊常志重英增煦 
[交旨]  
　　五月初八日軍機大臣欽奉諭旨出使比國大臣楊樞奏開用關防日期一摺知道了欽此又奉旨瑞澂電奏悉江蘇地方緊要著迅即到任母庸來京陛見欽此 
論説 
[敬注十一日上諭]  
陳伯平死而瑞方伯升蘇撫升吉甫去而長留守補甘督旬日以來大臣之異動迭見矣然一則權限狹隘一則僻在邊陲本非繁要之官廳未起朝野之注意自初十日直督楊蓮帥因病出缺北門管錀變故猝乘政海波瀾倏焉欻湧於是端調北洋張調南洋袁署粤督孫署魯撫而那中堂且出署直督影響所被凡重要各缺重要大臣率多異動不可謂非現今政界之一大事也記者恭讀十一日上諭知朝廷對於此次之舉動其躊躇至審其計畫甚然一日之間而爲地擇人咸得其所其用心亦良 
 
 
 

Page 3

 
 
　　苦己敬繹上意庶幾一當直隸爲畿輔之區北洋廼最要之缺楊蓮帥蒞任數年雖無赫赫之功亦鮮彰彰之過楊今休矣然而新政萬端模範不易使繼任者不得其人不特蓮帥未竟之業繼續難期即新督出治之初措施或謬朝廷知其然故以規畫宏遠之端午帥調補其間蓋因端午帥應變有方前徽具在對於憲政將本其督率江蘇諮議局之偉畫而移諸畿輔則直隸之憲政其進行必益速對於外交將推其嚴拒上海推廣租界之毅力而施諸直省則北洋之外交其應付必裕如對於實業將擴其奏設南洋勸業會之熱心而推諸北洋則北省之實業其振興必日盛對於軍界將循其去年安徽禍變之静鎭而移鎭畿疆則北洋之軍界其撫馭必有術他如烟禁爲現今功令以端午帥嚴禁吸烟之成蹟當必能以施諸南洋者移施北洋路權爲國家命脉以端午帥維持路權之苦心又必能以維持往年蘇杭甬之風潮者激查今日津浦事站之損害然則午帥之調補北洋朝廷自有深意記者雖爲南洋惜未嘗不爲北洋賀也 
　　兩江爲中國奥區江皖據大塹險要而司其管鑰之職者南洋大臣兩江總督是也兩江之安危恆視江督之賢否其責任重其政務繁其外交甚困難以端督之政績爛然而兩江應興應革之内政未結未起之外交數難更僕設非精畫如端督堅忍如端督而繼續有人則内政外交將必敗壞今以張安帥調補南洋雖其治粤政蹟無甚表著而憲政館攷核各省籌辦自治成蹟粤省尚列優等之末是其籌辦新政亦尚注意較諸他省之漠視或公然反對如升允者當必有間若其對付外交則内顧國權外顧輿論堅忍不撓之手段屹然爲督撫中翹楚如緝捕權案如二辰丸案最近如東西沙島交涉案保守主權不遺餘力雖結果或歸失敗而安帥之竭力維持可告無罪今者移節兩江逆探朝廷之用心殆必因南洋交涉最繁而安帥之外交手叚不弱於午帥端往張來隐然有抛以規步前督之意然則安帥之所以上答主知下慰民望内興百度外禦列强使兩江人士所惓惓於午帥者不數月間而歌功頌德之聲又集於新督則安帥之榮譽亦兩江之幸福也 
　　以袁海帥之才大心細而張督因南洋需人又須去粤則環顧諸疆臣中除别有原因未便調移外其足以勝兩廣繁劇之任者度無出袁氏之右袁之外交手段見諸任滬道時辦理公堂一案滬人稱頌至今今者東沙西沙兩島交涉尚未議結凡張所力争而未能就範者袁必能繼張之後推其往年公堂案堅持之力爲粤保主權即爲國家保領土地其責任匪輕也袁之新政成蹟見諸調查魯省之歲出入憲政館考核成蹟稱其最爲覈實然則袁海帥之内政外交皆有足紀治魯數年一切措施莫不恢乎有餘此次之升署粤督在朝廷固因其才堪勝任而粤人之對於海帥或亦歡迎也歟 
　　繼袁樹勛而撫魯者爲孫寳琦孫嘗使德而山東之交涉以德國爲最多朝廷之意殆因孫與德人有素近日德人之經營山東著著進步必有深知德情之大臣以爲之撫而後情無扞格權無外奪以袁氏之長於外交而德勢之進行仍不稍阻者非其對付乖方以未知該國之内情也袁去而孫來則出其使德之所見聞而與之酬酢彼族之就範自易而魯省之主權利權或可挽回於萬一此朝廷之微旨也孫又爲津浦鐵路會辦而魯省爲津浦經過之要道以之撫魯則權限既張辦理尤易一舉兩得之位置固莫宜於孫氏者矣 
　　記者曰吾儕人民試拭目以觀調諸疆臣之新政 
專電 
[電一（北京）]  
　　今日（十二）電諭端午帥迅速北上 
[電二（北京）]  
　　樞垣電致楊士琦開令兄耗五内摧傷己簡那琴軒署理即日請訓北洋地重事繁公可暫留照料較便接洽 
[電三（北京）]  
　　署理北洋大臣那相國定十四日接任今日赴相府道賀者途爲之塞 
[電四（北京）]  
　　皖代表因那相署理直督急須離京恐與銅官山 
礦案有礙擬具公呈仍請極力維持 
[電五（北京）]  
　　張安帥調補兩江係張相國所保 
[電六（北京）]  
　　川漢粤漢鐵路借欵美使以前己有約美應擔認四分之一再四要求張相國剴切商拒尚無眉目借欵事勢將延擱 
[電七（北京）]  
　　聨豫（駐藏辦事大臣）温宗堯（駐藏帮辦大臣）奏江孜亞 
東開辦巡警設總局於拉薩常年經費二萬兩請部照撥 
[電八（北京）]  
 
 

Page 4

 
 
　　學部奏派繆荃孫辦圖書局嚴復辦審定學科名詞館按此電當與本日要聞欄叅觀 
[電九（北京）]  
　　于式枚奏報普魯士憲法及議院規制各詳情硃批憲政編查館知道 
[電十（杭州）]  
　　各省土商赴餘姚收漿浙撫限六月初一日一律停止撤銷捐局 
[電十一（杭州）]  
　　通益公紗廠虧欠官欵二十三萬浙撫仍飭追繳 
[電十二（東京）]  
　　美國人哈密爾頓昨日（西六月二十八日）在東京上野公園座空中飛行船飛行頗有成效 
[電十三（東京）]  
　　英德兩國兵艦將抵横濱叅與開埠十五年之祭典 
[公電（北京）]  
　　國民恊會暨各報公鑒福公司案關繫全國利害貴會極力維持豫人感甚誓當堅持到底仰副高誼豫礦公會叩文 
緊要新聞 
[法部不准保釋唐繼星北京]  
　　法部劄覆順天府尹文云審録司案呈准順天府尹咨呈據保定府詳稱監案人犯唐繼星查辦減等一案查唐繼星前因在京開設京華報館與舊金山世界日報互換報紙濳通聲氣經順天府訪聞拿獲奏請酌予監禁十年限滿再行辦理等因在案兹據聲稱該犯恭逢光緒三十四年十一月初九日恩詔核其情罪不在不准援免之列自應准予援免遞籍保釋相應咨請等因前來查監禁人犯唐繼星恭逢恩詔雖不在不准援免之列惟原犯係濳通海外匪黨互換報紙造言生事情節較重應不准其援免仍依限監禁俟限滿後察核情形再行核辦相應劄行該府尹可也宣統元年四月十六日 
[攝政王諭催速覆查辦案件北京]  
　　攝政王以近來各省查覆摺件有尚係二年前廷寄查辦者殊屬延誤特諭樞臣將近二年來廷寄查辦各件開單呈覽擬通諭催令速覆現聞樞垣開出者共有二十三起 
[京師改良電話辦法北京]  
　　郵傅部奏稱查北京電話於光緒三十年向丹商收回自辦原爲挽回利權開通風氣起見時以用户無多購置機器僅敷五百家之數租賃民房權爲開辦近年用户日增陸續敷設至一千五百餘家器小用多己形竭蹶而掛號未設者尚有一千餘户實因機器太小苦難徧設勢非籌換新機改訂辦法無以爲擴充之用上年電政局總辦候選道周萬鵰本部司員吴烓靈前赴葡京萬國電政會當經臣部飭令便追考查東西各國電話辦法並令北京電話總局將東西各洋行開具機件價單詳細比較呈候核奪在案旋據該局禀稱查那威電氣會社德國西門司會社莊孫斐利布會社英國費魯斯卑會社美國電氣會社及泰昌瑞記等洋行所開總局暨南分局需用交換新機價目不同當即督飭洋工程司迂野朔次郎詳細比較以美商電氣會社爲最廉將各帳單彚呈核辦前來臣等查電話一項最便交通於行政商業均有關緊亟應改良完備以饜人意當即飭令電政局與美商詳細選訂機件磋商價目核減再四八折之後復扣九五所有回用使費一律删除現在議定總分兩局機器電纜話匣線筒及裝設各項費用計實價銀二十八萬餘兩將來可敷六千家之用查核現在用户情形可得三千户之數以月租五元算之常年應收十八萬元將來逐漸推廣約計二三年後尚可倍增此項電話係有營業性質子母相權實在有盈無繼購機經費不至無著又北京電話原有總局一處分局四處現除總局照舊設立外其餘四分局擬擇一適中之地歸併一處以節糜費其購買機器改蓋房屋應用欵項即由臣部飭令電政局設法籌措分年由電話收費項下墊還以清欵目四月三十日奉旨己録 
[内閣漏洩要件案將次入奏北京]  
　　内閣漏洩要件一案經大理院屢次訊問李福李元初不肯認供後稍用懲責始行招認現經訊實確係將内閣所擬五忠謚號漏洩於余某而豋報者當時一字未易後因内閣所擬之稿樞臣又略改易故與惟硃筆圈出者不同余某仍未承認謂並無此事只須余某一言即可定案二李應得徒罪余某應得罰金不日覆奏 
[直隸反對李德順之代表進京奉天]  
　　反對李德順案之直隸圑體代表及各事務員昨日在事務所會議上書辦法决定赴督署遞禀各事務員對於各代表進勉勵之詞謂全省權利之關係皆在諸君身上擔任各代表亦誓言此事必以毅力相争非逹到目的不止諸君幸勿過慮等語初六日下午五鐘各代表冒雨赴督署遞禀初七日下午四時該代表谷芝瑞李長生劉孟揚温世霖乘火車晉京直隸全體紳商學各界齊赴新車站歡送約有七八百人實爲直隸未有之特舉當火車臨開時歡送諸公語代表諸公曰我省前途之光明胥惟諸君是頼我等將日夜禱祝預備一切俟諸公返津時我等仍歡迎於此地諸公勉之代表諸公亦以謙詞相答語畢各一揖而别孫洪伊因在津尚有要事 
 
 

Page 5

 
 
辦理定於初八日乘早事進京 
　　各代表晉京之前政府因聞直紳反對李德順公舉代表晉京禀陳北叚鐵路事曾電知直隸督署將此事設一阻止 
[升允負氣陳請開缺之原奏北京]  
　　前甘督升允奏奴才積患心疾醫治未痊懇請開缺摺云奴才於去歲九月間偶感風寒初不過鼻塞頭眩咳嗽吐痰而己迨至十月猝聞兩宫升遐雖在百姓巷哭猶且氣盡聲嘶矧奴才受知最深受恩最重其哀慟迫切固有出於不自禁而不自知者嗣是以來常忽忽若有所失目熟視而無覩耳傾聽而不聞口鼻尤不辨香臭粗糲肉糜啖之而己又常中夜起立繞室徬徨喃啁自語雖亦服驅邪定中之劑安神降氣之方然醫者第能察有象之寒温而難喻無形之痛楚藥石徒進毫末無功竊念奴才忝領兼圻虚抛四載新政待舉舊病未瘳念責任之匪輕非病軀所能理惟有籲懇天恩俯准開缺庶幾仰叨福庇冀可就痊此日采薪願歸田而養疾他年蓄艾終報國以酬恩五月初六日奉硃批另有旨按摺文己略見前報專電升允奏陳憲政種種弊竇母輕率從事摺攝政王覽奏後大怒欲予重懲經某樞臣力求改爲開缺原摺擲還故此摺並不發表而僅以請開缺摺發抄云 
[甘省三年不雨後之大雨]  
　　上海電政局十一日接蘭州局來電云蘭州今日黎明午得雨三寸許現尚未霽蘭 
[錫督出巡長春紀聞奉天]  
　　　東督錫清帥帶同隨員等己於本月初九日午後九鐘由省起節坐乘專車前往長春巡視一切程撫以及闔城司道各員均赴南滿鐵路車站恭送 
西報譯要 
　　振貝子抵日續聞文匯報載十二日東京電云京都宫員現正宴待答謝專使振貝子十四日貝子等可抵東京 
　　日本對於新奉路事之態度字林報載十一日東京電云各報所載中日新奉鐵路交涉重擱一節尚有不實據東京聲稱中國之覆文日人殊不能清意現惟望中國能依日酡之要求蓋原築之輕便鐵路係供軍事之用今改易闊軌爲日人應有之條約權利此線既成歐亞可以直接交通滿洲冬令嚴寒若路工不即開始則復須躭擱一年日本交涉此事殊爲謹愼以期可以和平解决而使兩國均蒙其利 
　　中國承認美國與借路賃又載同日倫敦電云據華盛頓電稱美國要求與借川漢鐵路債欵一事己經中政府許可 
京師近事 
　　日前外務部代遞于式枚封奏一件探其内容係極力詆毁各省諮議局日後必有種種弊端實爲召亂之階其末語有云朝廷繼欲人立憲諮議局亦萬不可辦等語 
　　直隸候補道嚴復翰林院編修繆荃蓀學部奏請派爲丞叅上行走其奏派之原因以日來譯書日有增加名詞不　一律最易混淆耳目部中擬撰一新名詞對照表頒行各省其撰修事宜專屬之嚴觀察繆太史云又聞繆荃蓀以金石目録之學著稱一時此次奏派實爲圖書館總辦　　陸軍部鐵尚書以年來各省陸軍中學之卒業者日益增加欲於學術上之造詣更進一步非於中央設立陸軍大學校不可日前曾將意見徵同異於慶邸因己得慶邸之同意遂命部員某某草創校則條例一俟文字上之組織完備即行奏聞定期明年開校 
　　日前民政部尚書肅親王以各省户口紛繁編列表式己屬瑣極况各省教民甚夥交涉横生查不勝查若一律編入人民户口表内反滋擾亂故己咨行各省督撫一律另編教民户口表凡奉何國何教以及某年某月入教會均須一一註明以憑核辦 
　　攝政王日前往三所特召澤尚書會商國家財政事宜澤公陳對國家經費宜比例事務必要之程度而公正分配始不失相當之權衡如專謀擴張軍備而一切生産事業皆不計及不可也又或急圖物質上之進步而於精神上開發反緩置之决非施政之正鵠往時之斯巴逹近世之意大利偏重軍晤又往時之腓尼西亞迦太基近世之和蘭比利時偏重商工業皆不可謂得財政之常道聞攝政王深以爲然 
　　四月二十一日奉諭應行騐看人員均着由該衙門帶領引見應行驗放人員仍歸内閣騐放兹聞政府議定將有正陪者歸入引見其擬補者歸踰放又向係分發之員仍歸驗放惟道府無論何項均歸引見同通以下均歸驗放 
　　陜甘總督一缺己簡伊犁將軍長庚補授聞其原因於前年臘月間政府擬將長庚調京以尚書内用伊辭以難勝重任政府亦遂擱議現適甘督開缺政府以長庚熟悉邊務情形故遂特簡補授此缺當升允請開缺時政府先擬簡李殿林補授李以疆圻重要恐不能勝任辜負朝廷厚恩力辭不往 
　　新簡比利時欽使楊樞定於十五日出京赴任 
　　王秉恩調補廣東高雷陽道徐士佳補直隸熱河道己誌昨報慈悉其調補之原因王秉恩係以開復廣東道得簡熱河道缺但現己派爲粤漢鐵道總辦未便遽易生手而徐士佳又有不欲圖南之意彼此對調實爲因地擇人 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
新緊要聞 
[贛撫致江督電]  
　　（爲英捕繫斃華人事） 
南京端制台鑒潯頃接外務部初六日電云英使復稱來文請調馬仕寔難照允此案雖由律政司詳查並無罪在該捕之確證而本大臣及律政司均極力維持妥商和睦辦法如屍屬仍舊固執應即請教律師倘謂可以出訴自可在英臬署控訴乃至今未聞有人按例控告本大臣寔無以阻其行止等語查尊處歷次來電均有照原議出訴之語兹來照謂至今未聞有人按例控告究竟該屍屬己否直滬投訴即速電復等語兹復電云余案前派知府徐士穀繙譯黃席珍知縣吴貞若攜帶抄案於廿六日由潯起程赴甯謁端督廿八日扺滬由蔡道見担文律師初五日九江代表王佑之屍屬余贊興見證周瑞棠周小成由潯赴滬據担文云此案須問明見證察看能否成案方有把握等語自須俟見證等到後審查口供方可出訴約計五日内必與担文接洽奉聞稍運職是之故應請鈞處照復英使此次係由屍屬主控同鄉帮助地方官以人命輿論爲重不能加以强制至如何出訴由屍屬等商明律師辦理請其仍照鈞議先調馬仕離潯緣廬山避署洋人日多雖近日人心安静總以調開爲宜等語特聞騤陽 
[浙京官挽留湯劉總恊理電]  
　　十二日午後浙江同鄉京官致公司電浙路公司總副理均鑒電謹悉二公盡心路事艱苦備嘗成績卓著浙人同深感佩務懇爲國爲民維持終始賡續前緒以竟大功如有爲難之事同人無不恊力贊助以求逹目的而止京官全體寳華家本邦瑞廉三寳琦定超士鑑福銑彭壽緯炳等同叩 
　　又致旅滬學會電轉浙路各股東鑒湯劉二公己有公電竭力挽留浙路正當危急之際總副理萬不可去務望諸公千力堅留以維大局浙江京官全體葛寳華等 
來稿 
[爲湖南鐵路喪失主權事警告全湘父老公啓]  
　　（湖南鐵路同鄉會） 
諸君諸君亦知鐵路之關繫乎鐵路之在地面猶人身體之有脉絡有血管周身之氣血胥由此而灌輸苟脉絡血管爲他人所扼持試問其人幸有不死者乎無有也 
　　諸君諸君抑知吾湘人之脉絡之血管將爲德人所扼持乎德人者深謀雄鷙過於英法十年來强佔膠州練軍經武遂握山東全省之路權礦權庚子曹州閙教一案釀至巡撫罷職禍延京師兩宫西遷其源亦實肇始於德至今山東之人膚受目覩悚息慴伏於强權之下者莫不言之太息不圖今日復有賣我湘人路權於彼者 
　　吾湖南路權久爲外强所注目緣其地勢實握全國南北之莞鑰南接廣州北連京漢將來此路告成歐人之由印度洋而東渡者至粤登岸一切運輸往來之便較現在之繞閩歷浙以上海爲入口門户者實省無限之力而節無限之費故説者謂粤漢路成必爲中國全國商業上交通上第一有利益之幹路惟如是也各國皆環而涎之 
　　前此由美人合興公司之手收回自辦也耗一千三百萬膏血之贖欵而湖南實縻七百萬焉迄今南綫一截粤人完全商辦己有成效獨湖南遷延四載寸路未修其故雖由鐵路公司奏派之人員各王先謙余肇康等絶無商界之信用聲名狼籍入股者畏同蛇蝎然亦由吾湘三千萬人實未認明路權與吾民生命財産實有莫大密切之關繫故共同放棄有大利而不知自興有公害而不知共去吾民方寂寂焉袖手太息於其旁而則知彼把持路權盤踞公司者且吃吃焉鼓腹歡笑於其内而外强各國不己躭躭焉逐逐焉伸掌攫噬於其後而吾民不及知矣哀哉哀哉 
諸君諸君亦知四月十九日督辦粤漢鐵路大臣命湖南曾廣鎔湖北提　　學使高凌蔚與德人德華銀行之代表柯士定粤漢鐵路借用德欵之草約乎其名雖統稱粤漢其實則粤路久己自修鄂綫亦復無幾其受害最甚者獨吾湖南一省也其數則五百五十萬磅也（每磅合洋銀十三元零）其利息則每歲五釐也其抵則路所經過之全省釐金也其修路權則攬於德人也其工程師則定由英人也其債主則因英法二國援利益均沾之例德人不能獨攬展轉定議現己歸三國平分也其正約則尚未簽押因美國又援機會均等之例欲攬取川漢鐵路之路權而政府己應接不暇也鳴呼吾中國之現象如是如是 
　　夫吾湖南之鐵路前此耗毛百萬之贖路欵胡爲者耶乃今復讓之於德彼主此議者苟非有所甚利其意何居耶使謂吾湘不能自修故政府不能不請外人代修然則前此不能自修之罪非由公司坐食之劣員耶何以政府并不嚴加撤換責成前日所奏派之總理袁海觀察繼派之朱菊尊認眞速辦耶乃平日則庇護劣員日久則主借外欵然則敗壞湘路之罪當誰歸耶當誰歸耶（未完） 
分類新聞 
[政界]  
[新蘇蒞任述聞北蘇州]  
　　新授蘇撫瑞莘帥日前電請軍機處代奏請旨應否赴都陛見己奉電旨母庸來京著迅速赴任等因是以此間中軍叅戎蘇州府何太守等己派巡捕人等前赴滬江伺迎並投呈紅諭聽候示期蒞任傅聞有本月十九接印之説行轅暫己擇定八旗會館房屋寛大極爲合用三首縣現正飭人前往預爲理一切 
[編查户口之敷衍蘇州]  
　　蘇垣胥門内道前街一帶近見有巡警 
 
 

Page 11

 
 
　　局派出之官長一人巡警一人挨户編查户口無論公館住家及店舗客機等等均略問名姓及幾人註塡簿上或見有舊門牌者即照舊門牌抄録而去總之一切仍循舊日保甲門牌之故套不識此項編查户口爲民政部所頒表册之用抑爲自治局所用竟何以如是敷衍塞責耶 
[張星耀革職查辦湖北]  
　　湖北試用縣丞張星耀性喜多事向不安分本年正月至光化縣屬之老河口鎭擅稱奉漢口商務總會委設保巡商會募勇收費以致衆情洶洶幾釀事端當經光化縣及老河口籌餉統捐兩局委員電禀鄂督即由陳小帥電飭署安襄鄖荆道施紀雲就近派員會縣驅逐張星耀回漢旋據施道查覆謂張星耀即張秋槎實有設船掛號刋該鈐記情事且漢口商會祇令前往考察並非今充委員張星耀業己聞查避匿等語陳督以保運會既經撤銷飭令該處查照部章開辦商務分會乃張星耀竟敢不知歛迹又復入京前赴農工商部請設襄漢商船公會部中以所列商號未蓋戳記恐非公認未予批准遂又回老河口行蹤極其詭秘復經鄂督新聞恐其又有惑衆歛錢情事電飭該處營縣嚴密訪查現己查傅到案即日押解到省鄂督當即奏請革職發交武昌府審辦業己奉旨照請矣 
交涉 
[銅陵縣紳商學界爲銅官案開會傅單安慶]  
　　縣城東之銅官山闔邑要山也連年被洋商麥奎持一逾限作廢之約盤踞其上奸淫凶暴無所不至凡有血氣者莫不銜之刺骨全皖同胞大力堅持至今不懈我等生於斯長於斯近在咫尺災切剥膚何忍束手坐視放棄主權兹擇於五月十一日邀集同志齊詣大通城隍廟商籌對持方法届期幸勿吝步想諸君夙具熱誠必踴躍争先不辭勞瘁也至盼至盼 
[教民抗繳鹽捐杭州]  
　　遂昌縣禀各憲文云遂邑巡警經費不敷籌欵爲難迭經諭飭地方紳董等公同籌勸即據紳董徐國鈞等禀稱鹽爲地方大宗銷品每斤加捐一文尚覺輕而易舉即經諭飭同松茂鹽行勸收嗣奉温處鹽局札飭據鹽店詹永豐等禀稱商情困苦加捐太多議每蔀捐洋一角飭縣復議批定常年捐洋四百元作十二個月分繳復經知縣出示曉諭並諭同松茂鹽行按月收繳法後不料具禀商人病故而鹽業中人又多係天主耶穌教民始則故意延宕繼則託詞於具禀時並不知情終則鹽店二十餘家借名自設學堂結成圑體始終抗拒密加查訪竟有天主教民以教會學堂之名向同業收捐入己縣中一再差催置若罔聞飭提鹽行經理單化成訊問亦以教民恃衆無力催收爲詞應酌予懲治方足以儆效尤惟若輩明知鹽爲民食所關如果過於嚴厲必以罷市停賣爲挾制之方或請教士出而干預惟有先與各該教士熟商妥洽方能就緒適駐松陽耶穌教士德人廉和清來遂因與提議始猶多方推諉後經知縣層層駁詰始允如數飭繳但天主教民猶居多數該教司鐸遠在温州無可面議當即函商迄今未據復到此次總幫稽查到縣亦以既經認定斷難聽其抗捐復令巡董邀集城鄉紳董及鹽業中人開會籌議以期切實開導或能聽從孰意鹽業中竟無一人到會者似此恃教抗捐若不赶緊設法令繳非特警務遲延厥咎匪輕而日後設另欲籌欵必貽人以口實惟有禀請移會洋務局温處道知照温州馮司鐸飭令各教民遵照原認之數按月繳捐小得以己認警捐藉口教會設辦學堂抗不照繳以重警政 
軍界 
[雙河鎭匪肅清安徽]  
　　六安合肥舒城三屬毗連之雙河鎭地方前有大股盜匪盤踞其間肆行滋擾地方居民大有寢饋不安之勢前六安州禀奉撫台派撥兵隊百名前赴該令會同搜捕刻該兵隊業己到境會同各該縣設法剿捕該匪等見勢不敵分路逃竄悉行滅跡地方安静如常 
[靈璧添兵駐防續聞安慶]  
　　靈璧縣境遼闊緝捕尤關緊要每值青紗帳起尤爲各幫匪黨匿跡之所若兵力薄弱必至遺患地方該縣袁令據情禀請撫憲札飭皖北營務處派撥馬隊一哨前赴該縣擇要分紥會同防營認眞巡緝以維治安 
學界 
[棍徒阻學毁家詳情蘇州]  
　　兩江法政學堂教員法政科舉人王家駒禀督撫各憲文云竊舉人世居鎭江丹徒縣順江洲地方於光緒三十一年創設公益兩等小學堂一所暫假先高祖望江教諭春煦公手創之永善堂及毘連之史公祠爲基址常年經費即以先高祖捐助該堂洲田二百六十一畝之花息爲大宗餘由舉人及各紳設法籌助既無絲毫雜捐並不收貧苦子弟學費當經黏章禀呈各憲在案查永善堂舊址向與文昌閣廟（圭名三芽宫）毘連先是該廟道士陳宗元佔住嗣經設立學堂道士懷恨不己本年春間該道士引誘素有瘋疾之劉陶氏在廟門外搭台念咒謂劉陶氏係神所寵愛爲建鸞鳳雙生四字匾額於學堂因此廣歛財物不分晝夜男女雜飲聲稱學堂近廟神靈不安誓與舉人及興學諸家爲仇會首駱方祥謝保安籌乘勢煽感一倡百和三月初六日該道士等聚衆至二三千人圍困舉人住宅經鄰衆叩首求緩允其閉歇學堂該道士會首等遂將舉人宅外湖桑楊樹五百餘株全數摧毁至四月初十日竟搗毁舉人及議務教員吴國增家並刦掠一空兩家數十口避亂流離慘不忍述現在舉人在京恭應廷試不及面叩不得己郵禀電核追叩飭縣嚴懲旋奉撫憲批云查此案前據丹徒縣勘訊禀報即經批司飭縣比差勒緝爲首滋事之駱方祥等務獲究辦一面添差恊同董保妥爲彈壓在案據禀前情仰按察司速飭丹徒徒縣遵照前批辦理母延 
[開會追悼教松江]  
　　松江懷新高等小學校教員程汝良日本宏文速成師範畢業生回國後應懷新之聘並擔任清華振德各校教課近來病體奄纏猶勉力上課延至三月底而殁學界同人以其上有白頭老母中有青年寡婦下有黃口孩兒無可存活遂於初十日就於懷新學堂開追悼會熱心諸友量力致賻者當塲约集二百金 
[生員考職之得意者無錫]  
　　錫金生員考職於初六日考試業己評定甲乙照額録取下（錫）强汝錫華藻浦應龍陸鳳藻曹贊勳張士傑莫如爵吴至剛胡超羣陸鳳詔（金）王世原 
 
 

Page 12

 
 
　　朱允元王溢中過祖蔭張人鑑須蘭堦周駿過養基華鳳岡朱樹敏 
實業 
[物産事務所開調查員會議蘇州]  
　　蘇垣商務總會附設之物産 
會事務所前請各圑體推舉調查員担任調查各種物品現因陸續推齊特於日得在商會開調查員會議到會者約五十餘人先由蔣君韶九説明研究調查物産之大略及其方法又謂商人目光不遠往往僅知目前小利如希望陳賽時之免税銷售之利益不知勸業會將來之大利調查員問陳賽各品有賣品非賣品之别究竟如何區别及陳賽之規則若何倪恊理答以此事須請示物産會監督至陳列規則當由商會派各該業到彼照料臨時酌定李君繁齋謂陳賽之品因南洋勸業會限制物品於塲内恐難銷售惟當將物品指引在何處出售請陳賽者注明住址黃君嘉雄云今日不在研究物品之銷售注意担任分類調查爲要當經李君宣佈調查物品表請各業分别担任陳得時請該所函致各業代表紹介調查員到該業調查末由倪恊理云各屬物産會通用細則内之第十條出産一項請印送各調查員查照辦理議畢散會 
[延琿金融之現狀吉林]  
　　延吉琿春所屬各鎭市交易以官帖爲主幣銀銅元向不多覯日用所需皆就近取給於海參威及韓國之慶興等地官帖但供納賦無從兌現於商市上幾成廢紙故惟俄帖暢行到處信用近日本見俄幣之發逹頗研究其獲此信用之原因謂該帖在韓國之北咸境道暨我國西北各行省兌換靈通商旅故樂於携帶頃亦令該國駐延郵便局大開匯兌竭力擬倡其内國之紙幣且廓張兌欵範圍徧及我國通郵各省因之延琿日幣近亦日見澎漲韓國之銀銅補助貨更乘隙輸入計現在延琿兩地吉省官帖價值己降至每吊換銅元三十枚左右説者謂此間金融問題若不設法整頓將來財幣主權必爲俄日競争之點 
 [L雜記 
[公禀究辦王厲卿無錫]  
　　無錫王厲卿誣姦圖産一案己紀前報兹悉厲卿自知理屈竭力運動某紳出爲調停以息訟事惟私製木籠搜奪財産均干厲禁更欲希圖藥死幼兒實屬目無法紀故左右鄰居均以此事與地方安甯有關若置之不問非徒該氏銜寃莫伸即幼兒後日終必受厲卿之害業己聨名公禀請究初十日下午金令傅集原被各告到案審訊判將厲卿掌責二百下收禁捕廳擇期再訊 
[疊訊殺妻疑案松江]  
　　松江西門外猪行街俞耀卿之妻張氏被人刃斃疊經華婁張劉兩大令拘俞父子刑訊供詞遊移先後傅到縫工徐增祥並拿褚松時刑鞫均無確供此案種種可疑採之輿論似俞實禍首初十日婁尊劉大令復提俞耀卿姘佔之褚姓母女細心研鞫飭上天秤架並鞭背掌頰均不承招故一時尚未能定讞 
[宫鹽屢漲病民蘇州]  
　　蘇城各醬園出售官鹽本則每斤四十八文今春突加價六文每觔五十四文而秤則係十二兩現在各醬園又加價四文每觔己漲至五十文八而秤則仍用十二兩然官鹽加價必須奏定今未奉出有示諭則並非奏定可知其中不知何故 
[拐案宜究蘇州]  
　　蘇垣吴趨坊巷源興館麺食店主婦談馬氏有養媳愛金日前被店夥騙出轉賣他處該婦查悉情形即具控北路警局經趙巡官審訊狡不供認當判交保出外幫同訪尋詎料該夥等保後賄通地保差役於日前同保人一併脱逃經該店主具禀警局巡官置若罔聞刻又擬禀請府縣提案澈究 
[警監畢業之窮途揚州]  
　　興化留日警監卒業生趙鴻文前赴省垣禀求效用等情奉江督端午帥批云該生既經禀准飭交劉總監傅見如有相需之處自能量才位置本部堂即有大庇孤寒之願然人浮於事焉得人人濟之該生即一再陳請亦何益哉所請應母庸議仰即遵照清談 
[解其不可解不解其可解（續）]  
　　論者又曰不知研究會何以不能爲永久機關何以不有發表一政見而此與會之人之所謂關係又在於同圑體同宗旨之外而别有所謂關係者是誠百思而不可解矣推論者之意必謂研究會儼立政黨地位即可爲永久機關試問諮議局開會之時議員方出席於諮議局將試演分身術半身列諮議局之議席半身充研究會之會　而研究所以輔助自身歟抑諮議局開會雖闕席於研究會無損於研究會之議決乎由前之説不可通由後之説無規定然則研究會本可久設而此種之研究會謂當存在於九月初一以後乎至若發表政見記者固未嘗指爲不能惟研究會發表之政見乃梧關之政見當非圑體個别之政見而機關之組織必有統一之宗旨有統一之宗旨而後有共同之政見論者以此會爲同圑體乎何以有議員有非議員以此會爲同　旨乎何以章程証明以輔助爲　旨而非議員與焉而議員又與焉論者又以爲同圑體同　旨之人即與此會有關係即可以與會乎則此會之圑體之　旨同歟否歟記者識陋又百思而不解論者又曰（）今以選舉人及常選人共同研究他日之議案以爲諮議局之督進於義未嘗有所不順）是則論者之意亦知此會非永久之關以議員效力發生以後不當有自督而自進者也特議員之效力雖未發生而議員之責任獨非發生於被任之日乎既被任爲議員而猶以輔助議員爲己責既有不同宗旨之議員與會而猶主非議員之加入而論者又以選舉人及當選人爲代名詞試問一而二乎二而一乎於理合乎於義順乎而論者猶囂囂然曰未嘗有所不順吾甚不願言論界之有是現象也 
總之主張不妨偶殊學理愈究愈顯若偶遇質難因難名覆而强借一極大之題目陽謚反對之名以關人之口陰施趨避之巧以藏己之拙則鄙夫所爲賢者引恥記者雖愚願與論者共勉之勿悻悻 
　　嗚呼論者欲誤會逕誤會耳欲强誣逕强誣耳欲充心目中之政黨逕充耳何必曰反對諮議局研究會 
政界之大動 
　　自直督楊蓮帥出缺而北洋之政界勳自江督端午帥調北洋而南洋之政界動自粤督張安帥調南洋而兩廣之政界勳自魯撫調兩廣而山東之政界動督撫動而司道動府縣動一切委員幕友莫不隨之而動動而善歟則政界有進步之望動而不善歟則政界有退步之虞則此一動也關係立憲前途甚大督撫之動　己定而司道　縣幕友委員之動機將起司動之機括者尚其愼旃 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[初選舉開票]  
　　湖南（長沙瀏陽） 
瀏陽縣初選應得當選人二十三名於四月二十五日開票以五十票爲當選共得票數及格者十二名徐方震張立焯黃家堡陳毓湘李德鏞劉濟美張祖詠徐儒翯魯忠會劉樹人李慶瑞陳長鏃尚缺十一名遂將得票次多者加倍選二十二名榜示於二十八日再行投票仍以五十票爲當選乃日昨開票其得票最多者尚止三十七票此二十二人中竟無一人及格仍須再行投票 
　　又（長沙善化） 
善化縣初選於四月二十八九兩日開票共得當選人二十三名該縣應出當選人四十名尚不足額十七名該初選監督郭令將得票次多者加倍選出入十名開列姓名榜示於五月初二日再行投票 
瑣聞 
　　直隸 
安肅縣選舉風潮己見前報起釁者二人二爲趙書堂係該縣城東南賀壽營人一爲袁鳳藻係該縣城西北孤莊營人趙袁現均爲安肅縣有選舉權者二年前袁曾充巡警局局董趙袁頗有微嫌此次該州初選舉假城隍廟爲投票處趙袁相遇提及前事言語不和彼此互相揪扭袁被毆縣官在塲監理投票多方調停方始解釋不料袁回村率村人各持器械進北關擬尋趙某報復趙逃出南關巡警見勢不佳急將南關城門赶閉袁所帶鄉民不得再趙見城既閉有恃無恐又在城外百般叩駕袁某氣極竟將城門打開而趙又己逃走全城文武官員聞變帶領兵役前來彈壓如何了結尚待續訪 
本埠新聞 
[新撫台由滬赴甯]  
　　新聞蘇撫瑞莘儒中丞於昨午十二句鐘乘坐專車前往江甯與江督端午帥商議一切應辦新政並賀午帥調任北洋及樊方伯護理南洋之喜中丞臨行時滬道以次各官均至車站恭送英總巡卜君亦派馬巡印捕八名送至車站 
[組織郵政會社]  
　　江海關郵政司邇在英租界南京路設立郵政分局在局中西辦事人員即在該局樓上設一郵政會前日下午四時開會到者百餘人先由曹君聞逹演説中國郵政日見發逹今設立此會尤應研究一切再圖進步次由李君玉書演説切戒會員不得藉詞消遣在會賭博致損名譽次出林君其發演説此次設立甀政會社所有動用物件應由會員担任衆皆贊成旋舉定定李郵政府司（西人）爲正會長會聞逹君爲制會長李玉書君爲英文文案王仲衡君爲漢文文案吴翊清君爲會計員蔡學敏君副之林其發君爲書記員張恕文毛連卿兩君爲幹事員葉瑞生沈裕生李厚貴三君爲評議員至六點一刻鐘始摇鈴散會現擬將所議各節禀明北京總郵政司然後開辦 
[抵制法人推廣電車之計畫]  
　　本縣田大令前晚傅集各圖地保到縣諭話發給諭單照録如下奉府憲戚札開據該縣漕河涇區職董唐錫瑞等呈遞禀略内稱咸豐八年英約第五十四欵有利均沾之説貿然允許於是各國效尤糾葛之多更難僕數近日英工部局推廣租界敝邑紳商學界李鍾珏等特特假明倫堂集議設法對深堪欽敬而法人於本年閏二月十一日携帶測量器具由上海之龍華沿鐵軌路綫向西南婁華境内測至松江爲止十四日另有法人攜帶測量器具仍由龍華向南經長橋地方歷華亭縣境迤麗轉測至閔行爲止二十五六等日復量又至風聞展拓電車起見查龍華至閔行徑直路綫自上邑二十四保小九圖發端而二十六保十八十六保等皆必經之地其間雖取道華境而上海居十之九華亭居十之一前月在明倫堂爲英界集議時錫瑞宣布法人在南路開拓電車力求抵制之意王納善則云英國既推廣租界而北法國必推廣租界而南斯言也眞所謂先知灼見也又查電車路綫己抵徐家滙該鎭南市外人新建平橋十分堅固純是預備電車行駛式樣如果展設或南繞漕河涇鎭或逕逹龍華鎭均未可知察閲地勢二處逼近而毗聨尤宜注意惟英人推廣北路界綫關係不僅上寳二邑即滬甯車站扼吭受制法人推廣南路車綫間係不僅上華婁三邑即滬嘉鐵路亦受其扼吭外人勢力所及主權盡失利害攸關遠之借証膠濟贖路一案近之取鑒漢口修路一案種權交涉稍縱便逝前車既覆後軫方遒間嘗默察其得尺進尺之機心直欲如俄國東清路綫管轄旁地之例以處吾蘇則其覬觎利源不獨相區區三吴流域而己實爲江浙全省皆受其影響亦即中國通國將受其影響者也錫瑞世守鄉隅動關休戚幸依棠舍百里蒙庥用敢撮拾芻蕘略陳梗概伏思仁憲羣生攸賴甘雨隨車迅即轉禀道憲密札各轄地方州縣諭飭各圖董保自後凡遇外人交涉田房地産須經本圖董保互相稽查若非通商口岸照約不准租售或經會丈局憲切實察勘禀請道憲衙門酌核飭辦方轉道契以昭詳愼而保利權設遇地販與外人苟合當不致挽回無術但南鄉展設電車情事甫經發現尚未實行究應如何文明對付如何思患預防事關公衆要舉除具禀李邑尊外爲特貝略聨名陳求俯賜察核急切維持並求出示禁約等情到府札縣密加訪察並責成董保稽查如有前項情事務須預先禀報不准地販與外人苟合如其徇隐致成交涉惟該董保是問等因奉經前縣分别諭禁在案兹據該董等函以加設路綫之二十八二十九保等及未經辦飭黃浦東西各區董保函請一律通諭等情到縣據此除分别諭遵外合行諭飭爲此諭仰該地保即便遵照嗣後該圖内遇有前項情事務即隨時禀報並不准地販人等私與外人勾合倘敢徇 
 
 

Page 19

 
 
　　隐疎忽從事定干嚴究 
[禁烟紀念會誌盛]  
　　昨爲本邑城廂内外禁閉烟館之第二週年南市商圑公會假商務分會開紀念會由會長李鍾珏葉增銘具東邀請道縣各官到會慶祝滬道蔡觀察札委發審委員李明府善徵到會代表午後三時會長率同全體會員進城至道縣兩署道賀本縣田大令預備茶點倩縣丞主簿典史三廳分别接待一時甚爲熱閙 
[禀請給照赴領産]  
　　粤人王豋升前在俄國海參威貿易置有房屋九間現王己於去年秋間在崴病故伊子王日琇擬往领産惟查俄例照章應請駐華俄領事核給護照方可赴崴呈請俄官驗明納税給領故由王妻汪氏具禀滬道請即函致駐滬俄總領事核給護照以便遺子赴崴領産刻聞蔡觀察己允准照辦矣 
[港粤入口輪船將次查疫]  
　　昨日本埠理船廳出示云香港廣東兩處近患瘟疫凡由以上兩埠開出之輪船在本月十七日以後進口者均須遵照淞滬查疫章程辦理 
[以盜捕盜之敏捷]  
　　浦東楊思橋源發米店兩次被盜己誌前報前日傍晚該處巡防營將盜匪徐谷青送縣審報徐供江北人前拉東洋車近爲小工前日與同鄉郭某相遇由郭起意糾合小的及不知姓名者多人於初十晚同至楊思橋鎭源發米店搶刦諸人携贓遁去小的奔走稍遲致被拘獲大令得供飭將該盜交捕星夜帶出指提餘犯旋由該捕等押至南市會同工程局南區偵探在南碼頭附近拘獲同夥夏大並爲首之郭某以及房屋趙光圖等一併帶回收押候訊 
[冒認祖墳之確證]  
　　老婦瞿何氏迭次上控周菊坪冒認祖墳藩轅九次督轅一次）案懸三戰曾由前任上海縣李故令判將該氏之孫瞿祥麟交差候補提周文釗到案質訊在案前晚田大令飭傅原告瞿何氏被告周菊坪及牽涉之周文釗到案審訊據瞿祥麟供同治三年間有名周阿大者將該地代單計二畆五分九釐九毫向祖母抵押錢三百千文即於是年由祖母投櫃完糧至光緒二十九年間遵照新章抵押田産己滿三十年者作爲絶産小的因該地受抵之後己有三十餘年當即檢齊歷年所完糧串投縣過户詎於三十年分有周菊坪將該地冒認祖墳硬欲奪去祖母心不甘服因此控告求察周菊坪供該地係六世祖立書之坟墓方單户名係職父壇溪今蒙傅訊方單呈騐大令諭瞿祥麟站立案旁將周呈案之單交瞿觀看瞿即將帶在身畔之同圖鄰號方單與周檀溪方單比對指出周之方單筆跡不符顯係僞造大令復問菊坪之弟周文釗該地是否爾家祖墓文釗供稱不知大令遂向祥麟反覆開導諭飭周菊坪償還錢三百千文銷案祥麟不願領錢具結判仍交差候詳請上憲核奪 
[招摇撞騙案續誌]  
　　蘇婦徐陸氏控王益齋冒充江西鐵路公司總辦騙洋二千元等情己紀昨報昨由捕房將王解廨請訊中西官以王係江西人判交同鄉保出定於今日早堂訊奪 
[鄉董籌建校舍]  
　　本邑西鄉虹橋鎭區董顧鏡清顧視清購地一畝五分建造校舍五間現己落成計共用去洋一千七百餘元除向勸學所領得歷年留存學堂費洋八百數十元外尚少八百元有奇均由顧董暫行籌墊現己繪成圖式禀奉本縣田大令批准立案矣 
 [P電車撞斃行人三誌 
　　三十二號電車司機人韓林在浦灘撞斃小工林某一案前日復由法廨讞員聶司馬提案詰訊韓供林從横街竄出被筐上繩索牽倒自行跌傷當時衆人亦均謂伊自蹈危機求察判仍還押候禀請道憲核示辦理 
[紹介醫書]  
　　吾國醫學墨守舊法久爲通人所詬病無錫丁君仲祜研究東西醫籍歷有年所素以振興絶學爲己任兹就日人所譯德國醫學大家各專集彚爲一編書凡十五種裝訂三巨册囊括閎纖甄綜秘要洵當今醫學家不可不讀之書特誌數言以爲介紹 
[城内]  
　　定期審勘滬道蔡觀察昨出牌示云照得搶刦浦東姚姓家獲案之咨犯沈功化陳阿庚王存福楊再榮等四名本道定於本月十六日午堂提勘合行牌示爲此示仰堂招刑杖人等届　來轅伺候 
　痴婦胡閙虹橋南堍源來錫箔店主婦某氏因被夫妾虐待氣憤成痴昨日披髮投縣胡閙不休由值日差報知伊夫領回醫治　　拐匪解縣○張陸氏控告施明福朱王氏串拐伊子昨由法公堂一併解縣看管候訊　　官　○龍華保甲局委員黃永璣昨日到道禀知赴蕪湖公幹請假十二天 
[南市]  
　　打撈屍身烏山船户忻定發於上月二十九日由寜波承運貨物來申駛至陸家嘴相近被招商局之江孚輪船碰撞溺斃船夥忻仁興一名屍身迄未撈獲刻由屍屬聞悉來申訴知商董朱葆三觀察函致工程局請爲查明酌給撫恤局中即傅管幫到局諭令先將屍身設法撈獲再行南辦 
[改押爲罰]  
　　陸阿五向在認収工程局船捐處爲夥上月間誘令篾竹匠蔡福卿之妻李氏同至王家碼頭小客棧姦宿被蔡獲住控由工程局判押改過局三月在案兹由陸母禀求交保批飭遵照局章繳呈罰洋方准開釋 
　　加租涉訟胡瀾控大碼頭大豐油麻行主宋桂軒不允加租霸不遷讓昨經工程局孫裁判傅訊宋供於同治年間租賃至今屢次加租現每年己加至八百千文求察胡遣經租入某甲訴稱現湏每月加至百元於三十三年爲始照數筧繳方許接租孫裁判著將錢碼改爲洋碼兩造不允判送縣訊理閘北 
　　須問媒証○梁方梁陶氏誣控其壻陶位賢搶女一案昨日復由警局汪裁判將陶氏及其女巧雲一併提訊判分别還押候提發擇改過局之陶位賢並原媒人証到案訊辦　　仍被凌虐○傅茂田之女計與李長林爲養媳前因被李凌虐由四路一區訊明判李領回不准虐待在案昨傅又投禀據稱伊女仍被打罵濳逃無蹤蕭巡官諭候查明核奪　　女工貪小○恊和絲廠遣夥扭控女工王李氏行竊繭子經四路一區巡官訊明屬實判氏罰洋兩元以儆 
　　學徒逃逸○朱張氏將杜煒廷扭至四路 
分局控稱氏有二子央杜薦於虹口吴甫華木作習業因被師凌虐偕同逃遁婦人向吴理論置之不睬求請究追巡官諭將杜拘留候訊核奪 
英租界 
　　選充禁卒○公共捕房華捕張正巡官昨日出示照得西牢現據試用華人禁卒數 
 
 

Page 20

 
 
　　名即由英美各捕房内每捕房各選華捕一名派充所選之人均須藉隸外省身體强壯辦公勸能在差多年者爲合格該捕等一經選定每日除按照等級領餉外另給津貼洋一元倘各捕願意投充者即赴該管捕頭處報名候示 
　　印捕罰洋○前日薄暮時看管西牢之五十九號印捕在楊樹浦地方向絲紗各廠男女工人胡閙由三百七十二號三道頭華捕查見拘至捕房昨解總巡捕房經印捕正巡裴立脱君詢明情由著令罰洋一元以儆 
　　鴇妓收押○濟良所昨解妓女洪月仙到廨復訊據鴇婦吴阿金訴稱並不虐待洪妓實被王姓狎客唆使自行投所求察判洪妓與吴鴇分别收押候查明再訊 
　　急求擇配○女子鄧銀花因案判發濟良所留養在案兹女在所吵閙解廨訊究判改發棲流所擇配 
　　勿再虐待○康王氏前因被姑虐待自投濟良所解奉公堂判留女所一年在案兹己期滿解案請奪判交其姑康陳氏具結領回以後不准虐待如違提究 
　　工人吵閙○楊樹浦又新紗廠工人辛杏生胡金生王金生陸阿二陳桂榮楊金才等因出入須領竹籌甚爲煩瑣羣起反對由捕一併拘獲昨解公堂請究判各押一禮拜期滿帶堂具安分結開釋 
　　珠還全滿○婦人張阿巧因串騙顧任氏 
鮑周氏等珍珠巨欵由廨訊判明張阿巧押女所五年在案昨由捕房將吊到之田單珠飾送案並傅任周兩氏到廨認領中西宫諭令原告將值洋數百元之珠飾先行領回餘候再追　 
　　無力繳洋○甬人陳阿敖控竺金虎與姘婦徐朱氏林費氏王楊氏串放白鴿一案昨日由廨後訊竺等供實因無力湊繳洋七十元求恩從寛判徐朱氏押二月如能繳洋再行核改餘一併開釋 
　　聚賭罰洋○王吴氏潘洪記兩茶館均違章聚賭昨晨由探一併傅至公廨請究判氏罰洋十元潘罰洋五元一併充公 
　　洋商索酬○臘威商人震爾德迭王眉伯賣地不付酬銀一案昨日午後由廨會訊原告延律師上堂代表王伯眉亦延律師到堂譯稱此事與被告無于應請察核判各退去候查明再核 
　　陸續償還○美商怡昌洋行控鎭昌號主張美堂不還貨欵昨日午後由廨會訊原告投追被欠銀四千餘兩訊之張供求寛限料理並求交保出外設法措繳中西官以張尚有另案被控判仍還押限一禮拜先繳洋四百元其餘立票陸續拔還 
　　公堂瑣案○遇犯王榮泉向馬圓圓敲詐洋一元判押西牢半年期滿逐出租界陳寅發竊楊秋記花瓶判押六禮拜張阿利竊徐正記栢油判押兩禮拜湯國良竊無主木柴判押兩禮拜張炳生竊某僧人洋傘判押一禮拜陳德忠竊東洋人時鐘判押一禮拜陳阿九冒收應少堂水脚洋元判押五天 
美租界 
　　洋員避暑○美臬司蔡雅爾君昨偕夫人同乘日本丹後丸郵船赴神户六谷山避暑　　挑選華捕○昨日卜總傅諭美捕房挑選體力强壯華捕六名往提籃橋西牢當差　　探夥硬霸○鄔茂海之妻孫氏背夫私逃在新記浜某妓院賣娼昨日被鄔尋見囑令回家忽有探夥陳小青出爲霸阻鄔即投報捕房请爲究辦 
　　尋獲逃夥○方阿榮前在寕波王文金書局爲夥用空洋千餘元私逃來滬近在西華得路擺設水菓灘昨王偕友謝某來申尋見互相扭毆由捕拘入捕房捕頭飭主投廨控告謝因多事收押一天 
法租界 
　　騙遠田單○怡隆皮坊主樊啓文前將方單向金新衡抵借洋五千元旋又詐稱欲換道契將單取回人即避匿昨經公堂提獲研訊品司馬以樊尚有霍慶齋等數户迭追欠欵未便輕縱判押候傅集人証再訊 
　　親戚詐擾○吉祥街義和公號主陳子莊時被表親范阿林硬借詐擾報由捕房拘解公堂請究到范押改過局一月期滿遞回寜波原籍 
　　不認逃避○二十六號電車司機人栢文龍前在浦灘揮傷行人經公堂飭愽栢即避往南京抗不到案兹忽來滬於前日傅案栢供請假回籍並非逃走求鑒判交保出外受傷人來案再行再傅訊 
　　盗賣舊料○黃炳春控唐作頭遣夥王連生雇　私搬屋基舊料一案前日由捕房將續獲之王連生蔣阿龍解廨訊究蔣供所搬舊料由符姓售於小的計洋七百七十五元因此包於王連生搬運計工洋一百元並非盜取判王無干開釋蔣交保候傅符姓到案再行訊究 
小説 
[俠情小説缦卿小傅（一名像片案）]  
　　順叜著（三十八）第二十三章縵卿身事之變狀漫俟燕既寜静。乃復問曰。縵卿後乃若何措置。燕曰彼時。我亦頗難爲之解决。蓋前之前劃。既概歸無着。則此時所最大之問題。爲經濟耳。我又深知漫公旅况。絶無此財力以資之。老夫亦非裕之時。更難。難爲計。忽轉念及眼前之牛禾匀渠。固饒於資者。惟其金屋中己自有人。再以缦卿歸之恐非所願。然非如此措手。則此事必難著落。乃先與縵卿商之渠時悲忿悔痛。萃於一時。　　然不知所從。遂與牛君謀之。牛初亦不甚許可。經老夫爲之解説至。再而後允從。昨日渠出銀幣百枚。由老夫往素雲家。迫其出前約而燬之。並取縵卿之衣物而歸。其女奴傭保等。牛亦厚給之。漫公抑視老夫治理爲快决否。至魚氏之子如此叵測。我終不能宥之也。 
　　漫既聽燕之語訖百感叢生。無可自解。僅對燕曰。縵卿之得歸牛氏。自較盛於我。在縵卿不得謂非得所。而我公良可謂玉成之矣燕聞時亦頗自負。而熟知漫之胸臆間。無量之慘痛也。 
[第二十四章女奴之狡謀發現]  
　　嗚呼。缺月難圓。銀河永隔此人世最足慘傷之境也。侯門似海絮隨風。是古今共極忿懑之情也漫眞此時。遇縵卿之變。其清境之不堪可想。緣縵之終事之也。初非出於漫意。由燕山公發其議。而縵遂極意以最濃厚之情組織之。以底於將成。在漫則純由感情上而生出無量之愛情耳。今一旦事變。至漫數月來之欲望。全行失却。其於縵之惡感。當何如耶。然漫非衷情褊。急者。轉爲縵設身處地作想。則此事竟不能責其負眩心。且恐縵既怨魚氏之背約。亦當牽率及漫。以其力不足以援。之轉令其抱生世之憾也。漫思及此則變其戀念之情。而成爲磊磊塊塊之牢愁。叢集於胸而不得解。雖盡揚子江之水而化爲醇酒。亦不足以澆之。其間之苦趣。非夫下有情人不能解也。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[度支部會奏議覆江督奏遵辦禁烟各節並籌擬情形摺]  
　　奏爲遵旨妥議具奏恭摺仰祈聖鑒事軍機處交出宣統元年三月初四日兩江總督端方奏遵辦禁烟各節並籌擬情形一摺奉硃批該衙門詳愼妥議具奏欽此欽遵到部原奏内稱禁吸禁種爲我國家自行主權之事特以禁吸一層人之流品不齊不得不異其設施而需之時日本年設立兩江禁烟公所現在編户騐藥各章程店烟吸户各牌照己飭次第審議刋發復將先設之江南資驗官員戒烟所歸併其中辦法於官員之有癮者一經覺察隨時調所查騐勒限戒斷其學堂軍隊中人隨時分派委員嚴密積查遇有沾染此習者學堂則無論師生軍隊則無論官長兵目均立時黜懲商民之沾此嗜好者飭由各地方官紳董及里長人等分别勸導並由公所採擇良方廣製善藥分别售送约計吸烟以下流社會爲最多其上中社會中人究屬有限自迭奉諭旨申禁以來舊吸烟人之日少與新吸烟人之絶無則可斷言者也禁種一節本省舉行最早調查三十三年徐屬種烟地畆己減十之六七近據徐州道府先後來電飭查各屬己無種烟之區蘇屬地方種烟者不過一二州縣畝數無多禁絶較易皖省因上年匪亂禁種較遲亦己電商安徽巡撫臣從嚴飭禁惟皖豫山東禁種較遲擬令各省統以一以爲限限滿不准再種鶑粟並嚴定嘗罰章程所謂三年試行期内當切實施行者此也電議洋藥五萬一千箱之定額係準印度出口總數而言其實在進入中國口岸者尚無此數查各國於南洋各島無不以專賣爲禁烟政策頃者英使館叅贊李智著論亦謂中國禁烟非專賣不能實行惟專賣必先專買擬請設立總分公司招集華股官督商辦每年進口洋藥均歸總公司一手收買照常完税總公司設於京師或在通商便利之地分公司各設於省會之地每一分公司附設製煉塲一所專煉烟膏另設發賣所於各州縣開辦以後洋藥逐年遞減吸烟人數亦隨之而減至十年而一律肅清公司入欵除開銷費用及商人股員各項外盈餘之欵酌提數成歸商其餘概以入官作爲報效禁烟與集欵兩不相妨所謂三年試行期内當切實預定者此也至此項税釐抵補一事如能採用前議即可以專賣盈餘之所獲另欵存儲專供抵補之用等語臣等伏查此次禁烟英國政府允許分年減運各國亦多樂爲恊助此機不可坐失無論如何爲難務必内外恊力通籌依限禁净庶可答友邦之美意而我國亦可袪沈痼而蹈康和惟必於一年内盡禁土藥專賣洋藥則有未易輕爲舉辦者謹爲皇上詳晰陳之一洋藥與土藥味之厚薄瘾之輕重迥不相同東南各省雖吸洋藥者多而吸土藥者亦不少且現在未經戒烟之人皆係下流社會若必盡令吸土藥者改吸洋藥爲害更列二現在各省禁種鶑粟洋土藥價均己奇漲若議專賣洋藥其價之增長將何所底止三洋藥不僅來自印度現籌專賣設有私運稽查亦恐不易四西北各省向無洋藥輸入能盡禁種土藥則吸食即可因以净絶所籌洋藥專賣不過爲東南各省而設惟西北各省既可令驟斷吸食豈東南各省獨不可驟斷吸食乎一禁一不禁亦非辦法五若認藥將何所用之凡此窒礙諸端前於兩江總督電請專賣洋藥經臣等逐加駁詰兹該督復奏申前請而於以上所指各節並未陳明辦法誠恐施行不易實屬難以照准至禁種各省土藥一節查光緒三十二年八月初三日欽奉諭旨定限十年以内將洋土藥之害一律革除浄盡等因欽此嗣政務處奏定逐年遞減於是洋藥進口出外務部商定自西歷一千九百零八年正月起即中歷三十三年之十二月爲實行遞減運數之期十年减盡其各省土藥亦由度支部奏定分年分省禁種辦法江蘇安徽河南雲南福建黑龍江等主省限自光緒三十四年下半年起全行禁種奉天吉林直隸山東江西浙江湖北湖南新疆廣東廣西等十一省限自宣統元年下半年起全行禁種陜西甘肅四川貴州四省遞年減種十分之二以上限至第五年全行禁種山西一省隨時察看情形勒限禁絶現山東山西兩兩省亦提前全行種臣部復恐禁種不力奏派候補四品京堂幫辦土藥統税事務方碩輔前往江南安徽河南山東山西等省切實履勘其福建雲南黑龍江等省由各該督撫自行派員周歷查勘據實奏報倘皆依限嚴禁綜計江南等十八省至宣統二年十一月試行期滿當己禁種浄絶四川等省亦遵限分年遞减不待十年即可全國禁浄惟禁烟辦法其先貴有預備其繼尤貴能持久民之以種烟爲生者其利數倍於雜糧此次各省禁種無非迫於禁令之嚴有抗違者立將烟苗鏟除並非民别有所利甘舍此而不爲也倘此後查禁稍懈難保己罷種者不復輕爲嘗試臣等公同酌核擬請旨飭下奉天吉林黑龍江直隸江蘇安徽山東山西河南新疆福建浙江江西湖北湖南廣東廣西雲南等省各督撫均限至宣統元年年底止一律禁種浄盡嗣後按年派員切實查勘不准再有私種並請飭下陜西甘肅四川貴州等省督撫督飭所屬遞年减種限至宣統五年止一律禁種浄盡如未届限能將全省種烟地畝勘禁全行改種糧食准將該管官分别奏奬如届限仍查有私種情事立將該管官從嚴撤叅如此辦法自光緒三十二年八月起至宣統五年計此七年之内當可實行禁浄尚餘三年作爲宣察隐漏籌畫善後未盡事宜庶幾未届年限早絶根株以收令出推行之效所有臣等遵旨妥議具奏緣由理合恭摺會陳伏乞皇上聖鑒再此摺係度支部主稿曾同禁烟王大臣外務部具奏合併聲明謹奏宣統元年四月二十六日奉旨依議欽此專件 
[農工商部京師勸工陳列所章程（續）]  
　　會計課絀則 
第一條職掌各項銀錢出入簿記及每月月終造具詳細清册報部並於年終編列銀錢出入總表以備叅考 
　　第二條設立流水分欵各帳簿流水簿每日逐欵豋載十日一結由總理查核呈管理檢閲其分欵簿每五日一爲謄寫每月結算存所備查第三條凡員司人等每月薪水及夫役辛工等於領到部欵之第二日 
 
 

Page 27

 
 
給發 
　　第四條凡員司每月支領薪水另立專簿如員司支領後自蓋戳記月終由總理查核呈送管理檢閲 
　　第五條本課應支各欵均須經庶務課開單蓋戳方能支領如無庶務課單戳不得發給 
　　第六條凡活支各欵在十兩以内者商承總理酌發若欵項稍鉅須呈候管理核准方能發給 
　　第七條本課出欵不能一律用銀其用銀圓用錢之處案照當時市價折合銀項造册報部 
　　第八條每日入覽劵售價另欵存儲 
　　第九條凡各員司挪借銀項各事概不得支給以重公欵　 
　　第十條本課職司銀錢關係最重儻帳目不清或私挪公欵一經查出惟本課員司是問 
[庋設課細則] 　 
　　第一條掌管庋設物品按類分區而庋設之　　第二條分派執事學生各照指定之區看護庋設品並查其勸惰 
　　第三條庋設之品由執事學生按類記簿並照標籤定式註明漢英文字便人觀覽庋設課長應查其所標記者有無遺誤 
　　第四條庋設品之數目種類有無增减庋設課長按照簿籍隨時查點每届月杪分别列表 
　　第五條庋設品之有自然損耗者如須補換由庋設課長陳明總理酌核其寄陳寄售各品並須知照原主 
　　第六條庋設之品如有借貸叅考先出具貸與書由庋設課長商承總理以定可否若貴重之品應照交原價以爲質俟送回原物時仍將質金繳還 
　　第七條庋設之品如有借貸叅考者除具貸與書外仍與商定貸期酌納貸品費逾期酌加以昭信用若因公益擬貸者果非假託亦可酌免貸費金惟查有損害處概應賠償其堪修補者應令納修補費 
　　第八條庋設之品其寄售者如須特别裝飾應由品主自製如須特别之庋設架應按照所占容積每立方尺先納三個月之寄售金 
　　第九條庋設之品凡本所購入或寄贈者均擬由本所出費保定火險其寄陳寄售者應由品主酌定保險費照繳庋設課長轉交本所代辦否則儻有意外本所概不負責任 
　　第十條凡由庋設課承收以上各項之費金分欵記簿隨時交與本所會計課 
[寄售規則]  
　　第一條本所爲擴充土産銷路起見設有寄售一門無論京内外工廠商號物品皆可寄樣陳列由本所介紹售銷 
　　第二條凡寄售品送到時須按本所調取物品表格塡寫並將每件之運費税金及該品有應説明之處皆須詳註遇有購得以便答告 
　　第三條凡本所收到寄售品付以收條如欲取回者即以此條爲據但往返運費及税金等項皆由寄保售者擔任 
　　第四條凡欲在本所寄售物品者須將出品者之住址詳細書明遇有購者以便通信 
　　第五條寄售品價值如有漲落應即函告本所可按照原價增減改正　　第六條凡寄售品樣本所自當加意保護若該貨日久糟舊應知照出品者更換儻有人人所不及之變動致有損壞本所不任賠償 
　　第七條凡寄售品如認爲工業上足供叅考者准由本所價買以備永久陳列 
　　第八條凡欲購寄售品者如照帮樣訂購若干本所代爲通函介紹俾令直接交易以期便捷至運交貨品撥滙貨價本所概不經理 
　　第九條凡寄售品如有銷路不旺者由本所將因何潥銷情形隨時告知出品者以便改良 
　　第十條凡寄售品如由本所考騐有應改良之處即將應改之法告知　　出品者以圖工業之進步（完） 
國外新聞 
[俄皇俄后出遊瑞典]  
　　十一日倫敦電云俄皇俄后己抵瑞典京城斯托化姆俄皇與瑞皇交相酬酢頗爲誠摯兩皇均注意固結兩國國民現有之友誼 
[瑞典京城之暗殺案]  
　　十一日倫敦電云斯托化姆有工人一名以手鎗轟斃沿海炮軍總長培克門將軍兇手旋亦自盡 
[法國舉行大戰紀念]  
　　十一日倫敦電云巴黎電稱昨日沙本地方舉行沙爾菲里洛大戰紀念法國兵部大臣闢克茄將軍代表政府宣述祝詞謂法意爲軍事上之兄弟國唇齒相依况種族才智無不相同故將來决不致有分離之虞 
[航路鐵路聨路絡交通]  
　　十一日紐約電云聖保魯鐵路公司與大阪汽船會社訂立合同互行聨絡輸運客貨物聞將於一年之内添置商輸八艘 
[俄京患疫近聞]  
　　十一日栢靈電云俄京聖彼德堡瘟疫頗甚綜計四星期内染疫者約有七百五十人死者共二百十一人 
[英皇定期出游]  
　　十一日栢靈電云英皇定期西八月十五號出游馬利安排 
賑務 
[甘肅振災往來電文]  
　　新聞報恊振所致甘護督毛電甘灾待振孔亟除竭力勸募外兹先驛甘肅關平銀二千兩交義善源匯上乞查收轉發灾區並祈賜復俟募有成數續行電匯新聞報恊振所同人叩文 
　　輿論時事報恊振所致甘護督電甘肅藩轅毛方伯鈞鑒甘灾待振孔亟同人竭力勸募俟有成數即行電滙以救灾黎祈將灾情拜示尤感輿論時事報恊振所叩江 
　　甘護督毛實帥來電輿論時事報恊賑所鑒江電誦番關念敬佩灾情己詳電滬上諸公矣蕃庚 
　　二次致甘護督電甘肅護督院毛實帥鈞鑒庚電敬恐兹交恊同慶匯上庫平銀二兩乞查收轉發灾區並祈賜復俟募有成數續行電匯輿論時事報恊賑所叩具 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
