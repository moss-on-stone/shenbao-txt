# 1894 - 304 - 4907739

 

Page 1

 
 
[新印二十四史價目] [  圖書集成局啓]  
　　本局前印二十四史字跡明朗書式精良較他家之細若蠅頭模糊莫辨者眞有天壤之殊是以海内風行幾至不　而走兹復重加印釘精益求精分裝三百九十二本盛以櫸木箱三口定實價洋每部五十元世有留心乙部者請　申報館帳房購取可也 
[與客論示禁佛店]  
　　有客造余寓齋撫掌而笑曰先生亦知近日有一快事乎余曰方今倭奴跋扈懲創未深方鬱悶之不堪何快之有客曰子所論乃國家之事非地方之事也子亦知佛店乎佛生西方本無居於中國之理卽金人入夢以後南朝四百八十寺而佛之居處以多要亦惟叢林禪院名山古徑則有之佛而以店名是輪佛也上海租界愚人極多而愚愚人者更多於是不肖緇流　集其間租賃市　裝塑土木偶像希圖香火及諷經禮懴之資以飽貪囊以塡慾壑然使專爲衣食計也猶屬情有可原而無如五藴不空六塵俱染幾於諸惡畢作衆善罔行帮有識者譏之卑其名曰佛店盖若輩回自以爲某寺某庵也然而人皆店之則殊不雅馴矣乃名雖不雅利則獨豐固非他店所及蓋有本之貿易或有時而折耗惟此店則旋開旋盛維無折耗之虞故年盛一年佛店招牌至於隨處懸掛是已可怪之極矣不謂利之所在人爭趨之近年以來男巫女覡亦復接踵而至競開佛店雖曰分道揚鑣實則變本加厲们道所供奉者或關聖呂祖如來觀音猶有可稽也彼則三老爺馬公公皆屬淫祀僧道以經懴爲宗無甚他異彼則妖言譫語調唆陰私直可傾人身家離人骨肉敗有行檢而不悟矧其神通廣大非僧道所能侔乃以工部局册籍按之合租界竟多至三百餘家其最著名者爲勝仙道院月府城隍馬公堂覺林寺三老爺堂與夫會香里等處紛紛皆以仙人自稱人亦遂仙人之而所謂某寺某院者並無一道一僧誕妄妖邪不可思議勝仙之稱道院覺林之稱寺殆又彼中之隱戤而爲壟斷者也至六馬路朝陽樓一帶則望衡對宇悉是仙人所居有一家所設偶像曰烈帝神嘗見燈燭熒煌男女混雜且吹螺擊鼓致居隣日夕不安觀其門前貼榜竟有雷祖會觀音會恤孤會瘟醮殺醮天地醮等名目核其捐欵殊爲不貲尤奇者捐户之名或　老爺義子或稱老爺義女可見愚夫愚婦之遭其煽惑者蓋已不知凡幾矣僕有一友其妻偶疾重違妻母之命招一仙人名朱杏姐者來看香頭信口開河妄斷禍福糜費幾及百金而不效友方悔恨而此巫復來探視忽稱老爺附身要病人寄名爲女不時來廟進香方可保佑云云友識其虚幻笑問老爺爲誰答曰吾乃　部大堂也友摑其頰逐而去之由此以觀友本讀書明理者尚且不免初時之誤信况其他乎聞之此種師婆專慣勾引婦女明充水販暗設臺基其惡　有罄竹難書者日前於某酒樓小酌見諸流氓圍坐團飲由一人出貲作謝而散酒保告僕曰此某仙人也恃流氓爲護符犯　纍纍頃所言因窩藏逃妾得邀若輩之左袒故酬之耳一仙人如此他仙人可知而租界中竟有如許仙人風俗安得而不日偷地方安得而不日壞顧仙人之得以肆其毒者爲有佛店之出息而後巢穴固交結多也若是乎佛店又奈何任其公然開設乎幸也韓古農廉訪燭照如神札飭示禁勒限一月無論遊方僧徒及此種仙人槪予驅逐所設佛店悉行封閉前已咨會各國領事官事關風化西官當無不樂從似此雷厲風行穢污之區將一變而爲清凈之地虽此種仙人通同胥吏不難延緩欺蒙而煌煌臬憲令出法隨况有西官認眞恊助恐十里洋塲不復許仙人托足矣謂非地方之絶大快事乎哉余戲之曰快誠快矣吾子於若輩之惡如是其抉發無遺意亦曾受其愚乎否則何以激切如此也客曰惡是何言僕或受愚豈韓廉訪亦受愚耶不過卽見聞所及以相告且嘆服廉訪之嚴明而已先生何疑焉余爲之改容客旣去連日倭氛甚惡未暇及此近日又有九連鳳凰及大連灣等诸消息益復懣然姑錄客談以爲不快之快焉爾 
[諭旨恭錄]  
　　九月二十九日太常寺題十一月初二日祭先醫廟奉　旨遣錢應溥行禮兩廡遣莊守和李德昌各分猷欽此 
[本館接奉電音]  
　　昨由京友電傳上諭九道敬謹譯登○十月初二日内閣抄奉諭前據給事中吳光奎奏叅四川省吏治貪縱開單列欵請飭查辦等語又御史鍾德祥奏叅知縣耿士偉等各欵先後諭令裕德廖壽恒查奏兹據查明繕單覆奏此案原叅四川調署各缺專重貨幣及濫刑勒贖諱案不報各節均無實據惟現行委署及外結繫杖章程不無流弊卽著四川總督申明舊章飭令藩司將州縣各缺核明立案嗣後委署缺出分别缺分照章辦理並將外結繫杖章程卽時查銷查明各屬繫杖人犯若干名酌核開單改擬具奏嗣後如有濫刑私押等弊並著該督嚴飭各屬一律禁革責成各該管上司隨時稽查倘敢扶同徇隱卽行據實嚴叅其單列被叅各員除查無證據諸員均無庸置議外署巴縣知縣耿士偉於門丁指官擾累得受多贓難辭縱容之咎又違例罰銀充公平日用刑過酷調署富順縣知縣王樹相在資陽縣任内刑獄瘐死多人雖非同案重犯究屬疏於防範且有案犯因杖責過多後病故亦屬有違定例署遂寗縣知縣裕元所用門丁遇案勒索蒙蔽詐騙經撞川府因案札提裕元輒以查無此人禀覆迨裕德等迭飭交出又稱於交案時潛避並任令將税契收押各簿帶去至要案内應行錄供發房各等情裕元均未辦理而於田業控案則希圖税銀諸多擾累實屬荒謬異常秀山縣知縣王壽松以自理詞訟輙委典史審訊殊屬不合南江縣知縣曠超一用刑旣重覊犯尤多以至旌善亭等處皆爲管押人犯之所並有案犯蒲理方在押自盡未經騐報其子押禁繳回公欵久不釋放情事原叅濫刑濫押實非無因榮縣縣丞燕文鏞擅責副貢生顔錫汾致被紳士聨名禀控實屬辦事　頇前署該縣知縣孟積甲審訊此案尚無不合惟于該副貢生未經詳革之先遽行刑責究屬非是署漢州知州楊鞏捐罰監生譚錫光　各欵在因案責押之後旋被上控有案雖非勒罰已入已實屬不合忠州直隷州知州蔣家啓任信門丁遇事招摇以致民間切齒至承審案件或未能明晰或竊改原供或判斷多偏並因案被押之人允許拜門致門丁從中乾没銀兩且平時刑求過當實有應得之咎大足縣知縣沈全修任令伊弟出署閒遊民間嘖有煩言雖無　　　　究實不知遠嫌内江縣知縣曾憲仁上年十二月間曾經該縣舉人江維斗等以批判譌悞喜用重刑添設私卡勒折糧税縱容丁役等欵具控委員查覆均非虚語該督臣業以該員才具稍庸奏請開缺另補實屬難膺民社耿士偉曠超一蔣家啓王樹柟王壽松楊鞏沈全修均著交部議處　　曾憲仁均著革職永不叙用阮文鏞孟積申均著交部分别議處以 
 
 

Page 2

 
 
示懲儆耿士偉被叅案内已革同知銜監生張崑被差役萬　門丁梁月亭在外招摇詐取銀兩蔣家啓被叅案内跟役樊三卽樊岐軒分受銀兩均著照所擬罪名分别發配耿士偉舊僕之子吳清泉仍著耿士偉拿獲交案並着山東巡撫將吳清泉嚴拿務獲解交四川歸案訊辦餘均照所擬辦理該部知道單併發欽此同日奉上諭黎榮翰奏宋臣呂大臨請從祀文廟一摺著禮部議奏欽此同日奉上諭前據御史鍾德祥奏四川資州知州高培榖浮收錢糧勒取規費各節當經諭令裕德等確切查辦兹據查明覆奏高培榖雖無浮收勒取等情事惟於蘇敬廷賭案輾轉至七閲月之久株連至三十餘人之多不無擾累高培榖著交部議處餘照所議辦理該部知道欽此同日奉上諭前據御史鍾德祥奏四川誣剿白姓浪奏無實及新都等縣匪徒聚集燒搶情形各摺片當經諭令裕德廖壽恒確查具奏兹據查明覆奏秀山縣知縣王壽松署酉　直隷州知州宋學曾於所屬團丁禀報有傳習邪教聚衆燒殺情事立卽派兵馳往圍拿尚無不合惟當地主擾動進剿時未能先事約束至秀山縣團丁有悞拿無干之人三十餘名並誤燒房屋八十餘户之事酉陽滋事之附近地方團兵會擊致有波累無辜者王壽松宋學曾均著交部議處王壽松縱其子濳出閒遊未能覺查禁止審理案件並不照例擬辦俱屬不合著再行交部議處該二員於甫經剿辦之際所禀情形語涉舖張兹據劉秉璋奏請擇尤保奬之案並著撤銷餘著照所議辦理另片奏新都金臺綿竹等縣匪徒聚集燒搶及省城會匪橫行各節或查無其事或傳聞失實均著毋庸置議該部知道欽此同日奉上諭户部奏核議四川官運局積存副本欵目請飭詳晰聲覆曁開支護本一欵應令妥議章程並御史鍾德祥奏官鹽如有失事向由船户賠補從不挪動護本各摺片先後諭令裕德廖壽恒查明覆奏兹據逐欵查覆開單呈覽摺四川官運開辦以來懲收雜欵名目繁多數年以後始經减定收支各項均經詳報有案惟該避各欵盈餘多不照章依時指撥以致輙將四綱雜欵全數開支殊非愼重帑項之道候補道夏時總辦局務出納是其專責乃於無札無詳之件率行支給難保無浮開情事且動撥多項欵目任意支銷實難辭咎夏時著交部議處已故四川總督丁寳楨於欵目出入未經整飭札提公費等欵多不嚴明均有不合惟該省鹽務自减設　觔包口以後積引遂以疏通其補救之功亦不可没著免其置議該省官運局積弊已深極宜認眞整頓嗣後著責成四川總督將該局外銷之欵一律造册報部並厘定動撥一切欵項以杜虚縻另片奏開銷護本其弊不在補配發銀之日而在呈報失事之時自應以整頓押運管事人役及船户爲要義等語嗣後鹽船如有失事仍著遵照向章責成該州縣確查禀局並禀知該督以資查考一面仍由該局嚴飭附近局卡委員親往勘報並將每年船隻失事起數沈溺鹽觔細數及收支補配各實數分廠分岸造册報部用昭核實又片奏行鹽道里時刻誤列宜昌等處又引張額引數目新志與原奏不同税釐歲解銀數與奏明每引所收京引不符各等語著交部查明分别核辦餘均照所議辦理該部知道片二件單五件併發欽此同日奉上諭前貴州巡撫潘霨由牧令　薦封圻歴任湖北江西貴州等省整理地方事務諸臻妥協嗣因患病准其開缺調理兹聞溘逝軫惜殊深加恩著照巡撫例賜卹任内一切處分悉予開復應得卹内該衙門查例具奏欽此同日奉上諭前據御史鍾德祥奏川鹽各弊官吏吞没商民朘削等情當經諭令裕德廖壽恒馳往四川查辦間又據該御史奏稱四川鹽局簿據皆係事後改換惟提井塲各灶商賣鹽及引岸各行號買鹽帳簿查閲抽對卽可核出眞情等語復諭令裕德等斟酌辦理兹據查明據實復奏官運濟楚漏脱偷釐影佔商岸以致公私交病總辦局務唐炯自紊定章造銷蒙混隨辦局務道員夏時相率徇隱含混厘金致虧課欵甚多均著交部嚴加議處四川總督劉秉璋於前任照詳辦理之案未經更正又不據實奏明亦有不合著一併交部議處餘著照所議辦理另片奏各員公費請分别支給停止調查商號票根簿據力求核實以杜弊端等語均著照所請行該部知道片二件併發欽此同日奉上諭徐琪奏考核教官請將勤能盡職學行優長各員奬勵各摺片廣東連州直隷州學正歸本珪儘先升用連州綏猺直隷廳學教諭姚炳佳著以知縣升用雷州府學教授偃聰揭陽縣學訓導盧近光長樂縣學教諭謝鳴　南雄縣徐州學正崔流棠均著賞加五品銜史州府學教授陳繼芳著交部議叙該部知道欽此同日奉上諭許振褘奏節交霜降黃河安瀾一摺本年黃河各工悉臻平穩普慶安瀾覽奏實深寅感着發去大藏香十枝交許振褘祗領虔詣河神廟恭代叩謝用答神庥另片奏請將出力之司道等奬勵等語署河南布政使開歸陳許道桂霖署開歸陳許道白撫清上南同知呂福泰均着交部從優議叙河北道岑春榮著賞加二品頂戴道員馬汝駿夏敬曾雷蔚瑞三員均着傳旨嘉奬以示鼓勵餘著照所議辦理該部知道片併發欽此 
[先敗後勝]  
　　本館添派至天津專偵軍務之友人來信云九月二十七日官塲接電報稱中倭刻又開戰嗣是卽加緊電報絡繹如梭急往詢之知倭奴於二十六日擬渡鴨緑江依軍帥克唐阿及宋尚書慶分兵駐守江邊旣而倭奴直犯軍帥之營尚書立飭部下馬軍門玉昆等員督兵往援軍門一連六次單退倭奴而倭奴之犯我者每次多至數千生力軍我軍則從二十六日戰起至二十七日晚人馬皆疲不得休息是晚適大霧橫江倭奴遂支搭浮橋預備偷渡我軍開砲攻擊倭奴死亡甚多正酣戰間倭奴又在下游支橋兩道我軍遂顧此失彼且倭奴砲火旣多於我又利於我故死亡雖足相當竟被亂流而過我軍祗得退駐九連城喘息甫定倭奴又直偪城下砲火鋭不可當我軍不得已退至鳳凰城駐紥各大員正在互相錯愕又得尚書電報則謂我軍砲少兵單鳳凰城恐亦不能扼守擬暫在摩天嶺駐兵至前敵營務處周玉山廉訪電請救兵急於星火并謂鳳凰城如或失守倭奴勢必擾及遼陽旣到遼陽奉天恐亦難保云云旋聞當軸旣已電奏朝廷發去蒙古兵三萬名并飭駐紥山海關外之豫軍十數營往鳳凰城助剿德員漢納根爲我國宣勞於大同江外擊毁倭船厥功甚偉皇上賞以提督銜以彰勞　漢君本係陸軍名將兹擬竭盡所長以圖報効二十九日禀辭李傳相前往山海關挑取營勇三千人自成一隊協助諸軍是日午後又接報捷電音謂我軍獲一大勝惟電文簡略其詳尚未聞知意者卽前報疉紀收復九連城之事乎特先書此以代露布之馳 
[恢復九連城確信]  
　　本館於昨晚又接派赴天津訪事人來函云我軍恢復九連城兹已得有確實電信九月廿七日倭奴逼我營壘宋祝三宮保率同所部退駐鳳凰城其時倭軍所放大砲已有及鳳凰城者電報局員見事機孔迫電綫爲軍務所關不容忽視遂飛禀督辦津海關道盛杏蓀觀察以取進止觀察回電謂如果事急卽奉電機退置數十里免爲敵燬且後路仍可通電宋祝三宮保初擬退守摩天嶺然恐鳳凰城一失卽掣動奉天全局獲咎非輕乃以忠義激勵三軍星夜在要路安置地雷以爲禦敵之計及地雷安置甫畢倭虜卽分撲而來其一略　　　雷之衝倭虜行過其半我軍猝發電機殲斃倭虜三千餘人牽動别路倭軍同時大潰宮保追奔逐北遂恢復九連城我軍陣亡不過千人此係三十初一兩日所接電報也又聞倭虜軍中半雜婦女遇交綏時婦女追隨在後其明醫理者卽爲軍士醫傷否則分任炊爨各役紀律不明廉恥盡喪雖欲不敗不可得也 
[倭薄金州]  
　　本館於倭人肇辭後特派精幹之友驰赴北洋一帶節節偵訪軍情兹得來函云金州去旅順口祗一百數十里前明倭宼擾我北邊於此登岸九月二十八日闻有船百數十號裝載倭奴約近萬人就海埏一擁而上迨防勇知悉而登陸者已有二千餘人急出隊往攻則全數已皆上岸船亦影響全無矣聞倭奴之不犯旅順而必易轍而東者蓋未知九連城之事故擬犯我金州爲裏外夾攻計也 
[擊燬倭艦]  
　　天津訪事人函云順和輪船於九月三十晚行抵天津其大副西人言山東成山頭我國海軍擊毁倭船三艘惟係兵輪抑係商輪改作兵輪或係兵駁則不得而知查倭奴與我海軍戰敗之後迭在山東之威海衛成山頭洋面游弋蓋以北洋船隻正需入塢修理而又偵悉南洋將派南琛南瑞等兵輪四艘來津故敢抵隙乘瑕爲要截之計今北洋兵船除來遠外均經修理完竣出洋巡緝故能擊燬倭艦三艘此 
 
 

Page 3

 
 
[火速催兵]  
　　　有自析津貽我尺素者據言九月廿九三十日天津又到山束山西兵十數營隨到隨行同赴軍前禦敵蓋以宋祝三宮保周玉山廉訪電請援兵急於星火不以已獲勝仗少作稽留也且以九連城旣已克復尚恐倭虜狼奔豕突竄擾邊城殺敵致果較之在高麗時尤爲切要山東曹州鎭王軍門已督隊馳赴前敵云 
[洋員北上]  
　　津海新關税務司德璀璘向爲我國宣勞不辭况瘁此次德員漢納根恊同北洋海軍提督丁軍門在大同江戰勝倭虜亦由德君作曹邱漢君旣沐　殊恩德君亦膺懋賞現由總署王大臣邀令入京面同决策蕩平倭虜德君已于九月廿八日兼程北上矣 
[忘恩媚敵]  
　　本館常駐天津訪事人云日内在旅順口拘獲漢奸四名如何訊供尚未詳悉至前報所紀某大員之戈什哈亦輸情於倭以　被獲云云兹悉其人姓汪號小亭在督轅供職訊供之下牽連同衙供職之奸奴周某何身受國恩者類皆甘爲敵人間諜　又聞前獲爲倭奴偵探軍機之主簿汪開甲有刑部提訊之説未知確否 
[烟臺軍報]  
　　倭兵渡鴨緑江已列前報月之初二日有自沙河子來船言及該船正擬裝載出口適聞九連城地方倭兵於上月廿七日過江我軍退紥鳳凰城沙河街各鋪聞之或議遷徙或將遠避紛紛擾擾間而該船已出口南來後事如何則無由悉知也○又有得鳳凰城信息者言及廿七日之役我兵支搭浮橋正擬過江燃砲數門而倭人已擁衆搶渡我軍乘機退列扼紥江岸拆斷浮橋又復派隊迎頭杜截四面圍困倭人已進退兩難聚而殲旃在指顧問耳○今有自旅順口來船言及旅順口迤東之皮島地方附近有一海口名曰花園上月廿七日倭人兵商各船二三十隻裝載馬步倭兵近岸登陸該處並無兵防守以故游泳自如旅順口一聞此信一律戒嚴沿街買賣相議遷避忙亂異常焉○又有舟中人傳述倭人之由花園渡兵也當於廿七日駛至卽派馬步隊百餘名各處哨探有無防兵於廿九日將擄得我國之民船多隻運渡倭兵登岸我船亦在彼擄之倭兵濟渡過半於初一日夜二鼓後我國兵船潛至該口出其不意燃砲轟擊片時相率退去倭船未及防範被砲擊碎者一隻受傷欹沈者二隻而所擄之民船被砲波及者亦復不少我船得於此時乘機逃回云云是役也惜中國兵船爲數過少未敢戀戰若使如倭船悉數連帮攻其不備倭船十餘隻有不同遭沈没者乎惜哉兵多宜散兵少宜聚卽兵船亦何獨不然可勝嘆哉 
[英界火炎]  
　　昨晚九點鐘後英租界四馬路西中和里忽然失愼急往探之知火起於里内面東之四十四等號丁甘仁醫寓及某某等安號共賃一石庫門房屋五幢　房旣鳴鐘報警卽有救火會西人駈皮帶車至吸水狂噴迨是屋旣化劫灰火復折而南向時則人多於議訪事人難于入内詳觀一切細情明日查明再錄 
[邀請西賓]  
　　本月初十日恭遇皇太后萬壽慶典江海關道劉觀察請駐滬各國領事官於是日十二點鐘赴道署飲宴並召菊部以侑　獻臺萊之頌聨中外之歡誠煌煌乎盛典也 
[鼓吹昇平]  
　　初十日恭逢皇太后六旬萬壽有曲局數起在邑廟花園點春堂仰山堂内園等處演唱南市各行號有請清客者亦有雇清音者届期在各業會館公所中演唱仰慈雲於天上流法曲於人间雍容揄揚是亦雅頌之亞也 
[臺撫拜客]  
　　調署湖南巡撫邵筱村中丞日前挈同瀛眷由臺來滬暫駐天后宮已誌前報中丞於前日傍晚命駕入城赴道轅及各當道處答 
[觀察謝步]  
　　蘇松太道劉康侯觀察之夫人本月初五日五旬華誕在製造局設筵受賀已登前報觀察於昨日排道赴各衙門謝步禮也 
[經理粥廠]  
　　本城大南門外施粥廠每逢冬季開廠施粥亦一善舉也兹以開廠届期由關道憲劉康侯觀察委前爛泥渡巡防局員高介臣二尹在廠經理一切 
[飭造册]  
　　本縣舉辦民團業將團勇名數開具清單呈送上憲現奉府憲恩太尊札飭黃大令飭董彚造城鄉各局團勇花各年貌箕斗清册送府以憑稽核大令奉文後卽照會堂董辦理彚造并問恩太尊尚欲親蒞申江查閲民團云 
[輪船失事供詞]  
　　臺灣後路糧臺局所轄吉安運兵輪船於八月初八夜駛至台州府屬太平縣境慈機沙失事飭英讞員宋莘樂通　將　主朱寳龍買辦章合芬訊供已登本報前日通刺又奉飭將案中應訊各人帶往江海新關理船廳會同河泊司畢君先向朱研究朱供稱　籍寍波年二十七歲前在船局當水手及掛得買司已歴十年故長江外海各處海道俱能熟識會由某洋人教以量日之法然並未用過七月間友人薦往臺灣後路糧臺局督辦聶大人處蒙大人委令當吉安輪船船主畢君以朱旣當船主駕駛之法自然熟悉於胸中遂逐一詢之以騐其純熟與否詢畢復問曰爾旣當船主之職全船性命俱係爾一人之身上船時會否騐明船身若何答稱曾經騐過船底稍有窳爛本欲修理後方出口嗣因局中軍務孔急催令駛至鎭江裝運孔統領所募兵勇赴臺灣當卽告以此船向來來往長江若欲開往海中須將艙面房間拆卸八月初二日由　開赴鎭江買辦往見孔統領孔統領欲裝兵一千名赴臺灣嗣以船舊而小不能多裝再三互商始言定裝兵五百名每兵一名給以船票一紙以便稽查不料上船時兵勇絡繹而來收得船票七百餘紙仍是源源不絶無奈商諸買辦速與孔統領商議旣已上船者俱裝赴臺灣續來者阻之而是時船上之兵不下八百名啓行一路行程俱載明日記簿上中途略受風浪船底螺螄釘已鬆動卽與船上各人議定俟到温州再行修理不料六月初八夜約八點鐘時行至台州府屬太平縣境慈機沙察得船底鐵板已分兩截船中水汨汨而來於是滿船之兵異常譁　是夜月色徹明正在船面瞭望見距沙略遠距釣坡山稍近其時勢將沉下急欲駛至沙灘而兵勇務令停泊釣坂山初不允從後兵丁相約爲難口稱壯爾等置之死地祗得開足氣機駛傍山下兵勇卽紛紛上岸旋有多人乘亂攫取　件而孔統領不知在何處以致兵勇無人約束未幾設法上岸始見孔统領亦在岸上官問兵勇中有溺斃者否答雖見有數人入水然未見其溺斃諒皆　救矣事後曾問及孔統領據言約少十餘人及舟抵吳淞卽有舊船主葉安心遣人在馬頭守候邀至伊家商議後再赴糧臺局並囑見聶大人時不可言及船身窳爛僅言悞觸暗礁以致失事蓋葉尚有船價銀兩未曾收清也旋問船上大副王大勝供稱亦寗波人向來駕驶漁船後在輪船當過水手七月二十二日至吉安船當大副一切駕駛自有船主主持小的一槪不知初八夜八點鐘後失事時見有許多兵勇將船主扭毆旋於九點鐘後上岸畢君再三研詰王一味支吾畢君商諸宋通刺意欲笞責通刺答以並未帶有禁卒不便用刑又問木工莊相如供稱小的亦寍波人七月某日至吉安船工作上船時略知船身已舊出口後微遇風浪船已受傷如不觸礁尚可駛至温州修理失事時適逢細雨兵勇曾否溺斃不得而知問二副王阿忠水手頭目葉愛發郁子江供詞大略相同司機人吳孝友供稱小的亦寍波人曾在美公司船上當第二司機人七月二十二日至吉安輪船當司機頭目一切行船之事皆未得知惟知吉安已窳爛當由鎭江裝兵至吳淞口停泊半日開行時卽將船身鬆爲黑色不料初八晚八點鐘後在如州洋面失事駛近釣坂山離岸約四丈餘先有兵勇游泳至岸壯繩帶在岸上衆兵勇皆攀之而上諒無溺斃者且眼見兵勇搶奪船中之物章秀山供稱慈谿人由友薦至臺灣後路糧臺局吉安輪船上當買辦初言此船裝運糧米軍火繼知裝兵然職員惟經理出入各項至行船之事自有船主作主八月　二日由上海開往鎭江裝兵至臺灣連哨官等共裝七百五十餘員名初六日至吳淞略停　開　中一切細情俱載在日記簿上初八夜八　　 [ 
 
 

Page 4

 
 
後行至台州府屬太平縣境慈機沙悞觸暗礁是時職員坐在帳房中聞聲卽囑船主轉輪退下船主初允之嗣聞欲駛上沙灘各兵勇以船主欲將伊等置之死地定欲傍泊釣坂山船主不得已而依允及行至山下各兵勇卽紛紛上岸且有乘亂搶物者職員無可如何登小船上岸其時約在二點鐘後彼時見四面漁船甚多或救人或取物及行六七里之遥始將有人家村落於是買舟來滬畢君問旣云觸礁時爾在帳房中　船身震動否答稱曾覺震動問爾命何人轉輪退下答稱一時忙迫記憶不清畢君謂通刺及招書曰當時明明言命船主轉輪退下現忽記憶不清乎訊至此已鐘鳴六下人証尚未訊齊中西官互相商議於初八日覆訊後再行核奪通刺遂將各人帶回旣至署命將朱及二王管押葉莊吳郁連未訊之書記林威之及掛得買四某四等俱交章帶回届時仍至江海新關理船廳聽訊 
[馬車傷人]  
　　吳淞人李萬永年約四十餘在滬貿易昨日十下鐘時行至美界黃浦路途遇四輪馬車迎面而來避讓不及撞撲於地略受損傷乘車之某西人書明姓名住址將受傷人並西字信喚九十號巡街印捕舁入捕房捕頭飭將李送往同仁醫院療治 
[上海北市絲業會飽籌辦本年順直新災賑捐滬局瑣記六]  
　　初二日奉順天府陳尹憲函諭以被災各屬待賑甚殷飭卽設法勸助迅速解濟並鈔示各屬災村及被水情形内開本年水災以東南兩路爲最重八月二十以前通州已被淹三百餘村嗣因武清鳳河下游東隄漫决續淹三百餘村薊州薊運河東西兩岸及泃河北岸先後漫溢多口被淹約三百村香河窩頭河焦莊漫口淹及雙營打百户等處計被淹二百餘村寳坻泃河張八甲莊辛集鎭等處漫决被淹五百餘村寍河地勢最窪上游番河寳坻之水一律下注海潮倒灌全境被災三河地勢較高成災者僅九十餘村南路霸州保定文安大城四處形同釜底各河漫溢之水陸續下注計霸州成災一百三十餘村保定地勢極狹全境不過二十餘村一律被淹文安大城成災各二百餘村此外固安被淹一百餘村永清被淹二百餘村此東南兩路被災之情形也西北兩路如平谷大興宛平　州良鄉房山順義密雲懷柔等處被災各數十村情形較東南爲輕等因謹抄登日報布告四方轉瞬天寒地凍災黎生計愈艱伏求慨發慈悲及時惠　生靈普救功德尤爲無量臨池不勝感盼之至 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[涇渭攸分]  
　　東湖縣示諭查拿倭奴未紙分别各國商民教士遂又補出一示錄登於後東湖縣魏示爲再出示剴切曉諭事案奉府憲轉奉道憲札以督部堂張前准總理衙門咨日本開釁與各國商民教士在中國境内者均仍應照約保護不得因日本一國開釁以致悞會别滋事端等因奉此查此案前經示諭　屬各客棧及庵堂寺觀曾紙落寓客棧處所嚴拿華裝倭人之奸細訊實分别給賞兹奉前因合再諭知爲此諭仰諸色人等知悉此後如遇有倭人改扮華裝及僧道服者到境著卽一面盤詰一面赴縣報知以憑拿案訊明給賞該倭人目睛鬚髮均與華人相同無難辨認其餘通商各國商民教士仍應照約保護不得混拿致滋事端特此諭仰一併遵照毋違特示自此示出西人之裝華服者可無意外之虞矣 
[抽捐續述]  
　　漢口一帶抽收房捐已列前報嗣有不逞之徒妄黏揭帖散播謡言藉以摇惑人心欲令各店罷市迨會匪王金凱下法人心始定初一日各店仍照章開市九月廿九夜房捐局首出示曉諭照錄於左　照得收提房捐　遵籌防守經費　旣已接濟餉需　兼爲地方保衛　向來漢鎭商民　急公好義稱最　按照房租捐輸　踴躍當無隱諱　况又奬給功名　一舉二善兼備　年租三十串人　銀在廿兩以内　或有虚假不眞　以多報少無弊　望卽據實改更　以免查出罰倍　住户屬實艱難　再候斟酌較對　核减核免通融　具結上憲加惠　爾等踐土食毛　以知大義爲貴　籌餉關係非輕　特再剴叨諄誨 
[縣試有期]  
　　浙江學憲徐季和宗師已行文至寍波舉行歲試事宜定於十月二十日縣試十一月二十日府試然學中尚未見有明文也 
[嚴拿訟棍示]  
　　欽加運同銜特用府調補上海縣正堂黃爲剴切曉諭事案奉府憲札奉署臬憲韓扎開照得積慣訟棍爲閭閻之大害較之猾吏蠧役尤爲很毒猾吏不見呈詞無從無文弄法蠧役不得差票無從藉事詐贓若訟棍則不然當兩造無事之時或因口角微嫌或因睚眦細故必從旁慫恿代爲作呈唆令具控詭稱包准包贏以聳聽聞迨訟連禍結又復假爲調排或稱打點衙門或稱包用使費種種需錢原告旣受其欺己成騎虎難下之勢不能不變產與之經年累月拖累難堪欲求結案而不能直至蕩產傾家始悔受訟棍之紿已無及矣原告如此受害被告可想而知該訟棍居心行事直與强盜無殊卽盡法誅之亦不爲過是訟棍一日不去則訟源一日不清卽民间一日不安除由本署司自行訪拿外札府飭縣明查暗訪嚴拿懲治等因到縣奉此除遵飭嚴密訪拿外第不忍不教而誅合先出示曉諭爲此示仰諸色人等知悉須知積慣唆訟罪應擬軍作奸犯科法難輕恕試思大千世界何事不可謀生乃必欲恃刀筆之利作造孽之舉乎自示之後務各猛省回頭别圖正業痛除惡習勉作良民若竟執迷不悟仍蹈故轍一經本縣訪實姓銳或被人告發立卽按名提案儘法懲治此時身罹法網已徒悔噬臍矣是宜及早悔悟愼勿以身嘗試其各凛遵毋違特示 
[總巡夜出]  
　　城廂内外保甲總巡葉臨恭司馬於前晚二鼓時命駕出城向各處梭巡旋至二十三七鋪巡防總局少　片刻而出向北叚查畢卽行入城 
[會哨改期]  
　　本埠民團局向逢三六九日會哨現已改章嗣後以初一十一廿一爲會哨之期 
[失銀訴捕]  
　　川沙人李順甫在美租界百老匯路復泰米店爲值行已歴多年前日午後店中帳桌内失去洋銀三十八元店主孫少堂卽投捕房控告指明李順甫所竊捕頭飭包探江阿三將李拘入捕房由捕頭訊問李堅稱誣指捕頭命押候送辦旋有李之叔李某出爲擔保願賠所失洋銀尚未了結也 
[英界公堂紀事]  
　　昨吳長春沈芳水扭吳乜氏至公堂由沈訴稱乜氏係吳之妻子曾賃與某甲携之來滬作爲客妻每月租價洋銀二元五角索之無著是以扭案請追宋通刺諭令分别管押聽候訊核我見有欠付房租而控官追繳者矣從未有將妻租賃與人而亦以欠租控告者公堂案牘眞無奇不有哉特不知通刺將如何判之○三百六十三號華捕拘解在途互閙之孫張氏石阿炳請訊孫張氏稱被石誘之來滬現欲傭工石竟掯阻請老爺判斷可也通刺著分别押候核辦 
[法界捕房紀事]  
　　甲乙二人相約至小東門外某酒肆沽飲醉後效灌夫之駡座以致拳足交加奮擊之餘毁壞尊壘盆碗約值洋銀三元經酒保交巡捕拘入捕房克捕頭令押候如數賠償交人保釋○新街三號弄内縫工某丙至鄰近某龜奴花烟館内尋歡調笑多時吸烟二匣摸索身畔不名一錢無奈將身上馬甲褫下作抵翌日持不洋銀二枚往贖隨手竊取小茶壺懷之而出旋由鴇兒搜出原贓扭入捕房聲訴捕頭向之詰問丙稱此物向同業某丁借用並非竊自鴇兒家及問之丁丁亦矢口承認鴇兒稱老身日携此壺至護城河畔某茶肆啜茗請問茶博士當不虚也捕頭飭探查知是實丁遂篛隙奔逃捕頭遣包探拘入捕房管押○陳道衡控司帳人嚴綺泉侵吞客欵以致父親吞烟自盡葛同轉迭次研訊經董事出爲調處議已將成旣而嚴弟子漁將銀掯阻陳復投案聲訴情由同轉飭包探至小東門外廣源糖行將子漁拘押 
[分發人員騐看名單]  
　　新海防例掣籖分發郎中姚賡韶浙江員外郎翁炯孫江蘇主事騎都尉世職周金渾湖南譚奎昌山東董誠江蘇葛嗣浵浙江光祿寺署正洪秉恒浙江内閣中書張侃山東道二品頂戴莊兆銘浙江知州紀堪錚直隷鹽運司運副四品銜吳煒暹江蘇○新海防例指省分發道花翎二品頂戴蔡宗昌湖南江蘇盧宗儀河南江西花翎二品頂戴薛華培四川湖北　知府李祖章湖南貴州朱其昌江西江蘇同知張倓山東浙江劉鼎銘安徽福建汪鳳瀛江蘇湖北陳鼎江西浙江通判陳世澄順天浙东張景祜安徽江蘇徐華潤浙江福建知縣桂森廂紅江西李嘉惠湖北四川沈運樞湖南江蘇朱兆麟安徽江西同知銜廖學沂四川湖北胡俊采河南湖北李昻四川廣西趙興　湖南陜西鍾靈正紅江蘇張果昌直隷山東王慶勳浙江廣東同知銜多奎正藍河南余　安徽浙江官慶正藍直隷李恩元奉天江蘇鹽大使楊文俊浙江兩淮張錫九江蘇浙江布政司經歴竇以煦安徽湖北布政司理問楊文煜浙江江蘇翁璞浙江江蘇直隷州州判董塏山東河南王元鼎雲南廣西府經歴徐本棟順天四川劉秉鈞直隷山西石啓先湖南四川李元璣山西河南張光　江蘇河南梅家振江蘇直隷朱拜庚安徽江西李自怡安徽江西劉天祿四川湖南沈承鈺浙江雲南張寳德陜西四川夏與賡貴州四川縣丞高冠瀛福建廣東鄭廷楨廣東浙江傳秉星廣西廣束陳則蕃福建東河鄒上鼐福建江西聨潤廂紅河南李含章湖北四川張柳江蘇北河胡毓麟安徽河南宋毓瑔江蘇河南顧維章江蘇湖北張壽祺江西湖北沈錫綬浙江河南傳炳奎四川貴州朱承瑗浙江江蘇鹽運司知事王正卿安徽兩淮蘇晟雲南廣東徐家駿浙江兩淮州吏目周繼祖江蘇廣西廖崇仁順天雲南謝恩鴻順天山西道庫大使蔣賡江蘇江西巡檢陳登峻福建湖南黃毓芝廣東江西陳鴻略順天湖南馬景波直隷山東趙鐸湖南湖北錢丙陽湖南廣西江紹科安徽湖北方炳安徽江西黃承烈浙江廣東陳鳳翥浙江江蘇許寳杰浙江廣東姚　浙江廣東周元墉浙江廣東王德相浙江福建李樹芳四川湖南沈鍾瑾浙江江蘇錢開頤浙江山西郭東森陜西四川杜瑞昌直隷山東馬慶昭安徽北河縣從九品吳從先廣東江蘇連曾詒廣東廣西李宗藩順天廣東梁孝清順天陜西黃昌麟廣東廣西杜湘湖南湖北程鑫安徽廣東熊祖詒江西西川劉登廷江西福建吳肇　浙江山西龔齊申浙江山東孫烺浙江江西單成烈浙江江西典史卜世祥順天福建龍雲湖南湖北何書年湖南江西楊昌熾江西廣西叚晉蕃安徽山東張寳齡江蘇湖北朱开謙陜西甘肅胡椿廷安徽江西朱沅慶江蘇廣西驛丞姚文炳安徽浙江未入流賴爲霖順天四川宋彥昌江蘇廣東胡玉書浙江直隷劉昌麟四川湖南葉煊浙江四川徐景贄浙江江西黃震廣東廣西○籌餉例指省分發道花翎三品升銜文弼正紅江蘇通判馮世鐸四川雲南府經歴呂詒榖江西湖南○勞績掣籖分發知縣水政清江蘇○勞績指省分發知府三品升銜花翎蔡世昌湖南廣東繆鍾洛江蘇陜西三品銜陳震河南奉天花翎鹽運使銜潘恩榮安徽浙江同知知府頂戴陳端瀛湖南甘肅直隷州知州花翎四品銜裕恒正黃江蘇知縣同知銜張曾韶廣東江西王藴輝湖南江西藍翎鹽　舉銜胡承　安徽吉林吳麟昌江西山東巢鳳翔江蘇山東許寳良浙江江蘇同知銜藍翎李炳蓮湖南廣西六品銜史支源安徽廣東鈕承　浙江福建巫國玉湖南湖北府經歴林昌齡廣東廣西州吏目唐煦江蘇直隷巡檢陸康保浙江吉林從九品楊勝豪貴州廣西典史李紹烈順天湖南○議叙指省分發縣丞江忠修順天江西張國幹湖南廣東○記名呈請掣籖分發直隷州知州緒成廂黃○截取呈請掣籖分發同知黃晋銘福建○截取呈請指省分發同知馬文星正白廣東何維樸湖南江蘇○優　呈請掣籖分發知縣盧求古江蘇朱正本安徽薛德齡廣西○應補呈請分發知縣張賢符山東四川縣丞藍翎楊善成安徽江西王峻浙江江西未入流應惟　天山東理問銜葛熊光直隷湖北　學雋浙江安徽　 
 [ 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十年九月二十七日京報全錄]  
　　宮門抄○諭旨六道錄前○直督李奏酌保定遠鎭遠兩艦海戰出力員弁摺○又奏請奬卹海戰出力洋員片江督劉奏爲總兵祝嘏起程日期摺○直督李奏請優卹海戰死傷弁勇片○湖督張等奏起解漕折銀兩並本年冬漕仍請折徵兼籌採運摺○又奏舉辦武闈鄉試摺○九月二十七日禮部宗人府欽天監正紅旗值日無引見○禮王等合操覆命○睿王假滿請安並謝賜祭恩○前河南總兵牛師韓到京請安○伊犁領隊大臣穆隆阿請訓○正黃蒙奏派署管宴之大臣派出濂貝勒敬信○正白漢奏派署俻查壇廟派出榮年英信○侍衛處奏派口外賜奠派出良沐良泰○掌儀司奏二十九初一初六日祭奉先殿載瀾載澤載瀛行禮○召見軍機○○欽差大臣大學士直隷總督一等伯臣李鴻章跪奏爲遵旨酌保定遠鎭遠兩艦海戰出力員弁恭摺仰祈聖鑒事竊海軍各艦於八月十八日在大東溝洋面與倭艦接仗力挫兇鋒當將大略情形電逹總理衙門轉奏二十九日欽奉電旨東溝之戰倭船傷重鎭遠各將士苦戰出力著李鴻章酌保數員以作士氣等因欽此仰見聖　　念微勞有功必錄之至意當卽恭錄轉　欽遵查照兹據海軍提督丁汝昌查明核擬呈請具奏前來臣查大東溝一戰我以十艦　　十二艦倭　船　　快我軍奮力迎擊血戰逾三時許始則互有損傷旣而我船或沉或焚或因傷修補或驶追敵船僅餘定鎭兩　　　倭各艦相持三點餘鐘之久倭砲四面環攻我軍誓死抵禦卒能以寡勝衆轉敗爲功登時擊沉其督船戰船　船三艘因傷　沉者尚不止　　　　船係金裝陸隊將由大孤山登岸内犯竟遭覆没而我運送銘軍八營得以乘間登岸不致被截保全實多當日苦戰情形臣於九月初七日業經詳細奏陳全船將士同心合力愈戰愈　始終不懈均屬勇敢可嘉現奉諭旨酌保數員自應按照部定章程不得逾十人之數謹擇其尤爲出力者分别酌擬奬叙頭品頂戴右翼總兵强勇巴圖魯劉步蟾號令指揮瞻識兼裕擬請旨以提督記名簡放並賞换清字勇號頭品頂戴提督銜左翼總兵果勇巴圖魯林泰曾整隊迎攻堅忍不拔擬請賞換清字勇號副將銜升用叅將左翼中營遊擊楊用霖擬請免補叅將以副將儘先補用右翼中營遊擊李鼎新擬請以叅將儘先補用升用遊擊提標都司吳應科擬請免補遊擊以叅將儘先補用楊用霖李鼎新吳應科均請賞給勇號升用都司左翼中營守備曹嘉祥升用都司右翼中營守備徐振鵬右翼中營守備沈壽堃均擬請免補都司以遊擊儘先補用並加副將銜左翼中營守備沈叔齡右翼中營守備高承錫均擬請以都司儘先補用並賞戴花翎以上十員均係異常出力仰懇天恩俯准照章擬請給奬以示鼓勵提督丁汝昌統率全軍身當前敵裏創力戰激勵華洋將弁效死用命應請交部從優議叙伏候聖裁其餘千總以下出力各員照章由臣咨部給奬所有查明定鎭兩艦出力員弁請奬緣由理合恭摺具陳伏乞皇上聖鑒訓示謹奏奉硃批另有旨欽此○○李鴻章片再九月十一日准總理衙門電開本日奉旨洋員漢納根在海軍當差教練有方此次大東溝之戰奮勇効力深堪嘉奬加恩賞給二等第一寳星以示鼓勵欽此當飭水師營務處按照等第製成寳星發交祗領此次海戰洋員在船者共有八人陣亡二員受傷四員該洋員等以異域兵官爲中國効力不惜身命奮勇爭先洵屬忠於所事深明大義較之中國人員尤爲難得漢納根仰蒙特恩奬賞西人傳播歆羡有加其餘死事立功各員自應一體給予奬卹兹據丁汝昌及漢納根開戰呈請具奏前來臣覆加查核所有單開陣亡之定遠管砲洋弁尼格路土余錫爾二員擬請按照西國章程給予三年薪俸以示體卹其力戰受傷之總管鎭遠砲務德員哈卜們擬請以水師叅將用帮辦定遠副管駕英員戴樂爾帮辦定遠總管輪德　阿璧成帮辦鎭遠管帶美員馬吉芬均擬請以水師遊擊用該四員並請　賞戴花翎给予三等第一寳星查西國賞功之典固重寳星至應募來華各員尤以得中國官號爲榮足見仰慕華風情殷報効漢納根本有花翎總兵銜此次在船督戰尤爲出力可否並請賞加提督銜以示優奬出自恩施逾格以上各洋員所請奬卹如　俞允應請特旨宣示愈足堅其効力用命之忱是否有當理合附片具陳伏乞聖鑒訓示謹奏奉硃批另有旨欽此○○頭品頂戴兩江總督臣劉坤一跪奏爲總兵遵旨入都祝嘏恭摺具陳仰祈聖鑒事竊照本年恭逢萬壽慶典前准部咨安徽壽春鎭總兵任祖文奉旨派令入都隨同祝嘏當經轉行欽遵在案兹據該總兵任祖文呈稱蒙恩派令隨同祝嘏現在昌期伊邇　往彌殷詳於八月十八日由江寍起程北上請將起程日期奏報前來理合會同署理安徽巡撫兼提督銜臣德壽恭摺具陳伏乞皇上聖鑒謹奏奉硃批知道了欽此○○李鴻章片再據海軍提督丁汝昌呈稱濟遠廣乙兩船於六月二十三日在牙山接仗業將傷亡人數先後呈報定遠鎭遠各船於八月十八日在大東溝接仗除被沈焚各船員弁兵勇尚有陸續救回應俟查明實數再行具報外應先將定鎭等七艦陣亡受傷各弁勇分别等差酌擬卹賞開單呈請具奏前來臣查海軍交戰與陸路不同一船之間彈兩續集船中緊要處所尤爲敵砲所聚攻各將士以血肉之軀捨命爭持死事情形最爲慘烈大東溝一役血戰三時之久固爲琉球各國所罕聞卽牙山之戰倭人首先開砲轟擊我軍濟遠大副沈壽昌堅守砲位竭力還攻及中砲陣亡則柯建章繼之旋又陣亡則黃承勳繼之爭趨死地義不顧身卒能擊退賊船保全戰艦功旣奇偉志尤可嘉此次陣亡副將鄧世昌等業經臣奏請蒙恩加等優卹在案沈壽昌諸人同一忠勇捐軀自當籲懇恩施以慰忠魂而作士氣謹將兩戰陣亡員弁分别擬議繕具清單恭呈御覽其受傷員弁兵勇卽飭騐明分列等第按照奏定章程核給奬賞除分咨查照外理合附片陳請伏乞聖鑒訓示謹奏奉硃批另有旨欽此○○頭品頂戴湖廣總督臣張之洞頭品頂戴湖北巡撫臣譚繼洵跪奏爲湖北省奉催漕折銀兩現已分批起解並本年冬漕仍請折徵兼籌採運恭摺具陳仰祈聖鑒事竊准户部咨奏催江西等省欠解漕折銀兩並新漕能否起運本色一摺光緒二十年七月十四日奉旨依議欽此抄錄原奏咨行到鄂當經轉行署布政使陳寳箴督糧道岑春蓂妥議詳辦兹據該司道等會詳請奏前來臣等伏查奉催漕折銀兩因各屬完解此項先於年前發交委員買米石以備來春起運是以起解京餉稍遲現查各年分應徵漕折項下除動撥採運外光緒十八年已解銀十一萬八千兩十九年已解銀六萬二千兩其尾欠之項現仍嚴催各屬赶緊全完解部交納不敢稍事遲延至鄂省漕糧自改辦折徵以來民間相安已久完納亦甚踴躍若驟令規復本色則徵米徵銀利弊懸殊節經各前任督撫臣曁臣等瀝情陳奏在案現在體察情形實未能遽復舊制所有本年冬漕仍請照章折徵兼籌採運以顧京倉餉糈雖一石之銀不敷買運一石之用第不敷之欵向在漕餘内所提兌費等欵湊濟並不動用正項於解京漕折毫無虧損而倉儲不無裨益查湖北歴届採買正米三萬石由海運通係招商局經理上届改由本省委員承辦尚無貽誤本年擬仍由臣等遴委明幹道員照數採買承運承交期臻妥速其米價水脚等項悉仍照舊開支不准稍有浮冒以昭核實而符定章除咨部查照外謹合詞恭摺具陳伏乞皇上聖鑒訓示謹奏奉硃批户部知道欽此○○頭品頂戴湖廣總督臣張之洞頭品頂戴湖北巡撫臣譚繼洵跪奏爲湖北省甲午正科武闈鄉試循例舉辦恭摺具陳仰祈聖鑒事竊查武闈鄉試凡總督巡撫同省者例應以撫臣爲主考督臣爲監臨歴經遵照辦理在案兹查湖北省光緒二十年甲午正科武闈鄉試試期伊邇亟應循例舉辦所有内外塲考試自應由臣譚繼洵主考臣張之洞監臨謹將應辦一切事宜預爲籌備並揀派提調監試會同兩司隨同校閲以期選拔眞才仰副聖主修明武備之至意據署湖北布政使陳寳箴具詳前來理合將舉行武鄉試監臨主考循例分辦緣由會同湖北學政臣孔祥霖恭摺具奏伏乞聖鑒謹奏奉硃批户部議奏欽此 
 
