# 1890 - 48 - 4906049

 

Page 1

 
 
[點石齋發售各種精本石印書籍]  
硃批雍正上諭御纂五經經策通纂五經文準經　淵　五經備旨　三層　文韻府三層淵鑑皇朝各直省地圖十三　廿四史策案大題觀海初二集小題觀海大題文府小題文府試帖三萬選試帖五鳳樓試帖宗　經餘必讀八賢手札元魁大成增補角山樓先正事略○本齋種類繁多不及備載揮其尤者登報以供海内文人賞鑒價當格外從　卽希光顧爲盼發售處一在三馬路申報舘東隔壁又設分局在二馬路横街三層樓紅墻洋房内此佈 
[二白十六號畫報告白] [  點石齋啓]  
臺灣宜蘭縣老狗社生番蠢動戕官殺人經劉爵帥派令吳瑞生軍門總統各軍前往適又有大科　番社之變迺命移師勦之業經開戰我軍大獲勝仗逆番之被我軍陣斬及生擒者不計共數從此乘勝進攻行見尅期奏凱　先繪圖以慰薄海臣民之望准於初六日出售此佈 
[賓紅閣答問]  
有客問於賓紅閣外史曰敢問貴報前紀上海工部局西董會議租界中各事内有禁烟館妓寮二者各人未經允諾遂作爲罷論云云若是乎烟館妓寮固不當禁乎僕嘗見昔者張香濤制軍巡撫山西時禁民栽種鶯粟譚序初中丞撫吳時亦以嚴禁烟館爲急務而黃子壽方伯之驅遂流妓封閉娼寮尤爲近在目前章章可考若以西董言之豈皆以爲禁非所禁歟外史曰否不然子不觀烟與妓之害人不淺乎在吸烟者初惟藉以消遣横陳一榻短笛低吹吐霧吞雲其樂何極久之而烟癮漸上不吸則精神疲𦮕涕淚交流卽至事幾旁午之時亦必片刻偷閒一燈相對始得精采煥發不露倦容其有父母在堂者掩掩遮遮不敢公然吸食親友知其如此婉言相勸謂烟館之費大不如自行熬煮可以節省些微父母無可如何唯唯笞應而烟霞一室居然與鬼爲鄰矣積之數年其癮愈大面靑骨聳漸露鬼形日過花梢始得披衣而起遲遲過癮然後朝餐顚倒晨昏俾盡作夜雖所費尙有限量而廢時失業其患實無窮期何烟之誤人竟至若斯　甚哉至於妓旗亭畫壁曲院徵歌韻事流傳艷聞千古似亦無所爲　何必與烟而同禁之殊不知妓之爲害實有更甚於烟者當夫少年子弟聰頴絶倫平時螯案理頭不知人世間事偶至花天酒地不覺樂而忘歸罄其腰纒尙屬小事所患者毒瘡漸染一發難收或開天門或缺鼻子形骸殘破終身不齒於正人甚且遣毒於妻以及其子斷宗絶嗣慘不忍言至於小本經營爲人作嫁肩挑背負力食以生者偶得餘錢卽思尋樂閙野雞跳老蟲漸入下流不知底止久之而正業荒廢衣食難周托足卑出行歌乞食彼市上之唱蓮花落者何莫非昔之眠香偎翠自命風流者乎由是以觀天下之害人者實無過於烟妓二事立刻禁之尙嫌太晚烏在其爲不應禁乎客曰然則西董何爲而不欲禁曰是有道也子不觀乎英界寳善街四馬路及法界大馬路小東門一帶乎妓自書寓長三以迄么二住家花烟舘烟自南誠信裕愼祥以迄每箬三十五文之小烟間棋布星羅多不可以數計其爲房主者月得租値何止數萬金卽工部局收取捐資亦未可以限量租界中各行生意斷以此二者爲大宗而衣莊綢莊縫工土行以及男女龜傭樹子轎班堂悺司帳等類凡特烟館妓寮爲生活者更多若恒河之沙使一旦將二者禁絶不特捐貲房値頓覺寥寥卽凡恃此爲生者亦必立時失　西人以經商爲急務無怪其遲回審顧不思厲禁高懸也客曰我聞泰西各國特重吸烟之禁苟有犯者懲之必嚴卽用以置諸藥籠中亦必領有醫生又憑始可購取而英吉利一國從無一妓舘娼樓然則西人亦甚惡夫烟妓二者何以獨禁之於國中而不禁之於上海乎則應之曰上海洋塲雖租與西人貿易實我中國之土宇久隷　聖淸版圖者也中國人民上自官紳下逮黎庶何一不樂吸烟狎妓當夫冠裳宴會命酒酬賓苟無觥錄事與觴舉座爲之不樂甚且遠官顯宦對人則氣象尊嚴獨至偎紅倚翠之塲而骨軟於韋卽毆詈交加且自詡爲打情駡俏抑或友朋有所請訐則睫毛長寸許不肯略與吹嘘至爲妓女當差則赤瞻忠心不辭　瘁其視妓也如此之重禁之不亦難乎人視烟未有不疾首　頞者乃陽爲疾之而陰實戀之陽爲惡之而陰實躭之顯售戒烟之藥而已則烟癮難除名爲設局以戒貧民而實則自開烟館烟毒固結不可解烟禍浸淫無已時極其病且必胥中原二十一省盡人化爲烟鬼而後已西董皆已久居滬上其弊豈不知之而欲其越爼代謀爲中國禁此二者不誠難之又難耶雖然僕以爲自今伊始將漸漸有轉機矣西董中旣有此欲禁之數人則目前雖其議不行諒必窮其源流發爲議論登之報牘遠近流傳彼西人好義急公豈無　見而深韙者况戒烟之會早已開設於英都前年更有人憫妓之可憐擬設白盾會以相保護安見再閲數載必無大力者重申前説期其事之必成且從前中國地方官欲禁花鼓戯女堂倌令出惟行工部局亦並不阻止然則他日者中西協力厲禁髙懸保全無數良民免向烟窟花叢中失足胥於此一議肇其端矣海曲書生不禁翹跂而望已 
[金陵迭火]  
　　元宵後三日妙耳山對面之小岡上焚去種薯芋山棚六家緣是日天氣和煖羣趨耒耜棚内僅留小孩數人照應門户孩慣煨芋至是益此爭彼奪將火星潑散地上以爲燼矣爭擁帚掃之少頃柴堆内忽騰騰火起事後追問種火之由始知因煨芋肇禍斬龍岡前日燒去茅菴兩間菴一僧全恃沾豐　足以供香積之廚故雖祗園而與農家無異是日擔柴上市大抵遺火未燼以致雲房悉被荼毘昨已沿門托鉢思藉檀越之力一拓大雄之居不願依蓋飯生涯至令人笑爲佛門罪弟子噫若該僧者可謂有志之阿堵黎矣廿四夜南門外賽公橋地方又燒去八十餘家該處　安插難民之所一望皆蓆棚火後查點簞瓢多成灰燼撫恤局因就例給老米之外每口另給錢一千以示體恤 
[加賑一月]  
金陵冬賑向於正月底截止一交二月卽雇船資遣回籍並由官委員押送出境旣可免沿途之滋擾又可免一夫不得其所之虞藻周慮密恤民隱者亦云渥矣今歲辦賑諸君子咸以春賑急於冬赈交章爲江浙之災黎請命宮太保胞與爲懷　分畛域因於災區允其加賑外所有省垣内外就食老米之丁口亦一體加給一月賑米想鳩形鵠面之儔得此升斗無不欣欣然頌粒我蒸民莫非爾極以祝宮太保平格之天壽矣據難民之耆老云不毛之氓食賑　屢矣從未見如江南之劉大人自始至終躬絸督率視賑事如家事者宜其實惠在民民懷其德上可以副朝廷軫念之至意卜可以慰愚賤呼籲之隱情又云上天有好生之德不能自爲而假手於代天行道之大人人不知天 
 
 

Page 2

 
 
自知之人不報天自報之夫豈偶然哉輿論如此可見仁言不如仁聲之入人深矣 
[整頓書院] 　 
近年上元江寍兩縣科名之盛甲於東南天下文樞此語可當之而無愧城内向有兩書院鍾山則廣收各省之棫樸尊經則僅育一郡之菁莪每年二月初二日由制府甄别一次分在院與不在院嗣後每逢初二卽爲扃試之期由院及府次第輪派周而復始向來甄利之先例由各考生詣學報名計兩院各有一千四五百卷推原其故大抵一人必報三四卷或七八卷不等接卷後卽携歸竭一晝夜之力以爭閲卷者一刻之眼光故心靈手敏之秀遙吟　唱搖筆卽來洋洋數千言至令鈔胥家苦爲腕脱揆其不可無一不能有二之本領可期拔十得五其下焉者旣等鉛刀之割自難昆缶之鳴於是羣然譁之齊指閲者爲罪魁甚或指某卷爲某閲卷之手筆夫見獵心喜文人通病然要不若言者之太甚秋塲後有人禀府禀可皆指摘不留餘地究竟攻者自攻而官府總以未能盡如人意略不深究今歲甄别已近先有十人聨名在督轅呈請另延品學兼優之碩彥來主兩院臯比不可令候補人員仍操選政因臚列弊端甚夥院批大致謂經費無出未能避厭衆望又以書院係江寗府專責所有弊端仰卽飭府查明辦理等語此批一出議者益衆前日聞有百數十人聨名具一公揭禀院與府禀内係重申前説而謂經費確有欵可指或者宮太保俯念人之多言遽回聰聽亦未可知因憶曩年一友游學來此朋盍簪以館之視其文蓬勃得春夏氣意其才當不久居人下也者更勉其與時髦角風氣友骨傲不願人説項歲將終亦竟無一識項斯者友乃欲焚筆硯且自失終身不與師曠言嘗謂且夫之文次年有勸之詣某强項令者令固名下士嗣是卒以文章相沆瀣卽東塗西抹亦無人敢拔趙幟矣上年並賴是以獲寯有因與無因之不同如此承恩不在貌教妾若爲容吾願吚唔窓下者愼毋以文章有價目誤誤人焉可現在院批云何尙未掛出諸秀士之望得片言以爲折衷者近於望榜據其案内同人云考時如只聽人接一卷則循名核實去者不止一半自無卷浮於額之患况彼挾術以售渚到此技無不售如射之栖鵠更不至歸咎於珊網豈非息爭之上策哉輿論如是局外人未敢妄參末議焉耳 
[安慶官塲紀事]  
　　委辦保甲局兼撫憲營務處劉子幹觀察於客秋請假回珂里展視松楸正月二十日乘招商局江孚輪船抵皖按觀察籍隷湘中係劉毅齋中丞之堂弟筮仕皖水盖已多年云○鳳潁道王介艇觀察於正月二十一日行抵省垣晋謁沈大中丞隨小駐河南會舘○孫海岑觀察雲錦由汴省起節來皖於正月十七日戾止二十四日謁見沈大中丞并拜謁各大憲及地方各官按觀察籍隸安慶桐城縣離鄉有年是以請假遄回省墓云 
[鴛湖月色]  
　　前報紀嘉興府屬鹽厘總局奉上憲委曾太守爲總辦等因兹悉太守官印熙鈞於正月二十日午刻莅禾泊舟官碼頭適巡鹽水師砲船咸在當卽排隊往迎太守隨入城赴各衙拜謁各官亦以禮答拜至何日任事則尙未示知也○正月二十八日之晚二鼓時西北風陡發聲雄似虎屋瓦皆飛霉珠繼之雨師亦命駕而至至翌晨始停然飛廉氏仍異常猛烈氣候亦寒　難堪刮面風來銛於利刃云 
[鳩江雜紀]  
　　關道憲成端甫觀察前赴金陵謁見制憲拜賀新禧兹於二月朔日乘輪回蕪各官均在碼頭迎迓旋赴道轅請安○新任蕪湖縣王玉如大令煥熙自省禀辭將抵新任各差役特在南門内賃定公館以備雙鳧蒞止○長江水師提督李與吾軍門於上月二十七日自太平　節署乘小火輪抵蕪在府第暫住一宵次日順道詣南陵縣展視松楸聞軍門出洋巡閲約在桃花水漲時云○宣城縣與懷寍縣對調早見省抄兹悉　寗縣陳明府兆慶於上月二十七日道出鳩江前赴新任至宣城縣范映泉大令交卸後行止尙未酌定云○蕪湖洋務保甲兩局去夏上憲歸併一差公事已屬浩繁後又兼辦徵收土樂裞厘更有應接不暇之勢以故孫詞臣太守去臘抵差後上憲仍令劉葆笙别駕暫爲襄理現在别駕將回省垣另候差委成戳察特委候補通判沈榮卿别駕暫理洋務事件因别駕在蕪有年於洋務最爲熟悉也○自土藥通行以來消路日廣而徵税仍不見起色盖因奸商巧於偷漏四處繞越之故也其私販出沒捷徑尤以蕪湖對江之和州爲最蓋是處爲南北之衝皖北產土各區悉由此潛運而南孫詞臣太守訪悉情形禀請撫憲就該處設立緝私分局派撥勇丁數十名委曾潤亭都戎帶往分投巡緝沈仲復中丞復出示曉　略謂奸商如再敢偷漏一經察出除將私土充公從嚴懲辦外買者亦按照原價三倍加罰如此整頓奸商亦當股粟不敢以身試法矣○正月十九日廣德州解到囚犯一名以勇丁三十人沿途護送甚爲嚴密聞該犯係會匪頭目混號劉第一平日在州治搶掠積案如山經廣德州何直刺慶釗於去臘二十五日飭差拿獲嚴刑訊鞫供認不諱遂備文解道成觀察先委讞局委員審訊繼又親提研鞫該犯供詞與來文相符隨令畫供交蕪湖縣暫禁一俟詳院定讞卽當明正典刑也 
[平山紀勝]  
　　揚州河道近因上游來源不旺以致水流淺涸異常重載之船須候潮水盛漲時方可中流容與説者謂水淺如此實近年來未　之事幸歸江各壩現在併工堵築陸續呈報合龍水　旁流或者可望稍漲也○各粥廠自去冬開放以來已兩閲月矣邇來就食貧民依舊有增無减執　者終日從事幾無片刻之休薪米所需亦難敷衍廠中執事因與紳董公議於上月杪一律停杓其土著之領有粥籌者每枝給以靑蚨若干令各將籌呈繳至北小窮黎則由官分别發給川資遴派委員護送回籍云 
[廣州剩語]  
　　新授廣州遺缺知府盧太守秉政由京南來業已到省連日恭詣鈴轅聽候傳見○正月十八晚初更時河南某麵食店不戒於火幸水龍赴救踴躍爭先頃刻卽已撲滅僅燒去一間鄰里皆慶無恙 
[扶桑春色]  
　　本館派駐日本訪事人來信云日本海軍省現向泰西定造軍艦四艘内嚴島松島兩艘係戰艦均法國藍雌衰奴鐵廠所製松島約本年三四月間可告竣嚴島則須遲至十二月間此外一名千代田係巡洋船在英國哥藍司苟地方船廠製造限六七月間告竣一名千島係戰艦在法蘭西洛槐埃公司製造遲至明年四月始告竣云○朝鮮國平安道大同江本非通商口岸前惟華商得以前往貿易獲利甚厚去夏日商屢請於駐紥日官謂韓政府如不禁止華商不若使各國商人咸可前往政府照會各國欽使准於華歴元旦起作爲通商碼頭凡百商人一律可往目下堅冰凝結船舶不能來往自如一俟西歴三月中旬日本人均當踴躍前往矣○二月二十四號房州沖及附近洋中陡起暴風遭難漁船凡九百餘號溺死人民甚多現已委員往查矣○自神户至横濵海洋中有一壞船擱在相摸灘上○日皇擬在北海道建築離宮道中大賈富紳咸願以金佽助今已擇定在石狩國上川郡内度地興工以品川御料爲局長於四月上旬破土云日本自本年四月初起至七月杪止凡四閲月在上野公園同開設大博覽會凡入會之各式珍奇器皿以及工藝等類與夫中國泰西各商人運來貨物均須擇地安排現在房屋尙應增多由經理委員開辦云○本月十一號爲刺客西野文太郎致命之日西野於去歲刺死森文部大臣隨卽自盡人墓其俠　議就谷中墓前設祭届期同鄉山口縣人咸往衣冠叩奠云 
[烟臺鴈字]  
　　三冬亢旱農田待澤良殷正月十八日陰雲四合簾外天低圍爐酌酒之餘默忖碧翁翁當命雨師灑遍芳阡俾來牟勃然而茁矣不料甫一炊許飛廉氏卽掃淨纎翳使黃人所捧者依然陽光普放照遍大千惟天氣峭寒仍似三冬景色耳○有丁字簾前李貞麗一流人購得一雛姬薰以都染衣以纎縞置之迷香洞裹以待有情人題詩照春色屏角俾可厚賞纒頭不料步家非烟竟隨隣生以去彩雲不返錢樹自 
 
 

Page 3

 
 
空搖四出偵尋香無消息現始知被某甲所誘控之琴堂小妮子命薄如花恐不免於泥中屈膝已○自冬徂春異常晴暖被　春盎不愁曉夢增寒矣不料節届元宵忽然寒沍銀花燦爛映以玉樹冰山雖足助我詩情未免添人寒意豈天公見人情浮薄慣作炎凉　於花圑錦簇之塲特示人一副冷面目乎○連年生意日就淸寥本小利微者屢屢閉門尙不足異乃今正忽有某某等四巨號亦相繼歇業市面之壞不知伊於胡底有心人不免輙喚奈何已○陳連喜者某部凈脚也銅琵鐵板髙唱入雲挾其鼎鼎之名北走燕都南游申浦每一登臺發響幾於傾靡萬人近由某班主邀至烟臺袍笏登場觀者如堵所得賞號髙積如山甚矣技之不可已也如此夫○客冬有紅頭船一艘沈沒於海關碼頭旁今正雇人撈起入塢興修當橯時用泳氣鐘及却水衣以便在波中工作觀者少見多怪幾於擁滿江濵 
[俎豆馨香]  
　　前辦安徽防軍支應局張敬堂觀察於前年秋間因病逝世按觀察籍隷江蘇常熟縣筮仕皖水由州縣起家薦保道員功績爛然口碑載道刻經某當道奏請入祠正月廿八日恭送本主至東門外英果敏公祠由地方官春秋致祭以昭忠藎一時鼓樂喧闐衣冠齊集觀察之公子假寅賓舘大擺筵宴恭請在省文武各官酬酢往還頗極一時之盛 
[濬河述聞]  
　　吳淞鎭之温草浜年久未濬淤塞殊甚往來舟楫頗多塞碍兹經江蘇撫憲剛子良中丞奏明開濬并聞中丞准於初十日出轅親臨查勘卽當興工云 
[刑司訊案]  
　　奚裕麟張炳華延烕金生訟師投英刑司署控稱曾合充平和洋行買辦墊付銀八千兩之譜冋索無着請賜追還平和洋行某西人延哈華托訟師訴稱行中曾用殷仁甫爲買辦被欠銀兩後經收到若干今殷已逃逸並不知奚張墊銀之事正刑司連厘君示期前日升堂訊問特延熟悉英文英語之華人曹吉福傳譯口供奚張堅稱曾充平和洋行買辦墊付銀兩平和洋行西人祗認殷爲買辦刑司着各邀証人再行質訊奚張隨邀洋貨鋪十餘家同訴稱平和洋行先乃殷爲買辦後由奚與張合充然我等與奚並不相識惟與張同業故知其事平和邀到各西人皆稱　知平和行中用殷爲買辦並不知另有他人迄今連審三堂尙未定斷云○西人惠爾生投英刑司署訴稱華人謝小山曾將田單抵銀且另有欠項其間有田單一紙抵在西人司道而司處曾經控案判將司道而司之田單劃交迄今延不交來訪知司道而司已將此單抵與鐵貴公司該公司董事查明司道而司於理不合且有無用之田單一紙亦朦混抵銀蓋司道而司係該公司經理人故得任意妄爲若此刑司飭差提司道而司候訊司道而司陡持洋刀自刺由差奪阻　已受傷遂禀明刑司送請公濟病院醫治兹已傷痊定於前日下午研訊公司董事訴明原委華人謝小山陳錦華到堂爲証刑司以司道而司舞弊顯然定以監禁半年之罪 
[縣案彚錄]  
　　浦東廿四保廿四圖地保莊念祖盜賣漲灘基地一案前日經裴邑尊傳案訊究莊稱漲灘由各業户賣去小的不敢盜賣叩求明鑒邑尊諭令漕總襲豫昌明白開導並令將各業户開呈淸單候核○浦東四保七圖人康鳳吉投縣控稱小的撑駕小船度日家中有宅基被隣人周安期打椿刷布希圖硬佔母親向論伊竟恃蠻反將伊患病之母舁至小的家中盤踞滋擾爲此情急投案叩求提究裴邑尊着候訊供核辦 
[英界公堂瑣案]  
　　生員胡裕椿監生鄥渭山訴稱生等在治下開設茶葉店被聚興樓茶舘主倪錦章積欠價洋向索圖賴求賜提追前晚蔡太守將倪提案押候傳原告質訊究追○王平軒僑寓公順客棧被竊翡翠玉器若干件旣報案隨由捕役緝獲竊犯吳阿四供認原贓四十八件售與吳淞鎭不知姓名之京貨店中蔡太守飭押候備文至寳山縣請爲吊贓訊辦 
[法界捕房瑣案]  
　　昨報紀糧船主張阿四船夥王惠玉魏培元等用篙戳翻糞船並刺傷舟子周萬興頭面朱明府訊明情節着將張等押候核辦昨日淸潔局頭目徐紹關帶周等投案伸訴前情並遞呈失物淸單明府着提張等至案問張曰爾如何將周船戳翻張供稱小的停船太古碼頭周駕糞船由新開河出浦向南撞斷小的船舵伊船遂卽沉覆明府謂船卽自行覆沒難道面上之傷亦係自刺乎隨問周曰爾船如何駛出其時係潮漲抑係潮落周供稱其時適逢潮漲欲向南進日暉港往西明府謂浦江行船均有規例照爾所言實屬謬妄况糧船傍在碼頭上爾在浦中駛行如何言被伊戳翻沉沒因諭副捕頭曰照此情形係周自已不留神以致覆沒捕頭謂事確糞舟自取其禍但失物是實况人皆落水幸經救生船援起務請判令糧米船賠補些微明府詰周曰爾曾撈獲物件否答稱有櫓一枝被人撈去出錢四百文贖還平基板三塊跳板一塊則自行撈得明府詰張曰爾是否船主供稱係叔父之船小的月得辛工錢一千五百文此次由金匱縣裝米四百八十石來申明府着王魏先去照料米石張押候問明糧米局情由再行核斷○周楊氏訴稱尹寅階欠欵中人均肯調停祗朱忠山有意延約求賜追究朱唐二中人投案訴稱該氏之欵現經胡梅齋等説妥由中人先賠現洋一百元其餘二百七十元出立期票分期還楚朱明府謂朱曰爾爲何延約朱言語支吾明府着卽押交朱一再求恩願限三日内繳案明府謂唐曰今將朱交爾保去下期將洋繳案周楊氏稱恐中人出外依然延約明府謂爾於下期來案領洋可也○米店夥馮秀卿請追薛大奎欠洋一案已見報端昨日朱明府着帶薛至案問爲何挺押不理答稱店在大圑無人來此料理奈何隨詰馮曰爾與薛往來幾時矣馮稱此項往來由同事顧子祥經手策一次計米四十石合洋二百零二元迄今分文無着明府謂爾可知薛家有無底貨答稱有酒藥一百担尙未售去明府謂爾去查明來覆○去年老義和客棧沈明山控案牽涉之方紹燻及王劉氏之子福元同伴之王登祥三人均尙管押昨日朱明府飭帶案謂此案已經葛大老爺禀明道憲現由道憲來文將爾等解歸上海縣辦理隨飭會捕局線勇并添派巡防勇丁押解入城一面着沈自行投質○嵇元利請追失洋一百三十五元朱明府着提王品富張正榮至案謂嵇曰爾所失衣包其中有洋無洋誰人知曉目下王張無人來保此洋未必可追矣嵇一再求追时府謂頃間本委所言難道尙不聞乎卽使包内有洋亦係自不留神以致失去倘必求追務須移縣嵇叩首求免明府問張王曰爾等爲何挺押捕房不央妥人來保張供稱無人肯保嵇稱小的知二人有親戚在金利源碼頭三號棧房内昨日有五六人至小的處吵閙不休明府謂爾旣知伊有親戚可自去邀來再核○車夫陸阿二積欠顧紀生賃車錢三千餘文經顧控案朱明府提訊押追已詳前報矣昨日帶陸至案問爾爲何挺押不繳陸供稱無錢可繳求賜釋放出外拔還明府着仍還押諭以如能繳到一半卽可開釋○鼎和莊控林德樹欠銀三千七百八十兩一案昨已詳記巓末昨日朱明府飭提覆訊謂爾乃體面人爲何欠人之銀不思料理如再延宕判本委將爾送縣未必如此便宜恐卽須詳革功名收監追繳矣林供稱務須交保出外限日淸釐明府謂何人肯爲爾擔保如許之銀爾帮中有汪朝忠等可相識否答稱雖與相識深恐未必肯保耳明府謂爾昨供夥友夏姓可有保薦人否答嵇有明府着還押再核○昨晨朱森庭明府莅捕房時萬安樓棧客王定國偕棧主黎輔臣投案訴稱去年附關封輪船來滬經該棧夥周雨坤陳子香等駁運行李失去衣包内有萬民傘及衣服等物控蒙提訊將周陳等押追現經棧主屢次情懇將萬民傘等照樣賠償請將周陳開釋明府允之着將周陳帶案謂爾等身充接客何致浸不經心幸經棧主照賠否則不知押至何時方了復謂黎曰王之失物爾肯賠償足見居心公正本委深望爾棧生意興隆但棧夥須囑其格外留意不可任其忽略諸人遂叩謝而去○鴇婦張王氏請追馮根山誘去之妓朱明府着將馮提案問該妓究竟匿在何處答稱已由其夫華光寅領 
 
 

Page 4

 
 
回家内矣明府謂華是否爾之妻舅答稱是明府怒謂實屬混帳着笞二十板復詰張王氏曰該妓究由何人領至答稱由萬太太挈來斯時馮亦在塲囑小婦人留心看管恐其脱逃馮供稱求大老爺派差將小的押至鄉間可將該妓追到明府問爾家在大圑何處答稱北市典當弄上塘明府着押令速繕信函至該處候有回信再核○楊子祥控吳寅祥一案前已略紀緣由昨日朱明府飭提吳問爾與楊子合充買辦之事可從直供來吳供稱小的與楊之第四子經手交易事件保單係楊所繕現在康友湘處尙有田子卿被人控押英公廨明府謂如果實言本分府可將英廨之案提歸質訊○潘松溪因虧欠利和靛靑行銀欵經行主王少齋控案昨日朱明府飭提至案略加訊詰仍無妥實保人遂令還押 
[題梅花美人圖調寄南鄉子]  
　　妝罷一憑橍香雪千林曉露略記年時春夢裹姗姗姑射人來翠袖單對此翠眉潛折得寒葩未忍看只恐一聲銅笛怨闌珊花影蕭疏月魄殘○題對竹美人圖調寄减字木蘭花桃花亂落如紅雨簾角濃春留不住望眼遙天誰寄雲藍一幅箋纎　差鬥菱花澀窓外微聞嗁百舌著甚相思訴與斑斑小竹枝[  申左夢畹生]  
[蘇省撫轅抄]  
　　二十九日藩轅牌示照得陽湖縣知縣金士準丁憂遺缺查有候補奬班遇缺卽補知縣何錫之堪以署理○二月初一日分發江蘇試用同知周懋鎬安徽人由京引見來省禀到五品頂戴委署長洲縣教諭程信上婁縣人禀到謝委已于正月廿九日接印 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
