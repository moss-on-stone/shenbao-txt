# 1892 - 359 - 4907076

 

Page 1

 
 
[新印正續新增刑案匯覽出書] [  圖書集成局啓]  
　　刑案匯覽一書爲申韓家金科玉律向來雖有印本苦於漫漶樓糊兹本局代錦古書屢用新式鉛字排成印以上品洋墨紙則精選　白連史校　諦當裝釘精工盛以木箱式亦古雅茲已告竣因將股票停售每部四十本連箱核定實價洋艱七元正由申報舘帳房出售所有從前入股者再　申報舘繳洋銀三元卽可取書一箱特此布陳伏維雅鑒 
[施醫藥不如施衣食論] 　　 
　　各處善堂之爲善也無微不至特延請内外科醫生或終歲或半年或專在夏秋之間開局施醫凡遇貧病者就診不取分文且有給子憑據至藥鋪取藥由善堂償還亦不費病者一錢又有自儲藥物以憑照方給付者此其用心可謂仁之至義之盡矣善堂之外又有官醫局亦復如是約計所費殊亦不貲其延請者大都本地名醫然名醫或聲價自高或生涯忙碌何暇每期赴堂不過掛一虚名而已於是堂中施診不能無人乃多延幾人以抵數其中雖未嘗無功深學粹以仁心行其仁術者亦有藉此閲歴臨證以長學問者而一無所長者亦不免濫竽其間病者到堂求診指甫著脉卽書方以子或有並不給方但云服某某丸某某散其有外治者隨手取藥以付之其間草菅人命者正不少也至於施藥則本屬莫大功德其果自辦道地藥材貴重藥品以備施送者非不有之顧或經理不得其人有將貴品藥物私運回家或留以自用或售之於人而與醫生串通凡開藥方絶無貴重之品夫藥以對症爲要本不在乎藥之貴不貴但有等必須服貴藥之病而靳而不予是坐視其死而不之救也苟非有施醫各局則彼鄉間男婦誰肯因小的不適延醫服藥因有施醫施藥之便於是患病者日益多非眞患病之多也本小病也因就局診視爲庸醫所誤因而增重者有之從而斃命者亦有之蓋各局所請之醫多有毛遂自薦之士不過略識幾字稍讀幾句湯頭歌訣或從過一年半載之醫師遽欲出三指以行道以他人之性命試自己之本領草率荒謬所在多有若此類者不過貪圖幾元修金聊以塞責并有借此以揚其名其視病人之好歹不啻秦越人之肥瘠漠然不動於中病者遇此等醫生其有不求安而反危求吉而轉凶者乎古云不服藥爲中醫鄉人偶然感冐小病本來必不服藥聽其自病自愈絶不措意乃以有施醫施藥之故而有病卽醫反致小病變爲大病無病變爲有病甚而有可以不死之病反因此而速其死是又豈善堂諸大善士之所及料也乎語云藥醫不死病佛度有緣人有戲改之者曰藥醫不是病佛度有錢人雖出以詼諧其實大有至理且切中近來時世夫旣云不是病又何須以藥醫这其所以求醫者因醫之便故其所以服藥者以藥之易得故而乃以不是病之病而竟至成爲眞病且因是病而死則是施醫施藥者非以救人之生直以促人之死也竊以爲生死有命卽果有良醫妙藥亦未必能起死而回生其回生者皆其不當死者也而庸醫之殺人則實有明徵不得委之於命與其廣請庸醫以施醫多備劣藥以施藥則不如不施醫不給藥轉得安其不服藥爲中醫之舊故不如移此經費添設粥廠或添置棉衣之爲愈盖粥則人人皆可食必不至於死人衣則人人皆可衣必不至於損體况食施粥者必係貧人决無有可以自謀口食者而忍恥以就廠食粥者著施衣者必係極寒之輩决無有可以衣褐禦冬而故意乞取施衣者卽使不肖之流乞得施衣以押錢乞得施粥以喂豕然究不至貽害於人是故施粥施衣者有益而無損焉者也施醫施藥者損多而益少者也各處善堂諸大善士宏推衣解食之願廣民胞物與之懷大有一夫不獲時余之辜景象而獨計其利不計其害彼在善堂施診之各醫生但知藉此以收名利而名不克副其實利不能敵其害亦曷不早爲變計哉有以余言爲狂瞽者一笑聽之 
[玉蝀晴雲]  
　　工部爲知照事寳源局漢監瞀吏部郎中胡蔭森年满遺缺應行更換本部於十月二十六日帶領引見相應知照貴部傳知前經保送之吏部郎中戴錫鈞戶部郎中余九榖刑部郎中貢成綬工部郎中區諤良禮部員外郎李士瓉兵部員外郎孫賦謙等穿天青褂佩帶對子荷苞手巾於是日五鼓赴西苑門外本部公所圈到以憑帶領引見勿遲勿悮○吏部爲曉諭事所有光緒十八年十月分月官大理寺評事唐紹勛一員内閣典籍傅潽一員鹽運同瑞誥一員通判譚明德一員知縣莊鍾濟王新楨丁秉乾等三員直隸州州同林泰啓一員補議九月分同知慶桂一員共九員相應出叙傳令該各員於二十四日赴部過堂二十五日黎明赴天安門外朝房預備掣籖如是日不到定行指名題叅毋違特示○新授刑部右侍　李苾園少司宼端棻詹吉於十月二十七日未時履任經司務廳示仰閤署書吏以及皂隷禁卒人等知悉至期一體謁見各宜懍遵毋違特示○值年旗准禮部爲知照事本部具奏本年冬至令節次日恭進賀表應行禮儀一摺於十月二十四日具奏相應知照各衙門遇有應行廻避事件勿與同日呈遞○戶部銀庫郎中英璞現已簡授福建興泉永道所遺銀庫郎中員缺緊要未便久懸應卽派署經管庫諸堂憲擬將顔料庫郎中宗室明啓調署銀庫郎中於十月二十二日具奏奉旨依議欽此戶部具題粤海關監督聨捷一年任满可否將一等俸深人員開單題請更換抑或仍令該監督接管俟扣足本任一年再行更換等因恭候欽定一本於十月二十二日奉旨這差仍著聨捷接管俟扣足本任一年再行更換欽此○合肥相國以本年順直各屬水災工賑需欵甚亟奏准開辦賑捐分咨各省一體籌辦旋准兩廣總督李瀚章咨以粤省現派藩司成允總辦捐務該司奉委後首倡捐庫平銀五千兩解直助賑並稱不敢邀奬等因到直查該司成允念切民瘼倡勸巨款雖稱不敢邀奬未便沒其急公好義之忱援照光緒十六年前署廣東藩司王之春捐賑成案懇恩賞給該藩司成允頭品頂戴以昭激勸等情於十月二十四日具奏奉硃批成允著賞給頭品頂戴欽此○紫禁城内值年正黄旗護軍統領崇禮現届一年期满應卽奏請更換經景運門開列前鋒護車統領銜名於十月二十三日奏請更換奉　硃筆圈出左翼前鋒統領巴克垣布欽此○兵部馬館满監督瑞正郎壽現届一年差满應行更換經兵部諸堂憲揀得兵部郎中恩聨擬正主事恩澍擬陪於十月二十三日帶領引見請派奉旨兵部馬館满監督著兵部郎中恩聨去欽此○揀選壬辰科會試落第武舉等第經兵部開列堂銜於十月二十三日奏派揀選奉硃筆圈出郡王銜多羅貝勒載瀅固倫額駙符珍都察院左都御史懷塔布廂紅蒙都統文秀欽此得旨後瀅貝勒等卽由西苑赴正白旗侍衞教塲入座揀選每人試以步箭六枝地球馬箭一枝以中靶多少爲等差約計報名人揀之旗民武舉共四百六十餘人俟榜示等次再行錄報○起居注爲知照 
 
 

Page 2

 
 
事所有本處漢主事注鳳池調繁遺缺揀擬正陪於十月二十日帶領引見奉硃筆起居注漢主事員缺著擬止内閣中書吳蔭培補授欽此欽遵相應知照吏部查照 
[析津寒雁]  
　　天津城西廣慶茶園爲招徠計聘花旦李富才子登臺演劇裙屐紛來致與水師營勇鬥毆經親兵統帶蕭某轉圜始得無事已列前報聞是日戲雖未停而　門業已關閉門外喧嚷聲與臺上歌吹聲聲聲相應震耳欲聾戲園主人匿跡銷聲不聞加一惡語迨經勸散始登屋上手持磚瓦恐嚇行人約四點鐘促李富才子演四郎探母一齣遂高掷湘簾在臺右懸牌書明日忌辰四字而罷按十月十五日並非忌辰此何等事而亦可以誕安出之耶律以大不敬誰曰不宜然而彼昏不知又何足　也○十月廿四日天氣嚴寒北風甚勁三岔河口瞬息凝氷杏花村對河武備學堂亦以河水成氷不能篤一葉輕舟往來業渡就海河論碧水淪漣招招舟子仍咏邛須之句惟用長繩藥於兩岸由彼逹此僅須牽挽之勞可免撑篙摇㯭是日午前城東馬家口有渡船一艘載客前往鹽垞時有三客站立船頭適水勢箭激船遂順流而下船首三人被繩刮落河心兩人力挽繩索不稍釋手其一載沈載浮勢將侣魚蝦　狎鷗鷺矣舟子無法可施徒喚奈何幸有一船自上游駛來將挽繩之兩人救起其沈沒水中者適露頭角亦被援入艙中三人雖得慶更生所穿棉衣被水浸透凉徹肌骨氣息如絲當卽舁入浴堂嘘以熱水始回黍谷之春然已狼狽不堪矣○東安縣人張大年僅成丁娶妻某氏盈盈十九姿如满月膚若凝脂望而知爲尤物而張則未通人道不辨風情氏遂有外遇翁姑以其玷辱門楣遂擬貨之其意中人詭託良媒購爲佳耦復以資斧不繼寄跡天津在侯家後賣娼張大之叔知之挈姪來津具詞控告邑尊批飭值日二快班頭役于寳善傳氏訊究其承禀之差卽係于之夥役龔玉堂也氏本人盡可夫此時遂與龔有染研訊數堂尚未斷結發官媒管押龔益得肆其蠱惑未幾斷歸本夫領回而龔藉索差帳爲名仍將氏掯留不放聞氏旣墮烟花會欠印子錢若于押帳錢若干可見皮肉生涯亦不易作若龔者身爲差役膽敢犯法營私律令森嚴必不爲此輩恕也 
[津門氣候]  
　　往年北地每交大雪河水凝冰帆檣絶影故有大雪封河之諺乃今年則有大不然者昨接津門電信知旬日間風和日煖河冰盡釋何氣候之不齊竟如此耶 
[並非悶斃]  
　　前報記某輪船由新加坡等處載客回華繞道香港行至半途大風忽起悶閉艙門以致悶斃搭客多名云云兹聞此船繞道海南海口地方搭客染患疫症有十七人斃命並非悶死惟船中搭客旣患疫症行至厦門時應在口外停泊以免疫氣傳染况船上尚有屍身二具不應逕駛入口遂由西商禀請英領事官傳該輪船主詢問以符定章而免疑竇 
[厦島瑣談]  
　　保甲局竇委員因縱差滋擾由道憲撤委改委葉蘋澄二尹范接辦此已列報兹聞竇委員於本月初一日交卸葉二尹卽於是日到局接辦厦地商民咸以爲道憲知人善任二秉至公云○李阿素者著名無賴也近在某洋行爲小工頭自恃人多横行街市見省爲之側目而娼寮烟館受其荼毒者尤敢怒而不敢言月前李在三十六崎頂轎店口假冐武弁以查夜爲名突入土娼某氏家耀武揚威某氏不辨眞僞瑟縮如蝟時有狎客三人爭先逃遁跌仆受傷後始知李假冐協同地保赴保甲局控告由沈委員禀明道憲照會英國領事官派西捕前去將李拘獲送交厦防廳訊供究辦道憲亦知李作惡多端此次不肯輕恕擬用木籠站斃以快人心未知果否○去夏源通莊倒閉葉姓將市房出售迨後百川通匯昌恒寳源各鐘莊先後閉歇亦將房屋求售清還債戶因房價大形减折而過問者仍屬寥寥兹有某姓房屋一幢估值價洋一千元造彩票一千張將票售罄當衆摇彩得彩者卽管此業可謂别開生面然千中選一欲奪錦標亦非易事也 
[浙省宫報]  
　　十月廿八日福建提督楊温州鎭周俱拜會辭行中恊曰禀安代理省防統領李禀知二十九日同仁和縣伍令赴橋司臨平查勘河道卽辭候補府萬福糜滬局總辦會辦津通郭式昌津局總辦張濬萬通局總辦兼津局錢溯時會辦通局兼津局俱禀奉藩糧會委海運差叩謝運副趙連鈺徽局帮辦來省禀到仁錢二縣禀請初三日長至詣萬壽宫朝賀分水縣楊家賢因公晉省禀到署於潛縣劉舜年禀知府委監盤會算交代來省禀到收呈委員紀驤禀安大挑縣馮炳奎禀知藩司委復催景寗劉故令家屬交案銀兩差候補縣程贊清禀知藩司委督解京餉赴都叩辭王衡新市局來省禀到按司獄顧禀知臬司委蕭山公幹叩辭候補從九品支銓禀知臬司委中五叚分巡差典史程葆杰禀銷感冐假走中外委王瑞煕禀辭回營廿九日寍台道吳來省進見金衢道鮑由衢晉省禀到禀安候補道任進見台防統領劉禀見叩辭回温台防次左營守備趙禀見叩謝准補杭城守營都司前署湖州府張琳交卸回省禀到請假三天候補府萬福康郭式昌張濬萬錢溯時俱禀見徐士霖禀銷假正任東防　高禀請目疾假三天候補同知朝義贊曹娥局專丁來省禀謝海運出力保獎請俟過知府班後加鹽運司銜連副趙連鈺禀見仁和縣伍禀知會同李代統赴橋司臨平一帶勘估河工錢塘縣朱禀知奉飭監斬長興縣盜犯王大嘴於潛縣匪犯王益林孝豐縣盜犯周得汰三名處斬梟示訖調署新城縣張覲光禀辭回湖會算交代分水縣楊家賢禀見前署上虞縣徐寳晉禀知任内交案銀兩掃數解清卽用縣劉珊璸禀知藩司委催安吉潘故令交案虧短銀兩差候補縣王衡禀見臨安縣典史秦業增禀知藩司委調署仙居縣典史叩謝准補東陽典史應鍾湘禀知藩司飭知准補叩謝候補縣丞夏升禀知丁母憂妻振翔由京騐看來省禀到請感冐假數天住得升堂巡檢蘇應培禀知藩司飭知上屆海運保補缺後以主簿用叩謝從九品朱瀛禀知臬司委上四叚冬防保甲差典史程葆杰奉傳開寫履歴禀安 
[章門瑣錄]  
　　江西省垣前有不法之徒私唱採茶淫曲鄙俚之聲不堪入耳穢褻之態且不可以入目經保甲總局訪聞示禁以挽頹風近有淫　性成者竟敢仍蹈故轍無非爲聚賭窩娼起見而其貽害閭閻已足令人髮指若不嚴拘雇者唱者一律重懲則人心世道有不可問者矣○府學前天后宫門首開設字寳攤前經保甲總局出示嚴禁並實貼木板高挂廟門無風雨處見者以爲認眞辦理不似尋常例文可以含糊了事孰意不出數日字寳攤開設如故見者莫不駭然大約各賭皆有規費故敢明目張膽毫無顧忌也論者謂不必别籌良法但拘廟中看守之人治之自然弊絶風清○昔人送邑宰詩曰民情莫道多頑梗有一分恩感十分又某衙門小聨曰馭吏須持法愛民祗守廉居官之法此數語盡之矣尹蓀舫明府自去秋調任廣豐裁革代書濫索之弊僅收半值以資辦公復裁夫馬濫索之弊凡下鄉勘騐皆自備資斧不費民間分文所有案件隨控隨審隨審隨結毫無延宕各書院月課優給膏獎十倍從前特購龍宗師手訂試牘數十部奬給前列生童又念鄉會試士子旅費維艱勸立賓興堂明府捐廉千金以爲之倡一時好義急公者無不樂於從事因此政聲卓著前在萬載時先後一轍近時牧令中豈可多得 
[彝陵臚唱]  
　　近日河水已涸江岸漸出卽有小經紀人在河下誅茅作屋架板爲牆未幾江水又漲五六尺參差茅屋宛在中央辛苦連朝　流一旦未免怨陽侯之殘忍矣○城外某棧房係某氏婦所開先住收糞者數人後又有四人聨袂偕來願借片席地自言爲武生豢馬勾留數日積欠房飯資不少主人方欲下逐客令四人忽於夜間遁去及收糞人回棧見箱鎖已被扭落檢查衣服依然無恙惟箱内有錢千餘文已不翼而飛棧主疑係四人所竊派人偵訪旋得拘獲一人搜其身畔原贓尚在加以綑縛飽以老拳復在宜昌前後街遊行一周帶回棧中經人解勸始釋之去○孔學憲於上月廿八日考試武童馬箭廿九日出案十一月初一日簪花初二三日拜客初四日起馬往施南考試○固陵船上水手某甲不近人情好爲尖刻船中人皆以白眼相加前日又與水手頭目口角將伊面上劃破西人不服立將甲逐出不准乘船回漢後經相識人託 
 
 

Page 3

 
 
别船　至漢口無日不被人訕駡此眞所謂自作孽不可逭者矣 
[歧路徘徊]  
　　某氏婦家道甚窘不得已央人汲引至法界寳興里廣東人某甲家爲傭甲子僅五齡常由該氏携抱前日在街頭游玩樂而忘返繼以暝色催人急尋歸路不辨東西南北躑躅中途恐爲巡捕所拘卽至某處小客寓中搭宿一宵昨日黎明抱孩以出正欲覓路言旋而甲自失孩後偵騎四出杳無蹤跡正深駭異此時方與薦頭人各處尋訪邂遑相遇不覺轉悲爲喜惟以該傭婦如此誤人勢難容忍遂將生意辭歇蓋該婦初由田間來故有此誤云 
[滬北火警]  
　　昨日天將黎明時居人方在華胥國裏栩栩然效莊生之夢蝶忽聞捕房蒲牢怒吼聲徹層霄披衣起視紅光照耀旋經探知係英租界大馬路抛球場東首亨逹利洋行西間壁廣興洋廣貨店起火延燒西間壁賑捐請奬局及利亨西國簿子店雜貨棧房薙髮店等樓房八幢當火熾時英法美洋龍及捕房欒水龍如飛而至吸取自來水竭力澆灌得以息滅捕頭督同各包探巡捕分投撣壓殊爲周到究竟如何起火詢諸旁人皆不知其究竟卽廣興號中亦均深入黑甜鄉不知火從何來被焚店鋪惟廣興利亨二家曾保火險至請奬局不知有無要件被焚也 
[盜刼富戶]  
　　奉賢傅厚甫家於本月初八夜被盜擎槍而來破扉行刦失去洋銀三百七十七元家人金生堂與爭拒致遭擊斃旋由傅開單報縣求請緝捕但鴻飛冥冥不知卽能弋獲否 
[産異]  
　　新閘南首鎭德里對面柴行係孀婦某氏所開氏年近五十晩境優游心如古井自去夏起忽覺肚腹膨脝迄今已有十六個月前日午刻腹中痛如刀割似將分娩者然急邀收生婆至産下一大胞經收生婆撕開内有小胞七個剖而視之中有怪物手足耳鼻口眼俱全齒長三寸許人首猴身家人見之驚詫不已以爲不祥懸於門前竹籬上往觀者如堵墻初時尚能伸縮不久卽斃抛入蘇州河隨波逐流而去此事經人目覩言之鑿鑿姑錄之以廣異聞 
[龜奴發回]  
　　花烟館龜奴許麗山與哥老會匪楊鏡子有轇轉經皖撫訪查其詳已列前報嗣有鴻泰烟館等赴公堂力保求請轉禀皖撫現奉俯准將許麗山發回上海不日解法公堂發落 
[移查舊案]  
　　南匯縣新塲鎭曹王氏遣抱曹孝連投英公廨控稱翁曹春榮在日有田産存欵後寄親戚柴樛雲處被伊吞沒求請提究蔡太守准誦飭差傳柴樛雲到案前晩委宋二尹庭訊曹王氏訴稱有三十六畝之田單及存典收息之洋七百五十元初存在劉裕坤處繼由劉寄在柴處向索不還今將存款收息之論交樓憑摺呈電劉裕坤供曹王氏之翁曹春榮係我胞兄因我出嗣姑母家改姓劉姪媳曹王氏曾有田單寄在我處後因曹春榮與柴樛雲結兒女姻親我年老無能議將田單轉寄柴處柴樛雲供小的與曹春榮係兒女親家曹因次子曹和不務正業恐將産業變賣將三十六畝餘之田單寄在小的處上年曹春榮及子曹和相繼病故曹和之妻曹王氏同長嫂曹褚氏分産涉訟由南匯縣吳大老爺　公　斷　有　　小的處之　單交王益三代呈南　縣案　　　　　　　　六月二十三日　領有案可稽豈容揑情朦控當曹和在日迷離烟霞一朱游蕩　　　　　　　　　　　　　　　　　　與小的囑爲按月給曹和錢七千五百文爲衣食之用自二月起付過十個月共錢七千　五　　　　　票　其　收則稱票上冩明須憑中葉書根上塲照付因此擔延後曹春榮曹和病故票洋尚未收取請閲摺上　　　　　　　　　之息何致寫代付字樣求恩明察該氏又稱柴繳在南匯縣案下之田單自係别産與現在控追之田單不同至存典之欵　鑿有據並不知每月付錢七千五百文爲故夫曹和之用其實存項七百五十元按月一分起息核數相符王益三投案稱代柴繳過田單二尹一再研詰各執一詞二尹謂柴所繳南匯縣案下田單是否卽係該氏控追之産抑或張冠李戴候備文至南匯縣查案便知底藴各人斥退 
[挾怨控訴]  
　　江北人某甲終簍且貧數年前携同妻子來滬覓食現因年邁卽在法界金利源碼頭擺設茶攤以供挑夫解渴其兩子年已二十左右以拖東洋車度日六月間拾得坐客遺下之小包一個内有黄金六兩票洋百元甲得此意外之財不動聲色仍操舊業暗將洋銀借與同鄉人嗣爲某乙所知欲向甲處借貸甲不肯稍破慳囊以致忿爭乙遂於昨日赴法捕房控訴當經包探等將甲及二子一併拘獲送入捕房管押 
[限期繳銀]  
　　南北震源正兩錢莊前年冬間被寗波咸德錢莊虧欠巨欵牽連倒閉經莊主黄鎭心等向浙撫憲衙門控告派員拘獲咸德裕泰兩號總經事馮珊林解至上海縣收所比追已詳前報嗣因咸德莊除欠震源巨欵外尚欠本埠嘉和莊銀二萬兩厚泰莊銀一萬兩遂由嘉和莊主徐友蘭厚泰莊經事孫燦如赴縣署禀請追償奉黄愛棠大令分别批示飭差傳齊人證定於前晩升堂集訊先據孫燦如供稱在厚泰爲執事與寍波咸德莊向有往來前年冬間被欠銀一萬兩臘月十二日接咸德經事馮珊林來信稱所欠之銀現有上海房産契據三套托姚彩銘帶至滬上向嘉和做押欵銀四萬兩應歸嘉和欠銀二萬兩並還厚泰銀一萬兩還震源正銀一萬兩迨十四日姚低滬上先被震源經事黄楚寳將契取去允子次日將銀三萬兩分送嘉和及我莊不料越二日寗波來電咸德已倒震源止亦牽連倒閉以致嘉和與監生之欵均無著落現在馮珊林等均已到案求恩追償姚彩銘卽次梅供稱寗波人向爲錢業自惠生錢莊歇業以來已有六載僑居滬北藉收老帳與馮珊林等交好前年臘月十三日與姪兒姚秋生自甬起程據馮珊林並其兄馮夢篆面交上海公陽日新等里房契兩套豐大當鋪契一套帶至滬上交與嘉和莊做押欵銀四萬兩除還嘉和銀二萬兩外另還厚泰銀一萬兩震源正銀一萬兩迨十四日附輪抵滬黄楚寳先至寓處聲言震源正亦可代做押欵何必執定嘉和况震源亦有欠銀故卽將契交黄而嘉和厚泰應歸之銀被延二日咸德卽行倒閉震源正亦牽連同倒以致嘉和等銀兩無著姚秋生供稱彩銘係我胞叔向在滬北爲洋貨生意目下賦閒在家前年臘月與叔父來滬携帶馮珊林契據　時確囑交與嘉和因黄楚寳先來會晤被伊取去餘語與彩銘略同姚守身供稱在嘉和爲經事彩銘同宗莊主爲甬江徐友蘭向與咸德往來被欠銀二萬兩前年臘月初旬先接咸德來信知托彩銘叔姪携帶契據代做押欵銀四萬兩除還我莊欠銀二萬兩外餘銀囑還厚泰震源各一萬兩迨姚次梅到滬向取契據已被黄楚寳先行取去致咸德倒閉之後震源正相繼而倒我莊之銀竟無著落大令問姚彩銘曰馮珊林旣將契據交爾帶交上海嘉和何以爾竟交與黄楚寳是何意見答稱震源正向來亦做押欵故不以爲疑大令謂爾叔姪二人旣受馮珊林之托不應不交所囑之人肇此訟端皆爾二人之咎彩銘秋生俯首稱是大令命傳黄鎭心上堂據稱南北震源正兩莊爲職員與奚世榮黄其祥三人合股開設以其祥爲兩莊經事其祥之子楚寳亦在莊上向無貽悮前年楚寳受馮珊林之愚擅借莊銀十三萬五千兩之多馮珊林之咸德莊於十二月十七日倒閉職員之莊支持不住致被牽倒除欠銀外另有押欵洋五萬元大令問押欵一節有何曲折答稱此中枝節甚多一案分爲三起職員之控追咸德此是本案徐友蘭事後誣控奪契乃是枝節孫燦如之插身纒訟乃係枝節中之枝節尚祈分别究問以免朦混大令謂雖係三起究歸一案無須分訊黄又稱前年臘月初旬馮珊林向楚寳言將伊東洪詠笙所置上海公陽日新等里房産契據抵向有利銀行抵押洋五萬元洋已匯去收震源立票擔保十四日托姚彩銘將契帶來交與黄楚寳轉交銀行十七日咸德倒閉黄楚寳父子聞信逃避有利銀行派人赴寍波尋洪詠笙黄楚寳不遇因有震源保 
 
 

Page 4

 
 
票勒令職員備齊本利銀三萬七千兩向有利贖出房契並有英律師哈華托立洪姓西文抵據並有利銀行收條及馮珊林之印板有戳原信二封今特呈電嗣由職員禀請道憲過戶並請英公堂諭飭洪姓將房交管憑錢業董事轉抵與各客帮其時徐友蘭等二次禀道請封洪詠笙之田典産業並未提及房屋今忽具控圖奪殊出意料之外况孫燦如之厚泰莊亦欠震源銀兩前年控經陸前憲飭董清理祗據先還銀一萬兩其餘二萬八千兩尚無着落今與徐等串通一氣插身纏訟求恩察究徐友蘭供稱係甬江人嘉和莊係職員所開素與咸德莊往來前年冬間被欠銀二萬餘兩接馮珊林來信將英租界公陽等里契據托我莊抵押銀四萬兩除還我莊外餘銀囑還震源厚泰由姚彩銘帶來詎被黄楚寳先往取去咸德倒後卽被將房管業其時不卽控告者因知咸德莊主寍地産業頗多失於此可以償於彼卽請封田典等産不料各産已由浙省提去不得已於去秋具禀叩求將契斷回大令飭提馮及楚寳並余配德陳采蒓至案馮珊林供稱欠銀是實數亦相符寍波杭州放出之帳約有銀十萬餘兩求請派差押同前往收帳料理各欠並被余配德侵用洋一萬零五百元陳采蒓侵用洋四千元叩求飭追以貲補湊大令問押欵洋五萬元作何用處答稱其時托楚寳代借洋五萬元係買洋銀大小之用因虧負驟倒求賜開恩楚寳供稱馮珊林屢次借銀監生知其庄主殷實是以深信不疑並未與伊合做洋銀大小有信爲憑不料心存叵測致我難對庄主况押欵洋五萬元實係言定將契抵押托姚等帶交與我並未囑交嘉和陳采蒓余配德同供我等所欠咸德之洋均係經手放出被人拖欠並非侵用叩求交保出外以便收取馮夢篆供稱馮珊林係我胞弟寍波杭州兩處放帳不少我願代弟管押我弟前去收帳黄鎭心稱珊林未便開釋求飭夢篆代弟收帳夢篆應允並願保陳余二夥同往寗波收帳有成數卽當交案大令問珊林采蒓配德三人曰爾等虧欠鉅欵累及多人作何料理珊林等同稱叩求寛限自當竭力理償大令曰爾等挺押多時分文未措殊難寛寡徐友蘭受此虧累固屬眞情但黄鎭心等被欠尤鉅賠累更重無怪彼此爭執實則皆爲馮珊林一人所害現在房契一節旣由黄鎭心管業在前徐友蘭未經存案此係自已失算姑置勿論以免周折馮珊林所欠黄鎭心等銀十三萬五千兩徐友蘭銀二萬餘兩孫燦如銀一萬兩准馮夢篆偕同陳余二夥赴甬收帳限于年内交銀五萬兩明年二月交銀五萬兩餘銀限於三月如數交清陳余二人洋一萬五百元銀四千兩著限一月呈交均飭當堂具呈甘限各結延于嚴比俟陳余二人應交之洋並珊林年内應交之銀五萬兩分别交齊後先給徐友蘭洋二萬元孫燦如洋四千元餘由黄鎭心收領倘交不足數照數匀派其餘所收之欵作十六股分派以昭公允判將陳余交差覓取人銀並保之的實保人並取通案遵斷各結備查珊林楚寳仍飭還所 
[英界公堂瑣案]  
　　俞富平訴稱昨在寳善街宏茂昌襪店買襪論價不合被伊辱駡與之爭論被唐阿五丁阿塘等扭住髮辮拖至櫃内毒打拉去頭髮甚多友人孫阿四見而相勸亦被擊傷手臂孫在人家傭工不能來案當卽報捕拘人今請騐傷究辦三百廿四號華捕禀稱見該店中人將俞　在地下毆打唐阿五丁阿塘同供俞來買襪不成與之口角不敢行兇蔡太守謂唐阿五丁阿塘不應逞戀本當懲辦姑念手藝中人着罰洋一元撥充西醫院經費○孟錦文訴稱在愚園爲夥被胡根生竊取掛衣鈎及椅子等件售與陳金榮報捕吊贓送案胡根生供係本邑人年十二歲被師責罰奔逃出外餬口無資竊取掛衣鈎椅子售與陳金榮得洋一元八角陳金榮供不知竊贓誤行收下蔡太守判胡根生戒責一百下交其師具領陳金榮罰洋二元充醫院經費贓給失主領去○任慶喜訴稱被胡阿順行竊衣服拘獲人贓交捕送案胡阿順供認行竊蔡太守判管押二十一日贓給失主領去○包探孔阿才禀稱查明王張氏行竊衣物拘至捕房今將人贓送案失主未到王張氏供係嘉定縣人素吸洋烟貧迫無聊蔡太守飭將該氏發棲流女所限以一月戒絶烟癮贓存捕房以待給還失主○孫寳生訴稱在房内失去皮馬褂一件並無别人入内惟劉天福佩有鎖匙恐係劉行竊報捕拘案劉天福供鎖匙係洋東備用不敢行竊蔡太守謂孫寳生疑竊無憑碍難准理飭將劉天福交保○包探江阿三禀稱昨見楊福章投河覔死援救送案楊福章供因受屈難伸自尋短見蔡太守飭將楊福章暫留候過堂查明核辦 
[法捕房瑣事]  
　　某甲在寍波輪船上行竊搭客皮馬褂一件昨經捕房包探查獲迭押捕房○東洋車夫某乙積欠車租遂將車輛棄於中途將號衣褲等暗中售去昨經車主尋獲送至捕房管押○某内前因搶奪帽子經公堂懲辦詎料怙惡不悛前日又在法界八仙橋附近小烟館内行竊烟槍一枝當被烟館中人拘獲人贓扭送捕房管押 
[澤被飢寒]  
　　謹啓者敝堂接奉劉有餘堂大善士樂助棉衣捐洋五十元施粥捐洋五十元祗領之下篆佩莫名分有餘以周不足實惠均沾　陰德而布陽春太和保合眼前功德卽是菩隄福壽康彊定操左劵謹登報牘叩謝鴻慈上海六馬路仁濟善堂董事施善昌謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江右官報]  
　　署安仁縣王顯揚順直賑捐加花翎孫嵩年解地丁並固本銀停京指分　　　　　縣吳改修禀到係安徽監生同知徐之莘丁本生父降服憂候補府擅球奉直隸爵閣督憲保舉熱河肅清案内歸候補班前補用李　　　　捐　花翎指分新海防補用縣邢慕祖禀到係江蘇廕生巡檢劉景韓往高安辦保甲府經徐保和丁祖父承　憂翰林院吳家俊　京回　補　府　湘卸辦袁臨分局接辦湖口卡指分新海防典史周曾興繳照係河南監生石守益監修富有圩堤徐垚麟監修大有圩堤徐寳鐸　三　　卡吳蘭頤辦吳城下卡指分典史陳福鈞禀到係順天監生南安同知王肇錫奉部覆准調廣信河口　知應赴新任署河口同知彭道長飭赴　州同知本任所遺南安同知以龍照麟輪委署理 
[邗江官報]  
　　初四日洪鹺尹溶由金陵回銷解餉差初五日通州花布厘捐趙太守　書慶餘橋厘捐劉司馬桌栻仙鎭厘捐聶司馬徽琨力乏橋厘捐李别駕宗似均到揚初六日安徽候補道許觀察元章到揚公幹 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
