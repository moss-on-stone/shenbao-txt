# 1904 - 303 - 4911332

 

Page 1

 
 
[湖廣總督張香濤宮保奏覆赫總稅務司條陳籌餉利害情形摺]  
　　奏爲遵旨覈議總稅務司赫德條陳籌餉節略虚誕太甚窒礙難行恭摺瀝陳仰祈聖鑒事竊照前兼署督臣端方任内承准軍機大臣字寄光緒三十年正月二十一日奉上諭外務部代遞總稅務司務德條陳一摺據該總稅務司稱練兵籌餉以地丁錢糧爲大宗若竭力整頓卽用此欵練兵並可舉辦各項要務按里計畝按畝計賦令每畝完錢二百文確可經久百姓亦不受絲毫擾累等語現在財用匮乏幾於羅掘俱窮一切舉行要政如練兵等事尤爲萬不容緩之舉需欵更殷亟應切實通籌期有良法著各該督等按照所陳各節體察情形悉心會商逐條覈議妥速具奏原節略著鈔給閱看將此各諭令知之欽此遵旨寄信前来前兼署督臣端方未及籌議移交到臣當卽督同司道將原發節略詳細閱看悉心覈議並與各省督臣會商竊見所陳各節按諸中國實在情形非獨巨餉難籌且恐禍端立啓謹將其中利害爲我皇太后皇上披瀝陳之查原節略謂中國地方除新疆蒙古東三省未計在内寛長各四千里統計面積應有十六兆方里每方里按五百畝計之十六兆方里内應有八千兆畝每畝完錢二百文以二千文合銀一兩計之八千兆畝應完銀八百兆兩卽减半折算亦應有四百兆兩等語誠使其言不謬確可見諸施行則當此急圖富强正在籌餉萬難之際凡屬疆臣身膺重寄無論如何勞怨敢不力任其難踴躍從事以冀上紓宵旰之憂下裕公私之用無如該總稅務司係按舊板地圖開方計里但憑虚空鳥道計算將中國境内所有長江大河深山窮谷及一切沙灘斥鹵不毛之鄉不食之地以及城郭村落道路溝渠概作爲可耕之田故以爲有八千兆畝之地减半科計亦必有四百兆兩之賦不知天下大勢山水占地之數最多平原可耕之地最少考同治十三年校刊户部則例各省田地畝數共止七百四十二萬餘頃合七百四十餘兆畝尚不及該總稅務司核計中國面積十分之一縱使民間田地偶有隱匿然不過畸零小數况經歴朝屢次清查丈量豈有隱匿之數轉十部於清丈之數此固理之所必無者也至各省畝法不同賦則亦不同各省之中畝法賦則又各不同誠以地有肥磽卽賦有輕重斷無齊而同之概令一律完錢二百文之理近准户部通咨每年各省丁漕約共額徵銀三千一百餘萬兩以各省田地七百四十餘兆均匀攤算每畝科銀不足五分今該總稅務司以每畝徵銀一錢爲率是統各省田地驟加一倍有餘民力何以堪此議者或謂每畝僅完錢二百文爲數似尚不多抑知在東南各省膏腴之地每畝賦則本有不止二百文者但江浙等處每省亦止數府爲然若西北荒旱磽确之區田價極賤常有八口之家置田數十畝或百餘畝而歳入不足供衣食者若迫令每歳完賦十餘串至二三十串之多雖剥膚剜肉亦難取盈此又每畞徵錢二百文爲斷不可行之事也此稿未完明日續錄 
[本館接奉電音]  
　　昨晚十點一刻鐘時京師友人飛電傳来上諭一道敬謹譯登○九月二十四日内閣抄奉上諭署兩江總督江西巡撫李興銳持躬廉正練達老成由諸生從事戎幕擢升知府薦陟封圻歴在江西廣東閩浙等省均能整躬率屬勤政愛民朝廷深資倚畀本年調署兩江總督到任未及兩月遽聞溘逝軫惜殊深李興銳著加恩照總督例賜恤任内一切處分悉予開復應得恤典該衙門查例具奏賞銀一千兩治喪由江寗藩庫給發靈柩回籍著沿途地方官妥爲照料該署督子陛幾人著端方查明具奏候旨施恩用示朝廷篤念藎臣之意欽此 
[電傳宮門抄]  
　　昨晚十點一刻鐘時京師友人專電告知本館云九月二十四日皇上召見軍機大臣及紹彝 
[浮船炸沈專電]  
　　昨日七點三刻鐘接日本東京專電云日軍艦千代田第二號前在芝罘沿岸尋見機械水雷因卽運入艦内至九月二十三日此艦駛入門司港將水雷移之於浮船不意卒然爆發致浮船卽時沈没受傷處計廣四方五尺死傷者計五十四名 
[阻止供給]  
　　華歴九月二十三日英京倫敦来電云日本政府己行文西班牙政府阻止其以煤炭及食物兩項供給寄泊維果地方之俄兵船旋得答復謂各處己照此辦理矣 
[派員檢傷]  
　　華歴九月二十三日英京倫敦来電云英海軍提督雪潑林勃立其及勃脫婁阿司并納爾君兩人己受英廷簡命查察北海肇禍一事當視傷毁之輕重以定賠償之巨細然後向俄廷要索也 
[訊究肇禍]  
　　華歴九月二十三日英京倫敦来電云俄艦擊沈漁船一事昨日己由俄官於維果地方開會審問矣 
[俄俘之語]  
　　日本東京某日報云此次沙河大會戰我軍俘獲一俄國武弁詰以旅順近日情形則稱我俄鎭守旅順之陸軍統將司堵瑟爾時時繞由聖彼得羅堡電達總統苦洛拔托金略言目今水源己絶軍士汲飲爲難雖至涓滴之微亦苦無從覔得日人封堵港口嚴密逾於從前不特軍糧無可轉輸卽魚肉菜蔬所儲亦將罄盡軍士恃以果腹者祗此小麫包未識主帥有何計謀惟我輩則誓不降服敵人以逆料戰事之終我俄必獲大勝也 
[慘化沙蟲]  
　　日本東京来信云沙河之戰除各營册報外總共死亡之數尚未查明就目今所知者大約一萬二三千名之譜較之遼陽一役死至一萬七千五百三十九人爲數尚少然戰功益卓著寰區也 
[三韓情形]  
　　華歴九月十七日英京倫敦来電云自日本陸軍大將黑希卡滑抵韓之後朝鮮人民均欲確知其意所欲爲之事故俱緘默不露端倪刻下進步黨勢力日盛一日韓國全境幾無一處無其蹤跡且運動極爲活潑其黨皆將頭上髮結割去以爲識别焉 
 
 

Page 2

 
 
[安東巨火]  
　　烟臺西字日報云近日沙河註卽安東在鴨緑江畔地方不戒於火蔓延甚廣焚燬屋宇甚多内有貨棧若干所均滿儲米糖等物以供日軍之需亦一併殃及付諸劫灰 
[得離虎口]  
　　日本門司来電云廣島縣人某甲前曾隸名軍籍上月下旬某日糾同乙丙二友雇船滿載啤路註以麥釀成卽滬諺所謂皮酒也旅膽駛近旅順口門俄人見之捕而下之於獄時獄中禁有一某報館主筆自言被覊己久漸通俄國語言俄人重之推爲牢頭使主獄中庶務甲乙丙遂浼其聲辯得以開脫罪名隨派令武弁一員督帶水師三名押送至旅順口外海洋中使之覔船遄返東歴十月十四日三人己同抵青泥窪矣 
[商船遇險]  
　　中國招商局新裕輪船前日從天津抵滬言本月十九日下午四點鐘三十分在大沽口起錨開駛南下二十一日黎明時途經北緯線三十四度十四分東經線一百二十二度三十六分遥睹輪船一艘高懸被難旗遂駛近其旁始知乃瑙威公司輪船名道特者滿載糧米自臺灣開往天津於十二小時前己將輪葉失落故不能行駛自如我船當卽往前援助無如時值北風怒吼海浪滔天該船又在波心前後播擊我船費盡方法始克於纜繫之詎知一擊復斷直至午間方得繫住而持至兩小時之久仍又脫落迨傍晚六點鐘始克繫穏逕曳至吳淞於本月二十三日晨抵埠途次並無他險惟天氣頗晦風濤怒作駛抵北運河口始獲平安 
[參劾傳聞]  
　　金陵訪事人云頃聞官塲傳述謂調署閩浙總督正任兩江總督魏午帥於將去兩江之際密摺參劾監司若干員牧令若干員其時關防極嚴絶無風聲漏洩日者京華消息傳至省會聞所參人數頗衆現署首縣某令亦名列彈章己有旨著交欽差大臣鐵寶臣侍郎秉公查辦矣 
[加稅充餉]  
　　武昌訪事人云京師練兵處用欵浩繁各省籌畫餉需心力交疲迄未充足現經商務大臣議定此後各關運行内地貨物每發行單一紙收費銀一兩又官請護照每紙收費三兩分由各關監督及稅務司收存解庫以充兵餉業經京師總稅務司赫鷺賓君電知江漢關稅務司照辦出示曉各報關行自九月十一日起如數照繳矣 
[募練新兵]  
　　武昌訪事人云鄂中營制經湖廣總督張香濤宮保命黎總統飛鴻更章後營中缺額無多現擬先練常備軍十二營前曾派員四出招募刻己如數招齊乘船来漢俟總統點騐後卽分營探練 
[頒贈寶星]  
　　武昌訪事人云督憲張香濤宮保仕鄂有年於外交政策頗收不亢不卑之效日前駐漢日本領事永龍君奉日皇之命以申中日修訂商約宮保與焉飭人送一等旭日寳星一座至轅并以三等寳星一座贈岑馥莊廉訪以重邦交而聯睦誼 
[梟黨成禽]  
　　松江訪事人云著名皖梟衞嘉裕率同醜類横行江浙間近以省憲飭拿嚴急遁跡西鄉其羽黨有吳甲孔乙者各挈妻子賃居郡治西門外秀野橋左近本月二十三日亭午飛划副左營哨弁何子鈞偕省中委員率槍船三號至松駐泊旋登岸偵確蹤跡突往掩捕得卽擒獲帶回舟中解往青浦縣歸案訊究 
[鄂省官塲紀事]  
　　武昌訪事人云仕學院考派出洋學員現己揭曉均由藩司給予札文日来奉派各員己紛紛赴轅禀謝矣○長樂縣典史因事撤任遺缺由宜昌府詳請以現署該縣縣丞史二尹兼理○候補縣丁大令炳廷因奉廣西省憲委辦振捐差特往安徵廬州府地方勸辦日前赴督撫各轅禀辭卽日束裝就道○新選興國州州判周刺史本榮到省未久卽奉藩憲札飭速赴新任日来己檢點行裝逕往興邑履新矣○漢口洋務會審公所委員胡慈圃大令得立前奉憲委赴宜昌查勘教案現己事竣回省仍充原差○日前藩轅牌示江陵縣縣丞詳請以補用縣丞滕久仁署理○候補知縣吕竹笙大令笙賢辦理宜昌籌餉局素稱勤愼前奉委襄辦施南教案頗爲出力現經省憲飭委署理建始縣缺以示奬勵 
[白門官場紀事]  
　　金陵訪事人云前署理兩江總督兼南洋通商大臣李勉林制軍下車以来以兩江官常品類不齊未能官箴共凛除密派親信人員隨時明察暗訪外並於晉見之際留坐逾時覘其語言舉止屬員之初以制軍衰邁爲易與者至此晨不凛然○原任江安督糧道胡硯孫觀察在蘇垣因病出缺卽經兩江督憲李勉林制軍檄委穆少若觀察克登布署理並委觀察兼辦江南高等學堂觀察奉委後己諏吉本月十六日假下江考棚接篆視事矣 
[蘇省官塲紀事]  
　　姑蘇訪事人云松江府川沙廳同知陳司馬家熊現經上憲撤省察看遺缺經藩憲效述堂方伯酌委候補同知左司馬念慈署理己於本月二十一日縣牌示知矣○日前撫憲端午橋中丞藩憲效述堂方伯蘇州府許子原太守皆因感受風寒稍有不豫想吉人天相不日卽當喜占勿蘂也○前福建按察司楊廉訪文鼎由兩江總督李勉林制軍奏調總辦兩江洋務事宜本月十九日廉訪由寗来蘇謁見江蘇巡撫端午帥商酌要公○蘇省商務局會辦一差現經端中丞遴委候補道萬觀察中立接辦己於本月十九日奉札到差矣○海運委員德二尹於本月某口詣撫轅禀銷差務中丞見其少年紈袴舉止輕浮及閱履歴知到省未及一載詢以是何淵源卽得此等優差二尹汗流面赤默不作聲中丞詰問再三乃謬以某朝貴信函對中丞大加申斥拂袖遽入時同班見者共有八人皆面面相覬而退 
[皖江霜信]  
　　安慶訪事人云日前安徽臬憲濮紫泉廉訪查得户部近有文書一道遲未遞到恐爲驛站所誤札委廖大令由懷寗首驛起挨站稽查以期水落石出○己革知府祺太守厚與夫人某氏前因反目悻悻出門夫人遣人尋之當在某處覔得一照像見太守裝束如僧遂疑太守己作野鶴開雲之侣不意太守離皖後以與奉天將軍增留守有舊往北謁見慰留數月己爲之設法保舉開復近己遄返省垣舉家圑聚喜可知己○皖省興辦警察經臬憲濮紫泉廉訪竭力整頓鼠竊狗偷之輩稍稍潛蹤惟城西各營盤及府城隍廟等處依然賭攤林立魚肉鄉民推厥原由皆因彼叚委員不能實力稽查又不常駐局所致廉訪查悉之下爰委戈什哈某君隨時密巡於是在事者咸有戒心警務始有起色○太平縣人孫某在烏沙硤開設布店被章陳二夥串通舞弊竊帳而逃控諸縣署未蒙訊究孫復赴府呈控府尊周太守批飭提訊大令仍置不理近日孫己晉省上控臬轅矣 
[白門雜錄]  
　　金陵訪事人云此間每有無業流民專以網羅禽鳥戕殺物命爲事現經文生琴瑜等聯名禀請保甲巡警總局出示嚴禁亦保全生命之善法也○下關掣驗淮鹽局每遇緝獲私鹽輒變價提成以充在局各執事之賞前總辦趙觀察有倫在差數年從未將此欵提給在事諸人故觀察卸差後卽據監生陳國政具控督轅以前辦趙道吞没賞項求恩飭追此魏制軍任内事也迨署督憲李制軍下車之始陳又禀 
 
 

Page 3

 
 
控請追兹復續請將掃倉餘鹽全成充賞又請於七月間售竣之鹽先行提給制軍據此己札飭現辦下關掣騐胡觀察確切查明秉公覆候核奪矣○江安督糧道胡硯孫觀察因公赴蘇垣於本月初三日因病出缺省中至初五日晚始得確實噩耗次日署督憲李制軍卽傳見候補道穆少若觀察克登布委署是缺初七日穆觀察詣轅謝委致卽排糧道儀仗遍拜當道各官原擬卽日履新乃緣粮道印信先經胡故道揚赴蘇垣需俟派員取回方能接篆任事也○總辦江南各學堂原任江安督糧道胡硯孫觀察延殁於蘇垣耗噩傳至白門高等及中小各學堂均爲停課三日以誌哀悼兹者高等學堂總教習繆筱珊太史因聞觀察靈柩一時尚不旋省爰約同江寗府中學堂總教習濮春士太守元寗縣小學堂教習陳雨牛孝廉各備祭禮同赴蘇垣恭伸奠唁己於十二日由寗首途矣○欽差查辦事件大臣襄辦練兵事宜鐵寳臣侍郎於本月十三日秉節蒞白門翌晨赴兩江督轅拜會與李勉林制軍議定十六日閱視駐省各營大操乃自十五日一雨至今檐溜琤琮日夜不止至十七日晚始見稍放晴光然小校場積潦没踝仍未能開操欽使連日在轅查閱文武印委送呈册籍公文至十八日先遣親信兩員分往水師陸師學堂查攷學生工課一俟晴光大放卽將出轅校閱營伍查看庫局 
[鄮山黛色]  
　　寗波訪事人云八月初旬鄞縣南鄉番茹渡左近方介壽家及黄嶴市胡彩章染鋪先後被盜行刼毆傷事主當經開單投縣禀報縣主高子勛大令立卽簽差分投跴緝迄今尚未破獲大令恐若輩不免逺颺因懸賞格謂有能將三案全盜緝獲起有原贓者各賞洋銀二百元緝獲正盜起有原贓者各賞一百元通風報信因而拿獲訊明者各賞洋五十元○寗屬土藥捐欵前以銷數不甚暢旺頗乏盈餘近雖稍有轉機無如各鋪匿不報捐以致收數仍無起色土藥局委員任子靜大令因於日前會同鄞縣高子勛大令出示曉諭惕以重罰個中人當稍知儆懼不至故智復萌矣○鄞縣著名賭棍任雨昌專以花會誘騙人財經前任縣主周少軒大令拘案實除用雙鐐械足外荷以巨枷永逺不准開釋不意任在地保家竟敢乘間毁棄脫去枷鐐飛奔而逸現任縣宰高子勛大令聞報通飭全班差役赶緊緝拿一面將地保梅阿三釘鐐收押迄今仍未拿獲大令疑係差保賄縱嚴行比追未知漏網之魚能入網否也 
[鑑湖漁唱]  
　　紹興訪事人云越郡前曾迭議舉辦警察奈府縣之意均不謂然兹因冬令瞬届奉熊再青太守通飭各屬按照向章造門牌户口册及設冬防以循舊例而民間則以匪盜充斥分别舉董抽丁自創民圑輪流巡察亦自衞地方之道也○浙東衢嚴二太守現均奉文與嘉温二府尊對調或謂各縣主之未能勝任或人地不宜者亦須諒予更調並聞有數員業被言官參劾矣○蕭山寗圍等字圩漲灘沙地曾經農民報開墾成熟嗣以互相爭奪由紳耆禀請升科當奉撫憲聶仲芳中丞委蔣鼎臣大令至蕭山清丈不得由源户承種須另納費領照改徵縣主李邑尊以百斃叢生且恐因之肇禍令從緩辦俾免紛擾閭閻蔣大令訴知撫憲遂將李大令開缺今蔣大令忽得暴疾以卒各農民聞其事甚或縣燈以慶之噫怨毒之於人甚矣○東陽縣縣丞現屇瓜代奉藩憲翁方伯委左二尹新署理○蕭山縣李思澄大令自蒞任以来整頓地方事宜不遺餘力兹因冬令將届將向例應辦之冬防保甲仿照省章改爲警察招集壯勇編爲警察軍製備號衣分就城廂内外按叚巡察 
[讞員回滬]  
　　日前英美等國公共租界公廨讞員黄耀宿司馬偕上海縣汪瑶庭大令赴蘇垣謁見撫憲端午橋中丞禀陳要公事畢旬馬己於昨日清晨乘舟回滬矣 
[邑宰公旋]  
　　上海縣主汪瑶庭大令日前因公赴蘇謁見各大憲刻己公畢於昨日回滬矣 
[晉謁邑俟]  
　　顓橋巡防局委員羅秋阜二尹鴻賓十六鋪南局委員賈楚玉參軍慶恩北新涇巡局委員陳仲玉二尹爾音昨日先後詣上海縣署謁見縣主汪瑤庭大令 
[恭賀令節]  
　　本月二十六日爲日本天長令節蘇松太兵備道袁海觀觀察擬於是日率同所屬各員恭詣日本總領事署同伸慶賀蓋以聯邦交也 
[籌商彌補]  
　　常鎭通海道郭月樓觀察前被巨商殷某倒欠公欵銀四十餘萬兩除己追抵外尚少銀二十餘萬兩日前觀察親赴省垣面禀撫憲端中丞旋由蘇来滬禀見盛杏蓀宮保籌商此事不知有彌補之計否 
[給發礦利]  
　　開平煤礦公司本係華商集股而成自經張燕謀侍郎與西商合辦後遂鑄成大錯今年給發股息又祗登西字報不登華字各報以致有股華商類皆未悉旋由滬上華商席君正甫謝君綸輝等繕函咨照公司請將付息情形刊明華字各報公司業經照辦寄語華商之有股者皆可持單向麥加利及道勝兩銀行收取息銀以清一年帳目也 
[釐局批詞]  
　　淞滬釐捐總局陳亦漁觀察昨日發出批示一道照錄於下黄裕昌等禀批查吳淞鎭開設船行是否衆情允洽究竟有無窒碍仰候札飭寳山縣王令確查應俟覆到核辦此批 
[秋賽初志]  
　　昨日爲本埠西商秋賽之期計第一次十馬同賽密司克明代柯夫勝馬黄色衣緑妃色帽紫色第二次七馬同賽祥茂小白格爾代老孛生勝馬黑色衣帽皆紅色第三次廿二馬同賽香港麥司得代晉隆勝馬黄色衣帽皆湖色第四次九馬同賽密司排夫勝馬白色衣帽皆紅色第五次七馬同賽匯票西人愛孛来勝第六次七馬同賽克明代寳源洋行勝馬青色衣藍色帽白色第七次十一馬同賽香港麥司得代晉隆勝馬青色衣帽皆湖色第八次十五馬同賽麥司來代密司胖勝馬青色衣帽皆湖色第九次十一萬同賽沙遜士也勝馬灰色衣帽皆紅黑色 
[飭查栅欄]  
　　本邑保甲總巡朱森庭明府以時屇初冬轉瞬開辦冬防爰命城廂内外各鋪地甲迅將境内各叚栅欄查明有無損壞之處造册呈報以便分飭各巡防局雇匠興修 
[限驅流民]  
　　前者英商矮露茄在浦東二十三圖朱家宅租得雲記業户空地八畆有零旣而轉租與日本人岩田熊吉近忽有游民在彼搭蓋草棚以資棲息英商矮露茄禀控駐滬日總領事署卽經領事小田切君函請蘇松太兵備道袁海觀觀察札飭浦東保甲總巡謝岳松明府飭差前往驅逐詎遊民仍霸不肯遷明府爰嚴限差保赶緊驅除如違提究 
[粥廠將開]  
　　本邑大南門外粥廠向於十月初一日開辦施粥俾街頭流丐得飽一甌邇者時將入冬蘇松太兵備道袁海觀觀察仍循曩例飭二十三七鋪巡防局員轉飭丐頭將粥廠打掃潔淨以便派員經理 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[結冰笑話]  
　　日本大阪某日報云聞之旅順俄人言及此間井水己結冰凌兵士無從汲飲　院所需藥物早經用盡煤火亦日漸告　民間屋宇大都破損不堪料峭寒威殊爲難耐加之運糧之途過逺以致饔餮不給難免庚癸之呼淪陷之期當在指顧矣本館竊意旅願苦况　己不言可知然謂井水結氷則係齊東野人之語獨未聞井中寒煖有常度不以冬夏而差池乎爲此說者祗圖奚落俄人恐不免反被俄人所奚落矣 
[購虱奇聞]  
　　日本大阪某日報云有英國官名氣耶路司姓洛斯氣耶伊路獨者專心研究人畜身上之虱環毬各處所產漸入收括無遺獨有產於北極孤身者未經覓得籌思輾轉幾於心癢難熬邇者殺伊倍利北部某公司代理人拔拔苦心孤詣四處翼搜始在北極狐身捕獲二虱洛斯氣耶伊路獨聞悉急以銀貨五千圓購定刻己由希耶脫路携之而返將次抵英矣 
[彝陵瑣事]  
　　宜昌訪事人云宜郡某號由上海運来貨物甚多分載四船運往川中有一船行經紅石子地方忽遇　水旋卽沈没貨物盡付東流又一船行至夔府某處亦遭覆溺餘二船一在牛口地方一在八斗地方均遇漩溜衝至石坎地方沈没於水貨物祇救起一半聞所失約計貲本銀十餘萬兩受虧殊不淺也○某航船滿載貨物行至宜昌被匪徒冐充管勇藉上船查貨爲名將各貨刼掠一空控經地方官將匪徒查獲詢知各情當卽遍岾示諭禁止匪徒冐充倘敢違犯定卽拿案重辦 
[漢皋雜志]  
　　漢口訪事人云荆宜施道余堯衢觀察因公安縣近出重大案件札委成大令槐前往會同審訊以昭鄭重○日前鄂中學務處考選保送京師師範預備科學生若干名由督憲張香濤宮保按名給發川資洋銀若干元一俟四川所派學生到鄂後一併會同前往日本○近數年来武漢一帶盜風甚熾大都不肖捕役從中串通以致破案殊不易易前日漢口官錢局於魚更三躍時被妙手空空兒穴壁而入竊去票錢約二萬餘串事後司事阮君面禀總辦高松如觀察觀察赫然震怒移文夏口應署務期指日破獲以重官欵廳尊馮少竹司馬立卽委員蒞局帶同捕勇查勘被竊實在情形一面嚴飭通班捕役人等分途跴緝似此法網密張彼鷄鳴狗盜之輩想不難卽日破獲也○胡會和大令前在漢黄德道署充辦事官素爲梁崧生觀察所倚重兹者觀察調任津海關道大令亦隨同前往以資臂助○前者江漢關道梁觀察擬從英租界起沿城築馮路一條與礄口相接并設馬路工程局一所將来所收車捐一半繳入工程局作經費一半繳入夏口小學堂作津貼乃事將舉行而觀察忽調任津海關道大約此事須暫從緩辦矣○鄂中所辦學堂名目繁多各屬士子之来漢應考者寄寓客棧中旅費不貲且漫無約束武昌府梁星海太守有鑒於此爰禀詳督憲張香濤宮保另籌欵項設一官棧收費從廉併委員爲之經理棧務一洗客棧諸項弊端一俟擇定地址卽須鳩工起造矣 
[栽樹護道]  
　　南市萬裕馬頭裏街有荒地一區附近有一深潭每逢黑夜行者時有傾跌之慮邇經同仁輔元堂董事擬在近處遍植楊樹以爲之衞前日禀請保甲總巡朱森庭明府飭二十三鋪地甲查明禀覆以便雇人栽種矣 
[控被訛詐]  
　　某學堂學生徐某前晚在新北門内康園酒肆沽飲忽被老北門内流氓李某喝令同黨十餘人向徐訛詐徐心有不甘投總巡局喊控總巡朱森庭明府准之飭提李等從嚴究辦 
[拘獲賭棍]  
　　前日保甲總巡朱森庭明府行經南巿王家馬頭裏街見有流氓多人圑聚賭博命差役上前拘拿若輩見勢不佳紛紛逃避祇獲某甲一名帶回候訊究辦 
[英美等國租界公廨晚堂案]  
　　高正順米店主以隆興錢莊主沈鉞聲串人僞造萬大莊票冐收洋銀等情報經包探倪順泉將沈拘獲解由襄讞委員孫耳三明府會同英總領事署繙譯官海軋士君略訊數語押候過常再核前晚明府提訊高供前日有人僞造萬大莊圖書　去小號往来手摺一扣向萬大收取洋銀兩共三百六十餘元持至沈鉞聲隆興錢莊兌換寳銀兩錠及現洋銀而去因此疑沈必知此人姓名住址叩乞嚴追萬大莊夥某甲供此人如再相見尚能認識沈供職商並不與此人相識據稱陣姓向業銀爐當時彼將萬大莊票兌換寳銀及現洋銀因恐不妥曾倩人同至萬大莊收到洋銀始將寳銀交付迨至事發高正順並不根究何人所爲貿然誣控尚求追究明府以高　屬冐昧姑寛免究著沈交保出外與高同赴商業會議公所憑董事理處復奪一面仍訪緝假冐之人到案辦 
[英美等國租界公堂瑣案]  
　　洋人某被積賊張桂富行竊衣服報由包探方長華拿獲解案請究張認竊不諱讞員黄耀宿司馬商之矣副領事白保羅君判責二百板管押九日贓交失主具領○某號巡街捕解陳祖興至案禀稱此人開設製造東洋車店日在門前任意工作有違租界定章拘案請究陳供初次悞犯後當改過尚乞恩寛司馬判罰洋銀十元○王小山蕭阿四被陳德生行竊衣服象箸因槍等物報經包探錢少蘭查獲盤詰之下陳堅不承認解請訊究司馬以控竊無憑著具改過結交保開釋○謙和洋行司帳人某甲投案聲稱前日令傭人沈六全將木料雇車送往某處詎被串同垃圾夫沈阿大藏匿若干因此訴知包探沈阿岳拘入捕房今己解案請爲訊究二沈供詞支吾司馬判各押三日○二百三十九號印捕投案聲稱前日歹人韋小端在美租界蜜勒路攫取車上所裝物件當塲拿獲因傳同原主張仁山投案請懲包探倪順泉禀稱韋係積竊前曾犯案尚求嚴辦張聲訴前情司馬判責二百板管押一月 
[法租界捕房紀事]  
　　昨報紀某水菓行以空罎一百餘口倩某輪船裝運至天津嗣因不便堆積碼頭被甲乙二偷兒串竊因卽拘入捕房昨日捕頭向之盤詰供出與招商局巡丁阿三串賣分肥當派包探將阿三拘獲押候解送公堂禀請讞員陳楚生大令訊究○前晚新街二號花烟館内有甲乙二牛販尋歡同宿詎翌晨妓女三姑娘與桂香竟隨之而去事後鴇婦某氏將甲乙之及丙丁扭入捕房捕頭著押候交到甲乙以便訊追○扒竊陳友生前奉大全訊貴判發改過所覊禁三月昨己期滿由局員送回捕房捕頭命押候解送公堂禀請核辦 
[美租界捕房紀事]  
　　前日傍晚時北蘇州路裕泰洋紗號雇小車夫楊連記載貨至西華德路偶不留意將女郎胡意香撞倒於地察傷手背痛極聲嘶適爲五百零六號巡捕所見一併拘入捕房後經裕泰號司事鮑某稱願給養傷費若干始得從寛釋出○前晚偷兒沈阿大沈六根掩入兆豐路西人愛文司所設木作塲内行竊木板肩負而出適爲包探沈阿岳所見連贓帶入捕房捕頭令押候解送公堂禀請讞員黄耀宿司馬訊辦○前晚流氓戇大連生率同羽黨綽號抛球和尚至南潯路莊周氏所開花烟館内尋歡一言不合攫去洋銀一元經氏投報捕房捕頭令包探朱桂生將連生拘獲押候解送公堂禀請訊辦 
 
 

Page 10

 
 
[金陵官報]  
　　九月十六日糧道穆禀知接印任事並到高等中小學堂差長江提台程到十七日大通督銷局徐無補道吳學濂均傳見候兩道厲玉麒禀謝奉委騐收練將學堂一代馬路工程差金陵營叅將劉炳庭禀知赴裕溪伺俟欽差閱操遊擊伍從順叩謝委管代水師營十八日兩江學　處司道均禀知今日　範學堂二次考試元寗師範學生知縣洪壽昌禀謝奉飭知辦東南路保甲異常出力奬給提前超委優缺一次十九日文武各官均預祝楊道穆禀知今日開庫知縣方鑾奉示考試　補松江府　　同知秦銀鎭辭二十日文武各官俱祝壽候補道王漢鵬禀知奉蘇撫憲札飭分寗差委新選營左遊擊楊　施禀到汪廷　叩謝禀飭知給予提　　　一次 
[皖省官報]  
　　摺山縣藍和光當塗縣丞梅增輝均到縣丞陳雲海到解水師月餉赴金陵回十四五日巡警局志樸到淮北牙厘烏解餉委員巡檢吳大任均到縣丞士圻奉委商務局差遣兼應對十六七日鳳頴府同知劉耀增到廬州府通判劉春海辭准補懷逺縣千鳳閣知由山東賑務案内奬叙花翎簽分安徽卽用知縣梁光贊到十八日懷寗縣鄭思賢知下鄉查勘秋成候補知府何亮標辭赴部引見縣丞戚文栩赴湖北均辭探磺價十九日同知崇安到由本省賑捐奬叙知府銜署東流縣干清　　候補直隸州李會棻到按照　錢振家知奉撫台委武備學堂補查 
[武昌電局交来經募紅十字會捐欵清單]  
　　趙成洋二十元朱文學洋十元沈　士洋四元無名氏洋三元阜昌隆祥泰和復泰謙三玉川大德生興隆茂順記生　　源川大昌玉恊成泉長裕川大　常謙益盛德巨生長盛川綿　泰大湧玉天業和天順長乾益升繆汝煜洋各二元五角隆壽昌益茂隆祥和豫吉爵謙吉福春生和洋各一元二角五分無名氏洋五角[  上海萬國紅十字會同人謹啓]  
 
 
 

Page 11

 
 
   
 
 

Page 12

 
 
   
 
 

Page 13

 
 
[兼管順天府尹徐等奏爲紳辦同仁粥廠援案籲懇天恩賞給米石摺初七日]  
　　曰係會灃　沈瑜慶跪奏爲紳辦同仁粥廠援案籲懇天恩賞給米石恭摺具陳仰祈聖鑒事竊查京城廣渠門外自光緒十九年添設紳辦同仁粥廠歴經臣等奏請賞粟米三百石並聲明該廠擬援照資善堂等處成案每年請賞米石由臣等隨時察度秦匪辦理在案兹據該廠紳士刑部郎中　廷彥内閣中書顧英光祿寺署正徐履祥商部主事徐履謙等呈稱紳等創辦同仁煖廠光緒二十三年改爲常年粥廠此廠地當東南孔道貧民就食較多本年永定河决口被災較鉅附近窮黎及外来流氓仍復不少兹當寒冬漸近謹擬照舊開廠應請查照成案奏請粟米三百石以資接濟等情前来臣等查核册異相應籲懇聖恩賞給緊米三百石出自逾格鴻慈如蒙兪允臣等仍查照成案由普濟竊黎銀兩項下酌量撥給俾資經費理合恭摺具陳伏乞皇太后皇上聖鑒訓示臣會豐留署辦事合併聲明謹奏奉旨欽此 
[署雲貴總督丁奏爲己故藩司功德在民懇請附祀立傳以順輿情而彰勞勩摺初七日]  
　雲貴總督臣丁振鐸跪奏爲己故藩司功德在民懇請附祀立傳以順輿情而彰勞勩恭摺仰祈聖鑒事竊據雲南紳士翰林院庶吉士罷瑞圖等聯名禀呈己故雲南鹽法道升任山東布政使楊聘珍咸豐年間由監生投効湖北軍營於楚車分剿江皖援賊先後攻克太湖潛山黄州並赴豫省剿辦汝匪收復宜永等縣城池劣店荒各賊寨援勦髮捻各逆力解雉河義門集等賊圍積功存保分省補用道光緒二年十一月經前督臣劉長佑等委辦湖北下游滇捐局七年六月来滇侍昭通土匪邱招祥滋事會同官紳營辦防剿善後諸事八年前督臣以該故藩司才質改練氣度端凝奏留雲南差遣委用九年法越搆釁經前督臣岑毓英調赴關外辦理能放營務處籌備糧餉贊畫戎機動中竅要並親詣行陣激勵將士援剿宣光臨洮卒能大獲勝仗及克復廣威不拔法兵欵關議和　功甚偉十一年撤師入關委署鹽法　滇闈官役曁士子食用冋由各鋪店供備層層苛派百弊叢生頗爲民病該故藩司再充監試　商並撫臣譚鈞培　剔弊端給以錢折士民稱便又　塲包買謄錄久己沿爲故常雖有力者甚或出重資延文士詭名謄錄人陽爲之竄易該故審司習聞其弊乃明定章程嚴行募考於是場規肅然歴科不聞滋弊滇自兵燹後經史旣少藏書而老師宿儒雖半凋謝操舉業者八比外幾無所知譾陋之譏比比而是該故藩司因商前撫臣籌建經正書院俾有師承十餘年来文風日盛人才輩山胥由於此他如整理鹽務加徵課釐至十數萬兩之多正額溢課漸次規復綜其在滇辦理一切洵足上裨國計下益民生兹於二十八年九月在籍病故紳等追維前徽情未能己惟有公懇轉請附祀省城前督臣岑毓英事祠並將生平功積宣付史館立傳俾仲愛戴等情批由雲南善後局司道會同布政使劉春霖署按察使陳燦查明詳請具奏前来臣等覆查己故雲南鹽法道升任山東布政使湯聘珍以一介書生投効軍營轉戰江皖豫鄂勦平髮捻各匪歴著勛勞法越之役身入瘴鄉籌運餉需激勵我行均能不避艱險不遺餘力歴任司道罔不實心任事惠愛及於士民戰功政績誠卓然有不可没者兹以在籍病故該士民等追念前動聯名陳請自係出於至誠合無仰懇天恩賞准將己故雲南鹽法道升任山東布政使湯聘珍附入雲南省城前督臣岑毓英專祠並將生平戰功事蹟宣副國史館立傳以順興情而彰勞勩出自逾格鴻施除履歴咨部外謹會同雲南巡撫臣林紹年恭摺具陳伏乞皇太后皇上聖鑒訓謹奏奉硃批湯聘珍著准其附祀岑毓英雲南專祠欽此 
[山東巡撫周奏爲山東省應解陵糈其米仍難徵解本色謹將辦理情形具陳摺初八日]  
頭品頂戴兵部尚書銜山東巡撫臣周馥跪奏爲山東省應解陵糈兵米仍難徵解本色謹將辦理情形恭摺具陳仰祈聖鑒事竊准户部咨議覆東陵守護大臣載澤等奏各項兵丁差役困若異常懇給本色米石以濟時艱内稱自明年爲始將東陵應領兵米極力辦運本色西陵事同一律亦應照辦令將今秋如何分别徵收明春如何辦理起運一切詳細情形咨部查核等因光緒三十年三月二十八日具奏本日奉旨依議欽此欽遵咨行到東當飭司道悉心籌議兹據布政使胡廷幹　糧道周開鉤詳請具奏前来臣逐加察核其中爲難情形不止一端謹爲皇太后皇上縷晰陳之山東漕米自光緒二十七年奉旨改徵折色以後舊設倉厫船支俱己無存今若從新造建經費無出其難一斗級倉夫運弁旂丁本　運糧爲利藪幸己裁革積蠢己空今若再行招募適足以叢弊長奸其難二山東全漕每年約徵米三十萬石東陵西陵兵米約須十萬石以上核計己佔全漕三分之一徵漕六十五洲縣何縣何户應徵本色何縣何户應徵折色不能强爲區分若每户本折兼收更虞紛擾民情不順其難三然尤有極難者則運費無出也改折案内奏明將一切運費湊作賠欵每歳解銀三十萬兩今若改運本色以十一萬石兵米計之應需運費銀十二三萬兩賠欵缺此一項無從彌補此尤關係大司萬難短少其難四伏讀光緒二十七年七月初二日上諭漕政日久弊生層層剥削上耗國帑下朘民生著一律改徵折色等因仰見聖明洞燭幾微毅然變計俾百年積弊爲之一清中外臣民咸深欽佩今因兵丁賈米不敷仍改爲本折兼收不但徵收爲難卽解運亦屬不易且牽碍全局　非正　清源之道議者謂直隸米旣昂貴山東旣黴折色何妨買米解兌不知買米運兌仍須運費且躉買躉　商販不免居奇不若兵丁自行隨時購買較爲合算目中途偷漏纔雜之弊仍恐難免迨運米到地守候盤　臣不敢謂其一無弊竇又部臣謂江浙漕糧今己復辦本色三分之二山東不過三分之一應令自行酌辦等語查江浙漕糧係屬稉米爲北省所無不得酌運本色山東係門粟米北地隨處皆有不必定須東米接濟臣屢與司道悉心籌商擬請仍遵前奉諭旨徵解折色以免紛更現在銀賤米貴每石折銀一兩連前次由直隸運脚項下津貼銀二錢共二兩二錢兵丁買米不敷尚屬實情臣謹仰體朝廷優恤兵艱之意擬自明年爲始再由山東每石籌給津貼銀四錢連則欵己二兩六錢中稔之年購中等可食之米不致十分竭蹶富此庫欵奇絀該兵丁等世受國恩兩當共體時艱無所怨望至山東各庫羅掘己空此項加貼實係無欵可籌各州縣徵收漕折以錢易銀雖有盈餘業己節次提充軍餉所剩無幾今不得己擬再飭有漕州縣　徵米多寡設法攤解作爲每石加貼四錢之用反覆籌議實無别法各牧 
 
 

Page 14

 
 
令及守護兵丁當能諒臣苦衷倘將来銀貴米賤所加津貼應如何酌减隨時察看擬辦所有籌緣由理合恭摺具陳伏乞 
皇太后皇上聖鑒訓示謹奏奉硃批户部議奏欽此 
[山東巡撫周奏爲揀員調補省會要缺知府以資治理摺初八日]  
　　頭品頂戴兵部尚書銜山東巡撫臣周馥跪奏爲揀員調補省會要缺知府以資治理恭摺仰祈聖鑒事竊查濟南府知府徐世光保升道員開缺接准部咨光緒三十年六月初二日奉上諭山東濟南府知府員缺緊要著該撫於通省知府内揀員調補所　員缺著武玉潤補授欽此欽遵在案查濟南府知府缺居省會政務殷繁且時有發審案件必須　幹有爲熟習地方之員方足以資治理臣督同藩臬兩司於通省現任知府内逐加遴選查有沂州府知府胡建樞現年五十五歳安徽鳳陽縣舉人考充正藍旗覺羅官學教習期滿引見奉旨以知縣用欽此光緒十三年選授東河縣知縣因疉次河工搶險出力保准以知府在任候補調補商河陽榖縣知縣二十三年經前撫臣李秉衡保薦循良奉旨嘉奬二十一二十四等年兩次大計卓異二十六年二月十四日奉旨補授沂州府知府四月到任二十八年補行二十七年大計卓異二十九年經臣奏保循良奉上諭傳旨嘉奬等因欽此該員才優識裕幹練有爲現署濟南府知府措理裕如以之調補濟南府知府實堪勝任與例亦屬相符合無仰懇天恩储念員缺緊要准以沂州府知府胡建樞調補濟南府知府實與省會要缺有裨銜缺相當毋庸送部引見一切因公總分例得免其計算所遺沂州府知府員缺遵旨卽以武玉潤補授除咨部外謹恭摺具陳伏乞皇太后皇上聖鑒敕部核覆施行謹奏奉硃批吏部議奏欽此 
[山東巡撫周奏爲查明應承襲接襲雲騎尉並接襲恩騎尉各世職彚案摺初八日]  
　　頭品頂戴兵部尚書銜山東巡撫臣周馥跪奏爲查明應承襲接襲雲騎尉並接襲恩騎尉各世職彚案恭摺具陳仰祈聖鑒事竊照陣亡殉難官紳應襲世職向係半年彚奏一次又兵部奏定新章各省承襲世職於造具宗圖册結送部時另單抄錄議准原案黏連咨文蓋用印信一併送部等因於光緒二十九年六月初五日具奏奉旨依議欽此欽遵在案兹查光緒二十八年土半年應承襲雲騎尉年己及歳應發標之張連棟應接襲雲騎尉年己及歳應發標之王金彪並二十八年下半年應承襲雲騎尉年己及　應發標之顧鳳翔應按襲雲騎尉年己及歳應發標馬連陞應接襲恩騎尉年己反歳應發標之丁承彥均經前撫臣豐臣隨時騐看逐案查核相符將張連棟等五名分别發標學習統以吏兵二部彚奏奉旨之日作爲收標日期仍照二十七年東省奏准新章停給世俸銀兩除宗圖册結送部外理合敬繕清單恭摺具陳伏乞皇太后皇上聖鑒訓示謹奏奉硃批兵部議奏單川發欽此 
[山東巡撫周奏爲捐助學堂經費懇恩給予樂善好施字樣准其自行建坊以示旌奬片初八日]  
　　周馥片再城武縣知縣葉季愷之繼母趙氏因該縣創設小學堂將原籍養贍地畝變價銀一千兩作學堂經費又高密縣民婦杜王氏以開設蒙養學堂爲目前急務情願捐助京錢一千串地十九畝五分共值銀一千一百兩作爲蒙　學堂經費又鄒縣縣丞孫景先遵其故父五品封職孫元泰遺命在署側修蓋蒙養學堂一座並價買租地三頃四十二畝每年所得地和永作爲該堂常年經費共值銀一千零九兩又鄒縣六品軍功杜慶士捐助本縣小學堂經費銀一千兩據布政司學豫處分别詳請給奬前来查官紳士民捐助地方善舉銀一千兩以上者例得請旨建坊葉趙氏等捐入學堂經費均與建坊之例相符相應仰懇天恩給予樂善好施字樣准其自行建坊以示旌奬謹附片陳請伏乞聖鑒訓示謹奏奉硃批著照所請禮部知道欽此 
[直隸總督袁奏爲本年秋季分供應惠陵員役俸餉米折等銀循例撥給摺初九日]  
　　太子少保北洋大臣直隸總督臣袁世凱跪奏爲本年秋季分供應惠陵員役俸餉米折等銀循例撥給恭摺仰祈聖鑒事竊　布政使楊士驤詳豐潤縣供應惠陵曁妃園寢員役俸餉米折豆草車價等項銀兩向係由司按季專案詳請題報一而由該縣派役赴司領回供應歴經遵辦在案兹據豐潤縣將光緒三十年秋季分供應惠陵曁妃園寢員役俸餉米折豆草車價並新添尚膳荼正馬乾飯食等項銀兩開具估單請領該司按單覆核該縣光緒三十年秋季分供應惠陵曁　園寢員役俸餉米折豆草車價並新添尚膳茶正馬乾飯食等項銀三千三百八十兩九錢五分四釐改折八成實銀二千七百四兩七錢六分三釐内扣官俸豆草車價六分部平銀四十七兩二錢七分三釐實撥銀二千六百五十七兩四錢九分核與歴辦成案相符應請於地糧銀内動撥分晰開具清單詳請核奏並聲明陵工員役增减無定難以預計應照急需錢糧之例一面具奏一面先行撥給俾得及早領回供應其實在支領數目統歸於奏銷案内核實銷算多則解還不敷找給等情前来臣覆核無異除清單咨部外理合恭摺具陳伏乞皇太后皇上聖鑒敕部核覆謹奏奉硃批户部知道欽此 
[雲南巡撫林奏爲己革臨安府知府邱淮並無虚揑虧短情弊懇恩准如所請免其追賠片初九日]  
　　林紹年片再查上年四月間廠匪周雲祥肇亂臨安府城失陷被匪刧去庘存商牲稅欵前據己革臨安府知府邱淮禀請免賠當經行司檄飭接任知府查明稅欵各數禀報核辦在案兹據布政使陳燦詳稱光緒二十九年四月二十一日周匪陷踞臨安府城己革臨安府知府邱淮死守以拒受縶不屈被匪刼去該府庫内徽存二十九年春季分商牲稅銀一百三十兩九錢加提稅銀七十五兩夏季自四月初一起至二十一止商甡稅銀九兩一錢加提稅銀四兩二錢飭據接任臨安府逐一確查屬實取具邱淮並無虚揑虧短情弊印甘各結禀經該管道查明加結由司覆核詳請具奏前来臣覆查委係實在情形合無仰懇天恩俯准如請免其追賠以示體恤出自逾格鴻慈除將各結分送部科查核外所有臨安府被匪劫失商牲稅欵請免追賠緣由謹會同署需貴總督臣丁振鐸附片具陳伏乞聖鑒謹奏奉硃批著照所請户部知道欽此 
 
