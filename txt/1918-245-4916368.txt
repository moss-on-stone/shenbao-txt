# 1918 - 245 - 4916368

 

Page 1

 
 
   
 
 

Page 2

 
 
時評 
[巡閱（冷）]  
　　張作霖今又爲東三省巡閱使矣是與兩廣巡閱使與四省經略等同爲一安置武人之法也 
　　今日我國之苦武人也甚矣其苦也爲其横暴也然而我謂武人今日尚在植勢時代未至横暴時代也今日之横暴但迫政府遂其植勢之願以備他日之横暴耳不觀乎各武人之要迫乎第一財也第二兵也第三權力之擴充也索餉若干萬增兵若干旅節制若干省一二人倡之若干人效之此其用心之所在可知矣 
命令 
　　九月七日大總統令特派張作霖爲東三省巡閱使此令 
　　又令司法總長朱深呈請任命邵勳署就師高等審判廳推事應照准此令 
　　又令劉起夔晉給四等嘉禾章此令 
專電 
[北京電]  
　　晤某閣員言近日政務完全停頓專候總統上台段似無速卽去職之决心徐就任後或再留一二月再改組至南北戰事徐就後當不再起而解决亦屬無期大約兩方各爲風氣尚有甚長之時日在徐亦無急切統一之决心前途實不勝憂慮云云（九日下午五鐘） 
[北京電]  
　　徐第二電因待各省覆齊尚未發（九月下午五鐘） 
　　北京電淸溥儀派世續往賀徐當選談兩小時梁鼎芬等近皆面有喜色（九月下午五鐘） 
　　天津電奉軍第二支隊派專員來津在中州會館組織司令部昨許蘭洲晤曹省長密談兩小時（九日下午五鐘） 
　　北京電安福派中今又運動以副屬段（九月下午五鐘） 
　　北京電聞陸岑個人致私電京中某公贊成徐爲總統辭頗懇摯蔣來南北問題徐必先與陸岑商榷解决政治糾紛惟國會法律問題苦無方法爲時局難關（九日上午十一鐘） 
　　北京電張巡閱有指揮三省軍隊權（九日上午十一鐘） 
　　香港電軍政府决議發行軍債劵千萬元粤軍現分四路進攻厦門洪兆麟已任爲厦門鎭守使聞粤當局向台灣銀行商借百萬元充中國銀行兌現用合同已簽押（九日下午二鐘） 
外電 
　　福州電此間人心漸定官員已將眷屬送滬蓋防不日將有變故（六日） 
　　哈爾濱電波爾齊亞三日電稱捷克軍總司令干達將軍偕其參謀率西比利亞政府之兵及捷克兵一大隊由哇洛維安拉雅出發佔據斯特里台斯克現正疾進而以阿穆爾鐵路爲其目的海參崴消息謂過激黨現紛紛逃竄已無鬬志滿洲里與烏拉爾間之交通除通伏爾戞之一段外業已復原米沙伐雅一役捷克軍包圍過激黨獲裝備齊全之列車六十套聞過激黨被殺者逾六千人逃亡者僅二千人捷克軍死傷甚少干達將軍今威名大著過激黨聞而警怖西比利亞之過激黨除烏蘇里者外不致再能猛拒卽烏蘇里不日亦可肅淸謝米諾夫將軍列陣於鄂嫩河左岸爲止者現正從事廓淸鐵路北面境内之敵兵日軍現已戰於俄境之内且防守至波爾齊亞止之鐵路交通狄司令部下之捷克軍尚未入西比利亞境愛末森大佐與其美國工師隊現隨捷克軍前鋒越西比利亞而進已抵波爾齊亞將至哈爾濱大佐等談及干逹將軍之將才質爲讚揚不置（六日） 
　　哈爾濱電狄司令抵哇洛維安拉雅時干逹將軍率部下之捷克兵一萬二千人誠摯迎之俄人現投効者頗衆皆主於伏爾戞設一新陣線聞伏洛格逹業已陷落中東鐵路辦事人員因所請承認彼等組織之聯合會未經許可故復於全線罷工（六日） 
　　哇洛維安拉雅電捷克軍司令干達將軍自西部抵此時與人談及時局極言協約國如欲抵制德國在俄之勢力及救俄脫離德國之衡軛則當速派大軍赴今日伏爾戞之東陣線協同捷克軍與俄軍迫令優勢之敵軍西退敵軍近自德奥俘加入後勢力日增紅旗軍若無德奥俘則早已停戰矣又謂捷克軍與俄軍今已彼此透澈了解俄軍與人民皆視德國爲仇敵云（四日） 
　　海參崴電日本預以日洋百萬元交中東鐵路作爲運輸日兵與軍火之費且建議協約國亦當照此辦理前因運輸合同引起大谷上將管理鐵路之流言實則乃爲軍隊與子彈得速運輸起見云（七日） 
　　以上路透電 
　　北京電衆議院議員關於收賣鴉片及森林借欵之二質　書本日由該院提出於國務院（八日） 
　　北京電新總統之就任如閩湘兩省形勢無大變動則可早日决定至其時期說者不一據常與東海接近之胡楷文（譯音）云新總統將依規定於雙十節就職（九日） 
　　北京電張作霖昨日電段總理云君辭副座未始不可但請勿讓政權言外之意卽勸段勿辭總理（九日） 
　　北京電叚内閣欲於新總統就職之前　行收賣鴉片本日已派國務院主事朱某赴滬（九日） 
　　北京電國務院對於議員質問書關於森林借欵事件命財政農商兩部答覆關於收賣鴉片事件命内務財政兩部答覆（九日） 
　　北京電近有北京外交團已决定拒絶承認廣東軍政府之要求之風說但據某國公使館員云此項問題尚未進行至此地步不過各國公使在互商設法阻止廣東軍政府扣留關稅欵項問題時偶有照此情形則軍政府之承認更爲困難等語耳（九日） 
　　北京電龍濟光新募之兵約七八百名現擬由太沽南下距知若輩竟拒不肯乘船龍濟光頗窮於處置聞昨日曹錕已將此事請求處置於政府（八日） 
　　北京電政府决定於滿洲里方面再增派一旅（八日） 
　　北京電第八師長王汝賢恢復原官之命令近將發表（八日） 
　　東京電日本陸軍省公表我騎兵隊之主力隨先發隊之後亦陸續進入哈巴洛夫斯庫正在整頓兵力該市人民對於我軍隊頗有感情到該處後我軍卽捕獲德國俘虜將校以下三名云（八日） 
　　東京電朝鮮銀行近擬在海參崴哈爾濱滿洲里方面設置臨時出張所（八日） 
　　東京電西比利亞經濟援助委員會今日下午在外務省關會討論期達援助之目的由日本實業家組織一公司之件（八月） 
　　東京電美國海參崴派遣軍補充隊□□□名分乘運船三隻由舊金山埠出發其一部已抵海參崴矣（八日） 
　　東京電北俄政廳於八月二十日復活前由過激派中止之一般國民兵役之義務發表自一千八百九十三年至一千八百九十七年之五年間出生之人召集役兵之法令（八日） 
　　東京電前因受軍事偵探之嫌疑投於伊爾庫次克監獄之南三郎氏並外三名最近有釋放之報（八日） 
　　東京電加藤憲政會總裁今日在北海道支部大會演說云帝國外交之大方針以日英同盟爲經以日美親善中日親善爲緯以日英美中各國相親善之提携以占世界國際上之位置又謂日本對中外交爲全然失敗云（八日） 
　　東京電謝米諾夫將軍之秘書陸軍中佐亞歷山伊瓦諾鳥奇林可夫等因對於日本政府有某種軍事上之交涉於七日夜由横濱到京矣（八日） 
　　東京電關於繼任内閣之問題政友會以西圜寺侯或原氏爲候補者希望以自黨爲主之内閣憲政會之主張以時局重大爲理由希望舉國一致之内閣其首相擬舉山縣公大隈侯或西園寺侯之三氏又國民黨由國際本位希望西園寺侯出廬云（八日） 
　　東京電日本軍佔領哈巴洛夫斯庫之結果其西比利亞人民有好影響彼輩願舉聯合軍取同一之行動在各地實行哥薩克及義勇軍之動員其勢力似頗旺盛（八日） 
　　以上東方通信社電 
 
 
 

Page 3

 
 
　　東京電加藤憲政會總裁於北海道支部大會演說極力攻擊寺内内閣其大要曰帝國外交方針意在固日英同盟敦日美親善中日親善於以占國際上之地位今現内閣以直接間接援段一派不僅引南方派之怨且招中華全國民之反抗阻害親善與帝國外交之大方針相反果然結果妨礙中國之統一南方苦於北方之壓迫終遂自建立南方政府而要求外國之承認矣於茲而公然見南北之分立矣云云（九日） 
　　東京電憲政會之少莊派以政友會負有與寺内内閣同等責任議决否認其出頭（九日） 
　　東京電日政府曩預算可徵收一千八百萬圓之暴富稅然今僅郵船會社所納稅已多至七百五十萬圓故以此推算當可徵收至一億圓云（九日） 
　　東京電德川貴族院議長將於來十月九日起程遊歷中國北部經南京至滬預定在滬　宿二夜（九日） 
　　東京電首先佔領哈巴諾夫斯克者爲日本騎兵隊之一中隊戰利品爲機關車十七輛貨車一百九十一輛俘虜一百六十人（九日） 
　　以上共同通信社電 
戰電 
　　巴黎電今晚公報云本日法軍在松末河愛恩河間全陣線衝擊雖遭德軍之頑拒仍不稍懈今已佔據哈姆與與旭尼二鎭北運河東面之法軍亦得有進步自昨日至今法軍曾於數地點深入十餘基洛邁當法軍已佔據柯細下森林及小巴勒細敵軍委棄戰品甚夥法軍已克復愛萊特河北岸全陣線之舊戰壕（六日） 
　　巴黎電今日午後公報云法軍仍在自松末河至瓦斯河一帶終夜追擊敵軍與敵軍後衞緊接法軍於松末河兩岸佔據哇勒齊等四村距哈姆東已五基洛邁當矣法軍於瓦斯河北攻入台爾尼愛法軍於該地東面沿鐵路與運河列陣（七日） 
　　倫敦電法軍大本營路透訪員昨晚電稱敵軍於小巴勒細愛恩陣線抵禦漸力德軍砲火甚爲劇烈法軍顯仍得有進步今戰於柯細上森林之邊際中央法軍已越過蘇瓦松拉盎鐵路在巴福高原得一立足地法軍今距娘子路西端不足三英里今晚法軍在柯細上森林附近之康細巴塞境興登堡陳線凸隅遇勁敵哈姆鎭乃以圍攻法佔據該鎭現起大火（七日） 
　　倫敦電今晨海格上將報稱英軍在貝朗勒東北及東面佔據漢柯爾等三村又攻入哈夫蘭柯叢林英軍於拉巴塞運河北面得地陣線已向美細萊稍移今晚報稱喻夫蘭柯爾南面全陣線之德軍仍由英軍緊迫退走英軍得燃料造路材料及各種戰品甚夥足徵敵軍本圖在松末戰地度冬因受迫而急退英軍在哈夫蘭柯爾北面獲鞏固地點一處（七日） 
　　巴黎電協約軍因近今所得之進步幾能與松末河與瓦斯河間克羅柴運河全流相接觸恊約軍已進抵瓦斯河與愛萊特河間興登堡陣線中央協約軍自佔據康特高原與砲臺後行將由南面進逼娘子路娘子路西端今已受逼（七日） 
　　倫敦電路透電社得悉英軍自今晨起已於亞米安丶聖康丹路兩面廣十二英里之陣線深入三英里大局發展一如豫料德軍現向興登堡陣線退走（六日） 
　　華盛頓電參謀總長論及德軍之行動謂其退走乃由英軍沿亞拉丶貝朗勒路施擊與法美軍在蘇瓦松高原得進步所致德軍現距巴黎六十英里七月十五日僅距四十英里（七日） 
　　倫敦電聞彼得格勒僑全爲俄人所拘莫斯科亦有多人就逮里寗氏因失血過多體爲大弱其刺客因受虐待行將斃命（七日） 
　　倫敦電亞姆斯特丹傳來莫斯科消息當道於五日下令爲社會革命黨中等社會代表及前任軍官再有謀抗過激黨之舉動則卽拘而鎗决之未幾卽有社會革命黨甚多就逮莫斯科教長被指參與英人隂謀亦在其列目下日輙處决多人（七日） 
　　倫敦電英當局已逮捕過激黨大使里維洛夫氏爲質須俟過激黨開釋覊留之英國代表許其安赴芬蘭邊界後再行釋放（五日） 
　　倫敦電北俄英軍司令部戰報云協約軍於亞昌格爾陣線以短兵與德軍官所率之敵兵接戰後已佔據哇波齊斯加雅重創敵軍俘虜一百五十人協約軍損失頗輕（六日） 
　　亞姆斯特丹電鐵特載稱德人現正忙碌建造荷德邊界之防務現信德人之注重邊防乃防退至末斯河陣線（六日） 
　　華盛頓電國務部宣稱本月三日有德潛艇一艘在外國海面發砲轟沉二千噸之美艦哇文斯號失蹤者五人（七日） 
　　亞姆斯特丹電昨晚有德軍艦一艘沉於菏蘭海濱之外大約因觸水雷或中魚雷所致（七日） 
　　丹京電興登堡出示警告人氏勿信亂謠　德國力能擊敗西歐敵軍惟必須勿中敵人所播傳單之毒德軍於五月份在西歐陣線收集敵人傳單八萬四千紙六月份有十二萬紙七月份有三十萬紙且有甚多爲兵士携回國内云云（五日） 
　　華盛頓電國會已開始籌畫歷史上至大之入稅事宜擬籌二萬四千兆元八千兆元爲捐稅一萬六千兆元爲債券衆議院籌欵委員會主任詳述八千兆元捐稅之計畫　查美國商民現狀足以吸收此數而無困難（七日） 
公電 
[田應詔等贊成休兵之通電]  
　　各報館均鑒頃接辰州田廳詔等來電文曰衡州吳子玉將軍張總指揮吉安楊師長並各軍師旅團長鈞鑒奉讀陽馬各電及吉安楊師長宥電藹然仁者之詞感佩無旣此次軍興實以國政失修不得不策羣力以納國家於軌物非欲窮兵安忍以戕國脉危民生也馮大總統膺命於干戈擾攘之日靖共寅畏秉衡奉法可謂難得而德政不流於天下者黷武政策實牽掣之今國運如縷民命如絲兆庶咸有厭亂之情仁者寗無悔禍之心吳公親率士馬遠涉江湘周知民瘼亦痛國艱乃建和議揚令聞爲天下先楊公和之共贊休兵使三軍之士少憇瘡疾而長江三督軍弭兵恤民志爲不孤矣國會爲共和國本國本面侵以暴力實紊典常揠苗助長亦陷偏私今茲之役兆釁於此緩行選舉更佩良謨詔等興師以來屢犯金革傷殘死亡之卒皆某族黨親戚故舊之子也其所以裂肝腸塡溝壑而不悔者義不屈於强暴以求伸國是於最後之日也今詔等宣愷悌之德音護國憲之精神聲氣相通寗有異旨敢佈微忱敬拜嘉猷田應詔張學濟謝重光胡暎戎德軒胡孫仲曁湘西梯團營長等同叩魚等因謹此奉聞師長吳佩孚鎭守使趙春廷總指揮官張宗昌副司令陳德修旅長馮玉祥王承斌閻相文蕭耀南張學顔張福來潘鴻鈞張克瑤團長朱鼎勳王趙貴楊淸臣同叩齊 
[温世霖致徐世昌電]  
　　北京徐菊人先生鑒聞公非法當選不勝諤然及讀歌電幸公尚有不就之意甚善勘善吾國數年擾攘純由袁段破法促成今段復僞造立法機關以公爲傀儡供其利用公明達者寗因惑於利祿甘受其欺世霖愚臆公似以堅辭爲幸略伸蠡見用備卓裁國家根本厥爲法律民國依據約法組成凡有背乎約法者卽爲叛逆昔項城推翻約法解散國會改行總統制公毅然爲卿於袁氏已招天下之譏評今段氏再解國會擅改選舉法僞造民意機關公又於此際出頭膺總統選天下其謂公何此關於法律公宜堅辭者一也内爭未平外憂紛起吾國紛亂至斯而極公如出任艱巨卽可化險爲夷則公之出爲有益國人何忍非難第賄買之僞國會微但護法各省决不承認北洋督軍將士深明大義者以總統不能由此項議會選舉爲言者亦指不勝數在僞會悍然不顧强行選舉不過爲個人利慾問題公若違背衆意徇私就任國内之變亂行將大熾此關於時局公宜堅辭者二也宣統末年公爲協揆阻撓憲政淸室以傾項城爲公總角交袁行總統制公任總揆助籌帝制袁氏以死黄陂列公門牆繼任總統舉國大政就正於公變起京畿公則袖手旁觀坐致黄陂違法去職馮段爲公舊屬府院爭起公則推波助瀾兩氏悖法横行公復安坐京師不稍匡正迨鷸蚌相持兩者俱敗公竟乘時取得總統坐收漁人之利凡此種種豈正人君子所應爲此名不正言不順之總統漫然承受究於公有何利益人孰無過惟晚蓋足冺前愆倘公仍執迷途終日噬臍莫及之一日此關於個人公宜堅辭者三也世霖直隸人也願我桑梓多出一正人君子不願桑梓多出一悖法罪人公昔在淸室位極人臣今在民國老成望重正好蕭然物外培養令名何苦附臭逐膻自貽伊戚霖愛公也切敢發戇言孰是孰非惟公自裁擇温世霖佳 
要聞一 
[北京特别通信（二○○）（飄萍）]  
九月八日寄 
東海决計登臺尚須發兩通電 
先統一北洋派對西南之態度 
自徐東海被新國會選爲總統以來東四五條徐宅門前之車馬大有山隂道上應接不暇之觀聞四日之晚官僚政客蜂擁來賀者蝟集於一廳事　室亦滿竟不能盡供以茶水以是表示其並不預備當選愚今日偶過其地則衞隊森嚴僕役亦多從國務院派遣儼然一總統府之雛形而東海决計登台之消息愚亦於其時得親聞之斯人不出如蒼生何斯人果出蒼生如何讀者諸君曷一試揣測焉 
　　愚於前函曾報告東海於未就任以前當先發兩通電其一卽歌日辭讓之文是也今日所探得者又有較爲具體之消息歌電以外尚有兩通電焉各省對於歌電之答覆除西南外當然一致勸其就職於是乃發第二電該電正在　稿内容要點並非如前函所述對於南北時局之意見係對於勸其就職者之一種約事其措詞則答覆各省勸其就職之言而仍用辭讓之形式也各省先賀後勸一勸再勸徐乃就職而發表第三電此電尚未擬稿蓋於就任之初發表其政見者聞將以民生主義號召國人俾合羣衆之心理實行上述主義之手段則列舉實業教育風化諸大端而消弭土匪安插兵丁整理金融財政皆將本此主義以實行又稱之曰大民生主義此其預定之步驟愚今記之亦欲其　信於異日其 
　　外間有傳東海對於西南如何並有爲想像就任之條件者是皆未明政局之眞相須知東海旣决就職則近日所小心翼翼以求之者惟先在統一北派此鑒於馮段失敗之覆轍東海所不得不然故對於馮段兩派愼之又愼惟恐其有絲毫誤會副總統問題不贊一詞靜待各派之自行接洽亦屬此意據東海方面之所觀察謂此派督軍决不至有何反對否則自離於北派團體之外各督中必無人肯爲此者然則東海之就任已决定無所變易而南北時局之解决必在北洋派統一以後乃可斷言 
　　然則東海對於西南之態度究何如乎曰惟視西南對彼態度如何而定故歌電之一律發往西南乃在表示無所偏重亦卽以此探刺西南對彼之態度以後凡事惟居於被動地位譬如西南有所遷就則亦以遷就報之不存敵視之心惟以南北爲並峙之兩團體非表示十分退讓不可則東海胸中亦無此種觀念總之東海眼光注重於北方之統一南北則爲第二問題昨今消息西南且有反對之傾嚮矣然則兩方妥洽之機會或且愈趨愈遠『和平統一』四字何時實現殊遙遙無期也 
　　更試測北方今後之形勢馮段兩派以東海之居間調和當不至驟行破裂段之引退亦已不成問題惟苟與西南無妥洽之機會或西南過於强硬則段派主戰之聲段雖引退必仍發生於旬日以後徐或竟領袖北洋全體以抗西南亦未可知若西南不專持法律之論以東海之先通欵曲而亦與通欵曲焉此固東海之大願段派主戰之論亦當以無所藉口而漸見消滅故西南之對待東海如何乃今後時局之關鍵 
[北京特别通信（齡）]  
　　徐宅之賀客盈門 
　　馮段之持平辦法 
　　副總統之難産 
　　徐東海之樂觀 
　　自第二届總統選出徐東海後種種經過情形無庸多贅當時段總理卽親赴徐宅賀喜淸皇室亦派員致賀馮河間亦親自前往道賀一時馬龍車水賀客盈門熱熱烘烘誠爲民國以來北京未有之盛舉東海於此熱閙聲中卽通電各省長官歷述不堪擔任大總統重責以表辭讓之意然此不過爲官樣文章並非堅决退避蓋其擔任總統之表示業於梁王兩議長進勸時默許之矣當時東海對兩議長曰諸君以國家爲前提責我以在義我以大義我亦無法但諸君舉我是希望我將一切事件辦好顧我出山以後究竟辦得好辦不好我亦無有把握由此以觀則非絶對不肯擔任已可概見惟目下所最難處置者爲馮段下臺後之持平辦法段旣返出内閣而督辦參戰一席未便遽任他人則仍可借參戰名義以有所發揮馮以總統資格一時下野設無相當處置則馮派之憤憤不平自在意中聞前日馮以個人名義密電長江各督軍及前敵各將領謂在此短促期間任内萬勿再有何種舉動俾可維持難局是亦可見其言外之意矣前日東海曾向其故舊某氏曰予若就職必以挽留段合肥爲第一條件段不去予始可就職是東海眞意似專注於段而不注於馮者說者推測以爲東海曾有和平解决時局之宣言於此說不免相反不知欲於主戰首領去職後以和平手段解决南北問題恐段派反對之聲浪必更高而時局之糾紛依然如故不若將段合肥首先籠絡俾漸改其武力政策而後出以和平不使再演自相殘殺之慘劇則段派旣得滿足不至十分反對卽馮派亦以和平政策得行之故心理上較爲欣慰亦不至有不平之鳴徐之用意殆在於是乎或謂仍舉馮爲副總統爲調停之辦法使不反對段氏前日選舉總統後參衆兩院所聯合之總統選舉會曾發通告定於初五日選舉副總統祇以各黨派協議未定出席議員寥寥無幾不克選舉然其期總不在遠聞徐東海曾授意於參衆兩議長俾仍舉馮爲副總統以消釋馮段間之不平但曹經略使坐守保定初非無意而張作霖更覺耽耽虎視觀前日張作相拍致衆議院副議長劉恩格一電卽可知其梗概電文略謂副總統人物問題如有豫定時務希電知奉天以免將來有所可否較有未便云云則其弦外之音可想而知一旦以副總統畀馮雖曹經略使未必公然反對而張作霖之處心積慮難保其不有後言吾恐一波未平一波又起果將何術以處理之耶至南方各省之承認與否亦屬一問題據廣東非常國會之所宣言 
則謂新國會之召集未經全國承認當然不能代表全國其所選出之總統無論何人均爲無效是其不承認也明矣又謂北方如不選西南人物爲副總統則必另易手續重選是又非不承認惟所爭者在副總統耳究竟如何心理殊難懸斷就目下形勢觀之福建方面屢戰屢敗湖南方面有退無進川陜方面亦不得手至各國行將承認南方爲交戰團體果成事實則於議和上又生許多障礙雖東海手腕巧妙恐亦不能立時解决也惟聞昨有某政客進謁東海叩詢時局前途當經答以南北紊亂雖已達到極端但按目下形勢並非無善法辦理蓋各界所爭者不在和戰方面而在種種誤會如將此項誤會捐除諒必不難收良好之結果云云言畢頗呈一種樂觀態度是東海或有成竹在胸亦未可知耳 
[東海就任與合肥下野]  
[東海就任問題]  
　　徐東海自當選爲新大總統後各方要人前往謁賀者不計其數聞昨日上午十時前淸攝政王偕同貝勒載潤亦往徐宅道賀駐京各師旅團長均由師長帶領亦於昨日往徐宅謁賀各省疆吏接到國務院通電後來電致賀者昨已有曹錕倪嗣冲陳光遠王占元孟恩遠趙倜張懷芝張敬堯陳樹藩閻錫山張作霖姜桂題齊耀琳郭宗熙劉鎭華等十餘人至公使團方面接到外交部能告後亦均請外部介紹謁賀東海以尚未就職未便受賀聞改爲便謁而日使林權助英使朱爾典二君與東海本爲舊識前日業先走訪以私人名義向東海致賀又東海於五日上午發出辭讓通電後馮河間段合肥均於是日午後親赴徐宅挽勸保定曹經略使曾於日昨（六日）上午電復東海亦致懇挽之詞聞段合肥及全體閣員與國會議員决意再以各省軍民長官來電懇請就職爲詞聯銜函請東海勿辭元首馮河間昨午亦用私人名義致函東海詳述時局俶擾已逹極點請其迅速允就元首之任並懇務於下星期内正式就職藉慰各方渴望惟聞東海對西南及在野人物甚爲注意以非得各部分之意見不能解决時局東海第二通電雖已擬出大略但須俟西南及在野人物復電多半到後視其措詞如何然後始能删改拍發然遲至昨日西南方面尚無一電到京王聘卿張季直嚴範蓀雖有短簡之賀電而對於東海歌電亦未有答覆據聞東海就任日期須待西南各要人覆電到京後方能確定將來西南方面對東海如不發生聯絡關係時或須運動在野人物通電西南以爲南北接線之地步云 
　　北京某報記者昨日特訪某要人叩以徐氏通電與南方之關係據某要人云徐氏前日曾發通電表示揖讓之意其實不啻求各方之承認也北部諸督軍照例推戴自不待言惟電中有唐少川孫伯蘭陸榮廷岑春煊及西南各省督軍之姓名此方面覆電與否極有關係徐之所以躊躇者亦卽在此果此方面亦步各省後塵同聲推戴則徐當心滿意足自無半推半就之理但吾人有不能爲徐抱樂觀者卽西南方面恐無此如願相償之覆電迅急拍來也蓋此次徐氏通電係以當選大總統之資格發出者若西南方面對於徐氏發出之電報遽爾答覆無論内容如何其前提殆先已承認徐氏有此總統資格矣承認徐氏當選總統之資格卽不啻承認新國會豈西南所樂聞者乎故以現在局勢揣之縱西南與北方有調和意思此時亦不能逕來覆電此西南自身之立脚地使然吾人亦當原諒之然而西南無覆電之來徐氏勢必半推半就此徵諸徐氏個人之歷來行動可斷言者故余以爲徐氏就任之期距今尚遠也 
[合肥下野消息]  
　　段總理急欲下野早經通電宣言俟正式總統選出卽行告退茲聞連日東海對於合肥通電除極力挽留外一面幷通電各督軍一致觀挽以維大局惟合肥以無補時艱辭意仍甚堅决前晚八時東海特囑某某晉謁合肥謂卽不能帮忙到底亦請暫維時局俟接替人物商妥後再行卸責以免釀成過渡時代無政府之恐慌聞合肥對此似已活動惟聞江蘇李督軍對於合肥昨有電勸告請其下野電文内容略謂時局阽危敵勢益張吳師主和閩疆喪失睠念前途不堪設想公之極端主戰政策難行宜乘機决去用全末路之聲名萬一遲回至大局不可收拾則進退失據非所以爲國計亦非所以爲公計也云云此說果確則合肥去志必愈堅决而過渡内閣之籌備愈不容緩矣 
 
 
 

Page 4

 
 
   
 
 

Page 5

 
 
[名馳寰宇效騐無匹立止白帶丸]  
本醫生家傳秘方精選上等原料藥材按秘方煉製立止白帶丸發行於世已届四載名馳寰宇功效卓著治愈婦女帶下之症已不可思議謝函證書片如雪來咸推謂善治婦女帶下之症無上聖藥也究婦女之受此病者皆由肝鬱而成濕熱相搏以致延成帶下帶症顔色非一均有虛實之分虛者宜補實者宜清肝經濕熱面黃肌瘦神疲胃呆經年累月探方求藥方紙多而效藥少名醫治婦人之病更難於男子惟本醫生秘製此丸輕者一匣痊愈重者二匣斷根誠謂婦科之至寶也如果不效將原洋退奉以昭信實抱此病者曷請一試方信此丸之效驗立止白帶丸每中盒大洋七角大盒一元雙料二元如婦女月經不調先前或後服本醫生所製之調經丸有按正經事之功效每盒一元服法另詳仿單外埠函購郵寄妥速南浙江路三馬路口時芳照相店隔壁德法製藥公司程鳳生醫生秘製 
[此處作爲廣告地位如欲登者請與廣告處接洽]  
 
 

Page 6

 
 
要聞二 
[段合肥有督師南下說]  
　　徐東海當　爲第二任大總統後　河間以及各省軍民長官均有通電表示推戴合肥亦有同樣通電分致各省昨日傍晚政界突傳段合肥親自督師南下之說蓋東海膺選後西南仍有表示否認之意段民認時至今日唯有貫澈武力政策之一途已電奉督張作霖令其來京面商大計隨同南下如張無暇入關卽撥奉軍六旅由合肥親赴南京督戰總理一席將由内務錢總長兼攝此說如成事實則時局又將發生一大變動矣又據政界消息曹銀昨已由保定南行途中至孝感等處尚須停留並已先派員前往向吳佩孚等安慰矣 
　　附張奉督挽留合肥來電接奉三十一日鈞電仰見關懷大局曲意維持之苦衷而訓誡殷殷尤深惶悚竊念國步艱危至斯已極内憂外患變故環生非有我公之擔任艱鉅不足支撑危局伏願屏除浮言勿萌退志作霖不敏竊願簡練軍實親執鞭弭爲政府之後盾區區愚忱維埀鑒焉 
[馮段推戴東海之函電]  
　　北京新國會選出徐東海爲大總統後馮河間躬往勸駕並電南北要人表推戴茲得原電二則照錄於後其一各省督軍省長各區都統各護軍使鎭守使各師旅長同鑒國會成立國璋曾以統一和平之心理屬望於榮膺大選之人通電布告在案茲准大總統選舉會來咨徐公世昌以四百二十五票之多數當選第二任大總統元良有屬遐邇騰歡徐公德量淵涵軍界同袍皆其後進飽經世變匡濟時艱其渴望和平較國璋尤爲切至將來實行統一造福蒼生否極泰來時機已至國璋得免罪戾幸釋仔肩公誼私情尤爲慶忭惟徐公尚持謙德遜謝不遑所望文武長官一致推崇同詞敦勸方今水深火熱民不聊生免分裂而臻大同在此一舉卽西南諸省自爲風氣寗無厭亂之心國璋去職有期苟利國家直言無隱特援匹夫有責之義以効朋友忠告之情敢布腹心惟希公鑒國璋麻印 
　　其二廣東岑西林先生武鳴陸上將軍畢節唐督軍貴陽劉督軍並轉伍秩庸莫日初譚月波林悅卿熊錦帆諸君同鑒天禍中國同室操戈苦我生民勞我將士國之不能統一皆國璋不德有以致之何敢尤人顧自依法代理以來適值國曾解散之際瞬届本年十月九日卽爲國璋卸責之時是用促成國會卽行選舉俾元首及早得人非得已也今徐公世昌已以最多數當選第二任大總統國璋受代有期本可默爾而息顧念國不統一卽分裂苟分裂必覆亡其所以釀成今日之現象者皆意氣與意見二者誤之夫意氣與意見重乎國家重乎今與諸公捐除二者而純以國家爲前提在法律問題姑待後來解决簡單言之請諸公贊成徐公爲第二任大總統而已徐公德量淵涵其希望和平較國璋尤切以目前人望而論遍國中殆無第二人明知此言一出諸公必　　以護法爲詞不知法之大原以全國人民爲主體今全國人民皆厭亂而望治苟無民何有法諸公而無志存國也則已如有志於存國當此元首得人否極泰來時乎難再失此不圖萬刧不復在諸公作朋友先施觀可也作兄弟急難觀可也否則後之視今亦猶今之視昔長此相持又將奈何精衞塡海愚公移山惟執事實利圖之國璋麻印 
　　徐東海於歌日曾發出通電並函致府院表示辭職馮河間昨日覆函挽留云頃奉大函以國會成立選舉我公爲中華民國大總統虞棼絲之難理辭高位而不居謙德彌光孤標獨峻卽茲舉動具仰儀型惟審察現在國家之情形與夫國民感受之苦痛倒懸待解及溺須援天下事尚有可爲大君子何遽出此略抒胸臆幸埀察焉比年以來迭更事變魁杓旣無所專屬法律幾成爲具文内則戕斧相尋外則風雲日惡以云險象莫過今茲然危厦倘易棟樑或可免於傾圯洪波但得舟楫又何畏夫風濤不患無位而患無才亦有治人乃有治法我公淵襟睿略傑出冠時具世界之眼光藴經綸於懷抱與國記樞密之名姓方鎭多幕府之偏裨一殿巋然萬流奔赴天眷中國重任加遺必　　　　之大　　安　之　　公　　以　收　　不　　　延共和　　之　年當世國會公　　也邦本在民　如明　　者兵　　　所至爲　士　千里之　民失一椽之庇　　　目　　　　　人謀之不　抑天心之未　我公仁言利溥成人自深縱博濟猶病　賢恩膏難逼於枯朽而至誠可格天地戾氣或化爲祥和况旋轉之功匪異人任惻隱之念有動於中必能嘘溝瘠以陽春挽沉冥之浩刦公謂教養非易慮遠心長實則彼呼號待盡之孑黎此日已望公如歲也夫以我公之愛　愛民也如彼而國與民之相須於我公者又如此旣繫安危之重忍占肥遯之貞平日以道義相期不能不希我公之變計矣至慮蹉跎於晚歲足徵冲淡之虛懷公本神明疆固之身羣以整頓乾坤相屬雖諸葛素持謹愼而衞武詎至倦勤亦惟有企祝老成發揮緒餘以資矜式耳國璋行能無似謬攝政權歷一稔之期間貽百端之叢脞淸夜内訟良用慙皇瓜代及時負　獲弛徒抱和平之隱願私冀收效於將來我公爲羣帥所歸心小民所託命切盼依期就職早釋糾紛庶望治者得以慰延頸跂踵之勞而承乏者不至有接替無人之懼耳目爭屬心理皆同謹布區區願言夙駕專肅奉復敬頌公緩馮國璋 
　　又段合肥魚日通電各省推戴東海云保定探投曹經略便濟南張總司令各督軍省長各都統各護軍使均鑒支日國會開會依法選舉東海徐公被舉爲大總統當經電逹頃徐公致函參衆兩院並電各省軍民長官懇辭本院亦奉有公函敬聆之下極佩謙德當國家多難之秋同望元首得人挽回大局徐公德望優隆建樹卓絶中外宗仰無有貳心本届被舉一致推戴卽此人心感應之符足爲國運昭蘇之兆謹當陳請俯從民意如期就職早奠國基以慰喁望特此奉聞祺瑞魚印 
[副座延期選舉之决定]  
　　新國會之總統選舉會前日因出席人數不足未能選舉副總統遂决於昨日（六日）午後在衆議院議場開兩院茶話會協定續行開會選舉副總統日期一時振鈴入場參議員到八十餘人衆議員到二百四十餘人梁議長因病請假由王議長主席王聲明昨日總統選舉會開會到者甚少然昨日在場諸人均主張對於副總統選舉宜加審愼日期不必太促今日兩院均達半數應請討論解决耿兆棟主張改開兩院會合會鄧鎔陸家鼒均不贊成主席亦聲明按照前例祗要過半數出席表决便有效力名義似不必拘泥衆贊成耿兆棟主張俟認爲選舉適宜時再行定期李學蓮等提案認爲以法律上言事實上言均宜緩舉副總統由李君登台說明理由王雙岐等亦提有議案主張緩選副總統聲明省略說明光雲錦主張選舉副總統不可倂解决時局於一談並主張在大總統就職前選出副總統陸家鼒烏澤聲贊成光說袁榮叟主張在十月十日以前選舉並主張延會幾日再開會定期以大總統就職以前爲限劉恩格主張不可延會應對於通告宜聲明不必再發克希克圖主張以相當時期四字付表决楊增炳贊成之吳文瀚贊成克說而主張將光君所提在大總統就職以前選舉副座之意思不可抛棄主席以耿兆棟所提出副總統之選舉俟相當時期再開兩院談話會定期選舉但此項時期至長以延至大總統就任前爲限表决全體起立遂散會 
　　昨日兩院談話會决定副總統延期選舉業如上述茲據某方面消息云兩院各派關於副座延期選舉日期雖各有不同然於延期一層竟無一人挾持異議至所以延期之故表面裏面雖極爲繁雜而其眞實原因究於時局問題有密切關係現在徐東海已發出通電各省及西南對於該電當有如何之反　若藉此有平和之曙光調停之希望則於中當可發見幾分之頭緒如調停條件中要求副座一席須選舉南方派之人亦未可知又如調停無望則東海之去就如何亦於此問題有大關係又如副座一席應由北方派中選出則曹段馮諸候補人中究應以何人爲適當均非目前所能决定故副座之人物不能不視徐東海之態席及時局問題之趨向而决定此所以延期選舉日期以新總統就職時爲限也 
[就國會對時局之質問案]  
　　北京新國會研究系議員籍忠寅黄羣藍公武等昨日提出關於財政外交及軍事之重要質問案云國家遭復辟之變時逾一年而始有今日之國會在此一年間政府對於財政外交諸大端悉因無國會故而以其單獨意思行之　特爲事　上之不得已在法　　　　　　　　　　　　　　　　之　　　今　　旣已成立則　　一年來之　　　　　事皆爲　　民　　有　　　　對　　　欵報書以　法之手續請求解除其責任以公明之陳述使國會了解其不得已之情形議員等　之將及一月以爲政府計　必已及此而顧寂然無聞然則政府對國會應有之責任是否曾一顧念責爲　員等之最大疑點茲特依法提出質問期望爲根本上之答覆至於財政外交之内容以及　内用兵諸大端懷疑者尤非一事撮要言之其應請政府明確答覆者如左因財政不足而舉外債奉債之適宜與否應以財政所以不足之故爲斷政府一年以來所募外債達一萬萬以上而成於最近兩三月者爲最多或曰推廣電報及無線電借欵或曰水災借欵或曰防疫借欵或曰吉會路借欵或曰軍器借欵或曰森林借欵或曰金幣借欵名目繁多不可枚舉究竟此等借欵是否一一皆由國務上之必要而生財政上之不足而借得之欵皆確實支用於其名目之下以議員等所聞則名此而實彼者居多而當事者之暗昩蔑裂且至有爲債權國國人所齒冷者在政府每一借欵俱無具體之宣示又無預算之編制可以稽考則不實不盡之嫌當然無可逃避至於借欵條件之利害於主權上經濟上之影響如何更惟政府自知之而非一般國人所能了解此一年中政府使國家負債之總數果至若干每次各有若干其各别之條件用途如何政府借此種種巨債能否自信無所濫用而不貽國家異日之累此皆議員等所急欲知之者也外交固貴敏活而方針則須一定我國爲人道主義與自立政策而對德宣戰與協約各國取提携之勢因有參戰督辦之設乃迄今幷未進未僅一次借欵購械爲參戰準備據外間傳聞其械卽爲奉軍所截留移作他用未聞政府有所責索似欲假參戰之名以養成他種勢力者果欲貫澈宣戰方針當不若是而未收宣戰之利先得宣戰之害爲國人最所痛心者則莫如中日共同出兵之約此約雖經各方面再三要求宣示迄未正式發表外間所傳是否確係原文抑此外尚有他約足以靈權失利者俱不可知而事實之表證則最近之日本滿洲里出兵實足使人疑當日協約中隱藏無窮黑幕夫共同對德爲一事自固邊防爲一事滿洲里我之邊防也邊防有事我應爲主此與共同出兵之約何涉而日本强行干預且先我而發共通告列國謂已得我國同意我政府幷不聞公式否認若眞默爲許可者然則政府果不能辨别參戰與邊防爲二事耶抑實别有密約之束縛故不敢與鄰國爭而姑隱以欺國民耶此又議員等所急欲知之者也政府對國内之爭固與對外和戰有别然内爭而至於南北對峙經年不能統一則其事重大與對外相去無幾法律鎭壓内亂雖爲政府之責任至於鎭壓失效則政府對於内亂之認識不能不更加考慮以别求解决之方南北决裂以來迄今一年現内閣在　旣久始終主張以武力解决是必自信其認識無誤而武力確有把握者顧自長岳收復之時政府表示期月之内可以平粤乃至今數月所謂平粤計盡一步未行而四川且全部失陷福建亦已瀕於極危數月以來徒聞置經略命司令增新軍軍費日有增加而土地未收尺寸不獨各軍將士觀望不前而最近前敵副司令吳佩孚等且已連電主和竟欲撤退北上政府所自信之武力是否承認已失其效武力旣失效矣政府對於内亂之認識是否仍持故見抑或别有新謨以縮短舉國紛紜生民塗炭之狀態此又議員等所急欲知之者也以上就議員等對政府懷疑之大端依法提出質問務希逐欵明確答覆不勝急切之至提出者籍忠寅黄羣藍公武連署者王行健熊正　訾雲岫劉以芬李東萊王敬芳白常文蔣季哲鄧述禹林同沈椿年李兆年張恩綬宋育德耿兆棟葛莊黄家璘袁榮　高登鯉王玉樹周承菼 
[京華短簡]  
　　參戰出兵經費政府因無着落曾向駐京英法俄日各公使要求以鹽稅准備金一千萬元全數借歸參戰經費以鹽稅餘款陸續撥還聞公使團以此時中國各省鹽稅收入旣不暢旺而川滇粤桂等省又不屬中央命令所請萬難允許擬卽拒絶大約二三日　各公使　可答食夫 
　　月前　　曾代　　　各使向政府提戰在北　地方　　　　局　立協和檢查　件　　聞　　方面以秘探局　　防止敵人偵探起見深表　同而協和檢查　件機　亦應　照辦理惟該使原議於權隈　　　　時期及秘探分局應設地點均未詳及已由外部向該使提出議數　（甲）秘探分局地點應請先爲指明以着手籌備（乙）探總分各局在中國方面除由濱江道尹監督外爲愼重起見應責成中國陸軍協同辦理（丙）檢查旅客行李仍應由海關派員稽查（丁）此兩種機關俟將來敵人情形變更無防範必要時立卽裁撤 
　　四省經略使曹仲珊昨午來一統密急電單致段總理謂東海當選元首南北大局不難統一銀准日内由保南下惟前發餉彈仍難敷用懇再撥現欵一百萬元六七九快鎗子彈各二百萬粒以便帶往鄂湘備用 
　　去歲復辟人物如張鎭芳雷震春康有爲等均經特赦惟主謀之張勳雖經各督軍屢次電請赦典未邀允准近日政界消息徐東海將來就任伊始例有赦典其開宗明義必先赦免張勳聞現正在醖釀間 
[美政府拒絶内爭借欵]  
　　駐美公使顧維鈞昨電政府云美國外交總長藍辛最近發表意見謂美政府對於中國財政議有决絶之主張中國歷來所有各項借欵概屬擲諸虛牝名爲興辦實業　則用之戰事購辦餉械以自相殘殺如此借欵殊非友邦所以提携中國之道此後中國無論向美國或他國借欵但屬用諸戰事美政府必不贊同且必持干涉主義俟南北和局定議美國當預備一宗大欵投諸中國專爲善後及興辦種種實業之用以爲善意的贊助又聞新自美回國之兵工廠長日前進謁某當軸亦謂美國務卿藍辛氏（美制外長兼國務卿）認中國南北紛爭爲自殺政策故目下不肯對華投資云 
[京商會呈請取銷金劵]  
　　京師總商會前日公呈府院及財政部云案據京師衆商韓成立石繼錦王會昌張定如鄒寅生等陳稱爲發行金幣提起抗議事竊自金幣借欵成立舉國譁然各省省議會商會之反對及四國銀行團之警告相繼而來誠以此項飲鴆止渴之政策實爲存亡生死之關頭查我　自銀紙幣不能兌現空言維持終無實力其信用墮喪無可諱言今突然又有金紙幣出現試問舉國商民當作如何感想而金幣條例第四條所云金劵在未鑄金圓以前云云質言之卽係不兌現之金劵耳以不能兌現之銀劵現正無法收拾振添一種不兌現之金劵是幣制之紛亂益甚統一之實效難期况第五條有隨時牌示之比價卽隨時有金銀折合之參差無論對於國際貿易以及國内貿易受虧可以逆料必謂商民可受益市面可相安其孰信之最可痛者將來人民持有金幣劵以不能兌現之故須先兌取朝鮮銀行紙幣持赴朝鮮分行再兌取日本金幣勢必人人喜用人人爭趨是我　之金劵純爲介紹朝鮮紙幣之媒從此外幣充斥市面而我國之金融權遂無形斷送於日人之手似此倒持刀矛授人以柄誠不解借價計　有何高深夫借債所以濟用此項債欵直可謂之代人行銷紙幣耳否則以外　紙幣准備我國紙幣耳豈有此理且日人壟斷列强懷疑今銀行團已有提出警告矣若不速籌挽救之方恐國際交涉後患方長危險情形　有不堪設想者懇速請政府免予實行金券以弭危亡之禍等情查衆商所陳爲財政覆敗緊要　键相應據情懇乞查核准予設法取銷實行金劵則我國之財政幸甚伏冀大總統國務總理財政總長鑒核迅予施行 
[張作霖回奉後之形勢]  
　　奉督張作霖回任後奉天局面動異將來事勢之推移至於若何而止殊難逆料茲將最近重要事件摘誌於左 
[督長問題]  
　　張奉督當派兵入關及遣兵赴湘攻粤援川之初中央曾有交換條件惟出兵多日約定之條件除僅撥給少數軍費外其餘多未實現是以張督月前始有天津之行以觀察風勢會議月餘日前回奉迭開軍　會議籌備一切軍務茲得政界消息直軍師長吳佩孚　次通電主張議和並决計退兵囘直政府無奈連電張督催令奉天迅　進兵以維持湘南　局除允撥發軍費外並許卽任張督以東三省巡閱使命令卽可發表惟張督旣擢巡閱使統轄三省軍民兩政未便再兼督軍省長亟宜薦人自代刻下奉省文武各要人中希冀軍民兩長官者大有人在據張氏之意督軍一職擬保薦現任二十七師師長孫贊堯充之而二十九師師長吳俊升亦希冀此席孫師長當南下之時曾許以督軍爲代價且孫在醴陵攸縣戰功甚著若論資格二十九師師長吳俊升最老張　亦甚爲難無法處置無論將來誰當督軍所　師長一職必屬之五十三旅旅長張作相無疑該旅長素爲張督所　　故日前曾　其代　軍長　　天省長一　中央　以張元奇　　　　　尚　　仍主張以奉天人充之　奉人中　得此席省亦大有人在其實格最　身分最　　久　　乏此缺者首推公署秘書長　金凱次爲現任財政廳長王永江聞張督之意則　欲昇於現任衆議院副議長劉　格惟劉年　　經在奉天各要人中資望亦　淺殊有難孚衆望未　將來究竟　死誰手也 
[主戰聲浪]  
　　張督軍當未赴津之先因恨徐樹錚私自招兵並因二十七師孫贊堯師長回奉面告前敵軍事情形似對時局頗有覺悟乃自天津會議回奉後情勢爲之一變仍未改主戰宗旨復有實行進兵援粤之計劃除電中央駁斥吳佩孚主和之電外並電致　經略張總司令催其迅速南下督飭各路軍隊實行進征一面在軍署召集孫贊堯汲金純吳俊升張景惠四師長以及各旅團長參謀長等開軍事大會黑龍江鮑督吉林代表李諮議官等均列席與議當議定以四旅爲援粤軍卽日開赴湘南攸縣祁縣衡陽寳慶各地地駐守聽　進征委任二十七師孫師長爲奉軍總指揮官督理奉軍一切軍務歸於魯督張懷芝總司令節制並以滿洲里海拉爾海參崴聯軍已至中日兵已與過激派開戰東北邊防吃緊吉黑兩督力請奉省派遣大兵協助邊防當擬定出兵三旅計步兵二旅騎砲兵各一團卽以徐樹錚新編奉軍之三旅充爲北滿邊防隊委任新任奉軍第一師師長張景惠爲奉軍邊防總司令第二旅旅長陳錫五爲副司令是以孫張二師長均已由奉起程聯袂南下前赴直隸漢口收束各隊以便分率征南防北矣 
[北軍退出漳州之厦聞]  
　　頃有自漳來厦者據云日前南靖山城天寳各路敗兵計有一千餘先後至漳因欠餉數月未發之故竟行刦掠遂至大亂南軍從而乘之因而失守該亂兵並未解除武裝逃至江東候車運厦嗣因李督軍慮生事端止車停駛就厦特派親信一連前赴彼處安撫業將是項兵隊分裝大帆船十餘隻分赴泉州同安以爲消弭之計目下江東所有僅有兩連至漳城糜爛詳情尚難探明 
　　九月初連日由漳碼一帶搬眷來厦者日以百計咸謂漳城大亂民不聊生潰軍刦搶猛如虎狼道尹知事均離公署避居在厦漳郡人心益加驚恐又以潰兵數十成羣或入人家藉搜查以施刦搶或在沿途劫奪行旅人民呼籲無門怨聲載道三日以前搬眷出城或搬眷來廈途中尚無何等危險後來則逃無可逃兵匪塞道遇兵被搶遇匪亦搶儼然陷於無政府之境界矣漳州方面運到敗殘軍隊又有川流不息之態三十日午後由嵩嶼火車載傷病官兵百餘名至厦此項傷病官兵半係月前收歸漳州療養所因漳州防務吃緊改遣來厦　日厦埠市區亦形惶恐其原因多爲漳郡警耗之影響　　厦地尚無何等危險也 
　　此次粤軍大舉攻閩聯合永定平和龍岩三處軍隊勢頗强壯兼在乘勝之後唐國謨所　之兵約三營退至天保地方時尚與南軍力戰奈前敵方戰而駐紥漳城内外之北軍竟先動搖自由刦搶不服將命卒使城内行政官長人人自危一齊逃避來厦漳城秩序大亂迨唐軍來漳漳城旣陷於無政府景象乃亦率兵以退至九月一日下午三時頃漳州城中始見一二便服之人口稱是南　之先鋒隊偵探員漳人極表歡迎該員立寫安民告示遍貼市上在北軍潰退之前漳城内外被亂兵刧穀之慘實令人目擊心傷而亂兵被人民殺斃者亦指不勝屈 
　　據石碼來厦者口述石碼一隅於漳　危險後亦驟起慌恐市人一日數驚大有草木皆兵之勢石碼商會急開臨時會議就碼中商衆籌出一萬現金以爲遣　退兵過碼之費又臨時招集士勇四十名爲市區中之自衞計以防匪徒刦搶情事凡有由漳抵碼之退兵石碼商會預派船隻　溪接街每兵給與二三元爲慰勞費立　　送出境不使稍有流連卽由陸來之退兵亦如法取締以此不致如漳　一帶之慘遭兵刦皆先事預防之得力也 
　　石碼地面由陸來之傷兵人人皆饑餓欲死形容憔悴衣服塵垢不堪言狀嗣　形似軍官者云係連長　稱　不能戰以山嶺崎嶇之地連無一市區可供軍人買食自帶之糧只敷一二天之供養料糧盡　飢飢甚則無力支持胡能使之前敵作戰我自永定　此經十餘天不曾飯食沿途村落人家畏兵如虎視兵如仇乞無從乞買無從買只就我身上零帶數十小洋爲買糧之資遇有糕餅店我取　爲食給與銀角迨至山城以下我旣身無片文到此亦兩日不食因痛駡各兵站承辦軍需者之不仁又謂此次誤厥戎　大半由於糧食欠缺使然云 
　　厦門商務總會初一日特開臨時會籌議維持治安方法是日開會到者三十餘人由黄　長宣布李督軍通知商會轉告商界各情形其大略云督軍對於厦門治安事件本極留意早有設備原不必徒自驚惶並叙其設備各節一凡有退兵散兵到厦特設收容所於磐石砲臺安置各散兵於其處派出一連軍隊常川監督看管務使無擾民之患二防海之　就官中原有小輪四艘添雇 
 
 
 

Page 7

 
 
商輪兩艘合共六艘知會海軍蔣司令每艘小輪配價水兵若干名各安設機關大砲二尊日夜梭巡沿海面至於市區街巷之防備法擬派可靠之衞隊二百名戎裝荷銷分段巡查以遏亂萌有此各節準備應可保護厦民財産生命必無危險之虞請各安心勿自　恐特派秘書長姜某同縣知事來會諭知云云嗣議設商團及裝置各街隘門均未表决最後議每逢星期二五兩天訂期開會一次討論一切事件 
[湘閩軍事現狀之京訊]  
　　閩省福建自汀漳等處爲南軍佔據後李　督一日數電請援請餉政府方面似尚無切實之救援方法昨聞李督仍在厦門督師惟泉州已甚危急福州省城亦甚震動現飛調臧致平往援據駐厦海軍蔣司令來電謂漳州仙遊相繼失陷石　亦爲南軍所佔厦防空虛專恃　旅來援已派福康建新各艦前往迎載惟據報該旅甫經陸續到　再行到厦尚需時日而李厚基昨亦有電來京謂最近　來厦門之大批軍火中途爲敵軍截刦以去本軍鎗械缺乏厦門危在旦夕請速籌補救又同日姚建屏亦有電來稱閩局萬急殊難收拾乞示辦法云云據此則前日所傳福州獨立說似尚未能徵實惟據外人方面消息稱孫道仁已在漳州組設軍署以許崇智陳炯明爲會辦又東言通信社四日厦門電云三日夜陳炯明帶兵約一萬二千入漳州城其先鋒隊至二日已將海澄石禡等縣佔領其他一部隊已達厦門市對岸漳厦鐵路起點由厦門川卽能望見目下正待後續部隊李厚基俟第十四混成旅到後卽擬反攻漳州聞李厚基方面現得政府大宗欵項尚有幾分可挽回大勢希望海軍部昨接林司令電云艶電計蒙鈞鑒布置一節昨經與姚師長唔商一切姚師長稱地方情形可無妨礙等語復詢其省垣現有軍隊之數據謂尚有新兵七營舊兵二營詢其可靠與否回云當可無妨又查王旅長所帶閩軍多已開往各處留駐省垣尚有二百餘人探之紳商各界鑒於上下游兵匪搶掠風鶴驚駭紛紛遷避現下游興泉一帶上游則永安沙縣土匪正極猖獗耿團長守永泰以防下游土匪竄擾上游延平與永安沙縣接壤勢頗危急閩中現議籌辦團練保衞地方以爲軍警補助確係切要之圖但紳商意見似未一致頭緒茫然現擬先就港軍艦略爲布置楚有仍令駐泊泛船浦甯德八都匪患稍平日内卽飭海鳬開赴三都梭巡並令永健開回馬江後再飭江亨駛駐泛船浦至上江洪山橋一帶港狹水淺我軍淺水艇不能行駛正向劉運使商借淺水巡緝小輪設法裝置機關鎗酌派員兵隨輪開往巡弋以壯聲威一俟滬署派艦到閩時再行分配駐防如地方有警當卽商派現駐馬江之陸戰隊及機關連相度情形分布防衞竊以目前急務籌辦團練誠不可緩最好促其早日成立以資協助否則我軍雖極力籌防或恐兵單不足以敷分布萑苻滿地桑梓關懷尚望時加訓示俾有遵循頌莊叩書 
湘省湘東方面自李奎元撤退駐兵致瀏陽平江同時失陷十一師退駐省城至已失之瀏陽平江係土匪佔踞本無何等能力惟南軍得此消息特調大隊繞攻湘東據張宗昌報告粤桂聯軍五十營專攻湘東其計畫在先取茶陵使祁陽耒陽安仁酃縣諸處駐軍無從回救然後攻取攸縣醴陵進窺長沙等語同時寳慶方而亦頗吃緊駐守寳慶之鎭守使田樹勳聞亦有電告急並請轉電倪皖督迅令駐永豐陳德修統領所部之安武軍趕調五營赴寳應援又據别方面得報寳慶已有戰事南軍之意似在雙方並舉使東西不能救應惟湘南方面並無動靜吳佩孚仍在衡陽駐紥所部並未移動南軍亦無向湘南進攻之意又李奎元因所部軍隊移動張湘督電政府頗致不滿因有李師調京之議李師長前已有電呈報卽日入京昨聞張督復來歌電請將李師仍行留湘暫緩調京電文略謂奉東電以李師長奎元調京一節查湘軍各旅因李師長久隸戎行與將士同受甘苦軍心翕服呈請暫緩調京以維湘局今晨李師長復來署而陳前因病次失檢以致誤會將隊調回省防茲當戴罪圖功親率所部進剿平瀏尅期恢復乞轉呈鈞院大部等情擬懇將該師長暫緩調京以資策應又聞政府昨接張宗昌等報告譚浩明等擬四路進攻湘南奉軍急切難到擬俟張錫元一旅抵湘飭赴前方援助等語現已電知援粤總司令部宋參謀長照辦矣 
[浙軍附南後之各方消息]  
　　浙軍第一支隊自宣布附南後經由政務會議决定委任吕公望總領浙軍參加攻閩戰事頃據最近傳聞當道以援閩大軍係聯合滇粤浙三部軍隊共同作戰於戰守方略不可無統一軍令者居中指揮以期進行趨於一致特擬提議仿照援贛軍成例設置滇粤浙聯軍總司令及總指揮之職俾各軍部隊得以一氣聯成無顧此失彼之　惟聞須俟軍府决議迺克核定 
　　浙軍附南情形迭詳前報茲再錄各電如下吕公望正式就任之通電云廣州軍政府各總裁鉤鑒各部總次長鑒艶電敬悉公望前因軍情緊急　諑頻興主持乏人恐生他變故徇衆議權任援閩浙軍臨時總司令頃奉鈞府電令任命吕公望爲援閩浙軍總司令等因奉此謹遵明令卽日就援閩浙軍總司令戰所有臨時字樣遵卽取消自維棉薄深懼弗勝所望時頒訓示俾作南針藉免隕越不勝待命之至吕公望東一印又林湯電賀吕公望就職電云潮州吕戴之總司令鑒勘電奉悉浙軍來歸如亡子還宗舉家相慶總籌密畫實仗我公今出總師干重提曲部必有以發揚我軍府之威靈護法前途實攸賴之謹電馳賀幷候教言林葆懌湯廷光冬浙軍派金兆棪爲代表電云廣州軍政府鑒敝司令部派金君兆棪爲駐省代衣望希接洽吕公望東卯印吕公望等請奬蔣尊簋電云廣州軍政府各總裁鈞鑒各部總次長鑒蔣公尊簋望重一時此次奉命來潮職司宣慰功高德懋遐邇非宣酬庸報功國有常興蒭蕘之獻敬候鈞裁吕公望王文慶陳肇英叩儉印 
　　浙軍經吕公望王文慶勸誘附南後一到潮汕卽思大振旗鼓非逹到完全護法之目的不已然軍事進行首重人才林氏知淵夙長軍事學爲浙軍所深識此次由吕公望先容特聘林爲浙軍參謀長以資臂助吕君致方總指揮電文大致如下敝部草創伊始需材孔殷貴處林知淵學識道德素爲吾輩所推崇請其屈就敝部參謀長奪人所好事屬不情乃報國情殷借寇志切冒昧擅行不待得命乞爲鑒原云云 
　　厦門來電報稱李厚基邇因浙軍紛紛加入我軍於漳州戰務大受影響特於二十八日在厦門行營開軍事緊急會議内容秘密無從探悉惟現已令黄培松率閩軍第十二混成旅各營馳赴前線監視童葆暄所部浙軍云 
　　參謀總長李協和本已定　赴汕刻聞李現下尚未出發其所以遲延原因係緣軍政府方面予以慰勞浙軍職務須籌備巨欵廼克成行頃悉該項勞軍費已由當道籌足撥交李因手續已妥特定明後日間乘座某艦逕赴潮汕慰勞附義浙軍 
[舊國會之談話會]  
　　衆院之副議長 
　　憲法會之討論 
　　北京選舉之否認 
　　當昨年張勳進逼北京之時衆議院議長湯化龍副議長陳國祥同時辭職衆議院議員咸謀補選正副議長以維持之國民黨中之益友社政學會商諸新共和黨同人指舉吳景濂爲議長張伯烈爲副議長旋以正副兩議長俱辭職遂留陳國祥而選吳景濂以繼湯化龍之職倘將來陳亦不到院副長一席仍舉張伯烈氏此在北京改選正副議長時之情形也今茲在粤國會自集益友社極力主張禇輔成而江西議員吳宗慈亦欲與禇爭奈着手稍遲已不及禇現吳已赴香港至原定選任之張伯烈覩諸人競爭之劇烈亦唯聽之而已現聞衆院已定期今日在省議會開談話會討論此事茲將傳單錄下敬啓者本會陳副議長國祥此次開會後曾聲明故障不能如期到院經院議展期延至兩個月爲限現展長之期業已届滿尚未報到自應依法解職惟副議長關係重要現正籌備憲法審議會尤當從速補選以利進行茲定本月三日午後一時在省議會開談話會籌議一切此外尚有其他重要問題待商届時務祈早臨爲幸此頌議祺衆議院啓九月二日至三日午後一時衆議員特在議場開談話會决定補選副議長日期選定副議長以便憲法會議之進行到會者共一百五十餘人二時許由吳議長主席報告開會略謂衆議院副議長陳國祥依法應行解職請大家討論補選問題王欽宇主張下星期補選于均生反對之主張本星期五鄒魯主張開兩院談話會磋商萬鈞唐寳鍔主張先解决陳國祥解職須經大會表决馬騣楊銘源羅家衡反對之略謂解職與辭職不同辭職須經院許可解職有法可據只須依法辦理絶無經大會表决之必要至兩院談話會一節更可不必以兩院議長應否選舉由兩院各自决定也旋由議長宣告補選日期于均生主張本星期五王欽宇主張不星期五表决結果贊成于說者多數主席復將北京選舉總統一節報告大衆並主張由兩院正式表示反對諮詢衆議衆呼無異議遂散會時鐘鳴五十矣又一報告云衆議院爲討論選舉副議長事特開談話會吳議長宣告開議後經衆再三討論均以爲議員已有三分之二則憲法會議開議急待進行惟憲法會議草案未經搜羅完備必先開憲法審議會以爲一切之預備而開憲法審議會依法以副議長主席則此時副議長斷不容任其久假遂公决依法予前副議長陳國祥辭職一面選舉副議長以充之惟關於憲法會議事項當與參議院會同辦理故擬先與參議院商量定明日先開兩院談話會討論關於憲法會議事宜而衆議院選舉副議長則擬於九月六日行之此衆議院談話結果之情形也 
　　參衆兩院昨發出傳單云敬啓者報載北京僞國會將於日内組織總統選舉會選舉次任總統此種非法舉動吾兩院不能不表示反對茲定本月四日（星期三）午後一時在省議會開兩院議員談話會討論一切届時務祈早臨爲盼此頌義祺參議院啓九月三日 
[魯匪顧得林受撫詳誌]  
顧得林山東五大竿匪之一也初充撫署戈什哈龍輕財以結同伴歡心被斥後流落無歸遂糾夥自成一竿大肆剽奪丙辰民軍起周潍顧率甚夥投之與謝保軒頗相結納而與居吳不協率夥遁冋東臨復嘯聚約千餘人乃蹂躪黄河迤北各縣歷時三載之久殘害荼毒所　爲城人民之生命財産損失何可以數計本年夏郭史（卽郭安史殿臣）投誠其部下之不願受撫者多相率依顧各小股土匪又往投之故糾合將近三四千人聲勢愈益猖獗黨羽之衆甲於各股湘督及龍使派員來魯招兵皆欲收而撫之以省募集之勞張護督（樹元）因剿匪區域正值進剿之際不准招匪張總司令（懷芝）在漢聞之亦電致中央極力反對議遂中梗後張總司令駐節天津時忽電李德厚（前新編第四旅旅）長）令赴東昌招撫顧匪又因謝保軒少將與顧最諗特調之來魯令其勸之投誠近顧已率夥受撫該股人數除老弱外不足兩千又另招小竿數股始克湊足一旅之衆授顧得林爲團副刻下禹城平原兩站所備列車甚多卽爲運送該股降匪之用至於運往何處兩站亦不知悉但聞凡屬經過各站張總司令已令第五師之憲兵隊及馬隊一營分布駐紥以資彈壓並令二十團之一營開赴某處監視均於一日早出發張善義新任新編第四旅旅長親率該旅進紥高唐以防生變張總司令之收撫顧匪本備改編混成第二旅之用乃中央又派謝汝林來魯請張總司令讓渡於龍便故又擬改編爲新振武軍第六旅云 
[江西之借欵復活說]  
　　贛省財政本甚窘迫而近來各項稅收更形短絀當局之意以爲非有大借欵别無維持金融之法且前已負有各種零星宿債不下二百餘萬轉瞬陸續到期償欵無着以故前有將餘干官煤鑛向九江台灣銀行押借三百萬之定議乃事將成熟之際卽被國務院電阻然借欵雖未成而已提取三十萬元分用於是將此三十萬元請求債權者改爲短期借欵以六個月爲歸償之期並籌議發行地方短期公債三十萬以資彌補戚省長以發行地方公債亦非得財政部允許不可又卽電部請示仍不得財部同意於是復將第一届省議會否認之金庫證券政策重行發行以救目前之急事又經商會請求必先籌足二十萬元準備金方能通行無滯財政庭長楊慶鋆處此困難之際乃密與當軸籌商恢復前項大借欵聞其數仍爲三百萬以何項物權爲抵押外間未得其詳楊廳長業於上月二十六日親赴九江與台灣銀行接洽此事已於本月三日回省聞此項借欵磋商已有頭緒不久卽可正式成立但戚省長則不甚以此項借欵爲然云 
[杭州快信]  
　　閩督李厚基來電稱泉漳一帶土匪猖獗謠言甚大現已派重兵搜剿尚稱得手足紓厪注 
　　國務院秘書成本璞昨由京來杭謁見軍民兩長接洽要公寓淸泰二旅館 
　　教育部來電已派僉事王曾憲來浙視察學務昨通令各校一律預備 
　　省議會常年會已確定本月二十日爲召集期 
　　革除現水案實行後一般錢商巧立名目改爲尾掉運送現洋出境雖經官廳取締千元以上概須領照但以杭市現金運至滬上每萬元可得利一百五十元若運至紹興可得利五十元除中國銀行外仍多設法偷運出境市面大起恐慌 
浙江愛國公債劵第九次抽籖還本財政張廳長訂於本月二十日仍借總商會舉行已令庫提現五萬元以資給還本息 
　　杭州總商會依法改組後第一届選舉之會長副會長曁會董至本年九月末日兩年期滿照章應行改選現定於二十二日開會舉行選舉 
　　兩浙鹽運使袁思永昨因公赴滬 
　　高審廳昨委章肇修爲本廳刑二庭推事 
[南京快信]  
　　徐東海昨復電李督詞甚謙抑並謂解决時局先徵南北要人意見俟有辦法再行就職 
　　李督與鄂王督　陳督協商暫持冷靜態度俟東海上台有無辦法再表示决心 
　　聞倪嗣冲在蚌迭開軍事會議决議先調安武軍十營北上維持京畿秩序 
　　吳佩孚電告李督奉軍第一師開抵湘西亦主各守疆界而不侵犯 
　　江寗齋鎭守使昨與省警廳長王桂林會商省防布　晚間崗警　　　守望城門　埠車站檢查加嚴旅館客　　日派憲兵警察盤查兩次　保公安 
　　財廳派赴各縣秋勘委員昨已全行出發 
　　卸辦鹽沙釐局長趙惟寅因在差賠累甚巨交卸未久卽積勞成疾昨已在省病故身後頗形蕭條 
　　大中橋文明新劇社因房屋勢將傾場停演後現已賃定府東街慶樂茶園舊址定今日繼續開演 
地方通信 
[松江縣署續繞螟卵]  
　　縣公署自令飭楓涇等處自治委員收買螟卵以來業已兩次抬赴署前燒燬卵塊一千二百餘萬個茲又由楓涇五庫天馬山小崑山小西涇官紹塘吕蕩各鄉解到螟卵四百餘萬個爰又於八日午後交由省委驗視後仍堆署前焚化惟聞一化螟卵現已蛻化成蟲故本届所焚均屬卵壳云 
[電燈停火修理]  
　　本邑電燈因機器失修光力日弱爰由該廠通知各裝戸於八日起停火修理預定以兩星期修竣修理期内不徵燈費旋各商舖以現届中秋令節要求縮短修理期限以維商務經商會總理據情向該廠交涉妥洽允許加工趕修准隂曆十二日起照常開機 
[嘉奬高小校長]  
　　縣長李潤之因縣立第六高等小學校校長馬昌期於本年暑假期内組織夏期補習會令學生留校補習大爲嘉許因於八日去函奬飾略謂該校長利用暑假時間爲學生開會補習具見熱心任課教員概盡義務不支薪水尤爲難得應傳語嘉奬以資鼓勵 
[市教育會開會]  
　　松江市教育會於八日午後在市公所開九月分職員常會首由第二區學委吳子祥發給本年度八月分各校學欵次由會長懷守良頒發上届國民學校聯合會文奬品此次文會三年級第一名爲私立尊親學校學生四年級第一名爲市立第三校學生各由縣視學倪伯英加奬銀質奬章一方自二名至二十名均奬筆票給奬後又提議大會日期經會員議决於隂曆九月初二日開常年大會改選職員此外並由會散發愛國歌及學生願辭囑各校學生一體歌誦 
[蘇州准設影戲園]  
　　閶門外鳳舞臺舊址前有商人王瑞南禀請警廳立案開設飛雲影戲公司警廳卽飭區調查鳳舞臺是否歇業旋據警區查復並繳銷鳳舞臺執照一紙崔廳長乃據情轉呈鎭守使署塡發飛雲影戲執照該公司聞信後亦已將房屋從事修理預備開幕矣 
[公讌議員]  
　　省議會定於十月十日召集本月七日二十七市鄉董事張百泉等假座舊學前市鄉公所設筵公餞本届省議員由吳縣選出之宋績成孔康侯錢子楚馮世德金小念等五人幷聞吳秀之知事亦定於九日在縣署祖餞前副議長錢崇固亦在内云 
[奉頒教育大綱]  
　　吳縣公署昨奉教育廳頒發部訂教育大綱七條（一）特頒國訓以開民志（二）注重實用主義（三）縣屬之鄉長擔任設義務學（四）重訂私人設學捐資興學保奬章程（五）改良私塾爲代用小學校（六）高小以上之學校兼辦補助教育（七）公私立慈善團體及製造廠亦得兼辦補助教育 
[增設市民公社]  
　　蘇城北區古市巷祥符寺巷善興寺橋一帶向無市民公社致該處路政一切乏人顧問茲由商團團長鄒宗淇擬在該處設立市民公社呈請吳縣公署及警察廳備案保護昨奉警廳批示呈及附件均悉所請組織公社具見熱心公益核閱章程亦甚周妥自應准予備案並令行北區警察署隨時保護所請給發佈告仰候繕就後由該管區署轉給可也鄒君奉文後已假珠明寺前商團第八支部爲籌備處不日卽可成立矣 
[鎭江大批烟土被攫]  
　　錢郡對江新壩鎭王某向以販售烟土獲利甚豐雇用周三爲夥五日一期專至滬上販土抵鎭後改乘划船返鄉每次須販千餘元之多日昨經過二州爲無賴所知遂攔住上船攫去大批烟土王亦無可如何 
[省令催辦保衞團]  
　　徒邑各市鄉之保衞團完全成立者固居多數而以經費支絀至今尚未開辦者亦復不少茲倪和甫知事奉到省長訓令以皖北及徐海等處匪風甚熾鎭郡地當衝要輪軌交通難保江北匪徒不竄匿此間該縣知事對於舊有之保衞團務須認眞整理以保治安等語因卽轉飭本署第一科主任調查各市鄉已經設立之保衞團塡表呈送省署一面委任各市鄉董事一律籌辦云 
[淸江浦江北各商會會議之由]  
　　裁釐改稅一案曾經江北各商會公舉代表到省開會討論提出　　辦法二十二條爲　後讓步之請求財政廳仍加指駁且各稅所於財政　核准之條件亦未實力奉行日前　應商會致面各商會略謂財政廳雖有不重微之條文並未能見諸實事同在一省有江南北兩稅之徵收前次代表在省會議請求財廳改江南北爲一稅未蒙允許擬仍繼續陳請務達完全之目的而後已總之修改條文在財廳固毫無誠意剔除弊　在稅所更非所願聞故印花驗單迄未照發土産土銷雖允實行而各稅所以範圍未定竟含混指爲近銷實應發現此種行爲已有數起一邑如是他縣可知我商民對於此種愚民政策若不加意防範協力爭持恐各代表前此之苦心孤詣將成爲一紙空文擬請江北各商會代表定期在南京集議繼續進行方法務使應行稅則早日解决以免始勤終怠之誚云云淸江商會接到此函後已開會討論俟各地商會表示後再定行止 
[揚州商業學校畢業]  
　　江都縣立甲種商業學校於七日舉行第一次本科畢業縣知事趙邦彦勸學所長曾雲程八中校長李荃美漢校長美人韓忭明商會長周樹年等均到校前校長任桂森報告該校開創之歷史縣署三科長吳召封讀趙知事訓詞李荃任誠等相繼演說祝詞畢業生甲等四人乙等十一人丙等十一人 
[安慶咨請加增各縣經費]  
　　皖省各縣缺級向分五等其行政經費亦按級次支給自六百元以至千元此係五年度預算之數惟近來政務日繁支用益鉅往往各屬知事多因薪俸甚微經費難省以致虧空者甚多故交代一時不能淸結雖經長官懲戒卽查抄家産備抵終屬無補頃黄省長爲體恤僚屬且增國庫收入起見趁此編製七年度預算之時以江蘇各縣經費比較每縣增加二百元藉免虧耗已咨請財政部核議據復須俟國務會議决再行辦理暫時仍舊支給 
[杭州革除現水後之錢業情形]  
　　浙省錢市現水實行革除後由中國銀行撥欵接濟暫以百萬爲限如需限外支領須以規元調換按照杭市計價庶幾銀行基本與市上金融活動如常無周轉不靈之慮惟大同行支票以十五日爲期外項商業深感未便茲聞門市同行已量予變通酌開至二十日但數目在百元以下其在四五百元之數者則暫行停開又綢業與錢莊交易向開四十五天期支票以便收貨現在錢業支票以十五天爲限於綢業不無關碍八日上午綢錢兩業在總商會會議通融辦法錢業以支票向不失信現已遵令取消現水在錢業祇有收縮之能力並無發展之餘地改減支票日期所以固營業保信用别無辦法會議至午迄無兼顧之方下午尚須續議 
[教育會議兩誌]  
　　教育廳召集全省中學校長定於九月十日在省教育會會議伍廳長派周配義君爲籌備專員並派毛雲鵠張稚鶴等爲出席委員所有應行諮詢各案已與張科長商議中學教育改進事項以便届時提案並呈請軍民兩長於舉行開會時派委代表訓辭云又杭縣高等小學校校長會議原定在每月第二星期開會此次因第一師範附高爲參觀日期適在開校紀念日函請變更日期故提早一日於七日下午四時開會由主席朱汲民君報告提議各校參觀事項列席各校爲縣立一三四五高小模範高小私立輔仁志成裕成啓明木業鹺務各高小女師附高小職業女高小普成女高小等十四校 
雜評一 
[妥協北派（默）]  
　　東海以妥協北派爲第一步辦法者卽東海無辦法之第一步表示也選舉之初意先欲妥協南北故曰段不下野無辦法今見南方對己之態度不能如意計所料知南北妥協一時無望乃不得已而變更其主張此卽所謂第一步主張之失敗也 
　　今日而欲妥協北派豈有他策哉不過調停於馮段之間使兩方各保存其勢力暫不决裂而已馮仍副座段仍總理動以北派分裂之利害使仍協力以對南者斯卽其第一步之辦法也然而果以此爲辦法則馮段依然不下野時局依然從前之時局能强顔爲歡敷衍若干時日者猶爲最良好之結果而且恐其不能也是故東海先妥協南北之主張一變而爲先妥協北派之主張不僅爲其第一步之失敗而第二步之失敗恐亦　　其後耳姑懸吾言以卜之 
 
 
 

Page 8

 
 
   
 
 

Page 9

 
 
此處作爲廣告地位如欲登者請與廣告處接洽 
 
此處作爲廣告地位如欲登者請與廣告處接洽 
 
 

Page 10

 
 
本埠新聞 
[維持甬市金融之迫切]  
　　密波旅滬同鄉會爲甬江錢業停市於前日開緊急會議公推代表赴甬會同官商妥籌維持之策已誌昨報茲悉該會代表虞洽卿張讓三陳蓉館秦潤卿傳洪水諸君昨搭新寗紹輪船赴甬並電致浙江省長財政廳請爲維持昨晚又接甬江漁業急電請求設法當卽電復茲將往來電文照錄如下 
　　（一）甬江漁業來電寗波旅滬同鄉會張朱虞諸公鈞鑒錢業自相侵軋以致停止收付敝業應付漁商貨價無欵給發將來聚集人衆激成事變禍害不堪設想務請諸公保全桑梓飛電層憲迅速設法維持不勝盼禱甬江鮮鹹漁業同行敦修公所叩 
　　（二）致浙江省長財政廳電杭州齊省長張財政廳長鑒寗波錢業傾軋停市頃接甬電牽動漁業人心惶惑敝會代表赴甬乞速設法維持寗波旅滬同鄉會張美翊錢廷爵方舜年叩微 
　　（三）致甬商會轉遵尹廳縣各業電寗波　商會轉道尹廳縣公署曁各業公鑒刻接鮮鹹漁業公所來電市情惶急除電省外今日虞張秦傅陳諸君代表來甬乞維持現狀並告該同行示慰寗波同鄉會微 
　　昨有某君來自寗波述及此次浙江齊省長擬革除貼現惡習某某等三十餘錢莊均不應允一律停止收付惟恒孚鉅康元益等十餘莊自願革除致起風潮商會總理聞之因恐牽動金動大局當卽竭力維持向雙方疏通意見並由滬中國銀行匯去現洋一百萬圓俾資週轉 
　　又述寗波一埠商業頗爲發達賣買均以銀圓計算並無莊票支票等名目如甲向乙購貨卽將該欵劃與乙之往來錢莊收賬乙欲取現洋須照市貼水每百元五角至三五不等全視市面寛緊爲貼現之多寡此種習慣由來已久因寗埠現洋存底素不豐厚之故近由恒孚等錢莊條陳齊省長此此項貼現惡習病商不　各商每年受耗甚鉅故請革除云 
　　昨日本埠　業接到寗波來電謂現水風潮業已平息一 
切滙兌照常通行云云所以滬市洋釐銀拆並無牽動 
[厦門岌岌可危]  
　　昨有中閩來滬之人談及厦門一埠邇日頗爲吃緊商民一日數驚殊難安枕所有調駐該埠保守要口之建康等　　艦均已奉令備戰砲械子彈也經配足機器鍋　　　在火該埠商會深恐地方糜爛曾電閩督　　軍艦至厦　護嗣因李督軍並無復電益形惶恐乃商請停泊該埠之某國軍艦爲之保護各商舖已一律懸掛該國之旗凡商舖較大者更於門首安　　關鎗一架以防匪徒乘機搶刦其情形極爲危　　云 
[紅會籌備出發救護隊]  
　　中國紅十字會近日迭接福州分會函電爲粤軍已逼近永泰方面離省約百里分會籌議出發救護醫藥隊在卽請將醫隊需用之物除番布床外　　　紥在　　　　　　　藥品等物從速寄閩等語上海總　　　事處接電　六　　　　配齊卽日運閩應用 
[閩省敗兵紛紛來滬]  
　　自南軍進佔閩境以後閩省敗兵連日來滬者已有一千餘人昨日滬南十六舖某輪埠又到閩省運回敗兵一批約百餘名衣服破碎狼狽不堪且有因頭面等處受有彈傷用布紥縛者咸往龍華護軍使署請求給發川資俾得回藉詢之彼等據稱尚有多人陸續遣送來滬押令返藉散伍云 
　　又聞前數日到滬之閩省前敵敗兵劉鳳魁等四百餘名業由盧護軍使一律給發川資於昨日送登火車載往南京渡江遣回徐州等處歸農 
[尚有新兵往厦]  
　　閩省所招之新兵到滬後暫駐龍華者計有二百四十餘名除先令一百餘名赴閩外尚有一百四十名已於昨晚田滬乘輪送往厦門以待編制 
[浙省電調滬軍助防]  
　　松滬護軍使盧子嘉昨接浙江楊督軍急電商調滬防軍隊赴浙助防等因聞盧使擬商南京李督軍請於蘇州第二師内移調兩團來滬塡防云 
[漢口市面又緊]  
　　旅滬漢帮各莊客昨接漢號來函謂前星期市面轉機銀　活動方慶振興有望詎近日因有長沙富戸遷移來漢謠言又起人心疑惑各錢莊銀根又緊前一二星期之拆息已減至每千七兩近數日來又增高五兩現用千兩仍須拆息十二兩有零故市面重復呆滯云 
[意國陸軍運輸船抵滬]  
　　英文滬報云意大利陸軍運輸船羅馬號八日由秦皇島駛抵上海載有太古公司之水泥二千桶搭客中有前從役奥軍中之兵士七百五十名彼等曾爲俄軍所俘自俄德奥簽定和約後復得自由乃赴海參崴請意人保護蓋彼等皆意國古時割讓奥國之各省人民也彼等今願効忠於意政府俟抵意後卽將赴前敵作戰羅馬號且載有軍火七百五十噸 
[華絲運抵紐約之消息]  
　　文滙報云八月三日孟台格爾郵船由滬裝運之絲已於九月一日安抵紐約 
[花旗輪船來滬預誌]  
　　花旗公司輪船克倫勃號現由香港運貨來滬約本月十三號抵埠業已電致滬公司先行接洽該公司因承接運美貨品爲數甚多擬該輪抵滬後卽於十四號展輪赴美聞此次所運貨品以湖絲千餘包湘省銻礦砂五百餘噸爲大宗餘係雜糧土貨又該公司潑辣克文宜沙勒兩輪船亦將於本月十八二十兩日先後由美運貨來滬故中外各商至該公司預定噸位以待運貨者絡繹不絶云 
[上海拒土會之籌備]  
　　上海南北兩市紳商所發起之拒土會現正籌備進行務期成立實行爲民除害故由李平書君於前日午後二時假座四馬路一枝香菜館設備西餐邀請列名發起諸君討論進行事宜到者爲朱葆三沈聯芳蘇均尚顧馨一陸伯鴻穆杼齋姚子樑錢貴三　一亭沈仲禮毛子堅莫子經等二十餘人商議良久决定籌設事務所（擬在一區救火社）舉定正副會長陳請官廳備案並推舉調查員若干人分投調查上海境内有無認銷存土之機關萬一將來製藥銷售亦須監視是否售藥抑或暗售烟土供人過癮該會成立後一切開支均由發起人擔任調查員亦咸盡義務並聞調查員皆倩公正商人任之額定二十四人計閘北四人租界八人城廂内外十二人推王某爲文牘員籌訂會章擬至三時許方始議畢席終散出已鐘鳴四十矣 
[巡米出口之進行]  
　　大有運米公司以南市豆市街所設之辦事處不甚妥便是以遷至公共租界二馬路某銀行附　組設運米總機關向各處産米之區收買躉數米糧以爲販運出口之預備聞其所運之米係以陸軍部採運軍米爲由將米石運往濟南裝津浦車轉往大連接濟鄰國並聞尚有一種内務部護照運往天津專濟旗籍人民而輪運車運數日之間以此項護照運米者業已不少海關稅司恐有奸商混冒故已嚴厲查察矣 
　　另一訪函云大有公司經理嚴慶雲李仲漁及辦事員王問樵王菊圃等連日接到各團體詰問信函皆以該公司不應朘刹民脂一經出口米價必漲貧苦小民粒食維艱何堪受此痛苦以大義相責者旣已紛至杳來而匿名信函亦復不少故嚴李兩人現已覔定小東門外洋行街北口某號房屋以爲遷地爲良之計云 
[再誌續獲夥刦土棧之德人]  
　　僑居閘北之德人范來其因與搶刦土棧案有關被捕已略紀昨報茲得另一訪員來函較昨爲詳節錄於下德國人卡而林道丶勞勃脫丶别而考夫丶及美籍西人奈爾生等持械糾黨刦取金隆街金隆里仁記土棧内烟土鈔票案發先後被捕解至公共公堂迭經中西官訊供判奈爾生解美按察使署訊理卡而林道等押候補提同黨再訊等情屢詳　報茲又經老閘捕房特别機關華探目陳雲忠西探目壳羅香偵得卡而林道等之同黨德人范爾萊其（卽范來其）匿居閘北華興里二百三十號屋内因卽禀明捕頭前往閘北會同該管署警察將該德人緝獲提回捕房昨晨解送公堂經英白副領事與張襄讞訊據中西探目禀明前情將被告收押俟冉併案解究中西官准如所請判范爾萊其押候美領堂期解案訊核 
[越貨傷人之戒心]  
　　滬南日生寳順兩信局雇船載運銀信貨物前往浦東在尖口廟地方遇盜搶刦殺死舟子高念五詳情迭誌前報茲悉南滙縣衞隊拘獲之王志仁許和尚邰和尚等三名業經杜知事訊明許邰無干省釋王志仁管押候究旋又經水警連長王錦雲緝獲蕭桂林沙鍋阿二丁國良潘順德等四名押解南滙縣公署請爲訊辦並聞大團三燉六灶灣南城等各商店以此次盜匪越貨殺人係由革兵游勇結合大團□□所爲殊屬駭人聽聞長此以往危險堪虞故特聯名公呈水警第二廳請飭所部切實保護並將此案贓盜勒限破獲嚴懲首要以儆效尤而靖地方云 
又嘉興米船戸王雲峯日前載米來滬中途被盜並刺傷船夥屬雲生等一案發生後南市各米客咸懷恐懼以現届新穀登場米船往來較多若不設法防備勢必裹足不前影響商業故議定由滬上裕興仁泰南帮米行十餘家呈水警第二廳趙廳長曁該處第一區沈區長飭令各師船隨時梭巡以防後患 
[電車司機人上訴之效果]  
　　華商電車公司各司　人前因公司中將九號與二十四號兩司機拔充管車辣頭目羣起反對於舊曆七月十三日聚衆罷工　經該公司將吕賢佐等六人函送警廳轉送法庭訊供明確判各鹽禁六個月在案茲悉該司機人二十五號吕賢佐二十九號沈德之三十五號潘懷寳三十八號孫羅英四十二號劉福山五十號兪德元等不服判决邀請律師提出理由聲請上訴昨日午後經審檢廳端木刑庭長與堵李推檢各官特開第五庭辯論審判長先命電車公司總稽查陸嘉鳴上庭詰問此次各司機人集衆罷工一事爾可知悉否答稱略知一二查各司機人此次罷工要挾實因本公司將九號及二十四號二人派充管車職務致爲各司機人　不服肇成罷工之舉並據吕賢佐等同供民人等在該公司服務已久向來勤愼不預他事查九號二十四號二人爲人卑鄙故同事咸皆側目此次拔充管車頭目偶有小事往往輕事重報希圖邀功致爲公衆不服激成罷工風潮但司機全體共有六七十人豈民人等六人可以爲首唆使前奉判决因此不服上訴請求輕辦又據吕等所邀律師出庭陳述要求撤消原判宣告無罪李檢察官亦當庭陳述意見端未庭長等各官卽退入評　室晤商良久復開庭音判上訴毫無理由應卽駁回姑念無知且情有可原因飭將六個月之刑期緩刑三年如於三年内發生刑事應當照判執行　皇飭將吕等六人一倂交保開釋 
[陸家嘴添設崗警四誌]  
　　浦東爛泥渡淞滬警察三區署長在陸家嘴一帶推廣崗警致起齟齬已三誌前報茲悉此案迭　該區署長曾永奎提出理由與富潤公司經理傅筱庵及日華紗廠等往返磋商業已完全解决富潤公司本爲華商産業現抵於德禮洋行經管所雇巡丁允予撤銷仿照英美烟公司辦法由三區設立派出所駐紥長警一排藉以維持秩序經費由該公司擔負而該處紗廠巡丁仍在廠内巡查廠外則由巡警負責云 
[廣肇公所第三十期會議紀]  
　　廣肇公所前日開第三十期董事會推陳雪佳爲臨時主席陳君一再謙讓轉學胡耀庭先將公所尋常公事由各董事議畢卽由主席起言略謂諸同鄉如有意見儘可發表當時崔通約起而質問今日所應發表者何事卽由温欽甫答以侮關於改良之意訩（衆聞）（改良兩字掌聲雷動）旋由徐功甫發言略云鄙人閱報見有胡耀庭君之改組告白頗韙其言但鄙人向不知廣肇公所之内容姑以鄙人目光觀之以爲廣肇公所在社會上係一大團體處最高地位今日諸公改弦而更張之使公所主持得人豈不大妙然反對方面方堅持守舊不以故良爲然鄙人以爲兩方面均屬爲公益着想當籌一良法以謀進步鄙人亦廣肇人一份子試以最公正之理想一商榷之查公所董事向有三十一其中不出席者幾何不負責者幾何雖未得其詳惟思董事旣受同鄉推舉出謀公益倘不積極辦理諸事不遣則　凡事以大衆聯絡互相研究方有希望今　學諸公有　不負責者有彼此不來者是同鄉公益事宜終無進步之望鄙意以爲非有人負責不可所謂主席者係指少數人非多數人由大衆推舉一主席專其責任是已有許多人以爲一設主席則諸事爲所把持爲此言者恐未明其理試問辦公衆事苟無主席誰肯負責以公所偌大之團體有如此之聲望信用有如許之廣肇人而不能實在辦一公益有是理乎鄙意以爲最要者有三端（一）興學校（二）辦平民工藝廠（三）立醫院廣肇公所應時常聯合同鄉使公所立於雄固最高之地位而爲全國人所欽仰鄙人係贊成改良者甚望有人肯任勞任怨爲公所主席如有以爲不然者則請將理由發表以資公同討論天下無不變之法律皆須因時制宜若死守成法萬不能有進步之希望鄙見如此未知有當諸公應堅持到底不容少懈以逹成功之目是所厚望云云（衆鼓掌）次黄鴻鈞起言略謂欲富國强兵非有人才不可欲得人才則辦學實不容緩又謂廣肇人在滬之公益事宜舍公所外將無人爲之提倡甚望有一二德望之董事爲我粤同鄉千百之貧苦子弟培植而教育之云云（衆又鼓掌）次湯節三起言　下星期在廣肇醫院開同鄉大會擬請全體董事出席公同討論贊成者請舉手（全場一致舉手）次劉扈臣起言下星期開大會時當請全體董事出席已由湯君言之鄙人知公所向以少數董事出席辦事甚爲不合言至此温欽甫起言謂下星期大會時出席董事祗能居同鄉地位因此會係同鄉大會非董事會董事到不到毫不相干劉君復言温先生之答復甚爲滿意惟仍希各董事於大會時出而帮忙云云温欽甫復起立演說大致關於公所産業及解釋捐學之意義未言貧苦子弟無錢入學因以流爲盜賊而富者乃因以不得安寗苟富有者爲自己安寗計道德計亟宜興學以裁培之則盜賊自少而道德亦日高云云（衆均鼓掌）繼由霍守華說明下星期大會董事如不出席吾人爲席肇公所主人翁當必能盡力辦到云云次又由温欽甫陳述前此組織老董事之原因及公舉評議員之歷史甚詳未由崔通約詳述嶺南週報之宗旨及創辦情形並出示下星期廣肇醫院之同鄉大會會場全圖由高紹熙當衆說明畢散會時已萬燈火矣 
[學生會歡送赴港師範生]  
　　寰球中國學生會於昨日午後四時半開會歡送赴港留學生到者爲北京南京武昌三處所派之學生及周越然君等首由朱少屏君致歡送詞次由周越然君及該會學校教員林君我將鄭君留隱等相繼演說再次由南京高等師範學校派送赴港之學生朱　君代表全體致答詞復由朱少屏君偕同全體合攝一影旋欵以茶點而散 
[赴美學生安抵舊金山]  
　　寰球中國學生會朱少屏君前山教育部及淸華學校豫省教育廳等託爲招待本年赴美留學生查本届第一批赴美學生（連）私費生）共百五十人業於八日十五號乘中國郵船南京號出發茲悉朱君昨接美國來電言該生等已於九月六號安抵舊金山現正分赴各校肄業云云想各生家屬聞之　無不欣慰也 
[滇省議會不以撤回代表爲然]  
　　上海各省省議會　合會接雲南省議會來電云頃淮貴州省議會陽電開現舊國會已召集省議會聯合　卽無設置之必要敝會已電促代表回黔矣特聞等由准其當以湯電悉查省議會聯合會雖無解决大局之　權伹在源上消息靈通借此機關發抒一種輿論於時局不無小補似可與國會幷行不悖目無庸將代表促回可否仍留一二人俾不致全體解散之處尚祈卓裁謹覆等語電復在案貴會主張若何祈復示滇省議會號印 
[絲廠營業之困難]  
　　滬上各絲厰所出廠經廠絲全恃洋莊銷路而歐戰未已各洋行雖稍有售買究以金融海舶關係較諸曩昔不及十之一二本年春繭收貨仍頗充足而開繅以來數月中竟難出銷故乾繭市面大有一落千丈之勢除廠家自收繅絲外而餘繭收買存貨者竟始終無人過問現在紹繭高貨市價祗一百四十二兩錫繭一百十兩二蠶繭八十二兩洞庭山春繭一百零八兩夏繭一百兩凡做押欵者利息日增虧折更大有不得不售之勢前數月各項下 
 
 
 

Page 11

 
 
脚飛漲尚可繅絲今下脚亦已大跌斷難支持聞各厰中内容稍弱者行將停車以待時機云 
[車站上搜獲烟土續誌]  
　　駐紥車站軍警前日查獲烟土已略紀昨報茲又得另一訪員報告較昨爲詳據云松滬護軍使署派駐北火車站之稽查員朱長華於本月七日晚間九時由寗開滬之車抵站時查有搭客小福堂（混名電燈福堂曾充滬站電燈匠）帶有白皮箱一隻内藏大小紅土共五十隻約重四五十觔值價洋七千餘元人證並獲解送廣肇路憲兵連部詰問據稱此項紅土係由靑島運來歷經膠州濟南浦口南京等埠均未敗露不料已到目的地將出華界之際突遭破獲云云朱稽查員乃將人證一倂解送軍署押候訊辦 
[陳訴手鎗來歷]  
　　崇明人陸永郎以花布包袱包裹勃郎林手鎗一支又五響五寸手鎗二支子彈二十餘粒由滬搭坐大昇輪船擬回崇明詎被警廳水巡隊查獲解廳發交司法科昨經劉科長提案詰其所帶手鎗三支究作何用陸稱此項包裹係由向爲泥水匠之友人朱阿二託帶未知其中究有何物等語劉科長判令還押候再查明核辦 
[滬南發生命案續紀]  
　　住居南碼頭勤本里之婦人倪沈氏日前在途被匪攫取金挖耳一支當由行人獲住一人兇毆倒斃於該處萬楨醬園牆脚下由十二圖地保報告官廳派員騐明因傷身死因無家屬由堂棺殮倪沈氏經一區一分署函送地方廳訊供候示各情已誌前報茲悉承辦此案之熊檢察官因察得該尸周身有傷而於要害兩肋爲最且預審時該氏供多支吾而此案發生之後該處商民尤嘖有煩言故對於此案甚爲注意日昨該氏家屬投廳請求交保駁斥不准須待澈底淸查云 
[再紀母子爭産之怪劇]  
　　浦東北蔡鎭附近鄉民丁和尚母子因爭産糾葛演出擄人怪劇經紀前報茲悉丁和尚被匪擄往川沙禁閉顧閉顧姓密室不知如何忽被逃出遂赴南滙縣公署控訴被擄情形當經杜知事核准飭令法警嚴拿爲首之蔡章秀湯月生二名限五日内拘案訊辦該法警等昨已持文下鄉緝捕矣 
[寗波同鄉會募捐消息]  
　　寗波同鄉會募集建築新會所設立商業學校捐欵展限一個月以隂曆八月底爲止今爲展限之第五日各募捐員募到捐欵甚爲踴躍本日止總共捐洋十萬零四千零五十六元九角三分銀五千一百五十五兩茲將捐欵細目補錄於後費芸蓀君募寳成裕記三十元寳成裕記諸君二十元陳馥卿君十元吳正錂君五元費君自助十五元白晋熙君募美大公司諸君二十元張椿年君募實學通藝館同人五十元柳鈺棠君助洋二百元陳德培君助洋三十元蔡仁安君募順興號順泉號各五元傳森榮君三元穆賡堂君二君蔡栽棠蔡富林桑賡餘茅慶安蔡雲峯諸君各一元蔡君自助十元張玉書君募保錩號七元小廣寒照相館五元張君自助二十元汪誠逹君募蔡吉利二十五元張瑞琛姚在春黄品香三君各五元沈漢卿兪俊熊秦偉楷鮑翔庭鄭子祥施榮如蔡槿甫諸君各二元金品三朱春海楊安慶宋貴卿柴大芳楊昌潛朱良蔡鶴齡李厚楷屠志梅毛裕泰黄烺華夏阿華應桂良舒金生方君鋆李厚鈞韓秋雲邵鶴生汪誠銘韓龍雲孫嘉祥各一元汪君自助二十四元馮芝汀君募張頤養堂傅曉峯三星布廠各十元忠義堂八元張餘記孔順林各六元胡萬源張成章君各五元餘再續報 
[滬江大學始業式]  
　　滬江大學於本月七號行秋季開學禮上午八時半師生齊集禮堂校長魏馥蘭君演說略謂學校之規則非如國家之法律予（校長自稱）少時嘗聞師長訓曰學生務求爲君子人蓋謂學生有高尚之資格能自尊自重也餘復略致勗勉言簡而要禮畢遂照常上課該校此學期增設國文專科學生殊形擁擠新生凡八十餘人云 
[靑年培商夜校之組織]  
　　陸文中沈卓吾葉耀東陳渭漢等組織靑年培商夜校於英大馬路勝家公司二層樓上課程中西兼備於商業日用尤爲注意收入學費悉數捐入善堂定於今日（九月十號）開學云 
[車站上查獲被拐女子]  
　　婦孺救濟會偵探王儔文趙再靑於本月七號在滬寗車站見一年輕女子形色倉皇該探上前盤詰言語支吾再三詰問始稱被人拐帶來申名呌孫如意今年十六歲由徐州人騙我同往汕頭到此趁車命吾先到車等候該拐子知事不佳早已逸去後由該探等將該女子帶送警署訊問一過候查傳家屬認領 
[天洋丸又將到淞]  
　　東洋汽船會社之天洋丸於今日由香港開往舊金山約於十二日上午五時抵吳淞口其渡船停泊在海關碼頭准於十三日上午十時啓椗載客渡登該船云 
[救濟會探員截住女拐子]  
　　救濟婦孺會探員虞占順昨在怡和洋行景星輪船上查見蘇州拐婦王朱氏拐得十六歲女子王老二十三歲女子王老三向詰支吾乃一倂拘送地檢廳究辦聞該兩女爲某姓使女被拐　已改易姓名云 
[松屬教育慈善欵産問題近訊]  
　　滬海道尹王賡廷前以舊松江府屬教育慈善欵産管理問題滬松各紳民意見不合互相爭執曾經呈請齊省長核示辦法當奉訓令以舊松屬七縣教育慈善聯合會一事前據該道尹查明呈復母庸設置七縣公共事業僅由松紳經理似非事理之平此後管理規則宜如何妥爲改訂或由各縣酌派董事隨時查察令飭查明核議復奪等情卽經令行松江等縣知事遵照妥定規程具復以憑轉詳去後茲據各該縣呈報規程前來業將前項所訂規程彚呈齊省長核奪矣 
[增設奢侈品營業稅之調查]  
　　上海縣知事公署近奉江蘇財政廳令頃奉財政部電以中央籌議增設全國奢侈品之營業稅列爲一等茶糖每年四十元二等同上十六元三等同上八元仰卽調查本省情形迅速呈報以資採取等因奉此除分行外合仰該知事查照 
[婢女被虐潛逃]  
　　鎭江女子孫如意年十六歲曾被拐匪由原籍拐帶來滬賣於城内九畝地某姓家爲婢屢受主人凌虐四日私逃出外至北火車站經救濟婦孺會稽查王緯文查見送交五區警署轉解司法科由段科員詰明前情判送慈善團留養聽候查核 
[姦佔婦女之告發]  
　　南滙人王和尚之妻徐氏於去年四月間被蔡阿三誘拐來滬至虬江橋東新裕里賃屋同居儼如夫婦近被本夫得悉於前日報告五區一分所孟警佐飭警將蔡及氏一倂逮案連同原告解送司法科移請地檢廳訊明核辦 
[京直奉義賑會行將遷移]  
　　自上年北方發現水災後滬上諸大善士卽組設京直奉義賑會籌募賑欵災民賴以生活者不可勝數卽如日前凡爾登花園開遊覽大會亦爲北方及廣東水災籌募賑欵近因義賑會辦事處房屋太小故擬於數日内移至民國路與慈善救濟會婦孺救濟會及紹興旅滬同鄉會一同辦事云 
[永安公司屋頂花園開幕]  
　　昨爲永安公司屋頂花園天韻樓開幕之第一日進門所舊兌物券已經免去惟登天韻樓遊覽者在五層樓售劵每張二角入門時收去一角餘者爲飲食茶點之憑證不另取資場中遊戲有改良灘簧文明宣卷天津大鼓及本灘幻術等種種場外倚雲閣之狐狸精觀者頗衆平臺左右陳列各種松柏盆景共有數百種頗足以供淸賞當日晚間九時許售票處售出之券之逹一萬二千餘張商場中之貿易亦較勝平日亦云盛矣 
[設榻賣烟之科罰]  
　　法新租界嵩山路捕房捕頭日前偵悉白爾路南陽里夏永泉家私設烟榻留人吸煙當經率同包探前往抄出烟具將夏帶入捕房諭令存洋出外候示在案昨日傳至法公堂由該捕頭禀明前情請爲訊究詰之夏供認私賣燈吃不諱中西官判夏罰洋二十元充公烟具　毁 
　　又虹口墨克登路一百四十一號門牌王嘉芳家私設烟具留人吸烟茲被包探周阿金查見將王連同烟具帶入捕房昨解公共公廨經中西官訊供屬實判罰洋一百元充公如無力繳洋改押西牢三月烟具銷燬 
[房客欺侮幼女]  
　　住居浦東爛泥渡桃園宅紗廠女工柴奚氏生有一女名秋英年十三歲前夜被房客曹求棠潛入臥房强行侮辱翌晨經其母奚氏得悉向曹理論當被崗警拘解三區警署曹至警署門首忽出賄洋一元給與巡警求免解究該警不受連同賄洋一倂呈案經曾警正訊據奚氏供稱本地人年三十七歲賃居該處王邵氏家是日我往紗廠做夜工只有小女秋英在家不料被同居曹求棠强行侮辱以致受傷請求究辦訊據曹求棠供稱閔行人年四十七歲現借舖場於王邵氏家請求寛宥等語判將曹求棠柴奚氏柴秋英連同房東王邵氏一倂申解地方檢察廳訊明按律處治 
[長和泰倒閉案近訊]  
　　上海總商會致大有榨油廠函云逕啓者前准貴廠交到長和泰案内之元和雜糧號黄豆貨欵八月初七期規元四千五百兩四錢九分又八月份麵粉成單一紙當經函復　縣商會秉公理處應如何支配之處照議辦理等語諒荷台洽本日准縣商會來函以貴廠豆欵前經志成公所等函請止付昨悉已經送會保管如果該公所等有請求發還之函請將該欵交付豆業董張樂君君領去函請查照前來並據志成公所等函同前情查長和泰倒閉案現均由縣商會調處其來函囑將黄豆欵照付自應照辦除將銀票及麵粉成單一倂送請縣商會轉交外合卽函達卽希查照爲荷 
[混用鉛質小銀圓]  
　　嘉定人張仲良因將鉛質小洋持往虹口小菜場向小販楊先蓬等混用被楊察破指交包探沈阿炳在其身畔抄出鉛角帶入捕房昨解公共公廨經中西官訊據原告楊先蓬投稱民人向賣食物及洋貨在閔行路設攤營業被告曾將鉛角陸續持來混用當時未經察出嗣因持往工部局捐照被剔始知受欺昨日被告又來混用是以喚捕拘案請究質之被告供認混用一次求宥中西官判張押西牢三年期滿逐出租界 
[粤婦聚賭受罰]  
　　粤婦黄鍾氏寓居虹口密勒路三十六號門牌本月一號夜糾同陸王氏王陳氏馮梁氏王杜氏等婦女十八人聚賭廣東牌九被特别機關中西探目查悉前往將陸王氏等十八人連同見證女子馮小妹一倂拘解公共公堂訊明判陸王氏等各罰洋四十元馮女開釋並着補傳爲首之人到廨訊究在案昨由虹口捕房中西探將黄鍾氏傳至公堂請究卽經英白副領事會同華官訊供明確以黄鍾氏聚賭違章判罰洋四十元充公以儆 
[工巡捐局嚴催攤捐]  
　　滬南工巡捐局長姚石蓀查得本局徵收各項菜蔬攤捐業經與縣商會會長互相商酌妥洽准予減徵以示體恤在案乃稽核上月份所徵之捐數寥寥未見起色核與原有攤戸底册不符實屬有意違抗迭經派員飭催繳捐者仍不加多似此情形顯見聽人唆使有意觀望若非嚴加取締何以重捐欵而儆奸猾故已函請淞滬警察廳長撥派游巡隊士十名每日到局以便派員督同前往各該區域向各攤戸嚴加催徵 
[舊屋一齊坍倒]  
　　滬南陸家浜三角街東口坐北朝南沈姓租地起造之房屋八九幢年久失修屋宇欹側昨晨十時許一倂坍倒幸未傷人惟是處係熱閙市區屋内開設者係理髮店豆腐店鐵店木匠店食物店等其損失當亦不少也 
[小夥計冒名收帳]  
　　東有恒路二號門牌某烟紙店夥甬人張國安私刻本店圖章冒跑街夥孫長盛之名至百老滙路一千零八十九號門牌向范南章收取香烟賑洋二元四角被孫察悉報由捕房飭探將張拘獲昨解公共公廨經中西官訊供不認姑念年輕從寛判交其父領回管束 
[肉店主與買客爭鬬]  
　　新閘大通路某肉店主夏德泉前日與買客朱阿金論價口角互相扭毆被捕查見將兩造拘入捕房存洋保出昨經公共公廨傳訊朱不到案判夏開釋朱之保洋充公 
[被訴人傳案交保]  
　　謝臯聲在公共公廨控袁永生不嚴押租及損失賠欵又周澤控朱國華不還伊故母朱徐氏所借之洋又朱漢漁控周經仁不付盤價各等情前日由探將各被告傳至公堂請示中西官諭令分别交保候訊 
[滬南工巡捐局批示照錄]  
　　滬南工巡捐局批李承諭呈爲司徒瑞生造　佔地由呈悉已飭令停工矣仰卽知照此批 
[賣糕小販之糊塗]  
　　紹興人沈順炳在虹口茂海路售賣方糕未向工部局捐領報照當被七百九十六號　捕查見以其有違定章携取糕盤擬將沈拘入捕房詎沈誤爲該捕欲購其盤堅向該捕索償盤價洋一元遂由該捕招呼一百二十九號三道頭華捕到來帮同將沈拘入捕房禀明捕頭押候解廨訊核 
[索償欠欵之衝突]  
　　江北人郁阿榮在東嘉興路向陳阿福索償欠欵口角扭毆當經七百八十號巡捕查見一倂拘入捕房禀明捕頭飭各存洋一元保出聽候公堂傳訊 
[房租限期繳還]  
　　福記經租賬房昨遣收租人至法公堂控房客崔包子許阿毛兩人各欠租洋十五元半又何三虧欠房租洋七十二元屢向索取均延約不付請爲訊追詰之崔詐兩人供認欠租屬實須請寛限以待　繳何三則尚未到案中西官判崔許兩人退去各限三天還洋如違卽將生財拍賣作抵 
[冒名行竊之敗露]  
　　浦東人王根寳冒充某房主囑令修理房屋之泥水匠至虹口吳淞路三百二十七號門牌徐盛氏家登樓工作乘間潛入該氏臥室　開箱籠竊取衣服適被該氏上樓撞見喚到一號日本巡捕將王拘入捕房押候解送公堂訊究 
[勸業場門首之點綴]  
　　僞造勸業場游券之蔡德富前由巡警查獲拘送警察廳發交司法科訊究在案　悉昨午已經該科劉科長訊供明確判令鎖項飭警卽日發送二區二分署轉發勸業場門前示衆十天期滿帶回再核 
[幻術團開始獻技]  
　　寰球第一約術團全團有二十餘人之多正團長係濼縣韓秉謙技術新奇曩日演於歐美各邦南洋羣島人皆歡迎客歲自美歸國召入公府演藝由馮總统奬給銀杯匾額現韓氏以北四川路虬江路上海大戲院一再敦請故於前日率全團藝員抵滬定於今晚在該院獻技云 
[北香粉弄之虛驚]  
　　北香粉弄祥和里第三百五十七號馬姓家於昨晚八時許因　牛乳不愼潑翻火油爐幸卽撲滅迨經救火車到場早已烟消火滅惟近鄰各戸已受驚不淺矣 
[淞滬警察廳批示三則]  
[趙雲鶴批]  
　　據呈胞姪春林於析産之後結合匪類恫嚇强借等情果如所言殊爲法律所不許該民分開尊長本有監視約束之責任倘再有此種行爲發生時儘可報警拘辦初母庸多此一番手續也此批 
[阮山明批]  
　　呈悉查雇船裝貨任從客便該民旣受各猪行雇用承裝鮮猪如果王阿保華洪壽等有兜攬奪裝勒索私費行爲殊屬藐玩已極但詞出一面亦未能據爲憑仰候派探查復核辦可也此批 
[繆庭榮批]  
　呈悉仰侯着保交保復訊核辦可也此批 
[公共公廨訊究竊案]  
　　南京人張海廷前日在新閘愛文義路小菜場摸竊行人萬兆銓身畔現洋被萬覺察喚捕將張拘入捕房昨解公廨經中西官訊實判張押西牢一月 
　　四川路三十號門牌某洋行西人控章金明張吉由串竊外國賬簿四十二本昨晨由捕將童張二人拘解公廨經中西官訊明判兩被告各押西牢二月贓給原告領去 
中華職業教育社通訊 
　　中華職業教育新創設職業學校於上海西區陸家浜南放生局隔壁建築校舍工場業已告竣考取新生八十名已於八日開學正式上課茲因校中常年經費尚未籌得特邀集上海紳商各界巨子宴會於大東旅社籌議募金辦法列席者如朱子橋聶雲台蘇筠尚穆抒齋丁賡曉吳懷疚龔子英謝復初謝碧田陳光甫錢新之史良才張效良葉養吾林木卿阮介潘朱少屏諸先生等數十人先由沈信卿先生黄任之先生報告職業學校成立之經過繼由朱子橋聶雲台相繼演說職業學校之重要吾人當集合同志竭力贊助云云繼遂議定分團募金辦法共分二十五隊每隊各有隊員若干人金額五萬元幷公推朱子橋先生爲正隊長聶雲台先生　副總隊長散會時已九點半矣　 
[中華職業學校開學記]  
　　中華職業教育社創設職業學校四區陸家浜南放生局隔壁建築校舍工場業已竣工錄取之新生計八十餘名已誌前報昨日（八日）上午十時行開學式先行謁國旗禮次由黄任之先生報告職業學校成立之原由及其組織方法捐欵情形次由學校主任顧蔭亭君致訓詞略謂學生入此職業學校不　求職業上之知識技能又宜注重道德及體育且須養成耐勞耐苦習慣及創造自動能力以開關將來新職業爲最要次由教員陸友曰致訓詞略謂各學生入此校後須革去普通學校之弊病第一須注意生産經濟第二須尊重勞動云次由黄任之先生介紹南洋華僑許克誠君曁謝碧田君演說大致均謂對於此職業學校均抱無窮之希望將來可漸次希望其發逹足爲全國之模範云次由沈信卿先生演說工人道德之重要苟製作器物不能力求精美顧及用者之便利卽可謂之不道德次由蔣夢麟先生演述在美　時利用暑假之做工生利情形及美國尊重勞動之美德故其國力日益富足云旋卽散會時已十二時矣 
來函 
[淞滬警察廳來函]  
　　逕啓者本月九日貴報快信欄内登載淞滬警察廳長徐國樑現經楊督軍商准盧護軍使調浙另有差委等語查此事毫無影響必係訪員傳聞之誤應請貴報將此函登入來函欄内以代更正至深企荷江蘇淞滬警察廳啓 
[尢惜隂來函]  
　　謹啓者我國人民以缺乏生存競爭之主力故在在放棄致開紛擾之禍機事事因循坐失振興之機會同人等研究國民病根在一餒字上力倡養氣工夫採用商務書館出版之『靜坐三年』一書中所主張之行住坐臥活用靜坐法刻刻集力下腹大收却病强身勇於赴事之實效團體研求本社倡於先穆氏棉場全體繼於後實業界首先贊同一致推行者爲德大紗廠厚生紗廠三友實業社工場全體本外埠實業界聞風興起者踴躍異常近復聯絡教育界社會教育界著述家南洋華僑並及勞動社會刋布組織腹銀行之必要說莫不羣相贊同初版已罄再版已出爲特請求大報稍讓餘白將此函及此項腹銀行通告登入來件欄以便閱報諸君共相研究海内外索閱此項印刷物者函到卽郵　無須納費並不收受捐欵　國民應盡天職專誠馳奉順頌鐸安 
　　中華植棉改良社尢惜隂敬上 
[組織四萬萬腹銀行之必要立我國萬年不敗之根基與吾華轉瞬復興之機會]  
　　國以民爲本國民人人進於健全之域則國運自躋於隆昌國民人人赴於衰頽之鄉則國運益瀕於危殆欲立穩固不搖之國基須得强固有力之民族起支難局而造新運欲得此强固有力之民族當自人人煆煉心神身體始欲煆煉心身成就强固有力之人物當自各個人組織腹銀行努力儲蓄全身氣力於下腹始（臍之下端爲下腹）腹力爲諸力之源泉凡平時節制全身氣力使勿爲偏激之行動時時將身體各部分之氣力輸送入下腹如節省浮費隨時存入儲蓄銀行然一朝有要事發生欲使用記憶力推想力判决力腕力足力膽力毅力　力等等得隨時由下腹出其應付不窮之神力以相接濟俾所爲之事各臻妥善不留分毫遺憾如努力儲蓄積聚多金之人一旦遇何要需得隨時支出以資應付然勤於入力下腹之人一晝夜中除睡眠外刻刻厲行氣力儲蓄常使下腹膨大堅　百病不能侵諸邪不敢犯永爲頭腦澄淨胸襟豁達神志淸明人格高尚之士古人以此出世而成消極的陸地神仙今人以此入世而成積極的蓋代偉業力行七日卽收七日之益力行百日卽收百日之效力行千日卽收千日之功國家多難需才孔亟職業場中盡成戰局誠能人人堅志下此工夫則數年而後人人成爲金剛不壞之身各就所立地盤發揮而光大之則二百萬方里之産業權依舊屬諸吾人及吾子孫手中『入力下腹之理由方法及一切偉效具詳於上海商務印書館出版之（靜坐三年）一書中』同人等實行獲效確認此事爲我族救難出險建功立業根本要圖用特提出組織腹銀行大要普告全國深望我海内外黄帝子孫共享此康强幸福並渴望我風雨漂搖之國步由晦入明出死入生轉弱爲强也我邦人君子諸姑伯姊其各努力圖之 
　　海内外諸先覺由入力下腹後所獲奇效望不吝金玉函告敝社藉資策勵而謀普及通信處上海華德路德大里八零三號中華植棉改良社 
雜評二 
[敗兵（訥）]  
　　在北新招之龍兵則不肯赴閩在閩與戰之北兵則又紛紛逃滬是今日之北兵已不能作戰也明矣兵不願戰則軍官無如何下級軍官不願戰則最上級之將領亦無如何然今旣兵不願戰矣軍官又紛電請息戰矣而段乃有親自南下督戰說其果事實耶抑否耶 
[厦門恐慌]  
　　前此湘中之慘遭兵刦吾人思之猶爲寒心今乃閩之漳州等處又大遭搶掠矣國人何辜而屢受此浩刦也厦門商家鑒茲慘禍致求庇於外人之下其迫不得已之情亦大可憐然而爲當局者縱不爲商民惜亦嘗爲國家之體面一思之耶 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬大有販米公司宣言] [  唐忍庵]  
　　本公司本樂善之初懷作投機之事業規模粗建妬嫉紛來抵抗破壞不遺餘力然此皆不明大勢者也敢將公司宗旨分别述之夫東隣唇齒之邦休戚與共拯彼饑饉益見親善保東亞之和平惟此之賴是對於國際問題者一惻隱之心人皆有之卹危濟荒無分畛域矧近今政策合中日爲一家己溺己饑安可漠焉坐視是對於人道主義者又一中華全境滿目舶來利權之溢不可勝言而我國出口品物寥寥無幾今幸有此機會略分蘇省之精華擴張國貨之銷路庶幾支那商業雄振於太平洋外是對於商戰問題者又一或謂販米出口賊害民生試問湘鄂兵戈鴉片弛禁以斯相較利害何如舍大爭小不亦愚乎本公司因時而興惟利是尚魄力堅毅　殫輿論但知此舉兩便於公私遑顧民食不敷於應需胞與爲懷不吝指囷推衣解食敦我邦交邦人君子倘亦贊許而樂助之乎跂予望之（二） 
家庭常識 
[橡皮使軟] [  薩劍華]  
橡皮硬者不便槎拭可浸於洋油中三四小時後取出卽極軟矣 
[字畫做舊] [  迷甫]  
可用赤沙糖冲水至極淡徐徐拭之卽成顔色深淺可隨意定之 
[治目疾] [  戴以霖]  
每逢夏季患目疾者甚多如起時卽將靑菓和水磨成泥敷於眼皮上或太陽穴等處連敷數次功效甚速如已成疾刻刻敷之俟乾卽換不日亦愈（却贈） 
[梅花] [  祖襄]  
欲梅花來年盛開宜於花謝或採收果實後卽將嫩枝剪刦則習年花更繁盛 
[　書蝶如生] [  思圃]  
宜黑色處用乾燥毛筆蘸燈煤輕輕刷上則望之如眞大有栩栩欲活之概 
農業須知 
[驅除各害之要法] [  盛雨時]  
　　爾雅有釋蟲之篇周官有驅蟲之典皆所以爲農民除害也不知尋常農家之害又不止蟲之一物如鳥如獸如病毒皆足以致害若不早除則年甚一年驅除更難着手每見新新墾之地栽培良美茁壯之禾苗或被蟲鳥之災或發凋萎之病次年勢更蔓延竟無法以治之者故除害之道不可不講求也今將各種害物之驅除法分述於后 
　　（甲）蟲害之驅除害稼之蟲概屬於昆蟲類昆蟲乃動物學中節足動物之一類然在全世界動物界昆蟲乃佔全數三分之二其種類約達二十五萬種故其勢力甚大也惟昆蟲不盡爲害蟲亦有益蟲及有用之蟲食害蟲者爲益蟲如蜻蜓及寄生蜂是也可利用以得生産者爲有用蟲如蠶及蜜蜂是也卽害蟲之中亦不盡爲害稼之蟲有害食物者有害器具及房屋者亦有寄生於人體而爲害者昆蟲之中又可以形體之不同種種名稱極爲繁雜茲將繁生之害蟲並驅除法分述之 
　　（一）害蟲之名稱地上所樹植物必以陸生植物爲主其近水者始有水稻之栽植故其害蟲概屬於下之各種稻之害蟲浮塵子螟蟲尺蠖麥之害蟲爲叩頭蟲金龜子夜盜蟲麥蝶豆之害蟲髭爲家蟲葉裹蟲果木之害蟲爲象鼻蟲介殻蟲綿蠋蛾蛄蟖木虱蔬菜之害蟲爲蚜蟲甲蟲蛾蟲蠅地蚤象鼻蟲 
（二）驅除之方法（甲）工作之驅除法賴人工以驅除之法也如勤耕以暴其蟲子供飛鳥之啄食其法一也灌溉以殺之二也設燈火以誘殺之三也燒土烟薰以殺之四也張設白布以誘殺之五也網羅以捕獲之六也引用電氣以殺之七也手工擒覓以捕殺之八也勤除雜草不使聚集九也除其卵子不使繁殖十也凡此　　　　工作上　　之力　（乙）　今　　日　　　　學之　品　成　　　學之　　　　　　之　　　　　　　石油　草汗　　　石炭　二硫化炭　石灰　　　　　　　是也　險　　　藥稱爲　　　如石炭酸的列　　油安息香酸硫化炭素樟腦麝香硫礦烟草等劇臭藥齋是也引誘害蟲而殺之之藥稱爲誘蟲劑爲芳香油類如丁子油枸樟油橙皮油茴香桂皮山椒油酒精等是也所有以上種種之藥劑譯本專書述之極詳（丙）益蟲者卽食害蟲之一種昆蟲也吾人因其有除害之作用故稱之爲益若欲驅除害蟲之時亦可利用此種益蟲之作用而奏除害之功益蟲最著者爲寄生蜂寄生蠅蜻蛉蜘蛛諸物此等益蟲專喜食害蟲及其卵子幼蟲若天牛象鼻蟲蛄蟖鳥蠋螟蛉地蠶以及他種害蟲無不爲此等益蟲之食取故農業家欲驅除害蟲須保護益蟲之生長而利用之卽爲間接除害法之一種也 
長篇小說 
[冰山奇俠傳] [  常覺小蝶合譯天虛我生潤文]  
（原名ＨＡＮ　ＯＦ　ＩＣＥＬＡＮＤ法國囂俄著） 
　　第二十四章敗謀（三） 
罕恩曰佳吾卽索價二金鎊羅佶愕然曰汝以萬惡之身乃尚索價若是之昂乎罕恩曰則我不賣可也羅佶曰但不利於汝耳須知汝死不過一盜而我得之必當髹漆汝身以金絲練汝筋骨而後陳之博物院中將以供人之觀覽指而言而嗟乎此氷山之奇俠罕恩也則於汝死後豈不甚榮否則汝身直棄溝壑與章木同腐而已罕恩曰此非吾所計及吾果死者若濟亦何從而覓得吾屍雖然吾爲今時之計劃當售汝矣羅佶喜曰價幾何歟曰二金鎊少一先令不能羅佶不禁失望曰然則仍與前價等耳今我亦不過爲貶價二先令何如須知汝明日且死需多金無用也罕恩洒然曰此何與我汝但問彼彼索一盆之火爲價何以需二金鎊也羅佶愕然返顧禁卒旣而悟其意乃不悅曰朋友汝索價亦太昂矣奈何一薪之價乃至二金鎊之鉅禁卒曰不能缺一辨士亦不能須知汝以二鎊而購罕恩之屍爲價正廉彼不得火今夜且先死矣汝又何能售之博物院中羅佶思之其言亦復有理摸索半日始出兩鎊禁卒欲攫之顧已爲罕恩所得拈之以示禁卒曰今吾有金鎊矣汝趣以火嚮我禁卒見有金鎊則顔色亦改立應曰唯不待罕恩更言已蹌踉而去羅佶見交易旣成亦喜曰朋友明日更見汝於縊臺上也罕恩曰佳未知汝亦有福得於明日更見我否維佶不答昂然自去旣而禁卒復至果攜盆火復有乾蘆一束罕恩曰朋友此束薪重亦有二鎊乎此薪價值重於黄金矣雖然今夜風色奚向曰東也然則若儕營卒皆居吾室之西隅乎禁卒愕然曰此問何意罕恩笑曰無他吾聞呼盧之聲去吾耳甚近耳禁卒遂不復疑得金退而出乃不聞罕恩此時洪笑之聲桀桀幾震屋瓦（二十五章完） 
特徵稿件 
　　自由談近來投稿類皆陳陳相因讀者不無厭倦茲擬將原舊各欄改換一新特徵稿件如下（一）小品文字以文情並秀者爲合格或今人所著游記以叙述風景歷如繪者爲合格（二）益智圖畫試以英文字母或中國繁用之字繪作簡單人物形狀使不識字者易於記憶圖畫以便於木刻者爲限（三）關於藝術上之品評或方法（四）饒有趣味之譯件或筆記（五）約二三千字之文言小說上列五項酬潤（一）（三）（四）（五）分三等酬每千字自三元至一元（二）每幅限用四字分三等酬自二元至半元稿寄自由談編輯部無論選刋與否原稿概不檢還並不答復　稿須蓋圖章願得酬潤人名每逢陽曆月朔揭載本欄向本館會計處支取 
　　附曰日來承投益智　稿甚多惟所畫均仿曩時新自由談中插畫之例　用數字組合而成將使　字之人反而不識殊與此次徵集之本旨不同茲舉數例如下（一）譬如英文Ａ字厥狀極類人家常用之梯則可畫爲工細之雙梯（但取形式遠觀相）似不論筆畫之多寡）而於其傍註一Ａ字（二）譬如a字厥狀極類坐地之貓則可畫一側坐簡筆之貓（三）譬如中國之山字酷似筆架水字酷似展翅之蜻蜓雖畫與字義無涉　易印入腦筋足使不識字人一見不忘假如日識四字則一年中亦識千餘字矣每畫四字可依自由談格十四行地位區分作四方塊庶四字不必聯貫成語則範圍亦較廣矣世不乏思想家度必有可觀者焉謹試目俟之 
 
 
 

Page 15

 
 
   
 
 

Page 16

 
 
   
 
