# 1909 - 148 - 4913050

 

Page 1

 
 
   
 
 

Page 2

 
 
   
 
 

Page 3

 
 
上諭 
[監國攝政王鈐章四月十七日奉]  
　　上諭此次引見之上次圈出京察一等人員連兆等共一百二十一員及　補行引見之度支部員外郎谷如墉一員著於本月十九日起按照名　次先後每日六員呈遞膳牌伺候召見如是日未經召見仍於次日預　備其餘各員以次遞推欽此軍機大臣署名奕劻世續張之洞鹿傳霖那桐假 
　　宫門抄四月十七日召見軍機睿王倫貝子孫中堂英口交旨 
[四月十二日軍大臣欽奉]  
　　諭旨貝子銜鎭國将軍載振奏前往日本答謝酌調隨員一摺着依議又奏開用關防日期一片知道了欽此 
代論 
[釋公債沔陽盧靖來稿]  
　　國家之財政與私家之財政異。私家之財政。在量入而計出。國家之財政在因出而制入。是以國防之增加。移民之奬勵。航海興業之保護。敎育事業之擴張。無往而不需財。綜覽世界。各强國之歲出統計。方日加而未有已。此豈盡出於好大喜功。輕擲國帑者哉。母亦以立於競爭之世。不如是不足以立國歟。顧歲出旣日增。而靡知所底矣。而歲入之數。不可以驟幾而。與之相埒也。然則計臣調和於二者之盈朒。不幾苦於束手無策乎。曰是不然。有公債之策在。歐美各國。無國無債。且無國無巨債。不第有國内債。且有國外債。不第有經常債。且有臨時債。所負之債浸以多。而國家浸以富。生産事業浸以繁。而公債之額浸以巨。旣募債以生子。復以厥子而應募。子母。循環。濳滋暗長。而一國之富力。遂駸駸乎莫之與京矣。雖然持此。以語吾國之士夫。鮮有不掩耳而郤走者。自昭信股票之信用失。而國内之。募債難。自募債償還賠欵之端開。而吾民之負擔重。自不肖有司之染指。以致抵押。日多。利權日損。而國人一聞借債之言。遂幾於譚虎色變自埃及有借債亡國之歷史。而憂時之士遂益引爲殷鑒。而視公債爲酖毒。顧同一公債在泰西。則利若彼。在吾國則害若此。此其故何哉。曰是不可以不辨。夫公債之性質有二。一曰投諸於生産者。一曰投諸於消費者如吾國曩者之借債償還賠欵。絶對之消費者也。又如借債練陸軍。購軍艦。相對之消費者也。絶對之消費。無償者也。相對之消費。雖有無形間接之償。然不可恃以爲國用也。若組織銀行。舉辦鐵路森林礦産種植開墾諸新政。皆爲生産事業。生産事業。有償者也。無償之公。債雖少亦。可畏有償之公債。愈多愈足以形其靈便。長袖。善舞。奚足慮。乎吾國。曩者之公債皆投。諸消費。一失而不可復得。故第見。其害而不見。其利西國之公債。强半投諸生産事業。其爲相對之消費者。不過一少。部分故其利多而害寡非公債之自爲利害。實用之者之自爲利害耳。夫烏附固足以戕生。而亦可。以起沉疴而肉白骨。公債固足以亡國。而亦可以。轉貧弱而爲富。强試檢閲各國之統計年鑑。莫不有公債若干萬。萬彼歐美財政家所持。籌握算。苦心經營者。豈盡昧於事機者哉。誠以裕國。用而裨民生舍是而外别無調和盈朒之方也。况吾國數千年來。素以薄賦輕徭爲美德。一言加賦即爲擾民。且加賦之難。微特民力不。逮而實與吾國。孔孟仁心善政之道相背馳苟欲改革租賦。必先改革宗。敎西國。宗敎改革時。流血之慘爲讀史者所不忍道。且所改革者多在空理。吾國。改革更。在實。際值國家多事之秋。保存國粹之不暇。又安忍倡此亂端。爲離經畔道言。以禍天下。顧加賦之難已。如彼而新政之待舉又刻不容。緩旣不能。謁澤而漁。又不能無米而炊。日日言節流。而不言開源。所節幾何。恐徒。爲錙銖之積。無補邱山之功。海内特逹之士。未嘗不深知公債之利。徒以憚於一時之清議。莫敢發言。坐令寳藏無盡富源未闢之河山。而日日憂。貧迨外人。以强權相侵奪。則又驚惶失。措眞可謂大惑不解者矣。夫生産要素　。曰土地曰人工。曰資本。吾國土地之廣。今猶居第三。人口之。繁甲於。天下。徒以資本缺乏。遂致利棄於地。人餒於貧。今猶不輸入。外資。非束。手待斃之　。乎故鄙人嘗有憤激之言。賦旣不能加。債又不敢借。而謂。赤手空拳能轉貧。弱爲。富强不自取滅亡。者異日抉吾眼拔吾舌可。也爰作釋公債一篇并舉辦法禁例辯惑諸條於左。以質諸吾國管理財政者。 
按盧提學此議可謂辯矣。然記者則謂惟生産事業。愈不可借債。大凡生産事業。必有利可圖。外人正耽耽日夜垂涎我中國之權利。一借外債。則其要求干預必愈力。非特我未獲利而外人已捆載而去。且主權亦恐隨之而去。各省鐵路礦産借債之害。已有先例而方今辦理路礦者又正以集股不易。創議借用外資竊懼其説之足以惑人也。特錄其文而正其謬於此本館附識 
專電 
[電一（北京）]  
 
 

Page 4

 
 
　　度支部奏頤和園歲修經費十萬又前奉懿旨母庸交進之年節另欵二十八萬均請撥作禁衛軍經費以昭儉德 
[電二（北京）]  
　　禮部及恭辦喪禮大臣奏辦喪出力人員可否請奬奉旨照准聞可保百數十員 
[電三（北京）]  
　　晋撫寳棻奏報第二年籌備事宜又奏委首府署理提學司使 
[電四（北京）]  
　　澳門劃界事葡使昨又電請提京協議當由外部駁復並寄諭高專使妥爲應付 
[電五（北京）]  
　　江蘇同鄉京官以本省銅元充斥商情彫敝擬請度支部從速補救 
緊要新聞 
[奏陳銅元充斥之弊害北京]  
　　有人奏自銅元充斥以後銀價驟漲各州縣征解課欵賠累不堪有力求交卸而不得者有繳檄不肯赴任者亦有卸任之後虧欠巨萬雖叅追而仍難解清者官民交困皆銅元之影響而各省大吏猶以停止鼓鑄銅元餘利無着諉爲餘銅尚多凟請再鑄夫亦不思之甚矣且撫治吾民者莫州縣若今則到處賠累自求免於叅追之不暇何望其盡心民事賢者急求去任不肖者任意搜剝吏治日壞民生日困充其弊病必致鋌而走險而後已况最寳貴者民心最易失者亦民心雖日言推行新法日言預備立憲恐成效未收而内訌已起此柄國者宜妥籌挽救者也欲求州縣之盡心民事宜使其無内顧憂欲其内顧無憂莫如匀定公費欲定公費則非先清理財政不可度支部前已奏定清理財政章程限二年清理完竣應明諭嚴飭各省一面照章設局清理一面籌辦匀定公費不得意存推諉以致官民交困大局幸甚云云當日寄諭度支部略謂有人奏銅元充斥官民交困宜迅速清理財政匀定州縣辦公經費一摺所陳不爲無見著度支部通咨各督撫将軍妥籌辦理原摺抄給閲看 
　　滬嘉火車在楓涇行禮時之全景 
[廷試留學生揭曉紀詳北京]  
　　此次廷試遊學畢業生奉旨派梁敦彦唐景崇嚴修朱益藩爲閲卷大臣章宗元嵇鏡曹汝霖何燏時程明超羅振玉爲　校官聞閲卷大臣例由學部呈單請簡此次硃筆圈出之梁敦彦一員聞係攝政王特簡學部呈單並無此入又聞襄校各員英文由章宗元校閲法文曹汝霖德文兼格致工科醫科何燏時東文兼商科程明超東文兼農科羅振玉東文兼法政科嵇鏡 
應試之留學生共計一百零二人昨已由閲卷大臣在内廷評定試卷分 
 
 

Page 5

 
 
爲一二三等已於十三日早進呈御覧後即在憲政館拆封寫　午後十二點鐘在學部照墻張貼金殿傳臚科名佳話不圖又見於今日矣茲将等第名單錄左 
　　一等三十名　黃德章　陳振先　朱紹濂　江庸　鄭浩　陳官桃　齊鼎恒　洪鎔　彭敬時　程良楷　王豕駒　陳海超　趙連璧　朱孔文　何福麟　程樹德　徐敬熙　鄭聨鵬　馬德潤　虞銘新　金慶章　陳同紀　朱獻文　徐世勳　李盛銜　吳柄樅　陳家瓚　彭世俊　孫成　張春濤　二等五十七名　陳高第　王恩博　汪澐　蘇道衡　楊雲坦　司徒駿　易國霖　陳亮羲　王孝絪　林志鈞　林先民　張煜全　廉隅　胡棟朝　王治煇　陳承脩　周琛　羅兆鴻　許炳堃　黃汝鑑　李振鐸　蒋以魁　慮弼　鄧鎔　齊鼎頤　程蔭南　黎淵　莊澤定　方時翮　區樞　趙憲曾　曹文淵　叚樹滋　徐鼎元　樊樹勛　汪與準　卞頌元　鄭禮鏗　胡文藻　吳洪元　張　詔　李鳴謙　黃右昌　楊華　王鎭南　吳家駒　黃成霖　陳紹祖　陳應龍　陸家鼎　吳秉釗　陳文哲　顧琅　薛大可　安當世　吳憲仁　胡國洸　三等十五名　姚煥　戚連機　顧德鄰　李景圻　王永炅　葉于蘭　錢家澄　于錫堯　章毓蘭　范鴻泰　孫雲奎　郭祖培　劉崇佑　于書雲　潘志　 
欽命試題錄下經義題知人安民義法政題日本憲法與德國憲法比較論醫學題西醫論脈與中醫論脈異同辨格致題理化爲科學之本論工學題工塲以製造土貨爲要論商學題中國絲業茶業盛衰論農學題中國禁種鶯粟其地畝宜種何項論 
此項欽定題目聞當時本以此事屬之南皮相國嗣南皮以避嫌力辭遂改委鹿芝軒軍機鹿軍機得此大任恐致張皇失措遂飭人往憲政編查館調取書籍其實該館并無藏庋書籍之所遂往琉璃廠一帶書店購取以應命云 
[錫督治東之近状奉天]  
　　戬東督錫清帥到東後决意裁員減薪各情已紀前報現錫帥擬将鄉鎭巡警局撤去總辦而以其事歸之承德縣管理礦政調查局撤去總辦歸併勸業道管理督撫轅差遺委員全行罷免每員加發薪水一月以作川貲至減薪之説擬從總督起每月减作千金司道大員則薪俸如常惟减去津貼一項 
又聞錫督見各官署建造奢華大滋不悦披閲報銷軍督衙門修築費逾數百萬含怒向度支司張錫鑾曰趙次帥刻苦節儉存餘六百五十餘萬你們接手又在度支部帶來三百餘萬更借債千餘萬全都講究這洋式房子我聽説要造這洋式房子全是黄開文出的主意候我細細清查如涉絲毫浮冒定行嚴叅追究故現在該二員非常恐慌云 
[皖代表力爭廢約上外部函北京]  
　　皖代表　三次上外部函云敬肅者頃迭接皖寧滬蕪贛各公會來電以大部寄有草合同底稿交督撫議又擬倣臨城辦法羣情駭異僉謂原合同久應作廢安得另議他項合同臨城爲洋人已開之礦改爲合辦尚可稍挽利權銅官山爲逾限應廢之約議及合辦則已損失主權且麥厓在山不法已極佔我土地擾我治安以不應在山居住之人而恣横若此公法何在皖人士奔走呼號五年之久正冀有申明廢約以伸法理而强國權之一日今凱來京而部議一變至此全體觖望誓不承認現經公同集議除堅請廢約速飭麥奎離山仍責令凱商賠償損害外别無辦法務望以此意轉陳大部勿稍遷就等語竊中等前於上月二十五日前赴大部與丞參諸君研究此事僉謂按原訂合同自應作廢部内必勉爲其難並未提及合辦復於本月初二日偕赴大部與凱約翰直接會議業将逾限未辦照約應廢理由按之原訂合同逐條指詰凱理屈詞沮始終並未提合辦字樣末雖一言贖約亦經中等嚴詞駁阻凱竟無詞是贖約合辦凱均不敢再肆要求舉數年來應廢未廢之約将結未結之案皆仰賴我大部堅持定力解决於一朝彼外間惶惑之詞想仍係執已往之言有所誤會而於近日大部力持廢約情形尚未深悉耳惟麥奎在山兇横舉動道路切齒不能再事逗遛伏懇大部從速咨會江督皖撫札飭道縣並照會駐無領事赶飭麥奎離山並乘目下凱商在京将麥奎佔地挖墳運石傷人各事提出另議以伸國法而快人心全體企感 
京師近事 
　　德領事曾照會魯撫謂德國礦務公司願将五處礦産内之毛山礦業讓與中國但須賠償經營費用二百餘萬馬克（約合華銀八十萬兩之譜）魯撫接准後當即邀集省城各紳士會商并電致外務部詢問方略刻已由東撫咨覆德領事略云尊意甚美候飭勸業道督同鑛師前往毛山估勘但将來無論官中籌欵或紳商集股承頂此項礦業均爲貿易性質不牽及國際交涉并謂五處勘礦期限已經展限兩年此番期滿即爲最後之確定期限請貴領事於前兩層切實聲覆後方可開議 
　　戴尚書奉命使俄奏調隨員黎湛枝李家鼇劉鏡人劉鐘琳徐華卿梁 
 
 

Page 6

 
 
敦焯並調知兵大員王賡准於二十一起程聞王賡君到俄後遍遊歐美藉以考察軍事政治政府得俄使電稱俄皇於六月十號須往避暑戴使到時恐不相遇現已致電駐俄使臣請俄皇暫留振貝子亦定於本月下旬請訓出京 
　　前駐德欽使孫慕韓曾與駐京德使發起仿照萬國青年會辦法組織一中德恊會其宗旨以聨合中德兩國國民之感情爲目的並聞直督楊江督端亦極力贊成此舉故入會者頗形踴躍會塲現設内城燈市口 
　　貴胄法政學堂　經朗貝勒等奏請暫假寳禪寺廟爲開辦之地近日朗貝勒及熙侍郎錫學士時在該處會議所有開辦規模均已議有端倪　　某御史日前遞一封奏其内容以各處銀行發行之銀　但能行使一處若至他處行使該票即須與銀交換不然即不能取信以致人民每以本國銀票　塞不克通行多用外國銀行紙票日久必至利盡外流並舉大信儲蓄銀行實無殷實資本不過架空朦設爲證請派員速查整頓以保維經濟界等因聞該御史所奏各節極爲剴切並指實之銀行約有五六家該摺現已留中 
　　禁衞軍大臣濤朗兩貝勒因海甸修建之禁衞軍營房工程尚需時日而該處一帶又無適宜房舍議向陸軍部鐵尚書請将南苑第六鎭營房暫行借用數十間以便先在南苑将第一次招集之兵訓練鐵尚書已允准借用故於昨日札飭該鎭統制趙國賢将該鎭軍兵調撥十一協派赴保府駐紥俟禁衞軍營房工竣再行調回南苑 
　　民政　現又添派前外城總廳朱啟鈐廳丞諮議官法部現又咨調禮部員外郎訥庴圖内閣中書羅超候選知縣胡贊采歸審判廳當差　　政務處大臣與軍機諸公議商以改建新内閣須於籌備憲政第五年方可實行擬先将内閣制度陸續變通以爲新内閣之預備聞各大臣頗多贊成此議 
　　魏景桐補授廣西布政使係滇督李仲帥召見時力保堪勝封疆之任并言魏景桐於廣西情形尤爲熟悉故遂有簡授之命 
　　民政部堂憲因訪聞湖北出有巡警學生自刎一案係該省巡警道以該生指陳警務弊端並籌整頓辦法遽觸其怒痛加斥責以辱之該生愧憤難堪遂爾自盡故於日前特　鄂督據實查報核辦以重人命 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[劉士驥被刺斃命續聞廣東]  
　　劉道士驥在寓被刺斃命已紀前報兹聞是日劉方由港返省出門拜客至六點鐘後始回寓所時適有友林仙傞者先一小時來訪在客廳坐候劉與欵接移時解衣轉入廳内用膳時約戌初有兩人扣門其一手持竹籃一手持信件（書香港華益公司付字樣）言其要件須面交劉大人者門者方延入客廳即續有四人入兩人守門此數人中其一穿白衿黑背心餘均雲紗衫褲先入之兩人乃問坐客林某曰汝是劉大人耶林以劉方入内用膳對此兩人即於懷中拔鎗禁勿作聲各皆驚恐無措其後至者乃轉入正座問誰爲劉章軒（聞是與劉出洋招股者）其衣白衿者站屏門後指之曰有鬚者即劉士驥也其人即拔刀上前執劉時劉嫂在旁驚極乃僞稱此非劉老爺勿妄動即以手趣劉起劉轉身向二廳逃避其人乃以手牽劉辫劉嫂又起牽其人辫纔一糾纒其人乃伸手格劉嫂扑之地而以刀斫劉頸劉大呼救命再走數步連被斬七傷是時家中人已不知所措諸兇乃闔門去遺一東洋刀於劉寓門外遺新刀一舊刀二又遺下竹籃一個内貯冲菜二束另有窩澤線一綑棉花無數蓋若預防其家人多衆藉以禁錮之而快心於劉也者去後劉子出門呼呌直追至西横街口迄無一人赴援乃號咷而返當各兇動手時有小婢欲出門叫喊爲守門者用刀攔截衣服盡裂腹際微傷家人見此故益不敢動彈是晚巡警道廣協南番兩縣俱到相驗并由伊子将乃父慘死情形禀報當道現在番禺縣委員爲之料理喪事尚未成殮又聞翌晨各營縣紛派弁勇往各處渡船偵緝兇手以圖破獲此案兇手六人於警兵林立之地演此慘劇旣不刦掠財物又不傷害别人説者謂劉道素號和平本無甚大之仇怨今忽遭此奇禍當不僅爲個人之私恨云 
[同蒲鐵路材料奏准免税山西]  
　　郵傳部奏稱竊據山西同蒲鐵路公司呈稱各省商辦鐵路購用機器材料先後奏准免税同蒲公司前因正太鐵路未通未曾援案請免年來正太工成同蒲亟宜修築惟地處西北所用機器材料來自外洋關税運費較東南近海諸省尤爲不貲擬請援照江浙等省成案奏明一律豁免等情查同蒲鐵路於光緒三十一年七月間由山西撫臣奏明商辦實與江浙各路同時立案祇以綫長欵鉅籌畫需時尚未興築究非嗣後添設各路可比當經咨商税務處酌核去後兹據後稱查江浙等省鐵路機噐材料免税係屬奏准之案同蒲鐵路曾經山西巡撫奏明開辦固與後起之商辦各路有别惟免税一節應由郵傳部奏明辦理等因臣部查同蒲鐵路奏辦在先旣與後起之商辦各路有别似未便獨令向隅合無仰懇天恩俯念該公司欵絀工艱准其援案免税四月初四日奉旨已錄 
西報譯要 
[東督禁止米糧出口]  
　　字林報載十六日東京電云本年滿洲收成欠佳故東督禁止米糧出口惟荳餅一物不在此例 
[新法鐵路問題行将續議]  
　　文匯報載十七日倫敦電云據路透電報接有消息謂中政府已准駐京日使之　撤銷新法鐵路移交海牙和平會公斷之議並向日使宣言急願續議此事大約日使必将允從 
分類新聞 
政界 
[蘇省籌辦統計事宜蘇州]  
　　江督端午帥札調查局文云准憲政編查館王大臣咨錄原奏連同表式曁統計表總例解説舉要刋印成册分别前來並以此項表式除部表省表已分式編訂外其中尚有事非一署署非一式應由各督撫分行各言管衙門局所核實塡注大致辦法均經詳叙總例曁各表式解説之中或應添列分表以致其詳或應别訂一式以盡其變或類目尚未具備或例案有所更張均可逐一聲明隨時損益應各查照原奏曁總例解説融會貫通依限辦理總期事實賅括經緯分明方爲合式等因除将原奏例要及表式飭發刷印廠照式排印另發外查原奏例要及表式所載之事爲民政財政兩端統計之時爲光緒三十三年一年而期限則祇有六個月前據各處禀報其已遵章設立統計處者固自不少究竟全省之中所有文武衙署總分局所曾否一律設齊現在民政財政館表已到一經印就分行即當照式塡送館限甚迫不得稍有躭延應由該局詳細查明尚有未經設立統計處之處赶緊開單呈候嚴催並将此次統計大略及要旨先行分别移行各處速令各統計　将三十三年民政財政兩項統計必需之材料赶速預備一俟表式頒到依限塡送俾免貽誤兹事爲各統計處與該局專責而徵集督催攷訂匯總各事尤爲該局專責應如何確定辦法亦應迅速籌定爲此札局遵照切實籌備具報母違 
[公欵不准移辦新政安徽]  
　　皖撫頃准度支部來咨近來迭奉廷旨實行籌備憲政凡分年應行一切事宜及拓充地方综業學務等事均爲目前切不可緩之圖惟以各直省所屬州縣因地方籌欵維艱難期實行或者動撥公欵舉辦各要政若不嚴行限制将來各該省分州縣均以畏難苟安紛紛禀請動撥公欵舉辦新政将必不可收拾等因當即轉飭 
 
 

Page 11

 
 
所屬嗣後舉辦一切新政該州縣務于萬難籌畫之中妥愼設法籌欵舉辦不得擅挪公欵以示限制 
[六安自治研究所辦法安徽]  
　　六安州職紳張文慶等集資設立自治研究所擬具辦事通則十九條就該州學明倫堂開辦禀請州尊轉詳立案當奉撫憲批云查民政部奏定自治研究所章程第四條内載各省自治研究所除官設各所作爲模範外其各地方士紳自願照章設立者均得呈明該管官批准兹該紳等自行認捐開辦核與定章相符自可照准察閲通則於經費之如何籌集如何經理均甚得宜其廣購書報公同閲看及另設傳遞夫将各項新政示諭傳遞鄉鎭以期消息靈通各節尤徵思慮縝密披閲之餘嘉慰良深惟所定講授科目及畢業期限與部章未能悉合此外有無可議之處仰兼理地方自治籌辦處核飭遵照 
[象山籌辦巡警情形寗波]  
　　象山胡令爲籌欵開辦巡警設所招攷敎練事通禀各憲文云現值預備立憲各府廳州縣巡警限期告成第經費爲辦事要著若不預爲籌定必致遇事掣肘難期成效數月以來疊與就地紳董商榷選舉廪貢生周琛隆爲正巡董拔貢生王韶九爲副巡董先由知縣倡捐每年洋一百二十元又勸在城商店年捐洋八百元民户年捐洋二百餘元肉舗年捐洋二百元統計常年捐洋一千三百餘元量入爲出因陋就簡正在會同組織間適奉警務處憲派委總帮稽查員來象考察爰又邀集巡官巡董籌定辦法以城内之姜毛廟地處適中作爲象邑巡警總局附設敎練所定於本月二十一日招考開辦遵照章程按格考驗先取十五名田王巡官敎練三個月後派發站崗巡邏以一名爲巡長十四名爲巡士財力薄弱暫照三等月餉給發王巡官亦慨願略盡義務現值敎練期内月支薪水洋二十四元将來畢業後月支薪水洋二十八元巡董二人亦暫作名譽之職統俟續籌經費再行陸續添招推廣鎭埠一切悉遵定章辦理 
交涉 
[管理碼頭之王權鎭江]  
　　鎭江風神廟東首沿江一帶房屋均係英商通和洋行産業所有臨江碼頭因亦據爲已有近該洋商忽将碼頭轉租與日清公司停泊小輪每月租金約數百兩之譜現鎭關道劉襄孫觀察查悉以沿江一帶碼頭中國官應有自王之權且該處在租界以外自當歸地方官管理乃該商竟不告知地方官私行轉租殊與約章不符除函請英領事照約辦理外一面札委洋務局委員李樹生明府丹徒縣王緯臣大令於日昨會同鎭關理船廳西員等前往該處履勘禀復核奪 
[汴人抵制福公司之態度河南]  
　　汴人因福公司得内地販賣煤炭權兩次開會集議情形已誌前報兹悉第二次會後由各代表協議集欵派代表進京運動廢約計舉定高等學堂學生王君及帥範學堂學生李君與敎員某君共三人於初五日赴京學界中排隊到車站相送者不下數千人火車開行之時咸鼓掌稱萬歲其川資係由學界所捐計每人出錢百文共得六百餘千聞王君等到京後擬首聨絡本省京官次上禀外部而留汴同人則於送代表北上後因本日係禮拜休息之期遂又分府各開小會議以籌欵爲惟一抵制之策分派代表赴各屬勸捐将來廢約不成最後之手叚則在贖回云 
[義領函請保護繭商蘇州]  
　　義國駐滬總領事馬函致蘇撫略云查義商赴蘇浙辦繭歷經請護在案現届新繭登市各廠商派夥賚資分赴無錫江陰溧陽等地方辦繭者已復不少惟聞内地盜風未靖浙紹已出搶案繭商所往在在堪虞兹據義豐等商禀懇撥兵分駐繭市要區並據乾康請於金匱縣新塘橋之鴻聚無錫北門之瑞華洞庭西山之秦大豐各繭行派兵加護等情前來合亟轉祈貴撫部院准賜施行以重商本藉弭事端伯帥准函後當以前據錫金二縣會禀經統領飛划全軍陳游戎派撥飛划船十七號前往駐巡彈壓在案兹再據函札行各屢地方官一體照約保護 
[日商調查箔業浙江]  
　　紹郡箔業頗盛近有日商賀古氏君二人至紹調查箔業銷售總數已於日前晋謁蕭太守山會兩大令曁商務分會云 
軍界 
[督飭議陸軍番巡辦法武昌]  
　　陳小帥以鄂省新軍訓練有年惟終日在營操演陣法雖良而於山川扼塞攻守險易仍係托之空言現特札飭督練三處會同張統制黎協統按照鄂軍營數酌分次第輪流派出各府巡緝或數十日或一兩月前軍調回後軍繼出近則武昌大冶興國一帶遠則襄陽黄州德安等府痞匪聞風或知歛跡軍人亦藉以增長閲歷飭即詳議輪巡次序禀復核奪 
[湘撫會奏練軍經費湖北]  
　　陳小帥刻准湘撫岑堯帥咨開湘省自編練新軍以來雜支薪餉頗形竭蹶上年加練工程二隊騎兵一隊應支各欵更形棘手現值清理財政之際若非籌定的欵設有徵調難免不誤事機溯查光緒二十七年因派解新案償欵業經會奏聲明每鹽一斤加價四文又紳民報効口捐四文每年約收銀六十萬兩田房税契年來竭力整頓歲可收銀二三十萬兩上下現據司局詳請将新軍月餉專在鹽斤口捐税契等項餘銀欵内動支理合咨請會同奏咨立案 
[長江艇艦赴滬修理武昌]  
　　鄂省水師各魚雷艇及湖鵰兵艦之機件船身現多朽壞由管帶陸坤倫總敎唐國安二君具禀督院請欵修理陳小帥以該艇艦爲鎭攝江面之資均係成軍未久稍有損壞之處應速駛往上海德華船塢修理以期堅實所需之欵准向善後局核實動支學務 
[設立敎育分會機關江西]  
　　袁郡萍鄉縣紳士前寗紹合道喻庶三觀察兆蕃現因晉省會辦諮議局事務當邀集同志開辦袁州府屬敎育分會駐　總事務處擬定簡章呈請立案奉林貽書學使批云袁州府屬敎育分會駐省總事務處旣係援案設立自應准予立案簡章所定各條妥洽周詳且組織完密良深佩慰希即協同郡屬各敎育會隨時認眞籌辦務期敎育普及日新又新是所盼禱 
[咨拿東洋畢業生拐逃巨欵安慶]  
　　保定陸軍學堂畢業生劉振 
 
 

Page 12

 
 
清係直隸玉田人前曾經部奏補同協軍校派委駐日留學監督經理科隨員所有該處一切進出欵項皆歸管理詎料該員竟被拐用部發要欵至日幣三萬元之多私逃回國實屬目無法紀刻經陸軍部奏請革職並将該生照片分咨各省通緝皖撫朱中丞准咨後即飭巡警道及督練公所一體協緝務獲究辦 
實業 
[物産事務所成立會紀事蘇州]  
　　蘇垣商務總會前經江督札委該會總理爲物産會創立員當經張總理先擬組織事務所定期十六日開會集議各情已誌本報日昨爲開成立會集議之期紳商學界各圑體各業代表到者約一百數十人下午二時開便先由高君栽之報告開會宗旨次通告事務所草案公同修改大旨均謂須添入通告敎育會及農工商各界一層並定星期二下午二時至六時爲各職員常會期至創立員原定二人現奉江督委充似可無須選舉况事務所不過一助長機關更無須另行選舉創立員致涉紛歧其調查各員議定本地方各圑體各商業公推到會分任調查蘇屬天産及工藝美術敎育等品俟物産會閉會之日爲止公衆議决後遂散會 
[蠶業學社禀請立案長沙]  
　　湘省北門外蠶桑公社近來新建房屋甚爲寛廣現有留學日本蠶學畢業生龍汝翼等賃定該社側屋開辦經綸學社一區講習飼蠶諸法招定學生三十餘人日前具禀提學司請予立案奉批所陳各節核與講習所章程相符應正名改爲蠶業講習所仍呈請地方官查核轉詳並按部頒一覽表塡寫呈報再予立案 
雜記 
[發起中國拒賭公會南昌]  
　　江西陳三立主政近日邀集蘇皖浙閩諸同志發起中國拒賭公會其言曰吾中國廢時失業終日游蕩之人頗占多數安得而不貧民貧斯國貧實業不興百廢不舉比斯民不勤之積因也而弊之尤大者則莫如鴉片及麻雀二事今鴉片旣　著爲厲禁潔身自好者均能避之若浼惟麻雀之爲害尚未有立會勸戒發人深省者三立等深念麻雀之流毒京外各行省無不傳遍以爲非視如鴉片設法禁絶難望有廓清之一日爰刋廣告普勸各省同志多立拒賭公會不須籌畫大宗經費祗需設立名册刋印規條廣開演説會多刋勸道文使人人知賭博之可恥麻雀之當禁自能漸致消滅尤望在上者嚴申禁賭之令凡誘人賭博藉此營生者務獲究辦其抽頭漁利之人尤應重懲不貸如此則賭害盡絶而國家亦庶幾富强乎 
[牆倒異聲之紛議南昌]  
　　贛省法政學堂初二日上午各學員正在講堂授課忽聞當内有牆倒之聲敎員學員皆相驚仆爭命逃去驚魂稍定始回探視了無所見隨由匠人上屋查看亦無蹤跡次日是時仍在原處發現即停功課星期以便　修又省城城隍廟演唱戲劇時亦有牆倒之聲塲中相　飛跑致踐傷數人事後紛紛議論有謂狐魅作崇者有謂法政學堂爲狐狸舊窟城隍廟爲神鬼作用者有謂西國火山初發見時必先有聲震動并有硫磺氣味凡發見火山之地必富於硫磺省會未聞有此殊難索解然火山聲震後或數十年百餘年不等始行吐燄成災者有謂火山吐燄之先當響動時必地震今兩次皆未地震且稍遠即無所聞似非火山之兆者有謂近世科學發明一切迷信妖怪之談久爲儒者所力斥前二説無庸置辨惟作火山爆裂之兆旣無地震若非火山爆裂之兆安有異響後二説仍未折衷意者地中有火故發異響不致成災故未地震否則匪徒邪術煽惑勾引嘗試生事焉耳 
[調停葉榭開市詳情松江]  
　　葉榭鎭第二次鬨閙因鹽捕營兵拿送朱阿五而起故十三日該營張帮帶隨同華亭縣張大令到鎭勸諭臨行時張帮帶恐鄉民無知再滋事端預調槍船十號令李張兩領哨護衡前往抵鎭後即偕大令至公立學堂對商人鄉民演説一番時被毁之聚源等六店尚未開市由地保備香燭邊炮六份逐一燃點即飭開張一面另　肇事之人究辦至銅元一層當道以浦南各鎭逼近浙省彼折此否最易生事因詳請省憲移咨浙撫一體嚴禁减折以示持平而弭隱患前由縣差拘獲之阿正一名亦已訊責收押矣 
清談 
[所謂𤍽心地方自治之紳士]  
　　今人稍具政治思想者。皆知以辦理地方自治爲急務。辦理地方自治必先以養成自治人才爲急務。養成辦埋自治人才。必先以設立自治研究所爲急務。然而發起開會集議創辦自治研究所者。寥寥無　。即　攷報紙所紀載。亦絶無而僅有也。彼爲地方紳士者。豈眞欲遵照憲政舘核覆之研究所章　。必待省垣研究所設立畢業後。而始徐徐創辦各廳州縣之研究所耶。抑以創設之初必湏苦心經畵。且加以人才缺乏。故不得不遷延旬日耶。抑亦熱心地方自治者少。類多營營於私利。而不願爲此耶。 
　　或曰。非也。各省現正赶辦諮辦局。故不暇及此耳。夫他省辦理諮　局。或正舉行初　或正預備棲選。誠在吃緊之際。而有無暇兼顧之勢然如我蘇則選舉之事已了。自三月十五日舉行復選以來。已届一閲月矣。此一閲月中。正可從容着手。而何以起視我蘇。各州縣士紳之發起舉辦此事者。亦寂寂無所聞耶。我不。知向日所謂熱心熱心云者。其将何以自解。 
潘傑小史 
[（四）抉]  
　　契來答曰。余不主張是。任母爲之語畢。起立而出。 
　　奇南年幼。終日繥笑。尚不知人間有煩惱　聞将往。鄉間。則大樂。手足舞。今見契來有拂意之象。問其母曰。我兄何爲者。 
　　南禪曰。我兄焉　。彼意竟若何。我将往詰之亦挈衣而出。 
　　契來出外。自思母若妹。遽爾欲遷至北菲　不知何意。我母固未知其中有秘密事。尚不足怪。惟南禪則已知之者。疑慮終莫能解。又自語曰。若詢南禪。當能知其究竟。 
　　無何。南禪出契來即趨問曰。汝誠怪物。何以忽欲往菲蘭。是何緣由。 
　　南禪曰。是何緣由。余亦未知。但至非　　後徐圖計劃。汝勿怒。余非罔汝也。 
　　契來曰余固無怒。但　但　但。 
　　南禪曰。但何物。假令休假日。汝亦可往。　　契來曰。倘余往。茅舍其能容乎。 
　　南禪曰。此不足慮。 
　　契來曰。尚湏俟奇南復書。假令彼不肯爲我輩租賃。則事敗矣。或租　。而非適宜之　。則事又敗矣。 
　　南禪曰。恐不至是。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
　　舉行複選舉開票 
[江蘇寗屬（徐州）]  
　　徐州府複選監督田太守庚於初五日在息訟所内舉行投票是日初選監督均到所有管理監察各員姓氏錄下管理員府學陳宗　經歷謝維崧監察員張開鼎王學淵余喆陳賢書王宗倚葛維垣初六日仍在該所舉行開票計府屬應選十名是日實到票數共一百票應以五票當選所有當選議員已紀前報專電兹将詳倩重錄於下高梅仙八票豐縣叚慶熙七票蕭縣朱方曾七票沛縣王立廷七票碭山李鴻籌七票豐縣張怕英六票銅山張鳴鼎六票宿遷陳士髦六票邳州馮珍文六票邳州正額尚缺一人當日因有葉蔚胡伯言卓則濓三人均得五票當經複選監督掣簽定之即以葉蔚補人正額以胡伯言卓則濓備候補議員照章應備候補五員尚缺三員當由監督懸牌即於是日下午将次多數之高鐵珊四票蔡培元四票祁世倬四票劉彦昭四票凌國陳二票郭紹先二票加倍開列重行投票當於是日近晚開票當選者係　彦昭二十票蕭縣蔡培元十八票沛縣祁世倬十七票銅山 
舉行初選舉投票 
[浙江（杭州仁錢）]  
　　仁錢城區初選投票處仁和在王馬巷白衣寺錢塘在靴兒河下神農殿所有管理監察員已於三日前在該處布置整齊投票之法亦已演習娴熟聞投票日目上午八點起下午六點止恐人多擁擠已由警察總局每所派巡警八名總稽察一員以爲保護 
錢塘城東西南區投票所前已派定管理員三名監察員九名曾誌前報兹悉事務所以　區投票人數較多特於　昨添派管理員一名（殷松年）監察員一名（虞尚賢） 
預備舉行初選舉 
[浙江（嘉興海鹽）]  
　　海鹽縣南三區初選舉投票事宜早經由縣派定鮑郎塲葉允之鹺尹爲管理員兹因奉到上台飭傳公件葉鹺尹已於初八日赴省禀到所有投票事宜未克兼顧已向初選舉監督辭退朱芷生大令遂改派傅賚予君管理日前已備文照會矣 
官長設立 
[山東]  
　　山東籌辦處更定複選舉辦事期限清單錄下四月二十日至月底擇定投票所開票所地址張貼複選舉告示選派投票開票管理監察各員五月初一日至初九日申報投票開票處所管理監察各員銜名於　辦處（初一日）召集投票開票執事人員研究應行掌管事件（初二日起）佈置投票所開票所一切設備彙造各屬當選人名清册及塡寫複選投票簿分存於投票所開票所榜示複選投票人名於投票所門首初五日以前各州縣當選名册一律申送到複選監督初七日各州縣當選人一律齊集複選舉區各持本州縣公文及當選執照至複選監督處報到（執照呈驗後仍給回本人）初十日舉行複選舉先期柬邀本地士紳預備叅觀開票十一日開票本日檢算當選票數是否足額即刻榜示如不足額即定期行二次投票當日出示（示内應敍明補選幾人将次多數加倍開列如缺額十人則開列二十人）十二日補行複選舉當日開票十三日宣示複選當選人及候補當選人（候補當選人以次多數加半倍開列如該府應出議員十人則加開次多數五人）即電報複選事畢情形於籌辦處十四日知會當選人到署簽字爲顾認應選之據隨時塡給執照其因事或路遠不能即到者扣至五月底爲止即以候補當選人遞補其遞補之缺額再以次多數補足加半之額數一併造册申送六月初一日申送當選人名籍貫票數清册於籌辦處並分行各初選監督宣示複選當選人名銜於複選舉區 
本埠新聞 
[法督札上海商務總會文（爲厦門貢燕事）]  
　　准閩浙總督部堂松咨宣統元年正月二十八日接准農工商部勘電内開准軍機處片交奉諭旨農工商部奏厦門貢燕擾累滋多一摺著由閩浙總督採辦准其作正開銷欽此欽遵到部除詳咨札飭外先電違聞等因到本部堂准此查閩省貢燕自光緒三十一年改歸厦門商務總會承辦其用費所出係由進口各貨厘金項下酌抽名臣貢資現在欽奉前因除将此　年例應進貢燕由本部堂備價採買一切用費作正開銷外所有自本年起厦門各行商小准再抽貢燕仲資其上海香港各商及運貨船户旣無抽收貢仲名目所運貨物嗣後應即公平减價交易以便商民除出示曉諭並札飭厦門商務總局查照外相應咨請查照文内事理希轉飭上海商務總會一體查照施行等因到本部堂准此合行札飭札到該總會即便傳諭各商民一體遵照勿違 
[禀請會訊寃案詳紀]  
　　昨紀派員會訊寃案一則兹悉此事原委嘉邑東鄉農民任雲周生有一女光緒三十一年内兄卞瑞章欲與船夥羅尚金之子議婚任不允瑞章竟　伊子私繕庚帖送去羅尚金復串通卞瑞章伺任雲周有事遠出强下聘禮迨任歸詢悉情由當将聘禮退還已毫無瓜葛矣三十三年十二月間遂憑媒證卞富仁招贅崇明人王心庚爲壻不料二十四年正月十三夜羅尚金竟敢糾衆强搶任女隱匿舟中至正月二十六日始於嘉定界戬浜橋鎭羅尚金家尋獲扭送前嘉定縣高令案下旋因判斷含糊地方人士以風化攸關将全案情形公禀滬道蔡觀察飭下太倉州秉公審斷惟目去年七月初一日原被移州迄今已将一載尚未結案現任雲周夫婦曁王心庚夫婦卞富仁等麕集待質所費不貲聞自涉訟以來家資傾蕩設再遷延勢将餓斃地方紳士因又公禀道憲派員前往申雪云 
 
 

Page 19

 
 
[補救銅幣之欵問]  
　　華亭縣屬亭林鎭萬順昌醬園折減銅元釀成罷市屢誌前報兹悉該縣張大令以蘇省各屬行使銅元均以十文作用豈容私自更張惟現查浙省楓涇等鎭每元兑錢一千一百一二十文現亦减作八折而亭林葉榭等鎭同爲黄浦流域每元兑錢一千三百七八十文咫尺之間相懇甚鉅自應各處劃一方無流弊因特禀陳督撫請咨浙撫照會蘇浙商會按照目前情形通盤籌畫如以銅元不妨暫時通融請即仿照銀角貼水辦法咨部立案俟将來銀幣造成再訂妥章否則請由浙撫嚴飭各屬統作十文行用以免藉口一面札行江海關各釐卡禁止私鑄進口以期來源稍殺不再增長兹督撫兩憲已札飭滬道嚴密查禁矣 
[皖人定期開特别大會]  
　　旅滬安徽路礦公會定於十九日午後二時假愛而近路均益里鐵路公會開特别大會籌議力爭銅官山礦案問題 
[紀城東女學北六次遊藝會]  
　　南市竹行弄城東女學社昨日開第六次遊藝會展覽藝術品成績所演各　均有趣味幼稚生所演（童子軍）尤極活潑散會時分送女學生月報及留學美國胡彬夏女士所撰美國女子藝術之新調查 
[弨介新書]  
　　婁縣沈鏡賢先生積學早世遺著甚尠惟所著松江地理風行各學校然亦草創未竟之本近經華亭王君文甫陳君猗伯賡續成之并因時勢之遷移重加　訂另附圖畫以便兒童觀察二君並自任　時修改以永先生嘉惠後學之至意全書計四册每册十八課供初第小學第四五年之用第一册業已出版兹蒙惠贈用誌數語以爲紹介城内 
[縣令閲監]  
　　新任上海縣田春霆大令昨至内監蕭王殿拈香旋即升座挨次點名計内監男犯五十六名女犯三名外監男犯六十名當場賞給内監犯人每名錢一百文外監犯人每名錢七十文大令見各犯大半将髮薙去並有内監犯人陸小孟劉阿二等七人均上手拷挺棍火令遂問趙典史陸等因何拷鎖顯係勒詐嗣後在禁人犯一槪不准薙髮及上手拷挺棍如再不遵本縣親自查見決不輕恕 
[鞭責淫婦]  
　　前　本縣田大令提訊總工程局解案之葉翁松捉姦一案葉供寗波人在電車上賣票娶韓氏爲妻前晚有友關照有薛近敖在家與氏犯姦小的遂奔至家中打門入内見薛與氏睡在牀上因此忿恨用刀将薛剌傷後将髮辫剪下是實葉韓氏供年十九歲與翁松亦　　　求宥薛近敖供向爲輪船生意現已失就　該氏姘識已有二月今被葉妬姦将小的戳傷求驗大令　仵驗得薛受傷　實從寛免賁葉韓氏鞭背二百下交官媒収押葉翁松　令退去候查明是否正娶再行核奪 
[無暇涉]  
　　三林塘鄉民張阿　被人毆傷一案前晚由縣審訊阿虎之子好生供現因天時亢旱排車　水　同村人　小狗出爲爭奪車基将父毆傷求請察驗田大令察得張阿虎傷勢尚輕向張開導謂現在農忙之際並非涉訟之特本縣今傳地保妥爲理勸如理勸不明准於秋間收　之後再行具呈控告張阿虎父子遵諭而退 
[道批]  
　　職員宋維翰禀批此案現經查得該地出抵在先雷姓訂購在後因雷游約過期律師之意照例應罰本可改　然仍登報限期繳銀在宋似無不合况檢閲雷姓抄呈賣據係光緒三十三年三月間成立聲明地限一個半月立契付價雷明知銀契兩交遲至光緒三十四年八月始行備銀領契距一年五個月之久已與原定期限違背宋稱雷到期錢不湊手一再刁狡並西人出名租用之地照章本應查明毫無紏葛方能轉契兹據該　員禀稱定契載明未轉道契之方單由失主陸續轉換道契父付得主如若止立適遂雷藉端紏　狡計等　後　雷禀抄呈定據所載相符自母庸拘泥向章　准勘丈綸　但未經結案以前不得再轉他户致生枝節仰公共租界會審官會同法租界會審委員　令兩造速邀中証自行　處商定辦法票候察奪母再　延自誤切切一面移會會丈局遵照辦理母違 
南市 
[良莠混雜]  
　　南區區長以該區所轄境内車庽最多每有客民混雜而居難保無　藏匪類之事昨特諭飭廿三七鋪地甲及十二圖地保限三天内連同客棧造册呈報以便隨物搜緝 
[勒閉膏]  
　　馬路橋乾昌烟膏店前因違章私行遷移被南區訪悉将店主朱道平解至工程局朱俄自愿繳開停閉另謀他業是以從寛免究詎朱仍不閉歇任意勶售昨由南區報知工程局提朱到案判戒責一百下勒限即日遷閉又洽昌烟膏店主施春林前因頂替改牌被南區查獲勒令繳呈執照塗銷停閉並予限端午節爲期収帳遷去詎邇來仍復私售昨被區長訪　報告工程局提施到案判戒責一百下勒限趕緊閉歇遷移出境 
[追還身價]  
　　張明女子徐氏年十五三歲月問由傭婦張媽誘出串通顧沈氏及阿大娘轉託蟻媒范六虎陳永明山吉甫嫁於成衣匠薛友　爲室議定身價洋八十元先行遇門尚未完姻不料徐氏女忽於閏二月二十四日私逃無蹤由薛追問媒証即由禍范等議定　還洋四十元作爲能論薛不　允與之爭論遂被巡士将一千人拘至西區解　工程局請究判顧沈氏戒責二百下著還洋三十元范陳山三人各戒責一百下范陳　還洋八元山還洋四元阿大娘由其夫阿炳投案代辯判戒實五十下還洋三十元一併令薛具領了案 
[自行理處]  
　　　婦張戴氏昨扭北市樂順興麻油作主吕三郎至工程局控追會洋借欵共洋二百元吕稱除還過外祇欠五十元判自邀中証理處 
[更正]  
　前報載總工程局各紳董因天時亢旱議即斷屠一則兹悉　局並無此説合行更正 
閘北 
[失火間洋]  
　　南川虹路宋相林成衣店前日失火已　昨報昨由巡局将宋提案判罰洋兩元充公 
[情節可欵]  
　　范錫慶控吳阿根拐匿伊子桃桃經警局訊無証據判吳交保幇尋在案詎范昨復扭吳及其妻王氏到案經正巡官提訊吳忽供詞支吾情有可欵判押限五日将范孩交案王氏斥擇 
[聚賭扭毆]  
　　閘北長興里張陳氏家前夜邀集吳卞氏江李氏施阿二施洪生等聚賭紙牌口角扭毆由巡士一併拘　四路分局判張陳氏罰洋兩元餘各罰洋一元 
[事不干已]  
　　住居閘北之張金標近娶來歷不明之陳氏爲妻被隣人方國祥訛詐不遂報知巡邏隊巡士将張及氏拘解四路分局由正巡官飭提方國祥到案以方不應多事判何洋一元張及陳氏一併斥釋 
英租界 
[招摇撞騙]  
　　鴇婦揚周氏偕見証胡許卿控陳錫康　官隔洋昨由捕　将陳提獲解廨請究楊鴇供妓女王金寳於閏二月初四日被捕房拘送公堂判發　良所後與陳談 
 
 

Page 20

 
 
　　及此事陳稱新衙門寳老爺與伊相識領事處之繙譯亦多交好可以代爲設法因於初九十一兩日共付陳洋一百十一元求追訊之陳供伊等托辦此事用去洋五十元餘供刁狡判陳押限繳洋到案於下禮拜一再訊 
[定貨紏葛]  
　　和商　賚洋行控恊生祥號主洪啓明不出定貨昨日由廨會訊原告洋人請飭赶緊出清訊之洪供店已關閉實難料理求鑒中西官以洪尚有德商控案未結判仍還押所有定貨着原告自行變價虧損若干責令被告担任 
[私賣淫]  
　　王長　在租界出賣淫畵由　拘入捕房昨解公堂請究判王押兩禮拜淫畵燬去 
[資遣回籍]  
　　迷路歸人徐陳氏由捕解廨氏供寗波蘇縣鄉人夫名徐生發向爲樂業婦人來滬找尋　母不遇不辨路徑判賞給川資洋二元派差送上寗波輪船回籍 
[調查案卷]  
　　陸菊村虧空大清郵政局洋二千四百餘元逃逸前晚由探查獲昨解公堂訊究陵供在南市開設陸德敷號所欠郵局之洋情愿紏理已在縣署具禀有案判陸押候函致上海縣查明案卷再行訊奪 
[電車肇禍]  
　　電車夫米錫元在浙江路開車疾願撞壞東洋車由捕資見昨解公堂誚究判米枷示三天再賠修車費洋一元 
[押追租金]  
　　英商新沙遜洋行控馬良功欠租不付昨日由廨提訊判馬押候卜禮拜一繳遷 
[撞傷嫌人]  
　　陳阿二乘坐脚踏車疾馳将唐鮑氏撞倒受傷昨由捕房将陳解廨復訊中西官以　氏傷痕屬實判陳押一月 
[等徒]  
　　迷路小孩王仁安由　解廨請訊據供父母俱故由舅父薦至銅作學業因被師虐待逃出判王孩送留棲流所候核 
[騙子收禁]  
　　石阿木騙取杜士十良皮袋鈔票由探查獲昨解公堂判石押西牢半年 
[拐匪還押]  
　　王德意控陸德法拐併　妹王月　賣娼一案昨日由廨復訊判　還押候捕捉人証審辦 
[不認串拐]  
　　浦東鄉民徐錫元偕子徐月亨控木匠徐秋江串拐　女坤寳一案前日由探将徐之同黨袁秋生查獲於昨晨一併解至公堂研訊袁徐二人均刁賴不認判仍還押候查明實情於下禮拜一再訊 
[不願爲娼]  
　　吉慶坊妓女金媛媛不愿爲娼昨由濟良所解廨金妓供因被惡鴇李金林凌虐是以逃至該所求恩超豁訊之鴇歸李金林供無虐待情事實由金妓聽其姘夫唆使揑詞妄控判李鴇押女所九月金妓發濟良所留養擇配 
[買良爲娼]  
　　鴇婦潘雲氏因買良爲娼由據房派探拘送公廨請究判潘鴇還押限於下禮拜一交女子月寳到案訊核 
美租界 
[葡領回國]  
　　葡國駐滬總領事卜帝業君昨日請假回國一席公務均由副領事沙加士君庖代 
[美領赴日]  
　　前美總領事田夏禮君調任駐奥領事已記前報昨日田君乘日本郵船先往　瀛游歷然後蒞新 
[何故自盡]  
　　楊樹浦老公茂紗廠對門長安里陳阿三之妻胡氏前晚不知何故吞煙　命事被　頭訪聞飭探将屍車入驗屍所飭保報縣請驗旋由屍屬投報　房求免報縣捕頭不准 
[因何被毆]  
　　龔　奇昨至捕房控被馬三寳無端兇毆失去洋兩元數角捕頭　　查明起衅情形再核 
[因賭起釁]  
　　張四發昨至捕房　　流氓王阿四小皮匠等拆梢不遂兇毆　由捕頭飭探将王等拘獲詢知因賭起衅一併　起 
[匪徒縱火]  
　　住居　路二各零八十號門牌之陸萬華昨至捕房報啼前晚　匪徒将火油紙抛入牆内意圖縱火捕　　　　　查明再行拿辦 
法租界 
[起火可欵]  
　　法馬路　濟堂四川戒烟丸藥店日前失愼昨由捕房将店主婦程顧氏學徒陳尚芝解廨訊究陳供主婦與乳傭及二孩俱睡樓上小的一人睡在樓下火由樓梯底下擱板上所起是晚十一句鐘時小的會持壁　搜捕　虫不意　火延及上面擱板上所儲之紙盒子未及覺察小的即臥至十二點半鐘火已上熾小的訓上之被亦已燒　皮膚燙痛始驚醒下牀吸火澆救　登　聲喊即同乳傭各抱一孩奔逃是實　之顧氏梅丈夫於去年病故該店連生財衣服貨物共保銀一千五百兩是夜　下起火開喊始醒一孩先由傭婦抱出尚有一孩由婦人携之而逃旋據四號十九號兩輩捕禀稱是晚十二點五分鐘出差行至彼虎適見該店走水即往察視店中並無一人中西官以陳學徒　供各節與顧氏所供兩岐題見不實且　曾屢勘室中空無所有定係縱火圖賠而氏等堅不承認判氏交原保陳収押候再澈查嚴辦 
[蠻横無理]  
　　范其昌趁坐電軍椏至司機處眺望司機人趙栢生令其入内倔强不服後由查票頭目許仁山管車人楊長根将范拖進以致口角送　解廨請究判　　洋十元以儆蠻横 
[屢戒不悛]  
　　陳阿言陳阿毛前曾犯案由公堂懲辦有案近又入境串竊衣物　探一併獲住解廨請究判各枷一月期滿後阿毛再押捕房三月阿言押二月 
[送堂醫治]  
　　瘋婦某氏在途胡閙由　拘廨請爲安插又舟子柴阿三病貧　迫躺臥道左由　送案判一併飭送城内　堂　治國外新聞 
[俄員覲見日皇]  
　　十六日東京電云東清鐵路協理温其　氏已於今晨覲見日皇 
[澳洲内閣成立]  
　　十六日倫敦電云澳洲聨邦　任首相　京氏現已組織聨合内閣以抗工黨 
[斐洲憲政近聞]  
　　十六日倫敦電云斐洲脱閩斯佛爾　　闌巨河殖民地議院已将修正之憲法核准全院一致並無異見 
[俄國籌借路債]  
　　十六日倫敦電云俄政府四釐半起　　　路債欵英金三百五十萬磅已在倫敦發行每百實收九十 
[德相擬見俄皇]  
　　十六日倫敦電云德皇與俄皇互會　　　蒲羅親王亦擬隨駕 
[蘇格蘭工界近事]  
　　十六日栢靈電云蘇格蘭煤礦工　　　同盟罷工 
[德皇稱美飛船]  
　　十六日栢靈電云德皇大讚齊泊林　　　船成績已請伯爵於西八月間駛游柏靈 
[俄皇定期出遊]  
　　十六日栢靈電云俄皇擬於下月初　　　赴瑞典二十日與便帕爾太淮大戰紀念祝典然後赴英　　兩國 
[日親王行将遊英]  
　　十七日倫敦電云日本　本新　　　　次游英此行係屬私遊惟英皇英后仍擬接見 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
　　浙江籌辦地方自治文牘 
[札飭各廳州縣自治研究所立案文（一）]  
　　兼理地方自治浙江諮議局籌辦處司道爲札飭事查奏定自治研究所章程第二條各府廳州縣自治研究所應俟省城第一届聽講員畢業後即行派赴各屬一律設立又第二條府廳州縣自治研究所所長講員即以省城聽講畢業員分别派充又第四條各省自治研究所除官設各所作爲模範外其各地方士紳自願照章設立者均得呈明該管官批准照辦惟該所所長應由該所公舉通曉法政品學優裕士紳一員呈請自治籌辦處核派如各地方先經設立者亦同各等因良以自治研究所關係重要斷不容各爲風氣本處禀蒙撫院批准籌辦地方自治各節内其第一節即經聲明廳州縣自治研究所由省城研究所畢業員派往辦理其有成立在前或已有講員能組織成立者但於部章及本處辦法並無違背仍得照常辦理一面應即呈請各廳州縣轉詳本處核准立案本處仍不時派員前往視察各等語現在各廳州縣不乏開明之士紳發起開辦自治研究听其𤍽誠自屬可嘉而辦法或不無彼此參差之慮本處爲謀統一起見除未有設立研究所地方應俟省城研究所聽講員畢業後由本處派往各屬辦理外其有就地士紳自願照章設立或先經設立者應即查照奏定章程曁本處辦法呈由該廳州縣詳請本處核准立案以憑查核而昭統一今将各廳州縣自治研究所詳請立案應行聲明事項曁呈報各表册開列如左一設立年月地址二所長是否由講員兼充係在何處學習法政平日品望若何三講員若干員係在何處學習法政四所長講員以外有無設置别項職員五講授科目是否遵照下列各項辦理奏定自治研究所章程原定各科目一奏定憲法綱要二法學通論三現行法制大意四諮議局章程及選舉章程五城鎭鄉地方自治章程及選舉章程六調查户口章程七其他奏定有關自治及選舉各項法律章程八自治籌辦處所定各項籌辦方法本處禀准增加各科目一國家原理二行政法三政治學大綱四財政要論五經濟大意六聽講員是否具甲項所列各資格而又無乙項所列各事情者甲項一有本國國籍者二男子年滿二十五歲者三居各該廳州縣之城鎭鄉接續至三年以上者四年納正税（指解部庫司庫支銷之各項租税而言）或本地方公益捐二元以上者但居民内雖有不備第三第四之資格而勸學所敎育會公同保證其素行公正衆望允孚者（原章本以城鎭鄉議事會議决爲限此時城鎭鄉議事會尚未成立姑予變通辦理以免向隅）已項一品行悖謬營私武斷確有實據者二曾處監禁以上之刑者三營業不正者四失財産上之信用被人控實沿未清結者五吸食鴉片者六有心疾者七不識文字者八聽講員是否就該管　内分别城鎭鄉區域遴選城區若干人鎭與鄉各若干人九講授與分幾班每班若干人每週時講授時間幾何十職員名册（載明籍貫住址年齡資格現任職務及講員擔任之學科）十一學員名册（載明籍貫年齡并分别城鎭鄉塡明住所或寓所及住居年分又年納捐税額）十二科目及每班每週講授時間表十三研究所章程及其他關係研究之各項章程規則十四經費表以上各條凡各地方士紳自願設立研究所或先經設立者均應按照辦理逐一開列呈由該廳州縣復核無異轉詳本處核准立案仍由本處不時派員前往視察事關自治規畫伊始不厭求詳用收劃一整齊之效本處有厚望焉合行札飭札到該縣即便查照辦理 
小説 
　　俠情小説縵卿小傳（一名像片案）　　著（十五） 
[第十章寄書郵]  
　　漫眞旣聞縵卿密切之陳訴未竟亟思得其從前之究竟。亦曾一再過訪輙因事相左。不得一當。一日剛晨起。短僮以郵件進。漫見封裹纍纍。訝之。及視封面。知爲燕山公自京都寄者。啟封檢視。見羊皮女衣一襲。又裹首飾數事。另緘一書。拆閲旣竟。知各物乃燕山公贈縵卿者。託漫所轉致也漫於是動訪縵卿之興。 
　　午飯初罷。漫即命短僮携郵致之包裹。緩步出城。過山巷。至大夫橋。旣至張素雲家。時縵卿梳。妝　畢。一手執玻璃手鏡後照。一手以象齒小梳。掠鬢髮。見漫曰。鬍公今日來何獨早。漫曰。乃卿晏耳。已一句鐘矣。我來爲人作寄。書郵也。即令短僮陳包裹於案。並遣其即去曰。此間無事汝爲也。短僮乃去。 
　　漫就坐。與縵卿斜對凝視之。見雙頰斷紅。艷麓鮮喻。即莞然曰。我今而後知元微之。（水晶簾下看梳頭一語）之出神入妙也。縵廻眸爲之一笑。漫覩此姣媚之態。覺一縷柔情。如遊絲宕。漾飄空。無着。幾不知此身現在何所。恐爲縵所覺。急歛神。默坐。適縵顧包裹問曰。是何人。物也。漫曰他人物将來何爲。固卿之物也試擬之。知爲何人所致。縵曰燕山公耳。何不知。漫曰。卿何敏悟乃爾。縵曰渠臨。行時。曾命我謂有函。件率由鬍公轉致也。抑另有書致我否。漫曰。未也。僅於。我書中。謂卿識字不多。縱作書恐仍需他人講解。故不更作。並囑我力爲調護卿。也渠歸期亦正邇矣。即解封裹一一檢示。縵閲而移諸他案。縵忽問曰。燕山公之客陳氏與公交奚若。漫曰其人鄙而。詭固不樂與之交。殊泛泛。耳卿問何爲。縵曰彼無理於妾者屢矣。漫曰。渠意。将何爲。 
 
 

Page 27

 
 
   
 
 

Page 28

 
 
   
 
