# 1921 - 322 - 4917517

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[稅務司與金融及銀行界（老）]  
　　總稅務司爲中國之官吏對於中國金融之恐慌當然有協助之責所謂協助者非欲其侵害各國之債權亦姑弗論積極之方法就最低度之協助而言要不容有不利於金融之行爲此可斷言也本月金融當十八九兩日號稱奇緊乃由稅務司向中國銀行催收解欸於十九日一日之中解至八十餘萬之巨幸中國銀行準備充足不至發生問題此在稅務司言之必非出於故意但適當市面緊急之際又適值謡傳共管之時中國銀行界嘖有煩言當非無因據銀行界意見闗餘之應交與否姑弗深論即果不應交此宗巨欵亦當分存於各銀行不應獨秘於一銀行且此欵利息不過年利二釐自銀行家之眼光觀之當然爲有利之營業今稅務司所言不交闗餘之原因則爲保持公債之信用然公債之信用初不恃特定之銀行而保持也又銀行界意見以爲闗餘確數從未經政府檢查自民國以來巳歷十年之久稅爲司爲大公計當亦有以善其後也 
[命令]  
　　十一月二十四日大總統令財政總長高凌霨呈署陜西財政廳廳長陳士凱懇請辭職陳士凱准免署職此令 
又令任命薛士選署陜西財政廳廳長此令 
又令財政總長高凌霨呈司長陳威懇請辭職陳威准免本職此令 
又令任命于焌年爲財政部司長此令 
又令任命白運昌爲熱河都統署上校參謀此令 
又令内務總長齊耀珊呈准奉天省長張作霖咨請任命闗定保試署鎭中縣知事趙徯宸試署遼源縣知事應照准此令 
又令内務總長齊耀珊呈准綏遠都統馬福祥咨請任命陳光宇沙壽韓試署綏遠警察廳警正均照准此令 
又令參謀總長張懷芝呈請任命白文琳署熱河都統署中校參謀應照准此令 
又令歐司愛哈同給予二等大綬寳光嘉禾章此令 
又令羅迦陵給予一等三級寳光慈惠章此令 
又令張曾築晋給二等嘉禾章此令 
又令茲制定縣自治法施行日期及施行區域令公布之此令 
十一月二十三日大總統令陸軍總長蔡成勳呈陸軍第二十九師步兵第一百十三團團附楊義請免本職應照准此令 
又令陸軍總長蔡成勳呈請任命闗賡平爲陸軍第二十九師步兵第一百十三團團附應照准此令 
又令陸軍總長蔡成勳呈請將陸軍第二十八師副官長李子珍免去本職應照准此令 
又令陸軍總長蔡成勳呈請任命陶貴祥爲陸軍第二十八師副官長應照准此令 
又令陸軍總長蔡成勳呈請任命陸新春爲陸軍第二十師步兵第八十團第一營營長應照准此令 
[國内專電]  
　　北京電英人主共管中國財政甚力美國則以新銀團政策爲救濟太議畢新銀團卽成但哈定授意銀團不得干涉中國内政爲政策　　北京電施顧王迭次電告太議吾提十則反響尙佳惟一部分受某國及融消息與少數新聞之感動者時以吾國内政爲讦請政府爭氣（二十五日下午二鐘） 
　　北京電烟酒借欵問題解决不訂新約由政府正式通知美政府切實聲明履行八年合同阿卜脫今夕宴靳於湯姆司家爲最後歡晤此項借欵將來轉移新銀團 
　　北京電正金向交部索前郵傳部所借一千萬本利交部覆日内籌撥正金又函詰日内何解究爲何日今本行定明日卽派人來取　　北京電昨銀行公會决議中行十二月一日回復原狀因安格聮已簽字於還付中交兩行墊付公債基金之七百萬提票頃電話滙豐據云今夕交四百萬二十八日交三百萬交行復元日期亦不遠　　北京電今日閣議外交案聞爲編警接防膠濟路問題將由内交兩部會編又國際交通新約無保留照簽卽令汪榮寳簽字並頒明令　　北京電保定會議决案眞相續聞（一）曹張携手共禦南方（二）吳佩孚擔保川湘赣防守事宜吳至洛陽後再定赴漢日期（三）吳赴洛陽要求帶十二萬元軍費請於二日内撥付（四）吳自言在京漢南段共截留一百零五萬七千元北段尙未實行提欵（五）又言在前線不打仗時每日非四萬元不能度日打仗後至少加倍（六）漢陽兵工廠材料缺乏不能興工故委託該廠承造器械必須付給現金方能興工開鑄（七）防贛需彈四百萬防湘百萬防川五十萬蔡總長已擔任（八）廬山會議同時進行並不放棄若各省有認爲變更地點之必要吳並不堅持但由各代表多數公决之（九）中央於年内至少限需備軍費二百五十萬高總長擔任（十）國會問題持旁觀態度（二十五日上午十二鐘） 
　　北京電吳佩孚電院前次承認裁兵二成辦法鄂直各軍先後遵辦惟現對南須規復原額應支軍費請照發（二十五日下午二鐘） 
　　北京電蕭耀南電陸部請將漢口曁京漢線之秦華所轄憲兵撤回京師以一事權（二十五日下午二鐘） 
　　北京電昨夜王迺斌回京訪中交當事問需奉欵否中交答以不相需將運回營口一半辦大豆 
　　北京電泗陽剿匪匪重要齊燮元漾電請由清江至泗陽衆興安設軍用電話借用電報電桿 
　　北京電部飭大連稅闗將中東路電器稅捐十六萬元如數退還交部電吉長局速解十萬 
　　北京電昨德署使訪外部陳參事通知新使巴愛履歷（二十五日下午二鐘） 
　　北京電漾日（二）（十）（三）交部咨外部赴美隨員朱世全充任代表團編纂甚出力應留原俸（二十五日下午二鐘） 
　　天津電北京交行抵押品值五百萬元現洋二百萬元日内到津 
　　天津電省議會爲特别區省界問題事爭持甚烈巳數日未能開會（以上二十四日下午十一鐘） 
　　天津電平安電影園今晨三時失火全園被焚損失百餘萬影片全數被燬本埠各電影皆因以停演（二十五日下午十一鐘） 
　　漢口電督署得保電現籌齊現洋三十五萬庫劵十五萬發給南下直軍欠餉蕭派傅課員偕二十五師張軍需徑（二）（十）（五）赴保領取 
　　漢口電聞吳定寢（二）（十）（六）由洛返保治其夫人喪事勾留一星期返漢　　漢口電隴海路機務處職員因總管苛待全體罷工滬由該路轉漢郵件兩日未到現聞職員已提出要求撤換總管恢復舊章優加待遇各條件（以上二十五日上午十一鐘） 
　　漢口電二十三晚駐宜都二師之一部分譁變城内被焚全市被搶（二十五日上午十二鐘） 
　　漢口電官票價日落市面頗恐慌省議會敬（二）（十）（四）開茶話會議决治標（一）不發新票（二）銷燬舊票治本（一）以後不墊軍餉（二）以武昌商埠局營產局產業地皮作擔保由兩商會出面借欵收回官票除以公函咨請兩長施行外並推三議長向當道敦促又决函詰吳使京漢南段借欵作何用途並聲明官票危險情形請其就該借欵撥付若干以資救濟 
　　漢口電孫傳芳電蕭川軍但湯兩部時犯我防秭巴吃緊已派第八師三十一團駐黄鶴驛土地堂三十二團進駐火峯驛高店子大支坪二師機槍連則守毛爾山崔家壩所有通川之巫山老闗口已備戰壕十餘里又請接濟糧秼速催吳使回鄂主持 
　　漢口電隴海路罷工潮未息該路施督辦已由鄭州前往調解 
　　漢口電省議會致電劉湘請飭前線各軍勿得任意殺戮免失援鄂自治本旨（以上二十五日下午八鐘） 
　　香港電聞魏邦平因與高審廳陳融爭權故再辭公安局職 
　　香港電柳府人以胡若愚所部黔軍擾民電請孫調去 
　　香港電黄大偉所部巳由邕出發　　香港電粤人赴桂求差者多失望此一星期内回粤者約五六十人（以上二十五日下午十鐘） 
　　南京電蘇議會今日選舉會出席一百二十二人白票三張張孝若得六十票趙雪屠方登台將票扯碎秩序大亂散會（二十五日下午十鐘） 
　　南京電今日蘇議會舉議長出席百二十二人舉張孝若者六十票不足數大鬧而散（二十五日下午七鐘） 
[國外專電]  
　　華盛顿電白里安陳述法國逼近德國後患宜防故不能解除陸地軍備之理由英意日美等代表皆有答詞衆料陸軍問題不致决裂以各方面咸表同情於法國並允於法國被德國攻擊時出塲相助也惟此舉與誓約或盟約不同英代表貝爾福稱英國戰時曾保衛與國不恤損失此後仍願爲之惟僅可扶助非侵略之軍隊休士言論亦不落實際故事態未有變遷其結果不過表明此會確不能着手於限制陸軍問題耳法國態度如是英國限制艦隊之舉動有無變更今尙未可言以意度之當不致有變化英代表對新聞記者暢言英日盟約事重申英相喬治前言不欲現因無事相需棄其摯友英國一面承認三國諒解可爲英日盟約之美滿代替物一面仍在大會極力表示英日盟約之功用惟稱盟約無害於美國華盛頓傳言甚熾謂與會某某國秘密談話互定密約解决各種問題俟私議旣定卽開全體大會此間空氣漸與巴黎同北京不穏大會閉幕前或有大破裂等報告紛至令人不安（二十三日） 
　　華盛頓電大會接受美國提議指定委員研究中國財政尤注重　稅問題此爲由大綱而入細則之第一步正式消息尙未宣表惟聞今日巳有切實進步中國問題可望得具體結果加藤現願討論滿洲事件今之扼要點爲美國果否堅持過去與未來事件同付討論乎抑承認中國與他國間從前所立契約皆爲合法而僅擔保未來否乎聞各國多數主張維持現狀外友勸中國速提具體要求急求解决以試列强是否徒有口惠若遊移觀望恐大會僅一再聲明抽象原則而閉幕矣海軍問題仍由專家討論雖大綱已經接受細則聞有爭持日本堅持什七比例保留陸奥等艦據可恃消息日本擬不抛棄其要求但料美國若堅决不讓日本必知難而退潛艦問題仍在爭論中白里安言論除激動英人外無甚影響英法齟齬暗潮正烈（二十二日） 
　　華盛頓電羅特四大原則成立後衆料魯案二十一條要求等將次第提出結果可饜人望耶節前可閉會乃聞今日遠東會討論實施法對於原則頗多曲解英代表指開放門户爲中國公開外人自由營業之解欲中國承認銀行團共管財政法代表復有中代表資格之詰問會塲空氣不佳將生變化（二十四日） 
　　華盛頓電中國闗稅問題今日由美代表恩德吳氏提出議决指派九國代表組股員會討論之顧施夫人連日開午餐會茶會招待英使藍辛黄芮恩施等夫人昨夜休士夫婦宴請顧施夫婦及王寵惠 
（二十二日） 
　　東京電日代表刻在大會力爭什七噸位比例而國内海軍當道則積極趕造新艦四萬四千噸巡洋大戰艦愛宕號本星期内巳在神户川崎船廠開工弩級戰艦加賀號上星期下水騰出造艦地位甫及五日愛宕號龍骨已由該船廠 
 
 

Page 8

 
 
　　總辦山本氏親自舉錘打釘開始工程矣此艦爲八八艦隊計畫中第三巡洋戰艦開工時值行禮節頗爲莊嚴海軍當道傳諭加賀號未竣工程兼工趕造加賀號姊妹艦土佐號在長崎三菱船廠定下月十八日下水俟土佐號騰出地位後卽開造高雄號高雄與愛宕乃姊妹艦（二十四日） 
　　東京電日皇太子攝政并任閑院宫爲輔導今日下詔（二十五日） 
特約路透太議專電 
　　二十四日華盛頓電據共同通訊社消息今日大會遠　委員會中發生意見上之銳利衝突因中代表詰問英國對於具體實行羅特氏决議案四大原則之意見而起法代表當面責問中代表在此粤政府反對時有何權力自稱爲中國全部之發言人於是會塲震愕移時而止所可異者日代表自稱不反對二十一條要求與中日條約之考察英代表解釋其自己態度爲中國承認一種財政公團（即銀行團）外人鐵路讓與權之運用合而爲一中國稅闗仍留外人監視勢力範圍改爲國際合作英代表又謂洋貨由海運入中國者應與由陸運入中國者付同樣闗稅至於開放門户一語係均等機會及全部開放中國供外人營業之謂中代表聲稱照上述解釋是謂中國經濟利源與政治管理權爲萬國公有要知羅特氏議案所適用者爲前美國國務卿海約翰氏政策中所載之開放門户即取銷特殊權利而保證中國完全也 
　　二十五日華盛頓電中國某代表昨稱如英國所抱開放門户問題之見解竟成他國之態度則中國準備不復列席於會塲但信英國所唱財政公團與集合鐵路讓與權之議並不代表美國與其他各國之政策又某華員云中國代表可正式不理會英國意見之發表以非在會塲所發者視之但若英國此議竟公布作爲外交象棋盤上之一着並在會外運動各國代表則不獨蔑視美國召集大會之宗旨且亦干犯美國之禮節矣 
世界路透電 
[法總理之對德演說]  
　　二十四日巴黎電巴黎晨報華盛頓電稱美國某要員云如大會有成效則美國不久將召集國際商務與財政大會討論德國賠欵問題某要員又謂美國不贊成在大會討論協約國欠美之債務因此乃另一問題祗可由美國與有闗係各個國决定之巴黎時報探悉日本對於海軍及其他有闗係問題之態度將較爲和緩傳說日本不允接受主力艦支配比例但闗於此層議論並不一致聞日本可廢除英日盟約但須有加入美國之三國盟約以代之所感困難者美國不願聞此說更不願言此事現須另籌方法以酬日本因廢除英日盟約而受之損失又聞日本前反對太平洋軍港現則决計維持現狀日本以爲渠自退出中國之時機今尙示至並聞日政府允於獲有日僧被害之滿意辦法後退出薩哈運 
　　二十四日華盛頓電白里安氏回國後由維維亞尼氏充法總代表今日爲美國謝天節日大會停止開會美國及外國之代表均至敎堂參與祈禱禮 
　　二十四日華盛頓電白里安氏今日向大會各代表告另英國裴蒂海軍大將不日將回英倫據其語客曰大會闗於限制軍備事已有滿意之進步彼將心神寗靜而離會休士氏送别白里安氏曰吾人今知法國眞正之地位法國無庸以孤立爲懼 
　　二十五日倫敦電白里安氏在大會之態度現頗令各代表注意因法國政策果欲維持優勢陸軍偉大海軍與航空隊則將有大影響及於限制軍備全部問題也雖法國因其特殊地位而欲維持强大陸軍之意爲大會輿情所贊同但白里安氏之要求偉大潛艇隊則人不能了解其理由又聞法國且欲維持與日本同樣之海軍是誠大會中不悅於耳之聲調也法人聲稱白里安氏巳證明其理由實則白里安氏之成績在使陸軍軍備問題趨入歧途並示世人以歐洲黷武主義之解除爲非可求耳　　二十三日巴黎電法代表薩爾諾氏語晨報駐華盛頓代表謂中國在遠東問題之討論中可倚賴法國爲其最誠摯之良友又謂修正前朝所許讓與權及特别權利此項原則今爲巳定之事件 
[華會中之中國闗稅案]  
　　二十四日華盛頓電今日公報稱顧維鈞博士建議恢復中國自定及區别入口稅率之權惟謂新制似難立即成立故宜商定在若干時期後許中國完全恢復稅則自主權中國暫時將規定稅率至高之限度而願在此限度内享更充分之自由如區别各種貨品之權是但中政府今日之財政狀况急需補救故議按照與美英日三國所訂條約之條欵自明年一月一日起將入口稅增至百分之十二分半顧博士提出種種理由以證明其主張之正當大會討論之後將該問題移交二十二日所派之股員會核議股員會之人員姓名已宣布如下恩德華氏（美國）加蒂愛男爵或加蒂愛氏（比國）波爾登爵士或萊浦森氏（英國）顧博士（中國）薩爾諾氏（法國）亞爾白蒂尼氏或菲拉蒂氏（意國）埴原氏（日本）白洛克倫氏（荷國）伐斯康斯克洛斯氏（葡國）股員會已休會至星期五日 
[英外相之華會演說]  
　　二十四日倫敦電外相克松爵士今日在某處宴會演說述及華府會議謂陸地偉大之軍備如仍議積存徒減海上軍備實無效益列國必須依彼等能力與地位之比例而行事如他國不事犧牲則英國未便獨自犧牲英國海軍負世界最大之責任英國如願縮減其海軍力則即不應許他國建造可由海上或天空施擊之他項軍器蓋如輕許將令吾人之犧牲擲於空虚而使吾人受不應有之危險也爵士繼述及國際合作之必要謂法國希圖施行孤獨之政策此舉終不能加害於德國且反足自失其保護世界之良知及聮合之勢力决定不能容忍歐洲中心重行出現一大而可危之國常磨刀霍霍威迫歐洲之人民法國眞正之力量實基於此端爵士切言今宜昭示德國條約必須厲行惟報復政策不容施行爵士引列强提携解决上西萊西亞問題亞德里亞問題俄波問題廢前奥皇加爾氏問題禁止前德皇回國問題及法土協約問題爲證爵士謂希土和約苟有一國乘隙作單獨之協定則將永不能成此種計畫必造成一陷穽使吾人永不能出之如列强能一致行動則求取和平之機會將更佳好爵士末謂自帝國會議後英政府之外交政策巳成帝國政策此節極可鼓舞吾人而增吾人之力量 
[法國與華府會議]  
　　二十五日紐約電白里安氏昨在蓮花俱樂部演說謂凡與中歐各國人民有血裔闗係之人民當告德國人民勿以法國是懼法國現僅竚待德國任何好意之舉止法國將盡其能力銷除戰爭之原因不特將保證法德間之和平且將保證全世界之和平 
[各國近事記]  
　　二十四日紐約電哥倫比亞大學今日以法律博士學位贈白里安氏 
　　二十四日比京電下院選舉天主敎徒得八十二席自由黨得三十三席社會黨得六十六席 
　　二十四日倫敦電貝爾法斯自星期一日騷亂至今共死十八人傷八十人今日全城巳安靜 
　　二十四日海牙電今日第二議院繼續辯論修正憲法事否决取銷第一議院及施行瑞士聮邦制之修正文 
太平洋路透電 
[日太子攝政記]  
　　二十五日東京電皇室宗親今日在宫開會决議正式宣佈皇太子代理國政聞一切詳則豫先議定今日會議不過爲形式而已是日松方侯大本伯牧野男及宫内各大員均與會會議後舉行御前會議各元老除山縣公病臥外及内閣各員均與會各親王之决議即經批准繼乃以明詔發表日皇病臥數月不能理政今日之舉籌議已久當皇太子定議赴歐游歷時守舊分子以日皇有病爲辭竭力反對主張展緩首途但皇太子卒成行到歐後且受衆稱美以故民心乃傾向之也 
　　二十五日東京電明日及星期日將在宫中宗廟前舉行日太子攝政體届時國内各官員及外交團均將入見日太子 
　　二十五日東京電皇太子攝政已見明文 
[日報華會評論]  
　　二十五日東京電今晨各報評論羅特氏提出列强對華政策所應依據之原則之建議案多加贊成惟時事新報等謂列强爲避去將來無謂之紛糾計當先規定（中國）二字之意義中國問題之切實解决端賴此節日日新聞謂協定在精上雖不新頴然内述之根本原則已更切實固定此節甚闗重要又謂此項協定須不擾及列强今日在華所享之利益則始能施於將來 
[香港近事紀]  
　　二十五日香港電北巖爵士今晨啓程赴新加坡 
　　二十五日香港電遇險之日船紐約九因天氣惡劣無從施救其船中員役巳由某日船救下啓程赴西貢 
[北方近事記]  
　　二十五日天津電帝國劇塲與咖啡館天津第一劇塲及跳舞廳今日侵晨全爲火燬 
　　二十五日上海消息路透電社得官塲消息葉恭綽被拘之說毫無根據 
[公電]  
　　朱紹文等來電申報曁江蘇父老昆弟鑒議長爭議經張一麘張孝若疊電謝絶葉烈士舍身尸諫本會同人宣言捨去兩張另舉第三者並加嚴重約朿乃金陵俱樂部復增發黨費乘今日一百二十二人之出席違反公意仍舉北張趙雪屠方等萬不得已於張孝若得票至六十張時阻止開票竟有流氓奪門衝入會塲當經守衛扭交警察送究似此不知悛悔將陷議會於萬刼謹述巓末付諸公論朱紹文趙雪陳亞軒杜廷鸞周徵蕚鮑駒昻狄梁孫盛守鈺薛　李昻軒熊鍾麟王師曾楊而壘蔡璜喬國楨江祖照潘承曜朱元直沈士翹陶達周仁泳張福增袁鐸屠方有省議會發 
　　南京金陵俱樂部電申報轉江蘇全省父老昆季公鑒本部同人對於省會選舉會以避朱紹文等之凶熖不得巳表示放棄缺席有日以讓朱等自决乃紛擾爭奪議長至今仍未產生會期將終無法解决責言之來全會同受勢難再行放棄以徇朱等緣於本日共同出席投票乃開票未畢朱黨趙雪屠方又突起登台不發一言搶票撕毁會場擾散是誰阻撓選舉破壞省會必有能辨之者特佈眞相惟祈明察金陵俱樂部同人公啓徑 
國外要聞 
[檀香山通信（伯衡）]  
　　世介未來之報界各代表演說與通過重要議案 
　　自十月十二日至十月十六日五日間各代表週游夏威夷羣島登山涉水享盡天然之樂而於此盤桓山水時仰觀高山之峻俯視流水之清彼此亦互相熟識且有訂爲知交者十七日晨各代表登岸十時即重集瑪霞腦旅館　Ｍoana　Hotel會堂開會各代表相繼演說自該日十時至二十日下午五時每日必有九十人之演說均係先有預備者每日討論之大題目亦皆不同若新聞與世界和平之闗係若言論自由之促進若世界通信之宜改良若世界新聞記者之交換若新聞記者對於太平洋會議之態度等均爲各題目之最有闗係者 
凡稍有名譽之新聞家皆有演說惟美國代表因人數過多不能全有機會以發揮其抱負凡美國以外之代表均有演說若英國代表勞遜氏之（减少郵費之必要）若中美代表白塔他氏之（世界新聞記者團之組織與世界和平之闗係）若希臘代表克多拍斯氏之（言論自由須普及於世界）若腦威代表薩克斯氏之（新聞學與世界和平）若高麗代表鄖翰景氏之（黄報爲和平之賊）若菲列濱代表尼崖伐氏之（菲列濱報界對於新聞大會之希望）等均爲最受歡迎之演說其美國代表中如紐約代表白列其盟氏之（報界之過去現在及未來）塔克薩斯代表郝拿臺氏之（美國之新聞學敎育）加利福尼亞代表之（美國國會與减少通電費）檀香山代表亞倫氏之（報紙當廣登求世界和平之廣告）等亦均動人聽聞者日本代表頭本氏作一辯護日本之演說語涉政治聞者默然 
中國代表六人除王君天木及錢君伯涵無演說外餘四人均有演說董君顯光於十七日下午演說題爲（中國記者對於世界記者之謹告An　Affealtrom　A　Chinese 
Journalist大意謂中國近來已成爲世界緊要國之一而各國報紙上闗於中國之記載殊少即有亦略而不詳其唯一原因在世界記者對於中國問題向無研究故也繼述中國近日進步之狀况凡政治敎育實業社會均有進步世界記者均未能明瞭以致記載中國新聞時均有隔膜之病最末爲一誠懇之請求請求各記者至中國游覽并研究云云十八日晨爲記者演說之日題爲（中國印刷之歷史及中國與報界密切緊要之闗係）Ｃhina 
and　the　Press先述此會爲國民外交會議之雛形次述中國印刷及報紙之先祖繼略述印刷與報紙在中國之歷史又述中國報界近日之狀况及需要并深信有組織一世界通信社之必要末謂中國之和平即爲世界之和平而欲求中國之和平必先自世界報界之協助中國始云云十九日晨爲許君建屏演說之日題爲（中國報界對於世界報界之意見）Chinese　Press　Opnion　of　Worl 
d　Press述中國報界對於世界報界失望之理由大旨謂歐戰時世界報界有無數世界外交家對於世界和平政見之記載及和會旣終此種政見皆未見實行以致世界人類受絶大失望其過均在乎報界蓋徒知爲各外交家登載政見而不知爲外交家督促其政見之實行故中國報界以爲世界報界未能執行其職務云云十九日下午爲黄君顯昭演說題爲（美國宜組一新聞記者團至中國）Ｗruv　not　a　Jonrualistic　Mission　to　China大意謂中國新聞事業現在幼穉時代美國宜送多數新闻學家至中國以提倡敎育吾儕四人演說均受人歡迎翌晨檀香山各報均以大號字登載首頁亦可見美國報界對於中國報界之感情矣 
二十日爲選舉職員及通過議案之期此屆會長美國米索里大學新聞科敎長威廉士博士重被舉爲下届大會會長其副會長每國舉二人中國之被舉者爲上海申報總理史量才君廣州明星報黄顯昭君至議案之通過者有下列諸條爲最緊要者（一）請世界各國政府扶助各該國報紙將所有新聞發給登載並將所有各政府機闗准新聞記者出入以便採擇（二）請世界各國政府協助以减少新聞電費並改良郵電交通諸機闗以便消息更形靈通（三）請世界各國政府取消種種闗於國際旅行不方便之處若護照若交納費用等以便新聞記者之往來（四）請世界新聞記者大會會長選派下列各委員會（甲）新聞傳達委員會（乙）促進言論自由委員會（丙）辦理交換新聞記者委員會（丁）提倡新聞敎育委員會（戊）維持報界道德委員會（已）組織新聞記者互助會委員會（五）請世界各大報館互換新聞記者以資聮絡國民感情而謀世界和平之捷徑（六）請世界各報紙注意各國民情風俗以資研究而去誤會以上諸議案均　較重要者至此次開會時一切詳情及演說辭議案稿現已議定另印單行小書一册詳載種切凡世界報館均可致書世界新聞記者大會索取一份世界報界大會至此告一段落矣廿一日爲太平洋新聞記者大會凡太平洋各國之代表均與會且均有演說董君許君及記者亦均備有演說詞董君之題爲（外交公開爲太平洋報界之目的及希望）Ｏpen　Diplonracy 
the　Hope　of　the　Pacific　Press許君之題爲（中國報界爲世界報界進一言）A　Message　from　the　Press　of　Ch 
ina記者之題爲（中國國内國外搜集新聞之狀况）Get 
ting　News　In　and　out　of　China惟許君及記者　急於乘船赴華盛頓故未能演述以稿件交去董君則於下午開會爲主席自二十二日以後至十一月二日爲檀香山各團體歡迎各代表之日惜記者急於行不能躬與盛會矣 
[日本太子攝政]  
　　上海日人東方通信社東京急電云本日午後發表詔勅如下朕因亘久之疾患不能親理大政現經皇族會議及樞密顧問之議决任皇太子裕仁親王爲攝政茲特宣佈之皇太子當即就攝政之任日皇不日即將移蹕葉山攝政皇太子二十五日賜如左之優詔於高橋首相予以皇上政躬不豫爲日亘久不得已就攝政任願卿等照常勵精於國務皇太子定於二十六日進謁賢的報告後即賜内外百官進謁又於同日經由高橋首相賜令旨與國民刻日政府已發通牒於在華府之日本全權代表及其他在外使臣佈告皇太子就攝政之任樞密院顧問珍田捨己伯爵本日奉命兼任東宫大夫前任濱尾新男爵昇授子爵日本宫内省闗於日皇之病狀及皇太子攝政於本日發表大要如左天皇自降誕以後諸疾紛乘至壯年時期動作尙稱活潑但踐祚以後因政務繁重起居不如從前言語亦覺澀滯雖竭力靜養而腦力之衰敬察其姿勢以及其他一切外貌之症狀皆非自末梢神經機闗之故障而起皆原因於腦力之衰退而腦力漸衰實由於幼年所患之腦病此乃拜診羣醫一致之意見也至於近日已呈不克親理萬幾之狀况皇族會議遂於本月十五日議决應置攝政樞密顧問亦於同日爲同一之議决皇太子乃不得已依其决議遵皇室典範之規定就攝政之任實不勝恐懼也 
 
 

Page 9

 
 
   
 
 

Page 10

 
 
國内要聞 
[北京通信（市隠）]  
　　中交擠兌平息後之金融界 
　　此次北京中交兩銀行猝然發生擠兌風潮紛攮歷一星期之久所幸軍警能極力維持銀行亦籌備得當而商界明達之士旣大倡鎭靜之論廣收兩行鈔票學界亦奮起講演勸慰市民得使軒然大波歸於平淡迄今回溯十六十七十八三日情形猶覺爲之心悸今雖各代兌所未能完全恢復而兩行每日持票兌現之人已覺異常稀少合計各僅五百餘人兌出現銀之數日祇五六千惟擠兌風潮雖經平息而都門金融界直接間接受其影響已不小蓋各銀行經此一度變動其内容有弱點者均不免稍稍暴露於外而尤足令人失望者則各銀行團結互助之精神不能如前此之堅固也值此怒潮澎湃之後因黨派闗係意見業生即以中交兩行論外間流言甚多物腐蟲生勢所必至在中行方謂受累於交行不克自由佈置其實即彼於善後問題籌措亦非易易定期存欵共計二千一百餘萬元活期存欵共計二千四百餘萬元此皆該行所負之債務也至債權一方則自民國五年以後陸續爲政府籌墊者巳達四千五百餘萬元外此代墊公債之欵亦有一千四五百萬元又借貸於人而未及收回者有六七百萬元債務債權兩相冲抵本來所餘尙多無如政府所欠之賬幾如畫餅而到期之定期存欵與活期來往存欵一旦開業則不能禁人之不來提取且經此一度風潮又值年闗密邇存欵之人是否能源源而來殊不敢必此在中行所謂内容較完好者尙如此則其他更費力矣日前中交兩行爲消弭風潮急則治標計故京行所有定活兩種存欵均停止提取此不過目前一時之辦法也頃聞交行自昨日起已許提取存欵但銀額須在五千以下取出者仍爲交票至於向外滙兌則尙謝絶中行則提欵滙兌皆停在中行方面天津張家口兩處分行發出票額本不過多現在在津分行烟預備充足巳登報公布所有津票概歸津行兌換並聞與中總行约定兌入之票悉數提還津行存儲如此情形即將來津行之票存京行者爲數恐亦不多是以該行對於應付存欵提取問題連日亟亟籌畫頗聞有人主張將活期存欵改給高利作爲定期者將到期存欵改給高利繼續復存者但此必須商妥存户得其同意乃可又有人主張定出標準凡欵多請復存欵少許照付者現尙在議論未定時期總之該行自計萬不能不想出一種較妥善之辦法也又據接近中行者言該行活存之欵僅有二千餘萬現在向欠户陸續討回之欵可得千餘萬又闗餘撥還公債墊欵可得四百餘萬將來風潮大平金融恢復原狀則存欵之吸收亦不在少數如此則應付活期存欵已充足有餘云云至中交兩行對於奉張所撥到之三百萬元現在尙未敢貿然動用一則因中行自計預備已有把握一因張作霖條件頗有足使銀行難受者前日（二十一日）星期一中交兩行當局因此曾在銀行公會開一會議並約其他銀行三十家公同出席除對於奉欵討論應否借用外並及於臨時公庫辦法聞結果對於兩項議案皆未得有圓滿解决對於奉欵仍望以無條件的借貸又闗於兩行分行數目意見亦不甚一致至公庫問題已議定暫行從緩故各銀行對於中交鈔票之作存欵者暫不願收受即其他各銀行雖屬照常而大宗存欵提取亦復甚難蓋駭浪驚濤雖經平息而舟人喘息初定猶未能容與中流安詳行駛也（二十三日） 
[北京金融風潮漸息]  
　　中行方面之善後法 
　　此次金融風潮發生之始中行方面竭力撑持極思恢復原狀當十七八兩日中行當局以前途危險甚巨惟有自顧之一法遂邀集北京商業銀行約八家商議救濟方法已議有端倪不料有人從中作梗非將其他一銀行加入共同維持不可遂將所議取消乃有公庫之辦法出現惟此議不爲官廳所認可旋亦打銷自公庫辦法取消後銀行公會經多次討論二十二日最後議决由兩行自身分别設法聞昨日（二十三）下午中行方面議决之辦法先將天津張家口兩行鈔票分别結算除張家口分行尙無確實辦法外天津分行方面業已將賬結算清楚計所發行紙幣約四百萬元按發行紙幣定例而言譬如發百萬鈔票須有七成現金作爲凖備現在天津分行所發行者僅四百萬元只要有二百八十萬現金作爲凖備即符定例據中行當局云對天津行方面可籌二百萬現貨則所差不過數十萬現巳由前此與中行協商之八家商業銀行擔任維持其辦法如下按定例各家商業銀行如用中行鈔票百萬元須先付現金五成及二成五之各種有價證劵等爲擔保品現擬改變定例由中行將前所收各銀行之二成五有價證劵退還各行復由各商業銀行再付中行現貨五成照此辦法中行又可有數百萬元之收入且上海中行亦有電來謂准匯百萬元來京應急不日可到中行當可盡量兌現不至再有問題發生又聞上述辦法確已决定現因手續上尙未辦妥一俟妥當即當登報聲明以一星期内爲無限制之兌現至近日報載天津中國銀行啓事内所云（所有天津地各本行兌換劵統由敝行一律辦理）一語市民對於斯語之解釋稍欠明瞭茲質之中行當局據謂中行津劵原係由津行發行其凖備金向集中天津而現欵運送又復困難當然由津完全負責此次擠兌風潮雖已平息而津行尙恐京津各地市民反對津劵猶懷疑慮故特登此廣告以表明完全負兌換之責以袪羣疑並非天津以外地方不兌津劵之意即北京之照常兌現已足爲事實之證明云 
[傳說中之闗稅附加案]  
　　前次安格聮有增收闗稅附加稅之條陳因有啓干涉財政之嫌各國均多反對國内銀行界亦不以爲然此案漸歸銷滅據最近外人方面之報告現以明年一月即係闗稅改訂之時期而目下物價高低至不安定不能作爲規定稅率之標準擬於現行之五分稅率中附加五分之二成半（共爲六·二五）預計每年可增收二千萬元以五年份之收入爲擔保借欵五千萬元以三千萬元整理内債二千萬元整理外債則財政不至於無辦法聞此議出後外交團正在秘密交換意見並各與其政府接洽據外人方面之揣測政府若採用此種計畫所增之數不鉅各國當可贊成且一切主動仍爲政府而國内銀團可設善法以監督無外人直接監理財政之弊藍某某國等均反對安氏之計畫蓋恐客卿之權力益將增長或誘致中國於不利之地位云云按此項報告係外人方面間接之消息内容是否盡合尙未明瞭 
[稅務處會議闗餘問題]  
　　稅務處日前因撥還闗餘以付兩行墊欵曾邀集財部總次長·鹽務稽核所會辦·（西人）總稅務司安格聮等（外交部亦派員旁聽）特開會議安格聮仍主張闗餘不能撥出孫慕韓督辦乃正言厲色起而詰問對於安格聮之越權專擅及以鉅欵存儲外國銀行違背整理公債辦法第九條之法令最後言安氏身爲中華民國吏員乃有此不合法令之舉動殊堪詫異安格聮聞之因極力自辯並無不肯撥放之意惟恐明年闗鹽收入不旺故預留以免難於應付孫督辦復以正言折之略謂以已往之事實證之闗餘鹽餘斷無不敷應付内債基金之理以若之所推測則萬一闗稅鹽稅不敷賠欵君豈能包辦而不向政府陳請設法可見預扣明年之欵不合事實亦絶無理由安氏乃復提出兩種辦法（一）爲求以後公債基金之確實保證即將兩行所墊七百萬撥還（二）爲非一次撥還七百萬惟將鹽餘使與公債基金分離每月百餘萬之鹽餘即由鹽署直接交與兩行不必再交總稅務司安氏第二項之主張係仍不願即將七百萬撥出惟將鹽餘陸續零星撥付會議結果孫督辦之意見以第二項辦法緩不濟急不能承認即商同財政當局依第一項確立保證仍須將七百萬撥還安氏亦無理由可以反駁現正由財政當局商議照第一項妥定完善之方法以便兩行墊欵可即行撥還 
[烟酒借欵之内幕]  
　　大陸報二十四日北京電云外間謡傳財政部於星期二日與阿卜脫氏及美國銀行團簽定三千萬元之借欵合同此項謡言就調查所及似近實在故不得不據以發表該借欵以八六發行利息爲常年分二其限期爲二十年以烟酒入稅爲抵押品北京政府現嚴守秘密蓋恐人民反對之故而尤畏中國銀行公會蓋該會曾反對喪失烟酒入稅也惟前星期金融之恐慌已使銀行公會反對力減弱或視前星期之恐慌乃迫令中政府簽字之陰謀所造成又聞借欵合同有一要點即徵收烟酒稅由美人監督之但似有闗係之各方面比不承認此說查中政府本願許阿卜脫有監督權旋因阿卜脫欲將此權給與銀行團故未果 
[安林報之中國提案觀]  
　　英人論調如是　　世界新聞社譯字林報社論云本報（字林報）今日得見中國在華會提案之全文其中各項要求有似希望將來過遠者但就大綱觀之殊無可以認爲不合情理之處至少有三欵應立受誠意之允許如謂他國如締闗係中國之條約應與中國商量此極允當如謂將來如遇戰爭而中國不參加者應尊重中國中立之權利此亦不生問題又第十欵謂（爲討論闗於太平洋及遠東國際問題以爲將來有闗係各國决定一致政策之基礎應特設規定以便將來隨時開會議）按闗於中國問題因西方列强距離遥遠每處置錯誤今謂當隨時開會討論乃極堪願望之事惟在華會之法國代表則以其固有之亮識灼見予中國之提案以棒喝彼謂中國要求（似乏切實性質）即如門户開放乃一佳辭然其眞意味若何誰能言之至第四欵尤須加以歸宿若依目下之規定而實行則其適用將無窮盡於中國無益而有害再如中國目下國内之紛亂在彼之要求單内自然不提然華會不能不加以考慮因中國内亂若不止彼之所希望者亦决不能有滿足之一日也 
中國内亂問題實爲闗於太平洋問題一切討論之焦點南北戰事一日不止政權一日不統一則談論特别權利·土地完整·及政治獨立等皆屬毫無意味徒費時間五年來之歷史已證明中國之官員實對其國民犯有罪惡並非外人之過詩家谷講壇報載林權助氏之言謂（日本意欲力主英美日三國協力行動恢復中國之秩序及統一）本報（字林）屢次所預料者於此乃得一證明矣林權助氏續謂彼意（友誼的協同干涉乃屬必要如需用軍隊時中國應自己供給之但須明白聲明外國並無侵略中國領土之意果需用武力以助中國植立者亦不過擴充目下依守之原則今駐在北京天津及長江流域之少數外軍即依此原則而存在者也）中國對於此種計畫自必反對然中國之反對或反不如美國之態度更難對付美國人中不預聞與日本協力行此計盡之說者固多而路透社本月十六日華盛頓電又傳一要津之語謂中國之提議得美國代表團之精神贊助且衆料美代表團實主張（廢棄或修改英日同盟日本退出山東及西比利亞抛棄在藍辛石井協約下對華特别利益之要求各國在華利益範圍一概廢止規定各國在華私有財產之取得並不連帶得有政治或軍事權利此層尤適用於鐵路規定租借中國海港如威海衛膠州等不得損害中國土地主權再規定倘日本在其西太平洋中之島嶼不設砲台則美國在斐列濱干姆中島及薩姆亞等島亦不設砲台）按在此等條件之中儘有資料足使華盛頓會議爲之破裂更無三國協同贊助中國之餘地吾人苟爲日本計盡張目固必遭華人反對但凡誠心友愛中國並熟知十年來之往事者對於中國時局實不能不下一斷語曰中國非經一時期之外國管理决不能獲得彼所願望之組織良好效能卓著之民主政治若日本對於山東問題能取較寛大之態度則中國於外人闗涉中國之一切討論可以消除許多猜疑與恚恨而欲達前述之目的（即外人共管中國）亦即開一門徑一般華人均謂山東始被以武力携去今被以詐欺手段保持之此種信心實無說可以譬解之華人對於參加凡爾塞和會各國之懷疑亦由於此今日本於華府會議未開之前謀解决山東問題益滋華人之疑尤與彼之期望相違華會果欲對於太平洋之利益有所盡力則對於此等事實亦不能不注意不僅須注意中國内部之腐敗而已日人之侵略山東無微不入非局外人所能夢想此乃鑿鑿有據者宜乎華人之痛恨吾人初以爲山東被控制於日本握權一派人之手而今後歸還山東之條件亦將出於彼輩之手顧今日華會中日人顯已表示一種新精神然則此種新精神豈不能擴充之以及於山東乎總之吾人望華會對於中國之内部現狀及山東問題均注重實在之事實而勿徒唱悅耳之高論也 
[中國鐵路之用電問題]  
　　中美新聞社譯密勒評論報云現今中國鐵路所遇種種問題如缺乏各項車輛鐵路用橋不堅與夫軍事上之紛擬皆於路政上發生阻力思有以破除之而於今日試用電氣一端或將謂其着手之太速矣今除使現有之鐵路日見改良外第二步即當添造急需之新路而利用電氣問題似亦有考慮之價值中國水道甚廣水力自足用以製電力其事甚便也火車之用電駛行勝於街中之電車良以城中如用汽機於車中多所不便聲響旣巨復多烟煤等弊今如用之於鐵路則利益相等而經濟方面電力亦較蒸氣爲節省但俟此項電廠造成則其他一切實用皆廉日常行駛上旣感便利且晚近電術進步往常冰雪之有礙貫注電流者今可免之不特此也用電之火車鐵路亦可經久因重量較减而震動亦較差也尤有一端則用電之火車但須造一中央機闗之電廠燒煤於是水煑於是電力亦由是而通往各路而用水蒸汽之火車則不然每一火車頭中不啻載一汽廠自携汽鍋引擎與煤料等等其便利爲何如今中國頗有多處皆需空中鐵路上海已在籌畫中而於此事之進行最速者則爲漢口與附近之武昌漢陽二城此三大城中居民約二百萬業務甚忙而交通之道惟恃舢艘一旦遇風潮則交通立斷此三城中并電車亦無之近者美國造橋大工程師華特爾博士已爲中國當局打一圖樣可造一橋以接連三城此橋先僅作通過鐵路之用他日再加造通衢以通電車核此橋造費極爲低廉而於鐵路及三城皆甚有益他日造成則京漢鐵路與長沙武昌鐵路皆可相接此則大可利用電氣以行火車矣美國於電氣火車創之於先進步亦迅英法兩國工程師多來美武究其方法以備行之於歐洲電氣火車之中心點當推紐約其通入紐約城中之二大路綫爲本昔文義鐵路與紐約中央鐵路皆用電氣不特限於一城紐約中央路綫則通過紐約直達沙爾培奈約一百四十里之遥亦以電氣行車其在海一方面則紐約文哈德福以至波士頓已有一百餘里之鐵路用電氣此等交通衝繁之區用電尤便而需煤亦省其他如詩家谷密爾華基與聖保羅過山之一發凡四百四十里亦用電氣因此段之成功故於展長二百十里穿過加斯格山之一段亦將依法行之大抵山坡斜面與危險轉角皆可利用電氣其速度與安適皆在用蒸汽之火車上且其清潔無烟煤之困尤足多也今復退而言漢口則用電之鐵路大可於漢口造此中央機闗之電廠而利用長江上遊之水力則漢口與其附近諸地皆可取給於此恃現今最新之設備電即通往長途亦不致受大損失也電氮鐵路初辦時於造廠通電等所費自巨以中國目前財力言自尙不能舉辦惟中國之水力實大可利用耳 
[北京小學校將開歇]  
　　馬鄰翼已請假赴津 
京師小學敎職員薪金本極微末即按時發放亦僅足敷衣食稍一遲延則將無以爲生現各校經費已兩月未發敎職員衣物典當罄盡加之日來中交風潮尤告借無門大有不能維持之勢聞各小學校長前日開會討論辦法會議結果以敎育部業巳罷工學務局亦無力維持只得推舉代表向總理請願代表等到新華門求見靳氏木立門外許久門者始謂今日國務會議總理無暇接見校長等請見秘書長或秘書門者皆謂不在院倘必欲求見總理須俟國務會議畢纔必稟報數校長只得唯唯鵠立候命乃自十二鐘候至三鐘半門者　命而出謂有呈文可交收文處有所陳述请你们到敎育部校長等目直口呆將有所言而門者已去而不顧矣聞各小學校經費異常窘迫旣呼籲無門行將閉門瓦解至敎育次長馬鄰翼現巳請假赴津據政府方面消息馬氏因部務棘手迭與各方發生惡感决不返京政府方面亦擬俟馬氏假滿即准其辭職刻下正在物色繼任人物 
[留日官費生訴苦]  
　　將有絶糧之患 
　　國聞通信社消息云中國官費留日學生因政府久不匯欵以致生活上種種費用均無着落衣服書籍當光賣絶窮困萬分近留日學生監督徐夢鷹及學生王佐臣等又分電政府及各省長官呈訴苦狀徐電略謂留東各省官費生共一千五百餘名月需八九萬元向來接濟學費者祗有山西吉林直隸數省至如川陜閩甘湘粤等省因兵荒之故學費非常缺乏近年黔豫等省亦然恒由中央代墊歷年積欠日債已百六七十萬元自上年十二月起僅得零星借欵三十餘萬元本年七月已分文無着胡公使從五六月間卽向日政府及中政府商借五十五萬元交涉數月若即若離展期發費者四五次展期而僅發半數或最少數又三四次學生受下宿屋逼迫上課或無電車票到校或未納授業料致受屏斥不得上課患病者無分文醫藥費不能治療衣服書籍典質凈盡現在奔走借欵百無一成分文無着最近由公使籌得五千元每名僅發給五元學生幾同難民惟望政府及各省省長及敎育當局諸公苟有學生在東對於監督處曾有欠欵者請竭力籌措電匯來東不勝頂戴感激之至學生王佐臣等通電略云生等兩月官費僅發五元救死不暇遑言求學此後如何維持公使館旣不能保障監督處巳形同消極生等萬不得巳决議除有欵解到諸省及私費尚可維持者不計外餘者要求公使發給川資即日歸國以免流落他邦爲國家羞生等未始不願貫澈初衷學成歸國無如事勢至此萬難再留臨電不勝怨痛之至留日官費生聮合會王佐臣等叩咸未知各省當局接到此項電報後亦能稍動於中呼 
[北伐聲中之川湘態度（漢口通信）]  
　　湘省自援鄂失敗後趙恒惕即親赴岳州與吳佩孚訂定停戰分防條約而正式和議以湘省趨向未定衆意不同致久擱淺吳前自宜昌返岳曾電趙恒惕派員來商以便早日簽字趙固願與吳携手但因環境所迫不敢遽從吳請僅以和約尙須待商容即派員面達等語覆吳識者固知趙處於兩難之間徘徊莫敢自决矣乃近據某署秘訊吳對於趙之處境困難極爲原諒並知趙已與南方情義斷絶只因時機未到未便顯示面目業已與吳締結密約趙之敵系軍隊决不附和粤軍攻鄂直軍駐在湘境内者一時暫不撤退如粤軍超過衡州逼近湘潭時直軍得進駐長沙代湘抵禦若湘省發生内亂直軍亦應代爲戡定以符合維持趙氏地位之本旨吳趙旣打成一氣粤軍欲通過湘境亦屬不易之事刻聞吳在保定會議席上曾提出接濟湘省餉械案而湘趙亦派代表葛豪出席保議可知吳趙携手之說並非子虚至沈鴻英軍隊不見容於湘乃因沈反覆無常南北皆欲除之以免爲己害與趙氏態度無甚闗係也川軍黨系複雜助南助北之意見極不一致上次出軍援鄂不過爲欲伸足於鄂境以消納其窮無所之之軍隊與援助鄂人自治及爲西南張目等策畫無闗也迨劉湘態度不定援應不力前線各軍因歸失敗刻因粤軍喧傳北伐川軍亦思欲應聲而起集中夔巫者聞有兩三萬人而在夔巫以下巴東以上者亦有萬餘人盤馬彎弓待時面動施南方面川軍一進一退者三次刻因聲勢日大力圖向巴東側面反攻趙榮華所部初則退駐崔壩近據外人方面消息趙旅前曾四面圍攻建始乃被川軍湯子謨潘正道藍文蔚等驅逐百五十里刻下鄂軍皆集於巴東屬官渡口且因形勢不佳截留民船爲後退之凖備趙旅某團死傷幾半營長陣亡是施南方面川軍確較前爲發展惟其眞屬川軍者僅湯子謨而潘藍兩部則皆鄂人也鄂軍以川軍尙圖反攻於巴東南面建築砲壘數十座架設機闗槍及大砲防備施南方面川軍之側出北路亦沿江設防中路更以第三第二兩師大兵扼守防禦極爲周密川軍遽欲得逞亦屬不易惟粤軍發動吳以一身而應四周之敵亦殊不易耳當此川湘態度尙未十分明瞭之時滇粤軍又已紛紛向湘贛進發南北兩方或不免出於一戰保定會議其於對南問題自爲最要議案聞曹吳兩使前日聮銜電蕭督謂川軍和丳东定應將鄂西封鎖以固鄂邊目前受粤軍壓迫處於孤立地位鄂省應照聮防計畫實力援助並擬派李炳之中將日内南下至宜昌岳州視察一切蕭接電後當分電鄂西孫傳芳盧金山等切實遵行並電趙恒惕陳光遠派員來鄂接洽又聞吳使二十二日已由保遄返洛陽檢閱第三師歸漢之期則在下月初旬云（十一月二十三日） 
[長沙近訊]  
　　湖南省憲法總投票前經籌備處迭電各屬定自十一月一日起一律舉行並聲明祇能提前不能延緩蓋此事爲全湘人民所渴望冀其早日成立藉以解决省内省外之一切紛糾乃迄今時閱兼旬而已報告投票結果者僅三十七縣省憲籌備處因於昨日再電各知事及各籌備分處主任嚴行催促原電略謂省憲總投票現在期限已滿貴縣尙未報告實屬玩忽萬祈查照迭電依法趕辦倘因一縣遲延牽及全局致省憲不能成立貴知事主任恐難當此重咎云云 
滬漢各埠曾盛傳李烈鈞已經入湘並謂已至衡陽布置戰備實則李氏自由湘西入桂並未一履湘士惟當粤軍高唱北伐之際該部曾有最小部隊開至永州彼時湘議會以湘省迭受兵災復遭大旱生機斷絶萬不能再見兵戎曾特備公函並推議員齊璜爲代表前往桂林勸李氏母再出湘境頃聞齊代表業已抵桂李氏並巳覆電來湘略謂貴會齊代表到桂交到惠書具見謀湘謀國之雅意當即隨時接洽用報台命云云據此可知李氏之刻下仍在桂林也 
自沈鴻英逃入贛西識者即知其必爲湘患然尙未料其爲患至如是之速也蓋沈氏自入贛以後陳光遠原有將其編作邊防軍之命繼以沈氏旣屬反覆無常又恐因收容沈軍招粤軍之忌不特不足以衛贛轉恐速粤軍之來攻因之對於沈軍决計取斷然之處置沈氏聞之又有復竄入湘之意趙總司令迭據探報特就湘東各地方嚴加布置原駐攸縣之第四旅前此原已令其移駐湘潭茲以邊防吃緊又令其暫母開拔並飭該旅旅長鄒序彬親往布置設防以期周密 
[隴海路罷工風潮之汴訊]  
　　隴海路洋員管理路政平日本屬嚴厲工人皆嘖有煩言自新總管若里接辦後對於工人尤爲峻厲因此工人反動愈甚竟於今日（二十日）實行罷工今日由開封西赴鄭洛東赴歸徐之車均未開駛而由徐西駛由觀音堂東駛之車均未到開封隴海全路工人完全罷工巳 
 
 

Page 11

 
 
可證明開封各街頭均貼有該工人罷工之刷印品宣言書大書敬告全國各路同胞同業弟兄们懇乞救援其下叙述苛待情形（一）該總管到差數月不論機車如何破壞全不修理敷衍支持焉能經久出廠迅速見病即罰責工人修理不善不知此非工人修理之過乃伊不令修耳（二）車頭大燈發油不足司機人恐有危險自備燈油工人每月能得薪工若干不得養育老少擲之無名之地（三）車頭各機修理不好汽力不足時常誤點苛罰司機工人車頭運載噸數原有定額伊一律加重噸數若要誤點亦罰司機工人（四）車軸加油减發三分之二以致車輛不時燃軸乃苛罰加油工人（五）擦車工人减發絲棉强迫將車擦好否則重罰（六）向章工人有病故者公司發給恤薪三月以資葬埋乃經伊免去（七）向章因公受傷者照常發給工資以資調養乃經伊取消（八）工人每天向章工作十小時另外加點按點發給工資伊亦免去再者廠中原例早晨上工應吹號三聲第一號係招呼遠近工人動身到廠第二號係拿牌進廠第三號係上工時間停止拿牌此向來我廠不易之定例也乃今晨副廠長地蒙竟於第三號未響以前以身攔擋號房之門不許工人们拿牌上工哀求不應同人等旣不得進廠只得全體停止適本路副工程師來洛同人等全體到站面求副工程師作主仍不得完滿答覆同人等不能作無人格之工人務懇我各路工人協力與本路工人作同一之舉動以救同人爲中國爭人格不但同人之苦可伸亦諸君幸福所在也隴海全路機務工人等公啓 
[黄河上游之一區落]  
　　建設者爲比利時宗敎師 
　　世界新聞社云上海日本同文書院之隴綏旅行團乘昨日入港之　丸自青島回滬據其觀察所得之談話云甘肅方面旅行荒凉滿目欲尋甘肅街道忽至黄河上游與賀蘭山脈之中間爲阿拉善蒙古之一角沿黄河至太平原人烟極稀草木繁茂中間洋房高聳發見無數之家屋殊可驚異蓋阿拉善蒙古之貧弱荒凉巳極斷無如是之莊嚴華麗且地圖上亦無記載後詳細調查爲一耶穌敎國完全離開中國政敎之不思議之王國也該國乃比利時宣敎師閔玉清氏在一千八百九十年所建設賀蘭山脈與黄河上游之間東西二百六十里南北三十里之面積閔氏旅行至此見該地有開拓之希望遂向阿拉善王租借於是該地遂由宣敎師支配矣（此王國稱三道河旅行者呼爲阿拉善之烏託邦）閔氏租借不毛之地從事布敎招集眞信徒之貧民移住開拓土地肥沃耕種法由閔氏指導收穫頗佳移住者漸增移民均來自山西陜西内分十八主要部落又分多數之小部落大者二百户至二百五十户小者十五户至二十户三道河全户數二千五百户人口約達一萬爲一大農場内有十八所敎堂以統轄居民從事布敎之宣敎師比利時人四名法蘭西人四名荷蘭人十名此外更有華人之宣敎師多名各向所定之部落從事進行信徒均從事耕作據該處農法每户畜牛馬各二三頭騾二頭至四頭羊五隻至二百隻又該地因黄河流急不便灌溉特開大溝渠八處闊二三間至十四五間長七八十里至一百二三十里又三道河之行政由自治團體不受華政府之干涉各敎堂設管區之區長各四人執掌警務宛如一小獨立國矣 
三道河初定十年租借之契約後民國元年蒙古土匪盧占魁衆掠奪放火殺人信徒七十二人及比利時敎士一人均遭慘殺天主敎會要求政府賠償損失政府以該地無直接管轄權諉諸阿拉善王阿拉善王無賠償之能力遂將三道河一切權利移入天主敎下遂成一天主敎王國云 
[贛法廳審理皖姜案]  
　　皖省姜高琦一案經皖公團一再呈請大理院移轉管轄改由南昌地方廳辦理日前皖敎育會代表胡寅旭被害學生訴訟代表周自衡來贛狀訴地方檢察廳並謁省當道曁各公團請求伸理拘兇到案訊辦昨（二十二）下午二時地檢廳傳周自衡到庭問訊檢察官卓犖詳詢當日倪馬諸人指使軍隊毆打學生情形周將六二學潮經過種種及姜高琦致死慘狀一一當庭陳述謂此案照法律論毆打致死固當依法懲辦即就良心言鈞廳亦應秉公辦理不能赡徇情面人孰無子弟就學使人人遭此荼毒全國學生將無噍類卓檢察官頗爲動容乃謂本廳照法定手續自黨派法警赴皖將兇犯倪道烺馬聮　　武昌高師校欵請願團南旋時在車站之攝影 
　　甲趙繼椿劉碩傳案訊究靜候解决言畢退庭 
[廣州市政借欵之兩說]  
　　廣東省城市政借債轟傳已久究竟眞相若何現亦言人人殊一說市政借債雖確有其事但資本家並非美商經駐京美公使迭電廣州美領事調查廣州方面曾否有美國銀地及資本家商人與南方要人接洽借債事件美領事均電覆並無其事蓋此項借債　爲日債资本全屬日人其所以誤爲美債者一則以市政廳長孫哲生係美國學生故社會有此誤傳一則當局恐借日債易惹起市民反對故指爲美債以免發生阻力此一說也一說市政借債確係美欵但用途指定築省河鐵橋開闢河南市區係一種營業性質故合同規定簽約後以六個月爲限准經手人在美國發行股票如到時附股足額則照約履行當然發生效力附股不足額則債約不生效力作爲罷論現合同雖經省長簽字然美國銀行團以芝加哥銀行爲新銀行團（即五國銀行團）最有勢力此項借債並非該銀行團經手則提挈自非易易蓋該經手人羅弼因從前粤中曾向美國購馬（一說買製造軍械機器）由羅氏帶運來粤羅氏因此在兵工廠受職粤軍回粤後兼任省署顧問現在粤垣雖頗活動然股票發行能否於六個月内招足一千五百萬仍待徵實始能卜一正確之斷語此又一說也二說未審孰是其足爲讀者諸君告者則此項借債現正在進行中而已 
[廣東航空局之改組說]  
　　港報消息云頃據省署傳出消息陳炯明有將航空局長朱卓文撤職並將該局改組消息省中各報所述航空局改组編配北伐一說未嘗無因不過未言萁内幕耳查解散航空局原因係孫中山於兩月前與美國購買飛機四架當孫出發巡桂時搬運之事未暇兼顧着朱卓文前往小吕宋運回朱遂請鄧鏗派艦到某處接收鄧對於此事不敢擅專答謂須請命於陳總司令朱則謂我奉孫先生命令誰敢延玩鄧答之曰余祗知服從陳總司令不知其他兩人大起衝突其後孫科陳慶雲知其事前往調解並即赴梧晉謁陳炯明（時陳巳班師返至梧州）祗述孫氏意見請派艦前往接收該項飛機當時陳已首肯及陳氏返粤後鄧氏將此事之顛末告之於陳並請辭職陳大不謂然遂欲下令將該局解散而派艦接收之議亦即取銷朱亦於昨日赴桂力陳此事聽候孫氏解决矣 
粤報消息云航空局之組織係以兩隊合組而成第一隊長爲張惠長第二隊長爲陸慶雲置局長一人管理之該局經費月給五千元頗覺不資現庫欵奇絀無可爲力特令從新改組編遣北伐藉節糜費 
[蘇議會紀事]  
　　自葉立民君陳尸蘇議會之側昨日（二十三）適開大會不足法數到會議員慷慨激昻深自懴悔想出種種救濟方法約人到會俾可選出議長以慰葉君於地下今日（二十四）第二十六次選舉大會滿望人心悔禍源源而來五十餘日難產之議長一朝墮地乃候至五時簽到者仍僅七十人照簽名簿查對昨日七十人中有十人未到其新增十人類於走馬換將而周乃文周凱侯兆圭許仲祥錢鼎吳廷良王廷貽馮世德輩十餘人則僅到會至四課付錢攸然而逝到會議員見人數不足均默默無言垂頭喪氣而去現距法定會期僅有五日雖日日開會又不知蘇議會之議長能否置之死地而復生也葉君死後尸柩現置於議會東首蘇州公寓隙地由各屬議員爲之搭蓋蓆棚以便議長舉出開會追悼表揚昨日李蓮首賻五十元今日朱德恒蔡璜鮑友恪王彭年等十餘人亦各賻三五十元不等穆湘瑶則由上海電賻五百元均屬勇於爲善可振人心此外有一異事則楊而墨君（楊君寄居蘇州公寓與停柩處相隔一牆）昨夜於夢中忽見葉立民若立其床前謂伊家屬來時必欲將棺柩搬回安葬伊則不願魂歸故土請葬於議會之側以留紀念務請諸先生向其家屬說明以成其志云云醒來時頗爲驚訝楊君今日在議會當衆言之其殆精誠所感歟 
二十三日大會到會議員如下第一區寧屬到九人吳鶴亭張肇炘董濬屠宜厚劉昌威朱積祺王綱龐振乾楊成第二區蘇屬到三人蔡璜周積偉朱元直第三區揚屬到十人鮑友恪王彭年鮑貴藻任桂森顔作賓張才魯胡震楊士香葛浚朱德恒第四區松屬到二人楊而墨黄芳墅第五區太屬到二人許銘範陸元萃第六區常屬到八人周徵萼華堂盛守銓鮑駒昻周仁泳錢基厚胡紹瑗屠方第七區鎭屬到六人袁鐸眭國襄朱翼宜戴谷墟陳人厚王詠梅第八區通屬到五人李蓮瞿名川陳端費師洪張樹典第九區淮屬到十一人江祖照李昻軒張福增吳鴻璧陶達熊鍾麟薛　喬國楨趙雪陳亞軒朱紹文第十區徐屬到十一人吳儒增劉夢鴻張宏業孫基士瞿榮申孫建國楊懋卿卜廣海王慶蘭王師曾董仙衢第十一區海屬到三人杜廷鸞周穀陳朱鏡明以上共簽到議員七十人缺席議員九十人（内請假者七人） 
[南京快信]  
　　兩淮運使丁乃揚公函兩長謂鹽價改錢爲銀一案擬定銀錢各半辦法業電鹽務署核復實行人民已無誤會地方商務亦復相安請察照 
　　陜西各團體國民外交聮合會電寗垣各團體通告該會於十一月二十日成立 
　　徐州鎭守使陳調元電兩長報告豐縣匪已肅清刻正着手舉辦清鄉 
　　天已放晴齊督今日（二十五）上午八時起在小營舉行大檢閱下月五日由省起節赴蘇州檢閱 
　　運河工程局參贊徐鼎康昨因公由揚來省謁軍民兩長請示運河工程事宜 
　　省署昨日牌示署寳應縣知事姚炳熊因病請假遺缺以分蘇任用縣知事嚴型署理 
[杭州快信]  
　　財政廳籌借定期公債錢業小同行共借八萬元大同行共借十二萬元綢業共計七萬元某銀行借十萬元此外尙未確定本月分軍政各經費巳可凑集動放 
　　浙江菸酒公賣局今日（二十五）撥解第四師軍餉十五萬八千餘元 
　　省垣自今日（二十五）起已禁運現洋出境輪埠車站檢查頗嚴聞零星數百元不在禁例大批商用憑總商會護照放運 
　　省議會今日（二十五）下午一時開會議事日程爲浙江省中華民國七年度省地方歳出入决算書·及恢復禹王春秋祀典撥欵興修禹廟工程建議等案共八起 
　　省敎育會准粤敎育會來函明年三月日本長崎舉行萬國成績展覽會長崎市長徵取吾國敎育成績本届第七次全國敎育聮合會議决無庸選送已通告各學校查照 
　　張一麘今日（二十五）早車赴滬 
　　海鹽征收主任陶汝梅僞串舞弊案經法庭判處徒刑十五年並追私訴十三萬九千餘元現陶呈求省長曁財政廳高等廳發回原縣監禁駁斥不准昨連同其子陶伯英并該署書記員周少卿一併送第一監獄執行 
　　南星橋炸藥傷人案犯吳咬臍錢三六及吳妻何氏連日經地檢廳嚴鞫並赴逸犯金成雲家搜查未獲已將錢三六及吳何氏交保釋放 
地方通信 
[蘇州]  
　　烟酒交易所改組蘇州烟酒交易所由錢崇固等發起組織業將各發起人姓名履歷并商會證明書曁各項附件呈送江蘇實業廳轉呈農商部請予立案旋奉部批以烟酒兩項核與物品交易所條例第四條所載祇准經營一種貨物交易所之規定不符應飭分别組織再行皇候　辦該所因於日昨召集全體發起人開會議决先酒後烟次第設立並將各發起人姓名商號重請商會證明　　夾帶紅土案判决前日由黄渡開城之空船一艘被水災船查獲搭客王振山私帶紅土數十兩當將人證一併解廳移縣訊辦昨日下午經陳承審員提訊據王振山供認不諱質諸船户李得明供稱由上海開回中途遇蘇州搭客並不知其包袱中藏有烟土等語問官得供　宫庭判處私販烟土之王振山五等有期徒刑八個月併科罰　一百　十元船户無罪判畢帶下執行 
[青浦]  
　　征收員浮收被　　浦縣總征收員陳誼勳經徵錢糧於滯納罰金並不遵照省會議案竟於續限期内（即開徵後四個月外）將滯納罰金二十分之一併入忙銀本位計算再加二十分之一合全縣計之每年浮收爲數不责歷經地方人民張世昌等呈控有案近又有告發人諸時告訴人沈樹珊等呈控青浦縣署而縣署置之不理復向道尹公署省公署高檢廳控告奉批飭青浦縣提訊核辦詎劉承審員徇情　袒開庭審理之下多方爲之開脫判决無罪地方人民因此益形償激聞原告訴人等現决向高檢廳提起上訴 
[南京]  
　　追悼儉德會職員下闗儉德儲蓄分會前會計主任龔翰臣（中華捷運公司寗分公司主任）日前因積勞致疾突於上月三十一日　卒昨（二十四）日爲龔　柩回籍安葬之期特由儲蓄分會正會長夏孫鵬副會長黄藝芳君發起開追轉大會是日除轉運公會董事王正廷博士特由滬來寗與祭外計男女來賓三百餘人上海儲蓄總會特派代表徐芹香鄭漢三來寗追祭下午二時開會首由會長夏孫鵬君報告追悼宗旨次由鄭漢三演說　之生前爲人光明磊落對於地方公益事項素具熱心再該分會發達亦由於龔勤謹相助實商界之巨臂社會上不可多得之人嗣由浦口商埠商會長周紹鏞君曁來賓袁家聲相繼演說畢由魏耘蓀讀祭文奏哀樂來實行三鞠躬禮再奏哀樂三時半閉會旋即出殯儀杖一切甚爲美麗觀者途爲之塞 
[清江]  
　　縣鎭兩署處决匪犯今日（二十二日）淮陰縣署鎗决匪犯三名即張三保子唐二翟開文聞張等素住淮陰二市湖灘皆係著名巨匪淮陰警備隊排長吳其哲前在湖灘陣亡即與張等開火者方今夏泗匪吃緊時三人曾到泗陽衆興搶刧其後張三保子白日率唐翟二匪來清江向嚴劉氏索洋五百元經嚴劉氏夫弟某密報清鄉局派警察備王隊長率兵拿獲供認不諱嗣經縣署分别電報省長督軍奉令核准始於今日（二十二日）鎗决又二十一日淮揚鎭守使署亦曾處决匪徒四人俱係梟首 
[鎭江]  
　　綢業籌募振欵鎭郡綢業以今庚沿江各洲水災奇重災民流離失所待賑孔殷二十三日午後特在綢業公所集議籌賑辦法公推勸捐員六人廣爲勸募俟集凑成數即行彚交義賑會轉解災區 
　　北貨銷路疲滯鎭埠北貨之不振已達極點刻下如金針菜落花生大棗芝蔴等貨因廣潮各帮接廣東香港來電謂北貨運粤不特無利可圖且須蝕本若干是以觀望不前每日河下到貨甚湧毫無交易北貨疲滯可見一班 
[嘉興]  
　　新塍组織電燈廠嘉興新塍鎭江某陳某等籌欵組織振興電燈廠及碾米廠早已呈准官廳備案現該廠機器已由滬裝運到鎭從事裝置惟因不料尙未運到故柱立電桿及架線裝燈尙需時日刻下裝户掛號已達五百餘盞約陰曆十一月中旬當可開火即碾米廠亦定於同時開機 
雜評一 
[憂喜消息（默）]  
　　太議消息所以憂喜情况刻刻變化者非僅傳聞之非眞抑亦各國之間主張不同所發表對華意見絶不一致此所以憂喜之消息刻刻變化也我國外交向有一種慣例其初必多可喜之消息繼則可喜之消息悉變爲可憂此無他大抵可喜之消息多出於表面上敷衍酬應之詞而可憂之消息則出於實際上各自爲己之眞意又可喜之消息爲他國能放棄中國權利之代各詞可憂之消息則爲他國不肯放棄權利之代名詞質言之放棄云者即表面上敷衍之謂也不肯放棄云者即實際上爲己之謂也是故每次交涉其初宣傳無一非可喜之消息而其結果則可喜之消息無一不打銷而所剩者則無一非可憂之消息矣今日太議消息尙憂喜參半此後能不將可喜之消息打消而盡變爲可憂乎則吾不敢知矣 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[余蔣兩國民代表之電報]  
　　美代表提出闗於中國之議案　七國完全受領 
　　國民代表余蔣兩君來電云羅特（美代表）提出下列預備决議案於遠東會議經美英比法意日葡七國完全受領（一）尊重中國主權獨立（二）與中國以完全機會俾自發展並維持其穏固有力之政府（三）使出其全力以建設並保持各國在中國全部有商務實業均等之機會（四）限止各國利用中國現狀攫取特殊利益致奪其他友邦國民之利權並防止引起仇視行爲妨礙友國之安全中國並未解說以上各項因此原則爲他國對於中國所提出者其中巳含有中國提出之第一第二兩大綱其他問題將俟以後會議討論之云 
又電云本日太會特别討論闗於限制中國行政自主權問題　則會議采納恩特胡特提案每代表團派一代表組織分會由專家協助審查稅則上事實以結果提出全體會議又太會以不明十大綱之確切作用不願收受又魯案及治外法權大約將於明日提出 
又電云公共管理中國之說似已不致發生日本對於中國所提條件反對應用於旣往而允將來遵行又英國巳承認五五三比例之提案 
[僑日同胞太會宣傳費之大募集]  
　　萬事非錢不辦　愛國首貴輸財 
　　昨接神户同文學校同人來函云敬啓者敝校同人以太平洋會議闗係我國至爲重大因不揣綿薄發起（太平洋會議國民代表宣傳費募集會）除全校員生量力捐助外并派員向各僑胞廣爲勸募彚滙交美京我國民代表余蔣兩君冀稍盡我國民應有之義務素仰貴報熱心國民外交提倡得力用敢附呈啓事一紙希爲登諸報端并鼎力鼓吹則繼起者當不乏人將見我國民代表多一分錢財即我國民代表多一分實力也臨頴不勝切禱之至云云其啓事云（太平洋會議國民代表宣傳費大募集！）（救亡！！）（國民之義務！！！）太平洋會議之期已至矣我國存亡絶續之機繫於此舉政府不足恃所恃者國民巴黎會議之失敗可爲殷鑒夫太平洋會議中之所謂（極東問題）換言之即（中國問題）更簡直解釋之即處分中國而已列强持刀我爲爼肉我國民而猶置之不理則滅亡之慘寗有幸乎聞日本對於此舉朝野上下一德一心政府特定代表經費三千萬元其由各團體或私人挾資赴華盛頓爲宣傳之運動者尙不在内蓋以無人宣傳則遠東情形歐美各邦容有未悉其爲外交之障碍實甚也若吾國則何如乎預算數百萬而實祗得數十萬與日本較百與十之比而已社會團體舍上海各界聮合會公派國民代表余蔣兩博士赴美宣傳外未聞有繼之而起者然宣傳之欵僅得三萬來往川資已去其半尙何濟於事耶邇者上海孤兒院已發起捐欵由各孤兒每日節省午膳費二仙匯寄美京國民代表其愛國之忱抑何可敬也吾華民僑留海外剌激較深愛國之心詎肯多讓用是發起（太平洋會議宣傳費大募集會）冀廣募捐欵藉助宣傳近數日報紙所傳美國提案雖頗樂觀然外交風雲瞬息萬變將來結果何可預測我僑胞乎其尙欲保存身家性命乎其尙欲保存田園廬墓乎其尙欲子若孫之仍爲中華民國之國民而不爲他國之馬牛奴隸乎皮之不存毛將焉附我僑胞其奮然興起乎捐欵不拘多少募得後即趕速電匯至美京國民代表余蔣兩博士合併聲明同文學校太平洋會議宣傳費大募集會謹啓 
[法國新任駐華公使之談話]  
　　表明法國對於中國及遠東之態度 
　　中國不必懼孤立 
　　世界新聞社譯大陸報云法國新任駐華公使佛洛林伯爵即前國際聮盟行政院法國代表團之一員昨與本報訪員會談略述法人對於中國及遠東之態度堅决否認法國謀取商業或領土上之任何新讓予權并稱法國正如美國絶無覇佔任何中國領土之意所欲者但華人之善意與在華之公平待遇而已佛氏又證引在華之法領地以實其說謂法政府當樂以此領土讓歸中國望他國在亞洲佔有領土者有同一舉動又稱中國不必懼孤立無友歐美各國固無一忍坐視中國之分裂横被非必要之戰禍也余初蒞斯土對於東方大局固未能多所論列其對於中國尤甚惟余對於華盛頓會議頗極注意此會議將爲世界各大國間新了解立（基礙余深信其終當表示良好之結果也但欲望其遽爲具體的速效則非愚見所及據余之意此會議用以救濟數强間所顯著緊張之勢當大有裨益又據鄙意減軍問題之解决歷時當必甚久須知歐美各國軍制各異欲加以調整而縮小其範圍當亦略需時日也佛氏又以華盛頓會議比諸國際聮盟之蛻化者謂當其充國際聮盟法代表團員時議席上所討論與今所提出於華盛頓會議者實爲同一之問題據海電所傳似該會議方大有進境惟竊恐一般人有時不免過抱奢望大戰時所造之惡孽今欲加以糾正爲事甚難又稱今日世界商業之凋殘衰落大率由於一九一九年之商業突進欲調整今日世界之市塲當亦略需時日蓋在一九一九年一種商業金融之狂熱似横掃歐美今則受其報矣佛氏又述及印度支那之現局謂彼間略有不靖又稱彼間法官員對於邊界防務時覺爲難有人告余彼間時有土匪結隊越界侵入吾國未有大批軍隊駐紥彼問亦不擬添派軍隊前往以免人指摘謂吾法在南方又圖取得領地也云云 
[全國國民外交大會消息]  
　　時間本日午後二時　地點在廣肇公所 
　　全國國民外交大會上次在總商會開大會通過章程後尙未開過大會茲由本埠與各省代表一致主張於今日（二十六日）午後二時假座寗波路廣肇公所舉行大會續議一切 
聮合通信社云據全國國民外交大會事務所報告該事務所昨日北京代表王毅接北京各團體聮合會執行委員北京思潮研究會代表羅敦緯來函聞華府會議山東問題至今尙未向大會提出不過在會塲旁設一小會議與日本代表磋商而已此說京中甚爲流傳近日聮合會開會推定代表多人向外交當局質問是否確有其事至質問結果俟下次來函再行宣布續到旅浙福建同鄉會代表陳祖望浙江司法協會代表孫之澄·張孔修·宓敬身·湯旦元·朱鴻逵等五人（或將輪流出席）山東省議會等團體代表朱心芳爲執行委員又前日旅京湖南學會來函舉周渤爲代表預計昨晚可到周渤號士楨該學會祇舉周一人 
[新毫洋源源而來]  
　　海闗實行開箱檢驗　扣留長沙新角九箱 
　　閩毫亦有運滬說 
　　上海因廣東輕成新毫洋進口之多總商會迭電請禁各節早經詳載本報日來廣州商會忽又來電請予弛禁照常運滬等情因其成色之過輕此間銀行界一致反對而海闗於各港輪進口之時遂亦嚴加檢查實行取締以杜朦混昨日招商局之泰順號所代東昇和裝來之毫洋二十九箱及大德昌之三十七箱又太古之山東號代各銀行裝到之三十三箱（兩共計有五百萬角）當日各號起提之時江海闗責令在各公司碼頭之驗貨處將九十九箱小洋一一開箱拆包逐細查驗因此項均係本埠各銀樓所購進之鎔銀老角故當塲即准予提取維從此又多一拆箱開驗之手續矣 
同日怡和之和生號在長江裝到之小洋九箱今次江海闗施行檢驗時驗得該九箱小洋完全爲新鑄之角係由湖南之長沙裝來者海闗因其違禁運入立即全數扣留當日某報闗行憑單往提時海闗拒絶不允未知若何解决也 
又據某銀號告余云近來新角之輸入者不盡是廣東之毫洋而福建省中之私行運來者爲數亦巳不少且閩毫之裝滬多半仍在港粤下船據稱其成色則更劣云 
[龔政控莫榮新郭椿森李根源]  
　　被告稱係屬政治性質 
　　前廣東督軍莫榮新南方政府代表郭椿森前海疆司令李根源被粤人龔政在公共公廨呈訴將伊誘至泥城外威海衛路某號屋内禁閉索洋二十萬元等情由廨准給特别傳單傳究各情昨晨由新閘捕房西探目高愛樂華探目邵和鈞將莫興郭椿森二人傳至公廨第一刑庭先由原告代表高露玲律師上堂譯述案情謂尙有要人李根源未到以某報宣洩其名致被避匿即將該報呈案請爲查問而堂上姑置不問並據莫郭二人之代表賫美律師上堂辯稱本案案情係係屬政治性質應請特别訂訊而被告等均係廣東高級長官至於尙有一被告因事他往彼一知其事即須自行投到惟被告等均係客地經濟恐不充裕堂上所定五千金交保數目應請改輕准交三千兩保數云云經李襄讞核供商之英包副領事判莫郭二人各交三千兩舖保候訂期研訊聮合通信社云政學會李根源郭椿森莫榮新等希圖恢復勢力集在上海組織機闗於本月十七日午後五時柬約曾任廣東造幣廠廠長之龔政到李宅酒叙龔屆時赴席席散李根源等逼龔政到一密室用種種恐嚇脅迫逼令龔給銀二十萬元充組織機闗之費龔不允以士可殺不可辱遂被嚴重監禁至十八日李郭等見龔無現欵特由郭改稿勒令龔書信回家取欵二十萬函中揑造種種僞言騙龔家屬從速匯寄函稿現存龔手函經李等發後仍被監禁於密室内派數人看福龔無力抵抗到十九日午後龔乘間打電話託詞與莫榮新說話看守不疑有他准龔政打電話龔立亥改打號頭於陸裕光請陸援救打電話時用廣西土語看守人不知底細陸接電話即於是日（十九）午後五時頃赴到李宅救龔出險陸恐李等强迫並帶隨員四五人到李宅當時温宗堯聞此消息亦到李宅親見龔被禁錮出險情事龔出險後即於二十二日延高露玲律師赴會審公堂以李等强暴脅迫勒取財物等詞起訴公堂准詞於二十三日發出牌票二十四日午前七時派捕十餘人往新閘路福康路厚福里三三五號郭椿森家將郭捕獲送入捕房同時二十分又至威海衛路二百一十一號李根源家捕李李聞風先逃捕役搜索數時卒不得李後旋至麥根路十四號莫榮新家將莫帶至捕房當即解奉公堂諭先行收禁候訂期訊究並將　加以鎖銬對莫稍鬆云 
[法瑞兩星使之行蹤]  
　　法國新任駐華公使佛洛林氏來滬赴京履新等情已誌前報茲悉法公使已定下星期二北上惟過寗時尙須入城拜謁軍民兩長昨由駐滬法總領事函請江蘇特派交涉員轉電南京軍民兩長曁寗交涉員　待保慶云云聞許交涉員昨已分别電轉矣 
駐京瑞典公使柏古通定於晚車赴寗江蘇特派交涉員率同陳科長楊秘書到站歡送云 
[華債權團電詢中法實銀辦法]  
　　中法實業銀行上海中國債權團致中國駐法陳公使轉達法國政府電云法國政府諸公台鑒敝團深賴貴國之友誼并信仰貴政府正月間官電云凡遇法國銀行在緊急之時政府當予以扶助等語鄙意自正月迄今中法銀行適當之解决必經定妥乞容更進一言倘不早定完滿之辦法勢必釀成反抗敝團素仰貴國爲忠信之邦家文明之保障茲所陳述必蒙採納焉上海中法銀行中國債權團啓 
[全國道路建設會徵求會員]  
　　募集特别捐欵 
　　中華全國道路建設協會自立案奉准後對於會務積極進行非發出第一届徵求大會募捐啓云禹疏九河而萬世利賴法人地拉涉氏開闢蘇彝士運河而萬國利賴世界各國路政日新進步迅速惟我國二十二行省四千餘年各地道路險阻崎嶇障碍交通實業文化莫由振興遍地寳藏無法開採五族人民無法互助滿蒙回藏交通阻隔各遭侵掠徒嘆奈何國人皆知歐戰以前世界交通均以鐵路爲陸地交通之樞紐而不知歐戰發生以後鐵道全被軍人佔用或被敵人焚燬一切交通運輸悉賴馬路汽車四通八達以爲軍用及公共交通之樞機有此事實上之經驗故歐戰後之新世紀咸以汽車道路之建設較之鐵道尤爲緊要省費而普及易工簡而收效宏其運輸之便利仍與鐵道相等我國亟宜採此辦法努力實行全國交通靈便則全國如一室全世界交通靈便則全世界如一家闗於文化之灌輸智識之交換種族之融洽貨物之交易工商之發達要皆以道路之交通爲大同與自治之初基故各國之道路建設會會員皆無國籍人種之分認爲世界人類應負之義務入會者非常聮絡捐輸者非常踴躍修築者非常勤勞恒以道路不整理爲國家社會之大恥辱經濟無論若何困難必結合羣力趕修完成而後快本會亟盼我國男女同胞皆爲會員各省縣組織支分各部採擇本部進行計畫着手建築全國道路區分支幹分段修理一旦告成利益如左（一）全國馬路造成即以長途汽車代夫馬運貨乘人能將全國每日數千萬人行路消耗之時移作生產作工的時間每年能得此項利益約九十數萬萬元其利一（二）全國馬路製成凡四千餘年以來深山窮谷中之棟梁巨木希世奇珍藥材等物絶不能久藏山谷聽其腐化廢棄無益人羣其利二（三）各省土產與時新國貨馬路成一週間均可齊集上海漢口各巨埠而各巨埠所囤集之中外各貨一週間即可遍及全國其利三（四）各省各區特產之水果花生菜蔬鹽糖等物舊時舟車運載或人力挑揹在途日久腐化最多折本甚巨道遠之省區永難目見其他易腐又易變色之一切貨如魚肉桃李蘋果鮮熊掌鮮豹胎之類亦然汽車通時一週間即可遍運全國五千年來國人耳聞未見之奇花異品及一切山珍海味極短時間均可羅列眼前玩賞食用其利四（五）路未成時邊遠省區與上海交易須費兩三個月時間銀貨乃能兩清一次路旣成時甘新雲貴川藏青蒙均於一週内外即能銀貨兩清一次貨不在路久滯銀不因貨久延本利週轉靈便異常各巨埠各商號一個月的交易較前增多數倍一年之貿易如昔日數年之貿易減少房租人工伙食時間等諸費合全國各商號工廠而計算之則其利益不知有幾百千萬萬其利五餘見宣言書及徵求緣起不再贅倘荷先生熱心樂助請填左方捐箋寄交本會俾彚登報鳴謝並照表揚特例永留紀念臨頴無任禱切中華全國道路建設協會名譽會長張謇會長王正廷曁董事等公啓 
又聞該會定明日（星期日）下午六時在馬玉山讌請各徵求隊長隊員及各界人士云 
[汽車展覽會今日開幕]  
　　汽車展覽會籌備佈置已有多時今日正午十二時爲該會值行正式開幕典禮預定首由祥茂洋行洋總經理致歡迎詞繼由法總領事夫人主典將緞帶拆開放下法國旗二面本埠各領事英法工部局重要職員華顧問中西文武官員各界要人均邀參與典禮許交涉員特代請龍華護軍使署軍樂隊到塲奏樂先奏法國國樂以後則續奏各種曲譜以助餘興約晚間二時始散該會宗旨爲促進中國工商業使汽車事業亦能隨之而蒸蒸日上本届陳列各品約值數百萬元至於各陳列家之資本合計則在數千萬元以上實爲工業界之盛舉也並望下屆舉行時更見進步華人參與者亦能較本届增加三四倍據該會書記聲明謂本届大會足以證明中西人士聮合工作之效能本會雖由西人發起然華人之工實亦永可紀念者也該會執行部深望星期二之華人日不獨大受華人之歡迎即西人當亦永留不忘此日之盛舉是日並預約有法界鐵華學校之學生約百名及敎習等將爲該會之特賓參觀會場由書記愷琴氏Ｊ 'Keegan主理一切並請本館記者鄭君希陶屆時協同招待云 
該會會正Ｃ.r.Burkill司庫Ｍ.W.Buck名譽書記Ｊ.J.Keegan總幹事Ａ.West陳列主任H.S.Honisberg　建築主任C.J.White廣告主任　H.O.Hashagen　娱樂主任L.Friedman 
[儉學生回國後之呼籲聲]  
　　此次留法勤工儉學生一百零四人被迫回國除沿途登岸外到滬尙有七十七人分庽吉祥街新中和旅館及三馬路榮陞上海兩旅館等處幹事部本在新中和棧因大半學生庽居三馬路兩旅館爲便利接洽起見已於昨日遷入榮陞旅館昨日幹事部分發各處陳情之代表爲曹錫三梅筑培（赴護軍使署）喻正衡林萬選（赴交涉使署）夏時燦（赴知事公署）周澤厚（赴各界重要分子處）黎純一歐陽淑（赴商會）又昨日該部擬電三通分致全國父老北京大學蔡孑民李石曾及廣州汪精衛張溥泉茲將三處電稿錄一（一）全國父老公鑒爲拒絶中法秘密借欵遷及全體勤工儉學生生活求學問題致同人等一百零四人先被武力押送歸國已於二十三晚抵滬行李被扣衣食無着國體人格侮辱殆盡務乞主張公道予以相當維持（二）北京大學蔡孑民李石曾先生生等被武力押送回國於二十三晚抵滬衣食無着艱難萬狀懇即設法救助（三）廣州汪精衛張溥泉先生生等被武力押送回國於二十三晚抵滬衣食無着艱苦萬狀懇即設法救助云云 
[滬海道尹覆房客聮合會函]  
　　租界設法取締　　華界持平辦理 
　　房客聮合會總會昨接滬海道尹覆函云（逕覆者昨接來函並承各代表到署面述梗概藉悉種切本埠房租日見增漲房客負擔過重闗係生計匪淺敝署已函請交涉員會商領事團設法取締華界方面經訓令上寳兩縣會同警廳持平辦理矣知念特覆順頌台祺王賡廷啓）云 
[蘇省水災義賑會致唐慕潮電]  
　　討論賑災方法 
　　北京東斜街三十六號唐慕潮兄鑒馬三電均悉卓識宏議至深佩仰前電謂冬賑不宜過早以江北一帶今歳麥收甚好間有巳收早稻者雖被水災目前尙可勉强餬口惟積水未退麥不能種糧價日漲來源無多明春危苦情形恐甚於今冬且恐非一賑所能了事故欲以無形之挹注爲未雨之綢繆凡老於辦賑　熟悉江北情勢者都持此議如果災民待以度死自以早放爲宜義賑專爲救死死而不救焉用賑爲公之賑友聞已陸續到漣請將尊處所存一萬餘元先行散放敝會補助兩萬亦即寄到預計查畢日期定不誤事徐州兌銅元哈爾濱購雜糧兩策極好惟無切實可靠之人則不敢放手且哈埠須轉俄日兩車種種留難尤難尅期以應去歳　之賑湯陰曾赴東省購糧查畢三月而糧不到百般困苦公當知之往事如斯足爲殷鑒公如有友人在哈請先將兩路運車交涉定妥再行舉辦至糧價之賤運往災區之合算則又不待言鄙人歷年辦賑或受苦况與公正同且有甚於公者然一念之誠至老不變特脚踏地不敢稍涉鋪張倘亦公所見信者耶煦敬 
[查報駐滬海陸軍現况]  
　　淞滬一帶所駐海陸各軍究有若干營年需餉糈若干北京政府特於前日密令現駐本埠之某機闗查報茲經該機闗查得海軍方面如海軍司令部及所轄之海琨應瑞海鷗海籌等艦陸軍方面如陸軍第十師之步兵第三十九第四十兩團（每團該管各三營計六營）曁該師之砲兵第十團所部一二三等營又陸軍第四師之砲兵第四團駐滬者爲該團砲兵第二營（餘駐浙省）又混成第六旅所部之第一第二兩團（合計六營）又機闗槍二連又淞口要塞砲兵一營又蘇屬緝私統領司令部及所部管轄者共計十一營惟緝私各營散駐蘇松常鎭太等五屬駐滬者僅有緝私第二營以上統計海陸軍隊並緝私機闗等年需軍費一百八十萬元業於昨日開報呈核矣 
[籌淩沈莊塘范家浜河道]  
　　浦東沿黄浦之支港沈莊塘范家浜二河爲南匯西境二十六圖所管轄距上海境南約半里奉賢境北約六七里地濱歇浦爲農田灌溉人民吸飲所需該兩河近因年久失浚日就淤塞刻經該處士紳會議二水同時並浚農民咸有喜色而兩河各跨數橋如東連家橋西連家橋范行木橋祠堂石橋尤爲陸路交通之要道近亦年久矣修行人往來頗爲危險茲由該地士紳范罕波邢志剛孫錫華等發起籌欵修葺顧工繁費鉅力有不逮爰請滬紳秦錫田撰就橋工募捐啓廣爲勸募以期集腋成裘早告厥工俾人民享浚河之利而無跋涉之虞云 
[航業消息彚誌]  
　　美新輪寰行全球之壯舉　大批花旗條銀之來滬　　美政府航務部新造之第二號摩托輪愛克律配斯Ｅclip 
se號因其建築構造在現時全世界各商輪中足稱唯一之最新式船故美航部於此輪落成時即爲寰航全球之豪舉昨日美航部特電本埠提督公司謂一月十日此船可抵上海惟抵滬後並不搭客裝貨須遍歷中國各著名商埠再行開往歐洲以便到處使航業界中之參觀此船能容一萬五千噸不置烟囱燃燒汽油速率極快俟此次繞行世界還美後即發交提督使用行駛中美云 
太平洋郵船公司之金邦號本日十時可由舊金山抵申裝來有大通銀行之大條銀七百零二條又匯豐銀行有五百八十條進口貨爲一千六百噸明日赴港上海旅客中有廣東女劇團梁文應等八十名搭此輪至香港演戲云 
今日怡和之景星號輪船赴津本埠某銀行又有接濟京津市面之現洋十萬元分裝二十箱運去又本日太古之頴州號輪船出口本埠錦經綸銀號有大條銀六十七條計銀七萬兩運至廣東云 
英商昌興輪船公司俄國皇后號由温古華開來於十一月二十六號晚間八點鐘抵吳淞接客小火輪二十七號上午九點三十分鐘到上海新闗碼頭再開往小吕宋香港送客小火輪禮拜日下午一點三十分鐘離新闗碼頭云 
[滬杭甬路運銀問題]  
　　滬杭甬鐵路杭州站長昨據浙江杭州總商會來函請求禁運現洋出境其文略云頃據錢業會館陳稱以敝業現因申釐陡漲市上現洋驟形缺乏而各埠來杭捆運者絡繹不絶爲一時權宜計希請貴會察核轉請禁運出境俾劑金融所有湖墅米用仍乞援案發給護照放行等情前來相應據情函請敬祈貴處察照如遇城市就近送往湖墅購米等貨洋仍由敝會填給護照以憑驗放倘未經執有護照及數目不符者應請一律止運以示限制而維市面無任公感除函財政警察廳外專此奉佈云云該站長接文後當即呈請該路車務總管察核矣 
滬杭甬鐵路上海南站昨日（二十五）由杭來滬之早快車在杭州造幣廠裝來新幣十萬元分裝二十箱係上海日夜銀行六萬元交通銀行二萬元鹽業銀行二萬元又松江牲源運到上海鴻祥現洋五千元以上共運到十萬五千元均運抵上海南站缷車云 
 
 

Page 15

 
 
[滬寗車之運銀訊]  
　　昨日（二十五日）滬寗路大通運銀公司承運浙江興業銀行現洋五萬元又益豐惠興等莊現洋五萬元又杭州造幣廠裝來中國銀行現洋十五萬元均轉車裝至天津又中交二行寳銀三十箱計九萬兩又金城一箱均裝至南京造幣廠以爲鼓鏞新洋之用 
[友華銀行銀市報告]  
　　中美新聞社譯友華銀行二十五日報告云昨日倫敦銀價近遠期俱跌一便士之八分之三紐約因昨爲節日無報告惟倫敦紐約間之匯價據倫敦來電爲三九九半今日此間開盤不動市况終日寛鬆初時中國投機者售出金鎊十二月份爲三先令九便士十一月爲三先令九便士半以後十一月份爲三先令九便士四分之一十二月份爲三先令八便士半金洋十一月份爲七五又四分之一十二月份爲七四又四分之一市况漸弱倫敦銀價亦跌落 
[銀洋市况之報告]  
　　金融通訊社二十五日報告云今日洋市平靜價略漲高早市七錢三分二釐五較昨漲一釐午市略跌二五銀行仍有購買今日香港裝去英洋十一萬元洋釐存底甚竭再有漲價之勢進口由杭州來二十萬元 
銀拆早市三錢八分午市小三分收欵五十萬兩大條裝杭州四十一條市况平靜 
[本星期之絲市狀况]  
　　本星期中絲市大形活動價格暴漲其原因由於里昻方面需要激增之故法商辦貨極形增旺美商洋行亦有銷胃惟復摇絲上等貨色市上甚屬缺乏廠絲雖有問訊並無交易惟里昻裝去甚多價漲六七十兩之巨灰經亦有需要價格漲高五十兩此項貨色目下時届冬令來源極少市面上供不敷求市形挺秀計價復摇廠絲藍龍牌特頭號扯一千零五十兩雙馬牌一千零四十五兩羊旗牌一千零三十兩黑獅牌頭二號一千零二十兩金鶴牌一千零十兩八繭灰經扯價六百兩至六百五十兩成交者大都明年三四月期貨綜本週中各牌各種絲繭成交二千五百七十二擔云 
[近週中之外國股票市况]  
　　近來外國股票市面仍形呆疲無所變動價格不振船廠股價少極上海船廠股價計一百十八兩紗廠股交易極少怡和紗廠股價十一月份十九兩五錢十二月份二十兩惟成交者甚屬寥寥無幾東方紗廠股交易亦少計價十二月期十五兩云總之時屆陽歷年底銀根緊急股票市面難見活動也 
[商品陳列所研究訊]  
　　陳列所自本月二十三日起至二十九日止（每晚七時至九時）在該所開陳列物品研究會逐日分部討論其二十三晚討論者爲美術飲食品兩部時出品人到會者美術部有中華書局印刷所代表唐駝君商務印書館代表徐雪塵君·吳待秋君先施公司代表劉傑民君·陸德珊君·張公伯君商裕公司馮秋心君等約二十餘家飲食品部有太豐公司中國化學工業社興華製麫公司冠生園馬玉山公司等三十餘家由總商會副會長秦潤卿君主席報告開會大旨後以各出品人對於該所寄發之調查表格大半尙未填就當即就其所送出品分别接洽填註備作審查之考鏡比散會時已八時有半矣 
[施種牛痘之處所共計十六處]  
　　天花盛行傳染至烈危險異常法租界及公共租界當局現已在市中設立施種牛痘處所十六處計外國人者東西華德路四百二十七號星期一午後三時半起吳淞路四十二號星期二午後三時半起漢口路二十三號星期四午後三時十五分起中國人者楊樹浦路六百七十九號星期日午後三時起東西華德路一千五百七十九號星期一午後二時半起東西華德路四百二十七號星期一午後二時十五分起東漢壁禮路五百三十四號星期一午後二時起虹口市塲星期二午後二時十五分起吳淞路四十二號星期二午後二時起白爾登路七百九十七號星期二午後二時起半北西藏路二百號星期二午後三時起福建路四百六十二號星期二午後二時三十分起漢口路二十三號星期四午後二時起新閘路四五七號星期五午後二時三十分起馬霍克路三八六號星期五午後二時起麥根路一○一九號星期五午後二時十五分起又法界每日午前九時至十一時工部局藥局内亦爲施種也 
[一商接收之近訊]  
　　一商學校各學生前因反對陸校長蒞校迭經沈知事派委會同前往接收不納電呈王省長委派翁燕翼來滬會同辦理等情茲悉翁委員蒞滬後業與沈知事磋商辦法後即於昨日午後邀集前校長黄乃穆到署雙方會議妥洽决定於二十六日（今日）上午十時會同學務委員前往先行接收俟敎育廳委派新校長抵滬後再行由歩交代黄校長接洽後當已趕辦移交矣 
[經紀人王子明倒欠案清算了結]  
　　上海證劵物品交易所六十三號經紀人王子明於本年春間與潤昶莊王懷德等倒欠巨欵一案茲該經紀人名下業已終了昨日經理事會揭示第四百四十九號云已經除名之六十三號經紀人王子明對於委託人債務闗係一案業經本所調集憑證詳加審查委託中易信託公司特約會計師徐玉書盛同孫辦理於本年十月十七日揭示公告現由該會計師造具廢業經紀人王子明債務審查報告書委託人優先權决定書及經紀人剩餘財產分配案各一份移送到所除將債務審查報告書分别函致各委託人外合亟照繕委託人優先債權决定書及經紀人剩餘財產分配案於後如七日内無人提出異議即由該會計師照分配案辦理以資結束特此通告 
　　計開委託人優先債權决定書 
翁晉記應得債權洋二千二百三十二元 
方盛昌（即和源）應得債權洋二萬元 
黄萬興所主張之債權認爲不合 
永豐（即馬仁記胡星德）應得債權洋二百元 
宋如記所主張之債權認爲不合 
江愛記應得債權洋二千八百七十四元七角七 
誦清堂胡蒓香應得債權洋一千三百六十一元六角 
文柬來應得債權洋三百元 
王達仁所主張之債權認爲不合 
信通公司應得債權四年公債一萬元 
星記所主張之債權認爲不合 
惠通公司所主張之債權認爲不合 
和記所主張之債權認爲不合 
朱榮林王丹泉所主張之債權認爲不合 
張耀記朱榮記所主張之債權認爲不合 
裕業公司應得債權洋六百五十五元 
羣益公司應得債權洋三百十五元三角五年公債 
一萬元 
丁斐記等所主張之債權認爲不合 
楊滎康楊文俊所生張之債權認爲不合 
明華銀行聚記良記所主張之債權認爲不合 
劉承記所主張之債權認爲不合 
王丹山所主張之債權認爲不合 
朱集記應得債權洋四千五百元七年短期公債 
四千二百元金融公債九百元 
任文臣應得債權洋一千二百元 
慶康莊所主張之債權認爲不合 
金鴻記所主張之債權認爲不合 
利商號邵南棠所主張之債權認爲不合 
顧梅棣所主張之債權認爲不合 
裕商公司應得債權洋五千元 
羅萬春應得債權洋一千元 
天誠（即朱志龍）所主張之債權認爲不合 
利商公司所主張之債權認爲不合 
以上各委託人所主張之債權認爲應享優先權者計十三件認爲不合享優先權者計共十九件總計應享優先債權之債權數如左 
一現洋三九六三八·六七 
二四年公債一萬元按照廢業時市價票面每百元作八十二元計算合洋八二○○·○○ 
三五年公債一萬元按照廢業時市價票面每百元作四十六元計算合洋四六○○·○○ 
四七短期公債四千二百元按照廢業時市價票面每百元作九五元計算合洋三九九○○·○○ 
五金融公債九百元按照廢業時市價票面每百元作七三元計算合洋六五七·○○ 
合計現洋五七○八五·六七 
　　經紀人剩餘財產分配案 
查廢業經紀人剩餘財產歷經交易所公告在案計共現洋二萬零七百六十八元九角八分平均分配與債權人計算結果每債權洋一元應派得剩餘財產洋三角六分三釐八毫尙餘無法派分計算尾數洋一元二角一分應歸最小債權人所有茲將各委託人派得剩餘財產列左 
一翁晉記（應得洋以下同）八一二·○○ 
二方盛昌七二七六·○○ 
三永豐號七三·九七 
四江愛記一○四五·八四 
五誦清堂四九五·三五 
六文東來一○九·一四 
七信通公司一九八三·一六 
八裕業公司二三八·二九 
九羣益公司一七八八·一九 
十朱集記三三二七·六八 
十一任文臣四三六·五六 
十二裕商公司一八一九·○○ 
十三羅萬春三六三·八○ 
合計二○七六八·九八 
上列决定書及分配案公告後一星期内如各委託人中無人提出正當理由主張異議者即照此分配案派給與各委託人以資結束 
[楊樹浦張榮昌家之盜犯訊結]  
　　昨晨公共公廨陸襄讞會同英赫副領事升座第二刑庭復訊持械夥刦楊樹浦韜朋路謝家宅張榮昌家值洋三百餘元金飾現洋並刀傷周小毛之盜匪季榮榮·俞炳祥及同黨陸桂榮·朱伯元·張毛仁·張蘭生婦人陳馬氏等一案據包探謝水泉與西探勞勃生投訴事主之母張王氏遭盜黨勒斃周小毛亦被刀傷被告等己在捕房供認言至此將錄取供單呈案並據張榮昌供稱被告朱柏元在我處做過車夫替工上月二十八號糾黨來家搶刦將我母親勒斃刦去財物實係謀財害命要求嚴懲又據周小毛供稱前遭季榮榮等累及拘案發押西牢於上月間釋出後與季理論被誘至俞炳祥家用刀戳傷多處現尙未愈等語訊之季榮榮供稱張榮昌家竊案我與俞炳詳陸桂榮·朱柏元（即彩郎）·四人所爲計得贜洋八十三元我得八元所有珠飾被彩郎取去周小毛確係我等戳傷而俞炳祥供認前情不諱惟陸桂榮與彩郎堅不承認詰之張毛成·張蘭生祗承認刀傷周小毛經中西官核供退入領事休憇所磋商之下復升座宣佈判决季榮榮·俞炳祥押候錄供詳解護軍使署按律懲辦陸桂榮·張毛成各押西牢五年張蘭生押三年朱彩郎押二年期滿均逐出租界陳馬氏斥釋承辦此案之中西包探應請捕房奬勵此諭 
[迷藥脅迫之大騙案徐鍾田何必死]  
　　水巡捕房梅捕頭昨午備文派捕押送投浦覓死遇救得生之徐鍾田一名至上海地方檢察廳請爲安插等因當奉檢察官提案研訊據徐供稱年二十六歳原籍上海浦東小民於二歳時已由父親携領至新加坡蒙滿地方經商到今已有二十餘年此次民人由日本地方偕友人名林錦園乘熊野丸輪船來申隨帶日本老人頭票四千五百元到申之後一日在北市滬寗火車站相近與林閒談林合小民赴杭州游玩所有票洋諸多不便不如掉換鈔票小民允之按照市價以一千元可換八百四十元於是林向我將老人頭票取去伊去掉換臨行時林送給我吃　頭五枚不料食畢忽而腹痛人亦昏暈不省人事大約經人將我送往仁濟醫院醫治約三天後方始出院無如小民初到滬上不識路徑一日在途與林相遇林反責小民何不等候以致分散現在所換票洋在我寓處應速往取及抵該處入門後忽有短衣小袖者多人將小民扭住聲言欠銀數千兩不還遂將我身上所穿衣服並洋元時表寳戒及金戒等悉數攫去殆盡然後將我逐出此時小民愈思愈忿生不如死頓萌短見趕至浦灘乘小輪至中流投浦自盡嗣經他船將我救起送往同仁醫院醫愈之後送還水巡捕房今日轉送案下叩求伸寃問官得供大爲詫異以徐鍾田所陳各節闗係非輕判將徐留在本廳候撼情稟明黄檢察長核示辦理 
[青年會之同姓聮歡會]  
　　今日（二十六）下午二時青年會仍有參觀團出發今晚六時爲第一次同姓聮宗會集會員中之同姓者到會叙餐今日先集趙錢孫李四姓會員共有三四百人聮歡共叙至足樂也非會員之同姓者亦得加入晚八時又爲會員家屬同樂大會開演社會長劇大電影名（金洋四百萬）長套五本聞是劇爲泰西著名劇家華理斯忒最新編演傑作大致在勉人勤儉守分大足驚醒一般妄想發財之徒中間串插情話一段别饒風趣加以名伶扮演更爲生色外加滑稽趣劇卓别麟二大卷入座劵每張三角會員只取二角云 
[演說競進會之四次會期]  
　　江蘇省敎育會發起之本省中等以上學校演說競進會已舉行三次本年第四次會已議定以新市政計畫爲演說題範圍擬即於十二月十八日在揚州開會仍先一日預賽已通告各校惟開會地點及日期尙在函商揚州五師及八中兩校長俟得復確定後當再行通告云 
[太倉銀行開幕記]  
　　太倉銀行自本年四月發起籌備以來積極進行業於本月二十四日開幕是日上午八時舉行開幕式由董事長副長親懸行牌高張國旗一時爆竹聲喧聚觀者途爲之塞次董事監察人及行員等就營業室外攝影各行員始就職務開始營業交易者極爲擁擠當日收進存欵計有二十餘萬之多來賓政商學各界約四五百人本地及蘇杭錫常各處銀行商號機闗個人致送頌辭幢聮鏡架琳瑯滿目參觀者咸以遠大期之云 
[馬玉山公司第三次增招新股]  
　　新舊資本三百萬元 
　　上海香港馬玉山糖果餅乾公司開辦多年所出貨品優美精良頗受社會歡迎故營業日形發達現於本年十月二十九日及十一月十二日在香港總行舉行股東特叙會經衆通過覆實修改註册章程並增招第三次新股該公司原有股銀八十萬元現議定提撥前屆溢利二十萬元作爲舊股東溢利股共成一百萬元外再增招新股二百萬元合爲新舊資本總額三百萬元招股章程可閱本日本報廣告或向該公司取閱便知其詳也 
[濟生會五週紀誌盛]  
　　上海中國濟生會自丙辰冬成立以來辦理各省振務不遺餘方昨爲五週紀念大會到者百數十人由會長王一亭主席報告一年來振務經過情形甚爲詳細計直豫魯晉川陜湘鄂浙蘇等十省共放振洋十七萬二千一百元米一萬三千五百零八包棉衣褲五千一百套並設草帽辦廠四處兼製髮網以工代振至醫院學校拾材施藥等舉由單仲範姚玉孫許松椿等逐項報告實事求是井井有條末由朱芑臣伊峻齋次第演說掌聲雷動直至下午七時始散云 
[聮益善會殮葬兩屍骸]  
　　美租界梧州路上海聮益善會經會員朱瑞階君報告有浙江山陰人錢志祥年九歳病死於兆豐路吉祥里三百六十一號門牌無資收殮聲請給材一具又接會董蔣福龍君函稱南市闗橋外毛家弄泰興酒業公所旁有不知姓名孩屍一口請予殮葬該會堂即飭令扛夫分别昇材前往收殮掩葬於義塚云 
[桃源坊經租賬房索小費　每幢二百兩]  
　　國聞通信社云美租界北河南路桃源坊房屋前埭爲洪錫卿之產因見各處房屋謀挖加租遂將房租懸宕三月不收聲報招租有某印刷所乘機挖就市房兩幢遂打竹笆從天潼路角上起至北河南路一百號門牌爲止其中皆小本經紀或手業工塲今該賬房與圍笆内房客接洽每幢出小費銀二百兩仍可安居各房客因無力承允將合力抵制云 
[嚴禁傷風敗俗之花鼓戲]  
　　松滬何護軍使前據稽查員報告城廂内外合處茶肆之生意冷淡者雇就浙省寗紹帮無賴扮演花鼓淫戲誘人觀聽男女雜沓大傷風化應行飭屬查禁等情繼據寗波旅滬同鄉會函報前情請爲維持風化等由當即令知淞滬警察廳長飭區查明所轄境内有無前項花鼓淫戲如有開設者即着勒閉等因去後查得九畝地方板橋小西門外等三處果有公然演唱常將執照分别吊銷禁止開唱在案不料甫隔三月近來又有人在小西門口某案肆樓　日夜演唱皆由男子扮演最足壞人心術又爲何便訪悉特令徐警廳長訓令該管警區注意嚴查屬實援案禁止不准稍有寛貸云 
[又一投機營業之失敗者]  
　　華界某交易所經紀人聞某營業失敗虧負證金頗巨延不照繳前日由該所理事託稱磋商辦法遺人招閔至所面議甫抵門首即被迫乘汽車拘至滬南某司令部管理勒令照繳昨由閔之家屬延請律師依法起訴矣 
[監犯孫貴病死]  
　　監犯孫貴因病發送新普育堂醫治無效而死昨午報請地檢廳委派孫檢察官等蒞堂騐明委係因病身死查無家屬判由堂棺殮 
[神經秘書不見了]  
　　昨日淞滬警察廳接得駐滬江蘇交涉員來函云有向在西班牙國中國領事公署内爲秘書之山東人某甲年二十九歳近因患神經病請假回華醫治當已送往滬南公立上海醫院内醫治乃進院後忽於前日出外未歸請爲飭屬傳諭各管崗警注意查察如遇該秘書原人在途者請即扣住送核等因徐廳長立用電話通傳各總署後復轉知各分駐所遵照令飭各崗警注意查察矣 
[瑞康里之搶案]  
　　法界西新橋街瑞康里第二號門牌徐姓家於昨晚八點餘時突來盜匪八九人敲門入内各持黑色手槍嚇禁聲張當被搶去金鐲珠鐲數副及現洋衣服共計約值洋數千元之數呼嘯而逸迨至探目徐阿東韓邦逵包探任水揚張惠泉等聞悉趕來奈匪已遠颺當即據情回稟捕頭諭令務緝該匪等到案究辦 
[梁榮開鎗案判結　押西牢五年]  
　　粤人梁榮因於上月一號在北四川路崇業里向同鄉人佘少村借欵不遂開放手鎗彈穿衣服謀害未成一案訊供詳情迭誌本報昨日復奉公堂提訊先由捕房代表費斯福律師上堂譯稱被告被捕後據稱因原告欠銀不還是日醉後往索致起爭執即開手鎗幸未擊中要害然對於被告所供酒醉一語殊不足信惟開鎗謀害原告並圖逃時向二十一號日捕拒捕兩案均經見證證實其罪已成立言至此將所錄被告供單呈案請究並據被告代表律師詰據被告供稱向爲西崽與原告相識有五六年之久上月一號午後因飲酒過多致醉旋至原告處索欠爭執忽聞鎗聲一響我即向外奔逃當被拘住惟手鎗何人開放並不得知亦無向日捕拒捕之事捕房呈案之手鎗係去年八月八號價賣與原告計洋十元是實復經原告律師向梁榮盤詰前情一過並稱被告今日所供情形與捕房錄取供單完全不符應請堂上注意惟原告方面證據充足被告犯有殺人之罪要求懲治又據被告投案與原告律師互辯移時經李襄讞核供商之英赫副領事判梁榮押西牢五年示儆手鎗子彈歸公 
[尙有本埠新聞公佈等欄轉入後頁]  
雜評二 
[人民之正當活動（旡用）]  
　　何謂人含生負氣者之爲人何爲民對於社會組織國家組織上有所表示者之爲民設其人而僅含生負氣不能對於社會組織國家組織上有所表示可謂之人而不可謂之人民本此解釋以評駡今日之含生負氣者果有幾何之可謂人民者耶 
對於社會組織國家組織上之表示必其有意識有目的且正當者方可謂之眞正人民一社會多眞正人民一社會進化而治一國家多眞正人民一國家進化而治邇我人民之表示亦夥矣其意識透闢其目的光明者殊不乏其意識糢糊其目的偏僻者亦所在而見此糢糊之意識與透闢之意識遇必相拒而偏僻之目的與光明之目的共亦必相斥拒則不相容斥則復相抗天下紛紛大都緣是起矣 
吾不能勸意識透闢者返而爲糢糊目的光明者退而爲偏僻必也望糢糊者稍加審察而進於透闢偏僻者稍事考量而趨於光明先修完其眞正人民資格而後爲驚天動地之正當活動以之對一機闗則一機闗之問題解决以之對一社會則一社會之問題解决以之對一國家全世界而一國家全世界之問題無不可迎刃而解决也 
 
 

Page 16

 
 
本埠新聞二 
[乾繭絲吐交易所創立會]  
　　華商乾繭絲吐交易所股欵收足曾經各報詳細露佈昨日午後一時爲該所舉行創立大會之期共到四百人左右股權二萬八千五百三十五權首經公推李徵五萬主席報告籌備經過情形及收支確數并公推衛漱峯·應季審·吳與炳三人爲查帳員全體股東對於報告各項極形滿意聞該所昨日所肇出之理事十一人侍推定理事長及常務理事後即可從事裝修市場正式營業之期當在不遠昨日所選舉之理事因票數衆多至九時尙未檢閱結束云 
[滬寗車遲到]  
　　昨日（二十五日）滬寗路由寗開滬之特别快車（即通車）因津浦路車到浦口慢一點三十餘分鐘故滬寗車在寗等候乘客渡江特别車到滬在十一點十五分鐘計逾時一點十五分　云 
[推捕入河之劇賊獲案]  
　　迭次過犯顧大麻子於上月間糾同夏義清等在法租界黄浦灘金利源碼頭某輪船竊取紅棗事被六十一號兩道頭金線華捕查見上前拘捕詎被顧將該捕推入河中幸由船户救起祗將夏拘獲顧即逃逸無踪旋將夏解經法公堂懲辦一面緝拿顧到案究辦在案現爲包探唐雲卿李金生偵悉前往將顧拘獲帶入捕房經捕頭詰據顧供認不諱諭令收押聽候解堂訊辦 
[革警滋事之獲究]  
　　浦東陸家嘴居民康毛弟向在英美烟公司充當工頭被已歇小工陳五索詐洋十元未遂糾集革警于國清崔廷棟等十餘人軋康至爛泥渡强行勒索不遂將康揪住兇毆當經康友袁某密報三區警署曾署長立派巡官李鶴鳴帶同長警前往將陳五及于崔二革警當場拘獲解署曾署長訊明情節以該革警等逗留滋事前曾解送法庭懲辦此次釋出未久仍怙惡不悛實於地方治安有碍判將該二革警加上手拷連同陳五康毛弟等於午後飭警押解警廳司法科訊辦 
[路斃車夫]  
　　昨日上午滬寗路北站路斃拉黄包車夫一名因無家屬由路警將屍移至馬栅房内外招該圖地保備棺收殮矣 
[狹路相逢之血案]  
　　山東人王振海昨日上午九時許在新閘路一千一百八十一號門牌順泰祥鞋子店内適與夙有仇隙之甲乙二人相遇被甲乙將刀戳傷首臂腿足等處當由人鳴得新閘捕房一千三百十五號華捕到來將行凶之某甲拘入捕房一面送王振海往仁濟醫院醫治 
[昨日汽車撞傷五人]  
　　北蘇州路二白渡橋堍昨日上午十時許有二千七百零九號汽車駛過撞倒行人吳文福陸龍成腿足由虹口捕房二百零四號華捕前來押令汽車送二受傷人往同仁醫院醫治一面帶汽車夫入捕房請究 
又昨日上午十時半有一千一百七十號汽車駛經北四川路撞倒江北人段生松頭部等處受傷經虹口捕房一百二十三號印度捕前來押令汽車載送受傷人往同仁醫院醫治旋即帶該汽車夫入捕房稟候捕頭發落 
又一千零六十三號汽車於昨下午三時許駛經楊樹浦地方撞倒小車夫江北人蔣士昌跌斷臂骨當由楊樹浦捕房一千四百零四號華捕到來押令汽車載送受傷車夫往同仁醫院醫治即持傷狀單帶該汽車夫入捕房稟候捕頭發落 
又有某號汽車於昨下午三時半駛經黄浦灘撞倒江北人陳伯之跌傷頭部等處當由老巡捕房二百二十八號華捕雇人力車送受傷人往仁濟醫院醫治一面歸報捕頭候示 
[俄舊犯住居租界之保證金]  
　　俄國人康士坦丁前因犯案由廨訊明判令逐出租界茲　潛來前日被捕房西探目柏生查獲於昨日午後押解公共公廨經陸襄讞會同俄員儀君研訊屬實會判被告欲居租界須交一千元保洋限一年内不得再犯刑事如十四天内不能繳呈保　金即行遞解回國此諭 
[西飯店失火]  
　　前晚二句餘鐘美租界西華德路南潯路轉角某西飯店忽然失火當經各段救火會聞警驅車到場灌熄僅焚燬房屋一間事爲捕房得悉派探前往詳查起火情形復候核示 
[幼婦失踨之追究]  
　　住租界新閘路新康里之鎭江人王禧祿昨日具呈四區稱伊女巧英年十七歳今年四月憑媒季壽祥紀慎安作伐嫁與楊鳳山之子楊學海爲妻時遭翁姑凌虐遍體鱗傷近女歸寗言及翁姑夫壻主張欲賣往奉天民尙未信不料至本月十九日果然失蹤二十日壻家糾集多人反來民家索人以圖先發制人但民壻學海向在共和路理髮店爲夥現亦避匿等情顔署長閱呈後飭警傳到楊學海質訊之下據供民妻實被妻父王禧祿藏匿欲轉嫁西崽某甲前日曾扭控新閘捕房捕頭限令三天内交人妻父央人來說願出洋百元與民離婚因民不允來案誣訴云云奉判兩造供詞各執聽候查明眞相再行核辦 
[兩騙子共押西牢]  
　　甬人袁榮生因在天津路盧設元利烟紙店騙取北海路元昌號夥胡福庭值洋二百十八元之行巾等物被控於老閘捕房飭探沈阿岳將袁與收贜人洪明齋一併拘解公共公廨訊諭洪交二百元舖保袁押候查明澈究各情曾誌本報昨由沈探傳到被騙值洋數百元鐵床肥皂油衣粗紙等物之事主協源祥·沈根祥·李新記·朱順興·王福生·顧金和·計阿岳將袁洪兩人解送公廨經中西官質訊屬實以被告等騙詐取財罪已成立判袁押西牢三年洪押一年分别示儆 
[緝獲拐婦訊押]  
　　劉金源之童養媳劉毛毛於今年八月間被拐婦李王氏拐至寗波地方羅許氏家希圖售賣現爲原告得悉報告捕房飭探方福林周寳生前往將王許兩氏及有闗之張阿根並女孩毛毛一併拘獲帶入捕房經捕頭逐一盤詰之下諭着一併收押聽候解堂訊辦 
[煙案纍纍]  
　　老閘捕房西捕麥拐前日午後與華探榮錦林在廣東路一百九十九號屋内破獲燕子窠一所當將其主錢祥和吃烟人顧如生·譚子友·孫闗林等連同烟具一併帶入捕房着錢收押餘人准各存洋十元保出昨奉公堂傳案訊明判錢罰洋十元餘人不到着將保洋充公烟具銷燬又傳福建路二百十二號門牌通裕客棧經理柴阜莊到案稟明該棧備設烟具容留寓客吸食鴉片烟請究堂上得稟以柴故違禁令判罰洋十五元充公烟具銷燬堶 
楊阿二因在東嘉興路四百六十七號屋内開設燕子窠前被查獲當將楊與烟客徐三郎·吳德發·鈕萬華·劉鑑三·沈阿福等連同烟具一併帶入捕房昨解公共公廨經中西官訊明判楊罰洋二十元無力改押西牢三禮拜餘人各罰洋三元一併充公烟具銷燬 
[賭徒一十有九]  
　　無錫人李財根因在平望街三十號屋内聚賭抽頭前晚被老閘捕房捕頭偵悉率同中西探捕協往將李與賭徒錢價來·周時奎·陸正和·張國成·趙瑞生·王順生·朱阿毛·陳榮生等共十九名連同賭具一併帶入捕房着李收押餘各存洋十元保出昨奉公堂傳案訊明以李故違禁令判罰洋三十元無洋改押西牢一月餘人各罰洋三元一併充公賭具銷燬 
[吳籛蓀失表請緝]  
　　吳籛蓀此次抵滬寓東亞旅館日前因事出外回時失去時表一只此表上刊貴重物件值價一千數百元除報英法各捕請緝外前日又詣淞滬警察廳拜會徐廳長要求協緝等因徐君准之昨已令飭偵緝隊並所屬各區所一體協緝昨午吳君先已乘車北上矣 
[搶失金環之控究]  
　　寳應女子胡阿四住閘北長安路怡興里二弄第五家日前與同居婦人陳仲氏往絲廠做工經過安祥里後空地上被匪徒搶去胡女耳上金環一副當時扭獲泰縣人袁永福一名至四區控稱該搶匪奔逃時小女子在後追赶聲喚被袁攔住去路批頰一下必係匪徒同黨云云經顔署長質訊之下袁供住大統路長興里拉車爲活出事時民適在該處坑厠上大便無端被該婦女指爲匪黨怒不可遏故批其頰請察奉判轉解司法科訊明核辦 
[彚訊車輛肇禍案　共二十四起]  
　　星期四午後公共公廨張襄讞會同美約副領事升座車務公堂訊理車輛肇禍違章案二十四起紀錄如下（一）汽車夫俞阿六因在河南路開車不慎肇禍後並不停車圖逃判罰洋二十五元（二）陸來甫在靜安寺路開駛汽車不照定章判罰洋十五元（三）劉正榮（四）朱秀發（五）許連生（六）鄭德根（七）黄榮生（八）沈阿雪（九）倪全生（十）曹堯弟等各汽車夫因在靜安寺路南京路百老滙路等處開車不照定章並不聽巡捕指揮及未帶開車執照判各罰洋十元（十一）薛須生（十二）王阿毛（十三）高阿寳（十四）張阿大（十五）陳友卿（十六）沈芝香等因在蓬路白克路等處夜間開駛汽車不點燈火並停車礙路判各罰洋五元（十七）朱森堂（十八）李厚山（十九）傅阿堂（二十）吳阿林（二十一）董慶生因在西華德路南京路夜間開車燈牌不明並不將執照呈騐判各罰洋三元（二十二）朱恒泰（二十三）包子春因在威海衛路南京路開駛空汽車（二十四）方振和在新閘路開駛電車不慎均無證佐判均將案註銷 
[公共公廨訊案彚錄]  
　　昨晨公共公廨張襄讞會同美丁副領事升座第四民庭訊理民事案四起（一）中國化學工業社請求給諭保護案（堂諭）改期再核（二）何福堃請求給諭執管其故父何兆政遺產事（堂諭）准登報兩禮拜如無人反對再核（三）錢文卿訴羅亞圍不理麩皮價洋及们金案（堂諭）限保人王少甫於一禮拜到案逾期不到即將該保人店舖發封此諭（四）孫闗元訴顧麟飛不理借洋三百元案（結果）註銷又俞襄讞與美約副領事升座第三民庭訊理美商利達洋行並元甡錢莊訴敦康顔料號不理押欵欠欵案此案前經斷定茲利達洋行不服判决延律師到堂要求復訊而元甡莊亦延律師到堂請求（堂諭）海德禮律師請求復訊對於四五兩項准由該律師提出新證據復訊核判其第二項應由本公堂函致錢業公會詢明按照習慣錢莊是否在十一月底結賬及能否在十一月底要求結賬或繳保証品復麻復核 
午後民四庭由俞襄讞會同美約副領事訊理民事案三起（一）廣東路上海紙業交易所延代表律師請求給諭註册案（堂諭）改期七天再核（三）吳樹卿訴吳梅卿地皮糾葛案由原告代表羅傑律師與被告代表許理律師互辯良久（結果）候會商堂諭宣佈（三）鄭華之與金小霎爲地皮糾葛一案（堂諭）改期十四天再訊 
[誌謝]  
　　昨承商務印書館贈送英語週刊三二○期東方雜誌第十八卷第二十一號各一册内容豐富議論精確洵雜誌界之佳本也用誌數言藉鳴謝悃 
又承協和醫校錢君寳源惠贈海牙國際和平會盟約全書一册查是書錢君　二年之心力始行脫稿其文辭顯豁譯筆精審洵爲出版界不多　之作值茲盛倡和平時代如海牙和平會者誠當重視而萬國所共認之會約於國際上當然有極大之效力吾國人其果希望眞和平乎如此書者不可不一讀之也用誌數言藉資介紹並鳴謝悃 
公布欄 
[江蘇高等審判廳]  
　　民庭判决楊練氏與胡鴻儀因田畝涉訟上告一案（判决主文）原判撤銷本案發還江寗地方審判處迅予更爲　判　王信之爲債務涉訟抗告一案（决定主文）本件本年十月二十日之抗告准予註銷十一月十七日之抗告駁回抗告費用歸抗告人負擔　陳雲林爲債務涉訟抗告一案（决定主文）本件抗告駁回抗告費用歸抗告人負擔　施壽萱爲基地涉訟不服奉賢縣知事决定抗告一案（决定主文）本件抗告發交上海地方審判廳合　庭迅予調查裁判　吳振江等與陳思約等爲灘地涉訟控訴一案（判决主文）原判撒銷坐落奉賢青村塲五團地方新漲灘地二千畝内之一千五百五十畝認定沈思約沈康陳其善潘長實有報　之權吳振江等將沈思約等在上開地點内所樹之界石六塊拔去應照舊復回原狀控訴　訟　及本判决前上告審松費均歸吳振江等負擔　沈燦香爲苗地涉訟對於本廳缺席判决聲明窪碍一案（决定主文）本件聲請照准　何郁氏爲離婚涉訟對於本廳决定聲明窪碍一案（决定主文）本件聲請照准　沈逸舫與周乾康爲股欵糾葛上告一案（判决主文）原判撤銷本聚發還上海地方　判　迅予更爲審判以上十一月二十五號 
　　通告本月二十二日准司法講習所函開本所第四班滿限試騐前派赴蘇省候補各員即由貴　代試業已函達查照並將試卷寄上在案現本所定期舉行滿限試騐所有各科試題一俟各敎員擬定再行密封遂日快郵寄達外相應將派外各員試騐日期單一紙函送即祈查照先行通知爲荷再陳紹聘一員應補第三學期試騐俟滿限試畢後另行定期函達知照等因並附單一紙到廳准此合將考騐學課時間分配表照單開列後方仰與考各　補推事一體知照特　通告以上十一月二十五號 
　　第四班民刑事班滿限考　學科時間分配表如下 
月日時間學科時間學科 
十一·廿八八至九·五○刑　實務十至十一·五○民判承總親　總判 
十一·廿九九至十一·五○民審實務十至十一·五○强制執行 
十二·二八至九·五○刑律判例同上破產法 
十二·三同上非訟事件同上民判　總分 
十二·五同上特别判例局上民訴判例 
十二·六同上刑訴判例同上民判物　 
中華民國十年十一月二十五日江蘇高等審判廳長朱獻　以上十一月 
二十五號 
[上海地方審判廳]  
　　判决主文（民一庭）一件决定王載堂與　　善田畝糾葛聲明抗告本　作爲控訴受理一案（主文）本件控訴駁回　一件判决王阿毛與崔廣寛租屋涉訟一案（主文）原告人之請求駁回訟　歸原告人負擔　一　判决陳孫泉與沈少嶼田產涉訟控訴一案（主文）本件控訴駁回本寗訟費歸控訴人負擔 
　　（民二庭）一件判决吳四富與吳孫氏等借欵糾葛一案（主文）本　應維持本廳民國十年十月三十一日之即時判决聲明窪碍後訟費歸被告人負擔　一件判决韓嘉深與張秉奉因欠欵糾葛一案（主文）張秉彝應償還韓嘉深洋一百七十三元五角三分五釐韓嘉深其餘之請求及張秉彝反訴其餘之請求併予駁回訟費歸張秉彝負擔十分之七韓嘉深負擔十分之三　　一件判决賈蔭希與陸雪興因欠　糾葛一案（主文）陸雪興應償　　蔭希欠欵銀二百零二兩三錢訟費歸陸雲興負擔百分之九十五　蔭希負擔百分之五　一件判决姜德孚與王悅富因欠欵涉訟一案（主文）王悅富應償還姜　孚借欵洋二十二元訟費歸王悅富負擔　一件判决施鶴　與高志芳因租屋糾葛一案（主文）被告人應將所租青龍橋浜北二十六號市房退出交還原告人接收原告人闗於房租之請求准予註銷訟　兩造各半負擔 
　　批示一件康靜　收請執行由狀　業巳當　諭知矣此批　一件汪友倫狀領棧單由准領此批　一件陳生林交查封費由准交此批　一件吳如寳狀請函縣執行由狀悉仰即逕向寳山縣知事署聲請核辦可也此批　一件張阿弟狀請抄錄由第一次庭訊筆錄准抄至爾所交契擔其内容　已知之何須再抄所請應毋庸議此批 
[上海地方檢察廳]  
　　批示張子春爾弟如果毫無不規則舉動何以肯出　　案經偵查着爾弟　傳來廳就訊母得規避致于重究此批　陳文錦狀悉仰於本月二十八日來　質訊此批　張濟亭本案業經張住記供明該摺内所開各用費名目是爾松林呌伊開的　語尙回狡辯之餘地案候澈查母庸多瀆此批　張志仁據爾子開昌所指胸腹部下受傷經騐明毫無痕跡　母庸議此批　　福　　悉限七日内補具理由書以憑轉送江蘇高等廳核辦此批以上十一月二十五日 
 
 

Page 17

 
 
   
 
 

Page 18

 
 
自由談 
遊記 
[歐遊小記（六）] [  汪筱謝]  
　　八月十八號晨四時船忽大動余等知係地震水亦震盪早餐後余覺頭昏身熱故上午坐臥均覺不安且天氣更熱下午忽腹痛知係發痧急服藥水仍未愈後向船役索氷竟不許因船中氷少且此地無處購氷也後經數種手續始得一大塊今日地震四次房屋毁者更多五時船啓椗乃大欣慰因余體弱不耐炎暑也 
八月二十二號至蘇伊士此鎭與亞丁無異自麥散至此共九百六十四里天氣凉爽經法人管理余等在此半日即駛向寳賽 
八月二十四晨至寳賽自蘇伊士至此共八十七里所經者爲蘇伊士運河河係法人所開故每船經此須計所載貨之多少客之多寡出錢若干大约貨每噸五法郎每人十法郎給與法公司此公司設在寳賽每日收入甚多因每舟必有船四五十經此也運河狹如蘇州河半途忽闊以便來去船相等不致互撞也兩岸上作黄色傳係沙漠堆積而成堤常潰必須終日修理故河中多見起沙之機器寳賽爲英人所經營房屋街道異常齊整乘客頭等艙五人散艙一二十人在此上岸赴猶太聖地 
筆記 
[比武記（四）] [  西雲]  
　　孟返室解外衣視之鏡巳破碎成屑昨舌曰否則心碎矣顧思僧旣爲己辱當更來術必駕余勢爲所殺奈何徬徨無策遂揚言己暴卒妻外無知之者置雜物空棺中陳列廳際發喪開奠親朋咸來弔孟則暗匿他所未滿七期忽一僧踵門訪孟而非前僧閽者述已死僧頓足嘆曰余來遲矣旋曰余與主人爲生死交故人云亡余必一入弔閽者不能拒延之入僧合掌繞棺三匝揚長自去孟喜曰余將無憂矣共視棺則毁爛如敗葉衆大駭遂不敢安居急遷城南之赭山築茅廬於山頂隠寓其間藉避鋒芒山位於城南距城非遥城中燈火閃爍隠約可見山高數仞則　倚天際削石壁立人不易上其巓則極平坦孟無聊時除讀書擊劍别無所爲一夕讀餘腹飢思食隠隠有賣湯圓聲由西南風傳送入耳遂一躍下山尋聲往行數十丈瞥見一老翁肩湯圓踽踽行急呼翁止購食之食次與翁談詢翁年則云歷七十餘寒暑而窺翁皓髮駝背兩顴緋紅若塗朱孟至是技佯思與之戲僞曰余囊無資請翁隨余來取值翁曰諾肩湯圓擔隨行將蒞山脚乘翁不覺暴　而上立絶頂以手招之曰翁來翁曰諾亦一躍躋山頂湯圓不傾爐火不動盤盞之屬寂無震撼聲孟大駭亟長跪請罪翁責之曰爾年少敢欺長者耶余奔走海内外數十年且不敢以技炫爾僅窺門津即目中無人此召禍道也後宜自慎孟匍匐受敎叩其姓氏堅不肯言予以值受之肩湯圓擔躍而下揚長去後不復見矣（終） 
劇談 
[西崑雜憶] [  江南顧九]  
　　崑劇而至於今日殆如强弩之未無論案頭塲上均不能以視聽炫人徒供好奇者爲一種國粹之保存品而巳不才崑人也以崑人而談崑劇共殆珍如蘇崑生之度曲乎一笑溯自金元雜劇盛行而後有崑劇蓋南人嫌北曲之聲調急促絃索嘈雜詞句粗鄙故易絃爲管以笛色爲主填以璚皇典麗之詞句曼聲度之頑豓沁人心肺是即南詞之祖即世人所稱崑曲是也追溯前徽則吾邑之梁伯龍貢士鄭若庸布衣均斯中麟烟人物而束倉老樂工魏良甫猶爲點拍家之先進者當浙西湯臨川（若士）客吾邑徐氏拂石軒時填玉玦一記得魏氏之指正不少 
洪楊刼前吾邑以斗大山城而聲色之盛甲於東南邑有黎圍六七部均能譜演新聲而士子於咕嗶餘暇類能粉墨袍笏登場當斯時也即輿臺下賤辦解風華蓋不啻家絃而户誦矣吾生也晚不及覩昇平盛况然每聞前輩述及此中掌故輒心嚮往之 
藝苑 
[照相話] [  朱天石]  
　　余嘗謂照相者過去之我亦即未來之我何也過去之我旣不我待而照相獨留我少而壯壯而老老而死我骨雖化而照相猶存美哉照相美哉照相 
禮拜六愛情號刋有黯然銷魂之地二照一火車站一輪船碼頭也照爲畫家丁悚所攝丁君解人允宜有此妙想唯吾人嘗别離滋味旣低徊咏嘆而不自己忽覩此照重增心病耳紫蘭主人有言欲使天下有情人永永團聚須先燒盡天下舟車然舟車終燒不盡火車站與輪船碼頭之銷魂客亦且日見其衆則亦徒喚奈何耳 
愛克司光鏡者法國製造家拍力司所倡爲一照像鏡用愛克司光線攝取人身肌膚及内部各器官運動之狀態且同時可連攝多片與活動影片相似者片質爲金類用時排列架上藉電力之運動繼續攝影後自落槽中據拍力司言此器之製造頗複雜以電力運動照片之法實費一年有半之手續始得告竣云右見常覺譯林蓋自此器發明醫學界得益匪淺固不僅照相界之一奇觀也 
雜錄 
[漁父雜綴] [  川葛豫夫]  
　　旅滬日久疲憊風塵因如古吳作寒山寺之游旣至雇一驢小蹄得得意興適然吾友恒一有言莫怪小驢行步緩輕蹄處處避殘花一若預爲吾游寫照也者天上人間無以過之寺中陳筱石中丞寒山寺詩最覺親切有味讀之感慨彌多洵佳構也詩前有引文曰寒山寺爲吳中名勝惜久傾圯余丙午撫吳中鑄鐘建屋以存古蹟今申甫方伯復修葺殿宇遠孛拙詩賦此奉寄詩曰一别姑蘇幾舊游五年客夢上心頭逢人怕問寒山寺零落江楓瑟瑟秋丁字沽頭夕照濃客船隨處寄萍蹤海光玉鉢聲聲徹如聽楓橋夜半鐘張句推敲兩字訛江村漁父費摩摩曲園已逝春何在苔蘇封碑未滅磨舊地新開選佛塲烏啼月落幾經霜重來定有櫻花識祗恐山僧鬢亦蒼 
小說 
[劇賊胠篋記（六○一）] [  一圭]  
　　第八章錯誤 
　　當下我们和房東太太作别跨上脚踏車走上大路先從京西頓到塞别頓再走過哈姆穿過塔迪頓橋這時霧氣更重我们坐在脚踏車上幾乎辨不出路徑必須用盡我们的目力方始看得出路旁人家的窗户祗見那些窗户上都裝着鐵條護着玻璃窗子在他们的意思以爲這種設備狠爲要當縱有小賊想攢銜子進去有這鐵條的障碍也就攢不進去了其實這種設備僅能防禦那班小賊若是遇着我们把這幾根鐵條看得和木棍子不如祗須用一柄小裁紙刀就可把他截斷這個並不是我喜說大話想起以前所的做事委實有這種情形比較這鐵條難設法的東西還有本領　了他讓我们自由辦事慢說這幾根鐵條了這樣說來那些人家都在很好的窗子上裝上這種黑而生銹的鐵條眞是其愚不可及了然而我有一句折衷的話不能怪他们愚不可及祗能怪這般小賊過分横行地方上出了竊案太多他们防無可防就想出這種無聊的辦法了 
餘瀋[  瀟湘白蘋]  
　　纒綿纜綣兒女柔情慷慨激昻英雄壯志兩者相形而後知柔情之可貴壯志之足尊即亘古今彌宇宙亦惟此二物寡情則心同鐵石落落誰親無志則身等　疣庸庸自棄天下之寄生物亦人類之可憐蟲也 
[甘頑漢啟事]  
　　鄙人日前登報出讓之自由談及常識自由談爲本埠孫潔人君所得常識爲本埠孫梅嶺君所得餘均不克應命不勝抱歉之至特此聲明 
 
 

Page 19

 
 
   
 
 

Page 20

 
 
   
 
 

Page 21

 
 
   
 
 

Page 22

 
 
常識 
常評 
[二張之聮電] [  隨]  
　　江蘇省議會爭長之風喧譁幾及二月議會因爭長而停頓此誠蘇人之所痛心也 
今觀於二張之聮電不特南張之人格本無可瑕疵即北張之心跡亦因以大白向之挾以爲重藉圖私利自謂効忠而幾使爲所推挽之人犠牲名譽者至此亦可幡然改悔自咎其行爲之孟浪矣 
夫人各有其本質在身外之榮譽固無加於其本質逾分之非毁亦無損於其本質本質之可貴即孟子所謂良貴也彼紛紛擾擾者何爲哉 
衛生 
[預防天花與預防傷風之必要] [  俞鳳賓演講李劍農筆述]  
　　鄙人今晚承青年會中郝伯陽陳維新兩先生之函邀來講預防天花與預防傷風二事謹以簡要之實行方法聊貢所得於智育部諸君子近日滬地天花流行傷風之感染亦頗盛是以郝陳兩先生以此二症命題蓋欲諸君對於二種疾病有預防之常識也 
夫天花之病頗屬危險畢生祗患一次而殞其命者有之若傷風一症我人可頻患之而視爲常遇之輕疾比較的似不甚危險但預防天花尙易而預防傷風實難也茲先述天花之預防 
天花之傳染性甚烈每致人死命其倖免於危險者終必面生麻斑殊損雅觀傳染之地常在人烟稠密之區如劇塲旅館商場電車等處最易流行近日法租界西童學校有患天花之人因此暫行休學掃除清潔施種牛痘我人亦宜先事預防以免天花之傳染所謂防患於未然綢繆於未雨也 
凡天花初起時畏寒發熱呼吸短促首背酸痛發熱至第四日乃見紅斑其散布也自額至頰自頰至頸自頸至全身病者滿身奇癢第六日上漿第七日成泡第九日釀膿至十二日漸委始得結痂俗稱（坐斑）再閱數日痂漸脫落但病者有不能一一經過諸病狀而即入危險之境是以不可不設法預防預防之法病者宜即隔離未病者宜種牛痘也吾國初無天花之症相傳謂漢馬伏波征武陵蠻時軍士染痘乃即班師蔓延中國始於此時吾國舊俗預防天花之法係用鼻苗又名神痘宋仁宗時有王旦者知此方法取天花痂擦於童孩之鼻粘膜乃發生輕微之痘症在中世紀時土耳其亦用鼻苗之法以防天花究係何人所創已難稽考前清康熙六十一年（即一七二一年）駐土英公使孟德氏之夫人曾用此法希圖提倡而引用者尙不廣也嘉慶三年（即一七九八年）倫敦天花流行死者甚衆英人言納醫生獨見牛棚婦女不染天花送牛乳之女郎告以臂上患牛痘者得免斯疾遂發明種牛痘之術牛痘術傳入中國乃在前清嘉道之際初入兩廣旣而傳至閩浙魯燕蘇皖等省今引用牛痘術者漸有普及之勢鼻苗含投機性質幸而合度其人發痘甚輕固可終身得免此疾而不幸者亦有性命之危此爲用痂傳苗之不妥倘其痂採自不健全之人恐生他種疾病如楊梅毒肺癆病等等故引用科學的方法之牛痘苗較爲穏妥耳 
種牛痘之法甚爲簡易若知消毒方法不難實行凡嬰兒一個月以内即宜種第一次牛痘嗣後每三年或五六年播種一次種後不出者則宜於天痘盛行之時勤加補種若不種牛痘者患天花症時恐有十分之七必致死亡也昔年我家之小孩曾患天花實由乳媪携帶其病原而得者因其前雇之家適有小孩殞於痘症也 
次述傷風之預防法傷風與公德心頗有密切之闗係咳嗆者痰沬四射最易令人傳染蓋傷風之流行由於細菌之侵襲如傷風者之咳嗆噴涕時其痰沬中常含無數細　凡接近患傷風之人咸有傳染之危險極宜遠避並令患者於咳嗆之時以巾蔽口拭痰之巾勤加洗濯可無沾及他人之恐餘如手巾茶杯飯碗箸匙等物亦可沾染細菌爲傷風之媒介凡欲預防者宜戒公用之物又患傷風之人苟與小孩接吻每能令其直接傳染故成人撫摩小孩時最宜留意如能不撫摩則無傳染之患凡着潮濕之衣令人易於受寒故雨天無禦雨之具旣感濕氣又喪失其散熱力亦爲傷風之一原因直風吹襲人體最易感冒寒暖不匀過熱或過冷均可引起傷風之病自暖室出不着大衣或馬褂驟入冷空氣中必患感冒 
以上所述易於實行務宜先事預防以免沾染傷風歷久不愈之傷風其肺臓之抵抗力必孱弱而易成癆病若在傷風之時不加保養則易釀成肺炎實有性命之憂也 
預防傷風尙有注射苗槳之一法如有人欲至寒地旅行可先用此苗注射之也此外更有易行之法須用鼻孔呼吸其利有三（一）可使冷空氣轉暖（二）能調節乾濕度（三）得免塵埃之侵入故勸諸君實行閉口呼吸在人烟稠密塵埃飛颺之地尤宜遵守則於衛生上最爲獲益也民國十年十一月二十三日泚筆記於上海青年會之殉道堂 
經濟 
[商業問題之研究] [  吳東初]  
　　合同取消之流弊 
　　合同之訂立根於二原則即一擔任交貨一應許付欵是也交貨者俟欵收貨交手續完畢付欵者待貨到欵付本分盡了合同有以口頭結約有以信札爲憑亦有正式繕就者要皆各憑信用到期履行不得廢棄也有一方面失信不能照約履行即爲破壞合同者在理宜受法律裁判賠償彼方面之損失此蓋商業慣例無足深究者唯近來商業衰落取消合同情事屢見不一傷失商業信用行之恬不爲怪是誠商業上應行研究之一問題也 
去年秋後金價日高吾國業進出口生意者大感不便其中尤以疋頭生意爲最舉凡金價低廉時向英國前定之貨相率倡爲取銷而在英商及機廠方面堅拒不肯讓步二方爭持甚烈卒以各方面之調解與救濟始把難闗渡過然而因此致破產者大有人在可見取銷合同之流弊吾國商人業已沾染斯時作者留學紐約目擊英商之中其流弊者尤多幾有遍及通國之勢 
考美商之取銷合同其重要原因有二（一）吾曾言之由於賣者市之變爲買者市買者相拒不買於是新貨堆置陳貨充斥觀察大勢前途可畏血本攸闗誰不危及不得已遂向廠家取銷定單以免新貨擠來不能脫賣（二）當賣者市極旺時廠家貨缺對於定單配貨只能供給百分之六十至七十商店見銷路甚暢祗圖目前之厚利並不顧及以後市面之衰落如是每一定單發出無不作額外之多配以期廠家供給其實在需要之數目孰知市面一變勢如排山倒海則前之向廠家多定數倍之貨一時何能承受於是只得犠牲歷來之信用向廠家要求取銷定單矣 
要之廠家製造物品數目大半根於定單數目小半基於自已預算若商店取銷定單使廠家積起過半數之定貨單不將危害血本乎故去冬美國市面幾無日不鬧取銷合同之事也 
按照合同之取銷普通有三種理由（一）定貨不能如期交到（二）貨品與原樣不同（三）因懼虧損意圖缷責近來所發生者多屬於第三種似是而非之理由若使取銷者少範圍不大依據商例與法律之規定自不能不赔償其損失迨至一唱百和舉國一致發生取銷合同時斯時法律亦無能爲力廠家不幸損失猶巨然爲顧全實業起見不能坐視其破產故常由公共團體出爲維持擔任照約履行之責否則公共團體亦必設想一兩全之法使兩方面得以維持現狀不至任何方面危及破產吾於此不能不佩服美商之富具公德與責任心也曾憶美國於去年取銷合同事愈演愈大時有絲商公會者立召各議董開緊急會議選出三人組織（商業合同維持會）一由會中推出者一爲絲業批發商一爲局外公正人該會執行公斷處理任何商店與廠家闗於取銷合同之糾葛其他如紡織業等無不有相類之維持會出爲排難解紛惟其辦法微有不同計該會推定委辦二十一人列出四項目標（一）合同之待遇一律（二）兩方爭執由該會公開判斷（三）責成二方遵守合同（四）鼓吹反對合同取銷之運動 
綜上所述商人取銷合同事實上和理論上均爲不可能之事且爲維持商業信用與保守商業道德起見更不能使此風熾張危害及於國家法律之失效用偶有發生此項情事主持商業中心之人不可不設法消弭而以美　公共團體之公德心與責任心引爲吾華商之模範也 
敎育 
[家庭中兒童之敎育] [  希和]  
　　吾人皆知家庭重要之責任在於產生光明偉大之人物貢獻於社會則家庭中兒童之敎育尙矣爲父母者宜省察兒童之才質及嗜好循循善誘使子女不知不覺中獲得心身之健全了解人生之意義而爲將來置身社會時之預備方不至如盲人瞎馬被社會酖毒一觸即因而墜落也家庭敎育可分爲兩種一曰體育一曰智育及美育茲分别略言之（一）體育兒童身體發育之歷程有類植物之生長略一損傷即致終身抱憾故父母宜物加注意使其飲食動作皆足以遂其發育助其增長而無所窒　人體如機器食物之營養能生精力使之永久轉動倘食物不適宜抑分量不足機器必濡滯不靈故闗於食物之選擇在家庭中當視爲重要之務以闗係於兒童之體育甚鉅也至於飲料亦宜注意因兒童每日有相當之飲料不特能助消化清血液且能排洩體内污穢及無用之物質次於飲食者爲運動家庭中輕便之運動須令兒童每日行之使身體全繊維所得食物之養料有適當之運行而無停積之患他若新鮮之空氣八小時或十小時之睡眠咸須留意敎導使兒童習而知之以達於健康之域此外兒童身體之健全亦有藉於日間有相當之工作此種工作視兒童之年齡爲標凖選擇輕便適於體力者使兒童每日從事以妨其怠惰心之生長且令知人生工作之神聖工作旣畢則携之游玩風景清幽之地或散步於公園或說有益之故事以悅其心靈使兒童了解人生之眞樂乃由工作中來也 
（二）智育及美育智育及美育之訓練雖多半在學校與社會然在家庭中亦可培養之智育及美育與一人之德性有　深切之闗係欲兒童之氣質温和舉止嫻雅者尤宜注意及此譬如家庭購備良好之書籍雜誌圖畫使兒童任意觀覽有疑義者爲之詳細解釋皆灌輸智識及美育之良法又如携兒童流覽名畫及自然界之美麗景物或集良朋使兒童與之接近其收效亦鉅蓋吾人智識非必盡得於書籍即一花一草之微一水一山之秀何嘗不足以開吾人之茅搴暢吾人之靈府凡此種種旣簡且便爲父母者能稍分精力從事於此則於家庭敎育之道思過半矣（乙種酬） 
 
 

Page 23

 
 
   
 
 

Page 24

 
 
   
 
