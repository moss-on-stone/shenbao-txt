# 1907 - 373 - 4912480

 

Page 1

 
 
   
 
 

Page 2

 
 
論說 
[論慶邸世續反對民選議院（青）]  
　　立憲國之必有下議院也。猶人之有足屋之有基也。人無足則雖頭目手臂畢具。而不能行。屋無基。則雖土木瓦石俱全而無從建。况資政院旣立。上議院之眉目已成。設但有上院以提其綱。而無民選議院以爲之輔。則其間。參議憲政者。僅少數會推保薦。之官。若紳。而士民。仍無參預政治之望。不特議政之。基礎。偏而不全。卽於去年。庶政公。諸輿論之　旨。亦顯然其相悖。然則給事中御史等人。聯名請設民選議院東京留學界熊範輿等。將執此以爲要求。其見地自與改都察院爲國會者逈别。政府諸鉅公。苟稍知憲政原理。當無不樂於贊成。乃夙負時望之大臣。未聞樂從此議。而慶邸世中堂輩。竟以極力反對熊範輿之一摺聞。且有某滿員擬上血書痛駁嗚呼吾不解民選議院之招忌於滿人。何以如此其甚也。 
　　如謂國民程度未到而不。可以立歟。則社會上固不乏明通之士。謂選舉被選舉之資格未備。而立非其時。歟則各省郡邑。亦正多深通政治熱心公益之人。謂民權伸張而不利於國。歟則下。議院輿論不特可。以期内。政之改良且可爲外交之後盾是故民選議院早設一日即庶政早與一日而國事之失敗。亦必畧少一日。救亡圖治。其本端在於斯。而慶世諸人。猶執擁護官權。摧折民氣之意見。以破壞爲得計。以搖惑爲能言。一若下議院一成。而滿員之勢力日衰。滿人之生計。將盡。實有不得不阻抑者。然嗚呼夫孰知下議院不設。而蒙頭蓋面之改革。實足以速亡。下議院果成而佐治驟得多賢立。憲漸有實效。漢人蒙其利。卽滿人亦俱食。其福耶彼革命黨反對滿人正深願　朝廷之不立憲以求逞其勾結肇事之謀卽近來各國交涉日益繁難亦無非乘我議院未設立憲未實行之時以求遂其先發制人之策而慶邸世中堂。乃坐視内亂之東響西應。外交之至險極。危而於上下一心。與民共治之理。尚未有以窺。見齗齗焉惟民權。之是防。是適以激革命之潮流。墮外人之計中而已矣。 
　　獨是慶世等人。亦烏知此義哉。彼輩目光所能及。思慮所能到者。但以爲議院旣爲立法之機關。議員卽有監督行政之資格。以監督行政之資格。而許人民公選明幹正大之人。以充其任。則用人不可以瞻徇。行政不可以擅專。賄賂不可以廣納。於國家縱有益。而於個人實有大不便者存。與其他日受制於民。孰若今日我先。制民。務使主。張民選議院者。不得達其目的而後我可以高枕無憂。然則慶世之反對民選議院也。祇知爲個人計。非特不知顧漢人。抑并滿人而有所不暇計也。 
　　顧時勢至今日。民智已開。通才輩出國民生存競爭之念。亦日益進行。凡從前違衆獨裁。剝奪民權之手段。可以施之於未。開化之民者。斷難常行於已開化之。民故記者以爲慶世二人。果能使　朝廷收回立憲之成命。則民選議院。或可以不設。如不能使　朝廷收回立憲成命也。則民選議院之設。正如箭之在弦。劍之出匣。萬無可以一二人勢力。遏天下萬衆之請求。否則設立省諮議局。與府州縣議事會。又曷爲已見之　特諭哉。 
　　雖然反對民選議院者。豈獨親貴。豈獨滿員。卽威名赫赫如張南皮。近且。亦有反對之風說。然則所謂省諮議局與府州縣議事會者。果能必其足。樹議院之始基哉。嗚呼吾未之敢信。 
[電一（北京）]  
　　軍機處片交度支部遴員限六個月查明洋土藥銷數並擬官膏專賣辦法 
[電二（北京）]  
 
 
 

Page 3

 
 
　　日本告糴事外部奏准江皖認購三十萬石湘鄂七十萬石由華商採買交日人接運 
[電三（北京）]  
　　調查印度鹽務唐瑞銅等報告政府已抵孟買 
緊要新聞 
[勒借蘇杭甬路欵最近聞]  
　　廷寄督撫勸理紳士　十四日軍機處因蘇杭甬借欵一事廷寄江督浙撫約三百餘字大旨謂借欵辦法礙難力拒惟英人借欵之後仍准浙人購股至從前在公司執役人員亦仍由郵傳部查明分别奏派以資熟手著江督浙撫勸理紳士勿得始終强執云云 
　　蘇路公司致江督蘇撫電　蘇路奉旨自辦無須借欵前電帥座轉達外部迄未奉部復聞外部竟奏請以外交重大速訂合同背朝旨棄路權失民信其何以國方今以立憲鼓動朝野以庶政公諸輿論謂將救亡外交果有訏謨諮詢於衆擇善而從江浙紳民寗皆憒憒今部臣無一字之商榷請旨以後一面議訂合同並有咨督撫令英公司許江浙紳民入股之說惡是何言蘇浙商辦公司遵旨不收外股我爲主位爲朝廷所確認卽曰借欵猶有主客之分今復變其詞曰許江浙人入股是主客易位仿津鎭直仿滬寗滬寗毒害爲世詬病今且紾臂奪食視滬寗變而加厲滬寗浮費已鉅聞執政諸公亦深慮收回之非易從而益之何以謝天下姑思其次蘇浙已辦之路欵已足工將成其未辦之路請部臣咨明督撫會商兩省公司酌借若干分年清還商辦商借直　英公司萬不可由部主持又蹈滬寗之覆此已仰體謀國是者之苦衷爲無可如何之讓步非愛蘇浙貫愛國家但顧邦交不顧民信尤非立憲辦法事機孔迫乞據情代奏蘇路公司穆謇愈霖巧 
　　浙署撫致外務部電　北京外務部鈞鑒辰前奉鈞電以浙路抵押借債事遵將默察路務輿情萬難應允各節電陳鑒核現在路股紳商益形惶急連日開會勢衆情激伏祈將顧全情形迅賜電復以安人心不勝盼禱信勤删印 
　　浙紳致上海湯總理劉副理電　浙路篠電無人不憤若非懷帥恩信地方已將生事當即分呈公籌辦法拒欵會激烈有泣下者兩公速回主持防暴動去京無益留滬亦無益巧 
　　浙省國民拒欵會開會紀事　浙省全體因外部勒借英欵一事於十六日借仁錢教育會開特别抵制會已將情形略紀昨報現又得訪友詳函云開會時先由發起人報告開會宗旨議舉臨時會長卽舉定會稽陶君七彪爲正會長金華王君廷揚爲副會長並舉祝鳳樓沈桐封沈祥孚莫叔　四君爲書記鄭岱生夏定侯何閬仙來明甫四君爲招待童亦韓童壁臣齊鹿生杜同甲四君爲糾儀馮左琴包蝶仙孫愼卿蔡雨香四君爲會計隨宣告會場規則十條（一）佈告開會大綱（一）籌議拒絶借欵方法（一）提議本案事件（一）公議致各省自辦鐵路電（一）公議致各省外欵關係之鐵路電（一）公議致十一府開會分議辦法電（一）公議發信各府縣市鎭團民公電政府力拒借欵或請代奏（一）公議發電阻止湯總理北上（一）公議組織暫設浙路拒絶會事務所（一）閉會是日署撫信中丞特派張讓三君代表其演說詞力主和平大致謂電稿語太激烈中丞或不肯代發當經會衆公議用國民資格逕電政府惟陶會長言逕電恐無效力不如仍請中丞代發爲妥會衆全體贊成隨由王副長宣讀致軍機處電稿請會衆公决並議事務所暫附設福聖庵口浙江教育總會公舉副會長王孚川君主持一切以力爭借欵不消滅不止爲目的至是已諸事議決卽搖鈴散會是日人數雖多會塲規則極爲肅穆並設新聞記者旁聽一席以期爲輿論之代表云致各省鐵路局電錄下 
　　致川陜粤漢皖贛各省電　吾浙鐵路奉旨自辦今外部忽强令借欵指押貴省事同一律乞設法援助 
　　又致愼閩各省電　浙江奉旨自辦鐵路欵足車行今外部忽强令借欵指押貴省路事必援吾浙爲口實乞援助阻止 
[外部對於閙公堂案之最近辦法]  
　　上海閙公堂案外務部以英使一味堅持迄無成議擬將全案人証及公廨中西在事官員並袁大京兆等悉調來京在部開特别談判已電商端午帥及瑞洵如廉訪照此辦法有無窒碍如此法不妥以外更無他法只好任其延宕虚與委蛇云云并聞午帥以中西官員恐未能悉數來京又主張在寗垣辦理未識究竟何去何從也　按此則略見前報專電（慕） 
[政務處議覆整頓吏治八策北京]  
　　前月都察院代遞直隸州知州閻毓善條陳吏治八策奉　旨交内閣會議政務處議奏聞其内容第一條各省州縣宜久任第二條酌免各項部捐第三條嚴禁官場積習第四條宜飭免州縣供億第五條宜平均州縣優瘠缺分第六條地方官宜用近省人員免除廻避之例第七條各省督撫舉劾宜明定是非不得出具籠統考語第八條在省候補人員宜秉公試委差缺現經政務處會議後除第一第二兩條尚多窒碍未經議准第六條與他摺相 
 
 

Page 4

 
 
同毋庸更議外其餘各條均經議准不日覆奏咨行各省照辦（令） 
[禮學館延聘顧問官紳纂脩人員名單北京]  
　　各省顧問官紳四十六人　京旗　宗室寳熙　直隸省　嚴修　王樹柟　王劭廉　江蘇省　沈雲沛　繆荃孫　張謇　張鶴齡　安徽省　蒯光典　方鑄　吕佩芬　江西省　毛慶蕃　劉廷琛　浙江省　淂夀潛　黄紹箕　陶葆廉　福建省　陳寳琛　嚴復　湖北省　柯逢時　楊守敬　湖南省　王闓運　王先謙　閻鎭珩　成克襄　河南省　張仁黼　秦樹聲　李時燦　山東省　徐坊　宋書升　山西省　谷如墉　王儀通　陜西省　晏安瀾　甘肅省　安維峻　四川省　喬樹枬　王乃徵　廣東省　梁鼎芬　丁仁長　簡朝亮　馬貞榆　廣西省　唐景崇　于式枚　趙炳麟　雲南省　陳榮昌　貴州省　姚大榮　奉天省　錫鈞　朱顯廷 
　　各省纂修人員十人孫詒讓　林頤山　宋育仁　曹元忠　孫葆田　張錫恭　郭立山　陳衍　王葆心　張國淦 
　　附原奏　爲禮學館延聘各省顧問官紳及到館纂修人員繕具清單恭摺仰祈聖鑒事竊臣部奉詔開館修明禮教自應以明教爲功不徒以修書爲事故編纂之初必求斟酌盡善犂然有當於人心及頒發以後必求實見施行翕然漸蒸爲風俗然後禮教乃可修明臣等前奏章程擬請延聘各省顧問官紳與到館纂修各員皆採訪學識閎通達於治體之人以資贊助兹訪得宗室寳熙等四十六員可備顧問孫詒讓等十員可任纂修謹繕具清單恭呈　御覽如蒙俞允即由臣部分别咨照以便開辦再臣部顧問官紳與各部諮議官分頭二等品秩辦法微有不同臣部顧問官皆爲名譽之員待以賓師之禮其本籍及服宜省分禮俗悉與籌商將來書成頒發以後分任董率卽纂修人員亦係延聘到館不作差使合併陳明所有禮學館奏請延聘各省顧問及纂修人員緣由是否有當伏乞　皇太后　皇上聖鑒謹奏 
　　附片一　再修明禮教自應以復古正俗爲先惟溯自乾隆道光兩次修訂通禮以來爲時旣久俗尚駸尋漸忘本意其間或有顯悖禮教應行禁革亦有因沿陋習宜待更張擬請　旨飭下各省督撫札行各屬調查現行禮俗立表附說限文到後一年彙齊送館以爲釐訂之資庶可期整齊畫一仰副明詔納民軌物之至意謹奏 
　　附片二　再禮學館需用叅攷書籍頗多在京師書肆中一時採買勢難齊備臣等商酌擬咨調各省官書局所刻禮學各種書籍並咨行各督撫採訪通人著述有關禮教單行本或未及刋行鈔本一併送館以資蒐討理合附片陳明如蒙俞允卽由臣部咨行調取備用謹奏奉旨依議（蓋） 
[蘇撫奏保人材北京]  
　　卸任蘇撫陳筱帥奏保朱之榛瑞澂杜俞三人與臣共事有年諗知其有胆有識堪勝艱鉅懇請優加擢用奉　旨朱之榛瑞澂杜俞等均著交軍機處存記（山） 
[奉旨太監戒烟北京]  
　　昨奉　慈宫懿旨著各太監一律戒烟以三個月爲限如期滿不戒者杖一百逐出内廷現在已不准擺設烟具矣（酉） 
[太倉沙溪鎭匪亂警聞蘇州]  
　　太倉沙溪鎭匪徒滋擾已誌昨報專電兹得蘇州訪函云太倉州姚直刺炳能電禀蘇撫略謂沙溪鎭突來匪徒數百排隊持鎗肆意滋擾勢甚猖獗恐釀巨患　就近商請鹽捕副中各營彭管帶帶兵彈壓因兵力單薄請加派師船會同勦辦等語署撫陳伯平中丞接電後立卽面諭巡防營務處總辦杜雲秋觀察派兵往勦杜觀察以姚直牧來電詞意甚間究竟此項匪徒是否鹽梟或係土匪無從得悉特派左路巡緝隊官王鎭海（因該弁熟悉該處情形）率帶本部勇丁先行星夜前往察看情形隨後卽派統領飛划各營徐副戎錦堂率帶飛划船十數號又在右路巡防隊統領陳有珍所部内撥派陸師勇丁一哨亦歸徐統領率帶前往勦辦用靖湖淺水兵輪拖帶以期迅速一面由杜觀察禀知蘇撫電復姚直牧會同妥辦（眞） 
淞滬要聞 
[代理滬道到申]  
　　新委代理滬道王紹延觀察於昨午乘江寛輪船抵滬本埠文武各官咸往金利源碼頭迎迓觀察傳見各員後旋卽登岸謁見升道瑞廉訪晤談一切聞定於二十日接印惟尚未頒發紅示（軌） 
[西報論租界禁烟事（譯十八日字林報）]  
　　閱者試讀今日本報所附之工部局議事報告内關於租界禁烟之函牘當能知工部局議會對於禁制租界烟館之政策蓋有試驗揣測之意存焉讀領事公曾與工部局往返之函个似本年初領事公會已曾詰問工部局以對付禁烟問題之意向惟其於西正月間所得之函復似不滿意故於西七月間領袖薛君又有函詰其切實意見之舉而工部局亦已詳覆之矣維時英政府欲徇衆人之期望卽　訓告北京英使謂工部局宜於華官未經請托之前卽行提議禁止租界烟館云云工部局知事已亟因於本月十二日薛君函覆聲明其對於禁烟之政策蓋工部局議會以爲各納稅西人對於禁烟之事須俟來年大會乃可確定也雖然目下新立烟館之執照業已停給此卽預備遵照中國十年禁絶之諭而逐漸撤消此項執照之計畫也彼欲以上海爲中國禁烟之試驗地者誠不以此 
 
 

Page 5

 
 
舉爲然在記者之意以爲此種辦法最足收禁烟之効較之城内各烟館表面上閉歇之舉勝一籌矣且工部局總董曾聲明全租界七十六家土行一千五百十一家烟館均納執照受警察之轄管故一切弊竇均可遏阻夫鴉片之害其不能立時去盡也政府亦旣知之試觀都會之中輦轂之下猶不能盡脫舊染初議各省官員限六個月戒絶今日展限三個月矣彼工部局議會未嘗不欲此種毒害極早剗除果人民能翻然悔悟進步日速則不需十年之期租界各烟館之執照自可取消立盡也但有可臆度者工部局或不能不照十年之限而行耳記者更以爲租界禁烟若行於内地禁烟收效之後尤爲有益蓋居此可以激厲中國種種之改革也上海一方本爲中國各地之標準一切改革之事各國人民皆將於此觀察之特同時租界中當聲明其確有輔助禁烟之意亦不容稍緩者也夫自禁烟之令頒後間有數處人民反對鴉片者是誠禁烟之效惟吾人所宜注意者據本報所得各處報告情形而比較之其收效甚淺薄若四川一省禁烟之令殆如弁髦廣東一處禁烟條例亦未見切實施行卽使貌爲實行而中國人以詐相欺吃烟者果盡以六十餘歳自稱卽得政府之准許矣是故禁烟一事必須循序漸進方有持久之功設於外人一方面强欲一蹴而幾則亦不過皮相之美觀耳 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[趙翰香居主人文通氏親赴山東監煎眞正阿膠]  
阿膠爲滋陰補血無上妙品凡咯血咳血衂血便血血枯血熱虚嗽虚損胎産肝風目疾痔疾消渴煩躁喉痛便秘驚悸不寐等症罔不奇驗西人亦言其效果最補人身血液惟市肆所煎或選料不精或洗濯不凈且隨地取水與用眞正阿水煎者奚啻霄壤伯雄費氏亦稱阿膠專重阿水與驢膠功效懸殊本居創設已二十餘年杜煎諸膠久已膾炙人口　先大夫户部公於光緒丙戌曾使宋大成君往山東東阿縣監煎不二年告罄求者日衆無以應命繼聞阿井有封禁之謡故未及再往兹有周肖彭君曾於甲辰年親往確知該井如故當時監製而回服之者痼疾皆愈文通特由寕波挑選頂上全黑驢皮漂洗清潔轉運山東親往督煎約十一月初旬可回如欲躉售者價可從廉請向上海英大馬路盆湯衖寗波天后宫前本居面議可也惟　煎不多尚希預約精製加料林文忠公忠眞方戒烟忌酸補正丸靈驗無比有志戒除者請速購之　上海寕波趙翰香居謹白 
[上洋新創德泰昌靴鞋眞不二價]  
本號開設英界滿庭芳内座東朝西雙間門面自運金陵頭號貢綢杭寗摹本專製時式挖嵌名鞋内城文武官靴異樣學仕旗圓絲絨扣布公司快靴一應俱全工細料重無不精益求精定價比衆格外克己以廣招徠童叟無欺如貨價不合原洋奉還兹謹擇于本月十八日開張倘官紳巨商賜顧請認明仙鶴暗記庶不致悮　本號主人特白 
[古今苐一婦科續嗣容易降生丹]  
京都天寳齋○婦科種子仙丹○服後應驗非常○鋪分上海三馬路中市西鼎新里石庫門交易 
夫婦人固無不育之理不育者卽有病也然病多起於月經月經不調即非受孕之兆氣血不和必致經候失常諸恙所以漸生也續嗣勢所必難也凡經水不調前後或常或腹痛凝積或崩血過多或傷於七情致墜情志或感及風寒致損營衛不體虚盜汗不止或血枯面黄肌瘦及白帶淋漓胸腹脹悶五臟虚損子宮寒冷動情即洩受而復出等症此皆體虚血虧所致故種子之難所由來也此丹係葉眞人所傳能調和婦人衝任之血平定肝鬱之氣去淤生新開鬱解悶煖宮止帶聚精壯血固本調經濟陰壯體之功凡婦人望子者苟能連服一月中途不斷無不應手而得素未生育之婦服後一舉成孕晚年經斷血枯常服且能育子旣孕服此産必雙胎眞婦科聖藥種子之仙丹也每料一觔價洋八元半料四元閨女孀婦服此恐産無父軟骨之子切忌切忌幸勿輕視○另有參茸海狗腎扶陽種子衍慶丸專治男子陽痿精衰服則立見奇功雙料每兩洋二元單料一元○眞烏鷄白鳳丸每洋五粒○遠埠函購託郵政局最妥信局屢次作弊　京都天寳齋啓 
[婦女白帶聖藥]  
廣東陳恒德堂婦科良方功效啓 
婦女白帶一症皆因氣血虧損陰虚陽竭或房勞耗傷膀胱受濕以致脾胃不和或前或後總因濕熱積滯月經不調而其病原尤在肝經鬱火寒痰凝結日久則形容枯瘦頭昏腹痛盛損勞傷從此起矣本堂得祖傳良方不惜重資秘製婦科白帶丸此丸專治婦女赤白帶下當日立止屢試屢驗無論遠年初起服之立除中宫之濕平定肝鬱之氣煖宫濟陰培元固本故能帶下立止腹痛立愈月經調和却病延年輕者一中盒重者一大盒包可全愈永無後患妙在神清氣爽身强體健誠婦科却病之妙品種子之聖藥也虚言欺人罪我惟天每大盒四元中盒兩元小盒一元假冐甚多購者認明○函購信力自給○鋪分上海英大馬路萬康醬園對門德仁里内石庫門廣東陳恆德堂謹識 
[中英大藥房改良戒烟精水以及桂花參片]  
本藥房前製戒烟精水參片暢銷烟界久爲海内所深信詎知利之所在弊即叢生其靈效特著者無非攙入嗎啡故使與今日市上最有盛名之戒烟藥品同出一轍喪良漁利負疚殊深茲本藥房精心研究化學工夫特製一種液品性善克烟功能補虧名曰改良戒烟精水以及桂花參片經西醫博士唐乃安君鑒察認可亷價出售一以補曩日之愆尤二以救同胞之沉淪三以挽嗎啡之奇刦從前所製之精水等一槪付諸東流不再禍人區區此心海内同胞幸垂察焉此藥功用掃盪烟毒滋補元氣健腦養血舉凡戒鴉片所受之損傷均能療治并兼解嗎啡癮其質淸潔其味和平最易下咽並附贈化驗嗎啡藥凡含有嗎啡之藥水藥丸如將此藥化驗滴入立現綠色倘無嗎啡並不改變服法價値另詳仿單　　外埠本分鋪各大藥房均有發售 
[崔製妙藥蓋世無雙]  
崔製包愈哮喘氣急仙丹　凡購此藥必須認明瓣香廬牌號切切 
此丹乃本主人所創製神驗久著專治男婦陽虛腎虛氣虛元虛以致哮喘氣急久咳不止濕火頑痰凝結不化甚至咳傷肺部釀成勞瘵晝夜不寗百治不效目瞪口呆困頓異常速將此丹用開水送服三錢約五分鐘即可喘平氣順痰化咳止妙在補虛療損永斷痰根若係輕症一瓶即愈雖數十年老症一料包可斷根亦不復發且頑痰濕痰皆隨大便中帶出故此丹儘可面試不靈甘受重罰誠普天下獨一無二之靈丹也每瓶洋一元每料六瓶五元　　上海盆湯衖新橋南堍見香店轉灣約十餘家根德里内崔氏瓣香廬藥室啓 
[上海文明戒煙社普告同胞]  
際此實行禁烟之時乘勢速戒就近購服本社文明戒烟丸創辦以譯來成效大著戒脱之人不計其數四海馳名有口皆碑風行全國凡都會名鎭商賣萃集之處均設分社已有千數百處之多其價與本總社一例以收就近購服之效現在疊奉上諭實行禁止其烟之時咸與維新正中國自强之基礎爲此特登各報請戒烟志士乘勢早離苦海是祝　　上海三馬路中文明戒烟總社啓 
 
 

Page 10

 
 
畫史要件 
[禮部奏覆沈潜請改漢員守制摺]  
　　禮部謹　奏爲遵　旨議奏恭摺仰祈　聖鑒事光緒卅三年七月十一日准軍機處片交御史沈潜奏陸軍部請改漢員離任守制一節懇　飭下禮部核議奉　旨禮部議奏欽此并請將原片鈔送前來查原奏内以陸軍部請收漢員離任守制等因稱該部爲愼重戎政歷練人材起見原與擅改成例者不同惟三年之喪典禮綦重看周秦迄今二千餘年未之或易一旦改革究有輕棄古制之嫌况京外各衙門莫不有得力人員卽莫不有經手事件若輾轉援引中國三年之喪自此遂廢準情酌埋尤覺未安如得力人員有經手要件未便遞易生手似不妨援奪情之例奏明辦理各等語臣等竊維戴記載子夏問三年之喪金革事無辟也者非歟孔子曰吾聞諸老昔者魯公伯禽有爲爲之也今以三年之喪從其利者吾弗知也詳繹禮訓以喪從利聖人之所深絶自非戰爭孔棘不得託詞於有爲而爲平時戎政是修不得卽名爲金革之事辭義甚明無可附會攷明代洪武實錄謂三代聖王教化之事其僅存於今日者惟服制而已父母之喪自非金革不得起復著之國典我朝入關定鼎一仿明制其時戎事方殷故八旗籍隸軍旅百日後薙髮供職與武職在營素服辦事者相同然皆停止遷轉外省滿員文職一律丁憂去官漢員則無論京外悉離任守制式職在官者三品以上亦令奔喪各例律十惡七曰不孝凡居父母喪身自嫁娶若作樂釋服從吉者載有常刑此我　列祖　列宗　承三代禮教之遣以孝治天下垂爲定制幾三百年矣今陸軍部不考國初定制原因及不引滿員在外任與武官三品以上一體奔喪解任之制藉口該部改爲陸軍與軍營情事相同遽變漢員文官丁憂舊例殊失　列聖斟酌禮經教孝教忠以厚民德之本旨南史稱梁武時朝臣服除入見無戚容者終身坐廢彼衰亂之世尚嚴禮義之防於起復以後豈有　盛朝臣子而不終喪者記曰孝者所以事君語亦有之孝弟之人不好犯上作亂蓋自然之效也乃者浮言胥動　宵旰憂勤以禮坊民猶懼弗及若以士夫而不居親喪則薄俗相仍世變何堪設想况我　祖　宗成法海内人心涵濡已久陸軍部雖經議奏度至性之人一遇丁憂必有堅請開缺以遂其哀者若從其請是自亂其例抑而不許重傷孝子之心窒礙情形當可想見該御史所奏自係爲維持世教起見臣等擬請　旨飭下陸軍部仍卽改從舊制以植綱常至該御史所稱奏明奪情一節臣等竊以爲奪情本非常見之事或重臣身繫安危與國家誼均休戚去就之間動關大局奪情與否　朝廷自有權衡非臣下所能擅請若陸軍部司員縱稱得力佐畫戎機旣非監陣可比卽經手事件祇屬部務儲才自在平日未必全無替人何須輕議奪情以爲遷就應請毋庸置議所有臣等遵議緣由是否有當伏乞　皇太后　皇上聖鑒訓示謹　奏奉　旨依議欽此 
分類新聞政界 
[吏部奏請變通京察例章北京]  
　　吏部具奏略稱查京察爲三年考績大典始於唐虞垂數千年未之或改臣部職司察吏澄叙官方是其專責例應按届舉行顧目改制以來卿寺旣互有裁併部院亦屢經增改額缺固已不齊遷除又復迥異非明定限制無以昭畫一之規非酌改舊章無以盡措施之善計光緒三十二年舉行察典轉瞬又及三年若不先行釐訂恐與新定官制不合惟事關大典自當聲明請　旨恭候　命下由臣部咨商各衙門將新設員缺酌定一等名數及應行變通事宜知照 
 
 

Page 11

 
 
到部再由臣等督同司官詳考例章按切時勢分别增删開單呈覧請　旨遵行等語奉　旨依議（工） 
[禀請試辦地方自治局之督批南京]  
　　嘉定縣教育會副會長黄世祚等近將試辦地方自治局草章呈請江督察核當奉端午帥批示云該舉人等擬於該縣創設地方自治局係爲熱心公益起見所呈草章尚屬妥洽惟查地方自治頭緒紛繁現奉　諭旨擇地試辦當卽派委員紳分赴经洋及日本考察擬就省城辦起次第推及各屬該舉人等可先行研究預備俟頒發章程再行開辦以歸畫一仰蘇藩司轉飭遵照（育） 
[查閱團練委員蒞松松江]  
　　蘇省近委候補縣趙汝楷來松查閱團練抵郡卽謁見華婁兩縣令面詢章程十五日偕同團防董事至普照寺及西門外嶽廟等處詳加點騐（伏） 
[通飭勒限結案江西]  
　　贛省所屬牧令除收丁漕之外所有裁判各事諸多敷衍以致歷年案懸未結者甚多現經慶小山廉訪通飭所屬勒限文到三個月無論何案一律審結詳辦如違撤參以清公牘（因） 
[諮議會定期開會蘇州]  
　　蘇省諮議地方自治會設在海宏坊法政學堂内另設分會五處一在方丈殿一在言子廟一在老郎廟一在太陽廟其一未詳定期每星期三午後四時至六時由各紳士開研究常會仍由王勝之太史彭頌出太守等爲會長另派法政學員數人爲會員十八日第一期開會聞到者甚衆云（必） 
[催解稅契欠欵之嚴密湖南]  
　　湘省稅契自改用三聯紙後稅較前有加無減凡各州縣欠解之欵省台催索甚嚴無論在任卸事及已故各員均須委員守提不容稍有蒂欠查得王令兆涵王令以宣胡令日升各有稅契欠欵爰特札委孫别駕兆基朱大令靖培分赴各該處催令解繳（敏） 
交涉 
[外人注意中國軍備之可疑北京]  
　　近來各國使館武員紛紛前往各内地考察軍隊如德國武員之赴河南法奥兩國武員之赴奉天比比皆是近日英使館議員斯彌德又有赴永平府看視軍隊之事已由陸軍部飭知沿途地方官保護照料同時一二月間屢有此等舉動不知各國究竟是何命意也（序） 
[義人踢斃華人之交涉北京]  
　　北京東長安街義大利利飯店義國人豆思岡泥踢斃華人傭工福海一案畧紀前報兹悉那中堂派提署人員前往相驗確係毆斃傷痕甚重而義人則謂該傭因遭責罰愧憤服毒自盡並有義國官醫儒拉爲出憑證以致義使袒護不肯交出治罪那中堂特電致北洋飭派署津關道景賢帶同北洋醫院梅教習來京檢驗務得確證將該兇手押解回津定以監禁十年之罪現正與義使交涉不知果能照例懲辦否（大） 
[訂立華丁挑土合同漢口]  
　　漢口日本新闢租界地勢低窪當經工程師測量須土五萬餘方塡築現由日工程局包與華工頭文某計價銀四萬兩并訂立合同由本領照會漢關道存案以便查核（今） 
軍務 
[徐軍門查閱沿江砲台情形鎭江]  
　　江督端午帥日前電飭總統四砲臺徐吉雲軍門赴上下游查勘砲臺會紀本報兹悉軍門於十三日蒞寗面謁午帥後卽至烏龍山下關各砲臺及各營防務查察一週十五日乘輪抵鎭十六日上午會同鎭道榮星莊觀察及巡防隊第二營管帶陸如仙第三營管帶周錦堂詣東馬頭都天廟履察砲臺演放巨砲數十門復閱各台砲隊打靶步操十七日乘策電兵艦赴圖山下游各處巡閱以重防務（射） 
[咨查建造營房經費安慶]  
　　皖省常備軍建造營房曾紀本報兹悉皖撫接奉部咨以此項營房建築究係動用何欵購地若干價值多寡均應詳細聲覆以憑考核馮中丞當卽飭司查明現據覆稱建造經費係在米鹽貨厘金各項下挪移應用並未籌有的欵云（孔） 
[學員見習期滿回省江西]  
　　江西上年陸軍畢業學員宋炳炎等十九名由贛撫咨送陸軍部分派見習現因見習期滿已於十一日由講武堂教員郝賢林帶領回江矣（因） 
[查明香船並無匪警安慶]  
　　安慶巡防營務處具詳皖撫略謂據管帶巡警左營千總高魁亮禀稱駐大通南洋三十六標第二營管帶何正修隊於八月二十二日乘江源兵艦遄回江隂防所凡有九華山燒香船艘由大寺閣經過登簿查明香客姓名自七月二十七日起至八月二十日止計船八十五隻每船裝二三十人或十數人在内躭延四五日卽返刻下香客外省僅有浙江嘉興及海寗船各一隻江西彭澤船一艘寗泉奉化船一艘餘均本省之人仰蒙福庇地方安謐並無匪警云云（美） 
[請派官弁考求馬術安慶]  
　　皖省馬隊營管帶呈請咨送官弁目兵親赴南洋肄習馬術馬醫實爲愼重軍馬起見且三月畢業爲期不久亦可考求療治喂養之道擬於正副目兵内選撥四名除仍支原餉外每名每月酌給津貼銀二兩業經督練公所詳復聞皖撫已據情咨送南洋矣（賢） 
[請領鎗藥舉辦鄉團安慶]  
　　滁州來安縣防以現届冬令亟應舉辦鄉團以資保衛因特籌備欵項具詳撫憲請領前膛鎗二十桿火藥八百斤銅帽二萬粒以便發給（政） 
學務 
[禀請書院改作學堂南京]  
　　南康府王太守以慜現擬將白鹿洞書院改作存古學堂禀請江督核示當奉端午帥批示云以先賢講學之區爲保全國粹之地以古學防新進之流弊以學堂洗書院之陋習温故知新舍短取長具有卓識一切程度科條悉仿湖北辦法尤見虚心現在寗省正籌設南洋大學法政學堂財政竭蹶深愧無力籌助該守熱心教育必能力圖厥成殊深企望仍候撫部院批示繳（育） 
[批奬試辦勸學所章程南京]  
　　江寗勸學所總董章廣祺近將試辦勸學所章程呈奉江督端午帥批示云察閱勸學所章程以発部奏定 
 
 

Page 12

 
 
各條爲本參酌地方情形原爲實行之規則甚爲妥協應准備案惟選舉職員最宜審愼總董能秉公持正地方官能實行監督庶幾得勸學之明效而教育可期普及至籌欵辦法應由地方官認眞考查務得其平不可偏倚是爲至要（諟） 
[飭查亳州牧朦禀學務安徽]  
　　毫州視學郭肖霆君以該州高等小學堂校長白雲漢被潭州牧揑詞朦禀等情禀覆皖提學經沈子培學使批示云禀悉查此案前據該州潭牧禀高等小學堂堂長白某意氣用事獨斷獨行種種謬妄不一而足等情正在核辦間兹據禀該堂長白某到差以後實無事不先與潭牧及學界諸人商辦惟潭牧心存成見故與爲難請委員查辦以定是非而維學務等情是現在該處情形白某固乏定評卽官紳間亦意見兩歧實非和衷共濟辦法惟該堂以每年六千串之巨欵教四十名自貼膳費之學生額少費多已堪駭異乃該牧旣不自行清理切實振興學務任令孫廣麟視爲利藪歷年盤踞無一報銷而又不容另有他人代爲籌辦不知是何用意此事與地方學務關係至爲重要亟應委查明晰以昭核實而籌善後除委員刻日赴亳查辦外仰靜候查明禀復再行核示飭遵至該舉人視學兼學務總董一差旣爲學界所公推卽有應擔之責任且地關桑梓義不容辭愼勿以稍有爲難致萌退志切切（南） 
[蘇省學堂定期運動蘇州]  
　　蘇省師範學堂定期二十日開秋季運動大會遊學預備科則定於二十四日舉行均已遍發傳單分送入場劵邀請官紳商學界届期往觀（出） 
[提學司閱視小學蘇州]  
　　蘇州毛提學定期十六日親臨學務總會處驗視二十區小學堂併攝小影呈達學部先期由總理章式之主政咨照各校教習届時率領全體學生詣總會處齊集不料是日天降大雨致較遠之九區未能應赴學使遂將十一校學生驗視一周連各教員攝成小影然後回轅聞未到之九校尚須改期補騐云（出） 
實業 
[商部工藝局之腐敗北京]  
　　商部工藝局自時楚卿部郎告退後局中卽添設一坐辦以天津實習廠陳敬韓二尹充其任乃陳蒞局後自謂專門名家睥睨一切而又引用蕭某爲稽查員蕭固市儈入局未久卽串通木廠作弊在工料項下虧空四五百金且與陳坐辦瓜分僵計股所得平餘等項并將所領工料京平銀二十萬兩改作京平又松江支發所有平餘二千兩亦爲侵吞此外種種劣迹路人皆知陳坐辦恐爲袁耆兩總理所聞必有不便已令蕭自行告退現耆袁兩總理已微有所聞俟查察得實卽擬將陳某斥退另委妥員大加整頓云（民） 
[漁業添招股份山東]  
　　王季憔侍郎在烟台創辦山東漁業公司初經商局詳撥官股銀一萬兩復由侍郎親赴黄縣招集股銀三萬餘兩交付商董梁君禮賢三萬兩議定漁業内網捕醃製以及發賣等事均由梁君籌畫經理至於賫帶東省魚品出洋賽會保護東省漁船免遭劫掠設立水産學校開通風氣等事均歸侍郎辦理現在需欵孔殷侍郎擬赴本省沿海各州縣中續集股本藉佐辦公之資日前已咨請魯撫札飭商務局檄知本省沿海各府州轉飭所屬於各處紳富商賈中會同婉切勸諭招集股分以爲擴充漁業之計（黄） 
[禀請開設勸工廠安徽]  
　　頴上縣耆大令日前邀集紳商議設勸工廠一所講求紡織所需經費擬在平糶公欵内撥充現已禀請皖撫核示矣（孔） 
雜記 
[沭陽追悼會紀事海州]  
　　沭陽胡仿蘭女土放足興學被翁姑虐死一事業經大憲查辦昭雪五月間蘇州放足會會長二品命婦王謝長達等在蘇開追悼會一次復偕同職婦吳潘韜芬陳王季常禀准督憲來沭開會追悼於八月二十三日抵沭當由該處勸導不纏足會發起人吳君鐵秋介紹一切借城内秦女祠地方小住復經該縣俞夔拊大令出示嘵諭以山西會館爲會場於八月二十五日開追悼會男女賓到者四五百人大令曁其夫人俞蔡華娟並女公子漱芳沁芳等一齊蒞會諸女士登臺演說委婉剴切聞者鼓掌復於二十六日開放足會來賓愈衆偏隅小邑得二三女傑現身說法耳鼓腦筋經一番震盪長一番智識影響前途良非淺鮮也（川） 
[不准請免罰欵南京]  
　　江寗駐防開通學堂經理奎照等請將江牧朝銘所罰欵項禀懇江督從寛免議當奉端午帥批示云查現任高郵州江牧朝銘前充該堂摠稽查虚糜公帑毫無振作曾飭將到差以來所支薪水罰充該堂經費嗣以該牧莅任未久姑從寛分三期繳解已於愼重公欵之中寓格外體恤之意兹該生等聯名禀懇請將所罰欵項從寛免議殊屬多事事關賞罰豈能因該生等一紙代請遽行免議所禀斷不准行（商） 
[籌解出使經費之爲難安慶]  
　　皖省奉撥出使經費前已詳明在銅元餘利項下認籌銀三萬兩嗣因皖廠裁併停鑄由馮中丞奏請免撥兹奉度支部電咨謂前項經費專供出使各國考察憲法大臣之用碍難免撥等語中丞當即札行藩司於漕折正項下勉力籌撥銀一萬兩以濟急需其不敷銀二萬兩仍請度支部另行籌撥云（美） 
[商部催提奸商蘇州]  
　　天津商務總會以天津新泰號錢商被泰豐恒號趙欣齋等誆騙欵銀四千餘兩（趙係洞庭山潦里村人）請飭提解究追就近查封家産備抵等情禀經農工商部咨會蘇撫轉飭太湖廳提追延宕數月迄無着落昨由部行文蘇撫催令查提趙欣齋及其弟趙吟齋速即解津押追毋任避匿現陳中丞已轉行太湖廳遵照矣（上） 
[米捐改委經理漢口]  
　　漢口黄孝帮米捐局向由某孝廉經收旋因諸多舞弊由漢陽府周太守另委縣丞吳端夫二尹辦理並令改訂章程以清捐務現吳二尹已擬定章程七條禀呈周太守察核矣（今） 
[嚴拿設壇戒烟羽黨江西]  
　　南昌縣地方匪徒涂仙伯等糾黨在鄉藉爲設壇戒烟煽惑愚民該縣高令已派差役拿獲涂仙伯訊明收禁并出示嚴拿黨羽云（千） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[滑稽小說支那旅行（十八）]  
　　弗倫抬起頭來。阿呀了一聲道。你便洗得爽利。咱却幾乎被那日本女人。要了命去。咱在歐洲。從没有吃過這樣的大虧。今天還是破題兒第一。次呢。福池聽了。只道他又閙了什麽。亂子出來。忙問他。到底。吃了什麽大虧。弗倫便指手。劃脚的。告訴了他。一遍。又把背上擦傷的。地方給他瞧把個福池正太郎。笑得幾乎打跌。道怎麽你又不是個。啞子。爲什麽憑著他這。般狠擦。一聲兒也不言語呢。他被福池這樣的一問。越發怨氣冲天的道。咱只爲要充個上等紳士。怕他們笑咱是個外行。所以憑他去擦。咬牙忍痛的。不敢開口。只指望他一會兒擦完了。就算了。誰知道這個東西。竟把咱的背皮。當做木工鑤木頭的一般。越擦越重。越重越痛。咱實在忍不住了。便對他說了。兩句叫他不要這般拚命的擦。他非但不肯聽咱的說話。反更加用死勁。的擦起來。痛得咱没法兒。只得在浴盆裡頭跳出來。逃到這裡。咱在西洋的時候。也不知見了多少女人。從没有見過一個女子。竟有這般的蠻力。想來你們日本人的背皮生得厚些。所以禁得起這般狠擦。要是換了我們西洋人。連一下子也挨不起。弗倫說了這一大篇不倫不類的說話。還只顧攅眉蹙額的叫痛。把一個福池正太郎。笑得彎下腰去。連氣都透不上來。那廣廳裏頭的一班客人。也有些會說英國話兒的。起先看了弗倫的這般式腔。已是好笑。又聽了他這一番說話。不因不由的一個個也都拍手大笑起來。弗倫聽了。雖明曉得笑的是他。但是没法兒教人不笑。只得憑著他們去笑了一陣。福池正太郎到底是弗倫同來的朋友。臉上狠覺得有些下不來。連忙對他說道。旣然如此。你且快些穿好了衣服。再說别的。在這大庭廣衆的地方。赤身露體的。那裡還像個文明國度裏頭出來的人物。一句話。提醒了弗倫。不覺阿呀了一聲。羞得滿臉飛紅。連忙回過身去。穿好了上下的衣服。方才坐下。只覺得穿了衣服。背上痛的越發利害。没奈何只得向福池正太郎道。咱背上實在痛得受不得了。今天料想不能到别處去。還是先回去罷。 
國外新聞 
[坎日外交上之和融]  
　　十七日東京電云坎拿大工部大臣萊密君定於二十二日在焚哥武啓程赴日駐日英使麥克頓耳特君以坎拿大首相勞利君之電音告知日皇謂首相於焚哥武之暴動深爲不安以後當竭力禁止再有此種暴舉日皇答謂彼亦深以英日邦交爲念並謝坎政府及首相之美意 
[文豪反對禁制亞]  
　　十七日倫敦電云英國又豪李洵林在奥太　大宴之際深斥禁止東方人入口之非謂東方人一登焚哥武之岸於數時之内凡白人所不能爲之粗工皆有操作之人故亞人入口實坎拿大振興亞洲商業上天然之輔助也 
[美國經濟界之危機]  
　　十七日倫敦電云紐市面又起恐慌此次之事卽歐洲之商會亦受其影響蓋國家商務銀行已不允照付美國最考最大之托辣斯利克卜克之欵也　十七日紐約電云經濟界之情形益加危急國中最大之扼辣斯利克卜克亦現恐慌之象自八兆元退付之後遂停止付欵又美洽股票公司倒欠一百萬磅之多　十七日倫敦電云自托竦斯利克卜克停止付欵之消息發佈後人心震動異常騷亂各項股票均因而失其價值　紐約美洽公司係經理股票者現亦倒空美金六百萬元財政部命由國家貯蓄欵項中取出六兆元分給利亨銀行及國家銀行　紐約市面騷亂五穀市場亦受牽動　美大總統盧斯佛在丹内西省那希惟爾地方演說謂此次經濟界之危况渠不能負其責任無論有何現象渠之　策仍當嚴持不移云 
[韓太子旅日求學]  
　　十七日東京電云高麗皇太子將赴日本肄業聞統監大臣伊籐親王亦將偕行云 
[俄國明年豫算案]  
　　十七日倫敦電云俄國一千九百零八年豫算案内包含債權七百七十三萬一千羅布爲振濟災荒之需 
[無線電之成効]  
　　十七日倫敦電云馬考來無線電大收功効致各海電綫公司股票頓然下落以上譯字林報 
[法蘭西國會開議]  
　　十七日栢林電云法國議院業已復開定十月初三日討議摩洛哥問題蓋從政府之意也 
[俄外相抵法京]  
　　十七日栢林電云法國大總統佛雷利已接見俄國外務卿埃司華司幾氏 
[德國外交官又更調]  
　　十七日栢林電云近日德國各公使又有更動如海牙德使萱魯夀現改爲駐紥蒙納克普魯士事務大臣駐瑞典德使慕雷則調赴海牙而以普寇伯爵接任瑞典之缺駐紥廻滿之普魯士事務大臣魯曹現赴斯德茄地方而以亨孛拉脫男爵承乏以上譯文匯報 
本埠新聞 
[工部局允還扣留洋鎗]  
　　領袖領事函復滬道畧謂接准來函以新授蘇撫家眷過滬親兵携帶洋鎗被捕房扣留請飭交還等因當卽轉飭去後兹工部局已准將此項洋鎗如數交還惟此種事情時常有之是以各領事擬請貴道將上海公共租界章程内華人携帶軍火一節轉詳 
 
 

Page 19

 
 
鄰省一體知悉云云（企） 
[領袖領事照會滬道文（爲水巡捕房拘拿華人事）]  
　　照得西七月廿四日有華人十四名在碼頭上竊物由水巡捕房拘獲當卽解送公共公廨是日未經訊判但須等候十天方可訊斷伏查此節現據領事公會云凡水巡捕房案件時有關涉洋人并稱经次案犯　數過多實未便交諸公廨收押且公廨看役如此之多恐難周妥是以各領事擬得凡案犯由水巡捕房拘獲應須等候在訊斷之前當照慣常各種男犯留在工部局捕房受押一俟訊判後再行送縣又各領事查得案犯交縣管押爲聽候堂諭此節似未臻妥善因每次提審應須由縣移送到廨殊屬廢去時候查前項辦法已於西一千九百六年八月間擬就倘貴道卽將此擬允照辦理當必悉臻妥善也（下略）（企） 
[上海縣照會民立中學堂文（爲租山川壇地事）]  
　　（前畧）准總工程局董李鍾珏等以遵卽知會南區區長偕往勘視勘得山川壇地勢係屬方形前通道路後達城河壇壝在西官廳在東餘地均種菜蔬壇壝階石歷亂在地官廳前面無門後牆　倒椽柱窳朽勢將傾頽種菜處日以糞穢澆灌頗不潔凈今如由學堂學會承租建設校舍操場並捐修官廳則規模自必較前增勝旣有以尊崇祀典復足以培植人才事屬相宜並無窒碍惟原有之官廳業已破爛　須購材另建　察酌地勢須將官廳移建於西首庶東首空出地基可以酌建校舍其壇壝基址悉仍其舊惟須將台階重行修砌並查上海縣志載壇基地　七畝七分九厘三毫六絲其壇壝官廳所占約共六七分此外餘地如准予學堂學會分别承租自應照七畝計算每畝每年約繳租錢三千文每年共應令繳銀元二十元其壇夫周長發本以租地之資爲看管工食今該地旣准學堂學會租借自可責成校役看管無須另給工食其向有之壇夫應請撤除董等於履勘後晤蘇紳本炎略述情形蘇紳情願修砌壇壝捐建官廳並每年繳納租銀二十元隨時亦願責令校役妥爲看管等因呈復前來除申復外合行照會貴紳煩爲查照辦理（外） 
[讞員德政]  
　　前公共公廨讞員關絅之太守調升通州等情已迭詳本報昨京廣貨同業特製德政牌四扇並匾額一方送至公廨太守謙遜再三然後懸諸大堂關太守有定於下月十三日履仕之說云（衣） 
[訊辦大帮賭棍]  
　　虹口賭窟此次拿獲賭犯五十名經公堂解縣後前晚由李大令審訊判周毛毛責四百板葉順福戒責一百下杜二寳戒責五十下周毛毛方阿生湯阿二石阿二吳福森陳趙元周阿二各枷一月分發七城門示衆十天再發虹鎭一帶枷示葉順福張慶夀錢造生宋炳松四人管押杜三寳張云慶等三十九人各交妥保再犯嚴辦（車） 
[預備恭送滬道]  
　　總工程局董以滬道瑞廉訪升任贛臬將次交卸篆務因卽在局設彩懸燈定今日午刻設筵公餞（夏） 
[分辦處飭工赶造]  
　　總工程局南區分辦處前因改造房屋暫假商船會館辦公兹因租期將届由區長告知局董赶工造竣以便遷入 
[流氓行兇]  
　　浦東楊家渡鄉民楊某近破流氓掌華紏合同黨索詐不遂拔刀戳傷報由地保飭家屬舁至上海縣請究（夏） 
[上海官事]  
　　江海南關委員奉升道瑞廉訪札委候補知縣何錫驥接辦○稽查漁鹽差奉道札委候補主簿應寳琛辦理○候補知縣沈榮馥到道禀知奉委辦理西鄉顓北馬橋保甲局事定於本日接差○候補通判胡士楨禀謝吳淞關查騐差○典史伊棠禀銷吳淞關查騐差○師範留學生榮惠桂陞俱北京人昨日到道禀見○升任通州知州關絅之司馬禀辭赴寗○巡警一路四區分局副巡官李朝瑞禀知由寗回（車） 
訟案 
[第二次會訊人夀保險糾葛案]  
　　英商永年人夀保險公司控姚倪氏朦領險銀一案昨由公廨讞員寳子觀明府與英巴副領事復訊傳訊挑痧之馬廷爕供日前到北山西路爲姚掌保挑痧因姚病重當即回絶過了七八天有趙阿福來說倘有人來問說是十八日身故是實又傳訊崔旭堂王炳坤鄧春廷等同供與姚認識曾代轉借票銀四百三十八兩二錢八分餘不知情姚延勃實律師伸訴良久中西官判將崔鄧等交保仍候傳齊應訊人証於下禮拜二復訊核奪（衣） 
[會訊老沙遜洋行控案]  
　　英商老沙遜洋行控房客祥興及隆棧不付房租一案昨日午後由公廨十襄讞與英巴副領事會訊原告延高易律師帮辦司鐵克聲稱被告等所租福州路房屋於西歷三月廿六號曾經失愼結欠房租廿五天延不照付請追被告祥興號主經姓延穆安素律師稱房租係王姓所欠經姓乃接盤祥興之新東並未欠租應請開釋被告隆棧遣經理人林姓投供失火後曾經允付半月租金因原告不允定欲算足廿五天是以未付求察中西官以祥興新東旣未欠租應卽開釋俟杳傳原號主到案再核至隆棧據供欠租一百十六元七角屬實飭令繳清完案（衣） 
[總工程局紀事]  
　　永愼和米行盜船户李大寳子裝運麵粉中途盜賣五包值洋八元陳叅軍以原告未到判李押繳賠洋○西區解宰牛作主丁嘉寳控董金林將托修之表一只私行質去判董限三天内理還○南區解積竊彭長林在唐堂家圖竊判戒責二百下押辦○十一號巡十查獲顧俊生將所竊銅吊一把在押店求質解局請究判戒責二百下逐出贓存局○陸桂林在川沙某印花坊串竊花布九疋在王家碼頭求質被巡士查獲人贓解案判戒責二百下押候提同黨沈順興訊究（夏） 
[城内第一路巡警分局紀事]  
　　前日普育堂片送行竊木料之鍚公根到局請辦局員因贓未吊齊著地甲看管不料該竊於昨日脫逃經巡官查知當即禀請總局核辦○張時氏之子阿福由周文品余愛左荐保在趙祥泰漆店習業忽於前月二十三日走失迄未尋獲昨氏在途遇見周余二人即扭住吵擾經第三區巡士拘住轉送到局押候訊核（衣） 
[公共公廨早堂案]  
　　伶人李春來奉滬道飭廨提案判令押交過犯靈芝草到案再核在案昨晨律師麥根投稱聞伶人李春來有解廨送縣之信惟意大利洋人瑞典國洋人共有一萬二千元存李伶戲園内如果送縣則此欵落空請堂上訊明以便追討帮讞王明府商之美白副領事以李伶違章容留過犯是以拿究今兩洋人旣有巨欵存園照章應具禀該管頒事照會公廨訂期訊追該律師遵諭而覆○嚴柳江向某日商定貨不出昨由讞員飭差恊探將嚴提案判交保訂訊○王子山嚴金保王阿定葛少梅張阿三蔡紅木陳文兆許松林王毛毛華蘇氏宗用根蘇松茂等人拘住令雉妓違章拉客昨由包探沈阿岳一併解究判各罰洋五元充公○流氓方阿慶攫取龔朱氏金挖耳判押在案昨解請究判押捕房三月○趙阿林竊取吳才保脚踏車一輛在路飛行爲吳拿獲解究明府以供明車係松亭所交判押限至下禮拜二交人再奪○過犯李阿春行竊周阿生家皮衣綢被各物判押三月○吳阿二駕車不愼將余榮泉車子碰壞判罰洋十元再賠修費三元○王陳氏竊取黄保新家金戒等物昨解請追氏供現愿將飾交還求恩免辦判押限下禮拜二交贓再奪○妓女花月娥前日 
 
 

Page 20

 
 
投廨喊求超豁昨日解訊供年二十歳係南京人被朱士珊誘入妓院賣娼今實不愿叩求超豁明府判發棲流所擇良婚配投案求領之龜奴朱士珊申斥逐出○趙祥泰漆店主趙梅泉控錦記木作主吳廷三圖賴漆銀一案昨趙投禀稱此案懸宕年餘未結求追明府判令退去候查票辦理（衣） 
[法租界公堂案]  
　　生祥泰南貨店夥徐吉生七月間將店中囑送賬欵四百餘元吞没逃往蘇州與妓院女傭王阿二私姘經店主陸忠良偕荐人潘松生將徐尋回扭控公堂判押候關提王阿二訊追贓物在案嗣經公堂泒探往蘇調查無著原告昨又投控聶司馬判退去仍候前往關提訊辦○蔡阿六因在杭州拐匿吳寳生之妻扭送公堂判押在案昨日提訊判送杭州交地方官訊辦○潘吳氏控郭陳氏偷竊金戒一案昨又投追判陳氏仍還禁候提氏夫訊究○羅阿掌朦控退婚妻背逃一案阿掌收押日久昨日從寛開釋○押犯陳阿四滿期飭送改過所覊禁○韓阿二偷油管押二禮拜○客棧主張阿虎窩頓竊賊王仲連行竊魏鴻琪洋貨店物件一併拘究判張枷一月發魏門口示衆張罰洋三元○王吉生竊板押二天（舟） 
[美租界捕房事]  
　　押犯顧伯千患病送往同仁醫院醫治無効於昨日斃　當由捕頭飭傳家屬收殮○流氓鍚卿將徐惠全之妻蔣氏誘拐至楊樹浦某屋内昨由徐查知報捕往拘則鍚卿已逸祗獲蔣氏帶回候究○茂海路陸祥吉報失男孩二口求緝捕頭准之○流氓王阿二在西華得路將女工陳四寳李小妹等攔住調戲由該女工等報捕查辦（西） 
來件 
[蘇路公司工程處八月份報告（續）]  
第一千零八十七號洋灰打好河亦開通惟雁翅尚未砌 
第一千一百十二號洋灰打好河亦開通順水通船北面之雁翅砌好南面因無片石故暫停工 
土方已陸續作至一千零十一號 
　　第三段 
　　大張涇橋 
　　西橋埧 
　　板椿横撑已經裝好 
　　地脚土方約挖出五十方 
　　抽水機内之鍋爐等未裝好 
　　東橋壩 
　　地腳已打下二十五尺並二十八尺等椿 
　　三十尺椿已打完 
　　板椿亦打完 
　　板椿横撐等現不裝設 
　　打洋木模亦將做就 
　　西瓜河橋 
　　材料場工作處籬笆圈好地亦塡平 
　　該河口兩排板椿壩堤板椿横撐亦做好水已抽出 
　　西橋壩地脚椿打下十八棵 
　　東橋壩地脚椿現正赶打 
　　小普渡橋 
　　材料場塡土一百三十五分 
　　兆姚涇橋 
　　籬笆築好地亦塡平材料場土亦塡好 
　　斜塘橋 
　　八百尺長竹籬笆築好材料場土已塡 
　　第四段 
　　橋工 
　　第一千五百八十六號橛碼橋業已打椿四排離西岸　一百尺每排椿五 
　　第一千六百九十二號橛碼橋西碼頭地脚已挖好開工打椿其地初挖深約六尺土極堅硬　　至下土又極軟 
　　各小橋及水溝埃地購妥即行開工 
來函 
[海鹽警察之變相]  
　　海鹽警察向歸紳辦今年忽由府委照磨朱傳經接手朱本以無賴混迹官場於警務絲毫未諳到差後專以勾結訟棍包攬案件爲事六月間縣署以禁烟事照會朱委責成警察局委朱因緣爲奸凡烟户賄以金者無不代爲隱蔽按户排收竟有定價故禁烟已閱數月城鄉市股皆陽奉隂違吸食如故其最爲人指目者以土妓胡源茂家爲官舍胡源茂者賣烟聚賭邑中最汚穢之處朱委日日混迹其間邑中訟事皆以此爲通線索之地經紳士禀縣簽拿朱委又至縣署說情僅罰數元而止由是闔縣禁烟無不陽奉隂違而巡局蠧役劣董反利市十倍亦可慨矣 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
