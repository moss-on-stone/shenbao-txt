# 1891 - 72 - 4906431

 

Page 1

 
 
[恭印光緒十六年諭旨告成]  
　　本舘除歴日將諭旨敬謹錄諸報簡外每屆一歲復排印成本俾薄海内外咸得綸綍恭聆兹巳將光緒十六年諭旨排成印以佳紙釘爲一巨册祁收工料洋銀一角五分有欲贍仰許謨者請至上海三馬路申昌書室及各埠申昌曁售報人處購取可也 
[勸募順直山左急振啓] [  申報舘恊振所同人拜手]  
　　順直山左洪水爲災自去年四月以來一片汪洋數千里盡成澤國災民遍地轉徙死亡男女屍骸蔽江而下其幸而不死者飢腸轆轆全無粗糲下咽有不視總難延漸將告斃　乎伏念本舘勸辦賑捐而　江浙福建諸省　蒙大君子慷慨　金今兹畿輔巖疆齊魯名竟遭兹　沛何忍不復解蠧特肅短箋附陳苦狀如肯玉成美事巨歇慨施則作善降祥福報可操左劵己 
[論械鬥]  
　　天之性不能有緼而無肅地之性不能有磽而無肥人之性卽不能有懦而無剛性之懦者則似水決諸東則東流決諸西則西流順而趨之可使歸壑搏而躍之可使過顙性之剛者則如石崚嶒崛業奇峭陡拔雖有巨靈不能璧之使平雖有五丁不能闢之使通人性之有强懦亦猶是也而臨民者遇民之懦者則以爲易治張弛操縱任其意之所欲爲未暇矜心作意於其間遇民之强者則以爲難治且鰓鰓然愁眉蹙額舉以告人以爲非我術之疎實緣蚩蚩者亢戾性成以致法令有所不行誥誡視爲故事夫民之强者何嘗難治哉惟在上者視爲難治日以虚與委蛇爲專斯民亦不肯以眞誠相貢耳譬之室有頑童屬毛離裏者不以義方爲教惟以舐犢爲愛必至日益放縱漫無顧忌及其旣長妄作胡爲傾家破産可立而待也苟使爲父母者當其幼稚時卽嚴禮義之防懍師保之訓威以濟其變義以全其恩子弟雖頑梗未必不爲之潛栘而默化也　民之術何以異是閩中民風强悍比閭族黨偶有睚眦小忿動輒稱戈比干如臨大敵兩軍相見居然放砲然鎗互有損傷曾不稍存畏葸之見以官法爲弁髦視差役如奴隷往往因細故而釀成巨案雖以此蕩産破家不惜也粤東風俗較閩中尤爲强悍鄉間大姓聚族而居少則覈十家多則數白家平日耦俱無猜則如朱陳村之世締婚姻常通和好一旦偶有嫌隙或爭田畝爭水道爭墳壟風水或因賽會迎神賭氣不相下遂若有不共戴天之仇不赴官衙控告惟以糾衆私鬥爲洩　尋仇之計富者出貲貧者應募刀矛鎗械皎皎如霜仇家知其興師問罪亦紏衆以禦之鍜乃矛礪乃刃詰朝相見砲聲隆然鎗聲轟然喊殺聲號呼聲殷然震地洎乎兩下交綏死數人傷數十人始有罷手勝者凱歌而返敗者輿尸而歸公庭中未嘗投一禀呈一牘而肝腦已塗原野稼圃悉變戰塲敗者以追奔逐北爲恥未肯默爾而息於是悉索敝賦重整士馬爲背城借一之舉誠有如昌黎鬥雞詩所謂一噴一醒然再接再萬乃者地方官若僅飭差往拿則聞若不聞見若不見依然行所無事直至撥調營兵馳往彈壓始將藍縷如丐者一二人縳送麾下藉以塞貢而官亦惟假作痴聾不敢過事苟求但冀偷安旦夕以顧一己之考成民見官之伎倆不過如此曰是肆無忌憚械鬥之風日甚一日後來者辦理愈覺棘手嗚呼民雖强悍具有天良苟其恩威並濟駕馭有方何致自外生成馴致犯王章觸刑竊而不顧獨不解姑息養奸者始則以教化爲不能施頑梗爲不可化故示優容聽其自起自滅及其顯觸文網罪案昭彰輒又加以不肖之名興師動衆視之直無異於宼盜彼蚩蚩者獨非吾之赤子也哉竟忍使之受宼盜之名罹宼盜之禍哉古之聖人不易民而治詩有之曰翩彼飛鴞集於泮林食我桑甚懷我好音亦視乎感化之術何如耳果能神感化之術則不但安分守法與之共游於光天化日之下而其子弟之樸誠勇悍且可以收腹心干城之效在昔秦俗强悍其民樂於戰鬥故在詩曰豈曰無衣與子同裳王子興師脩我甲兵與子偕行其後商君治以刑名法術而民遂勇於公戰怯於私門守無不固戰無不利卒以此吞併六國統一區宇其後享國不久乃始皇暴戾恣睢不脩德政之所致而議者遂因噎廢食謂商君之法太峻可以收效於一時而不能垂法於奕世豈其然哉且夫治民猶治病也用法猶用藥包犾雖危脉不絶扁鵲倉公未聞望望然去之也藥不論貴賤在乎運用用之不得其宜參苓亦足爲害用之苟得其當牛溲馬勃直與芝术同功而治民者輒曰民强難治無所施吾教是何異於醫者之臨症束手且不知以牛溲馬勃爲用也神而明之存乎人天下事莫不皆然臨民者盍一思之 
[本館接奉電音]  
　　昨由京友電傳上諭四道敬謹譯登○二月初九日奉上諭尚宗瑞奏假期屆滿病仍未痊懇准開缺一摺西安將軍尚宗瑞着准其開缺欽此同日奉上諭本日召見之抽查漕糧御史愛隆附謝恩失儀着交部議處欽此同日奉上諭此次京察引見年至六十五歲以下之内閣典籍玉恆等均着照舊供職欽此同日奉上諭上年順天直隷被水災區迭經賞給銀米蠲緩糧租推廣賑捐分别接濟惟念　距麥秋爲期尚遠小民生計雞艱允宜再沛恩施俾資春種　於本年江蘇海運到津漕米内截留十六萬石分撥順天八萬石直隷八萬石由李鴻章等詳查應賑户口核實散放並以工代賑其隨漕輕質等項及剥價運費剥耗等米石並着分解賑局應用該督等務　嚴飭所屬認眞撫恤毋任吏臂稍有弊混用副軫念災黎有加無已至意該部知道欽此 
[覲見述餘]  
　　上月二十五日皇上御紫光閣覲見各國使臣迭登前報兹由京反將巴大臣等賀詞及皇上答詞敬謹抄錄前來本館捧讀一過仰見中西輯睦之意流露於字裏行間合將致詞答詞恭錄於左德國欽差巴大臣等賀詞今日駐京各國正署大臣使署各員初得躬在大皇帝前敬陳所願乃作此詞惟信大皇帝創興是舉必能大助於敦崇中　與立約各國己具和好之誼此乃今集在此者所切願也際逢貴國新年恭獻賀禧至誠至敬之意惟望且信者大皇帝德化之政上自國朝以迄庶民共享昇平之福也大淸大皇帝答詞貴使臣等同詞致頌悃忱　摯語意吉祥深爲嘉悅朕願貴國大皇帝新春如意福祚日增更願貴使臣等長駐中華精神强健諸事順適中外邦交從此永固矣謹按五洲各國定章凡派駐與國之人臣以年月之久習分次序之　先各國派駐中華之大臣以德國欽差爲最久故此次覲見卽以德國巴大臣爲領袖　併表出以見率由舊章並非僭越也 
 
 

Page 2

 
 
[蘭臺餘話]  
　　管理太常寺事務禮部尚書臣宗室崑岡等謹奏爲題奏請旨事恭照二月二十日孝哲毅呈后忌辰應遣官前詣惠陵讀文致祭准宗人府開送和碩禮親王世鐸銜名到寺臣等恭繕題本進呈御覽可否卽令世鐸前往致祭抑或近支王公行禮之處恭候欽定俟命下之日再由臣寺知照爲此題奏正月二十六日奉硃旨改遺貝勒銜固山貝子奕誤行禮欽此○神機營右　抬鎗隊爲咨報事本隊幫　二品頂戴正白旗護軍叅領額勒洪額於光緒十七年正月十七日病故除將該幫操在營年分出兵次數另爲詳報外相應先行咨報總理營務處查照辦理○漢京官春季俸銀向於二月中旬開放此次户部承辦漢官俸銀之陜西司己於開印日通行在京大小各衙門令赶將本年春季應行食俸之漢京官共若干員應支全俸者若干員應支半俸者若干員共應領俸銀若十兩俸米若干石俸米折色若干兩逐一詳細查明造具淸册兩分一投户部一文職投送吏部武職投送兵部統限於五日内造齊分送以憑核放○察哈爾駐防官兵於張家口建有營房分給官兵屯居去夏雨水暴至衝扇甚多刻經察哈爾都統委員勘騐詳明擬援案每人借支銀二十兩自行修理所借銀兩仍由歲支俸餉内分作八年扣還以重庫帑咨由直隸總督核奏飭司照發刻己入告宸聰矣○前紀右龔抬　隊演打鉛丸悮斃幼童其父痛子情深與營總爲難以致涉訟兹由廂藍蒙官廳將屍父及玉營總解送提署司員立時研訊兩造據實供明司員諭以操演時本非閒人所應往此孩因拾廢鉛致被擊斃亦非該官兵所能防按律本無議抵之條汝可自赴該隊管營前伸理或可得邀卹銀也遂將兩造開釋屍父回家後復攔慶邸之輿哀求伸理慶邸將呈發濁不准○正月二十六日總署遵旨在署設宴以欵與國使臣午正各國正署使臣偕叅贊隨員繙譯公服詣署慶邸及福許孫徐各堂憲各道契闊小座啜茗然後入宴觥籌交錯殽核紛陳賓主聯情互致吉語至三點鐘後始盡歡而散誠一時盛會也○右翼文鎭軍在步軍統領衙門挑補八旗各固山技勇兵曁漢軍步甲諸缺皆以中箭多者拔補○户部爲咨行事俸餉處案呈現准銀庫付稱所有本年春季八旗文武官員俸銀本部定於二月初一日開放等因除王公等應由本府派員自行赴庫承領外相應咨行貴旗傳知承辦人員是日辰刻赴庫支領○西單牌樓頭條胡同民人某甲游手好閒素不安分一日有某乙者帶領多人手持刀棍而往甲一言不發返身脫逃乙等自後尾追在院中交閧刀棍齊幾如大敵親臨甲黨羽甚多乙等漸不能敵一塲惡戰彼此受傷甲黨將乙等獲住三人並奪獲夾把刀一柄梢子棍二條一併送往廂藍五甲官廳控告廳官見兩造傷痕輕重不　樂便躭延立卽呈送提署訊究○吏部示傳所有在部投供之坐補國史館漢謄錄郭金範一員　五日内取具六品以上同鄉京官印結塡寫履歴親供親身赴部騐到有執照者携帶呈騐便咨送國史館毋違 
[甌江春訊]  
　　温州自元宵以後連朝陰雨薄寒中人至近日始天氣晴和春風送暖花街柳巷兒童咸放風筝天半統聲洋洋盈耳陽春烟景固有圖畫所不能描繪者矣○二月初三日爲上丁釋采之則道鎭以下文武各員咸整肅衣冠於黎明時恭詣大成殿祭奠衣冠蹌濟庭燎輝煌猗歟盛哉固漢家制度也○温處鹽釐局總辦張純生太守濬萬供差二載己屆瓜期大憲委朱鏡堂太守德成來温接辦大約淸明時節行旌可以抵甌矣○温處道李健齋觀察示期二月初十日甄别書院肆業生先期訂立新章剅切示諭着各生童於初六日赴府學監院處塡寫三代年貌册不准假冐混塡併　塡册時每名先給卷票一紙侯臨期點名憑票給卷旣免擠擁更可免冐頂之風與考各人皆稱爲便○温州府德咳臣太守於本月初一日出示禁示中且明列刑條俾士民知所警懼特不知以花骨頭爲性命者果能革面洗心否也○永嘉縣於正月開篆後訟案紛繁每期竟收至四五十紙邵補堂大令深悉温民素來健訟大有諺所謂圖准不圖審之習遂卽出示曉諭誥誡諄詳易俗移風在此一舉己○郡城僻處海隅地狹民貧生涯寥洛去臘巿廛益爲减色至春間錢莊布業店之類閉歇者甚多最可憐者爲人作嫁之流置散投閒萬難度日江河日下不知何日始有轉機也○正月二十三日海昌輪舟啓行時搭客極多遲至者甚至鋪蓋無從安放亦足見其生意之佳也 
[寍郡辨志精舍庚寅冬季案]  
　　漢學超等拾名汪開祉吳廷採秦鍾濠謝宸德翁其泰許文蔚吳廷撰林授經王亨彦施仁紞特等拾名王廷鼎胡友蘭徐正塘胡耀光范崇禮范然藜吳有榮陳雲章鄭紹裘李永康○宋學超等三名吳廷採李永康王亨兆特等伍名張天爵沈重光周承勲吳廷撰葉慧業○史學超等伍名汪開祉朱逢甲林承勲葛保元張天爵特等四名葉承錫張仁壽胡友芸陳雲章○天算學超等拾名王瑩沈金滻曹位榮王汝成盧雲熊曹位康王熙陳繼中程利川程運鴻特等拾名李仁溥王杰陳光耀盧雲鴻盧雲鵠程述聖汪佐宸韓珪韓保徵馮澂○輿地超等拾名孫兆翰王廷鼎王亨彦施仁紞朱逢甲許文蔚許克勤鄒壽祺吳廷採葛士濬特等拾名汪開祉姚曾榮王慈施仁綸施仁績王思永馮忠勤張德容湯有光秦鍾濠○詞章超等拾名潘鴻殷松年顧士超金士駿褚德弨何其杰褚德紹馮善徵吳寳忠方黍薌特等七名吳善逹劉其澐鄭傳維鄭淸瀚張祖祺鄭楨士俞兆態 
[蕪苑春痕]  
　　揚州訪事人來信云督辦揚州保甲郭慕劬觀察丁太夫人之艱擇定本月初十日在丁家灣公館中開弔二十五日發引登舟扶柩回籍想屆時素車白馬定當濟濟盈庭也○揚州好事者集資演戲鄉人爭先忱睹鼓聲響處密若堵牆致將戲臺旁危墻一垜擠倒砉然一聲破空而下無可避讓受傷甚多臺後尚有毛坑護以板扉俾免穢氣蒸灼衆人驀被擠擁趨入厠中後至者絡繹如梭紛紛跌入迨經人一一援起則老者少者男者女者己無不飽嘗木犀滋味滿身濡染淋漓矣至臺前之墜珥遺簪呼妻覔子尤爲記不勝記書不勝書迨至臺上停　始得緩緩而散所最慘者一女孩年約七八歲被踹而斃周身血液模糊直至黄昏始經父母前來認領有好善士酌予曰鏹作收殮之資孩父母遂稱謝再三痛哭舁屍而去 
[豸卽啓行]  
　　江蘇臬憲陳舫仙廉訪由江寗回滬於昨晨由製造局碼頭登官舫帶以小火輪船向蘇垣進發本邑道營廳縣及各營弁勇均至江干恭送如儀 
[詳述訛傳火起事]  
　　昨報列更上一層樓訛傳火起一事兹悉前夜九點鐘時樓上樓下諸客正紛至沓來各處流娼更艶裹穠妝招引游蜂浪蝶輕　子弟捉胸捺肚備極醜形忽斜對門紳園烟舘樓上飛丹閣書塲所掛之紙燈因風燒去炎炎直上火勢飛揚樓上人見之咸人聲曰火起矣火起矣一時驚動茶烟諸客爭先舍命奔逃流娼尤駭極狂呼鶯啼燕泣東奔西竄棼亂如麻樓口雖有二梯究以人數過多霎時擠斷砉然一響欄杆頓折墮至下層以致老的少的男的女的村的俏的如魚之貫如蟬之聯綠駭紅紛相繼而墮一時失鞋者洛帽者忘穿馬褂者遺失眼鏡者以及撕破衣裳者失去簪珥者嚷成一片聽不分明斯時樓上人疑爲樓下火起樓下人疑爲樓上火起爭相問訊莫破疑團執事人細究根由並無火跡急呼無碍諸客皆置若罔聞前跌下者尚未扒起後者繼之甚至從身上竄過全不顧人性命遂致或傷頭面或傷手足各呼救命　極聲嘶有三男子二婦人身受重傷倒臥於地衆入從身上踏過骨折血流隨有中西三道頭捕及包探何瑞福顧阿六黄四福等到來分投彈壓旣而副捕頭聞信而至命將傷重者雇車送至仁濟醫院請黄醫生逐一敷治據云雖背沓肚腹手足頭顱各受傷夷尚無大害惟有年約三十餘歲之某甲昏暈不醒僅存一息謂須俟至詰朝方可卜其性命之可保否至昨己開口諒可無虞矣當擾亂時有人恐大門不及奔出轉從後 
 
 

Page 3

 
 
户奔逃及見後户己扃意欲推倒墻堃用力搖撼致所掛火油燈阽阽可危路人見之大呼並無火警其人尚不信及至執事人用善言安慰將燈吹滅始得安然昨日好捕頭據情禀明蔡太守並傳到飛丹閣主土和尚更上一層樓夥王志江禀稱大凡租界中各酒肆烟寮茶館門首慨不准懸紙燈今因飛丹閣違章致累更上一層樓受驚非淺和尚供稱點燈後狂風吹撼以致被焚志江申訴書塲燈火被焚以致被累太守將和尚嚴加申斥姑予交保俟查明受傷人能否痊愈再行核示志江暫行叱退包探復禀稱昨夜更上一層樓擾亂時小的見李阿三手持水烟袋出外因之阻獲人贓李供稱小的在治下小本營生適在樓上從大衆奔逃見有烟袋遺棄在地貪小拾取如今尚乞施恩茶博士請領原贓太守判令將李管押七天贓給失主領去 
[小流氓]  
　　十五齡之蘇州小孩張德福手持泥塑小佛數尊在各處誘取孩子錢文甚至剥去其衣質錢使用人皆念其幼稚不與較量近日胆氣愈豪惡蹟愈著前日之晚鐘鳴五下偕同黨行經法界寳德里遇五歲之寗波小孩貝阿喬與七歲之鄰孩俞桂生玩耍卽出泥塑拂令觀質俞見而喜之意欲乞取張云我以重資買來豈容取携任便如欲得此請給以資兩孩以囊内空空對張曰爾如褫下衣裳則我佛慈悲亦不難捨身以報也貝俞幼年無識卽將身穿花布長衫飯單之類交張張見俞衣破舊不堪遂取貝衣而去貝因求佛不得反被剥衣心不能甘號咷而返母舅吳長　詢知其事挈俞往附近處老虎灶將張指獲查問所騙之衣張刁狡非常一味　賴吳卽送押捕房昨晨帶同貝俞至案伸訴前情捕房中亦將張解案張父允溪供稱昨日下午兒子在褚家橋家中洗羅蔔並未出門今被悮拘實係寃枉葛同轉問俞曰其時張黨共有幾人答稱小的見有兩人張供稱非日五點鐘時小的在家内賭錢有英租界六馬路小麵舘内幼孩何阿金某烟館内小孩周阿狗同在寳德里附近茗樓悮被指獲同轉謂見　人己言之鑿鑿尚敢抵賴不招着押候提到同黨小孩再行訊核 
[上海縣省瑣案]  
　　本邑英租界和義豐土棧倒閉後由同業鄭同盛土客盧義順等控諸縣署陸邑尊將和義豐夥鄭阿夏吳大六訊責收所前晚升堂覆訊鄭同盛田裕順徐鈞福盧義順各原告投案求追欠欵鄭吳供詞狡展惟稱店主鄭玉如之下落小的等實出不知邑尊以玉如如不到案總難了結現在姑將起案之南土一百十二包中提出四十包給盧等各土客分别具領其餘七十二包給鄭同盛等具領鄭同盛不願領土邑尊准之取具盧等領狀備查吳狡展可惡笞責一百板仍與鄭還所○前日許尚登扭俞學箴至縣陸邑尊提訊之下許訴稱小的係句容人現在治下當紅坊工匠光緒七年同業公呈行規　布可以同染俞天成紅坊主俞學箴獨擅其利祗准同業分染染布者不能染綢染綢者不能染布且俞姪渭生經辦同業長生會善舉只知肥己不顧公事以致小的等工作之人受虧太甚向論恃蠻是以扭案請究學箴默無一言渭生供稱族叔學箴於光緒七年議立行規綢布同業可以同染並無祗准同業分染之理許唆使各工匠停工且于上月廿五日邀集邑廟四美軒計理邀小的等前往幾乎閙事紅坊司事丁起海周應生投案訴稱俞委有把持情事謂同業各紅坊如染布卽不可染綢染綢卽不可染布如其同染卽須議罰無怪各工匠嘖有煩言邑尊訊得紅坊旣有綢布同染之規嗣後着照舊章俞等不應把持其事許亦不可恃衆横行着令分别具結完案 
[英界公堂瑣案]  
　　包探王阿二禀稱小的緝獲竊賊王順金解奉大老爺懲辦所有竊贓窩頓法租界車寓主王鬍子家己恊同法包探　王暫押禀請給牌帶歸案下現己帶到并起出衣飾右干查得王窩存竊贓次第囑侯雲紀平炳雲付質失主江正燮徐張氏請准領贓該竊犯供稱小的係無錫人竊得各贓交鬍子收受鬍子供稱小的係江北人在法界開車寓受寄衣飾十餘件轉交侯平質錢侯供稱小的在寓中爲夥主人所使不得不惟命是聽平供稱小的小本經營寓居鬍子處鬍子托爲質物並不知是竊贓該包探又禀稱鬍子在法界中另有竊案葛大老爺尚須究問蔡太守商諸易副領事將該竊犯照前斷還押捕房鬍子旣己供認窩贓暫行移送法公堂俟發落後仍須移歸本公廨治其窩贓之罪侯平從寛保釋贓給失主分别認領押鋪夥各呈押票請追押本太守不准○甯波人陳阿三訴稱在某油酒店爲夥朱蘭江來買醬油四兩照數付給朱以爲瓶中尚有餘剩如今所給未及四兩卽與小的忿爭突將醬　瓶擲來誤傷朱沈氏之頭額朱沈氏訴稱小婦人家在本邑年三十三歲孀守無依傭工餬口昨向買油裉朱擲傷頭額朱供稱小的係湖州人配絲爲業向買醬油致與爭論碰碎醬油瓶誤傷該氏如今只乞施恩蔡太守騐明該氏傷痕謂區區緇故何敢行凶判令押候該氏傷痊再行核辦○陸氏訴稱丈夫陸春泉在治下開小烟館昨夜山東人曹永海來開燈乘間向小婦人調戲小婦人告以此非花烟館爾莫認差伊卽行兇丈夫意欲勸開亦被毆傷甚重曹供稱小的在新關西人處服役昨夜諸友前去開燈偶說笑話該氏遂與口角不敢逞蠻蔡太守判罰洋銀二元償養傷費再着交人保出如陸傷能愈可置之不究否則仍須提案候示按陸氏之夫而曰陸春泉然則夫婦竟同姓矣豈非一奇聞乎○某號華捕禀稱小的見滕定海投河自盡救起送案滕供稱小的係甯波人來滬訪友托覔生涯錢己用完友尚未遇欲思回籍苦無川資不得己而自尋短見蔡太守問現欲回里乎答稱小的甚欲回重太守飭差資遣回籍○包探黄四福禀稱昨夜更上一層樓訛傳火起時石路口小廣寒書塲前人亦擠斷某號西捕叱令散去張金才大聲喝打西捕急吹號呌隨有中西各捕帮同獲張解送案下當時喧閙者雖非張一人惟張爲首張供稱小的係金陵人現住新閘賣水菓昨夜路經是處不敢滋生事端西捕禀稱小的認　張無誤蔡太守判令枷號一月發頭門示衆 
[法界公堂瑣案]  
　　甯波人　松林懶惰性成且有烟癮以致無可就業將家中零物變賣一空邇來衣食不周烟癮愈大計無所出將妻子徐氏退還母家原媒徐開生勸令妻母給洋銀八十元收回庚帖隨索去酧儀三十五元當時立有退婚書由應之叔父元珠叔母某氏代爲書押得洋銀五元應祗收四十元復售去衣服得洋數元附輪船來滬欲尋舟子徐長林商量合開烟館應每至晚上往來租界中東探西張遮遮掩掩某包探見其情形有異拘入捕房昨晨解送公堂　同轉研訊再三着押候傳徐訊究○湖北人許松山於去年十月十三日與同鄉人伍有福等同賣水菓之呂　二購夌口角將呂子壽金毆傷斃命經三十號華捕楊三喜恊同某號西捕拘獲伍係罪魁禍首監禁詳辦在案許等從寛　釋不料其餘黨魏姓毒恨此捕時時向之尋仇日前此捕具控公堂請爲研究葛同轉以許供詞不合令捕明白具禀再行訊核昨晨具到禀詞同轉同爾旣充公役凡事須從直禀訴不可隠　又問魏曰爾爲何屢次與巡捕挾仇答稱小的與此捕本係鄰居去年十月伍毆死壽金後此捕挾嫌將小的水烟袋作中鐵銼刀鐵錯取去作爲凶器目下案已明白令其取還問爾知鐵器在何處因何不至公廨或縣署具領反時向經捕尋仇　稱此捕　去水烟袋一支至今掯價不付故向索取不敢尋仇此捕禀稱小的並未賒伊水烟袋請大老爺查察可也同轉問魏曰爾被此捕欠錢應有帳簿魏一派胡言稱己在此捕家中賭錢輸去包探王榮培禀稱小的查得此捕家中祗屋一椽兩家同在並無賭錢之地實係妄供同轉問捕曰許魏如何向爾尋仇禀稱去年臘月十六日小的在炳泰昌烟館内遇見許魏等多人口稱伍在縣中受罪我等用去洋銀四十元爾不拘拿何至如此須貼還十元方可了事小的不允伊等卽向小的索還鐵器小的告以此係兇器早歸案下與我無　伊等卽冋小的爲難並稱定將爾置之死地否則革去差使始可了休同轉問爾前控魏等另有羽黨陳東東老五紅鼻子李山劉全狗等究在何處供稱或在輪船當水手或　避匿不面問魏曰據此捕所禀屢次尋釁爾皆與聞究竟餘黨是誰今可從直供出魏稱小的均不知情請問此捕謂爾若不認可押候傳　炳泰 
 
 

Page 4

 
 
昌烟舘主葉可亭再行究核復謂捕曰伍在縣中控爾少洋廿元果有其事亦須料理禀稱小的實不欠洋求恩明察同轉諭令下期明白稟訴○包探孫錦榮禀稱陳伯川身穿虹口捕房所製犯人衣　游行租界内小的疑係逃犯送案請懲小客寓主金銀泉訴稱陳來寓中借宿一宵私將被面拆去今在身畔將原贓搜出求准給還葛同轉問陳曰爾在捕房如何出外供稱小的被英包探悮以爲竊拘送公堂蔡大老爺卽判令管押一月嗣因瘡發送往棲流公所轉送粥廠後蔡大老爺憫小的貧苦從寛開釋小的並未脫逃謂旣己開釋何以不將犯人衣褲交還今有失主認到原贓爾尚能抵賴否陳俯首不言同轉着　候笞責一百板枷號半月期滿仍送歸英公堂發落○包探郁庭湘禀稱竊賊高英卿在鎭江竊得銀練條百家鎭銀絞絲手釧乘太古　行北京輪船來滬船中又竊取客人所帶茶壺桶藏諸褲内失主尋見後於輪船抵埠扭送捕房葛同轉研訊之餘高供稱小的有姊名喚桂貞現在鎭江馬總辦家執役小的欲來治下尚乏盤川不得已竊取姊物以付船資同轉謂姑念失主不來略從寛典判令笞責一百板管押七天○傭婦鍾裘以訴稱今晨竊賊胡友秀潛入寳興里家主屋中竊取古銅香爐一具正欲逸去經小婦人扭獲送入捕房胡供稱小的原籍寳山自幼售與上江今聞生母有病特來探親偶向其家問信因見無人在内貪小竊取香嚧包探郁庭湘禀稱小的查得萌身畔藏有包袱定係老賊葛同轉判令押候笞責一百下香爐給該氏領去○包探王榮培禀稱積犯張永春混名大花面以其聲音宏亮但唱戲曲梨園中皆稱揚故也英法兩公堂前己案如山積屢經遞解目下又來租界中爲此拘案請究當拘獲時在衣絮内搜出鷹洋一元張供稱小的於五年前因案受責兩次今在湖州會館賣唱戲曲以得餬口之資不敢爲非求恩寛宥葛同轉請遞解之人豈容來此判令笞責一百板仍遞回紹興原籍○通事稱成　匠陸咸林前賃取東寳興里門樓擺設桌檯縫訯度日後因事回里倩同業江阿炳代爲照管幾天及事畢回申江竟不肯讓是以扭案請懲葛同轉謂天下安有强佔之事着將江押令遷讓○前報紀趙明山虧欠陳松浩等洋銀三千六百元脫逃在外葛同轉提姘婦楊銀珠判令認還在案今因趙己拿獲昨晨銀珠投案訴稱小婦人被累賠　求恩鑒察同轉命提趙至案並傳陳及陳文　候質先問陳曰此欵是否趙獨自借用抑銀珠亦與聞二陳均稱開戲舘所借係趙一人之事後戲館閉歇債户偪迫不堪無可支持屢次尋死趙父蘭坡因向銀珠商懇央其代爲出據再借洋銀同轉問戲舘行頭誰人經管共有若干件答稱行頭均由趙收管數目若干另有簿據問趙曰行頭係爾収管爲何推諉與銀珠答稱尚有衣箱兩口在銀珠處銀珠供稱戲衣兩箱由趙陸續取去典錢押票尚在家中現在祗存空箱兩口同轉謂趙曰聽爾一面之詞確乎理直氣壯今已質訊爾尚取一味謊言乎爾旣當公差應知法度看押候比責核辦○日前黄章大訴稱與王濟泉合販蚶子虧去洋銀數千元王不肯將帳算淸請爲訊斷其中曲折己紀報端旋經魚業中人理勸明白昨晨原被告均投案求銷葛同轉謂王曰爾有意遲延本應嚴究姑念原告籲求銷案押猴具結了案可也 
[善與人同]  
　　嘗間積善之家必有餘慶然而一人爲善善功有限入入爲善善願無窮敝堂刊印各種善書冀欲以正人心維風俗歴蒙諸善士捐助印資俾廣流傳兹又承海陽莘學耕堂大善士交來英洋二百五十元助印太上寳筏五百部又洋五十元助施醫藥祗領之下欽感吳如訨三教之淵源善願廣結拯斯民之疾苦壽垓向登樂石功深馨香德報拿付收票外謹登報章奉揚仁風兼鳴謝悃上海六馬路仁濟善堂董事施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海六馬路仁濟堂經收施粥捐正月分第一次淸單]  
　　無名氏洋一百元蓮明洋五十元裕成行來勤業堂求行中生意順遂十元　休氏求合家平安洋十无許朱氏完符愿朱二小姐完符愿二户各洋六元陳氏求保産平安鄭黄氏睦桂春三户各四元無名氏三元醒悟生求妻産平安方秀峰陸善生虞蘭生壓歲移助紀幸九五户各二元張覊旺施顧氏求病速愈蔡覲紀求百事順遂又代募各事順吉林德佩求平安廣成昌金國楨湯少菴許産藩無名氏留餘堂十一户各洋一元留餘堂銅洋　元　名氏勤米二石無名氏助米五斗無名氏米票八十張計一石六斗以上共收洋二百十八元銅洋一元米四石一斗 
[上海六馬路仁濟善堂經收定海火災順直山東水災賑捐正月底止淸單]  
　　葉澄衷湖州樂善子二户各洋一百元寗波源豐銀號五十元福聚公四十元崇厚堂三十元仁義記同春裕記公信紙行三户各廿元養仁堂十五元王孔氏陸氏四明眉山主人肖見主人伯威氏隠名氏味蘭齋錢坤裕三山何公舘九户各十元無名氏武林紀任二户各六元陳錦珊王芝田陳嚴翁陳卓翁無名氏毁靜山毁湧潮梅花書屋西之子治安堂懷寗堂無名氏胡珊雲姜楚棠十四户各五元免災者刧秋主人胡用賓三户各四元一左友善衆姓氏無名氏存甡堂田錫光五户各三元葉祝慶百瑩氏合助三元服雲樵子求平安萬成莊太倉亨記求家口平安子病速愈公記徐營之繼啓堂求平安養心廬洪雪溪悅泰張寳三司叔弼王祖卓聘之珍記志道堂媿愛氏十六户各二元梁陳盧杜合助二元無名氏明記徐耕鹿無名氏松隠書屋三泰祥周善記沈宏源番記可鑑書齋續芹軒賢後人肖格者延年室椿並茂室讓風裔大家沙者敦厚堂常熟來無名氏許立記吳郡石室張純三徐種記魏研記王不留名存心人師慶堂感順堂監門後人周德貴昌記誠受書堂怡德堂靑選堂三十四户各一元無名氏諸同事合助一元神山游客邱仁壽堂笛笙氏馮錫申求樂成古月氏平陽郡春記紅瑞莊百晚氏王體生百勉氏朱潤源睢石林何子厚張明山王俊文十七户各五角有心無力雲記二户各四角無名氏四户各四角樹德堂沈三角碧霞軒五角寄萍居篤行子王秋孫勉力子四户各一角王維氏二角賭墅山房退思氏步梅　主三户各一角貽榖氏四角能忍氏二角何承氏一角香雪書屋有心無力二户各二角梅花舘主晋記隠名氏無力子四户各一角屏慕主人三角天馬主人二角寛心氏二角多子氏無名氏仲榮氏碧蒼山房志如堂詹宗翰六户各一角勉力氏七角樂善氏五角見善必爲五角五分杯水氏四角五分無名氏二角不留名一角恆餘堂四角林姓余姓各二角五柳堂陶沈景榮二户各一角黎以輝以銘以棋以炤玉顔玉梅玉寳玉畏弼賢金錫金由懋昭十二户各二角五分無名氏有心無力二户各二角觀之浩嘆棉力子聊表心隠名氏四户各一角陳馮氏無名氏香溪居無名氏四户各二角師善堂勉災士無功堂樹德堂四户各一角補過子五角深惜時艱四角不足爲子不留名　數氏三　各一角勉力居士一元朱匡顧王四角燕賀堂知足軒蔣介若三户各五角響山堂輛川居王象記三户各三角無名氏晋記楊儀翁益記三户各二角兆吉老人保平安瑞記耀記湊數六户合來洋一　鉅麗氏五角不留名三角補過子一角力不足一角隠者三角無名氏二角餘慶堂無名氏敬承堂吳偉人無名氏五户各二角程其一心曹錫庚二户各一角無名氏三百無力子錢二百無名氏二户各二百隨意氏一百無名氏七户各一百共合來洋一元七角馮合茂九百培桂軒五百書愚子鄧國仁各三百共來錢二千徐汝　恆盛元五歲童鄧兆逹掃　仙　户各錢二百文南陽振吳興子無力人勉隨緣邱耆齡慶裕映香廉記敬記九人各錢二百文昆裕堂錢五百文芝秀堂養性居二人各四百慶怡耕餘翰靖三户各三百秉記雲記二月各一百文彭行卓求母病愈洋一元銅洋一元裕泰銅洋一元順號翁順金二户各銅洋五元無名氏銅洋三元明記銅洋三元惟有心無力銅一元品蘇山房銅洋一元正昌順銅洋十元婁東不留名洋一元銅洋三元殷裕泰洋壳三付○以上共收定海火災賑捐洋七百另三元四角錢七千二百文銅洋三十三元洋壳三付○順直賑捐楊承記洋廿元又銅四元涂龔氏求平安吉慶洋十元楊香渠代友求病愈錢詒孫二户各十元張紫衡嘉定西南米行酒筵移助朱德成求子病愈三户各五元洪瑞才瑞本合助五元吳再耕許誦連經移助縣合來洋五元松餘主人榮陽氏求鳳疾除根張仁山求足疾愈歐陽芸四户各四元敬德堂貞記二户各三元何翰臣求平安如意洋二元敦仁堂施洋二元又銅二元董子履三　堂合洋一元沈玉如爛板洋十元敖贈珊爛板二元天生堂李銅洋二元仁記銅二元蕭禹生求平安順遂銅洋二元劉仲衡總戎助子花三十包重三千二百四十斤○以上共收順直捐洋一百另二元爛板十二元銅洋十二元棉花三十句○山東賑捐無名氏助洋一元 
 
 
