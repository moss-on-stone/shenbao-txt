# 1915 - 343 - 4915392

 

Page 1

 
 
   
 
 

Page 2

 
 
時評 
[警視（冷）]  
　　中國帝制正在喧熱之時而路透電謂協約國公使又至外交部遞公文謂執警視之態度嗚呼警視云者果何謂者耶 
　　夫人生於國孰不望其國之和平而進步即或有足妨和平者究仍望其能和平爲幸若於事之外而又生事且又不知其事之變化何如則生於其國者有不爲之危懼哉 
　　是故警視云者不知其何語而我人聞之不免心有所戚戚焉 
[命令]  
　　十二月十四日大總統策令審計院呈請將審計官陸世芬叙列三等應照准此令 
　　又令審計院呈請任命裘章達王兼善試署協審官應照准此令 
　　又令陸軍部呈稱陸軍第二十八師步兵第一百十一團第一營營長王恩普久病不愈應請免去本職等語王恩普准免本職此令 
　　又令陸軍部呈請揀派營長員缺應准以鄭奎武充任陸軍第二十八師步兵第一百十一團第一營營長此令 
　　又令陸軍部呈稱河南陸軍第二混成旅步兵第三團第一營營長董遇春馭下無方應請免去本職等語董遇春著即免職此令 
　　又令陸軍部呈請揀派營長員缺應准以尹宜春充任河南陸軍第二混成旅步兵第三團第一營營長此令 
　　十二月十四日大總統申令全國人民現經决定君主立憲則制定憲法自應從速進行以慰人民之殷望著參政院即行推薦通達憲法人員呈請核奪以便由該員迅即討論起草至制定憲法之程序應如何辦理方臻妥速用特諮詢參政院尙其斟酌盡善審議以聞此令 
　　又令前令各部院詳細籌備改行帝制事宜各部院長官皆通達政體之人應知立國尙質惟聖去奢實爲古今致治之根本此次籌備典制凡有益於國有利於民者自應加意研究用備施行此外縟節繁文概從屏棄歷代朝儀多相沿襲跪拜奔走何關敬事格律程式亦困異才非耗有用之精神卽蔽上下之情志豈開明之世而宜出此近年變患頻仍閭閻凋敝商民坐困財政多艱予一人朝作夜息惟以培養元氣爲當務之急又何可虚糜國帑稍涉鋪張名部院籌備事宜務以簡略撙節爲主其前代典章失於繁重者均不許採用而事慮累民永懸厲禁總期君主秕政悉予掃除不尙虚文重惜物力用副歸眞返樸軫念民生之至意此令 
　　又令參政院議决商會法茲公布之此令十二月十二日大總統申令據全國國民代表大會總代表代行立法院奏稱竊總代表前以衆論僉同合詞勸進籲請早登大寳奉諭推戴一舉無任惶駭等因仰見盛德淵衷巍巍無與之至意欽仰莫名惟當此國情萬急之秋人民歸向之誠旣巳坌湧沸騰不可抑遏我皇帝倘仍固執謙退辭而不居全國生民實有若墜深淵之懼蓋大位久懸則萬幾叢脞豈宜拘牽小節致國本於阽危且明諭以爲天生民而立之君惟有功德者足以居之而自謂功業道德信義諸端皆有問心未安之處此則我皇帝之虚懷若谷而不自知其撝冲逾量者也總代表具有耳目敢昧識知請先就功烈言之當有淸之末造武備廢弛師徒屢　國威之不振久矣我皇帝創練陸軍一授以文明國最精之兵法剗除宿弊壁壘一新手訂敎條洪纎畢備募旅選俊紀律嚴明魁奇傑特之才多出於部下不數年遂布滿寰區成效大彰聲威丕著當時外人之蒞觀者莫不嘖嘖稱歎而全國陸軍之　由此權輿厥後戡定四方屢平大難實利賴之此功在經武者一也及巡撫山東値拳匪煽亂聯軍内侵乘輿播遷大局糜爛惟我皇帝坐鎭中原屹若長城之獨峙亂匪爲之懾伏客兵相戒不犯東南半璧賴以保障以一省之治安砥柱中流故雖首都淪陷海宇騒然卒得轉危爲安金甌無缺當斯時起難雖由亂民而縱惡實由親貴不懲禍始無從媾和强鄰有壓境之師客軍無返旆之日瓜分豆剖禍迫眉睫而元惡當國莫敢發言我皇帝密上彈章請誅首罪頑兇伏法中外翕然和局始克告成河山得免分裂此功在匡國者二也尋授任北洋大臣其時風鶴猶驚人心未靖乃掃蕩會匪萑苻絶跡廓淸積案民敎相安收京津於浩刧之餘返鑾輿於故宮之内遂復高掌遠　厲行文明諸新政無不體大思精兼營並舉規模式廓氣象萬千論者謂我皇帝爲中國進化之先河文明之淵海洵符事實非等虚詞此功在開化者三也革命事起風潮劇烈不數月間四方瓦解皇室搖動天意厭淸人心思亂淸孝定景皇后知大勢之巳去滿族之孤危痛哭臨朝幾不知稅駕之何所斯時我皇帝即改玉改步爲應天順人之舉躬自踐祚以安四海夫誰得而議之者乃猶恪恭臨節艱難支柱委曲維持以一身當大難之衝幾遭炸彈而不恤孝定景皇后乃舉組織共和政府之全權與夫保全皇室之微意悉挈而付託我皇帝始有南北議和優待皇室之條件人知淸廷遜位之易結局之良而不知我皇帝之苦心調劑固幾竭其旋乾轉坤之力也於是南北復歸於統一淸室獲保其安全四萬萬之生靈勿陷於塗炭二萬里之疆圉得完其版圖於風雨漂搖之中而鎭攝奠安卒成此共和四年之政局國家得與人民休養生息不至淪胥以盡此功在靖難者四也民國初建暴民殃徒攘臂四出呌囂乎政黨議會豗突乎官署戎行挑撥感情牽掣行政我皇帝海涵天覆一以大度容之彼輩野心弗戢卒有贛甯之暴動東南各省再見沈淪幸賴神算早操三軍致果未及旬月而逆氛盡揥如拉枯朽遂得正式禮成大業克躋列邦交慶彼輩毒無可逞猶復勾結狼匪肆其跳梁大兵一臨渠魁授首神州重奠戈甲載　卒使閭閻安堵區宇敉寗以臻此雍洽和熙之治蓋自庚子拳匪之亂辛亥革命之變癸丑六省之擾皆足以領覆我中國非我皇帝孰能保持鎭撫使我四千年神明之裔食息茲土不致淪亡此則我皇帝之大有造於我中國而我蒸黎子姓所共載而永矢弗諼也此功在定亂者五也溯自通海以來外交之失策不可騰計國際之聲譽幾無可言以積弱衰疲之國孤立於羣雄角逐之間託勢之危莫此爲甚而意外變局又往往無先例之可援措置偶一失宜後患輒不堪設想惟我皇帝睿智淵深英謀霆奮遇有困難之交涉一運以神密之謨猷靡不立解糾紛排除障碍卒得有從容轉　之餘地而遠人之服　威望欽遲風采者亦莫不輸誠結納帖然交驩弭禍釁於　俎之間締盟好於敦槃之際此功在交鄰者六也凡此六者皆國家命　之所存萬姓安危之所繫若乃其餘政敎之殷繁悉由宵旰勤勞之指導則雖更僕數之有不能盡我皇帝之功烈所以邁越百王也請再就德行言之我皇帝神功所推曁何莫非盛德所滂流蕩蕩巍巍原無二致至於一身行誼則矩動天隨亦有非淺識所能測者即如今茲創　踵跡先朝不無更姓改物之嫌似有新舊乘除之感明諭引此以爲慚德尤見我皇帝慈祥忠厚之深衷而不自覺其慮之過也夫二十載以來往事歷歷可徵我皇帝之盡瘁先朝其於臣節可謂至矣無如淸政不綱晚季尤多　亂庚子之難一二童　召侮啓戎成千古未有之笑柄覆宗滅社指顧可期非賴我皇帝障蔽中流逆挽滔天之禍　　社之屋早在斯時迨我皇帝位望益隆所以爲淸室策治安者益忠且摰患滿族之孱弱也則首練旗兵患貴胄之　昧也則請遣遊歷患秕政之棼擾也則釐定官制患舊俗之錮蔽也則議立憲章凡兹空前之偉畫一皆謀國之良圖乃元輔見疏忠讜不用宗支干政橫攬大權黷貨玩戎斵喪元氣自皇帝退休三載而朝局益不可爲矣及武昌難作被命於倉皇之際受任於危亂之秋猶殷殷以挨持衰祚爲念詎意財力殫耗叛亂紛乘兵械兩竭於供海陸盡失其險都城以外烽燧時驚蒙藏邊藩相繼告警而十九條宣誓之文已自將君上之大權盡行摧剝而不顧誰實爲之固非皇帝所及料也後雖入居内閣而禍深患迫巳有岌岌莫保之虞老成憂國之衷至於廢寢忘餐拊膺流涕然而戰守俱困險象環伏卒苦於挽救之無術向使冲人嗣統之初不爲讒言所入舉國政朝綱之大一委諸元老之經營將見綱舉目張百廢具振治平有象亂萌不生又何至有辛亥之事哉至萬不得已僅以特别條件保其宗支陵寢於社命已墜之餘此中蓋有天命非人力所能施而我皇帝之所爲極意綢繆者其始終對於淸廷洵屬仁至而義盡矣若夫曆數遷移非關人事曩則淸室鑒於大勢推其改權於民國今則國民出於公意戴我神聖之新君時代兩更　霜四易愛新覺羅之政權早失自無故宮禾黍之悲中華帝國之首出有人復覩漢官威儀之盛廢興各有其運絶續並不相蒙况有虞賓恩禮之隆彌見興朝覆育之量千古鼎革之際未有如是之光明正大者而我皇帝尙兢兢以慚德爲言其實文王之三分事殷亦無以加此而成渴之恐貽口實固遠不逮茲我皇帝之德行所謂　絶古初也然　明諭所謂無功薄德云云誠爲謙抑之過言而究未可以遏抑人民之殷望也至於前此之宣誓有發揚共和之願言此特民國元首循例之詞僅屬當時就職儀文之一蓋當日之誓詞根於元首之地位而元首之地位根於民國之國體國體實定於國民之意嚮元首當視乎民意爲從違民意共和則誓詞隨國體爲有效民意君憲則誓詞亦隨國體爲變遷今日者國民厭棄共和趨嚮君憲則是民意已改國體巳變民國元首之地位巳不復保存民國元首之誓詞當然消滅凡此皆國民之所自爲固於皇帝渺不相涉者也我皇帝惟知以國家爲前提以民意爲凖的初無趨避之成見有何嫌疑之可言而奚必硜硜然守儀文之信誓也哉要之我皇帝功崇德茂威信素孚中國一人責無旁貸吴蒼眷佑億兆歸心天命不可以久稽人民不可以無主伏冀撝衷勉抑淵鑒早回毌循　讓之虚儀久曠上天之寳命亟頒明詔宣示天下正位登極以慰薄海人民喁喁之渴望以鞏固我中華帝國萬年有道不丕之鴻基總代表不勝歡欣鼓舞懇欵迫切之至除將明令發還本國民代表大會總代表推戴書及各省區國民代表推戴書等件仍行齎呈外謹具摺上呈伏乞睿鑒施行等情據此天下興亡匹天有責子之愛國詎在人後但億兆推戴責任重大應如何厚利民生應如何振興國勢應如何刷新政治躋進文明種種措置豈予薄　鮮能所克負荷前次掬誠陳述本非故爲謙讓實因　惕交　有不能自已者也乃國民責備愈嚴期望愈切竟使予無以自解並無可諉避第創造宏基事體繁重洵不可急遽舉行致涉疏率應飭各部院就本管事務會同詳細籌備一俟籌備完竣再行呈請施行凡我國民各宜安心營業其謀利福切勿再存疑慮妨阻職務各文武官吏尤當靖共爾位力保治安用副本大總統軫念民生之至意除將國民代表大會總代表推戴書及各省區國民代表推戴書發交政事堂并咨復全國　民代表大會總代表代行立法院外合行宣示俾衆周知此令 
[專電]  
　　北京電政事堂通傳謂嗣後呈文一項仍用呈惟不用大總統字樣鈞鑒二字改爲聖鑒 
　　北京電北京環城鐵路次第修築完竣定於一月一日開車售票 
　　北京電交通部又查出京奉路舞弊者十餘員擬一律開革 
　　北京電財政部昨飭廠局趕鑄印帝國新式銀幣及鈔票 
　　北京電北京將有極大醫院出現係敎會提倡各要人損助昨在公園籌議進行 
　　北京電二十三日祀天已决定派朱總長恭代 
　　北京電内蒙誠勳鎭國公昨帶同隨員等來京 
　　雲南電雲南全省各級軍官加餉二成以資鼓勵惟該項加餉本省無從籌措唐將軍請中央協濟 
　　廣東電龍上將軍電催其子公府衛侍武官龍運乾挈帶家屬回粤 
[特約路透電]  
　　北京電協約國公使今日下午五時至外交部遞出公文聲述中國第二次回答勸告之 
言謂協約國刻抱警視之態度（路透電社按上電語意不詳殆被檢查删略所致察其文義似又可作下列之解釋協約國公使今日午後五時至外交部遞出公文聲述上次勸告之言大約中政府將答稱中國刻抱警視之態度）（十五日） 
　　北京電　十一日立法院總核票數决定帝　後外交部曾非正式照會外國公使謂參政院雖有此舉然改革手續並不怱遽舉行新皇並不立即踐祚云世續入覲總統陳述淸太妃擬遷居頤和園之意並謂袁總統旣受帝位淸室不能再稱皇室宣統當移出皇宮以讓新皇聞袁總統答稱正式踐祚日期尙未决定淸室無庸急遷望將此意轉告太妃云云政府召楊晟立即返京衆料政府將與之商榷防亂方法（十五日） 
　　北京電德人上海消息謂英國願以四千萬元借與中國並允贊助帝制以爲中國加入協約之交換品云云此說絶對不確（十五日） 
　　廣州電十三日官場因國體巳定帝位有歸諭令居民升旗懸燈以示慶賀但民間置之不理其升旗懸燈者惟衙署及警局而已粤省烟草商以稅重之故反對國家烟草專賣法（十五日） 
[譯電]  
　　北京電順天時報謂某某兩國巳承認中華帝國（十五日） 
　　北京電中政府因近今上海亂事發源於外國租界故已請外交團協力防遏將來再起此種亂事中政府且議增加海關職員以期協助租界警察嚴查中外人民私運軍械炸彈（十四日） 
　　北京電英使署今日開商品陳列所售資以助英國紅十字會袁總統之公子三人偕大昌數人前往游覽衆以王子禮待之（十五日） 
　　北京電袁總統曾於星期一日往視新修之宮殿（十五日） 
戰電 
[其一（英人路透電）]  
　　雅典電德政府致文希臘謂希政府所予聯軍之利便是否合於中立現信德政府必知希臘所處之地位極形困難而不欲　以苛責但希臘殊窮於對付云（十四日） 
　　雅典電聯軍儘速退至薩洛尼加現正趕築壕營德人若思在希臘境内得協約國所享之權利則可任令圖之惟布人如越過希邊則事態將完全更變（十四日） 
　　薩洛尼加電英法軍退走時雖常有後衛戰事然仍　利進行聯軍損失無多布軍中顯有大 
 
 
 

Page 3

 
 
　　批德軍助戰現緊隨聯軍之後十二日曾轟撃杜伊蘭英軍仍在陸續登岸聯軍士氣頗壯（十四日） 
　　巴黎電公報謂法軍於星期六日撃敗布軍即於星期六夜間及星期日晨間繼續退走未與敵軍交戰陣地雖多困難然法軍仍依主將之命安然退走保全各項戰品法軍於星期日占據自奇夫桀里至基林狄爾之新陣線星期六日及星期日達達納爾有劇烈之砲火星期日炸毁地雷兩枚大損土軍防務法軍重砲繼復重創開抵陣地之土國預備軍（十三日） 
　　薩洛尼加電布軍已占據前塞兵所守之希塞邊界哨營後未開戰（十四日） 
　　倫敦電法國英軍大本營公報云昨夜英軍在奇凡希陣前炸地雷一枚且占據炸陷之處今日前敵各地點戰事大爲活動英軍炸毁伊泊　　　及佛勒蘭香附近之敵軍陣地且以重砲轟撃拉巴塞運河北面敵軍所有之鑛場松末河附近有戰壕臼炮來福鎗及炸彈戰事戰地天氣晴而冷（十三日） 
　　巴黎電今晚公報謂亞士瓦愛恩河北面香巴業均有劇烈之炮戰法軍撃毁波拉安西南防禦工程一所重損聖米葉爾北面防舍一所及聖米葉爾橋梁一座（十三日） 
　　巴黎電今日下午公報謂前敵無事可報（十四日）　　倫敦電今日陸軍次長在下議院宣稱東斐英軍現由斯密司杜林指揮愛士葵君宣稱本星期内所募之兵尙不能得其確實故陸軍議案展期至十二月二十一日投票表决陸軍次長宣稱英國現有德俘二萬一千二百零五人（十四日） 
　　倫敦電十二月九日議員西孟爵士提議將國會會議期展至一月三十一日茲由下議院二讀通過（十四日） 
　　倫敦電追加預算案業巳發表准將陸軍增至四百萬人（十四日） 
　　倫敦電當局開募兵會議募兵督辦德拜愛貴族報告招募之人數實較預料爲多現留待首相愛士葵於星期四日演說時宣布（十四日） 
　　巴黎電羅馬電稱意國軍界自信意國不日可以大軍八萬人在阿爾巴尼亞登岸（十四日） 
　　亞姆斯特丹電普魯斯陸軍至十一月二十六日止共損失二百二十四萬四千二百四十八人（十四日） 
[其二（德人德文報專電）]  
　　柏林電十二月十三日德軍大本營公報云齊晆杜洛夫將軍之軍占據杜伊蘭及奇夫桀里馬其頓除俘虜外巳無一英法兵英軍於近數役内被殱者約二師團（巴爾幹戰况） 
　　又十四日公報云奥軍巳迫令泊里夫里西南及南面之敵軍退走俘敵多人奥軍於該處及孟境山中共俘敵兵二千五百人（十三日） 
　　維也納電十二月十三日奥軍大本營公報云意砲隊轟撃拉拉洛並里夫斯羅夫里土柯爾狄拉拉附近之奥軍陣地意步軍在巨狄加里亞境攻撃山谷東面之高地爲奥軍撃退意軍進攻哇斯拉維雅附近山巔即爲奥軍所阻（奥意戰况）奥飛機攻撃比拉恩附近之加末鎭頗獲效果（巴爾幹戰况）（十三日） 
　　柏林電十二月十一日土軍大本營公報云土軍奮力進攻奪獲庫台爾亞瑪拉附近英軍前鋒陣地迫令敵軍退離總陣地敵軍失七百人土軍僅失二百人 
　　又十二日公報云土軍於敵軍退走時占據庫台爾亞瑪拉東面之希克塞特土軍砲隊在庫鎭附近撃毁敵軍浮橋數座（十三日） 
　　柏林電瑞典與俄羅斯之電報交通巳阻斷數日此必因俄國有革命運動之故俄國報紙僅謂俄皇巳展緩召集國會並未限定時日蓋俄皇僅欲國會討論預算案而勿涉及其他改革預算案今尙未編定俄國各報又謂革命黨近得當局者之助力大爲活動（十四日） 
　　柏林電新任駐土德國大使美特尼區伯爵已覲見土皇呈遞國書土皇遇以殊禮且各以誠摯之言詞相勉慰柏林與蘇菲亞已通電話第一次乃由布國陸軍大臣萊特洛夫與德國陸軍參謀總長福爾根漢談話當時兩員曾各表示滿意蓋嗣後兩國交換意見互通消息可以較前更速也（十三日） 
[東方通信社電（日本人組織）]  
　　北京電大典籌備處目下正在協同編製大典費用之豫算惟其籌欵之法尙未確定故袁總統巳有申令飭令萬事節約（十五日） 
　　東京電政友國民兩黨合同彈劾政府之演說於今夕在明治座開會與會者非常之盛其主題爲外交及乃木大浦問題（十五日） 
　　東京電日本政府承認墨西哥現政府之手續業於十三日完畢巳發表矣（十五日） 
　　濟南電山東鐵道沿線日本僑民近日大增中日兩國人間之交涉事件因亦頻繁日本當局特於沿線各驛增派憲兵隊如濟南坊子高密等處巳分置分隊長矣（十五日） 
要聞一 
[法國亞爾撒斯飛艇]  
　　華德日報曰前據德軍大本營報告法國飛艇亞爾撒斯號爲德軍所迫而墜落塵埃云茲查法國飛艇亞爾撒斯號爲法國軍用飛艇中最大最新之一艘據拍林日報稱法軍部於歐戰開幕以前旣巳委託法國著名克里芒白雅摩托車船廠製造亞爾撒斯飛艇及開戰以後方始造成其艇身長有一百三十密達其直徑最大有十九密達其體高有二十三密達其内容共有二萬三千方立密達可載十二人除蘇動機所用石腦酒與油等燃料不計外可載重三千啓羅格拉姆該艇有蘇動機四部每機有馬力二十五匹用之飛行而蘇動機皆設在氣壓螺旋器上治事故每機有氣壓螺旋器一件亞爾撒斯飛艇於造成後初試飛行時其高升度曾達三千餘密達之上至於亞爾撒斯之形式則如前頭漸粗之雪茄烟一枝而仿法國其餘各軍用飛艇所造成即半硬之建築類外殼硬而其内不硬者也艇身（卽氣球筐）兼龍骨架有鐵索纜與腰箍繋牢於包殼之上有高飛舵機一部設在龍骨架之尾端而在以次所排列之側面舵機旁有平置之面積三方以便用之穩立不動云 
[南京快信]  
　　昨日軍政學商各界均懸旗慶賀 
中央現因五年度政費預算不敷特電商齊使擬自五年一月起將當稅牙稅兩項訂爲協濟中央專欵聞巳覆電財部遵辦 
　　蘇省本年所辦冬防經費其增加數目齊巡按巳飭財廳造册報部核銷 
　　海軍部現派許繼祥來寗會同軍巡兩使審理黨首陳可鈞一案 
　　韓國鈞巳電覆政府謂衰病日甚一時難以北行 
　　齊巡按電呈政府開辦知事政治研究所編輯餘談 
[史（無名）]  
　　史者記已往之陳迹者也巳往之陳迹雖萬不同而觀之於史其興衰之事若有一極平常之軌道者則以人之心思雖似萬變而有一極平常之軌道在也故人生在世無論爲何等人决不能出平常軌道之外即有偶離軌道者終必仍循軌道而止此非人力所能强也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國體問題巳成一段落矣]  
　　兩次推戴與兩咨覆 
參政院代行立法院於昨日（十一日）上午九時四十五分鐘開議出席議員五十一人當　副院長汪大燮報告云各省國民代表共計一千九百九十三人所投之票全體贊成君主立憲並將推戴書送院者已有二十三件惟黑龍江新疆甘肅雲南等省因道途遙遠推戴書尙未送到然巳有電文推戴且中央特别選舉區域滿蒙漢八旗碩學通儒有勳勞於國家者全國商會華僑等代表亦將推戴書送到本院該携戴書今天可否送達政府議員等皆主張即日送達遂由某號議員提議請秘書長爲咨文及該院總代表應上之推戴書起擬草稿副院長向衆表决無異議遂宣告暫行休息以便起草至十點五十分鐘復入席開議副院長報告草稿擬就遂令秘書長朗讀咨文畢衆無異議次又朗讀該院之推戴表 
　　奏爲國體已定天命攸歸全國國民籲登大位以定團基合詞仰乞聖鑒事（中略）今者天牗民裏全國一心以建立帝國民歸盛德又全國一心以推戴皇帝我中華文明禮義爲五千年帝制之古邦我皇帝睿智神武爲億萬姓歸心之元首伏願仰承帝眷俯順與情登大寳而司牧羣生履至尊而經綸六合軒帝神明之胄宜建極以承天姒后繼及之規實撫民而長世謹奏 
　　讀畢衆無異議副院長向衆云中華帝國國體巳定衆議員遂皆起立高呼帝國萬歲皇帝萬歲遂散會時巳十一點十分鐘是日場内外之警衛極形森嚴並有便衣巡警及偵探等多人列坐參觀席内監視參觀人之舉動旋於刻十二時即得政府咨復當即由參政院發通告臨時召集會議於午後四時五十分開　由汪副院長主席謂現巳奉大總統咨復文一件並將本院原咨及奏摺二件一併退還應由秘書長朗讀秘書長遂朗讀全文 
　　大總統爲咨復事准貴院咨開（中略）准此查約法内載民國主權本於國民之全體經國民代表大會全體表决改用君主立憲本大總統自無討論之餘地惟推戴一舉無任惶駭天生民而立之君大命不易惟有豐功盛德者始足以居之本大總統從政垂三十年迭經事變初無建樹改造民國巳歷四稔憂患紛乘愆尤叢進救過不贍圖治未遑豈有功業足以稱述前此隱迹洹上本已無志問世遭遇時變謬爲衆論所推不得不勉出維持捨身救國然辛亥之冬曾居政要上無裨益國計下無濟於民生追懷故制已多慚疚今若驟躋大位於心何安此於道德不能無慚者也君治保邦首在大信民國初建本大總統曾向參議院宣誓願竭能力發揚共和今若帝制自爲則是背棄誓詞此於信義無可自解者也本大總統於正式被舉就職時固嘗掬誠宣言此心但知救國救民成敗利鈍不敢知勞逸毁譽不敢計是本大總統旣以救國救民爲重固不惜犧牲一切以赴之但自間功業旣未足言而關於道德信義諸大端又何可付之不顧在愛我之國民代表當亦不忍强我以所難也尙望國民代表大會總代表等熟籌審慮另行推戴以固國基本大總統處此時期仍以原有之名義及現行之各職權維持全國之現狀除申令宣示外相應咨覆貴院並將國民代表大會總代表推戴書及各省區國民代表推戴書等件送還希即檢收查照可也此咨代行立法院 
　　朗讀畢孫毓筠謂來咨旣屬如此本院旣負總代表之責應再作第二次之推戴鄧鎔謂今大總統聖德仁功昭昭在人耳目何以有慚於道德至信誓一節亦民國大總統就任應有之舉現民意所歸固不容再爲謙讓第二次奏稿中即加以聲明主席以孫鄧兩君之說付表决多數可决黎淵謂此項奏稿亦應由秘書廳起草現仍宜暫行休息候奏稿擬就後再提出表决主席乃宣告休息一小時五時十五分繼續開會主席謂第二次奏稿已擬就現由秘書員朗讀某秘書遂朗讀全文奏爲輿請懇迫謹再合詞籲請登極以順人心而符天命恭摺仰祈睿鑒事竊總代表前以衆論僉同合詞勸進籲請早登大寳奉諭推戴一舉無任惶駭等因仰見　德淵衷巍巍無與之至意欽仰莫名惟當此國情萬急之秋人民歸嚮之誠旣巳坌湧沸騰不可抑遏我皇帝倘仍固執謙退辭而不居全國生民實有若墜深淵之懼蓋大位久懸則萬幾叢脞豈宜拘牽小節致國本於阽危日明諭以爲天生民而立之君惟有功德者足以居之而自謂功業道德信義諸端皆有問心未安之處此則我皇帝之虚懷若谷而不自知其撝冲逾量者也總代表具有耳目敢昧識知（中略）要之我皇帝功崇德茂威信素孚中國一人責無旁貸昊蒼眷佑億兆歸心天命不可以久稽人民不可以無主伏冀撝衷勉抑淵鑒早回毋循禮讓之虚儀久曠上天之寳命亟頒命詔宣示天下正位登極以慰薄海臣民喁喁之渴望以鞏固我中華帝國萬年有道不丕之鴻基總代表不勝歡欣鼓舞懇款迫切之至除將明命發還本國民代表大會總代表推戴書及各省區國民代表推戴書等件仍行齎呈外謹具摺上陳伏乞睿鑒施行謹奏 
　　朗讀畢主席諮詢有無異議衆無異議主席表决全體可决并宣告即晚進呈政府宣告後即散會時下午五時四十分十二日總統第二次咨覆文巳到院文中語氣與前巳不相同並有無可諉避不可急遽等詞旨是允許之意已明發表而從此國民代表大會之事殆巳得一結束矣附錄咨覆之文如左 
　　大總統爲咨覆事據全國國民代表大會總代表代行立法院奏稱（中略即叙述第二次推戴書中各語）等情據此天下興亡匹夫有責予之愛國詎在人後但億兆推戴責任重大應如何厚利民生應如何振興國勢應如何刷新政治躋進文明種種措置豈予薄德鮮能所克負荷前次掬誠陳述本非故爲謙讓實因惴惕交縈有不能自已者也乃國民責備愈嚴期望愈切竟使予無以自解並無可諉避第創造弘基事體繁重洵不可急遽舉行致涉疏率應飭各部院就本管事務會同詳細籌備一俟籌備完竣再行呈請施行凡我國民各宜安心營業共謀利福切勿再存疑慮妨阻職務各文武官吏尤當靖共爾位力保治安以副本大總統軫念民生之至意除將國民代表大會總代表推戴書及各省區國民代表推戴書發交政事　並申令宣示外相應咨覆全國國民代表大會總代表代行立法院查照可也此咨全國國民代表大會總代表代行立法院 
[中日間最近之問題]  
　　一月以來外交界離奇變幻之事層出不窮最近中英同盟及三國勸誘中國加入協約兩說都已消滅不料愈出愈奇外交界忽又發生中日聯盟之風說此項風說從何而起在留心外交者觀之或有蛛絲馬跡之可尋也 
　　十一日日刋新支那報云中日新協約之善後事項如滿蒙新條約之實施手續尙未完備因此駐京日本公使日置益氏近來迭次催促中國外交部迅速籌備以便實施而謀進行茲聞滿蒙新約實施手續中最爲緊要者一會審　度二雜居違警條例三雜居户籍調查法四雜居各項禁例而此等細則應由中國政府起草向日本公使提出協議就妥後方可公布施行 
　　前此間島和龍縣境内有一韓人爲日本警吏强制拘引經該縣知事與之力爭日警委之而去茲聞該日警誣爲途中强奪訴之鈴木領事由該領事與我開始交涉其理由爲日警在間島境内逮捕被告韓人巳數數行之爲我官吏所默認今有此恃衆暴奪之不法行爲無論間島問題若何解决其曲總在中國必令該處官吏明白負其責任未知交涉如何了結也 
[日使又請取締報紙]  
　　北京報紙前載對於租界意見事駐京法公使曾向外部函請取締當經内務部飭京師警察廳行文各報飭令愼重登載外交事件各節巳誌前報茲聞駐京日公使昨又因黃鐘日報本月二日載勸阻帝政之隱幕原來如此三日載日天皇可謂忠厚之至矣二則謂大隈爲民黨領袖饒有野心大正天皇巳漸漸覺悟云云五日亞細亞日報登載日本國情果適用共和國體乎一則謂大隈有推翻大正天皇竊踞大總統地位之隱謀云云以爲此等言論與國際感情上有所妨碍亦請取締京師警廳頃巳奉部令除將黃鐘日報曁亞細亞日報各編輯人傳廳訊問外并示知各報館矣 
[滬警善後之京訊]  
　　此次上海亂事平後總統曾令政事堂通電各省將軍巡按使都統護軍使等詳叙肇亂情形及平亂始末其電文甚長末謂此事與國體問題無關各省人民不得輕信謠言遇有造謠滋事之人應即拿捕治罪毋稍寛繼云云 
　　上海肇和事件平靜以後政府歷派要員赴滬商辦善後及研訊首從情形歷誌本報茲聞薩鎭冰及程璧光均有密電來京報告此次暴徒舉事旣無實力又無計畫大勢不難鎭壓又聞海軍總司令李鼎新則電請海軍部代呈總統自請議處劉總長巳爲據情代請又以該練習艦隊司令徐振鵬平時失於覺察亦屬咎有應得亦請一併從嚴議處均巳奉令交該部議處矣 
　　昨日英文京津泰晤士報載稱自日艦二艘抵吳淞口外之消息到京後華人不免有幾分疑懼但在北京之外人視之以爲此事毫無關係僉謂日艦來滬似在未知滬亂已平之前故稱來滬保護該 
國商民云云 
[各省解欵與關稅]  
　　財政部以近月來中央諸項經費所需甚巨存在於國庫者雖尙有五六百萬元而關於特别經費關尤巨深恐有所不足日前曾電催各省迅即　欵據最近之調查此項解欵約有四百萬元其　　如下江蘇三十萬元奉天九萬五千八百元山東　十七萬元河南二十九萬三千元江蘇六十萬零四千五百元江西二十萬元浙江三十萬元湖北三十六萬元湖南四十萬元安徽二十萬元四川四十三萬元黑龍江八千元吉林六萬元甘肅十萬元陜西十五萬元計共三百九十七萬一千三百元又據財政界消息十月十一　兩月關稅較諸前此非常減少實因近來各地謠言尙未平靜商民未敢放手定貨以致商務日見收縮云 
[山東最近之悲觀（懷瑾通信）]  
　　龍山日兵之滋事膠濟沿線相近濟南九十里之龍山車站有日本守備軍駐防十二月十日下午六時有日兵二人於昏夜挾鎗突至丁家村掩入丁姓家内室丁姓新娶之婦見而狂呼（一說謂丁姓婦適在莊外覔柴被日軍追逐因而狂呼未知孰是）丁姓弟兄二人在鄰近聞聲奔往察視該日兵即行開鎗遽將丁兄撃斃丁弟則彈穿右脅一息奄奄鄕民聞警會集多人將日兵一名當場擒獲一名則脫逃回營正擬解送華官署不料日兵巳糾合多名將所擒日兵刦回並將鄕民三名扭禁日營警報到省中日當道各已派員前往查辦餘容續報 
　　萊蕪增賦之激變萊蕪縣因徵賦問題致激民變茲據確實調查事緣縣知事凌念祖增徵地租派令警衛隊及衙役書吏等紛往各鄕村强制執行而狐假虎威之吏役不無騒擾人民因之大憤聚集多人擁往徵賦局將局攻燬乘勢襲撃縣署遂釀擾亂日前軍巡兩署接到警電後立派九十四團兵一連馳往鎭壓並委首縣歷城縣知事熊堉星夜起程前往查辦蔡巡按則立即牌示將凌念祖撤任遺缺委張慶澐前往署理從速切實安撫按凌知事原籍四川宜賓爲第二届免試知事本年五月到省即委任是縣今聞風潮已息地方亦已平靖但俟查辦員詳細查明肇釁原因廳候核辦云 
[下關大事記（下關特約員）]  
　　下關江岸修築問題五月間議以省立電燈廠押借欵項蹉跎未能定議又有以大生紗廠省有股票押借之說以他種關係而中止然口岸亟待動工於商埠全局有重大影響至前月方决定辦法商埠局塡河所成之大小南河官地共三百數十畝向南京中國銀行押借十五萬元一年爲期其利息以省立電燈廠及部立南京電話局餘利作保業經齊使咨商内務交通財政等部聞巳核覆准予立案施行江岸自西砲台起至金陵海關止共長三百六十丈估價最高額十二萬餘元巳出示招標建築投標者以百元爲標紙保證金决定後先繳五千元爲保欵大小南河皆新塡地叚巳築馬路一條大南河地二百數十畝地稍偏僻酌定每畝九百六十元小南河地鄰近繁盛每畝一千二百元押　時仍慮地價估昻恐與市價不應又將大南河價作爲七折小南河價作爲八折兩項合計爲十六萬餘元抵借尙有存餘也修築事齊使委商埠局長高毓彬爲江岸修築委員另設事務所於江口舊津浦南叚辦事處房屋該處巳於上月遷移浦岸辦公員司即以商埠局人員兼充定陽曆元月開工聞須另委稽核以重工務 
米捐遷移春夏間有人發議游說各方面贊成考甚多而蕪湖無爲州等處全恃米釐爲商市中樞反對頗力又有云下關設立分局者茲事於下關商業爲最重補劑希望早日實行俾可挽回頺勢 
商埠局經費去年不列預算作爲實業營業機關向財政廳借用一年共借六千元今年七月以後方編入四年下半年預算案聞係當局者以商埠局爲行政機關無營業性質之故經費有著方能繼續存立然財政廳借出之六千元頻來索討現以大小南河官地變價爲抵商埠驗契丈量巳延二年决定至年底截止爲一結束局内向有總稽查名目前爲孫某今辭去繼其事者爲齊耀煊與齊使爲昆仲也 
[滬警到後之廣東]  
　　防範黨人之加嚴廣東將軍巡按使昨接上海坐探急電謂有黨人數十刦肇和兵艦攻撃製造局現巳悉數捕獲地方安謐等語兩當道恐粤省黨人聞風肇事即於是日發出緊急命令通飭軍警加緊戒嚴所有本署長川員役六時後不准往來卽有病購藥者亦須醫生驗明方准放行并向各軍械局提取大批軍械到署計由二時許運至入夜十一時許始行完竣想有備無患省垣當能安堵矣虎門上下檔各路砲臺石井兵工廠長堤東郊各無線電臺曁沿海大小兵艦均爲軍事上重要機關現龍將軍以黨人蠢蠢欲動除飭水陸軍警戒嚴外并飭各臺長局長艦長等日間不得擅離職守遇有船艇行人不准貼近所轄緊要地方以免不測本省當道日來迭據探報均稱港澳黨人多匿聚花叢每於酒酣耳熱之際吐露眞情亟應派員刺探以期獲得消息昨巳密電港澳偵探分頭跴緝矣 
　　軍民衝突之續誌軍隊大鬧橫江鄕一事巳紀前報茲聞此事之起由藥膏檢查所據稽查員李鴻報稱橫江黃次農家有私售洋烟情事乃照會猪頭山主任何乃益派軍士四人同稽查員到黃家搜查該家人鳴　告警鄕人誤以爲賊追軍人及稽查員毆撃以致被傷猪頭山行營以爲拒捕即派警衛軍　營長率隊救援軍至開鎗轟撃槍斃鄕人黃子昌一名焚燒屋宇百餘家并拿獲黃次農黄梓黃女黃廷福黃敬波等五人回營昨巳備文將五人解縣並謂當時鄕人搶去軍士短　二枝號衣三件請爲勒追軍士鄺河鄺金梁　稽查員李鴻均受傷現在東南局内并請派員檢驗云云至橫江鄕耆老亦赴縣具呈以軍人擅自放火焚燒民居百餘家損失甚鉅轟斃鄕民黃子昌實屬悽慘懇派員勘驗昭雪並聞巳電報省憲核辦矣 
[之江紀行（靜通信）]  
　　余此次自寗波入曹娥江沂　溪而上至嵊縣新昌又越叢山中至諸曁入義烏溪東陽江而至蘭溪復上　衢港至龍游衢縣等處乃乘流而下錢江經建德過桐廬而歸於杭所經羣邑以十數山川淸秀人物樸古撮所聞見有足紀者爲約述如下（一）甬紹車中之所見日曜日余自滬乘輪之甬抵埠時即至車站貨物輻輳行旅雜　而賣票止有一處以致擁擠異常至車上乘客紛紛搶坐三等車至有站立無座位者婦女小孩尤苦之蓋日爲火暇日寗紹兩處乘輪歸者獨多故車上擁擠如此車長旣不爲加車以容客亦不放站立之女客等入二等車致行路被塞余頗憫之有慈谿人陳鈞甫者携一小兒年約四五歲未購車票陳蓋不知車站章程四歲以上須購半票也查票員見之大怒聲色俱厲陳乃婉謝曰余不知章程第上車時間執事人云年幼可不購票乃爲所誤今固願照補然君抑何倨傲乃爾余見查票人辱及乘客不免稍有不平乃起而與陳協爭此查票人仍洶洶不巳旋經他執事人力解而去余將下車有事詢車長乃覿面即前此查票之人姓黃名卓人温州人彼爲一車之長故驕倨如此乃歎吾國人之性質遠不敵日本人余前在日本所遇電車汽車之執事人殷勤懇至何曾見此現象乎竊願主其事者有以改革之也 
　　（二）曹娥江之現狀與將來曹娥江爲浙東之大川以孝女曹娥投江救父得名其上游即剡溪也新昌嵊縣之水咸集於斯江流本闊運輸灌漑利賴實多頃則上游諸處彌望沙石舟楫旣不易通而下游如章家埠時苦浸水昔日膏腴之田地往往化爲澤國故省中大吏有疏濬之議聞測量已竣急須實行浙官長興水利以益民固盛事也鄙意則尙欲探究積淤之原因而施根本救治之方法 
　　究其原因何在則新昌之人開山以種烟葉茶葉玉蜀黍等土沙挾雨水而下年年歲積聚愈多故也蓋新昌不見兵革幾五十年生聚漸繁而平原絕少不得不開山以自活然山土　薄所得利益極薄所謂勞力多而成功少也問新昌人何不從而之他則安土重遷固吾國人普通之性質而新昌又有特别之原因即數千年來爲宗法社會所束縛也 
　　新昌人聚族而居在鄕　有祀產津貼出門則否 
 
 
 

Page 7

 
 
　　爲數無幾而山民乃以此益思鄕居之利遂無遠志宗法之弊乃如此竊欲反其道而行之移此資作殖民地資本居鄕則否然吾國社會斷無此思想及實力則有聽其仍舊耳山益開流益淤江流將不可問攬事者詎知古來宗法乃與曹娥江有如斯之關係哉 
　　（三）新昌敎育成績展覽會是會由敎育會發起徵集成績頗多開會一星期嗣以來客日多乃展期二日城中男女老少幾無一不來者曾見藍呢凉式藤轎時來會場門首蓋縣知事及其介弟與妾均曾蒞會參觀也鄕間各校亦有團體來會者所陳列之物如竹細工麥草細工又敎會學校之女紅頗有隹者紙細工尤發達惜組紙過細而厚紙細工又率類冥器尙須研究會中辦事人極勤奮晚間并演幻燈其片係商務印書館新出之敎育用片觀者如堵亦新昌中一大熱鬧時也 
　　（四）大佛寺與千佛岩離新昌城二里餘有大佛寺亦曰寳相寺寺前風景特佳外有米襄陽摩崖石刻大字寺内有斷碑題曰梁建安王造剡山石城寺彌勒石像碑中書舍人劉思製文文詞瑰麗惜碑已雜亂守僧不知珍惜也朱元晦曾遊其地故有像供石洞中其狀乃如土地菩薩亦一奇也大佛寺之佛高約十丈餘就山石琢成相傅有僧三世刻此乃成亦一巨觀矣離大佛寺半里爲千佛岩碑載齊永明三年創始不知所據岩中刻佛像千餘高低大小適合如天然梵宮其工程亦大游客多於夏時云 
地方通信 
[蘇州]  
　　敎育會更選職員吳縣敎育會於十二月十二月十二號在胡書記橋本會開選舉大會各會員到者九十餘人下午二時開會先由正會長章慰高報告過去事實及收支經費復經各會員當場投票畢開票結果龔鼎（號賡禹）得七十二票當選爲正會長宋銘勳（號續臣（得六十九票當選爲副會長次多數各員分任文牘會計庶務各職散會時巳六句鐘矣 
　　吳縣署派員催租吳縣孫知事以縣屬各業户均巳開倉收取租米恐有佃户抗欠自應照案分派各員赴各鎭市設局催追業巳分别派委出發矣茲將委員名單列下湘城沈爾楨滸關黃　韓國楨木　橫涇王孝同陸墓虎邱沈紹勛唯亭查美　光福楊子達車坊王維翰 
[鎭江]  
　　龔司令愼重冬防江蘇要塞步兵掩護隊司令官龔靑雲旅長以鎭埠人烟稠密宵小最易潛伏現届冬令防範尤宜嚴密茲特查照上年分防地點派兵駐紥鎭城内外盡夜梭巡又遴委掩護隊第三營營長朱炳勝辦理冬防事宜委水陸總巡吳小亭爲帮辦另派黃宗瀚周達程植松劉彭齡沈金生孫元洪等爲稽查員又派魏洪生房灜洲王長發董標等爲偵探巳將各員名姓通行各機關查照矣 
　　冬賑局定期施粥鎭郡每届冬令由冬賑局開廠施粥以惠窮黎茲因頻年經費不敷由該局廣爲勸募以資補助昨有旅滬鎭商邱渭卿捐助洋一千五百元鎭城綢業董事曹介之亦將上月壽辰親友餽儀八百元並親捐五百元計一千三百元彚送冬賑局補助經費聞該局經理巳定冬至節開廠施粥 
[揚州]  
　　追悼阮繼韓紀阮繼韓君留學東灜因病逝世月前棺柩運載回揚暫停於城外天寗寺由同學發起爲阮君開會追悼日昨在天寗寺方丈室開會來賓衆多秩序整齊　對有五百餘聯午後各學校學生均穿制服列隊蒞會追悼首由某生宣讀祭文次齊唱哀歌高下抑揚聽者墮淚晚間又由諸戚友致祭聞來賓追悼者約有千餘人之衆云 
　　催領投稅契紙江都周知事現因縣署所收驗稅各契業户多有未曾領取者昨特示諭投驗投稅各户趕速來案具領並囑本署徵收人員隨收隨驗隨稅隨發以免延宕 
　　花捐委員受窘前花捐委員黃芸台因妓女陳詠蘭欠捐飭傅不到將龜奴拘押不放詎陳率領無賴男婦多人手携馬刷擁至黃之住宅大鬧當由黃奔告一區派警彈壓彼等竟不服從聞已詳請縣署提辦矣 
[杭州]  
　　山東學界來杭參觀山東學界來杭參觀於昨日十四號又到有鄒縣縣視學朱振九曲阜縣視學畢國楨鄒縣縣立高等小學敎員國民模範小學校校長馬維駿等刻巳由杭縣姚知事派委縣視學蔣天牧偕往各第一第二第三第四高等小學及女子師範學校各國民學校參觀並聞此次先後分赴兩浙參觀者計二百人川資旅費等計二萬四千元均由公家支出 
　　電促商會發起懸旗杭總商會昨接北京憲政協進會全國商會會議處文電略云代行立法院於十二日總計各處國體投票全國一致主張君憲當即上奏推戴北京商會現巳發起全市懸旗結彩以表慶賀各處商民同此心理望一致發起舉行以伸羣意 
[長沙]  
　　全省警察之調查湘省使署迭准中央内務部通咨將全省各縣警察名額經費調查報告並力加整頓等因當即轉飭遵照在案現據各知事先後詳報到省經沈使　造成册咨報内務部查照計湘省七十五縣共有警佐二百零六員巡官三百二十四員巡長八百九十七員巡警一萬四千八百五十八名僱員二百四十二人凡各縣城鄕警察均係就地籌欵不支公帑計警佐月支薪水二十四串巡官十六串巡長八串巡警六串僱員十串每月共需薪餉錢十萬八千八百七十二串又辦公費六千一百八十串共十一萬五千零五十二串計每年需費一百三十八萬零六百二十四串上項警額係照現行辦法計算茲特議定城鄕警察畫一辦法通令各縣於明年一月完全攺組其將來改良計盡亦巳附報内務部查照一警佐每縣城内設一員鄕警僅設分所長及巡官將警佐取消二僱員一律裁撤文牘事務以巡長兼辦 
[奉天]  
　　各路防兵之派駐奉省段上將軍以東省防務從前雖巳劃定區域現因二十師陸軍業巳調撥要隘之地未免空虚値此冬防吃緊國體　更人心未定之際全仗軍隊妥爲保衛特擬定各軍隊駐防地點以專責成京奉路以西及錦縣以北歸二十八師馮師長派兵分駐路東一帶由二十師所餘一團並由二十七師撥兵一團會同布置新民一帶蒙古邊防由吳鎭守使擔任東邊一帶由馬鎭守使擔任南路防務責成王良臣帮統省城内外防務由張師長孫湯二旅長負完全責任以免疏虞 
雜評一 
[特别費（默）]  
　　中央以變更國體需用甚巨亟待籌措特别費或云將提特别預算所謂特别費者即用於特别發生之事之謂也各國用於特别發生之事之費謂之非常臨時費然其事大抵屬於倉猝而起之戰事若我國今日之臨時費則爲各國預算史上所未有 
　　戰者爲國爭生存也爲國爭榮譽也故爲戰事用之特别費即存亡所關榮辱所係之特别費也交戰之國所以人人爭負此特别費之義務也而我國爲帝制用之特别費其存亡榮辱之關係較之各國何如哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[滬濱亂事紀（十一）]  
　　肇和兵艦於本月五號晚被脅開砲攻撃製造局繼由黨人招雇苦力圖襲第一第二兩區警署因此軍警戒嚴迄未鬆動詳情屢紀前報昨日因又有謠言故晚間防務尤爲嚴密茲將各訪員報告種種分誌於後 
　　探報黨人之進行本埠軍警各機關又據偵探報告訪悉黨人仍在進行約於十四十五兩號夜間縱火起事應請戒備等情是以軍警各署均飭所屬兵士警察等務於是二夜通宵戒備加派巡邏隊徹夜梭巡凡境内各商舖由警傳諭提早閉市以防匪徒乘間刧掠而高昌廟一帶之商民昨日聞此　言又紛紛遷徙甚爲不安 
　　慶賀期内之戒備徐警廳長因近日謠言又起恐有黨人於各機關舉行慶賀期内潛入華界伺隙而動故於前晚爲始又飭各區署於華洋交界處格外戒嚴仍準時阻斷交通浦江船隻亦着一體遵行渡船划船等以午後五時爲限逾期不准載渡 
　　私藏炸彈之破獲法捕房探目黃錦榮包探韓邦達方福林程芝卿等偵知法租界西新橋街鴻源里八十九號門牌李某家中藏有炸彈當於昨晨前往將李某及同黨等三人拘獲旋在樓上房中搜出炸彈二十餘枚解入捕房經石總巡詰訊李等同供係受某甲所雇每天取得工洋二三角不等炸彈亦由甲交於民人等携回家中暫藏甲現匿何處實不知悉石君諭令管　　　該　目補緝某甲到案訊辦 
　　續訊黨人之口供法捕房於五號晚起飭派通班中西越探捕嚴行防衛後陸續拘獲黨人二十餘名訊過三次尙未訊畢昨日捕房又將陳興全唐玉生張德桂等押解法公堂經聶讞員會同法副領事德君升坐特别公堂研訊陳興全供徐州人於前淸宣統元年間在本埠城内當巡士約有三載光復時投効混成第一旅當目兵半年退伍後回原籍前年復來上海又在四路一區當巡警在差一年辭退後賦閒無事携妻住居永祥里内家中一切開支全賴妻子在某廠爲女工得資度日八號日間在途中與前同在四路一區當巡警之周木蓮相遇周言有革命黨首張海濤由日本將次來申起事俟張抵申後伊可介紹帶我往見入黨言畢卽帶我至三興里周囑我暫在里口等候伊去取炸彈給我旋由周之廚子名小胖子交我炸彈一枚着我送往閘北總局左近某姓家我於是晚九點時身藏炸彈行經白爾路因華法交界處均有探捕巡防見我形狀慌張當被搜檢抄出炸彈拘案是實中西官會商之下判陳興全等三人一併管押候再復訊核辦 
　　逮捕黨人之就刑逮捕黨人馮漢祥余燎謝求莊玉坤莫振聲等五名業經海軍總司令李鼎新君曁松滬護軍使楊善德君會同派員迭次研訊馮等均承認附和謀亂不　　由李總司令楊護軍使電請中央　示去後茲接復電着將馮等五人一併正法故於前日（十四號）午後三點鐘時一併提出驗明正身押赴西砲台刑場槍斃 
　　查緝供出之黨人黨人迫脅肇和軍艦砲攻製造局失敗後經軍警緝獲多名解歸松滬護軍使署訊辦在案現經軍署提案研訊據重要各人供認有黨人黃步洲曾由黨魁委充閘北警界臨時司令之職圖在閘北起事等語昨軍署巳通飭軍警嚴行查緝務獲解究 
　　添撥防兵之紀聞松滬護軍使楊君以陸軍第四師步兵第七八兩旅管轄之第十三團已於本年夏間由滬開回北京防守北苑其餘十四十五十六三團曁騎兵第四團砲兵第四團所屬各營現均在松滬各處擇要防守而陸軍第十師　兵第十九旅管轄之第三十七八兩團現駐吳淞各要塞及上海製造局等處兵力巳甚雄厚惟松滬兩屬管轄區域甚爲廣闊東自淞口至江浙交界之楓涇爲止綿長數百里浦東沿海灘之奉賢南匯川沙各縣亦在管轄區域之内刻下浦東方面雖由駐浦步兵第三營派兵駐防尙嫌不敷當此黨人思逞之際防範益宜嚴密聞巳電呈中央請再撥兵來滬協助防守業巳核准由陸軍部電飭陸軍第十師師長盧永祥督率所部步兵第二十旅之第三十九團調赴上海聽候楊護軍使調道云 
　　警備隊士之招募淞滬警廳警備隊原祇一隊駐紥本廳現因防務吃緊添招三隊分駐南北各要隘巳詳准巡按使及松滬護軍使委任本廳督察長　志祖赴北洋速募精壯軍士三百名來滬訓練後編成隊伍以資調　 
　　又聞此次招募之警備隊士三百名不日即可來滬刻徐廳長巳派員調查境内有無廟宇會館公所等房屋暫借該隊駐紥 
　　閘北交通之復舊閘北一隅自南市出事後因謠言　起曾經楊護軍使會同徐警廳長宣布戒嚴迄巳旬日安堵無事故近日晚間軍警防守雖仍嚴密行人已可自由出入惟十二時後對於形跡可疑之輩仍須檢查 
　　禁阻交通之函稿松滬護軍使楊君復南商會函云前准貴會函稱滬上自戒嚴後入晚禁阻行人初以六時起嗣蒙展至八時商民進出不能自由頗以爲苦可否將戒嚴時間即日展遲至每晚十二時以安　業而定人心等因到署當以防務商情俱當兼顧卽經分飭上海縣警察廳工巡捐局核議詳復去後茲據警察廳長復稱查此次戒嚴本定晚間六時起禁阻交通以免匪徒混入嗣恐商民不便業巳展至八時似已於防務商情雙方兼顧若如該商會所請展遲至夜間十二時再行阻禁交通則已與解嚴無所殊異竊查當地軍警如此認眞防範無非爲保護商民萬一發生亂事其損失仍在商民該商民等亦應共體此意兩害取輕暫時之交通不便其害甚微而身家財產得以保護無虞所獲實鉅廳長擬請近數日内禁阻交通仍暫以晚間八時爲限一俟地方稍靖謠言止息之時再行斟酌情形量爲寛展是否有當理合具文詳復仰祈察核施行等情前來查核所議無　爲保護商民起見雖暫時略有不便而保金地方亦復所關甚大應即如擬暫以晚間八時禁阻交通俟防務稍　再行酌展除批示外相應函復貴會希即查照 
[福德里内之槍聲]  
　　四區第一駐在所巡長劉瑞珩前晚出巡至烏鎭路福德里忽聞鎗聲入内偵察聞第二十號門牌内人聲嘈雜進内搜查並無痕跡當將住居該屋之張少六顧得洪許順泰孫榮生任振榮五人拘送警署聽候訊核 
[私借外債案提前訊理]  
　　黨人管鵬前在皖省辦理安正鐵路公司時用該公司名義私向日本人借債二十萬元挪用洋六萬四千五百元並與柏文蔚等圖謀二次革命失敗來滬寓居公共租界被皖省駐滬偵探偵悉報請總巡捕房協探前往將管拘解公共公廨迭經中西官研訊明晰判管禁錮西牢一年半免作苦工期滿由海道逐出中國領土在案茲悉安正鐵路公司協理程慶福以管押期將次届滿所有挪用之欵自應控追故於於前日上午偕政府代表穆安案律師投公共公廨聲稱被告私借外債政府絕對不認此項借欵須被告親向外人淸理否則恐釀國際交涉請將此案提前訊理云云並據被告代表律師羅傑到堂譯稱原告聲請提前訊理深表同情又據程慶福投訴公司理賬事務所設在皖省原告目的祇須被告速將外債料理聶襄讞商之英副領事卓君判照原告律師請求准予提前開審 
[楊護軍使致北京電]  
　　其一　北京皇帝陛下聖鑒本日恭逢電令仰見聖懷冲抱謙讓未遑盛德如天虚衷若谷古今無比信義兼全臣等敬聆德音欽仰奚似惟是國家不可一日無主君位不可一日虚懸我皇上旣經俯從民意服務於前現在全體國民主張君憲又復輸誠推戴至再至三籲懇仍以社稷爲心生民爲重即日渙頒大號用慰元元臣一介武夫忝虧專　惟於君臣大義知之素深天澤之分操之尤切在皇上雖不以天位爲重而全國生靈安危所繋權衡輕重得失昭然謹再申前請伏乞我皇上早正大位迅布綸音不勝迫　待命之至克　將軍松滬護軍使楊善德謹奏元 
　　其二北京皇帝陛下聖鑒本日恭逢電傳諭旨全國　懽億兆臣民同聲鼓舞從此含嬉鼓腹羣知帝德之隆累洽重熙永食太平之福臣恭逢盛世尤深鰲戴之忱宣布綸音敬效華封之祝謹率同僚屬曁軍警全部恭祝我皇上萬歲萬歲我中華帝國萬歲萬歲所有本埠商民均巳一律懸旗結綵奉申慶祝並聞克威將軍松滬護軍使楊善德謹奏鹽 
[再紀升旗懸燈之提倡]  
　　松滬護軍使署及滬海道尹公署以國體問題業已解决均升旗懸燈舉行慶祝昨日（十五號）上午九時楊護軍使率同所部就製造局公務廳行朝賀禮三呼帝國萬歲皇帝萬歲道尹公署亦就大廳陳設禮 
堂中供袁總統肖像及中華帝國萬歲字樣高燒紅燭由周道尹督率所屬及上海縣沈知事等齊集禮堂舉行慶祝禮三呼帝國萬歲皇帝萬歲禮畢　　　　　　　　 
　　上海縣沈知事　察廳徐廳長地方審檢　　袁林兩廳長昨晨各率所屬至松滬護軍使署祝賀地方監獄與第一看守所救火聯合會省敎育會紅十字分會等處亦皆懸旗掛燈 
　　淞滬警察廳長徐輔洲君以本月十四日起應行慶賀國體曾飭各區署所隊及各機關届時一體結綵懸旗張燈並傳諭各業商號自前日爲始同伸慶賀故閘北四五兩區各警正警佐即於前日派令長警協同地保傳諭境内各店舖於前日起一律懸旗挂燈三日　　本埠各商業以近日市面蕭條故雖奉傳知舉行慶賀尙多觀望聞某某等機關擬今日（十六號）下午七時邀請各商業領袖赴宴　資聯絡云 
[又有土棧被刦]  
　　近二三日内租界押店土店之被匪搶刧又層見迭出蓋以此種店舖本下流人物出入之所易爲匪徒所混進也昨夜九時半又有四人至英租界東棋盤街土店最多之處闖入有明土棧借查抄私土爲名各出手鎗恐嚇搜去烟土値洋二千數百元現洋五百餘元事後店主鄭有明即赴捕房報告請爲查緝 
[米業中人之調查]  
　　我國南五省之粳米出產最多者爲常熟昭文無錫蘇州同里金匱等處次者爲崑山新陽曁松江一帶與浙江之嘉興等處蕪湖長沙一帶則產秈米今年梗米收　據米業中人調查錫金兩縣收　頗佳竟有十足年成常昭兩縣則高低不一統扯祇有八成蓋因該處地臨長江秋間被颶風及水雨所損幸自入冬以來天氣晴正農家動作尙覺順手目下巳届舊曆冬至無論　小農家將收穫之糙米紛紛出糶故自十一月初一以來本埠米價大鬆每石跌去洋一元之譜至湖南蕪湖等處之客秈收成更佳運滬銷售者絡繹不絕故一般囤户連日均滙欵至產米之地收買糙米來滬上棧以待來春之善價因此年内米價恐有復漲之日云 
[新劇家被拘後之消息]  
　　新劇家顧無爲自被逮後已經軍署迭次提訊聞擬處以有期徒刑四年不日即須定讞云 
[内國公債繼續付息之文告]  
　　上海縣知事公署昨出示諭云案查民國四年十二月三日奉財政廳飭開奉財政部公債局會飭三年内國公債第二期付息期巳將竣事本年十二月三十一日爲第三期付息之期務於十二月三十一日以前佈置妥洽等因今届第三期付息期邇除查照前定施行細則切實辦理外另由廳擬就付息須知八則飭發該縣奉行並預期通告週知佈置妥洽俾堅國信而順民便毋稍疎忽等因並發公債付息須知八則到縣查前奉財政廳飭蘇省中國交通兩銀行輪軌銜接交通甚便凡購債票人民可直向中國交通兩行取息飭縣明白曉示已出示在案茲奉前因合將須知八則摘錄大要出示爲此示仰縣屬諸色人等一體知照（下略） 
[抄送發行有獎實業債劵之條例]  
　　上海總商會昨接縣署公函云案奉江蘇滬海道道尹公署飭開奉江蘇巡按使公署第六五五七號飭開案准財政農商兩部會咨内開本部等擬請特准發行有獎實業債劵一案於十一月二十六日呈奉批令准如所擬辦理單存此批等因奉此除遵批辦理外相應刷印原呈及條例淸單咨行查照並希轉飭財政廳曁各屬一體知照等因並附抄件准此合行連同抄件飭仰該道尹轉飭所屬一體遵照辦理此飭等因計發抄件十三份奉此除存留抄件一份備案及分行外合亟檢同奉發抄件飭仰該知事即便遵照辦理等因奉此除遵照備案辦理外相應抄錄條例函達貴會即希查照 
[預解師範講習科經費]  
　　上海縣公署奉道尹公署飭開奉巡按使六六四二號飭開查本年三月本公署飭第一五一一號飭知省立師範學校添設講習科規定各縣名額繳費遵送一案各縣第一學年第二次應繳一半經費原定在第三學期前兩月預繳　規定之初以合計年度始在七月繳費　遲今會計年度業經變更本年十二月即爲四年下半年預算結束之期明年一月又爲五年度預算開始之日該項講習科經費若至明年一二月間始行繳費則省立各師範學校不無籌墊爲難茲特因時變通改爲第二學期前兩月預解所有各縣應繳選送講習科生第二次一半經費即於該縣五年度預算收入項下如數提前籌撥儘本年内一律解由各該管道尹彚解本署以憑轉發開單飭行遵照等因奉此合亟抄單飭仰該知事即便遵照計開單上海十二人銀數六百川沙四人銀數二百奉賢八人銀數四百　靑浦八人銀數四百南滙八人銀數四百崇明八人銀數四百 
[嫌疑犯在押患病]  
　　前在金利源碼頭抛擲炸彈圖害前上海鎭守使鄭汝成君未成案内之嫌疑犯高振海由松滬護軍使楊君飭發淞滬警察廳訊押候示在案茲悉該犯日來在押患病頗重徐廳長諭發新普育堂醫治 
[鷄販跌傷殞命續誌]  
　　淮安人孔兆懷向以販雞爲生此次糾合同伴陳正金楊樹洪韓金山等合資販運雞鴨蘿蔔乾粉等乾來滬銷售先由原籍至鎭江換乘寗紹公司輪船來滬輪過通州地方孔以所帶物件有匿稅情事深恐查出處罰欲將各物私行藏匿不料偶然失足從高跌下受傷甚重當經韓陳楊三人設法扶起迨該輪於前日抵埠即將孔送往醫院醫治詎行至協盛里口孔卽氣絕而死當爲巡警查見即將陳等三人帶入第一區署轉送地方廳一面着十六舖地甲喬忠將屍看守又赴該廳稟請相驗昨午由林廳長委派樓檢察官沈檢驗員等蒞場驗得孔兆懷委係跌傷腦部身死當據陳韓楊三人同稱孔年五十一歲原籍尙有家屬現在民等情願集資代爲棺殮樓君准如所請諭令趕緊收殮並着具結送查旋將陳等帶回預審判令一併交保候示 
[索還魚綱之衝突]  
　　本邑西鄕華涇鎭農民王克昌之子王幼根前日下午在附近小河中施綱捕魚當爲鄰村人沈德裕沈文艷等所見即將幼根之綱取去幼根回家訴知乃父昨經克昌前往索取以致起釁德裕等糾衆將克昌兇毆受傷頭額流血控經曹家行地方第三區警局飭警將德裕文艷一并拘獲押送地方警察所轉送地方廳請辦克昌即倩人舁送到廳禀請驗傷午後經檢察官驗得頭部胸助等處受傷屬實判令舁回自行醫治沈德裕沈文艷押候原告　　再行訊辦 
[女子發瘋倒斃]  
　　西鄕徐家匯迤西鄕婦錢侯氏之女現年二十歲因素有瘋病尙未字人前日下午該女因事出外行至左近詎瘋病大發倒地而斃該處二十八保十六圖地保黃瑞堂一時查無家屬出認乃投地方廳報請相驗昨日午後由林廳長委派褚檢察官毛檢驗員等蒞場相驗當據尸母錢侯氏奔案伸訴前情請求免驗自願棺殮褚君准之着具結送查諭飭速殮 
[小工墮入艙底]  
　　小工王三昨在浦東三井碼頭輪船上工作偶不小心墮入艙底頭面手足等處受傷甚重由工頭舁送同仁醫院請爲醫治 
[酒後行兇之罰欵]  
　　周阿茂因在滬西勞勃生路踼傷邵炳炎之腎囊被邵報告捕房派探將周拘解公共公廨訊供押候原告傷愈再核在案昨復經中西官訊得因被告酒醉細故起釁且經醫生驗明原告之腎囊素來有病惟被告不應酒後行兇判罰洋二元充公再貼原告醫費洋三元著令繳洋開釋 
[謀產奪嗣之空言]  
　　寡婦馬陸氏在上海地方審判廳控夫堂兄馬吉卿馬謁卿謀產奪嗣等情昨日午後三時由曹推事官開庭審理先據該氏供丈夫東叙巳故多年因乏子息巳立他房堂姪爲嗣今據並無親族之關係之陸少雲來家云及吉卿弟兄欲將伊子奪嗣希圖謀產是以情急來案起訴吉卿謁卿同供住治下二十二保二十六圖務農度日並無將子嗣於故堂兄東叙爲後之議詰之陸少雲供詞支吾問官以此案係由陸少雲播弄是非當庭申斥數語遂諭辯論終結聽候送達判詞 
[索償違背合同之損失]  
　　郤雲江在公共公廨控告趙永利車木作主婦趙洪氏違背合同一案前日上午由聶　　　　　副領事　君升座研訊據警告代表律師上堂譯稱被告承車新華銀行　　　所用　彩號碼木珠十萬顆於去年十月一號訂立合同限期七十天完工詎遲至本年四月二號交貨逾期已久不及應用以致原告往返京滬計損失洋八百四十元請爲追償訊之被告亦延律師到堂辯護並向原告盤詰良久中西官判被告交保候再訊核 
[法廨訊理債務類誌]  
　　曹　庭至法公堂控稱錢雲林於四年前將田單一紙抵借洋一百元言定按月二分利息本年錢稱該地有人要買欲將田單取去另將坐落川沙地方之田單暫抵允許將地售去即將本利歸還詎至今分文不理核計本利一百九十六元請求訊追錢供抵借有之一時難以措置祇能陸續料理聶讞員判交人銀兩保限一月繳還本利洋一百四十八元 
　　戚正記收租人顔惠芳控稱房客立興烟紙店主胡炳奎虧欠租洋八個月計洋一百七十八元延約不付報捕後將生財檢點所値無多請求訊追胡供求寛限料理判交人與兩保限期措還　　廣茂和土棧主前控夥友楊紹康用空客賬一百五十元楊供實被主顧朱雲藻欠去後楊如數賠淸判令朱雲藻交還楊紹康洋一百五十元押追未繳茲又有老祥豐土店亦控朱欠洋七十五元因又提訊朱供無力措交中西官以朱管押日久判開釋料理而楊則堅求押迫中西官判原告繳出被告飯食費楊即先繳一月飯食洋六元准予押追 
[被訴人交保候審]  
　　滙芳黃包車公司控宋金生欠洋七百十八元又沈學文控張逸雲佔地致受損失洋九百元又姚鄭氏控陳輝山不理抵借洋一百元又陳天爵控楊榮坤騙取貨欵銀一百九十二兩又陶華記控閔福全不賠損失又裘晉祥控章瑞卿不還借洋六十元昨由捕房將被告各人傳至公共公廨中西官諭令分别交保候訊 
[烟土送關銷燬]  
　　粤人顧三持有來歷不明値洋二百元之烟土一包被探查見拘解公共公廨訊押候查在案昨晨由廨復訊據顧供稱係出資收買欲圖販運中西官以顧不能指明在何處買來顯係私土判將烟土悉送海關銷燬顧從寛開釋 
[逃犯仍被拘獲]  
　　過犯　蘭生於十月間復來租界被靜安寺捕房包探拘獲解至公共　堂訊實判押西牢半年詎帶回時在浙江路芝罘路口托詞小　被其乘間逃逸通緝未獲詎嚴又於前日在圓明園路禮拜堂内竊取電燈泡當被西人拘獲鳴捕拘押昨晨解至公共公廨由關讞員會同英領康君研訊屬實判嚴照前斷拘押外再加押半年期滿帶堂再核 
[搶案一虚一實]  
　　錢阿金在虹口攫取黃李氏包金挖耳圖逃當被鳴捕追獲昨解公共公廨經中西官訊供不認以無實在證據遂判將案註銷被告開釋又流氓鈕阿三前日在漢口路攫取上海旅館寓客　人葉許氏之金挖耳被氏之用人胡福追獲鈕已將贓抛棄遂被鳴捕帶入捕房昨解公廨讯供不認中西官以供證確　判鈕押西牢半年期滿帶堂再核 
[過犯管押候查]  
　　徐加六前晚在新閘路一千八百六十二三號門牌欠租被封之某洋貨店門外用竹竿扒入圖竊被鄰近麵館夥王小金瞥見呌喊經是處居民沈根寳拘獲鳴捕拘押昨解公共公廨請究先由王小金沈　寳上堂禀明前情並據沈供因往拘捕致被徐咬傷左手食指訊之徐供不承認中西官以徐係過犯判押候查明於下禮拜三訊辦 
[工巡捐局批示三則]  
　　張耀鑫禀批禀悉查此項船捐與浦淞市彼此照驗不再重征自應仍循舊章仰即遵照前諭辦理無庸多凟 
　　商人羅梅森禀請減捐由批　禀悉現在秩序漸就平定所請核减之處未使照准　即遵照 
　　承辦東南區淸潔商人沈生記禀請減捐由批據禀巳悉東南區淸潔捐旣經該商禀請承辦未便於事後種種藉詞希圖減捐著即將本月分應繳捐款掃數繳納不得藉口違延致干未便 
[介紹新刋]  
　　中華續行委辦會編輯中華基督敎會年鑑每年出書一册其内容於基督敎在華所作各種事營分門别類從實載記讀之可於 
　 
 
 

Page 11

 
 
　　基督敎抱定之宗　　　之　力略知梗概昨承惠贈二期册書此誌謝並介紹於留心　　　 
氣候報告 
[（上海家滙天文天氣候報告）]  
　　巳遇者之報告十二月十　日北部低度行經北海道時爲七三三密理斐利濱颶風行向東北遠離琉球南部江蘇有反旋風涼風無定向台灣及倍司　道爾有北烈十五日上海晴白霜甚多涼風退向函南 
　　未來者之推測十五日下午四時前二十四小時内上海氣候温度至高五二六至低二八去年同日至高五六一至低三一·一十五日下午四時三十分豫測上海天晴父　與日本間　浪頗大北方海岸有不定之涼風南方徵有信風 
來函 
[中央觀象臺來函]  
　　逕啓者本臺迭接各處來函均以舊曆乙卯年十二月月建大小見詢查本臺所製民國五年曆書舊曆欄内乙卯年十二月祇列二十九日當然爲小建再查坊行私曆遵用小建者雖居多數然亦間有一二種誤作大建各處來函見詢或即爲此項私曆所誤深恐以誤傳　引起社會　　用特函致貴社即請登入來函　内藉釋羣疑至紉公誼 
雜評二 
[憂樂（納）]  
　　滬上之人殆所謂先天下之憂而憂後天下之樂而樂者歟曷謂先天下之憂而憂他處雖亦時有不靖消息然重大事變尙米之見滬上獨槍聲砲聲隆隆震耳人民奔避不　故曰先天下之憂而憂也曷謂後天下之樂而樂他處之慶賀則慶賀耳而滬上獨於　旗掛燈時起事之謠言又起軍警之戒備復嚴滬人不敢遽以爲樂故曰後天下之樂而樂也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[閨怨新開篇] [  高潔]  
　　寒風尖峭綠　前黯澹孤　照獨眠有一位俏佳人短　長吁愁疊疊淚痕濕透枕函邊想起他夫婦是女貎郎才年正少良緣滿美樂於仙恩情稠　如膠漆夜夜花開並蒂蓮無端議會重提起朋友無知把夫主牽說什麽代表大會徵民意議什麽帝　君主話不完良人被舉京都去　如配發往幽燕害得奴寂寞空閨愁不勝不思茶飯病　　雲　歷亂無心整繡裙寛褪小腰圍雖則說將來夫壻封侯貴奴家是誥命夫人在目前富貴榮華爭此日暫時離别不須悲但是枕冷衾寒誰耐得盡長夜永勝於年巫峰十二難尋夢如熾春情苦莫言幸虧奴家是三貞九烈名門女曾讀詩書沐聖賢若然是個輕狂婦良人呵怕不要金龜佳婿作島龜奴更聞仕塗流品多雜宿娼嫖妓處處傳胭脂北地尤稱盛八大胡同客萬千名列代表聲勢足良人裘馬更翩翩倘然悮入章臺路豈不要留　烟花不肯回奴這裏樓頭思婦情千里他那裏游子風狂巳似癲耗費金錢猶小事還防染毒病楊梅佳人想到悲哀處痛澈心脾萬箭穿一那眼眶中珠淚湧如泉 
譯叢 
[報館攝影員之生（二）] [  （柏雅師著）（逸虎譯）]  
　　攝影員之所得旣豐而其所亨之眼福亦自不淺固非彼日困斗室中持籌握算之市井所能夢見凡國家社會舉行大典之時即爲吾輩大出風頭之日雖所獲之多寡固因其人之經驗以爲斷而其中亦有不盡然者憶某年春季某報派余赴帝壁省攝取雪景時余初出茅廬於斯道僅窺門徑耳旣抵其處即寄萬於旅舍見同寓者多爲斵輪老手同行相妬各業皆然余恐遭若儕嘲笑常不敢與之偕行出發之晨余恐落他人後特先期進膳不料彼輩較余尤早巳先我而行矣後余始悉渠輩訪得有貴婦某氏偕其子女數人於某山坡作踏冰之戲故爭先恐後冀攝得其影而歸余膳竟亦携具出聞數里外某公園中有鹿甚美時雖塞風習習吹人欲　而余卒僱車前往覓之途中見山坡上男婦多人滑冰　樂余遂呼御者停車一躍而下整機攝影時猶未知彼輩爲誰氏也遂向其中一婦人自道來歷并請其以姓氏見告幸蒙見允不料吾同業中人所踏破鐵鞋無覔處之人而吾竟不期而遇亦云幸矣婦甚和　可親毫無恃貴　人之氣并余可隨意攝影余向之道謝後即返寓所抵寓後知同寓諸人皆空手而回而吾則於無意中告厥成功斯時愉快之情自難名狀倘吾影竟爲彼輩私攝而去亦一幅絕妙盡圖也 
英國法庭於開　之際　不准外人攝影還者重罰而吾業中人必多方百計冒險而爲　老百理法庭　審謀殺　斯巴羅之兇手軒利時某報特出重金聘余往攝堂上種種影片余冒作醫士裝囊中藏一極小之攝影箱向堂上司法警察言謂爲研究罪人頭腦而來冀得獲居前列以便吾攝影後又設法獲得特許狀一紙在堂上可以行動自由故初審數堂時其審判之情形及罪人之狀熊咸爲吾收羅以去某日下午又開堂覆訊余事正忙而吾所裝之僞髯忽脫落未及覺察而巳爲身旁之警士所見竟來干涉余詢得其故不覺失笑而彼亦忍俊不禁余功旣虧於一　猶未肯中止第前謀旣破自當攺變方針下次開審時余易爲法國美術家服裝謂特爲罪人繪像而來俾帶回法京陳諸罪人陳列所以備參考旣獲允許即混入旁聽席中私將吾機抽出而兇手定罪之眞相又爲吾囊中物矣 
　　數年前芬謙省捕得德國間　一名開廷審判凡報館攝影員毌許一人闌入余將攝影機整理旣訖即携之直向法廷而來見窗下有警士佇立乃詢之曰可准余入内攝影否警士怒目叱曰否余曰噫不攝亦佳吾但求入内一觀耳今姑以機置窗檻上必不我拒也余不俟警士之答覆即置機檻上窗正對庭中余置機時隨手將鏡蓋揭開固不啻面對法庭揶影矣警士亟止余曰是烏可者速携之去毌俟乃公擲而碎之也余笑曰置此又何妨旣不允去可耳奚悻悻爲言際遂將機收回時旁觀者多吾同業咸譏吾失敗而不知此一問一答之數秒鐘吾已奪得錦標歸矣三 
小說 
[奇情小說秘密汽車] [  東埜譯]  
　　第十四章 
勃立南道然則現在的名稱是達而登替他　易的嗎點金成鐵可見他胸中茅塞不通了杜崙點一點頭說道你們兩位的報告我現在都聽明白了我想達而登一班羽黨處心積慮已有多時不是一無防備的他是一個國會裏的議員又是工黨中的領袖我們要捕捉他須得面面顧到步步爲營纔能把他以及他們黨中幾個重要分子一綱打盡你想他們定下的陰謀何等秘密重大一切文書證據一定嚴藏起來我們倘若輕舉妄動不要說打草驚蛇被他們逃脫勞而無功就是捉住了他們一兩個人無證據不能定罪反被他們振振有辭說我們侵犯個人的自由權寃屈無辜呢所以今天夜裏我們警務中人愼之又愼再派人去　探一回佈下羅綱待到明晚就可以厲兵秼馬生入虎穴了勃立南道臨事而懼好謀而成你們警署裏自有妙用我豈敢妄贊一辭只是挨周等一班人未嘗不曉得事機稍稍洩漏或者急思一逞與人家一個猝不及防今天夜裏眞是存亡危急之秋據我愚見不如先下手爲强况且密司挨周的命運如今握任歹人手裏水深火急望救孔殷他手書的一封信札委柏利德遞寄我的已給你瞧過了他措辭何等急迫我們旣已曉得他度日如年現在又有可以救之之道何忍再延昝刻此事要和巡長商榷杜崙笑道子爵放心子爵將來和密司挨周聚處天長地久爲日正多何爭此一朝一夕的工夫密司挨周有他父親同在一處决無危險的我不是不肯替子爵盡力只恐欲速不達反貽後悔不可不愼的至於今天夜裏他們决不會作怪我們警署裏已探得確實的消息工黨中人約定明晚在各處開會集議至後天晚上黨中人都不到議院中列席所以他們陰謀發作定在後天上燈以後我們今天凖備一切明晚趁他們在各處會集分頭前去捉捕勿使他們有一個人　　豈不是好我還有許多事情未辦須和同事們商量現在要告辭了明天上午再到道裏奉候報告一切　　的事情好麽 
　　十三日第十五行（膝達初到賽雪旅館）句勃立南誤　　　更正 
[冒險小說狼吻餘生記（一）] [  天白]  
　　殘陽落了那時海面上一絲徵風也没有波平浪息好像水銀磨的鏡子一般白茫茫的四無纎　只有遠遠的幾點燈光在那烟水蒼茫中一閃一閃大約是過往的帆船因爲没有風就在海中停泊的過了一會兒天光全黑燦爛的明星漸漸都放了出來那　白色的海波在星光之下也慢慢回復了碧澄澄的顔色但是回復了没有好久那素練似的白光又早現了出來越現越明原來是月上了那海天明月眞個淸艷非常敎人越看越愛我看得出神時恨不得跳下海中捉住他的影子一口呑下肚去正在呆想茉慧苓在我的肩上輕輕的一拍說道緋而司你看這月亮照在海波裏頭簡直水晶宮裏嵌着一顆夜明珠似的我們閒着没事趁着這水波不興何妨駕一葉小舟去游玩一遭好細細領略那水天月色比在這裏做個臨淵羡魚好多着呢我便拍手笑道好極好極但是海中明月月下美人都伴着我一人流運嘯傲我緋而司有多大的福分怎生消受得起咧茉慧苓微微笑道你說你没福就讓我一人去游一趟你在岸邊等着我慌着道那如何使得我這保護人職務是萬萬不能放棄的茉慧苓笑道這淸淸凈凈大海裏邊那怕有一隻狼啣了我去我便掩住他的櫻脣說道古人說得好行樂須及時我們快些去罷别辜負這千金一刻的良宵呵茉慧苓聽着把兩點秋波斜膘着吾嫣然一笑便挽着吾的臂嬌怯怯的走下海灘上了一隻小船吾便打起漿來咿咿啞啞的直向波心而去 
　　船到了中流我便把漿停了和慧苓在後梢並肩坐着那時益盈如水的月光當頭瀉下散布到海面萬頃通明好像一個極大的琉璃盒子把我們裝在裏邊我和茉慧苓都覺得心曠神怡有一種說不出來的愉快眞　要樂而忘反了兩人流連了許久方覺得水天夜氣有些寒浸浸的大約是夜深了我便舉起漿來方欲湯著回去撥轉船頭看時猛吃一驚那海岸的黑影一點兒都不見了船舷以外四顧茫茫那時月影有些西斜只聽船唇櫛汩有聲船身也有些搖動我知道是夜潮來的時候而且怕有風起這一葉小舟如何當得風浪心裏頭狠急但恐怕茉慧苓知道著慌臉上一絲也不露只出力划起漿來一起一落和汽船的輪葉差不多快好像同人賽船一般茉慧苓坐在後梢閒著無事還把玉纎伸出去弄水那知道我們的大禍就在目前呢我這樣划漿還不到四五哩路程那夜風果然漸漸起了海波就鼓動起來浪闊舟輕漸漸搖晃得利害茉慧苓方纔有些著　我嘴裏安慰他一面没命的划漿只是那風越吹越緊　天的巨浪山崩雪吼的一般向船四面打來那船便隨著浪兒一上一下浪起時便要把船送上九天落下去又險些沈到浪底不到一會船肚裏頭已裝著滿滿的水到了後來打一個旋兒那隻小船便脫離了吾們悠然沈下去了我便死命　住茉慧苓的衣服預備做個並命的頻伽在那驚濤駭浪裏頭掙扎了半天只覺得眼前一黑身體望下一沈我的魂靈兒便悠悠蕩蕩的去了（未完） 
 
 
 

Page 15

 
 
   
 
 

Page 16

 
 
   
 
 

Page 17

 
 
專件 
[福建勸業會規章]  
　　辦事綱要 
　　第一條本會以表彰本省特種物產並取法他省參考外國出品以謀農工商業之改良兼以振興省會福新街新市場之商業爲宗旨 
　　第二條本會在福建省會福新街新市場購地百畝建築會場預定於本年後之第三年九月一日開會會期以三個月爲限　　第三條本會職務分配及統系依另表所定 
　　第四條本會之設立由福建巡按使呈請大總統頒明令查布設會宗旨並請特派福建巡按使爲會長届開會時特派農商部簡任或薦任官爲審查會長通令各省籌設出品協會曁准免出品釐稅 
　　第五條由福建巡按使函聘福建政務財政兩廳長閩海厦門汀漳建安四道尹爲副會長並呈報大總統 
　　第六條由福建巡接使咨陳各部院院長總長咨請各省將軍巡按使本省護軍使移請本省鹽運使爲名譽會長並呈報大總統 
　　第七條由巡按使函聘官紳學農工商僑各界重要人士爲顧問 
　　第八條本會設協贊會由巡按使函聘本省各縣知事及熱心知名人士爲協贊員組織之 
　　第九條本會於中華民國四年十一月先設籌備事務局籌備分期進行一切事宜籌備事務局局長由巡按使委任之 
　　第十條本省四道尹所在地各設出品協會由道尹督同辦理並於本會開會三個月前開展覽會十五日以上 
　　第十一條本省各縣於各道展覽會開會二個月前開物產會七日以上由縣知事督同辦理或聯合附近數縣行之其賞係僻遠物產稀少之縣可不開物產會即將所徵出品逕送道出品協會 
　　第十二條本會經費先由福建巡按使指定福建銀行餘利項下償淸建築福新街新市場馬路用欵之日起分期撥用銀元十萬元不足則以會場收入及他欵籌補之 
　　第十三條籌備事務局開辦及經常費由福建省地方　業行政費項下撙節開支 
第十四條本會閉會後即以會場及自購商品攺辦商品陳列館 
　　第十五條本綱要俟奉福建巡按使核定後即由籌備事務局依據綱要所定各條編擬本會章程及各項則隨時詳請核定 
　　第十六條本綱要自奉福建巡按使核定之日施行 
[籌備事務局章程]  
　　第一條本局係奉福建巡按使飭設專籌備福建勸業會一切事宜對外事件以局長之名義行之受巡按使之指揮監督開會期間依福建勸業會職務分配及統系表所定隸屬於會長　　第二條依福建勸業會辦事綱要第二條之計畫本局籌備期間共約三十四個月分爲五籌備期每期平均約七個月弱又開會期三個月辦理結束事宜約三個月本局辦事期間約共四十個月 
　　第三條本局設職員如左一局長一人一名譽理事無定額一課長四人一課員至多不得逾五十人前項職員在第一籌備期間就必要職務酌設數人以後分期視事務繁簡陸續增減前項人數約爲開會期間之人數 
　　第四條局長由巡按使委任名譽理事由局長函聘並詳報巡按使課長由局長詳請巡按使委任課員由局長委任並詳請巡按使核准備案課長以下受局長之指揮課員以下受課長之指揮 
　　第五條本局設各課如左一總務課一工務課一出品課一外事課 
　　第六條總務課分設各股並其職務分配如左一編纂股之職務如左關於章程規則表册書說起草事項關於統計報告編輯事項關於新聞雜誌圖畫書籍發行事項關於寫眞事項 
　　一文牘股之職務如左關於鈐記保管監用事項關於全會職員進退紀錄事項關於全會雇員進退紀錄事項關於文書撰擬事項關於表册鈎稽事項關於文卷保存事項 
　　一會計股之職務如左關於銀錢出納事項關於預算决算編製事項 
　　一會場股之職務如左關於會場設備事項關於室内外裝飾事項關於會場啓閉事項關於會場鎖鑰保管事項關於入場劵驗收事項關於開會閉會各種禮式設備事項關於賣店事項關於房地租徵收事項關於出品徵稅事項關於飲食店事項關於會場通信事項關於手荷物存取事項關於會場廣告事項關於公共娱樂事項關於餘興事項關於警備事項關於消防事項關於衛生事項關於醫院事項關於會場結束事項 
　　一庶務股之職務如左關於文件收發事項關於入場劵發行事項關於職員徵章事項關於協贊會事項關於審查時設備供給事項關於審查後給獎事項關於全會職員供給事項關於宴會事項關於公役事項關於全會結束事項關於不屬於各股事項 
　　第七條工務課分設各股並其職務分配如左一圖案股之職務如左關於工程設計事項關於測量事項關於製圖事項 
　　一工程股之　務如左關於土地買收租用事項關於土木建築工程實施事項關於金木工事項關於水道事項關於電氣工業事項關於花樹栽培事項關於工程監視事項 
　　一材料股之職務如左關於材料採購事項關於材料轉運事項關於材料倉庫管理事項關於材料支應事項 
　　第八條出品課分設各股並其職務分配如左一調查股之職務如左關於出品分類事項關於出品調查事項 
　　一徵集股之職務如左關於出品勸導事項關於出品徵求事項關於出品協會事項關於物產會事項關於出品願書事項關於出品說明書事項關於特種出品採購事項關於參考品採購事項關於出品倉庫事項 
　　一運輸股之職務如左關於出品運送事項關於保險事項關於免稅補稅事項關於出品包裝解卸事項關於出品運回事項 
　　一陳列股之職務如左關於陳列場内部裝飾事項關於出品裝飾事項關於出品陳列事項關於出品意匠廣告事項關於出品看護事項關於看護生管理事項 
　　一預約股之職務如左關於出品預賣事項關於預賣出品徵稅事項 
　　第九條外事課分設各股並其職務分配如左 
一招待股之職務如左關於外賓招待事項關於團體招待事項關於普通招待事項關於埠頭招待事項關於優待劵贈送事項關於旅客交通便利事項關於舟車減價事項關於名流專門家介紹事項關於參觀學校工廠及公共場所介紹事項關於游覽地方風景引導事項 
　　一集會股之職務如左關於學術集會組織事項關於文藝集會組織事項關於名人演說會組織事項 
　　第十條本局因繕寫文牘辦理庶務得酌用雇員 
　　第十一條本局經費由本省實業行政費項下撥充按照審計手續辦理 
　　第十二條本局辦事細則另定之 
　　第十三條本章程自奉到巡按使核准之日施行 
 
 
 

Page 18

 
 
   
 
