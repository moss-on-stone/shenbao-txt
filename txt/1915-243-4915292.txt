# 1915 - 243 - 4915292

 

Page 1

 
 
   
 
 

Page 2

 
 
時評 
[可以已矣（冷）]  
　　大總統參政院之宣言 
　　以今觀之籌安會之主張非特有背於國家抑亦有背於政府矣何則試觀今日路透電所傳總統對於參政院之宣言何等明白而必欲反抗之以立異說何耶 
　總統之言日保全共和國體尤爲本總統專責又曰呈請代法院改變國體與本大總統地位殊爲矛盾又曰故視變更國體一舉殊不合於國情凡此諸語雖極昏聵之人亦能解之故余謂今日籌安會中人苟非有意與總統爲難及抗總統者總統勸告之言如是明確亦可以已矣 
專電 
[北京電]  
　　參政院代行立法會議今日（六日）開談話會討論請願辦法部院長官均臨時出席 
[北京電]  
　　五日各省四次呈遞請願書領銜者粤黄錫銓豫趙倜内外蒙古那彥圖奉張作霖察哈爾董若璞李子村安陽縣商會王榘曾河南全省孔社樊德光安陽縣敎育會楊纘緒 
[北京電]  
　　大總統誕辰前一日着預給寳光嘉禾勳章共百餘員持予一等者僅黎副總統一人 
[北京電]  
　　代行立法院今午（六日）先開一談話會討論對於此種公民請願書應爲若何之處置傳聞政府亦擬派員出席有所辨明 
[北京電]  
　　海軍劉總長足病稍痊已銷假視事 
特約路透電 
[北京電]  
　　今日午後參政院奉袁總統宣言書大旨謂本大總統受國民重託四載於兹際此時局艱難常以隕越爲懼黽勉從事憂慮交縈深望卸肩有日得以優遊林下惟一日在任則一日當以保衛國家與人民爲職務責無旁貸而保全共和之國體尤爲本總統專責近日各省人民紛紛呈請代立法院改變國體此舉與本總統之地位殊爲矛盾但總統之職授自國民國體問題當然視民意爲轉移且代立法院乃獨立機關不受局外之干預從嚴格言之本總統本未可在國民或代立法院之前發表意見第國家之改變爲行政權急切重要之變遷本總統旣爲行政元首自不能沈默無言本總統之意國體一改國家種種關係皆將爲之大變此事要當殫精竭慮審愼計議若匆遽解决則必窒碍叢生本總統有維持大局之責故視變更國體一舉殊不合於國情至於國民之請願推其目的不外乎鞏固邦本增進國勢若採全國大多數人民之輿情自可得妥善之方法且民國憲法方在草擬詳察國情愼重討論當可籌定適當可行之法制云云今日立法院會議黎副總統主席（六日） 
[北京電]  
　　舊金山巴拿馬博覽會中國賽會監督陳琪九月五日來電謂駐華美使芮士君啟程回任之前琪等曾設宴祖餞美國賽會辦事員及駐墨中國公使顧维賢君均在座芮士君與博覽會總理均發演說注重中國賽品所獲之成績及與賽者將來可得之利益（六日） 
　　其一（英人路透電） 
[巴黎電]  
　　今日下午公報謂西歐陣線數地點之法軍猛轟敵軍陣地松未境有活動之地雷戰事法軍排砲會於數地點將德砲轟至無聲香巴業之炮火殊爲活動法軍排砲曾在蘭治制勝敵軍之砲火（五日） 
[巴黎電]  
　　今日公報謂土軍夜攻澳軍區域之南端大受損失而退德公報證明德軍於俄境戰事損失甚大步兵聯隊損失之兵士自千人至三行人不等 
[倫敦電]  
　　哇沙維資司令呈戰報於俄皇謂砲台戍軍曾於一九一四年歲杪屢次擊退德軍本年二月三間復從事劇烈之砲戰德軍以十六寸口徑之大砲轟毁砲台防禦工程但德軍仍不能進據砲台德軍知難力取故於三月杪掘壕而取攻勢八月七日復運來大砲多尊猛加轟擊繼以含有毒氣之氣球六百枚投入砲台戍軍泰半中毒因而退步但俄軍官仍督軍奮力以槍剌逐退德軍八月三十日德軍又以加倍之毒氣灌入城中繼乃進攻戍兵力爲之竭難再支持故奉命剗平炮台然後退走 
[羅馬電]  
　　今日公報謂杜拉爾柯特伏爾山谷及森西砲戰不已大雪紛落之際敵雖進攻波丹山谷及泊勒沙流域皆被擊退伊森沙河撈起浮雷一具蓋敵軍置雷於河希圖轟毁意軍所據之河橋也（四日） 
[彼得格勒電]  
　　今日公報謂俄國驅逐艦在黑海成古亞爾杜克附近攻擊土國巡艦哈米地號發魚雷兩枚哈米地號接戰四小時之久受損逃入博斯波魯斯海峽遺有煤船四艘悉爲俄艦擊沉德水面飛機於本月三日四日出現於里加灣以炸彈擲擊俄魚雷艇數艘惟爲俄艦發砲逐走俄軍在佛里特里區斯台特境與德國援軍對仗激戰後被逼在林登附近復渡特維拉河而退俄軍仍在維爾拉附近舊陣地阻扼德軍俄軍在格洛特洛擊敗猛攻之德軍德軍進攻之目的乃欲截斷俄軍之退走線他處進攻之軍亦爲俄軍所敗且俘敵兵若干人 
[倫敦電]  
　　雅典來電謂英潛艇水兵數人轟擊詎君士坦丁二十九英里之鐵路河橋事後水兵安然撤回但路橋未全毁（四日） 
[哈姆斯特丹電]  
　　土耳其公報承認聯軍連日猛轟塞台爾巴境土軍陣地（五日） 
[昆斯電]  
　　商船希斯泊里安號未得警告遽被魚雷轟擊（五日） 
 
 
 

Page 3

 
 
[倫敦電]  
　　據昆斯鎭電稱亞蘭公司郵船希斯泊里安號（一九二○噸）載客六百人昨夜在法斯特萊特西中魚雷但未沉没現已派船往援遇救者已在此間登岸狀至可慘（續電）受傷者二十人已登岸内有於佛蘭得斯省戰事受創殘廢回坎拿大之兵士數人有坎拿大盲兵一人因爲魚雷炸聲所震回復光明有搭客數人身被炸損現復有政府之船兩艘載遇救之人而回　　（五日） 
[倫敦電]  
　　美國紐約近來滙兌價每英金一鎊僅值十九先令故英法特派委員前往美國辦理此項問題今委員已由英國啟程矣里定爵士亦在委員之列（五日） 
[倫敦電]  
　　商船希斯泊里安號由利物浦往芒特里爾載客七百又有水夫二百五十人星期六晚作時半中途爲魚雷擊中洛德公司代表從昆斯鎭來電謂該船尚未沉没船長及水夫二十人尚在船上旅客及水手一大部份刻在昆斯鎭登岸已派船前往援助希將該船拖入港口又有一電謂船長仍未離船（五日） 
[蘇匪亞電]  
　　塞維亞答覆協約國關於調停巴爾幹事端之通牒已於星期三日交與駐里虚協約國代表（五日） 
[倫敦電]  
　　昆斯鎭美領事宣稱希斯泊里安號僅有美客一二人並無美人喪命之事（五日） 
[倫敦電]  
　　亞蘭公司今晚發出通告謂希斯泊里安號船客水夫皆已遇救（五日） 
　　其二（德人德文報專電） 
[華盛頓電]  
　　駐美奥軍大使署宣布九月四日奥軍大本營公報云敵軍昨日於里斯特河至泊里貝澤地南邊界全陣線奮力抵禦且在塞里士河下游及河口附近屢次回攻奥軍在東岸得有立足地且占據新柯夫西北斯土特拉高原固防之陣地俘敵軍官兩官兵四百人太爾拉波爾附近之戰局較爲沉寂蒲姆愛爾摩萊將軍之軍在柴洛資北及白洛地東諸地點擊敗俄軍陣線俘敵兵一千二百名軍官若干員内有大佐一員伏爾希尼亞之奥軍現戰於杜白洛西面及哇萊加附近俄軍抵禦力尚未破壤（奥俄軍載况）意軍攻擊拉佛龍高原及土爾满橋端要塞旣未奏功活動力顯已漸弱現除土爾满橋端要塞等處有敵軍進攻殊易敗之外餘無可報之戰事（五日） 
東方通信社電（日本人組織） 
[東京電]  
　　袁總統特派政治堂左丞楊士琦氏至參政院表明國體變更問題現籌安會盛倡帝制惟其行動只就學理討論與袁大總統無何等之關係云云（六日） 
[東京電]  
　　聞籌安會力向各省重要都巿商務總會勸誘贊成該會之趣旨以虚張其聲勢現所發表各省贊成電報之中虚僞者頗不少云 
　　（六日） 
[東京電]  
　　日本大隈首相就中國之帝制問題披瀝其意見略謂共和國之確立旣失敗國民思及帝制此爲自然之勢至以何人爲皇帝非得實際能謀中國統一之第一人不可由此而觀則袁世凱氏之爲皇帝恐成自然之結果似此中國内政問題日本政府固無由干涉惟其結果如有破壞日本之利害及中國之現狀則不得謂無關係要惟視其成行而已（六日） 
[東京電]  
　　日置公使本日午前八時到京大隈首相加藤前外相等出迎者非常之盛（六日） 
[東京電]  
　　國民議會復選之期决定十一月二十日已發表矣（六日） 
[東京電]  
　　日皇本日午前十一時由日光避暑地還幸（六日） 
[東京電]  
　　上海三井洋行支店長藤村男爵今晨啓行歸任（六日） 
[東京電]  
　　中國駐日陸公使今日後二時偕向劉參贊官至外務省訪問大隈外相協議中日新條約之細目（六日） 
要聞一 
[西報論帝制問題]  
　　字林報社論曰星期六日記者曾著社論一篇謂袁總統若欲恢復帝制果如外間所言則必有善治國家勝於今日之眞意且確知非正式取消共和無以福國利民而後可今日記者試略陳建設之計畫（當於續篇詳言之）如袁氏目下之地位及權力猶嫌未足而必恢復帝制則必實行此計畫庶與恢復帝制之意始可爲人所共諒焉今中國之所急者孰有甚於生命財產之安穩者乎其能享安穩之福者惟外人及庽於外國租界内之華人而已然外人旅行内地猶不免於危險而租界華人因習見不鮮不美满不誠實偵探等事之手續亦有被害之虞至於租界外華人所享所隱之限量則大半視其命運而定試迥溯白狼跳梁之情狀彼時地方之被蹂躪者不知幾何城邑幾何村鎭由六安州以至蘭州府沿途殆無完土然就其擾亂之範圍及存在之時期而言白狼之禍猶不過一時之現明耳同此性質殺人越貨之事常有所聞南方尤甚迄未有和平秩序安寗無擾之一年歐洲各國有採用歐法之各國何以無此種亂象乎則以有組織完善效力卓著之警政故是以完善有效之警政爲袁氏應行計畫之第一項如袁氏能擔保國民生命財產之安穩則國民自不注念於袁氏自稱總統或稱皇帝之問題矣 
警政爲治標之法猶非正本清源之計警政僅能維持秩序阻止擾亂而已若生此擾亂之原因則非警政所能療治也歐洲各國中擾亂之原因不外道德與經濟兩種然在中國則有第三種原因不可歸納於道德經濟者如水災等是也今試言江西廣東兩省贛州一處房屋冲毁者萬餘間東西城牆刷爲平地流離無歸輾轉餓死者數以千計贛州之下贛河之上村邑爲墟而粤省西江一帶生命財產所失尤多外人一聞水災之警報即知盜賊横行之消息將接踵而來兹廣東來電已以鄉間盜匪挾械掠搶之事實見告矣水災之後必繼以盜患此爲各省皆有之事不僅贛粤兩省已也袁總統惻念民災自助巨欵並諭地方官吏妥爲賑濟然即使官吏盡職災况減輕亦不過暫時事耳若以久賑爲能事是猶擲金錢於大海也明年將又見財命莫保盜賊肆虐之害矣水災非莫可挽救之禍他國亦皆有高山大川急流暴雨獨不常有此害奈何中國境聽令大片土地年年荒廢耶故開浚河道培植森林爲袁氏應行計畫之第二項若此後五年袁氏除成立完善有效之警政外能減少水災之半則袁氏以國民所最急者嘉惠國民而使民間得享其所未嘗享之安寗矣 
　　記者以爲上述兩種要政爲華珍生活之基礎餘者應視爲緩圖中國往時計畫太多以琽終無一成今整頓警政發達水利皆非經費不行而籌欵之法不出借於外與取於内兩種查中國外債已多似無續得外資之希望故惟有國内籌欵之一法惟國内籌款亦有兩種辦法將開闢新稅源而加添稅項乎或整頓現有之稅源而使收入加多乎記者之意第一種辦法應即擱置不論中國固無苛稅这必要也現有之稅源若誠實經理之不慮不豐所注重者當在於徵收一方面然如之何始可有誠實無僞之徵收乎則答之曰用外人爲稽查耳鹽政用丁恩氏後收入之豐爲從前所未有即其明證也記者知中國某方面一聞雇用洋員之說輙起疑慮要知記者之所謂雇用洋員者乃由政府自由酌用行我命令聽我調遣獨對我負責任如稅關之人員記者非主張由各使署指定其人亦非主張另立位置而其人處於中國管轄權之外也如財政警政水利皆如此辦理則五的後之中國定必遠勝於今日此三要政者乃袁氏之簡明職務非此無以證明其集權於手之正當也 
[日人所謂國體變更之裏面]  
　　東京能信社社員飄萍九月四日門司發 
　　日本全國之報紙近日以來甚注意於我國之所謂國體變更問題如大阪朝日東京日日及時事新報諸有名報紙莫不載有長篇通信及論說時評等今試爲綜合之述其便槪以見日人對於我國國體問題之論調焉 
　　日人之言曰支那政治上現象之變遷不啻俗語之所謂走馬燈急轉直下好看煞人四年以來旣定國體爲共和今乃復昌言帝制夫論帝制者前此非無其人宋育仁輩是也然言之而卽得罪以去國人遂莫敢言迨外國顧問古德諾略唱其說則應者如響楊度嚴復孫少侯胡瑛輩平時或主張君主成主張民主至是皆起而出其死力實則彼外國顧問與楊嚴諸公是否同爲傀儡明眼人當能見之吾人固無顯爲揭破之必要 
　　日人又言各省將軍自南京馮國璋之入京湖北段將軍繼之其他各地將軍又繼之齎種種報告於袁大總統以歐洲今次之戰亂德國受四圍强敵之攻擊而戰捷屢報可見德國君主制之勝利欲舉興國之實不若以根本之國體變更之此又吾人之所聞者也　 
　　支那之國民性一面爲平民的一面又爲非常之階級的袁總統利用此種心理多授與满蒙王公以勳章又漸唱五等封爵之制履霜堅冰帝制之論今乃若决江河沛然莫之能禦 
　　古德諾博士等之論調動以墨西哥共和國之前途爲戒令人談虎色變不敢不惟帝制是從然世界之共和國可取法者甚多何以妄自菲薄在在以墨西哥自况國家之盛强在改善國民之素質僅注意於國體以徒啓國内之紛爭寗非失計之甚 
　　袁大總統聖神文武爲鄰邦所習聞當此危難之局何暇爲砦空閒之事此問題之將來或貽東亞以可慮不敢不進忠告以愼重處之云云 
　　按上之所言不敢謂日人全部之對我論調如是即重要各報之主張大率類此頃又購閱一雜誌在日本頗有勢力曰（日本及日本人）其九月一日發行之卷開篇題詞即論此事更錄之以殿斯稿其文曰 
　　五爵定制度人言有深意禹域已革命未見唐虞治創業足艱難得失談豈易爲帝爲總統列邦不抗議願安爾　兆長敦日華誼 
　　此則持中立之言論而仍抱反對之熊度者然其輕蔑我元首亦云甚矣雖然此豈他人之罪也哉 
[達達納爾聯軍近况]  
　　德文報云聯軍在達達納爾之連戰連北死傷相繼路透電用協約國方面之報紙多不言之兹有瑞士勞撒奈地方之周觀報登載私家之信函二件因得以悉聯軍在達達納爾戰敗之眞况該函爲一十九歲之少年所寫禀於其雙親之家信也其第一函云 
　　報紙載達達納爾之戰情諸多不實聯軍在達達納爾之近况甚爲不佳第一批登岸之軍隊一千三百人今存者僅一百三十人及五月八日有援兵八百人至乃兩次以槍剌進攻而九百五十人中生還者僅三百人及二十六日復來援兵一行二百人余亦屬焉及經六月一日二日四日之戰吾等乃大受損失僅存者三四百人耳多呻吟扶創要求送歸此外有遠征軍一團殖民地軍一團及奥斯士利亞軍一團亦同歸覆没 
　　其第二函乃六月四日所寫詳述戰况原文如下月來吾等爭奪一嶺迄未得手及六月四日午前十鐘吾岸上砲隊及兵艦上砲火齊向該嶺注射及午敵軍終不少動吾等乃以鎗刺進攻進至二百五十至三百邁當之處敵軍仍無聲息吾等乃益進至一百邁當之處忽然號令一聲槍砲齊飛敵軍之機關槍及七生的七口徑之砲火施其威非洲軍之黑種人首先棄械奔逃有如脫兎吾等勢益不支乃急遁歸吾營之九百人中僅二百十二人得以生還報紙謂陣前棄尸知具佔據土軍戰壕三道者其實吾軍毫無進步所謂棄尸千具者乃聯軍之尸耳吾等存者亦皆負創且吾等不得將此千百之死者掩埋因土軍射擊太精無機收取爲此吾軍竟乃染疫白骨暴露死傷枕藉此非戰爭乃屠場耳（下略） 
　　據私人之函述英法軍之實况如此 
[美國一省之農業與其富力（本報旅行記者抱一）]  
　　美爲農國然南部各省農事尚未發達前此通信嘗言之矣最發達者莫如中部與北部今述游蹤留駐較久之一省以見美農業之一斑明奈沙大者美北部之一省也地當密河上流北與加拿大爲隣有湖曰蘇百意湖爲世界著名之大湖其水極清大湖以外尤多小湖談者謂全境有湖一萬個實爲明奈沙大省一大特色因河流暢達之故農業大盛年產穀二萬五千萬石余輩自芝加高西北行抵聖保羅巿明奈保里巿再北行抵陀羅府皆屬有奈沙大省地明奈保里巿其省治也然美國各省省城無論敎育農工商業並非以之爲中心不過政治以之爲中心耳全省人口二百二十五萬 
　　當三十年前政府爲開闢荒地計學校給以荒地鐵路給以荒地令之墾闢不數年而满目良田今所存荒地僅十一耳現章凡欲領公地墾種者每畝繳五元至十元不等至少一元亦有之但須自種三年以後方可轉與他人田旣成熟視田價之高下定稅額之多寡美無農業銀行凡農民之無力者欲借資墾種可向私家將地抵借地值百者可借五十其取息大約百分之六但在第一年居間人可得百分之二此已成爲一種社會慣例非此借貸不易集也 
　　其耕地全用電機或汽機蓋其地大農居多每一農團至少一百六十英畝私家小農僅耕三四十畝或少至二十五畝者亦有之但爲數絶少成熟以後悉以其所收穫運上火車站或出售或存儲以待善價鐵路四達故輸運甚捷 
農事發達故農產制造隨之而發達僅明奈保里一巿每日麵粉可出八萬包重一千六百萬磅 
　　省立明奈沙大大學擁有田產其富皆係當時政府所給與者其中農學院組織最完全設備最精良全省農業敎育以此爲中心嘗觀其統計圖省立農業中學一百五十三所中小學聯合學校加課農業者九十所模範農場三十一所夫其併力從事農業敎育以人口僅二百二十五萬之省分而設立農校農場如此之多農事焉得而不大進哉有政策者之行政固當如是 
　　此省不惟以農產著名也礦產亦大盛年出鐵自二千王百萬噸至三千萬噸占全國產鐵額百分之六十三年出煤一千一百萬噸惟物產富故運輸機關極爲完密以機器運輸礦產之馬頭每二十八分鐘可上下一萬四千噸 
雜評一 
[命運（無名）]  
　　字林報謂華人所享安穩之限量以命運而定嗚呼命運誠中國人不可逃之精義哉夫法制之國人心之有當軌者人定可以勝天命運之說文明國人决不重視之也然若中國者籌安會人何以忽然有此變更之思想　　　之事何以得進行於國中此豈中國人命運使然乎可則按諸法制與當軌决不有此也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[籌安會之進行談]  
　　三要部之簽名籌安會成立以後已將古德諾所著君主與民主一論分寄各官署人員收閱兹聞日昨財政等部又接得該會所寄楊度氏近著之君憲救國論自總次長以至辦事員每人均有一册想其餘京外各官署不日亦將人手一編矣某某三要部人員之加入該會與否時人對之比較注意其實事勢至此亦復不成問題最初即傳某一要部人員全體贊成該會主張今聞其餘二要部全體人員亦於昨日一律簽名加入該會矣 
　　丁義華之忠告萬國改良會長本義華氏近着一文題曰四萬萬同胞宜速維持共和民國略云此次輕舉妄動鼓吹改變國體可憐國民已屬驚弓之鳥忽聞掀天揭地之舉勢必惴惴焉心懼民爲國本已摇不僅三次革命不謀而起且東　藉詞保護商務師出有名坐改漁人之利吾恐帝國尚未告成已爲他人屬國矣民國五色國旗說者合漢满蒙回藏共和之意名實相符自無異議假使變立君主果無鄰邦覬覦但五族之中均有大皇帝資格若漢若满若蒙回藏無論何族爲大皇帝必有四族抱向隅之怨難免不起問鼎之思勢必演出强者爲王弱者遭殃之劇悖入悖出焉能終久何况不待縱容爭奪螳螂捕蟬尚有黄雀在後也余雖美國人與中國最爲親密不願見中國同胞爲他人牛馬古德訥亦係美國人學問頗深對於憲法尤有經驗但此次論著商榷共和利病大文章荒謬之處指不勝屈疎忽起草一望而知凡讀過此篇大文章之美國人士無一佩服莫不曰可惜古德訥一生名譽從此掃地矣現在僑庽中國其他各博士對於中國此事非常鼓吹均云此非發於人民之心理不過數個人發起而已凡屬中國國民亟應謹愼勿爲所惑是所至要且閱梁任公與京報英文部記者之問答内有國體變更殊非國家之福足眲卓識不同措詞圓满好大總統明目達聰有非莠言可以蠱惑從前報載有人以帝制進言袁氏曰予係民國總統不談此事答復極有價值猶記前年袁總統對余云予願爲貴國華盛頓不願作法國拿破崙等語開誠布公足可表白天下第思當年之華盛頓猶今日之袁總統意欲道寡稱孤易於反掌又何勞諸君討論國體爲哉夫袁總統處於各國之中紹無腹誹之處苟一旦變更自違歷次宣誓不獨召各國輕視且後世史載不免白圭之玷想袁總統籌之綦詳在旁觀者正不必多此試探之一舉也云云 
　　各地方之電函籌安會又致各商會電云蘇州蕪湖寗波常德重慶景德鎭厦門南通通崇海泰汕頭梧州九江桂林天津張家口烟台山海關營口安東長春正陽關哈爾濱大通歸化城熱河柳州百色巖青島潯州龍州慶遠周家口各總商會鑒本會宗旨討論君主民主何者適於中國專以學術是非事實利害爲範　請派代表加入討論無任　荷籌安會又各處復該會電函續誌之如左天津電云籌安會鑒貴會討論國體爲維持久安起見　社全體極表同情天津體育總社叩杭州電云籌安會鑒兩電均悉公推王君錫榮代表參與討論杭總商會東開封電云籌安會鈞鑒兩電謹悉國家大計須因時以制宜庶永久可蒙福諸公謀深慮遠洞察全局提倡君主立憲逖聽之餘極深欽佩謹先肅電藉表贊同河南商會聯合會事務所幹事長各縣商會代表魏步雲叩東成都電云籌安會鑒敝會派李啓動任　爲代表任寓京已電達李尅日首程成都總商會卅印杭州電云石駙馬大街籌安會鑒尊電均悉貴會究國體之異同論立制之得失取鑒中外預圖治安造端宏大欽佩同深兹派程恩培葉煥華胡維楝前赴貴會參與討論希賜指敎爲幸朱瑞印杭州電云石駙馬大街籌安會鑒尊電均悉貴會目擊艱危討論國體籌長治久安之道苦心閎識欣佩良深兹派萬德尊汪　屈羲前赴貴會共同討論希賜接洽爲荷屈映光印武昌電云籌安會鑒全電敬悉研究國體問題事關國家根本大計正舉至爲重要應遵通電派員與會敝會現經公舉呂參政逵先爲湖北商界代表除逕電呂君知照外請就近接洽餘函詳武昌商務總會東濟南電云籌安代表公署派艾君慶鏞軍署派李君書動靳雲鵬蔡儒楷卅一黑龍江朱將軍函云兹派蔡運升錢大鑛代表到會加入討論希即接洽朱慶　浙江嘉興電云籌安會長鈞鑒今日立國非君主無以救亡紳已提倡聯請參政院代陳非求貴會扶持恐不足以資鼓勵文容齎呈謹先電達浙紳蔡鴻鈞等叩貴陽電云籌安會鑒本署前委派陳抑发君赴會陳君有事不就請改托石毓崑君辦理希查照黔公署東長沙電云籌安會鑒敝處代表已派分發湖南劉道尹尋到會討論希與接洽嚴家熾冬西安電云籌安會公鑒遠徵歐戰强弱之判近察國民程度之宜貴會宗旨極表贊同並列入請願彙呈爲盼特逹陜西公民黄兆麟寇兩曹　觀高增秩鄒尚貞周　藍文錦郭毓章高琦度薛秉壬任廷琇張鍾鼎王季斌劉暉宋鼎景凌需王恪孫𢡟容孟光張宗福譚煥章高士鵬公叩漢口電云籌安會鑒兩電悉敝會公舉議董周魯孫瀚兩君代表與會請接洽漢總商會冬上海電云籌安會諸君公鑒　電敬悉重洋寫遠祖國内情動多隔　諸公發起斯會之關全國大計匹夫有責不敢自棄謹遵屬選舉吴蔭培高子白二君代表赴會討論華僑聯合會冬 
[皖商會關於籌安會之往來函電]  
　　自京師發起籌安會以來各界人士深爲注意昨聞京師總商會電詢皖商會意見當經該會開茶話會討論僉以奉關重大未敢貿然决議特函詢總會意旨再行定奪兹將來電復函錄下 
京師總商會來電云安徽商會鑒自籌安會發起後各界代表陸續來京現各省公民以九月一日爲參政院代行立法院之期對於討論國體問題擬向參政院遞書請願商民爲國家份子理應一致贊同現本會聯合全國商會提出請願書貴會如表同情務祈於九月一日以前電復以便加入北京商務總會 
　　皖商會復京師總會函云八月三十一日夜十二句鐘接到來電以對於討論國體問題擬聯合全國商會向參政院遞書請愿務於九月一日以前電復以便加入等　當因期迫電復不及遂於一日即開談話會討論僉以事關國體安可專主靜觀第在商言商祇期大局之安寗共謀人民之幸福回憶辛亥鼎革之會全國醉心共和四方響應故不數月而民國告成迨癸丑贛寗肇亂皖亦隨之吾商均持穩健主義鞏固中央故亦不數月而大局底定現在人心厭亂大抵皆然苟有長治久安之計吾商靡不贊同今籌安會之設以討論爲宗旨自必有利國福民之深謀惟此事體重大必合全國一致旁徵博採稽古證今方可伸國情而定國本否則不特徒託空言且恐啟野心家之乘機煽惑耳貴總會爲全國之領袖具政治之遠觀如何遞書願先聞其詳　　如皖焉敢率爾妄議專此奉復敬候明示 
[梁任公對於國體問題之新著（續昨）]  
　　吾請國中有心人試取甲辰乙已兩年新民叢報中之拙箸一覆觀之凡辛亥迄今數年間全國民所受之苦痛何一不經吾當時層層道破其惡現象循環迭生之程序豈有一焉能出吾當時預言之外然而大聲疾呼垂涕婉勸遂終無福命以荷國民之嘉納而變更國體所得之結果今則旣若是矣今喘息未定而第二次變更國體之議又復起此議起因之眞相何在吾未敢深知就表而觀之乃起於美國博士古德諾氏一席之談話古氏曾否有此種主張其主張之意何在亦非吾所敢深知（古氏與某英文報記者言則謂並未嘗有此主張云）顧吾竊有惑者古氏論中各要點若對於共和君主之得失爲抽象的比較若論國體須與國情相適若歷舉中美南美墨葡之覆轍凡此諸義本極普通非有甚深微妙何以國中政客如林學士如　數年之間並此淺近之理論事實而無所覺識而至今乃忽借一外國人之口以爲重吾守惑之若曰此義非外國博士不能發明耶則其他勿論卽如鄙人者雖學識　陋不逮古博士萬一然博士今兹之大箸直可謂無意中與我十年舊論同其牙慧特其透關精悍尚不及我什分之一百分之一耳此非吾妄自夸誕坊間所行（新民義報）（飮冰室文集）（立憲論與革命論之激戰）（新中國建設問題）等不下百數十萬本可覆按也獨惜吾睛不藍吾髯不赤故吾之論宜不爲國人所傾聽耳夫孰謂共和利害之不宜商摧然商摧自有其時當辛亥革命初起其最宜商榷之時也過此以往則殆非復可以商榷之時也（湖口亂事繼起正式大總統未就任列國未承認共和時或尚有商榷之餘地然亦僅矣）當彼之時公等皆安在當彼之時世界學者比較國體得失之理論豈無一箸述足供參考當彼之時美墨各國豈皆太平宴樂絶無慘狀呈現以資我龜鑑當彼之時迂拙愚戇如鄙人者以覊泊海外之身憂共和之不適著論騰書淚枯血盡（吾生平書札不存稿今無可取證然得吾書者當自知之吾當時有詩云報楚志易得存吴計恐疏又云兹括安可觸弛恐難復張又云讓皇居其所古訓聊可式自餘則有數論寄登羣報也）而識時務之俊傑方日日以促進共和爲事謂共和爲萬國治安之極軌謂共和爲中國歷史所固有也嗚呼天下重器也可靜而不可動也豈其可以翻覆嘗試廢置如奕棋謂吾姑且自埋焉而預計所以自扣之也譬諸男女婚媾相攸伊始宜愼之又愼萬不可孟浪以失身於匪人倘蹈危機則家族親知臨事犯顏以相匡救宜也當前此鏡有審擇餘地之時漫置不省相率　　以途苟合及結續已壓年所乃日聒於其旁曰汝之所天殊不足以仰望而終身也愛人以德宜如是耶夫使共和而誠足以亡國也則須知當公等興高采烈以提倡共和促進共和之日卽爲陷中國於萬刦不復之時諺有之旣有今日何必當初人生幾何造一次大罪孽猶以爲未足忍又從而益之也夫共和之建曾幾何時而謀推翻共和者乃以共和元勳爲之主動而其不識時務猶稍致劉戀於共和者乃反在疇昔反對共和之人天下之怪事蓋莫過是天下之可哀又莫過是也今論者則曰與其共和而專制孰若君主而立憲夫立憲與非立憲則政體之名詞也共和與非共和則國體之名詞也吾儕平昔持論只問政體不問國體故以爲政體誠能立憲則無國體爲君主爲共和無一而不可也政體而非立憲則無論國體爲君主爲共和無一而可也國體與政體本截然不相蒙謂欲變更政體而必須以變更國體爲手叚天一寗有此理論而前此論者謂君主决不能立憲惟共和始能立憲（吾前此與革命黨論戰時彼黨持論如此）今兹論者又謂共和决不能立憲惟君主始能立憲吾誠不知其據何種論理以自完其說也吾今請先與論者確定立憲之界說然後徐察其論旨之能否成立所謂立憲者豈非必有監督機關與執行機關相對峙而政權之行使常蒙若干之限制耶所謂君主立憲者豈非以君主無責任爲最大原則以建設責任内閣爲必要條件耶旣認定此簡單之立憲界說則更須假定一事實以爲論辯之根據吾欲問論者以將來理想上之君主爲何人更質言之則其人爲今大總統耶抑於今大總統以外而别熏丹穴以求得之耶（今大總統不肯帝制自爲旣屢次爲堅决之宣言今不過假定以資辯論耳不敬之罪吾所甘受也）如曰别求得其人也則將置今大總統於何地大總統盡瘁國事旣久苟自爲計者豈不願速釋此重負頣養林泉試問我全國國民能否容大總統以自逸然則將使大總統在虚君之下而組織責任内閣耶就令大總統以國爲重肯降心相就而以全國託命之身當議會責任之衝其危險又當何若是故於今大總統以外别求得君主而謂君主立憲即可實現其說不能成立也如曰即戴今大總統爲君主也微論我大總統先自不肯承認也就令大總統爲國家百年大計起見甘自犧牲一切以徇民望而我國民所要求於大總統者豈希望其作一無責任之君主夫無責任之君主歐美人常比諸受豢之肥　耳優美崇高之裝飾品耳以今日中國萬急之時局是否宜以如此重要之人投諸如此閑散之地藉曰今大總統不妨爲無責任之君主也而責任内閣之能否成立能否適用仍是一問題非謂大總統不能容責任内閣生存於其下也現在國中欲求具此才能資望之人足以代元首負此責者吾竟苦未之見蓋今日凡百艱鉅非我大總統自當其衝云誰能理任擇一人而使之代大總統負責微論其才力不逮也而威令先自不行昔之由内閣制而變爲總統制蓋適應於時勢之要求而起廢之良藥也今後一兩年間之時勢豈能有以大異於前而謂國體一更政制即可隨之翻然而攺非英雄欺人之言即書生迂　之論耳是故假定今大總統肯爲君主而謂君主立憲即可實現其說亦不能成立也然則今之標立憲主義以爲國體論之護符者除非其於立憲二字别有解釋則吾不敢言夫前清之末葉則固自謂立憲矣試問論者能承認否且吾欲問論者挾何劵約敢保證國體一變之後而憲政即可實行而無障如其不然則仍是單純之君主論非君主立憲論也旣非君主立憲則其爲君主專制自無待言不忍於共和之敝面欲以君主專制代之謂爲良圖實所未解今在共和國體之下而暫行專制其中有種種不得已之理由犯衆謗以行之尚能爲天下所共諒今如論者所規盡欲以立憲政體與君主國體爲交換條件使其說果行則當國體改定伊始勢必且以實行立憲宣示國民宣示以後萬一現今種種不得已之理由者依然存在爲應彼時時勢之要求起見又不得不仍行專制吾恐天下人遂不復能爲元首諒矣夫外蒙立憲之名而内行非立憲之實此前清之所以崩頽也詩曰殷鑒不遠在夏后之世論者其念諸且論者如誠以希求立憲爲職志也則曷爲在共和國體之下不能遂此希求而必須行曲以假塗於君主吾實惑之吾以爲中國現在不能立憲之原因蓋有多種或緣夫地方之情勢或緣夫當軸之心理或緣夫人民之習慣與能力然此諸原因者非緣因行共和而始發生即不能因非共和而遂消滅例如上自元首下及中外大小獨立官署之長官皆有厭受法律束縛之心常感自由應付爲便利此即憲政一大障碍也問此於國體之變不變有何關係也例如人民絶無政治興味絶無政治智識其道德及能力皆不能組織眞正之政黨以運用神聖之議會此又憲政一大障碍也問此於國體之變不變有何關係也諸類此者若令吾悉數之將累數十事而不能盡然皆不能以之府罪於共和甚章章也而謂共和時代不能得者一入君主時代即能得之又謂君主時代能得者共和時代决不能得之以吾之愚乃百思不得其解吾以爲中國而思實行立憲乎但求視新約法爲神聖字字求其實行而無或思遯於法外一面設法多予人民以接近政治之機會而母或壅其智識關其能力挫其興味壞其節操行之數年效必立見不此之務而徒以現行國體爲病此朱子所謂不能使船嫌溪曲者也（未完） 
[軍界之請變國體者續昨）]  
　　張作霖電奉天師長張作霖謹呈爲國勢日迫國體當然改爲君主以救危亡瀝血密陳仰祈鈞鑒事竊維國體一端關係國家安危及人民生命財產切己之利害現在國民於京外設立籌安會以學理研究國體問題孰利孰害作霖未嘗學問竊以爲立國之道必明期於長治久安共和政體行中國能否長治久安望即以中國歷史人民心理及共和以來四年之間所經驗者徵之當可判决其利害固無待設會研究也中國自開闢以來五千餘年均係以君主立國人民以忠孝爲立身之本視君主爲神聖不可侵犯君臣大義炳若日星雖其興衰治亂互迭相乘究竟治多而亂少且當日無憲法以範圍之故有專制之害若君主而行立憲則有治無亂可斷言者自改建共和人民競爭權利絶口不言忠孝語云禮義　恥國之四維四維不張國乃滅亡此就歷史言之不適於共和者一也中國人民程度幼稚不知共和爲何物平日心理上祗知忠君親上渴望中國之有君主以保其生命財產而狡黠之徒則假借共和人人存一大總統之希望奔走運動妄思非分將來一遇選舉勢必滋爲亂階此就人民心理上言之不適於共和者二也自共和以來四年之間叛兵焚劫亂黨滋擾閭閻受其痛害不可勝言平權自由之說吹遍天下影響於社會者尤大父子革命夫婦乖離　恥掃地秩序蕩然所謂共和幸福絲毫未見而共和禍患層出不窮故人民談及共和莫不痛心色變此就實驗徵这不適於共和者三也說者往往引用歐美共和政治以例中國殊不知歐美厭史習慣風俗人心與中國逈乎不同且美爲英之殖民地一旦獨立勢不能不建設民主然數十年每遇選舉元首競爭激烈舉國　然至法　等國一值選舉總統必以武力解决流血不知凡幾中國積　之餘何堪再蹈此危機况　足適　亦未見其可也總之中國國體宜於君主立憲不宜於民主立憲稍有心肝之人皆知其理無待贅言所最可怪者首鼠兩端之輩明知共和有百害而無一利仍藉口約法以束縛之坐視國家危亡此爲作霖所痛哭流涕者也今反對籌安會之人又有持宣統復辟之說者此等謬言實屬摇惑人心前清末季以假立憲爲牢籠之計親貴用事賄賂公行政令無常罔恤民隱以致革命蜂起天下大亂今瘡痍未復不堪一誤再誤方今國勢漂摇又值草定憲法一髮千鈞之時非將國體改爲君主立憲非求我大總統俯徒人望一身肩任天下不足以奠國基而救危亡東三省人民渴望甚殷關以外有異議者惟作霖是問作霖一身當之内省若有反對者作霖願率所部以平内亂雖刀鋸斧鉞加身亦不稍有顧怯也作霖日前在京覲見時曾痛言國家安危繫於我大總統一人仰荷鴻慈不加以冒昧之罪國激刻骨復蒙一再賞賜物件自顧何人叨兹異數雖肝腦塗地亦不足以圖報萬一作霖行年已四十有二矣位至中將子女數人田產亦足以仰事俯蓄今日之言實爲國家計非爲希榮計若有二心天實殛之身旣許國即赴湯蹈火亦所甘願區區血誠惟期與我大總統一効馳驅時局至此我大總統若仍意存遜避爲一身計則善矣其如國家何其如人民何且數載霄旰憂勞無非爲拯民水火自古創業英主不拘小節倘畏嫌避怨貽國家以後世之害人民有倒懸之苦豈不與始愿相背耶各省將弁隨大總統捍衛國家剿除亂黨皆欲攀龍附鳳建立功業耳我大總統若不俯順輿情及將士之心誠恐天下解體國家之禍更不堪設想矣瀝血密陳伏乞大總統俯鑒愚　毅然乾斷迅賜施行不勝感悚屏營之至謹呈 
[東三省政譚（十二）]  
　　化險叚芝貴張錫鑾張元奇 
　　叚將軍調奉張將軍調鄂已成事實在更動之先外間盛傳叚之來奉實以治鄂拘於軍民分治之制度不便設施向中央辭職欲求一軍民合治之區域而任之時適張錫鑾有志乞退而東三省處於特别區域地位官制亦宜更改特别中央爲人地合宜起見遂令叚張對調故京訊謂東三省官制將更變其實已發胎於往事也至叚將軍在京之對人談話有謂欲使余出治一區域非使該區域軍民合治以將軍兼巡按職不願爲也云云斯言果確則張元奇今日之地位亦甚摇動至相傳謂張氏有被肅政史彈劾之說聞實不確蓋亦受段氏之連帶不穩也兹者政界中一種粉紜現象白雲蒼狗變幻萬端得失異趣悲歡萬狀固情勢所迫之使然也 
　　日前叚氏雖未遥臨而其僚屬早已至奉以從事軍民之觀察與邇來外人之情勢爲將來興革籌措之凖備聞僚屬某與奉某君有故舊雨重逢欣然話故談叚氏治東这志謂對於内治則綜核名實汰除浮濫澄清吏治厲禁貪婪使商民受國家之利益以堅其愛國之心其他如籌辦堡防師寓兵於農之意以養成自衛能力團結習慣并提倡普及社會敎育使窮鄉僻壞間居民皆曉然對於國家之義務云云此某君代述叚氏之政見如是也 
　　又聞外間傳言謂叚氏此來果與奉地陸軍（第某師）能相容否此則頗爲人所注意余調查所得　云叚氏督奉實發胚於癸丑之歲始亦因軍隊之問題先請乃父叚日照來東與張錫鑾張作霖融洽一切後二次難作段即出師南下其事遂泡影其父叚日照氏乃經張錫鑾之聘請任爲軍署顧問迄今仍然故軍隊問題早爲日照氏融洽至其父日後仍任軍署之　職爲乃子之顧問否則未可知 
　　聞張上將軍已治理行裝預備啟行惟　戟所指尚難推測或謂將往湖北繼段將軍任或謂段張對　 
 
 
 

Page 7

 
 
之命令不過爲過渡之明文其實總統另有委任復回中央二說未知孰是但聞張於軍鄂之意殊爲冷淡况年高倦勤不堪繁鉅深願總統收回成命俾卸仔肩云 
　　叚將軍甚願軍民合治也然則張元奇之峯巡按爲不穩乎聞張早已不願按奉月前曾函徐相國求調謂奉省諸事棘手雖巡按一等缺不願任也此後但求對調即二等缺亦不屑爲遷云云後徐以陜西或山西一之巡按報張未决今兹叚氏旣來將來有若何之變動未深悉也但張之在奉天政聲頗不惡整頓奉省財政頗進步惟政界中人則盛傳張必不願長任奉使云 
　　聞署中人員以連帶關係頗呈憂遑不安之象能常政務均已置擱咸有我躬不　遠恤我後之心爲且以喜樂且以永日之熊以學識器景之所在固絲毫無容掩飾也或謂某師將全體携行殊屬不然即或有之亦不過有數人物其歎葑菲菲者因將大有人在也因人成事者大率類此 
[江蘇敎育行政會議情形]  
　　（第六日）南京特約員 
　　二日上午八時開議審查報告關於小學敎育各案共十二件不成立者四件照原案略有變通者八件其重要者爲青浦縣視學椽屬請議目前小學敎員救濟法案縣巿鄉各小學敎員應設立研究會購備各種敎育書籍逢星期開會一次每學期得以一週分赴各處優良小學參觀假期内組織講習會又滬海道視學川沙縣視學等請議私立小學應詳報官廳立案未立案之私立學校應受視學及學務委員之調查并得由縣知事飭令詳報立案均經審查决定請巡按使分别飭縣查照辦理一致通過次入議事日程巡按使交議釐定各縣實業學校辦法案共分七項大要以實業學校中實習時間務須寛籌至主要科目應占经總敎授時數五分三以上敎材以習見習聞爲主不尚空論學生宜常參觀所習實業工廠俾學校與社會連絡農業學校之設置地專在鄉村廣招農家子弟各縣於其繁盛之區設立藝徒學校以該地特别需要或適宜之工藝爲主乙種工校規較大需費較多各縣容有不能舉辦惟藝徒學校需費少而收效宏除有特别情形各縣外至少須各設一所應　本學年籌辦并擇要設乙種商校或多設商業補習學校籌辦時應先擬具計畫書詳叙辦法用費及其他要點理由詳候核准再行關辦當付討論議員於辦法中頗有未　瞭然者或縷述一縣特别情况者經書記官長聲明原案辦法之理由又詳述案牘上之經驗於核擬原案時研究情形演說有半時各議員漸無異議逐項付表决全案通過次報告核交請議案十三件均與實業學校有關者一大致均已包入原案聞有討論已近一時原定本日終止以會朝中有星期日由議長宣告延期一日遂散會 
（第七日） 
　　三日上午八時開會先議起草委員會報告奬勵國民學校敎員暫行簡章六條係由縣署視察迭經成績優良者給予奬章證書分甲乙丙三等由縣制定於每學年終舉行給予施行細則各縣自定之經討論於第三條甲乙丙奬章之制定修正爲由省公署定之餘通過次入議事日程巡按使交議各縣實行籌辦講演會辦法入則演購員爲縣敎育行政人員兼任無給職得支旅費用費於城市繁盛地所舉行分固定巡廻兩種演講資料以適切於社會現狀及救正下等人民之心理爲主并得酌用音樂標本圖畫幻燈影戲等講員須備日記册每年詳由縣署彙報一次經費於預備費項下酌量提撥至多不得逾千元付討論大致贊成惟經費條文中删去預備費項下五字全案通過又請議案五件報告後稍有討論休息十分鐘十時四十分再開議巡按使交議特設通俗敎育館於各縣文廟案其辦法分七則文廟中地所除殿廡外得酌量闢用設主任一人爲無給職助理一二人略給津貼均於縣敎育行政員中兼行開辦費五百元至二千元經常費二百元至六百元陳列普通書籍圖報理科衛生之模型聖賢遺蹟遺像等得附設通俗講演會付討論第一條闢用文廟地所一語慮滋他日糾擬照官產條例改爲使用即通過全案贊成一致通過又請議案二件報告第散會午後一時開審查會二時再開大會巡按使交議籌設公共體育場案簡章六條體育場酌設器械部球部田賽徑賽部技擊部柔軟體操部游泳其面積得以公共土地充之並附說明書解述簡章各節並限各縣於三個月内詳報擇定地點付討論一致贊成惟擇定地所照前案修正删改爲使用公共土地全案通過至是交議案七件一併成立原案精神毫無更動次報告請議案十三件有打消者有備參考者内溧水縣請議現定師範生名額一案頗我反對第一女子師範校長呂惠如女士起稱每屆師範生報考江南恒多於江北繁盛之城恒多於偏僻之城若規定名額則師範校生必無足額之時云云復經研討移時遂打消嗣又報告審查案各件至晚間七時方一律議完散會 
　　上四日午時巡按使委俞道尹代表蒞會行閉會禮並有贈言一通宣讀後閉會 
地方通信 
[鎭江]  
　　賬船被刦江北東台邵伯一帶近來盜案頻仍水路尤甚班航貨船之被劫者時有所聞前日有鎭江某布店派一賬友赴東台收取客賬得洋一千數百元乘舟回鎭行至距東台六十里之三港地方忽有鄉下船一艘如飛駛至與該船兜頭一撞有四五人即乘勢躍上均短衣窄袖當先者手執單刀次者持一舊式前膛槍作扳機欲放之勢舟中人恐慌已極任其搜括將所有賬洋如數扛抬遇船而去現該賬友已於日昨空船回鎭矣 
　　稅長蒞差武丹稅務所長一席爲蘇省著名優差近由省中改委存記道尹莫棠接任業於日昨由寗乘車過鎭赴常州接差 
　　新軍過瓜江北第十九師調寗訓練業誌前報昨日午後由寗派往之混成旅帶有大砲十數尊乘舟道出瓜洲逕赴清江然後開往鹽阜等縣駐防 
[揚州]  
　　委員履勘抗租案江都衛田坐落以宜陵巿鄉爲最多前該處屯田佃户因反對完租加增聚集多人抵抗幾釀械鬭風潮經該屯田之業主姚開文等據情禀控縣署昨由周知事此示飭候詣勘並加派警隊協提該兇佃以憑究辦聞所派履勘者爲王警佐子春近已遵照赴鄉查辦矣 
　　警所將辦車轎捐揚城車脚各夫最爲復雜無處稽考而推抬車轎更多任意需索刻聞警察所以籐轎公司所辦籐轎懸有籐轎執照載明抬力籐轎夫因有顧忌照章取錢不敢多索辦法甚良社會稱便故擬將城廂各段車轎調查確數頒發執照訂明價格以杜需索聞不日將詳縣開辦 
[杭州]  
　　吴財政廳長抵杭新任財政廳長吴鈁於四日蒞杭吴氏此行輕車減從隨行極少財政廳辦公地方尚敷分住現已移居廳内定於今日（六號）九時正式接印并於禮堂懸掛總統肖象行禮至廳中人員有一律照舊辦公暫不更動之說 
　　估報海塘險工經費海寗鹽平塘工前被風潮猛擊出險業經屈使派委丁道尹前往查勘並飭兩局長核議估修辦法各節北聞兩塘險工經費現經道局切實估計海寗需銀四萬二千一百八十元鹽平需銀十八萬八千九百五十五元四角六分工銀二十三萬一千一百餘元已經屈使呈請中央先行由部撥欵十萬元以資興修 
[安徽]  
　　交通分行開幕皖垣迭遭兵亂金融困難已達極點上年中國銀行分行開幕代爲滙兌稍資周轉兹交通銀行分行亦於日前開幕聞其内容純係營業性質如有確實不動產抵押現金亦可通融云 
　　派員調查公產近聞中央公產變賣局業已設立所有各省公產均應調查報告以便變賣懷寧縣朱知事以省垣公產甚多故已委派多員前往城廂内外切實調查以備報告變賣 
雜評二 
[皖商會之復函（步陶）]  
　　欲分派公債也商會則開會欲行任何新稅也商會則勸導過取於民而致釀若何風潮也則商會輒爲居間之調人久矣夫商會名詞之頗含有半官臭味也今籌安會平地興波舉人世從不經聞之法外問題通電各省而商會居然與將軍巡按冋共鄭重雖遲之又久商會復電終視軍巡爲較少顧欲求其對於發電者侃侃陳詞有以自表其眞誠之衷曲以相質證者則亦不多聞覩善哉其惟皖商會復函之置詞乎在商言商惟求大多數之安居樂業此其意蓋已知此番問題於吾民固有之暫時現狀不無摇撼而深慮治安之或難保證故復伸之曰苟能長治久安自無不贊同之理全函自始至終不論國體不獻諛詞而於所以請願之内容反以相質誠可謂重視商會分際者矣顧亦以皖地受前此革命影　頗鉅故懲前毖後彼商會獨能有幾分良心語之流露我知總商會得此函或且目笑存之曰何不誠務乃爾然而今日通醫之商會其能以不識時務始終自持者果復有幾嗚呼 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[破獲私造炸彈之機關]  
　　法捕房石總巡訪知有人在界内私造炸彈當飭各探嚴密查拿在案昨日下午八點半時由探目黄錦榮包探韓邦達方福林程芝卿偵知法新租界和興里左近之洋房有人在内私造炸彈當即不動聲色前往拘獲五人並抄獲炸彈多箱解入捕房石君諭令管押聽候盤問口供再行核辦 
[趙振華被探拘拿三誌]  
　　湖北人梁天標（即梁毛天又名趙振華）本係帮匪曾於去秋與現押西牢之張春山等在成都路五百八十三號屋内勒整匪首許老么（即許炳富）案發後改名張振華逃匿日本投入民黨近由黨魁給以憑證回華聯絡同黨因至泥城橋新世界遊玩被江寗將軍署駐滬偵探崔玉成瞥見報請新閘捕房派令中西包探將梁拘獲解送公共公廨管押候究等情已兩誌前報昨晨復由捕房將梁解廨請究據九號西探目投訴被告前因串黨勒斃匪首許老么逃逸當經捕房飭緝未獲兹因黨案嫌欵由中國偵探報請協獲曾在捕房向被告研詰堅不承認謀害許老么惟在其身畔搜有關於黨案證劵等件言至此將捕房所出通緝文件呈案請察俞代襄讞商之英白繙譯官判梁仍還押候帶同在押之張春山到案質證並聞梁在捕房已供認係由某黨魁委任爲世界救世軍財政員擔任鄂省財政尚有同志某某等均匿在某處云 
[槍斃江北巨匪續紀]  
　　前日（五日）報載鎭守使署於四號槍斃江北巨匪彭三傑一事兹悉是日鎗斃之人實係龐三傑又名龐冠武前報所紀案情犯姓微有未符兹將鎭守使署宣布該匪罪狀錄下以昭實在上海鎭守使鄭爲示諭事案據法公廨詳解拿獲江北著名士匪龐三傑一名到署發交軍法處審訊該匪龐三傑供認原名龐冠武曾在豐縣燒燬敎堂辛亥年冬佔據豐縣渦陽縣城縱令徒黨在豐碭一帶搶掠商民不計次數本年三月由東京回國在滬與同黨朱華斌組織暗殺團圖謀暗殺等情不諱查該犯龐三傑即龐冠武爲淮徐著名巨匪燒燬搶掠無惡不作迭經商民控告罪案纍復在滬夥黨圖謀暗殺實屬罪不容誅應即按照懲治盜匪法處以死刑以除巨害而昭炯戒業經電奉統率辦事處曁馮上將軍覆准照應將龐三傑即龐冠武一犯依軍法執行槍斃爲此示仰軍民人等一體知悉此示 
[奉賢承審員押解到滬]  
　　奉賢縣　内有婦人沈周氏家道小康素爲匪徒所覬覦上月某日夜半時忽有盜匪多人明火持械撞門入室將男婦主僕悉數捆縛搶去現洋一百數十元並衣服金珠首飾等物次日沈周氏開明失單至南橋鎭奉賢縣公署禀請嚴緝該署雲知事除派員詣勘飭緝贓盜外又移請水陸各警帮同協緝嗣經水上警察拘獲在沈周氏家管門之何樹霖並池振林莊洪生等嫌疑犯三名解至警署研訊不認由各警將何樹霖等三名帶出盤詰何樹霖旋即斃命其池振林莊洪生二名均含糊供認解送奉賢縣公署訊明擬辦雲知事乃委帮審委員周文烈將池莊二犯提案隔别研詰該犯等大呼寃枉周委員以其狡展復命痛責肩背等處判令收押候示事爲該邑紳董所知大爲濔服卽臚列雲海秋知事數欵並周承審員濫用非刑等情詣江蘇巡按使公署上控齊巡按使即委上海地方審判廳練習推事官錢君速赴奉賢詳查復禀錢君奉委到奉一再察訪乃將承審員濫用非刑各事調查明晣至雲知事被控各欵尚須再查當將查周承審員各事先行禀報齊巡按使遂備文移請蘇州高等廳轉飭上海地方檢察廳提周到案訊明詳辦上海林檢察長當飭法警熊成煕等持文赴奉賢縣公署投文禀到雲知事即將周文烈交給來警帶回已於昨日押解回申投廳禀到林檢察長諭飭先行收押廳候研訊核辦 
[救國儲金之進行]  
　　代表之姓氏自儲金總所聯合會程序發布以來各省埠函聲復分所之成立者計有在百餘所而舉定之代表除已先期抵滬外亦將聯翩到滬於陰曆八月初一日聯合開會以謀進行兹將代表姓氏錄下北京施省之雍劍秋陳嬴生江蘇呂潤之蘇州倪開鼎王宗保常熟趙芍君海鹽張少亭查左青廣東梁懍丹安徽程慶福江西鄒靜齋謝敬虚周春山王式如汪君湖北盛竹書湖南聶其焜袁家元常德陳光紱厦門陳秋卿郭兆鯤山東馬惠階于範亭烟台孫文山陳季安山西陸文彬馬甲鼎郝本仁高雲漢雲南楊小舫貴州蔡廣开武陜西張俊臣穆萼樓甘肅潘伯良熱河張錦堂（其餘各處未詳） 
　　昨日之收數日昨（六號星期一）爲中國銀行收受儲金之第一百二十日計收銀元一百零三元連前共計已收銀元七三一一七零元又銀五六一零兩三錢九分四釐 
[閘北救火會開會紀]  
　　九月五日（星期日）爲閘北第二段救火會開董事部會議並選舉會長之期是日到會者有閘北救火聯合會會長錢貴三之代表錢彬夫及會董洪文廷鄔彬生竇耀庭周肇詠陳賢卿尹村夫陳維翰沈佩蘭君等下午三時開會副會長陳賢卿請尹村夫代爲報告該會經過情形次由洪文廷報告救火器具業已粗備惟救人方法亦請注意次由隊長徐少棠報告會中一切情形並上月按户募捐之數約洋四百餘元經衆議决添置傢生車一輛救人扶梯車一座及皮帶等零物照預算約須二千餘元堂由各董事分别擔任後即開選舉筒鄔彬生當選爲正會長陳賢卿周肇詠爲副會長選畢由隊長等邀同各董事參觀會中一切器具遂振鈴散會時已五點半鐘矣 
[浦東公所籌備會紀事]  
　　浦東公所籌備處於九月五日假座大假山萃莠堂開第五次常會并發起人談話會到會者有李國卿係芷漣陳慕周龔月樵王裕卿計錦發連錦堂包聘卿張雷舟王用霖李卓民倪菊裳陳少藩李頌夫金頌祺楊無我等五十餘人三時齊集先於大假山下同懾一影留爲紀念繼即振鈴開會公推傅佐衡主席先報告籌備情形繼由各會員共相討論大旨主張急進者居多數兹記議决題如下（一）購地建築宜定預算議决至少四千元請傅君編製待大會通過（二）到會各員同負鼓吹推廣之責議决在大會前從事聯絡及邀請大慈善家到會（三）已認捐欵應否收儲議决如有繳捐者應即收存勿使灰心請傅君臨時會計暫以信用　著之濟宏爲機關（四）特捐願捐兩種如何分别議决購地建築用特捐常年經費用願捐但在成立前特捐不足時則動用願捐（五）前議先從購地入手如何實行議决由發起人籌欵購一畝以内在大會前辦妥散會已六句鐘下次大會決定假座小南門救火聯合會爲會場 
[測繪民國全圖之先導]  
　　上海鎭守使署昨奉宣武上將軍行署飭開准參謀本部咨開查全國地圖爲軍用行政規畫之根本吾國幅員遼闊向乏同尺度地圖本部爲軍事機關於軍用地圖而外凡京内外各行政機關來部請領地圖者頗屬不少兹有鑑於此特詳訂勘測二十萬分一民國全圖編纂規則及製成標凖圖樣業經先後咨行各省軍政長官轉飭各測量局遵辦以資參考在案兹於本年八月十一一日併呈奉大總統批令呈悉規則存圖樣留覽此批等因查該圖尺度適中效用頗當一經告竣不惟可供軍事之要需並可爲政治方面之參考兹將檢出二十萬一標凖圖樣及編纂規則咨送各省除分咨外咨送貴將軍查照第辦理此項地圖手續甚繁如搜楫材料及經過地方測繪等事應請特别指導隨時保護等因准此除分别咨行外合亟飭仰一體查照 
[編製支出計算書據之預備]  
　　本邑公款公產經理處昨致領款各機關函云昨奉縣長面諭所有本年七八兩月支出計算書據須於本月七日前送縣以便彙編轉報並稱功令所在務必遵奉辦理母誤計政等因奉此按支出計算書據應遵審計新章編造業經議决遵行書式亦經油印分送諒早接洽兹奉前因合再函達台端務祈趕速如式編製依限送轉是爲至要又聞該經理處現因亟待編製支出計算書據稽查領欵各機關應領敎育等費項下本年七八兩月份經費尚有未經領去者限期急迫未便再延昨又分函各該機關催令速將前項經費即日來處具領以便截數編製云 
[樂舞生先期會演]  
敎育欵產經理處昨致各學校樂舞生函云本月十三日（陰曆八月初五日）爲秋仲祀孔之期前經開會議决挑選樂舞仍照春祭辦法由巿立各學校分别擔任敎授分班練習諒已純熟惟須先期會演俾臨期一致整齊兹定於初九十兩日（即陰曆八月初一二兩日）會演十一日（即初三日）公同洒掃十二日（即初四日）正式演祭至會演時間定下午二時正式會演定下午一時均齊集學宮爲特專函奉達届期務請貴學校囑令樂舞諸生准時到齊是所至盻 
[部員抵滬後之舉動]  
　　財政部特派員張祖厚須赴江浙等省調查財政張君抵滬後暫居滬北某旅館連日與商界各領袖互商進行方法昨日午後又至上海縣公署與沈知事茗談良久始行告别 
[清理官產駐辦員往魯]  
　　清理上海寳山官產事務所前經江蘇財政廳會同官產處派委沈介福爲駐辦員刋發鈐記擇定西門外民國路文曜里第一號門牌設立事務所辦公曾誌前報兹悉沈駐辦員因現奉部飭以免試縣知事分發山東省補用亟須赴省報到特暫委曹謙（字讓之）爲坐辦先赴東省報到然後來蘇再行辭差 
[江灣添駐警隊]  
　　前駐寳山縣境江灣鎭之陸軍步兵三十七團所部第三營營長王國珍現奉第十九旅旅長王賓飭卽督帶所轄官兵移往吴淞上獅子林地方防守以致江灣鎭刻下無兵駐防兹爲淞滬警察廳長徐輔洲君查悉以江灣爲淞口來滬要道該鎭雖已設有警察惟恐盜賊發生不足鎭壓亟應添派警隊輔助故於前日特委巡官陳力督帶保安隊隊士二十名隨帶槍械馳往江灣鎭駐紥每晚四出巡邏以保商民云 
[派艦查緝海盜]  
　　海軍李總司令因福州洋面現有海盜劫掠航商昨特派令駐泊浦江之楚同砲艦曁海籌巡洋艦由滬開赴福州洋面嚴行查緝以遏盜風 
[委任製造局工務處長]  
　　上海製造局總工務處處長謝印清君奉陸軍部委爲德州軍械局總辦已誌前報兹悉製造局總辦鄭汝成君以本局處長一　未便盧懸昨已委任金尚齋接辦矣 
[務商中學始業式]  
　　閘北務商中學於昨日上午十時舉行第八學期始業式敎職員來賓事生到者百數十人首由校長吴衡之君訓詞注重道德方面斷由敎務主任余裴山君報告本學期敎務之企畫並勗勉學生（一）自研究（二）務實際俾養成實用之人才次由庶務主任黄惠任君勗勉學生勤學繼由舍監汪曙峰君規勉學生須具有勤勞之性質自治之能力末由學監黄雨辰君敎員張蕙蓀君演說至散會時已句鐘矣 
[打鐵浜發現受傷屍身續誌]  
　　法捕房探目沈德福前日在法新租界打鐵浜地方見有被人謀斃年約四十左右之無名男屍一具當即報告捕頭將屍身舁送輔元堂驗屍所禀請法公堂中西官並移請檢察廳檢驗等情已誌昨報昨由聶讞員會同副領事德君並婁檢察官蒞堂飭檢驗吏驗得左目左嘴角右鼻邊各受刀傷一處委係致命身死因無屍屬到場由堂棺殮厝塜召領緝兇究辦 
[機器軋傷工人]  
　　工匠謝金寳前晚在浦東華章造紙廠内工作不愼被機器軋傷左手由廠主飭送同仁醫院請治 
[瘋犬咬傷之餘毒]  
　　小工頭李阿三住居恒豐路仁德里昨至四區二分頭報稱有工人小紹興前在吴淞林先開工頭處做工陰曆六月二十五因被瘋犬咬傷當即服藥醫治前日來滬在民人處做工一天不料餘毒未盡突然發作於昨日下午身死等語即經該所譚警佐飭傳二十七保十一圖地保查明死者並無家屬在滬着投地方檢察廳報請相驗再行核奪 
[瘋子投河遇救]  
　　蘇州人陳玉泉素有神經病前日大發突至九江路碼頭投浦圖盡被捕查見設法救起帶入捕房昨晨送至公共公廨請示即由其妻陸張氏投訴前情請爲給予帶回醫治中西官判陸交其妻領回 
[婦人急病倒斃]  
　　甬婦鄭金氏前日行經東新橋忽患急病倒臥於地當由巡街捕查見車送仁濟醫院不有醫治而斃將尸體送至斐倫路驗尸所候驗嗣有尸戚虞鄭氏至捕房求請免驗自願出次棺殮捕頭准之 
[舊屋坍倒]  
　　滬城西門内穿心河橋東堍面北一帶樓房均已年久失修前日下午三時忽向西面一律坍下計共坍去倪聚興糖食店皮鞋店同和泰帽子店益茂麵店鴻泰小酒店厚泰煤炭店鼎茂油酒棧房樓屋十　幸時在白晝店中人急急奔跑尚未傷人云 
[簿據未貼印花]  
　　檢查印花稅一事由各區警察署分投辦理已迭紀前報昨日又由第一區警署巡官李蘭亭查出南巿集水街等處馮萬通醬園永祥泰蔴袋店泰昌磚灰行顧合裕號及泉漳會館南首張長順蔴袋店大東門外施順興木器店之簿據均未遵章購貼印花遂將各家簿據帶回候飭傳各執事到署照章處罰 
[土靛增加認稅]  
　　上海稅務總公所吴所長昨致南商曾函云查閱接管卷内土靛一項前有該業代表程步雲呈稱因洋靛充斥以來土靛不免滯銷是以認稅僅每年呈繳洋七百八十元自歐戰以來洋靛減少土靛日形暢旺當此維持國貨之時土靛已在内地各處栽植况洋靛竟無到貨正土貨旺銷時代刻有某商禀請增加稅率一倍請爲認辦前來請即轉知該認商程步雲迅行加增認數否則即當另歸新商接辦以重稅餉云 
[魯豐紗廠招股]  
　　上海總商會昨接駐滬山東會館來函云兹接　省魯豐紗廠籌備處來函魯省鑑於社會生計國家利權近年兢兢紡織事業籌劃至今粗具基礎並蒙大府襄助各界贊成遂於八月十日成立名曰魯豐紗廠有限公司籌備處推定主任董事積極進行贊成人如翼青將軍志賡巡按以次蒞會演說對於紗廠極端提倡惟是創辦之初招集股欵爲最要關鍵除發起人分擔曁各商招集五十餘萬外滬上不乏富商巨賈用附招股簡章數十分請招集優先股共圖美利並益民生等因爲此函請貴會尚祈鼎力招集無任盻禱 
[購運黄燐之愼重]  
　　上海南商會前因熒昌火柴廠購運黄燐轉詳宣武上將軍行署請給護照並呈保切各結兹奉馮上將批示云來牘并禀結閱悉候據情咨請陸軍部核明轉咨飭關征放俟復到後再由本行署塡發護照以符現章原禀切結均存 
[司法員詰問盜匪]  
　　本邑地方警察所偵探任海潮日前在滬南董家渡船捐事務所緝獲行劫浦東張惠洲家案内之盜犯王阿三一名收押候辦在案昨經王司法員提案研訊據該盜供稱本邑人向以撑船爲業曾在某小茶館内啜茗聽從已獲之王木生糾邀夥同行劫張惠洲家得贓俵分不諱王司法員因查該犯前據王木生供指尚有行劫浦東夏家嘴花衣船一案該犯亦夥同在場當向究詰亦據供認屬實司法員得供後飭將該盜嚴行覊禁聽候錄供禀明沈知事核示遵辦 
[烟犯被妻告發]  
　　婦人黄黄氏日前具禀閘北檢察分庭訴稱其夫黄桐君不務正業嗜吸鴉片家中器物已被變賣殆盡屢經勸戒執迷不悟請求醉予懲戒俾可在押戒烟等情前日經李檢察傳訊之下提起公訴由施推事判决黄桐君處拘役一個月以儆 
[秘密賣烟]  
　　住居法新租界之胡三囡在家中密室私設烟榻售賣燈吸爲捕房查知前往查獲起出烟具三副昨解法公堂請究胡供自知犯禁後來决不再犯求因寛宥判罰洋二十元充公烟具銷燬 
[串放白鴿之控訴]  
　　何占元上月與蟻媒劉鄭氏串通將其弟何占榮之妻賣於開妓院之沈鄭氏得價洋一百三十元日前忽然逃逸四尋無着昨由沈鄭氏在閘北將何及劉鄭氏尋獲扭赴警廳閘北司法科控何等串放白鴿請爲究辦當經叚科員預訊之下以原告不應買良爲娼判一併移送檢察分庭押候訊辦 
[男女一併驅逐]  
　　法捕房查知陳羅氏燕榮林有拐帶徐楊氏情事故一併解送法公堂請訊楊氏供鎭江人因丈夫亡故乏資度日乘舟來申帮傭在船中與羅氏遇見言可代薦爲傭後領往伊姘夫燕榮林家中希圖售賣即爲包探拘案是實羅氏供代薦帮傭有之不敢圖賣燕供羅氏係二房客故同住一處並無串同圖賣情事判羅氏榮林雖無圖賣實據惟均非善類一併永遠逐出租界楊氏送堂候家屬具領 
[兩人拐匿一女]  
　　顧長生即戴寳金串拐常州人陳少卿家六歲女孩金鳳藏匿某小客棧内圖賣被陳友劉柏生所見通知女父報告後閘捕房派探將顧戴與女一併查獲昨解公共公廨經中西官研訊明晰判顧押西牢一年戴押兩月女孩交其父領回 
[童養媳跳窗逃逸]  
　　女子楊貴娘近由其父母憑媒許與北蘇州路一千零七十三號門牌沈王氏爲弟媳童養過門甫及三天詎女於前晚乘人熟睡時竊取銅元一千四百枚白布一疋跳窗逃出被捕查見帶入捕房轉送公共公廨昨由官媒將女解案即由沈王氏投案代求免究自行管敎中西官以楊女年輕無知姑寛判交沈王氏領回管束 
[貨樣尚須審查]  
　　勸用國貨會爲新加坡華商國貨展覽會徵集貨樣事定於九月八號邀集各籌備員在該會事務所將送到之貨樣逐件審查并請各出品行廠一律派人到會參觀云 
[民國路之影戲園]  
　　西門外方浜橋民國路近日新開一活動影戲園頗爲壯魘與尋常不同所演之片有驚心動魄之戰事眞相有逸趣横生之滑稽笑劇每晚六時開幕每星期換片兩次取費尤廉故營業尚稱發達云 
[店主與經理交涉]  
　　裕大布店主朱尚忠至法公堂控稱店中用周致祥爲經理詎於在月十四日私取白布九十六疋並私用客賬洋二百八十二元查悉後人即逸去今由捕房拘獲除吊出外尚少三十六疋求請訊追周供商人在裕大内亦有股份洋二百元並有田單二紙抵在朱處因朱不將田單交還故取布疋朱實得知並非私取照商人核算祇虧洋二十餘元是實朱又稱田單抵洋五十元係另外之欵周私取布疋有店中司賬人等目見可證明讞員判周管押着朱於禮拜五將田單呈案並同見證到堂訊明核辦 
[賬據業已交出]  
　　寗波路某錢莊因倒欠華洋各商巨欵業經公共公廨將該莊經理袁楚初等傳案諭令交保候算明賬目再核在案嗣因該莊股東陸泰孚田永祥蕭文泰等掯不將賬據交出經理賬員禀請公廨復將陸田蕭三人傳案諭令暫留昨日復訊被告延律師上堂代爲辯護中西官以被告旣將賬據交出判各保候訊 
[控訴索詐之辯論]  
　　天津人梁少堂被婦人王張氏延律師爲代表在公共公廨呈控梁與在逃之許桂生拆梢洋四百元等情業已由廨將梁提案諭交一千元人洋並保候訊在案昨晨九時王襄讞會同美領博君升坐特别刑庭研訊先由原告代表律師上堂譯稱原告王張氏前被婦人杜阿榮控告將其誘往天津價賣等情當經關正會審官與英康副領事研訊無憑判令將案註銷後被告以代爲運動爲由向原告索詐洋四百元不遂即唆使杜阿榮之父先赴地方檢察廳起訴並將原告誘至華界被拘到廳業奉判押五年又兩月故原告不能投質云云訊之梁少堂亦延律師到堂辯稱原告拐賣杜阿榮之事在天津檢察廳有案可稽今又臨訊不到請爲將案註銷中西官會商之下判被告仍交原保候原告律師於一星期内邀證到堂證明再核逾限即行將案註銷一面函致檢察廳詢明原告王張氏究爲何案判押復候核奪 
[不認借端行騙]  
　　向爲西崽之陳運生以代薦開礦工頭爲由向張阿富騙洋一百元被張報告捕房昨由包探將陳查獲解送公共公廨請究原告偕證劉水田王阿來等上堂證明前情訊之被告供不承認中西官判陳押候查明於禮拜三再訊 
[值堂人見財起意]  
　　南京路二百零一號門牌某浴堂值堂人張友才前日將浴客何來仁吴嘉祥劉篤雲等所寄值洋二百餘元之金表金練現洋等物吞没逃匿被何等報告捕房昨由包探將張拘解公共公堂訊實判押西牢一年吊案各贓交各原告認領 
[專竊茶客衣服]  
　　陳正海先後竊取福州路湖北路各茶館内茶客綢衣雨衣質洋化用由探將陳查獲吊到原贓昨日傳同原告張阿良杭阿大等八人將陳押解公共公堂訊供屬實判陳押西牢三月示儆 
[强搶金飾類誌]  
　　無賴小麻皮（即陳立初）在福建路攫取張沈氏金挖耳又流氓張根生前日在南京路搶取陳馬氏金耳環均經包探查獲昨解公共公廨經中西官分别訊明判陳押西牢九月張押关年分别示儆 
[包探查獲竊賊]  
　　王阿福王金生因竊取東唐家弄李逸儔北西藏路黄兆蘭等家衣物由探查獲昨解公共公堂訊明王等均係過犯判各押西牢半年期满帶堂再行核奪 
　　粤人張成昨在武昌路某姓家行竊衣物等件當被美捕房華探石金榮查獲解入捕房起出原贓押候解廨訊辦 
[匪徒遞解回籍]  
　　匪徒陳祥生前在公共租界内滋生事端由公廨訊明判禁西牢兹已期满恐其再在界内擾亂治安故於昨日押送上海縣公署請爲遞解阜寗縣原籍交地方官嚴加約束 
[查獲無印猪肉]  
　　韓桃桃昨將無印猪内在法租界内混售爲宰牲公司中人查見扭控法公堂請究韓供肉在鄉間宰殺今欲携至某處經過法界實非混售求宥判罰洋十元充公 
[論價爭鬭]  
　　胡金生昨在西華得路向小販顧阿三購物論價不合致起爭毆由某號華捕一併拘入捕房聽候訊理 
[照錄宋警佐之文告]  
　　淞滬警察廳第一區三分駐所宋警佐出示云案事淞滬警察廳長諭查界内滬軍營後以至海潮寺一帶一般無知之徒往往在道路或浦灘任意便溺致來往行人掩鼻不及目覩生恨與風化衛生兩有攸關着嚴行禁止等因奉此合亟預爲曉諭自兹而後 
 
 
 

Page 11

 
 
無論道旁浜側如查有隨便便溺定即拘所罰辦不賞以重衛生而維風化仰諸色人等一體遵照莫干未便母謂言之不預也凛之切切 
[照錄烟酒公賣分局之條示]  
　　江蘇第二區烟酒公賣分局昨出條示云今據本局稽查員報告查獲杭烟六十五包皮絲烟兩包均未黏貼印照顯係私自運銷應即照章充公以儆效尤特此佈告 
[工巡捐局批示照錄]  
　　王興隆禀請開設影戲園由批據禀已悉該代表所請在九畝地建造影戲園事屬可行着即遵章來局繳費領照一面仍候警察廳批示開演可也 
[氣候報告]  
　　（上海徐家滙天文臺天氣測候報告） 
　　八月五日旋風顯分兩股一向琉球而進一向呂宋北部而進中國海濱有秋季候風上海及揚子江流域天晴 
　　六日晨間上海天氣晴凉和風現轉至西北氣壓徐降 
　　六日下午四時三十分豫測颶風將踰琉球經過東海其前進方向爲西北偏西或爲西北東海與黄海間有疾風暴風雨或將抵揚子江口上海山東 
　　六日下午四時前二十四小時内上海氣候温度至高八三至低六五去年同日至高八五一至低七五四 
雜評三 
[儲金合會（納）]  
　　才智之士見識所以高乎衆人者以其能先衆人而言之非以其能越乎衆人之心而别創一說也前此救國儲金議起而國人翕然從之者無他以救國危而使之安其道莫善乎儲金故以此救國人人心理之所同也同故一呼而百應也今籌安會變更國體之論起而國人反若皇然不安者無他以救國危而使之安其道要無關乎國體故以此籌安人人心理中不免有所疑也故皇然而不安息 
由斯以言衆人視儲金團之救危與籌安會之救危結果必有所不同者結果旣料其不同影響斯因之以起日前大陸報已有揣測我國人心理之論矣未知儲金聯合曾之代表其主張果如大陸報所預測抑亦别有解决此大問題之力法歟 
來函 
[良常徐天復君逝世]  
　　良常徐衣谷君字天復外號血兒君自幼即懷大志嘗欲有所表見於世民國初歲君赴滬主持民立報筆政聲譽卓著於海内外當時國家大計君雖未嘗直接參與而間接贊襄之功亦多有足稱比年以來時事多艱君以多病之軀不復能堪遽於民國四年九月初五日亥時賫志以殁享年二十四歲遺子一尚在襁褓中君夫人于氏書此以告當世之知君者張耀堂徐大麟等謹啓 
 
 
 

Page 12

 
 
   
 
 

Page 13

 
 
自由談 
[體稽新聞] [  覺迷]  
官僚中因知君主之將復活朝夕在其姨太太房中踏板上練習三跪九叩首日費三四小時云 
[行騙者言仿賣柑者言] [  吴悔初]  
　　滬有行騙者工騙術人每不能防出則華服赫然若貴胄觀其計險　多許予怪而間之曰若所騙於人者將以充嫖費供賭資逞私懲乎將儲藏以貽子孫乎甚矣哉爲害也騙者笑曰吾爲是有年矣吾業賴以養吾軀予取这予求之未嘗破獲而獨不足於子乎世之爲騙者不寡矣而獨我也乎吾予未之思也今夫理鹺政論引岸巍巍乎鹽務大吏也果能有改良之法子掌交通利轉運昻昻乎鐵路大員也果能增貨稅之入耶報効惟知苛索斤價惟知增加專車惟知特掛免票惟知濫發坐吞巨欵而不知恥觀其浮開支鮑宦囊孰不祗知其利己不計其害人也又何往而不赫然其外險　其心者哉今子是之不察而以責吾騙予默默無以應退而思其言類利口便給之流　其忿世嫉邪者耶而托於騙以報耶 
詞選 
[答眞州李翰鄉丈] [  黄默庵錄稿]  
　　聞道於陵士清貧斗室寒吟情經病懶愁思逐雲看䢴水歸無計　濱春又　荒畦蔬果熟相贈佐盤餐 
[雪渡南園口占]  
　　海上春歸　尚深披裘乘醉涉園林　風着意吹晴雪飛入梅花　感尋 
[送徐二赴蜀]  
　　慷慨酬知己何辭蜀道難關由壯行色風雪釀嚴寒昔一陳蕃榻今彈貫禹冠　知隨　載新句和征鞍（時從陳石筱先生之任） 
[明皇]  
　　明皇恃英武窮兵喜邊功晚年荒於色行樂處深宮安史繼爲亂戎車满關中生民墜塗炭陵廟灰悲風國脉續製武乘輿還九重朝廷日　弱無復貞觀隆閹宦竊惟勢内外事欺蒙犬戎背和議　　若不藝　室　喪微運移　　　　　　　　　　　　　煌煌遠大規創業傳無窮開寳何足言令人思太宗 
[春日言懷]  
　　昔嬰憂患悔蹉跎差幸而今遠病魔弱捥妄思臨北海　吟偶欲效東坡名詞結撰驚新異科學紛歧費揣摩自是草茆聞見隘逝將浮海老烟波 
[寄贈徐桂材野昧附以小詩]  
　　寒冬足風雪吟興近何如家釀已應熟音書嫌久疏知君思野味餽此當園蔬欲得瓊瑶報題詩寄草廬 
筆記 
[跛道] [  佩蘭]  
　　蜀某生好奇擅劍術排難解紛有俠義風欲窮蛾眉之異携劍獨往日暮迷道不得出蹲坐巖上枕肱待旦虎嘯猿啼夜景彌寂惓欲眠忽百步外燈光閃閃從林隙射出趨視之一老道掌燈在洞口見生來訝甚肅生入洞深約數丈頗清靜生告以借宿意老道首肯道貌清　有逸氣步履蹒跚若跛出脫粟餉客生謝之叩其姓氏笑而不答但曰客來深山問獨不畏毒蟲猛獸乎生傲然自負拔肩上霜錄彈　而談誇劍術之玄妙曰何畏毒蟲猛獸哉老道埒髭微笑生攘臂而起揮劍作龍蛇舞畢老道攘劍在手指甲輕彈忽折爲二就燈下視之曰此不過一俗物耳殺難割豚則有餘視爲異物則妄矣貧道亦頗好此藏有一劍未識較客者何如言時從壁間出銹劍一曰多年不用已銹　龍麟怪道常作不平鳴也生接視之不見有異處老道以削生劍若并剪哀　柔嫩似塵土回首向壁上擲去劍没餘柄囑生拔之不得出老道輕輕抽出劍映燈光寒光四射銹花剝落殆盡如新經磨礪者生驚異曰願受敎老道謂生曰客自負能劍今果何如坐井觀天何見之小也生慚唯唯老道續曰客亦知三十年前有横行於蜀中之大盜乎大盜名髯俠貧道是也當時自謂天下莫敵可　我一世横行矣官吏之來治蜀中者皆不敢持我虎髯有犯吾者不得保其元而還當日威名有如此者一日盜於某縣境縣令新至任遣役緝捕役不勝其苦諷之令大怒追比万嚴我聞之夜入其署欲有所盜以塞其口合署鼾眠莫有驚覺至令臥室外將撬穾则入陡見黑影一閃白刃已至面前急迎戰一垂髫婢也揮刃若漫天飛雪不能敵踰牆遁　於地左足已斷血涔涔下藏身叢草间猶聞婢冷笑曰莽男子多大本領敢來試刃却虧他兩足靈捷竟被遁去雖斷其一足畢竟太覺便宜也客試思以一昻藏丈夫敗於一子子手能不慚煞始知天下固大有人在如我區區者詎足自豪於是知盜之不可爲也乃來此山中惟我罪惡不復問人間事矣夏葛冬裘忽已三十餘載此間人跡罕至不啻世外桃源大足以養身心客來大有緣願以劍贈然一言須記取貧道之斷足可爲殷鑒生肅然願與遊老道不允天明導生出珍重而别後數入山中輒迷道不得往生從此不復談劍術預人事恂恂然似好女子焉 
自由談之自由談[  覺迷]  
　　新名詞梁士詒主張民國立君楊度謂憲法規定總統世襲國體不變亦可討論（眲某報專電）民國立君總充世襲皆爲聞所未聞之新名詞也故特表而出之 
　　何必自悔鄂省起義偉人聯名電籌安會贊成君主自悔當日起義云云贊成則贊成之可也至於自悔正不必也蓋昔日起義則爲共和偉人今日贊成不失爲識時俊傑何必自悔 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第五十五章 
　　著者曰此事安娜之運殊蹇蓋嘗海斯得出時派雷已遣孺子　藥至途次適相值海斯得乃取其藥且曰吾意醫生殆已忘此耶孺子笑謝曰主人固未忘特以事　晨間出診至此刻始歸歸始令吾擕藥來唯令阿姆待久則良歉海斯得之爲人固不喜屑屑苛求者因亦不復語自取藥而歸行過厨次見短燭已滅以爲安娜必已就寢因遂返身上樓忽又念及前此出時後門似未上鍵乃返視之果然乃自語曰媪殊老悖乃竟並此勿鍵設配新司知之者奈何實則海斯得何嘗弗鍵特海娜啓之耳海斯得旣上樓則配新司果猶未寐見海斯得至乃曰安娜已寢乎曰寰矣配新司曰然則渠奈何勿來吾所而汝又何往海斯得詫曰渠寢乃未來視汝乎然則孺子殊不衷於禮吾當往視之旣而又曰或者渠以汝爲已睡故不來擾汝亦未可知配新司以爲然因不再問但曰今日藥如何不至豈派雷已忘之耶海斯得曰渠今日殊忙冗故忘之然今已取得汝可母動容吾酌以進汝言次乃自就燈坐傾藥然使海斯得之目果能洞明無障者則一俯首當見銀牆之外正復有人盈盈粉汗倚門而哭蓋安娜此時竟已極盡能力以啓此門而終於無效駭極乃失聲而哭哈勃克雖百計勸慰然亦莫展一籌但痴然注其目光於深閉重門之上旣忽呼曰安娜此間有窗曷勿破之而入安娜泣曰哈勃克吾早思及之但窗有玻璃設碎之者則不將驚配新司耶則吾人殆矣哈勃克乃默然頻頻自搔其首旣忽自計以爲必破門而入而安娜終以爲不可以爲與其破門而驚室中之人母寗死於是間蓋此事而爲配新司所知蓋不過訓責若將來訴之於其父者則此生已矣思極乃大顫涕淚汍瀾直被粉頰而下而月色如銀於纎雲缺處現其半面之粧則又似笑安娜痴者安娜忽悟曰哈勃克汝趣視東牆彼間有窗絡以鐵網不難曳而斷之汝入則此間之窗啓矣哈勃兄時正焦急聞語乃立往則果於參差樹影之中得一小窗其中絡以鋼絲已銹斷之殊易唯安娜則仍中心惴惴惟恐不濟旣而忽聞有人呼曰安娜：：：安娜太驚亟亟昻首視之則玻窗已開其中有人方伸手以招安娜則哈勃克也安娜至此大喜幾顫然亦不敢遲立攀窗而登哈勃克援之乃及平地幸無恙惟裙幅已碎耳哈勃克乃於暗中覓得憐寸明囑　安娜已憊極而坐芙蓉之而盡失光澤喘息曰哈勃克吾殊不知所以謝汝矣哈勃克無語　　　　　　　　　　家鄉　　　　　　　　　　　　　直鐵絲使不爲人所覺遂創其指然無妨　安娜聞語感激乃至無地兩頫徽絳力把哈勃克之臂作爲無言之笑哈勃克乃俯身而親其唇復目玻窗中躍出心中乃彌樂以爲雖少受苦然竟以是得美人之憐亦不能爲匪福然而福者實禍之門明日朝曦猶未出海海兒斯東全村之中凶消息竟已彌布巿中則謂安東尼昨夜實遭殺凶手即哈勃克也 
奇情小說 
[秘密汽車] [  東埜譯]  
　　第七章（續） 
　　勃立南詫異道你請得醫生來嗎我没有患病用不着醫生你何爲無知妄作至於此極罷罷他已經來了難道用閉門羹待他再不然下逐客之令麾之門外不成還是見他的好烏麥萊道醫生現在大餐室裏主人出去見他昵還是請他進來勃立南道誰耐煩出去你領他進來好了烏麥萊於是返身出外不多一會只聽履聲槖槖一位中年醫生　提皮夾昻然直踏進書室中來勃立南見他衣服修潔丰采甚都便不知不覺的起身迎接和他握一握手含笑說道達克透勞駕了我的傭人無狀不曾得着我命令背地裏請你到此若不是三分鐘前告訴我此刻還要疑你是一位不速之客哩我没有甚麽疾痛只幾天以來神思不大安貼罷了那醫生笑道人家說子爵豪邁自喜今日有緣　面領略議論丰采纔知名不虚傳不過我們做醫生的只說醫話神思不安也是疾病之一種待診了脉再說罷勃立南依允那醫生便用聽筒診脉象驗温度問了許多起居飮食瑣瑣屑屑的說話約費五分鐘光景方纔竣事把傢具收拾在皮包裏正色說道子爵明鑑小可不是效滑頭醫生的手叚不分皂白硬派人家有疾病招徠生意的不過就望聞問切中得來的細加研究起來子爵身體不豫確　江河日下之勢這個症候起初造端甚微將來結果極大據你傭人說子爵伏處斗室之中已經三日不和親朋往來也不與事物接觸這種辦法我無以名之名之曰釀病咳人生如朝露何必自苦如此照子爵現在的症勢而論輕雖不輕却還容易挽救若把你這種閉關自守的政策繼續下去那就險極了我們做醫生的只會治身病不會治心病子爵心緒不寗究竟爲着何事那是軼出醫學範圍之外我可不問不過據我猜測子爵正在年富力强之候平時有說右笑無掛無牽却在幾天之中弄到這般憔悴心事之重也就可以槪見了治療的方法第一須要解散心事子爵明達人豈　知人生不如意事常有八九逆來順受乃是古今來英雄豪傑處危定變的惟一方法也是許多遭逢不偶之人明哲保身的不二法門第二須換吸新鮮空氣我　子爵向歐洲大陸之上旅行一遭不但空氣清新蕩滌肺腑并且沿途看看　多名山大川通都巨邑與賢士大夫晉接往來你胸中一股抑塞磊落不平之氣也可以消除不少哩不過這種旅行少則一禮拜多則十天二十天方有實益不是倫敦巴黎間匆匆一往回就可以算數的子爵能依我這幾句說話包你喜占勿藥子爵聽他詞源汨汨像　傾泰晤士江中之水就掌不住笑道我親愛的逹克透你那裏是醫生簡直是議場中一位高談雄辯家僻鋒所到足以横掃千人但有一層你的議論不過說得好聽坐而言不能起而行也是無可奈何之事你不曉得麽找是實　界中一份子又不是游蕩子又不是采風問俗的遊歷大家你要我掉首出遊費時失業　肯公司的大門不是要　起來嗎那是斷斷使不得的况且我蟄伏　寓所厞收逸居無敎只爲留心價探一件事情和我有密切關係的今者大功未成便撤手遠去不是要錯過時機　　 
 
 
 

Page 14

 
 
   
 
