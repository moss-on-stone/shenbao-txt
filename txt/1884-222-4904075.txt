# 1884 - 222 - 4904075

 

Page 1

 
 
[第十一號畵報出售] [  申報舘主啓]  
　　法人甘爲戎首兵犯基隆海口炮台炮經劉爵帥派獨率兵由後包抄回環轟擊法遂委炮棄械奔回輪舶雖未大　懲創然巳死亡不　　　　友　出戰勝情狀編入此次書報以快薄海臣民之心再前者創印盡報時書縫中之數目所以蟬聯而下者卽爲今日購閱諸君編次成壽無慮幾　　　號凡八頁合十二號則得九十六頁訂成一本不薄不厚是爲甲一之終以下則歸入乙一數目亦從頭另起以分界　以清眉目面又另　目　一　附入下次十二號畵報之末分送諸君想諸君當更欣愜也先此關照不加分文兹於二十六日出售十一　　報後仍附　　漫錄圖說一則閱者　之此佈 
[新書告成]  
　　妙香室叢話十四卷爲賀縣張少伯先生所輯大致與兩般秋雨菴隨律桐陰淸話諸書相彷彿其中敍名人之軼事諮畸士之幽蹤以及短詠長謠　情綺句旁搜摶采尤足耳目一新盖先生爲近時名下士生平愽覽群書聞見旣多故能言皆有物也本館得其稿本排印成書分訂六本定于本月二十六日出售價洋四角諸君子有先覩爲快者請仍循曩例購取可　[  申報主人啓]  
[書本報香港來電後]  
　　二十四日本報登时港轉逹海防之電音及香港續電而知法人此時大有進退維谷之勢也夫法人鴟張跋扈目空一切以爲天下莫已若可以惟吾所欲爲然經營越南東京則固屢經挫折而猶不知悔覥然而索償於中國以開兵釁中國一再含忍而法不知感諒山一役法實爲戎首而猶欲以此藉口爲索償計今又開　於基隆焚燬我砲臺此而猶曰並非示戰尚欲避戎首之名是其狡詐百出殊爲各國所共笑而彼且大言不慙是直不啻春夢未關抑亦統東京中國兩邉大局而籌及之聊來電謂華軍進攻福蘭東前隊　法所敗福蘭東三字係西音不知在北圻何處華軍前已有 
旨撤回邊界意者必係劉軍蓋劉軍久在老界養精蓄銳法人一日不忘劉錫車亦一日不忘法其出兵以圖報復者亦理勢然也前隊爲法所敗則其有後隊也可知大約前隊之兵先爲誘敵或先　掠陣人數不多故爲法所敗觀於續電所云傳聞法人已被劉軍擊敗於福蘭東則知前隊之爲誘敵無疑雖曰得之傳聞而以意揣之則其事恐非子虚也於何知之於法人所募越南土兵一千名投降劉軍而知之夫劉軍前隊方敗於法越人何故而反投之雖電音簡略此千名越人之投劉軍並無時日不知是否一時間事然觀其連類傳電則必非相去甚遠者越人而役入劉軍正以見法人之勢敗也大都越人乘勢而動臺無氣節前者法人勢大則卽潛通法人　陷劉軍初不顧義理之安初不計順逆之名今日法人勢衰其折而入於劉也亦情理所必然故曰觀於越人之降劉而可以知法人之勢敗也吾觀此電音而知法人此時有三難焉劉軍在越法人必不得安前者五條約欵中初未一及劉軍在法人意中固欲俟與中國言和之後與中國協力以圖劉中國而允則劉不足平矣中國而不允卽可嫁禍於中國而不知中國未必遽墮其術中轉不若立約時明請中國召回劉軍之爲得計此法人之弄巧成拙者也劉軍亦明知法人之意必欲致死於彼未有不失事提防者彼久居越中人衆地熟法人而必致死於劉則必兵多船盛而後可以有爲今東京之兵已調至中國則東京兵單劉軍得以乘虚而入此法人之難一也法人而不與中國搆兵則中國自當如期撤兵以昭大信今基隆一戰法已先開兵端中國又何顧忌彼擾我中國我擾彼東京彼此足以相當愼南一軍由保勝進以扼法人之吭粤西一軍從諒山進以拊法人之背我軍掎之劉軍角之法人縱有重兵在越亦且勢將盡殲而况彼所留於東京者兵船無幾腹背受敵首　真顧法之窮蹙可立而待此法人之難二也法旣得越必當善　撫治俾越人心悅誠服始可相安今法越不能相安致所慕越兵倒戈降劉於此可知法人不得越人之夫法人所募之衆未識戎機去　固不足輕重然於此以覘人心則知法人之不能得民將來强敵外逼土人内訌肆應不暇叛亂相繼法人又將何所措手此法人之難三也有此三難而法人如仍將來華之兵船改轅而南則法兵此番之來中國未免虎頭蛇尾貽笑鄰封若再從法國增兵則餉需愈多從何措辦前者議取越南議院本不欲輕舉後經外部大臣斐禮紿衆謂越南易攻中國不管而後議員咸受其蒙而議定兵費以先爲嘗試迨李威利一死而法人勢成騎虎又以復仇之說激厲法民而議遂獲准今此基隆之戰明明華官報無殺斃法人百許生獲一人奪炮四尊搶旗一面而法人以爲並無其事意者仍係前此斐禮之故智欲以中國易於攻取之說　其國民乎然而中國之情形與越南不同今日之事勢亦與前日不同法人雖欲諱敗爲勝竭力鋪張恐未必可以掩衆人之耳目卽未必尚能蒙本國之人民法人雖狡其亦有一籌莫展者矣然而中國則仍不欲過爲已甚也法人倘能知難而退仍如前此五條約欵别無枝節而償我基隆之費撤兵旋越請中朝安置劉軍不與法事仍得乘仇尋好我中朝大度包容或可從長計議未可知也如必欲恃其强横剛愎自用不肯降心則恐法人之禍不遠矣 
[戰勢將成]  
　　昨日本埠官塲得有信息謂皇太后以法國和戰尚未議定遽以兵攻基隆無禮已甚故償費一節决意不允英德美三國駐京欽使則以儻出於戰不免生靈塗炭商務損碍故竭力勸和已各有照會致法欽差巴德諾脫而迄今尚未答覆由此觀之恐將不免於戰也又昨接香港轉逹倫敦電報則云中朝已照會各國謂法人攻基隆一事大爲不服兵費决意不賠此電與前日本館所接京華電音相符戰事之亟已於言外見之矣 
[基隆事詳述]  
　　基隆信息均經先後錄報兹有德國輪船名惠爾於前晚由基隆抵滬據稱該船係裝軍械前赴淡水基隆者於初十日行抵淡水將運至淡水之軍裝悉行運上十二晚由淡水開輪至十三日抵基隆船中尚有砲七尊及水雷洋鎗藥彈若干到時有他國帆船兩艘法兵船未拉司均仝泊在彼未拉司船上兵官卽至該船查問所裝何物答以裝運車裝該兵官卽函知海關上令勿許惠爾船上之軍裝上岸又與該船言基隆何時開兵尚在未定爾之軍裝不得到岸該船卽與言我船係包定往來者如不准上岸則水脚從何領取法兵官即登岸與河泊司海關上委員等言軍裝不得上岸旣而法兵官回船海關委員即有文書至該兵船謂惠爾船所裝軍械必須上岸法兵官復至惠爾船上令其速去惠爾答以爾令我去我當遵命但將來水脚不能收取當向爾索償也法兵官給以一信致上海德國領事官内言惠爾之去乃我所令不干惠爾之事云云海關委員乃發馬報至淡水告以此事淡水華官令惠爾船將罼裝 
 
 

Page 2

 
 
載至淡水交卸惠爾船接到此令卽於十三晚開行至十四日晨行抵淡水將軍裝裝入中國載兵船甫及一半載兵船忽然移泊他處乃以所餘軍裝盤入駁船至十五日晨忽聞報稱法國鐵甲船阿加利桑尼亞爾及兵船羅當已抵基隆欲取基隆地方維時有英國兵船名加翠發停泊在彼一聞此信卽駛赴基隆欲救取英人之在基隆者蓋基隆止有英人三家恐罹兵刦故亟欲往救乃未及基隆已有小火輪將英人三家全數收出載以俱來該英兵船見之遂拖小火輪出口而去星隆口内共有砲臺四座第一座在左係新造者並無砲位第二座在右係小砲臺止有砲三尊第三座大砲臺在左有克虜伯砲五尊第四座小炮臺亦在左有砲三尊砲臺後約里許卽爲海關海關後卽爲鎭巿是日八點一刻阿加处桑尼亞爾船正對第三座大砲臺忽高扯紅旗砲臺上見之亦扯紅旗隨卽互相放砲砲臺上有一好砲手二砲皆中砲彈不出四尺周圍每一炮　法船成洞法兵以木塞之有一砲擊中法船離水不過二尺俄而法船之炮轟壞礮台之砲并轟斃十人餘炮皆不能中法船之砲愈厪華兵不支乃潰散法船仍放砲擊其砲臺適當其儲火藥處火發臺燬未拉司與羅當來攻策四座砲臺臺上僅放一砲措手不及遂爲兩法船所毁基隆左近共計約有華兵萬人及華兵奔散法人乃發兵一百三十名登岸執大旗一面置之第四砲臺上再至臺後山上别置一旂法兵遂駐於其地至十六日法兵復進欲至鎭上途中忽遇華兵千人法兵竭力相禦傷華兵十人而衆寡不敵遂敗回被華兵殺死法人一名傷者六人不見者一人餘衆皆奔回船上山上法旂卽爲華兵奪去追至岸邊法船開砲回擊華兵所帶皆小砲不能及法船法船砲力頗猛華兵始退十六日羅當駛至上海次日若拉司駛赴福州阿加利桑尼亞爾晚間以電燈照看岸上則華兵已退盡矣至二十日未拉司復回基隆念一日羅當亦回故目下基隆仍有三法船在彼惠爾船則於十九日又至基隆有海關稅務司河泊司及西醫一人與華官數人皆附輪而來至則見挖出之媒的有三千墩華兵灌以火油放火澆之及該船於二十日啓輪則煤堆之火猶熊熊然並聞人言煤礦業經燬壞有未爾亞惠司忒輪船往該處購煤者皆無從購取乃改之淡水所泊之暹羅船亦開往淡水矣以上皆惠爾輪船夾滬所述也至晋源報則云十五日法兵旣燬砲臺發兵三百名上岸擕有營棚一架竪以杆而懸法旗焉次日華兵約有二千來攻法人竭力抵禦力不能支遂　旗幟棚帳而去所遺衣帽等物不少華兵自後追之惟所帶之炮乃舊式者故傷法人不多據法人自言死三人傷十二人後將追至岸邊注船開砲遙擊之華兵始退而法人則言旗幟並未爲華兵所得華兵來時法人不及扯旂使下乃斬斷旂杆肩之以去惟蓬帳衣服等則爲華兵取去有一華兵力拔斷旗桿法船以礮擊之毫無所懼卒拔之以去刻下法人不能登岸登則爲華兵所乘法船見岸上有華兵則亦用礮擊之現在基隆及左近地方　有華兵一萬五千淡水亦有此數煤礦則係十六日華兵焚燬並用火油五十箱以助烈挖煤器具及挖出之煤皆付一炬華兵死者或云三百或云四百或云五百惠爾船回來時華兵之死者尚未掩理也按此二信微有不同姑兩存之 
[官塲消息]  
　　昨又有官場傳述謂聞得十七日基隆法船開空砲兩次桅上掛黄旂係兵丁多病之故又掛白旗係請停戰並托基隆洋關稅務司函請劉爵帥到法兵船相議爵帥答以未奉諭旨不便　船如有所言可請上岸晤談法人未敢前往十九日又訐稅務司來說以兩國尚未失和欲請劉爵帥來船面商兩邊均不開炮彼此候信十五日之戰一若並無其事然則法人似有中餒之意或者未敢與我陸戰也 
[與越同仇]  
　　昨聞西貢電報謂黑旂到安南與百姓議和約會合以攻法人云按此信與本館念四日海防來電相合劉軍福蘭東之捷越人千名之降意劉軍已與越人聯爲一氣然則法兵不難驅除矣 
[津信譯錄]  
　　本月二十一日天津西友來信云中國人近有傳言謂中朝前許給法人撫卹銀兩刻下聞已願稍增其數矣又言傳聞中朝近復命李傅相與法欽差巴德諾脫商議條約之事又云聞李傅相已申奏中朝謂招商局並非售與旗昌不過以比爲押期以十年但未知此說之確否也又云聞法欽使巴德諾脫發電報致美國駐京公使楊大臣詢以招商局售與旗昌一節貴欽差知否貴國家知否楊大臣電覆謂已知之又云聞法欽差巴德諾脫不肯至津與傅相會議又云聞招商局産業現將向旗昌加價購回又云聞李丹崖星使有電音到京云法人已發兵三萬用載兵船八艘裝運來華按此說必係訛傳本館前聞法人發兵一萬二千來華約計八船可敷裝載若三萬兵則斷非八船所能容故知其傳之非眞也又云李傳相近來終日與錫廖兩欽差及德稅務司商議要公其所議如何則外人不得而知又云天津道近有示諭令津地租屋諸人於一年之中以一月房金輸之遵庫其有空房則令房東出一月房金以爲現在所募練勇一千五百名之餉糈以上西友來信云皆得諸傳聞信否固未可必姑拉雜照譯以俟後聞 
[法國增兵]  
　　聞法國已有載兵船裝兵三千名由都郎開行來華業已首途矣接津信言李丹崖星使電音有法人添兵三萬之說大約指此總之數目多寡不同而法人添兵則信而有徵中國何不乘其兵未大集時一與之戰也 
[厦門消息]  
　　昨有西人接到厦門發來電報云法國有載兵船兩艘到厦每船載有法兵二千名按此說恐有傳訛一船未必可容二干蓋載兵之船非專載兵士尚有軍械糧食隨以俱夾故恐不足以容也昨日西友述福州事謂馬江有法船載兵二千駛到本館亦疑之緣海防來電云法人調兵只有六百及一千之數殆必有悮歟 
[法員安民]  
　　法欽差巴德諾脫命總領事李梅致函於字林報館云法國自來無意於擾動上海租界並不愿搖動中西諸人民之心華官亦可明告諸人諭知不擾租界之意則民心胥安租界固於磐石矣按法領事此信但言租界而不及吳淞口未識亦包括在内否也 
[閩事續聞]  
　　閩省海防吃緊閏月杪長門張統領忽抱病在營穆將軍遂於六月初一日移節駐守長門海口以壯各營之胆聞長門營勇有以白鹽置於火藥桶内者立卽提解五人送省審辦張欽憲以將軍旣往長門亦於初二日由城内皇華舘移驻距長門海口六十餘里之馬尾洋樓花園内現已將辦理稅厘委員孫太守調至花園司理文案又札調營兵四營護衛花園及船局園門外駐紥布棚棚外密布杉木鹿角云○距馬尾里許之中岐嶺有火藥局聞月朔曾有漁人引法兵數人至火藥局觀看不知何意嗣有人報知營官遂派兵看守○初一以後督撫出示嚴禁搶刦閭閻安靜如常有某太守以謠說紛紛暗中挈眷回粤適藩憲傳見不到查悉已回粤數日遂回明撫憲奏叅刻下不准各官幕　遷眷屬回籍以防　亂人心如官違者以逃官辦幕違者驅逐出境故近日城中無敢遷徙者○初三以後南台廣帮議募勇防守番船浦一帶地方泉帮議募勇防守觀音井一帶地方於初八日雇定廣勇五十名泉勇五十名並派游擊名陳文洪管帶何制軍又諭南台洋行各家須自行保　倘有土匪乘機竊發除泒兵勇拿辦外各洋行仍須督率夥伴若干人合力堵禦以期靖患○初四五等日馬尾一帶略爲安靜至初六日見有法國魚雷船二隻入泊馬尾故初七八等日居民又驚慌異常加以中岐鄉有粤人所開之店忽然搬遷故居民又紛紛效尤初八夜馬尾中岐等鄉絡繹奔遷民居已去八九初九日店鋪百餘間亦皆搬移貨物十餘里外十一日至十六日巿中寂然閉門者十之八九矣街旁僅有魚菜攤數盧亦不久賣卽行歸去是日　衢冷淡卽江上之小舟亦於前一二日藏匿别汊殊歎欲渡無梁也○初十日有粤省派來之濟安飛雲二兵船到閩 
 
 

Page 3

 
 
臺灣鎭吳軍門光亮由漳到厦卽坐飛雲船來閩江已有兵船九隻水陸營勇丁三十一營果能拚命禦敵亦何敵之不摧○某軍門所帶各營勇近有四出滋擾者或搶奪牛肉或偷取雞鴨或强賈柴草及食物等類又有硬佔民房住宿不敢與較者鄉人欲嗚鑼驅逐又恐獲罪只得隠忍不言吁可慨也○初四後有廣船八號陸續到馬尾駐泊每船有砲八門船身矮而兩旁皆空其砲可擊洋舶之腹而洋舶之砲難以下擊廣船此船在粤巡洋屢著功績卽所謂廣艇也○查自城内至南台十里南台至馬尾五十餘里馬尾至長門六十餘里長門海口極窄馬尾至南台水道極淺如長門坐鎭得人或早日議塞海口何至有法船七八隻魚雷船兩隻入泊馬江　○初一日有福州上幹鄉林姓欲以二千人擊刦法船稟　何制軍發給軍火等物制軍以無所統率恐滋事端諭令覓有頭人再行批准辦理嗣聞上幹鄉武解元林某情原帶領三百人投効制軍卽予批准並給軍　等物林解元誠壯士哉○閩省富紳捐欵助餉多有吝惜雖經上游派人勸捐亦不過隨筆一揮鮮有大書特書指囷樂助者及至移卷遷居不惜盤啓竟有中途被盜亦　忍不言此誠陋导也昨聞延建邵各郡路途阻梗並有士匪竊發搶奪而紳富遷居之念稍息惟福州之長樂縣地方民情向多浮動此次防務吃緊上游已諭令前山西布政使林方伯彈壓一切因方伯籍隸長樂素負重望故委以此事也○初九日馬尾街有一洋芬舘被各營兵勇競入吸食頃刻賣盡而不名一錢骸洋芬　見貨盡錢空與各兵勇計較各兵勇竟以白刃相恫喝洋芬舘無法可施遂將店門關閉各街店鋪聞之於初十十一等日一律閉門噫兵以禦敵乃敵未至而兵先擾得毋貽弗戰自焚之誚乎○閩省金價向值十九換二十換之間近以法船壓境自前月廿四日起漸至廿八九換及本月初十前竟有四十二換尚未允售者緣富家　屬多嫌銀重難携競相掉換故金巿高抬時價早晚漲落不同云○閩省雖有法船七號入泊馬江然和戰未定法水師提督孤拔心頗焦急屢向駐閩法領事辦說前月本欲率帶兵船往天津與李傅相計議只因法領事函囑孤拔但能以二三隻兵船入泊馬尾不須一砲卽可將船局踞有不難索賠鉅欵詎料船一入境卽遭擱淺而南北洋又不允賠欵不勝　恨云○閩垣素多無賴子前閩撫岑宫保曾飭司道收養以備後用在後岑宫保去閩此事遂廢現因防務吃緊深恐匪人内亂何制軍已飭屬將此種無賴子招作營勇使其離城住紥以禦外侮而靖内患已於月初陸續成軍交楊廷輝恊戎帶往馬尾山邊住紥矣○以上錄閩友信所述情事皆在十日以前錄之以補前報之所未備 
[粤垣近事]  
　　十三日督憲與彭欽憲往各砲臺巡視十五日回轅方軍門亦隨同來省十六日彭欽憲方軍門齊赴督轅會商事件自辰至申始散是日六點鐘有淮勇千餘名由黄埔來駐紥小北門外次日與安勇合操於東較塲聞欲挑選數百名撥往瓊州云○署理陸路提督鄭軍門十五日在行台接印各官皆徃道賀轅前有兵勇數百名鴈排鵠立氣象甚爲威武○蔣月華軍門由香港購有大砲六尊請督憲騐後卽委員拖往瓊州以資防守又有藥彈三十箱抬槍一千枝用輪船運解廣西交王朗靑方伯行營騐收○藩憲龔方伯自辦防務以來悉心籌畫兹聞賢勞太過偶抱清恙前經請假調治未能就痊復請開缺督撫以時事孔亟再三慰留方伯因之力疾從公昕夕罔懈惟藩轅事務殷繁兩院憲恐方伯精神未周或致叢脞特委道員之未有差事者每日赴藩署佐理俾方伯得以節勞靜養早日就痊兩憲愛才之心可謂無微不至矣○十五日有緝私巡丁數人在高橋某酒樓閙酒飲至半酣一人乎持洋鎗望空轟擊一聲響震滿座皆驚該店不知何故急揮之於門外冀以免累巡丁出門後竟飄然遠引在後推原其故知實欲借此以騙食耳亦狡矣哉○仙湖街有一賭館係各衙役所包庇者明目張胆絶無畏憚十六日某甲携銀五十兩進内與博輸六十餘兩甲欲歇手賭徙未允彼此爭諭竟將甲痛毆甲無可如何負傷逃去次日詣縣稟請騐傷并請查封追究不知邑宰作何懲辦惟聞該賭舘則仍開設云○近日拐案疉出實爲地方之害南番兩縣嚴飭差役查緝十五日差役路經龍津橋與一婦人相遇知爲拐匪欲上前拿獲詎該婦孔武有力竟將一役打傷餘役無敢動手該婦遂逃脱而去噫以數差役而不敵一婦人其伎倆可知矣 
[甬江近信]  
　　近因法事孔亟甯郡防海器具無一不備宗湘文太守奉大憲札委於二十三日同駐紥大校塲之錢統領演放地雷一具轟然一聲地上之土激起艱數丈高敵兵遇之有不立成虀粉哉○二十日上午有湖南勇在老江橋上耍貨撫乘人不備將攤上排九牌攫之將去擺攤者見卽扭住勇遂以所佩小刀亂戳衆人咸抱不平將勇拖至縣署朱邑尊當飭移送大校塲防營錢統領亦不重辦但責軍棍以安民心而已 
[滇錫已來]  
　　雲南礦局雖苦於巿面蕭索投股無多幸賴經理諸君殫精竭慮實力舉辦現已漸著成效其開出點銅由滇起運頗已不少一路隨地發鎖其到漢者尚有三百餘担刻俱留儲漢口而稍稍發運數十担來滬其錫極佳較洋錫遠勝數倍昨有礦局友人持樣錫以相示鎔成小塊每重約三四十兩爛然如銀是亦見該礦務之日有起色矣喜而書之 
[整頓銀色]  
　　邇年京師鑪房鎔化方槽銀錠交庫必鑿十足印文每錠得庫平十兩久之奸商吏胥勾串營私往往色低平短含混解交本月初管理三庫之翁叔平大司空細心收兌凡有不足十兩者一概發還畢東河大司徒見銀色不佳又加挑剔噫京都之銀壞極矣得兩大憲振頓一番庶射利奸徒稍知歛手歟 
[觀察北上]  
　　傳聞前日下午馬眉叔觀察接奉天津要電卽擬由普濟輪船束裝北上云 
[懸旗如故]  
　　前日法領事公廨以轆轤偶損暫未懸旗昨日業已脩整懸旗如故合誌之以靖謠說 
[吳淞信息]  
　　昨日下午由製造局委員運到大礮并樂彈銅帽等赴吳淞口慶字營交納營中升砲以　之○牛又浜新築砲臺之傍又築砲台一座用鋼板而不用坭土取其堅固也將來築成時卽置後膛大礮於其上兩砲台屹然對峙可以轟擊敵船之往北者○日前有王某素通法語每雇駁船到法兵船上取燒過之煤將運完矣法人揮令速去王悮會其意以爲法人將關　也歸後偏告於衆人心因之大擾寶山縣王邑尊聞之昨日親到該鎭飭保拘王本欲治以謠言惑衆之罪經旁人跪求始得從寛貴釋造言生事者其鑒諸 
[縱容婦女]  
　　昨報故態復萌一節翁太守臨法捕房時據法包探嚴頌眉禀稱奉拘楊翠娥及銀寳二人彼等已聞信先避後在後新街尋到楊翠娥卽王楊氏井其姑王沈氏翠娥之拚天屈王康及屈姊倪屈氏男婦四人均藏身於一被中現已拘到請訊銀寶實是王沈氏之女現因其夫阿根在仁濟醫舘治傷故在彼處陪侍不在家中翁太守詰之王沈氏供稱現住老北門兒子寳慶在鄉種田娶　楊氏在外帮傭銀寳是我女嫁與阿根據王楊氏供稱在城内曲尺灣毛家帮工餘無别事屈子康俯首無詞倪屈氏供稱在鄭家木橋開飯店有事去看兄弟悮被拘來旋據交保出外之李阿四李阿書供王楊氏實在淸香閣做女堂倌李阿狗王阿根供是船户因阿根要到滬尋銀寶由王寳慶囑我同到滬上尋見王楊氏王沈氏等說定三日卽欲開船後不見其人問訊至勝春園卽見打架等語翁太守復詰王楊氏究竟在何處王楊氏初仍狡展掌頰二十下始供認前在春暉閣現到淸香閣祗有五六天翁太守謂王沈氏縱容女兒媳婦出外做女堂倌實厲混帳喝掌頰四十下着將姑媳兩人及屈子康分别管押俟下期解案倪屈氏旣屬無辜卽爲開釋三李一王仍舊交保出外到堂候質并飭法包探至仁濟醫館將銀寳解案 
 
 

Page 4

 
 
[無賴行凶]  
　　昨午後四點鐘時英界望平街綺園烟館内有甲乙丙丁等人在彼吃烟因乙向甲借錢不允致相爭鬥扭作一團内丁等解勸不開兩下扭打出外將至大門口甲取水菓攤上之刀戳傷乙之右額血流如注滿身作猩紅色經華捕將甲乙兩人并刀一柄送老巡捕房將甲營押乙送仁濟醫舘療傷 
[修船類記]  
　　懷南輪船在虹口耶松船塢修理於前日出塢昨日又有怡和洋行之寳生輪船進塢油漆云 
[約束工匠]  
　　上海製造局已設重兵防守陸地則有砲隊一營及章統領所帶之老湘合字四營均築泥城防衛而浦中又埋水雷四個對面白蓮涇口亦築炮臺兩座架阿姆斯脫郎砲四尊俱重一百二十磅局中總辦恐工匠人等每日上工散工時設遇營中操演勢必駐足觀看恐有肇釁情事因卽出示曉諭各廠匠目轉飭各工匠一體遵照亦防患於未然也 
[轎役糊塗]  
　　前有妓女王雲卿自願從良經黄太守斷令羅蘭甘繳洋五百元准予領妓並限十日内先繳洋一百元該妓王雲卿交元大亨棧保去一案詎羅妙手空空實欲將該妓調往别家賣娼希圖多取帶　是以久不交洋昨早忽串一人至元大亨棧稱此案公堂現欲提訊速將該妓送案棧主何某即雇藍呢轎送妓至會審公廨而何某恐有變端緊隨在後詎轎去洪金義何小弟將妓抬進頭門直趨大堂該署門皂疑爲官親急將麒麟門拽開大呼女客到轎役亦不知規　直由煖閣而進迨官眷聞有女客至急出迎迓却不相識詢知是妓女投案者乃大怒告知太守太守飭將轎夫暫行收押聽候究辦妓女王雲卿仍交保領去 
[挾嫌誣控]  
　　前日縣差提到宋吳氏宋仁卿等一千人解案據宋吳氏稱住浦東宋家栅夫故三年撫孤守飾詎有夫弟宋錫卿欲得身價屢勸我轉嫁我以正言斥之詎伊變羞成　紏同奚彩卿奚阿三等於夤夜前來搶醮我卽驚喊幸夫弟宋仁卿聞聲赶救奚等始散爲此協同宋仁卿懇求提案懲儆宋仁卿稱向在廣昌洋行爲侍者錫卿等搶孀不遂小的與族長報知該圖地保管阿大置之不理故役案請究管阿大稱雖據宋仁卿來愬宋錫卿等搶孀逼醮但小的查無實據惟仁卿欠錫卿工洋口角起衅宋錫卿供稱仁卿薦小的在該洋行司更每月　洋五元而仁卿向洋東開支銀五兩並不按月付淸故被欠工洋憲六元屢索不付反敢揑情誣控求恩明察奚彩卿奚阿三供與同　長宋玉桂供稱宋錫卿果有逼醮之事亦有索欠之事明府謂宋仁卿曰爾因錫卿向索工洋串唆寡嫂誣控重情衆供確鑿豈能狡賴喝責三百板　還样錫卿洋十元明府問奚阿三曰爾與宋仁卿有何仇隙乃被株連答稱小的曾做替工三十八天言明給我洋五元八角並未給我故亦被誣控明府着宋仁卿給奚洋四元均限十日内繳淸如宋錫卿等日後果有搶孀逼醮之事准其投控惟不准再蹈前轍宋吳氏着回家安分守節各具遵結存案 
[英界公堂瑣案]  
　　江子卿稱　失三歲女孩據陳阿東言粤人崔阿有領一女年貌皆同我隨陳往觀有十餘人竟欲毆我黄太守卽提崔阿有到案質訊崔之搜亦　孩投案同供孩係視生陳阿東稱此非前見之孩太守飭崔交保着江再查孩之下落○陳阿三楊增長連次糾人打我訴捕拘案楊供陳誘匿我妻向之索取並未毆伊黄太守謂受傷有據匿妻無憑判罰洋一元給養傷　楊之岳母夏張氏上堂伸訴太守乃一概斥釋 
[楊節母事略]  
　　節母爲湖南長沙縣諸生魯承聖女年二十一歸善化縣諸生楊壽春平日恪循婦道不荀笑言戚里稱其有姆教焉壽春入秦省親途次遇疾卒氏年二十八歲聞訃絶粒投繯者再舅姑諭以大義始不死楊氏本寒素家氏仰事俯有竭力經營兵燹後生計益窮堂上又相繼逝氏摒擋喪塟悉如禮教子　書備脯皆自十指出二子賴以成名歲辛酉吳子健中丞專章入告得邀旌表甲申六月爲節母古稀慶辰同人傳啓徵詩予不文不能諧聲按節因削簡直書其事畧孺人子二長某任淸河令次家駒爲兩淮鹺史 
[錄上海北巿恊濟籌賑公所施少欽來啓]  
謹啓者今有本埠南巿阜昌參號交到浙紹隠名氏爲内人四十初度承諸親友惠賜桃儀本不敢領其柬璧謝後蒙再三頒賜暫領　因山東潢河重又決口每讀申報見　告災信疉來該處利津歴城齊東億萬生靈嗷嗷待哺卽將隆儀併成二十元送到敝公所併解災區謹代諸親友造福拜煩代登申報並嗚謝悃如能巨商大富有力門策仿照行之籌賑中之一大助也國請衆鑒以昭激勸六月二十三日 
[題小樓主人小樓吟飲圖謹依原韵乞政]  
　　六朝風景慣相尋搜集樓中豁素襟劇愛好花頻小飮最宜春兩助高吟酒腸闊注華夷學詩興狂傾李杜心他有日銜杯還索句天涯漫說少知音[  南梁望月生徐佐時未至稿]  
[小樓主人初度招飲因事未赴作兩絶藉以嗚謝並呈席上諸君子]  
　　正思聯袂赴華筵怎奈金吾約束堅遙望樓中燈火盛高朋滿廛盡名賢魚鑰森嚴不少延頻教心醉亦欣然今宵暢飲多歡樂定有新詩待劈箋[  小頑仙廬生陳璋逹聘二氏拜稿]  
[輪船來扈電音]  
　　怡和洋行新南陞輪船前日由天津開回上海 
[上海北巿絲業會舘籌賑公所施少欽經收金澤風灾賑捐第十八次淸單]  
　　六月廿二日求速愈子移醫藥資由王店義昌木行交全盛局來二十元梅溪香雪旰心影氏移得日金由全盛局來四元○蘇垣大石頭巷楊公舘募祁子澄二元文記因病求愈二元文記還心愿一元萃記一元美記一圓昭記一圓由恊源局來○陳連墇　愈完愿　城天章綢莊來一圓○梅溪香雪軒心影氏由全盛局來痢疾丸一千服蟾縣丸三百瓶○廿三日震澤談義興號募悅有恆十五圓湯餅會人十元蓮花子徐世興泰康徵遠堂廣善堂五户各五圓由貝船户來○廿四日烏程不留名爲父五十壽辰移筵席資求康身益壽五十圓求保人口平安人二圓姑蘇不留名二圓彚解灾區登報奉聞 
[浙省撫轅抄]  
　　六月十八日縣丞徐寳靑福建廻避來省禀到○十九日運判鳳藻銷善平海查醬缸差准補杭州府知事賈延暉由蘇查硝磺回首稟到稟謝准補飭知 
[蘇省撫轅抄]  
　　二十三日准　　　縣　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[道士技窮]  
　　有某甲在營口三義關東南關卜宅居之其婦今年念六歲雙足白於鳬容貌較好甲撑駁船爲業一櫂烟波銷磨歲月在外之日多回家之日少而娣亦鴛驚獨宿習以爲常不致膽小怯空房也上月念三夜玉漏將沈錢燈欲炧晚妝甫卸朦朧睡去惚見偉丈夫登榻求　　欲拒之而手足雛軟任其狂暴而去如是三夕適中歸家見婦緊蹙雙螺不似舊時聲色異而詢之　以實告甲曰有某道士與我相譏棄精勅　術明日當數來及晨雞甫　甲怱怱出門徑　道士堅誚到家一視道士曰此妖祟也我爲爾治之遂至甲家登　作法披髮仗劍口中喃喃不知作何語忽聞甲婦在房内呼曰妖來矣甲人視之婦已　　入　道士大怒亂抬響木數下手未停而身又倒矣甲相顧失色急喚人舁道士回由是甲婦昏迷如故而道士　臥三日魂魄若失恚　彌甚欲控於天師旁人阻之曰天師鬼迷自法難使控之亦奚以爲道士赧然而止 
[皖坦官報]  
　　閏五月二十二日藩轅牌示太和縣典史一缺前以試用從九屠紹高詳補奉覆准補應卽飭赴新任供職又六月初六日示宜城縣丞缺委侯補縣丞趙景淸者理合肥官亭巡檢缺委試用從九劉兆梅者理又聞新新任徽甯池太廣道監理無湖鈔關梁觀察由水道來皖暫駐安慶府署指日亦可奉檄履　矣壽州　州一缺檄委候補知州周辛烟旨理 
[袁江官報]  
　　上月二十五日新委代理郢州知州候補知縣丁二澤自徐州過浦赴省叩謝○二十六日候補知縣成心中海防營務處候選間知　紀恩均赴海口奉漕憲发廪閱海口一帶形勢○二十九日稽查漕淮各處厘捐留浙補用同知朱宗洛回浦赴漕轅銷差○本月初一日新委調署蕭縣桃源縣許之軫晋省叩謝○初四日分部員外郎金長矣由京過浦赴浙○候補知縣常英奉道憲委赴仙女鎭戚家汉六濠口查　米捐○江南鹽巡道田觀察熾庭初九日自浦解維赴任淸河典史婁衡十二日辰刻接印標漕前營步隊仍委記名總兵王樹標管帶東門駐守　侯補千總俞承志接辦 
[鄂省官報]  
　　六月初九日京山縣張麟定稟辭赴任初十日候補府司獄王　往新關聽差銷查漢陽鸚鵡洲街道差十一日藩憲牌示沔陽州州判缺委沔陽州州同徐樹樑調署漢陽府經歴准補之徐徵鏞莊任十三日新選　鳳縣黎墉奉飭知准部覆廻避湖南對調禀謝候補典史莊光藻解轉運軍火往山海關並謝給予揀委一次士四日調會辦漢鎭厘局候補通判謝樹森卸辦仙桃厘局回省禀到銷差十五日本任荆州府蔣銘勲奉飭知奏准開缺以道員留省補用稟謝候補同知楊學源奉善後局委往上海驗收間津輪船禀辭同日藩憲牌示石首縣新選之范樹香赴任十六日候補縣王元曾奉督憲委往雲南偵探稟辭 
[粤垣官報]  
　　初一日候補同知沈宗濟禀知委辦淸鹺局候補縣丞毓壽禀解關庫京餉從九品王譽勲服闋禀到翁源磜下司張佳勲稟謝委辦憲署積案差○初二日試用縣聶大昇稟銷催嘉應羅定各州縣當捐海防經費銀兩差鶴山雙橋司傅　良卸事回省禀到補用縣章毓桂稟謝超委○初三日試用縣鄭煥光稟知騐收硫磺畢候補縣奇拉布禀知聞訃丁父憂試用縣徐多鉁禀往淸遠查勘水災典史蔣金鏞禀知由各炮台查勘回省○初四日候補道彭懋謙稟知奉委督辦厘務候補縣蔣定權禀知由沙角勘設電線回從九品繆繼輝禀知委保甲差東莞縣張琮卸事回省禀到試用縣周濟仁禀往高明查勘水災巡檢韓其周稟謝超委○初五日候補府葉爾恆稟赴香山勸捐從九品周行銓禀委老城保甲差○初六日巡檢秦鳳璪禀謝留省差委佛岡司馬覲顔稟謝委○初七日試用縣程錦文稟知委勘估火藥局工程同知尸恭保稟知丁憂通判劉鼎禀知遷營務局往鹽經署崖州永寍司王慶增欽州沿海司岳世俊俱稟謝委○初八日補用縣敖式樵由京來省禀到廣州府司獄賑崇志禀謝委試用縣盧蔚猷稟辭往順德辦沙捐候補按司獄繆永起禀知丁憂 
[委員被竊]  
　　揚州新城保甲委員某君當差數年辦事勤幹祗以鶴俸無多事事都從儉約初九日率二健僕出巡街巷間而僅留一老廚役守公館門天未明某君歸見大門已啓錯愕莫解及入門見老僕縳於柱上口寒敗絮雙目貼膏藥急釋而問之始知夜來有十餘人行竊先縛人而後取物檢視室中已席捲一空矣王憤極卽刻禀之總巡欲得犯法者而甘心焉 
[豪商樂死]  
　　七十三沽間有鉅腹賈焉多財善費喜作狎邪游握算之餘輙以靑樓爲安息地素有痰疾時發時愈月初舊志復作喉間格格大似喘月吳牛因至舊識某妓處閒話偎玉依香之際狂興忽生思欲借神女陽臺作大體雙故事驀胸間痰塞痞悶異常妓勸吸洋烟俾舒氣急詎吸後益閉塞不通咽中颼颼若拽鋸急呼人灌救而一命嗚呼竟以句闌爲息壤矣古人句云不曾眞个已銷魂請歌以當高里之曲 
[騙物滅髭]  
　　金陵綢縀號有天豐億者衣冠中之第一流人物也前日有某甲紈扇翩翩在該店選中寗綢四疋貢縀四疋命夥伴携之鈔庫街某公館内甲同行至大廳坐少許旣入復出云　將綢縀送内眷一閱夥見閫内不敢九甲接其物而去詎此屋有後門通大夫第甲已由此他往矣閽者見夥兀坐若有所俟良久始問客胡爲者夥告以故閽者直答以恐無此事夥不信閽者曰子若見疑　臚所有之面目請觀取貨者爲誰甲本鬑鬑比出則頷下已爲濯濯牛山非類一毛不拔者衆見其狀知必伊故拜狡獪第不欲以子之矛剌子之盾貽人笑枘路　詰問夥已俯首而甲則故與夥爲難並言欲問罪興師夥初不料頃刻間有削言子之鬚髭改魏璫之光頷如毛一鷺其人也者見甲强益自引咎事遂寢然主人以甲視其所以表大夫者尚且葉若弁髦不甚愛惜則天下又何事不可爲因卽下逐客令令閽者毋許納 
[烟館藏春]  
　　閩垣宫巷某烟舘素爲奸淫淵藪以芙蓉之密室藏楊柳之纎腰窟啓煙霞峰成雲雨蓋卽滬上臺基之類也前日又私匿婦人某氏適保甲局委員李君巡查過此訪得情由將該婦并店主立拿到局卽日轉送縣署想必盡法懲辦矣 
[讀越南三宣提督劉永福檄文]  
　　大義昭天壤羣材拜下風屏藩資扞禦草澤　英雄白戰餘威振三軍怒髮沖漢家靑史上漸愧主和戎○讀王方伯上左侯相書感作將帥輕朝命徒貽犬彘統軍同宼盜臨敵棄戈矛餉絀還肥已民窮暗事仇時艱猶憒憒何以慰宸憂[  鐵沙奏緑主人唐志雲稿]  
[接錄上海陳家木橋順直山東賑捐核獎公所經收閏五月分第六十三單]  
　　雲南府鄧太守解到第六批善字一伯五十九册雙水塘同知葉募念三户共雲平銀五兩三錢五分又募一伯六十册四十五户共銀九兩四錢二分又善字二伯十五册曲靖府施募一伯念八户共銀念　兩四錢六分又二伯十六册一伯念八户共銀念一兩五錢八分又二伯十七册三十七户共銀三十一兩五錢又四十九册趙州史募一伯九户共銀三十五兩六錢七分又善字五十二册一伯十九户共銀念兩一錢八分又八十九册蒙化　方募三十二户共銀五十兩姚州易募銀六十兩署羅次縣丁銀三十兩趙州史募銀念兩以上十一户共雲平銀三伯十兩一錢七分由申元豐玖匯到合規元三伯念七雨二錢三分○新加坡招商局陳金鐘募由招商總局解到英洋四伯十一員各捐户淸單俟寄到容再　登○湖北江　棠先生助銀二伯七十一兩一錢八分五厘又銀念八兩○石門署募三十員八角太倉趙少棠募勝山居塞離室各一員漢口裕和來粤子二員粤馮子粤何子粤陳汝南三户各一員○昇茂莊解到桶捐洋一伯十員四開念四個八開十一个十六開二个錢五千三伯九十文又紙筆一包○厦門招商局募由總局交來規元一伯七兩一錢七争七厘○油頭洽興行墓粤字七十八册六十户共規元四十三兩四錢○杭電局張募浙字册厲松喬四元孫耀文李文煥各三元聚和聚茂程春生程鶴臨四户各二元毛仁壽葉夏榮各二元周樹成唐竹賓侯軼凡移蔭慶彌月賀敬五元閻淦二元延陵生夏家麟楊秉璋三户各一圓蔡次麓一圓湘南陳海籌一圓○杭州江干局　浙字册無名氏四圓默祝氏三圓三然古月氏十圓孔菊季二圓五角趙如芬黄欽齋葉氏五齡女石飛記胡永記五户各一圓除記方菊記先生曹孔記美記洪振記六户各五角葉老先生紋兌洋一圓儷茞閣紋兌洋一圓無名二角以上十八户共三十圓又募總辦張助十圓三餘堂四圓淸宜堂不留名各二圓何二龍楊永年李慶記玉簫生諶岩生夢仙生平安居務善堂方岐山馬翰香廣林堂楊谷堂項薦之余鳳樓佘茂興施永興靜恭阡澹甯堂居易堂雪湖軒槐蔭堂九思堂遂初堂平江陸樸堂氏思恩賢怡怡堂徐無力子怡怡堂熊周汝杭周汝杰熊壽寶三十二户各一圓又梁安惇裕堂周移緩就急五圓茶客無名氏林子勤錢慰甫余心齋姜念劉周江氏七户各二圓楊培生一圓以上三册共一　元此稿未完 
[上海北巿盆湯衖絲業會舘主施少欽經收直山東江浙等處賑捐六月念一二三日第三百七十一二三次淸單]  
　　湖南湘潭不敢不勉齋主人由埠匯源湧票號王召庭兄來規銀二十兩嘉定徐紫村病愈完愿二十元歸吳興龔氏祈除病延年由蘇州許同和號交寶順周來十元鄞縣無名氏五元失而復得人一元廣潮鄭光相求家門平安由乍浦公昇號交全盛局來一元○蘇垣潘仲溪先生修合太乙丹一千丸由鴻源局來以上念一日○求生意茂盛人由本埠振記號來十元鎭江三濟堂殷十元有心子省煙資由詹誠德堂代交十元不書名求病愈十元無名士爲祖父母六旬壽移筵資祈保福壽雙全由胡萬昌局交來四元古潤汪完愿二元陋室子爲子病危求轉安由震澤通順局來二元抗州願親康健人由順成局來二元硤石畢醰甫由永和局來二元南邨寒素家風子爲父病移藥資求保太和由江灣德和局來二元奉賢刁氏一元○南村寒素家風子爲父病求保太和湊助本色夏布帳一頂紅綾女襖一件歸併助賑彩票内以上念二日○隠名氏由滬北徐公舘來五十元風味硯室主人兒病求速痊由松江輔德堂交恊源局來二十元浙紹隠名氏爲内人四旬初度親友惠贈厚儀移答席資以代祈福由本埠阜昌參號來二十元益記茶棧代交漢口來爲求先人吉壤節輿資十元又爲求闔家解厄消灾愿十元施子田求病遽愈五元無名士由浙紹會稽孫　恆昌號交正大局來五元○木瀆鎭元善堂朱修合正氣丸兩料不書名四料惠祿卿兩料顧心正堂兩料張壽仁一料朱五房一料共助正氣丸十二料由元善堂交蘇全盛局虞萬豐主人來以上念三日 
 
 

Page 10

 
 
[光緒十年六月十八日京報全錄]  
　　宫門抄○上諭兩道錄前○發抄旨五道○尚書額等奏遵旨核議具奏摺○江督曾奏請酌改前議章程夾片○六月十八日刑部都察院大理寺正黄旗值日無引見○長有假滿請安○許有麟謝授湖北鄖陽府知府恩○召見軍機醇王許有麟○發抄裕祿奏代購洋槍砲子等項用銀請入善後防軍用欵造銷奉旨該部知道欽此○潘鼎新奏試用倅黄芝期滿甄别奉旨吏部知道欽此○又候補守蔡鋆署泗城守奉旨吏部知道欽此○愽多宏武奏謝署奉錦山海道恩奉旨知道了欽此○李用淸奏委用提督陶茂林署古州鎭總兵奉旨兵部知道欽此○○經筵藉官協　大學士户部尚書臣額勒和布等謹奏爲遵旨核議具奏事前任左翼督托倫布奏光緒十年分關稅期滿短收稅銀一摺光緒十年五月初七日奉上諭托倫布奏左翼關稅期滿正額無虧盈餘未能足額一摺着户部核議具奏另片奏金立永等房間漏稅移交現任監督嚴傳究辦等語着照所議辦理欽此欽遵於五月初十日由内閣抄出到部據原奏内稱自光緒九年四月十三日起至十年四月十二日止共收過牲畜稅銀一萬八千四百六十一兩八錢一分又收房地稅銀二千二百九十七兩七錢八分四厘除應交户部正額稅銀一萬零八兩房地稅銀二千二百丸十七兩七錢八分四厘下徵盈餘銀八千四百五十三兩八錢一分内遵照向例動發過犧牲所草豆等項共用盈餘銀六千一百四十五兩二錢四分均係查照向例給發下存盈餘銀二千三百零八兩五錢七分查左翼定額盈餘銀一萬八千兩按現徵盈餘銀兩數目尚虧盈餘銀一萬五千六百九十一兩四錢三分今前任監督奎潤管理兩個月十三日少徵銀二千六百一十兩五錢五分零一毫奴才管理九個月十七日少徵銀一萬三千零八十兩零八錢七分九釐九毫奴才體查情形左翼徵收稅課向以豬羊馬匹爲重實綠上年六七月間大雨連綿近畿一帶河水漫决道路阻滯所有商販由口外販運牲畜來京必須繞道行走盤川一切無不多費更兼京中銀價與京外價值懸殊商販每多虧折資本因此裹足不前且各省牌馬屢經裁減馬稅本屬無多又經兵部奏准馬匹不准在京城購買此項馬稅更形短少以致盈餘未能足額所有短徵銀一萬五千六百九十一兩四錢三分此項銀兩應由前任監督宗室奎潤與奴才各按在任月日分賠以充稅課再接准各部院衙門知照買辦各處祭祀牲畜並戰馬免稅等項共用銀一萬二千四百二十五兩五錢六分除將正額銀一萬零八兩曁房地稅銀二千二百九十七兩七錢八分四厘全行動用並用盈餘銀一百一十九兩七錢七分六釐下存盈餘銀二千一百八十八兩七錢九分四釐或照向例交納廣儲司抑或應交何處等語臣等伏查左翼原定正額銀一萬零八兩盈餘銀一萬八千兩又隨徵經費銀六千一百四十五兩二錢四分三共應徵銀三萬四千一百五十三兩二錢四分今該翼自光緒九年四月十三日起至十年四月十二日止共收過牲音稅銀一萬八千四百六十一兩八錢一分又收房地稅銀二千二百九十七兩七錢八分四釐内除例支犧性所草豆曁本關經費等項共用盈餘銀六千一百四十五兩二錢四分實存盈餘銀二千一百八十八兩七錢九分四釐按額定盈餘銀　計少徵盈餘銀一萬五千六百九十一兩四錢三分據稱上年大雨連綿近畿一帶河水漫溢道路阻滯更兼京中銀價與京外銀價懸殊商販裹足以致盈餘未能足額等語查左翼光緒七八等年分短收稅銀經臣部援照成案奏請减免四　賠繳六成光緒九年分短收稅銀較之上兩届多收銀二千餘兩臣等因其徵稅漸有起色奏請减免五成六釐賠繳四成四釐各在案今該翼本届短收盈餘銀一萬五千六百九十一兩四錢三分雖據該監督瀝陳虧短情形不爲無因惟較上年計少收銀二千二百二十六兩零自應仍援照光緒七八二年成案辦理以示區别臣等分同商酌所有左翼短收銀一萬五千六百九十一兩四錢三分擬請減免四成銀六千二百七十六兩五錢七分二厘其餘減剩六成銀九千四百十四兩八錢五分八厘内有短收額内盈餘銀二千二百一十四兩八錢五分八厘核計在二分以上例應罰俸二年惟查該翼短收稅銀旣屬有因可否仍照該翼歴届成案寛免處分之處出自天恩至减剩銀九千四百十四兩八錢五分八厘應着落該監督等各按在任月日賠繳查前任監督奎潤在任七十三日應賠銀一千九百九兩一錢二分三厘九毫八絲遵照定便一千兩以上至五千兩予限二年托倫布在任二百八十七日應賠銀七千五百五兩七錢三分四厘二絲遵照定例五千兩以上至二萬兩予限三年均令自奉旨之日起各按限完繳以符定例並　飭下左翼監督嗣後務官實力稽徵以期規復原額不得恃有寛免成案稍形疎懈致干叅處再所稱淮各部院辦買祭祀牲畜並戰馬免稅等項共用銀一萬二千四百二十五兩五錢六分應令該翼將辦買祭記牲畜等欵細數另造清册送部核銷其下存盈餘銀二千一百八十八兩十錢九分四厘查前任監督奕謨徵存盈餘銀兩經臣部奏奉諭旨着交廣儲司欽此此次該監督奏交堪存銀兩應否仍交廣諸司之處恭候命下知照該翼遵照又據該翼片奏准卸任監督宗室奎潤移交内務府廂黄旗延霈管領下金立永四川潼川府知府廉恩均因置辦房間漏未稅契屢次飭傳仍復抗不到案現已任滿應將金立永廉恩二案移交現任監督嚴傳究辦冉查内務府正白旗貴齡管領下候補通政使　叅議李祉房間漏稅派役查傳隨據禀稱李祉病故屢傳該家屬並未到翼此項房間應由現任監督再行詳細查辦等語應卽查照所奏由現任監督按旗查傳照例辦理以儆効尤所有臣等核議緣由理合恭摺其奏伏乞皇太后皇上聖鑒訓示遵行謹奏請旨奉旨已錄○○曾國基片再前准總理衙門咨開奏定中外船隻遭風遇險章程内載沿海文武汎官救人至十名以上藩司註册記功三功以上詳請酌給外獎五功以上詳請題升以示優異等因轉行遵照在案躪於光緒九年七月間經前南洋大臣左宗棠以登瀛洲輪船迭次救護遭風難民三十餘名在事出力各弁咨部給獎經部核覆亦在案嗣後據各　禀報有案者登瀛洲船管駕家葉伯鋆於光緒九年十一月間在朝鮮馬山口救出慶軍勇丁張爾曉等十九名虎肆砲船前管駕官許壽山於光緒九年八月間在吳淞口救出商人劉協德等十八名測海船營駕官徐傳隆於光緒八年六七九月間及九年八月間先後　靑草河等處救出人口二十一名馭遠船管駕官金榮於光緒七年六月閏七月八年八月九年八九月間先後在吳淞口等處救出商民鄔阿發等三十九名澄慶船管駕官蔣超英於光緒七年九月十二月八年三月十年三月間先後在鎭江等處救出民人方克明等十三名飭據籌防局查案彚報前來臣查航海之險習慣者尚有戒心不幸舵折檣傾没身巨浸呼號無路軀命須臾該輪船猝爾相　風濤洶湧之中礁石叢維之處其時稍縱卽逝本有難以兼顧之勢而竟能停輪巡舵冐險相從旣須自捍船身久須急援生命情境萬險設法綦難非深明大義惻隠爲心者鮮不望望去之若救護外國船隻人口則有裨時周仰副皇匚所關九大是以總理衙門奏定此項章程體朝廷好生之心勵將士負義之氣意至善也兹就該局所開者由臣逐加覆核内登瀛洲一船前救三十三人案内業經左宗棠咨獎陳成來孟長盈二弁而該船管駕官江南補用都司儘先守備葉伯鋆漏未列保未便聽其向隅該船合之在朝鮮救之十九人計已逾五功之數相應請旨俯准將該管駕官葉伯鋆免補守備以都司仍留江南儘先補用並加遊繫銜以示鼓勵而昭平允其該船大副以下人等從前救出三十三人案内業經擇尤咨獎自應由此次朝鮮十九人一案算起俟有救人之案積算成數再行核辦其虎威測海馭遠澄慶等船所救人數由臣一律存記俟足數後再行請獎内惟測　管駕官南匯營遊擊徐傅隆一員已由左宗棠以救護人口多起於光緒九年十一月間奏請升補吳淞營叅將員缺該員與前案已斷應俟續有救人之案再行起算其在船人等未經得獎仍　併前案積　用示區别而昭核實抑臣更有請者總理衙門前定章程以救足五十人後方准給與内獎原係爲愼重名器嚴防冐濫起見竊維國家於冲鋒破壘之士嘉其舍牛冐險救災民水火之中是以給獎獨優不拘常格卽司馬氏所云軍賞不逾月欲民速覩之利也今輪船救護人口之險與戰陣相同其救危於呼吸之間尤於戰陣無異而乃窮年累月計數未足碍難請獎良可矜憫臣竊以爲名器至重也聖慈視民如傷則人命當在並兼之列皇威震迭海若效靈救護之事雖曰歲不多見實亦事所常有宜使各將弁益奮於進身之路而無憚於見義之行夫以數十瀕危之民命與將弁一二之廿階比較重輕固不恃述而自明矣且由沿海地方官　時稽察如日虚報邀賞者立卽分别示懲亦可以杜冐濫之漸若能賞不逾時則救全必多合無仰懇天恩勅下總理衙門將前議章程酌憶核改稍子從寛則可以仰賛鴻慈者益非淺鮮臣爲愼重民命起見愚　無知是否有當謹附月陳明伏乞聖鑒訓示謹奏軍機大臣奉旨該衙門知道欽此 
 
 

Page 11

 
 
[光緒十年六月十九日京報全錄]  
　　宫門抄○旨三道錄前○發抄旨四道○尚書額等奏遵旨核議具三摺○年史方奏請飭嚴禁司坊官黑夜傳人問案摺○又奏請飭釐定例章摺○豫撫鹿奏請暫緩道員弘見片○大月十九日工部鴻臚寺正白旂值日無别見○瀅貝勒大額駙崇　各假滿請安○成惠請假十日○召見軍機○　抄李用淸奏光緒九年分丁耗報銷現飭赶辭奉旨户部　道欽此○又第二十八卯武職欠　廉俸抵捐核獎奉旨户部議奏欽此○又即補守扎拉芬等期滿頓别奉旨吏部知道欽此○龎際害奏候補道吳錦章署衡永郴桂道奉旨吏部知道欽此○○經筵講官恊辦大學士户部尚書臣額勒和布等謹奏爲遵旨核議具奏舉前任右翼監督符珍奏光緒十年分關稅期滿短收稅銀一摺光緒十年五月初七日内閣奉上諭符　奏右翼關稅期滿正額無虧盈餘未能足額一摺着户部核議具奏欽此欽遵於五月初十日由内閣抄出到部據原奏内稱自光緒九年四月十三日起至十年四日十二日止一年期滿遵照户部奏定章程銀錢並徵共收牲畜稅銀一萬六千八百八十六兩五錢六分七釐西山　稅增銀四十兩房地稅銀一千八百三十兩六錢四分八釐三共收銀一萬八千七百五十七兩二錢一分五釐例交户部正額銀一萬五兩一錢二分内深免過戰馬稅銀九十八　四錢外應交户部正額銀九千九百六兩七錢二分西山牲稅增銀四十兩房地稅銀一千八百三十　六錢四分八釐本年准各部院來文採買祭祀猪羊牛隻價值除照例由正額及西山稅增銀全行動用不敷外動用過房地稅銀一千四百六十一兩五錢二分五釐應找交户部房地稅銀三百六十九兩一錢二分三厘下存羡餘銀六千九百七十九兩八錢四分七釐循例發過犧牲所草豆等項共用羡餘銀六千二百二十二兩四錢四分七釐均係核减搭錢給發除交部庫及動用經費外下存盈餘銀七百五十七兩四錢查右翼定額盈餘銀七千三百二十一兩四錢除存盈餘外計短徵盈餘銀六千五百六十四兩奴才體查情形實因上年雨水過大道路梗塞所來羊馬較之往年更形無多又兼京外銀價大相縣殊客商販運恐虧資一均各裹足不前以致盈餘未能足額所有現存盈餘　七百五十七兩四錢可否照例交廣儲司抑成應交何處等語臣等伏查右翼原定正額銀一萬零五兩一錢二分盈餘銀七千三百二十一兩四錢又隨徵經費銀六千二百十六兩九錢一分西山牲畜稅銀四十兩共銀二萬三千五百八十三兩四錢三分今　翼自光緒九年四月十三日起至十年四月十二日止一年期滿共收牲畜銀一萬六千八百八十六兩五錢六分七釐西山牲畜稅增銀四十兩用地稅銀一千八百三十兩六錢四分八釐三共徵銀一萬八千七百五十七兩二錢一分五　例交户部正額銀一萬五兩一錢二分内除免過戰馬稅銀九十八兩四錢外應交户部正額銀九千九百六兩七錢二分西山牲稅增銀四十兩房地稅銀一千八百三十兩六錢四分八釐又准各部院來文採買祭祀猪羊牛隻價值照例由正額及西山牲稅增銀全行動用不敷外動用過房地稅銀一千四百六十一兩五錢二分五釐應长交户部房地稅銀三百六十九兩一錢二分三釐下存羡餘銀六千九白七十九兩八錢四分七釐循例發過犧牲所草豆曁本關各項經費共銀六千二百二十二兩四錢四分七厘按額定盈餘銀数計短收盈餘銀六千五百六十四兩據稱實因上年雨水過大道路梗塞又兼京外銀價大相懸殊客商販運恐虧資本均各裹足不前以致盈餘未能足額　語查右翼光緒七八九年分短收稅銀均經臣部奏請减免四成賠繳六成在案今該翼光緒十年分短收六千五百六十四兩核其虧短情形不爲無因然較之上届多虧銀七百餘兩若仍照上届成案辦理未免無所區别臣等公同商酌所有該翼短收稅銀六千五百六十四兩擬請减免三成銀一千九百六十九兩二錢其餘减剩七成銀四千五百九十四兩八錢内有短　額内盈餘銀千六百六十六兩二錢四分核計在三分以上例應降一級留任惟查該翼短收稅銀旣屬有因可否仍照歴届成案寛免處分之處出自天恩至减剩七成銀四千五百九十四兩八錢應着落監督符珍照數賠繳遵照定例一千兩以上至五千兩予限二年應令自奉旨之日起按限完繳以符定制並請飭下右翼監督嗣後務宜實力稽徵以期規復原額不得恃有减色成案稍形　懈致干叅處再所稱本年採買祭祀牲　等項照例將正額及相日牲稅全行動用不敷外動用過房地稅銀一千四百六十一兩五錢二分五厘應令該翼另行造册送部以憑核銷其應找交部庫房地稅下餘銀三百六十九兩一錢二分三厘應令該監督赴部呈繳毋任延緩至現存盈餘銀七百五十七兩四錢前任監督宗室敬信徵存盈餘銀兩經臣部奏奉諭旨着交廣儲司欽此此次該監督奏交所存盈餘銀兩是否仍交廣儲司恭候命下由臣部知照該翼遵照辦理所有臣等核議緣由理合恭摺具陳伏乞皇太后皇上聖鑒訓示遵地謹奏請旨奉旨已錄○○湖廣道監察御史臣方汝紹跪奏爲請飭嚴禁司坊官黑夜傳人問案以杜積弊事臣聞刑人於巿與衆共之原使人共見共聞俾知戒儆也卽有司官之於地方詞訟亦必於彰明較著之池剖斷是非不惟有以折服兩造之心而亦使觀聽者咸知公道之所在方無負朝廷設官之至意從前步軍統領衙門昏夜問案百弊叢生民間有晚衙門之稱曾經言官上陳禁止近來司坊官承辦案件亦竟不免此惡習夫問案於白晝環觀者衆是非曲直不得偏徇若黑夜問案無人窺瞰不肖之有司恣所欲爲矣於是書吏之串通作弊胥役之恐嚇取財如虎如狼爲鬼爲蜮哄嚇騙詐靡所不爲矣乘此黑夜無人知覺因得以施其技而逞其奸也且司坊官無理刑之實不過錄供送城何難于白晝辦理應請飭五城御史嚴禁司坊官黑夜傳人以杜弊　如仍敢蹈此惡習卽着撤叅從嚴懲辦　官常以肅而民害可免矣臣爲衼除積弊起見是否有當伏乞皇太后皇上聖鑒謹奏奉旨已錄○○湖廣道監察御史臣方汝紹跪奏爲部員資深先班次辦理未合例章請飭厘定攺歸畫一事竊惟各部章程以吏部爲最煩近因修例詳加才核有爲臣工條陳而議改者有爲部臣查明而更正者均經隨時奏改在案兹就臣愚見所及尚有資深先之與本班先事同一律而辦理兩歧亟應酌核而厘定也查資深先一班舊章歸於資深人員之前先儘補用嗣改爲資深人員到班先儘補用一員如有同班人員按照科分序癍嗣又改爲無論科分先後仍按其行走日期儘先補用一人章凡三攺而變本加厲遂至自亂其例矣臣請就資深先三字繹之資深其本班也加一先字則本班已斷卽歸入先字一班吏部章程儘先字樣者悉本此義例以爲衡今獨資深先一班改爲按原行走日期序補夫補缺不按其現在之班次而計其已斷之班次無此例章也卽如捐納人員先捐一本班續又捐本班先則不計其本班之卯次矣勞績人員先保一本班續又保本班先則不計其本放之奉旨日期矣此非理之顯而易見而例之確而不移者乎再部員補選缺者分資深勞績兩班資深班中式者有人勞績班尚無此人員設遇勞績班竟有先保後中之人其能以原班奉旨之日爲斷乎查當日改此章程係因御史劉國光條陳欲杜取巧之弊故祗就原班資深二字推敲竟將過班儘先一憎忽略致與本班先義例不符嗣議駁侍郎何廷謙條陳亦未將儘先班次議及僅謂按資序補最爲公允且僣進士分部按行走日期序補之例相合夫按資序補誠爲公允亦按中式進士後之資則可耳苦按捐納到部之資則與例章不符矣應請飭部再行核議此項人員仍按中式後行走日期論資序補不計從前到部日期則班次相符而序補亦無可取巧矣抑臣更有請者查資深先人員專補選缺部議疏通正途將主事四選缺改二缺爲留題凡補選缺人員均不免遲滯第爲疏通正途起見自能不厚此而薄彼惟此項人員亦在正途之列似當在選缺中量予加優方與捐納勞績人員稍有區别此亦當日之略未議及者也臣查此班舊歸資深人員之前先儘補用嗣因户部片詢改爲資深到班先儘補用一員不積資深班次彼時捐例正開藉以鼓勵不得不量爲變通今則停止捐輸專得正途部臣方且多方爲疏通之計似將此班改復舊制方覺平允蓋昔因鼓勵捐輸而改章今爲蔬通正途而復舊固兩不相妨也且選缺主事已改兩缺爲留題較之從前僅止得半卽使此時復舊亦未見爲優也可否一併飭議或量予加優或改復舊制庶與蔬通正途之意亦符合矣臣愚昧之見是否相符伏乞皇太后皇上聖鑒謹奏奉旨已錄○○鹿傳霖片再南汝光道賈致恩奉部調取引見自應遵照辦理惟查該道轄境遼闊毗連陜楚皖南盜風未靖現巳設立淸盜局責成該道督屬認眞查拿訉辦以靖地方且上年正陽息縣新蔡確山汝陽等處水潦偏灾歴經籌欵賑卹亦飭就近嚴查地方官加意撫卹俾小民務霑實惠該道在豫多年情形熟悉辦公亦極奮勉正當　任整飭之際未便遽易生手合無仰懇天恩俯准該道暫緩引見容俟淸盜賑務一切辦有頭緒再行給咨赴部之處出自逾格鴻慈謹附处具陳伏乞聖鑒謹奏軍機大臣奉旨着照所請吏部知道欽此 
 
 

Page 12

 
 
   
 
