# 1915 - 217 - 4915267

 

Page 1

 
 
   
 
 

Page 2

 
 
 [L>時評 
水害（冷） 
　　水害其眞中國切膚之痛歟余以爲平民生計者其先計此利國福民者其先福此謀財政者其先謀此振國貨者其先振此中國物質上之救治未有急於此者此而不圖他更無論焉 
　　何則水害者是使已有之生計已有之幸福已有之財已有之貨無端而毁棄之者也已有者且毁棄不能保護然則未有者更屬虛談矣 
　　雖然我所云救治者當從速實力行之非僅一條呈一命令一調查一報告而已也不然水來則動水去又忘轉瞬又一年矣 
[命令]  
　　八月十一日大總統策令王宸章給予三等文虎章此令 
　　又令湖南巡按使韓國鈞特别委任監督該省司法行政事務此令 
　　又令安徽巡按使李兆祥特别委任監督該省司法行政事務此令 
　　又令國務卿呈據銓叙局詳稱遵核鹽務署審計院國史館秘書僉事協審官書記官長協修各員資格請分别叙官等語章恩壽林志煊朱文鈞陸保靖陳繹孫壽恒楊國棟程世謙朱昌繼薏青張思睿沈廷鑑夏辛銘馬耀宗譚啓緒張志徵陳斌麟林耀炘陳嘉言曾廣鈞林世　胡元玉左紹佐許鄧梁起景瑗陳慶慈湯用彬均授爲中大夫章祖僖沈承烈歐陽葆異均授爲少大夫鄒羲張德熙胡翔雲徐翔沈慶輝張汝翹陳廷銘胡壁城徐繼高馮閱模蕭方騋劉侃楊文濂周承裕張宗彦均授爲上士此令 
　　又令陸軍部呈請將孫師敖錢昌綬授爲陸軍步兵少校郝承良加陸軍砲兵少校銜韓錫加陸軍一等軍需正銜魯省三鄧宗祜穆壽　授爲陸軍三等軍需正應照准此令 
　　八月十一日大總統申令内務財政兩部呈准文官高等懲戒委員會議决奉交懲戒卸任湖北咸甯縣知事張德柄枉法營私濫發營業證據一案依照知事懲戒條例第六條第二十二欵應受褫職並奪官處分等語張德柄准照所議褫職並停叙實官餘並依議辦理此令 
[專電]  
　　北京電財政部又特訂整頓釐金辦法共十五項最要者徵收官一年期滿二年後長收一成則得聯任不拘年限經費過少之局准酌加按所加酌增比額商人被勒出費可具控嚴懲 
　　北京電商部擬奬勵國貨簡章（一）各商業公司能運銷外洋過十萬之營業已逾三年者得頭等奬章（二）製造重要物品之工廠成本在五萬元上者二等（三）發明有實用之物品等者給三等奬有差 
　　北京電本年立法院未成自九月朔至年終仍令參政院代行立法職權袁總統已與黎院長徐相國商議將明發申令 
　　北京電政府將定鐵路官制凡路員均按官等用識者謂其徒養成官習 
　　北京電韓國鈞段書雲均請辭職奉批慰留韓給假一月 
　　北京電日皇加冕大禮擬特派黃開文前往慶賀 
　　北京電贛紳今晚在江西會館開會聞係籌商南潯路事及舉總理 
[特約路透電]  
　　北京電中央政府所派調查廣東水災之專員電稱各處水已退盡秩序亦恢復且云及香港政府捐助錢物以賑災黎災區受惠匪淺袁總統昨日召集政事堂各員討論救濟及防堵粤湘各省水災方法聞將簡派專員勘查各省水道（十二日） 
　　香港電胡特君報稱彼在西江及各枝流覊留十日調查高要高明鶴山諸縣之災情以圍堤潰决房屋坍塌最爲觸目廣州賑濟團體本月六日曾開大會估計修築秋季防堤需費至少三十萬元東華醫院董事會已認籌十萬元餘由廣州賑濟會分認籌募災區中有數處所種之稻僅收穫一小分北江之上游晚稻尚有收穫之望（十二日） 
[戰電]  
　　其一（英人路透電） 
　　彼得格勒電今日公報謂通里加之各路星期日夜間有德軍進攻數次助以最重之砲隊俄軍與之肉薄後卒將敵軍擊敗敵軍於星期日夜間及星期一日白晝在特文斯克·斯恰安堡·維爾柯米爾·接戰後爲俄軍逼退棄有俘虜百人戰品甚夥拉里夫河陣綫洛姆沙·哇斯特洛夫·諸路今仍在惡戰中敵軍沿維斯土拉河左岸進攻洛伏喬治夫斯克者已爲俄砲隊擊退魯白林·魯柯夫·佛洛逹伐·方面之敵軍屢次進攻均失利（十日） 
　　彼得格勒電俄軍後隊最劇烈之戰事刻在華沙至維爾拉之鐵路西北兩方面進行數日前德軍在拉里夫陣線希圖截斷瑪爾金鐵路（距華沙五十英里）今則注意於北面欲從洛姆沙與哇沙維資一帶衝出在比洛斯社克（距華沙一百三十英里）鐵路阻斷俄軍之歸路南面俄軍由伊凡哥洛與魯白林退走者刻於後隊接戰之際常有俘獲敵軍擬至華沙白萊斯特里杜夫斯克鐵路深入魯何夫復循佛洛逹伐澤地之西北大路而逹白萊斯特里杜夫斯克大砲台今德軍此謀已爲此路俄軍所阻未克實行此次戰爭中德軍之受創最鉅者爲進攻哇沙維資與柯夫洛砲台之軍隊據柯夫洛俘兵云德軍見俄砲之活動大爲惶恐又謂德軍糧食缺乏精力疲極幾不能行動且不願進食而求安眠日日衝入戰地從無休息兵士惟願和耳俄軍在維斯土拉河拉里夫河西布格河三處抵拒成犄角之勢德軍進攻二十二日之久每日所得之地不過一英里而已德軍與俄軍主隊退往白萊斯特里杜夫斯克者之中間有俄軍阻隔德軍至今日仍未能擊破此牆而加害於俄軍主隊也俄軍主隊得以退守新戰綫未遭損失實賴拉里夫俄步隊堅守之力而德軍已受創甚重尤以柯夫洛前之德軍爲甚八日被俘德兵二千人已被解至維爾拉據稱俄國兵力甚足其策應隊之未與戰者極多俄國欲從十八軍團中派兵赴西歐助戰恐不能矣俄京之觀察時局者謂德國不過欲奪取波蘭土地以抵銷德屬殖民地之損失而以此爲最後談判之根據耳又有人謂就俄公報觀之俄軍如必欲保持其地位而不退讓似其力量亦尚能辦到此次兩軍接戰未聞俄軍缺乏彈藥也今德軍之所得者乃俄軍之所可退讓者俄軍安然退出而德軍大受損失故俄軍之退謂爲大戰略之一部份可也西境聯軍因俄軍棄地以誘德軍之計遂得四個月之 
招生簡章及各科詳章附郵函索即寄　校址閘北川虹路新民坊口 
[敎育正式立案吳淞中國公學專門部法律政治商業本科豫科中學部一二三年級招生]  
報名處在上海西門外江蘇敎育會曁靜安寺路寰球中國學生會欲閱詳細章程者請逕向該處或本校索取可也 
[寰球中國學生會日夜館廣告]  
日館程度中學及高初兩等小學考試科目（一）國文（二）算術（三）英文考期卽日起隨到隨考學費中學每年四十八元小學每年三十六元分兩期繳納膳宿費每學期三十五元寄午膳十二元半證金五元考取充作學費開學新曆九月一號夜館科目國文商學薄記打字縮記英文德文法文等資格入商學薄記打字縮記等科必須有三四年英文程度方可其餘各科不計程度學費自四元至十六元止報名卽日起隨帶証金一元開學新曆九月三號校址靜安寺路五十一號詳章函索卽寄 
[浙江公立醫藥專門學校續招新生]  
試驗科目國文數學理化英文（或德文）體格檢查資格中學畢業或與中學畢業有同等程度者畢業醫科四年藥科三年報名期八月十五日起試騐前一日止報名處上海西門外江蘇省敎育總會浙江省城衆安橋河下本校試驗期上海八月念五日念六日浙江九月一日二日試驗塲上海報名者在江蘇省敎育總會試騐浙江報名者在本校試騐　報名時須塡入學願書繳驗文憑或證明書并繳最近脫帽之半身四寸照片及受驗費二元考否概不給還 
[競進中西補習學校擴充校舍添招日夜課生]  
本校開辦已二載補習者日形踴躍所以本届特行推廣校舍藉以擴充課堂書報定等處課程除中英日三文仍照辦外刻又增設法文一班以廣方言有志者請來取閱詳章（學費）每學期國文洋六元英文洋九元法日二文每月各收洋二元（校址）英大馬路抛球場東五百七十五號（開學）陽曆八月廿六號即陰歷七月十六日 
[蘇州景海女學招生]  
本校開辦十三年正科畢業五次正科畢業後可直接升入歐美女子大學其品學兼優者卽由本校聘爲敎員或薦至他處擔任事務本校編制分高等中學兩等小學各級均可挿班現正　招考陽曆九月四號 
添建三層西式房屋擴充學額有志來學者向本校索閱章程可也　開學陽曆九月六號 
[巢鳳初啓事鄙人抱病多日徒勞諸公往返良用抱歉即日起照常應診特此通告]  
[天一保險公司賠欵迅速]  
六月十六日小行代客經裝吉和廣濟往各口之貨忽遇大風其時各貨尙在駁船致遭吹沉幸均保有水險當卽報告該公司調查明確隨卽如數賠償足徵該公司賠欵迅速誠信可靠謹叙事實藉揚聲譽　義源　瑞記報關行同啓 
[上海聯可水火險公司誠實穏固之廣告]  
敬啓者小號有草蓆雜粮生仁等貨由小駁儎往恒生輪船經在上海聯可公司投保水險詎於本月十六夕颶風爲灾船貨沉沒該公司立照賠銀九千三百兩並無分毫扣折足見該公司誠實穏固謹掇數言登報鳴謝　北京路清遠里同永泰謹啓 
[金秋圃啓事]  
鄙人因就亞細亞報發行事務已與時報館代派事脫離關係各埠代派處以及諸親友如有信件往來請寄望平街十一號洋房亞細亞報館可也 
[南洋女子師範學校招生廣告]  
本校已由西門遷至美租界垃圾橋北阿拉白司脫路北長康里定於八月二十號起招考文學科師範科新生及挿班生九月一號開學如需詳章函索卽覆　校長凌銘之敬啓 
[南洋中學補習科招生]  
本校現設補習科如有英文算學中文等科程度不足者不論是否要入中學均可補習如有志願補習者可臨本校取閱簡章考期地址均與本校同特此布告 
[南洋中學刋布詳章定期招考廣告]  
本校創設以來從未刋印詳細章程致各界對於本校内容未能深悉良抱歉忱本年適届二十週年紀念刋印詳章一册以備各界觀覽而便來學之士所有本校歷史校址地圖各科敎授現行規程以及校友題名一一叙述中西文字合璧此項詳章除與本校關係各機關呈送外每册收回印費一角託商務書館西書發行部代爲發行遠方索閱者須寄值洋一角三分之郵票開示地址本校當卽照寄現定新曆八月二十二日招考一年級及挿班生有志來學者准期九點至十二點鐘親到外日睴橋報名試驗可也 
[南洋中學附設育材高等小學招生]  
本校定陽曆八月二十二日始招生有志來學者可每日早到大東門内北城根取閱簡章報名試驗此布 
[西門外婦孺醫院北壁間西區高等小學校通告]  
本城西區比鄰法界地方寥闊户口盛繁雖初等小學已由市立但無正則高等小學校以利便初等卒業者之進修殊爲地方敎育之缺憾同人等厠身學界經歷有年當爲地方稍盡義務因有是校之設期用嚴格敎育切實辦理對於國文英文算學特别注意入學資格須有初等小學畢業程度茲定陽曆八月十五日起每日上午九時在本校招考有志來學者請向省敎育會後面利川書室本校事務所索閱章程詢問一切可也　發起人　李廷翰　沈寳藩　錢崇潤　朱康葆　王立才　周　均　楊永言　郭傳治　王引才　湯振常　李　澄　陳學海　甘育材　顧維均　汪本全　孫同書　周宗武　秦　汾　胡敦復　曹惠羣　葉達前　顧祥麟　同啓 
[東吳大學法律專科學校招生]  
本大學爲養成中國法律人才起見特在上海設立法律專科學校敎授世界各種重要法學延聘當今最有聲望之各國大律師美國駐滬政界名人擔任敎科并派本大學法學敎習蘭金君爲敎務長規定課程三年畢業入學資格至少須有本大學正科三年級以上之相當程度每學年學費銀八十元膳宿者每半年加銀三十六元陽曆九月三日開學有志就學者望先期向虹口崑山路二十號本校索取詳章或與敎務長接洽可也此佈　東吳大學謹啓 
[大同學院招考]  
程度以具有中學各級或大學預科各級相當之程度爲合格不及者須補習學費每半年寄宿六十元半膳四十二元通學三十元報考陽曆七月十二日起每逢星期一上午到上海滬杭車站北首本學院報考詳章可先期索閱開學陽歷九月九日院長胡敦復啓 
[證哀中學校招生]  
本校及初高等小學定於陽曆八月廿八日卽陰曆七月十八日上午八點鐘起招考新生有志來學者須先期親自來校報名（但星期日上午十二時）爲限試騐科目爲國文英文數學三種初等小學祗考國文數學兩種筆墨均須自備校址在虹口塘山路爕昌公司東首 
[三育高初等小學校第十週秋季招生科目]  
注重實用國英算爲主科并授商業簿記膳宿均可考期七月初九以後午前隨到隨考校址新閘路平江公所南首 
[神州女學招生]  
本校專修英文及圖畫科已畢業一次兩等小學亦於今夏行第二次畢業成績極爲海内所推許今中英文及圖畫專修科並中學及兩等小學尙有餘額有志者請至北四川路德仁里本校報名如欲閱章程來校面取函索均可開學准陽曆九月一號考期陽曆八月二十六至三十一號每日午後二時至五時九月五號即截止報名本校白 
[愛國女學校招生]  
（一）中學第二第三年級及體操專修科新生國文英文專修科挿班生（一）高初小學各級挿班生（一）考試日期八月念三日（一）報名及考試地點上海海寗路天保里本校校長徐紹楨謹啟 
[浙江興業銀行於陽曆八月念二日（卽）陰曆七月十二日假杭州葵巷安定學堂開股東常會]  
除函致外特此通告 
[杭屬參燕認捐公所廣告]  
啓者本公所由杭屬同業會商爲便利起見承辦認捐公呈該管署批准每月由本公所征收彙繳并蒙給示保護在安嗣後凡業參燕商販無論藥材需品如在杭屬區域内行使銷售若不向本公所依捐率先時報騐照章納捐希圖偷漏者一經查獲本公所唯有將人貨鳴警扣留送請該管署照章處罰莫怪言之不預尤恐遠近未及週知特此佈告 
[陶植之牙科醫學士]  
無痛治療術專治骨盤槽根爛牙疳牙癰等症着鑲金銀象皮籜赤牙金橋牙電氣種牙寓四川路八十三號洋房即瑞和叫貨行對門 
[寄售紗縀大放價]  
雪白生香雲紗每尺六角二分　加重杭素官紗每尺五角二分　白熟香雲紗每尺七角八分　國產電光紗每尺八角二分過烏拷雲紗每尺六角二分　過烏拷紡綢每尺三角二分　各色杭花羅每尺四角五分　各色杭素羅每尺五角六分　各色時花縐每尺二角六分　雜色紗袍套料每疋一角八分　其餘花色名目甚多一律削平價目以副　各界惠臨之盛意棋盤街久大衣莊謹啓電話二九一三 
[巡按使署立案發行戒煙新藥]  
留學日本藥學士徐錫驥先生發明戒烟新藥戒時不吐不瀉眠食如常七日斷隱絕無後患自張　湯壽潛兩先生發起新藥戒烟社完全戒絕者已達十餘萬人現蒙美國丁義華君全國禁烟會會長章遹駿君提倡推廣並由浙江巡按使分咨各省通飭所屬一律勸戒俾全國烟毒早日廓清再徐君著有戒烟必讀一書曾經前清禁烟大臣頒行各省現又由全國禁烟總會印二萬部分派全國爲爲戒烟之指南此書詳載種戒烟良法戒後調養法以及各種戒烟丸　擇法凡關於禁烟緊要法令無不詳備每部定價二角戒烟新藥大盒十元中盒四元小盒二元外埠函購原班回件如郵匯未通之處郵票准以代用概須作九五折什計算總發行上海清和坊西首對門浙江路七百七十五號新藥戒烟 
[三馬路萃豐綢緞衣莊]  
本莊向設棋盤街已歷四十餘載荷蒙政商各界同聲嘉許有口皆碑無待贅述自於去秋遷移至三馬路石路轉角七開間洋式門面開張以來極蒙各界歡迎咸稱貨質精良價値公道以致營業頗爲熱閙車馬盈門幾有應接不暇之勢本主人深銘五中爲此再加悉心研究精益求精特用加重料質加以精工督製務求其耐久經穿而實事求是聊酧惠顧諸君之雅誼因此不惜巨資羅致國中最優等新出品各種五光十色異樣綢緞并向外洋定織上等最新發明泰西紗緞特聘妙手名司巧製時樣四季新衣文明禮服粗細皮貨一應俱全無美不備貴客如欲定做當面選料限期取件不悮定價格外克已與衆逈不相同眞正劃一不二每兩一元絲毫無讓貨價不合包退回換以昭信實現今時屆夏令麗日融和小莊備集應時衣服以供滬上諸君子之暢購也務請各界偉人閨閣淑媛盍興乎借來方知所言非謬無任歡迎之至特此披露電話一九六八號 
[京都天德堂立保單包醫男婦花柳除惡毒門全科]  
重症立保單世　二家若用霸　藥雷殛火焚 
來堂包醫出立保單○近見海上治　毒之醫藥愈出愈多再看各報所登之告白言語無不八仙過海各○如備○透骨拽毒丸每打念元過期不愈即還原洋○誇自能考其實在均是謠言惑衆說的巧妙醫治不療病家不愼必上　套誤投庸○外丸○珠黃下疳散每瓶二元醫金藥資分文不取○醫亂服凉　倒提霸品毒攻内道後來倒　輕者　廢重則難保本堂主人喚醒同○埠散○魚口内消丸每瓶四元特　男女養病　間○胞指引病家切勿瞎絞本堂奚占一醫士在　治症多年素以誠實不欺從不登載○不　○立止白濁丸每瓶一元用有招待專司病人○自誇近來世界上醫藥如林眞假　分故將緊要之言告知諸君　醫生苦心考　○使丹○便毒内消　每張一元膳宿靜養隨便往來○花柳一門臨症耑用祖遺家藏秘方靈藥無論男婦新舊梅毒透頂遍身紅斑潰爛○來函○癩癬疥瘡藥每付一元代煑湯藥藥不忌口○　癱鼻陷紅白淋濁下疳魚口或誤服輕粉水銀等症均可來堂包醫包愈如有的○申購○小腸疝氣丸每料四元生育照常房事無忌○保可以愈後　謝非别　假冒名醫　文誓咒　售劣藥可比識者鑒之門診隨到○就妥○千金化痔丹每料八元諸搬營業不誤公事○隨看請認明上海四馬路羣仙戲園東隔璧天　堂牌號方不受無恥奸輩朦騙也○醫便○婦女白帶丸每料二元 
[女學界聨名歡迎沈製鏡靣散藥到病除]  
（上略）予面色素黄兼生雀痣斑一入學堂去粉飾除飾膠黄面齊現斑點盡露每一引鏡戚戚矣恨無易容之術今秋同學李君由申來都携有鏡面散贈我雙料四瓶照法擦搽三星期黄色盡退但雀斑影影尙在兹托上海新民社陸嗣萱君代購二料藥未敷完雀斑竟已去盡頓增滿面光采用餘之藥同人治粉剌擦黑疤搽紅點均能藥到病除人人稱快個個歡迎苦無涓埃之報今當年假開會集同人聯名具函請登報尾聊申微忱并告我女界用沈製鏡面散增無量艶福謹請○人壽醫藥室主人福壽無疆四川成都府集賢鄕民立華振女學堂姜秀娟胡美雲陶坤剛等同上言○上海盆湯弄即山西路集益里二弄對門人壽醫藥室照錄○售價雙料重用羊脂珠粉每瓶大洋五角每料六瓶洋二元五角單料每瓶二角半每洋五瓶專治雀斑烟容粉刺酒刺紅點瘰　等類靈驗如神惟外埠批發愼防假冒切記認明藍龍商標餘年氏小像銅版告示五彩匣子寄郵政局妥 
 
 

Page 3

 
 
光隂以佈置其凖備今俄羅斯全國人民已聯絡一致以俟西境聯軍大舉之時機他日機會成熟時俄軍定奮袂而起以决最後之勝敗焉（十日） 
　　彼得格勒電敵軍攻擊柯洛夫砲台之詳報今已接到據稱七日半夜後敵軍以十六寸口徑以下各種大砲開始轟擊歷兩小時俄軍亦奮力回擊晨間三時敵軍密集强襲俄軍槍砲齊施地雷爆發且出隊回攻五時許敵軍大遭損失沿全陣線而退後德軍集於附近山谷准備續攻午時開炮轟擊彈如雨落紛紛墜入俄軍地位但俄軍步隊力守不退薄暮時德軍又整隊强襲歷兩小時始奪獲德砲業已擊毁之俄軍陣前戰壕一部分俄軍旋出其生力軍復將德軍擊退今德軍僅得譬爾村附近之防禦工程然其代價已甚鉅矣（十日） 
　　倫敦電波蘭人由華沙逃出者謂佔據華沙之軍以巴伐利亞兵爲主隊里哇波爾特親王雖戰事辛勞然仍精神矍鑠巴伐利亞兵竭力與居民和好咖啡座客常滿電車仍照常開行德兵泰半皆以爲華沙旣下和局不久可成漸厭戰事亟欲回鄉（十日） 
　　亞姆斯特丹電里哇波爾特親王在華沙出示謂德軍僅與敵軍交戰而不妨害平民德人當維持地方治安秩序保護人民權利尚望華沙居民勿行仇視之舉動信任德人之公正近聞敵人已凖備攻擊華沙德軍故德軍捕其首領及顯要人民以爲質華沙居民實自負保護同城生靈之責凡有知攻擊隂謀者應卽呈報若知情不舉定處以死罪云云（十日） 
　　亞姆斯特丹電德人一般意見以爲華沙旣已陷落戰局當可結束今德報紛紛糾正其誤伏錫志報著論警告國人謂德軍奪得華沙不過除去敵軍所有之第一層障碍而已和局尚遠國人幸勿因華沙之攻陷而遽作自欺之念云（十日） 
　　倫敦電海軍部宣稱英國小巡哨船拉姆塞號本月八日在北海爲德國輔助巡艦米特哇號擊沉救起軍官四員兵三十九人米特哇號旋爲英國巡艦一分隊瞭見米特哇號之艦長知不能免即命艦中將士棄艦而炸沉之（按米特哇號載重三六一三噸亨美郵船公司之　）（十一日） 
　　彼得格勒電星期六日有齊泊林飛船兩艘攻擊俄國紅十字火車死傷傷兵及看護人多名（十日） 
　　倫敦電柏林官報紀里加灣海軍戰事謂此役之目的乃在偵察俄國水雷地位且自認曾失埋雷艦兩艘（十一日） 
　　巴黎電今日下午公報宣稱前敵除沙歇有德兵進攻無效又亞貢有德軍猛轟外餘無可報之戰事今晚公報宣稱前敵殊形安靜僅有數處曾見砲戰法飛機攻擊薩里白魯克者有四機未飛回一機降落瑞士（十一日） 
　　倫敦電柏林公報紀法飛機攻擊薩里白克魯事謂平民死八人傷二人（十日） 
　　彼得格勒電公報謂土軍於星期日沿高加索全陣綫進攻爲俄軍擊退兩軍爭奪墨台米爾山隘異常劇烈土軍卒爲俄軍擊敗紛亂逃亡幼發拉第河上游一方面之俄軍占據陣地若干處後現正追擊土軍獲炮兩尊駱駝一隊及其他戰品甚夥俘敵多人（十日） 
　　薩洛尼加電君士坦丁消息謂比特里斯境有古爾人屠殺亞米尼安人歷五日之久死者萬人皆投屍於鐵格里斯河及幼發拉第河土人指亞米尼安人豫備革命有亞米尼安政治家七人在君士坦丁受絞刑而死（十一日） 
　　哈爾濱電俄國棉織品及羊毛織品已全禁出口（十二日） 
　　華盛頓電美國關於美船威廉佛萊號沉失一事答覆德國之牒文今已遞往柏林聞牒文仍以德國擊沉此船實破壞普美條約爲言並接受德牒中所載賠償之條件但謂條約權利不能因接受賠欵而取消云（十一日） 
　　華盛頓電奥國前向美國抗議以軍火接濟協約國實違中立云云已由美政府覆文駁絶（十日） 
　　泊里陀里亞電判黨首領梅里資及黨與一小隊在安哥拉爲葡員拘獲（十日） 
　　其二（德人德文報專電） 
　　柏林電（由倫敦轉）八月十一日德軍大本營公報云興登堡元帥麾下之一軍團前數日内在里加至米托大路擊敗猛進之俄軍柯夫洛俄國大軍進攻失敗德軍自八月八日以來在該地所俘敵兵共二千一百十六人所獲機關鎗共十六枝德軍現正於洛姆沙東向波白爾河及拉里河陣線方面進發敵軍仍占守維士拉橋端砲臺洛姆沙南全陣綫之俄軍現正退走齊爾伏尼波爾陣地固防之部分必難久守德軍已越過齊爾伏尼波爾向東進發占據哇斯特洛夫東南鐵路交點敵軍已棄洛伏喬治夫斯克東面之班茄米洛夫砲台德軍卽進據之里哇波爾特親王之軍緊追敵軍已抵華沙東加魯新境内伏爾斯區將軍之軍猛攻之後已占據魯柯夫西狄安加河兩方面俄軍後衛之陣地俘敵千餘人麥剛森上將之軍現正攻擊拉定西南比斯得希柴外及巴爾希夫西蒂斯米里柴外又哇斯特洛夫至烏格魯斯克陣線之敵軍陣地 
　　法軍炸彈隊在沙歇北進攻爲德軍擊敗法軍在萊姆北柯萊地方圖占德軍陣前地雷炸成之陷穴失敗而止伏斯巨蘭巨柯夫有法軍進攻受挫而退 
　　柏林電德國海軍部宣稱八月九日夜間德國飛船攻擊英國東海濱設防之港鎭英人防備雖嚴而泰晤士河之英軍艦倫敦船塢哈維區附近之魚雷艇一艦赫姆白之重要建築均受轟擊諸飛船見已獲有佳果即安然飛回（十一日） 
　　柏林電英國輔助巡艦印度號（大英輪船公司之産造於一八九六年七九○○噸）在博都北面中魚雷沉没爲一瑞典船救起八十人各報皆謂華沙與伊凡哥洛之陷落與軍事上及政治上大有關係軍事專家注重之點乃在德奥聯軍今有用武於華沙恰爾姆白萊斯間巨壤之機會奥軍已在布格河右岸向北面柯凡爾進逼德軍則進逼白萊斯特里土夫斯克俄軍占守布格河陣線之機逐漸減少而德軍且於東境戰地他端進逼維爾拉與杜拉堡德軍旣渡拉里夫河華沙至彼得格勒之鐵路交通亦瀕於危境是役影響於巴爾幹各邦之態度甚巨所謂政治關係即指此也伏西斯其報曾載有社說極言華沙與經濟商業至有關係華沙爲俄國第三巨城俄國各大實業城鎭均以此爲貿易之中心點陸有鐵路七條水有維斯土拉河均通德國云奥京匈京土京聞華沙陷落消息均懸旗誌慶巴格逹鐵路自特雅里至里古萊一段長五十基洛邁當業已工竣開車幼發拉第河自四月間起駕鐵橋一座長八百邁當巴格希隧道長四千八百五十五邁當通過亞米吕斯山者已於六月十六日工竣英國孟鳩斯特棉鐵家决　用十二歳之幼童工作全日十一歳之幼童工作半日德人聞之大爲錯愕（十日） 
[東方通信社電（日本人組織）] 　 
　　東京電傳聞駐法大使石井男爵已允就任外務大臣所遺駐法大使擬請簡放外務次官松井氏以幣原氏繼松井氏之後（十二日） 
　　東京電地方官更迭今日發表如次宫内省次官河村氏免官遺缺以神奈川知事石原健三氏升補宫崎縣知事有吉忠一氏調補神奈川縣知事北海道内務部長屈内氏升補宫崎縣知事北海道長官西久保氏升任警視總監宫城縣知事俵氏升任北海道長官富山縣知事濱田氏調補宫城縣知事新瀉縣内務部長木問瀨策三氏升任富山縣知事（十二日） 
要聞一 
[英訪員述君士坦丁之見聞]  
　　字林報云倫敦日日捷報特别訪員曾在君士坦丁盤桓十日今已回英述其見聞於下曰英人以倫敦街道黑暗爲苦者惜未見君士坦丁之黑暗耳苟見之當不復因倫敦之燈光黯淡而出怨言矣君士坦丁分兩區一爲斯丹波爾乃土國行政地點入夜街黑如漆僅有月光一爲比拉與加拉太外國使署及銀行皆在是處夜間燈光不熄各事如常蓋土人知協約國必不以飛機襲擊外國使署及銀行所在之地點也兩區中間有曰金角江江有大橋二乃兩區交通之要道亦無燈火聞英潛艇攻擊君士坦丁後土國始行此防衛方法以前商船軍艦皆泊於博斯波魯斯峽自潛艇發見後即移泊金角江今潛艇若欲攻襲土國船隻則必駛過兩橋但夜色昏暗之際潛艇欲安然駛入其事亦極困難余見江中船隻以德船爲最多並有奥船七艘瑪摩拉海與博斯波魯斯峽之亞洲海岸原有比法英三國人民頗多土員恐其與潛艇私通不許其瀕海而居遂相率遷入比拉境内旅館此乃潛艇攻擊之一影響也惟土人待遇敵國人民意殊不惡日後改變其態度與否雖不可知然在余離境之日余見英法等國人民在君士坦丁享受完全之自由至可驚異余所庽之旅館自館主以至僕役無一而非法人每至晚間法人業集筵會於此談笑悉用法語而隔座夜餐者且爲土國之軍官未嘗以爲忤也余入陵軍部絶無留難情事陸軍部署在斯丹波爾之中央策於山巓距余庽頗遠余因路徑不熟語言隔閡故覺費事山行半小時始抵陸軍部之山巓平方面積頗大四圍繞以欄栅高約五碼除陸軍部署外餘無他屋余立山巓見斯丹波爾與瑪摩拉海之全景悉在目前署中房屋寛大乃天空攻擊之絶妙目標年久失修形式頗不雅觀土爾其事固無一不如是也衛兵止余詢問來意余出護照與證據示之旋有一軍官出操法語與余周旋導余入一室内有德軍官四土軍官二據案而坐德軍官以法語相詢余亦以法語答之聲明此行之目的後見德土軍官彼此皆用法語余甚異之招待者復導余入他室與土軍官四人相見中有一人職爲大尉於談論正事旣畢之後即縱談戰局以余爲中立國人故詢余本國對於戰局之意見余未便重拂其意虛與委蛇告以聯軍未必能攻破逹逹納爾渠聞余言似不以爲然次日渠於席間復向余言海峽戰事自謂肄業於法國久居英倫熟知兩國情形兩國旣會合來攻恐土國終難抵拒然落於英人之手尚屬佳事蓋英國爲殖民地千萬回教徒起見僅可暫據君士坦丁終必歸還土國若俄人據有是地則君士坦丁終非土國所有矣土軍官之言論若是誠大可注意者也陸軍部中德員頗多雖穿土國軍服然面目逈異一望而知其爲條頓民族余隔窻窺見哇斯曼里無線電局之大柱德員告余曰吾人有此電局可與柏林通信余細察無線電柱實較余在他國所見者爲大余初疑德員大言欺人後證諸他方消息始知其言不誣余當時詰之曰此爲戰艦戈朋號拆下之無線電機乎德員曰不然軍艦不能有此大電機此乃從德國運來者也余曰從德國運來乎然無線電不能穿越羅國領土否則破壞其中立矣德員曰吾人極需有力之無線電機故不得不設法致之此物經過羅境乃用馬戲場器械之名義固未曾以無線電機告知羅人也此機由德國至君士坦丁沿途中立國官吏竟毫無所覺德人之計可謂巧矣 
[論德軍將至里嘠]  
（里嘠電譯里加） 
　　華德日報云俄軍退出華沙德軍追亡逐北不遺餘力現正在拿里夫河布格河大戰所有該處炮台已爲德軍攻得數處俄軍力漸不支節節退走此絶大之事也雖在此大戰期間而德軍仍能另派大軍往攻里嘎及微爾納在吾人意見約有二端如德軍至微爾納可將華沙附近俄軍全數包圍至德軍前往里嘠則另係一事將來德軍若往彼得格勒或莫斯科則必須先得里嘠此時德僅派馬隊三萬其後定必續派步隊與炮隊前往庶將里嘠與微爾納攻下此亦極大之事也但興登堡大帥其所以將此兩大事同時并行者殆以爲俄此時戰敗已極不可令其稍事休息俾將俄之戰鬭力易於擊盡也有一德國歷史博士名西曼者論拿破崙戰事極爲明澈其言拿破崙至俄其致敗之由係因前往莫斯科也假使往攻彼得格勒定可戰勝云云俄報因此論之故憤怒已極足見博士此言甚有價値蓋彼得格勒爲俄之中心心若一壞則其人未有能生活者 
路透電此時謂俄人已出離里嘠足見德軍隊前往之衆多也現在興登堡大帥究竟其意若何尚不可得而知然得里嘠後則可以前往彼得格勒也 
[俄報之麥剛森將軍與其戰術論]  
　　華德日報曰當今戰時各國將帥中旣爲國人所推尊而又爲敵人所敬仰並且名聞天下者誠不多見今姑置西方不論而就東方之將帥言吾德則有其二焉一爲東軍主將興登堡元帥一爲上將麥剛森元帥若二人者吾人如自誇其材能則難免人竊議私心自用而評論其人若出於敵人之口當無不公允矣麥剛森者俄之勁敵也而俄國露斯扣野斯洛沃報之軍事記者論去歳十一月間德軍進攻洛特兹鎭一事竟稱麥剛森元帥爲新興之腦海於是可見俄人推崇麥剛森之重矣今者其人又有一長篇社論評論麥剛森元帥在加里西亞之戰績頗多可觀其言曰去年洛特兹之戰事敵人（即德軍）以攻破倫齊柴經斯特里考夫至泊爾柴西尼一帶戰線自得厚利且爲今日破桑河流域之小影當吾軍與興登堡元帥未交綏以前吾人旣逆料德軍之戰術殆以毛奇元帥與白爾恩哈狄將軍爲其祖師此項戰術可以確定其根本即中軍憑藉要塞列薄而强之陣　兩翼用主力包圍是也（未完） 
雜評一 
[養成官習（無名）]  
　　我民日懼養成官習而官日以養成官習爲務蓋不養成官習則官不成其爲官而官之勢孤矣雖然今日之國事豈有官　者所能了哉 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[施行義務敎育之應辦兩事]  
　　敎育部擬訂地方學事通則及勸學所與學務委員會規程具呈請核定公佈曾奉批令分别修正及另擬請核各節已略紀前報兹得該部原呈爲分誌如下 
　　地方學事通則敎育部呈總統文云伏查義務敎育施行程序内列第一期應辦事項第二欵擬訂地方學事通則係由部擬具草案呈請核定公布自應遵照擬訂以立地方興學之始其迭經化龍督率部員詳加研究酌擬地方學事通則草案十三條謹撮舉概要爲我大總統縷晰陳之一爲規定自治區爲辦學之主體謹按地方自治試行條例本區敎育事項爲自治事宜之一斯自治區有負擔本區敎育之義務立法精神至爲允當吾國興學十餘年小學敎育未臻普及揆厥原由實因地方團體不知敎育之良楛即一國榮悴之所關而國家對於地方敎育之設施亦悉聽其自由辦學旣少專責成效自屬無多自非明定責成仍難期有進步至若劃分學區設立機關籌集經費亦當以本區公民肩其職務此則方辦學之主體不可不早爲規定者也一爲規定地方辦學之基金竊維地方辦學首重經費查東西各國對於地方敎育事業莫不籌給鉅欵作爲基本財産故國内政費雖如何拮据而敎育一項决不蒙其影響日本於明治二十八年將吾國賠欵撥給一千萬元作爲小學基金自後國民敎育之發逹幾有一日千里之勢吾國自前清興學以來地方學務恆因經費竭蹶中途廢弛嗣經公布官産處分條例而各省學田官荒悉入官産範圍其向充敎育經費者均應提解數成以充國庫於是地方敎育經費更形支絀幸我大總統以興學學懷殷殷注意於義務敎育地方小學賴以維持伏讀奉交敎育綱要内開各地方固有學欵應分别保存不得移作他用等因内外行政官吏自應恪遵辦理謹本斯恉特爲規定使基礎不爲動摇於敎育始有實效此則敎育經費之擔負以及關於敎育之財產等事項不可不詳爲規定者也除本通則之施行細則另行擬訂呈請核定外謹將草案另摺繕陳云云 
　　附地方學事通則草案第一條自治區按照地方自治試行條例及關於敎育之法令規程辦理地方敎育事務第二條自治區爲辦理敎育事務得就各該區畫分學區第三條自治區為辦理教育事務應於各該區組織學務委員會第四條自治區依地方情形得聯合二區以上設立學校及辦理其他敎育事務前項聯合事項中縣知事召集各關係自治區之自治職員協議定之其有紛議者由縣知事决定之本條聯合事宜遇解散時其因財産上之關係而生紛議者適用前項之規定第五條自治區依國民學校令第七條第二項之規定應受隣近自治區之委託處理敎育事務時因償付經費及其他必要事項而生紛議者適用前條第二項之規定第六條自治區内原有學款及從前關於敎育之公款公産應一律定爲該區教育其金前項原有學款經行政官提作他用者應由縣知事禀明該管長官定期撥還或另籌他款抵補第七條自治區内敎育經費因追加或不足時依照地方自治試行條例第二十七條第二項之規定得增收公益捐第八條自治區爲辦理教育事務得置基本財産及積存款項前項基本財産及積存款項之管理處分明自治會議或區或决定之但須經縣知事核准第九條學校及關於敎育設施所收之學費使用費或補助捐助費均得作爲基本財産或積存款項第十條本通則施行細則由敎育總長定之附則本通則所規定之各事項在自治區未成立地方由縣知事督率勸學所處理之京師地方及未設縣治之行政區域關於地方敎育事務之處理適用國民學校令第五十三第五十四條之規定本通則自公布日施行 
　　勸學所及學務委員會規程敎育部原呈云竊照呈准義務敎育施行程序内開擬訂地方學務委員會及勸學所規程爲第一期應辦事項此項規程於義務敎育之施行關係至爲重要自應依期擬訂迭經化龍督率部員詳晰討論謹將關於擬訂之概要爲我大總統陳之地方敎育爲事至繁有責之於縣者有責之於自治區者責於縣者不可無總滙之區責於自治區者亦宜有詢謀之地查勸學所之設始自前清經由我大總統倡於北洋成效最著民國成立或設或否縣自爲政不足以昭畫一現擬恢復舊時辦法規定各縣均應一律設置至於該所職務重於輔佐知事辦理縣屬敎育行政事宜而對於各自治區學務在自治未成立時有代其執代之責在自治成立以後有實施總核之權此關於勸學所規程之大要也地方學務委員在各國均以明文規定吾國自治制度尚未完全成立自治區域每縣不過四區或六區下級組織至爲單簡現擬於自治區内畫分學區即以學務委員爲執行學區事務之專員並於一自治區内組織學務委員會爲諮詢自治區學務之機關庶幾敎育事務與其他自治職務得以同時進行此關於學務委員會規程之大要也以上兩項規程與前擬之國民學校令及地方學事通則事例相因同條共貫謹依施行程序次第擬訂列具草案呈乞核定公布以資遵守而利推行云云 
[設置敎育廳之變通法]  
　　敎育部前曾條陳意見謂欲振興敎育非於各省設立敎育廳無以提綱挈領爲實力整頓之計當經政事堂一再核議卒以經費問題未能解决然亦深知敎育廳之設亦自有益於敎育近聞已擬一變通之法不於各省設敎育廳而分全國爲八大學區每區各設一視學監所有經費即由管轄之數省共同負擔則經費亦自不致竭蹶並將視學監定爲簡任職以崇體制業由總統核准昨特交敎育部籌議施行細則聞不久即將發表矣 
[封爵將採有限世襲制]  
　　關於漢人封爵問題政事堂已開會討論數次兹聞總統之意或擬延至明年召集立法院時再行交議故九月間參焉院代行立法院職務時其交議與否尚在未定至世襲罔替一條雖經删除然仍有多數人主張謂設使所給封爵僅及身而止終無以昭河山帶礪之盟不如改從有限世襲制所謂有限世襲者何卽封爵逐代遞降直至最後一代終替之時爲止如王降爲公公降爲侯侯降爲伯餘類推故王則五世而靳男則及身而止聞政府已决採是議矣又聞將來勲爵並非按照現在所給勲位策封其自民國紀元以來所授之勲位爲另項國家之榮典故將來有勲爵者必有勲位而現在有勲位者未必盡膺勲爵也 
[平政院清理路案卷宗]  
　　自各鐵道參案發生後平政院卽咨交通部提取各項案卷交通部當即檢齊送院惟聞此項案卷清理頗難以第一須稍通專門學第二須有交通知識第三則卷宗太多茫無頭緒苟非逐項逐條仔細研究斷難察得其獘端所在而此等仔細研究之時間須長斷非倉猝所能集事故各鐵道案公開判决之時期說者謂總須俟之數月後此近來所以寂寂無大異聞也又聞平政院庭長張一鵬氏日前曾自車上跌下略傷鼻際已請假一星期現在正在假内聞於前日傳詢朱學曾時張氏並未列席 
[丁道津出京查參案]  
　　丁道津赴浙查辦蔣楙熙案業於日前出京據丁氏臨行時語人此去過南京時須留三數日聞因南京方面亦有關乎蔣楙熙之應行查辦事件此與屈巡按使所揭參者全然無關其發自何人重在何事尚未深悉似即爲日前報載某要人面劾其募債舞弊等事亦未可知近日且聞蘇省某當局亦有密報寄部即報告公債溢額情形者也屈巡按使電劾全文外間尚無見者但知所言爲蔣氏設心阻撓中央解欵耳兹悉原參中所以證明蔣之險詐周章者約舉三事屈使以其言動都非出于眞心不過欲毁壞巡按使等在中央之信用屬在同僚窮於應付故據實揭等之此外似無别情說者謂丁氏在浙方面之查辦較不費力也 
[飛行機預備探察全國險要]  
　　參謀部以航空宗旨在養成海陸軍之飛行人才自南苑之航空學校設立以來成績昭然現在所儲雙單翼飛機已經將及百架畢業學生亦前後約有百餘名而航空事業貴於各處實地練習若僅在南苑一隅飛行殊不足以言增長閱歷刻聞日前參謀本部曾有人提議擬擇該校試行最利飛機二十餘架選派飛行術程度極高學生若干名分往全國各處險要地方探察一切以補參謀偵探之不足而增飛行之學業刻已磋商此次出發路線及分往日期辦法不久即可通知南苑秦校長預備實行矣 
[湖北路礦新紀事]  
　　京漢全路由比人代修每年夏秋間大水低處路軌每被衝毁臨時設法補救停車修築糜欵甚巨近年交通部已漸次着手改築然此水患非一時所能弭也兹聞該路自謝莊經鄭州至榮澤之一叚計長一百六七十華里突於本月三日之夜又被水衝毁南北往來各車皆不能通過已由養路處督工趕築阻水堤另行鋪軌於八日可以竣工　海　方　　　　　　　　　　　　　爲停五日至九日始賣北京票 
　　鄂境粤漢鐵路開工業已兩年因歐戰偕欵停付進行遂緩現在正鋪軌者計自鄂垣武勝門外起至武昌縣南鄉山坡地方祗長一百二十里其間橋樑共二十餘處皆非大工程業已完全告竣惟起點之處有沙湖一橋尚未完工一俟此橋成立即可 
通車 
　　漢治萍公司新舉總理孫寳琦至漢陽考查鐵廠勾留三日之久於五號乘輪前往大冶查勘鐵山經冶鑛局坐辦徐介甫等率洋礦師數人伴同上鐵山履勘一周該山面積二十餘里孫氏乘輿上山以後多步行視察旋又至新開鐵礦之獅子山查勘並往盛洪欽看採白石礦六號赴道士洑伊家湖查勘化鐵分爐地點至夜返漢即挈同萍礦局總辦盧洪滄乘輪赴長沙聞因萍礦事與湘省將軍巡按使財政廳有所商榷在長沙稍留即進觀萍鄉安源煤礦然後下駛往滬尚有事與總公司諸董磋商也事畢方返北京 
[紀漢口之三河]  
　　財政部特派清理湖北官産處長黃祖徽以鄂屬官産武漢最夥而漢口之價値又獨佔巨數舊雖設有公産清理局因案卷燬於兵燹僅於充公産業一方面注意而於漢口故有官河淤地則漠然置之查漢口有故河三道業已淤塞多年爲民間建築房屋或開作田地現在清理應分别查丈三河河基則漢口官産已得大半擬即委派調查測繪人員分别前往清理三河大致情形如下（一）新河此河當漢口之南前清咸豐年間所開自廣昌合起至十馬頭入江河身寛三十餘丈近淤塞大半被民間營造房屋（二）後襄河此河當漢口之北上起橋口經過後湖三眼橋至法租界大智門入江長十餘里寛自十丈至三十餘丈不等今其故址猶在水滿時尚能行船惟兩岸淤作民田河道儼如一綫水溝（三）玉帶河此河横貫漢口中心自橋口至堤口入江長十餘里寛以河之中心爲度南北各三丈共六丈近已淤塞爲民間營造房屋前清時曾由清丈局發賣少許此河大半當商場最盛之區自六度橋以下每方價値有三四百圓者如能清理明晰發賣當得巨欵惟港基本係被民間侵佔而民間間有執前清咸同以前漢陽府紅契遂藉口以爲已有者清理必較前二河爲難現漢上一般業主地販聞此信息皆大恐慌尤以劉歆生爲最一經實行料必起有無數糾葛也 
[川中近訊]  
　　北軍入川之初各報稱之爲國軍而川中軍隊以爲同是軍人何以彼獨稱國經當道詳爲解釋謂不稱北軍而稱國軍者欲泯省界之嫌也目前主客各軍均能相安無事陳使所帶入川之軍頗有秩序惟聞川北駐紥之兵由陜境入川沿途對於人民稍有衝突省中之北軍則尚未見有齟齬事日前一軍人在總府街買貨物與人　　　　　　　　　　　　　　　　　　　際一拍該軍即不顧而去又有一軍人在青羊場側近馳馬踏壞田家南瓜數枚當下騎問明價値照數賠償且近日軍隊假期北軍以二五八日川軍三六九日彼此旣不相値更省却許多枝節也現軍界又盛傳有曹琨來川之說確否未知 
　　軍界情形略如上述而學界近狀亦有足言者昨巡按公署發一通飭略謂各學校校報銷不免有濫報之獘如高等學校及農業學校工業學校外國語專門學校報銷册上除敎職員司雜役外又列各項應用雜役或四五十名或三四十名或二三十名不等且有職員之外又列佐理者樓上架樓不免有侵吞之弊並通飭各校速造一清册詳列教職員役及各項開支務須酌量事務之繁簡分别裁併經此一番整頓各校庶有刷新之望也至於政界近無新事足報惟新放各知事輿論謂爲不免瑕瑜互見云 
[紀川省普雄夷亂]  
　　客自越嶲歸者談及越嶲屬之上中下普雄夷近事甚詳誌之如下普雄之泰西銅廠前係白夷賣出開採者黑夷與之相爭時有衝突聞近日又起暴動泰西廠之駐防警備隊六十名前往彈壓竟被轟斃二十餘名後警隊長索夷人賠償捐失每兵一名三百元夷人抗不賠償兩夷旣擾往往約集衆夷時出捆足漢人並焚毁村莊五處隣近之漢人不勝其擾該處警備隊長及地方人民乃紛紛到白泥灣張梃生統領處告急張一面預備鎭壓一面飛報將軍將軍聞警即飭張統領相機撫剿張乃於隂曆五月初九日早將南路漢軍前五營先行開往旋即親自至普雄夷地旣入該境即派員到各夷地宣布中央德威聞夷人近已有就撫之信 
地方通信 
[蘇州]  
　　紀三區菸酒公賣事蘇省第三區烟酒公賣分局長唐愼坊奉委籌備及招商組織公賣分棧各情已紀昨報兹悉錢君直繳欵請辦三區菸酒分棧事宜預先並未與各商接洽且錢係燒酒業中人而兼辦菸業故各商多有反對者兹將各方面詳細情形臚列於後 
　　第三區管理八縣定章每區招商組織分棧每縣組織支棧錢維鎭號君直係無錫縣人在蘇州胥門外萬年橋大街開設錢義興恒記燒酒行日前錢具禀三區分局繳納押欵洋三萬元請轉詳省局核准委充本區菸酒公賣分棧長其所繳押欵仍須分攤於各縣支棧錢奉委後即於胥門外小日暉橋醴源公所（即三官殿）設立事務所布告八縣烟酒各業定於八月十號成立邀各業到所會議進行方法是日到者僅本帮酒業寥寥無幾菸業無一人到場在錢以爲分棧成立昨已分催各縣商人趕緊組織支棧矣 
　　征收公賣費定章印花分甲乙兩三種甲種行銷外省者征收百分之十二乙種行銷本省者征收百分之六丙種行銷本區者征收百分之十二各種均帶收四釐爲各支分棧局辦公經費由支分棧於各貨産銷之處逕行按貨征收發貼印花所收之款隨時　　　　　　　　　　　　　　　　　　　　　　　　　項已由省局高局長另擬組織七省水菸公賣局詳請財部核示矣皮絲烟一項亦已劃歸上海暫由商董蘇稼秋准試辦三月故三區菸業僅有各項旱烟及淨絲等類以菸酒二業比　稅率酒業應占十分之八云 
　　蘇垣菸業向有公所設於吳殿直巷宣州會館内以王純甫爲董事王董辦理有年素爲同業所信任自錢請辦菸酒公賣分棧事發現後八縣菸業紛紛向王董詢問事前曾否會商王董答以事前毫無消息大衆深爲詫異旋經八縣菸業各舉代表到蘇（武進代表徐與道姚翠廷宜興代表查肅甫王子棟無錫代表裴子琴李保同江隂代表黃夢周湯杏生常熟代表祝君　姚右箴吳江代表潘　伯崑山代表黃子會吳縣代表王良英施薇星總代表王純甫）連日在公所開會集議僉以菸酒公賣事宜部章有招商組織分棧之語所謂招商者原因官廳與各商多所隔閡故須招本業商人經理則此項經理人必得本業中衆望素孚者方能稱職今錢乃燒酒業中人在社會又未辦過何種事業遽充菸酒二業經理人事關八縣商業責任重大我菸業萬難承認云云遂當衆議决由各代表等列名公禀分局唐局長請轉詳省局長務將菸業一項另立機關由本業衆商公舉公正商人承充分棧長日昨已上禀矣 
　　錢君直請辦分棧事宜預先亦未與酒業全體商榷故發表後酒業中亦有反對者武進縣酒業代表趙某日昨到蘇謁錢詢問詳細辦法並詢及三萬押款是否攤於各支棧錢云目下未便宣布趙詢問至再錢云武進支棧須攤四千元其餘每縣四千三千不等趙云支棧有弊將此項押款没收理所當然設或分棧有弊亦没收此項押款豈非支棧代人受過錢不答僅囑趕緊組織支棧云云趙代表又謁見分局唐局長告述酒業中紹酒與本地所産黃酒燒酒情形各别若統歸一支棧辦理諸多隔閡擬分類分别辦理唐君亦頗然其說聞趙君已商之同業等亦擬於日内上禀請示云 
[南京]  
　　敎育部飭報學生名册齊巡按使昨奉敎育部咨迅將省立高初各小學校八旗入學子弟姓名年級即行造册呈報咨部當已飭敎育科查照矣 
　　馮將軍之輓聯馮將軍之兄佩璋本月二日在籍壽終將軍接河間電耗後特於八日在毘盧寺設壇祭奠井親製輓聯其詞曰弱弟自愧庸才數年來名利虛聲依然職守難離念手足深情何時得報長兄竟傷遠逝九泉下音容永絶惟恨哭棺未遂對桑榆晚景能勿增悲 
[鎭江]  
　　學産公地之交涉鎭郡小周頭玄壇宫有學産基地爲瑞記洋行所用經學産經理處詳請丹徒縣公署轉請交涉員交涉在案兹經袁交涉員函復略謂該地計五釐六毫六絲按照小馬頭一帶普通地價估計每畝約値千元此項基地五釐餘擬令瑞記繳價五十元等語章縣知事接函後當即轉飭敎育欵産經理處議復未知該處董事如何議復也 
　　一女兩婚案三誌鎭郡瓦木工頭嵇惟高一女兩嫁發生糾葛情形迭紀前報兹聞王姓之子决意退婚雖經人再三說項王子堅意不允昨已將稽家送去了妝奩如數退還并聲言所付定洋彩禮及一切用費須責令嵇家如數賠償云 
　　查獲芝蔴膏解訊禁烟稽查員王道張壁成得王愷臣等報告謂王家巷内合茂號製造芝蔴膏爲摻和假土之用當經前往查獲大宗芝蔴膏及煎造芝蔴膏器具連同該號主張振才張子 
 
 
 

Page 7

 
 
懷一併解送警務總所旋經王警務長據情詳送縣公署訊究 
[揚州]  
　　不倫不類之公文江都縣公署第三科科員童樂齋自任事以來與學界輿情尚洽但往來公文時有笑柄日前淮揚左道尹通飭縣知事轉飭各學校一體採用某書館教科書昨經童擬發印板告示多張送市敎育會分送各學校大致不外勸購唯其文末尾有仰學界諸色人等及其各凛遵毋違等語衆皆譁然以爲學界之下加以諸色人等勸人購書加以凛遵二字均屬不倫不類云 
　　小學舉行畢業式兩淮江都各小學校於八日假舊城　倫堂舉行第七次畢業式先期柬邀各界觀禮是日畢業學生凡百二十八名計二十八校於九時齊集禮堂摇鈴開會到者數十人縣長因事未到特派三科科員童樂齋蒞會宣讀訓詞次由各校長訓詞再次揚州日報代表孔劍秋宣讀祝詞並無來賓演說禮畢攝影而散 
[杭州]  
　　嵊縣烟商請減捐率自烟酒公賣局成立後浙省之紹温等處多數酒商對於酒捐迭次請求减緩而烟業尚未有動靜兹聞嵊縣烟業商人亦於日昨上烟酒公賣籌備處禀略云烟爲消耗品之一自外烟入口雅片烟外又有紙烟雪茄烟各等名色年盛一年中國土烟已大受響影若照現在公賣局辦法不啻爲叢驅雀爲淵驅魚查捐率前清光緒間烟葉每百觔僅捐制錢五百文其後一再議增計連附加稅捐洋一元八角又烟絲每百觔捐洋三元六角近復益以營業牌照稅印花稅及地方公益捐負擔之重困難已逹極黠今知浙省規定公賣價格又擬加烟葉每百觔捐洋二元輸入烟絲每百觔捐洋三元六角如是捐上加捐捐率幾與下等貨價相埒商家核計各捐稅仍取資吸戶報來土烟價値幾與外烟相埒誰願買中國土烟吸者中國烟店衰閉種烟製烟之農與工將何安頓其時商困民病將不堪設想且土烟衰落捐款反減紙烟暢銷漏巵愈大是時利源外溢勢必至一落千丈實與國計民生大有妨碍商等爲此　陳管見伏乞逾格减輕以蘇商困云云 
[安徽]  
　　鮑鎭守使北上蕪大鎭守使鮑貴卿君日前因公北上將印信送交安徽將軍行署李參謀長暫爲接收所有日行公事亦暫由李參謀代拆代行聞鮑君將有調升模範隊師長消息 
　　韓巡按使去皖韓巡按使自奉中央電令調任湖南一再呈請辭職不准因又請假一月暫返珂里一行再行赴任兹已於九日交卸政務廳長徐壽兹與韓使本係老友因見使節啓行擬率公署秘書科長科員人等備具西餐公餞韓使力辭乃改爲茶話會卽在辦公廳聚談數刻旋與各員共撮一影以爲留别紀念 
　　九號徐護使鼎康在安慶道署接印所有每日公事仍到巡使署内辦理署内各科人員均不調動至安慶道尹一職前已委水利局兼振撫局會辨熊廷襄代理熊君因病辭職昨又改委政事堂存記道尹謝重光代理亦於九號接印矣 
　　皖省城各學校昨假省敎育會地點開會歡送聞韓使在大觀亭集聯有千古英雄浪淘盡一官南北髩將華之句留作雪泥鴻爪韓使於今晨（十號）八時啓行皖省紳商先在商會備宴公餞所有軍政警學各界均至江干歡送沿街舗戶均擺香案爆竹之聲不絶於途韓使由商會步行至接官廳坐談片刻卽乘鈞和兵輪下駛 
[湖北]  
　　舊撫署改造黎府黎副總統購鄂省舊撫署改造府第現已立約註册其欵則暫未交聞黎已派府中庶務長危敬齋不日來鄂接收即雇工大加修葺頭門改作洋式並　添造樓房數棟聞已有漢口協興木廠擬攬此項工程繪就圖様送京該撫署原設官立法政學校所居學員七百餘人今須遷往他處現第三中學奉部飭裁已與第一中校合併騰出校址（從前存古學校）卽令法校學員遷入以便黎府動工 
　　守門警帮同械鬭鄂省汾酒槽坊業工人非武昌籍即鄂城藉向來稱爲兩帮近日武帮因生活程度日高要求加增工資鄂帮不肯贊同致成仇怨前日兩帮共百餘人齊集於文昌門外敦義堂街各執器械互起决鬭其初鄂帮敗北不知何故守衛文昌門之城門巡警十餘人竟出爲報復武帮於是大復當抬受傷者多人往巡警五署請驗並控巡警之帮兇該署斥爲誣妄以致該地商民大動公憤昨在敦義堂開會咸以巡警濫干民事擾害秩序逞兇毆人官不究治此風一長後禍何堪設想議定公禀警廳從嚴查辦 
[重慶]  
　　危言報判决無罪重慶危言日報前日登載憲兵司令馬傳楷事被馬派隊逮捕編輯姚天笑復以登報侮辱等詞送請地方廳訊辦該廳公開審訊宣布姚無罪兹聞姚返社後大有感慨昨已挂帆北上歸業農桑矣該社自姚去後編輯一席無人繼任故出版之期現尚未定 
雜評二 
[義務敎育（默）]  
　　德自普法戰爭而後敎育進步一日千里者無他取干涉政策之效也德國之施行干涉政策最早政府挾國家之全力以促進人民之智識於是强迫敎育之成績漸著各國亦漸公認而此政策遂爲近世敎育之唯一政策今湯總長急急於義務敎育而痛斥前此放任之非固能扼敎育之要旨矣然前此各國之反對干涉政策者亦自有說以爲干涉足使人民弛其自立心一旦國家之效力運用不周勢必錯愕失據百舉皆廢是其說之主張放任亦非無一面之理與我國前此不知敎育爲何物而放任之情形不同也其實德國之所謂干涉亦自有度非謂盡取民間事業而一一代謀之不過爲之樹立範圍建設軌道使其有所依附箴過失救偏弊不令中輟而止故其獨立活潑之精神仍不弱喪而致一蹶不振也中國敎育之在今日固宜急施干涉然又不可束縳過甚湯總長其以此爲知言否乎 
　 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[人力車將大加淘汰]  
　　大陸報云公共租界工部局已採納美克宇恩總巡之建議擬將上海公共人力車大加淘汰俟減賸六千輛時且擬施行車夫註册章程美總巡曾於報告中提出辦法三條（一）擬將給照之人力車减至六千輛每月所減之數以五百輛爲率（二）大增租界中之停車處（三）俟减至六千輛時施行車夫註册章程與車夫協同辦理當無爲難之處其減車之理由則因車數過多充塞道中行人往來諸多不便且車數浮於所需則車夫獲資維艱以致赤貧者居多日入幾不能供其生活之需云 
[維持民食之急迫]  
　　滬埠米價繼漲增高尚無已時滬海道楊道尹以現値風災之後民食堪虞若不籌款採辦設法　持貧苦小民必至無米爲炊昨特飭知上海縣沈知事趕速邀集紳商會議辦法或候賑欵由公家派人赴産米之區採辦平糶或由商人購米接濟並飭勸諭米商平價出售以濟貧民云云 
[請求發還稅餉]  
　　上海南北市各商家因上月二十七日風災時裝船貨物飄没損失爲數甚鉅所有水漬各貨祇可退回貶價零售惟先時均由報關行經手報關出口至此自應將報關稅餉領還原有派司亦仍發給應用業已函請商會彙案轉禀新關稅務司及施監督請爲照例照還以示體恤矣 
[繭行自行取締之部復]  
　　江蘇全省繭行會經擬具自行取締條件禀由江蘇巡按使咨商農商部修正備案昨絲繭業總公所接奉縣署函開案奉江蘇滬海道尹公署飭開奉江蘇巡按使公署第四二四二號飭開案准農商部咨開前准咨陳開江蘇全省繭行自行取締條件一案已按照部咨及財政廳詳復各節修改爲二條十項另繕清摺請察核咨復等因並先准咨陳開限制江寗信裕及吳縣錢大源兩繭行辦法當經本部電請將江甯等六縣另行限制章程報部彙核旋准復稱江寗等六縣特别限制章程二條當據與議各員全體承認已飭知江寗等縣辦理等因各到部查絲綢繭三業自應兼籌並顧此次江蘇全省繭行取締條件旣經按照部咨及財政廳詳復各節修改其江寗等六縣特别限制章程二條亦經與議各員全體承認至信裕錢大源兩繭行限制辦法亦係按照特别限制章程辦理應准併行備案相應咨復查照飭導可也此咨等因准此除分行外合亟錄案飭知飭到該道尹即便轉行所屬各縣知事一體遵照備案此飭等因計抄四六九號　陳及摺並五三五號咨陳奉此除分行外合亟照錄抄件一併飭縣遵照等因奉此除遵照備案外合亟函逹貴公所即希尊照辦理　也 
[禁止假冒日本之金剛石牙粉]  
　　駐滬交涉員楊小川君接日本駐滬總領事有吉明君函稱據法界洋涇浜第十七號日本商人平尾贊平經理吉田號禀稱創製之金剛石牙粉前於明治三十二年輸入中國行銷並於明治三十六年十二月二日呈請日本政府特許局註册一面報請上海海關註册奉給一萬五千九百五十四號起至一萬五千九百五十六號爲止三號商標在案近來中國各省城市及各通適場等處假冒此項商標之金剛石牙粉牌名魚目混珠殊失註册之效力受害實甚損失尤鉅請乞轉致華官查禁究辦假冒等情合行函請通飭各屬一體查禁等因楊交涉員以商標一經註册照章不得假冒今該日商所製牙粉旣有仿冒混售假貨情事自應查禁如果查有假冒者當即懲罰以重商標而敦邦交除分飭各屬及上海縣公共公廨等一體查禁外並於昨日出示嚴禁倘有假冒一經查獲定當懲辦云 
[鎗斃江北巨匪]  
　　德商南門牛肉店被盜砍斃西婦刦去貴重飾物案内之逸盜曹致福業由公共租界捕房拿獲解經會審公堂引渡至鎭守使署訊供承認迭犯搶刦判决死刑在案兹於昨日（十二號）午後二點四十分鐘時由鄭鎭守使飭派衛兵將曹犯提出驗明正身押往西炮台槍斃兹將罪狀錄下上海鎭守使鄭爲示諭事案據公共公廨查獲匪犯曹之福卽曹致福一名解送來署聲稱該犯確係江北巨匪並於德商南門牛肉店被盜一案亦有分贓之事請爲訊辦等語當發軍法處研訊並已函電調查訊得該犯曹之福卽曹致福前於宣統三年聚衆搶燒海河鎭居民四十餘家又於民國二年結夥搶刦阜寗縣境譚李氏家衣飾錢洋均經各該事主及閤邑紳商控訴請緝有案又據公共捕房傳到證人李國成王張氏證明曹致福實有收受南門被盜案内之金四開洋鈿原贓情事衆供確鑿惡跡昭著實屬罪無可逭該犯曹致福迭犯搶劫之所爲應照懲治盜匪法第三條第五欵判處死刑又該犯收受贓物之所爲按照刑律第三百九十七條第一項科處四等有期徒刑二年以上應得死刑與徒刑併科依律定期執行死刑業經詳奉江蘇馮上將軍批准照辦應將該犯曹之福即曹致福一名依軍法執行鎗斃爲此示仰軍民人等一體知悉此示 
[救國儲金昨日之收入]  
　　昨日（十二號星期四）爲中國銀行收受儲金之第一百零三日計收銀洋二百五十九元又銀一兩一錢三分又爲交通銀行收受儲金之第七十七日計收銀洋四百零一元兩共收洋六百六十元又銀一兩一錢分連前共計已收洋七十二萬三千九百三十八元銀五千四百六十二兩二錢三分四釐 
[城隍廟歸入公産]  
　　本邑公欵公産經理處昨詳上海縣沈知事文云奉鈞署第四九四號飭並附抄件飭爲查照並將邑廟兩廡等處應否歸公收管查明具復等因奉此遵查上海縣志城隍廟爲明時潘恩宅基改建基地十二畝六分於清乾隆元年恩詔免科嘉慶三年道會葛文英復新大殿兩廡道光十六年兩廡及戲樓燬衆商重修各等語等是廟宇的係地方公民所建廟基亦係地方公衆所捐其爲地方公産已無疑義自應由處收管至於免科一層係清廷敬重神明之意非因事入官者可比惟今時勢遞遷有司朔望拈香之舉久已不行則邑廟免科之文亦應廢止所有此項公産自應歸本處收管擬請按照民田例一律入册　糧完賦以昭公允而符政體兹奉前因合將查明邑廟屋宇基址沿革情形依據志乘參加管見具詳聲復是否有當敬乞縣長俯賜鑒核批示祇遵 
[代拆阻礙路工之房屋]  
　　工巡捐局朱局長以小東門内至紫金路一帶下岸房屋退建浜基開工以來已逾一載全路尚未完工兹據工程處報告尚有少數抗不遵拆朱局長即面諭由局會警代爲拆卸昨工程師陳益之君已會同巡警二名並帶工匠十餘人將第二叚長生橋王明善堂房屋二幢拆去復將詹大有顧益之兩戶房屋三間動拆該業主即出爲懇求允於三日内自行拆除陳君當即回局禀復又奉局長面諭第三叚内尚有李薛陳胡四姓之扇子店香燭店火腿店房屋四間亦應從速派匠拆去俾得全路限日完工云 
[省委來滬調查]  
　　候補縣知事俞錫蕃近由江蘇齊巡按使委派來滬調查事件俞君於昨日乘火車抵申即詣縣公署拜會沈知事因有微恙由第一科長與地方警察所警佐領袖景毓華出爲招待茗談良久俞君始興辭而别 
[勸用國貨會内部之擴充]  
　　勸用國貨會自執行部成立以後一切會務已逐漸進行兹該會同人爲擴張勢力計擬於執行員外復增添調查員宣講員贊助員等皆由熱心會務者擔任之凡調查國貨之産地産數銷行數皆調查員主之勸導社會購用國貨興起工藝四出演講宣講員爲之對於該會未及舉行或不能舉行之事而施其贊助者無論以力以財均稱爲贊助員云 
[旅滬贛人之辦賑熱]  
　　江西水災情形及乞賑電文已迭誌報端兹聞旅滬贛紳周扶九君得電後自認捐助七千金後在駐滬兩淮鹽務公所代募四千金包竺蜂君亦籌募款項均已分别滙寄被災處所施放急賑昨日又由陳潤夫君與旅滬各紳商在慶雲里旅滬江西公會開談話會研究募捐方法聞當場認捐者頗不乏人云 
[輪船上破獲拐案]  
　　浦東碼頭某輪船前日正欲啓椗出口爲救濟婦孺會會員協同水巡捕房偵探等上輪檢查忽聞房艙内有喊救之聲再四查察始在木匠房中查獲拐匪王阿三一名並被拐男孩十口孩名錫林阿大招根土子連生寳泉正才昌根小才吉喜等姓氏年歳籍貫不一當時解送水巡捕房由梅捕頭提案略詰王阿三供詞支吾並稱各孩另有拐匪拐來託小民送上輪船餘不知悉捕頭飭令收押昨日備文將王阿三並各孩押送地方廳請辦午後由檢察官提案預審判王阿三先行收押錫林等十孩發堂暫留候查傳家屬來案認領 
　　另一訪函云浦東大阪公司來往滬閩之神天丸輪船前晚（十一號）爲該輪開往閩省興化等埠之班期經救濟婦孺會調查員唐某偵得該輪搭有大帮拐匪擬將所拐婦女小孩販運出口當投淞滬警察廳報告經徐廳長立派偵緝隊隊士金殿臣郝士林戎仁生吳福堂等八名會同江海新關各巡於是晚十時前往大阪碼頭搜查當在該輪查獲拐匪李王氏一口及得賄保護之匪徒王四顧三長脚阿毛等三名並被販婦女四口小孩三名一併帶廳分别看管候交司法科訊辦該警廳自捕獲前案後次日（十二號）又在浦東華通碼頭太古公司之湖南商輪船上查獲拐匪二名及被拐男孩二口詰明欲往厦門汕頭等處圖賣現亦嚴行管押聽候發科預審 
[請領水中撈起之銀圓]  
　　花沙公所前託新泰商輪裝運銀元五箱該輪沉没後業已撈起七千五百元寄存關棧由代表董狄青謁見河泊司請領未准已紀前報兹該公所以撈取此項銀元雇用瑞鎔廠吸泥機器及各水鬼打撈所費不資昨又具禀稅務司請求給領未知能邀准否 
[南兆貴里之新鬼]  
　　蘇州人朱正初前晚十一時在英租界福州路南兆貴里弄内被人暗殺身死當由八百五十號華捕查見歸報該管捕房將屍車入驗屍所昨由公共公廨中西官聶畢二君蒞所驗得死者頭頂上受有刀傷一處委係因傷致命當據死者之妻妹宣顧氏聲稱死者向在原籍小輪船局中爲賣票人於三日前來滬不知因何遭人謀斃又據屍姪朱善卿禀稱死者來滬後庽某小客棧未出事之前曾遇見渠據云不日卽要回蘇遂即分别餘不知情又據西探目（伊克）（姚克）二人禀稱是晚出事後卽往察勘該處地上並無血跡顯係棄屍於此中西官會商之下　飭屍姪朱善卿先行具結收殮一面着捕房選派探捕嚴緝兇犯務獲解究 
[尋獲拐賣女子之婦人]  
　　王定方之女巧雲前被王張氏拐往天津販賣得價與同黨分用嗣經王偵知下落赴天津地方　　　　　將女追回王張氏在逃未獲近悉該氏匿居閘北華　王於前日借妻韓氏前往尋見扭控五區二分所移送檢　分處預訊之下判解地方廳按律嚴辦 
[拐案證據不足]  
　　住居新閘派克路一百五十九號門牌之胡倪氏倪阿連偕證朱陸氏控陸胡氏鄧陳氏鄧阿四於本月二號將將之十五歳女兒胡阿金拐匿無蹤等情業由捕房將三被告一併拘護昨解公共公堂經中西官逐一研訊之下以胡倪氏等所控證據不足判將案註銷被告開釋 
[未婚夫自然着急]  
　　紹興人張文寳之十六歳未婚妻玉姑近因被母任王氏及兄任正法挈領求滬得洋三十元串同蟻棍王桂聽押入北京路八百六十七號門牌龜奴葉岳生所開之雉妓院内賣娼被張偵悉追蹤來滬投報老閘捕房派探將任母子及王葉二人一併拘獲昨解公共公堂經中西官逐一研訊明晰以任王氏與任正法將女押娼本應懲辦姑念鄉愚無知從寛斥釋王罰洋十元葉身價不追再罰洋三十元充公以爲買良爲娼者戒女子玉姑交其未婚夫張文寳領回完姻 
[越人誘拐吳婦]  
　　法租界居民紹興人陳子英因將蘇州人吳雲生之妻吳王氏於去年六月間誘拐來滬得洋一百二十元押入雲南路三百零一號門牌鴇婦顧王氏妓院内賣娼前日被吳尋見向領不放因卽鳴捕將鴇與氏一併帶入捕房轉送公共公廨昨晨經中西官訊供之下判陳押西牢一年顧鴇押女所半年吳王氏交本夫領去 
[惡姑挑唆肆虐]  
　　婦人石彩林偕母石曹氏在公共公廨刑事科控姑陳席氏與伊夫陳虎卿百般凌虐希圖價賣等情昨由包探將席氏拘解公共公堂經中西官訊據石彩林供稱前年奉母命許配陳虎卿爲室過門後夫婦感情頗好嗣被姑席氏挑唆氏夫反目屢遭毒打不堪其苦現在懷孕五月求請作主詰之陳席氏供詞推諉判被告不應虐待姑寛判罰洋兩元如再違犯提究不貸 
[私收牙帖牌費之告發]  
　　商人朱景棋昨至上海鎭守使署具禀謂有汪炳南等私收牙帖埠費詐擾不堪求請查辦等情鄭鎭守使以所稟如果屬實亟應嚴禁當飭上海縣知事查明究辦 
[黨人自首之批示]  
　　黨人李绪芳呈請上海鎭守使署核給免罪證書昨經鄭鎭守使批示俟咨行安徽將軍署飭查當時如無擾害地方行爲准予核給免罪證書以便回籍云 
[兇犯翻供無效]  
　　著名匪徒丁寳供李麻子等前因在滬糾衆擾害深恐同居婦人張大嫂洩漏彼等劣迹遂起意將張大嫂暗殺而死不久又將住在成衣店樓上之婦人某氏用繩勒斃以上兩婦當時均由法公堂函請法庭派員檢驗一面飭緝兇犯以憑究辦嗣經法捕房包探將丁李查獲解送公堂訊問二人均直認不諱判送上海地方廳按律懲辦在案兹悉此案自引渡以來迭經檢察官提案研訊惟丁李兩人逞刁翻供再四駁詰矢口不移間官乃飭分别釘鐐收押一面將訊供情形面禀林檢察長請爲核示林君以該犯等前在法公廨已經供明一切豈容狡賴除據情起訴同級審判廳定期公開辯論外一面飭警往傳案中要證届時來廳候質 
[工人觸電斃命]  
　　昨日上午有身穿舊布袴之泥水匠某甲在法租界天主堂街修理屋頂失足一滑恐遭跌下急以手按在電線上以致觸電立即身死後由捕房將屍車送同仁輔元堂飭探查傳家屬到來收殮如無家屬即由該堂棺殮厝壇 
[染工把持停工]  
　　染業灰色小行各工匠不知何故停止工作已二十餘天各染坊主邀同行頭向各工匠勸令上工堅不應允故昨由法新租界某坊主報告捕房請爲維持捕頭以覇持停工與租界亦有關係諭候飭傳該工頭至捕房詢明核辦 
[接造房屋之梗阻]  
　　本邑二十二保十七圖商民趙半山有祖遺平房四間後有隙地於今年舊曆四月間雇匠在後面接出六尺正在工作之際突被趙順餘糾同趙毛官趙張氏等將所接之屋拆去以致該工匠趙金從高屋下受傷由趙半山延醫診治當時半山即欲告發因有族人趙增湘等解勸將就了事兹趙順餘等反至上海地方審判廳狀告趙半山造屋有碍公路半山心不甘服亦投地方檢察廳提起刑事訴訟業經林檢察長飭派法警鄔雲將趙順餘傳案訊實判將趙順餘收押候核 
[厦門郵局司事就近訊辦]  
　　厦門郵務支局司事林裕清（即林漢清）私取局中公款洋七百餘元乘輪來滬爲郵政司電致上海水巡捕房將林查獲收押捕房一面電請郵政司核示在案兹悉梅捕頭已接回電飭將林漢清就近解送上海行政衙門懲辦是以於昨日備函將林連同抄出之贓洋六百九十元解送滬海道尹公署轉送上海縣知事署訊辦當以案涉刑事由縣公署諭飭押送地方檢察廳訊究林檢察長諭飭將林收押贓洋暫存候訊明核辦 
[檢察官不以推事判斷爲]  
　　住居沈家巷之鄉人史毛毛（即褚毛毛）因與夏根新同在酒店飲酒醉後誤入夏妻臥室被夏撞見疑有别情以木棍擊傷腰背等處已兩紀前報兹悉此案已經閘北檢察分庭於前日提起公訴經孫推事判褚無罪夏處拘役七天惟李檢察官不以爲然當庭聲明提起控訴因將原被一併還押候解地方廳續開合議庭訊明核辦 
[債務人自願破産]  
　　前有姜瀼代表久大衡通鼎康信成元甡同豐源餘寗莊各錢莊至法公廨禀控魏錫侯不贖房産押欵計銀四萬九千五百兩請追等情魏供此項房屋係商人與魏連奎公共之産押欵係連奎之事與商人無涉不應將商人具控判令限交連奎在案昨日連奎自行投案候訊姜瀼禀稱於四月間在英公堂控過因道契係屬法　故投案控追魏連奎供此屋與叔父魏錫侯均分之産商人名下祗有一半前曾抵押於某洋商被各錢莊私自贖出後向商人通知原告所呈之據實係空據並非正式抵據惟商人共欠各戶存欵等項約有銀十八萬餘兩現在市面不佳即將産業售賣一時亦難覓得主别無善法祗有破産一併公儺料理求請公斷聶讞員判交保限一月理處 
[股東與股東之和解]  
　　法商白代公司前投法公堂控萬利公司股東黃可道等出售冒牌唱戲機器請追損失等情當經判决黃等限繳絲黃亦在法公堂控稱萬利係合股開設奉判之損失銀兩每股應繳二百餘兩乃股東吳賢儒應繳之一千八百五十兩張月庭應繳之二千零六十三兩均置之不問亦求訊追判交人銀兩保限繳在案今已届限因又傳訊黃偕吳張投稱現吳張兩人已托人商勸折還洋若干元商人洋已收到求請銷案聶讞員判准註銷堂費歸原告繳案 
[查明被告家産]  
　　鼎泰裕發合盛恒隆裕大王慶祥等前在法公堂控萬盛米店主曹翠翡虧欠往來貨欵等洋五百餘元倒閉逃逸尋見不理求追等情判交人銀兩保限繳迄今挺押不理昨又提訊各原告同稱查明被告在原籍南滙縣屬張江栅地方置有田二十畝房屋五間求請發封作抵判曹還押限七天繳洋如逾限不繳著各原告將産開明地址補詞到案再行核辦 
[限期還債]  
　　韓保生在閘北審判分庭訴周長發欠洋四十五元屢索不還等情前日經孫推事傳到原被開庭庭辯論判周交保限期還洋 
[意人控告華人]  
　　意商白黨里（譯音）在公共公廨控華人楊彬甫騙銀一千兩等情昨由包探將楊提解公堂經中西官訊判楊押侯函致意領訂期會訊 
[包探追獲匪徒]  
　　匪徒陳阿二前日在北四川路圖劫行路婦人陳王氏耳上金環當被包探周耀庭查見帮同追獲拘入捕房昨解公共公廨經中西官訊供推諉判陳押一個月示儆 
[偵緝隊士獲賊 <P ] 
　　木作頭廳和記因欠人貨欵被訴於地方審判廳判將閘北大統路之作場内木料抵補在案前日有竊賊劉化忠董學清二人行竊該作内舊鐵三百餘斤被偵緝隊張金海查獲解經司法科訊問一過判送檢察分庭核辦 
[匪徒攔路搶刦]  
　　甬人洪姓前晚行經英租界牛莊路附近突被匪徒二人攔住去路各出利器嚇禁聲張將洪所帶値價七十元之金戒時表現洋一併攫取臨逃時恐洪尾追復開空槍兩響示威始各竄匿洪因即投報該管捕房捕頭立飭通班中西探捕分投往拿務獲解究 
[匪徒兩罪並發]  
　　匪徒唐小六仔劉德才因與胡才元拐匿派克路四百五十七號門牌周陸氏家八歳女孩蘭桂由探拘解公堂訊判唐劉各押西牢三月胡押三年在案兹又查悉唐劉兩匪曾於五月二十三號夜半在成都路三十九號屋内將江北老嫗單吕氏之手足綑縳並用敗絮塞口希圖謀害故於昨夜傳同該氏將唐劉兩匪復解公堂經俞襄讞會同美領郭君研訊屬實判唐等還押期滿各加押半年並着逐出租界 
[不認串竊但認銷贓]  
　　粤人黎湘惠在公共公廨刑事科控沈濟民陳福生串同伊妾朱小二寳竊取値洋八千元之金珠首飾變價得洋揮霍殆盡等情由廨迭次訊供已屢紀前報前日午後由捕房傳同收贓之秦元春將沈等併解公堂經王襄讞會同美郭副領事訊問原告延律師上堂譯稱此案人贓並獲應請訊辦詰之沈濟民供稱所有珍珠首飾均由朱小二寳親自交我代爲收藏並非串竊嗣與朱說妥故將各贓託陳福生代爲典質變賣所得之款已經用盡並延律師到堂代辯質之陳福生供認代銷贓物不諱復由兩造律師互辯良久中西判被告分别交保候復訊再核 
[實行烟酒公賣之文告]  
　　江蘇省第二區煙酒公賣分局出示云照得本分局烟酒公賣事宜業於八月十號開征在案各商店當能恪守定章依數繳納其以前存貨現奉省局轉到部令仍須補征爲此示仰本區屬境兩業各商號知悉所有該商號存貨應聽主管分棧儘三日内查明具報毋許隱匿抗違致干未便 
[招商接辦中西區清潔捐]  
　　工巡捐局出示云照得中西區清潔捐向係招商包認收繳以一年爲期現届期滿應行招商接替如有熟悉清潔事務情願認包中西區清潔捐者查照後開辦法到局投標聽候當衆開視以最多數者得標合行示仰商民人等一體知照此示計開投標辦法一該區清潔辦法仍照舊章辦理一投標日期定陽曆八月十二日起一開標日期定陽曆八月十八日下午三時一投標人須開具姓名籍貫職業一投標人須隨繳保證金三百元由局出具收據如無保證即阻止投標一投標人須寫明認包數目親自封函投箱届日由本局長監察當衆開視以最多數者得標一得標人應出具認包切結加具殷實商號保狀並預繳三個月捐款不得標者當場將保證金發還原給收據繳銷 
[工巡捐局批示三則]  
　　金宗昌禀請承辦中西區清潔由批據禀已悉中西區清潔捐業已招商投標該商人旣願承辦遵照示諭辦法到局投標可也 
　　商民張才卿禀請認包清潔由批據禀已悉中西區清潔捐業經出示招商投標認包着即遵照另示辦法來局投標可也 
　　孫瑞祥禀批據禀已悉所稱加認寳境捐數仰候函逹寳山縣署議定辦理 
[誌謝]  
　　大舞臺聘請優等藝員小逹子於昨晚起登臺演劇承贈戲劵四紙書此誌謝 
[氣候報告]  
　　（徐家滙天文台天氣測候報告） 
　　八月十一日中國全境氣壓抵降菲律賓羣島風雨表升至極高度山東南部海濱有季候風上海一帶天氣甚沉鬱且潮濕 
　　十二日天氣晴熱而極潮濕圓周之南一部分有和風及陣雨風雨表降落頗速在平均度之下 
　　十二日下午四點三十分豫測本埠有雷雨且有疾風海濱一帶有尋常之季候風 
　　十二日下午四點鐘止前二十四小時内温度至高九五至低七八·五去年同日至高九四·五至低七五·二 
 
 
 
] 

Page 11

 
 
雜評三 
[苦力之苦（訥）]  
　　社會上可悲之人一爲失業者一爲卽有其業而獲利微薄不足供事蓄者獲利微薄之故因業此者多利以分而見少將來亦必受天然之淘汰與失業之人同其結果也此兩種人以勞動界爲最多彼輩旣無他種治生能力而社會事業又不發逹無多數巨大之場所以容納之卽無禍吳已甚可慮故中國在今日不必侈談歐美之市政高期善良之自治第能爲此種苦力之人謀一生路國家之獲福已無窮矣中央之生計會地方之賢官紳其將奚術以處之乎 
來件 
[江蘇省菸酒公賣暫行細則（續）]  
　　第三章處罰 
　　第二十六條省分局所辦事人員如有實心辦事成績顯著者由省局詳請奬勵或酌與奬金辦理不力或有他項情弊應依部訂稽查章程第十三四五等條由省局察酌分别執行 
　　第二十七條分棧支棧代征公賣費如有不照定章私自增減或巧立名目額外索費照部訂稽查章程第十七條處罰 
　　第二十八條分棧支棧如有與本區地域内烟酒商店串同舞弊或將所獲公賣費朦蔽侵蝕及其他妨碍公賣種種行爲經省分局所查明屬實應照部訂棧章第二十條辦理 
　　第二十九條分棧支棧於本區域内商店查獲未貼乙種印 
之菸酒應報由省分局所察酌情節照部訂棧章第十八條規定罰金範圍處以五十元以上五百元以下之罰金 
　　第三十條烟酒商店如不受本區域内分棧支棧檢查應依第二十九條報明省分局所照章處罰 
　　第三十一條菸酒商店與分棧支棧串同舞弊除分棧支棧照本　則第二十八條辦理外並將該商店依第二十九條罰金範圍分别處罰情節重者從嚴懲治 
　　第三十二條私運烟酒或有舞弊形跡一經發覺得依部訂稽查章程第十九條報經主管局察酌罰辦黏貼丙照烟酒日久不到即係中逾酒賣或　漏出省應照指銷地點公賣費半數着該保人賠納托詞延宕依本細則第三十七條辦理 
　　第三十三條公賣局巡丁及警察約保鄉鎭團首人等查獲私烟私酒應照部訂稽查章程第十一條報經主管公賣局變價一半充公一半充賞不得私自處理隣近舉　得於充賞欵内提給賞金無實據妄報者反坐 
　　第三十四條征收局卡查獲違法之烟酒經主管局所查實罰辦後應將處罰之欵提半給予該局卡之扞巡人等充賞 
　　第三十五條征收局之托巡及知事署之法警曁鄉團警察人等如有狥情賄縱或藉故敲詐情弊察出由省分局轉知該管長官嚴行處治 
　　第三十六條公賣局巡丁如無巡緝執照在外妄外職權或地方痞棍冒充巡丁滋擾得由被害人赴局報告均隨時送交該區域内之縣知事或司法官廳嚴行懲辦該巡丁等如有賄縱嚇詐情獘查覺加等嚴辦 
　　第三十七條凡烟酒商店受罰金之處分而延宕不繳者得發交該警區域内之縣知事或司法官廳押追 
　　第三十八條省分局所收納罰金應隨時遵填製定之罰金聯單按月解由省局轉儲金庫報部候撥 
　　第四章附則 
　　第三十九條省分局所辦事細則另訂之 
　　第四十條本細則凡與部訂各項章程未經載明或無抵觸者仍適用之 
　　第四十一條本細則如有未盡事宜或須變更之處仍得隨時詳請修正 
　　第四十二條本細則俟詳奉財政部核准之日公布施行 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[送夏詩倣唐賈島送春詩] [  山陽宋焜]  
　　　予性不喜夏因思古人有送春詩送之者惜其去也乃倣其體　作送夏詩送之者喜其去也率爾戲成以博一粲 
　　六月正當三十日風光薰我汗如流共君今夜不須睡一到曉鐘便是秋 
譯著 
[間諜生涯] [  天虛我生]  
　　（五）大公爵之情書（續） 
　　次日凡特復以書來促予遂别此松林中逆旅主人乘車而返柏林至則公爵已遣人駕車候於車站見予至即肅登不頃刻間遂抵爵邸則有侍者鞠躬導予入會賓之室其間陳設頗華麗而嚴重綽有天家風度予方審視而老公爵已岸然出其人年齒已高髮灰色雙目炯炯有光見予即現爲詫異之色意蓋訝予之年事輕也顧轉瞬間卽表歡迎之態頷首以肅予坐初僅閒談久之乃始語及其事則曰博士予有一事煩君君能允否予因起立曰殿下恕予苟能効力者當無不承其乏否則乞許予以拒却之權公爵笑曰惟願君之勿拒却耳蓋予猶子□□公爵近忽與一英國女郎相愛悅且有婚約以門第論女郎固亦清貴但以國際上之重要關係殊不可使兩小竟聯姻眷其中實有不可與博士明言者公爵言至此少息旣而蹙其眉曰蓋予嘗有書信入此女郎之手今擬托之君者卽欲將此封信取回耳至其方法則吾不與聞但汝須守秘密萬弗宣布於人博士汝能必其成功否歟予曰容熟思之頃關殊無把握亦不敢必其有成公爵曰然此後事汝可與吾書記接洽若用電報或電話亦可與言因拍予肩曰且少待吾當爲汝召書記來遂别予自去 
筆記 
[民國元年五月率師至吐魯番哈密鎭撫途中日記] [  劉沛]  
　　初八夜二時自柴俄舗出發仍沿鹽池海行五十里至土墩子少息又四十里至逹坂城時已初九日午前九時矣逹坂城即齊克逹巴罕有銀　　清同治三年回會白彦虎移築於兩山間與托克遜相倚角以拒清軍者也現祗居民數十家土圍不及二里一守備駐之是日迪化縣張華齡派人支應糧秣每兵發麵斤半每馬高粱五斤湖草十斤 
　　初九夜五鼓自逹坂城出發行十五里至逹坂坡下舊壘處山峰起伏怪石嵯峨車馬通過異常困難予當邊路崎嶇處即下馬步行爲諸兵倡以惜馬力又十五里至後溝有水可飲居民一家又二十里至白楊河居民一戶營卡一所泉水清沁惟性甚寒駐馬飲茶一甌卽復前進又五十里至三角泉即哈密爾罕布拉克泉源數道活潑流行故水車秀茁惟祗官店一區草料俱無時正卓午熱不可耐而人馬餓困欲宿不得令下馬休息二小時復向頭道河進發頭道河距三角泉二十里店一院小馬槽不敷購草數十捆輪流喂馬卽復前進十一拂曉抵硜硜子即根特克距頭道河七十里官店一仍不敷住不得已仍喜勇前進行三十里至交河即晉車師王所居地頽垣廢壘猶有存者見麥浪翻新林木挺秀鷄鳴犬吠絡繹相聞幾忘其在戈壁中又十餘里一土城見於林木深處市民多纏回曰回城又三里一城壁壘稍整者卽吐魯番漢城也吐魯番廳及游擊駐之吐魯番城北枕祁連山（隋書謂之貪汗山即天山也）南瞰鹽澤爲南關門戶卽古柳中漢軍師前王庭兵家必爭地也戶口約四萬三百餘然種族不一陽合隂離自漢迄清倐叛倐服地當赤土身熱之坂穀木皆繁一歳而再熟動物有牛羊馬植物則以棉花葡萄爲大宗黍麥瓜菓次之草棉歳産三百餘萬觔由陸經伊犂運俄者十分之六歳植六十餘萬金葡萄白色無子甘美多汁歳産二百萬觔城中皆以葡萄藤爲薪若製酒得法當駕法美葡萄酒之上惜土人不知釀法酒性酷烈不適口史記稱大苑以葡萄爲酒久者數十年唐書太宗以葡萄造酒成綠色芳香酷烈亦可見一斑矣 
自由談之自由談 
[寄生官] [  孫劍華]  
　　世有寄生草寄生蟲未聞有寄生官也然寄生云者附物以生不能獨立之謂非專限於草與蟲者也人而不能獨立自存則謂之寄生人也可官而不能獨立自存則謂之爲寄生官也亦可况今日之官旅進旅退甚於寄生蟲之盤據黨引黨援甚於寄生草之蔓延加以寄生之雅號當乎不當乎且夫寄生官之仆起卜於在位之一官者也一官進則魚貫而得美缺小老婆幾個頓時到手纒腰錢幾萬何愁不來一官退則鼠竄而俱歸故鄉國而有寄生官其吏治之窳敗概可想矣嗚呼 
小說 
家庭小說 
[嫣紅刧] [  常覺小蝶合譯　天虛我生潤文]  
　　第五十章（續） 
　　其時諸人已散坐梅魔方彈琴哈勃克立於其旁而歌亨利語安娜曰汝能此乎安娜微摇其首曰否吾未嘗學亨利曰以吾思之是當學也安娜微笑不語似甚以其說爲然亨利乃退威廉適至亦笑語安娜曰予今得一至光勞之事蓋關於姑娘者安娜之與威廉本至審熟故無一毫羞澀聞語乃卽問曰威廉奚事者威廉曰吾奉配新司之命來偕姑娘歸耳安娜曰此何故歟豈吾父已他去耶威廉點首安娜雙頰忽緋現爲愉快之色威廉乃亦自語曰此何故歟其時琴韻攸揚威廉遂留心聽琴不再念及此事十句鐘後威廉遂與衆人起辭偕安娜而出哈勃克遂追蹤而出與安娜偕行亨利亦出曳威廉衣於一旁曰汝宜範爾心　母令馳　威廉不解亨利乃申言之曰即令汝勿與安娜互表愛情耳威廉聞語乃不禁大笑復低聲曰毋急雖彼教中以證書授汝令予向之表愛情者予亦勿願亨利曰毋諱言汝不視被頃間雙頰頳乎威廉曰此或有他故若言愛予予必不信言次順則安娜與哈勃克已行出教武之外威廉乃别亨利追而及之言曰安娜汝奈何不予待彼間路方新砌石崎嶇产平設仆者則予不將負其責耶哈勃克曰可笑哉予豈不能將護彼乃必欲汝殷勤威廉微笑因安娜左手已爲哈勃克所挽乃即旁其右而行將及門次哈勃克遂與安娜握手爲别 
奇情小說 
[秘密汽車] [  東埜譯]  
　　第五章（續） 
　　柏利德依言把車上輪製一轉月黑天昏之下平原曠野之中便有一隻青灰色的怪物睜出兩只亮精精的巨目使屋四只圓溜溜的矮脚望着倫敦都城没命的竄去逹而登悚然端坐不聽得輪機轉勵耳朶邊只聽得呼呼風聲眼睛前借着車上的探險燈光只見兩旁樹木房舍化作一團團黑影向後疾退像倒下來一般觸目驚心之下暗暗咋舌這車子駛行迅疾原不算奇迅疾又没有聲音那眞奇絶妙絶了 
汽車駛行未久已經過無數村落漸漸馳入倫敦荒僻市街停在一間車房門口衆人下得車來把車子託付管門人手裏然後轉入惠道街灣灣曲曲逕到那家意大利式的酒館裏那酒館名呌伯司寛里便是以前挨周與柏利德秘密議事處衆人到得酒排間裏揀一只預定的桌子團團坐下向侍者略一點頭侍者會意便將酒瓶杯盞之屬滿盤托了過來那時夜色已午所有酒排間中人都已酩酊散出只乘靠壁一保小桌上一位單身客人面貌醜陋衣衫寒儉對着一只半滿的琉璃盞子自斟自酌看他身體歪斜已帶有幾分醉意挨周入座時留心釘了他一眼附着柏利德耳邊說道柏利德你以前和我說過在這裏走動的人你都認得你看那厮是甚麽人不碍事的嗎 
文字因緣 
[和寳山施琴南先生昔夢篇次韻青浦徐伯匡及上海程棣花兩先生之徵] [  東園]  
　　奇文攫六丁聖經藏二酉悠悠六十年惟書能下酒絃誦分春秋史圖羅左右詩篇廢蓼莪哀哀我父母少孤痛鮮民中年　賢婦（余年三十五亦喪耦）眼眚刮睛家貧襟見技按輸三折肱（稍知醫）賦愧八义手（謂前代詩古試文亦猶人）愛讀南華編寓言恒十九筆情追馬班劍氣衝牛斗嗜好累猪肝時勢等鷄口頑訂愚且砭塵抗俗還走生計余獨艱浮名誰不配烟霞癖痼深泉石漁　偶品望慚龍頭游說薄犀首巢父一巢營壺公一壺守釣詩如有鈎埽愁豈無帚羅含階畔蘭陶令門前柳邪蒿不受鋤媚藥難爲臼舌猶辯士存腹敢將軍負鸞鳳舊時山麒麟何處藪問虛前席前遇阻後車後目想唐虞朝神遊舜禹紐滔滔去日多淹淹歷年久衆醉寗獨醒一笑狎紅友 
 
 
 

Page 15

 
 
   
 
 

Page 16

 
 
   
 
 

Page 17

 
 
　　中華民國四年西曆一千九百十五年八月十三號星期五舊曆乙卯七月初三日共五張 
專件 
[補錄國民學校令]  
　　（七月三十一日公布） 
　　第一章總綱 
　　第一條國民學校施行國家根本敎育以注意兒童身心之發育施以適當之陶冶並授以國民道德之基礎及國民生活所必需之普通知識技能爲本旨 
　　第二條國民學校由自治區負擔設立者名區立國民學校由私人之經費設立者名私立國民學校 
　　第三條蒙養園及類於國民學校之各種學校適用前條之規定 
　　第二章設置 
　　第四條自治區設立國民學校其校數以足容本區學齡兒童爲準 
　　第五條自治區設立國民校時得於本區内畫分學區 
　　第六條區立國民學校之校數位置經自治會議及學務委員會之協議由區董陳請縣知事定之在單獨制自治區由區董諮詢學務委員之意見陳請縣知事定之學務委員會之規程别以教令定之 
　　第七條自治區之一學區内如有不能於通學適宜之地域成立一國民學校者區董得令鄰近學區處理其一部分就學兒童之敎育事務鄰近學颧遇有不能處理前項教育事務時縣知事得令該區與鄰近自治區組織學校聨合設立國民學校或將一部分就學兒童之教育事務委託於鄰近自治區前項學校聯合及委託事項之解除或停止須經縣知事之認可 
　　第八條地方自治試行條例第二條第六項緩設自治區地方其就學兒童之敎育事務由縣知事處理之 
　　第九條自治區因特别情事於應設國民學校之校數一時未能全設者縣知事得令該區暫以私立國民學校代用之但須詳經該管長官之認可代用國民學校規程由教育總長定之 
　　第十條私立國民學校之設置須經縣知事之認可其廢止及變更時亦同 
　　第十一條蒙養園及類於國民學校之各種學校適用前條之規定國民學校得附設蒙養園及類於國民學校之各種學校 
　　第三章教科及編制 
　　第十二條國民學校修業期限爲四年 
　　第十三條國民學校之教科目爲修身讀經國文算術手工圖畫唱歌體操女子加課缝紉遇不得已時可暫闕手工圖畫唱歌之一科目或數科目 
　　第十四條國民學校得設補修科關於補修科之細則由教育總長定之 
　　第十五條國民學校之教科目除修身讀經國文算術外其他科目有因兒童體質所不能學習者得免其學習 
　　第十六條國民學校之增減科目在區立者由區董報經縣知事之認可在私立者由設立人報經縣知事之認可補修科之設置與廢止時應照前項辦理 
　　第十七條國民學校之教产圖書須用敎育部所編行或經教育部審定者前項圖書關於同一敎科目而有數種者應由縣知事招集各校校長會議擇定補修科所用教科圖書由各學校校長擇定 
　　第十八條國民學校之休業日除日曜日外每年不得過九十日補修科不在此限遇傳染病豫防或非常災變時區董得命臨時閉校但須陳報縣知事除前項外遇有急追情事校長得臨時閉校但須報由區查轉陳縣知事 
　　第四章設備 
　　第十九條關於國民學校教則及編制之細則由敎育總長定之 
　　第二十條國民學校應設備校地校舍校具及體操場學校園視地方情形可暫闕學校園 
　　第二十一條國民學校之校地校舍校具體操場等除非常災變外不得作爲他用 
　　第二十二條關於國民學校設備之細則縣知事依照教育總長所規定之程式定之 
　　第五章就學 
　　第二十三條兒童自滿六周歳之翌日始至滿十三歳止凡七年爲學齡兒童逹學齡之日後以最初學年之始爲就學始期以國民學校畢業之時爲就學終期學齡兒童之父母或其監護人自兒童就學之始期至於終期有使之就學之義務 
　　第二十四條學齡兒童如以瘋癩白癡或殘廢不能就學者區董報經縣知事認可後得免除其父母或監護人之義務學齡兒童如以病弱或發育不完及其他不得已之情事逹就學期而未能就學者區董報經縣知事認可後符展緩其就學區董認學齡兒童之父母或其監護人實以貧困不能使兒童就學時得照前項辦理 
　　第二十五條學齡兒童未經國民學校畢業而爲人備役者其主人不得因其爲傭而妨其就學 
　　第二十六條學齡兒童之父母或其監護人應令兒童就學於區立國民學校或代用國民學校但經區董之認可得令其在家庭或他處肄習國民學校之教科就學於國立或省道縣立各學校之附屬國民學校及在預備學校修業四年查與就學於區立國民學校無異 
　　第二十七條兒童年齡未逹就學始期者不得令入國民學校 
　　第二十八條國民學校校長察知兒童中有患傳染病或有可虞之情狀者或性行不良有妨他兒童之敎育者得停止其出席 
　　第六章職員 
　　第二十九條凡擔任國民學校全部教科之教授者爲正教員因特别情事正教員亦得不擔任手工圖畫唱歌體操縫紉之一科目或數科目專任手工圖畫唱歌體操縫紉之一科目或數科目者爲專科教員補助正教員者爲助教員 
　　第三十條國民學校教員須在師範學校或教育總長指定之學校畢業或經國民學校教員檢定委員會檢定合格而受有許可狀者國民學校教員檢定規程由教育總長定之 
　　第三十一條遇有特别情事時得以未受許可狀者代用爲國民學校助教員關於代用教員之細則由敎育總長定之 
　　第三十二條國民學校校長以正教員兼任之但在四級以上之學校得變通之 
　　第三十三條區立國民學校校長之任用由區董陳由縣知事定之其教員之任用由校長定之但須報由區董轉陳縣知事 
　　第三十四條區立國民學校教員之俸額及其他給與諸費並支給方法别以教令定之 
　　第三十五條國民學校校長教員認爲敎育上不得已時得加儆戒於兒童但不得用體罰 
　　第三十六條區立國民學校校長有違背敎育法令或怠廢職務及有不名譽行爲者區董應陳請縣知事予以懲戒處分區立國民學校教員有前項情事者校長得報由區董陳請縣知事予以懲戒處分縣知事認爲必要時雖未據陳報亦得施行懲戒處分本條所稱懲戒處分爲訓戒減俸免職三種 
　　第三十七條私立國民學校校長教員遇有前條爲一項情事者縣知事得停止共職務前條懲戒處分之減俸免職及本條之停止職務應詳報該管長官 
　　第三十八條受國民學校教員許可狀後若犯左列各欵之一其許可狀即爲無效一被　徒刑以上之刑未復權者二失財産上之信用被人控實尚未清結者 
　　第三十九條受國民學校教員許可狀後若有不正行爲或其他玷汚師資之行爲察其情狀較重者縣知事得褫奪其許可狀但須詳報該管長官 
　　第四十條國民學校校長或教員有不嚴縣知事所施之免職或停止職務褫奪許可狀等項處分者得陳訴於該管長官 
　　第七章經費 
　　第四十一條區立國民學校之經費由自治區負擔之其概目如左一設備費及維持費二職員薪俸及其他給與諸費三校内雜費關於學校聯合及委託兒童敎育事務之經費適用前項之規定 
　　第四十二條縣知事認爲自治區財力於擔任前條所列之經費有未足時應由縣予以補助 
　　第四十三條緩設自治區地方其就學兒童敎育事務之經費有未足或不能負擔時應由縣予以補助或以縣經費支給之 
　　第四十四條地方最高級行政長官認爲縣之財力不能擔任第四十二第四十三條之經費時應由省或特别區城于以補助 
　　第四十五條區立國民學校不徵收學費但視地方特别情形經縣知事之認可得徵收之徵收學費之細則由教育總長定之 
　　第四十六條區立國民學校之學費作爲自治區之收入 
　　第八章管理及監督 
　　第四十七條區董承縣知事之指揮管理本區之敎育事務 
　　第四十八條學務委員輔佐區董管理本學區之敎育事務 
　　第四十九條區立國民學校校長敎員所執行之敎育事務由縣知事監督之 
　　第五十條私立國民學校由縣知事監督之 
　　第九章附則 
　　第五十一條本令第三十條之施行期視地方情形得展緩三年以内 
　　第五十二條自治區未成立地方本令第五條畫分學區事項第四十一條擔任經費事項由縣知事處理之自治區未成立地方本令第六第七條及第十六第十八第二十四第二十六第三十三第三十六第四十七條所有屬於區董之職務由縣知事遴委學務委員任之 
　　第五十三條未設縣治地方關於就學兒童教育事務之處理由地方長官咨陳教育總長定之 
　　第五十四條京師地方就學兒童之敎育事務由敎育部所屬京師學務局處理之 
　　第五十五條民國元年敎育部頒行之小學校令關於初等小學校各條自本令施行之日起即行廢止從前設立之初等小學校一律改稱國民學校 
　　第五十六條本令自公布日施行 
[補錄高等小學校令]  
　　（七月三十一日公布） 
　　第一條高等小學校以增進國民學校之學業完成普通之教育爲宗旨 
　　第二條高等小學校定爲縣立其校數及位置由縣知事定之但須經該管長官之認可縣立高等小學校之經費由縣經費支給之 
　　第三條各自治區已設國民學校於足容本颧學齡兒童確有餘欵時得設立高等小學校二自治區以上依前項之規定得聯合設立高等小學校前二項高等小學校之經費由自治區或關係自治區之經費支給之 
　　第四條凡以私人之經費依本令規定所設立之高等小學校稱爲私立高等小學校 
　　第五條前二條高等小學校之設立變更廢止須經縣知事之認可 
　　第六條類於高等小學校之各種學校選用前三條之規定 
　　第七條高等小學校修業年限爲三年 
　　第八條高等小學校之教科目爲修身請經國文算術本國歷史地理理科手工圖畫唱歌體操男女加課農業女子加課家事視地方情形農業可以從闕或改爲商業並可加設外國語遇不得已時手工唱歌亦得暫闕 
　　第九條高等小學校之增減科目在縣立者由縣知事定之在區立或私立者由區董或設立人報經縣知事之認可 
　　第十條高等小學校得設補倐科關於補修科之細則由教育總長定之 
　　第十一條高等小學校之教科圖書須用敎育部所審定者前項圖書關於同一教科目而有數種者應由縣知事招集各校校長會議擇定補修科所用教科圖書由各學校校長擇定 
　　第十二條高等小學之休業日適用國民學校令第十八條之規定 
　　第十三條高等小學校之教則由敎育總長定之 
　　第十四條高等小學校之設備適用國民學校令第二十至第二十二條之規定但加課農業者應設農業實習場 
　　第十五條高等小學校之入學兒童以曾經國民學校畢業者爲合格依照國民學校令第二十六條之規定修畢國民學校之教科者亦得入高等小學校 
　　第十六條凡教授高等小學校之教科者爲本科正教員專任手工圖畫唱歌體操農　家事外國語商業之一科目或數科目者爲專科正教員輔助正教員者爲助教員 
　　第十七條高等小學校教員須在師範學校或敎育總長指定之學校畢業或經高等小學校敎育檢定委員會檢定合格並受有許可狀者關於高等小學校教員檢定之細則由敎育總長定之遇有特别情事高等小學校教員不敷時得以未受許可狀者代秀爲高等小學校助教員 
　　第十八條高等小學校校長以本科正教員兼任之 
　　第十九條高等小學校校長之任用由縣知事定之並詳報該管長官其教員之任用由校長定之但須報經縣知事之認可 
　　第二十條高等小學校教員之俸額由縣知事依照敎育總長所規定之標凖定之 
　　第二十一條高等小學校校長教員認爲敎育上不得已時得加儆戒於兒童但不得用體罰 
　　第二十二條高等小學校校長有違背敎育法令或怠廢職務及有不名譽行爲者縣知事應予以懲戒處分高等小學校教員有前項情事者校長應詳請縣知事予以懲戒處分縣知事認爲必要時雖未據前項詳報亦得施行懲戒處分本條所稱懲戒處分爲訓　減俸免職三種 
　　第二十三條私立高等小學校校長教員遇有前條第一項　事者縣知事得停止其職務前條懲戒處分之减俸免職及本條之停止職務應詳報該管長官 
　　第二十四條受高等小學校教員許可狀後若犯左列各欵之一其許可狀即爲無效一被處徒刑以上之刑未復權者二失財産上之信用被人控實尚未清結者 
　　第二十五條受高等小學校教員許可狀後若有不正行爲或其他玷汚師資之行爲察其情狀較重者縣知事得褫奪其許可狀但須詳報該管長官 
　　第二十六條高等小學校校長或教員有不服縣知事所施之免職或停止職務褫奪許可狀等項處分者得陳訴於該管長官 
　　第二十七條高等小學校得徵收學費徵收學費規程由教育總長定之 
　　第二十八條本令第十七條第一項之施行期視地方情形得展緩二年 
　　第二十九條民國元年教育部頒行小學校令關於高等小學校各條自本令施行之日起卽行廢止 
　　第三十條本令自公布日施行 
 
 
 

Page 18

 
 
   
 
