# 1915 - 118 - 4915168

 

Page 1

 
 
譯述 
[歐西報業舉紀要（十）（七）]  
　　（譯輯者朱世溙） 
　　美國訪員一事經營之者僅有一人而事又出於偶然非報社之中通力合作措以時日而冀其成功者今欲求之則有英國滿吉斯德城之監衛報二十世紀之元年正月二十二日下午六點半鐘英女王維多利亞薨翌日而二十頁之本紀數十幅之肖像發見於監衛報蓋其預備之久有非他報所能及者斯報一出數十萬份立盡而市儈居奇至有一份以五先令轉售於人者該社發售該報之時綿亘五日所銷以數百萬計報章之事業以此爲最盛矣 
　　報事進步之速莫如美國其國民篤好新奇新世界之風氣然也斯業中有所謂（謁見）者初亦創自美人而後東入歐洲今於英或其事尙盛餘波所及被於吾中國矣謁見者謂由新聞記者往謁當世名人以叩求其意見主人則暢抒其懷抱而記者爲發布之此於二人交有所益何則記者非有主人不足爲報章光主人非有記者則胸中所蓄亦難以表白於世也顧記者之筆墨不能盡逹而主人之肺腑亦不肯掬以共見此其難矣 
　　謁者之難不僅此也主人之詞或佯爲忠謹而陰肆其眩惑或略其大體而僅及其一偏或言之而不盡或語之而故　則記者之才力皆必專致於此無爲主人所欺然後可也善哉美國一老於是業者曰 
　　謁見之故其事難矣而其最者則在主人之言詞綜其爲論大都不出三途或則失之支離或則失之簡約甚者則更失之緘默寧閉口而不言記者欲其發聲固不易矣及夫崇論發鴻議動則必默誦其大意隱記其警句而於已所當問者尤必詰之無遺時機一失不可復得也故未言則必審我之所欲問旣言則必審彼之所已答若著之筆墨則主人之詞尤不可詳略無節必於游　之辭大約舉之而於要言所在織悉皆備若能取言者習用之語句點綴一二其間則讀者之興致尤濃不可以不知也誠使得名人而與之語記之而不失眞相夫亦記者所可引以自榮者矣 
　　盡之矣不可以復加矣第吾欲以一語與記者言者則謁見之事無待手持紙筆取主人之言詞立即錄之也否則誠如對簿公堂在主人固不喜在記者則所載亦無生色矣 
　　通信之社旣興則報章之材料多取材於此以力約而財省有不得不然者至國外之新聞則其事尤甚誠以年費萬鎊若萬五千鎊爲駐外通信之資於報章之聲價猶無若何之特色反不如費數百鎊與通信社通信之爲便也故取各報觀之其國外之新聞大抵不相遠也 
　　然倫敦諸大報則事異此於歐美各大都會皆駐有通信員亞東諸國間亦有之其事推泰晤士報爲最盛每日所載國外新聞未有不滿一頁者泰半皆該報特派員所發之電報也故於國際上之交涉以斯報之勢力爲最大他若晨郵報者則駐外訪員頗多能才日日電報則倫敦巴黎柏林之間自置電線斯坦逹報則於世界之上聲名頗廣日日新聞日知報等則保守令名俾勿墜失而日日郵報等尤能不惜重資以從事焉 
[第五章議院報告]  
　　議院報告者蓋新聞之一支流報社之訪員等於議院之事報告之者也自理論言之議員者國民所舉之代表以定國是者也國民有監督之權利故其言論本不妨與國民以共見然訪員議員於此相持之久亘及百年其爲爭之烈於報業中一大事也初議院議員於報界訪員深惡痛絶目爲外人絶不許其記載院事然訪員以職務所在毅氣雄心卒不爲屈至於今日則與議員等敦友誼叙契闊相得而益彰矣 
　　始爲議事之報告者有蓋符氏蓋於一七三六年創設雅人雜誌於議院之辦論所載頗多先是國人絮絮述院事者已衆院中以其有損議事特權因定凡洩此者科以重刑蓋符勇氣頗盛殊不爲動時與一二友人潛入旁聽席中或則埋身屋隅私誌演說大要與其辦論之事迨閉會後則退往酒肆中取各人所得比較而更正之然後交之文人俾潤色之 
如是者可二年俱樂部中咖啡室間無往而非雅人雜誌雖有譏爲輕薄者然歡迎之者已衆矣議員等忍無可忍憤形於色乃議决如蓋氏更敢爲此者立即加以重罰蓋氏雖不爲動然戒心生矣則於議員姓名僅載首尾二字而虚其中其後更託之以寓言目之爲海外軒渠錄和後記而附以子目曰禮禮伯國元者院之辦論院中雖怒亦無如之何以寓言者不可禁也 
　　爲蓋氏記事者後有約翰遜氏英國文學中之泰斗以著字典名者也彼不親至議院僅取蓋氏所得而潤色之有時所有僅議者姓名論事程序則爲之被以詞釆飾以鴻論文筆圓轉辯才無碍國中讀者咸以爲戴墨森思（希臘之雄辯家）復出而議院中人亦望之而自訝也法國福祿特爾讀報至此嘗歎曰不意希臘羅馬雄辯之風復見於英倫之議院也然約氏所載僅以文字見長非眞能爲記事之模範者 
 
 
 

Page 2

 
 
約翰遜以一七四三年出雅人雜誌社至一七四七年而大變起盍氏與倫敦雜誌之亞思來同以報告羅緯爵主一案定爲破壞議院特權爲院中所拘捕長跪議院之前自誓永不再犯以乞一日之命至一七六二年韋爾格氏以在報問目英王於開院時立言不誠及攻擊皮特政府之故禁於台城是時院中以窘迫記者爲娱樂之一端興致至豪及一七七一年而後報業中之校對排字印刷使役之人皆不免矣 
[時評]  
　　小小風波（冷） 
　　以日本近兩日來如火如荼之景象而中國政府以小小風波目之豈不大可異耶 
　　雖然以今日下午之各電論則所謂風波者雖不得謂小亦僅僅爲風波而已尙未至於惡浪滔天也何則所謂日本之緊急會議者尙未終了而所謂最後之通牒者亦尙未交付也不特尙未交付且據東京電以曹次長之往訪日公使而謂有和緩之象將緩期交付也 
雖然自來非常之事由於突然而起者少由於曲折醖釀者多今之忽激急忽和緩者尙在曲折醖釀中也 
[專電]  
　　北京電昨午陸使已有急報到後懷仁堂於三時半開特别外交會議向例左右丞不列席昨亦列席至晚間日使奉到訓令提出最後通牒限三日内完全答復過三日以二十四點鐘爲猶豫時間昨日使已告知旅京日僑準備一切 
　　北京電頃又得確信日使尙未接到訓令電已決定最後通牒但尙未發出頃電係一般風說 
　　北京電據一當局云此次交涉初尙遠處盤旋至今乃爲雙方交手之時小小風波不足爲慮遠總統似已有把握　　大連電此間報載中日時局情形危迫旅順鎭守使已令駐劄該地海陸軍開始活動昨遂舉行魚雷艇港外演操巡洋艦千代田已奉命開發奉日領佈告内地日僑準備撤回新懷方面已由奉派人迎接日内閣似將令南滿鐵路沿線應時戒嚴並擬附帶需品徵收權 
　　北京電胡瑛自首今（五日）十一時到京 
[特約路透電]  
　　東京電内閣會議至午前一時始散午後再議内閣之建議確爲元老所贊成各老意見一致皆以中國之要求爲無禮且謂中國未嘗不知此種要求爲日本所不能承認今如此行爲是强迫日本以武力從事也日本擬於發表哀的美敦書時一面將與中國談判之詳情通告各國内閣以爲此舉定可使各國知日本之完全地位聞消息靈通各界云内閣刻仍希望中國鑒此無禮之狀態取消其對案而依照前所承認之言華盛頓與倫敦發來電音表示美國之完全中立與英國對於日本之信任日本各報載此消息非堂欣悅（五日午後一時四十八分發） 
　　北京電華人靜待時事之發展衆料日本如提出哀的美敦書中國爲優越武力所迫必服從日本要求（五日） 
　　福州電四月二十九日電傳福州法律學校之學生兩人因散布排日文件已受鎗斃刑一節茲由巡按使函請更正謂二生之鎗斃乃因謀亂之故（五日） 
[譯電]  
　　北京電日本之哀的美敦書視中政府如何對付爲轉移北京人民尙無驚惶之象日本覆文之到京無時不在意料中袁總統决計對付日本仍主堅决友好堅持到底因中國兵力不足開戰也並擬發表日本覆文以中國之公允及維持和平之苦心昭示天下（五日） 
[戰電]  
　　其一（英人路透電） 
　　巴黎電今日下午公報宣稱昨夜英軍在伊泊爾北面聲退進攻之敵軍我軍在亞貢巴加台爾得有土地今日晚間公報宣稱我軍仍在比國斯台斯特拉特境逐漸進步香巴業德軍在波塞旭爾附近進攻三次受挫而退我軍在巴加台爾接續前進擴張泊萊特叢林所得之地（四日） 
亞姆斯特丹電據比國愛克化電稱本月二日伊伯爾周圍炮聲之猛厲爲自開戰以來所未有佛蘭得斯省全境皆聞之不魯日之房屋及荷邊各村之房屋皆爲震震有聲德軍所受損失殊爲可怖佛里米虚各鎭及德軍所有各村皆滿信傷兵星期六星期日有火車滿載傷兵開過蒂愛爾戰局驟變利於聯軍店居民因以大樂（四日）倫敦電費蘭巨元帥報告謂上星期德軍出人不意施用煤氣以致英軍失地英軍遂不能不改變伊泊爾戰地之陣線昨夜英軍新陣線已佈置妥善刻陣線展至松勒比克西面最近二十四小時内全陣線戰情未有變更惟伊泊爾東北德軍進攻力頗薄弱旋被擊退（四日）　　彼得格勒電昨日公報宣稱星期六晨間敵軍攻擊維斯土拉河左岸爲俄軍擊退自星期六晚後兩軍在尼逹河下游與卡巴西安山間接戰甚爲劇烈太洛夫附近亦有惡戰俄軍在斯特里其方面奪獲柯洛凡資哥東北瑪古夫加俘敵兵三千人星期日俄國黑海艦隊猛轟波斯博魯斯口砲台毁煤船一艘帆船兩艘愛爾瑪斯砲台曾發炸聲且有火光土軍回擊甚力但無效果 
（四日） 
　　哈爾濱電羅京來電謂俄國黑海艦隊於四月二十七日轟擊博斯波魯斯峽内加伐克各炮台君土坦丁人民遙聞砲聲大爲惶恐有一最新式之砲台大遭損傷運送艦兩艘砲艇一艘已被擊沉土國艦隊擬掩護砲台但被驅入峽中德巡艦戈朋號仍泊斯台尼亞因續須修理故未能行動（五日） 
　　彼得格勒電高加索公報宣稱俄軍在柯里逹爾孟境大戰三日後已將土耳其加里爾所統之軍團完全擊敗曾在戰地覓獲土兵死屍三千五百具俄軍仍在追擊敵軍（四日） 
　　哈爾濱電加洛里加來電謂英法聯軍於竭力抵抗之後已占據加里波里今那加拉土砲台已不復開砲轟擊聯軍在基里特巴設立電局聯軍陸續登岸已有十二萬人並有重砲許多及裝甲汔車聞土運集於南加里波里刻聯軍續向前進英軍飛機在瑪狄吐擲炸彈擊斃十人並轟毁砲台雅典來電謂士麥拿之封鎖刻更緊急小亞細亞土軍已大行動聯軍大隊在加巴狄泊登岸刻向查拉加爾對面之砲台而進擬從陸地方面奪此砲台裝載軍隊之運送艦刻方源源而來（四日） 
　　倫敦電一日二日之夜逹逹納爾境之敵軍密集猛攻我軍陣地接續調生力軍助戰匪特屢攻屢敗且受重創聯軍繼乃反守爲攻迫令敵軍棄陣地而走我軍今正在加里波里半島内地前進（四日） 
　　開浦鎭電波薩將軍所統之軍星期日占據哇特桀姆平維俘德人二十八名内有軍官一員英軍死三名傷兩名 
（四日） 
　　倫敦電德潛艇一艘在北海轟擊一格蘭頓漁船死四人餘七人乘艇逃逸德人仍向開鎗又傷四人諸人旋爲一煤船救起（四日） 
　　倫敦電漁船末克萊號瑪太班號森萊號爲一德濳艇開砲擊沉船中之人均遇救（三日） 
　　倫敦電德國海軍部宣稱星期一日有齊泊林飛船一艘轟擊北海中英潛艇若干艘内有一艘中炸彈沉没該飛船則未爲潛艇砲火擊中安然飛回（四日） 
　　倫敦電今日杜佛望見飛船一艘由哇斯丹方面飛來即爲抵制飛船砲逐走並未抛擲炸彈（三日） 
　　羅馬電意王及各大臣因昨日内閣會議之故星期三日不能參與加里波爾地紀念碑開幕禮（四日） 
　　波斯京城電波斯王已批准新内閣之組織伊英杜勒爲首相兼陸軍大臣（四日） 
　　倫敦電英國運煤船特恩號（三○一八　）在錫 
萊島附近中魚雷並未豫受警告死火夫兩人（四日） 
　　倫敦電陸軍少將桑巴區在佛蘭得斯省受傷 
（四日） 
　　倫敦電公報局宣稱柏林美國大使謂德國英俘並無怨言惟恨被俘而已且謂德國擬全照英國待遇德國海底潛艇俘虜之法待遇英俘（四日） 
　　華盛頓電國務卿白利安已允澈查美國油船格爾佛里特號爲德潛艇擊沉一案並已命柏林美國大使報告該船被擊及美國輪船克興號爲德國飛船攻擊之詳情鈕約日報謂美國以堅决舉動對付德國今爲其時晚報謂美德兩國間發生之事惟此最爲重大（三日） 
　　倫敦電哇太樺晨報載有坎拿大防務大臣宣言書坎拿大在歐洲戰地之軍於四月二十五日至三十日間將士之死傷失蹤者共五千四百零三人防務大臣謂德軍三師團曾拊坎軍之背坎軍力戰至不餘一彈而後已（四日） 
　　亞姆斯特丹電柏林電稱德軍艦曾拘捕荷蘭漁船多艘已由亨寳捕虜品裁判所判定給欵賠償主人（三日） 
　　倫敦電今日下議院中財政大臣喬治演說預算案時謂稅項一層未有更動財政情形須視以後二三月中發生之事爲轉移目下不便評論本年預算之收入爲英金二百七十兆鎊較前增四十三兆五十萬鎊計八個月戰事經費爲三百零七兆鎊如戰事於今年九月内結束英國戰費共需七百八十六兆鎊陸軍用四百兆鎊海軍用一百兆鎊聯盟國與殖民地借去一百兆鎊若戰事再延一年英國戰費需一千一百三十六兆鎊共計不敷之數當爲八百六十二兆鎊（四日） 
　　倫敦電印度股票市更爲安靜外間復有印度政府將發行長期借欵英金三百五十萬鎊之說或謂五月十六日有英金二百五十萬鎊之債劵到 
 
 
 

Page 3

 
 
期大約將照原式延長期限故有此謠（三日） 
　　倫敦電泰晤士報台萊杜斯訪員電稱續有土俘二千名解到台萊杜斯（四日） 
　　倫敦電今日死傷册死軍官八員傷三十六員皆屬於地中海澳軍者（三日） 
[其二（德人德文報專電）]  
　　柏林電外交部宣布三日大本營公報如下佛蘭得斯德軍昨在伊泊爾東北自波爾加貝爾至伊泊爾大路兩面進攻獲勝且奪獲聖宇里安東南福爾康田莊 
　　香巴業之德軍業已炸毁地雷數枚大損索安與貝爾台間之敵軍地位 
　　末斯河與摩塞爾河之間聞昨日僅有砲戰法軍昨夜在哈滿韋萊爾柯夫圖攻山巓德軍之地位未成 
　　昨日有法國之飛機一架在亨特蘭干附近降地駕機之二人均就擒德飛機隧昨日攻擊愛比拉爾之飛船停置所及火車站顯曾獲有佳果 
　　德軍近在東歐戰地極力追擊向里加敗逃之俄軍獲砲四尊機關槍四枝復俘兵約一千七百名迄今所俘之俄兵共有三千二百名俄　　軍攻擊加爾伐里西西南者負重創而退今已退過斯齊巴河被俘三千三百人東南境戰地陸軍少將曼根桑指揮之德奧聯軍昨日猛攻之後已將西加利西亞自匈牙利邊界附近起至杜拉桀克河止之俄軍陣線擊破數處敵軍之得逃脫者今向東急退聯軍正在追擊之所獲之戰利品尙未查明 
（三日） 
[東方通信社電（日本人組織）]  
　　北京電日本政府致中政府之最後通牒已於昨夜到日使署日置公使遂於本日午後將此通牒交付中國政府聞其回答之期限係約三日一般觀測以中國政府現猶誤信外交次長曹当霖氏觀測日本之誤解故恐陷於不測之危險云（五日） 
　　東京電昨日元老會議終了之後卽開緊急閣議直至今曉十二時半尙未終决因是外間遂有元老反對等說蓋係欲利用此機會以圖黨派的隱謀之二三小人輩所放流言其寳元老會議不過報告一切次開緊急閣議亦僅就發送最後通牒後之行動及其手叚詳細决定而已今日正午續開内閣會議一經御前會議全部之處置即可决定云（五日） 
　　東京電最後之通牒擬定限以四十八時（五日） 
　　東京電中國回答中第一條之三條件對於日本對德開戰之態度與略取靑島之國家的行動等均否認與日本要求解决縣案之性質全異即此一端日本不得不以强硬態度以臨中國之意見已漸盛袁總統何以爲此冒昧之要求卽知袁總統者亦皆謂其不明事理日本政府若執此點爲變更態度之理由無論要求之承諾如何亦必惹起重大之結果也（五日） 
　　東京電日本政府决定明日在御前會議中日交涉問題向後之方針（五日） 
　　東京電日置公使奉到加藤外相訓電將於明日將最後通牒付中國政府（五日） 
　　北京電外交次長曹汝霖氏本日午後四時往訪日置公使至八時半始回聞爲協議重要事件（五日） 
　　北京電外交次長曹汝霖氏今日之往訪日置公使外間料爲中國讓步果爾則日本最後通牒將緩交付（五日） 
　　東京電日本第艦隊現均集於吳軍港陸軍一部之動員計畫業已完成（五日） 
　　東京電支持政府之演說會日夜續開（五日） 
[要聞一]  
　　美報之英國缺乏軍醫談　　華德日報曰二月初間美國負有時望之專門報曰醫字雜誌者載有一月底倫敦來函一件玩其語意則英國之缺乏醫生已顯露於外據稱英軍前敵有野戰醫院五處所用皆女醫而在英本國内尙亟需醫生若論其所以致此之結果固可謂半因戰事而亦半因數時以來施行之保險法律不良也現在英國各醫院凡醫生之職多有絶不能用眞正醫生執行必須使習醫之學生遞補暫救燃眉之急據陸軍部稱統計各醫院所缺之職必需有醫生一千二百人方敷補用云云於是可見即英國陸軍總長吉靑納爵士亦自覺其軍中甚形缺乏醫生矣而將此隱情秘而不宣反謂德軍有缺乏醫生之患豈非故意顚倒是非乎 
　　美國醫字雜誌是期亦載有一月十二日柏林通信一封據稱一月十二日以前德國軍醫之損失除衛生人員不計外純粹之醫學家共有三百六十五人其數如下所列 
陣亡者一百三十二人受傷者二十二人因傷與病而死者四十五人失踪或被俘者一百六十六人共總損失三百六十五人 
　　據去歲十二月十五日德國民新醫學星期報稱德軍所失純粹之醫家如下所列 
　　失踪者七十八人被俘者四十六人受有輕傷者一百十二人受重傷者四十人患病者一人陣亡兼病没者六十五人共總損失三百四十二人 
　　又據民新醫學星期報稱德國所失醫生約佔全國軍醫百分之三即德國軍醫約有一萬一千五百人然則英國派往前敵之軍醫共有幾何苟得查悉亦誠關重要也 
[雜評一]  
　　把握（無名） 
政府每謂此次交涉有把握我人旣以行政之權託諸政府則政府謂有把握者我人亦當信任其有把握也雖然今之世界所尙者强力所眞有把握者唯血與錢外交上之把握不能視爲最後把握也我人若欲眞把握者則宜各預備其最後之把握以爲政府無把握時之把握 
 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
　　答復案得出之詳情 
　　外部一號會晤情形昨日（一日）會係由我外交部先一日通知日使定於昨日仍在迎賓館會晤下午一時日使即偕小幡高尾等到迎賓館當由交際司陳司長迎入　二接待室約三十分鐘始引至樓上會議廳陸曹二部長已先在座約五分鐘日使即提議交涉事件並詰問修正案之答復陸總長當將答復案及理由書交日使閱看並說明種種理由其大意皆針對修正案所列舉之各條角釋其意義並歷引我國最近狀况與國民相對之態度詞氣甚爲和婉聞當時日使亦無以難但態度甚爲緘默現出一種嚴重之面相而已其對於華文有未明瞭者又由曹次長用日語爲之解釋其大略仍謂日人要求之條件中與中國領土主權及列强均等主義有妨害者無論如何不能承認否則可以酌量承認惟必須詳細討論云云至其結果日使尙無明瞭之可否主裁第云此項答復案尙須電知本國政府俟得有訓令後再行定奪故下次會議與否尙不能預决也 
　　拒絶五號問題原委日本新要求之第五號我國業於昨日正式拒絶茲查此次修正案字面上雖較前略爲輕減而實際上則變更無幾第五項各欵如漢冶萍問題昔之要求政府許與中日合辦者今則改爲該公司若願與日本合辦時中政府不得阻止又如揚子江鐵路問題昔之要求許與日本者今則改爲日本與英國協商若得其同意時則中國應將該路許與日本其他軍械問題顧問問題建問題之修改莫不如是總之新要求之修改不過字面上之異同而已其於實際上則日本無不留有取得此項權利之地步吾國爲主權計尙何有承諾之餘地耶 
　　又有兩項問題讓步中國所提出答復案除將已經讓步者一律承認外中國又有兩讓步（一）東蒙問題日本修正案别爲一號中國最初本不承認於東蒙問題亦已稍示讓步并聞讓步之結果與東蒙權利頗有損失（一）褔建問題爲五號問題之一項此次答復案中國對於五號問題仍不承認惟福建權利問題由中國聲明無論何國皆不讓與（日本及各國皆在不讓與之列）此種聲明不載在條約另以他種方法定之此外如二號之南滿問題三號之漢冶萍問題已照迭次會議讓步之結果據情答復其大致已與日本之修正案無甚出入此爲答復案之大略情形也 
[參謀陸海軍各部舉行宣誓典禮]  
　　本日（二日）早八時參謀陸海軍三部將軍府高等軍事裁判處軍政執法處各機關全體人員除海軍次長李和以奉耶敎不與外均至關岳廟舉行宣誓典禮預計人數約有八百人之譜陸軍部三百餘人參謀本部二百五十餘人海軍都一百餘人將軍府二十餘人高等軍事裁判處七八人軍政執法處十餘人其排班次序武成殿前第一排爲特任官第二排爲簡任官皆分列東西兩行第二三排則爲各部各機關特任簡任官以下全體人員東西分四行平列第二排居中兩行爲參謀本部全體人員將軍府在東海軍部在西第三排居中兩行爲陸軍部全體人員高等裁判處在東軍政執法處在西軍樂隊分列於第一排東西兩旁由兼領參謀次長黎副總統領班並宣誦誓詞茲將其禮節次序附誌於左排班肅立奏樂行鞠躬禮一鞠躬再鞠躬三鞠躬藥暫止誦誓願詞奏樂鞠躬禮畢樂止退 
[許世英請力爭禮建主權電]  
　　福建巡按使許世英昨有電致粤當道大致謂日使現要求福建南滿條件甚力昨經電京力爭在案查閩粤爲唇齒之省唇亡齒寒自當引爲車鑒應請會電力爭藉收效果蓋此次交涉不但國人關心大局即各國均極注意將來解决如能獲勝匪特於國有光并可杜絶第二國野心貪念英現鼓勵國民籌辦自治振興國貨以爲後盾决不使我華麗之民國斷送於人如蒙賜敎請時惠德音不勝銘感之至云云 
[雲南軍民之對日態度]  
　　軍界之預備雲南唐將軍對於日本要求曾電請中央萬勿輕許致釀成第二朝鮮並言倘不能和平了結事雖决裂亦屬無可如何云云旋聞中央復電大不爲然謂日本要索雖苛自能和平角决何得過事張皇云云而唐將軍以候至今日不惟交涉無解决之望日本且增重兵於我國則我國亦不能不先事防衛乃於日昨召集各軍官開一秘會當將現在危迫情形詳爲演說各軍官均大發血忱羣言事若不幸而决裂定當盡軍人義務捐軀衛國並擬各回營部於士卒勤加訓練並恐子彈缺乏特飭兵工廠另開夜工趕造近日正在預備中 
　　人民之主張日前滇聲報曾在滇發起組織國民大會以穩健文明爲唯一宗旨其稍步涉暴動野蠻者一律排斥至執行機關擬設執行評議兩部草章共六條並擬於四月十一號就三迤會館開一國民大會警察廳恐釀成意外先於十號即加取締飭令停止開會至十一號滇人未知已經取締者尙有數千人前赴三迤會館與會足見滇省之民氣矣 
　　有鄧勝天君日昨上一萬言書於軍府巡署痛言日本此次要索各條件實視我爲第二朝鮮近更進兵山東等處其欲以武力從事不言而喩請兩府轉求中央萬勿輕許云云其抵制日貨事雖經官廳禁止而人民自由選擇之心已决故亦無可如何云 
[廣東救國儲金事務所發起]  
　　二十七日廣東報界公會函請各團體代表會議發起救國儲金事務分所到者百數十人先宜佈開會理由隨由衆推舉朱學潮李雍思兩君主席提出各議案請衆討論徐君勉起言粤人素稱急公好義際此國勞阽危自必奮發有爲無落他省之後惟此欵用途應照總所定章純爲武備籌設不能妄行提用萬勿蹈國民捐昭信票之覆轍衆鼓掌隨將議决各项開列於後一指定借用商務總會右鄰商業研究公所爲事務分所（趙秀石提議徐君勉和議衆贊成）二幹事無定員　定最少額數函請各團體自行推舉於三日内函告報界公會登報定於下星期一日（五月三日）由幹事員全體開成立大會旋以次議定各團體推舉幹事員最少額數如下廣州商務總會二十人粤省商團二十人粤商維持公安安十人廣東地方自治研究社十人十善堂院每堂五人敎育總會五人八屬學會五人公民黨十人進步黨十人律師公會二人靑年會三人商船公會二人出口洋裝商會二人絲業研究社二人由各團體各自提出衆均贊成隨後藝術家陳維新君起言事務所開辦必需經費但旣經上海總團議决不得動支儲金故弟欲租嘉屬會館報効演技三日夜除院租電費傳單費（外盡將收入報効事務所充作開辦經費衆鼓掌贊成議畢茶會而散 
[再紀湘省之救國儲金（續）]  
　五洪江洪江爲會同縣所屬之一市鎭商務頗稱繁盛該處商會經理沈崇仲聞各處發起救國儲金特於日前紏集各帮董議董討論進行方法當經决定在該會設立儲金事務所首先認儲六百元各董事亦異常踴　先後塡冩頃刻之間已逹五千餘元即日馳電到省請由商務總會發寄章程一份以便仿辦 
六津市津市爲灃縣所轄亦繁盛之商鎭也該處學界同人於日前在私立涵才中學校内開提倡救國儲金會學界全體到者千餘人公同議定在敎育分會内設立通訊處舉定孫　甲黃大華粟宜等三君爲經理員擔任關於儲金各事宜是日即由該處公立第三中學校等七校各自認儲金數目合計共得一千餘元以後尙須陸續加以示提倡並聞該處商會亦在紛紛籌議極爲熱心 
　　七瀏陽瀏陽縣辦理救國儲金尤以學界爲踊躍昨日敎育分會發有公啟云人心者立國之本財用者競存之資此理易明無庸贅述方今時事多艱海氛日逼以當堂華夏而動被欺陵恥孰甚焉况其後之惡劇尤有不忍言者試平心而論豈盡他族之不良抑亦自强之無術也近者海内志士發起救國儲金之策寰宇同胞聞風響應蓋深知皮之不存毛將安傳亡國之慘甚於破家故出此救國之良規爲政府之後盾吾瀏素急公義豈無心肝爲今之計甚望各界諸君共毁家財急紓國難以個人計則所損者少以全國計則所存者多赤心熱忱無逾於此與其先幾坐昧徒貽噬臍之嗟曷若思患預防引爲切　之痛壞流雖細不無補於高深衆志成城當共謀夫救濟匪特　侮藉以覘國凡我同胞應　斯旨 
[漢口救國儲金進行談]  
　　漢口自儲金救國之聲喧　於社會雖婦女畫稚以至勞　苦力者流時有慷慨投資之事絡繹發表於報章然一爲實地調查則中國分銀行收受之總額截至四月二十八號止僅收四百一十九元其清單已見漢上各報又考其收受總額乃爲老沙遜慶記賬房各友分　之二百元占其半數其餘則爲胡震甫周標業唐瀉楚等三十餘人所繳者凑集而成以收入額之輕徵如彼負　力之薄弱如此此何以故蓋以漢口商界各團與商會大存意見各團與各團又不互相聯絡故儲金之聲浪雖已傳遍社會而儲金團事務所遷延迄未設立各儲欵者以無人提倡大多不知銀行已代收欵皆觀望不前若論其咎商務總會實尸之是以日來投書責問該會總理吳幹庭者多如束筍吳自知如再遷延名譽益墮乃於一號假茶業公所開臨時茶話會到會者有漢口中國銀行行長楚興公司總理商會各帮董議董共六十餘人各界到者寥寥吳幹庭爲主席報告宗旨並演說救國儲金之種種關係次由唐哀陸汪潤之徐榮庭諸君相繼演說及籌議進行方法大多數以廣選幹事組織事務所爲最要當决定暫行附設事務所於商會内一面廣發傳單定於五月八日開成立大會詎商會甫設救國儲金團漢口事務所而四官殿之保安會亦發起救國興商儲金會事務所且遍布傳單意見書謂此項儲金急則以助軍事之準行緩則以求工業之發展是以謂之曰救國興商云云揣其意似擬别樹一幟以與商會之事務所相競者伹該會之發起人係四官殿正街一帶之商民並非漢口全埠有聲望之紳商故有俟儲金額滿一萬元以上卽另組織總事務所之議現正聯絡各叚商團保安會預備與商會抗衡至各商團聯合會雖爲各團會之總機關近已團體渙散前旬該會長王開庭曾函商會擬聯合籌辦儲金被商會以現須勸募公債不遑兼顧謝絶現商會轉請王調合各團體意見故王亦婉却云 
[全國敎育會聯合會開會記（二）（靜眼）]  
　　議案之提出此次各省提出議案約計有八十之數惟其中有相同者辰廢棄者審查後可成立者當不及半數陸軍部對於此次聯合會頗有希望因各省自備川資各舉代表來津其議决之結果必能遍及全國特提出軍國民敎育會交議其文曰全國敎育提倡軍國民主意原以强健體質發揚志氣使人人有軍人之資格而後徵兵可以實行國勞可以日强强健體質者在於術科發揚志氣者在於學科術科綱要有三曰徒手體操曰器械體操曰兵事操練學科綱要有三曰修身曰歷史曰地理就表面而論體質旣弱惰氣乘之雖欲自强而疲軟之質不能勝兵軍國民敎育宜以提倡術科注重體育爲首務究之志可帥氣先聖所稱具烏獲之力賁育之勇而無同仇散愾之意有全身軀保妻子之心體質雖優國家不能得其用是提倡軍國民主意者宜先德育而後體育先學科而次及術科先德育者何課條身則軌之於正激其親上死長之心課歷史則集古來忠義之事蹟爲之楷模使知見危授命爲執干戈衛社稷者之天載課與地則述今昔疆城之不同日促百里之情况鼓其含垢忍辱之養憤再以各種體育之法補其體質之所不及内外交養學術兼優斯爲軍國民之進步斯爲當務之急之教育更有進者軍人天職在於服從在於耐苦而文生　武往往視上官命令爲妈使私出怨言引爲大辱其居處飲食不能與士卒最下者同甘苦則文校之内參以軍紀風紀使學生就於束縛馳驟之中而不自覺庶幾棄文就武不嫌其苦亦爲敎育家所宜注意 
　　會章之議决開會前首議聯合會章程已全體通過今將其條文照錄如下第一章名稱第一條聯合會由各省省敎育會及特别行政區域敎育會組織而成　名爲全國敎育會聯合會第二章宗旨第二條本會以體察國内敎育狀况並應世界趨勢討論全國敎育事宜共同進行爲宗旨第三章會員第三條本會會員以各省省敎育會及特别行政區城敎育會　選代表三人以内充之第四條本會會員槪爲名譽職所需旅費由各地方自行擔任第四章開會會期及閉會第五條本會非有赴會會員過半數到會不得開會第六條本會第年開會一次於每次會畢時决定下次之會期會所第七條會議期以二星期爲度如因議案過多涌完結時得延長一星期以内第五章主席及副一席第八條本會設主席副主席各一人由會場所在地之敎育會代表中推定之第九條主席有維持會場秩序之責第十條主席有事故時副主席代行其職務第六章議事及　案第十一條本會會議非有到會會員過半數出席不得開議第十二條表决議案取决多數可否同數時取决於主席第十三條各種議案非經審查會審查不得議决但因會員過半數之同意得不交審查會查行議决第十四條會員提案須以所代表之敎育會名義行之第十五條議案於開會兩個月以前分送聯合之各敎育會先行討論第七章審查會第十六條本會開會時應設審查會第十七條審查會會員由主席臨時指定第十八條審查會設主任一人由審查員公推之第八章經費第十九條本會開會期内經費由所在地敎育會籌措之第九章附則第二十條本會章如有未盡事宜每年開會時得提議修正之 
　　審查之分類會章通過後諸會員以議題太繁 
必先付審查庶易於討論乃將全會員分爲甲乙兩組其門類及人員備列如下甲組審查會審查門類（一）小學敎育（二）中學敎育（三）師範敎育審查員沈恩孚張介禮江謙鄧萃英李鈵王蜀　佟永元董景常李搢榮經亨頣李杏田會有翼周鍾嶽廖叔度熊非龍張秀升繭承榮曹冕乙組審查會審查門類（一）專門敎育（二）社會敎育（三）實業敎育（四）關係敎育行政要件審查員袁希濤張世杓馬庶蕃李雲錦郭秉文劉哲程臻楊潤繭關海清劉潛魏福錫楊增炳符定一梁錫光劉以鍾蔡敦辛蘇寳俠 
[另有江蘇敎育總會送來紀事二則一併附錄於下]  
　　嚴範孫之公讌全國敎育會聯合會自開幕以來各省敎育會代表來津與會者不下四五千人人材濟濟敎育界極表歡迎四月二十九日晚七鐘嚴範孫先生假座靑年年公讌各代表席間談論研究俱屬敎育上重要問題先生爲中國敎育　山人物前因聯合會開幕時適值公出未獲親臨盛舉故特訂期邀集各代表公謹以盡地主之誼 
　　馮華甫之贊成全國敎育會聯合會自經直隸省敎育會發起後宣武上將軍馮華甫君聞之極表贊成兹届開會將軍本擬親臨以觀盛舉嗣因公務　身未償所願昨聞特派一等參謀崔維堪少將代表到會並備有軍國民敎育意見書以資討論廻憶將軍前在保定時興辦實業學校頗爲直人傾仰茲因時勢多艱復提倡軍國民敎育熱忱毅力氣槪猶如曩昔我國敎育當此沉淪否塞之際能得袞袞諸公一爲援手將來效果不難立見實我中國前途一大好消息也 
[鄂省應鹽加稅之商榷]  
　　湖北應城縣所產　鹽質潔而白味遜淮鹽向例只准行銷德安府五縣但鄂人以其價值較淮鹽爲廉鄰近各縣不免私購以是大爲淮引之　碍近財政部恐碍鹽政之統一且以全國擔負外債以鹽稅爲抵償未便任聽應鹽侵灌淮引妨碍稅收乃有收回公辦之主張段巡按以應鹽稅課雖微亦湖北之一部分收入一旦由部收辦又失稅欵且應邑人恃此爲生活者甚衆失業可憫故力主保全飭令加重稅捐俾與淮鹽價相上下此事已與漢口淮鹽榷運局長吳迺翼磋商略有端倪惟應鹽商以加稅雖　應盡義務然必得一權利爰要求應鹽運銷岳口（天門縣　市鎭）須由水路運行蓋向由陸運費頗不貲也段使以改由水運沿途愈易侵灌淮引須俟詳細商榷故委免考知事陳瑋會同應城知事及膏鹽稅局妥籌加稅辦法聞陳瑋到應會同知事張廣義鹽局長蕭延年親往勘查每爐出鹽二三千斤至五千斤不等擬長計算每日出兩千餘斤乃按斤照加稅十二文計新舊兩稅共二十四文以現在應鹽每斤價六十餘文計之比較淮鹽尙非甚巨遂　會詳巡按核示詎鹽商代表李秉禮等以加征過重實難擔負日前特來省向巡按署請求減輕爲每爐加稅二千文附徵查驗費六百文段巡按以李等請減稅率每斤所加尙不及一文是於淮鹽方面終難免侵灌之弊碍難照允况加稅出於食户並非取之鹽商現在國家財政困難該商等深明大義不可作無理要求爰批示詳爲開導仍飭返縣向印委接洽辦理勿得反抗 
地方通信 
[蘇州]  
　　絲繭劃區爭議之道批蘇省絲繭分區事前經各商在寗寗會議茲有蘇州紗緞業夏慶記等赴道尹巡按使財政廳各署上禀請求維持昨經殷道尹批示云查絲繭分區爭議一案第四百九十五期省公報載業由省委金其照等與滬蘇寗總商會並絲繭各業代表曁該業代表王亦安徐杏生夏穗生等在南京總商會兩次集議商定綢繭兩方維持辦法兩條與議各員全體承認詳奉巡按使批示分飭江寗等六縣遵照在案該業旣有代表在場與議如另有變通意見何以當時不早提出申說利害據理　爭查閱所擬原有繭絲變通辦理各條摺内註明四月十一號上巡按使是已在第二次集議之後其爲遲延自誤可知現今事已議定解决乃復請求維持未免失著落後惟查省委金其照原詳於該業要求一節有另　禀陳之語該業旣經逕禀仰候巡按使曁 
 
 
 

Page 7

 
 
财政廳核示可也 
　　電飭防範黨人蘇垣軍警各機昨接軍民兩使電飭略謂刻據密探報告海外黨魁派黨徒多人來華組織救國協會立有證書上註救護民國保全領土等字樣紛紛派人潛入蘇州無錫常州鎭江南京常熟等處暗設機關勾結靑紅帮匪及退伍兵士等預備擾亂云云故現在蘇州軍警已一體愼重防範矣 
　　罪犯湊洋存儲蘇州陸軍鹽獄在押罪犯約百餘名大都係軍事犯該犯等現悉日本要求條件異常憤恨因身在囹圄不得効忠於國故特湊合大洋十元送往中國銀行存儲以表其愛國熱忱 
[南滙]  
　　高等小學開儲金會南匯縣立第二高等小學校長陸以鈞邀集本區紳商學界於五月二日下午二時開救國儲金會倒會者七十餘人公推徐應聘主席宣布開會宗旨次請縣視學徐守清演說儲金之必要次陸以鈞演述安南人梁某自言所遭之慘史次徐逸羣略述英人待遇印人之事末由主席以繳欵法付討論經衆議决暫繳於第二高等小學訂下星期六彙送中國銀行當場現繳存金計洋一百二十餘元至四時二刻散會 
[鎭江]  
　　英員離鎭赴寗調查烟苗英員韋婁兩君在鎭候英使覆電再行出發曾誌前報茲悉該英員業已奉到覆　故於三號午後與内外部特派員省署特派員同乘快車赴寗矣 
　　沙田分局成立清理江蘇沙田丹徒分局經齊巡按使委定周仁撰駐鎭專辦擇定舊地方審判廳爲辦事機現關已成立一俟組織手續完全即當從事進行 
　　保護英商遊歷駐鎭英商奢士利因往江蘇安徽山東江西河南浙江等六省游歷由駐鎭英領事奥泰蔚函請鎭江關監督兼鎭江交涉員袁思永給予護照呈請江蘇巡接使通飭各道縣妥爲保護 
　　籌畫旗民生計鎭江旗民生計所所長楊子磐自經辦以來旗民賴以存活者甚衆現楊君通查旗籍男婦老幼失業者總數尙在二千人左右日前特酌定四項辦法如下一老弱殘疾者歸入養濟醫院一幼孩均入善後小學不取學膳費一婦女入善後工廠一壯丁移送南京墾務處各項常年經费擬將所收之徵潤洲柴欵撥充 
[揚州]  
　　女子公學開儲金會日前有萬壽蓮女圵士接上海中華婦女救國儲金會簡章當與女子公學校長郭堅忍女士聯名發起勸存儲金日昨特在該校開演說大會到者六百餘人首由郭女士宣布開會宗旨繼有該校高等生劉德芝杜英江亞灌陳韻笙孫勤修爲問答之演說旣以日本要索之十九條件彼此駁難痛言亡國之利審劉德芝學生當場將胸前之東洋别針棄擲並演說人民應購國貨理由聽者無不愤慨繼由王少靑萬靑芝陳采之孔小由諸君次第演說無不痛切時弊鼓掌如雷至四時鳴鈴散會并聞該女學學生現在各備撲滿一個逐日預備存銀元小角銅元湊齊大洋整數送入中國銀行收儲并有數齡學童向其父母要來押歲　兩角亦送交校長收儲 
　　市敎育會公推職員江邑市敎育會日前假圖書館選舉正副會長曁評議員茲於二日午後二時在董公祠開職員會公推各職員至四時散會茲將各職員名姓列下（編輯員）袁慶銘史慶嫩張聯庚李豫曾洪銓戴廷棟（講演員） 
孔慶銘沈繼慶王繼恩項書城劉儒王福如（調查員）林作霖杜煇鋆符宗翰張杰劉清泰鄭文保戚雲林景鼎 
[南京]  
　　肉舖風潮已平寗垣開辦屠猪稅係前奉財政部定章宰猪一口抽收牲畜捐三角在案各肉商因查驗手續上稍有阻碍遂集議一律罷市以爲漲價地步旋經齊巡按財政廳飭江寗吳知事察核酌辦准予免驗該肉舖乃於昨日開市每肉一斤漲至銅元四枚較之抽捐三角一口其從中得利不啻十倍云 
　　振務機關將撤蘇省去歲災荒中央委許鼎霖爲江皖振務督辦設立振務處於巡按使署現在冬賑已過春賑已經散放將來二麥黄熟賑務即可告竣此項機關無須空設聞齊巡按使已會商許督辦一俟春賑辦竣卽行撤銷 
　　釐局委員赴差前財政廳長所委該廳總務科長朱寳璇爲瓜泗釐局制用科長江墀爲姜泰釐局又委趙浣蓀爲靑口釐局該員等均已起程赴差 
[杭州]  
　　浙垣又拿獲黨人日昨軍署某軍探購線在缸兒巷附近拿獲黨人朱左亭一名並搜出委狀多紙當即解送軍署由軍法課收訊聞係夏某部下充當高等調查僞職此次因奉僞命來浙調查事件并擔任運動軍隊等事致被拿獲 
[湖北]  
　　律師言動輕率之受罰鄂省高等審判廳因李伍氏虐婢案票傳該氏託疾不到乃飭警拘案正標簽收押時適承辦此案之律師周棠到廳向前質問與法警大起種突經警長報告高檢廳飭發地方審廳訊究昨經判决以該律師因高檢廳收押李伍氏對於告長肆行喧閙繼以辱駡旣經警長指供確鑿乂經楊炳元等證明該律師亦承認與警長衝突是該律師已成立犯罪　無疑義即令警長對於該律師語言唐突該律師身膺公職並不詳告該管長官聽候處分遽在法院尊嚴之地反唇相加亦屬罪不容辭至高檢廳未經卽時逮捕係爲成全其體面起見不能認爲本案之反證惟查該律師平日辦案尙未軼出法定職務範圍以外此次言　輕率　犯法條實因不知辦事手續誤會收押李伍氏所致情尙可原特依新刑律第一百五十五條第一項主刑範圍内從輕處以罰金二十元云 
　　知事玩誤要公之記過　省巡按使近據　陽道尹朱佑保詳開前次奉准内務部飭塡黨會表式即經分飭所局查塡惟竹谿一縣迄未遵辦迭催罔應該縣前任知事萬正坤對於此項要公擱置不辦固屬各無可辭接任知事朱有光到任已逾兩月亦有應得處分特將交付普通文官懲戒委員會議决萬正坤記大過一次朱有光記過一次以示薄懲云 
[安慶]  
　　財廳長擬裁冗員安徽財政廳署原設三科各科中服務人員本不甚少前廳長李國筠爲延攬人才計故該廳人員有增無減及龔廳長心湛抵任一仍李舊茲聞新財廳長鄭鴻瑞蒞任後擬於三科之外另設一秘書處電調羅運經來皖充任又飭各科長科員開具詳細履歷呈候核奪大約意在裁汰冗員撙節經費也 
　　鳳陽縣添設電線皖屬鳳陽電報局在前清時代係由鳳陽之壽州正陽等處直逹唐州此線於革命時毁壞光復後經李席珍禀請總局籌劃就近接線辦法由鳳直接臨淮車站之桿十八里短線近因安武將軍督辦工賑事宜駐節蚌埠來往轉電手續紛繁故已添置由鳳至蚌五十里之電線以利交通矣 
[雜評二]  
　　參謀海陸部之宣誓（默） 
　　當中日國交垂破時而我之參謀陸海各部適於其際行莊嚴之宣誓禮誠所謂適當其時矣夫所誓者何誓以必死之心完軍人天職盡衛國正義而已吾謂今日非特軍人誓具必死之心即全國之人亦莫不同挾此必以赴國難有力者盡其力有財者盡其財與其國亡而財與力同歸於盡母寗以其未盡財力勇往直前博萬一之倖勝此中利害國人早已計較明白故今者又我國人宣誓於心之時也 
　　顧或者猶有所希冀以爲時局雖危尙有一線轉機之望吾謂此又何可望者日内閣且以續行談判或續令中國讓步爲有損日本威信而提出最後通牒豈我中國反爲此最後通牒所懾而轉欲續開談判與續有所讓步威信不更掃地耶我知政府必不出此故我國人亦惟有速自凖備以寳行我所誓之决心而已 
　　嗟乎世界之國遭强暴蹂　凌辱甚且殘毁破壞苟其國人有必死之心者其國終不亡也此則不待徵諸歷史往事而信我軍人我國民亦可以奮然起哉 
 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
　　遠東運動會　誌 
中且菲律賓三國體育家於五月十五號至二十二號在滬舉行速東　　大會已屢誌本報茲　比賽各節之中有一種最爲重　其名曰十種運動節是百碼賽跑遠跳抛鉛球高跳四百四十碼賽跑二百二十碼低欄賽跑擲鈸撑篙跳獨足跑跳一千七百六十碼賽跑十種之合賽預賽君須　於以上十項無一不精始能奪得錦標故十種運　之第一名即爲一十全之大運動家前次在菲律賓舉行第一次遠東運動會吾國潘文炳君居然奪得第一殊足爲吾國光榮第二名周君亦中國運動家第三名方爲菲律賓人泰　　排君第四名吾國葉桂福君第五名吾國黃　君第六名菲律賓易冷能君自此一方面覩之吾國誠不弱此次運動大會潘文炳君惜在美洲留學不能預會周君則在漢口亦不能到葉桂福君亦在美洲留學黃灝君則在上海其外新出之體育好手亦殊不少如約翰大學之韋煥章君在前次遠東運動會高跳及一百二十碼賽跑均得第一又如南洋大學之張孝安確是賽跳好手此十種運動之錦標或能仍在吾國現遠東運動會贊成員領袖袁大總統特備一價値數千金之銀製牌樓作爲此一項運動之奬品牌樓共有十門藉以表示運動家須對於十種運動無一不精始能得此奬品至於此項運動計算分數之法百碼賽跑須在十秒零五分之二以内始得一百分遠跳滿二十英尺得一百分抛十六磅鉛球滿三十九英尺得一百分高跳滿五英尺七英寸得一百分四百四十碼賽跑在五十三秒以内得一百分二百二十碼低欄跑在二十　秒以内得一百分擲鈸滿一百英尺得一百分撑篙跳滿十英尺得一百分獨足跳跑滿四十英尺八英寸得一百分一千七百六十碼賽跑在五分鐘以内得一百分前次第一名播文炳君其得五百九十八分第二名周君五百五十五分第三名　拉兒排君四百八十八分第四名葉桂福君四百八十七分第五名黃　君四百七十四分第六名易冷能君四百五十四分前報登載售票各節茲據會中主持其事者來告售劵者一律均盡義務長票售洋十元入座劵零售一元均不折不扣存票甚少宜速往購 
[薩鎭冰今日來滬]  
　　海陸軍統率辦事處辦事員薩鎭氷君前奉總統命令着赴上海考察南北洋各兵艦員弁砲手兵士之學術技能及司機各官弁駕駛各法是否精明以分優劣薩君即電致海軍李總司令准於本月五號抵滬昨日届期由李總司令飭知駐泊製造局前之各軍艦一律懸掛滿旗並在海軍司令部預備行轅嗣於午刻接到南京來電謂薩辦事員已由浦口乘坐江利砲艦起程赴滬約今日（卽五號）午後五時蒞滬云云李總司令當又通知軍警各機關齊集製造局内海軍司令部碼頭會同迎迓詎候至鐘鳴五下薩君尙未抵埠旋接江陰來電謂薩辦事員准於六號午前十時抵淞約是日正午十二時到滬李總司令卽傳諭各團體分道而散定今日午前仍至製造局内浦灘歡迎並聞淞滬警廳長徐君准於今晨親赴吳淞迎迓云 
[交涉緊急時之商情]  
南市油荳餅業昨接大連牛莊烟台等埠商家來電謂中日交涉風聲緊急該處商號已備受影響所有在大連購存之各種貨物未易運滬且牛莊一埠邇來銀根吃緊進出俱用現銀如購定之貨不付現欵即須核算盈虧退回結束生意遂因之減色凡滬上運去之貨亦須緩運等語滬地同業接電後以此間銀根亦甚緊急　多困難故莫不夏形於色云 
[救國儲金紀要]  
　　第二十三日之收數昨日（五日星期三）爲中國銀行收受儲金之第二十三日計收洋一萬零七百六十九元連前共計已收銀幣二十六萬一千九百五十元又銀一千九百二十八兩五錢 
房租儲金之慷慨升順公司願將甘肅路永慶坊一月房租洋七百七十元零五角又吳淞路歸仁里房租洋一百二一元五角又七浦路同順里房租洋一百六十四元五角又克能海路柏安里房租洋七十八元八角又新閘浜北文安坊房租洋二百零二元五角又北浙江路華興坊房租洋五百八十六元爲救國儲金共洋一千九百二十三元八角准於月底送往中國銀行存儲昨該公司經租帳房已報告儲金團存記矣 
鐵路同人之熱心滬寗鐵路華副總管劉公謀君函復儲金團略謂救國儲金係全國人民共同爲謀之舉本路車務長華人部分已於未奉函示之先由弟與同人發起勸認容俟集有鉅數自當送交中國銀行存儲向取收據分給各人並隨時報聞云云 
分投勸導之成效同濟工大學同人朱叔源等連日勸集儲金已有三百餘户之多昨已列册送至儲金團存記 
漆匠克盡義務滬上漆匠同業對於救國儲金亦頗具熱心聞已勸集三百餘金將於日内送往中國銀行存儲云 
粤省公團之覆電廣肇公所昨接廣東自治研究社復電云簡電悉救國儲金事已轉港澳各團敝社亦即行集議俟公决再函詳自治研究社叩咸 
海門開會之報告台州海門紳商軍學界曾於陰曆三月初一日齊集商會開會發起救國儲金商界有馬炳森丁銘西黃子霖徐富春林葆三諸君紳界有婁祝三軍界有李子棠學界有王永年王子振諸君擔任勸認欵由本人逕繳浙江分銀行聞當日認繳者共有三百元業已函告滬上線事務所知照矣 
靑樓中之借花獻佛昨有大新坊良玉小普慶筱嬌清和一媚香閣三校書致函儲金團謂准於三月二十五日假座寳善街丹桂戲園演劇一天所得之欵盡行撥歸儲金團内開消蒙園主熱心槪盡義務客串之費自行承認不支公項特先奉佈臨時務請派員照料云云 
[四誌徵收落地稅之未洽]  
　　蘇省落地稅徵收局長沈堃和君來滬開辦尙未允洽詳情已疊誌前報茲將昨日所得消息錄後省吏電詢情形齊巡按使因聞商界反對征稅就有辦理不妥之處昨特電致沈局長及上海縣知事謂蘇省落地稅由前財政廳長呈奉財政部飭委該局長妥籌開辦零查此案係爲整飭財政見自應遵照部飭妥愼辦理仰將開辦日期徵收情形尅日電復以憑轉報云云 
商會能否勸導沈局長因總局設於閘北南市各商　稅多所不便是以另在十六舖設立分局惟該局自五月一日開辦以來緣洋貨業等停止運貨故投局納稅者甚屬寥寥刻沈局長已商請南北商會出爲勸導矣 
局長發貼告示沈局長現將江蘇財政廳頒發之告示在南市各處張貼其文云爲曉諭事照得通商口岸運銷内地各貨或報子口或納釐稅本聽商人自便凡領子口單或四聯單者沿途經過周所照章驗放不再重征俟抵單塡指銷地方將單繳銷後責成售貨之店舖完納落地一稅如無子口或四聯軍仍照内地捐章征收歷辦已久前經本廳遵奉部飭整頓派員專辦在上海租界外設立總局各埠酌設分局茲定五月一日開辦除詳請巡按使轉咨跡政部鑒核並通飭各局所劃歸接收外合行示諭商民人等一體遵照完納母稍隱漏致干懲罰切切特示 
[陸軍鹽獄脫逃罪犯續誌]  
　　上海地方廳監獄内附設之陸軍監獄脫逃要犯張阿木一名已紀昨報茲悉張阿木實名張龍生又名劉阿毛家居浦東周家渡地方向挑糖擔嗣因犯竊被獲經地方審判廳訊實判令監禁前年滬上開戰之時張乘隙逃逸旋與已經伏法之劇盜葉阿龍陸小手等爲伍迭犯劫案此次葉陸等被獲張亦拘拿到案經鎭守使軍法科訊明判將葉陸等先後鎗斃張龍生則判决監禁十八年送監執行本月三號夜張在獄中逸出之後鄭鎭守使即責成管獄官李純孫限日緝獲一面着　方檢察廳淞滬警察廳等一體派警協緝現李獄官已申詳蘇州高等廳請爲通飭所屬帮同嚴緝矣 
另一訪函云上海監獄逃犯阿毛本姓　父名松泉因曾過繼於張姓爲嗣故又名張隆昇曾與已經正法之盜犯葉阿龍爲伍在浦東一帶迭犯刑事重案前清時代葉因犯案監禁脫逃復獲加長監禁時期民國成立後又乘間越獄旋復獲案判定監禁十九年業已禁錮兩載尙有十七年刑期此次該犯脫逃後管獄官李靜蓀即帶同守衛警察及看役人等馳往浦東阿毛家内及鄰佑等處搜捕無着遂將該犯之父劉松泉母某氏鄰人某甲一併拘送到廳請爲勒交昨林廳長已飭提劉松泉等質訊一過判令交保省釋矣 
[查緝鹽梟光蛋]  
　　江蘇水警第二廳廳長趙雲生君查得太湖梟匪自經水陸軍警會剿驅散之後業已安靜而上海浦東之鹽梟光蛋則又聚集鹽船二百餘艘裝載私鹽由閘港出口經靑浦縣境運往蘇州各鄕販賣且於經過鄕鎭開設賭場抽頭聚賭大爲閶閻之害業已飭行水警第一專署長沈葆義轉行各分署督同水警嚴密查緝矣 
[屠宰捐無可遷延]  
　　上海縣沈知事因奉江蘇財政廳飭知於五月一號爲始開征屠宰捐故先期派員查明各處屠宰實數以便如期征稅嗣由華界鮮肉莊寗蘇滬三帮聯名具禀請求緩辦未奉批准茲又禀求減捐沈知事以此事未便遷延立即飭知南商會總協理轉飭南　宰猪公作代表和平勸導早日解决昨該會已邀香雪堂商董與該代表等來會商議矣 
[增加貼費之反動]  
　　滬杭鐵路公司各火車内向有小販售賣各　食物　月收取貼費現因該公司飭令增繳各小販力難負擔前日衆該略局局長鍾文耀因公附搭電車至滬南車站時聚集多人擁至鍾局長前跪求核減當由路警上前干涉始相率散去 
[春季賽馬三誌]  
　　昨爲旅滬西商春季賽馬之第三日計賽十次第一次十二馬西人小柯子黑衣帽白馬勝第二次十馬祥茂洋行西人小白格爾黃衣帽黃馬勝第三次十一馬工部局西人密司魯紅衣帽白馬勝第四次八馬西人小馬立師粉紅衣帽黃馬勝第五次九馬西人小馬立司粉紅衣帽黃馬勝第六次十一馬西人馬勒代天福洋行黃衣藍帽白馬勝第七次十三馬西人野漢代怡和洋行藍衣黃帽白馬勝第八次六馬祥茂洋行西人小白格爾黃衣帽白馬勝第九次九馬西人小馬立師粉紅衣帽黃馬勝第十次十馬西人强生代怡和洋行　衣帽黃馬勝並定於星期六（卽陰曆本月二十五日）續賽跳　 
[起火傷人續紀]  
　　新閘白克路張家洪祥康里（昨報誤爲長康里）三弄某姓家火警灼傷人口已略誌昨報茲悉起火者係八百七十二號門牌黃姓家因修合藥丸所燃之火酒延及蚊帳致肇斯禍計殃及八百六十九號林姓米棧八百七十七十一七十三三號及里口沿馬路市房共燬樓屋六橦至灼傷三人惟女孩一口傷勢甚劇現已車送就近寳隆醫院醫治並經捕房查得林姓米棧保有火險銀三千兩昨復飭探調查復候核辦 
[不戒於火]  
　　前日夜半十二時西門外斜橋附近某姓家不戒於火救火聯合會卽鳴鐘告警俄由各社洋龍馳往救熄僅燬　屋數椽餘未殃及 
[使用僞票之懲治]  
　　粤人夏銀耀屢將僞造之叨噢呷（即新加坡）國庫五元鈔票至北河南路同康錢莊混兌嗣經該莊夥李文逹察悉鳴捕將夏拘解公共公廨訊據供稱是項僞鈔票係由斯杏生許春蘭囑令代換判押候補提人證併究後因斯等已聞風逃逸即由麥總巡出示通緝左案昨晨由探將夏解廨復訊據滙四捕房西探祁文司華探鍾星南上堂禀明前情並將抄獲之僞票呈案繼由同康莊夥李文逹投案訴明被告於上月十七八號來莊混兌情形訊之夏堅稱此項僞票實係斯許兩人囑令兌換兪代襄讞商之英領卓君以夏不應知情混兌判押西牢二年僞票銷燬 
[總巡誥誡巡捕]  
　　英美總巡麥高雲君前日發出誥誡各捕房華捕之通告一則昨由公共公廨檢察西員將此項通告粘貼公堂門首其文如下爲通行誡諭事照得本總巡近來接得會審公廨副領事官來函内開各華捕在公堂聽候訊案時間常有不規則之行爲等因爲此特再明白曉諭爾各級華捕人等要知對於公廨中西官員務須恭敬將事不得隨意談話涕嗽吐痰以及走路有聲等情况且監察公堂秩序向係在差各捕之職嗣後如冉有上項情事一經公廨報告前來定必嚴行究罰不貸再遇有押解人犯進出公堂各捕務須緩步輕聲即使有外人在堂遇犯上項情事各捕之在近邊者亦須禁止忽得推諉再以後各捕遇有解案到堂務須於未離捕房之前至審事間詢問明白一切免致再有悞會顚倒等情特此通諭知之 
[婦人請求離婚之無效]  
　　婦人周氏至法公堂訴稱婦人與趙毛囡姘識詎趙不務正業將婦人故母所遺之財物運霍殆盡現逼婦人出外借貸不遂肆行毆打無奈於上月二十四日出外至親戚處暫住實因以後難以依靠求請斷離趙供周氏係由商人娶爲妻室並非私姘不料於上月二十八日將婚帖取去逃逸正欲控究已被其先行具控惟已生有小孩一口求請公斷聶讞員以該氏旣生小孩難以斷離遂判將案註銷 
[不認姦佔傭婦]  
　　蘇州人周杏生至法公堂控稱妻子鄒氏在張阿玉處爲傭婦現聞被張姦佔當至張處領妻詎被藏匿求請訊究張供鄒氏前由薦頭薦來爲傭於上月十九日停歇出外現在另雇王歐氏爲傭並無姦佔藏匿之事聶讞員以所控無過遂判將家註銷 
[誘匿婦人之控訴]  
　　滬南江邊碼頭有徐州人張玉生向在滬杭車站爲小工其妻某氏前日忽失所在張四處找尋知爲張嘉林誘匿昨同其母張高氏等將嘉林　　警　轉解地方廳訊辦 
[工人請緝拐匪]  
　　製造局工匠施德明生有一女名銀娣被人誘拐無蹤施於前日具禀鎭守使署請求飭行上海地方廳飭緝拐匪追查伊女到案給領等語昨奉　鎭守使批云據禀已悉查此事業經控經審判廳有案仰仍逕報審判廳訴追可也 
[招領迷路女子]  
　　新閘捕房昨解迷途女子王扣子至公共公廨請示據女供稱鎭江人年十六歲隨姑來滬祇十餘天昨由姑屬令將筆硯送至隣家因不認歸途致被帶案並據黃包車夫王阿元投訴昨見該女在白克路徘徊詢係迷途是以將女車送捕房中西官判女暫留本廨候登報招其家屬認領 
[長沙男兒待認]  
　　淞滬警　徐廳長昨日通傳各區署云茲查有迷路男童蕭福全年十四歲湖南長沙人住居本埠地名不知伊父名蕭友新現在該童留養廳内仰卽出示招該家屬投廳具領云云 
[剥取孩屍衣服]  
　　法捕房昨解王陳氏至法公堂禀稱有某姓家將小孩棺木停在新租界空地上被陳氏將棺打開所有孩屍身上之衣服均被剥去有途人丁怡乾經過向之喝阻反敢肆潑丁乃報捕拘獲送請訊究丁探目見陳氏剥衣是實陳氏供一時貪小求恩寛宥判管押一年以儆 
[糾衆行兇之辯論]  
　　轉運公司主葉和生至法公堂供稱前用沈德泉爲塌車夫頭因作事不妥業已停歇另由公司中自備車　雇江阿三爲夫頭詎沈糾同小工張四王四李標等前來將車奪去並將阿三頭顧打傷是以報捕將沈德泉等二十四人拘案求請訊究沈供民人向公司算取工賬不料張四王四忽與江阿三口角相爭民人不收糾衆行兇判沈德泉罰洋二十元張四王四各押七天李標等二十一人各罰洋五角充公以儆 
[小工毆傷婦人]  
　　製造局小工華桂生昨日行經該局附近蔡玉生家門前蔡在海軍司令部當差華以其門口　有衣褲不問情由將衣扯破蔡妻與之理論兩相爭毆蔡妻略受傷痕旋由蔡鳴警拘送警署先將蔡妻送請上海醫院醫治華則押送上海地方檢察廳請辦蔡玉生亦到廳伸訴林廳長諭令補詞呈候訊究 
[機器軋傷女子]  
　　鄕婦楊余氏之童養媳根弟昨在楊樹浦三新紗廠内作工偶不經心被機器軋傷頭部等處由該氏舁送同仁醫院療治 
[電車碾傷小孩]  
　　江北小孩翠蘭昨日行經百老滙路被二十號電車撞倒碾傷頭面手足等處當由一千一百四十八號華捕到來雇車載入捕房轉送同仁醫院求治 
[勒拆晒臺]  
　　工巡捐局長以小東門内陳市安橋附近顧姓房屋現已遵章退建惟被後面金姓家晒臺阻碍難以興工昨特傳諭該處八九兩舖地甲轉知金姓家趕將屋面所搭晒台從速拆除違干未便 
[破獲搶案之迅速]  
　　川沙縣知事公署會計員張小裕近由該縣知事諭飭偕同署警長余濤前赴金陵公幹前日事畢返川道經滬上雇坐黃包車行經十六舖外灘忽有匪徒奔來將車上之舖蓋一個衣包一個一併搶去衣包中有珠皮袍雨衣並衫褲等物張余二人追趕無着立報該處第一區警署昨由偵探徐金榮將搶物之匪徒王阿四查獲吊出原　解送司法科立傳失主余濤到案認明原　屬實奉諭備文將人　解送上海地方檢察廳訊辦一面着余自投該廳領　聞該匪到廳後林廳長諭飭收押候究 
[匪徒攫取金飾]  
　　匪徒陳阿三前日午後在山西路攫取行路婦人金挖耳一支圖逃被包探錢壽生追獲昨解公共公堂經王代讞員會周英領康君訊供一過因原告未到判陳押候查傳原告到堂於禮拜五再訊 
[洋商控追房租]  
　　英商德和洋行控租户左阿二丁萬富陳王氏積欠房租昨由補房將該租户等傳至公共公廨訊明判左丁兩户卽日遷移陳王氏限兩禮拜付清租金如　傳案究追 
[公廨訊究竊案彙紀]  
　　王小三仔前日竊取連叔輪船上紫銅管消　於劉小林被擇查獲昨將兩人一併拘解公共公堂訊明判各押西牢三月示儆戴裕堂前日在漢口路某姓家竊得玻璃杯等物被包探查獲昨解公堂訊供推賴判押候查明再訊 
王阿根王阿二朱道元王阿耕棄阿二屢在公共租界内串竊黃包車及自製包車將橡皮輪及車上零件拆卸消　於收賣舊貨之洪永壽李裕春陳松子等車身則劈作木柴業經捕房查悉將各人及牽涉之洪金壽崔小和一併拘解公共公廨訊判洪金壽交五十元人洋並保餘人押候訊核在案昨經公堂復訊明晰判洪金壽崔小和開釋王阿根押西牢九月王阿二朱道元洪永壽王阿耕秦阿二李裕春各押四月陳松子押一月期滿均帶堂再核 
[尙須調查實情]  
　　西北鄕曹家渡婦人曹趙氏前日因田地糾葛與曹老毓及經　曹丁氏等口角爭毆以致各受微傷同至地方檢察廳互相控訴堂經檢察官預審之下判各自行醫治候調查實情再行訊辦 
[違犯押所規則]  
　　梁根松因錢債案被控經公共公廨訊供管押在案詎梁於前晚在押所開燈吸烟被駐廨西捕查見昨將梁連同烟具帶案請究當經中西官訊明以梁不應違犯押所規則姑寛着罰洋二十元充公烟具銷燬 
[鄕民招人吸烟]  
　　浦東張家橋鄕民陶杏橋前日招留友人張佳明在家私吸洋烟當爲該處警區訪悉立飭長警馳往一併拘獲並起出烟具十二件昨已函送地方檢察廳請辦林廳長論令收押烟具暫存 
[私購烟土]  
　　崇明人陸顯邦陸殿勳前日來滬私購烟土回里在碼頭上被探警查獲昨解地方檢察廳訊辦 
[閘北之烟禁]  
　　閘北檢察分庭前日將訊實烟土犯分别起訴經審判分庭孫推事判决倪伯英帶土十五兩丸藥四錢罰洋二百五十元張天錫帶土十五兩罰洋三百元張誠財帶烟少許罰洋二十元徐三帶土四兩半烟廿三兩罰洋二百元何阿根帶灰六兩半罰洋二十元顧海潮帶土十兩烟少許罰洋二百元王興三帶灰三兩罰洋十五元王德仁帶土四兩皮二錢罰洋一百元王小普帶土九兩皮一兩半罰洋一百二十元錢春林帶土三兩罰洋三十元張萬成帶烟泡七錢罰洋二十元霍善友帶土十兩罰洋一百元倪萬與帶烟一兩三錢罰洋三十元沈元成帶烟泡三個罰洋二十元張協成帶藥草少許嚴少蘭帶白藥粉一包供係照相所用之銀粉並非嗎啡均子開釋免究 
五區警署前日又獲陳寳泉黃星三胡仲生楊正林等四名抄出可土共二十餘兩一併移送檢察分庭預訊屬實押候起訴公判 
[雜評三] [  訥]  
　　緊急時之商情與地方 
觀大連等處商人來電則中日交涉已影響於商人矣我國商人初受革命影響繼受歐戰影響今又將受中日交涉影響是誠商人之不幸雖然此不幸之影響爲外人强逼而然初無所怨且影響正大不僅商人然也今日地方上最要之事宜以對外之餘力防衛地方而尤要出以鎭靜態度蓋土匪等正欲利用危機以國櫌亂苟稍涉警惶卽爲若輩所中自來當國事緊急時必有種種謠言乘流湧現其前例我國人屢自之而今又將至矣 
 
 
 

Page 11

 
 
[救國儲金一]  
　　傭金國總事務所幹事名單　入今日本報第五張閱者注意 
[五月三日中國銀行清單（續）]  
　　第一百八十四册一號至九十六號 
巫謁二薪水二元陳法森薪水二元黃鳳岐薪水二元阮定生薪水一元裘華餘薪水一元洪立罔薪水三元袁仁泉薪水一元徐檚楠薪水一元范文安薪水一元永泰絲廠九十台女工十二元張永清十元何秋士十元朱永年五十元陳舊林五元蔣榮生三元徐翊庭三元包景洲二元潘沛泉二元石定勝二元繆仁敬一元桑富才一元勝蓉初二元吳英俊二元顧釗庭二元陶文培二元仇益齊五元盧芝候二元趙慶堂一元張慕劬五元 
潘七寳五元翁阿甫一元趙芝榮一元吳順寳一元朱河大一元陳煥文一元李友生一元李阿福一元徐月湘一元蔡劍甫一元薛阿三一元范阿毛一元周松林一元徐玉坤一元方阿裕一元蔣阿金一元卜春元一元高國良一元鄧順朝二元紀根生一元董三元一元夏金炳二元徐順發一元圓彭福二元李阿福二元 
曹阿大一元王阿富二元黃桂生二元張阿三一元李寳福二元毛仁川二元金關龍二元陸聚生五元謝正桃一元周之仁一元李鵬飛一元陸金富一元　成美一元張會川一元袁林生一元增記十元海味業正昌行一百元小工王小正朱阿把合一元又茅福杜春成合一元又趙桂生一元又陳福清一元又王阿庚徐永心合一元槁信之一百元梅恒裕莪記號二百元徐樂三五十元張舒卿五十元馬欽珊鄧子義董血血姚朝永吳炳榮朱英龍陳順楚王繼陶趙茂鑫陳大悲姚瑞華張鳳飛胡鳴鳳共十三人劇資二百三十元馬欽珊之少君十元朱冀才一百元 
沈棟才十元張輝五元任朝樑一元張全寳一元任良甫一元吳良全二元周延慶一元劉阿柄一元鮑順生一元錢善心一全元姚金山莫渭源合一元蔣阿林一元 
兪阿修一元 
[第一百八十五册一號至七十八號]  
　　奚迪榮三元徐金　三元金從周三元范艾生二十四元張春帆二十元姚志奎十元徐椿森十二元譚菊生十元董裕珍一百元鉅康五十元阿余一元沈紹記二元許乃記一元李名記二元梁盛記二元黃伯記二元 
程廷記四元李財記四元孫金記五元林桂記二十五元林寳記二十五元何天齡二元蔡阿福一元王永生一元顧金全一元王受朋一元蘇蓮生一元陳阿二潘福灣一元周金生一元段照傳一元鄭通順一元馬長興一元唐阿高一元陸阿六李雲生一元劉錫山一元張楚堂一元毛金生一元彭子文一元鄭榮貴一元楊全　一元王金寳一元吳寳生余雨生一元張文亮李炳生一元張雨田一元小工邵才元高錫文杜雲甫張順子合一元又林根福朱阿炳王春客潘庚林合一元又王言三陳四許福林趙四二何文兆合一元又陸福生錢金泉一元小工顧紅生王客生王林福孫又標合一元又張杏生張小元合一元余小中張徐慶吳奎邵阿菊一元王國棟陳雲堂杜小寳杜小三一元小工王順貴張全生一元小工錢金根胡英一元楊靜安一元朱掊之二十元鼎泰號周菊堂三十元孫盤溪五元左次衡三元任朝宗三元田佑香五元田文卿二元董菊生二元屈瑞明一元王聿修十元徐文靜五元邱慶豐申莊一百元戎禹洲申莊十元亞娥一元 
美利豐行稽雲齋一元李松雲一元王麗池四元高景榮一元潘星槎一元鄔志棠一元陸興發一元劉兆林五元勞時清一元 
[第一百八十六册一號至百號]  
　　沈靜山八元陳錫卿七元梁廣恩二元劉縉紳一元王　山一元王繼興二元孫承煖一元胡毓嵩一元劉蘭階一元王希賢一元杜友良一元倪鳴德一元陳祥祚一元龔滋源二元鮑漢臣二元胡文榮二元沈正茂二元漢元生一元陳順金五元郭醴禮三元周嗣萊三元李　根三元麥德岐二元陳養廷三十二元孫祚型十五元陳才棠十元梁初如十元徐　隆五元　瓊於五十元陳錫余一百元胥書昶一元石維瓊一元丁寳琳二元劉然三元王傳鼎一元余貽　一元趙任二元 
林嘉　五元方衡二元蘇錦昌一元蕭贛二元金聲一元楊溪芬二元劉效基一元李澤彰二元譚方宜一元吳祖沅二元郝耀東一元李宗綱二元文大衡一元 
林福生蔣長文一元楊長林張阿金一元楊德林王秋林一元崔阿鴻林阿福一元王景山金榮卿一元陳長寛丁長鄕一元方福卿趙金福一元魏金成毛芸德一元沈兆榮張根生一元許利洲陳渭芳一元宋阿興陸兆林一元王之芳趙之洛一元陳祥生蔣贊臣一元汪阿合吳金堂一元王德才李堂堂一元祝壽生殷炳南一元劉四福周瑞兄一元張五寳吳松林一元陸增詳周同茂一元周老四楊田仁一元許培春劉長春一元劉鈺卿曹長卿一元姚福生陳發科一元吳子卿吳春林一元謝阿三邱阿二一元 
袁海濤韓林一元顧菊生陸德福一元孔兆仁陳柏順一元文方張寳卿一元陳阿三王寳安一元高阿大陸海生一元崔阿五崔彩文一元王金卿金成山一元楊錫奎李合英一元高金林朱恒福一元魯如海孫順林一元震昌絲棧各同人一百元震泰興各同人一百元張毛囝十元賀香蓮五元顧立成二元顧和慶二元顧和鏘二元顧西園二元顧霽二元陳巢南二元余松筠女士一元呂賽　女士一元陳亦臨三十元黎茂楷五元 
[第一百八十七册一號至一百號]  
　　程梅峰二元徐承忠一元曹恂卿二元吳雋伯二元黃襄君二元唐靜潭二元蔣哲城一元邙森柏一元吳徐氏十元周雪琴一元蔡潤珠一元蔡良玉一元吳成和一千元吳良眉五十元田鑑明五十元吳錦琰五十元 
田夢來五十元李增森五十元何綸章四十元毛坦然四十元石永桂四十元葉永廉四十元沈寳庭三十元鄭仲彝三十元聞人善焜二十元馬亦良十元吳錦良十元吳同康十元李東順五元魏福康五元張順金五元 
吳松潤五元吳繼善五元張芳庭五元吳錫周五元吳吉堃五元吳敖法五元吳成堯五元吳福順五元日源號學生二人二元吳潮奎二元鄭雲卿一元吳阿福一元吳錦來一元陳錦文一元戚逹夫一元袁永康一元 
僧矩峰十元化城寺住持僧五元僧普照二元宜興顯親寺一元　山標嚴寺一元董叔　一百元倪　之二百元倪鴻鈞二元張光華一元陳世榮一元倪鴻儒二元 
茅遂如二元王敬仁一元陳少章一元宦仰華一元賈佩善一元工直之一元潘福保一元茅炳芝一元項楨富一元徐功成一元吳坤林一元馬懷仁一元薛鐘杏一元項利發二元趙鶴山一元夏佩卿一元劉長和楊五保合一元朱　　一元薛鍾貴一元何松亭一元陳立功一元陳勤夫一元戚長林一元朱子英一元王益泰一元朱邦通一元項利才二元茅錫良一元尹克順一元孫德壽一元賈康民一元丁善之一元朱方德一元孔順林二元趙志來一元鳳桂生一元錢連卿一元洪寳焦一元陳連法一元錢善夫一元鮑東洋一元 
（未完） 
救國儲金團總事務所通告書 
敬啓者君輔鑒於時局危迫一得之愚思以儲金救國和德等不度德不量力亦不暇熟計利害徒以天良所激貿然發起數旬以來戰戰兢兢設事務所舉幹事員通告各省奔走呼號函電交馳以冀於成幸蒙薄海内外同聲贊助然以五千萬之鉅金斷非少數人能力所能及且時至今日國之不減民之不奴間不容髮此事若成足以卜人心之不死於國家之前途尙有可爲儻不幸而底於失敗則四萬萬已死人心一旦表白外人向持所謂愛國之假面具從此揭破則救國適足以亡國矣夫以救國不幸而致亡國儲金之罪也儲金之罪和德等之罪也諸公不爲和德等成敗計獨不爲國家前途計乎卽不爲國家計寗不爲亡國後之個人生命財產計乎非然者人人以觀望則儲金永不成功不必人亡且自亡之不暇矣夫成一裘甚難集百狐之腋而共成一裘則不難集五千萬之數雖難合四萬萬人之力而共成之卽不難語云國家興亡匹夫有責又云其亡其亡繫於苞桑諸公其速起乎月之九日（即舊曆三月十十六日）午後二時在愛而近路紗業公所特　　事全體大會討論進行方法無論如何務乞惠臨事在高急護爲四萬萬同胞九頓以請中華救國儲金團總事務所臨時正幹事虞和德副幹事陳元燦貝仁元馬君輔狄葆賢 
救國儲金團來函救國儲金第一百三十六册第十四號同春新號同人儲洋一百元勝寫處漏去同人二字請爲更正再一百八十二册五十三號鄭增華請改鄭增章 
勘誤前報載第一百零三册四十三號茂泰洋貨號三百元誤爲三元又一百六十七册林怡成三百元乃是林怡和成林明輝乃是林朋輝盧金銓乃是盧紀銓一併更正 
來件 
[論日本之致哀的美敦書]  
　　譯大陸報美國博士李隹白著 
吾人昨論中日交涉之行動已及於中國答覆新案之一步謂惟待觀日本下最後之一著今則哀的美敦書之下已將成爲事實矣夫吾人對於日本人民未嘗無敬心亦未嘗無友誼第觀於日本政府近數月來所抱之政策與對華之要求覺在日者靡不暴橫在華者茂不當理殊令吾人對日不能表同情而弭惡感也日本新近之策略與行動論理固爲大背卽論勢亦復大謬假使日本自攻下靑島後即慨舉以還之中國而令該處稅關仍由英稅司代華主持復中國當日之舊則不第足以表大度大信於世界增威望於亞東且大足以喚起四百兆華人之感情悉袪舊日之猜忌由是面結中日眞摰之同盟實意計中事蓋日本苟以平等友誼之道遇中國中國未有不加厚以爲報施者故使由此而以和平友愛之態度請中國爲增進兩國利益之協商而絶不取强劫遍迫勢力恫嚇之行徑則二十一條原案之要求其大多數之利益未始不蒙中國之樂許而各國行且艷美而欽佩之不此之圖而乃有近時之舉動所以不能令吾人無憾也 
若彼内閣大隈氏吾人對之今亦不復能爲滿意之表示夫大隈之主持和平學識深遠本爲吾人夙所信仰彼在野二十年日從事於敎育公益社會諸事業不慕稱位歐美人士亦靡不崇拜而揄揚之日本前内閣旣以主張增益陸軍擴充海軍案爲國會所反對而倒大隈受彼皇之命以出中外之人以爲彼固將與國會同意撤消璔師藉以舒國家之度支而輕人民之負擔者不料受任後數月以來乃大變其平時之志行惟與武力派作合一惟恃勢力爲進取旣以國會之反對增師而解散之重行選舉乃以對華要求之貫徹爲足以增國譽而擴權利藉以歆動一般之民志彼黨之人因是得估大多數之選額而彼之地位以固是不可謂非彼之幸也然以對華要求之太過因以來堅忍之抗拒退則激成肘腋之變進亦未能掉臂游行寖假而哀的美敦書下寖假而中日之戰以開無論變態風雲終難逆料而各國之不終絨默聲名之因以墮地固已在意料中矣此進退兩難之局勢亦惟彼自造之耳 
按日本此次威迫中國之舉其事前之謀劃實至深且久（一）日本與英聯盟與俄法協約與美訂立條件陽以保持東亞和平爲名陰實爲聯合與國消滅反抗之計雖輕重不同而爲用則一二）歐洲之戰日本聯英法俄以敵德奥足以買盟國之歡心本爲彼所自愿然必俟英國請助而後出師乃愈以顯爲文誼之重且愈以使聯軍方而不能不徇情以聽其所爲（三）權利之衝突本以日俄爲最大近三年中中國經兩次之革命滿族遜位蒙古獨立日本乃利用此機與俄協定南北滿内外蒙之權限而最接近之反抗以消（四）不僅惟此歐戰發生俄軍西去日本更與訂斷不乘虚侵犯之約且復遣軍士醫生以協助之出售軍火以接濟之凡可以結其心而杜其口者爲之已不遣餘力更無慮有梗阻之發生（五）英法俄旣安置妥帖所不能熨貼者惟美近乃竭其勝挪之術專於輿論游說上致力俾其一般人民知與日爲敵之必無佳果更使其朝野政客深信其對華政策之不第無害於美且無損於華以造成一種有勢力之言論而美人向日之顏面遂亦不易倐轉而向華（六）歐陸列强作戰未遑更無東顧之餘力日本乃即以是爲千載一時之機會而求償其大欲於中華且懼戰局之久暫未定也乃更憑其勢力以迫促之而中日之國交遂瀕於破裂矣 
要之日本今日之地位實處於至危險之境其履行不外兩途一爲和平一爲爭戰一爲敦睦一爲仇　一爲公義一爲橫暴一爲聲望之優隆而一爲孤注之一擲也使彼之哀的美敦書旣發而必出於戰之一途焉此後文明國中當不再能列日本之名號而　聲旣著指摘必叢將何以自立於世界乎 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[馬江死事最烈之高騰雲] [  希光] 　　 
甲申馬江之役同時死義者爲督帶飛雲兵輪副將銜參將高騰雲管帶福星輪船五品軍功陳英以及許壽山葉琛林葉森林三人而尤以高騰雲之死事爲最烈前月自由談劍秋君馬江中力戰之英雄一則（見三月二十一日）叙述當時事實至爲詳晣惟死義諸將僅及陳英而於高騰　死事獨付　如今檢箧中舊所錄張幼樵爲諸將請卹疏稿歷叙高陳二將死事足爲馬江一役戰史原疏叙高事云該參將由粤來援論事呐呐如不出口前月二十六日法增一艦諸將請援高騰雲獨義形於色臣心異之夜復來見詢以方略高騰雲曰閩仿之設本以牽詞使使敵不發耳廠非戰地也但以砲注子人枕戈者已一月晝夜相持咫尺閣恐陳成戰事知師意急欲先發必多牽制不可得南洋援必不來即來怯將亦無用徒宵事耳臣詰之曰然則奈何對曰專攻孤拔得一當以報而已臣欲令其統率諸將則辭以資望在李新明後且曰水師船各自爲載　者陸軍一將能指揮十餘萬也請不必紛更堅守以徒上命該參將　去臣復囑各船就商　策該參將志定神完誓死報國是　　發巨砲擊其烏波船一一命中以一飛雲小艦當敵人三大艦中流堅拒不退忽橫來一砲該參將腿爲之折復一砲遂飛入水中而没舟乃發火此該參將死事之烈臣至今言之有餘痛焉又叙陳事云該軍功人極廋弱文理甚優方敵艦日增臣深憂之陳英上書請以各輪船合攻孤拔座船而艇船等發火牽制下遊使各輪小商船水勇及捍雷船截其魚雷艦所論甚有條理臣採其論下諸將布　略定無如法暗約英美先發陳英見英美船驟下急起揎齏衆曰此吾報國日矣吾艦與砲俱小非深入不及敵艦敵以三艦環之舟中機損人亡不顧但以砲向孤拔船孤拔船爲砲所毁雨孤拔中炮死散復增艦來持至一時許陳英猝中砲於望台遂即隕命英美船觀戰者均稱嘆不置爲之深惜云云讀此疏可想見高陳二將忠勇之氣令人聞風興起惜馬江之敗世皆歸罪於張幼樵以書生誤戎機至今戰死之將湮没無傳論者悲之 
游戲文章 
[官有四維諭] [  詩] 　 
本届知事考試以國有四維命題與考人員有不解四維爲何物者有外加孝弟忠信凑成八維者可知若輩心理中無所謂禮善　無所謂廉恥知有官亦不知有國挾資北上無非運動而來一經題名聲價十倍做官之目的旣逹便可攫取造孽錢預備他年作富家翁何暇講禮義重廉恥哉爰反其道而行之戲擬官之四維如下 
一曰括官吏之升降全視括地皮之手段以爲轉移善括者爲能吏不善括者爲唐庸吏試　去年驗契各縣知事莫不興高采烈竭力搜括務使民窮財盡而後已徵收愈多則成續愈佳五等單鶴章可　手而得括之時義大矣哉故四維之中括爲最要一曰媚媚者何卽媚上也上司之一聲一笑局員之黜陟係焉故今之官吏拍馬學必須研究上手本送禮手依附取容竭力獻媚務博上司之懽心庶幾前程可保媚之功效豈淺鮮哉一曰貪貪與括有别括則不妨歸公爲升官地步貪則可以肥已爲發財地步惟貪有貪法當暗貪母明貪受幕夜之苞苴敲富紳之竹槓有貪　之實而無貪贓之名勿學王治馨之明目張膽致罹大辟斯爲上乘一曰騙官場一騙局也騙上峰騙紳董騙鄕民騙法不一務在吹牛試觀今之官吏下車伊始必轟轟烈烈有幾篇官樣文章如禁烟也禁賭也維持敎育也革除陋規也於是風聲所　莫不嘖嘖稱頌曰此良吏也迨任職旣久地位愈因儘可敷衍塞責假作疾聾所謂笑駡由他笑駡好官我自爲之也 
譯叢 
[意外之死刑（美人哈利生筆記之一）（續）] [  木]  
予不及答福克司續曰吾今出調奇姆入囑今睡臥吾則立於門次一俟奇姆入吾乃佈置馬匹俾汝出吾人立上馬遁也惟汝識之吾入時卽爲呼汝出之暗號言次復給予手槍一曰設汝當危急之時汝可開此鎗也惟汝能以鎗柄擊倒之者尤爲上策蓋開鎗必驚動公證人且此鑌區之内居者盡爲若如虎如狼之惡黨聞聲必起而追蹤吾人然則吾人不其殆乎福克司又曰吾人當在四句半鐘時首途六句鐘時有自開利培馳至特渴河之火車一班吾人當搭此車以遁吾人須凖六句鐘時到站果早動身者必爲若曹追及勢必被若重獲計劃旣定福克司遂出移時奇姆乃入哈利生乎君亦欲予狀其人乎其人面色殘忍兇惡殆非人類神經亦冥頑不靈旣入翅其足坐於火側探懷出　草盈握入口而嚼覩狀似弗欲睡者予心大躍以爲届時流血之事殆弗能免焉無已予且仰臥凳上假眠佯作鼾聲誘之使睡少須奇姆果然棄其菸草移一椅仰臥其上予心又轆轤不定蓋福克司入時奇姆竟醒而起者則又奈何思之思之非特不能成寐即欲靜伏不動亦不可得出時計視之則時方三點一刻距四句半時尙須一點一刻也哈利生乎當此時也予過一秒直等一分而過一分直等一時又探懷出手鎗以視以爲届時予果如何進行乎反覆以思神爲之往不覺時之過去福克司入時予且未知直俟附予之耳呼予名始知其人立予前也哈利生乎於時予惝恍迷離其情其景又不能憶及之矣吾人方欲出時奇姆忽起予猛擊其頭　奇姆遂頽然倒地予與福克司亟出門上馬而遁（未完） 
劇談 
[上海戲界之新人物] [  馬二先生] 　　 
　　比來牽於俗冗不能當赴劇館又以劇界無甚可記述之人物與事實故數月來未　握管作劇談積時旣久輒有體肉復生之感偶有所觸復拉雜寫此或亦戲迷諸公所樂聞乎 
　　梅蘭芳妙人也所謂妙者非必以其姿首藝亦佔有一部分故迷於　芳者迷於梅郎之姿首者一部分迷於其藝術者亦有一部分迷之不已乃有學之摹之者學之摹之之不已更以梅派花衫之名義客串者耳目所及凡有三人一曰芹香軒主二曰花元春三曰歐陽子倩 
芹香軒主蔣子安君北京票友也綺年玉　唱靑衣深得梅郎委婉之妙嗓音亦不甚高而善於運用來滬時以吳君伯樵之介紹曾一串彩樓配於石路中之新民舞台以余眼光觀之臺容扮相腔　　音字眼蓋無間然身段步法雖少生此不足爲票友病也花元春曾於二月中在羣仙茶園串演二本虹霓關一次其二六板及快板純然胎息梅郎之腔調不必論矣其說白念字閉目聽之直宛然一梅蘭芳也乃至其說白時之身段姿勢　嚌微動柳腰欵擺亦儼然一個梅郎的影子眞足令人狂喜 
　　予倩余去歲在春柳劇場與昕夕數月雖亦知其嫻舊劇且曾觀過串演二三次初不知其竟能有戲至三十餘齣之多十二夜在第一台觀其演玉堂春十七夜又觀宇宙　 
　　玉堂春在衫子爲最繁難之戲唱句多而且碎一間一答夾白夾唱票友演此能不黃腔走板遣忘詞句已是難得而予倩竟能唱做兼到唱至（是那王）回首一顧兩司問（王什麽）然後復右左兩盻始接唱下句此一妙也末後（倘能與他見一面死到九泉也心甘）唱至心字忽添入哽咽之音令聽者不覺爲之鼻酸此又妙也起立之後雙手搓膝良久良久此是學之梅郎情理中必然如此儆工也原無甚希奇惟以票友乍登舞台演此種繁重之戲居然能一絲不句游刃有餘泃是不多觀者從此靑衣界又添一健者而梅黨幹事部中又多一新人才矣 
日來海上各小報對於予倩之登台極力鼓吹表示歡迎余甚願表同情惟聞有欲爲之著予倩集者則非余之所敢與聞何也戲之好壞人品之高下不以有集無集而分優劣試問春航壁雲子美諸人有集而後其聲名藝術果較前時爲增益乎殆不然矣匪特無所增益或且以有集而薄其人品者矣警謂吾人嗜戲則夜夜往觀戲斯可矣必更從而爲之集以盡揄揚之能事非伹爲人揄揚其藝術亦以揄揚自已之文詞且非但揄揚尤夾有希圖售集獲利之僥倖書獃子之狡獪可笑亦復可憐彼已刋行之諸集不過如此則吾儕今日又何必尤而效之復思爲予倩做專集哉 
自由談之自由談 
　　最後最後日使每一次之言最後吾必承認其若干故故彼所謂最後最後者决無最後也迫吾全行承認而已全行承認之後斯乃最後矣嗚呼 
最後妓後聞之熟矣嗟我國人亦有最後之預備乎最後之預備爲何預備犧牲一切是也[  覺迷]  
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第二十五章（續） 
嫣紅乃曰密斯特理痕承君盛意殊感特威廉之意實欲得一書記之位爲人抄寫此事恐彼弗能允君能與我三日期者則予當細爲籌思更以報命言次無意中以手撫安娜之髮藎安那固未嘗冠也見嫣紅撫已則目灼灼仰視其面理痕又曰夫人吾當爲夫人待之惟夫人尙有孺子二人奈何弗送之入敎會學校讀書彼間固免費也嫣紅乃蹙其額曰固作是想特吾於此人地至生乃無棧會奈何理痕曰試送之往或竟得取亦未可知但校中功課僅有臘丁希臘文數種殊不適於時用密斯特安西來幼時亦嘗讀於此但其家中仍另聘師保故其文學乃能獨造旣而曰吾聞威廉等亦嘗習希臘文字則送之往比竟專於此門亦不爲無功嫣紅喜曰此則殊佳吾先者亦嘗聞及此間有一學校特未知其中竟可免費密斯特理痕若能爲孺子劃策者則感激多矣理痕曰夫人此事予無能爲力蓋吾人爲守禮敎徒與彼輩隔膜夫人苟能間接求其總敎習或敎堂中牧師者效力當可立見嫣紅聞語忽憶及密斯特卑區希望乃頓生遂别理痕而出從其廚下行將往覔配新司則見配新司正獨坐而泣嫣紅大異大詢之配新司曰密昔司好禮倍登吾爲安娜之將來憂耳吾愛安娜故不欲其習於奢靡而密斯特理痕嬌寵乃特甚孺子血性未定習於虚榮過深殊非佳兆密昔司好禮倍登吾甚願理痕早日省悟能時時矯正其女使之成人則吾不致愧對其死母矣言時執嫣紅手曰時晏矣吾人再會嫣紅乃與爲别姗姗而歸 
哀情小說 
[刦後花（七）] [  十四齡女子陳翠娜]  
醉人曰嘻吾愛汝乃嬌嗔耶此態愈善吾醉滋甚吾愛汝趣前吾將與汝一行歐西之禮汝之櫻唇甜也言時以醫　門門乃砰然而闔醉人遽前欲抱素雪之頸素雪大驚却立顫聲而呼其時門忽闢一白袷少年偕湘俄入湘娥見狀醋意頓沸强笑謂素雪曰阿姊恕罪予乃孟浪致破若儕好事言次斜睨作冷笑嗟乎素雪受此毒躉雖百口難辦是無怪其花容之失色少年見狀似頗僯之乃呼醉人曰吾友汝今日非欲至劇場觀劇乎今已九時更遲則且散矣醉人點其首曰然然則吾儕往矣謂湘娥曰汝偕往乎湘娥嗤之暅叶不欲往汝偕素雪往可耳言次逕去衆亦散出素雪至是乃不復耐失聲哭矣月色旣斜寒風習習素雪始推枕而臥往事如塵思之益增悲痛直至五更乃始朦朧睡去顧睡亦不寗時見其親愛之阿母現其和需之笑容攬已於懷而吻其額忽而景物又易已身恍在柳樹之下與錦雲携手偕行喁喁情話見錦雲頻以目注視已則又不禁俯首赮然旣而念及其已死則牽其衣大哭哭久則聞有人呼曰姑娘姑娘素雪異之張目視則已身仍在床上枕函冷然已爲淚痕濕透鵑兒伏衾而呼素雪詢其何爲鵑兒乃低聲曰姑娘今晨後園已開園丁阿六適出外購物母亦尙睡時機不可失趣起隨予行當可乘間逸也素雪聞言驚喜過望亟披衣起隨鵑兒行其時天已平明園中景至寂寞　焉無人花草帶露微含笑容似慶素雪之得生者素雪至是亦喜不自禁而鵑兒則曰予二人遁後鵑母必遣人四覓予有表兄去此不數咪今可至彼暫住待其覔少檞再雇舟往姑娘之男家可矣素雪應曰鵑姊汝誠我再生人矣 
 
 
 

Page 15

 
 
   
 
 

Page 16

 
 
   
 
 

Page 17

 
 
申報第五張 
[中華民國四年]  
　　西曆一千九百十五年五月六號星期四 
[舊曆乙卯]  
　　三月二十三日 
　　共五張 
[救國儲金二]  
　　中華救國儲金團總事務所幹事名單 
萬建生葉鴻英葉苾荃黃叔平黃式如吳麟書吳引之吳惠卿吳甘伯田祈原葛虞臣聞魯臣嚴譜南嚴秋波茅友仁莫子經蔡久生蔡銘山莊得之羅杏生董菊生虞順恩范亮卿易文波崔傑卿朱少沂朱章衡朱殿臣朱培之朱少濤金　堂金芝山兪絅甫余儒堂姚慕蓮徐棣蓀徐氣平徐萃生徐欽葆徐克明周湘雲周詠葭周兆永周幼卿周少卿邵芝馨邵月如奚賡虞錢申之錢庠元劉岳東劉梅垞劉寳餘劉雲齋盛筱珊伍嵩如倪慶雲包樂堂程眉山魏福昌鍾飛濱聶管臣何有蘭何桂生何少莊翁寅初任一之陳翊周陳馨甫陳如翔陳孟榮陳雨生陳仲淇陳　卿陳玉亭陳公哲陳炳謙陳蓉館陳晉卿陳澤甫張逸雲張朗齋萬炳森葉琢堂葉同盛黃楚九黃耀東吳明德吳漁虹吳遂生吳文圃田寳坤葛辛木芮芷薌嚴錫圭嚴永澤蕭維卿蔣逸波蔡連生蔡雨潮莊菱晨羅蓉塘董梅生虞洽卿范吉生關灼棠盧安甫朱榜生朱長清朱春生朱子培朱幼鴻金仰蓀金和笙兪順年余志康姚頌南徐樑卿徐乾麟徐坤久徐慶雲徐貫雲周純卿周賡南周敬之周佇和周　臣邵朗輝邵子展奚萼銘錢貴三錢松林劉景庭劉萬靑劉恂如劉瓊光盛杏蓀毛子堅鄔挺生包荃孫程齡蓀魏實雲　杼齋管　卿何宏榆何桂卿何梓述翁立民任康伯陳煜明陳履昌陳蔭庭陳福慶陳其觀陳松甫陳靜臣陳玉岡陳桐潤陳開日陳浩然陳慶甫陳光甫張知笙張溎卿萬洪欽葉明齋葉聘侯黃振聲黃天福吳碗九吳捷先吳少華吳序東田肅民葛炳森嚴俊叔嚴惠卿嚴子筠蕭智吉蔣星齋蔡耀卿蔡季梅莊雲章羅雲樵虞薌山虞仁甫范竹齋關少坪朱鑑堂朱志堯朱仲漁朱杏孚朱子登朱五樓金瑞玉金韻清兪寳村余炳甫姚紫若徐寳祺徐瀛洲徐生棠徐炳榮周辛伯周忠良周筱維周仰樵周杏生鄒靜齋邵子瑜邵艦珂奚　銜錢雨嵐錢中卿劉錫藩劉慶生劉然靑劉燕貽盛楣仙毛裕泰鄔　生包賛卿程幼甫魏炎貴穆景庭何秋士何百川何　如滕嘉裕猶秩東烏洪聖陳星帆陳葆庸陳蓮舫陳省三陳彙康陳瑞卿陳雨亭陳志章陳增祥陳永詔陳藝亭陳福潤陳南屏張紹蓮張琴軒蘇筠尙葉葵初黃伯平黃玉書吳友立吳耀庭吳宗堯吳志文吳衡之田維新葛仲良嚴忱熱嚴紹基嚴延齡蕭文泰蔣昌林蔡繼高史量材莊保如羅紳伯虞滄榮虞和慶貝潤生關子明朱哲甫朱　齋朱叔源朱聚賢朱少莊金小筠金錫芝儲湘泉兪君卿姚國華姚滌源徐補蓀徐菊舫徐菊如徐永咸周渭石周桂芬周叔唐周鶴齡周菊堂鄒薇卿邵立坤邵延平　成煥錢中元錢芳洲劉湖涵劉星耀劉振沅劉梯靑盛我年毛安甫賀宷唐紀望溪程西山魏芝房穆子湘何鶴嗚何康富何梅閣滕蓮生黎耀池狄楚靑陳利華陳良卿陳　生陳甘棠陳梅伯陳永泰陳子芳陳曉峰陳俊田陳可良陳允亭陳端甫陳子祥張士德張雲帆蘇子章葉廷輔黃搢臣黃國良吳餘森吳子振吳芝山吳芝軒吳希齋田同春呂葆元嚴殿卿嚴俊卿薛文泰蕭　堂蔣福昌蔡仁安史悠鳳莊錦榮董榮卿虞脩篁哈少甫貝明忠范星山朱吟江朱鑑壎朱硯濤朱惠齡朱家駒金芸堂金文波兪楚槎兪福謙姚雲橋徐幾亭徐祿生徐仁炎徐冠南徐因榜周金箴周禹廷周芝文周初香周稼庠樂振葆邵爾康邵德銘傳筱庵錢仰靑錢潤寳劉翰怡劉少筠劉耀庭戚　舫鮑心齋倪秋霞賀雲章紀仲仁程用六魏廷元穆順康何梁甫何遨月何積蕃繆晉之黎潤生邊瑞馨陳彥清陳伯剛陳梅棠陳鳳寳陳元泉陳沛華陳幹庭陳錦發陳志渠陳輔臣陳淑善陳彥新陳玉南張竹平張貞觀蘇本　葉賢剛黃廉叔黃可方吳舫卿吳閏甫吳桂生吳鏡澄田廚霖田鶴翔呂文　嚴汝霖嚴蘭生薛慈明肅丹篆蔣文卿蔡仁初史惟懷莊希泉董明生虞和甫單吉臣裴仲爕范恂如朱子謙朱增煊朱錦波朱象甫朱德齋金爾康金錦文兪宗周兪耀星姚六街徐炳輝徐輔卿徐霞村徐欽雲徐宜詩周舜卿周振興周奉璋周肇甫周錦康樂葆庭邵聲濤邵勉臣傳寳林錢介人錢桂林劉徵如劉長蔭劉福同戚嘉楨鮑咸昌倪子雲賀　蓀程趾祥魏景山魏杏書邱渭卿何長庚何立卿何麗生殷侶樵熊澤周舒高舜陳保欽陳良玉陳箴堂陳熙咸陳煥傳陳學堅陳燧康陳歧貴陳肖耘陳作琴陳棋亭陳雨洲張雲書張伯岩張持壽葉丹庭葉家駿黃韞甫黃肇南吳世榮吳毓峰吳少珊吳運卿田永祥葛吉卿呂耀庭嚴乾利嚴銘遠茅彙茹華蘭谷蔡雨岩蔡成生史景山羅懿生董子靑虞順慰范乘際易振安過杏堂朱葆三朱少南朱仲祥朱璧臣朱錦康金永慶金吉甫兪守正余魯卿姚星坦徐可陞徐鳳鳴徐鑑章徐蘭生徐文照周熊甫周仰山周仲若周茂蘭周介臣樂南庭邵燕山邵玉軒傳松年錢信之錢梓堂劉綬蓀劉襄孫劉德懋戚楣仙鮑生甫倪文炳賀棟生程蘭亭魏少輔鍾紫垣邱省三何景賢何進賢何積珩殷少峰竺玉麟經潤三陳潤夫陳鏡如陳靑峰陳紫照陳淡如陳蓮卿陳文高陳紹和陳澤民陳翊墀陳秋庭陳渭函張樂君張讓三張蔚庭粪雪帆葉性如黃少岩黃季植吳善慶吳成和吳怐卿吳蝶卿田資民葛鳳池聞蘭亭嚴乾亨嚴思行茅慶懷華文奎蔡祥蓀蔡雨堦史日初羅以增董俊臣虞順懋范四寳易次乾過松堂朱節香朱泮泉朱笙侯朱少雲朱少滋金振楣金　審兪永樵余伯陶姚蔭蓀徐叔平徐德輝徐逸蓀徐建沅徐惟勤周永年周棫庭周師懷周扶九周禮靜樂和生邵兼山邵晏卿傳子祥錢德潤錢桂森劉　生劉念椿劉皆水盛蘭孫伍詠霞倪銳甫包公毅程松卿魏清濤鍾新甫邱滋善何丹書何全林何澤之翁靜嵐竺庭玉陳一齋陳文鑑陳志濓陳輝庭陳希聖陳樵琴陳芝福陳錦堂陳福康陳文槐陳雪佳陳馥昌陳止蘭張繼齋張雲江張澹如張蝕川張石君張昌齡張守堅張雨若張錫城張墨卿胡芳錦胡蘭蓀賈玉田林俊峰楊伯平楊霖泉楊子雅王子展王松堂王亦梅王慶華王大生王認齋王俊臣孫瑞康孫廷煥孫靄人曹讓之曹明如李廷琛李菊庭李庭生李培根李雲書尹省三馬玉亭項如松　蘭洲壽秀夫陸崧侯陸芝香趙芹波趙晉卿戴瑞卿袁樹棠費杏章裘文照賴漢濱陶秉鈞石鵬鎭歐陽秀山謝綸輝謝振瀛沈梅伯沈佩蘭沈蕕莊沈輔卿鄭良裕鄭玉書鄭柏衢鄭松亭梁望秋唐乃庵唐袞卿郭若雨郭璧臣顏慶友許奏雲施子英施樨香潘憲臣潘伯良馮少山馮晉堯視蘭舫席稼孫方少渶洪承祁汪賓笙汪漢溪忻佑生江少　應質耆章仁麟褚晉卿張茂華張丹庭張賢清張少霞張公權張麗生張春庭胡寄梅胡宏源林蓮生林紫庭楊伯範楊亮甫楊濓王文典王蔭亭王文通王鞠如王培村王子莊王烈慶孫衡甫孫廷魁孫渭磯曹雪賡印錫璋李韵標李麗川李炳生李廷華李屑清尹玉書馬佐臣項松茂顧瑞麟壽靜齋陸耀卿陸鈞珊趙滄蓉趙灼臣戴德生袁惠臣費鈞堂裘小築秦潤卿陶輝庭石運乾杜晉誠謝孟軍謝浩然沈聯芳沈文明沈逹卿沈暻堂鄭體卿鄭培之鄭柏文鄭德記凌　臣唐鳳墀唐宗茂郭漁舟郭柳榮顏德昌許楚卿施肇初施祿生潘澄波潘季英馮子三馮馨泉祝書叔席子佩方李揚洪　亭汪桂生汪瘦岑譚幹臣江榕峰應鳴臯章允甫鄜乾三張清生張文波張子厚張椿蔭張秉鈞張蕙文張鈺章胡熙生胡紀農林禹亭林　礎楊德蓀楊坤山楊偉唐王儲堂王竹林王鶴笙王松林王渭泉王雲岫王亨通孫楚琴孫善卿孫吉甫曹賡仙印潤之李詠裳李石泉李兆鴻李晏園李雲泉阮兼福丁　齋尤森庭顧敬齋郁屏　陸慶萊韓孝先趙竹君趙小漁戴質甫袁子峰費輔清裘性甫秦涵琛柯　蓀夏筱亭甘日初謝聯玨謝筠亭沈潤挹沈懷卿沈魯瞻沈松成鄭錦峰鄭春波鄭耀光梁綸卿凌菊舲唐晉齋唐百川郭殿甫郭輔庭顏盛珍許韶鳴施紫卿施少初潘明訓勞敬修馮春津馮芷生寗松泉宓友琴方式如洪玉衡汪心如汪允中譚　秋江星欽湯以堯章潤之惲賡萊張幼喬張紀　張運濟張麗雲張明良張笠夫張爾雲胡春泉胡益甫林鴻林漢文楊昂若楊永祥楊竹孫王瑞芝王懷堂王養安王伯勛王渭章王馨舫王佟甫孫蔭庭孫渭夫孫子榮曹慕管李柏葆李啓藩李元升李孝榮李廷生李宣臣干蘭　丁价侯顧　泉顧立成陸伯鴻陸子祥韓芸根趙文忠趙正卿柳鈺棠袁仲　費福生裘錫九秦次熙樊時勛夏寅初卓逹吾謝韜甫童韞山沈成舜沈益甫沈鳳賓沈延齡鄭聲和鄭登五鄭伯昭梁春潮唐露園唐華九唐仲良郭芝彬郭玉堂顏士璟許默齋施笠農施再春潘勳甫龔正榮馮芝笙馮壽田寗佩卿方樵舲方選靑洪彥材汪永孝汪贊周譚華澤江扶卿湯漢章章國治榮叔良張夢庚張靑卿張緼和張榮山張水雲張丙炎胡哲明胡維琮賈典三林滌庵孔雲海楊韻秋楊彭之王修五王月峰王竹銘王恭安王舒卿王心樓王駕六王學泉孫梅棠孫健甫孫端甫曹昌猷李小山李壽山李殿雲李資深李星蓮李友木馬子彝丁拓香顧罄一顧佑朝陸維　陸寅生（未完） 
 
 
 

Page 18

 
 
   
 
