# 1921 - 295 - 4917490

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[鹽餘酒餘烟餘唾餘（老圃）]  
　　鹽餘者北京之萬能膏續命湯也今財政當局濫借内債皆藉此爲招搖外人乘機方倡全數扣留之議果爾絶哺則死恐不留餘地也 
　　鹽餘之糾紛未終而烟餘酒餘之說又起據北京歸客言烟酒借欵已成立將設烟酒稽核所則以後之萬能膏續命湯當於鹽餘之外别有煙餘酒餘 
　　煙酒借款之結果北京國庫實無所得一言以蔽之不過以一千五百萬之舊債加爲二千萬之新債而中國方面所得之權利則有三宗一日實交一百二十萬當充整理煙酒之用二曰烟酒稽核所當儘先担任總統府之費用三曰經手人之回扣此三者乃所拾之唾餘皆取之煙餘酒餘有人見某當局喜氣滿面近日冶遊甚樂碧玉十二一一爲之上頭每名上頭費一千二百元共支一萬四千四百元此等賬目本不在國民審計之列然亦取之烟餘酒餘唾餘按照該部成例當歸一案報銷也 
　　嗚呼鹽餘酒餘烟餘唾餘食其餘不足又顧而之他人之無情一至於此必至全國唾棄不食其餘抑中華民國之社稷實不血食而君焉取餘 
[命令]  
　　十月十十八日大總統令　前以山東安徽江蘇浙江湖北陜西等省迭報水災業經令派各該省長督辦本省賑撫事宜惟此次災區甚廣所有運輸賑品散放賑糧等事應由軍隊協力維持俾瑧妥洽著加派各該省督軍督辦本省賑務隨時會同省長切籌辦理以資挽濟而澹沉災此令 
　　又令　財政總長李士偉呈請辭職李士偉准免本職此令　　又令　特任高凌霨爲財政總長此令 
　　又令　敎育次長代理部務馬鄰翼呈江西敎育廳廳長蔣維喬懇請辭職蔣維喬准免本職此令 
　　又令　任命李金藻署江西敎育廳廳長此令 
[專電]  
　　北京電　烟酒稅七八九三月收入三百餘萬中各省扣留一百八十一萬直撥中央各機關三十八萬九千萬元所餘僅敷該署經費鹽餘因正金滙理聲明不爲鹽餘借欵之擔保滙豐所擔保者截至本年八月計八百餘萬道勝擔保計五百六十餘萬滙道兩行今後表示不願再爲擔保（二十九日上午十二鐘） 
　　北京電　某要人語予漁業借欵尙未完全中止烟酒借欵勢必續借吉會正式合同亦必締結均時期問題（二十八日下午九鐘） 
　　北京電　高凌霨長財後府院問題可解奉直命令式之索餉電較有應付餘地（二十九日上午十一鐘） 
　　北京電　張作霖扣留京奉北段收入充餉中英公司有繁言 
　　北京電　京軍警呈請指定舖捐車捐印花屠宰稅爲軍警餉的欵 
　　北京電　吴佩孚電府院抵岳察看情勢孫文北伐决實行一軍由粤趨贛一軍由桂入湘我軍十萬足以抵禦惟欠餉累月應速籌發吴又電曹謂趙恒惕受部下挾制態度曖味湘軍一部附洪兆麟恐將取趙而代擬商趙助兵一師歸湘節制（二十八日下午九鐘） 
　　北京電　贛陳電孫李北犯形勢日急李福林一師已抵郴州洪兆麟三十營許崇智五十營李烈鈞九混成旅均已出動李二十日抵桂林其部楊益謙旅已進駐衡州唐繼堯顧品珍均允助孫孫李以衡州爲大本營贛省毘連衡湘防務緊急請示方略（二十九日下午五鐘） 
　　北京電　汲金純電院林西鎭守使米振標不辭而行有負職守除派楊德生旅長暫代外容再遴員請簡院覆照辦（二十八日下午九鐘） 
　　北京電　滿洲里海拉爾又現鼠疫 
　　北京電　沈崇勳電告戊通船被擊案赤塔總理巡視阿省查明再議 
　　北京電　十二省救災聯合會下星期開聯席會議（二十八日下午九鐘） 
　　北京電　農次擬李欽一說鈕轉農次李欽財次（二十九日上午十一鐘） 
　　北京電　農部派貝大鈞往外内農交四部會　開送勞工專門陪審員决議電倫敦羅馬使館選派二人（二十九日上午十一鐘） 
　　北京電　外部爲太議重要設專電處函各機關會同組織 
　　北京電　蘇督長電謝米諾夫久居滬上後患堪虞請外部迅向使團交涉飭滬領事團勒限出境 
　　北京電　英使晨出京（二十九日上午十一鐘） 
　　北京電　探報孫文派韓人三十餘人分赴京津保定武漢各處密探軍情院飭各處緝拿（二十九日下午五鐘） 
　　北京電　三届國會議員在京約百餘督促直鄂等省從速選舉昨午後三點靳在外交大樓集各議員茶話允卽積極進行（二十九日上午十二鐘） 
　　天津電　曹錕以津保所存彈藥無多特命鞏德兩縣兵工廠趕造鞏縣兵工廠長蔣廷梓已親往督促 
　　天津電　曹銳昨日通令各縣收集槍械並令支應經過軍隊應用糧秣（以上二十九日上午九鐘） 
　　天津電　内務部又咨直省議會謂不合法理仍需召集京熱察三區省議會堅持前議曹錕亦以省會爲是將來恐生誤會 
　　天津電　天津二十六團體電請府院拒絶直接交涉並電全國一體拒絶（以上二十九日下午十一鐘） 
　　漢口電　湘訊李烈鈞先發隊二十五抵衡州攻擊沈鴻英部自二十六戰至二十七沈部退李部佔衡州湘趙已電吴請援（二十九日下午一鐘） 
　　漢口電　李烈鈞部朱培德李明揚兩軍寢（二十六）與沈鴻英部在衡州接火一晝夜沈部敗退朱李兩軍佔領衡州感（二十七）晚停戰沈急電趙恒惕求援聞趙有電致吴請示湘軍宋魯兩部附和粤軍又程譚倒趙運動益急趙擬率已派劉鉶葉開鑫羅先闓沈鴻英各部退守湘西聞黔軍一旅團已開抵湘境洪江湘省形勢日惡吴令趙傑部與四十七旅在岳前綫聯防又擬令張克瑤旅進駐長沙 
　　漢口電　聞川軍約一混旅寢曉猛撲巴東趙旅後退二十里巫峽川軍二萬餘現紛復下駛分向興山長陽進發鄂鄂西又緊 
　　漢口電　吴電召杜錫珪速返鄂設防杜由寗來電卽將歸漢 
　　漢口電　杜錫鈞頃自岳電省吴定陷（三十）午後四時乘楚振蕭劉乘楚安偕行冋漢現軍政界及各團體籌備歡迎甚忙（二十九日下午六鐘） 
　　漢口電　吴沁（二十七）晨同王汝勤乘楚振離宜晚宿沙市儉（二十八）晨九時下駛儉晚十二時抵岳吴參謀長李佑章電省奉使帥手諭此行完成湘鄂和議亦商繼續聯防俟公竣卽北旋蕭儉晚召劉及魏聯芳等秘議甚久艶（二十九）晚六時許聯袂到鮎魚套站乘特别花車赴岳共帶隨員七十餘人張紹曾杜錫鈞均附車隨行聞蕭赴岳係參預防粤會議劉因省長及軍餉各事與吴有所協商軍署事由勞副官長代省署事由鄭政廳長代 
　　漢口電　聞中央電鄂將派梅馨赴湘劉體乾赴川宣慰 
　　漢口電　靳旅機槍營長黎望村儉率病軍五百八十七名過漢返鄭仍有一部分駐羊樓雲溪原防 
　　漢口電　馬濟葛豪艶晨乘車赴岳謁吴（以上二十九日下午　　鐘） 
　　哈爾濱電　吉江匪患遍地將實行聯防孫吴兩督决於日内來哈會議辦法（二十九日下午四鐘） 
　　哈爾濱電　宋小濂今日晚車赴滿視察沿線路警（二十九日下午四鐘） 
[公電]  
　　安徽華洋義振會電　各報館賜鑒本年敝省水旱災　徧及四十九縣沿淮一帶情形尤慘災民不下數百萬冬工春振需欵過鉅爰聯合中外人士組織安徽華洋義振會以資輔助於本年十月十六日成立公推張文生督軍·韓仁敦主敎·許世英省長·爲會長并經各董事推舉西人李通聲畢德生華人史曾珊史藴璞程鳴鑾方玉山馬伯瑤程炳卿謝申伯爲常駐董事馬冀平爲坐辦常川到會辦事以省長公署爲會址除將簡章細則及籌振辦法收欵數目隨時公布外用特電聞安徽華洋義振會豔印 
　　安慶來電　駐定遠新安武軍二路三營馬夜一時譁變沿户搶掠殺斃一人擄去民女多人受傷人數未悉定遠旅省同鄕會聞信即於敬日開緊急會議决（一）追回婦女（一）撫卹死傷（一）賠償損失（一）懲辦官兵（一）駐軍離定（一）速辦警察代表謁省長允分别辦理定遠縣旅省回鄕會 
世界路透電 
[華府會議之各國預備]  
　　二十八日美國阿特倫泰電　哈定總統今日在此演說謂美國抱國際友好之念而入會塲苟限制軍備之談判竟不成功則罪不在我各國接受美國請書情意殷摰此層發生會議當可有良好結果之望美人已就國家與世界之範圍領受其敎訓美人已經過局部與制度之競爭乃决計永遠主張和合美人望世界在大慘劇後之覺悟中亦有此决計也 
　　二十七日白明亨電　哈定總統今日在此演說曰余見各國有更友好之精神余甚望今已其時美國人民可與歐亞斐人民相晤而互問曰吾輩何爲交戰乎何爲奪取他人之物乎苟如此則吾人在世界中得一新進步矣余謂種族經濟平等之可能者謂同種人之間旣可有經濟機會之平等則異種人之問何獨不能有此平等之範圍固隨各個人能力之大小與其功過而定也兩種人民對於社會平等之說或相持不下但若雙方不以此爲社會平等之問題而以此承認在根本上永遠莫可逃避的差異問題則庶乎可矣 
　　二十八日巴黎電　法國參與華府會議之代表團人員如下代表爲總理白理安氏維維亞尼氏巨塞蘭氏巴 
 
 

Page 8

 
 
洛特氏此外隨員有貝爾台洛等若干人 
　　二十八日倫敦電　據消息靈通之某報稱首相喬治氏因英愛會議棘手赴美之舉勢將作罷 
　　二十八日倫敦電　聞英相喬治氏可於十一月四日啓程赴華盛頓 
　　二十八日紐約電　參與華府會議英代表團之裴蒂伯爵今日在巡禮會社宴會演說預料英美在華府會議不致發生重大之異見是日與會者有名員千餘人 
　　二十八日華盛頓電　國務院决議於十一月十二日開裁減軍備會議第一次會議 
[處置加爾之籌劃]  
　　二十八日倫敦電　大使會議主張將加爾氏流至葡屬瑪台拉將先求葡政府之同意加爾氏暫將拘於加拉資外英砲艦加第夫號以付協約國最後之决議 
　　二十八日倫敦電　外交部並未得悉三小協約國致哀的美敦書與匈政府事惟三小協約國力主加爾氏必須遜位或正式廢之據最近消息加爾氏已拒絶遜位主敎泊里美特氏已往勸喻之英國之意全問題可以和平解决無致哀的美敦書之必要三小協約國所提交大使會議之各事如調查匈軍實力等將受充分之考慮惟和約必須維持若向匈國索取財政或土地之賠償則殊背和約云 
　　二十八日維也納電　鐵甲船現嚴守蒂哈尼寺匈國畫全權代表康雅氏已抵該處討論所將採納處置前皇計之施行 
[希土與英法]  
　　二十八日巴黎電　英外部正式聲稱希臘首相與外相兩謁英外相就希臘觀念點說明一切英政府已紀錄其言矣巴黎時報探悉英法意三國即將協定辦法會同公布其决議 
　　二十八日巴黎電　土耳其之安哥拉政府已正式承認十月二十日法代表波易倫與土國外交長在安哥拉簽定之法土協約今晨波易倫氏久覲法總統報告赴安哥拉之結果 
[霞飛將軍東游之路程]  
　　二十八日巴黎電　霞飛上將定十一月十一日啓程漫游遠東其主要目的爲報答日太子之游法擬先赴西貢並至曼谷謁見暹王繼至安南定一月杪赴横濱在日盤桓一月然後取道漢城奉天前赴北京 
[各國近事記]  
　　二十八日華盛頓電　近東賑務會亦向賀佛氏陳請組織製造家公會以五萬萬元貸與俄國以供其在美國購買農事機器之需 
　　二十八日巴黎電　衆院通過議案撥欵六百萬佛郎賑救俄災 
　　二十八日芝加哥電　鐵路工人之領袖歇菲氏稱已取銷罷工之議因國人咸抱鐵路罷工乃與政府爲難之意見也當局亦不直路工故路工尤無達其目的之希望勞工局所宣布勞工狀况不定續減工資一層暫緩置議之决議頗爲路工聯合會領袖諸人所注重 
　　二十八日愛姆斯特丹電　荷蘭洛特丹等處之五金工人因僱主决議减發工資故定議於本月三十一日罷工 
　　二十八日倫敦電　本月七日政府宣布撤銷軍械部酬金之辦法時說者謂將引起罷工風潮茲機器與造船工人之聯合會投票結果多數贊成撤銷至是罷工可免 
　　二十八日日内瓦電　國際勞工大會决議不討論以每日工作八小時制施於佃工事 
　　二十八日美國白明亨電　美國棉業聯合會今晨開年會一致通過議案力勸棉農勿增闢棉田超過去年之舊額 
　　二十八日舊金山電　咖啡館主人哈里森氏今日就逮被控爲首結黨運酒入美聞該黨曾向加拿大購酒美金五百萬元私運至加州 
　　二十八日紐約電　福煦上將今日抵此大受歡迎並受紐約城之自由 
太平洋路透電 
[宜昌戰餘記]  
　　二十八日宜昌電　　昨日宜昌無線電稱吴佩孚謂川軍迄未答覆議和之議故戰事今仍進行宜昌軍務交由孫傳芳辦理隆茂號被迫交付巨欵始能由重慶開下英砲艦維琴號在巫山峽口被轟中十四次傷下級軍官一員該砲船曾發砲回轟 
[北巖貴族之行蹤]  
　　二十九日香港電　北巖貴族將乘聖阿爾賽斯號輪船於十一月一日抵横濱繼將游歷朝鮮並至北京上海漢口等處其日期不能預定惟已定十一月二十六日由香港赴新加坡 
[日報對於代表談話之評論]  
　　二十七日東京電　朝日新聞稱海軍當道深以加藤海軍大將在舊金山所發日本有减輕軍備必要之演說爲異朝日新聞謂加藤海軍大將所發之言論殊背日政府正式宣佈之政策日本實無單獨减輕軍備之意也 
[大連之日俄交涉]  
　　二十二日大連通訊　赤塔代表照會日代表謂已向北京政府嚴重抗議滿洲里擬留驗赤塔代表團專差所携之行李一事該專差先由日代表擔保其沿途安寗乃於十五日由大連啓程赴赤塔二十一日行抵滿洲里大連赤塔代表聲稱赴美之赤塔代表决不在華盛頓發表大連會議之詳情 
　　二十一日大連通訊　傳聞赤塔政府將派代表赴華盛頓但將日本在大連會議所提出之答案提交華府會議大連會議之日本總代表松島氏因此乃宣稱日本答案毫無不公允處縱在華盛頓發表日本亦不覺爲難因此答案乃根據門户開放機會平等之原則而擬成可證明日本無野心於西比利亞也 
國外要聞 
[華府會議議塲之歷史]  
　　定全美會館諸美廳 
　　世界新聞社華盛頓通信云關係全世界和平幸福之限制軍備及太平洋遠東問題一月以後即將開會於華盛頓其會議塲已由美當局擇定全美會館之諸美廳HallofAmericasinthepanAmericanUnionBuilding查此建築物之起源極有趣味茲就所知略述梗槪如左亦爲注意華盛頓會議者所不可不知也 
　　全美會館爲全美協會PanAmericanUnion所創建爲南北美洲二十一共和國公共會集之所地點在華盛頓府北西第十七街面對白宫園坪及波多麥克公園其地基當喬治華盛頓時代爲般恩思田莊之產該田莊共廣六百五十哀克莊主大衛般恩思氏以種菸草爲業據野史所載美國獨立成功後相地建築政府機關喬治華盛頓欲購此田莊地基商諸大衛般恩思大衛般恩思大恚將華盛頓惡聲呵逐今之全美會館適在其地基之上昔日大衛般恩思之四間木屋早已烟消火滅矣 
　　全美會館建造費共値美金一百萬元當時籌欵頗不易鋼鐵大王卡内基氏獨力捐助七十五萬元遂得成功一九零八年五月十一日行奠基式禮節極隆重時羅斯福氏正爲總統一九零十年四月二十六日行落成禮則爲塔孚脫總統時代 
　　據全美協會前總理約翰巴來德氏言當决定建造此全美公共塲所之時主其事者僉以此係南北美二十一共和國代表把臂言歡聯絡情誼之所有如家人兄弟相處一堂故建築之格局務取近於「家庭」的氣象内容外觀皆取簡樸但仍不失莊嚴偉大之致其中一切結搆則處處表示全美各地民情風俗之異如入門處有三表示北美中美南美也雕刻之品有鷹有鷲表示南北美特有之鳥也美洲人種複雜則以英吉利法蘭西西班牙葡萄牙之建築風格表之至於美洲土人之技術及二十一國之特殊歷史意味亦皆隱含在内 
　　諸美廳之建設最爲美麗壯觀入門處有一穿堂以雲石徧塑全美各共和國之先烈及愛國者之像位於四壁見者輒肅然起敬廳之南端爲一大室向爲全美協會管理部議事之所此次華府會議之議場當即在此間室中央置有一極大之圓桌環桌設二十一大椅壁間懸銅刻畫四幅所繪皆南北美之早年史跡乃紐約沙里乾姆司芳海女士之手筆也 
　　廳之北端亦有一室面積略與議事室相等平時爲大典宴饗之所此次各國代表會餘進食大約即在此處 
　　此全美會館在平時與歐洲及遠東人士全無關係在彼等眼中亦不過視爲一種「美觀之建築物」今則情形頓異自華府會議議塲地點發表以來全美會館之辦事員接到世界各處來信詢問該會館之歷史宗旨·及諸美廳之建築規模及照片者絡繹不絶或來自外國政府之官員或來自外國報館或新聞社皆欲一知其内容亦可謂此建築物之風雲濟會時矣爰爲叙其略歷以介紹於吾國人（十月三日） 
國内要聞 
[魯案聲明書發表有期定下星期三]  
　　我國對於魯案再發之聲明書外交部擬定大綱後一面徵詢各方意見一面復電令駐英美各使有所接洽故一時不能發表惟聞現已决定下星期三發出並即正式宣布至其形式則與前次之聲明書相同又關於余晋龢之聲明書則擬較早數日發表 
[字林報批評北巖談片]  
　　解釋北巖之意　簡直鼓吹國際共管中國 
　　世界新聞社譯字林報社論云北巖貴族在香港論英日同盟及太平洋問題其言當然引起廣大之注意半由其意見之新半由其勢力之大而主要原因則尤在其關於中國之思想顯有一種新而重要之趨勢也彼願望英日同盟之取消因「同盟置美國於支配中國甚切實協定之外」之故繼言同盟「不能於輔助中國目下騷亂之合作計畫有所裨益且使美日兩國歧異之利益不能融洽中國今日不能予滿意之國家保證故國際輔助中國之舉有急成事實之必要」按此等語不能有他意味無非指一種暫時國際管理中國之計畫而已今有許多人信中國非得此種之外助不能自解其内部之紛亂吾人且屢聞人言華人歡迎此計畫者頗多雖然空擬一種計畫實行之期不定與决定具體辦法不久見諸施行此兩種情形逈乎不同今假使華盛頓會議而决議由英美日三國協同贊助中國整頓内政以措詞切實使中國無可拒絶之提議提供於中國則中國人必大譁蓋中國人目下之觀念以爲華盛頓會議應救彼脫離束縛倘决定國際共管則將認爲又予以一層新束縛矣在如此心理狀態之下勢必發生嚴重動亂使外國砲艇派兵登陸成爲必要此乃國際共管一種可反對之點再則有一大部分之美國與論素以美國爲中國民治主義之護法而與日本爲敵者此派人對於中國之國際共管必猛烈反對雖其言絶不足爲訓而呼聲囂張殊足爲此計畫之梗也然華盛頓方面而有中國兩代表團出現是明以中國現有内亂或至少政治停頓之情形宣告世界此種情形欲以尋常方法爲其將伯殊苦不能夫北巖貴族此種議論一發或足使北京廣州等處之政治家立即止其喧舉而一致對外如前此爲外力壓迫時之成例特壓力一去亦將仍如曩例重起紛爭且中國尙有大多數之人民吾人固不能專爲政客着想中國人民非得外援殆永無出頭之日况中國内亂不定爲世界和平之害華盛頓會議者固爲求世界和平而設者也假使國際贊助中國從事重造之舉果屬可行亦惟華盛頓會議能使之實行華盛頓會議如果有此提議必出於一種懇切之友誼眞欲助中國脫離困難如此巖貴族之全篇談話所明白表示者以前各國對華外交游移不定無一貫之政策使人煩悶欲死中國人亦受其害今華盛頓會議庶幾能協定一切實具體的政策乎 
[赤塔對華外交變化說日本人所宣傳]  
　　赤塔政府前外交總長優林氏已於本月十六日前往莫斯科外間多謂優林此行係與勞農政府商洽對華外交事宜但據齊齊哈爾電訊則謂赤塔政府因優氏外交手腕軟弱已將其免職擬以西迭依曼當對華外交之衝並改變從來態度將與張作霖爲難此種消息係得諸日本方面之傳說是否屬實顯有作用惟聞黑督吴俊陞業將上列情形電陳來京原文如下據滿洲里萬司令呈稱據探報現由駐滿日本軍事委員探聞遠東政府對於中國外交態度分條列後（一）赤政府外交總長楊森氏現因優林對華外交過於軟弱並其隨員行囊前被巡署搜翻各情業將優林革職而優氏刻尙往來京連與赤莫間者不欲自欲掩飾其體面而已（二）莫斯科政府員　梅湼夫曾駡優林對華外交失敗曰征服中國兩師兵力足矣何爲逡巡不决但此事須先得日本方面之諒解又曰關於中東路駐兵問題優林之對華態度甚爲消極等語（三）繼承優林擔任對華交涉者爲西迭依曼氏·或彼得洛夫但激烈分子楊森一派均視彼氏爲徒有學識毫無經騐故彼氏現有日俄交涉全權之地位亦難維持（四）楊森一派原抱狂暴激烈之共產主義且以變環球置諸共產治下爲最容易事業故目下對於日俄交涉但求達到撤兵通商目的爲已足以後之事似欲臨時講究對待之法（五）赤政府將企圖先推倒我巡師然後攻陷日本等情轉報到署查該軍事委員所稱各節是否别有作用殊不可測而遠東政府又多方傳播其共產主義値茲巴倫潰敗之餘於外蒙節節駐兵難保不煽惑蒙情别生枝節而某國利用時機居中簧鼓尤宜加意防範以免他虞除令該司令對於雙方情形秘密注意偵察隨時報核外謹電察照吴俊陞印 
[董法長歡宴俄律師代表]  
　　司法總長董康昨晚六時在大理院法學會設筵招待國際律師大會之俄國代表東三省特别法庭庭長李家鏊與俄文專修館館長夏蔚森等四五人亦列席席間俄代表提出意見數項（一）將中國一切法律條文以及大理院之議案譯成俄文俾俄人能完全了解中國法律（二）由東三省特别法庭派定哈爾濱俄國法學者數人充當顧問委員每月聚會一次以備特别法庭之諮詢改良中東鐵路區内之司法狀况（三）特别法庭受理案件時若原告被告皆係俄人則用俄語審詢若一方面係俄人一方面係華人則兩國言語並用董總長即按條答云「李家鏊君留俄多年俄國言語風土人情知之甚詳此次被派主持特别法庭事必能勝任愉快鄙人對於第一項意見甚爲贊成自當遵命速辦第二項意見因法庭向無此例一時難以實行至於採用俄語一節適與鄙見符合惟中國人民頗不願應用兩國文字耳」云云散會時董總長舉杯慶祝來賓之健康俄代表賀德羅夫君致答並謂希望兩國邦交日益親密 
[潘復之借欵手腕]  
　　自潘復代理財政部務後專恃借債開支有知其内幕者爲計借欵之總數每星期可平均兩次蓋每借欵咸不能維持至四十八小時以上也最妙者莫過於向某銀行借欵潘在財部方面代表國家則爲債務人在私人方面代表銀行則又爲債權者所有重利扣頭等項則以債權者資格得之所有經手回扣介紹等費則又以債務人資格得之故其辦理某銀行之借欵不遺餘力自中秋以至現在不及月餘而所借者已有法欵一千二百萬佛郎其在中秋前以公債抵押借來之數百萬元尙不在内也潘近來以大欵吃力專在小銀行搜羅小欵其辦法係分月償還多亦不過三月利息則一律二分昨開最近成交者有兩筆一爲十二萬元一爲八萬元亦足見其窮於張羅矣 
　　靳翼青自到院以後號電應聲日有數起惟往往隨之以索餉之聲靳私計目前狀况非五百萬元不敷開支已囑潘氏竭力設法潘因在北京羅欵已窮擬在津滬兩處活動聞已有人爲之介紹天津方面一筆大欵數有三百萬元因一時未能商妥押抵品尙未成交目下政府需欵極急潘氏對於借欵又極能幹想此筆債欵終必成立也 
[廣州歸客之南方政局談（一士）]  
　　頃有某君自廣州來京談南方政府之近况甚詳某君在粤固曾任重要職務與孫陳輩日相周旋者也所言似覺比較的可靠爰撮紀如下（一）外傳孫中山與陳競存相水火此言殊不確以彼兩人之宗旨根本相同即偶有意見亦不過因手段上未能一致如北政府欲利用其不同之意見使之自相衝突以收漁人之利實爲不可能之事（二）孫中山在廣東確有一部分人對之不甚滿意但信仰其學識與才調之人仍屬不少即滇黔川湘諸省亦大致贊同至海外華僑對中山更表示極端之信仰（三）從前軍政府時代粤省財政極形支絀近因日漸整理尙可數衍惟北伐經費未有十分把握（四）陳競存總算是一個有膽識有作爲之人雖在戎馬倉皇之際而對於革新地方政治之進行却未嘗鬆懈一步惟該省腦筋較舊之老派則不免感其不便時致不滿之詞即如推廣敎育曾信任陳獨秀而不疑此即其一端也各縣自治已早實行所有知事槪由民選惟謂所選出者一律皆好則殊不然蓋一種法制初行本難期盡善盡美而頑固老輩則槪就其劣者加以批評對於優者則一筆抺煞此所謂可與樂成難與圖始也在廣州省城如道路如公共衛生等均有可觀近年來又厲行普及敎育惟尙未能普及於全省耳該省數年以來制定單行法十餘種現均次第施行最近計畫擬實施新式的人口調查以立各種政策之基礎（五）廣西以前之政治極腐舊近自馬君武作省長銳意革新惟一時欲辦得如何好恐不易說畢竟馬氏是一個書生是一個學者處樍重難返之勢不能如意逕行自屬不可免之事該省素稱貧瘠馬氏對於裁兵一層頗欲切實進行並擬於裁兵之後大興實業已擬具計畫書多種（六）近來廣東一方面北伐之聲浪頗高但以實力論似尙不足以語此或者將來川湘兩省發生變化則未始非一種機會目前正在製造空氣醖釀一種機會也南政府與北政府根本宗旨絶不相同萬無可以遷就調和之理在北方費盡心血總想用私人疏通方法冀收軟化之效此則心勞力拙徒耗金錢只供少數政客之發揮耳至南方則從未有人提起向北方調和之說也（七）報載中山與奉張有一種結合此語殊不確現在廣州當局惟一之宗旨仍在聯合川湘滇黔之一點期於聯合之後再圖發展即外傳於閩浙接洽之說亦尙在若即若離中也 
[旅京魯人之驅田運動]  
　　魯人驅田運動愈演愈烈前經該省省議會曁各界聯合會電請中央撤懲近來旅京魯人亦大動公憤日昨（二十六）下午四鐘在敎塲頭條山東會館開驅田大會是日各界到者達五六百人首由幹事長龍雨三報告開會旨趣繼由某君演說將田氏禍魯事實縷述無遺聽者莫不憤恨嗣由會長柯鳳蓀發言略謂田督他種罪惡姑不具論即以其縱令土匪蔓延不知劉除坐視黄河決口藉以增加附捐兩事觀之已足制東人之死命吾人在今日宜積極去田並預備繼任人物以速解桑梓倒懸全塲一致鼓掌贊成當即决定一面通電各省宣布田氏罪狀一面推代表二十人晋謁府院迅將田督撤任懲辦 
 
 

Page 9

 
 
   
 
 

Page 10

 
 
國内要聞二 
[鄂高師費仍在商洽中]  
　　武昌高師經費經閣議指定由湖北烟酒稅項撥給但須該省當局正式來電承認方爲可靠日來政府及各團體並私人先後致電該省當局催促函件盈尺終未得覆以致該校經費似决非决而該生等久困京師爲狀殊苦前該校留鄂同學派代表張學運陳穎昆二人至宜昌面謁吴佩孚接洽一切現聞張陳二代表業於二十三日回校據云吴氏囑其速回校上學並謂這本算不了什麽事可速回校開課學費由我擔任若根本解决俟予回漢自甚容易用不着二小時即可解决云云未知吴氏果能言行一致否又該校敎職員艾梅兩代表於昨日上午十時在敎部大會議廳向該請願團學生報告在武昌方面接洽情形並謂昨日到部與陳寳泉司長相晤談及此次請願團諸君秩序甚好渠等非常欽佩予等聞之亦甚欣忭但以後還望諸君對於本校之善者務須保存且更求蒸蒸日上對於不善者務須改良現在校欵仍未確定諸君仍須抱初來之目的與精神與予等同心協力做去以便早日解决南旋云云又昨午四時艾梅二代表即面見馬次長詰責其漠視敎育馬無詞以對只唯唯而已聞該代表擬今日即行謁見京中各名流及各團體陳述一切並感謝援助該校之盛情 
[旅京桂人請撥桂軍餉充賑]  
　　上年政府接濟桂軍餉欵内中撥發公債票五百萬元業經陸榮廷派員赴滬抵押現欵若干帶桂支用此項債票現已由政府設法收回存在震義銀行事爲旅京桂人所聞昨由趙炳麟等三十餘人公呈國務院請就該欵中劃撥二十萬充作廣西賑災之用原文略云竊查年來南北各省受災之重無過廣西去歲中央厪念邊陲曾撥現欵五十萬元公債五百萬元以爲陸榮廷經營廣西之用無如付託非人致廣西人士未得絲毫之實益現聞財部以鹽欵抵借日債將前此撥與廣西之債券三折買回除消耗之外尙餘四十萬元存於震義銀行定期取欵查該欵名義本爲中央政府匯與陸榮廷作爲維持廣西之用今者龍州已陷陸氏尙無下落所謂接濟軍餉者完全不成問題而廣西天災人禍蟬聯不絶數百萬孑遺待賑孔亟得之則生不得則死較之有名無實之軍餉徒歸中飽者其緩急輕重不辯可知鈞座仁愛爲懷自必同深軫念應請飭令財部將震義銀行存匯陸榮廷欵四十萬悉數扣留先以一半撥充廣西賑費其餘一半俟得陸榮廷確耗飭派確實代表到京報出正當用途再准匯取如此不惟廣西災民得以苟全生命且使全國人民共負義務之公債不致虚糜如蒙俯准立乞火速施行 
[陳遐齡電告鑪城危急]  
　　川邊防軍與藏番土匪連日激戰頃川邊鎭守使陳遐齡又有電來京請政府撥派大隊前往應援免致鑪城有失其原電云據代行川邊道尹康諮稱本股匪徒復行來圍前方軍隊正與接戰雖勝負尙未分明而我軍子彈將盡不得已向後退却保守鑪城人民驚惶萬狀而各醫院敎堂中之外國人均一再來署詢我能否保其生命財產職　無法對付僅以後援將至各詞向其敷衍而已按鑪城距敵甚近又爲商務繁盛之區川藏精華悉聚於此倘若稍有疎虞後患不堪設想務望再增大隊星夜來援等語覆查代鎭前派援軍出發所需開拔各費均係向雅州商人另外息借勉强凑足困難情形實達極點現在時機更趨緊迫大有一髮千鈞之勢究應如何處置謹祈飛電迅示機宜不勝迫切待命之至陳遐齡叩 
[黑省發現鼠疫海拉爾滿洲里已死多人]  
　　哈爾濱消息云某醫院接某俄國醫生自海拉爾來函本月中旬該處又發見鼠疫（Pest）死者有二十餘人又東三省防疫處接滿洲里防疫醫院電告滿洲里亦有鼠疫發生因是而死者七人但東三省防疫處之伍連德氏現尙　留北京諸事無從接洽哈埠市政董事會前曾會議設法預防請防疫處出席然該處因伍氏在京亦置不理據醫界人方伍氏對於防疫職務殊覺玩怠去歲海拉爾所發生者先爲「線白斯脫」尙可醫治後乃轉變爲「肺白斯脫」遂至蔓延東三省全境東至海參崴西至齊魯伍氏不於事前竭力預防實不能辭其責也 
[國是會議合併之商榷]  
　　兩張主張尙未一致 
　　漢口共和通信社消息云廬山會議發起後張仲仁本爲贊成之第一人近張因廬山會議尙未成立而滬杭兩會又爲國人所重視特由京致電張敬輿大意謂南中人士頗以廬山無大會場爲慮又謂上海會議及廬督發起之會議如果合併即與廬議組織相同力請先生通電贊成該兩會議俾得冶爲一爐云云張敬與接電後以地點問題及草案所訂各節將來各省代表均有修改之權此刻忽又自改未免别生枝節當即具函答復原文如下仲仁老兄道席奉誦惠書敬悉一一廬山國是會議我兄爲贊成之第一人江日尊電有但求會議如期成立對於草案暫勿批評俟大會旣開本有修正餘地等語深幸吾兄對於冬電草案有詳細之研究且得其正解矣今言人心未盡釋然尤以廬山無此大會場爲阻力計慮周詳無微不至夫人心旣未釋然正望吾兄多方疏通而解釋之俾世人皆憬然而景從也循繹來書鰓鰓過慮者惟地點問題耳倘全國軍民有眞正之覺悟發掦其合羣之眞能力俾期會議早日觀成則公約草案大會均得修正是會議地點亦應由各省全權代表公同决定若遵來囑發起人再行通電主張上海未免别生枝節且不生若何之效力也未審尊意如何 
[魯境河决合龍無日]  
　　堵塞費絲毫無着 
　　山東上下各游今夏迭次出險由於本年河務未做一日之工未買一錢之料宜其有此巨禍故災民談及河工莫不切齒痛恨或謂出險之時如果工料凑手不過出洋萬元便能搶護不至開决縱使開决趕緊修築裏頭（即攔水壩）亦不過數萬元便能保護口門何至有利津下游之宫家堤冲刷三十七丈之寬今即宫堤一處决口勘估工程已需洋三百五十萬元（河務局勘估）他如上中兩游新出巨險五處約亦非百餘萬不能堵塞統計三游工程殆將五百餘萬而魯省財政已瀕破產中央又以借債爲生從何籌此鉅欵日來北京政府屢言撥付而託諸空談河員則藉口積欠以卸責負責無人互相推諉而災民乃無告矣茲錄河務局最近呈魯省長文如下職局統計欠領應領各欵截至本月總數已達二十四萬元以河工之百孔千瘡待欵萬急而經費積欠乃愈累愈多長此以往竊恐本局現狀無以維持財廳積虧亦愈難彌補現在大汛雖過而全工糜濫在在需修加以上游雷口中游官莊·高家·紙坊下游唐家等處新出巨險急須搶廂局中不僅存欵毫無而大汛期内下游購料等項尙虧欠兩萬餘元加之以上各處佈置約計至少亦需二十餘萬元方可暫顧目前漫汛稍資抵禦至前由賑務處借撥之欵本省指定用途未可挪動况宫家盤築裏頭現正購料開工連同雷口日前搶險該欵計已透支無餘懇祈迅予等撥早日給付以濟要需 
[皖省造幣廠之内幕]  
　　倪嗣冲督皖時藉口軍餉不敷籌欵十餘萬元剏辦安徽造幣分廠民國八年十一月開鑄當委吴藩爲廠長吴係倪系議員去歲張文生接任皖督吴欲以辭職抵制被張窺破遂有清查賬目之舉吴惶恐乃不敢言辭近來吴以銅元銷路阻滯主張裁工減鑄縮小範圍并力保總務科長萬繩權接辦俾卸仔肩該廠員司匠徒聞悉開會集議公舉代表要求將十年分花紅平餘提前分給以清手續吴聞之大怒謂係司事戴益　惑工人當派衛兵七名將戴解送地檢廳收押欲洽以妨害公務之罪檢廳以查無證據不予起訴旋即釋出吴意廠内員司經此懲創可以實行原擬計畫遂於日前發表裁减司事二十餘人花紅餘利亦掯不發給而所裁者又無一貴池人（吴瀋貴池人）於是人多不服大起風潮傳單遍布揭其黑幕吴以此項舉動係司事操球所爲二十四日吴親率便衣衛兵十餘名四處跴捕詎操已聞風遠颺有知該廠内幕者言吴自辦造幣廠後獲利甚鉅緣該廠平均每日鑄造銅元一百五十箱每箱一百吊每枚重量一錢八分計每箱一千八百兩（重一百十二斤半）照常價洋一元平均換一百四十五枚計算扣大洋六十八元九角六分每日一百五十箱共扣大洋一萬零三百四十四元除每月初一十五兩天放工每月二十八天計算可出四千二百箱扣大洋二十八萬九千六百三十二元一年之間除去年假十日可出四萬八千九百箱扣大洋三百三十七萬二千一百四十四元除銅料應用五萬五千零十二擔平匀每擔（一百斤）紋銀三十兩零五錢（尙有二十五兩一擔之時）計算共合一百六十七萬七千八百八十一兩二錢五分照市價七錢三分扣大洋二百二十九萬八千四百六十七元有零除員司薪水每年開支大洋約二萬四千元工匠工食每年開支大洋約十萬零八千元烟煤焦煤年約十八萬元日用物料年約大洋十二萬元報解督軍軍餉每年四十萬元（一成紅利尙在此四十萬元之内呈准有案）尙餘二十四萬一千六百七十七元（聞該廠每年報效省長一萬二千元）再加購辦機件種種出息二年之間所入恐不止百萬也 
[粤軍之凱旋與北伐]  
　　此次孫中山出巡原定路線本擬先赴南寗與陳總司令會商大計嗣因潯貴之間有大帮土匪結連散軍刦掠墟場騷擾行旅陳總司令已於日前返潯指揮各軍極力痛剿故孫亦於十九日由梧赴潯與陳會晤並定於本月二十七日偕陳同艦返梧除陳氏逕返粤垣參與慶祝粤軍回粤大典外孫則駐節梧州一俟各軍齊集即行開往桂林出師北伐 
　　去年粤軍返粤爲本月二十九日今年粤軍援桂陳總司令凱旋亦近在數日間粤人對此紀念日當又有一番大感觸市廳現准省長公署總務科長繆霖雨函稱頃奉總座電開本月二十九日爲我粤軍由閩返粤一週紀念亡省七年始還自治理宜慶祝用誌不忘仰即通電全省籌備舉行炯明擬預期東歸同參盛典等因特此奉達希由尊處在天字碼頭建凱旋門一座並轉囑各工會分建牌樓及組合巡游藉表歡迎同伸慶祝其各戲院届期亦可准演通宵以示軍民同樂之意市廳已飭工務局及各團體照辦又聞省署方面已得前方電告謂陳總司令决於日間首途回粤約於本月二十八日即可抵省省署業於日昨通令直轄各機關於二十八九三十共三日一律停辦公事以誌歡迎 
　　聞孫中山日前擬定調赴湘省軍隊其第一期入湘之師確爲許崇智李福林所部而第二師洪兆麟第一路黄大偉各部因桂戰甫停凱旋後須稍休息現擬定爲第二期出發洪部回粤後黄部則徑赴桂林屯紥又聞自孫中山出發廣西後粤軍第二軍除謝文炳一部在桂林伺候誓師外其餘關國雄蔣國斌吴忠信張國楨各部連日由韶關英德及富賀地方紛紛拔隊開赴昭平極形忙急聞各部營隊係因奉令限期集合聽候調動出發 
　　第二軍許軍長連日已調集北伐各步隊開拔所遺北江各防地由當道令調第一師長鄧鏗所部前往駐紥聞已由粤路凖備專車於二十四日運載第一師步隊由省開往北江分别塡防至粤軍第一路司令黄大偉現以西南聯軍行將出發彼爲鄂人深願出而効力昨已來電報告凖備情形聞所駐龍州一部亦已開拔俟孫抵邕請示機宜後即行向桂林進發大約月杪可由邕起程第六司令李福林奉令隨師北伐業經調集所部凖備集中韶州候命出發茲因軍隊改編及增益兵額一切手續特派帮統馮熾祺代表赴邕謁見陳總司令請示聞馮頃已來電謂二十一日抵　州因陳總司令　由　　節東下故未前進現在桂平暫候又聞洪兆麟回粤後曾與孫商定北伐計劃惟因陳總司令現未旋粤所部營隊仍駐南寗未能即時調動頃聞消息洪師長所部俟北伐明令發表後即行調集取道桂林人湘 
[蘇議會之爭長潮（十二）]  
　　蘇議會自星期一起連日大演空城計已足令一般閱者生厭最可憐之數百警士月來凡遇開會選舉之日由早間十時即排隊到會鵠立門首直至下午五時諸位議員散盡始得散隊各回原區（每日到會三百餘人係由各區抽調）饑渴無可告語不知所爲何來（按警察服務規程崗警每三小時必一易人今因保護議會服務至七小時之久不知諸位議員對之作何感想警察又作何感想）昨日十四次大會未成十五次大會通告發出後即聞將有大舉果也今早九時中正街一帶旅館及下關各客棧忽爾車馬嗆圖議會門首警察保安隊業已密佈北區警署又分電各區加調警察至三牌樓一帶駐守記者當即驅車至議會調查知通海公寓已備有盛筵十席據云各屬議員約定至此午餐後即可選舉以爲議長今日可以安全產出矣乃三時後簽到者祗有七十二人淮徐海三屬及寗揚蘇松常鎭各屬一部份有不出席者有到而不簽者蓋人心厭亂已非特種勢力所能拘束矣當二時左右大隊學生又携帶書包至會旁聽在門首爲守衛及警察所拒因禁止旁聽命令王詠梅不肯取消雖經陳亞軒趙雪等將今日無旁聽之牌取下而王詠梅仍令守衛長及北區署長嚴行拒絶如有反抗即令以武力對待故學生到後被阻於門外約一小時至三時後始交涉准其入内金陵俱樂部之議員周凱劉文輅等見學生到後紛紛避匿臨時主席則急乘汽車而去其重要分子如陳琛徐果人輩則先奔至江寗公寓及通海公寓招汽車至公寓門首乘之而走王詠梅於臨行時留下一條云不足法定數散會秘書遂遵命執行事後得知金錢派忽然積極進行係連日在下關花園飯店集議預定今日下令總攻擊一面由嚴某陶某僱人令其扮作災民至議會請願以便相機行事幸警廳偵緝隊早有覺察沿途解散始得無事 
　　另一通訊云蘇議會自被學生干涉後連日大會均不足法定人數議員到者僅朱紹文張福增等十餘人學生則二十餘人按日前往不稍或懈前日各校長均奉省長訓令大致謂學生在校當以求學爲重苟非放假日期不得無故外出致荒學業矧省會選舉議長各學生更無旁聽之必要令仰各校長傳諭各學生務各專心學業勿再請假到會以免曠廢是爲至要云云然學生並不因是中止本日（二十八日）午後二時議員簽到七十人將開大會會門外三四十學生要求旁聽警署長請示臨時主席王詠梅仍舊禁止正在紛擾間米紹文謂此等違法舉動是不行的同屠方等數人出而招呼學生乃一鬨而入大索王主席理論簽到各議員徘徊議塲左右面面相覰少頃即紛紛散去 
[杭州快信]  
　　省議會今日（二十九）開會議事日程列第六號計公立工業專門學校請追認九年度改築手織第一工場經費等案六起係省長交議者免除民國四五六七年地抵補金陳欠建議案一起係議員提出者又審查報告提議撥還菸酒附加稅等案三起 
　　警務夏處長昨委張錫祺爲諸曁姚公埠警佐王道元爲崇德靈安警佐吴察爲衢縣上方警佐金毓麟爲龍游溪口警佐鄭仁傑爲義烏上溪警佐沈秉誠爲開化馬金警佐 
　　高審廳昨委許德沛充龍泉縣承審員尙有遂昌縣承審員一職已由該知事呈薦方東山充任不日發表 
　　浙江國語講習所開辦至今畢業兩次全浙七十五縣派員來所學習者有四十餘縣之多現因經費無着勢將　　發起人許炳　徐寳仁等爲維持該所計已印成捐册過向各界勸募 
　　總統府秘書金梁因公來浙多日今日午車起程北上 
　　敎育界朱旭昌等發起振勵體育研究會每星期開會一次疑定簡章八條即日實行 
地方通信 
[蘇州]  
　　行政員失竊稅欵　洞庭西山行政公署前日所有收下契稅屠宰稅等應行解縣之欵一千三百元由錄事交與劉行政委員收納劉委員將欵藏於皮夾内隨時置在上房之中及昨晨開航船時欲將此欵解往縣署詎忽徧尋不得及至門首龍洞山脚下但見皮夾底已剪破其中所藏鈔票一千元現洋三百元已爲人取去該委員當即呈報縣署並將僕役二人解縣訊辦經承審員開庭研訊尙無行竊嫌疑暫行交保聽候傳訊 
　　青年會開幕有期　蘇州青年會原定十月一日開幕嗣因會所房屋尙待油漆故一再展期茲悉油漆不日工竣故該會已定於十一月一日開幕舉行典禮則定於十二月中旬云 
　　又一反對行政會議　吴縣温前任知事因縣行政會議决定之工巡局問題被地方各團體聯控省署調任松江而現任郭知事亦以前日爲組織欵產處在縣召集市鄕董事開行政會議當日推定總董副董等十餘人適有滸關董事張冕傑蘇州市董蔣炳章等八九人未曾列席因之與縣署大生意見遂聯電省署略謂郭知事會議籌設欵產處並未遵照組織程序實爲違法不能認爲有效請即令縣重行組織等語縣署方面恐因此惹起地方非難特託由某有力者向各董疏通而各董方面則謂縣署如不將欵產處重組及改選董事即擬聯合地方團體會議對付方法並續電省署控告知事云 
　　私和命案　蘇鄕黄埭姚埂上農民查介甫日前正在睡鄕忽有倪某等四五人在外吵鬧不休查從夢中驚醒起而謾駡致觸倪等之怒遂將查扭住毆打踼中要害頓時斃命當時僅將倪某一人獲住即交由該處警區備文送城解縣倪某被押縣署後懇人以二百元向尸屬請求私了並向尸屬威嚇該尸屬不敢與較遂呈請縣署請予免騐而縣署亦即准予免騐矣 
[南京]  
　　女師游藝助賑　蘇省今年水災奇重災民嗷嗷無以爲活省立第一女子師範學生爰於本月二十八九兩日午後六時半借中正街講演廳開游藝會表演新劇售劵助賑茲錄其秩序如下（一）開會（二）報告（三）軍樂（四）趣劇伍萬圓（五）國樂（六）蹈舞（編織游戲）（七）丁先生師母合唱（八）正劇前本人道之光第一幕覺悟（九）鑽琴獨奏（十）第二幕乞憐（十一）唱詩（十二）第三幕勸導（十三）古琴（余子玉先生）（十四）第四幕受窘（十五）東西合奏（十六）第五幕輸財（十七）第六幕媒孽（十八）琵琶（許融軒先生）（十九）第七幕下獄（二十）趣轉新（若時間遇晚則明日演）（二十一）軍樂（二十二）閉會 
　　江蘇義務敎育期成會近訊　金陵道調查員蔣伯陽君報告云句容縣施行義務敎育辦法前由勸學所奉到廳令後即召集縣敎育行政會議議决增收上下忙各一分之畝捐以充籌辦義務敎育經費業已呈准實行察閱本年度縣市鄕敎育經費預算總額爲三萬餘元内五百元爲推廣義務敎育經費勸學所長王厚恩就職伊始對於義務敎育尙未有若何之規畫惟據其口頭報告若敎育普及需欵當在十萬元以上雖有上下忙各一分之畝捐而不敷尙鉅嗣後擬再在漕米項下每石帶徵二角以資挹注聞該縣本年災情尙輕此項籌欵計畫如果見諸實施則該縣義務敎育不難按照程序施行惟應先將實徵成數曁逐年推廣義務敎育之計畫編製預算庶分年籌辦易於着手不致徒託空言矣至養成師資辦法已於本年春季設立甲種師範講習所計師範生六十人本年度預算經費爲二千三百元辦理大致尙無不合也 
[揚州]  
　　會議保護耕牛　江都王知事以據務處前頒之急救災振辦法六項丁項内應組設當牛局以免農人於災荒之中賤價脫售耕牛致春耕缺乏爰於二十七日下午邀集紳董商榷辦法列席者共十一人聞各紳意見以當牛局辦法不甚妥善並引前清光緒十八年辦理當牛局流弊爲證遂公同决定改名保牛局其辦法責成警察及紳董各就被災地内根據災户籍册按户調查農民有無耕牛力能豢養與否酌量散給餧養料較有實益業將辦法呈報該處察核矣 
　　財廳催解稅欵　江都縣署刻奉財政總訓令略謂案查本省財政困難萬分軍政各費待欵甚急所借各縣本年冬漕早已支撥殆盡轉瞬十月終了應需用費爲數甚多竭蹶堪虞騰挪乏術 
 
 

Page 11

 
 
茲查各縣九年忙漕及十年新賦已徵未解者常亦不資現値需用之際未便任其擱延合特令仰該知事刻日查明悉數報解以資抵用 
　　丁運使過鎭回揚兩淮鹽運使丁少蘭日前晋省謁見軍民兩長面陳要公茲已事畢日昨由寗乘午班快車道出鎭江暫駐行旌翌晨改乘小輪渡江回揚 
　　呈報食米市價　揚州陸陳評價處二十七日呈報縣署米價如下上色米（純粹秈米）便斛每石十元八分中光（以江稻本碾爲多）八元九角五分下色（純係江米）七元四角五分 
　　舒城需鹽濟銷　安徽舒城各局需鹽孔亟特電請揚州四岸公所迅速提前掣運大批鹽斤到岸接濟免釀鹽荒 
[鎭江]  
　　贛學生來鎭參觀　聞江西省立第一師範王敎員等率同學生三十餘人准於日内來鎭參觀本地各學校工廠並游覽金焦北固各山風景刻已至無錫常州各處不日即將蒞鎭 
　　旅長因匪患撤任　齊督軍以江北泗陽一帶匪勢猖獗民不聊生半由軍隊剿匪不力所致昨特將駐防淮陰暫編第二師旅長郁漢川下令撤差一面通飭駐浦各防營一體痛剿以除匪患而靖地方 
　　知事注意　安　丹徒縣張知事近因東鄕各村鎭盜案疊出特嚴飭各該管鄕區警察分所每至晚間由巡官督率警士各帶武裝分往所轄各要道嚴行梭巡檢查行人如遇有形跡可疑之人立即帶所盤問以清匪踪 
　　追繳欠解畝捐　江都佟前知事任内欠繳河工局畝捐一萬四千餘元除措繳外尙欠六七八三年四千五百二十元六角三分現經該局咨請省長令行財政廳飭知該知事迅行措繳以重公欵 
[清江]  
　　淮陰北鄕匪訊　淮陰匪首朱達銀本漣水古寨人平時率黨滋擾多不在本鄕必出至三十里外方燒殺抬架故鄕里尙無惡感凡遇官兵追急朱即率其徒黨退歸古寨而古寨居民亦任其藏匿如是已閱年餘官兵亦無法捕獲今夏青紗帳起朱曾與其他股匪如劉二黄毛等在淮陰宋家集樹旗大舉旋又一再在劉皮小陳圩等處搶架均被官兵擊散日前（二十日）朱又率衆七十餘人一律快槍來至淮陰金家口地方意欲擾亂當經縣警備隊保衛隊及聯莊　等合力抵禦朱始不支負傷而遁刻下想又藏匿有寨矣 
　　鉗口壩定期開工　淮陰鉗口壩自埸倒後四市受災最重故　麥至今仍未下種前經地方人士函電交馳迭求修築雖得省署及督運局承認撥欵估修而迄今多日仍未實行長此遷延轉瞬天寒勢非待至來春不可月前各鄕又在清江開會磋商辦法結果公推吴席懦安澍魯楨三代表赴揚督運局而呈一切並要求從速修築聞已得該局許可轉請省署撥欵購料一面派定江北水利局長王叔相督理現三代表業已返浦（清江浦）工料亦到多船有下月一日動工之說 
　　勸學所長辭職不成　淮陰勸學所長王義成因今夏霪雨爲災　欵短收曾向縣署及敎育廳辭職嗣經地方各敎育人員一再挽留王卒未打銷辭意並於前月赴寗向敎育廳面辭敎育廳方面以王任事多年對於地方情形尙熟况又値此荒稔更不可遽爾易人遂未照准且勸令勉爲其難王不得已昨又返所任事聞目前維持辦法擬向豐濟　暫借淮陰積榖欵五千元以便展放各校 
[安慶]  
　　第六區選舉訴訟開審　第三届省選議員自許省長表示暫緩召集各屬之選舉訴訟案均積極進行昨日爲第六區初選當選人王漢控告覆選當選人袁一清等六人買票當選案開訊之期原告律師梅陳春因　京應國際律師協會未到被告蕪湖道尹祝從恩代表周樹棠袁一清等均到被告係延聘彭顯庭律師辯護高廳訊無結果宣示候調齊宣城成泰寗泰兩錢莊底簿再核該案被告違法之點有涇縣初選當選人張時俊因病未到遣胞弟代投覆選監督祝從恩批准有案原告就此點攻擊不遺餘力并當庭謂律師彭顯庭旣爲十公團澄清選舉之一員乃復爲當選人辯護雖係營業究與人格有損彭律師面赤無言亦趣聞也 
來函 
[鄂高師學生致蘇議會函]  
　　江蘇省議會議員公鑒竊念吾蘇議會爲全省立法之所省中政治之良窳胥係於此諸公爲吾蘇人民之代表吾蘇人民之言責又胥係於諸公則諸公責任之熏大爲何如而諸公之應自愛自重又何如不意皇皇議會袞袞諸公竟因選舉議長之故產生卑劣之醜劇開會數次終無結果耗費時光已屬可惜而一部分自私自利之人藉金錢以昧良心其潔身自愛不忍隨聲附和者則以武力壓迫甚至禁止學生旁聽阻尼學界之輿論愈出愈奇愈奇愈醜此中固非悉爲毫無心肝者但局外人儔能爲之一一判别亦惟有統謂吾蘇議會之卑劣耳以少數之人破壞吾蘇之議會敗壞吾蘇之令譽此少數之人清夜捫心當亦慚汗抑吾蘇人民昔日所以推選諸公用意何在豈即使諸公昧其良心妄　金錢致國中騰笑吾蘇耶金錢所得究屬有限人格所失伊於胡底人格爲重金錢爲輕今諸君乃有重其所輕輕其所重者竊爲諸公不敢也吾儕負笈他鄕他鄕之人有以此事相詢者輒赧然無以自容翹首桑梓不禁感慨係之深願諸公從此自愛自重和衷共濟本諸個人之良心推舉賢能之議長庶往者之不可咎而來者猶復可追則吾蘇議會幸甚吾蘇人民幸甚草勒布衷不盡欲言即頌公綏國立武昌高等師範學校江蘇學生侍堯墀張弓謝方暉劉遂生何其寬洪爲法萬元禎嵇聯晋同上 
雜評一 
[今日之財長（默）]  
　　高凌蔚而爲中國之財神點鐵成金探懷而予則可以應付曹張高凌蔚而爲借債之祖師無論何種大小借欵皆可片言成立則可以應付曹張之索餉即不然高凌蔚而爲曹張之老長輩或亦可以幾分老面子應付曹張命令式之索餉 
　　如皆非是則高凌蔚猶是中國尋常之官僚耳以尋常之官僚長財政結果亦不過如前之長財政者耳以鼓盪數閱月之閣潮無人敢擔任之告化總長椅而高竟毅然出而擔任以支撑破敗不堪之局面爲當局計固可樂觀然此破敗不堪之局面支撑能有幾日搖尾乞憐於軍閥與搖尾乞憐於内外銀行豈能有靈高之乞憐手段亦豈能較高於前總長則勢必不能一朝居而當局之樂觀能有幾何 
　　雖然此爲較有良心者言也若不問良心而但爲個人發財計則財政愈窮愈爲發財之機會即搖尾乞憐以賣國亦何不可爲哉 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[國民外交大會進行消息]  
　　聯各團體推舉代表加入　致各方面電文 
　　全國外交聯合大會北京代表團自前日與各報記者談話後現積極注動於組織上進行昨日續到代表有山東旅京代表團山東各界聯合會代表林景澍福建三沙敎育會茶業研究會代表魏作雲福建報界聯合會代表楊恕福建總商會代表陳文翰福州敎職員聯合會代表吴賓駒福建太平洋會議研究會代表陳文翰等至北京方面未來代表已由在滬代表致電促行限十一月二十二日前到滬會集云又昨日北京代表團發出啓事一通致上海各團體者錄之如下「關於魯案問題北京各團體均堅决主張反對直接交涉代表等此次蒞滬擬約各貴團體爲共同之表示并商榷關於應付太平洋會議之辦法因各團體會址未盡明瞭未及一一接洽深爲歉仄茲請各貴團體於十一月二日以前推定代表一人函示東亞旅館三十四號以便定期函請籌商一切北京各團體國民外交聯合會代表團謹啓十月二十九日」又北京代表羅正誼羅正緯二君連日向太平洋外交商榷會接洽數次昨日下午晤該委員喻育之張靜廬孫鏡亞三君要求共同列名發起并交換雙方意見大致相同該會已决定於今日下午二時開全體大會選舉代表俾與北京代表協力進行又聞各路商界總聯合會亦已允加入並聞四馬路總會與勞合路總會以對外應取一致行動將於日内開聯席大會選舉代表云又函云關於全國國民外交大會一事連日本埠各團體均已開會商議如寰球中國學生會各路商界聯合會擬照北京各團體辦法由各團體推舉代表一人先行組織上海各團體國民外交聯合會以爲組織全國國民外交大會之准備商會聯合會總事務所幹事江湘浦君主張由各團體派代表一人共策進行以免人數衆多不易得相當之會塲該代表極表贊同并云此次國民運動絶對的以普遍爲主破除從前階級之見以求眞正國民公意之表見云云聞開會之期預定十一月十一日茲得北京代表團之電報三件照錄如後（一）致漢口總商會各團體太平洋問題討論會電云前復電開會日期計達北京各代表陸續抵滬懇貴會各代表速來共策進行鄭洪年羅正緯張季鸞向乃祺王紹鏊羅正誼孫繩武等叩（二）致北京聯合會電云前電諒達外交大會刻正積極進行擬定下月眞日以前開會請促各代表尅日全體來滬并携帶所有案件共策進行盼電復鄭洪年羅正緯向乃祺張季鸞羅正誼楊蔭喬蕭治品王紹鏊孫繩武等叩（三）致廣州全國敎育聯合會電云敝會擬聯合上海各團體發起全國國民外交大會曾電商商敎聯合會已荷贊同現擬定十一月眞日開會乞早旋滬共策進行盼復北京各團體國民外交聯合會代表團叩又江蘇各界聯合會會長徐瀛昨日來函贊成國民外交大會願以民意爲後盾并已於漾日組織省縣市鄕農會太平洋外交後援會不日當推派代表赴滬參加云 
[萬國勞動大會與中國勞工]  
　　中國負改良國内勞工情形之責任 
　　中國各種現行勞工制度必須廢除 
　　世界新聞社譯文匯報社論云第三次萬國勞動大會現在日内瓦開會中國亦派代表列席與前兩次相同故中國於改良共國内之勞工情形負有責任尤以對於婦女兒童之作工爲甚此事與上海關係特鉅因上海爲中國勞工制度之中心故也北京政府專管純粹之政治問題猶虞不給顯然無餘暇再顧及勞動狀况且北京之各種行政機關其能了解勞工問題殆亦絶無僅有因此僑華外人應特别關心於此問題且負某種之責任因此問題之發生固由輸入外國工制而起也中國對於婦女兒童之幸福絶鮮注意實爲遺憾中國人未嘗不愛　兒女但係出於一種私心且不能推及家庭將團以外父母視女兒爲物產可以出賣兒童作工雖未必爲法律所許實際上則全國皆然不以爲怪今英國當局在香港頒行兒童作工條例爲中國表率以後奴隸制度不能存在於不列顚國旗之下洵足爲吾人之光榮惟香港一埠青年女子作婢者甚多殆不下數千人或謂此係家宅用人與奴隷有别然彼等多係由宅主購得或再轉賣於人至於操淫業之娼妓亦多出於買賣誘拐掠奪之風因此大盛今香港華人對於厲行法律以期打破此惡制固未必公然反對但暗中不免陽奉陰違如禁烟之成例香港與他處開明之華人反對任何形式之奴隸制度者固不乏人但上海外人尤當注意於工業中之奴隷制度并特别注意婦孺之作工因租界内外工廠林立多用婦孺爲工人兒童年齡多在十四歲以下且有不滿九歲者婦孺皆作夜工工作時間尤長每星期恒須七十二小時兒童亦然一般人謂上海租界中不能定改良作工之條例因中國未有工廠法律如租界中厲行條例則各工廠將遷至租界以外然外國人士儘可設法感動中國政府而工部局亦可從事調查事實搜集資料爲行動之預備預料中國不久當有一種國會及鞏固之政府出現中國旣參加萬國勞動會議負改良勞動情形之責任則上海公衆如提出建議據理力爭中國當局自不能置之不理也 
[旅滬閩人電爭金門島]  
　　國聞通信社云前日閩商公所因旅滬福建同鄕會議結果對於日人圖佔金門島一事應電部省力爭茲將其發出原電錄下（一）致外交部電云北京外交部鈞鑒厦門日人近多易服入金門島故爲擾亂意圖佔領復縱使台人設謀種種以爲陷害務乞電飭厦門交涉使嚴加調察一面與日使交涉使其計不得逞全體旅滬閩商不勝企禱上海閩商公所叩沁（二）致厦門交涉使電云李交涉使鑒頃得厦門代表來滬報告日領縱使台人久金門島設謀種種以爲陷害並有易服日人圖爲擾亂務必達佔據之目的應請貴署嚴加詗察隨時禁阻並與日領交涉除電呈外交部外謹此電達上海閩商公所叩沁 
[寗杭造幣廠暫停鑄幣電]  
　　從上海總商會之請也 
　　上海總商會因上海銀根緊迫電請南京杭州造幣廠暫行停鑄銀元以資維持各節曾紀前報茲總商會得兩處復電均已照停是市面當可稍予維持矣原電錄左 
　杭州造幣廠來快郵電　上海總商會鑒宥復一電諒登記室頃接滬杭各銀行先後函復云亦接貴會銀行公會電同前議决暫停運現出口事關滬市金融應各暫停運發等因敝廠已於沁日暫停鼓鑄以維市面矣特眞代電奉復希查照備案施行杭州造幣廠勘 
　　南京造幣廠代電　上海總商會鑒有電敬悉滬市現銀存底枯極已呈危象自應遵囑暫行停鑄以維市面除函知附鑄各銀行外特此電復南京造幣廠宥 
[太會代表之行踪]  
　　首批已抵維多利亞　周自齊抵神户 
　　吾國派往華府會議之代表周自齊氏自二十五日乘提督公司之銀邦號赴美據該公司云今日已可駛抵神户周氏所帶之隨員即可在該處上船又有昌興公司之俄后號於十五號離滬後刻下已將至維多利亞所有本國派出之國民代表蔣余二君及政府所派之楊章二專門委員祗須再經二十四小時之行程便可安抵温哥武而日本代表團所乘之春洋丸聞於二十九號業經駛抵舊金山矣 
[美商業團抵滬三誌]  
　　重要份子之姓名職業 
　　美國加利福尼亞州舊金山商業考察團乘帝邦號郵船來滬考察迭誌本報連日各團員正在分途遊覽已决定於星期四下午乘帝邦號原船離滬赴港此次該團遍歷中日南洋各埠之一百三十五人中内有女團員二十七名茲將重要份子之姓名職業略誌如次團長亞善爾麥克朋AthollMcbean（舊金山總商會會長）副團長牛登林休RobertNewtonLrnch（商會副會長）康斯泰·米西（機械業）意斯寳·勃郎（資本家）伍克蘭（保險業）格里（保險經紀人）施休完氏（玻璃業）堅台爾（烟葉雪茄業）亞麥利·吉休氏（絲業）弗郎西白羅德亨德·海滿·威洛益氏（糧食業）露伊·乾姆氏（金山棧埠公司）伍德（木業）喬治亞歷山大·斐勒·惠休朋·麥得雷志（紐約食糧總公司）俄伊蘭·（醫士）胡其納（皮革業）佛郎西開洛爾（紐約第七商業委員會）羅伊氏（斐緯濱電話局長及聖麥求爾島之椰子公司總理）巧律得·瑪麗女士（亞克蘭瑪麗造船廠主）鄧那·休里夫（珠寳商）弗蘭克彼得（礦業資本家）喬治·伏倫尼瑞（華盛頓商業委員）巧律司乾姆氏（斐省第一國民銀行）華倫·鄕拿（舊金山市民代表）其餘如五金·紙業·照相·儀器各項均有代表云 
　　大陸報二十八日北京電稱美國商部遠東科主任愛爾得立志氏偕美國舊金山商業團員四十人二十八日抵京熊希齡欵之於西山定星期日起程赴滬云云大陸報云上述商業團員係由日本取道朝鮮而往北京者到滬之團員其中約有二十人於二十八日離滬往游京津三日内即將偕由日到京之團員同至上海云 
[三團體挽救一商]  
　　一商學校現奉明令解散本埠各團體羣起挽救昨漢口路聯合會等三團體電致省長請收回成命電云南京省長鈞鑒一商全體學生因拒絶新校長陸規亮手續雖嫌未當其情不無可原昨敎廳竟明令解散該校七年成績盡付流水三百學生行將失學本埠各團體聞命之餘羣相駭訝敝會等爲工商團體不忍坐視務乞飭令敎廳收回成命以免敎廳負摧殘敎育之名該學生有犧牲學業之痛迫切上陳願聞明訓上海漢口路商界聯合會會長吕靜齋浙江路商界聯合會幹事長孫瑞中國工會上海總部陳國樑仝叩艶 
[一商一部份學生之宣言]  
　　昨省立第一商業學校田豫鈞等發表宣言云慨吾校自今夏發生更換校長問題以來迄今數月未决失墮寳貴之光陰犧牲神聖之學業我數百青年陷於失學地位良爲可惜竊思學生寄身學校本以求學爲主旨非以問事爲前題家庭所希望者爲何立身之目的者爲何對於學業尙自顧不遑又有何暇長此堅持詎非自欺自誤且學生處世純秉天眞固無權之可得亦無利之可言撫心自問磊落光明至於陸氏去留問題同人等槪不過問所希望者學校早日上課不致陷於解散地位實爲幸甚同人等區區苦衷敢貢諸父老昆季伏乞鑒察江蘇省立第一商業學校學生田豫鈞施成·潘潤夫·周向華·劉樹璟·馮振鈞·劉佐卿·唐洪熙·袁樹德·紀顯道·周志訥·施乃徵·龔鵬程·孫善祥·陸寳琛·張懷德·施克彬·袁盛族·田豫庸此宣言各自簽名或蓋章可見該生等切望學潮之早定矣 
[暗殺劉子瑜案之續訊]  
　　尙未終結　下月三號再訊 
　　住居法租界裕福里之劉子瑜被人暗殺一案經探目黄金榮韓邦達包探王德奎黄芝芳偵獲關係人周斌（即周秉華）徐濤（即徐繼班）兩人拘解法公堂訊供等情已誌昨報昨又解廨續訊中西讞員升座特别刑庭專訊此案先由陳讞員向徐問曰捕房搜出之信函所書各節係何意見徐答稱此項信扎係江北寄來催索軍械並詢何日起事囑令答復又問周斌如何相識徐答於六月間徐國慶來申令我喊張渭天周紀士兩人至徐處與伊接洽江北之事張等聲稱江北某鎭守使將次取消故該鎭守使心甚不樂贊成革命我等應當設法派人前往接洽即介紹周斌往江北接洽事後張渭天等即向徐國慶索取川資各五百元至并北辦事惟此事係徐國慶與張渭天等當面接洽民人並不知悉嗣由朋友端木洪生向我言明後來張渭天帶領周斌至我處同至徐國慶處談起事之事於此始與周斌相識本月十八晚周張兩人冋至我家言江北祁英子李德本來信催令我等速去辦事須要盤費欲令我轉向徐國慶索取被我拒絶而去並未言及劉子瑜之事徐國慶系我老師素無仇隙訊至此西探長脫雷沙克君上堂由譯員曹炳泉譯稱十八晚即劉子瑜被殺之日徐濤與周等談話時有毛姓至徐家徐等即不言顯見所言乃係不正當之事日前有柏文蔚在捕房證明徐濤確非安分之徒繼由被告徐濤代表華蘭庭律師稱被告徐濤對於暗殺實無關係應請訊斷中西官判被告等還押聽候改期下禮拜四再行訊核 
[蘇省水災義賑會特别會紀]  
　　蘇省水災義賑會前日開特别會議案如下（一）此次蘇災非有鉅欵萬難集事交通附加及海關常關釐金等繼續徵收之欵雖由會分電力爭將本省之欵悉數截留但能否應允殊不可必且亦緩不濟急應如何籌墊請公議公議省中賑務處已經捐募之欵應趕緊催取儘先撥匯萁滬上諸公認捐認募之欵亦須催取（二）前次董事會已蒙諸公認捐認募共得十七萬餘元但災區過廣所需賑欵之巨難以預計務乞諸公量認捐募立有捐册請簽如銜以資提倡公議當量認捐募（三）招商太古怡和日清鴻安寗紹六公司所載往來旅客不乏好善之人擬將捐册分送各華洋大班轉交各輪船坐艙分投勸募可集大宗鉅欵招商日清兩公司擬請謝仲笙傅筱庵邵子愉王一亭諸先生擔任介紹其餘四公司必須公商有力介紹之人所送捐册方有效果請公酌公議由會函致怡和太古鴻安寗紹四公司各華大班請其分送（四）災區民食最爲重要擬仿照丙午年成例准由商人備欵購糧運赴平糶註明起訖地點購運數目請由地方官發給護照免驗放行如慮有流弊或由義紳自行採辦採區報運若干災區核收若干由地方官公同監兌二者究以何爲宜請公議公議應由災區公正紳商將購運數日及起訖地點報明本會由會調查明確再行函請地方官給發護照方准採購（五）各縣災情報告到會者僅十餘縣必須遴請義紳親往調查方明眞相現在辦賑熟手就所知者不敷遴選其熟悉江南賑災情形者尤少應如何廣延以襄義舉請公推公議江南災輕與江北不同俟調查後擇尤散放如春賑查有須工賑之處再行延請（六）大氣漸寒災民無衣無食情形極爲慘苦現擬由會登報廣募棉衣到會諸公慈善爲懷如有願助及認募者務請及早籌集交由本會運解各災區散放以惠窮黎公議應由會登報廣募惟廣告中須聲明不論新舊大小男女棉衣均交本會代爲運解（七）今日開特别會議距下星期常會僅隔一日應否照常請公酌公議可俟下星期再行開會邱會長提議應由會函致上海各慈善團體請其將擬往查放災區隨時知照本會至本會定辦區域亦當通知以期彼此接洽免蹈重複偏枯之弊 
[商會請停徵賑捐之交部咨復]  
　　交通附捐業已停辦 
　　交通部咨農商部文云爲咨復事准貴部十月七日第二三六三號咨稱據上海總商會呈稱據本埠麫粉公會函稱本年南方各處水災去年北省賑捐力難再擔其他商帮亦有同一之表示所有因上年北省災賑附加之稅捐曁鐵路加收一成運費請轉咨俟一年期滿即予停徵等語現在期限將次届滿似應於期滿後照案停徵等因到部查本部路電郵三項附收賑捐業經電令各局截至十月十日爲止一律停止附收在案茲准前因相應咨覆貴部查照此咨 
[約翰大學同學會秋季交誼會]  
　　聖約翰大學同學會上海支會昨日下午二時假座愛文義路十二號會員何積璠君之大厦舉行秋季交誼會會場占地十六畝有餘前有西式大廳後有中式大廳二時以後車水馬龍來賓蒞止會員及家屬並西友與會者四百餘人西賓有卜舫濟博士·卜夫人·衛爾生醫士女賓孩童佔全數四分之一由何積璠·劉鴻聲·楊潤身·胡蘭生·張子震·李迪之·繆恩釗·張竹平·蕭志吉太太·張嘉甫太太·楊潤身太太·甘雪心女士等在場招待來賓有雀戰·跳舞·提線戲·拍球·拔河等游戲提線數二時開演鑼鼓喧天頗受兒童歡迎三時起女來賓在西廳跳舞樂韻條揚舞衣翩翩頗覺可觀拍球拔河四時後在草塲内舉行各人振作精神奮勇爭先猶有當年在校中運動之精神是會自二時起至六時止盡歡而散此會之有此成績均賴會長劉鴻生君幹事牛惠生楊潤身唐觀翼胡蘭生張竹平張子震李迪之繆恩釗諸君及蕭志吉太太奔走數星期之力及屋主何君之贊助云 
[丈量九畝地之縣署布告]  
　　上海縣公署昨發布告云爲布告事案查前充營產調查員康錦榮以出售九畝地營產查有弊竇照抄前上海縣田任印諭第九號一紙聲明此項印諭係宣統二年十月日所給其年月日後添註預用空白四字等情旋由江蘇水陸台營官地局派委專員並由局呈奉督軍令行到縣飭會同局委逐項清理等因當即由縣派員會同調查並先邀集士紳與局委會議茲由局委聲請丈量地畝以昭實在業經議决丈量應將議案開列布告並分别令行遵辦除令行外合行布告各業户並九畝地居民一體照後開議案辦理不得稍有誤會特此布告計開一九畝地印諭畝數定於十一月十日即陰曆十月十一日開始丈量一丈量時間每日上午九時起十二時止下午一時起四時止一按户挨次丈量各户將印諭契據檢出以備丈量時查核凡各項證據一經查閱即臨時發還决不留難一街道畝數一併丈量計算一此次丈量專查九畝地畝數之總額若干對於各業户並無問題發生不得誤會一此次丈量照上海一律通用之步弓計算一圖董地保應傳知業户將印諭契據檢出以便丈量時查驗如有抵押在外或業户不在上海無從檢出等情由圖董地保開列節略於丈量時交營產官地局委員查核一丈量人員借大境關帝廟爲臨時休息處圖董地保等每日應在該處會齊接洽辦理 
[浚浦局常會紀]  
　　浚浦總局昨日開第二百九十次常會到者勞稅務司河泊司總工程師洋秘書等會議事項（一）挖泥機船機師維司奥君於一九一六年來局供職現因多病呈請於十一月初間辭職已經局長照准并囑照章給與酬勞金嗣據總工程司計議以海鯨機師濮冷調至海龍充維司奥君之遺職並以現在吴淞工廠暫代莊司頓充監工之式利範拿調至海鯨因莊司頓君請假回國大約於十一月四日可以返滬銷假（一）考察上海港口各國技術顧問會局長議定於本月十五日上午十時在本局接見各國工程顧問員並海總工程師排定十八十九二日工程顧問員乘輪考察揚子江口及杭州灣二十一日至二十四日乘游艇考察黄浦上游均經核准後又議及本月十七日在禮查飯店宴請各國工程顧問員之佈置并酌定擬邀各客名單議畢於三時散會 
[濬浦工程近訊]  
　　上海濬浦局在南黄浦挖掘淤泥係由新碼頭起至上海醫院附近之薛家浜地方止現已告竣其在南碼頭及自來水廠一帶浦灘亦須挖掘惟該處船隻及樹段木排最多動工匪易故於昨日函致淞滬警廳請飭水巡隊着令派警迅將障碍船隻樹木各物尅日遷移以免貽悮要工云 
[九底中之金融談下月銀根業動之預測]  
　　近數日來市上銀根奇緊每日銀拆常在七錢此中原因緣自產生交易所後一般實業商人做投機者頗盛於是南北市各匯劃莊對於放欵異常愼審所以對外拆息甚大而同行往來尙稱寬裕即如昨日下午錢行銀拆六錢二分錢業總會拆息祗有三錢上下尙無大宗受主且聞各外國銀行運到之大條銀本月份共有一萬條左右十一月份滙豐等銀行可以續到一萬數千條之多觀此情形有此大宗銀條到埠以應市面冬季之華商與洋商各銀行之銀根勢必大鬆云 
　　本届（九底）各錢莊之長期欵除轉期之外並無新欵放出至轉期利率業已做開按月十兩至十兩零七錢五其數約五百萬之譜故各實業廠銀根甚爲活動 
　　邇來旅滬四川帮存銀於聚興誠等銀行者甚夥此星期内共辦進棉紗二千餘包値銀四十萬上下惟重慶滙水仍在一千兩之内昨日計規銀九百八十餘兩滙至重慶收銀一千兩云 
[一週間之金融狀况]  
　　本週銀市仍異常緊迫拆息常在七錢洋釐因來源已减價稍立定先令較上週縮一辦士内盤結價稍硬因之標金市價逐步回疲今錄經過情形於後 
　　洋釐　本星期初洋釐價頗疲小最低價爲七錢一分四釐八毫七五當時南京杭州均有來源兼之銀市緊迫買户日見衆多洋價遂有一落千丈之勢殆後南京杭州造幣廠有停止鑄元消息於是人心遂轉看好洋價曾有一度回高至七錢二分一釐即爲本星期最高之價惟旋收回跌至一分七八釐左右其後漲落甚少洋釐因銀市緊迫需要已乏目下來源亦减市面已呈平疲之象來星期或可稍趨坐定蓋需要與供給以目下市面觀察之已兩相平均也 
　　銀拆　本星期中銀市仍緊拆息每日七錢最低六五本週中銀行方面不特限制抵做押欵且逐日討還以前放欵不下數百萬兩以是市面極呈恐慌之象陰曆九月底長期市面各錢莊均收縮範圍不及往年二分之一其利率開出最低爲十兩零五錢現在據錢商觀察謂月杪以内市面總難望鬆本週中雖迭有鹽餘欵介出欵數旣微於市面毫無補救傳聞下月初或有大批金貨出欵均二百餘萬之譜如是來星期市面可望稍見活動矣 
　　先令大條　本週先令市面仍有變動星期三以前大條來電迭縮當時先令掛牌改縮至三先令十辦士星期四大條回長一辦士昨日又報長三七五内盤稍堅硬最低掛牌爲三先令十一辦士較上週縮一辦士星期四大條回長一辦士昨日又報長據金業中人云先令市面已受投機業之影響頗呈漲縮不定之象故未來市面亦難捉摸但以世界銀市之日緊本埠存銀之枯竭先令或不易回縮也 
　　標金　本星期標金價已逐步回小星期三以前雖大條迭報縮短金價仍爲三百十兩之譜與上週末不相上下其後大條報長先令市面略見堅硬標金遂逐步回小昨日自三百零七兩跌至三百零一兩七錢說者謂金價　向疲小來星期仍難看高也 
[一週間之鎔銀調查]  
　　調查本星期内上海泰豐泰亨源方記等各銀爐家洋出寳紋二萬一千六百四十只核計規元一百零八萬二千餘兩共鎔大條九百八十一條廣東角一百八十五萬角以近日滬市銀根奇緊由崑興東申和·大德昌·經錦綸·李振大等各家運到角子計二百萬元茲聞匯豐·道勝·東方大通·滙興·有利·花旗·麥加利等銀行尙存大條二千七百十三條以維持市面停止出口俟下星期烊見再行報告 
[九月份美國對華貿易出入數]  
　　美國駐滬商務委員昨接華盛頓商部來電據稱九月份美國對華輸出値美金八百八十萬元較八月份減少十萬元而對華輸入値美金九百五十萬元較八月份減少二百五十萬元茲將九月底止三個月美國對華出 
 
 

Page 15

 
 
入貿易詳數列左 
　　美國對華輸出　　　　　　　美國對華輸入 
　　七月　五七○○○○○　　　一○一○○○○○ 
　　八月　八九○○○○○　　　一二○○○○○○ 
　　九月　八八○○○○○　　　　九五○○○○○ 
　　　共二三四○○○○○元　共三一六○○○○○元 
[一星期之紗市狀况]  
　　成交紗數　本星期將届陰曆九月底本埠銀根極緊致紗市仍復清淡成交稀少印紗旣無多到亦未開出綜本週中無市面可述日紗亦僅有某紗廠開出十六支七百包均係現貨價計一百五十三兩至一百五十六兩本紗價格疲軟客帮辦去之數不及千包說者謂月底過後銀根鬆動市面可望活動也小包紗成交六千二百包 
　　印日紗進口數　本星期進口印紗計四百九十一擔日紗計二百三十二擔自元月迄今進口總數計印紗十三萬五千一百二十四擔日紗十萬零六千一百九十四擔本週中運往各埠之數計共印紗六千一百九十九擔日紗一千三百七十四擔計運往寗波日紗五十七擔南京印紗三百八十四擔九江印紗一百三十五擔漢口印紗三百擔烟台印紗三十擔天津印紗四十八擔日紗三百六十六擔牛莊印紗六十九擔香港印紗三千六百十二擔日紗八百零一擔本地印紗四百五十擔日紗一百五十擔其餘别處印紗一千一百七十一擔本週止本埠計存印紗二萬四千六百五十八擔（尙有一千五百九十二包未出）日紗十萬零九千一百九十三擔云 
[美盛公司棉市報告]  
　　中美新聞社譯美盛公司棉市報告云本星期間棉價雖略有升降不關重要故市况已見穩定棉紗市况頗爲堅固新出口者有二十支與十六支棉紗七千包至八千包價較上星期高一二兩利物浦市中等美棉現貨爲一二·一五紐約市現貨爲一九·六○孟買市十二月份至正月貨爲四三○盧比上海市十一月份至十二月份爲三一兩通州棉三五兩太倉棉爲三一兩半華棉出口總額自一千九百二十一年九月至今日爲三萬零六百六十四擔 
[各棧存茶之調查]  
　　本年新茶上市洋莊銷路頗活動所有珍眉蝦目等綠茶售價亦優故各茶棧茶客皆能獲利惟是上年祁紅茶存底甚夥滬上茶棧大受吃虧因此不敢多辦祗由客人自運來申棧家經售取佣而已近來各洋行去胃漸退所買者皆大帮貢熙等粗貨裝往俄屬銷售價極低次昨日調查各棧存底路莊茶存二萬五千二百五十件平水存三萬零八百四十件工夫三千九百三十二件土莊一千二百五十六件共計存底六萬一千二百七十八件共中紅茶僅三四千件較之往年僅十之一二茲市上銀根中外均緊故以後形勢殊難起色云 
[銀洋市况之報告]  
　　金融通訊社二十六日報告云今日係交易所交割之期洋釐買户驟增市價又見漲起早市價爲七錢一分七釐五與昨同午市掛牌最大至七錢二分一釐收盤始冋小至一分九釐其餘交易甚稀市况極爲穩固說者謂今日交易所吸收之洋月初卽當售出故洋市仍看疲勢也 
　　銀拆早市七錢午市略有出欵市面頗見鬆動惟錢莊多銀者皆不肯低價拆出故拆息仍未見小收盤爲六錢三分大條鎔銀共三十八萬兩 
[航業消息彙紀]  
　　昨日招商局之廣利號輪船由香港裝來金洋八箱値價三十萬元以上又有大批銀角八十九箱約三百十萬角又有價値五萬元之點錫七百方又太古公司之新寗號輪輪亦由香港裝來銀毫六十五箱約二百二十五萬角又招商局之江華號昨自漢口裝來現洋十二箱計六萬元至裝出者本日太古之新寗號裝至廣東有大條銀一百條計銀十萬兩又招商局之新銘號裝赴煙台有現洋十二箱計六萬元 
　　近日麵粉一項出口又頗見活動前二日太古公司之港粤班輪已裝往香港廣東等地者有三萬餘包本日之新寗號赴港又有三萬三千八百包運去又招商局之新銘號今日赴烟津原有麵粉二萬包裝出旋聞因現貨不足故臨時無以應裝云 
　　前數月本埠各輪公司因鑒於黄荳出口之無多特議減短運費十分之二爲招攬承裝之計刻下天津方面已有大宗荳子到滬均係轉輸至歐洲者昨太古公司之通州號到申已裝到黄荳八千五百餘包而長江班輪武昌號亦有二千四百餘包運來皆注明係洋莊去路聞尙有大批貨陸續轉滬云 
　　中國郵船公司尼羅號　本月二十八日由爪哇新嘉坡開抵香港定於下月二號星期三上午抵滬即於三號返航經香港新嘉坡巴達維亞三寳壟等處 
[長崎廢止檢疫]  
　　二十九日上海日日新聞云日本内務部前指令上海爲霍亂流行地現已解除本埠郵船會社支店昨接長崎電報謂凡從上海來長之船關於霍亂疫症檢查於本日解除門司神户亦有同樣之電報到達云 
[美監逃犯遞解回美]  
　　本埠美國監獄逃犯諾門與摩西兩人上月由捕房前後捕獲遞解美公堂審判後即解至天津茲據本埠外人消息該犯等因係屬逃兵現已於二十六日重由天津押解回美懲辦云 
[青陽港賽船之滬聞滬寗路特開加車]  
　　滬上西人定昨今二日（二十九三十日）至蘇州青陽港賽船滬寗路局因游客甚夥特開加車往來一次並派頭等臥車及大餐車二輛停在青陽港站以備乘客之用 
[磨漆匠加工價之决定加一成半]  
　　專做嫁妝木器大小圓作之磨漆作同業南北兩市共有工匠數百人向自别爲一行與裏外行漆匠同源各派前因該同業應用之顏料砂皮漆油等市價昻貴曾於已未年間酌加工資一成半現因米珠薪桂生活益高所得工資仍難支持値此漆工加價潮流該同業亦向各店家提此要求今經雙方迭次磋議訂自本年舊曆十月初一日起决照原有工價再加一成半業已彼此允洽共同遵守矣 
[日僑感受加租之痛苦]  
　　本埠加租潮流房客雖聯合抵禦效果甚微日本僑商思想根本解决方法惟有自置住宅日昨横浜橋長安里有房十九幢係英國某敎士之產地皮連房屋售價二萬七千兩每幢月租十二元現由該房客共同借欵承買擬每月加租若干分數年即可拔還清楚以爲長久之計 
[楊樹浦之謀財害命案]  
　　六十八歲老嫗慘死 
　　住居楊樹浦韜朋路五十一號之老嫗張王氏前日夜半被匪徒潛入臥房用繩勒斃並將氏所有値價三百餘元之金珠飾物搜刦一空携贓逃逸迨至昨晨氏子張永昌起身叩門呌氏不應旋見墻壁被挖一孔知有變故急將房門擊開入内見伊母僵臥床上已經氣絶身死並檢點飾物無着遂投該管捕房報告捕頭强生君立飭西探搿勃脫華探目楊阿泉包探程明德前往查勘一過並將氏尸車送斐倫路驗尸所於午刻報請公廨張襄讞子義副領事費洛君蒞所檢驗得　王氏委係生前被人勒斃遂塡明尸格升座公位捕房傳同尸子張永昌到案即據西探搿勃脫投訴今晨得到張永昌報告後遂即前往韜朋路五十一號屋内查勘見死者已僵臥床上又見門旁墻壁有孔當向張詢問據稱伊母被人謀斃後所有値洋三百餘元之金珠飾物亦被盜竊一空此孔當被盜所挖云云質之張永昌供稱死者係我母親現年六十八歲惟我家中豢犬四頭盜竊不易入屋我母今慘遭謀財害命請爲伸雪等詞經中西官得供磋商之下遂判着户子張永昌具結領尸棺殮仰捕房跴緝凶手原贓務獲解究云 
[商品陳列所消息所長復職失竊物品]  
　　國聞通信社云上海總商會商品陳列所前因内部發生風潮以致所長田時霖·總務科長王大章·商品科長楊自容連帶辭職茲聞田所長因陳列所已定明日開幕聶會長挽留甚堅已决計復職云 
　　頃聞總商會商品陳列所於前晚（二十七）失去銀屬物品約値四百餘元該會今已倩婦孺救濟會探員余杏榮密秘偵察以期水落石出并由該探多派夥伴日夜戒防以免再生意外云 
[南京路聯合會常會紀]  
　　南京路商界聯合會昨晚（二十八）舉行第五次職員常會宋佩璲主席（一）主席宣佈挽留正會長方椒伯君情形謂方君經代表等懇摰挽留業已打銷辭意允予就職（二）討論總聯合會案余華龍蔣夢芸等相繼發言公决推舉委員五人分途向各會接洽遂舉余華龍宋佩璲王廉方蔣夢芸任矜蘋五君爲代表（三）俞希稷君交議東亞交易所借本會夜校敎室案由提案人說明理由經衆議决准予借用該所認之租費充作夜校捐欵并推蔣夢芸君擬訂租借辦法正式答覆該所（四）蔣夢芸君交議續編年刊案議决除原有蔣君擔任編輯外另請任矜蘋宋佩璲二君協助編輯（五）推舉各科科長如下（總務科長）王廉方（文書科長）蔣夢芸（會計科長）宋佩璲（敎育科長）任矜蘋（評議長）王才運陳惠農（六）遞補職員案議决缺額職員由次多數哈二松（會計）·祝雲章（總務·張慰高（文書）·陳質言（評議）·四君照補議畢散會 
[寧波同鄕之賑災熱]  
　　寗波旅滬同鄕會近日一面徵求會員一面辦理賑務頗形忙碌茲聞水災振欵自昨日止實收六萬四千五百零三元二角九分業經由會陸續滙寄會稽道尹轉攤災區矣並悉振欵中有上海夜市交易所敦餘錢莊束陸銀行三和春號及袁履登沈馥山張寳發陳正翔諸君節省喜慶筵宴等費以助入者亦可謂先其所急痐癏在抱矣 
[青年會消息]  
　　四川路青年會德育部今晚（三十）演講會演映李文恩登在菲洲佈道寫眞片全部並由該會中西幹事湯仁熙吉爾達兩君隨映隨講尤爲清晰各界男女均可入座云 
　　基督敎救國會查經班訂定今日（三十一）午後二時半假青年會會客廳查經有志研究聖經眞義者無論敎内外男女均可參與届時並請鈕惕生先生主席云 
[今晚寗波同鄕會之滑稽影戲]  
　　上海影戲雜誌社今晚借座寗波同鄕會映演却潑林羅克二氏最著名滑稽影片觀劵除由各商號代售外並於同鄕會設售劵處劵價分一元·五角兩種時間晚八時至十二時所得悉捐充民生十週紀念會經費又聞該校舞蹈班將於同時參與表演云 
[青夜義校注意兒童衛生]  
　　閘北青夜國民義務學校自星期兒童演講會成立後至今已一年有餘成績斐然該校校長孫道勝以時届秋冬之間易患病疾而貧苦兒童尤爲特甚故當講求衛生藉知趨避昨往中華衛生敎育會晤胡宣明博士挽其代請該會幹事周志伊於本星期日兒童演講會演講其題係兒童衛生常識云 
[添設德文夜課]  
　　北車站南首克能海路三廉打字速記學社主任鄧伯賢君鑒於中德交接漸繁德文用途將廣特於陰曆十月初一添設德文夜課有志研究者可速往該社報名接洽 
[路局職員與東吴學生賽球紀]  
　　昨日滬寗杭路局職員與蘇州東吴大學比賽足球在麥根路球塲舉行比賽結果爲三與一之比東吴勝 
[浦江水巡隊規畫冬防事宜]  
　　浦江水巡隊潘隊長以冬防開始在即前奉淞滬警察廳長令飭水陸一體整備加防當經部署一切手續將浦東西規定巡邏地點並議定每晚撥派巡邏隊士乘駕杉板船小輪等往來浦面加意巡邏南自龍華夏　嘴浦東方面至白蓮涇北至十六舖爲止滬北蘇州河亦在管轄區域以内每晚由巡官督率周流巡邏 
[驗収橋工]  
　　龍華寺前通達車站之洋式橋梁一座原由滬杭路局建造近因損壞並已改歸滬南工巡捐局管理由路局貼欵重建曾於今春雇匠開工建築其橋墩改爲水門江泥砌造橋面闊三丈純用洋松木鋪築橋欄一切以鋼骨水門汀泥造成業已全橋工竣工巡捐局已呈請松滬護軍使署派員騐收矣 
[綏遠正劵開奬紀]  
　　昨日爲第十二次綏遠工振善後有獎正劵開獎之期在西門外方板橋共和影戲園内舉行自上午九時半開始至午刻十二時半止茲將五大奬號碼及經銷各票號錄下頭奬三萬九千四百五十號本埠順康公司即大有利二奬二千一百九十二號福州分局三獎二萬七千一百九十六號本埠大善元四奬二萬八千二百八十五號天津鑫記又四奬三萬一千六百四十六號蕪湖分局五奬四千四百三十六號福州分局又五奬一萬八千六百號本埠廣滙源 
[虹口失火徐小寳家燬屋三間]  
　　住居南裡虹口街二百九十八號之小販徐小寳家於前晚八時許忽然火起延燒二百九十七九號房屋當經巡街捕查見立用電話通知各叚救火會各驅皮帶車馳往灌熄計共焚燬房屋三間事爲虹口捕房所悉立飭包探周筱棣前往詳查起火情形稟候核奪 
[李六更靈柩運津]  
　　李六更君於六月間没於滬上當其病篤之時其二子均就事雲南未及趕來幸由同志温支英孫伯蘭李徵五簡照南葉楚傖黄浚生盧師締阮天眞諸君捐資驗收昨日由其長子李仁將靈柩運回天津原籍聞天津各界已預備爲李君開追悼會云 
[砲兵自縊]  
　　砲四團第二營某砲兵因患神經病時發時愈前日舊病復發忽然自縊身死當由梁營長騐明後令即備棺收殮並令死者家屬來滬領棺歸葬云 
[判處死刑者十餘名]  
　　松滬護軍使署營倉近日英法兩廨獲解送辦之盜犯覺押候訊者甚爲擁擠故何使令飭軍法課趕速研訊確實現奉判决處以死刑者計十數名約日内執行槍斃以昭炯戒 
[毆斃高玉山案之枝節妄指帮兇圖詐]  
　　江北人高玉山被在逃之大古子等毆傷身死由捕報請公共公廨中西官檢騐不明諭候西醫剖騐各情曾誌昨報詎有安徽人黄炳成陶廣裕山東人彭金堂於前日在勞勃生路冐充公役妄指陳德才陶海裕爲毆斃高玉山案内之關係人向之嚇詐被控捕房由探吴柚生將被告三人拘獲押至昨晨解送公共公廨即據原告代表律師卄維露上堂譯訴案情以尙有同黨四人未獲請爲展期開審中西官判被告等仍帶回捕房候補提人證再訊 
[續誌亞爾培路之命案天津人王德元被人戳斃]  
　　天津人王德元前晚十點時至法新租界亞爾培路口（舊名寳隆路）突有鄕人數人將王扭住毆打當被某甲突出利刃向王腹部猛戳數下血流滿地腸亦流出迨至探目楊振富包探李榮　到來將兇手甲乙兩人拘獲帶入捕房一面將受傷人送往廣慈醫院醫治各情略誌昨報茲悉王因傷過重醫治無效延至昨晨身死當將屍身車送同仁輔元堂騐屍所經中西讞員並華界楊檢察官帶同檢騐員到所騐得戳傷左肋腹部致命身死由堂棺殮聽候核辦又函云昨報紀法界寳隆路有一少年被仇人用刀戳傷由捕車送醫院醫治一則茲悉該少年受傷後已不能言語立送廣慈醫院醫治無效延至夜半斃命昨晨捕房飭將該屍移送同仁輔元分堂一面稟請地檢廳派員相騐嗣奉委派楊檢察官毛檢騐員等前往會同法廨中西官騐得該屍年約十七八歲身穿柳條布衫白布褲右腹旁受有刀傷一處深入二寸許腸流出外有一二寸光景委係因傷致斃判令由堂棺殮發封厝壇仍候捕房飭派探捕嚴緝兇犯解究 
[强姦幼女犯判罪監禁七年]  
　　管門人吴梀成三次姦傷董張氏之九歲女孩董金桂一案已奉地方審檢廳開庭　論終結候判在案昨午後又奉該廳楊許推檢兩官開庭飭提吴棟成至案略詰一過當庭宣判以吴棟成强姦幼女受傷罪已成立判處二等有期徒刑着監禁七年以儆 
[汽車傷人三則]  
　　昨日上午十一時許某號汽車駛經乍浦路天潼路口撞倒某店送信用人蔣阿四碾傷足部由虹口捕房華捕雇人力車送受傷人往同仁醫院醫治一而抄錄汽車號碼呈報捕頭請究又昨日下午二時半有塌車夫江北人陳福根在乍浦路遭三千五百九十六號汽車撞倒碾傷腿足由虹口捕房四百七十一號印捕押合汽車載送陳福根投同仁醫院醫治一面帶該汽車夫入捕房稟候捕頭發落又有二千七百九十號汽車於昨下午三時三刻駛經楊樹浦橋塊公興鐵廠門前撞倒本地人陳木葉跌傷頭而等處經楊樹浦捕房一百十九號華捕押令汽車送受傷人往同仁醫院醫治旋即帶該汽車夫人捕房候示 
[火車女乘客跌傷急於下車之故]  
　　昨日（二十九日）滬寗路由寗開滬之特别快車駛至蘇州車站時有一女乘客於車未停妥時從車跳下跌傷腰部與手當由該站站長華增林立派夫役將受傷人送福音醫院内醫治 
[狄思威路怪事之續聞]  
　　傭人乘火竊物　或者其非怪歟 
　　本報昨譯載西字報中之怪異談一則據云狄思威路二十八號西人住宅發生電鈴自鳴器皿墮地之怪事茲悉二十八號係二十九號之誤前晚該屋忽然起火幸被覺察設法撲滅旋由西探查察起火情形始知有金鐲一副於二十七日不冀而飛疑係僕人竊去遂將該西人所僱男女傭人查正成時金生馬雨喜周張氏小蘭子等五人拘解公廨公廨以尙須調查着將各被告分别收押候訊蓋所謂怪異者疑係僕人所爲以期驚駭主人俾可乘間竊物也 
[賊傭非歟當票四十餘張鑰匙三十一個]  
　　住居閘北寳山路升順里之婦人何張氏近僱蘇婦徐魏氏爲傭婦因時常出外情有可疑昨又失竊衣服被單等物並在該傭婦鋪上搜出當票四十餘張大小鎖匙三十一個因而扭控五區警署經杜署長質訊之下據供婦人從前家道素豐邇來不幸中落無依無靠傭工度活所有當票鎖匙均係已物云云奉判轉解司法科訊究 
[公堂禁止無故逼遷强硬之房客]  
　　公共租界福州路東段二十二號裕泰祥洋貨號房屋係由德記經租賬房管理聞有人暗中挖租該經租賬房故要其出屋該號經理人單某以旣不欠房租又未在屋内營非法事業且一切裝修所費不資若果允許退租損失何堪擔負因迭次致函該經租賬房據理交涉非但未得稍示讓步乃反更進一層有如不遷移即將房屋拆卸之表示該號聞信知難理喻特延律師於昨晨具稟公共公廨請求給諭禁止該經租賬房之拆屋行爲並聲明該經租賬房之主任别有所恃故敢出此倘其定欲迫遷敝當事人將投該管領署訴追萬金之損失云云李襄讞得稟商之英包副領事即准予所請暫行給諭禁止故拆屋之事目下或不致實現矣 
　　尙有本埠新聞等轉入後頁 
雜評二 
[一時之氣（旡用）]  
　　吾國人之所最富有者一時之氣也凡百事之起起於一時之氣其無結果而敗亦敗於一時之氣惟其氣之在一時也故初發之頃若春草之怒生若水隄之潰决不知者幾疑爲無可限量何圖氣僅一時時盡氣絶所謂怒生之草崇朝而萎潰决之水轉瞬而竭事後追思莫不深悔其氣之太促而一時之弗足恃焉 
　　夫志氣之帥也氣體之充也有氣必先有志旣有志矣更必善用其氣而氣乃持久而志乃達的若貿貿然不審志之所在而濫用其氣其志之不能達而氣之浪費亦太甚已 
　　吾爲此言非謂人之不必用氣特於氣須善用之耳善用氣之道奈何曰對内之氣宜緩今之對内所發之氣失之急急則激激則轉圖不易如職敎員與學生之氣議員與議員之氣等是一時之氣也對外之氣宜壯向之對外所發之氣失之平平則淡淡則渙不凝練如關於外交事件等是亦一時之氣也吾願今後對内之氣由急而轉緩對外之氣舍平而爲壯則得一時之氣之用而袪一時之氣之弊矣 
 
 

Page 16

 
 
本埠新聞二 
[螟蛉子之奪產案]  
　　滬城黑橋民人江承俊前在上海地方廳控庶祖母江管氏賣去墳地霸產不分等情當經奉諭傳訊據被告稱原告爲螟蛉子故無分產之權利問官諭令親族妥爲理勸嗣經和解由被告撥給原告一千二百元具結了案不滿旬日該原告又投廳稟控請求將黑橋住宅並日暉橋萬航渡等處墳地之田單吊案分裁各執等情奉飭傳訊因原告無充分理由將案駁回詎原告不服判决又投蘇州高等廳上訴昨日地方廳奉到高等廳來文着即派吏往傳被告江管氏證人胡愼堂等連同原告江承俊等着於本月三十一日下午二時齊集高審廳聽候訊辦云 
[指控行兇不能證實]  
　　福州路第一春菜館主耿洪義指控張仁根（即　大仁根）於本月七號夜在廣東路自山坊弄口用斧將其被腦砍傷等情山捕將張拘解公共公廨訊交五十元人洋並保候訊昨晨復訊原告仍堅稱被張用斧砍傷訊之被告供不承認並據前堂原告供内牽涉之某菜館主邵運家（前悮爲趙雲家）延代表律師到堂譯稱原告前堂所供均屬不實有碍敝當事人名舉此案當然不能成立然敝律師祗代表邵運家並非代表被告云云而被告雖延有代表律師因該律師另有他事未到山其繙譯代達情形中西官核供以原告所控被告行兇不能證實惟被告前在法租界犯過刑事决非良善判押西牢七天示儆判畢復據邵運家之代表律師投案聲稱原告故意毁壞敝當事人名舉應責令登報道歉否則起訴請追名舉損失云云堂上請問原告願否登報道歉耿呆若木鷄默不回答而退 
[私造貨幣案彙記]  
　　私造假鈔票許承誥·賓根清·向連忠·封永屏·李鑑南·蔣和林等六人邇在法租界私造某銀行僞鈔票希圖混用現爲探目黄金榮偵悉前往將許等拘獲抄出鈔票模型等物帶入捕房昨解法公堂請究先山西探上堂稟明前情並將僞票呈鑒詰之許等供認私造鈔票不諱中西讞員判許竇向封李五人各押西牢五年蔣押三年以儆僞鈔票銷毁 
　　私造僞銀幣孩子梁小五日前在王福河張文榮二人處竊得僞質大小洋持向滬西海格路二十一號門牌小雜貨店内混用當被店夥顧祥桃察悉鳴捕將梁孩帶入靜安寺捕房經包探曹阿三詢悉來歷往將王張二人一併拘解公共公廨奉飭押候查明訊究昨晨山廨復訊據曹探與西探相繼上堂稟稱梁孩在捕房供明此項僞洋保王等製造伊曾目覩且在王處搜出僞洋至於製造器具據梁孩供稱經王等移至曹家渡友人處曾經帶同梁孩前往指提未獲言至此即將僞洋六元僞小洋數枚呈案請察並據梁孩供明前情訊之王張兩人供多推諉張襄讞核供商之義副領事費君以張係過犯判押西牢一年期滿逐出租界王押半年分别示儆僞鈔銷燬梁孩交探帶回捕房查傳其父母領回管束 
[公共公廨訊案彙錄]  
　　昨晨公共公廨民四庭山李襄讞會同英包副領事訊理（一）解梅生訴俞騰夫等不理所欠洋商貨欵案被告代表朱斯蒂律師聲明前解係控俞等是否爲協昌新股東因無錢財關係故未交保現俞等已不知去向結果俞騰夫孫貽榖沈永渠均着按照查賬員報告書攤還欠欵該三被告限七日内各交八千兩舖保（一）僧人寳生訴沈鳳亭冒用謝明生名義將其師兄押在德國人南門處之地皮私自牘回串同劣保馮裕生盜賣與唐晉記爲業得僵分肥案結果候飭傳要證謝再福並飭沈鳳亭到案改期再訊（一）朱錫眷訴周錦濤購地糾葛案結果原告不到註銷 
[誌謝]  
　　昨承中華書局惠贈第一百三十一期「英文週報」一册謝謝 
[中華職業敎育社通訊]  
　　社址　上海西區方斜路三四八號 
[山東同志贊助職業敎育]  
　　本社前次徵求社員濟南方面由民治日報王治韓君請由敎育廳第一科長熊觀民君擔任熊君當就敎育行政方面廣爲徵集凡得數十人多係各縣勸學所長近各所長南下考察並特至本社附設中華職業學校參觀由主任顧君蔭亭殷勤招待頗爲滿意云 
來函 
[葛志亮來函]  
　　敬啓者頃閱貴報本埠新聞欄内一商近况中有鄙人致該校學生一書不勝駭異查鄙人並未發有函件與是校學生亦並不任何貧兒院院長之職想爲貴館訪事傳聞之誤合亟函達希將此函登入貴報來函門内以免淆人觀聽而明眞相是荷　　葛志亮啓 
[哈同花園來函]  
　　昨閱貴報載哈同對於加租之態度一節按之事實殊多錯誤哈同路房客雖舉代表來商園主未改前議並無减爲四元之說亦未屬其設法疏通到軍樂歡迎尤屬虚誔用特更正以昭　實　　哈同花園啓 
[巴和律師來函]  
　　逕啓者本月二十六號法租界公堂所判陳獨秀君一案捕房原控陳君違犯新刑律第二百二十一條已經公堂認爲不能成立只以在陳君宅中查出新青年雜誌多本有違前次堂諭罰洋一百元了案中西判詞均無照新刑律第二百二十一條處罰之說頃閱貴報二十七日所載此案判結情形殊屬失實希即更正爲荷　　巴和律師謹啓 
[招尋胞兄]  
　　曹士龍（又名文彬）兄鑒自去歲十一月三十日接得來件迄今已將一載音信全無家中老母時常思念以致舊病時發久將成癆弟屢次寄信不得回件本月九日又發信至廣東黄埔公園海軍陸戰隊統帶部寫明曹士龍收詎此信十五日抵粤由該地郵局將原信退回批條據云業已出師如此不知地址家中甚爲憂愁見報務乞速賜回音爲要江蘇松江縣泗涇曹文海啓 
公布欄 
[江蘇高等審判廳]  
　　民庭判决　吕根生與顧翠林爲離婚递訟聲請執行一案（决定主文本件聲請駁回聲請費用歸聲請人負函 
　　批示　陶漢明等呈爲索懸不判罰飭　迅予辦結由　　已飭縣傳案審理迅不乘公　　叩即知照此批　李春江呈爲　關行政　廳受理請調卷察核并令駁回由呈悉該民與李寳珍由縊料葛一案　據李寳珍向江寗地方審判廳控訴該案是否行政訴訟自可　向原寗陳明靜　依法裁判所講調卷察核並予指令駁回之處　　庸議此批　陸雲山　請飭賑費還保證金由呈悉據稱該民保釋之債務入江　卿現已尋獲到案請飭縣發還保證金等情叩　令行吴縣知事迅予查明依法　理并具報備核所請　令　任知事專　移交之處暫母庸議此批　以上十月二十七號 
　　民庭判决　王春儀等與王春芳因承　　訟控訴一案（判决文文）原判撤銷已故之王志沂應由親族會爲之立　王志沂遺產俟立　確定後流歸承　人承受本案訟費由王春儀王春芳平均分　　張遐林爲聘財涉　對於本廳决定聲明窒碍一案（决定主文）本廳本年九月十九日之决定更正本案上告應予受理　以上十月二十九號 
　　批示　盛姚氏呈爲被告人浦楨祥違判賴債節詞朦訴請飭縣法辦由呈悉據稱被告人浦楨祥　詞延宕並不遵判應行等情應准檢發副一令　吴縣知事即予查叫原案從速執行至浦錦山所訴來油　欵是否已在抵除之列旣據該氏在縣辯訴併　飭縣訊明依法辦理仰即知服此批　徐榕呈請飭縣依法執行由呈等將本案全卷發交六合縣知事迅予查核辦理此批　　律師范銘呈送證書並登錄費請求轉報登錄由呈悉據稱擬在本廳管轄區域内執行律師職務呈騐證書送繳登錄費請予報部核准登錄等情並　上海律師公會查明該律師與修正律師章程各規定並無抵觸具呈正明前來廳予呈部核辦證書登錄費均存此批　以上十月二十九號 
[江蘇高等檢察廳]  
　　批示　徐大有狀悉本案　予上告此批　趙金福狀悉候調卷　奪此批　韋連庚狀悉　調卷核奪此批　韋連庚狀　仍　調卷核奪此批　張李氏據訴已　候令南通縣知事迅予依法判决所請保留控訴期間無此辦法仰即知照此批　張遐林據訴是否屬實候令泰興縣知事迅予乘公法辦此批　夏廷森狀悉准予上告此批　陳桂生對於陳阿四案委周慶高辯論呈遞一狀沈　元不服崑山縣無辜　押提起抗告呈遞一狀張阿狗請求撤銷上訴呈遞一狀以上三狀案　本廳　閱函送同毅審判廳核　仰即知照此示（以上十月二十八號） 
[上海地方審判廳]  
　　判决主文　（民一庭）一件判决葉祿柏與葉　揚爲屋料及墊欵涉訟案（主文）葉阿揚　照陸敬敖記載手摺上之　料點交葉祿柏接收葉祿柏應　　葉阿揚洋七百零七元二角九分九釐葉阿揚其餘之反訴請求駁回本案訴訟費用歸葉阿揚負擔三分之二葉祿柏負擔三分之一（民二　）一件判决許慶才與朱文龍等　贖地糾葛控訴一案（主文）原判撤銷本案系爭租地三千步廳認控訴人有佃種之權被控訴人在第一審反訴之請求駁回本案訟費歸被控訴人負擔一件判决黄宗緊訴謝永春　因租屋糾葛一案（主文）謝永春應償還黄宗堅房租洋四十元即將租賃坐落閔行　　浦灘平房兩間交還黄宗堅接收並准予假執行黄宗堅對於沈杏生之請求駁回訟費歸謝永春負擔（以上十月二十九日） 
[上海地方檢察廳]  
　　批示　張緒泰狀悉候偵查核辦此批　沈曹氏狀悉此批　劉喚榮狀悉靜候核辦此批　倪汝霖等狀悉候核辦此批　黄朱氏狀悉仰即來廳具領此批　錢夢熊狀悉候調縣卷核辦此批　王黄氏狀悉已函提矣此批　王　榮狀悉據訴各節情節支離不能置信所請備案於法不合廳　庸議此批　李施氏狀悉該案正在偵查所請應母庸議此批　王連岐狀悉候查明核　此批　吴張氏狀悉葉於前此批示矣仰即知照此批　侯秋金據訴陳阿大尋　毁物等情該民人如果與陳阿大兩無糾葛何至憑空尋釁所訴殊不近情被毁回物亦禾聲叙明白碍難憑信所請不准此批　朱招泉狀悉候　　核辦此批　陳潘氏狀悉候不究辦此批　李陶比狀悉告訴人是否受　　予傳訊後再行核辦所請暫母庸議此批　張錫亭狀悉候爾媳到案再行核辦所　暫母庸　此批　毛陶氏狀悉案正偵查所請不准此批　張泉根狀悉准予所請此批　袁嘉慶狀悉候傳案核辦此批（以上十月二十九日） 
 
 

Page 17

 
 
   
 
 

Page 18

 
 
自由談 
家庭週刋第十一號 
[新女子與家庭（上）] [  心冷]  
　　吾今所言之新女子蓋别乎舊式女子之謂蓋言曾　新敎育而能處理其家庭事務之新女子也 
　　吾今所言之家庭亦非以家族爲本位之大規模組織之家庭乃一夫一妻組織之小家庭也 
　　家庭之組織旣小則主婦之責行綦重近日社會中每婦女學生之主家政者動輒得咎此良足爲吾諸姑姊妹病用敢以新女子對於家庭所應知者數端撮要言之似亦可稍補缺憾 
　　說者謂新式女子當以求高深之學問爲前提不宜以瑣瑣家務事拘其有用之身此說然也惟須知家庭之組織旣爲吾人現在生活不可少之一種階度則主之者又豈可無人以男女兩性之能力論男主外女主内實爲不易之論則女子對於此家庭之任務又義不容辭且也人類間非至社會主義完全盛行時則家庭之組織勢尙有存在之必要故吾謂此種事實不能不加以研究者也 
　　（甲）財政之支配與預算 
　　財政之寬裕與否實與家庭之組織有絶大之關係然主家政者苟使用得法則雖收入較少亦可措置裕如理宜先就一家之收入立爲簡表而預算其支出大致可别爲下列八項 
　　（一）衣服費（二）伙食費（三）住居費（四）衛生費（五）敎育費（六）交際費（七）慈善費（八）臨時費 
　　而每月支出非有特别之事故則第項均不得超過預算數目如是行之則經濟方面必無棼如亂絲之虞矣 
　　（乙）庭園之修飾與佈置 
　　曩在京都曾游於美友MrHenrySmith之家見彼住宅之四圍花木繁陰清幽異常種類不多而自饒雅趣君祗夫婦兩人居之而傭一僕司閽事庭園間物悉出自其夫人之手因歎美國女子對於家庭間之美術興趣實較吾人爲高而吾國人家庭之園藝花卉舍假手於少數花傭之手若欲求主婦之親手治理者乃絶無而僅有今女學校中對於花卉園藝之學頗多研究曷不實施於家庭間而養成其優美之情操耶（却酬） 
[述友人之家庭狀况] [  謙謙]  
　　余友某君者商界中人也天資聰明爲人和藹彼於家庭方面曾費十餘年之經營乃得佈置一新爰爲冩出以資借鏡焉 
　　（甲）住宅之造法　某君原係賃屋而居後於某處價買荒地一大方四周圍以短垣擇在園之中心建造半西式平屋十餘間别之爲會客室藏書室沐浴室寢室膳室及廚房厠所等其建築樸素均求實用無畫棟雕樑之裝璜無炫奇爭勝之陳設而於光線空氣以及泄水之陰溝三事頗爲講究 
　　（乙）隙地之種植　造屋之外約有餘地四分之三劃成阡陌曲折有徑遍種蔬菜花果等類肥料按類而施荒草不時而除物無害蟲地無瓦礫又鑿一新式泉井供飲料及灌漑之需就園之高燥處以竹爲籬豢養鷄鴨數十頭亦頗有成績誠儼然一農事試驗塲也 
　　（丙）日常之操作　家庭之中禁用僮僕日常一切均由某君老母親自料量其妻亦賢淑不治鉛華凡事無巨細必秉命而行舉家之人不妄神佛惟紀念上祖極爲虔詳至於園内犁鋤等事亦通力合作未嘗求助於外人 
　　（丁）天倫之樂事　某君幼失怙終鮮兄弟奉母甚孝膝下二男二女其長子肄業海上某工校次子現僅啓蒙其女二人一居最長學問極好蓋得力於母敎今已許字於人一居最幼尙在襁褓中也 
　　上述情事可風當世而今盛倡改造社會似宜以家庭爲起點也謙謙附識 
[家庭幸福] [  伯才]  
　　摯友徐子肄業聖約翰大學不與遇者三寒暑矣前日叙話於客次故雨重逢劇談滋歡我有問於徐子曰家道富裕無憂無慮可謂家庭幸福乎徐子曰財足致累禍且不測曷足云福張駕雲之死其例也我又曰妾婢成行軟語温存可謂家庭幸福乎徐子曰現今時代何言夫妾我又曰然則家庭幸福何所在哉徐子曰女子解放家庭幸福戀愛自由家庭幸福 
[家庭雜話] [  朱思忠]  
　　夫婦反目恒喜毁物以洩憤此眞愚之尤甚也豈不思旣毁之後誰肯出資以償汝若仍須取諸已囊者曷若當初不毁之爲愈也 
　　俗諺云「大暑的日頭晚母的拳頭」余謂晚母非盡兇暴者苟能以我之眞誠遇之眞孝待之未有不爲我化者 
　　小兒呀呀學語時切不可敎以詈人之言蓋恐養成口頭之習慣迨至旣長改之難矣 
　　婦女侫佛之費曷若周濟鄰近貧者所謂遠處燒香不如近處作福此言實含至理也 
　　革除遺產制度則鬩牆依賴驕奢等惡習自泯 
　　幼稚之兒童切忌授錢以代玩物蓋其天性無論何物必納諸口設不愼而下嚥必致釀成極大之危險 
[早婚之害杜覺頑] [  ]  
　　同里麥姓翁家富厚有子庶出從師讀翁以日薄西山望孫綦切子年甫十六即爲成婚媳某氏僅十五齡婚後未期年產一子然以翁子生長富家養成驕性何常使其身有所勞動是以體質瘦弱兼旦夕咿唔勤勉過常度又復縱情色慾因至本年上月竟患瘵而死壽祗十九遺孤雛寡媳翁哀子抱病不久亦逝世僅隔子死之期二十餘日家庭之變斯亦慘矣吾謂翁子本不致於死翁本不致于死其媳亦不致守寡誤却青春使翁不爲其子早成婚又安能釀成斯禍誰實爲之孰令致之翁故不能辭其咎也嗟夫早婚之害其酷若是噫可以悟矣 
[家庭諺語] [  張嘯鹿]  
　　家花不及野花香 
　　兒子哭驚天動地女兒哭實心實意媳婦哭裝裝塲面女婿哭黑驢放屁 
　　家醜不可外揚 
　　馬頭向前女心向外 
　　一個有福帶起一屋 
　　清官難斷家務事 
　　早些睡早些起眼睛鼻子都歡喜 
　　有奶（乳）就是娘 
　　老婆不是省油燈 
　　有兒有女是寃家無兒無女是菩薩 
　　巧妻常伴拙夫眠 
　　若要窮睡到日頭紅 
[婦人之言（下）] [  枕綠]  
　　他的妻子稍微放低着聲氣說道「這個主意公公打錯了人家往往因爲子女一體所生務使他們的環境成爲並行線没有榮枯之别要是有一個兒子的幸福多些便要敎分給其他的使得其平這個念頭未免錯誤要知幸福雖也仗着機會而致畢竟要把眞本領和勤勞去換來的無才而又不圖進取的人就没有分這是一種自然的公例不可因情而變更的公公要將你的錢財去補助三叔在你方面感受損失在三叔方面養成他的倚賴性雙方都是無益而有損况你辛苦得來有限的金錢怎塡得滿無底的漏洞即使你不愛惜金錢也不該拿去助人幹不道德的事啊我不是要勉强阻止你但請你細想我的話對不對」 
　　他低頭沈思了一會似很疑難的說道「不錯只我怎樣去回爺的話呢還是據實說我不願呢還是騙他說没有錢呢若說不願他總對我不滿意要是騙他我就不道德」 
　　伊一笑說道「你何不去對公公說「我財力不足所以按月只能奉敬你五十塊錢如果現在爺有特别用處我還供給得來要是拿去給三弟揮霍恐怕爺雖愛他反於他不利」你如此說法看公公怎樣他若說是自已需用你不必管他的話眞與不眞拿錢交奉他就是欺騙之罪你終不負了」 
　　這一番夫婦倆的談話情形却被靠街窗外同行的一老一少完全聽見兩人繼續走路離窗漸遠那老的微嘆道「咳婦人之言最是離間父子兄弟的感情於此益信弟弟要錢何必斤斤較量又承父命更是義不容辭爲何還要分清這錢是誰用的呢」那年輕的却反對他道「那婦人的議論實足以帮助伊的丈夫其實伊逕可敎伊丈夫去回答他父親說他不願拿出錢來伊那最後的一段話還近於非理的孝順咧」這兩人的批評究竟那一個是對的却要請讀者作一種批評的批評 
[家庭兒歌] [  張嘯塵]  
　　白菓菓開白花白家大姐嫁人家哥哥抱上轎嫂子哭到關帝廟扯黄旗放大砲新娘房裏好熱鬧一個兒子提心吊膽兩個兒子錦上添花三個兒子到老變成四家多男多女多寃家一男一女一枝花無男無女賽仙家 
　　小板橙奪奪捱嫁個女壻不成材又吃酒又看牌這個日子怎麽過得來 
　　喜鵲子呌得好爹爹得元寳媽媽生弟弟哥哥娶嫂嫂 
　　親家親家你請坐你家女兒不是貨呌他掃掃地拿起條帚舞把戲呌他抺桌子爬到桌上裹小脚子呌他燒燒鍋拿個火又望着我呌他煑煑飯一半生來一半爛呌他挑挑水拿他扁擔舞小鬼呌他關關門拿起門閂亂打人呌他拔拔葱站在田裏哭公公呌他拔蘿菠坐在田裏駡婆婆 
　　馬野雀尾巴長娶了媳婦忘了娘把娘背到山坡裏把媳婦藏在被窩裏 
　　年來了是寃家兒要帽女要花爹爹要蠟燭敬菩薩婆婆要糯米做糍粑媳婦要衣裳走人家 
　　麻雀子滿天飛爺在荆州帶信回勸娘莫打嬌嬌女嬌嬌女眼前花好風吹向别人家 
　　推磨推到三更鼓舂米舂到二更多跑到牀上打個盹老婆婆呼喚燒早鍋爬着窗户對外望月亮星兒都未落這早燒個什麽鍋鍋又大水又多柴火濕了燒不着老公公要吃白米飯老婆婆要吃油饝饝小姑小叔要吃糍粑砣實在難壞我呌一聲爹娘與哥哥再過三天不接我高吊懸樑見閻羅免在人間受折磨 
[家庭瑣談] [  求已]  
　　對待僕役不宜過分苛刻亦不宜過分信用蓋彼輩同是人類第以時運不通受經濟環境之逼迫被口腹膚體之驅策不得已而低首下心仰給於人過其奴隷之生活其處境已大可憐矣若更以苛刻之手段臨之以勢力論固無懼其有何反響至多背後稍生怨謗而已惟於道德方面未免淪喪太甚且自問良心亦應有所不忍也但此等人皆知識階級之最低下者眼孔旣小心地且暗若過於優遇而信用之則又將養成其矯懶之性非特不知自勉反至輕視主人弊端百出故雇用僕人亦殊非易也 
 
 

Page 19

 
 
   
 
 

Page 20

 
 
   
 
 

Page 21

 
 
   
 
 

Page 22

 
 
第一百零九期星期增刋 
一週間國内外大事撮要 
[本國之部（默）]  
　　本星期國内無大事可記所可記者種種聲浪而已若内閣局部之改組若二次日牒之答覆若兩種國是會議之醖釀若川軍之反攻聯軍之北伐皆僅有一種聲浪將來此聲浪演成若何狀態絶非吾人所能預測故今日所謂無事可記者非眞太平無事也萬木無聲待雨來今則正在烏雲密布大雨將來時耳 
[世界之部（圓）]  
　　顔惠慶恐終不能赴美列席 
　　日政府對太會代表之訓令 
　　美當局機關報之論調 
　　曇花一現之匈皇復辟 
　　吾國太會代表問題外長顏氏半推半就游移兩三星期至上星期已傳决定不去之消息然二十二閣議席上又曾表示三十動身之意其時施使適有電來謂英法總理出席我僅駐使似嫌冷淡力催顏氏赴美而顏氏仍以外交吃緊坐理需人爲詞覆電託施主持覆電與閣議意旨不符其變幻不可捉摸若是及據本週内各方消息則顏氏確因魯案問題國内無人主持决定不赴美出席總代一缺以各國無此名目亦不設置即照命令次序以施爲首席代表一切重要文件已託十五日放洋之楊天驥氏帶美至施顧問之意見則託二十五日自滬乘銀邦號放洋之周自齊氏赴美調處惟最近京訊顏氏又以駐京美使之挽勸意大爲活動將與當局詳細研究云是延宕匝月之總代問題猶未可謂已告段落也至代表團第四席之伍朝樞氏自經命令發表後迄未表示何種態度說者謂伍爲南政府現任外交次長必不受北京政府之命令但二十七京電謂伍因藍辛芮恩施之勸說覆電顏氏意已活動然華僑在美請求美當局承認南方派遣代表運動正烈伍氏赴美不知是否係協同施顧王三氏代表統一之中國抑僅代表局部之中國也第二第三席之顧維鈞王寵惠兩氏已於二十六日自倫敦啓程赴華盛頓至吾國應提何案國民方面雖有計議而當局葫蘆裏究竟賣甚藥迄未見正式發表 
　　至日本方面代表行後東京即發表政府訓令六條均極重要面於對吾之特殊權利一層尤不肯放鬆一步其大旨如次（一）擬訂英美日或英美法意日同盟或改訂英日同盟以維持日本在中國特殊地位之原則（二）縮小海軍以能維持太平洋日本委任統治區域及中國沿海爲限度（三）陸軍制限以能維持日本在中國特殊地位爲限度（四）移民及食糧工業原料品問題日本在中國有特殊地位惟各國在中國機會均等開放門户主義應尊重之（五）西比利亞問題適用機會均等門户開放主義（六）主張開放太平洋沿岸玩此六條意味無非維持其東亞之門羅主義與控制中國之政策遑論已往之特殊地位不能解除且從而承認此後之中國將生存於英美日或英美法意日同盟勢力之下此後中國大陸與沿海將與日本委任統治區域處於同等地位仰賴日本海陸軍之維護此後日本過剩之人口可移住於中國食糧工業原料品等可以取給於中國也又據倫敦泰晤士報載一惡消息謂美國當局機關報近載諸多文字力言日本地小人稠特别困難之情形應許日本在亞洲大陸可以擴張至於中國之北面惟中國領土之完全應須保持日本並須將讓與權勢力圈以及有碍中國領土完全之種種要求了解撤除之云據此可知美國當局或已多少容許日本在華可享特殊地位機關報載此論調特以窺探輿情耳夫美國在始未嘗不樂助我使太會結果誠認日本在我可享特殊地位者則亦因我之不自助而人末由助之耳 
　　各國方面美國代表團已集議草擬可爲裁减軍備條約根據之切實建議英國代表海軍大臣李貴族已於二十六日與吾國顧代表同舟赴美全團除代表外文員陸海軍航空專家秘書錄事雜役等都九十三人其財政大臣在下院宣言云代表團費用未能預計而因其關係不列顚帝國利益之鉅大人數已無可再減云前駐華大使朱邇典博士亦爲團員之一首相喬治外相貝爾福尙未就道喬治缺席之時將以美使吉特士爵士爲總代表云法總理白里安氏因衆院通過信任政府案已定於星期六（昨日）赴美前越南總督洛尼爾及殖民部長蕯勞氏亦將列入代表團云今距開會日期祇有十一日各國代表首途赴美之期想即在目前矣 
　　上星期末本星期初之間匈牙利方面忽有前皇加爾返國圖謀復辟之舉雖其事倐起倐滅一如四月間往事之曇花一現無關大局而專制魔王之終爲世人所唾棄又經一度之證明不可不記初奥皇加爾自一九一八年十月被廢後謫居瑞士西南之蒲郎近别墅VillaPrangin與德廢帝之蟄居荷蘭亞墨郎近如出一轍然雄心未已猶思染指政治今年三月二十六日曾一度出現於匈牙利西陲爲黨人迎入京城布達佩斯逗留匈境十日與攝政員郝齊海軍大將Hortby作三小時之會晤卒以三小協約國之干涉匈牙利國會之决議於四月五日出國復辟失敗然彼時兩方未用兵力帝制黨根株未經鏟除雖有永遠蟄居瑞士不得返匈之聲明而餘孽猶在固知有死灰復燃之虞也至本月二十一日加爾夫婦突自瑞士乘飛機抵西匈之哇登堡Ootenburg當地駐軍附和之帝制黨徒麕集即建臨時政府向匈京進發先是一九二○年匈國訂定法律此後前皇加爾永遠不許享有匈牙利之王位協約國亦屢次宣言哈浦斯堡皇室不許復居奥大利或匈牙利之王位攝政員郝齊將軍即據此旨用兵力遏制復辟行動捷克斯拉夫亦宣布一部分之動員令宣稱中歐三小協約國將取一致行動中歐小協約國者爲環匈而立之捷克巨哥羅馬尼亞三國於一九二○年八月十四日所組成將以阻遏匈牙利復古革命爲目的者也至是匈國有亂乃陳兵邊陲踐前約絶逆謀而維持中歡和平也然小協約軍未入境匈牙利國軍即已敉亂於俄頃二十四日加爾之徒戰敗於匈京之西節節退走卒被包圍臨時政府人員并及加爾均被俘焉旋即暫繫寺院内今者廢帝加爾之處置尙爲小協約國與匈牙利政府間爭執之問題聞匈牙利攝政員謂按諸憲法未便將前皇加爾父與協約國或三小協約國而三小協約國則已以哀的美敦書遞致匈牙利要求於四十八小時内交出加爾擔保解除軍備充分賠償三國動員經費云 
[日美軍備之現狀村田懋磨著旡用譯]  
　　（一）兩國陸軍力之比較 
　　限制軍備爲太平洋會議之一要點日本對於此點息昔注意以美國之軍備爲比將以箝制美人之口也是以日紙論調幾乎滿紙皆是一話一言類含譏剌十月十五日外交時報記事欄載「日本之軍備現狀」一篇對舉美日兩國之軍實要爲留心時局者所願披覽特迻譯之如次譯者識 
　　軍備限制問題不可不以日美軍備之對照爲前提而檢覈之也第軍事秘密初非易知即或設法探知亦難資爲立論之根據吾試論其故現代陸海軍無論何時總隨乎戰略與戰術上要求之一定基凖而於一定統制之下組織一整然的有機體就兵家言即編成隊也夫然故心的要素方面不能不表示之而物的要素方面若兵員若艦艘之行列卒不成爲何等意義自無容贅述茲觀並立之數目而一一細加考察將覺爲不可思議矣攷美國之常備陸軍由正規軍RegularArniy護國軍NationalGuards與編成預備軍OrganisedReservesCorps（ReservesOthcersCorpsandEnlistedReservesCorps）而成夫人而知之此中所定兵力及實兵力果成幾何乎如欲得其精確誠哉其難而並無諜報機關之民間自惟論其大槪而已茲姑參攷一九二一年出版之StatesmensYearBook而得正規軍之内容如次洵極複雜已 
兵種　　　　　　　　　　　　　　　　將校　　　兵員（Ｅnlistedmen）　　合計 
　　Intantry（步兵）　　　　　　　　　　　　　四二○○　　一一○○○○　　一一四二○○ 
　　FieldArtillery（野戰砲兵）　　　　　　　　　一九○○　　三七○○○　　　三八九○○ 
　　CoastArtillery（海岸砲兵）　　　　　　　　　一二○○　　三○○○○　　三一二○○ 
　　QuaterinasterCorps（給養兵團）　　　　　　　一○五○　　二○○○○　　二一○五○ 
　　Cavalry（騎兵）　　　　　　　　　　　　　　　九五○　　二○○○○　　二○九五○ 
　　AirService（航空兵）　　　　　　　　　　　　一五一四　　一六○○○　　一七五一四 
　　MedicalDepartinent（軍醫兵）　　　　　　　　二四三三　　一四○○○　　一六四三三 
　　CorpsofEngineers（工兵團）　　　　　　　　　　六○○　　一二○○○　　一二六○○ 
　　ＳignalSorps（交通兵團）　　　　　　　　　　　三○○　　五○○○　　　五三○○ 
　　OrdinanceDepartment（軍需經理部）　　　　　　三五○　　四五○○　　　四八五○ 
　　ChemicalWarfareServices（經理毒斯等之兵）　　　一○○　　一二○○　　　一三○○ 
　　MiscellancousandDetached（分遣隊其他）　　　　三一二○　一○三○○　　一二四二○ 
　　WarrantOffcerg（下士官）　　　　　　　　　　　　　　　　一一六五 
　　總計　　　　　　　　　　　　　　　　　　　一七七一七　二八○○○○　　二九八八八二 
 
[雄心未已之奥廢帝加爾] 奥廢帝加爾謫居瑞士蒲郎近别墅携子女二三人垂釣池畔而雄心未已復辟之謀幾番失敗今後之運命恐不能如圖中之優閑者矣（事跡見一週大事記） 
右述正規軍所定兵力AuthorizedStrength分遣隊中含有菲律濱防備兵PhilippineScouts而一九一二年末之實在兵力爲二十一萬三千六十七人其駐布哇菲律濱中國者人數如下 
　　布哇　　　　　　八九二七 
　　菲律濱　　　　一八九四七 
　　中國　　　　　　一四○七 
又正規軍之戰時編制並建制現在計畫中有建制之提議如左 
ArmyCorps　　　　　　　　（軍團）　　　七九九六六InfantryDivision　（步兵師團）　一九三八五CavalryDivision　　（騎兵師團）　　六四一七InfantryBrigade　　（步兵旅團）　　六一五三ArtilleryBrigade　（砲兵旅團）　　三四一四更就最近新聞所報則美國陸軍部發表美國之正規軍須縮少而爲下士以下十五萬而增加護國軍爲十六萬其内容如次 
　　（正規軍）下士步卒五萬九千騎兵一萬一千野戰砲兵一萬九千海岸砲兵一萬八千工兵七千航空兵一萬其他三萬四千總計十五萬八千將校員數不减少仍照前爲一萬四千内外 
　　（護國軍）以一九二四年爲完成期而逐次增員中自本年一月至九月一日止將校增加一千五百下士卒增加四萬六千而現在之將校爲六千一百二十八下士卒十二萬四千旣定計畫之十八師團中亦成隊編竣 
　　美國之戰時編成者以正規軍一個師團護國軍二個師團爲一個軍團正規軍九個師團護國軍十八個師團編成野戰團 
　　綜合上述則合衆國之陸軍 
　　戰時編制　九個軍團二十七個師團 
　　　　　計開 
　　（正規軍）九個師團 
　　（護國軍）十八個師團 
　　右推定兵力７９９６６人（一軍團兵數）×９即七十一萬九千五百九十五人 
　　現在編制 
　　（正規軍）九個師團人將校　　　一四·○○○　　　　　　　　　　　　下士卒　一五八·○○○　　（護國軍）十二個師團人將校　　　六·一二八　　　　　　　　　　　　　下士卒一二四·○○○　　右兵力將校二萬一百二十八人下士卒二十八萬二千人 
　　其他編成豫備軍若干 
　　就此較可信賴之資料槪略計算以觀之與日本陸軍比較讀者不知抱如何之感想焉日本陸軍如左 
　　戰時編制　十四個軍團四十二個師團 
　　明治四十年策定爲二十五個軍團五十個師團大正七年依新規國防方針與計畫而採用三單位縱斷制改爲十四個軍團以航空隊其他新設部隊基於與十八個師團爲匹敵而可得兵力之計畫而减爲四十二個師團 
　　現在編制　二十一個鄕團四騎兵旅團三砲兵旅團三航空大隊等二十七萬餘人 
　　此外預緩備兵若干 
　　夫同曰師團同曰軍團而兩國各有戰鬭單位戰術單位戰略單位所謂縱斷制VerticalSysteni者各異又其兵種與兵種之配屬即一軍團中砲騎工輜重如何比率配屬又軍團砲兵與師團砲兵軍團騎兵與師團騎兵如何比率配屬之基凖Footing亦異此中情節須加考慮僅云軍團數師團數並兵員數之對照殆不能得何等之智識也更溯根本言之日本墨守徵兵制反是美國則採用志願兵制此其差異者是爲兩方之國狀與民性使然初未易遽判定其爲孰是孰非焉結果則日本不得不需要比較的多數之常備軍即兩國之戰時得員不敏而不得認爲精確之資料且美國自十八歲至四十五歲之壯丁經大戰中登錄實達二千四百二十三萬四千二十一人之多數加以三個月至六個月之訓練决優於日本之豫備兵而有其實力稍加考慮滋可驚歎已就此點論則彼常備軍三十萬而我二十五萬相與比較不可謂爲過大如僅爲數字之行列不可不謂爲目前慰藉之詞耳（未完下接兩國海軍力之比較） 
[太平洋問題中之英美日三國關係（一）]  
　　英國軍官CecilBattine原著　張延祥 
　　大不列頻帝國瓦解之恐慌 
　　坎拿大之代興與澳洲之前途 
　　主張英日賡續同盟 
　　疑慮美國單獨裁軍 
　　近時國際問題紛起沓至吾國（指英國下同）於世界政治上實爲最重要之角色一舉一動各國莫不有連帶之關係國體仍爲君主而近時倫敦報紙及英之政治家則以德謨克拉西爲口頭禪犬施攻擊要知一國對外方針不問民主君主即專制帝皇其外交政策能以自衛其國者亦不得全非之反之吾人討論德謨克拉西之興趣愈濃則關心外交政策之興趣愈减耳 
　　英日二帝國自一九○○年偕八國聯軍入北京擊敗拳匪後即爲同盟國當駐軍中國時頗能和衷共濟日美二國當時雖暗中略有意見不同之點而外交團中若其他各國有異見時英日美必取同一趨向其後英日同盟簽约互保在亞洲領土之安全此約於日俄戰爭時曾著大效使他國不敢藐視日本横加壓力美國則盡其友誼出而調和以締結樸茲茅斯條約二國均願休戰故其條約頗爲公允美國於此可謂大奏成功矣當此之時三國問頗能互相諒解然自日俄戰後日美在亞洲之商業競爭愈演愈烈東京内閣雖手段靈敏而不能遏制其戰餘驕熖美國見旭日旗之海陸軍思伸長臂於太平洋亦不能不起而作預備日本採取移民政策益以證實其野心旣得高麗貪多無厭更移民於太平洋中各小島及澳大利亞洲即美國及加拿大之太平洋沿岸亦見日本移民蜂擁而至美加二國始設專律以限制其東侵加利福尼州則更特訂嚴律因美國係聯邦制各州自有立法權不受聯邦之約束也加州特例專以擯除境内之日本僑民其結果則華盛頓與東京間發生交涉今二國對於此事雖能暫告結束然其國際間嚴重之形勢迄未少减吾人若不加觀察亦可謂愚矣英日同盟對美不受束縛對於日美戰爭更不受箝制此自可無疑者然英日續盟則美國之反對英國派報紙將振振有詞大施攻擊故於續盟事吾人不可不審愼考慮之秘密條約足以引起戰爭者於今日决不可一試前者英國實受英法俄三角同盟之束縛以捲入大戰漩渦所謂扶助比利時中立以制德國之黷武主義者猶其次要理由耳 
　　自日本在美國智利加拿大及澳大利亞等國勢力逐漸澎漲後太平洋上之均勢問題愈生危險一九一四年歐洲所遭之禍或將重演於太平洋海岸英國所持之太平洋政策與美國相彷彿即以美洲及澳洲保留爲白人之居留地此點在英國首相會議中加澳二邦及英倫之首相意見不謀而合而爲英日續盟之要點然大槪意見以爲英日賡續同盟則若日本侵犯英美權利時自易受同盟國之節制美國政治家亦多抱此主見然反對者亦不少美國及加拿大勢力發達於將來太平洋國際問題極有關係加拿大國勢强盛即將自立或仍在大不列顚國旗下或且脫離此範圍此事不久恐將實現此新興國亦位在列强之列而其主見且與美國同蓋在擯絶亞洲人之内犯也南美各國自國際上之地位觀之勢力尙弱蓋其版圖寬大其民族互有猜疑各不相容惟其對於亞洲人種之移民居留問題則亦同聲一致以爲萬不可容忍者且將來南美各小邦亦必爲時勢所逼憬然覺悟携手協作以組成南美之新合衆國由此觀之日本欲在美洲開拓其殖民地憂乎其難即以戰爭相恫嚇亦必無效日美果開戰則英國萬不致助日以攻美且因英美政見之合一英必協助美國雖有續盟或無所用也 
　　更觀澳洲問題則英日美三國之關係又極複雜日本區區數島地小民衆而澳洲佔有三百五十萬方哩之地祗島之四周闢作居留地中部多未墾殖其人口生殖率又極緩乃亦嚴禁亞洲人之移殖且白人入境亦加限制但澳洲處於英國海軍保護下受惠匪淺近　南非戰爭對德戰爭均能盡忠於英國故英益力謀保護之日本今日之執政者固無謀取澳洲之計畫然安知二三十年後形勢不大變哉日本開拓殖民之政策恐非與小處着墨者可比日本人口之滿坑滿谷與澳洲人口之稀少兩相比較勢不能禁日人之不垂涎且兩國之海陸軍力又相懸殊英國現雖任保護而能保至何時殊不可必因其外有愛爾蘭及印度之擾亂内受經濟之困頓勢且愈趨愈險英國工人不若昔之耐勞力作罷工時見其他問題亦多棘手難解今雖有轟轟烈烈之屬地首相會議自表面　之未嘗不團結强固精神復振而其内幕則瓦解之勢不容深諱大不列顚帝國將不能爲大不列顚矣大不列顚旣分裂則代　者其惟加拿大加拿大若能於近二三十年内生聚敎育執政者又能敏捷劬勞則彼時必起而代其位惟决不能若今日之威振全球而統御屬地亦决不若今之易易如欲希望其完全擔負今日帝國之責任勢所不能 
[匈皇復辟失敗出國時之狀况] 本年四月五日匈皇加爾復辟失敗匈政府派專車護送出境帝制黨徒集邊陲車站歡呼送别圖中右角憑車窗對歡送隊致意者即加爾也今届之失敗恐不復能受此優待矣 
矣彼時英國旣失勢澳洲或且求助於美國旗下惟其獨立權則將犧牲無餘今日澳洲在大不列顚帝國内爲一邦依世界最强國之威勢猶有自治權可享若依美國則並此自治權亦將剥奪故澳洲將來屬英屬美或自立甚難判斷而日本與澳洲情形之懸殊權利之衝突則其變化正未可窺測也 
　　日英續盟尙有一理由蓋俄羅斯近在蘇維埃治權下其危險正如昔之俄皇尼哥拉斯第二且俄德兩國不難恢復原狀若再携手則爲英日二國之公敵英日不先事協作爲害將更烈在亞洲領土上將有大不利者在歐洲自大戰以還國困民乏恐决不能再以國家作孤注之一擲美國雖富饒而其人民受此次大戰之敎訓恐亦厭惡戰爭此次哈定之當選足爲威爾遜外交政策失敗之一證當威氏當國時力謀擴張海軍建築太平洋軍港及哈氏握政海軍費爲上院減至極小數陸軍裁至最低額僅僅足以衛國且不足以爲外交後盾夫海軍非倉卒問所能練成而海軍軍備又須具最新式者軍港兵工廠均須佈置周全始足以自衛故美國單獨裁减軍備而他國且日夜增加軍備則美國所見亦嫌過早也 
 
 

Page 23

 
 
自戰略上觀之美國東濱大西洋西濱太平洋一旦發生戰事其海軍力必難合一雖有巴拿馬運河略可减其困難而仍大感不便若更與日本開戰則亞洲之美國權利及菲列濱領土均在太平洋之彼岸有鞭長莫及之感由各方面細審之則美國現時之軍備不得謂之過多凡熱心愛國之美人對於縮減軍備限制海軍問題苟或忽略太平洋岸之軍港則將與一九一四年前英國愛斯葵士之忽略對德備戰者如出一轍現時美國海軍力雖强軍艦雖多而十年後新發明之戰器且數倍於現時則美國今日區區之軍艦彼時且無用武之方矣故美國若不改變其裁減軍備政策方針者彼時必將大不利從美國政治及經濟之地位觀察現在所有之軍備决不得謂之多惟恐其太少耳今日美上院所採之政策自有他項遠見但若數年後不成功則恐將發見惡果也 
[太會雜訊]  
　　日本外交方針之根據　據紐約傳達報云日本在華府會議所取之外交方針其所根據之理由可分爲左列之十條 
　　一　日本人口七千八百萬而限居於狹小之島上國土只當美國德克蕯州Texas三分之一故有亟謀發展之必要 
　　二　日本自十八年前之日俄戰爭以後領土增至七十五萬英方里所屬海面亦不下一百萬英方里故有維持國土之决心 
　　三　日本海外商業日增月盛寖寖乎有控制太平洋與遠東方面商業界之勢故當以更大之地域供與商界 
　　四　日本擬欲開發中國北部高麗滿洲蒙古西比利亞之天然富源故當要求列强不干涉其計畫 
　　五　凡從前曾爲日本武力屈服之國今後日本均將援用帝國政策控制其政治與經濟勢力以圖取得原料而饜足其爲世界强國之欲望 
　　六　日本在本國境内人口溢多生產過剩爭存匪易故决心另覔殖居之地以圖獲得大利 
　　七　日本自以爲如用武力則可迫使住居台灣山東蒙古庫頁島與太平洋代管領土之異族人民三千萬人完全同化於已國 
　　八　凡日本用不合法手段所攫得之土地均須防其母爲他國取去故當要求列强許共在今所統治之島嶼上建設軍事防禦利器 
　　九　凡日本人民之在國外覔取殖居地者列强均須許其人種平等之權利 
　　十　凡美國　他國從前未與日本訂結交互利益之密約均分亞東與太平洋之商權而欲反對日本之行動者日本均當抗禦之 
　　美國代表團中之商界人物　華盛頓消息謂哈定總統今正着手選任華府會議之顧問人員去年總統選舉運動中投資最巨之湯潑森氏WillrininBoyceThompson亦已被派爲顧問湯氏現爲俄國紅十字會委員長政敵甚多皆指其爲傾向過激主義之人物自哈定當選爲總統後湯氏常有被任爲大使之望云 
　　又有著名新聞家曰巴欽者PhillpHPatchin已任爲華府會議公報局長氏於遠東問題極爲熟悉一九一一年後任大陸報北京通信員三年有餘威爾遜當局之時曾爲國務院之公報局長又爲巴黎和會美國代表團之主任秘書一九一九年辭去職務專任加利福尼亞州之美孚公司副經理（廣知） 
又聞中國代表團之領袖顧問爲美國前國務卿藍辛其次爲福開森博士及辛博遜等云 
　　美國承認日本人口過乘說　美國代表團雖猶未發表切實之赴會計畫而美國必將有確定之方針也其實美國代表團對於縮减軍備與遠東之兩大問題已經擬具大綱預備將來提出於大會據聞美國擬先討論政治問題次議及限制軍備問題又聞美代表擬提議承認日本之人口過剩問題以圖獲得安挿之地域云（廣知） 
[世界海運之現勢葛祺錫譯]  
　　英第一　美第二　日第三 
　　中國尙挨不進去 
　　世界各國之海運力在最近七年間（起自一九一四年）日新月異長足進步不特於隻數噸數兩者見其加多即機關船型等等亦見逐步改良頗足引起吾人注意其尤足喚醒吾人注意者即爲各國船舶之消長上大起變化而對於世界之地位亦驟然不同吾人首當明瞭帆船已漸次失其勢力蓋帆船之領域已漸爲汽船所侵近則侵入之勢愈見其烈故取最近七年間帆船减少之數與以前七年間比較知其減少率增巨不少自一九一四年六月降至一九二一年六月止其間世界帆船减少噸數實爲八十五萬二千噸而一九一四年以前七年間僅爲七十萬噸但其中亦不無例外可舉即各國帆船逐步加少而美國却獨自加多此爲逆於世界現勢之一種奇怪現象美國現在所有帆船占世界帆船全數四成之一蓋爲世界第一其他各國所有帆船數約舉如左 
　　英國　　四十八萬二千噸 
　　法國　　三十五萬三千噸 
　　腦威　　二十一萬三千噸 
　　伊太利　十八萬三千噸 
　　現在帆船對於世界船舶總數之百分比例在一九一四年爲百分之八至今年一九二一年僅爲百分之五追查一九○二年其百分比例爲百分之二十二是則昔日帆船勢力之强盛不難想見 
　　帆船之趨勢旣如上述次再調查汽船之趨勢究竟如何其劈頭爲吾人所注目者即過去七年間木製汽船之驟然加多是也一九一四年木製汽船對於世界汽船全數之百分比例僅爲百分之一今則一躍而爲百分之四揆厥原因實在於歐戰中船舶不足達於極點急不暇擇遂趕製木汽船以救不足而此木製汽船之加多亦推美國爲第一查一九一四年美國在海上航行之木製汽船爲三十一萬噸今則驟增至一百二十萬噸其結果遂發生處分木汽船之困難問題今則有以極低廉之價格向國外發售之計畫甚欲將其破敗者付之一炬此蓋以木製汽船不適用於對外貿易勢必自船舶界驅逐乾凈故左表僅舉現在與七年前鋼鐵製汽船噸數之比較（單位千噸） 
 
[美國最新戰船華盛頓號] 美國最新戰艦華盛頓號九月一日在紐約造船公司行落成下水禮船長六百二十四呎排水量三萬三千噸速率二十一海哩用電力行進船尾有推進機四具各具八千匹馬力裝置十六吋口徑大砲八門五吋十四門載有軍官一百三十人士卒一千二百八十一人美國新建此類大戰艦共有四艘今已成其三曰美利倫曰哥羅拉佗曰華盛頓第四艘曰西阜及尼亞今猶在建造中右角女郎名夏約翰JeanSummer即爲是船取名者也 
　　　　　一九一四年　　一九二一年　　　　增减 
英　國　　一八八七七　　一九二八八　　　四一一（增） 
英屬國　　　一四○七　　　一九五○　　　五四三（增） 
美　國　　　一八三七　　一二三一四　一○四七七（增） 
奥匈國　　　一○五一 
丹　麥　　　　七六八　　　　八六六　　　　九八（增） 
法　國　　　一九一八　　　三○四六　　一一二八（增） 
德　國　　　五○九八　　　　六五四　　四四四四（減） 
希　臘　　　　八二○　　　　五七六　　　二四四（減） 
嗬　囒　　　一四七一　　　二二○七　　　七二六（增） 
意大利　　　一四二八　　　二三七八　　　九五○（增） 
日　本　　　一六四二　　　三○六三　　　一四二（增） 
挪　威　　　一九二三　　　二二八五　　　三六二（增） 
西班牙　　　　八八三　　　一○九四　　　二一一（增） 
瑞　典　　　　九九二　　　一○三七　　　　四五（增） 
其　他　　二三六三七　　三四九二九　一一七○三（增） 
合　計　　四二五一四　　五四二一四　一一七○三（增） 
　　觀右表知噸數之减少除德奥以外僅爲希臘一國餘若英國雖有德國舊船之派入而七年間加多之數亦僅爲四十萬一千噸反之美國於七年間驟見一千五十萬噸之加多實足令其他海運國望而生畏美國而外噸數之較爲加多者厥惟日法意嗬四國其中法國之多得德國舊船實爲其加多之一原因右表中增減變化之最大者首推德國其在一九一四年之噸數爲五百萬噸蓋次於英國之商船國也孰料敗北之後劇減之數至於此極但德人之堅忍不拔爲世人所周知近則力圖海運力之恢復原狀各汽船公司之協力同心共謀進行自不待言此外更與外國公司兼營共同航路即以其所獲利益充船舶製造之費蓋竭力欲於海運界中重整旗鼓也 
　　就現在各國所有之船舶數而言依然英國居第一位然調查一九一四年英國所有之汽船對於全世界之比率爲百分之四十四半今則一降而爲百分之三十五半矣美國居第二位腦威自第三位降至第六位日本自第六位昇至第三位奪去腦威向來所占之地位法國較日本少一萬七千噸居於第四位質言之海上航行用汽船勢力今昔之比較不外如次之所舉 
　　英國之增加　　　　　　　四十一萬一千噸 
　　美國之增加　　　　　一千四十七萬七千噸 
　　其他各國之增加　　　六百三十一萬一千噸 
　　共計增加　　　　　一千七百十九萬九千噸 
　　右增加噸數中除去德國汽船之派入四百四十四萬四千噸奥匈國汽船之派入一百○五萬二千噸實在增加之數實爲一千一百七十萬三千噸 
　　右表中尙有三十七萬三千噸舊德船之未曾規定派與何國者包含在内一經分派則聯合國船舶噸數自必微有增加 
　　世界各國船舶之狀况已如前述次再推究其船型之進步如何國際貿易日漸發達商船之船體亦逐步放大此爲自然之趨勢今則愈見其烈其在一九一四年四千噸以上之海上航行汽船爲三千六百六十八隻今則增至五千二百○九隻其中自六千噸至一萬噸之汽船增加之數尤爲劇烈七年前祗一千○四隻耳今則一千七百八十四隻矣今將一九一四年至一九二一年七年間各國所有四千噸以上之海上航行汽船及摩託船之隻數列表於左 
　　　　　一九一四年　　一九二一年 
英國　　　一八八三艘　　二一八六艘 
美國　　　一四三艘　　　一四四九艘 
荷蘭　　　一一二艘　　　　一九四艘 
法國　　　一六九艘　　　　二六九艘 
意大利　　一○七艘　　　　二六○艘 
日　本　　一一一艘　　　　二七六艘 
挪　威　　　七二艘　　　　一四六艘 
其　他　一○七一艘　　　　四二九艘 
合　計　三六六五艘　　　五二○九艘 
　　右表中「其他」一部分含有德船及舊德船之未經分派者 
　　此外尙有所謂石油輸送船者此類船舶在一九一四年爲三百八十五艘一百四十七萬九千噸今則爲八百六十一艘四百四十一萬九千噸此八百六十一艘中除去内地航行二千噸以下之小型船外其餘七百三十一艘之平均噸數爲五千八百七十五噸又其餘之五十五艘其噸數皆在八千噸以上萬噸以下又其餘之三十七艘則爲一萬噸以上之大型船 
大戰艦華盛頓號之船尾有推進機四具各具八千匹馬力 
機關之革新在此過去七年間頗爲顯著内燃機之裝置已流行於今日其機關之搆造亦長足進步英美德法意等國互相競爭力圖機關之改良以期爭霸於將來之海運界中至日本則尙未脫蒸汽機關使用之域裝有内燃機之汽船在一九一四年僅爲二百九十艘二十三萬四千噸今則一躍而爲一千四百七十艘一百二十六萬三千噸矣其結果遂致使用液體燃料（重油）之船隻異常發展七年前祗爲三百六十四艘一百三十一萬噸者今則一變而爲二千五百三十六艘一千二百七十九萬噸蓋九倍於往昔矣故由動力之不同而船舶噸數成分之變化約如左表 
　　　　　　　　　　　一九一四年　　　　一九二一年 
帆船　　　　　　　　　百分之七·九五　　百分之五·○五 
重油使用船（内燃機）　百分之·四七　　　百分之二 
同　　　前（汽　罐）　百分之·八二　　　百分之二○·六五 
石炭使用船　　　　　　百分之八八·九六　百分七二·三 
[列强在華勢力範圍之原委（三）]  
　　英德間交互承認利益範圍 
　　一八九八年九月二日英人施其故智與德人在倫敦開會以支配兩國在華利益範圍爲目的德國代表亨司門MrVonHanseman曰「茲願英德政府承認彼此在華利益範圍内之鐵道建築權而互相扶助之」英國代表對此提議深表同情嗣訂成左列之二條文 
　　（一）大不列顚之利益範圍長江流域（山東鐵路可達長江沿岸之鎭江）長江以南各省山西省（可以鐵道自該省連接於正定以南之京漢鐵路再以他線過黄河接入長江流域） 
　　（二）德國利益範圍由東省與黄河流域（可築鐵路至天津及正定或接至京漢路線向南接至鎭江或南京）惟黄河流域中直接山西之英國鐵道爲英國利益範圍又自黄河流域接入長江流域之路線亦屬英國利益範圍右二條爲德代表所建議而英代表贊成者英政府從而批准之然同時聲明兩國須履行左列條件前約方得有效其附加條件曰「天津至濟南或山東北部他處之鐵道與自山東南部至鎭江之鐵道須兩國銀行團合資建築其施行細則如下（一）兩路資本當由兩國共同籌集（二）自天津至濟南或山東北部他處之鐵道當由德國銀行團建築供給火車應用物品（三）自山東南部至鎭江之鐵路當由英國銀行團建築供給火車應用物品（四）兩路造成後其收入由兩國均分之 
　　英德鐵道合同之詳情據倫敦會議之紀錄略盡於此兩國代表復訂定關於兩銀團在山東境内路線若不同時興築所定各利益範圍内之路線兩國不必有先事建築之義務此項條文表面上爲兩國私家銀行團代表所簽定實則爲之後盾者乃其政府蓋英德政府素事鼓勵人民投資於中國鐵道者也 
　　上列之英德條文與前述之英俄換文有一不同之點即後者對兩國利益範圍猶隱約其辭未嘗公然道明前者則彰明較著詳訂無遺自此約簽定而外國在華之經濟區域更爲顯著矣 
　　關於英德問之在華態度尤有足述者當英德築路條文未訂之前英國常以不傷德國之感情爲懷凡德國在華之權利英國不稍侵佔英旣租得威海衛恐開罪於德其外交大臣貝爾福氏乃於一八九八年四月二日飭駐德英使曰「汝當向德國政府聲明英之取威海衛實爲俄國所迫而然蓋俄取旅順之後均勢破裂英乃據威海衛以維持之此種政策諒不影響德國在山東之利益德國若欲英國對此作正式之擔保英國亦願爲之」德政府答稱「英國當向德國正式宣告表明其不將在威海衛有所動作以使德國在山東感受困難而碍及其在該省之利權其尤要者英當聲明不將在山東省内建築鐵道是已」嗣英政府頗願作此種聲明惟以爲其辭句間當加更改耳貝爾福謂英國佔據威海衛當與通常英德在魯利權問題分爲兩事「在該省」三字當易爲「在威海衛與山東在何部分之間」駐英德使謂該宣言之末句當爲「茲特諒解英國將不自威海衛或其他沿海地點築鐵道連接山東内地」然貝爾福氏堅持英國之租借威海衛與德在山東築路之要求爲兩事不可相提並論並謂第二問題極爲複雜蓋在山東方面即或有妥當之協定英國必在其所得利益範圍之内與德商就另一協定以爲酬報且興築鐵道苟欲其應用得宜必使之聯爲一氣是所築路線有時不能不經山東境地也嗣經再四磋商英國遂宣布聲明謂「英國正式宣告其經營威海衛無侵犯或爭奪德國在山東利權之意或有意使德之在山東感受困難茲特諒解英國不將自威海衛或其隣境建築鐵道連接山東内地」 
　　上述擔保訂爲換文英德兩國互相交換遂告成立山東自茲明認爲德國之利益範圍矣當時英國某著述家慨然曰「唐寧街今竟逸出常軌而以誠意允許柏林外交部曰吾英人將永不自威海衛建築鐵道以與中國其他各路相接並完全承認德國在山東之利權矣英之爲此等宣言殊爲不解英國歷次宣布對華開放門户主義今乃增進瓜分中國之政策吾不知將何以自圓其說也」 
 
 

Page 24

 
 
   
 
