# 1901 - 214 - 4910169

 

Page 1

 
 
[劉張兩制軍合奏變通政事先育人才摺]  
　　頭品頂戴兩江總督臣劉坤頭品頂戴湖廣總督兼署湖北巡撫臣張之洞跪奏爲　通政治人才爲先遵旨籌議奏陳仰祈聖鑒事竊臣等欽此光緒二十六年十二月初十日上諭法令不列錮習不破欲求振作當議更張著軍機大臣大學士六部九卿出使各國大臣各省督撫各就現在情形參酌中西政要舉凡朝章國政吏治民生學校科舉軍政財政當因當革當省當併或取諸人或求諸已如何而　芬始興如何而人才始出如何而度支始裕如何而武備始修各舉所知各抒所見通限兩月詳悉條議以聞等因欽此仰見我皇上懲毖多難必欲掃積習以濟時艱感涕之餘且愧且奮臣等嘗聞之周易乾道變化者行健自强之大用也又聞之孟子過然後改困然後作動心忍性增益所不能者生於憂患之樞機也上年京畿之變大局幾危其爲我中國之憂患者可謂巨矣其動忍我君臣士民之心性者可謂深矣窮而不變何以爲國然則修中華之内政采列國之專長聖道執中洵爲至當惟是中國貧弱廢弛之弊或相沿百餘年或相沿二千餘年一旦欲大加興革必須規畫周詳確有下手之處然後氣血生而宿疴自去疣　决而元氣可支竊謂中國不貧於財而貧於人才不弱於兵而弱於志氣人才之貧由於見聞不廣學業不實志氣之弱由於苟安者無履危救亡之遠謀自足者無發憤好學之果力保邦致治非人無由謹先就育才興學之大端參考古今會通文武籌擬四條一曰設文武學堂二曰酌改文科三曰停罷武科四曰奬勸遊學敬爲聖主陳之一設文武學堂取士之法自漢至隋爲一類自唐至明爲一類無論或用選舉或憑考試立法雖有短長而大意實不相遠漢魏至隋選舉爲主而亦間用考試如董昂晁郄之對策是也唐宋至明考試爲主而亦叅用選舉如温造种放之徵召是也要之皆就已有之人才而甄拔之未嘗就未成之人才而教成之故家塾則有課程官學但憑考校此皆與三代學校之制不合現行科舉章程本是沿襲前明舊制承平之世其人才尚足以佐治安民今日國蹙患深才乏文敝若非改絃易轍何以拯此艱危然而中國見聞素狹講求無素卽有考求時務者不過粗知大略於西國政治未能詳舉其章西國學術未能身習其事現雖舉行經濟特科不過招賢自隗始之意只可爲開闢風氣之資而未必遽有因應不窮之具考周官司徒之職小戴禮學記之文大率皆以德行道藝兼教并學學成而後用之此外見於經傳者鄕國之學皆兼六藝大夫之職必備九能書禮干戈司成並教奇象鞮譯王制分官海外圖經伯益所傳潤色專對論語所重又按三代之制庠序之稱曰士卒伍之稱亦曰士實爲文武合一文武並重之明徵若孔子兼通文武學於四夷尤聖人躬行垂教之彰彰者此後漢舉使才唐采回秝隋志經籍多收方言明初文科亦兼騎射欽惟我朝康熙年間測天造砲皆用西人内府地圖創用西法之經緯錢此圖所刻銅板卽用東洋銅板之隂陽文尼布楚界碑兼用三體文字乾隆年間西域同文志兼列清漢蒙古西番托忒回部之書至於内廷功課八旗授官皆係文武兼習祖宗舊制洵足爲萬代法程今泰西各國學校之法猶有三代遺意禮失求野或尚非誣其立學教士之要義有三一曰道藝兼通二曰文武兼通三曰内外兼通其教法之善有四一曰求講解不責記誦一曰有定程亦有餘暇一曰循序不躐等一曰教科之書官定頒發通國一律大小各學功有淺深意無歧異其考校進退章程皆用北宋國學積分升舍之法才能優絀切實有據既不虞試官偏私亦不至摸索偶誤故其人才日多國勢日盛德之勢最强而學校之制惟德最詳日本興最驟而學校之數在東方之國爲最多興學之功此其明證其學校教法大率少年者先入小學堂先教以淺近文理算法史事格致之屬小學堂又分初等高等兩種小學成後選入中學堂所學門類甚多名曰普通學如國教格致算學地理史事繪圖體操兵隊操本國行文法外國言語文字行文法等事皆須全習惟外國文字只兼習一國無論大小學堂皆有講國教一門皆有學兵隊之操塲日本之教科名曰倫理科所講皆人倫道德之事其大義皆本五經四書普通學畢業後發給憑照升入高等學堂習專門之學自此以後然後文武分途或文或武聽其便惟文武皆必先習普通至專門之學習文事者名高等學校英分經教法醫化工六科又另設專門農商礦學法與英略同德又另設專門工學日本高等學校亦分六門一法科二文科三工科四理科五農科六醫科每科所習學業各有子目其餘專門各有高等學校查日本門目與中國情形較近歐美無學不兼講西教日本無學不兼講倫理習武備者名士官學校略分地理戰史戰法軍械測繪工程經理軍醫八門兼習外國文字兵式體操兵隊操行軍操射的擊刺乘騎游水等事射的卽槍砲打靶擊刺卽短刀刺槍互擊習文事者高等學校畢業後發給憑照略如中國舉人分類量能而授以官其願再學者升入大學校大學校畢業領照者略如中國進士習武備者普通畢業後先入營練習半年方入士官學校士官學校畢業後仍須入營練習三年方爲畢業第一年學爲兵第二年學爲弁第三年卽在其營内充弁其弁亦各下士官其分際略如中國把總外委額外此堂畢業後發給憑照其國家卽用爲各軍少尉自少尉以上皆名士官大尉中尉少尉略如都司守備千總自官少尉以後可在本營叙勞升轉若僅由充兵出身者官至特務曹長爲止曹長略如把總僅由士官學校出身者官至大佐爲止大佐略如副將中佐少佐如叅遊若欲爲大將中將少將者仍須升少佐中佐後再入陸軍大學校三年習水師者名海軍大學校其海陸大學校體制與文事大學校同大將如統兵大臣中將少將如提鎭以上所舉皆日本官名取其易曉各國學制敎法節目雖有小異用意事事相同其大中小學之年限無論文武大率三四五年不等等級漸深者子目亦漸加多其東西各國今昔章程微有不可者大約西繁而東簡西遲而東速昔專壹而今變通如西國馬上不放火槍日本近三年始於馬上操槍之類其學校監督皆用武官爲之以武官於禮節規矩最爲謹嚴詳密文職偶有脫略武官斷不通融此外國學校教士官人之大略也此摺未畢容俟排日錄登 
[諭旨恭錄]  
　　吏部具奏工科掌印給事中一缺五月十四日奉硃批圈出謝希銓補授欽此○二十二日奉上諭奕謨等奏查明殉難官兵婦女懇恩賜卹等語上年易州一帶猝遭兵燹該官兵婦女等或闔門殉節或慷慨捐軀允宜特予褒揚以彰節烈泰陵防禦博奇圖之女昌陵翼長義斌之母常氏均著准其旌表常氏之孫閑散士傑著照八品官例從優賜卹常氏孫女一名筆帖式頂戴領催瑞陞之母郭羅洛斯氏妻張氏女一名馬甲松崑之妻馬察氏慕陵防禦兼贊禮郎連煦之妻黄氏子婦馬氏女二名均著准其旌表馬甲德祥著照驍騎校例從優賜卹伊妻方氏長子婦富察女三名均著准其旌表伊子閒散興麟三子閒散英麟均著照八品官例　優賜 
 
 

Page 2

 
 
卹防禦瑞鍾著照佐領例從優賜卹該部知道欽此 
[行在宫門抄]  
　　五月二十一日馮汝騤謝授山東遺缺知府恩召見軍機及馮汝騤二十二日召見軍機二十三日 
召見軍機二十四日召見軍機二十五日召見軍機 
[榮相乞假電音]  
　　昨日得西安行在電音云榮仲華相國勳高夾輔聖眷方隆頃忽具摺乞假誠不知其有何事故也 
[禮邸奉召電音]  
　　昨日得西安行在電音云日前禮親王奉旨召詣行在刻已將抵秦中大約必有訏謨入告也 
[簡放星軺]  
　　京師友人來函云出使德國大臣吕鏡宇星使海寰已届三年例須瓜代兹得西安行在電報知朝廷已降 
諭旨簡廕五樓副都護爲駐德欽使都護現隨醕邸奉使德國叅贊機宜想蒞德後即須接替皇華之職矣 
[袁入城]  
　　京假友人來函云邇日以來各國聯軍陸續拔隊起程東撫袁慰帥派來之軍已於十六日入城駐紥巡方矣 
[部曹清况]  
　　京師友人來函云六部郎曹冋惟恃印結一項爲薪米大宗每月約可得銀三四十兩不等目下恩俸尚無開放日期而上月間印結銀祗得二十兩本月則祗得十兩非撙節用度殊屬入不足以敷出也 
[約期讓館]  
　　京師友人來函云去歲洋兵入京將同文館劃入暫管界内兹以和局已定約期於本月底讓出交還中國惟修理頗需時日洋教習亦未來京不知何時始能開館也 
[學堂緩辦]  
　　京師友人來函云大學堂洋總教習丁韙良君於今春來京晉謁慶邸慶邸語以大學堂事宜須俟皇上回鑾後再行商辦至現時暫　之英文學堂學者頗衆將來如李相留京必能歸併大學堂也 
[改試策論述差]  
　　本届鄕試除雲貴兩廣等七省外餘均停試本館前已將此事錄紀報端兹得京師友人來函云現聞政務處議奏請舉行鄕試之處改試策論然得自傳述尚未知確否也 
[順天鄕試展期述聞]  
　　京師訪事友人來函云本届順天鄕試有展至十月舉行之說然棘圍已遭殘破修葺需時恐此說未必確也惟與各使議定停試各州縣士子不得入都應試以示限制而廣皇仁然確否則尚不敢知也 
[鬍匪消息]  
　　烟臺訪事人云聞鬍匪頭目劉彈子號令嚴肅不擾商民各處匪黨皆聽約束故羽黨雖多地方尚不致大受其害現盤踞上城一帶惟另有匪人林　者與劉各樹一幟劉不能制姦淫刼殺無所不爲嗣經俄兵剿洗僅存百餘人竄入上游根株未盡刻下宼盜之附從者日益衆以致遠近商民不能安枕而所到華兵又須仰食於各鋪俄兵來往亦勒令各鋪供給故各鋪生涯甚疲復又多此婪索頗覺難於支持日前有一鬍匪船行駛至烟經人報官緝拿尚未聞如何辦理也 
[法俄立約]  
　　廣州中西越嶠報云法國外務大臣德爾喀賽君近赴俄京與俄廷立一新約言處置中國之事并允助俄人黑龍江辦理一切由此觀之滿洲一事想亦包括在此約中矣 
[俄添防艦]  
　　海叅威友人來函云邇聞俄國政府添派大鐵甲戰艦二艘頭等巡船三艘工藝船三艘安置魚雷船四艘巡查魚雷船二艘駛赴太平洋防駐以厚兵力各弁兵奉檄後部署軍需擬於西歴侂月某日由歐洲啓程駛往防所 
[俄將自裁]  
　　廣州中西越嶠報轉錄港報譯某西報云俄將軍劫士奇駐軍黑龍江時將軍因公外出會當拳匪肆擾土匪横行黑龍江地面不靖俄軍嚴爲防禦猶恐疎虞深慮華商在此有窩藏士匪之弊故致電俄廷請示辦理俄廷覆電著將華商遷居對海而電文舛錯謂將華商驅之入海因此俄軍立將華商驅逐溺斃於海者數千人今俄廷查悉此事將將軍調回俄京訊詰劫士奇自知咎無可辭乃自裁而殞 
[國破家亡]  
　　廣州中中越嶠報云阿非利加洲南境塔浪斯華列國連年與英爭戰致受大創總統高路渣出游歐洲現尚未返其配則居故京卑多厘亞城近忽爲二豎所擾僅閱三日卽云亡因卽電詢總統高路渣定奪然後發喪 
[製鍊樟腦述聞]  
　　福州訪事人云閩省上游之福寗建寗下游之汀州永春州龍巖州等處産樟甚旺内地居民未諳熬鍊之法貨棄於地殊爲可惜兹者江南卽補道林觀察朝棟訪悉情形招集股分在古浪嶼設立福建全省樟腦裕本公司禀請大憲批飭善後局給發戳記一面請札飭地方官出示曉諭先行試辦一年俟辦有成效再行奏請專利十五年他人不得仿效牟利省憲卽准如所請特委姚少尹宏基來厦旋卽帶同公司經理人往汀永龍巖各屬設灶開辦 
[海運到京]  
　　京師訪事友人云江浙漕糧由海運抵津後本月十一日用火車裝運到京先期由倉憲派人雇定大車一百輛在永定門内火車站附近伺候火車交卸隨卽裝運至朝陽門祿米倉兌收除派委員押運外沿途更派營汛弁兵按叚護送其火車站左近則由印度兵押送至天橋而止連日前門大街經過米車不下四百餘輛而後來者尚絡繹於途也 
[日人務本]  
　　日本長崎訪事人云今歲日本各處大小麥本可較往年增收二三成故農民欣欣然咸有滿篝滿車之望不意五月中連遭風雨驟爾减色猶幸三月以後氣候温和根本堅固尚無大損然已不能多收矣又祇西彼杵郡養蠶之家多至五百五十一家每年可出朁繭一百五十餘擔他處尚不在内日本於農桑諸務日新月盛卽鄕僻之處亦派技師分往敎導於此可見日人之務本矣 
[喇嘛赴日]  
　　日本長崎訪事人云喇嘛主某於東歴七月初旬航海赴東京假萬中國使館二十七日倩日本本願寺白尾理事引至宫内省詢見田中宫内大臣越日各寺院住持僧延喇嘛演說佛教宗旨頗盡賓主之誼傳聞此次喇嘛東流實因去歲北方拳匪作亂喇嘛師徒三百餘衆被困於雍和宫賴日軍設法保護得慶更生故來此以申謝悃耳 
[日員興學]  
　　重慶訪事友人云前者日本武員井戸君川命駕至成都謁見四川總督奎樂峯制軍商請選派學生數十名赴日本肄習經世有用之學旋又在瀘州議設川南經緯學堂禮延中日名師敎授格致算學以及一切有裨時務諸書凡來學者酌取修金若干以資津貼刻聞已與川南兵備道周觀察商酌妥治大約開塾之期即在指顧間矣 
[總憲啓節]  
　　蘇州訪事人云前汪蘇提督學政都察院左都禦史溥玉岑總憲因去歲北方拳匪作亂避難至蘇暫駐八旗會館兹者和議既定總憲戀闕情殷爰於本月二十三日赴各憲轅辭行二十四日乘舟北上 
[浙撫赴任]  
　　蘇州訪事人云新任浙江巡撫任筱沅中丞交卸河督篆務後請假回籍省墓兹已事畢本月二十二日詣各衙門辭行二十三日起節赴杭州履新瀕行江蘇巡撫聶仲帥以次文武各官咸至江干恭送中丞乘大號南灣子船用靖鯨小輪船拖帶並由仲帥派砲船數號沿途護送 
[壩工漫决]  
　　揚州訪事友人云揚屬運河歸江各壩水大則啓以保東隄水小則閉以利舟楫此向章也本届江潮既大湖水復漲以致運河水勢拍岸平隄日前隄工局總辦范季遠觀察曾商請運憲程都轉開放璧虎大壩都轉正擬派員往勘不意本月十六日此壩突然漫决都轉聞報立飭淮南總局赶卽派員前往將口門兩邊建築裹頭免將金門刷寛以致將來堵閉時工程更鉅也 
 
 

Page 3

 
 
[鄕民報荒]  
　　蘇州訪事人云蘇州府屬之崑山新陽二縣荒田甚多皆由湖南及江北等處客民前往耕種今年雨水爲災田禾盡遭淹没爰於本月某日約集二三千人擁至新陽縣署報荒一時聲勢洶洶幾釀禍端縣主陳企南大令好言撫慰諭以靜候五日由本縣禀請上憲批示准行鄕民始唯唯遵諭而退大令遂星夜晉省禀請蘇州府向子振太守核示既而太守復接崑山常熟昭文吳江震澤五縣報荒申文乃一併批飭俟秋成履勘核奪 
[雲間風暴]  
　　松江訪事友人來函云邇日以來松郡霪雨爲災昕宵不息四鄕低窪田畝一片汪洋東北鄕所植木棉無什一之望迨十八日晚忽有大塊噫氣自東北方排山撼岳而來走石揚沙勢若龍吟虎嘯房屋震震欲動枯枝老幹片片作蝴蝶飛居民中夜徬徨不能成寐南門外某渡船爲風吹覆得勝港某豆餅船亦因浪急風狂遽爾沈没溺斃舟子兩人歴三晝夕箕伯始行返駕居民財　之被風耗損者頗屬不貲也 
[東甌風]  
　　温詶訪事人云温地近數年來久無颶風之患本月十八日封姨忽至拔木飛沙入夜大雨傾盆無異銀河倒瀉雙門外江潮陡漲直逹城門平地水深三尺據卿間父老云雙門洪潮每屇中秋前後極大祗漲至魚行前止此次潮逹城闉實爲歴　所未有也 
[漢江水退]  
　　漢口訪事人云自上月下旬迄本月上浣無日不黑雲翻墨隂雨連綿江中水勢拍岸平堤時虞漫溢迨本月望日以後天氣晴明陽光普照瀾安浪息不復如前之洶湧奔騰每日約退二三寸不等居民見之靡不轉憂爲喜 
[皖電不通]  
　　安慶訪事人云自六月初六日起大水爲災圩隄潰决電杆多遭衝損一時尚未能修每遇緊要電報須專差赴殷家匯電局始可發遞 
[輪船擱淺]  
　　安慶訪事人云上月某日江寛輪船駛近黄石磯大水迷漫以致擱於沙灘上雖將搭客貨物雇舟運送而以船身甚重無法離攤聞須候江潮退净現出沙隄方能設法出險也 
[補提賭案]  
　　蘇州訪事人云前者吉由巷胡公館糾人賭博按經廳長隨許林偵悉之下糾合甲乙二人前往捉賭被公館中人綑送長洲縣署請縣主蘇大令究辦大令訊悉情由禀知署臬司朱竹石廉訪將許等三人各責一千板面刺流氓字樣荷校示衆一面飭差拘提慣司賭帳之陳紫仙卽唐菊亭訊明口供釘鐐收　旋復提與賭之廣東候補道于竹書訊押一切情形均已詳紀報章兹者大令以兩造均經懲辦而開塲聚賭之胡公館主人不能任其逍遥事外因於六月二十二日飭差至公館守提無奈胡早聞風避匿遂將胡之西席楊茂才傳案楊稱生員在胡公館敎讀並水犯事不識因何被拘縣差禀稱小的往拘時楊挺身而身自願到案大令將楊申斥再三揮之使去仍飭差往拘胡及專司賭帳之丁某嚴霜務獲究辦 
[甌郡試事]  
　　温州訪事人云温州府王雪廬太守舉行府試示期本月十七日考永嘉十九日考樂清出永嘉案二十一日考瑞案出樂清案二十三日考平陽出瑞安案二十五日初復永樂出平陽案十六日之夜四鼓後點名永嘉各童魚貫而入塲規頗爲嚴肅已冠題則吾未冠題則吾必在汶上矣通塲次題從吾所好詩題吾亦愛吾廬得廬字十八晚樂清童生進塲時適風雨大作燈火盡滅以致與試者拖泥帶水狼狽不堪 
[烟臺火警]  
　　烟臺訪事人云本月十二日之夜二更後某雜貨鋪不知因何失火焚燬房屋三間貨物同遭一炬迨十四日更定後某木作鋪又復失愼木料都付灰燼幸皆卽時救熄未致殃及鄰居 
[上海官塲紀事]  
　　新委滬南馬路工程局委員翁子文太守十六鋪巡防中局委員黄稀堂二尹松江府經歴孫少園叅軍均於昨日先後命駕至上海縣署拜會縣主汪瑶庭大令大令均延入花廳若談良久而别 
[萬壽停訊]  
　　本月二十八日爲皇上萬壽聖誕先後七日不理刑名且印委各員均須恭詣萬壽宫行禮是以英美租界讞員張柄樞司馬特於昨日照會英美德國總領事暫停讞政三日 
[移遞公文]  
　　昨日亭午商務大臣盛杏蓀丞憲繕發五百里排單緊要公文一角外附書籍一箱遣丁送至上海縣署請縣主汪瑶庭大令飭發驛卒飛遞西安行在兵部收拆大令已遵照辦理矣 
[飭核罪名]  
　　蘇松太兵備道袁海觀觀察札行上海縣略謂照得洋商租地立契全憑執業田單祇以奸民作僞佔奪盜賣移花接木故責成地保確查蓋戳詎地保往往視爲利藪任意婪索戳費如或單地不符及僞單盜賣更串通洋商糾葛多端皆地保假公濟私所致深堪痛恨嗣後地保蓋戳之地如有前項情弊應如何嚴定罪名從重懲辦除行令會丈局會議外合行札飭遵照妥速會商核議詳覆察奪等因大令奉札後當卽遵照核議矣 
[准提候訊]  
　　美國律師博克君函致英美租界公廨控鄕民沈大丫頭賣地反悔掯單不交請爲提訊讞員張柄樞司馬准之飭差往提大丫頭於昨日到案押候訂期會訊 
[絶産難贖]  
　　前者鄕人張妹妹投英美租界公廨控徐炳春掯贖田單經讞員張柄樞司馬飭提會訊以是地已由炳春過戸管業當經諭候移縣查明糧册再行訊奪兹經查到縣册已過徐尚卿之戸司馬遂飭傳兩造於前日午後會同梅爾思君復訊兩造仍供詞各執而中人張心如張聖和等同稱是地已由張姓賣絶於徐司馬商之梅君以糧册已過徐姓中人供詞確鑿是地不能贖取已無欵義判令准歸徐炳春管業張妹妹如有不服准其自行投縣控告 
[兇犯起解]  
　　本邑兇犯張榮生戳斃張福根卽阿弟一案前晚經縣主汪瑶庭大令提張順供聽候解省勘訊昨日備就公文由大令派差解赴松江先過府堂然後解省並有女犯盧鳳金因與姚阿弟通姦致伊父盧良卿差忿縊斃一案亦由大令於昨日派差押至松江 
[廢砲來甲]  
　　前日招商局新豐輪船抵埠載有廢砲多尊飭人運至虹口斐倫路大成機器廠囑爲鎔燬有見者謂此砲已裂成數叚係大沽砲臺上物上歲爲聯軍所擊燬也 
[失足墮水]  
　　有名治賢者不知其姓向在垃圾橋瑞雲小火輪船爲庖丁前日下午五點鐘時至同帮之凌風小火輪船訪友偶一失足墜入浦中經鄰舟所見急爲打撈毫無蹤影想已隨伍大夫去矣 
[美租界捕房紀事]  
　　昨日清晨積竊潘文瑶混入某姓家竊取綢布衣服十六件布被二條及銅脚爐銀箸銀練條銀耳環等物携至吳淞路某押鋪求質適爲包探劉阿炳所見連贓帶入捕房捕頭令押候解送公堂禀請讞員張柄樞司馬懲辦○昨日午前偷兒李桂林在篷路菜市竊取甬人某甲身畔洋銀五元適爲包探倪順泉所見拘入捕房捕頭令押候解送公堂禀請訊究○昨晨歹人王楓生馮兆貴相約至新機浜路徐洪陽所設薙髮店强借洋銀十元不遂所欲扭徐出外肆意兇毆事後徐心不能甘奔赴捕房據情聲訴捕頭令包探劉光震將王憑拘獲押候解送公堂禀請究辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[伶工受責]  
　　温州訪事人云邇日温處兵備道童紹甫觀察出示禁止夜戯雷厲風行適本月初三日之夜總捕通判李古漁别駕署内土地神誕特雇梨園子弟登塲演劇以伸慶賀直至更魚二躍依然鉦鼓喧闐事爲觀察所聞立即諭令差役將戯班管事人某甲傳案發交府經歴包吉甫叅軍嚴辦叅軍研訊之下以其故違禁令著從重笞責三百板并令荷校示衆在甲雖咎有應得然使别駕聞之得毋難乎爲情否 
[墻倒傷人]  
　　揚州訪事友人云邇來淫雨連綿新舊兩城低窪之區無不積水成潦而危墻峻宇被水浸灌日久損壞因之坍倒者時有所聞舊城贊化宫左近某姓家頽墻高聳勢甚可危本月十一日亭午忽然坍塌壓倒對面房屋數　磕傷二人墻外行路者亦傷其三雖經設法救出然内有二人受重已傷恐難免性命之憂矣於是鄰人僉以此墻岌岌之勢　所共見早經商請某姓拆去其半以免意以之虞某姓不從致有此禍羣向詰責不知能免涉訟公庭否 
[上海縣署瑣案]  
　　應王氏控江周氏藏匿其媳江氏一案前晚經縣主汪瑶庭大令升堂復訊先　江仙菊供稱小婦人係應王氏之媳家住寍波府屬奉化縣前月某日被江周氏誘拐來滬擬將小婦人押入妓院小婦人不願爲此無恥勾當故至莫三虎家傭工度日求鑒江周氏代仙菊自行來滬實非小婦人誘拐應王氏供稱注准給領大令著應王氏具結領回管束江周氏斥釋○買千千控趙仁卿勒逼遷墳等情前晚亦經汪大令提訊賈供小的於二十二年分將地三畝一分餘　與趙姓得洋銀七百元因尚有祖墳在内故立契時戴明留出墳基三分今春趙忽揑造遷墳據勒令遷葬小的不允爲此控案代筆傅慶濤中証張俊卿傅竹巖供詞與賈相同趙供賈將地賣於小的時並本留出墳出且有遷墳筆據呈閱大令祭閱之下謂趙曰光緒二十二年所買之地何以至二十七年始立遷墳據情僞顯然爾父趙發茂專爲地販控案纍纍爾豈欲紹箕裘耶斥退不准賈千千著給還地價三分了案○縣署西首張元右前年購得劉桂卿舊屋一所旋爲比鄰王靄卿在後牆隙地潜開一門出入張屢囑眞塞不依兹張莊舊屋翻造又爲王壩阻因扭王至縣喊控汪大令於前晚提訊張供於二十四年分買得舊屋文契載明後面並無出路王靄卿恃强圖佔誣稱向有便門出入今舊屋甫拆界址柱脚班班可攷求察王供向在江海關當包人縣西有住屋樓房三間前面東出同康棧弄西出同福棧弄今後面添開一門以防不測之需平時並不出入今張姓翻造房屋求爲飭讓出路屋係祖傳契據久失求斷大令曰察閱張買劉姓契據後面並無出路字樣况爾出路已有兩條尚思佔及張姓隙地耶大加申掠判令兩造各照界址管業不得妄爭具結完案○日前淞滬釐捐總局督辦朱觀察送南卡經理司事佘綬卿吳龍定及巡丁蔣升到縣以查得該卡船數與五庫卡不符請爲訊究當經縣主汪大令訊悉米船均由西路而來在五厙卡報捐均係實數自到閔行一路沿途銷售並不全行到滬以致不符故分别看管交保在案前日朱觀察又送老閘北卡安丁吳永泰到縣請訊舞弊等情前晚汪大令訊問吳供小的僅駕巡船凡有貨船經過由委員陳老爺劉王兩司事騐明放行小的無從作弊大令以其刁狡掌頰五十下收押再核 
[上海巡局紀事]  
　　蘇松太兵備道署家丁張鑑侯私取署中什物匿跡南市石街滬軍營勇丁唐桂生家道憲袁海觀觀察知之飭差持函至二十三七鋪巡防局命局員盛雨村二尹迅速派勇協提唐桂生限交張鑑侯解回訊辦二尹立飭弁勇將唐拘獲管押未幾張亦拘到一併交來差帶回署中請觀察核辦○前日流丐李羊郎手持砂壳錢七千有奇至南市某處求售十二圖汎捕戴五見之以其有干禁令拘解二十三七鋪巡防局局員邱友林二尹研訊之下李供在市間陸續求乞而來求恩原宥二尹判令丐頭帶去安揷小錢存局充公○日昨鄕人丁麟生肩挑菜蔬至南馬頭趙長根所開飯店内求售彼此論價不合口角之餘各肆兇毆旋互扭至二十三七鋪巡防局控訴局員邱友林二尹研訊之下以事起細微判令地甲帶出調處○前日之晚大東門外花衣街某鞋店小主人朱某至某酒肆中沽飲大醉行經十六鋪　端與巡勇某甲滋閙旋將號衣撕破當被拘解局中局員黄衡堂二尹傳伊父朱寳村到局研訊之下以其不知管束本應笞責姑從寛典判罰賠製新衣四件爲兇横滋事者儆 
[英美租界會訊案]  
　　英商寳泰洋行投本管領事署控協昶源號定購紅酒五十桶延不出清等情由領事函致公廨讞員張柄樞司馬飭提協昶號東徐宗培到案於前日午後會同英副領事梅爾思君研訊原告投案聲稱前由協昶源定購紅酒五十桶計每桶洋銀三十五元詎僅出若干桶餘皆延擱計虧銀一百餘兩請爲究追徐供職商雖係協昶源股東而號中之事另有股東劉伯純及沈方水二人經　此項紅酒係劉往定因劉不知西語囑職商同往傳言且當時所定係寳泰本牌咂後出貨係茂豐牌子是以中止况職商與劉有别項欠帳糾葛已於四月間將股拆出此案實與職商無干現在劉已避匿求察並據徐所延之律師侯魯公到堂代爲聲辯良久司馬商之梅君判令徐暫准交保候提協昶源司帳並補提沈方水到案再行會訊核奪 
[英租界捕房紀事]  
　　尤鍾氏昨日在山西路湯桂雲店内購買女帽忽然口角經三百四十八號巡捕拘入捕房捕頭以事屬細微斥釋○胡阿金昨在墳山路疾走將行人陳阿榮撞倒陳起而追之經某號巡捕拘入捕房押乞丐牢片刻斥釋○陸阿二張文記在香粉弄地方因賭口角經三百九十二號巡捕拘入捕房押乞丐牢兩點鐘釋出○某甲在湖北路與乙丙二人索欠口角經巡街捕拘入捕房捕頭訊係錢債斥不准理○積賊王福生在興申里行竊某姓家綢衣銀顺等物經包探張才寳拘入捕房押候解送公堂禀請讞員張柄樞司馬訊究○野雞妓院傭婦高周氏在雲南路拉客違章經六百零一號巡捕拘入捕房捕頭著送公廨押候訊究○前日下午有朱林生者至直隷路聚樂園浴堂洗浴既畢忽然不能行走浴堂夥見神色有異遂扶之出門雇東洋車送回事夫見係病人遂不肯載堂中覓挑痧人爲之醫治據稱係閉口急痧無可施治移時氣絶弊於道旁經三百四十四號巡捕查知遂將浴堂主拘入捕房告知捕頭當派包探張寳成往查知死者朱林生實係病故有弟福生在北京路某豆腐店爲夥遂者其弟前往帮同收殮浴堂主斥釋 
[法租界捕房紀事]  
　　昨日某甲扭某氏婦至捕房訴稱被拐幼孩一口請爲究追捕頭向　　詰堅不承認乃令押候解送公堂禀請讞員杜枝園大令訊究○昨日工部局小工某甲不知何故忽爾停工打樣西人見之怒其刁狡送入捕房捕頭令押候解送公堂禀請訊辦○某西人因被細崽陸阿二竊取刀义等物扭訴捕房捕頭令押候吊到原贓然後解請究辦○倫兒趙阿方行竊某姓家衣服數件携至某押店求質經包探緝獲帶入捕房捕頭令押候解送堂請究 
[鉅欵賑饑]  
　　頃蒙承德堂大善士因念秦晉順直待振孔殷交到樂助振欵洋銀五百元囑卽彚解災區藉資拯厄等語竊以籌振至今日久已智盡能索盡權竭忠矣乃大善士獨能於來源枯竭之時爲此誼薄雲天之舉以一金活一人計之全活者已有數百人之衆矣其功德又豈有限量哉特登報牘叩謝仁施[  上海六馬路仁濟善堂籌振公所施則敬等謹誌]  
 
 

Page 10

 
 
[上海北市絲業會館籌賑公所施子英經收順直陝西山西賑捐五月初一至十八日第九十六次清鄲]  
　　初一日嘉善三難妶　爲先妣金門帥太夫人十周之期　資移助以資冥福洋十元山右敬信堂施五元○初二日王谷翁募龔雪記洋十元中山氏祈老母益壽平安龍洋二元高　丁玉軒募無名氏英洋二元又敦禮堂求平安一元錢四十五文○初三日延陵求安子病愈續助求兒孫安順兼謝神佑洋五十元蘇臺求是子爲室人三十正慶將家讌資移助以冀安康二元○初四日本月二十八日逢楊　求初周之期節省懺資洋四元○初五日鄭同成洋廿元新沙　郭源茂號寳豐晉三戸各十元鴻泰號銅洋一百三十二元光福隆號銅十元馬裕亭求病愈免灾英洋一元龍洋一元○初六日梁溪王子厚求症速痊洋十元洙涇馬馨齋爲兒求諸病愈先助五元甬上秦昭定酬盛友壽筵移助四元○初七日詣曁孫蔡氏太太洋一千元曲水山房求次子病愈由厚大莊來規元二百兩吟芳廬潘洋甘六元小洋三十角隱名氏洋廿元柘湖補過思求妻張氏速産十元無名氏五元○初八日新聞報館恊賑所經募　八批英洋四百元廿九元龍洋四十五元北洋日本洋四元小洋一百五十一角座鐘一只作洋三元銅大洋十一元銅小洋八十三角七實知新書屋洋六元寳應米勵志二元四角曹顯祖日大洋一元小洋六角五分銅洋一元八角○初九日杭州恊德善堂集解第九批英　一千五百元席守之十元河南隱名氏求欠女患病速愈十元無名氏銅洋一元○初十日戴鶴年求合家並店内平安洋五十元吳厚齋還願五十元程鍾綺求病速愈五十元補過子求合宅平安廿元海昌陳閎甫爲妻病求愈廿元章練塘龔雲欽保佑無災十元沈竹畦求父病速愈洋九元欄印對開二個全泰盛爲元茂算帳違章罰洋一元○十一日廣陵盛洋五十元逹源莊募胡介記洋廿元又胡蓮芳二元瞿門朱氏求郤病延年十元○江西南昌府查來卜饒縣文易宫局紳募一經堂　四十元玉山絲經募敬愼堂世綵堂廖五福堂徐雨錢堂熊承善堂五戸各二元樹福堂鄭裕德堂姚守拙山房詹光裕堂徐以仁堂周聚星開靜軒堂王一鑑堂朱三五堂和樂堂徐杉山堂周清漪堂徐　恕堂周留耕堂煦丹姓書舍毛王宇春樂鴻逵吳祥慶范正泰諸葛源柳永漕邱萼馨樂來福祝雲爐鄭腮祥楊春林陳有福王鳳來樂鳴傳范財楊發明吳昆山柳石興諸葛貴賓賢堂房存仁三十六戸各一元兩儀堂詹蕭一元共四十三戸合洋八十七元○十二日延陵氏爲頌平兒節省二十壽資移助求保旅　安順榮孫平安洋一百元浙湖張蓉塘爲長子荷生目疾求速痊十元老甡元絲莊周仕沅子懋德懋功懋昭英洋九元龍洋一元○十三日丁松石規地三百兩河南隱名氏次女病痊還願洋十元杭州雲耕爲兒郤病延年合家康吉四元○十四日甘泉縣署江源前爲妻吳氏病時許願續助揚平寳銀廿兩合規元廿一兩四錢八分二釐江淮爲妻黄氏肺　求病速愈洋廿元周泰生二元黎里無名氏求消災免晦四元鄞西董瑞記添喜二元李姓銅洋二元二角○十五日義記求水陸平安諸事順利規元二百兩昇記求水陸平安事順利規元一百兩亦濟道人規元三十兩吳敦鏞求妻病愈洋三十元姚伯欣月願龍洋一元姚順寳完願英洋二元○十六日叩求氏思過子洋八十元吳淞顧隱名氏求消災延壽月捐洋元無名氏英洋一元　器洋十元小洋四角銅洋一元○十七日江隂同順油　如臯安榴主人求宅中平安龍洋廿元○十八日武林沈陳氏求病愈由壽康莊來洋二百元叩求氏思過子三十二元○松江府余經募洋七十元府署刑席明義金五十元上涨縣江經募洋一百元青　縣汪一百元南匯縣吳經募六十元華亭縣林經募三十元婁縣屈經募三十元川沙廳陳經募廿元金山縣徐經募廿元共九戸合洋四百八十元 
 
 
 

Page 11

 
 
   
 
 

Page 12

 
 
   
 
