# 1918 - 13 - 4916136

 

Page 1

 
 
[本館定報價目]  
中國境內全年逐日寄大洋十二元半年六元日本全年十二年半年六元歐美各國全年二十五元二角半年十二元六角報資先惠郵票不收 
[本舘告白刋例]  
評前二行起碼第一日第行一元二角第二日起每行七角五分中縫價例同●後幅長行三行起碼第一日每行四角半第二日至第七日第行三角第八日起每行二角五分短行五十字起碼多則以十字遞加第一日每字六厘第二日至第七日每字四厘第八日後每字三厘 
[馮朝經鑒并告各界注意]  
素來知汝誠篤不意上月三十日汝携帶中國銀行江蘇十元新鈔票洋六千元向該行兌現竟一去不歸諒必受人之愚要知身長六尺天下難藏終必有破獲之日况保人具在累父母兄弟破產償還於心安倘冊自悔出面或通信潤昌棧接洽當格外寬容決不為難愼勿一誤再誤惟恐汝年輕人一時執迷不悟并告各界諸君注意其人今年十九歲黑臉額上有疤痕原藉鎭江人安徽口音如有仁人君子知其下落者勸其卽歸或知風報信因而尋獲者謝洋二百元人賍全獲者謝洋六百元儲洋以待決不食言 
陳巨川　馮朝綸　同啓 
[大戰事報社特別通告]  
本報編輯人徐行逡業已辭退自即日起與本報完全脫離關係各機關凡有事接洽請與本報直接免致有誤尙希各界注意為荷 
[敬謝流星船主仁慈澤沛]  
陽歷十二月念三號丁盛源沙船由山東裝貨來滬忽被暴風擊至大戢山洋面船中食米吃水乏缺方面糢糊不辨東西幸承流星船主救援贈以食米煤油等物併派人指迷領至吳淞始得脫險就慰荷蒙厚德故特登申報及字林西字報謹此嗚謝 
上海茂興號啓 
[張永森特別啓事]  
永森奉母僑居滬上四載於茲束身自愛從未得罪於人乃近或有人一再以永森名義投函李府嚇詐無端陷害抱恨實深已承公堂明斷還我自由倘以後或有再圖陷害以永森名義投函等事概於永森無涉特此聲明 
[招商局新銘快輪准于舊曆十二月初二即禮拜一晚開往福州]  
本輪船帳房關謹啟 
[上海蘇州集義公所集義公所分設處啓事]  
本所以所專為便利寄柩而設向無與中外人等往來銀錢之事倘有他人假本公所名義在外向人借貨或為人作保等情本公所概不負責特此聲明 
[失竊賞格]  
啓者敝宅于陰曆十一月念八夜被賊竊去各物計開于下（仿漢古銅大銅盆一只）盆內有陽文字有漢建安二年　堂等字計重約三四十斤（黑石鐘一只連座）（注癔）背面當中粘有小票（古銅花瓶一只連座）面有點子花紋（小古銅花瓶一對）（假紅木滿堂紅二只）上有錫千（銅痰盂一對）其餘零星雜特不計其數　以上諸物如有獲到原臟者常洋四十元人臟並獲者賞洋一百元儲欵以待　失竊者浦東御家橋張宅　代表者上海王家碼頭濟宏典 
[金山中國郵船公司各股東鑒]  
本公司在滬添摺股份由上海廣東銀行代發收條茲困正式股票業已由美寄到請由是月十四號起於每日上午十點至十二點鐘憑收條向寗波路二號該銀行換取股票可也此佈 
[紫金園池特別盆湯混堂初六開幕]  
本園池開設五馬路石路紫金坊內定造二層樓房裝置西式洋盆汽水面盆樓上樓下官煖房座位寬爽佈置清潔冬設煖爐夏備風扇及香皂雪花美容裝飾等品無美不備應有盡有至於堂官均係熟手招待格外周到浴資照例茲擇陰歷十二月初六日開張特此預佈 
[卡德路北段　泰昌里　任稼春醫院]  
外科花柳病專門內婦小兒等科兼理 
電氣光熱應用中西療法合參新藥血清注射外科手術治療 
門診一元　出診五元 
[招商總局廣告]  
本月廿三夜三時半普濟輪船在三夾水銅沙洋面板　沉沒有七十餘歲徐姓夫婦二人遇難不知下落如有就近船隻及　泅水者能在該處撈獲上開夫婦屍體二人經親人認明不誤者立酬賞在洋一千元倘遇援救有人知其蹝跡速來報信者亦賞大洋五百元如撈獲屍體確非以上二人亦由招商局每名酬給撈資三十元除將徐姓夫婦身材服色由其自行另登報廣告外此外如撈到黃　鄕虞伯　陳元龍黃梅初四屍首由該家屬另出酬各三百元即逕向時事新報館報告可也本局今白又　小輪駁船前往撈尋屍體矣　招商總局啓 
[寶康協記出盤聲明]  
今出盤上海南京路西藏路轉角寶康協記公司大菜社全副生財器具招牌盤與寶康怡記三面議定其盤價銀當日收足所有寶康協記一切往來銀錢帳目等聲明自十二月初一日起限至十二月十五日由寶康協記承認自行清理與寶康洽記無涉除兩造繕立推受據外恐未週知特登申新兩報聲明 
經理徐同元啓 
[寶康洽記公司受盤聲明]  
今受得在上海南京路西藏路轉角寶康協記公司全副生財器具招牌三面議定計盤價銀當日　清所有寶康協記公司一切往來銀錢等聲明自十二月初一日起限至十五日止由寶康協記公司承認自行清理以後概與寶康洽記公司絲毫無涉再兩造繕立推受據外恐未週知特登申新兩報聲明 
經理戴雙瑞啓 
[上海靜安寺路哈同路新屋招租]  
哈同路南北兩里所造房屋業已租罄本行主人特於靜安寺路哈同轉角建築石庫墻門多座工堅料固裝修亦格外精雅自來水等項一律周備租價特別從廉商店菜場無不近便欲租者請至哈同路本行經租處領看或至大馬路三十六號本行議租均從　尊便 
哈同洋行啓 
[告窆]  
不孝智裕筮涓十二月初六日恭奉先考少堂府君靈櫬安葬南滙縣十九保五區十五六圖主穴先於初三日在家誦經家祭午後扶柩登舟恕不另窆謹此奉聞　不孝李智裕稽顙 
[被燬浙江興業行股票作廢]  
茲因焚燬浙江興業行沈延生戶二七二號三股沈延生戶二七一號十股沈德生戶二七三號二股股票各一紙除向該行註銷外特此聲明作廢 
股東沈延生　沈德生啓 
[上海民立中學校招生]  
本校定於陽歷正月二十七日即陰曆十二月十五日下午一時招考本科一二年級及預科各級插班生有志來學者可先期報名屆時前來投考章程函索即寄 
校長蘇穎傑白 
[蘇城東吳大學招考]  
陰歷一月二十二號招考本科中學各級插班生中學之下另設備科一級中文能作二百字小論西文讀過一二年年紀滿足十二歲者亦准一體投考是日八時開考各帶筆墨及證銀十元不得有悮中西文各考論說一徧學度高者兼考算術理化欲看章程圖索即寄二月二十一號下學期開課先兩日開校收費 
[大同學院招考]  
中學各級插班並添招初級生百名投考程度約準高等小學畢業大學豫科各級插班大學文科理科各一班英文專修科各級插班考試（日期）陽歷一月二十日至二十二日每日上午隨到隨考惟考大學者須凖二十日來院（地點）上海滬杭車站北首本院（證金）三元考時帶繳（詳章）函索即寄 
院長胡敦復啓 
[中國商業專門學校招生]  
本校原名南強中學校向設新閘　盤路頣康里開辦以來成效　著茲因擇適廣大校舍增設商科課程敦請吳衡之（秉鈞）先生為校長以資整飭而宏敎育謹遵部章分設本科三級預科一級乙種講習科三級凡具甲種程度者入本科具中學或乙種程度者入預料具高小程度而未習商學者入乙種講習科本預二科學費每學期念捌八乙種科二十元膳費一律三十八元今定七年三月一號即陰歷元月十九日開學有志者可至蔓盤路南強舊址報名證金三元逢星期三六試驗索章付郵二分即寄此佈 
[倉聖明智大學招收中學插班生廣告]  
一資格以身家清白體質堅長強能作篇英文國文及幾何代數等法年在十八歲以內確有相當之畢業文憑呈驗者方予收考以四十名為限二納費學費膳宿　樂等費一概免繳惟於報名時須繳保證金一元掣取應試收條取列後在本學期應繳書籍操衣等費內扣除未取者憑條於揭曉次日照退報名而未應考者概不退還三報名丁巳年陰歷十二月初六日起二十日止並隨帶本身四寸相片四日期戊午年正月十二日考試先一日驗身體十六日登申新兩報揭曉限三日覓保塡寫志願保證書並繳書籍操衣等費入校二十日開課五校址上海靜安寺路哈同花園內六注意報名時須將本校章程規則逐項認明果能恪守以及自量程度合格再行報名否則無庸報名徒勞往返 
[吳淞同濟醫工專門學校招考新生]  
班次有高等小學畢業　以上之程度者檢查體格並試驗國文算學得入預科（即德文科）及機師科第一年級其曾習德文程度較高者加考德文可插入相當之班次日期及地點陽歷二月四號二十三號（即陰曆十二月二十三日正月十三日）上午九時起在上海白克路寶隆醫院內考試報名兩達本校納費投考時先繳銀十元不取發還錄取者移作入學保證金欲閱詳章函索即寄開學三月一號 
[商務印書館發行實業學校用書]  
農業學校 
　　土　學　何述　　三角 
　　肥料學　隨旗　三角 
農　學校我作物學　凌昌　　三角 
　藝學　劉大紳　三角 
病害學　近刊 
蟲害學　近刊 
畜產學　近刊 
農產製造學　　德謹　五角 
氣象學　近刊 
森林學大意　凌道揚一冊五角 
　師範學校　新敎科書農業　劉大紳二冊每冊六角 
蠶業學校 
　蠶業圖學校製絲教科書　六角 
養蠶學教科書　近刊 
蠶體解剖教科書　四角 
蠶體生理教科書　五角 
蠶體病理教科書　六角 
桑樹栽培教科書　六角 
以上均鄭辟疆著 
商業學校 
　　業　學校商業道德　盛在　　三角五分 
　商業　學校商業歷史　趙玉森　二冊每冊六角 
　商業　學校商業地理　曾牗二冊每冊五角 
　商業　學校商業算術　曾牖二冊每冊六角 
　商業　學校商業經濟　柳凖　二角五分 
　商業　學校商業簿記　李宣　二冊　四五角 
　商業　學校商品學　盛在　　五角 
　商業　學校　商事要項　劉大紳　五角 
　商業　學校商業實踐　盛在　　七角 
附參加考書如下 
中國商戰失敗史　黃炎培　一元 
世界商業史　徐宗　　六角 
萬國商業歷史　六角 
德國實業發達史　吳之椿　五角 
商業理財學　五角 
商業簿記敎科書　廷台臺　八角 
上列農業及商業（已審定者）用書內容分正文附記兩種欲簡者得但講正文欲詳者可兼及附記一書可作二書之用蠶業書則用大小字排印眉目極清 
工業參加考書 
日本中村　之助著工業常識　白　　七角 
　　中國工業史　陳家錫　券 
發明與文明　黃士恒五角 
日本造紙新法　姚明　二角　　 
化學工藝寶鑑　杜亞泉　　　　 
日用工藝品製造法　毛福全五角 
中國十大礦廠調查記　顧環　四元 
民國七年開學在卽欲購請速 
[新體圖案畫]  
四冊各三角半 
圖案畫為普通繪畫外別樹一幟之美術凡建築　紡織　廣告　等莫不用圖案畫以助其美觀本圖搜羅各種花紋列為圖案每種分為二幅其一為正圖分色印刷艷麗奪目以供實用其一為副圖以示簡單模範而便練習之用 
圖畫家不可不備 
廣告家不可不備 
工業家不可不備 
圖畫敎員不可不備 
本館所出圖畫用畫有三十餘種之多茲擇要列下 
中學師範用 
圖共和國圖敎科書中學用器畫解說　布面五角布面六角 
圖共和國圖敎科書中學用器畫圖式　五角 
圖　習畫範本　前八冊各二角後二冊各四角 
　中　學鉛筆習畫帖　六冊每冊二角 
高等小學 
　共和國　敎科書新圖畫毛筆學生用　三冊　分三四冊八分五六冊一角六分 
圖共和國　教科新國畫毛筆敎員用　　實一角 
　共和國　敎科書　新圖畫鉛筆六冊每冊折實四分 
國民學校 
　共和國　敎科書新釁畫毛筆學生八冊各四分敎員一冊各一角 
　共和國　敎科書新圖畫鉛筆八冊　每冊折實四分 
上海商務印書館發行 
[雜誌彙編]  
本館發行各雜誌。內容豐富材料新穎銷數之廣。一日千里。每號未屈出版之期。購者紛紛一經出版購前冊苦無以應。今為便利學界起見特將各雜誌訂成彙編俾免散佚今將名目列下 
英語週刊彙編第一期起五十二期止上下二冊一元六角　（附告）本週刊現出至一百廿期每冊五分郵費半分全年二元 
英文雜誌彙編第一二卷各一冊一元半　（附告）本雜誌現出至第四卷第一號每冊二角郵費分半全年二元 
學生雜誌彙編第一卷一冊八角　（附告）本雜誌現出至第五卷第一號每冊一角五分郵費分半全年一元半 
婦女雜誌彙編第一卷二冊二元五角　（附告）本雜誌現出至第四卷第一號每冊三角郵費二分半全年三元 
商務書印館發行 
[教育部審定]  
教員得此則教授上可免預備之勞 
新國文教案　國民學校用八冊折實各二角 
本館編印新國文教案。分春秋季兩種。教員如得此書。敎科書之精意愈覺明顯教育家認為最新式最完善之教師用書經敎育部完全審定照錄批詞如下。 
是書採集各科教授方法因敎材而變化不拘拘於階段之形式洵為近日教授書中最為普通語俾兒童時常練習尤可為統一言語之導線應卽准予審定云云 
新算術教案　國民學校用八冊折實各角六 
本館所出共和國敎科書新算術久蒙敎育部完全審定各學校多數採用現為便利敎授起見復按最新式最完備之敎授法逐課編成敎案全部各敎師如有此書則敎授方法不勞預備矣。茲錄教育部審定批詞如左。 
查是書體例與敎科書相符應准作為國民學校敎授用書 
商務印書館發行 
[商務印書館新到前有之印刷機]  
精印五彩洋鐵皮　代製各種洋鐵罐 
本館新由美國購到最新洋鐵彩印機能以洋鐵代紙。可將各種書畫。直印在洋鐵之上。以之製造招帖牌片字畫整齊。彩色輝煌。足使塗人注目。以之製造罐盒亦復精美絕倫。璀璨　自。足令人愛不釋手。尤易長久保存。如蒙　各號惠顧。乞將屬稿武樣。　至敝館發行所營業部當面商議為幸。 
 
 

Page 2

 
 
   
 
 

Page 3

 
 
時評 
[新勢力（五）（冷）]  
　　直接國民之勢力。誠足以解决時局而有餘也。然而直接國民之勢力。將何自而發生。曰直接國民之利害。旣與國家有密切之關係。故直接國民之於國家。其勢力固自有在。特以前未之用耳。一旦用之。其勢力必立集也。今之所謂國中之有勢力者。質言之。不過軍隊之勢力耳。官吏藉軍隊之勢力。以植權剥利。政客則藉官吏之勢力以翻雲覆雨其外實無所謂勢力也。夫對於國外。軍隊實爲勢力之一。然而讀武之國。人且羣起而鋤之。對於國内。則軍隊之舆力。祇能用於暫時。世之軍隊强盛之國。不崇朝而革命者。時有之也。蓋軍隊之所以生存。即直接國民勢力之所在也。 
　　然則直接國民之勢力。將在何時用之。而何時發展之乎。曰有逼这使不得不用之日在。 
[命令]  
　　一月十二日大總統令派江朝宗充内務部防疫委員會會長此令 
專電 
[北京電]  
　　外傳公府今日有要事會議據查並未開會時局仍無發展現當局急於消弭北派之破裂而排馮派仍未中止討伐令一時决不下（十二日下午八鐘） 
[北京電]  
　　十二日閣議報告時局外一决定以江朝宗爲防疫委員長即下命令二桂省長李靜誠薦以國務院存記之張潤德爲政務廳長即照准三外交部電上海交涉員稅務處電海關一律禁止孫文發行之公債票四派兵保護海參威僑民即由江段兩總長報告公府 
　　（十二日下午八鐘） 
[北京電]  
　　曹錕避天津主戰會議特赴保定將赴河南又因九省聨合逼下戰令推曹領銜曹特派人向馮言彼不願領 
　　（十二日下午九鐘） 
[北京電]  
　　李純覆馮徵求和戰之電謂言和則職係督軍言戰則身居調人惟有不主張而靜候中央命令可見其態度仍不動　　（十二日下午八鐘） 
[北京電]  
　　王士珍覆蘇李督電復舊國會勢難辦到現惟催參院迅將兩法議决即行召集新國會（十三日上午十一鐘） 
[北京電]  
　　王占元覆電西南進逼惟有討伐陳光遠電如政府最後不得已而用兵則惟聽中央驅策可見李陳王三督態度亦異（十二日下午九鐘） 
[北京電]  
　　曹錕部下閻相文一旅電告已抵岳州擔任左翼攻擊之任（十三日上午十一鐘） 
[北京電]  
　　漢口電第三師與九師軍隊有在豫鄂接境衝突說（十三日上午十一鐘） 
[北京電]  
　　臨時參院開二讀選舉法會關於參議員將省議會選舉完全剥奪爭議頗烈結果爭者失敗仍照原案通過（十三日上午十一鐘） 
[北京電]  
　　孫寶琦條陳發七年公債票維持中票財部提出閣議（十二日下午九鐘） 
[北京電]  
　　吉林旗人德頤招有護鑛隊四百餘名又有馬隊一營鎗械俱全經吉督署查獲解散（十二日下午九鐘） 
[北京電]  
　　王克敏南行銜有重大使命孫代李盧調和外兼任時局解剖（十三日上午十一鐘） 
[北京電]  
　　日人通訊社載黎黄陂已離津赴甯據公府云馮派往之林長民昨尚電告正與黎討論時局未至解决有以證其不確（十三日上午十一鐘） 
[北京電]  
　　參戰督辦處組織就緖將頒令正式成立（十三日上午十一鐘） 
[北京電]  
　　英使朱爾典代表協約國到外部要求驅逐在華德僑並允擔任欵項船隻（十三日上午十一鐘） 
[北京電]  
　　陸使電告日在魯設民政署事已由御前議决取消（十三日上午十一鐘） 
外電 
[北京電]  
　　北方十四省督軍已先後要求中央發布討伐令天津會議亦已决議由曹錕張懷芝領銜聨名電致政府聲請發布討伐令今日天津會議由電話將此意通知總統府總統府秘書長張一麔即進謁馮總統詢問討伐令究將發表否馮總統語曰目下之財政若維持現狀尚可繼續三個月軍費若决計用兵備敷一個月之軍費因此之故下討伐令之舉頗費躊躇云云據此間一般人士之觀測馮總統之眞意似猶置重李純之態度故非李純誠心贊成主戰或與倪嗣冲張懷芝之軍隊起衝突馮總統當無發布討伐令之最後决心也（十三日） 
[北京電]  
　　馮總統接江蘇督軍李純辭職之電報即發電慰留（十三日） 
[北京電]  
　　李純電中央政府略謂余於南北調停之舉已竭盡心力然北方督軍堅持主戰說不已請從此辭職云云大約中央必將慰留（十三日） 
[漢口電]  
　　據從沙市歸者言荆州石星川意氣極盛常聲言馮總統如不恢復舊國會尊重民意而舉共和之實誓不取消獨立目下獨立軍在該處一帶者約一萬人其分駐地點上自宜都石首起下至公安監利止監利縣已被佔領更進而與湖北軍對峙於車灣荆州獨立軍與宜昌吳光新軍雖已訂停戰之約然荆州軍希望奪得宜昌之武器彈藥及鹽稅恐不免再有衝突（十三日） 
[北京電]  
　　昨日下午英國公使代表聨合國方面至外交部要求驅逐在中國之德人中國政府對於此事如何處置尚在未定（十三日） 
　　以上東方通信社電 
[東京電]  
　　據泰晤士通信員消息日本謀在鄂城（譯音）縣獲得採掘鐵礦之權利因招湖北人之反對云云據當局所聲明謂此係十年前事現時實無此說（十三日） 
[東京電]  
　　西比利亞各地市民憎過激派之横暴謀脫苦境因希望日本兵出發（十三日） 
[東京電]  
　　據俄京來電俄國駐日大使及東淸鐵路長官已免職以康勒特氏爲駐日大使（十三日） 
　　以上共同通信社電 
戰電 
[倫敦電]  
　　自里斯特里土夫斯克之媾和談判協約國旣未答覆中區諸國之條件中歐諸國現建議與俄國重開單獨媾和會議現暫停會議一日俾俄羅斯與烏克蘭代表豫備覆文德奥外相曾恫嚇俄國如不單獨媾和則須重行開戰此節甚堪注意（十二日） 
[華盛頓電]  
　　衆議院已通過女子參政權之憲法修正文同意者較必要之三分之二多一票若再經參議院通過而由全國各州四分之三核准則即將成爲法律（十一日） 
[巴黎電]  
　　每日紀聞英軍陣線特别訪員紀戰地現狀謂氷天雪窖無異地獄雙方鏖戰之後皆乘此寒冬休養兵力兵士自上年四月亞拉大戰後罕離陣線者今日大好休息至於新年遭際如何則惟有决心以備應付耳（十日） 
要聞一 
[東京通信（心危）]  
　　日本海軍充實之輿論 
　　俄德講和談判之觀察 
　　日本今年度預算對於國防計畫視爲重要陸軍則有改師團制爲二十五軍團海軍則預備成八八艦隊政府派之態度以爲當此列强逞雄之際無論其現在或將來日本海軍力遠不如各國蓋目下日本僅八四艦隊一隊而已况現在潛航艇戰聞海戰之新紀元主力艦隊之外尚須有奇襲艦隊以防之日本今年預算中期成奇襲艦隊此次國防問題已喚起一般輿論彼當局之海陸軍人固無論矣即民間亦議論蜂起反對派對於國防問題亦未敢竭力反對所反對者乃咎寺内政策上之不澈底於國防問題則衆口一辭表贊成者也 
　　海軍大佐山本英輔氏曰軍備之充實問題所當聨想及之者第一世界之形勢第二日本之國情日本四面環海戰時海軍之重要更不待言即平時亦不可輕視蓋海之國境無疆苟海軍力强則國境廣大海軍力弱則國境狹小况欲維持太平洋之和平日美兩國得以握手者亦惟背後有海軍力而已八八艦隊乃理想上最良之制度所謂八四艦隊者實不得已之舉今年預算建造巡洋戰艦兩艘以充實之乃爲八八艦隊之途徑其目的非完成八八艦隊不可也然則八八僅有一隊已滿足乎曰未也蓋主力艦隊旣備聊足鞏固國防苟有戰亂則當尚有充實之計畫也云云東京時事新報社論曰此次議會於充實海軍完成一八八艦隊爲絶好機會貴衆兩院中雖有反對之聲不過以爲政府計畫之姑息不完全而已經當局者說明則渙然氷釋矣今日海軍充實云云已成爲一般輿論多數國民能知充實海軍爲當務之急實屬至幸惟因政策上之反對而誤其視聽忘劫充實海軍之急務則不可也云由此觀之日本近日對於充實海軍之輿論已逐漸造成第四十議會中雖有反對派之質問僅關於政策上之不澈底其對於海軍充實一事則其贊成之程度更甚於政府之主張也 
　　俄德單獨講和條件提出後此間風聞已有談判决裂之說並聞俄外相對於德之提議以爲僞善的講和至爲憤慨但據此間言論界之觀察以爲談判破裂之說尚無的確情報卽有此說亦不過一時中止之現象耳今後談判再開縱有問題發生亦易於就緖俄國雖憤慨德之陰險手段而無實力以抵抗之則欲使談判破裂亦異常困難也蓋目下德國霍亨羅公等以及前奥國大使等已率領數百名陸軍軍人相繼入俄都更有德奥商人亦絡繹在俄京交換物資德國在俄京之勢力已不可抗俄國目下情形似已爲德人扼其咽喉和戰已不能自由矣若講和談判果至决裂則德國更當以武力壓迫可無容疑者也德國東部戰線之右翼兵力集中苟談判破裂將一搏而攫島圭拉那（世界有名之榖産地）其他更進擊小俄羅斯方面則可致其死命故無論其俄人如何憤慨德人在俄勢力已難輕侮故無實力以與人言和戰鮮有不敗者也云 
[時局不易調和之西訊]  
　　大陸報九日北京通訊略云都人對於政局大勢憂形於色停戰令竟未發生效力不獨不熊使南方來就北方範圍且激起北方督軍之憤怒以爲南方倔强不可理喻若總統今猶不知其野性難馴悔將莫及故當用强迫手段使總統省悟據可恃消息總統因事機不順大爲失望今仍竭力疏通雙方俾得和解第雙方要人似皆不願接受總統之調停總統固以調人自命北方督章則指爲多事而南方領袖亦視爲傀儡蓋以總統雖有調和之意然不能約束督軍以實行其主張也雙方爭執日見其甚觀其現象不日復將决裂北方督軍於一星期前曾在津集議今又會於天津目的所在無人熊確知之即其集議地點亦極守秘密惟就其機關報紙察之而略得隱意耳據督軍團之某機關報云馮總統政躬不豫或將辭代理總統職其實馮固無病彼造謡者欲排擠總統使其不能安於其位乃揑作總統有病之言以爲總統他日藉此辭職之地步耳第天津會議縱權勢煊赫未必能推倒馮氏也長江諸督聨盟獨立之說亦增時局之糾紛蘇鄂贛三督近曾聨電致京略謂總統與南方俱願和解而北方督軍違命發兵顯欲用武故長江諸省不得不自决行動此語之用意是否在恫嚇督軍抑在鼓助總統今尚未明聞總統刻已查詢其眞意矣將來結果殊難逆料果有局外人出場關處或能使雙方消釋前嫌惜黨見太深排解無人總統調停之力似已失敗徐世昌不願當其衝熊希齡雖常立於遠處發揮意見然亦不欲爲和事老人惟衆人推測若果有人熊設法保全北方督軍之顔面使之下臺則督軍亦未必眞欲用兵也 
内閣前途與主戰派 
　　主戰之聲甚囂應上王總理爲主張和平之人如戰局讀成王總理將認爲政策不合而不肯遷就一般人揣測如主戰命令果下則王總理將如何昨有某外人即詢王之左右謂主戰令之副署能否不發生府院問題據王之左右所言則此令果不幸而實行王總理一去了之無府院問題之可發生也聞王總理之意已决定且曾對總統表示現姑擔任數日至南北决裂則當另作結果屆時請准辭職是王總理固决以其職任與調停爲終始矣但昨日有人見王總理談及時局王總理對於和局尚不作絶對的悲觀而於蘇魯兩省危機一變之形勢似仍有幾分可望不至衝突則王君固　　　和平目的而不至於和戰未定之時决然言去也懼聞昨日一日間政府未得有關於和議之電報天津會議近兩日已暫停會而山東奉天安徽浙江上海徐州六處代表均來北京向政府催促下討伐命令且聞主戰派之意欲請中央向長江三督軍疏通使其出兵以臨前敬此事以長江三督軍所抱主義論之恐辦不到而政府並未拒其請蓋以欲關和山東與江蘇之衝突不得不姑且敷衍也至討伐命令據外間所傳似乎旦夕且下然馮總統及王總理猶希望和平其果徇主戰派之請而果下討伐令與否尚在未定也 
　　天津主戰派各軍人等日前又聨名來電强要發布討伐命令若不容納即將採自由行動此時王總理雖口稱辭意然王總理之辭職不過有此一場說話尚未正式提出辭表王氏果有辭職之眞意否尚屬不明加以王氏現在雖任國務總理然關於時局一切之處置悉聽總統主持故其進退亦必依總統之意思决定也天津主戰派所最切實主張者固在推倒王内閣組織主戰派内閣然所謂十六省區督軍都統之結束尚須十分聨絡鞏固然則天津會議刻下之急務即在從何方面使現内閣發生破綻以便乘間抵隙之一事曹督軍並各省代表者似只就此手段日夜焦慮據某方面消息則天津最近又將由十六省區軍人聨名致電政府强要發布討伐佈令其時機即在今後兩三日内惟天津主戰派亦須待有幾分準備今尚不能卽打電報故此等督軍再度强求發布討伐命令王内閣即陷於窮地現在馮總統之境遇頗有進退維谷之勢南方各派則謂馮氏口言調和實際並無誠意所謂妥協者不過爲口頭禪畢竟仍爲愚弄我等北方則謂羅氏原屬北洋派出身今因個人之利益遂不惜使北洋派全滅此兩派之攻擊甚足使馮總統惱悶因此情勢馮氏或將從主戰派之意思發布討伐命令亦未可知事旣至此則王内閣自不得不瓦解但據通曉時局之某氏云王内閣之瓦解至早須在一星期以後 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[李蘇督已表示辭意]  
　　和平絶望矣自和議停頓以來主戰派頗集矢於蘇督詬詈萬狀聲勢逼人李督雖以大局爲重亦有不堪處此之勢茲得某方面消息李蘇督因良心上不肯陷入戰渦前日已電京表示辭職以謝北派其電文大致如下特急北京大總統鈞鑒正密陽電敬悉以西南益肆要求欲各省聨銜直斥其非以爲政府後盾元略深遠虚懷冲挹欽佩莫名竊思戰和大計中央自有權衡何敢妄參末議惟戰必有萬全之策有不得已之故有法不容恕之罪名然後足以服人心面不至於釀災禍和必昭示大信感以至誠有具體解决辦法而後能貫澈終始不至以猜忌隔閡而害成功當此存亡呼吸之際不可不明白主張使國人確知所向若猶持武力後盾能戰而後能和之說因循游移於兩可之間使曲直旣無由明而大局亦將不可收拾純調人也無倡言主戰之理而其職督軍也亦無抗言不主戰之理顧中央主戰可也各省從戰亦可也獨純不可以反覆無常之行而出於自相矛盾之計身家不足惜而一生人格不可毁也自信此次調和純出愛民之誠不知黨派不知南北對公誼對私交無不可告人之事其始言調和也實先秉承中央乃敢進行迨停戰實行也復經辭缷調人以聲明責任對於武力之議則迭電贊成未嘗因此停頓對於湘閩之急則迭電勸阻彼亦停止進攻凡此事實斑斑可考旣無所謂中彼緩兵之計亦無所謂懈我敵愾之心大局所關並無貽誤今言戰則與本來政見相違何以自明於天下而西南之疑其相欺無論已不言戰則與中樞政策相違又恐有碍於職任而儕輩之疑其立異又無論已且觀近日現狀隔閡益甚勢已無可疏通而疑謗繁興詰責紛起凡百咎戾皆集於純之一身旣知任重力微何敢有所留戀以妨大計惟有自請罷免即時解職以謝國人伏祈俯鑒愚忱速派相當人員來此接替俾純尚得保全人格以自立於天地之間而中央亦得一意主張决策備戰早日明白宣布以赴事機至於國家興亡匹夫有責而人心思治上天好生民則何辜終有休兵之一日純苟一息尚存救國之心不死救民之心不死謹當致力社會以竟鈞座寗息之初志斯即所以報鈞座也伏祈鑒察毋任屏營李純叩眞（十一日） 
[南京形勢與時局關係]  
　　大陸報十二日南京通訊云張懷芝飭兗州鎭守使施從濱帶兵一師取道浦口前往江西施已派兵二千人附津浦路直抵滁州但未必續進馮玉祥部下之兵仍駐浦口沉機觀變馮有新知識當不致奉行張懷芝曹錕之命也聞南京齊鎭守使傾向段派已受陸軍總長之運動反對李純李去則齊爲蘇督據可恃消息復辟又將發作段芝貴等與聞此謀將以宣統爲世襲總統以避外邦承認之間題曹汝霖陸宗輿輩均極贊成北京近又議及鳳凰山鑛權事徐樹錚近曾與盧永祥楊善德接洽一切蓋徐欲得盧楊同意俾可以鳳凰山有價值之鑛産再向外人借欵也 
[鄂豫閩待援急迫之京訊]  
　　政府因荆襄聨合湘桂大舉進兵先日已定四路攻討計畫命直豫鄂諸督及吳光新司令張聨陞旅長分别進兵昨復頒發申討電令由參陸辦公處發出其文云本日奉大總統令迭據報告湖北荆襄一帶自石黎宣布自主日形擾亂近日石星川派兵進犯宜昌黎天才勾結土匪七八千擾及棗隨並有侵犯豫南之勢另有王安瀾劉興讓等在鄂豫交界招聚土匪等情查荆襄隨棗均屬鄂省内地石星川黎天才等於息爭明令布告以後仍復多方擾亂實屬形同匪類貽害商民應責成第一路總司令曹錕湖北督軍王占元各派得力隊伍尅日分路會剿務使地方匪患早就敉平以安大局並着河南督軍趙倜派兵相機協剿此令等因奉此轉逹參謀部陸軍部 
　　荆襄方面着着進行黎天才收集棗陽隨縣士兵出兵信陽擬佔領京漢路線一面聨絡南陽土匪游勇逕攻豫南石星川運動譚浩明自長沙進兵運動程潛自湘陰進兵取道荆州逕攻鄂垣雙方並舉希圖直搗幽燕政府探悉此等計畫已飭鄂督派精兵扼紮湘西通荆大道飭直督派兵駐信陽豫督派兵駐新野以守爲攻相機前進並命吳光新司令自上游張聨陞旅長自樊城各率所部分道進攻 
　　公府消息云王占元昨晚拍來急電一件略謂荆襄軍隊合攻宜昌吳光新雖極力抵禦惟兵力單薄石黎兩軍均擇要扼守援軍又不能超越已成孤立無援之勢其危險已逹極點頃據密探急報黄崗通城一帶爲石部下之團長謝超勾結土匪圖謀甚亟卽田家鎭之砲台因守兵過單亦爲石軍奪佔并聞石黎計劃有全師分路進攻武漢之耗人心異常震動鄂垣原有軍隊及經中央派來之軍雖稱雄厚然上有湘桂重兵逼近岳州中有荆襄棗隨從中牽制下有贛豫毗連以及長江流域京漢鐵路在在均關重要已處於四戰之地實屬防不勝防占元匝月以來雖竭盡心力將所有軍隊分别配備嚴密布置地廣兵單終恐顧此失彼懇中央飛電曹督速派大軍即日來鄂帮同援助切勿遲延臨電迫切伏乞迅示機宜俾有遵循而免貽誤等語聞元首披閱後卽諭參陸辦公處速電曹督除將前發之軍迅速赴鄂外并令後路軍隊尅日出發與王督軍會商相機進行 
　　黎天才進逼豫西趙周人督軍曾電請政府派兵援助茲據公府消息趙督軍昨晚復致電中央促速派援兵尅日赴豫以資援應并謂王天縱回豫號召嵩山舊部勢漸蔓延尤宜注意防範等語聞元首披閱後已交參陸辦公處卽日核覆云 
　　湖北第九師第十八旅旅長張聨陞虞日曾由南陽致電大總統陳述脫離險地及請軍械詳情茲聞大總統昨早又接張旅長佳電報告職旅砲營出險倉猝砲位均未携出特懇政府迅速接濟鎗械以備督隊攻敵經元首閱畢比即交諭參陸辦公處密電趙周人督軍轉撥又一消息政府刻已擬定凡關豫南前敵需用軍火均由鞏縣兵工廠隨時供濟諒接濟張旅長者即由該兵工廠撥給 
閩事危急迭電中央請援元首以閩省地處海疆兵力向非雄厚且路途遠隔軍事運輸諸多不便深爲焦灼故於昨日特面諭軍事處迅電濟南張督軍照原定出師計劃尅日開拔且告以粤軍圖閩之激烈及李烈鈞陳烱明方聲濤等分路進攻閩省危險之情形並飭海軍部迅電饒司令速備軍艦到浦裝運先將第二路軍隊一律開赴浦口俾得兼程并進以救閩危文從參陸辦公處得消息閩省危急已逹極點聞元首面諭軍事處拍電魯督張子志尅日派兵赴援并飭秘書廳電復李督培芝其電文云連日來電均經披關所陳各節自屬實情當經軍事會議决定辦法除電浙滬楊盧兩君先派勁旅開赴閩南一帶擇要抵禦以壯軍威外并電魯督仍照前定計劃迅速辦理至請派飛機一節已諭參謀部轉飭航空秦校長趕緊預備積極進行特並電復希即查照但援軍未到以前祈通飭前敵各軍嚴密防維勿令侵越所有近日一切軍情仍望隨時見告以憑核辦云云 
[張敬堯又有虞佳兩電]  
　　張敬堯曾有支歌兩電極力催促政府速决用兵大計其詳已備載前報茲聞張於七日九日又有通電兩則措詞均甚急切爰分錄如下 
　　其一虞電云華密時局艱危堯曾電請中央速决大計頒布明令討伐鞏固國基旋於麻日奉到參陸兩部覆電以中央對於各方之行動只能相機行動不能膠柱鼓瑟坐收其效是中央對於政局和戰兩途尚無决心堯謹爲中央再進一解其上大總統文曰大總統鈞鑒正密竊堯一介庸愚罔識政治慨内亂之相尋痛大局之垂危迭電陳請中央速决大計中央不以愚直見罪勸勉有加心有所知敢不披瀝上陳仰答高厚近者息爭明令頒布已久西南對於政府只有詰難之責言毫無誠意之表示而暗地進兵陰謀割據煽惑軍隊勾結土匪不惜擾亂全局藉便私圖逆蹟昭彰無可掩飾中央大度包容不加一責復迭電各方要人竭力疏通情詞懇摯義理嚴明讀之感奮乃細閱各處覆電或藉口於法律失平或託詞於政治越軌或以用人失當而妄加指摘或以誠意未固而羣相譏訶對於我總統仁愛之心慈祥之念熟視無覩非逹到其個人權利之思想絶不偶一援手爲國家助人心至此國何以立對於西南問題毫無和平之希望迭請以武力解决實鑒於中央威信失墜非大張討伐不足掃平内亂藉收南北統一之效乃中央惑於調和之說派遣信使特經專員南北奔馳日事排解而所得效果不過函電數通滿紙陳言甚者盛氣相加任意指責起視國内戰雲密布亂機四伏殺人爭城依然如故爲國家計與其遷延日久糜爛全局何如當機立斷早謀收拾政府一意主和旣已鑄成大錯旣就主和而論亦不得將所有特權概行抛棄請爲詳陳之一國會召集宜由中央主持也此次南北政爭最難解决者莫如國會問題西南各省多數主張恢復舊國會北方各督軍則又日以招集新國會相號召鄙意以國會問題應由中央主持雙方只能條陳意見不得强迫中央牽就一方之言論蓋中央爲政治樞紐對於新舊國會之利弊得失知之較切我總統旣爲南北所仰望復受國民之委託且京師爲人材淵藪徵集意見較之各省區之偏僻難易判若天淵辦理選政例有專管之部主持一切何得任人干涉此中央所宜詳加審愼者一也二任命軍民長官中央宜有特權也西南各省方言約法實則對於政府用人行政無往不加以非難夫任免官吏固大總統之特權載在約法人所共見乃非其黨派中人則攻繫不遺餘力或曰人皆可殺或曰誓不承認或曰出身微賤或曰劣跡昭彰甚者舉兵相抗聚衆環攻甘冒天下之不韙而惟黨徒之是利曩歲舊國會之見惡於國人者雖原因甚多而干涉政府用人起於極端亦最重原因之一然彼以立法而干涉行政猶有半面理由今則竟以行政長官而干涉政府之行政用人其荒謬絶倫且至奪總統之特權而位置其私非嚴加申斥紀綱何存此中央宜嚴爲拒絶者二也三不得以議和議貽誤大局也黨人利用各方請求中央公布停戰明令俾外交上得認爲交戰團體堯曾於前日電覆武漢商務總會切實痛言通電各處幸政府洞燭其奸息爭布告並無停戰字樣志未得逞近閱各處函電復有請示中央指定議和地點或請派議和代表者甚至身爲疆吏通電總統及各省區竟指現在中央政府爲北政府一似北政府而外尚有一南政府在者其對待中央久已視同敵國中央若猶以議和名義與之周旋亦自居於敵國之列倘調和無效南北從此遂可自認爲兩國分立乎恐外交上將生絶大之交涉而國亡無日也萬一調和成功嗣後對於南方終以敵禮相見乎世界恐無此類之國家是此次甘作調人者只能以調和二字内告中央不宜以和議全權隱爲操縱此中央所宜預爲防閑者三也四不宜以無責之人專司調和之任也調和政爭固宜羅致羣材俾爲國用然此固宜加審愼對於明令逮捕之輩而尊之曰先生則法令無效對於免職附逆之人而稱之爲總長則威信何存政府即欲借重此類人材則莫如寛其旣往明令特赦再委以相當任務其能否爲政府効力雖屬疑問然中央政令尚屬維持有人不受何等之損失是調和大局之人材不宜以無責之人專司其事日事播弄暗爲主持淆亂天下之聽聞此政府所宜詳加辨别者四也以上四端俱旬日以來中央對於政局極當主持之論蓋自息爭令下在中央息事寗人不惜委曲求全冀免同室操戈同人下氣辱聲坐視彼黨之横行不敢輕動恐損政府之威嚴是此令公布就長面而論似爲和平之動機實則一方進行一方退讓將來發生戰禍更加激烈所敢斷言堯愛戴元首擁護中央不敢甘居人後是以知無不言言無不盡如蒙採納敬祈速將此旨電知調人限期答覆倘彼力執迷不悟當卽謹率所部勉爲前驅殺敵制勝克盡厥職一得之愚全局攸關戆直之言伏乞察鑒等語謹再奉聞諸公老成碩望夙所景崇對於時局藎籌碩畫當有匡堯不逮者用敢一再陳述敬祈指示爲盼敬堯叩虞印 
　　其二佳電云疉接廣西譚督軍自長沙來電及貴陽劉督軍三十一通電皆反對大總統所任命之參戰督辦曁陸軍總長大意參加歐戰極表贊同惟所任命之人不能勝此重任其理由則以大總統有統率全國海陸軍之特權參戰事務可以直接辦理即襄贊需人亦須特派全國威望夙著之知兵大員等語查對德宣戰本段前總理堅持不撓之外交政策協約諸國同深欽佩此次俄國内亂德俄單獨媾和之事實愈逼愈近協約諸國以共同利害之關係希望我國加入戰團我國適於此時發生内訌致前内閣全體辭職稍知大勢者無不隱爲悲憤慨内亂之相尋痛外交之失敗鷸蚌相爭同歸於盡幸大總統乾綱獨斷仍以參戰全權委託於段前總理不惟協約諸國共表同情即國人中之稍明政局者皆以歐戰結局中國或有一線之生機該督軍旣贊同其政策之人參與戰事極端反對猶自詡曰誠心爲國其誰之信至以大總統有統率全國海陸軍之特權不應另設機關尤屬非是蓋參戰本臨時事務督辦係暫設職官並未將全國海陸軍之特權攘爲已有果如其請則全國海陸軍之事務均應直接歸大總統辦理奚必劃定有省區多設督軍都統以及其他軍官管理軍政身爲疆吏對於普通事理尚欠明瞭可慨孰甚夫舍段前總理而外全國不無著名之知兵大員堯亦頗信其說惜此時西南半壁正届獨立期間袞袞諸公如陸如唐如譚如李均以熱心護法實行靖國無暇兼顧是外交上尚未承認西南爲一國雖戰勝攻取殺人盈野誓師宣言風靡一時而朔方健兒不盡昏愚甘於附和亦無提挈全國之能力總之任免文武官吏係屬大總統特權載在約法該督軍等日以護法自命詎有不知乃不惜通電全國淆亂聽聞包藏禍心無可掩飾究應如何懲辦以警效尤中央自有權衡惟當此言論龐雜之秋該督軍多膺疆寄當如何審愼周詳方足以靖人心而應世變焉能徒逞意氣只知有黨不知有國置外交關係於不顧堯閱悉此電憂憤塡胸用敢將其情詞支離處逐一指出敬祈察鑒張敬堯叩佳印 
[京津防疫之所聞]  
　　内務部昨因外間有天津發見疫病之傳說臨時特派京師傳染病院院長嚴智鐘君急行赴津察看是否鼠疫如果屬實卽當實行預防據醫界推測天津最近係因監獄囚徒一名中疫猝斃遂啓恐慌監獄與外界斷絶交通似無從傳染鼠疫也究竟如何專待嚴院長報告爲斷又傳染病病院之第二次派出醫員劉東海已於昨日奉命急行赴豐鎭矣又據津訊云此說之來原以南馬路分監唐監長素無疾病九日偶然染疫立時斃命防疫處當即飭醫員巡捕往唐之住室實行消毒而林檢察廳長以拘押犯人染疫斃命日見不絶亟應設法維持除將罪輕之犯一律先行令具保結開釋外擬添設犯人調養專所一處但津地疫症之發見是否鼠疫尚未得知目下正在檢查中 
　　北洋防疫處於月之十日下午三鐘開茶話討論會到會者爲縣長齊耀珹警察廳代表趙斯桐工程處代表王介臣津海道道尹姒繼先津海關代表朱燮辰交涉員黄榮良工程處長唐子奇以及本地紳商等首由劉處長報告開會宗旨並由省長電詢蔡都統山西閻督軍各處所來電報現在派員調查惟蔡都統電稱該處發生疫病甚烈與尋常之病不同大家有何意見徵求辦法以便咨請省長籌備進行手續當由黄醫官宣讀防疫簡章繼則杜小琴主張疫病關係生命諸君勿得觀望亟宜請屈顧問研究當經屈君表示取締房屋潔靜最爲要緊辦法李頌臣李星北主張聨合各區紳董籌備恐官家辦理多不相洽研究各區設立醫員分所由紳商帮助檢察李星北主張預備藥品防患未然杜小琴主張於小户尤當愼重其設立分所經費較重又由題助理員報告要緊報紙及游行演說最宜重要杜小琴報告仍山各區紳董聨合警察按日留意檢察又劉處長表示近查街巷污穢不堪將來臭氣必定薰蒸致染疫病杜小琴主張公布簡明防疫傳單裨益衛生劉處長表示業經咨請省 
 
 
 

Page 7

 
 
長會同警察廳實行汽車稽查檢驗辦法又劉課長全校長報告張綏鐵路業已停車而此項疫病向在奉省經驗此病毫無治法又劉課長擬定請籌臨時欵項粗織臨時防疫會擬由紳商聨合防疫進行惟用欵由省長支領其特别欵項甚爲艱難黄醫官主張必須需用藥品應當預備聨合紳商組織分會及召集籌欵辦法劉課長主張咨請省長現災民對於衛生狀况並忠告災民遷移辦法請趙助理員向楊處長及衛生科工程處常常接洽研究暫用育嬰堂婦女戒烟所作爲醫院惟用房甚多難以安插李星北主張暫用宜興埠温宅空房現在急不可緩應當設法籌備房間以維善舉又蘇朶生主張進行團體防疫手續李星北主張擇日開一大會而同人皆爲發起人其成立辦法不妨靜候部令現在預先聨合警董防疫進行又有李頌臣對於召集醫界之重要問題以調查海陸軍醫院入手以今日到會員紳皆作發起人定期在闔津會所仿照滿洲辦法開臨時防疫大會隨時研究進行辦法又劉處長主張各區可設一兼理醫官以便檢察治療而資進行又全校長主張委派醫官二員擔任檢察其所需經費無多以專責成討論良久至四鐘時宣布閉會 
　　前日防疫委員會决議嚴防疫症之傳播八日已由内務部致電口北晋北各鎭守使嚴禁饑民入境昨日又據晉北鎭守使致中央電云庚電敬悉沿邊防疫事宜自發見時職使已敊率軍隊縣知事於殺虎等要口設所檢禦嚴阻病人入境矣知關厪念謹電覆晉北鎭守使張樹幟佳印又張家口都統田中玉致政府電云本日京綏停止開車商民異常驚恐紛紛來署籲懇查晋綏瘟疫現在距豐尚遠若驟將火車一律停止事起倉卒不獨張家口商業一落千丈且聞盧匪在綏又甚猖獗恐其藉此生心愚意以爲防患於未然宜將此路分作兩次辦理先照上呈歌電辦法在殺虎口石匣溝沙袋溝等處設局防疫看病疫來勢情形如何若漸至豐境則將由豐至張一段停開倘再不能防止則議由張至京辦法此循序漸進於防疫之事無妨而於商務裨益匪淺如此辦法是否有當伏乞鈞裁田中玉靑印 
　　英公使朱爾典氏於昨日下午五時親赴内務部謁見錢總長關於防檢鼠疫計劃協議甚久又法國駐京公使署日前派定醫官德瑞拉前往豐鎭協同中國醫生實行檢察 
[皖省近事]  
　　中日實業公司前在懷寗縣集賢關一帶礦區試錐曾經皖紳反對交涉迄未解决頃黄省長特委實業廳諮議李憲祖赴京與中日實業公司代表李士偉磋商集賢關大龍山附近礦區違碍各處按照條例劃除改正聞李委員日内卽將北上 
　　黄省長今日（十日）下午二句鐘召集在省議員約二十餘人在署開茶話會聞係討論銅官山礦事黄省長以沿江沿淮各縣圩堤擬乘此水涸農隙之時趕緊培修以期堤身堅固足以抵禦急汛昨特令飭水利局嚴飭各縣迅速趕辦倘有因循敷衍卽將該知事提付懲戒 
[杭州快信]  
　　前五團三等軍需正史之燿昨甫來省算淸交代并陳明甬事發生被劉炳樞軟禁旅部遺失部頒實官證請予補給張師長已呈請督軍咨部核辦 
　　齊省長昨咨奉督以代理第一科長張鴻聲前在奉天彰武縣任内經手事件現俱交代淸楚請准核銷并調該員留浙任用 
　　督署原有消防隊早經裁撤現楊督擬重行組織已向警廳索回洋藥各龍不日成立 
　　外海水警廳督察長葉翀調省遺缺委來長泰接充 
　　嘉湖鎭守使王桂林昨辭行回防 
　　齊省長昨通令警備隊各區部頒發官佐什兵請奬一二三等寶章規則 
　　黨人陳天則經督署軍法課訊决擬處死刑即日執行鎗斃 
　　齊省長委外海水警第三區長陳常益兼充温護警局局長警務處委趙鎭邦爲海寗一等警佐 
地方通信蘇州 
[減賦成色商定]  
　　蘇紳請求減免本屆漕賦經財政廳允准八四八折之後各紳堅請仿照常熟辦法八三拆收一時未能定議已記前報茲悉前日又在海宏坊巷潘紳宅内集議是日到者爲吳知事朱委員吳蔭培費頌淸尤先甲吳問潮劉迓賓宋銘勳等十餘人吳知事朱委員向各紳再三懇情各紳等始允酌增數釐迨後議定八三五折散會後吳知事朱委員已電陳胡財廳長核准即照八三五折之數由縣核明被歉區域分别輕重攤定成色出示布告以便徵收 
[法曹近事兩則]  
　　高等審判廳推事陳濤已奉調充江北高等分廳書記官長又江北高等分廳檢察長一缺已委錢謙承乏以上二員日内即須赴淮蒞任齊省長以各縣承審員一缺關係至爲重要必須有法學知識者方可充任特規定資格兩條（一）法政三年畢業富有行政經驗者（二）江蘇候補縣知奉具有法學知識者已咨部核准並通令各縣遵照 
松江 
[泗涇巡官被控三誌]  
　　泗涇巡官劉培芳因舉動乖謬近被楊士濟等搜獲該巡官違法證據呈請縣署撤懲聞知事接狀後以劉之被控恐有誤會特函請該鄕自治委員李君到署託其調和李君與劉巡官感情亦甚惡劣是以不願擔任調人當面謝却現聞該鄕人民已動公憤大有不逹去劉目的不止之勢 
[信局脚夫改道遞送]  
　　松江全盛協源順成三信局脚夫關福沈來因對滬遞送包封在泗涇附近三次被刦失去緊要公文信件並銀洋滙票等物迄未破獲現三信局中執事已會議防衛方法决將包封信件嗣後飭由信差附搭火車赴滬俾免危險 
[警所拘解烟犯]  
　　昨午警所檢查張德昭等三人至西外秀野橋堍私開燈吃之朱寒松家搜獲烟犯朱寒松沈才根張小弟及邱某等四人並獲烟膏烟具多件當卽拘所轉解縣署由縣判罰朱寒松洋百元沈才根六十元張小弟二十元邱某二十八元聞烟犯沈才根係縣署圖差前因吸食鴉片被拘到案化名沈德海判罰三十元此次已屬二次被罰又縣南汪姓亦城内著名烟窟今日亦由警所派警破獲將汪某及在彼吸烟之某商人并解縣署由縣判罰汪某洋百八十元及徒刑四月某商人百七元已分别暫押須俟罰欵繳齊方許釋放 
金山 
[嚴寒中之各界現狀]  
　　半月以來奇寒殊甚划船小輪時行時輟不能準期開駛市治中底面皆氷故一般宵小得以乘夜走氷而施其傾筐倒篋之術矧蟲災之後鄕民所種春熟如荳麥蔬菜等類經此燥烈大冷均結氷結爛化爲烏有而掘視稻根之蟲並不凍斃誠異事也各倉租事冬至後藉口米船不通已戞然中止統計各家所收不過十之二三縣署收銀處所收忙銀除去滅折之二成外與往年殆不相上下惟租事旣無起色漕米一層或不免爲難耳向例商家收賬冬至後鄕賬先行開收本年四鄕鄕民均言租米尚未料理何况店賬以故各商家無不憂形於色加以銀根奇緊商市蕭條社會經濟狀况較諸上年又不管倍蓰本年之臘鼓聲中正不知如何爲難也 
鎭江 
[江北匪勢披猖]  
　　江北匪風數月以來稍靖淮陰北去萑苻滿地焚刼擄掠無時無之阜寗宿遷泗陽一帶尤爲猖獗日前有浦軍二營由浦開至宿境忽爲匪襲兵士死傷數人第一百四十八團所部大爲激憤竭力搜剿與大帮土匪戰於下游口匪不能支投降者百餘人格殺者數十人奪夔鎗枝尤夥經此懲創匪氛或可稍戢也 
[警察冬防加嚴]  
　　鎭江警察總局倪兼局長因陽曆新年已過瞬届陰曆年關爲商界帳務結束之際銀欵往來絡繹於途恐有匪徒覬覦乘間攔奪昨特傳諭城内外各區警員隨時分赴該管境内巡查並轉諭各長警於站崗服務時留心防範早晚兩班尤宜格外注意不得稍有疏忽以衛商旅 
[窖金尚在開挖]  
　　北固山開挖藏金迭紀前報茲聞此窖已開工一月有餘徒糜工費並無何等現狀刻因大石挖現後據蔣某所云似有形跡故仍開工掘挖未知究有藏金在内否 
揚州 
[捲逃巨欵]  
　　大源濟南製鹽公司揚州跑街張子堂昨日（十一）下午携眷捲逃現欵八萬餘金現該公司股東馬某等及各莊經理在公園提議報告官廳緝追 
[更換場商代表]  
　　稽核所十二圩支所洋員以場商代表張世和不洽輿情函知北京總所核奪昨准運署業奉鹽務署轉稽核所公函飭令更換矣 
[磨坊進酒轇轕]  
　　南門街永祥豐致祥兩磨坊日昨進酒已在鈔關酒捐局掛號納稅而便益門酒捐局指爲偷漏並將酒推送公賣總局經董事周學齋至便益門捐局交涉尚未了解 
淸江 
[籌備農場]  
　　江蘇省立第一農事試驗場業由省長委任留學日本農學士王傳玉（無錫人）爲籌備員久已來浦惟該場以提倡改良棉稻蠶桑爲宗旨必須臨水土地方能適用以致遲至今日尚未得有相當場址現已在人和巷内舊軍裝庫設立籌備處以資辦公 
[討論分區]  
　　淮陰縣第四市楊莊因學欵負擔獨重支配不能平均由蔡樸齋等倡議變更自治區域並欲將麥置及三元宮學田各欵創辦高等小學一所雙方爭執迄未解决現經一市市董周壽齡等定於一月十日午後二時邀集全縣人士假座商會開會討論俾易取决 
[取消妓捐]  
　　浦垣開辦妓捐實爲左前道尹之秕政浦中各公團屢議取銷卒爲趙邦彦所阻近經浦屬省會議員提案通過咨由省長轉飭取消現淮陰縣署已奉到省令大約因舊曆年關在卽捐務行將結束須遲至明正方能實行也 
南通 
[鎭署會議冬防]  
　　通海張鎭守使日昨召集所屬軍官至署籌議冬防期内一切應行注意事項並令各將駐防地點詳細繪圖尅日辦齊呈送以便彚轉省垣 
[循例舉辦粥局]  
　　東西南三門每逢舊曆臘月初旬向辦粥局以濟貧民其經費係地方公欵及紳商臨時捐助今歲三門粥局已定於初一日發牌初二日按牌給粥矣 
嘉興 
[肉捐碍難停免]  
　　嘉興鮮肉公所曾於前年創設私立同仁女校辦理尚稱完善現因經費支絀不敷開支該所擬將該業補助各區學費截留以充該校經費日前函致自治辦公處請將該項捐欵停收陸委員接函後以鮮肉特捐一種前經議會議决由官廳核准抽收似未便率請停免倘使各業相率效尤致小學固有經費盡歸無着破壞學務之責其誰任之已於日昨函覆該公所將所欠捐欵照舊繳納以重學務 
雜評一 
[南京形勢（庸）]  
　　時局由戰而趨於調和也。南京實開其端。由和而趨於再戰也。南京當亦先露其兆。 
　　自和局停頓以來。無日不聞攻擊蘇督之聲。亦無日不有南京將如何如何之說。每有一度謡言。即有一種攻擊隨之而起。謡言愈多攻擊亦愈甚。今獨立倡首之倪嗣冲等。且由攻擊而要求罷斥。而李蘇督亦由謝絶調人。而至於請求辭職。主戰派與主和派之激鬬。殆已在短兵相接之時。使倪張輩而無同派破裂之决心。必不致以罷斥相要挾。李蘇督而無不能維持之苦痛。亦未必求去爲缷責。南京形勢至此。茫茫前途。吾又安知所届哉。 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[西報紀疫症近訊]  
　　漢口私電之可驚 
　　豐鎭公電之可異 
　　大陸報云上海昨得私電據稱疫症已至漢口聞發見疫症兩起此說果確則中國中部與長江流域皆有危及之虞疫症近仍蔓延迅速也字林報昨發表政府醫士四人於十一日由豐鎭發來公電報告愚民聚衆滋事官場從中暗助之情形此電頗不滿意於北京政府其文曰昨日驗查疫症一起後愚民聚衆約八十人由患疫者之父爲首且得巡警之贊助侵入吾人住宅縣知事亦復暗中袒護暴民有一來此晤談之敎會友人被衆毆辱昨夜軍界威嚇醫士吾人在此爲衆注目兵士以爲吾人在此有害無益吾人已竭其所能以應付疫症乃爲此間暴民所辱而交通部且不許吾人撤回陸易思郁塞勒愛克菲爾伍連德 
[錢業公會之三大議案]  
　　上海錢業公會於陰曆十二月初一日開常會提議事件錄下 
[一擬廢除往來摺子概用聨票事順康莊應芝庭君提議]  
　　應君意見以客户往來摺子時常收付每月結賬携來携去易滋流弊遠姑勿論近如安康義昌兩莊已發生弊端安康幸發覺較早未受其累義昌則認虧匪淺設或長此不改實屬防不勝防擬自明年始廢除往來摺子概用聨票及送銀簿兩種防弊較易假如客户欲掣莊票十紙總數五各兩請其寫聨票一紙註明分掣莊票十紙每紙計數若干每逢月底由莊家開送結單以便核對數目如是辦法客户莊家皆有利無弊惟事關全體應請公議 
　　議决明年起仍用往來摺惟出票取洋另備便條加蓋圖章每逢月底結賬不收經摺另抄淸單以便核對 
[二整理同業事本公會提議]  
　　我同業自光復後各滙劃家皆實力經營中外銀行因之異常重視卽如銀行家押滙貨非得滙劃票不肯輕予出貨外界視我旣如斯鄭重我同業不能不益自整理擬自明年始凡已入滙劃各莊應將資本若干股東姓氏（報告的名不用記號）並各股東所占股份及經理何人據實報告公會登錄簿籍謹藏會内不出示外人倘有加厚資本出入股份更換經理以及種種變更仍須隨時報告以昭實在嗣後凡有新開滙劃莊家及小同行欲人滙劃者先由見議將上列各欵報告公會由會邀集同業到會投黑白子以决可否但須到會人數三分之二以上同意爲表决是否可行應請公議 
　　議决仍照舊章辦理毋須更改 
[三江西帮停付滙票事本公會提議]  
　　自王鶴記倒閉後江西帮停付滙票迄未淸理非惟在局者實受其虧即局外人亦遭影響現在鼎康等莊已派人向江西商會力爭又經本公會商請本地總商僵函咨贛會如該帮始終堅執不付票欵曾經聲明登報通告將不付滙票各家一律揭曉嗣後遇有滙票我同業一體不收惟年内爲日無幾且有帳欵關係勢必明年開市方可實行誠恐同業有口是心非或有始無終反爲全局障碍應否實行抵制亟宜從長計議幸勿以目前未受其害而存僥倖之心實爲至要 
　　議决如該滙票始終不付明年起實行抵制並不與全帮往來倘大小同行有違背議案者立卽逐出同業以儆各莊皆已答允 
[福州製彈廠抵借外欵之反對]  
　　旅滬閩省紳商學各界領袖昨接廣州發來急電略謂閩督軍李厚基擅將福州洪山橋製彈廠向台灣銀行抵押百萬已經國務院通過此事危險萬分除由在粤議員籌議對待外凡我閩人務即開會集議各抒所見庶免成爲事實云云聞旅滬閩人業已遍發傳單預備開會討論 
[函請協緝傷害華人之奥犯]  
　　特派江蘇薩交涉員昨致駐滬領袖領事公函云案准直隸交涉員黄咨開奉外交部訓令華人李振元被奥人鎗斃一案准司法部來咨據天津地方檢察廳呈此案兇犯迷庫拉（譯音）等三名逃逸迄未就獲未便再任稽延請轉咨催令直隸交涉員向該管代表利益領事交涉將該犯等緝獲解交審辦等情請轉飭遵辦等因前來查此案兇犯亟應緝獲歸案審訊前據呈稱向荷領要求緝交並商請各國領事協同緝拿究竟現在已否緝獲未據呈報除與此案有關之奥犯克利目扒司（譯音）已另令遵辦外合亟令知遵照仰即查明轉行天津警察廳派探將該犯等從速偵緝並知照各國領事轉飭工部局協同緝拿務獲歸案訊辦並將辦理情形具報等因奉此查此案奥犯迷庫拉等三名及與有關係之奥犯克利目扒司基一名迭經通函在津管有租界之各國領事協同緝拿以憑歸案訊在案惟慮該奥犯等現已潛逃他處若專就津埠緝拿仍恐弋獲無期相應查開各奥犯姓名咨請轉令所屬及管有租界之各國領事協同偵緝務獲解究以重人命實紉公誼等因並開該奥犯等姓名到署准此除分别函行外相應照錄該奥犯等姓名函逹貴領袖領事請煩查照轉飭各捕房一體協同偵緝務獲歸案訊辦爲荷計開兇犯奥人尤載福米祿哈漢次爾嫌疑犯奥人顧納特又名克利目扒斯基以上均譯音 
[緝私巡船伙夫鎗擊殞命之二說]  
　　松滬緝私第二營第四隊三號巡船某艙長奉盧營長派往瀏河太倉崑山各港巡緝私鹽本月七號晚開至太倉小港内停泊於黄昏時候不知何故該艙長忽取快鎗將船中伙夫連開二鎗立時擊斃幸在荒野尚未驚擾居民事後該巡船卽開赴他處伙夫屍身不知抛棄何地前日爲該伙夫親屬所聞卽至滬南禀請盧營長轉禀蔡統領立派妥員於昨日來申會同盧營長親往太倉肇事處先行調查一面將該艙長設法扣留以便訊究 
　　又有一說謂兩浙緝私二營所部第四隊某號巡船伙夫因受該船某艙長之冤誣氣忿難忍日前竟將船上所備之快鎗裝入子彈以脚扳踏機關鎗口直對咽喉彈射要害而斃嗣爲二營盧營長得悉即令該隊隊長與艙長各罰薪餉一個月約計五十元再令所部各隊官兵在月餉内海洋各捐二分集合四五十元給予該伙夫家屬作爲撫卹現爲統領蔡和林訪聞以該伙夫究竟因何殞命亟應澈查已令飭該營長查明復核矣 
[地方檢察廳失竊烟土三誌]  
　　上海地方檢察廳贓物庫失竊烟土八百九十六兩由林檢察長函請淞滬警察廳派警協緝等情已兩誌前報茲悉此案自陽曆本月十號夜半發生以後迄尚毫無影響而林檢察長再四調查疑點極多除懸重賞外復派熊檢察官等四出密查所有是夜值班門崗法警並公役等先行各記大過一次復諭飭司法警長梅南枝督率全體法警限三日内務獲原贓竊賊解案訊懲如延干咎林檢察長並以此次贓物庫失竊大宗烟土關係重要不能與尋常竊案並論其中必有主謀之人必須澈究至贓物庫内外被毁牆壁竹笆等業於前昨二日飭匠修理並聞林廳長定於今日赴蘇禀見高等廳檢察長陳明一切並自請處分云 
[烟酒聨合會星期常會記]  
　　中國烟酒聨合會昨開星期常會首由主席陳良玉報告接江北烟業聨合分會公函内開該處添設駐鎭菸類稽征局增收烟類通過費實屬違章重征據江都等十七縣代表劉建三等召集各縣菸商會議僉謂違章設局苛征病商萬難承認應請撤銷并公同開具理由八條除呈財農兩部及省長外亟請提議據情代呈政府迅將駐鎭菸類稽征局撤銷以免重征而維定章等情到會應請公衆核議當經公决旣有公賣局又設稽征局名目頗多捐稅重疉商民何以堪此旣經該會據江都等十七縣代表函告前來本會爲商請命應盡維持之責亟應據情致函駐京代表轉逹輿情以期裁撤次洪少楚俞葆康王闓敷樂維高等各業領袖報告今冬西菸旱烟紹酒土黄酒等各業衰疲情形至五時餘始摇鈴散會 
[陰曆歲杪之租界防務]  
　　英美總巡麥高雲以舊曆年關伊邇恐有匪徒乘商界歸賬之時肆行搶刦於前日通飭各捕房捕頭飭中西探捕日夜分班按段巡邏並着於傍晚六時起至九時止如查有形跡可疑之人許卽搜檢以免匪徒暗藏利器及違禁物品携入界内擾害治安 
[懲治先施公司拘獲之體面竊賊]  
　　大陸報云華人容禮（譯音）火奴魯富商粤人某氏之子也容禮生於火奴魯故居美籍現年二十有三少時曾在火奴魯學校受良好之敎育十四日前回粤完婚共父給以旅費美金洋四千元婚禮旣畢在粤盤桓數月乃取道上海回火奴魯寓同鄉戚屬家因領取議照稽延行期行囊羞澀兩月之前復生一孩愈見窘迫遂遷居北四川路小屋兩間去年十二月三十一日之夜容禮忽在南京路先施公司爲巡夜人所拘搜其身珍品纍纍蓋皆竊諸公司者遂被扭送駐華美國裁判所訊辦容禮直認於該公司閉門前混入行竊擬於次晨開門逸出不諱昨經裁判官判處監禁一年將解小吕宋執行其婦則將挾嬰兒赴夏威夷謁其翁姑容禮被拘後其在滬戚屬以其行有玷家聲皆不之顧 
[浴堂内擒獲盜犯續紀]  
　　公共捕房中西包探會同五區二分所探警在寶山路寶興國浴堂内擒獲行刦南京路大豐永金舖金條案内之王安羣卽王阿江一名已記昨報茲悉此案先由捕房獲到小寶林一名供出阿江匿跡之所得以拘獲惟前日經司法科段科員研訊王堅不承認判令管押候捕房迎提歸案訊究 
[普濟輪船失事九誌]  
　　温州同鄕會致招商總局董事會函云普濟失事以來迭承出賞撈屍敝會同人無任感激祇以日來獲屍不多如徐班老夫婦及虞柏廎黄穰卿黄梅初諸君屍首均未獲到或伏在船内未曾漂浮亦未可知查外洋慣例輪船沉没後二三日間即由局雇用善泅之人入船艙内探撈屍身以便埋葬聊慰生者之苦痛普濟沉後已近旬日貴局對於雇用善泅者入艙撈屍一節絶不提及敝同鄕一再請求未蒙惠允令人不解假使伏屍船内船無起撈之日則屍埋船中不久腐爛將來即使普濟撈起試問船内屍首如何辨認稍有人心不忍出此此非生者之不安即死者亦難暝目於九泉矣敝會同人以至誠之意懇求貴董事卽刻會商海關稅務司速雇水鬼入艙撈摸存殁均感敬祈裁决施行並候復音不勝盼禱之至 
　　温州同鄕代表項驤徐陳冕張烈三君致招商局董事會會長函云杏城先生有道前日趨謁崇階備耹雅敎欽佩莫名普濟一劫痛抱切膚深蒙長者特别關切感同身受惟撈屍無多班老夫婦及虞黄諸公屍首均未獲到無任焦急另由敝同鄕會正式具函懇請貴董事會商請海關稅務司雇善泅水者入船探撈俾獲屍身存没均感臨頴不勝盼禱之至 
　　廣東實業銀行吕文起來電云上海興業銀行徐寄廎轉璧華雲雷均鑒班老夫婦曁柏卿梅初穰卿諸君同遭大難聞之痛哭欲絶求設法撈屍請寄兄代弟付二百元爲□□餘函詳吕渭英　　温州旅滬同鄕會政温商會電云温州商會已獲屍四十餘殯殮候運乞分慰各家屬餘另探撈温州旅滬同鄕會文 
　　旅蘇温州同鄕會來電云（上略）此次普濟慘刼我甌生命財産損失甚鉅悲憤無極請向招商局嚴重交涉翼然等當牽旅蘇同鄕以羣力爲後盾旅蘇温屬同鄕會會長何翼然等公叩 
　　温屬紳商來電云温州同鄕會公鑒普濟撞沉被難甚巨無故冤及全郡悲憤非嚴重交涉不可徐熙楊靑徐錫堯曾廣漢鄭冠鄭萍陳鳳鏘徐錫昌等五百餘人文又電云雲雷慕初溯初寄卿諸兄鑒普濟船身朽壞上年各界曾向該局理論不聽現果一撞即没斃吾鄕人甚多慘極請嚴重交涉單平許炳黎張侯蒸叩　　近日撈獲屍首均在九畝地息影公所内暫置以便各屍親赴該處認領殯殮十二日有温州同鄕陳範張靖二君自杭州來申專爲認領故友屍首親到該處目見閒人擁擠情形不堪警兵熟視無睹又被掱手竊去鈔票六十餘元不得已將實情報告上海警察廳請其查究未知有效否茲得報告書如下爲報告事竊某等於十二日上午十時同往九畝地息影公所認領屍身到該地時閒人居多擁擠不堪當即報告十六號崗警前往勸導如有親屬關係許其觀看如係閒人囑其散開以免擁擠言之再三該警非特置之不理而且怒目相待一刹那間範衣袋中皮夾即被人掱去内有十元鈔票六張一元四張名片多張當將此種情形前往二區一分駐所報告孰意該分所警員聽該警一面之詞代警辯護并斥某等報告爲不是伏思屍場係悽慘之地混入聚觀久立不去卽可知其人非善類該警應加意巡察竭力開導方盡責任乃經人報告仍置不理殊爲有負職務迨皮夾被竊到所報告而該所警員竟曲相庇護一味袒辯更屬違背國家設立警察之盛意非蒙嚴加處分何以整警務而安旅客至某被竊數十元事猶小焉者也爲此叩乞廳長迅速從嚴處分整頓警政誠爲公便 
　　聞温州同鄕會每日雇船四五十艘尋撈撈死屍均用漁人巨網放入海内如網魚然船上均縣白旗内書温州同鄕會撈屍七大字委該會幹事張萊卿及辦事人沈連人丁益峯等指揮一切偶獲一屍卽鳴警笛各船均齊來協助或離或合或進或退均鳴笛爲號秩序井然昨日已撈到十二屍本日（十三）又撈到五屍合共十七屍最可憐者各屍親屬伏處船内每獲一屍卽駛前辯認如仍非其親屬或跪在船頭放聲痛哭或暈在船内不省人事惟聞四處哭聲盈耳别具一種凄慘景象所可幸者連日風平浪靜天又晴明撈屍各船自由行駛得以撈到四十餘屍云 
　　旅滬紹興同鄕會因鑒於普濟失事之奇慘昨開特别會議以江天輪船朽舊不堪須請招商局更換妥船顧全寗紹兩屬商旅生命財産到會人數極多寗波同鄕會亦派代表王純齋董杏生來會參預公同議决辦法如下一先由董事會聨合寗波同鄕會向招商局交涉務請該局顧全寗紹人生命財産另撥堅固船隻行駛滬甬航路一如交涉無效須由董事聨合寗波同鄕會要求交通部督飭海關檢驗江天如因檢驗之疎忽致生危險時應請政府負責一如因交涉均無結果之故須由同鄕集股購船時當與寗波同鄕協力進行一因招股購船事宜應開寗紹同鄕聨合大會時本會亦當盡力贊助 
[養性女校之懇親會]  
　　派克路養性女學校曁附屬小學昨日舉行第六周懇親會男女來賓約六百餘人午後一時開會全體學生唱校歌校長謝强公宣布開會宗旨庶務周埜公致歡迎來賓詞經理周學孟女士報告一年居績陳維新演說繼爲中高各級及附科生等試演學術末由名譽校長胡德貞女士致頌詞周女士代校董給發各生奬品迨謝校長致謝詞振鈴散會時已薄暮矣 
[新襄讞往謁總巡]  
　　外交團添聘之公共公廨襄讞員張鑑文接差後除往謁駐滬各國領事外前日復邀同關正會審官往謁英美總巡麥高雲氏由麥氏延入茗談片時握手而别 
[崇明知事赴任]  
　　崇明縣知事賴豐熙號寶成昨日由寗抵四分謁護軍使交涉員及滬海道尹禀知前赴新任 
[催兌殖邊商困事務所常會記]  
　　催兌殖邊商困事務所於昨日下午二時餘在西姚家弄思敬學校開星期常會到者頗衆首由朱子才顧硯卿起言前舉代表張𥈋重程吉孚於十號晚車北上帶有總商會致北京總行函件協力催兌諒陰曆年内定能解决云云各債户謂吾輩節衣縮食賴此存欵與鈔票爲養命之源自被該行停兌年餘所受痛苦已鉅現在典借俱窮非開兌不能存活語頗激切當由葉貺辰再三勸慰謂陰曆年内復業之說現有總行來電可稽萬不致再有更變且二代表到京交涉諒一二日内必有確實來電請諸君少安毋躁散會時已五下餘鐘矣 
[租界理髮業設立聨合事務所]  
　　英法美租界理髮匠向各店主要求增加工資經雙方協議除於各主顧加價三分照拆外每月另加工資一千五百文已疉紀前報茲悉現因帮數太多未能一律辦理故店主暗中減價以冀招來者有之店夥要求加價以冀多分者亦有之因此甚多爭執現法界領袖張文炳李桂標英界領袖陳金坤阮學春蕭漢金笪世成崔有禎美界領袖楊慶州朱德高劉聘卿等見此情形知難統一故在法界寶昌路鼎慶里六號設立整容聨合事務所彚集各帮協議統一行規以免參差昨午二時特開聨合大會揚州帮湖北帮本帮鎭江帮等到會者共有六帮人數衆多首由陳金根宣言租界各帮理髮店統計八百餘家工人約有九千餘人前日各工人要求增價時因無會議機關在路上聚衆胡閙致被捕房拘罰現在表面雖已安靜其實所議加價一節各帮中陽奉陰違者甚多並不設立聨合機關實難一律辦理故邀請各帮領袖公議辦法即經各領袖互相斟酌决定彼此聨合先將聨合事務所禀請英法公廨立案以爲永遠機關並議各界領袖均須立互相統一之合同各執收存如有私自減價察出開會議罰以充公所之用店夥方面如有不滿意之處儘可到聨合事務所報告協商並議現在經費暫由各領袖擔任矣日後再行議抽 
[四元内當票黏貼印花之展限]  
　　江蘇印花稅分處致上海縣徶會公函云逕啓者本年一月四日奉財部訓令内開查當票暫自四元以上貼用印花一案前以各省典商瀝陳困難情形當經本部迭次展限截止本年十二月底爲止通行遵辦在案現在瞬將限滿本應即日自一元以上起實行貼用以符通案惟查現值金融狀况尚未回復典業與小民生計關係較爲密切所有當票自四元以上貼用印花前案應再從寛展限半年截至民國七年六月底爲止以示體恤至其他各種契約簿據仍照通案自一元以上貼用印花不得援以爲例合行令知該處長查照轉行遵照可也此令等因奉此除分别咨逹函知令行外相應函逹貴會請煩查照可也 
[大連華商又倒五六家]  
　　本埠華商前因抛賣大連黄豆虧欠甚巨大連華商因之倒閉者亦甚多昨日該業又接大連來電謂近來日商與華商結束抛盤賣買華商以虧負太巨無法支持倒閉者又有五六家虧欠之數約有十餘萬金云 
[海關給發輪船執照]  
　　陸潤記絲繭號主陸潤蓀新置小輪一艘名曰瑞潤船身長四十四尺寛八尺吃水三尺馬力十二匹速率每小時能駛華里三十里航線由蘇州起經常州蕩口常熟無錫至宜興溧陽等處業已禀奉交通部發給部照並由新關威稅務司塡明華洋合璧内港執照給予收執又福中公司新造輪船一艘名曰福中船長六十八英尺寛十二英尺吃水四尺馬力十八匹速率每小時能駛三十華里航線由上海起至漢口經過鎭江南京蕪湖九江等處業經禀由新關稅務司驗明堅固合格昨已塡給船牌執照交由該公司具領矣 
[蘇浙水警查緝海盜]  
　　外海水警第一廳廳長温幹臣以蘇浙毘連之泗校岱山等洋面時有航海商船被盜搶刼若不會同查緝必更猖獗除咨由浙省外海水警派艦查緝外業於前日特飭策電兵輪駛往泗洨岱由等處嚴加查緝矣 
[救火無從取水]  
　　前晚十一句鐘楊樹浦東引翔港鎭西大橋五十一號門牌奚桂榮所設之棺材店内不知如何起火延燒左右居鄰捕房得報除鳴鐘告警外並飭通班中西探捕馳往彈壓迨經救火會西人各驅皮帶車到場因該處並無馬路且無自來水龍頭無從施救祇得將兩頭火路拆斷始得熄滅 
[柴薪被火焚燒]  
　　昨日午後四點鐘時滬南新碼頭前開昌秦木行舊址荒地上所堆之柴薪内不知如何遺火頃刻燃燒當經各區救火會驅車到場竭力撲滅僅焚去蘆柴一大堆其外面所圍之竹笆因恐蔓延亦被拆去事後由崗警將地主張姓所雇之看守人王阿華及堆柴之順風園老虎灶主婦許張氏一併帶至一區一分駐所暫行拘留候查明起火緣由再行核究 
[婦女迷路]  
　　前日五區三分所在胡家木橋查見迷路女子一口又六區在吳淞查見迷路婦人一口均解閘北司法科經段科員訊據該女供年十八歲係某姓家之婢名梅香又據該婦供年廿四歲泰縣人夫名李文山家住西門母家姓曹判一併送交慈善團留養候查 
[姦拐婦女之扭控]  
　　住居閘北顧家花園相近之江北人苗憲志在福新麫粉廠爲小工其媳徐氏向與隣居張起私姘日前該氏忽然失蹤四尋無着昨苗扭張至四區警署控告姦拐諭令暫押聽候訊究 
[解釋誘拐女孩之嫌疑]  
　　江北婦人王滕氏住叉袋角恒通里向在寶康絲廠做工前日帶領同廠打盆女孩陳阿寶在途行走被夏大三子指爲拐帶鳴警拘入四區警署經姚署長訊問一過查明並非誘拐判女交家屬領回該氏開釋了案 
[禀請驗傷之拒却]  
　　浦東爛泥渡鄕民葛生咸家之十六歲女子於本年舊曆二月間憑媒嫁於該處花園石橋向爲鐵廠工頭盛桂芳之子桃桃爲室詎過門後夫妻時常反目日前葛生咸潛往盛家誘騙伊女將家中衣飾等物捲取圖逃被盛遇見鳴警拘解三區警署轉解地檢廳經檢察官訊明前情判葛生咸將女交盛桂芳領回管束以後不得再有前項情事乃葛生咸心尚不甘於前日午後令其妻高氏赴地檢廳具禀請求驗傷當奉批示本案前經驗明該氏並無傷痕當即却下何得妄行續訴所請碍難照准 
[脚踏車撞斃行人]  
　　前日午後有一年約五旬面有鬍髭身穿元色布棉袍頭戴絨線帽之某甲掮挑竹籃兩隻内儲鹹白菜一小壜其竹匾擔上書有孫象賢名字行經南京路河南路轉角突被某乙所乘之脚踏車撞倒氣閉身死乙則乘間逃逸由捕查見回禀捕頭飭探將屍舁入驗屍所查無屍屬卽飭二十五保三圖地保唐晉山報堂棺殮厝壇召認 
[船户擦傷手背]  
　　江北糞船户朱鎭囝昨晨駕舟來滬裝糞回里駛經老港口浦面 
 
 
 

Page 11

 
 
適有李月香沙船經過朱恐被船軋壞將手推開致被擦傷手背等處互相衝突由水巡到來將朱李帶入水巡捕房經梅捕頭詰明前情判朱送醫院療治李存洋二十五元交保俟朱傷愈再核 
[騙取黄豆之否認]  
　　閘北大統路隆興米店夥唐榮生前日扭顧鳳儀顧禮眼二人至四區警署控稱二顧前曾來店騙去黄豆五石逃避無蹤今日又來行騙請爲究辦卽經姚署長質訊二顧賢不承認判暫管押聽候偵查核辦 
[註銷騙奪單據之訟案]  
　　施阿毛前偕其妻張氏至法公堂控稱民國四年間有王裕庭將生落金神父路地産五釐之田單一紙來抵洋五百元立據簽字由地保蓋戳爲憑迨届期向索延約不還故報案具控請爲追繳詎王裕庭聞已起訴頓生惡意偕同伊子洪生乘民人不在案時到來向民妻張氏騙出單據搶取而逸迨後民人回家得悉報捕將洪生拘案請求訊追並由張氏及隣居婦人某氏證明搶據情形詰之王洪生供借洋係父親之事民人毫不得知亦未前往搶據求察判候傳到王裕庭及地保中人訊明再核在案昨日傳訊姚仍請求嚴追王裕庭稱民人並無將單向姚抵借欵項之事况田單早於前淸咸豐年間遺失尚有一單四該地開築馬路已繳呈工部局所餘之地祇憑糧串執業請察聶讞員察閱原告禀詞内有有地無單有單無地等語向姚詰問據稱王來抵借時祇有五釐田單一紙惟該地上造屋三間内有餘地並無田單故言有單無地有地無單請察中西官察核原被供詞均不符合所控搶取單據憑證亦不充足判即將案註銷 
[賣屋悔議案之辯論]  
　　商人蘇鈺亭控婦人儲汪氏與子儲明祥違背屋價契約等情前經地方審判廳民庭缺席判决在案嗣儲汪氏等不服延請巢堃律師向該廳依法聲請回復原狀奉諭核准前日下午由簡推事官開庭辯論蘇鈺亭訴稱前由孫錦芝等爲中證向儲汪氏購買坐落滬城錫弄底住宅一所議定價洋四千六百五十元當付定洋二千五百元由該氏出立收條載明日後若得主反悔將定洋充公如失主悔議除還定洋外再罰洋二千五百元彼此簽字作證不料舊曆本年六月初旬該氏忽然悔議是月初九日先還商人洋一千元尚有一千五百元約期中秋節歸償乃延宕迄今屢催無着商人吃虧甚鉅所有罰欵一層商人已格外原諒以半數議罰洋一千二百五十元兩共應請追償洋二千七百五十元原告律師亦出庭請求堂上維持民國六年十一月二十九日之缺席判决質之儲汪氏母子供稱我等並未出售房産實係原告誤會並由巢堃律師陳述此案之關鍵係在契約上加添字樣請求堂上訴訟中止依法辦理問官以兩造供詞各執即着辯論中止一併退去候傳齊案中各證再開辯論 
[吳迪甫所如輙左]  
　　吳迪甫延德爲理律師代表至法公堂控稱迪甫之故祖敬山遺下地産一百二十四畝坐落法新租界敬山共生四子第四子承繼别姓爲嗣祇有三房承受大房維善無嗣由二房之子卽迪甫承繼當時敬山遭洪楊之變爲太平軍擄去遺産悉由三房渭新經管迄今並未分析現被三房後嗣吳文甫純甫鴻德霸阻並將四畝三分五釐之公有地産串同地保私賣於泰利洋行有置産簿據可證請求訊核吳文甫德甫鴻德亦延盛得祿律師代表到堂辯稱原告所控均屬不實况産已分過立有分家據並由伊母舅沈裕貞簽字可證詰之吳迪甫稱分家據並未見過我亦未簽字中西官問曰沈裕貞可能來案作證否答稱沈因病不能來案盛律師又稱被告所售之地實係應得之産今原告擅往會丈局止轉道契請爲訊核中西官細核一切簿據及原被禀詞以原告所控憑證均不符合遂判將全案一併註銷堂費歸原告負擔吳迪甫又延德爲理律師代表控告陳聨章串通地保盜賣地産於泰利洋行請求訊究陳聨章亦延盛得祿律師代表具控吳迪甫登報誣衊串保盜賣損壞名譽請爲追償損失銀五百兩昨日亦經傳訊由兩造律師辯護一切詰之吳迪甫稱陳聨章串通地保許裕卿將民人祖遺地産四畝三分五釐賣於洋商並不通知民人故登報聲明求察陳聨章稱民人在泰利洋行執業吳姓將地售於泰利洋東囑我前往觀看由地保許裕卿蓋戳並無串通盜賣情事詰之地保許裕卿稱吳姓售地曾經地保查過實係失主已産故敢蓋戳中西官以吳迪甫不應登報誣衊損人名譽判罰銀二十兩充公並賠陳聨章名譽損失銀一百兩堂費亦歸吳迪甫負擔 
[滋擾行兇之訴訟]  
　　阜豐當舖内之吳勉齋吳碧如在公共公廨控被俞恒甫與吳延祥余阿毛等迭來滋擾行兇毆傷等情上星期六由探將被告各人傳至公廨請究原告延律師到堂代表譯訴前情被告亦延律師到堂請將被告交保候示經俞襄讞商之日副領事林君判被告等退去候下禮拜六訊核又徐生恒胡嘉善在公共公廨刑事科控被孫根富孫木根孫祥生孫妙法計生楊阿秋等糾衆兇毆等情上星期六由探將妙法與計楊兩人併傳到廨經中日官略訊一過判孫妙法計生楊阿秋三人各存洋五元保出候傳齊人證於下禮拜六研訊 
[巡官查拿烟犯]  
　　内地烟禁早經官廳嚴厲進行已有成效不料近來又有人在南市冷僻地段賃屋私設烟具違禁私吸前晚爲一區一分駐所楊巡官所聞帶同長警前往該管地叚秘密嚴查當在新街地方查獲向爲花衣掮客之朱靑山及張阿生搜出烟槍烟燈各一件及烟盒等物又在該屋後樓所住之篾竹匠江福寶處搜得烟槍煙燈各一件連同證物一併解所繼又在南碼頭江北車夫黄根林處搜獲燈鎗及烟膏煙盒多種帶所後由張警佐問明屬實一併申解警廳司法科訊究 
[行人私帶紅土]  
　　魯人戴左山前日下午携帶紅土兩包行經虹口元芳路被一千三百二十八號三百五十八號華印兩捕查見將戴連土帶入捕房押候解廨請究 
[不出定貨之糾葛]  
　　丹商寶隆洋行在公共公廨探源泰成洋貨號經理吳槐卿股東龐竹卿顧實甫俞明楊舒三連馮熾同王賢基陳佐唐孫良臣等定貨欠銀二萬七千三百六十八兩七銀三分前日午後由王襄讞會同丹副領事衛君提訊先由原告代表律師上堂陳述案情並據原告西人投稱被告來行與買辦盧叔軒接洽定貨當時訂立合同約期將貨運申後因被告延不出貨故將該貨寄存洋棧向催無效致受損失應歸被告負責並將合同呈案請察繼由盧叔軒上堂證明貨到後向吳催令出貨無效後交來方單二紙並聲明源泰成各股東姓名云云被告亦延律師到堂辯稱被告不願與原告涉訟曾由敝律師函商和解原告不允但股東俞明楊等六人早已脫離關係請察中西官會商之下判限被告於二月内將貨出淸如違由原告補禀訊追 
[不願累及保人]  
　　長豐麫粉公司控廣東路十七號門牌寶太錢莊主鎭江人王厚山串同夥友趙福慶騙取現銀八百餘兩由公共公廨訊判王趙二人分别交保候示詎王保出後避不到案判將保人朱正連王明庚之店舖發封備抵在案前日午後由李襄讞會同英領白君復訊王厚山投案訴明不到公堂之原因要求免將保人之店舖發封並延律師到堂代辯原告亦延律師上堂請追經中西官會判朱王兩保人各罰洋一百元充公王厚山等押候復訊再核 
[債務展期訊理]  
　　瑞韾齋香店主葉寶記在公共公廨呈控協成祥洋貨號經理王魯卿不理往來銀二千六百十四兩前星期六由李襄讞會同英白副領事升坐民庭復訊據原告代表律師上堂譯稱原告因母病垂危不能到堂應請展期訊理並據被告代表朱斯芾律師到堂聲稱原告律師所請展期一層敝律師並不反對請堂上主裁中西官諭各退去准予展期再訊 
[原告臨訊不到]  
　　某客棧主沙錦記前至法公堂控稱曾將所開客棧租於任阿二接開詎被任虧欠租洋並捲去棉被等物共值一百餘元潛行逃逸請爲核示判候被告出面扭案訊追在案前日沙在途中與任妻張氏遇見扭至捕房昨日解送公堂請訊惟原告臨訊不到中西官遂判將案註銷張氏開釋 
[被訴人交保過堂]  
　　張林生在公共公廨呈控陸意隱不理擔保周樹堂押欵又俞子庸控俞鴻泉不理擔保貨欵又周芝山控陳海官不還造價等案業經公廨准飭捕房於上星期六將被告各人併傳到廨請示中西官諭令分别交保過堂候訊 
[偷竊新娘粧飾品]  
　　住居小南門外大街在錦泰羲洋布店執業之鄒長卿聘陸家浜三角街開設麫館之周姓女爲室於陰曆上月十二日迎娶後新娘所戴之粧飾如珠花金鐲等值價頗鉅當時因女傭不敷照料故於上月二十八日憑薦頭朱張氏薦進高橋人阿寳爲女傭不料該女傭進門後甫隔一宵即私取粧檯抽屜鎖鑰竊去珠花三朶（值洋一千餘元）金戒三只金鐲一副（重三兩五錢）及花緞裙一條紅緞幛兩幅携贓逃逸事後爲鄒偵知檢點所失各贓約值二千餘金立即開明失單呈報淞滬警廳曁一區三分駐所聲明願出重賞請爲追緝昨日已由偵緝隊士前往勘明形跡拘到荐頭朱張氏並保證人某豆腐店主婦等帶廳發交司法科預審澈究 
[淞滬警察廳批示三則]  
　　批源泰號王菊生鉅源號翁庸聲錦豐號王月雲明和號葉永卿等禀據呈已悉查押舖重利盤剥迭奉省令禁止滬上押店之設已屬例外通融而竊案吊贓自前淸以來久已定爲成例豈能輕言變更據稱李阿虎冒探吊贓各節業經查明該李阿虎爲承辦案内線人尚無假冒名義卽各案贓物均經解送到廳分别招領在案查核似無不合之處無論何時何地果有冒探吊贓情事則該押舖等開設轄境本廳自一律予以保護卽偵探以及區所嗣後因案吊贓准由本廳重加取締應押同原案竊犯並由廳發給蓋有司法科戳記廳片爲憑以昭愼重而杜濫吊之弊至所請援照租界免利償本應毋庸議並候令行各區所隊遵照可也　　批鮑士龍禀呈悉查前據孫爾枚來呈同興輪局購地築笆經呈寶山縣公署備案給示經廳令行該管警所保護在案茲據前情是本案尚在訴訟拘束期内該輪局擅興工作殊爲不合仰候令行該所傳諭停止如有法外行動定予從嚴拘究至所請責令賠償損失一節着投原訴官廳請求可也 
　　批陳樹同禀呈悉查遊民任意砍取民間墳塋籬笆最爲惡習地方受其害者甚衆不獨該姓一家爲然業經通令全屬從嚴查禁日後如再有此等情事仰即就赴該管警區按名指控以憑拘案重懲可也 
來件 
[順直會館放賑報告]  
　　本會自陰曆七月初間成立之後蒙海上各商號中西諸大善士慨助棉衣賑欵共集有洋元五萬六千七百餘元規元一萬一千三百六十九兩二錢新絮棉衣三千三百六十一套新舊棉衣一千一百七十六件業已迭次滙寄天津交駐津公舉放賑員察收散放茲由天津放賑員寄來報告單一紙物登申新兩報以供察核七八兩月順直各縣來津就賑得甚多災民待賑孔亟共放急賑洋一萬二千元兌換銅元十四萬一千六百枚放津城所駐各處災民共五萬三千四百五十名每名二十枚合計銅元十萬另六千九百枚放於大小卞莊銅元三萬四千七百枚計每名二十枚又東于家莊蓋造窩舖六百九十五間張公祠三百另五間用洋一萬另九百二十元此千間窩舖所住災民非只天津一郡靜海大城東安武淸各縣均來津就賑已請警察長楊註册按名放至明春爲止另寄來花名籍貫姓址簿一部又四元三角買高糧五千石由十月一日起指定散放西鄕一帶楊柳靑等村賑糧七百石南鄕一帶大任莊等村賑糧六百石東鄕一帶鹹水沽等村賑糧六百石北鄕一帶王秦莊等村賑糧六百石以上四鄕共放賑糧二千五百石指定放衡水縣賑糧八百石武邑縣賑糧五百石冀縣賑糧五百石靜海縣賑糧五百石霸縣賑糧二百石共放各縣賑糧二千五百石又買玉面六十萬斤每百斤三元九角同中區總署合放玉面一萬斤交西頭老公所善堂散放玉面一萬斤放南區地方玉面二十萬斤兩處窩舖災民由九月二十五日放至十月二十五日乃第一批玉面五萬斤第二批放至十一月二十五日玉面五萬斤東于家莊窩舖放棉衣八百六十七套張公祠窩舖放棉衣四百套聚和當内災民放一百八十六套中和當内災民一百六十九套慈惠寺内放十一套津浦車站放二百十七套奥租界窩舖放八十套城廂内外共放六百七十二套又新舊棉衣一千三百五十六件以上所報乃第一次來單刻尚會同警察各處按户口查放俟第二次報告細則寄來再行登布 
來函 
[淞滬警察四區二分所來函]  
　　逕啓者頃閱前日（即十一號）本埠新聞欄内登載小工控告巡警誣良私刑一則閱之不勝駭異查此案係本月五日下午據裕通紗廠總巡林伯英送該廠小工頭許會卿小工徐阿四王子祥陶春江等四名訴稱該廠失竊洋紗七小包磅秤三座均失去秤上銅錘三個並稱棧房平時上鎖凡搬運貨物由小工向賬房領取鑰匙開閉餘人不得入内况此次失竊又無挖洞撬門痕跡係小工監守自盜涉有偷竊嫌疑請爲追究等情當經敝所預審一次查無贓證且該廠人類不齊似難指定小工有偷竊嫌疑遂飭各取隨傳隨到保結令其回廠聽候調查再核是晚工頭許會卿取保開釋小工三名因覔保未着延至七日早方覔保交案一併開釋敝所對於此案辦理自問並無不合之處詎料該小工王子祥竟信口胡言誣敝所私刑吊打並用踏槓等種種非刑致受重傷並勒令賠洋一百元等語查該廠共送涉竊嫌疑小工三人敝所豈有獨對於王子祥有仇私用非刑勒賠欵項顯然無此情理卽如眞正竊盜祇有轉解司法辦理何况該小工僅有涉竊嫌疑焉能以私刑拷問再查該小工七日早回廠至九日晚止其中三日在廠照常工作豈有身受重傷者尚能力作此係全廠皆知虚實不辯自明至於王子祥呈出所吐鮮血三碗眞僞敝所不得而知若果打傷吐血檢廳驗明全身皮膚何以毫無靑紅腫破痕迹虚誣情形更可想見事關敝所名譽不得不將辦理事實一併聲明祈登來函以明眞相實紉公誼淞滬警察第四區第二分駐所啓 
雜評二 
[江天問題（步陶）]  
　　江天之宜修理。且宜爲實際之修理。予曾略論之。招商局而能自鑒前車。無待寗紹人起而交涉。當自有以處理。此非僅愼重搭客之生命財貨。亦稍自挽救我國航業之前途焉。然而寗紹人以事迫切膚。不憚連讓數步以自懸擬。而卒歸結於集股以自造航輪。誠矣哉寗紹人之思深而魄雄也。天下事責望於人者。恒不如反求於已者之親切而有味。爲二十世紀之國民不當如是耶。矧復物競天擇。適者生存。造輪之議。誠使見諸事。實期影響寗止江天之一船。此又招商局所當從事實上自爲詳繹者也。 
[官吏與疫症]  
　　晋邊防疫。昨有京綏停車之傳說。今據西訊。竟已横生阻力。大有不可制止之勢。叩其理由。則官與民均有責也。夫愚民無知。其對於檢疫手續之繁重。不免少見多怪。尚有可說。官吏爲中央所任命。今檢疫醫員。旣爲中央所特使。不爲相助。則亦已矣。何反助愚民以自廣其疫症之傳佈。寗非可異之甚者耶。或曰晋邊今方微收羊毛稅。停車檢疫。於彼徵稅。雅有不利。故不惜借愚民以自文飾焉。嗚呼此言而可信者。官吏其傳播疫症之天使矣。其危險爲何如也。 
[本館啟事一]  
　　本館本埠訪員王佑之自陽曆一月一日起業已辭退恐未周知特此告白 
[本館啟事二]  
　　各界投稿本館素極歡迎此後各機關各團體如有應需發表之件務請逕送本館無須托由訪事人轉交 
 
 
 

Page 12

 
 
   
 
 

Page 13

 
 
自由談 
游戲文章 
[歲寒三友合傳] [  强化誠]  
　　松大夫生有奇節。不肯趨炎以媚世。以是終第巖阿。嘗仕秦爲五大夫。後隱於泉州之剡山。與僧法潛爲勝友。不願邀雙闕榮。但取一邱樂。是其素志也。平居擅養生術。不畏寒暑。至老蒼然。不變顔色。子小松。姿容淸秀。取婦女蘿。終以氣味不投。結褵之後。西風一度。遽作秋扇之捐。惟老松與其妻栢氏。伉儷之情。至第逾篤。後人稱頌齊眉偕老之夫婦曰松柏同春。蓋以此也。時有隱君子竹靑士者。淸凉國人也。雅慕松大夫之高風。亦堅持氣節。超然有出塵拔俗之思。人本圓通。虚懷若谷。惟以性成剛直。不肯屈節。遂爲當道所忌。靑士兎園養老。日誦風詩淇澳三章以明志。嘗曰。吾與松大夫合封瀟洒候。於願已足。富埒千户。非吾志也。子龍孫。錦綳半脫。卽頭角。峥嶸旣出世。亦不肯寄人籬下。人或奉之爲席上珍。惜乎造物忌才。未到靑雲。而横生枝節。榱梁終非其任也。宋王安石有詩云。人憐直節生來瘦。自許高才老更剛。靑士與龍孫之謂矣。梅處士居鄧慰山。與松竹稱莫逆。天寒見雪。松竹必同拜其門。處士則開其東閣。延客上座。欵以鼎鼐。皆出自梅妻調羹之手。食畢美人出見。淡妝素服。作壽陽妝。言極淸麗。丰神秀逸。誠不愧爲凌波子。子黄香。眉目淸俊。時與桃李二子千里從師。日坐春風。善屬文。不同嚼蠟。尤通易理。得邵康節梅花小數之眞傳。處士愛之若掌上珠。嘗曰。我先世以調鼎佐武丁。此兒克承母敎。當亦爲和羹能手。他年升居廊廟。爲宋之王沂公。吾有望矣。時松竹亦并稱其賢。退而語人曰。梅氏有子矣。惜乎寒酸氣習。不脫書生本色。處身社會。秘遭衆人唾棄耳。夫松竹梅三子之性情同。遭際同。家世亦正相同。故人稱之爲歲寒三友云。五 
家庭常識 
[久藏鹹肉]  
冬日鹹肉醃透曬乾。包以紙置草灰中。雖過夏天。亦不生蟲走油。且味與火腿無異。 
[治頭風方] [  賊菌] 　　 
無論偏正頭風冬天用紅柑皮（鮮者）十餘個。煎濃汁飲之。可數年不發。余家人多有此患。後同居者係一名醫。授此方。連服數年。至今無一發者。 
[僞古銅色] [  質園] 　　 
先以水銀雜錫末。卽今磨鏡藥也。匀塗新銅器上再。以釅醋調鋼砂末。（或用醋酸鐵亦可西名Itod　Liquor即染色及珂羅版印刷時以爲染煤者是也）用筆醮上一層。候色如蠟茶。急浸入新汲井水中。即成蠟茶色。稍緩。又變色矣。然後以新布擦乾。用糯稻草燒烟薰之。又擦光。以棕刷刷之。僞硃砂斑。以漆調硃砂末爲之。唯俱在外。不能入骨。最易辨也。其銅腥爲水銀所蒙。不發。唯聲音仍濁。難逃賞鑒者之目。 
詞苑 
[蝶戀花] [  張一堃]  
　　通家兄兄邵次公自夏間國會解散行蹤靡定更無消息每於更闌酒醒輙相思不置一再奉書迄不得復心甚悵惘因拈小令以寄意 
　　别後相思無處訴。豆寄雙紅。還被洪喬誤。鴻鴈不來秋又暮。夢魂繞遍江南路。殘菊縱横扶不住。禁受飄零。幾陣風和雨。愁見去年分手處。柳枝瘦盡黄金縷。 
[念奴嬌（題戲劇大觀）]  
　　文章何用甚儒經佛偈。今都倦矣。誰譜霓裳留倩影。贏得閒情堪寄。嚲鬢翹鬟。峨冠鳴珮。色相紛彈指。憑君認取。浮生原是游戲。可奈如夢年華。拚敎斷送。在梨雲鄕裏。除却湖山歌舞外。那有逃名餘地。鈿柱疑鶯。珠喉妬燕。海國天同醉。新聲倚處。春魂還被吹起。 
工業須知 
[過養化輕製法及漂白法] [  孤舟]  
　　過養化輕。一名（三養化二輕）爲無色透明之液體。無香無臭。而有苦味。漂白力甚大。絲麻棉毛。以及骨藁。無不可用之以漂白。且製造時。毫無危險。漂白後永不復原。洵漂白原料之最良者也。茲述其製法及用以漂白之方法如下。（製法）取過養化銀粉末十七分。浸於水一百分中。數小時後。加濃硫酸十分。攪拌後。濾去沈澱。即得過養化輕之溶液。可以供用。如一時不用。須貯於玻璃瓶中。置之冷處。以防其分解。（漂白法）取過養化輕三分。用水一千分稀釋之。加亞母尼亞水少許。使帶鹻性。將已經精練之欲漂物。浸漬其内。純白後取出。以加磕酸少許之水洗滌。復洗以淸水。置於通風而無日光之處使乾。（按過養化輕。儀器館售價甚昻。每二英兩需八角。若自製。則甚廉。向儀器館購養化銀一英兩。祇需洋一角餘耳。） 
新酒令 
[紅樓目酒籌百種（續昨）] [  雪香]  
　　享福人福深還禱福（上座者飲一杯。再各賀一杯。）撕扇子作千金一笑（善笑者飲。）訴肝臓心迷活寶玉（座間有談話者飲。）村老老是信口開河（說大話者飲。）賈寶玉神遊太虚境（默坐沈思者飲。）賈寶玉奇緣識金鎖（身有金器者飲。隱瞞者罰兩杯。）瀟湘子雅謔補餘音（說笑話一則。）情哥哥偏尋根究底（得籌後。有先詢問者飲。）史太君兩宴大觀園（與合席猜拳二通。）意綿綿靜日玉生香（身有香氣者飲。）瀟湘館春困發幽情（有酣然如睡者飲。）胡庸醫亂用虎狼藥（令託病避飲者飲。不拘杯數。至稱病好而止。）壽怡紅羣芳開夜宴（公賀得籌者一杯。）老學究講義警頑心（執敎鞭者飲。如念四書十句。免飲。）賈雨村歸結石頭記（止令。或將已抽之酒籌。和入重行之。）王道士胡謅妬婦方（任决誣人懼内者飲。）賈存周報陞郎中任（新得官者。飲喜酒三杯。）薛蘅蕪調和螃蟹詠（雙手横擱桌上者飲兩杯。）林瀟湘魁奪菊花詩（有詩名者飲。）癡女兒遺帕惹相思（露手帕者飲。）牡丹亭艶曲警芳心（得籌者。歌一曲。） 
長篇小說 
[二城風雨錄] [  英國卻而司迭更斯原著常覺小蝶天虚我生合譯]  
　　卷中第十三章（二） 
　　出村口半里。復有峻嶺。爲村人叢葬處。荒塜纍纍。多於城門之浮漚。道左尤有新塋。十字架上。鐫有救主聖像。而像刻極劣。旣瘦且枯。類於刻象之人。架側乃有婦人跽而悲泣。見車至。則掩滬而起。攀轅呼曰。候爵。願體救主之心。一聽我之哀懇也。侯車爲婦所梗。則不得不停。侯爵自窗中言曰。婦人何爲若儕動輙求恩。吾安得此暇晷。婦則涙包於睫。哽咽言曰。爵主。吾夫蓋爲樵蘇之人。侯爵愠曰。此何必告我。諒又欠租稅矣。婦人曰否。吾夫雖負租稅。然今世已無償還之日。蓋吾夫死矣。侯爵曰。死則已矣。吾無返魂之術。求我奚爲。婦人悲極。呃聲而言曰。嗟乎。渠蓋以窮餓而死者也。侯爵曰此尤無關於我曰吾夫死瘞亂草之中。未有碑樹故...言次悲極不能成聲。侯爵不禁廻視。則其人尚爲少女。乃以悲痛過度。致額皺有類老嫗。時以手撫其車門。似撫人胸。又哽咽曰。我求侯爵。賜我一片苔磚。俾吾夫之名。得鐫其上。知吾夫掩骼於此。卽感深恩非淺矣。蓋我迫於肌寒。日莫亦且死。我死而後。誰則知吾夫掩骼於此哉。嗟乎天。使爵主許我立碑於此。則泉下死者。亦且銜感無旣矣。言次。泣不成聲。而御者惡婦人之手。污其車門　漆。則力推而遠之。鞭絲一鳴。車又絶塵而馳。侯爵倚身車座。態至蕭間。若頃所見。曾不足以動其心者。而夏夜淸芬。撲人如海。因風吹度窮村。則頃間淸道之夫。猶自口講指畫。述車後所見之鬼。疑侯爵之身。殆有冤孽也。其言至凄厲。聞者人人毛戴。　自返其敗屋。閉門匿處。空街無人。惟見燈光如燐。一一自板門透出。旣而燈火亦隱。則見星光滿天。時復閃爍。若不忍覩下界之慘狀。此時侯爵之車。已至邸矣。門前喬木成圍。兩行臧獲。列炬以　。眼簾爲之一服。侯爵即於車中問其總管曰。吾姪嘉生已來未。渠非約於今日歸耶。衆噭然曰。小爵固未至也。其聲震屍。乃起廻響。直　林樾而遠。（第十三章完） 
　　栩圍附白文苑三集因缺乏紙張展遲數日出版當再登廣告 
 
 
 

Page 14

 
 
   
 
