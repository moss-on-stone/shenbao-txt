# 1892 - 64 - 4906781

 

Page 1

 
 
[諭旨恭印] [  申報館謹識]  
　　光緒十七年冬季諭旨本舘現已敬謹彚印成編卽日出書計每本碼洋四分購處仍遵曩例 
[論宦途擁擠]  
　　嗚呼宦途之擁擠孰有如今日之尤甚者哉當承平時或以科甲進身或以勞績推升彈冠挾策而來者人數不見其多位置不嫌其少宦海浮沈不致終於廢棄自軍功盛而保舉日多捐例開而品流愈雜由是旅進旅退之人相與駢肩接踵而來幾於在坑滿坑在谷滿谷當其仕版初登頭銜焜耀高車駟馬投刺侯門意氣揚揚自得豈不謂結綬分符卽在指顧問迫乎需次會垣謁大憲呈履歴徧拜同寅詡詡然趾高而氣揚視其門首則煌煌然貼公館條子處則里裀列爼頤指氣使出則俊僕豪奴前呵後擁令道旁觀者　而目之曰此某宦此某宦也豈非當世之所謂大丈夫哉乃久之而憲眷未邀好音終杳不特補缺無期卽欲攝一篆委一差亦復如登天之難朔望站班之外不復能望見大憲之顏色蹉跎歲月壯志漸灰不復如初來時之興高采烈又久之而旅資漸罄株守徒嗟欲乞貸而無門歎點金而乏術日復一日馴至衣歸質庫僕隷豪門欲進不能欲退不得呼天無路入地無門嗟乎嗟乎此孰非熱中者之自取其咎乎夫以銓補之無期需次之困苦至於如此其極而後之輸粟納官者仍復推出塞海而來前車旣覆後軫方遒此擁擠情形所以日甚一日而卒無疏通之一法也江浙等處素稱大省膏腴之所萃衆望之所歸宦途擁擠固不待言卽雲南貴州等省地處邊陲素稱瘠苦往時所觀望不前者近亦相率趨之爭先恐後雖不至如江浙等省擁擠之甚然較之承平時則旦遠過之邊瘠省分缺旣不多差使亦屬無幾安能一一調劑使聽鼓轅門者咸得有所藉手此時此際雖有杜陵廣厦之懷白傅長裘之志亦終於有願莫伸徒呼負負身膺疆寄者於萬不得已之中作力挽狂瀾之想以爲旣來者不能麾之使去此吾所無如何者也彼未來者尙能禁之使不來此吾所可爲力者也於是有奏請飭部停止分發之舉朝廷雖廣開捐例而於疆臣奏請分發未嘗不　如所請盖廣開捐例原爲裕財足用因時制宜起見其中自有權衡非草野蠢夫所能窺測而停止分發則洞悉夫仕途之擁塞疏濬之無方不得不徇疆吏之請以暫遏其流二者固有並行不悖之義顧停止分發不過以三年爲期荏苒光陰一轉瞬而期限已届指省分發者仍復于于而來前此之疏通尙無實效後來之擁擠更甚於前又何怪往來奔走之人得意者少失意者多也雖然境迫則志奮窮極則計生旣已困頓無聊不得不出其才力聰明以供夤緣奔競之用或丐顯宦尺一書僕僕逆途匍匐晉謁以爲當路之先容或念與　大僚有舊則泥首乞隣冀可援手以拯涸轍或無顯者之竿牘無故舊之周旋則　輾轉懇　其親若友代爲說項以爲某也可勝保障才某也可膺繭絲任若此類者皆今之所謂能員不廿默默以終者而惜乎其夫贖劉峴帥示諭也峴帥之言曰江南省分文武各職數倍於他省本標候補員弁約四千餘人道員一百有餘府廳州縣一千有餘得差者不過十之一二斷不能舍此不用而用别省及候選之員且本部堂面奉諭旨節省經費一切度支均應裁汰更無安置間員之處已將此意剴切言明宜有共諒苦衷者乃近來接見僚屬仍復隨班進謁現值公務旁午之時本部堂何暇作此無謂周旋也今再諄諄勸諭凡旅居此地者或早回原籍或别尋門徑毋再自誤前程明知衆怨所歸然亦出於無可如何也言盡於斯各宜自愛省帥此示何等光明正大使干謁者皆知此義自當舍此適彼使損納者曲體此意亦可相時而動矣然則峴帥此示所關豈淺鮮哉 
[本館接奉電音]  
　　昨由京友電傳上諭三道敬謹譯登○二月十一日奉上諭廣西布政使著黃槐森補　唐樹森著補授貴州按察　欽此○十二日奉上諭松桂奏左翼關稅期滿正額無虧盈餘未能足額並請飭部酌加馬牛價值各摺片著户部核讓具奏欽此同日奉上諭李鴻章奏侍衛恃符妄爲請量十懲處等語據稱宗室侍衛舒英赴灤州收取田租於被水地畝並不體察情形减收成數槪合交納全租經該州知州吳積旬詳案查訊輙敢闖入州署咆哮凌逼實屬膽大妄爲此風斷不可長舒英著卽行革職以示懲儆該衙門知道欽此 
[輪舶抵津]  
　　北河氷泮滬上各輪船相率北上前報已紀之矣昨接天津來電知高升船已於初八晚九點鐘駛到大沽口新裕船於初九早六點半鐘方到現進天津河内者有普濟廣濟順和等三船云 
[蘇州試事]  
　　二月初十日江蘇學憲溥玉岑宗師考試崑山新陽吳江震澤常熟昭文六縣文生正塲崑山題此文王之勇也新陽此武王之勇也吳江以大事小者震澤以小事大者常熟民猶以爲大不亦宜乎昭文氏猶以爲小不亦宜乎通塲經題虎韔鏤膺三句詩題未詳○初十日出蘇州府長洲元和吳縣四學生案兹將府學提覆前十名列後王熙墉鮑煥文丁逢甲徐鋆姚維淦陸鍾恩諸福坤吳鈞壽胡祥鑅李彥彬 
[憲諭錄登]  
　　初六日兩江督轅牌示云照得本衙門近來公事甚繁難得日見僚　嗣後唯緊要軍務洋務隨時禀見禀商其尋常公事應行面商者均俟三八五十等日接見並可留後詳細斟酌或遇是日止轅如有公事亦卽傳見餘日俱停此諭 
[禀請廻避]  
　　現署銅山縣調署江寗縣藍雲峯大令釆錦奉到藩憲委　因省垣内聯有姻親禀請廻避當此需員之際未識能俯如所請否也 
[俄人武備]  
　　益聞錄云俄國於琿春一埠立船廠築砲臺修造船塢有二處砲船分巡洋守口兩項又有小砲船水雷船以輔之琿春内地廣開鐵路以便轉運砲船分頭二三等派駐巴滴海黑海頭等船三十六艘在巴滴海中二十八艘黑海中八艘二等船四十八艘派往巴滴者三十八艘往黑海者十艘三等船八十八艘派往巴滴者四十九艘往黑海者二十七艘餘七艘駐裏海五艘駐琿春四等船二十艘派往巴滴者十七艘往黑海者三艘海部總制大且二人係俄主懿親其下水師提督十一人副提督三十四人留後二十九人軍將二百八十五人偏裨九百三十七人特派之武員稱是一切兵卒合三萬五百人 
 
 

Page 2

 
 
[妙拒水雷]  
　　西人創水雷從水底游行摧堅利鐵甲法甚巧也邇來西人復謀破撞水雷之法前以横木護載船使水雷不能附近詎水雷之力越横木而過之戰船仍難扞禦今有英人思得一法易横木爲竪木矗立戰船之外如丫义式長三四十尺聯爲一牌水雷鼓浪而前　　直木處則木微動而水雷之力已盡水雷船亦損壞不可復用此誠妙法行軍者所當預知也 
[異境天開]  
　　輿圖之學以西人爲最精蓋其不憚煩勞窮幽極險故天下名山大川嘹如指掌也近聞有人自馬打加士　至印度海濵之中查得共有海島一萬六千處計其中有人居住者不過六百餘島此外則狐狸所居豺狼所聚爲人迹所不至島中出產　盛居民覔食無事外求以一人計每年作工不過二十日便可養活一家有此世外桃源倘容外人問津我恐紛至沓來者必奔走恐後也 
[海外盛儀]  
　　華歴本月初八日恭逢上丁釋菜之期我華駐日本長崎理事官張子豫司馬預期通知各紳商於初七晚在廣東會所習禮是晚司馬因欵宴日官請孔厚菴明府代往指示一切次日清晨八點鐘時齊集中島聖廟恪恭將事日本文部副大臣逵新次代理長崎縣中村書記官隨帶譯員來觀盛典旣而執事蹌蹌濟濟咸集廟中司馬亦偕魯肖巖學博及孔明府曁東西譯員王君乾生顧君敬之乘車而至先入明倫堂後客座與日官行握手禮逵君述及近自東京來巡視各學校明日適逢開辦醫學校尙須小作勾留聞今日貴國官商有丁祭盛儀特來觀禮司馬答以每年春秋二祭其典甚巨我朝欽定之禮隆重異常此間不過大略耳不識貴國向來祭典有否逵君答曰有問東京亦有聖廟乎答曰有惟自明治維新以來廟貎雖成祭典已廢談至此司事者進告俎豆己陳請旣行禮孔明府遂先進崇聖殿行禮有頃司馬爲主祭各隨員爲陪祭贊禮者高聲喝贊各執事俱三跪九叩首閱一點鐘許禮成而退按日本當德川將軍秉政時頗重文教特就東京解田建造聖廟一切規制悉傚中華惟兩廡從祀諸賢未設木主現歸高等學校管轄四壁遍張各國學校之圖予前年游歴日東曾具衣冠往謁惟見根題俎豆秩秩莘莘而門以外緑樹叅天青苔敷地寥夐幽闃尤覺古意可延云 
[扶桑選勝]  
　　日本各國爲選舉議員事致各黨紛爭不已日皇特於陽歴上月二十九號遣御前侍從官北條子爵赴石川縣毛利左衛閂赴福岡佐賀高知三縣察看情形○日本工藝之巧夙爲外人所稱許前朝鮮遞信官吉田文三定製一極美之紗服贈大隱君卽大院君情私立學校主景山英女爲之縫紉其服用緋色縮緬織出地球半面一雞獨立其上色現鮮艷紋更新奇以桃花色綸子爲衣裏見者無不歎賞○某日報云勝海舟伯爵之令嗣名小鹿者幼年卽游學海外學成回國在海軍省供職惜質弱多病邇者病勢益加藥石無靈溘然長逝伯爵哀悼失措不忍見其殯葬引避數日致書於德川家逹公曰臣以迂拙之才遭際維新之盛此身未立涓滴之效謬蒙朝廷拔摧叨列華族之貴更荷伯爵之榮飲水思源此皆德川氏之恩澤罪臣之功所能致今頑兒小鹿死襲爵繼家苦於無子臣甚傷之伏　德川之血脈得爵以繼家臣果願意所者財產邸宅祿秩悉以相讓改稱德川氏臣只爲舊幕府之逸民得靜養以畢世區區之心伏乞採納云云德川公大爲感動命使赴靜岡問於慶喜公慶喜公亦感伯爵之忠義以五齡之少子與之伯爵旣得回書不勝雀躍曰余老矣後望有成矣嗚呼如伯爵者讓爵祿如敝履不誠有古忠臣之風乎 
[嘉興近事]  
　　秀水縣劉邑尊因公赴省謁見各大憲於本月初二日遄回○北門外厘捐局查悉有信客船兩艘來往金陵專帶私貨惟往來無定是以未便拘拿某日又來禾停泊荷花堤船上冐建官銜旗巡丁查問之餘船户大　咆哮勢將用武巡丁見其兇横回　告知司事卽放巡船並喚地保往查船户定不准上船持械欲擊不得已飛禀楊總辦派親兵數名同往待到船時已傍晚船主及水手依然肆惡毆一親兵左臂受傷巡丁身上之衣亦被扯破并潑滿洋油旣而奮勇拿獲船主餘被脫逃旋在船上查出錫箔一百餘件遂將船主解至總局總辦略訊情形尙敢挺撞因飭移送秀水縣收押○二月初二日俗傳土地誕期里人集資虔備福禮奏樂娱神教塲旁土榖祠於晚間燃放烟火花爆南門外護城河畔及市新弄口等處亦皆熱閙異常○濮院鎭離城三十六里地爲嘉秀桐三縣交界然市廛熱閙之處盡屬桐鄉近有畫舫多艘載美而至管弦嘔啞徹夜不休少年無識之流一入温柔鄉莫不樂而忘返未識縣主曾有所聞否○東門外小鹽倉橋居民陳某夫婦口角致其妻潛夻銀耳墜一枚延至初五晚間痛極而斃祗得飛報母族然後置備棺衾○初四夜内教塲及嘉興縣署皆燃放烟火花爆大約補祝土榖神誕也　 
[甬江仕版]  
　　新任台州府經廳吳幼皋叅軍承曾奉檄到任前月初旬抵寍禀謁提道憲筏本擬卽行履新旋因超武元凱兩兵　均往申修理故未起裎聞超武須月初始能回甬吳叅軍卽乘該兵輪前往台郡諏吉本月初十日接篆云 
[粥廠止杓]  
　　揚城瓊花觀曁石塔寺粥廠向例於季春月止杓兹廠中執事因開正以來就食者仍有增無减深恐經費不繼遂禀商官憲於本月朔一律停放所有土著窮黎有籌者將籌收回每支給青蚨百翼俾可小本營生一時白叟黃童莫不歡欣載道惟外來就食貧民人數尙多日來因粥廠止放已間有上街乞化小錢者若不早爲遣散必致滋生事端想爲民上者必有善法處之也 
[閩省官報]  
　　通判朱鑫奉委松政稅厘局船政保甲局委員馬辰琯奉委甌寍縣篆務知州沈受謙禀謝奏補永嘉縣飭知巡檢丁椿榮卸辦獺窟分卡回省副將林傳榜奉委帶建寍鎭武左營事辦理南台水亭厘局同知陳銳禀明長徵留辦飭知管帶楚軍立字右營游擊楊春芝稟謝暫行兼管逹字中營事署仙遊縣何　縉禀丁憂知府陳同書奉委總辦交代事務同知張文治禀明接辦稅厘内局提調副將楊青山副將趙永銘俱委謝委帶長勝左右練兵事務 
[袁江雜錄]  
　　清江來信云二月初二日漕帥甄别崇實書院委裏河廳萬司馬點名散卷生題小德川流至爲大也詩題賦得蘋風暖送過江春童題排淮泗詩題同○新授川北鎭何海峯鎭軍於二月初二日由裏河赴都○江蘇督糧道景觀察於正月二十六日來浦謁見漕　禀知河運事宜○正月二十九日河北六市巷東首某姓茶寮矢愼延燒小雜貨店繩店又民居數家草屋二十餘椽至下午七點鐘時始得撲滅○二月初一日各柴行公議每百斤加錢廿文○淮揚鎭標中營守備胡守戎勝福於正月初六日由京引見回浦領飭回任 
[章門春籟]  
　　江西各屬向本富饒兵燹以來元氣未復不免金玉其外敗絮其中卽如某縣所產紙張布疋終年運至省垣者約值十數萬金運到長江一帶者亦數十萬金人皆嘖嘖稱羡殊不知歲借省垣債欵不下數萬借蕪湖鎭江金陵各埠債欵亦不下數十萬金從未有貨到而不挪移者亦可見其外强中乾之甚也○進賢門外某鄉人某甲因失一雞指桑駡槐申申不已某丙某乙昆季二人聞而怒斥口角之下甲隨手持刀僞作欲斫狀乙丙自恃膽壯意甲不敢行兇卽脫去衣衫向前互鬥不料甲竟舉刀斫傷不知有性命之憂否○某鄉傅姓與某姓不和糾聚數百人意圖械鬥幸地保及衆隣居星夜入城禀官會營飛往彈壓并飭兩造繳出兇器始得免於禍端○江省各鋪每逢鄉試之年必添雇夥計去歲辛卯正科塲前添雇者至今悉行辭退姑就洋貨一業計之賦閒者不下百餘人統計各業不下千百人旅食無門未免垂頭喪氣矣 
[金陵書院甄别題]  
　　二月初三日兩江督憲劉峴帥甄别鍾山尊經兩書院肄業諸生鍾山題　君子矜而不爭二句詩題江南二月多芳草得多字尊經題以不忍人之心三句詩題滿江山色入淮南得南字計實收兩書院卷三千二百本校閱者正途州縣十二員 
[曇花一現]  
　　無錫人某甲妻遷在上海縣城老學前開設鐵店老夫婦年將半百膝下尙虚昔年曾撫某姓子爲螟蛉現已五歲前日忽 
 
 

Page 3

 
 
失所在甲挈同店夥四出訪尋一顆明珠杳無蹤跡至晚隣店學徒至甲店後水缸汲水忽見缸中一物舉火燭之實係甲子已　植缸中氣絶矣立卽向甲告訴甲夫婦放聲痛哭備棺殮埋 
[判罰博徒]  
　　本邑英租界寳善街百花里向有鴇兒王沈氏所開設娼寮閉歇後借與沈晉發等羣聚賭錢事由巡捕頭訪聞前晚飭包探秦少卿帶中西諸捕前去掩捕連賭具及各賭徒帶回捕房昨晨解送英公堂沿途纍纍然若驅羊豕旣至人頭濟濟跪滿案前先由秦探禀訴稱沈晉發等在王沈氏屋中聚賭因往拘拿并查得沈晉發前曾犯賭拘獲送懲尙有瞿慶祥等二十七人皆在塲賭博金阿富等廿一人則頑皮涎臉伸手乞取頭錢今特連賭具洋銀金約指送案沈晉發供稱小的係本邑人偶往賭錢只求恩宥蔡太守問爾連次犯賭有案可稽昨夜諒必亦是爾聚賭抽頭冀肥腰槖供稱小的並不聚賭抽頭不過與賭而已太守問祭則何人爲首答稱此屋由何人租賃大老爺卽問其人可也太守問王沈氏曰房由爾租是否爾爲首糾賭供稱小婦人安有勢力邀得許多人賭錢惟前曾開設娼寮現已閉歇所存物件雇窮苦人爲之看管昨夜聞有人在内賭錢正往查問適巡捕佨探到來連小婦人拘拿到案瞿慶祥周三福惠壽生王金祥孫寳生顧榮春林祥祥陳阿紀陳培香錢正和喬烟雲張桂卿陸鶴生朱文全傅阿才王永林袁平甫姚阿二陳春富李阿照張雲三陳阿寳王阿榮朱金坤張阿壽姚阿狗孟春全等賭犯二十七名同供稱小的等如今不敢賭錢叩求恩恕金阿富陶阿根張阿明曹阿二徐阿狗張三寳陸阿發陳和尚王阿福洪阿四王阿才胡阿男陸阿松戴照祥許金奎李阿懷周阿寳張阿四邱天生李雲祥胡阿榮等二十一名同供稱小的等並不犯法賭錢惟插身局中乞取頭錢以圖餬口蔡太守謂聚衆賭錢有違禁令本當從重懲辦今姑從寛判罰賭首沈晋發洋銀五十元違則管押三月鴇婦王沈氏罰洋銀四十元賭徒王金祥等各罰洋銀十元抽頭之金阿富等各管押一禮拜起案之賭具洋銀金約指存候分别充公銷毁 
[報請騐屍]  
　　本邑東北鄉井亭地方廿二保三十四圖地保顧元興投縣禀稱小的查得圖中有無名男屍一具求請相騐前晚袁大令提顧訊供稟稱本年小的充當治下廿二保三十四圖地保今農圖中井亭左近有一男屍察得年約三十左右身穿單褲半身潮濕身旁有足印照印追尋實由三十六圖移來四處訪求並無親屬大令　退去聽候次日詣騐昨日清晨顧飛奔下鄉預備屍塲至午後一點鐘時大令帶同仵作書差命駕出城乘舟前往所有相騐情形俟探明再錄 
[兩保互訐]  
　　前充上海縣七圖地保之盛本立投縣禀稱治下大東門外增祥碼頭有屋一所係信仁公司之產現售與安善教堂小的理合來案具報俄而堂中人赴案照章完稅新充七圖地保顧裕豐亦到案禀報袁大令查核之下與盛所禀大相懸殊遂於前日飭差傳盛顧到案晚間提訊盛供稱本城沉香閣住寺僧將產售與蔣雲泉亦未赴案納稅且顧曾在外冐收年租顧供稱小的並無以上事情實被盛誣指大令判令顧赶緊將蔣契據交案一面飭差往查有無冐收年租情事禀覆核奪 
[上海縣署瑣案]  
　　去春陸春江明府署理縣篆時粤婦馮朱氏挈妾馮吳氏抱呈馮正芳控店夥屠介芝吞没銀一萬兩有奇明府屢次訊供著廣肇公所憑公理處嗣因理處不明將屠管押至去歲之杪袁大令諭令交人保出旣而身染時疫於今正逝世由地保及保人赴案禀報前日大令飭差將司帳人歐壁洲提案晚堂集訊馮朱氏馮吳氏投案訴稱丈夫馮綸閣生時開設馮永興字號雇屠執事歐司帳不料屠歐見小婦人等荏弱可欺頓萌惡念竟將巨欵吞没現在屠已病故小婦人等孤兒寡婦度日艱難求恩將歐追究大令命提歐研訊供稱小的原籍廣東在治下永興號爲　帳由屠一人經理小的並不相干大令謂爾旣司帳不能置身事外遂著交人保出將號中帳簿繳案靜候覆訊核辦○本邑西南鄉車溝民人徐文祥控胞弟夏松被隣人陳思財陳子財毆傷斃命袁大令下鄉騐明吞服洋烟身死飭將兩造帶回訊供分别收所候傳傷科陸子連及經勸之陸福堂到案訊辦以上情節迭見報章前日公差將兩陸傳到晚間大令命傳子連研訊子連訴稱小的本邑人行醫爲業新正初二日夏松在陳家奔出絆跌倒地頭碰門檻以致受傷初三日其兄文祥來邀小的去醫小的祭得夏松頭上皮受損傷並不損骨卽用傷藥敷治至初七日傷已痊愈飲食如常初八日亭午時尙食飯一碗晚間不知如何吞烟斃命大令曰然則爾照此情形具呈供給子章子連遵諭具結大令又提福堂研詰福堂供稱此中糾葛確由小的調停不知文祥如何到案控告大令著二陸退去聽候提文祥等人覆訊核辦○本地人朱吳氏訴稱光緒十六年小婦人將房屋四間餘地一方向杜張氏抵借錢八十千旋又加借錢十千後陸續借錢六千五百總計九十六千五百現在備本取贖杜張氏逞兇覇阻向論不睬無奈控請訊追杜張氏供稱朱吳氏將房向小婦人抵錢小婦人旋在餘地上搭盖草屋二間值錢十千現在朱吳氏旣欲贖回草房亦應歸併大令判令朱吳氏備錢一百六千五百呈候轉給杜張氏收領一面著杜張氏將房契繳案以便給朱吳氏收執兩造均遵斷具結而退 
[英界公堂瑣案]  
　　顧壽福在天樂窩書塲擲骰賭錢以致肇釁已紀前日報章昨由包探孔阿才解案禀稱小的查得廣東阿維節阿惠已經逃避今日祇提到馬子帆解送案下據顧稱已自理明捕頭謂然則不應控告馬小環卽馬子帆供稱小的係蘇州人在治下開天樂窩書塲聚賭者皆自已人並無外人入内不知伊等如何肇釁顧供稱此事已經理處明白求免深求蔡太守謂天樂窩聚賭情眞罪無可逭判罰馬洋銀四十元事已理明應無庸議○二百四十八號華捕禀稱華榮生開設廂片作專製鞋帮時時凌虐學徒深爲可惡昨夜又用木柴毆學徒趙阿松腿上血流尙不釋手以致諸隣不服指獲送懲並聞伊先住别處日以毒毆學徒爲事徐錦華訴稱小的係蘇州人年十二歲學藝有年因悮貼鞋帮致被帥父痛責華供稱小的係嘉興人在治下開廂片學徒共五人趙因剪壞洋布是以笞責惡其並不討饒是以笞　流血蔡太守騐明趙傷痕　華笞責學徒傷至血汸狼藉情太殘忍理應卽以其人之道還治其人之身判令笞責二百板趙父父母領回另習他業○包探徐雲湘禀稱小的緝獲積竊陳福林詰得又竊陳市生吳少山二家衣飾起到原贓解送案下陳吳均投案請領失贓福林供稱小的係浙江餘姚縣人連次行竊罪不容寛尙乞大老爺法外施恩蔡太守判令笞責二百板遞解回籍贓給二失主分别認領○張趙氏被　餘慶戳傷控諸案下蔡太守諭令俟查明氏傷勢如何再行訊斷此已列諸報章矣昨日覆訊氏訴稱前者小婦人因失猫查同致被戳傷現在將次告痊惟求恩斷　執定前供易副領事謂此事已問明西醫傷無大碍惟不能透風耳太守判罰邱洋銀十元給氏爲養傷費○包探唐寳榮禀稱顧平文用刀戳劉俞堂以致自已帶傷曾經小的解奉大老爺訊供飭兩造醫傷再訊現在傷尙未愈小的又查得顧販醃猪來滬托劉連在吳淞帳目尙未結清顧卽向索值劉言願薦顧爲糧船水手日久不得上船復向索錢致啓此釁劉供稱小的係海州人爲顧代銷醃猪並無欠錢之事顧供稱小的係清江人販賣醃猪由劉代售欠錢無著言願荐小的當糧船水手不料亦是虚言致累小的不能回家旋向索錢仍無著　忿不能洩故買小刀戳伊小的所販醃猪本錢俱向人借取言明辦洋貨回去償還開有清據呈電蔡太守以事關持刃傷人飭將劉顧連兇刀移送上海縣騐訊察辦清帳發還○包探何瑞張顧阿六同禀稱沈天六等在某茶肆聚賭經小的等拘獲十三人及紙牌一副其中朱和尙謝福堂李生林各存洋銀五元爲質今未來案惟將沈天六等十人及紙牌洋銀送案沈天六周永生陳阿富張　四俞秀來王　全施阿五金阿三陳阿狗劉阿餘同供稱小的等以後不敢抺牌矣蔡太守判令各罰洋銀五元違則各押兩禮拜賭具存候銷毁朱和尙等三名旣各存洋銀五元卽將此項充入公欵○九江路泰記衣莊主 
 
 

Page 4

 
 
丁芳輝訢稱莊夥丁怡蘭取去衣服七件且虧空洋銀六十元是以扭交巡捕解送至案怡蘭供稱小的係寗波人衣莊亦有股分並不虧空容卽指明憑據蔡太守飭押候過堂覆訊核辦○麥捕頭稱前曾解訊連次酒醉肇事無領事管束之洋人咬培克奉判資遣回國現擬兩往美國之康納輪船起程理合帶案禀訴咬培克供稱情願回國蔡太守准之 
[法界公堂瑣案]  
　　寍波人張南安賦閒日久旅食無聊去年八月從其叔愼之往福建南臺中州梅花島安泰木行當出店蓋因其叔在彼爲木客故得爲之推轂也日前行中囑往某處收取鷹銀一百八十元中途被賭棍誘往局賭輸去洋銀十八元自知無面目見人携輸剩之洋銀搭海琛輪船來滬前晚鐘鳴兩下游行法租界中某號巡街捕見其情節可疑扣住盤問張支吾以對遂抲入捕房搜出洋銀一百五十元昨晨解至公堂朱森庭明府一再訊鞫張直認前情並稱小的在途中用去十二元四馬路有親串某甲開設極大衣莊然已忘却店號請大老爺傳問可也明府飭包探王榮培帶往衣莊詢問洋銀暫存捕房○通事　駁船夫金阿培張安生在浦中口角張突持竹篙擊傷金之左腰右臂以致扭入捕房今特解案請究朱明府騐得金傷尙不致命著送某醫院療治張押候訊核○日前張翼遞呈禀詞聲稱妹丈去世後妹子在家守寡去年傭婦陸李氏之夫阿方多方勾串帶兩女孩來申變賣現在查悉阿方已回鄉請將陸李氏拘訊朱明府准之昨日飭提陸李氏至案捕房搜出金耳環銀手釧並洋銀十餘元一併解至陸李氏供稱張妹確同小婦人之夫挈之來申帶有四歲女孩名小毛頭去年十月内張妹自出筆據售與虹口廣東街某姓廣東人家由小婦人爲中簽過花押已跟人前往江北矣朱明府謂爾旣作中須將女孩交出答稱女孩由其母價賣小婦人不能領回明府著押候提女孩及買主訊供核奪○糧船户沈三大控同業陳福全爭先行舟持篙戳瞎右眼朱明府謂邇來糧船户最多滋事之案理合嚴懲遂將陳管押待沈經醫院療治告痊再行核辦○某孀婦遣抱呈陳金華投案請追春華茶棧主周文濤所保葉文佳欠款洋銀五百元周繳呈葉所立期票洋銀一百元朱明府再限兩日將五百元一併繳案○又新園浴堂股東王永良訴稱小的奉諭昇帳業已算明約計每股可得餘利錢四十二千二百廿七文現因各股東揩阻不付須請提追股東王清泉之子國正巫谷才之子錦山馬永年及司帳人金蒙禀等皆投案聲稱一切帳目均由司帳人經管王名下餘利亦在伊處請究問司帳人可也朱明府謂案懸日久未便再延著將一干人押交餘利○石樹珊請追北泳隆烟館蔡文榮欠找房租洋銀九十五元蔡供稱是屋向前開南益泰烟館之蔣子文處轉租連生財訂定一年爲期應於去年臘杪爲止租金均由石收清惟蔣未將生財遷去非于小的之事小的有頂首洋銀四百元尙未收回務求追究朱明府著退下候下期再行核奪○包探王榮培禀稱前者蔣小星竊取美最士洋行之物送經大老爺訊辦現尙不知改悔屢次竊人鵰扇及零星各物昨日小的獲諸新閘今特解案請究朱明府詰問之餘蔣供稱小的向住南市小南門外石姓家明府著押候核奪○公館馬路茂昌襪店夥張文炳訴稱前晚王阿山潛入店中竊取櫃上襪七八雙小的見而尾追得以拘獲然襪包祗剩四雙其餘沿途抛矢矣朱明府查得王卽王黑小去年因攫人之帽管押捕房至本月初一日始得開釋不料一轉瞬間又犯竊案遂著押候重責二百板○小工王正山偕受傷人劉正山訴稱小的與張格林等同在太古碼頭扛貨張竟行兇將劉面目擊傷張供稱他人打架與小的無于朱明府騐得劉傷勢尙輕著自行醫療張押候笞責四十板○湳東二十二保十四圖民人張泗涇訴稱小的家况孤寒令妻王張氏携同幼女於去年十月初四日來甲在隆茂洋行揀羊毛餬口迄今並不回里是以特來詢問不料竟被隆茂出店人張和尙誘匿西門外陳少堂家昨日小的前往找尋張與妻子情虚逃逸陳膽故出頭蠻霸幸地甲等人將妻子及張一併拘拿送案四圖地甲夥役某甲投案禀稱小的目覩張氏等向北奔逃帮同獲住朱明府著將張及張氏帶去候笞張押候提陳質訊 
[志切扶危]  
　　甘雨頻施田疇悉潤和風乍拂草木俱新洒一滴之楊枝萬民被澤助一文之善愿百病回春兹本年敝堂循照舊章刊送捐肋勸募施醫贈藥一文愿正月份荷蒙遠近諸大善士陸續擲還捐册賜助源來迭經登報叩謝仁施諒何公鑒昨蒙豐泰寳莊惠助洋十元又各友佽助洋十元計由二月初一日至初十日收回捐册三十一扣共收洋八十八元四角錢一千一百四十文對開洋一枚銅洋一元拜受鴻施感深鰲戴仰見諸大君子慈懷似海善量如天白鏹頒來悉是回生妙藥青錢賁沛咸沾活命隆恩稽首慈雲傾心祝露惟以吉祥壽考富貴侯王敬爲好施君子拜手頌之[  上海虹口元濟堂同人等拜啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[申報舘協賑所經收順直山東賑濟二月初一日起至初十日止第一百四十四次清單]  
　　初一日安慶曹芷筠翁來楊白氏錢八百文○初三日虹口華昌茶號來唐鑑泉爲夫人分娩長幼平安洋十元○初五日無名氏銅洋二元又無名氏銅洋三元又蘇州仁新和銅洋七元○初八日鄧少平銅洋一元○初九日漢口大德　洋二元○初十日杭州中第崇　堂洋十元又醉菊仙史求文郎痘苗平安洋二元又無名氏洋一元○共收洋廿五元銅洋十三元錢八百文 
[上海虹口元濟善堂施醫給藥一文愿二月初一至初十日第四次清單]  
　　豐泰莊來洋十元又經募衆友洋十元泰和行勞嚴祥洋六元黃敏田洋四元新太古棧張梁氏洋五元公　益無名氏三元漢口　昌梁澤昂二元蘭陵氏唐卓雲彭信甫三户各一元皖北無名氏眞老福來康得　綺香陳隱名氏王本奎求心痛愈九江黎永慶堂五户各洋二元湖州北厘局不留名章武麗生氏東來昇金號申報舘來朱文竹石門灣厘局立道人大豐洋貨號無名氏潘銘　承恩堂紹興　　　其事居烟島釣徒寥慧　羅　氏十三户各洋一元時昌洋行來　順記袁伯候聚　號三户各一元何四記六角孫榮生陳坤記二户各五角邱蘭記林慶裕曹銳記林春芳陳琢　林純記　韋　張羽龍陳沛堂趙來運　顯運祁昌佐莊茂記袁瑞記顧載生　五户各四角張阿喜孫佐記二户各二角　茂號來產安氏一元隱名氏五角　　紫陽不　行京　不書名程　仁　三户合洋一元五角潘小安汪翰文二户各一元仙鎭鎔記一元葉　氏水心庵主人二户各五角隱名氏八角施志記春草堂百鳥山房陳鳴記葉小記　　記六户合洋一元四知堂楊四角楊隱名氏二角張森保　開洋一個營都司無名氏洋一元錢七百文飛鴻室主楊白氏二户錢四百四十文仙女鎭恊濟氏銅洋一元　以　共收　洋八十八元四角大錢一千一百四十文銅洋一元對開一個合併聲明 
 
 
 

Page 10

 
 
   
 
