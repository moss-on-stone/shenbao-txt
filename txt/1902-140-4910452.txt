# 1902 - 140 - 4910452

 

Page 1

 
 
[勸募江西急賑] [  本館恊賑所啓]  
　　去年江西各屬洪水成灾繼又旱魃爲虐田疇所種顆粒無收千萬哀鴻嗷嗷待哺雖蒙深宫軫念頒給帑金大憲推恩撥施錢米無奈災區甚廣普救爲難垂斃飢黎朝不保暮矧今天時不雨旱象又成春熟豐收已無可望而蘇皖沿江一帶去年亦被水災涸鮒未蘇待振孔迫若不綢繆於未雨曷以延溝壑之餘生伏求四方大善士各發慈悲無分畛域或傾囊以佽助或量力以佈施俾敝賑所得以接濟源源登窮黎於衽席是皆諸善士好施之助他日必能邀福佑於蒼穹者也敬此禱求諸維德鑒 
[正學篇]  
　　余前者屢論游學日本諸生結爲排滿之黨僞繕蔡星使函牘意欲與之爲難及杭州中學堂學生與經理人尋釁相約散去列欵控諸撫轅等情客有自稱新黨中人者見而艴然不悅曰汝殆欲遏絶中國之新機耶夫自强要貴維新而維新全賴興學學生者實中國命脉之所繫宗社之安危關焉栽之培之輔翼而保乂之猶恐不力而汝乃盡情指摘使學生咸畏首畏尾不復敢放言高論評隲朝綱是不啻緘其口而括其囊矣尚能望新機之由此而興國勢之由此而振耶執筆人曰子毋然子毋然坐我明語子今中國之窳敗極矣振而新之誠不容不汲汲矣彼游學海外者日研究夫新政新學孜孜矻矻可謂勤矣卽各省所設學堂授以新書導以新理鼎新革故此其萌芽誠有如子所謂宜栽之培之輔翼而保又之以使之學成致用者然獨不聞牧馬者在先去其害馬治田者稂莠不翦則嘉禾不生乎今之學生正不第如害馬及稂莠已也其有篤信逆說者始而訕謗夫疆臣繼而排擊夫執政卒且污辱夫宫闈甚至日以平權自由之言隂相煽惑效各國無君黨之宗旨恣行狂悖幾不忍言坐擁皋比者更授以各種逆書逆報使之伏案揣摩俾謬說先種於心田而根株乃牢不可拔我知他日者學問愈進則禍患愈深唐才常傅慈祥之亂漢皋此其殷鑒有心者其尚能默爾不言耶客曰自子言之則學生竟必不可再派學堂竟必不可復興矣何内而政府外而疆圻仍殷殷以興學育才爲急務乎則正告之曰所謂興學者必先以正學定其趨向而後以新學啓其聰明試觀大學言致知格物治國平天下之大經而必推本於身修心正誠以世未有心不正而才足以濟時行道者今觀學生之所習未嘗不精勤其所得亦未嘗不深䆳雖未足與語治國平天下而於致知格物已能窺見一班所患者心之入於歧邪而無人焉爲之矯正耳然獨不觀逆說沸騰之日紛紛擾擾幾無人不講平權自由而鄂之兩湖書院高才生及上海梅溪書院諸子弟雖同一研究新政新學從無一惑於邪說悮入歧途者可知維新固學生切要之圖要在董率者正以持之斯受其裁成者自不致蕩檢踰閑作爲倒行逆施之事烏得因學堂之滋流弊游學者之多妄爲而有類夫懲羹吹虀不復以興學育才爲急務乎况乎今日之中國何可不亟圖興學以裕才能哉兵政未修也賴學生以練習之農政未講也賴學生以研求之榷政未盡善也賴學生以修訂之商政未大興也賴學生以討論之礦政未盡整理也賴學生以攷察之郵政雖興而尚待擴充也賴學生以推闡之此外軍國大事有待於整頓者尚多中國而不欲維新則已中國而果欲維新也則學堂實庶務之綱領烏在其可不刻意講求歟總而言之學也者學爲正心修身學爲格物致知學爲治國平天下其要在集西法以補我華人之不足非以我華人學西法卽令其悉變爲西人也但使以中學爲綱以西學爲目以中學爲體以西學爲用以中學植根柢以西學濬靈明則學生雖趾高氣揚久之亦必漸歸於正路若反是則我恐唐才常傳慈祥之亂行將復見於他時僅如學於日本者之僞繕星使公函學於杭州者之控總理於撫院猶事之小焉者也因箸斯篇以爲董理學堂及率同學生出洋游學者進一解焉 
[諭旨恭錄]  
　　四月初二日奉硃筆圈出陳嘉言補授堂京畿道欽此○初三日奉旨户部主事著張有琛補授内閣典籍著顧英補授國子監博士著崔侖補授福建興化府知府著寶康補授貴州思南府知府著曾宗彦補授山東鹽運同著松鋆補授江西南安府同知著明良補授福建閩清縣知縣著邱炳圻補授江西德安縣知縣著周廷華補授河南尉氏縣知縣著程錫麒補授河南葉縣知縣著李行恕補授雲南浪穹縣知縣著王裕承補授河南扶溝縣知縣著田載厚補授陜西同官縣知縣著張允襄補授廣東靈山縣知縣著朱孝威補授山西永和縣知縣著王銜補授山西繁峙縣知縣著周篤祜補授陜西鄠縣知縣著陳雲霖補授湖北松滋縣知縣著陳偉哲補授貴州貴定縣知縣著王會同補授山東昌邑縣知縣著樂理瑩補授福建寗德縣知縣著韓克　補授山東莘縣知縣著劉煥彩補授浙江金華縣知縣著毓彬補授福建泰寗縣知縣著李秉鈞補授山西右玉縣知縣著聯葆補授截取舉人李樹森著以知縣用俸滿教職任光斗著以知縣用翰林院筆帖式二缺著鏌麟佟保補授户部筆帖式著喜麟補授兵科筆帖式著貴和補授兵部筆帖式著慶保補授翰林院筆帖式著榮林補授兵部筆帖式著善寶補授太僕寺筆帖式著文璿補授理藩院筆帖式著啓忠補授工部筆帖式著萬珍補授江蘇鎭江府理事同知著穆圖布補授陜四榆林府神木理事同知著德山補授截取御史陳嘉言著照例用擬補國子監助教郝觀光著准其補授保舉新疆候補同知胡岑著照例用服滿前山西崞縣知縣方紹震著不必坐補原缺病痊前直隸高邑縣知縣高文才者照例用開復前湖南醴陵縣知縣沈繼炎著准其開復原官照例用吏部文選司郎中著恩昌補授所遺員外郎著長明補授遞遺主事著松廷補授奏留吏部七品小京官關家鎭著准其留部欽此○初六日奉旨分發四川補用道趙鶴齡楊增炳廣東補用道汪芬安徽試用道卞緒昌山東試用道雷培株河南試用道費道純李經鈺武同文何廷俊吳崶江西試用迫李經逹陳恊采楊寶壬福建道沈祖燕湖北道郭祖楷王萬震楊宗漢四川道楊承禧廣東道陶譽光安徽補用知府葉炳章江蘇知府宋學周 
 
 

Page 2

 
 
徐乃斌王運嘉舒紹基張人傑張善堉湯孚允葛德潤安徽知府姚肇椿英華許炳榛胡大庥任廷枚山東知府英壽陜西知府党逵生江西知府　允　胡賢縡林祚藩王祖蔭胡榎邵之純曹廷珏楊德鋆陳光裕四川知府李承緒廣西知府蘇志貞石德芬雲南知府郎承詵江蘇同知李宣龔北河同知沈葆澄江蘇同知沈文孫沈桐吕學正張汝廉吳廷桂鄧慶乾白鶴年東河同知孫壽恒河南同知齊崑傳鎔江西同知李宗洛江朝　魏業鎔福建同知郁錘棠湖北同知李毓傑雲南同知陳應昌貴州同知鄭偉直隸試用直隸州知州沈麟照江蘇直隸州知州陳龍昌李傳蔭王曜山東直隸州知州馮樹勲廣東直隸州知州左棠蔣慶頤雲南補用知州韓纘賢安徽知州鄭洤河南知州徐榮鎮廣東知州孫樹禁江蘇通判盧震鏊俱照例發往明保湖南試用道蔡乃煌著於初十日預備召見欽此 
[本館接奉電音]  
　　昨日午後京師飛電傳來上諭四道敬謹譯登○四月十七日内閣抄奉上諭朕欽奉慈禧端佑康頤昭豫莊誠壽恭欽獻崇熙皇太后懿旨原任大學士李鴻章忠勲久著飾終之典前已迭沛恩施現在靈柩回籍有日朝廷惓念前勞倍深悼惜著派　親王載澧先期前往賜祭伊子李經方加恩以四品京堂候補用示篤念藎臣有加無已之至意欽此同日奉上諭本日召見之廣西候補道沈卽培著以道員仍留原省補用欽此同日奉上諭正紅旗滿洲副都統著繼祿調補所遺正白旗漢軍副都統著漙侗補授欽此同日奉上諭著派漙秀祥平蘇嚕岱爲稽查三海值班官員大臣欽此 
[還路訂期]  
　　駐京西友來信云前者中國拳匪之亂北方鐵路自山海關至唐山暫由英人管理自山海關至錦州暫由俄人管理近已和局大定議於西歴六月二號卽華歴四月二十六日一體歸還 
[還地訂約]  
　　天津七日報云西歴五月十三號駐京各國使臣會議交還天津一事訂有章程二條其一華軍駐紥處須隔天津三十克羅米得二中國兵艦之寄泊太沽者卽增至二三艘亦無不可惟都統署所訂合同華官仍須續辦其自來水公司及電車等事尚須會議數次以定從違 
[推廣商埠]  
　　寓京西友來信云邇來中朝已准列國所請在奉天及哈爾賓等處開通商埠所有關稅命商務大臣與各國使臣會議援照英美日三國中等稅則徵收 
[日恤商艱]  
　　日本長崎訪事友人云日前長崎縣知事某君以目下中日兩國正當議訂通商條約凡日本各貨之運至中國者納稅有無窒碍亟宜及時講求爰傳諭閩廣三江各巨商體察情形迅速禀明以便咨照議稅大臣務求平允亦體恤商艱之意也 
[鄂中兵變]  
　　武昌采訪友人云前者湖廣總　張香濤宫保以汴中匪亂深恐闌入襄攀因之派兵赴隨棗一帶安營以資鎮懾統計派出武建左旗四營委候補副將張虎臣副戎統領行抵某處營中兵士相約作狹邪游擁入娼寮借端尋釁副戎急令哨官前往彈壓兵士正在鼓噪之際一呼百應竟將哨官刃斃哨長見已釀成巨禍竭力排解亦爲亂兵所戕直至副戎督隊出營若輩始持械四散事後點騐名册少去兩旗爰於某日飛電鄂垣禀知宫保 
[匪燄已衰]  
　　頃得保定訪事人來函云大軍初至廣宗巡視時似覺匪燄雖熾尚易剿除不料若輩已預期埋伏至上月二十九日突與宫軍開仗再　冉厲勝敗未分初三日又開仗陣斃匪人千餘名官軍亦有受傷者至初六七等日迭次鏖戰大奮神威匪人傷亡不計其數刻有官軍或駐紥冀州或駐紥趙州隆平一帶署直隸總督袁慰帥擬添調隊伍另派親信大員統帶乘勝前往一鼓蕩平先是初五日自强車武弁下回省領藥彈者言及前敵各軍刻已雲集將匪人屯聚之處四面圍攻日前曾轟斃千餘名生擒者亦復不少至吳橋縣土匪則夜聚明散其數祗百餘人地方官現亦擬請兵剿洗云 
[廣西巡撫丁大中丞奏陳桂省改設大學堂情形摺]  
　　廣西巡撫臣丁振鐸跪奏爲遵旨將廣西省城書院改設學堂謹將籌辦情形恭摺具陳仰祈聖鑒事竊臣伏讀光緒二十七年八月初一日上諭人材爲庶政之本作育人材端在修明學校除京師已設大學堂應行切實整頓外各省所有書院於省城均改設大學堂各府廳直隸州均設中學堂各州縣均設小學堂並多設蒙養學堂著該督撫學政切實通籌認眞改辦等因又恭讀光緒二十七年十月十五日上諭建學儲才實爲當今急務惟通省學堂同時並舉財力或有不逮如必待各府廳州中小學堂籌定始行開辦轉至觀望遲延查袁世凱所奏山東學堂事宜及試辦章程先於少城建立學堂一區分齋督課先從備齋正齋入手俾初學易於造就著政務處將該署督原奏並單開章程通行各省仿照舉辦等因欽此仰見聖朝孜孜求治勤學培才薄海聞風同深鼓舞嗣准政務處會同禮啊覈定山東學堂章　奏奉諭旨咨行到粤當經轉飭欽遵舉辦並籌撥經費去後兹據布政使張曾颺按察使希賢等會詳稱查明省城孝廉秀峯宣成經古各書院及遜業堂原有每年發商生息銀兩又前撫臣黃槐森准由司庫每年撥體用學堂經費共的欵銀一萬七千零八十兩擬將各書院裁併就體用學堂原址增建齋舍爲廣西大學堂暫分備齋正齋督課備齋如各州縣箥學堂止齋如各府廳中學堂俟暫著成效再立專齋以課專門之學約計現辦全年經費額支監督各分校束修提調委員薪水學長津貼膏奬火食夫役薪工及雜用各項需銀一萬六千九百餘兩當於力從撙節中仍寓逐漸擴充之意務期欵不虚糜事歸實濟不敢以椎輪大輅簡陋自安所有一切事宜仿照山東间程就本省情形現有財力斟酌妥辦等情詳請具奏前來臣維學堂爲新政根本宏濟世變端賴人材培植人才宜修學術廣西地居邊徼風氣初開籌欵延師均屬不易各府廳州縣設立中小學堂勢難同時並舉惟有先就省城大學堂切實講求以爲提倡現時經費短絀因地制宜尚未悉臻美備然規模已具從此認眞整頓當不難循序漸進期於成效可觀業經函商督臣訪延師範通才俟聘定卽行開學至未盡事宜如譯書局藏書樓博物院應如何增設以資肄習之處除飭令再行設法擴充並通飭各府廳州縣將中小蒙養等學堂一律仿辦外所有改設廣西省城大學堂情形理合會同兩廣督臣陶模恭摺具陳伏乞皇太后皇上聖鑒訓示謹奏奉硃批知道了著督飭認眞舉辦期收實效單三件併發欽此 
[兼攝軍符]  
　　福州訪事人云鎭閩將軍景月汀軍帥奏請開缺回旗所遺軍篆奉旨著閩浙總督許筠帥兼攝涓吉本月初六日交替屬下文武各員咸具手版趨轅叩賀按筠帥蒞閩六載兼署軍符已歴三次亦可謂恩榮已極矣 
[皖鑄銅圓]  
　　安慶采訪友人云安徽撫憲聶仲芳大中丞仿江鄂成案鼓鑄當五當十銅圓行之巿中以補制錢之不足曾於月前札委林太守載亨爲提調暫就銀圓局借用機爐旋委員往滬上採辦精銅刻已運回省垣遂諏吉月之初十日開工鼓鑄 
 
 

Page 3

 
 
[兵艦入湘]  
　　漢口訪事人云有客自湘中來述及湘省内地風景絶佳東西人士之來遊　頗衆刻下到有淺水兵艦二艘洋務局總辦蔡伯浩觀察恐滋事端派勇隨時保衛 
[匪黨已散]  
　　福州訪事人云福建長泰縣人簡大度糾同死黨嘯聚臺灣日人屢撫不從旋於前年携眷内渡隨被日人購線捕獲由汀漳龍道榮觀察訊明交日官處死現其弟簡某招集黨羽揚言欲與觀察爲難一面向附城各鄕殷富紳耆勒借兵費百姓相率遷徙幾于十室九空觀察聞而懼之禀准上游卸事旋省遺篆由上游委何觀察碧鑒接署觀察甫蒞任卽派兵前往剿辦聞近日其黨略已解散大約不致再釀事端矣 
[罷巿緣由]  
　　寗波各鋪罷巿抗捐昨已將大略情形登諸報牘兹得采訪友人續函云事由張劉兩委員禀奉府尊高嶼卿太守分赴城廂内外按户收捐無如各鋪皆觀望不前遵繳者祇十之一二郡城百丈街及新河頭後塘街等處素稱熱閙巿廛繡地錦天輝煌奪目東鄕各航船皆寄泊於此河漘百貨無日不高積如山不料裕順綢縀鋪中人非惟不繳分文且更出以謾駡兩委員怒甚正言斥之一時人衆喧譁將門首欄杆擠倒鋪中人誣稱委員勒捐毁物以致各户相率閉門刻雖經太守勸令貿易如常而兩委員已據情飛禀到省不知撫憲任筱沅大中丞將如何齊其平也 
[直省官塲紀事]  
　　聞之保定友人云署直隸總督袁慰庭宫保前委史仲甫太守赴文霸一帶密查土匪胡三霸張作仁惡跡太守輕車减從逐欵清查現已回至省垣將情禀覆宫保擬卽拘拿胡張兩犯與前獲之從犯八人質訊其上月某日受張指使來省具保之矜紳已大遭申斥矣○四月初五日藩憲牌示西路廳司獄章毓秀革職遺缺以候補從九品王彝寶詳請署理滿城縣典史李瑞聯捐升開缺以新海防先補用曲侃屠開震詳請序補武强縣典史楊元墀因病出缺以新海防遇缺先補用典史劉雲君詳請序補 
[皖省官塲紀事]  
　　安慶訪事人云本任安徽定徽定遠縣署理宿松縣曾大令光煦因去歲洪濤爲虐將丁家口一帶圩隄衝潰飢民遍野振撫難周爰俟冬令水涸時招令修築圩隄以工代振現已工程告蕆大憲因於本月某日委候補知縣萬大令世章前往騐收○新選東流縣晉仲言大令由京領憑南下於月之初七日到皖次晨卽投文禀到○新選石埭縣林大令煒琨於本月初九日詣轅禀到○新選池州府通判王通剌錫侯於上月某日禀到現奉上憲飭赴新任 
[留守蒞申]  
　　卸任福州將軍景月汀留守田閩乘美富輪船來滬前日抵埠後卽換乘官舫暫泊英界觀音閣碼頭聞不日即須向姑蘇進發矣 
[惠及病民]  
　　蘇松太兵備道袁海觀觀察定於五月初一日循照舊章在城内藥王廟設局施醫刻已派員經理一切并將次出示曉諭矣 
[飲和有日]  
　　前者楊唐兩富紳度地本邑南巿包家宅建造洋房設立自來水廠安置機器汽爐隨將水管接連城廂内外並在大馬頭左近建造水塔俾居民隨處汲取源頭活水皆可汨汨其來經營數年近始工竣前晚已在廠内開機試演大約下月中旬滬上居民卽可飲和食德矣 
[法員赴漢]  
　　前晚法國駐滬總領事官巨籟逹君因有要公附某輪船赴漢口傳聞勾留旬日卽須遄返滬江或曰巨君實欲渡江往鄂垣謁見湖廣總督張香濤宫保未知確否 
[法界火警]  
　　前晚一點鐘後法界公館馬路寶興里某西人所開脚踏車店忽然火起霎時冐穿屋頂延及比鄰某西酒店某席店久裕小錢莊信成小烟館公益毛巾店共燬樓房六幢法界捕房皮帶車首先馳至旣而救火會西人相繼驅車到來協力施救而熄當火熾時匪人某甲混人信成小烟館攫取烟槍及水烟袋等物適爲包探所見拘送捕房事後捕頭查究起火情由脚踏車店與西酒店中人互相推倭大約尚須派令包探前往查明也 
[小星匿彩]  
　　前月某日議約大臣盛杏蓀宫保之如夫人柳氏因病殁於斜橋畔行轅定於今日出殯本邑文武印委各員咸往吊唁至十二點鐘時發引由英界大馬路向東至抛球塲往南折入四馬路往西經湖北路往南入法界至徐家匯安厝 
[紹屬山會蕭三邑籌辦急振公啓]  
　　敬啓者吾浙山隂會稽蕭山三邑自去夏迭遭風災水災秋冬歉收沙民尤甚田廬漂泊遍地哀鴻由去冬至今春又旱災雨災相繼而起春花荳麥顆粒無收飢民成羣慘不忍睹老弱多爲溝瘠桀黠者聚衆滋事民情洶洶怵目傷心至此而極目下急宜將沙民振撫城鄕則舉行平糶第義倉存榖無多本地捐欵不濟吾紹歴辦各路振捐非止一次力均足給萬不料目前竟難自顧災區甚廣爲日方長全仗外來挹注際此青黃不接之時道殣相屬一旦飢民蠢動何堪設想因特印造捐册送呈伏祈諸大善士廣爲勸募功德無量且災深困極迫不及待得能先行電賜籌墊以濟急振俾得早活民命尤深感籲之至捐欵請寄上海二馬路九章綢莊代收彚解紹城大路徐宅三邑籌振公所收欵均隨時乞登報章用欵另刊徵信錄以昭大信伏惟善鑒[  山會蕭三邑籌振同人公啓]  
[待振孔亟]  
　　頃得江西劉蘭翁函云芬於前月初旬振南新兩縣折實大口十一萬六千有零約用欵七萬餘串惟南昌之西鄕經梅子肇世兄自行集欵酌量振撫計共二千餘户隨查隨放不支義振分文適接嚴佑翁柳少翁四次匯到銀七千兩於十三日赴進賢晤陳明府得悉進邑濱臨鄱湖地形卑下當去年水溢時城内水深五六尺其低窪各處水有深至丈餘者小民昏墊流離明府受篆四年從未征過錢漕其地之瘠苦可想而知正查察間接滬振所來電又籌匯洋一萬五千元合九三八平一萬零六百兩今春隂雨連綿查户時同人衣被盡濕辦理一切不免稍遲幸均無恙惟被災處時疫甚重傷斃無數兹幸將南新進三邑放訖此外建昌星子鄱陽餘干等縣每縣濱湖有一二鄕向不産麥須至六月下旬早稻登塲方有生機亦以災重乞振論困苦情形固在應振之列惟欵絀時迫只好做到那裏時那裏即會同諸友迅往建昌緣　昌與新建毗連災情亦重吳城五方雜處人情浮動且有各鄕逃荒之一千餘户在此待振不得不一律開放且餘各縣需欵甚鉅惟有仰望諸君設法籌欵接濟俾芬等克竣振事云云細觀來函待振迫切情形躍然紙上所望四方諸大善士慨發仁心或解囊相助或勸籌鉅欵以救災黎能多集銀一兩卽可多活一命不勝叩禱之至[  長江義振所謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[嚴禁訟棍]  
　　南昌訪事友人云江西義寗州張雲初剌史查知所屬地方素多訟棍架詞興訟爲患閭閻除嚴密訪拿外近復出示　　曰田土細故口角微嫌本鄕里之常情亦閭閻所習見如地鄰中證果能秉公勸處何難化大爲小化有爲無乃不肖之徒往往藉此漁利一經　同勸處卽先圖進衫袖不論事之曲直祇論錢之多寡有錢者有理無錢者無理兩造均願出錢則謂彼此有理中間無理旣貪此造之多金又　彼造之重賄皂白不分惟利是視否則故意刁難不予勸息甚至慫恿捉猪牽牛希圖藉端勒贖否則唆使揑詞控告更可於中取利迨案經　訊邀令備質於是起馬有禮跪官有禮每日飲食供給尤須遇事從豐始允袒護及到案下並不據實直供僅就兩造所說名曰遮身符倖而獲勝則均任意索謝設受斥責又以倒臉訛錢此皆義寗之惡習以致詞訟之繁興雖經本州隨時加察遇案嚴辦或因索　　資而唆訟者予以枷號示懲或曰兄弟爭産而包訟者予以當堂直斥誠積習相沿愚民無知仍聽唆聳終墮術中合行出示嚴票爲此示仰合州紳耆士庶軍民人等知悉爾等須知誣告有反坐之條唆訟有同罪之律嗣後如有受人欺凌萬不得已之事必須邀中理處者務擇廉明公正之人妥爲排解寢息切勿聽信挑唆牽搶　告自取訟累該中證等亦宜潔已自愛凡從前謝勸陋規一概革除遇事秉公勸處毋得孝唆包攬妄貪非義之財貽人無窮之害倘敢怙惡不悛以唆訟爲能事以包案爲生涯顚倒是非把持嚇詐或被告發或經察出定卽從嚴懲辦本州嫉惡如仇執法如山三尺具在决不姑寛特示 
[上海縣署瑣案]  
　　前有鍾裕祺者由四川誘令陳郭氏及其小姑來滬旋經氏將鍾所帶家丁丁升扭送縣署主汪瑶庭大令飭卽收押將氏發交某善堂暫留隨又補是案中人葉萬興候訊前日鍾遣家丁高升投縣呈遞親供大令升堂研訊丁供小的前奉家主之命偕郁炳往林姓家哄陳郭氏出外葉供小的在虹口開木作餘有樓面半間去年十一月初二日有林姓者前來租定令陳郭氏暫居至二十八日卽遷去陳郭氏懷抱幼孩供丈夫陳柏橋係四川某邑人與鍾裕祺爲友去年丈夫因事出門託鍾照管家務未久鍾稱得有丈夫電信知現在漢皋臥病命小婦人挈兒子及小姑前往小婦人信之當即隨鍾赴漢及至鍾又稱丈夫刻已赴皖須繞道由滬前往迨至滬後忽領小姑往他處並遷小婦人母子至葉家樓上小婦人向鍾詰問鍾乃於十月十六日帶小婦人至振豐小客棧得與小姑會晤詢之云已被鍾姦佔小婦人恐隨奸謀急携兒子至西門外同鄕人林公館内爲傭未久鍾又遣丁升高升二僕來刼是以扭請究懲大令以葉所供日期不符顯係刁展喝令掌頰五十下始供陳郭氏確由鍾領來借居樓上高升供小的前在鍾處爲僕後已辭歇現隨電報局陸老爺來滬探知鍾於去冬赴京未回旣而伊祖母知被陳郭氏所控故命小的呈遞親供陳郭氏指高曰此卽偕丁升來劫小婦人之郁炳非高升也大令向高盤詰高供小的確姓郁名炳今之改爲高升實由主人所命陳郭氏被林公館主誘匿小的意欲哄之出外送案遞回並非强劫大令喝令笞責二百板高負痛長暤稱小的受鍾之囑一時糊塗叩乞恩施格外大令問葉曰刻下鍾在何處供稱五曰前小的曾與相見今不知其何往大令飭將丁升還押高連葉收所限於三日内將鍾交案○前者虹口泰來木行倒閉後各債主將行主徐榖士控請訊追大令著取保出外料理旣而徐又控夏友佳許星垣欠行内銀兩大令准之飭提訊詰夏供小的開水木作前欠泰來木行銀八百三十兩已將自已房屋六間作銀八百一十兩立契抵過大令核得徐所呈單上銀數不符諭令退去聽候傳訊許供小的前與金桂堂股開協泰米店由金向泰來木行賖取木料爲建造在屋之用計銀一百零五兩及洋銀十五元自應由金歸還大令諭候提金訊追 
[上海巡局紀事]  
　　日前江蘇海運局司事某君臥室中被賊竊去衣服洋銀報經二十三七鋪巡防局員盛雨村二尹飭傳汛捕地甲勒限嚴緝前日地甲在馬家廠附近茅屋内查獲贓物數件核與失單相符爰將窩贓之劉寶福及其妻徐氏拘入局中二尹升堂研訊劉供小的係江北某邑人此項衣物均由岳父徐吉春寄存今徐已往蘇州叩求恩鑒二尹判責竹梢三百下徐氏供詞一味含混命亦鞭背五十下予限二日交徐到案○日前法界怡和仁報關行内吳少坡失去報時鐘一座旋在南巿王家嘴角邵義興鐘表店内查見因將店主邵雨本扭赴十六鋪巡防南局局員賈礎玉叅軍研訊之下予限交出竊賊至前日邵在法界尋獲詰知卽怡和仁比鄰某店學徒遂就近扭送捕房管押一面禀知叅軍請函致捕頭帶回訊辦 
[馬路工程局瑣案]  
　　法界八仙橋左近凌來興烟袋作學徒隨仁高竊取烟袋及鋪蓋濳逃逗留南巿馬路中被巡街捕拘解捕房捕頭令轉解馬路工程局總辦翁子文太守倩襄讞委員黃衡堂二尹研訊張供小的係崇明人由同業朱隆興店主薦入作中習藝甫閱一年二尹諭令差甲送往朱興隆著妥爲調處○竊賊陳洛春濳至蔡桂福所駕杉板船上竊取棉被一條當塲拘獲交巡街捕解送捕房轉解工程局襄讞委員黃二尹研訊之下判責一百板以儆○十六鋪汛捕錢福前因玩視公公務致輪船積竊郭福堂乘間脫逃太守予限緝拿未經弋前日倩黃二尹研訊准展限半月務將郭解案延干比責不貸 
[英美租界公廨紀事]  
　　李顧氏以其媳何氏濳回母家堅不肯歸投控上海縣署縣主汪瑶庭大令查得何氏之父何永盛眞居英租界中因移文公廨請卽協提讞員張柄櫙司馬准之前日飭差協探將何提到押候送縣訊奪○日前同益錢莊夥朱長吉控瑞泰錢店股東潘燕亭串令執事人逃避無蹤前日司馬飭差協同包探張寶成將潘提到旋由人保出候訊 
[英租界捕房紀事]  
　　前日東尚仁里妓女花月痕家被賊竊去銀水烟袋等物報經包探趙銀河查得此贓已質與某典鋪因卽吊存捕房候獲賊後解請英美租界公廨讞員張柄樞司馬訊辦○流妓趙錢氏王小寶徐小寶躑躅街頭招攬押客經巡街捕拘入捕房捕頭令解送公堂押候訊究 
[美租界捕房紀事]  
　　昨晨甬婦某氏横被鄰人陳阿仁毆傷面部因之投訴捕房捕頭允派包探查緝○昨晨賊犯王阿聖行竊虹口某姓家衣服若干件携之而出適爲包探顧福其所見連贓解入捕房捕頭令押候轉解公堂禀請讞員張柄樞司馬訊辦○昨日午前無賴陳阿林在漢璧禮路攫取某姓孩臂上所籠銀釧經包探劉阿炳查獲帶入捕房捕頭令押候解送公堂禀請懲辦 
　　 
 
 

Page 10

 
 
   
 
 

Page 11

 
 
   
 
 

Page 12

 
 
   
 
