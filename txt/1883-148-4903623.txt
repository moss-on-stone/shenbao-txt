# 1883 - 148 - 4903623

 

Page 1

 
 
[四書味根錄出售] [  點石齋主人啓]  
　　石印缩本書籍創自本齋近復精益求精每一書出購者爭先恐後四書味根錄一書向無善本本齋特　名手抄寫校　遵照相石印法原書十六　　成两本易繁就簡旣便舟車而字劃清楚又復　甸加圈虽龍鍾　視一目瞭如較諸行稠字密注目熟視而難分行句者有霄壤之別現巳印訂成書統售於華商荷記准於四月十三日出書每部實價洋一元五角仍由上海申報舘間壁申昌書畵室發售外埠在發賣申報處並申地各書坊後馬路乾記衖　同泰綢莊分銷 
[德兵汕頭之役中國宜鎭將來說]  
　　情雖親而法宜守事雖微而漸宜防此善保邦交之道也古之與國受土於先王先公愼守封圻保其四境欲邦交之輯睦勤聘使之往遺玉帛載道冠蓋相望而已無所謂駐使也駐使之設肇自歐洲迄今垂四百年行之久遠而莫能廢者以泰西立國之本在於商務而駐便要領首重衛商商統於領事領事統於駐使故凡領事措辦商務如無成例可援或商家與駐國人民訟斷不服或事關交涉重情不敢擅專則申詳駐使駐使爲達於駐國本國之外部如實曲在駐國則據厲國公法以爭之公法一書察往知來斟情酌理前事不忘今事之鑑法人路易得公法序言以爲世之大防有以也按公法例載兵船泊口保衛是資以備緩急茍違節度戲舉喜事雖功必刑所以昭示法守杜漸防微義至嚴也萬一兩國失和將出謚戰大隊兵艦絡繹而來屯於外口仍候水師部軍令以爲進止戰旣決矣猶必預示師期俾商民得以他徙大率以十五日爲限重民命而恤無辜其用心可謂之仁待人可謂之恕矣我中國自海禁大開萬國通市推誠盡信無相詐虞立約以英法爲最先他國續立通商約皆視此例範圍莫能外焉　於日耳曼諸國當與中國立約之初奧國已爲普魯士所屏去共主之號普魯士卽布國布爲普之轉音譯言之別也布旣戡奧雄長諸幫推執牛耳是以列邦中如撒孫漢諾威三漢謝城與中國通商諸務悉歸布國主持洎乎同治壬申法布兵爭日耳曼列邦爲法所削弱久屬役良苦民不堪命當兵隙之將成也法君拿破侖第三陰使諸邦躡布之後列邦君長漫應之復脅立誓書以爲莫之改淪必爲我用遂決意用兵布亦嚴爲之備軍行之次列邦反而應布悉以師從士氣白倍一戰再戰而法都舉矣其將巴彥潰於麥刺而法之精銳盡矣其王困於師丹援絕請降當斯時也法之爲法土崩瓦解大勢已去茍非布人顧忌公法何難一舉滅之以爲蔑視公法則得罪於天下乃外從諸國公議丙順法國輿情更變國統易王爲民推擇意大利國出子亞某得友爲法首領而後去之是役也布人僅復來因河上故地索償軍費五千兆佛郞此外一無所取論者以不貪許之而嘉其有禮布於是威震四境二十五國君長共上該撒爾尊號該撒爾譯言共主也是爲德意志國舉凡育約諸國駐境之公使領事皆不曰布而曰德統於一尊也邇來與中國誼篤邦交曰益親密此固天下有心人所共聞共見者乃近日德國巡海水師操戈登岸之舉三月之間竟一再見之廈門之事曲在華人迫於義憤猶可主也至若汕頭爭地之役事屬細微且旣已訴諸長官自應諍候裁斷乃首鼠兩端須臾難忍領事擅檄水師兵露刃相脅建國之徽豎旗揚旌其　已甚倘華人負悻悻乏氣與之忿爭彼弄其兵我奮其武祖臂一呼其勝負正未可料知者以爲喧寶奪主不知者以爲恃衆凌寡周旋其際者亦甚爲難矣憶數年前美國遣兵船測量中國迤東黃海之濱高麗水道泊於口岸之側高兵之守砲臺者竟開砲攻之美船徐徐退去不與之較高人以爲泰西技倆不過如此遂沿岸窮追美人知其輕己也炮火虛鳴以答其賜高人各鳥獸散美人若回船據其砲臺逐叚測量高人旣經試其手叚諒不敢再事陰撓乃寬駛歸滬上申詳本國外部靜候處分非求怯也以爲奉令測量此外非所及擅搆兵端則吾豈敢無他恪守公法故也夫高人關砲相攻已失睦隣之禮而美人猶以公法爲重況爭尺寸之地長官未加可否面驟臨之以兵可乎技葉不剪將尋斧柯涓滴不塞流爲江河其漸又鳥可長刻聞德外部檄調公使歸國汕頭領事深自悔恨幾不欲生兩國相安無間之好或不因是而攜而我中國亦宜嚴戒通商各口官吏遇有交涉事務相處以誠無使遠人以爲口實則幾矣 
[東撫南來]  
　　○前山東巡撫陽羨任小沅中丞交卸後聞於本月初六日行抵袁浦卽於初七日辰刻舍陸登舟望蘇台進發屈指月望左右定可安抵里第矣 
[浙臬接印]  
　　○新任浙臬陳廉使行蹤已列前報玆悉廉使於本月朔日舟抵碼頭初二日卽入城拜謁撫憲及各憲而回仍在舟中小住憲諭於初三日申刻接篆其行臺本設於湖南會館之後面八旗公所是日廉使至行臺閱視一周意頗不愜謂我非旗員居此不宜是以兩縣卽將部院倉橋之大行臺舖設齊整請憲駕暫駐傳聞雨縣辦差之時原擬在大行臺內舖設因近日適值提憲來省此間已爲軍門之行轅故不得已而謀及八旗公所也幸大行臺內向分東西兩院原以備歴科正副主考駐節之所故提憲居其東而廉使居其西雖一署而可分爲兩院也聞臬憲衙署俟唐藝農觀察遷出後須大加修整故進署尙需時日云 
[杭垣盜案]  
　　○杭垣武林門外至大關一直大街皆係熱鬧之所車馬不絕爲憲駕所必經如夾城巷口等處市　所集店屋林立尤爲鬧市該處之德隆南貨店對門有某號雜貨店次本不多門面亦不甚軒敞別無可以動目者不意於前月三十夜三鼓時突有羣盜十餘人竟舁巨石撞門而入店中東夥僅三四人均爲所執臨以白刃禁勿聲張任其搜括而去迨羣盜出門始敢鳴鑼呼救遠近聞聲齊起疑爲火警而該處之巡查駐防文武員弁亦皆聞聲齊至後知盜已遠去而月黑夜深無從追獲次日事主報官錢邑尊出城踏勘後當卽嚴飭差捕四路跴緝務在必獲幸所失　物不多尙非巨案也 
[尋茶開盤]  
　　○漢口茶信經前月杪登報後近又數日計自初三日起至初五日兩湖茶約到有二十多字甯州祁門兩處到有八字江永輪船到漢又聞運到該兩座茶七八十字各茶棧擬將發辦大抵初五日下午欲送樣也據各西商茶師品評新茶香氣滋味汁水老嫩等項誠不亞於上年惟顏色似較上年稍暗因天時多雨少曬所致目下到者已有如是之多初六七兩日內定更湧至然新茶開盤近年則總推九江爲先刻聞得潯江信息初四日已開盤怡和行收買甯州茶三字棧家係隆泰昌第一曰蘭馨二五茶七百五十箱價四十四兩次曰緑根二五茶三百六十五箱價四 
 
 

Page 2

 
 
十二兩次曰奇香二五茶三百六十五箱價三十七兩其間尙有一字曰義順不知箱額業已出辦尙將成未成價在四十兩之譜至於漢江上外洋運茶輪船曰有駛到自上月二十九日隆泰到一艘三十日怡和到一艘初一二怡和天祥到兩艘初三天祥又到一艘初四又到三艘共有八艘云 
[袁江雜錄]  
　　○淮安軍捕廳盧司馬深惡巫禱等事現因出示申明律例云凡師巫僞降邪神煽惑民心有擬絞附從者遞減云云似此禁令森嚴想若輩或錄歛跡也○太平水釭亦救火之要件也磚櫃蓋板原所以防塵沙浸入無如兒童婦女或坐而歇息以致時有毀壤近由官憲修理完好挑滿清水故保甲局出示諭禁不得仍前玩忽致于究辦云○祟實書院自黎簡堂由鹽利項下每月提錢五千以爲山長傳課獎勵之資士氣因而一振茲聞慶蘭圃漕憲復由鹽利內添撥五千自三月始凡生童之取列前茅者皆得分潤也○淮海各鄉之被惑入教者雖衆然不過持齋禮佛若謂將揭竿起事謀爲不軌初無此心第爲首者要不可謂無是意故按圖索驥據供總散頭目亦不過數十人而己但居民風聲鶴涙草本皆兵遂致驚擾萬狀迨各將帥帶隊巡緝彼數十人早己逃匿所搜獲者亦甚寥寥現在民心大定李儉齋太守所帶之洋槍隊業憶回浦隨卽旋省覆命矣鎭憲章軍門謂昔日髮匪數百萬一夜數十驚吾居行間心不稍動今未見一賊而轉致疲於奔命眞難索解也 
[溫州瑣錄]  
　　○楚軍右旗業己改委賈萬春游戒接帶上月十四日卽往大荊點查勇丁名數云○近來瘟疫盛行小南門外患者尤衆溫俗一沾時疫以祈禱爲急務故連日羽士生意忙冗異常儘有連夜而末能高臥者○俾儡登塲溫俗謂之扮串客今年蟬街威濟廟勉強募捐上月初八晶開塲串演詎意司事王某等竟將各戶捐錢侵用以致各項開銷無從措歸司事旋卽逃匿各工匠均將借來之舖陳搬取凈盡雖有外科店之王某出爲調處而各匠尙未許允云○廿三都周　地方上月十三日陳周兩人爲挖掘毛芛兩相口角周遂以手內之鐵鋤將陳毆死當時幸有擲族出爲理處未行報官同日復有永嘉塲鬥毆傷命亦經中保說和於以知溫郡民情頑悍動輙行兇毆打如家道稍裕卽可出錢私和是以命案之多甲於他邑也○五馬街張姓包頭店之老嫗虐媳一事涉訟後其媳卽退居母家今正其夫感患時疫而死其母赴縣喊寃揑稱子亡而媳不肯返石邑尊卽飭差押回詎意其姑復肆毒打上月十七日嫗與女復以松柴將媳手足等處打至靑腫不能步履其慘虐形狀竟有楮墨所不能盡述者是夜其媳卽懸梁自縊幸貼壁首飾店某甲尚未睡去聞咽喉格格作聲輙從壁隙窺探見其媳面已紫黑趕緊丁樓敲門嫗與女始以薑湯灌救得蘇次日媳之祖母並父母兄弟等聞信而來嫗復赴縣喊寃聲稱媳家紏人來鬧等情石邑尊立卽傳訊彼時邑尊不過諭以大義勉其孝敬等語故將媳仍交嫗帶回但如斯判斷其媳之性命終難瓦全現聞誠處鄰人駢名具呈代爲確陳始末如果屬實則媳或尚有一綫之生機也○樂清西垟地方近出一虎大如水牛時出欔人該處居民深以爲患茲聞巳雇數十人携帶枪械畫夜梭巡冀圖驅逐詎虎伏山隅未易弋獲再前金地方近出異獸形如洋犬其色或黃或黑或灰色或花斑頂有纓毛出必成羣日前有徐某之子年十六歲竟被羣獸所食惟剩一頭當經衆人奮擊而羣獸毫不畏爠何該處居民之不幸而遭此意外之虞也○瘋狗傷人碎不及防上月二十五日某甲路經大沙巷致遠酒坊門首倐有瘋狗將某甲套褲襪并足外踝之肉哎去一塊甲卽撲地其時適有某乙亦經其處身畔帶有草藥遂將某甲之足以頭髮綑紥用水滌洗旋數以草藥不多時卽可站立雇人扶用回家如彼時無此巧遇則甲之性命難矣○今年春花豐稔農民大相慶慰但時屆靑黃不接之際農人正須米粟接濟溫郡各處社倉儲穀甚多故石邑尊议出陳易新以免倉穀紅朽无如各社倉之司事大抵均有侵蝕邑尊於三月二十六日親赴菴下查騐倉穀然欲數目無差恐不特菴下一倉外此者亦難爲邑尊核騐也○大南門月城內二十五日死一乞丐據傳是某店毆傷畢命今雖未行報官而其屍尙未殯殮查死丐是平陽橋墩門人己專人前去報信須俟其兄弟抵溫再作計較云 
[潯陽瑣聞]  
　　○上月二十四日陳學使歲試九江府屬畢出棚拜謁鎭道各官是日本欲開船因風勢狂猛暫泊龍開河口兩點鐘時學憲同鎭道府縣到岳師門外看砲臺營哨弁兵聲砲敬迓閱畢回船次日揚帆晉省云○距九江五十里之白湖渡係湖北黃梅縣管轄是處爲廣東福建江西三省進京之要津但水流湍急舟行極險嘉慶年間有桂姓倡首募捐建築石橋一座及工竣約用去銀四千餘兩光緒初年橋有傾圯處斯時若卽修葺工程無幾經前任黃梅縣覃邑尊忽將橋染全毀派紳董立局籌捐重建現已數年始得落成然聞各處捐欵約有九千饑兩乃舊橋用麻石砌成靑石爲梁兩旁有石欄不分三洞每洞能行五百担米之船不須眠桅今之改造者雖亦砌以麻石而以杉樹作梁橋身較前約低數尺大船往來不便又旁無欄杆老年人及婦女過此惴惴焉時虞隕越是以該處紳士現擬聯名具稟投控也○天花聖母誕日南門外小據娘娘廟九華門外天后宮連日演唱會戲男婦老少之往觀者幾致空巷云 
[金陵賽會]  
　　○三月二十九日俗傳爲東嶽大帝春巡勝會金陵每逢賽會各家門首無不垂簾設座飾兒童婦女列坐以觀衣香鬢影隊隊嬋娟展印鞭絲人人年少可謂極一時之熱鬧矣是日起北門橋花牌樓淮清橋鈔庫街迤邐而出南門抵長十里尤形擁擠其會則一人舉大　前行繼以清道飛虎銜牌鼓樂八卦蜈蚣旗各數十桿又有戴花帽著紅褲者　喝而先導是爲第一隊次則爲爐會爐中　以巨炭四人舁之旁有衣冠者持壺活以水或醋笙蕭鑼鼓其聲悠揚有涼傘多柄或玻璃或鬥錦璀璨爭霞鮮明映日會中惟爐會最夥再次則鞦　四架每架扮假女子四人盤舞于雲霄之上蓮鈎桃　艷麗非常設有如許女郞豈不令荀奉倩消魂欲死耶再次有玉器數担用健者戟手支肩強頃擔行護視人尺寸維謹過此則香亭數十座亭前導以燈牌後或鼓吹一二部繁絃急管繚繞于人山人海間久之始有手利又塗面曰若神鬼者隨爆竹聲挺又交舞于通衢卽俗所謂五猖神也神過則關三木披髪而赭衣者不計其數男婦雜遝且有乘筍輿繫白練裙抹脂粉以恣顧盼者其意不知何居至是有一種名爲當陰差者各州縣皂隸民壯之屬持鈴旗相率跪報于道兩房觀者聞報匐伏一如警蹕羽士捧鑾駕肅靜而趨稱爲駕過駕後有鳳輦一座以紅明角爲之外罩紫霞帔俗稱爲東岳夫人不別立儀仗惟赭犯則悉係媒婆接生婆充之夜間廻鑾時燈火萬于炤耀如書市上各懸燈綵以助土人每以夜色何如卜是會之繁寂此正端木氏所謂一國之人皆若狂也○聞北門橘有某婦於飯後置兒女於門首已則繫犢鼻憑灶滌器不料會過時擁擠異常急欲驅孩等入丙而七歲小女早巳不見張皇呼喚查無聲息誠恐誤入拐匪之手則合浦珠還尚須時日耳○又內橋以北房屋往往敗絮其中而錦繡其外有某宅之家人悉坐簷際以俟會來有乞丐見其室中虛無人也遂踰後垣以入罄其力之所勝席捲而出遺破筐缺盂於院迨會旣去人旣返而物已杳然賊亦烏有矣欲訴保甲分局而莫得其主名惟有撫躬自咎而已又有某甲自鄉間來携十餘洋置之腰橐橐故隔一長衫不知何時被剪紹者割衫與槖取其洋以去自云被割時适探手捫視洋尚直立槖中因原物尚在故不介意詎再探則已空空論者謂剪綹之來實由於甲之時時探視所致諺曰疑心生暗鬼此之謂歟 
[舊識重逢]  
　　○陵妓蓮霞色藝雙絕爲秦淮之冠假母以奇貨居之柴初香閣　了字簾右賊未亂前年十三四登塲一舞繼頭累于百乃姬性嗜文字交所心契者惟才子名士久之亦能吟詠兼習黃之淑女史雙勾蘭花名愈噪假母直以萬金居之某生者與姬絕無交而姬切　 
 
 

Page 3

 
 
意生告以祖訓載在家秉不以靑樓人爲妾如違身後不准入祖塋因贈以詩云我有鄕年卿始生鄉成國色我無成琵琶干古傷心淚誤我年華莫誤鄉姬卽席和云今生何必說三生抽盡春蠶蘭未成誰解憐才更憐色酒醒枕畔喚鄕卿相對泣下此咸豐壬子秋夕也未幾賊陷金陵江南北大亂消息不通近三十年以爲香消玉碎久矣乃前日生出拜客見一老婦鳩形鵠面傍輿而過云悔餘翁紅藥生劍舞叟皆死世無人矣生聞而驚然不知爲誰次日閽人入白有老婦求見生出老婦伏地慟哭云君識蓮候耶生大驚婦歴述所遭悲從中來不可仰視生慰止之知其爲牡丹之富貴已凋芙蓉之膏育難療當年綺夢均付斷腸此日窮途不堪回首因紏合二三同志濟其棲止衣食之費所幸一枝枯管尚能秀茁墨蘭十索歌喉猶得記拈紅豆於是合薦於歌樓爲女教師以餬口云噫腰支楚楚三五風流鬢髪皤皤萬干辛苦美人遲暮名士飄零傷心一也 
[朝鮮旗色]  
　　前報朝鮮國議製國旗現在定開三口通商報有前議旗色已經咨報各國係用淡緑方旗中繪藍紅兩色之太極圖形周圍四角藍畫乾坤離坎四卦雖與中國不同仍不外乎中國之花樣也 
[繙譯回華]  
　　○嶺南　蓉階別駕精通西學著有華英字典集成久爲藝林所膾炙前會兩次率領幼童出洋卽奉駐美飲使泒充繙譯官茲悉別駕於今正由美起程近日已回滬上其在美之數年內公餘之暇專以著書自娛故又撰得新書八種行將問世吾知是書一出自必紙貴洛陽談西學者皆秘爲枕中鴻寶也 
[陰架坍倒]  
　　○本埠老旗昌地方現由公平洋行翻造房屋所搭陰架約高八九丈昨午十一點鐘時風兩交作架之東南隅猝然坍倒幸值天雨無人在上作工而下面行人亦少得無傾跌壓傷情事惟電線一根壓斷隨卽飭工接連但上海近年來起造房屋不一其處以後木作頭搭建陰架務宜格外堅牢留心督率否則害人害己殊所不取也 
[賽花盛會]  
　　○本埠西商每年開設賽花盛會今年爲第九次該會董事諸人已定期於本月十五十六兩日如何天時晴　當設於浦灘怡和洋行前面登告白於本報後想琪花瑤草鬥麗爭妍屆期定饒雅興也 
[西人賽船]  
　　○桂楫蘭橈衝波競波此華人勝事也而西人亦有此戲每當春秋兩季輒擢一葉扁舟爲水嬉之樂俗名之曰跑船今年已定于禮拜六卽十三日下午兩點半鐘舉行此戲行見破浪乘風　飛　沒又將各奏爾能矣欲往觀者尙其問諸水濱 
[欵待印王]  
　　○印度某王來滬已列前報玆悉印王偕其後臣等於前日抵滬暫寓法租界密彩里之西國飯館英界會審委員陳太守曾往拜謁王亦率從臣回拜太守又訂於昨日午後邀王及從臣等赴宴於棲流公所之養和堂列海山之珍錯會中外之簪裾洵盛事也并聞印王在滬小住數日卽當作東瀛之游乘風破浪王亦壯哉 
[大佛誕辰]  
　　○昨日俗傳爲大佛誕辰年例每於滬北之靜安寺前擺設各種耕器以備鄕民購辦而昨日適爲雨師所阻不免懸耜而嘆云又城中廣福寺一栗菴等處亦於昨日大開山門惜雨打佛面諸檀越不克盡到也 
[領事升任]  
　　○本埠德國副領事屬倫泗憶奉德廷升授暹羅正領事所遺上海副領事缺現泒嘉貝禮接任云 
[新書續誌]  
　　○英文捷訣告成本報前已登錄然僅有一本也刻下經二本亦已告竣與上一本相接續凡學西文者得此殊多神益仍在新北門天主堂出售本館細閱其書上下兩本一氣呵成大可發人神智想有志西學者必將家置一編也 
[浮屍莫辨]  
　　○前日有西人屍首浮水而至停於英公司輪船碼頭其尸已腐亦無人認識巡捕遂送至浦東埋葬或係船上水手之死於水者未可知也 
[屍橫路側]  
　　○虹口乍浦路之自來火燈下前日忽有女孩屍一具年約四五歲頗似粵人裝束不知何人棄置於此巡街捕見之卽喚地保殮埋云 
[鄕鄰互鬥]  
　　○寍人朱寶順在虹口敦裕碼頭開設飯店其間壁係某甲所開之客庽近日陰雨連綿客寓內之陰溝壅塞昨午某甲將陰溝疏通竟以隣國爲壑而飯店則水由地中出矣朱乃效灌夫之駡座孰意甲竟操戈入室大肆咆哮以致蠻觸相爭朱遂被甲踢傷小腹當經巡捕拘八捕房送朱至同仁醫館云 
[明珠失手]  
　　○從來父之愛女不若愛子之切而母之愛子則亦不若愛女之切舉世皆然如一邱之貉今觀朱某之事而益信矣朱某者蘇人也年逾知命有子名順坤授室有年生子女三人長女巳十二歲矣家信蘇城而朱某父子則寄跡滬上近忽作書寄蘇囑順坤之妻挈孫男孫女至滬順坤之妻接信後默念翁與夫之招不得不從然順坤尙有泰山泰水遂往告之泰水愛女情切遂與順坤之妻同至滬瀆居有頃朱某謂之曰上海西門外萬和醬園主人欲領養媳我以痴　頭亦大累人已允之矣經媒人講定財禮洋八十元先取四十元但須領女先往一看而順坤之妻疼女不捨所謂泰水者亦極力阻之初三日朱某父子見室人之他出也竟將孫女挈之以出從此掌上明珠頓入無何有之鄉迨泰水等回來見小妮子不在於是詬詈萬端繼之以哭未識作阿家翁何以處之 
[英界公堂瑣案]  
　　○西洋人羅在友稱前日有賣牛乳之徐海全到我處收取價洋我睛伊暫緩幾日伊尚不允卽出外持磚擲我門窓我隨喝阻致被擲傷左眼傍是以訴捕拘徐送案該洋人之細崽周阿源供與同徐供逐日送牛乳與西洋人已有半年共被欠洋七元四角向收無着反被持棍毆打致我頭顱受傷又被交捕送案西洋人又稱我未持棍毆伊司副領事謂察得西洋人固已受傷徐海全並無務痕徐旣索欠亦不應逞兒請罰以儆太守謂該洋人久欠徐洋應令將所欠之洋如數綴案然後着罚徐洋一元四角餘則給領以昭平允司君然之○平和洋行之大寫洋人稱前日余錦山顶冒些厘洋行之收洋人前來收去洋七十二元六角及些厘又來收银始知被余冒收當查問管事人陳小梅知余係煤炭店夥特訴捕拘余送案余供在新茂煤炭店爲夥前日到平和行收洋十五元我確不諳西語由細崽李姓傳話洋人竟付我洋七十二元零旋由細崽跟出向我索回洋五十七元零包探禀余收洋由細崽回話詎該細崽指余爲些屋行之人故洋人將應付些厘之欵交余余持洋出外細崽跟出余應收十五元餘洋取回該細崽卽帶洋而遁其實該细崽有心哄騙洋人至洋人則認銀洋交與余手故欲余索還陳太守謂實係洋人自用之細崽有心哄騙惟余祗應收洋十五元而洋人寬付七十二元零余不應擅自收去而我還細崽之手今細崽情虛而遁而該洋人則稱洋交於余手應向追還原屬咎由自取余又稱尚被平和行之住宅欠洋二十元零未收現有發票呈閱太守隨將余應收二項價洋之外者再繳洋三十六元零給還洋人云○蔣氏王氏等稱在湖絲棧揀湖絲出外雇坐小軍歸家在途被東洋車夫碰撞與論口角有西洋人處之細崽帮同東洋車夫將我毆打而去我等欲訴之西洋人又被該細崽毆打以致王氏失去簪環等件當報捕房令我等投案控究陳太守着候差傳該細崽到案訊究○粵妓劉阿好稱同鄕人鄭阿士常到我妓院尋釁昨夜又來竟被毀壤火油燈盌盞檯凳約須價洋十元特訴捕拘鄭送案毀物呈 
 
 

Page 4

 
 
閱鄭供昨夜到伊家玩耍詎該妓出言不遜致與爭執誤碰壤傢伙陳太守判擲賠洋六元○王子來稱爲薙髪匠昨向同店夥友胡阿四索欠錢二百文無着反被毆傷頭顱由捕拘案胡供欠王錢二百文是實昨因向我索取以致爭執伊自碰傷頭顱我今情願還錢陳太守騐得王子來受有微傷判罰胡洋在元給王 
[賑銀寄歸]  
　　○啓者前者德奧兩國屬境水災本領事等在滬勸賑蒙中國官商一視同仁解囊樂助計共收英洋五百五十元每元作七錢二分八合銀四百兩零四厘一成歸奧二成歸德業於本月初五日由法國公司輪船寄交兩國總理衙門散給災區玆以賑務告竣因肅布數行申諫 
　　德國總領事佛克奧國領事夏士瑞記禪臣美最時順利禮和延昌則架厘醫生同啓 
[哭菊貞胞妹律詩二十首]  
　　○誼篤同胞念二年追思往事淚潸然垂彎早失慈親恃繞膝深蒙大母憐學繡夙能明奧旨讀書輒喜得眞詮女兒聰慧誠非福　妹生平自道語遮莫偏將孝烈傳○共說千金善保軀睽乖爭奈寇張弧鼠牙速訟憑修怨　尾流言詎受誣太璞業經完趙璧夜光原不損隋珠風波縱盪菱枝弱會報狂瀾息具區○叔兄諏吉伸冬時設宴羣賡燕嘉詩歸妹承筐方進斬同人伏莽猝興師含沙域聚紛排闥入室狼奔阻結　惆悵銀河星怯渡館甥女民協權宜○通宵擾攘等閒過詰旦平明問若何駡　灌夫仍酗酒登壇韓信更麾戈車墁毀瓦侵農滿倒篋傾筐向晚多試比紅巾來粵宼也無晝夜肆搜羅○鴟鴞毀室泣　裙闔戶倉皇避楚氛中澤鴻嗷悲失侶平原鹿鋌痛亡羣　金有口銷　骨轉石無心傚露筋爲望父兄能雪恨勉留綿喘報恩勤○身遭琐尾愴靡依外患如斯世所稀不有天魔能作舞何緣地痞得乘機　言昔日淆臧否朦案今朝定是非樽爼折衝誰禦侮敝廬遙望幾沾衣○墉穿壁破戶重開問訊親朋雜沓來目擊心傷同歏息街談巷議互驚猜陰謀究莫逃公論刑律終難赦罪魁就使涵容汪度抱定應震怒奮霆雷○購料琴堂寸紙題籲求履勘故遲稽　門鼓縱雷轟擊標判籖非火速提官閣梅開憑雀啅訟庭花落任鵑啼　塗莫誚神明宰別有靈通一點犀○事棘號呼赴憲轅迫思上溯得平反黃堂疊荷垂靑鑒碧海遲湔不白寃　鼠依然身據社羝羊竟爾角贏藩杞憂到此尤增劇日日腸　十二番○廻腸斷處黯銷魂血淚游從漆室吞　　姑亡悲死別未隨姊殀悔生存感深黃士拌理盌望杳蒼天憫戴盆謠啄娥眉遑自恤祇愁府怨更辜恩○臘鼓　　報歲闌仍盧信讞破疑團悉多網似千絲結刼急棋無一著寬欲效緹縈陳救易願爲道蘊解圍雜深閨引過惟稱己早把刀繩着眼看○死訣先防大母知更防嚴父覩生離屢思秉間甘心殉偶伺疎虞辣手施節屆履端隨定志蹇求解脫豫占期安排鴆毒從容甚茶苦由來視若飴○一盞蓉膏絕命湯急施灌救枉求方探喉欲吐仍塡臆捫舌將吞又　吭　到宵殘驚陣斷蠶垂絲盡報身僵臨危猶慮兄多病轉囑居恒藥愼嘗○椿庭謁歲武原游噩耗驚傳迅返舟膝下違顏才一夕眼前敲骨已千秋藍田玉碎煙俄化碧海珠沈淚未收莫道魂隨遺帨去白虹氣尚繞粧樓○相援無策只相煎生本同根莫保全飲恨妹眞如　泣積憂兄轉類萁燃漫跨西竺鸞驂樂翻讓南柯蟻夢圓悟徹權衡輕寓重置身直踞泰山巔○算來人日近生寅準備春燈照酒巵錯綵剛隨諸嫂翦嘗羹忽謝小姑司心悲花勝資棺衽目駴桃符換總帷驀地鴿原垂右翼悔曾商榷失扶持○生前早握定盤針身後遺箋揭素必十一字題存藎　三千刼盡脫塵襟猿饑酸淚聲猶在蟬曳殘絃響未沈擬效續貂添哽咽爲君補綴斷陽吟○閩海當年證夙因怱怱廿載墮紅塵錫名偏靳黃花壽濯魄仍完白壁身豈忍半塗拋二老只虞一髮誤于鈞舍生便是仁親寶曹謝而今有替人○泣鬼驚神義聞昭兼旬風雨肋凄　三生長絕逢辰望一死深懲典午驕殿赴閻浮宛定訴石銜精衛恨難消撫棺淚盡餘枯墨聊述哀詞當大招○兄無路請長纓讓妹翻成孝烈名彤管書憑標至行靑緗傳待紀　貞碑文會向隹城　坊表應邀　聖代旌儻荷高賢銘誄錫揮將椽筆袞同榮 
　　海寍　川吳鳳書　淚待定稿 
[郵贈馬雙珠眉史餞春客原韻]  
　　○分明仙子出蓬壺爲捲簾攏倩玉奴若道江南春色好看來都讓馬雙珠　十分醉意暈肌膚厭襯芙　潤似酥最是夕陽深巷裏蝶蜂齊擁馬雙珠　歌喉宛轉唱吳歈髣髴當年處士芋效賦洛神唯我拙夢魂羞見馬雙珠　於今鐵網漏珊瑚黃歇飄零樹不孤有分因緣聨翰墨出新詞唱馬雙珠 
　　平江餐秀詞人脫稿於武林萍寄廬 
[浙省撫轅抄]  
　　○四月初二日新任臬司陳進見並差人稟謝飭知稟知明日申刻接印　署臬司唐差人稟奉憲委會辦防軍支應善後局稟謝　徐承變稟知厘捐局委稽查　属絲捐差　徐振翰稟知　委湖郡公幹　○初三日中書符差入辭行赴都臬司陳稟知受事　署臬司唐稟知交卸臬篆 
[江督轅門抄]  
　　○四月初四日知縣顏濟時辭送伊父顏其政靈柩回藉　通判姚廷　奉府委句容勘案　○初五日武毅有軍吳宏洛見辭　同知宛志逵奉委解銀赴揚　知縣陳玉斌　委騐收天保格子普安三處橋工　藩轅牌示句容典史洪淦期滿缺以試用府照磨仇煦又清河與史任慶芳期滿缺以候補主簿吳向春均署理 
　　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第四百十五號]  
[光绪九年三月三十日京報全錄]  
　　宮門抄○必抄　旨四道○载職單○江督左　奏河運糧米兑竣開行日期摺子○川督丁　奏委署揚督夾片○又　奏請病假夾片○粤督曾等　奏請暫免稅厘摺子○又　奏考察试用期满各員摺子○江職造文　奏爲奏銷各項動用銀兩摺子○内務府奏爲奏　聞請　旨摺子○三月三十日禮部宗人府欽天監厢红旗值日無引　見○明請候十日○吏部呈進夏季搢绅○禮部奏派覆勘試卷　派出奎潤錫珍許應騤崑岡張澐卿許庚身嵩申景善周德潤○又奏释服禮節○召見軍機○發抄　張之洞奏晋省軍需各欵按照部章奏明立案奉　旨該部議奏單併發欽此○又審明歸化等處棍徒劉定邦詐官擾民案定擬奉　旨刑部議奏欽此○又臨汾令李榮和等署洪洞等令奉　旨知道了欽此○又大同守莊錫级報丁母憂委候補守丁體常署理奉　旨知道了欽此○○光绪九年三月分教職單　教授福建漳州郭兆福福州甲　正諭直隸臨榆周訥順天福建南平詹迪前福州江西臨川賴景崧袁州湖北恩施程爕奎漢陽廣東香山梁國忠肇慶俱舉　訓導山東費縣楊乃驊濟南歲臨淄隋慶珠登州湖北南漳朱直武昌廣東乳源陳二南惠州四川鹽山羅志韜資州俱舉江西會昌湯榮建昌挨湖南龍山鄒之冕長沙恩廣東興寍彭則元高州優　復諭直隸南皮柴兆霖顺天恩山東安邱割自敬臨清州附陕西華陰周子元漢中拔福建古田蔡毓澄泉州舉湖南石門董在煥長沙　廣東陽春蘇天鸿惠州副復訓直隸清苑李豐滋永平　安徽無爲州賀安泰滁州挨河南淮甯韓作周順天歲甘肅寍夏府趙文靖蘭州增福建長泰陳　建寍挨四川潼川府張鵬成都舉雲南賓川州董英華曲靖挨　○○太子太保大学士两江總督二等恪靖侯加一等輕車都尉臣左宗棠跪　奏爲江北漕糧仍辦河運謹将兑竣開行日期恭摺馳陳仰祈　聖鑒事竊江淮揚徐通五府州屬光绪八年分冬漕遵照部議仍行河運经委候補知縣汪鵬翥在高鄭氾水寶應三處設局提前趕辦業将籌議章　專案會摺馳奏在案兹據江安糧道張富年詳稱本届江北漕糧起運正米及徐屬粟米改辦大米共一十萬八千四百七十九石二斗一升三合二勺備帶七升餘米七千五百九十三石五斗四升四合九勺船户四升食耗米四千六百四十二石九斗一升三勺以上共米一十二萬七百一十五石六斗六升八合四勺經分派委員雇齊船隻分爲前後兩帮自上年十二月初三日開兑飭各委員将米陸續運赴高郵氾水寶應水次隨騐隨收前帮五起於本年二月十八日０水次開行後帮五起亦於二十四日挨次開行一律跟艄北上詳請具奏前来臣查上届漕船回南雖早因運遵艱阻渡黄入衛毫無把握各船户莫不視爲畏途本屆招雇非易迭經委員多方勸集優給雇值並添雇新船助運乃得次第開行辦理尙爲妥速此後過閘渡黄各事宜除飭該粮道按程前進相機赶辦毋任稍延外所有兌竣開行日期謹會同漕運總督巨慶裕江蘇巡撫臣衛榮光恭摺由驛四百里馳陳伏乞　皇太后　皇上聖鑒謹　奏軍機大臣奉　旨知道了欽此　○○丁寶楨片　再署理四川提臣莫組紳現在因病出缺所有提督印務現值本任提臣宋慶到任尚無定期自應先行委員接署俾免曠誤兹查有統帶壽字泰安等營補授松潘鎭總兵李培榮忠誠卓著勇敢有爲以之署理提督實堪勝任相應奏請准以李培榮署理四川提督用專責成除分別咨部外理合會同成都将軍臣宗室岐元附片具奏伏乞　聖鑒訓示謹奏軍機大臣奉　旨知道了欽此　○○丁寶楨片　再臣向有痔疾旋發旋愈本年入春以来又復舉發其初尚能支持辦公現在痔疾雖覺微瘳又兼染患氣染肚腹膨脹日夜不安精神頓減辦公實形竭蹶據醫者云係由春日木旺血不養肝以致痔疾牽發肝氣非静心調養一二月難期速痊合無仰懇　天恩賞假两月俾得静加調摄　俟病痊去行銷假萬不敢稍眈安逸全假期内日行公事暂委藩司鹿傳霖代行代拆英緊要事件仍由臣力疾自辦期無曠悮所有微臣因病請假調理缘由理合附片具奏伏乞　聖鑒訓示再川省距京羅遠臣病現雖支持擬於拜摺後卽将日行事件飭委藩司代行我拆以便迅爲調理台併陳明謹奏軍機大臣奉　旨着賞假兩個月欽此　○○革職留任署理两廣總督一等威毅伯臣曾國荃廣東進撫臣裕寬跪　奏爲　東上年亢旱晚禾歉收現擬援案招高採買米石運回糶賣懇請免徵税厘以濟民食恭摺具陳仰祈　聖鑒事竊照粵東自上年入秋後雨澤愆期各屬晚禾收成歉此邦負山瀕海本屬產米無多本年春夏之交靑黄不接深虞米價騰貴民間粒食維艱適據南海番禺二縣轉據省城愛有堂绅董稟請援案招商赴江蘇等省買米回粵平糶經過沿途關卡暫免應徵稅厘當經飭司會核妥議詳辦兹據署廣江布政使龔易圖會同署按蔡司使周星　署監運使番駿猷署督糧道張聨桂及厘務總局司道詳稱查光緒三年六年春夏間粤東因水災米貴均經出示招商前赴上海鎭江等處埰運米石可粵平糶由司給發護照每照一张限買米二千石奏明免徵沿途厘税在案現在亢旱之餘民食不足擬卽仿照前辦成案由藩同印　護照五百張飭令廣州府出示招商如有商人情願自備瘓本前赴江蘇安徽廣西各省買米回粤糶賣者准由殷實行店具保報明廣州府詳司给照每照一張限買米二千石毋許藉照影射並夾帶別項貨物俟運米到粤卽将護照缴銷所有前项粤商米船經過各省關卡擬請自光緒九年四月起至六月止三个月内暫免徵收税厘俾商販流通閭阎獲濟等因詳請援案具奏前來臣等覆該無異合無仰懇　天恩俯念民食攸關准將粤商领照所買米石經過沿途關卡應完税項厘金於三个月限内暫行寬免出自　逾格鴻慈除咨明户部及分咨江南督臣江蘇安徽廣西撫臣查照外臣等謹合詞恭摺具陳伏乞　皇太后　皇上聖鑒訓示謹　奏軍機大臣奉　旨着照所請户部知道欽此　○○署两廣總督臣曾國荃廣東巡撫臣裕寬跪　奏爲考察試用期满各員謹繕清單恭摺仰祈　聖鑒事竊於同　八年八八初十日准吏部咨開嗣後自道府以至未入流凡因曾任各官保舉並非應升之階及已經甄別人員保舉以升階候補並本係毋庸甄别人員保舉以陞階候補未經甄别人員復保加候補班次或原係候補班未經甄別復保加儘先班次均令督撫詳加試看在省人员以保案奉文之日起赴省人员以缴照後作爲到省之日扣满一年分别奏咨甄别後方准按班補用又迭佳部行应持捐納到省人員试用一年期满認眞考该詳加甄别具奏各等因轉行遵照在案茲據藩臬二司遵照新例將捐纳試明司知通判知縣到省試看一年期满各員認眞考察並聲明莊元懿余汝霖啓壽聶缉慶李長齡均經面試文理清顺識論　達等情詳清甄別具奏前來臣等覆加察核切實加考開列清單恭呈　御覽所有臣等考察試用期满各員緣由理合會同恭摺具奏伏乞　皇太后　皇上聖鑒訓示謹　奏軍機大臣奉　旨吏部知道單併發欽此　○○江南織造奴才文琳跪　奏爲奏銷停派以省改派江甯緞綢並補辦前派西番字緞陀羅經被等項動用料工銀两數目恭摺仰祈　聖鑒事竊查前奉内務府来文停派川省改派江甯織造衙門　上用花素緞四百疋素防絲四百疋遵卽咨明督臣轉飭江藩司報解銀二萬三千五百兩旋卽購買絲斤督飭　緊織辦解京計動用料工及裝盛等項銀二萬一千三百五兩二錢五分七厘除動用外饑乘銀二千一百九十四兩七錢四分三厘存庫另用又補辦前派西番字緞二十疋陀羅經被十五個動用料工及装盛等项銀二千八百六十兩九錢四分五厘在於　　上年餘剩欵內撙節動用以上緞绸各欵均已分别解京交納除黑例分造细數清册呈報户部内務府核消備案外謹将動支各欵料工銀兩數目敬繕黄冊恭呈　御覽理合恭摺具奏伏乞　皇太后　皇上聖鑒謹奏軍機大臣奉　旨該衙門知道册并發欽此　○○總管内務府謹　奏爲奏　聞請　旨事恭照道光十年八月奉　旨嗣後織造等每屆一年期滿着内務府大巨具奏欽此又於咸豐四年十一月經臣衙门奏准嗣後三處織造奏　旨簡放之日起予限六十日卽令到任自到任之日起扣足在任一年由臣衙門先期奏　聞請　旨等順在案查蘇州織造立山由　奏宸苑員外郞於光緒五年六月十五日奉　旨補放蘇州織造該員於光緒五年十月二十一日到任按到任之日起扣至光绪六年十月二十日係屬一年期满臣衙門於光緒六年八月二十三日具奏本日由内閣抄出奉　旨蘇州織造仍着立山接管欽此光緒七年七月初三日該織造在任丁親父憂該員係庽親子例應回旗穿孝經臣衙門於是年七月十三日具奏本日由内閣抄出奉　上諭内務府奏織造丁憂請旨遵行一摺立山現在丁憂着回京穿孝百日後仍行回任蘇州織造着護理江蘇巡撫譚鈞培兼管欽此該織造遵卽於是年闰七月初一日缷任回京穿孝百日服满于光緒八年正月十七日回任照案扣除六個月十六日應于光绪八年四月初七日又屆一年期滿臣衛門于八年三月初一日具奏本日由内閣抄出奉　旨蘇州織造仍着立山接管欽此今按接管之日起扣至光緒九年四月初六日又屆一年期滿理合先期具奏可否更換之處伏依　訓示遵行爲此謹奏請　旨奉　旨已錄 
 
