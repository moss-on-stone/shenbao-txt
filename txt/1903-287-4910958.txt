# 1903 - 287 - 4910958

 

Page 1

 
 
[九通全書並校勘記發售] [  圖書集成局啓]  
　　九通一書集歴代政治之大成爲本朝掌故之淵藪本局旣用大號鉛字鑄印成書嗣以所據浙刻本魯魚亥豕訛誤滋多持延名宿赴蘇杭兩處就文瀾閣殿本及程氏家藏精抄本詳愼校讐成校勘記百餘頁原本局所以精益求精之意實以是書爲網羅政典之巨帙故不敢因陋就簡貽誤士林邇者全書己經告竣計訂三百零六册除所印股書次第發交外尚餘若干部每部售實價洋銀六十元有志經世學者請卽臨申報館購取可也 
[新印大字遼金元三史出版] [  點石齋啓]  
　　遼金元三史爲近時極要之書大小試塲命題書兼及三史局　繁重價值又品海内家儒每苦力難購置且三史中地名人名之類率皆　牙結屈記憶難清臨時若不檢查卽素經流覽者亦往往有差舛之虞貽悞匪淺此書是宜付之石邱以便取携而竟無人計及於此今始由本齋用影石法縮印選取俱上紙墨故能字跡明顯　若列眉平日用功旣屬不費目力而携帶則尤極相宜装訂廿八册價極克已祗收回工本洋銀四元八角欲購者請臨英大馬路本齋三馬路申報館申昌及各書坊購取 
[美儒李佳白先生講義]  
　　吾嘗聞二戴之遺言矣禮尚往來往而不來非禮也來而不往亦非禮也吾又聞亞聖之垂訓矣夫人必自侮然後人侮之家必自毁而後人毁之國必自伐而後人伐之旨哉聖賢之言乎人與人無往來則其疾病痛苦之際誰伸慰間之情國與國無往來則其艱難衰弱之時誰執扶持之義是故日聨英益增權利於大陸俄聨法更張勢力於東方往來之益不其大哉嗟乎吾觀於此不禁爲五十年前之中國悲焉夫五十年前之中國歐美各國猶以爲禮義之邦文化之區也故其遣使來華也莫不以恭以敬以誠以禮欲求彼此往來之益而中國非徒不以恭敬誠禮答之且從而賤辱之幽禁之卒至開戰端割土地賠兵費失利權一而再再而三猶不知愧悟是何以異者自侮自毁自伐哉然則五十年前之中國爲自大自是之中國五十年後之中國爲可愧可憐之中國矣請以咸同之條約叙之證之辛丑之役中國所失頗巨而未能悔禍自新疾視外人如初所以數年前有一法教士被殺於廣西外人銜之剌骨欲乘除以鳴其不平會有中國商船一艘係掛號於香港某英行托英宇下高懸英旗爲公法所容者一日駛至廣杳之間爲中國兵船所見以其藐視宗國其通外邦褫其旗擄其人十二英人以爲辱已由駐廣州帕領事函致粤督葉明琛請釋十二人並略爲禮服卽寢事葉不允於是英法聨軍進陷廣州城葉及他官刓避去英人必欲得葉而甘心周咨博訪始知葉在某處往拘之有一老者出曰吾卽葉明琛英人識其詐進搜至曲室始得之爰派船送至印　放於西倫島　按以中朝以其不善理處卒罷其官未幾復聨軍進攻天津大沽口所經之地草木皆兵大有　竹之　中　君臣罹飭大學士桂良尚書花沙納與　燹昔君美使列　　英使額　金法使葛羅立和商二約於天　此　　八年五月事也明年爲換約之期中國意欲不納於大浩口　　　　　集　兵以爲扺禦之　儀美英法聞雙各携約　兼統勁師直抵大沽與華兵交綏旋以寡不敵衆准其換約惟不能入京只可在天津左近之北塘互換時美使尚可通融卽往北塘將中美之約互相易換而俄英法三使不可定欲入京華兵阻之而不敵始陷通州城繼焚圖明園終攻安定門文宗顯皇帝駕幸熱河恭親王出而迎勞行成除将前約互換外並與英使立纘約九條與法使立續約十條與俄使立續約十五條此咸豐十年九月事也自後各國踵至相繼求約十一年七月倉場總督崇綺等與布使斐悌理阿丕艾立商約四十二條同治元年通商大臣大理寺少卿崇厚等與葡使立商約五十四條圖此約中國政府未允簽押二年五月工部侍郎恒祺等與丹使立商約五十五條是年八月崇厚與荷使立商約十六條註按荷人在康熙年間曾以夾板船助剿臺灣鄭氏故與中國通商最早而立約則始於此三年十月薛煥崇厚與西班牙使立商約五十二條四年九月董恂崇厚與比利時使立商約四十七條五年九月户部侍郎譚廷襄等與義使立商約五十五條八年七月董恂等與奥使立商約四十五條　按奥自康熙二十三年海禁初開卽來通商而立約則始於此由此觀之先後立約者十二國而要以英法俄美爲關鍵也而要以英爲首倡也然英之所以首倡者又無非爲一瑣事也使葉明琛和平辦理能從帕領事之請何至釀成巨禍開罪友邦使中國篤信易約不爲大沽口之役又何至京師蹂躪天子蒙塵遞至於今時勢日非强鄰日近未始非基於彼也是向之不以和平加人者今求人之和平不得矣向之不屑往來於人者今求人之往來不遑矣嗚乎何五十年前之中國非加以勉强則列國不能立約而五十年後之中國羣相魚肉猶旦夕苟安而不思振作哉 
[本館接奉電音]  
　　昨日午後四下鐘越十分時京師飛電傳來上諭一道敬謹譯登○八月二十九日内閣抄奉上諭巡視中城御史貴秀等奏援案請賞外城粥廠粟米開單呈覽一摺現在節屇寒令五城地面貧民生計維艱所有中城之東城之育嬰堂南城之普善堂西城之磚塔胡同北城之圓通觀梁家園各粥廠每月共需粟米二百四十石加恩著照賞給自十月初一日起由各城咨明户部札倉給發該御史等務當督同紳士妥爲散放毋任侵漁單併發餘依議另片奏請賞恩崇善堂等處粟米等語崇善堂等處各廠收養貧民人數甚多粟米不敷支放加恩著照所請南城之崇善堂北城之求善堂西城之禮拜寺宣武門外之悦生堂各賞給粟米三百石南海會寺玉清觀興善暖廠清眞粥廠各賞給　米一百五十石以惠窮黎欽此 
[電傳宫門抄]  
　　昨日午後四下　越十分時京師友人專電告知本館云八月二十九日皇上召見軍　大臣及釋桐鐵良 
[俄設特官]  
　　華歴八月二十九日英京　敦來電云目下俄國特設一部　令各官辦理東方事務有知其巓 
 
 

Page 2

 
 
末者謂所辦者實係商務等一切事宜也 
[英船互撞]  
　　華歴八月二十九日英京倫敦來電云英國有二戰甲戰船一名伯星　昭及一名　　已黎上月二十八日之晚在日斯巴尼亞洋面合操二船皆不燃點燈火不意黑暗中互相碰撞致各受傷旋由他船帶至非勞利修理察得伯里　昭及已所損頗巨哈尼巴黎則所損尚輕 
[協濟軍火]  
　　廣州訪事人云近日直隸總督北洋大臣袁慰帥委瑞大令泰何少尹朝華押解快槍七千杯配齊子藥赴西粤協濟前敵各軍亦顧全大局不分畛域之道也 
[西事瑣聞]  
　　廣西友人來信云梧桂各郡邑亂匪有革命黨暗中輔助以故勢益披猖僞統帥洪姓創立逆會名曰三點派人赴各處遍設壇場弔詭矜奇互相煽誘僞帮統曾姓現經大吏拿獲就地正法推洪逃赴法屬越南刻下大吏已照會法官恊力檎拿如能使之伏誅則亂事卽可漸定矣 
[出京有期]  
　　湖北官塲得京師來電云湖廣總督張香濤宫保於八月十九日奏請将各省出洋學生分别約束奬勵欽奉上諭著照所請欽此聞京師大學堂章程亦經宫保手定将於日内繕發隨擇吉九月朔陛辭請訓中旬某日出京 
[使旌東渡]  
　　香港循環日報云出使日本大臣楊星垣星使於八月十五日午後由羊城附金山輪船行抵香港在招商局暫駐襜帷是晚議政局員韋君寳珊柬邀暢叙筵開玳瑁酒泛葡萄賓主聨歡殊形欵洽星吏隨於翌日附日本春日丸東渡拜恩命於九重展長才於三島鵬程萬里壮何如也 
[奏請開捐]  
　　聞之京師友人云日前廣西巡撫柯遜菴中丞具摺奏稱粤西匪勢糾紛用兵已久前後調勇數十營用欵百餘萬區區小醜尚未蕩平譬彼蔓生之草根株已深非急切所能芟刈擬開辦鄉圑又苦官飢民困經費無從籌措請旨飭下户部撥出的欵百萬一面開辦捐輸將來分作二年歸還以濟目前要需等語奉旨交户部速議具奏旣而中丞又奏稱查捐事已成弩末各省名目不同而廣西相需甚迫所有各項推廣升銜及三品以上虚銜實官報捐花翎請援照各省振捐及貴州籌餉捐案槪准報捐其虚銜升階封典及减成貢監仿照山東四川以四成塡實收又報効鉅欵請奬實官捐銀二萬請奬舉人并援照山東成案准隨時專摺請旨遵行懇飭部先行頒發各項空白執照二萬張以資鼓舞而期迅速等語聞已奉旨准行矣 
[委權提篆]  
　　廣州嶺海報云廣東陸路提督程軍門允和業經督憲岑雲帥奏請革職另委現駐惠州統帶廣毅信字等營之記名總兵吳星亭鎭軍祥逹接署以重職守八月二十八日鎭軍已抵省履新矣 
[意存撙節]  
　　香港循環日報云廣東藩庫祇存銀九萬餘兩其中有如意錠係鑄成如意形者約一萬餘兩永爲鎭庫之用此外實得八萬餘兩而西粤軍興及本省舉行新政在在需財當道專以籌欵爲急務而粤東民窮財盡已覺抽無可抽藩司程方伯因一以杜絶中飽撙節　費爲主義 
[重懲劣役]  
　　香港循環日報云有蘇某者充當廣西蒼梧縣公役近以粤西各屬飢饉洊臻貧民　女賣兒習爲常事遂串通地痞令其婦往各鄉落賤價購取人家婦女携歸轉售獲貲甚豐安勇頭目某乙奉派守戍梧州府署偵悉蘇之行徑思染指焉蘇　而不與乙遂面禀府尊程太守太守以蘇知法犯法萬難姑容特於月初某日飭勇曳至照壁前亂棍擊斃以昭炯戒隨将其婦下諸獄中 
[寗海閙教始末記]  
　　浙江台州府屬寗海縣頑民閙教案前已迭紀報端兹又得寗波訪事人來函云此次頑民聚衆起事推王錫同爲首派發傳單中有不准擾害地方平民及耶穌教民亦並不與官爲難等語以故事發時祗拆毁天主敎堂房屋殺害信奉天主教人民署寗海縣某大令聞之特於上月某日親臨勸諭若輩均不聽從居民恐被株連紛紛遷徙迨提憲派周弁友信前往彈壓陡遭若輩圍困迄今未返甬江至天主教民朱某之死實被衆頑民擁至校塲剖腹刖足隨将首級四肢分懸各城門以平衆忿目下甬上提道二憲日詣天主教堂與浙江主教趙大司牧會商此事並有法國攀斯克爾兵艦泊於鎭海口外城外某海口亦泊有兵船 
[迭戮巨梟]  
　　姑蘇采訪友人云梟匪鄧海青嘯聚羣不逞之徒蟠踞黄歇浦東龍王廟鎭上販私聚賭稔惡有年近與土梟王升奎林得勝季秀卿等人結成不解之仇迭次約期械鬥槍砲齊發互有死傷迨上月之初淮軍盛字營管帶周軍門奉檄督帥往剿鄧知不能負嵎以抗伺隙濳逃隨由飛划營領哨李都戎在崑山塘緝獲解省訊實錮諸長洲縣獄中二十八日江蘇巡撫恩藝棠大中丞闈事已畢由白下回蘇飭提至轅親加推鞫鄧略無懼色歴舉生平惡蹟如數家珍遂於二十八日午後札飭代理蘇州府篆務之田太守督同長元吳三縣主及中軍守備諸武員由獄提出綁赴北寺大校塲如法處斬梟取首級委員解往浦東犯事地方懸竿示衆正在潤色登報間又得松江采訪友人手椾略謂本年初夏浙江平湖汛沈千戎追捕梟酋俞三被戕於北倉鎭并斃甲乙二汛兵将屍擲人師船任其隨波逐流而去越數曰浮至江蘇華亭縣境葉謝鎭始經浙西鹽捕營管帶吳福海參戎所見飭弁帶歸平湖移請縣主某大令騐明拘獲羽黨數人訊供正法洎申詳上憲飭卽懸賞購求旣而金山華亭二縣主又各加賞若干金俞知事勢不佳竄匿浦東南匯縣境新塲鎭土梟渠魁林得勝之徒李秀卿者跳刀拍張愍不畏死聞有是事乃於八月初旬某日率黨往新塲掩捕互相鏖戰譁聲震地幾於屋瓦皆飛直至醜類盡殲俞始束手就縛由李解至上海縣境閔行鎭交參戎解赴平湖縣邑宰某大令迭訊數堂俞嗔目大呼曰大丈夫一身做事一身當有畏葸縮頭者是鬚眉而巾幗也遂備述拒捕殺人諸事從頭至尾一字不遺大令錄供申詳上游旋經大吏批令按照軍法從事爰於下旬某日置俞於法千戎家屬禀請斷其脰并掊取心肝設靈致祭李堅却不受犒賞參戎乃白諸江浙二撫軍給以五品頂戴賞戴花翎委充鹽捕營哨弁松友所述如此然據滬上人言則謂刻下李仍出没於魯家匯大圑諸市肆以與官軍抗傳聞互異正不知誰假誰眞也 
[朱分建]  
　　姑蘇采訪友人云蘇州府知府向子振太守萬鑅升任遺缺前經上憲以松江府知府許子原太守祐身調補遞遺松江府知府缺則以蘇州府遺缺知府丁太守之栻請補八月下旬某日丁太守由京捧檄來蘇藩憲效述堂方伯隨於二十八日牌示轅門飭二太守各赴新任供職 
[强項免官]  
　　蕪湖訪事人云前者安徽蕪湖縣王小午大令撤任一事或言被前撫憲聶仲芳中丞糾參其實非也事緣江寗将軍與兩 
 
 

Page 3

 
 
江總督委某員過鳩江查察當塗縣旗營牧屯大令置之不　並未略伸東道之情迨委員事畢而回訴之軍帥適新任安徽撫憲誠果泉中丞道出白下軍帥備言此事請有以儆之以故中丞接篆後甫三日大令卽由藩條撤任云 
[贛撫出闈]  
　　江西訪事人云本科鄉試署理江西巡撫夏菽軒中丞入闈監臨事竣後於八月二十日辰刻出闈聞九月初一日仍須入闈請兩主司示定揭曉日期以便傳知預備 
[湘闈紀事]  
　　漢口日報云此次湖南鄉試監臨柯大宗師新頒貼例格外從寛以故首塲諸生之登藍榜者止一十七名永州府學某生於八月初八夜殁於號中生年二十餘日間並無他恙至晚歸號倦眼麻茶似有人先踞號中奔告號軍言之歴歴旋自携考具强入號軍之舍與之同居迨夜半題紙下號軍呼之不應視之氣已絶矣舉火燭之項下有指爪痕腦際一小孔血跡模糊因卽禀知巡綽官将屍由　嚴舁出有某某等七人至十一日已刻始交卷隨經監臨牌示扣考聞諸生均名下士刻意求工以致稽延時刻弄巧成拙此之謂歟撫憲趙大中丞　桂省匪燄愈熾加意隄防並未入塲監臨僅於發題日親自巡綽外闈并飭文武各員嚴加邏察至第二場違例被貼者止三名其中攸縣名零陵縣一名桂陽州一名 
[重申厲禁]  
　　鎭江訪事人云上月二十五日有一英國兵艦由下游鼓浪而至勾留數日卽往漢皋○鎭郡地棍充斥挾刃尋仇之事時有所聞前經常鎭通海道兼鎭江關監督郭月樓觀察剴切示禁並飭丹徒縣及城内外各保甲局嚴拿懲辦無如若輩少成若性怙惡不悛近日城市中復有帶刀至各店强賖硬買者甚且調戯婦女攔路劫財越貨殺人視如兒戯觀察訪聞之下禁令重申諭謂如再有棍徒結黨持刀行兇不法准里保鄰佑公同綑送一經訊實定照光棍例定罪决不姑寛 
[潤郡官塲紀事]  
　　鎭江訪事人云貨捐局總辦李潤生大令於上月二十五日乘某輪船赴金陵謁見上憲○署鎭江城守營參将兼南洋巡警新兵前營管帶吳養吾參戎上月二十六日由乘舟赴江陰謁見江南提督李壽亭軍門瀕行麾下各哨弁勇丁均赴江干恭送○上月二十五日駐防鎭郡之南洋續備新湘全軍統領錢琴齋觀察由大碼頭登舟帶以小輪船赴圌山查勘砲臺以重防務 
[爭充地保]  
　　虹口二十三保二圖地方賭檯林立地保獲利甚豐定例每人祇輪當一年以九月初一日爲期如期更換今屆舊保王心山期滿接充之周長寳病故於是人咸起而爭奪日前范紀生等六七人同投上海縣署具禀求充縣主汪瑶庭大令查得其中有流氓賭棍化名朦混情事因飭差役册書查明禀復聽候察核 
[劇賊成禽]  
　　日前本邑南市瑞昌木行豫昌竹行同時被竊次日行夥邵美熾諸友士行經法界小東門外瞥見湖南人劉發祥携贓求質因卽扭交捕役送入捕房轉解馬路工程局總辦翁子文太守倩襄讞委員黄衡堂二尹訊明暫行管押旣而二十四號門差巡捕王世林見蒋大生劉朋堂彳亍捕房門外遮遮掩掩形迹可疑遂告知捕頭派令某捕尾隨至萬裕馬頭船上搜出贜物甚多一併帶回禀知太守太守飭将船帶至局前交船牙看管翌日復倩二尹研訊蒋供小的係湖南某邑人年四十有四向在王雨堂李雨梅所駕船上工作同夥五人本月十八日由蘇州來滬小泊萬裕馬頭小的獨自守船並不登岸王李日夜往來未知何事今聞劉發祥被獲故往局前探望尚乞開恩朋堂供小的與蒋同鄉年五十有六在王李船上執爨一切均不與聞發祥供小的亦與蒋同鄉年三十有六向在瓜州鎭標當兵去年六月裁撤僑庽蘇州至本年八月十八日始由蘇乘舟來滬同船五人蒋當駕長朋堂在船治庖小的每夜隨同王李行竊今王李不知逃逸何處前日小的携贓求質致被破獲尚乞稍開一線之恩二尹詰其竊過幾家劉含糊以對遂令還押捕房候備文移解上海縣署請縣主汪瑶庭大令訊究隨命邵諸認明原贓給子具領其餘贓物一併解縣暫存 
[掌珠幾失]  
　　前日本邑南市捕房某號巡街捕巡行馬路中見一男孩年甫四五齡徘徊啜泣恐被匪人所誘因卽帶入捕房捕頭令留候家屬屬認領 
[名儒講學]  
　　尚賢堂總辦李佳白先生在六馬路格致書院宣講中外條約聽者無不鼓掌稱善兹又於本月初三日卽禮拜四晚間八句鐘時續講同治光緒年間與各國所訂約章欲知其中利害損益者盍膏車秣馬前往一聆乎 
[英界火警]  
　　昨日午後警鐘怒吼訪知某洋行度地英界三馬路新建房屋工人設爐煎柏油火忽上炎延及樓板以致象現焚如幸卽取水狂澆立時熄滅迨救火會西人馳至惟見烟痕縷縷　　於殘磚斷木間而已 
[河豚殞命]  
　　江北人某甲携眷賃居馬立師洋行新造之馬德里内前日購得河豚數尾烹調之下圑坐飽啖少頃合家四人皆腹痛如割鄰人急爲施救苦不見效因之投報捕房捕頭令送至仁濟醫館求治醫生辭以無可救藥令卽舁回家中未幾竟先後殞命世有老饕之癖者尚其戒之 
[芙蓉爲祟]  
　　著名惡棍邱永興渾名小江西冐充包探横行不法人皆側目視之前月某日将某甲之婦販賣爲娼被甲偵知奔投捕房聲訴捕頭令某包探将邱拘押翌晨解送公堂前讞員孫建臣直剌當綰讞篆時訊得實情判責五百板收禁提籃橋西獄一年期滿之後遞解回籍近邱佯患瘋狂屢圖自盡管獄西人倩工部局西醫往騐知邱不患瘋實係烟癮遂令管獄人嚴加看守以防不測 
[上海縣署瑣案]  
　　信和米店主瞿耀彝控歇夥嚴培蘭吞没帳欵等情前晚縣主汪瑶庭大令升堂質訊瞿供今春嚴雪山薦伊姪培蘭爲夥所放各帳至端午節竟被私收若干控經追繳至今挺押不理求卽嚴追培蘭供小的經放帳欵計共洋銀一千餘元除收到若干外尚欠八百餘元緣有米一百石被購主退回小的恐遭店主斥責故寄存同業郭勝祥處被郭私售與人求向郭追以歸欠欵郭　確有米二百石被客退回培蘭於上棧後托小的出售然其價卽交伊收去雪山供小的薦培蘭至瞿店爲夥不料竟侵用貨銀幸伊有房屋一所約值洋銀六百餘元可以變價料理大令飭雪山速将此屋變價料理培蘭笞責二百板○前准英美各國公共租界公廨讞員鄧鳴謙司馬移送陳文鎔控於繼美一案至縣大令於前晚升堂質卽訊追陳文鎔供於繼美前爲潘姓作保将小輪船合同股單向小的主人龐姓抵銀一千九百兩久不回贖　蒙訊令速爲料理依舊置之不睬求追於供潘姓現在他往求恩将所抵合同股單給職員領回變銀限九月内先繳一千兩尚欠九百兩另由職員賠墊大令准之飭交的實人具保将合同股單領去變賣繳銀○昨日江北老嫗陳氏投縣訴稱女兒福寳在英租界大興里鴇婦蘇州二阿姐處爲妓二阿姐鴇恃公差毛毛爲護符将女兒凌虐斃命屍身藏匿無蹤叩求查提究抵以雪沈寃大令諭候嚴飭差保查明核辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[調選營員]  
　　廣州嶺海報云上月某日兩廣總督岑雲帥牌示轅門略謂照得四會營守備缺輪用儘先人員請補應将合例人員牌示調考以憑揀選除札標下中軍遵照單開各員限一月内傳諭齊全聽候示期考補如有事故或不願赴考或現未在標先期遣人禀報倘無故不到定卽查究其有烟癮嗜好者不准與考毋違特示計開儘先守備劉禮荘黄東勝鎭邦何榮春何鳳書黄應熊張德魁吳鳳友劉鳳祥馮明經林桂榮陳仁昌馮樹經黄萬程李士材梁廣清黄光梅等十七員又督標中軍都司一缺調考人員計開都司鄭延官張興邦許桂芳丁惠良楊元黨秀升林飛鴻林堂等八員又海安營遊擊一缺調考人員計開遊擊張福貴童懋元吳瑞祥等三員 
[請提解欵]  
　　南昌訪事人云月初某日江西藩臬二司會同糧鹽二道申詳撫憲曰爲詳請核示事案奉憲臺批本署司議詳課吏館考取超委人員意程及教習薪水緣由奉批照詳辦理希卽移會課吏館曁派辦政事處查照至提補捐欵項下驟增此項支欵仍恐難於持外查停止例差一項州縣承報多有不及其半應卽切實查開飭令補解以免取巧而供要需此復等因到司奉此當卽移會課吏館曁派辦政事處查照本署司職道等伏查各屬例差經費開報不實在所難免卽如有驛各縣停止例差以後節省應付夫價火食等項亦復不少自應悉數提解以充公用即經通飭各廳州縣迅将向支應例差委員往來夫馬火食等欵查　標實開摺統限三個月内報司以憑酌提充公並飭自光緒二十七年正月爲始将此項加提夫馬等費核入交代辦理嗣因届限開報寥寥又復札催各在案迄今未標一律報齊卽已報各屬所開數目亦多隱漏雖經本署司隨時批查仍有未標復到者且查課吏館經費支絀待用孔殷似未便任聽久延現經本署司職道等逐一核定将批查未復延不開報及報有隱漏各處比照同府各縣供支之數酌量提解就此定案又查南新二縣支應委員夫馬雖向係按月輪流由站夫承辦　例差旣已停止所有例給夫價錢文亦應酌提充公以昭平允現擬南昌縣酌提銀一百六十兩新建縣酌提銀一百兩綜計統省各廳州縣除上年原提不計外此次共加提銀六千七百兩應令各該廳州縣查照原定章程将此次加提銀兩自本年正月初一日爲始由在任之員無論正署兼代分别常關按月匀認列入交代仍於每年三九兩月隨同上年原提之欵總叙文批分欵解司投兑不准挪移逋欠理合開具清摺一扣會文詳請憲臺俯賜查核批示祇遵 
[試餘談]  
　　江西訪事人云此次鄉試僱人外槍者不下五六百卷每場三更後乘機遞入闈中又有携卷出闈在外謄正於初十夜混入交卷者卷面號戳則豫期雇匠私雕照單蓋印并於塲内另倩一人携一無印之卷坐臥號中以便查號蓋戳然第二塲各國政治策捉刀者平日不甚講求西學西政故亦未能精切不膚云 
[刑人於市]  
　　廣州嶺海報云辟以止辟王章也八月二十日南海縣王明府奉大憲批飭由獄提出營務處發禁之盜犯黎亞偉胡亞勒李亞二三名當堂綑綁會同營汛押赴市曹處斬又盜犯曾亞斗曾亞泉曾亞希曹亞才曹三仔春江爛鬼忠古崽仔佳黎亞勇黄亞合等九名均番禺縣境沙灣司屬著匪也糾黨搶劫屢被指控月前由清鄉各營弁先後拿獲解縣訊明二十日縣主吕明府飭役在獄提出騐明正身綁赴市曹正法以昭炯戒 
[書生殺賊]  
　　廣州嶺海報云廣西永甯州貢生黄永祥等将韋增生殺賊事臚陳奉督憲岑雲帥批示曰據禀增生韋繡韓兄弟累欠獲匪有案可稽果如所陳書生殺賊保衛桑梓誠爲不可多得仰柳州府要照來禀所叙斃匪獲匪並旗械馬匹等係報明何處分别移行詳切查案核實禀覆聽候給奬並轉飭永甯州查明該生平日聲名行事如何一併禀報候奪 
[上海巡局事]  
　　前晚輪應十六鋪巡防中局會哨届時二十三七鋪曁十六鋪南北兩局各巡員次第戾止由黄衡堂二尹殷勤延入暢談良久而别○前晚二十三七鋪　防局員韓仲甫二尹督率勇役嚴巡所轄各叚諭令栅夫於每晚兩鼓時下鑰不准隨意開放行人如違重究○前日保甲總巡朱森庭明府查悉南市二十三七鋪各街道並未由地甲督令夫役掃除因於昨日函請二十三七鋪巡防局員韓二尹傳諭地甲努力從公違干比責 
[英美租界晚堂瑣案]  
　　胡阿妹之妻朱氏被徐金生徐陳氏賣與魏阿桃以致在途爭扭由巡街捕一并拘入捕房昨晨送案讞員鄧鳴謙司馬著暫行管押至晚升堂質訊胡阿妹供妻子朱氏於月前携小孩出外歴久不歸四處訪尋始悉被徐金生徐陳氏説合賣與魏阿桃爲妻收去洋銀一百元向領不放爲此報捕拘請究追魏阿桃供朱氏實由名順堂者與徐等作伐小的出財禮洋銀一百元娶爲妻室未及月餘胡阿妹忽砌詞控告叩求核斷徐供魏所出財禮洋銀一百元由胡阿妹收去五十元餘係順　與小的等瓜分今順堂尚未到案求飭魏交出司馬著一併押候交人保出聽候補提人証訊辦　　者包探沈阿岳解混用銅質僞洋銀之邱三郎張文煜及某店夥江子元到案司馬略訊口供著卽管押前晚提案研訊江供小的在陳海門所開德茂錢店爲夥邱張持英國對開銀圓來兑聲稱每圓值小銀錢十二枚小的察知其僞向論不服是以送入捕房邱供此項洋銀由張購自某處曾倩鳳祥銀樓夥估看並非銅質張所供與邱相同司馬著将江押候交人保出一面飭差帶邱及銀圓至公估局詳細估明禀復候核 
[英美租界公堂瑣案]  
　　前晚彭氏公司卽張家花園所雇細崽趙順卿行經九江里流妓王大寳與之齟齬突被小流氓兇毆遂将大寳及傭婦張許氏扭入捕房昨日午前捕頭派包探方長華解案請究趙供小的行經大寳門前被伊强曳入内小的不允伊遂喝令小流氓肆行毆擊叩乞究懲大寳供是晚趙在黑暗中無端将小婦人摟抱故河理論讞員鄧鳴謙司馬商之美總領事署繙譯官白保羅君飭押候各責手心一百下○流氓朱阿三持銅質僞洋銀潮州人馬阿行所開烟館中兑換經馬察出報由包探徐榮珊拘獲在身畔搜出僞洋銀八元昨晨送案請訊朱供小的向在大東門外馬路旁閔　保所開某小錢荘執業此項洋銀由閔付下徐探禀　朱在捕房自稱二十餘日中用去僞洋銀四十餘元今供詞忽改務請重懲司馬諭候飭差恊探帶至南市查明然後核斷○金陵人王友德携妻李氏賃居李許氏家已閲數年邇來李許氏忽令遷居李氏情急用刀自刎李許氏将刀奪下報由包探沈阿岳送案請訊司馬詰究之下李許氏馨訴前情王供求恩寛限自當遷居司馬著押候交人保出限五日内遷去違干究辦○積賊陳谷有掩入西人安文司家花園内圖竊報由包探沈阿岳獲案請究司馬判令收禁西獄一年○劉阿坤掩入王妙生家行竊衣服水烟袋等物報由包探倪順泉獲案請懲司馬判責二百板發押捕房一個月○前者洪張氏之媳偕所歡張某逃赴金陵由流氓曾錫春帮同尋獲氏已酬以洋銀四元曾意猶未足復向索酬二十元氏不允報由包探李四春拘獲解案請懲司馬飭交人保出 
 
 

Page 10

 
 
不准再往滋擾違干提究○龜子陳建林與龜奴趙阿春結帳不合持碗擊破頭顱報由包探李星福拘案禀稱小的已送趙至某醫館求治醫生謂須閲兩禮　方可告痊司馬諭令陳以洋銀兩元給趙爲養傷費再罰洋銀五元 
[英租界捕房紀事]  
　　壽康當鋪執事人詹瑞卿虧欠黄春甫銀數千兩控經讞員鄧鳴謙司馬簽差恊探拘入捕房押候解案訊奪○前日午後賃居徐家匯左近之某洋人以所開酒肆後面築有竹籬忽被匪人縱火因函致捕房請爲查緝捕頭派西探白郎華探陳雲忠前往查明嚴緝匪人送案懲辦 
[法租界捕房瑣案]  
　　馬夫葉阿桂駕車不愼碾斃陳南甫家幼孩控奉讞員魏蒓堨大令訊供管押昨日命提到案枷號一月發犯事地方示衆期滿責釋○偷兒張阿六徐瑞生行竊某姓家烟槍棉被等物經包探拘獲解奉大令訊供管押昨日命提到案将張責四百板徐責一百板○扒手王文奎張阿才行竊某姓家金銀對時表名一枚經包探拘獲解奉大令訊供著将王枷號二月張枷號一月期滿責釋○流氓梁金寳向趙文才借端訛詐控奉大令訊明著枷號一月期滿責釋○偷兒王金郎陳阿永均經包探拘獲解奉大令訊供著各枷號半月期滿責釋○積竊王阿二甫毋改過局釋出卽又犯竊經包探拘獲解奉大令訊明著枷號一月期滿責釋○郭濟舟所開大德生土棧不戒於火延燒左右鄰控奉大令訊悉緣由判罰銀三百兩昨日其母郭李氏投案求减大令著於翌日投公堂聽候核示○魚販王培堂虧欠各魚行錢一千六百千因病身故各魚行主将其夥陳阿弟扭案請追奉大令訊供押繳昨日陳毋沈氏投案遞禀聲訴兒子被累各情求恩開釋大令著於翌日投公堂聽候傳同各原告質訊核辦 
[美租界捕房紀事]  
　　昨晨偷兒劉阿昆掩入虹口某姓家行竊金戒衣服等物旋由包探顧福其拘獲帶入捕房捕頭令押候解送公堂禀請讞員鄧鳴謙司馬訊辦○昨晨四百四十六號巡街華捕巡至西華德路見馮阿卞手携衣服形状慌張向詰來由支吾以對遂拘入捕房告明捕頭暫行管押○前晚小竊吳春者潛入裏虹口某鄉民家竊取衣服一件携之而出適爲五百零七號巡捕所見拘入捕房捕頭令押候解送公堂禀請懲辦○前晚寄居吳淞路之甬人張阿寳在家施放鞭爆被五百十七號巡街捕拘入捕房張倩人以洋銀五枚爲質捕頭允之交人保出 
[楊州官報]  
　　八月十九日孔涵總巡王分轉桂芬由卡來揚二十日委署淮安府知府汪太守樹堂禀辭赴任二十一日李分轉脩容禀知赴省公幹彭鹺尹長慶自鄂岸來揚韓鹺尉汝禧由淮北來揚公幹二十二日邊鹺尹承榮由太平局來卽辭回卡新科翰林徐太史謙到揚二十三日汪　尹秉端委新城掣騐卡胡鹺尹之煥阮鹺尹啓煜均淮北來二十四日興鹺尹安銷寳帶橋卡 
[江西官報]  
　　候補道崔佛蔭開辦鉛山同孚煤礦開鈐記沈銘照謝委勸辦廣西餉賑事務周　掖禀謝咨奬二品頂戴波迪蘇禀辭回旗措資賀　　禀辭進京引　分宜縣胡宗亷缷事清理交代回董懋典謝准補甯都州判行知指分試用縣吳廼翼禀到府王翊清辦城内　捐局候補縣張元義謝記大功三次知劉鍾霖委辦臬轅文案署建昌縣張綬黄缷事清理交代回長甯縣鄭德凝缷事回巡檢王鳳章往萬年縣邱　彬往大庾縣　發收業公文王炳元往分宜縣孫家紹往浮梁孫俱辦甲黄燮奉辦大學堂英文敎習王裏奉委課吏館繕校委署大庾縣楊寅揆禀請病假以輪委到班之王渭　署理　濟　辦課吏館　應易德煥回湖南藉彭祖蔭辦警察局文案李榮植禀丁本生母降服憂候補導魏敏修辦農工商務局知府林祚藩辦漢口官銀　邵循名辦神崗山厘卡劉鍾琳奉調赴廣西王作渤謝准補萬安縣行知指分試用縣王銘震縣丞張福康俱禀到胡毓沅往進外蔡濟袞往進内聶以烜往德外朱秉彝往德内毛鳳翔往馬廠均保護敎堂 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
派提减兵餘米二萬九千九百一十九石零分别合銀湊給兵餉因省倉南米收不敷放遵照奏案動支减兵餘米撥補便光緒二十八年分省倉計不敷米二萬三百石左右惟是年省南現尚解不足數請俟嚴催續完歸入二十八千兵馬奏銷案内查明實在收不敷放米數核明抵補其餘米折銀兩仍應循案湊給兵餉又裁兵餘米一萬一千四百六十六石零合銀歸入裁兵節餉撥補浙東釐金餉需餘剩兵米二百一十六石零應存撥用餘存兵糧折價米五百三十一石零合銀報撥省南零户米九千一百五十七石零合銀協撥光緒二十八年耗羡不敷之用又應徵解省折價米五萬二千一百七十七石零内已完米三萬一千五百七石零共折徵正耗銀五萬四百一十一兩零内解給銀二萬一千四百八十六兩零尚存銀二萬八千九百二十五兩零内動支停給修船工費銀五千兩循案湊撥光緒二十九年兵餉餘銀二萬三千九百二十五兩零造入光緒二十九年秋撥册内報部撥用以上本折米併計共已完米二十萬三千五百六十七石零尚未完米五萬一千六百九十石零内除歉收緩徵米一萬一千二百五十七石零歸於年限案内完報外實未完本折米四萬四百三十二石零内未完匠糧兵糧省南零户派提減兵裁兵餘米餘剩兵糧等項本米一萬九千九百八十四石零未完解省折價米二萬四百四十七石零均俟催完入於二叅案内造報所有經催接催經徵接徵南米未完之杭州等十府海寗等三十州縣各職名聽候部議又一手經徵奏銷前通完之員應請議叙備造各册揭詳送察核具奏再寗波等四府臨安等八縣造送南米册遲延烏程縣造送零户花名册遲延開列職名聽候分别核議等情前來臣覆核無異　册揭分送部科外謹繕清單改題具奏伏乞皇太后皇上聖鑒核覆施行謹奏奉硃批該部議奏單併發欽此 
[豫撫陳奏升補要缺知州摺初十日]  
　　河南巡撫兼管河工事務臣陳夔龍跪奏爲升補要缺知州以資治理恭摺仰祈聖鑒事竊照鄧州知州吳若鏞於光緒二十九年閏五月初五日在任病故應以病故本日作爲開缺日期歸入是年閏五月分截缺造報在案查例載州縣應題缺出知州應以候補人員題補無人准以應升人員題升又保題各缺如将官員題請升補知縣必於本任内歴俸碱年以上方准揀選題升又吏部奏准變通新　内開嗣後各省州縣以上應升缺出照例仍先儘卓異人員請升無論曾否引見卽行議准又保題升用人員其任内如有承審案件承緝盜案徵解錢糧已起降調革職叅限者槪不准其請升如因缺係繁要人地實在相需爲地擇人者應令據實陳明吏部仍查明其餘並無别項不合例事故亦卽議准各等語今鄧州知州一缺係繁難兼二題補要缺例應在外揀補該州地方遼闊與湖北光化襄陽接壤民刁訟繁私梟出没且時有洋人游歴傳敎又自泌陽教案滋事後民習愈强倍稱難治必須才猷卓著精明幹練聽斷勤能之員方足以資治理實非初任人員所能勝任隨飭藩臬兩司在於通省應補應調人員　逐加遴選非本任緊要卽人地未宜惟查有卓異候補太康縣知縣葉濟現年四十八歲係浙江杭州府仁和縣附生光緒二年丙子科本省鄉試舉人十五年已丑科大挑一等四月初八日吏部帶領引見奉旨著以知縣用欽此遵例捐指河南並免候咨十二月十三日到省遵新海防例報捐本班儘先補用在蘇浙振捐案内請奬同知銜期滿甄别留省補用題署宜陽縣知縣奉部覆准二十年正月十二日到任八月恭逢恩詔加一級試署一年期滿奉准實授旋委代理安陽縣知縣二十一年閏五月二十日到任二十二年三月經前撫臣劉樹堂奏保奉旨嘉奬在京銅局捐加一級二十三年正月十七日交卸安陽縣事調補太康縣知縣經部議准覆奏二月初三日奉旨依議欽此委署祥符縣知縣八月二十一日到任調署安陽縣知縣二十四年二月初八日交卸祥符縣事是月二十一日到安陽縣任九月奉文因協獲山西屯留縣盜犯議叙加一級旋奉飭赴太康縣新任十一月十一日交卸安陽縣事二十五年正月初十日到任二十六年三月恭逢恩詔加一級於秦晉振捐案内奬叙花翎二十八年三月稱行二十七年大計洊舉卓異調署汝州直隸州是年七月初二日交卸太康縣事八月初五日到任前在宜陽並代理安陽調署祥符安陽及本任太康等縣各任内交代均已清楚由各後任結報署藩司鍾培署臬司王維翰均到任未及三月例不出考該署藩司前在臬司本任内查得該員心精力果爲守兼優歴俸　滿三年核計前任宜陽及代理安陽調署祥符安陽現調汝州各任内均無承審　　及承緝盜案徵解錢糧已起降調革職叅限之案惟太康縣本任内有承緝縣民王清源家並游太榮家被竊拒傷事主身死二案均已四叅限滿又縣民孫家斌家被竊拒傷事主身鐑一案三叅限滿已　四叅之限例　查級抵銷雖題缺請升與例稍有未符但鄧州缺係繁要爲地擇人例得專摺陳請據署藩司鍾培署臬司王维翰會詳請奏到前撫臣未及核辦移交前來臣到任未及三月例不加考惟查人地實在相需仰懇天恩俯念員缺緊要准以太康縣知縣葉濟升補鄧州知州實於地方有裨如蒙俞允該員係大計卓異候升之員尚未送部引見應俟奉到升補部覆遵照新　将該員併案送部分别引見該員係初升人員任内一切因公處分例免核計所遺太康縣知縣要缺豫省現有應補人員應俟奉准部覆按月截缺另行請補所有請升要缺知州緣由理合遵章恭摺具奏伏乞皇太后皇上聖鑒敕部議覆施行謹奏奉硃批吏部議奏欽此 
[蘇撫恩奏員請補選缺知縣摺初十日]  
　　頭品頂戴江蘇巡撫奴才恩壽跪奏爲揀員請補選缺知縣恭摺仰祈聖鑒事竊金壇縣鄭鍾祥調補常熟縣知縣奉部覆准於光緒二十九年三月初四日奉旨後第五行文按江蘇省照限减半計算扣至四月初四日作爲開缺日期歸四月分截缺業經聲請扣留外補是月並無同項出缺毋庸籖掣後自應照例序補查定例選缺知縣升調所　等項缺出用各項候補卽用一人委用一人大挑前先一人大挑本班一人各項候補卽用一人委用一人議叙前先一人議叙本班一人各項候補卽用一人委用一人捐納前先一人捐納本班一人又知縣升調遺　病故休之缺　論何項何　到班於各本班中先用正途出身及曾任知縣曾任實缺應升知縣者二人再用各本班中各項出身者一人又鄭工事例先用鄭工遇缺先二人海防新班先一人至第四缺海防卽海防先分班輪用一人第一輪用海防卽第二輪用海防先海防先無人仍用海防卽海防卽無人舊例銀捐遇缺先銀捐遇缺無人過 
 
