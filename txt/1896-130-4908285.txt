# 1896 - 130 - 4908285

 

Page 1

 
 
[上海廣學會新著中東戰紀本末八卷取價壹圓伍角] [  圖書集成局代啓]  
　　中東之役千秋奇變萬國　觀廣學會久抱興華之志特延名士譯著成書都五十萬言凡中國官文書中欽奉上諭恭進奏疏及禀　批劄文　書啓等類西國大新報中君相所經營員弁紳士所議論觀戰人所紀錄及郵電盟約等類無不依次編列隨事譯錄而又佐以圖畫加以注釋總之多外閒未見之實錄博聞多識在此　心動魄在此懲前毖後亦在此其自著之和戰禍福各論治安新策蔡子　語無一字拾人牙慧尤足爲興　之一助託申報舘曁其鄰申昌書畫室格致書室北京路美華書舘虹口中西書院分售印釘精工書少速購躉購　廉附售文學興國策每部兩角 
[論華人積財貽子孫害宜以西俗救之]  
　　中國三代以上帝皇御世傳賢者多傳子者少揖讓不自唐虞始也天下大物尙不私之子孫况於家業是以民氣和而争端泯自夏禹家天下遂爲一成不變之局天子之後世有天下諸侯之後世有其國卿大夫之後世有采地士庶人之後亦各世有其田廬財產逮夫秦廢井田民產無制富者連阡接陌貧者地無立錐漢宋以降雖有平準限田諸法行之卒不能久世俗相沿以迄於今祖父創業子孫守成有家與有國無異聽訟者以户婚田土爲大宗子孫例得祖父財產異姓不能奪信如是富者可千年常富貧者竟累世常貧矣何以君子之澤至五世而亦斬或且不及五世甚者其父素封子已行乞則以徒知爲子孫積財不知爲子孫積德能養而不能教子孫席祖父餘資驕惰佚樂卒至一敗塗地是欲貽子孫以富厚者不啻害子孫以貧困也此理甚明而守財虜多昧之竭畢生之心力爲兒孫作馬牛已屬至愚可哂况乎兒孫亦不能安享始焉縱恣終焉窘迫反不如蓽門圭竇之子猶得習成一業以養贍其身家如倪某者可鑒焉前月二十七日本報紀沙渚鷓鴣之第一叚略云沙市倪某業鐵匠家小康壯年始娶晚歲生丈夫子二曰大萬小萬珍如拱璧驕縱逾富室兒二子旣授室益游蕩不顧家家日以貧時倪某夫婦已下世二婦苦枵腹傭於大家又不勝其夫之擾各自秘其蹤跡二子失婦接濟欲自食其力雖以良冶之子竟不能爲裘坐是困憊病臥於卑田院先後以死死而後其婦出各殮以桐棺瘞諸野或傳大萬將死之言曰吾父誤我矣以予兄弟才慧守先人舊業習勞食苦何至窮餓以死乃因少未習業至游蕩破家雖欲努力求食奈身無一藝吾父誤我矣噫天下人之少壯游惰老大傷悲者豈獨倪氏二子哉古來之溺愛子孫而自貽伊戚者又豈獨倪某夫婦哉善夫孔子之言曰愛之能勿勞乎近人言父母無不愛其子者然愛之甚則驕其性養之過則弱其身總之父母徒知積財而不爲子孫習業實溺愛者之通病顧欲去其病之本原必父母不以財產貽子孫而後可何則喜逸惡勞者人之常情狃於目前而不知遠慮者尤少年之同弊俯仰各足衣食無夏而欲其早作夜眠用勞用力如寠人子固人情之所難能是故雖有嚴父之讉呵明師之督責猶不乏輟業以嬉　假令飢寒及身則雖欲嬉遊而不能矣不觀泰西之俗乎凡人生有子女勝衣就傅無論士農工商各種藝學以及水陸武備皆有學校書院各視其性之所近以爲業期以二十歲學成二十歲以内學業遊覽之資出自父母過此卽各自謀生足以自活倘二十歲内子女有不學者罪其父母罰以重資二十歲外學有不成無業可事者國家拘禁之使習勞苦工作是以西國無不學之子女亦無失業之遊民至於各人所有財產身後或報効國家或捐助地方公項如書院醫院之類否則舉而贈之至好戚友雖僕御下人苟爲平日所親信一旦得贈富將王侯皆於本人生前預爲處置其子女不得過問且以子女而欲藉父母遺財爲生計人人視爲大恥彼見中國訟庭有子孫争祖父財產者輙咨嗟歎異謂何不克自立而又不知自愛若此此則中西習俗之異也惟子孫不能得父母財產故不得不自謀生計惟財產不以貽之子孫頗如梁武帝自我得之自我失之之槪故其視財利也雖重而不甚重一切争競之釁機械變詐之私無自而起以西視中較爲近古世有籌變時之策興易俗之思者尙其於此三致意哉 
[越裳饑饉]  
　　西字報云安南東京歲大饑糧幾絶市中所售之米每石貴至銀五六圓地方因之不靖貧民多以小孩出售每口祇値小洋銀三四角法員憫之遍貼示諭令商人販米至京所過各關一律免税 
[之罘西簡]  
　　西字報云烟臺滋大洋行永遠承租之田產向有漲灘邇者俄國輪船公司擬設分行欲就灘上建屋滋大行主不允俄官遂與華官商議華官願將此地讓與公司各國商人聞之心不甘服不知華官將何以善爲調停也 
[刑人於市]  
　　姑蘇采訪友人云上月二十七日午後江蘇臬署接奉刑部釘封公文吳廣涵廉訪立卽札飭吳縣凌大令就獄中提出斬犯田篍一名又在長洲縣獄提出絞犯吳立一名會同中軍守備夏守戎升坐大堂飭役將二犯牽至案下刑書呈上绑條大令援筆判出斬絞等字喝令劊子如法綑綁旋與守戎督率營兵二哨將二犯押赴北寺大校塲行刑 
[京師火警]  
　　京師采訪友人云九道灣在正陽門外鋪陳市之西上月初七日午後三點鐘時祝融氏税駕於此幸在白晝人力易施灌救移時火卽告熄祗焚去暗開門妓館兩所而雛鶯乳燕已不免蕙泣蘭啼矣 
[寗郡火災]  
　　寗波采訪友人云上月二十六日午後三點鐘時郡城西門外航船埠後某姓家不戒於火以致濃烟毒燄上燭半天幸麗安水龍近在咫尺間聞警飛馳吸水噴救得卽熄滅僅燬房屋三間 
[姑蘇火厄]  
　　蘇州采訪友人云三月二十八日傍晚婁門外距吊橋十餘户之某鋪忽有祝融氏降臨霎時間烈燄狂飛不可遏抑鋪中人立卽鳴鉦告警城内各叚水龍夫聞警之下急舁水龍往救是處距南城較遠途中未免遲延迨至則已拉朽摧枯焚去房屋不少歴一時許始漸漸救息是役也被被災者約五六十户共燬房屋百餘間中有巨鋪數家同罹是刧究其起火之由僉謂日間對岸某甲家因午炊不愼遺火積薪中焚去柴房半椽火星飛至鋪内柴堆上鋪中人未及察知延至是時遂一發難收肇此巨禍云 
[行駛輪船]  
　　寍波采訪友人云紳商湯遠嶸等招集商股租賃小輪船二號來往海門　姚等處其局設在江北岸桃花渡行駛餘姚者名永安已於某日開行核定章程每日午後二點鐘時由甬開往翌日午前八點鐘時由餘姚開回至行駛海門之小輪船尙未議定猶恐内河各航船户或出而阻撓因禀請寗紹台道吳觀察出示曉諭曰案據寗商中書科中書湯遠嶸同知銜吳傳基候選同知王禮鏞等禀稱竊查台州府屬之海門係不通商口岸民船搭客裝貨來往甬江時有盜賊風濤之險而餘姚至甬路僅一百二十里之遥來往民船趁潮而行一遇逆風動輒守候商旅旣多 
 
 

Page 2

 
 
未便客貨尤濡滯堪虞現在職等擬招集商股租賃淺水機器小輪二隻一由甬江來往海門一由甬江來往餘姚先行試辦數次再行購置其試辦之初行海門者由職等公請公正紳士在任内閣中書陳漢章爲董事行餘姚者擬請道銜兩淮鹽運判鄭震爲董事經理局務沿途經過關局卡聽候查騐第台姚兩地常年人貨僅有此數只能一輪未便添設蓋一以防商本之有虧一以顧民船之生路卽目下先擬雇賃試行數次亦期事出萬全力求愼始之意如蒙允行先由職等租賃小輪船駛行數次卽行購置仍俟通詳立案批定准行札飭地方官各屬厘卡並行各口常關知照一面出示曉諭再行請領船照擇日設局開辦以昭愼重計呈章程等情到道本道查海門離寗波海程三百餘里向乏民船常川往來偶有客貨裝運來甬非爲風潮阻滯卽懼盜賊刦掠台屬泉黃不通商務廖落半由於此故擬行小輪必以海門爲當務之急至餘姚雖有小航船來往亦多守候今輔以小輪於商務更形便捷如有客貨願裝民船者或願以小輪拖行者均聽其便似此亦不致有失民業其逢關納税過卡抽厘仍照民船辦法於税厘兩項仍無窒碍卽經詳蒙撫憲電商總理各國事務衙門奏奉諭旨准行電覆飭知轉行遵照兹據該紳商等禀已租就小輪船兩隻一名海門一名永安分駛海門餘姚請給船照并曉示保護各等情前來除移請藩司塡發船照移送轉給並分飭各府移行各局卡一體遵照辦理外合亟出示曉諭爲此示仰商賈軍民人等一體知悉該商人集股置輪係爲流通貨物利便商民起見所有行海門之小輪其客人貨物候常關厘局查騐完納税釐凡趁搭往來者必須遵照章程於赴局買票時報明姓名籍貫取有行鋪保人方准趁搭如單身孤客形迹中疑者一槪不准搭載至行餘姚之小輪凡受拖之航船固應遵章赴厘卡查騐不准偷税卽非受拖之航船仍與受拖者由各局卡照常一律嚴查以免弊混凡該二處船隻有應納税厘貨物仍照常開報聽候關局查騐倘敢偷税隠混一經察出定行究懲并惟該商等是問凛之毋違特示光緒二十二年三月十五日給 
[難民獲捄]  
　　厦門采訪友人云和國勿特勒司商輪船於三月二十三日行至汕頭洋面捄起遭風失事之漁船上難民二人載之來厦由船主柏格納禀請和國駐厦領事於二十五日照送地方官妥爲安置 
[鳳池片羽]  
　　京師采訪友人云新授巡視中城御史張侍御仲炘示期三月初七日視事飭書吏皂役司坊差捕均於城期到城畫卯如有故違政令者笞臀一百下每有過堂案件差傳人證不到卽將差役杖責枷號之犯有將封條擦損者杖亦如之○有無賴數十人賃屋前門外興隆街大開賭局三月初二日正在呼么喝六忽坊主帶同差役親往查拿諸無頼消息通靈先將賭具收起與賭者亦已鳥獸散坊主恐法網稍弛若輩仍蹈前愆因卽出示實貼局門外曰欽加六品銜特授南城兵馬司右堂管理街道事務加七级紀錄十次陳爲曉諭事照得本司所屬地面遼闊人烟稠密居民繁多良莠不一誠恐有無知匪徒勾引良家子弟在於幽僻小巷開塲聚賭以致滋生事端迭經嚴飭諄諄告戒在案近聞有無知匪徒瞻敢在興隆街西頭一帶地方招聚閒人設賭業已查明驅逐以靖地方除本司親往稽查暗訪拿辦外爲此示仰甲捕勇丁人等知悉嗣後再有匪徒聚衆設賭卽行驅逐如敢不遵爾等立卽拿獲連房主一併押解赴司定行詳城按律究辦倘該甲捕等知情賄庇定將該役等一併懲辦言出法随决不姑寛凛之愼之毋違特示○總理各國事務衙門爲傳知事本衙門現添漢教習一員查有記名漢教習洪錫疇挨次應傳合行示傳該教習於十日内取具同鄉京官印結親赴本衙門報到聽候考騐如逾限不到卽行另傳毋得自悞特傳 
[北通州近聞]  
　　據訪事人函云前者蘆津鐵路傳言有停工之説刻有自天津陳家溝來者目覩鐵路工程沿途疊築士堤高丈許已過武清縣境界大約中秋節後土工卽可告竣也○三月初十日石壩同知何定甫别駕承謨帶同差役查騐襄河新排弔載船隻有某號船油撚顔色淺白又某號船厫樓板碎大爲震怒立飭駕長迅速修飾聽候倉憲覆騐違干嚴懲不貸○三月十六日坐糧廳英季二憲傳集百家經紀當堂印烙官斛○三月十七日祥廖兩倉憲出巡祥仁帥由京都便門外二閘乘坐官舫順騐裏河排造船隻廖仲帥乘轎由石路赴通闔城文武及在壩人員本署書差經紀頭役均在西門外天成庵恭迓憲駕九點鐘仁帥駕抵行轅迨仲帥排導而來鐘过鳴十一點矣○三月二十一日祥廖兩倉帥同往北關口袋廠騐收袋布四百捆卽時發給經紀頭副役限十日縫竣交袋○近聞天津海運局來信江蘇浙江海運委員業已到差專候沙船漕米到津卽開斛兑米大約三月二十左右津局開兑月杪到壩○南漕指日到壩河工委員苗韻軒大令督催在工人夫赶緊挑挖定期三月杪交工○貢院後天后宫年久失修牆垣殿宇半多傾圮僅有大殿三間孑然獨立有吉林僧人師徒雲游而來立志坐關四年鳴鐘募化自客歲十一月起至今百餘日其爲修五贜　殿耶抑眞欲重興梵宇耶不可得而知已○施　牛痘爲保赤良方近日諸善士在各處設立牛痘局按牌施種分文不取○某逃軍犯兩太陽刺有賊犯二字北京人前月携同一少婦姿色頗佳在南街開燒餅鋪人初不知爲何許人也不料被州署捕役視破將男女一併拘獲送官○核桃魚一物價廉味美人多不知其眼骨皮子均爲毒害有老婦買核桃魚一對價錢三十二文携家與兒婦烹而食之食後腹脹如五石瓠救之不及同時斃命○近來游勇紛紛盜案疊出通永總鎭吳軍門親帶練軍宏軍馬小隊周游巡視三月十九日到通通恊左右兩營兵弁排齊隊伍往北關北浮橋伏跪道旁遠迓蜺旌軍門帶隊進北門出東門寓恒裕客棧查點兩營兵弁諭以游勇在地防範宜周勤則准其拔補優加奬叙惰則詳　嚴叅革處不貸衆兵弁諾諾而退次早軍門起節赴津謁見王夔帥左右兩營齊集南門外列隊跪送○近日雨水調和不但二麥蓬勃秀色可餐卽大田亦及此播種不悞農時五榖豐稔可預卜也 
[津沽柳絮]  
　　據訪事人致函云海河沙淤水淺輪船不獲逕抵碼頭悉在唐沽起卸貨物載搭客位迭列前報上月十六日河水稍清河沙漸殺每逢潮汐水勢似覺稍深海晏輪船可抵白唐口停泊若以陸路而計相距紫竹林僅三十五里水路雖較爲迢遙然亦不過五十里之遙若得清河水泛冉刷泥淤吃水較淺之船當可逕行抵埠現在抵白唐口者祗有海晏餘悉停泊唐沽貨物均需借重駁船公司爲之起卸而駁船有限不能徧應給求徒前到埠輪船隔夜卽開出曰刻竟有　遲至五六日者○駁船公司駕長人等前被東沽土棍馬五婪索資財受傷控案由卸任代理津海關道黄花農觀察飭縣會營拿獲馬五永遠監禁在案本月又由海大道混星大脚和卽徐二趙三林彪等每船向索津錢八千不遂刃傷兩人公司禀於領事函請關道李少東觀察飭縣逮獲徐二以及趙三兩人到案兹悉徐趙逮案後分别墩責有差惟林彪在逃遂將徐趙先行枷號林續獲另結署理津海關道正任天津道李少東觀察並出示諭嚴禁土棍訛詐等情如違准予扭交地方有司懲辦煌煌憲諭懸掛通衢從此或稍知儆惕矣○各國租界雖地處一隅然設有巡捕糞除街道彈壓行人固不容外人之鹵莽從事此亦入境問俗者之所宜知也上月廿一日有某署刑房書吏坐東洋車入紫竹林比因較量車値手毆車夫爲巡捕所阻吏謂吹縐一池春水底事干卿殊不知路人鬥毆巡捕不得袖手旁觀此固不得謂其多事也吏語侵捕捕遂號召同伴棒如雨下吏號咷痛哭仍由該捕拘入捕房判罰津錢兩千而去 
[武林官塲紀事]  
　　據訪事人云浙江巡撫部院廖示照得天氣漸煖本部院於三月二十二日換戴凉帽仰闔屬文武各官及軍民人等一體遵照毋違特示○藩轅牌示新昌縣缺現飭准補是缺之侯瑧森赴任又餘姚縣廟山巡檢陳達朝病故遺缺以議叙試用從九趙惟清署理開化縣丞王懿山禀請回籍修墓開缺委試用主簿吳保生署理○候補通判徐别駕樹淵去年辦理下城保甲現奉防軍局札委總理鑄錢局事務又縣丞張二尹光弟委鑄錢局稽查差事於三月十六日到差○縣丞張二尹紀雲前奉嘉興宗太守札委解寅字前旗軍裝來省當赴防軍局呈繳查騐無誤領取回文於三月十九日回　銷差也○候補州判陶叅軍緖興現奉厘捐局委辦雙門厘務於三月二十日禀辭○蘭谿厘局總 
 
 

Page 3

 
 
辦鄭季雅太守現届揮满因收數較優仍委留一年并記大功○浙省發審局出力人員現由杭府核定詳請記功經臬憲批准轉詳所有銜名列後候補府沈庚垚仔記酌委候補縣徐懋簡拔委優缺候補縣龔廷玉拔委優缺馮兆松記大功一次大挑縣葉級蘭記大功一次候補縣徐本立記大功一次鄭學源記常功二次○卽用縣張明府介祿茹明府震樸現奉撫憲札委駐京提塘差務於三月二十二日禀辭赴都○浙省近多竊匪而旗營中地方遼闊難免匪徒溷迹現奉軍憲吉仲謙爵帥會同都統常鶴帥嚴飭各旗兵丁認眞巡查所有寄居民人均須的實保人擔保由房主加具切結方　居住否則一槪令其遷移毋許容留 
[湓浦鵑]  
　　兩江總督劉峴帥灜眷由籍乘坐官舫用澄波官輪拖帶於三月十六日已刻過潯道鎭府縣均赴江干伺候該輪并未停泊○安徽皖南總鐵李壽庭車門占椿去年奉旨赴山海關今因飭回本任請假回籍兹於三月二十日由籍過潯拜謁道鎭各官廿一日附江裕東下○春雨連綿自三月初一至廿一　　　　　滴不止直至廿二日始開霽顔而一輪扶桑旭影尙半晴半陰云○九華門外福建會館於三月二十日雇菊部酬神肆筵設席以聨鄉誼捕廳熊雲峯少尉董其事連日紅男緑女之觀劇者絡繹於途○招商局看街巡丁三月十七日午刻將路過之陳乙頭顱打破血流如注幾成命案○鄱陽爲五大湖之一波濤洶湧過其間者設風色不利便不敢挂帆行船阻滯數百年來無可如何矣德化蔡燕生太史金台與各大憲迭次相商欲照浙江杭州章程設立小火輪載客并拖帶貨船以圖快便而開利源已招集鉅股擬設小輪六隻專走九江至南昌省及吉安饒州一帶早蒙前署督憲張香帥批准由鄒殿書正郎經理其事現已赴滬購輪以備試辦 
[鶴市談資]  
　　姑蘇采訪友人云常年立夏後撫憲舉行秋審大典現已將屇各屬縣咸將應入秋審人犯紛紛解省府憲桐太守業已遴派委員各專執事書吏人等備辦文牘忙碌異常聞本年應入秋審者案共十五起計男女犯十六名口而其中由上海縣解來者案有五起犯共六名一切事宜均已齊備禀候撫憲示期舉行○三月二十四日臬憲吳廉訪親自升堂提訊欽案一起聞是案出於南匯縣因顧姓紳董吞没某書院田三千畝經徐姓告發縣尊汪明府以誠斷令是田仍歸顧董事爲某御史參奏明府因之撤任上諭本省臬司秉公訊理案經吳廉訪訊過數堂尚未明晰故是日又飭提訊計案中人証共十一名供詞若何外人尚未得悉惟是日訊畢廉訪仍飭將十一人分别管押旋卽退堂 
[總巡局示]  
　　保甲總巡鍾明府昨日發出簡明告示遍貼通衢示曰褻衣尿布横街攔路來往行人深恨痛惡嚴行禁止家家户户倘敢故違重責不顧又曰上海地方本屬要衝流氓地棍往往行兇圖訛拐騙心毒計工抽頭聚賭貽害無窮拆梢打降遇事生風稍不遂意刀械相從調戲婦女攔路西東攫取簪珥生事憑空槍孀逼嫁法更難容種種敗類罪惡相同嚴拿密訪根究行蹤刑懲枷責執法秉公從今改過無害爾躬諄諄誥誡頒示一通 
[縣案三則]  
　　輿夫衛林泉前投縣呈稱妻子馬氏去年三月間被妻妹阿招換去不返查訊訪蹤求請飭提訊追一案當經黄大令提訊判著各自分投訪緝已詳前報兹經衛林泉在楊樹浦蔣福泉飯店中尋獲當喚地保連蔣一併解送該處巡防局轉解到縣大令傳齊張萬忠馬張氏前晚倩曹明府提訊衛供浦東人憑媒娶馬氏爲室已有多年去年三月廿六日妻妹阿招喚同歸寗其時小的在申謀食及四月初二日到家檢查箱中物件皆被帶去卽往查問説已回家語甚含糊當卽控蒙大老爺判令帮同尋緝小的日前偶在楊樹浦親見妻子走進蔣福泉飯店内訪明係岳父張萬忠之意放在蔣處作苟且事張向蔣取過洋六十一元小的訴知地保捕役登樓獲解經巡防局轉送案下求嚴辦衛馬氏供年廿四歲張萬忠是生父因自幼過寄與姨丈馬永昌爲女改姓馬去春係丈夫帶小婦人來住楊樹浦囑令到織布局做工反被誣害明府以其刁展喝重掌頰二百下始吐認由胞妹阿招同到蔣處是生父主見蔣福泉供寳山縣人現在楊樹浦開設飯店衛馬氏是伊夫同來小的不知情明府謂馬氏業已供明安得抵頼研詰至再始供是阿招同來小的未遑察辨咎有應得惟小的與馬氏實無别情張萬忠供馬氏是小的親生女寄名與胞姊馬張氏撫大因改姓馬今次匿避楊樹浦小的尙未知情餘供含糊馬張氏研詰良久眞不知情判令蔣福泉重笞三百板枷號一月發頭門示衆張萬忠縱女不端實屬不知廉恥亦飭掌頰一百下馬張氏不知情免議衛林泉具領狀將妻領回管束張萬忠馬張氏同具如果以後馬氏再有逃逸惟兩人是問飭諭衛馬氏隨夫回家安分過度如其再犯定予重辦衛領妻叩謝而去○前有林春臺投縣控彭少山卽彭交思從鎭江拐佔伊表嫂楊項氏來滬并逼伊女賣娼項氏自悔於前日羞憤殞命顯係身死不明表兄楊友發前曾信旗小的代尋刻已訪確求提彭到案訊辦大令立飭拘彭至案亦於前晚提訊彭供小的江西萍鄉縣人年三十四歲在申販賣雜貨六年前娶寡婦許項氏爲繼室臨娶時有許姓族人在塲娶後六載相安上月杪因病身故突有林春臺前來尋釁無故拆梢許項氏原籍確是湖南林春臺與小的素不認識林供湖南人年三十三歲素在上海小本營生胞兄春亭現在松江提標副營當什長表兄楊友發亦湖南人向住鎭江伊妻項氏連女均被彭少山誘拐來滬賣娼彭先與項氏姦好刻要姦及次女項氏難以爲情顯係身死不明去年楊寄信託小的代尋今年正月在英租界鄭家木橋相遇盤問支吾小的立發信通知表兄適又他往明府曰爾在租界相遇何不喚巡捕解案迨伊死後始行向他拆梢楊友發爲何不告顯係無中生有喝笞三百板枷號一月發頭門示衆彭取保釋放○前有王阿茂投保甲總巡局控白作帮著名流氓陸錦榮專慣拆梢滋擾同業受其欺侮指不勝屈縣中積案頗多比之姜和尙爲尤甚求請嚴辦等情保甲總巡鍾明府准詞提陸到案訊供之下笞責枷號後發改過所以儆兹王得悉陸已央懇某委員爲之緩頰祈請保釋錘明府不准王又投縣禀稱陸無惡不作實爲地方之害如果矇准保釋難免釀成巨案叩請永遠覊收未悉黄大令允准否 
[英廨晚]  
　　馬車肇禍兩誌前報前日上午二十三保頭圖地保孫順和偕嚴川郎正投縣報案間適死者之堂兄葉榮生到塲稱情愿自行棺殮不愿報騐云云該地保卽將葉榮生帶至英廨禀候憲示遵行原差據情入禀屠别駕飭候訊明察奪至晚别駕升坐二堂據葉榮生供死者係小的堂弟名國寳年約二十家有母親及妹子雖已聘室尙未完姻向在虹口義泰米店司廚廿八晨店主命其伴小店主至江灣看會下午由江灣雇坐嚴川郎之東洋車轉回行至中途突被不知姓名馬車飛馳而來從後撞倒車人墮入河心馬車不知去向適經過路人撈獲另雇他車欲送至義泰未及片刻堂弟卽氣絶身死小的爲此投案求大老爺惟賜銷案以免訟累别駕得供判著葉榮生當堂出具自行收殮切結存查餘人一併開繹○日前何吕氏投英公廨喊稱丈夫時加凌虐苦楚難忍爲此奔投喊訴値日差禀明别駕飭補詞候訊前日晚堂氏供小婦人年二十九歲父親逝世有年曾由母親主裁嫁與何肇榮爲室不料完姻後丈夫不務正業日事烟酒花銷動輙向索费用稍不遂欲鞭撻隨之况太婆及婆婆素以販售珠寳爲事前曾逼令隨往氏因懦弱無能迭遭毒擊甚至身無完膚母親前來理論亦遭婆娑等毆逐今母親亦不敢與聞邇日丈夫經人薦在平和棧當役前日强來索錢使用急如星火小婦人稍遲片刻又遭毒打現峰傷痕數處實係一家兇惡此等苦楚片刻難忍故氏乘間逸出奔投案下伏求大老爺超拔則戴徳于無旣矣供畢涙涔涔如雨下叩頭連乞超生别駕察得情形殊堪憫惻遂判着原差將該氏送交伊母收領並飭該差傳諭何肇榮以後如再將吕氏凌虐及向妻母滋擾許該氏隨時扭訴來案照棍徒肇事例重辦氏遵諭隨差而去 
[法公堂瑣案]  
　　寍波人董子貞在海門開設同德雜貨店有謝華庭有股兩份在店爲執事用妻弟姚景和在上海恊和糖行坐莊與怡康各錢莊往來三月廿七日將憑摺至南市怡康取銀二千兩又至震裕取銀一千兩北市益大取銀一千五百兩適店主至怡康得悉之下卽將姚扭送捕房昨禮拜二堂期鄭大令會同祁繙譯升堂包探將趙渭堂卽姚景和解案董遣夥林子恒伸訴大令問爾東家現在何處供在上海向 
 
 

Page 4

 
 
業讀書因耳聾遺小的代質現在外間候示大令命傳董卽投案伸訴前情姚供與東人同至該莊取銀卽交謝華庭携去董子貞禀稱謝姘股二份在店爲執事每股本銀五百兩其餘八股歸我弟兄出資貿易姚景和卽謝妻弟二人串同取銀五千兩居心叵測扭案請訊大令問姚爾取銀何用供稱係謝所使廿七日取銀翌日卽回海門大令謂此非辦貨之銀顯見串同舞弊著押候五日内將銀如數交案延干追比仍著原告明白補詞候核○顧尙星控車夫陸阿狗誘領孀弟媳顧朱氏一案經大令提訊並著陸桂廷交保出外限日將顧朱氏交案昨日堂期包探將陸阿狗顧朱氏解案顧投案遞禀大令問顧朱氏因何逃出供稱夫兄顧尙星不給飮食將門鎖閉小婦人願隨陸阿狗爲夫婦二月十九日逃出先　南巿王家碼頭躱雨後至新港陸阿狗家住過一月迨阿狗回來小婦人已在其家顧尙星禀稱朱氏捲逃開單呈請究追大令謂陸阿狗日爾好瞻大妄爲擅敢誘領孀婦陸供朱氏與夫兄勃谿至小的家内暫住鄉愚無知求恩明察大令與祁君會商將一千人送縣辦理原告顧尙星請將朱氏發往徐家匯女教堂内大令准之著將陸阿狗押候荷枷三個月期满重笞五百板顧朱氏掌頰一百下發往徐家匯女教堂留養待其改過交顧領回管束顧叩謝而退○包探禀稱丁山南在南市竊取荷蘭布二疋至小東門求售爲巡街捕拘入捕房解案請訊丁供此布係别人竊出小的欲向分肥將布拉下至小東門求售旋據丁菊堂投案禀稱此布業經小的講價每疋洋銀四元五角尙未付錢大令謂丁曰爾買竊　亦非善類著押候暫准交保丁山南押候過堂補提人証復核○包探禀稱侍者王阿荃主人囑買食物給付現洋輙敢用虧洋八元四解送案請追　東投案操西語與祁繙譯伸訴王阿荃供認不諱求恩寛限陸續歸還大令著押候兩日内歸楚王求限一禮拜大令准之延干追比○虹口包探倪順泉禀稱浦東棧内失竊煤鐵等物拘到竊賊供出同黨王仁記在法界某客棧住宿業已拘獲解請大老爺訊供卽交小的帶回歸案辦理大令准之○包探禀稱小偷葉海寳竊取衣包解經大老爺訊責飭送虹口交家屬領回前日奉諭帶往查詢並無蹤跡依舊帶回捕房送案請訊葉供原籍鎭海向在小東門内恒新銅作習業家有後母住虹口外大橋北首頭壩大令得供仍著帶往該處問明交其母領回○林啓翔偕中和棧司事陳福佑投案呈具切結聲稱箱内失竊衣服業經鄭定昭相勸償洋三十元求請銷案大令再三研結兩造俱各應允准其銷案林等揖謝而退 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英廨早堂瑣案]  
　　前晚有潮州人吳增卿鄭阿林王銀寳張阿五等至西　路土劉氏野鷄妓院僞作冶游藉端拆梢洋二元劉氏婉言却之吳等肆行吵閙當經四百三十一號巡街華捕將一干人拘入捕房昨　解案王劉氏投案申訴吳增　等同供小的均爲烟問生理不敢拆梢實被羞辱故向索還裝乾濕之洋銀二元因該鴇婦不還故與争論求鑒别駕以吳等藉端拆梢著各押兩　以示薄懲○積竊金耀六前曾犯事懲辦昨又手持元布皮馬掛一件在途行走適爲巡捕所見向之　　據　在西鄉竊取而來爲特送判　耀六供本地人犯竊該死此次因出門無資故在鄉竊得皮褂一件意欲質錢以作　川至揚州耳如今只求大老爺恩典别駕得供著笞責一百板贓存捕房○賣看淫畫本于例禁有山東人高金台在美界天后宫内擺設畫鏡一架招人觀看藉博蠅　惟内有淫畫一張一時　　甚　事爲三百四十五號華捕所知當卽　入捕房送案請究高供賣看畫鏡度日内雜淫畫原是不應求恩别駕判將高金台管押兩天淫畫一張留候燬銷○包探施圶江禀稱小工張　四在怡和馬頭竊取檀香二支當經管馬頭西人尊德拘獲送交捕房爲此解案失主郭小和投案贓　　　　　案請將該小工嚴辦張　四　江北人因一時貪小拾取檀香二支其實並非行竊求鑒别駕以張阿四行竊有贓判令笞責二百板枷　　　以儆○包探竇如海石金　同　稱積竊楊桂卿此次行竊陶明記等五家衣飾什物爲數甚多因押在城内以致不能吊贜特先行送案　　　　别駕略詰之下著將楊桂卿　巡防局帶往查贜再核○日前捕房送來迷路女孩徐桂芳陳阿月兩口迄今無人認領别駕因飭差向訽　處以便帶往尋找想須發往　流　所留養也 
[美界捕房七則]  
　　本邑人李三毛年甫十七歲已犯竊數次前晚經包探倪順泉在老閙橋見其又　行竊拘至捕房身畔搜出　票數紙係金銀首飾詰其是否竊來稱家住新間尙有老母此物由母使質並非竊得捕頭不信令押候飭倪　　明核辦○寗人陳阿榮邑人王阿三　在虹口日本郵船會社碼頭充當小工昨晨串竊棧　内鷄毛爲管棧人扭送捕房捕頭令押候派包探倪順泉查明送廨訊究○江北人張阿　昨晨由某處竊得衣服一包持至吳淞路付質適包探施奎江巡至立將人贜拘解捕房押候查明矣　　　解送英公堂訊究○百老匯路第五百八十六號門牌某姓家日前爲江北人大丁子竊去帽花及珊瑚古玩等物曾告知捕房前晚捕頭遺包探　奎江拘押候吊贜送廨訊究○某老嫗手提糯米粽一桶沿途呌賣藉以餬口前日下午行至華記路過已革印度捕某甲購買四五　食　不給一錢楊長而去嫗急將其衣揪住不放　卽向其桶而小遺嫗疾呼巡捕旁人咸抱不平立爲扣住經四百四十五號華捕及三十二號四　　送捕房禁押○　婦二阿姐　向與鄉人姚阿九姘識近則棄舊憐新復與畢某私通昨晨同在吳淞路萬陽茶樓啜茗與姚猝遇姚含醋意　　兇毆復扭入捕房捕頭詰問原由知均非善類姑念初犯從寛一併斥釋○前晚有西人某甲在太平路滋事三十二號英捕意欲上前　　詎某卽與爲難捕因喚同四百三十五號華捕帮同拿解捕房關押 
[秣陵官話]  
　　正任單寗縣　署山陽縣盧大令維雞泰督審特札飭知赴任大令接札詣轅投剌禀見叩謝川沙　　　　　　傳隆奉制軍劉峴帥委代南琛兵船參戎因　赴督署謝委鄧大令炬奉劉制軍札委署句容縣大令詣轅禀見謝委並銷轅下校對　　後局差遣本府發審差股大令　　　　札飭知　補溧水縣項大令兆　補　化縣偕詣督署投剌禀見禀謝都司　都戎增福奉督憲札飭知借補狼山中營守備都戎詣署叩謝自强軍華副營官陳管帶　　　　　　　歩隊第七　新兵回禀知陸師學堂營務處錢觀　於十七日點騐記收二百卅名藩轅　示句容縣典史丁受褀病故　缺查有　工新海防先補用典史吳　　　　　 
[蘇撫轅門抄]  
　　三月初一日瓜州總鎭高光効由江陰來總辦湖北武穴掣騐　　局候補道許元革辭回鄂江都縣　　　　儀徵縣朱江禀到候補同知查燕緒禀知由金陵解　回知縣　道　禀知　　　局差卽用知縣　年由嘉定查　　回指分江　　先　用知縣郭　　福建八由　　燕　　　到候補道庫大使孫彭齡禀知奉府委赴崑新盬放孤貧口糧差卽辭府經　沈振綵由松江來禀謝飭知廿年分夏防案内　給予　　一加署金壇縣丞馮　　　　　　　　　知十七年分海　案内蒙保加一級候補主簿恩長禀銷鎭洋保甲差並辭赴滬見道憲從九王綬章禀知丁父　並銷齊門水　　興旗禀知交缷署長洲縣典吏　　洲縣典史陸桐華禀知接印指分江蘇本班　　補用縣洆程閏　安徽人試用府知事周汝霖從九品程華源均浙江八均禀知　　　　　到省候補道道錢志澄辭　　　　　　候　道沈玉麒由寗回三首縣均禀知令日進考頭塲文童知縣李恩　禀知　委解南河工需銀兩差卽辭　問黎明府經謝　　均禀銷海運局差楊元　　知由　　　次回州吏自劉兆署禀知奉委江北緝捕差卽辭巡檢秦兆動禀謝奉委胥門　關盤查差　晋禀銷帮帶撫　副前營務會辦青　　縣保甲差並謝飭知廿年分水巡　　　　　　給記功六次茅鋆禀謝飭知二十年　　防案内蒙給予委署一次記功一次指分江　試用理問周紹涷浙江人由　　照　　禀到○初三日知縣許涵怡禀知　　　　　分局差满回省並禀知由山西奬加同知街府經馬彬禀辭赴海運津　　○初四日候補知府陳　聲禀謝委署松江府事　　　明禀知赴寗見制憲抒辭丁夏候補縣　　　　禀知領咨回旗守制並謝飭知十八年分海運案内蒙保補缺後以知縣用○初五日辦理蘇州商務分省候補道　　　辭行赴　候補同知袁保基由松　　　　　　　　之榮禀奉委松滬　捐北卡差卽辭縣丞陸家翰禀銷海運滬帶差從九　仁琬由寗來派蘇差委管帶太湖水師親兵正前　　　　　擊許國祥禀知由太湖一帶　　回○初六日儀徵縣朱江禀辭道庫大使孫彭　禀銷監放崑新二縣孤貧口糧　甲午翰林　鵬常熟人由籍來○初七日會辦　江　　　候補道杜　由寗來卽用　　　　　　銷横沙灘地差○初八日總捕劉禀知奉　　　赴紫陽書院散卷候補同知　　耿由奔牛釐局專丁來省禀謝飭知十八年分　　請奬奉准得知府後加三品街　　　　赴寗見制憲卽辭知縣鄭學書由滬回禀銷上海膏捐局差候補府經歴沈　　禀辭回松江差遺縣丞葉葆齡禀知奉撫憲給咨赴　　　抒辭典史　道模禀謝委署丹徒　　家司巡檢事抒辭赴任指分江蘇試用府　　俞簡浙江人由浙撫憲騐看來　禀到管帶撫標　前營准補城守中軍守　　　　禀知由宜荆一帶查哨回○初九日候補知縣　運樞禀知由寗見制憲回卽用知縣陳　　知開訃丁　　撫院文巡捕正　如　縣西塲司巡檢恩厚禀知離任捐過縣丞　六品　戴新海防過缺光補用道庫火　　　　　人由寗來分蘇差委○初十日候補知府　遺源出巡回禀知　委兼代　　調差同知唐典禀知奉飭派　差委知縣姚　　　　　委松江府帮審差卽辭○十一日　　松江府陳遹聲禀銷牙厘局提調差並辭赴任三首縣均禀知三覆文　知縣鄧復興禀知由靖江履勘田畝回卽用知縣楊炳　　　　寗見制憲乙未十同裕京口駐防　　　人由鎭江來○十二日候補知縣方道濟禀知奉委　　捐差差錢國選禀知奉　解淮餉差○十三日候補知州蔣金生禀銷　　　局差府經　　　楫由上海　　　　　　由寳山保甲差次來禀謝委署上海縣縣丞事巡檢王登　禀謝委署上海縣　　司巡　事王起　禀銷解首級赴江寗回沙濟禀銷分松差遺帶水師新中飛　　　　　胡昌寳禀知赴江震江崑新青浦一帶查哨　　把　黄德　禀知華委防　司府　秋審差○十四日吳縣縣丞趙光瑜禀謝　飭調署　浦縣主簿缺○十五日三　縣禀知　　本署三　文童知縣方道濟禀知奉府委赴　源會審案件　國選禀辭解餉赴揚州委署不海縣縣丞蔡寳昌准補丹陽縣主　　　華均禀辭　任縣丞章承銘禀謝　　上海縣保甲差卽辭正任金壇縣縣丞周紹棠　　奉飭回本　從九金孝熙禀銷常　縣　　差與史何　堃由寗來禀到分發江蘇試用縣丞張祖業安徽人胡毓　　經　　　從九品徐昭宜吳光煕丁鈞沈昭序典史　　昌　浙江人巡檢　　　　史　式　均安徽人均奉撫憲騐着到省府知事黄方　浙江人領照來　禀到管帶　　　　　准補城守城守中軍守備吳廣升禀知赴木　巡　　下城守營候補千　李芝山禀知奉委防　司府兩　秋審差○十六口正任南　　汪以誠由寗回卽用知　　　　　　　　　　知南青沙務案内記功二次癸巳舉　　　　由京來浙江候補縣丞殷兆煌　江人由浙　　署上海縣縣丞　保昌禀辭赴　並銷寳山縣保甲差五品　　　　　　　　　　　由寗來禀謝奉飭准補並謝奉飭　　州　　馬家桐禀謝飭知二十年分　防案内　　勞績班前先拔署二次　　一次○十七日通　吳汝釋禀知　　　　　　甘　　餉赴金陵儘先補用知縣程慶明安徽人由寗　金壇縣縣丞周紹　禀辭赴任　　布倉大使周第榮禀謝奉委寳山　　　　　簿炳　由　　　　　　　　　　　卽辭巡檢　　德禀謝奉委接辦　門外　　　　　　　　禀謝　委北　　防巡查差王雜翰禀謝奉委　辦南路夏防巡　　　　　問　分　江　試用縣　　　　浙江人由京騐　來省禀到千總王裕麟禀知　　　　　巡差○十八日候補　　　澄由寗回候選知州謝　沅浙江人由滬　　　　　　崇明人由　來候補知州　　　　　赴密見制　知縣方　濟禀辭赴桃源會　　　　　山由　　　捐　　　帶新中水師飛划營儘先都司胡昌密由江　一帶巡　　公來　守備　　禀銷元　　　　　　經吕鋪　縣丞邵鼎吳琦均禀知奉府委秋　　　　　　　　　　均禀銷海洋滬局差巡檢王昭燕謝委調辦齊門水　沈　　禀　　　鍚金　　捐差指分江　　　間　用縣丞王貴銘山束人禀到新海防分缺先　　縣　金　乙浙江人試用巡　吳以恕湖南人均由撫憲騐看到省縣丞　以　中路　承　　　馬家　從九　　　　　　　　　門外陳炳奎北路黄光廷主簿　應　　西路雷星　　門外　人帥　　東路均　委　防巡查差○十九日辦理蘇州　　　　　補　黄遵　由　回　品　　　　　元鍚浙江人由京來到省欽點主事　分　　　　　新　人由　　卽辭行　　進士同裕辭行進京候選知州謝祖沅辭行　　　　　州同王　　禀知　　　　　　　　　禀知奉委蘇城絲捐差浙江候補縣丞　　　　　　　縣　范　　禀謝奉委　　　　差顧學成典史房樹　從九　　麒禀知舉府　　　　事差桐彬禀　　　　　　事差府經歴吳瓛東路縣丞湯建中南路　　何　　中路均禀謝　　　防巡查　一十日江南提督譚宫保由松江來卽辭行　　　林　　　宜　人由　來　　　　　　由常昭海口釐局專　來　禀謝飭知　　　　　　　　記功一次　　　禀辭解甘　新餉赴寗請補靖江縣馬　恩由寗　　　知縣王　　禀　　　　　　　　　　補知縣吳兆楣毁　　禀知奉委實山海　　　　　　　　　　　　　　　山縣保甲　巡檢　晉禀知奉委武陽絲捐　　　　　　　委府考　　　典　　　　　　　　　庭山　捐　　一十一日總捕六總巡　禀知本日撤　防　辦夏防城　内外各　　防委員均銷差各叚夏防委　　今　　　候補同知張　　由啹　沙　　　　　　知奉委修理崇　海塘事宜知縣孫淦　　　　　敢河工差同　任南　縣　以誠禀謝飭知十九年分海　案内保　　　　　　　縣　簿沈　　丁來省竊　　飭調署吳縣縣丞事如　縣石莊司巡檢羅　雲　　　州秋審人犯來　　　　　巡檢王登　禀辭赴任候補道庫大使孫彭齡禀知府　　　執　差巡檢張　　由江　　　　　縣秋審人犯來陳學詩禀謝奉委西路二　　防巡查卽　　　　品頂戴　　江蘇試用府經　徐可範新海防便指分江蘇試用　照　陳　清從九品　　　浙江人　　　騐看到省○二十二日同知司徒繹由滬　知縣俞西　禀　　　餉差倪文范由丹陽勘　河　回巡檢張　　禀知奉府委　　執　　　　　禀銷　門　　　　　　　　來縣丞吳秉衡禀知奉府委監放長元吳　　　　日糧差　　州界首司巡　胡廷藩押解秋　人犯來省○一十三日　江縣鄭禀　卽辭候補同知方　　　謝　　　　　差知縣鄭學書禀辭赴上海勸辦順　　　　縣丞王　奉禀知奉府　府　執事並秋審執事差顧學成禀知奉飭派蘇差委恩　　辭赴都魏本立禀知奉府　　　　　　　　府照　朱炳辰巡檢高元鑑均禀知　　秋審執事　保申由江　押解　審人犯來卽辭　寗州吏目吳英華禀謝　委　過　差鎭洋縣典史李承　禀辭　　　　　　縣典史謝　　交缷任事回○廿四日前甘肅藩憲　　祥由京來候補　　　　通知在院上請假　寗見制憲户部主　朱　　　行赴都候補知縣　鎭山辭回　　　　　撫院武巡捕蔣福棟禀知解端陽貢品差卽辭赴都候補巡檢余祖堵禀知舉飭　　差委茅　禀知奉府委秋寗執事　 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十二年三月十八日京報全錄]  
　　宫門抄○直督王奏天津武備學堂出力員弁擇尤請奬摺○又奏請賞給洋員寳星片○又奏調署道員片○又奏飭道員赴任片○内務府奏爲奏聞請旨摺○江督劉奏徵收徐州土税情形片○又奏請免追繳各營已　　銀片○直督王奏江西藩司陳湜所部湘軍各營名數并月支薪費數目摺○步軍統領奏拿獲竊賊請交刑部審辦片○三月十八日禮部宗人府欽天監廂藍旗値日無引見○澍貝勒假满請安○榮光尃摺謝賞綢緞恩○莊王請假十日○恩燾續假十日○恩慶請假十五日○宗人府奏派正進補進王六班派出潤貝勒遷公卓公○又奏派充族長派出崑貝子○内務府奏派致察　顯廟派出慶麟召見軍機崑中堂堃岫○○直隸總督北洋大臣臣王文韶跪奏爲天津武備學堂兩届期满請將在事出力員弁及屢考優等學生照章擇尤給奬繕單具陳仰祈聖鑒事竊前北洋大臣李鴻章於光緖十一年正月在天津創設陸軍武備學堂挑選各營精健聰頴略通文義弁兵入堂學習西洋兵法奏准將總辦教習繙譯各員及屢考優等學生援照總理衙門同文館成案二年奏保一次以示鼓勵嗣於十三十五十七等年三届期满將在事出力各員奏請奬叙均奉硃批著照所請該部知道欽此欽遵在案計自十七年十月起至十九年十月止兩年期满因旋値軍務未經請奬兹自十九年十月起至二十一年十月止又届兩年期满該　辦曁教習繙譯等會督洋員朝夕課導始終不懈肄業各生於天文地輿格致測繪算化諸學及臺砲營壘新法行軍接仗設伏防守機宜認眞講求洞悉竅要操練馬步砲各隊均能一律嫻熟日人肇釁提督聶士成一軍專任學生得以始終保全尤爲明效大騐自十八年請奬以後現已四年兩次期满自應照章擇尤酌保以示鼓勵查上届奏奬文武二十二員咨奬三十八名兹經臣督同該堂總辦嚴加考核將未满年限各員生及雖满年限而業已離堂者槪行删除擇其始終出力員弁及屢考優等學生酌保十六員謹繕清單恭呈御覽合無仰懇天恩俯准照擬給奬以昭激勸至定章准保二十二員此次核實辦理是以寍缺毋濫儻將來人數加增應仍歸復四額合併陳明除擬保千把以下武弁四十七名咨部註册並飭取各員履歴送部外謹恭摺具陳伏乞皇上聖鑒訓示謹奏奉硃批著照所請該部知道單併發欽此○○王文韶片再天津創設武備學堂挑選各營聰頴弁兵入堂肄習兵法雇募徳國兵官韋貝爾期米脱祁凱芬艾德等四員又工程錫綸一員充當教習分課武備鐵路諸學數載以來均能盡心教導勞瘁不辭現在兩届二年期满據該堂總辦候選知府聨芳等禀請奏奬前來臣查上届該堂出力洋員蒙○恩賞給寳星此次事同一律自應照章給予奬叙所有錫綸一員擬請賞給三等第一寳星韋貝爾期米脱祁凱芬艾德四員均擬請賞給三等第三寳星如蒙俞允卽由臣照式製造給領並咨總理各國事務衙門發給執照理合附片具陳伏乞聖鑒訓示謹奏奉硃批著照所請該衙門知道欽此○○王文韶片再津海關道盛宣懐前赴上海料理織布招商各局務委候補道黄建筦暫行代理當經附片奏明在案兹據黄建筦呈報現丁母憂而盛宣懷正與怡和太古兩公司會議整頓商局並與大東大北兩公司辨論電線交接事宜一時未能回任所有津海關道篆務自應另行委員接署以重職守查天津道李岷琛才長心细爲守兼優堪以調署津海關道所遺天津道篆務查候補道高驂麟資深才歛樸實老成堪以署理除分檄飭遵外理合附片陳明伏乞聖鑒謹奏奉硃批吏部知道欽此○○王文韶片再新授大順廣道萬培因現已到津應卽飭赴新任以重職守除檄飭遵照外理合附片具陳伏乞聖鑒謹奏奉硃批知道了欽此○○總管内務府謹奏爲奏聞請指事恭照道光十年八月奉旨嗣後織造等每届一年期满著内務府大臣具奏欽此又於咸豐四年十一月經臣衙門奏准嗣後三處織造奉旨簡放之日起予限六十日卽令到任自到任之日起扣足在任一年由臣衙門先期奏聞請旨等因在案查江南織造常山由愼刑司員外郎於光緒二十一年正月二十六日奉旨補放江南織造該員於光緒二十一年四月二十日到任按到任之日起扣至光緒二十二年四月十九日係屬一年期满理合先期具奏或否更換之處伏候訓示遵行爲此謹奏奉旨已錄○○劉坤一片再徐州府屬設局抽收土藥釐捐業將光緒二十年十月初一日起至二十一年三月底止所收捐欵按批分解經前署督臣張之洞照章奏報在案兹查接管卷内據辦理徐州土藥統捐局江寍布政使瑞璋徐州道沈守謙詳稱徐州各屬地屬平陽無要可扼且界連三省舉步卽入鄰境各省土藥捐數均較徐州爲輕故徐州局稽徵倍難於他處上年鶑粟因旱歉收又値上海鎭江各處徐州土滯銷客商相率故莊購買較稀節經督飭局員設法招徠力杜繞越以保正捐計自光緒二十一年四月初一日起連閏至九月底止各局共收銀十二萬一千四百十七兩五錢五分内除先後經解户部兑收銀十萬兩及開支各項經費外餘存未解銀兩卽行照數接續批解至出省加捐一項本係聽商自便惟避重就輕錙銖必較是以仍無報捐之户等情群請具奏前署督臣張之洞未及核辦移交前來臣復核無　除飭令實力稽徵並將以後續收捐數照章造報外理合會同江蘇巡撫臣趙舒翹附片陳明伏乞聖鑒　奏奉硃批户部知道欽此○○劉坤一片再統領安徽練軍馬歩營江西九江鎭總兵宋朝儒於上年八月間帶隊回南經東徵糧台發紷一月　餉湘平銀一萬一千七百八兩四錢嗣經定章回防之勇由陸路撤回者給予口糧一月以作川資其由海道撤回者輪船水脚已由公家出資不加給餉項有已領者由留防省分核扣當經臣　行宋朝儒遵照前據該統領宋朝儒呈稱前領一月恩餉領取後　已按名如數散放該軍於八月間抵皖卽經撫臣福潤奏明各該營行餉截至八月底止自九月起卽歸本省練軍章程發給並遵飭將　帶教習工匠長夫以及疲病兵丁盡行裁汰此項應缴餉銀除馬隊兩起係由陸路回防應照章發給銀一千九百七十二兩外其餘銀兩現於存管兵丁内陸續扣回銀六千八百八十四兩六錢尙短扣銀二千八百五十一兩八錢因裁遣之員弁長夫汰革之疲病兵丁上年領欵回皖卽經分散他處現實無從追繳若再於存營兵丁内攤扣則各該勇丁前領加給之餉均已照數扣還現據練餉支給本已較勇糧减少勢難再以撤勇應繳之餉責令代爲彌補呈請具奏免其扣繳等情前來臣復加查核係屬實情合無仰懇天恩俯賜照准免予追繳以清欵目除飭該統領將實發數目分晣開摺詳核咨部外謹附片陳請伏乞聖鑒訓示謹奏奉硃批户部知道欽此○○直隸總督北洋大臣臣王文韶跪奏爲江西藩司陳湜所部湘軍歩隊十八營官弁勇夫名數并月支薪費數目繕單具陳仰祈聖鑒事竊准户部咨江西藩司陳湜所部湘軍奉旨簡留二十營内歩隊十八營馬隊二營月餉應領銀六萬二千九百十四兩二錢二分四厘至照章更換帳棚賞犒雜費均不在内僅　造送花名勇册并無餉册應飭支應局將該軍餉章造册送部查核等因當經轉飭去後兹據海防支應局詳稱陳湜所部各軍餉項　因湘軍糧台裁撤經臣會同欽差大臣劉坤一奏准自上年十月起歸併北洋海防支應局經理由部籌撥專欵其馬隊二營名額餉數及起支日期先後奏明在案所有歩隊十八營月支薪糧馬乾雜費等銀五萬九千五百八十九兩二錢另有帳棚經費等項隨時照章請領不在月餉之内開具餉章清摺詳請具奏前來臣覆查無異除咨部外理合繕單恭摺具陳伏乞○皇上聖鑒敕部查照　案謹奏奉硃批該部知道單併發欽此○○歩軍統領衙門片再據中營署副將鮑湧泉等督率都　趙春霖帶同弁兵在或府地方將疉次偷竊園庭木植賊犯張六四兒徐山兒曁買贜之陳安堂劉香子拿獲並起獲現　木植等物因劉香子患病將張六四兒等解送到案奴才等督飭司員詳加審訊據張六四兒徐山兒均供認疉次偷竊養花園内木植等物售賣得財花用屬實陳安堂供稱買得張六四兒松木檩一根伊現情愿交出劉香子在營供稱買得不認識人松木碎劈柴約二百餘斤均已燒火使用伊現情愿將原價交出各等供查張六四兒徐山兒均瞻敢　入園庭重地疉次偷竊木植實屬藐法已極亟應嚴行究辦除將買　人陳安堂取保因病未到案之劉香子均聽刑部傳質外相應請旨將張六四兒徐山兒二名交刑部審明辦理爲此附片謹奏奉旨已錄 
 
 

Page 14

 
 
[光緒二十二年三月十九日京報全錄]  
　　宫門抄○諭旨三道錄前○浙撫廖奏撥解地丁京餉摺○又奏報額外溢銷正引銀數片○又奏籌解江蘇銅價銀兩片○將軍依奏審明宗室仍不安分藉端訛詐請旨發遺摺○閩督邊奏叅文武各員分别降革片○三月十九日兵部太常寺太僕寺八旗兩翼値日無引見○崑貝子謝充族長恩○琿春副都統恩祥請訓○貴州泉司李希蓮到京請安○興伯舒存各請假十日○召見軍機恩祥李希蓮○○頭品頂戴浙江巡撫臣廖壽　跪奏爲浙江省奉撥光緒二十二年地丁京餉仍擬儘動春秋撥欵湊解恭摺仰祈聖鑒事竊查承准軍機大臣字寄光緒二十一年十月二十八日奉上諭户部奏豫撥來年京餉一摺著該將軍督撫監督等務於來年分批起解限五月前解到一半十二月初間全數解清不准截留改撥藉詞延悞等回欽此並准抄單内開撥浙江省地丁銀四十萬兩當經恭錄行司欽遵籌解在案兹據布政使龍錫慶詳稱浙江省額徵地丁銀儘供本省年例一切支放　籌解奉撥京協各餉尙多不敷所有地丁項下奉撥本年京餉銀四十萬兩欵關要需惟當循照歴辦成案應入光緒二十二年春秋二季撥册報存各欵銀兩一併儘數動支湊解分數若干在於本年地丁項下如數動撥依限解交等情前來臣覆核無異理合恭摺陳明伏乞皇上聖鑒敕部查照施行謹奏奉硃批户部知道欽此○○廖壽　片再查江蘇蘇松常鎭太五屬引地整頓漸有成效於光緒十八年間經前撫臣崧駿飭據運司將光緒九年起至十六年分止溢完課銀儘數歸公○奏明聽候部撥聲明嗣後應於每年奏銷時查明認額之外溢完課銀若干尃案奏報仍於春秋二季入册報撥如果儘銷足額並無盈餘亦准據實詳奏等因欽奉硃批著照所請該部知道欽此並准户部恭錄諭旨行文遵照當經轉行遵辦所有光緒十七十八十九等年分溢完銀兩亦經先後列册造報候撥分别○奏咨各在案兹據鹽運使惠年詳稱光緒二十年分該五屬共額外溢銷正引一萬五千四百一引三分一厘計正雜課銀一萬五千八百九十二兩四分四厘現在儲庫造入光緒二十二年春撥册報部候撥至二十一年分有無溢完之引容俟奏銷届期再行辦理以昭核實再此項溢完課銀係歸公候撥之欵與正引有間懇免造册奏銷等情詳請奏咨前來臣覆覈無異除鈔片咨部查照外理合附片具陳伏乞聖鑒勅部查照施行謹奏奉硃批户部知道欽此○○廖壽豐片再案准户部咨浙江省欠解江蘇銅價銀十萬兩議令仍在西徵洋欵改爲加放俸餉項下十九年壽銀五萬兩二十年籌銀五萬兩一併速解江蘇應用等因奏奉諭旨依議欽此當經行司籌解在案兹據布政使龍鍚慶詳稱浙江年徵地丁厘捐兩項所入不敷所出若列於常解之外另有增籌萬難展動所欠前項銅價銀一萬兩鹽關兩處不能恊籌司庫全解亦一時無力應請分次歸還漸清積欠兹在光緒二十一年地丁項下騰挪銀五萬兩作二十一年西徵洋欵改爲加放偉餉發交裕源號商匯解江海關道衙門兑收歸欵餘俟陸續清籌詳請奏咨等情前來臣覆核無異除分咨查照並取領匯日期咨報外理合附片陳明伏乞聖鑒謹奏奉硃批户部知道欽此○○奴才依克唐阿跪奏爲因案交奉管束宗室仍不安分藉端疉次訛詐請旨發遺以儆效尤恭摺仰祈聖鑒事竊查接管卷内光緒二十一年三月間據宗室營主事宗室春熙等禀稱據宗室斌强以辱駡尋毆碰落雙胎呈請飭騐並據承德縣知縣鄭錫華禀據宗室斌强控告郭景增等口角争毆致將伊妻趙氏碰落雙胎訊係揘控藉端訛詐請提訊辦各等情經前調任將軍奴才裕祿檄飭驛巡道委員騐明趙氏墜落雙胎屬實一面札飭發審委員行提人證秉公研訊去後兹據審擬具詳前來奴才裕祿未及核辦調任福州將軍卸事奴才到任接准移交覆加察核緣宗室斌强係京都廂紅旗景恩佐領下人宗室吳永和籍隸承德縣向充該縣捕役均與郭景增蕭萬全平素認識郭景增向在小南門裏開設雜貨鋪生理光緒八年間斌强因在京與　頭趙三等疉次生事行兇經歩軍統領衙門拿獲奏交刑部訊明將該宗室照兇惡棍徒例擬軍並照素不安分之宗室曾經圈禁有案後復滋生事端無論案情並其罪名輕重結案後照例押往盛京交將軍嚴加管束等因是年六月咨解到奉十二年十二月間斌强因孫姓悞進伊屋查問口角誣控持刀行兇十七年三月又誣控劉連全將雇工踢傷十八年九月又誣控由朱鳳閣家找獲被竊驢頭十九年十一月又誣控湧泉當工人被人槍傷身死十二月又誣控由李廷祥家認獲被竊白　均經承德縣及發審處委員随時訊明係屬揘控藉端訛詐從寛斷結完案二十一年三月十三日黄昏時分斌强赴郭景增鋪首閒逛正値民人杜得泰携帶官帖前赴鋪内兑換現錢并託邀捕役吳永和代爲作保郭景增無錢未允致相口角争吵維時縣署家人張品三進鋪買物因聚看人多擁擠喝令散開斌强在旁出言混駡并向尋毆經勸而散斌强與吳永和回歸同行閒談吳永和憶及郭景增曾向索欠有嫌起意教誘訛詐遂以郭景增有錢如能將其揑控必可訛詐銀錢分用之言向斌强教唆斌强允從當卽走回郭景增鋪内亂駡滋閙並將貨物砸毁斌强之妻趙氏在家聞知欲往攔勸行至門外誤被地上石塊絆跌倒地觸傷胎氣旋卽墜落六個月雙胎吳永和赶向斌强通知唆令斌强揑稱郭景增毆打宗室並將趙氏赶跌墜胎等詞將鋪夥蕭萬全及家人張口三一併牽砌呈内冀其許錢求和當經宗室營主事及承德縣先後禀經前調任將軍奴才裕祿檄飭驛巡道委員查騐一面札飭發審處行提人証詳細研鞫據供前來不諱詰無起釁别故此外亦無教　罟詐别案檢查斌强控告各案均屬相符案無遁飾此案宗室斌强前因在京生事行兇經刑部訊明奏准押往盛京交將軍嚴加營束乃到奉後不知　改疉次興訟生事今復聽從縣役揑控意圖訛詐實屬不安本分未便稍事姑容查光緒元年宗室惠　因在京詐財經刑部審實奏明連眷口一併發往盛京嚴加管束後因不知改過復屢滋事騙財害民經前將軍崇實奏請將該宗室連眷口一併發往黑龍江交將軍嚴加管束奉旨照准在案今宗室斌强在奉屢訟滋事覈與宗室惠齡情事相同相應援案請旨將宗室斌强連眷口一併改發黑龍江交將軍嚴加管束以示懲儆吳永和身充縣役輒敢教誘揑控意圖訛詐雖贜未入手究屬不法遍查律例并無縣役教誘宗室揑控回詐治罪恰合專條自應比照宗室則例問擬吳永和應比依宗室覺羅人等誣控之案無論詐贜多釁已未入手但經商謀揑控其主使教誘之犯無分軍民不分首從均照例發往近邊充軍仍行加枷號三個月满日再行發遣例擬發往近邊充軍係在官人役知法犯法酌加一等應先加枷號三個月满日發邊遠充軍郭景增蕭萬全張品三訊無毆打宗室及赶跌情形均毋庯議趙氏墜胎訊由自跌所致亦毋庸議斌强砸毁郭景增貨物照數賠償吳永和所欠郭景增貨價飭令如數清還除咨部查照外年有審明宗室屢訟生事擬請發遣緣由是否有當理合恭摺具奏伏乞皇上聖鑒施行謹奏奉硃批著照所請該衙門知道欽此○○邊寳泉片再浙江嘉興恊副將張金榜與該協中軍都司楊文舉互揭一案經臣咨會巡撫臣廖壽豐提督臣張其光分飭委查去後兹據委員本任平陽恊副將賈金綬會同嘉興府知府宗培列欵禀覆張金榜被揭各欵逐細詳查羅非皆有其事惟兵丁各缺補用張姓族人空掛名額又有族弟張斌本名張逢時係廣東陽山縣文生報捐府司獄分發浙江候補在署襄理文案旋卽改名　籍錢塘收補戰兵保拔外委現雖出營仍復往來恊署經手軍裝欵項遷延數載迨經傳訊始據呈繳楊文舉被揭各欵查無其事惟該營兵丁於賭匪滋事案内經縣拿辦反謂縣失體制移文查問旋卽送還等情禀請核辦前來臣查副將張金榜身爲專　大員　敢任用私人玩視營務實屬庸劣不職應請旨將浙江嘉興協副將張金榜卽行革職以肅軍律浙江候補府司獄張逢時卽張斌應一併斥革都司楊文舉尙無實在劣跡惟偏視兵丁任性使氣亦有不合應請以守備降補謹會同浙江巡撫臣廖壽豐提督臣張其光合詞附片具陳伏乞聖鑒訓示再浙江現議裁兵所有嘉興恊副將都司兩缺容俟額缺裁定再由臣酌量請補合併陳明謹奏奉硃批另有旨欽此 
 
