# 1893 - 59 - 4907135

 

Page 1

 
 
[勸募山左汴梁急振啓] [  申報館恊振所同人拜手]  
　　前者順直洪水洚洞爲災猝不及防以致生靈塗炭敝協振所已印成捐册附報分呈樂善諸君兹又屢接山東河南急電告災咸稱河水決隄平地化爲澤國小民顚沛更甚於前噫胡天之不佑斯民至於此極耶所望諸君子之接到蔽所捐啓者時艱蒿目大發慈悲見義勇爲當仁不讓急分家量以拯哀鴻庶幾災民之不死於水中者猶得藉義粟仁漿以延殘喘實敝同人所望雲九叩者爾 
[新印通商約章纂要告成] [  圖書集成局代啓]  
　　是書將道光季年通商而後與各國所定約章及交涉成案刪繁就簡别類分門羅羅清廉有條不紊誠講求洋務者不可不讀之書也兹已由本局印成分裝四閒後部碼洋八角諸君子有以先覩爲快者請移玉棋盤街平和里黄熙汲各書坊購取可也 
[論宜謹出入以减免釐金上]  
　　蓋聞王者之政不諱言當强理財之尤難者在乎開源而節流聖王在上不貴有言利之臣以其妨國而病民也若能以利公諸天下斯亦何害之有王制曰量入以爲出斯言也自來理財者莫能外也今泰西諸國何莫不然我國家全盛之時征伐之兵四出新疆拓地萬里青海雪山威行域外自古要荒遠服莫不來享來王悉主悉臣其費朱嘗不數倍於今而未始有榷抽釐金之舉然而庫儲充盈國用饒足從無有度支告匱之憂自軍興以來夙儲一空於是謀國者創收百貨厘金以供軍食本擬事後卽撤以爲一時權宜之計迄今承平已數十年部臣計吏咸以爲度支所繫沿而未革論者謂會典載户工各關歳額二百餘萬雖有時征數溢額要不踰五百萬兩今自立約通商以後别爲關以榷洋稅遞增至一千五百餘萬兩征榷之盛伊古蔑有卽盡撤釐金國用宜若有餘此雖持論甚正然審乎入而未審乎出者也國家自兵燹聿興削除大憝海禁宏開國用日增一切所出大爲繁費若設海軍購鎗礮備船艦昔之所無今之所有也製造船政歳糜鉅帑昔之所無今之所有也簡欽使使絶域昔之所無今之所有也方言有館洋務有局武備有學堂歴算有專塾昔之所無今之所有也舉凡昔無而今有者直難以更僕數何在不歳需國帑夫昔也不抽厘金而用尚有餘今也旣抽厘金復益以千五百萬之洋稅而用猶不足蓋今之所入固倍蓰於昔而今之所出更不止倍蓰於昔故也且昔也各州縣地丁錢漕之餘由州縣而解府由府而解藩司由藩司而解部無事則藏於庫有事則頒於部各書監餘之銀咸聚於京師年積月累庫儲之充實有由來矣今也不待解於京師往往由各省藩庫給發造册報銷卽有船部爲數遠遥於前現銀罕至於京師尚安望庫儲之充實哉今夫家國一瑾竊嘗見小康之家終　　　　　　　　　　　遠其門都愈大酬應愈繁所入國多所出或不敷齒於是東彌西補反多棘手今國家財搆例取洋稅抽厘金所以理爾者不爲不周而仍不免有匱乏之憂亦復何異於此此近來庫欵之所以絀而今昔盈　損益不同之大概也至於厘金之設建議於雷鶴辜侍郎而實發端於錢東平上舍始創行於揚屬之裏下河其後各省仿行遷延至於今日此本一時從權旣乖古制復非祖宗成法議减議停已非一日無如部臣藉口於度支之不足以爲少减之則不足以組商多减之又適以病帑以是躊躇而不能决難之者曰然則厘金將長此終古而無日可以停止歡則應之曰轉移補救事在人爲厘金非不可减蓋所以减之者亦必有道焉自古言利之臣當度支不足之秋往往但知開源而不知節流豈圱不節其流雖開源而仍無補於匱况君民原爲一體國家所有無非取之於民間國家多一分卽民間少一分孔子曰百姓足君孰與不足百姓不足君孰與足此宜深長思者也今國家所以開其源者已無不至居今日而欲裕度支充庫儲其道不在求所入之多而在求所出之寡蓋必先節其所出而後能徐减其所入不然所出已屬不敷而復遞减其所入不將愈形支絀乎哉是以厘金非不可减所以减之之道亦在乎先節其所出而已矣用敢條陳其目以備采擇一曰减兵額二曰汰冗員三曰裁各局四曰節浮費凡此四者卽先節其所出之謂也特是節其所出而不裕其所入猶未善也我自有說以處此今夫厘金之抽國家原非得已况抽厘則有總卡分卡有總局分局胥吏之侵蝕局用之開銷去其半國家所得十不過四五焉甚者十不過四三焉而出入僅足以相抵者亦間有之一旦减免抽釐則此項局卡概行裁撤此利國利民之大舉而薄海人民所同深禱祝者也惟積重難返猝然之間而欲遽復其舊則勢旣有所不以理亦有所不可苟能减兵額汰冗員裁各局節浮費以節其所出更能設法以裕其所入則兩者兼盡矣節所出則所出者寡裕所入則所入者多所入多而所出寡夫而後釐金可以减免夫而後庫欵可以充盈謀國是者蓋亦謹其出入而已矣此論未完 
[桂撫過昭]  
　　昨接昭平來電云桂撫張大中丞於十五日己刻抵昭午刻開行北上 
[閩嶠春光]  
　　閩中每於除夕將木削成小條截長尺許架作井字形就庭中舉火焚之撒之以鹽聲如鞭爆○市上有售畫面具者係以厚紙裱成人面式繪以丹青如戲劇中天官財神之類兒童每喜戴之以爲可稀痘疹是夕家家舉火光焰上騰但見天際紅光一片如晚霞之始布風俗之不同如此○福州市景有江河日下之勢去臘索帳者十分爲難城内錢鋪因錢法持平不敢濫出票張放愩收息卽城外各錢莊亦鑒於恒安之失不免畏首畏尾因此銀根甚緊闤闠貿易動形掣肘有心時事者良用慨然○入正以來陰雨不止初四日始放新晴惟濕雲尚未盡掷日光儲淡紅街紫陌間香泥滑　紈袴少年爭以馳騁爲樂芳郊一鞭逐電追風樂而望返失足傾跌者亦往往而有○除夕各店鋪均不閉户照常貿易銀燭輝煌幾同白晝元旦始扃門鞋襪帽各店至午後始停交易初二三四等四僅開上半日其餘各店俱停開至初四日始大啓重門高張旗鼓最遲開者爲綢縀布帛各號蓋向例如此也○元宵節例有送燈之舉以燈與丁同音取吉兆也其燈率以紙爲之人物鳥獸草木不一其狀城内南后街爲買燈薈萃之所俗呼爲街市近日略有鋪張不似往年之熱閙○安樂橋有綽號忠忠者爲茶行中經手與長炳鄉某甲相友善各出貲本上山販茶因時價跌落以致虧本甚多兩家對算外甲尚短百數十千去臘忠在途遇甲向索欠款遂致忿爭甲將忠弟擄至鄉間以爲奇貨可居忠忿忿不平卽欲鳴官請究嗣經親友調處始免雀鼠之爭 
[元旦聞雷]  
　　福州信云初一日天氣陰霾午後雨絲風片約住游人上燈時微聞雷聲隱隱鼉鼓二下急雨敲窗簷溜淙淙不絶忽聞霹靂數聲幾令大耳兒失筯諺云驚蟄未到雷先發四十九日不成天恐今春不免多雨也 
 
 

Page 2

 
 
[惠及一鄉]  
　　螺江陳伯潛閣學自歸田以後倡辦種織局因利局拯嬰局久巳造福於鄉里己丑閩中洊饑閣學復爲發棠之請賴以存活無算經卞制軍封章入告仰蒙天語褒嘉士論榮之閣學復在鄉間創建書院俾鄉村人士之不便赴省肄業者就近考課作育人才體恤寒畯一舉而數善備焉閣學旣以興利爲心尤以嫉惡爲事聞尚幹鄉有花會首某甲稔惡已久横行一方密遣健丁設計誘之縶送官署聞者同聲稱快其他軼事有足稱述者有某甲夫婦貧病交迫臘鼓將殘生機欲絶念與閣學素無一面緣不敢向之乞憐正在躊躇而閣學已有所聞密遣人贈以朱提甲喜出望外以爲重生父母由是閣學好善之名益著於鄉閭嘗謂士大夫居鄉苟以種德爲心未有不蜚聲騰茂者以今觀之不誠然耶 
[大開花會]  
　　閩中花會之害人在賭博中首屈一指陷溺其中者不特傾家破産且能隳節喪身禍害之烈眞足令人髮指去冬水部街一帶每夕開花會四十八回凡來猜者須向塲中預買花會紙牌三十七塊應出錢六文俟巴首將花會字母縣在空中猜家欲壓何字自檢出紙牌上某字放在桌上卽以若干錢壓在紙牌之上欲壓多少字各聽其便惟錢數每字至多以二三百文爲率巴首待大衆壓定後始將所掛之字展開以供衆覽如猜家所壓之字與所開之字相同卽以贏論每一錢以三十文相償否則概作輸論每開一字僅需數分時來猜者甚衆如蟻附羶如蠅逐臭其始祗有一家未幾諸無賴相率效尤竟有五六家之多洵賭窟中之别開生面者也有地方之責者不爲宋之昭而爲鄭之聾任其貽害斯民而不顧抑獨何心 
[閩江花事]  
　　南臺妓館林立不减邗水笙歌秦淮畫舫去年市景衰頽北里生涯因之寥落惟萬興紫鸞數家恃有顯宦往來彩幡深護得以飽獵纒頭此外諸家不免左絀右支至黄羊祀灶日大都高築債臺紛紛避匿鋪户遺夥索帳登堂入室閴其無人皆悵悵而歸有欠帳之嫖客卽有賴債之龜奴然則嫖客也龜奴也固類而不類而類而類者也○元宵前有客惠然肯來妓院必放砲迎接謂之接財神田鐺有素梅者本係良家女因早喪所天又不爲家人所容遂墮風塵中去年在洲邊卜築數椽風流年少獵艷尋芳繫花下之青驄抛簾前之紅豆豪情勝慨傾倒一時府城中有王姓者固翩翩濁世之佳公子也走馬章臺與素梅邂遑一見傾心以爲亭亭玉立足以壓倒羣芳由是往來甚密今年元旦至素梅家宴飲以金錢擲筵間錚錚有聲女僕男丁俱有奬賞一時歡呼雷動謂第一日卽有財神下降此吉利兆也曲中至今傳爲佳話○南臺土地廟後有蘭花鍾者栽姊妹花數株有杏元者與湘中孫生相繾綣願以身委之孫以裙釵中有此知已何忍相負欲以明珠十斛爲聘酒後燈前翦髮立誓方謂天長地久可以成就良緣迨數月牀頭金盡不復能揮霍自如杏元亦時露曰眼回憶前盟如白駒之過隙冶游者聞其事咸以杏元爲薄情無過問者枇杷門巷車馬漸稀杏元之妹曰寶釵韶顔穉齒素著艷名不善姊之所爲嘗慨然曰我輩不幸入平康籍所當早脫迷津誕登彼岸若沈淪不返便墮畜生道中由是每遇客至必以慧眼定去取客臘已得有情人遂效姮娥之奔月以假母有養育恩不忍終負密遣心腹償以身價此二人者本是同根頓成異趣杏元何其愚寶釵何其黠歟 
[澤及囹圄]  
　　安徽臬憲高書農廉訪以時值歳闌犴狴中人未獲歸家一叙婦子家人之樂殊堪憐憫遂慨捐鶴俸每人賞給白米三升猪肉三斤待質所人犯每名賞給青蚨三百翼以示體恤各犯拜賜之餘歡聲雷動謂廉訪眞不愧古人之遺愛也 
[米價如珠]  
　　皖垣自去臘以至新正雨雪連綿道途濘滑行人頗以爲苦高河埠青草塥素稱産米之區絶無一輛裝載來城致各米店得以居奇將米價高抬貧民不免仰屋土歎矣 
[皖中市景]  
　　皖垣各項貿易每於新正初七日盤查貨物以騐　虧所用各夥亦於是日分别去留聞去歳貿易以錢業洋藥米鋪雜貨店醬坊最爲獲利鞋店虧折最多餘皆平平 
[古堇春光]  
　　寗波新老城隍二廟游人如蟻相約嬉春江湖賣技者流咸趁此新年博取蠅頭之利所奈桃符仁換雨雪載途畫眉人米大鞋尖未克踏青閒步致柳暗花明之地絶不見有鬢影衣香亦缺典也○城廂内外賭風大熾幾於禁令難施就江北岸一隅計之牌九花龍多至十餘處賭棍麕集咸設計罄人腰纒盈百累千頃刻而盡小則釀成打架大更以性命相拚何高坐堂皇者竟耳無聞而目無見耶○正月初八日提督馮煜康軍門假南門外廣東會館大開筵宴徧請同寅復傳京班中各妙伶登臺演唱燈紅酒緑欣聨萍絮之緣竹脆桐清凈洗箏琵之耳亦及時行樂之一端也○元旦以來雨雪連綿稀逢晴霽市中百物昂貴異常小民日食維艱無不長吁短艱至十二日始一輪紅日推出雲端然花底春寒猶是砭人肌骨也 
[武昌魚味]  
　　前任江漢關道孔觀察因病出缺去臘在關署受弔正月初八日由大公子扶柩回籍學政孔宗師漢陽府逄太守曁文武印委各員咸執紼以送靈輀由夾街至新碼頭登舟沿途設祭者星羅棋布至瀛眷則擬於十六日東歸○代理漢陽縣李觀濤大令諏吉正月初二日卯時接印旋傳漢口通鎭地保至署諭令禁止賭博違者重懲○去年由十一月下旬至歳杪歴四十日下雪十餘次以致路途滑澾行步維艱獻歳以來方喜雨暘時若不料初七晚忽然北風怒號無異海濤洶湧实八日雪花六出終日飄颺日來寒氣偪人錦衾似鐵閨中人晨妝對鏡紅膩口脂未克向九九圖中染就杏花旖旂蓋雖春光已逗而凍蕚猶宋漸舒也 
[浙江計典]  
　　薦舉卓異十一員杭州府知府陳璚老成練達明幹有爲嘉興府知府宗培才具諳練冶事勤明寗波府知府胡元潔持躬端謹表率有方台州府同知張毓麟穩愼安詳辦事勤幹蘭谿縣知縣邵秉經心精力果勇敢有爲鎭海縣知縣伍桂生識敏才優盡心民事會稽縣知縣俞鳳岡樸誠穩練才具老成秀水縣知縣劉頌年辦事明練勤奮有爲奉化學教諭翁錩品學兼優勤於訓迪仙居縣典史原順津心細才明捕務勤奮石門縣典史蕭昌墀心地篤實辦事克勤叅劾六員金華縣知縣尹椿性情疏懶辦事遲疑烏程縣知縣張覲光心地糊塗辦事草率年老官一員嘉興府經歴左兆薇年力衰頽不堪供職不謹官二員麗水縣典史吳爾厚聲名狼藉有玷官箴蘭谿學訓導陳容佝不知檢束曾被控告臨海縣典史朱有光辦事怠緩難期振作 
[米鋪停歇]  
　　杭垣聨橋直街小福清巷口通濟米鋪自兵燹後開設至今已二十餘年矣鋪中定章凡糴米者每洋須糴二斗五升始肯找出錢若干如僅糴二斗者必先向錢鋪易錢而後糴米至所收之錢較長生庫尤加斟酌揀選頂大官板制錢若有一二文稍次者斷不通融貧户小家初時因其升斗稍大比各米鋪每斗略多二三合遂相率趨之積而久焉店規仍舊米色漸减故生意不免清淡客臘底虧折約有數千不能重整旗鼓遂於今正某日停歇昔之困人者適所以自困罔利者猶不悟乎 
[青龍會]  
　　杭諺云八月十五晴正月十五看紅燈客歳中秋星月交輝故少年喜事者莫不興高采烈於年終時先向花人店定紥各色燈彩預備燈節賽青龍會及正月初旬雨多晴少兼以朔風刺骨凍雪紛飛咸恨蒼蒼者之不做美也至十一日濃雲漸散下午略放晴曦十二日朝陽旣升蔚藍無際於是賽燈者咸躍躍欲試當晚在就近地方預先演習龍過之處燈火輝煌照耀渾如曰晝鑼鼓之聲驚天動地龍燈共有三架以織署爲第一運司衙門次之薦橋各店鋪及富家子弟合同紥成者又次之一至元宵佳節金吾不禁玉漏停催想六街三市間士女嬉春當 
 
 

Page 3

 
 
有如水如雲之盛也 
[錦江春浪]  
　　民間口角細故輙向知府衙門喊控耿大令聞而惡之派差在府署前後巡視不准仍前喧囂一日有某婦因索租銀不遂所欲徑任府署喊寃被差拘押到縣掌責數百下並撻以皮鞭爲越訴者戒○德成永錢莊倒欠銀行十餘萬兩管事黄獻橋隻身遠竄方以爲鴻飛冥冥非弋人所得而簒矣去臘在遂寧縣行走與某債主相遇當被扭解巴縣歸案訊追當堂掌責貨交待質所收禁限期繳銀彼居心詐驪者亦知法網不可倖逃與○倫敦會福音教堂在木牌坊街創設仁濟醫院鳩工營造棟宇一新今春可以告竣院内由笪醫生診視貧民乞治者毫無所費院名仁濟誰曰不宜 
[棉杪入川]  
　　川省士産最多惟棉花一項向賴上海等處挹注每歳棉花進口約計廿餘萬包值銀四百餘萬兩近年以來洋棉紗絡繹入川棉花銷路遂爲所奪去歳棉花進口竟减至十萬之數絀銀二百餘萬兩而洋紗入口則更有加無减是亦一大漏巵也涓涓不已將成江河維持商務者盍起而圖之 
[京江火警]  
　　正月十二日向晚鎭江西門大街元發祥皮貨號廚房忽然火起積薪被燬以致蔓延號中人未及知也適比鄰聨生元帽鋪學徒入廚添飯望見墻頭火燭紅若朝霞大聲疾呼驚動各店夥急緣梯而上取水灌之一面奔往皮貨號叩門歴告其事維時左右鄰一聞火警蒼龔失措携物奔逃某綢縀店方鑼鼓喧天互相笑樂卽持大鑼連擊向水龍局歴告情由各水龍卽絡繹而來爲之撲滅事後皮貨號主諉爲帽鋪遺殃帽鋪堅執不承諸鄰乃公議罰皮貨鋪出錢若干爲演劇酬神之用 
[象齒焚身]  
　　懷璧者致罪多藏者厚亡財足賈禍古有明訓然竊以爲不獨於人有之物亦宜然亞非利加州地極荒凉多産野獸豺狼虎豹逼人而居而尤以象爲最盛土人多以獵取象牙爲業每年核計約殺野象七萬五各頭西人保華利見而惻然曰象生深山之中於人無患與世無爭本足優游於世外自有此靈牙俐齒反貽殺身之禍傳曰象有齒以焚其身斯言洵不誣也惟是獵此爲業者旣利其齒復戕其身未免傷生太過倘能設計生擒鋸其齒而釋之則兩得之矣噫爲此言者誠仁人君子之用心也土人若能依而乎之則保全物命不甚多乎 
[電車新製]  
　　奥京維也納來信言有奥國人製一電 
　　快車每點鐘可行一百二十五英里法國現亦仿而製造欲由勿吕施言往巴黎此二處相距約一百九十二英里車行僅需八十分時然則每點鐘可行一百五十英里較諸奥國之車尤爲快捷矣并聞法國車輛及軌道約再閱兩月卽能告成云按昔年日本開第三回博覽會時亦於會間外安設電車送人來往製與火車無異惟不用煤火而其怏倍蓰於火車又聞有格致之士推測七洲洋面颶風每點鐘能行二百九十五英里今觀快車之捷竟及風力之半洵乎得未曾有矣 
[名士留題]  
　　珠江花舫名重五羊韵士騷人尋芳訪翠偶留鴻雪佳話斯傳邇年鬥麗爭妍往往别出心裁陳設較前華麗有所謂通海大者製雖同於巨艦而畫棟雕樑重樓傑閣金碧輝煌遠望之幾若琳宫貝闕客臘告成之後名公巨賈聨袂而來開瓊筵以坐花飛羽觴而醉月玩大江之東去條盡雄心迎薰風之南來悄除熱惱風流韵事傳播穗垣吳秋舫太史以端江名士爲翰院詞人乞假言旋徵歌選舞舟人以楹聨爲請太史遂大書曰春夢數難清問誰當記曲韋娘試重歌玉局新詞璚樓舊譜騷懷澆不盡况我是多愁吳質那堪遣風月今夕絲竹中年并爲跋以記其事洋洋灑灑累牘盈編末署紫石樵者秋舫六字名士風流雅人深致卽此可見一斑已 
[觀察回滬]  
　　蘇松太道聶仲芳觀察前赴江寧賀年旋坐招商局之江永輪船於昨日薄暮時回滬差役人等均赴金利源碼頭伺候觀察乘輿回轅印委各員均遞手版禀安 
[太守回松]  
　　松江府恩詩農太守由蘇來滬泊舟大碼頭已紀前報兹悉太守於前日乘輿入城赴文武各衙門答拜旋卽回舟於晚間解纜回松 
[彈壓甚嚴]  
　　往年元宵節邑廟中游人如織夜間更燃放花砲而各茶肆必賣夜茶以便往來者在此小憇今年黄愛棠大令恐肇事端先期出示禁且燃放花砲並賣夜茶内園點春堂萃秀堂等處夜間不必大啓園門屆期大令與北局委員藍二尹東局委員某二尹並保甲總巡帮辦周明府等各帶差勇至廟彈壓大令等齊集牛痘局中直至鼉更二轉始命駕言旋是日傍晚時有甲乙二人在園中爭奪花砲致相揪打巡勇上前驅逐仍不肯散遂拘送總局周明府以釁起細微將甲乙申斥一番縱之使去 
[法塾初開]  
　　昨爲法文公書館開塾之期清晨九點鐘時法教士明神甫會同各教習面加考試以定去留聞今歳來學者頗多擬添收二十名未知確否 
[白畫賽燈]  
　　各處每於元宵前後賽燈所以點綴昇平然卜夜者多卜晝者少昨日午後滬南高昌廟地方有好事者數十人紥成龍燈馬燈獅子燈之屬十色五光鮮明奪目雜以鑼鼓旗傘與賽會相同先至製造局高昌廟及滬軍營忠信兩字營門前隨而觀者如堵墻後入大南門過守備叅府署復折而東過道前街等處遊畢出城公道而散 
[觀劇被困]  
　　元宵佳節滬上各會館均由號商招雇梨園開演戲劇藉酬神貺笙簧幽咽鉦鼓喧闐觀者如雲但見萬頭攢動本邑人某甲身穿藍縐皮袍至滬南泉漳會館中觀劇正在凝神側耳時有剪綹賊捱近身旁以并州快剪刀將皮袍割去下半截迨甲驚覺則向之長可曳地今已短僅及膝昂頭四顧剪綹賊已無蹤跡祗得悵然而返又有某姓小孩年僅七齡擠入人叢中進退維谷神色慘變大呼救命爲其親戚所見奮勇上前將孩救出重圍携挽向南而去亦險矣哉語云戲塲勿入信然 
[車夫兎脫]  
　　昨午有浦東人某甲渡浦而西在董家渡雇江北小車向北而行安放衣包一個内有布衣六七件及至大關左近甲與素識之賣餛飩人相遇下車絮語乙頓起惡念乘甲不備驅車而去迨甲語畢回顧早已杳如黄鶴矣小車夫之凶惡如此將何術以善其後耶 
[聚賭被獲]  
　　有某甲者在滬城薛弄底左近開設老虎灶邇因無人過問其勢難以支持念及俗語有云生意不賺錢賭裏刮幾錢未始非生財之一道遂於前晚糾集十餘人開塲聚賭正在呼盧喝雉之際爲是處地甲所聞帶領多人破扉直人各賭徒不及逃避悉數就擒所有賭具　大小洋銀一併起出解送巡局訊究 
[爭窩搆釁]  
　　某甲落拓無聊遂入卑田院中同行者以其入道未久每困辱之前夜甲至小東門外城根欲在是處暫宿一宵旁有乙丙　　謂此係我之舊巢豈容爾强來侵佔堅拒不納甲曰我等幕天席地到處爲家不必問誰賓誰主乙丙大怒共起毆之甲雖有膂力然雙拳究不敵四手遂致頭破血流有代抱不平者以乙丙欺甲太甚遂扭至保甲東局請究祝翼雲二尹升座研訊以乙内不應行凶判笞二百板當交丐頭驅逐出境甲由該處店鋪給以番餅半枚始歡呼稱謝而去 
[地保斥革]  
　　本邑廿五保頭圖地保孫順和之子某甲糾集多人以捉賭爲名向人索詐爲捕房所聞將甲等拘送公堂蔡太守訊取供詞函知上海縣黄愛棠大令請將孫斤革大令訪查屬實遂於昨日出示將該地保孫順和斥革永不准改名復充 
 
 

Page 4

 
 
[窮余自盡]  
　　去冬十二月有杭州人某甲者以某乙誆借洋銀一百元控諸英公堂請爲追取蔡太守訊供之下令乙如數措一繳面將甲送請棲流公所留養嗣有人出爲理勸甲遂出外商量豈知徒託空言曾未有分毫收受以致進退維谷落魄他鄉前晚在曾審署西首小便處自經值日差見之急禀明太守仍送請棲流所留養并諭以提乙比追 
[英界公堂瑣案]  
　　朱永康訴稱小的在虹口菜市設攤售魚有錢一千四百文被朱龍標竊去追獲送案請卽訊追龍標供稱小的係海門廳人不敢竊錢惟求恩赦蔡太守判令管押一禮拜錢給永康領去○朱阿高訴稱昨夜小的出外閒行忽有孩子沈來生迎面而來竊去頭上所戴之帽幸卽追獲得以交捕送懲沈無可狡辯俯首求恩蔡太守判令責手心一百下贓給朱領去○方元興訴稱王和尚掩入家中竊去棉被一條獲交巡捕送案副捕頭禀稱王前曾犯竊求卽嚴懲王稱不敢狡供惟連呼小的該死小的該死蔡太守判令管押四禮拜贓給失主領去○某小客寓主吳啓仁訴稱王仁金托名投宿乘機拆去花布被内棉胎挾之而出當塲阻獲送案請懲王供稱小的落魄申江初次犯竊如蒙恩宥誓當痛改前非矣蔡太守判令管押十日贓給失主領去○包探顧阿六禀稱陳阿幅竊取某西人宅中噴水機器售與楊阿全經小的查獲人贓解送案下並查得楊曾收過賊贓某西人申訴前情并請將贓給領陳供稱小的係寧波人曾爲此西人服役此次忽萌賊念竊取鐵器售錢兹已吊回籲恩免辦楊供稱小的在治下開設舊貨攤不知鐵器竊自西人家故敢收買蔡太守判令將陳管押一月楊管押三禮拜贓給西人領去○十七號西捕禀稱昨日巡至某處見楊阿來朱海炳各駕馬車加鞭飛駛是以拘送案下務請罰鍰楊朱同供稱小的等偶一爲之並非常常飛駛蔡太守判令各罰洋銀五元如數充某處西醫院經費○陳阿昌訴稱兒子瑞興不思習上流蕩忘歸某日竟竊小的衣衫典錢花用今得尋見送案請懲其妻某氏求將兒子帶回管束瑞興供稱小的典質之衣原係自已出錢製備蔡太守飭交其父母領回管束○包探黄四福禀稱寧波人李如金托名陳金生竊取繆亭甫汪錦齋劉德根諸家衣服水烟袋經小的查獲人贓解送案下繆汪劉均投案領贓李供稱小的連次行竊死無可辭尚乞施恩賜全蟻命蔡太守判令笞責二百板管押六月贓給三失主分别認領 
[法界公堂瑣案]  
　　朱華氏徐兆寰互控一案其詳已屢列報端昨晨朱華氏偕股東吳桂芳司帳吳竹軒投案伸訴前情葛同轉謂徐曰爾爲何屢次抗傳不到供稱小的有事往虹口是以不及到堂謂去年臘月初七日本委諭令爾等將本地所欠之帳銀先行收取現在閱時已久會否收清答稱小的奉諭之下因事未暇往收曾央友人王兆吉隨同由取問爾知收得若干答稱小林正全一宗早經對過朱華氏稱照帳結算林欠洋銀一百零一元現稱祗欠四十八元其餘五十三元被徐收用矣徐稱林帳有别項可抵銷吳等同稱有朱乾鎭者欠洋銀三百五十八元向收時據稱亦已被徐收用徐稱此項早經劃在小的名下作爲一切開銷且朱華氏之夫朱春亭在時曾將小的之船售去未經作價究不知售得若干同轉問朱華氏曰此船有否吳聞之卽稱小的查得徐私用工部局定洋五十三元又透支帳欵一百數十元應先理還清楚同轉隨將前呈各帳查閱一遍問徐曰爾帳上所註開銷工部局等洋銀百餘元究竟如何吳稱此欵先曾言及尚未付去同轉謂徐吳曰朱華氏孀守在家頗爲孤苦爾等旣經拖欠復將放出之帳擅收豈有此理徐稱所欠均有帳目尚待詳查同轉著將徐卽行管押候朱華氏等訂定對帳日期始准出外吳交人保去○傭婦邱趙氏訴稱前日傍晚五點鐘時主婦乘車而出小婦人隨之而走忽有匪人陸壽根自後攫去頭上銀挖耳簪一概當時追獲人賊扭送捕房解案葛同轉謂陸曰五點鐘時尚未昏黑爾竟敢如此膽大胡行乎陸供稱小的與邱趙氏本有交情故向借用挖耳簪並非攫取包探王榮培禀稱陸在捕房時稱挖耳簪墮於地上今又改稱借用攸碍此婦聲名且此婦傭於規矩人爱多歴年所向來安分何致與賊有交情同轉聞禀大怒判令將陸押候笞責二百板挖耳簪給邱趙氏領○通事禀稱某晚田阿狗竊取某號東洋車上銅皮經某號巡街捕拘押今特送安請懲田供稱小的不敢竊取銅皮實因舊車上換下驀遭誣竊尚求湔洗賊名葛同轉判令押候笞責一百板枷號半月○包探士榮培禀稱洪德照在北京輪船竊得某客所携洋綢洋布等物拘獲時在身畔搜出銀鈐一枚想在小孩身上剪下洪一味游詞不認行竊王探又禀稱前日目覩洪在他輪船上竊得洋傘一柄後疑其並非竊賊故未拘拿洪一再强辯聲稱小的在棲流公所戒烟甫經出外葛同轉　令掌頰八十下○包探郁庭湘禀稱前日潮州會館演戲時陳阿公然擺設牌九賭攤是以向之拘拿連賭具及錢六百文送究陳供稱小的來此已三十三年從未犯過賭博不知包探有何嫌隙突以聚賭相誣葛同轉判令笞責一百板錢充公賭具銷毁○乾藏和客寓主朱阿坤訴稱張仁泉馬洪子兩小工借宿多日同蓋一被每晚出錢十八文前日私自拆去被面故將張扭送捕房現又獲馬一併送案請究馬供稱小的與張各有一被出門時被面尚在以後不知如何失去葛同轉判令押候比究 
[解欵聲明]  
　　本館協賑所前開清單内解順直三批五千兩山東三批二千五百兩今查係順直二批四千兩山東四批三千五百兩數目雖符而批解地方小訛合亟聲明 
[游資移賑]  
　　本館協振所昨接延陵求安子惠書云滬上新年俗習有開菓盤開檯酒等名目亦應酬中之拜費也僕每年亦隨俗行之今年因體弱多疾懶於步履更思山西災况欲求一飯而不可得處樂土者何可以有用之資作無益之舉讀貴館勸賑說更不忍爲也特將此項菓盤洋十二元送呈貴館請代彙解該省以作杯水之助倘有同心者略節煩費助作賑項亦不無小補耳敝所雒誦再三無任欽佩旣掣收條復將來函錄入報章以爲好善者勸 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[薇垣宴客]  
　　安徽藩憲德靜山方伯於元旦特備盛筵邀請在省諸官宴飲椒盤喜溢柏酒香濃是日赴宴者爲嵩書農廉訪丁恬生觀察委辦防軍支應局蕭小虞觀察錢小嵐觀察營務處王蘭畦觀察洋務局童次山觀察潘作卿觀察首府聨仙蘅太守首縣包伯琴明府至日墮虞淵始鳴騶而返 
[鄂垣官報]  
　　正月初一日文武官員鄉紳客官俱赴督撫兩院叩賀辦理牙厘局核對事務候補縣唐殿菙赴兩院禀知進局制臺張漢陽鎭高拜賀藩臺王臬臺陳糧道惲候補道陳朱俱赴兩院謝步王曹凌黎督銷局江蘇題奏道楊候選道薛俱謝步候補巡檢顧傳嵩奉委帮查新左二鋪差禀謝初二日候補同知黄秩柄赴督撫兩院禀知接辦代理候審所本任蘄水縣陳夔麟禀知卸署漢陽縣事代理漢陽縣事候補縣李觀濤禀知任事初四日委辦仙桃鎭厘局候補通判洗廷瑜赴督撫兩院禀到調署黄陂縣程懋祺辭行候補從九品深經緯奉委調辦法泗洲釐金分局赴督撫兩院禀謝初五日糧道惲候補道蔡俱禀知本日開織布局委辦寶洲釐局候補同知盛春頤赴兩院禀辭調辦黄花澇釐局卽甲縣徐培光禀見新選保康縣葛拔元辭行初六日岱州鎭捷書赴撫轅拜會在任候補縣漢揚縣縣丞黄新　奉漢陽府委並奉撫憲面諭携帶桑秧赴漢陽四鄉發給民間赴兩院禀知 
[江西官報]  
　　兵部主事謝甘棠由建昌府萬年橋工程來省户部主事陳福蔭葉濬俱晉京劉先甲王葆鋆俱拔委一次署臨江府宋廷樑卸事回省准補進賢縣丞喻芹藻飭赴新任新昌黄岡司劉德鉷署南豐龍池司朱保清俱辭赴任贑州府莊錫級據報病故所遺印務以袁州府賈孝珍調署遞遺袁州印務以許承家酌委署理新選安福縣陸善格新淦縣沈壽龍准調龍泉左安司劉景浩均飭赴新任現署瀘溪事正任安仁縣鄭成章因大計參劾該瀘溪印務以陳本棠輪委署理 
[皖垣官報]  
　　牌示試用巡檢任坤山委署大信司候補知縣吳以敬知奉憲委赴盱眙公幹從九楊思宜謝奉行知請補柘皋司典史舒恭岐知奉委解貢茶巡檢黄萬增到赴金陵解各欵回候補巡檢麟桂到赴懷遠提漕折回初五六日署望江縣准補桐城縣龍賡言到候補照磨俞煥堯知接查西門外街道卸辦烏溪厘卡主簿沈盾到巡來吳錫璠辭赴淮北差遣 
[邗江官報]  
　　沈鹺尹郁文謝委曰塔河緝私差初二日楊分轉葆鈞到發審差初三日儀徵縣朱大令禀到初四日許鹺尹星淦由泰屬來初五日文鹺尹綸銷順清河卡初六日泰州王刺史抵揚初七日王鹺尹錫祥銷泗源溝卡泰分司沈分轉海分司徐分轉通港厘捐陸刺史銑均赴省過揚初八日東臺厘捐朱大令文炳禀到 
[上海六馬路仁濟善堂經收南北兩市各米寶行米麥雜糧捐十二月初一至三十日止第三十四五六旬清單]  
　　穗祥寶行錢二十四千三百九十六文裕祥十三各五十四文生源八千九十六文永愼和陸千七百四十九文同順六千二百五十二文愼茂豐四千九百九十四文恆祥四千六百九十八文大和三千八百九十六文同泰公三千七百三十四文元昌三千三百十三文錢恆泰三千二百三十二文源順恊三千五十六文乾利二千八百五十六文恆隆二千六百七十五文恊昌泰二千四百八十五文同吉泰二千一百三十七文萬順公二各七十文聚源二千十九文德盛二千十二文豐和一千九百八十九文大興合一千八百三十九文豐記一千四百六十四文昇記一千三百八十六文萬源一千三百八十文晉泰一千三百十七文恆源一千十一文錦祥九百九十一文萬昌九百八十三文衡大九百七十三文恊記九百四十三文咸茂九百三十二文義生八百九十五文德大八百七十文元生長八百五十四文新興和八百十四文三和七百九十六文永順七百六文同德陸百四十六文義記公五百七十文潤元五百四十一文唐永愼四百五十四文振豐三百二十一文同興三百十八文恊豐二百九十九文宏藏二百八十九文餘生二百陸十三文恆裕二百二十文裕和二百十六文北同泰二百五文天成義一百四十五文啓昌一百二十文裕昌十千一百八十二文長豐九千六百十一文松盛九千二百四十一文衍源七千二百四十五文震大六千五十四文正義陸四千三百二文餘大三千六十文潤泰二千八百六十八文生泰二千八百五十六文寶泰二各八百三十四文葆生二千六百五十文萬隆二千五百八十九文潤和二千五百六十二文萬生二千五百五十九文元吉泰二千二百九十二文元和二千二百八十一文仁和利二千二百六十三文元長二千一百八十八文德大二千二十六文天和一千六百四十八文鎭生一千四百七十九文公正一千四百四十九文愼餘一千四百三十四文長泰一千三百四十四文三泰一千三百三十三文元泰九百九十七文和記八百七十三文萬盛泰八百四十六文聚泰八百二十三文同泰八百二十四文愼生八百七文長義七百五十三文愼益七百三十五文周義記六百七十五文萬祥成六百三十三文甡義六百一文南元昌六百文和生義五百四十九文泰興五百三十九文和泰三百八十七文德豐三百七十三文萬祥三百四十九文萬成三百三十五文天元二百七十三文新興二百四文鼎昌源一百六十五文葆茂一百三十一文泰潤一百二十二文恊隆一百十六文以上一百户三旬併結共收錢二百二十七千五百三十四文 
 
 
 

Page 10

 
 
   
 
