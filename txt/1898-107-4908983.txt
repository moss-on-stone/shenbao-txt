# 1898 - 107 - 4908983

 

Page 1

 
 
[閱報須知] [  申報館主人告白]  
　　本館於景江各埠所售申報赶早印寄較前可早一日遞到以副諸君先覩爲快之心其中漢口及宜昌沙　武昌專歸山左漢記發　乃近　不書之子依然拾取輾轉閱過之破舊報紙魚目混珠附張不全邸抄殘缺猶其小也其甚者每將隔月或隔年報　挖改月日混售與人購者一不加　卽　受其矇蔽爲此特行布告如嗣後再有此種情弊定當扭送地方官署控請嚴懲其各愼之幸毋重蹈覆轍也此佈 
[新輯自强學齋治平十議告成] [  圖書集成局代啓]  
　　人時風氣大開事事倣行西法喜談洋務者無不著書立說流播寰區顧或擇之不精或語多耳食不特無以資實用且更詒笑於通人是書采近其專作編成十種或則言利之可興或則言弊之當革或則言安内攘外之要圖但使謀國者簡練揣摩引而伸之　類而長之漸漸收自强之效價中鈔弊論一書歴陳錢鈔利弊當此銀賤錢荒之際尤爲關心國計民生者所不可不讀兹託本局用新字排列成書每部十二本盛以錦套近洋一元四角賜顧者向本埠棋盤街文瑞樓蘇州綠蔭堂察院塲文瑞樓漢口漁古山房長沙省富文書局均有寄售 
[寳石說]  
　　記曰天不愛其道地不愛其寳所謂寳者凡爲世所罕見之物皆是不專指明珠金玉而言也李斯曰致崑山之玉有隋和之寳佩明月之珠服太阿之劍乘纎離之馬建翠鳳之旗樹靈鼉之鼓數寳者秦不生一焉夫以劍馬旗鼓爲寳雖與珠玉連類言之然亦可見寳之非專屬矣自人以寳物屬之明珠金玉而明珠金玉其價遂昻徵諸古語管子曰玉起於禺氏金起於汝漢珠起於赤野先王爲　致之難故託用於其重以珠玉爲上幣黄金爲中幣刃布爲下幣吕氏春秋曰世皆以珠玉爲寳寳愈多而民愈貧失其所寳也陸賈新語曰聖人不用珠玉而寳其身也　皆以明珠金玉爲寳之証至如珊瑚翡翠瑪瑙琥珀貓睛石之屬皆珠玉中之一類其貴重或等於珠玉或倍於珠玉或數倍於珠玉視其優劣定其價值固不能一律論也古時天地菁華之氣發之未盡故此種寳物較多每以之飾物魏武帝以瑪瑙石爲瑪瑙勒唐裴行儉清廉直諒而家有瑪瑙盤漢量偃則以紫琉璃爲屏風晉王武子則供饌　盤悉用琉璃器稽之載籍凡帝王之家以及貴胄之室雕琢寳物以爲器用者不可以僂指計不僅如石崇王愷互鬥豪華珊瑚之樹高可數尺也後世菁英漸竭石藴川藏寳物日少匪特火齊木難希世之珍殊不經見卽翡翠珊瑚珍寳中之尋常易得者亦不多覯故古人每以寳物雕之爲器而今則祗足供人之首飾而已富貴之家其婦女之釵環簪珥太都用寳或綴之以珠或琢之以玉往往以一微物價值不貲物之用愈繁此所以價之昻亦愈甚近時金價之貴已爲從古所未有　珠玉之價則尤倍之可謂貴重之至矣而泰西人士則不重珠玉而重寳石一時風氣所趨靡然響應豪華子弟鬥富鳴奢不惜重貲爭相購買夫寳石有數種金鋼鑽石爲世最珍滬上浮游之士以及巨腹賈之眷屬若以飾物之中無鑽石爲可恥其始祇於紙指上嵌以鑽石近則婦女耳上之環亦有以鑽石爲飾者光采閃目流轉不定而明紅及明藍諸寳石亦以爲貴飾物中非用鑽石卽用明紅明藍諸寳石蓋非此不足以示其豪富也政鑽石西人名之曰臺門的係純炭質結成出天竺國文萊島比離些里普魯斯俄羅斯等處亞非利米利堅均不出其色有白者綠者藍者黑者大紅者近今所見惟白色一種最多綠與藍者僅見黑與大紅者尤不易得然其價較之白者尤昻以其少也大約鑽石之價明凈而磨啄端正者每顆重一合扯作八磅每磅約價洋銀五元若重四合扯則作一百二十八磅重十合扯作八百磅未經磨琢者一合扯作兩磅二合扯作八磅故大而圓正者其價愈貴然聞鑽石取堅鋼之質可以製造而成昔年西人有名毛乙生者以鐵燒至三千度灌足炭精用極重壓力結冷後有幾分炭精成細微光明之物卽眞鑽石也又有名洛塞爾者每想照現在新法所造堅鋼其中應有鑽石可取鋼鎔化挨次浸在濃硝强及鉀綠養及輕弗及硫强諸水中卽得鑽石其形狀與眞鑽石無異夫物之有眞有僞固屬常理但似此珍貴之物苟辨别不愼卽受其欺近來用者愈多辨之較易然初時華人多不識此物吾知輾轉相欺者已不知凡幾矣且鑽石之眞者旣以鐵製則物非天生雖屬可貴似亦非甚難得何以爲世寳若此明紅寳石最佳者貴於金鋼石印度東疆及皮求等處有之明藍寳石西名撒非耳産來尼河數處及錫蘭暹羅皮求等地方今人於金鋼鑽石外大都喜用紅明藍寳石昔之瑪瑙翡翠視之皆不其貴雖民物稀爲貴然亦可見世風之日趨於頽靡矣記曰不貴異物又曰不寳遠物古人防微杜漸之意甚嚴何以今之人不三復此訓也 
[上諭恭錄]  
　　三月二十二日奉上諭會典館總裁麟書等奏恭修會典全書過半蓋將出力人員分别奬叙一摺會典事例自嘉慶十三年修纂後時逾七紀應行續修特令開館纂輯該總裁等督同在館各員歴年編校業將書圖陸續進呈辦理尚爲詳愼所有提調總裁等官朝夕研摩不無微勞足錄禮部右侍郎唐景崇理藩院左侍郎清銳内閣學士兼禮部侍郎銜崇勳闊普通武張百熈均著著交部從優議叙世襲三等承恩公葆初著賞戴花翎太僕寺卿劉恩溥著賞給二品頂戴户部銀庫郎中那桐著以四品京堂候補縀疋庫員外郎貴秀著在任以道員卽選並賞戴花翎禮部員外郎羅文彬著賞戴花翎山東道御史何乃塋著俟得四品後以三品應升之缺開列在前並賞加二品銜其單開之户部郎中德泰等及供事胡慶松等各員均著照所請奬叙餘依議該部知道單六件片六件併發欽此同日奉　上諭巡視中城給事中國秀等奏宗室松岫入署肆閙請飭審辦一摺本月十七日夜間宗室松岫同養育兵惠禄卽唐三與李大口角揪毆經赴該城副指揮衙門喊告肆行吵閙並有拆毁窓櫺情事著交宗人储會同刑部提集宗室松岫等確切審訊按律懲辦欽此 
[英法音]  
　　昨得天津采訪友人手書云邇者法國列欵要求一借用廣東廣州灣一安南鐵路直逹　南一　中國郵政须用法人總理一雲南廣東廣西三省不得讓與爷國總署無從力拒業已奏明皇上俯允所求至俄國卽得旅順大連灣英國卽索借威海衛以捬其背聞界址係四十方里與現在日本所占之地相同約中并聲明俄租旅順大連灣目前以二十五載爲期如或此後冉展年期則英國亦事同一律　 
[英籌防費]  
　　昨得日本友人來信云英人旣向中朝借威海衛朝廷議籌防備費三百萬磅此說蓋得之倫敦電報也 
[俄艦抵崎]  
　　昨得日本友人來信云東歴四月十四日卽華歴本月二十四日清曉五下鐘時俄國軍艦名利油烏利之苦者由旅順口開赴長崎裝載煤火至午前卽鼓輪而去道路傳言皆謂刻已預備開戰按此艦容積一萬零二百墩實軍艦中之最大者也 
 
 

Page 2

 
 
[美日近聞]  
　　本月二十八日倫敦來電云美國議政院中各員大半欲認古巴爲民主之國不必由美國撫有其地特不知此外各人意見相同否刻下美政府租賃公司中四大艦檄調兵士至要害處扼守日斯巴尼亞國亦竭力預籌戰務將各公司巨艦次第改爲兵船國人咸深惡美人恐終不能免於戰禍也 
[恭邸病痊]  
　　京師訪事人云前者恭邸因病請假近又續假十日刻晤府中執事某君言及貴體已次第復原不日卽當銷假矣 
[松試十二志]  
　　松江采訪友人云前日江蘇提督學政瞿子玖大宗師頒發南青二邑招覆文童案南匯黄之德喬敬修許阜王允傳翔麟楊光照程祖頣吳耀奎嚴惟式周震華孫守成吳峻峰夏　姚文田朱增濬王宗導張金第濮有聲姚駿烈閔垂鑒潘鎭朱煥章倪贊清龔廷瑞瞿鑫○青浦邱德詠徐士廉徐正齡唐寳渔方錦汪魯芹唐寳琛葉昌陛唐寳鐘蔣和英徐徵榮吳有聲戴克寛王懋功戴克仁葉昌釗邵庭芳諸集光葉世綸姚文江吳福椿葉理恒顧承愷徐瑨陸慶良丁寳森茅承基撥府桂璋錢景宣王元龍沈文珪翌日覆試等生員文題天之方蹶無然泄泄詩題賦得艱危深仗濟時才得才字 
[慘遭火刼]  
　　京師采訪友人云永定門外趙公口郭姓塲師也老夫婦白髮盈頭猶日以拘甕灌園爲事膝下三子均已成婚且呱呱者皆在抱矣三月中旬某日郭嫗忽病故京師風俗凡有喪者必延隂陽生開列殃書方得以禮含殮是日隂陽生謂細推死者時日合犯火災宜速葬以避之長子將從其言叟疑其惜財而欲薄葬也怒而杖責之於是諸子皆不敢復白於叟祗定期第九日發喪詎料第四日之夜靈幃前白紗燈中燭花忽怒爆燃及懸燈之索火卽蜿蜒而上焚燬席棚烈燄狂飛不可抑遏家中人急扶叟出諸子則紛紛舁棺木而火已逼近諸子衣服皆被燃鄰人聞警齊來急切中棺木不能移祗得鑿破棺和將屍曳出於火而屍之雙足已焦爛不堪矣長次兩媳旣出復入救其孩穉遂同殉火坑中是役也共斃兩媳兩嬰一女孩一騾一驢兩子皆灼傷次者傷更重事後報經南城司官相騐長次二子均因傷不能投案少子已懼罪遠颺官憐叟之垂暮罹此奇災慰以好言然後遄返噫是豈隂陽生之果有先見之明歟殆亦死者合遭身後之刼耳 
[民食惟艱]  
　　天津采訪友人云邇者巿中糧食無一不貴而以白米爲聲價尤高刻下白麫每斤售錢自七十二文至八十四文玉麫四十八文而大米上等者每石售至洋銀七圓四五角次者七圓二三角數米而炊者無不眉尖蹙損矣 
[洲民告急]  
　　揚州訪事人云揚屬江都縣境南鄕各洲因去秋淫雨爲災致垂熟秋禾悉皆霉爛縱有芽稻亦屬無幾因之二麥亦無力播種刻下麥收無望典鬻皆無十室九空飢餒萬狀各洲民來城求恤並遍貼忍飢垂斃急求援救小啓江都縣朱大令親往各洲查勘情形後正擬通禀各大憲爲民請命乃各洲民廹不及待復於本月廿五日要约鄕耆婦孺數百人分起入城擁至江都縣署前哀哀求救類皆鶉衣百結鵠面鳩形殊令人見而動念據稱上月間有力之户尚能一日兩餐中下之户一日一餐目前無論贫富日求一粥且不可得至我輩素本窮苦今已斷炊多日若再坐視不救則老弱盡塡溝壑矣且我洲民素尚廉恥苟非萬不得已斷不肯婦孺出面效伍大夫吳巿吹簫猶憶往歲我洲豐收時凡有過境貧民我等力能撫恤者無不多方周濟今竟不幸災及其身誠非意計所及料也言訖涕泗滂沱嗚咽不已俄而大令闻知卽令人出慰以好言再三開導並謂爾等苦迫情形昨已親臨查悉爾等可各自回家聽候撫恤衆飢民咸諾諾連聲相與扶老携幼而去噫徐海沈災未澹皖北鳳臺等處又紛紛上書乞援今揚郡數十洲更告災歉何蒼蒼者之不弔斯民如時耶嗣聞大令卽日邀約本城紳董公同商議設法籌募以蘇民困　 
[江户瑣聞]  
　　昨得日本友人來信云岡本黄石先生名迪字吉甫文章道德照耀都門年已八十有八矣而詩壇酒社意興猶豪近忽二竪爲災遽於東歴四月十二日卽華歴本月二十二日奄然化去猶憶予昔年薄遊江户與先生昕夕過從或從酒社鏖詩或赴梨園聽曲淋漓醉墨襟袖皆盈今者湖海書生依舊爲人壓綫而先生已騎鯨長往永謝塵寰他日航海重遊黄壚覔醉能毋聞山陽之笛而傷心於雲散風流乎○日本帝國大學長島田篁村名重禮夙好漢學喜與中華文士遊羅致宋元所槧書幾於汗牛充棟近又囑甬人王君惕齋購覔退補齋所刻金華叢書謂其中元人文詩集有不全者須覔抄胥補入噫近世彼中人多於蟹行書中求生活不謂君猶醉心稽古一以風雅爲宗謂之銕中錚錚　中佼佼誰曰不然 
[醉翁亭佚事]  
　　昨有人自安徽滁州投函本館云教士洪朗生英之倫敦人早歲來滁宣講福音備嘗辛苦兹者興懷故國歸省其親教中特撰實錄一函并燃爆竹送之○滁州康刺史及六合縣楊大令覲圭下車伊始卽關心教務剴切曉諭務令中外相安時與傳教牧師開誠布公往來欵洽是以各處雖有鬧教之案而所治獨安謐如常是亦能維持大局者也 
[德藩游滬記二]  
　　前日午前十下鐘時德國親王亨利率同德總領事施君及隨員某某二君命駕至北洋務局拜拜江蘇巡撫奎樂峯大中丞中丞以禮欵之傍晚施君讌於總領事署遍速德國旅滬之顯宦豪商簉席迨席散已六街三巿燈火如星亨利乃偕施君及各德員至北洋務局赴讌先是中丞具柬遍速諸貴顯柬用淡紅色西紙印以泥金字譯其文爲恭賀德國親王亨利席設靜安寺路第六十三號門牌北洋務局列名者除中丞外有江蘇藩司聶仲芳方伯江海關道蔡和甫觀察鐘鳴十下局門以外諸客如雲馬車絡繹而來如繩之引亨利穿水師提督服色佩寳星七腰懸寳刀望之身不甚長年約三十餘口有微髭旣入門由施君引之見中丞以下諸員一一告以姓名官爵稍致寒暄其時局後花園中遍綴各種明燈萬燭齊輝光明遍照亨利游屐所至自强軍樂隊作樂以迎花香鳥語中雜以鼓吹悠揚益足怡神悅志及入席中丞及方伯觀察爲主華客則上海縣黄愛棠大令英界讞員張賡三直刺法界讞員鄭景溪大令道署譯員鳳夔九太守及諸顯宦西賓則各國總領事官正領事官副領事官繙譯官各國巨商曁貴婦女公子約有八百人裙屐履綦於斯爲盛酒至三巡亨利引觴致祝詞中丞亦舉巵以祝旣而西賓以次跳舞計共十二折或如蜻蜓之點水或如蛺蝶之穿花類皆投袂應聲窮妍盡態工部局諸伶更奏德國妙樂以節之渢渢之音恍如在百林名勝之區聽琅璈法曲洎客散而已參横斗轉露溼花蹊矣昨日午刻各商讌亨利於張氏味蒓園今日德國郵船公司復於百令司亨利船上設讌晚間租界中迎賽燈會禮拜四亨利卽命舟赴膠州灣臨行擬赴吳淞口觀自强軍合操聞日前亨处旣抵吳淞中丞並未偕方伯及觀察出境迎迓迨入德總領事署始投刺往謁蓋蔡觀察夙精洋務嫺於交接之儀先期已與德總領事訂定禮文故能中外聯驩不卑不亢亨利係彼都貴介素以講信修睦爲心其亦知中國有人允能如宣聖所云不辱君命者乎并聞中丞及方伯備有珍玩數事陸離斑剥古色古香擬於臨别時餽之藉以誌投桃之誼云 
[上海官塲紀事]  
　　江蘇督糧道陸春江儲憲蒞滬押解海運漕米赴津交兌等因已紀前昨日排導進城赴各衙門辭行想日内卽當就道矣○江南提督李壽亭軍門由金陵到滬連日拜會各當道在舟次暫駐行旌定於下月初四日回轅 
[民不能忘]  
　　昨日本邑靜安寺一帶鄕人舁前上海縣升任江蘇巡撫劉松巖中丞偶像出游葢以中丞德政及民故爲此以相酬報也午後排齊儀仗由祠向北至池浜　過新閘由新馬路折而回沿途觀者熱鬧喧闐 
 
 

Page 3

 
 
[懲治流痞]  
　　本埠爲華洋互巿之區人烟稠密良莠不齊流氓棍徒充斥巿廛小則拆梢訛詐大則持刀傷人并有羣聚茶樓烟館藉爲評理之塲一言不合格鬥肇訟城廂内外保甲總巡兼清道事宜戴志厲大令蒞差後訪知講茶講烟以及流氓拆梢最爲民害以故日前頒發示諭列欵通衢除督率各巡防保甲局委員不時查拿外復專派一人查城廂内外各處茶肆烟間如有此等情弊隨時恊同地保秉公拘辦以息澆風前日午後查至南巿萬裕碼頭春江得月樓茶肆樓上所設烟霞窟中見有某甲某乙等麕聚多人唇槍舌劍開燈囉唣將成格鬥之勢於是上前詢詰情由知係索取賭欠起釁爰邀二十三鋪地甲登樓掩捕若輩見勢不佳早已畏罪潛遁及查至十二圖所轄馬路橋南首則甲又在永祥樓茶肆中啜茗不知緣何與茶博士口角因卽拘住道經左近韓聚興飯館前又見乙匿跡其中爰卽一併拘獲押解至二十三七鋪巡防保甲局中據情禀訴局員盛雨村二尹升堂研訊甲供姓胡名正興向在某貨船帮傭往來上海船中共有夥伴五人日前駛至白蓮涇艤舟傍岸日長無事以葉子爲消遣某乙輸青蚨千翼許翌日歸償及向索則一毛不拔因將其被質之長生庫後至烟館評理適有地甲等巡查而至是以逃散後在茶樓被拘案下叩求寛宥乙供略同二尹曰爾等終日勤勞所獲錙銖不思爲仰事俯畜計而竟甘爲孤注之一擲又敢聚衆肇事不安本分已可概見本當嚴以處治姑念食力之人從寛不予深究飭將被交還另具改過切結嗣後不准再行閙事聚賭如敢不遵定提處究 
[牆茨難掃]  
　　前者李松亭扭葛聚至英界公堂控誘姦其妻朱氏等情讞員張賡三直刺庭訊之下判令將葛押候提房主徐大寳覆訊未幾差役將大寳卽趙徐氏提到前晚直刺升堂研訊趙徐氏供稱小婦人係蘇州府屬某邑人年二十有二丈夫出外經營小婦人僑居治下同德里因房租昻貴欲將樓面轉賃與人前月二十九日葛來租定言明每月洋銀四圓至本月初六日葛又偕朱氏前來言於初十後遷進後李亦來家小婦人與伊等素無一面之緣實不知其中曲折惟見李將葛扭住交巡捕帶入捕房今蒙提訊情由用敢直陳一切李供稱小的係生意中人妻子若此行爲實屬顔面攸關不願領回完聚矣葛供稱監生已知罪惟求格外施恩朱氏俯首無詞直判令將葛責手心二百下朱氏掌頰一百下趙徐氏亦掌頰一百下向李婉諭一番命將妻領回管束李堅稱小的無顔見人不願收領直刺遂飭將朱氏暫發棲流女所收押三月俟省悟時著李再行投案具領 
[英界公堂瑣案]  
　　黎副捕房禀稱華盛紡紗廠做工小孩袁仁言華音仁陳才人貝生高陳生彩任信才何阿仁等七人投捕房控稱被同鄕孫樹堂何寳豐二人由寍波奉化原籍帶領來滬均在紗廠做工每日所得工資經孫何收取飯由孫何給食前日竟囑庖人不給飯食並逐日用竹片拷打故不願習學捕頭飭包探將孫樹堂何寳豐及庖人劉阿文並搜出竹梢等物一併解案請訊小孩袁仁言等投案供訴前情孫樹堂供在西教監理會中教讀經教士命在寍波收留孩子數十人領之來滬教令做工所有衣食均由教中給發教成後將所得工資分别給與袁仁言等拙笨不堪略加斥責不敢凌虐何供此七孩非小的所教事與小的不涉劉　文供並無不給飯之事旋據某教士及陸子莊投案禀稱此等小孩均由寍波帶來令學工作所有飯食住屋均由會中備給現伊等七人不願在此工作求請公斷另有孩子十四口上堂禀稱小的等均隨何鳳寳先生學習現願隨伊讞員張直刺訊悉各情商之美繙譯衛君謂袁仁言等七人旣不願從學著孫樹堂給發川資洋十二元令捕頭送上輪船回籍○胡包探禀稱張福林王小妹在某紗廠傭工出外歸途至密勒路被木匠葉生生拉入屋内等肆意調笑意圖行姦由張　投控捕房捕頭飭西捕前往拘拿葉生生送案請究原告未到葉供小的在内煮飯不敢無禮亦不知何人所爲直刺瑞四研詰葉一味遊移直刺判令押候嚴訊○包探竇如海禀稱西人壳羅四所雇細崽徐小虎不知何故用刀自刎報捕拘案請訊徐小虎供因屢次辭歇生意東家不允且被誣竊一時情急將刀自刎經出店奪去故將自已手指割碎叩求明鑒原告西人投訴前情直刺判將徐小虎交保○捕禀吳阿生在途被張松林王阿連龔連生沈仁炳等拆梢並敢兇毆故一併拘獲解訊張王均存洋五元保去現未投案吳阿生供無端訛詐叩求究辦龔王同供不敢拆梢直刺謂論爾等在途訛詐有巡捕見证尚敢抵賴乎著龔連生沈仁炳各責一百板張松林王阿連臨訊不到保洋充公○一百四十三號捕禀謝阿毛拉貨車經過大馬路有違工部局定章故拘案請究謝阿毛供不知違章叩求施恩直刺判罰謝洋十五元以儆○劉包探禀拘獲賭徒顧榮生朱阿二陳阿三王榮生陳阿鳳五名並賭具送案請究顧等同供在彼閒望誤拘來案叩求明鑒直刺謂當塲賭具現獲尚敢狡賴判將顧榮生責三百板朱阿二陳阿鳳各責二百板陳阿三王榮生各責一百板○顧包探禀陳阿桂行竊秦陳氏之東洋車一輛拘獲送究直刺判令責二百板車給失主領去○沈阿發行竊胡陸氏之箱子一口内有衣物報捕後經包探拘獲解案请究氏供訴被竊叩求究追沈阿發供詞遊移直刺判押候比追○朱包探禀稱竊賊何阿扣行竊銅燭臺等質錢被王中明冒稱探夥拆梢故將何王一併解案訊究原告某甲投案領贓物何供認行竊王供不敢冒探拆梢實是被誣叩求明鑒直刺訊悉情由判王中明責二百板何阿扣責一百板贓給原告領去○朱包探禀屠少榮在途硬攫王元祥之銀物當塲拘獲送案請究王元祥投案伸訴被攫情由屠供不敢强行攫物叩求施恩直刺判屠笞責二百板○某包探禀尤仁生行竊項才發家錫茶壺等物報捕查獲送究項投案領贓尤供認行竊叩首求恩直刺判責尤一百板 
[法界公堂瑣案]  
　　江北人孔華山在義春樓茶館後開設車寓與鄰居王三同行嫉妬積不相能○前因停車路旁阻碍出路口角爭毆王三號召江北帮四十餘人將孔母及妻毆傷并將雜物搗毁無遺事爲巡街捕查見以人數衆多立卽禀報捕房用德律風通知大自鳴鐘捕房捕頭立飭中西探捕帶領通班夥役到塲拿獲金連喜李小根姚熈沈可兒潘大居趙錦廷徐松林董九珠楊大根陳海銀等十餘人其餘均已逃散遂連爲首肇禍之王三一併帶回捕房昨禮拜二堂期鄭大令會同何繙譯升座包探將一干人解案請訊原告孔華山偕妻張氏投案遞禀申訴并稱車夫梁洪阿六被毆傷蒙捕頭送院醫治請將行兇人照例懲辦王三供在此處開設烟間因被打碎玻璃向孔口角包探禀稱當時共有四十餘人請究餘黨大令以王三不應糾集多人肆無忌憚著一併押候嚴比孔華山交保張氏叱退○流氓阿松卽王松林向鞋匠某甲訛詐洋銀二元甲心有不甘邀同九畝地敲鼓之張阿新及小徽俊卿等多人守候老北門吊橋適王松林狹路相逢被敲鼓阿新抽出利刃連戳七下受傷頗重倒臥於地經人舁送捕房驗明傷痕飭送仁濟醫館療治一面飭探至新延齡烟館密拿肇禍之流氓敲鼓阿新聞風逃逸僅將小徽俊卿及吳金頂等拘入捕房翌日又至城内九畝地將阿新之父汪雲全拘入捕房昨日堂期將一干人解案請訊汪雲全供阿新卽小的之子因都訓不嚴時常肇禍小的咎有應得吳俊卿供見王松林倒臥於地由小的扶入捕房禀訴汪供受傷之王松林亦非善類事因索詐起釁大令著押候傷痊再訊並飭探查明各節汪雲泉准予交保限五日内將伊子阿新交案訊究○劉永廷禀稱生有一女多啓英年廿六歲素信天主向在紡紗局内做工與龔照元家時常來往被龔留住旋被八仙橋湖羊行客徐勝發領去因將龔照元及鄰居周太江扭案請追龔供此女因不守婦道由紡紗廠委員張老爺斥退送入聖母院其日適逢禮拜被徐領去周太江供與劉素不相識實遭誣指大令著押候原告補詞呈候核奪○王張氏前控兒子王仁生糾同楊阿五趙和尚姚秋濤等將姪女王雪仙婢女夏蘭搶出藏匿英界六馬路合興客棧求提究辦等情經鄭大令訊供飭將王仁生等押候補提合興棧主到案覆訊昨日堂期包探將棧主婦張王氏及在押之王仁生等解案請訊張王氏供三月十二日王仁生偕其婦及婢女三人來棧住宿據稱在蘇鄕來滬因生産暫借客棧迨産下嬰兒已斃由婢女埋入西門外土内大令謂豈有夫婦借棧生産之理顯見爾平時不安本分開設臺基著押候交保俟下期原告到堂再核其餘一併還押○蔣某前投公廨控英界棋盤街德大昌店主梅文祥等吞没股份 
 
 

Page 4

 
 
求提訊究等情鄭大令准詞出票至英界移提昨日堂期包探將提到之司帳方根元解案請訊方供店主朱鶴卿並無别股有議單爲憑朱家住南巿生家渡大令謂爾爲司帳不應如此糊塗爾知有梅文祥否供文祥卽執事梅仲華之兄另在别店大令以原告不到無從質對著還押傳原告到堂再核○居念椿禀稱去年十月有英界尚仁里開妓院之洪吳氏偕其女洪如意向小的借去洋錢一千二百元立有借票爲憑向索不還求請追給借票帳目當堂呈閱洪吳氏供借洋屬實已在錦華樓會上劃清並無蒂欠居供只有一百六十九元可以作抵大令謂借欵不得以會項劃抵著押候五日内理清洪求寛限大令准限十天延干追比○包探禀稱寳山縣移文上海縣署派差至捕房協提湯小麻子兹將小工湯林泉拘案請訊大令閱視移文有刼奪寳山縣趙姓一案問此事爲首何人湯供浦東二十圖人向以駕船度日此事並無頭緖大令押候寳山縣原差帶同拘獲之犯到堂指認是否此人再核○包探禀稱大羅洋行出店聶阿林竊取洋酒三瓶爲洋東拘送捕房捕頭命解案請辦聶阿林俯首無詞大令判枷號七天責笞一百板○包探禀稱積竊吳阿全由蘇州來滬扒竊范阿玉洋夾一只内儲洋三元一角當塲拿獲解案請訊大令判責一百板贓還失主○包探禀稱王阿生竊取黄豆一百伊斤賣與小東門趙仁發豆腐店内得洋二元爲失主查獲送案請訊大令判將王責一百板趙罰洋二元以後不准收贓○包探禀稱王阿狗在碼頭竊取鐵練一條拘獲人贓解案請訊大令判枷號五天發碼頭示衆期满責二百板○包探禀稱某洋貨店學徒林鳳英在太古碼頭雇車裝載各货被偷兒劉桂榮竊取手巾一包當塲拿獲解案請訊大令判責一百板贓還失主○包探禀稱積竊張三子王有才混入輪船行竊陳正全冒充探夥訛詐一併拘案请辦陳正全矢口不承大令判令押三天以示薄儆○包探禀稱賊犯俞阿桂向在某輪船行竊適有搭客失去洋銀四十餘元信件數封拘案請訊俞阿桂供竊洋之人實係孫阿鳳與小的無干　令著押候拘拿孫阿鳳到案再核 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[吏部文案]  
　　昨日京師采訪友人郵來吏部批示數道彚而登之亦宦途中人所宜瀏寛　也查定例挑選舉人内有各項候選教職均於單内註明教職字樣只准桃取二等等語今查江蘇辛卯科舉人與光祖已於光緖十八年五月十九日呈请就教江蘇戊子科舉人葛士清於光緖十六年五月二十四日呈請就教江蘇内子科舉人嚴治平於光緖十五年四月十二日呈請就教四川戊子科舉人楊紹震於光緖二十年五月初十日呈請就教四川已丑科舉人劉廷玉於光緖十六年四月十四日呈請就教四川壬午科舉人趙純武於光緖十五年三月三十日呈請就教湖南已丑科舉人劉允治於光緖十六年四月呈請就教湖南乙亥科舉人聶鎭衡於光緖七年閏七月呈请就教湖南已卯科舉人危耀垣於光緖十七年十一月呈請就教湖南已丑科舉人易宗耀於光緖二十一年呈請就教湖南已丑科舉人劉焌杰於光緖二十年八月呈請就教湖南已丑科舉人劉鍾源於光緖二十年四月呈請就教江西乙酉科舉人陳迪吉於光緖十六年四月呈請就教江西戊子科舉人羅環於光緖十八年七月呈請就教江西乙丑科舉人謝士偉於光緖十六年九月呈請就教江西已丑科舉人謝慕韓於光緖二十年五月呈請就教四川已卯科舉人趙增江蘇甲子科舉人魯應奎河南乙亥科舉人李蓉第均已在部呈請就教俱係候選教職應只挑選二等相應批示可也又據浙江成子科八十四名舉人陳國楨浙江辛卯科舉人陳明俊福建戊子科舉人王毓菁雲南壬午科四十一名舉人劉青照雲南乙酉科二十七名舉人范克仁均兩次投遞同鄕京官印結赴挑到部查該舉人等所遞印結内姓名履歴科分名次三代均屬相同應將重遞印結查銷相應批示可也又據山西已丑科舉人張棨河南壬午科舉人葉崇觀河南已丑科舉人張海鵾湖南辛卯科舉人楊昌謨安徽辛卯科舉人程輔墀均投遞印結赴挑前來查定例教職終養病痊候補例應坐補原缺人員不准挑選等語今張棨山西人由朔平府訓導中式已丑科第二名舉人回任後於光緖二十三年五月告病開缺此項人員應歸坐補例不准其挑選查葉崇觀河南光州舉人因連年搶險保以教職遇缺卽選於光緖十七年九月初七日奉旨依議欽此相應出示傳令該舉人務於二十二日以前依具同鄕就官印結切實聲明以憑辦理如不呈明卽將該員只挑二等查河南已丑科舉人張海鵾遵新海防例報捐四項教職該員係候選教職應只挑選二等查湖南辛卯科舉人楊昌謨由新海防四十一卯報捐四項統選教職該員係候選教職應只挑選二等查安徽辛卯科舉人程輔墀業已補充官學教習查定例教習未經傳補實缺准其挑選已經傳補者不准予挑等語今該舉人現據禮部咨稱充官學教習已補實缺應不准其挑選相應批示可也又據廂白旗满洲舉人德　衷恆正白旗舉人銘廉等三員取具本佐領圖結聽候大挑到部查定例候補候選正佐各官以及中書筆帖式概不挑選等语今德麟衷恆銘廉等均係候選筆帖式所請大挑之處核與定例不符應不准其挑選相應批示可也又據正白旗漢軍奎明佐領下文舉人李義田投遞圖結呈请大挑到部當經片查該旗所叙是否相符並所遞圖結是否出給之處兹據正白旗漢軍都統覆稱訊據舉人李義田結稱赴挑投遞圖結係由盛京金州駐防正白旗漢軍金明相佐領下出給等情前來查本部辦理大挑八旗满洲蒙古漢軍舉人無論是否京旗及各省駐防俱令取具京旗佐領圖結今李義田所遞圖結旣係盛京駐防佐領之結核與歴辦成案不符礙難准行相應批示可也又據河南丙子科舉人栗芳春投遞印結赴挑前來查栗芳春係河南漳德府臨漳縣廪生中式丙子科第三名舉人已丑科大挑二等教職於光緖十九年八月呈請註銷該員係曾經挑取二等之員例不准其列入挑選相應批示可也又據湖北舉人王之瑞投遞印結赴挑前來查　之瑞係湖北江夏縣舉人遵海防例報捐雙月訓導十一年七月選授襄陽府復設訓導二十一年二月十九日丁憂開缺在案該舉人旣係候選訓導結内並未聲明查定例挑選舉人内有各項候選教職均於單内註明教職字樣只准挑取二等等語相應　示該員是否由舉人報捐訓導選授得缺抑或另有一人務於三日内取具同鄕京官印結聲明到部以憑核辦可也 
[懲治小竊]  
　　小竊王阿二本地人也昨日闖到滬北楊樹浦華盛紡紗廠所建之馬房扭開鎖鑰潛身入内竊取布衣等件携贓而逸甫出門卽被事主覺察上前追獲扭送巡防局禀訴由局員姚殿卿二尹研訊之餘以王行竊屬實遂飭重笞五址板從寛交保釋去 
[上海縣署瑣案]  
　　本邑漕河涇鎭圖董張姓禀送唐雲祥王小弟兩人到縣前晚經帮審委員李二尹提訊王供木匠爲業前日黄昏後聞門前時有蠁聲心疑竊賊因卽出外查看見有一人躱在暗中連問數聲始知是圖董之子乃卽閉門入内並不警　不料次日忽稱小的誣伊作賊喝令多人毆撃不知伊之頭額被何人碰傷唐供向業銅匠張董事之子毆王小弟小的聞呼救命上前勸解並不帮毆二尹以一面之詞顯有不實判將唐王二人一併交差押候查明核辦○朱尚保前控族叔朱錫芳覇掯田單一案亦經二尹提訊朱尚保供有方單兩紙一紙一畝一紙九分抵押與朱錫芳處刻已備本一百千向贖伊掯不放贖母親往說竟被伊子坤林撃倒地下一味恃蠻其母朱諸氏供亦相同朱錫芳供此項田單係當地保之叔勝荃賣與小的管業與尚保無干今將原契呈電坤林供撃倒叔母并無此事惟勸之回去而已二尹地坤林不該目無尊長飭責五十板著朱錫芳邀同勝荃到案質訊○前有寡婦陳莊氏喊控夫弟陳阿大乘喪爭繼黄大令查悉陳阿大前在九鋪充當副甲不應有爭繼奪産之事立飭差役前往　殮前晚二尹提案覆訊陳莊氏供丈夫慶帆去世多年子名引孫姑陳錢氏日前病故時突有夫堂弟陳阿大覬觎産業乘喪霸阻强欲承繼纒擾不休蒙黄大老爺派差押殮今求恩斷引孫供亦相同陳阿大供叔母去世小的並無阻喪爭繼惟事實因尚有祖棺年久未葬勸令姪兒引孫一併安葬引孫不允以致口角二尹著具以後不再纒擾切結呈案○前有唐王氏揑控沈桂卿强搶孫女成親一案前晚二尹飭提復訊沈玉泉供是桂卿之父前曾聘定王氏之孫女招弟爲媳由媳父唐生全主婚後因生泉故世王氏聽從外甥孫蔡農生唆使賴婚另嫁誣控强搶今將庚帖呈案沈桂卿供與父同金茂堂供是媒人因唐生泉在日與小的同在某處當差是以爲媒將招弟許嫁沈桂卿爲妻唐王氏與孫女招弟同稱並未許過沈姓始终不願嫁與沈家蔡農生供是抱告與王氏相同二尹日媒証確鑿豈容賴婚蔡農生唆使離婚殊爲可惡喝掌頰二十下限三日内恊同原差地甲將唐王氏勸象依允俟沈姓擇日迎娶唐王氏年邁龍鍾故不責招弟暫發普育堂俟沈姓迎娶 
[美界捕房紀事] 　　 
　　寍波人陸阿榮因犯竊遞解回籍刻又來申逞其探囊手叚前晚至虹口篷路五百十三號門牌撬開門户捱身入内圖竊衣物被四百九十八號華捕查見當塲拘獲送入捕房捕頭命押候解送英界公堂禀請究辦○賭棍張阿照前晚偕同伴數十人行至虹口穿虹浜地方見有鄕人某甲肩負衣包等件贸贸然來張等見其荏弱可欺因卽喝令羽黨將甲扭住毆撃乘間將衣包等件攫之而去鄕人狼狽不堪旋至捕房控告禀請捕頭飭探緝辦昨日藍捕頭特飭包探竇如海石金榮前往將張拘獲押入捕房候解送英界公堂禀請訊辦 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十四年三月十九日京報全錄]  
　　○齊撫張奏爲青州满營兵米因災緩徵不敷支放懇恩援案折銀給發摺○又奏揀員请補陸路叅將員缺摺○又奏爲揀員　副將員缺摺○湘撫陳奏爲更換統帶辦理情形片○三月十九日禮部宗人府欽天監鑲藍旗值日無引見○端王假满請安　　西陵回京請安○慶福由東陵查禮覆命○貴昌由西陵查禮覆命○裕德載瀛各請假十日○禮部奏派稽察中左門色楞額○侍衛處奏派保和殿監試之大臣派出頭班濂貝勒志公芬車明安霍倫泰○二班倫貝子福森布愛隆貴禄錦良○召見○○頭品頂戴山東巡撫臣張汝梅跪奏爲青州满營兵米因災緩徵不敷支放懇請援案按折銀給發恭摺仰祈聖鑒事竊查鄒平徵大漕正耗米石例係撥運青州供支满營兵糈遇有災緩由附近各屬存儲倉榖内碾米支放嗣因倉榖無存由司按石折銀給發兵丁口經前撫臣陳士杰奏請自光緒十一年冬漕爲始如鄒平等五縣因災蠲緩兵米數在五百石以外者改撥禹城臨邑平源商河等四仍以德州等處豆改米抵補漕額至齊東等三縣運青薊糧例係作正開銷無欵抵補如遇緩徵仍照舊案領銀折放旋因禹城等處亦有撥爲難復經前撫臣張曜奏請自光緖十五年冬漕起添撥樂陵德平陵縣德州四州縣大漕同源撥禹城等四縣均匀撥兌以濟兵食　諭旨允准欽遵辦理在案兹據藩司督糧道會詳稱鄒平等縣光緖二十三年因災蠲緩米石已照奏案改撥禹城等八州縣大漕運交兌　缓徵米七百六十一石二斗六升原係薊糧撥運作正開銷無欵抵補援照歴年成案折銀給發以示體恤等情詳請具奏前來臣覆　應仰懇天恩俯准將齊東縣光緖二十三年緩徵不敷兵米援照歴辦成案每石折給實銀八錢由司隨餉發領出自鴻慈爲此恭　乞皇上聖鑒訓示謹奏奉硃批户部知道欽此○○頭品頂戴山東巡撫臣張汝梅跪奏爲揀員請補陸路叅將員缺以實　具奏仰祈聖鑒事竊照卽墨營叅將張仕忠因病出缺業經臣恭疏題報聲明遺缺係陸路題補之缺東省現有應補人員容臣　請補在案伏查該叅將駐紥卽墨縣城地處海濱轄境遼闊訓練巡防均關緊要非精明幹練熟習地方情形之員不足以資整頓臣於　人員内逐加遴選查有總兵銜儘先叅將實任武定營中軍守備李漸堂現年五十五歲係山東濟南府陵縣人由雲騎尉世職學習期　三年八月給咨送部引見奉旨發回本省以守備補用欽此十二年因堵築惠民縣保免補守備以都司儘先補用並加遊撃銜於十　初六日奉旨依議欽此十五年因堵築歴城縣西帋坊漫口案内出力復經張曜奏保免補都司以遊撃儘先補用十七年經前撫臣　補武定營中軍守備經守部核准覆奏是年十一月初一日奉旨依議欽此給咨送部引見由兵部發給劄付到營任事十八年因　縣胡家岸桑家渡及濟陽縣灰壩惠民縣白茅墳等處合龍案内出力復經福潤彚案奏保免補遊撃以叅將留東儘先補用嗣因十九　黄河防搶險案内出力經前撫臣李秉銜奏保俟補叅將後以副將留東儘先補用並加總兵銜於二十一年八月十九日奉旨依議　辦事認眞營務熟悉以之請補卽墨營叅將員缺洵堪勝任雖該員儘先名次稍後惟名次在前之吕奎劉魁嚴永興尤富麟曲廷貴索　此缺人地未甚相家例得據實聲明　無籲懇天恩俯准以儘先叅將實任武定營中軍守備李漸堂補授卽墨營叅將惟該員籍隸　應廻避如蒙俞允俟接准部覆再與鄰省揀員對調仍給咨送部引見以符定制其所遺武定營中軍守備員缺係陸路部推之缺東　儘先應補人員容臣揀員另疏請補合併陳明謹會同登州鎭臣夏辛酉合詞恭摺具奏伏乞皇上聖鑒敕部核覆施行謹奏奉　叩議奏欽此○○頭品頂戴山東巡撫臣張汝梅跪奏爲揀員更補陸路副將員缺以重地方恭摺具奏仰祈聖鑒事竊照膠州　詹占元因人地不宜開缺另補遺缺經前撫虑李秉衡奏請以升用副將調署單縣營叅將東昌營叅將岳金堂升補接准兵部議覆山　副將員缺係陸路題補第二輪第二缺諭用儘先人員查岳金堂係升用副將實缺叅將照章應歸揀發班及應升班候補今請升補輪　員之缺核與定章不符仍令另揀合例儘先人員請補等因具奏奉旨依議欽此欽遵咨行到東自應另行揀員請補伏查該副將駐　處海濱彈壓巡防均關緊要非精明幹練熟悉情形之員不足以資控馭臣於通省儘先副將人員内覆加遴選查有總兵銜儘先補用　純現年五十五歲係湖北武昌府江夏縣人由武童於咸豐年間投効鄂軍迭在安徽陜西等省剿匪出力歴保以千總儘先補用並戴　五年三月隨營差遣到東七年克復直隸饒陽縣出力經前撫臣丁寳楨奏保奉上諭著以守備儘先補用並加都司銜欽此是年東　逆案内出力復經丁寳楨奏保奉上諭著免補都司以遊撃儘先補用欽此光緖元年辦理菏澤縣賈莊堵口並防護三汛安瀾案内　丁寳楨奏保於二年十一月十四日奉上諭著俟補遊撃後以叅將儘先補用欽此八年堵築歴城縣桃園河工合龍案内出力經前　鎔奏保俟補遊撃後以叅將留東儘先補用於九年五月十二日奉旨依議欽此十二年因歴次堵築漫口大工案内了力經前撫臣　保免補遊撃以叅將儘先補用於是年八月初八日奉旨依議欽此十三年堵築齊河縣朱河圈漫口出力經前撫臣張曜奏保加副　四年三月十二日奉旨依議欽此嗣因搶護險工案内出力復經張曜奏保於是年四月十八日奉上諭著免補叅將以副將儘先　十五年堵築歴城縣西紙坊漫口案内出力復經張曜奏保於是年十二月十六日奉上諭副將夏錫純著加總兵銜欽此十七年歸　在管帶河定前營該員營務諳練馭軍嚴整以之請補膠州營副將員缺實堪勝任雖該員儘先名次稍後惟名次在前之陳光禄趙得　三員或現居要缺或與此缺人地不甚相宜均未便遷就請補例得據實聲明合無籲懇天恩俯准以總兵銜儘先副將夏錫純補授　將洵於地方營務有裨如蒙俞允俟接准部覆再行給咨送部引見以符定制謹會同登州鎭臣夏辛酉合詞恭摺具陳伏乞皇　部議覆施行謹奏奉硃批兵部議奏欽此○○陳寳箴片再各省防營更換統帶管帶人員前於光緖十五年十月間欽奉　隨時奏明等因欽此歴經遵辦在案湖南勇營久經分布各處駐紥散而不聚其訓練之法亟宜加意講求惟因餉項支絀屢經接准部　减不得不量爲變通臣擬酌特各營勇丁次第改營爲旗籍得稍節餉糈以資挹注期於分防與訓練不至偏廢西路毅安三營原以五　營札委内閣中書黄忠浩統帶兹先改爲三旗每旗以三百六十人爲度計可裁去弁勇四百餘人現在訓練之事不宜稍緩而該營駐　帶汛地遼闊彈壓巡防均關緊要查有記名總兵黄元果樸實誠毅謀勇兼優堪以委令接統督率弁勇認眞巡防彈壓保衛地方其哉　百餘人卽令黄忠浩募足三旗帶領來省酌仿西法訓練期成勁旅以爲程式又親軍副前副中副後三營分紥衡永郴桂等處記名提　統帶日久應行更換以均勞逸查有記名提督張慶雲廉勤果毅訓練有方堪以委令接統督率操防除分飭遵照及改營爲旗另募　　俟各營一律辦理就緖另行奏明並咨部立案外謹將更換統帶辦理情形先行附片具陳伏乞聖鑒謹奏奉硃批兵部知道 
 
