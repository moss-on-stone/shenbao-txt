# 1917 - 328 - 4916094

 

Page 1

 
 
   
 
 

Page 2

 
 
時評 
[停戰（冷）]  
　　當此南北停戰言和之時而忽有曹娥江之小戰以曲折於其間今乃甬事亦定矣然則南北人物之交戰其可以由此了乎 
　　夫南北人物之交戰云者言非南北人民之樂於交戰不過其間有數人物藉口以作戰耳戰之結果無論勝負歸於何方曹娥江之戰况即其小影耳故欲夸大其辭或法律其解於我民被搶被刦之痛苦無與也然則苟能停戰亦暫時苟且之幸也 
[命令]  
　　十一月三十日大總統令暫代國務總理外交總長汪大燮迭呈辭職汪大燮准免本兼各職此令又令特任王士珍署國務總理此令 
　　又令内務總長湯化龍財政總長梁啟超司法總長林長民教育總長范源濓農商總長張國淦迭呈辭職湯化龍梁啓超林長民范源濓張國淦均准免職此令 
　　又令派曾述棨爲條改現行進口稅則委員會主任李景銘賴發洛爲副主任此令 
[專電]  
　　北京電新國員均用署字外交陸徵祥内務錢能訓財政王克敏司法教育農商均次長升署海交留亦改署理陸軍王自兼田文烈長參謀（一日上午十鐘） 
　　北京電陸徵祥外交錢能訓内務王克敏財政劉冠雄海軍田文烈農商曹汝霖交通江庸署司法蔭昌參謀總長令均下 
（一日下午十一鐘） 
　　北京電王士珍對余言接匿名信甚多段個人雖光明磊落而派别紛歧可歎至西南事解决甚難余問停戰電已發否王答馮私電已發至條件亦未公式提出余問將不組閣以次長代理有否王答曾商及但對外則外交財政非有負專責者不可總之明日會議甚可注意云 
（十一月三十日下午九鐘） 
　　北京電頃晤王士珍詢署總理令將下否王答署理尚不如代理旣爲閣員之一依次挨及代理則亦不辭但組織内閣無此能力余問閣員名單確否王答並未與聞必先有總理而後有閣員但頃接公府通告明日下午四時召集舊閣員要人等會義當有解决可見王僅允代理或署理（十一月三十日下午九鐘） 
　　北京電頃在王士珍宅遇丁槐等數十人係江朝宗等聯合勸王速决定擔任據聞外交上對王尚稍有未接洽處此問題明晚當可解决（十一月三十日下午九鐘） 
　　北京電段訪英日兩使係答拜性質偶談及内閣日人言段請日政府援助非事實 
（十一月三十日下午九鐘） 
　　北京電閣員多徐世昌爲配置中華新報屢揭之現谷派與馮接近政學會漸活動某方密電又復不符（十一月三十日下午九鐘） 
　　北京電馮停戰通電發後陸榮廷已電復稱商准滇唐督停止進兵靜候提議條件（一日上午十鐘） 
　　北京電馮連日召集王克敏等籌維持票價策願擔任一千萬命曹王等籌借一千萬 
（十一月三十日下午九鐘） 
　　北京電直督曹錕今午出京聞將脫離蘇鄂同盟而自另結一團體魯張懷芝昨到京與曹取一致（一日上午十鐘） 
　　北京電昨公使團並無會議報載未確（十一月三十日下午九鐘） 
　　北京電重慶來電該處附近黔軍自二十八日起受川軍及北軍之總攻擊（十一月三十日下午九鐘） 
　　北京電南滿鐵道助津災華人一萬元熊特訪林日使答謝 
（十一月三十日下午九鐘） 
　　北京電參陸辦公處仍遷回國院（一日上午十鐘） 
　　北京電湘軍官來電索還軍民長官印信（一日一午十鐘） 
　　北京電譚延闓電熊希齡南軍已停攻岳（一日上午十鐘） 
　　杭州電甬軍已遣散秩序復黨魁逃省軍到甬童現辦善後省 
 
 

Page 3

 
 
垣現水已跌温台等處已得安謐報告（一日下午九鐘） 
[外電]  
　　北京電重慶消息謂川軍與北軍已於二十八日在重慶附近開始總攻擊（三十日） 
　　北京電南滿鐵路捐日洋一萬圓助直隷水災經費（三十日） 
　　北京電海軍部長劉冠雄已簽定丹商那森氏英金五十萬鎊借欵合同以便建造海陸軍用無線電站以三十年爲限期期内丹人得與中國合管各站所需材料如爲中國所無者可購諸外國聞此合同未得國務院同意且聞德商得力風根無線電報公司實在幕後主持故此事更爲人注意（三十日） 
　　以上路透電 
　　北京電今晨馮總統親訪王士珍大約王不便再辭總理之職傳說交通系領袖閣員曹汝霖刻上辭呈（三十日） 
　　哈爾濱電蒙古鬍匪三千攻擊齊齊哈爾西五十英里之華人村莊以致居民紛向鐵路區域奔逃華兵一小隊追擊鬍匪失利而回鬍匪挾有槍械但彈樂不多故僅刦掠村莊驚擾人民（三十日） 
　　哈爾濱電今晚八時在東方族館附近之大街有俄兵三人與一華人持械攔刦乘車赴旅館之希臘人搶去盧布三千餘枚及貴重鑽戒一枚該希人尚藏有盧布一萬五千未被搜見行刦才逐去圉人乘車而去是夜又有一法國所保護之人從俱樂部出行大街時亦被持械者三人當場行刦奪去盧布一萬一千枚（三十日） 
　　哈爾濱電俄京與莫斯科之郵電同盟會通告黨人當道謂郵電傳遞新聞彼等應有自由傳發之權如不承認即行罷工云云俄境各處郵電人員皆贊成此舉故國十八小時未接俄京與莫斯科關於政局之電信蓋郵電同盟會刻方候黨人當道之覆書也（三十日） 
　　以上字林報 
　　北京電此次王士珍允諾擔任署理國務總理之始末大略如下三十日上午八點鐘馮總統訪王氏晤談一點半鐘之久總統要求王氏於下列三條中任擇其一而擔任之一爲國務總理 
　　二署理國務總理三以代理國務總理兼任陸軍總長王氏祇允諾第三條其後馮總統又往訪徐世昌懇請徐氏往勸王士珍再進一步允諾第二條爲署理國務總理徐受託到王宅熱心勸告王氏遂允其請徐乃復命於總統遂即發表命令（一日） 
　　北京電三十日北京軍警代表巿民代表公民代表步軍統領李長秦警視總監吳炳湘等皆到王士珍宅内請王氏擔任國務總理又贛鄂奉吉等十二省督軍皆有贊成王内問之電報此間一般與論雖皆歡迎王内閣但一部分之識者皆謂不過過渡内閣而已且目下正值南北調停之難關其前途未許遽抱樂觀也 
（一日） 
　　北京電王士珍今日語其昵近者某君云余祇允以閣員資格代理總理不欲爲正式國務總理也（一日） 
　　北京電今日總統府爲内閣問題開重要會議（一日） 
　　廣東電陸榮廷於二十六日由梧州啓程赴南寗伍廷芳於三十日晨抵廣東（三十日） 
　　北京電張懷包芝今晨（三十日）隨帶衛兵數名入京（三十日） 
　　廣東電李福林於二十九日接受廣惠鎭守使莫榮新所移交之職務（三十日） 
　　北京電三十日發表命令任曾述棨爲現行進口稅改正委員主任李景銘賴發洛爲副主任聞不日將在上海開改正關稅會議按曾述棨號霽生河南固始縣人年五十元歲前清進士在前清曾歷任稅務帮辦大臣外務部右丞至民國曾任交通部秘書長肅政史平政院評事現任稅務處提調 
　　北京電外交團因日前段祺瑞往訪日英公使之際曾聲明王内閣之外交完全繼續前内閣之方針並聲明將以陸徵祥長外交故對於王内問皆表歡迎之態度但於王内閣之能否通過目前之難局則頗懷疑義（一日） 
　　奉天電此間盛傳北京政局稍定直隷安徽兩派不日將在天津開聯合會議共商對付南方之策奉天擬派參謀長楊宇霆赴會 
（一日） 
　　奉天電四鄭鐵路建築車於三十日逹鄭嫁屯四五日内全線將通車可搭客（一日） 
　　東京電中國武官靳雲鵬等爲考察軍港事於今日赴横須賀（一日） 
　　以上東方通信社電 
[戰電]  
　　倫敦電路透電社探悉俄國外交官與文武官員刻在英國者齊集於倫敦俄使署開重要會議一致議决反對美克齊美爾黨斥之爲纂權之罪人與會諸人誓各竭力抵抗破壞俄國之奸徒 
（二十九日） 
　　俄京電俄國磋議停戰之代表電稱德俄兩國代表定於星期日午時在兩軍陣線中間特文斯克與維爾拉鐵路交點處相晤然後乘坐專車直赴白萊斯里杜夫斯克德軍東境司令部（二十九日） 
　　倫敦電俄京路透訪員電稱俄京一百九二四區内有一百十區投國會選舉票計美克齊美爾黨得二十二萬票社會革命黨得八萬票（二十九日） 
　　倫敦電德國無線電傳出德首相關於俄國停戰議和之言論略請一俟俄國派出全權代表即將與之開議希望不久磋商就緒恢復和局云（二十九日） 
　　巴黎電協約國聯合大會今日在外交部開幕各國代表入場時觀者大聲歡呼而對於中國與日本之代表歡呼尤甚（二十九日） 
[公電]  
　　楊齊通告甬事電大總統國務院鈞鑒參謀陸海軍各部督軍省長京滬總商會各報館均鑒近日亂黨乘此政潮潛踞寗郡通電自主進窺紹興經派第一師童師長爲司令官督隊進剿匪隊卽向寗郡潰逃現一面電請海軍游弋寗洋協助截捕一面嚴督陸隊併力追剿該匪勢已窮蹙旦夕必可肅清尤幸商巿如常安謐治安未受影響誠恐遠道風謡或爲亂徒淆惑特布近狀乞釋藎懷善德耀珊卅 
　　譚浩明通電馮代總統鈞鑒陸巡閱使督軍省長各鎭守使各護軍使各報館公鑒目聯軍入長沙迭接長沙各界來電推舉浩明爲湘督當經覆電固辭兹忽接軍民兩政辦公處梗電竟爾通告全國實深駭異湘督一職浩明决不承認應俟大局旣定内閣依法成立由中央擇員任命方爲合法至湘省目前治安自當力任維持所在秩序如常特電布聞以免誤會浩明叩宥 
要聞一 
[西報論組閣與南北問題]  
　　字林報二十七日北京通訊云舊内閣政策失敗後必有天然發表此即吾人在京耐心以待者段今去矣前兩次段出閣後輒離京他適此次獨否其中有無關係正未易知梁啟超僅給假出閣惟與進步黨各閣員接近者則皆以梁等行將辭職爲言其戀棧不去者厥爲交通系閣員聞留戀不捨之輩實有所待　希望政局一變或利於若輩而高官厚祿仍可保持也推其所希望者無非在反對黨之内訌與陰謀之得售耳馮國璋也長江督軍也陸榮廷也唐繼堯也彼此關係至何程度姑勿具論其昭昭在人耳目者雖各出其力或單獨行動或聯合進行以推倒前内閣然此解决辦法彼此實有爭持不下之餘地馮無論若何代價所必爭者總統一席唐所求者以四川爲外府陸之志願在取某某南省爲其勢力範圍而長江諸督則仍不失其爲北洋派之份子雅不願覩南人植其勢力於北京懷抱不同期嚮各異將來融洽能至何種地步非今可知苟皆以個人權利爲前提而置國家利益爲後圖則前途茫茫自無解决之一日矣袁世凱張勳段祺瑞之失敗史有可爲後來者之教訓者在焉追溯往事即知苟其人非超羣拔類爲全國名流所不能望其项背者欲以一人之力而爲中國之狄克推多其事必不可能但大禮固不能集於一人然可集於苦干人集合而成之團體彼推例殷氏者殆謀所以集合歟第宗旨不釋　則集合難望成功彼以集合團體庶可各逞其欲爲志者吾知共無能有爲而其他方面不崇朝亦將集合團體與之對抗矣謀　合者苟一致聯絡最憲法於穩固基礎之上則全國無一人可得而　議之蓋人人立此憲法之下無一人可以獨尊亦無一人可以見絶也政體宜擁護不容一人或一黨破壞之若中國人人以爲政體無待擁護則野心家將利用此政體而陰懷異志至於政體若何尚屬次要所最扼要者惟在人人準備蹴踏謀毁政體之一人或一黨耳今爲反對段氏者計最上之策卽在聯合而聯合之目的當在憲法之復活此爲事理之極顯明者舍此而外吾不知有何善策以言憲法本身則絶無問題南京臨時約法固不容有爭論也至於國會問題則校困難南方爭論謂舊國國之解散出於强迫實則解散之者即在憲法上有權爲此之黎元洪南方力爭舊國會之復活者無非欲據憲法别有所圖而使國民黨居多數之立法會復成立於北京耳惟長江諸督對此國會未必歡迎南方當知長江諸督爲北軍之代表仍屬國内最强之要素苟輕視此點則未免大愚矣南方欲得一種解决辦法而漠視北軍派之重要推其結果勢必破直皖派之異見而促其復合而已彼直皖之分裂徒起於個人嫉忌非眞主義不同也其嫉忌所集之一人一經除去則　無兩派分裂之餘地今段已去位北方軍人領袖或可復歸和好不以南方爲念此乃今日時局中未必不能之一事也聞南京刻方開議討論將來時局此間報紙謂南方條件有舊國會復活一條舊國會以國民黨民多數故此消息頗足令人不寗查第一次國會國民黨所以佔多數者有種種特殊理由當時各省多爲革命黨所有國民黨自佔優勢而他黨政客則鮮有可乘之機會焉此後革命黨自失信用迨至今日各省樹國民黨之旗幟者殆無一省今日情勢旣已如兹國民黨自不應仍佔多數是以斤斤於重召舊國會之問題者恐徒爲解决之阻力耳今日時局仍繫於北洋派不過彼派中有一部份爲自已關係計鼓起陸榮廷使之示威但推倒段内閣者非榮廷也實不肯攻陸之直隷系耳若南方自重其功而要索自已發言他人聽命之權則解决無望矣 
[北京特别通信（一百三十）（飄萍）]  
　　十一月二十八日 
　　電令停戰之原因 
　　愚在本報通信最初之所主張在先解决時局而後組織内閣昨訪熊君秉三其意見頗與愚同蓋處理國家之大事不宜枝枝節節爲之要能大刀闊斧斬斷亂麻然後有濟王内閣今將出現於内閣未出現之先聞已電令各處停戰此不可謂非如吾人希望之一部分爰路記其經過之原因 
　　（一）西南妥協之有望自段内閣倒後中央雖未出面與西南討論解决時局之方法而南京方面則受中央非正式之委任與西南從事磋商最後消息陸榮廷之意見如總統問題則可以承認馮公繼任國會問題並不堅持舊國會之說皆於河間方面爲有利惟停戰須以總統命令行之合内閣未成無人副署明令故通電停戰實以表示願與西南妥協而以此爲徵信之一法也 
　　（二）未來内閣之要求段閣倒後業已數日新内閣尚未出現河間頗引以爲慮蓋恐今後責任之太重也今與王聘卿再四商懇始有允意而所以遲遲上台之故則深慮西南方面再有變故又將不得已而出於戰平日不與段内閣同情此時將何以自解故必俟解决時局稍有眉目馮河間亦表示决心然後可以應允此停戰電所以先發以求合於未來内閣之志趣者也 
　　（三）各面警耗之紛至今日時局之可慮者不僅在於川湘不僅在於内政浙江旣有不靖之說（按甬事今已有一小結朿）福建安徽一帶近亦草木皆兵外交上尤恐貽人口實萬一列强勸告行動失其自由從又不可不從又不可此實可寒心者加以金融恐慌票價低落社會幾將破裂當局於此有所覺悟故欲以停戰先救濟之 
　　聞前晚之所發者爲一通電今明王内閣發表以後尚有停戰聽候解决之明令此解决時局之曙光人民應以歡聲迎之吾人惟祝其今後進行之順利而已 
[南京快信]  
　　岑西林昨派王蘭（贛國會議員）來寗謁李督軍商論和議問題李督派副官長王健飛接見彭允彝昨由粤電李督軍支寗密迭讀致幹老電公調護政局深具苦心彝隨時陳明極爲諒佩頃奉幹老命偕雷君慕南趨轅商承一切已於今日（二十六）首途特此奉聞彝宥 
　　韓紫石已於昨由寗回海安原籍 
　　兩淮緝私兼陸軍巡緝隊統領劉槐森昨電李督陳報檢閱水陸各營情形並稱卽日來省請示防務機宜 
　　十一月份軍餉李督派一等副官陳廷謨石景川赴各營監發 
　　財廳委舒樹基充崑太稅務所長李廷琳充界口釐局長田寶榮充灣邵釐局長 
　　黎黄陂由津來電派胡九香即日來寗接洽 
　　此間各機關因省會開會在卽連日編製决算檢送財廳或省署以備提交省會議决 
　　贛督陳光遠以第二混成旅駐紥南昌辦理防務頗爲得力特電商李督軍暫予留贛助防 
　　江寗鎭守使齊燮元昨日傳令各要塞司令務須嚴密防守不得擅離 
　　江南機器局長王者化有改任上海龍華兵工廠廠長之說 
　　津浦路因北段封車運兵貨車兩日不通 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[王内閣與新舊各總長]  
　　王士珍内閣有確已成立消息聞馮總統前晚接得寗波獨立消息後異常焦灼昨午特决親往敦勸王士珍張秘書長乃以電話告知王宅王總長昨日電告陸軍部請假一日專候馮至馮於昨午十二時乘坐紅色汽車隨帶廕午樓等數人先往東四五條胡同徐世昌宅適段祺瑞亦在座三人密談頗久馮乃約徐同至王處勸其出任總理王知總統來意係勸其出任總理又加以徐再三勸說知勢難推却比即表示允意馮乃迫令同車入府時正下午二時入府之後馮即諭張秘書長將王士珍三字塡入繼任總理命令之空白中（因此命令早已辦就）并請王察閱王雖未拒却但再三要求昨晚勿遽發表此中有無變幻尚不可知但聞馮意已决定今日送局印布又聞昨日上午十時叚氏曾訪英日兩使致辭職之辭並謂内閣將由王士珍組織業經定議惟王氏所抱政策與余仍無差異意見旣同則余對於沿襲自已政策之内閣仍欲極力援助請日本政府亦與從前同一之援助是所切盼云云訪日使之後又赴英使館訪朱爾典公使談話内容與向日使所談之意大旨無所差别然則王氏將繼任内閣之定局當係前晚段宅晚餐席上已有眉目也至昨日王氏謁馮時曾表示不能擔任之意又往訪田文烈熊希齡請兩人出而組閣田熊仍推王最後往訪徐世昌聲言不能擔任徐力勸之故昨日晚間又有王君拒紙組閣之風傳說者謂爲上臺時不可少之波折也王内閣旣已確定則命令當於昨晚發下乃昨日午後七時國務院秘書長張志潭將命令送公府蓋印預備公布總統臨時又有斟酌張秘書長復將未蓋印之命令携回國務院王内閣之實現於是又須延緩大約今日或可發表也 
　當王氏未允擔任總理之前擬議中之各新總長如外交内務司法財政諸席外間早有傳聞總統擬先發表一二部之說蓋此次各部總長之選用多由馮與徐世昌氏互商某也某部某也某部早經内定王之出任旣由徐氏協同馮氏往勸則閣員之任用亦必參以徐氏之意見可知且王素稱忠厚尤必不指總統之旨與徐氏之意也兹列所擬人名以驗其後外交陸徵祥内務王芝祥一說錢能訓財政王克敏陸軍王士珍自兼一說田文烈海軍劉冠雄留任司法江庸教育范源濓留任一說袁希濤農商陸宗輿一說田文烈交通施肇曾一說曹汝霖留任内閣以外尚有參謀本部以王總長改任陸軍亦將另行選人段芝貴田文烈李純三說近日皆盛傳之但此爲總統所自擇本不關内閣組織也另一消息内閣閣員人數甚多預備者不止一批如發表後或自不就或有人反對則依次遞補大約上列之名單尚有若干更動此我國政治之特色毫無足怪至發表之期則有即在今日之說至於已辭職之舊閣員聞亦於昨日下午二時前後據某要人電話有組閣事已商准王聘卿之說於是梁湯諸總長絡繹電屬國務院張秘書長務請將其個人所遞之三次辭呈當日彚上張秘書長電覆一一照辦迄下午五時張秘書長之辭呈亦已繕畢張君旋即携同各辭呈進府現查湯林張三總長准予免職之令均經馮鈐蓋小印但未經總理副署梁總長之免職令亦已辦就馮尚未鈐印范總長辭呈亦有照准之說曹總長辭呈昨晨乃上劉總長有無辭呈尚未查得至梁財政總長則昨日（二十八）續上第三次辭呈以後即於下午携同女公子乘四點四十五分車赴津矣 
[和戰擬議中之軍人電訊]  
　　公府方面於前昨兩日接到陸巡閱使密電二件其内容關係南北大局至爲重要第一電對於川湘粤閩等七省之用人行政權槪由南方自行主持一項已略形退讓但欲政府恢復國會鞏固立法機關湖南督軍省長仍明令譚組菴兼任以資收拾等語等二電則謂中央如能開誠相與内外施政不分南北畛域國會宏開總理得人時局統一自無難解之問題聞馮核閱後無所表示據府秘書廳消息總統接陸使密電擬先與劉浩春省長磋商辦法然後覆電武鳴云 
　　外間前傳總統曾電召皖督倪嗣冲入京兹據公府消息倪氏已有復電到京大致謂嗣冲久病新痊步履維艱加以湘事發生後黨人紛紛來皖勾結暴徒意圖破壞防範稍有未周必致擾亂治安且徐淮一帶土匪尚未肅清兹值張督辦敬堯之軍隊開赴湘鄂人心未定更不敢擅離職守兹特委派易迺謙來京面陳一切目前戰和兩大端爲解决時局之緊要關鍵務懇我大總統毅然决然速定方針母爲宵小所惑如有軍機重要事宜仍希隨時電告即行遵辦云云 
　　某機關昨得閩督李厚基來電内稱據臧副司令宥（二十六）電稱接莫司令電云馮旅來潮無期我軍處處受敵如援軍不到守恐不易等語查前據探報粤敵以三十營來攻因有失敗現滇軍師長方聲濤又添兵努攻並有勾結土匪滋擾情事馮旅現在浦口來尚需時敵之兵數日增我之援兵未到衆寡懸殊深爲焦灼又况湘省情勢現已變遷深恐粤敵暗將兵力增加潮汕方面尤爲吃緊昨承電示由浙撥助一旅現浙方有事兵隊恐不能來擬懇電知倪巡閱使酌撥勁旅迅速來閩藉資援助軍情緊急究應如何處置仰乞電示機宜爲叩李厚基叩宥云云未知當軸能照准否耳 
　　傅良佐自奉令查辦迄今旬日以内閣尚未成立似尚未理會及此昨日第八師團長梁得勝專電致中央請依軍法懲辦傅氏政府如何辦法現尚未悉至於王汝賢氏則自長沙退兵以後滯留岳州總統曾派員查辦並令回師長原職昨日政府得王汝賢王汝勤宥日（二十六）聯銜來電内稱接奉電令汝賢等各回師旅長原職等因聞命之下感激莫名汝賢汝勤遵已各回原職分别接收任事謹當遵令將所部隊伍嚴加整頓以仰副我大總統整軍經武之至意現奉王督軍電飭職師開赴嘉魚咸寗新堤等處分防明日即行開拔俟分防後再行呈額謹此電陳王汝賢王汝勤叩宥（二十六）印云云則第八師又已離岳矣 
[叙渝戰况之京訊]  
　　一報捷一告急 
　　川軍進攻叙府滇軍京電有已攻克消息兹據政府方面所傳布之劉存厚捷電則所攻克者僅爲叙府附近之要隘攻下叙城尚未即成事實其電文云厚部分道攻叙情形前經電呈在案頃據舒旅長榮衢有午電稱斗牛岩宗場一帶敵以精兵四團據險抵守昨經分令鄧團由本道進攻斗牛岩廖團孫支隊抄襲其左營陳兩隊警備其右兹據廖團長報稱敵約三營附砲機關鎗固守芹坡及河壩亭一帶纒督隊猛力進攻於敬日午刻將河壩亭敵人擊潰未刻佔領芹坡又據鄧團長報稱敵右翼主要陣地在橋地灣大岩坡大捲子一帶共有精兵三營駐守尋橋工事甚堅當派何議兩營奮迅進攻衝峯數十次於敬日將橋地灣大捲子一帶陣地奪獲又派敢死隊乘黄昏猛攻戌刻始將陳家岩完全佔領刻正準備殲滅斗牛岩之敵直搗宗場又據孫支隊報稱有日指曉偕廖團由朱家橋向王家山右翼攻擊前進激戰至已刻將王家山附近完全佔領各等語轉報前來正擬電呈間復據舒旅長電稱據前線各隊報告有日指曉一部由左翼直攻宗場一部由正面猛攻斗牛岩純用衝鋒前撲後繼遂將宗場斗牛岩完全佔領共計先後斃敵數百名生擒百餘名獲械具輜重無算叙府門户已得刻正進攻赤岩及吊黄樓一帶節節進逼叙城不難攻下等情除電飭前敵各部隊乘銳猛進以期迅克堅城外謹電馳聞會辦四川軍務劉存厚叩感印 
　　黔軍進攻重慶一節外間頗傳北軍與川軍合力與戰勝敗尚無聞兹據吳光新致政府告急電似軍情尚甚急切也其電文略謂江津激戰情形已另呈電兹據探報黔軍復厚集兵力分路圍攻重慶查黔軍兵力不過一旅此次確係勾結土非與熊克开聯合一致現川軍均赴前敵除電周督派兵援渝外懇中央速電熊克武顧全大局勿再暗助黔軍云云又一消息謂熊克武昨曾電陳元首懇給假兩月入覲未知元首果如所請否也 
[無線電台借約内容]  
　　海軍部與丹麥國商人訂立建築無線電台借欵合同聞已於十一月二十六日由海軍部劉總長與丹商隆盛洋行那森氏訂定借欵其額數爲五十三萬六千二百六十七鎊正約共十七欵附約共八欵其中最重要者（一）建築此項無線電台除軍事外專備與歐美各埠或各輪船通訊（二）借欵期間三十年（三）期内應予該商以管理無線電台全權（四）建築材料由部給予免稅護照由外洋運入但中國士產亦可採用（五）用人一切由管理員主持（六） 
無線電台費用收支由管理員主持年納中國政府總收入之百分之十中國政府得派員監督聞此事未經國務會議係由海軍當局主持故外交交通兩部頗有表示反對之說 
[粤中所傳南方議和條件]  
　　南北議和中之重要人物南方一面當推唐陸然此次議和之發軔其動機全在湘局而湘事之牌利又爲陸系人物故陸氏之發言權尤爲一般所重視其態度極可注意聞陸於二十一日曾有通電分致黔滇湘粤等省商榷條件其文云萬急貴陽劉督軍行營唐督軍譚聯軍總司令廣州陳督軍莫代督李恊和先生鑒固密劉督軍霰電悉此次西南義師護國亟應密爲聯合以斯貫澈始終寗意以推倒段内閣召集或會恢復黄陂自由爲主旨黄陂如果正式辭職河間即可依法繼任頃已密電李秀山督軍表示此意諸公卓見如休仍希示教榮廷馬印云云其主張與外間所傳不甚相遠將來或竟以此爲標準也 
　　又有一說則謂梧州要人爲預備應付起見昨特開會議决定將來如馮代總統有調和意思時卽提出下列條件（一）召集舊國會恢复臨時約法（一）要求復回黎大總統原職（一）否認段氏軍械借欵嚴辦梁啟超湯化龍倪嗣冲徐樹錚傅良佐吳光新等以謝天下（一）撤回王汝賢范國璋駐岳軍隊俾譚延闤仍長湖南民政（一）湖南縣軍一席關係非常重大歸湖南民公舉（一）免周道剛職以劉存厚督川熊克武仍爲重慶鎭守使（一）以柏文蔚爲安徽督軍陳光遠調署福建督軍以李烈鈞爲江西督軍（一）李純爲長江巡閱使兼署南京督軍以唐繼堯爲雲貴川三省巡閱使以陸榮廷爲粤桂閩湘巡閱使（一）伍廷芳爲内閣總理孫洪伊長内務如中央能一一承認始有議和之餘地否則决以武力解决惟此種條件希望過奢事實上决難辦到陸氏諸人旣渴愛和平未必有此難題提出大約所傳或非眞相也 
　　惟代理廣東督軍之莫榮新氏對於和議前日確有意見發表其條件較之陸氏馬電多一懲辦禍首自亦題中應有之義兹錄其通電如下萬急梧州陸巡閱使鈞鑒唐行營唐督軍譚行營譚聯軍總司令貴陽劉督軍梧州陳督軍衡山送程總司令長沙趙師長劉鎭守使陸總司令湘潭韋林兩總司令醴陸株州探送馬總司令永州蕭代鎭守使辰州張道尹洪江周副使上海岑西林伍秩庸譚組庵柏烈武孫伯蘭蔣伯器先生廣州李省長海軍程總長林總司令孫中山唐少川李恊和汪精衛胡漢民吳蓮伯王儒堂先生曁國會議員諸君長沙雲南貴陽南寗廣州省議會均鑑自黄陂被幽段氏竊政弁髦大法朋比羣好我西南將帥不忍見民國之就隳爰舉義師用維法紀湘南先發桂粤誓師轉戰安攸戡定衡寶用兵匝月遂拔長沙王范之頑傳周之悍奔逃恐後莫攖吾錄唐莫公近更督師川南所向皆捷湘粤桂三省聯軍將逹岳州滇黔雄師卽出渝關掃清妖孽此正其時乃二三君子懔同室操戈之戒引鬩牆禦侮之言建議調停冀成和局寗人息事曷勝欽遲但我西南所爭者一爲屏斥段氏一爲懲辦禍首一爲恢復國會一爲回復黄陂之自由若黄陂必欲辭職須由正式國會解决今四者一未能行而遽議調停不獨非我諸將帥誓師起義之初心亦恐無以慰海内人民之期望榮新鋒　餘生飽嘗憂患標明宗旨誓貫主張現正簡練軍實召集師徒聽候巡憲指揮分途策應一日不逹目的一日不能　兵寗不知外交多事之秋内部不宜衝突亦以大法旣傾國本焉託清源正本非得已也請公旣賡袍澤必協進行望業堅貞共圖匡濟佇候明教不盡依馳莫榮新叩養印（二十二） 
[粤人爭逐中之省長與財廳]  
　　粤省權利之爭最烈自朱慶瀾去粤則爭省長督軍問題發生則爭督軍今又共爭財政廳長矣財廳長一缺自田丞斌去任以後即由胡銘槃兼任未嘗發生開題近因莫榮新代理督軍而此問題遂聯帶而起蓋此次廣東軍事長官之更動純由陸榮廷調和主客之作用梧州會議陳去而莫代李福林之升任鎭使楊永泰之署理財政皆緣於此陸和陳與警衛軍不睦故以莫代陳然對於警衛軍方面之疎通調和須有人在而楊即斡旋其間之一有力人物陸欲任莫督粤各方面周旋肆應必賴有其人以輔之於是屬望於楊而財政廳長問題起矣聞陸擬任楊之意以楊旣爲廣東人又屬已之親信人今日長該廳者理財責任猶其次對付各軍軍費爲最難楊於李魏等各統領皆有感情則較易應付惟楊近以各方面爭競頗不願就此爭競之起乃由軍政府方面聞財政有任楊之議因亦意有别屬即近日喧傳之歐陽榮之及李茂之是也歐陽本爲某保險公司之經理人而李則爲港商昔年曾居胡漢民幕中者也軍政府之注意財政固屬自然之理然其所以屬意於歐李而不與楊者則亦有故蓋今日南方岑陸自成一派楊前之來實銜岑之使命其至粤也旣却軍政府秘書不爲又棄其原有之議員不爲而歸於陸故自一方面觀之覺楊實有黨同志異之嫌則其舍楊而别有所屬意亦固其所今聞楊雖有退志然在陸氏之意則視楊之財政與莫之督軍有連屬關係决不容其辭謝如楊始終固辭則曾彥及鄭榮二人或有希望也 
　　財政廳長之外爭逐者又有省長問題當段内閣更換陳炳焜擬議之際李耀漢曾遣代表晋京頗受嫌疑日來痛詆李耀漢通段者至印發一種揭帖標題爲嗚呼李耀漢禍粤之披露雖經警廳令區查禁李耀漢究不能自安已决意辭職前日發布通電表明脫卸其電文云急北京大總統鈞鑒行營陸巡閱使各省督軍省長廣州莫督軍省議會報介公會鑒耀漢一介武夫治軍十稔幾閱滄桑之變力圖梓里之安前者遭際時艱謬權省　三月以來民生吏治一無所裨清夜自思惄焉如擣昨奉明令兼任督軍任重材輕固慚不勝更不忍取專城之印致操同室之戈因而塗炭生靈凋儔元氣是以忍尤負謗勉保安全朝夕焦勞積成憂疾病軀戀棧如治理何除委政務廳廳長胡銘槃暫行代印代行外伏乞大總統先將兼署督軍成命收回並簡賢員接任廣東省長俾得卸肩養疴鄉里尤盼西南大局早就和平此邦之刧運能回耀漢之前愆藉蓋是則禱祝以祈者矣謹布腹心仰惟垂鑒云云聞李於二十四號下午一時發此通電後卽將省長應辦各事當面交與政務廳長胡銘槃擔任囑其代行代拆即於是夜十一時出城乘坐兵輪回肇自李去後省中即推胡漢民繼任省長由程璧光李烈鈞林葆懌張開儒方聲濤吳景　鈕永建 
 
 

Page 7

 
 
　　等通電推舉而省議會一面則定期二十六日開會選舉但一部分人以李之辭職非出本心未必絶無問題故主張挽留是亦一未來之爭潮也 
[皖軍退萍後之贛訊]  
　　奮勇援湘之安武軍因生路斷絶跼踳萍境頃贛陳督奉陸軍部來電仍令該軍暫駐萍鄉縣内以待後命但該軍駐萍在陳督原爲不得已之事迭電贛西鎭使及行軍將領妥愼防範切不可使贛皖兩軍發生衝突蓋陳督與蘇鄂各督一致主和已爲爲南所贊成誠恐發生意外致阻調停之進行也 
　　自皖軍退萍後贛湘交通已斷寄湘郵便須由漢口轉遞連日省城氣象亦頗緊迫現已施行特别戒嚴九江鎭使軍務帮辦吳金彪留省已一星期日來竟有倪軍在萍譁變之謡雖未徵實而巿面金融頓學恐慌當道以省城防軍不足兩團兵力大薄卽贛西贛南亦無兵添派僅由戚省長將駐在各屬警備隊分别調動以若干派往吉安若干駐省并密令萍鄉知事加意防範勸告人民安靜守業勿生誤會陳督以警備隊兵力有限終不敷用特電請中央將十一師全師開拔來贛值此兵事緊急贛省頗關重要想政府必准如所請也 
　　皖督倪嗣冲以皖軍假道旣未如願而分批回皖之辦法又未商妥特派督署參謀長兼安武軍第七路統領憲兵司令李玉麟率同副官二人來贛與陳督磋商一切昨日（二十六）晚車抵省今日晉謁陳督坐談甚久聞李參謀與陳督接洽後尚須赴萍鄉設立兵站并放安武軍冬衣及軍用餉糈藉以慰勉大約一二日内卽由省前往云 
[浙甬軍隊風潮已定]  
　　浙軍第一師長童保暄自令第一團砲兵在曹娥開砲後駐紥百官之甬軍頗多受傷卽晚退駐五夫童師長立率所部步砲各營渡江於昨晨（三十）乘專車前進並開機關鎗攻擊聞駐牟山湖附近大批甬軍已一律退回鎭海及甬江現省垣派出軍隊暫在餘姚站内設立司令部預備晚車直抵寗波 
　　頃得百官消息謂此次省軍係駐紥曹娥甬軍則在百官大舜廟駐守二十八日清晨八時餘忽聞曹娥方面軍隊開砲數響一時甬軍亦開砲還擊黨時軍士各無損害惟大舜廟及巿屋被燬甚鉅現在地方尚形安謐沿江兩岸均有重兵駐紥 
　　童保暄師長昨已有電到省報告前敵情形電文如下杭州督軍鈞鑒謹將今日戰鬭情形報告於下（一）敵情如前報告當即决心艷日進攻（二）伍團長所部爲第一梯隊乘夜進佔曹娥上午八時開始攻擊陳團長所部爲第二梯隊乘夜接近蒿壩第一梯隊砲火掩護八時渡江正午完畢（三）第一梯隊下午三時渡江四時佔領百官西站第二梯隊一時開始擊敵側背四時許亦佔領百官東北站敵沿鐡道線向餘姚方面退却因天暮僅行射擊追擊（四）全梯隊本夜即在百官宿營擬明日再行前進追躡當能殲滅（五）獲輕砲三尊子彈甚多及步鎗工作器具等甚多（六）我軍受傷士兵尚少敵軍不詳（七）司令部擬明日移駐百官保暄叩印 
　　聞楊督軍以第一師前敵各軍進攻出力昨特犒賞洋五萬元並許給發雙餉第四團長伍文淵第五團長陳肇英躬冒矢石進佔百官已予從優保奬甬軍司令蔣尊簋等知已失敗有已赴滬風說甬軍竄退至江北岸時王蕚周悰張伯岐等已將司令部軍械局佔領不許入城一面輸欵童軍聯合追捕並電致省城謂軍隊猝然獨立事前並未與聞事後無法抗拒現正竭力維持秩序云云現聞童軍前隊已將入城大局底定杭甬電報已通當兩軍未交綏前甬軍方面曾遣連附徐某（名未詳）直入省軍前敵司令部進謁童師長欲下游說童立飭在軍前鎗斃目下紹地頗覺安靖惟曹娥百官蒿壩臯埠嶧亭五夫等處商民均避徙一空西興江岸已由省中派第四師步兵一團砲兵一營機關鎗一連分防該處並由督署副官長安毓清親往察勘地勢擇要塡駐後回省報告並聞楊督軍已將進攻獲勝情形報告中央查核矣 
地方通信 
[松江]  
　　軍警之防務密駐松步兵兩營及機關鎗砲隊工程各一連自奉浙督電調赴浙之後尚餘十五團第二營全部及機關鎗一連砲隊兩連工程三連輜重兩連現仍駐紥松城連日雖有全數調浙風說然迄未成爲事實至慮護軍使於二十九日上午令調所部兩營乘車出發係逕往浙江並非來松塡防松江防守司令休豐林君因調浙軍隊須得親往指揮故隔昨回松將防務布置後又於二十九上午前往杭垣回松之期尚未確定而警界方面又因防務緊要於巡遜緝捕等事亦非常認眞且於警所内園挑築大操場一所以便謂集本城各分駐所警察逐日訓練 
　　業户之要求忙松城各業户前曾進縣要求將收租成色循案布告並將五厙鄉毆打業户抗霸租籽之鄉民拘案訊辦現因縣中所發布告並不將七成租色宣示且毆業抗租之鄉民亦未拿辦大不滿意特由耿公逹廖鳳閣等約集東西各業户於二十九日下午同至縣署質問辦法當經李知事延入花廳經耿廖兩人代表陳述先請知事拿辦毆打業户及毁損董保房屋器皿之鄉人李知事謂此事已飭警區擇尤提究嗣後如再發生事故可逕報該管警區拘辦以免多費手續耿公逹又以縣中所頒荒册雖許業户於限内更正然因期間短促勢難按田履勘所有重荒次荒田畝如果租籽無着應請免賦李知事謂此事已請省道財廳核示並允將七成租色及各善堂覆議減免辦法再令行警區分别宣示 
[蘇州]  
　　鄉民閙荒風潮近訊蘇鄉農民因蟲傷田稻要求減租釀成閙荒風潮甚至聚衆焚燒催甲房屋迭誌前報嗣經蘇紳劉雅賓丁春之潘濟之等聯名電請軍民二署懲辦由督軍省長電飭鎭道縣各署遵照督飭兵警分往彈壓如查有犯事之人卽行嚴拿准照懲治盜匪法懲辦云云蘇城田業會接到官廳通知後已分别通知各租棧一律於舊曆十月二十日開倉收租並已函請縣署將各鄉催租委員從速委定以便早日設局催租 
　　知事委定椽屬人員吳縣知事吳其昌已於十一月二十五號接篆任事兹將縣署掾屬人員分别派定姓氏如下裁判員王邦鼒揚元溥第一科主任潘恩銘第二科主任徐獻廷第三科主任趙振踿助理員申彤藻陸南儒袁頌平徵糧員薛少泉陸　甫一等警佐余某二等警佐汪某苗　管理兼　業調查員查亮采其餘收發庶務及書記等亦均分别派定矣 
[金壇]  
　　通俗教育館開幕金擅通俗教育館由縣署委任陳家鳳爲主任業經籌備就緒館址設文廟内分國書講演兩部已於上月二十八日購幕下午一時行開幕禮首由主任報告籌辦情形繼由縣署第三科强君致開幕詞後由來賓相繼演說末復欵以茶點攝影而散是日天氣晴和來賓甚衆會場由私立仁劬學校童子軍照料秩序井然 
　　仁劬學校運動會上月二十五日下午私立仁劬學校在公共體育場開第二次運動會時未及午來賓已甚擁擠當由該校童子軍臨時在場維持秩序至警士到場始各回預備處休息後由男女學生分部運動節目甚多其中以女子高小部彩圈操月湧波心舞蹈女子國民部皮球操彩旗操男子國民部童子軍教練潭腿及人塔等尤爲可觀 
[鎭江]  
　　巡廻講演員演說江蘇省巡廻講演團員杜冠宸于潤民趙受兹項燕北等四人來鎭演說於舊曆十月十五日午後二時在大街老戲園舊址開會由杜于趙項四君先後登台演說聽者頗衆 
　　催緝連刼九家案鎭郡東鄉平昌巿丁崗村王渭中楊從虎等九家同於上月二十七日被盜搶刦曾經當場獲有盜犯兩名送縣訊辦其餘各盜迄未就獲刻王楊等又赴縣署具禀催緝 
　　派員調查保衛團丹徒縣倪知事近以城鎭鄉保衛團奉有省分頒布條例重行整頓本邑所設之保衛團查有二十餘處特派員分往切實調查應將該團設置團員團丁若干槍械餉項若干本年内發生盜刧重案若干次由團丁捕獲送案若干次逐一查明塡表呈候彚轉 
[揚州]  
　　辦學人員得奬江都前任周知事於交卸之時將全縣小學校長教員成績昭著者依照部章呈報淮揚道尹轉省詳部給予奬章奬狀以示鼓勵現已由上峯核准頒發到縣計優等章洪詮李豫曾等十七人奬金質章者厲鼎鎧陳悅三等十五人奬銀質章者杜鑒煇王祖培等十五人奬銅質章者張嶧張官夔等二十三人 
　　軍官率隊往宿陸軍七十四旅全部前奉令調駐徐州軍隊由旱道起程軍官及輜重用具用帆船載運已於日前過揚赴浦兹聞該軍又奉省令暫緩赴徐改駐宿遷故運浦之輜重復行運往宿遷又於昨日過揚因物件衆多暫寄本城曾公祠巡緝隊營部内該軍官董素輝等已於今日（三十）率軍隊由揚開往宿遷矣 
[安慶]  
　　朱家珂來皖投案前皖省警察廳長朱家珂因被皖省　离控告侵吞巨欵數十萬匿不到案經省吏通緝在案現朱已來皖投案請傳　告對質聞朱恃有某要津之函眞將前案取銷再入宦途日前到皖後假寓同仁醫院内運動某巨公并公　紳商學各界以爲疏道地步昨日地方檢察　已開預審一次原告汪占鰲亦已來省聽候傳案與朱家珂對質并將該前廳長迭次侵吞各欵證據　摺報告未知法庭能秉公懲辦否 
[廣東]  
　　香山民軍騷擾之近狀香山隆都石門　滿各河面現有朱卓文所部扼守要津來往商輪多被騎奪昨有飛江火船由澳門馬角開行道經該處亦被刦奪將船駛往金　脚地方至初五日爲陸軍游擊隊探悉特率大軍馳往圍捕并將該艦奪回駛往前山灣泊刻由該輪船主具呈當道請領矣又各民軍自戰事停止後現經各地紳士設法調和往返磋商將已就緒惟民軍現恐袁軍掩襲各率大隊分駐隆都大黄圃荔枝山及石門沙坪草尾團馬頭山各地　踞險要預備調和不協繼續進攻袁帶軍隊恐其乘機撲城亦於西南城上各置開花砲二尊及機關鎗等以爲防　之計并聞各紳最近主張以兩軍爭持以來人民轉徙流雜傷心慘目是未見其利先蒙其害昨特聯集各都紳商議决聯請孫文將香屬民軍迅子收束以免糜爛地方 
來函 
[盛省傳洪復齋來函]  
　　敬啓者報載二十七日甬軍開會推舉盛省傳洪復齋等爲參議查是省傳復齋並不到會舉參議亦未知悉特此聲明請登入來函門爲感盛省傳洪復齋同啓十二月一日 
雜評一 
[海軍借欵（庸）]  
　　海軍部無線電台之借欵名爲借債實則不啻以敷設之權讓諸外人無線電爲軍事上之必要設備外人旣操管理之權於吾國軍事行動有無室礙姑舍不論卽以締結債約而言旣未經國會之議决又未通遇於聞議此種專恣實罕先例而况如外電所傳尚有德商嫌疑或足引起國際間之法意耶 
　　段芝泉之倒雖倒於主戰而借欵之啓人口實要亦其主因不謂段氏旣倒以後劉冠雄又演此未經閣議秘密借欵之事實然而劉則安然劉任未嘗隨段内閣而俱倒也斯眞咄咄怪事者矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[寗波獨立之滬濱消息（五）]  
　　甬軍挫折之誌聞浙省第一師師長童保睻因寗波獨立軍不受勸導於上月二十九日上午在紹　上虞交界之曹娥鎭開始作戰已誌昨報兹詢諸逃避來滬之寗紹人及證以本埠官署所得消息知童軍蒞紹後卽帶一混成團進駐曹娥江邊與甬軍隔江相望當向甬軍竭誠開導因甬軍堅執不從遂於是晨開始作戰首用大砲將甬軍司令部轟燬甬軍紛紛退去遂過江追擊甬軍被迫勉力抵禦卒以兵力不敵死傷甚衆遂卽四散現在餘姚縣屬之馬渚鎭駐紥當甬軍退走時已無紀律可言沿途肆行刦掠統計虞姚兩縣被刦當典計逹七家其餘紳富殷商不計其數故該兩縣逃避來滬者昨前兩天多至數千餘人云 
　　甬地來客之陳述據昨日由甬來滬之人述及寗波獨立軍軍逼退至小越後見援軍未至勢難重整旗鼓遂復開拔逃回寗波詎寗地司令等鑒於他處未能響應知事不佳卽不敢出爲統率各敗兵知無主宰之人遂向甬地最熱閙之大東門巿街中肆行搶刦（計被刦洋貨綢緞等店六家）登時秩序紊亂未幾爲會稽道尹聞悉立赴總商會邀集正副會長籌議挽救方法該商會會長等深恐糜爛全巿不堪收拾遂邀同會董等馳往該處向衆聲稱你等現因退回寗地所部長官不替你等佈置你等又無資糧是以出此不得已之舉吾商民亦均知悉惟刻下總商會中已籌有欵項預備資遣可否停止搶刦各兵允之遂羣赴商會左近圍集該商會長等知事可幸免遂邀各錢莊號經理會商之下大者每莊派出四百元小者二百元其餘各業亦視店號大小分别籌集現洋數萬元一面派令商團站防門首並擬定每名將鎗械軍衣繳畢給洋五十元其鎗已失去祇穿軍衣者亦照給計共發去八萬元全巿始得無事聞該兵大半台州籍領洋之後均紛紛回台其間亦稍有往他處謀生者事平之後即經商團與未附和之警察擔任巡邏偌大風潮就此平息所有蔣百器等十餘人聞已乘某商輪船於昨晨來滬至童保暄軍隊自戰勝獨立軍後即進駐百官探知甬軍無力抗拒遂卽重行開拔擬乘曹妊火車追至甬地圍剿詎至晚火車未至遂改由陸道前往故運夜由沿鐵道開至馬渚稍爲休息復由馬渚開拔抵餘姚始行塡紥再定行止昨據來人云童軍尚駐餘姚所有被砲轟燬之大舜廟聞僅開一砲兩旁居民及廟内已共傷百餘人此次雙方開戰據稱甬軍斃六七人傷數十人童軍一面罕有損傷云 
　　截拿黨首之急電松滬盧護軍使昨接浙省楊督軍急電云甬郡亂事對已撥派重軍往剿將次撲滅頃據前敵報告謂甬江亂黨現已擊散大局指日當可蕩平惟偵得黨首蔣尊簋周鳳岐莊介石李徵五王文慶等數人現潛乘某某公司船赴滬迅卽電滬截拿等語合即電逹希派幹練探員於扼要港口截拿務獲嚴懲以弭亂源云云盧使即商由海軍輪機處撥派策電兵輪一艘由馬參謀長及稽查員等駛赴吳淞口外三夾水守候凡由甬駛申之輪務令停輪俾資搜檢一面咨請砲臺司令榮道一如商輪不遵令停輪者即以砲擊一面遴派稽查員於各碼頭秘密偵緝務使黨徒不得漏網聞是屬係江天輪進口當即上輪搜查祇見滿載避難之男女數千人並未見有黨首蹤跡遂卽各自報告軍使核奪又一訪面云昨日上午五點鐘時江天輪船由甬駛抵吳淞正欲進口之際即由泊於砲台灘之策電兵輪以燈號令其停輪以便上船檢查詎江天商輪置之不理直駛道口策電好以空砲射擊江天始停輪候驗查無禁品當即開駛來滬昨吳淞理船　已據情報由新關理船廳轉禀威稅務司核辦矣 
　　紹興同鄉之維持旅　紹興同鄉會昨晨接紹城陳東聲君發來三等急電僅有事平兩字該會知事已平和遂馳報田時霖會長田君得悉後擬不再往甬解　後經諸同鄉討論之下謂目下大局雖已無礙甬地秩序究未完全平定咸勸田君赴甬一行設法紷持並請田君於赴甬笔即往餘姚迅與童師長會商早日將所部開拔以定人心田會長允以個人名義前往接洽業於昨日乘輪赴甬矣 
　　取消獨立之官電松滬盧護軍使昨接浙江楊督軍來電據云寗波獨立一事現已取消恢復原狀地方秩序安靖如常等因盧使當即抄錄原電除轉致旅滬寗波同鄉會及南北商商外並令知所屬軍警各機關迅行轉傳地方人民一體知悉 
　　甬埠商業之轉機本埠某銀行接甬埠錢業電告謂今日巿上銀根略見鬆動各商業生意較前尚不減色滙水亦稍回落並稱近觀各界舉動甬埠可免再有變故商學各界亦正在協商和平方法云 
　　宣布獨立之初志聞此次甬軍宣布獨立其計畫本定聯絡所有浙軍直撲省城詎楊督軍手腕靈敏立即召集張童兩假長協商防禦辦法致甬軍初計未遂改變方針進取甬紹附近各屬無如該處扼要地方均有童軍駐　兩日來已發生戰事均甬軍退走其故因甬軍一意聯絡浙軍不欲與戰致有失敗現各方面均各運用和平手腕冀弭戰禂一面仍預籌軍備以防决裂云 
　　澄淞砲台之防範寗鎭澄淞四路要塞總司令齊燮元因聞寗波獨立恐其蔓延長江各埠昨特電令江陰吳淞兩台官着將台上砲械子彈妥爲儲備親督官兵常川瞭望以重江防云 
　　臨時探隊之出發松滬盧護軍使以甬　獨立滬浙毗連防務吃緊除水陸各要隘節節設防外又特編臨時探隊數十人分投出發以重軍事面保　地治安 
[一星期間之金融狀况]  
　　自寗波獨立以來滬上謡言甚多銀根奇緊銀拆最大之時（三十日上午）爲五錢洋釐最高（二十六日下午）爲七錢四分一般商業已大受影響至昨日巿面已平謡言亦即稍息銀拆收盤一錢墨洋七錢三分一釐半龍洋相等惟連日各埠來往銀洋甚多二十六日交通銀行由南京來洋五萬元徐州來洋四萬元客帮從天津來洋七萬元中國銀行裝赴南京銀七萬兩四明銀行裝往甬江洋十萬元花衣帮裝往南通洋二十萬元二十七日中國銀行從南京來洋五萬元杭州來洋十萬元又裝赴甬江洋三萬元南京銀七萬兩花帮又裝往崇通海洋三十萬元松江洋十五萬元二十八日中國銀行又從南京來洋三十萬元裝赴南京銀七萬兩米帮裝往長江一帶洋二十萬元花衣帮裝往崇通海洋三十萬元二十九日客帮從天津來洋十萬元中國銀行由南京來洋十萬元交通銀行裝往金陵銀七萬兩又中國銀行裝去十四萬兩花帮裝往海門南通洋四十萬元三十日中國銀行又從南京來洋十五萬元裝去銀十萬兩交通交裝去銀七萬兩各錢莊裝赴寗波洋十萬元花帮裝往南翔洋五萬元又往南昌洋五萬元又往通州洋五萬元一日中國銀行從南京來洋十五萬元又裝去銀十萬兩四明銀行裝往寗波洋十萬元花帮裝往内地洋二十萬元至各外國銀行此一週間並無銀洋進出大條銀較二十四日縮去一八七五鎊價則已句日未有更動所以驃金之價亦不相上下兹將昨日各銀行錢莊結存銀洋實數錄下麥加利存銀二百零四萬洋一百五十六萬滙豐存銀四百六十一萬洋一百五十五萬大條銀一百條德華存銀五十萬洋四十萬正金存銀三百二十六萬洋五十二萬道勝存銀二百零六萬洋二十六萬通商存銀二十萬洋五十萬東方存銀二百零四萬洋十六萬花旗存銀一百零五萬洋一百萬大條　二百四十六萬華比存銀三十四萬洋四十二萬和囒存銀四十二萬洋一百零三萬中國存銀九十九萬洋二百八十四萬台灣存銀一百二十二萬洋六十萬住友存銀十四萬洋三萬北巿各錢莊存銀一百三十五萬洋二百四十五萬交通存銀三十一萬洋九十四萬有利存銀二十五萬洋十萬中法存銀四十五萬洋三十四萬總計存銀二千一百二十四萬洋一千四百七十萬大條鎔化七十二條尚存二百六十二條較上届二十四日少存銀六十四萬洋一百二十七萬大條銀六十二條至昨日下午銀拆忽小聞因各洋商解於華商（絲茶等）之現銀有一百數十萬兩之多云 
[商會會董試種美棉之呈報]  
　　上海總商商呈農商部文云呈爲郁會董試種美棉業已收穫檢同先後送會之照片及蒴花各様送呈鈞鑒飭司查照事竊本會會董郁屏翰潛心棉學曾著有改良棉種實驗書及刋印南洪陸應麟所述之培棉肥料淺說與夫美國德嘉君編著之棉樹栽培新法以饗同志曾於本年四月間由會函送鈞部農林司並分送產棉地各商會研究有案嗣鈞部所購之美國棉籽郵寄到滬本會以郁會董研求植棉耄老不倦且於上海西鄉置有田畝卽贈送兩包令其實地試種以資比較七月間郁會董以佈種之美棉其棉已高至一尺遵照美商原函所囑照相送會九月間因棉結蒴採様陳閱十月十一日又據來函報告種植情形另紙錄呈鈞鑒十一月間又以田間盡數收穫將已穫之棉樣一包函送前來並據聲稱核見收數每畝祇有二十餘斤殊爲憾事大約因種得太稀之故明春擬排種稍密以觀後效等情伏查郁會董試種美棉節節函報並檢様送閱倘植棉者盡如該會董之實事求是孜孜不倦中國棉一不患無發逹之日理合將蒴花花様分裝一匣連同照片具文呈送伏乞鈞部俯賜鑒閱飭知農林司查照實爲公便 
[德商請提貨物之照准]  
　　德商利康洋行有貨物存在招商局棧由和總領事致函交涉署請即轉知准予提取卽經交涉署商准江海關查復謂該項貨物與軍用品無關故薩交涉員已函請招商局查核辦理矣 
[塡送聘用洋員一覧表]  
　　交涉署近奉外交部訓令以四五年分京外聘用洋員應即分晰造表具復等因薩交涉員即照各前任所聘用之各洋員塡造一覧表備文送部備案 
[公賣抵欵事部批不確]  
　　中國烟酒聯合會前聞財部有將公賣稅抵借英美烟公司欵項之風說曾經分電農商財政各部要求取銷並經農部電復業已咨詢財部等情已紀前報兹該會又接農商部批第一二○七號内開據電已愁當經咨詢財部核復兹准復稱查烟酒公賣稅抵借英美烟公司欵一事係屬訛傳並非事實咨請查照等因令行批仰知悉此批六年十一月二十三日 
[印花稅又須檢查]  
　　淞滬徐警廳長昨致縣商會函云運啓者案照檢查印花歷經依法舉行在案查印花稅法罰金執行規則第一條内開應貼印花之契約簿據每届六個月即每年六月十二月由警察官廳檢查一次等語自應遵照辦理兹經敝廳長定於本年十二月依法舉行檢查除通令各屬遵辦並會伺縣公署出示布告外相應函逹即希轉致各商民人等一體知照凡有漏貼印花之契約簿據務須遵照稅法實行購貼勿稍漏忽致干罰辦至紉公誼 
　　上海縣知事公署淞滬警察廳會銜布告云爲布告事照得檢查印花歷經定期舉行勸懲兼施並遵執行規則平時由巡警糾發或人民告發征收罰金按月彚解彚轉在案查印花稅法罰金執行規則定每年六月十二月應舉行檢查一次如商　不依法貼用照章處罰等語自應遵照辦理兹經本督本廳定於本年十二月份依法舉行檢查除飭各署所遵辦外爲此布告仰管内各商民知悉務各遵照印花稅法分别購貼切勿意存隱漏致干處罰其各周知特此布告 
[栽贓誣害之發覺]  
　　皖人楊以德唐開山黄光彩三人前被軍廠工匠張德林（卽唐之表兄）以炸彈十一枚潛藏於高昌廟空房内誘騙至彼一面謊報軍署指爲黨人致被一併判處死刑執行槍斃在案張則升爲工頭獲領厚俸迄今已三四月矣兹爲唐開山等之家屬在皖聞悉以唐在滬時因與張德林誼屬姑表曾託其隨時照顧不料張竟邀功貪賞栽贓誣害致遭極刑故將張母拘禁逼令以母病危重等語寄函來滬囑張回皖而張德林不明底蘊當卽辭差而歸昨有同廠工人得悉張德林已被證明栽贓誣陷扭送該處地方官請爲反坐以雪沉寃云 
[軍署宣布劉李二人之罪狀]  
　　松滬護軍使署稽查會同淞滬警察廳偵探在本城廣福寺土地祠後平屋内破獲收藏炸彈炸藥之劉敬秋（即劉希）李三等解經軍署訊明於前日午後在龍華大校場執行槍斃兹將盧護軍使宣布之罪狀照錄如下爲布告事案據本署稽查處會同警廳先後拏獲收藏炸彈炸藥意圖擾亂之匪犯劉敬秋卽劉希李三等呈解來署發交軍法課審辦訊據劉敬秋卽劉希供認始則意圖携帶炸彈前往英租界五馬路戲館抛擲詐財事未實行繼復勾結同黨圖謀擾亂並托李三將炸彈炸藥運往城内朱秋生家寄藏　候機關部隨時應用又據李三供認聽從劉敬秋囑托運送炸彈炸藥至朱秋生家寄藏意圖投送機關部以備擾亂之用各等情不諱查劉敬秋即劉希李三兩名其同收藏爆烈物圖擾公安均屬愍不畏法罪無可逭當此戒嚴期内又值冬防吃緊之時此等匪徒若不從嚴懲治殊不足以　公安而肅法紀應按照懲治盜匪法第四條第一欵之規定將該犯劉敬秋即劉希李三兩名一併判處死刑以昭烔戒除將該犯等依照軍法執行槍斃外爲此布各軍民人第一體知悉此布 
[搜獲手鎗子彈]  
　　徐州人陶桂成河南人梁平甫前晚因在公共租界廣東路徘徊經派駐老閘捕房專查特别事件之中西包探查見在其形跡可疑卽向兩人盤詰言語支吾且甚慌張卽經該探等在陶等身畔搜出手鎗子彈一併帶入捕房押至昨晨解送公共公廨由西探目壳羅香上堂禀明前情並將手鎗子彈呈案請察經兪襄讞商之義副領事羅君判陶梁兩人押候查明曾否犯案於下禮拜六開審 
[賣花民船歸途遇盜]  
　　浦東奉賢鄉民朱秋江等兄弟二人前日駕舟裝載棉花來滬銷售得洋三千數百元携帶回里舟抵奉賢縣境二橋地方突遇匪船一艘内有匪徒五六人各出手鎗利丸攔住去路當被跳躍過舟將所有銀洋搶劫一空携贓呼嘯而去事後由朱等投報奉賢縣公署請求飭緝 
[同居人先竊後搶三誌]  
　　法大馬路寶興里一百三十三號門牌復源紙邊棧主方德修即方慶根其眷屬另租隔壁一百三十二號門牌樓底居住日前被樓上之同居人陳寶連陳褚氏夫婦紏同羽黨數人先竊後搶潛行逃逸計失去金飾洋銀等物後由事主報告捕房即經探自黄金榮包探韓邦逹方福林程子卿偵悉陳等匿跡英界三馬路某客棧内前往該處將陳寶連陳褚氏夫婦及同黨王德成韓小亭萬于良並嫌疑人王信友婦人韓孫氏等七人拘獲並在陳褚氏身畔抄出手鎗珠彈數粒一併帶入捕房昨由捕頭飭探將陳等一併解送法公堂请究先據黄探目上堂禀明前情並將鎗珠呈鑒繼由事主方慶根投稱是晚十二時商人結賬舉即出外吃點心旋有陳寶連夫婦及同黨數人一擁而入是時商人之妻睡臥在床卽被陳褚氏以棉花將口寒住後由陳寶連等上前將所戴之金戒二只金壓髮一支及皮箱内之洋銀等物搶取而逸現妻子因當時受驚臥病在床故未到案今蒙獲案求請重究並由二房東周孫氏投稱陳寶連是我之二房客當搶刦之時因婦人房中未曾點燈故未被搶當由婦人於黑暗中上前攔阻被陳褚氏將口撳住故此不能聲張一　若輩搜刦而去亦請訊究詰之陳寶連供實由素識之趙新章即趙老五起意先着民人遷至三馬路某客棧至翌日晚上十二點時卽糾同妻子褚氏及王德成等往搶民人實未同往趙現匿何處實不知悉陳褚氏供由趙老五主使是晚先送婦人至某客棧晚膳後由趙給我鎗珠數粒收藏身畔旋卽同往搶刦是實王德成供由趙老五到來紏合民人前往方家搶刦韓小亭供民人與陳素來相識故到過方家數次此事雖係知情實未同往萬于良供賣書爲生餘供與韓相同王信友供民人於本月初八日由江北來申至該棧向韓索欠適有包探到來誤爲同黨致被拘案至於搶刦之事實不知情韓孫氏供婦人於本月間來申找尋丈夫韓小亭實不知有搶刦之事中西讞員判陳寶連陳褚氏各押西牢三年王德成押二年韓小亭押三月萬于良押一月期滿一併永遠逐出租界王信友韓孫氏訊無干涉從寛開釋 
[義務夜校明日開學]  
　　白克路上海公學學生自治會擬設義務交校一所略誌前報刻已舉定梁孫謀葛俊卿爲主任張福生季東崙支家英周承裕方曉初卞稚珊崔文成張佑羣沈鞏甌鄭堅楊毅等十一人分任教移其學科暫設修身國文英文算術四科又該校因體恤貧寒子弟書籍等費一槪不取定本月三號（明日）開學凡家境清寒而有志向學者速往報名免致額滿見遺也 
[籌設漕河涇小學校]  
　　史啓祥君擬在西南鄉漕河涇創設高等小學並附屬國民小學一所所有校内布置年内均須籌備以便來春招生開校故於昨日親赴該鄉籌畫一切 
[青年會今晚之演說]  
　　青年會德育演講部於今晚七時半請袁恕庵牧師演說新人物袁牧師頗擅口才届時定有一番新議論欲聽講者均可前往母需場劵也 
 
 

Page 11

 
 
[國貨維持會評議常會記]  
　　國貨維持曾於前日星期五晚八時開評議常會討論一切進行事宜首由主席汪星一君報告各項應議事由遂依次討論表决如下（一）鴻章染織公司函請入會並詢註册等事决議先行函復並附章程（一）王介安交議上海總商會來函爲十月十八日提議中日博覧會事請蒞會討論决議公推王介安汪星一兩君赴會並先行答復知照（一）討論第六届常年大會會場秩序及提定臨時職員襄理一切當經公同議决如下（會場秩序）（一）摇鈴聞會（二）臨時主席報告經過事實及收支情形（三）開筒檢票報告投票總數（四）唱票記票（五）報告新任正副會長當選票數（五）歡迎新任正副會長（七）演說（八）摇鈴散會（公推臨時職員名單）陳鶴年盧星堦爲監筒員王鳳儀蘇鳳笙爲糾察員趙鏡清王子鈞郭建侯姚培之爲唱票員陳雲史婁鳳韶萬選青顧少也爲檢票員葉晋康林煒南潘峻夫舒霈之姜繼梅爲招待員徐春榮王伴經爲速記員戴幟翔王伴經吕永清平永泉張松筠程子輝爲幹事兼記票員並先行備函知照 
[豆米業公所之通告]  
　　本埠荳米業仁榖公所昨日發出通告如下啓者接准寗紹商輪公司來函内開敝碼頭之新棧落成過半内中一二兩號棧房歸寗紹三四兩號歸鴻安公司此後同業進口之貨堆存何號棧房卽於保險單内註明藉分寗紹鴻安兩公司界限等因查寗紹新棧落成在即旣内容有鴻安附入則嗣後寄存該棧貨物於投保火險時應分别註明以免貽悞相應抄錄轉告卽希查照爲荷 
[紗廠延不交貨之反動]  
　　本埠北巿恒泰孫瑞康吳遂記等各紗號於上月間向蘇州之寶通紗廠購定蘇天官牌紗及裕通所改寶豐紡廠之日月牌又恒昌源紗廠之飛馬牌等棧單各數百包業已塡銀向彼出貨一再延約以致大受損失旋爲各同業所聞深恐該兩廠之跑街夥有意捺攔將現貨得有善價售於他人故於前日特發通告訂於昨日下午三時在紗業公會開會當經孫瑞康等陳述以土各情並謂紗廠向例自塡付銀兩貨主執有棧單之後三天内即須出貨否則由貨主擔負棧租拆息今該三廠銀已收進月餘迄今無貨繳出實與同業大有關係請爲維持等語嗣經會長聞蘭亭謂寶通等廠所出棧單違背向例急宜整頓自明日起請執有以上各紗廠棧單者速至該三廠簽字限日交貨否則由會中與之交涉云云衆人莫不贊成迨至散會已鳴鐘五下矣 
[赴津輪船生意發逹]  
　　天津駐滬各莊客近據津號電告天氣業已寒封河即在目前囑將辦存各貨從速裝運以免阻塞昨又接到續電謂准定本月二十四日封河惟幸水勢多已退盡巿面可望回復請速將貨運津以便行銷故近日招商太古怡和等以司之來往津滬各輪船裝儎各貨甚爲充足怡和之景星輪船昨又值班開往滿裝貨品聞因不及裝儎臨時退關者亦不少景星此次往津係末次開往所有太古公司來往津埠之航路亦已停班不過招商局尚有兩艘聞津故此次開往各輪生意異常發逹云 
[父子振興綢業]  
　　陳保欽君籌集巨資於虹口組織物華絲織公司由外洋運到最新機器並請絲織家富有經驗者督製貨品開幕以來出品精良其子似蘭現亦設立上海精煉公司親赴外洋購到新式汽機如製煉整理染色等機無不羅致並聘專家技師精煉各種綢縐業已組織完美該公司設在新閘栝北堍亦將開幕云 
[屯田繳價着后開辦]  
　　上海屯田繳價事宜迭經財政部電飭催辦現在官產處函請謝酉山會同方友琴在大境關帝願内附設上海屯田繳價事務所以便着手進行已於十二月二日開辦 
[新審廳長暫緩接任]  
　　新任上海地方審判廳長陸守經業已來滬假法租界貝勒路怡和里民房爲寓所定於十二月一號履新已　前報昨日本届接任之期審判廳應辦移交手續早經民庭長陳君料理完備俄因現任審廳長袁麟伯往寗多日尚未返申一時難以移交所以陸廳長履新之期尚須稍緩 
[取締茶館之布告]  
　　浦東爛泥渡淞滬三區警察署昨出布告云照得茶館爲公共聚集場所宵小最易涵跡所有營業章程迭經本署宣布在案現值冬防吃緊取締亟應加嚴以臻周密除飭探警隨時稽查外爲此將規定章程開列於後仰各該茶館切實遵行如有故違定即從嚴懲罰决不寛貸此布計開取締茶館營業章程（一）不准賣講茶及男女雜坐（一）不准容留賭博及類似賭博（一）遇有面生可疑之人或携帶違禁物品入内吃茶者應立時報告就近崗巡（一）茶客如有爭執或暄嚷及種種不規則行爲應立時勸阻（一）晚十一點鐘以後不得逗留座客（一）凡犯有第四第五兩欵之客人如經該茶館主人勸阻不服時立即報告崗巡辦理（一）各茶館違犯以上各項規定者輕則拘署罰辦重則勒令歇業（一）本章程自宣布日實行 
[添製垃圾車]  
　　本埠城廂内外各街道垃圾從前均用挑籃由夫役挑運傾棄自各處道路改築馬路後改用小垃圾車由夫役拖拽裝運其偏僻小巷仍以竹籃挑載傾於車中併數運至各碼頭垃圾船中傾棄所用車輛由淞滬警察廳發給各區署所備用近來此項車輛俱已破舊致所裝垃圾沿途每有狼籍或由車夫貪懶車内多裝垃圾沿路洒落道路因之不能清潔工巡捐局長迭據商民函報前情爰特函致徐警廳長請爲查明各區署所破舊之垃圾車輛其有若干迅行添製新車給發應用以重路政 
[警服助賑災黎]  
　　寶由縣張知事昨捐警用舊棉衣褲一千五百套解送中國救生會彚解北方本災區域散放以惠災黎 
[錢莊與皮貨店之交涉]  
　　徵祥錢莊在公共公廨呈控南京路合豐祥皮貨店股東王劍清王本元騙取值洋一萬六千九百六十三元之皮貨等情業經公廨給諭將該店發封備抵在案昨晨由廨提訊據被告代表律師上堂譯訴敝律假已得原告律師之同意請求公堂將此案特别訂訊並稱此案在地方檢察廳亦已起訴惟查歷來被封店舖往往有走漏貨物情事今南京路合豐祥被封樓上忽然開啓業經被告所見報請捕房偕同包探協往封釘是以擬請堂上先行給諭將封存貨物拍賣得價存儲如有人反對應請反對者具禀陳明理由云云原告代表律師卽起而駁稱被告律師聲請啓封拍賣一層敝律師大爲反對因原告被騙之貨亦被封在内應请堂上察核兪襄讞商之義副領事羅君判候訂期研訊 
[警廳准設萬國酒店]  
　　淞　警察廳批英商美倫禀云據呈請在虬江路一號房屋内開設萬國酒店專賣洋酒旣據聲稱遵守本廳章程應予照准仍仰投赴工巡捐局報捐可也 
[檢察官相驗路斃男屍]  
　　寶由縣三圖地保談杏林昨投上海地方檢察廳報稱圖中蘇江巷後面空地上於本日午後一時許查見路斃無名男屍一口年約三十餘歲形似小工模様查無家屬爲此就近來廳報請相驗該廳即派宗檢察官毛檢驗員等乘坐馬車前往騐得該屍委係病死並無别故判由堂棺殮發封厝壇候示召家屬具領 
[對買賊當場破獲]  
　　對買賊范竹君偕一婦人范陳氏身穿華服迭次至小東門内何恒昌綢緞莊内以買貨爲名乘間竊取值價數百元之緞疋該店早有戒心昨午范又與該氏至該店中選購綢緞乘間各竊花緞一疋當爲該店執事傳啓豐察出立即鳴警到來抄出原贓將范與該氏及原贓併送一區二分駐所由王警佐賂詰一過判令函送地方檢察廳訊辦一面着傳自行投廳候質 
[揑詞越控之失敗]  
　　趙華春日前由天津拍電致伊友吳才仁謂有阮宸鍾欠伊洋一千九百十七元數角請爲扭控等語吳卽將阮扭至法公堂請追判吳交一百元保證金阮交保出外着趙自行投質在案畔因届限由廨傳訊趙稱阮虧欠某洋行洋一千九百餘元托商人代爲控追因阮在居天津地方當　具控詎阮聞風逃至上海故拍電來申托友吳才仁扭控請追阮供趙於上年七月間代法國招募華工二千名至法國工作起行時各華工之伙食歸商人承包每名每天計洋二角以六十天爲期不料在途共走七十九天所帶糧食盡行吃完當卽添購白米麫粉等食物除去六十天多給伙食十九天核算趙應找商人洋二千一百七十九元有中證金夢桂趙宏福可證後向索討游移不還故商人於九月間與十月間至天津地方審判廳具控當付堂費銀二十六兩實係商人爲原告執有收狀證三紙爲憑十月二十九日已奉廳長提訊商人因有事來申由妻子林氏代爲質證現有妻子來信可憑趙自知在天津審判廳理由詞窮故乘商人有事來申之隙揑詞越控希圖抵賴請察申西官以阮宸鍾先在天津廳署將趙華春具控有案現趙不應揑詞越控判將保證金充公斥退一面着阮再投天津廳署控追 
[不還票洋之辯論]  
　　西班牙商開特而公司延代表律師在公共公廨控李孟章不還本年六月九號憑票洋一萬七千元等情由廨訊判被告交保候訊在案羊日午後經開正審官會同義羅副領事升座提訊先由原告代表律師上堂譯稱被告前與原告訂立合同爲買辦於西曆一千九百十五年九月間辭歇虧欠原告銀三萬四千兩被告避匿不理曾經控奉公堂出票拘提至本年被告來滬經原告偵悉禀由西班牙駐滬正領事於六月九號將被告傳至公館詰問虧欠情形當由副領事衛君繙譯被告承認一萬七千元卽由被告簽立憑票故經原告禀請公堂將三萬四千兩之控案及提票取銷嗣因被告延不料理故復具禀公堂請追云云繼由西班牙衛副領事投案證明六月九號由正領事命傳被告至公館詰問被告在憑票上簽字認欠均由本副領事傳譯等語質之被告李孟章供稱我至西班牙領事公館由正領事詰問之時我云曾在原告處爲買辦墊去洋一萬七千元原告祇承認墊去銀三千餘兩我即簽字憑票乃係纒誤實未虧欠原告銀兩並延律師到堂代表與原告律師互辯良久經中西官會商之下判被告仍交原保候會商堂諭宣布飭遵 
[不願代人受過]  
　　江海關稅務司章厚瀾在公共公廨呈控德大牛肉莊主陳安生不理擔保銀一千兩由廨訊明制决着被告如數還銀在案兹悉被告以此事係由蔡森榮擔保不服判决昨晨特延律師代表投廨訴明理由要求被傳蔡森榮到案訊追經聶襄讞商之英章副領事准照律師請求候傳蔡森榮及則次到堂代表人到案質訊 
[表兄妹偕逃之理由]  
　　江北婦人倪林氏前日扭姪林文標至閘北五區三分所控姦拐伊女連松來滬賃居美租界梧州路地方請爲訊究經唐署員訊據林供姑母前將表妹許字與民人爲室現欲賴婚另字他姓故偕逃出外詰之該女供亦相同昨經唐署員將一干人解送司法科訊核 
[人妻扭控同鄉]  
　　安徽人黄厚福之妻胡氏忽於日前失蹤黄四尋無着疑係同鄉褚金海誘匿遂偕婦孺救濟會偵探王緯文將褚扭控閘北五區警署暫押候查詎該探一去不回昨經薛署長傳到原告併解司法科訊究又通州人徐哥扣小扣兄弟二人前日扭同鄉曹趙氏至閘北五區三分所控稱哥扣之妻雷氏被曹誘逃請爲究追經唐署員將兩造併解司法科訊辦 
[追還賬欵之展限]  
　　某店主胡炳煒前至法公堂控稱夥友王文林向各店主　收得賬洋四百八十六元私自用去查出後向之追問分文不肯交出請爲訊追訊之王供認私用不諱判限一月交還昨已届限胡又請追王稱商人一時難以籌措請求寛限料理判交人銀兩保出外限七天内繳清如違提案押追 
[失竊古玩之牽涉]  
　　住居福州路一百七十一號門牌之王沛林因被城内居户賴桂生失竊值洋一千七百元之古玩四十件一案牽涉經内地警署偵悉派警報請捕房將王拘獲昨解公共公廨經中西官略訊一過判王押候查明再訊 
[漏貼印花之判罰]  
　　浦東爛泥渡丁永成布店在滬批實貨因發票未貼印花被三區崗警查獲帶署判罰洋五元又德大祥布店取貨摺印花貼不足數被警查獲帶署判罰洋四元 
[三次行兇之訴訟]  
　　李純甫張世德葉福炳張懷二等同在公共公廨指控陸阿九與其子陸承祖茶房胡興發陳鴻德於上月十九號在貴州路三百四十一號屋内三次行兇將伊等毆傷一案昨晨由廨提訊原告延律師到堂代表陳述原告無故被毆受傷各節請爲訊究並由原告李純甫投案證明當時陸阿九父子行兇狀况訊之陸阿九等亦延律師到堂代辯中西官判候下禮拜六再行訊核 
[汽車違章疾馳]  
　　汽車夫周毛毛昨在北四川路開駛五百七十三號汽車違章疾馳當被三十七號三道頭西捕查見照抄號碼歸禀捕頭諭候請廨出單將周傳案訊罰 
[刈草演成兇劇]  
　　潭子灣鄉婦趙趙氏之女前日至張空宅張档桃地上刈草被張姓辱駡歸家趙子毛弟聞之不平前往質問致與桃桃之弟生桃互相毆打毛弟被生桃以刀戳背脊旋由四區崗警一併拘解司法科訊辦 
[縣署批示三則]  
　　王寶崙呈爲　水池河横被塡塞呈請檢册勘丈由案關民事訴訟應赴法庭起訴此批抄件印本均存 
　　周鶴聲呈爲奉批續呈求請補給印諭由候令册書查復核奞此批報紙存 
　　李學能呈爲前送畢業證書請求轉呈發還由呈悉已據情轉呈省長公署核發矣仰即知照此批 
來函 
[印花稅辦事處來函]  
　　逕啓者案照敝處成立以來有上海印花稅尚未能推行普及經隨時派員分投調查勸銷並由上海縣公署會同淞滬警察廳出示佈告在案蓋對於印花良稅固應積極進行而於商情習慣仍以不煩不擾爲宗旨與警察冬委檢查截然兩事所有敝處發行稅票均蓋有駐滬辦事處戳記頃閱報載有勸購印花之疑竇一則並有加以按語者於事實旣有誤會於敝處勸銷進行尤多妨碍用特函逹希請登入來函一門以廣衆覧而釋羣疑是爲至荷江蘇印花稅分處駐滬辦事處謹啓十二月一日 
來件 
[青年會會員之利益（丁福保）]  
　　余入青年會幾及十載今又届徵求會員之期兹將入會之利益路述如左 
　　上海各種俱樂部及游戲場大抵導人督　及種種不規則之事故少年子弟一入其中有沉　於請博烟洒者有沉　於聲色　劇者有沉溺於種種之黑幕而不自悔悟者往往一轉瞬間而身敗名裂家產蕩然淪爲下流允追論其始未有不導源於不良之團體無聊之游燕爲之厲階是可慨也或曰吾人有鑒於此其杜門謝客不與他人往來乎則又非也吾人旣生存於世易事通工交相維繫勢不能離羣而素居枯　而獨處又不可無適性陶情之　以議齋其勞逸暢遂其生機是俱樂部爲吾人　識道德體魄之三者相結合者也有識之士以爲俱樂部不啻美滿莊嚴　土之　形智識道德體魄形而上之日進無疆可卜吾　青年於此就模而英豪勃起俊彥雲屯所謂近朱者赤近墨者黑蘭香　臭豈偶然哉故俱樂部而智識道德體魄百退於下卽爲浪子博徒烟鬼盜賊之製造場也而其歸束則又爲罪人之製造場而已豈不懼哉豈不懼载因是吾人所以必擇最良之俱樂部不可不兢兢 
　　上海之俱樂部夥矣其美善者亦不尠而其中之最美善最完備者當以青年會爲巨擘焉其會所莊嚴鉅麗巍然如魯靈光之　峙寛闊能容數千入有藏書樓演說廳閱報室終年送閱青年報以及種種之影戲音樂呈各幻相發微妙音此皆助吾人之者育者也又有健身房運動場浴室游泳池彈子房屋頂花園及種種之體操皆助吾人之體育者也又有聖經班有演說道德之集會在會内讌客不得飲酒挾妓皆助吾人之德育者也每禮拜六晚爲各會員會餐之期由交際部主任一一爲之介紹頃刻圖可得多數之友朋講論於斯探討於斯歡笑解意於斯言者意酣聽者心會於斯優游歲月頓與寡聞孤陋者懸異不但此也會員數千人中有大學問家大政治家大文學家各種科學專家以及豪商鉅富與各項商業中之職員無不咸在如吾人欲訪某項人材均可於會員中一求而得且吾人旣入會後設遇要事須訪問律師或銀行員或洋行買辦之類苦於乏人介紹可至本會交際部託主任者檢閱本埠會員姓名錄而介紹之如欲訪問各項職員無論軍警工商學界皆可以此類推卽游歷各省各國凡有青年會之處皆可由本會紹介是入會會員於智體德三育之外又　一種於交通上便捷之利益也青年會會員之利益如此發逹如此凡我青年盍歸乎來 
雜評二 
[甬事結束說（步陶）]  
　　據楊督致盧使電甬事殆已告一小結束此事歷時僅五日兩軍並無若何重大戰爭推其總因蓋以一方善運其手腕一方所預計之軍隊尚未盡歸一致耳然以國民經濟論則一方勞軍之費已懸金八萬一方遣兵之費又糜金數萬而甬娥間之被搶刦者與倉皇逃滬之千數百人所損失且不與焉然則所謂獨立云云者直向吾民囊槖中金　宣布緊急之徵集命令耳所謂征討云云者直囊括吾民脂膏以聊博時會驕兒之出發軍隊之一夕歡愉耳夫何有於勝負又何有於成敗然而且有人不勝其悼歎之情懷矣然而且有人不勝其趾高氣揚之槪况矣 
　　此事是非何屬爲另一問題惟慨以獨立名義軒然起一大波主持之者無論失敗至何地步總應拚我一死以殉主義庶幾南八男兒作鬼亦不失爲失敗之英雄而奈之何其不戰而走也而奈之何其委棄軍隊而僅以身免也蠧者　之尚有不實不盡之處與然而我戳年來中國各處之獨立戮爭要未見有一身殉主義之將領也吁 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[某校參觀記] [  金可莊]  
　　吾邑某小學校夙負盛名余往參觀焉至則值上課不速客未敢擅入因止來賓休息室室傍課堂側學生朗誦之聲隱約可聞惟中似雜有笑聲一若深得書中之興味而表示歡欣之意也俄而給鈴齊嗚學生退矣教師某君延余入一般小國民咸彬彬有禮向客鞠躬内惟一幼兒作跳躍狀一稍長者止之曰參觀者至矣母現是能兒卽肅然過失相規從善如流二兒有之焉入教員預備室某君出示表簿若干種若爲操行考查簿若爲教授預定錄規畫精詳戞戞獨造不惟熱心可敬其精神尤足欽佩焉余不禁稱頌曰表面如此内容可知矣先生歷蒙視學者奬許固其宜也某君曰誠然誠然表簿之爲物足以增人榮譽余耗精神非無所取償也雖然余所竭力經營者猶有校園在盍往觀之某君卽前導至園中其間布置周密奇花異卉鮮艷奪目有兒童三五方伏地覔蟋蟀見客至陡起立赧赧然有慚色園丁方手噴壺灌漑卉本某君告余曰園作本宜使兒童爲之第力弱恐不勝余惟愛之故寗犧牲金錢雇用園丁不忍令若輩受此辛苦也余應之曰世人不愛金錢即圖名譽而先生獨愛學生眞小學教師之翹楚也時鈴聲復作某君遂上課余立課堂側觀其授修身課題爲孝親中間引用韓伯兪受杖事教師面黑板跪教壇上掩面而泣學生惧感動有起立者有擊掌者有跳躍者有捧腹者咸縱聲失笑教師繼命二生出一跪地上一執教鞭傚伯兪母子狀母舉杖擊兒呼曰一∶二∶三∶四∶五師止之曰以母杖子無呼者呼者惟皂隷耳汝誤矣生曰當時伯兪母擊伯兪亦有師教之否師默然余旣深佩某君之能以身作則若藝員獻身於舞臺然其感人也自深而某生之語言伶俐則尤忍俊不禁恐某君疑余之笑因退入預備室信手取一學生作文簿視之内有一題爲遊虎邱山記已經朱筆訂正者其措辭頗雋妙文曰『山東省之下有江蘇省江蘇省之内有蘇州蘇州有六城門每門之外各有一物如葑門外之黄天蕩閶聞外之虎邱山是也』能近取譬可謂善於批改矣如此良教師眞兒童幾生修到者可佩也時已飢腸雷嗚未遑辭别返舍濤夜無事爰筆而出之 
　　引筆直書天機活潑不落褒貶誤語是爲滑稽上乘校生佳作尤足解頤各有一物之物字誠匪夷所思可謂雋妙絶倫 
家庭常識 
[蟲蛀齒痛]  
齒痛多由蛀處而起痛時坐立不安寢食俱廢其困苦之情狀非過來人莫能悉也其治療之法可以芥子泥敷於頰部及耳後再用生薑二片貼於太陽上時取上上老酒含於口中若有蛀孔則先以綿花團成小團然後浸於石炭酸水内以塡入孔中如此則痛可即止此乃實試之騐方故敢述告凡有同病者其蓋試之（栩按此法良效但芥子泥敷處必起紅腫至十餘日）始褪皮又石炭酸液宜淡若濃則皮膚亦被毁矣） 
[堆絨法] [  曹桐廬]  
今春余於友人秦君處見堆絨花卉一幅翼如真各 
色相間鮮艷可愛因詢其法秦君告余曰此幅係作姪女紡兒在滬上女學校時所製其法先繪花卉一幅如秋葵佛手荷花玉蘭等最宜再以另紙將花描下用色呢或色絨依紙剪之紅者用紅綠者用綠深者宜深淺者宜淺如盡上有半瓣形者剪下必須全瓣瓣瓣相疊或斜或側依次按圖排好縫以粗針如瓣中之細脈然凹凸相形頗生姚趣誠良好之裝飾品也 
詞苑 
[蝶戀花] [  顧佛影]  
　　一角情天媧笑補打疉眉彎攔住愁來路奇福是天私付與分明苦蓋甘來　驀見傾嶷前又竚低澁鄉音坐並蘭肩絮藥種柔藍三萬樹青裙縞袂消魂汝 
　　慧舌犀心都已許妙疊言詮合是莊騷註靈鵠羞啼花半舞相思也有寒暄語抛我流光容易去去歲來時鈿約倥偬誤辛苦今番須記取横波盼斷斜閣路 
[蝶戀花] [  巨川]  
　　月影當塔清似水何處紅樓夜半簫聲細銀燭畫屏人不寐亂愁　入珠簾底瘦菊如人扶不起人貎如花人比花憔悴怯怯羅衣添半臂襟邊漬滿胭脂涙 
集益錄 
[第六十七問] [  將醒]  
　　敝廠所製洋燭銷路甚滯竊考其原因燃時燭涙湧溢以致不耐久燃僕已屢次研究然終不得其法未識加以何種藥料可免此弊願海内經　家指示之此亦國貨前途之幸福挽回利權之一端也 
[第六十八問] [  南京武預仁]  
　　閱貴報工業須知門内載梅花瘦客所述種冬菰詳法係由試驗成績公佈同胞凡我國民份子諒皆感頌不已但旣係實驗於每木箱可採鮮菰若干計鮮菰烘乾可得若干於經紀預算若何比例並祈一併宣佈俾從事斯業有所遵循而免茫無　施 
長篇小說 
[社社小說貪嗔小史] [  常覺小蝶天虚我生合譯]  
第三十四章（一） 
　　時爲早春苞洛區天氣方暖乃如入夏納蘭御白裕之衣小立玫瑰花底雅淡如仙梅琳亦捨其書不觀而觀此苗條之女郎靨上乃展濃笑已盡改其從前之態度然納蘭方御素衣面容猶有徵戚蓋歸南蔚不數日即遭老父新喪至今纔匝月也幸有梅琳輩在其左右朝夕相勸慰故納蘭悲痛亦稍殺雖戚而雙頰舒展已無異於栗莊盤馬之時梅琳旣視納蘭又視其壁上之古鐘似有所待曰納蘭今日火車殆愆期矣不然依洛克胡爲不歸納蘭笑曰吾亦云然蓋凡人而有所待則時鐘之針杪愈遲雖然車聲近矣來者當爲依洛克也言次門闢依洛克果含笑而入於是室中遂起歡聲依洛克旣親其母復親其未婚之妻然後坐而言曰白倫狡哉絆我於彼直將匝月非有魏特賁及施德助我則至今日或猶未能歸耳其簿記之繁竟如烟海尤復故作迷藏使我如堕五里霧中幸施德洞知其弊一一加以搜剔直至昨晚始就緒納蘭曰然則其結果如何依洛克曰設非魏特霙爲予解决則施德算此一帳殆將十年今許白倫以四萬鎊作爲子金弗復清算而華雷谷之產業吾即托之魏特賁矣梅琳曰信如是則汝不已成富翁耶而納蘭之礦事何如依洛克笑曰此則吾已代表納蘭允爲共有仍使白倫經理而吾與施德爲之監蓋不如是則失信用於股東人將謂我爲貪矣納蘭喜曰兹事正合予意君固知我深矣蓋我之意非必欲得其礦特是假我之名而售先人之遺產吾殊不能忍耳今若此亦足以成人之美惟白倫者貪得無厭孶孶爲利不圖乃爲吾人發明此礦是殆天假其手爲我兩人造福者耳言次不禁莞爾依洛克曰吾亦云然故施德與魏特賁皆謂其貪而我則殊感其德苟無白倫之貪則我此番幸福又何從而得特是愛梨因此一事敗露竟已遁跡不知所之爲可惜耳納蘭詫曰汝何言依洛克曰瑪瑟爲我言之渠自尊甫見背即抱去志栗莊田屋悉已抵押於人謂納蘭旣不以我爲母則我亦何必爲此女留餘地哉瑪瑟初擬走告於汝顧已無及雖然此婦不賢逹於極點渠之所以嗔汝者意正别有所在特汝未之察耳納蘭益愕曰其意何在汝知之耶依洛克欲言又止因顧梅琳曰母乎栗莊之屋雖爲愛梨抵押凈盡然兒則已贖之歸矣且經修葺一新其間風景殊佳即曩時盤馬之地今亦築爲園林雖不富麗而其中有茅舍三楹頗饒幽趣憑窗下瞰則山下田疇歷歷在目逆知吾母必深喜之梅琳聞語則閉目而思不覺展笑已疑身入其中而納蘭則曰汝語乃與前言忽續汝謂愛梨嗔我果何意耶依洛克咀嚅曰此乎此則∶言次復止梅琳笑曰依洛克汝兩人之言殆有不可使我聞者歟實則但以一書畀我即恣言之我亦不復能聽今我當自往觀書矣送起去室中乃僅留此兩小耦矣（未完） 
 
 

Page 15

 
 
   
 
 

Page 16

 
 
   
 
