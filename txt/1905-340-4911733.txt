# 1905 - 340 - 4911733

 

Page 1

 
 
[電傳是諭]  
　　十一月十七日奉上諭丁振鐸奏特叅辦事荒謬貽悮地方之通判請旨嚴懲一摺據稱本年三月間川境巴匪倡亂攪及維西廳之阿墩地方業經撃退詎通判李祖祜帶團前往該處率將士千總禾文耀正法並有勒索供應情事以致衆情激怒釀成重案復委咎幕友汪如海通事趙天錫竟將二人處斬請將該員革職發往軍台充當苦差等語昨已有旨將李祖祜先行革職監禁似此濫殺無辜糜爛地方實屬荒謬已極罪不容誅僅如該督所請不足蔽辜李祖祜著卽行正法以昭烔戒欽此 
[論西人宜知公堂閙事之由於誤會]  
　　近來各國於中國之交涉往往因誤會而傷感情者不一而足彼其誤會之故由於中國之情形外人不能熟悉而每多隔膜由隔膜而生嫌疑由嫌疑而生誤會由誤會而種種猜忌嫉妒之心以起故一遇交涉先以此心横梗於胸中一若預爲防慮於是乎對付不免失宜而衝突之事作矣卽如近日英陪審官及捕頭閧閙公堂一案自起事之先以迄今日猶爭持不下者始終一誤會而已倘英人一旦深明悮會之故而釋然無疑於心則此事之消解必易是以詳論此事悮會之原委以冀英人之一悟焉 
　　公堂閙事以前之誤會夫此事之由來大旨起於西人疑心華人爭削其權利西人之疑心華人爭削其權利者已非朝夕前日各國商人因中國各省欲收回路礦自辦等事電請各國政府及駐京公使向中政府交涉惕惕然已若以華人侵奪其利權勢力爲慮者則知西人預爲防範已久今日之事西人及西報之議論均以華人有意攘奪其權力及出於排外之思想爲言并有謂中國欲奪其勢力範圍早有此意者豈非西人之誤會已久耶西人久蓄此疑竇故一遇此事遂以爲華人將實行其主義而竭力以爭之是以事之决裂至於如此其實華人並無侵奪外人利權之意祗欲自保其未失之利權耳區區華人之心西人所亟宜鑒及者也 
　　公堂閙事之時之悮會此事之猝發其遠因旣如此而其近因則由於租界内公堂一部分之交涉西人欲擴充其勢力於租界之内而不願有此 
 
 
 

Page 2

 
 
會審公堂者已屢見於西人之論說曩者某西人演說保全租界治安之道曾欲以租界之全權委任西人近日某西報又倡會審公堂與法公堂同一辦法之議則西人之不滿意於會審而誤認租界之權限者已略見一斑今關讞員於覊押女犯等事遵守約章而不稍退讓英人乃疑其少年多事有意强佔租界内之勢力故當日必欲出其强硬之手叚以壓制華官其實租界内各有一定之權限西人應亟宜猛省者也 
　　公堂閙事以後之誤會至於閧堂以後我華人集議辦法而要求撤換副領事等自必出於妥善斷不出以暴動蠻横之舉此我人所自信者也乃英人又誤會華人之意疑其出於激烈至挽留御用兵艦停泊於灘外以示威武昨日某西報謂有此巡洋艦以防禍亂旅滬西人定能滿意而目前之奮激可以消除不知此實爲英人之過慮我國無兵艦以抗拒英人者固我人所自知而亦不敢自諱故今日之事我華人必不敢以兵力相較而以强硬之手叚爲抵制惟有謹避之而已矣不願受其保護而已矣莫人其深思之此豈英人之利乎 
　　由是觀之則今日閧堂之事至於如此始終由於英人之悮會可知使英人而翻然自悟其誤會之故商一正當之辦法以謝華人則拘回此事猶易今日此事之關鍵全在英人之悟否而已矣 
彚錄閧閙公堂後商議對付情形 
[（其一）袁道憲照會領袖總領事駁詰英總領事來文]  
　　爲照會事公共租界會審公堂英陪審員德副領事嗾捕毆差侮辱華官强奪無罪官婦李王氏迫押西牢一案迭經本道照會貴領袖總領事各在案惟昨准英總領事霍來文聲稱德副領事之不允被告畱廨者係遵各國總領事所擬定乃本總領事所飭行之辦法云云本道閱悉不勝駭異查會審章程係奉總理衙門與各國大臣訂定飭遵並非貴領袖總領事及各國總領事所能擅改此次英德副領事以陪審員而干預承審華官判押華民之權此種辦法不知貴領袖總領事及各國總領事所擬者係何項章程何時擬定是否已經禀奉貴國政府及本國外務部認可何以本道並未奉到本國外務部行知亦未承貴領袖總領事及各國總領事照會且何以義美法各國陪審西員仍照舊章並不遵照各國總領事所擬定之辦法辦理本道深爲不解本道之意以爲此種辦法必係出於英總領事一人之私見决非貴領袖總領事及各國總領事所擬定是以特將英總領事來文並本道復文各一件抄送察核究竟英德副領事此案是否係遵貴領袖總領事及各國總領事所擬定者卽希迅賜示復（顚）尙有照會各國總領事文語意與此同不複登 
[（其二）上海批關讞員禀捕房解案犯事]  
　　查洋涇捠北首租界係各國公共雜居之地界而捕房爲各國公立之捕房遇有鋪房案件自應恪守定章輪解各國堂期會訊以均勞逸而免擁擠積壓滋弊若如所禀捕房獨斷獨行非特顯違會審章程實已侵奪各國權限大非公允本道之意本日解訊之犯未及訊理自應於次日堂期首先帶訊不應聽捕房任意覊押此案張姜氏張三狗兩名前次各堂期旣未訊理此後應無論係何日期但開公堂卽應儘先解訊此外案証均應如此辦理庶臻妥洽以符定章已照會領袖俄總領事曁各國領事責令捕房務遵定章辦理勿得稍有違背仰卽知照繳（機） 
[（其三）關讞函復英德副領事申明開釋黎王氏無須存銀并不必交保]  
　　啟者頃准來函以捕房控李王氏等一案現據廣肇公所求請存銀交保函請定奪見等因查此案昨奉道面諭面諭據廣肇公所紳董以行旅寃抑環求昭雪等情聯呈具禀當經照會領袖總領事轉飭捕房將在押之男婦等五人立卽開釋又據該公所聯名在廨禀同前情亦經本分府據情函請英副領事轉飭捕房將李王氏卽黎黄氏等並行李各物一併送廨開釋各在案現准來函以廣肇公所董事求請交銀保出等情何以該公所在廨具呈請保並無存銀字樣查黎黄氏以官眷而遭寃誣應遵照道諭立卽開釋不但無須存銀並且不必交保方足以息浮言而示照事合行函復敬希貴副領事仍照本分府前函迅飭捕房將黎黄氏等立卽送廨開釋切勿遲延爲盻（顚） 
[（其四）公忠演說會電駐英欽使]  
　　倫敦中國欽使鑒英副領事違章擅押無辜官眷入西牢讞員不允領事喝捕毆辱已電政府請再向英外部切實詰問以保國體餘詳公函上海公忠演說會曁寓滬紳商士民公電（外） 
[（其五）四明公所大集議]  
　　十六日午後一時四同鄉大會於公所籌對付大閧公堂之策到者約數千人後至者幾無立足地首由會員朱君發明開會宗旨相繼演說者爲王君清甫林君放卿戈君朋雲嚴君承業劉君人傑等旋由代表人周君宣告辦法二條 
　　（一）具禀道憲堅持滬紳所禀四條辦法以保存國體而孚衆望（二）盡本會之力勤告同鄉徐待商務總會之動靜以定舉止（外） 
[（其六）文明拒約社籌議對付]  
　　文明拒約社於十七日午後一鐘在城内九畝地校塲特開大會籌議對付英陪審官嗾捕毆官之策到者約萬餘人先由社長馮君仰山宣布宗旨謂租界華官自有權保衛華民萬不可任外人侵奪凡我寓滬士商應設法抵制旣由劉人傑魏松園許孟賢林放卿俞國楨戈朋雲徐錫齡嚴承業等次第演說旋决議聯名向滬道禀留關金兩讞員又前日在洋務局所議要求四欵必須達其目的如彼不允我國民自有抵制之法（外） 
[（其七）滬學會集議紀畧]  
　　十七日下午一時滬學會開特别大會提議西捕辱官事到者約二千餘人由穆恕齋姚義門黄襄君尤惜陰楊月如孟伏魔馬景眉等諸君次第演說略謂西人違背約章毆辱華官損失國權莫此爲甚我等宜設法抗爭但不可爲異動之舉旋定辦法五條（一）舉代表人往關司馬金大令處致謝保護同胞（二）當赶速設法將租界商業移至南市（三）此事如無善良 
 
 

Page 3

 
 
之結果所有租界捐項我華人概不繳納（四）勿吃鴉片（五）當聯合各會以厚力量衆皆拍手贊成至四時散會（外） 
[（其八）船廠粤人停止工作]  
　　聞英商所開之美界老艙塢浦東和豐廠二家所雇工作之各粤人因捕房强押黎黄氏一案擬於卽日停止工作（稻） 
[（其九）道憲讞員俱駐洋務局]  
　　道憲袁觀察前晚仍在滬北洋務局駐節昨晨飭至道轅調收書吏二名洋務差二名門稿一名藉資辦公英美讞員關司馬於天明始行回署將公事略一整理仍赴洋務局暫駐（見） 
[（其十）工部局總董深以派差至捕房監視爲然]  
　　工部局總董濮蘭德君因讞員關司馬派差至捕房監視各事前日函致司馬畧謂貴分府派差至捕房查察一節僕聞甚爲欣喜緣敝處有鞭長莫及之勢今得貴處如此辦理敝處當飭知巡捕頭事無鉅細著其詳告貴差以便轉達云云（機） 
[（其十一）捕房派探詳聽各社演說]  
　　日來英界各捕房除落差中西各捕不准外出外遇有何處開會演說由包探頭目矮姆司脫郎分别派探往聽以便回告藉悉一切（兩） 
[（其十二）關讞員傳諭書差晚間不得離署]  
　　公廨讞員關司馬昨日諭令在署書差人等晚間須通班在署伺候不得擅離恐有要公立便傳喚（見） 
[（其十三）黎王氏現在捕房之招待]  
　　前日捕房至西女牢將黎黄氏帶回捕房隨帶小孩三口另以凈室與之安歇併雇僕婦一人服役所有飲食嘱廣東飯館承值至屈達卿莫伯定陳笛南等三人則暫畱捕房惟女婢等則均寄濟良所留養（機） 
彚錄抵制美約事 
　　杭州拒約曾致曾電曾鑒工約如不妥請堅持到底江西和平社致曾電曾公鑒美約如不滿意江省不用美貨萬衆一心尊處勿懈江西商學界叩（南） 
　　粤省總商會致曾少卿電曾少卿觀察並文明拒約社鑒本月十三與美商會决議十二欵已分電外部及美政府其細情另函詳恐會期前不及到請暫候粤商總公所（外） 
　　文明拒约改期開會廣告本社原定二十一日開會今接粤省來電云十三日與美商會决議十二欵已分電外部及美政府其細情另函詳恐會期前不及到請暫候等語且長沙福州等埠來電云代表人已起程開會請展緩一二日本社因暫候准定二十三日開議公决風雨不更（外） 
　　蘇州爭約處續開特别大會情形蘇州爭約處於本月十四日假閶門外麗華茶瞏續開特别大會抵制美約是日到者約有二三千人商會代表員以及布烟洋廣貨等各業均專設接待所至一下鐘開會先由會長李君君槃宣布開會宗旨其次則嘉興爭約會代表林君放卿上海公忠演說會瘘耶穌敎自立會代表俞君國楨常熟爭約會代表李君君瑶莫釐拒約會代表葉君伯良及來賓華盛公司發起人尹君鹤林本處職員許君孟賢等相繼演說其中以林許二君演說之詞尤爲沉痛懇切末由會長宣告辦法五條並公擬電禀外務部請電知梁公使將美國所定條欵宣布國民公認後再與簽約來賓皆踴躍簽字而散（首） 
[中英藏約交涉]  
　　十六日北京電云外務部曾電致駐英欽使謂札什喇嘛並無管理西藏之權力該喇嘛雖與印度總督曾有秘密交涉中國政府萬難承認現在駐英欽使已將此意轉達英政府矣譯字林報 
[天台教案賠償議結杭州]  
　　天台匪徒縱焚天主堂致釀交涉等因迭紀本報兹悉此事已由天台縣胡大令認賠銀三千元立據了結而臨海敎民之房屋自行失愼亦由蕭大令卹洋銀八百元現據台州府張翰卿太守禀奉寗紹台道高嶼卿觀察電禀到省兹將電文錄後撫帥鈞鑒洪天台敎案據台府張守禀委江令會同胡令與李阮兩敎士再四磋商允將燬失敎堂曁堂内陳設器具及湯司事衣服什物一并在内由天台縣共賠洋三千元作爲完結立據交欵在海門總堂簽字了案至臨海大田延燒講堂由臨海縣捐廉撫卹洋八百元敎士亦深感激等情由英詳細轉禀外肅先電聞元英同叩浙兼署撫瑞留守復電云寗波提臺道臺鑒洪蒸電敬悉天台敎案該府縣業經議賠辦理尙屬迅速惟滋事首犯究竟曾否經營縣會拿到案該府縣及台防統領應否將從前示懲之處一并撤銷請查酌電復臨海延燒敎堂亦已議結均堪欣慰深得两公就近維持之力瑞（知） 
[教士又電請嚴辦縣令毆斃教民杭州]  
　　浙省天台敎案議結後副主敎田法伏氏忽電致撫轅聲稱謝大令無故毆斃敎民等因兼署撫憲瑞留守准卽電飭寕紹台道高嶼卿觀察查明迅復兹將往來電文錄後浙江田副主敎致浙撫院電云兼撫瑞軍帥鑒諸曁謝令無故毆斃敎民陳龍一命府委李令賄串不驗寕道坐視不辦上下仇敎巨禍將臨請嚴飭辦理副主敎田兼署撫憲瑞留守致寗紹台道電云寗波高道臺洪頃據田副主敎電稱（原電從略）等情查謝令如果無故毆斃人命無論是否敎民均應委騐明確從嚴根究府委之李令因何不驗該道又何竟置之不理深堪詫異究竟是何實情該道迅卽詳細電覆一面嚴飭府縣趕緊照例辦理并將敎堂敎士妥爲保護切速瑞兼院阮印（知）彚誌日本留學生抵制取締事各函件駐日楊欽使致上海道電 
[上海道轉飭商會日本文部所頒命]  
令係整頓學校規程非取締我國學生載在官報學生誤會激成暴動望羣力維持楊樞寒印（見） 
[東京畱學生致商會電]  
　　商會諸公鑒日本政府特定畱學生規則侵我國權公使力爭無效已决全體歸國籌辦學堂現研究歸時秩序惟人多船少祈念大局預籌船集臨時濟用至感清國畱學生 
 
 

Page 4

 
 
會舘公電 
[日本領致上海道函]  
　　閱滬上報紙載有留學敝國學生寄電以敝國現定留學生苛則業已全體休課請勿東渡云云查該章程頒布一節前接本國外務省訓示近因貴國畱學生爲數甚多深恐玉石混淆間有隷屬學堂却營陰私是以與貴國楊欽使妥商頒布云云該章程旣爲保護貴國學生務正勤學起見安得稱爲苛則誠恐報紙錯會漫論關係甚大相應專函奉達左右以解羣疑卽希鑒照爲荷 
[上海覆日領事函]  
　　啟者接展惠函（中略）查此事業准楊大臣來電以貴國文部所頒命令係整頓學校章程非取締我國學生載在官報學生誤會激成暴動請羣力維持等語足見貴國所頒章程並無苛視學生之意報館所登學生寄電自係誤會所致辱承專函知照尤徴關切之盛心莫名欽佩 
[節錄東京留學生抵制取締公啓]  
　　吾國士大夫留學日本者萬餘人爲國民之代表而日本政府忽有取締留學生之議同人聞之請於欽使詢之文部據稱不實欽使覆函張貼會館以釋羣疑突今十月日本國報帋載有取締清國留學生規則中二條有爲校外取締者一則指定住宿不准轉移一則旣經入校不准退學吁是何言歟是何言歟夫取締留學之法爲全球萬國所無我國之留學於各國者不聞爲之取締卽日本維新以前亦曾留學歐美而歐美亦未嘗取締之惟近數年來日本創行取締韓國學生由一期取締以至於再至於三不惟不得遷移退學並不准三人同處慘哉韓國學生也今乃以此手段施之於清國學生是以韓國待清國也畱學生隠忍不言是以韓國自處也士氣尙可問乎國體尙可問乎豈畱學生之智識反不如商民乎况彼之指定住宿而不准移轉則任彼店中之小使女僕皆得挾制學生而飲食起居隨其極端苛待亦只徒喚奈何而已使其可以退學則當苛虐難堪時猶可退學返國而無如彼更不准退學也將不俯产帖耳含垢忍辱以待取卒業証書乎乃或者謂學校中有寄宿舍學生亦不能舍此他住然此學校性質非法律性質也且有謂學校外亦有認定寄宿舍而羣居一室者此又係學生組織非法律限制也又有歸咎於學生之不自治應當取締者夫學生萬人固難保其人人自治然卽有不自治者我國有欽使監督彼可告之欽使監督勒令回國抑或照彼國法律處分亦無不可何得以少數學生之不自治而使全體學生失其自由乎且不准退學則無論彼之學堂如何腐敗一朝失足必滿期始得釋放是何異監獄之限人乎日本民法除法定條約禁止外外國人皆同享有權利而其國法之權利節自由權九類有住居移轉身體請願四者之自由今乃不准遷居是無移轉自由也不准退學是無身體請願自由也奪去自由卽失其人格以畱學而失人格士氣安在國體安在且查日本法律惟取締娼妓不准移轉自由今乃施於我國學生其侮我辱我也孰甚是可忍也孰不可忍也爰作此啓敬告同鄉各省舉出代表與會館總幹事同謁欽使請與日政府交涉速令註銷取締條件以存國體而振士氣 
[留日學生對於日本文部之意見]  
　　東京函云日本畱學生因文部省新立取締規則現已一例休課各學堂舉代表要求楊星使向文部交涉消減此等苛則否則寗退學回國云（望） 
[江蘇學會集議情形]  
　　十六日下午二小時江蘇學務總會開議會章首由張殿撰宣布立會之宗旨旋將暫定簡章逐條書列黑板與全體會員公決該簡章所有宗旨會所會期會員職員各條稍事磋商旋卽議結至第七條職員權限頗多爭執發起人之意以學務隨地各殊非全體會員所能懸决各屬旣舉評議員其决議之權應歸評議員主持而江寗府屬會員以評議員議決凡尋常會員無公决之權利則會員將成虚設二說相持至二小時之久卒乃定常會時會員應有公决之權列入簡章議至此已鐘鳴七下皍分給入塲劵散會○十七日下午二時開會又議簡章議畢先散票公舉會長共計一百二十一票舉張謇者占有一百十八票當卽推爲會長次散票公舉副會長二人惲祖祁得八十三票王同愈得四十九票被選（另王丹揆四十四票馬湘　許九香各二十三票均未入選）五時一刻散會（望） 
[佈告韓民]  
　　駐滬日領事永瀧君於日昨出示布告韓民云本總領事現奉本國政府電諭嗣後凡在清國江蘇浙江安徽等省所有本總領事管轄地力僑居之大韓國商民一切事宜自本日始盡歸本總領事辦理特行佈告仰大韓國僑居商民人等知悉迅將姓名居址報明本署註册一體遵行此示明治三十八年十二月十三日駐滬日本總領事永瀧人吉（外） 
[駐德韓使要請美政府干涉日韓新約]  
　　十六日東京電云駐德韓使於禮拜一日（卽十五日）訪晤美國内務大臣魯德君稱述韓國目前之地位並詢及美國對於日韓新約之意見魯德君答謂美國頗願保全韓國之利益並日本轄理之政策且謂美國將與日本開議對於韓國之外交政策云現在韓人對於美總統羅斯福頗有譏貶之辭 
[駐美日使囘國]  
　　十六日東京電云駐美日本公使高平君已於本月十四日由華盛頓起程回國 
[英議院解散之期]  
　　十六日倫敦路透電云英皇已將國會之諭令照例簽字定期於西歷明年正月十五號開會然逆料國會將於是月十號解散也 
[隈得决意抵抗]  
　　十六日倫敦電云刻聞隈得因確知亂事之難以勸和將用全力抵抗 
[俄罷工黨首領被拘]  
　　十六倫敦電云俄國罷工黨首領克洛斯塔夫君現已被獲因彼曾分派各偵探員至各處激動人心使成革命云譯字林報 
[俄皇嘉奬哥薩克兵]  
　　十六日倫敦路透電云俄皇因哥薩克兵頗能忠勇從事確守俄國法律深爲嘉奬譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[旅順礦務清理已畢]  
　　十五日東京電云清理旅順口礦務力事刻已告畢惟日本各大員仍擬續行預備譯字林報 
[日本各大臣集詢伊藤使韓情形]  
　　十五日東京電云日本各元老及内閣大臣於今晨集會於伊藤侯邸詳詢伊藤侯此次使韓情形 
[俄國兵叛情形]  
　　十五日倫敦路透電云波京握騷有兵百名游行街衢倡行革命當有步兵一隊阻其去路督隊官喝令放槍轟撃步兵不從該督隊官卽時逃逸同日電云握騷全境之駐兵均已叛亂譯字林報 
[英新内閣之地位]  
　　十五日倫敦路透電云英新内閣之佈置已毫無缺點白納門君所集之内閣部人員魯斯勃蘭伯爵亦在其中故勢力頗厚卽聯合黨亦稱其妥善十六日倫敦路透電云愛爾琴伯爵已接受殖民部大臣之職其他新簡之各大臣均已受職譯文匯報 
[俄國罷市近聞]  
　　十五日栢林電云俄工黨第一代表人克勒司塔勒甫業已被拘因彼曾創議欲於西歷明正二十二號舉行罷市故也得波蘭來電謂該處鐵路亦已罷工貧民黨叛亂之勢甚爲猛烈電綫之交通者僅存一部分 
[各國威嚇土皇之舉已止]  
　　十五日栢林電云列强反對土皇之海軍大會刻已停止譯德文報 
[會議力保汪炘北京]  
　　前因車站炸彈一事巡警誤指順天候補知縣汪炘爲匪犯黨羽安徽同鄉京官因於初五日在前門内桐城會館大開會議到者一百餘人擬聯名具禀力保汪炘並非匪黨並議此事關於全省名譽必須澈查吳樾原籍家屬是否確有其人此後並須將皖省會館章程妥爲詳定不得任便畱住毫無根據之人以防意外之虞（師） 
[張舉人被責案批飭靜候揚府查覆蘇州]  
　　甘泉縣舉人張成鋆被縣戒責勒令具結一案迭記前報現在該舉人復以前情赴撫臬兩轅具呈昨經臬司朱竹石廉訪批示云旣據禀奉督憲飭府詳復著卽靜候該府查復察奪（榮） 
[銅斤復磅續聞長沙]  
　　前報紀湘省銅元新局購買瑞記洋行銅斤因迭次欠磅甚多遂由漢口派人來湘概行復磅旋接滬電謂係外國錯誤遂卽停止無庸復磅聞現在復由漢口來信稱銅元局過磅不平致多失耗仍須加派熟手卽日來湘復磅（初） 
[小輪傾棄煤渣辦法鎭江]  
　　常鎭道郭觀察以鎭江越河一帶河身極高最易淤積現在通泰各屬方議推廣行輪其中亦多水淺沙阻之處若小輪仍復任便棄渣必致阻碍航路特預行酌定辦法四條凡内河行輪地方大都相隔三四十里卽有市鎭一處小輪經過卽應暫停由地方官就近擇定官地一區備推煤渣諭令該地保經理其事應隨輪各備白鐵桶若干個每桶以能容積煤渣五六十斤爲度將焦煤餘燼隨時倒置桶内一到分局停輪卽起上岸向分局取領空桶備用至下局倒換卽由該處地保隨將儲渣鐵桶雇夫挑至指定官地倒棄仍將鐵桶送還分局以備下次倒換其地保應給工食卽田該處輪船分局發給一面由地方官示諭沿河董保局民一體查觀如見有華洋商小輪違章棄渣入河准其隨時禀告地方官轉報到道函知稅司查究每次每輪罰關平□一百兩以示懲儆其欵以一半發給禀告人充賞一半歸關充公（雲） 
[粤省已立陳列所廣東]  
　　廣州府陳列所由工藝 
廠撥欵二千兩召匠修葺將届工竣本月底可以開所已委莊少尉鹤清爲該所總理月需經費由廣府十四屬縣捐繳每月六大縣各捐十五兩其餘八縣各捐十兩陳列各種器皿若大件者則令縮小可以置諸桌上並將出産價值尺寸逐一書明俾可一目了然（暑） 
[紀粤東官商會議整頓商務情形廣州]  
　　總商會前准府縣憲函開現奉藩憲轉奉督憲面諭訪聞近日毫子補水每百兩將近四兩折耗太多不特生意吃虧公家亦受其累飭卽會商辦法整頓維持以免官民交困又廣州屬當户每兩取息三分冬季減贖三年爲期押户則一年爲期冬季多有不减是當户利薄而期長押户利厚而期短現聞各當多願照押户繳餉改開押店亦卽體察商情妥議酌辦等因因於上月二十六日同赴總商會會同商酌併邀集五大善堂紳董併西號銀行首事齊至會所先提議銀水各商家僉謂毫子補水過重牽動市面欲設法整頓必須錢局多鑄銀元惟陳太尊之意以鼓鑄成元每百虧銀現在庫欵支絀不能受此虧累可否與商家分任各商家以迹近擾累對隨又欲收回現行官銀票將毫子改作成元商家不置可否繼議勸令當鋪改押各當商以肩用帑項賠累不少若一律改押則須照押繳餉恐帑項仍不能免故不願意陳太尊謂之曰如不改押則每當一間每年應加認餉銀一百両趕緊禀覆延至四句鐘兩事均未定議聞二十八日尙須再行會商也（傳） 
[倫貝子聘訂西人教琴北京]  
　　近有人以八音洋琴及彈琴機器一具贈送倫貝子因不知如何配搭機器以故副總稅司裴寶星聘天津謀得利琴行西人入京敎之（盈） 
[議學日本海軍日本]  
　　駐日楊星使與日本外務省一再商議中國學生赴日本海軍學習之法按照日本海軍省之意須先送到遞信省所管之商船學校内先敎以海軍所必需之一切敎育然後再入海軍所管相當之練習所專敎以將校駕駛管輪等必須之武科機器科等項至於入學者之資格及試騐並修業年限等類分列於後（一入學者資格）通日本語能爲筆記及算術等須尋常中學畢業程度之學力（二入學試驗）一日本語會話一日本文筆記一數學算術代數幾何三角術（三修業年限）一席上學科一年半一實地演習一年（備考）一於實地演習兩年之間敎以適當必要之海軍武科二學生之年齡雖母須嚴定限制惜我海軍學生率用足十六歲以上至二十歲以下假令相去過甚則於敎授之間殊多不便嗣又由楊星使以學期學費學齡學額四端詢問得覆如後（一學期）凡入學校預備須在商船學校所定係該校所監督之學校内修學如商船學校可得附學之時或令附在本校之内肄習此項預備修業以兩年爲限商船學校修業則分席上學科兩年實地演習兩年統計共爲四年第實地演習二年之中擬海軍練習亦包括在内（二學費）凡預科修學之中學生一名每月日金二十七圓自入商船學校本科後不論席上學科及實地 
 
 

Page 10

 
 
演習每學生一名每月需金二十五圓入學時須預交三個月嗣後每月定期按月交納（三學年）凡入預備學校時學生年齒率以十六歲以上至二十五歲以内爲準（四學額）凡人數約以五十名畢業生爲度然須預計中途退學等項初次宜先令七十名入學至第二次以後人數應俟開辦後體察情形若何再行釐定所有肄業學生祗以大清國政府之官學生爲限（閏） 
[江蘇學會暫定簡章]  
　　一定名本會由本省同志組織成立定名江蘇學務總會（此會成立後先將簡章呈請督撫奏咨立案與京師學部及學務處直接） 
　　二宗旨專事研充本省學務之得失以圖學界之進步不涉學界外事甲注重師範（勸導各道或各府廳州縣建立師範學校養成敎員管理員多設初級小學校以謀敎育之普及）乙考求實業（勸設實業學校養成農工商實業之才）丙提倡尙武精神（各學校均宜注重體育現北洋已行就地徵兵之法南洋亦復踵行各府廳州縣之學生有卒業於高等小學校之程度而年齡身材合格志願在武備者隨時向本地學會董事報明學務公所騐明注册報告本會以便俟本省各水陸師學堂招考時由本會照章保送 
　　丁預備地方自治（奉直二省已遵旨舉辦地方自治近日朝廷又特遣大臣考求各國政法將來必以地方自治爲行政之基礎宜辦政法警察等速成科養成地方裁判警察之資助）戊聯合本省學界（一調查出洋學生名籍學科並查年歲及出洋年月畢業期限二每年二次春以三月秋以八月江南北各三人分赴各府廳州縣調查學務調查員舟車路費由總會支給凡到一處飲食住屋舟車等事由該處照料三總會所調查或各處自陳意見及辦法於總會者分次彚告會員四除接待本會各處代表人外凡本省人就學於各省及外國者皆爲招待之招待另有細則）已交通各省學界（或通函簡或派參觀聯絡情誼交换知識 
　　三會所因交通之便利設總會於上海暫借新閘醬園弄 
　　四會期常會毎年十一月下半月中擇定會期前三十日登報届期集議以便據調查員之報告期明歲之改良臨時會一各處有關於學務重要之事須請總會恊助者一總會有關於學務重要之事須請各地方公同集議者總會得開臨時會登報通信如常會例如有急要之事由會長决定後佈告會員 
　　五會員各府廳州縣公舉赴會之代表人及志願入會者合於下開資格者均得爲會員旣入會後均有選舉權及開會時公决之權代表人之資格甲學務董事乙各地地方學會會長丙地方總董丁聲望素爲衆所推服者會員之資格甲紳士於學務有關繋者乙紳士實能擔任推廣扶助學務者丙興辦工商實業著有成效者以上均須年二十五歲以上者入會費及年費 
　　甲入會時會費銀十元乙會員每年繳年費六元於常會時預繳常會後入會者於入會時繳清 
六職員會長一人副會長二人評議員以各府各直隷州所轄廳州縣多寡之數爲差不拘何廳州縣之人（江寗府七人蘇府十人松府八人常府八人鎭府四人揚府八人淮府六人徐府八人通州四人海州三人太倉五人海門廳一人共七十二人）會董每廳州縣各一人幹事員　　共二十二人（經濟部六人調查部六人普通部人專門部　人庶務部六人内分書記二會計二招待二）如對於本會不能盡相當之義務或有損本會之名譽者一經同會會員指證確實可以辭退仍須會員多數之公决未完 
[署江督周等會奏聲明招集商股自辦鑛産片]  
　　再前准商部咨商民私賣礦産流弊滋多請嚴密查禁奏奉諭旨依議欽此咨行欽遵在案兹據查勘三江礦務補用道陳際唐禀稱奉查勘礦務經委員帶同礦師歷抵各處詳細詣勘現將江皖贛三省著名礦産開呈前來查江蘇省江寗府上元縣有銅夾山棲霞山龍潭銅煤各礦江寕縣有金山綱山句容縣有銅冶山手巾山銀銅各礦六合縣有冶山銀鐵礦徐州府銅山縣有利國驛賈家汪等處煤鐵各礦安徽省安慶府太湖縣有夾窰山煤礦宿松縣有傳家壟汪家灣煤礦潜山縣有西北鄉各山産鐵砂礦池州府貴池縣有荷山嶺猪形洛煤礦銅陵縣有銅官山銅礦廣德州有牛頭山領猪洞梁家山煤礦鳳陽府宿州有烈山煤鑛懷遠縣有塗山銀鑛廬州府巢縣有凈土庵山煤鑛寗國府宣城縣有狗毛山犬形山簸箕山煤礦涇縣有摇頭山煤礦太平府繁昌縣有五華山銅山煤礦江西省贛州府贛縣有壟下銅礦九江府德化縣有馬祖山煤礦饒州府樂平縣有上碼頭牛頭山煤礦餘干縣有珪山煤礦袁州府萍鄉縣有劉公廟上沫嶺鐵礦金砂礦銻砂礦臨江府清江縣有鐵山鐵礦廣信府銅山縣有佛母嶺煤礦以上所産銀砂煤鐵各礦苗質甚旺查係官山居多現擬招商集股開辦飭地方官查照前札欽遵諭旨出示曉諭不准民間私賣卽民間礦産只准賣與本地居户須憑中證報官查無頂冒諸弊始准立契過割至各國洋人照約本不應在内地置産敎士購建敎堂縱爲條約所准亦當憑本地紳董保甲地鄰人等查無違礙始准憑中出賣如此明示限制庶幾弊源可清免滋後來糾葛此外尙有未查各礦自應照此一體辦理倘有朦混私賣情事惟該地方官是問除札飭遵照外理合會同江蘇撫臣陸元鼎安徽撫臣誠勳江西撫臣胡廷幹附片陳明伏乞聖鑒謹奏（露） 
[完賦糧價照興鋪一律蘇州]  
　　兼署蘇藩司陸升甫方伯以省城櫃收錢糧洋價與外屬未能一律擬請援照典鋪洋價完納等情詳請撫憲核示兹奉陸春帥批示云察核來詳該三首縣櫃收錢糧洋價前經議照寳蘇局定價每洋作錢九百八十文旣因外屬未歸一律誠恐不免藉口不如就近酌照典鋪洋價完納較爲公充所有省城三首縣及外屬各州廳縣應卽一體遵照辦理仍由司出示曉諭各屬俾衆周知仰卽通飭遵辦等因已通飭各屬遵照並出示曉諭矣（基） 
[警察敎習兼敎官學生蘇州]  
　　蘇省設立警察學堂經前總辦陸觀察禀請派委由北洋調來之試用巡檢柳宗惠候選縣丞孫家棣充當敎習專敎兵學生一項現查官學生敎習尙未選派目應卽飭該二員暫時兼敎官學生每月酌加薪水銀十両以資津貼已詳明撫憲札委遵照矣（業） 
[派員接辦軍裝局蘇州]  
　　藩臬両司以蘇省軍裝局兼製造火藥局事務兹經派委蘇管糧通判梁書祥辦理現在蘇管糧缺奉准改爲靖湖廳撫民通判移駐四山自應飭令梁倅赴西山辦理靖湖廳事宜所遺軍裝局兼製造火藥局事務卽委候補直隷州沈翊清接辦並令將局存軍火槍砲等件遂一點收妥爲辦理已分别札飭遵矣（業） 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[查礦委員回寕鎭江]  
　　句容縣地方煤鐵各礦異常暢旺日昨署江督周玉帥特委王别駕率同礦師前往該處查考小作勾留刻已事畢於初十日遄回金陵（盖） 
[紀漢口兵工廠漢口]  
　　漢陽兵工廠有長堤一道直接至無烟火藥廠總辦汪太守禀請上憲撥欵設一鐵路以便往來又兵工廠内附設之銅幣廠年内卽須鶯遷因新廠已告成有日也（民） 
[皖省派員查察魚業情形安慶]  
　　皖省商務局近因比國舉行萬國漁業賽會特派委候補各員分赴産魚各屬查察漁業兹將所派各員照錄於下候補知縣沈釗赴和州各屬劉秉棪赴廬州各屬王用霖赴滁州各屬易景袚赴鳳陽各屬孫毓嵩赴六安各屬劉籌赴安慶各屬李光綸赴廣德州兩屬王積洪赴徽州各屬届樹培赴寕國各屬張翊赴六泗州各屬（詩） 
[銅幣局限制鑄造後之情形武昌]  
　　武昌漢陽銅幣刻均限制鑄造按日約減四分之三而市中銅元仍形擁塞銀價日漲照目前比例約計年終餘利不過較去年十分之四云（文） 
[鳳陽議學務公所鳳陽]  
　　郡人武君傑臣李君錫九等以鳳陽七屬除壽州一屬學堂粗備外其餘多未興辦因擬邀集同志組織一學務公所日前已在文昌宮會議不日卽須開辦（詩） 
[紀皖省各營軍衣費安慶]  
　　此次常備各軍新式操衣前由支應局經理飭萬聚莊承辦因陋劣太甚經督練處查減浮費銀數百兩故現在冬衣改爲督練處承辦日前該處已將承辦常備軍六營及過山砲隊一起東西梁山前江口攔江磯砲臺四起各兵丁所需新式元色布棉操衣褲三千六百十六套又元布包巾三千六百十六條一律做齊每套價洋二元七角四分共計洋九千九百七元八角四分因備文移請支應局點數核發（詩） 
[查緝會匪漢口]  
　　湖廣總督張香濤宮保因近日長江一帶哥老會匪散布流言意圖煽亂持派文武員弁整頓江防一律認眞查緝（民） 
[蘇垣官事蘇州]  
蘇省督練公所現奉陸春帥添派從九沈學書赴所辦理收支事宜沈二尹奉札後卽禀謝到差○派赴北洋隨閱秋操之候補道劉國郇同知李前晉均於十月三十日同省○府經歷陳祖鎔奉委赴蘇松等各府州縣採辦各項商品現已一律購齊於十月三十日回省銷差○蘇垣農務局提調宋能述大令已奉委署溧陽縣篆所遺提調差經陸春帥委候補知縣黎明接辦黎剌史奉文後卽赴各轅禀謝擇日接差（榮） 
[蕪湖]  
　　蕪湖鈔關栅擋向於每年冬月詳委妥員偕同書吏赴部管解本年栅擋關道章觀察擬詳委顧舍兩少尉管解一俟皖撫批覆卽可起程○蕪湖巡警局總辦鄭紀常觀察因近日當塗縣境搶竊頻聞特捐廉俸添募緝捕勇丁八名飭令嚴密偵探不准匪人在境内潛蹤（甘） 
[揚州]  
　　月初奮城太平巷某姓家忽報火警延燒草房四五家旣而揚關大樓後花覺巷地方亦兆焚如延燒三十餘家幸關樓無恙○剛師庵厘卡分局日前被盜行刦其地係江都縣轄境快役劉星同馬橋汛許把總迭奉催追遂以良民羅金山之子羅三誣爲盜夥并將羅貲財掠取一空現已由本地紳董多人聯名赴縣鳴寃矣（學） 
[鎭江]  
　　常鎭道郭月樓觀察頃以鎭江仙女廟兩處米禁已開誠恐鹽城等處近海之區有奸商私運出洋情事爰卽出示重申禁令並通飭各局卡嚴密稽查○丹陽碼頭南門橋地方於本月初三日突來盜匪多人先刦王姓木行繼刦某姓機坊兩處所失值約千金聞彼處設有警察及汛地等營乃任匪黨來去自如殊可怪也（常） 
[松江]  
　　府尊田紹白太守奉省憲札文飭令就郡起建罪犯工藝所安置軍流徒各等罪犯因於前日率同華婁趙屈両大令至府署西徧舊時經歷署廢基勘丈一過插就樣椿不日當從事士木矣○沈茂才前曾集股就各處公地試植桑枝漸著成效日昨又禀陳提轅及府署擬於東西北三門城根沿濠上築圍植桑南門則已先裁楊柳故不復議及○南鄉奉賢縣境賭犯張阿郁等罪案纍纍歷奉官府訪拿未獲近日上海道袁海觀觀察又札飭華亭縣趙豹文大令派差密往浦南一帶兜拿詎各差前往張已聞風遠颺矣（鳳） 
[滬江官事]  
　　欽派出洋考政大臣隨員候選同知管成夫司馬尙平昨日到申住長發棧又直隷州用遇缺卽選知縣岳明府昭燏前晚抵申住吉升棧○委署奉賢縣南橋司巡檢候補縣丞何少階少尉前日由省來申昨至道轅禀辭赴任○歸部卽選試川縣丞凌惕奄二尹由湖南原籍來申昨至道署禀辭赴松（近） 
[催繳膏捐示諭節錄]  
　　總辦江蘇土膏統捐查騐緝私局黄觀察出示催繳膏捐畧謂奉管理八省土膏統捐事宜貴州巡撫部院柯額定滬鎭寗等處新關存棧土藥按照新章每凈土一百斤補膏捐關平銀五十二兩補給執照印花事經五月迄未報繳實屬意存漏匿現由本局移會淞滬捐釐曁江蘇牙釐江寗釐捐等各總局轉飭各局卡隨時密查如有未貼印花之川雲土卽係私土應全數扣留以五成充公五成充賞母得觀望遲疑致貽後悔云（欣） 
[總工程局集思廣益]  
　　南市總工程局門首於昨日起設一木箱凡地方公益事宜無論何人俱可投函箱内以期集思廣益惟詞訟禀件一概不收另向局中照章投遞云（欣） 
[換給巡士號衣]  
　　總工程局巡士舊有之號衣刻因破碎由總董換製新號衣給發（欣） 
[傷斃報騐]  
　　本邑二十三保三五圖地保昨日查得舊江口有男屍一具身有傷痕未便收殮故報請汪大令相騐候核（近） 
[大令騐屍]  
　　前日午後兩點鐘五百四十三號華捕巡差至英界洋涇浜鄭家木橋東首小木橋地方見一人自法界逃來身帶刀傷靠於鐵欄之上因其神色有異卽約五百六十九號暗捕送至仁濟醫院療治一面禀報捕房經醫生騐得胸前一刀甚深立卽用藥封好詢其被何人所戳詎已不能開口至六點鐘卽斃由捕房傳三圖地保報縣請騐汪大令於昨日午後命駕至院屍母華王氏投稱死者名華鑫寳年十九歲出外購藥與人賭錢不知爲何人戳斃求請伸寃大令飭仵騐視驗得胸前刀傷委係致命因飭自行棺殮允爲緝兇訊辦（見） 
[捐撫被火貧民]  
　　本城小東門内海防署口周同興帽店失火延及貼鄰周益大布店與後鄰貧民等十餘户經該處紳董徐顧諸君查得各貧民等被焚無遺貧艱度日故分向各户捐洋按名酌給五元藉資撫卹（近） 
[法界火警]  
　　前晚一點鐘法界洋涇浜大羅洋行棧房底下木料間因遺火木花失愼尙未冒穿屋頂法捕房急驅皮帶車灌熄 
 
 

Page 18

 
 
逮瞭望臺鳴鐘報警英美等界救火會到時已烟消火滅矣（居） 
[美界小火]  
　　前晚十點鐘乍浦路四百六十號粤妓家晒檯上柴堆失火由捕房鳴鐘告警迨救火會馳車往救早已撲滅（古） 
[英租界又火]  
　　昨晚八點一刻鐘英租界厦門路某姓家忽又起火焚屋若干訪明再錄（見） 
[准請抄錄堂諭]  
　　本年八月間德商福來德控鴻升號縱火圖賠保險一案經讞員關司馬會同德繙譯麥令豪君訊無實據將案託銷已詳本報昨日律師佛威照會公廨請將此案堂諭照錄一分以便辦理司馬准之（見） 
[押限理欠]  
　　粤人周照庭積欠土洋控奉讞員關司馬訊押勒限理楚否則將所開雲豐恒烟間封抵在案前日有周香山投案禀稱亦被照庭積欠往來土銀求恩附追等情奉襄讞金大令於晚堂提訊周香山供與周照庭往來被欠土銀六百四十餘兩向追避匿近閱日報始知控押案下爲此叩求附追訊之周照庭供欠銀有之實因連年虧累之故求恩寛期拔還大令判仍還押限二十理楚違千比究（見） 
[上海縣案]  
　　李九林殷正卿向衛貞泉訛詐經四局函解到縣前晚奉汪大令提究衛供織帶爲業李向小的借去絲織褲帶一條以伊之棉紗帶相易後稱帶中有友人所寄方單一帋糾同殷正卿等十餘人勒令賠洋十一元昨日殷又糾人索酬控局拘案是實李供方單被失故由殷等勸令賠洋惟小的並未分用殷供由李央勸洋由小的過付與姚姓収去大令察李年輕顯係由毁主唆使判殷責一百板限繳洋十一元與李交保衛初時不應易帶斥釋○周克進控繼嫂曹氏與前夫之子阿毛奪産一案亦提覆訊周供已故長兄前娶孀婦曹氏爲繼室生子林生長兄故後曹氏前夫之子阿毛欲將故兄方單兩帋奪去盜賣寺由小的及寡嫂龔氏各執一單未經給予不料曹氏與阿毛滋閙不休求究龔氏供同曹氏供前夫故後再醮周姓故夫遺下田房方單被龔氏盜去故向理索阿毛供三歲父故七歲隨母改嫁不敢盜賣周産大令斥其不應吵閙判責二百板勒令歸宗不准再到周家方單准周克進及龔氏爲林生執管完案○張凌氏控張士和賴洋四百元亦奉訊究士和不認大令查二十三年分凌氏控告士和前縣斷還該氏田二畝洋二百三十五元並無四百元之事判將借票批銷從寛不究（近） 
[總工程局記案]  
　　小橋居民田逢元前將住屋抵與徐友之計洋一千三百元劃租作息兹因欠租三月掯匿租摺徐投縣署具控有案前日途遇復扭至工程局請訊孫明府判將租摺交還欠銀旣在縣中具控著两造投縣候訊○周浦鄉民高明發與妻弟顧雨生就業南市被唐鳳仔小車壓傷顧之足踝由巡士解局孫明府訊得唐無力罰繳醫費判責手心一百下開釋并由明府給顧養傷洋兩元了案○北市同福祥客棧接客丁阿金與同義泰棧夥陶長雲爭奪生意在永裕公司馬頭互毆由巡士拘局明府訊得丁有不合飭具改過結斥釋○王小山王老錫在新馬頭永興飯館吃飯與值堂人口角由巡士拘訊明府以兩王因醉滋事大加申斥恩釋○某米行夥張仁甫扭陸連生到局控與學徒滋閙明府判陸責手心二十下○成衣匠范德昌控王生雲深夜圖竊判押一禮拜（欣） 
[英租界捕房事]  
　　王金榮混入客利西旅館竊顧阿林吳相友綢布衣服報探王阿巧拘送捕房押候堂期解辦○戚三卿掩入魯意師摩洋行竊外國皮鞋等物爲包探何阿春拘押捕房候辦○怡和洋行跑絲樓人吳芝卿前日午後乘車由江西路經過爲車夫張和尙乙車撞倒致吳碾　足骨由三百七十號捕送入捕房捕頭飭送醫療治張押候解辦○木作學徒謝本章王阿寳以細故爭毆互扭至捕房控訴經木作主保出免究（見） 
[法租界公堂案]  
　　洋商納司控華人何梅占欠銀四千餘兩以杭州房産作抵奉訊交保理處嗣因逾期不理由領事照會浙撫飭臬憲將何拘押按經廳候訊在案昨日大令飭提保人華大羅訊問華供此房共十一進值銀二萬餘兩何在杭州收押之後並無來信商酌小的無能爲力大令以華旣爲保人不能置身事外著卽發信赴杭催理限半月内禀復○王子帆控司帳陳福生用虧銀一千餘両昨奉提訊陳供銀係陸續積收除去應給花紅之外祇欠五百六十兩求恩交保理處大令判人銀並保限一月内理楚○陳正卿王有玉失去珠寳首飾值銀二千餘兩開單報捕查緝經探拘獲著名積竊范麻子解訊供出同黨龔麻子現在因案禁押西牢大令移文英廨昨由西包探解請訊究龔供與范麻子金雲汀張連生等四人同竊共質洋二百四十四元小的分用六十元是實范供質洋之後當票交與金雲汀金在南市某捕役處爲夥與張連生均已逃逸大令判龔仍交西探帶回范還押候查明再核○萬安樓客棧樓下廣悅興打包店肇火延及鄰房二十餘幢昨日大令飭提被災各户集訊起火確情太古九號巡丁朱阿發供當時目見廣悅興梯下起火是實范家林禀有值銀三千兩之貨上棧五日未曾保險卽遭焚燬求請斷賠萬安樓萬客朱鳳山及棧夥陳瑞卿談四海胡倫並飯司王桂廷孫友三等求追押櫃工資及墊欵等洋大令以尙有江西寓客遞禀求追補焚行李判著萬安棧主存銀一千兩候核廣悅興店主交銀一千兩以二百兩作罰其餘酌償被災撫恤銀兩該店主猶嘵嘵置辯大令怒謂如違押辦（居） 
[美租界捕房事]  
　　塌車夫陳阿二推車至華記路撞傷婦人周吳氏面部由捕將兩造帶入捕房奉飭氏送醫求治陳押候送辦○銅匠陳阿昌王孟春陳友全在漢璧禮路互毆將一百五十六號酒店玻璃牕撞倒壓碎碗盞甚多由捕帶入捕房經陳等自願賠洋二元了事○某西人昨同華人某甲至蓬路源大莊持票取洋該莊夥察係僞票不付西人不允同至捕房伸訴捕頭著該西人自赴公廨控告○張阿三竊衣由探陳洪德拘押候辦○福和里口倒斃乞丏一名由捕馳報捕頭飭傳地保棺殮（古） 
來函 
[振武宗社書記員報告]  
　　王丞堂丹揆致本社函云本年六月家君七旬壽辰曾諭清穆以奉差在外不宜稱觴宴客效世俗之所爲是以夏秋于役閩廣人無知者迨返滬後承此間官商置備屏幛分致祝詞當即禀明家君頃奉手諭宴客一□仍以不舉行爲是惟滬上官商盛意可感汝當一一爲我道謝並捐洋銀五百元充作善舉藉伸區區報謝之心内以二百元助本邑水災春賑之需以三百元送上海○武宗社爲配製戒烟藥以備施送之用馬湘伯曾少卿兩先生提倡此事我聞之甚爲欽佩等諭清穆兹特奉上洋銀三百元即祈察收爲荷○本社復王丞堂函云接奉惠書並洋蚨三百元祇領之餘仰見老大人熱心救世善與人同移稱觴之資爲施藥之助從此黑籍同胞共登壽域感佩無量敝社同人仰承雅令敢不祗遵查市上戒烟丸藥有用烟灰嗎啡爲引者惟鵝郎草一物爲天生戒烟良藥服較無弊惜乎時值冬令草已乾枯儗待明春廣爲收買隨時分送以答老大人愛人無量之雅意 
[十一月朔日至望日崇寳沙水災棉衣捐清單]  
　　金隆公司諸友新棉衣褲四十套上海姚莊望雲公司經租帳房新棉衣褲一百廿件偑經鎭巡署洋二元鎭江嚴德新堂洋五元道信號原舊棉衣褲一百件乞附報章以代災民九叩首謝滬北天后宮前廣益善堂司董嚴信厚等謹誌 
 
 

Page 19

 
 
一合五勺七抄耗糧一百一十八石二斗三合七勺四抄草四百七十六束九分三釐蠲緩廠租銀一百三十二兩二錢七分四釐應緩廠租銀五十六兩六錢六分九釐又被水冲沙壓不有墾復地畝應免正銀六十九兩四錢六釐耗銀一十兩四錢一分一釐閏月正銀二兩一錢六分九釐耗銀三錢二分五釐正糧三百六十一石四斗八升七合三勺耗銀五十四石二斗二升三合一勺草三百七束二分六釐廠租銀四両七錢一分八釐查核額賦均屬相符並聲明冲壞房屋水車掩斃人口及被災貧民統由賑撫局籌欵撫恤作正開銷等情具詳請奏前來奴才覆核無異合無仰懇天恩俯准分别緩免以紓民力除清摺送部外事合恭摺具陳伏乞皇太后皇上聖鑒飭部查照謹奏奉硃批户部知道欽此 
　　宮門抄七月十一日刑部都察院大理寺鑲紅旗值日無引見張百熙由天津回京請安善豫續假五日掌儀司奏十五口祭奉先殿倫貝子行禮召見軍機張百熙皇上明日辦事後還宮至聖容前行禮畢還頤和園 
湖南巡撫端奏爲籌解光緒三十一年分京師工藝官局經費銀兩摺 
頭品頂戴湖南巡撫奴才端方跪奏爲籌解光緒三十一年分京師工藝官局經費銀兩恭摺仰祈聖鑒事竊准商部咨推廣工藝避廠奏明將湖南每年應解順天府備荒漕折銀七萬餘两内提撥二成以充常年經費奉旨允准等因當經轉飭欽遵辦理本年三月接准商部電催令將本年應解前項二成銀両及去年尾欠如數徑解等因又經行司遵辦去後兹據湖南布政使龐鴻書詳稱湘省每年額解順天備荒經費漕折銀七萬二千餘兩旋因指撥抵解新案賠欵致有不敷故近年解數均祗四萬四五千兩且止俟上年漕折收齊除去歲撥洋欵方能儘其所餘掃解是年備荒經費均經按年詳奉奏咨在案所有光緒三十年應解工藝局二成經費應在二十九年所徵漕折内提撥惟是年備荒漕折業經掃解户部交納其工藝局尾欠應由商部咨商户部酌撥至本年應解之欵應在光緒三十年漕折項下開支惟上年漕折尙未收齊除撥賠欵實餘若干現亦尙難截數第二藝需費甚急旣奉電催不能不通融籌解現擬酌照節年籌解備荒漕折銀數以四萬五千兩核計應撥光緒三十一年分二成工藝官局經費庫平银九千兩暫於庫布漕折銀内如數照撥派委試用通判蔣廷珍試用知縣姜汝翼領解赴部交納等情詳請奏咨前來奴才覆覈無異除分咨外謹會同湖廣總督臣張之洞恭摺具陳伏乞皇太后皇上聖鑒謹奏奉硃批該部知道欽此 
桂撫李奏爲梧州關通商第一百七十七結期滿遵將徵收稅銀並船鈔罰欵銀兩及支銷銀數開列清單摺 
頭品頂戴廣西巡撫臣李經羲跪奏爲梧州關通商第一百七十七結期滿遵將徵收稅銀並船鈔罰欵銀兩及支銷銀數開列清單恭摺仰祈聖鑒事竊照梧州關自光緒二十三年五月初五日開辦起截支數目業經開單奏報在案兹據署桂平道梧州關監督張星吉詳稱自光緒三十年八月二十二日起至三十年十一月十五日止係各關第一百七十七結期滿所有徵收稅銀自應按結具報兹將本結徵收正半各稅並船鈔罰欵及支銷銀數造册詳請奏咨等情前來臣覆核無異除將册咨送外務部户科所有梧州關按照第一百七十七結徵收稅銀並船鈔罰欵銀两及支銷銀數理合繕具清單敬呈御覽謹會同署兩廣總督臣岑春煊恭摺具奏伏乞皇太后皇上聖鑒訓示謹奏奉硃批該部知道單併發欽此 
宮門抄七月十二日工部鴻臚寺正藍旗值日無引見禮王順王由東陵回京請安召見軍機 
廣西巡撫李奏爲營官勦匪立功積勞病故懇恩敕部從優議卹摺 
頭品頂戴廣西巡撫臣李經羲跪奏爲營官勦匪立功積勞病故懇恩敕部從優議卹恭摺仰祈聖鑒事竊查綏遠軍左營管帶官分省補用同知黄家廉於光緒三十年四月間攻勦十萬山馬鞭山等處巨匪斬馘多名戰功最著六月間調駐百色分防奉議恩隆要隘會同各軍立將匪首黄卜鳳大股奮勇撃散時值暑雨薰蒸致染瘴癘旋因恩隆縣屬之魚品標墟等處被匪竄至該員聞警力疾遄行首先督勇攻奪匪踞之山連戰獲勝斃匪無算奪獲槍械馬匹極多其股旋就殲滅而該員病勢增劇不得已請假醫調甫將營務事件交卸清楚遽於十一月初二日病故核其迭著戰績染瘴病殁情形殊堪憫惜兹據營務處司道查叙履歷詳請奏卹前來合無仰懇天恩俯准將分省補用同知黄家廉交部照軍營立功後積勞病故例從優議卹出自逾格鴻施除履歷咨部外理合會同署兩廣督臣岑春煊恭摺陳請伏乞皇太后皇上聖鑒訓示謹奏奉硃批著照所請該部知道欽此 
陜西巡撫曹奏爲遵旨奏報陜西省各屬經徵錢糧情形開列簡明表册摺 
陜西巡撫臣曹鴻勛跪奏爲遵旨奉報陜西省各屬經徵錢糧情形開列簡明表册恭摺仰祈聖鑒事竊光緒三十年七月初九日准户部咨六月初二日奉上諭方今時勢日艱民生重困而官吏壅蔽下情不通甚至地方錢粮浮收中飽以完作欠百弊叢生大負朝廷恤民之意著各省督撫將各屬經徵錢糧限三個月内開列簡明表册該州縣錢糧正額若干現在實徵若干向係收銀者註明每賦一兩正耗各收銀若干或係收錢折銀或係收銀圓作銀均註蛤每銀一兩折收若干每漕糧一石收本色者正耗各收米若干收折色者每石收銀錢若干此外有無陋規雜費逐一聲明據實聲叙各令和盤托出不准含混遺漏俟該省奏報到後著户部核對收政務處刊入官報俾衆共知藉以查官方而通民隠各該督撫務卽認眞辦理母得徇飾宕延倘敢敷衍搪塞定將該省藩司糧道從重懲處欽此恭錄咨行到陜嗣於十月内承准政務處咨此案業經奏准殿期惟不得逾次年二月之限等因俱經前撫臣欽遵行司轉飭查造去後兹據西安延安鳳翔漢中榆林同州興安七府並商州邠州鄜州乾州綏德五直隷州所屬各廳州縣各將經徵錢糧及徵收情形造具簡明清册由布政司逐欵核明據實列表奏咨前來臣覆加查核陜省有丁無漕民間以銀投櫃不用銀元其南北山苦缺間或以錢折銀而原額不過千金折錢係從民便計平餘一項收銀者每兩至多無過三錢折錢者每兩至多折合二千除攤捐公用外所謂最優之六七缺歲餘不及五六千金中缺二三千金表册所列委係和盤托出此外並無陋規 
 
 

Page 20

 
 
雜費臣與該司道均不敢見好屬員扶同徇飾以期仰副朝廷察吏恤民之至意除表册咨部外謹繕摺具陳伏乞皇太后皇上聖鑒謹奏奉硃批户部知道欽此 
江蘇巡撫陸奏爲鎭江關第一百七十七結期内徵收洋藥稅釐銀両並開支數目繕具清單摺 
頭品頂戴江蘇巡撫臣陸元鼎跪奏爲鎭江關第一百七十七結期内徵收洋藥稅釐銀兩並開支數目繕具清單恭仰祈 
聖鑒事竊准户部咨各海關加徵洋藥稅釐一欵旣歸海關併徵自應照章存儲關庫聽候部撥又准部咨凡指明由加徵洋藥稅釐項下開支銀兩各歸各欵動用共收支數目另列清單按結奏報等因均經先後轉行遵照已截至一百七十六結止具奏在案兹據鎭江關道郭道直詳稱自光緒三十年八月二十二日起至十一月二十五日止第一百七十七結期滿共徵洋藥稅釐銀八萬九千一百五十五兩丹陽縣解還敎案償欵銀二百五十兩除支銷傾鎔火耗並解俄法英德還欵及佛郎磅價不敷銀兩機器局廠費共銀一十九萬八千四十九両零外連同上結共實存銀一十一萬五千七百三十一兩零存儲關庫聽候撥用開具清摺詳請奏咨前來臣覆核無異除將該關原摺分别咨送外務部户部查照外理合會同通商大臣署理兩江總督臣周馥核繕清單恭摺具陳伏乞皇太后皇上聖鑒敕部查核施行謹奏奉硃批該部知道單并發欽此 
宮門抄七月十三日内務府國子監鑲藍旗值日無引見倫貝子釗公陸潤庠各假滿請安鍾靈由盛京回京請安裕中堂葵公各續假十日召見軍機鍾靈盛宣懷皇太后皇上明日辦事後還海 
江蘇巡撫陸奏爲查明江寗蘇州兩屬光緒三十年下忙地丁等欵已未完銀數摺 
頭品頂戴江蘇巡撫臣陸元鼎跪奏爲查明江寗蘇州兩屬光緒三十年下忙地丁等欵已未完銀數恭摺仰祈聖鑒事竊照江寕蘇州兩藩司地丁耗羨等項錢糧額徵已未完多寡各數業經遵照部咨各歸各欵逐一分晰造報續准户部咨整頓各省錢糧並更定分數考成自光緒二十三年爲始上忙匀爲四分下忙匀爲五分始准免其議處如合計上下両忙徵完分數在九分以上仍給予議叙等因遵經按忙造册依限奏咨至光緒三十年上忙止在案兹據江寗布政使黄建筦蘇州布政使效曾詳稱今屇接辦三十年下忙之期所有江寗准安揚州徐州海州通州六府州屬並海門廳額徵地丁驛站俸工積脚等欵該徵正銀八十八萬六千二百三十七両零内除撥荒缺徵因兵停免觸免坍江候豁銀八萬四千八百一兩零該徵銀八十萬一千四百三十五兩零内除上忙已完銀二十八萬九千一百五十五兩零又各州縣因災緩徵銀一十四萬六千一百五十五兩零外實應徵銀三十六萬六千二十五兩零下忙應徵五分銀三十萬四千九百八十兩零已完銀三十萬五千六百三十二兩零内經支驛站俸工役食等銀七萬七千七百五十六両零解交銀二十二萬七千八百七十六兩零計多完六百五十二兩零又應征各欵五分耗羨銀三萬四百九十八兩零已完銀二萬九千六兩零内經支使各官養廉銀七千六百八十三兩零解司銀二萬一千三百二十二兩零未完銀一千四百九十一兩零又蘇州松江常州鎭江太倉五府州屬額征地丁驛站俸工祇應槓脚等款除坍荒該征正銀一百四十四萬五千七百六十五兩零内除坍荒准豁註緩一百五十八兩零經支俸工祇應等項銀八萬七千二十五兩零外該征銀一百三十五萬八千五百八十一两零内除上忙已完銀三十二萬九千七百六十四两零又秋成案内抛荒觸免銀九萬五千六百七十三兩零又提歸清賦案内充餉銀一十一萬九千六百八十五兩零實應征銀八十一萬三千四百五十八両零下忙應征五分銀五十二萬七千九十七両零内除上忙册報多完銀二萬九千一百二两零實應征銀四十九萬七千九百九十四兩零已定銀五十一萬四百八十三兩零計多完銀一萬二千四百八十九兩零又應征各欵五分耗羡銀三萬五百二十九兩零内除上忙册報多完銀一千七百一兩實應征銀二萬八千二十七兩零已完銀二萬七千七十九兩零未完銀一千七百四十八兩零查江寗蘇州等屬該年秋成減歉以致完數短絀統計上下忙雖未徵足九分短徵無幾所有未完銀兩現經督催令解其經督催征不及分數職名應請邀免核議造册詳請奏咨前來臣覆核無異因例限已届先將送到清册咨移户部户科查照並聲明另行恭摺會奏在案除鈔奏咨移部科查照外會同署理兩江總督臣周馥恭摺具陳伏乞皇太后皇上聖鑒飭部覈覆施行謹奏奉硃批户部知道欽此客門抄七月十四日理藩院光祿寺八旗両翼值日無引見裕中堂專摺謝稽查欽奉上諭事件處恩李紱藻崇壽綿文等由東陵回京請安睿王續假五日色楞額請假五日召見軍機皇上明日卯初至奉先殿壽皇殿行禮畢還海辦事召見大臣 
蘇撫陸奏爲諭飭寳蘇局赶將制錢加工鼓鑄並飭舊廠添鑄一等黄銅元片 
陸元鼎片再蘇省前因制錢缺乏當經臣在蘇藩司任内詳准仿照閩省辦法議由江寗銀元局附鑄當十銅元分批運蘇行用稱便旋因該局寗蘇兼顧鑄造有限復經籌欵購機在蘇自行設局鼓鑄未及開辦臣卽奉命署理漕督篆務所有開鑪試鑄緣由業經前任撫臣恩壽具摺奏明續因蘇省欵項支絀又經前署撫臣端力於籌備練兵要需摺内請將已辦銅元儘方推廣並復奏明添買機器購地建廠廣爲鼓鑄俾資接濟在案臣伏查此項當十銅元民間行使雖稱便利惟蘇省舊廠鼓鑄無多新廠又建造未竣開鑄需時以致市廛行用仍慮不敷現經臣論飭寶蘇局赶將制錢加工鼓鑄一面查照北洋章程飭令舊廠添鑄一等黄銅元每個當錢二十文銅質精粹輪廓完好與等當十銅元相輔而行以補制錢之不足擬請先行試鑄俟行銷無滯再議擴充辦理除將試造一等銅元式樣咨送軍機處恭呈御覽並咨部查照外理合附片陳明伏乞聖鑒訓示謹奏奉硃批户部知道 
欽此 
安徽巡撫誠奏爲籌辦光緒三十一年夏季第二期新案賠欵銀兩摺 
頭品頂戴安徽巡撫奴才誠勳跪奏爲籌辦光緒三十一年夏季第二期新案賠款銀兩恭摺具陳仰祈聖鑒事竊照新約賠 
 
 

Page 21

 
 
欵安徽省每年奉派銀一百萬兩每年應解關平銀八萬三千三百三十三兩三錢三分三釐歷經遵照部文按月先解並於每季第三期多解一釐足成每季二十五萬兩以便彚總業將光緒三十一年夏委第一期銀兩如數解由江海關道兌收彚交奏咨在案兹值光緒三十一年四月爲夏季二次解期據督辦籌議公所布政使聯魁等籌梧關平銀八萬三千三百三十三兩三錢三分三釐飭發商號領匯限於四月初十日解赴江海關道衙門兌收彚交等情詳請奏咨前來奴才覆核無異除咨部查照外理合恭摺具陳伏乞皇太后皇上聖鑒謹奏奉硃批該部知道欽此 
宮門抄七月十五日外務部欽天監侍衛處值日無引見召見軍機 
皖撫誠奏爲揀員請補知縣以重地方摺 
頭品頂戴安徽巡撫奴才誠勳跪奏爲揀員請補知縣以重地方恭摺仰祈聖鑒事竊照當塗縣知縣閻恩培於光緒三十年十二月二十六日在任病故應以病故本日作爲開缺日期歸三十年十二月分截缺是月分並未出有缺項相同之缺母庸掣簽應卽按班遴員請補查准吏部新章嗣後曾任實缺丁憂服滿分發人員道府以至未入流如遇選缺出時除坐補原缺裁缺卽用廻避卽用新選新補留省另補均照定例先儘請補外其餘無論何項到班先儘此項人員儘數請補均不積各項班次之缺等因今當塗縣知縣係衝繁中缺自應照章先儘實缺丁憂起復人員請補兹查有同知銜曾任實缺候補知縣郭繼泰年五十一歲山西橋次縣舉人由大挑知縣簽分安徽光緒十六年十一月初六日到省並加捐同知銜本班儘先補用二十五年補東流縣知縣十一月二十五日到任奉准實授二十七年丁憂開缺三十年八月十六日起復回省該員樸直耐勞隨宜措置以之請補當塗縣知縣洵堪勝任與例亦符據布政使聯魁按察使濮子潼會詳前來奴才覆核無異合無仰懇天恩俯准該員郭繼泰補授當塗縣知縣實於地方有裨如蒙俞允該員由曾任實缺知縣請補知縣銜缺相當母庸送部引見除將履歷清册咨部查核外謹會同署兩江總督臣周馥恭摺具奏伏乞皇太后皇上聖鑒敕部議覆施行謹奏奉硃批吏部議奏欽此 
两廣總督岑奏爲揀員請升烟瘴要缺知州摺 
頭品頂戴署理兩廣總督兼粤海關事務臣岑春煊廣東巡撫臣張人駿跪奏爲揀員請升烟瘴要缺知州恭摺仰祈聖鑒事竊准吏部咨單内開烟瘴調要缺廣東儋州知州林兆鏞廣西差委光緒三十年八月十五日奉硃批應以奉硃批後第五日行文按照限减半計至十月初四日接到文行開缺於三十一年二月五日接准部咨已在十月底截缺之後應勒歸三十年十　分截缺辦理係烟瘴外調要缺母庸籤掣查定例地近邊遠水十惡劣之儋州令該督撫於内地現任屬員内揀選熟悉風士廉能之員調補又烟瘴地方知縣以上官員准其不扣年限升調兼行又州縣以上應升缺出應令該督撫先將卓異引見回任應升之員先儘升用不准於摺内聲稱人地未宜以别項人員請升烟瘴各缺仍擇其能耐烟瘴之員升用母庸拘定先儘卓異之員請升又保題升用人員其任内如有承審案件承緝盜案徵解錢糧已起降調革職篸限者概不准其請升如因缺係繁要人地實在相需爲地擇人者應令該督撫據實陳明吏部仍查明其餘並無别項不合例事故亦卽議准此外一切因公處分仍母庸核計各等因兹儋州知州林兆鏞廣西差委遺缺經於通省現任内逐加遴選應調之員均於此缺人地未宜惟於應升人員内查有文昌縣知縣陸繼昌年四十四歲江蘇太倉州人由監生報捐貢生遞捐中書科中書不論雙單月分發行走旋遵新海防例改捐縣丞指分江西試用因在永定河南工上汛漫口合龍案内出力保奏請以知縣仍歸原省補用於光緒二十年三月十五日奉旨依議欽此因江西停止分發改指廣東赴部引見領照起程二十五年七月三十日到省准署今職二十九年三月二十七日到任試署一年期滿業經另請實授在案該員才猷穏愼辦事安詳以之請補儋州知州實於烟瘴要缺有裨任内並無承審案件及承緝未獲盜案已起降調革職參限雖有經徵未完光緒二十九年錢粮查係實欠在民並非徵存未解因公處分例免核計且人地實在相需爲地擇人例得據實聲請據藩臬兩司會詳前來相應請旨准以文昌縣知縣陸繼昌升補儋州知州缺如蒙俞允該員係由知縣請升知縣應給咨送部引見除咨部外臣等謹合詞恭摺具陳伏乞皇太后皇上聖鑒訓示再所遺文昌縣知縣缺粤省現有應補人員請扣留在外俟奉文覆准選員請補又廣東省補缺例限九十日此缺係勒歸光緒三十年十月分截缺三十一年二月十五日接准部咨應以是日起限辦理今該限内請補並無遲逾合併陳明謹奏奉硃批吏部議奏欽此 
宮門抄七月十六日商部鑾儀衛鑲黄旗值日吏部引見五十九名禮部三名刑部十名工部四名上駟院四名湖南臬司英瑞請訓錫公假滿請安善豫續假五日德公請假五日召見軍機英瑞皇上明日卯初至奉先殿壽皇殿行禮畢還海辦事召見大臣 
山西巡撫張奏爲揀員請補繁缺直隷州知州以重地方摺山西巡撫臣張曾敭跪奏爲揀員請補繁缺直隷州知州以重地方恭摺仰祈聖鑒事竊照忻州直隷州知州高錡振於光緒三十一年四月十九日病故應以病故本日作爲開缺日期業經具奏並附截缺緣由報部在案所遺係衝繁題缺例應在外揀員酌補該州地當衝要事務殷繁現當舉行新政之際非强毅有爲之員弗克勝任查定例道府同知直隸州知州遇有題調要缺如有截取記名分發人員應先儘酌量請補實係人地不宜始准聲叙以各項候補人員請補等語臣督同藩臬兩司逐加揀選晋省雖有截取記名分發並勞績保舉正途出身候補直隷州知州人員非初登仁版卽人地未宜未便稍涉遷就惟查有在任候補直隷州知州屯留縣知縣朱善元現年三十六歲浙江附監生遵新海防例報捐知縣分省試用簽掣山西光緒二十五年五月十四日吏部帶領引見奉旨著照例發往欽此領照起程十月初六日到省復遵新海防例加捐遇缺先補用並免試用二十七年奏補屯畱縣知縣奉准部覆二十八年十月二十九日到任歷署臨汾永濟平遥等縣知縣因辦振出力奏保以直隷州知詶 
 
 

Page 22

 
 
在任候補光緒二十九年三月二十九日奉旨依議欽此按每五日行文照限減半計算扣至是年四月十九日作爲候補直隷州知州到省日期係現任知縣保以應升之階照例無庸甄别不論繁簡均准統補現署絳州直隷州知州該員興學勸民才長志正歷膺煩劇卓著政聲以之請補忻州直隷州知州實堪勝任與例亦符並無違碍處分據布政使張紹華署按察使胡孚宸會詳前來合無仰懇天恩俯念員缺緊要准以在任候補直隷州知州屯留縣知縣朱善元補授忻州直隸州知州實於治理有裨如蒙俞允俟奉准部覆後再行給咨赴部引見以符定制所遺屯留縣知縣係屬選缺晋省現有應補人員例得扣留外補合併聲明所有揀員請補繁缺直隷州知州緣由謹恭摺具陳伏乞皇太后皇上聖鑒訓示謹奏奉硃批吏部議奏釟此宮門抄七月十七日吏部翰林院正黄旗值日無引見承燕延康等前往口外賜奠請訓振貝子志公各續假五日定成請假十日吏部奏派驗看月官派出張英麟李紱藻李昭煒薩廉葛寶華松溎溥𨬔台布茹泰艾慶瀾汪鳳池儼忠張瑞蔭朱錫恩杜本崇溥琦召見軍機皇太后皇上明日辦事後至頤和園駐蹕 
雲貴總督丁奏爲查明愼省各屬征收錢糧情形摺 
雲貴總督臣丁振鐸跪奏爲查明滇省各屬征收錢粮情形恭摺仰祈聖鑒事竊臣准部咨欽奉上諭方今時事多艱民生重困地方錢糧浮收中飽以完作欠百弊叢生著各省督撫將各屬經徵錢糧限三個月内開列簡明表册據實聲叙務令和盤托出不准含混遺漏等因欽遵咨行到滇當經轉飭遵辦去後兹據署雲南布政使陳燦署糧儲道關以鏞詳稱查雲南通省錢糧向分糧條兩欵糧欵分本色折色隨徵欵費坐平運脚等項本色供支兵米折色統解糧儲道庫條欵分條編攤丁隨徵奏平公耗曁帶徵官莊等項統解司庫經徵之額各屬不同或條糧並列或有糧無條有條無糧徵收之法或分徵分解或統徵分解間有折收錢文大抵畸零小數聽從民便其搭收銀元均照庫平七錢二分上兌此外各耗米雜費各屬均有參差不一藉以彌補傾銷運解之需餘則津貼官吏辦公伏思滇處邊際著名瘠苦府廳州縣全恃錢糧餘欵以補廉俸之不足而不敷辦公者居多前經遵奉諭旨籌給津貼嗣以派解賠欵無力籌指覆經奏明將前項津貼全數裁提現在綜計各屬徵收錢糧或長餘數十兩數百兩至一二千兩不等其間係有一二屬或長餘銀四五千兩滇中卽目爲最優之缺其實用費而外所餘無幾向酌爲調劑鼓勵之用尙無弊端而征收額數較少各屬均實征實解明查暗訪亦無以完作欠情事並據聲明因事屬創辦各處距省駕遠錯誤駮查以致遲延等情造具簡明表册貝詳前來臣覆加查核均屬實在仍當督飭司道隨時考察嚴杜中飽以仰副咨部外謹恭摺具陳伏乞皇太后皇上聖鑒敕部查核施行再鎭邊富州二廳曁猛丁經歷自改流後頻遭匪亂田多荒蕪應征錢糧一時未能勘定未經入表合併陳明謹奏奉硃批户部知道欽此 
陜甘總督崧奏爲甘肅防軍就餉練兵驟難遵照新章改編擬就常備軍徐回擴充情形摺頭品頂戴調補閩浙總督陜甘總督奴才崧蕃奏爲甘肅防軍就餉練兵驟難遵照新章改編擬就常備軍徐圖擴充情形恭摺仰祈聖鑒事竊奴才承准練兵處王大臣咨行會同兵部奏定營制請飭各省次第編練一摺奉旨依議欽此欽遵知照到甘奴才遵卽督同司道營務處妥籌辦理間復准練兵處電催各等因准此查甘肅防軍自奴才度隴以來因協餉支絀屢經裁并現在通省共祇涉隊二十四營旗馬隊六旗每步旗三百六十餘人馬旗一百二十餘人馬步不滿萬人甘省地界蒙蕃幅員萬里種類龐雜時有搶刦之案向藉兵力鎭壓馬步各旗大都扼要分紥不能團聚一處省城督標有防軍五營旗馬步兩旗開花格林兩砲隊委總兵傳殿魁統帶團紥附近隨時督練新操及鎗法投藝前經奴才奏改爲常備軍仍飭照章習練頗稱齊整其陜西提督鄧增河州鎭羅平安各統帶五步一馬署甯夏鎭永明四寗鎭張行志各統帶三步一馬署甘州提督張永清肅州鎭柴洪山凉州鎭姚旺各帶步勇一旗馬隊二十騎安西協副將張其高馬隊三十騎前均改爲續備軍各就地方擇要駐紥卽責成各提鎭就近抽練此外尙有改爲巡警三馬旗專事護送東西來往餉路並幇同地方緝捕盜案又靑海大臣馬隊四十騎馬安良回馬隊三旗均不入操此某省馬步營旗現在情形也今若一律調省編改邊要驟然空虚必蹈疏虞若僅就常備改爲新軍人數太少不但不能成鎭成協並不能成一標與司道營務處再三籌議惟有將省城常備軍練就各營旗與各提鎭之續備軍分别換防調省訓練以後遇有假汰卽募補土著所謂具體而微勉求相似作爲新軍基礎總之欲合新章必須添募營旗而添募必先籌欵甘肅受協省分籌欵維艱新章餉數太優一時實難措置奴才交卸在卽前已將實在情形電達練兵處在案俟調補督臣升允到任再與從長計議徐圖擴充所有甘肅省就餉練兵曁現在議辦緣由恭摺貝陳伏乞皇太后皇上聖鑒訓示謹奏奉硃批練兵處兵部議奏欽此 
宮門抄七月十八日户部宗人府正白旗值日無引見睿王假滿請安道府張藻等謝恩松公海公各請假十日意公續假十日召見軍機 
西安將軍長奏爲西安滿城威遠左右兩營洋鎗涉隊擬請遵章仿照常備新軍變通試練以備操防摺 
奴才長春恩存克蒙額跪奏爲西安滿城威遠左右兩營洋鎗步隊擬請遵章仿照常備新軍變通試練以備操防恭摺仰祈 
聖鑒事竊維練兵之道貴精不貴多貴養亦貴敎查西安滿營於光緒十八年經前升任西安將軍榮祿奏請由神機營撥發前堂來福洋鎗五百桿並調來敎習敎練陣法嗣於二十五年前任將軍國俊奏准由津續領前堂鎗五百桿先後操練鎗兵一千名官六十六員編爲威遠左右两營洋槍隊光緒二十一年添練車子炮二十四尊正兵一百二十名官五員二十八年十月復經升任陜西撫臣升允前署將軍奴才恩存會奏請在陜西軍裝局撥領來福馬槍五百桿發給正馬隊兵五百名認眞操演奴才長春到任後與左翼副都統奴才恩存右翼副都統奴才克蒙額隨時同詣敎場認眞校閱馬步各隊步伐陣式尙稱整齊惟屢奉諭旨練兵爲當今急務飭令各省亟宜改練新軍等因欽此並承准練兵處政務處先後頒到常備等軍各章程伏維駐防旗營世受朝廷 
 
 

Page 23

 
 
豢養深恩尤應激發天良竭力圖報更值國家振興庶務籌餉治兵宵旰焦勞諄諄誥誡奴才等曷敢畏難苟安泥於舊制每覩陜西常備各軍新操步伐較以滿營馬步操法尤稱整齊捿便奴才等商同前撫臣夏旹藩司樊增祥飭由常備新軍派撥槍操敎習號鼓敎習各二名於本年二月初四日來營敎練試改步伐舉習號令悉得舊操威遠步隊改練常備新軍兩營一千名每營分禦哨其原練車子砲係屬單輪雙砲隨隊操演頗不利用擬將撤出暫以抬槍六十桿入隊相輔練習似屬得力如蒙俞允奴才等卽當督飭在營管帶各官昕夕認眞勤加訓練速成勁旅而資捍衛惟是改練之初所有製造旗幟號衣平墊兵砲用欵自應核實撙節隨時與現任撫臣曹鴻勛商酌籌措當此時局多艱不敢請加餉糈其在隊官兵仍以原合津貼量爲變通辦理似此一轉移間俾得兵歸實用餉不虚糜其改練新軍章程官兵所食津貼一俟操練純熟再行具奏並咨報練兵處户部兵部立案現在核銷仍歸年終奏報外所有西安滿營威遠兩營以及馬隊擬請遵章試練常備新軍緣由是否有當恭摺具陳顀乞皇太后皇上聖鑒訓示謹奏奉硃批該衙門知道欽此 
宮門抄七月十九日禮部太常寺正紅旗值日無引見莊王等由東陵回京請安恭王等由西陵回京請安那中堂由天津回京請安鹿傳霖謝賞壽物恩英瑞恭送壽物覆命橚貝子請假十日色楞額續假五日良泰續假十日太常寺奏派致祭黑龍潭白龍潭派出慶公錫公召見軍機那中堂 
太學士管理吏部事務孫等奏爲遵旨開列事摺 
大學士管理吏部事務臣孫家鼐等謹奏爲遵旨開列事内閣大學士崇禮員缺前經臣部將應否開列之處照例奏明請 
旨於本年六月十三日奉旨著照例開列欽此應卽欽遵辦理查品級考内開内閣大學士係正一品由各部院尙書都察院左都御史升任又定例京堂以上員缺均照品級考所載開列題請簡用等語今内閣大學士崇禮員缺例應由各部院尙書都宗院左都御史開列請旨補授除兵部尙書現未補成有人謹將應升之外務部尙書那桐等職名敬繕清單進呈恭候 
皇太后皇上簡用一嗣補授内閣大學士缺再臣部尙書世續應行廻避例不列銜合併聲明爲此謹奏奏旨一道欽此都察院左都御史特圖愼等奏爲巡城御史用刑不愼據實糾劾摺 
都察院左都御史臣特圖愼等跪奏爲巡城御史用刑不愼據實糾劾仰祈聖鑒事竊維御史派充巡城審斷獄訟與地方官事同一律案無鉅細皆宜悉心研鞫以成信讞乃近日巡視西城御史瑞璐偏執任性於聽訟時未能詳細推勘一味刑求屢次被人控告上月二十六日因錢債細故重責有病之民人支玉振至一百大板之多越日殞命似此辦案草率實不足勝巡城之任臣等爲民命攸關不得不據實糾劾除將此案調城勘騐咨送刑部辦理外相應請旨將掌浙江道監察御史瑞璐先行撤去巡視西城差使以重獄訟伏乞皇太后皇上聖鑒施行謹奏奉旨欽此 
宮門抄七月二十日兵部太僕寺鑲白旗值日無引見奉天府府尹廷杰到京請安載□假滿請安亨公請假十日召見軍機廷杰 
河南巡撫陳奏爲大員倡捐鉅欵有裨學務懇恩賞給匾額摺 
河南巡撫兼管河工事務臣陳夔龍跪奏爲大員倡捐鉅款有裨學務懇恩賞給匾額恭摺仰祈聖鑒事竊照河南高等中小各學堂業飭一律興辦惟官私各生遊學外洋收效尤速輒因籌欵支絀目前選派遊學日本者尙不及二十人然事關學務亟應推廣已飭屬各就地方情形或挪移閒欵或勸紳富捐助經臣函告直隸總督臣袁世凱旋准咨稱勸辦遊學具見開通風氣嘉惠豫士該督籍隷豫省謹捐廉銀一萬兩作爲遊學經費查照兌收彚發前接河南同鄉公函一京師建設豫學堂復捐銀一萬両發交蘆商生息爲籌辦該學堂之用一併咨請立案並聲稱不敢請邀議叙等情前來臣查近年迭次諭旨殷殷以興學育才爲首務該督臣袁世豐慨念時艱關懷桑梓獨能倡捐鉅款俾濟要需卽此見體國之公忠洵有裨樹人之至計查本年春間湖廣總督臣張之洞捐欵建立南皮縣慈恩學堂仰蒙皇太后賞給御書匾額一方皇上賞給御書匾額一方荷奎章之殊錫銘帝德于無窮此次該督臣倡捐鉅欵事同一律合無仰懇天恩賞給匾額以示鼓勵而資觀感出自高厚鴻慈所有大員倡捐鉅欵有裨學務援案懇恩給奬緣由謹恭摺具陳伏乞皇太后皇上聖鑒訓示謹奏奉硃批著照所請欽此 
浙撫聶奏爲請補要缺知縣以資治理摺 
頭品頂戴浙江巡撫臣聶緝槼跪奏爲請補要缺知縣以資治理恭摺仰祈聖鑒事竊照嘉興府秀水縣知縣壽椿降補於光緒三十年十二月十三日奉旨後五日行文按照限減半計算扣至三十一年正月十五日作爲開缺日期所遺原缺係衝繁難應調要缺例應在外揀員請補查定例州縣應調缺出俱令於現任人員内揀選調補如無合例堪調之員准以例准請補之候補並進士卽用人員酌補各等因今秀水縣知縣缺臣督同藩臬兩司於現任應調人員内逐加遴選一時實無人地相宜堪以調補之員惟於應補人員内查有候補知縣葉昭敦年四十六歲係江蘇吳縣監生由浙江新班遇缺先補用縣丞准補樂清縣縣丞光緒十五年八月二十二日到任是年海運出力保准以知縣用十六年八月初六日起奉旨依議欽此後五日行文扣至九月初八日接到部文之日作爲知縣到省口期是年十二月丁父憂開缺回籍服滿在部呈請起復十九年十月初三日引見奉旨著照例用欽此初十日給照在山東振捐案内報捐四品銜並戴花翎十一月二十九日回省兹據布政使翁曾桂兼署按察使顔鍾驥以該員請補秀水縣要缺知縣會詳前來臣查葉昭敦年力正强從公勤奮以之請補秀水縣要缺知縣實堪勝任與例亦符如蒙 
俞允該員係曾任實缺候補知縣今請補知縣銜缺相當母庸送部見理合僵同兼署閩浙總督臣崇善恭摺具陳伏乞 
 
 

Page 24

 
 
皇太后皇上聖鑒敕部核覆施行謹奏奉硃批吏部議奏欽此 
宫門抄七月二十一日刑部都察院大理寺鑲虹旗值日無引見醇王由東陵回京請安壽蔭假滿請安廷杰預備召見召見軍機廷杰 
浙撫聶奏海甯海鹽二州縣境内念尖鹽三汛坍卸及原低各石工應加高修砌擬將念尖汛兹稼等十三號先行興修摺頭品頂戴浙江巡撫臣聶緝槼跪奏爲海甯海鹽二州縣境内念尖鹽三汛坍卸及原低各石工應行加高修砌擬將念尖汛兹稼等十三號先行籌欵興修餘俟接續辦理恭摺仰祈聖鑒事竊據杭嘉湖道崔永安會同布政使翁曾桂詳稱海寗州念尖二汛石塘及海鹽境内五團繞城魚鱗大石各工前因年久坍矬海潮内灌節據地方官紳呈請估辦曾經由道先後貝文請修並請將念汛輕策等號初限低石塘六百二十丈因地加高在案嗣據署東防同知錢增勳署海防營守備沈廷珍禀稱念汛石塘家字號東三丈給字號西三丈五尺雲字號中西十一丈皆底土游泛椿根霉朽塘身散裂臌凸矬低三四尺不等尖汛石唐兹字號東十丈稼字號西八丈均坍卸至底必須拆修綿字號東十丈邈字號西三丈幾字號二十丈辨字號次西十六丈嘉字號東十三丈塘身皆散裂至底中腰鼓凸矬低自三四尺五尺不等幾字號頭裂斷嘉字丁順石抽損尤多猷字號東十丈七尺組字號東十二丈誰字號西六丈塘身沈矬上中腰抝擈側拜均形卸勢亟應分别修復以衛田廬又卷據海鹽縣詳准鹽半汎移鹽邑境内光緒二十七年風潮潑損五團中條石工露字號及迤西之魚鱗工大石工國染名各字號石塘一百五十九丈三尺前經移請轉報又繞城塘外唐字等號頭二坦水陸續潑卸三百八十丈折斷雙排椿木四百丈該處塘後本無備土石塘旣倒附土悉被搜空每遇旺潮鹽水内注居民心甚惶惑移縣勘明轉詳請修并據該縣紳士内閣中書徐用福特用道朱内壽呈請將霜金國三字號首先修砌各等情前來卽由道馳往該塘復勘無異該工自兵燹後建復歷年旣欠朝潮夕汛早已損及塘根海甯之尖山尤爲項冲兹稼二號石塘根脚不支遂坍至底實與家給雲綿邈幾辨嘉獻組誰十一號問爲該州士庶環催籌辦之工程其海鹽五團地方除岡劍二號三十丈已築護塘轉資抵禦外所有露結霜金生麗水玉出九號洎繞城之國染名三號舊塘丈尺較之東中西三防石塘高寛幾及一倍需費懸殊失修已久塘外坦水冲坍皆爲該邑官紳屢請估修之工叚經署道李鹤臯飭據東防同知錢增勳曁委員候補知縣唐植仁將海寕州境内石工先後估禀只約需銀八萬二千三百餘兩内念尖二汎兹稼等號石塘一百二十六丈二尺約估銀四萬七千一百餘两輕策等號初限低石塘六百二十丈加高三皮約估銀三萬五千一百餘两至海鹽五團繞城各號石塘坦水復由李道檄委試用府照磨戴文鎔會同紳士徐用福確勘只估該紳因病未能估計而五月朔旺潮異漲海寕之念尖二汎原損續損各號工日增險迫不可待如欲同時並舉必有顧此失彼之虞自應分别緩急將已據估到之兹稼等十三號石塘一百二十六丈二尺先行與辦經費請飭由釐捐總局於應解光緒二十七年以前塘工絲茶兩捐積欠項下先解還銀四萬七千二百兩以濟是項要工工竣照例造報請銷其輕策等號加高以及五團等處石塘並唐字等號塘外坦水容俟兹稼等號辦竣再行接續籌辦俾資捍衛而免疏虞等情詳請具奏前來臣復加查核委係實在情形除分飭赶緊興辦外合將海甯海鹽二州縣境内念尖鹽三汛應行加高修砌各塘坦擬將念汛茲稼等十三號先行籌欵興修餘俟接續辦理緣由恭摺具奏伏乞皇太后皇上聖鑒敕部查照施行謹奏奉硃批該部知道欽此 
宮門抄七月二十二日工部鴻臚寺正藍旗值日無引見振貝子假滿請安新授兵部左侍郎景厚到京請安榮公因伊弟賞廕生謝恩志公續假五日德公續假十日召見軍機景厚 
直督袁奏爲分飭官紳赴日本遊歷片 
袁世凱片再今之識時務者輒憂民智之不開治民事者官也而官之泄沓如故作民望者紳也而紳之蒙昧如故欲求民智之開非由官紳入手不可開智之道年少英俊者使之游學年長更事者使之游歷二者分途並進多歷年所收效必宏直隷遊學官紳士人經臣先後派遣官費自費各學生計一百數十人絡續東渡但費重時長暫難普及因議訂官紳遊歷之法期於袪錮蔽而廣見聞親民之官莫如牧令凡學堂警察農工諸大政皆關緊要師資現通飭實缺州縣人員除到任已久未便令離職守外其餘新選新補各員未到任以前酌給津貼先赴日本遊歷三月參觀行政司法各署及學校實業人槩情形期滿回國然後飭赴新任並責令呈騐日記以徵心得數年以後出洋之地方官日見增多庶新政不至隔膜此派官遊歷之辦法也又以各州縣學堂工藝諸端官不能獨任其勞皆須紳董相助爲理特以風氣未開或漫不經心或暗相掣肘現通飭各屬公舉品端學粹之紳咨送日本遊歷四月應需經費有取諸學欵者有另行籌備者每州每縣至少頃送一人選派護送員譯員隨同東渡此遣紳遊歷之辦法也方今時局更新惟有上下一心博采鄰邦之良法此次官紳遊歷爲目前行政改良之漸卽將來地方自治之基所有分飭官紳遊歷緣由理合附片具陳伏乞聖鑒謹奏奉硃批知道了欽此 
直隷總督袁奏爲揀員調補要缺知縣以資治理摺 
太子少保北洋大臣直隸總督臣袁世凱跪奏爲揀員調補要缺知縣以資治理恭摺仰祈聖鑒事竊查雄縣知縣謝愷調補定化縣知縣應以光緒三十一年四月初六日接到部文之日作爲開缺日期歸四月分截缺所遺雄縣知縣員缺地當衝要兼管河道堤工係衝繁難調要調例應在外揀選調補兹據署藩司寳棻署臬司陳啟泰查有阜城縣知縣謝鑑禮堪以調補會詳請奏前來臣查謝鑑禮年四十八歲貴州遵義縣人由優廪生考取光光乙酉科拔貢朝考二等禮部帶領引見奉上諭以知縣分發試用簽掣直隸十二年九月到省遵新海防例報捐分缺光補用補授獲鹿縣知縣調補今職二十九年八月初一日接准部咨該員大識兼優實心任事以之調補雄縣知縣實堪勝任與例亦屬相符合無仰懇天恩俯念員缺緊要准以阜城縣知縣謝鑑禮 
 
