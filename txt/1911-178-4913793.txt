# 1911 - 178 - 4913793

 

Page 1

 
 
   
 
 

Page 2

 
 
上諭 
[六月初七日内閣奉]  
旨瑞澂電奏搶築沙洋隄工仍被漫潰請將承辦各員分别參處并自請議處等語沙洋李公隄爲下游數州縣之保障關繫至爲重要自上年撥欵開工至今數月迄未堵合近因連日大雨襄水陡漲己成之工多被冲刷雖因水勢過猛人力難施承辦各員終難辭咎坐辦委員候補知府彭覺先分修中段委員候補知縣常梧均着暫行革職分修東叚委員候補知縣方述猷着革職提省究問總辦隄工候補道袁勵楨着摘去頂戴前派查勘隄工之丁憂湖北候補知府伍璣着以縣丞降補發交湖北留工効力仍着該督督飭各該員將未潰之隄認眞防護務保無虞并將己潰之工預爲籌備届時趕速搶築母再疏失餘着照所議辦理所有自請議處之處着加恩寛免該衙門知道欽此監國攝政王鈐章奕劻那桐徐世昌署名論說 
[論片馬交涉之結束（審）（宜）]  
英。兵佔領片馬自春間迄今己將半年。近来内閣諸大臣急欲求其解决屢。開閣議商議善後大多數主張永逺租借之策其持反對主義者。惟洵肅二邸及唐學務大臣而己則此事將来之結束亦可知矣。吾初不料新内閣對外政策之奇特竟有如是者此與我國前途大有關係爰不憚辭費抉其利害之所在藉爲當局告焉 
我。國歷與外人交涉無不歸於失敗。以致割地喪權之事層出不窮鴉片一役。首旋其禍目是而江海要隘盡闢商埠。外藩屏障全脫覊縛洎乎甲午以後列强對我之手叚逈異常態。據我濱海諸省險要之港灣。美其名曰租借。實則不過割讓之代名詞耳蓋割讓乃不祥之名租借係籠統之詞。所謂租借云云者意在掩人耳。目聊顧體面耳。然旅順大連威海膠州諸地之租借。尚有二十五年或九十九年之租借期。一俟期滿。猶可據約收回。如日本轉得於俄人所借之旅順大連彼屢倡延長租借期之議可見所定租借年限。甚有効力以日人之强暴尚不敢混視爲永逺之租借也。是有期之租借。不過暫時佔領而己謂爲與割讓不同猶堪自信蓋現雖租借於人將来尚有收回之一日也至若永逺租借。則天長地久終無收回之日即使將来國勢强盛足以奪人之有返我原璧然彼苟以條約相示。在我豈可食言自肥是領土主權永屬人有試問與割讓究有何異明明割讓土地而美其名曰租借且甚其詞曰永逺租借。人握其實權我負此虚名在人之謀我其用心可謂至酷其設計可謂至點在我之自認其用心可謂至愚其設計可謂至蠢奈何内閣諸臣竟倡言不諱。自貽伊戚也耶 
片。馬結束萬一果出於永逺租借則數千里之地永淪異域。不容我插足其間。是不啻於各省租借商埠租借軍港以外。另增一種特别割讓之地此。端一開後患正多蓋如此姑息優容雖可暫保目前苟安之局。實貽將来無窮之禍内閣諸臣亦何忍出此。推其所以出此最下之策者。蓋以爲 
 
 

Page 3

 
 
滇邊與京師相隔萬里。窮鄉僻壤無關大局存之不足貴棄之不足惜故遂爲此孤注之一擲耳殊不知我國幅員遼闊西南北三面與列强領土犬牙相錯其間可稱之爲荒逺邊境者無慮數十萬里充政府之用心。片馬一地既可永逺租借則其餘各地亦何一不可永逺租借乎。且以現今列强謀我之實情而論。人人有利我土地之志而以日俄兩國爲最甚至英。國與我則素重通商主義尚少擴張勢力之念今竟甘冒不韙。佔我土地萬一躍躍欲試之日俄諸國藉口英國之永逺租借片馬羣起與我交涉任。擇一地迫我承認永逺租借則我將以何法對付之乎若不予承認則有英國之成例在前試問有何詞以答列强若一一而慨允之則我國土地有限何能盡饜列强之慾望此則政府諸公所應預爲籌謀。不可僅顧片馬一方面而不遑他及者也目今中俄提議改約。正在發軔之始俄人無理要求不可不防况俄國海陸各大臣相繼東游海外各報紛傳今年秋間逺東大局。必生異常之危險。在我身當其衝者極宜持正不阿公允待人。免致予以口實愼勿曲徇英人之要求轉滋大局之隱患也。至云議結片馬交涉似以勘界爲第一要義。按證地圖從事測勘屬英者歸諸英。屬我者歸諸我分疆劃界事所恒有理直氣壯無所爲難若出以隱忍置此不爲惟以永逺租借。含糊了結是豈久長之策哉前者滇督有自願擔任勘界之議以國家重臣躬臨其地實。事測勘在我鄭重其事英人自難肆其無理之要求此舉似屬勝着乃政府置之不理眞不知其用意之何在己 
自。改設新内閣以来極應確定對内對外之方策期固國基而揚國威。夫而後庶無負朝廷委任。人民屬望之初意乃新内閣誕生之初卽宣布鐵路國有政策。與民挑戰今挑議結片馬交涉反主張永逺租借。以爲嘉惠外人之計對於國民不憚奪其己得之權利而歸諸國有對於外人則不惜以我所有之土地而拱手讓。之何其薄視國民厚待外人一至於此。嗚。呼新内閣對内對外之政策若是而欲得輿情之順從不亦難哉。其不至孤立無援勢成寡助之政府也幾希興言及此不禁爲我國前途危矣 
要件 
[黄瑞麒侍御奏請官修幹路宜留民股摺（續）]  
伏讀四月二十四日停止川湘租股上。諭宣統三年四月以前己收之。欵着郵傳部督辦鐵路大臣會同四省督撫詳細查。明妥擬辦法奏聞總不使有絲毫虧損以致失信吾民等因欽此臣愚竊以爲收回幹路而不將所收股欵絲毫給還固爲失信但還股欵而不使民間同享修路之利。仍不免爲。失信故必求兩全之法方足。以維繫於將来竊聞原任大學士。臣張之洞。曾有川漢幹路官商合辦之議較之完全借欵官辦爲得其平且京奉鐵路至今商股未退幹路國有。不必完全官欵可知。今擬酌衷辦法擬。懇明降諭旨將川漢粤以前所招所抽各股改換官辦股票仍照原定官利按時給發路成之後一律分給紅利。其有不願換領股票者即將原股如數給還。不使有絲毫虧損庶幾各從其欲於人心之。從違事機之利害均可補救於萬一且各項加徵之股欵雖當停止以恤民艱而全國富商未嘗不可招之使来以期衆擎。易舉近聞郵傳部有續借之說臣又以爲與其再募外債不如添招商股之爲愈也總之今日之時勢草野士庶固當平心靜氣仰。體朝廷辦事之苦衷在位大臣尤宜秉承德意以固結人心扶植民力委曲求全爲念不宜對於本。國人民有智取術馭克敵制勝之心庶。不至疑爲假天下之美名挾君上之威柄以爲自濟其私之舉此則臣所爲兢兢焉爲主持路政諸臣告也抑臣更有請者此次收回幹路原以。商辦公司中有虚糜侵蝕故毅然撤銷批准之案以期切實進行惟各省之功過贏虧未可一概並論要之公司辦事有股事之糾察有部臣之監臨一有弊端不。難立見若官辦而有虚糜侵蝕之事旣非草茅愚賤所敢議。亦恐非九重高逺所得聞應請旨飭下督辦鐵路大臣端方力戒鋪張浮侈之積習用人用欵事事覈實勿再蹈虚糜侵蝕等弊下貽中外士民之口實上負聖主棄瑕錄用之盛心。並請飭下郵傳部嚴定稽查之法隨時將路工欵項情形據實陳奏以示大信於路政更有裨益。所有借欵官修幹路宜仍留商股以昭公允而保利源緣。由謹恭摺具陳伏乞皇上聖鑒訓示謹奏（完） 
專電 
[電一（北京）]  
資政院修改章程己由内閣核定畫稿將奏請頒布 
[電二（北京）]  
 
内閣承宣廳僉事不日將奏補 
[電三（北京）]  
 
吏部檔案定初八日檢交清理仍在吏署辦事 
[電四（北京）]  
 
内閣電諭鄂督湘撫各屬水災著妥速振撫以免流匪乘機煽脅并著將紳商對付路事詳情即速電告 
[電五（北京）]  
 [ 
 
 

Page 4

 
 
粤督張鳴岐電奏新建督署作何規模請示遵行奉旨飭經憲政館核定電覆著按照司道同署辦事規則辦理 
[電六（北京）]  
 
新疆巡撫聯魁請將温肅縣分防柯坪縣丞改爲巡檢經内閣議准可行 
[電七（北京）]  
 
學部議奏准將各高等學堂畢業生改奬京官並謂賞喬樹枬二品銜奉旨依議 
[電八（杭州）]  
 
杭州總商會初七日會議元大倒帳案大起衝突全體議董辭職解散 
[電九（杭州）]  
 
旅杭紹興紳商各界初七日開全體大會維持寗紹航業異常踴躍有銀號三家錢莊七家擔任籌款招股 
[公電（南京）]  
各報館鑒今收到溧水高等小學職教員錢小山徐笑海陳濱漁代募溧水商學界樂助江皖振欵洋四十三元銅元三枚又山隂陳毛氏因病捐助皖北振欵洋二十元請代登報以揚仁風查振大臣陽 
[公電（常州）]  
各報館鑒蘇省常郡實行烟照捐土膏店銷塲减半常州禁烟會 
緊要新聞一 
[張蔭棠電参沈艾孫破壞國交]  
　　是豈僅不孝之戒駐墨代辦欽差兼總領事沈艾孫伊父曾任廣東惠潮嘉道富於資財爲沈艾孫報捐知縣赴吏部考試因文理不通扣除分發伊父乃出其資財爲之拜某中堂門遂得調入外部連捐帶保遂以實缺郎中出任駐墨代辦伊旣無學問又復妄自尊大此次赴墨後因該國革黨内亂電禀外部請派兵輪赴墨並謂出於駐墨美使之意又遇事與駐美欽使張蔭棠齟齬張於日昨有電到京奏參沈艾孫舉動乖謬破壞國交請即予撤换聞沈艾孫近丁母憂以多資運動留任今忽遭參撤羣謂其爲不孝之戒刻下張欽使己自行赴墨調查華僑亂後之損人失矣 
[郵部擱置資政院議案記]  
　　裁撤鐵路局問題去年資政院辦理預算對於郵部所設之鐵路扃本議决裁撤盛宣懷任事以来不特不裁並將所議决之預算案至今擱置不理查該局所轄皆債經營之路糜費甚多任憑外人開帳絶不核駁資政院因其名目浮濫多所節减當時並得該部特派員之同意奏咨有案應於本年正月即行查照飭令各路遵行乃盛宣懷去一梁士詒復引進多數之梁士詒對於該局預算案全屬茫然不知從何着手以致擱置半年不能公布實行不知三年奏咨定案之預算旣未頒行各路而四年預算案即無所依據以資編訂度支部咨取各衙門四年預算案本限四月十五以内一律繳齊今逾限月餘尚無頭緒於是各路紛紛禀部請示辦理即如京漢路所辦三年預算經呈四次簡明說帖於堂官堂官皆置之不理胡提調之麻木何提調之顢頇均不過問袁提調於伊非有特别利益也亦得過且過以故事事廢弛不堪設想盛宣懷奉諭整頓部務今竟屏置腦後亦可異矣或謂盛宣懷年老事多政務一任若輩自爲實無暇日廻顧云 
[新幣制實行之辦法]  
幣制大臣澤公等現己决定七月初一日實行新幣制初議本從東三省試行再行推廣他省嗣因幣制之壞各省一致且至愈趨愈壞若俟東省試行後再及各省則各省己入於不可收拾之局矣况幣制旣經改良以後期在必行無論試行之情形如何萬無因其小有阻碍而遽行反汗之理故决議届期全國一律實行並奏請諭旨責成各度支使或藩司及大清分行官錢局辦理又聞幣制處籌擬舊幣辦法係暫時准照市價行用按年限制隨時設法收回劉冕執原極力反對因賛成者居多數遂定議實行 
澤盛兩大臣近以國幣自去歳改鑄後屢次化分考騐成色花紋均極美備擬先頒行京師漸次推及各省自下月爲始京師各銀錢號所出紙幣均換行大清紙幣銀幣均換以國幣現己札諭總商會飭商承領聞總商會己於二十六日熱商辦法矣 
[鄭蘇戡之閙包工恐怕不成]  
　　便宜豈中國人占者鄭蘇戡主張包工造路一事迭紀前報兹聞端督辦於日昨曾對人言鄭蘇戡閙包工好是好的只怕做不到說說罷了觀此可知午帥亦主包工但其所謂做不到則必自有故此言頗耐人尋思也鄭主包工每里止合銀二萬兩人亦謂其恐怕做不到蓋中國各路恒在三萬兩以上且有多至四五萬五六萬者若二萬兩能做到豈非大便宜恐是鄭君狃於錦愛之一萬九千餘兩以概其餘而未想到南北地形之不同故堅持二萬兩之說惟鄭君謂此事自有一定之標準前郵傳部曾定有表册若者爲上等路若者爲中等路若者爲下等 
 
 

Page 5

 
 
路今按中等路之標準律以各國之通例則其價格爲二萬兩固非空言然恐不以有適用於中國之路耳 
[資政院改訂院章之原動力]  
資政院改訂院章己見明諭探其原因政府以此次大借外債恐今年開院時各省諮議局詰問難以答覆盛宣懷首先倡議將資政院章程改訂縮小其權力以爲將来地步此初一日上諭之所由来也兹聞改訂全權内閣己派法制院長李家駒一人主持現正佈置一切外間因此擬李爲此事之原動力實則不然或又謂慶邸先有此意而盛從旁贊成之則其說近是 
[内閣屬官俸秩考]  
内閣屬官制發表後所有官秩官薪均未訂定日昨總協理大臣特邀澤公會商辦法刻己具有端倪閣丞每月暫定一千兩廳局長六百兩副局長四百僉事一等三百至一百兩俟釐訂官俸時再行核訂以昭畫一大約日内即須請旨此等優薪爲各部所未有其屬官品級一律有正無從閣丞爲一級秩正二品局長爲一級秩正三品副局長爲一級秩正四品僉事爲一級分三等一等秩正五品二等秩正六品三等秩正七品錄事爲一級分二等一等秩正八品二等秩正九品 
[内閣致各省將軍督撫電]  
　　本閣現在舊設内閣内暫設内閣收文處所有京外各衙門咨達本閣文件希查照奏定官制凡有關於承宣廳制誥叙官統計印鑄各局所管事項自六月初一日起統投内閣收文處各省来電仍由外務部譯送内閣法制院暫就己裁之憲政編查館地方改設凡關於法制事項電咨逕投法制院照收閣東 
[内閣通行各部院衙門文]  
　　現在奉旨設立内閣承宣廳制誥叙官統計印鑄各局及内閣法制院其舊設之憲政編查館吏部中書科均經裁併本閣己在舊設内閣内暫設收文處所有京外各衙門電咨文件凡有關於承宣廳及制誥叙官統計印鑄各局事項自六月初一日起統投内閣收文處凡關於法制事項逕投法制院照收相應咨行查照可也 
[吏部裁撤後之忙碌]  
　　接收檔案位置舊員内閣屬官制發表後所有吏部事宜均劃歸内閣叙官局辦理慶邸己於上月二十八日傳該局局長寳鼎臣張鐵卿二員到府磋商辦理交代事宜並飭於吏部舊日各可之幫印總核管股各員内無論滿漢郎中員外郎主事曁筆帖式擇優酌保四十八員開單請點並着各司舊日之掌印總辦等隨時認眞督催母得多延時日其未經此次派充辦理交代事宜各員仍照常入署辦事一俟就緒再行續派以便分别奏委此次接收各事頭緒紛繁達侍郎壽曾充該部司員於該部公務頗爲明晰故奉明諭特派幫同辦理聞達侍郎己定於初七日起赴部查收册檔等事昨復由總理大臣派定文選司郎中舒敏等二十三員考功司郎中崇彝等十六員稽勳司主事石雲星等四員騐封司主事李長華等六員帮同清理卷册並發堂諭仍由各司掌印總辦督飭辦理至司務廳各處所責成掌印總辦以下各員認眞清理並聞吏部應留叙官局者不過十之四五其餘一律改用大約初十左右卽可發表 
叙官局長寳銘日昨提議謂近日宦途擁擠人浮於事現文官考試任用章程頒發在邇擬俟接收吏部後即將部選道府及佐貳各職一律停選其應升遷調轉人員無可緩圖者暫照州縣例統歸外省酌補一俟清理就緒即便實行 
此次吏部被裁人員均賞食原俸量苦無升階之可謀未免有向隅之憾近日内閣爲謀吏部人員出路起見特咨行學部將被裁人員悉數收入京師法政學堂肄業卒業後按照等第分别錄用學部現己行文法政學堂查照辦理矣 
[弼德院之會議忙]  
陸榮兩相以顧問官之位置旣高體制宜崇方足以尊聲望初一日開特别會議謂嗣後簡放顧問大臣請由監國特簡以崇體制各王大臣不得援例汲引均極贊成惟近得確息勞乃宣沈林一江瀚三人均有調京内用位置於弼德院之說並聞陸榮兩相復於初三日會議擬以弼德院參事官請簡者第一爲林灝深次則林棨殷濟陳毅等又議續調胡思敬章梫張琴高种李熙等委用其秘書長則己擬定以田智枚請補惟刻下運動秘書官者甚多其己達目的之芳名容續探報告 
該院官制於二十七日之會議己有端倪係設參事秘書兩廳參事廳設廳長一員參事十員秘　廳設廳長一員秘書三十二員合署共設書記官四十員外用司書生若干人 
[片馬問題之暗中主持者]  
片馬交涉閣議除退讓允許外太半無甚當正主張迭詳前報兹聞那相自新内閣發表後雖己開去外部會辦兼銜然實際上對於外交重要事件衣然從中主持此次片馬交涉恐仍須聽命於那相以爲斷此亦可見那相在外部之權勢不爲不大矣 
 
 

Page 6

 
 
[中俄勘界之兩爭點]  
中俄會勘黑省邊界我以黑撫周少樸俄以協都統菩提羅福爲會勘大臣在齊齊哈爾省城開議迭誌前報聞此項國界業由兩國派員調查完竣此次簡派大臣不過按圖復勘埋立封堆界牌爲永逺遵守之標誌而己 
此次會議中俄兩國爭執之要點某地實係中國領土俄人則以千七百二十七年之公文爲証指我爲佔據我國委員茫然不知乃由蒙文譯出該地雖係屬我而亦不甚明晰此一爭點也 
俄村坡利搭有小島形地一處華員稱屬我而俄員則云屬俄爭持不下竟至用武雖兩未受傷亦竟未解决聞己由該處俄官禀准俄會勘大臣向我要挾此又一爭點也 
[中俄改約果己有準備耶]  
中俄改訂條約（陸路貿易章程）一事中政府己向俄政府發改訂之通牒修約專使陸徵祥亦己向俄京進行將與俄外部就現行貿易章程之疑義明確解釋修改但今春俄國政府全部决定對於中國用高壓的政策將来一開談判俄國必要求諸種之特權存續中國欲收回國境貿易之實權頗非易易外部亦無確定之準備惟聞日前曾提議一條因近據哈爾濱商會報告在俄國沿海岸之華人不得享與同一之待遇各國人帶本國之旅劵在俄領土内可以自由旅行居住而俄官吏對於華人則不認有此權須使在俄警署重領護照此照每紙徵費五羅布等語故該部提出此議預備此次改約時要求撤去此等限制不知能辦到否 
[京師近事]  
度支部議以大清銀行組織國庫機關而該行規模窄狹不足敷用因擬廣購附近民屋加工建築以應要需並援照海部成例咨請步軍統領衙門代爲購置地基現步軍統領己派司員吉升福壽爲代購地基專員典禮院即以禮部改設久己喧傳所未定者獨立與否之問題耳兹得個中消息附設民部之說仍占多數其院長一席擬以禮部侍郎郭曾炘充任院副一缺則劉廷琛大有希望 
印鑄局旣設從前政治官報應歸併該局辦理聞陸局長宗輿極擬改良官報辦法惟一切文牘必須先經承宣廳之手由該廳發者始得登載故將来之政治官報恐仍難期改良也 
此次廷試留學生授職分部海軍部掣得主事一員小京官五員刻聞海軍大臣以本部所設官缺並無主事小京官名目且海軍極關緊要非具有專門學問者難期得力聞有咨回學部另掣他部之說 
中央教育由學部議定於六月二十八日爲開會之期刻己咨照各處督辦鐵路大臣端午帥於日前奏請設立督辦鐵路公署於漢口京漢事站附近昨己奉旨允准矣 
澤公以各省應於上月將預算案交部業己電催數次至今尚有不交者實屬有意躭延現决定如本月不將此案交到即以躭延憲政揭參 
都察院右堂陳名侃假期又將届滿烟仍未除兹聞退志己决乞休摺稿己擬定於初五六兩日呈遞 
澤公夫人於五月二十九日正壽演戲慶賀冠蓋如雲極一時之盛本月初五日則爲吕鏡宇尚書六十懸弧之辰是日蒙恩賜壽並聞其公子擬假織雲公所雇名優演劇舞綵稱觴且以酬答賀客 
時評（希夷） 
[其一]  
黄瑞麒奏官修幹路宜留民股。摺爲政府設法乎抑爲四省人民設。法乎吾不敢知也與前次附銜請停租股摺爲同一之用意乎抑另有一用意乎吾不敢知也黄瑞麒此摺之結。果爲人民所贊成乎。抑不爲人民所贊成乎。吾不敢知也 
吾所知者黄不過欲藉此以恢復其名譽耳雖然不見湘人誓死不願領國家股票乎 
[其二]  
聯合會開會以来所以爲人民請命者至矣雖不獲請。諸代表可告無罪於天下又何無面目回見父老之有 
所慮者閉會而後僅以一紙通告書。宣布請願不得及内閣謬妄情形爲結束全案手段而不再籌最後對付之法則前此之踴躍奮起聯袂入都眞多事耳 
[其三]  
近日都中一斑輿論。攻擊鄭蘇戡甚力說者謂鄭主張包工／則數千百仰謀衣食於川粤湘漢之路工人員皆將失其飯碗故大起攻擊 
然。而記者則謂人之所以攻。鄭更有大於此者 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[俄人之汲汲皇皇胡爲者]  
[哈爾賓之會議]  
　　哈爾賓函云俄首相士度利屏氏自接来東陸相及駐清俄使密電後遂召集全閣員并上下院議長海陸軍參謀總長大開秘密會議議决後即發電報告陸相士豪里諾夫且令其在哈爾賓與諸官會議後首途歸國其俄東清鐵道副總裁于榮未里與黑龍江總督關達基并黑鐵建設部長頓道爾朱基議援烏蘇里道之例增設二旅圑于黑龍線沿途以防不測 
[海參威之會議]  
　　海參威消息據俄都来電科林如地方佔領問題旣經内閣會議數次但須待陸相由喀克圖歸京時始可决議又電云俄下院議長虞支科夫氏昨夜由北京到海参威黑龍總督及參謀長并工兵總監築城本部長及東清鐵道副總裁皆在此待之俟陸軍大臣到時方大開恊議會議後虞氏欲再到北京一行云 
[松花江之游行]  
　　日前俄國砲艦一隻遡松花江而上至吉林省城埠頭吉林交涉使即與俄領事交涉謂該艦無故越境進航違反條約與之極力抗議俄領事答以軍艦此来並無他意因吉林大火後松花江沿岸馬賊跳梁妨礙汽船航行爲保護航路故派軍艦前来交涉使駁以馬賊討伐自係中國責任中國對於外人之保護己十分努力將来軍艦遡江中國决不能許可云云其結局則相互訂約後日如有軍艦遡江必要時須撤　兵器否則决不許航行 
[水陸邊防整軍經式彚誌]  
　　恐依然是銀樣蠟鎗頭 
[江蘇]  
　　江隂居長江下游爲第三重最要門户永勢湍急山形屈曲凡經過其地者鮮不嘆爲天然形勝雖有砲臺數座均係腐敗不堪今值列强鷹麟之時若不從新修築江防全無可恃軍諮府早鑒於此業經派員前往調查現在形勢編圖報告以便咨商海軍部請其從速籌辦興築以固吾圉矣 
[東三省]  
　　東三省總督趙次帥有電致政府請代奏大致謂東省陸軍第三鎭曁第二混成恊餉項無者事關計授請速籌撥給以免譁潰而重軍食並稱臣在京時因東三省軍餉迭與部臣籌商並言到任後查看東省財政情形果有能力自籌絶不仰給於部否則仍由部中代爲查照成案按數撥給今東省財力支絀己極萬無自顧能力東省地近强鄰外交棘手所幸者尚賴兵民相安以圖補救雖偶有鬍匪搶掠一星之火不難撲滅若餉項缺乏則譁潰立見其後患必有不堪言狀者惟有請旨飭下度支部速即照案籌撥以重軍食而固邊圉奉旨交度支部妥議具奏 
[庫倫]  
　　庫倫剏練新軍自軍諮府陸軍部奏派唐在禮充該處兵備總辦後陸續派往軍官計不下二十餘員一時風聲四播頗起俄人注意其實所定兵額不過馬隊一標附機關槍隊一營而己現駐庫三大臣因經費不足又與軍諮府陸軍部往復電商多次减去馬隊一隊似此少數新軍豈足以備禦邊陞而爲滿蒙之保障耶 
[温州審檢兩廳又搗毁矣]  
　　池魚之殃 
　　閙米之果温州鬧米風潮綿延三日波及審檢廳各情己詳昨報兹悉該廳被毁後連電省憲熟籌善後辨法各電原文照錄如左 
[温州審判廳電一]  
　　撫提法憲鈞鑒食米飛貴飢民鼓噪六月朔莠民乘亂搗毁米店郡城一律罷市當夜府縣示限米價升五十城寇猶未安謐初二日莠民扒搶富户是夜由縣當塲捕獲爬搶現行犯一名送由檢廳起訴審廳即開刑庭審判收押並會請防營彈壓今晦又捆送爬搶犯一名該莠民等即蜂擁至廳堅求釋放道府縣均至其時人數幾至萬人由大門衝擁至審廳長辦公室營兵攔阻不住氣勢兇悍事機危迫當由府縣商同兩廳將縣送爬搶犯二名暫准保釋不意該莠民等恃强不退竟拆毁法庭後評議室等處刑事庭長秦肇煌突被莠民拔去沿途裸拖毆打受傷幸府縣援奪追至雙門外始將該庭長救囘同時司警曾樹棘及公役一名以追獲庭長亦被毆傷遇救得釋旋由防營鳴號示威該莠民始暫退出現在兩廳各辦公室典簿所及看守所均無恙除協同道府縣查拿首要儘法懲辦並熟商善後另行禀報外理合將莠民閙米廳員被毆情形電禀憲鑒温州地方審檢兩廳叩江 
[温州審判廳電二]  
　　撫提法憲鈞鑒日前莠氏因要求釋放扒搶犯鬨堂塞署刦毆官長己於江電大略陳明此案首要亟應嚴拿究辦惟民情兇悍甌防營兵又不足恃設拿獲後復蹈前轍司法前途極形危險請速電示遵辦温州地方審判廳支 
[温州審判廳電三]  
　　温州審檢廳被毁後庭長受傷杭州地方審檢廳電詢傷勢如何善後作何辦理當由該審檢廳覆云魚電悉承垂詢均感秦庭長傷己漸愈善後辦法尚未决定温州地 
 
 

Page 11

 
 
方審檢廳麻 
[温州行政官電]  
　　撫藩提法巡警道鈞鑒郡城米價翔貴業經會同紳商籌設官米局减價出糶近日市價陡漲刁民聚衆搗毁米店並令各店罷市經職道等會營彈壓並就近調水師營勇登陸以資鎭壓現己會紳議定米舖减價出糶一面勸令開市嚴拿首要懲辦謹先電聞職道則濤知府前泮知縣瑗禀（按此電當係發在初三之前故未叙及毁廳毆官各事） 
[縣令袒庇同鄉水勇姦搶情形]  
　　糊說 
　　糊說 
韶安水軍第十三號扒船勇丁彭玉堂在三水左田鄉强姦搶牛一案日前解縣時蔣令詢悉係湖南人略訊數語即令該犯將號衣更換旋交差館未幾即有白飯一盂菜二色一暈一素由衙内送出給與該犯晚膳未幾復有收發委員鍾璧條子一張交到差館謂此犯係老爺及我們同鄉着各差好好看待俟楊管帶明日来保即行釋放迨十八日被該犯强姦馮梁氏到縣禀請騐傷蔣令絶不出堂止委諸典史略爲詢敷衍了事於當日强姦情形全不提及以致鄉民不服附城二十四鄉不期而聚者男女共數百人堅請蔣令親自出堂騐傷提犯質證時己三鼓蔣令仍置不理鄉民愈憤聲勢洶洶把衙差役即將鄉民驅逐衆情愈怒立將大堂左便之把衙房用石亂擲以致損壞板壁各差急禀蔣令立飭親兵嚴防並飛請巡防營隊入城保護乃勉强坐堂梁氏跪近案前禀稱小婦人被匪强姦刃傷手足今該犯因搶牛被拿解案求大老爺將該犯提堂對質蔣令喝曰爾果被强姦耶梁氏曰然又喝曰爾膚肉有傷耶曰手足俱傷又喝曰爾衫毁破耶曰撕爛三幅又喝曰爾褲毁破耶曰該匪力大被他推翻地上兩手爲其所握即將褲先行剥去是以褲未撕爛蔣令大喝曰如此即是糊說褲未爛何得謂之强姦究竟誰主使你来梁氏曰小婦人有翁姑丈夫此何等事誰肯受人主使今日獻醜公堂爲雪仇耳蔣令語塞乃提該犯問曰爾有强姦事否强姦要殺頭你造得到可明白供来該犯堅不承認只稱因帶公文路經左田鄉被人誤捉蔣令曰糊說係駐南津口有何公文到左田耶喝以籐條鞭二十不招又鞭二十仍不招時己四鼓飭將該犯收押旋卽退堂鄉民亦相率解散現聞二十四鄉恐該犯狡脫再爲地方之害曾集附城局會議来省向上峯禀控云 
分類新聞 
政界 
[鄂督愼重實行預算權限武昌]  
　　瑞制軍以本年試辦預算業於四月朔日實行現在己逾兩月特劄行藩司及清理財政局考核兩月以来實行成績母得仍前預支及彼此騰挪劃抵混淆眞際難以清釐有壞預算定章致碍財政統一聞藩司余誠格己遵飭傳諭度支公所各科人員遵照並將四五兩月出入實數列表呈院核閱以昭愼重 
[浙撫對於紹屬平糶之愼重杭州]  
　　紹屬山會兩縣本爲產米之區近年因奸商漏海省内外紛紛遏糶来源日竭市價飛騰貧民藉口暴動如臨浦柯橋等處幾釀巨變幸經府縣分頭彈壓勸導米商先行平價一面召集山會二縣自治城鎭五十五鄉議事會公同恊商决議仿照上年成案將積榖畝捐錢三萬四千餘串查照兩屬户口計丁貼錢暫濟眉急業經通禀各憲請示現聞此項貼錢辦法業於六月初一日實行每日發錢需五百餘串惟米商請領護照就近赴金衢嚴各屬採辦米榖向以蘭溪爲總匯詎該邑紳民仍以市價未平人心未定麥秋亦不甚豐公議暫禁出口致米商相率觀望紹米待濟甚急聞己聯名禀請府憲轉詳省台迅飭金衢嚴各屬一律通運以裕民食當奉撫院批云查積榖畝捐錢文本爲籌備積榖之用該府縣等不早購榖實儲迨至民食缺乏輙請援案計口貼錢殊非正辦平糶應以接濟米榖爲主聞上年貼錢之舉有將錢項交付米店代辦竟有特减升斗攙榖攙水等情弊且歷辦平糶紳董並不躬親監察致經手人從中漁利是貧民未沾實惠徒爲司糶肥私更非實事求是之道姑念辦米不及民情急迫准予照辦至無錫金衢嚴等處並未禁運蘭溪本境之糧前雖停運月餘己於四月底札飭開運照章流通應由該府縣飭知商會以免再起訛言是爲至要 
軍界 
[電飭潮州鎭會同營縣協緝竄匪廣東]  
　　粤督日前札飭潮州鎭道略謂准閩督電開據陸軍統制孫鎭面禀接漳州楊管帶来電以饒平大潭村有匪聚集查此地與詔安縣毗連經該縣移會黄岡文武帶隊搜查乃匪黨衆多忽竄山内山勢險峻追捕不及等情據此自應咨商貴督飭屬協拿等因昨特電飭該鎭等督飭弁勇會同詔安營縣協力兜緝母任竄擾是爲至要仍將辦理情形隨時電禀 
[營官局賭串騙之結果江西]  
　　贛省廣信府屬上饒縣沈大令廷焯爲馮撫秦岱開缺汴藩朱壽鏞之眷戚近年在贛最稱紅　迭署要缺此次到饒倚勢辦事極爲風厲前據監生饒冬生具控余士純及其表弟陳靜鴻在信郡城内被駐防廣豐縣營官劉懋政設賭串騙輸去鉅款一案禀院嚴密查辦以肅官方當經馮撫札飭巡防右路統領崔鶴就近詳查禀復現奉馮中丞批據禀己悉劉管帶懋政被控局賭串騙各節旣據該統領查明事無實據但身爲管帶不知逺嫌以致指摘交加終屬咎由自取姑念該管帶平日辦公認眞緝匪得力如禀從寛嚴行申斥並記大過一次以觀後效仰兵備處詳册移飭遵照嗣後務須束身自愛勿稍踰閑致干撤參 
學務 
 
 

Page 12

 
 
[松郡分期追悼教育家松江]  
　　松郡耆宿陳菊生明經憲章品學完粹桑梓推重歷年辦理學務官紳咸倚賴之前因痼疾赴滬延西醫療割近以高年氣衰憊不能支遂於前日逝世松郡學界同人定期初九日爲開追悼大會又華婁高等小學堂長顧立人明經錫建賦性忠厚辦學勤奮自創辦該校以来聲譽隆隆成就不少顧君本有咯血疾年来操勞過度遂致大發百藥無效竟至不起親戚故舊曁門下生徒亦定於十四日就堂開會追悼以誌哀思 
[紹府中學乞欵之手續杭州]  
　　宣統三年預算業經諮議局一再决議全案成立所有各府中學堂概歸省立而紹府中校照次列入第五兹聞自此議案公布後舊有經費府縣皆不負責而司庫解欵支絀迄末照撥日昨該學堂監督陳紳電禀學轅文云杭州學憲鈞鑒遵憲示校歸省立今省款未撥紹府又不負籌費責窘甚乞速電示辦法第五中校監督陳叩哿又第二電云學憲鈞鑒遵示商府又無欵（文宗前次復電飭令就近向紹府借濟）暑假期迫六閏兩月職教脩又須支求設法維持第五中校監督陳叩袁文宗准雷幸於昨日函致薇垣將来電抄呈靜候示復飭遵矣 
實業 
[礦務局呈請歸還股欵安慶]  
　　安徽礦務局總理方履中近呈撫院謂去歳籌振公會以皖北水災浩大振欵孔殷曾經商借礦務股欵銀五萬兩分撥各災區散放現在涇銅公司業經奏明開辦急待需用擬請飭司於振捐項下攤還以濟要需朱中丞據呈後己行藩司在振欵項下籌還以重公款 
[咨催塡注農工商政各費表册廣東]  
　　度支部准憲政編查館咨送財政統計各表内有直省歳支農工商部政費統計表式紙當即咨行農工商部按照塡注農工商部准此查憲政編查館原奏表式於此項直省歳支農工商政費統計表下聲明應俟各省開報齊集再由部彚爲總表等語惟各省於農工商政費或並未報部或造報不齊自應將此項表式通行各省迅即查明開支農工商政各費按照式表所列名目詳晰注塡尅期報部以便彚塡總表編成財政統計特據情抄粘表式分咨来粤督院准咨己飭司查明迅速辦理以憑咨復彚纂矣 
雜記 
[鄂垣政界風流案研訊近聞湖北]  
　　鄂垣政界中之奸拐逃一案己誌本報兹悉韓韜與嚴佑本屬姻戚向在史家居住自軍裝所遷移杏花天後韓因距史家過逺即移嚴家膳宿内眷並不回避佑專事冶遊史氏獨守空幃韓又鰥居時在史氏前獻殷勤因而成姦韓本窶人子得史氏力始有立足地竟演出此種玷辱門楣之情節當初二日史家某甲赴所看韓當面痛罵歷指其圖謀隱情並指以確證聞者多爲側目此事發生後旁人多謂某太守及某觀察等均有信至廳請爲照拂者又謂其即日可了者乃遲至數日並未提訊連日法政警察各學堂學生赴廳探聽審訊此案日期者結隊連羣絡繹不絶並聞嚴佑次女適前署鄂臬候補道某觀察之公子日来深慮佑之不服排解己央求乃翁極力說項地方審判廳亦因史氏所供僅謂佑抛家不顧以及因虧典屋並不承認通姦捲逃等事己有取保省釋消息並有某大令等以此案旣非姦拐則史氏固仍白璧自不便率斷離異連日勸佑領歸以全兩方體面但佑終不允言語問概呼史氏閨名不准姓嚴以示痛絶至韓韜之供雖無姦拐然以職官吸食鴉片己屬有違功令况佑宅舖屋更不應擅行典質縱謂因節年虧挪亦宜通知於佑方是正辦日與史氏同在陳家尤滋物議當事者己專案參劾將来案結卽遞籍監禁云 
[鐵路貨棧焚燒案審判情形直隸]  
　　秦皇島老龍頭車站向有貨棧一間係鐵路產業租與各商號存放貨物前月該棧忽兆焚如嗣查悉係棧内復源棧夥伴夜間外出携燈籠回棧懸掛床畔失火延燒當將該伴寇七送審判廳研訊并以鐵路貨棧乃官家產業要索賠償現聞審判廳提案審訊寇七供認失火不諱查現行刑律凡失火延燒官民房屋處五等罰宼七係失火正犯自應按律定擬惟延燒官民房屋律無責令賠償明文無從置議業由該廳錄供咨覆結案矣 
清談 
[招待歟奚落歟]  
吾。中國實業圑諸君亦聞東　商業會集議招待之演說乎曰中國人最喜送禮吾。將多備禮物中國人最喜美味吾將多備酒食中國人最喜自柆吾將格外謙讓嗚呼日本之笑駡我中國人如　所以招待我實業圑之用意如此我中國實業圑中彼所視爲總算有些人望者將何以一雪此言。而不爲彼所利用乎 
尤可憤者彼欲引我圑中人之資格相當者叅觀其日清戰役戰利品之陳列所（即振天府）將以示其兵威歟抑以。辱我華人歟曾謂顧全睦誼者而出此 
[保城與殃民歟]  
奇哉常德劉太守之保城政見苦哉常郡對河善卷村及下游河袱一帶之民 
設官以爲民也而今則保。城以殃民矣城有民鄉方有民。而今則一若以官之故保城者不必保鄉苟有足以消。一城之積水保官家之生命者决而洩之可也。吾不識常郡對河一帶之民何苦既罹陽候之虐復逢太守之怒哀哀潰隄將終爲洩水通路而後己 
雖然常民今且勿悲異日者太守。此計果見實行吾知。善卷村及下遊河袱一帶之人民其舍此一己之田廬家產以保一城官民之生命者急公好義之休風且將與劉太守保城奇功爭烈矣 
雜錄 
[三姑娘小傳]  
乾隆時京師有三姑娘者女俠也色藝爲一時冠聲氣通大内達官貴人多奔走其門名士獄往往得一言而解以是士林交口譽之學士大夫無知與不知爭以一識而爲幸一夕步軍統領召校尉某授以令箭屬捕三姑娘校　懼甚顧以軍令不可違無己姑往探之夜深潛入内室直達三姑娘所排闥入晤婢子告以意聞廉内有。女子嬌聲應曰然則貴人也貴人辱臨不可以褻服見容易衣整冠訖當出迎校尉候久不出恐其。遁促之内笑曰焉有九。門　督拿人而能倖免者哉姑再遲遲某當偕往久之。三姑娘啟門出授以珠一　校尉不敢受旋復授以黄色綢篋曰以此遺提督若事了矣校尉有難色三姑娘曰姑以此試之不諧再来。未晚某行天下遍矣。豈欺人者哉校尉不得己受而懷之。因同曰若房内何人曰此某貴人也己從地道縱之出矣。校尉聞言戰慄幾無人色歸至途追者己數騎屬於道矣。授以篋使復命翌日提督趨入朝上語之曰吾固知卿謹然大臣當持大體無徒恃祭　爲也。提督惶恐叩首出嗣。是内城巡查蹤跡浸疏矣按袁簡齋賞爲某校尉作傳。叙其他事甚詳。惟兹事較余所聞爲略。意者有所諱而不敢盡言耶 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
来稿 
[組織中美銀行進行通告]  
宣統二年十月初十日美圑之来華遊歷者將返特舉代表數人由香港復来滬與吾國各商會代表會議中美聯合振興商業事其第一項問題即爲設立中美聯合銀行其議案之綱領曰一議設立中美聯合銀行其性質係商業銀行兼可帶做興業銀行生意資本暫定現行墨銀一千萬元中美各半歸兩國商會擔任如數收足設立銀行總管理處於相宜之埠仿照中美兩國現行章程各舉董事經理並在北京註册總行設於中國商務繁盛之埠并在中美兩國及南洋各處設立分行其餘支店隨時酌量情形隨地添設 
旣而中美在會臨時議長各舉議員從長計議富爾志摩爾登兩君爲美商代表盧洪昶沈縵雲朱五樓林蓮蓀四君爲華商代表議案之結果曰先由華商起草訂立銀行章程寄往美國核定後即可開辦此中美商界當日會議之大略也查各國銀行之在滬者推匯豐權力最鉅信用尤堅其餘若華比華俄道勝花旗東方匯理荷蘭正金等並駕齊驅吸收吾國資財不知凡幾乃出入大權悉操之外人之手有時適以阨我爲吾國金融之巨累若中美銀行成立庶與在滬各外國銀行伯仲而吾國商界旣同處於主人之列則周轉市面酌盈劑虚實爲振興商務莫大之利况美國華僑匯歸閩粤銀欵據海關貿易册考之每年平均約銀七千餘萬兩其存欵於外國銀行者尤不可數計華僑愛國之心最富苟有中國自設之銀行當如百川之趨海其存款匯欵之利自不外溢矣且借欵以磅易銀賠欵還欵以銀易磅受其把持吃虧無算苟中美銀行成立於國家尤有種種之便利今美商以願兩國人民共同營業之故推誠相商實難得之機會所謂有百利而無一弊也 
今者招股章程己經擬就並由高易瓊律師譚成西文即日將寄往美洲請美商公核吾華商名下五百萬元之股必須先有預備歷由上海商會開會協議準備之法議定由原發起之滬粤漢津四商會各舉代表相約晋京禀商度支部農工商部兩部憲陳明於是滬會代表沈君仲禮蘇君葆笙粤會代表鄭君陶齋漢會代表盧君鴻滄先後至京惟津會代表賈君潤生因事暫緩沈君等至京即會同京會總理趙君研農晋謁部憲蒙許人民自相組合兹己由各代表籌招的股二百萬元尚餘洋三百萬元前會議時張弼士太僕擔任向海外華僑招股兹接来電己招得百餘萬元今擬確定爲二百萬元並由沈君仲禮鄭君陶齋會同張太僕擔任招足特留出一百萬元由中國各商會分任籌招冀吾内地商人得遂普及之願計爲數祗得五分之一此事上可富國下可益民名實兼收時會適合幸吾商界諸同胞以世界眼光亟起共圖通中外之郵活金融之脉成實業之母至於收股之處先就上海廣州漢口北京天津五處商會經理辦事機關設在上海商務總會倘各商會體察情形或以一百萬元爲未足普及應請從速知照早爲設法額數一滿即無從相讓也中美銀行發起人上海廣州漢口天津各商會曁北京商會同啟 
本埠新聞 
[康鼎孫熊果不端若是耶]  
　　游巡官樂得侃侃而談上海縣田大令照會勸學所曁禁烟分公所略云奉蘇省禁烟公所憲札據浦東掖才學堂校長職貢康鼎禀稱有王坤九向在浦東開設烟間於三月十八日報告駐防滬軍營拿獲解交浦東總巡局飭交地保看管房屋發封至四月十四日怱將王坤九開釋房屋啓封發還禀乞檄縣提辦等情查定章私賣烟膏應將店屋發封烟膏充公並提店王究辦今王坤九私售烟膏旣經查有實據由營拿解浦東巡局何以游總巡官並不移縣究辦擅自釋放並將房屋啟封其中是何情形仰縣查明具復以憑核辦等因奉經移詢浦東總巡局去後兹准移復以三月十八日晚據其昌棧掖才小學堂康鼎函送私挑烟宫土坤九一名請爲嚴辦敝妥查知王坤九係借住吳妙生房屋因傳房王吳妙生到案斥其不應招住烟客據稱王坤九来借時並不知其吸烟旣借住後知其吸烟並不賣煙不知何以被控並將身屋發封身未免因人受累以後凡吸烟之人概不租借此次求請啟封以示體恤等語敝委以不知者不爲過因准予啟封仍飭具永不租賃烟客切結存查在案王坤九亦以鎖示期滿飭具改過切結驅逐出境詎該職貢康鼎因私罰非是計不得逞前將王坤九一案妄禀禁煙公所曁蘇松太道憲巡警道憲含糊其詞謂王坤九未經照章罰辦所封房屋亦未充公是直不察情理不問是非不論眞假虚實輕重等差惟以一想情愿挾詐懷私凡與彼不合者皆必欲置之死地而後快誠不識是何居心至其平日行爲凡在其昌棧十八間附近人民提及康鼎無不切齒現復與因計騙女學生逐出上海教育會改稱南匯縣人之孫熊共處一堂狼狽爲奸冐充禁烟調查員四出敲詐揆之湯王兩案即己如見其肺肝川沙反對自治亦因小事輒帶學堂私行議罰以致搗毁學堂數處紳董房屋數十處此次王坤九等案若非由局持平處理一如康鼎挾私辦法己鎖示者猶湏罰辦無過房主猶必勒令將房屋充公設使人心不服釀成巨變將川沙之禍必再見於上海此時咎將﨎歸總之此案敝局秉公核斷絶無絲毫狥隱康鼎孫熊原函具在美最時棧爲吳妙生房主證明無過原函亦在供証亦復確鑿班班可考非徒以一紙空又自圖塞責也合將原函切結抄黏備文移請貴縣詳悉禀覆以昭覈實而彰公道等因移復前来查康鼎孫熊果係學堂中人亦不應私罰烟户挾詐妄控惟是否確係學堂中人或分公所派在之調 
 
 

Page 19

 
 
查員自應確切查明爲此照會貴所煩爲查照希即查明康鼎是否係掖才學堂中人有無冒充情事孫熊是否係在浦東任調查員之職有無冒充情事刻日詳細復縣以憑核奪懸案以待幸勿稍有稽延 
[滬道札公共公廨又]  
　　准保正元兆康謙餘經理人出外理帳准商務總會移開據正元兆康謙餘三莊債主各代表山西票號閻玉峰高子推曹子藩天津銀號徐椒衡廣州帮王式如元生昌源豐潤陳子琴四川幫李星階川路公司汪縵卿福建帮莊雲裳山東帮王修五天津帮韓子祥東三省銀號王采臣散存户樂柴封潮州帮值年理事錢業全體董事等公同函稱正元兆康謙餘三莊倒欠中外鉅欵一案疊奉道憲諭擬將道署并通商銀行代收外欠共約銀五十萬兩不分華洋官商先按票面存數一律匀付後有續收再行公攤等因己於本月二十二日由三莊理帳處理帳員邀同僕等在錢業會商處將公攤案内應議條欵逐條公决除由理帳處照章呈報貴會外惟公决條欵骨有三莊經理以差押收帳殊形煩難公攤在即尤須赶收外欠清理轇轕商懇各債主代表函請貴會據情轉懇道憲始終矜全札行公廨免予差押准其各覓所實妥商取具保狀出外理帳實於帳務有裨一節經衆議决兹將三莊經理人何兆政等所具節略備函送乞查照施行等情查三莊虧欠中外公私各欵擾亂市面案情較鉅其經理人咎有應得自非差押不足以昭鄭重惟核其節略所述爲難各節語尚近情旣經三莊理帳處各代表列爲議案詢謀僉同允其交保自係爲便利收帳有益債務起見移請核辦等因本道查三莊倒閉之後官追董理現計收存外欠帳欵祗共銀五十萬兩以三莊欠人之數甚鉅殊不足以抵償兹各債主代表旣以差押理帳難見大效請將三莊經理人保釋理帳似可暫予准行藉觀後效如交保後仍前延宕即行着保交案從嚴押追惟具保之人必須確係殷實妥商倘有逃逸全由原保人於人銀兩項並擔責任先由廨取到妥實保人保結方可釋出除詳請兩院憲核示並移復商務總會轉告錢業會商處及各債主代表知照外合先札飭該會審員着卽知照俟奉院批即飭遵辦 
[電政總局决議遷移]  
　　政府擬將電政總局移王滬上曾誌前報兹聞郵傳部己經决議定於八月内實行卽以周萬鵬爲雷政局長并聘請丹抹人杜裂丁克爲顧問添設分局整頓一切 
[郵傳部實業學堂畢業記事]  
　　昨日午後二時徐家匯郵傳部高等實業學堂電機專科曁中學附屬高等小學行畢業禮先由唐監督報告次給憑給奬次来賓海軍大臣薩鎭氷滬道劉觀察本縣田大令郵傳部顧問福開森江蘇教育總會駐會書記沈信卿余神父相繼演說教務長辜湯生致謝次電機科畢業生代表孫寳鑑答辭中學代表錢藴輝答辭小學代表沈學洪答辭次電機科孫世芬英語演說大旨謂我輩當弗以出身虚名爲念須於社會上轟轟烈烈做一點事情衆皆拍掌散會時己鳴鐘四下矣兹將畢業名次列下　電機專科孫世纉　孫寳鑑　鄧世分中學鄭維藩等七十六名　小學最優等沈學盜等八名　優等王錫麟第二十五名　中等陳維嶽等七名 
[浙江旅滬公學畢業記事]  
　　昨日浙江旅滬公學高等小學四年級生行畢業禮滬道劉襄孫觀察海防廳查翼甫司馬並旅滬學會會員及各學生家長到者百四十餘人三時振鈴入府首胡叔田君報告成績次堂長孫問清君略述各教員職員之勤苦并勗學生之進步次劉觀察查司馬相繼演說大致謂我輩皆浙人深望公學之發達諸生之勤奮爲我浙旅滬諸同鄉光寵次教員應溥泉君旅滬學會職員嚴濬宣君致勉詞次来賓斯警吾君演說次同學致中西文頌詞唱畢業歌畢業生致中西文答詞次劉觀察給畢業証書次畢業生向官長来賓校長教員並向永堯　周永奎　胡籛同　胡巨同　陳萃生　金至勤　支秉淵　姚惠璋　高大經　鄭學富　丁瑞麟　孫廷爵 
[愼食衞生會開臨時會]  
　　愼食衞生會於昨日下午二時仍在愛文義路觀渡廬開臨時會計到者爲老會友畢雲程郝潤之尤惜隂李蘅齊朱可岳丁仲祜黄守樸高詠文林幼誠陳敏修梅竹廬黄茞軒朱謙甫馬樹周徐粹菴等十五人新會友爲袁明道沈寳善楊芝眉潘介堂胡景川吳領之鄭煥南何汶川張大樑陸子星陸兆璋郭仲文哈韵松金子雲石子藩汪培齡費主是等十五人先由會長提議謂愼食須注重菜蔬歐人立表比較食素人之精力倍勝於食葷之人丁醫士研究最深確有証據如能設立一大素菜館於愼食一道最有影響云云在座梅竹廬君即起言此館建議己久如狄楚青君之擔任資本趙雲舫兪達天二君之互謀地址頗具一片熱心諒爲在會諸公所賛成衆僉曰可於是老友新友羣向會長前紛紛認股迨鐘鳴五下始各散去 
[嘉定同鄉會開會補紀]  
　　嘉定同鄉會於本月初三日在二馬路安康里會董余伯陶君住宅内開會會董職員到者二十餘人由副會長戴伯行君報告前舉會長李君以事冗辭職公决以次多數項如松君推選項君原任議董亦以次多數中王隈六君推補旋將議事部許稚梅桑丹笙楊衞玉趙卓生周澤甫諸君所訂修改簡章復經正副議長及會董陳允庭李芸滋沈璠卿余伯陶陳巽倩張鴻年諸君逐條討論通過并推定李杏蓀潘百恒杜尚陵朱封侯徐春沂程守耕諸君爲幹事部職員調查一部事務繁複公議除前經擔任諸君外添舉熱心任事同鄉勉盡義務不限員額散會時己鐘鳴八下矣 
[取締租界膏店之先聲]  
　　公共租界内自實行禁閉烟館以来雖准挑膏始則烟膏店並不甚多嗣因華界城廂内外取締極嚴購買烟膏 
 
 

Page 20

 
 
者咸就租界以致新開膏店日多一日較之昔日己增至三倍且聞客棧總會仍有私設烟榻之事兹經英美工部局查悉以似此情形殊與烟禁前途大有關碍己邀請各西董提議擬章取締矣 
[聲訴毆斃小工情形]  
　　二十三保九圖鄉民誤疑沙遜洋棧小工爲盜聚衆擊斃張洪明袁明標一案曾經本縣田大令飭提趙茂蘭許大大王阿桂三人到案訊供推諉押候查明覆訊在案前日又提錢杏生錢柏歧到案經襄讞承明府審訊錢杏生供今歳近鄉一帶屢遭盜刦小的家中亦被刦過一次因所失之贓爲數不多故未報請追緝前有洋棧小工糾合同類多人前往江灣觀賽飛艇回来經過宅前大路其時王阿桂家適有喜事親戚朋鄰舉聚飲酒正在熱閙之際忽見小工多人跑過其實因天色昏黑將欲下雨是以飛跑乃王阿桂許大大趙茂蘭等疑係盜匪卽由許鳴鑼集衆倡言捕盜一時一唱百和羣將小工毆擊該小工等勢孤力竭辯訴不明致釀命案事後即由許等將重傷未死之人囑小的認明前次被刧是否即是此盜小的答稱事在黑夜且彼時恐懼異常未及認清面目不敢誣指許趙等謂如下指認爲盜吾等莫不有罪逼令認定小的不敢與爭只得暫允實非出於本心求鑒錢栢歧供與杏生係是兄弟餘詞略同明府以爲時己晚不及飭提許趙王等到案對質判錢等二人留候覆訊 
[誤認騙子之禍胎]  
　　紹興人屠兆庭前被某參行夥王菊莊誤認爲巨騙葉松年等之同黨王祥初拘送法捕房解至公堂訊明判屠押候傳到原告再行訊核在案兹悉屠妻正懷身孕聞知此事後憂憤交併驟然分娩移時產母新孩一同喪命即經隣人報知捕房將愭保出料理喪事前日由保交案屠供訴前情並稱生死雖曰有命然未始非因被王誣害以致破家務求伸雪聶司馬惻然憫之諭令退去候傳王到案斷償損失 
[西人與妓女訂婚之糾葛]  
　　某西人與蘇州路十六號西妓美利英因婚事糾葛在英領事署涉訟業奉巡警廳經君集訊兩次因兩造供詞各執無從核斷昨己禀請按察使班君親提鞫訊矣 
[電車公司發售来回票]  
　　英美電車公司近以時交夏令夜遊者多擬於每晚八時起發售来回票（頭等二角三等一角）凡由黄浦灘至楊樹浦及靜安寺靶子塲各路購有此項来回票者不論何號電車當晚均可由原路附搭隔夜作廢現己出西總理麥考爾君禀奉工部局議准實行於西七月一號起開始賣票 
[謝贈]  
　　昨承同仁輔元分局送来蟾酥丸通關散午時茶等暑藥數種謹當代爲分送書此誌謝 
城内 
[難免羅織]  
　　梅家弄巡局解送積竊梅阿二到縣經襄讞承明府審訊梅阿二供因在押所釋出後未有事業故向開設泰和祥雜貨店之伯父梅某借本經營以圖糊口詎伯父絲毫不允小的遂乘間竊洋十二元己被局差分去洋七元五角他姓物件從未倫過求宥明府謂現有公禀控爾連竊多家梅阿二堅不承認判押候飭傳原告質訊再核 
[開釋竊賊]  
　　法公廨前送偷竊時表之劉德旺到縣收押候訊在案昨日提案詰訊劉供前在法租界偷竊銅表一隻押洋一元五角被捕拘獲後因有龍門師範某教員失去金表疑係小的所竊移送案下其實並未在城内竊過物伯判從寛開釋 
[拐犯送縣]  
　　曹家渡巡局押解拐犯徐阿二汪阿堂二名到縣田大令諭飭收押候訊 
[互相控訐]  
　　顧金榮昨至一路一區控被郭壽田虧欠紅木插屏價銀不還郭亦控顧虧欠借欵德區長以兩造供詞各執判候移送上海縣訊究 
[梟匪就擒]  
　　著名梟匪魏家宏近由浦東總巡局緝獲昨日備文押解到縣田大令諭飭釘鐐收押候訊 
[幾兆焚如]  
　　昨晚八時半新闢小北門内營房橋畔某姓家潑翻火油燈幾兆焚如幸北鎭救火社近在咫尺赶往救熄未釀巨灾 
[各執一詞]  
　　王吉萌沈炳興二人在張家弄口互扭該處崗巡勸阻不服帶至一區巡局經德區長訊據王供去年三月間被沈借去洋一元四角今向索討非但不還反誣小的爲拆稍求請追繳沈供並未借洋實被訛詐　兩造出外自行料理 
[道批四則]  
　　锺安礁禀批據禀原告梁士元呈廨控據係其僞造臨訊不到如果屬實情虚可知仰會審官查驗明確提同原被覆加質究具報原禀同另控並發仍繳家丁劉升禀批准立案並候行廨嚴追一面轉移商務總會彚案清理着即知照陳紹堂禀批案經前道批飭由縣究斷未據禀復兹又據該生具禀前来所稱堂董查復究係如何情形仰上海縣詳加查核秉公薦結具報抄黏並發查王氏禀批案經控廨批提究係若何情形仰會審官寳令迅予飭提究斷具報母稍寛延切切 
[道轅紀事]  
　　江蘇候補道桂運熙昨日到道拜會新署上海提右營守備蘇慶隆到道禀見道署發審兼上海縣帮審委員承原禀請感冒假三天回蘇就醫 
南市 
[電燈炸裂]  
　　前夜兩點餘鐘城自治公所大門内之小電燈忽然炸裂電火四竄幾致肇禍幸由門崗巡士赶緊年救得以熄滅昨己報告電燈公司派匠裝修 
[稍安毋躁]  
　　俄商李培狄夫前在公共公廨呈控滬南大碼頭恆盛鹹員行主高福山即高忠眉定買青脆魚二萬五千尾延不出貨以致虧耗銀七百餘兩迭由公廨派差至南市裁判所請爲恊傳當經裁判員查得此案高己偕同介紹人某皮箱店主張洲臣將聚德洋行夥蔡秋林扭案控被定貨逾期禀請追還定洋二百十八元零嗣因供詞各執移送該業公所妥爲理勸兹己復到又復集訊判蔡交張保出限一月理處一面函請公廨轉知該俄商谓此事將次了結毋須再催 
[勿再把持]  
　　石灰船公所司事胡子文前將石灰船户金鶴山扭至裁判所控告不遵公所定章等情即由豐記碍灰行装事林錫允投案禀稱雇金之船往無錫裝貨来滬並非自賣今被無端扣住船貨求請將胡究辦當時因供詞各執判金交林帶出候函致商務分會查復再核兹據復稱該業定章並無阻止行客入山採買之事昨經陳裁判復訊判胡交保償逺損失洋十元給金具領並具以後不再聚衆把持切結存案備查 
[親戚多事]  
　　僑居西門外唐家灣之揚州人王金桂前因伊妻與姑口角私逃至南碼頭大王廟附近親戚于長林處住宿兩宵于即代買船票送回原籍由其母留養王得悉後向于請問扭控西區移解裁判所請訊判于交保限十天偕王回赴江北邀其妻来案質訊核斷 
閘北 
[蟻棍刁狡]  
　　蟻棍陸寳華去年拐逃馮餘川之妻趙氏控經四路分局黄　長訊實判交妥保限交該氏到案不料陸保出後逃匿租界又犯另案經公廨懲辦移回總局迭訊不認昨由陳裁判覆訊陸仍狡賴判還押候辦 
[糊塗太甚]  
　　鮑三子控徐桂卿匿女賴婚一案昨經巡警總局陳裁判將媒証戴金氏朱吳氏等傳案覆訊徐供女兒自幼許字蔡姓此次招贅鮑三子係妻唐氏作王小的並不知情陳裁判以其糊塗大加申斥判將所受聘禮洋三十三元限三日交保繳案如違 
 
 

Page 21

 
 
押追 
[失火即熄]  
　　三路一區境内寳興里某姓家於前晚八句餘鐘起火幸由崗巡鄰衆帮同撲滅未致成災 
[親家失和]  
　　宋陳氏至四路分局控稱本年二月内招贅湛新發之子和尚爲婿僅受茶禮洋六十元至四月二十八日湛忽紏集多人將婿與女一併搶至上海請爲究辦昨經蕭區長訊明屬實判湛具結交保以後不准往来宋女及和尚交陳氏領回了案 
 [ｌ>英租界 
[孕婦溺斃]  
　　新閘路萬興鷄毛棧主吳某之次媳何氏年二十一歳己懷孕五月前日因在蘇州河灘邊洗衣失足溺斃當時打撈無着直至昨晨始在杉板廠附近浮起由新閘捕房查悉傳諭家屬撈起棺殮 
[後母肆虐]  
　　男孩曹浩生前晚十時在四馬路徘徊啼哭由捕查見帶入捕房據稱年十五歳周浦人父在鄉間耕田被後母凌虐逃出不敢歸家捕頭飭送公廨留候訊核 
[幸未燎原]  
　　昨日午後一時棋盤街十號門牌新開浴堂内因遺火積薪幾兆焚如幸經隣人與中西各捕帮同灌息未肇巨災 
[欠租封屋]  
　　北京路何永成木作與雲南路四百七十八號住户均因積欠英商新沙遜洋行房租被控昨由公廨寳讞員派差協探將兩處房屋發封備抵 
[冒名收洋]  
　　張桂松冒充德律風公司用人昨至松江路一號門牌某客棧内收洋二元四角當被包探姜喬喬查悉將張拘入捕房押候解廨訊究 
[沿途打架]  
　　馬夫陳阿榮前日與張雙全王根榮等在寳善街毆打奴傭周氏被七百九十九號華捕查見一併拘入捕房經捕頭詢知事甚細微一併斥釋又張毛囡曹龍生未鴻炳陳阿大等在六馬路互毆由捕一併拘入捕房捕頭以均非安分之徒一併斥退 
[乘間行竊]  
　　粤人江羅春日至石路寳豐號内以購物爲田乘間竊取金鑲翠戒一枚當被包探何正喜查獲拘押捕房候究 
[竊案類誌]  
　　王阿福偷竊蕪湖路七百四十二號棧房内衣被由探查獲拘押捕房候究又南京路三十六號某西人家失竊雨衣廣東路恆章泰號失竊綉緞等貨河南路永裕成號失竊絲巾昨由包探陸桂山查獲各贓吊存捕房分别認領 
[捕房紀事]  
　　總巡捕房印捕正巡裴立脫請假兩禮拜赴内地遊歷一應公事由捕頭克蘭瑞氏庖又十號副捕頭馬立曾經請假九個月回國業己假滿返滬仍至本捕房當差 
[菜館慢客]  
　　新清和對過品商菜館前晚有祥生廠某君在彼宴客詎四號房之值役於来賓進出概不接應致有以爲主人未来而去者且以不潔之水沖茶客不得己另索嗬囒水又托稱不備欲飲者請目往購云云其平日侮慢坐客時有所聞故客皆趨面之他生涯頓改舊觀矣 
美租界 
[累及妹子]  
　　海寗路住户李楊氏之兄李某近從江北拐来女孩一口年十六歳姓陳名大丫頭藏匿氏家前晚乘隙逃出被捕查見禀報捕頭飭探將氏逮案送廨收押惟某己聞風逃逸矣 
[竊賊逞兇]  
　　百老匯路一千一百十二號某印人所開之雜貨店前晚有竊賊二名入内圖竊被該印人獲住一名該賊突出利刀戳傷印人之手逃逸旋報捕房請爲查緝 
[不告而取]  
　　陳仲江前在北四川路某日本人影戲館内爲出店因被欠工洋屢索無着自將大鏡一面取去昨經該日人查悉將陳扭控捕房押候解廨訊辦 
[安捕病人]  
　　馮德喜昨因患病倒臥於新記洪路由捕　入捕房轉送公廨請爲安插 
[偷兒待罪]  
　　楊樹浦怡和紗廠工匠胡祥和昨日在廠作工乘間竊取機器皮帶一大捲又朱阿奎昨日闖入西華得路四百七十號屋内圖竊先後扭控捕房押候究辦 
法租界 
[心虚脚快]  
　　王肇芳前晚住城河浜行走驀見巡捕到来未知因何畏懼飛步奔逃該捕以其形跡可疑拘入捕房解廨請究王供因深夜走路恐係違章所致並無别故聶司馬查知王身帶鐵鑿决非善類從寛驅逐出境 
[怙惡不悛]  
　　嚴阿生石才發張阿林等俱由英界西牢釋出未久匿跡法界圖肆穿窬故技當被包探查知一併拘獲解廨請辦聶司馬訊明張無串竊情事從寛開釋嚴押五天石押七天期滿逐出境外 
海上閒談 
嗚。呼今日之大吏猶可以市道責屬員乎。皇皇紅道府。赫赫名縣令無一不以官爲市吾聞某縣令曾公然言曰。不市官以養妻子者。將市妻子以爲官耳官塲之狀態如此。而顧蘇藩司猶以此責寳山胡令乎 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
上海自治公所辛亥夏季議事會議决事件（續） 
修正徵收城内外各區地方捐簡章案 
董事會交議事件按照城鎭鄉自治章和第九十三條之規定另行呈請核准 
城外地方捐於光緒三十二年由總工程局呈奉蘇松太道上海縣核准開辦東區於正月起收南區於七月起收西區於八月起收本公所接辦後仍照舊捐數收取並於宣統二年夏季議决城内收捐辦法六條呈奉核准在案兹就原章修正併訂城内各區收捐辦法簡章九條如左 
第一條　本公所就城内中區城外東南西三區按月徵收地方公益特捐以充自治經費統名曰地方捐 
第二條　此項地方捐包括清道捐路燈捐在内 
第三條　居户捐數均按照房租五釐徵收 
第四條　舖户及貨棧捐數均按照房租七釐徵收 
第五條　東區外馬路市房貨棧因向無勇房捐所有地方捐數均按照房租一成一釐徵收由前總工程局奉准蘇松太道立案本公所循舊收取 
第六條　凡居户舖户貨棧房屋爲自己產業者應納之捐估計租價照五釐七釐一成二釐分别徵收 
第七條　凡居户舖户貨棧應納捐欵均向現住之户徵收 
第八條　凡捐數滿元收元滿角收角角銀不加貼水 
第九條　貧户給予免照不向收捐 
修正徵收船捐章程案 
董事會交議事件按照城鎭鄉自治章程第九十三條之規定另行呈請核准 
船捐創行己久總工程局歸董辦後仍奉蘇松太道核准照辦承包船捐人更換時歷經禀請備案並由局出示曉諭所有捐章悉仍其舊本公所復踵而行之兹修正現行章程十四條如左 
第一條　本公所沿總工程局之舊於浦江及各河道徵收各種船捐以充自治經費 
第二條　本公所徵收各種船捐准承辦人包收包繳仍由總捐務員監督之 
第三條　凡各種船隻停泊於浦江或各河道者均須照章納捐 
第四條　凡各種船隻納捐之數如左　（一）本帮駁船　福建舢板船各分兩等月捐銀二角三角（二）柴灘船月捐銀三角（三）農船即鄉下船　分兩等月捐銀三角四角　（四）蘇州船　常昭船魚船　薑船　各分三等月捐銀三角四角五角　（五）有檣駁船　分四等月捐銀三角四角五角六角　（六）洞庭山船　棚頭船蜆子船　江北竹坊船　脚划船　各分兩等月捐銀四角五角（七）無錫快船　航船　灘船　菱湖船　長安船　號頭船即寗波駁船　海鹽船　烏山船　石灰船　關外江北船　紗河船　各分三等月捐銀四角五角六角　（八）錫金船　分四等月捐銀四角五角六角七角　（九）大駁船　烏山百官船　小紹興船　月捐银五角　（十）龍華嘴船　海寗船　提船　醬蟶船　窰貨船　蘆墟船各分兩等月捐銀五角六角　（十一）巢河船　絲網船　長江船太湖船　各分四等月捐銀五角六角七角八角　（十二）淮揚百官船　月捐銀六角　（十三）蘇州石頭船　瀏河鹽灘船　各分兩等月捐銀六角七角　（十四）揀蟶船　常州船　各分三等月捐銀六角七角八角　（十五）嘉興航船　月捐銀七角　（十六）崇明船猪船　江北酒船　各分三等月捐銀七角八角一元　（十七）大號紹號船即蘆潭船　釣船　月捐銀一元　（十八）山東船　鹽城船　青口船　掘港船　梁薌船　外海沙船　江西碗船　每次捐銀一元　（十八）木植船　每次捐銀二元 
第五條　前條所列各船照章收捐外或有不隸各帮及外来之船均比較大小一律收捐 
第六條　凡各船户納銀角者均合大銀元計算 
第七條　凡各船户納捐後即由收捐人塡給捐票 
第八條　凡各船户納捐後卽由收捐人用油漆描捐數明碼於該船尾之左按月易換顏色以便稽查 
第九條　凡各船户如有仿描或塗改明碼者察出後罰銀四元以上十元以下仍令補捐 
第十條　凡抗繳船捐者證明後罰銀一元以上三元以下仍令補捐 
第十一條　凡八長渡摇渡之船均免捐 
第十二條　凡承裝海運漕白二糧之船無論外来及短駁如有米在船則免捐卸空後仍舊照捐 
第十三條　收捐人如有額外需索情事准該船户控訴以憑究治 
第十四條　以上各條係現行章程如有未盡事宜隨時修改（未完） 
来件 
[駐美商務委員調查美國服飾條陳（續）]  
尺寸西婦高大衫身宜長袖闊勿過四寸寗短而長短當及腕亦宜有作闊袖存逺東裝本色者祗當十之二三如能仿其窄袖寛胸窄撤脚者爲尤合但非親度用者身體之尺寸不易仿製惟西人成衣店亦有懸揣縫製出售者 
彩絨小圈粒小圈粒刺繡廣東稱打子粒北京稱打仔刺繡多用於官服補子及眼鏡袋扇袋等件如一花瓣中用絨綫一粒一翹打成無數小子粒於花瓣内者是也其象物雖不如絨線刺繡之宛肖惟西人以其手工繁難巧妙而奇之西人凡於用機織者價賤用手繡者價貴緣西人手工每日二三元金錢故也打仔絲繡宜於龍麟花果石山等物其餘當以 
 
 

Page 27

 
 
絨線刺繡間之若禽獸用打仔刺繡花卉又當以絨綫刺繡間之以取肖物象爲主用洋金線排繡者其價最低 
廣東綉花夏布之專利廣東葱白淡藍色之精細夏布或以淡藍及白線綉花卉翎毫於布上製成女服成件衣料者亦有專用白絲綫綉花者或白夏布用白絲線綉花者每衣料一件約美銀二十元又有用此等藍白夏布製成西人餐房桌布中間或綉龍鳳圑或繡圑花每幅或十二花圑或六花圑以承西人餐具盤盌之用所綉花亦用藍白絲線每一花圑或間以組織疏花惟大小尺寸須依西人桌檯之度其小者每幅自美金五元至十元大者自十元至二十元獲利極厚若在廣東辦此等綉花夏布出洋之店遍購各種陳列仿製亦擴充商務之一端也 
山東灰絲及灰絲綢之大利山東野蠶八繭灰絲綢一物美國現最銷流每磅沽美金一元八角紐約總絲店稱中國所售灰絲價居各國灰絲入口價銀三分之二意日兩國居三分之一查煙台絲業公所近年售灰絲出口價值六百萬兩左右美人稱現在灰絲形色極合美國男女之用近日多用製爲夏衣故也山東灰絲綢上者每匹值美金十四五元次者亦十二三元惟闊幅者始合西衣剪裁之用窄幅者不合銷路又有以山東綢及灰絲製成西婦衣服間以疏花組織以原色灰絲絨線綉花於衣上者在上海每件售華銀五十兩左右在美國可售美金八九十元以其組織繡花工緻夏月可以澣洗故也 
小說 
[殖民小說華僑涙（五十九）]  
莊仲山道你說我只知其一不知其二情願忍氣吞聲俯受外人的壓。制未免過於失志了些我旣然講到這個不受壓制的問題自然有個極好的地方在那裡在今日不必說他等一會兒再和你們細細的。講說着頓了一頓沈吟一會方才接着說。道你們諸位都是久在南洋各埠的難道還不知道這班華僑的慘狀不成那班勞動的苦力。備受虐待鞭笞敲扑監押鎖禁不要說身體柔弱的。人都是九死一生就是强壯非常的人也都。是一絲兩氣的懨懨待斃求生不。得求死不能就是那些牛馬到得筋骨。頺倦的時候也要讓他好好的休息一下我們中國人人是不許休息的看着。我們中國人連個豢養的牛馬都不如就是你們這班有錢的人平。日之間也不知受了許多悶氣爲什麽好好一個自由的身體要去受他們的覊管更兼特設新例特行苛法專和中國人爲難我們中國人旣然有了這般雄厚的財力爲什麽不要想個目由獨立的法兒却甘心去做那籠内。的雀兒笠中的羊豕天。下最貴重難得的東西就是金錢只要有了錢那裡還有做不到的事情難道你們就忍心看着這些可憐的同胞含辛茹苦泣血受辱不成况且你。們諸位都是如今世上不可多得的偉人一個個自負不凡目空四海難道就甘心匍伏摇尾屈受異種的凌虐不成可憐我們那班孱弱的同胞。眼睜睜的束手受辱竟没有個脫除束縛的法兒他們也是一般父母生下来含齒戴髮的人類只爲着國衰種弱就陷入這等可。慘可悲的境界種種傷心慘目的事情蝕肺腐腸的現象我們這些中國人旣然和。他們誼屬同胞却就理無坐視我是個局外。人本来不干我事但是同。爲人類具有天良看着這班同胞國民的艱難困苦想着我們自己一身的安樂優游彼此相形之下我們何忍自安逸樂棄置他。們於不顧每一念及不覺得肺肝欲裂涕淚交流你們諸位都。是當局的人却怎樣的坐視得来。怎樣的過意得去 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
要摺 
[憲政編查館奏補行考核第三第二屇續報各省籌備憲政成績摺]  
奏爲補行考核第三年第二届續報各省籌備憲政成績恭摺臚陳仰祈聖鑒事竊臣館遵限考核第三年第二届京外各衙門籌備憲政成績一摺業於本年四月二十九日具奏奉旨知道了欽此内惟雲南廣西甘肅三省尚未奏到己於摺内陳明嗣據雲南甘肅先後陳奏均奉硃批該衙門知道欽此而廣西巡撫臣沈秉堃與護理巡撫臣魏景桐會奏籌備情形摺内聲稱卽係會奏本届事宜請免另案再奏奉硃批該衙門知道欽此查歷次考核成案邊地遼逺奏報到遲之省分係歸次届併案辦理臣館上年奏定修正籌備清單聲明未設内閣以前所有承辦同辦之衙門仍照原單辦理現在内閣旣己設立第三年第二届考核成績亦己如限具奏亟應將後到之雲南廣西甘肅三省籌備成績補行考核以清界限當卽督飭考核專科人員將三省三報成績逐加考核分别事項稽其得失請爲我皇上一一陳之查上年八月至十二月督撫與各部同辦者共分九項除覆查歳出入總數試辦預算决算己一律辦竣及釐訂地方稅章程應俟度支部調查完訖妥爲訂定臣等己於第三年第二届考核成績摺内陳明外其餘六項一爲城鎭鄉地方自治查雲南指定繁盛中等之三十二城己報議董兩會成立者有昆明昆陽楚雄河陽新興景東寳寗順寗廣西蒙化保山會澤等十二處安寗呈貢宜良太和雲南通海蒙自南寗麗江寗洱騰越文山鎭沅恩安鎭雄等十五處亦據報上年年内兩會均可成立餘均電劄嚴催廣西則城鎭鄉議事會本届展限成立者十三屬提前成立者七屬城鎭鄉董事會本届依限成立者十一屬提前成立者兩屬業己選舉者十六屬甘肅則繁盛之臯蘭泰州河州武威寗夏等處均一律成立中等之涇州固原階州肅州狄道張掖平凉秦安隴西西寗等處本年二月間一律成立此續辦城鎭鄉地方自治情形也一爲籌辦廳州縣地方自治雲南一省奏明將上級自治提前辦理指定之昆明新興太和通海蒙自五州縣議參兩會均己成立惟鎭邊永康等屬均係夷疆改流未久應俟參酌情形另案奏明辦理廣西則提前籌辦者兩屬甘肅則首縣臯蘭己照章開辦此籌辦廳州縣地方自治情形也一爲彚報人户總數雲南第二次覆查户數報齊並將口數提前查訖甘肅覆查户數報齊清查口數亦己趕辦廣西除懷逺一縣因苗民滋事户口流亡禀請緩報外其餘人户總數均查明具報此彚報人户總數情形也一爲省城及商埠審判廳一律成立雲南省城及南關外自開商埠共立高等地方初級各一廳於上年十二月成立廣西省城高等以下各廳提前成立己於上届奏報梧州商埠地方兩廳均於上年十一月成立邕龍兩埠限於財力尚未舉辦甘肅向無商埠省城設高等一廳地方一廳初級兩廳均於上年十二月成立此籌辦審判廳情　也一推廣簡易識字學塾雲南昆明各屬以前原有五十九塾學生一千九百餘人沿邊土屬設立一百三十五塾學生四千一百八十餘人截至上年年底共推廣二百三十二塾學生五千五百八十餘人廣西共有九百五十塾學生二萬一千四百六十人比較上届推廣三百二十八塾增加學生七千四百八十人甘肅共有五百四十八塾比較上届推廣一百八十八塾學生名額未據奏報此推廣廳州縣簡易識字學塾情形也一爲廳州縣巡警一律完備雲南惟彝良鎭邊邱北或因地方貧瘠或因甫設縣治或因土夷滋亂仍未能舉辦外所有昆明等八十四屬均早經成立廣西除永寗州中渡廳明江廳懷集縣安化廳或因地方貧瘠或因匪亂初平未能依限籌設外其餘各屬均具報成立甘肅則稱城治巡警己一律開辦此廳州縣巡警情形也以上六項臣等細加審覈大致尚無貽誤該三省地皆邊瘠風氣固僿財力薄弱自難與内地開通較早地方繁盛之省分等量齊觀惟憲政期限日迫所有各項要政仍須竭力籌辦以期道一風同應請飭下雲南廣西甘肅各督撫臣隨時隨事實力進行以期日起有　仰副朝廷重視憲政之至意所有補行考核雲南廣西甘肅三省第三年第二届籌備憲政成績緣由謹恭摺具陳伏乞皇上聖鑒謹奏宣統三年五月二十七日奉旨己錄 
来函 
[陸世騏等来函]  
兹啓者江蘇諮議局上届議案凡自治區域境内所有一切海灘沙地等公產自宣統元年九月十八日議决十月念四日截止後均歸目治局掌管權利爲地方自治基本金一切沙棍勢豪概不准援道光年間子母相生之舊例朦混報墾爲異日藉口攘奪公產地步案經督撫憲核准咨部並行藩運兩憲札飭府廳州縣各塲一體遵照定章具在凡紳商學界敢不凛遵浦南坐落縣竟漕漴等莊近數年来濱海漲灘其　不下數千百畞被原籍岱山之山陽鎭商民周西亭名寳善前則商同至交好友認股板晒近則於上年五月十一月間將漲地抵賣於倪奚鍾三姓統計得價不下萬數千金金謂其契半係漕沙區陳董自然等作介今春買户奚鍾兩姓己於灘外扦築圩堤三月念六日並借府於漕鎭楊董家廣設筵席先期柬邀亦係奚鍾兩君具名遇有詢及漲地情形者西亭每以同仁議塜及同信承板鹽公司爲辭並謂己經升科給單賣買概與局外無涉抑知彼所設同仁義塜地祗數畝所稱板鹽公司井不過數口板不　百方禀報通詳以及升科給單並不知何年月日是否混朦諉　公論在人必有水落石出之日刻今自治成立公費支絀所在皆同灘議案旣經憲核准作自治基本金則此應否賣買理難任周西亭自擅自私生等鄉里見聞不敢袒默除聯名函報縣自治籌備所外爲亟函告貴報館錄登以供衆覽無任盻禱漕沙區陸世騏趙駿昌等同啓 
 
 

Page 35

 
 
   
 
 

Page 36

 
 
   
 
