# 1913 - 274 - 4914592

 

Page 1

 
 
來稿 
[論中國宜全體協力以策國事之進行（英國季理斐）]  
贛事發生戰雲四起今雖漸次平靖而中國國民全體如散沙向無團結力故國事難冀其進行昔有老人臨終嘗勸其子勿妄爭謂弟兄如束薪然分則必折合則能立弟兄宜協力相助云云家事然國事亦然在中國更宜奉此言爲南針而全體協力以策國事之進行試就其主要者言之約有數端敢揭　之以爲中國人告 
一對於社會宜保護人民自由也社會以人民而組成人民以自由爲天賦天賦自由權中尤以財産自由生命自由爲最重要最密切而不可須臾離者今中國自戰事發見以來兵燹所經而人民失財産之自由炮彈所及而人民失生命之自由其各地之造謡生事者又屢思乘隙而動以遂其殺人越貨之謀風聲鶴唳人心惶惶而社會亂矣雖然徒亂無益也吾爲各社會計不如由當地人民各出其全力以互相保衛互相救助商團守閭閻之秩序警察維公衆之治安如是則可戰可守可弭亂可防患可治國安民故吾願中國全體協力以策社會之進行也 
一對於政治宜速圖地方自治也地方自治者民權政治之表現也中國自治之議已六七年亦嘗設公所畫區域立議會矣而地方卒未能自治者則以各地方民氣散而不聚雜而不純此其所以百事而不一效者也庸詎知君主政治則事任之君民主政治則事歸之民今欲舉行地方自治以地方權付之地方公民以地方公民任地方之義務一宜有責任心二宜有公共心若整頓學校改良巡　修道路與河梁以及地方清潔事務預算度支一切　市會立鄉團種樹木購報設郵置圖書館等事皆宜合力興辦否則烏乎治民治則國治民不治則國亦不治此地方自治所以爲文明各國所不能外而靠奈斯拖謂自治爲國家與社會之連鎖拉傍奪謂自治爲國家與個人之連鎖斯說所由不磨也故吾願中國全體恊力以策政治之進行也 
一對於選舉宜公正也今世界各國之人民要求選舉權之思想事實皆有進步蓋知選舉爲人民應有之公權故研究選舉手續與訂定選舉資格莫不鄭重將事今中國自仿行選舉後非以金錢運動卽勢力强迫致當選者類皆奔競之徒而乏宏通之彦非選舉之不良也實以中國國民性第一大弊爲旁觀派消極派以至於斯欲救其　須令一般人民咸知選舉之理由與結果直接之利害及於國及於省及於縣而間接之利害及於家及於身對於抉擇被選舉者非以公正　前提而光明磊落以出之其終也旣以害國且及其　焉吾願中國全體協力以策選舉之進行也可 
一對於實業宜振興也中國實業界之衰頽幾達極點當事者輒諉爲無力振興故不知中國非無力也特有力而不能集合耳以資本言過千萬者絶無僅有而内地之市場則資本達百萬者亦罕見焉資本微而勢力亦弱一旦與世界大實業　戰未有不失敗者即如礦業一端明知此礦開採後其利不可勝收然往往以獨力難支而中途廢棄者有之或以財力不足而拱手讓人者有之不然山西世界第一之産煤所也若以全國之力合而經營之則每年供給世界各國之煤可爲全球冠而因此之故則鐵道輪舶及其他製造業必日以發達而輸出入之關稅亦可增長數倍卽推之銀生業保險業運送業農林業等亦何莫不然吾願中國全體協力以策實業之進行也可 
一對於敎育期普及也東西洋敎育皆於小學實行之覘國者由此卜盛衰戰勝者以此爲根本多者數萬區小者亦萬數而以中國之大比例之尙不及十分之二三安望普及哉考各國之制小學費所從出皆市村與從學者之父老分任之不足則政府與之補助補助之費歲達數百萬今誠師其制自各縣及市鄉村鎭勿拘拘於市界鄉界除已成立之小學數區外再取地方不急之需擴充之而更捐公中之需或輸私人之資以爲補助大獎私立許以均霑數年之後必可遍設敎育由此普及國民由此奮興較之慕高尙之名建設專門高等學者效不侔矣故敎育不進行則已如欲進行固非全體協力不爲功 
一對於財政宜整理也中國今日之財尙不足以言政何則財改總長擁空名於上而實無流通全國財用之權各直省分畛域於下而成此散漫無紀之象目前僅仰給新外債以爲開支剜肉補瘡究非長策吾謂中國欲整理財政以裨國計而益民生則在乎關生利之源定用財之法實施預算決算之制度設立審計檢查之　關雖然此形式也而非精神也精神何在在政府與各直省互爲調劑不使有隔閡之弊又在各　省互爲聯絡不使有疆界之分夫然後借外債也可不借外債也亦可卽借外債而以此大借欵旋轉全國之金融拓殖全國之生産發展全國之營業人民復　策　力以富而進於强庶幾舉債雖多國勢且賴之以盛彼反對借債者猶未知計學之原理也故財政不進行則已如欲進行又非全體協力不爲功 
一對於商務不可不提倡也中國商務之彫敝什之八九皆緣華商無實力折大團體以致舶來品滔滔流入投資家源源而進約計中國每年受通商上之損失者其數當在五千萬元以上此可爲寒心者也苟欲挽回利權莫如提倡商務欲提倡商務莫如提倡資力集合特舉加爾特爾及托拉斯兩種制度以爲中國商業家之模範而默察商情尤以效法加爾特爾爲急務蓋　爾特爾其目的在避相互之競爭增進利益僅割各人業務之一部或數部共同爲經濟的行動此於中國商場情狀尙能　合雖然此特就少數大企業家而言而多數小企業家則又當模倣　用組合販賣組合購買組合産業組合等制度以策商務之進行換言之卽全體協力之謂也 
一對於衛生不可不講求也自生理學發明以後而人人有衛生之責事事有衛生之　　以衛生一事可以却病可以延年可 
 
 
 

Page 2

 
 
以强種種强則國强種弱則國弱關係固非淺鮮西人以衛生爲一種專門之學問而又視爲地方之公益特設行致之專司（如衛生警察卽是）者良有以也衛生二字範圍甚廣約言之如檢疫防毒除　捕鼠等事以及一飲食一起居一動作無不講求衛生以强固其精神健全其身體無怪乎白人之昻昻然爲强國民也他日科學昌明醫理精深衛生必尤有進中国今雖稍稍講求衛生然能眞知其理及躬行實踐者尙寡如禁烟然此省禁而彼省仍不禁者即其明證也吾謂及今宜發　衛生演說團赴各處宣講衛生種種方法與種種利益一面自政界發布衛生法令市氏考究衛生事宜上行下效通力合作以策衛生之進行質言之即全體協力之謂也 
以上數者實爲國事中之最要部分此外若軍政問題法治問題内政外交問題均可循是以進行同收協力之效果夫協力之　義大矣哉英之保守黨進步黨議論不同而其協力以謀英之國事也則同故英强美之民主黨　和黨政見不一而其協力以圖美之國事也則一故美富德意志合二十六聯邦而復振伊大利統三十餘小島而重　以幅員　闊絶人種雖複雜而恊力如故也協力則能羣能羣則能愛能愛　必求所以相存求相存則必求所以相保相保則自立自立則自强自强則　免天演之淘汰而佐人治之進行今中國　以漢潢蒙回藏全體組織而成當由漢滿蒙回藏全體恊力以治所望同心同德以共同維持五大族之共和造成强有力之中華民國豈徒中國之幸抑亦全世界之福也嗚呼予日望之矣　 
時評 
[張勳道歉（冷）]  
人謂張勳凶悍余謂不過一粗人武夫老滑之吏耳故中外人士均疑日人謝罪爲難而抑知竟不然也蓋粗人武夫或有倔强之性粗人武夫而加老滑之吏則闖禍有之而倔强則否也 
然而我之以爲張勳不宜於南京者亦以張勳雖爲老滑之吏而終不脱粗人武夫之氣也不脫粗人武夫之氣則今日可以謝罪者明日又可以闖禍此對於外人而然也若於國人則以此知識鄙陋之夫終不能勝江蘇繁劇之任即無外人之關係亦豈中國之幸 
哉故曰張勳之道歉與張勳之留甯於張勳言之或有關係於我江蘇言之無出入也 
命令 
九月十四日臨時大總統命令楊善德加陸軍上將銜此令 
楊善德特授以勳三位此令 
何豊林晋授勳四位此令 
吳長植劉起垣潘鴻鈞張克瑶均特授以勳五位此令財政次長趙椿年應卽免去本官此令任命張弧爲財政次長未到任以前派周宏業代理此令 
蒙藏事務局副總裁姚錫光應卽免去本官此令任命榮勳爲蒙藏事務局副總裁此令任命沈湘度爲雲南暫編陸軍第三師師長此令李奎元授爲陸軍中將此令何豊林加陸軍中將銜此令張宗昌授爲陸軍少將並加陸軍中將銜此令雷　授爲陸軍少將此令吳長植劉起垣潘鴻鈞張克瑶張培勳陳調元李玉麟張國溶唐國謨王鳴珂均授爲陸軍少將此令馬塤鈺授爲海軍少將此令領參謀總長事黎元洪呈請任命雷飊署雲南都督府參謀長應照准此令 
國務總理熊希齡呈請任命趙廷颺兼任熱河國稅廳籌備分處處長應照准此令 
專電 
南京電十九日張勳率隊親赴日本領事府署道歉並拜謁各領事 
北京電張勳内外攻擊皆力熊總理昨語各代表以勿宜過激致被外人利用云云 
南京電獅子山於十八日懸掛五色國旗堯化門原派檢查乘車人行李　弁兵業已撤去惟於下關站木栅外駐兵四名見有手提皮包衣篋等物必須開看南京電張勳現飭軍隊一律懸掛五色國旗 
北京電張勳已電催韓國鈞速赴任 
南京電聞韓國鈞將於二十三日蒞寗行轅已預備湘軍公所 
南京電警察局開辦在即張勳已調天津巡士二千名刻已抵寗南京電寗軍傷兵三百餘人已在醫院治愈昨馬林請准張勳發給護照由紅十字會酌給川資遣回原籍 
南京電昨張勳諭禁軍人向商店强買壓賣違者立即正法 
南京電清江漕捐局已委彭寳銘仙女廟釐局已委陶先益 
南京電賑撫局現擬開辦平糶接濟民食 
浦口電雷軍統司令部已由浦口移至臨淮關申統領左翼司 
令部刻暫設宿縣所部軍隊多分往宿蒙四鄉𠞰匪諒兵到即可肅清北京電前日國務會議汪大燮主此等會議非一種規則所能範圍不如不訂成文隨時集議爲愈云云遂决議 
北京電今日兩院合議會續議憲法會議規則案 
北京電憲法委員會已將總統選舉法全文咨送兩院 
北京電被捕八議員自津函京謂承楊以德相待甚優所傳皆謡但望請政府從速解决云云 
北京電葉範予並未槍斃 
北京電近日街市忽遍貼歡迎袁孟昻告白袁係總統族弟有心疾者在京無聊汴人忽有此舉已拿獲四人並無政治關係 
北京電湘人百計阻止查辦使郭人漳等入湘故專使等均逗留在漢向瑞琮已回京 
北京電譚延闓電議員謂唐蟒等皆在逃湘中决無歡迎李烈鈞之事 
杭州電鹽商張某龐某以金錢接濟黨人並主張聯合帮匪先搶南潯鎭作獨立資本商民大懼朱都督已派機關槍十支步兵兩營到鎭諒可無慮 
杭州電朱督接總統密電謂迭接報告亂黨有十五或十八日在杭起事之說請力加防範毋稍疏忽故日來守衛益嚴地方仍安謐 
杭州電蘇省清鄉督辦盧鹿萍派謝良翰來杭調查清鄉各種章程昨已謁見朱督 
廣德電浙督電請皖督派兵駐廣以便撤軍回浙皖督已允惟商學各界以浙軍防守得力請再留駐一月 
特約路透電 
北京電中國日報載稱鹽政若不大加改革恐不免引外人之干涉故政府已决議實行畫一鹽稅分爲南北二區北省每百斤徴稅洋二元南省每百斤徴稅洋三元如是則北九省每年可收稅洋二千二百萬元較之目下可增收洋八百萬元 
哈爾濱電據俄文各報載稱俄政府曾在蒙古得有電報讓與權以三十年爲限期滿後准蒙政府贖回所設之電線及各局所電費每字收俄幣十五柯配克今由郵電行政處咨告内閣擬在邊界卡沙茄土漢及科布多之間動工安設電線 
哈爾濱電哈爾濱俄總領事樸浦君上星期告病假乘西比利亞火車回國時行至某車站死于車中 
北京電英文北京公報定明日出版 
北京電梁士詒復入總統府任秘書北京電格蘭特君已於今晨在英國墳塋安葬使 
署禮拜堂舉行追悼禮時到者頗衆且送有花圈甚多 
大理府電大理府中學校起有腸熱症敎員學生 
傳染至八十餘人並無合格之醫生診治 
譯電 
北京電外交總長孫寶琦今日語德文報訪事 
謂日本民心雖屬激昂彼意中日邦交極爲平和蓋外間所傳日本已向中政府提出新要求等說均屬不確故也張勳免官問題亦僅以情好之熊偶爾論及各事自宜和平解决此與兩國利益極有方便孫君又謂蒙務談判並無進步近實未嘗提及此事外間所傳中政府擬聘用德將一員德國軍官二百員訓練陸軍一節彼寔毫無所知駐德公使顔惠慶來電詢問彼亦照此覆之各報所云袁總統與熊總理意見牴牾之說彼亦未嘗聞有此事其實袁總統與熊總理近來辦事極形水乳正式總統選舉之期約在一月之後云 
北京電進步黨之一部分要求總統任期僅能以五年爲限惟期滿後可重行被選連任該黨其餘分子則要求當以十年爲限任期滿後不得有重行被選權憲法委員會所定選舉總統法第二條由民國議會議員組織選舉總統會以總數四分三以上出席之無記名投票選之得票滿投票總數三分二者當選公民黨以定法過嚴故均反對之該黨並主張總統滿任後當有重行被選權北京電北京已招募新兵三十一營聞南方張勳之兵亦將添招三十一營張勳部下之兵目下共有三萬五千人 
華盛頓電美國幣制議案今日已在衆議院通過同意者二百八十八人否認者八十四人 
倫敦電據柏林宣稱亨美公司已與北德意志公司註銷遠東合同本年年底亨美公司將退出東西比利亞會以便自行組織遠東航務 
倫敦電據洛伊特保險公司買爾太經理電稱亨美公司氣船普魯士（由横濱開至買賽爾）在買爾太港外失愼旋由該船舉　謂火已遏往現正駛入口内君士坦丁電土耳其與布爾茄里亞之委員昨在土京商定兩國之界線豫料土布和約將於今日簽押布國願自籌經費築造自亞得里亞洛堡爾至巴巴愛斯基之鐵路而以台摩的卡一　讓與土國土國未允台摩的卡則仍屬土國土國之要求或全由布國承認 
要聞一 
[南京見聞錄]  
十八號江寧警察局布告云張都督爲恢復地方秩序保衛商民起見暫向北洋調來警察若干定於明早八鐘由下關入城經過儀鳳門洪武街督院街大行宫夫子廟南門大街内橋等處恐未週知用特通告 
前清候補道潘學祖褫職後充張勳營務處有年此次克復南京先派令充當西　鹽局會辦迨潘前往接差始知該局向無會辦名目仍折回寗另求别差現已改派南京機器局局長南京設立賑撫局後卽刋發調查兵災狀况表現各商號居民紛紛請領塡送希望賠償聞南京政界中人云無論目前無此鉅資以償損失卽或籌有的欵亦必先儘償還外人之損失獅子山原有砲四尊津浦路洋員賀來比君於前日上山游觀見其最大之砲一尊於交戰時被幕府山開砲擊壞砲架當時致失升降旅轉之能力尙留一開花大彈在内未經放出其山坡上向西裝設一砲係專擊浦鎭一方面者該炮有二寸厚之護鋼板當時被浦鎭之砲擊穿一洞北軍炮手之瞄準可見一斑 
[昌黎日兵慘殺路警案再誌]  
駐昌黎日兵慘殺該處鐵路巡警案大致已見　報茲將北京各報所載當日情形照錄於下以見都中輿論之一斑 
（一）日兵駐站之由來昌黎爲京奉鐵路關内線之一站日本沿辛丑和約之權利駐兵該處計四十餘人該處鐵路巡警計十八人巡警駐所離本站甚近每日輪流在月台站崗日本兵亦時至站内各處巡邏（二）肇事前情形肇事之日下午有日本兵一人在站强賒商人水果經路警勸解不聽並欲毆擊路警路警正吹號呼集散崗警兵時日兵旋即回營（三）肇事時態度是夜九時日兵隊長帶同日兵列隊持械到路警駐所路警瞭見當有警長某先約束各巡兵切勿妄動由其一人出應日兵隊長要求將警兵某交出警長未允相持間日兵隊長即出刀斫警長臂受重傷倒地日兵隊長復傳號開鎗一排一警兵正在門隙窺探中彈而斃餘警開窗逸出日兵環追再放鎗一排復傷三人日兵嚴守要道不許行人來往復嚴禁車站發電直至次日該縣王知事到站尙未解嚴是役也路警因未得對敵命令始終未發鎗開刀以故日兵迄未死傷一人 
（四）慘死眞相受傷警長警兵其五人共三人立時身死有二人抬在醫院因醫不時至次晨八時亦死據鐵路洋員報告有一人身受十二傷之多慘况殆不忍覩現在由該處洋醫生會同縣知事檢騐存單備查一面棺殮 
（五）威逼縣知事該縣知事王某當夜聞風卽前往車站日兵阻不聽入後設法面晤日兵隊長始得至車站調查情形至次晨日兵隊長書寫一單大致謂路警與日兵衝突路巡欲　日兵故日兵遂擊云云令王知事簽字爲據王再三不允後寫明此係據日人一面之詞勉强簽字付之始釋王知事回署 
（六）路警現狀日兵肇事後直至次日始分别離站該處路警仍照常出勤縣知事及路警總巡鐵路洋稽查等聞信均飛馳到站檢查並撫慰其他路警幸路警雖甚憤激仍一律安靜如常據該站人言路警因爲國家公役故恪守長官命令不與日兵對敵致束手就斃至五人之多云云 
[新内閣之財政問題]  
熊内閣組織旣成目前最危急之事爲新政府生死關頭者厥惟　 
 
 
 

Page 3

 
 
財政問題微論根本的計畫不能言到伹求敷衍得過去在兩三月内不至國家破産便是萬幸熊總理以財政專家著稱此次兼任財政實欲謀所以整理之策茲將目前財政情形揭　於下 
（一）財政上目前之危機數月以來大借欵已將用罄雖欲飲酖恐不可得而大借欵已交之數目共分三期繳欵第一批第二批均已用罄現在應再繳第三批八百七十五萬磅除去一切抵欵尙可收得充行政費用者六百五十萬磅此外墊欵一千萬兩之内尙有未用罄者二百萬元合共尙可得八百五十萬元之譜至中央每月所應開銷之欵繼長增高有無減據審計處報告五月分支出之欵爲一千四百零七萬一千八百二十七元九角五分六月分支出者之欵二千三百四十九萬五千七百九十九元三角兩月之中開銷二千七百五十六萬七千六百二十七二角五分内中如軍餉總統府經費國務院經費兩院經費清室經費皆不能一刻停滯者七八九三月之支出較五六月　多尙擂無詳細報告約計每月應支出在三千萬以上二千萬以下外省之要求協濟尙不在内據以上言之大借欵所餘者不及千萬至本月必罄無疑來月如何生活是新内閣第一生死關頭 
（二）今年不能再借欵財政旣如此危迫除再借欵外無生路但五國借欵合同訂明非過明年二月不能在歐洲發行債票是無論何國在今年内絶無再借欵之理况歐洲市場瞬息萬變即著名之銀行專家其眼光决不敢料定半年以後故今日雖欲借欵而不可得即可以借欵除地丁外别無可以抵押者是新内閣第二之生死關頭 
（三）八釐公債不發行原因八釐公債爲南京參議院提議其流弊本不可勝言久已擱置不題梁次長當財政之衝忍然想起此事欲以救一時之急但其發額爲一萬萬元由第二年還起六年還清每年利息八釐發行額之鉅償還期間之短利息之大出乎尋常如欲發生每年預算中須增至二千餘萬之開銷利息及償還額又無一種確實收入可以抵補故現在不敢發行至外人於中壟繼尤其弊實之小焉者也是爲新内閣第三之生死關頭（四）續命湯之不可恃大借欵至九月旣將用罄政府所希望者更有一筆奥欵尙未交付此欵成於六國借欵破裂之後　衆議院彈劾政府私借之奥國欵也聞此欵政府已再三催促奥國尙未交付但此項交到後亦不過支持一月而已 
（五）新内閣之財政策財政問題旣如此困難聞新内閣中其所籌畫之政策有二第一治標之策催奥國交欵向五國銀行團商議墊欵敷衍到明年二三月再說第二治本之策中央一方面以减政裁兵爲著手在外省一方面擇選强健之民政長整理地方財政雖不敢求地方上補助中央但求中央不接濟地方而已 
此後兩三月間如各省之善後費軍隊之安置費當爲出欵之一大宗此外尙有議員公費及兩院經費當在四百萬上下云 
[整理財政消息種種]  
（一）副總統救濟政策政府因中央財政異常困難大借欵行將告罄若不妥籌良策危險實甚特電黎副總統商量辦法回電洋洋數千言錄其大綱如下（一）切實整頓印花稅（一）實行八釐公債辦法（一）增加消耗品稅則（一）將中央財政情形分電各省量力協助（一）勸令各華僑協濟祖國（一）從速實行減政主義 
（二）預算案極力撙節財政梁次長對於民國三年度之預算决算决從根本上入手已擬出辦法數則提出國務會議大致錄後（一）財政以量入爲出第一要義（一）關於二年度内各稅收入分别增加（一）對於三年度内實行减政主義（一）中央地方劃一開支（一）國家地方兩稅從速明定庶有頭緒（一）各省應解中央之欵不得藉故推托（一）預算細則先咨交各省議會討論（一）預算案經國會通過後無論如何不得增加（一）戰事費不在此限 
（三）五國團討論鹽稅事中國銀行周總裁因鹽稅收入存放外國銀行有損主權請歸中國銀行奉令財政部查照辦理銀行團聞之多數反對因借欵成立時聲明以鹽稅作抵每年所入自應歸銀團主持否則無從稽考業經討論一次大都主張絶對的否認至存息按季提議可以辦到已於昨日開議云 
（四）發債票外商舞弊駐英財政委員章宗元電稱倫發行之中國善後債票早已截止近聞某行又有發行售賣情事當經調查價額在百分之九十二三與借欵善後票規定百分之九十大背請向銀團交涉以昭公允而重債票云云 
[錢江觀潮之戒嚴談]  
浙江向例於八月十八日有祭潮神之舉商民觀者亦以是日爲最盛十里江干滿坑滿谷近傳黨人窺浙有十四五起事等謡都督府業已嚴密戒備一面出示勸阻觀潮庶免匪黨混跡詎人民習慣相沿是日往觀者尤夥軍警兩界有維地方專責特由都督府頒出緊急命令凡各城門各機關加派軍警嚴密守衛其餘隊伍一律出巡自候潮鳳山兩門以迄閘口六和塔下至海塘六七堡等處軍隊密佈警衛森嚴駐紥饅頭山之補充團是日均發槍械子彈補助彈壓聞　團巷沿江之彙芳茶園突於午後二時　禁私售觀潮券每紙一元半元不等爲警察查獲勒令停止營業一天同時三郎廟之觀海樓串通崗警名爲監察實則代售茶籌每客索價一元致街隣不服與論大譁　府暗查報告警署適勸務督察長許君在座立飭警備隊將該店主捕送本廳嚴懲云 
[揚州近事記]  
袍褂賀節之怪狀揚州自見張軍咸垂髮辮後於是裝假辮者已日見其多不謂近來又傳有張勳將取消審檢兩廰　委揚州知府等之風說遂致舊日候補人員發見種種怪狀昨竟有清防營王某頭戴翖頂足穿朝靴腦後垂辮（係假裝帽上者）至街市賀節一時傅爲笑談云 
舉行凱旋慶典第四師徐寳珍師長以現在所部各旅團營均已由寧凱旋回揚特於十五日在師長府宴會各軍官佐並鳴鞭誌慶 
李知事去揚入寗江都縣知事李鴻扶現由張勳委充甯省善後總局會辦故辭職一節已蒙批准刻李電致本署各科長員矣李旣辭職遂荐任署中第一科長温尙楨爲替人來電催其刻日接事張勳亦電令即行接事不必俟委任狀到揚以致躭誤要公現已由署中將電轉至寶應温前次乞假赴寶）温當於十五日到揚大約接篆之期尙需少緩云 
省議員之呼籲揚城省議員丁某等以張兵姦淫焚掠殘無人道特電京陳請維持詎該議員等電局發電竟爲該局扣留不發現丁某已函至衆議院呼籲矣未卜有無效力也 
[北軍抵松紀事]  
本月十八號到有北軍一營就指定地點分屯於城内縣隍廟城外嶽廟東房及醉白池三處帶來機關鎗炮並驢馬芻豆故行李搬運異常繁雜松人士圍觀若堵牆二號又到十餘車 
城門兵弁革除後守門皆用警察今北軍到後門政即歸其掌管居民出入以十句鐘爲限過此斷不啓閉視從前之通夜自由雖多不便然宵小則因之歛迹矣 
楊師長善德奉派爲松江鎭守使將移節來松就舊提督署改設司令部署中原有之平民習藝所已全體騰讓署内外已修治一新北洋機器等銀元市上行使不免挑剔現在北軍駐郡必帶此項銀元若照舊挑剔必起齟齬華亭謝知事先事預防已示諭通用外復派人　牌鳴鑼入市傳告 
雜評一（無名） 
借據昨電南京所傳密探謂黨人將借張勳之名以與日人啓　黨人之計固毒矣雖然亦安知非張勳借黨人之說以掩飾其前次部下之殘暴與殃及日人之事乎彼借與此借而眞相遂難得　然　此皆中國之殃也 
悔張勳對於日人則道歉矣對於五色國旗則遍懸矣對　被　之民則籌賑　此皆張勳之悔禍矣雖然張勳之知識有限對於用人行政我知其决無所悔也　使能悔而所識之人有限所知之事無多亦屬無法而可憐耳是蓋政府負張勳 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[皖省軍事消息]  
馬聯甲肅清皖南張永正潰兵散在寗國宣城灣沚等處肆行搶刦騷擾地方嗣經馬統領聯甲帶兵前往痛剿復經季先鋒光恩顧旅長琢塘分途追擊各要隘均派重兵堵截該潰兵無處可逃紛紛投誠聞馬統領並未收留祇令共繳銷鎗彈軍裝聽其解散不究旣往僅將爲首弁自懲辦數人而已 
夏永正駐兵合壽皖北壽州合肥交界之下塘集地方土匪猖獗居民驚恐遷徒紛紛嗣經夏旅長督兵前往烏合之衆勢不能敵遂紛紛四竄刻聞夏旅長於合壽交界地段均派重兵駐紥以衛地方而資鎭攝云 
雷震春分防淮上雷查辦使震春於南京克復後聞皖北一帶匪氛不靖卽將軍隊開往臨淮正陽等處駐紥昨聞已有電到皖並派有秘密偵探員前來暗探柏黨蹝跡洪忠愷自投羅網洪忠愷本無賴者流善於撞騙爲管鵬利用與之辦理安正鐵路不惜揮金如土前當皖省獨立柏文蔚重來洪即附和預支路欵十數萬以撥充發難軍費餘欵與管朋分迨柏被省軍驅逐去皖洪亦遁滬惟聞倪督蒞皖大捕餘孽遂不敢出頭茲因皖省軍事平靖乃央求某要人給書回皖爲其洗刷故日前與畢耀章之弟同回省垣隨即晉謁倪督尙談笑自若力言路欵雖爲柏管耗去十數萬元彼可獨任彌補繼續進行惟時倪督並未稍動聲色因防洪逃遁也而洪亦以爲高枕無憂矣詎昨日倪督着人往洪處以傳見爲詞洪信以爲實欣然前往遂將洪並其黨兩人一併拘解都督府業已釘鐐收禁究不知有性命之虞否 
[留鄂北軍諸將之近訊]  
王天縱自贛皖事起中央迭命王天縱統率近衛軍第二師駐紥皖之太湖鄂之蒲圻以資堵擊迨皖省獨立取消始率隊北上茲因熊克武擾害川東致川省大局屢頻於危總統特令王再率所部及第四師之一團赴川駐防十三號王君已由京乘火車來漢其部兵均駐劉家廟當親渡江晋謁黎副總統時黎公已得重慶衛戍司令官總商會等來電以熊克武已偕黨羽他遁川軍効忠於政府者甚衆可以勿勞遠涉反生主客惡感王君亦以爲然故暫留漢　以俟政府後命 
王占元北軍第二師長王占元前與第六師長李純同征江西爲左右二司令赣事平定李已授爲江西護軍使王與功績相等自未便令其向隅故中央特任爲湖南護軍使以酬其勞乃因湘軍界暴徒尙多力阻其率兵入湘致王稽延鄂中多日不能前往履新現開大總統已知爲難情形將飭其　其　住鄂垣充留鄂北軍各師旅團總司令官俟郭曹二查辦使張朱二檢查使查辦皖贛再行就職 
郭人漳湖南查辦使郭人漳第三師師長曹琨奉政府命率精兵一混成團往湘駐鎭因被湘人拒阻在鄂勾留甚久　因湘省二次獨立風潮雖一起即滅然餘孽尙多危　四伏湘督譚延闓　涉疏忽致成南京之續愈以愧對汀人密電請兩查辦使迅　往湘以輕責任　郭曹二君延至初十日始乘兵艦上駛其部下軍隊則於十二三等日起程分由水旱并進昨聞郭曹二君由長沙電告副總統六十二日上午抵岳州湘省一四等師軍官恭讌於岳陽樓堅懇其駐岳勿入長沙某等以職守在赴省查辦事件力辭終以情不可却駐宿岳州一夜次日解　駛抵長沙譚督以下各官均出城歡迎由小輪載來步砲兵六百人是晚亦到現在湘省安謐謡言甚熾皆爲黨人所揑造 
[鄂省之内政外交]  
瀟湘新潮之影響此次湘省忽又倡謀二次獨立幸官軍防範嚴密未　擾亂惟暗潮所播鄂省頗受影響昨黎副總統特頒種種戒嚴命令傳飭軍警各隊遵照其防範各情形分誌於下一增兵城守城門爲出入要道關係極重稍　不愼黨人即易混入昨特令一二兩師長石蔡二君部下機關槍隊一齊分派各城會同城守軍隊嚴加防範石蔡二師長已傳飭該隊知照十六日即行添防一愼重江防城外江岸一帶上自鮎魚套下至下新河長約十餘里船隻雲集又爲臨江要道故黎副總統特飭直軍第三師第四營自夜八時即荷槍帶彈梭巡江干句鐘後即禁止行人而文昌門至平湖門一帶極爲注意步哨尤嚴云一飭閉茶肆黎副總統以閱馬廠一帶向爲黨人淵藪此次湘潮所播恐有黨不溷跡日昨特令警廳凡東西廠口茶肆着卽傳令一律停歇不准售茶違者重究除東西廠口外其餘各茶室則均照常貿易一嚴禁謡諑近日謡言甚多或謂湘省現又獨立　謂岳州將有戰事人心又起惶恐黎副總統昨已示諭通衢如有揑造上項謡言煽惑人心者卽以軍法從事云云 
劉鐵倡亂之遺禍湖北沙洋鎭及荆門京山潛江鍾祥各縣月前被劉鐵擾亂所有衣物俱被抄搶一空而以沙洋商民受害爲最巨卽貧苦小民之粗布衣服亦被携去現在沙民流離失所情甚可憫　經第七混成旅徐旅長鎭堃等一再電請撫恤由民政長派員前往調查損失在案茲據查復沙洋商民所受損失已有四十餘萬特開行政政議核定賠償辦法商准黎督委派存記知事駱文彬赴沙專辦恤償事宜其辦法如下一此次恤償者專係四百元以下之貧苦小民其在四百元以上者俟後再行籌辦一凡受損失在四百元以下之貧户按照下列成數恤償現欵俾資另謀生計一百元以下者賠三成二百元以下者賠二成三百元以下者賠一成七四百元以下者賠一成五 
宜沙交涉員合併湖北於省城設有特派交涉員公署兼管漢口交涉外其宜昌沙市二埠亦各設有交涉員一人該二埠雖屬通商口岸交涉事宜甚簡日前民政長爲節省經費起見商請外交總長裁併已得該總長許可昨日民政長特將裁併辦法發表以沙市交涉併入宜昌定名曰宜沙交涉員該沙市交涉員盧本權調小另候差委該兩署原有人員由宜沙交涉員劉鳳書酌量去留其被裁人員照章給予休養金所有沙市交涉分署一切未了事項須於九月内辦竣十月一日槪行解散按裁併交涉員事倡議已　今始履行然前日行政公署開减政會議時亟擬將宜昌沙市關稅監管與交涉事務一律併於西路觀察使兼管由　是之則宜沙交涉員命運恐亦不長也 
[湖北實業之前途]  
湖北二年度國家歲出實業行政經費就民政府編列之預算將近三百一十二萬元惟原案係將已辦各項實兼及應行擴充創辦諸費一併編列故需三百餘萬之多刻省議會以此次預算宜量入爲出方不致生財政上之恐慌故主張將已辦之實業仍舊接續辦理所有擴充及創辦諸事則推其輕重緩急分别速辦或酌量改併藉紓財力現已逐項審定如下（一）提前趕辦者農作物蟲病驅害藥品械器發行所敎育品製造廠女子家庭工藝模範傳習所營防口商場夏布工廠五金化鍊廠（二）緩辦者模範牧埸林産陳列所農藝化驗所工業技師養成所地質研究所龍角山及安襄鄖荆宜施各屬礦務局（三）改併者農業種子交換所併入農事試騐場林業種子交換所併入林事試驗場　種製造所併入蠶業講習所製絲工場併入模範大工廠山林登記併入實業司第一科製革廠改隸軍政府馬鞍山煤礦移交漢陽鐵廠韓家山銅礦招商承辦 
[閩省近事紀要]  
莆人電請處置黃濓福州都督府日前接到莆中八界請處置黃濓來電原文如下閩都督省長師長省議會鑒自仙邑克復後兵隊分駐拿辦匪勢已弩末東關一帶踴躍完糧雖濓匪未獲究屬釜中物矣適鄭委（鄭必明）奉命來興會同相機招撫倘能與江營長（江濤）林知事（林其幹）會商機宜催促清鄉收糧兼辦積案則匪亂之根源自絶乃鄭委竟駐涵江秘密招撫其首從若何處置并未明白宣布若有不可告人之私衷致使黃濓藉此胆張再召黨徒編爲行伍宣告將整隊入城設有變故則莆仙百萬生靈不陷于該匪擾亂之時轉陷于招撫之後除惡不盡復從而滋蔓之仁人之心忍出此乎懇迅宣布黃濓首從如何安置無害地方之處并促江營長林知事進行清鄉事宜實爲根本辦法否則匪勢又横官法不行種煙時届恐又惹起國際交涉云云 
省會質問林揚光前省議會曾提出邵武知事林揚光違法殃民議案僉以原案有烟癮甚深一欵應咨請限日調騐一　將紏舉各欵按律查辦咨送行政公署旋准護理民政長咨覆令飭北路觀察使查覆并先將該知事就近調騐有無烟癮嗣經北路觀察使查明具覆併先由該觀察使委員代理林揚光亦調省查辦近聞閩政府以林揚光確無烟癮不待查辦結果竟飭林回任省議員朱琰等十四人提出質問政府其中對於林揚光回任之疑有六則併　林揭光經本會兩次紏舉種種違法殃民槍斃多命何以不待查辦結果卽飭回任究竟根據何種法律應請代理民政長三日内明白答覆是爲至要云云 
財政窘乏之危象福建財政奇窘軍警曁各機關之薪餉七月份尙未發清以下更不待言際茲時届節關需欵勢難再緩財　司長陳之麟因之辭職不待准否早已急急離去以下屬員亦不到司司中人員因之一空而此機關竟成虚設矣至新命兼司長劉鴻壽亦故意延不就　孫都　　此情形恐有亂秩序急特據情電告併催劉護理省長次源　卽來閩茲　劉于五號　京併携欵十餘萬元明後可抵閩垣但閩省　欠薪餉迄今二個月且兼中央沁　令裁十七項之特别進行補助費及旂人口粮各路水陸緣營照令截至八月止此各項旣奉令裁撤本届亦須補給至八月份全月之額合之存在各機關薪餉須欵四十餘萬元今僅十餘萬奚能有濟然究亦不無少補云 
[李準辭宣慰使之原因]  
粤東宣慰使李準自奉總統命令後殊不滿意乃揚言有北軍六千名同行聊以自壯此說一出粤人大詫政府又惡其謡惑軍情於是國務院有質問政府之說謂李之宣慰使未經院通過也近日又發生一廣不省議會歡迎之電報不知省議會已奉命令解散議員資格已取消新議員又未再選何人敢利用此名義發電想爲李所僞爲故政府尤疑之擬將其宣慰使取消李聞此消息逐即辭職現對人言我實不願回粤云云茲將辭職文補錄如下竊凖愚閣無知備員顧間辱蒙謙冲下逮以準諳悉粤情時以軍事諮詢用得貢其愚戆稍効萬一溯粤小自辛亥改革以後胡漢民陳炯明輩黨幟愈張凶燄日烈自居功　顯抗中央隱然割據一隅以爲南方根據地幸蒙下採芻議委派王若周蔡國英隆世儲密赴廣東聯絡軍隊趨向中央未幾贛寧起事而陳炯明果以獨立響應使非軍隊携貳翦其羽翼黃興諸逆趨赴合謀大局實不堪問迨陳炯明爲陸軍所逐西江水陸各師亦迎濟軍東下粤垣獨立不半月而遂取消其收效之速實爲意料所不及未始非王若周等苦心籌畫先事布置之功今龍濟光已入省城亂事已定善後建設各事宜是其專責果能審愼籌維與時因應秩序可期完復準似可免此一行擬請收回宣慰使成命毋庸赴粤當此時局艱民生待治敢不勉竭誠悃仰報知遇仍當留京宣力藉　馳驅臨呈不勝惶悚待命之至再奉頒關防一顆除繳軍務處核消外合併呈明謹呈批據呈已悉應卽照准此批 
[粤財政顧問之聯袂辭職]  
劉鑄伯劉鑄伯函覆龍都督去頃奉瘭諭謙光下逮逾恒褒獎　弗克當又不以僕爲庸愚用爲　問理宜遵命何敢固辭况爲桑梓起見更宜追隨左右以效馳驅惟僕自問一介庸商素無學識顧問一席必於理財一道確有把握者方可稱職查廣東近日財政腐敗已極諒　顧問如僕者可能挽救據精於理財者言切要在事人員秉公着力然後於商界擇素得社會信仰者數人與財政司通力合作授以重權互相監察或於大局有所裨益否則終費精神難期進步似此僕之徒有其名而無其實终懼覆　之虞與其貽誤於後孰若審愼於前僕非借此鳴高以作傲情之舉人貴自知亦免貽鑑明之累耳專此恭辭尙希原諒爲荷劉鶴齡上言陳廉伯陳廉伯覆龍　督云昨接奉大函辱承過譽以廉伯爲財政顧問愧懼滋深莫可言狀第財政顧問一席如非於理財素有經騐者恐無補於時艱廉伯望淺德薄經濟學問不敢自信復以商業紛紜曷克勝此念我粤不乏明達願别擇賢者副此重席免辜雅望廉伯本粤人凡關於大局得失　無不言似不必拘拘有此名義也區區下忱掬誠相見尙希諒察陳廉伯謹上 
[魯省勦匪詳誌]  
濟西所　如朝觀館冠東平平陰等處向爲土匪出没之區七月下旬丁揆也觀察由各　考察吏治甫經回署卽接平陰李知事樹　匪亂急報時後路李統領正在冠館一帶督隊剿匪勢難分兵他往觀察乃　率本署衛隊前赴平陰援剿並電兗州田　鎭借撥陳帮帶玉龍所統馬隊兩哨馳往策應歷駐孔村演馬莊岱陽鎭等處指揮各軍隊先後在龍山陣獲積匪范興仲趙明亮等六七人均電准都督會辦就地正法是時平陰匪勢雖蹙而東平匪燄復張搶掠　架日無甯時有寨村莊白盡不敢啟門田禾棄置幾於無人耕耨慘苦情形覩之心惻丁觀察乃將該縣剿匪不力玩視清鄉之胡知事克儉電省撤任並進駐縣城密派偵探搜獲匪窩朱正本寗太常等四五家桿首李雙興積犯蔡現發等五六人按律嚴懲於是各匪始聞風遠竄地方漸就敉平正擬督飭代理該縣吳知事鳳生認眞清鄉以絶匪源適又接探報各處土匪十餘股在鄆境合桿謀向東竄觀察乃於八月念三號移駐東阿以備堵剿行裝甫卸而著匪五六百人已由陶城埠下船據關山寨陳帮帶率馬步隊百餘人奮勇攻剿擊斃二十餘人防兵亦陣亡十一人觀察聞信一面電請兗州田總鎭後路李统領派兵來援並飛函汶上鄆城范縣各知事分兵堵截以防回竄一面撫循各將士合力防禦並追悼陣亡各兵不二日援軍大集匪等敗退各軍併力追　後路防兵復在壽張之趙家堂斃匪三十餘人匪乃狼狽渡河北竄觀察乃於三十號移駐壽張督各軍渡河追勦數日匪勢益衰丁觀察乃擬善後辦法十條刻已乘船晋省面謁都督省長籌商一切矣 
地方通信 
　　鎭江 
金陵難民遍野鎭郡近日又有自南京長班輪船搭載來鎭之難民甚多有親友可以托足者尙不至風餐露宿其　流爲乞丐者不知凡幾鵠面鳩形不堪言狀城内外各區警察分署深恐不逞之徒乘間造謡滋事各加派巡士嚴密查察以靖地方統捐局員易人張勳以各屬釐捐啊關緊要所有駐鎭運北統捐事宜遴委許君仁接辦以資整頓業於十六號到差視事矣軍界消息彙誌駐鎭武衞前軍行營營務處徐啓修以鎭郡爲輪軌交通之地難保無黨匪混迹爰於日昨選派北兵分駐　蓋山小馬頭火車站等處嚴密巡查鎭路要塞總台長兼三十一旅旅長龔青雲亦於日昨派兵分往南門辛豐高資丹陽各車站駐紥以防匪類張勳昨飭第四師徐賣珍師長調派水師炮艇十艘駐泊鎭江上游三江口以資防堵又通分揚鎭各關卡嗣後如有報稱軍米過境者必飭知聲明總數方可放行否則仍責成各關卡一律照章收稅 
禁烟令復行嚴厲丹徒縣公署日前據禁烟局查有烟民王之青等二十三人均係宿癮未除或經公署飭提未到或經禁煙局催傳避匿均應飭提懲處當經楊知事立派幹警限日按名傳令投局受騐如再宕延不論有無身分之人一體按律嚴拘訊辦　　杭州　 
處防取消歸併之計畫呂東昇上次回處州煽誘軍隊起事不成則宵夜遁去該防統領何知章卸罪呂某僞請辭職一面　自晋省意在文過詎朱都督深悉内容立命扣留發文司令部軍法會審前後七次訊得事前要求獨立之文　中有必須獨立之理由六條爲何主稿情罪確當照例應處死刑惟該員光復有功全浙將校向推翹楚朱都督格外矜全迭次召集軍會議决定最後判决監禁十年現已將巡防隊後略右翼統聞名義公决取消歸併温防梅占魁統轄由梅君親赴麗水召集點驗所有新　立之學生軍及可令官衛隊等一律遣散收回鎗械子彈其全軍五營除撥駐青田等　兩營勉守紀律其他三營係呂東升　部次横不法形同劇盜現由梅統領商准都督擬　該三營弁兵按　分配編入温防各營從嚴監督徐圖淘汰云 
　　安慶 
兵士毆辱區官皖垣西門外八區地叚近有李某私開烟館往來吸户以兵士居多昨有地棍某甲因敲李竹槓未遂卽赴八區報告當由該區官翁雲隨帶巡士數人前往李處搜查甫進門已有兵士數人在座似知其爲查煙來者竟不問理由將各巡士飽以老拳趕出門外復見區官翁某亦以掌披其頰維時區官及巡士均抱頭鼠竄回局焉擬赴總　報告詎該兵士等反至八區聲言彼等居李處適有巡士查烟何故將其洋鎗携帶兩桿而回業已禀明管帶請速繳還否則當禀統領等語斯時翁區官以旣受其毆辱復　巡士携其槍枝似此任意誣賴實屬不法隨即據情呈報警察廳長嚴行究辦然究不知此事如何了結云 
催徴國　通令倪都督　皖對於民政及善後事宜現正發端整理惟以本省當縻爛之餘各屬財政異常紊亂擬先事澈底清查爲入手辦法昨特發出通令分行各縣知事曁各關卡局所所有應徴丁漕蘆課及釐金雜稅等欵飭將已徴未徴并已解未解各數目趕緊分晰列表呈報查核其壬子年應徴錢糧如非受灾區域即責成各知事嚴飭催收掃數清繳不得再有絲毫蒂欠事關國課毋得玩視干咎云云現　寗縣知事於奉令後隨卽布告城鄉定期開徴完納矣 
雜評二 
英政府之主持公理凡事莫逃乎實在又莫迅乎公理此次南京日人被害案我國與　並不齗齗然如　黎案之爭辨而歉然深自引咎者正以見公理之不没也日本亦不能於相當之要求外而别有所覬觎如近以武力對付中國之說探詢英國而英政府嚴詞拒斥者亦以見公理之不没也（默） 
今日之唯一問題一新内閣成立矣二次革命平定矣朝野心目中今日之唯一問題惟在先舉總統耳自此而可以定全國之人心得外邦之承認計莫善於此矣 
然記者之所竊竊私慮則不在此而在於南北之界限太嚴桓柦糾糾之士可以戰勝於一時而不足以收拾人心於一世 
今日之唯一問題二有全國之唯一問題有一省之唯一問題記者就蘇言蘇今日蘇省之唯一問題則在南京之善後耳 
然試問克城半月面流亡載　商　匿跡居民之流滯　内者寒無衣飢無食共咎實誰尸之曰　張勳耳難民之口碑外人之論調前省長之陳詞江蘇　員之呼　衆證　鑒案無遁形然而强勳之狡辯自　也總統之優容自若也李盛鐸劉恩源之官官相　亦自若也 
嗚呼以是而言　省之善後難矣（萍） 
　 
 
 

Page 7

 
 
本埠新聞 
[捕獲日人之報告]  
上海鄭鎭守使於本月十三日致北京電云大總統鈞鑒頃據淞滬警察長報告有日人武華笠卽武田確忠北島未雄二人受亂黨指揮匿居法界意圖暗殺蘇滬政界重要人物在華界被探拿獲搜出武華笠安徽討袁軍通行證印布一方訊據該日人等言語支吾顯係間接助亂因係外人無征懲處只好飭發交涉員轉交該國領事然亂黨正利外援不嚴取締必至横行擬請飭外部速與日使嚴重交涉要求取締以遏亂萌當否候裁汝成元印 
[黨人購運大批軍火]  
鄭鎭守使據密探報告訪聞黨人刻由日本購就大批軍火裝輪運至崇明洋面即將潛裝民船運浙接濟請速派艦駛往截留等情現鄭鎭守使已派舞鳳列字二魚雷艇駛赴崇明查緝矣 
[偵察招募黨人之眞相]  
鄭鎭守使訪悉黨魁陳其美近尙匿跡滬上暗遣羽黨四出招人每於晚間十時許領至英租界三洋涇橋北首某號洋房内發給川資繕給憑照派令出發惟所招之人究竟派赴何地現尙未悉因於昨日密派暗探多名前往密查務得眞相 
[添設松江鎭守使原因]  
陸軍第四師師長楊善德自隨馮軍攻克寧城後奉調來滬駐防業奉袁總統任命爲松江鎭守使已誌前報茲悉增設此缺原因緣政府以松江爲由滬入浙水陸要區楓涇又爲蘇浙兩省樞紐杭滬鐵道節節交通雖上海已設鎭守使松滬比鄰不難兼顧惟現在伏莽未靖深恐鞭長莫及現在楊師長部兵正駐松江一帶故特畀以此任以專責成聞楊師長奉命後已擇定松城舊江南提轅組織公署現正與鄭鎭守便協商一切日内即往任事 
[嚴禁偷竊軍用物品]  
上海鎭守使鄭汝成君昨日示諭云照得製造局原屬軍事範圍以内所儲銅鐵各項物料均係製造軍火需用如有偷竊局中軍火及製造軍火物料者無論大小輕重一經查出立按軍法從事决不姑寬爲此出示嚴論仰即一體　遵 
[海軍警衛隊辭謝厚賞]  
袁總統前以防守製造局之海軍警衛隊即第七旅十三團第一二三等營各兵上擊退敵軍頗爲出力是以命令每一兵士犒賞洋二百元以示鼓勵在案茲悉該軍第二營第五連連長王克悌等　以軍人禦敵原屬應盡天職現當國庫支絀之時何敢領此厚賞業已商由同營各連兵士全體贊成呈請周營長代爲轉呈辭謝犒賞矣 
[破獲水上機關之獎賞]  
鄭鎭守使以淞滬　察廳警備隊長隊士曾於上月間在南市永盛碼頭船上破獲機關拘獲黨人六名並搜出炸彈五十餘枚實屬異常出力故特備洋　千元移送淞滬警察廳飭卽賞給第一警備隊隊長隊官隊士等以示獎勵聞　聽長除遵命分别獎賞外尙有當時出力之偵探汪銓等亦由穆廳長自行給賞洋五十元 
[紅十字會來電一束]  
南京張勳電紅十字會會長沈敦和先生　嘯電悉貴會掩埋隊現易黑色制服已傳飭各營知照不得誤會並隨時妥爲保護矣特電復勳效印 
武昌黎副總統電紅十字總會沈仲禮先生銑電藉悉尊情當即轉請張都督分飭軍警一禮保護矣知念特復元洪巧印 
蕪湖分會電紅十字總會沈會長鑒蕪湖附近寗國灣沚黃池一帶現經顧軍克復一律肅清分會派往醫隊悉於節前回蕪所組織之湖南會館及馬路昇平樓第二第三兩臨時醫院業於今日停辦惟壬子冬所創平時醫院仍照常送診特聞餘函詳　會崔法叩嘯 
北京總會電紅十字會鑒銑電均悉南京釣魚台分會及各慈善團體已照來電請部轉電張都督出示保護惟南北叚辦事處被搶一節來電於時間地點及行搶之人未詳叙出無憑達部擬請尊處查明再行辦理如何乞示崑洽 
[船夥謀財害命三誌]  
小輪舵工周根和被同船夥友陳順林等謀害抛尸浦江由尸妻周梁氏將尸撈獲報請地方檢察廳派員騐明旋由該廳法警金寶山等知會法捕房協協包探將陳順林陳阿弟等四名拘押捕房着該警等於十九日到公堂迎提等情已紀前報昨晨汪檢察長仍飭金警等赴法公堂將陳順林陳阿弟吳和尙陳和尙等四名並抄出之大洋一百三十四元一併提解到廳卽由陸檢察官提案研訊陳順林供在周根和小輪船上爲夥本月初三日偶因細故與周口角周自不小心失足墜入浦中溺斃周妻聽人陖使誣指小民等謀害身死小民知事不妙情願出洋賄和故托陳和尙陳阿弟吳和尙等出爲介紹前日約定任小東門外登樓萬里春茶叙隨帶現洋一百五十元不料尸屬等届時不到小民反遭拘捕送案求察問官得供查點送案之洋祗存一百三十四元缺少十六元問所少之洋何在供稱有住在廳前之奚蘭春亦在場調停被伊取用質之陳阿弟等同供周根和身死一節我等均不知悉惟事後由順林囑托出勸是實問官得供判將陳順林收押陳阿弟陳和尙吳和尙等交陳阿壽周榮桂陳福春等保去候嚴緝帮兇之人並傳尸屬到案再行訊究一面立飭法警前往將欺詐取財之奚蘭春立時拿角到案收押候示 
[水巡查獲盜船]  
前日水巡隊巡士周紹永巡長童福祺在新大橋下拿獲盜犯潘阿七朱阿福二名並匪船一只當被搜出新式白郎林手鎗兩支及子彈百餘粒一併帶隊由該隊長盤問供認與同黨擬往曹家渡紀王廟等處搶刧前已犯案數次旋即解送南市司法科請爲訊究 
[注重公共衞生]  
上海縣吳知事昨致市政廳總董陸崧侯函云案據上海兵灾善後事務所公共衛生股案呈此次兵灾之後防疫爲重要之圖必須居家舖户各自留心方能弭　無形收整齊清潔之效現經商同市政廳衛生處訂定辦法先從過市溝渠入手茲將簡明辦法逐條開列請卽布告週知等情前來除函致淞滬警察廳查照并出示布告外相應抄送辦法五條函達敬希察照爲荷計開一傾倒垃圾以上午九時爲限逾限由巡士禁阻詰問如屢犯不改照章拘局究罰一面由晒垃圾人查察如有以上情事報由崗巡干涉二垃圾矣以　圖近便倒垃圾在浜内或泥墩上巡警亦可干涉三挑糞以上午十時爲限逾限由巡警拘罰四禁止沿路售賣蘆　五禁止各菜攤售賣切開各菜 
[奉賢縣迎提匪徒]  
奉賢痞棍杜四沈阿怡　國魂等闖入奉賢行政公署滋擾之後竄逸南滙縣境之大團鎭初尙歛跡茲於十六號沈阿怡竟敢潛回奉賢偵探駐防軍情當爲駐紥奉賢之駐浦第一營連長楊保如拿獲解送審檢廳經廳長訊知三官堂吳姓家被刧案内爲首之彭星明曾充上海　軍營連長現居上海南市因於前日移文上海檢察廳將彭拿獲並在彭姓家拘獲同黨劉玉　劉如堂等三犯卽由奉賢縣錢知事商　楊連長督兵來滬一併迎提回奉訊辦 
[破獲乘亂行竊案]  
南市關橋堍理化齋鐘表店主陳瑞亭曾於陰曆六月間携眷同夥至北市避難不料被船户某甲等乘虚進内將鐘表四十餘隻洋琴一架般取一空陳覺察後卽報第一區警察署請緝茲由偵探胡富泉在浦東楊家渡王金生成衣店内查　洋琴一架確係原贜由陳認明吊回將王帶區供由陳阿弟所寄遂將陳及李根生拘區訊問供認分得自鳴鐘兩隻質洋兩元實由春發等五人起意搬取區員飭將人贜併送司法料訊究 
[和尙所如輙左]  
大東門内沿城根地方大悲閣往持僧純川前投鎭守使署禀控十九舖商團董王新泉强佔廟産鄭鎭守使以事非軍事範圍着赴司法署禀控在案茲悉該僧奉諭後即投地方檢察廳呈訴昨奉汪廳長批示略云該僧所訴如果屬實則事在赦令以前公訴應當消滅其原狀回復一　事關私訴着赴審判廳起訴可也 
[典當遺失貨包]  
南市濟宏濟昌兩典於前月下旬戰事劇烈之時停止營業並將受當中貨運往北市暫寄及至事平之後將貨運回細加檢點濟宏則失去十七號一包濟昌則失去十九號一包該典等各執事以日後各户來贖固應照數賠償惟恐藉端滋詐故於前日遞禀上海縣公署請求出示布告聞吳知事以所禀是否屬實須候查明再行批示云 
[棉紗業一落千丈]  
本埠棉紗一業爲舶來品中之一大貿易去歲市面繁盛業此者罔不利市數倍其首屈一指者爲英大馬路源盛號赢餘達十餘萬兩之鉅次則盈餘五六萬者亦數見不鮮利不所在人爭趨焉故本年業此者日見其夥詎自入春以來始則以宋案發生南北猜忌謡言所播商貨停銷商界已受其害迨中央借欵告成金融稍活紗市方漸有起色不圖贛寗獨立滬淞繼變交通阻絶市面乃全行停頓近來戰事告終雖有希望然調查該業銷路較之從前十分之中已僅剩二分近雖貨價稍漲而客帮去路甚微去撑不易現在中秋節過重振旗鼓者僅寥寥數家聞吉和誠鴻昶榮兩家均因虧欠洋行貨欵　行停閉其號東羅寶珍周錦松且被日商三井等控押公廨尙有昇和號主周姓亦因涉訟公廨破産不足歸償情急吞烟致斃該業之一落千丈亦可慨已 
[卜顧問應召入京]  
卸任英美總巡卜羅斯君本定本月二十號赴京晉謁袁總統後接受駐滬警務顧問之職茲悉卜君因復奉袁總統電促已於昨晚乘輪前往矣 
[流氓與偵探與]  
馬仲彦（即馬老四）控流氓潘小九（卽滑頭小九）糾黨戳傷一案昨晨復經公廨關讞員會同英領　君研訊兩造均延律師到堂辯護並據見証沈翔雲投訴雖聞兩造有衝突之事然未目覩不敢妄指訊之被告供稱於前年十月間赴甯先在許團長處爲偵探近奉蘇省警備騎兵第一大隊隊長徐廷棫曁偵探課員婁子雲委任來滬招撫敗兵及偵察黨人舉動查原告出事在前年十一月間究被何人戳　不得而知惟原告曾與前清道署偵探楊錦山之妾姘識同居勞合路時因楊妾私取周姓二房主飾物被控由廨訊實押辦後因馬疑我指使致遭誣控乞鑒旋據中西包探禀稱查得潘小九確係事後逸逸中西官會商之下以潘所供各節與包探所禀不符顯有不實判潘　帶回捕房候下禮拜一再訊 
[私刋圖章之騙局]  
新閘路二百三十號住户王明根等控傳子江私刋通裕圖章騙取呢帽等情昨由捕房　傳並傳同見証胡　堂張四江一等併解送公堂訊供屬實判傳押三月以儆 
[復訊串吞銀洋案]  
茶商包鐵秋控乍浦路正源漆店主洪連益與其妹方洪氏妹夫方志賓串吞現洋一千三百七十元由廨將方押限交人在案昨　復訊方供聞供氏史妹現在杭垣已由正源股不潘某發　到杭託友找尋求請寬限孫襄讞商之英領濮君判還押再限七天將洪氏兄妹交案 
[僞造田單之敗露]  
吳少卿前控李秋庭將田單抵押洋八百元過期不贖經法公堂讞員諭令原告查明田産坐落何處拍賣作抵在案昨日吳又禀稱奉諭後當向該圖地保查得此單係屬僞造求請澈究李供此單係楊姓托我抵押原告與楊亦相　可否着原告尋楊到案追究聶讞員判李還押限十四天交洋如違重究 
[婦人私帶烟土]  
婦人顧吳氏前日私帶烟土九十七包雇舟往鄉行經新閘蘇州河由水巡隊長警查獲一併解交檢察廳按律懲辦 
[捕房扣留煙土]  
朱二倌張阿賣前日帶有値洋二百餘元之烟土行經滬西喬司斐路被探查獲以其形跡可疑一併拘入捕房昨解公堂訊據供稱係由王德甫託帶至太倉消售並非竊來判朱張開釋贜存捕房着原主於一月内自行領取 
[馬夫奪還馬]  
一千零十七號華捕昨午巡邏至北四川路橋畔忽來逃馬一頭被捕扣住帶入捕房詎行經乍浦路忽有馬夫孫福生向捕奪馬該捕被馬踼傷旋將孫拘入捕房收押候辦該捕送同仁醫院醫治 
[騎牛撞跌小孩]  
朱玉鳳昨扭何殿元何大墜子至三區第三分署控被二何騎牛在途撞跌伊孩傷及頭面等情當由該署員解送三區警察署張署長移交檢察廳騐傷核辦 
[禁錮男女拐匪]  
車夫朱阿二因與李黃氏李梁氏串拐李王氏家四歲男孩福明由捕將朱拘解公堂管押在案昨晨由探將黃梁兩氏一併拘解公堂訊實判朱押西牢一年半兩婦各押女所四月以儆 
[幸未燎原]  
前日午後泥城外喬司斐路三百二十三號王姓石作内忽然起火當經靜安寺捕房探捕幫同澆息祇燬零物一堆 
[混用銅洋]  
昨有混用銅洋之董蘭生被蔡永章察破扭控四區警察署經署長張靖岑君提訊一過判移檢察廳押候訊辦 
[警探恊同弔贜]  
法公廨前據招商局報告失竊某號棧房内桐油數　旋由包探拘獲竊賊王郎海供明共得三洋鐵箱售在南市周源昌蔴袋店内等語昨由廨員備文派探至地方檢察廳協同法警徐文德及第一區第一分署偵探前往吊贜無着即將店主婦周徐氏拘區帶回地方廳候訊 
[東瀛本敎之披露]  
佛敎雖盛於東然非東洋之本敎其本敎乃爲神道敎明日星期下午五時法租界寶昌路尙賢堂開敎務聯合常會仍由李佳白君演說神道敎原理對於革命之見解夫日本以帝制之國立國然其崛興實在覆幕以後知必與其國敎有密切之關係也留心時事者盍往聽之 
[方檢察廳批示]  
黃寅生辯訴朱福山誣控一案批狀悉爾果無包庇情事何不早爲辯白而事隔多時始行出首情節支離所訴未必屬實請求提訊不准并斥 
陳土考請提邱有發到案根究批狀悉同賭互毆兩無一是自行雙方懲治以爲好能鬭狠者戒其餘幫毆諸人仰候查明澈究 
陳紀勳訴孫啓福謊騙銀洋請追給領批狀悉此案情節支離據一面之詞殊難憑信候飭傳悅來棧主來廳證明核辦可也　凌氏爲陳訴下情請求鑒核批狀悉緣組關係於實事上早已解决爾與本案絶無干涉案外之人具呈曉凟實屬可惡特斥 
[地方審判廳民庭批示]  
張士珍等請求送還判詞由批查此案雖經前審推事决定准予宣判然細核本案内容債務數目不能確定仍應傳集兩造更新辯讑以符直接審理之原則所請律師金鴻翔係前處理本案推事照章不得行其職務仰即知照 
楊河清聲請由批查本案業於六月二十七日發交第二初級審廳執行在案何得稱未奉發交茲據來呈應卽再令該廳查明照辦可也 
張趙氏請求發還證據由批查本案卷宗業經呈送高等審廳核辦所請暫勿庸議 
[閘北第二初級審判廳批示]  
張嘉善呈訴王有才等私揑假據批仰再據情呈請地方審判廳調卷核辦可也 
沈文奎辯訴稽桂生欠欵案批准予覓保領單自行理楚可也 
顔林生呈訴曹勝泉請求退保批狀悉准予退保 
陳德琳呈訴徐連生請求執行案批旣據聲明被告財産所在地仰候飭吏前往照章執行可也 
雜評三（訥） 
松江鎭守使之疑問以舊府治言之上海本爲松江府所轄以地勢言之上海本與華亭接境相距不百里乃旣設鎭守使於上海而復　鎭守使於松江者何耶 
如爲保衞江浙鐵路　須從嚴查察則所派軍隊由上海鎭守使節制之足矣如恐松地有黨人匿跡而欲辦清鄉者亦不過一二月之勞由上海鎭守使兼辦足矣而必專設鎭守使者則我人所不解也倘以上海松江之例言之不幾縣設鎭守使耶 
李烈鈞與陳其美我甫言起事三都督之胡柏已安抵海外而李烈鈞尙在内地窮竄行將挾欵來滬不謂據昨日之路透電則亦已到日本與胡柏輩聚首瀛矣 
上海之戰鈕永建居正陳其美三人爲首居鈕亦早已逃往東洋而陳其美今猶有近尙在滬暗招黨徒之說意者殆亦訛傳而如李烈鈞之例早已與居鈕輩笑言一室耶 
來件 
[紅十字會江理事長上沈會長書（三續）]  
翌農七時至鎭江糧米倉紅十字分會醫院晤任兆霆君察看傷兵尙有百餘人未愈往瑞記洋行與鎭分會主幹吳麗山往城内等處調查聞商會前二日有以整疋　緞出售祇須洋七八元十元不等皮衣四元五元不等後經警察查禁拿獲數人送南京鎗斃此風稍息惟由寧逃鎭之刦後餘生幾及萬人無衣無食情形至慘蓋全家離甯或川資不敷或訪親不晤流落至此救濟無人秋氣逼人行將凍餒與麗山君商一暗濟之法吳毅然擔任王君培元蘇君茘裳李君子常不憚辛勞四　調查鎭江商會人民亦甚困疲誰爲厲階令無辜同胞至於此極也午二點半至車站見有傘獲搶匪三人物件三大包候解南京此三人亦係兵士南京上下客車往往爲堯化門稽查躭延故特别快車抵滬必在九時車中與被搶七次之李君詳談寧事頗詳善後之法當非一手一足之力所能濟事而本會此次所運之銀米棉被在各機關之先然創鉅痛深此區區者無補大局而南京鎭江五六處分會醫院未愈者供給醫藥衣食已愈者船票資遺厥費甚鉅且棉被棉衣袴急需一二千套方能濟事預算非六千元不辦資遺費約萬元以上加之江西之旱災皖北之蟲災徐州之兵災且兵災之後大疫是虞本會天職所在一息尙存不容少懈今江西已滙賑費五干元徐州已派專員王叔相君赴徐上海醫院留養院平糶局十數機關所　甚詎陸續結束尙慮不給商業艱難捐項弩末任重欵絀心與願違在會長痌　在抱飢溺是懐救濟情形不分畛域奈公家旣無的欵會中絶少存貯等米下鍋東羅西補來日方長曷能持久所幸者醫員辦事員潔己奉公辛勞逾格救護諸員不支薪水不畏艱險紅會基礎已定果能努力進行日臻興盛庶與泰東西各國並駕驅利國福民惟本會是賴回溯辛亥九月　辦之事日處無米之鄉困難之境追隨其際恒見會長奔走呼號沿門托鉢設分會派醫隊固無日不在憂慮忠難中也惟慈善事業非竭少數人之力所能濟事久疲之師亟應瓜代中國多慈善界熱心之士必能出山相助以光大我全國慈善法團庶紹墀息肩有日重理商業以資食息臨書忽促不盡所懐謹請善安理事長江紹墀謹上九月十五號（完） 
來函 
[蘇州電話局工匠害人]  
蘇城鄒君椿如所設之絲帳房於本月十四日移裝電話該局於上午派工匠等接線爲時尙早竟未設機諉云須十六日竣工伹將引進之鉛線繫於前廳柱上離地不過三尺乃是日晚六點鐘後有學徒朱姓因事行近繫線之處一手無端被吸立刻身震而踣鄒君之姪雁題曁其甥丁某見之疑爲發　相將往扶亦被吸住昏倒同人睹此驚駭萬狀越二十分鐘朱丁二人漸甦能言詢之云手足麻木不仁肚腹幾欲破裂始知觸電所致然尙不知電之所由來緣電話中之電力甚微從無觸電斃命之事於時亟邀中西醫士救治鄒君之姪卒歸無效據天賜莊博習醫院蘇君云電話觸電斷不至此或電絲圈繞電燈桿上則電力極大足可害人生命重者立死輕者幸免同人於是趕向接線處察看果見此綫圍繞電燈桿上按電話局章和接綫須另立木桿不得借用電燈木桿省費取巧致兆鉅禍此次肇事實由該局派出工匠未嫻機學漫不經心且當日可完工而不完工鉛線繫於低處而不繫於高處皆屬人謀不臧顯違定章咎無可辭乃今該局來函反謂意外天災諒亦有數其辦事荒謬草事賤視人命有同兒戲言之眞堪痛恨不知該局長杜理臣亦有心肝否至蘇城電話往往借用燈桿接綫將來發生危險恐難計數同人目擊慘狀憤不能平特縷述詳情送請貴報登入來函俾重人命曷勝　禱同人公啓 
[錦章號來函]  
主筆先生大鑒閱十八日貴報本埠新聞　中商輪私運米糧一則殊多失實查十六日晨有南市偵堔至敝輪搜查稱有飯房私運米糧夾帶軍火事情當由飯房將米艙開視檢得食米二十担並無私運夾帶之事不料竟將飯房二人解區押候小號旋得船上報告曾卽派員向第一區質問並將食米二十担報關驗軍呈視雖經保釋然已無辜受押半日矣查此米爲備乘客途中所食各輪船例應備有額定食米並不需待護照向以報關騐單爲憑稍明船務者斷不至誤指爲私運也倘僅憑偵探報告或匿名信函即不能作爲充分之確據况其中安知無挾嫌陷誣故入人罪之弊若官廳能尊重法律注意保商則滬上偵探雖多而良正商民可無寃苦矣祇以事關名譽不能不辨爰將實情函達敬乞錄登以明公道而昭實事至爲感荷可貴輪船經理錦章號敬肅 
[上海泗涇路中國救濟婦孺會致法總領事甘世東君函]  
逕啓者敝會來源短絀所以較諸上海各慈善團異常困難旣經組織義何容辭但敝會近日留養被拐婦孺除資遣招領外計已至三百名之多月來收其被難者亦復弗少所以前次法租界臨時救濟會送到被難小孩多名即平時貴會審公堂曁法總巡捕房陸續函片送被拐婦孺到會者其三十六人均極歡迎承任留養其每日飲食冬夏衣履臥　藥費及留養所敎育等用均屬敝會自相力籌現狀已危困至極茲聞法租界前設救濟會已經取銷尙餘有救濟之欵惟貴總領事爲會董主持爲此函祈台端查照撥助准如所請以惠無告婦孺得有生機至紉公誼併希見覆爲荷 
[被拐婦孺貨遣回籍報告]  
公共租界會審公堂函送到會鮸楊氏施達氏又小孩陳木子貲送蕪湖警廳又毛周氏送無錫警廳莫木氏送浙江塘栖又營口檢廳函送到會葛楊氏貲送蘇州警廳又營口安良會函送到會潘郭氏貲送常州警廳又上海地方第一初級檢廳函送到會張馬氏遣送鎭江警廳又臨時救濟會送到小孩薛仁寶貲送無錫警廳凡七月份各處送到會者均經本會按照開來原籍並考明鄉音相符卽派人貲送妥交當地警廳傳各家屬認領函復在會合再登明查本會留養婦孺除家屬隨時來會認領外尙有有家可歸者應亟派人妥送早全骨肉俟貲遣時再行登報上海泗涇路中國救濟婦孺會啓 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[擬月覆吳彩鸞書] [  蝶仙] 　 
彩鸞仙姊愛鑒辱承損　啓我茅塞知已之感曷云旣極豈意塵念甫萌已爲天帝所知密遣天狗星伺於廣寒宮側娥蓋猶未知也中秋之夕寒實捧鏡人侍勸予晚妝托病却之入　微服出宮方欲投止塵寰猝遇天狗竟爲所　娥身單力弱莫能與敵吳剛運斧力救詎奈狗膽如天咬住不放嗣幸中華國民　鑼放炮大助聲威一般多情兒女且爲伏地哀求向狗乞憐始獲倖免然而狗口餘生驚魂九死遭此一刦實爲吾姊一紙書惹動我一點塵心之爲害也　時呂洞濱言謂娥亦不免有狗咬之刦庸知天數有定至於今日仍不能免猶幸此身尙不致如月餅之被狗啖盡亦云險矣吾姊現在塵世乞爲寄語人間人間不可無我則必使人間也狗多啖月餅爲我解禳幸甚（二） 
[搜捕除蚊檄] [  了青] 　 
有蟲類名蚊者陰賊爲心狠毒成性起家草澤本子　之化身托跡堂皇儼飛騰之自命當風自南來之日値月從東上之時鼓舌摇蜃運勵潛施其慣技張牙舞爪猖狂暗逞其奸謀呼朋則聚處成雷結黨則從者如市吮人之膏血莫飽貪囊剥人之肌　難塡慾　紗　密障尙見縫而思鑽葵扇輕摇便聞風而遠颺雖么魔之小醜實心腹之隱　所幸旣定指揮大張撻伐羽翼不競花股成擒口血未乾孱軀立粉秋風迅捷用彰肅殺之威夜夢婆婆漸復瘡痍之舊然而野心未死餘　仍滋或伏處床隅思脫囊中之頴或潜依帳底佯爲壁上之觀乘乃公之坦　便施毒喙覬衆人之熟睡復逞餘威是宜愼爾搜查嚴加捕捉密布蜘蛛之網　厥渠魁濃薰鰻　之香俾無瞧類（以鰻鱺骨燒烟則蚊化爲水見本草註）其各用命靡使子遺如律令（三） 
[新藍世音經] [  蟄居] 　　 
南無大盜大賊縱兵縱火廣大神通藍衣辮子軍菩蕯南無擄南無殺南無淫南無廣大神通辮子軍菩薩强姦多唉當街者多僻巷者多鄉野者多幾幾化城裏人城外人六姑娘老太婆一見菩薩就傷身（三） 
尊聞閣詞選 
[秋興十六首用龏定句隨意綴集隱切近事不必少陵也] [  俶髠]  
金粉東南十五州人間無地　無愁不隨天市爲消長自拜東南小子侯 
却有江濤　地來不拘一格降人才湖山曠刧三吳地電笑何妨再一回 
隔紗偷眼大分明消息都防父老　三十六城一城反原非感慨爲蒼生 
小橋報有人癡立勇於自信故英絶獨往人間　獨還絶憐羿道無消息 
手校斜方百葉圖琴邊倦眼　平蕪東王萬八千驍盡盡隷將軍一臂呼 
閉門三日了何事衆　　仰不材身化作飛仙忽奇闊姑倡婦和雙勞人 
窈窕秋星或是君關河不窘故將軍初弦相見上弦别側立南天未　勛 
我馬玄黃盼夕曛胸中　氣欲成雲折梅不畏蛟龍奪猨鶴眞堪張一軍一自天鍾第一流豈其落筆定陽秋仙山樓閣尋常事新擁牙旗拜列侯 
官書許讀興縱横奇古全憑一臂撑僥倖故人仍在眼不容兒輩妄談兵枉說　兒身手在出門　臂　牛羊不然劍底桃花落絶色秋花各斷腸猰　猰　厲牙齒　如醉虎馳如輪末議徴聞道塗駡何處容他啖肉人歌泣無端字字眞陰符無效勿虚陳千人側目萬人諾先乞靈符制雹神萬舶安危總未知出城失色神皆癡三更忽軫哀鴻思牢落黃金揖市兒南軍北軍頗有私伐鼓撞　海内知何處更求龍象力艱危門户要人持一編鴻　秘中抽不負張衛詠四愁難向史家搜比例東南一部小陽秋 
[無題集次回疑兩集句] [  佐彤] 　 
自躭嬌病掩紅扉門隔桃溪怕蝶迷叮囑寄書人說向莫勞重寄綵箋題 
覽鏡心情只自憐困人風日嫁人天無由粧罷還敎見遞得新花到髻邊　畫樓開　　搴可人風格自飄然浮盟浪約三年過剩愛銅爐一柱烟幽歡光景易匆匆滿院簾　颺曉風自信丹誠眞不没尊前一笑兩相同遊絲摇曳燕飛翔敢着微詞惱謝娘欲起怕寒還又臥夢回赢得枕前香蔗尾　嘗味已珍黃昏頻候剪刀聲愁眞笑强終難諱未是全防妬眼驚腰身十七正嬌慵燭映羞顔　　紅幸是不曾消費壞風流日日事重重帳裏空垂辟悶犀一回蹝跡幾回思由來心醉傾城處取次酬卿十索詩 
養花軒筆記[  哲身]  
正德允秦藩請欲益川陜之邊境兵部科道交奏不可上不聽楊廷和蔣冕引疾不草制梁儲曰皆引疾孰與事君上震怒内臣督促儲承命草曰昔太祖著令曰此土不畀藩封非吝也念此土廣且饒藩封得之多蓄士馬饒富而驕姦人誘爲不軌不利宗社今王請祈懇篤朕念親親畀地於王王得地宜益謹母收聚奸人母多蓄士馬母聽狂人勸爲不軌震及邊方危我社禝是時雖欲保全親親不可得已王愼之母忽上覽　駭曰若是其可虞其勿與事遂寢此眞不諫之諫猶兵機也先子杏林公每言高祖常與諸孫道其事余閱明史恍如面命也余幼時讀書西湖天澤廟是廟在小新堤去金沙堤西約里許一名履泰將軍廟將軍孫顯忠字贊明仕吳越宋嘉煕中京尹趙與懽祈兩有驗奏對天澤侯賜廟額曰孚應額及省牒皆與懽手書明萬歷間郡守張振之祈雨復騐拓地新廟郡丞喻均爲記廟有天澤並禱雨臺葛仙翁所植虬松其左爲魚藍觀音院忽忽又二十年來矣去春過彼尙有老僧殷殷話舊宛似當年風味余口占一絶云知已平生半老蒼十年零落總堪傷何當更話西湖月秋雨青山鬼火凉左都御史劉宗周以救姜埰熊開元革　刑部擬罪諸輔臣懇請數四不許閣學蔣德璟面奏曰前唐太宗惡魏徴直諫幾欲殺他入宫尙說會須殺此田舍翁皇后具服賀曰君仁則臣直語未畢上遽曰唐太宗才朕所不如若論閉門德行朕亦不學他又奏曰皇上是堯舜安肯學唐太宗只是唐太宗巧於取名上曰如何巧於取名對曰上臣敢言的用之則名在人主罪之則名在臣下太宗本不喜魏徴故意優容他以自成其名上意遂回此條載於崇禎雜錄足見崇禎尙是賢君陳副使子文字在中閩人嘉靖八年進士除麻城知縣轉户部郎中出知長沙府土賊尹大鴻阻水寨自固歷數守莫能捕子文故緩之盜蓄犢甚多竊出貿易乃伏莊上數十人於水次而遣一人徴服買犢往誘之伏兵卒發生擒其巨魁 
自由談話會 
防民之口甚於防川吾願政府於人民之自由言論勿過遏抑况裨官野史亦足千秋雖祖龍焚書坑儒偶語棄市而當時之暴政今日猶能言之詳也可不愼諸折衝樽俎戰　朝迁使於四方不辱君命雖不能至心嚮往之不肖敢爲今之外交家試一進言友人龔覺　嘗有句云袞袞羣公愛虚譽何處侯門好曳裾又云莫謂世間無漂母只慚不是漢王孫竊願大夫君子試玩斯言則待人自待知所擇矣春秋士大夫無白首相知之雅世衰道微古今何異安得執政人人皆如廉藺之交歡也理由不充遂私擅而逮捕手續未完竟革　夫人命非光復後武人柄政之流弊乎張南皮有言武人習慣殺戮手滑必狠遂不自知覺流於殘忍方今休息民生之際軍民分治司法獨立萬無遷就若以盜匪爲慮治標要訣莫如規定有司考成則着核嚴而防範密此風可少戢矣長江劉巡閱使請設五分　殆亦鑒於清時之長江水師分五省流域之故事耶余敢妄言此尙非扼要之方法也計宜先行規定長江水警統一官制餉章服務任用懲戒各項規則採取沿江商民輿論省長主持水師新舊員意見並討論國防内務有無相互關係再取折衷主義下決斷焉勿有急功近名之心徒事增官糜費蹈總司令總稽查之覆輙也贛宣撫趙副使之通告陳義其高想見其抱負矣顧目的有六而必要在三如賑撫瘡痍寬宥脅從蠲緩租賦是也餘如招集流亡流通商賈勸課農　雖有正當之理由恐無並行之效力尙望善與汪公和衷努力共福贛民而不肖爲吾父老涕泣請命者尤在尊重法律保障人權爲兩使君開宗明義之一篇正大文章不肖人微言輕未必遽能動聽不過行吾心安言所當言而已雖然以天下爲己任與天下共憂樂千古一人之范文正公嘗爲贛吏矣二公今之翹楚肯讓前賢乎不肖亦贛民也已豫撰四六兩聯曰巍巍廬嶺難刊遺　之碑浩浩鄱湖盡是蒼生之淚爲二公他日紀念碑中之材料矣否則　狐之筆尙在人間千秋功罪好自爲之知我罪我所不計焉浙軍駐松江多日軍民相安而王　陳寶貞兩軍官又紀律嚴明故一般輿論初亦贊美之乃行有期矣竟有兵士毆斃水師連長一案是亦爲浙軍臨去之一汚點也然吾聞之北軍又將大至五族一家何分南北不肖敢預爲我松父老請命於鄭鎭守及各軍官者則在申明紀律分清權限（兩軍防守地點）並常川派人巡察不許行勳自由杜漸防微愼之於始免爲大功之累不生地方之疑松本在鄭鎭守使權力範圍收拾民心當務之急鄭公賢者必察吾言而所以保民者亦必至周且密也企予望之矣介子推不　祿固高尙其志者也但丁此五洲競爭時代若人人高尙誰與共天下事耶惟願軍界有功之人當思保國衛民軍人應盡之天職一戰同胞幸而獲勝多少生靈同歸於盡且兵凶戰危試一設身處地憂悸不暇功何忍言至恃功逞驕一說以論深受敎育道德高超者或不致此况韓信驕功終自誤耶不特此也吾嘗觀人辦一事成不自得意者進步必宏若小有順手便自驕人者終有最後之失敗舉趾高心不固矣兵驕必敗古人豈作欺人言耶竊願軍界得勝英雄平心試玩且以之告戒三軍也偶檢破簏得湘鄉杜俞雲秋先生元穆日記有云雄才大略而量不足以居之則雖取天下而不能有又云以私示天下則天下之私栩栩應之矣發於方寸徧於四海九州敢爲項城黃陂政府諸公試一妄進之其雅納否耶昔唐明皇幸蜀云此去劍門道上一路鳥啼花知水秀山清無非助朕悲悼吾不知今之出亡諸英雄萬里長途所見烟雲竹樹沙鳥風帆亦有不知明年又在何處之感慨如王禹偁者乎清瑞徴嘗辦江浙清鄉矣顧其開始也不過委員若干人設局所若干處開支若干萬而結果也則保舉若干人報銷若干萬而已於緝捕清鄉之名何嘗有幾分副其實者耶今江蘇又大舉清鄉而加派兩會辦矣其精神之注耳目之周必過於瑞則其始終亦有以慰三吳父老之望可逆料之[  豁]  
劇談[  鈍根]  
十八夜新民演劇社演九十本惡家庭是爲全劇之結果善者得好結果不善者得惡結果勸戒社會之功亦於是乎收吾故謂觀前八本者不可不觀此二本觀此二本而不惻然動容瞿然警悟者其人必爲木石而後可是夜做工亦爲全劇之冠無處不着勁無人不認眞一言一動均有至理靜心體察之自能見其傳神之妙在至微極細間非粗心浮氣者所能效　也卜母　靜丞入獄不稱快而反泣言下不勝痛惜之意卽此可見世界上只有薄等父母之子女斷無不愛子女之父母宜男出外遇訟師言父已出獄間在何處曰在途爲丐宜男泣問可眞是我的爹爹嗎此句眞有情理虧幼雅體貼得出若不先問此一句便說請你領我去見爹爹即直率無味矣靜丞抱宜男泣曰我不想身死之前還能見我兒子一面我死也瞑目了此語直將痛悔之意骨肉之情一齊表出藥風理想比人精深於此可見訟師卜母等在朱鄉老家聚會時小妹倡議爲宜男阿蓮撮合阿蓮紅暈於頰低首抿唇轉身避立人後以手弄衣雙　欲開兀自忍笑不住蓋其私願得賞心花怒開不能自禁也此等寫情處豈復俗手所能迨靜丞歸來卜母等羣起呼之獨阿蓮祇上前助宜男相扶而不稱蓋其胸中忖量舊稱旣不適用新稱又難出口直至靜丞先呼之曰阿蓮阿蓮於是不得不還稱矣乃羞答答稱之曰爹爹吾觀至此直令我愛煞小雅靜丞歸來長跪於地卜母閔氏望之而哭心中千言萬語說不出來想起他的從前罪惡恨不得痛駡他一頓又見他受盡苦惱一身是病滿口追悔又不忍駡他此等處演得眞有分寸靜丞被捕家中大亂懐仁欲與新梅捲逃錢媽欲將家産三股均分燒火媽媽躍出又欲分而爲四大閙大吵不分尊卑貪官汚吏家破人亡時確有此種景象阿戆小妹扶起老子進以茶老子病態龍鍾心中大慰曰我如今有了兒子媳婦茶也有得吃了病也好了許多此兩語令老年人聞之當爲酸鼻 
惟宜男於第一幕眼已張開而眼疾漸愈之言直至後數幕表明則第一幕之張目幼雅似失檢小妹稱漁翁爲老先生宜改稱老伯伯七八本中之稱守監禁子亦宜改正靜丞見撫台時祇穿光長衫恐不合即謂倉猝不及衣冠亦宜罩一大褂漁翁屢屢自言看破紅塵易使人厭欽差訊靜丞時有言曰你的心比本欽差還要黑了意雖滑稽實失體統前清釐捐局總辦例須道班靜丞旣仗乾丈人勢力得爲釐捐局總辦則其乾丈人必爲撫台而非道台矣劇中多稱道台不若仍如第一二本中之稱撫臺爲合或問扮卜靖丞者本爲楚鶴何以至末二本忽易爲藥　面貎不同令觀者幾疑化子爲另有一人余謂此固不免缺憾惟亦頗有用意蓋楚鶴祇能爲富貴浮薄得意驕人之靜丞而不能爲貧病潦倒痛悔前非之靜丞末幕精神全在靜丞椎心泣血天良發現數語藥風肯爲其難正見藥風不弱或問靜丞如許大罪乃祇監禁三年得無太輕余謂此正作者苦心處蓋以卜母之慈善不應無子閔氏之賢孝不應無夫故速其歸期以慰卜母閔氏之盼念然以靜丞之作孽太重又不宜長壽故使回家卽死想作者幾費躊躇乃有如此結束他如錢媽之爛舌而死懐仁之爛心而死新梅之患楊梅瘡而死燒火媽媽之患猪癲而死無不罰當其罪又若訟師無後而蓉花爲其義女阿蓮無父而鄉老爲其義父隨手結束雖似刻劃然就中下社會心理不得不如此觀者但當顧其戲情可也劇場最宜注意者專人紏察勸坐客勿於演劇時談話 
小說 
寫情小說 
[黄金祟（八十五）] [  天虛我生]  
是歲之冬從兄旣膺建寗之任長兄艷之亟輦多金輪之闕下冀得早選曾不數日居然送其目的遂乃欣然捧檄而往及抵吳門三日忽以急電馳告病危予嫂及姪輩　夜專輪先往翌日復接吾嫂來電則予長兄已辭世矣吾母悲慟欲絶予兄弟輩亦均哀涕勿勝乃隨吾母及予仲史季弟奔吳門之喪當時景况自可想見而吾嫂膺此大故其哀慟之情實有非吾書所能罄述者則姑存而弗論姑蘇之地予嘗形諸夢寐及於今日乃得窮履其地故凡一山一水亦皆　爲有情之物惟惜仲姊　往維揚舉家眷屬無一留守宅第室邇人遥未免有所感嘅日者得晤華君癡石渠將仲兄嘗同硯席即予　在樓外樓得見　壁　因而默識之人也渠本杭人以文章憎命之故棄儒而商設肆於杭城而轉輸於此間者也得吾仲兄之介紹因與相稔導予游於怡園因　感懐詩十六首云西風無那惱人懐一畝蒼苔綠上階儘說顧家園子好不堪提起護龍街入門風景太凄其殘雪瀟瀟壓竹枝小小洞門圓似月阿誰亭柱更題詩（題坡仙琴館） 
奇石傴僂似老人古苔斑駁困風塵坡仙已去焦桐死還有何人解賞音（題石聽琴室） 
波光塔影兩參差南雪亭邊小立時燕子不歸春已半斜陽閑煞好枝（題南雪亭） 
石橋曲曲水灣灣三面湖亭兩面山倚檻生憎一池水歡容不照照愁顔（題藕香榭） 
梅花如雪繞吟廬鐵笛吹來笑　吾若把寒梅比肥瘦阿儂還不算清癯（題梅花廳事） 
蒼松黃葉擁孤臺六扇文窓面水開十曲危欄憑不得漫天風雪撲人來（題澗曲松陰） 
松花亂落鳥無聲傑閣登臨感嘅生但說兩山眉嫵好如何不見畫眉人（題松籟閣） 
兩間屋子小於舟止水無波靜不流儘有谿山好風景片帆何苦去揚州（題舫齋） 
八月西風下井梧翠毛么鳳恨何如生憎牆角如鈎月照上紗窓一半無（題碧梧棲鳳） 
舊時月色尙依然敲斷金釵散綺筵不怪雲英無覓處如何舉宅也成仙（題舊時月色） 
綘霞洞裏綠成陰語燕啼鶯没處尋幸是繫鈴人去了不然揉碎惜花心（題綘霞洞） 
婆娑雲外小勾留一點秋心合做　巖桂高枝休折取好花須　美人頭（題雲外婆娑） 
迴廊繞遍待如何山水無情入　歌我愛桃花勝兒女旁人不許更摹挲（題繞遍迴廊）歲寒松柏見貞心留得焦桐爨後音莫把平安問修竹沈腰消瘦到於今（題歲寒　廬）山頂危亭四面開層層石級凍　苔叮嚀莫　滄浪曲　感滄桑一度來（題小滄浪亭） 
 
 
 

Page 11

 
 
   
 
 

Page 12

 
 
   
 
