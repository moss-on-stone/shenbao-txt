# 1887 - 48 - 4904976

 

Page 1

 
 
[新印石印雲程必備] [  點石齋主人啓]  
　　自石印之法行各家選印大小題文往往博採廣搜以多爲貴誠盛舉焉然博而雜何如約而精蕉綠軒主人藏有名輩窗稿及近時試藝千萹同人慕而讀之果皆詞意輕靈理法縝密而題之纖巧偏全截搭凡足以窮手法者則又無不備誠小試穿楊絶技豈可聽其湮没視同覆　乎爰商付石向以供同好然文藝而外古學爲尙故覆精選近時舘閣賦百餘萹分韵試帖四百首重編分類文料初二集二本額之曰雲程必備至選校之精美紙墨之晶瑩大雅自能鑒别無俟贅陳分訂十本用綢匣裝池每部價洋一元八角徑寸明珠精雅罕四是去年十一月廿三出書倘業　惠　祈印滬上各書坊曁南北申昌如躉售希至申報舘帳房及鎭江申昌書畫室面議價更從廉此佈 
[敬印雍正硃批諭旨招股告白] [  點石齋主人代啓]  
　　雍正硃批諭旨一書凡百十有二册武英殿刋板初印本民間向不多見自經兵燹尤如吉光片羽彌希彌珍而四海臣民轉無以窺建極之精心面郅治之謨不著今退補樓主人出其家藏初印本付點石齋石印仿巾箱直行本大小而凡三擡雙擡單擡諸欵式悉仍舊貫不敢輕易聖諭敬印硃字赤黑分明殊便展讀惟是石印工料旣貴而套印硃字尤屬不貲現己擇吉開印準本年七月底出書預定者每部價洋二十八元先交八元　取書票書成找洋二十元取書一部其未經附股者統定四十元發售每部計六十册外加文木箱子一只提攀鎖匙悉用雲銅　字顔蓋精雅絶倫凡在同志幸早賜顧售股處在上海點石齋南局帳房候敎 
[新出石印藝林拱璧出售] [  點石齊主人啓]  
　　藝林拱壁一書吐　一切生面别開係武林吳君少琴所集選集中窻作　多國家藏名稿亦採取二三理法一准乎　　氣必宗諸時尚　　　　餘首篇之尾備列評語俾文之妙處易於　繹後附分韵試帖詩四千餘首亦皆眉樣人時者校對不厭精詳字跡亦極匀整至於開印之時　　　　　力故墨色黑而匀更無燕瘦　肥之誚現己竣工每部分訂十二本現己出　價洋五元五角廣東省城楊仁新街德昌乾號法馬路　申　　　　外禀申　　　　　　　如躉賈新至新北門外天主堂街大順行汲還讀樓面　可也 
[論粥廠弊]  
　　子輿氏之言曰徒善不足以爲政徒法不能以自行所謂徒善者有其心無其政雖有爲善之心而無爲善之術無濟於事也各處人之欲善者誰不如我每逢冬底春初貧兒凍餒交加見者爲之傷心聞者爲之酸鼻具惻隠之心者每欲思爲援手於是有施棉衣者有施米票者而各處善堂又有設廠施粥之舉夫施粥誠善舉也貧民當飢寒交迫之時苟得一頓熱粥下咽則有以果腹者卽可以擋寒所謂裏棉襖者固不僅三杯卯酒己也乃吾觀於江西施粥之舉而皇然矣江省自去年冬月開辦粥廠以來貧民之得沾實惠者固不可以數計歌功頌德自不乏人但身弱體虛之人往往因食廠粥而增劇甚有因食廠粥而喪命者其弊極微其害極慘緣粥廠本有定章熬粥若干則用柴若干不得過省亦不容妄費意至良法至美也乃司炊者貪圖尅减柴薪以肥私槖每於煮粥之時潛入波硝以期所煮之粥易於糜爛而不必多費薪蒸夫皮硝者卽藥中所用以打積食瀉實火之芒硝所餘之底脚也其性攻伐易致泄瀉實與芒硝之力有過之無不及而其價則廉陽虛之人服之必無生理貧民不知粥中有硝一經人肚無不枉斃其命余嘗以此詢諸胡君悅彭悅彭熟諳藥性亦謂皮硝之爲物一經投入所煮易於糜爛較之用鹻尤爲神速而性則泄瀉尅削壯夫食之且足致疾况其虛弱無力之貧民乎是不啻以救人之事反成殺人之端也噫彼司炊者居心如此卽倖免王章亦恐難逃陰譴矣夫皮硝固易令粥米糜爛而廠中必不備此此其爲司炊者購以攙入無疑購硝亦需錢也以尅扣柴薪之錢用以購買皮硝截長補短所得幾何而竟致悮人姓命彼司炊之人豈竟全無人心者哉是亦不知其弊之至於如此也此等弊端不但江西粥廠一處有之卽他處亦未嘗不有甚且有攙入石灰者是其罪更浮於皮硝之上矣今使執途人而語之曰爾欲發財必須害人之命則必駭然掩耳而走不願復聞此言顧何以明明屢次殺人而竟淡然忘其所以一若行所無事者然則司炊者之過猶小而董其事者之過乃大也大都各處粥廠必有董事以主其事司炊之人固董事之所用者也董事用此人爲襄理善舉計乎爲殺人計乎董事必曰吾以襄理善舉也豈料其殺人乎夫不知其能殺人而用之是不明也知其能殺人而用之是不仁也不仁之罪吾固知董事者必不至此不明之罪其能逃乎嘗有友人言及近今之辦善舉者恐有弊端余力白其無以爲現在辦賑諸人其用心也周其致慮也遠其立法也善其措事也又皆光明正大而絲毫無所欺隠故其弊無由生夫余未嘗與聞賑事并木嘗一至各處籌賑公所以親見其辦理諸事而所以深信而不疑者以其實收實解歴歴可稽一切外用均不開銷無非自備資斧而又公啓電報清單無一絲一粟不可以告人此其事前有謝嚴熊李者君創之今有施陳李王諸君繼之成法相傳不啻蕭規曹守夫是以一無可議此外各省各府以及城鄉諸鎭有無辦賑之人吾不得而知卽有矣而有無弊竇亦不得而知若所知諸君則其無弊也可以指天日而矢神明者矣夫以賑務催收報解干係綦重而竟絲毫　弊如此此則由於立法之善故也今粥廠之事其爲善也與賑捐雖有大小之殊究無同異之辨而粥廠之弊乃如此其大且重此其立法之未善己可知矣雖然果其立法未善則其弊且更有甚者僅攙和皮硝石灰誤人性命猶其小焉者也然一不加察卽以人之性命係之是不亦重乎以煮粥而計及柴薪煮若干粥用若干柴皆有一定之數此立法之善者然則曷爲而致弊乎則亦曰用人不善而己用人一不善則可以養人者害人况其他哉善乎周官之言曰官不必備惟其人蓋其人克勝其任則用之可以有功其人而不勝其任則用之轉以致害朝廷操黜陟之柄擅予奪之權以是奔走天下人材尙或有時失之而况區區粥廠也乎夫粥廠之弊其小焉者也 
[本館接奉電音]  
　　昨晚六點鐘時本館在京訪事人由電飛傳正月三十日旨二道敬謹譯登○正月三十日奉旨張家口監督仍着蔭保接管欽此同日奉旨世序補授淮安關監督欽此 
[崎案續聞]  
　　上月初十夜長崎控訴院檢事長林誠一接得東京電報諭令于十二日由本地入京蓋以中日事件和局各照本國法律用司法官公平審理控訴院理應供職故須至京陪訊也○外務局長鳩山美人典儀生覆訊打架事件本擬於二月十二日訊結故接得議和電音後仍在交親館傳訊案内各人十一日午前訊一名午後訊三名 
 
 

Page 2

 
 
十二日午前訊五名午後訊九名内有樂遊亭妓館主中村新三郎細加盤問的係肇釁之人是日更喚民人分池菊太郎西村卯吉岡本圓藏俱以他出不到自此以後並不傳訊想己告竣矣 
[銅山傾倒續談]  
　　正月十九日福建春豐新鋪隆吉益美恒美各錢鋪紛紛倒閉及鋪主家被匪槍毁情形己登前報兹又聞當日南臺福源鋪所出錢票亦皆次第向支比鄰某姓油燭店知該鋪不至倒閉遂以八折售歸一霎時售至二千餘貫詎各匪徒卽乘機肆掠將福源拆毁一空二十日城内外人心皇皇南大街一帶支票者此往彼來人頭如蟻至下午仁川號幾至被匪搶毁正危急間督憲聞知立飭親軍前往保衛守住巷口無票者不得入門匪徒始歛手而退宏豐同愼同和寳春亦皆岌岌可危幸督署親兵營務處弁勇保甲局勇各營練兵分投彈壓始免滋生事遄入晚楊制軍以此風斷不可長出示嚴禁略曰諭諸色人等知悉錢鋪支票只准白日不准夜間往取如無票紙及以假票混支卽照匪徒拿送治罪乘機搶毁者格殺弗論切切此諭衆人見之莫不戰栗加以督署親軍排隊巡邏徹夜不息各錢鋪亦趕緊籌銀至二更後匪徒始散人心亦安是日當鋪閉戸不開亦防匪徒滋擾也二十一日只開半日錢票不大通行二十二日典鋪議立限制無論何物祗以二百文爲率二十三日始照常收押惟其值仍較平時略减耳按此次各錢鋪紛紛滾倒禍端原起自春豐而病在侯邑尊甘大令爲門丁所蔽不子標封致匪徒得所藉口竟爾肆無忌憚事後經制軍立刻撤任所遺侯官篆務委李直牧聨琨署理又以督中協楊協戎興科漫不禀報面加申斥現一府兩縣籖捕查拿搶毁匪徒一日閩縣差捕在津門鋪各處拿獲數名俱有贓物繳案内有黃顯仔一名口供閃爍忽是忽非笞至千餘兩腿皆血痕狼籍朱紫坊鋸匠葉某亦經拘案繳呈水落二條據供十九日黎明時小的以隆吉擠倒携票往支其時業己有人將屋簷拆毁水落忽然墮下小的因卽拾回尙有油紅水落由隣人高金在取去矣邑尊聞供籖差往拿適高出外高甥某甲在家差卽將甲拿到邑尊提問之下甲供小的於二十日到省舅父金在被隆吉倒去數千金因至其家中取回紅水落邑尊知甲無干飭差送回店内仍拿金在候辦次日金在到案供稱小的鋸木爲生隆吉之屋係小的起造豈有乘危往搶之理實因其時有匪徒肩荷水落前來小的未及提防被其冲撞小的忍氣不住即次擒毆伊將水落抛下小的因卽拾回津門樓線麵店夥陳鴻根全福兵丁也亦己拘拿到案繳呈贓物七件陳只認五件正訊問間諸差禀稱當益美滾支時陳己被拿因人衆逸去刻始成擒官飭押候革糧再辦侯差在衣錦坊一帶拿獲十餘名俱有贓物後街天興鞋店主臥病在家所有原贓計公座一合門閂一個衣服一包均在樓上一日被差搜出卽將學徒　縣拘禁新美里木匠店某甲與新鋪密邇店屋木料悉由伊督夥拆毁搬回堆放店前現亦擒獲送案後街切麫坤積案纍纍此次被拿到府聞者快之莊宅在衣錦坊被附近人搶毁最多差役亦於該處認眞巡緝致得贓者無可藏若每當更闌夜靜抛棄路旁春豐外掌盤林孝滋家亦被匪徒搶毁林妻某氏因赴内掌盤薛某家理論薛將氏送縣林聞之投案供稱去年三月接管　務時己知薛從中舞弊至歲杪約虧空一萬三千金之多今年正月初業己向鋪主告辭此事並無干涉邑尊仍飭押候研訊此皆事後究辦情形也尙有府縣官會銜告示一通照登於後署理福州府正堂加十級紀錄十次侯本任松溪縣調署閩縣正堂加十級紀錄十次李本任永安縣調署侯官縣正堂加十級紀錄十次甘爲示禁事奉督憲楊牌開照得閩省向係行用票張旋因世風澆薄各錢鋪資本不多往往長出虛票一經滾支立時倒閉甚或出票太多無可收拾輙將存銀席捲奔逃商民均受其累而不法棍徒一聞傳言動輙聚衆滾支肆行毁搶甚有鋪戸並未倒歇棍徒等布散謡言喧呼擁擠希圖乘機搶奪此種惡習尤爲地方之害本月十九日南街春豐錢鋪無故倒閉復有棍惡人等搶毁舖屋並將該舖主莊紳住家房屋藉端攻搶聞之深堪髮指查錢鋪虛出票張業經本部堂諄諄勸誡奚啻三令五申乃該鋪主等輒復任聽夥友譸張爲幻致釀成事端似此貪詐罔利貽害巿廛亟應澈底究追叅辦以爲玩法效尤者戒而軍民人等並不遵示禀官追辦擅將鋪屋住家一併搶毁此等行爲必非守法安分執票取錢之人顯係不法棍徒從中肆擾若不查明嚴拿究辦何以挽積習而靖地方爲此行府督縣先行出示禁止一面查明春豐錢鋪究竟如何倒閉虧空若干該鋪主莊紳鼎元曁經主夥友林孝滋現匿何處務得確情分别傳拿究追詳辦並卽嚴密訪拿聚衆滾支違禁拆搶棍徒按名務獲儘法懲治毋稍寛縱泄延等因奉此除分别傳拿查訪追辦外合亟出示嚴禁爲此示仰軍民人等知悉爾等毋得聽信謡言聚衆滾支錢鋪違禁攻搶倘敢故違定卽按名嚴拿到案儘法懲治决不稍寛其各凛遵毋違特示光緒十三年正月廿四日給 
[逸犯已獲]  
　　去臘風雪中上元縣監獄有某犯趁魚更聲　鶴語宵寒僞託爲敲火吸烟披衣四顧覺同伴均蟾伏敗絮間恍惚鴈宿蘆花鼾聲雷起遂將鐵鎖扭斷掇破扉襯足越重垣而出縣署後地本空闊深巷支更人久以雪花如掌持柝簷廡卜禁不住風欺雨打相率入華胥世界因此直至天曉同繫者始呼禁卒令其查點是誰爲鷹脫鞲也者少頃管獄官來睹雪中有破扉倚牆而立乃照例提禁卒研訊己無及矣上元有幹役能破人所不能破之案爲歴任所親信聞前日己在丹陽交界之某村落弋獲飛鴻想未必能離法網也 
[賭風甚熾]  
　　金陵五方雜處比戸多無恒業　寄者尤如信天翁之望娵禺以故桀黠之徒必勾結土著無賴子及掛名武庠者爲之羽翼相倚若贔屭無居也則賃曠閒之大厦爲安樂窩無室也則包賣笑之流娼爲藏嬌窟而且豐其衣被人一望而訝其爲翩翩佳公子此種人日在得月臺一帶伺年少之子弟攀其丰采或評棋以莫逆或啜茗以締交或倚棹于丁字簾前投其善心爲窈善容爲窕之好務令入彀者恨相見之晚欲酬其雲誼而恐不得其當於是以一賭爲之結局而野狐禪遂爲終身憾事矣上年禹觀察總辦保甲若輩望風歛迹所因新歲城開不夜舘啓長春明目張胆無復忌憚然賭與盜近前日有某宅邀人爲四君子之戯同局皆衣冠人也坐者滿室侍者盈庭主人頤指氣使意態軒昻大有旁若無人之槪夜過半從客者皆跛倚以假寐主人僕從亦漸唯諾無聲惟前進有龍鍾叟一燈如豆欹榻應門忽有一人自稱爲某客僕願借銀缸以過癮談次甚相洽僕又贈以紫霞膏叟殊喜漸及主家情事叟忽曰主人固無藉此蠅頭仰人眉睫者劉盤龍一擲百萬性之所近不覺與之爲緣其寔人家皆耽耽視此爲垂棘之外府僕曰如子言主固富而不吝者然鄧氏有鑄錢其穴安在叟曰子不知廳事後卽主人之正寢前後有兩廂主母方病娠日以兩雛婢侍主人巾櫛主人賭興酣不顧房櫳虛掩其實後廂之簪珥羅綺皆璀璨如五都之巿廂僅一窓臨甬道出入必由寢室不知者莫識其慢藏如谷也久之僕起去以叟語語同伴計己定己先蛇行入繡闥伏床側床上人若罔聞乃趨後廂舉硫火照之庋帙香溢果如叟言遂越窓而出望堂前隔一屏風有燈熒然伺良久鶯沈燕寂始放胆招其同伴將所有席捲入槖循後垣踏軟梯遁遺皮箱一隻在墻角天旣曙執刀七者入廚下見梯與箱方以狀報客驚欲散然主人方如馮淑妃意殷殷欲更請官家殺一圍也嗣聞事緣賭起此賊由賭引入與尋常之穿窬穴壁者不同故雖贓累千金亦不敢自貽後悔又城南某巨宅賃與人爲攤局此人係集股專執攤缸摇一三二四爲上首者新正初四以後正如楚霸王身經七十二戰未嘗敗北因此乘興訪戴者無不大含則大入細含則細入人人有片甲不留之恨雖借天孫之聘錢竊少府之水衡錢與夫貸監河侯之錢分卓文君之錢至是竟無一人能囊劉寵一錢以歸者有某甲貲旣罄是日挾利刃以往同塲不知其衷甲也多願佽助俾其背城借一甲曰是所謂以五十步笑百步耳乃公不受人憐毋煩作兒女子態衆默然忽上首向甲高誦晋飢秦輸之粟秦飢晋閉之糴意似請拜賜之期者甲猛起摔其髮於地曰爾以阱阱人人之死於阱者數之可比易重一斤乃公今欲效胡忠簡之請斬檜不過捨一命償一命實不忍人人駢戮於李林甫之腹劍也遂以刃摩其頸問衆曰可乎衆爭抱其手甲曰然則諸公將何以處區區者一人輪指笑曰計公破五百金 
 
 

Page 3

 
 
今令其償三之一何如甲摇首因再以五數分剖之甲猶不應於是更益以一晝夜之彩頭甲始釋手曰暫寄爾項聞者無不稱快然此人己目出而鬢半白矣次日望見甲猶踧踖若武氏之世世爲鼠也者而甲竟居然享不怒而威之供奉矣或曰金陵凡賭局必有爲猢猻土坐受兒曹之虞獻花查者大抵能挽弓一石識字一丁便可南面當其時卽縉紳亦必與之抗禮拜下風焉 
[丁沽春浪]  
　　天津縣姚鐵珊大令之封翁迎養在署板輿花下其樂融融封翁年近七旬素患痰疾今正忽然復發醫藥無靈延至十四日酉時遽爾仙逝當卽禀報丁憂請員瓜代旋於十六午時成殮○吳雲遲大令向署慶雲縣事政聲卓著遐爾同欽缷篆回津奉委在縣署讞案現在姚鐵珊大令奉諱去官所遺篆務由天津府汪子常太守札委大令暫行代理己於十八日履新矣○河捕同知朱崑山司馬豫復刻己保升知府所遺同知一缺由藩憲委邵筱亭司馬暫行署理以待遴員請補司馬係分津差委之員兹擇於廿一日履新云○十四日起至十六日　城鋪戸張燈三日以慶元宵十五夜金吾不禁玉漏無催踏月觀燈遊人如蟻眞昇平樂事也○河北十三村被水成災籌賑局委員勘驗該村悮報四分災歉以致格於成例未蒙賑撫兼施其實被災實在七　以上也郡紳楊君襄成慘焉傷之具禀道府代求賑撫府憲汪子常太守商十籌賑局撥給該紳銀五百兩以振飢黎該紳具領後尙以爲數未敷自行勸募購得江糧五百餘石于去臘倩某君查放除夕散至王莊被地保李老主唆使村人並約隣村婦女之己賑者從中冐領某君察得一一扣除當被多人滋閙狼狽而歸現於燈節後由紳另易他人將所存賑米補查散放本館竊謂此事果係地保串合爲非則經放人無須另易倘經手者有不盡不實則不得歸咎於滋閙之人訪事人所報情形其中尙多疑竇遠隔三千里無從一一訪明姑援有聞必錄之例書諸報尾可也 
[撞船案訊結]  
　　昨日上午英刑司訊斷萬年青船被你包而船撞沈之案刑司云此案係中國控告英公司你包而船撞壞萬年青船一事查此案原告被告供詞兩船均於失事之前一日泊在揚子江口外你包而所泊處離萬年青船約有九英里之遠十二月廿七早兩船均欲來滬你包而起錨時初時開足氣力行走甚速後見天氣晦冥僅開一半氣力緩緩而行其時你包而船聞别船放氣聲赶卽左舵忽然見燈知有船在彼之船頭前過卽又右舵卽於其時將萬年青撞沈據你包而船謂萬年青挂燈不明亮不曾摇鐘吹氣又錯亂致有碰撞之禍不是你包而船不是據原告則謂萬年青船點燈甚爲明亮當時亦吹氣筩且泊在應行停泊之處並無不合實緣你包而船於天未明時卽己開行見天氣晦冥仍不緩緩而行及至危急時所行又無定路致有碰撞之禍不是萬年青不是查原告被告所報失事時候尙有歧異原告謂在六點鐘被告謂在六點半鐘幸原被告所爭不在此處故不甚要緊惟天氣有時晴明有時不晴明兩下所說略同據萬年青說初時天尙晴明後見陰晦卽便停泊你包而船所說有時疾行有時緩行祗據你包而一面見証所說你包而大車謂失事之日開足氣力每點鐘行十一个諾脫開一半則行七个至八个諾脫據船主謂開足行十个諾脫開一半則行六个至七个諾脫　引港人謂開足時行九个諾脫開一半時約行六個諾脫我查圖及船主引港所說先一日停泊處約離萬年青船九英里及查該船簿子所記此九英里約行三十三分時候照此核算則可知該船每點鐘可行十六英里我間陪審之兩船主其意謂照當日天氣旣己陰晦河道又窄無論有别船行走或停泊均須防備不應如是疾行或緩行或抛錨我又問兩船主據云當你包而船見萬年青船上之燈又聞放氣一聲卽時左舵此是不錯後忽改右舵乃是錯處照此觀之可見因你包而船行走太快且左右不定致釀禍端此乃你包而船錯處至你包而謂萬年青船不照外國章程行走其船雖是中國船而船主等皆是外國人自應照外國章程行走遇霧不摇鐘違章程第十二欵放氣祇一次致别船向右走違章程第九欵挂燈太高違章程第八款我查此一塊　霧係忽然過去所以萬年青船不摇鐘不得謂錯卽使其時摇鐘勢己不及亦不能免相碰之事至云萬年青船放氣止一次然據萬年青船上人及搭客並你包而水手謂萬年青於危險時接連放氣可見萬年青不錯又謂萬年青祗掛一燈然據江天輪船主言該船由甯波來滬見萬年青點兩燈甚明何以你包而不見萬年青船尾之燈此不可解你包而又謂萬年青看守之人太少我詢諸陪審之船主據言萬年青船當時看守之人不得謂少如此則碰撞之咎實在你包而萬年青毫無錯處至此案如何定斷日後當出告示以供衆覽 
[研訊僞票]  
　　前紀包探康阿順緝獲僞造匯豐銀行鈔票之許銘甫卽許金甫起出己經印成之票及紙片圖章暫押捕房俟解公堂研鞫云云昨該包探禀稱初見鄉婦二人持票向錢莊兌換經小的拿獲詰得票由周金氏即沈華氏交來及獲沈華氏詰得票由許金甫用出獲許時有高金元行竊僞票爲此一併拘案所有搜出之票及刻在錢板後之印板雕刻花紋之鋼刀五柄一并呈閱二鄉婦實係初到滬上並不知情己由捕頭開釋矣禀畢卽有匯豐銀行某西人到堂訴稱邇來僞票繁多華人收用後至我行取洋者己有六紙每紙皆五圓當卽問知均係一時誤用是以不予深求特恐于本銀行聲名有關爲特報捕許以苟能破獲作爲僞票之人情願奬賞今旣由包探獲案僞票六紙一并齎呈許供蘇州人年二十八歲素日在家讀書父親在齊門内開復恒昌京貨店小的來滬上途過陳心齋言及能刻匯豐僞票板子前己印成六張小的卽借印四張後經將板劈毁所印四張混用己　現經在錢板上學刻然花樣不符不合使用該包探又禀稱許在捕房言習裱畫及丹青兹又言讀書所稱陳心齋據云在城内廟前某扇鋪曾經同往查問並無其人高供鎭江人向爲薙髮匠早出暮歸與許同居一室許有私婦沈華氏時常來往因見有票放籃内貪小竊取至許做僞票小的實不知情沈華氏供稱蘇人初到滬上並不與許私識更不知僞票事情該包探又禀稱查得許於日間安睡夜始起身閉門造票蔡太守閱得僞票花樣有二種與眞者大不相同祗能哄騙華人之未見銀行票者匯豐銀行西人稱花樣共有三種太守察閱紙張印板揆度情形係用眞票爲底再以白紙印描然後貼在錢板雕刻印成者賈副領事謂照英國定例冐刻銀行票者　遠監禁卽格外從寛亦須禁押三年太守謂僞票害人厥罪固重惟高並不知情貪小竊取可略予懲儆沈華氏與許私識豈不知情理合分别懲辦賈副領事又謂然則俟禮拜五再行科定各人之罪如何太守允之隨飭該包探將許高及起案各件一併帶回捕房該氏暫發官媒看管 
[上海縣署瑣案]  
　　葛娘娘者滬北著名鴇兒也光緒八年曾央妓院龜奴毛有德向粤人盧善昌兩次借洋四百圓緣盧有妾亦係青樓中人因此互相認識也自是寒暑幾更本利無着上年九月盧遂控諸英界會審公堂蔡太守提集訊追之下毛與該鴇彼此推諉不肯認還因之分别管押嗣該鴇挽人保出依然事外逍遥蔡太守以其有意串吞未便將就了事因將毛移送縣中辦理前日莫邑尊親提研訊盧投案請　並將該鴇借洋筆據呈電毛供稱洋由葛娘娘所借小的惟從中介紹而己邑尊謂爾旣作中理應由爾清理安得推諉遂飭將毛暫行管押候照會英公堂派差移提葛娘娘到案再行覆訊核辦○去冬十一月本報所登洋鐵店主丁文正悮娶有夫之婦經該婦本夫項也發尋見將丁及蟻媒張王氏朱王氏陳炳發等諸人扭局送縣由縣訊明判將該婦項陳氏交本夫領回一面着各媒分别繳呈身價洋元交丁具領朱王氏等均遵限繳清惟中有張王氏者曾分用洋銀九十圓節經邑尊訊比又供出同黨王成發其人邑尊因于前日飭差提王到案由帮審委員宋二尹升堂研訊王一味支吾二尹怒飭笞責三百根仍無確實口供二尹飭上天平架良久始供認小的曾用洋銀四十圓其餘五十圓由張王氏所用詰之張王氏供語支離乃飭掌頰八十下始經承認用洋二尹以該氏刁惡異常未便寛恕令從重鞭背二百下又問王分用之洋幾時可以繳　王叩求寛限二尹限四十天内分作四期繳楚違干嚴比張王氏則仍押候比追 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
[意署會審案]  
　　龍日意大利領事會同蔡太守訊華人張槐三控意商義興行行主羅己義欠案事由張爲義興行買辦墊出洋銀一千五百十元有寄延宕迄今向索無着控經領事先行訊斷兩造各執一詞因函商太守訂期會訊是日有西董二人一名未得一名　司在堂陪審互　是非太守問明兩造帳目無訛惟領事以爲　行費去辛俸數百金末嘗做過寳在生意似乎張辦理大善是以祗還九百圓張稱行主旣不能貨眞　貴我知難於經理疊經告諸前任領事領事諭以儘可放心經手始復做滿一年如果能指出　悮處判罰亦所甘心今旣毫無罣悮所墊豈能折償况先己斷過給還一千兩我未遵斷萬無經華官會訊反减少一百兩之理太守亦太不以爲然未在斷語上簽名准其上控蓋亦以爲帳旣無訛决難如是之使人吃虧也領事稱意國不准上控不知如何定讞恐此案尙多周折也 
[英界公堂瑣案]  
　　巡捕解送甯張雲來禀稱其人投江覔死因之援起濕衣己經脫下換以捕房所備之衣矣張供小的向在製造局學習鑄彈因告假多天以致停歇住在兄長怡江處前日在小東門外城下遇見王阿桂驀被拆梢褫下馬褂質洋返家被嫂子數說一番并言此後不穿馬褂不必歸家是以忿極尋死蔡太守問送爾到兄處何如張稱極好太守隨飭差送張至怡江處　有捕房衣服再行給還○西商安德祿控華人顧松軒租船虧欠由買副領事據情照會蔡太守飭差傳顧　訊顧訴稱帳目不符太守商之賈副領事着兩造邀招商局陳某從公理帳覆候核奪○包探唐青山禀稱積竊徐阿海前曾獲案判發捕房管押三年昨夜又在西商　撬碎玻璃窗人門圖竊被獲指交小的送案請訊搜出鐵鑿等賊具一併齎呈徐供以後再不敢犯　叩乞施恩賈副領事謂該犯深夜撬窗圖竊實屬可惡之尤請爲重辦蔡太守判發捕房管押六月賊具銷毁○前報記水果店主沈雲樓訴稱徐咸光持西字票洋十二元購物向收無着叩請究追蔡太守飭將徐押候查明此票來源再行訊斷昨包探顧阿六禀稱查得票係某西婦所冩尙未簽名卽行失竊并失去洋銀八十圓沈講追洋銀徐供票由友人阿林交出可立卽同往指交太守飭捕房派捕協同差役押徐指交阿林再訊○麥總巡稱王萬順屢次違章多積火油拘案判罰今又由包探楊阿炳查得該店雇舟停泊吳淞江存積火油因之傳案該包探禀稱王萬順將火油放在簍中潛在船内另行裝箱并用火爐鎔錫封口殊爲危險增泰祥亦多存火油二箱一併傳案該莊夥供稱因屋内多存火油有違租界定例竊擬船上或無妨碍旣亦違章乞恕初次增泰祥夥供稱有客買去火油暫存未出麥總巡稱王萬順一再判罰今又違犯只和利己不顧害人賈副領事請罰洋百圓蔡太守允之增泰祥則從寛免罰又諭十萬順夥曰爾舟何以停在熱閙之處設或失事豈不害人該夥唯唯而退○日前包探顧阿六緝獲專造鉛質銀錠及混竊物件楊萬全等五犯起出布疋板箱洋鎗銅帽彈子等件解案訊供不認帶回捕房查明再訊以上各情己登前報昨該包探禀稱奉飭往傳失主尙未到來楊萬全前曾犯竊有案可稽搜出之軍裝業己點過計洋鎗手鎗各一枝刀五把銅帽一百二十一粒鎗彈五百四十一粒楊等同供湖南人向在營中當勇故有軍械留存楊亦稱曾保武職決不敢作奸犯科蔡太守商之賈副領事仍飭捕房將楊等五犯及各物帶回包探往傳失主定于下禮拜三訊供核辦 
[法界捕房瑣案]  
　　大茂莊控豐記猪行虧洋一千六百餘元一案訊理情由曾登前報富時翁太守飭包探帶經手人次第往各家對帳然後定奪昨日包探禀稱曾帶各經手人至各店對明帳目單上盖有圖記者均未付出業己止住不付間有未注者據經手人云不必去對以故未去太守查得朱友通之下有南義興事經陳錦昌收去洋八十八元王永言經手之生大一戸計洋七十元因謂秦炳釗曰　是股東且爲司帳一切帳簿均在爾處其中各戸細數各股東何由得知　係爾抄帳與各股東現在可將查過未付之各戸赶緊　錢繳到公堂至各股東欲控秦虧空并經手銀洋另行具稟到案再行核追可也○方慶階遞禀控稱有洋二百元存放誠生烟舘去歲之抄該烟館虧空巨項另行盤頂與人致存項盡行呑没翁太守准詞傳誠生股東鄷芝琴到案研訊鄷稱方亦股東計店共八股資本由六拚湊去年店中虧本是以盤與他人太守間合同何在鄷附經手人王鳴臯未立合同惟有帳簿爲憑呈請鑒閱太守閱畢問可有資本存項各簿鄷稱均在店中太守謂方曰此事當時未免含糊今旣有帳當飭包探王榮培偕鄷前往檢出帶回以便核奪○某洋廣貨店主扭粤人某甲至捕房請爲管押并訴稱鎭江某分店倒虧被欠洋銀一千元之譜伊是經手人爲此請究捕頭着將該粤人管押以俟解案訊供○崇明教堂留養之女被人誘賣一案前後訊追及將該女提到等情均登前報昨晨翁太守莅捕房飭提在押之陸泰生陶少泉李徐氏至案問所百沈老二現須交案各人所得銀洋亦須分别繳呈李徐氏供稱有沈壽福者將女領至茶館塲做事小婦人實不相干後福建人議價旣　將女寄在小婦人家曾貼飯食洋一元其餘一切小婦人並不得知亦無分得洋元之事刻悉壽福己去世陶仍不認爲保並稱未得錢文請騐筆跡太守謂沈明明住爾樓上爾之知與不知自己問心可也至於筆跡明係不同何須比騐陶仍執並無此事太守着將陶掌頰二十下旋據陸泰生供稱身契實由經手人換過女在上海不容我等見面太守諸事由爾起明係爾將女領至上海價　還敢多言乎遂着掌頰二十下隨謂李徐氏曰今日姑爲記責若知好歹須各人將所得之洋繳出本分府自當格外從寛遂看一併還押並着包探前往南巿三泰碼頭查問陶之爲人何如再爲核辦○昨報列甯波舟山人林四榮引誘將李氏住宿客寓并另在醬園弄租房一案昨晨翁太守臨捕房發落時林極口呼冤太守飭提研究供稱蔣李氏實由伊之叔舅阿三託小的收留太守謂今日判責八十板係照例科罪語云姦出婦人口蔣李氏己明明當堂認過爾之冤枉何在旣稱冤枉當帶爾往客寓查問可曾住宿若有其事爾時定當重辦莫貽後悔林不敢强辯低首無言少頃口稱　辦太守着將林及蔣李氏分别責畢將林釋出飭傳阿三到案着將蔣李氏領回交夫管束○小東瘦外某花烟館婦人某氏遞禀聲稱女兒被鐵廠中人全福搶去現在城中翁太守詰其何以知在城中答稱有猪作中人名郎堂者倩十六鋪禁地阿榮前來知照太守謂旣有阿榮著尋到再核 
 
 
