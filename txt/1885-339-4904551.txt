# 1885 - 339 - 4904551

 

Page 1

 
 
[招延經售申報書籍友] [  申報舘主人啓]  
　　本舘前派在常熟城經賣申報及申報舘點石齋二處所印之書畫碑帖等件友人現因自有别務業經告辭倘該處有人承乏祈速來本館面訂以便接辦此啓 
[詩句題解韻編總彚出售] [  點石齋主人白]  
　　詩句題解韻編一書創於金陵陳君劍芝前踵而行之者則有葉君湘秋顧君芷卿之續集三集光緒乙亥壬午間南匯倪壬雲先生又推廣而爲四五四集於是得題共有五萬餘詩賦家羣焉稱使惜乎卷帙繁重翻閲稽時今本齋合五集而爲一倩善作宋體字者一律工寫又延名士反覆校勸付之石印今己竣工分裝八本外加綢套至於字之清晰本之大小購閲者自知其可貴無俟鄙人贅述己定價每部二元四角上海售處在景行里怡豐洋貨號其餘南北申昌及各外埠申昌分號均可購取躉售格外議减此佈 
[六十號畫報出售] [  申報舘主人啓]  
　　距金陵城七十里有花山山頂有巨潭潭水清冽霜降後龍蟄伏其中每當天朗雲净時輙浮水曝衣遊人給香火貲於僧可引往遊觀兹圖之以供衆覽起首畫譜兩圖爲管君劬安所繪士女後附淞隠漫録圖説一則並送戊字號目録一張閲者鑒之此布 
[論積竊不官輕放] [  山陰述蕺子稿]  
　　上海爲通商總匯之區五方雜處良莠不齊竊賊之多甲於他處租界之内爲更甚英法兩公堂無日不有報竊之案小者數百文大者數十百千文罪小者成笞責數十管押　天罪大者成笞責數百枷號數月或罰作苦工然後釋放其懲警不可謂不嚴乃竊賊之風曾不稍殺夫租界地方縱横十數里間數里設有捕房巡捕之立於街中者星維棋布各處梭巡又加以包探數人密拿暗訪凡有案件無不立破其防虞之密也如是而穿窬者必欲一試其技以觸法網何其愍然乃爾耶間嘗與友人煮茗清談論及近日時届冬令宵小横行雖有中西官設法懲辦然此風終不能靖友曰各處貧民於朔風凛冽之時飢寒交迫每多以攘竊爲生涯故中國各内地每届冬令必添設夜巡更夫所謂冬防也獨上海租界則不然無日不嚴防亦無日不遭竊嘗觀捕房解犯魚貫而過者每起或數人或數十人雖非盡爲犯竊而犯竊者居多豈眞人至滬地遂如橘之踰淮耶盖亦治之不盡其道耳嘗閲公堂之案所獲竊賊每有其人前己犯竊數次到案懲辦釋放後復萌故智之語嗟乎此宵小之所以多也夫人雖至愚豈敢以身試法試之而知法有不足畏者則亦不妨姑試之耳公堂之辦理竊賊自以笞責者數十數百之笞若輩本不以爲意有以枷示者而若輩羞惡之心早己喪盡豈此數日之枷所能感發雖犯竊之罪與犯盜不同不得加以大辟之刑然法止於此則豈冥頑不靈者之所畏耶前曾聞甬上有一積竊每於茶肆中示人以臀曰此臀一年必受五千板今只受二千尚有三千未卜何人敢授又示人以頸與肩曰此頸必繫黑索四五次此肩必荷重枷二三月今只繫一次荷一月其餘未識何人與我也詡詡然方且自炫之不暇豈復知夫羞恥夫人至於無恥則雖追之以死而不改者豈笞辱枷示之能挽回竊以爲欲靖竊賊之風莫若使之自愧欲使之自愧莫若管押與罰作苦工管押者非若今之所謂管押也苦工者非若今之所謂苦工也此等竊賊其平時日不得一飽夜不得安眠露宿風餐不堪其苦而又怠惰性成不習勞苦遂流而爲鼠竊狗偷之事一經犯案罰作苦工亦不過敲石鋪地等事天下無罪良民其工作之苦有其於此輩者不知凡幾豈得謂苦哉至於夜間則押之於捕房而此輩羣處一室往往高談狂笑幾歌其樂融融夜深人倦則挺身而臥日無飢渴之困夜無霜露之侵名爲管押實則不異小客寓開釋之後反覺眠食無方固無怪其依然復犯也吾意以爲管押之地必使人各一室室必逼窄方圓約數尺地只足容其坐臥而己夜間不得令其舉火使彼獨處暗室則必不能再與人談笑紅日方升驅使作工雖不可使無一刻之間然苟不聽驅使則巡捕能不能擅責不妨禀於官而責之每押必數年或一年若只押數月則仍屬無補捕房若能如此則竊賊自必稍減矣余曰子亦太甚矣驅之如牛馬畜之如犬羊人之入此者無殊于入地獄雖在竊賊爲罪所當受然言之者何心行之者何忍仲尼不爲己甚子此言毋乃義之過乎友曰不然是所以愛之非所以虐之也夫人苟能勤苦無事不可以謀生其所以數爲竊者以其怠惰無能不如此則死如此則生易所謂小懲大誡子輿氏所謂生於憂患而死於安樂也雖攘竊之事不得謂之安樂然未必若是之苦也吾之道可以化竊賊爲良民飽其腹安其身夜則束其心使無邪思日則束其身使無邪行吾知入此者其始也因其苦而自咎其繼也因咎而自愧其終也因自愧而自艾知今日之苦必思前日之自悮知前日之所以自悮必思日後之所以自新思之思之日復一日至於數年之久又加以數年之勤苦大變其從前怠惰之風釋放之後自有可以謀生者雖勸之爲竊而不願矣安得爲吾非愛之耶曰子言則善矣然吾思各捕房未嘗不知此意特以房屋無多勢有所不能耳前者英捕房曾欲借英國家之監獄以禁犯人後以不蒙允許而止且日積月久竊賊益多安有此千百間屋以處之友日子無憂吾聞之虹口捕房現在所押之人有三十餘名老巡捕房則僅四人不得爲多英界如是法界可知雖曰日積月久必有所增然苟能若此辦理一年之後積賊皆樂良民又何由而增乎事之盡美者不得委於難而况夫未必甚難耶子請録吾言以告當事諸公庶幾備芻堯之一得余曰唯遂泚筆而紀之 
[諭旨恭録]  
　　十月二十七日奉　旨興京副都統着弈　補授欽此 
[續紀法國選舉情形]  
　　法國選舉情形前己録報兹復接到外洋來信述及續選各情用再録登據云本月十一日乃法國續選議紳之期先是初次選舉之時右黨即君黨喀撒雅克等爲之魁與左小黨即民黨别派葛末孟叟等爲之魁專以越南之役力攻斐理之黨正順民心多獲選舉而依附斐理之輩檳棄大半喀見本黨勢增乃倡立君之説欲廢民主之怯於是續選之時法之總統與其政府以及民黨各派恊力謀之但分君民不論黨類是以民黨續選者二百有奇君黨續選者僅二十餘人按初選之時君黨即喀黨取中者一百八十人兩次合計得二百有二人數從前人數加增一百自奇假使君黨未倡廢立之議仍就越事立言其獲取者當不止此數蓋法民既小好勤遠略而亦不欲變改制度也又按初選之時民黨各派得一百三四十人兩次合計得三百八十二人屬部應選十人亦該在内 
 
 

Page 2

 
 
其中葛黨有一百六十至七八十人較從前人數加增一百有奇斐黨纔得百有餘人較從前人數減損二百有奇豈非民心向背之明徴乎此外民黨新進未分支派者亦百餘人大約歸葛者多從斐者少此法國續選議紳額數及各黨强弱之情形也查此次續選之期葛黨與斐黨暫相附和者皆因抗拒君黨保全民主起見并非附其獘政若一談政事則志道絶不相同甚至選期甫過又復相詆西洋政府議院多出黨門而法國尤甚大抵最强之黨總攬政網餘黨乘機攻之五年之間一易政府其亂可知斐理舊黨最盛故能在任二年苟非妄興越役拂逆民心定能久於其位惟因越事糜爛斐理被逐其當遂陵夷如此就目前情形而論以言乎君民二黨則民黨人多君黨人少是民主之制尚可無虞傾獲以言乎政事則民黨雖衆而心不合更有著名亂首濫廁其間愈覺紛亂至于各黨議論有欲棄至越退法軍者　欲據要害棄餘地者或欲治斐理之罪以謝百姓或欲增富户之賦以濟庫儲更或裁教師之禄以節經費改官制以廢總統議論紛紜是非莫辨此皆窮兵續武傷財勞民之所致也至所論辦法究竟能否見諸施行更任政府有無更動必俟西歴下月初十日議院開會之時方可窺其端倪論者皆謂民黨分門别類意見不合又有君黨乘機傾毁則其内政必亂外務易鬆勁矣 
[英緬戰事彚述]  
　　英緬失和緬王被放其大略早登本報兹續接緬京來信其未戰己戰時各情備録無遺爰删薙其繁冗而節録之以供衆覽先是十月初某日有緬官持王勅遍諭國中臣民云王於某夕安寢宫中得一夢兆夢見左臂被焚火光熊熊王驚而醒宦諸臣入内推解共云此夢火生於譬乃大吉之兆此番英兵來攻緬定戰勝故特傅諭境内臣民咸使知之及英兵於初九日黎明由阿駕渺整隊前進至冥勞緬之水陸諸軍手足失措雖鼓勇夾戰而鋭氣先失故即敗北岸上土壘當被英兵攻入其中糧械甚難緬之水軍與英之戰船接戰更非敵手　相持無一刻之久緬之兵船即被英軍所得緬王當未戰之前會接英駐仰光巡撫公文一扣内開緬若和悔前非命官來仰商議條欵或英亦當降心相從以保和局若再執迷不悟大兵一到攻城掠野以與賢王從事恐非書國臣民之福兵己壓境可西可東是否從違望速惠覆緬王得檄乃即召集英注意俄美印各國官商民人等同至殿前將仰撫檄文宣讀一通俾衆同悉然後面告諸官民曰英國如此期逼孤决定與戰惟汝諸國官商久居敝境其無　照常留住不去者孤當妥爲保護若必去而之他京城以外能否安行無恙皆非孤所知矣諭訖命退旋下令將公家舊所延用之各國人員一概辭退不准預聞公事告以俟戰務平定之後再令供職盖防其洩漏消息也其所留用者僅一意大利國人名高馬都弓緬王聘以教演水師者及教習陸兵之西洋人某兩人業奉命隨軍進住冥勞至是緬士乃諭戰於通國臣民僧俗曰今之英國以兵相臨孤己决與之戰願汝等除在營充兵之民戮力共守勿使敵人得勝以保緬之國家並護我緬歴世所奉之佛祖如不然國破家亡佛寺被毁即在仰光之佛廟同亦不保孤當親率士馬奮往軍前以與敵人從事汝官民僧俗人等共體此意勿隳厥志切切此諭蓋緬俗信佛故王之諭戰文中用護佛字樣以聳觀馮冀民之助己爲虐也將戰之前數日英商火船名怒文者由仰光開至緬京是乃接戰英商之在緬者意大里之領事官名安得尼尤者帶同英商男婦人衆及别國避兵之人附船欲行緬王聞而大怒即使　往諭謫船不得開去怒文船乘隙鼓輪思脱行未遠被緬兵追回是時意國領事用鉛筆壽數字交信船人帶交仰撫其字云請即開兵於十三號前來攻戰或有生機遲則全船之人不堪設想矣故仰撫接　緬土示絶之文及意官告急之書後即請卜元戎進攻冥勞也英元戎知緬王降諭臣民云英兵得志將毁緬人所奉之佛藉以聳聽即特出告示云大英朝廷以緬之今王底母昏庸無道殺戮無辜接交鄰國毁盟失信故特授英印總督全權以定緬亂本帥奉命專征所部諸軍不事殺掠大兵入境之時爾緬民不必驚恐各安本業本帥所過地方秋毫無擾專與助虐緬王者戰爾等所奉之佛其寺廟無論建在英境緬境者必一律代爲保全萬無毁拆之事爾等安心樂業勿爲汝王亂命所惑妄興抗拒之想否則我軍一到難保首領爾等其自思之英商船怒文被緬土拘留業於初十日回抵的眼渺城據船主馬丢云自被拘留之後思得一計連夜覔得大帆船四艘緊縛於船之兩旁生火鼓輪直馳以出待其守者報于派船來追業經去遠莫及沿路所過緬甸營寨雖砲彈如雨而不知下擊但中於兩旁帆船之上故本船得以馳出僅一水手受有微傷英之官商莫不深嘉該船主之能特紀其功聞將請命於朝給奬矣英兵於初十日在的眼渺城分兩路乘船逆流北進一路攻打東岸某城大元戎卜蘭勞統之一路攻打西岸之新孟威城洛曼將軍統之所向無敵同時馳入緬界舍舟登陸約行二英里之遥忽見一城揮兵攻之緬軍並未還擊即棄　遁去卜元戎入據其城搜獲大銅砲四尊並無炮車乃死架於導口故敵不出其前彼即無法還攻也十一日早九點鐘各隊軍兵隨同主將登舟冋冥勞進發緬人奔入城閉門堅守其城外皆大樹障口英軍砲火轟天計歴一點鐘城破緬之軍兵皆營於怒江西岸英兵進攻時營中砲彈如雨甚覺勁猛頗足相抗英兵奮攻三點鐘之久始壁而入英印諸軍皆有傷亡然緬兵己傷亡遍野云 
[揚城火警]  
　　本月初二日夘刻揚城灣子街洪毛廁巷南首薛姓家不戒於火其時居民半多未起各局水龍聞警奔至火勢己不可嚮邇竭力澆灌幸未蔓延祗焚去住屋三間至起火之由緣薛氏孀婦因天氣寒冷以火烘被臥時置火缸於床下不防燃着蚊帳致罹此災聞該婦頗有積蓄今遭一炬頓成焦土一針雨縷皆未搶出鳴呼慘矣○上月杪四鼓時灣子街王姓飯店幾兆焚如緣臥時壁燈未滅燃着椽柱霎時烟焰迷漫火將穿屋幸人手齊備得以即時澆滅未致成灾然受驚實己不淺近來頻聞火患皆因天乾風燥居家者尚其加之意哉 
[同黨獲案]  
　　揚州元女廟刧案雖經江邑尊懸賞勒緝至今正犯眞贓尚未就獲前日各捕役在江邊瓜浦地方正在巡緝獲住同黨犯人一名隨時解回邑尊立即升堂研訊聞該犯直供不諱當將前次所獲之跛犯相與對質實係同黨刻己分别收禁第江邑尊謹愼周詳雖據招認尚恐不實兹仍令各捕緝獲餘犯眞贓云 
[襄垣雜録]  
　　本任蕪湖營遊擊胡俊卿遊戎榮偉引見出都於十月廿三日抵蕪即於廿五日接印○新任蕪湖縣楊璞生明府於十月廿六日在中江書院接印廿八日查點書吏衙役廿九日閲視城獄循售例也○十月廿六日爲嫁娶吉期城廂内外男婚女嫁者指不勝屈胡俊卿游戎之長公子亦於是日娶同鄉林姓之女張墐洲守戎之女公子亦於是日歸皖南鎭標右營守備余慶堂守戎之長公子一時儀仗如雲鼓吹夾道又值新邑侯上任各官練車馬往來幾致擁塞衢路也○十月廿五夜三鼓金得功龜窠接鄰失愼殃及十三家因有烟霞癖者夜半作炊遣火所致也○前任蕪湖縣鄒雋之明府未交卸之前據洋藥局總辦沈黼廷剌史片送裝傷圖賴之某甲至縣訊悉甲係教師因藏私土被局勇往拿竟敢拒捕裝傷明府因交代在即着押候移交查辦○梁小若觀察訪悉有匪徒在偏僻處冒充洋藥局巡丁搶刧客商録洋恐日久嘯聚爲匪當飭局叢嚴查懲辦外並出示曉諭商客人等以洋藥局巡丁皆有局給烙印腰牌不難立見眞僞萬勿受其欺也 
[京華尺一]  
　　前報載泰西某欽差及其夫人被張朗齋中丞部下挖河兵士所辱嗣總署接奉　會後卽行文中丞詳查是案當據某弁禀稱部下具士約束甚嚴决不敢無端肇事前因核四人先自無禮以致衆怒難平驅之他往然亦並無毆辱事情中丞據實咨復並將犯事各兵懲貴有差總署遂轉咨某欽使略道歉衷論者謂爲不亢不卑頗合撫綏遠人體制云○旬任督撫藩臬司道入京則有别敬歲杪則有炭敬習俗相沿幾如成例邇來軍機大臣如閻恊揆等類皆氷清玉潔獨飭廉隅外官咸深敬畏不敢以絲毫饋贈相干亮節清風曷勝欽偑○前報載黑龍 
 
 

Page 3

 
 
江希將軍咨調通曉俄國語言文字人員近當道己派定内閣中書慶全赴該處聽候差遣惟北地嚴寒幾若氷天雪窖起程日期大約在明年杏花時節矣○十月十六日總署特設盛筵恭請張樵野劉芝田二星護一時冠盖如雲威儀肅穆誠非尋常宴會所能及者○欽奉皇太后懿旨現因天氣寒凉連日至海所有打街跕道之護軍營步軍營兵丁當差勤苦殊深軫念著加恩賞給前月錢糧以示體恤欽此慈恩汪濊體恤周詳凡在軍民宜何如感激耶○本月十四日召見醇邸議派穆軍憲爲欽差大臣辦理東三省練兵事宜聞軍憲由閩北上帶有勇十數十名暫令之山海關駐紥一俟旌節出關即須帶往東三省安置云○穆軍憲與醇邸叙議讀須知張越南王令其遺使進京覲見醇邸言該國王恐有疑懼之處云○南苑豢有各種野獸近日時有匪徒乘夜踰西紅門苑墻而入偶遇苑内甲兵即奔逃無跡否則將獸携出售人該苑甲兵額設甚少幾有防不勝防之勢云○便門營房内松某本係旂兵喜入迷龍之陣以致逋員如山妻趙氏善持家前年見家計維艱遂約集親朋與其夫戒賭己則以針線爲度日之資所有錢粮攤還債主債主感其義盡將子息豁免祗取本錢迨本年八月債累一清而松則見獵心喜竟於上月初五日將餉銀月錢二十餘千赴西四牌鷄鵝市寳局全數輸盡又赴碓房上餉銀借錢五十千赴院爾胡同寳局復賭以冀失東隅收桑榆之望不料命途多舛復又輸完次日又賭亦如之至此遂進退維谷無顔再見妻孥因吞阿芙蓉膏以圖畢命妻詰得其故赶爲灌救幸立時吐出个致有性命之虞云 
[打死刑書]  
　　上月下旬瑞昌縣洪邑尊於晚堂訊案不知因何事觀審者均鼓噪狂呼邑尊大怒喝差拿人衆即各鳥獸散惟某刑書抱病在側官即下堂狃住拳足交加該刑書撲地自喊我非百姓乃本衙書辦也官仍不聽飽打旋經差役跪禀官始釋手經差等審祝刑書氣絶口久現經苦主往九江府署具控王太尊即委德化縣周明府往瑞邑騐屍周明府初二日起程不識此案將來作何了結也 
[武賦紀餘]  
　　浙江武闈鄉試奏委許星臺方伯代辦前經列報浙省本屇武生二千二百五十餘人較上兩届尤多於十月初二日開考至二十四日技勇　　許方伯校閲精闈規模整肅較從前尤爲迅捷武生翕然悦服廿七日揭曉武解元奚鴻文領首吴殿元殿軍亦天然巧合也進内揚日撫醫及藩署儀從合成一路除各官銜牌外有壬午乙酉兄弟聨科主試浙江文武闈牌五世同堂七代同居牌壬辰庚戍壬子癸丑伯姪兄弟翰林進士牌翕慶己卯光緒己卯父子周甲同科牌己酉甲子丁卯庚午己卯七子登科牌己卯癸卯己酉戊午辛酉甲子丁卯庚午乙亥丙子父子登科牌癸卯己酉戊午辛酉甲子丁卯庚午己卯十兄弟登科牌己酉庚戍壬子癸丑兄弟叔姪鄉會聨科牌己酉戊午辛酉丁卯庚午己卯兄弟叔姪五届同科牌同治丁夘光緒己邜同懷兄弟登科牌科目之盛萃於一門觀者艶羡稱爲罕覯誠一時佳話也 
[星輟載筆]  
　　出使美日秘欽差大臣張樵野星使抵滬己列昨報兹悉海關道邵觀察提右營陳叅戎英會審員羅太守法會審員翁太守均至天后宫行轅謁見屋使并聞駐滬之各國領事亦往拜會星使擬於今日回拜云 
[讞員公旋]  
　　英會審員羅省耕太守晋省會算川沙廰任内交代事宜將次返滬節列前報兹悉太守於前日將晚時船至周太僕廟候潮先有家丁報知預備迎接至夜半始回署所有捕房移解之案昨晨仍由土鴈臣司馬會判發落 
[屍屬求銷]  
　　滬南大碼頭延生昌米行夥汪慶棠遭源記錢莊夥吴九蓮等威逼自盡一案騐訊情形疉登前報吴保釋後央人向屍妻楊氏調停並商之主婦范潘氏湊洋五十元爲汪安葬署楊氏允之前日遂投縣禀求銷案莫邑尊俯准所請着具切結備查 
[限日繳洋]  
　　徐湘如投法公堂控小工頭崇田友欠代墊食用洋二百數十元崇稱與楊光定合做工頭被楊積欠洋元可以抵補嗣經核算抵去尚屬不敷楊因出期票與徐票上署有保人翁太守因將兩人交保清理此本年七月初九日案由見諸初十本報者也延至八月杪崇仍分文不付楊之期票徐又不克往收遂復投案聲訴太守訊理之下楊仍交保崇無保人帶回管押至今又閲兩月案仍未了徐復請追楊繳洋六元尚欠一百零三元太守着交保赶緊措繳崇供久經在押外間無信到來太守謂爾自己欠洋要待何人之信爾叔今晨己到滬上知爾管押不來料理諒不肯管此等問事崇求保出料理太守謂前次曾經保出並未繳到分文出外亦何用乎崇稱待寄信出去太守謂知要比責乃稱寄信調停實屬挺押可惡着掌頰二十下問明日能繳洋否管稱己押六十七天實情無法太守怒其刁猾着再掌頰二十下限明日繳洋否則再比 
[英界公堂瑣案]  
　　包探唐青山稱緝獲賭徒劉阿喜爲特解案請辦劉阿喜供向在洋行爲廚司並未犯賭乞求明察王司馬飭將劉阿喜押候查明核辦○謹才金稱朱明山到我店買雪茄烟言明價目當交洋一元估係銀質旋以論價不合取去俄又允從詎洋己掉換銅質希圖朦混與論争執交捕送案銀銅兩洋一併呈閲朱明山供而買雪茄烟所交實係銀洋不知何以有此銅洋致與争執王司馬判將銅坪當堂劈毁銀洋充作醫院經費朱明山押候查辦○粤人黎錦福前日持刀至英租界東棋盤街之錦秀堂妓院内與妓女金玉尋釁砍傷該妓頭面手臂冨有大姐在旁解勸帶傷手指妓院中人奔告巡街捕拘黎至捕房該妓同大姐亦往訴稱黎向索洋不遂就遭行兇黎則認妓爲雲今被私自出外爲娼訪尋得見氣忿所致捕頭飭將受傷之妓及大姐送仁濟醫院醫傷黎則押至昨晨解送公堂捕頭申訴前因并稱妓與大姐尚在醫院不能投質王司馬飭將黎錦福押俟受傷人投案訊供核辦○二百三十三號華捕稱張德兆湯永昌皆駕駁船因争裝青菜口角互毆一併拘案請訊張德兆供與湯永昌攬裝青菜口角現與言明以後不再争奪擾釁乞求免究湯永昌供與同王司馬以張湯不應細故擾釁本當懲辦姑念既由自己説明不再争攬裝揚衅格外從寛准予開釋○郭家林至英公堂稱開襪店被吴金隆竊襪奔逃當即追獲人贓今蒙解案論爲究辦給領土司馬判將吴金隆押候過堂笞責百板以儆贓交失主領去○葛泰來至英公堂稱兒子在門口玩耍被賊周阿六捋去小銀鐲報由捕房緝獲人贓今蒙解案請爲給領究辦司馬判將周阿六押候過堂責百板贓交失主領去○湯有才至英公堂稱竊賊韓阿弟在我家門口扭鎖圖竊迴我返家撞見獲交巡捕解案扭落之鎖呈閲韓小弟供伊鎖己壞並非扭落不敢圖竊只求開恩王司馬飭將韓小弟笞責百板以儆壞鎖給湯有才領去 
[賑欵更正]  
　　前月底第六次總數清單上所登厚孚莊規票銀十五兩二錢八分查係四川渠縣分縣鍾明府寄來九七平銀十四兩五錢由日昇昌號換票交到内計銀四兩五錢係募來賑溝其餘銀十兩乃託買物件並非賑捐特此聲明[  陳與昌謹啓]  
[上海文報局内恊賑叢齊四十七]  
　　虞山鮑叔衡先生之德配王夫人憫念各省劇灾刊刻金閨福幼册廣爲勸捐并倡捐金師二錢一分銀飾八兩六錢令嗣祖德祖仁祖壽祖煃令媳王氏各出拜年壽花粉之貲計付刊册費四十元三十二千六百文外餘洋八元錢四十一百文交下助賑一門好善婦穉同風可以勸世矣世之金閨淑女玉鳳兒則其庶幾當仁不釀慨然助濟乎○十六鋪幾防北局來國人某客與某　主索取賭帳相扭判局本應送縣懲辦旋據該業董事及同行人等出爲求免願罰捐山東等處賑洋四十元姑准所請送呈察收等因拜領之餘仰見局憲以仁心行仁政冀使斯民有恥且格也爰拜手稽首敬誌之 
 
 

Page 4

 
 
[奉讀書綏之先生辭官陳情辭職三禀稿用賦二十韻]  
　　天下競躁進斯人獨恬退煌煌三巨文讀罷益欽佩夙具施濟懷本非隠淪輩狐腋集殷勤鴻嗷慰顦顇　善恐不終敢以邀名位飛電選軍書經營不辭痗非故炫新奇亦以開運會功成不自居盛名付千載君子賈是識誦詩昔增嘅今以時世殊旁招及俊又豈無製錦材未肯越俎代凡兹皆卓識錚然見節概受寵怳若驚偃蹇復何礙至性矧過人春暉戀堂北天倫有樂地一官又何愛落落丈夫志營營小人態此中蹊徑别義利分向背如君古所希内省慚不逮暫此誌景仰遑云徵沆瀣異日出東山蒼生望項背[  古越高昌寒食生拜手]  
[蘇省撫轅抄]  
　　十月廿五日候補府潘學祖銷隨辦海防營務處管領親兵會辦保甲巡防差候補同知金彭禀辭奉委解蘇省塘工經費赴浙江五品監翎分發江蘇試用巡檢蔣元樾浙江人禀到○廿六日委署吴縣馬禀知接印○廿七日吏部主事文選司兼騐封司行走劉家模河南籍來赴都候補府周蓮禀知辭奉委勘估徒陽運河上程候補縣王椿蔭松屬緝捕回○廿八日候補同知李福冕禀知辭奉糧道憲委赴鎭海衛守提銀兩差傅製祖禀銷海防營務虔文案差調補海口營都司陳光全禀知下捐各即查哨回從九黃殿所禀辭回上海糖捐周未入善紹琳銷海防營務處差遣兼分巡中路保甲差探聞欽憲錫大人於今日由浙江登舟明日卯刻展輸前來之信○廿九日候補通判王祖慶禀知辭奉委赴常熟會辦案件委署荆溪縣張渚司巡檢炫福清禀辭赴任從九洪鏛禀知辭奉牙厘局委解淮軍餉銀赴揚州○十一月初一日調辦上海租界會審委員正任川沙同知羅嘉杰禀知會算川沙交代清結即辭回滬兩淮候補鹽經歴葉瀾禀知奉總辦電報局札委蘇州電報局差遺○初二日候補縣吴觀樂即卸署寳山縣事回 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宜昌瑣記]  
　　長揚交界地方九月杪被雷擊斃一牛據云是日天氣晴明午後風雨忽至牧牛者俱至山前後牽之使歸有汪姓拳一水牛若有性靈見雷電次作早奔避牛欄前足甫入門雷聲忽震紅光滿室牛大吼一聲己提出門外四足跪地卓立不倒且背上有字云雷公本姓劉平生不打牛因他前生爲知府砍錯九人頭牛既斃人不敢動汪姓齋醮數日牛忽自倒村人亦安然無恙該處人均親見之傅説如此然事頗近於荒誕○前日有解差十餘名押解軍犯六名過境聞由廣東充發四川者○河西孝子巖上有孝子祠本以姜詩夫婦得名俗呼爲安安廟雖不甚軒敞而遺跡至今猶存近聞某局員擬重修廟貌並蓋造官廰客舍大約明春可興工也○東山攬勝樓捐修未竣官斯土者以其不利於風水將任其廢興不復過問甚矣其惑也○近日水勢尚有七八尺江通船嚙水祗四尺餘聞年内可以長行搭客運貨便益多矣 
[皖垣官報]  
　　皖屬各州縣厯年應征上忙錢粮例於秋成時各屬如數兑交藩庫今歲夏秋之交各州縣雨水不匀收成告歉上忙銀兩未能依限解交現將開漕盧方伯特委幹員分往各屬提解所有銜名備列于左計候補府經歴李宗尋劉演祖傅滉范潮縣丞石以鑑湛元洙從九品陶寳春嚴肅焦延禧張曙巡檢鄭坤鄔寳田趙同怡吴琦典史方吉祥馬從龍○藩轅牌示定遠池河司缺委試用典史李文藻者理鳳臺關疃巡檢缺檄委候補從九周顯樂署理候補通判汪得壽委解屯折銀兩赴江甯候補同知秦承惠委辦當塗烏溪匣卡務 
[鄂渚官報]  
　　十月十六日補用府先換頂戴截取班補用同知顧允昌自京來省十七日藩憲牌示蒲憲牌示蒲圻縣丞准補之江永榮赴任十八日縣丞徐芳奉藩憲委往天門濳江等縣督開通順河道工二十日前本任咸豐縣汪曾唯遵例離省署鍾祥縣典史諸鼎赴任廿一日候補縣丞樊國輔奉委查漢鎭循禮門巡城差並銷查賓陽門差廿二日湖南候補同知劉明翰候補縣胡醴源俱解第四批京餉來省管解甘肅新餉委員湖南候補縣劉伯屏來省電報局文案專辦商報局安徽候補府經歴彭名保來省署均州事本任武昌縣嚴福保准補鄖縣潘福蔭均辭赴任並銷武昌讞局差候補府經歴張問煦奉委查漢鎭通濟門禀知鍾祥縣黄世崇赴任藩憲牌示圻水縣蘭溪巡檢員缺飭本任劉廷柱回任襄陽縣雙溝巡檢員缺飭張裕忠赴任 
[蘇州電報局籌賑公所人售浙東棉子助賑彩票對號單]  
　　頭彩第二百三十號附頭彩上第二百廿九號附頭彩下第二百三十一號二彩第一百七十九號三彩第二百三十一號回彩第七十九號五彩第廿八號六彩第九十八號七彩第一百三十八號八彩第一百六十三號九彩第六十九號十彩第二百六十八號十一彩第二百七十四號十二彩第一百三十一號十三彩第二百八十八號十四彩第一百五十四號十五彩第二百三十六號十六彩第一百四十一號十开彩第二百五十六號十八彩第二十五號十九彩第七十一號二十彩第一百五十一號廿一彩第九十號廿二彩第一百廿二號廿三彩第一百十八號廿四彩第一百廿一號廿五彩第二百零八號廿六彩第廿九號廿七彩第十三號廿八彩第七十五號 
[上海北市絲業會舘核奬籌賑公所施少欽經收山東賑捐十月二十二十一日第八百四十二三次清單]  
　　新市貝益壽藥鋪化寄來慰萱氏求病即愈洋五十元洞庭東山文德許氏求姑病早痊洋二十元罔求氏求合家人口康安綿衣洋二十元留耕堂錢由受昌號交來十元揚州餘慶堂善士求父病後精神强健四元無錫屬氏四元有心無力子求生意得手先助四元不書名求夫婦目疾即愈由永安街太古昌來四元蘇郡潘衛泉二元惻隠氏梁二元弭災子二元方潤卿二元不齒主人二元汪子泉求妻産後大小平安續助二元寓漢伍存心以謝火神資移助二元以上二十日○九江張益芳代寄來白下耘心主人求弟病愈洋二十元譚門伍氏求病全痊十元盧琿石爲妻病求痊七元姚冠春求保時症速愈由文報局來七元尚有助兩廣洋登在兩廣清單内孫門李氏求保胎安六元隠愚子求妻病即愈光洋五元銅洋四元漢口胡瑞卿由太古晋局來仙源友四元杭州餘慶堂寄來無名氏五元周浦怡安氏綿衣洋三元黃氏求脚病速愈一元和橋曹馥昶代寄來不書名一元杭郡湖墅釐局抱關子銅洋二元○漢鎭茶業公所由安慶輪船來謙愼安經募昌字一萬二千一百三十四號册節居洋十元無名氏一元無名氏一元三户合來洋十二元以上二十一日 
[上海四馬路浦灘文報局内恊賑公所經收賑捐十月下旬清單]  
　　廿八日鋭册紹與城南逸老募孟殷氏孟何氏滕王氏秦倪氏寄廬主人五户各一元紹興泉明後裔募敦厚堂馮二十元桐城裕泰號程克成翁募合家平安爲母病速愈二户各五元曼士如意萬奮益二户各四元逸力氏鄔明是納慶號書居士施愽濟光韜氏尹明齋七户各一元○滬册天順祥號交來前芸軒翁手顧景翁募祈安氏心願氏保安氏求聰人祈敏人紫垣氏錫之氏馬祖望馬祖全順德堂敬德堂東平氏奎安氏馬汪氏馬陳氏馬傅氏積德堂驚恤堂馬清氏馬正氏馬廉氏馬明氏奎忠氏奎厚氏平安主人裕德堂鄒蔭庭鄒陳氏鄒小苦裕後堂蔭嗣氏蔭萱氏宗孔氏蔭心錉蔭安氏顧忠翰顧忠清顧忠廉顧忠彦顧忠動四十户各一元合計京平銀三十五兩實收申規元三十六兩一錢二分○申軍虞陽退士募一介不妄取人一元○催軍公大棧來杜士宏三元倪望磻游鵬翔沈薌泉三户各一元倪雲程四元沈光庭二元電報總局交來郭岡壽翁募楊友梅葉節齋二户各一元有心無力人求妻病速愈十元源恆隆布號募隆茂莊鼎記號鄭原記鄭信記壽萱室無力人六户各一　 
元揚州訪山書屋募無名氏公記無名氏三户各二百文泰記源康記二户各一百文盛記廣記二户各五十文訪山書屋二百四十文八户實收英洋一元四塘江大懋號募樂知書屋聽松氏又求合家平安三户各一元保安氏茞芳軒二户各五角彭城郡江夏郡餘福積禄恆壽五户各二角浙杭江干海朋橋曹成記募純壽記章和盛曹承志堂寜寛仁堂曹守先曹茂承堂曹義耕堂胡東璧廣茂號林氏十户各一元湖南省城樓募湖南虎字前營幇辦錢子峯一千文前營親兵砲隊共捐前營前哨共捐前營左哨共捐前營右哨共捐前營後哨共捐五哨各二千四百文前營前哨官曹炳卿前營左哨官宋仙臯前營右哨官羅開成前營後哨官何梅嶺四户各六百文實收湘平銀九兩三錢七分○安定陸眇雲翁募頑石氏朱維基二户各一元溧陽義隆潤號交來建平縣宗君祥善士五元○本日共收英洋一百零四氏湘平銀九兩三錢七分規元三十六兩一錢二分 
[上海四馬路浦灘文報局内恊賑公所經收賑捐十月下旬清單]  
　　廿九日滬册常州徐墅陳芝生翁募横秋閣主人求合宅平安兩元桂韾青屋爲小口平安陳謝氏誦芬堂求病愈銷然生六户各一元無名氏有心無力人亦園後裔隠名氏浣華居士五户各二角○申單甯州周有才善士募葛陽氏十元澹然居士六千文義記四千文洪振昌砲記立記三户各二千文謙善堂楊惠臣吴楷堂姚蓮陞洪遽臣桐梅軒照青堂西山賤丐聞過齋裕泰恆記胡善卿十二户各一千文王國倫六百文盧定林王元慶汪虞庭二户各五百文左招起黃萬全胡得標胡興海丁哲坤朱曰揚夏雲亭陶世雄葛邦金韋定發陳寳林熊鴻良王荐江胡兆祥東成宜楊得勝帥朝良曹鳳翔態中鎭張泰和尚慶連羅鴻斌二十二户各二百文洪振昌俞懋鈞雷永升三户各一百文四十八户實敗州平銀二十兩英洋十元○催單杭城周修堃翁二元又周陳氏一元安徽信孚莊手皖省吕氏募虚心子本洋四元芹香軒本洋二元蓮貞堂本洋一元執中堂沈敦仁堂鄭　仁堂王清芬堂章雙桂書屋熊三槐堂王尺木堂胡七户各一元屏山堂劉集慶書室復興衣莊三户各二元裕德堂吕陸元瑞泰木行募三影氏眉叔氏二户各一元春輝堂陳陸少記求安室三户各五角厚德堂王三角平安福二角瑞泰木行二元江永帳房林湘泉翁十元江西撫署何梅閣募吉安匣局暨各分卡九三八平二四銀二百兩九三一申規元二百十三兩九錢六分三厘○本日共收英洋五十五元規元二百十三兩九錢六分三厘本洋七元現銀二十兩○附收江寜賑捐十月下旬清單常熟義興棧馮勷霖翁來金陵存德堂募殷德發洽記無名氏五户潘子記共八户各一元裕通恊昌二户各二元李泰祥存心書屋馬聚和無名氏四户各五角徐百英蘇德忠二户各一百文張少蓮程樹堂馬煜三户各二百文補過書屋三百文共實收英洋十五元合併聲明本旬共收現銀合規元五百廿八兩七錢一分一厘英洋二千九百八十五元一角三分五厘合規元二千二百廿三兩九錢二分五厘爐胚爛板洋二十元合元十三兩足對開一個虚對開四個合元一兩五錢六分四厘小洋十七角合元一兩　錢六分六厘銅洋四十四元烊見元六兩五錢五分六厘錢四千七百十五文合元三兩一錢零二厘首飾銀三兩七錢合元二兩九錢六分統共合收規元二千七百八十一兩另八分四厘附收江寜賑捐洋十五元合元十一兩一錢七分五厘連前共收規元十四萬六千另另五兩九錢另九厘英洋二萬零五百元○解山東第七批庫平銀八千兩合元八千七百六十八兩○解常熟第二次英洋五百元合元三百七十二兩五錢○連前共解規元十五萬二千八百七十三兩三錢八分五厘英洋二萬另五百元實塾規元六千八百六十七兩四錢七分六厘合併聲明 
[上海三馬路與昌絲棧陳竹坪經募兩廣山東江甯沙洲賑捐棉衣十月廿六日第一百四十一次清單]  
　　沈蕩萬原新號經募消災氏祈保家客平安洋十元○張緣初元生書潤移助洋六角○朱青藜先生書潤移助洋二角又洋二角○春生鑑交來錢云山善士經募江甯昌字二百三十一册升字義茂和怡和生楷記德生義元芳帳房福興祥卜春餘八户各洋五元朱少谷恆裕公二户各洋三元文記信生義金采芳祝少英陳兆麟祥記聚興仁義興合裕興仁太順益同興源記同春十三户各洋二元無名氏吴少坪畬經草堂和記光裕全沈招生慕記公平帳房愼餘無名氏十户各洋一元張耀庭洋五角以上三十四户共來洋八十二元五角○夏衡甫交來朱家角張恆泰經募昌字二千二百七十六册張恆泰衣莊恆益行春森震泰四户各洋五角不留名洋六角乾大不留名恆昌隆順義興萬興萬茂七户各洋二角以上十二户共來洋四元○杭州峰沅氏經資移助以資冥福洋四元涿河王人和船洋一元○凌約軒先生醫金移助錢四百文○曹繼昌爲求母病速愈洋二元王麗生銅洋七元畢子修錢三百文吴如寳錢二百文○本日共收洋一百零三元五角銅洋七元小洋十角錢九百文合併聲明 
[上海三馬路與昌絲棧陳竹坪經募兩廣山東江甯沙州賑捐棉衣十月廿七日第一百四十二次清單]  
　　　善士交來電東隠士助沙州洋五十元又　江隠名士助山東洋五十元以上二户共來洋一百元○本埠福聚公報關行交來煙台福興棧將品端善士經募昌字八百四册福興棧洋八元隠名氏洋五元通聚公義和成和記帳房樂安堂四户各洋四元同茂公和成永興成天和順四户各洋三元德昌公恆盛昌裕興公永聚雙成永乾和順中和順同祥會昶元和順永吉棧利城信德源永金城同和盛恆戊成金祥春餘杳堂德源順思源堂孝思堂廿一户各洋二元聚昶永祥利和順天和堂麗和號金永興金大興金永豐聚興公洪順祥萬祥隆盛義聚秦成源裕永源昌祥熙春永莊福齡將福溝莊福懋蔣福勝廿户各洋一元以上五十一户共來洋一百零三元○蓮舟大和尚助生紙字對十六副又字屏兩堂○英租界曾審署帳房交來馮金瑞控姚受和將頭打破罰欵助賑洋四元又張家瀠身邊搜出以作罰疑移助銅洋三元○太原無力人求合家平安助沙州王廉泉二户各洋二元太原無力人助棉衣孫子生因患痔蒙丁春翹先生賜方燻洗獲愈謝儀移賑爲同病者倡二户各洋一元無名氏銅洋一元○本日共收英洋二百十三元鍋洋四元生紙字對十六副字屏二堂合併聲明 
[上海三馬路與昌絲棧陳竹坪經募兩廣山東江甯沙洲賑捐棉衣十月廿八日第一百四十三次清單]  
　　本埠楷記寳號交來漢口姚經畬善士經募昌字一千一百五十三册公泰行洋十元德生義洋五元姚經畬允大生同順祥聚興德義興合同盛和六户各洋四元魁盛隆還歴氏天順祥寳興祥四户各洋三元同裕厚無名氏振豐起姚義興仁和長厚記無名氏曾超然所好齋主人九户各洋二元無名氏洋一元以上廿二户共來洋七十元内估看銅洋一元○杭州天佑生助元色熟羅夾馬甲一件○仙鎭得和號顧廷富善士經募昌字一千三百五十入册顧廷富洋七元張順茂洋三元李祥元洋二元以上三户共來洋十二元○顧莪士先生醫金移助洋半元○倪善士交來無名氏洋廿元○蘄州榮昌布莊經募昌字一千七百五册曾寳翁魏秉翁謝連翁張易翁吴榮昌松懷氏賀復泰高大茂黃謙益立泰裕康恆吴立生十二户各錢一串共來曹平銀六兩七錢四分批見合規銀七兩一錢二分二厘○馬門郭氏病愈完愿洋四元○本日共收英洋一百零五元五角銅洋一元規銀七兩一錢二分二厘元色熟羅夾馬甲一件售見洋四元合并聲明 
 
 

Page 10

 
 
   
 
 

Page 11

 
 
[光緒十一年十月廿六日京報全録]  
　　宫門抄○諭旨五道録前○教職單○直督李奏叅辦人員摺○大臣楊奏隨員請二賞假回籍片○又奏飭道員回閩片○大臣希等奏審明定擬摺○十月二十六日禮部宗人府欽天監廂紅旂值日無引見○克土等磨勘弓刀石覆命○榮公守護東陵請訓○奉天學政楊頤請訓○嵩申等謝寛免處分恩○黃永安服滿請安○阿克逹春請假一月○岳林請假十日○掌儀司奏二十九日祭奉先殿漪貝勒行禮○禮部奏泳磨勘試卷之大臣派出延煦煕敬阿昌阿文頌愛廉○召見軍機榮公楊頤○光緒十一年十月分教職單教授廣東瓊州歐志唐高州舉王諭江蘇武進楊長年江甯山東滋陽朱萼曹州雲南昆陽州衛家珍臨安俱舉訓導奉天懷德曹榮紳順天歲山東齊河單柄翰登州舉山西垣曲吴振鐸大同舉河南商水吴鑑衡歸德歲四川渠絲周國佐叙州歲復諭山東平陰趙樂水武定恩沂水孔繁沂青州廪河南懷甯李鏡蓉開封廪原武李渤開封舉廣東陽山林毓華瓊州廪四川開縣唐端侯成都副榜復訓山東濟南劉成章濟甯山西絳州叚起瑞太原河南南陽縣榮先汝州浙江黃嚴土寳瑩嘉興歸善樂翊龍驚定四川保甯雷春保成都俱廪○○大學士直隸總督一等伯臣李鴻章跪奏爲直屬舊案交代内事故人員虧項屢催未解照章叅辦恭摺仰祈聖鑒事竊據署藩司松椿詳稱前奉部章嚴提交代未解銀兩當經前升司松駿通行遵照該署司於三月間到任開具員名欠數清單咨部一面勸限追辦並查明應行照例請豁並己經叅革查抄或有領欵可以備抵或己抵解清楚及有事故早經離直各員分别開單詳請奏咨又因保定縣知縣趙浚候補知縣陳詠戴垂勛方汝嘉逾限未完詳經奏叅勒追各在案兹查離直人員己有遠道來省先激一半及二三成者雖不能一起全完現仍設法籌措惟徐霖等三十七員所欠内結正雜欵項迭經嚴札飭提並分咨旂籍豐追迄今延不解繳亦無隻字覆直殊屬任意玩延請照章叅辦前來臣覆核無異相應請旨將己故知縣徐霖恩泰鄭兆同宋維光謝恕陸以誠楊汝爲趙錫齡石學階張邦瑞沈廷樾彭樹惇朱立綱蘇嚴華徐沛然汪良弼王霖方蔭樾陳鍾慶蕭煥榮李憼公黃曾己故知州易維幹陳兆聨袁啓佑汪秉衡等二十六員即行革職並己經叅革知州嚴祖全知縣戴會福陳鳳藻耿覲光壽山楊文濤張承福陳紹籍景春康炳　陳煥文等十一員分别查提本員及家屬嚴訊勒迫並飭查歴過任所庽所有無資財寄頓查封備抵再查徐霖係江蘇吴縣人恩泰係正黃旗蒙古人鄭兆同係浙江嘉興縣人宋維光係山西汾陽縣人謝恕陸以誠均係江蘇上元縣人楊汝爲係福建政和縣人趙錫齡係山東昌樂縣人石學階係江西樂平縣人彭樹惇係江西萍鄉縣人朱立綱係浙江歸安縣人蘇殿華係安徵石埭縣人徐沛然係湖南善化縣人汪良弼係江蘇陽湖縣人王霖係陜西命陽縣人方蔭樾係安徽桐城縣人陳鍾慶係廣東東莞縣人蕭煥榮係江蘇武進縣人李懲公係河南商水縣人黃曾陳鳳藻均係浙江錢塘縣人易維幹係河南光山縣人陳兆麟係廣東嘉慶州人袁形佑山東長山縣人汪秉衡嚴祖全均係浙江仁和縣人戴曾福係胡北孝感縣人耿覲光係山東歴城縣人壽山係正藍旂滿洲人楊文濤係山東嘉祥縣人張承福陳紹諶係浙江山陰縣人籍景春係山西太谷縣人康炳麟係湖北江夏縣人陳煥文係江西金谿縣人並請勅下各該巡撫都統轉飭各該員原籍原旗州縣佐領將其家産一律查封備抵迅提本員並家屬解直訊追以重庫欵除開具銀數清單分咨户部各省外理合會同兼管順天府府尹臣畢道遠順天府府尹臣沈秉成恭摺具陳伏乞皇太后皇上聖鑒訓示謹奏軍機大臣奉旨徐霖等均着革職同革員嚴祖全等分别查提本員及家屬嚴訊勒追並咨行各該巡撫都統即將各該員旗籍家産查封備抵餘依議該部知道欽此○○楊岳斌片再臣光緒十年十月二十八日行抵湖北省蒙恩簡派刑部主事楊秀寔隨營差遺委用遵即派辦乾軍營務處並將到營日期及派辦營務處差使緣由附奏在案該負總理營務諸事深資得力臣見其才具優長任以餉糈重務管帶親兵中營臣渡臺後一切均係該員經理悉臻妥善查該員忠義性成胆識堅定且能清操刻勵誠爲不可多得之才臣現遵旨遺撤事竣回籍養親該員應令回京供職以益造就兹據禀稱自光緒五年在京聞訃丁母憂回籍守制六年經前湖南提臣鮑超函約馳赴樂亭大營襄辦營務七年霆車奉撤又復回京十年奉旨隨營差遺現在諸務告竣並無經手未完事件理應到部銷差惟離家日久先人廬墓亟待修培禀請代奏懇乞天恩賞假回籍赶將廬墓修好即回京供職萬不敢稍耽安逸自負生成臣見其情詞懇切出自孝思想應附片奏明伏乞聖鑒訓示謹奏車機大臣奉旨該部知道欽此○○楊岳斌片再臣長子三品銜福建遇缺儘先題奏道楊必儀去年夏間經福建督撫臣調委厦門隨同福建水師提臣彭楚漢帮辦防務兼帶南字中營旋經福州將軍臣穆圖善調守長門砲台九月仰蒙恩批飭准楊正儀隨臣行營遵遺臣本年正月十七日帶同該道員由泉州委淦附輪繞赴埤南到台援剿臣七月奏邀旨准裁撒乾軍事竣後回籍終養該道員楊正儀目應咨送回閩聽候差委理合附片陳明謹奏軍機大臣奉旨知道了欽此○○奴才希元恩澤跪奏爲審明職官犯姦按例定擬恭摺仰祈聖鑒事竊查前准三姓副都統恒元咨稱據正白旗孀婦胡關氏以伊夫族弟雲騎尉松科夤夜持刀登門尋釁扎傷大隻掽壞家且等情呈控一案當經傅訊該雲騎尉松科狡展不　隨咨請撤任傅集原被人証審明録供議擬咨報核勘富經批飭刑司部員悉心覆勘兹據該司掌關防刑部郎中啓勳去稿刑部郎中趙蓉鏡帮辦關防叅領富魁公同核議仍照原擬呈請奏咨前來奴才等覆加確核緣松科係三姓正白旗鳥爾滾布佐領下雲騎尉胡關氏係松科無服族嫂德積係胡關氏之子陶葛氏係披甲依凌阿之妻均在哈爾斐屯居住德積先欠族叔松科借墊修理小車錢文未還嗣松科先後向德積借去大褂二件當錢花用亦未還光緒八年春松科未襲官時曾在該副都統衙門充當右司貼寫因派在税卡當差往返由陶葛氏門前經過進屋歇息陶葛氏見面不避因此熟識陶葛氏之夫依凌阿在練隊當差當不在家是年七月間不記日期松科至陶葛氏家探望時值天晚大雨陶葛氏同婆母留其避雨夜間松科乘隙與陶葛氏在姦以後屢往續舊亦未給過錢物伊婆母與伊夫均不知情松科於十月間赴京承襲世職旋回總未前任嗣陶葛氏之夫查知姦情即休回母家至十年十一月間松科聞知葛氏被夫休棄現在母家過度隨往探望兩次十一年二月間松科復往探望葛氏容留姦宿其母葛盧氏查知阻止不聽由此肆行來去益無顧忌德積稔知松科常赴葛盧氏家與葛氏姦宿隨於五月初四日二更時分赴葛盧氏家尋找未遇在彼坐待經葛氏查間德積即以松科借當大褂不還現值親友家有事必須穿用因此特來討要正叙話問適松科走至窗外竊聽遂疑德積亦與葛氏有姦並憶及德積前欠錢文尚未歸還今返來尋索大褂有意侮辱一時氣忿隨推門入屋拾棍向德積撲毆經葛氏同母攔阻德積乘空跑出避匿松科尾追不及遂往向其母胡關氏理論不服致相吵閙將胡關氏屋内桌上茶葉鐔瓷瓶茶碗帽鏡等物掽落損壤忿忿而去次早胡關氏慮恐復來尋閙豫邀族長雙禄到家解勸松科復往叩門大驚撲咬松科拔刀將犬扎傷胡關氏聞聲開門趨視松科進屋找德積不遇因見族長雙禄在彼即向胡關氏逼索其于德積前欠錢文經雙禄勸令暫回聽候措還均各走散胡關氏因松科屢向尋閙氣忿即以前情呈控當因松科狡展不服隨咨請撤任歸案訊辦兹經該副都統集証復鞫據各供認前情不諱詰無另有别情矢口不移案無遁飾應即擬結查例載官姦軍民婁者革職杖一百的决姦婦枷號一個月杖一百又律載不應爲而爲事理重者杖八十各尋語此案雲騎尉松科身膺職官不知檢束輙與旂婦陶葛氏通姦以致該氏被本夫休回母家松科仍往續舊迨伊族姪德積往討大褂起釁後屢至胡關氏家尋閙壞掽家具札傷犬隻殊屬不合第係職官以姦通葛氏爲重自應按律從重科斷松科除掽壞胡關氏家具輕罪不議外合依職官姦軍民妻者革職杖一百的快例議以革職权一白的決兩遺雲騎尉世職另行承襲其掽壞胡關氏家器物飭估追賠陶葛氏合依姦婦枷號一個月杖一百例擬枷號一個月杖一百係犯姦之婦杖决枷贖追取贖銀入官該氏既被本夫休棄仍給其母葛盧氏領回德積明知松科與葛氏有姦並不遠嫌輙以衣物細故夤夜往討致起釁端雖訊無争姦情事究屬不合應照不應重律擬杖八十鞭責發落其與松科互有欠項分别照追給遠以息訟端胡關氏所控各節雖未盡寔姑以事出有因葛盧氏於伊女留松科姦宿曾向禁止尚非縱容應與胡關氏均請從寛免議餘訊無于概予省釋除遵通行俻録原審供勘繕單送軍機處俻查並各報刑部覆議暨咨兵部外所有奴才等覆核定擬緣由是否有當理合恭摺具奏伏乞皇太后皇上聖鑒勅部核議施行謹奏軍機大臣奉旨該部議奏欽此 
 
 

Page 12

 
 
[光緒十一年十月廿七日京報全録]  
　　官門抄○諭旨二道録前○大臣裕奏請立繼承襲世職摺○將軍金奏據情代陳摺○東撫陳奏爲查訊明確特叅文武各員片○大臣杜等奏蒙員患病循例請假摺子○江撫德奏委署知縣夾片○十月二十七日兵部太常寺太僕寺正藍旗值日無引見○睿王托倫布各假滿請安○延煦等磨勘試卷覆命○召見軍機○○奴才裕長跪奏爲瀝陳下情籲懇天恩俯准立繼承襲世爵以符定例而存絶祀恭摺仰祈聖鑒事竊前准兵部咨開轉據正白旗滿洲咨稱世襲三等承恩公裕輝因軍政貽悮考騐勒令休致所遺公爵應以奉天府府尹裕長擬正迅即進京預備本旗揀選帶領引見當經將車慶裕以世爵冋歸年終辦理爲期尚遠現值地方緊要擬請暫緩交卸等因具奏奉旨着照所請該衙門知道欽此欽遵在案伏思定例世爵官員勒令休致仍准令伊子承襲者誠以聖廟寛大賞延于世罪弗及嗣之義也查奴才族弟裕輝因貽誤軍政勒令休致核其所犯並非贓私重罪例應以伊子承襲裕輝雖無子嗣亦應於族中擇有可繼之人繼嗣承襲方與定例相符惟裕輝賦性愚昧兼有怔忡之疾居常神志昏憒是非莫辨遇事每執偏見前經族長囑令擇繼裕輝兼執不允而同族之人亦憚其素行狂暴恐遭摧折未敢輕許爲繼是以屢議未成因而中止本旗即按照房分揀選以奴才列名擬正竊思奴才與裕　係屬同高祖兄弟房分間隔一經承襲即屬别支核與世爵休致仍准伊子承襲之例不甚脗合在奴才亦不免有旁支奪爵之嫌無如裕輝愚愎性成難以理喻奴才不能開導就止於前轉而倖此爵襲終覺負疚滋慚日久徬徨無以爲計正在躊躇間接到家信得悉裕輝於六月初四日因病身故如裕輝之冥頑無知自甘暴棄本無足惜惟溯思奴才叔曾祖孟住於嘉慶十年蒙特恩賞襲三等承恩公爵一線單傅迄今己世襲三次裕輝不能愼保爵位致遭黜落尚冀其生有子嗣猶可援例陳請俾奴才叔曾祖一支世沐恩澤綿延勿替詎意天奪其算遽爾淹逝若不爲之立有子嗣則奴才叔曾祖一支即從此斷絶世爵旁屬良可痛惜奴才雖未有子嗣而同族近支不乏可繼之人查奴才從堂兄裕寛有子一人二胞弟裕禄有子八人三胞弟裕德有子二人堂弟裕順有子二人均係服制相同議繼議祧與例相符奴才若緘默不言是貪圖五等崇班不顧同宗絶祀且與定例相違致涉越襲之嫌負慚清議心實難安再四思維惟有據實陳明籲懇聖主恩施請旨飭下正白旂滿洲都統諭令族長爲裕輝選擇立繼仍以繼子承襲世爵以符定例如蒙恩允奴才叔曾祖一支永戴朝廷崇封延世之殊恩奴才不致見譏當世亦可對奴才叔曾祖於九泉矣奴才爲宗族延嗣不敢違例徼倖冒昧上陳不勝惶悚迫切之至謹繕摺其奏伏乞皇太后皇上聖鑒訓示謹奏軍機大臣奉旨着照所請該衙門查核辦理欽此○○帮辦軍務大臣伊犁將軍奴才金順跪奏爲副都統傷病增劇呈請開缺回旗調理恭摺據情代奏仰祈聖鑒事竊奴才據頭品頂戴青州副都統雲騎尉世職綽勒郭蘭闊二圖魯托雲佈咨呈竊副都統於咸豐二年出兵直隸山東地方肅清凱撤回旂八年奉調出征江南勦辦髮捻各逆嗣由江南調赴歸化城保送進京經兵部帶領引見事竣回防旋即進勦陜甘新疆等省回匪直抵伊犁歴經攻城破卡打仗出力荐授今職渥荷聖恩高厚竭盡駑駘稍報鴻慈於萬一詎意福薄災牛舊傷舉發前在直隸静海縣打仗面受槍子傷一處江南六合縣打仗左骽受矛傷一處二次打仗左肩甲腰脇大骽連受刀矛傷九處均經騐列超等繼復截剿江皖大股髮逆揚州全境肅清攻克苗沛霖老巢以及剿平回匪南北奔馳歴受濕寒尚無大礙惟目去冬以來偶患中風多方醫治雖稍覺見效而舊傷因之遽發一遇陰雨筋骨疼痛徹夜難禁又兼年近六旬血氣過於虧損語言蹇澀腰腿麻木動履需人乘騎尤多不便現在駐軍伊犁防務不容稍鬆若以傷病之軀意存戀棧勉强支持萬一貽誤戎機所關匪細再四思維惟有呈請代懇恩施逾格賞准開去青州副都統員缺回旗調理等情請奏前來伏查該副都統沈毅果敢調度有方從軍三十年轉戰六七省鱗傷遍體洵屬爲國宣力卓著勤勞兹因舊傷舉發懇請開缺回旂調理奴才親騐屬實理事據情代奏仰懇天恩准予并缺回旗可否賞食全俸以示體恤之處出自逾格鴻慈所有副都統傷病增劇呈請開缺回旗調理緣由謹恭摺據情代奏伏乞皇太后皇上聖鑒訓示謹奏軍機大臣奉旨另有旨欽此○○陳士杰片再分統振字營升用總兵台莊管叅將張福興前因黃水盛漲經臣飭調來省統帶振字先鋒中營勇隊駐紥長清縣境防守河隄本年七月二十日因揚莊月隄出險廂帶需用船隻張福興派令勇丁徐長勝岳秀榮赴對岸雇船徐長勝等行至齊河縣東門外渡日見有齊河縣城内商人清源號載粮船隻在彼停泊即向雇用該商人疑爲勇丁藉端訛索立時喊禀齊河縣知縣王敬勳飭差將徐長勝等傅案查訊因無派令雇船票據當將徐長勝等責押正擬備文移查即據張福興函會懇將徐長勝等釋放土敬勳因案未訊明不允詎於二十二日清晨有振字管勇丁數十人赴齊河縣求情書役人等出向攔阻彼此口角争毆該勇丁等將該縣大堂暖閣存放什物　毁書役人等各有受傷據王敬勳張福興先後互禀到臣當經飭委辦理管務處候補道張桐馳往切實查辦旋據該道禀稱親詣縣署查勘大堂等處什物均被　毁書役人等受有微傷訪查起釁根由委係河工廂埽需盤張福興派令勇丁徐長勝等赴齊河縣渡口雇覔並非勇丁藉端訛詐嗣徐長勝等被控經縣傅訊責押張福興因函懇未釋一面具禀一面復派勇目單西亮並親兵數人再赴該縣求情釋放又恐單西亮等不善措詞續派中營帮帶官候補叅將郭世華親往該縣面懇迨郭世華抵城己先有勇丁何得勝因連次懇求該縣不允私自糾約在城購買料物暨换錢之勇丁十數人緊隨單西亮等在縣署滋閙經郭世華赶至喝住當將勇丁帶領回營何得勝畏罪乘間逃逸現張福興己將隨同滋事勇丁分别從嚴責懲何得勝移會原籍荷澤縣一體緝拿究辦等情具覆前來臣查該縣王敬勳因勇丁徐長勝等雇船被控既己傅案訊係由營飭令雇用並不移查明確輙即責押迨經該營統領叅將張福興函懇釋放又置之不復辦理殊欠妥適而張福興即因函懇不答業己具禀自應聽候批示輙復派勇目單西亮同親兵赴縣求情以致釀成事端尤屬辦理乖方叅將郭世華當勇丁滋事之時雖稱係事後赶至惟身充邦帶平時約束不嚴己可概見勇丁何得勝係爲首滋事之人又不立時拿究致令遠颺尤爲不合均未便稍事姑容除由臣嚴飭張福興等勒限緝拿何得勝務獲同單西亮等一併解省發委濟南府審辦外相應請旨將升用總兵台莊管叅將張福興革職留任仍留營効力俾觀後效候補叅將郭世華即行革職齊河縣知縣王敬勳交部察議以示懲儆理合附片具奏伏乞聖鑒謹奏軍機大臣奉旨張福興着革職留任准其留營效力郭世華即行革職王敬勳着交部察議仍着嚴緝何得勝務獲同單西亮等一併解省審辦該部知道欽此○○奴才杜嘠爾車林多爾濟跪奏爲蒙員患病循例按照新章復行給假調理恭摺具奏仰祈聖鑒事竊據三音諾彦部落盟長吉克吉特多爾濟呈報本盟成蕯克多羅員勒額林沁忠鼐問患腰腿等症實難力疾辦公呈請照章給銀兩个月等情當經奴才等照章給假奏蒙聖鑒在案兹據該盟長呈稱本盟札薩克多羅貝勒額林沁忠鼐假限己滿病仍未痊呈請照章再行給假四个月俾資調理等情呈報前來奴才等伏查該札薩克多羅貝勒額林沁忠鼐假期己滿病仍未痊自應按照新章再行給假四个月令其调哽除檄覆遵照外理合恭摺具奏伏乞皇太后皇上聖鑒謹奏軍機大臣奉旨知道了欽此　○○德馨片再大庾縣知縣胡承弼經臣調省察看所有該縣印務應即遴員接署查有信豐縣知縣陶繼曾斡練有爲堪以調署該員任内並無盜刦三叅届滿己起四叅及錢糧未完叅限將滿月關降調之案據署藩臬兩司具詳前來除檄飭遵照外謹會同兩江督臣曾國荃附片陳伏明乞聖鑒謹奉軍機大臣奉旨吏部知道欽此 
 
