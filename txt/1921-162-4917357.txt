# 1921 - 162 - 4917357

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[英日同盟之將來（老圃）]  
　　英日果續盟與其謂之維持東方平和無寧謂之醖釀世界大戰英日之所以同盟固非對抗中國弱國昔之英日同盟所以對抗俄國以後英日同盟將欲對抗何國豈獨一美國今德俄削弱英國爲世界之覇日本爲遠東之覇皆處於極盛之勢此兩覇結盟不啻以遠東爲禁臠而盡置於兩國權力之下是不特對美國直對世界雖兩國勢力之强可以一戰然謂他國從此退讓以後關於遠東問題肯仰兩國之鼻息或認兩國之優先則無是理故英日續盟之日即東方均勢破壞之日均勢破而東方從此多事矣然欲免此禍其權未嘗不操之中國中國果能息無謂之爭犧牲私利以謀統一財政軍政一切循軌道而行則中國足以自立雖有英日同盟或不足以爲吾禍若如今日軍閥之所爲乃自召外侮不特足以亡國且足以引起他國之爭雖無英日同盟要無可以自立之理加以英日同盟即不啻宣告中國爲第二朝鮮而中國問題更較朝鮮複雜勢必爲世界戰爭之導火線而以中國爲戰塲此非故作危語國中各黨派實應及時覺悟大難當前固無暇爭雞蟲之得失也 
[專電]  
　　北京電潼關轉西安電稱十二日各界開會决和平解决（一）可免地方糜爛（二）各軍欠餉新督無可推諉（三）直軍希望有戰俾可勾銷欠餉陜軍勿中其彀惟劉世瓏言本人部下除外陳樹藩勸劉勿亂大謀劉仍未允馮玉祥已到華州架設軍用電話與後方連絡 
　　北京電陳樹藩再催速將陜軍編制發表院覆稱執事治秦七載生聚敎訓具見苦心爲地方謀幸福爲後任策安全惟改編體大事繁中央擬派員前往查考協同辦理但於財力兵力兩不相妨罔不立予施行尙望安輯衆軍共維地方（十八日下午三鐘） 
　　北京電陜陳電儉（二）（十）（八）電所請六項均爲力固大局保衛人民起見詎料直軍不諒節節進逼樹藩雖將各軍撤歸西安俾待後命無如軍官士卒不聽指揮紛防要隘千乞速决定宗旨否則如生誤會難負重責（十八日下午七鐘） 
　　北京電王占元電謂鄂省自辦借欵未成以前收束軍隊維持現狀需二十萬元請速撥（十八日下午三鐘） 
　　北京電馬次函張一麐回京調停敎潮張昨晚謁靳今午謁徐主請政府派職員向敎育界道歉並責令軍事長官向被傷諸人慰問再由大總統明令解釋亦不失政府之尊嚴徐靳互諉囑與馬次接洽敎職員特開聯席會議結果對六三事應由政府向國民道歉經費問題實行閣議三條加以保障又附件二欵（甲）皖學潮應依法懲馬聯甲等（乙）武昌高師經費速籌定八校長奉到挽留部令後又提出全體辭呈（十八日下午四鐘） 
　　北京電陸榮廷寒（十）（四）電亦催欵謂三使决定協桂費用二月不至望眼欲穿若十日不到不僅抗粤爲難卽地方亦恐他虞（十八日下午三鐘） 
　　北京電參陸處會核張景惠鄒芬請修平地泉至滂江輕便鐵路認爲購料施工緩不濟急恢復蒙疆計劃不能俟諸路工告成時惟認爲有敷設價値（十八日下午三鐘） 
　　北京電參陸處電張作霖蒙防緊急端資統籌請速就經略職查奉軍已抽一旅赴察現宜在廊房鮑德三馬廠李芳辰南苑朱一淸三混旅中再抽一旅援蒙並謂各該旅保衛尙有餘力抽調後母須另派塡防軍隊（十八日下午三鐘） 
　　北京電鄒芬電據退滂第三營張占鰲報告烏得俄黨因糧彈兩缺無力支持迭向活佛呼籲要求接濟我軍可否趁機前進攻擊恢復烏得等語除責成滂防各軍暫取守勢不得妄動外特電請示機宜並懇促令援軍從速開拔協助進取（十七日下午七鐘） 
　　北京電張景惠電二十五旅兵士經綏西來口者已分别遣散其大部由烏滂來口者尙有一千七八百名現値察防吃緊擬將該兵編爲騎兵一團機關槍一連留駐察防爲征蒙前導之需（十八日下午三鐘） 
　　北京電昨俄代表柯尙寗阿洛夫先後見朱鶴翔劉鏡人聞中俄局部商約已會吉黑兩省與赤塔遣滿代表討論（十八日下午三鐘） 
　　北京電范領電謝黨擾亂崴埠日益緊急各國代表咸以聯軍早撤該處與我國關係較重除電請黑督加添軍警保衛華僑外擬至不得已時各國代表暫送我國軍艦避亂可否示遵（十八日下午七鐘） 
　　北京電劉鎭華來電催餉有整軍衛民具負責任旣不能無米爲炊亦何敢隔岸觀火語（十七日下午七鐘） 
　　北京電制定縣自治施行細則縣議員選舉規則均以明令公布 
 
 

Page 5

 
 
   
 
 

Page 6

 
 
[專電二]  
　　北京電顧使電國際聯合協會日内卽在日内瓦開會林宗翁處需欵孔亟務請速飭財部電滙鉅欵接濟（十七日下午七鐘） 
　　北京電汪士元因直曹敦促將回任（十七日下午七鐘） 
　　北京電鄂省將設軍務會辦杜錫鈞有望（十七日下午七鐘） 
　　北京電近日外省疆吏來電仍少 
　　北京電浙省憲内幕昨滬某要人電告甚詳故靳轉樂觀（十八日下午三鐘） 
　　北京電湘東饑民索食株萍路車祗開老關安源間醴陵株州長沙間（十八日下午三鐘） 
　　北京電廣九漳厦吉長四洮隴海各路局嗣後餐車器具食品宜一律用國貨（十八日下午三鐘） 
　　北京電意使杜臘昨電其本國請告退（十八日下午三鐘） 
　　天津電曹錕覆靳電謂選舉是否緩辦以多數取决 
　　天津電曹接閻電定馬（二十一）由馮玉祥與陜陳代表在渭南會商陜局善後 
　　天津電張勳致函奉張並派萬繩式入京述不欲就職之困難俟張覆到卽决進退（以上十八日下午十鐘） 
[公電]  
　　趙恒惕通電各報館均鑒頃讀盧督軍豪電痛陳盜國肥己之害歷指選舉借債之非憂國之心昭然若揭而歸本於先以省憲定自治之基礎繼以國憲保統一之舊規順應潮流納民軌範名言至理佩仰奚如恒惕對於促成自治歷有通電正與盧公意旨相同近頃湘省正在趕制省憲而川粤滇黔江浙等省亦在積極進行間有因地位關係未即實行者其心理已無不羣趨於自治一途足見民意所趨已無違反之餘地盧公高瞻遠囑苦口婆心深悉致病之源力求正本之法一再闡發其理益彰恒惕實極端贊同想我全國同肥更當奮袂而起併力猛進以底於成敬佈區區佇候明敎恒惕靑印 
　　陳炯明通電頃接浙江盧督軍豪電痛論年來禍源在於襲中央集權之虛名以醞各省分裂之實禍並主張此後救國方法在分權各省俾自定省憲勵行自治庶可由分裂而進於分治逖聞之下感佩莫名目論之士往往以主張分治即爲破壞統一曾不知分治與集權本爲對待之名詞於統一何與北美合衆成例具在豈容指鹿爲馬民國以來之禍亂正坐目論者誤解集權爲統一於是野心者遂假統一以集權（中略）亂極思治改絃更張誠不容緩且以吾國地大人衆各地方往往自爲風氣欲民治發達惟有予以自由俾之自謀進步此不特爲國家統一計即爲民治完成計亦舍此無他道也分治之論爲國情及世界現勢所趨殆將由言論以進於實行惟進行之道條理萬端今得盧督軍以熱心毅力出而提倡如獲南鍼景仰何極各省明達度必相與有成炯明不敏惟有竭其所能追隨不懈謹以奉達諸希鑒裁陳炯明寒印 
世界路透電 
[英礦工投票仍主罷工]  
　　十七日倫敦電據官塲宣稱礦工投票主張繼續罷工計贊成接受礦主條件者十八萬三千八百二十七票反對者四十三萬二千五百十一票礦工聯合會書記何志士氏云礦工幹事部會議後宣稱現因投票之决議故須繼續罷工惟政府願出一千萬鎊津貼之期限明日將滿大約尙須與政府續開談判 
　　十八日倫敦電礦工投票之結果即礦工幹事部亦爲驚詫足證工人現仍堅持全國利益共同分配之議而礦主方面則於星期一日開礦工作蓋信工人必陸續歸束首相喬治氏已通告何志士氏謂政府願助一千萬鎊津貼金之議過明日即作罷 
[英紡工之解决]  
　　十七日倫敦電蘭開夏棉業爭端業已解决哇爾特漢紡工協濟會曾以大多數通過决議案命其代表反對解决條件孟郤斯德織工聯合會代表各項棉工者則以二百六十六票對二百二十七票議决接受近談判之解决條件各廠多將於星期一日開工 
[新芬黨之新慘劇]  
　　十七日倫敦電新芬黨於夜半攻擊倫敦附近之鐵路信號處並縱火焚之驚察與駕汽車者一隊互相開槍拘獲九人皆愛爾蘭靑年現悉愛爾蘭自决會曾與愛爾蘭共和軍領袖互通消息政界得有消息新芬黨國會曾命寓不列顚愛爾蘭民國之公民勿於六月十九日塡寫調查戶口單 
[國際聯盟與美國]  
　　十七日巴黎電國際聯盟行政會代理會長肯哈氏致書英法意日總揆請努力解决彼等與美國間關於受托代管權討論之各點俾行政會可於下屆國際聯盟議會開會之前解决受託代管權全問題 
[橡皮展覽會閉幕]  
　　十七日倫敦電萬國橡彼展覽會已於今日閉幕最優等之金奬品乃給予巴西政府錫蘭與馬來政府均得金奬牌又銀杯六隻分贈各橡皮公司之總理 
[各國近事記]  
　　十七日倫敦電路透電社得悉有勢力方面建議帝國首相會議舉行之地點改唐林街十號爲聖哲姆斯宮此議大約可由衆贊成 
　　十七日華盛頓電孫中山電請哈定總統承認其政府謂美國若不援手則吾人將被迫違心服從日本二十一條要求 
　　十七日華盛頓電内閣决議請國會許將歐洲償欵改爲有利證劵俾美國商民可吸收之 
　　十七日巴斯洛拉電此間市長今日赴市議會時在途爲四人開槍狙擊中一彈傷勢無碍西班牙皇及皇后已來電安慰 
　　十七日倫敦電據當局宣稱五月三十一日英國之生活代價高於一九一四年七月百分之一百十九分四月三十日則高百分之一百二十八分 
　　十七日倫敦電王寵惠辦理關於國際聯盟之職務告畢後已啓程前赴巴黎 
　　十七日巴黎電巴黎交易所今日英金收盤價每鎊兌佛郎四六·一一 
太平洋路透電 
[大連改用日幣案]  
　　十八日北京電外交部已抗議大連物産交易所改用日幣金本位謂此舉將使大連華商大受損失按關東政府前曾兩次出示由宣布大連交易所嗣後改用日幣金本位因華商及許多日商竭力反對乃展緩實行近又有此項示文據日使署聲稱此次志在必行雖將遭重大損失亦在不計云聞日本商民皆贊成此舉以免大連商業有將日幣折成銀元之麻煩而華商則覺將銀元改爲金幣損失甚巨日商亦恐將引起風潮苟欲免之須由日本買主付充分之欵以彌補華商因改變所受之損失衆議此舉不撤銷則他國人之用銀者將處於不利之地位當地人士極注意此事蓋以日本金幣或將推廣其用途於大陸而奪上海以中國大淸算所見稱之優着地位 
[日本近事紀]  
　　十八日大阪電前兩星期内九州大雨幾無間斷河水汜濫損失頗重 
　　十八日東京電有賀長雄博士因病逝世 
國外要聞 
[英議院討論英日續盟（路透電社）]  
　　十七日倫敦電云今日下院討論帝國會議之議事日程時下院領袖張伯倫氏代表政府答覆諸議員之辯詞曰凡任何聯盟須使大不列顚行仇美舉動者英政府决不爲該盟約之一方面惟英日聯盟或將以修正方式以饜英國與美得完全了解與日維持密切友交之志願而賡續之今日之辯論議員關於帝國會議之議事日程多所建議惟諸議員不承認有以壓力施於政府或大會之意混合黨議員台維森少將述及今急宜阻止軍備競爭一節謂遠東時局應由英美日三國大會以適當之方法研究之台氏主張俟該會之結果發表後再延長英日聯盟惟稱如吾人將太平洋問題聽其自然置之不顧而從事競爭軍備則吾人必不能處理全世界之責任台氏又切言膚色問題之危險謂該問題宜就經濟論點考慮之台氏並建議建設帝國議會俾殖民地駐英大員得於該會討論外交及帝國防務問題統一黨議員郝爾爵士極言英法交親當爲不列顚帝國歐洲外交政策之基礎爵士謂吾人於簽定和約後不能隨心所欲返至舊日離羣獨立之政策爵士又力主英美交親當爲不列顚帝國世界政策之基礎爵士繼述及英日盟約謂任何聯盟似足傷吾人與不列顚六殖民或美國間之交誼者槪不應爲之又謂英日盟約如須賡續必加修正以饜中國正當之要求及美國之抗議爵士贊助台維森氏所主邀集殖民地及中國代表開太平洋問題大會之議在此會中且可考慮日本移民問題爵士末稱加拿大如願在美國澳洲等處另設外交代表彼主張宜加默許（衆歡呼）統一黨議員里斯爵士謂帝國會議對於印人要求平等權利之天然願望有依公道辦理之象彼殊欣慰湯興特少將宣稱彼主張殖民地應自置艦隊而代輸欵與不列顚艦隊混合統一黨議員前印度時報記者彭萊特爵士發言稱讚日本在戰時之行爲建議今日之狀况與初訂約時不同英國當知日本在陸海軍意義上其權勢與戰前相埓爵士宣稱印度不贊成訂約依賴日本助衛印度之見解又稱彼承認帝國他部分關於印度解决事務之問題殊爲周折統一黨議員比萊爾斯氏詳述日本之進步謂日本應受世界極大之尊崇惟英人殊反對與存黷武野心之國聯盟日本軍事預算案需費浩大足以證明其黷武野心彼意英日聯盟所生之效力恐非自由主義的而爲軍事的比萊爾氏且以譏刺之詞述及日本二十一條要求又稱彼不反對英日美三國聯盟蓋此舉可使中國深信彼可以其利源從事和平之發展也工黨議員斯樸亞氏謂斯末資將軍所稱戰前號爲不列顚帝國者今已完全分裂彼殊韙其言今宜集殖民地與母國傑出人物而成之一種權力代之斯樸亞氏宣稱任何殖民地對於亞洲問題所取之方針槪有遠大之影響及於此特殊殖民地境界之外近東印度之事務漸趨安靜此皆里定貴族督印之功深望里定貴族能得印人之信任惟彼意印度之擾攘狀態半由於亞人在世界他部分所處之地位所致東斐之地位有嚴重之影響及於印度斯樸亞氏亦如他議員述及印度參與帝國會議之特别性質謂彼望大會注重原則之考慮而勿爲權宜計愛爾蘭國民黨議員哇康諾氏謂彼望在中國畫定部分操有特别權利之各國廢除其舊日之政策彼信英日盟約無論以何方式賡續之必將完全承認中國之感受性中國之權利中國之獨立哇康諾氏力主將愛爾蘭問題置入帝國會議之議事日程統一黨議員考克里爾氏宣稱帝國各部地位之平等爲彼與其他議員所不能爭辯者惟地位旣平等則責任之擔負亦當平等混合黨議員韋士登爵士切言帝國防務當協同經營之重要並主張以殖民地與英國軍界之代表及軍火製造家組成常設防務顧問團體下院領袖張伯倫氏代表政府起而作答稱美辯論程度之高尙並陳明施於參與帝國大會有責任大員發言之限制此乃因所將討論之問題旣重要而又複雜之故張伯倫氏謂議員有訾議英國政治運動之緩鈍者彼殊不以爲然蓋彼對於近二十五年來進步之速方頗詫異也帝國會議不復爲希罕之事彼覺各會員皆受絕對平等之承認而印度亦依平等條件與會此實非纎微之成績不列顚帝國非國際聯盟之雛形簡直成一國際聯盟矣（衆歡呼）張伯倫氏述殖民地及任何更動或進步當由殖民地自己發議之建議謂殖民地此種提議政府與國會必將歡迎之張伯倫氏謂提交帝國會議之議事日程非豫先規定而不可更變者如殖民地或其他人士除政府所願提出之主要問題外欲得間討論其他問題政府極願與之討論張伯倫氏述及哇康諾氏希望殖民地代表討論愛爾蘭問題一節謂彼對於此議尙有所躊躇蓋恐殖民他代表以爲邀請彼等干涉吾人之事務即爲吾人希圖干涉殖民地事務之初步耳但殖民地代表如願討論之此種討論甚有價値也政府各部對於有共同關係之各事已準備說帖及建議書擬提交大會内閣已加贊成異日將分送與會各員關於防務事張伯倫氏謂政府已作愼密之籌備而使討論得充量有益政府關於該問題之建議曾經審愼之考慮歷時甚久軍事當道已擬就機密之說帖將由外相貝爾福氏主席就帝國防務全局之觀察點審愼研究之且將由帝國防務委員會委員襄助一切張伯倫氏稱公事冗繁帝國防務全部委員會致未能恢復其戰前之活動乃設常川防務副委員會由陸軍海軍航空殖民印度諸部大臣與參謀總長及財政等部有關係者之代表按期集議每星期二三次此項臨時辦法之施行迄今三月業已成就許多事業帝國政府欲竭力增進帝國海陸航空三者兵力之團結俾於獲得各方面當局之同意時即可會同行事旣極迅速又極有實力而在戰爭時日尤可操必勝之權但帝國政府未便與航空隊司令商榷殖民地航空隊應如何支配也此種决議僅可由政府與殖民地協定之而通力合作之計畫可由殖民地自由擇定之帝國政府深知合作之重要願盡其能力以便利之凡其力所能爲之襄助而爲殖民地所需要者帝國政府固樂爲之也關於帝國外交政策之事件帝國政府亦願歡迎殖民地與母國之更密切聯合殖民地首相在英國時如願參與帝國防務委員會之集會或遇有要事或自請召集此項會議則輒可加入防務委員會之集會在某次帝國防務委員會集議時帝國外交政策所根據之事實與原則爲帝國代表或英國大臣所僅有者向出席之殖民地代表初次披露之此爲帝國歷史中之重要事件統一黨議員柯克氏問曰可公佈乎張伯倫氏答曰當然不可發表外交政策之意見爲近來每次會議所常有事但不能公布也張伯倫繼稱英日盟約之賡續乃一種未便輕易發言之事此問題固關係帝國各部並與數外國有關在帝國會議開會以前未便預言大會討論之結果或大會所將持之方針今辯論中反對英日續盟之點大都以爲英日盟約從前所以發生之情形今已不存在夫今日之情形誠非昨日之情形但何者將爲明日之情形乎吾人不獨當顧念目前且當顧念將來時局也余不信英日盟約之意旨或其他結果已使或可使美國當局發生眞正之惶慮余確知並無可爲惶慮之理由惟誤會締約者之目的與妄斷英人决計維持對美友誼之結果者或有若干惶慮而英國政策之要綢則始終在化除可妨害英美友誼之任何惶慮若英美間軍備之任何新競爭則不獨將爲兩國之慘劇亦文化之患也余不願發言致碍帝國會議之行動但余可言者凡不利於美國之盟約或英國受有東縛須對美施行不利行動之盟約英政府决不締結之余非謂改變盟約形式而賡續之乃不可能之事余意對日親密友誼之賡續未始不可適合英國欲與美國完全諒解密切合作之志願張伯倫氏言至此述戰時日本對於英國之有價値的扶助繼謂英國或殖民地或印度政府必須以謀取太平洋强國間之合作爲其目的庶軍備之新競爭可免而太平洋與太平洋中各地之和平可保張伯倫氏末謂英帝國乃一個國際聯盟會保存世界一大部分之和平並施用其種種勢力以增進文化今宜及時用種種方法繼續發展其共同意法機關與其在政策上行爲上合作之機會吾人廻溯海外不列顚國家之産生不勝榮耀而對其命運深爲關切在大患難時曾有一致之言論一致之决議各方面之犧牲將使彼此團體永遠固結且爲吾人永遠統一之證云云 
國内要聞 
[敎育部緩和學潮之文告]  
　　自八校以外敎職員學生同情罷課後敎育當局知六三事件爲輿論所不直非急籌收束則學潮範圍愈擴益將不可收拾昨日特發表四種文件以示緩和學界之誠意茲撮錄如次（一）挽留八校長指令呈悉查直轄各校本年五月以前經常臨時各費業經陸續發淸應即尅日回復各校原狀以重學業所請辭職之處應勿庸議（二）訓令直轄各學校文爲令行事查京師學欵前經四月三十日國務會議議决辦法在案本月七日復經本部會同財政交通兩部合訂履行四月三十日院議决定京師學欵辦法三條俾前次院議增加一層保障合將此項合訂辦法鈔錄一份分發各校仰即知照（三）訓令各省敎育廳文爲令行事查此次京師學潮純爲積欠經費而起經政府設法籌措除已由國務院發給三十餘萬元外本次長到任以來復發七十餘萬元所有各校從前積欠業已掃數淸釐並經本部與財政交通兩部合訂履行四月三十日院議决定京師學欵辦法三條務使此後京師敎育永有的欵莘莘學子不至因經費無着再有曠廢之虞誡恐外省有遠隔傳聞失眞爲此將從前罷課原由與此後維持辦法令知該廳仰即轉知所屬一體知照以袪疑誤（四）布告爲布告事查此次京師學潮純爲積欠國立專門以上八校經費而起四月三十日經國務會議决定辦法三條（已見前報從略）嗣後將第一條修改爲一京師敎育經費擬於本星期内先發三月份一個月自四月分起在財政部未籌定的欵以前由財政部就交通部特别協欵每月按期撥付二十二萬元作爲北京專門以上八校及北京師範曁公立各中小學校經常臨時各費此欵由財政交通敎育三部訂明不作别用並由政府設法籌措將上年十二月分欠欵及本年三月分經費共三十餘萬元一併發給本次長到任以來復將本年一二兩個月欠欵及四五兩月分經費共五十餘萬元陸續照發所有國立專門以上八校及北京師範曁公立中小學經常臨時各費截至五月底止業已掃數淸釐並經本部與財政交通兩部合訂履行四月三十日院議决定京師學欵辦法三條（一）財政部就交通部協欵項下每月撥付京師學欵二十二萬元准於每月二十五日以前轉發敎育部（二）此項交通部協欵財政部須特别收存不得移作他用（三）在財政部未經籌定的欵以前四月三十日閣議决定三條辦法永遠有效不得因其他事故致生搖動俾前此院議增加一層保障務使此後北京敎育永有的欵庶莘莘學子不致因經費無着再有曠廢之虞誠恐省區遠隔傳聞異辭局外懸揣或失眞相爲此將從前罷課原因與此後維持辦法通告中外俾得一體週知共袪疑誤（按據敎育界言各校自六三以後並未領過分文且十六日所發支票銀行界有拒絕付欵之說故敎育部所謂各校積欠一律發淸云云尙未能證寳也） 
[京敎職員對政府之訴狀]  
　　六三事件政府及敎職員方面現皆以法律解决政府方面則由警廳以馬叙倫爲被告而向法庭起訴十五日地檢廳已派法警傳馬馬因病未到敎職員方面則以國務總理·敎育次長·警察總監·爲被告十五日向法庭告訴地檢廳以訴狀中未書被告年齡於例不合退還不理敎職員乃調查靳馬等年齡塡入訴狀於十六日復行送往聞已受理茲錄三訴狀要點如次（一）對於國務總理之訴狀竊查本月三日京師國立八校校長及敎職員因與敎育次長有夙約當於該日午后三時往敎部與馬次長會商維持敎育之法迨至敎部則見各校學生六百餘人已在該部該校長及敎職員等向學生詢問始知彼等因敎育問題已向新華門請願爲衛兵所阻不能入而退至敎育部該校長及敎職員猝聞此事乃發生與學生等同赴新華門請願之議隨即敦請馬次長出席接談並問其可否同往馬次長詢問請願具何目的該代表等答係要求總統及總理擔負維持敎育的責任馬云如此我願同往於是馬即偕同敎員校長及學生前赴國務院比至新華門東西轅門之外早有武裝兵士一隊列陣以待口稱奉有總理命令不准請願該請願人等以堂堂民國豈有禁人請願之理遂向前解說冀其放行該衛兵不聽請求並用槍柄刺刀亂行刺擊知幾之馬次長稍受微傷即大呼我是敎育次長衛兵等聞言乃一面伸手引其入内一面繼續痛毆其餘請願諸人法專校長王家駒醫專校長張黻卿北大敎授馬叙倫沈士遠高師敎授黄人望女高敎授湯璪眞職員劉興炎醫專敎授毛咸俱受重傷雖蒙貴廳檢騐並由首善醫院醫生診查報告在案此外學生受重傷者尙有何玉書·封挺楷·梁惠貞·王本儀·陳激·劉因民·趙林長等多人受輕傷者尤衆敎職員等以爲衛兵行兇係受長官主使不獨衛兵口詞可證即按諸事理脫非奉有命令彼等非癲非狂何至對此手無寸鐵循法請願之士子遽以槍柄刺刀相加故衛兵刺傷請願諸人爲國務總理所主持殆無疑義用是逕向貴廳對於國務總理靳雲鵬正式告訴即乞迅予偵查移付公判（未完） 
[旅京皖人會議皖學潮]  
　　皖省學潮迄未解决全皖人士同深憤懣昨日旅京安徽同鄕會特於上午十時在後孫公園開同鄕全體大會討論援救學生辦法到千餘人由江朝宗主席報告開會宗旨畢次吳傳綺報告安慶民權促進會來函其内容謂倪道烺欲包辦選舉乃藉舉行倪嗣冲生祠落成禮爲名赴省召集議員赴蚌會議聶省長恐與已不利乃囑學界以敎育經費預算案與議會爲難是學界已供政爭之器械云云蔡曉舟謂聶憲藩之罪在使馬聯甲赴省維持秩序利用學生恐無其事予敢謂安慶學生定不致受官僚利用次吳天眞等乃相繼演說詞意均甚激昻旋經衆公推高一涵等六人爲臨時起草員辦理記事文電等項並推舉王元瀚等二人爲代表分赴府院請願要求秉公查辦上述二事决定後復表决進行具體辦法 
 
 

Page 7

 
 
十一項（一）以安徽旅京同鄕會名義向陸軍部控告此次毆傷學生之統兵將領馬聯甲（二）電請受傷學生來京起訴（三）通電各縣取銷現議員下届當選資格（四）電請省長先承認敎育廳所提出之十年度敎育經費預算案俟下屆省議會開會時再行咨請追認（五）致電安徽高等檢察廳請將此案尅日移交北京法庭辦理（六）上府院書爲學生呼籲（七）呈請政府懲辦爲首肇事之省議員劉碩趙繼椿等數人（八）通電旅居各省之皖人團體主張緩辦第三届省議會請予一致進行（九）分電本省軍民當局嚴詞質問（十）宣布倪道烺包辦選舉之黑幕（十一）電請省長解散省議會以上各條表决後當經起草員起草各電即日拍發下午一時散會 
[中德商約與中墨商約]  
　　中德通商條約前經雙方代表在外部舉行簽字後德代表卜爾熙氏即將原約寄回德京呈請該國政府批准我國方面亦由外部將全文呈送公府請賜明令批准蓋用印璽以便互換昨日已奉到指令照准施行 
　　又中墨修訂商約一專以墨國外交當局更動主張强硬對於中國所提關於保護華僑條項一律拒絶以致擱淺茲聞外部自接駐墨公使王繼曾報告即電顧維鈞施肇基徴求其對此之意見近施顧兩使均有復電到京大致以墨國外部近已宣言商約如不續訂即將墨境華僑一律驅逐出境如再遷延恐於僑民生命財産轉多傷害不如稍予讓步總以維持中墨邦交現狀爲是至關於保護條項將來俟有機會再行提出 
[廖衡酌出京]  
　　南洋華僑學校註册條例問題自廖衡酌代表到京以後即力促外交部迅電力爭並急電南洋僑民以免人心恐慌不意此電未能收到以致南洋僑民大起不安據廖君最近接得南洋快函謂三州府僑商各界已於二十七日晚開國民大會當即决定推舉代表派赴歐洲直接向顧公使告急並以此種决議派人赴四州府協商四州府亦甚同意並决定兩地聯合開一七州府國民大會以便選出赴歐代表云云廖氏接到此函後即携函趨赴外交敎育兩部報告一切外部由普通司長接見允即再電新嘉坡領事令其速向僑民安慰一切敎部由陳寳泉司長接見亦允再向外部竭力交涉以便提出閣議向英使抗議廖氏昨日即將此種情形快電南洋商學各界以告慰藉又以註册交涉近來外交部已得有顧使回電謂英外交部答復俟與理藩部交涉妥協後方能决定似此問題已有端倪無再在北京居留之必要遂定於今晚（十七日）出京先赴漢口再由武昌而至長沙以回上海廖氏於臨行時並有一電致各報館及各團體其文如下南洋學校註册條例事荷蒙國人協助之力政府交涉稍見切實惟新嘉坡總督止允展緩實行日期一個半月（由六月一日起）聽候中央交涉英外部始則諉諸衆院繼則諉諸理藩部一再推託其無誠意交涉可知我政府若不妥籌辦法迅速提出嚴厲抗議難期圓滿結果仍懇各公團一致催促外敎二部及駐英公使妥籌辦法迅向英政府提出嚴重抗議務於一個半月期内解决母任推託否則一個半月稍縱即逝一旦實行無法挽救廖衡酌寢叩 
[武昌兵變後之防務　沙洋又有兵變]  
　　武昌兵變後外面復有沙洋蔡甸兵變之謠傳茲據軍界確訊蔡甸駐軍爲陸軍第二旅三團一營三連並無譁變之事惟沙洋亂事則不爲無因沙洋駐軍乃第十八師之一部其譁變原因與情形以當道百端隱諱不易悉其詳情第以情理測之當不若宜武損失之重大王督以兵變迭起鄂人紛請直軍來鄂若成事實必與己地位有不利故急速遣開變軍調駐各屬中央縱欲允鄂人之請亦無所藉口然武漢三鎭自受武昌事變影響人心不靖謠諑紛繁王督爲鞏固地盤拒絕他軍入境之計嚴密布防自爲第一要著而變軍旣悉數離省武漢三鎭防地亦必須重新支配經連日軍署軍事會議决定省垣上自白沙洲下至下新河分爲三大警備區域各設警備司令以旅長擔任第一區司令爲二師三旅旅長孟昭月二區司令爲鄂軍第一旅長尹同愈三區司令爲第二旅長寇英傑各率所部擔任警備督署内衛戍司令一職仍行回復以副官長高鳳歧承充署内衛兵憲兵各一營分擔游擊匪徒與糾察軍紀漢口華界各街則以鎭署巡緝隊三營擔任警備橋口一帶責成鄂軍二旅三團防守後湖警備軍爲第十八師卅五旅七十團劉家廟警備軍爲第二師輜重營防務旣稱周密市面漸見平穩至漢陽因有兵工廠防務亦爲重要特令二師三旅六團團長關際芸分防龜山與兵工廠但鄂省主客軍欠餉纍纍欲固軍心籌餉亦難延緩昨十五日特在軍署召集漢口銀行團會議商量續借軍餉六十萬銀行各領袖允以暫緩數日即當報命若果得此巨欵以分償各軍之欠餉軍心諒可無虞至武漢江防除文昌門江面原泊有拱辰等數艦外聞藍海軍司令已派江犀建威兩艦來鄂日内即可抵埠 
[武昌官民籌辦善後（武昌通信）]  
　　善後事務所已成立　災民聯合會大請願 
　　鄂當道爲欲吸收或消滅災民結合之團體而有武昌善後事務所之組織曾於十三日在軍署聯席會議上推定幹事二十三人擔任籌備昨十四日下午二時乃開成立會於武昌商會推魏聯芳財廳長爲主席討論組織大綱議設正主任一人副主任六人駐所主任二人所内分總務（會計文牘庶務隷之）調查撫恤稽核四科各設正科長一人副科長若干人另組評議會設正副會長各一人評議無定數經衆通過後推定職員如下（正主任）魏聯芳（副主任）胡鄂公崔振魁萬澤生蔡輔卿胡衢農時象晉（駐所主任）徐榮廷張則先（總務科）正科長田民憲副科長呂珩伯會計吳幹丞田碧泉文牘王繩高孔子才庶務程雲淸徐惟善（調查科）正科長一人副科長四人應由省垣各善堂推人擔任當塲只推定舒文欽邱益三爲副科長（撫恤科）正科長劉鵠臣副科長丁舜臣（稽核科）正科長劉楫副科長萬撝伯周小泉周潤軒吳元澤（評議會）正議長屈佩蘭副議長李德寅評議許雨香何敬元白芙初以後尙可隨時參加職員推定畢即推王孔兩文牘起草簡章以便立案魏主任隨又起謂此舉極關重要望大家化除成見犧牲一切以襄此要公徐榮庭謂如鬧意見即遭雷打衆皆默默繼崔警務處長報告災民聯合會發出傳單定十五日在閱馬廠開會現在本所已經成立所有振恤各事自應統歸辦理該會似無另組必要主張由警處出示布告本所組織情形臨時並派警前往勸阻以免另生枝節衆贊成於是官督紳商合辦之武昌善後事務所遂告成立而災民自組之湖北救災會以重要職員被其拉去者八人等於無形消滅矣 
　　武昌災民因湖北救災會組織分子多爲接近於官廳之紳商並非眞正災民故皆表示不滿（災民對於湖北救災會且表不滿則對於武昌善後事務所更可想而知）而另組災民聯合會十三日開籌備會於省敎會商民兩方面到者甚多議决十五日在省議會前閱馬廠開災民大會並推定多人散布傳單其文云「快到省議會開災民大會武昌這次兵變我們損失殆盡過了這些日子官廳是毫無具體辦法我們再要不想法子來自救恐怕生命都不能保了現在决定於陰曆五月初十日十二點鐘都到閱馬廠省議會開災民大會要求趕快撫恤與賠償請受災的同胞都用白布做一個（武昌災民）四字的記號届時掛在胸前這是我們生死的關頭請大家趕快來罷到時請嚴守秩序武昌災民聯合會籌備會啓」昨十四日復在南樓養正學校内開緊急會議討論明日請願軍省兩長條欵並通過請願呈文云「具呈人武昌全體災民爲呈請急速撫恤賠償以救生命事緣五月初二日夜十二時駐兵譁變大遭損失現衣食均歸無着忍飢號寒苦不堪狀胡我軍民兩長對於災民等撫恤賠償尙無明白表示長此遷延則災民等不死於兵變將塡於溝壑人非木石孰不寒心情迫無奈只得全體投轅請願泣懇我督軍省長迅賜撫恤賠償無任迫切待命之至」今日（十五日）下午一時城内外災民千數百人手持武昌災民請願團白紙小旗背貼「要求賠償」「懇求救命」等字白紙紛向閱馬廠而來東西廠口交通均爲斷絕軍警未加干涉僅在旁維持秩序臨時搭演說台五座自由演說繼議决要求七條（一）要求賠償財産損失（二）要求撫恤受傷及被槍殺人民（三）要求濟食米趕放急賑以維生計（四）要求官廳派員會同災民代表調查損失確數（五）要求監督官廳放賑辦法（六）要求組織商團以資自衞（七）要求議會轉咨官廳准災民聯合會成立旋推代表黃嗣艾等二十一人赴省議會要求議長率領災民等至軍省兩署請願屈李兩議長語代表以官廳於趕辦急賑與籌欵撫恤均在積極進行中諸君要求七條想官廳無不容納擬請諸君靜待數日自有正當辦法代表等以不好回復災民爲言堅請同往兩署或由議會電知兩署派代表到會逐條答覆亦可屈李等無法始一面電知兩署一面出囑大衆嚴守秩序已而王督代表李副官濟湘劉省長代表政廳長胡鄂公同財廳長魏聯芳武昌知事王繩高先後馳至先由災民代表陳述災民聯合會組織情形及要求條件魏廳長答謂災民善後已在武昌總商會組織事務所積極進行所有臨時任職人員無不潔身自愛以期災民得沾實惠至民食重要除即開積榖倉碾米平糶外昨已分派專員往湘贛採辦接濟似可無虞後災民代表力請魏廳長答覆要求七條意見魏謂急振極易辦到撫恤因未調查完竣實難着手組織商團暫從緩議至災民聯合會如宗旨正大一將章程呈報兩署當可准予立案災民代表以魏答覆出示各災民衆見軍警林立欲齊赴兩署請願必致發生衝突且細雨淅瀝不止似亦代災民垂淚者因是漸漸散去時已三時許矣 
[皖學潮近聞]  
　　地檢廳傳議長　馬聯甲驚人話 
　　六月二日晚省議會以武力殘殺學生一案已由學生團向法庭提起訴訟昨日（十五）地方檢察廳派遣法警票傳議會副議長趙繼椿到案趙以當日爲省議會開會之期函復展限一日准於十六日午後一時到庭並聞昨日已將衛隊六名送交法庭審訊比收押三名餘三名釋回今日開庭審訊觀者數千人途爲之塞惟事關預審禁止旁聽故未能得悉詳情 
　　此次學潮發生後馬聯甲通電謂彼爲局外人調集軍隊宣布戒嚴係迫於行政長官曁議會之要求昨在省署與商學界談話又云殺學生無關商會敎育界以本省問題攻擊我猶可說也商會亦電中央指斥彷彿與我有意爲難彼旣與我過不去切莫怪我不講交情亦將同他們過不去地方治安我就不負責任商人我就不任保護縱然中央下令懲辦我現在有一旅人恐未必能安然没事云云言時聲色俱厲各界見其暴戾如此不便與較遂興辭而出 
[浙制憲會第一次大會紀]  
　　十七日爲浙江省憲法起草委員會第一次大會到會者三十六人委員長王正廷主席九時開會討論大綱八條大致採取湖南省憲法綱要首討論浙人之義務與權利主張列舉以保障人權王犖主張法律人民平等憲法應規定軍人與普通人民有事時應用普通法律所有現行之懲治盜匪法出版法應行廢止鄭邁主張應取剛性以杜流弊次討論省之事權鄭邁主張用槪括的胡炳旒張翅王廷揚阮性存等主張列舉通過十一時休息下午一時開會討論省議會問題胡炳旒主張各邑選舉一人王犖主張合併縣加選一人褚輔成主張職業團體各出若干人鄭邁沈鈞儒贊成胡炳旒樊光張翅等不以爲然辯論甚久主席用表决法第一次每縣選出一人多數通過第二次合併縣加選一人多數通過惟職業團體加入問題王犖主張應由省議會提出省稅一部爲發展實業敎育之用如職業團體得多數議員恐有不肖政客混跡其中圖私人之便利無以示人民平等之眞意不若采納公衆意見於會場内添列職業團體代表席以便諮詢衆頗然其說黄羣提議特别技能即應當選代議士衆以此論太無標準主席報告討論終結正面反面同數再以投藍白票法解决加入團體得多數次余名銓動議發言應有限制主席云本會與尋常議會不同應多詳密討論不過時間縮短王犖云本席發言適用議事細則之次數非以發言出風頭實爲憲法爭眞理如有反對者正可討論余君不必反對異己致失發言之價値次主席討論女子應否有選舉權王犖主張男女應一律平等且湖南各省憲法可以採取褚輔成贊成王說衆無異議通過時已五點再開談話會片刻振鈴散會 
[杭州快信]  
　　浙省各法團發起於二十日下午三時假杭縣律師公會開會討論省憲事宜各團推代表至多十人表决權每團一權 
　　全國商會聯合會本屆常年大會决在上海舉行杭總商會已分函各縣會查照 
　　盧督銑日覆陳樹藩文電有循繹盛恉以公諸輿論藉可折衷私利悉除眞義始著鄙意極表贊同語 
　　黔盧覆浙盧電云豪電奉悉救國大計無以逾茲已電川滇湘粤徴取同意幷通電全國表示贊成以現在人民之趨向定可卜衆意之僉同謹此電復即希明察杭州基督敎協會·青年會·女青年會·母親聯合會·二十一日在青年會開保嬰大會籌備會柬請各機關派代表蒞會 
　　省敎育會十九日開臨時評議會 
　　嵊縣災振聯合會定十九下午假省敎育會開會討論舊紹屬省道進行方法 
　　實業雲廳長昨由滬函浙准二十日返署 
　　杭縣律師吳德遠沈宗周王晟曁介紹人吳子齋詐欺汪宏荃公費案迭經抗告大理院發回更審杭地審廳昨决定照三百八十二八十五兩條付公判 
[南京快信]  
　　吳佩孚代表車慶雲昨辭返洛齊督派諮議馬孟驤任煥章偕送渡江登車 
　　李盛鐸昨謁齊督即乘晚車赴滬聞在滬躭擱一二日即轉車赴杭謁盧永祥有所接洽 
盧永祥派團長王金鈺來寗公幹敎育部僉事馮承鈞由寗返京行政會議蘇省長代表孫蔭昨由京返寗 
　　旅寗鄂同鄕以鄂省兩次兵變地方糜爛昨推代表韓某謝某赴京與旅京同鄕接洽運動驅王 
　　金陵製造局長咸瑤圃以該局積弊太深現將局員全行更換委施維霖充審檢長沈沅充審檢員鄭汝楨充物料庫員任符愷充文牘員談濚充書記員黄乃增充統計員及懷珍充會計員駱萬春充機器廠員張嘉棟充槍彈廠員李祥和充鑠銅廠員郭鍾海充木砂廠員閻浚充熟鐵廠員周邦達充庶務員趙家馨充繪圖員劉鑑充火藥局員 
　　北京敎育部令蘇敎育廳限定留學生應考資格須在專門以上學校畢業服務社會三年後始准與考 
　　車運查驗知照單因各轉運公司反對停運商貨嚴財廳長現擬改訂辦法以利商民 
　　省署昨日牌示試署灌雲縣知事彭世祺現調來省遺缺以分蘇任用薦任職李作代理 
　　第六師二十四團高團長因病出缺齊督委第六師參謀長李鉞接充 
地方通信 
[蘇州]  
　　盜掘古墓案續誌洞庭西山古墓被掘盜取寳物一事已紀前報茲悉該墓地點在石塔頭大雲堂寺院之後面此事係該寺僧發順等時常於晚間瞥見該地有異光發現遂與鄕民徐觀生徐觀松徐寳根朱順高吳福龍談阿根吳金發等多人於枇杷樹下掘出金銀寳物各件陸鑄運滬銷售近因分錢不匀互相攻訐事遂發覺當經該處警區第一分所劉筱雲所長派警將以上各人一併拘獲並抄到金鯉魚數條古磁花瓶一對銀鑲牙筷一雙（鐫有徐氏字樣）漢玉古銅蓊翠各物一併押解吳縣公署訊辦茲聞縣署已委員赴山查勘情形復候核奪 
　　無錫上訴案判决無錫敎育會被燬案犯王阿福經縣署判處徒刑十二年該犯不服判决至蘇州高等廳提起上訴由高等廳訓令將該犯提解來蘇迭次開庭審訊日昨宣告判决以王阿福犯罪行爲成立惟原判過重應予减輕三年十個月改處二等有期徒刑七年二個月 
[金山]  
　　教育會爲學潮呼籲縣敎育會爲京師學潮事致府院及敎育部電云敎育爲立國根本京師首善恣意摧殘貽萬世羞騰列邦笑務乞嚴懲肇禍軍警以謝國人一面安慰敎職員維持垂危教育民國幸甚江蘇金山縣敎育會叩咸 
[揚州]  
　　運使由寗返揚兩淮運使丁乃揚因鹽署更緝私統領事日前赴寗與齊督會議現已事竣業於十六日晚返揚 
　　興豐市擬辦平糶揚屬興豐市公民余丹樓等以現値青黄不接之際缺乏食米爰集同志籌欵組織平糶局分設李典鎭再興洲兩處預計至新榖登場需米二千餘石（以每日三十石六十日計算）十六日特具呈縣署請給運米護照俾便派員赴鎭江邵伯等處採購運回平價出售以維民食 
[鎭江]  
　　米糧仍有出口鎭郡米價兩日間飛漲三四角現每石零糶價格已至十元以外調查飛漲原因實係奸商裝儎大帮米石從沿江下游之各沙港出口爲數甚夥深望有查禁之貴者設法防堵以維民食也 
　　絲業會議放盤鎭郡各絲行開秤以來因新絲歉收來源甚少門市日見冷落加以金壇溧陽揚中等埠放價收買頂尖細絲可達六十四元之譜丹徒鄕農聞風趨往者絡繹不絕聞售出肥細各絲爲數甚夥鎭城各絲行得此消息亦會議放盤故近日市價每百兩已增四元 
　　恊緝繭行刦案丹徒平昌市朱張圩同裕公繭行日前被匪刦去大洋五千八百餘元一案曾經縣署派捕偵緝茲悉張知事因時逾多日尙未破獲誠恐盜匪遠颺昨特嚴飭偵緝隊上緊跴緝並咨請丹陽揚中金壇各鄰縣一體協緝務期破獲 
[嘉興]  
　　定期舉行演龍嘉興各坊義龍業由救火聯合會通知定於夏曆五月二十日午前十時齊集東門外賽演水龍比較優劣現各坊龍會正將各種龍具分别檢驗有無損壞以便賽演時奪取錦標 
　　荳麥遭雨歉收本月十日起霉雨連綿十四十五等日終日大雨如注河水陡漲溝渠爲盈四鄕荳麥正在刈割之際忽遭大雨收成减色總扯荳不過六成麥不過五成左只而糶價又以性軟難銷難以看高荳每石價三元麥每石四元三四角鄕民因此受損不少 
雜評一 
[陜事（默）]  
　　陜事政府固自認爲有辦法者然而至今仍未見其辦法何在也除疏通安慰外未見有何表示也在政府所謂有辦法者不過以陳樹藩一人之勢力易於應付耳殊不知陳樹藩之外尙有表同情於陳樹藩者陜西以外之省尙有與陜西同聲氣者云一陜西之陳樹藩安知不有他省之陳樹藩起而爲之援助者乎故以陜事言陜事政府或有辦法若以陜事引起糾紛而言恐政府即無辦法矣然則政府對陜事而認爲有辦法者豈非仍是空言哉 
　　嗚呼陜事如此則他事之無辦法更可知矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[穆抒齋爲裁釐抵補稅宴客紀]  
　　德大紗廠穆抒齋君近擬「江蘇裁釐抵補稅芻議」已載本報昨日午刻穆君爲討論該事起見特假一枝香菜館宴請報界人士來賓約十人穆君詳述提議該事之理由及所擬辦法（詞見後）遂互相討論末復縱談一切甚爲歡楊至三時始散茲將穆君之詞紀述於左今日邀請諸君係爲討論江蘇裁釐抵補稅一事鄙人（穆君自稱）近擬該事芻議一篇承貴報等已代登出茲復承諸君惠臨甚感甚感裁釐一事在數年前曾有人提議嗣以種種阻礙未能實行惟釐金一項純爲苛政無論内政外交財政商務一切均受其病故裁釐實爲一種急務竊觀江蘇現勢似已達可辦此事之時機惟當視全省商會及各商家等之毅力如何耳故鄙人提出芻議其所以不即期盼全國從事於此者實恐其事廣難成·曠日持久耳現具極單純之目的爲「將江蘇全省釐金機關盡行除去」至於改商家包認而仍設機關者亦絕不贊成惟旣欲除去全省釐金機關而於未加稅之前當有抵補稅之辦法已詳見鄙人所擬芻議庶幾爲變更收釐方法並非變更財政之實質且所抵補之稅金應以商會之調查爲準少則加成多則折成如上海地方稅每年凡三四十萬元徴收之法亦甚簡單絕無紛擾可爲一證也惟此事進行辦法當由全省人民自動由江蘇全省商會聯合會徴集衆意詳細討論决定章程及正確之辦法請願省議會議决爲江蘇單行章程咨請省長呈請大總統明令公布之如此則釐金積弊一朝盪除誠爲自治精神上放一異彩此後各省繼行全國釐金不難有一致肅淸之日豈不大快惟此事進行時當注意於法律方面務求基礎穩固此所以省議會必須議决此事爲單行章程也尤有進者欲得全省人士之羣起進行必先請報界諸君詳加討論無論何種意見凡關於此事者務希發表庶可引起全省人士之注意且期得其交換意見合力進行也謹述鄙見如此敬希討論云云 
[旅滬鄂人致京同鄕之巧電]  
　　旅滬湖北公民自治會昨電京同鄕云北京虎坊橋旅京湖北同鄕會諸公鑒此次中央所發武宜兵變焚掠命令對於縱兵殃民禍首王占元不加一字處分且玩電文語意顚倒矛盾莫可究詰旣曰責無旁貸王占元本兼第二師師長之職何以又云該督軍查明該師旅軍官等職名呈候懲誡是明指與王占元無干而又不知其身兼師長東遮西掩文過飾非怪誕支離令人莫解滬同鄕認此命令未能明瞭請就近詢問明白解釋以袪頑固而維綱紀又連得本籍警告因王占元禍鄂擾亂不堪全視政府對於此次處置王占元等如何因有憤而甘請外人保護之憤語且近年武宜等處洋商林立一旦藉口萬刼不回日來外艦已有連翩上駛保護僑商並乞轉告政府勿袒一王占元而使中外蒙害以維桑梓而保國權爲幸旅滬湖北公民自治會曁全體同鄕公叩巧 
[童杭時等致盧永祥電]  
　　杭州盧督軍鑒讀豪電祗悉我公痛政綱之解紐拯大局於垂危先省憲而繼國憲由自治以求統治碩畫嘉猷無任欽佩同人等主張確定地方制度實行自治經已十年切望我公主持正誼毅力進行非惟吾浙之幸民國實利賴之童杭時周學宏丁㑺宣趙舒項肩盧觀球金尙詵田稔傅夢豪程志卓陳燮樞祝震叩文 
[鮑貴卿由杭返滬]  
　　前吉林督軍鮑貴卿日前因公赴杭已誌本報茲悉鮑君業已事畢於昨日（十八日）由杭乘快車於下午七時返滬仍寓東亞旅館不日北上云 
[航業消息零拾]  
　　昨日太古公司之九江號由汕頭裝來銀子二箱另有金條與現銀合裝一箱又招商局之廣濟號由溫州裝來英洋三千元而本日開赴福州之新濟號裝有大條銀八箱聞係運赴閩造幣廠改造銀元云 
　　安東有大批荳餅及花生仁待運來滬太古公司日前已派多輪開往運裝怡和洋行現亦派定裕生號定二十二日開赴安東專裝荳餅生仁至汕頭云 
　　日本郵船會社之歐洲班輪橫濱丸行至哥倫布後於本月七日復新星加坡開駛甫經駛至八十二里之海面地方適大阪公司之印度丸對面駛來因時在夜間兩船未經留意遂致相撞橫濱丸受傷尙輕印度丸則損傷較重後由大阪公司之仰光班輪安南丸駛過設法將印度丸援拖出險而橫濱丸亦駛入新加坡船廠修理云 
[一週間之金融調查]  
　　調查本月十三日至昨日止各外國銀行並無大條銀來滬惟廣帮大德昌等銀號裝香港去寳銀共有一百十萬兩又墨洋二十萬元尙有現標金五百二十一條裝赴日本大阪至國内由天津南京杭州嘉興等埠共來國幣五十八萬元寳銀裝往南京造幣廠者共三十六萬兩又國幣由交通等銀行裝赴杭州二十萬元又中國銀行裝赴蘇州去洋八萬元中外各銀行存數（連錢莊街底）計銀三千六百七十六萬兩又洋二千七百二十九萬元較上届（十一日）少存銀一百四十三萬兩洋則多存九萬元所以銀拆與洋釐均平穩而已 
　　洋釐十一日調查時收盤爲七錢二分五釐後因繭市已畢新絲用途有限新茶上市亦無關係故釐價步步鬆動最大十二十三兩日均七錢二分四釐六二五以後稍有二毫半至五毫之跌小昨日午後收盤小至七錢二分三釐八七五觀此情形釐價不致大升降也 
　　銀拆近日本埠組織信託公司者紛起其中亦有銀公司性質將欵暗中借與政府蓋政府方面利息甚厚之故且香港方面需銀甚多廣帮逐日收買本週銀拆因此受影響十二日下午至十四日止均係八分至九分但十五日以來仍復回小至三四分間矣設無投機事業失敗及地方上發生特殊事故夏季之銀拆可平平也 
　　國外匯兌此一星期間之近期大條銀較上届縮去六二五遠期亦縮三七五惟鎊價反長二辦士現掛三先令五辦士法郎弗動仍係七百九十元美匯共長三元五角計六十五元印度羅比大十五元香港匯水亦無變遷東匯共小去四分新加坡小二分半荷蘭大十盾馬克大二元羅卜大一萬元其中外國銀行之結價互相升縮是以標金價最高「十六日上午」漲至三百六十兩有零迄今漸漸回小每條銀十兩上下而現貨標金與烚赤價亦難立足也所有逐日銀行結價及各銀行買進現金逐日見本報金市欄故不贅述 
[無錫米市之快函]  
　　昨日閘北某米行接無錫快函云該處糙白粳上市均不暢旺惟銷路亦淸淡故市價尙屬平穩新大麥高貨身價乾燥者售洋二元八角次貨照降新小麥身價欠足價平平大約上市見旺之後麥價或須略降茲將市價列下高糙粳八元二角中關貨八元次至七元七角七分糙金元八元七角五分中關八元六角次至八元零五分糙大子秈七元六角次至七元三四角糙羊尖七元三角次至七元有零糙客秈六元七角五分次至六元四角糙埠尖六元九角五分中關六元八角次至六元六角粳稻四元二角四五分至四元一角五分大子稻三元九角六分至三元八角五分埠稻三元六角至三元五角大麥二元八角至二元五六角小麥一百五十斤價售五元八角次至一百四十六斤價售五元六角不等 
[近兩日之米市　船貨存積　米價漸小]  
　　公共租界工部局取締米店限止存米領照一案經總商會函致五華顧問交涉未有答覆故界内各米店咸不敢積極進貨有某某等數家因存貨稍多現正在賣去底貨以俟解决故近日所到米船河下存積未經售去者多至八九十艘因此近兩日米價逐見回小現聞各米船戶受停頓之損失向米客人催其脫售内地行家前五六日裝米來滬至今尙未售去因需用銀根函催米客售賣各米客已將滬上情形函復内地各行矣 
[昨日絲廠買進之乾繭價]  
　　本年嘉興嘉善等處餘繭昨日已開始成交聞久成等絲廠買進嘉興鳳家橋鑫昌繭行乾繭三百擔價爲一百七十三兩五錢又買進嘉善叙順繭行乾繭二百七十擔價一百八十兩身分皆上中之貨 
[近週中之呌貨市况]  
　　本星期呌貨莊共計拍去三萬八千五百二十九疋各項花色中厚地之原色布頗呆滯其餘别種略漲白布需要甚旺而元芳呌貨時價格更好向銷高里帮之花色價亦極高其他漂白貨細斜紋白粗布元色細斜紋均漲價翦絨亦仍高昻惟漂白洋紗稍疲羽綢各種牌號漲多跌少泰西緞大都穩定云 
[續誌新世界之兇劇]  
　　新世界游戲塲北部前晚有人槍傷華捕一事略誌昨報茲悉此案係由游客勾誘婦女爭風起釁而起當時有徐子和陸紹坤二人爲暗昩事爭執突有一人開放手槍一響即往外飛逃而陸亦乘問逸去不意該槍彈悞中二百六十二號（昨悞爲二百九十二號）看門華捕前胸開槍人逃至西藏路九江路口爲五百四十二號印捕見而攔阻亦被開槍擊中胸前受傷倒地致被逃脫一時秩序紊亂事經新老閘兩捕房捕頭得悉各飭中西探捕馳往肇事地點當將徐子和與嫌疑人湯子健莊冠生一併拘獲帶入捕房一面將受傷兩捕車送醫院醫治昨由捕房將徐湯莊三人解送公共公廨即據西探目高愛樂上堂稟明前情請爲展期以便緝拿兇犯到案質究而徐等三人亦延高露玲克雷斯等律師到堂代辯以被告等均處嫌疑地位要求准予交保候訊云云經張襄讞核供商之義副領事費君判被告三人還押候展期七天開審中西官訊判畢因悉兩捕受傷甚重恐有性命之虞遂帶同繙繹錄事同乘馬車至工部局醫院向該兩捕詳訊當時情表一過遂分道返署 
　　又函云前晚十一時二十分新世界北部自由廳北有數人口角起釁互相鬭毆當有在塲之新閘捕房二百六十二號華捕河南人樊得功上前干涉忽有一人拔出手槍射擊一彈適中該捕自前胸右邊射入穿過右肺葉自背下腰上間而出當即痛倒於地兇手復開槍數響示威然後由北部大門逃走其時游客之膽大者在後追趕司閽巡捕當狂吹警笛附近巡捕皆聞聲趕至該兇手逃出大門由西藏路向南竄奔且走且開槍拒捕有老閘捕房五百四十二號印捕在九江路口被擊傷倒地當經他捕雇車送受傷印捕入工部局醫院醫治聞所傷頗劇云至受傷之華捕樊得功當探捕追拿兇手時即由人扶至門口雇人力車自投仁濟醫院醫治因血出過多旋即發暈經西醫包裹後由新閘捕房捕頭用病車送往工部局醫院昨暮得該院消息已略進稀粥神志稍淸能開口言語云 
　　另函云公共租界老閘捕房華探目黃潤甫昨晨投四區報稱前晚新世界游戲塲内有多人爲爭風起釁釀成鬭毆開手槍擊傷該游戲塲之管門華捕兇手在逃茲查得此案由閘北烏鎭路毓常里五百三十六號門牌袁姓婦人所起有住居嘉興路之楊鎭及住居寳山路來安里七十八號之錢良功又該婦親戚徐志和等均係在塲行兇之嫌疑人現匿該婦家中云云經顔署長加派長警將楊錢徐三人一併逮案楊供在匯豐銀行爲寫字錢供在達先汽車公司爲司賬昨晚新世界鬭毆案雖曾知事並不在塲惟徐稱認識開槍之正兇來探請求將楊錢寄押區署帶同徐志和出外指拿在逃正兇再行核辦區長准之 
[逆倫案辯論終結]  
　　張欣生殺父一案已奉上海地方審判廳二次開庭審理後候本月十八號下午再開辯論在案昨已屆期午後一時該廳田刑庭長並堵陳兩推事官會同檢察廳郭檢察官仍特開第一法庭審理各被告所邀之各律師亦相繼到庭候示當經法警庭丁等往押所將在押各犯先後提到田庭長先命醫生朱健臣到案問曰前者檢察廳預審時爾曾供過去年七八月間在朱潮生家吃烟時由潮生取出底稿托爾謄寫並由潮生聲稱事成之後其中利益彼此均沾等語究竟此稿所載何事着即供明健臣供稱此項底稿其中内容初時不知其詳惟知極有關係所以始終不允直至此案經人告發之後民人在檢廳研訊時奉檢察官將此稿給與民人閱看始知其中一切問官又曰張欣生所出之六百元酬勞據爾可曾見過答稱不見後在檢廳方始知悉查去年六月十二日三林塘警廳因捉拿燕子窠嚴緊故民人不敢再往朱潮生家吃烟轉往趙望官家吃烟蓋趙亦有烟癖且亦不時招人往吃迨民人旣到趙處而朱潮生亦在手執字條一紙只見字條上下書立人等字惟潮生當將字條藏匿故不知情官問立人其人作何事業答並不認得不知其作何營業官又問去冬爾與潮生往民興旅館爲何事答查是日民人由鄕來滬中途與潮生相遇彼此同到民興旅館民人坐在會客室潮生則由該館登樓找尋友人民人候至良久不見其下來於是民人即往虹口分診處是實官命趙杏仁上庭問曰爾與張欣生所開張萬興米店於何時起來往答於去年十月間起來往貨物共有三次計白米三百數十石除收過外尙被結欠洋二百零四元以後不久悉數收淸官又問此案發生後爾至杜家行將張欣生領到虹口匿在董德林家有否答董德林其人民人與之並不相識但張欣生與董另有烟土往來張董向來相識是日張欣生與許近仁親自投往董處不涉民人之事官命張欣生至案問曰爾與趙杏仁米店有無往來答實有往來官曰爾旣與往來可有虧欠答民人自店中走出之後旋據店夥向我報告拖欠趙店洋二百四十餘元民人即令如數付淸是實官曰趙杏仁祇稱二百零四元究竟多少答此係店夥經付民人難以指實又據朱潮生供稱前庭審訊據張欣生供明民人八年三月及六月間數次唆使張欣生毒父等語查八年五月二十四日民人被人控告收押檢廳看守所至六月二十七日奉諭省釋其時民人在押安有唆使足見被誣求察問官一再研訊各執如前問官又問張欣生朱潮生趙杏仁朱健臣等各犯曰此外爾等尙有無其他陳述否均供並無陳述惟求輕辦惟朱健臣極口呼寃聲稱實遭朱潮生揑詞誣告因其在三林塘私賣烟土烟膏故與民人妬忌有意傾軋求鑒問官遂請檢察官陳述意見郭君即起而論告謂此案有三大論點一事實二證據三法律（一）事實實由朱潮生造意發起以致發生此種逆倫重案緣朱潮生一再唆使並給毒藥逼令下毒欣生被逼急迫不得已下毒謀父（二）證據朱潮生敎唆殺人毫無疑義其張欣生曾經供明實由朱潮生迫令下毒假使並非潮生之唆使出自自己生動何以反要商諸外人且毒藥爲十一月間由潮生付給直至十二月二十七日始行下手並據欣生自白此種情形足見欣生所供非虛則殺害尊親罪已成立朱潮生敎唆殺人罪及吃烟罪私設烟榻供人吃烟罪及賭博罪均當成立至朱健臣帮助殺人及私販洋烟吸食洋烟等罪亦均成立趙杏仁藏匿罪人亦難辭咎（三）法律張欣生應處三百十二條等之罪朱潮生應處三百十一條等之罪而朱健臣應處其帮助殺人之罪趙杏仁應處其藏匿罪人之罪應請貴審判長按律處斷云云訊至此當由選任義務蔡律師起稱本律師爲張欣生辯護略謂張欣生毒死乃父張駕雲係由朱潮生給藥一包與張欣生而欣生則稱取回後藏在木箱中惟並未實行下毒但張駕雲是否爲朱潮生所給之藥毒斃本律師即依法前赴看守所接見張欣生當向詢問欣生究竟朱潮生給爾之藥是否放入燕窩粥内詎欣生堅稱實未下毒本律師大爲詫異又向詰爾旣未下毒何以爾在檢骨場供認下毒欣生則稱另有原因因欲思扳倒某紳是以承認下毒恐非此不能扳倒故也而欣生在公判庭上則始終未曾供認下毒然張駕雲究竟如何斃命旣稱服毒是否證明爲嗎啡毒但此等重案豈容草率即如檢骨時各檢驗員則稱服毒然究爲何項毒物亦未表示明白其洗寃錄上載明受何項毒質應在何處部位發現特異之點及普通之點張駕雲生前據欣生云亦有烟癖惟烟具與欣生各人一副並非合用張駕雲生前旣吸洋烟則查洋烟名爲慢性種毒死後骨中未免發現靑紫色即指爲嗎啡毒但嗎啡其味極苦亦應詫異何以直至氣絕並未言及今日之燕窩粥有異據此足見欣生並未下毒且查張駕雲每晨所食之粥其製法特異先用米燉粥滾後則雜以生羊腦一枚並加燕窩復加以鷄蛋一枚或二枚歷來如是但羊腦有毒亦未可知或者此羊吃着毒草其羊腦適爲駕雲所食而發生此種寃獄云云繼由朱健臣所邀之張律師朱潮生所邀之湯律師並趙杏仁所邀之蔡張兩律師先後起而爲各被告辯護陳述各彼告種種不爲罪或請輕辦或請釋放等語當由郭檢察官起而反對略謂本檢察官對於此案非常愼重是以不厭求詳一再親自下鄕秘密偵查該鄕一帶衆口一詞且證據鑿鑿各被告犯罪屬實豈容飾詞卸罪查此案罪魁禍首實爲朱潮生且潮生旣稱爲張駕雲伸寃何以當時於六月十三日不將張欣生親筆所書之六百元允許酬勞據呈案告發及至事隔數月始將抄據出首告發抄據上所載之中人爲孫慕賢而張欣生則稱當在朱潮生家樓上所書筆據中人爲朱潮生則足見欣生所書筆據上之中人確爲朱潮生無疑詎潮生提出之抄據上朦書孫慕賢而本檢察官一再詰問朱潮生與張欣生究竟有無孫慕賢其人均稱並無其人即此顯而易見眞據上確爲朱潮生至何以欲另抄一據則可以向張欣生詐欺錢財事後迭向欣生詐財不遂致有出首告發之舉云云田庭長等會商之下遂諭本案辯論終結聽候宣判飭遵當據朱潮生所延湯律師聲稱尙須補具理由書問官准之諭令速即遞呈於是退庭 
[選舉訴訟案之昨訊]  
　　楊春綠訴初選監督上海縣知事沈寳昌調查主任上海市經董陸文麓等選舉舞弊一案前日上海地方審判廳開庭重審因楊春綠提起抗告故未開訊已誌昨報昨上海地方審判廳發出命令兩道（一）因楊春綠所提出之抗告狀其中欠叙理由未便轉送上級衙門應令該抗告人於令到日起七日内來廳補具抗告理由以憑核奪（一）因楊春綠狀請大理院解釋於狀内漏貼印花應令請具狀人於令到三日内來廳補繳訴訟印紙費七角五分以便彙轉 
[水木匠罷工九紀]  
　　本埠水木業公所此次開會議决增加工價因須緩至明年三月初一日起加以致各工人反對推舉徐全全等二十五人爲代表正式函致公所再行會議該公所接函後業將開會集議地點擇定准於今日午後三時假法新租界打鐵浜通惠學校爲會塲先於昨日柬邀滬帮董事顧蘭洲江裕生張效良寗帮董事張繼光何紹廷紹帮董事魏淸濤馮嘉祥等屆時蒞會討論以期從速解决而維工業附滬寗紹水木公所通告略謂工人加價一事前於初八日開會提議加價辦法當以黃耕山等仍不到塲誠恐多停一日工作工人多受一日損失不得已從權解决通知同業勸令照常開工乃徐全全等復又另提意見正式函請本所會議冀達美滿解决董等以歷年加價均係雙方兼顧茲據前情自可准如所請俾得雙方滿意茲訂於星期日（五月十四日）在本學堂内午後三時開正式大會重行會議加價問題凡吾同業務希曲體辦事苦衷准時蒞會公同討論得以完全解决無任企禱 
又一消息云滬寗紹水木鋸三帮二次代表人徐全全等日昨特發通告囑同業各工人即日上工文曰敬啓者昨日在王家宅會議公所董事派蔡子香王慶堂雲亭三人到會雙方協議已蒙允許吾們工人的要求准將工價照執業證券價目單上錢碼改作洋碼飯錢亦照執業證券上每天照除洋五分准定明年正月元旦日起實行諸事均由蔡子香等三人擔負允許責任此次承蒙各董事體恤工人的痛苦允許加價吾全體工界非常感激故請立即照常開工鄙人等亦可安心營業專此通告諸希公鑒第二次代表人徐全全張祥林朱榮媛王金山湯阿大金阿德顧才良陳關榮高杏生王咸媛薛阿華楊阿弟奚梅生王海泉張根林高召陞朱福生奚木鈴徐阿五張阿淘李順寳曹阿五朱和尙徐春春同啓 
　　昨日午後有木匠林阿坤金三子等五六十人擁至楊樹浦華特路新金記營造作塲内迫令全體水木工人停止工作不遂遽起行兇將木匠王金榮扭住兇毆並將徐興來手中之斧頭奪下取去經該作頭偕證陳有福周吉林飛報該管捕房立飭包探張玉嶺與一百二十號西探搿勃脫往將奪斧行兇之林金二人追獲連同所奪斧頭帶回捕房稟明捕頭奉飭押候查明解廨訊究 
[青年會衛生大運動第三日紀]  
　　昨爲青年會衛生大運動之末日又値星期六午後各界男女之到會參觀者擁擠異常其陳列各品較前增多形形色色不勝臚舉下午五時半晚間八時半二次演講由該會會董張廷榮君主席體育部幹事郝伯陽君演講「防疫法」頗爲詳盡聽者掌聲如雷講畢演映衛生救世軍等活動影片觀者均滿意咸謂增添衛生上無限智識云 
[記賬稅欵與振欵併解]  
　　各業商前因否認附加貨物稅振捐一成願認籌募春振九萬元已奉部處核准在案旣而上海縣沈知事奉松滬護軍使令開迭准北京振務處電催實行籌解轉函縣商會將各業認商在稅所暫行記賬征稅各欵分别查明劃抵外其餘由商會籌解旋據各業商代表將軍站稽征處所有暫行記賬之稅欵分别抄錄總數以便預備一併歸劃以符議案刻經縣商會開明各該記賬稅欵總數並據各業商認解之振欵列表呈明上海縣沈知事查照請爲轉解北省振務處查收散放 
[金陵大學植棉主任之報告]  
　　字林報云中國紗廠公會與棉花禁止攙水會昨晨在怡和洋行聯合開會由金陵大學植棉主任格里芬氏報告改良植棉經過情形先由主席丕爾斯氏宣佈開會宗旨略謂此會之召集係聽取格里芬氏之報告並通過下屆年度之植棉經費預算上届預算規定八千九百元今年尙須此數中國紗廠公會擔任二千元餘由棉花禁止攙水會擔任事關重要所需經費爲數並不爲多所有支出詳情已列入一九二一年植棉試騐事業之狀况一書中此項經費八千九百元請兩會通過衆無異詞一致通過格里芬氏乃報告本年植棉情形略謂去年事業可分兩項即（一）試植美棉使與中國土壤氣候相適合（二）取中國原有之棉植而加以改良是已去年美國輸入之純籽分種於大學農塲與南宿州南通州上海等處之植棉塲雖棉籽到滬稍遲但内地試種成績甚優在南宿地方每畝美棉産一百七十四斤若中棉則僅産九十六斤大學農塲遴擇甚嚴故其出産未能確計惟華商紗廠聯合會所辦之南京植棉塲以吾人所供給之籽種於與大學農塲同樣土壤之地每畝産一百八十五斤而其最好中棉則每畝産一百十一斤而南京附近之鄕農在高原試種美棉每畝産一百斤有零今年此鄕農方擴張其植棉區域美棉在上海南道成效不佳此兩處殆最宜於改良中棉以言中棉之改良吾人現已發現一優好之新種其花衣自一寸至一寸八分之一品質顔色皆佳結鈴亦多此種僅得七株今其籽已種約佔二三畝今年此種花衣當可試售於商塲並可得一百餘畝所需之籽以供明年之用此外尙有三種改良中棉現在培植中去秋美棉選出樣種六千中棉選出樣種一萬五千冬間在試騐室詳細考察之擇其最良者而增植之旣在棉田選擇之復在化騐室研究之存優去劣如是或可收美棉宜植於中國之效矣美棉在中國之平均品質百分率及花衣指數等皆較在美國爲低惟最後選出之樣種則視在美國之平均棉種爲優領取美棉籽者淘汰田中棉本之政策 
 
 

Page 11

 
 
殊不十分滿意故大學直接辦理之棉田亟宜大加擴張同時並宜提倡植棉知識庶良籽之供給得有適當之保持至於耕作手續與出産成本已調查多次現已發明五種機件而試用於植棉今有一種當地可製每具約需洋三元有零一日之内所耕之地較諸人力所能爲者大二十倍此乃大可勸人利用者也浦東蟲患曾往調查而紅苞虫害亦曾研究及之查浦東之蟲如以一種毒粉（Ｃalcium　arsenate）用手携散粉具注射之則當可撲制之而紅苞蟲則可用薰籽法防遏之中國境内所種之棉籽在實際上未能盡薰之但在凡有管理棉籽法之地則紅苞蟲固可遏止也其道維何即依據同一利害團體之基礎發展改良種籽之區域並支配種籽之供給如是則改良種籽可受薰而紅苞蟲將不能爲患於此區域矣南京附近農家之棉與金陵大學之棉皆以手軋小機軋之自秋季開始至陰曆年終止今欲推廣大學純籽之供給握支配純籽之權並在南京設立純籽集中點則非有力軋機不可大約有三馬力用火油之軋花機一具即可於一百天内軋出二千畝所産之花格里芬氏繼言提倡植棉知識事末言一九二一年之計畫略謂今年事業所注重者將在培成美棉適宜於中國者之優好品質並速圖多得中棉已改良者之種籽在他人棉田内施行淘汰手續事屬困難故金陵大學租地以推廣種植純籽之區域而直接經營之預料撙節辦理所有擴張之區域當可經費自給今年大學選種育種之塲約佔地七十畝此外已購置城外腴地一百五十畝内有六十畝專植美棉又租地若干内有百畝左右業已圈入如設一軋花廠以軋附近農家之棉則純籽區域可以成立而圖擴張於南京矣美棉將試種於南宿州與滁州南宿州長老會敎會助田二十畝滁州紳士助田五十畝从植棉需用中棉之育種場設在金陵大學江陰紳士助田二十畝上海租田二十畝故育種場現分設於江陰上海兩處擬就種植選定種籽之田内覓取中棉之優種而對於蟲患之調查果蠹蟲侵入之預防與紅苞蟲損傷之防衛法尤三致意焉云云 
[洋布疋頭團體維持會開會紀]  
　　洋布疋頭團體維持會因近來同業中有人組織交易所於昨日下午三時假寗波同鄕會開會討論對付方法到者四百餘人公推李珪有爲臨時主席顧子泉報告開會宗旨並報告請朱賡石先生擔任幹事長次朱幹事長演說畧謂幹事長名目殊不便承現在第一要着視諸君是否能堅持到底鄙人此來祗知爲公道帮忙不知有他主席謂朱君肯出擔任全體之福頃所擬發表之意見諸君宜牢記遂將緣起章程逐條宣布並將振華堂回信宣讀一過顧子泉報告公决辦法沈卓吾代朱子俊祝廷玉演說次趙翰卿解建堂方志華朱怡如王懋之張志英王恭勳等相繼演說語極沉痛旋即散會茲錄該會致幹事長函於後賡石先生惠鑒敬啓者敝業同人自受先令劇變以來其不致全部蕩産喪命者悉出先生之賜今同業中有少數不尙份子發起洋布疋頭交易所祗圖己之私利不惜以數千同業作犧牲同人等因事關切身利害集議再四於敝業四團體公共組織洋布疋頭業團體維持會以資救濟夙諗先生主持公道對於社會事業尤具熱心茲經大會公决由四團體公推朱子俊程桂笙李思棠張澄水四人爲全體代表敦請先生爲敝會幹事長務祈徇勉公意出任艱巨倘蒙垂念數千人生計前途俯如所請則敝會同人無不惟馬首是瞻起湯蹈火均非所計也議肅敬候台安洋布疋頭業團體維持會 
[美盛公司棉市報告]  
　　中美新聞社譯美盛公司報告云本星期初棉市沈悶價較一星期前跌去數錢目前價格漲落尙難預測利物浦中等美棉十月份價八○五六便士紐約現貨十一元八角五分孟買七月份三百十三羅比華棉出口額自去年九月份至本年六月共二十八萬三千四百九十一擔 
[本星期中成交之紗數]  
　　本星期中紗市交易仍旺印紗開出僅二百包存貨已告竭到貨不過一千八百包本紗曾由　新紗廠開出十六支二十支紗三千包價格大漲計十六支一百四十八兩二十支一百七十兩小包紗成交四千五百包云 
[信通銀行創立會紀事]  
　　信通銀行於昨日下午在河南路信通公司開股東創立會到會者計四千餘權當推舉袁近初爲臨時主席由籌備主任孫鐵卿報告籌備經過情形並陳認股逾額减折攤派異常抱歡旋由股東通過章程選舉軰事七人孫鐵卿得四千四百零五權萬印樓得四千三百四十權胡滌生得四千一百七十五權王鞠如得三千四百三十權謝光甫得三千四百權郭瑞生得二千八百八十五權馮世昌得二千四百七十五權爲多數當選又選舉監察二人史久鰲得三千六百十權宋德宜得三千四百十五權當選聞不日即將開始營業云 
[籌議救濟汽車害人辦法]  
　　今日下午三點鐘衛生預防社假座寗波旅滬同鄕會聯合各界籌商救濟滬上汽車傷害人命事幷擬有辦法八條修正通過後即擬呈請當局取締各該草菅人命之汽車夫云 
[汽車碾斃老婦之騐判]  
　　老婦姚陳氏前日下午在浙江路北京路轉角被某保險公司買辦潘明生之妻陳氏所乘汽車撞倒碾傷要害醫治無效身死由捕將尸舁入虹口斐倫路騐尸所報請公共公廨陸襄讞會同日副領事林君於昨日午刻蒞所騐明姚陳氏生前委係被汽車撞傷要害身死無悞塡明尸格即升座公案先由老關捕房九十號西探投案稟明前情並將肇事之汽車夫曹來桂車主潘陳氏傳案據曹來桂供稱當時開車至北京路轉角連揑喇叭死者走至馬路不及避讓所致求察又據潘陳氏供稱我見肇禍心甚驚慌等語末由尸子姚阿泉投訴原籍無錫死者是伊母親今年六十歲昨日有事出外不意被汽車撞斃務求伸雪中日官核供於騐訊單上會同簽判云騐得姚陳氏被汽車撞斃係自不小心着尸子姚阿泉具結領尸棺殮此判並諭車主從優撫恤 
[婦人被姘夫戳斃續誌]  
　　包得勝於前日天將黎明時在虹口嘉興路一千四百五十三號門牌柴店樓上與其姘婦周徐氏角口衝突持刀將該氏戳斃逃逸經二房東王克揚代報該管捕房將尸車往騐尸所稟請公共公廨中西官蒞所騐明飭王領尸棺殮暫厝招領候緝兇手訊辦已詳昨報茲悉包得勝家住閘北案發後並未歸家昨由哈爾濱捕房華探目沈阿炳包探葛祖元協同一首七十六號西探駱四前往包家將其髮妻包管氏拘解到廨根究其夫匿跡所在俾便查緝當由陸襄讞會同日副領事林出賢次郎向該氏略詰一過以此案騐尸時係由英領會往諭將包管氏交由官媒帶回女押所押候禮拜三英領堂期訊核 
[中華義勇軍射擊消息]  
　　租界萬國義勇軍中華隊每月向有射擊比賽一次由該隊購備奬品五種以每班中分數最優者一名得受此種奬品名之月盃凡遇賽期各隊員莫不奮勇爭先奪取錦標爲榮茲聞該隊代理正隊長徐通浩君以五月份萬國賽槍大會本隊各賽員異常辛勞故將五月盃延至本月間補賽已於一日（星期三）四日（星期六）早晨六時三十分在靶子塲競射各賽二百碼七響用新式牛眼靶結果每班得奬如下（特班）排長郝伯陽三十三分勝（第一班）隊員羊秉淸二十二分勝（第二班）隊員王廷魁三十二分勝（第三班）隊員曹惠民二十分勝（第四班）隊員黄松丞十三分勝 
　　又聞六月盃曾於八月十五日（星期三）早六時三十分仍在靶子塲各賽三百碼七響亦係新式牛眼靶每班得奬者如下（特班）射擊敎練排長陳景塘三十二分勝（第一班）隊員王廷魁二十分勝（第二班）隊員李繩祖二十分勝（第三班）隊員虞伯瑛十七分勝（第四班）隊員康克愼十分勝 
　　又聞該隊練兵課列入特等畢業者今年共有九人之多業由總司令部批准該隊用命令通告並頒給雙槍奬章爲各該員在軍服上佩帶各國義勇隊中特等射員首推該隊爲最多殊爲我華人生色不淺茲將特等各員姓名錄下排長郝伯陽一百四十七分射擊敎練排長陳景塘一百三十九分隊員周慶恩一百三十六分總務排長陸葆泉一百三十二分隊員王衍慶一百二十九分隊員方液仙一百二十七分隊員陳如松一百二十七分隊員楊仲綽一百二十五分隊員李玉書一百二十三分 
[中法女子敎育提倡之先聲]  
　　自歐戰以來中法兩國感情日益融洽以故携手合辦之事業逐日增加就中敎育一項發展尤甚如里昂中國大學之設立巴黎大學中之組織中國高等學院及現在上海之中法通惠工商學校皆是也此種發揚兩國文化之上機關蒸蒸日上在今日誠屬不可多得惟多注重男子方面至女子方面之敎育尙未籌備一二現梅雲鵬夫人（即本埠中法通惠工商學校法國校長梅雲鵬君之夫人）有鑒於斯擬在滬創設提倡中法兩國女子敎育機關意在融吾國女學於法國文化之中增兩國女界感情於敎育互助之際并擬光假中法通惠工商學校演說法國女子敎育現狀備券邀請中外有志女士演說後並請參觀該校及校中各工廠茲聞此項請劵業已備妥除分送滬上各女校外凡熱心諸女士均可函致本埠中法通惠工商學校總幹事索取云 
[各學校消息彙錄]  
　　約翰大學約翰大學將於本月二十五日下午五時舉行畢業禮發給學位屆時招待來賓並請名人演說茲將該校本學期末一星期内舉行各事秩序列下諍畢業生禮拜十九日十點三刻校長留别畢業生茶點二十二日四時半附屬中學畢業典禮二十三日五時大學畢業生交誼會二十四日四時同學會會餐二十五日一時半欵待來賓茶點二十五日四時大學畢業典禮二十五日五時 
　　城東女學南市花衣街裏竹行弄城東女學定於七月二號署假時開同樂會表演成績節目甚多有中西音樂·中西演劇·古琴·凡啞鈴·各女士當塲書畫·種種新式跳舞·一切正在預備聞會塲借定小南門火鐘樓云 
　　女子體操學校西門林蔭路中國女子體操學校前會開運動會一次今暑假將至各學生又擬舉行游藝會該校下半年將大加擴充建造校舍因由校董李瑞九及其夫人盛絡英女士秉承先太夫人遺命捐助該校價値一萬餘元之卜克而汽車一輛又價値甚巨之金鋼鑽飾品兩件校中因乘開游藝會日發售入塲劵每劵編列號碼當塲抽籖抽中者即分等以汽車等贈送今已籌備一切定七月十一十二兩日舉行會址假九畝地新舞臺游藝節目甚多且有餘興戲劇云 
　　南洋女師校虹口南洋女子師範學校於昨日下午三時開第四次校友會常年大會到者一百三十餘人先由主席張鳳笙報告一年中經過情形並由會計呂素紈報告收支次選舉職員仍用合議制以幹事部執行會務幹事部分幹事員五人評議員四人文牘員二人會計員一人當選者爲張鳳笙干靑雲傅長佑凌菊身喬靜文呂素紈朱德藴陳世金文鼎盛素秋盛懷潔胡踵秋六時散會聚餐是日適爲該校九周紀念日晚間尙有本會會員及師範文學兩科演警世新劇並跳舞等女賓到者五百餘人 
　　承天學校沈家灣湯恩路承天英華學校署假英文補習科本年定七月九號開學分中學三級預科一級均聘有經騐之中西敎員擔任 
　　基督公學梧州路九九九號基督公學今歲自組織學生負販團以來以推銷國貨爲宗旨頗爲社會稱道茲聞該校學生擬再糾合鉅欵另組一規模較大之公司昨日下午四時舉行籌備委員會經全體議决資本金額自五百元至一千元每股五元或十元共分一百股定其名曰上海基督公學學生貿易公司除五百元歸由學生認定外其餘槪由學生各自招足股本隨經全體委員公舉沈放珉爲起草委員發刊宣言擬訂簡章積極進行一俟下次大會通過即可實行開幕云 
[省敎育會覆醫學專門學校函]  
　　江蘇省敎育會復江蘇公立醫學專門學校函云敬復者奉函見告因考試問題釀成風潮之經過情形並屬詳加討論茲經幹事員會討論僉以學校考試爲證明學生成績起見雖未可謂完全無弊現尙無較此妥善之辦法學校對於學生旣須給以畢業證書舍考試無從爲證書之根據醫學有生命關係評定成績更不可絲毫寛假如學生有不願與試者惟有以不遵校章論同人意見如此用即奉復並頌公安 
[聖彼得堂之敎務進行會]  
　　聖彼得堂自鍾可託牧師接事以來銳意進行昨因籌議堂務進行及本年經費由該堂董事長蕭智吉·値年司庫朱樹翹·柬請各堂董及敎友於二十號（禮拜一）七時會餐於鴻運樓聞常年經費係分九隊向各敎友勸募除由蕭朱各認一隊外並由陸葆康楊淵身張銘之周夢賢薛淑明張佩芳譚太太七人各認一隊云 
[河南路商界聯合會臨時職員會]  
　　河南路商界聯合會前日（十七日）午後七時開臨時職員會邵仲輝主席李銜石紀錄提議事件（一）四川路致遠號喬楊二君慘斃事决議照各團體聯席會委員來函分勸本路各商號自由捐助（二）主席報告前日各公團籌議爲反對英日續盟及南洋學校註册條例電致英倫國會等處由本席擔認電費十元請求追認經衆通過（三）張葭東提議夏令添設路旁茶桶八具擇地分設至秋凉停止（四）黄警頑提議夜校放假日期等决議本月三十日放假下學期定八月二十四日開學並定下學期添開新班招募新生云 
[均益决志會舉行週年紀念]  
　　文監師路均益决志會成立以來業經一載原定上星期日舉行週年紀念大會以天雨未果茲定今日下午一時舉行報告經過情形收支賬目並提議事項云 
[報關公所今日開選舉會]  
　　南北市報關公所昨發通告定期本月十九號（星期日）午後在蓬萊路公所内開全體選舉大會並提議興革事宜望各同業屆時蒞臨與議云 
[長警押同淸道夫工作]  
　　南市第一區警察署王金山署長查悉城内外各處區域内淸道夫役近有運動罷工情事立即令知本署李劉兩巡官出外訪查並督同夫頭傳諭各該夫役切勿聽人唆使務各照常工作依時挑運在案昨日淸晨八時許有少數夫役意在罷工王署長仍令該兩巡官帶同長警前往轄境地點押令上工按段掃除淸淨至下午始行竣事旣而傳諭該夫頭轉知各夫役務於今晨七時齊集本署點名後仍由長警押令在境挨段打掃所有各夫役之要求加給工食一事應據情申詳徐警廳長請示核辦 
[汽車撞傷行人]  
　　昨日下午二時半河南路九江路口有三千五百三十三號汽車駛過撞倒崇明人陸順才碾傷腿足由老巡捕房一千一百五十七號華捕到來押令汽車載送受傷人往仁濟醫院醫治旋即帶該汽車夫入捕房稟候捕頭發落 
[地保播弄之科罰]  
　　楊和尙前將田單一紙抵押與周王氏故夫周土根今備本取贖忽稱單已失去後楊訪知田單實被中人楊白梅串同地保周福根輾轉私抵與某姓具控法公堂後某姓得悉亦投廨求追判着周福根理處明白將單取回不料並非原單故又傳楊白梅未到周福根稱此案實與民人無關判傳楊白梅候訊楊於昨始投案稱係周福根囑民人不可到案故未投案周福根供詞推諉陳讞員商之葛副領事判曰訊得此案均係該地保周福根從中播弄着罰洋五十元以儆外該田單旣非原單由本公堂登報通告登報費亦歸周負擔着光繳洋二十五元如有不敷再着補繳 
[糾衆行凶之獲案]  
　　住居虹口武昌路之紹興人陳阿毛因於本月十三號糾同已獲之王阿金胡阿根等六名及在逃多人在虹口菜市街將徐阿巧汪阿三毆傷甚重被控捕房派探侯松山等往查時竟在元芳路五百四十三號門牌茶館内拒捕行凶將侯探頭額左目毆傷逃逸昨被包探周小弟吳如熊偵知匿居處稟明捕頭恊同西探往將該被告陳阿毛拘入捕房押候併解公堂訊究 
[攔刦財物分别押儆]  
　　隆和輪船司賬鄧漁與將現洋一百元·銅元一百枚·夏布一疋·綢衣五件·白米五斗·汾酒十瓶·鷄鴨十只·荳油一簍·鷄蛋一百枚·水烟袋一支·面盆一個·於本月九號遣令錢三山張木生車運歸家經過虹口海寗路被寗波木匠錢德興糾同王連生黃炳南汪子才胡耀南等攔刦一空經錢等報由滙司捕房將錢王黄汪胡五人獲解公共公廨訊押在案茲由包探孔慶平陳玉山與西探勞勃生在法租界八仙橋一百二十號門牌胡耀南家吊出原贓昨晨傳同原告將五被告解廨首由中西包探上堂稟明案情將吊出之鷄鴨荳油食米綢衣等物逐一呈察次由原告鄧漁與偕證人錢三山張木生張良榮董呂氏相繼到堂證明被告當時將押運人軋至老虎灶拆梢不遂攅毆而後刦物情形質之錢王黄汪四被告供詞互相推諉而胡延律師代辯並令其妻到案作證謂抄出鷄鴨係張良榮與阿會所贈又有海寗路某影戲院主西人到案聲稱錢德興係伊所僱木匠素無非法行爲等語承審官陸襄讞與日副領事林出君訊畢退入休息室磋商之下復升座公位以各被告攔刦財物證據確鑿判决錢王二人各押西牢半年黄汪胡三人各押西牢三月起案贓物交原告領去 
[妓院容留兩幼女之科罰]  
　　漢口路二百二十七號門牌妓院妓女洪庽房間内因容留十四歲幼女馬阿林十一歲幼女李彩紅前日被專查妓女之三十五號西捕八百二十五號華捕查見當將兩幼女連同鴇婦華氏一併帶入捕房稟明捕頭着華氏存洋一百元保出兩女暫留濟良所昨解公共公廨即據中西兩捕分别上堂稟明前情訊之華鴇延律師到堂辯稱李彩紅並不住宿妓院馬阿林已十六歲要求給領等語中西官得供向馬李兩女訊供之下以華氏容留幼女違章屬實判罰洋五十元充公兩女併發濟良所留養 
[昨日公共公廨訊案紀]  
　　昨晨公共公廨民四庭由李襄讞會同英包副領事訊理（一）婦人陳張氏延許理律師訴陳松延不將百萬遺産交付案「結果」准許理律師請求登滬杭兩處報十四天限被告到案候訊（二）孫雲芳訴劉均若欠洋案原告代表許理律師以被告避匿不面請准登報傳達「結果」准登報十四天着限被告投案候訊（三）施聯芳延朱斯芾律師聲請給諭執管施紫艸遺産案「結果」聲請人先登報兩星期如無人反對准予給諭並由請求人邀其母到案證明（四）喊喱洋行與吳錦昌廣成福昌等號同訴義文印字館主翁棣（即翁應元）不理欠欵案「結果」義文印字館准其啓封該被告債未淸了應仍交保（五）朱德記訴曾澹如張志堂不理欠交淸潔洋一萬四千一百十四元案雙方律師請求改期傳訊「結果」照准（六）源昌公司訴朱錦淸欠租案「結果」同上 
[破獲秘密烟窟]  
　　海州人　堯子因在虹口百老匯路正豐街二百七十一號門牌屋内秘密出售鴉片烟膏被九號副捕頭棣與探胡慶恩查悉當將張與烟膏等件一併帶入捕房押候解究 
[不付滙票將貨拍賣]  
　　中法實業銀行前投法公堂控傳明若不付匯票二萬餘法郎請追判限十四天理楚迄今未理昨日原告仍由逖百克律師代表稱被告旣逾限不理請堂上諭令將貨拍賣作抵如若缺少再請向保人曾亨泰追足中西讞員判准原告請求將貨拍賣拍下之銀暫存檢察處抵欠外或餘或少再行核辦 
[鑽戒欵拔還註銷]  
　　俞子明前向伯興洋行取得値洋六千餘元之鑽戒一隻人即避匿該洋行延逖百克律師代表投法公堂控追後傳到俞父玉璋迭次限繳後判先繳洋一千元到案再核昨日原告律師聲稱現俞已將洋一千元繳淸尙少餘洋分期拔還請即註銷判准予銷案 
[誌謝]  
　　昨承中華圖書館惠贈第一百十四期「禮拜六」兩册又中華書局惠贈第一百十二期「英文週報」一册誌此併謝 
來函 
[滬北五區商業聯合會來函]  
　　謹啓者敝會得商民之請求函控駐閘北天通菴地方緝私十三號卞長辛金生違法殃民羣情憤激各節已誌前報茲接兩浙鹽運使署批示前據上海胡家木橋商界聯合會函控天通菴緝私卡長辛金生對於鄕人購買鹽醬一律指爲私販拘留勒罰各節業經本署咨行松江運副查辦迄尙未准咨復茲據控同前情仰再咨行併案查辦可也此批又接蘇屬緝私司令部函復内開案准貴會函稱滬北有駐天通菴地方緝私十三號卡長辛金生等以民商向官園買來鹽醬不問爲食爲賣纎微悉指爲私拘人勒罰詐欺取財務祈懲戒以安商民等情准此查本年二月十四日案據上海引翔鄕胡家木橋商界聯合會函稱該卡長辛金生苛細勒罰情形與貴會來函所稱各節大略相同曾於本年二月十六日飭令敝部第一團轉飭第二營營長余炳文迅即查明據實呈復以憑核辦去後嗣據第一團呈稱奉令遵即轉令第二營營長秉公查明呈復核轉去後茲據該營長余炳文呈復該卡長辛金生查案曾據職營三隊隊長薛景雲呈報該卡長奉職無狀辦事尤多誤謬以致不洽與情等語到營據此核案已於本年二月八日將該卡長辛金生業經撤差以示儆誠茲奉前因理合具文呈復仰祈核轉實爲公便等情前來理合具復仰祈鈞部察核施行等情據此查辛金生已由該營事前撤差相應函復即希查照爲荷先後到會所見上官洞燭商艱關懷民意無如該卡屢肆苛勒毫不退懈爲此將兩浙鹽運使署曁蘇屬緝私司令部覆情錄呈望貴報登載以昭共鑒而儆貪吏滬北五區商業聯合會謹啓 
雜評二 
[裁釐問題（訥）]  
　　以釐之弊害論即不爲加稅計亦所必裁以裁釐之時期論即不有人鼓吹亦當早已實行所以延至今日屢議而屢輟者有二因 
　　一則政府以關係全國財政難得一完善方法一則商民無勇氣不敢先人而倡導而究其扼要之點則皆歸於抵補稅之難籌耳其實商民果感釐金之苦痛則抵補亦豈眞難籌者以裁釐之利補裁釐之負擔一轉移間無憂不足固不必别求所謂抵補也所不能無討論者惟此徴收抵補之手續問題其說旣多意見斯起事未成而内部紛爭固爲吾國人之通病然吾謂此事爲除共同切膚之書當開誠布公以求得一折衷至當之法而不當再有意見以誤自己之事故商民而果眞覺悟者必不再蹈從前之覆轍也至以政府方面爲慮則今日在此自治潮流之際固不妨由我創一單行法以爲各省倡其道要在一省之人共同一致以研究此事果有一法簡便而易行則人自樂從雖有大力者亦不能阻故吾甚望所謂時機者勿一再蹉跎而常在空言中也 
 
 

Page 12

 
 
   
 
 

Page 13

 
 
   
 
 

Page 14

 
 
自由譚　小說特刊（第二十三號） 
論文 
[小說中情節之次序（七）] [  張舍我]  
　　「葛洛懷電碼」之情節言一日俄戰爭時有美國某報館之特别訪員將其神秘不測之海電一通瞞過郵電檢查員之目而得拍發至美國然解釋此奇異電碼者乃一小訪員故此篇精神會萃之處爲此奇秘電碼與翻譯此電碼之少年是以全篇小說中須描寫的文字之處在小訪員萬珊入編輯室批閱無人明曉之電報而解决之時與彼老訪員作奇異電碼之情形此第二點雖屬勉强然旣簡短亦無大病也 
　　總言之第二次序律之要點如下普通以單純的情感之一種特性或戲曲化的動作之一種特性定緊要之描寫情節與完全形容女字之次序若單純的情感或戲曲化的動作之特性不明晰則描寫的文字以愈能近篇首爲愈佳 
　　（三）次序中之轉折律與吾國文章法中之『轉折』相同故此律無論讀者作者皆甚明嘹似可無容不佞之喋喋然小說學在我國文學史中尙在萌芽時期想作者當不厭討論之詳也常見作者隨意變換其結構而犯過於鶻突之病學者當審愼於此除非動作實未破折者外學者不宜使之繼續無已而破折太甚則近乎印板記號之小說是以非謂小說不宜有破折唯須運用之得宜耳如莫泊三之『頸珠串』ＴheＮecklace有可見之破折點曰然雖爲主張形式主義之文家亦承認其全篇文字之流利無疵其餘如『懦夫』篇有二破折點『霍蘭』ＴheＨorla篇爲日記體破折點何止五十此外名家作品若留意檢閱之有二三至四五破折點者必屬不少然不失其爲名家文字者亦豈批評家之失察哉破折其外而脈絡依然貫通此則其秘訣耳 
　　（四）情節之自然秩序優點極多作者當保守之然予見今日之小說其違反此律者正多初學小說者往往以顚倒歷史的次序爲作好小說之無上法門情節次序旣然顚倒可以引起讀者之好奇心而使之迷盲昏惑由是以增高小說之單純的情感而其結果則基所謂之小說皆龐雜紛亂毫無興味之字紙簏耳今世之所謂債探小說奇怪小說者其結構編製皆用此法遂使無實力之作者妄思摹仿以爲一用其法吾小說之能力與産生之單純的情感當倍增於用自然之次序其實不然立意佳情節佳結構佳文字佳則所作之小說自佳否則乏立意無結構文字惡劣情節平庸即將其自然之次序顚而倒意倒而顚之者又何濟於事小說文字含蓄爲貴固也然非謂顚倒次序即能有含蓄含蓄在於字裡行間而不在乎次序試觀江紅蕉之『姊之名譽』篇（見禮拜六第一百十期）情節次序何嘗顚倒（情節有一二點故意遺漏者爲剪裁非顚倒）然讀者無不覺其文字之美似紙背後尙有無數不可見之文字令讀者腦筋中感生異趣此又豈尋常作者徒欲以顚倒情節求勝者所可同日語耶 
談叢 
[小說叢談（十七）] [  寂寞徐生]  
　　三曰刺刺也者刺激之義也熏浸之力利用漸刺之力利用頓熏浸之力在使感受者不覺刺之力在使感受者驟覺刺也者此使人於一刹那頃忽起異感而不能自制者也我本藹然和也乃讀林冲雪天三限武松飛雲浦扈何以忽然髮指我本愉然樂也乃讀晴雯出大觀園黛玉死瀟湘館何以忽然泪流我本肅然莊也乃讀實齋之琴心酬簡東塘之眼香訪翠何以忽然情動若是者所謂刺激也大抵腦筋愈敏之人則其受刺激力也愈速且劇而要之必以其書所含刺激力之大小爲比例禪宗之一棒一喝皆利用此刺激力以度人者也此力之爲用也文字不如語言然語言之所被不能廣不能久也於是不得不乞靈於文字在文字中則文言不如其俗語莊論不如其寓言故具此力最大者非小說末由四曰提前三者之力自外而灌之使入提之力自内而脫之使出實佛法之最上乘也凡讀小說者必常若自化其身焉入於書中而爲其書之主人翁讀野叟曝言者必自擬文素臣讀石頭記者必自儗賈寳玉讀花月痕者必自擬韓荷生若韋痴珠讀梁山泊者心自擬黑旋風若花和尙雖讀者自辨其無是心焉吾不信也夫旣化其身以入書中矣則當其讀此書時此身已非我有截然去此界以入於彼界所謂華嚴樓閣帝網重重一毛孔中萬億蓮花一彈指頃百千浩刧文字移人至此而極然則吾書中主人翁而華盛盛頓則讀者將化身爲華盛頓主人翁而拿破崙則讀者將化身爲拿破崙主人翁而釋迦孔子則讀者將化身爲釋迦孔子有斷然也度世之不二法門豈有過此 
文苑 
[詩的小說] [  吳靈園]  
　　宿石澗店聞婦人　 
　　山店門前一婦人哀哀夜哭向秋雲自說夫因征戰死朝來逢着舊將軍 
　　古詩唐李端作僅僅二十八字中顯有一哀哭之釐婦在於秋夜雲深面山茅店之前羣衆圍問不着片語即借其自說夫因征戰死點明事實筆已簡潔意尙不奇奇在末一語朝來逢着舊將軍藏有無限寃苦令人玩味不盡也事時地人在二十八字中完全寫出是何等經濟手段作短篇小說者苟知此此小說必名古來非戰之詩甚多若杜少陵折臂新豐翁一篇亦可傳然較此爲稍直矣 
新話 
[禮拜六之花] [  徐絜]  
　　寒雲主人讀小說周刊禮拜六而善之諡之曰禮拜六之花此花已開一百十二朶矣朶朶新鮮朶朶馝馞寂寞徐生在禮拜六課餘之暇購一朶而翫之異香撲鼻嬌豔動人愛不忍釋禮拜六洵名　哉爰綴數言以評此花矣 
　　夫人莫不愛華以其色香動人也禮拜六定期出版每至禮拜六其花怒放無論晴雨必無含蕾未吐之憂故禮拜六如月季花矣 
　　禮拜六又如一名園王鈍根之作品如富貴花以其酣暢富有不落小家氣也周瘦鵑則如杜鵑花以其文章如血淚染成紅杜鵑又如紫羅蘭以其哀感頑艶一握管輒不忘情於紫羅蘭也陳小蝶與其妹翠娜女史之詩文蘇家姉妺旖旎風流如一朶姊妹花徐卓呆善譔滑稽小說曼倩諷世令人絕倒如一朶笑靨花（笑靨花爲落葉灌木·植於院庭·春暮開小白花·望之如堆雪·）佗若江紅蕉辭藻淸麗如出水蓮花天虛我生高華逸麗如東籬之菊而繙譯諸作則移西方之花植諸中土者也奇花瑤草觸目都是禮拜六洵一名園哉 
　　禮拜六又是一朶解語花也以諸文字生花之筆製成各種文章令人讀之如聞嚦嚦之鶯聲吃吃之憨笑解頤之妙語 
　　薩茂爾蘭亨克利門司os·Ｌ·Ｃlemens别署馬克吐温ＭarkＴwain以一八三五年十一月三十日生於密查利州之茀勞利美國名小說家馬克吐温小影 
　　達城其所著有「傳金之時代」「湯姆掃葉」「海外之浪游」「太子與乞兒」「密西西泌河上之生活」「新靈地歷程」及「貞德憶語」諸書均得名以一九一○年四月二十一日卒 
　　以及嬌啼佯嗔嚶嚶啜泣靡不躪然紙上禮拜六非如一朶解語花耶 
　　禮拜六雖是一本嬌小玲瓏之小册子而内容豐富名作如林譬彼名園誰曰不宜嘗見閨中楹聯有書室雅何須大花香不在多者可以贈吾禮拜六矣 
　　禮拜六之花嘗冬眠矣自今春復活後姣豔愈昔愛之者亦愈衆蓋灌花人以心血溉此花宜其不開一朶凡庸之花也故吾願禮拜六之花常開 
瑣錄 
[說林拾雋] [  明霞]  
　　女子對待男子之魔力實飄忽不可思議（飛絮禪心錄） 
　　兒時之天眞最爲可樂女子之媚目照臨其身立即墮入苦海永永無幸福之可言（同上） 
　　女子之媚初非自媚男子以爲媚然後媚耳（同上） 
　　空房聽雨倍覺凄凉（雲） 
　　目中之幻相以心中之幻想迎之乃幻之又幻至不可思議界（同上） 
　　情之一字如春蠶吐絲纏綿作繭一經繰引乃爲網羅雖百計跳躑而莫能或脫（同上） 
小說 
[榮譽與健康] [  張枕綠]  
　　遠東運動會的一英里賽跑塲給觀衆密密層層的圍成一個大圈他們在此等候多時了運動員却還没有入塲那當空的烈日好像對於他們的恒性故意下一種試騐一般將那强暴的熱光直接加在他們的頭頂上他們不論男女幾乎全是靑年有許多戴着白色布帽的不受影響也有許多不帶帽子的那流汗的臉上反增得色更有一小部分人似乎等得不耐煩了拍手催賽只是附和着他們的可說没有他們也就敗興停拍了那時候我也插足在塲内東北隅的人叢中預備觀賽受擠不堪很想突圍而出只因轉念我身已到此間却爲了不耐一時之苦犧牲跟福徒勞往返豈不可惜所以勉將雙肩抵住了兩旁傾軋的人又將雙手交叉在胸前至於那背後的壓力却顧不得了 
　　在我面前約有四五尺地步一羣淡妝女郎雜坐在地上坐的姿勢各不相同他們高談闊論有的誇張母校中某人運動本領的高能有的自表對於賽跑運動的熱心言各有致那一陣陣勇敢而帶微嬌的聲浪歷亂送入吾耳使我更不願意退出重圍了 
　　運動員剛纔入塲一陣子的蠢動忽起在我身旁當我注目時一個跛足老人一個年約四十的瘦弱婦人一個十歲有零的小學生手執小國旗還有一個少年四人魚貫成隊徐徐加入這擁擠的旋渦看他們的服裝像是上流社會人衆人　嘴微笑似笑這隊來人没有參觀遠動會的資格前三人很費力的挨到前邊去和那女郎們婉辭商量才得座位那少年却站在人叢中不進正和我兩肩前後相並那老人有時回顧我在他的面容上見得他少年時的英雄氣槪可是那一羣坐在地上女郎們頓時交頭接耳有的睨視老人微笑像在那裡私加滑稽諷刺的批評 
　　那鄰少年問我賽跑開始的鐘點和我接談漸漸投機我在無意中問及他的伴侶他因知我是喜弄筆墨的很興奮的說道那老人是我的親長這番因爲素性所驅使特地同他的妻兒來此參觀我今回想到他們的往中不禁興起一種不可思議的反感容我訴與你得知你或也許爲富有小說意味呢 
　　那老人呌做徐剛現在他的左足已傷行動需人扶持了但在四十年前他正是一個龍騰虎踴的壯年人那時候上海不是有一所培才大學該校的運動很是有名的麽他就在那邊讀書練得一身好本領校中每開春秋兩季的運動會或和他校比賽運動成績起來那賽跑的錦標没一次不爲他所得他的聲譽轟動一時所以有一個女著作家呌做李彬文的醉心於他特地託人介紹和他結交成友伊年不過二十左右貌美非常家裡很是有錢外邊的文名也很大可算得是一個難覓的女郎 
　　有一年的四月裡上海舉行江蘇全省運動聯合會他也是一英里賽跑决賽員中的一份子當那决賽的時候雙足爲那格外的希望心所鼓動格外努力畢竟那賽跑的終止點上爲他左足的足趾第一踏到一時歡呼的聲浪充塞於全塲的空間大踏步走出塲圍時第一個和他握手而進頌辭的就是李彬文女士伊的玉掌上放着一只鑽石戒指含笑授給他他也就含笑受了戒指帶在自己手指上鑽石碰着日光發出閃耀的光彩來他接着又緊握伊的手徐徐上舉自已的嘴唇徐徐下就慶賀的呼聲又起在他們倆的四圍他們倆携手走那歸路時路旁紅紅綠綠的野花也都含笑點首似表歡慶之意這些都是何等樣的感受·足令他刻骨難忘 
　　到了下半年日本的賽跑選手結隊來游我國到處歡迎人家和他們比賽到了上海上海各校就聯合挑選出幾人來和他們比賽五英里賽跑的定期露佈上各日報上喜歡觀賽的人有不惜重金得一張入塲券的賽期已到會場上的人數已與今灭相彷彿在那决賽最後的兩秒鐘上離開終止點約有十幾步路一國中國選手和一個日本選手正在同等的地步上各自奮勇希望佔得勝利中國選手忽因身體上部向前過分傾側重量不匀倒地一時觀衆勉勵的呼聲大半轉爲失望而歎息原來結果給那日本選手佔得第一名了紅十字會中人進塲將那不幸的中國選手舁出塲圍就有一個美貌婦人噙着眼淚跟着他們趨往醫院而去那婦人不是别人就是此刻坐在我們面前的那個瘦弱婦人那倒地的中國選手就是那目前的跛足老人不言可知了當時過了約有兩個月光景他才得手扶在他妻子的肩頭上提着他那殘廢的左足一步一挨的走出醫院的大門 
　　那鄰少年講到這裡全場忽起一種最高的呼聲我急向前遠望原來我國的選手跑得第一了我再看那雜坐在一羣女郎中的三人時那小學生打扮的孩子正爬在他母親的肩頭上小手高揚國旗他母親一手保護着他一手也高舉飛揚伊的手帕他父親却將自己的草帽向上抛去那手指上的鑽石戒指還在那裡閃耀他二十年前的光彩呢 
　　我要尋那鄰少年請他繼續講下去却不可得或者他暫時走開去了我忽然想着這次遠東運動會中佔得一英里賽跑第一名的中國選手不知此時也有候在塲圍外的美貌女郎正等着作和他第一個握手的人麽如果有之却是何等樣的感受足令他刻骨難忘啊 
[自由談之自由談] [  鵑]  
　　科學小說作者英國有威爾斯氏負一時盛名所作甚精微爲讀者所稱其有裨於讀者亦殊匪細蓋假小說以灌輸科學智識其入人之深實倍蓰於純粹之科學純粹之科學多沈悶此則活潑而有味吾國其亦有科學的文學家乎曷起面作科學小說 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
第九十期 
[一週間世界大事撮要（圓）]  
　　哄動一世喧傳半年之英帝國首相會議將於本月間在倫敦開會矣英日續盟問題即將解决於是今南斐澳洲紐西蘭坎拿大四自治殖民地首相及印度代表均已抵英而日太子亦適於其時作英法比荷之游遍訪與國以謀增進邦交孟郤斯德指導報幷作日本號特刋爲日本政治家宣傳之運動國會議員雖亦有以英日續盟問題詰問政府者而或以華人抵制英貨妨碍商業爲慮或以儘早提出議院爲請舉非反對續盟之論也戈爾氏雖主張續盟問題當經公開討論先行聽取中美兩國之意見而祇在報紙上發表其論議議會中未曾生何影響也首相喬治在威爾斯養病未能即蒞倫敦視事故帝國首相會議已擬展期開幕大約下星期内當有重要之討論也 
　　英國鑛工罷工兩月有餘幾經波折至本月初旬鑛主鑛工因首相之斡旋重開談判已誌前刋礦工對於今屆礦主所提之條件接受與否已定於十五日投票公决如或接受則全國利益共同分配之要求當然取銷投票結果將於十七日揭曉如有三分之二之反對則將繼續罷工今最後結果之消息尙未遞至就已知者言反對接受者雖佔多數而是否能獲三分之二之大多數則尙屬疑問如不能得必要之多數則是否停止罷工亦一問題也棉業罷工風潮開始於本月四日今廠主工人兩方之談判對於减資之數量尙在爭執中機器工亦因反對廠主實行减資條件於十六日開始罷工 
[歐美之信託公司（曹慕管）]  
　　（一）信託公司之成因邇來歐美文明諸國財力劇增投資事業必先求其確實故對於有價證劵之性質効用及其與有關係之各業公司靡不詳加調查然調查則必需專門知識加之財産與法律之聯絡關係尤爲細密一人之力殊有不逮於是羣衆心理遂有剏造一種組織之趨勢焉又按英倫慣例以個人負財産信託之責其弊也在財産繁夥之時非唯管理上煞費精神而在管理期間之内管理人又難免無溘逝或侵蝕等事財産殊欠穩固美人有鑒乎此乃以法人代管遺産但使信用卓著溘逝之變可無而侵蝕之患又可免積之經驗運用合宜盈餘更豐較諸英制利便多矣夫前者之所謂一種組織之趨勢與後者之所謂法人代管遺産乃即歐美信託公司之成因也 
　　（二）信託公司之發達輓近信託事業異常發達然未有如美國之甚者也美國各州幾無不有信託公司之設立西曆一八八○年資本金僅一千八百萬元（係指美金以後準此）公積金六百萬元公司三十所至一九○二年資本金即增至一萬萬八千萬元公積金一萬萬五千萬元公司四百十七所存欵十五萬萬二千六百萬元當國家銀行存欵之半數一九○七年全國公司達一千五百所存欵約二十萬萬元準備金超過三萬萬元近今更有蒸蒸日上之勢焉 
　　美國特殊銀行絕不發達社會上極感分業之必要而信託公司遂乘機而起矣信托公司創立之目的並非爲工業的金融機關但至今投資於工業者實居多數儼然有工業的金融機關之觀云 
　　（三）信託公司之營業範圍美國信託公司之主要營業可分爲六端 
　　（一）依信托人遺囑之條欵而一一履行之 
　　（二）遵照審判廳之命令代管遺産淸理賬目及管理破産 
　　（三）受法人或個人之委托管理其財産上之業務幷施行之 
　　（四）受法人或個人之委托發行債券股票或辦理公司合併之手續及信用保證之業務 
　　（五）收受信托存欵 
　　（六）辦理保證儲蓄投資生息及其他銀行事業 
　　（四）美國信托公司之優越權美國信托公司營業範圍之廣大與夫發達之迅速已如上述然尙有一種之優越權焉厥權維何即信托公司者超然於銀行條例之外其收入存欵不受普通銀行存欵應有法定準備金之束縛設使儲存若干悉憑執事人之自由若國立銀行則當依其所在地之法律不可不置一成半乃至二成半之準備金也以是之故信托公司得抬高存息盡量吸收存欵其結果美國全體信托公司之普通存欵常超過於信托存欵約占五成其營業漸次脫離本來之性質幾無異於普通銀行而普通銀行之吃虧爲不少矣（五）各州對於信托公司之裁制信托公司之營業旣侵入於銀行範圍而對於存欵又無須依照準備金之規定斯銀行條例之精神爲之破壞矣又况一般論者對於金融上工業機關（指信托公司）與商業機關（指銀行）之不可混同指摘之聲日甚一日然終不能禁止信托公司之營業乃於一九○六年紐約州爲裁制信托公司起見制定一法案提出於議院該法案之原則爲「凡在紐約州内之信托公司至少須保持公衆存欵全額百分之十五爲準備金」幷規定百分之五爲現金百分之五爲合衆國政府公債或紐約州債而其餘之百分之五爲存在他銀行之存欵後經上院修正前項所云合衆國政府公債或紐約州債云者亦得呈繳一等或二等之市債至於紐約市外信托公司之準備金得酌減至公衆存欵全額百分之十爲最低限度云自是以後各州無不新訂信托公司條例依地方情形之不同頗有出入他日當譯述之 
　　各州對於信托公司雖頒布條例表示裁制但實際上紐約市塲並不受絲毫之影響蓋以條例内應保持之百分五之現金初施行時只須百分之二其餘許其延至翌年爲猶豫期限且以本條例實施之時各信托公司早已備有百分二乃至百分三之現金是以毫不覺其窒礙而難行也 
　　（六）信托公司與銀行之區别或者問曰信托公司與銀行之區别安在應之曰信托公司與銀行之區别大致計有五點（一）信托公司之主顧原以幼者婦人禁治産者準禁治産者庵廟醫院慈善機關以及自己不便處分財産者爲主不若銀行之主顧屬於有南業之行爲者也（二）信託公司無發行鈔票代理國庫及收存他銀行準備之權利除爲信託預存準備金外亦無所謂商業性質的存欵也（三）信託公司之資金本自保管其出納期限大率緩慢故放欵之期限較諸銀行爲長而事務亦較少普通銀行出納二千萬元之存欵非使用七十五人至一百人不可而信託公司只須二十人便足矣（四）因上項之故信託公司之放欵利息較厚開銷較省在存欵者固得其利不尠而公司本身之收入亦未始不較豐也（五）信託公司之投資以工業上爲多故日本法律以此爲興業銀行營業科目中之一項也 
　　（七）德國之信托公司信托公司不限於美國在歐洲諸國亦爲重要的經濟機關之一然未有如德國設施之妙者也按德國之信托公司與美制大異其趣蓋採取英國會計師與美國信托公司兩者之優點而成者也茲請舉其營業科目如左 
　　（一）代查公司帳簿或監督公司臨時或常駐均無不可 
　　（二）救濟或整理已瀕於危險之公司及擔保權之保全 
　　（三）爲持有有價證券者代理其證券上應享之權利或應負之義務 
　　（四）代理遺囑或契約内之各種財産 
　　（五）受國家公共團體或公司之委託代理財務上各種事務 
　　（六）股票債券之供應或信托 
　　（七）接受股票債券之發行股東名簿之登錄或代筆事務 
　　（八）處理關於公司之組織改組一切事務 
　　（九）除以上揭載各項外代理一切財務交易等事業試觀前列科目德制之異於美制蓋彰彰然矣兩者　似之點茲姑不論而公司查　監督之結果頗可注意也請約略言之 
　　當德國之初標公司查賬監督於信托事業之中也世人咸誹笑之而以各公司之發起人爲尤甚蓋彼等以爲平素與某公司或某團體毫無關係之人即不應干涉某公司或某團體之事故也同時信托公司之查賬人亦以其查獲之秘密表見於世致招不測之災故對於此項辦法亦表示反對之意然信托公司自一九○○年剏立以來對於他公司查賬或監督事務一是皆以謹嚴爲本故一九○二年受托件數雖不過二十七件至一九○七年忽有七十件之多其後資産信用均占第一流之公司委托查賬接踵而起於是信托公司之效用漸爲世人所公認厥業益昌至於今日凡公司一托信托公司查賬示其殷實則聲譽鵲起十倍於前而股票債券之價格爲之飛漲苟不然者世人懷疑之心未能冰釋股票市面毫無生色耳雖然查賬監督事體重大苟偷之士感情用事萬難勝任愉快是以信托公司主理者允宜卑詞厚幣延聘嚴正不阿之士當此大任可免僨事此則吾人所應大書特書者也 
　　抑又有進者德國商法世稱完美其訂有監察人條文更加精密而對監察人之職務亦復重視然自信托公司查帳監督兩項事業大奏奇效以來輿論對之不値一　一人○六年十一月凱爾法曹　中盛唱股份公司每年報告營業盈虧之前必須受强制的檢查而足以當檢查之任者個人的企業家或自然人均不適當必以法人充之庶得精確若委之信托公司則最爲適當也云云可以深長思矣 
　　（八）日本之信托公司日本信托公司殊不發達其頒布信托法制始自明治三十八年亦云晚矣蓋日本銀行異於美國大抵已兼營信託保管等事業故日本晚出之信託法制範圍綦狹撮要言之約有三端 
　　（一）依日本法制規定信托公司之定義曰信托公司者乃一種公司以有擔保品的公司債之信托事業爲營業者也除銀行事業行不得兼營别業 
　　（二）其主要事業爲一公司發行有抵押品擔保之債券時（限於不動産抵押船舶抵押鐵路抵押工場抵押礦業抵押）得受其委托發行債券幷擔任母金之償還及利息之支付 
　　（三）已受委托之公司不履行償還本利時得代公司債權者催告之且得爲償淸債權上必要之一切行爲（九）結論茲篇所述專尙事實衡論利害俟諸他日今日滬商組織信托公司如春笋之怒發愚意讀者若將各該公司營業章程與美德日三國法制比較幷依據吾國風俗南業習慣熟加思考庶幾可知信托公司中若者可爲而若者不可爲也 
[法國女子運動員]  
　　法國白麗婀女士Ｍllle·Ｂriard近在巴黎城外鄕村徑賽中以十八分鐘畢三英哩之長距離賽跑奪得錦標 
[對於英日同盟之輿論一束（其四）密勒氏評論報董憲光之論文]  
　　英日同盟將於今年七月間滿期大不列顚政府似有賡續此盟之傾向故凡消息之不利於其進行者竭力隱匿不使人知其態度可以五月二日倫敦傳來之路透電證實之該電謂英國下院議員裴拉司氏ＣommanderＢellars詰問中國與英日同盟問題時赫姆司華司氏Ｈarmsworth宣稱中國政府不願將其關於此問題致英政府文牒文公佈於世嗣有以此詰中國當軸者彼等咸謂中政府之牒文不激不偏辭頗誠懇爲何而不能公佈於世此項牒文世人初皆淡焉置之然經此一番掩飾反見重要矣該文並非秘密文件故將原文譯錄如下凡因赫姆司華司氏之言論而以先睹是牒爲快者可藉此解渴矣（按原文非英文左乃譯自董君英譯者若稍有出入仍以原文爲準） 
　　「英日同盟將於一九二一年七月十三日滿期今傳聞此約有續訂之議並聞約中規定若締約國互願續訂此約須於滿期之一年前先開會議討論之故兩國外交代表依此規定現在唐寗街ＤowningＳtreet會議此事苟願賡續約文當有更改云 
　　「英日同盟牽動遠東全局與中國有生死之關繫中國人民聞其有賡續之議不勝疑慮按國際習慣凡兩國訂約祇能以二國所有之權利爲約中條件且大戰以後民族平等主義大昌今英日同盟涉及中國碍及其主權與其人民之尊嚴令名大有貶損故中國政府與其人民願於此時聲明若續約中仍有此項干預中國難以再忍矣」 
　　中政府之發此牒文以一九○五年一九一一年兩次英日盟約緒言之乙段中涉及中國之國際地位與國際關係也（參閱本刋前期約文）中國政界中人謂照常例他國締約無有涉及第三國之利權者故即以中國領士完全一語加入他國條約已足認爲蔑視邦交之舉矣 
　　記者因此事訪聲望卓著之華友不下二十人叩以對於英日聯盟之意見遂得中國應反對續盟之理由十數端彼等咸謂是約未得中國同意而擅將中國牽入極爲可恨茲將若輩所述理由摘要錄左今此問題已爲國際間之重大問題故中國反對之理由諒亦當爲關心於此者所樂聞也 
　　（一）華人之反對此約以有日本參與其間也日本者嘗以二十一條要求挾制中國並自日俄戰爭以來常以侵略政策對待中國者也假使戰前英國非與日本而與德國立約則法人亦將反對之蓋當時之德爲法人所深惡者也 
　　（二）英日同盟非惟不能阻遏日本開拓土地之野心而反若加以鼓勵日人挾此盟約閉鎖滿洲商業之門戶擴張其政治勢力於山東蒙古又在靑島福建擯斥英國及其他各國之商人竟致公然侵蝕中國之領土權 
　　（三）此約純以保護兩締約國在東亞與印度之特殊勢力爲主旨約文緒言乙段維護中國獨立土地完全與列强在華商業均等機會二端全爲其丙叚中保護締約國在亞洲特殊利權一條所破壞而緒言之乙叚不啻具文矣蓋所謂特殊權利者與在華均等經商機會及保持中國領土完全兩層處於對持地位者也大不列顚旣爲本約所束縛不得不默許日本佔據高麗不得不放棄新法錦愛兩路之權利且並不能附和諾克司之滿洲鐵路中立主張矣 
　　（四）英國近來以廢除中國勢力範圍權力範圍爲主張今若續訂盟約未免自相矛盾此屆新銀行團成立之前英之外務部嘗反對日本在滿蒙之特殊利權其措辭立議且較美之抗議爲强牒文中嘗再三聲明新銀行團當以鏟除特别勢力範圍開放全華門戶便利銀行團合力進行爲主張此等政見似爲開放門戶之先聲然今有續訂盟約之議不啻南轅而北轍矣 
　　（五）今華人所慮者恐日本於新盟約中要求英國公開的或以保持締約國在亞洲特殊利權爲辭隱含的承認其在滿蒙或在山東有特殊之利權也觀東京外務部四月一日之公佈其志趣已昭然若揭苟日本而不能遂願恐將拒絕續盟也 
　　某重要華人謂英日盟約貌似有克已自制之象然因其條文機械的作用世界局勢屢經劇變凡此變化莫不有嚴重之影響英日兩國有鑒於此遂有續盟之傾嚮此華人所以對於倫敦英日間之舉動極形懷疑也彼復謂試察三次盟約一九○二年與一九○五年之約文關於高麗之辭旨絕不相同前者對於高麗獨立有特行擔保之明文而一九○五年之約文牽入印度貶高麗爲屬國使之直隷於日本第三次盟約之緒言中有「鑒於大局已呈劇變」云云而從前約文中之及於印韓邊界者槪行删去蓋其時俄人已就範圍一切可聽英日自由處置矣該華人末謂日本是否將於續盟中以滿蒙劃入其勢力範圍之内爲後日進據之張本則尙未有明白之宣佈云 
　　（六）若英日同盟果見賡續日本對於滿蒙之要求得被容納則勢力範圍與權利範圍之主義將見更生瓜分中國之禍將見實現而列强之互相爭奪勢難倖免因此而釀成之世界戰爭爲勢必較此次大戰更形猛烈也（七）大不列顚帝國對於日本在華之侵掠行動知之甚悉若許此約續訂則日本將爲中國之笛克推多而可壟斷中國與他國間之交涉矣凡與中國有商業關係之國將大受損失矣中國政府與其人民將抱怨彌深而中國從此將爲日本之附庸國矣 
　　（八）此盟若見賡續日美間恐難免一戰而首當其衝者厥爲中國凡兩國締盟必有同仇否則可以無需此也一九○二年盟約之所以成立者以有俄德也大不列顚慮俄國攻印故聯日以除東顧之憂俾可集其海軍於北海之上以制德人日人恐俄人於其未在中國據有實權之前進窺高麗蠶食中國故聯英以自衛今俄德之患已除仇果爲誰乎 
　　中國老弱不足爲患固盡人所知者也然則英日之所慮者其惟美乎此約一續英日將愈形接近對美將益見疏遠日之仇美亦將益深若日本而有願皆償則國際間或能寗息無事否則必有嚴重之變故發生矣 
　　華人之明察時勢者深悉日本之所欲取償於續盟者爲英國於日美戰爭時嚴守中立之擔保若日本獨與美爭勝利可操左劵若以英美海軍聯爲一氣據英屬東方各地爲貯煤之所以與日戰則日本之覆敗可不待蓍龜而知者也 
　　某華人謂如有人謀使美國孤弱者中國必竭力反對之美爲扶翼中國之健將苟爲英日聯盟所擾以致無餘力助華則非但華人利權將受影響即外人在華之利益亦將不能如前之穩固即彼英人恐亦不能因有此盟而享安全也 
　　（九）英日盟約如得賡續則英日不忠於國際聯盟之心將大暴於世聯盟約章之數端若部分處置權等雖爲華人所否認而以國際聯盟會全體而論華人固視爲公理戰勝强權之先鋒也若國際聯盟而果有實力者則英日同盟不致賡續否則祗似畫餅耳 
　　尤有進者此約苟續則締約國其必於國際政策上有特别權利不能與他人共享而與聯盟約章相衝突者換言之英日兩國苟續此約則其在中國必有數項權利不願他國同享而與聯盟會約章不相容者也 
　　英日心目中所企望而與聯盟會約章不相容者果爲何物乎聯盟會約章第十條中明白規定凡屬會員當負保持各會員土地完全主權獨立之責則英日之所企望者不爲保持中國領土完全主權獨立也可知約章第二十三條第五欵訂明凡屬會員須設法鞏固幷維持國際交通與運輸之便利而使各會員受商業上均等之待遇則英日之所企望者不爲擁護門戶開放主義也亦明旣不爲保持中國領土完全主權獨立又不爲提倡門戶開放政策其意果將何居乎其必與此相反也亦無疑矣 
　　苟英日同盟不見賡續國際間之狀態果將何似乎英國將爲中國之愛友中國之敬英將與其敬美等英人投華之資本將與美人之資本受同等之歡迎英雖未嘗有侵奪中國土地之嫌疑然其要求將揚子流域劃入勢力範圍與在西藏之行動華人實牢記而未忘故華人常以爲英人對華野心勃勃而未嘗以此疑美也若英日盟約從此取消華人對英之懷疑將渙然冰釋而以爲前此之種種臆度皆莫須有之事也雖然說者謂苟此約不續日人在華益將肆無忌憚行所欲爲矣此未免慮之過甚矣蓋英如與美接近日本斷不能逞意面妄行也 
　　英國在華商人今所得於此盟之保障果何如乎在南滿山東則受日人之歧視英貨商標則被其影戤日人要求中國政府讓予礦務電報電話森林等專利以期排斥在華英國及其他商人不寗唯是日人復在亞洲鼓吹排英惡感在印度唆使抗英轝動大太平洋會社日人所創之　英機關也其總部設於奉天大連喀爾喀塔君士坦丁堡波斯各地設有支會觀此種種英人其願此盟之三續否乎若其願續者則華人當知所準備矣 
[九年度通商各口貿易總論（四）]  
　　稅課 
　　本年徴收共關平銀四千九百八十一萬九千八百八十五兩較之上年多出三百八十一萬七百二十五兩較之民國二年即歐戰前原狀未變之年度則增多五百八十五萬三十二兩以本年英國平均匯率每兩合六先令九辨士半計算統共徴收數爲一千六百九十一萬八千二鎊若以本年四季徴收之數與上年各該同季之數分别比較均見增多即以春季之數而言較上年該季已增多二百三十九萬八千六百八十四兩進口稅項下增多五百五十六萬四千六百八十九兩大槪由上年八月一日後實行新修稅則所致出口稅項下反而減少一百九十五萬九千四百八十七兩船鈔項下已達一百七十九萬一千七百四十四兩超過上年三十四萬七千八百五十三兩可稱滿意蓋收入如此之鉅實有數項原因合併而致之然以刻下航業情勢觀之恐難保以後仍克及此數之希望是以超過平均所計一百四十萬之收數實不足恃至各口稅課較之上年則以上海一口增多四百五十四萬三千三百十兩爲最有可觀當特别紀之其他如大連增多三十四萬五千七百九十一兩廣州增多七萬三百五十三兩惟天津與秦皇島共减少六萬九千七百四十六兩漢口减少五十四萬八千五百九十七兩 
[對外貿易]  
　　本年貨價凈數金銀不計在内計値關平銀十三萬三百八十八萬一千五百三十兩内有出口貨價五萬四千一百六十三萬一千三百兩進口貨價七萬六千二百二十五萬二百三十兩兩相比較進口貨價超出二萬二千六十一萬八千九百三十兩之鉅去年祗超出一千六百十八萬八千二百七十兩倘以金銀與圜幣入超之數計値七千五百十三萬六千四百九十八兩加入貨價之内則入超之數核與三百兆兩相差無幾下列表内所載之數係歐戰前之民國二年曁戰後之民國八年民國九年此三年間與中國通商主要各國之進出口貨價觀於比對所得之數其各國分佔貨價入超額之若干可以槪見矣 
[民國九年主要進口洋貨價値比較圖]  
　　棉貨（棉紗不在内）關銀一六八一二四九八二兩 
　　棉紗七八六八八四四七 
　　五金及礦石六一五六五一五七 
　　媒油五四三一八二九○ 
　　糖三九○七九○一二 
　　紙烟二二○二九五八五 
　　魚介海味一七二五五五九二 
　　煤一四三七四五七九 
　　米榖五三六二四五五 
　　他類貨物三○一四五二一三一 
 
 

Page 19

 
 
　　對外貿易各國分配表（表内各數以關平銀一千兩爲單位） 
　　地方 
香港澳門新嘉坡等處爪哇等處印度英國德國和國比國法國義國俄國及西比利亞朝鮮日本臺灣坎拿大美國及檀香山其他各處統共除去復出口統共凈數 
　　輸科貨價 
民國二年一七一六三六六五九六八九三五六八三七四八二九二九六九一一二八三○二一四二四一五八三一五二九九六六四二二一五三三五二七一一九三四七一八六六三五四二七一三二四三五八六二九○一六一二八五七○一六二 
民國八年一五三六三二五○五三一○一一六六八六四二六九八一六四二九二一一一二二九三三七六九九二一四○六一九四三一二四六九四一一八八八一一○二三七八三二六六七九五三○三二五三二六四六九九八 
民國九年一五九三一三九八三九七八○三一○五六五三二四九四一三一七二○五四一八三七五七四九七○四八七九三四二九六二五一○三一四二二九一三六二○一八二一四三一九九一六四○四七九九九六○三七七一○七六二二五○ 
　　輸出貨價 
民國二年一一七一二九四九五二七五五三二六○五六一九○一六三四六一七○二五八六九三六五四六四○七五○八三一八四四九二二六八一三六五五四四六五二三七六五○一一六一七四○三三○五四○三三○五 
民國八年一三一四九五四七一四一一二二一三○七二九五九九五七一八六一六四一七五九三九八七三四二八六五一四四二一三二二二二六一八一九五○○六四一八一一○一一一九二三九三六六三○八○九六三○八○九 
民國九年一三六四六二四七三七一六五三九四○二八八七五七四五八○五一七六一一○五六五三二七三二一○一六五五一八一四四八一二三三四六一四一九二八一○三二六七一一九三五二六四五四一六三一五四一六三一 
地方香港澳門新嘉坡等處爪哇等處印度英國德國和國比國法國義國俄國及西比利亞朝鮮日本台灣坎拿大美國及檀香山其他各處統共統共淨數 
民國二年 
入超四六三八○一六三七一六四三七一二四一八四七八○二五四一一一一五九二五五五二四七五一二○六一三七五二五○四二○一六六八五七 
出超七二八四三五五二六七六八六二五七二八四八九六二四四三八三五六三 
民國八年 
入超一九一七九三三四三六三五三六三五一七一二七六二五七四五九三八一四六九三六九七三一一四一三六一六一八八 
出超一三九三六二七二二三一四五八四一六一一六四一六六九五二四○三一○七九四一五八二二九九九一五三四三一五九○三九七九八四 
民國九年 
入超一五五五○五○九四三五九二一六七○七九三一六一九一一四七三一六八三一一○八二二○六一九 
出超九○八三六九○五一六二九四五二○六一六八四七一四七四○二一三八八九○四六三 
　　右表於比對所得之數以外尙有未能列入之無形進出欵項此事當注意及之第所謂無形欵項爲數幾何而於表内可以槪見之損失能否補償頗足引人玩味而欲研究者也查淸光緒三十年間本處前稅司馬士駐滬時曾著有通商出入欵項確實情表考一書堪爲此種無形欵項由來之根據徴之上表更可見停銷日貨一舉對於該國之進出口貿易關系匪淺其勢雖云大减然進行未已者仍有數處 
[美國議員團視察中日韓三國之報告（十）（六）]  
　　（三十一）關於加利福尼亞問題之談話 
　　吾曹本定九月十日自橫濱返國然Ｍadawaska號於是日午後方到埠並須裝煤二千八百噸以備途中應用天又大雨以致不能速裝故至早星期一日（十二日）方可啓椗是晨吾曹四出與親友作正式之話别 
　　三星期來日本歡迎團於酬酢交談間備極審愼惟恐涉及國際問題惹起意見而生爭執然於加利福尼亞問題則每每提及本團同人恒被邀請發表意見即婦女亦難逃此種間接或直接的請求可知日人之關心於國事者常以此事爲念也日本廣告報ＴheＪapanＡdvertiser爲東京英文日報之領袖每日必自日本報中轉載社論二三段立言措辭似皆爲能者手筆且持論頗見公允然其涉及加利福尼亞問題者則皆失之激烈所根據之事實都不翔確有時竟故意揑造之大足傷加利福尼亞人民仁與誠之心而亦損及全美人民之感情余加州人也且日本政界領袖中與余深交者頗衆然關於加州問題不顧私情時亦有所論列並願得有機會將加州問題爲加州人民竭吾智能對日人詳細說明之 
　　澀澤金子阪谷諸氏皆願與吾曹相叙各鞠誠論此問題如開正式之秘密會議論此事爲余所極端反對蓋余等私人資格作遠東之游無權代表國會或與他人訂立何種條約即開會議而並不訂立約章人亦將杯弓蛇影疑之也故以余之意如與日人或他國人民對於本題作不正式之談話任意發表個人之意見則事屬可爲若參與會議無論其爲秘密與否余皆反對之者也 
　　雖然澀澤氏甚願吾曹與之相叙一談斯事彼之秘書告余曰渠極關心此事若得吾曹與之叙談則似釋重負矣故渠特於星期六設宴欵吾團陪席者有金子坂谷齋田諸氏云宴罷相將入他室澀澤氏起謂今得與諸君相叙陳述對於日美間尙未解决之加州問題之意見極爲榮幸繼述東方僑民入美之歷史謂加州發現金礦苦乏工人乃招華工華工之爲美人歡迎者已垂數載嗣被厭惡乃訂禁止華工入境案後復立君子條約以排斥日人旣而特立法案以阻止僑加日人購置地産今則取締條例變本加厲加州日人非但有産業充公之患且有危及生命之慮矣甚願美人及時籌補救之法以阻遏此種危險之律令 
　　司邁爾君起作簡之答語嗣赫台君謂沃司本士君爲加州之代議士並嘗於此題有所論列今可請其陳述意見 
　　余嘗在澁澤君邸第及日本國會議員歡迎席上對此問題稍稍論及而以未盡願言之懷爲憾今與日本政界領袖相叙一室遂毅然以極誠懇之態度將加州問題詳細剖陳之非僅可爲日人袪疑並亦可爲吾美東部議員諸君解說也余之演說曰 
　　『余今應諸君之請起而對於所謂加利福尼亞問題者有所論列實深疑慮蓋身爲賓客竟貿然向主人陳述與之相背之意見未免失禮也雖然事端之重要確有能使余不拘小節而不得不言者今開誠布公爲諸君縷陳加利福尼人民取締僑民之理由幸垂察焉 
　　加利福尼亞初闢之時誠如澀澤子爵所述勞工缺乏僱華工以濟之其時華工以其能應亟需故備受歡迎日本僑民之來加省則遠在其後自是數年之間中國僑民驟見增加西來之船隻無不滿載華人加州華僑之數有超過美民之勢美人患之遂有抵制之舉禁止華工法案因此而産生此項法案之出以智合乎理據鄙人之意實屬無疑至於僑美日人之數字在距今二十年前始稍顯著閱數年而動人注意嗣擬以禁止華工法案推而及於日人日人提出抗議乃有所謂君子條約者ＧentlemenＡgreement代之是約訂定日工移居入美從此終止並由日政府負阻遏之責然自君子條約訂定以後加州人民聲稱近年以來實未嘗貫澈實行今加州日僑之數顯已大見增加試察近時所編之人口調查錄而后可知加州人民責言之所由起也 
　　至於日人在加州所受之待遇余實不解報紙等何以視之爲苛虐羅司恩格爾ＬosＡngeles余之故鄕也口人之僑居其地者較他處爲多其間領袖不乏與予有深交者以予親身之閱歷而論從未見有虐待日人之事苟有其事斷難逃予之聽聞即日人亦定不對予有所隱諱也羅司恩格爾之日僑不下數千其爲數之多他地不能與之倫比然其所受待遇之優所享安居樂業之福恐在日本亦不過若是耳 
　　加利福尼亞問題非種族歧視問題種族之優劣從未涉及所爭者實爲根本相異問題日人自幼至長所處之環境所得之敎養所具之觀念咸與吾美人異日僑不與美民同化而到處自相團結余之述此非指此爲日人之短蓋余祗陳述事實耳此項事實乃由其上述根本特異之點所養成例如自歐洲移來之僑民來美未幾即能與美人同化而爲社會中休切相關之份子彼等勤力之積聚能直接增益社會之富源日人則否自相結納與鄰居美人絕少往還其意志與希望莫不傾向於其美麗之祖國苟其所積蓄足以返國安居則莫不滿載而歸故由經濟上言之彼等實爲美國之漏隙居處相鄰而不能休切相關利益相共互爲扶助則人每不樂與之交若其語言文字生活狀况　然獨異令人莫解則亦難與人爲鄰然苟爲數鮮少猶不致爲人擯拒苟或結成大羣則可藉其勢力變更人人洽意之社會爲絕對厭惡之社會而美人之本願居於其地者將去之若凂矣事實若是故加州不得不設禁止日人購置不動産之法律矣 
　　加州日人所行之方法可略述如下日人之富有資財者每在膏腴而發達之農區擇富於果産者而收購之於是其他日人即在該地之旁競相置業未幾而該區變爲日人之殖民地矣近旁村落間有日人之儲棧倉廪矣日本孩童充斥於各小學校矣臨其地者一望而知其爲日本式的社會也與之毘鄰之美國地主覩此現象不愜於心遂亦賤售其産業於他日人而避之若恐不及於是而加州境内産果最富之區盡入日人手中矣以在地方議會中絕無投票表决權之日人而能置有若是廣大地産可恨孰甚薩克萊門多Ｓocramento南二十哩有地名福羅林Ｆlorin已變爲純粹日本式的社會儼似離東京二十哩之市邑也與此相類者甚夥此特最顯者耳加州人民覩此推演之狀况深慮長此不已再歷若干年後安知加州不將盡入於日人掌握中此禁止日人購置地産法案之所由立也 
　　十九世紀之中葉日本始揷足於國際之林其時執政者恐日本之將受制於他國故特訂法律以防止美國及其他人民在日本購置業産此項明智之法案至今猶厲行不怠凡吾美人俱不能在日本境内置有一畝地産其後貴國（指日本）雖規定長期租借法以示寛容然猶取締極嚴外人幾不能享是項法案之利益也貴國之立此法全爲貴國權限内事自由訂之自由施之外人不能稍加干涉一國之或准或不准他國人民於其境内購置地産猶一家之主宣告甲可以入其室與之同處而乙不得享此權利也彼之准與不准全聽彼個人决斷他人不得爲之越俎代謀也加利福尼亞爲美國聯邦之一爲一主權獨立國家之一部份其人民之准否外人置産自有特權與日本人民所秉者同故加州問題非歧視日人問題而爲經濟自衛問題也 
　　雖然加州多數人民認以爲必要而公正之法案竟爲貴國人民用兩法規避之 
　　（一）凡日人之不能購得加州地産者集而組織公司即據加州公司法律用公司名義收購地産今此類公司可以百數十計購買地産之風不讓於取締法未成立之前 
　　（二）生於美國之日本孩童其父母雖非爲美國人民然皆依據美國憲法隷於美籍旣爲美民自可藉法律保護人之地位以購置地産加州各法庭所接該項保護人爲其孩童購置地産之請求書不計其數取締法亦因此而失效用矣 
　　復有所謂照相結婚者亦爲此問題爭點之一未婚之日本少年僑美作工如欲娶婦成家則致書於國内之以作伐爲業者告以此意作伐者乃以日女照相多張寄之聽其自擇彼乃選一最悅意者中選之婦即運送至美相遇而成婚矣新婦之工作於田畝間每不讓先來之工人由此種婚媾所産出之孩童依美國憲法即爲美民並可假保護人之力購置業産今在加州此等孩童之得有實産者甚多矣 
　　今有人提議取締上述兩項規避之法者其施行細則將於今年十一月間表决之此項提議書於余等離美後提交立法機關故不能知其詳惟其爲補現在取締法之不足則可無疑也爲保持日美兩國久遠之友誼起見余深願此案得見成立而日本僑民永不見增總之此問題不應懸而不决留爲兩國相爭之導火線也 
　　或謂所擬法案將使日人産業盡歸諸公果爾余必反對之凡具誠心者定不願此種法案見諸實行也美國與加州之憲法皆有規定謂人民産業未有相當酬報未經法律上適宜之手續不得侵佔之若所擬法案果不出日人所慮則美國法庭亦必依據憲法否認之 
　　余願諸君（指日人）憶及吾美非不因於嚴重問題者美國常被稱爲鎔鑄鑪凡他國人民之入美者一經陶鑄即歸鎔化變爲美人然據近來經驗此說不盡翔賽吾美政治機鑪中所收外國人民爲數甚鉅而不受溶解者亦甚衆彼等停積於吾政治腸胃中聚而不化常爲吾患故吾美多數政治家主張厲禁僑民入境俟腸胃中所積者消化後再行弛禁 
　　金並願諸君（指日人）憶及吾美數部常爲最險惡之種族問題所擾亂時或爆發狀至可憾吾人雅不願於本有之種族問題再有所增加故一見有新發生者乘其未見險惡時即加以阻遏以杜後患爲保持日美間平安友善地計亦莫長於此也 
　　余今開誠佈公盡余所知縷陳加州人民對於此問題之意見諒未嘗出於應守禮讓界線之外以傷我在座且敬且愛之日本名流與政治家』 
　　向來飛行機飛出時須在平地向前推行數百碼而後徐徐扶搖而上故非有廣大之飛行塲不能飛行南美阿根廷某工程師發明一種新式飛機上有數翼下垂座位形似摩託車飛出時祇須將機鼓動即可直衝而上又能在空中停留不動云 
新式飛車 
　　勘訛前期本刋「九年度通商口岸」下應添「貿易總論」四字又「在美游學之袁世凱之姪」「之姪」係「子姪」之誤又第三屆盟約俱載前期「三」字係「一二」二字之誤 
 
 

Page 20

 
 
   
 
