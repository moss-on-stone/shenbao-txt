# 1905 - 184 - 4911575

 

Page 1

 
 
[電傳上諭]  
　　六月初六日奉上諭裕德著充國史館總裁欽此同日奉上諭此次考取出洋畢業學生著學務大臣會同禮部於本月十二日帶領引見欽此 
[諭旨恭錄]  
　　五月二十八日奉旨河南開封城守營遊擊著沈瑞丹補授貴州貴陽營遊擊著程癸補授甘肅鎭標西甯城守營都司著馬奪魁補授欽此 
[電傳宫門抄]  
　　六月初六日召見軍機裕德 
[諭投資殖民之影響]  
今世紀物競炎炎天演爲　天擇爲冶而地球弱國所萬萬不能逃其刧者其唯殖民政略乎地産有盡民生無涯過庶之憂至今巳極洪北江據一人生三計之傳至曾元人類不下五六十倍英國計學家馬爾達據幾何級數推測人類之孶乳二十五年其數自倍以有限之資生奉無窮之傳衍是土地之數常處其不足而户口之數常處其有餘也不爲之殖民地將何以善其後耶 
自哥崙布肇通新地至於今日相距四百餘年而歐人船海所至開闢外屬之地日見其盛南北美洲其民幾滿非澳兩洲其地改闢此外海外可居之小島如檀香山紐西蘭等亦皆支配分割爭先佔據彼中皇皇汲汲所爲移民而殖於新者豈盡皆强食弱肉之計哉亦其保羣進化其勢固出於不得已矣現今攬全球之大勢隙地無多物競益烈淘汰弱國難逃大演故二十世紀列國殖民之政策其究竟優勝之勢歸於何國非吾一時所敢言而其羣雄視線各注集於亞東一隅此則吾所敢斷言也日俄和局行將告成世方以爲世界和平從此保全吾國可安然無事享太平之福矣殊不知彼之所謂和平者乃彼中國力平衡之說究其内情視眈欲逐擴張領土各有不能相下之勢他日禍機一發吾懼吾國之隱憂方日出而未有艾也 
難者曰吾國人口占地球四分之一長城以外生齒較稀至若内地行省户溢人稠幾無隙地外人無容足之方即無慮移民之患菲是乎殖民政略雖欲知之而何從也曰此又知其一而不知其二也現今殖民種類約分爲二其一移住殖民（譯 
 
 
 

Page 2

 
 
音哥崙尼亞含有置戍建國之義　其二投資殖民（譯音阿保幾亞含有分支離宗之義）移住者以威力驅逐土著之人民而移住其地如英國於加拿大澳洲印度等處政策皆屬此類投資者以絶大資本輸入其地開發富源經營利益如香港之商業紀邁卡之農業缅甸之工業皆屬此類吾國户溢人稠於移住不甚適宜今後對我之方法其不出於移住而必出於投資斷斷無疑且投資亦豈自今日始哉試觀近年以來外資輸入如水就下或要索港灣之領海權或謀闢内港行輪之交通權或要求鐵道敷設權或索取礦山採掘權萬矢所發齊注一的吾國失敗之現象己無可爲諱竊料目今以後增殖之速率必更有數倍於前者以天産二十六萬種之天府國祇以朝野上下能力薄弱不臧自濬其利源自伸其主權致使外力滲入難逃天演之淘汰人事不職於他人又何尤焉吾聞殖民學之言曰投資的殖民其始也漸次養成其己國之風俗習慣不與他族相混化後乃轉換方針忽成爲移住的殖民據此言之是今日投資即他日移住之張本也己（未完） 
[日本不允先行停戰]  
　　初二日德文報云從倫敦傳來消息日本現不允與俄訂停戰之約須俟兩國和局之基礎决定而後允准 
[慈意不以阻止抵約爲然北京]  
　　聞内廷消息云兩宫因不購美貨之風潮甚大大加欣慰謂我國民能如是結成圑體安患不强昨聞某督有阻止之說慈意大爲不然（盈） 
[北京士商抵制美約辦法京師]  
　　京師各商前因抵制美禁華工苛約相戒不買美貨昨日祥字各號洋貨莊復提此議所有美國牌號洋貨布疋概行停辦並有東文學社各學生現擬籌資刷印京話日報數千張演說美禁工約一事以輔商會之不逮（龍） 
[再紀紹郡士商會議禁用美貨紹興]  
　　紹郡會議禁用美貨已紀本報兹悉先期徧發傳單迨届六月初四日一點鐘全紹紳商士民同至大善寺會議公定不買美貨辦法其外縣與同鄉間有不及到者均可通信紹城府學堂戒珠寺前山陰學堂倉橋街紹興白話報館三處以便彙齊辦法將美貨一概禁銷實行抵制之義務當日卽電致上海商會云商會諸公鑒抵制美約吾紹今日集議極表同情候電實行紹興士商公上（容） 
[嘉興士商致曾少卿函]  
　　（爲抵制禁約事）少卿觀察大人閣下側聞大名如雷貫耳翹瞻山斗頂祝同深近閱各報載有閣下與外埠士商籌議停銷美貨函牘愛國熱誠溢於言表披閱之下欽佩莫名美國續約苛禁一事我國民同懐義憤貴會抵制之策敝同人深表同情禾地行鎖美貨歲亦不少極欲仿照辦理爰集同人刊發傳單於前月三十日開會集議到者二百餘人均贊成不用美貨之說布業各代表首認不批美貨美國福音教士亦遣人來共表同情是日公議一電致外部懇其堅持廢約曩者美設苛例虐我同胞飲恨吞聲未嘗一報此次籌議抵制大衆一心民智民力足微進化惟總須持以毅力再接再厲倘逾期之後兹事實行敝處仍視貴會爲准的一切辦法尚祈賜教敝同人焚香頂祝以俟復命此佈敬頌熱誠（南） 
[日使派員考察庫倫情形北京]  
　　前因庫倫地方俄兵滋擾過甚政府已照會俄使電飭彈壓昨聞駐京日使揀派日員六名前往庫倫考察地方情形並探俄兵動靜（龍） 
[密查江督與德國交涉之事湖北]  
　　鄂督張宫保派員密查江督周玉帥參案已兩志本報兹悉所查者不僅兩江本任且有山東任内之事桑張兩觀察係往山東密查並非往江寗所帶隨員有楊佑之大令其昌者孫江蘇無錫人向充湖北武備學堂德文繙譯由此觀之所查當係德國交涉之事也（唐） 
[政務處議設六部丞參詳誌北京]  
　　六部議設丞參業經政務處定議特奏令各衙門會議以覘衆意之從違聞政務處所議九卿衙門之堂官由各部出身者仍回本衙門授以丞參不足額者則以本署司員陞補九卿衙門堂司各官遇有陞轉及有事故出缺概不再補俟至堂官無人即將司官改歸六部行走衙門亦即裁撤茲將政務處請旨會議原奏錄後奏爲請旨會議事本年四月初二日由軍機處鈔交御史王誠羲奏吏部裁革書吏統籌永遠無弊辦法一摺奉旨政務處議奏欽此據原奏内稱各部書吏舞弊由於司官不能久於具任現吏部吏書旣裁請將建議開辦及協議帮辦各員期以數年不調抑或援照外務部商部之例添設參議左右丞使各部自堂至司在署辦事常有始終行走之員則事無不理等語查奏定會議章程内載内政之關係如官制增裁等類由各該衙門審度事理輕重臨時請旨會議等語該御史條陳部務擬設各部丞參官制攸關應照原章請旨會議俾集思廣益得所折衷奉旨後卽由臣等通咨各衙門轉傳與議各員各抒所見開具說帖咨送政務處彙覈覆奏以昭愼重所有請旨會議緣由謹繕摺具陳伏乞皇太后皇上聖鑒謹奏（盈） 
[講政學堂暫從緩辦京師]  
　　吏部各堂前擬添設講政學堂旣而鹿大軍機以本部現值裁撤書吏之後案牘紛繁各謄錄係初入署公事又多生疎若再設立學堂恐有顧此失彼之慮且經費甚鉅籌欵維艱其講政學堂之舉暫從緩議俟各司員諸事清理熟悉再行開辦（龍） 
[保和殿考試出洋畢業學生題名一等張英緒直隷陸宗輿浙江曹汝霖江蘇陸世芬浙江王守善江蘇林棨福建金邦平安徽唐寳諤廣東]  
二等王宰善江蘇錢承鋕浙江高淑琦浙江沈琨直隷胡宗瀛安徽戢翼翬湖北直督奏分别保護寺産奉旨依議北京三月初八日奉旨辦理學堂工廠不得捐及方外所有大小寺院及一切僧衆産業一律由官保護不准勒捐嗣經直督袁慰帥具摺奏稱嗣後凡有勅建某寺某刹字樣一概免捐公立或募化建造之寺院仍照舊章捐辦刻己奉旨依議矣（月） 
 
 

Page 3

 
 
[内務府淸查出入欵項北京]  
　　内務府大臣以現在庫欵支絀亟應設法撙節擬飭各司員務將出入欵項清册一律檢楚呈堂詳校如有虛糜之欵概行删除或須核減以節冗費差重庫儲云云（龍） 
[塩斤加價電仍請緩西江]  
　　贛省鐵路紳董堅請鹽斤加價贑撫胡中丞徇紳董力請亦批鹽斤加價各情均紀本報兹聞胡中丞電商督憲周玉帥轉電兩淮鹽運使恩都轉核議覆奪昨兩淮電云此事一行粤閩兩處之引勢必暢銷淮鹽定將濡滯請從緩議等語（可） 
[蘇撫陵中丞奏請展緩認解練兵經費蘇州]  
　　前署江蘇巡撫端中丞奏請在蘇垣添設銅元新廠建造房屋購買機器截至本年四月底卽可一律齊備儘力鼓鑄每年所得盈餘認定六十萬兩撥作練兵處常年經費自本年五月爲始即可按數批解現蘇撫陸中丞查得局中廠屋自光緒三十年十一月包商承造迄今數月住屋雖已落成而廠房僅止及半雖督飭嚴催總須六月始能告竣至機器一項本訂明年五月内交齊現在運到者僅止一半約計交齊後全廠裝配尚需時日至速須在九月間方能開工鼓原奏自本年五月起應解練兵經費自應請展緩至本年九月爲始按數批解刻已具摺奏明矣（露） 
[九南鐵路巨股議定江西]  
　　贛省九南鐵路有湖北候補道李徵五觀察厚熙由鄂來贛與總局紳董商議各情已誌前報兹間觀察已認集股銀一百五十萬兩足敷欵項之半此外叧認三十萬兩以備不虞撫憲胡中丞擬咨鄂督調觀察留江差遣以便經手辦理九南鐵路各事云（信） 
[贛省全境鐵路籌欵獻策江西]  
　　贑省全境擬辦幹枝各鐵路需費甚巨籌措甚難近有獻策者注重募集公債並籌附票特利使應募者有所希冀歴舉法意日本成效以爲比例洋洋數千言知當事者果採納否也（器） 
[鎭郡小學堂忽起風潮鎭江]  
　　鎭郡小學堂於本月初一日忽起風潮始而教習與學生衝突繼而教習與教習衝突總理何君將學生斥退二名學生復自告退數名有中文敎習某君因之决意辭去聞其事起於體操教習云（火） 
[方言學堂風潮平靜餘聞武昌]  
　　方言學堂風潮突起及平定各情己迭紀前報兹悉方言堂長張濓嘗拜梁星海觀察門下頗稱水乳交融張先得方言監學聲名甚劣並有侵蝕學堂工程自造住屋情事前梁辭監督張恐牽連及已因遂辭差張制軍問梁梁以張恐無權辦事對故制軍特升張爲堂長不意張日益凶横此次風潮之起張奔走請革五十餘人梁不許無如事益决裂各學堂皆有罷學之勢梁乃出而干預招學生至其處分别婉勸革夏道煥等八名餘皆重行入堂梁恐學生使張督知也先以有學生十餘人記過閙事干犯堂長等誣言進後學生擬遞禀張督輒爲巡捕所阻蓋殫於梁也卽張督二文孫所囑亦不聽（文孫曾囑巡捕謂如方言學生遞禀可代達）故人咸謂張之氣燄甚熾云（位） 
[黄陂又起教案漢口]  
　　黄陂縣福音會教民李某被人毆傷勢甚危險日昨己有人來漢禀請總牧師核辦矣（民） 
[水師營砲勇聚衆肇事鎭江]  
　　瓜洲水師中營砲船計有十餘艘排泊鎭江大口巡緝江面初一日有某船砲勇王朱二人至銀山門明月樓酒館旣入座卽令值堂設酒醉飽之餘不名一錢大踏步而去館主某甲將朱扭住向案酒資王急奔回號召各船砲勇數十人蜂擁而來將館中雜物擊毁一空並擊傷値堂某某二人而朱勇身上亦受微傷甲急投總巡局禀報及局員周錦堂參戎帶兵馳至衆勇己不知何往矣（常） 
[巨梟正法湖南]  
　　太湖一帶梟匪馬鳳一殺人越貨無惡不作迭經蘇撫一再懸賞嚴拿終被漏網刻經湘撫端午帥在湖南設法拿獲已明正典刑矣（民） 
[要犯解蘇漢口]  
　　盜魁姜東海之羽黨周春山作惡多端迄未就獲刻經緝捕營弁徐升督率勇丁在湖南信陽州地方設法緝獲業己解往蘇州歸案辦理矣（民） 
[紳士禀詞互存竟見蘇州]  
　　太倉州紳士孫家駒等前以州尊謝直刺抽收地方棉花各捐充作學堂經費名曰籌辦學堂實則毫無建白所有舊設之學堂反飭令一律停辦因聨名赴省禀控旣而又有陸錢諸紳代謝直刺聲辯謂並非停辦已成之學堂實因教科不完亟欲改聘熟諳敎員一時難得擬俟本州派赴日本留學之師範生卒業回華再行開辦所有抽收捐欵暫存亦不動用現省中學務處以兩紳士所禀不符其中顯存意見擬卽派員往查云（育） 
[張宫保文孫仍往東洋武昌]  
　　張宫保第三文孫因遊學不遂潛赴上海及宫保派差催回文孫立志甚堅誓不返鄂日前來電云准於六月初間趁某國郵國赴日湖北出洋各州縣亦與偕行云（唐） 
[直督諭飭實缺州縣無論選補須先赴日本游厯三月天津]  
　　直督袁制軍飭藩司某方伯曉諭各州縣無論内選外補各缺均須先赴日本遊歴三月再飭赴任札中略謂天下者州縣之積牧令爲政治之原凡學堂警察工藝諸端胥關緊要若平日漫無聞見一旦蒞事茫不知其所由來欲求其新政推行地方起色難矣故民智不開固足患若官智不開何以責民查前年學務大臣奏定鼓勵遊歴章程片稱面奉皇太后懿旨已爲職官者皆讀書明理深知法度之人令其出洋游歴最爲有益無弊等因欽此凡在臣工皆應欽遵辦理况親民之官莫如州縣除現任實缺各員未便令離職守外應將嗣後州縣實缺各員無論 
 
 

Page 4

 
 
　　内選外補未赴任者飭令先赴日本遊歴三個月參觀行政及司法各官署並學校實業大概情形期滿回省然後飭赴新任其在日時由留學監督隨時考詢回省時呈驗日記各陳意見在該員自備貲斧所費無多而數年之後冀無未經出洋之地方官庶於新政不至隔膜如有託故不往者即停止赴任以示限制各該員等將膺民社思濟時艱自必欣然就道毋負本督部堂期望之苦心（震） 
[户部奏請限制各省鼓鑄銅圓整齊幣制片]  
　　再理財以幣制爲樞紐幣制以整齊爲要義臣部遵旨在津設立銀錢總廠即專爲整齊幣制起見惟銅圓創行伊始先由廣東試鑄其後各省遞相仿傚以救錢荒現查開鑄已有十七省設局多至二十處若不明定限制未辦者仍將援請己准者復據擴充鑄局益多更滋糜費錢品益難一律且恐私鑄因而混銷而洋圓以各處爭購亦將格外居奇漏巵益甚故上年政務處練兵處會議兩江總督魏光燾奏請添鑄銅圓摺内聲明此後鑄造銀銅圓皆由臣部主持以一幣制而重財政各省並不得紛紛設廠又查上年署兩江總督周馥奏歸併銅圓局片内亦聲明多一局廠多一煩費且恐各局所鑄成色參差於民用轉多不便尤不可不加審愼等語是銅圓宜多鑄而不宜雜出所見正復相同臣等公同商酌各省已成之局勢難停廢應由該將軍督撫認眞督造不得再行增設子廠此外未鑄銅圓各處概不得仿照設局如必須銅圓應用仍令籌欵交鄰省錢局搭鑄運回行使其有地當衝要設局實在相宜應由臣部隨時察酌情形一俟天津總廠布置就緒再於上海等埠建立分廠以期顜若畫一逐漸推行至各省奏准之初臣部俱令按月造報迄今開鑄已久均未照辦實不足以重圜法並請飭下現已開鑄銅圓各省將軍督撫嚴飭局員按年彙報以省公牘而昭覈實並將鑄造行使章程迅速送部查核母任宕延其己認提解練兵各費關係緊要仍令照數批解不得藉詞短欠是否有當謹附片具陳伏乞聖鑒謹奏光緒三十一年五月二十六日具奏奉旨依議欽此（露一） 
[粤省改定國民贖路股票公司章程續初六日稿]  
　　第二資本 
第七欵股份本公司擬集資本銀一千五百萬元分七百五十萬股招集每股銀二大元以造成應築廣東之粤漢鐵路爲止第八欵招集之方法資本分次招集每次招集二十萬股每月招集一次如股票暢銷或增廣至三百萬五十萬而止 
第九欵股本之存儲指定内外信用厚重之銀行當行等以代理收存本公司股票之本銀所有各數本公司隨時核算并列入徵信錄内 
第十欵股東之資格本公司以華人辦中國鐵路志在招華投如實非中國人均不能爲公司之股東若有誤買者本公司决不承認並不給還原價並不得請外人干涉 
第三章利益 
　　第十一欵股票之常利股本應支老本息每年週息四釐算卽每洋一元每年得息四仙老本息訂以一年分給一次 
第十二欵股票之特利招此股票每條二元每月集二十萬分得本銀四十萬元每次募集股銀收齊時提出十萬零二千元爲特利以懸賞應募者以爲激勵俾得歡忻鼓舞該銀分配如左一等特利二分每分二萬元共四萬元二等特利二分每分三千元共六千元三等特利二分每分一千元共二千元四等特利二分每分五百元共一千元五等特利一百分每分三十元共三千元六等特利一千分每分十元共一萬元七等特利一萬分每分四元共四萬元 
第十三欵認銷股票之利權本公司爲公益起見凡我國民皆有應盡之義務兹擬由各城鄉紳商量力肩任如有每期認定銷四十份者將來定爲本公司評議員三百份者定爲副理六百份者定爲總理至第四欵之總理副理議員係指換票後之股東而言此條係奬勵創始之股東而言彼此一律均享權利若經認定而三四次後停止不認則不得充當以上各員 
第十四欵領銷股票之酬金現公司擬每次收股分票二十萬條股票每條收銀二大元其招集股票之省港四鄉各店先期到本公司掛號自量能招集多少票者找殷實大字號担保即可將股票附股能集至五百份者本公司奉酬金五十元多少類推以爲分任招給者勸 
第十五欵股票之利益本公司每次集股票二十萬條該股本四十萬元酌提三成以爲特利酬金紙張薪工各項之用凡買票者無論得分特利與否俱作爲鐵路之股票俾知本公司股票之益祗有開會得利並無輸票虧本與賭各項彩票者大相逕庭 
第十六欵老本之利息本公司招股贖路擬招集一千五百萬元除股票之特利奬勵招股之酬金及開會日機器紙張建廠開投人員薪工等項需用三成似於股本票底不無虧損不知現在造成之鐵路早經開行革票暢銷己獲厚利計此路極人之利益通盆籌書以之彌補開會支銷各欵實屬有盈無絀通融計算每年老本週息儘足相當有餘 
第四章附則 
　　第十七欵開會本公司集票二十萬分卽二十萬條開會之日分爲兩堆每堆十萬條自一號起至十萬號止第二堆自十萬零一號起至二十萬號止用機器一副將各號票數編以珠顆入箱内大攪一次每次出特利票五千五百五十四條共攪兩次共出特利票一萬一千一百零八條每次一等特利一條餘等類推將來股票暢銷或收至三十萬以上之時叧出特利一等特利一條以爲踴躍應募者勸預擇稠人廣衆之地卓建棚位高聲開會衆目共覩以示無私第十八欵換票 
　　每月開會之後如有股票十條以上者可與本公司換大票一張 
 
 

Page 5

 
 
可簽其所有者之名於票上並爲之註册倘經註册之後若有散失之時發　　其號數徧賣報紙報告俟報告一禮拜外本公司再給新號數與其本人卽將舊號號數註銷以便稱利便又股票如　賣别人准其轉賣之　卽來本公司掛號改名註册亦可至於小票　大票之法日期太迫則辦理不易日期太緩則積壓必多大約　　三會即當轉換大票此議應由各股東隨時酌定改良其股票不滿十分者即將原底作散票不必更換仍作鐵路股票（谷） 
[志謝三十五期繡像小說]  
　　昨承商務印書館以新出三十五期繡像小說見贈撰著則托情綿邈譯述則寓意新奇長夏消　此焉爲最（顚） 
[第一次志謝贈藥]  
　　昨承滬北仁濟善堂送來純陽正氣丸六匣救疫丹廿四匣臥龍丹百瓶果育堂送來夭中茶百包臥　蟾酥丸各一百瓶囑爲分送合書　語代謝（顚） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[調署要缺紀聞揚州]  
　　海分司所屬之板浦塲爲淮南北第一要缺兹聞官塲消息運憲恩都轉現擬檄調署通屬角斜場萬鹺尹立鍾前往署理所遺角斜場篆委大伊山卡員陳鹺尹鳳書往署遞遺大伊山差接辦何人尚未揭曉（方） 
[藩憲飭令清查牙帖揚州]  
　　江寗布政司黄方伯查知江甘兩縣各牙儈祇請縣照卽可承充故繳捐請帖一事幾爲停廢因特勒限一律清查凡僅傾縣照者即速請換部帖毋得容隱（仕） 
[漢皋火警彙誌漢口]  
　　上月二十四夜三更時漢陽雙街太豐油棧不戒於火延燬居民四十餘家翌晨康王廟左近某軋花廠又報火警亦燬板屋十餘間二十五夜四更時漢口某丐坊又稅祝融之駕延燒鄰屋十間以上三次火災幸均無傷人之事（民） 
[不准保釋拐匪寗波]  
　　鄞縣人陳小雲官騙寳鎭海錢寳鳳之妻控由高子勛大令陳知事難隱諱挽人懇某敎士　脫出洋五百元了事惟高大令以陳騙賣婦女斷難輕縱故日前陳之家屬赴縣具禀保釋大令仍批斥不准）恭（ 
[觀察調辦警務安慶]  
　　皖撫誠中丞以蕪湖現方興辦警察必需熟悉警務幹員方能勝任特於日前札委省垣洋務局總辦鄭觀察前往接辦其遺差暫委本局襄辦馮鏡人觀察兼攝（詩） 
[派員考騐實業學堂]  
　　江南開辦業學堂倐將半載現值炎天例給暑假署督周玉帥昨特檄委王主政汝淮赴堂舉行大考主政爰自五月二十五日起至二十八日止逐日到堂會同總辦李鳳年觀察逐一考驗以定去留（垂） 
[蕪湖]  
　　上月初八日蕪湖桃潭渡浮出無名男屍一具年約三十左右經地保報由縣主蕭策吾明府驗得死身紅紫兩手并無泥污知係服毒後赴水而斃當即塡註屍格飭保備棺收殮標封掩埋待親屬具領○某日晚間有東洋飛仙園女伶在湖邊開演幻戯觀者頗衆有流氓混雜其間經巡局委員向之驅逐流氓紛紛逃避一時擠落湖内者三人旋復泅登彼岸○英領事柯韙良君來華多年風土人情靡不熟悉頃聞英欽　以南洋交涉事繁特調柯君前往辦理而以駐寗領事更調來蕪互相交替○上月念二日薄暮耶穌堂附近某烟間以晚炊潑翻洋油手照致兆焚如幸其時南風不競故僅燬及家江口源豐當爲忌者布散謡言謂將有祝融氏降臨一時傳播遐邇各當户皆紛紛取贖户爲之滿三五日來壛有贖無當典中人亦不解其故已呈請警局縣署出示曉諭矣（景） 
[厦門]  
　　户部街某甲向以買麫爲生頗有積蓄上月十八日晚甲肩挑　担回家叩門甲妻即出啓扉突有盜匪十餘人一擁入内劫去衣箱數只値銀頗巨當即開單報請地方官請爲查緝○厦門制錢缺乏市面攙用私鑄小錢甚多以至白物昂貴近日省中銀元局司道札委前署同安縣施文藻大令隨帶當十銅元來厦設局行銷大令示諭每銅元一枚照閩中市價作制錢十二文已於十八日設局開辦矣（因） 
[揚州]  
　　江督周玉帥所置清淮各産　托清江周衡甫太史管理前月玉帥節蒞揚郡因請太史前來名爲查看學堂運司恩都轉以次各贈程儀甚豐○五月念四日府尊張太守覆試江甘興東四邑童生有江都人楊某顧某及泰興人某姓均爲某童傳遞文字被巡差所獲禀知太地當將三人分别發押候辦○恩都轉查知董事趙希曾有吞用保甲積榖各巨欵並私運銅元把持錢業情事特勒令自行告退不准再充○揚州東鄉波斯莊　私梟屯聚之所有郭里千者串同南京銀元局匠役在揚私鑄銅元爲江邑尊陳大令訪知前往拘獲羽黨八名訊供收惟郭先期聞風逃逸無蹤矣（事） 
[鎭江]  
　　長江水師提督程從周軍門統帶師船防守鎭江近以江陰吳淞兩處係長江第一重門户防務最關緊要爰於某日親坐砲艇馳往下遊一帶巡閱砲臺嚴密佈置○鎭江一路砲臺總臺官劉虞生刺史辭差回籍修墓遺差由江督遴委候補知縣温子安大令接　大令巳於日昨蒞差矣（常） 
[直督袁准刑部咨各省未結之案無論事犯先後均照新章辦理札司查照札]  
爲札飭事光緒三十一年五月初十日准刑部咨開直隷司案呈據湖南巡撫端電稱三月二十三日欽奉上諭嗣後凌遲梟首戮屍三項著即永遠删除所有現行律例内凌遲斬梟各條俱改爲斬首斬决各條俱改爲絞决絞决各條改爲絞候入於秋　情實斬候各條改爲絞候秋審分别實緩至緣坐各條除知情者仍治罪外　著悉子寛免刺字等項　概行革除等因欽此所有現在審辦一件應否一律改 
 
 

Page 10

 
 
　　　抑俟無纂章程再行照辦等因前來查律載凡律自頒降日爲始著犯在以前者並依新律擬斷註云若例應輕者照新例遵行等語本年三月間修訂法律大臣奏定新章凌屬斬梟改爲斬决斬决改爲絞决絞决改爲絞候及寛免緣坐刺字等項均係删重減輕業經欽奉諭旨允准自應一體遵行凡各省未結之案無論事犯先後均照新章一律辦理除先行電覆湘撫外相應通行各省查照以歸畫一行文查照等因到本督部堂准此合行札飭札到該司即便移行各屬一體遵照辦理此札（露） 
[蘇垣課吏揭曉蘇州]  
　　蘇藩效方伯考試同通州縣五月課現己揭曉計取超等五名何慶琛尚崇基何榮烈劉歌雅梁濬年特等八名賴家祥林廷堦吳昌鼎樓蔚聰高鴻飛夏際唐李福冕孫廻瀾一等十六名吳惟然張均黄文鎬嚴寳麒金承熙潘思謙莫小農李思棠劉啓墉孫澍稷於蔭光沈運樞郝炳麟李光儀王世勛許慶春（基） 
[飭造出洋匠目學徒清册]  
　　江督周王帥派繪圖委員應忠詒鄭湛輝兩縣佐隨同李叔倫觀察至外洋考查製造工藝己於昨日抵滬製造局總辦魏觀察諭飭文案委員速將此次隨同李觀察出洋之本廠匠目學徒趕緊開造花名清册以便詳迭督憲鑒核（貽） 
[備迎江北提督]  
　　昨日道轅中接省中來電讓新任江北提督劉延年軍門永慶將次過滬道憲袁觀察因飭上海縣汪大令預備迎迓（近） 
[限緝私鑄銅元犯]  
　　浦東流氓張福先於四月間糾同趙家樓人某甲私鑄銅元被浦東總巡謝明府查獲機器一架並將甲飢明移送上海縣　辦惟張在逃未獲現經謝明府殿限捕役陳金將張緝獲解辦以便移縣歸案訊究陳役奉諭後業已四出緝拿矣（　） 
[加賞救火出力巡丁]  
　　南市製造局鍋爐廠於上月二十六晚因遺火未息幾兆焚如旋由巡兵查見除飛報總辦魏觀察外一面恊同各巡兵奮勇灌救始免鉅禍昨日觀察以當晚各巡兵竭力撲滅不無微勞遂傳出力巡長王錫卿巡目賀炳章及巡兵李福生等各加薪工一月其餘在事各巡兵著各記功一次以資鼓勵（欣） 
[飭拿流氓]  
　　妬奸斃命一案迭紀本報茲悉上海縣汪大令查得案中牽涉浦東八埭頭等處流氓頗多故特飭差分往訪拿解辦矣（近） 
[惡貫滿盈]  
　　南市著名流氓混名大刀關勝前經犯案寄押改過局旋被私逃出外近聞在天津地方通同彼處棍徒行劫某姓致被事主當塲格斃亦可謂惡貫滿盈矣（欣） 
[求准交保緝凶]  
　　浦東荳腐店夥章囝囝被毆身死案内牽涉之計福生周關祥由上海縣派差獲案後因不認帮凶管押至今刻奉大令提出復審俱求施恩省　願將正凶兩人獲送到案大令判各交的保（林） 
[船户環控冐收船捐]  
　　浦東渡船户楊　吉楊毛毛陳梅記朱金龍楊長發等五人同投美捕房環控著名流氓金耀堂至各船勒索每隻捐錢二百文不給卽被强取物件等情捕頭派包探倪順全朱桂生將金拿獲於昨晨解至公共公廨關司馬將各原告供詞研詰如出一口楊毛毛并携有被金打斷之櫓半枝司馬訊之金耀堂供小的安分營生並未向人冐收船捐實被挾嫌誣控司馬著將金押候飭探查明實情再核（見） 
[英界火警]  
　　英租界香粉弄内裕源漆號於昨日午後四點半鐘失愼經救火會西人前往救息計被焚去某號綢莊王桂英住户曁鶴園烟館後屋與對門空房約共房屋六七幢（見） 
[案無積壓]  
　　昨日公廨讞員關司馬訊案畢傳諭捕房將當日判下之發落各犯照常解廨發落以免積壓至前次尚有三次發落各犯現尚押於捕房云（見） 
[枷示婪索信資]  
　　德總傾事署函送傭人周阿生全公共公廨謂其送信至人家在信面添寫信力二角數字任意婪索請爲懲究關司馬判將周荷校五天以儆（見） 
[重懲惡棍]  
　　陳鍾氏陳金林相繼投公共公廨控魯生雲勒詐等情曾經　讞孫明府判責三百板押一個月捕頭以魯係著名地棍僅予貴押不足蔽辜爰於昨日復將魯解案并歴訴魯之劣跡關司馬改判責五百板押西牢二年（見） 
[虐妓受懲]  
　　雉妓朱小寳被父朱阿寳　人王安　雉妓院王任情鞭撻滲不堪言鄰人聞而不平代爲致信捕房捕頭飭　將朱妓拘到倩西醫騐得下體確有鞭撻傷痕因將王龜一併拘入捕房昨晨解至公共公廨司馬向小寳詰訊數語判發濟良所擇配王安鄉判責三百板管押三月（見） 
[烟妓發堂]  
　　烟妓孫桂仙前投上海縣籲求超拔汪大令飭交官媒一面移文丹陽縣傳提其夫丁學林來案訊核茲己將丁解到前晚大令向之研訊丁供前年娶孫氏即桂仙爲妻成親未久吸食洋烟小的無力養瞻于二十七年帶至上海住滿庭芳街後將孫氏送與同居之王老太爲媳並未出　小的在丹陽己叧娶妻求將孫氏斷離孫氏供年已二十七二十三歲時被夫挈至上海住滿庭芳街月餘即將婦人賣于小東門外沈雙林花烟間爲娼　得身價洋一百五十元今求叧行擇配大令判責丁二百板斥釋孫氏發堂擇配（林） 
[上海民立中學堂暑假記]  
　　六月初六日爲上海民立中學堂暑假之期下午二點半鐘行暑假禮一校歌二總理贈言蘇筠尚君三來賓演說竇樂安先生（山西大學堂譯書院總辦）馬相伯先生（復旦學院院長）四奬賞五黄帝歌禮畢客散己傍晚矣（南） 
[警局紀事]  
　　前有王如榮者被警察西局巡丁指爲誘拐應姓男孩拘局禀由謝二尹笞責二百板衆人以控拐無憑羣起不服 
 
 

Page 11

 
 
　　經人解勸了事現爲警察總局訪聞已飭令嚴查此事虛實矣○昨日午後有流氓陳福保糾衆在新北門附近攫取婦人汪徐氏乎鍻被警察巡丁拘局禀由汪二尹備函送縣請究○滬城花草浜附近聚元樓茶館中近有無賴少年每日在彼口唱淫詞誘引婦女警察東局員郁二尹查知飭拿無賴到局予以笞責然後釋出（近） 
[南市巡局紀事]  
　　著名流氓潘其祥之弟潘小祥向在南市擺設三四賭攤受其害者不知凡幾前日爲十六鋪中局勇丁查獲解請陳　玉二尹提訊判責二百板鎖示犯事地方○本地人顧杏卿肩荷藥箱至各處售藥前日行至南市董家渡地方被張阿坤等五六人扭住兇毆致失去洋銀三枚及零星藥物因將張扭赴二十三七鋪巡防局喊控局員汪二尹判令一併移送上海縣訊辦（欣） 
[公共租界公廨早堂案]  
　　昨日禮拜六新任讞員關絅之司馬會同德副傾事師謀君升堂會訊各捕房所解之案日本商人木利田控陳春稱行竊學表一只值價洋一百元質之陳不認行竊關司馬商之師君判押候查明再訊○包探陳金標解錢阿堂到案禀稱此人行竊宋阿五之牙柄扇子布　等物且從前曾犯竊八次請重懲司馬判責三百板管押西牢四月○賽半仙即相士白泉托博文律師至信大莊收取被竊票銀二百兩由莊夥將白拘押捕房捕頭查得失主住居法租界應將白送歸法公堂訊辦司馬准之遂判將白泉送至法捕房轉解法公堂訊究○捕頭禀稱前日由捕房拘獲偷漏轎　之轎夫李金法王阿三曹成甫薛阿四等四名至捕房旋有人爲李王二人各存保洋五元保出兹將曹薛送案惟商章查拿偷漏轎捐須在西歴十號以外昨日尚未滿十號請從寛將曹薛開釋並著赶緊補捐所有李王之保洋十元應即充公○莊盟水控周金　藉端拆梢洋元有周阿寳爲証司馬著將周押候查明再訊○費烈律師投案禀稱去年冬有瑞泰安和二土店控楊尹炳吕瀛洲串騙烟土一案公堂將被告提案管押至今仍無眉目凡控案須有眞據方可照　若憑原告一紙空言管押數月之久實不公道目下請堂上准子交保限原告取到眞實憑據並邀到見証人再訊司馬以費律師所禀有理遂商諸師君准楊交妥保一面傳諭原告限於十四天内將見証人邀到覆訊如至期可到准將此案註銷吕仍還押捕房○馬夫推跌巡捕一則己誌昨報兹悉當時拘住馬車者實係英界一百八十九號華捕昨日將馬夫李阿四解案請究司馬判枷號七天管押一月○婦女盧三寳劉愛寳行經老閘北唐家弄被無賴沈桂　調戯二婦大聲呼叱沈老羞成怒竟與二婦爲難旁人代抱不平喚捕到來將沈拘入捕房昨日轉解至案司馬判責二百板管押十四天○婢女春梅年甫十四因被主人凌虐濳逃　外在馬路間嚶嚶啜泣爲包探倪順全所見逮入捕房昨晨解案司馬判交　媒看管聽候出示招人認領（見） 
[法界捕房發落案]  
　　潘榮緒娶再醮婦趙周氏爲妻氏携來一女名小王子今巳二十餘歲矣近被陳林泉勾引成奸潘投法界公廨控訴奉陳大令　供陳供稱　女之伯母趙毛氏主婚配與小的爲妻大令判將小王子發堂留養旋據毛氏投稱小王子被後父逼近鬻爲他人側室故逃囘小婦人家許配與陳林泉潘供小王子於上年已許字於甘泉縣人施姓求請斷還以免糾葛大令著一并交保候備文前往甘泉查明是否許配施姓再行核辦昨日陳潘二人同投案下禀稱現已商妥小王子仍配與陳林泉爲妻求唯領回大令判下期將小王子帶案核奪○喬俊發控韓福生搶去摺扇一柄翌日糾同流氓藉端訛詐剥去衣服當洋分用等情奉大令訊供判將韓先行枷號二個月期滿責放○流氓張新桃持刀行兇迭次犯案怙惡不悛奉大令訊供判枷號一個月責五百板昨已期滿帶案開枷照斷笞責畢著發改過局監禁半年期滿再核○吳和尚前次犯案釋出未幾又與陳阿根在新租界撬門圖竊爲包探拘獲抄出賊具解奉大令訊供判責三百板陳訊無干涉當堂開釋）居） 
[美租界捕房事]  
　　前晚有婦人梁胡氏行至西華德路突被流氓陳阿四搶去金戒牙扇等物由行路者朱劉二人兠獲扭送捕房押候解辦○前晚有四十五號馬車行至百老匯路將徐阿生之東洋車撞全車破壞由捕帶入捕房旋由馬夫給修費洋元了事○昨有高興金在北河南路向小販唐阿成强賖不允互相兇毆由控將兩造一併拘入捕房押候查核（古） 
[杭省官報]  
　　五月初十日前署武康縣丞馮端燮禀知交卸回省禀到正任遂昌縣李承淵專丁來省禀知任内交欵掃數解清巡檢錢金溥禀奉憲委署富陽縣典史缺叩謝十一日暑景甯縣馮秉鉞禀辭赴任候補縣朱震勳禀奉臬憲委讞局正審差候補府包發駕夏遹桐知縣萬康丁燮巡檢程秉鈞從九張讜均禀見十二日候補府許星箕李繩祺同知陳蕃誥知州李士彬知縣王廷杰陳汝霖岑兆鴻馮圻楊蘧章甫縣丞顧大綱楊紹忠巡檢徐壽林程秉鈞署富陽典史錢金溥均禀見十三日候補府尹良仁和縣黄錢塘縣汪巡檢程秉鈞未入方祖培均禀見 
[蘇省官報]  
　　五月二十四日藩轅牌示卽傳試用巡檢徐濟清於廿七日淸晨來轅新章考試委辦師範學堂提調知縣杜召棠禀知撫憲明日蒞堂考試畢業生府經歴金廷楨由吳淞江厘卡專　來省禀知本月廿一日到差委署上海縣吳淞司巡檢賀天相禀辭赴任管帶常備後軍第三營補用都司洪占奎禀辭赴清江二十五日撫轅牌示諭五月分考武職月課本部院於廿六日委中軍仉大人校考洋鎗花翎儘先補用游擊徐波禀知奉撫憲委帮帶續備後營差同知高繼昌禀謝奉委蘇海防移駐太平洲會同徒陽江泰等縣箱度形勢籌議舉辦差辦理奔生厘捐總局知縣畢培先由奔牛專丁來省禀謝奉飭半年期滿統比有盈照章留辦帮辦三縣小學堂知縣方時褧禀知昨日會同三縣舉行暑假甄别考試委署華亭縣縣丞鍾國賢禀辭赴任二十六日唐庚英禀知奉委查馳常昭二邑積榖差二十七日委辦蘇州府發審局知縣王邦鼒禀謝奉委赴徐州　衙門提案差蘇州府照磨姚定信禀知奉府委監放長元吳三縣孤貧口糧差府經歴沈乃楫禀知奉府委赴常昭二縣監放孤貧口糧差巡檢徐濟清禀知奉藩憲傳新章甄别考試　 
[同心行善]  
　　昨承趙馥疇善士助本堂善捐洋五十元源明居士　允章各洋三十元柴錦山天水同德堂各洋廿元又蔡楊氏洋念元龔露記助紅十字會洋十元又蘇垣恆孚銀樓交到經募賑捐十一户洋四十三元三百念八角何畏　洋五十元求生意順遂人洋念元蔡楊氏洋三十元諸君子善景宏操仁施渥沛遠拯孑遺之阨近蒙　育之仁所謂惻隱之心隨感而應者益覺信而有徵矣乞附報瑞藉彰感德上海六馬路仁濟善堂董事嚴信厚楊廷杲陳作霖朱佩珍焦發昱施則敬張韋承等謹誌 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
