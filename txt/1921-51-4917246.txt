# 1921 - 51 - 4917246

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[久而自忘之政策（冷）]  
　　兵貴神速庫倫之陷已旬日而所謂援庫軍者仍盤醒曲折而無一進其殆俟俄蒙匪之自退抑望國人之久而自忘將棄庫倫並棄蒙古而不顧耶 
　　夫自近年以來政府之對於國事幾無一不可犧牲其有時亦或從而爭持者不過以國人之督促勉强爲敷衍之具耳迨至爲日稍久國人自忘之性發現而政府亦遂置之不顧歷来中國之喪權失地政府皆以此法對付之今又將以是施之庫倫之役矣 
　　雖然庫倫之患急患也非其他喪權失地者比也我苟不復庫倫驅俄蒙之匪俄蒙之匪且卽有南下之日非特國人不能忘政府亦難安枕也 
命令 
　　二月二十六日大總統令上年直魯豫等省兩澤稀少亢旱成災疉經特發帑項交各該省省長遴員核實散放並著内務財政兩部會同各該省長官趕辦急　平糶所需米石雜糧准其免徵稅釐此外各災區商運糧食亦據財政部提經國務會議議决准免稅釐至本年二月底截止各在案查現在瞬將限滿而麥秋尚早待賑方殷當經國務會議議决所有賑糶糧石免稅一節應准展限至本年三月底止以示軫卹災黎有加無已之意惟據財政部呈稱迭據各廳關局陳說各節商人有以平價或賑糶名議請領護照互相轉售情事亟應嚴加取締以免徒利奸商無裨賑務等語著財政部飭屬嚴密稽查除賑糶糧石仍准依限免收稅釐外倘有奸商藉端影射希圖漁利一經查出立予從嚴懲辦以期賑務稅捐並求核實卽由財政部通行各省一體遵照此令 
　　又令路邦道授爲陸軍少將此令 
　　又令韓汝甲晋給二等嘉禾章此令 
　　又令李鳳名晋給四等文虎章此令 
　　二月八月大總統令梅樂和賴發洛均給予三等寳光嘉禾章李家森晉給二等嘉禾章阿拉巴德瑚斯敦覃景德拉團什何華地馬都納包來翎華善貝樂業偉博德甘福履唐嘉敦桑德克費克森江原忠安樂魏阿蘭岸本廣吉額得志米勒司徒達均給予三等嘉禾章黎靄明賀倫德查祿德鉞蔚良詹思敦克雷摩貝德樂狄詩樂霍李家濮義耐貝泐諾樂師古佘刻鐸畢尚色必立巴士德駱思禮弼素樂澤禮來安仕富樂嘉克勒納伯樂德魏爾特侯禮威大隴八郎鈴木藤藏滿士斐梁祖望陶森奚理滿薄藍田敖斯華均給予四等嘉禾章此令 
　　又令惲棨森晉給三等寳光嘉禾章嚴善坊楊豹靈許肇南沈秉璜均給予四等寳光嘉禾章此令 
國内專電一 
　　北京電參陸處消息恰糧剩十天後地商人尚源源退恰恐蹈庫倫覆轍赤塔購糧亦辦不到某主張集後地褚高各部猛攻庫倫以圖一逞蓋不戰待斃戰或有生機政府須俟詳報到京後方肯下此令（二十七日下午一鐘） 
　　北京電赤塔管領電院庫情傳說不一宜派一商用飛機往探較爲眞切對外言明專爲慰問商民用不假手於軍隊尚與成約不背（二十七日下午一鐘） 
　　北京電褚其祥由西營盤轉後地派人到滿站電京謂部下死亡過半徐圖收拾以贖前譴院復褚電尚慰勉着卽會同高團固守後地該電由恰陳毅轉（二十七日下午一鐘） 
　　北京電褚其祥六日電昨始到稱庫戰所部死亡過半殘部退駐後地職督率無方請按律處分（二十七日下午二鐘） 
　　北京電鄒芬已抵滂江休息一日再前進（二十七日下午二鐘） 
　　北京電鄒芬行抵滂江來電稱汽車損壞留候修理實則前途已見匪蹤不敢放膽前進（二十七日下午三鐘） 
　　北京電烏叨間將設軍事郵遞以利交通（二十七日下午三鐘） 
　　北京電軍界消息庫倫中國銀行行員現在避至西庫倫距庫倫祇十里全體並非失散（二十七日下午三鐘） 
　　北京電哈埠電日派大内少將來哈檢閱沿東路日軍（二十七日下午三鐘） 
　　北京電延琿日警干涉我國警政除由部向日使抗議外再電胡使向日政府嚴重交涉（二十七日下午三鐘） 
　　北京電奉張候中央正式電邀方來現政府電未發出（二十六日下午九鐘） 
　　北京電陸財交三部呈復查明李思浩任内經手欵項尚無侵佔情事李之通緝令或將藉此取銷（二十七日下午三鐘） 
　　北京電曹錕贊成赦李思浩不贊成赦段芝貴吳佩孚言李若無罪當赦政府法律勿縱勿濫斯可李遂獲赦（二十七日下午一鐘） 
　　北京電周財長徇端納建議减政裁兵係節流若開源宜將全國交通鑛業實行開放厚其收入免專恃借欵周言於徐徐云速擬辦法（二十七日下午一鐘） 
　　北京電本日令徐視善署航空署參事陳虹厲汝燕姚錫九王鶚署航空署廳長又慈惠章給予令計八條由教令公布（二十七日下午五鐘） 
　　北京電教令公布慈惠章三等一寳光二金色三銀色（二十七日下午一鐘） 
　　北京電張廣建敬日（二十四）由蘭州動身進京（二十七日下午二鐘） 
　　北京電贛陳電遣散王康福團請卽發淸欠餉十個月（二十七日下午二鐘） 
　　北京電駐陜張錫元部團長梁國璋等電請發欠餉並請催張師長回防以維現狀否則請調回京畿附近駐紥（二十七日下午二鐘） 
　　北京電教育部函院請於英飛機六十架中撥一架爲工業學生練習用（二十七日下午一鐘） 
　　北京電第四混旅長張錫元辭職王占元保孫傳芳實授師長尹同愈實授旅長（二十七日下午一鐘） 
　　北京電交通大學校長由葉自兼現正組織董事會定暑假前成立（二十七日下午三鐘） 
 
 
 

Page 5

 
 
   
 
 

Page 6

 
 
國内專電二 
　　北京電梁士詒請由粤海關發行公債三百萬維持廣東絲業已得周王同意將付閣議取决（二十七日下午三鐘） 
　　北京電政府電復顧使（一）魯案主緩提俟膠濟設華警辦妥後再定（二）國際法庭草案無修改意見足述（三）我國常備陸軍至少不得在八十萬下（二十七日下午三鐘） 
　　北京電蘇齊電復蘇省軍額實難再減（二十七日下午三鐘） 
　　北京電虞洽卿電爭天津亨寳碼頭謂三北公司有優先權不能投標免妨航業主權交部飭天津特種財産局核覆（二十七日下午一鐘） 
　　北京電許沅電部滬上僞造郵票已密商會審公堂注意（二十七日下午一鐘） 
國外專電 
　　紐約電中國學生演劇籌募北方賑欵成績甚佳（二十五日） 
公電 
　　沭陽來電各報館鑒沭陽第九市調查長秦炳章把持選政旣不調查又不散票種種黑幕殊難索解將來一手遮天掩盡衆目惟有懇請貴館主持公論鄭長齡徐登瀚張信均等上 
世界路透電 
[倫敦近東會議記]  
　　二十六日倫敦電今日午後外交部開會由外交大臣克松貴族主席阿米尼亞總代表魯拉氏及愛里文政府代表陳述關於修改對土和約之意見喬治氏與白里安氏均未與會惟意外交大臣斯福柴伯爵及法國閣員數人曾列席阿米尼亞與愛里文代表依據對土和約提出擴大阿米尼亞版圖之要求謂西利西亞之土地一大部分須割讓阿米尼亞以防土國侵迫土代表以比克薩米氏爲領袖辯稱一九二○年土阿協約已將國民黨所佔加爾斯及亞力山特羅波爾二地割讓土國特協約國尚未承認該約耳據是日會議公報宣稱比克薩米氏言安哥拉國會古爾特人占有多席古爾特人現享有廣大之地方自治權並不欲獨立克松貴族稱列强絶無放棄組成統一鞏固阿米尼亞國義務之意今爲土耳其與阿米尼亞利益計急宜劃定由各方面承認之界線以近今被奪之土地歸還阿米尼亞而使其有安穩國家之存在法國外交部秘書裴爾台洛氏重行申明法軍退出西利西亞時之志願卽保護西利西亞之阿米尼亞人是也公報又稱大會决議以隨時勢變遷修正對土和約中關於古爾特與阿米尼亞條欵之正式提議致高等議會魯拉氏今日接駐君士坦丁大掌教來電謂加爾斯與亞力山特羅波爾境之阿米尼亞人已爲土耳其人屠殺百分之八十八巴黎各報評論昨日近東會議謂白里安氏與喬治氏和諧一致已獲外交上美滿之勝利英國各報則不甚興奮謂派員調查士麥那與東塞拉斯居民狀况之議非英政府所願英政府以爲對土和約草擬之前各事已調查完備路透電社巴黎訪員稱據法國某要津云對土和約多由維尼齊洛斯氏能得衆望而定今稿但終當修正之大會之决議修正該約非因希王康斯丹丁之復位實爲時勢所迫不得不有此舉俾土耳其之和局得以固定法國政界且以爲欲保巴爾幹之和局當令布國有獨立通愛琴海之孔道 
[德國賠欵問題]  
　　二十六日倫敦電德國代表雖須於星期一日抵倫敦而英相喬治氏預備一切頗爲忙碌英内閣且將在德國賠償大會以前於星期二日考慮愛爾蘭問題 
　　二十七日倫敦電星期泰晤士報宣稱茲由某要津探悉德國答案内將允付賠欵英金七千五百兆鎊分三十年付淸德國將拒絶協約國征收出口稅百分之十二之要求 
[國際海電會議與雅泊問題]  
　　二十六日華盛頓電國際海電會議昨日復開但德人海電之處置法似仍無解决機會英法意美現皆議定大綱問題惟大綱如何適用則有異議聞日本反對將雅泊問題列於華盛頓會議之討論中而美國則謂雅泊問題當然在會議範圍之内巴黎電稱有人獻議雅泊問題之唯一和平解决法在將雅泊收歸萬國公有而託日本監視之衆信此問題將來須提交高等議會 
[喬奇亞之敗退]  
　　二十六日君士坦丁電喬奇亞無線電稱高加索阿才倍疆阿米尼亞之勞農軍併力進攻喬奇亞喬奇亞軍作戰甚勇以衆寡不敵被迫退走 
　　二十七日倫敦電共同通訊社君士坦丁訪員電稱喬奇亞京城鐵佛里斯已於星期五日陷落且被刦掠 
[猶太人與反激黨]  
　　二十五日倫敦電倫敦烏克蘭猶太人聯合會宣稱前反過激黨領袖巴拉柯維志將軍之軍在明斯克與哈米爾境大肆刦掠猶太人罹難者千餘人婦女被辱孩童亦遭慘殺 
[英國航空預算案]  
　　二十六日倫敦電英國航空豫算案一九二一年至一九二二年之年度内航空經費爲英金一千八百四十一萬一千鎊上屆年度内則爲二千二百九十九萬二千鎊但除去戰時債欵則下屆年度内經費實爲一千六百九十四萬鎊較上屆猶多一百九十四萬二千鎊下屆經費所以增多者以增設五支隊之故並撥出六萬鎊爲民間航空公司之津貼金 
[英國之煤礦風潮]  
　　二十六日倫敦電煤礦風潮之危機似已增甚礦主已决計於三月底卽政府停管煤業時發出早半個月豫告停工之通告分致各礦工現計煤業每星期損失約爲二百萬鎊因商業淸淡煤産減少故也政府現擬設法整頓之據礦主意見如欲使煤業處於穩健經濟之地位則減少工資四成之一至五成之一實爲必要之圖煤業宜仍由國家管理至少至礦主與礦工爭執解决後而後止 
[印度之罷工]  
　　二十六日孟買電孟買巴羅達及中央印度鐵路工人五千五百名近罷工要求增加工資今已無條件上工　　二十六日喀爾喀特電電車工人罷工數星期今已告終 
[哈定氏與海軍案]  
　　二十六日華盛頓電被選總統哈定氏通告參議院願繼續進行海軍造艦程序勿加重大縮減衆視此爲新政府海軍政策之切實宣言今日據參院共和黨領袖稱本届會議縱有失敗之虞然參議院仍將堅主增加衆院所通過之海軍經費議案 
[美國之應急稅則]  
　　二十六日華盛頓電參衆兩院聯席會議討論福德萊氏重徵農産品之應急稅則議案已得完全同意參院曾提出修正文二十條經聯席會議調和兩院之意見糖稅已有折衷辦法大會將報告該案請卽實行 
[澳洲駐華商業委員]  
　　二十六日雪梨電澳洲首相休士氏宣稱政府現爲擴張遠東有利之商業範圍起見不日擬請國會許設商業委員會而與商實業專局聯絡辦事且將派里德爾氏爲澳洲駐華商業委員 
[各國近事記]  
　　二十六日紐約電共同通訊社華盛頓訪員稱聞駐美英國大使吉特士爵士奉命立卽設法調停美日間太平洋海電之爭端 
　　二十六日倫敦電波斯京城近發生武斷之政變後波王已命波斯哥薩克人運動領袖薩伊特氏組織新内閣　　二十六日紐約電鋼鐵業開會討論擬於今夏或明夏舉行國際鋼鐵製造家大會之計畫美國鋼公司總董嘉立氏在會場聲稱該公司並無減輕工資或減低銅價之意 
　　二十六日倫敦電據昨日巴拿馬消息柯斯太里加國已强占原屬巴拿馬國所爭之邊界土地巴拿馬已開始强迫徵兵恐將開戰運河運輸未受影響 
　　二十六日華盛頓電聞航務部將供給船隻運輸美國農民所助賑濟中國飢民之糧食 
太平洋路透電 
[香港銀行會議中之中國談]  
　　二十六日香港電匯豐銀行年會主席演說言及銀市謂各國可加以吸收大批現銀其數等於世界産量之擔負者厥爲中國目前中國出入口貿易之差數爲銀市之操縱要素去年中國輸入銀九千八百五十萬盎斯今後能否增多之或維持之則據現象言之至少可謂不無疑義也繼言中國概况其言曰就全體言之香港與中國各口岸現存輸入貨品其數並不過多亦不較戰前時代爲多而内地市場洋貨告罄故生意不久可望復其原狀今已有市况漸復之好氣象而中國棉業前途尤佳可無疑義中國總統前頒命令宣告南北爭端幾皆平息南方當軸卽否認之據此以觀雙方間隙仍深實則雙方皆各自分裂南方新政府忽爾成立忽爾改組變幻迅速令人驚異欲求國家福利必設立眞正代表政府而具有統轄各省之充分權力今中國現象如此恐趨向設立眞正代表政府之第一步必將延緩矣在財政上時局甚爲嚴重雖關稅與鹽稅大宗欵項已撥歸政用然政府猶亟亟需欵以應付種種債務其最大支出厥爲軍費按此陸軍實超出中國合法需求之外主席旋言及銀行團旨趣謂銀行團雖爲中國將來借債之總機關然並不思立以巨欵借與中國若中央政府及於各省之管轄仍若是之不美滿而對峙黨派間仍有開戰之氣象則銀行團必不能議及任何借欵也易言之銀行團者直是一種啓事以列强所可借債之條件告知中國並聲明苟不履行條件則中國决不能向之借債耳設因此結果致中國籌借内債而非外債如是固甚善也列强薈集其各種契約上權利而公攤之並允分任將來各種事業上財政與商業結果其實際無異擔任保全中國以免其主權被侵犯也此後不復有讓與權之競爭而中國亦不復能行其以此攻彼之計畫主席末言及統一鐵路問題謂中國路制苟以穩健法爲之採仿海關制度則不日將無鐵路借欵事矣云云會衆一致通過議案將董事費由三萬元增至五萬元 
[南北鐵路紀聞]  
　　二十七日北京電自一九一七年内訌後漳州厦門鐵路之北段爲北軍所有而南段則歸南軍至於美通橋（譯音）一段因軍事原因已被拆毁今南軍撤退鐵路公司乃建議起築全線工程交通部贊成此議不久將開股東大會討論之交通部又贊成京奉鐵路由唐山至山海關建築雙軌以便運煤之議估計工程需五百萬元此外尚須加機車十四輛價洋十四萬元貨車一百五十輛價洋九十萬元 
[東俄近事記]  
　二十六日海參崴電赤塔遠東政府已命海參崴政府拍賣鄂爾琴斯克區森林十兆英畝拍賣之前將大登廣告克拉斯諾奇柯夫氏向議會演說謂海參崴議會乃雜種之機關行動違法必須解散之又謂現因反革命黨殊爲活動故遠東政府政治防務部有維持之必要末稱今未可養閒惰之議員五百人而便彼等管理政府議員應先信任政府然後要求政府交出出納之賑務 
國内要聞 
[北京通信（樸）]  
　　優林招宴報界記 
　　俄遠東共和國代表優林君今晚八時招宴我國新聞界於南長街東河沿之寓樓先期柬邀者約三十人北京各報記者外有通信社記者數人上海各報駐京記者兩三人愚如期而往其任招待者有副代表阿根瑞夫君優氏秘書赫雷提君譯員華人夏其彦君及俄代表團員數人 
　　八時二十分優林君出與各來賓一一握手訖卽以至誠懇之態度向衆致詞曰鄙人謹代表遠東共和國全體人民歡迎諸君俄國革命以來雖經許多之困難而抱堅决之志趣不達目的不已今則於莫斯科政府成立以後赤塔方面亦由從前高爾察克各舊黨盤踞之勢力中俄國人民發揮眞正之民意掃除舊勢力而造成遠東共和國今赤塔之國民會議亦已成立矣各國對於勞農政府因不贊成其主義尚至今不肯承認遠東共和國則其組織上與目的上純與世界上之民主國一致但對於今世之武力侵略政策抱反對之意以求世界之眞平和此後中俄國民必益加親善固不待言但目前邦交未復尚爲遺憾尚望與貴國諸君共謀實際之握手並祝貴國早日統一云云 
　　言畢卽肅各記者入餐室北京報界三人各起致詞大概對遠東共國表同情對優林諸君表歡迎惟某報記者對於通商一事就所聞於外交當局之消息謂通商上之障礙有由於俄國制度上者有由於俄國官吏辦事上者制度不同固難相强然官吏方面處置之失當則望優林君以此意介紹於本國以謀改善云云 
　　復次則俄副代表阿根瑞夫致詞謂今日之讌在坐者爲中俄兩國國民可謂爲兩國民間之交際因俄代表團同人皆係由民選而出中國報界諸君則皆國民精神之所寄喉舌之所在亦足以代表中國國民故兩國民之携手實以今日爲起點從前俄國帝政時抱侵略主義故中國人對於俄人感情頗爲不好然今則俄國國際上地位已與從前不同且所受外交上之痛苦與從前之中國無異兩國之間大有同病相憐之感情誼上轉趨密切此後將本其利害相關之誼以共抗侵略謹祝兩國萬歲中國報界萬歲云云 
　　越三十分頃優林君又致詞謝報界諸君之蒞臨並表歡洽之意又謂現在不利於俄者不利於中俄通商者頗有其人每造不根之詞淆惑視聽願貴國報界諸君察之言畢復呼萬歲 
　　是宴也自八時至十二時始散自聯絡感情之談話而外初無兩國交涉上之言論及發表何種消息蓋俄代表團以此爲聯絡感情之第一步也故某報記者言及通商問題之内容座中人竊竊私語頗有致疑於步驟上應否提及者有人詢譯員夏君可否與俄代表約期談話夏君謂彼極歡迎但時間必須預約又有人詢以莫斯科與赤塔是否仍將歸於統一夏君笑而不答徐曰君之觀察殊有過人處則此宴中之餘事也至於此宴會中佐以俄國之音樂並撮影以爲紀念猶是宴會之常而不須着晚餐服且縱飲談笑繼以猜拳則外交界之宴會從無如此之脫略者蓋全是平民式之交際而優林君尤脫盡外交官之積習也（二月二十五日） 
[紛傳不定之曹張來京說]  
　　曹張來京之說言人人殊前數日某方面頗傳兩氏已準備起程據昨日某當局所談則政府雖有希兩氏來京商决時局之意然並未正式電招卽曹張自身亦無將來京之表示某當局言如下自盧永祥通電反對選舉後繼之以曹張來京之消息各方面咸疑時局有若何之變化其實張作霖來京之說並不始於今日其重要原因由於該軍催索欠餉中央因困難已極故希望張氏親自來京一行面商嗣後分擔軍餉辦法又因中央積欠直軍之軍餉並不少於奉天不如同時請曹錕張作霖來京共商辦法較爲妥便遂以此意轉告曹張然並未正式去電召其來京而曹張亦無定期來京之表示農商總長王乃斌此次歸京必能定奪張如不來則保定離京較近協商各事較爲容易曹氏亦决無來京之必要也至選舉問題中央當然依法進行盧永祥緩辦選舉之電報發出後中央曾將不能不速辦選舉之理由向曹氏及鄂督王占元解釋曹王亦已將此項理由向盧永祥說明盧氏尚能解除前此誤會之點故主張緩辦選舉之第二電並未發出時局决不因此稍受影響云 
[政府最近擬開之三會議]  
　　最近政府擬召集財政·軍事·行政三大會議各報迭有紀載惟内容如何外間尚未明瞭茲將昨日所得消息彚誌如下（一）財政會議此項會議係出府院財部之意見而公府洋顧問亦多有條陳聞財部現已將十年度預算通盤籌畫計定有議案三端（一）關於稅欵問題緣中央直接收入祗有鹽餘關餘兩項而其他諸稅欵在各省權力所及者往往爲所截收計九年度中央預算應行收入之欵爲各省裁留以充軍餉者約有三分之二雖經迭次文電阻止均歸無效故此次召集會議之目的元先卽注意於中央專欵與地方欵項之劃分（二）關於減政問題政府現已决定京内外各機關一致實行裁員減薪囑各省亦須切實奉行以節糜費（三關於軍餉問題以前欠餉之分期淸理及以後軍餉之確實釐定不得有浮濫之開支以及裁兵問題等等均擬提出討論（二）軍事會議此項會議首重裁兵據陸部消息云自靳氏二次組閣以來各省陸續所裁兵數除邊防軍西北軍外計有保定之第十師河南之暫編第一師張宗昌所部之暫編第一師等已達十餘萬人卽各省近有請增募缺額亦皆批駁靳氏大政方針所定全國軍隊額數五十師已决定漸次實行故此次軍事會議實爲裁兵問題之大關鍵以上兩項會議因有聯帶關係改擇同一之日期惟何時開議尚未决定聞召集之電亦未發出（三）行政會議此項會議以地方自治問題爲根本議案暫定於三月中旬開會外傳有三月一日開會之說聞籌備實趕不及現各省在部報到者已有半數其道途遥遠者已在行程中内務部恐以此躭誤會期昨又電致各省略謂政務會議會期已迫貴省所派列席委員務希卽日至京以便進行一切至爲企盼 
[叨恰危急中之援庫消息]  
　　援庫軍隊遲遲未發叨林恰克圖警報迭至參陸處前日會議之結果又電援庫總司令部迅促各路援軍於一星期星畢集叨林並催副司令鄒芬尅日馳抵前線調度一切至直奉軍出援問題連日院部與曹張兩使往返電商已有進步直軍方面現擬抽調一師取道張家口直赴外蒙奉軍方面除由黑省編成兩支隊繞出索倫山外另調近畿補充隊一旅偕同直軍前往協作其騰出之京畿防務則改派第七混成旅擔任此種辦法大體已屬决定目前所躊躇者則爲開拔費與服裝糧秣之籌備問題聞政府之意主由各該省先行墊欵措辦將來由國庫撥還昨已發電分商日内當有結果又援庫總司令部亦因餉械不足向奉省商借現欵二十萬元大砲八尊機關槍二十架子彈一百萬粒當經張作霖照允業於前晚運京轉解赴口 
　　又據交通機關所得報告烏得附近一帶現有褚旅殘部數百人退抵該處糧秣缺乏爲狀至窮駐烏防軍已派人前往收撫但褚旅本人蹤跡依然不明 
　　據東亞日報謝米諾夫安們古夫安戞刋等之代表近在北京迭開會議討論建設滿蒙帝國問題彼等結合團體謀驅逐過激派於滿蒙土耳耳之外現在秘密進行購入彈藥以備大舉此會議三週之前謝米諾夫曾在奉天晤見張作霖時關於滿蒙獨立問題有所討論現赤塔政府願以軍隊援助中國又聞政府昨接援庫副司令鄒芬來電報告庫倫活佛近益擴張勢力以圖自主故除將中央所設各項官制宣佈取消外近又在汗山及庫倫附近添募蒙兵積極整頓軍旅并委俄黨參謀長日人山田氏與日商交涉代購大宗步槍子彈砲彈機關槍等俟擴充軍隊就緒後卽行分配應用 
[延琿日軍仍未撤盡]  
　　延琿日軍撤退一事曾經我國當局迭次交涉然截至現在通盤計算只撤去三分之一吉省人民一再呼籲政府當軸一再交涉迄無解决之期日昨駐日使胡維德來電謂此案屢向日政府提議茲據日外省答稱日本在琿春一帶駐兵一係保衞日僑一則防範韓黨對於中國主權毫無侵犯現在地方秩序仍未全恢復撤兵一節勢難辦到等語詞意堅决應如何辦理乞示機宜又吉林督署來電亦謂日本在延　各處所設之保衞隊肆意騷擾被害商民分向中日軍政長官請願撤消並願由各界組織民團實行保衞各地居住之日僑日本司令置諸不復近日各界憤恨異常紛來公署堅請交涉撤退所駐日軍務請中央與日本駐京公使嚴行交涉以免公民再發生他項枝節致碍邦交聞外交當局對此極爲棘手 
　　又據天津某報消息延琿交涉今已相持半載日本方面枝節横生百計延宕卽以撤兵一事而論去年十月杪時日使卽有宣言謂於十一月可以撤退及十一月已過而日軍之在吉邊者依然如故是時張作霖曾向赤冢領事交涉謂何故失信赤冢則答謂鬌匪未靖日軍實不能撤但爲求兩國之睦誼起見九年年底必有一相當之解决張作霖信之曾據言電告政府不料此項口約方定而日本在吉邊設警之要求卽至今年一月外部爲日本設警駐軍兩問題曾迭向小幡氏求一澈底之解决小幡則謂警事須緩商日軍隊必於一月底可退今又二十餘天毫無動靜政府以爲日本迭言退兵必已撤去若干曾電鮑貴卿調查吉邊尚有日軍多少及鮑氏電覆則謂尚有六連計一連駐龍和一連駐琿春一連駐延吉一連駐百草溝二連駐頭道溝實數如此並未減少云云日本以撤兵爲欺人之談至是大白昨據外交界人云日本撤兵之約雖不願履行而此項 
 
 
 

Page 7

 
 
舉動頗惹各國之注意故日軍欲長據延琿五屬勢亦有所不能但不將日本吉邊設警事解决則其慾望未滿實不能痛快而去外交家之手段常喜作進一步之要求以爲退讓之餘地日本在延琿駐兵之計劃其目的所在實爲延琿五屬之日警問題耳 
[東三省通訊隱]  
　　東省特别管理區市政局之前因後果（二） 
　　（三）俄英協約俄英兩國政府約定將中東鐵路界内自治及納稅章程推行於界内英國人民其約文如下第一條大俄帝國政府聲明中東鐵路界内哈爾濱等處所收稅捐等項專爲供各該處居民自治及辦理公共事項之用大英國政府允令居住中東鐵路界内各該處本國人民自一千九百十五年一月初一日起遵守地方規則及議會議案仿照俄國人民一律交納捐稅其規則及議案如有新定或變更之處自施行於俄人之日起大英國政府亦應令本國人民遵行並須於實行前預先通知並不得違背英國人民治外法權所有通告新定或變更規則以兩個月爲限新定或變更議案以兩星期爲限第二條居住中東鐵路界内哈爾濱等處英國人民於現有之公共議事會及將來規定之議會均有選舉權及被選舉權按照議會規則與俄國人民享受平等權利哈爾濱董事會辦事員六員之中加入外國人民代表一員保護外國人民利益應由外國人（非俄籍）中之素孚衆望者舉充之其選舉法如下凡駐哈有領事裁判權之國（除俄國外）之代表其本國人民已按照本協約遵守地方規則及議案納稅者須先中東鐵路總辦將其預選過半數選定三人以上五人以下之人名單交付鐵路總辦轉送董事會以便公共議事會由此單内選定一人其决選過半數者爲正式代表卽係董事會之辦事員票數相等時抽籖定之選舉時期應於董事會他辦事員同時辦理其任其亦與他辦事員相同如於任滿前辦事員有辭却或撤換者則於代表大會開會時另外補選仍於領事代表名單送到後行之辦事員之撤換非有加入本協約國之領事代表過半數之承認不可至此三年期内應選之外國人民辦事員按照上稱辦法自領事代表將名單交付鐵路總辦後於兩星期以内補選第三條居住中東鐵路界内哈爾濱等處英國人民於經營商業及租地等事關於經濟問題與俄國人民權利一律平等至於土地權現受之限制將來或行開放或中東鐵路租借停止後租地者或有房産者得有何等權利英國人民應與俄國人民平等享受第四條英國人民於抗議加收營業稅之數目凡在英國領事前宣誓聲明營業之種類及其狀况者則宣誓之聲明卽爲確證至開設旅館出租房號餐館娛樂塲或售賣酒品等類營業非先行呈驗英國領事允許憑照不准給照開設第五條中東鐵路界内哈爾濱等處之警察權一經英國領事請求卽須施於英國人民如未經英領事請求時除擾害公安外其警察權不得施於英國人民第六條中東鐵路界内俄國政府無論減輕何國人民租稅時英國人民一律同享第七條本協約所附之地方規則及議案俄國政府應監視其按照本協約第一條規定之期限實行英國領事斯來中東鐵路公司代辦達聶爾俄國總領陶守仁一千九百十四年四月十七日就右協約觀之若我照此辦理難免政權受損然過渡時代不得不曲爲遷就於是一面議改市政局一面仍以該協定爲根據以免領團反對此一月前當局所抱定之方針也 
　　（四）領團意見董道尹本此主恉各方接洽英法各領頗爲贊成美領本對我國政治處處予以正當援助故對此事極表同情謂願一律加入義丹各領亦無異議獨某國領事聞訊大爲不悅密謀反對以冀遂其將來繼承俄國獨占之心無如衆意所在難達自的當局亦以多數贊成遂决計實行迭商中央内外一致董士恩兼局長馬忠駿兼副局長之明令遂以發表矣 
　　（五）市政局成立董兼局長等奉令後卽行著手改組定名東省特别區市政管理局於十年二月十二日就公議會開成立大會中外人員到者甚衆會中董事羣表滿意市内商民大爲歡忭而市政權自我操將來地面設施卽減少無數困難誠可慶也惟此中尚有一節應行補述者此市政局局長原議有歸東省鐵路督辦兼攝與歸濱江道道尹兼攝之兩議旋以督辦爲鐵路公司監督官員使之兼攝仍不能與公司畫淸政權不如歸諸純粹地方官吏性質之道尹兼攝較爲名正言順而無流弊斯議乃决至市政局組織辦法聞當局已擬訂六條内容若何尚未探悉 
[豫官廳與路員衝突之始末]  
　　日昨豫中某報曾載去臘開封實業廳與隴海站員路警衝突一案惜語焉不詳僅云路局遣人陪禮廳中亦不欲深究云云然據外間所傳則此案正在發展所謂和平了結者恐係一方之詞並非眞相比向汴鄭兩處探聽原魏始知此案發生於去臘年底張實業廳長因事赴鄭州該廳全體員役均赴車站送行因不購月臺票入站司票員李某以違章拒之廳員恃衆將李痛毆路警調解亦被誤傷站員及警官不服立召數十人出而制止由是雙方百餘人一言不合各以武力解决此時開封車站秩序大亂人聲鼎沸彼此各有受傷路警中雖亦有身受重創頭破血流者惟尚能自衞究不如實業廳職員丢冠失履狼狽走散之吃虧也張廳長見勢不妙則鼠伏站廳不敢出頭適車已開行乃急上車西去管城（鄭州）不聞不問矣 
　　車站武劇告終之後頗驚動全城街談巷議傳播一時徒以臘盡歲闌大家均忙過年豫報亦停刋此絶大風潮亦按下不提勢將以不了而了之詎料今春某報（軍政界機關）提及此事意懷左袒辭極簡單於是路界方面乃起反響某路員憤慨殊甚卽私議云我輩係奉諭照章辦事實業廳員旣屬上流社會人物當知服從法律遵守路章乃不向路局領入站憑證又不購月臺票旣入站矣復故意率衆任意出入行同挑戰稍加阻止則恃衆行兇不勝則又訴於法庭法官非得鐵路總管承認不便直接令吾輩擅離職守對簿公庭乃利用報紙敷衍面子殊不知某報所載不值一笑寥寥四五十字旣不載當日起釁情形又不能探悉現在交涉眞相祇聽實業廳一面之詞語未畢卽有激烈派少年路員數人同聲謂此案如不得直則開封一站今後不能再辦月臺票亦無人願司此職寬則溺職嚴亦獲咎何如取消爲愈云云此路界方面之憤慨也 
　　實業廳員自車站失敗卽往求張省長作主張素畏事且頗不以此舉爲然後經衆環請設法爭回顔面張遂批云此事須徵督軍意見再定辦法詎知趙督與張亦同一意旨以是案曲初在廳况隴海路管理之權操自外人恐生枝節亦宣言不管謂此非軍事範圍本督軍不便干涉民政雖經託各方面說項軍民兩長終是一味推諉張廳長大窘欲偃旗息鼓則無以對屬員若問罪興師則己力又所不逮不得已决定起訴於地方廳法廳受理後卽移文路局長要求某某路員出庭答辯該路總工程司卜尼威以此案發生係中國官廳破壞路章正擬提出抗議忽轉到法廳公文愈形憤慨卽向局長質問並嚴詞絶絶態度非常堅决現雙方勢成騎虎有發展之趨向倘辦理不善或致引起國際小交涉亦未可知耳 
[戚揚開缺之經過談]  
　　贛公團電迎趙從蕃　戚揚之臨去紀念 
　　自京代表來贛與各公團商决贛賢長贛後贛人去戚運動進行益急府院内部日有贛代表足跡請求先决去戚合羣議員亦連續赴京請願政府始雖有袒戚之意至是被迫不過乃慨然應許舊曆年底撤戚之聲震人耳鼓會張宗昌事發生又告停頓戚自知不能久留遂乘此時趕辦交代彌縫任内虧空據贛人所聞前屆選舉戚曾挪用鉅欵又五年辦理禁烟（時英領來贛會勘烟苗） 
僅用公費二萬餘元而戚之報銷乃至十四萬元之多殊覺駭人戚以去留不成問題惟地方人士注意兩項公欵不稍放鬆頗覺爲難贛中黨派素多内定趙從蕃長贛反對贊成參半一時尚難决定不料日前忽有奉張電保劉恩格長贛之議贛人大震陳督亦恐奉系勢力伸入江西電促發表趙氏京同鄉亦表决一致而二十一日趙長贛財政廳長楊慶鋆護理電令到贛矣楊謀升省長甚力陳督亦爲力保終以與贛人長贛宗旨相背不易得手楊乃改謀代理此次僅得護理不甚愜意昨已電京懇辭並電浙趙早日履新蓋一則因不滿於護理一則省議員劉子貞等致各公團電有扣留戚揚嚴算交代之語恐戚交印卽去轉多爲難省議會則又恐趙不速來萬一楊護理後謀代謀署尤難對付急於二十二日開會致電府院感謝尊重民意並懇電趙從蕃從速履新又電浙趙歡迎二十三日總商會教育會總工會學生會省農會均電浙趙懇速履任讜言社以擁戚無效亦拍電迎趙說者謂贛人對趙之歡迎殆亦戚氏反感所致耳 
　　二十二日傍晚戚省長忽懸牌示更調三十餘知事在昔淸布政使交卸每臨時更動知縣位置私人然至多不過數人官塲謂之起身砲戚向來掛牌如同商家之發貨動輒三四十缺不等江西吏治腐敗卽由於此固無怪贛人之憤恨也此次委署知事内若干人爲蘇齊所薦有數閩人則爲國務院秘書長郭小麓介紹者餘均省署紹興師爺之保官者尤奇者尹繼明尹磐叔姪二人因與戚有密切關係同時並得署缺輿論大譁各縣人士以戚舉動荒謬對於新委知事大起反對不日均將開會拒絶接印其反對黨之合羣將以此事與侵吞公欵同列爲戚揚罪狀云 
[中央關於賑災公債要電]  
　　内務部財政部賑務處以中央統籌賑濟議定由常關貨稅附徵賑欵充公債基金募集賑災公債現已將公債總額分别支配昨電齊督王省長請由省公推一人監視茲錄原電如下江蘇督軍省長鑒查上年北五省區久旱成災情形慘苦尤以京直魯豫秦晋等處爲最且區域廣袤亘三百餘縣被災人民達二千餘萬樹葉草根採食殆盡饑饉流亡極堪軫念迭經中外人士設法救援終以災區遼闊普及維難比者浙省水災甘肅地震文電紛至沓來中央統籌賑濟責無旁貸前經主管部處議定由常關貨稅附徵一成賑捐撥充公債基金業經擬具賑災公債條例於上年十一月呈奉教令公布嗣因遠道傳聞易滋誤會又經部處通電解釋在案現在募債機關業經成立攤募債額並經釐定計公債發行總額四百萬元實收三百六十萬元除補助浙省工賑用欵四十五萬元及黑龍江省移墾北省災黎用欵二十萬元外下餘之數擬以一百九十五萬元爲分辦直魯豫晋陜甘六省及京兆熱河兩區極貧災民春撫之用以一百萬元趕辦平糶接濟直魯豫晋等省次貧災民並擬酌撥若干補助工賑明知杯水車薪勢難普濟顧救災之急甚於救火能早撥一分糧欵卽多救一分民命庶於無可設法之中勉收毫末涓埃之效凡屬紳商諒邀矜鑒所有賑欵動支自應由本處督同省區官紳核實開支隨時公布以昭大信用特通電奉逹務請將本處分配賑欵辦法代爲明白宣布俾衆周知藉袪疑慮抑事關救災要政辦事尤貴公開仍望查照蒸電由省公推一人來處監視以期内外相維共成義舉至此項加徵原定期限一年斷無延長之理一年以後任何急需不再援案加徵其免稅貨物加徵四成一節現經體察各省商困情形並擬核減至二成以順輿情而示體恤似此格外通融務希一律照辦祈速爲宣示並盼見復爲荷 
[駐蘇第二師裁遣軍隊情形]  
　　淸江通信云新編江蘇陸軍第二師馬玉仁師長於本月十一日赴寗賀新一面接洽裁減軍隊事宜馬師長接洽妥當後業於昨夜（二十二日夜）十二句鐘返浦到署後卽下戒嚴命令凡鎭署守衞官兵一概不准請假遲至天明遂召集各上級軍官宣布裁減本師駐黄河灘第六團一三兩營招安隊事旋又調集本城現有軍隊五七兩團及騎礮兵連至南門外校場集合然後將六團招安兩營調至人發雙餉並犒以酒食物事遣散各監視軍隊皆荷槍實彈如臨大敵而城門渡口亦各加雙崗至是凡從前禁止江湖賣藝與夫匪徒謀襲淸江等謡始明其所由來矣現該散遣軍隊仍監南門校場有二十四日押送回籍之說惟此後究有無尾潮容當續報 
[南京快信]  
　　寗各公團聞王士珍將率九師來蘇昨又電京阻止 
　　旅寗贛同鄉昨電浙趙從蕃勸勿謙辭速赴贛任 
　　此間得京信段書雲督辦海州商埠事宜將卽日提出閣議聞會辦已定黄以霖 
　　齊督王省長有日致中央電云本月漾日在寗開國際統一急募賑欵大會中外各界到會人士一致踴躍當由燮元等倡捐發起是日當塲認定五萬九千二百元散出捐册五十一本次日女界開會又當塲認捐四千元現正電催各屬迅速照辦竭力籌募所有認捐細數容俟彚齊另送並查照定章分别請奬以資激勸除將捐欵分期匯寄備充急賑外謹先電陳藉紓厪系 
　　北京勵志學校董事莊廷梓函寄招生廣告齊督昨通令各軍隊内外各處有合格者准予保送入學 
　　教育廳昨通令各縣知事籌辦義務教育迅速督同縣視學召集教育行政人員公同討論限一月籌議具報 
　　無錫教育會被毁案尚無辦法該會會長侯鳴鑑昨來省謁軍民兩長請設法維持 
　　海軍各艦欠餉三月未發藍總司令派軍需課長羅序和赴京請領昨過寗轉車北上 
　　王芝祥吳鼎昌由京抵寗會晤齊督晚車卽赴滬 
　　禁米查騐處曾樸現又續假一星期 
　　王省長昨委孫蓉汪啓泰魯瞻充省署財政佐理財廳委周善濟赴吳縣吳江崑山無錫等縣提欵賴家祥赴松江南滙靑浦金山四縣催提稅欵 
地方通信 
[蘇州華洋義賑分會開會]  
　　蘇州華洋義賑分會於二十五號下午四時半在觀前靑年會事務所開蘇州義賑會委員會到會者有龐天笙莊季和巴克蒙柏樂文程幹卿褚辛生龔庚禹潘振霄顔心介徐可陞黄勝卿等議决事項如下（一）設華洋義賑分會於蘇州總商會公推龐蔣柏巴四君爲分會主任（二）書記一席由樊生一君擔任（三）司庫由金贛春君擔任（四）凡屬蘇州各機關直接送交義賑總會者應報知本分會以便稽核（五）先撰一募捐通告述明設會理由請龐主任託各商家於門首設募捐筒（六）收到捐欵後仍由商會出據加戳華洋蘇州義義賑分會圖記（七）旱災紀念日（三月五號）收到之欵託程柏兩君監視核算（八）擬再演崑劇佐以上海西人魔術以便易於募捐（九）下星期五仍開會迄散會時已鐘鳴六下矣 
[無錫土著與客民决鬬]  
　　光復門外馬路上一般流氓向分土客兩帮客籍以已革之軍警爲多平時唯一之進欵爲放印子錢及向私烟窟索取陋規性情暴戾土著每受其欺新年中北門外長安橋有賭局一所係土著蔣某等所設輸贏頗鉅蔣爲共進會分子又充某隊隊員土著流氓半出其門頗佔勢力客民向索陋規者雖不滿意然亦莫敢如何也前日水警第二區分隊長常鐘鳴因事撤差疑蔣妻之進讒所致（蔣妻爲師區長之乾女）大恨糾集客帮與蔣尋仇蔣亦號召徒黨與之對壘各有數百人羣集於縣署附近幸水警隊官吳正榮向雙方力勸始各分散此隂曆十七日晚間事也惟常蔣二人雖已言歸於好而各人之徒黨仍躍躍欲試往來尋釁平時受客籍之欺凌者又附和其間於是土著之聲威大盛十八日午後三時許城東亭子橋馬路上逍遥樓同時並發長凳碗盞悉作武器流氓光蛋愈聚愈多有由樓上擲下者有提其四肢向地猛擲者人如潮湧馬路上之交通頓絶嗣見客帮向城内逃逸追至崇安寺復大打一陣旋又退出城外趕至迎仙樓茶店店主宋淦培（客帮）見勢不佳急由樓　躍下跌傷一足其時土客兩帮曁隨衆附和者奚止數千人警察彈壓失效第一分所長胡晋階恐釀巨禍遂命警開槍始紛紛逃獵當塲拘獲孫榮　等四名警察黄良弼汪俊山亦各受傷時縣公署適因衆院選舉事召集十七市鄉董事在署開談話會頃刻間連接電話十餘起趙知事卽委李藩周警佐帶同警察隊出外彈壓迨李君到場莠民早已走散遂將傷人五名并受傷巡士兩名片送協濟醫院診治回署後復命偵緝隊出外解散餘黨縣署亦臨時戒嚴令將後門關閉未幾第一分所第一分駐所偵緝隊先後報解滋事人九名經侯惕丞警佐審訊均無確供卽命一併收押候查明核辦 
[松江衆院初選之舞弊聲]  
　　衆議員初選投票期確定三月一日縣公署業將投票證分送各調查主任惟各該調查因鑒於上屆票價之昂貴多有把持不發者松江·五庫·白沃·吕蕩·前河·小西涇·官紹塘等七市鄉之投票地點在白龍潭縣立第二高小校現該校附近房舍已被組織初選當選人租賃一空選票價値每百紙總在十元至十五元左右亦有索價每百紙二十元者聞楓涇市之辦法尤爲新奇該處投票證概不按戸散發自願組織初選當選人須向總機關報名額定二十人報名期滿用抽簽法决定十人此十人各繳洋二百元留充地方公益費嗣後各該當選人均可將當選證自由出賣不受限制云 
[亭林催租局長委定]  
　　亭林市催租局長王錫疇因病出缺該市人士僉欲由警察分所長白一鳴兼任一部分人則公推顧長發呈請縣署委用當經郭縣長令行該市自治委員張伯平秉公查復旋據該委復到亦稱由警察分所長兼任較易行使職權惟須任顧長發爲助理以順輿情云云現縣署已委定白一鳴兼任局長而打消顧長發助理之請惟縣署重訂新章嗣後催租局拘提佃戸須用縣署法警管押期祗許十月十日之後如仍不能將租欵理淸卽解縣署辦理 
[鎭江調查工廠狀况]  
　　江蘇實業廳近奉内務農商兩部電令調查全國各商埠工廠預備向萬國工藝會赴會迅將各縣工廠狀况調查報告聞張廳長昨已派委王君先至鎭屬各縣調查矣 
[荳油最近市况]  
　　荳油一項除洋莊銷路之外向銷廣東香港汕頭等客帮去年年底時本埠存貨爲數頗鉅今春開盤因粤省市價不振致本埠市面亦甚平疲現在油價已跌至八兩六錢六錢今後趨勢如何殊難測度也 
來函 
[楊天驥來函]  
　　本月二十二日貴報北京專電有財部加派楊天驥赴滬會同鄭天錫辦理關餘訴訟云云天驥並未奉有此項加派謹馳請更正至以爲感事頌道安楊天驥啓 
雜評一 
[曹張入京與財政（默）]  
　　北京政府今年之最大難關厥惟財政卽以整理内債論當局所苦心經營之計劃從一方面言之此一萬二千一百八十餘萬之内債換給十年公債旣可减少發息年期又可减少償還總數而政府之信用目前亦可賴以維持然以另一方面言鹽餘烟酒稅等盡搜括以充内債基金財源盡爲人操縱而將來財政愈無騰挪活動之餘地財政將益形朿手是故今日之財政所謂無辦法者無論矣卽有辦法如内債結果亦終陷於窮途而已 
　　今當局以無術度此難關而商之於督軍巡閱吾謂督軍巡閱而尚以爭黨見角勝負爲能不知有所謂中央政府者則亦已耳苟眞欲維持中央政府則當先維持中央財政切實商定一裁減軍隊方法實爲最急要之事若其他枝枝節節之政策殊無當也 
　　然而奉天之張作霖方以添設兩師爲請豈尚少顧中央之財政哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[籌備義務教育之談話會]  
　　上海縣勸學所長李頌唐迭奉官廳命令籌辦義務教育先議籌欵辦法爰特函邀名譽學蓮曁教育界領袖於昨日午刻到所由李君備具午餐共商辦法計到所者爲朱福田姚子讓朱伯華錢紳齋賈粟香沈步瀛李墨非楊聘漁等八人入席後卽議籌欵意見並由李君將調查境内學童人數與規辦設校地點及籌欵辦法之印刷品分致列席諸人僉謂現籌欵一層極咸困難今在此諸人祇可作爲談話會究竟如何着手進行須訂期正式柬請本縣教育行政人員會議方能確定衆意僉同遂散已下午四時矣茲將李君所發之印刷品錄下 
　　施行義務教育之要點 
　　一丶分期籌辦遵照教育部規定籌辦期限自民國十年起至十七年止八年之内全省一律辦竣至學齡兒童之就學逐年增進成數如下表十年百分之二十十一年百分之三十十二年百分之四十十三年百分之五十十四年百分之六十五十五年百分之七十五十六年百分之八十五十七年完全就學 
　　二丶學齡兒童之統計本邑學齡兒童總數爲八三九七二人已就學男兒爲一九七四九人女兒爲三四○四人未就學男爲二七六一五人女爲三三二○四人 
　　三丶應增學級數以每級五十人計應增一二一六級　　四丶應需經費數以每級開辦費百元經常費二百五十元計應需銀四二五六○○六（開辦費一二一六○○元經常費三○四○○○元） 
　　五丶籌欵方法應遵令條舉辦法呈准施行茲就籌畫所及提出請議祈公决（一）『貨物稅帶征教育特捐』查民國八年八月第四次省教育行政會議議决按照解庫正稅比較定額帶徵地方教育特捐十分之二照額按期咨解所在地方縣知事公署查收轉撥等因現在實行義務教育卽當呈請照辦（二）『所得稅』奉令指定所得稅撥作振興教育提倡實業之用並經國務會議議决所得稅全數除照章應提征收奬勵費外以七成撥作教育經費三成撥作實業經費等因應請將七成教育費完全充義務教育經費（三）『菸酒公賣帶征教育特捐』迭經省教育行政會議議决按正額帶征三分之一等因仍請由省長咨財政部訓令江蘇菸酒公賣局照辦（四）『整理屠宰稅教育特捐』案省教育行政會議議决案屠宰稅教育特捐爲總數三分之一現在本邑所徵之數祇及十分之一應請依照原案加徵（五）『年租加徵』案本邑年租每畝祇收一千五百文應請查照寳山縣年租徵收數加徵並須以銀圓爲單位（六）『典當營業稅』查牙行營業稅旣帶征附稅二成對於典當營業稅亦應請帶征附稅二成以充教育經費（七）『錫箔捐』查前淸宣統年間錫箔捐値百抽五已有定案近又經滬海道屬各縣勸學所呈請核准在案應妥議辦法呈請實行（八）『整頓中資捐』擬會同各市鄉經董妥議整頓辦法 
　　本縣逐年應籌義務教育經費表（民國十年起至十八至）（表以元爲單位） 
年分　增添級數　應添經費　開辦費　經常費總數 
第一年　二四二　八四七○○　二四二○○　六○五○○ 
第二年　一二二　四二七○○　一二二○○　九一○○○　 
第三年　一二二　四二七○○　一二二○○　一二一五○○ 
第四年　一二二　四二七○○　一二二○○　一五二○○○ 
第五年　一八二　六三七○○　一八二○○　一九七五○○ 
第六年　一二二　四二七○○　一二二○○　二二八○○○ 
第七年　一二二　四二七○○　一二二○○　二五八五○○ 
第八年　一八二　六三七○○　一八二○○　三○四○○○ 
總　數　一二一六　四二五六○○　一二一六○○ 
[江蘇童子軍聯合會開會記]  
　　昨日（二十七日）上午十時中華民國江蘇童子軍聯合會開幹事會到者沈信卿章伯寅顧眞來沈同一王英超戴企留兪元爵潘競民諸君提議案件如下（一）參加遠東運動會案議决應先通告各縣聯合會及各團（并附寄擬定節目單）如願加入表演及服務者須於四月一日以前將服務人數及表演節目等報告本會一面推定顧拯來君與遠東運動會商定服務事項及表演時間（二）草擬奬勵條例委員會交到奬章條例草案議决將原擬草案推請章伯寅君詳細審閱參加意見後再交委員會修正付會議决（三）如臯石莊第三國民學校女童子軍團長薛憲立函詢女童子軍教練員是否可由男教練員兼任議决函復應視本地方情形再行酌定（四）戴企留君交到幼童團徽章議决存備仿製（五）灌雲山前鄉立新民小學函報童子軍團成立附到名册及簡章請派員攷驗議决查來函係報告灌雲聯合會應將原件寄還（六）宿遷縣立一高函報童子軍進行情形附到職員團員姓名表請派員試驗議决該校前經視察攷驗員攷驗合格續招之團員應由教練員負責毋庸另行派員攷驗（七）急募北方振欵案議决全國急募振欵大會舉行總募欵童子軍亦宜勉盡義務應卽通告各縣聯合會及各團自行酌定辦法盡力捐募將成數逕交上海募振機關或寄由本會轉交 
[參列里昂展覽會之提議]  
　　本埠工商研究會會員余正勤新自法蘭西回國向工商研究會爲參列里昂展覽會之提議原書錄左歐戰前每年德國來不齊格Ｌeipzig必有一貨品展覽會全國工商界莫不欣然赴會陳列其成績貨品以供國人之評論互相比較比較之結果則研究改良之方法一經改良則有停步物質進步則工商愈發達故該展覽會之成績極佳不獨兩國民之興趣且可促工商業之發達德國之富强有由來也歐戰旣終來不齊格之展覽會遂無重開之希望法國有鑒於此乃有里昂展覽會之發起里昂法之大城也濱羅納河工廠林立交通便利爲全國實業之中心點該展覽會始創於一千九百十六年當時與會者僅有一千三百餘人異國數人而已迨一千九百二十年春則增至五千人國度有十五國之多進步之速誠出乎意料之外去年三月鄙人適在里昂赴會參觀會場居本城之中心面積數英里全國工商聚於一堂每一出品人佔一四萬當見方之木屋陳列其成績貨品揚其商標散其傳單以廣招徠决不願放棄此製造上競爭之一種好機會也我國工商業之不發達以致入口貨之超過近來有志之士雖屢思提倡國貨之製造注重出口業謀擴張我國商業於海外而挽回已失之利權然故步自封無遠大之目光泥守舊規乏比較之觀念卽如此一年兩逢之里昂展覽會亦坐視他人之競爭而不知籌備加入一得模仿之利益可爲浩歎世界各國對於該展覽會異常注意卽遠如南美之阿根廷弱如亞洲之波斯亦均陳列其工藝品·與原料品以供購品人之評判我國亦文明先進反棄直接貿易之權利而不注意坐喪此良好之機會而少許出品只均附他人商標下發現於會場此我工商界之羞亦我國家之恥也興念及此能不奮然而起以圖挽救者乎鄙人不揣譾陋願隨諸君子之後徵求我國工商出品以參列一千九百二十一年之里昂展覽會 
[華絲出口之歷年比較]  
　　華絲出口近年來益見衰落茲據中和洋行之每週出口華絲報告云華絲出口季節以每年六月份始本季出口華絲自去年六月至本星期止（二十五日）黄白絲合計一萬五千六百六十七擔較去季同時减一萬五千零五十擔較前季减四千五百九十擔其運往各國之歷年同時數額比較如下 
　　　本季（本週止）　去季一九一九至二○年　前季一九一八至一九年 
倫敦　七二一擔　一六七七擔　二一九五擔 
法國　一六六八擔　六一三二擔　四四二一擔 
意大利瑞士　一八五擔　一八二擔　一○三擔 
美國　　二八五一擔　八八九○擔　五九○四擔 
印度東方諸邦　八九九九擔　一二二○二擔　六四六二擔 
俄羅斯等埠　一二四三擔　一六三四擔　一一七二擔 
繅絲　一五一一三擔　二八四七三擔　二二六九二擔 
黄繅絲　四五五擔　五一○四擔　二○六七擔 
野繭絲　五三七一擔　一一五七一擔　七九八○擔 
[米價逐漸低落]  
　　上年夏秋間滬地米價奇漲每石至十六元迨新貨上市猶十元左右米業中有經驗者預紏開春價必低落比至臘底卽漸次見跌昨日南市方面售開之價北帮廠機粳每石七元八角船機粳七元六角周莊陳墓等南帮中關之米祗六元七八角但市價雖跌尚無銷路此一星期中計每石跌去一元之譜連日浦江存積米船有二百號左右囤戸上年底存棧之米亦將售去蓋因天時漸熱受蒸變色内地行家致函來滬催經售米客速售而米店銷路極呆因上年所賺之錢當此下山勢皆抱謹愼主義且客秈到源亦汪有此種種原因而米價遂有今日之現象大勢二三日内不致看漲也 
[取締米商私囤之公函]  
　　上海縣沈知事昨致滬上總商會縣商會公函云敬啓者本年二月二十五日奉滬海道道尹公署指令内開本公署呈爲奉令取締米商私囤會商情形仰祈鑒核由奉令呈悉據稱滬埠並非産米之區全恃客米存棧銷售以爲挹注存米未便限嚴是屬實情惟查次擬訂罰則非對於普通存儲銷售之米商加以限制實因遇有大宗囤積居奇意圖私販之奸商而嚴其制裁設不明定罰則一任私自囤積則奸商走私之伎倆巧而且工焉知不百計設法以圖一逞上年米價已可爲前車之鑒事關民食故禁私與禁囤認爲必須並行方能收效應責該知事再行會商南北商會邀集米業董事悉心核議除向米業商棧存儲隨時銷售者不計外設有大宗囤積居奇之戸應如何加以罰則公同議訂呈候核轉仰卽遵照辦理等因奉此相應函達敬希貴商會查照卽日邀集米業董事妥議見復以便核轉具紉公誼 
[苧蔴價格略漲]  
　　苧蔴一項上年太古及招商兩洋棧兩次失愼焚去一萬餘件嗣後貨客陸續自江西九江湖南等處産地辦來甚多故無缺乏市價亦無大漲落高貨月絲常在二十兩後因去路漸呆小至十八兩左右今正以來太古招商輪船運來約有六千餘件近日美商及日本各洋行稍有辦動所辦者係頭號月絲有一千五六百件而南京及浙江兩省各織綢廠亦購辦五百件故市面較前活動頭號月絲開至十九兩二號十八兩寒絲頭開十八兩八錢二號十八兩計價每擔漲起五六錢云 
[縣商會緊急會議紀事]  
　　滬上各業商反對貨稅加征及免稅物品征收二成一事現因稅所海關實行之期已迫由各代表紛赴縣商會請求開緊急會議已由會長特發通告訂期昨日午後三時開會已紀報端茲悉昨日開會時到有全體會董會員及各業代表等共計一百餘人首由會長姚紫若副會長姚慕蓮報告開會宗旨畢卽宣讀稅所轉來都令實行加征情形述及北省災情須設法勸導等因並由副會長面陳何護軍使經過一切手續畢各代表僉稱商界對於北省募振一事早已踴躍捐納數已達二百餘萬不可謂不勉力今政府欲一旦加之貨稅未免勢成强迫况全圖商會聯合會蘇省事務所大會時已一致否認早經拒絶滬商對此力有不逮應行一致否認云云會長再三勸導仍無效果而散聞商輪公會沙船公會報關業代表等擬於今日公同面謁稅務司陳明一切請爲維持云 
[烟酒聯合會常會紀]  
　　中國烟酒聯合會昨日午後兩時開星期常會首由主席陳良玉報告接農商部一八四號來文内開以英美烟公司借欵一案當經本部分咨財政部全國烟酒事務署茲准財政部全國烟酒事務署復稱並無向英美公司訂借欵項之事去年十二月三十一日承准國務院交到上海烟酒聯合會來電當經呈明大總統云云等語次報告接杭州總商會函稱烟酒借欵一案業經農商部咨查絶無其事云云次報告農商部一五四號來文略開皖省烟酒事務署裁撤公賣支棧係屬因地制宜改革積弊起見烟酒公賣棧暫行章程係前財政廳擬訂施行並非呈奉教令公布該章程第二十二條規定凡主管機關認爲有未盡事宜自可隨時考查情形酌量變更又第三條内載各省烟酒公賣分棧各於本區内有組織公賣支棧之權所謂有組織之權者不過申明分棧有此組織之權並非分棧之下必須設置支棧則酌量裁撤亦於章程無所抵觸裁撤支棧以後由分棧直接分局在官廳旣少一重挾持在商亦可去一重隔閡云云諸公對於來文有無意見金拜仁起言查皖總商會等來函有變更原章將分支棧經理改爲委員押金改作保證之語今來文則稱裁撤支棧直接分局究竟是否直接分局抑或另派委員接辦支棧之棧關閩局長呈文與商會等來函不符此其一旣將支棧裁撤則押金理應發還何以又將押金改爲保證農商部對於此上並未提及隻字令人懷疑此其二兪葆康起言究竟支棧是否裁撤抑係改派委員辦理此爲先决問題應函詢閩商再定辦法朱信齋附議通過金印侯起言部文内開烟酒公賣棧暫行章程係前財政廳擬訂施行並非呈奉教令公布等語按諸約法此項章程未經國會通過當然不能成立稅法以便商爲原則今便於商者則裁撤之利於官者則設置之且章程旣規定支棧一項如須變更亦須得商會之同意不應任一省一局私意爲進退嗣經戎星甫袁榮生等一再討論僉謂此事未便默認應俟閩省代表到會詳詢種種情形再行電爭衆無異議至五時後始行散會 
[朱啓鈐將次來滬]  
　　前議和總代表朱啓鈐及眷屬等二十餘人定於今日（二十八日）晨出京南下已由交部致電京奉津浦滬寗三路局長預備專車聞朱君準於明日（三月一日）到浦口在寗勾留一天乘滬寗路專車於二日到滬 
[史蒂芬赴杭卽返]  
　　美國銀行團代表史蒂芬昨由滬赴杭游覽預誌昨報茲悉由銀行界西人五人及華人傅筱菴等六人陪同史君於昨晨七時三十五分開行之早班車赴杭鐵路局長特派倪兆春隨車往返照料卽日仍偕徐恩元傅筱菴等乘夜班快車於下午十一點半返滬在梵王渡車站下車 
[航空處簽訂建築飛機站合同]  
　　大陸報云航空處昨與允元實業有限公司簽定虹橋建築飛機停駐所兩處之合同工程將立卽開始儘四個月内完工屆時京滬間之航空事業卽須開辦北京淸河地方亦建築同樣停駐所兩處而濟南浦口亦招人承築同樣工程以上四站各可停駐維米式飛機兩架以便輪流飛行上海虹橋站佔地逾二百七十畝内有二百四十畝屬上海縣境餘爲靑浦縣境航空處刻仍招人投標承造虹橋站屋機師室及蓄油池云 
[昨日滬杭路火車誤時之原因]  
　　昨日（二十七日）滬杭路由閘口來滬之特别快車本應於下午六點五十分抵滬乃遲至下午十一點三十餘分鐘始到蓋因該車駛至嘉興車站機車上車輪發熱不能開駛當由站長拍電致滬卽撥機車前往替班拖掛來滬因此遲四小時半之久 
　　又昨日由嘉興來滬之區間車駛至石湖蕩車站時機車重要機件忽然損壞亦由滬上開車頭前往接拖於十二點半時始由石湖蕩開出至下午二時半始到滬亦遲三小時二十分之久 
[何護軍使贊助吳淞商埠進行]  
　　前日吳淞商埠局金坐辦其照晋謁何護軍使面商淞埠擴張警額軍工路酌派馬巡以及擬用兵士築通由北四川路經江灣至吳淞汽車道等事何使均允爲籌畫贊助何軍使於金坐辦極爲契重其致南京齊督軍函云淞埠局行開幕禮林於七時前往致視去時太早人尚未齊坐候間獲晤金坐辦知其人極精明學術經驗兼而有之而對於滬上商務情形尤爲熟悉選充此職可慶得人將來遇有接洽事宜無不推誠相待知注奉聞云云 
[英會領事致浚浦局函]  
　　爲灘地升科事 
　　駐滬英副領事致浚浦局函云（譯文）附上愛邇格洋行來函一紙聲稱坐落新開港相近而與新航道第二躉船相對之地産灘地升科一節鄙人度上述地段之契未曾給發蓋業主之權尚在爭執之中回憶去年二月美國律師『佑尼干』曾爲某派在中國當局處索取管理之權卽希察核爲荷云附抄愛邇格致英副領函爲寳山英册一二○七及一二○八號灘地升科事查去年三月二十六日貴領事來函述及浚浦局在兩年之内不能勘定浚浦界線故升科一事未克遵辦頃悉有某派人欲由南京官産局將上述灘地升科此事對於敝公司甚爲重要應請代爲轉知浚浦局曁中國當道之前陳述緣由爲盼 
[耶松廠承造意艦下水]  
　　大陸報云意政府向耶松老船塢定造之淺水砲艦一艘星期六午後下水艦長百六十尺寬二十四尺六寸自水綫以上全部船身皆包以槍彈不能洞穿之鐵板專供行駛長江及上游灘河之用俟機爐裝齊後將在滬上正式試駛云 
[地方廳明日焚烟土]  
　　上海地方廳譚檢察長將該廳自民國九年五月一日至十二月三十一日止没收之烟土烟膏烟灰烟具嗎啡等定三月一日在廳當衆焚燬並詳報上台邀請各機關派員蒞塲參觀在案茲因燒期將届昨午飭匠在看守所門前隙地高搭蓆棚以便各員休息之處復預備應用一切物件云 
[北浙江路越貨傷人案續誌]  
　　北浙江路二十七號門牌張順興皮鞋店主張毛毛之妻楊氏於本月二十五號夜被匪四人以購買皮鞋爲由捋去金鐲一副並開槍拒捕彈傷店夥徐炳金之肩背等處當經該管捕房中西包探追拿贓盜未獲將徐送請同仁醫院療治各情已誌本報茲悉該店夥由捕送院醫治後卽經中西醫士設法將彈鉗出並將創口用藥敷治以故傷勢日減已可無性命之憂矣 
[賈老窩子先解浙訊辦]  
　　搶刦奉賢縣境胡家橋鎭懋興典當金銀飾物並連刦該鎭保衞團及在途攔刦警察槍械子彈案内之盜犯曾經水警偵探等緝獲何雲甫孫次雲孫肖松吳錫海李餘進殷本銀林心文劉四生卽阮本扛劉得勝等多名續又搜獲匪藏槍械五桿子彈九十粒並起獲贓物金戒等物均已解送奉賢縣訊辦嗣因匪首賈老窩子潛回皖省巢縣原籍由縣會同蘇浙水警廳各派偵探協往巢縣查緝去後業據去探呈報已將賈老窩子一名在巢縣緝獲現因浙省獲案各盜供多牽涉賈老窩子故由浙省水警分隊陳隊長報明蘇省水警廳長旣奉賢縣署特將提到之賈老窩子先行解浙訊辦一俟訊明再行解歸奉賢縣研訊懲辦云 
[查禁社會主義印刷品]  
　　上海縣沈知事奉松滬護軍使公署第七十四號訓令内開頃據探報中國無政府共産黨首領劉師復之遺黨費哲文在滬密組三無學社機關鼓吹平民革命並編纂告少年一書印成小册四處散布該書内容純係傳播社會主義其散布方法異常詭秘不易查獲近日華界中已發現此項印刷品正設法根查等情除仍飭確查該三無學社機關以憑拿辦外爲此密令該知事仰卽遵照轉知各工廠隨時曉導並嚴密查禁上項印刷品勿任散布切切此令等因沈知事奉令後已函知商會希卽轉知各工廠隨時剴切開諭以靖人心云云 
[衆議院議員初選辦事細則]  
　　本邑衆議院議員初選事宜業經沈知事將投票區所劃分十區並飭各市鄉經董分别籌備在案現因投票之期將屆故由沈知事將辦事細則會議妥洽特於昨日分行各區一體遵辦細則照錄於下（一）本細則依照衆議院選舉法第三十八條由初選監督定之（二）投票管理監察各員於投票日上午七時齊集投票所（三）投票管理監察各員有因事故缺席不到應先聲明倩人代理（四）投票管理員有保持投票匭投票簿投票紙及選舉人名册之責（五）投票監察員監察投票所入門處出門處及騐劵處簽字處領票處寫字處投票處休息處之責（六）投票所之啓閉應遵照法定時刻（七）投票所周圍應由管理員函請警區加派巡警保持秩序（八）選舉人進門投票時應先由守門巡警騐明入塲劵准其魚貫而入不得任令爭先恐後（九）投票完竣管理監察各員應會同將票匭封鎖加蓋印章依限送達開票所交開票管理員查收（十）投票管理員應製成投票錄詳記投票情形報告初選監督（十一）投票所職員及公役均由事務所製發標誌佩帶 
　　上海市陸董已將此項細則分致各監察員查照並聞上海市一二兩區選民已發出調查單三萬八千餘戸其第二分區（卽天后宫）選民數亦一萬有零云 
[陜西鳳翔電告地震被災慘狀]  
　　華洋義振會昨接陜西鳳翔縣公署函報該縣城鄉各鎭地震情形先後共計三次爲時在十二月十六日晚八時曆時三十分鐘第一次震盪最烈後二次稍輕計傷亡二千三百五十三人壓斃馬一百四十五匹騾一百十一頭驢七百八十七頭牛二千四百四十七頭豕二百零一雙羊五十一隻倒塌房屋四千三百十九間窰一千八百四十三隻牆一千八百零一堵被災狀况至爲困苦云 
[急募賑欵會理事部成立再紀]  
　　上海聯合急募賑欵大會於二月二十四日下午四時半開理事部成立會情形已略紀前報茲將該會發出印刷之議案列后（一）法領事威爾特君主席（二）宣讀上次議案通過（三）公推朱葆三君爲名譽會長許秋颿君公共租界工部局·法租界工部局總董爲名譽副會長（四）小委員會報告各團體代表現未到齊須延長募捐時間以便各團體派員列席通過（五）孔庸之夫人報告至各團體各機關接洽振務（六）請孫仲英佘桂生二君入理事部襄辦部務通過（七）請列席諸君將代表機關名稱·及通信地點·電話號數·開單交書記（八）討論大募欵日期公决從三月十一日下午起十九日晚止爲大募欵之期其會集地點擬借英大馬路議事廳三月十三日（卽星期日）舉行學生游行大會末日由學生會開游藝會通過（九）列席二十二代表報告募欵方法（十）派定各部幹事名稱廣告部以商特司爲部長中國廣告公司張君·英美烟公司林君·愼昌洋行葉君·彼德博士·雪萊女士·中法學校校長古羅巴君·曁本埠各報館代表爲部員其部員之多寡由部長酌定之經濟部以滙豐銀行大班史體脫·中國銀行行長宋漢章·兩君爲部長法國銀行朱志堯君·亞丁君·交通銀行錢新之君·美國銀行公會會長·横濱正金銀行大班·滙豐銀行席立功君·通商銀行傅筱庵君·上海銀行陳光甫君·盛愛頤女士·孔庸之夫人·爲部員勸募部以陸伯鴻君爲部長其部員由各慈善機關各商會長全組之奬券部以法領事威爾特君爲部長陸遂權君·陸伯鴻君·孫仲英君·徐乾麟君爲部員通過（十一）中西書記將各部部員名單開送各部部長以便從速集會在下一期理事部開會報告通過（十二）公議請求華洋義振會事件如下（甲）華洋義振會全體職員兼辦理事部一切事宜（乙）本會需用各項開支暫由華洋義振會先行代墊日後如數繳還（丙）借用華洋義振會會所附設本會辦事處並請義振會函商中國銀行通過（十三）定三月三日（卽星期四）下午四時半爲本會常會期 
[華商證券交易所股東會紀]  
　　昨日午後上海華商證劵交易所開股東大會到會股東八十餘人議决權爲一萬三千餘股主席報告九年分營業狀况并宣布本屆通息爲三分四釐計每股可得二元五角次議决再收資本七十五萬元連前共爲一百萬元云 
[江浙皖繭業聯合會之發起]  
　　江浙皖三省繭業代表許逸春陳啓堂葉桐叔蔣蘭仙等因絲繭兩業請求政府撥欵維持一案業蒙財農兩部允准撥發債票三百萬將來撥發到滬同業究應如何分配亟應預爲籌畫且繭業同行向無團體於對内對外亦多不便亦宜聯合同行整頓營業以便一致進行現特發起三省繭商聯合會不日開會籌議一切云 
 
 
 

Page 11

 
 
[北火車站加建辦公室之擬議]  
　　滬寗杭甬兩路管理局長趙燧山氏近以上海北站彚總局·兩路車務處·賬務處·車站售票房·行李房等·聚於一隅萬分擁擠卽旅客到站乘車之待車室亦覺黑暗不堪現爲改良計擬於該站隙地另行加建辦公室若干以資擴充茲已飭知工程處測繪預算以憑呈部察核施行云 
[少年宣講團宴請報界紀]  
　　本埠少年宣講團於昨晚六時假座大東旅社宴請報界人士主賓共二十人席次該團汪龍超總幹事報告團務一切謂該團對於宣講事務現已分組分區進行團内新增調查部調查社會上有妨世道之出版物等以便宣講勸導之同時編印輔助宣講之書件以資廣效又新增儲蓄部俾團員之金錢得以安妥儲蓄生息至於建築團所一層現已在南市小西門左近購得地基一方卽將從事建築矣又該團之第二次徵求團員大會將於本年三月五日開幕云云該團顧雲翔兪光昌幹事等亦均殷殷招待約九時始盡歡而散 
[精武體育會之歡送會]  
　　精武體育會南洋吉隆坡分會自去年由陳公哲君及其妹士超女士親赴該處與當地華僑發起成立後卽派教員葉書田君主持現因會務甚爲發達經該處各會董函請添派教員二人已舉定羅克已蔡景倫二君昨晨十時各會友在提籃橋本會開歡送會由鄭灼臣君主席先奏會歌次主席述二君此次赴南洋之任務次陳公哲君致歡送詞次各分會及會中各團體代表贈詞皆勉勵二君盡心會務提倡國粹體育次二君答詞次各團體贈二君以紀念品會畢由會員舉行餘興黄培生郁瘦梅二人演雙簧陳麗璇女士演故事皆頗滑稽演畢奏樂散會 
[學校消息彚紀]  
[寗波旅滬公學]  
　　寗波旅滬同鄉會於上年秋季開辦義務小學四所本年起復於南市大東門横街添辦第五公學一所共計五校均於夏曆正月十六日開學各校學生異常擁擠計第一校到二百四十餘人第二校一百九十餘人第三校（單級）九十餘人第四校二百四十餘人該校固有校舍不能容納已另租房屋添聘教員以謀普及第五校九十餘人茲聞各校報名者尚絡繹不絶第一第二兩校因學額已溢學生無可安揷已謝絶報名矣又聞各校主任教員一四兩校顔君童君聯任二校更聘夏君相封三校爲孫君秉初五校爲卓君雨亭課程亦略有更改務注重實用云 
[豫園聯合會夜校]  
　　邑廟豫園商業聯合會義務夜校昨晚行開校禮並歡迎新任校董李頌唐袁仲蔚蘇醴元徐世澐及新任校長邵偉如七時開會公推教務長潘德春主席（一）諸生向國旗行三鞠躬禮（二）向會員行一鞠躬禮致謝（三）校董校長及教職員一鞠躬致敬（四）教長訓詞（五）教員訓詞（六）會員勉詞散會 
[平民義務學校]  
　　法租界敏體尼蔭路南陽橋北中華救國十人團平民義務學校於昨日開學新生及揷班生到者達一百八十餘名該校因校舍窄狹只得宣佈額滿而報名入學者尚総紛不絶均抱向隅而去惟商業英文夜校尚有餘額云 
[靑夜義務學校]  
　　閘北滿洲路三畏里靑夜義務學校卽前靑年會夜校學生會國民義務學校昨日（二十七）上午在校内行開學禮學生到者共六十餘人十時開會由校長孫道勝引全體行謁國旗禮旋卽勗勉次來賓社員及職員等相繼演說振鈴散會已十二時矣 
[申新學校]  
　　老北門口東首申新高小國民學校已於夏正十六日舉行春季始業式本學期學生數近二百名原有教室不敷分配由校長胡如威商准校主榮宗敬君另闢教室添聘教員今日（星期一）始正式上課 
[上海公學]  
　　白克路上海公學昨日行始業禮學生到者達三百人首向國旗行敬禮次教務主任陳漢卿學監張克明等致訓詞十一時散會定今日正式上課聞尚有餘額可補 
[毓賢學校]  
　　愛文義路毓賢高等小學校本學期學生極爲發達聞餘額僅有三名日内額滿卽行截止不再收錄又該校成績展覽會亦於昨日閉幕本月二十八日始業 
　　基督公學梧州路九九九號基督公學已於日昨開學今年添增學額一百五十名夜校五十名現已餘額無多云 
[覺民學校]  
　　東塘山路覺民第一校曁東西華德路覺民第二校均於今日舉行春季始業式計兩校報到新生達一百二十四名中以義務生爲多現第二校代表校長秦肇鼎擬於二月二十八日起增設英文夜學部一科如係貧苦學生亦免學費云 
[普益社英文夜校]  
　　南市普益社爲謀南市商業上的進步起見本學期特辦商業英文夜校連日報名者不下百餘人茲定於今日晚在火神廟東首本校内行始業式 
[勤業女校]  
　西門方浜橋共和影戲院左近勤業女子師範遷居後於昨日上午十時行春季始業式學生到者約二百人開會秩序如下（一）振鈴開會（二）向國旗行三鞠躬禮教職員一鞠躬禮（三）教職員訓詞（四）學生全體唱國歌開學歌及校歌（五）報告給奬禮畢 
[中醫專門學校]  
　　上海城内中醫專門學校於隂曆正月二十日行始業式學生約百餘人由總主任丁甘仁校長謝利恒及各教員率同行禮定卽日正式上課 
[正誼體育會歡迎會長記]  
　　大東門内彩衣街正誼體育會於去冬創辦日前經全體會員議决會務進行辦法公推精武第一分會總幹事王漢禮爲會長昨日午後二時行春季始業式並歡迎會長禮來賓二百餘人會長蒞場觀全體會員表演武術嗣王會長演說語多勗勉旋卽散會 
[上海歐美同學會將開聚餐會]  
　　上海歐美同學會爲聯絡感情起見商定於每月第一禮拜三十二時開聚餐會其首次聚餐會定於三月二日十二時在四馬路一枝香舉行凡歐美同學無論曾入會與否屆時均可赴會並可偕同親友前往 
[神州醫院職員會紀]  
　　鹹瓜街太平衖滬南神州醫院昨日午後二時開職員會由院長李平書主席監院葛吉卿總務王祖德均有意見發表討論結果（一）爲防制天花流行决議自隂曆二月朔起每逢星期二四六下年一時至三時施種牛痘至三月底停（二）因天時不正東省已見鼠疫發生預防及療治之法並各種救急藥品决議趕速籌備（三）關於院内收支各欵自前年秋成立起截至去年隂曆年底止决議趕印徵信錄分送各界迨各事議畢傍晚始散會 
[定期施種牛痘]  
　　閘北二段救火會會董曁會員在該會内附設施種牛痘聘請西醫林春山朱筱舫周諷詩擔任義務每逢星期六下午二時至四時在該會施種定夏正二月初二日實行 
[閘北地方自治研究會選舉議長]  
　　閘北地方自治研究會於昨日下午二時在閘北寳通路會址開選舉評議長會結果以徐乾麟爲正議長徐春榮爲副議長並訂期開會歡迎正副會長及各職員云 
[國貨維持會職員叙餐會紀]  
　　中華國貨維持會成立已及十年又値新置會所特於昨日邀集新舊會員舉行懇親叙餐會到會者爲正會長楊小川副會長王介安（副會長龐竹卿因事未到）評議長汪星一徐枝春會員王漢强盧星堦王子鈞舒蕙楨邵爾康丁潤章姜繼梅馬倬雲吳念農吕煥文王德永孫緯才葉晉康汪蔭庭顧九如潘如興汪兆麟程仲侃孫寳輝貝愼之馬紀良陶理堂陳亮公徐衡一等數十人由楊會主席宣布開會理由次王介安王漢强舒蕙楨等相繼演說自七時入席至十一時始盡歡而散 
[廣東路火警續誌]  
　　廣東路雲南路轉角三百五十七八號門牌葉大昌烟紙店於本月二十二號下午樓上起火延燒鄰居事後捕房飭探調查起火情形稟復候核等情已誌本報茲悉該管老閘捕房捕頭所派調查之華探榮錦林汪竹生·西探奎爾現已查明起火之葉大昌其樓上雖盡付一炬而店堂間尚未焚燬該店曾向某某等保險公司保有火險三千兩遂於昨日據情回稟捕頭請示外並以延燒之三百五十九六十號門牌採芝堂藥店亦保有火險惟調查手續尚未完備故須展期稟復云 
[滬北工巡捐局汪局長注意路政河工]  
　　滬北工巡捐局局長汪洋以從前各馬路所立之路牌均係木質歷年旣久多半窳敗不全現已一律改換磁質藍地白字極其醒目前日又與工程科主任王彬彦同往軍工路勘察長軍港（原名盛涇港）河工擬以壯年之北省災民充當開河工人並赴鐵路北查勘新闢各泥路亦以災民爲路工俾得以工代賑云 
[老公茂紗廠體恤員司之計畫]  
　　楊樹浦老公茂紗廠近爲體恤廠中員司人等起見由總管理惠勃司脫商之買辦周慶生往新廠附近購地三畝餘建造東洋式樓房八十餘幢房租僅照市價之半徵收聞已定每幢按月租洋四元惟祇供本廠司事工頭租賃其小工及廠外之人則均謝絶業已興工程築不日卽可工竣矣 
[熒昌火柴廠救濟女災民]  
　　閘北虬港路熒昌火柴廠經理邵爾康前日具函閘北災民工藝所略云天禍北方災及多處幸得貴所熱心收容惟此種災民未必各有一藝之長自非擇淺而易爲者教之工作不可敝公司所用火柴匣需工甚多且一學便能貴所收養之女災民儘可盡令糊匣敝公司一例給與工資少盡提倡實業救濟貧民之微意倘荷贊成當卽派員將匣料逐日發奉俟有成效陸續發糊云云昨由災民工藝所董事議准函復矣 
[隆泰信倒閉案之近訊]  
　　隆泰信花號倒閉至今已有月餘股東經理一無所獲於是債權方面百計探訪股東榮梅靑杜少如馬增文薛雲亭周淮新嚴仲繁六人之踪跡近始偵知杜少如一名尚在南市開設協泰字號餘仍不知去向故於前日由律師投公共公廨聲請移文華界官廳協傳杜少如到案訊追至該號被債權控告之數當以陸蘭甫爲鉅而日商鈴木洋行亦以該號不交定貨花衣現現稟公廨控追損失銀十一萬五千餘兩矣 
[美孚公司懸賞緝拿長沙司賬]  
　　美孚火油公司據湘省長沙分公司來電報告司賬廣東人吳觀標自去年十一月間因僞造賬目發覺後逃避迄未尋獲等情該以司遂派人持吳之相片轉報總巡捕房謂如有人得將吳拿獲者願出賞洋五百元云云經麥總巡諭飭印刷處印就賞格一道並將吳之相片刊於其上於前日派探將該賞格除分發所屬捕房外並持請華法兩界官廳一體協緝該賞格文載明吳年在二十八歲至三十二歲之間幼曾肄業於香港皇后書院能操極純熟之英語云云 
[裕記莊債權人之集議]  
　　本城魚行橋裕記莊於去年隂曆十二月三十日倒閉後經各債權人馬子熊等在地方審判廳起訴將顧鳴臯之孫顧鑑湯扭押地方廳看守所押追在案茲在各存戸發起債權團邀齊各存戸於昨日午後在火神廟開會其議案（一）先設債權團於江東書局（二）請劉相律師函知欠戸限繳（三）公舉理賬員監員當時各存戸中對於第二案因劉相律師係相對人顧鳴臯所請不能委託辦理否决結果其第一第二兩條先行辦理以便着手進行議畢各散 
[茶館主容人聚賭]  
　　海寗路一千一百四十一號門牌某茶館主王阿大容留茶客聚賭抽頭漁利被四百四十七號華捕查見當卽抄錄門牌回稟捕頭請廨出單傳究矣 
[陸軍預備校閱]  
　　陸軍第四師陳師長定三月十五日校閱軍隊昨特通令所屬各旋團營迅飭該管官兵趕速預備以便屆期校閱駐滬第四師部下之步砲各營長奉令後已飭各士兵迅卽操練純熟以免臨時疎誤致干咎戾云云 
[水警催塡表册]  
　　江蘇水警廳昨日訓令所屬外海内河各區長文云查本廳各區隊艦適用各種聯單表據樣式並塡註業經分發飭遵在案如開補水巡報單巡官適用者計五聯應於開補之日隨時分報分隊長隊長區長廳長各一聯同時郵寄每聯祗需郵票一人发若分隊長祗用四聯隊長應用三聯區長用二聯其區署隊署巡官並游緝隊游巡艦隊各巡艦可核計減用之用各區隊艦間有不諳性質有待至一月後始行彚總遞轉呈報甚有延至二三個月方能到廳者遇有考核開補名額之時無從查及殊屬不合辦法至於開補截曠及戈餉收據均應於日滿之日區轄各隊送區彚轉直隸於廳署者逕呈到廳總期各處長官便於稽考除分行外合亟令仰該區長卽便遵照轉飭所屬一體知之云 
[催提雜稅委員過滬]  
　　江蘇財政廳嚴廳長茲查各縣欠解雜稅各欵爲數甚鉅迭經催解在案現據解繳到廳者固多而延不籌解者亦屬不少茲查松江靑浦金山南滙四縣迄未解廳自應派委守催故於前日派委候補知事賴家祥分往該四縣催提雜稅各欵限日解繳勿得再延昨日賴委員由寗來滬已赴松江守提矣 
[救火汽車傷人案之訊供]  
　　第一區救火會汽車夫吳榮大駕車往南市救火時在大碼頭將裕元牛皮店學徒周耀梅撞傷身死經屍父周寳初屍母周王氏稟請伸雪奉諭往傳一干人證到案訊究在案前日午後檢察廳將吳榮大並東區救火會汽車夫朱榮貴並是日午後七時在大碼頭站崗服務之巡警劉恩明等連同屍母周王氏一併傳案奉周檢察官訊供良久判吳榮大仍交原保餘人斥退候再查明核辦 
[誘姦案分别判决]  
　　劉之福之女阿巧朱惠順之女阿囡均於舊曆本月十一夜同時遭范文彬誘逃無踪嗣經兩女之父在後新街彚康小客棧中一并尋獲扭控地檢廳訊辦在案茲悉此案當奉檢察官預審之下劉阿巧堅不承認與范有染質之朱阿囡則供認確與范姘識問官得供判劉阿巧當庭交由伊父劉之福具領范與朱阿囡着分别收押一面起訴審判廳前日下午奉堵周推檢兩官開庭飭范文彬朱阿囡至案研詰一過以范文彬私姦和誘罪與朱阿囡之相姦罪均已成立當庭宣判范着監禁三個月朱阿囡監禁二個月以儆俟刑期屆滿交由其父領回管束 
[婢女剪取珠花]  
　　婦人李丁氏家之婢女李秋香日前晚間在法租界大世界書塲内搶取婦人費包氏頭上所帶之珠花一朶圖逸當爲包探楊仁生將秋香人贓並獲並在身畔抄出小剪一把帶入捕房昨解法公堂請究先由原告控稱婦人是晚在書塲内聽書卽被秋香從背後將婦人所戴價值一百餘元之珠花一朶搶去今蒙拘案請求訊究繼由李丁氏稱丈夫開綢緞莊營業是晚婦人令秋香至大世界後面有慶里姚姓家喊朋友不料伊竟私至大世界搶飾應請重究不願領回詰之秋香供稱珠花實由女子在地上拾得詰其身藏剪刀何用秋香語塞又據捕頭聲稱秋香在捕房時供稱實由伊主母令伊至大世界搶飾今忽抵賴將供單呈鑒中西讞員判秋香送堂留養俟年長大擇配贓給原告領去 
[搶匪同黨禁押六月]  
　　匪徒毛浩其於上年臘月間糾同夏根榮陳明山等在法新租界某飯店内搶去韓人柳春植之某銀行鈔票數十元而逃當由包探任阿坤張鏡波拘獲毛浩其一名解經法公堂訊實判押西牢二年期滿永遠出境外補緝夏根榮等到案訊究茲由任探於前晚續獲夏根榮帶入捕房昨解法公堂請究先由原告稟明當時被搶情形詰之夏根榮供民人當時曾經在塲惟鈔票實由在逃之明山取去求宥中西讞員判夏押西牢六個月期滿永遠逐出租界 
[刀傷女子送院醫治]  
　　前晚夜深十二時許有殷姓女子被寗波人張桂林引往浙江路東興飯館晚餐旋有與女子有瓜葛之王三保跟蹤上樓用刀戳傷女子肩背并扭住張桂林毆打皆各受傷當由堂倌鳴得老閘捕房一千三百五十四號華捕到來一併帶入捕房由捕頭略訊一過飭捕送女子投仁濟醫院醫治再核 
[老婦吞烟殞命]  
　　北京路宋家弄四百四十六號半門牌屋内海門婦人顧沈氏年約七十四歲昨日下午與媳口角氣憤自裁吞服生鴉片烟錢許及由家人察覺送往紅十字會醫院救治已屬不及旋卽斃命由家人將屍舁回備棺收殮聞死者有子四人在滬云 
[汽車撞傷行人]  
　　山東人徐鳳生於昨日下午五時許行經靜安寺路遇有某號汽車駛來不及避讓遭撞倒地腿足受傷當有新閘捕房一千一百十四號華捕到來另雇人力車送徐鳳生投醫院醫治一面抄錄汽車號碼呈報捕頭請究 
[妻子被匿之控究]  
　　張六順投上海地方檢察廳狀訴浦東人務農爲活前於民國二年間憑媒娶再醮婦丁氏爲室生過子女各一今年新正初五日丁氏往親戚家吃喜酒詎有張家林丁書堂等糾衆將我妻刦去藏匿丁書堂家勒索洋五百元方肯釋回因此情急來案稟訴請求提究等情譚檢察長據稟後立飭法警朱萬沅前往二十四保十八圖社莊廟附近將該氏並張家林以及牽涉之張子元等於前日一併拘獲惟丁書堂已聞風避匿該警遂稟解到廳奉諭收押候究 
[姚啟明因竊案被獲]  
　　姚啟明近因竊取太古洋棧紅糖十餘包經該公司大班報告法捕房行文交涉公署請爲轉飭内地官廳一體協緝昨晨黎明四時許經法捕房包探姚斌偵悉姚啓明匿跡浦東爛泥渡同福里某號屋内帶同眼線渡浦密報該管三區警署派警協同前往將姚拘獲解署當經曾署長研訊一過以姚啓明前曾在護軍使署指控警廳偵探朱仁泉索詐洋三十元屢經飭傳質訊避不到案此次旣經拿獲應先交法探帶回歸案訊辦云 
[篐桶匠服毒自盡]  
　　浦東爛泥渡施慶林燈籠店保有火險於隂曆年關將店停閉房屋轉租與人忽於新正初三夜空屋失火三區警署以施有縱火圖賠嫌疑將施拘解地方檢察廳復經鄰居夏信齋王友彬等呈請澈究前日又有振華染坊鎰昌典當等商店十餘家及救火會陳泉聲姜文德等公呈施姓實犯縱火嫌疑情形檢廳正在偵查間復發生租屋人嚴紀生自盡之慘劇聞嚴素業箍桶匠此次向施租成房屋擬開設桶店去臘交過租金八元自初三夜失火後房屋卽被警署看守遷延時日店不能開不知如何忽萌短見於前晚將紅頭火柴拌入飯内食後至夜半毒發而死嚴年約五十餘歲並無家屬僅一學徒住松盛醬園弄内昨晨經其徒覺察苦乏殮資嗣由鄰居代辦衣棺於午後收殮 
[捕房查訪陸軍總會總理踪跡]  
　　公共總巡捕房總巡麥高雲氏據報北河南路陸軍總會總理俄國人密洛萬拿夫自二月十三號出外迄未歸來不無可疑爰令印刷處印就訪查文告並將該俄人之照片刊於其上發交所屬各捕房粘貼門首其文云爲查訪事照得俄人密洛萬拿夫一名前充陸軍偵緝員現任北河南路新放租界第三十六號門牌陸軍總會總理年二十八歲身高五尺八寸身重一百六十磅面瘦而白留有短牙鬚眼灰色左眼半閉髮美惟前頂已秃身軀瘦長面容淸秀身穿黑色大衣灰色呢帽其行路時頭側在一面左目不能張開因戰時受傷故有癱疾寓北河南路總會内爲因於西曆一千九百二十一年二月十三日星期一偕一華人乘小輪赴吳淞地方一去不還至今杳無消息爲此出示通告諸色人等一體知悉如有知其人下落者請報告總巡捕房總巡可也 
[寄藏洋紗之被累]  
　　住閘北太陽廟東首之泰縣婦人曹沈氏其夫曹振福以推小車爲業前日有皮匠卞正才將來歷不明之洋紗八疋寄藏曹處被崗警查獲一併拘入四區經顔署長訊問一過押候調查核辦 
[兩家子女同時失蹤]  
　　住閘北义袋角之南京人張初開有女名淑英年十九歲每日與其媳銀芳同往絲廠做工前日放工惟媳一人歸來當向媳婦盤問始知淑英被住恒樂里之姚才林之子誘拐偕逃張將姚扭控四區二分所據被告供子亦同時失蹤云云轉解司法科聽候核辦 
[婦人私賣燈吃之科罰]  
　　住居法租界新北門外京江棧弄十一號翁舜揚家張陳氏邇因私設烟榻容人在内燈吃鴉片事爲法捕房捕頭得悉以氏有違定章爰於前晚帶同包探等前往搜出烟槍二十餘支烟燈四十餘只連同烟客二十餘名一併帶入捕房諭令烟客薄罰斥退陳氏交保候究昨日傳至法公堂請究先由捕頭上堂稟明前情並將烟具呈鑒詰之陳氏供認私賣燈吃不諱中西官判氏罰洋五十元充公烟具銷燬 
[小沙渡發現腐屍]  
　　西北鄉小沙渡西首長溝浜内昨晨發現無名屍體一具屍身深陷浜底泥内僅露頭部且已腐爛因此不辨男女頸項有麻繩盤繞屍身上壓有巨石一塊當經人知照該處二十七保北十二圖地保陸鶴堂投報曹家渡警局午刻又投地方檢察廳具稟請騐譚檢警長據稟之下諭飭該保前往預備屍場伺候聽候派員往騐 
[扒手禁押兩月]  
　　竊賊王金生日前在法租界地方摸竊婦人王龔氏身畔儲洋數十元之皮夾一只而逸當由事主報告捕房現爲包探偵悉前往將王拘獲惟原贓無從吊案昨解法公堂請究先由捕頭上堂稟明前情繼由原告稟明被竊情形詰之王金生供認行竊不諱中西官判王押西牢二個月以儆 
[串竊皮統子]  
　　金隆街十六號屋内之陳沛華前投報該管捕房謂失竊價値五百元之皮統一百五十二件請爲查緝等情茲由總巡捕房華探尤阿根張金龍西探開納查係四川人姚鉅卿湯恩全周厚堂吳金林等串偷遂將以上各人拘獲經捕頭詰詢一過飭令押候解送公廨訊究 
[汽車違章疾馳]  
　　汽車夫高少愛開駛一千五百二十七號汽車經過河南路鼓機疾馳不聽巡捕喝阻故被摘錄號碼歸稟捕頭轉請公共公廨出單傳究 
[脚踏車不點燈火]  
　　王竹文前晚乘坐脚踏車經過黄浦灘路巡街印捕見其車上未點車燈有違警章當將王連車拘入捕房捕頭飭王存洋十元保出着自投公廨候訊 
[瘋子沿途胡閙]  
　　昨於山西路見一神經病者沿途胡閙旋由六百十八號巡捕將該癲子拘入捕房捕頭詰悉名王汶明崇明人飭令押候解送公堂發落 
[匪徒攔攫金飾]  
　　蘇州婦人某氏前日下午七時許乘坐火車來滬在界路雇乘黄包車行經北浙江路新署前七浦路口突被匪徒某甲從後將車拖住搶取該氏頭上所揷之金挖耳一支飛奔逸去迨氏喊令停車往追匪已蹤跡杳然矣 
[塌車碾傷右足]  
　　塌車夫王小毛駕車行經關橋碾傷小工浦寳山之右足由警將雙方拘送一區警局轉送地檢廳訊供之下判王收押浦傷着自醫聽候核辦 
[雉妓拉客]  
　　雉妓花四寳前晚在貴州路拉客經兩暗差華捕查見以該妓違章立卽拘入捕房捕頭准其存洋五元作保着自投公廨候訊 
[深夜賣酒]  
　　夏阿毛在大沽路開設酒店因深夜賣酒前晚爲一百三十號西捕查見以其違章立卽摘錄該店門牌歸稟捕頭聽候稟請公廨出單傳究 
雜評二 
[客軍（訥）]  
　　自軍人自决之聲隨自治而起各省省皆欲以本省之軍隊治本省羣起而排斥客軍川之逐滇黔排客軍也粤之逐桂排客軍也湘之逐李軍排客軍也贛陳張之衝突爲排客軍故今甘人之拒蔡成勳帶兵入甘爲排客軍故魯人之拒王康福率部回魯爲排客軍故蓋客軍之來旣須爲之謀駐地又須爲之籌給養更懼將來在地方上發生意外事變不能如本省軍隊之可恃故地方人士非特一聞客軍之來而譁然反對且思所以裁減其固有之客軍以輕負擔而弭隱患此近來各省之所同情也江蘇人對於客軍之觀念寗獨異乎是哉 
公布欄 
[江蘇高等審判廳]  
[批示]  
　　一件劉毅夫等狀保夏其章由狀悉除姜文卿林春二人另狀請求退保　經批准外爾等四人旣當庭聲稱願保夏棋章隨傳隨到並本案債欵訟費應卽照准此批一件謝垚庭狀請給領由狀悉查本案卷宗仍未奉江蘇高等審判廳發回所請應從緩議此批一件王祖福聲請抄錄由准抄此批一件李子良狀請銷案由狀悉准予銷案存案莊票　卽來廳具領此批一件李子良狀領證據由准領此批一件古市長五郎狀領欵洋由准領此批一件丁定根狀請寃限由狀悉着自向債權人商請緩期可也此批一件胡劉氏狀領訟費由狀悉查本案判决尚未確定未便准領此批一件吕順發狀請保外由狀悉業已當庭諭知矣此批一件委信榮狀交欵洋由准交此批一件陸柏林狀領欵洋由准領此批一件趙步蟾狀交查封費由准交此批一件趙步蟾狀請查封由狀悉已當庭諭准矣此批一件虞南魁狀領存摺由存摺一扣准予具領此批一件朱文瑜狀請執行由狀悉候傳案訊奪此批一件姚鴻狀追給保管契由狀悉候傳案訊辦此批二月二十五日 
[公示送達（全文在本廳揭示塢公布）]  
　　（民一庭）一件李史周與邵子　卽龔國祥爲借欵糾葛一案（判决主文）被告應償還原告本洋二百元利洋七十五元訟費歸被告負擔右仰邵子記卽龔　祥准此 
[判决主文]  
　　（民一庭）一件判决彭宗榮等與李序階爲　異涉訟一案主文彭宗榮之女彭秀英准與李序階脫離家　上之關係所有金手鐲一副重一兩五錢應由彭秀英返還李序階尚有租用紅木玻璃樹一個紅木面　一只紅木小方桌一只紅木單　椅八只紅木茶几二只踏床一只應由彭宗榮彭秀英點交李序階管收本案訴訟費用兩造各自負擔一件判决金少卿與魯根源田地涉訟控訴一案主文本件控訴駁回本審訟費歸控訴人負擔一件判决黄新與黄占郎贖地糾葛控訴一案主文本件控訴駁回本審訟費歸控訴人負擔一件决定阮如山與徐惟連欠欵涉訟抗告一案主文本件抗告駁回抗告費用歸抗告人負擔一件决定楊阿囝與金桂祥爲債務聲請再審一案主文本件再審之訴駁回（民二庭）一件判决劉信卿與王麗雲因聘物涉訟控訴一案主文本廳民國十年一月十四日之缺席判决廢棄之原判撤銷王麗雲之請求駁回本案訟費歸王麗雲負擔一件决定刁阿關與謝佩生等賠償損失聲請再審一案主文本件聲請駁回一件判决王省齋與葉星如等因違約涉訟一案主文原告人之請求駁回訟　歸原告負擔一件判决黄翁氏與朱根寳因奩田糾葛控訴一案主文原判撤銷朱根寳應將　寳奩田二十畝八分交與黄翁氏管業本案訟費歸朱根實負擔一件判决蔣興榮訴兪糜林等賬欵糾葛一案主文兪康林應償還永豐報關行賬欵銀六百二十二兩零六分四釐二毫又賠償損失銀五兩二　一分九釐五毫均繳由蔣興榮具領内賬欵銀六百二十二兩零六分四厘二毫兪廩林如不能償還時應由周元康負責代償蔣興榮其餘之請求駁回訟費蔣興榮負擔七分之一兪康林負擔七分之六一件决定張裕昌與王鴻鳴借欵糾葛一案主文本件訴狀准予註銷訟費歸原告負擔以上二月二十六日 
[招領方單]  
　　本館編輯部日前接得不署名之郵信一封中緘坐落崑山縣（市區）鄉天區十四圖吊字圩則田新方單一紙並名片一張上註此人遺失四字茲特通告望遺失人迅卽覓取妥保並開明方單細號四至來館認領如果查核相符當卽交付此啓 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[歐游日記（七）] [  北大留英學生于世秀]  
　　（一）沿革居民新嘉坡梵語獅子村之意士著爲土番分生熟二種久居島嶼中衣依住極爲簡單性嗜殘暴以殺人多者爲俊傑皆崇拜而順從之其族乃日漸消滅後馬萊人逐漸遷來愈聚愈衆遂佔領其地此數百年前事也西曆千八百十九年英航海家司探頗來福氏初至此美其地遂由政府飭東印度公司派員經營之不遺餘力而大權乃歸諸掌握焉前明時馬萊人曾歸中國入貢北京特以其時尚無殖民之理想而相距遥遠來者亦遂絶跡淸初犯夫罪徒汜舟避難隨鯊魚來此至今尚忌食之以念舊云近百年來至者彌衆安室置産無意返籍而僑居者生殖日繁新來者踵趾相繼而星埠數洲不啻中國之殖民地也惜無主權耳現居民三十七萬餘人華僑實佔十之七内廣東福建二省人居多英人與馬萊人僅十之二三而土番則寥寥矣入主出奴天然淘汰可畏也夫 
　　（二）風俗言語土番茹毛飲血穴居野處其族今已僅見誠無風俗之可言馬萊人面似黄種顔色黧黑曲髮多鬚身着短衫下圍以裙喜用戒指項鍊手鐲足環等傭品男女無大分别不過婦女之衣冠稍爲新潔耳房屋簡陋席地而居酷嗜菓品喜食牛羊等肉類崇信回教迷信特深凡飲食如厠皆以手爲之而不用箸紙等物宗教條例限制故也然性質和順堅忍樂業本族言語外多能操英語惜文字粗陋鮮受教育廼至日益退縮而久居人下也惜哉華僑多操福州潮州二種言語而商人皆粗識英語風俗一仍國内舊制特迷信心則較深耳 
劇談 
[征服與被征服] [  徐半梅]  
　　今日的新劇已被觀客征服了你看只要順着觀客的嗜好做去不管這嗜好有戲劇的價値没有一定能夠呈萬人空巷的盛况若不顧觀客的嗜好那是憑你演什麽名人的著作也没有人來請教的如此看來劇塲中的戲劇早不能做營業的主位已將觀客做了營業的方針不是戲劇被觀客征服了麽 
　　新劇在初發生時雖因着技術上種種未備實在無人愛看竟没有吸引人的力量後來用忍耐力守着居然漸漸有人歡迎起來這就是戲劇征服觀客的第一步那時候如果辦新劇的人有高明的頭腦肯抱定宗旨一步緊一步的積極進行也决不致像今天那麽退到陷穽中去咧 
諧著 
[兩個小兒做壽] [  漁]  
　　兩個小兒同時做壽一個小兒舊居蚌埠辣手殃民忍心賣友蹂躪女校威逼元首罪犯滔天財積如阜惡貫旣　精神病遘神殛黑心鬼現白晝怕赴泉臺避居津埠元惡稽誅斯民疾首誕日忽逢怪狀又覯舊日部曲聯翩道就馬庇拍脚牛皮吹口鞠跽稱稱脅肩獻媚一個小兒殷遺小醜國民大度包荒含垢四百萬元安坐享受殊德威廉瓶（謂荷蘭水瓶）水浸透異尼古拉衞生丸受身家倖保夜郎自負詔勑妄頒榮名（謂諡法）濫授茲届生辰奇想起陡未扶鳩杖擬酌咒斗共和官僚復辟頑舊羶慕同殷鳧趨恐後修尾（謂豚尾）競摇響頭並叩嗟我民國建立未久基礎頻搖風雨屢遘上下交困公私同瘦庫無儲藏戸鮮殷阜指難金點器多巵漏苛稅病民會箕歛豆减政裁兵羣議蜂湊彼二狡童尊榮安富得福不知本分不守剥吾脂膏供彼觴豆夢死醉生多誇靡鬬神人交憤中外貽詬是匪求榮實自取咎舉動若此實在荒謬上海人搭話阿要鴨屎臭 
 
[自搬磚頭自絆脚擁兵自衞之結果] [  易銓]  
新聞拾遺 
[悔婚交涉] [  隱厂]  
　　南京鄧某家財巨萬膝下祗有一女曾畢業某女校才貌俱佳年華三七而雀屏之選無當意者凡往說婚者鄧以四項條件要求（一）二十一歲以上二十五歲以下者（二）曾卒業專門以上學校者（三）不動産須有三萬金（四）弟兄不得逾二人故求婚者皆不成近有胡某者對於上四項皆符合遂挽人往說鄧滿口應允事遂諧文定之翌日鄧特宴請佳婿女從壁隙偷窺見胡身材短小面目奇醜大不合意於是哭訴父前要求解約胡謂條件上未註面醜不婚字樣何能悔婚現雙方已大起交涉矣 
[探親相駡] [  聲]  
　　本埠新康里某姓日前行結婚禮因嫌坤宅奩妝太薄兩定遂生意見滬俗於喜事正日後有新親上門之例昨日坤宅二老雇馬車至乾宅乾宅設筵欵待頗爲恭敬豈知酒至半酣談及妝奩等物言中帶嘲帶諷且各有酒意一言不合竟大起衝突以致杯盤狼籍碗盞破碎旁人竭力解勸終不干休後經新郎新娘紅氍舖地向兩方叩首哀求其事始寢旁人皆謂是一齣絶妙探親相駡云 
小說 
[社會小說衆醉獨醒（二七六）] [  瞻廬]  
　　第四十三回　隔板壁潛聽毒計　坐包車誤中奸謀 
　　娘女倆密議停妥彼此無話那邊老三送了兩個出去閂上大門自向房裏安歇姊妹俩又躱在廚下竊聽只要聽得老三的打鼾聲息便好出門報信往日老三歸家横到床上鼾聲便起偏偏這夜睡不着上了甚麽心事似的左翻一個身右翻一個身嘴裏喃喃呐呐不知亂嚼些甚麽姊妹倆側耳聽時才聽得兩三句便卽倒退幾步趕把耳朶掩住（老三口中斷無好話說出借掩耳作結束最妙）約莫靜待了兩小時才聽得隔壁房裏黄牛歎氣似的發出鼾聲鼻息姊妹倆怎敢延緩便呌老娘守了門趁着夜深人靜飛也似的到慧姑那邊去告密以下說話上文都已表明這便是姊妹倆星夜告密的緣由編書的補叙明白接着便講明天車站上的情形····早班的錫滬快車經過蘇州車站定在上午八點鐘所有搭客約在七點鐘左右早已陸陸續續到車站上去候車這時恰値學校暑假的當兒一般候車的大多數是學校靑年頭二等休憩室裏捱捱擠擠坐滿了許多人酒排間裏調咖啡進吐斯忙個不了車站小販提高了嗓子喚那南京荳腐乾五香茶葉蛋比及到了賣票時間賣票處小洞開放外面擠滿了男男女女伸長了手腕緊握着銀錢鈔票爭先恐後但求早早的交納車資俗語道用錢容易賺錢難看那車站上購票情形便是用錢也不是容易的事（想入非非）外面擁擠的男女要想趕快付錢裏面的賣票員偏是從容不迫慢慢兒的伸手來接受接過一塊銀錢釘釘鐺鐺敲個不停接過一紙鈔票翻來覆去看個不絶累得許多購票人又是擁擠又是焦急上氣不接下氣小汗變做大汗有些手腕遲鈍身軀呆滯緊揑着一塊錢擁擠了多時銀錢揑得温熱郤依舊没人來接受可見使用銀錢也不是容易的事（理由郤也充分）一個鄉下老人含着三尺長的旱烟袋也在人叢裏擠軋黄銅烟袋頭燒得滾不料擦肩來了一個長襪短裙的女郎滾燙的烟袋頭隔着絲襪只一燙燙得這女郎直跳起來脣槍舌劍險此兒大起衝突比及鐺鐺鐘響大家都到月臺上去候車遠遠見黑烟缭繞不到片刻汽聲嗚嗚裏面這輛錫滬快車早已風馳電掣般的向東而來車輪停鐵栅開趁這幾分鐘停車時間上的上下的下自有一番忙碌····再說拉包車的小江北受着張老三的賄囑拉着空車在車站左右打轉兩隻賊眼專在人叢裏注射郤不見有慧姑的蹤跡車站上没有慧姑月臺上也没有慧姑暗喚了一聲搠霉頭造化了這隻寡老（讀至此我替慧姑寬心）霎時汽笛一聲車輛動一般下車的和那送客迎客的都紛紛坐了馬車包車而去惟有小江北仍拉着空車没精打彩正待回去郤見一個女郎從那出口處冉冉而來上穿淺靑色夏衫下繫杭紗裙手提着小皮鞄一路東張西望彷彿是覓人一般咦這不是陸慧姑還有那個（讀至此我又替慧姑擔驚）小江北拖着空車飛也似的迎上去道小姐到閶門去這裏有空車只要四個銅板女郎點了一點頭跨上車兒小江北拉了便跑正是 
　　纔脫魚鈎又罹鴻網有美一人邂逅彼獷 
餘瀋[  鵑]  
　　朋好通函一方有慣遲作答者一方必責之曰惜墨如金惟輓近金價廉甚遠不若金鋼鑇之身價十倍嘗聞摯友某君言有某女師因某某高足久不通問卽以惜墨如金鋼　責之語殊新雋予平居得文友書恒置不報應曰惜墨如金鋼　鑛矣然知吾者當能諒吾俗冗非關惜墨也 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
[本增刋三次修正投稿簡則]  
　　（一）投稿水增刊者其材料隊衞生道德法制經濟四項外特增雜錄一項仍以有關常識者爲限其有語涉攻訐個人者恕不登載 
　　（一）投稿者篇末須開明姓名覽詳細地址最好黏一名片每句請自加單閱若篇幅過長及繕寫潦草字跡不易辨認者佳搆亦從割愛 
　　（一）登載之稿酌定甲乙兩種報酬甲種兩元乙種一元卽註明來稿之末其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至月之一日（陽曆）可卽向本館取酬其取酬時之署名蓋章須與投稿時同（一投稿者如不順取酬或不願將所署之名）發表者請于原稿註明附函恕不作答 
　　（一）投稿登載時本增刊得酌量增删其字句　　（一）投稿不登載者原稿恕不發還 
　　（一）凡投插畫稿須用鋼筆或毛筆洋紙墨繪大小不拘畫法須整潔錄後酌酬惟得增减潤飾或不用原稿另紙重繪註明原名 
　　成功百訣四版沈有乾君成功百訣三版售罄茲經本館四版每册仍收回印本銀五分合銅元七枚外埠函購加費一分寄售處中華職業教育社 
常評 
[說一] [  漸]  
　　我國文字有形聲義三要素許叔重說文解字云惟初太始道立於一造分天地化成萬物於一之義備矣實則一字不 
獨爲義之始亦形之始聲之始也 
何以謂一爲形之始太古之世人居荒野庖犧氏仰觀俯察見天地之際有地平線焉卽象地平線之形以造一字故不作　不作丨而作横線形於是斂之爲　垂之爲丨斜之爲　　斜而微曲之爲　　曲之爲乚曲而自環爲　環而四帀爲○如臂之屈爲　如手之攫爲　如口之開爲Ｕ如氣之出爲　如水之流爲　如山之突爲　如草木之勾萌爲　如燕之飛鳴爲　如蛇之蜷臥爲　如巾之覆爲　如器之受爲　爲　如鉤之逆爲　爲　無一非一之變化此非一爲形之始之證歟 
　　何以謂一爲聲之始許書始一終亥亥篆作　二古文上字一人男一人女乚象　子咳咳之形咳咳者子初生之聲也原始人類之初發聲如嬰孩初離母胎之聲然故最古之聲讀一如亥讀亥如嬰孩之啼咳孩均亥之後起字始一終亥而亥復生一有循環相生之意此卽一爲聲之始之證特古今讀音變遷知此者尠矣試參證世界各國文字之第一母當信其不誣 
　　附注○音主實卽古點字古音亦讀點故古丁字亦作○丁點雙聲也丨當卽古棍字　當卽古撇字　當卽古拂字　當卽古曳字　當卽古移字　古隱字　今寫作厶古私字○今寫作囗古圍字　古肱字　古及字　音坎　今寫作乃　古畎字　音漢　今寫作乙　今寫作乚音軋　今寫作已　古冪字　音虛　音方　今寫作丨音撅　今寫作　音厥 
經濟 
[借債破産記] [  誅心]  
　　客有自秣陵來者言及吾友某君借債破産事聞之至堪驚異其言曰某君於民國八年二月十六日向某甲借加一利上利之銀二百元扣至九年十月十五日僅僅二十個月本利共一千二百二十三元一角七分九釐九年十月十六日某甲强迫某君將約値一千元之房屋及基地爲抵押品否則卽將房契轉押與强有力者勒令遷移後由魯仲連第二竭力調停某甲允付一百五十元爲搬家費某君不得已從之今則房屋無恙主人已非哀哉哀哉在某君借債時以爲本僅二百元月利僅二十元此區區者還之甚易豈知日復一日月復一月積至一千二百餘元卒至破産還債嗚乎某君已矣而放此債者旣頗不乏人借此債者亦頗不乏人吾旣爲某君惜吾尤爲蹈某君覆轍者懼也故將此種加一利上利債之算法開列淸單俾國人閱之知秣陵尚有此種足以傾家破産之債焉我聞客言固覺驚心我閱客單尤覺觸目我固觸目驚心矣我尤願閱常識諸君亦觸目驚心也於是泚筆記之 
　　附某君向某甲所借加一利上利債算法淸單 
　　自八年二月十六日借銀二百元内除扣去利二十元外實得一百八十元 
　　至八年三月十六日本利共二百二十元 
　　至八年四月十六日本利二百四十二元 
　　至八年五月十六日本利共二百六十六元二角 
　　至八年六月十六日本利共二百九十二元八角二分 
　　至八年七月十六日本利共三百二十二元一角零二釐 
　　至八年八月十六日本利共三百五十四元三角一分二釐 
　　至八年九月十六日本利共三百八十九元七角四分三釐 
　　至八年十月十六日本利共四百二十八元七角一分七釐 
　　至八年十一月十六日本利共四百七十一元五角八分九釐 
　　至八年十二月十六日本利共五百一十八元七角四分八釐 
　　至九年一月十六日本利共五百七十元六角二分三釐 
　　至九年二月十六日本利共六百二十七元六角八分五釐 
　　至九三月十六日本利共六百九十元四角五分三釐 
　　至九年四月十六日本利共七百五十九元四角九分八釐 
　　至九年五月十六日本利共八百三十五元四角四分八釐 
　　至九年六月十六日本利共九百一十八元九角九分三釐 
　　至九年七月十六日本利共一千零十九八角九分二釐 
　　至九年八月十六日本利共一千一百一十一元九角八分一釐 
　　至九年九月十六日本本共一千二百二十三元一角七分九釐 
說明單列算法至釐爲止釐下之毫六入五捨 
衞生 
[天花須知] [  玄甫]  
　　入春以來上海已有天花發現了一般居民旣不明醫學大意又不知衞生常識怎樣預防怎樣處置完全不曉於是一家患病延及鄰居蔓延日廣不可遏止說來眞是可憐得狠不知天花一症傳染是狠速的在那痘點成熟的時候毒勢尤爲活動不過故這種病症當早醫治不可疎忽至要至要天花的前驅大概是突發寒熱頭背疼痛開始到第三日額部先見紅點後成水泡泡乾結疤病人就痊愈了統計顯點 
 
 
 

Page 18

 
 
日期約爲十二日然亦有早至九日遲至十五日不等的病狀顯著的熱度可高至華氏一百零三四度左右但至第四五日熱度自會大降特降不再上升的至病狀不顯明的則開始發熱便秘背痛到第三日面部顯點後及全身三日内成水泡六日内周圍發亦中積毒漿至第九日完全成熟此時寒熱不退病狀更惡如痘點密簇成片則毒勢更劇愈後面部必成大麻了自泡乾以至落痂大概須經過三星期始畢在第三四星期之門最有變端故防護不可不特别注意的至於治法隔離和消毒是不可或缺的病人宜臥於寬暢温暖的室中食物宜取易於消化者料理尤當潔凈淸凉的藥劑輕瀉藥（二者宜商諸醫生）温開水手邊都不可不常備患部可用一份以脫二份薔薇露時時塗擦防他落痂後凹陷成疤天花現點後在三日内急種牛痘可以減殺毒勢但過遲則無效總之預防的法子須早種牛痘待到臨渴掘井已經太遲了（乙種酬） 
 
[清潔勞動]  
家庭常識 
[夫婦間宜儲蓄愛情] [  錢儔]  
　　今日者自由變愛之說盛唱亞東一般靑年男女固莫不樂聞而嘉許也然余嘗觀靑年之結婚者方其初也夫婦之情如膠如漆迨不數年則小而勃谿大而離異視同仇寇者有之矣或則得隴望蜀棄舊憐新忽又别鍾所愛矣余嘗竊究其因深知愛情之流動者非爲眞正之愛情特爲一時之情感無限制之愛情非純粹之愛情祇一時之情慾惟眞正愛情有所專屬不可動移斯夫婦之間所不可缺者也且眞正之愛情其發見於外者有涯而藴藏於中者無竊藴於中之愛情心知其意口不可得而言者也平日愛情之流露非細爲體察人固不及知卽已亦不知其所以然也况家庭之間事務瑣繁隨時隨地處處有愛情流露卽證以古昔桓少君之挽車孟德曜之舉案概可知矣故此種極高尚純潔之眞正愛情絶非臨時所能强致實由平時心心相印息息相通所漸積而成者也是以我人欲於夫婦之門永保誠摯純潔之愛情相維於不渝則儲蓄愛情之道不可不研究焉儲蓄之法約有五端請列於后以供靑年夫婦一察之 
　　（一）肉體上之獸慾須努力减少務取精神上之快樂 
　　（二）夫婦之間各宜心懷坦白不得有絲毫城府在胸 
　　（三）作事須有互助精神不宜一人獨任其艱 
　　（四）相諒相惜不使有非分之求求全之責 
　　（五）家政之餘從事於文學書畫田園花竹以助雙方之美感 
道德叢話 
[西方格言（一○四）] [  謝介子選譯]  
　　海上無權力之元首决不能强大（西班牙諺） 
　　自詡過甚者必最善虛言（英吉利諺） 
　　能制其舌者始爲眞壯士（德意志諺） 
　　無火之處必無烟（英吉利諺） 
　　有大略者當不喜怒形於色（恰司徒費爾特）Chesterheld 
　　學爲工且忍耐（讓泛蘿）（Ｌongfellow） 
　　淸貧之託根甚淺（法蘭西諺） 
　　鳥之敬人也一律（英吉利諺） 
　　旣諾之事卽當爲之事（法蘭西諺） 
　　五歲之神童十五歲或爲笨伯（英吉利諺） 
法制 
[不要打人犯刑事] [  平原]  
　　我國人有一種動輒就要打人之弊不問事之大小氣憤一來伸手便打此種舉動旣犯刑事又屬野蠻天下事不論大小絶無一打卽完結者况打人成傷卽犯刑事有理事變成無理反去嘗鐵窻風味此之謂野蠻行動自尋苦惱舉例證明之 
　　去春新國會議員某來自田間藉非法身分取得非法之錢自購人力車一部洋洋得意出宣武門赴陜西巷爲守望巡警所阻以其無捐牌或爲偷盜之車向其藹然盤詰議員某大發雷霆怒目向巡警大駡曰瞎眼混蛋老爺自買坐車何得濫行干涉誤我公事巡警復藹然曰卽是先生自用車亦得起自用車牌以便查察而杜偷竊查問是我應盡職責先生駡我未免非理先生是何機關請告知語未畢大遭議員老爺之怒下車將巡警拳足交加大打特打巡警只有支搪之法後被踢倒地適巡長查勤務趕到細問原由議員某亦知不妙卽出名片示巡長驅車欲行巡長曰先生旣係議員立法機關當知法律法由立法機關所立我等執行之先生立法不守法擅自打人卽爲現行犯雖議員亦得當塲逮捕請先生一同到區可也議員某曰彼誤我公事自是該打巡長曰漫云先生是議員法律未予打要權卽先生是法官巡警是犯人此地不是合法之法廳先生亦不能在此開廳自己動手打犯人况巡警查問無牌車是公事先生拒查而又動手打人成傷現行犯罪成立卽應逮捕先生如不同我去我卽用逮捕手段此刻議員某窘辱實甚自悔孟浪幸有魯仲連調停該巡長知議員某爲某使所指派受其八元番佛作受打代價聽其去而不究矣（乙種酬） 
　　一見番佛卽不能守法豈獨該巡長爲然中國人之可憐無過於此漸註 
雜錄 
[火井研究] [  志平]  
　　四川有兩樣特别的東西就是鹽井火井有鹽井的鹽水用火井的火煑他利益是很大的井水含鹽没有什麽奇怪井裏出火彷彿是很奇怪的其實也没有什麽可怪夏天穢水池裏邊常發一種氣泡這種氣呌做沼氣沼氣是可燃的沼氣在煤油礦的表面很多（煤礦裏也有這次唐山煤礦就因爲沼氣一炸死了好多的人）四川火井一定是這種沼氣（或雜有他種氣體）他們把井裏的沼氣用管子通到鹽鍋下用以煑鹽我聽四川人說打火井的常常成爲煤油井可見四川那一帶一定是煤油礦很多這沼氣一定是從他的表面上出來的由此看來火井也没有什麽可怪（乙種酬） 
 
 
