# 1899 - 27 - 4909265

 

Page 1

 
 
[勸募徐海賑捐] [  申報館恊賑所謹啓]  
　　上年淮徐海一帶洪水爲災小民蕩皙　居慘難言狀經各省大善士解囊佽助以救窮黎中澤哀鴻始得苟　　　　謂瘡痍未復而霪霖又復成災計自四月下旬至七月初瞎雨盲風無時或已麥雖熟而不及搶割禾已殖而盡　漂流下民果有何辜而迭遭此上天之厄耶惟是大創之後生計更艱待哺嗷嗷朝不保暮若不設法籌欵解往災區財數百萬子民勢將盡塡諸溝壑兩江督憲劉峴帥江寍藩憲胡方伯痌瘝在抱軫念災黎函致本恊賑所命爲籌集鉅資匯往施放伏望海内仁人君子同襄善舉再發慈悲節宴會之豪資省日用之浮費或多或少任意樂輸蓋賑欵能多得一　卽災民可多活一命生死肉骨胥賴同人不獨本恊賑所馨香以禱者也肅此佈陳伏惟德鑒 
[皇朝經世文正續選增時事洋務三編] [  圖書集成局代啓]  
　　自長沙賀耦耕先生仿切問齋文鈔之例輯皇朝經世文編凡講求經濟之學者莫不奉爲圭臬風行海内幾乎家置一編矣厥张　右　新　别駕有續集之刻近年上海葛君子源又以饒氏之書祗采自道光以迄同治雖名臣奏疏私家著述已有美心敗而於海防礦務諸學尙付　　因吏輯爲續編方今風會漸開事機屢變甲午以後朝野上下均以講求洋務爲急三魚堂主人爰不惜重幣敦請名宿取近時名公互聊之　牘通人逸士之議論搜羅選别都爲一編中分天算地輿公法約章律例礦務鐵路電線錢幣商務敎務算學測繪議院　學官制兵敢　門多　四十八卷分門别類詳愼校　附于經世文續編之後倩本局印以新鑄鉛字現已裝釘成書價目格外從亷計皇朝　世文編廿四三洋三元續編連三編世本洋三元單買三編六本洋一元在上海三馬路申報館申昌蘇申南北掃葉山房發兌 
[講求荒政以弭内亂說]  
　　今中國之外侮日亟矣英索長江一帶法由越南以窺滇粤邊地俄則西伯利亞鐵路讦日告成瓌球雄　虧瞵鶚視咸以中國爲砧上肉瓜分之說昌言無忌中國有識之土亦知外侮日逼非變通成法專策富强不爲功然觀中國兩年以來外侮雖亟而内亂亦未嘗不深究其内亂之故大率有二曰教案曰飢民二者倉卒擾亂爲害實非淺鮮雖不久師同敉平而下已蕩析流離上則勞師糜餉竊謂閙教之案地方官苟能先事預防隨時勸戒當不致釀成巨禍貽誤大局若天災流行國家代有堯有七年之水蕩有九年之旱三代之德尙不能弭其害乃近日上遇　歲弱者惟有塡溝壑斃道路而已耳强有力者則初僅搶米再則刼富户甚或以求食爲名公然　聚匪類盤踞城池上勞宵旺之憂勤下費臣工之壁畫亂民滋事固堪痛恨然亦未始非飢寒有以迫之也今歲淮海告災山東被水蘇松等處又因奸儈販米出洋以致米價騰貴雖經各處設局平糶振濟貧民然已聲勢洶洶刼奪富户之事屢見報牘邇者渦　縣匪徒　世修等揭竿倡亂亦因連年旱淺不時飢民　食無食　虧爲　　　各大　　　　　尙未越日數平　　其　　　　民　　爲亂煽整脅從而因衣食無資如　所　　其死於　不如死於法者亦正不少一　王帥所者玉石俱焚情亦可悃然則中國欲弭内亂除保護教堂外　政勸不重哉按中國備荒之政古今以來名　之奏議循吏之措　以及　人君子之著述其利弊固已抉發無遺然法無照久而不弊往往初時立法則善而其後有治法無治人流弊至於不可收拾考振荒之政　預備於末荒之前者有急救於猝荒之際者有補救於已荒之後者然急救於猝荒補救於已荒犯不若預備於未荒之善未雨綢繆自以預倉儲爲第一畫近來各州縣積榖多則數萬石少亦數千百石果能有　無　　　在倉荀遇歉歲未始不足以濟一時之急無如董理之人實心任事者少呑蝕虧空者多平日援　吏胥互相　　一旦需用半係有名無　至亂端已成雖食其肉而寢其皮已無濟矣日前欽奉上諭有各州縣倉儲積榖不得缺少虧空等因仰見聖大子明鑒萬里之外恤民生而弭亂源莫善於此竊謂天災雖未可弭而人事要宜預修今各州縣　　於所屬積榖常平等倉實力稽察廣爲積儲擇廉明公正之紳士董其事訂立章程按月察核毋使用有短少且定　　出新之　每歲秋收告成後卽將所積倉榖盡數發出照價平　再買新榖　倉庶不致有朽敗之患如是則倉儲　　偶遇水旱偏災卽可設法平羅或被　者墮按户　　則良民得以凍餒無處卽奸　亦不致乘　啓釁中國之内　　可稍紓乎否則一値凶歲民間待哺嗷嗷　　别行　法已　　　　　　　　之　相　　餅弄兵　　地方遭　　　人民被其　害知渦　之亂者正不得　　　小　而忽之　　　　　　產内亂奉平推入之　　未有已時矣○ 
[本館接奉電音]  
　　昨日午前京　　電傳來上諭二道敬謹譯登○十二月十四日奉上諭甘肅西　　總兵員缺著覃修　補授欽此同日奉上諭李　　劉坤一張汝　奏出洋華人報効工振鉅欵懇恩給　一摺本　山東江蘇地方連被災歉需欵浩繁據　員李微　等禀據南洋各埠華人李戴淸等電稻約集出洋經商華人　効山東江蘇工振銀各二十萬兩共銀四十萬兩等情李戴淸等身在外洋心存鄉國慨捐鉅欵實屬深明大　有禆時局著准其按照銀數給奬實官以示優異此外别項振捐均不得援以爲例該衙門知道欽此 
[經營船路]  
　　華英新報登俄國窪簑埠來信云邇者華俄鐵路公司核定者　輪船六艘來往中匣大　　　順上海及日本長崎諸處俾與滿州鐵路一氣呵成約每艘容積貨物三四千噸每一點鐘時行十五海里聞在英國之紐卡士　路廠訂造二艘蘇格蘭之格連諾廠訂造一艘荷蘭國某廠訂造一艘其餘二艘在德國某廠訂造每船足　頭等客五十人二等客三十五人三等客一百五十人四等客二百人每兩禮拜開行一次又聞火車及輪船開行尙須遲至五年之後届時由倫敦至上海爲程不過二十日費用較目前可省一半至滿洲鐵路刻下方赶緊修築數日後卽有機器七十七座由美國運來若西比利亞大鐵路則明年夏秀可望修至黑龍江邊士特里田士克地方核定三年後務與船埠相接以便直達黑海及太平洋 
[八志渦陽亂耗]  
　　昨日安慶采訪友人飛書相告云本年皖北鳳　渦蒙宿毫太各屬旱災洊告遍野哀鴻邇者迫於飢寒兼苦催科太急以致恃衆搶刼各富户凡家有銅山金穴者幾於寢饋難安駐防渦陽城外之龍山營外委某君率勇阻攔致遭戕斃適龍山營遊擊某游戎因事詣壽春謁見郭鎭軍營務無人主持飢民遂乘亂擁入刼取軍械闌入渦陽縣城當鋪錢莊俱被剽掠旋復羣至韓軍門府第將衣物掠取一空眷屬亦有被擄者斯時縣主歐陽大令方下鄉催納冬漕中途聞警未敢回城急折往壽州請兵彈壓而義門司某巡宰已被亂民所傷旣而亂民愈集愈多往攻附近周家圍掠得馬數十匹軍械若干隨又連破三圍勢更猖獗分圍　宿亳諸邑所過之處雞犬不留渦蒙向無電線通省垣是以省中無由得知消息遲之又久始由與宿州毗連之江蘇銅山縣電致金陵轉電至省駐亳州之威靖營及 
 
 

Page 2

 
 
壽州鎭亦先後專差告急安徽巡撫鄧小赤中丞一面委各弁分途偵探一面調兵防剿後復連接警報恐韓軍無濟於事隨飭砲隊營開差并委澄淸營水師統領徐君印川會同撫標候補游擊陳游戎馳赴渦蒙就地招勇越日又飭東梁山砲臺統領陸君恩甲帶精健營勇兩哨往家城助剿本月十一日復委准補懷遠縣楊大令兆琛察軍情相機剿撫 
[監利民變]  
　　沙市訪事友人云湖北監利縣境之白螺汛原名十六水垸地勢低窪水漲時易遭淹浸是處居民賦性蠢悍今夏五月某日縣主羅大令迪楚聞有報災之信親往踏勘居民恃衆毁及乘輿洶洶之勢幾釀巨禍大令以時當耕作姑置之不究至　稼登塲之後縣署設櫃徵漕農民聞之聚衆毁其櫃并刦徵課之書吏以去大令卽派差役數十名前往查拿而土民愈聚愈多頃刻間竟擁至數千高揭官逼民變旗幟勢將與官爲難大令知難理喩立卽申詳荆州府舒太守太守早有所聞派洋關委員馬伯嘉明府查辦此上月中旬之事也苟得官長善爲處置刻下當已安謐如常矣 
[詳述匪亂情形]  
　　湖北宜昌府屬長樂縣境匪人肇事前已縷記報端昨日宜昌采訪友人飛函相告云本月某日施南協傅鎭軍派勇二十餘名護送天主教士數人及施南各地男婦教民若干人至宜昌分住各天主堂以避兵烽之禍此外各州縣教民之來此避難者亦不下千餘人日來鎭軍出示招募勇丁五百名每名日發飯食錢一百文分赴鎭署圍塲外及操防營練習技藝省中大憲復派勇百餘名至宜都并檄令小兵輪船兩號載槍砲藥彈抵宜昌某日聞有派往助剿巴東土匪之勇丁三名受傷而回請洋醫敷治急往訪之則云土匪欲於夜間刼取庫中火藥官兵出而抵敵土匪用獵獸之槍實以鐵籖向之施放官兵用洋槍禦之擊傷土匪多人地方圑練勇丁亦被匪傷不少近日又有送送就醫者大約非大加懲創不能使若輩戢羽濳鱗也 
[奸儈罰鍰]  
　　奸儈張靜臣由滬上販米出洋經縣主王欣甫大令拘獲據情申禀上游旋由江蘇藩司聶仲芳方伯飭提至省發交蘇州府彦詠之太守疉次研訊口供狡獪并扳出天津客張仲山等人兹者太守禀陳方伯擬將查出之米悉數充公再罰令將歴次販售贏餘之欵一律允某處振捐不知方伯肯俯如所請姑予從寛否也 
[飭種芋麥]  
　　松江采訪友人云本年夏秋之交米價翔貴茅檐蔀屋幾不聊生各郡縣次第開積榖倉碾榖平糶然惟擇極貧之户給以米票終不能實惠遍于小民本郡東北鄉民食維艱其中强有力者因搶米而幾釀巨禍邇者省中大憲綢繆未雨分飭各屬補植山芋蕎麥爲補救之方日前婁縣屈吉士大令抄札出示曉諭農民其文曰欽加同知銜在任候補分府松江府婁縣正堂屈爲出示曉諭事奉本府正堂濮札奉藩憲聶排單札奉兩江總督部堂劉札開照得本年入冬以來天氣亢晴雨澤稀少來年麥收如何殊屬毫無把握不可不思患預防早圖補救之策查光緖十七年間據涇縣封職徐紹基呈請勸民廣種山芋蕎麥以補民食之不足當卽札行遵照在案兹查種植此等糧食用力旣少成功亦速且無論田地山塲皆可佈種收儲又最能耐久實爲救荒之良策亟應飭令各該地方有司赶緊實力勸諭各鄉民廣爲種植以期有備無患合行札飭札司卽行通飭所屬遵照迅速認眞勸辦毋得視爲具文是爲至要等因到司奉此合行通飭札府立卽轉飭所屬遵照憲飭迅速實力勸諭各鄉佃農查明土性宜種何物廣爲種植以期有備無患切勿徒托空言視爲具文是爲至要文到先將遵辦情形及轉行日期通報查考毋遲速速等因到府奉此除將奉發排單先行申繳外合亟轉飭等因奉此合行出示曉諭爲此示仰合邑佃農人等知悉須知山芋蕎麥可補民食之不足用力少而成功速且無論田地山塲皆可播種收儲實爲救荒良策務須查明土性相宜廣爲種植以期有備無患切勿視爲尋常故套是爲至要切切特示 
[都門火警]  
　　京師訪事人云上月二十九日之晚三鼓時寒戀重衾甜鄉夢穩忽聞街上警鉦亂擊推窓一望則迢迢碧漢幾若餘霞散綺照耀通紅約半時許鉦鳴四十厥聲輕而且徐知係津城所謂倒鑼蓋用以報火熄者爰卽解衣就寢至五更時警鑼又報知祝融氏重復駕臨翌晨出户訪之僉云被火處一在河東棋盤街某姓宅一在梁家園營門内某木作熊熊之燄蔓延至比鄰米鋪銅鋪繩鋪三家一夜之間兩處起火倘遇封姨助虐其勢更有不可設想者矣 
[霞關曉色]  
　　辰崎某日報云臺灣自割歸日本後稅關所入每年約銀貨四十二萬圓現在日廷新增稅餉計臺地可徵至一百五十萬圓○西歴上年日本米之由馬關出口者計四萬一千一百六十石値銀貨二十六萬二百二十八圓其中中萬六千九百六十石運往香港値銀貨二十三萬二千八百四十八圓運往上海者計八百四十石値銀貨五千三百七十六圓其餘三千三百六十石値銀貨二萬二千零四圓則運往美利濵埠者也 
[宣南鴻雪]  
　　京師訪事人云玉岑少司農溥良奉命查辦東振十一月二十四日陛辭後卽於二十六日出都隨帶司員四人本署書吏四人因聖諭敦促故急於首途也○京師近復挑選内務府八旗幼丁三千名月餉每名二金挑選之例略仿武試章程馬步箭外兼試硬弓石力以定去取現挑選已畢俟明春於西苑禁垣内晝夜輪班値宿一如垣外堆撥巡查之例又添選外八旗年力精壯兵丁萬人歸入護軍營亦於南苑訓練○南苑之北舊有神機營練兵營房數千間近又於苑内西偏添建武勝新隊練兵營房三千間刻已工竣聞明春尙須於東南隅續建營房爲護軍營練兵所東偏續建營房爲榮協揆所统中軍中營練兵所約於二月間一律興工建造○玉工某甲磋磨追琢藝頗精良前曾在某乙所開玉作内爲夥暗擲鐵沙於治玉之寳沙中致毁壞白玉耳環一雙物主責償再四乙不得已出重資賠之甲亦因此歇業近日自開玉作生涯甚旺前月甲父自鄉至京向甲索數金携歸作禦冬計甲僅給京制錢四千旣而其岳父亦來稱貸甲取代人琢磨之緑玉扁簪一枝質十金與之怱遽間遺去質帖急返當鋪詢之则已被他人贖去矣不勝情急汗出如雨蓋此物係某王府倩某玉鋪琢磨而玉鋪主轉倩甲捉刀者歴述始末其聲甚悲當鋪夥憐之因告以贖去之人卽某乙也甲急尋乙不遇悵悵而返逾數日遇乙於途遮道與語并許重謝乙不承認甲復浼與乙善者代求乙言數日前簪已售出窺其意似銜前怨而此簪之値又數倍於玉環將借此爲報復計决不肯令珠還合浦刻王府已將某玉鋪主送官追取甲亦在被逮之中若無原物繳呈恐難了結也○都中自十一月望後雜糧價値較前差减惟米麥仍復昻貴如前洋藥土藥亦翔貴異於常時惟廣土價較前略减耳 
[雲津寒雁]  
　　天津訪事友人云海河水淺泥淤前經北洋大臣籌議蔬濬先從上游奏手俾各支河水歸正溜刷泥入海然後裁灣就直以免渾河停淤之患核計此項工程共需銀二十五萬兩期以三十閱月如或不克竣事當展限六閱月由駐津法國領事與津海新關稅務司保丹國人林達任其事已於本年八月某日與津海關道訂立合同所籌之欵均存匯豐銀行以便隨時支取鳩工購料其一切工人亦由林達主政雖派有總辦提調等員不過虚與委蛇藉存漢家體制耳聞林達薪水每月需銀千兩國家不惜巨帑爲民舆利除弊彼西人想能勝任愉快也○新馬路一帶本爲荒烟蔓草之塲自禪臣洋行創設與基公司廣爲購置經之營之大興土木落成之後鶯　燕燕相約艷幟高張舞榭歌臺一時稱盛然地非孔道人盡倡家地方遂從此多事今夏王棍張皮來向某勾闌訛詐不遂致平頭奴子被刃傷至百二處之多并將巡捕刃斃迄今 
 
 

Page 3

 
 
案尙未結此外擄妓勒贖械鬥未成之事時亦有所聞上月十九日之夜有冶遊客數人乘東洋車往圖歡會行至僻靜處被車夫褫去裘服棄之而逃近日小廣寒落子館邀向在英國租界評香館奏技之蓉喜蓉貴兩妓登塲度曲評香館係津人穆某所開穆子固混星之流亞也邇者擬在新馬路另開天桂茶園以兩蓉係其舊侣欲招之而往藉博客歡兩蓉辭不就穆子大怒乘小廣寒座客旣滿之時昻然直入突脫禪出七首自割腿肉一臠遙擲臺前血液淋漓染人衣袂一時姊妹花驚魂欲斷座客亦走避一空小廣寒主見勢不佳急訴請興基公司主人送縣辦理未知賢有司有良法以處之否也 
[漢水冰紋]  
　　漢口訪事友人云前者荆門州所屬下港美國聖公會堂被愚民滋閙毁物甚多事後由地方官與美教士一再熟商願償銀百餘兩已可敷衍了事乃遲遲至今迄未付欵於是駐漢總司鐸韓倫敦君咨會本國領事請照會華官從速辦理○中匣蘆漢鐵路自經比國商人包攬工程之後比人高視闊步予智自雄擬請在漢口闢一商埠以攬利權經楚督張香帥與鐵路督辦盛京卿力阻其議比人以所求不遂頗覺悻悻然亦可見外人窺伺之心矣 
[榷憲赴寗]  
　　蘇松太道蔡和甫觀察因有要公須面謁督憲劉峴師禀陳量切昨晚乘鈞和兵輪船駛赴白下屬下各官均命駕恭送行旌禮也 
[會騐糧米]  
　　昨日爲海運局開辦之期淸晨上海縣王欣甫大令偕松海防同知劉乙笙司馬至海運局會同總辦張子虞太守騐米迨午後始各鳴騶回署 
[示禁攫物]  
　　辦理滬南馬路工程總局朱爲出示嚴禁事據南市水果業和昌盛元吉恒泰等禀稱商等均在十六鋪地方開設水果行生理邇來恒有無業流氓在浦江乘白菜梨果等貨進浦時糾集多人蜂擁上船强行攫取商等理論莫遏難以克安前經禀縣給示諭禁在案豈知流氓等横不畏法日久玩生禀求給示查辦等情並據南北雜貨行裕成鼎泰等禀同前情到局查浦江貨物起卸商務攸關豈容滋擾搶奪本于例禁除飭捕隨時嚴查外合行出示諭禁爲此示仰諸色人等知悉嗣後如有前項不法棍徒横行滋擾乘間搶取貨物致碍商旅一經察覺或被告發定卽從嚴究辦各宜凛遵毋謂言这不預也切切特示 
[命案報縣]  
　　本邑楊樹浦一帶爲巡捕包探所蹤跡不到之處以致流氓麕聚鬥毆釀命之案時有所聞地方官雖欲設法拘拿終苦鞭長　及若輩遂瞻愈大而燄愈熾誠居民之大患也前日清晨有鄉民數人行經是處十二圖石灰浜見灘上有一麻袋外露破衣疑係小窮遺贓向前探視暼見一屍手足蜷曲狀如彎弓倒置袋内不覺大駭繼念事關人命未便含糊遂報知地保徐良圃投上海縣署禀請相騐刻下屍身尙無親屬認領兇手亦不知所之想一經王大令騐明當不難緝兇究辦也 
[兇手狡展]  
　　本年七月初十日英界香粉弄道署家丁李有金家被劉大等起意謀財將妻許氏致斃攫去財物未幾縣主王欣甫大令卽購綫緝獲劉大及伊妻高氏卽高奶奶訊供收禁前晚倩帮審委員馬明府提案復訊劉大供此案由在逃之徐二起意小的僅帮兇而已李前有訟事情徐爲代打點曾詐洋銀二百元事後分文不給以致挾恨糾同小的於七月初十晚謀斃其妻由洪德麻子首先動手徐一用石灰塡　許氏之口鼻立卽斃命明府核與前供不符再三盤詰狡猾如前劉高氏供與夫相同遂般還禁候再嚴訊 
[輪船失火]  
　　楊樹浦某米店主康某曾購恊利小輪船停泊浦灘前晚船上忽然失火光燄熊熊不可嚮邇約歴一點鐘許火始熄滅然全船已被祝融氏收拾殆盡矣 
[紗廠失火]  
　　前晚楊樹浦大純紡紗廠粗紗房内不知如何遺火忽兆焚如廠中衆工人見之竭力吸水以噴得卽撲滅祗焚去機器二架然已險矣 
[薄懲火匪]  
　　包探李培雲拘解火匪干福林周葉氏二名口至英界公堂禀稱某處被火時彼等男婦二人乘機攫取陸道生家板門兩扇經小的拿獲送案請究陸投案禀稱某晚比鄰失火伊等混入小的家圖搶幸卽見而喝阻僅被攫去板門今由包探查獲叩求給領干等供稱失火時小的及小婦人惶急無措悞取他人之物並非有意攫取署理讞員鄭瀚生大令商之巴繙譯官判令將干責一百板周葉工掌顂一百下○包探沈生全拘解火匪袁阿三到案禀稱前晚美界失火時此人在途中奪取王有啓所携皮箱一口正在扭結不解之際經小的查獲今特送 
案請究王投案供稱鄰居火起勢將殃及因此將箱搬出此人强指小的竊取伊箱意圖刼奪幸經包探獲案叩求究辦衷供忙亂中偶然悞認並非有意奪取大令判責二百板 
[上海縣署瑣案]  
　　王金氏控李鑑堂伐樹行兇王欣甫大令倩馬明府提訊氏供屋後有祖遺之地一方樹木甚多李鑑堂妄指爲伊產今年八月二二七日之夜將樹四十餘株盡行伐去次日向論被掣鐵尺擊傷前經黄大老爺騐明求恩究辦其子正祥供與母同地保王子佩供王金氏屋後餘地實係祖傳無端被李伐去樹木並將伊家門窓擣毁至今未修求訊李鑑堂供此地實係小的之產樹刃小的所種王金氏恃蠻吵閙求恩明察明府斥其蠻横喝笞二百下令償還王金氏樹價並養傷修門窓等費錢十千文○前者英界公廨讞員鄭大令函送陳福安控蔡國林陳吉甫誣小林葉仁甫等串竊金條一案至縣經前帮審委員李二尹訊問飭原告邀到見証人朱榮堂復訊前日葉仁甫等將陳福安扭至縣署禀稱原告情虚避匿久不投案至晚事明府升堂覆訊陳福安供浙江慈谿縣人在京城内開設錢莊上年九月某日帶金條二包出都一包重二十四兩五錢藏在同行之朱榮堂衣包内一包重二十七兩藏于自已鋪蓋内十二日由天津同朱附富平輪船至滬比開船之第二夜茶房蔡國林陳吉甫周小林邀小的抹牌葉仁甫誘朱出外看燈至天明小的查檢鋪蓋内金條已失所在詢問同房之山東客兩入俱稱葉仁甫曾至小的鋪上摸索因向查問答稱不知訴知帳房將各人搜檢亦無著落到滬後控之英界公堂蒙鄭大老爺提案審訊仁甫已供認蔡等所竊後送案下忽又翻供指小的在京竊來不得已回京向金鋪取得兌金發票來申作證道遇葉等被扭至縣求鑒葉仁甫供當日船到上海時陳卽串同包探將小的與蔡等拘去私刑弔打後復誘小的至其家中囑誣蔡等所竊許薦小的生意小的年輕受愚故在公堂上妄供蔡國林供陳失金後小的等托人在京查問知係竊來現有回信呈閱前次王大老爺令陳交到見証朱榮堂陳情虚不交避匿不面由伊毋妻赴京向金號哀求揑寫此票周小林陳吉甫供與相同明府詰陳曰爾何不將朱榮堂交案質訊陳供朱向開衣莊現因虧欠倒閉逃避他方無從尋覓明府謂此案非交到見證不能脫身著陳邀朱到案訊明核奪 
[美界捕房紀事]  
　　蘇州人吳耕心賃居北河南路一百十四號門牌屋内生有一女年甫十齡前日被傭人謝國良誘去因將謝扭入捕房據情聲訴捕頭令押候解送公堂禀請讞員鄭瀚生大令訊辦○昨午某號巡捕巡緝至天后宫前見賭徒某甲擺設賭檯誘人入避因卽拘獲連賭具解送捕房押候解送公堂禀請究辦 
[來電照登]  
　　杏憲嚴筱翁席子翁楊子翁施子翁鑒十二十九兩函覽否高苑初二已放齊東博興均於十二開放三處約放庫銀十一萬七千兩不日竣事户口可呈劉芬扃頣叩再劉紳向電局借四百金　否照会乞示附叩 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[誘姦宜辦]  
　　前日午後四百十七號華捕解丁如雲誘姦張銀海之妻一案至英界公廨署理讞員鄭瀚生大令倩帮審委員劉穆庭二尹提訊張供浦東唐橋人年三十歲耕田爲業娶妻楊氏已閱九年平日不安於室去年十月某日託言傭工餬口棄家而去小的四出訪尋杳無蹤跡近始聞鄰人言及楊氏與丁私識賃居老閘之北儼如伉儷本月十二日往尋不遇前日十二點鐘時又邀新戚陸耀春同往丁處時彼二人尙未起身因卽破扉而入將丁髮辮剪去正在喧鬧時適巡捕到來遂被一併拘案叩求究辦陸供與張誼屬葭莩念及張妻旣被丁佔恐張孤掌難鳴爰爲之襄同往捉丁供浦東人年二十七歲操成衣業張楊氏實由其姊領至小的處已歴二月不知是有夫之婦今晨張銀海糾集十餘人擁至小的家内聲稱捉姦致被剪去髮辮將楊氏刼去後經巡捕到夾來拘入捕房轉送案下尙求明鑒張楊氏供丈夫張銀海素有烟霞癖且不務正業小婦人無奈傭於李姓家前日辭出經胞姊領到丁處暫住不料卽被丈夫尋見劉二尹以丁不應誘姦有夫之婦著重責二百板枷號一月張楊氏掌頰二百下交其夫領回管束 
[南市瑣聞]  
　　王茂六者原籍寗波以販售桂圓爲業前日福建興化縣人戴小江林阿蘭向之索取欠欵王稱尙有桂圓價銀數兩未還以致爭閙十六鋪巡防北局巡勇見之一併拘至局中局員楊聘侯二尹略詰數語著地甲帶出調處○江北人吳子龍邵四仔二人在南市新碼頭森森聚豐等木行工作昨日午後行至新馬路中忽起爭端互相毆擊事爲四十五號巡街捕所見一併拘解捕房捕頭王榮培略問情由押候解送工程局禀請朱森庭明府核辦○本邑大東門外慶裕隆土行係粤人楊某所開已歴二十餘年邇因市面蕭條虧負甚巨遂於前日倒閉各債户聞信後均往索逋擾擾紛紛尙未了結也 
[英界公堂瑣案]  
　　包探石金榮拘解竊賊周福生到案禀稱此賊屢次犯竊今又混入北京輪船竊取搭客某甲所携皮衣三件經小的查獲因卽解案請究失主並未到案周供本邑人行竊是實惟失主不知何往讞員鄭瀚生大令判責二百板管押三月○何錢氏以銅洋銀三元向車夫徐阿四混用被徐看破扭入捕房由包探石金榮解案請究徐投案申訴前情何錢氏供銅洋銀係小婦人悞收並非有意欺騙大令著掌頰二百下銅洋銀銷燬○包探李星福拘解遞籍復來之過犯李阿桂謝榮章請究李供常熟人謝供紹興人又同供稱來滬謀食不敢再犯事端尙　　開三面大令著各責一百板發回捕房分别遞籍○竊賊陸金榮竊取日本人那部家木質報時鐘一架經包探顧阿六緝獲人贓送案請究那部投案領贓陸認竊求恩大令判責二百板管押三月○唐阿桂竊取方阿五家布衣一件由三百三十號華　緝獲送　　　　大令判責百板贓給還失主 
[法界公堂瑣案]  
　　昨禮拜四爲公廨訊案之期讞員朱明府旣會同何繙譯升座宏源益大源茂萬裕等各莊夥卽同投案下禀稱太古全洋棧主周全益虧欠鉅欵濳逃遺下汕頭匯申之票洋數千元均已照会惟洋行街順成號内坐莊之潮州人陳運生有二千元多方推托然票上陳已簽字求恩追給陳供稱照票時曾向言明須俟票根到滬方能照付後汕頭來信阻止發電詢問並無回音明府謂旣有匯票不能不付遂與何繙譯會商著將陳交人保出諭令下期將汕頭來信呈候察核○龍星馬醫生花而偕某氏婦投案禀稱夏姚氏夤夜來家吵閙毁物是以送案請辦夏姚氏呈遞摺子一扣禀稱有銀五百兩存龍星處其摺係司帳人張某親筆所書花而不認因之口角何繙譯以花而係英人著投英領事署控訴花而堅請究辦明府著將夏姚氏交保俟下期補提司帳人到案復核○英界洽昌烟店舒寳樂控方梅生圖賴貨欵洋一百二十三元經明府訊供交保出外理處昨日堂期方偕歇夥宓明奎投案禀稱舒寳樂薦宓爲夥串同舞弊將磚塊納入燭箱秤量時被店主婦察出因此辭　　曾分用洋銀五元小的實受其愚舒供方等東夥串同誣害求恩明察明府謂當時旣有磚塊何以不報捕房恐難深信遂著將宓明奎押候飭探查明禀覆核奪舒方交保候訊○粤商祥合合和祥等向南市長豐等米行購得落花生托雇駁船送至輪船運往廣東中途被船户竊去數百斤旋由包探拘獲傳同失主解經明府訊供著將船户王阿炳陸順發等五人交駁船頭目談增保出昨日辰豐等各行主遣果投案禀稱現被祥合等扣留貨銀三百餘兩求向船户嚴追明府著保人交案押候交保諭令下期邀同各船户到案復核○顧錦裕前控中和棧主許仁章借洋一百元圖賴不還經明府訊供交保理處兹者逾限不理原告投案求追明府著保人將許交案押追○王仁祥前控野荸薺茶食店主鄭春林欠銀三百餘兩經明府訊供交保理處昨日原告求追明府著保人交案鄭供此店向盛本初租下租摺一扣被盛抵押與陳姓今年關在卽實難措資求鑒明府著交保出外邀同盛本初來案候核○奚松濤控許少卿積欠貨欵銀一千二百餘兩立有票據二紙呈請究追許少卿供爲掮客貨物被馮庚生取去逃往寗波明府著押候嚴追○金利源司事楊晴軒禀稱三十六個黨鍾福泉混名小强盜糾同陳阿榮竊煤六百餘斤售與城内傅陳氏張戴氏請追贓物從重究罰明府判罰傅陳氏洋銀九元張戴氏五元押候繳齊釋出鍾福泉陳阿榮各責四百板免其枷號○包控禀稱大羅洋行出店徐新發竊取洋酒經行西中人所見送案請辦明府判責二百板贓給還失主○包探禀稱王阿二在北京輪船竊取衣服洋傘當塲拿獲送案請辦明府判責一百板　 
[金陵官報]  
　　補錄十二月初六日知府喩先覺辭赴卾採辦督轅牌示現署督左營遊擊武延謙應卽繳委所遺署缺查有副將銜候補叅將陳駿接署○初七日水師學堂候補道柯禀知寰泰練船於十四日帶同學生回寗譞泰兵船徐振鵬禀知代領駕駛學生巡練浙江泠海各口岸回通判王彦徵灣頭知縣朱寳森樊興均謝委厘捐差又盛毓英奉府委騐收府學禀修明倫堂各工○初八日藩臺胡保甲局候補道袁均傳見試用道賴紹濓江西人到由蘇來統領親軍等營劉同知張福謙文鳳通州鹽運分司凌樹謨辭委辦灣頭厘捐通判王彦徵辭知縣秦炳禮都司夏元齡交缷署浦口營都司回府經歴包炳麟騐看又翁瑜縣丞劉永濤寫履歴均奉示首府劉謝書京口駐防印務章京正白旗佐領兆春到來領軍火准補宿遷縣陳守最由蘇回大挑知縣韋勳廷辭回滬知縣蕭毓昌禀知在府署閱卷洋務局候補道黄見英國鎭江領事官薩允格到會福安輪船黄友勝由上海裝軍裝來運判蔣志泝到由揚州來 
 
 
 

Page 10

 
 
   
 
 

Page 11

 
 
[光緖二十四年十一月二十五日京報全錄]  
　　宫門抄○諭旨四道錄前○吉森將軍延　奏爲按年應需餉銀懇請統由部庫墊發摺○提督董奏造報廿軍收支各欵懇恩飭部核銷摺○船政大臣增奏爲船廠被水衝壞估價修理片○又奏爲製造吉雲拖船現已工竣試行片○滇督崧奏報羅平州猝被水災情形片○十一月二十五日刑部都察院大理寺正紅旗値日吏部引見六十三名户部十名上駟院二名○四川提督宋慶到京請安○慶王請假五日○錫光請假十日○富俟續假十日○袁世凱順承預備召見○吏部奏派騐看月官派出敬信徐用儀曾廣漢陳學棻崇禮儒林華金壽文治齊蘭潘慶瀾宜烈黄均隆德藩裴維侒楊崇伊文博○召見軍機宋慶袁世凱順承○○奴才延茂跪○奏爲部墊練餉瞬將期滿以後按年應需餉銀懇請統由部庫墊發以濟要需恭摺具陳仰祈聖鑒事竊查吉林練軍應需月餉原奏部議指由山東河南安徽江寍四省按月協撥嗣因積欠纍纍待用孔殷疉經具情奏奉諭旨准由部庫按年墊發銀二十八萬兩仍令該四省解部還欵歴經遵辦在案吉林通省馬步練軍四千餘名歴年原需鹽糧薪水車馱脚價旗纛號衣鉛丸火藥等項銀三十七萬八千五百兩内除本年閏三月間奏報解省餉需案内曾將練軍馬隊抽改步隊八百名每年節省馬乾銀二萬八千三百二十兩以後每年共實需銀三十五萬零一百八十兩遇閏加增此項練餉每年應由本省大租項下提撥銀五萬五千兩又由裁减防軍餘存防餉項下劃撥銀四萬三千五百兩仍應請由部庫按年墊發銀二十五萬一千六百八十兩查上年九月因部墊練餉瞬届期滿奏奉部議再由部庫墊給一年練餉銀二十八萬兩係自光緖二十四年閏三月起算至二十五年二月底卽届期滿二十五年三月以後應需練餉仍屬無著查上年户部來文内開各省欠還部墊吉林練餉一欵至有四百餘萬之多以例應解還部庫墊欵尙復欠有如此鉅數若由吉林催提協撥勢必不能隨時報解儻將部庫墊欵驟行停撥各省應協練餉仍不籌解通省數千練軍豈能枵腹荷戈以待且吉林地處極邊幅員遼闊山深林密伏莽尙多捕務原關緊要現又値鐵路逐叚興修土工游民麕聚蜂屯其間良莠不齊往往糾衆滋事尤須多派官兵分布嚴防方可無虞是此練軍各隊已有日不暇給之勢設或餉源不繼其何以堪奴才每思及此焦灼萬分惟有仰懇天恩俯念根本重地大局攸關准將吉林每年實需練餉銀三十五萬零一百八十兩除由防餘存並本省大租兩項籌撥銀九萬八千五百兩其餘二二五萬一行六百八十兩遇閏加增按年統由部皽墊發以濟要需仍令指撥原省解部還欵发蒙兪允並請飭下户部提前一秀給領則練軍得資飽騰而邊疆藉可鎭靖矣所有吉林練餉請由部庫按年墊發緣由謹繕摺具陳伏乞皇太后皇上聖鑒謹奏請旨奉硃批户部議奏欽此○○太子少保尙書銜甘肅提督奴才董福祥跪奏爲造報甘軍收支各欵懇恩飭部准銷恭摺仰祈聖鑒事竊奴才所部甘軍前奉命援剿甘肅自河湟底定擬議裁兵節餉歸併成十三營旗改支坐糧嗣奉諭旨仍令募足二二營認眞操練當因餉項難籌而坐糧亦不足以資訓練議以成十六營仍照行糧發餉均經先後奏蒙恩准又於上年十一月添足馬隊兩旗至十二月又將砲隊一哨添足一營步隊添募二營又補一哨共合成二址營之數亦經奴才於本年二月奏明馬隊兩旗接支大餉步砲隊募成已至年底但發小口糧而已其光緖二十二年十月以前用過銀兩業經開單呈報督辦軍務處准銷在杂計自是年十一月以後支發坐糧從前各營均有車駝餒養及柴薪等費至是一槪停支俟有徵調再行支給惟旣停支以後糧料柴薪皆以營馬䭾運按月酌給加乾銀兩以資津貼又因各營每三六九日合操非酌給奬賞不足以示鼓勵定以步隊每營拔取頭等二十名次等三十名馬隊每旗拔取頭等五名次等八名頭等每名賞銀二錢次等每名賞銀一錢馬步一律又自二十三年正月以後起支行糧截至是年年底共用過薪費口糧奬賞加乾雜支等項銀六十九萬八千三百六十五兩三錢一分四釐三毫製曾帳棚旗幟號衣包巾等項銀八萬二千七百三十兩一錢八分三釐二毫招募新勇小口糧銀五千四百四十八兩二錢一分總共用過湘平銀七十八萬六千五百四十三兩七分七厘五毫計由甘肅總糧台收過湘平折合皽平銀六十三萬二百九十一兩四錢八分四厘八毫又收過湘平折合庫平銀三萬九千一百六十八兩九錢六分内支發項下扣回四分平餘銀三萬六百七十三兩二錢四厘六毫採辦項下扣回一分平餘銀八百二十七兩三錢二厘總共收過銀七十萬九百六十二兩九錢五分一厘四毫以入抵出尙不敷八萬五千五百八十兩七錢五分六厘一毫已專案奏蒙恩准由部指撥營制餉章前已咨部立案以上各欵均係實用實銷委無浮冒除照章造册咨部外所有造報收支各欵懇恩飭部准銷各緣由理合恭摺具陳伏乞皇太后皇上聖鑒訓示施行謹奏奉硃批該部議奏欽此○○增棋片再閩省夏秋之間輒有颺風數次大小不同船政各廠濵臨大江每遇暴雨狂風波浪洶湧廠屋牆院卽不免有損壞之虞自光緖十一年遭風損壞修葺之後迤今十餘年雖間遇颶風尙不爲害本年六月二十七三十等日大雨傾注繼以狂風怒吼大木爲拔平地水深數尺船政公署繪事船廠拉鐵廠健丁營水師營恪靖威營工程處護廠砲臺或瓦屋被風吹掀或墻垣爲水激倒當飭估擇要修理尙不過需銀一千一百餘兩正在修葺間詎八月十五十六十七等日颶風又復大作海潮衝湧濁浪滔天一望汪洋幾成澤國直至三晝夜之久風潮始漸平息幸各廠所先事預防於六月間已將製船料件預爲高置不致被水漂失惟船政公署前後學堂繪事院藝圃東丁考工所伜丁營通濟橋儲材所廣儲所船亭畵圖房水師營船隝及甎灰儲砲拉鐵船槽輪機帆纜模子鐵脅等廠損傷情形較六七月爲尤甚且係均關緊要不能不從速興修復飭　實勘查續估工料約需銀四千四百餘兩統計兩次應修各廠所共估需工料銀五千五百餘兩據提　道員沈翊淸等具報前來除俟工竣再將用過銀兩造册報部外謹先附片陳明伏乞聖鑒飭部立案施行謹奏夺硃批該部知道欽此○○○增祺片再廠内所造靑州船塢需用之三百匹馬力拖船一號其船身長十丈四尺寛一丈八尺八寸深九尺八寸三分船尾喫水深七尺二寸六分全船墩載一百三十五墩業經前大臣裕祿於光緖二十三年四月奏明在案該船現已製造竣工取名吉雲本年八月初二日曾派元凱練船管駕官林承謨帶同試就計每點鐘得速率十一海里半合中里三十八里馬力至三百五十匹左右較源估時又爲充拓船身機器亦均屬捷穩若用以拖帶一千墩至一千二百墩之船其速率每　　　　　　　　　　　　兵船將次來閩進塢修理正需該船拖帶除應配舵水人等所需薪糧經費另行開單咨部查照外理合附片陳明伏乞聖鑒謹奏奉硃批知道了欽此○○崧蕃片再據羅平州禀報本年七月二十八日猛雨雪雹州屬板村寨李家村等處近溪田榖被水淹沒陸地芋麥亦被打傷約計被災田地八十餘畝請委會勘賑撫等情奴才據報後卽經行司會局籌欵委員馳往責成該管道府督飭印委逐一履勘妥爲撫恤毋任失所並令督飭農民赶緊設法疏消積水補種雜糧以資接濟被災錢糧分别村莊區圖成災輕重造册詳辦去後兹據署布政使陳啓泰詳請奏報前來奴才復查無異除咨部查照外所有羅平州屬被水被雹成災委勘賑撫大槪情形理合附片陳有伏乞聖鑒謹奏奉硃批知道子卽著查勘撫恤毋任失所欽此 
 
 

Page 12

 
 
[光緖二十四年十一月二十六日京報全錄]  
　　宫門抄○諭旨三道錄前○燕藩廷奏爲到任日期並謝恩摺○閩督許奏報接篆日期並謝恩摺○豫撫裕奏報到任接印日期摺○贑臬恩奏爲叩謝天恩籲請陛見摺○福州將軍增奏恭報卸署督篆日期摺○越撫劉奏爲請撥豫小機器局常年經費摺○十一月二十六日工部鴻臚寺廂白旗値日提督衙門引見二十六名正白蒙六名○宋慶袁世凱謝在西苑門内騎馬恩○桂公等謝署　起舞大臣恩○蘇嚕岱假滿請安○四川副將英秀謝恩○那五續假二十日○麟公恩佑各續假十日○宋慶徐炘預備召見○希朗阿請假十日○工部奏派承修恩豐倉工程派出淸銳○召見軍機宋慶徐炘○○新授直隷布　使奴才廷杰跪奏爲恭報奴才到任日期叩謝天恩仰祈聖鑒事竊奴才前在奉天府府尹任内蒙恩調補直隷布政使遵旨入都○陸見仰蒙召見二次訓誨周詳莫名欽感叩辭後束裝就道行抵天津奉督臣裕祿檄飭赴任遵卽馳抵保定省城於十一月十六日准升任奉天府府尹署直隷布政使奴才覺羅廷雍將直隸布政使印信文卷委員齎送前來奴才當卽恭設香案望闕叩頭謝恩祗領任事伏念奴才世隷滿洲幸叨科第由刑曹而出守歴湘澤以分巡調任苗疆甫周五載擢升奉尹未及一年兹復渥荷温綸榮除藩篆竊維直隷地居首要藩司任重旬宣舉凡察吏安民理財裕課諸大端在在均關緊要自惟愚昧深懼弗勝惟有謹遵聖訓遇事不敢稍涉因循上則禀商督臣下則嚴飭屬吏務使官無冗濫帑不虚糜以仰答高厚生成於萬一所有奴才到任接印日期并感激下忱理合恭摺叩謝天恩伏乞皇太后皇上聖鑒謹奏奉硃批知道了欽此○○閩浙總督臣許應騤跪奏爲恭報微臣接印任事日期叩謝天恩仰祈聖鑒事竊臣猬以菲材渥承恩命補授閩浙總督遵卽由籍起程北上跪聆聖訓蒙恩召對四次垂訓周詳莫名感戴陛辭後出京航海星馳抵閩兹於光緖二十四年十一月初四日准兼署督臣增祺將閩浙總督兼管福建巡撫關防福建鹽政印信並王命旗牌文卷等項委員齎送前來臣恭設香案望闕叩頭祗領任事伏念閩省爲沿海要區轄疆遼闊政務殷繁固圉宜善於睦隣安民莫先於察吏尤當刀圖整頓痛戒因扦冀於時艱稍有裨益臣久領京曹初膺疆者自維檮昧深懼弗勝惟有勉竭駑駘遇事和衷與福州將軍及兩省撫提諸臣妥籌辦理以仰答鴻慈於萬一除接篆日期恭疏題報外所有微臣感激下忱謹繕摺叩謝天恩伏乞皇太后皇上聖鑒謹奏奉硃批知道了欽此○○河南巡撫奴才裕長跪奏爲恭報奴才抵豫接篆日期叩謝天恩仰祈聖鑒事竊奴才蒙恩簡授河南巡撫遵旨入都陛見疉蒙召見三次訓誨周詳莫名欽感十一月十九日陛辭出都卽由津門乘舟南駛兹於十一月十七日行抵河南省城准調任浙江巡撫臣劉樹堂將河南巡撫兼提督銜關防一顆曁王命旗牌書籍文卷委員齎送前來奴才當卽恭設香案望闕叩頭謝恩祗領任事伏念奴才滿洲世僕知識庸愚疉綰藩條未有涓埃之報初膺疆寄益增淵谷之虞渥荷殊滎深慙非分竊思河南爲中州繁庶这區巡撫有兼轄文武之責安民心先察吏經武首重整軍朂政教以勵知方選將材以備禦侮當此時事孔棘尤爲目前要圖奴才駑鈍深懼弗勝惟有勉竭愚忱恪遵聖訓遇事益加淬厲不敢稍涉因循藉仰答高厚鴻慈於萬一所有奴才到任日期循例恭疏題報外理合將感激下忱恭摺叩謝天恩伏乞皇太后皇上聖鑒謹奏奉硃批知道了欽此○○新授江西按察使陝西陝安道奴才恩壽跪奏爲叩謝天恩籲懇陛見恭摺具奏抑祈聖鑒事竊奴才於光緖二十四年十一月初三日奉陝西巡撫臣魏光燾檄行准吏部咨光緖二十四年十月初六日内閣奉上諭江西按察使著恩壽補授欽此聞命自天感慚無地當卽恭設香案望闕叩頭謝恩伏念奴才籍隷滿洲世承恩眷題名百榜備職夏官膺郡守而洊領成都歴監司而分巡興漢涓埃未効兢惕方深兹後渥荷温綸畀陳臬事當此時艱孔亟民氣多浮欲除外奸當彌内患舉凡振揚風紀以及團練保甲諸事宜均宜隨時認眞整頓奴才一無知識重任懼弗克勝惟有籲懇陛見俾得跪聆聖訓敬謹遵循庶幾措置得宜以冀仰答高厚鴻慈於萬一所有奴才感激下忱並籲懇陛見緣由繕摺叩謝天恩伏乞皇太后皇上聖鑒再奴才適因公晉省此摺係借用陝西按察使印信理合陳明謹奏奉硃批著來見欽此○○福州將軍兼署閩浙總督奴才增祺跪奏爲恭報奴才前奉恩命兼署閩浙總督當將任事日期奏報在案嗣准吏部咨光緖二十四年九月十一日奉上諭閩浙總督著許應騤補授欽此兹新任閩浙總督臣許應騤於本年十一月初一日抵閩奴才卽於是月初四日將閩浙總督兼管福建巡撫關防福建鹽政印信並王命旗牌同節次欽奉聖訓上諭御賜日螺曁書籍文卷等項飭委署福州府知府金獻署閩浙督標副將王福勝敬謹齎送閩浙總督臣許應騤接收任事奴才卽於是日卸事除將交卸兼署督篆日期循例恭疏題報外　恭摺具奏伏乞皇太后皇上聖鑒謹奏奉硃批知道了欽此○○調補浙江巡撫臣劉樹堂跪奏爲請撥豫省機器廠局常年經費以利製造而期久遠籲懇恩准立案恭摺仰祈聖鑒事竊臣於光緖二十四年九月十六日接户部咨開據總理衙門片稱所有議覆河南巡撫奏請擴充製造廠局添購機器一摺光緖二十四年八月二十八日具奏奉旨依議欽此鈔錄原奏咨照前來查原奏内開總理衙門查該撫將設廠情形聲覆用人籌欵皆有條理自應請旨准於立案以裨軍實户部查各省機器局需用欵項原准奏明作正開銷今河南巡撫奏擴充製造廠局添購機器與各省所設機器局情事相應如原奏所擬准其作正開銷按年報部核辦等因臣維豫省地處中原去通商口岸較遠購運外洋機器雇募熟手工匠非比津滬各局之便經始誠非易易今幸締造經費規模已具復蒙恩准作正開銷自應設法維所亟宜籌備者該局之常年經費也臣前奏請隨時籌欵辦理此指隨時添購機器料物尙屬可行若常年員司匠役薪工火食土木煤油雜料等項均由司隨時籌撥不免過於瑣碎且本省庫儲支絀常年皆入不敷出一切用欵無非設法挪移此案雖蒙非兪允作正開銷而欵仍無著在局每月有必需之用是使司庫終年爲無米之炊設籌措偶一愆期不免停工待欵且恐異時别有緩急視此爲不急之務或全隳已竟之工殊爲可惜臣再四思維非爲該局籌定常年經費斷難持於久遠查各省機器局經費由洋稅厘金項下動支者多豫省旣無洋關厘金亦無餘欵勢難濟用查本年籌餉練兵案内會經臣奏明豫省出數有限於無可裁减之中量予裁减每年約節出銀二萬兩由厘稅局存儲備用光緖二十四年二月二十五日奉旨留中欽此欽遵在案擬請卽將此項節存銀二萬兩專爲機器局常年經費按月由厘稅局撥充該局應用查此欵存爲簡　軍實之需以之撥作製造军火用數亦屬相符當與司道公同酌定亦明知該局常年用項祗此二萬兩未必敷用惟旣有此成數以爲的欵下餘或有不敷及隨時應行籌欵辦理之事再以責成司庫庶不至過於爲難臣爲維持該局起見所有請撥常年經費以期久遠緣由理合恭摺具奏伏乞皇太后皇上聖鑒敕部立案施行謹奏奉硃批户部議奏鈆此 
 
