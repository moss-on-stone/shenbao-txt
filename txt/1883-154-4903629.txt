# 1883 - 154 - 4903629

 

Page 1

 
 
[康熙字典出售] [  點石齋主人啓]  
　　本齋用石印照盯法縮印康熙字典每部或釘成一本或釘作四本其封面均用五色綢綾而外以紅木夾版作套上鐫隸字裝潢工巧式樣玲瓏久爲藝林珍賞業經重印竣工卽日發兌價仍照舊而字之點畫墨色盒覺淸晰勻稱欲購者祈來價買此布 
[前後漢書出售] [  點石齋主人啓]  
　　本齋石印書籍近來愈加精妙不特字畵淸楚而且墨色停勻足令閱者賞心娛目以故每成一書爭相購買前印也記縮成四本點畫淸爽朗列眉查已不脛而走茲復將前後漢書縮照印出前漢書訂爲六本後漢嘗訂爲四木皆用堅木夾板裝訂精雅絕倫與史記大小一律以便將來念四史陸續印成無少參差刻巳工竣定於十五日出售每部兩套收回工本洋四元五角正售處仍照曩例諸君幸卽賜顧可也 
[本館告白]  
　　本舘前擬將光緒入年分頒發之　諭旨按日彚齊敬謹恭錄刊行以便各官紳隨時循訊現巳工竣每部釘成一大本其版口與本報內之附張彷彿每本收回紙料印工洋一角五分準於四月十二日出書本埠申昌書畵室暨各外埠之賣申報人均可向之價購也 
[英法界擬開複道於水底論]  
　　天下事發人之所未發者謂之奇能人之所不能者謂之巧而巧之至者反形其拙無他好奇之過也蓋奇乃非常之稱巧必因難而見如英法之界擬開複道其設想也奇其畫策也巧旣奇且巧宜若爲世所稱矣而論者以爲英法界以一水巴黎侖敦皆濵海而都其水道僅闊二十英里每升高而望天氣晴明可見其際而兩都之間實爲孔道輪舟絡繹利涉非難且水道之間帆輪如織多自遠道運販而來或自東或自西或就英或就法必忍由對岸徑渡而前也况輪車就道利於遄征而不利於遷貨白車所載不及一舟其大小寬狹逈不相侔他如舟行遲車行疾車行勞舟行逸區區之別不足言矣不見夫海上之至瀏湄乎陸程一日可蓬水程須歷三日以車驅內地如弓之弦舟繞外港如弓之背紆遠之途不啻三倍也然住來其間者悉舍近路而不由以貲重非一車所能載也是之謂不便行船走馬皆險之尢而駕車者以輪代馬視馬爲速矣而險亦尤甚營複道於水底更險於地上之輪車按英人首建斯議者操心積慮歷有年所固不自今日始當初議時恐水下土泥不甚堅硬旣營複道將肩滲漏之虞於旱鑄鐵錐長三十丈以機器納諸地中起而騐之得十丈之水二三丈之泥餘爲軟石主是議者喜甚以爲石底則不至滲漏石質不堅又易爲力也乃决意營造日前西報載其經費已備衆議僉同將不難尅期興事矣至複道之圖本規式已預定於八年之前諒不至有所更易其大槪形勢擬於兩岸陸地距水濵一英里之外爲入深出淺之門入則由高而漸低出則由低而漸高愈高則愈淺愈低則愈深臆其中央十英里之間穴深兩平其底甚厚去水亦甚遠至於南北兩頭之十里皆斜通之徑漸高漸淺水之底薄矣薄則易坼安望其截河海而不洩乎倘或一罅中開勢必下陷縱煉女媧之石難補水底之天汨汨其來猝不及避不至爲水混沌者幾何是之謂冒險其不便也如彼其冒險也如此此舉不嫌多事耶或又曰車行水腹洵當世之一奇也巧不可階何必務爲苛論明湖子曰噫子以是爲奇吾更爲子言奇子以是爲巧吾更爲子言巧光緒紀元侖敦有英人某製新式水衣一具旣成試行於水道間其涉也可升可降載沈截浮手左擕角燈以光水國右操利刃以刺鯨魚足右盪雙漿左挂風帆島四其翼獸八其足未能方其行之速也一朝暮而往返英法游戲自如巧矣乎曰是誠巧矣前歲報載侖敦有善泅之客與舟人競渡遇於中流舟人曰憊矣盍稍休客曰否否然寒甚願假巵酒舟人投以上品酒一瓶客鳧趨而牛飲之一吸而盡笑謝舟人曰死且不避醉何足辭乃佯臥水面隨波上下舟人乃大呼曰客醉矣客醉矣大海之中豈容鼾睡亟拏舟往救客轉側間已沒於水舟人又相與大呼曰傷哉客也何竟自沈滅頂噬臍雖悔何及言未竟客已卓立舟前相視而嬉掉臂游行先登彼岸奇矣乎曰是誠奇矣然斯一者非盡人所敢亦非盡人所能卽使盡敢而盡能之差堪角勝於一時遠海重洋安得人人而濟之彼複道之營毋乃類此乎 
[諭旨恭錄]  
　　○四月初八日奉　旨這所叅疎防監犯越獄之管獄官直隸代理平鄉縣典史莊慰曾着卽革職拿問交張樹聲提同刑禁人等訢訊有無鬆刑賄縱情弊按例懲辦有獄官平鄉縣知縣吳沂據稱先期公出是否屬實着俟查明另行叅辦仍勒限將逸犯王二豁趙二小嚴緝務獲究辦餘着照所議辦理該部知道欽此同日奉　旨何如璋轉補翰林院待讀學士張佩綸補授翰林院侍講學士欽此 
[關隴傳言]  
　　○近日外間喧傳秦中因防兵謹潰軍心渙散擾及地方并謂某帥業已被戕云云初未悉何處傳來有稱從密報家信中寄到有謂官場緊報其是否均未敢信也 
[傳相行程]  
　　○前報載李傅相近奉　諭旨令其逕至廣南與法人妥商安南之事此說係從西報譯出乃昨接津沽來信謂傅相前次回籍營葬請假二月現已期滿况越南高麗皆有要事亟需傳相借箸而籌聞奉　上諭催促傳相登程仍回北洋通商大臣本任屬下武員現已回南迎接大約憲節涖津極遲不過榴花照眼時也 
[匪供詳述]  
　　○常郡獲住教匪及辦省各情均經先後登報兹得吳友郵述似更詳確用亟登之據述初九日由常郡首縣親押匪犯三名到省一係吳玉山據供乃九龍山教匪頭目一爲韓興兵係窩藏匪黨者一爲范老四年二十一歲亦小頭目吳供並非盜竊實已約會各黨羽于四月十二日在金陵齋集并定十八日起事旋在窩處搜出洋鎗藥彈多件并長刀一柄兩頭皆鋒銛無比紅旗一而上有令字印指數十扣均有預編號磚友四方印文其僞印亦經起到係蜜蠟雕刊以數塊拚合成文如蟲書鳥篆不能辨識又有僞印單數十紙均空塡名兩字并有天理良心四字韓則供稱實未知該頭目有起事之　惟本月初二日晚吳曾約我同赴金陵我不允吳稱如不從令當焚殺以滅口而次日吳卽被擒旋拘韓並韓胞弟甲乙丙三人及老母某氏匪母年七旬龍鍾乞命官飭爾四子業已被獲須要自新方可超釋現在姑令爾在家守候如有黨類到家找尋立卽報捕倘獲到一名卽爾子亦釋其一次日果有范老四由丹勝包封旗印等件來訪吳問何往某氏對以頃方他出當往趣召立赴縣喊報而范亦就獲其時武邑王小霞明府方押解吳韓 
 
 

Page 2

 
 
兩犯赴鮮卽由明府之長公子親押該犯到省於初十月將囚籠抬入府堂連日派員在發審局隔別研訊仍照縣供無甚歧異惟吳匪長軀肥大狀貌凶惡定是逆首韓范想亦難免駢誅矣又是日囚籠到府堂時有跟蹤而至七八人皆形跡可疑旋以聽審人衆內命將宅阿關閉而若輩仍不散去差役問其作何勾當皆以賣布對繼稱頃已售馨少頃范匪訊畢回監此輩責徘徊未去復由巡查委員查得此輩寓居府前方姓客棧內現尚留心偵察有無疑竇卽將拘問也并聞各犯上堂審訊均未動刑云又聞常郡紳士費幼亭劉雲樵兩廉訪錢子明觀察同於初九日抵蘇具禀撫轅請撥兵彈壓以定人心并聲明宜興漂陽一帶實與安徽廣德接壤該處兩湖墾荒客民幾倍士著深恐會匪勾通煽惑禍患殆不可問應請汛撥重兵駐紥以衛東南數省云云同日又專足禀明左侯相請與撫院會商施行次日衛中丞卽札委崔繼庭大守焦藎臣都戎酌帶水師兵弁赴常察看一切或再調集勁兵前去屯札以遏亂萌昨悉滸關鎭已奉撫憲派駐營兵兩隊以固門戶因該鎭上月間亦曾有盜刼錢舖之案也 
[白門近事]  
　　○新漕憲楊石泉中丞聞已由湘啓節輪船之恭迎憲駕者早已駛至漢口矣○諺曰秤不離　媳不離婆言其相須以有成也若媳而忍於毆此固村嫗之惡習而不意變本加厲竟有毆至垂斃者有某甲以力田積洋二百餘元當三十有室之年娶前村某姓女爲婦婦入門知家惟一姑一切縫紉浣濯之役操持維謹蓋不欲以筋力累衰年且　以勤儉動鄉里或可以得賢稱姑雖性惡輒委婉順受而姑反以爲砧上肉也益從而虐待之上年忽以白木棒墮其孕子乃泣謂母曰兒錢從　雨沐風積來不易如新婦果係眼中釘不妨送還其母家萬一必欲置之泉下亦須俟其弄璋弄瓦後庶無鄧伯道之後悔母聞言以甲庇妻而薄母益大怒女父母聞信恐釀不測遂率村人刼其女以歸甲由是往來兩家遂爲不聱之贅母知不爲衆所服也亦不敢興問罪之師現在呱呱者已一週矣見人解嬉笑人共指之爲虎口餘生云○賈敬之明府之調任江寍也虎符乍綰新章烏烏忽回舊治刻己由徐州結案來省想不日定當懷我好音矣○近日支更者言城北曠野處所每當夜深人靜之際往往有星火如螢乍聚乍散上人名爲神燈易曰神而明之然乎否乎○前見海防有攔江簰一事聚千萬巨材于濁流滾滾之中藉以制敵識者固詡其智遠出於鐵鎖橫江之上且謂卽不能阻之使不得來亦可截之使不得去未始非兵家制勝之器現聞海防漸敉此工亦卽付之闕如云○鍾山春來多霧每霧必雨秦淮水上樓居者每望雨絲風片不覺愁與春潮俱滿矣王漁洋云枉向空中拜蔣侯侯如有靈吾願祈晴者粥鼓齋魚日向侯禱拜之○南門大街某店有學徒於前日午後忽持扇搖曳而出越日不歸現在邏者四覓毫無蹤跡設或再尋不見當邀鴻都道士升天人地以求之也 
[嚴禁抵盜漕糧示]  
　　○太子少保署理直隸總督部堂張總督倉場部堂繼孫嚴行諭禁事本督部堂部堂風聞南漕由津兌剝運通每有奸民土棍串通船戶沿路攙和抵盜倫相買賣如鹽關下之小劉莊則以黑米抵換好米鹽坨一帶以稻皮抵換金家　上下以水麩抵換北河口西沽丁字沽等處以稻子抵換穆家莊至北倉地方則偷賣抵盜米石北倉士天津武淸所管之馬家口則以壞稗子抵換楊村有賣碎甎上船者河西務有抵盜賣米者土門樓與香河馬頭　帶有賣十瓣與船戶攙雜者通州所管之橋上則以礓石抵換好米劉各莊以土子換米通州河口外或以回艙壞米或以回艙稻皮及淤渣倫賣攙雜河口內外至北關一帶時有盜買盜賣情事船至河口外羅家口等處則又攙糠使水進河頂騐種種弊端皆係就地土棍勾結串通所致并有富貴奸民視爲利藪相率效尤　天庾正供豈容苦輩如此暴殄本年轉運伊好合行出示嚴禁爲此示仰各處軍民人等知悉試思身家性命所值幾多偷米盜漕罪名極重務各洗心滌慮寔力湔除倘愍不畏法一經訪拿定卽奏交刑部加等治罪彼待身家性命均不能保本督部堂部堂　忍不教而誅先行示諭仍一面派員密訪并飭沿口各叚委員實力查拿拿獲之後就近先交地面官收禁一面具報以憑從重治罪以肅漕政本督部堂部堂言出法隨勿謂告戒之不早也懍之切切待示 
[諭領水脚示]  
　　○署理直　通州正堂陳江蘇海運通局章張王爲出示嚴禁事照得南省攺章逕運凡官剝船戶到通交卸本局無不格外體卹優加賞犒原所以昭懲勸而除積弊該船戶騐交完竣應找四成水脚錢文均經由局當堂給發局票持赴錢鋪支取并嚴禁差役人等不准絲毫尅扣上年因風聞各船戶向銀鋪支領水脚時竟自本地茶館禮拜寺并土棍各跑馬拉劣馬等名目每起每船索取錢文于水脚硬行坐尅以致該船戶視爲畏途延不赴領致誤轉運當經出示嚴禁在案本屇剝船到通陸續騐卸或恐該匪徒仍蹈故轍合亟出示嚴禁爲此示仰官剝船戶人等知悉爾等應找四成水脚挖笆喂斛風颺等項前經明定章程應准照數扣付外其額外需索之跑馬拉劣馬茶館拜禮寺等各名目一槪不許付給錢文倘有前項情弊及有不肖之徒添各名目任情滋擾許該船戶隨時喊禀本州局以憑盡法嚴辦决不姑寬該船戶領淸水脚立卽赶緊回津接運毋得藉口逗遛致于查究各宜凛遵毋違特示 
[排難解紛]  
　　○江西南昌鄉鄧家網村鄧姓有三百餘家俱以網漁爲業倚衆侍强赴市賣魚住往滋鬧三月十六日至沙埠塘市賣魚因與買者口魚遽至用武市有趙姓亦聚族而居見鄧性凶毆上前解勸鄧反以爲多事彼此不服復至相毆主客勢殊鄧爲趙敗去聚衆于宋詞中將圖報復趙聞信亦集多人以待之嗣經紳士爲排解兩家輸服不至釀成鬥案也 
[仙誕畧誌]  
　　○俗傳四月十四日爲呂祖誕期蘇城向有軋神仙之名扶老携幼接踵摩肩不啻舉國若狂而本埠則祇有水仙宮及也是園兩處供奉呂仙昨日亦大開山門肆筵奏樂凡杏林之高士藥圃之良工無不絡繹偕來惟士女游觀不免爲雨絲風片所阻耳十五日爲庫神誕期本城榷署中供有兩神向例每逢誕期則演戲酬神紅巾亂後城中禁止演戲攺用淸音此數日內有酒如澠有肉如林在署諸人無不據案大嚼饜飫老饕也 
[自刎又見]  
　　○小東門外南首協興街地方有開烟館之某甲失去小孩子一口查知係被某乙誘去賣與他人然尋乙則查然無跡該處係十六舖地界旋由該舖之捕役某丙捕風捉影謂乙有拚識婦常熟人也且知乙拐孩先交與婦然後領往他處是以尋婦究詰婦不認繼之以甌而婦仍不認捕役卽以緝獲蟻媒解縣黎邑尊畧詰數語飭將該婦交保迨帶婦至班房婦乃摸出洋刀自刎迨旁人擱阻刀已深入傷勢甚重遂禀明黎邑尊飭該役持名片至仁濟醫院醫治未識能保其首領否 
[剪綹相妒]  
　　○上海之妙手空空兒不知凡幾而剪綹手則自城廂內外以及租界竟若各分地段惟老斷輪者善於上下其手或遇外來生手無不立破其術前日小東門外有人圍聚一處行路者駐足觀焉詢悉係剪綹手見一少年人挨近他人之身似欲剪物剪綹手知其爲道中人而又懷疾妬之意卽通信於法包探夥將少年人獲住搜出時辰表一隻將人贓一併解案據供姓周名孟郎崇明人今年二十三計十八歲時卽學此等伎倆專走東三路不常至上海昨日偶爾技癢不料卽被拘押翁太守謂爾亦善於設詞矣然豈無存身之處乎答稱有竹箱一隻寄在吉祥街某烟館內太守着將周孟郎責八十板俟起到竹箱再核時辰表著暫存捕房候失主認領 
[拆梢可惡]  
　　○游手好閒淮租爲最多藉端生事恃勢欺人或挾至烟舘或拉入酒肆必使烟過癮酒盡醉而後巳倘其人無阿堵物則 
 
 

Page 3

 
 
先飽以拳繼剝其衣付之小押店將票擲還然猶恐其鳴捕也又必挾制共人同伴大嚼惡棍之計可謂狡矣前日有謝大寶者偕母謝金氏妻亦金氏投法公堂訴稱做玉器生意往新北門外成太昌烟館尋友見有亦習玉器生意之王阿大等五六人先在該處將我喚住碼欲借洋兩元轉輾之間將我毆打井將身畔之寶石一包花簪兩支表墜兩塊翠約指一隻及眼鏡等物取去質得洋一元錢四百文被其用罄尚不于休云云據王阿大供住德興里亦有家眷三月初十日在公所時倒買我翠簪一支計洋五元祇付三元尚欠洋兩元前日在成太昌相遇向伊索欠伊不言而走故將伊當胸揪住並未毆打在後伊將物質洋一元錢四百文交我太守謂當胸揪住卽是毆打旣言在公所買物欠洋兩元當由衆人評理何得在烟館　鬧着先還謝大寶洋一元錢四百文謝金氏等稱錢洋不要伊還祗求大老爺囑其此後不再生事王阿大自稱有米店可保太守謂肇事尚須懲辦着責二百以儆此一事也又有做玉器生意之徐阿三稱被異父之兄徐渭昌紏人將棉襖馬甲夾袄剝去質得兩票計洋一元錢六百文因之嗚捕質票呈騐徐渭昌供開紅木作生意此弟是我撫養用洋一元係買紅本所用錢六百文伊自去贖長衫者太守問何時拉進答稱在夜間三點半鐘光景太守謂此時卽眞買紅木亦無處買矣着將徐渭昌交保還洋再當送案核斷此又一事也 
[淫戲宜禁]  
　　○頭壩之洪園小茶館內近于夜間演唱花鼓戲甚爲熱鬧前夜有甲乙二人來聽靡靡之音偶然爭論遂致用武檯凳茶盌盡行打翻復扭至第一樓茶館評理甲欲鳴捕經洪園茶館主勸解而罷蓋以唱花鼓戲有于例禁故不敢涉訟公庭也然下情雖不敢上達而整頓風化者豈遂以不見不聞漫不加察耶 
[挾讐圖報]  
　　○虹口西北江灣相近之　墩角地方有全恒吉雜貨槽坊兼賣熱酒前日有董家宅鄉民董聚聚至該店飲酒適見友人在門外過招之同飲大呼添酒其友力辭不飲店夥遂止此時董已酩酊以爲慢客己　拍凳搥台勢不可遏店主恐其賈禍呼人解勸不料所邀之某甲適與董聚聚有讐遂與格鬥並持小刀將董臀股之間亂戳數處董遂倒地現雖延醫調治猝末能痊噫董醉而甲醒董之莽撞猶可言也甲之掣刀欲何爲乎是故君子處世不肯結怨于人 
[從良案結]  
　　○妓女李秀寶從良一案頗多糾葛前日晚堂又解胡殷氏葉積寶李秀寶等三人到案胡殷氏禀稱蒙斷給民身價洋一百五十元葉已繳到洋七十元氏又續求覆訊奉准在案然葉現已挽人央氏調停願將我養老故民已元徒亦願將葉應再找繳之八十元作爲蒙資請免究追請將葉所繳之洋七十元給領完案葉積實李秀寶供亦相同太守訊供之下謂該民旣稱葉積寶願將伊養老求請免究完案應准所請惟李秀寶旣已嫁葉着各具嗣後不再爲娼切結存案之洋七十元着該氏具領第不知于氏扭胡竹淇之案如何發落也 
[英界公堂瑣案]  
　　○前日據平總捕頭禀稱有陸松山來指控包探曹錫榮許索錢五百文係將棉馬甲押者及傳曹來先問陸曾相議否陸稱此人確不相識我卽駁曰此卽汝所謂拆稍者何謂不相識陸又稱確被一人拆稍此人自稱包探曹錫榮或係假冒者隨派捕件伊着尋交假冒之人旋又指交金阿新金稱毫無頭緒不知伊如何誣指又詢陸棉馬甲典押在何處陸含糊莫答再四究詰陸又稱王阿中令伊如是又傳王到來王稱並未令陸控告惟稱陸被拆稍去錢五百文事固有之可見陸王皆是誣控者今特一併送案請辦包探曹錫榮及金阿新陸松山王阿中各訴前因陳太守廉得其情判責陸四十板王責三十板斥釋○開芳園烟館之鄭寶林稱昨晨見大門之鎖已被人據落細察之知有人係從內扭鎖出外並無外賊入內之跡據堂倌言見廚司沈阿三淸晨將錢藏在自己衣籃內因檢查各件始知失去烟　煙灰煙筒及大錢八千有零卽在沈之籃內搜出贓饑一千二百文且沈與丁義園二人均出外不返及至午刻始見沈丁回來問之不認特交捕送案請究扭落之鎖與贓錢呈閱沈丁二人堅不承認行竊陳太守飭捕將沈丁二人帶囘俟查明後再行覆訊呈案之件亦令捕房帶回 
[法界公堂瑣案]  
　　○花煙館鴇婦談包氏呈稱烟妓張月娥山東人今年二十六歲取去帶擋洋一百七十元今被王雲亭誘去藏匿因此將伊送案伊身上所穿衣服是月娥之物大守詢送案之王阿寶據稱福建人前茌兵船上現住十六舖友人彭和寶處未曾引誘月娥翁太守以十六舖之事着將王阿寶送縣談包氏着自行赴縣請追○戴昌盛稱在法馬路開順昌襪店因家中有事於前月回去適有任文魁者躭擱店中托伊照料上月底因結欠大源昶洋貨店洋元故司帳人李平昇將洋五十元托任帶往還帳於淸晨九點鐘時出外至晚不歸迨午刻大源昶來索討答以○經著人送到大源稱則稱尚未收到在後發信到家我卽出來而李平昇等已將任文魁在虹口尋到送案李平昇亦照戴供詰之任文魁據供初一日已付洋貨店洋四十元二十元帳尚係我登記太守詰戴姓月底以後爾等可曾付過若干答稱不知太守謂任文魁祗有洋五十元着你送去何爾稱付洋六十元戴等自已店中之事又答不出實甚詫異着將帳簿取到并將洋貨店夥傳案詰問任文魁暫押○永安街生昌雜貨棧去年倒帳一案疉次訊理仍未了結原告坤和順泰安康三錢庄夥於前期接案太守飭法包探傳李俊方到案據保人之夥翁某仝李俊方之弟李成久到案據稱東人徐慶三曾保李俊方現因李俊方在漢口故於初十日先遣夥去徐慶三亦於十一日赶往求寬限十日大守謂漢口來往只須八日旣云十一日趕往十八日定可回申限五日將人交到隨詢李成久鎭江帶來之貨可曾出脫答稱今日拍賣因奉傳喚特行到案太守謂却是今日拍貨汝當前往照料矣答稱業已託人毋須前去請將到案之保人夥釋出願億兄管押太守着將李成久帶回看管 
[惜花軒詩鈔　用轆轤體]  
　　○春雨　風微颺雨浥輕塵樹壓雲邊四望春鴻印跡痕泥踏遍鴨浮波色水添勻紅沾杏醫妝初點翠滴山眉畫欲顰空袖薄寒烟霧劍東橋小立晚晴新○閨怨凉風晚閣塵開奩喚烏時聞恰恨添妝袖拂眉勻粉細繡針停指唾絨尖黃昏月影花堆砌碧篆烟痕草映簾賜斷遠聲吹笛玉裳衣濕淚一巾沾○落花溪花落散客回遲小閣妝痕淺畫眉低樹緑陰墻墮粉濕苔蒼色砌餘脂啼鶯亂聽將斜日舞蝶驚看獨坐時西苑墜紅飛片片携囊錦繡欲裁詩○晚眺　蕭蕭晚景麗輕風畫作遙山映出紅潮落夜深江靜浪雨餘天末港推篷橋邊柳鎖靑帘濕檻外花依翠袖籠寥寂破時晴眺遠樵歸有路人林叢○登樓　風輕趁好一帆收野曠低雲片影浮桐裊細烟凝曲徑竹含紙翠滴高樓紅霞晚樹深啼鳥緑水春溪淺泛鷗東閣小臨憑眺遠叢花落日映窓幽○夏日寄雪窓上人　啼鴉一語息聲和了了叅禪悟後過迷路覺人驚妙法靜機知我笑狂歌低雲碧繞空山遠曉日紅遮亂樹多齊染黨痕輕面水西池小滴露珠荷○賞荷　空皆是色色妍芳洗盡塵時淡淡妝紅日映波輕逐影翠烟和雨細飄香通橋小艇漁歸晚覓趣淸樽濟喜狂東閣竹陰幽韻冷風簾一捲半橫塘○憶菊　疎籬竹過晚風寒破夢愁添恨別難居士隱招惟徑曲落花秋盡借英餐虛窓夜有空簾捲淨室禪叅覺枕安予苦志幽躭野性鋤梅早向月圑團○秋雨　凉風晚雨一天秋遠岸平分磵水流妝倚瘦容山盡洗滴殘餘恨寒生愁黃昏欲斷啼鴉亂碧潤初酣夢蝶柔光奪夜燈書舍北狂花落有上簾鈎○雪中漁父携航野叟釣寒溪濕壓蓑衣桂柳蹊萋草澗堆黃葉落冷花紅鎖翠煙低迷來鴈烏歸雲亂賣盡鱸魚換酒提齊解網沾輕薄絮隄橫短浦荻洲西 
　　汪嗣綰伴梅 
[省撫轅抄]  
　　○四月初七日稅課大使安炳文禀知臬委監印差銷分衢差遣叩謝○初八日候補縣譚思黻交卸楓逕厘卡差回省禀到　鍾上珍禀知丁父憂　○初九日請補鳥程縣徐禀貝叩辭赴湖州公幹 
[蘇省撫轅抄]  
　　○四月十三日知州陶甄禀知辭奉委赴昭文騐收塘工　候袖府照磨吳承慈禀知丁母憂　姚定信禀知辭奉委赴江北緝捕差 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第四百二十號]  
[光緒九年四月初五日京報全錄]  
　　宮門抄○發抄　旨九道○監督宗室壽　奏爲遵例奏　聞摺○江撫　　奏請暫緩出省巡閱片○楚督涂　奏委署司道片○　月初五日禮藩皖鑾儀衛光祿寺廂黃旗值日無引　見○三姓協領儂英阿謝　恩○惠王請假五日○內閣奏泒騐放之王大臣　派出伯王奎潤許應騤周家楣○召見軍機儂英阿　○發抄　陳寶琛奏考　瑞臨袁各屬情　奉　旨知道了欽此○銘安等奏估修三姓副都統衙署並監獄等工銀數奉　旨工部知道册併發欽此　又吉林寍古塔三姓暫停會哨奉　旨着照所請欽此○又伯都訥副都統恩光到任日期奉　旨知道了欽此○又請仍以喜成補吉林堂主事奉　旨吏部錢奏欽此○卞寶第奏前撥摺折折解邊防經費仍准作正開銷奉　旨戶部知道欽此○又前奏甄別知縣呼嗚淸悞寫呼延淸檢舉更正奉　旨着夜部察議欽此○又新造剝船北上援案准帶二成貨物奉　旨着照所請該部知道欽此○又雲督劉長佑脚氣稍平由常德北　起程日期奉　旨知道了欽此　○○張家口監督奴才宗室壽陰跪　奏爲遵例奏　聞仰祈　聖鑒事竊奴才荷蒙　天恩派管張家口稅務于光緒八年六月二十四日到任接據前任監督英文移交前任監督宗室奕　代徵自光緒七年三月初二日起至七月二十三日止計一百四十二日稅銀一萬七千四百五十六兩五錢五分零星稅錢一千零三千八百文該監督　文於光緒七年七月二十四日到任接期代徵起連閏扣至八年二月初一日止稅銀一萬八千三百九兩二錢五厘零星稅錢二千一百五十三千五百五十文等因復准另文移交自光緒八年二月初二日起　六月二十三日止代奴才代徵後任百四十二日稅銀萬七千四百九十四兩七錢零星稅錢一千零二千三百四十五文各等因奴才除將另文移交代徵後任銀兩錢文循例歸入後任報銷外所有接據移交自光緒七年三月初二日起連閏扣　八年二月初一日止前任代徵計一年關期共徵收正額銀二萬四兩四錢四分盈餘銀一萬五千七百六十一兩三錢一分五厘制錢三千一百五十七千三百五十文遵查前項銀錢內發給過察哈爾都統衙門十二個月行糧銀一百八十兩內除案准察哈爾都統來文核减五成銀九十兩另欵存儲解部實發過銀九十兩居　關稅課大使俸薪等項一年應支銀西十八兩五錢二分奉文每銀一兩折給制錢一千五百文共折發制錢七十二千七百八十文抵銀四十八兩五錢二分節省制錢一十四千二百六十文另欵存儲解部運送工部年例並添解大馬皮共三千張武備院大小馬皮二千張牛皮一百十四張車脚銀二百二十七兩九錢八分八厘奉文每銀一兩折給制銀一千五百文共折發制錢三百四十一千九百八十八文抵銀二百二十七兩九錢八分八厘外節省制錢一百十三千九百九十四文另欵存儲解部呈報錢粮解運銀兩盤費　脚銀七十兩奉每銀兩折給制錢一千五百文共折發制錢一自五千文抵銀七十兩外節省制錢三十五千文另欵存儲解部奴才衙門書巡工食心紅紙張等項應支銀二千一百四十七兩五錢二厘除搭放制錢二千四百十五千八百二十五文抵銀一千六百十兩五錢五分外實支銀五百三十六兩八錢五分二厘餘剩稅錢四十八千五百九文照例作爲巡查各口往返盤費並署內飯食以及差役巡查各小口盤費動用訖戶部戶科考核並一年飯銀共三百七十四兩再准前任監督英文移稱戶都先後來文內開直　總督李鴻章遣員採買軍需馬五百二十匹免稅放行所有免稅銀一百五十六兩准其作正開銷理合聲明又准前任監督英文移稱提取添解察哈爾都統衙門備放軍台官兵俸餉等銀九千二百十一兩四錢一分七厘八毫前任監督英文奏銷摺內聲明往案又准前任監督英文移稱辦解武備院光緒八年分年例羊毛六萬斤又添行羊毛五萬斤二共羊毛十一萬斤實因毛價並未見减援照上年成案每斤以九分開支共銀九千九百兩嗣奉戶部札開准其作正開銷至奴才任內應辦武備院光緒九年分羊毛查本年毛價仍前昂貴應如何開支之處己援案呈請戶部俟札覆到日在於代徵後任稅銀內遵照動支歸入後任報銷理合聲明兹准察哈爾都統來文丙開奏明撥解光緒九年分無閏之年軍台官兵律餉等項共需銀二萬一千八百七十七兩五錢五分應令該監督照數辦交等因前來案查前准戶部來又所有軍營俸飾奏明自道光二十七年爲始每年祇令解銀二萬兩其餘正額錢四兩零及停解盈　銀二千兩仍由該監督按年解部等因在案又查光緒八年預解光緒十年分察哈爾都統衙門軍台官兵俸餉等銀前經解交在案今奴才應解光緒十一年分軍台官兵俸餉等銀二萬一千八百七十七兩五錢五分自應遵照撥交惟查前任監督英文移交光緒七年三月初二日起連閏扣至八年二月初一日止計一年代徵關期徵收正額盈餘銀除發給各項並免馬稅暨提取添解軍台官兵俸餉以及發給毛價等欵銀兩外實存銀一萬五千四百七兩三錢八分五厘二毫不敷撥辭軍台官兵俸餉之數惟此項銀兩係屬奏定餉項奴才援案在於光緒八年二月初二日起代徵後十稅銀　提取銀六千四百七十兩一錢六分四厘乃毫二共銀二萬一千八百七十七兩五錢五分備文解交察哈爾都統衙門查收　攺解部庫正額盈餘銀二千四兩四錢四分全行動用無欵解交理合聲明以上各項並免馬稅暨提取添解軍台官兵俸餉等項　動支正額盈餘並提取代徵後任稅銀統共開除銀四萬二千二百三十五兩九錢一分九厘八毫開除錢二千一百五十七千三百五十文核减存儲三千一百五十七千三百五十文核减存儲解部銀九十兩解省制錢一百七十三千二百五十四文俟奴才任滿易銀　部再准前任監督英文移交察哈爾都統咨交殘廢變價牛犢三十一條條照例變價銀五錢共變價銀十五兩五錢又據察哈爾都統咨交　廢變價駝五十五隻每隻照例變價銀三兩五錢變價銀一百九十兩五錢又據察哈爾都統咨父殘廢變價　一百三十八匹每匹照例變價銀一兩六分共變價銀一百四十六兩二錢八分以上殘廢牛犢駝馬共計變價銀三百五十四兩二錢八分　情再據察哈爾都統咨解商都達布遜諸爾大小馬皮六千三百五十七張大小駝皮二百六十四張又咨解達里岡　大小馬及二千三百二十張大小駝皮六百八十七張又咨解太璞寺左翼大小馬皮二千八十張太僕寺右翼大小馬皮千三百二十六張以上各牧羣通共解交到光緒八年分大小馬皮一萬二千八十三張大小駝皮九百五十一張除解交工部年例並添解大馬皮共三千張武備　大小馬皮二千張大小牛皮一百十四張外其餘馬皮七千八十三張駝皮　百五十張除解交工部年例並添解大馬皮共三千張武備院大小馬皮二千張大小牛皮一百十四張外其餘馬皮七千八十三張駝皮八百五十一張查馬皮每張照例變　銀五分駝皮每張照例變價銀一錢五分共得變價銀四百九十六兩八錢連殘廢牛犢駝　變價銀三百五十四兩二錢八分二共變價銀八百五十二兩八分照例交廣儲司查收至光緒八牟二月初二日以後各牧羣解交牲畜皮張並發給書巡工食等項奴才仍遵照例案代辦歸人下任錢糧數內奏銷以昭畫一並將一年動用銀錢數目交內務府按例核銷所有光緒七年三月初二日起連閏扣至八年二月初一日止前　代徵計一年關其共徵收正額銀二萬四兩四錢四分盈餘銀一萬五千七百六十一兩三錢一分五厘制錢　千一百五十七千三百五十文除將正額盈餘銀兩盡數動支並以錢抵銀外仍不敷開銷銀六十四百七十兩二錢六分四厘八毫後案在於前任監督英又另文移交光緒八年二月初二日起代徵後任稅銀內提取抵補應歸人後任報銷其核减銀九十兩　省制錢一百七十三千二百五十四文另欵存儲俟奴才任滿後易銀隨核减銀兩另文醉交部庫理合一併陳明伏乞　皇太后　皇上聖奏謹奏軍機大臣奉　旨該衙門知道欽此　○○潘　　　再光緒八年二月初四日奉　上諭本年輪應查閱江西營伍之期卽泒李文敏逐一查閱認眞簡校如有訓練不精軍實不齊　卽將廢弛之將弁據實叅奏毋得視寫具文欽此伏查前撫臣　水災　患陳請緩　　融嗣值卸事移交到臣正擬定其出省校閱惟臣蒞事伊始復值裁營制之時嚴核造册未便調集候閱擬俟秋冬卽當遵　旨出省周歷各營詳加查閱分別舉劾以副朝廷　頓沒行之至意理合附片陳明伏乞　聖鑒謹奏軍機大臣奉　旨知道了欽此　○○涂宗瀛等片　再准吏部咨光緒九年正月十二日奉　上諭王大經着准其開缺湖北布政使着蒯德標補授黃彭年着補授湖北按察使等因欽此欽遵咨行前來臣等查藩司理度支政務　繁蒯德標旣蒙　恩命補授斯缺應卽飭赴新任以重職守所遺　司篆務黃彭年到任尚需時日自應委員接署查有武昌　法道正震明幹有爲堪以署理所遺武昌鹽法道多務查有候補道王熙湘心地明白堪以署理其安襄鄖荊道篆務查有候補道唐恊和熟悉情形堪以署理除分檄飭遵外謹合詞附片具陳伏乞　聖鑒謹　奏軍機大臣奉　旨知道了欽此 
 
