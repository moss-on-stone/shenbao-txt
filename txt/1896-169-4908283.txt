# 1896 - 169 - 4908283

 

Page 1

 
 
[新印二十四史價目]  [Z圖書集成局啓 
　　本局前印二十四史字跡明朗書式精良較他家之細若蠅頭模糊莫辨者眞有天壤之殊是以海内風行幾至不脛而走兹復重加印釘精益求精分裝三百九十二本盛以櫸木箱三口定實價洋每部五十元世有留心乙部者請臨申報館帳房購取可也 
[葛仙翁肘後方陶弘景百一方] [  圖書集成局代啓]  
　　抱朴子葛洪晉之仙人也撰有醫方八卷精論療治内外各症之法苟能十讀三復則上可療君親之疾下可救貧賤之厄中可保己身無疾眞醫林中不傅之秘也茲由南晝錦里天祿書局倩本局精工校印以廣流傅後附陶眞人方褚氏醫論合之堪稱三絶皆孟河費氏鈔本也每部計洋七角　　　　 
[論泰西商務由漸而盛]  
　　天下以士農工商爲四民而商居其末中國古聖賢素不言利而以商之居奇壟斷目之爲賤丈夫專尙農爲本業故　舜發跡於耕稼后稷則設有專官推之西國上古何莫不然其所稱古聖賢如亞伯拉罕以色列皆講求農務爲立國之本其聲名文物之邦則以巴比倫埃及爲最古希臘次之羅馬又次之埃及盛時有斐利息國者瀕海而居大興商政然祗屬尋常貿易與近時迥爾不同蓋於時政洲風氣未開較之中國啓發獨遲前代雖有通商仍不過拘守一隅未能遠至異域且於工藝一道未盡明通三百年前始能航海涉遠始於荷蘭西班牙然後諸國繼之向時英國於商務亦未盡詳求切講祗安樸陋之風常守閉關之例近今二百餘年來貿易之事始盡擴充以是運用之經燦然昭著商務與格致之理隱隱相關格致旣精商務自能日有起色而其利自可得之操劵惟是格致之學精益求精不過在近今數十年間耳且也向無專書莫能稽溯之源流考鑑其得失知其利而除其弊去其害近日各家之言商務者夥矣著作紛然幾於汗牛充棟亦且各懷成見莫衷一是甲説如此乙説又如彼紛歧無一定删繁甄要務簡從新專在商家之閲歴非有眞知灼見遠慮深思以求其通安能合乎時好哉每歲貨物之出入消流之廣狹但據税司領事之報聞而亦未盡可憑仍須精心以察之身歴其境而後能悉之詳知之審也中國之輕商人以其重利背義於學無所得也不知商務之學廣大精微豈一蹴之可幾一端之可盡而常人所能勝任哉必也明格致精製造講種植尙機器又必經歴舟車行陸涉海不囿凡近不安淺陋其庶幾乎試觀泰西商人其始入吾中國也亦多茫昧交易之間亦皆俯就吾商人久之乃訪求利弊窥度嗜好兼聴並採務求投吾之所欲凡有我國民人之所憎者去之所好者來之精製仿造無微不至日與我之所作争奇角勝而後華商之利盡爲所奪以致小民之生計愈微今英國商人足跡所至幾遍天下其用物也愈宏其取利也愈　於其國中設立商務大臣又有商會掌事之人由衆公舉合衆商之力以爲力一衆商之心以爲心此其所以能　至於此也豈一朝一夕之故哉乃我中國則各自爲謀互相觀望互相推諉心力旣不齊貲財又不足甚且互相猜忌互相傾軋如是而欲求其商務之旺是猶郤行而求及前人也豈可得哉泰西百餘年來商政一途名流鼎起貿易之理四速推行無不盡利或立新章或闢新埠或增新法或得新材變而通之務求盡善盡美冀臻大備皆與富强之術默相維　而大有裨於國家非徒榷税抽釐斤斤乎目前之微利己也西國旣重商務而凡有輔佐乎商政者無不悉心擘畫　以一人之知識有限天下之物產無窮工作之商運之而尤賴有在上之人爲之提倡所至之處商出其費以養兵兵出其力以衛商官商相通商兵交濟有税務司有管埠官有行船主皆與商人相輔以行相助爲理者也國家旣視商務爲一大宗凡强弱貧富盛衰胥於是乎繫焉可不殫心竭力以爲之哉英國近於商務一門稱爲地球　　凡物之出產鎖路皆有專記跡其商務之所由盛亦由漸而來然則國家於今日及時振興之猶未晚也 
[本館接奉電音]  
　　昨日清晨京師飛電傳來上諭二道敬谨譯登○三月二十七日奉上諭邊贒泉奏查明貪劣局員請旨嚴懲一摺候補同知任如芬卽任如芳候補同知蘇紹良罔利營私聲名甚劣均著卽行革職永不叙用以儆官邪餘著照所議辦理該部知道欽此同日奉上諭萬國本著開缺另候簡用南澳鎭總兵員缺著潘瀛補授欽此 
[豫章近事]  
　　江西友人來函云新授廣東巡撫許仙屏中丞請假修墓秉節抵江均列前報兹聞中丞於上月杪請假二十日卽由江西省垣馳回奉新珂里撫視松楸大加修理三月二十日假期屇滿中丞卽命駕起節馳驛前進由瑞而臨而吉而贑而南踰嶺入粤履新當在浴佛時節云○江省城廂内外烟館林立多於肉鋪牙厘總局飭各烟館自四月初一日起准其加價按月抽厘錢四百串撥作蠶桑公費各烟館一再乞恩總局允减一成錢四十串每月實抽三百六十串蠶桑局月入共七百二十串○豫章書院三月十八日師課梅少巖太史命題生監孔子於鄉黨至誾誾如也童生鞠躬如也屏氣試帖賦得振衣千仞岡得衣字五言八韻孝廉堂亦於是日師課楊子任主政命題子曰詩三百一言以蔽之曰思無邪賦得山花萬朵迎征蓋得迎字五言八韻○江西附郭首邑爲南昌新建上年秋收歉薄而吉安 
臨江撫州建昌各府皆收成中稔莫不運榖來省自三月初旬而後省城河于常泊有榖船數十百艘計榖不下萬石隨到隨售不數日卽罄而隨售隨到亦不數日踵至似此源源而來陸續相遞米榖價値當不致意外飛漲也 
[方伯抵蘇]  
　　蘇州友人來函云前甘肅藩司沈方伯晉祥因公來省於本月二十五日舟抵胥門外官碼頭地方文武官員咸往迎接方伯登岸後乘緑呢大轎入胥門詣各大憲衙門拜謁旋於翌日拜會各當道及在城各紳一時冠蓋往還頗形熱閙聞方伯小作勾留卽當前往白門也 
[議設電燈]  
　　姑蘇友人來函云蘇垣開闢通商碼頭先在盤門外青陽地起造商務公司及機器缫絲等廠氣象寛宏基址廣大現已規模粗具功程過半矣兹又悉在蘇聴鼓人員中創議擬在省垣設立電氣燈其大略章程除小街僻巷不設外每間五十户立電燈一盞其於鋪户林立之處則間三十户設立一燈每月每户捐資若干目下尙未議定也致電燈公司之總局則設在胥門内花街巷中創議是舉之爲首者係現住花街巷之江蘇候補知縣黄明府也前日明府等已將大槪情形繕禀呈請督撫兩憲核奪聞已蒙撫憲趙大中丞批准惟督憲劉峴帥尙未批示云 
[初夏題襟]  
　　漢上訪事人函云前歲漢鎭創辦房捐由郡守逄子政總理其事本擬去臘繳清停辦詎捐户多有觀望不繳者刻下興修江河兩岸省憲飭將待收之捐欵計銀若干槪撥爲此項工程之用郡守責難旁貸業飭捐局 
 
 

Page 2

 
 
司事曁差保人等分途催繳雷厲風行比前吃緊想不難尅期收竣也○現在江漢二署共拘慣造僞票之匪徒多名疉加嚴訊堅弗承供故尙未判分首從云○昔時漢鎭租界起造洋房所需各磗均由外洋運來非常吃力頃因漢陽鐵政廠中建有鑄磗大廠耑製各式紅磗見其鼓鑄得法西商咸樂購之故現在洋街興修洋房俱向漢廠運磗○漢屬孝感城内有天主堂邇因教民黄某與族黨爭釁教師欲出塲爲黄某作助族黨咸抱不平擬與教師爲難縣令恐釀禍端力挽黄族某孝廉等兩處調停始得相安如素○今歲襄河發水甚早本月初旬陡漲二丈有餘以致武漢外江内河日日有增無已水捕報官云逐日漲至一丈開外刻下湘水亦起貨船之下載者如梭如織然米艘則仍未睹也○漢鎭爲人烟薈萃之區屈計長江上下諸埠均莫有其塲面之盛卽如租界層樓似畫沿途楊柳成行疎疎密密沿馬路皆種青草細軟如茵兼之江流聲鳥鳴聲洋琴聲洋洋盈耳每過其地幾疑世外桃源雖市廛而獨占幽靜焉邇者添有東洋車可以代步履之艱倘就此再設立花園一所豈不尤爲引人入勝哉○漢皋一鎭爲茶商薈萃之區本歲茶客之駐莊各山者推安化爲首其中又以廣東帮爲巨擘據業此者云湘省及本省初次紅茶月杪月初間卽可齊集矣○卾省官錢局新出臺票有匪徒作僞等情曾登本報湖廣總督張香帥惡之業已懸示局門略謂本局新出臺票勿論軍民人等赶緊赴局兌錢遲則盡成廢紙如或查出僞票立卽燬化决不拘究聞香帥初意擬將臺票悉更機器紙嗣恐製運躭時遂廢前議刻下巳委善後局執事某君赴漢口黄陂街景慶義記石印館訂印臺票二十萬紙旋卽繳呈二萬三千紙餘再陸續繳局有見者謂此次所印明迹暗號均極細密或者能泯作僞之弊歟○本月二十四日爲清軍同知厲吉人司馬之夫人七旬壽期先於三日前就衙署内外張燈結彩鋪設一新地方官紳曁同鄉友人次第備儀齎送○時逢夏令農事漸興漢陽府逄子政太守飭善後局續領官錢三千千文派給漢口各保甲局爲後批各藉荒民回里之資各局司事人等先期挨户造册按口給票錢一千文孩童半之令天門鍾祥等屬荒民由上關兌錢黄陂孝感等屬荒民由下關兌錢隨派壯勇若干名沿途彈壓兹已解散一空粥廠亦次第停辦矣○私造臺票之正犯現已逃至羊嶁峒匿蹟銷聲附近某處緝捕局官傅太守屺孫委差役嚴拿不識破籠之鳥果能爲弋人所獲否○本月二十二日清晨緝捕營勇在漢口馬王廟某飯館内拘獲迭次在長江一帶犯事之匪首涂姓押送漢陽縣署有往觀者歸而述及涂匪年約三旬左右身材短小若傀儡然傅聞技藝甚高故羣小咸奉之爲領袖也或云姓王未知孰是○湖北牙厘局李竹虚觀察謙會同緝捕員傅太守屺孫赴長江下游查拿前月迭次在輪船滋事之各要匪旋在石灰窖等處拿獲匪首劉葆元王老五陳老六三名於本月二十日午後三點鐘時乘問津輪船押解抵省送交臬署刑訊隨趨赴兩院銷差○新授湖南辰州府斌太守儒於本月二十二日清晨率同僕從人等附某輪船抵鄂趨督撫署禀到旋假長街某客棧小駐行旌 
[鳩江瑣綴]  
　　無湖采訪友人云日前皖南鎭總兵任謹齋鎭軍因事至蕪小駐數日隨取道赴省垣謁見福大中丞禀陳一切事畢卽乘招商局江裕輪船赴曰門謁見劉峴帥二十二日回抵蕪湖標下練軍各營勇丁咸排隊江干燃槍致敬諸屬弁則紛紛詣舟投刺禀見○今歲爲蕪湖鈔關工稅大抽年分關道袁爽秋觀察劄行大關税務各員嚴加稽察毋任弊竇叢生又以各處漁人方赴上江販運魚苗或恐因稽查而致阴滞爰出示曉諭該漁販船隻須照曩例於空船上駛時赴關報騐抽單回時則照騐放行免致躭悞鮮貨其中如有藉裝魚苗影射夾帶者定當按律究辦○太平府方昆五太守以霪雨兼旬江潮盛漲鄉間菜麥難望豐收禾苗亦不免因之朽壞恐將來青黄不接貧民難免餓莩之嗟查悉蕪湖米市弛禁以來商人紛紛載運出口特於本月十八日出示禁止限兩月爲期期滿再行察核○霪雨淋漓盺宵不絶李甘亭明府特詣城隍廟設壇祈晴並出示自本月二十一日起禁止屠宰三天至二十二日晨起一輪紅日高掛銅鉦遠近農氓欣然色喜二十三日午後又陰霾四罩雨師命駕續臨不知彼蒼者天果肯眷念斯民掃除陰翳否也○李明府示期三月二十三日甄别鳩江書院肄業生童以後各月皆於十三日課試○年例四月十五日會中好事者舁火帝偶像五月初一日舁城隍偶像游行街市美其名曰祈保平安自同茂錢莊被盗後風聲鶴唳蜚語謠傅李大令思患預防特出示嚴申禁令大旨謂地方出會看會之人勢必擁擠喧譁難保無匪徒溷跡其間藉會滋事亟應預行禁止以靖地方而除隱患除飭圑保鳴鑼曉禁外合行示禁爲此示仰該會首事及各廟住持道衲一體知悉届期務各在廟虔誠拈香毋許出會滋生事端倘敢不遵定卽提案嚴懲不貸○陰雨日久巿面冷淡異常鄉間菜麥朽壤難堪以致油麵價因之而漲卽菜蔬柴米亦較月前一律加增河南關口素爲鄕人售米之地諸農户深恐水潦成災所有陳榖皆韞匵而藏不肯出售 
[盧龍山色]  
　　金陵訪事人云省中自創辦馬車東洋車小火輪機器碓磨等類見者皆知當局日以振興商務爲事上好是物下必有甚刻聞城外民船開赴四鄉率以夜半往來俗謂班船者是也兹亦擬於船之兩旁添設小木輪輪之大小視船之大小爲尺寸以期鼓輪較形便捷巳由船業首事議定章程條陳禀請駐寗商務總局桂薌亭方伯批示准行已蒙轉詳督憲立案仰卽照章辦理矣故刻下該船業妥立行規開辦有日云○江寗府上元縣治朝陽門外東鄉一帶各山現漸開礦已紀報章兹諗此項礦務雖經督憲札委江南鹽巡道胡觀察嘉楨總辦不過由官總理其成爲將來稅務計耳實則仍由紳商集股籌墊巨欵雇工開採以符奏定官督商辦向章該董等延請礦師遍行履勘確有把握遂聨名具禀聞有江蘇候補道湯觀察并朱御史調元陳學士光宇諸公領袖云聞擬先從東鄉青龍山等處開辦迤邐迄句容縣治寳華山止如果採得煤鐵不大虧折將來鍾山亦聞有礦自必次第開挖逐漸舉辦然當道各大憲老成持重猶謂此事關係甚重近來各處招股之舉常以鉅欵未集冒昧從事以至中止無功今欲矯其積弊必得先有殷實紳商湊集現銀繳足成本方可爲據於是傅齊該董面諭核實之故務望申明實在墊欵若干憑官檢收存諸庫内此外卽平日開支之費亦必先籌的數勿得勉强挪借使將來股份稍有散佚資爲口實該紳董亦以爲然云當向與股諸公商議妥貼務期遵飭辦理也○前報載金陵自强軍在城北起蓋營房尙未竣工近悉總辦陸師學堂錢觀察德培禀請督憲建造本學堂房屋已蒙遴委幹員在城内五臺山附近地方丈量屋基估定價値並令將水師學堂結搆并一切規模繪出全圖札飭工程局按圖建置土木大興鳩工庀材旬日四面界石與自强軍營房毘連計將來堂屋建成亦不下千餘間目下錢觀察復派員赴滬招考學生至於本堂學規則悉仿天津武備學堂章程云 
[吳苑殘紅]  
　　江蘇撫憲趙中丞自蒞任以來首以保衛地方爲急務訪悉江震崑新以及青浦珠家角等處恒有梟匪光蛋麕集各鄉鎭 
開塲聚賭爲害地方實非淺鮮凡有緝捕之責者咸畏若輩兇悍莫敢如何恐貽養癰之患爰於標下遴委胡豐齋都閫昌寳爲飛划營管帶許游戎德明爲太湖右營管帶分投各鄉鎭嚴密查拿務期根株凈絶計自去年九月迄今拘獲著名梟匪七八十名現在各鄉鎭皆已一律肅清因此各鄉鎭紳董耆老深感中丞恩惠擬設長生祿位供奉本鄉以誌戴德不忘云○日本駐蘇領事珍田君捨已偕商務委員方川君已次於本月二十二日乘輿詣臬轅投刺拜會吳廉訪延入花廳茗談片刻廉訪旋於二十三日預設西式大餐請二君赴讌午刻二君命駕而來廉訪延之入座羊羔牛脯羅列滿前逾時席散二君卽興辭而别記之以見中東輯睦之誼○蘇垣開埠通商在盤門外青陽地起造商務公司及繅絲機器等諸局廠雲斤月斧昕夕不休牟利之徒在吳門橋兩傍支搭草篷開設烟酒茶點等鋪利覓蠅頭生涯極盛本月下旬某日吳縣凌敬之大令呵殿出城至是處降輿飭該處地甲傅各該鋪等主諭以此間均係官道不得任意支廠限一月内槪將草屋拆去違干嚴究○前報寳山縣解省之犯尼一口奸夫一名過司後仍分别監禁云云兹悉是案業經擬定罪名奸夫奸婦各流三千里聞不日卽當起解矣○趙大中丞每逢三六九期必親 
 
 

Page 3

 
 
詣操塲校閱各營技藝無論弁勇中有槍靶命中者必賞賚優加中軍叅將統帶橅標練軍右營曾叅戎亦親率本營勇丁日至操塲指揮教練併自捐鶴俸酌貼餉銀○本月十九日吳縣凌大令升坐公堂飭差役提出年逾不惑之某甲喝令裝入站籠舁置本署頭門示衆聞甲向以駕駛駁船爲業此次被某巨竊供出窩贓拘訊屬實故處以是刑也○醫生劉伯卿懸壼道前街生涯不惡去年由慈悲橋某鋪主某甲爲中保出資一百二十圓受抵本城某姓房屋一所按月以租金作息至上月核欠租金三四月甲代劉催索不知因何啓釁致肇訟端初在總捕同知署涉訟某司馬訊得是案係中保欠理房主亦有不合判令各責若干板具結完案而劉未之知也甲受責後心有不甘復繕禀投元和縣署控告葉大令准詞提訊以案中牽涉押主須劉到案庶可判斷遂飭差提劉劉膽小如鼷避不敢出繕禀飭家丁代呈略稱情願不取押欵求免追究大令以其如此懼怯案中定有别情不准所請定欲劉親自到案一鞫劉一聞此信慌急萬分連夜赴武進暫避不料甫至縣界頓萌短見至夜半時竟投河而死旋經地保在屍身衣袋内搜出寃單一紙不敢隱匿呈諸武進縣署一面遣人來蘇報知其家家屬得信立卽雇舟前往此本月中旬事也嘻異已其眞如大令所謂定有别情歟不然何意視死如歸若此也 
[上海求志書院丙申春季題] 　 
　　經學題享頫有璋解賓出奏陔解庚弓解繶爵解○史學題漢唐宋明祿制平議漢唐宋明赋法平議○漢唐宋明文教平議漢唐宋明刑律平議○掌故題國朝六書學家平議國朝九數學家平議錢法利弊論驛政利弊論○算學题股弦和除弦較和爲一率勾弦和除弦較較爲二率股弦較除弦較較爲三率句弦較除弦較和爲四率此一率與二率比或三率與四率比皆若股與句比試以比例之理證之自股弦交角作線至句之中點命爲甲自句弦交角作線至股之中點命爲乙自甲乙交點分甲乙各爲大小二叚分句股積爲兩兩相等四積則甲乙各大叚與小叚比若四積中大積與小積比有句股弦求甲乙及大小叚各線並證比例之理設有實數甲於左又有子之平方根乘乙於右左右相加或相减爲所有式若此式可開立方則其立方根亦有根式如欲開之法擬取正負實數爲初商以其立方積减左復三因初商以除左餘數平方開之得丙乘正負根式爲次商乃以次商立方積减右復三因次商以除右餘數平方開之適與初商合則初次商卽爲定商若三因次商除右餘數不能開方或能開而所得與初商不合均須另擬惟觀不合之數比初商偏大偏小卽知所擬初商亦偏大偏小由是另擬易得定商又法擬取丙乘正負根式爲初商以其立方積减右如前求得正負實數爲次商求初商於左或右在擇左右數之略小者從之若左右同一分母或不同或一邊有分母或以一爲分母均須齊同其母復化其母爲某數立方積待開得方根兩邊各以約分法約之卽得定商今有二式一爲五於左三之平方根二十六乘之九除之於右左右俱正一爲四百二十五於左五之平方根一百九十乘之於右左右各二十七除之左正右負試將二式各開得立方根並闡其理代數術一百十四欵開立方法旣令亥加人等於地地又令亥人兩立方相加等於負未實有至理再亥人一個立方積不但可開一亥一人並可開得三亥三人各以亥人相加得地之三個同數此二事本欵雖未明言在學者一可思得其理一可求得其數又午爲負數而二十七除午立方大於四除未羃則地之同數必有三個實數若午爲負數而二十七除午立方小於四除未羃及午爲正數者則地之同數皆爲一實二虚此理可取一實二虚或三實之數命各等於地自造空二項之式以徵之○輿地題粟特考岡底斯山考論古今言北徼輿地書之優劣書黄楙材游歴芻言俄國圖說後○詞章題六合同春圖赋以圖中六鶴一椿樹爲韻題見楊升庵畫譜擬李義山井泥詩擬陸魯望丁隱君歌今年正二三月俱大盡赋詩紀之不限體韻 
[太守回滬]  
　　卸任松江府恩詩農太守前由滬上附輪赴金陵謁見督憲劉峴帥面禀交卸事宜兹已禀辭回滬於昨日午刻抵埠命駕進城至縣署黃大令　入花廳坐談良久而别並赴各衙門投刺卽日尙欲泛棹蘇垣禀謁各大憲然後入都云　 
[恭祝神誕]  
　　昨爲城隍神懿德夫人千秋冥慶自晨至暮城鄉士女詣廟進香者駢肩接踵大殿寢宫等處幾無容足之地香烟人氣勃勃蓬蓬至内園大啓重門任人遊玩並雇清音奏唱雜劇以娛神聽 
[購輪待試]  
　　湖廣總督張香帥前署兩江時因江西省近來商務疲困釐金日絀一日溯厥由來實爲鄱陽湖於中阻隔以致土貨滞銷於是軫恤民艱兾濬利源奏請開辦小輪船拖帶貨船以速轉運而暢銷路爲𥙿國便民之舉俯准高安鄒殿書正郎總辦共事歸其專設福康輪船公司十五年内他人不得另行設局俾專責成鄒正郎前日來滬與西人攷查制造淺水輪船新法並定購各輪船開往江西行駛昨日命駕已遍赴各衙門拜謁 
[馬車肇禍]  
　　虹口迤北江灣鎭昨日有賽會之舉又逢西歴禮拜之日本埠男女之往觀者甚衆午後有甲乙二女郎合坐小車亦欲一廣眼界行至四海渭泉樓茶肆門首適有野鷄馬車迎面而至小車欲避不及致被撞覆中女頭顱因之跌破暈絶於地經人扶至茶肆灌以漡水始蘇經乙女扶之而去又北河南路第一百八十一號一百八十二號門牌義泰米店主王湘洲年將不惑所生一子年八齡名巧生愛如拱壁王囑令所雇庖司寍波人葉國寳雇東洋車往觀賽會歸時已暮烟四起仍坐原車行至曲家橋地方後有馬車拾餘輛爭先恐後蜂擁而來突將葉之坐車碰撞翻落河心車夫及巧生經人救起惟飽飲清泉尙無大碍葉國寳墜下時適觸於橋椿木傷及要害立時斃命車夫將屍拖至振綸繅絲廠附近適爲一百另三號三道華捕所見以租界章程屍身不得停留因將車夫拘至捕房禀明一切捕頭派華捕將該屍看守復飭各包探查明肇禍馬車下落傳店主王湘洲到案如何料理未知能免饒舌否 
[上海縣署紀事]  
　　寗波人倪承欽前曾開設廣貨店因與謝朗卿往來結欠銀若干兩嗣因生意停歇索取無著因投縣署扭控前經黄大令傅帮審委員曹明府訊供收押限缴在案兹倪在所於本月廿五日起患病延醫診治無效延至昨日卯刻身死當經看役禀明黄大令飭令原差赶傅屍屬到縣訊殮○鄕民周小寳投爛泥渡巡防局控楊春春林掌全掯贖田單等情局員劉二尹以田單詞訟未便檀理因將一干人移送縣署請訊前晚曹明府提訊之下周小寳供本邑浦東人因入贅周姓爲子岳父在日有田單一紙抵與楊春春得錢三十五兩去冬病故小的於今春二月初三日備齊原價設筵一席請楊來向他取贖突有林掌全出塲覇阻楊亦不願放贖是以扭控請訊楊春春供小的本願放贖因林掌全囑令不可應得由伊取贖問是何故稱伊是周姓外甥分應得產小的以他二人爭奪不便付於何人俟二人議定後再行交付今蒙訊諭當將方單呈缴林掌全供小的不敢霸阻因周父在日虧欠小的洋十元旣有銀錢贖方單理應還清欠欵求鑒明府察得楊呈方單寫係蔡姓並非周姓原物飭交差著將周姓方單交案再行復訊餘飭退再核○王茂千在縣控稱姪女翠英前由沈聖寳爲媒許字陶金泉之子爲妻尙未過門現被親戚陸顧氏擅行攺許於川沙朱順元業已受聘求請恩斷大令核查此案一女兩字大有不合當備文赴川沙關提朱順元到案倂訊核斷昨日據原差禀稱奉諭業將朱順元關提到案請訊黄大令飭暫看管候傳齊人証集訊○昨報紀梟匪魏裕香卽魏老三定於昨日解歸奉賢一則昨日午前由營兵解差等護押起解從縣署自新所提出押到南市大碼頭登船起解赴奉賢縣投收矣 
[英廨晚堂瑣案]  
　　數日前金陵人邰照幅訴稱小的憑王炳南等介紹買鄭益壽老虎灶生財立有契據載明三年内並無糾葛詎料成交未及二月房主勒加租値小的不允卽被驅逐出門屠别駕察得呈詞上情節支離批飭不准某日王忽向邰索及會錢致相口角互扭至公堂聲訴别駕著一倂管押前晚升坐二堂質訊邰供稱小的係金陵人年四十有三向操𦈞洸業現在治下開設老虎灶本年二月初旬表弟濮連幅 
 
 

Page 4

 
 
因失業無聊由王及殷恒有張阿松爲說合買鄭所開老虎灶店業計洋銀一百三十圓及將議妥濮因家中有事急欲回里將此事交小的經理二月初十左右小的約集王等將正價洋銀一百三十圓及中金代筆費二十圓交付立有字據小的接開後未及匝月房主卽勒加租値小的不遂所求屢遭驅逐現在濮尙未到滬向王等理論非但不服反敢逞蠻王殷同供稱小的等與兩造爲友本年二月鄭將老虎灶出售邰浼小的等說合議定洋银二百圓先交一百三十圓其餘陸續歸楚及事後鄭卽携眷回寗波原籍邇來彼處各房主欲加租値邰堅不肯加故房主欲驅令他往今奉傳質是以據實陳明張供稱小的前在六馬路正豐街開設老虎灶上年春間售與鄭開張今鄭急欲回寗波故欲將老虎灶售去邰浼小的關說得以集事誰知邰心存叵測藉房主加增租値爲名圖賴應找洋銀七十圓伏求大老爺訊明作主别駕著邰出其切結以後不得再向王等滋擾王等亦具切結○薙髪近李錦山與流倡王張氏在途爭閙適某號巡捕過此喝阻不依一倂拘至捕房轉解公廨别駕升堂訊究李供稱小的係鎭江人王張氏向當婊子後因患病無歸經小的留之同住迨今正小的挈之來滬王張氏性甘下賤仍欲作買笑生涯小的不甘戴緑頭巾故與爭閙王張氏供稱小婦人年二十有二係揚州人丈夫棄世有年前被李誘來滬上買與倡家所得纏頭被伊花銷盡凈日前又來索錢不遂所求致遭毆擊别駕判令各掌顂五十下 
[開局施醫]  
　　謹啓者敝堂訂於四月初二日開局辦理施醫以療貧病循照舊章每逢雙日送診按方贈藥特請内外專科按則悉心診治以冀藥到回春内科則請沈君少庚唐君志伊徐君玉山唐君子耘李君祐之外科則請郭君善卿每年到於酷熱之天病症較多再添請先生數名以得易於著手倘有沈重病症不能到堂就診者准著人來堂掛號卽請醫士前往診視仍然按方給藥所有醫金車費皆由敝堂開銷例不取病家分文兹本年照舊在虹口廣東街潤德堂藥店發藥並虔製萬應靈丹七液丹純陽正氣丸分送今因定期施醫第恐遐邇未知耑乞貴報早登藉此佈告[  上海虹口元濟善堂董事唐廷桂嚴信厚等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[逝者續聞]  
　　逝者胡爲已登前報兹悉淹斃之人係川沙產姓王名又順在賽馬塲内供西人拾毬之役月　工資洋銀五六圓娶本　沈姓女爲妻日前偶與其妻勃谿以致不相聞問者數日至淹斃之前一日忽與妻言今日有事欲至岳父處一行當　　必回家矣翌日其妻　人至母家詢問則言並未來過於是心焉疑之及聞張家浜有人淹斃前往察看果係其夫立卽報知地保雇人打捞　　准備衣棺成殮 
[英界述聞]  
　　昨日有甲乙兩流氓在途毆鬥旁觀者恐釀事故喚二百九十一號華捕至將兩人拘入捕房捕頭略詰緣由令押候解送公堂請訊○病民姜如生僵臥通衢依棲無所由某號巡街華捕帶至捕房轉送公廨屠别駕飭差送入棲流公所留養並妥爲醫治 
[法捕房瑣事]  
　　普濟輪船水手徐某雇車裝運行李至碼頭下車與車夫爭論車資三十六號華捕上前查問徐遽批其頰該華捕以徐不應動輒行兇扭入捕房捕頭命押候解堂懲儆○某洋行大餐司冐洋東之名至大羅洋行賒欠食物爲洋東偵悉送入捕房捕頭命押候堂期解訊○新開河某海味行將白蔴菇攤晒護城河浜被甲乙丙三竊串商先將出店之箬帽抛入河浜乘間卽竊蔴菇五六斤賣於城内廟東街　和素麫館内當經失主投報捕房由包探在吉祥街某小烟館拘到甲竊一名帶回捕房認竊不諱旋至城内　到原　據稱出洋四元九角買來捕頭命押候解送公堂請問官究訊○積竊陶阿春屢次犯案釋出未幾前日又在碼頭竊取杉木爲包探拘入捕房押候堂期解訊 
[美界捕房紀事]  
　　前日下午甲乙丙三流氓在虹口外虹橋互相誇勝由橋面攔杆上奔跑甲與乙疾馳而過丙則走至橋中失足墜入浦江適有杉板船從橋下過丙卽牢攀船邊船小隨覆舟子經鄰船救起不肯甘休喚三百零一三百零六號二華捕將甲乙丙一倂拘解捕房捕頭略問原由令舟子自行扭送英公堂訊核○粤人康寳來賃居北蘇州路德安里因拖欠同鄕人吳金寳借項經吳控謟英廨昨日午後讞員屠别駕飭差長福咨照捕房派探恊同往拘當將康拘至捕房捕頭立命原差帶回英廨訊核按康門首黏有公館字樣自稱保舉都司某省候補究未知其底藴也○前晚九點鐘有二寍波人持布襖一件　天潼路豐興押店爲爭價互相詈駡掌櫃者突取板凳擲去將甲頭顱擊破血若湧泉乙卽拾該凳還擲將櫃上所懸保險燈撞下轟然一聲遍地皆火險兆焚如幸卽樸滅五十號西探巡邏至此當將甲乙扣住喊一百廿三號印捕連二店夥拿送捕房捕頭詰問之下亦不予深究令略押片刻開釋○天潼路一百十三號門牌玩記烟間係粤人所開前日十點鐘有小船帮四五人枉顧吞雲吐霧意興甚毫迨會鈔計一百餘文缺少四十文囑令掛帳店主不允由此大動干戈毁壤烟具無數店主遣夥奔告捕房捕頭立飭包探俛順泉前往拘拿肇禍者已不知所適○曹阿發林阿仁二寍人昨午在中虹橋互相兇毆各有傷痕經一百七十九號走街華捕拘解捕房押候解送英公堂訊究○厦門人某甲在拿喴靖輪船充當水手刻已停歇前晚該船停泊順泰馬頭甲復潛至艙内竊取同鄉人高　英之水烟袋一枝迨登岸適爲包探張阿五巡獲解至捕房押候送廨究辦 
[江督轅門抄]  
　　三月十一日知府吳增僅辭赴滬常州營遊擊李永陞到安徽同知楊恩慶到由揚來調辦泰興釐捐通判　炳常專丁來省禀謝山東知縣陳兆熊禀謝辭隨曾道赴大通○十二日將軍豐會總理兩江營務處候補道桂陸師學堂候補道錢儲材學堂候補道楊知府沈敦和自强軍營官都司林國祥均傳見候補道曾　熙黃承乙泒往南洋差遣提督尤成章副將韓殿爵知府歐陽述到由揚來常州營遊擊李永陞鹽知事易巍喬銷假奉示騐看均見糧道馬禀知今日考吏治通判李覲霖到由蘇來知縣　炳禮謝委轅下校對並○差典史賈義沛捐免騐看到省鹽巡檢應紹恩到安徽來候驗看壹壼輪船周國祥赴丹徒接貢回○十三日藩臺瑞候補道曾丙熙知府沈敦和均傳見巡道胡籌防局候補道曾謝委海防營務處善後局候補道懋陸師學堂候補道錢湖口掣驗候補道松峻湖口來候補道松麟上海回丁葆元由蘇來記名提督曾喜照湖南來川沙營叅將徐傅隆江順輪船吳建灜正任青山營守備許和生由湖北來均到淮北督銷兼正陽關鹽釐候補道李光瑜辭赴蘇後回局均見候補道黄承乙回蘇常州營遊擊李永陞徽　婺源汛左軍守備劉裕陞遊兵營守備局虎臣均辭江西通判朱熙由蘇來正任阜寗縣調署山陽縣盧維誰叩謝四川都司徐芳林均到指分江蘇試用縣丞楊繼勳蕭貽瑗巡檢　炳蔚劉司邦均禀知到省知縣胡廷琛高振聲王世楨劉德元祿德蔣嶙均禀知在藩署閱卷畢○十四日淮北督銷兼正陽關鹽釐伐補道李光瑜傳見委辦徐州利　礦務運判胡光國徐州來卽辭署　門營左哨都司左茂勝均到見從九沈啓宇見禀知過知縣班副將韓殿爵辭汝岸緝私掣騐　貴州同知陳鳴柏鎭洋來候選同知王濟航常州　發審准補溧水縣殷以恕常州來發審局委員候補知縣項兆驤蘇州來禀銷海運滬局叩謝飭知請補興化縣缺嚴家橋厘捐知縣田寳榮知縣周懋謙江陰回試用縣丞李襄謨兩淮來均到皖左營　備　長喜候補縣丞王祖蔭回五河均辭○十五日藩　端中恊王城守恊　統領親軍老湘等營新授山西大同鎖劉金陵營叅將楊福田均見總理兩江營務處候補道桂軍械所候補道楊陸師學堂候補道錢禀知奉批遵銷水師學堂洋務局曾辦差知府沈敦和鈞傳見縣丞胡永清從九陳潤朗鹽巡檢黄煥臣李廷瑄李世煥　襲雲尉單德鈞均見奉示騐看委署九江鎭劉青煦謝委同知余貞祥禀知赴滬公幹通判張景祜奉示考試○十六日翰林院庶吉士章華到清江來正任阜寗縣調署山　縣盧維雝見叩謝飭知赴任川沙營叅將徐傳隆謝委代南琛兵船江順輪船吳建灜辭赴滬裝炮帮代江南製造局砲隊營補用主簿馮國士由滬來守備李芳園由京來均到○十七日候補道丁葆元直隸候補道徐建寅上海來准補溧水縣殷以恕補興化縣項兆驤署溧水縣馮譽騏委署名容縣卾炬謝委並銷轅下校對善後局差遣府發審差嚴家橋撞捐田寳榮知縣锺靈都司葉增福叩謝飭知借補狼山中營守備奏留神機營文案槍炮委員候選縣余仁到安徽來均見陸師學堂候補道錢禀知今日點騐知府歐陽述回揭 
恊領文灜赴京均辭自强軍華副營官陳寳源到宿遷招募步隊第七營新兵回記收二百三十名鹽經歴楊誠由揚解餉來壹壺輪船周國祥辭赴江西試用從九陳九疇禀知到省○十八日巡道胡城守恊楊委代有琛兵船川沙營叅將徐傳隆府照磨王常珍縣丞江世南舒繼芬巡檢黄鼎從九倪鴻飛帮代江南製造局砲營主馮國士均見直隸候補道徐建寅傳見辭赴上海請補興化縣項兆驤辭回蘇　十九日總理兩江營務處侯補道桂籌防局候補道曾知府孫明亷總兵戴盛寛前代果勝軍前營提督金德恆江西來銷假丁憂知府王仁東福建來樊興釐捐同知衡珊知縣曾祖梁由十二圩來福山右營都司曾廣斌均到鹽城營左哨千總劉鎭標叩升補鹽城營守備均見叅將陳志友到陜甘來江平輪船宋德明辭送貢到清江 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
