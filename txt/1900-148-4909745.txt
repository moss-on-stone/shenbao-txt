# 1900 - 148 - 4909745

 

Page 1

 
 
[勸募崇明振捐] [  本館協振所啓]  
　　崇邑地濵江海易受水災四沙尤水鄉瘠苦之區盖藏甚少去歲淫霖爲虐繼以暴潮以致百數十里間盡受其魚之困迄今沈災未澹嗷雁哀鳴剌目傷心雖鐵石人見之亦當爲之下涙崇邑同人馳函告振請爲設法勸捐本館協振所以崇地與滬相隔匪遥救災卹鄰自應急爲勸募伏祈四方好善之士各解囊金或爲半菽之分或爲一錢之贈聚沙成塔集腋爲裘俾飢民得以飽飫仁漿同登衽席造福匪淺獲報無涯敢於諸大善士有厚望焉 
[皇朝經世文正續選增時事洋務三編] [  圖書集成局代啓]  
　　自長沙賀耦耕先生仿切問齋文鈔之例輯皇朝經世文編凡講求經濟之學者莫不奉爲圭臬風行海内幾乎家置一編矣厥後江右饒新泉别駕有績集之刻近年上海葛君子源又以饒氏之書祇采自道光以迄同治雖名臣奏疏私家著述已有美必收而海防礦務諸學尚付闕如因更輯爲績編方今風會漸　事機屢變甲午以後朝野上下均以講求洋務爲急三魚堂主人爰不惜重幣敦請名宿取近時名公巨卿之奏　通人逸王之議論搜羅選剔都爲一編中分天算地輿公法約章律例礦務鐵路電線錢幣商務敎務算學測繪議院史學官制兵政諸門多至四十八卷分門别類詳愼校讐附于經世文績編之後倩本局印以新鑄鉛字現已裝釘成書價目格外從廉計皇朝經也文編廿四本洋三元績編運三編世本洋三元單買三績六本洋一元在上海三馬路申報館申昌蘇申南北掃葉山房發兌 
[瀛臺攷]  
　　戊戌之秋康梁變起大憝未謡諑朋興皇上宵旰勤勞偶攖小極荷蒙聖母慈愛諭令養疴瀛臺俾得藉山水之清華怡情悅性乃逆書流播誣及宮闈竟謂皇上突被太后所囚蟄居瀛臺中消息不通飮食俱乏愚民無識悮信其言海外僑氓幾肇禍亂今已裘葛三易矣而波譎雲詭猶未盡平一昨仍有人言皇上身居瀛臺若囚禁然不能知十步以外事星期多暇爰遍稽金鰲退食筆記西陂類稿西元集叢碧山房集而箸爲攷曰謹按瀛臺在西苑舊名南臺一曰趯臺順治二十年六月丁已世祖詔下禮工二部從來帝王所都與夫宮禁近處未有不因其形勢錫以嘉名者今名紫禁城後山爲景山西華門外臺爲瀛臺瀛臺之名自此而起其中珠簾港雨畫棟飛雲水木湛然有林有囿正中昭和殿殿前一亭額曰澄淵南有村舍水田先皇於此閱稼焉明李文達賢賜游西苑記曰南臺林木陰　過橋而南爲昭和殿門外臨岸有亭沙鳥水禽如在鏡中本朝順治朝别建宮室爲幾餘避暑處向南臨水爲迎薰亭後接樓九楹樓後有殿制度樸質康熙庚申復加修葺蝗爲黄屋複殿重房交疏對霤青臺紫閣浮道相通復於水邊壘奇石植花樹層巖小壑委曲紆迴蓼渚蘆灣參差掩映其東建二亭以　覆之隔窻雲霧　幔山泉别具幽致又作宛轉橋出水面遥望流杯亭泉聲樹色不異瑶島仙山此御製詩所以有畫鷁分流簾下水秋花倒映水中山之句也前爲瀛臺門崇樓五楹列聖每於臨門聽政畢詔直講　於此進講其地高槐拂簷階下立涂金異獸製作甚精左右廻廊各三上亦有樓樓外接小廊　内東西樓屋各五楹門之迤北爲過船亭峻宇雕簷下連丹檻直北兩廂忩櫺臨水爲内大臣及侍衛直宿之地再北爲御膳房轉東爲閘口　橈桂楫蕩漾於紅藕花中翡翠鴛鴦習與人狎外有隄過隄而北至西苑門古樹幽蟉槐柳茂蔭沿池散步葭菼蒼然賤足供萬乘之清游留承平之勝事也當康熙二十年七月二十一日上御瀛臺召諸臣泛舟旣而賜以御筵兼頌彩幣旣出復賜菱藕若干一時文學侍從之臣異數躬叨形諸歌詠擇其尤者如王尚書士禎恭紀六首云朝來敕賜宴琳池桂檝蘭舟待水嬉渡盡雲沙回首望緑楊風外颭黄旗越羅吴錦尚方來黄紙書名繡作堆次第鵷行齊拜賜涼蟬聲裏謝恩回御舟往往𫈗沙行瓊島中流日幾經不是華林樂魚鳥慈顔近在五龍亭中旨頻傳内大臣龍眠學士命重申捧觴跪起華裀上蘋末風來散酒鱗崇蘭風汎共徘徊九畹揚揚取次開鄭重天香携满袖移從弘德殿中來太液池中百子運花開十丈藕如船酒闌宣賜歸鞍重　認滄洲太乙仙朱檢討彝尊瀛臺侍直紀事云暗水三橋出明星萬户開玉堂鈴索動宣喚入瀛臺宿葦多於薺凉沙白似泳曨朧深樹裏忽露九枝燈麗草雲根潤風花舄卜香蓬萊今始到眞在水中央太液新蓮菂金盤曲宴初君恩念蠲渴先賜馬相如螭首濡毫罷蛾眉散直歸爐烟香未歇荷氣復侵衣紫禦千花露金塘萬柳條牽罾容左史徐度赤闌橋此外如高學士士奇陳檢討維崧亦皆賦得紀事琳琅珠玉美不勝收高詩警句如荇浮春水碧花帶曉霞鮮地疑伷島近人自玉墀來日出金支明兩岸波開畫鷁泛中流牙檣錦幙懸翔鳳水殿金鋪隱濯龍玉澗鳴泉雲際落璚簫奏曲水中聞陳詩如千官秋泛芙蓉舸七月春生琥珀盃四圍劍佩山光内一簇貂蟬水色中玉玘金鋪如覩宸游暇豫而謂皇太后竟將皇上覊禁於此人誰信之乎顧或謂當日瀛臺風景固如此今已不然則試證之日本森秘書之詩當日相伊藤侯之入覲龍光也携有秘書官森泰二郎森固　詩鳴於十洲三島間者曾賦四苑紀恩詩四章錄其二云太液溶溶接紫霄牙檣錦纜木蘭橈鏡中舷　瓊華島樹杪虹浮玉蝀橋馳道青槐擁仙仗妝臺白塔相雲霄聞言問寢雞嗚後瀛秀園門下輦邀天潢銀漢共仙篙　此恩榮有幾遭中海新聲詠魚藻上林故事賜攖桃晾鷹南泊奇毛健拄笏西山爽氣高倘許宸垣行覽勝歸從退食記金鰲觀此而一切謡言可以盡息而觚棱日麗太液波澂瞻望蓬壺如在天上矣 
[本館接奉電音]  
　　昨日午刻京師飛電傳來旨二道上諭一道敬謹譯登○五月初六日兵部題考試八旗文童監試馬步射並監射御史開列請點一本奉旨著派裕德那彥圖監試馬步射欽此同日奉旨這監試著茹泰去欽此同日奉上諭本日召見之開復直隸州知州在任候補知府逃麟書著發往廣東交李鴻章差遣委用欽此 
[日報論俄]  
　　香港循環日報譯登日本讀賣新聞云前者中俄所訂伊犁條約旣於第十條内許俄人在伊犁塔爾巴哈臺喀什噶爾庫倫肅州及吐魯蕃設立領事并俟科布我烏里雅蘇臺哈密烏魯木齊古城商務繁盛時建領事署五處因之俄人得簡駐領事於吐魯蕃又於蒙古境内開掘金礦今更自恰克圖至附近京師布設鐵道鷹瞬鶚視咄咄逼人其欲經營蒙古之心固已路人皆見矣按恰克圖在戈壁大沙漠中通内外蒙古經買賣城庫倫以達歸化朔平大同宣化京師爲販運茶葉之要路中俄蓋於此互巿焉今者俄人旣以是爲經營蒙古之根據懷柔諸酋長頒給火槍彈藥以覊縻之復安置電線聨絡俄都恐鐵道一旦告成則當兩軍相見之餘軍械資糧悉可由西伯利亞運送而東 
 
 

Page 2

 
 
亞平和之局將自此岌岌可危矣 
[商務繁興]  
　　香港循環日報譯登海關册籍云近來中國商務逐漸興盛幾於月異而歲不同攷之己亥年進出口各貨之報關者視戊戌年實增關平銀九千一百九十一萬六千八百五兩核其總數多至關平銀四億六千五十三萬三千二百八十八兩蓋以是年新機萌蘖如福建三門灣等處之開口岸采礦金建海關置鐵道皆足開拓致富之原也 
[粤西亂耗]  
　　昨有細柳中人由西粤馳書本館云邇者廣西梧州府屬與東粤毗連之處時有土匪鳩集黨羽爲害地方而散勇之窮無所歸者更嘯聚于邊疆甌脫之地跳刀拍張越貨殺人廣西提督蘇子熙軍門遴選各營相機鵰劋旋復親統五營士卒擇吉往征噫蟊賊交訌内憂迭起時事如此有心人蓋不禁感慨係之已 
[拳匪猖獗續聞]  
　　天津訪事友人云四月二十九日義和拳匪麕集琉璃河畔毁懷蘆保鐵路並舉火焚長辛店車站以致火車不能行駛此曾列諸報章者也嗣悉是日蘆保鐵路電綫亦被割斷以致消息不通由京赴保定之火車將至長辛店聞變卽載客而回所有貨車概置弗顧惟將車站司事人等附載回津其承築京榆鐵　留駐豐臺之鐵木各匠亦恐殃及池魚相率逃避是處鐵路局各西人則於五月初一日由京專駛火車載回津郡其由津赴京之車清晨尚可關行至午後則開至中途遥見火車頭所帶花車絶塵而來放號阻之因卽遄返津人喧傳京榆鐵路黄村車站已被焚燬實則此站尚安然無恙也至午後三點鐘時擬由火車載兵前日嗣以所調之兵尚未馳至暫緩首途迨傍晚聞豐臺車站忽又火起豐臺四通八達站中所儲貨物甚多幸鐵軌未壞初二日午刻尚能照舊行車當初一日風聲緊急時法國租界派出巡捕分布各道口嚴密巡防所有行人止准出界不准入界蓋慮拳匪混跡防範不得不嚴也聞日本及法國將於日内酌派兵士入京保護使館此外各國亦將有兵船到津保護至當日保定來京之車中道馳回有無傷斃人口喪失資財因電報不通此時尚無確信云正在删削登報又接京師訪事友人來信知都中于五月初一日譁傳四月二十九日之夜初鼓後京西蘆溝橋迤西五里之長辛店鎭有義和拳匪聚衆二百餘人燒燬西式房屋與西人持械互鬥被西人放槍擊傷數人斃一人西人幸皆無恙旣而匪衆復斬斷電杆若干株毁去鐵路數里以致人心皇皇移時又傳馬家堡鐵路亦已燒及于是好事之徒爭往馬家堡查探消息人山人海幾肇事端步軍統領崇大金吾聞之急率弁兵出城查察午後又謂東交民巷一帶西式房屋已付楚人一炬時適崇文門外茶食胡同某姓家失火其地與東交民巷南北遥遥相對居民望見信以爲眞爭趨往觀其實皆由奸人播散謡言所致是晚火車並未啓行懼罹不測也合觀兩信所述情形津函似較確　姑並存之以見輦轂之下人心浮動已至於此深願當袖者及早擣穴犁庭毋使滋蔓難圖釀成巨患也可 
[大閱有期]  
　　姑蘇采訪友人云今年爲蘇省大閱之期當鹿大中丞署理兩江總督時曾校閱清江等處營伍旋以正任督憲劉峴師奉旨回任遂仍綰江蘇巡撫篆務兹者示期五月十六日先就省垣閱看撫標練軍左右兩營及平望營蘇防前後左右中五營親軍中營操演然後秉節赴松江吴淞上海以次蒐軍連日各營管帶已奉調來省如荼如火蔚爲大觀矣 
[新軍過境]  
　　揚州訪事友人云前江西臬司總統武衛前鋒右軍陳雨人廉訪奉命訓練精兵以資防守當卽委員分投召募尅日成軍本月初三日凌晨募到勇本兩營由瓜洲口登陸迤邐渡陳家溝至邵伯鎭順運河東堤直抵清江防次沿途紀律嚴肅步伐整齊柳營中氣象爲之一新焉 
[威海近聞]  
　　烟臺訪事友人云近有客自威海來者言及彼處英人劃定租界於原議界址外多佔十餘里以致所樹標誌悉被鄉民拔去英人大怒拘數人以去登萊青道霜觀察聞之親往彈壓鄉民一浮聚衆千餘人欲與英人爲難致被英人開槍擊斃十餘名觀察知難理喻遣二急足飛報防營調勇前往中途被鄉民劫去其一刻下觀察已返署未知能免再起風波否 
[礦煤獲利]  
　　武昌訪事友人云馬鞍山距湖北省城百餘里素產石煤前經居民設法開採所獲無多自督憲張香濤制軍創設礦務局購備機器經營數載粗具規模嗣因官欵支絀攺歸盛杏蓀京卿招商督辦近日礦產異常暢旺每日可出煤七八十墩且其質甚佳商民皆樂於購用說者謂中國地大物博礦產之富甲於五洲倘能經理得人一律實事求是則地不愛寳富國之業左劵可操查所望於總攬宏綱心精力果者 
[澄叙官方]  
　　揚州訪事友來函云新任兩淮鹽運司柯遜菴都轉見官册内大小班不下千數百員若僅於衙叅時一見恐倉猝不足别賢愚爰傳諭號房所有聽鼓各員及奉差在揚者丕必拘定衙期每日由内開單傳見自諭之後或一日而傳十餘員或一日而傳七八員其賦閒者如衣履不周則不必定須袍褂卽行裝亦可入謁上月二十七日忽又牌示曰照得在淮聽鼓各員以及有差在揚者自應常川在揚聽候不時傳詢公事何得任意擅離他往本月二十四日查有巡庫委員　總局文案委員某某等四員傳見未到著卽停發薪水翌日又懸示云二十七日本署司傳見各員内有巡庫委員王巡檢並未請假昨委解銅清江始據臨時禀稱赴寗就醫又某某等共七員均傳見未到卽將王巡檢等薪水一律停發嗣後如再有傳見不到及臨時請假者定行記過停委以爲擅離者戒一時見者咸謂都轉勵精圖治事事核實何患此後不弊絶風清哉 
[温郡官塲紀事]  
　　温州訪事友人云新任温州府啓迪齋太守讀由福建興化府任遵便廻避對調是缺近已頒發紅諭涓吉四月二十七日接印○調補温州府王雪廬太守琛回任以來訪悉屬下痞棍横行札飭永嘉縣查大令派差嚴拿迄無所獲上月十六日府署家丁某甲偶至郡廟觀劇見地棍呂巖挑手持巨蛇向人恐嚇爰回禀太守立卽擒獲笞責三千板荷以巨枷游示七門有某乙者向在府署執役與呂有舊願爲之具結保釋在守惡其庇惡量予溥懲迨二十三日之夜查悉五馬街某丙家開塲聚賭飭差拘到五六人押候訊究居民駸駸乎有待治之象乃太守遽奉憲檄量　閩嶠恐未能竟其除惡務盡之心也○新任温標右營守備許桂生守戎蓮芳附新寳順小輪船戾止已於四月二十三日履新矣 
[鄂省官塲紀事]  
　　武昌訪事友人云前任湖北鹽巡道郭觀察承舉自丁艱開缺後現已服闋仍歸原省補用上月下旬某日訴督撫轅禀到并徧謁司道各官○總辦漢口淮鹽督銷局王鑑亭觀察瓜期已及所遺差務由兩江督憲劉峴帥札委李觀察光瑜接辦上月某日李觀察乘輪舟蒞漢示期本月初一日視事○熊大令賓卸辦黄石港釐局甫經返省旋奉督撫憲巍辦孫河口釐局因卽趨轅禀謝尅日到差○咨補長楊縣曲史劉少尉雲駒聞訃丁艱所遺員缺由署藩憲瞿賡甫方伯札委張少尉鉞署理○辦理天門釐局方大令雷一年期满收數有盈無絀撫憲于次棠中丞檄飭調辦長江埠釐局所遺天門差委司徒大令袞接辦 
[之罘近事]  
　　烟臺訪事友人云糧價日貴物力艱難道憲某觀察惄然憂之特籌鉅欵購備紅糧若干石發交廣仁堂平糶初時祗准土著來糴每斗制錢四百文近則不論何處人民一律　霑實惠悔每斗照前定之價增收一百文然較之巿價每斗需錢六百文者尚少一百文故人皆趨之若鶩也○烟境五方雜處良莠不齊内有一等匪徒專以誘拐爲事離入骨肉破人室家爲害閭閻實非淺鮮月前有甲乙二人曾將杲 
 
 

Page 3

 
 
丙之婦某氏串賣時丙遠出未歸無人控發近者襥被回來入宮不見查悉情形奔投有司衙門禀訴并牽涉某汛兵丁想一經研詰情由皆將治以應得之罪也 
[蜃江榴火]  
　　温州訪事友人云四月二十二日有飢民三百餘人扶老携幼自稱逃荒至此然閱其路引護照僅載一百九十四名口其中操蘇皖音者居多地方官恐人衆易於滋事立飭差保傳諭不准入城于是若輩散處西山堂將軍殿等處次日擁入謝池里某典肆主周某家攫去洋銀五百元寳銀一錠旋又至谷公山寺盜取二百餘金皆於事後始經查悉或曰此卽鐵算盤之流亞也殆或然歟○四月二十一日永嘉縣獄中所禁土匪蔣耀四因病倒斃由禁卒禀知縣主查大令大令立卽詳請府尊王太守札委隣封華筠如大令騐明並無凌虐情弊然後備棺收殮 
[吴下蒲觴]  
　　姑蘇訪事友來函云震澤人李四著名土棍也平日專以搶孀逼醮開塲聚賭爲務鄉民雖銜之刺骨然畏其兇横莫敢奈何近復勾結外來游匪在鎭賭博呼么喝六顧忌毫無事爲縣主王大令訪悉上月某日以下鄉查閱團練爲名驀地至鎭將李拘獲連夜帶回升堂研訊李僅認賭博抽頭大令飭重責數百板裝入站籠發頭門示衆一面出示招告見者莫不撫掌稱快○蘇州府　紫泉太守以　來省垣賭風復熾因出示能衢嚴行禁止一面飭書吏繕就諭單傳令各圖地甲於四月二十八日到署候諭話屇期各地甲並無一來者原差遂據情禀知太守想須治以誤公之罪矣○胥門内著名流氓張和尚因向西路武總巡陳都戎之友某君藉端索詐經都戎拘解總捕署請吴司馬懲辦司馬研訊之下判令笞臀數百板荷校發吉利橋示衆越日張扭斷鎖練乘間逃逸地甲慌急萬分四出偵尋杳如黄鶴無奈據情禀知司馬司馬飭赶緊嚴緝務獲究懲 
[上海官塲紀事]  
　　前日松江府知府張子虞太守同茸城蒞滬暫駐江蘇海運滬局小作勾留定于今日遄返○日前提標水師右營哨弁陳永生千戎忽患瘋癲請假調理嗣以藥石無靈延至前日傍晚溘然長逝由家丁赴叅署禀知廖楚材叅戎以便委員接署○周瀚如觀察浩弱冠從戎戰功卓著蒙恩補授江西贛南兵備道旋復升署臬司兹以卓異入都陛見日前道出滬江小駐征驂卽須北上前報所紀周觀察漢玉蓋訪事者之誤也 
[定期勘地]  
　　前者民人袁明盛投上海縣署控沈祥華等在坐落二十七保某圖之墳地旁掘泥有碍風水請飭塡平等情其時縣主藍雲峯大令尚未丁艱研訊之下沈祥華供其地與袁姓祖墳相距尚遠現掘泥之處早經小的塡平大令方欲將案注銷旋由德商德昌洋行主華特門函致縣署以其地並未塡過請臨勘視核奪等情迨汪瑶庭大令綰上海縣篆後定期本月十一日往勘一面飭原差傳齊原被告届期前往伺候 
[浦左火警]  
　　前晚十點逾五分時浦東白蓮涇口某永廠畔某姓貨棧忽然火起熊熊之勢照耀江心各洋龍以一水盈盈不能飛渡咸悵然而回事後查知僅燬房屋兩椽餘未殃及 
[彌撒禮成]  
　　昨爲天主教中聖神降臨之日美界裏虹口南潯路天主堂中張燈結綵陳設一新午前十點鐘時司鐸貝君身披全金祭服首戴禮冠舉行彌撒大禮中西士女登堂瞻禮者實蕃有徒至十一點二刻時始分道而去 
[花叢案牘]  
　　昨日午前上海縣署接到海門廳王雁臣司馬來文内開本籍人曹四控鄰人張阿大朱鰲郎誘拐姪媳曹施氏及鄰女春妹到滬將春妹押入野雞妓院爲娼姪媳則不知去向等情當卽飭提張朱兩犯訊究供明春妹現在上海四馬路西野雞妓院爲娼曹施氏同在一處合卽移請關提云云縣主汪　庭大令准之立卽照會英美租界公廨請派差前往協提先是昨晨妓女花雲蘭以探望姊妹行爲名乘東洋車至公廨極聲喊寃讞員翁笠漁直剌詰以有何事故則泫然曰小婦人横被鴇兒逼勒爲倡實非所願求恩援手俾出火坑直剌著暫交官媒看管聽候訊核 
[上海巡局瑣案]  
　　南巿秦姓家婢女春蘭波鄰右鳳儀茶園主婦范朱氏誘竊衣服首飾主人察知其事飭丁投二十三七鋪巡防局控訴局員邱友林二尹飭地甲傳范朱氏到案研訊之下供詞一味支吾乃判令掌頰三百下限日繳呈春蘭所竊各物春蘭掌頰五十下交其主領去○二十七鋪叚董盛悅卿遞禀二十三七鋪巡防局聲稱轄下流氓石灰毛毛訛詐善良爲害閭里請卽查拿究辦等情局員邱二尹准之飭地甲分投跴緝務獲究懲○日前紫霞殿左近成衣匠金齊佐私將各家倩製之衣料携之而逸各家聞知羣投十六鋪巡防中局禀請究追局員文二尹允之 
[法租界捕房紀事]  
　　浙江寗波府屬某邑人某甲由原籍誘騙某姓洋銀數百元附某輪船來滬藏匿法界某客棧包探見其形跡可疑盤詰之餘眞情畢露遂將其人連贓帶入捕房捕頭命押候解送公堂禀請讞員朱森庭明府訊究○招商局金利源碼頭小工某乙工作之餘不聽工頭約束工頭怒喚令巡捕拘入捕房捕頭命押候堂期解請讞員朱森庭明府懲究○偷兒某丙行竊東洋車上坐墊適爲巡街捕所見連　解入捕房捕頭命押候解送公堂禀請究辦 
[續錄上兩廣總督靖亂條陳]  
　　一凡省垣内外及府廳州縣城鄉墟巿平坂深山大小村莊由各地方官徧貼告示曉諭凡有工匠開設鑄賣鐵器店嚴飭該鄉該坊各地何赴地方官衙門報明該處鐵店家數並飭令各鐵店主浼隣右毁實保人出具切結祗准鑄賣菜刀剪刀及　工商賈等應用鐵器毋許私鑄刀矛槍砲等軍械自具結繳官開設後如查有違禁私鑄兵器騐明實據將該店鋪查封充公並將該工匠杖一千礅禁三年保人笞五十以儆濫保又嚴禁打鐵匠人毋許肩挑風爐沿門鎔打鐵器及修整鐵器以防私造軍械違者准鄉紳地保扭送地方官衙門重笞礅禁一請照會駐京各國欽使請轉通飭天津烟臺上海寗波福州厦門汕頭香港廣州澳門梧州北海瓊州以及長江鎭江燕湖安慶九江漢口宜昌各輪船碼頭領事官凡各輪船抵埠時搭客行李衣箱搬運上岸由新關派二副督同巡丁逐一搜查洋槍六口鐮火藥等軍械查出充鎓將該搭客交地方官礅禁三月如係文武員弁有出差公文或有文武各衙門護照騐明實據雖有軍械准免查究一請照會駐京各國欽使請轉通飭江海洋面往來各國商輪船主凡輪船由某埠裝載貨物搭客開行後同船主派二副督同司事徧查各搭客行李衣箱内有無軍械火藥洋槍六口鐮等凶器有則先行繳出免究如到碼頭下船時搜出將搭客客及軍器等交地方官究辦或礅禁一月如係文武員弁有公文或有護照亦准騐明免究一請咨請中國駐外洋各國欽使照會各國政府及各議院如中國有來外洋採辦後膛槍快槍水雷魚雷地雷開花砲六口鐮火藥等軍械必須騐明有中國總理衙門護照咨文或中國各省將軍督撫護照咨文方准採辦批解運回中國彼此有公文司稽以杜奸細謀逆私販等弊如無中國總理衙門及中國各省將軍督撫護照咨文私注外洋各國販運槍砲火藥等軍裝者必係匪徒謀爲不軌嚴拿該匪交中國欽使衙門解回中國究辦以上各節俱爲遏抑亂萌防患未然清盜源戢亂民起見想與我中國和好諸友邦當必欣然樂從相與杜漸防微顧全歐亞洲各國大局不獨中國之士民從此可望高　而臥無萑苻之憂卽各國駐中國之商民教民亦可永遠相安無風鶴之警矣此條陳仍未畢明日續登 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[營口瑣談]  
　　牛莊訪事人云關裏外遼河行駛牛槽船弉運邊外各處糧豆至營口售與客商而販運南來各貨至邊外長袖善舞獲利良多今年豆餅元豆一律滯銷日本豆價亦減故牛槽船皆擁積河下有被水沾濕之元豆多至十數萬石勢將霉爛每石僅售銀三兩四錢尚無買主至者潔之豆仍須四兩七錢通江爲元豆總彚之區日來各棧多觀望不前須俟營貨銷完再爲發運也○上月二十一日天未黎明忽見東方紅燄蒸騰探悉同春堂藥店失火幸風尚平靜祗焚去同春堂及比鄰某茶食店共門面五間○金陵人馮姓經原任盛京將軍依堯帥委赴滬上購得靖海靖河兩小輪船招集水勇數十名爲内河捕盜之用不料船中機器不甚堅牢甫抵烟臺卽須修整依帥疑有侵吞情事因撤去差使攺委劉姓管帶馮遂不知萍漂何處其妻陳氏望穿秋水音信杳然月前扶病到營探詢無著欲附某輪船遄返輪船上人見其病重堅不收留旋竟斃於三板船中經萬興隆史雙林張羅棺殮亦可慘矣 
[上海縣署瑣案]  
　　日前江海關稅務司函送竊取對時表之盛近業至道轅道憲余晉珊觀察札縣訊究前晚汪瑶庭大令研訊之下盛供小的係寗波人在新關司坑厠某日在厠中拾得對時表一枚不知何人所失忽被失主指爲竊取解送道署叩乞施恩大令以其供詞刁狡判枷號半月發小東門示衆期满責釋○爛泥渡開平局司事陳姓投縣控劉毛毛竊去衣物洋銀縣主汪大令飭地保包明卿前往查明旋禀稱小的查得劉毛毛行竊後有傅永春者知其將洋銀　與福昌米店傅前亦犯過竊案故一併解請究懲大令將傅研究傅供小的向爲薙髮匠曾至福昌米店薙髮聞人言及劉毛毛得有龍銀數元兌換小銀錢未成而去旋又在某茶肆中聞人言劉毛毛將綢褲賣與船户陳和松是以知各贓係劉所竊劉毛毛供小的開設小飯店並未行竊日前曾至福昌米店買米因無錢將鷹銀一　作抵至晚付以小銀錢五角取回鷹銀並無兌換龍銀之事大令喝笞一百板收押傅交包明卿保去著詳細查明禀復再訊 
[馬路工程局瑣案]  
　　月前偷兒陳阿滎在新馬路中攫取鹽捕營管帶吴遊戎福海所携行李報經捕頭拘獲解送馬路工程局禀請總辦程雨村大令研訊判令枷號示衆前日枷期已满差役解案請示大令命具呈攺過切結然後斥釋○月前某氏婦在浦畔浣衣被賊犯張永生竊去布褲一條旋同捕拘獲解送馬路工程局禀請總辦程雨村大令訊責後荷校一月前日枷期已满大令命卽開枷飭捕役驅逐出境不准逗留 
[英美租界公廨紀事]  
　　昨日法界公廨讞員朱森庭明府移文公廨内開日前貴署捕役凌振之夥吴阿金至停泊洋涇浜一帶各糞船上勒索規費現經人告發請卽將吴交案以便訊究直剌接閱來文已於昨日諭令凌捕將吴交案矣○李顯宗訴稱已故寡嫂李黄氏被呂金桂圖吞借欵向之理算忽有查福基陸祥山等人出爲霸阻求恩提究直剌准詞飭差將查陸提案押候訊奪○前者美商豐裕洋行主控高彤賓徐新隆等定貨不出曾由直剌與西員會訊諭俟提集各　東再行訊核昨日差役將案中牽涉之周少卿提到直剌著暫行管押旋經人投案保出俟堂期交案質訊○日前有巫登甫者訴稱妻子嚴氏被著名蟻棍劉張氏王德和宋阿大顧秋雲等誘出藏匿圖賣等情直剌准詞飭提旋經差役訪知劉張氏等匿跡松江因卽禀請直剌備文移提昨日將劉張氏王德和兩名口移提到廨直剌著分别押候研訊○前晚趙生福吴阿福二人與潘陳氏等在三馬路互相滋閙二百五十號華捕喝阻不依因卽一并拘入捕房捕頭令轉解公廨直剌著分别押候　奪 
[英租界捕房紀事]  
　　前者春記油店夥錢子良等串竊豆油售與法租界隆順昌衣莊主莫福壽事發由包探倪順泉將錢等拘獲解送公堂懲辦衣莊執事人汪雨三請提莫到案以便查吊餘贓莫知事不得了逃避舞蹤前日傍晚時忽至棋盤街天成綢縀莊購取衣料適爲倪探所見當卽拘入捕房捕頭令押候解送公堂禀請訊辦○日前二百六十三號華捕混名江天阿四者偕成衣匠某甲至四馬路向馬夫某乙索取工資以致口角旁觀者　落差巡捕例不准干預閒事向之申斥捕聞而大怒聲勢洶洶意欲毆擊各馬夫咸抱不平將捕及甲扭入捕房捕頭察得捕身有傷痕送入仁濟醫館俟傷痊然後解送公堂禀請究辦 
[美租界捕房紀事]  
　　浙江甯波府屬某邑人曹福生僑居虹口新記浜路第一百七十二號屋内其妻潘氏淫蕩性成與無賴胡阿福有染前晚相約至附近某姓家苟合被曹偵知邀同岳母趙氏破扉而入扭交六百十一號華捕解入捕房捕頭令押候解送公堂禀請讞員翁笠漁直剌訊辦○昨日午前本邑人沈阿堂潛至吴淞路四百五十一號門牌陳阿生家竊取洋銀八元事後陳投捕房報請查緝捕頭允之令包探劉阿炳緝獲人贓押候解送公堂禀請懲辦○前晚積竊顧阿根闖入虹口某洋人家圖竊被事主拘獲扭送捕房捕頭令押候解送公堂禀請訊究○前日浦東祥生船廠所雇甯波鐵匠陳海元假冐他人名姓領取工資被廠中司事人察出破綻扭送捕房捕頭略詰情形令押候解送公堂禀請究辦 
 [G 
[歡潭田氏修譜]  
　　凡我歡潭田氏族人有仕商覊寓在外或遷居各方者務祈轉相傳述卽將歴代支派房分字第名號自幾世祖於某年遷居某處所有存殁婚配生卒年月日時及居趾葬處一一詳細開明速來譜局報明有功名事蹟者亦須確實詳載或本身親到或函寄以便查核世系編入譜中倘有家藏舊譜或鈔本房譜不論片紙隻字均須帶來切勿遲延宗譜限於光緒二十七年彚刋不能久待特此佈告　信寄紹興　陰臨浦鎭交萬成南貨棧收下轉寄歡潭田氏譜局收　光緒二十六年正月　日山陰歡潭田氏譜局公啓 
[延年種子無上妙品]  
　　泰西必達大藥房創製四奇草補陽生精葡萄酒氣味香濃功效浩大眞延年種子之妙品售處在上海老閘橋北首唐家弄徐家花園内 
　　精氣神爲人身之三寳然三者之中要以精爲最重盖精足則子嗣廣神氣壯精弱則陽事痿神氣衰是故精不足者斷難延年種子此酒爲生精髓補虛損之聖藥功能駐顏長肉補腎滋水開胃健脾壯筋强骨安神養血解洋烟之毒除爛肺之虫補命門之火消胃經之積納丹田之氣療臟腑之損無論男女老少每服片刻立覺遍體舒暢精神充足卽八十衰翁只須略服少許陽舉堅而且久連服五日　如壯年一月身體加重廿磅有健飯舉鼎之雄凡先天質弱後天失調夢遺滑精腰酸腿軟耳響目昏見色卽洩舉而不久容枯肌瘦心煩舌燥縱慾色傷時常小便晚年無子等症最著奇效有病祛病無病作補功勝參茸十倍吃烟人尤宜常飲永免烟漏陽痿及烟色上臉等患歴經著名醫生試騐可憑卽如日報亦屢經嘉許並非謊言欺也且此酒色潔味美陳至廿年之久故人皆喜飲大瓶四元每打十二瓶卌元小瓶減半另有雙料藥酒功力更大其價加倍賜顧函託郵局無弊力自給不扣認明地址牌號不誤必達謹啓 
[上海瑞樂洋行專辦各種機器遠近賜顧函問面議均可]  
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十六年四月二十八日京報全錄]  
　　宮門抄○諭旨一道錄前○署江督鹿奏爲遴員辦理上海製造局片○燕督裕奏爲甄别知縣照例序補片○又奏特參庸少不職各員請旨分别懲處摺○將軍增奏揀員請補中缺知州摺○又奏爲甄别知縣照例補用片○齊撫袁奏遵旨將小站各營隊移紥山東所需脚價懇恩飭部查照核撥摺○四月二十八日吏部翰林院廂紅旗值日無引見○睿王等盤查銀庫覆命○怡王假满請安○貴州巡撫鄧華熙到京請安○吴廷芬謝授左都御史恩○琦侯續假一個月○英信續假十日○崧蕃預備召見○召見軍機鄧華熙崧蕃○○鹿傳霖片再前因上海製造局解京槍枝有走火傷人情事欽奉諭旨飭查業將查明情形據實具奏並札派江海關道余聨沅總辦聲明訪詢熟諳機器可靠之員再行奏明添派在案該局製造軍械需用員匠甚多關道事繁勢難常川兼顧必得熟習機器明幹精細之員專駐局内督率稽查方足以資得力現辦局務之直隸候補道林志道人亦明幹練達惟於機器製造非其所長兹查有江蘇候補道潘學祖諳練機器於製造事宜均能詳細講求頗有心得現由日本考騐農工商藝回華應卽派委入局專心督造卽會同關道余聨沅遵旨實力整頓汰除　弊精益求精以仰副朝廷愼重軍需之至意原辦之直隸候補道林志道交卸局差自應咨送仍回原省惟該道經本任督臣劉坤一以局度閎深才優守潔奏保有案可否給咨送部引見之處出自鴻施理合附片具陳伏乞聖鑒謹奏奉硃批知道了林志道著咨回原省欽此○○裕祿片再道府州縣無論候補試用人員應自到省之日起予限一年詳加察看出具切實考語奏明補用兹查候補知縣吴畬候補知縣沈其康陳培蘭姚寳忻均到省一年期满例應甄别據藩臬兩司詳請具奏前來奴才查吴畬勤愼安詳沈其康陳培蘭姚寳忻樸實勤謹均堪留省補用俟有應補缺出照例序補除將履歴册咨送吏部外理合附片陳明伏乞聖鑒謹奏奉硃批吏部知道欽此○○奴才增祺志彭跪奏爲特叅庸劣不職各員請旨分别懲處恭摺仰祈聖鑒事竊維爲政之道首在得人朝廷授一官卽有一官之職州縣職在親民固不容以庸劣者濫側其間卽教佐各員若非其人亦無以肅官箴而清吏治近來仕途雜進流品混淆迭次欽奉諭旨飭令認眞考察嚴行甄别奴才等受恩深重何敢因循遷就貽誤地方故於接見屬員留心察看其才具平常尚堪造就者無不隨時訓勉而庸懦無能不知自愛者未便稍涉優容兹查有海龍廳通判宋維英才欠開展辦事因循另補知縣俞承卿年力就衰難期振作通化縣巡檢朱鎭湘疎懶成性擅離職守開原縣典史蕭子楨縱役犯贓操守難信委用典史汪培居心巧詐辦事荒謬岫巖州訓導郝崇光行止有虧不堪司鐸相應請旨將宋維英開缺歸部另選俞承卿勒令休致朱鎭湘蕭子楨汪培郝崇光四員一併革職以示懲儆此外如有不職之員奴才等仍當隨時考核據實糾叅仰副聖主澄叙官方之至意所有特參庸劣各員緣由理合恭摺具奏伏乞皇太后皇上聖鑒訓示再岫巖州訓導一缺應歸部銓選其餘海龍廳通判及通化縣巡檢開原縣典史奉省現有應補人員均請扣留外補合併陳明謹奏奉硃批另有旨欽此○○奴才增祺志彭跪楑爲揀員請補中缺知州以資治理恭摺仰祈聖鑒事竊查復州知州鄭錫華於光緒二十六年正月十一日因公進省在途病故當經循例題奏在案應以該員鄭錫華病故之日作爲開缺日期歸正月分截缺所遺復州係繁中缺前經聲請扣留外補查奉省中缺知州僅止一缺上次用至候補州鄭錫華止此次委用試用各班無人僅有候補知州吴瞻莪一員應以該員請補查吴瞻莪年四十九歲安徵涇縣人由副貢生以教諭註選光緒八年投効淮軍隨援朝鮮定亂案内保以知縣不論雙單月儘先前選用並加五品銜經部核准十一年十二月十三日奉旨依議欽此又因援勦熱河教匪出力保請俟得缺後以直隸州知州在任候補並戴花翎經部核准十九年二月初七日具奏奉旨依議欽此二十一年九月投効奉天軍營因遼陽徹防案内保俟歸直隸州後加四品銜二十二年正月選授安徽青陽縣教諭緣保准過班知縣由籍禀繳文憑咨部開缺二十三年四月經前將軍依克唐阿奏請以本班留於奉天補用五月初七日奉硃批此次姑允所請嗣後不得再行瀆請欽此十月給咨赴部交知縣三班分發銀兩並捐免補本班離任以直隸州知州仍留奉天補用因奉天並無直隸州缺分請以知州補用經部奏請欽派大臣騐看堪以分發二十四年七月十九日引見奉旨著照例發往欽此九月初一日領照到省二十五年九月一年期满照例甄别是月初六日委署東安縣知縣到任該員才識穩練辦事認眞以之請補復州知州洵堪勝任亦核與定例相符合無仰懇天恩俯准以候補知州吴瞻莪補授復州知州實於地方有裨如蒙俞允該員係候補知州請補知州銜缺相當毋庸送部引見所有揀員請補中缺知州緣由理合恭摺具奏伏乞皇太后皇上聖鑒敕部核議施行謹奏奉硃批吏部議奏欽此○○增祺等片再部定章程勞績保舉候補人員無論何項出身何項勞績均應扣足一年期满甄别補用歴經遵辦在案兹查候補知縣宋廷標自光緒二十五年三月二十四日到省之日起扣至二十六年三月二十四日試看一年期满自應照章甄别奴才等查該員幹練有爲堪以留省照例補用除將該員履歴咨部查照外理合附片具陳伏乞聖鑒謹奏奉硃批吏部知道欽此○○總統武衛右軍山東巡撫臣袁世凱跪奏爲遵旨將小站各營隊悉數移紥山東所需脚價數目懇恩飭部查照核撥恭摺仰祈聖鑒事竊臣承准總理武衛全軍大學士榮祿照稱光緒二十六年三月二十日津東小站各營隊悉數調赴山東擇要布置一片奉旨依議欽此恭錄照會前來伏查臣所統武衛右軍步隊五營馬隊砲隊各一營工程隊半營并武備學堂四所糧餉軍械等局計官弁兵夫一萬餘員名原在小詀駐紥訓練上年十月間遵旨酌撥步隊三營馬兵兩隊砲兵一隊開往泰安沂州一帶暫紥操練其餘營隊仍駐小站兹旣奉旨允准悉數赴東擇要布置自應欽遵辦理惟查臣軍在小站駐紥訓練已閱四年之久所儲槍砲子藥器械帳棚軍裝等項曁學堂局所應用器具物件旣繁且重實較他軍爲多此次由小站開赴山東各屬分紥操練計程一千數百里而山路崎嶇軍行尤屬不易上年雖請添行軍車驘旗奉旨准按三成置備統計不過數十輛以之　營載運日用糧彈已屬竭蹶不遑萬難兼運大抵物件查二十四年間毅軍先後移紥營口山海關經總統該軍四川提督宋慶請撥移軍脚價銀八萬兩由該提臣奏銷在案臣此次遵旨移營事同一律自應援案請領惟現值庫帑支絀决不敢稍涉糜費疉飭局員極力核减而全軍萬餘人長途千餘里通盤約計至省亦需欵七萬金上下相應籲懇天恩俯念軍需緊要飭部撥發庫平銀七萬兩俾資應用而利師行出自鴻慈逾格除咨部查照備案並俟全營移竣再核實造册報部專案奏銷外所有臣軍遵旨移營脚價數目懇恩飭部照撥緣由謹恭摺具奏伏乞皇太后皇上聖鑒訓示謹奏奉硃批著照所請該部知道欽此 
 
