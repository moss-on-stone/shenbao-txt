# 1922 - 138 - 4917691

 

Page 1

 
 
   
 
 

Page 2

 
 
   
 
 

Page 3

 
 
時評 
[自鑑（冷）]  
　　古人云殷鑑不遠在夏后之世余謂今人所可鑑者更不遠即在自已以前之歷史苟今日而又思活動之人曷勿自鑑其以前之歷史則心自浦涼矣 
　　我爲此言蓋見乎自謂熱心國家之徒又將紛紛以出也國家每值一次大變革之後此輩必躍躍以謀一次之活動所謂名流所謂政治家所謂熱心愛國者旣無正確之主張又非純粹之結合平時銷聲匿跡沉機觀變以待一旦藉人之力而得時機遂爾主張函電充塞於途此其人實視爭權利者禍國旣同而陰賊巧滑則又過之也雖然獨不能自鑑其過去之歷史而稍安緘默耶 
[命令]  
　　五月二十三日大總統令陸軍次長韓麟春呈請辭職韓麟春准免本職此令 
　　又令代理部務財政次長鍾世銘呈察哈爾財政廳廳長兼張虎多稅關監督葆廉呈請辭職葆廉准免本兼各職此令 
　　又令任命李恩慶爲察哈爾財政廳廳長此令 
　　又令内務總長高凌霨呈察哈爾興和道道尹劉恩格呈請辭職劉恩格准免本職此令 
　　又令任命薛慶崧爲察哈爾與和道道尹此令 
　　又令内務總長高凌霽呈察哈爾政務廳廳長洪維國呈請辭職洪維國准免本職此令 
 
 

Page 4

 
 
　　又令簡存職存記楊天驥周福岐均著交財政部酌量任用此令 
　　五月二十四日大總統令特任董康署財政總長此令 
　　又令兼代交通總長高凌霨懇辭兼職高凌霨准免兼職此令 
　　又令特任高恩洪署交通總長此令 
　　又令財政次長盧學溥懇請辭職盧學溥准免本職此令　　又令任命彭壽莘爲陸軍第十五師師長此令 
　　又令張應麟給予四等嘉禾章此令 
[國内專電]  
　　北京電董面陳徐端節財政先按鍾世銘計畫發定期兌換劵四百萬又鹽餘可放還二百萬尚擬訪安格聯談關餘問題董又陳徐不患寡而患不均各部罷工何患須知人浮於事不罷則人可充滿於室一科動至四五十人一事不能辦今後收入均公告於衆按官制匀攤索薪團手槍炸彈吾亦不怕此次爲打掃財政起見便於後來長財者整頓本人非財政家奉令短期間除弊而已興利則有待於來者（二十五日下午三鐘） 
　　北京電董明日入財部接事携有財政公開條例草案爲法部所擬將呈請頒發財次嚴兼鹽署張雖任命未到任前項驤代理公債司長乃係審計院審查公債主任潘承勳不開底缺庫藏司長爲法官錢元澉亦不開底缺（二十五日下午三鐘） 
　　北京電董今早四點半入府謂本人以查辦資格臨財部僅帶秘書吳某一名（二十五日下午三鐘） 
　　北京電項驤兼辭代財次董託王寵惠勸（二十五日下午三鐘） 
　　北京電將有明令責成被兵省分收束軍事趕復秩序恢復交通認眞清鄉勦匪（二十五日下午三鐘） 
　　北京電中英公司對滬寗路主規復總管理處謂合同第八條有所規定政府駁曰滬寗路政府有墊欵與外資不同（二十五日下午三鐘） 
　　北京電交部訓令四洮路將展線工程立卽停辦並電南滿會社勿墊四洮展線欵（二十五日下午三鐘） 
　　北京電昨午後三點英使訪外長談開灤礦京奉路損失問題以軍事未結無結果三點二十分美使訪外長詢問某項債務問題 
　　北京電昨午前英使館外人集會提鍾世銘請商短期借欵問題結果認爲未至投資時機 
　　北京電張作霖在關外列車上其殘部扼守關内湯河沿岸有李景林全部大軍集於檜關依山築壘　　北京電吳俊陞孫烈臣電復參陸部奉軍之敗非戰之戰之罪豈有十萬大軍一蹶不振奉電以開灤礦務關係已力勸雨帥退兵至山海關（二十五日下午七鐘） 
　　北京電馮玉祥電院豫軍八十餘營繳械十分四擊散十分四僅剩十分二趕辦清鄉收買潰械趙倜二弟趙傑率一團逃周日已令王都慶堵截繳械（二十五日下午三鐘） 
　　北京電贛陳電馬（二十一）敵由南雄攻大庾境激戰五小時敵敗退又電集中茶陵之湘軍係陳嘉佑所部約一混成旅其前部已抵高隴已飭駐軍嚴防又電請速撥援兵餉彈（二十五日下午七鐘） 
　　北京電陸洪濤電楊九娃等截刦甘肅械彈後迭與陜軍協同進剿陜軍迭克鳳翔岐山扶風各縣隴軍迭克邠州長武永寗各縣現正搜剿餘孽（二十五日下午七鐘） 
　　北京電何恩溥應曹吳之電召赴保接洽閣事保定方面主張如王士珍不肯出山則推靳復職東海頗有難色（二十四日下午十鐘） 
　　北京電王懷慶運動熱察綏三特别區域巡閱使甚力可望成功 
　　北京電財部各司員會議擬將張弧鍾世銘兩人新進之人一槪取銷（二十四日下午十鐘） 
　　北京電昨國務院三局職員七八十人赴鍾世銘宅坐索欠薪鍾由院回得訊由便門潛入各員仍擁内請見鍾不得已勉見允迅速設法各員不滿意今日（二十四）二鐘再去（二十四日下午十鐘） 
　　北京電中行當選董事張公權馮幼偉王克敏周作民王君宜施省之李馥蓀李士偉羅雁峯候補二金仍武張嗇庵（二十五日下午三鐘） 
　　漢口電吳派巡署諮議翁守謙赴南昌與陳商防禦方略潘守蒸敬（二十四）赴保商援贛進行 
　　漢口電梅馨奉徐命敬午到鄂蕭當在署爲梅洗塵 
　　漢口電省議會敬議田賦改徵銀洋案一致否認當推郭璜陳紹龍起草否認咨文又議查辦魏聯芳案决先咨請將魏交法庭偵查再由公民團向法庭赴訴 
　　漢口電日警私逮韓人案經交涉署養日向日領提懲辦日警向我道歉兩條日頒漾日覆僅認日警手續錯誤交署警日仍嚴重質覆各界大憤 
　　漢口電聞魏聯芳運動長豫已得吳默認 
　　漢口電贛陳派徐羅兩員漾日到漢以贛省國稅向漢銀團抵借百萬元 
　　漢口電王汝動急電蕭請餉五萬元（以上二十五日下午七鐘） 
　　香港電葉舉魏邦平等養日（二十二）致孫原電略云非陳總司令總綰軍符三軍必徬徨無主粤軍無主粤局必亂懇總統力挽陳總司令出任艱鉅等語 
　　香港電孫慰留馬君武所請議處免議 
　　香港電程天斗通電證明陳炯明臨去無提欵事省商界善堂等議决合派代表赴惠勸陳返省 
　　香港電黄大偉電告號（二十）佔崇義縣李烈鈞部佔大庾之天馬山孫定敬（二十四）開始總攻擊 
　　香港電孫前在河南所印軍用票千萬已提往韶充軍餉 
　　香港電葉舉魏邦平昨赴惠勸陳返省主持大計（以上二十五日下午六鐘） 
　　香港電陳永中佈告未奉令移交兵工廠廠内公物如有擅動擅賣必嚴究 
　　香港電華新輪由港往汕尾養日抵平海被刦失贓逾萬擊斃或傷司更人 
　　香港電衛戍司令部昨飭警解散鹽業工會并驅逐工人 
　　香港電現黄沙西村沿粤漢路至高塘新衛等處均爲陳部楊坤如熊略駐守該軍連日在高塘新衛掘壕築壘情形極忙孫所委兵工廠長早已離職他徃擬任陳爲兩廣經略合或疑係汪精衛個人之言非孫本意一說孫擬任陳爲兩粤軍務督辦或粤桂聯軍總司令（以上二十五日下午十鐘） 
譯電 
[英議院之中英教育問答]  
　　二十四日倫敦電外交次官哈姆斯韋士氏今日下在院答覆議員馬隆氏之質問謂朱爾典爵士主席之委員會自去年十月六日至今未曾開會攷盧依英國制度教育華人問題蓋以朱爾典爵士及愛迪士爵士均因公離英之故惟今已籌議早日續開會議哈氏又答覆議員華定登氏所提出關於拳亂賠欵及能否撥該賠欵之一部分振興中英教育之質問謂拳亂賠欵下届應付之數計英金三萬四千鎊乃明年一月一日到期至於撥欵一部分振興教育一節渠於五月十六日答覆議員里斯氏之質問時已表明政府意旨 
[英議院質問威海衛用欵]  
　　二十三日倫敦電今日下院討論海軍豫算時曾於威海衛用欵英金五百鎊一項發生疑問蓋以該地不日將交還中國也芒賽爾氏宣稱吾人現待與中國會商威海衛全問題中政府則已許吾人用該地爲純粹之休憩所所定之欵即用於此舉　議員韋巨胡特氏復問及維克斯與馬可尼　公司債劵事謂政府曾否以此事照會中國新政府　　斯韋士答稱政府尚未接中國組織　政府之消息 
[英報注意中國財政]  
　　二十三日倫敦電倫敦各報均注重董康所發　之整理財政條陳每日電聞　質問如吳佩孚與董康之人物　否得輿情充分之力　謀由内國清理各債抑中華國須日更深沉於亂以待泰西列强泯除彼此妬念結合　　代中　定其政治安其財政以爲亡羊補牢計 
[英商部之茶葉案]  
　　二十三日倫敦電商部大臣鮑爾温工昨在下院提出之茶葉議案規定除二盎司以下之賣買外餘均須以凈重出售違者首次罰金二十鎊二次五十鎊三次及以後次數均一百鎊 
[波拉勞氏之英法談]  
　　二十三日倫敦電波拉勞氏在英法教會演說極言協約價值之重大謂英法友交之疏淡將令大不列顚蒙殃而法國亦不免受害不寗唯是即世界未來之和平亦將淪於危境波拉勞氏述及法國單獨拒德之可能性謂渠聞普恩賚氏所發聯盟國固宜單獨拒德之可能性驚駭果如所云則其他一聯盟國亦可謂彼於盟約不受任何约束矣此則徒利德人耳 
[英機器職工與僱主]  
　　二十三日倫敦電混合機器業職業工會議於五月二十四日與僱主會商届時將提出答覆條件 
　　二十四日倫敦電混合機器業職工會今日與僱主討論解决爭端辦法後無結果而散僱主拒絶職工會答覆之條件且自行提出條件現正在其他四十七職工會攷慮中混合機器業職工會考慮此項條件後謂今日不能發表意見 
[第三萬國勞工會之意見]  
　　二十四日柏林電第三萬國勞工會九代表委員會在此間開會謀召集世界勞工大會因第二及第三萬國勞工會之代表意見歧異無結果而散 
[德國摩托車銷數]  
　　二十四日柏林電本年第一季德國出口之摩托車共二千七百四十七輛值價三萬八千萬馬克又摩托自動車一千三百十五輛值價二千二百萬馬克又零件值價三千零五十萬馬克是季各項出口品均較去年最後一季增多大部份乃運往中立國運往協約國之總數僅及運往荷蘭者之半 
[英國之世界飛行開始]  
　　二十四日倫敦電陸軍少佐泊萊克氏陸軍中佐白羅姆氏陸軍大尉美克米蘭氏今日午後由克羅登乘飛機出發擬環繞世界一周其路程擬隨史密士爵士所預定者英皇英后均祝其速畢全程送行者異常欣奮 
　　按據四月十三日倫敦晟郵報載稱史密士爵士擬於四月二十五日乘飛機出發環繞世界計程二萬一千五百哩其飛行時間約占二百四十小時豫計此行縱一路順利而亦須三個月後始能返英其路程豫定如下目克羅登飛行場出發渡海至法蘭西·埃及·美沙波太米亞·印度·緬甸·中國·阿魯興羣島·加拿大·紐約·聖約翰如天氣順利則將由聖約翰越大西洋直逹愛爾蘭計程一千九百哩否則將取道阿索爾斯島飛抵葡萄牙西班牙而後返英所乘飛機乃由維支斯公司特造每小時速率可逹一百十哩能容汽油三百八十五加倫其油量可供飛行一千六百哩其路程分五厘哩爲一站沿途置儲油所五十七處種種設備異常周密且以飛機中吸烟最足生事有某氏仿逹維燈式製成烟管贈予史密士爵士燃烟以電絶無危險又據史密士爵士於出發前試飛之際因機損墜地齎志以殁今泊萊克少佐等乃繼爵士之志欲令英國得最先飛繞世界之榮譽也 
[東俄之紅軍]  
　　二十四日海參崴電紅兵二十人於星期一日攻擊第八十九俄里之交又黠毁電報機而去五月二十一日有火車在愛夫巨尼夫加與特羅士杜夫間爲紅兵槍擊傷日兵一人日兵第十一師昨日開始撤退豫料至六月初可退盡 
[伍德將軍遇風無恙]  
　　二十四日馬尼剌電聞伍德將軍及其隨員現處明杜羅海濱外均無恙 
 
 

Page 5

 
 
   
 
 

Page 6

 
 
交通大學無線電 
[美國减輕鐵路運費]  
　　華盛頓電聯邦商務委員會决議宣佈就路局情形所可能大減鐵路運費此舉可使各種商業之狀况爲之穩定並决議各路局依照運輸法其所獲之利益應爲等於資產之百分之五·七五而非百分之六並令各路局於七月一日起實行减價大約東万各路減費百分之十四西方各路减百分之十三·五前方與山境及太平洋海岸之各路則减百分之十二·五全國各路减收之平均數約爲百分之十客車與寢車之價格皆無更變 
[美國共和黨之宣傳]  
　　華盛頓電印第阿那州之參議員華森氏發表一演說文此文華氏曾先與哈定總统討論之爲共和黨選舉運動文字之一略謂哈定治理國事功效卓著使民主黨八年失政之惡果爲之消滅今之政府可謂無代爲辯護之必要哈定召集軍備大會乃趨向國際和平之最大步驟而其主張之公道尤爲世界所未前聞故大會之結果爲全球所歡迎美國之不參與日諾瓦會議乃欲世界知美國不願陷於政治糾葛之中美國現政府之預算收支相合量入爲出旣不發行債劵亦不出售國庫證劵公債已付還一百萬元歷年减輕捐稅第一年減稅八萬二千五百萬元第二年又减稅五萬二千五百萬元每年裁减政費十六萬萬元金融充裕商務健全兵士酬金案在本届國會閉會前定可實施而船業津貼案亦現政府所主張云 
[英飛行家之世界飛行]  
　　英國克羅登電巴爾克少佐麥克密倫大尉與白羅穆中佐三人由此乘飛機出發作環游世界三萬哩之飛行當其出發時觀者極衆預定九十天可回其所經地點爲巴黎·里昻·羅馬·印度·中國·日本·阿拉斯加島·美國·紐芳蘭·格林蘭·愛爾蘭等處此行原係史密斯兄弟二人所籌定但羅斯史密斯氏未及飛行遽失事殞命其弟遂取銷環游世界之議 
　　巴黎電環游世界飛行家今晚由克羅登飛抵巴黎 
[巴黎大熱]  
　　巴黎電巴黎熱度現逹九十四度又十分之一爲一百十六年來所未有向來行人擁擠之街道中今則行人甚稀賣皮酒之店舖生意非常興盛 
[馬尼剌風報]  
　　馬尼剌電馬尼剌大風現較和緩吹過南吕宋穿馬尼剌向北而行據現有報告察之風災尚不甚重總督伍德將軍星期六日偕其事女乘游艇阿波號出游明杜羅此間曾發無線電致阿波號未接覆電但現悉伍德將軍等已平安避入明杜羅島某港 
[各國近事記]  
　　貝爾法斯電旅長希金森氏近曾在柯克地方統帶步兵一旅者刻在愛爾蘭提勃拉萊地方爲人槍擊受傷聖路易電美國醫學會决議請紅十字會勿再與聞公共衛生之事業但專辦兵災與臨時急振事宜 
　　倫敦電張伯倫在下議院稱愛爾蘭政府代表星期四夜可抵倫敦學英内閣代表會商一切 
　　日諾瓦電俄意商約已簽字五月二十五日 
[公電]  
　　胡景翼等漾電各報館均鑒慨自民六以還法統再毁南北背馳始樹異幟政失其統國不能一分裂至今迄無寗歲無他中華民國之第一届國國二次被解散階之厲也其間中更多難和戰靡已雖每遇時機之來輒圖和平之現然或去題太遠或爲氣不接苦心孤詣卒付泡影論者惜之何幸曹吳兩巡閱使於此次戰勝之後對於統一根本計畫獨恍然於舊國會之自行召集曰舊國會亟應自行召集國民均有後盾之責有反抗者與衆擊之六年紛糾一言而决聲威所及舉國咸應凡我國民何欣如之惟國人素多顧慮絶乏毅力一涉及舊國會即不免對於其附帶而生之未决諸大問題横生疑懼或以審慮致誤大計瞻念前途曷勝惋惜翼等不敏竊謂第一届國會爲民國法統中一系相接之唯一國國乃民國主權之所寄當然有毁造一切之權兹旣於痛定之餘一旦返本凡我國民即應一致爲尊重舊國會之鄭重聲明俾其得以自由行使其職權則風聲所樹莊嚴自立凡民六以後之法律上政治上諸大疑難問題均可由舊國會自行依法解决而國人所鰓鰓引爲疑忌莫决者均可置之不理輕刀斷麻萬事俱了一針見血百病悉却行見南北共從數年來之紛擾兩消國憲告成百年後之根基益鞏法統旣復統一立見凡我國民其亟圖之景翼等不勝翹企待命之至援直陜軍前鋒司令陸軍第一師師長胡景翼·後方留鄭總司令第八混成旅旅長靳雲鶚第二十一混成旅旅長王都慶·步兵第二十二旅旅長張之江·第四十七旅旅長王爲蔚·援直陜軍總指揮旅長岳維峻·陜軍步兵第二旅旅長田玉潔·補充旅旅長曹世英·陜軍第一師參謀長林立叩漾鄭州發印 
　　岑春煊敬電保定曹巡閱使洛陽吳巡閱使濟南田督軍南昌陳督軍南京齊督軍開封馮督軍西安劉督軍蘭州陸督軍武昌蕭督軍綏遠馬都統均鑒效電祗悉當近畿戰事以前煊曾上有電以爲解决糾紛端賴六年國會繼續集會速成憲法頃戰禍粗平大局待决旣承下問敢貢愚忱至於軍事善後諸端宜一面由各省區遣派代表會議解决而省制如何則由憲法規定想諸公謀國公忠定有以慰人民之望也岑春煊敬印 
　　新新國會議員通電各報館均鑒夫民主國家當以國會爲主體無國會固足召亂無良好之國會更足遺殃試觀民國十一年來過去之歷史禍變來由即知其槪本届國國係依舊法改選在政府旣克以繼承法統尊重民權而被選者亦極自由絶無黨派官廳之操縱無非欲挽回厄運福民利國藉衛身家詎自被選來京已逾一載召集之令未下恢復舊國會之謡已興初猶謂梁葉主張迨戰事方終舊議員仍力運動夫議員不過人民之代表斷未有十年以前之選舉代表十年以後之人民開五洲各國未有之惡例遺中國後世無窮之亂機况按法衡情改選告成即人民取銷前議員之表示同人等以國家安危所繫法統存廢攸關不得不代表民意鄭重聲明將舊國會不能恢復理由條列於後請求諸公主持正義闡發名言俾作典型昭示來許並請政府立頒參議員選舉辦法南北未辦衆選各省長官趕速舉辦期以三個月召集先以籌統一之定局進而謀憲法之成功耿耿此心謹先宣告兹將第一届國會不能恢復理由分法律事實兩項說明之聞主張恢復舊會者爲六年解散之國會查六年解散國會之議員分爲南北兩派在北者即經濟調查局之委員也據其恢復最要理由曰維持法統申言之即不承認解散命令也夫解散令旣不承認則議員資格當然存在廣州之自由召集亦爲法律所許凡爲議員者應必以法統所系之身力盡維持之責乃何以背賣廣州維持法統之國會攫充解散國會政府之官員豈解散之令作官吏即可默認作議員即可否認乎是其議員之資格不待南方取銷早在北方喪失法統斷絶尚何有恢復之微機或曰此南方取銷之議員於國會本身無關也故其自由召集遞補議員制定憲法種種正式之會議逈與初次非常不同然姑就廣州言之計其日時又届六紀不特衆議員早經任滿即參議員亦已逾期法統久懸又何有恢復之餘地然當未改選以前亦可延其名義兹則政府已依據南方所護之法改選矣是新選者不得目爲非法護法者即不得不認爲議員蓋人民之有選舉及被選舉權載在約法選舉年限選舉法亦有正條講法統者更不能稍有侵害况議員本人民之代表今人民已另選代表是前代表之根據已失舊議員之名義自銷法统傳移更何有恢復之論據此法律上舊國會之不能恢復理由也至若舊國會以往之成绩昭昭在人耳目無庸贅言即以制憲論當國家改革之初諸待建設則國會惟一任務即在憲法之速成若果計日程功庶帝制復辟可不發生又何有南北分崩之禍詎乃舍本務末虚擲光陰兩次無成猶可歸咎於解散然廣州制憲絶無絲毫障礙乃何乃破裂無遺蓋黨見太深份子又雜所以一而再再而三終不克成今尚望其四而五乎况歷來戰禍何一不由舊議員構造而成即如此次奉直禍端非由舊議員力謀恢復勾結梁葉趙傑假統一以煽惑乎夫以南方取銷之議員乃以恢復爲統一之召號非極愚者决不爲其所愚即彼議員中亦多有否認者不謂張趙竟爲所誤今猶欲欺衆人况其中親日派交通系份子甚多影響於内政外交甚大與其悔後不如愼初此事實上舊國會之不能恢復理由也然力持恢復說者以爲非恢復不能統一試問南方統一僅在國會乎較國會問題重且大者尚多如能允其要求則统一不難立見否則恢復經濟局之議員不能统一即恢復廣州之國會亦不克統一徒以擾亂全國政局推翻國會法統褫奪選民公權旣無濟於目前復遺禍於身後國内不乏明逹當必有正當之箴言此非爲議員計也爲國爲民應以召集新國會爲救時要務現已選竣者有十一省區未選者如速舉辦至遲三月當可告成一俟國會重開首以解决糾紛謀中華之統一進而商定制度籌憲法之安全成敗安危在此一舉邦人君子幸以教之不勝盼切待命之至皖蘇魯晋甘新奉吉黑蒙古青海十一省區衆議員全體同叩漾印 
國外要聞 
[菲律賓通信（文初）]  
　　菲律賓之婦女職業談（三續） 
　　（酉）司電話機岷中電話極爲發逹雖未能及遠凡中等商户幾皆有之電話局中司機接線皆爲婦女有日班夜班每三點鐘爲一班計每日夜作工九小時每月酬勞僅二十元至二十四元嘗因薪水問題鬧罷工風潮而代以男子然男子於司機接線諸事每多錯誤終不如婦女之心靈手妙故公司中不得已仍用婦女（戊）洗星南亞星南亞布已織成之後微帶赤褐色須用水漂過始可加染業此者多爲婦女蓋銷售此等貨物亦婦女居多數以其易於接洽故也常有一婦女包攬數店僱男子爲任勞働之役彼躬爲督率因此成家致富者亦大有其人也（亥）洗衣裳熱帶衣裳尚白且終日營工汗流浹體每一二日卽須換衣非精於洗濯則白者一變而赤再變而墨矣於衛生形式上兩皆有礙操洗衣之業者皆爲附郭之婦女先浸以肥皂水二三日後始出而洗濯之曬於日中乾後潤以調青石炭之米湯又再曬於日中待將乾時運以熨斗則光可鑑影外衣褲每套一角五仙至二角（五）雜業除上所言凡與男子同操作與不自成門類皆可括於雜業中雜業最堪記者爲跳舞女蓋菲地男子有一奇癖無人不嗜跳舞如命得一分請帖即呼朋喚吕聯袂偕來不必問其與主人曾否相識也即家常宴會有酒一樽有肴四簋則夫婦相抱跳舞其樂融融由是營業者迎合社會心理開設所謂跳舞塲卽有一般青年婦女學習跳舞倚之爲生活定例凡星期星期六及一切特别放假日是夜自六點至十點准與開塲塲中電燈輝耀洋樂盈耳諸跳舞女則紅綠參差排列於座之四偶任人參觀如覺技癢即當塲買票（票每三張五角）看中何人卽以一票子之可作二分鐘之把臂周旋如夜闌人稀舞倦將去可就懷中所得票數向塲東兌換一張代價一角若色藝高出人上則塲東另酬月薪藉爲壓塲然身體當受衛生局之檢騐視同賣笑生涯故人家有特别盛會開大跳舞時若有素操跳舞業之婦女插足其間則諸閨秀必視爲奇辱望然去之此則爲主人者於分發請帖時不可不鄭重注意也（菲人極好作客如一分請帖可以邀集素識女友彼女友又可邀其素識男子故一東可得來賓十數人常有事也） 
　　統觀上文所載菲地婦女之生活程度雖不得比之歐美然以亞東各國婦女論不可謂不高矣且皆有獨立謀生之習惯不必專倚賴男子以求活夫婦女爲國民之母居全國人民之半數教育與實業分配旣得其平獨立之聲愈唱愈高恐他日亞洲共和先進國將反彼不若矣然匪律賓民族旣極錯雜「土著里卸里道」拈據北方深山窮谷南方則爲摩洛巢穴僻居鄉村錯處皮膚黧黑操最勞働生業者爲大多數眞正巫來由族若夫繁盛巿鎭面目清秀精神活潑之婦女除少數西班牙半種外皆我華人血统然其習尚則皆鄙薄華僑喜嫁菲人（華僑客生子女若得受過相當教育每多自命不凡日與菲人相接近爲之父者恒欲爲擇配華人然華人富家子北恒自幼即在家論婚貧賤家兒又不願俯就則相攸旣難自多愆期彼女子沾染歐風崇尚自由且學校中教科有關於中國者皆視爲種種腐敗事業鄙棄中國之心蓄之旣久深恐乃父以中國舊習惯用壓制手段令其嫁一不如意之郎君搆成終身怨耦故一有意中人即相率私往裁判所請推事證婚華俗爲之私逃斯時爲居留地法律所束縛家人亦只聽之而已）言念及此嗟夫伊誰之咎也念後華僑女學其猶可緩乎（完） 
[美國遠東間將設新海電線]  
　　世界新聞社譯大陸報華盛頓通信云美國現有若干資本家擬於美國及東方間設一較短之海電綫以與現在之太平洋海線競爭此議已引起美政府之注意其計畫係於美國北太平洋沿岸及哀留興羣島ＴheＡleutianIslands沿岸敷設海綫因地面作彎形之故從阿拉斯加至堪察加及日本比目下由舊金山或西雅圖經檀香山及闊島以逹東方之一綫可縮短數千英里且可更爲迅速將來西比利亞天產發展後電訊往來必多營業可望發逹聞所需敷設此新電線之資本已籌有把握唯對於海參崴政府尚有外交上之問題目下由私人從事談判但國務院頗贊成此舉如私人談判不成將由美政府出爲援助此新路線不但較目下之檀香山闊島一綫爲短且於敷設工程上亦可免一種困難在闊島與斐列濱間海底略有傾斜且有强烈之海流使電線容易損壞發生許多困難美國政府之必欲於雅泊島獲一均等之地位此亦其一因也又此新海線旣擬沿哀留興羣島敷設該羣島爲美國領土則美國海軍及屬島當局對於此新海線之管理亦將甚爲簡易云 
國内要聞 
[財交兩長將先王閣發表]  
　　王士珍以回家過節爲辭欲脫出政治漩渦蓋因一則怕財政上之節關難渡二則怕舊國會恢復問題牽及總統地位爲總理者很難自處聞東海昨（二十三）已囑鮑貴鄉代爲挽留又命吳世緗前往深致維縶之意王氏局於情面對吳言『我想向總統請幾天假回家過端節因爲年老多病每逢佳節思家之念非常重不能不回去一蹚打算過了節再來聽總統的騙策並非有心規避』吳氏以此言復命後東海復親與王氏通電話極力挽留據外間所傳王氏節前回家之議似可打消但不留京是一事組閣又是一事以愚所知如王氏之油滑又值此時會艱難恐節後登台之說終未必實現也 
　　王内閣旣一時不能產出而現在缺員之財交兩席爲公私飯碗所依旁且有希望新人出力以渡節關者於是不待新内閣組成而先選人補此兩缺自亦題中應有之義吳佩孚保舉之董康高恩洪因種種原故停頓訖今尚未發表聞吳氏除來電催促外昨又有電令駐京代表晋謁東海謂各報登載政府將留任鍾世銘以籌備節關欵項七百萬爲條件而鍾之籌欵方法爲發行鹽餘劵七百萬鍾氏操守難信如令再經手發行債劵必不免發生舞弊情事俾財政益形紊亂使後繼者更難着手故希望總统速行發表董康之財政總長至董氏方面其初原與王士珍有同一節後登台之說因莊蘊寛力陳種種難點勸其不幹不免稍事游移現因鍾世銘恢復自由積極籌欵外間有發行鹽餘庫劵以救難關之說於是有人勸董此項庫劵如發行則不如節前登臺免落他人之手以爲自已活動餘地故董氏現又希望節前發表而運動一同具王閣閣員資格之高恩洪亦節前發表大約財交兩長之命令日内即可發表而董高兩氏之閣員頭銜將先王士珍而取得矣 
　　又據政界某要人談云財政總長一席當局曾擬在節前先王閣而發表嗣因王士珍本人不願發表於端節之前而董康又必要求與王之總理命令同時發表事遂暫擱自最近吳佩孚派其在京代表錢君向當局催促先將交通之高恩洪·財政之董康·立行發表而局勢一變已有閣員先於總理發表之傾向原吳佩孚之推薦董高兩人似有正賓與陪客之别吳所注重蓋爲高恩洪而董康則陪客也近日高凌霨之在交部業已發生問題索欵者之紛紛催迫使高陷於不可一朝居之境地故高氏已與次長權量均在兩蟲胆提出辭呈且聲明絶對不願再幹幾天於是高恩洪新交長之命令遂有不得不先新總理而發表之勢吳以高董兩人同行催促其分量乃對交長方面爲多也至董康財長發表之時機董氏蓋有兩種顧慮所以必要求與王總理同時產出者乃欲以此證明其爲王内閣之新閣員而非舊内閣中之一充補閣席端節財政之有無把握猶爲其次要原因也但自鍾世銘撤銷監視大行活動以來節前再發鹽餘庫劵七百萬之計畫乃引起董派人物之注意蓋若此項庫劵而讓諸鍾氏之手發行則此外已無可資挹注之財源董氏將來豈不更見其妙手空空以上臺且甫上臺而即將爲索欵者所窘迫乎故有某君設計若眞果欲幹則不如湊早節前之七百萬鹽餘庫劵何妨由我發行可以顯得新財長之非無辦法於是先之不願在節前發表者現乃於新交長先行發表之便利的機會中欲與高恩洪氏同日見諸命令蓋高恩洪之必爲王内閣之交長早無問題董若能與彼同見命令其效力頗可抵得與王總理同時發表再進一層言若讓高一人先發表則董之財長將來或又動摇也董氏若果登台則新財政次長究爲誰氏乃各方所注意之一問題因董氏旣屬外行爲其當家之次長自更有可以注意之價值也據愚所聞趙楊之說皆不甚確將來當選之人物應爲與某銀行之副總裁有密切關係者或卽爲某副總裁之自身蓋財長以能挪錢爲第一條件已成定例外國銀行不易活動内國銀行比較的容易上下其手亦早爲挪錢者所公認無奈内國各銀行凡與財政部生關係者都鬧得大空特空最近俱已到挪無可挪之地步惟有浙江興業銀行向不與財部來往相傳其存欵極多於是當局於窮無復之之日遂有光顧該行之意而但苦無路可通有人言某副總裁與『興業派』之人非常接近當局信之曾兩次派人與某接洽某亦自認不諱但言能力薄弱未敢應命而已據此推測則在當局心目中當家之次長固非某副總裁莫屬也 
　　東方通訊社二十五日北京電云昨晨周自齊往訪鍾世銘告以因董康任命財政總長故財政次長鹽務署長兩席當然須任命董康意中之人物蓋即暗中諷其辭職也如此則鍾世銘結局終須辭職唯彼所計畫之定期兌換劵之發行不但爲董康之所贊成並且經過閣議通過後曾呈請大總統許可周自齊雖向來贊成發行定期兌換劵但軍警方面及實業家銀行家方面贊成與否尚不可知倘是等各方面果皆贊成則卽可見諸實行鍾世銘等手訂之定期兌換簡章如左㈠政府以救濟財政補助國庫之目的發行定期兌換劵三百萬元因軍警及行政費用迫於必要充其需要㈡此項兌換劵由政府每月提供鹽餘二十萬元爲擔保三個月以後開始收回最遲共十五個月以内全部償還㈢此項兌換劵除有特别規定者外關於一切公私金錢之授受一槪通用㈣凡以兌換劵充零碎之用者得與補助貨幣相交換政府當凖備補助貨幣以充兌換之用㈤此項兌換劵從發行之日起至收回之日爲止由政府支給利息一釐半㈥本簡章從呈請大總統得許可之日起實行 
[國會恢復問題之形勢]  
　　舊國會復活問題日來大有水到渠成之勢雖北京一部分報紙尚傳有人返對究屬一種空氣作用蓋無論任何方面果不存心破壞大局而望國家趨於统一則對於恢復舊國會一節咸認爲無可反對之餘地也兹將最近消息誌之如下（甲）舊議員之進行舊國會議員自决定自行召集後已在天津順直省議會設立籌備處已到津之各省籌備員昨日（二十三）已在息游别墅開談話會一次其所得結果（一）俟京津同人到齊即日在順直省議會會塲開正式籌備會（二）由各省籌備員分途發寄函電催促各省議員到津會齊（三）暫以「息游别墅」「德義樓」「中國旅館」「新旅社」等處爲招待所一切費用暫由到津同人先行籌墊（四）請衆議院議長吳景濓即日南下疏通西南同人意見京津方面暫由王家襄議長主持又舊議員之滯留京津者原分中原公司及宣南寄廬兩部分日前中原公司開會各省推定之籌備員業已赴津籌備一切宣南寄廬亦於前日（二十三）開會到會議員七十八人其討論結果主張由本團體全體議員共同負籌備之責用輪流主義不取代表形式一則爲表示大公冀免除内部之誤會二則爲羣起活動可以促起各方之注意聞該團體原有議員百餘人擬分兩次由京赴津是日所到之七十餘人即定爲第一批籌備員先行出發其未到之一部份則作爲第二批之籌備員俟到齊後再行出發兹將第一批籌備員名單列左姚守先·趙宣·周克昌·陸榮鈞·朱家訓·楊日訓·閻致恭·斐廷藩·高增融·高萬齡·陳世祿·黄明新·王欽宇·徐清和·彭漢遺·陳毅·賈述堯·羅永慶·樂山·葉成玉·馮振驥·白常潔·金詒厚·段大信·邢麟章·訥謨圖·萬鈞·楊詩淅·馬蔭榮·范殿棟·谷嘉蔭·李膺恩·張樹桐·敬棍秦·張蔚森·佈霖·張嘉謨·范樵·曾銘·李奎文·李榮升·毛印相·張金鑑·王國祜·李克明·王福緣·魏肇文·沈介忱·禹瀛·謝鵬翰·侯海濤·拉什呢嗎·逹什多爾濟·王德岐·任炤魯·田增·彭占元·范振緖·王覲彤·魏丹書·徐紹熙·林韻官·韓藩·王烈·于溥·閻鴻舉·董慶餘·趙學良·徐繩曾·周九齡·佈敬宣（乙）各方面之態度自曹吳效電發出後各方面復電響應者大不乏人惟對於維持法統問題各執一說（甲）實力派方面皖督張文生已有覆電主張速定憲法無論召集何項國會總以於法律上確有根據能實行制定憲法不致失國民之信仰者爲前提海軍第二艦隊司令杜錫珪覆電則主張速行恢復第一届國會迅速制定憲法其他各督軍覆電尚多均偏重於以舊國會制憲（乙）非實方派方面上海岑春煊褚輔成均有覆電主張第一届國會自由召集執行一切職權不僅限於制憲天津之嚴修周樹模等均有覆電亦主張恢復第一届國會專以制定憲法爲範圍其他問題可留待第二步解决故現在時局問題解决之焦點只在於制憲問題而已 
 
 

Page 7

 
 
東方通訊社二十五日北京電云傳聞據舊國會議員某君之談話云舊國會議員在北京者約二百六七十名在天津者約一百三四十名在上海者約八九十名京津方面之議員多贊成在天津開會固不待言上海方面賴吳景濓褚輔成二氏之盡力亦可贊成則合計京津滬三處之議員已近五百名於法定人數已無不足自可在天津正式開會至在廣東方面之議員共計不過一百三四十名其中一半屬於孫文不願北上者其他屬於孫洪伊之一半恐不至反對多數之意見是以法定人數已不成問題云 
[教育部議裁附屬機關之風潮]  
　　教育部員自組織索薪團以來所得利益殊形微薄日前索薪團開會研究由張某提議縮減未來部欵之支出以免影響薪俸之發給辦法約分數端㈠停止各種學會及私立學校之補助如科學各詞會·地學會·醫藥學會·博物學會·北京教育會·學術講演會學界俱樂部·成逹學校·體育學校等十餘機關皆在内每月可省二千五百餘元㈡教育部附設之國語统一會·教育調查會·實施義務調查會教育資料調查會等六七機關亦予停輟圖書館則暫行止閱每月可省四五千元㈢委託編審員及後調部之辨事員停止其薪俸以後不再續派每月可省二三千元總計每月可省一萬餘元以爲如果實行此後部員之薪俸不但不至拖欠且能有增加希望此說頗爲一部分部員所贊同當即以全體部員名義向總次長建議請求批准其說帖去竊查本部十年度經費係案照八年度預算開支每月約計洋六萬元千餘元乃近據會計科所造十年九月至十二月四個月必須支出表册核之平均每月之中須有七萬三千餘元方敷支配是財政部能按月發欵本部每月亦須負四千餘金之債務况值此國庫空虚來源枯窘部員等屢向財部索取欠薪困苦情形不堪言狀早在我總次長洞鑒之中當此之時安能再以有限之公帑用之不急之地爲此公議節流辦法數條另摺騰清呈請總次長鑒核施行附摺一扣計開㈠委託編審員擬請全數裁去查本部編審設有專處聘有專員即使偶有專門之書必須另請專家亦可臨委託何必常川聘任溯該項名目成立之時原爲位置一二無可爲位置之人近則繼長增高月薪已逹八九百元之多實屬巧立名目浪費公帑應請卽予全數裁去㈡編審處之設原爲審查各種書籍及編纂各書報之用厥後漫無限制人數日增究其實在或遇異國文字仍由長官交各司科審核似應按照到部年月加以裁汰並請嗣後非本部實缺人員外放廳長或校長因辦事棘手辭職回部得改聘爲該處職員外其餘不再添聘㈢辦事員查民國二年更改官制之時原爲各部人員實缺人員太多因而裁汰各員變其名爲辦事員當時曾有具體之規定沿至今日各部久已變本加厲有辦事員而月薪在二三百金以上者現在本部雖無此種現象但薪津一項已與官俸支出相向雖其間含有編審及分部任用兩類在内但以全數比較實亦可駭擬請兩年之中不再添辦事員人數以維現狀㈣津貼車馬費查官俸法資極甚深辦事勤愼者原有年功加俸一條則津貼一層實非正當應請一體裁去車馬費一層除確係常川赴國務院或財政部銀行等接洽准予開支外其餘亦擬一體裁去并請規定凡支給車馬費者至多不得過四十元以昭劃一查本部津貼車馬費兩項現在月支八百七十餘元如果裁減亦可節省四五百元㈤本部附屬機關除中央觀象臺測候分所·京師學務局·圖書館·歷史博物館·通俗圖書館·通俗教育研究會·通俗模範講演所·皆已辦有成績不能裁撤應請總次長召集各局所注任商議酌减外其餘如教育調查會每月實支約六百餘元附設之教育資料採集委員會月支約二百元實施義務教育研究究月支五百元國語統一會月支八百元學術講演會月支二百八十元似應暫存會名俟經費充足再行舉辦所有各會未了事宜交各司廳分别接收以資結束科學名詞會月支四百元學界俱樂部月支一百元成逹學校月支五百元中國地學會月支一百元醫藥學會月支一百五十元體育學校月支五十元應請暫行停止補助又中國科學社於十年冬批准月支二百元雖未支領然此案當時旣經核准自應亦請停止補助㈥本部附屬各項經費預算中尚有派赴歐美日本調查費教育調查費兩種雖每月開支不定然實爲應酬人情之弊竇儘可開支鉅欵供毫不相干之人作旅行揮霍之費應請嗣後不再開支綜以上所列除裁人及核減附屬機關經費二項不計外每月約省開支六千餘元 
　　聞此議主動者爲僉事中愷朱炎洪逹等恐總次長不能批准爰假定索薪會議時含混通過各附屬機關人員得此消息以事前並未預聞何得强爲同意且裁撤機關事體何等重大應由總次長主持且須提出部務會議方能决定何得由索薪會議少數人之意見變更部令遽奪部長裁員之大權於是該部附屬機關人員特於二十三日在某處開會集議此事當時表决下列各項㈠索薪會議雖由部員所組繼究非法定機關其自的在於索薪是否有表决裁撤附屬機關之特權㈡附屬機關應否存在於教育行政之關係者若何究竟與本部經費發生多大之關係應請部長召集部務會議討論决定之㈢附屬機關人員執掌多關於社會教育每員薪俸多則不過百元少且止三十元僅足糊口入年以來到財部索薪者亦以附屬機關人員爲獨多乃黄某等竟主張裁此一般窮吏如果實行惟有各携臥具分往彼等住宅請爲給養 
[中行股東年會記（二）]  
　　昨日（二十三）下午一時中國銀行股東會仍在銀行公會開會到會者三百餘人共計七千二百八十七權主席略謂昨日討討未得給果今日請股東諸君繼續討論當時卽有某股東謂昨日毫無結果今日必須速謀解决萬不可因法律解釋問題延誤進行故希望衆股東不必堅持章程六十一條及五十三條之爭執不如先請定一期限假定於一個月内由股東組織查帳會隨時赴行查賬另行報告於股東當時卽有股東反對以爲不能抛法律及章程另行组織查帳會况所謂有利害特别關係者股東可自行解决其範圍嗣後多數股東主張旣須依照章程當然是法律問題故另有不明瞭處應請大理院解釋庶幾可得結果而一方面股東會可先議其他事項討論多時仍無結果當時並有人聲言有特别利害關係者應指中國銀行總裁副總裁總管理處五總及分行行長會計員等而言遂有人以其範圍太大無異剝奮股東投票議决權言辭稍激致起誤會一時秩序大亂人聲嘈雜不得已由主席宣告休息五分鐘繼續開會後股東凌植支提出動議如次「本届决算案及盈餘分配案均假定表决仍俟大理院對於公司條例第一百四十五條第三項所謂特别之利害關係者應作如何解釋答復後除去應行廻避股東投票之權數外餘數合法卽當成立如不足法定數再行開會投票」主席卽請股東討論有以爲假定表决須改爲暫行保留者有以爲須以本行章程爲五十三條第三項請求解釋者討討許久遂有兩種修正案㈠改爲本届决算案暫行保留盈餘分配案假定分配㈡於原議第三項下加「卽本行章程第五十三條第三項之所引用者」字様而主張仍未一致股東中有以爲盈餘分配案係根據决算案者若將决算案暫行保留則盈餘分配案何能先行解决不如均假定表决爲妥更有以爲旣有不能先議决盈餘分配案之說則應槪行作爲保留但衆股東以爭論旣久迄無結果若因此而停止進行重行開會於各股東本身之時間金錢都不經濟於是遂有主張先議盈餘分配案者然議論雜出仍無要領結果由股東某君提出修正案如左於凌君原案「應行廻避股東之權數外」下加「再行檢查餘票贊成反對之多寡以確定本届决算案盈餘分配案之成立與否」修正案提出後衆以時間寶貴宜速付表决多數舉手贊成遂通過有特别利害關係者之問題至是始告一段落當時卽將决算案以投票方法付表决結果贊成者六千七百四十四權反對者一百九十五權多數通過繼續討論盈餘分配案股東有主張商股應於正息七釐之外加發紅利三釐以足股利一分之數卽有人反對略謂若於公積金内提出分配於股東所得微幾而稈上務大有關係股東之眼光未免太不遠大祇圖目前利益略討議後股東某君主張財政部祇分正息而商股另加紅利三釐因中國銀行受政府之累太鉅今日商股之無紅利可分亦職此之故財部代表當然反對衆股東議論蜂起有謂商股利息如不能至一分則恐影響於股票價格者有謂政府欠欵太多須扣其利息轉帳者莫衷一是卒由股東某君提出修正案如左「官商股各加紅利三釐滾存餘數先儘商股分配下餘之數作爲官股紅利不足三釐之數由下届盈餘内補給之但請求財政部放棄紅利得允許時官股紅利取消」討論終了後遂以投票方法付表决開票結果贊成者六千零十九權反對者八百六十六權多數通過此時已八時半遂有動議延會主席遂宣布延會 
[直人驅曹運動之熱烈]  
　　直人反對曹銳回任目下益趨熱烈昨日（二十三）下午二時京滬順直同鄉會代表李廷玉等百餘人齊赴公府請願要求立即决定罷斥曹銳嚴行懲治以儆官邪東海當派劉秘書接見代表等痛陳曹銳在直貪墨釀禍種種罪狀請政府顧念民意立予撤換劉秘書允將此意轉逹並約定今日午前八時由代表中推舉李廷玉王道元等三人與東海面談代表等遂留下呈文轉請劉秘書轉遞旋即退出並定於今日仍在天津會館開會繼續討論進行方法聞直人對於此事意頗堅决以爲如請願無效决取進一步之辦法 
　　又順直旅京學界同人亦以此次驅曹運動實直人之生死關頭凡屬直人皆與有責擬日内聯絡同人採取相當舉動務逹驅曹目的除中小學教員學生已著手接洽外北京大學與高師方面對此事尤爲活躍現正努力凖備聯絡各校不日當有所表示 
　　又天津各公團昨日又來一電呈逹政府反對曹銳措詞尤爲激烈原文略謂曹銳開門揖盜釀成順直糜爛其罪實浮於附逆論情尤甚於帮兇軍事緊急避往保定奉軍直隷人民呼籲不應反對不聽惟有與之惧盡而已云 
[西報紀北方一政客之談話]  
　　其言似有作用 
　　字林報云昨有新自北歸而於政界夙負盛名之華人某君爲本報記者述其對於時避之意見惟某君以與北京政局有密切關係故不願將其姓名發表報端某君曰日來喧傳之恢復舊國會其後尚有隱幕在焉如果見諸實行余敢斷定必復有一新總统出現其人即目下將任内閣總理之王士珍氏余嘗向北方政客王氏友人百方探聽始知王氏外示冷靜内實竭力拉攏冀乘此時機取老徐而代之猶憶數年前王氏嘗謂段祺瑞傀儡耳徐世昌則機智百出余實難與共事遂歸臥林泉不問世事今段已倒徐亦失勢王氏自可復出矣觀於王氏自已助直甚力而猶深詆徐氏之袒直背奉暗命王懷慶自後肘掣奉軍一節隱情畢見若論及舊國會原係民國六年黎元洪爲總統時解散今一旦重行召集總統一席自當讓黎復任就目下情勢徐必不能徐留黎亦未必肯重出王氏身居國務總理便可代理總统蓋徐氏地位旣經國會宣告非法又無副總统升任按諸東西成例自必暫由國務總理代行大總統職務南北問題旣由此和平解决王氏自不難運動國會舉爲正式大總统按王氏於光復之際曾任清廷陸軍部尚書張勳復辟被命爲議政大臣曾衣清廷制服赴清宫叩頭謝恩當李經義組閣時使無小徐之反對王氏亦將任爲陸軍總長至日後政局恐將因此復起糾紛今曹錕擁徐吳佩孚擁王徐王兩人皆機智百出野心不戢必將大欣波浪無疑吾人惟有冀國會恢復後得見南北一統政治較良之民國耳 
[奉軍退後之津門雜訊]  
　　人情似紙世事如棋奉軍當直皖戰爭後氣燄薰天炙手可熱年餘以來道路皆爲側目此次一戰而敗敗而退出關外矣卽天津一隅之局勢亦遂爲之一變兹紀其大略如下當直皖戰爭時張作霖以接濟軍餉爲詞由關外運來奉票强迫巿面行使並設東三省銀行以資兌換商民初尚猶疑嗣經省署同示布告强迫使用營業遂大發逹迨奉軍初敗時巿面該行鈔票已經停滯而所謂漢鈔者（即漢口鈔票）又充斥巿廛昨聞東行已接哈爾濱總行來電令停止營業並囑將津行全體行員一律解散以免糜費經理等即携帶重要賬據乘輪去哈以資交卸切勿延誤等語而該行遂於此冰消瓦解矣 
　　河北新車站有慶元合軍衣莊一所舖掌馮鶴亭當奉軍盛時凡該軍軍衣服裝及軍帽等件無不由伊一手承辦由是人咸稱該舖爲奉軍軍服廠此次奉軍進關承攬交易接納官長頗爲忙碌不料貨未交齊而奉軍亦已敗退該舖知事不妙當將做成之軍服五十包（每包一百件領章肩章上均有奉軍標識）藏匿於西窰窪某染店内以冀設法更換不料經人報知西二分駐所呈由警察廳轉知省公署於昨日下午派衛隊營安營長會同省署委員及西二駐所長警將此項軍衣搜出隨用大車裝運送交直軍司令部收留並將馮某逮捕聽候訊辦 
　　自舊國會復活之聲浪甚囂塵上而一般舊議員無不眉飛色舞前在租界某處爲籌備處嗣又假省議會爲開會地址於是公園内汔車嗚嗚（省議會在本埠公園内）南巿三不管亦時現若輩踪跡日昨並有大批議員多人由京來津携有催促西南同人北來信稿二件一由林森轉致駐粤同人一由褚輔成轉致駐滬同人擬來津再經一度會議簽名後即行發出聞某議員言最初計畫本擬京津兩方面分途進行京中由邵瑞彭廖希賢二人負責此間由吳景濓斐廷藩二人負責後有人主張暫時不必在京開會俟全國一致表示贊同時再行赴京開會故該會同人遂皆來津籌備云 
　　自奉軍退駐灤縣後直軍陸續東下均集中於軍糧城而以津埠爲後路設有軍事稽查及給養處所有後方總稽查處仍駐保定以資接應現奉軍退紥關外直軍節節前進王承斌即請將津埠稽查處向前移駐而保定之總稽查處則請調來津處長李榮殿率帶使署憲兵數十名昨日已到並由警察廳訓令各區署略謂案奉直魯豫巡閱使曹電開正密頃接王總司令來電稱天津爲交通中樞華洋雜處潰兵游勇最易滋生事端請派員到津協同趙鎭守使管理交通及執行軍法以利軍法而靖地方等情除電復並令後方第一稽查處李處長榮殿移駐天津認眞稽查外望即隨時接洽妥愼辦理等因奉此除遵電隨時接洽妥協辦理並分行外合亟令仰該署即便知照云云李榮殿到津後即將所帶憲兵補充稽查兵每班二人分往各處嚴密防查地方較之前數日又形安謐矣 
[奉軍最近情形之外訊]  
　　大陸報二十四日保定電云北京新任之奉督吳俊陞帶衛隊千名赴奉履新昨日過長春吳（俊陞）曾電告吳佩孚稱渠受張使命代攝奉督數日並非奉行北京命令吳氏笑謂吳俊陞眞會保全顏面據報張作霖昨日率隊離秦皇島大本營今在錦州同日北京電云本日接秦皇島北戴河等處電稱奉軍在此中外騷然華人稍有身家者俱已徙居海濱或商船中英僑已電請英艦派兵至秦皇島北戴河一帶保護僑民奉軍昨日解除秦皇島警察之武裝又有五百人佔據車站北戴河僑民電告鎭外村莊悉被奉軍佔據並聲稱將進據海濱最近報告且稱奉軍已進至外人居留地附近奉軍大部現駐山海關約有三萬五千人張作霖司令部仍設火車内在山海關錦州間錦州約駐一萬人其餘皆散處北戴河與錦州間之鐵路沿線並在山海關之挖濠以守張氏又發大言聲稱將留駐於此如直軍進逼當與一戰張氏因直軍毫無行動似已逆知吳佩孚不欲再進但直軍刻正從事於一種新策略將逼迫奉軍復行迅速退却總之奉軍今日軍心渙散各方報告僉稱已不堪作戰矣 
[長沙通訊]  
　　收復岳州之無望節關開支之虚懸 
　　湘軍之復行攻岳屢議實行而終未實現前數日間攻岳幾成定案主張此說之軍宣大有劍及屨及之勢趙炎午雖極不謂然然亦無力阻止但極力籌措軍餉姑再一試旋以籌餉旣絶無辦法而張福來之於岳防又布置極爲嚴密查奉直戰起岳州直軍原曾徵調一部份赴鄂然終恐湘軍乘隙而至未散遠離迨湘軍有以武力攻岳之耗張即將該項軍隊星夜調回及湘省出兵之說愈緊更將前防嚴加布置岳城内外亦特别戒嚴湘軍聞此消息更開數次軍會以出兵實無把握因又决議作罷前此來省之各高級軍官祇須索得幾許餉銀即將各回防次矣 
　　湘省節前所需之軍政費合計在百數十萬元而收入之可靠者不足三十萬屢經省長召集財政會議决計向喷 
商會籌借六十萬令榷運局向淮商借三十萬令造幣廠籌三十萬業經分别函令從速籌措商會曾於日前特開會董會議各會董咸以湘少商場波敝至極合全城商店之流動金計之竟不足三十萬乃政府張口即需六十萬從何而來决計以商家困苦情形呈覆政府請予另行設法而造幣廠榷運局均以巨欵難籌廠長張翼鵬·局長胡學伸·均請辭職且聞張氏已令準備移交胡氏則已有兩日未曾到局其意志之堅决於此可見政府對此異常焦灼除極力慰留兩氏仍令勉爲其難共任艱鉅外並由財政廳再函總商會仍請如數籌繳原函略謂頃奉總座面諭商會僅欵已列入緊急預算萬難遲延短少致誤事機等因查全省治安非政府所能單獨負責處此千鈞一髮之際務祈體諒苦衷從速籌措云云聞商會已定二十五日再行開會籌議應付方法惟就商塲現勢言之恐此六十萬元之巨欵斷難如數籌出也 
[贛邊戰訊省垣之恐慌與要人態度]  
　　粤孫攻贛李烈鈞爲前敵總指揮分兵攻龍南虔南定南（是爲三南）定十六日開火贛南商民因聞李有限十五天進南昌城過端午節說大起恐慌紛紛遷避南潯商店停止辦貨銀行將欵運省船帆銜結而下不計其數十八日南昌各界咸傳前敵已於十六日正式開火勝負未悉咸懷惴恐一時謡諑紛集前日街巿上並發現李烈鈞定五日内進駐南昌之匿名傳單（各公團報館均接到）二十日又貼有駐贛討陳軍蓋印之佈告人心益亂戲園酒肆雖熱鬧如常而官塲富紳多携眷避潯女學生亦多回家火車輪船利巿十倍軍警稽查較前嚴厲二十二日拿獲僞造佈告者一人外傳爲第一師範教員沈某當送軍法處訊辦並聞前星期在東萬宜巷永新學社破獲彭程萬機關一處亦拿數人送處近更有李部便衣軍官來省佈置之說可見謡言之多矣 
　　二十一日軍政各機關接贛南官電謂十七日駐三南及大庾防軍因李軍進攻同時開火斃敵甚衆進佔南雄連平現窺翁源云云二十二日記者遍訪各機關詢以詳情有與上說符合者有謂大庾嶺軍開砲回擊李軍傷亡千餘陳軍追擊已佔南雄者頃據密息則謂粤軍大隊尚在韶關僅有小隊開至前敵贛軍方面駐永新第三混成旅及贛州二十四旅均已開往前敵鄂蕭援軍今日可到聞各當局頗有欣悅態度不似前數日之憂悶又省城要人前有安頓家眷之舉今亦中止矣（五月二十三日晨） 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[奉軍退據綏中之瀋聞]  
　　奉天消息張作霖已由灤縣退據綏中至於前線軍事已放棄備戰之任務據某軍官述張退兵之原因謂日前張作霖曾情人占卜（或云扶乩）據灤抗直之休咎結果謂灤州地勢危險不可久據必向東稍退乃爲安全云云奉軍前線之向東挪移者未台不由於此也張作霖對於具有新學知識之一般軍官向不重視兹因此次戰事經騐始知一般舊軍官於學術上愛羣上及服從命令上均不如新派軍人之可靠以故由日本陸軍學校畢業之楊宇霆丁超于珍陳錫九諸人現下頗爲得寵奉軍初次入關時由公濟平巿錢號運輸大宗銅元數萬元存儲於某銀行内昨聞軍界消息現因奉軍失利退駐灤州直軍已將是項銅元完全没充作賞費 
　　東邊鎭守使兼混成十一旅旅長湯玉麟前曾督隊在西路與直軍接戰被直軍隔斷路線無法逃走計十餘日日昨忽來電報於公館謂現下督兵千餘人已繞道抵平橋不日卽可返奉又日前盛傳張叙五都統被附直之嫌疑其在奉之公館眷屬已受當局監視之說及詳細探詢並無此事張氏在京實在欲歸不得决無附直情事其在奉之眷屬更無被監視之事實也騎兵旅長張錫三因病逝世人所共知聞該旅長爲張氏特旘人物此次入關戰爭殊爲得利乃於奉軍撤退之際被直軍截斷歸路個人所率之旅與張奎武一旅先後撤退一時陷於直軍之重圍中張奎武竟投直軍該旅亦被其摇動同時爲之裹去不少經死力衝突始脫重圍當時憤大功之未竟士卒之紛散吐血多量比歸見張氏張又責斥一番該旅長乃氣極成疾勢瀕於危十六日歸來十七日病故於私第外傳靈枢回者誤　一百五團閻玉成團長伏法後家中恐有關係不敢治喪卽其妻子亦未敢披孝兹揚團長回奉爲之說項其眷屬遂呈請當局照准昨日始延僧遒念經望空致奠前者作戰之際衞隊旅第八旅均行失利張氏近將衞隊旅崔子衡團長第八旅温琪玉團長均行撤差聞出於張漢卿及郭松齡之王張崔氏昨已回奉温氏尚養傷於新民屯騎兵二十七團榻奉芳團長前傳其無下落兹聞楊氏亦於昨晚平安回奉僅帶馬弁數人至所部各隊開往何處則未聞知 
　　奉軍總事令部駐津辦公處處長田玉山於奉軍敗退後即偕某督之次公子潛逃行至東局子附近被法國兵士截獲當交天津警察廳轉交保定巡閱署核辦至如何辦理則不得而知兵站委員侯永明胡承修二人前當戰事緊急之際運輸子彈有所延悞被兵站總處王處長查悉於日昨撤委以示懲戒又已撤興城縣知事劉士元係京師重要人物劉振標之子劉振標在湛憲時代曾與張作霖交情極厚故劉士元到東省以來屢任知事稅捐各差缺從未被黜自奉直開戰後劉知事由興城派遣專人持其私書前往京師報告軍機途中被張氏搜出故將劉知事撤任現已綁解進省聞將處以極刑又日前由天津運至營口之下級軍官與兵士一約一千餘名業於昨（十九）晨由營乘京奉車至皇姑屯老站當道恐有變故特派重要軍官至站令彼等暫寓該站用待後命據聞是項兵卒殆將重行編制各兵卒之右肩上均印有紫色之廢兵二字又聞奉軍被直軍遣回之兵士及自行逃回者警備當局恐其中或有不良分子溷跡其間擾及省垣治安是以略定辦法此項兵丁欲歸里或改業者則聽其自便若仍願當差則以車運往前線重加編制庶免隨意淆亂致失生機云 
　　據日人機關報云張作霖集大軍於灤州謀最後的决戰而省城留省要人亦多唱主戰之說是以自十六日以來之奉票忽見暴落呈一奇特之現象城内華商爲備萬一計裝積貨物寄存西站日本人所經營之某倉庫以求保管者不少各商除前櫃陳列品外將存貨減少存積遇有大宗購買者則由倉庫取提省城商民對此决戰之前途甚爲憂慮加以奉票之暴落中日棉布商又莫不直接受其惡影響華商中恐金票漲落無定致受虧累殆有中止交易之勢而經營倉庫業者承受保管之貨物以雜貨居多數他如高價之貴重品及貴金屬等雖不少請求保管然因無此設備全行拒絶又據日本郵務界消息云奉直之戰滿洲經濟界受至大之影響一般人皆能知之而不知我通信事業亦受相當之損失最鉅者自然以奉天爲中心其他各方面亦同受打擊以數字示之奉天郵便局四月之收入爲五千六百五十一元五月份不但多於四月一日而收入額反減至四千五百五十七元卽較四月減收一千零九十四元之鉅奉天大連間四月分之電話電信收入二千四百五十一元五月分僅收一千四百十六元計減收一百零三十五元約佔全數十分之四以上奉天長春間電信電話費四月分收入九百七十九元五月分只收五百二十三元計減四百五十六元亦減收十分四以上是蓋由於奉天經濟界受戰爭之影響與大連或長春等之交易不甚活潑電話電報之需要亦從而減少然聞中國方面之電報反是若奉天電局尤爲忙碌平常每月拍電數僅四千封内外昨今兩月以來則已逹一萬二三千通之多 
[粤人準備歡迎陳烱明回省]  
　　陳總長炯明連日接到各界勸駕返省電日凡數十通聞陳總長已有容納衆意之表示并决計於日間回省全省工界團體聞此消息紛紛召集會議准備歡迎并擬聯合商學界參照前時歡迎粤軍回粤之辦法在各街馬路張燈結彩高搭牌樓更於是日全巿休業一天舉行各界聯合大巡游以伸慶祝第未知陳到省後政局之變動何如耳陳小岳昨由陽江來電云頃誦李處長元電魏師長刪電請挽陳總座及早出山憂時救國全盤合籌至欽偉論岳前陳灰電大意略合總之中流應資砥柱時局始免糾紛仍希諸公聯懇總座返節珠海靜鎭狂瀾時機孔棘深抱杞憂謹抒戇言佇候明教陳小岳叩篠印 
[粤軍離桂時情形官吏商民紛紛回粤]  
　　桂省自粤軍班師後刻已無粤軍蹤跡因此桂軍餘孽死灰復燃馬濟韋榮昌林俊廷等輩日來竟大肆活動所有桂平至梧州沿岸一帶幾盡爲盤據郵局亦迫得停寄包裹蒼梧警備司令黄昭榮正因此事已於十七日搭某號廣西巡輪來粤聞現暫寓於大馬站其友某律師住宅并將桂省情形呈報孫中山察核據接近黄之某君云黄對於桂省現狀亦抱杞憂謂此帮餘孽確難姑容非盡肅清則桂一日不寗有不至盡爲散兵所割據不止者且於出師北伐亦不無略受影響但桂省粤軍兵力單薄上至南寗桂林下至潯州昭平梧州全省兵力不及二萬以多山伏莽之廣西分防警備尚恐未足况此時專賴大軍游擊大有顧此失彼之憂故剿辦亦非易易刻下梧州風聲鶴唳即外商輪船亦不敢多載現洋及貴重貨物往來藤縣南海人關某所開之謙益巨大押店及梧地各粤商恐受損失刻多已停止辦貨各粤官商男女復覩馬省長之遇險言之寒心亦紛紛他徙惟今之計非多迅調得力軍隊爲根本上之痛剿則桂人自治恐終難貫澈云云另一消息謂旅粤桂省各界人士亦以桂省不靖悵念前途實抱杞憂昨特發出通啓准二十日下午一時假廣西會館開同鄉大會其討論要點爲桂省人民生死問題届時務各出席以便設法自救觀止則目下桂局確不得謂爲太平也另據梧州歸客云駐梧黄司令昭榮所部桂軍多係收集陸譚潰兵組成早存畛域之見祇以懾於粤軍不敢輕試近悉粤軍班師旋粤遂决乘時而起并經約定同駐平南陳統領天泰率部會合定十六號搶刦梧州而散陳且致電黄司令有云新恩雖好舊義難忘等語是日適粤軍關國雄旅所部吕榮春楊錦龍兩團班師經梧故黄部未敢輕動陳天泰開抵戎墟亦停駐不前而黄司令亦早廉得其情惟因無力制止早飭座駕電輪籐州號畫夜昇火以備不得已時開駛出險吕楊團長因覩情况即派隊分扼各要砲臺及險要地點并撥小隊梭巡街遒行經南門黄部不許前進折回後復派足全連入城駐紥翌日先將隨行眷屬附港梧輪於下午二時開行東下四時即下令收繳黄部槍械雙方開槍互擊延至十八號早黄部全部潰散粤軍慮有叛兵藏匿卡守各街嚴行搜查逾時秩序回復如常計是役擊斃叛兵數十人獲槍數十桿梧商現已電請粤當道准飭駐梧鎭懾以重地方至廣西省長馬君武抵梧州時行李一空旋即進蒼梧縣署與王知事商議暫在梧設立行署向蒼梧收支處提銀一千元關辦馬省長即行來粤所有行署公事暫由王知事代理一切當桂軍謀叛時王於事時聞訊避入教會所設之思逹醫院梧州紳界以縣事無人主持舉出麥應滄接任蒼梧縣長王知事見勢不佳即將縣印交與警察局長蕭開德於十五日盡室東下蕭開德亦不願接理已於十二日乘輪東下聞該局事務交與二區署長萬長城暫理麥知事亦已赴粤晋謁馬省長代表商民面求早日回梧鎭懾云廣西財政廳長吕一夔當馬省長去南寗時將省署印信交由吕廳長代拆代行詎馬去未幾吕即爲人所害或云僅以身免查吕自辭財政廳長後就鬱梧撫使設署潯州此次是否在南寗遇害因交通阻梗無從證實梧州各機關職員及商民等均已東下紛紛附船來粤查上河一帶河道觸目俱是散軍旗幟滿插聞劉震寰現在南寗與散軍劇戰商民恐懼異常連日黄昭榮所新招之散軍約七八千人現紥鳴盛戲院來往省梧西南輪船前日抵省時戴客約有二千人之多内有關國雄所部軍士六百餘人人多擠擁全船幾無隙地多有站立船上自開行以迄抵岸者據某客云此次返省之人多係梧埠之粤商因近日駐桂粤軍相繼返粤梧埠兵力頓形單薄羣鑑於去年大湟江口桂孽之猖獗恐遭搶掠故皆相率逃避云 
[港工團罷工說已打銷]  
　　說明陳炳生被解出境之原因 
　　香港消息本港工團總會於十七號晚八點鐘召集所有一百三十八工團到總會會議討論此次海員工會會長陳炳生被解出境後應否罷工以爲抵抗中有多數工團對於此點咸謂此次港政府再三宣布解明此次遞解陳炳生完全爲陳個人之事工團對此似應審愼至前次總罷工解决後未滿三月工人元氣未復經濟上亦大受損傷似此宜爲大局計云云故多不贊成罷工卽以近日十大工團之新聯合言之贊成罷工者亦居少數據某工團要人言陳炳生曾由新安寄一信到中華海員工業聯合總會勸該會轉致本港各工團切勿爲彼一人而演出罷工風潮彼一人旣將身獻於社會爲社會事則在港與離境所辦之事當然一様并無阻碍進行又何必公衆罷工云云果爾則陳炳生可謂能顧全大局矣另據德臣西報載稱海員工會於前日下午致函船東委員會主席蘇打倫君該函由副會長蔡文山簽押略謂本月十一號敝會長方在會内簽押重要函件突來一人手持拘票傳往警署即被扣留陳君並無不合行爲亦未犯港例政府之行動本會深爲詫異本月十四號港中各工團聯同往謁華民政務司請願釋陳不獲邀允據夏理德君之解釋謂陳氏被拘與近日罷工期内之活動並無關係祇因其曾犯刑事法故視爲危險之人不願其再留本港政府遂於本月十五號不通告本會而將陳遞解出境陳君被控之案實出於誤會陳妻之死是否爲陳個人或其同伴所爲現仍未悉省政府以此點未經證明故將陳釋放不知港政储以何理由解陳出境本曾敢謂政府根據命案解陳實違背解决罷工之第七欵按解决罷工第七欵規定海員工會職員及會員於返港後如非犯本港法律港政府不將其加罪此欵經港政府在君與羊城英領及省政府代表之前承認之今港政储如此行動已足證明其意欲食言現本港各工團深懷危懼處境堪虞故此事必須和平解决君素與政府接近請出任調人各工會之工人現極忿激尤以本會會員爲最務希早日賜覆是所欣慰云云船東委員會昨晨會議决定函覆海員工會謂海員代表與政府磋商解决無關船東之條件船東委員會從未參預其事亦無船東代表列席工會來函已轉呈政府現奉政府命通告貴會陳氏之遞解出境與陳任工會前會長之地位無關並言請貴會尊重此事完全在船東委員會範圍之外等語大約此事可以無形消滅矣 
[閩下游又陷入紊亂狀態]  
　　永春安溪德化之匪警 
　　漳州詔安之反對烟賭捐聲 
　　閩省下游之聯鄉會前與北軍反抗數月經調停了事矣近又改爲自治救國軍聲勢浩大仙游及泉州之民軍多起而響應者目下永春有楊漢烈葉定國等收集餘部千餘人在鄉村一帶擄掠保衞團分局長率團兵數百名與之力抗直亘三晝夜卒以衆寡不敵被困分局長擊斃團兵潰散安溪土匪專行伏路狙擊之術對於駐防軍隊時且襲擊山砲機關槍研究所所長田寶鋆抵溪剿辦兩月無甚效果該匪探又復四處潛伏偵悉軍隊造飯或其他動作出而騷擾兵來匪去無如之何聞亦係楊葉餘黨勾結無職業之鄉民所爲德化方面尤爲猖獗日昨縣城東西南三門被匪包圍陸軍第一旅第二營與之血戰二晝夜李排長創重兵士死者甚多紛紛由北門逃出白團長派軍馳援其圍始解 
　　漳州烟賭之風日熾其所以致此者則有捐故前此徵捐者多爲軍人故人民默不敢聲此次有曾少乾者出而包辦漳州學生會乃起而反對（一）電福州李督軍臧師長（臧時在省）謂烟賭兩事久已懸爲厲禁曾賊少乾膽敢包辦漳屬烟賭捐到處賭場林立烟厠棋布貽禍地方莫此爲甚學生等於五九紀念日沿街游行目擊環境之悲觀寗復何心以求學鈞座嚴禁烟賭何止三分五申應請重行示禁並嚴懲曾少乾等以儆效尤（一）電各報館各界謂烟賭兩事其害甚於洪水猛獸曾賊少乾膽敢包辦漳屬烟賭貽害地方學生等於五九國恥紀念率衆游行目擊慘狀忍無可忍中外各校全體學生業已一律停課並電李兼長要求嚴重查禁農工商各界亦將相繼罷業以爲後盾貴報素持公道懇卽揭登報端並代轉逹各界其起而攻之地方幸甚詔安各界代表陳某亦有致福州各報一電謂昊天不弔疊禍詔安官盜未去民賊復來律師葉舒暘此次來詔與知事馮春生及一科兼承審吳修包辦烟賭捐月索鉅金查鴉片賭博爲害最烈早經懸爲厲禁葉馮等一爲律師一爲知事知法犯法圖一已之私利罔顧國家大局陷詔民於水深火熱之中羣情忿激忍無可忍爰於微日開全邑各界大會除舉代表逕赴各上游官廳泣訴嚴辦外合請貴報一致主持爲民除害務去蟊賊母任禱切聞李厚基接電後亦曾去電申禁但恐其仍爲官樣文章空言而無實際也 
[蕪湖快信]  
　　許省長爲米照捐事覆蕪湖各米商電云速將反對理由詳細具復再行核辦蕪湖總商會當於二十二日開聯席會議結果公推湯善福潘伯和沈子陶謝景平朱稼田陶則堯鮑小齋等七人爲代表同赴省垣將不能加捐之理由面陳許省長俾逹取消目的 
　　蕪湖洋商各輪船公司以米照捐有礙營業兼妨害辛丑條約聞已呈請駐寗英領事官白氏提出抗議 
　　自安慶來蕪者云此次蕪湖六角出口米照捐發生原因複雜謂係許省長因撤換孔財廳問題派政務廳王滌齋赴蚌與張文生交換條件允每年擔任新安武軍餉七十萬又裁兵費一百萬實行軍民分治以上各欵皆指定在米釐項下設法現孔菊仙已經張調蚌代理財政廳朱紹雲亦已任事故許卽履行條件實行此出口米照捐 
　　皖省結欠舊安武軍餉約計二百三十餘萬馬聯甲刻派員晋省向財廳接洽端節内須籌撥二十萬以濟五個混成旅兵士火食聞張文生亦有電令財廳端節須籌七十五萬解蚌以濟軍餉 
　　蕪湖安徵財政審查會擬組織裁兵委員會推代表進京請願實行裁兵咸謂安徽財力有限每年軍費不得過一百七十萬 
　　直隷督軍公署諮議成志精前日由寗因公來蕪小住兩日刻已由津浦回直 
　　蕪湖第二女師教務主任謝季翔刻被該校包廚姚瀛勝糾衆毆傷教育界全體大憤已向法庭起訴 
[浙江一師校長辭職問題]  
　　學生一致挽留 
　　浙江省立第一師範學校校長馬叙倫自接任以來於校務諸端積極改進詎料邇來外界流言突至故意攻擊致退志復萌具呈教廳辭職該校學生聞悉之下驚惶失狀特於昨晚（二十四）召集全體學生大會議决一致挽留並推舉代表鐘以智徐仁葉耀邦薛乃實黄慶祥鄔光煜潘詳張翼等八人赴省署教廳呈請挽留其呈省長文云竊本校比年多故求學不寗自馬校長接任以來羣情悅服成績昭然學生等方期借重斗山共圖改進詎料流言妄作復萌退志消息傳來驚惶失狀受教無從何以歸依伏念流言之起或爲主張之紛歧要爲士風之壞以至於斯正賴馬校長宏揚德化以立楷模激勵薄俗而厚士風本届省議會臨時會議員有夏教育廳長任用校長不當之提案此亦係報紙之傳聞非大會之决議且教育廳長委任校長雖拘資格尤重才學馬校長在北京大學教授有年學問淵源經騐豐富爲海内所共見共聞上年秋間夏教育廳長敦請屈長本校正爲位賢任能之計豈存絲毫私意於其間邇乃有議員因對於教育廳長欲勞白簡牽累馬校長試思以大學教授之資格尚不值一高等學校畢業生乎學生等深信此爲少數人之主張若明逹如議員諸公者不難打消因法而害才之議是馬校長之辭絶與議員對於夏教育廳長之提案無關而影響學生等之學業與士風則甚鉅也用是全體學生一致决議謹派代表徐仁鄔光煜葉耀邦薛乃實鍾以智張翼黄慶祥潘詳等八人恭詣行轅面陳下情仰乞飭廳准予挽留以安衆心迫切陳詞佇候批示祗遵「附馬叙倫上教廳辭呈」呈爲敬披下情請准辭職事叙倫此歲教授大學上年秋間因患腦疾圖靜南旋謬承鈞長以其久厠學校之中習知教導之術諄命備位省立第一師範學校校長本校學生復舉代表動以桑梓之誼再三勸促不獲固辭濫忝今職受事之始自惟本校地處會垣觀瞻所繫宜有楷則以立風聲乃因循半歲考績無徵蓋擘畫雖多而推行甚寡或阻於經費之有限或封於習尚之難除慨初衷之未遂已避位之久萌加以邇來物議横生以其來歸自北謂將樹植北系以其未用某人謂乃排除某派素無干進之懷謂其覬覦何席久有　門之志謂其營度何耑密雲不雨固知非朝夕之謀空空來風惟有咎闇修之缺不亟引退何以捐疑再者聞本届省議會臨時會有議員將因鈞長用人不當欲勞白簡詳具標舉首列叙倫伏念叙倫束髮從師當學校草剏之時廿年授讀登四方都講之座一藝未完二毛頻見每臨子弟俯仰自慙用是奮下帷之夙念謀西邁之壯游（按馬君前充北大教授五年具有留學考試章程全部免考之資格呈由教育部准補浙省留美官費缺額）行塗將戒屏擋未成今竟以此仰累鈞長尤爲悚惻惟有敬披下情至祈俯準辭職不勝迫切待命之至 
[蘇議會紀事]  
　　談話會决定歡迎顧公使大會難足法數之原因蘇議會之第二次臨時會本由過半數之議員請求召集乃開幕迄今業已旬日未開成大會一次本日（二十四）下午三時開談話會僅到十餘人徐果人謂明日顧維鈞公使將到寗各方面皆預備歡迎本會是否須開一茶話會表示意思請大家斟酌喬國楨謂開會歡迎甚好但我們人數不多奈何劉文輅謂不必慮及明日係開大會之期總該有四五十人徐果人謂顧夫人是否要請張援謂理當同請但有一點須請大家注意如明日之茶話會仍舊寥寥十數人則所謂歡迎人者恐反而褻凟人結果先派人至車站迎接再請到會中茶話由徐果人叮嚀大家届時偕來而散至最近大會之難足法數聞有種種原因現當收繭時期錫常一帶議員多回去收繭一也節届端陽多數爲經濟故不得不回家調度二也預算案不易着手亦爲一大朱因蓋自畝捐案否决後收支相抵不敷甚巨議員中有主張緩辦新事業核减原有各機關俾收支可以適合者然亦有一部份議員因其他關係對於新列各欵勢不得不上下其手徇情維持如南通警察局經費五萬元江寗小學補助費一萬八千元雖皆爲上届議會所否决而此次有必須通過之趨勢主張與事實旣不能兩全即難免兩歧大會實因此而雜成且據一般人云縱開成大會而預算案之爭執恐將來亦不易解决焉 
[杭州快信]  
　　沈省長昨午後二時招高等審檢陳陶二廳長入署談約兩小時之久聞係商榷省議員與一中學生訴訟問題　　杭州學生聯合會昨午後假省教育會開臨時緊急會議通電各省數議員陳惠民逮捕一中代表摧殘教育情狀請一致聲討 
　　留置杭地檢廳之一中學生代表施榮慶等八人昨由該校庶務主任傅根天親赴該廳勸慰業已率同回校 
　　中等以上各校校長爲一中事昨夜在省教育會開代表會議到三十餘人今日（二十五）午後四時教職員全體亦續開聯合會議籌議對付辦法 
　　杭縣律師公會及省教育會已出調停一中學生與議員衝突案務期和平解决 
　　省議會今日午後開談話會晚間議長沈鈞業等柬請高地審檢四廳長在協順興番菜館讌會 
　　省議員金乙麟和誘陳洪氏案經本夫陳殿康起訴後杭地審廳定明日（二十六）公開審判 
　　美國絲綢檢查會道迪君定三十一日由湖州附輪來杭晚間假座杭總商會表演關於絲綢事業之各影片 
　　浙江地方實業銀行昨函總商會以前因官商爭執致本年股東會未開十年分紅利股利亦未發現届端節各股東待息彌殷擬照股東敦字號等其一萬一千二百八十八股四千四百二十六權來函先行發息請即轉呈官廳查照 
　　杭垣錢巿本日現水飛漲至每百元九角五分 
[南京快信]  
　　某署昨通知所屬云頃接津浦箇電稱直軍已進至古冶奉軍完全退出灤州向榆關潰走駐北戴河軍亦已退盡奉天現甚空虚子彈已缺張之家屬已逃往大連張作霖回奉二次狀極狼狽現只飲酒吸烟終日不食已成瘋症張學良受傷未死又孫烈臣在奉已無陸軍可調現由各縣調馬步巡四千名在奉維持秩序等語　　顧維鈞昨由滬乘晚車於今晨七時餘抵寗兩長代表曁各機關長官各法團代表議員等約餘人均到站歡迎車抵站時軍樂齊鳴各長官曁各代表均上車道寒暄並表示歡迎意顧一一握手致謝旋下車偕東南大學校長郭秉文等同乘汽車入城至東大參觀十二時赴軍署宴會下午三時赴中正街公共講演廳歡迎會 
　　兩淮鹽運使丁乃揚昨函兩長稱派員向鹽商議訂臨時借欵五十萬元一案已飭商籌定揚曹寶銀二十八萬兩解交財廳核收請察照 
　　王省長病已愈昨日起已照常見客 
　　省暑委往各縣查禁烟苗委員川旅費已發　均紛紛由省出發 
　　省議會昨聞内務財政教育實業各項審查會今日（二十五）下午一時開大會不知能足法定人數否 
 
 

Page 11

 
 
南京經商會呈請飭撥舳板兩艘保護絲商兩長即令飭水警廳迅撥停泊秦淮河青山嘴一帶以資保護 
　　江寗縣知事吳耀椿呈兩長稱據籌振公所主任仇繼恒等函稱分區設所籌辦平糶所定價值按照巿價每升或每斤約短十餘文又四鄉辦理工振耗資約銀兩萬元 
　　京兆紅十字分會會長孫振家電以京畿兵災過重請募捐助振用卹災黎 
　　省廳委南高教員徐澤霖充鎭江六中校長徐堅辭 
　　省立四師明日開十週紀念會已發門劵任人入校參觀並演文明新劇及電影以助餘興 
地方通信 
[蘇州]  
　　郭知事赴鄉借漕吳縣郭知事因奉省令籌借漕銀擬先向各鄉董商借故於昨日乘汽油船赴洞庭東山邀集該鄉紳士會商息借十一年分忙漕俟得圓滿結果再向各鄉次第進行又蘇城稅務所長田庚因征收繭捐事宜亦於昨日赴山聞兩人均須勾留一二天始行返蘇云 
　　二工塲官商合辦之會議省公署曁實業廳近委兪孟涵蔣仲翔來蘇視察實業即經蘇紳某某等建議對於絲織模範工塲及第二工埸擬由官商合辦另招商股以資擴充兪蔣二委即同赴商會會晤蘇會長商酌辦法後爰於昨日召集絲織業各董事在商會徵求意見以便轉呈請示辦理 
　　修建寒山古寺閶門外寒山寺爲蘇州一大名勝各國洋員游歷來蘇莫不前往參觀故無日不有外人之蹤跡兹聞該寺住持僧近舟因大雄寶殿及兩廊均須雇工修建以壯觀瞻惟恐不肖棍徒假借名義在外募捐以及藉端阻擾竊取工料情事故特呈請吳縣公署頒給布告嚴行禁止並令飭警區派警保護等情當奉郭知事核准除給布告外復令行第二警察分所派警前往保護矣 
　　委任行政委員東山行政委員王孝同前日病故郭知事據報後卽經查有現任司法主任承審員陳贊舜堪以派委繼任惟一時遽難卸職故於未到任以前委任第六警察分所長彭壽蓉暫行兼代業已分别令委查照辦理矣 
[奉賢]  
　　一高組織捕蠅隊縣立第一高小校组織捕蠅隊以來各學生課餘捕蠅頗見踴躍至上星期日止學生吳耀良等十餘人每生竟捕到一千餘頭現由唐肖寅總幹事報告王校長分别給奬以資鼓勵 
[松江]  
　　聖母出迎盛况本月二十四日爲佘山天主堂例迎聖母之期此次適羅馬教王所派視察亞洲教務之光巡閱使到山觀禮故一切儀式較往年尤爲隆重向例出迎時間均於上午十時開始此次因據本山天文臺之報告行將下雨提早於六時出迎前導者爲土山灣之全部軍樂繼以各處所助之綉旗四百餘面旗後爲中國細樂再次爲大隊抱蠟及震旦等校之童子軍殿以修道院學生所舁之聖母神像姚總鐸及光巡使均尾行於神輿之後一路由山下盤空而上比迎入山頂堂内天已漸次下雨矣 
　　洋價突漲原因松江逼近上海商人以偷運銅元有利可圖陸續於進貨時暗中由滬輸入以致銅元充斥洋價漸漲至一千六百九十文二十五日起更突漲至一千八百文探厥原因聞各業董事因上海拒用輕質銅元逆料將以附近各縣爲壑故各董開會商决將洋價突漲以期遥制銅元入境云 
　　請懲嗎啡私販北鄉泗涇鎭由地方士紳组設去毒社附設救濟所凡中嗎啡毒者均令入所强迫戒除故該鎭對於私販嗎啡尤爲深惡痛絶前日駐防泗涇之水警緝獲嗎啡私販一人地方士紳主張嚴懲要求該鎭警察分駐所轉解縣警所從重懲處以儆其餘並公函温所長允擔任該犯囚糧務請加長刑期以免輕縱再犯 
[無錫]  
　　田作物慶得時雨錫地天久未雨乾燥異常各鄉田桑麥苗尤多枯損自二十四日清晨起至晚間止得雨二三寸四野農民咸額手稱慶 
　　巡廻講演團演講紀巡廻講演團甲組團員楊錫類君於二十一日第一次出發至南門外清名橋湧泰昌米行門首演講人人宜講究生利的方法演講後參觀南里巿立第九及正業培工大椿等學校二十二日仍至南門外跨塘橋某茶室門前演講蠶桑演講後參觀平民第一巿立第三東吳第八德慧女學等校二十三日第二次出發至東門外亭子橋堍下演講彩票的弊害演講後參觀巿立第五昌盛啓明雅言等學校二十四日經啓明學校校長周渠清君之介紹在城内三皇街藥皇廟殿前演講社會生計的方法聽者有四五百人聞楊講演員擬於日内至西北等門演講數日後再擇鄉立學校最多之天上巿等處演講云 
[鎭江]  
　　新絲定期開秤徒邑四鄉蠶汛現正大帮上山育蠶各户購買桑葉成本比較往年僅及二十分之一故蠶得透食桑葉咸慶大有之年兹聞絲業同行於小滿節開秤至於絲價昨在公所會議細絲定五十八元肥絲約五十四元之譜云 
　　洋釐提高原因鎭地洋釐因無錫繭巿業已開秤錫地錢莊紛紛電鎭購買現洋爲數頗鉅故釐價稍形提高昨（二十三）日午巿收盤爲七錢零八釐三七五比前兩日高起三釐云 
　　查災委員過鎭豐沛蕭碭等縣雹災甚重民情困苦現經王省長委張以誠前往查勘以便賑濟該委業於二十四日由寗乘車過鎭改搭長班小輪取道清江再往豐沛云 
　　渣澤車站停快車鎭江車站沈站長昨奉滬寗鐵路局訓令略謂兹爲便利行旅起見於本年五月二十二日起將上午十一點零五分由寗開滬之下行第十六次中班快車在鎭站相近之渣澤小車站停靠二分鐘下午一鐘零八分到一點十分開云云沈站長奉令後已轉知渣澤車站照辦矣 
[揚州]  
　　十二圩開辦平糶十二圩辦理平糶已於陰曆四月二十六開局是日自辰至酉僅糶去七斗因定價每升一百五十文而米潮變味一班貧民雖執有買米票據類皆摇頭怒駡有云此種米様各米店祇售一百四十文並有續跌之象亦有直指該局舞弊者一倡百和來者復去次日該局卽懸牌每升减去十文然購米者仍屬寥寥第三日米價仍舊糴者仍不多而各米商於未平糶前居奇抬價及平糶後連日又均鬆價前昨兩日每擔竟鬆一元之多似與該局爲難矣 
[徐州]  
　　義教支會定期開幹事會銅山義務教育期成支會於二十一日開成立會選舉會長職員函報官廳在案現正副會長等二十二日在本會所籌商咸以本會各項事務急待進行刻定於本月二十八日在本會所（銅山勸學所）開幹事員會議决各項進行事宜已發函通知届時到會與議云 
　　商業漸有起色徐地商業自經去秋大水後日益蕭條比至今春更行彫敝各商業機關停止營業者實占多數查出由去冬至今春正二月間如糧業閉歇者竟占十之八九其他各業亦虧耗不資轉運業尤受影響最近二麥將次登場且可預卜豐收故各種商業據最近調查較之去冬今春確有起色其成數約有十之五六云 
[嘉興]  
　　陰雨影響春收日來天氣寒暖不匀霪雨連绵致鄉間蠶荳小麥菜子等正值刈割之際遭此風吹雨浸已多霉腐間有發芽者今歲春收又將减色據確實調查天若即日放晴則春花收成蠶荳得七成餘小麥得六成菜子則僅五成云 
　　線襪滯銷各襪廠所出線襪每月不下數十萬打運銷京津滬漢各埠爲數甚鉅向年每届夏令銷路異常暢旺頗有供不敷求之槪今歲夏令因受北地戰事之影響客商之來嘉定購者甚屬寥寥巿上襪價因此看疲最近巿情每年僅九角餘預算成本需虧蝕五六分故資本短少各廠大部曹停工織矣 
　　縣會仍未開議嘉興縣議會自官廳於四月一日召集後至今日近兩月迄未成立各議員以議長問題爭持甚烈雖經某紳出爲調停亦無效果現臨時主席已於日前推定沈文華原定蠶罷後即行定期開議刻下蠶事告終各議員多未來會報到故該會仍異常沈寂開議之期恐尚需時日也 
　　肉業議决增價城内外及四鎭鮮肉同業自陰曆本月二十六日停止營業後至今仍未開屠其原因二十六日係洪楊屠城紀念故由官廳令飭斷屠一天二十七日該業因各店所售肉價參差不齊致遭外界非議因於是日停屠召集同業在公所會議劃一售價以歸一律現已定議每斤增價二分俾免虧本業已通告同業周知故至二十八日始照常開巿云 
來件 
[浙江省立一中全體學生罷課宣言]  
　　本省省議員陳惠民摧殘本校教育毁壞本校名譽凌辱本校學生我們憤恨無旣悲痛已極不得已泣訴於我全浙父老兄弟姊妹之前自今日起宣言罷課聽候解决伏乞主持正義公道 
　　本校自去年風潮之後懇請黄百新先生來做校長千方百計費盡無窮氣力才是逹到目的黄先生學識高深經騐富足自擔任以來熱心辦理積極整頓我們非常愛戴非常信仰乃省議員良社分子陳惠民彈劾教育廳長夏警觀一案内中第二條涉及本校校長結果將本校校長逼走使校務停頓使我們不能安心上課這明明是有意摧殘本校的教育 
　　本校校長民國二年的懲戒案純是當時暴吏凌辱名士的舉動本來不能成立並且黄校長擔任北大教授·北高專任教員·已有八年曾經教育部核准在案從今年起每年給奬金四百元旣可爲大學專門的教員又可領教育部的奬金爲什麽不能做中學校的校長而且我們屢次向省議會請願議長親口說是陳議員弄錯陳議員也親口說是自已的錯誤這都可證陳惠民提案中第二條是極無理由旣極無理由還要提出明明是有意毁壞本校校長名譽毁壞本校全體名譽 
　　本校同學向省議議請願入省議會旁聽都經議長允許不料陳惠民自知理虧懷恨在心就用奸詐手段將本校學生八人誘至議會呌一大隊警察拘送檢察廳辦罪試問人民請願是不是算犯罪行爲不曾犯罪是不是可以擅行逮捕這明明是有意凌辱本校的學生 
　　議員代表民意爲人民謀福利原有提倡教育的責任維持學校的責任今陳惠民身爲議員不盡其職百端摧殘本校的教育毁壞本校的名譽凌辱學生的人格痛恨何極我們現在全體罷課誓死堅持務必要省議會㈠請黄校長回校㈡將該彈劾案無理條欵取消㈢將陳惠民嚴行懲戒我們不逹到這三個目的决不上課萬望我全浙父老兄弟姊妹公平主張維持正義公道浙江省立第一中學校全體學生二百七十八人洋告 
雜評一 
[政局活動的（默）]  
　　政局活動的非政局之能自活動政局中人活動之也當政局活動之時國人其望在彼而結果每得其反者非盡由政局中人活動之不當而實國人之坐觀成敗不引而納諸軌道之上也故在此政局有活動機會時國人當注意於此而不當一任政局中少數人之活動以待其自然之變化 
　　今日之政局已由沉悶而變爲活動矣然所謂活動者則各有心事各爲自身之關係有智謀術數之人以其智謀術數活動有勢力權位之人以其勢力權位活動黨人政客則出其黨人政客之手段以互相活動使活動者而果皆如是則治絲益棼安能置政局於軌道之上而所謂一線之光明終仍變爲黑暗而已 
　　是故活動之結果而仍如已往數年中之紛擾在今日活動之結果而能南北統一民治實現亦在今日國民其何擇乎 
 
 

Page 12

 
 
   
 
 

Page 13

 
 
本埠新聞 
[京奉客車將通至山海關]  
　　京奉路線奉軍陸續退至關外現灤州一帶已由直軍駐防各國武裝專車可以由京通至山海關並聞該路客車日内亦可通至山海關云 
[温宗堯解决時局之敬電]  
　　亦主復六年國會 
　　保定曹巡閱使洛陽吳巡閱使濟南田督軍南昌陳督軍南京齊督軍開封馮督軍西安劉督軍蘭州陸督軍武昌蕭督軍綏遠馬都統均鑒讀效電竟諸公衛民國尊民意謀統一之心躍然如見年來武人殺人掠地以肥其私者咸假當世所謂堂堂之主義以行其名甚正其詞甚順其中穢悖不可以告人者殆皆是也乃諸公於芟夷國便之後不急急於奪地盤薦總長而能首垂念國事且詢及於江海散人將來之成績不可知就事論事此舉較諸尋常恃槍刮錢之武人固夐乎遠矣尊電曰國家何以不能統一鄙人謹對曰暴夫蔑法以快其私之故人之自私如出一轍然而不亂者在有法以裁之也國會可散議員可逐弁髦約法所定而悍然以行其私夫以私而踞高位已爲衆所惡矣乃復毁法自然國人其能忍乎尊電曰憲法何以不能制成鄙人又謹對曰秉大權者妄希永永專擅之故昔年天壇憲法非萃全國才智之士以成之耶秉大權者惡其害已輒從而撓之時局如飄風人壽如朝露乃圖當保久遂一人之私而置國家基礎於不顧非大妄而何夫惟有此暴夫亡人謬尸高位小人而乘君子之器此天下所以大亂政治所以不能改良軍制所以不能確定也欲成憲法改政治定軍制必自统一始欲统一必自息爭始息爭莫重於抑私抑私莫先於尊法尊法莫大於召舊國會一切復六年之舊觀使天下慊然無所藉口若夫所謂國民自由會議國民制憲等種種名目此皆於約法無所據而恣意制作設復有强梁者倣而行之則民國之法度皆可朝令夕改此倡彼違藉民意之名以逞圖私之實國家幾何不華離魚爛而亡也約法可據而民意難稽竊謂釋紛以復六年國會爲便至議員之品類不齊多嗜利無恥汲汲營私如蛆嗜糞者誠不能爲諱然此議員之惡非國會之惡此個人之惡非制度之惡不能因噎廢食并爲一談也承詢謹復詞率無文諸惟諒察温宗堯敬 
[修改稅則會審查紀]  
　　昨日二時三十分修改稅則委員會假鐵大橋總商會開審查會到會者計有華英美比荷日六國委員專門審查布疋棉紗貨價審定之後即行將組織情形付各國委員表决表决後即行開始分頭調查聞是項審查會須開三十次此次爲第一次云 
　　修改稅則委員會之棉紗布疋審查會於昨日下午二時十五分在總商會開會中·美·日·英·荷·比·六國代表均列席中國代表爲賴發洛及施弼兩人中國提出議案如下「委員員提議「疋頭及棉紗之關稅其增加稅率之百分比便一案」須先行議定其增加之額量當按照中國委員所提節略中原則計算至關於此計畫細節則由另一委員會以决定之該委員會當由稅則委員會派員組織之」各國代表對於此項議案均表示贊同並由委員會將此項議案通知未與會各國代表云 
[討論輕質銅元問題種種]  
　　討論善後辦法自三十二團體議决拒用輕質銅元後一時各界遵違不一意見紛歧現在最關緊要者爲拒用輕質銅元後之善後辦法昨參與前次聯席大會之新閘路商界聯合會等數團體擬定明日（二十七）下午七時召集各工商業團體及各公所公會等假勞合路寗波里爲會場開討論輕質銅元善後大會昨已將通告書派人分發聞是日該團體等所提出討論之善後辦法如左㈠分派代表赴寧謁軍民長官請示確切辦法並要求保證江南造幣廠不鑄此項銅元㈡分派代表謁上海官廳及工部局工董局請示善後辦法之意見㈢公請總商會等諸有力團體設法收兌剩餘之輕質銅元云 
　　明日總商會開聯席會議上海縣商會昨致該會全體會董公函云逕啓者昨准上海縣公署函爲滬上拒收輕質銅元事應請南北兩商會邀集錢業公會妥籌解决方法今准上海總商會函訂於本月二十七日（星期六）下午三時邀同本會及銀行公會錢業公會在總商會開會議討論辦法届時務請駕臨總商會與議爲荷 
　　烟兌業衆和社開會滬南烟兌業衆和社昨日爲拒却輕質銅元問題於午後兩時開會討論辦法首由主席沈子卿起言自本埠巿面上輕質銅元日見充斥以來工商各界下及小販莫不深受痛苦現各團體已紛紛開會討論尚未得有具體辦法我滬南同業每以此事要求開會究應如何辦法尚祈到會諸公詳加討論陳恩傑起言自拒用之信宣傳後一般居户以洋兌錢者對於新銅元不願收受因此時生枝節糜楚寶言一般居户原存之新銅元現紛紛儘先用出故巿面輕質銅元反見其多目前非從根本上解决不可黄蓁夫起言現各團體主張不一大致分爲拒用·减折兩層然無論如何辦法總在商人自决一致進行更須先籌切實方法不致窒礙爲第一要義魏觀章言根本辦法在禁止進口嚴查私鑄須得官商合力方爲有效顧少甫沈培卿先後起言此事非一部分之事應由此次發起拒用各團體召集全埠工商界各團體公决妥善方法庶可一致而禁運禁鑄兩項尤在官廳嚴厲施行人民到此地步在官廳方面亦必有動於中旋經公决俟本埠各團體公同開會討論時再行推舉代表前往列席次提議該社進行事件良久至五點餘鐘始摇鈴散會 
　　法租界商業致總商會函法租界商業聯合會昨致總商會函云（銜略）竊此次拒用輕質銅元縣知事以討論輕質銅元聯合大會本月二十三日之决議拒用銅元爲非根本計畫須自停鑄停運爲着手辦法函請貴會解决呈復等情仰見賢長官鄭重　法關心商業之至意讀竟母任欣慰第幣制本有規定價格調和救濟應由官長主持人民無從參預今因惡幣充斥巿價一千五百文不幾時已逹一千七百文矣商民於此恐慌殊甚致有商業團體自動拒用實緣停鑄停運再四呼籲未得效果而今之拒用銅元非絶對一律不用不過剔除輕質一部份欲使運鑄兩方咸知本埠於輕質劣幣業經拒絶不用不致再行進口庶洋價日低得復舊時原狀亦屬出於萬不獲已其用心實爲良苦乃官長旣以拒用爲非且巿上不能一律又值此節關在邇何能常此糾紛爲特懇請貴會將此事迅予提議究竟作何辦理萬望明白賜示云云 
　　東北城商界討論東北城商業聯合會昨爲銅元事特於下午二時召集非常職員臨時會議公推正會長馮秋心主席陳天生紀錄首由主席起稱輕質銅元充斥巿面擾亂圜法破壞金融有害民生莫此爲甚本會迭據各商店代表來會詢問辦法者日有數起而本會對此問題實難應付若照日前聯席會議議决之辦法一律將輕質者拒絶通用則於商家事實上必難辦到倘依縣長之勸告而仍行流通則輕幣定必源源而來洋價繼之增高生活因之益困依然於事無濟更有慮者萬一造廠幣鑒於新幣之不能流通而仍行重鑄舊式龍幣則於抵制之策仍無裨益凡此種種應請在座諸君詳細討論補救方法以便商家有所適從云云當由趙紫垣主張將輕幣完全拒絶瞿廉卿主張將輕幣折扣朱柏如陳仲良蔡明心等主張照常流通言論紛紛莫衷一是又有陳天生起稱此項問題關係極大苟無统一之善法其勢必引起紛糾故本席之意應由本會備函詢問縣商會對於此項輕薄銅幣迅以召集各業代表妥議劃一行用辦法待縣商會答覆後再於星期日常會時討討使用方針庶免參差而泯糾紛云云衆皆贊成其說全體起立通過又據張瑞生提議現在官廳對於印花稅業已定期舉行檢查本會應請文牘部繕具通告分發各商店請爲一體注意免致受其苛罰云經在座者贊成通過此案歸文牘部辦理散會 
　　虹口六路商界聯合會之會議虹口嘉興路東鴫綠路歐嘉路梧州路狄思威路肇勤路等商界聯合會前昨兩日爲巿上拒用輕質銅元邀請各商店開緊急會議到會百數十人僉以本路居民經紀負販者多均苦力營生所賺無幾自南京路聯合會發起拒用以來本路人民互相紛擾暫議今且通用待南北總商會錢業公會各聯合會銀行公會等議定後再行實行云云議畢散會 
[電車又拒用輕質銅元]  
　　英美電車公司鑒於邇來本埠各商號提議拒絶輕質銅元勢將實行特於昨日起傳知各賣票人仍照從前提出之三種輕質銅元即日起不准通融收用故昨日起電車乘客購票被剔者比上次拒用之時尤爲嚴厲云 
[工界聯席會議紀]  
　　聯合通訊社云昨日下午三時上海機器工業代表蔣長年理髮工業代表王炳南漆工業代表汪堃水木業代表陳安南縫紉工業代表張吉甫勞働代表鄭森桂外及履業皮工業等五十二人在法租界黄河路中國工會開聯席會議公推陳國樑主席劉華山紀錄主席報告議案（一）銅元充斥百物昻貴關係工界生計影響很大請衆各抒意見（二）張吉甫起立云官廠濫鑄奸商私鑄有壞巿面去年曾拒絶不用輕質銅元不料未久洋價又漲工人所受痛苦一言難盡查此項銅元與前清順治錢康熙錢比量銅元一枚幾可相抵應請大家注意作對折通用銀元作價一千方可銷除濫鑄私鑄之幣本席主張依照各團體議案一致拒絶不用云主席提出意見擬稍待時日再俟商會銀行公會錢業公會如何辦法再定行止蔣長年附議次由鄭森桂起立云現時有人以工商友誼會名義假山東路會所發起勞工總會是否工人發起團體很多本會能否加入請衆討論次由鄭森桂陳肇榮等云發起勞工總會恐非完全工人應派人調查當推定陸蘭亭陳國樑周玉峯陳肇榮調查後再議加入衆議贊成蔣長年發言前日閱報載勞工紀事童理璋是社會是工界有力份子究竟此是何種人物應請大家研究倘工界發生重大事件以及銅元米貴房租加金該有力份子必能帮忙解决陳安南謂如果有力份子專以登報出風頭我工人當一致否認全體贊成主席提議阻止同仁輔元堂某董事喪失道德遷移塜地事今日先行提出議案下次公開大會研究遂散會 
[日華紗廠罷工六誌]  
　　浦東陸家嘴日華紗廠男女罷工情形已五誌本報兹悉工人方面連日在紡織工會討論對付方法其前次議决條件稍有更改㈠釋放張王二人方有調停餘地㈡懸牌恢復工會名譽並承認工會爲全體工人代表向廠家交涉的機關㈢承認前次所訂之交步條件㈣賠償工人停工期間的損失並償工補足㈤定要日人山内辭職離出日華紗廠㈥經紗車女工論件計算以上六條用工會名義致函大班答復而淞滬警廳徐廳長於昨日午後飭警帶同工人代表張益章渡浦勸諭各工人即日上工然後再與廠主磋商解决各工人堅持不允當經三區曾署長於午後四時許親赴工會演說大致謂該工人等前次罷工經鄙人費盡精神出任調停得以圓滿解决此次因經紗車女工五人要求論件計算未遂牽動全部工人罷工迄已六日雙方損失頗鉅若再各趨極端終非了局鄙人看來爾等所要求之一二三條尚無研究之價值姑置勿論至第六條經紗女工五人係向在廠内做工並非新近加入其要求論件獲資應於前次罷工時提及故此條亦工重要只有四五兩條有討論之必要如爾等能退步不要求停工損失則余可勸大班將山内停歇云云各工人咸謂此次並非我等罷工實屬廠主鎖閉廠門不許入内做工今以貴署長勸導情面其停工損失一項可允折半曾署長諭候商同大班核復旋卽散去 
　　又社會主義青年團學生團等因日華廠罷工風潮擴大遍發傳單請各界一致協助並致函紡職工會通知各工人務守文明不可騷擾致引起官廳干涉願爲貴會後盾等情英美捕房總巡麥高雲君亦於昨日飭派華探潘連壁渡浦調查一切並勸諭廠主從速解决又昨日午後浦東陸家嘴瀾泥一帶忽發現反對工會之傳單多張下署日華廠工人一份子警白工人等羣相詫異當將發傳單之陳三子張益山衡起等三名拘獲抄出未曾發完之傳單數百張詰據陳等同稱係受該廠一號巡丁金某之託每人得小洋五角等情即將三人扭區訊辦 
　　又一消息云日華紗廠罷工已多矣昨日警廳將工人代表張益章放出再商調解條件張郡於上午十一時返會三區警署即着人至會請各代表磋商解决條件各代表即將衆工友所表决之條件携往呈於署長之前其條件如下㈠釋放引王二代表後始可言調停否則無磋商餘地㈡懸牌恢復工會名舉並承認工會爲代表全體工人向廠家交涉的機關㈢承認前所訂之交涉條件㈣賠償工人損失照日計算償工亦須補足㈤定要山内辭職㈥經紗車論件計算署長即云一·二·三·六·四條可完全承認四·五·二條必須犧牲一條始可請諸位代表勸告工友才好各代表即言署長已禁我們開會我們又那敢開會呢署長說不要緊不要緊你們回會召集開會去我即到會裏來同大家商量至三時許署長到會即開全體大會署長即將前六條逐條說明要工人讓步工人即大聲反對署長見勢不可當即起說你們無論如何總要給我們一點面子破去一點才好各工人停了半晌說山内無論如何是要撤除的署長說山内我也希望他辭職因爲這一次的罷工完全是他引起來的後工人說賠償損失我們只多讓一天或有的說讓二天署長卽說好了就是這樣明天上午九時回信罷 
　　聯合通信社云日華工人罷工後向各團體呼籲要求援助昨水菓地貨商聯會虞植卿致函該廠大班勸其和平解决文云日華紗廠理大島先生鑒資本家拿錢出來設廠爲的什麽是要賺錢（發財）工人們勞勞碌碌的作工爲的是什麽要養家活口分開來說各爲其事合攏來說和衷共濟無資本家就没有工廠無工人就没有貨出如此說起來廠家與工人關係很大的現在爲了很小的事情鬧得很大再拿很大的題目做文章恐惶是不對的萬事請你們雙方祇可和平商酌不可過於激烈工人組織工會係工人聯絡交情交換智識謀幸福的機關好比人的咽喉若有人要將他的咽喉割斷試問人要呌嚷嗎試看香港海員罷工爲了工會被封的關係竟犧牲了二月功夫爭到將工會啓封爲定前車可鑒現在工界的智識與毅力非十年前可比請你們要和平一點辦理稍留餘地免得兩受損失不勝企盼水菓地貨商業友誼聯合會虞植卿上 
[各工團執行委員會昨訊]  
　　禁止彩票之運動 
　　聯合通信社云各工團執行委員會昨日下午二時根據前次執行各案一一辦理除國是會議用工會名義擬請各工會法律顧問聲明理由一致反抗外浦東紡織工會被日華紗廠否認工會摧殘工人該廠夏巡官將工人林小毛捕押後工會代表張益章王春鑫亦被拘押警廳公决去函請釋並函責問日華紗廠經理大島及通告各團體一致援助次有安徽駐滬勞工總會報告該省去年「六二」師範學生姜高琦爲教育經費請願被軍閥慘殺事公决下次開會討論又該執行委員致護軍使交涉使函錄下（致護軍使函）略謂吾人深痛賭博爲害之大常使人覺悟者早經嚴切厲禁原期化被稂莠減少游民今禁賭博之風色未艾而發行奬劵之奮興有數十種之多國人具遠大眼光者認爲賭博之化身其借慈善工賑實業河工等名義大書頭奬幾萬元而蠱惑世人引起一班青年婦女勞工夥友貪婪不韙親身當試開彩不中悲鬱戕生時有所聞竊思奬劵貽害國民不少遜於賭博素稔執事關懷民瘼務望速將各種奬劵設法厲标嘉惠工商至紉公誼（致交涉使函）我國政治腐舊早被友邦所貽笑而近年來異想天開之奬劵蓋世流行隳墮人格租界當局嚴行禁絶我工人感之今法界當局忽爾開放奬劵營業與其當時勒限禁絶先行矛盾想執事蒞滬有年洞悉情形對於開放奬劵營業一案請向法領事竭力交涉無任感切 
[儲金贖路之兩訊]  
　　大游行决仍舉行贖路游行業已由籌備事務所致函各學校函云逕啓者本埠各學校贖略運動大游行兹經學界委員會决議定於本月二十八日下午二時舉行用特函請貴校查照先爲預備並注意以下三事㈠地點由本委員會專函通知外如欲加入者請與委員會面洽㈡各校於本月二十六日即星期五十午四時以前到天后宫橋上海總商會内贖路游行籌備事務所領取袖章報告出發人數㈢各校舉出糾察三人負游行時维持秩序責任㈣旗幟由各校自行置備以關於『提倡贖路』爲限以上三端務請分别辦理爲荷云云 
　　函催各銀行報告總數本埠籌贖膠濟路委員會委托本埠各銀行代收儲金照章每星期六須報告一次俾知確數兹查上星期内存欵尚有交通中華江蘇大豐大陸通易明華富華浙江絲繭東亞上寶農商鹽業東萊永亨等銀行未有報告故該委員會特致函上列銀行催促函云逕啓者按照華商銀行議决儲金方法各銀行於星期六將儲金各户報告一次並經敝會印就報告單分送各行兹查上星期六（自十五號至二十號止）收欵報告單尚未送到務請即賜塡就送下以便查核儲金總數如上星期未曾收到儲金亦請示知爲荷云云 
[工部局董請復答刑制之未准]  
　　工部局董事鑒於邇年滬上盗案之多復議於會審公堂規復笞刑制度以儆兇頑兹將總董史密司氏與意總領事羅斯氏往復函件譯載於下 
　　㈠四月十二日史氏上意總領事函竊查近年工部局巡捕房記錄租界内持械盜案及其他已遂或未遂之行暴案件增加之速誠有一日千里之勢是以總董等僉謂處治此等案件若非另於現行刑罰上加施笞刑不足以儆兇頑流弊所及誠恐滬上風俗將日益澆漓莫可補救謹案任各總董曾於一九一七年一月二十七日及一九一七年十一月二十六日先後上書貴領事團懇請贊助於會審公堂中規復笞刑兹因總董等鑒於目下西牢中所覊各犯大半迭經犯案屢戒不悛竊謂僅用監禁之罰無笞刑以爲之輔於此輩愍不畏法之徒實難冀其收效觀於各國施用笞刑於重案者之刑事記錄可以取證用敢凟陳台端深冀貴領事團對於一般案件施用笞刑固所反對而於已遂或未遂之行暴案行件規復笞刑辦法予以贊助如蒙俯允實爲德便 
　　㈡五月十五日意總領事覆函接准貴總董四月十二日第二二四六號公函要求敝领事團對於已遂或未遂行暴案件規復笞刑辦法予以贊助當於日前邀集各領事開會討討僉稱規復笞刑一事無論如何實難加以討論 
[美署建議偵探機關應註册]  
　　工部局覆未能實行 
　　四月二十四日駐滬美國代理檢事郝爾柯姆氏致書工部局總辦李台爾氏略謂邇來駐美領事公堂裁判官施爾氏訊案時發見本埠偵探機關OrientalSecretService之事人有被控從事向法租界某華人詐取錢財者施爾氏囑函請工部局注意此事並建議凡偵探機關均應令向工部局註册俾得由捕房管轄 
　　五月五日李台爾氏覆函略謂工部局如能令本埠偵探機關註册則極願接受來函建議但目下尚無必要之權力故未能實行此舉惟此種機關旣有不安分行爲工部局殊願助施所可遏制之適當舉動且將通知所牽涉之方面 
[華界偵探拘人之交涉]  
　　四月十九日牛門律師致函工部局總辦李台爾氏略謂據楊樹浦路第二千九百五十一號松春醬園報稱四月十六日有華界中國包探在該醬園門前碼頭强拘該園工人馬福林沈晋昌祝人和押入小艇載往緝私局收禁此種越界拘人實屬非法請向華當道交涉即將馬等開釋並予相當賠償云云五月三日工部局總董史密士氏據情函告領袖領事意總領事羅斯氏請向華員嚴重交涉即將馬等開釋 
 
 

Page 14

 
 
[防杜海員花柳病之任務]  
　　四月三日上海海關稅務司洛特氏致函工部局總辦李台爾氏略謂駐京比使曾請中政府加入防杜各國海員花柳病之列國聯合會並請總稅務司考慮中國應事加入該會總稅務故願知中國能否履任所負之義務其主要任務乃在全國主要口岸設備醫藥或醫院爲染花柳病之水手免費治療並作細菌等之察驗俾斷定病人是否已有黴毒余曾以此事商諸海關醫官柯克斯氏繼乃向上海公濟醫院函詢一切其覆函謂該醫院對於華人除入頭等病室者外槪不收容且不能估計每年中政府應付之津貼云云故特函詢貴局願否爲中政府擔任此事所治療之水手大約以外人居多惟當約定不得拒絶中國水手貴局如願爲之請示明每年應需津貼若干五月九日李台爾氏覆函略謂工部局之意以爲治療染花柳病中國水手之最善辦法應由中政府商諸上海公衆承認之中國醫院主事者可否給予津貼擔任此事至於外國水手則目下悉由上海公濟醫院治療察驗梅毒細菌一節則定有取費章程工部局願爲中政府照章爲之 
[航業消息倁日工人小販歸國日多]  
　　據日輪公司云近數星期内中國工人及小販之往東洋者大爲减少在三四月内每一日輪出口三等艙内幾盡爲此輩華人占乘至今則各日輪赴東時小工負販等華人幾有絶跡出口之狀而由東洋歸國者反日見其多昨日一天内此項商工人之從長崎等來滬者若翁榮經錢俊初王㛢美林家善林順齊等共三四十名聞其多昨日一天内此項商工人之從長崎等來滬者若翁榮經錢俊初王㛢美林家善林順齊等共三四十名聞其原因緣在東不能生活故不得不歸國云 
　　美國航務部前日令本埠太平洋郵船公司將金邦號輪改名克里扶倫總統號帝邦號輪改名威爾遜總統號毫雪邦號改名林肯總統號獾邦號改名海立遜總統號克里爾邦號改爲海斯總统號今該部以提督公司西雅圖班五郵船同爲五三五隊之新輪應一致在改名之列故於昨午又將擬定之新名稱電傳來滬令將華納溪號改稱瞿菲遜總统號海峽邦號改稱麥笛遜總统號樞石邦號改稱麥克雷總統號銀邦號改稱約開森總统號松木邦號改稱　倫得總統號云云現在航行中國之十二輪悉已更正新名矣 
　　太古輪船公司現因滬甬班内航務發逹新北京輪艙位太少特議定擴充辦法從本月三十號起駛入某船廠拆建於大餐間上級添加一層艙位作爲頭等客室可以多出客位甚夥其班次擬以滬漢班輪之盛京號暫行代開云 
　　美國陸軍軍官李雷氏T·J·Loary·及日政府新簡派駐滬之鳥羽軍艦内海軍軍官伊籐石覊夫同於昨日從東洋搭乘筑後丸到滬 
　　東三省吉長鐵路之日本局員田澤禮二昨日奉命來滬同來者有留學生李觀羣孫公亮李應文等均乘博愛丸到申 
　　法郵船盎高爾號明日往法此間有湖絲三百數十件裝至馬賽等埠 
　　東洋生絲之運歐者甚多前日日郵船開赴歐洲時船中裝有運至馬賽之生絲九百八十一件聞其質品較吾國湖絲銷次又有日本之樫木甚衆計一萬四千八百四十六件日本絹品一百七十件青豆三千三百五十包麥酒一千箱云 
　　提督公司之東方武士號由大連來滬六月六號可到上海船中裝有來貨一千七百噸又有勒德儂號由青島來滬六月三日進口來貨亦有三百四十噸 
　　此次日郵社之立斯本丸由日經滬赴美除有大批日本砂糖三萬五千九百二十二包外另有美國各商家在日本購辦之肉桂五千三百五十件肉桂油五十桶肉桂芽五百件云 
　　怡和洋行之客善皮號由德運來鋼鐵雜貨三千噸現定二十六號赴日裝去有大宗西瓜子花衣二千噸云 
　　昌興公司之俄羅斯皇后號郵船已從温哥武開出經過域多利將抵日本昨日來電謂於六月二日到滬當日便往小吕宋香港云 
[日清貨棧大火續紀]  
　　浦東老白渡日清公司二三兩號棧房失愼焚燬大宗紙頭芝蔴絲頭等情已誌昨報兹悉該棧買辦陸某昨日傳集管棧房諸人詰問起火原因咸稱火係二號棧房二層樓發生迨小工覺察火頭已從窗口冒出故將棧門關閉等情所有各客家被焚貨物紛紛開單報告保險行察核昨日各皮帶車仍在吸水灌澆餘火一面由保險行雇工檢取餘燼以便拍賣聞此次損失計逹六十萬金左右云 
　　星報云據日清輪船公司主事之日人聲稱昨日該公司浦東貨棧之失愼共約損失銀四十萬兩兩貨棧及棧内儲存之貨物全成焦土棧内所存者有九江運來之紙七萬件擬運往天津及北方其他口岸得且有雜糧豆餅等物貨價值銀三十萬兩棧屋值銀十萬兩不日即將興造該棧屋及棧内之貨物均由東京某公司保險云 
[海軍署派員入京結算鹽餘欵]  
　　海軍總司令蔣拯以代理財政總長鍾世銘前受張作霖之指使將政府核准撥給海軍軍餉之鹽餘欵項四十萬元掯不交付意欲推翻鹽餘撥充海軍軍餉之成案迭次交涉鍾氏均置不理奉直交綏之際鍾氏將鹽餘接濟奉軍餉需事後爲直吳查知將鍾監視現因節關政府需欵已恢復其自由以便籌欵所有海軍軍餉一二三四等四個月應得鹽欵共計有一百六十萬元究竟部中收到若干亟應向鍾氏嚴行交涉以明眞相蔣總司令乃於前日在署召集本港各艦長及公署職員在署會議僉謂端節在邇需欵孔亟各艦欠餉節前均須籌發俾各人清付欠欵以免爲難當即議决即日派員入京會同海軍部軍需司長前往與鍾氏結算鹽餘餉欵云 
[國是會議昨開談話會]  
　　因到省者未足法定省區再定本星期日開大會 
　　中華民國八團體國是會議報到代表現已有魯·京兆·豫·蘇·皖·贛·閩·浙·鄂·湘·陜·川·粤·甘·與僑埠共十五省區縣團體亦有閩·蘇·豫·贛·浙五省本定於昨下午二時在總商會開大會因臨時到省得爲「魯」劉茂桐喬金澤魏景祥崔藩「京兆」邱醒理「豫」田錫翰「蘇」黄任之沈信卿盛竹書秦聯奎楊春綠馬炎文「皖」凌毅「贛」吳叔莊胡實圃「閩」李思賢「浙」何飛「湘」何積煌「陜」張季鸞「川」都懷堯温嗣康「僑埠」邱心榮韓希琦「甘」孫炳元代表王彬銑諸君縣團體到會代表爲「閩」吳弦劉陽生「蘇」黄立「浙」蔡起瀾諸君共計僅十三省區二十八人較法定數缺一省區不能開大會乃改開談話會公推黄任之君主席先由主席說明本日因湖北代表赴杭未返廣東因事未到故未能正式開議現在改開談話會如有意見可自由發表馬炎文君主張明日（卽今日）再開當由書記孫福基君報告爲時太促則接洽通知頗有困難崔藩君主張延至本星期日（二十八日）舉行因星期日各代表可較閑暇也沈信卿君與盛竹書君等均表示贊成主席以崔說付表决全體通過次邱酲日君謂组織大綱所規定如每次開會均須十四省區方可開會不無困難以後如有報到團體之三分之二卽可開會贊同者甚多主席聲明請邱君卽行起草俾各代表得加聯署以適合於議事大綱之規定次吳弦劉陽生二君對於组織大綱亦有意見衆亦請其依議事大綱提出大會討討次邱酲旦君提議本星期六開談話會衆謂可以不必當由主席聲明二十八日開會本日已到者務請準到所有議案亦可先事籌備也議畢已四時許乃散 
[散蒂芬行動誌詳]  
　　聯合通信社云美國銀行團代表斯蒂芬氏由京南下考察我國社會眞實狀况爲歸國報告投資我國之根據氏到滬後决意親赴南通一訪我國東南實業泰斗之張謇觀其建設之事業及諮詢張氏對美國投資我國之意見先由斯氏秘書托淮海銀行經理致意張氏得訊卽電大公子孝若君面見斯氏表示歡迎并預定大逹公司大慶輪船專任接送斯氏爲行程所限决於二十四晚乘吳淞輪船前往陪往者有上海美商會副會長建業公司大班衛琛君美商會秘書羅威士君張孝若與陳葆初得斯氏提前赴通之訊乃急電南通另派脚划船迎接登岸因長江輪船除大逹鴻安寗紹三公司船隻可以停泊天生港躉船外餘均用脚划上卸行客諸多不便也張孝若氏於晚間十一時親至吳淞船上與斯氏鬯談許久并表示已因事未能陪行之歉忱請淮海銀行匯兌主任周啓邦君陪行引導周君爲哈佛大學經濟碩士在美與斯氏曾同事於摩根銀行斯氏定於明日返滬即日午後前往寗波决於星期二回美云 
[葡官商歡迎葡兵艦]  
　　星報云葡砲艦伯翠利亞號今晨抵滬本埠葡領事及葡商以葡國兵艦已多年未蒞滬港擬邀集全體僑民大舉歡迎聞其所定秩序二十六日晚間在卡爾登西飯店歡迎艦中將士開跳舞會二十八日下午假沈家花園開游園會公贈銀杯二十九日下午在葡領事署開游園會 
[賽槍大會一星期之經過]  
　　總分數推陳如松第一中心彩郝伯陽爲最高 
　　人婦女彩第一二奬均屬華人 
　　本年第二十一週萬國賽槍大會於本月二十·二十一·二十七·二十八·四天在靶子塲舉行等情屢誌本報兹悉二十日早晨六時大會開始比賽各國賽員共計一百二十四人先後整槍蒞塲准時比賽第一次二百碼卽第九種第一課快槍十響靶升七次每升五秒鐘結果華人陳如松得四十六分居全塲之冠第二次仍二百碼快槍十響共限半分鐘陳如松得四十八分又居第一當時各國賽員頗爲驚奇咸贊陳君快槍之神妙第三次下午一時三十分比二百·五百·六百碼慢槍各十響其六在碼一墩華人郝伯陽射足五十分全塲爲之譁然二十一（星期日）早晨比賽三百碼快槍十響共限四十五秒鐘又爲陳如松占勝得四十五分一時靶子塲上陳君陳君之聲往來宣傳不絶耳鼓外人之好勝於此可見一斑下午爲第一種婦女彩比賽二百·五百·六百碼慢槍各七響結果得奬婦女十八名揭錄如下（一）孫寶昌夫人（二）干青雲女士係英人尤司代射（三）李處女士（四）干惠如女士係日人石角武夫代射（五）沙立文女士（六）開夫人係華人干庭輝代射（七）戴脫夫人（八）洪司女士係美人韋而納代射（九）奥球女士（十）把德夫人係英人高登代射（十一）李雀女士（十二）陳楊秋瑾女士係英人麥邊代射（十三）麥邊夫人係瑞士人勞白司曼代射（十四）麥克斯會納夫人（十五）白羅司女士係華人楊仲绰代射（十六）愛而别脫女士係美人瓊根司代射（十七）林格司脫夫人（十八）華德生夫人係美人開代射 
　　（總分數最優五名）（一）華人陳如松三百六十一分（二）英人羅司三百五十七分（三）華人郝伯陽三百五十三分（四）華人王衍慶三百五十三分（五）日人伊籐一郎三百五十分（中心彩）華人郝伯陽最優計得四十七個（第九種比賽）（愛混班）華人王衍慶八十三分勝（愛字班）華人陳如松九十三分勝（皮字班）英人栢雷三十三分勝（西字班）英人果敗七十六分勝（地字班）日人石角武夫八十一分勝尚有十墩比賽在下星期結束最後五分鐘奪錦標者一時尚難逆料也 
[討論反對管理醫生條例]  
　　任意發令之反響 
　　國聞通信社云自内務部頒布管理醫生條例以來本埠醫界團體咸極駭異兹聞神州醫藥總會業已擬有具體辦法通告全國醫界准備派代表聲請撤銷該項條件並定於今晚七時召集全體會員鄭香討論務逹目的云 
[昨日之金融巿况]  
　　昨日銀幣巿價仍見小勢上午爲七錢二分五釐七五行後略高爲七錢二分六釐二五比前日小半釐現洋裝往無錫常州江陰等處繭巿用途者因銀根甚緊爲數不多是以洋釐轉鬆 
　　銀拆上午又高至五錢滙豐銀行收欵四十萬兩道勝花旗麥加利等各銀行收欵六十萬兩下午銀拆已回小至三錢八分較前日小去二分巿上洋商方面出口貨正活動之時故外人之銀根亦不甚鬆云 
[昨日元芳呌莊之巿况]  
　　昨日星期四爲元芳洋行輪值拍買西緞元絨羽綢紅布巿布原布細斜竹布漂細布等疋頭之期共排列各貨八百二十三件計三萬五千六百五十五疋較之上届多三十二件計一千三百七十七疋所拍巿價有漲有跌比前略爲見鬆因銀根甚緊拆息在四錢五錢之譜是以不無影響北帮及長江各帮密波等買進稍多其餘則不見踴躍云 
[友華銀行滙巿報告]  
　　昨日友華銀行滙巿報告云二十四日倫敦大條銀價近遠期俱縮三七五紐約銀價跌至一角二分一二五倫敦紐約間匯價升爲四元四角五分一二五今日開盤時各國滙價仍照昨日其後巿况見軟英鎊電匯縮至三先令六便士半美金七十八元七角五分日金漲至六十兩五錢餘亦隨之名有漲落是時巿况頗平英鎊美金成交頗多其價五六七月份交貨英鎊三先令六便士七五美金七十九元二角五分惟因巿上有大種匯票售出加以投機家向皆購進今復紛紛售出滙率續漸回硬至收盤時巿况極硬英鎊售開價近期至七月份交貨三先令七便士半美金售開價近期至七月份交貨八十元七角五分昨日倫敦巿塲印度及歐陸均有現銀售出收盤時巿况頗平紐約巿况亦平售出者較多 
[昨日之外幣巿况]  
　　昨日（二十五日）標金巿况疲弱各票賣買因之稀少價格僅港票稍漲馬克及各種盧布無變更外餘者大都跌落計英金票縮三分買價爲七元七角二分荷蘭票下一分買價爲六角二分花旗票跌一分半買一元七角零五釐法郎小二釐買一角五分四坡元跌五釐買八角五分半老頭票跌五釐買八角一分半港票漲二釐買九角九分五盧布千元新票買四兩二百五十元票買一兩一錢五百元票買十三兩五錢五元至二十五元票買九兩五錢馬克買六釐七五巿况平平價格與「二十四日」巿價相同云 
[昨日之國内滙兌巿]  
　　昨日（二十五日）京津來電銀洋兩匯均見漲高銀滙高五錢洋滙漲半元北京公砝每千兩合申元一千零四十九兩五錢銀元每千元合申洋一千零零五元天津行化每千兩合申元一千零五十七兩五錢銀元每千元合申洋一千零零四元漢口洋例跌二錢五每千兩合申元一千零二十四兩五錢銀元每千元合申洋一千零零一元半沙巿九九銀每千兩合申元一千零七十兩宜昌宜平每千兩合申元一千零二十七兩銀元每千元合申洋一千零一下四元九江南昌温州等銀行每千元合申洋一千零零五元蕪湖銀元每千元合申洋一千零零三元五角蚌埠銀元跌五角每千元合申洋一千零零四元安慶徐州清江海門等銀元每千元合申洋一千零零四元南京蘇州鎭江揚州無錫常州常熟等銀元每千元仍合申洋一千零零一元五角宜興南通銀元每千元合申洋一千零零二元杭州寗波嘉興湖州紹興餘姚等銀元每千元合申洋一千零零三元蘭谿銀元每千元合申洋一千零零四元半福州厦門銀元每千元合申洋一千零十元重慶九七平銀每千兩合申元九百八十七兩五錢較（二十四日）行巿暴漲五兩成都九七平銀亦漲五兩每千兩合申元一千零十二兩五錢萬縣九七平銀每千兩合申元九百九十五兩重慶成都萬縣等銀元仍與申洋相同云 
[近週中之茶巿]  
　　祁門紅茶本週已有到貨上星期五卽已開盤售價甚好最高者七十六兩次者自五十三兩至六十兩不等第一日開盤卽售開六百餘件趨勢頗佳本星期一又售開九百餘件價較開盤時稍遜二日中成交者有一千五六百件上星期四所運到之貨即已售空本星期一又運到六七千件繼續成交者亦有一千一百六七十件惟價格已較跌落最高價六十二兩低者五十二兩今年祁門紅茶因承去年巿面堅俏之餘風出產額驟增至四五萬箱洋商見到貨踴躍頗思抑價且先令迭漲價格益趨跌落惟銷路尚好當無大跌之慮紅茶趨勢據該業中人觀察今年售價當不能如去年之奇昻去年紅茶本爲供不敷求之巿面蓋今年出產旣多供求兩平巿面趨勢亦看平平惟今年紅茶較去年增多十餘元一擔業此者將無利可獲云路莊綠茶尚無到貨大槪在端節左右到滬土地莊綠茶業已開盤珍眉開價三十六兩成交一百三十三件蝦目三十五兩成交三十五件售價尚稱不惡今年籌辦土莊棧者頗不少本週售開之茶計祁紅二千八百十二件密紅老百三十五件珍眉一百三十三件蝦目三十五件云 
[天雨與棉花之關係]  
　　滬上自前日起連日大雨據老於農業者方不滿初過通海太倉及本埠各鄉棉花正值下種之時天時太旱泥土堅硬不能下種小雨最爲適宜若前昨之大雨則種子卽被冲去又將重行佈種上年蘇屬陳花亦受此影響致收成大歉今日各紗廠通州太倉本花已完全無存全恃印棉周轉是以通崇海太倉各屬農人皆倚植棉爲生活者恐再蹈去年之失望云 
[浙鮮繭第四批到滬]  
　　滬杭甬鐵路彚通公司昨日（二十五）由長安站運來滬鮮繭二百八十五包係上海公記之貨又長安裝來鮮繭一百三十包係上海復興之貨又拱宸裝來鮮繭二百六十五包係上海大成之貨以上共計運到第四批鮮繭計六百八十包均運抵上海南站卸車今日（二十六）由繭捐員會同海關洋員查驗放行 
[南翔捕獲謀財害命犯]  
　　忍心害理之刦匪 
　　國聞通信社云纍犯謀財害命之兇徒潘阿小葛阿弟等日昨在南翔附近江橋鎭北首姜四圖地方全體被獲按該匪徒等自去年以來每至夜間在該處附近鐵路上守候行人見單獨生客即行謀害刦取財物並解散屍體掩埋田間以滅形跡聞已有十餘起之多附近居民雖略有所聞但畏該匪等兇暴均不敢聲張自入春以來更形膽大不避耳目在日間見戴有首飾之女客或衣服完美之過路行人亦行謀害抛屍河中故今春在該處附近鐵路橋下已發見無名男屍二具迄未破案日前又將一自申至翔年約五十餘之行人謀斃棄屍路旁始經該處鄉警報縣請驗並將兇手葛阿弟等緝獲今經劉知事再三訊問聞已承認數起並招出同黨多人云 
　　尚有本埠新聞等轉入後頁 
雜評二 
[糾紛（旡用）]  
　　天下事糾紛不足患惟糾紛而永不解决爲足患其所以不能解决者非糾紛之不能解决糾紛者無解决之心也無解决糾紛之心者未審解决糾紛之後究有如何利益不解决糾紛終蒙如何弊害也此大好中華民國將永葬於糾紛二字之中嗚呼不可悲耶 
　　一國之事糾紛幾何年矣軍閥爭地盤政客爭權位嘐嘐擾擾試計此十載中治績奚若一省之事糾紛幾何月矣議員之對峙官紳之相持名曰爲地方實則鬧私見試察近數月來效果奚若一地之事糾紛幾何日矣團體與團體爭個人與個人爭爲公乎爲私乎同床異夢各具肺腸試審最近狀况意味奚若脫平心靜氣以思未有不自覺無謂啞然失笑者蓋今之中國處今之潮流實不容再爭意見復鬧閒氣甲以攻乙丙以毁丁何不可乙以攻甲丁以毁丙循環報復寗有紀極曾不如戮力同心和衷共濟所謂糾紛者自有頭緒可尋不必用快刀斬儘可以纎纎玉手繅矣 
 
 

Page 15

 
 
本埠新聞二 
[大有榨油廠另組訊]  
　　大有榨油廠倒閉後所有賬項業已整理清楚自經債權人會公决將全部產業考報標買兹聞總商會副會長秦潤卿公斷處處長方椒伯前日柬遨全體會董評議員及實業界在四馬路大觀樓宴會到者數十人並聞業於已閉大有廠擬另行組織藉以維持實業云 
[請發人力車執照之拒却]  
　　本埠寶恩公司備人力車二百輛擬專供外人僱乘函請工部局發給執照工部局覆稱公共人力車執照限定八千張今全數發出工部局不欲增發執照故所請未能照准 
[滬杭路三等車中查獲煙土]  
　　滬杭甬鐵路一百零六號二三四等慢車昨日上午九時零五分由上海南站開出行至楓涇時車上辦事員吳讓賢見三等客座下遺有小蒲包一只形跡可疑當時查詢無人承認情知有弊立將該蒲包携至楓涇站會同站長拆閱包内鹹菜裏有紙包實係烟土點見約工七百餘小包價值數百餘元當經站長備文申解該管局長察核轉解地檢廳銷燬 
[四路房客請願團會議]  
　　聯合通信社云山東福建蕪湖愛多亞四路房客請願團於昨日開第二次全體大會到者二百餘家代表男女老幼齊集一堂首由請願代表吳竹君報告開會宗旨並請山東路商界聯合會職員童理璋報告房東公平洋行派代表柳君來會接洽情形謂公平洋行待遇房客甚爲和平尤能體恤房客艱苦情願延期半月寛待房客另找相當居處若反對拆屋翻造一節實難辦到且此屋歷年已久不過因去年加租風潮發生以來各處房金陡增你們小本營生欲找相當房屋亦是甚難總之有錢之人可以出資另租或暫居無錢之人祇好將種種的痛苦訴說於房東予以格外之挽救一切方法均須自决云云次有來賓全國工界協進會王吉人電氣工界聯合會王奠世二君到會演說大致謂你們都是做工之人現在做工之人爲最苦據今日所見同人等當以公道的主張援助諸君希望諸君團結一致不要你推我讓云云次吳君請大家討論辦法㈠繼續要求延長時間打么笆㈡組織團體推舉代表㈢徵收經費以便使用一切㈣調查户口㈤設辦事處㈥如有滿意答覆即可别圖進行末又臨時書記劉志成報告各路商聯會來函援助並童理璋君爲最後調解童君應允設法務使雙方滿意云云 
[俄災會游藝股致俄劇團書]  
　　要求廢止中日戲劇舞及類似之舞蹈 
　　俄災振濟會游藝股自俄劇團表演侮辱中國之中日戲劇舞後即責令俄劇團演員登臺請罪道歉外復於次日（二十二日）晚間召集會議討論對付辦法當卽公决辦法三種㈠公推任矜蘋君代表游藝股携函往晤俄劇團囑令取消中日戲劇舞及其他相類之舞蹈㈡答覆晚報署名顚字之記者㈢邀集各報記者說明一切並報告交涉經過情形兹聞俄劇團於任君往晤之後召集重要演員先行協商結果定今晚九時再行召集全體演員共同討論並於今日午後二時電告任君日内將有滿意之答復云其游藝股去函云主任先生台鑒敝會爲振濟貴國災荒事假座夏令配克戲園邀請貴團蒞會演舞集欵不幸而發現侮辱敝國民族之中日戲劇舞是種惡劣舞蹈不僅爲敝國所絶無抑亦敝國國民所萬想不及之事當時雖已由先生代表貴團當衆請罪道歉然僅足平一時之憤不能清未來之辱兹爲敦厚兩然僅足平一時之憤不能清未來之辱兹爲敦厚兩國民衆感情計函請貴團將悔辱敝國民族之中日戲劇舞及其他相似之舞蹈悉行刪除不再表演則不獨兩國民衆之情感可由是益增濃厚抑亦中俄兩國前途之幸也 
[俄災振濟會今晚閉幕]  
　　俄災振濟會上海部定於今日（星期五）下午六時召集董幹全體職員並各團體代表舉行正式閉幕大會詳細報告會中情形並討論運糧振濟辦法云又該會昨日續收到捐欵如下聶老太太一千元哈同夫人二千元陳維新經募八十二元小洋四十二角銅元一百十八枚三育大學一百元民國路商聯會吳亮生十五元小詳八十角明元二百十一我　心　四元　　　八十元　　氏女校十七元四角胡永該五元　兆　一元小洋五角毛冷同業公會二百二十元羅卜　一千元華　公　四十六元李恒林五十元小洋七十角許秋　一百十一元小洋二十一角兩元六十五枚南洋路　學校四元小洋九十九角中國公　八元小洋五角 
[勞動衛生講演大會通告]  
　　上海工商友誼會衛生宣講部昨發各會運告云警啓者本會訂於五月二十七號即夏曆五月初一日（星期六）下午二時在本會舉行勞動衛生講演大會素仰貴會諾君高見對於暑期之衛生問題必然有所賜教因吾工商兩界之勞動者智識程度均甚幼稚衛生問題尤不注重致每逢在此時間身患時疫而天亡者甚多若不提早防禦一旦遇着危險非常我勞動同胞多保　工度日豈忍因此犧牲有用之親愛勞動同胞乎爲特具函通告届時務請早臨發抒宏論是爲至盼其開會秩序（一）主席報告開會旨趣（二）公共演講（每人五分鐘）（三）衛生問題（甲）暑期時疫（乙）工廠機器（丙）商店赤膊（丁）食物菓飯（戊）旅行車船（乙）地方里巷（庚）小菜塲（辛）臥馬路等（四）贈送聯益善會痧藥水（每人一瓶）（五）分發衛生白話傳單（六）自由談話交換智識（七）摇鈴散會 
[中國衛生會徵求消息]  
　　中國衛生會徵求會陽明隊隊長沈信卿君昨日下午七時在青年會會食堂宴請各副隊長等西餐到者約二十人先由沈君起立致詞謂荷蒙諸君光臨不勝榮幸鄙人被推組織陽明隊深慚不克勝任祗以忝列教育界不敢不稍盡責任極盼諸君匡其不逮應如何進行徵求請共同討論次胡宣明報告組織徵求會之經過情形次翁國勳提議添設支隊長請各學校校長加入過養默以多設隊長反致責任不專主張按照原定章程不必添設支隊長潘競民謂今日最要之問題爲確定副隊長諸君熱誠到此可否即請慨任副隊長衆贊成當即推定昨日與宴之沈叔逵黄祖詒張叔滋（胡伯承代表）沈商耆過養默楊舞心翁國勳楊聘漁毛復初潘競民陳炳章滕白也兪元爵趙靄吳顧旭初（吳子青介紹）及業經接洽允諾之沈同一顧珊臣趙師復顧拯來蔣保釐等二十人爲副隊長事務所即暫設於江蘇省教育會由潘競民君接洽一切聞沈君復定於今日下午四時函謂各小學校校長在省教育會内討論徵求事宜以冀共策進行云 
[振德女校游藝會紀]  
　　靜安寺路哈同路口振德女學校定本星期六假座西藏路寗波同鄉會開游藝大會每票定價一元兹將其節目秩序佈列於下 
　　（一）奏樂優美西樂隊（二）國歌本校（三）歡迎舞蹈本校幼稚生（四）拳術巿民公學童子軍（五）百令鳥歌本校幼稚生（六）新劇本校高級生（七）舞蹈北區公學女子部（八）國樂（少年宣講團（九）急救旗語紹興旅滬公學設立中華童子軍上海模範團（十）鋼琴獨奏沈彥女士（十一）女子拳術中華女子公學（十二）舞蹈北區公學女子部（十三）新劇中國公學大學部（十四）西樂上海音樂社（十五）國技武德會（十六）火棍陸禮華女士（十七）舞蹈優美舞蹈團（十八）影戲魯克滑稽片 
[聯益善會殮葬近訊]  
　　分水廟後草棚内江蘇興化人朱玉章之子懷友年十二歲及江蘇東台人董中榮五歲子榮生患病身死無資棺殮當經屍屬偕同王寶山吳錦標至華界胡家木橋香烟橋路上海聯益善會報告該會派員查實各施棺木一口由屍屬殮厝於分水廟壇上又安徽人張仁湯年二十八歲病故於美租界北永祥里一千四百四十三號無人棺殮經該會會員梁高萊君查實塡付聯票亦即飭令扛夫舁材前往殮葬於該會義塚云 
[華洋博濟醫院延期開診]  
　　近聞七浦路華洋博濟醫院本訂於夏曆五月初一日開診近因愼重起見須延請醫學優深者充之一時籌備手續未臻完備准於夏曆五月十五日實行開診所請醫生均係富有經騐人才云 
[碾米公所開會記]  
　　上海機器碾米公所因現值端節將至諸事均應整頓故昨日常會改爲特别大會下午二時在本公所舉行正副會長張樂君錢貴三曾影毫曁評議員及司月同業均到會開會後由曾會長發表略謂此次直奉戰事開端後安徽蕪湖江西淮陽江邊等處來米不無减少一因軍界採辦軍米二因各產地士紳未缺先慌有阻止出口之動議於是各廠碾米不無影響較平時减少十之二三我同業對於此事應加注意現在未届青黄不濟之時米價尚平定滬地非產米之地係行銷之處不能無來源接濟若各處有阻止輸出應報請米業各團體及公所公同去函力爭次又議同業度節賬目等應一律結清客家不能宕欠等事以清手續以後滬寗火車押滙來申之秈米須貨進廠之後方能滙欵不能先行匯去庶免有短缺斤量等弊衆皆通過散會已五時矣 
[工部局巡捕運動會]  
　　二十五日上海日報云本星期六年後二時半工部局巡捕在跑馬廳開大運動會該會每年舉行一次有中國印度日本西洋各國人作種種比賽凡二十三種日本人有柔道擊劍印度人爲相撲騎馬隊爲賽馬云 
[安鎭救火會成立]  
高昌　所設之安鎭救火會係山紳商各界組織成立而無辦公房屋及僱存消防器具之地址暫以巡警局之餘屋爲會所兹由紳董錢裕基等籌欵特在南車站　面餘地租賃建造新房一所現已落成昨由會董等已將皮帶等件一併遷移並　定期開成立會東邀各界參觀云 
[義勇中華軍試砲訊]  
　　　滬何護軍使以陽曆六月十一日爲萬聞議勇軍華隊前往吳淞海灘試漢野砲之期届時開砲射擊驚牽聲警較大誠　　近水陸商民人等聞聲驚疑誤會自應先期布告昨特分令寶山縣及吳淞要塞張司令等迅即出示邇告一面函致滬寗路局任局長查照届期中華隊官兵六十人野砲四尊馬匹數頭到　時准予備車儎送以便赴淞燥演云 
[雙輪牙刷公司之擴充]  
　　雙輪牙刷公司在滬創設工廠製造各種牙刷已歷年餘出品精良故自開始營業以來各埠均能暢銷本埠永安先施兩公司及各大藥房各大洋貨店均代經售歐美各大商店亦有來函訂購者兹該公司因供不敵求特擴充資本添建房廠增置機械加工製造以應世人日用之誥藉挽國家權利之失將來營業發逹未可量也 
[湖北劵開奬記]  
　　昨日爲第四十三次湖北正劵在滬開奬之期假南巿久大碼頭利濟總局内舉行兹將開出之五大奬號碼及經銷各票號照錄如下頭奬二萬零三百七十六號鎭江善利全二奬一萬一千五百十號杭州義利源三奬二萬零二百四十一號本埠有利源四奬一萬八千元九百十四號漢口義大利又四奬二萬六千五百三十五號嘉興大利公司五奬一萬一千五百六二號鎭江善利全又五奬一萬四千四百十五號漢口義大利 
[浴池内之巨聲]  
　　法租界西新橋街升和總里順風園浴堂於前晚十一時許浴池内忽然有吻炸裂其聲甚大四面玻璃窗門及天幔玻璃均被震碎並傷及某浴客肩背事後經捕房華探目韓邦逹程子卿方福林前往查看一過呈報捕頭核奪 
[製刷廠爐子炸裂未傷人]  
　　閘北共和路德興鉅美製刷廠即前在义袋角遭火焚斃男女多命之美華製刷廠改組者前晚十一時半該廠新購愼昌洋行之烘猪毛爐子忽然炸裂其聲甚巨燒火工人見已肇禍即逃逸無踪幸時在深夜工人已停工散歸故未傷人四區警署即在該廠西隔壁巡官李壽山聞聲立率長警到塲察勘一週將該廠管門人王汝寶帶區看管聽候調查再核 
[警廳招領迷路男孩]  
　　淞滬警廳收有男孩一名名楊福根年十二歲浦東董家護人黑面孔和尚頭長髮穿月白藍地條布褂藍老布褲赤脚破鞋係於本月二十三日夜二時在一區六分所境内迷路者據供在浦東從叔叔種田來浦西到八仙橋親眷家祖母呌老四養牛我出外遊玩迷路云云現留置新普育堂家屬速往認領 
[檢察官驗尸兩則]  
　　滬寗車撞斃之婦人坍屋壓斃之兩工人 
　　昨午寶山縣吉一圖地保李順寶投上海地方檢察廳報稱有一江北婦人某氏家住太陽廟施粥廠前草棚中每日必赴麥根路貨棧門口掃取地脚爲生家有子女各一子年五歲女年八齡昨日該氏掃取地脚而回行未數步適有滬寗火車由南翔開駛來滬致該氏不及避讓爲火車撞倒當將該氏右手左足碾斷並傷及腦部等處立時車送鐵路醫院醫治無效旋即因傷斃命現在屍送鐵路附近馬棚之中由警署傳諭地保爲此來案報請相騐車檢察長委派鄭檢察官眈檢騐員等乘車前往屍所相騐當騐得該氏頭部腦壳已損委員内傷致斃諭飭地保報堂給棺收殮候查明屍屬再核 
　　二十八保八九圖地保盧孝生投地檢廳報告曹家渡克巿立成里房屋雇作頭潘子祥拆造不愼舊房坍下壓死工人陳寶郎倪梅郎二名請騐等情已誌昨報昨日地檢廳所委之蕭檢察官等蒞塲分别騐明已死陳寶郎倪梅郎委係壓傷要害而死塡明屍格判令屍屬倪福林倪桂華等具結棺殮 
[蘇洪元控妻置毒謀害續誌]  
　　飯與飯碗砵頭送醫院化騐 
　　廣肇路居民蘇洪元偕兄蘇洪福控妻蘇王氏心存不良戕水銀置在飯中意圖謀害由警函送地檢廳訊押候示在案連日由檢察官提案研訊該氏堅不供認下毒於飯碗之内問官以案情重大有關出入乃據情禀明車檢察長除將該氏收押外昨午講函飭警將水銀和飯碗砵頭送往南洋醫院請該醫生詳加花騐其中有無毒質俟化騐明確復候再核 
[戳斃小蓬頭案歸原審官訊核]  
　　流氓張阿四（即喇叭阿四）於西曆一九二○年八月十六號在浙江路某烟紙店樓上小總會内用刀微斃同類小蓬頭阿生案發沈往香港兹又潛回被探拿獲解奉公共公堂諭着押候訊究在案昨晨由廨復訊據捕房刑事科代表費斯福律師上堂譯訴本案内同黨甚多現已懲辦二人尚有數人在逃查本案前由關正會審官承審應請仍歸原審中西官承審云云經兪襄讞得稟商之美丁副領事判張仍帶回捕房候解請原審官訊該 
 
 

Page 16

 
 
[大中華紗廠特别撫卹軋斃童工家屬]  
　　日前吳淞大中華紗廠精紡間有一浙江蕭山縣籍蔡姓十三歲男工因在工作時間偶不經心悞觸機器慘遭身死該廠監工員報知總協理當令本廠庶務備買衣棺收殮由該童之叔蔡雲卿領存浙江會館暫厝該童家中僅有老母一人尚負痼疾困苦情形不堪言狀該廠總理聶雲臺協理九任先素懷慈善乃特派本廠職員准日内將該童靈柩伴送蕭山歸葬原籍以免骸骨遺棄他鄉並擬由公司捐洋百元由二君自已捐出若干再向辦事人募捐苦干即交其職員帶交死者之母俾資撫卹 
[武昌路行人猝斃]  
　　昨日下午有年約四旬之某甲行經武昌路忽得急病倒地猝斃經巡街捕查鑡歸報捕頭派探往將屍體舁入騐屍所候調查屍屬報請公共公廨中西官相騐 
[躍登輪船失足溺斃]  
　　前日下午五時許有年約二十左右之某甲手持西文簿子圖章等物前往法界外灘公司碼頭欲搭太古小輪渡浦適該輪船已開而某甲即一躍希圖登輪失足落浦溺斃當經該舵工停輪撈救屍身未獲後由鄰船撈獲簿子圖章經巡街捕帶回捕房報告捕頭事爲水巡捕房梅捕頭得悉昨飭探往法捕房將撈獲之物取回以資查核 
[汽車撞傷一男一婦]  
　　昨日午刻有二千一百十七號汽車駛經外白渡橋塊百老滙路撞倒海門人林大坤身受重傷由虹口捕房一千零九十號華捕到來押令汽車載送受傷人往同仁醫院醫治一面帶該汽車夫入捕房稟候捕頭發落又有一千四百九十九號汽車於昨晚八時許駛經公平路撞倒婦人平陳氏頭部等處皆跌傷由提籃橋捕房一千二百二十五號華捕到來押令汽車載送受傷婦人往同仁醫院醫治旋即帶該汽車夫入捕房稟候捕頭發落 
[馬車碾傷陳阿崇]  
　　寗波人陳阿崇昨晨八時詐在愛多亞路行走被馬車撞倒碾傷腰腹甚重經大自鳴鐘法捕捕百七十號華捕到來送入仁濟醫院醫治一面拘馬車夫入捕房請究 
[魚販控包探糾衆行兇之續審]  
　　滙司捕房包探陳玉山及孫雙喜被愛爾近路小菜塲魚販孫生財孫生利孫才生樂阿根等在公共公廨刑事科狀訴糾衆行兇毆打成傷一案昨日經關讞員會同英包副領事升座繼續提審由原告代表律師命證人徐廷桂上堂證明被告於四月七號上午十時許在該小菜塲將原告毆打時我曾目覩因向解勸被等不理又據證人劉阿五聲稱我因解勸曾被孫雙喜披頰一下陳玉山其時是否在塲我未看見又由證人杜根發證明伊亦自覩被告毆打原告是實於是陳玉山之律師即向各證人盤詰一過並詰據陳玉山供稱是日上午九句餘鐘我因調查失竊事赴四馬路總巡捕房至十句餘鐘乘六路電車回在海寗路下車與孫生財樂阿根相遇彼等向我謂爾妻蔡氏因買魚與伊爭吵我當答以現在有事無暇顧此彼等遂投捕房報告此案未發生之前我在北福建路火燒塲彈壓見孫生利亦到火塲被我踢過一脚此次之事想係因宿恨而起孫雙喜我素不相識語旋由兩造律師略辯數語中西官判改期續訊 
[冒探拆梢行兇之戴趙各禁兩月]  
　　法捕房已革華捕戴錦勳前晚糾同無賴趙湘泉至法租界火輪磨坊街某號門牌陳沈氏家冒充包探以調查烟子窠爲由强欲拆梢十元不遂即行行兇事爲探目沈德福唐雲卿查悉前往將戴趙兩人一併帶入捕房昨解法公堂請究先由原告投訴拆梢情形並稱婦人允給銀元詎戴等心尚不足任意恐嚇行兇適爲探目等到來拘案請求查究詰之戴趙供認拆梢不諱中西讞員判戴趙兩人各押西牢二個月期滿永遠逐出租界 
[爛泥渡之尋仇行兇案]  
　　爛泥渡人王新友係在南洋公司爲工人前晚工畢返家行至該鎭中巿第一樓茶肄門口忽與素有仇隙之張德起途遇彼此揪扭毆打張袖出利刃亂戳致王之後背及右腿各受刀傷一處當由巡警到來將雙方拘送三區警署因案關傷害於昨備文派警將王新友張德起移送地檢廳下午由檢察官預審之下騐明王新友受傷屬實判令回去自醫張收押候原告傷愈再行訊辦 
[杜家宅之因賭互毆案]  
　　西北鄉北新涇東首杜家宅小荼肆主杜友香於前晚糾衆在店抽頭聚賭當有王阿囝金瑞卿等因賭冲突與杜爲難一言不合雙方糾合多人互相爭毆旁觀者立報四區警署加派長警馳往將金王杜三人拘獲押送到署察得金瑞卿臀部已受刀傷四處諭令交保回家自醫杜友香王極囝等於昨午函送地檢廳經檢察官提案研訊之下判杜王分别收押應候下鄉檢騐金瑞卿傷勢再核 
[薛世福聚賭罰五十元三十五個賭徒保洋充公]  
　　薛世福因在北海路五十號屋内聚賭抽頭前晚被老閘捕房捕頭偵悉率同中西包探前往將薛與賭徒王明生徐永福夏正興等共三十五人連同賭具一併帶入捕房着薛拘留餘人准各存洋二十元保出昨奉公共公堂提訊各賭徒保出不到奉中西官着將保洋充公以薛故違禁令判罰洋五十元着令繳洋開釋賭具銷燬 
[嚴子林賣烟罰百元]  
　　法捕房包探查得居民嚴子林家擅設烟榻容人在内私吃洋烟違章故於前晚稟明西探目至該處抄出烟具等物帶入捕房諭令交保昨日傳至法公堂請究先由西探稟明前情詰之嚴供認不諱中西官判嚴罰洋一百元充公烟具没收 
[胡漢卿賣土邱阿大無干]  
　　胡漢卿邱阿大因在廣東路六百零二號屋内私賣烟土被捕房查獲將胡邱兩人連同烟土一併拘解公共公廨奉飭各存洋二百元保出候訊在案昨晨由廨復訊即據中西包探上堂稟明前情並將抄獲之烟土呈案請究訊之胡邱兩人延律師到堂辯護以邱並無關係請爲核釋云云經兪　讞核供商之美丁副領事以胡故違禁令判罰洋一百元充公烟土送海關焚燬邱阿大無干開釋 
[廣東路之燕子窠賣烟膏並設燈吃]  
　　粤人周阿莫李阿發李坤成在廣東路五百八十六號屋内私售烟膏兼設燈吃前日被捕房查悉派令中西包探協往搜獲烟膏烟具當將周與兩李及烟客徐錦堂周金文李堂羅星盧素芝等一併帶入捕房昨解公共公廨經中西官訊明判周阿莫李阿發各罰洋三十元李坤成罰洋二十元烟客各罰洋三元一併充公烟膏烟具併燬 
[不交定貨案之堂諭]  
　　百司洋行洋人前投法公堂控永裕號不交定購鉋鐵等貨違背定貨合同請求追還貨欵及損失銀洋一案判下堂諭飭遵在案昨經中西官商明堂諭判曰案據原告具控被告不交定貨等情經本廨訊明屬實着被告兩共交還原告銀七千五百三十三兩有零堂費一百四十七兩亦歸被告負擔限八天内付清 
[陸宦氏與拐案有關]  
　　婦人陸宦氏與虹口海勒路三百九十六號門牌程季臯之十六歲女兒招弟被拐失踪一案有關昨由包探管宗餘獲解公共公廨稟明此案拐匪已獲潘恒祥潘范氏兩名業已判决各押三年惟傅媽迄未緝獲等語中西官判陸宦氏收押候提同在押之潘恒祥等質訊核辦 
[盜匪姘婦押六月]  
　　婦人王曹氏向與盜匪王二姘識現爲法捕房探目韓邦逹偵悉將氏拘獲並在氏家抄出手槍一支帶入捕房昨解法公堂請究先由捕頭上堂稟明前情並將手槍呈鑒詰之曹氏供此項手槍係姘夫王二之物現王逃往何處不得而知婦人尚有六歲兒子菊生請求恩宥等語中西讞員判曹氏押女所六個月以儆男孩菊生送堂留養俟該氏期滿後交其領去 
[漢口妓女逃滬求援]  
　　濟良所中西女士昨晨伴送女子李照添至公共公廨第一刑庭即據李女供稱在漢口地方爲娼因不善逢迎遭龜鴇虐待是以逃滬投所求援等語中西官得稟判李女發濟良所留養 
[川沙警佐太鹵莽]  
　　浦東川沙境曹鎭李桂林店内日前忽有川沙某警佐率領巡士六七人闖入搜索破扉揭被倒篋翻箱無所得卒拘李至警察分所詢問告發之季唐氏知係有誤遂將李釋回惟該鎭商民以警官如此濫用職權實屬侵害家宅安寗妨碍身體自由公憤難平聞議呈請當道嚴予懲戒云 
[公共公廨訊案彚錄]  
　　昨晨公共公廨民四庭由關讞員會同英包副領事訊理（一）新瑞和洋行訴南成都路六百三十八號門牌租户馮少山等抗不繳付房租案結果據本廨查帳員報告按照現在加租及估值計算僅得常年五釐七毫半之利息應判馮少山等於三個月後按照加租數目付租所欠租金並着繳清（二）婦人趙胡氏延甘維露律師訴其夫趙龍泉不顧贍養案結果被告限三天補繳所欠四個月贍養費五十八元並着於十四天内另覔妥保仍照前判按月支付原告律費應由被告賠償十元（三）梁誠謙延甘維露梁棣佺律師訴夏城樓承造房屋延不完工案結果改期續訊民三庭由張襄讞會同荷卜副領事訊理荷蘭人提耳門訴殷雲財不還啤酒價洋五千三百二十八元案結果限被告於十天内將酒交還原告逾限即照原告所控之數判着償還 
　　又午後民四庭由張襄讞會同日領事田中氏訊理（一）晉豐米店延梁棣佺律師訴孟春帆不還米洋案結果着被告償還原告洋二十元（二）陸寶義訴孟春帆不還借洋案結果註銷（三）李遐昌訴李泉生不理墊欵案結果被告請求開釋不准（四）范維屏訴蔣友明欠洋案結果改期兩禮拜再訊（五）王鴻儒訴劉士吉賠償車輛損失案結果函致鹽城縣將該被田畝變價匯廨再核 
[誌謝]  
　　昨承雙輪牙刷公司惠贈雙輪牌牙刷兩打謝謝 
來函 
[張孝若來函]  
　　頃讀貴報本埠新聞欄内載省議員張孝若將建議取締輕質銅元云云閱之於事實不符輕質銅元遺害商業社社實非淺鮮孝若與友人談話曾有非設法取締不足以謀商業之安全云云並無建議省會之事實更無關於此事提出之議案孝若辭謝議員在去年開會之時其後未至省會一步對於省會早已脫離關係敬此聲明即請更正登入來函樣爲感張孝若敬言五月二十五日 
公布欄 
[江蘇高等審判廳]  
　　民庭判决馬洪熙與馬曹氏因債務涉訟上告一案（判决主文）本案上告駁回上告審訟費由上告人負擔桑本發與潘肇元因庵產涉訟聲請拒却一案（决定主文）本件聲請駁回聲請訟費由聲請人負擔羗生榮與羗王氏爲婚姻涉訟聲請救助一案（决定主文）本件聲請駁回龔蟾香與秦子良因贖田涉訟控訴一案（决定生文）本案控訴准共註銷張東來與唐長春爲蕩地涉訟聲請再審一案（决定主文）本案再審之訴發交上海地方審判廳調查裁判以上五月二十四日劉幼請與喬維臣爲墳地糾葛上告一案（决定主文）本案上告准予註銷上告審訟費由上告人負擔夏光第等與王方氏爲墳地涉訟上告一案（判决主文）本案上告駁回上告訟費由上告人負擔袁蔡氏與施道章婚姻涉訟控告一案（判决主文）原判撤銷施道章在第一審之請求駁回訟費由施道章負擔以上五月二十五日 
　　批示姜策六呈一件爲江都縣勒掯訟費違法推諉請予令筋具領以保法律而全信用由呈悉據稱該民人前赴江都縣公署請領未予受理訴訟發還訟費銀二十一元該縣批示未准前任移交着令自赴佟公館領取等情查縣司法費遇有知事交替業經本廳令飭均須接辦交代在案該民人前繳訟費雖在佟任之内王知事到任之際何以不行催交殊爲不解究竟所呈是否確實候令飭江都縣知事查覆　辦抄粘一件轉發此批（以上五月二十四號） 
　　公示遵違案准大理院函囑逹朱幼山與吳天書爲債務上告案内判决正本一件當經派吏送逹去後兹據承發吏莊氷報告朱幼山於前數日合家潛徙上海又無親友代爲收受無從送逹等語合亟依法公示送逹以二十日爲發生效力期間特此公示中華民國十一年五月二十三日公示 
　　批示周卓庭一件呈交新證據聲請重行審理由狀悉查該案業經本廳於本年四月二十八日判决並於五月十六日發還原卷在案該民提出報紙等件可否爲利益裁判之新證據應由該民適用再審程序逕向第二審衙門請求核辦所請發還更審之處於法不合礙難照准原件發還仰即來廳具領此批劉和孝一件請求發還卷宗以便具領證物由狀悉查本案卷證業於本年三月二十七日發交江寧地審廳發在案着即知照此批（以上五月二十五號） 
[江蘇高等檢察廳]  
　　批示顧仲華狀悉查該民旣經張獻廷具訴侵占行欵無論屬實與否均應靜候該縣依法偵查所請未便照准此批巴杰臣狀悉據稱各節係屬民事糾葛如有不服應向該管審判廳抗告此批解有明等狀悉查此案旣經句容縣依法受理斷不能由該民等違法刁抗仰仍遵傳迅赴該縣聽候偵訊所請指定管轄之處仍不准行此批王立（即士逹）狀曁抄件均悉仰候令行常熟縣知事嚴緝獲案件法訊究此批朱新甫據訴已悉仰候調卷核辦委任狀存此批田永壽狀悉候調卷核奪此批（以上五月二十四號） 
　　批示李大庚狀悉查本案控訴審判决並無違誤所請提起上告之處應不准行此批吳永逹等據呈已悉該民等對於原縣辦法旣無若何不服則該案應即作爲終了對於本廳無所用其撤銷仰即知照此批温汝嶓等狀悉已於吳永逹等狀内批示矣此批夏祖培狀悉仰即遵照前批仍向原縣呈催可也此批陶文甫狀悉候調卷核奪此批（以上五月二十五號） 
[上海地方審判廳]  
　　批示一件楊咸林狀請暫緩交欵由狀悉准於本年陰曆四月三十日前將應繳之首飾銀洋一併交案給領不得再有延誤致干未便此批一件陳全福等狀交案欵由准交此批一件王際雲狀請銷案由狀悉准予銷案此批一件王際雲狀請分别執行由據狀已悉此批一件買少臣狀稱有病請送堂醫治由狀悉准即片送新普育堂醫治此批一件蘇本桃聲請抄錄兄蘇本炎訴陸亦泉不償貨欵一案判决書由聲請悉卷查本廳民國五年九月二十五日判决蘇筠尚訴陸亦泉貨欵糾葛一案並無蘇本炎之句究竟蘇本炎是否蘇筠尚係於何時病故仰即明白聲叙再候核奪此批一件楊咸林狀交欵項曁銀鐲等件由准交此批一件張衛氏狀領契據由准領此批一件朱維善狀領賬簿由准領此批一件錢文卿狀請傳案押追由狀悉准傳沈福卿來案訊辦此批一件梅玉川等狀請照判執行由狀悉准予提案訊奪此批一件嚴恆康等聲明一案兩訴由狀悉已定期五月二十七日上午九時開庭審理仰候集訊核奪此批以上五月二十三日 
[上海縣公署]  
　　批示孫堅堂等呈爲藐視法令擾害公益環求提案由批來呈謂侵占公路詞意不甚明晰姑候提二十五保九圖地保王大坤到案查訊該民等亦到案備質此批上海皮鞋業代表周瑞生呈爲組織公會請求備案由批呈及附件均悉該商組織上海皮鞋同業公會旣據報明縣商商加函證明應可照准惟證明書應由商會備具五份蓋用鈐記送署以憑分别存轉仰即知照此批附件存張得華呈爲認充夫頭具結求充由批呈悉該民認充二十五保十五圖外日暉地方糶間夫頭旣據取具南洋中學校長王紳培孫及肇順船廠等商號蓋章保結候函致上海巿經董查覆核辦結兩紙存此批 
　　批示閘北餘慶里房客代表　雲康等呈爲弁髦法令無故加租請求傳究由批呈悉查滬上房屋不准無故加租業經會銜布告在案據稱餘慶里房租由每幢每月八元已三次加和至十三元之鉅現該房主又欲於五月起每幢月加五元竟超過原定和價一倍有餘如果確眞殊屬爲數太多惟利是圖應由該民持批商由閘北巿經董轉勸該房主謝林記不得無故加租如有特蠻威嚇等事詐即呈訴該管法庭查究該商民等亦不得藉詞拖欠致干併究仰即知照此批毛恒受呈爲蹂躪祖墓請求給示保護由批呈悉候給示諭禁仰即來暑具領此批董召南呈爲清潔不良請求撤換由批該會旣係商昇聯合會於地方庶務無涉據粘呈大同里各房東原　所述清潔不良各節何以不致函經董而獨函該會轉逹殊不可解前據具呈當經明晰批示在案昨據經董議復業已指令飭遵所請應毋庸議此批粘件揭還 
 
 

Page 17

 
 
   
 
 

Page 18

 
 
自由談 
遊記 
[步行環遊全球記（二）] [  梅魂]  
　　余聞斯語行至彼前曰貴船開往何處曰長崎Ｎagasaki余曰佳余本欲往長崎今必乘君船言時手入袋取一圖出曰君等請視圖内預定之地非長崎乎日船長微笑答曰君如能乘余船願贈百元壯君行色旁立一美人亦和曰君等能乘日船除日人贈百元外吾更贈四百元余唯唯蓋美人亦開往長崎之某船船長也時余手復入袋取四像片付日船長曰請詳視面貎不至誤收言已游戲數小時出門歸庽已萬籟俱寂鐘鳴十二下矣 
　　翌日鷄唱後卽晨興早餐畢入巿購裝貨之大竹筐三藏三人筐内外裹以蔴袋獨步至日船乘機入日人輒笑却之如是者三可見船長已戒備矣至晚余思及化裝復入巿購假鬍與黄色衣余掛鬍畢對鏡自笑曰吾年忽老矣又入船直至第一號艙中見窗有紙條一書愛迪生三字適船上服役人來見余詢名曰余名愛迪生彼頷之余續曰余有行李在某旅館速取來須臾三筐移至室余付力金訖出室觀船之各部及海景九時船行余遥望兩岸星星之火照耀似千萬流螢至十二時已離海入洋矣遂赴餐室而三人之所以不餓者因預貯餅乾於筐内故也 
劇談 
[參觀百代收音記] [  舍予]  
　　前日友人丁悚邀赴百代公司廠内參觀白牡丹收灌戲音此舉予頗贊成蓋特丹嗓音中氣俱臻上乘久爲人所稱許此番蓄入話匣旣可自留紀念亦藉覘腔調上之時代變遷至聽者悅耳猶其餘事也是日灌筒六隻一爲醉酒四平調三眼一段一爲原板一段至來在百花亭止完全無缺一爲玉堂春西皮倒板及廻龍並代三眼一句一爲玉堂春接唱二句至在院中住了一正九春止一爲西湖主二六八句流水四句一爲樊江關西皮原板八句摇板二句共成三片製片手續甚繁八九月間方能發行是日留雖六筒而唱實倍之筒之地位有限又有固定之分秒少旣不可多唱一絲亦不合用初唱醉酒頭段換筒凡四樊江關亦更易重灌二次祇二段醉酒及接唱玉堂春一次便合予於此乃知收音之難所以有侷促不能安詳者也所留諸片預爲批評以醉酒爲最玉堂春與西湖至無分軒輊樊江關夾有念白數句清脆之至原擬念穆天王白曰惜未帶有小生若得完全念白一片南北更無其匹矣西人於收畢用出音針試開時頗爲贊美亦奬其嗓音柔潤氣節和平云丁悚之友某君携有照相器具攝去一收音圖影未知影中有予在其間否 
[文苑]  
　　江君紅蕉以其令祖母朱太君節孝榮典徵文啓見示狀太君生平懿德甚備太君今行年已六十有六紅蕉爲具事狀請旌於政府得徐總統賜給節礪松筠匾額及證書奬拿等件將於夏曆四月二十七日陳典祝嘏以娛其重闈余謂古者孝子之事其親首以色養更進而顯親紅蕉蚤失椿蔭事其祖母蓋孫而兼子職者今君旣請國典之褒揚又就交游中廣徵文辭其顯親之志彰彰如此則摧而言其平日亦必無虧色養可知矣余又思及紅蕉平日所爲文章皆戞然獨造極清新通暢之致謂非淺涉者所可幾及今讀太君之事狀益信其淵源有自宜紅蕉之感激奮發急急求所以壽其親者自世之衰狂獷者動言非孝吾人苟視理未昧則恒人之有壽其長上者亦當置一言以咏嘆之矧以文章聲氣夙契如紅蕉者耶因不敢以謭陋爲辭輙勉成一詩佐太君進一觴焉沈禹鐘 
　　薰風泛酒快稱觴金母開顏引興長白髮春秋原有自畫堂歲月正無央充閭喜見孫枝秀持儉能爲門業光大節卽今榮賜錫壽車遥接婺星鋩 
曲話 
[西崑拾零] [  蔴畊居士]  
　　或謂南曲之創始淵源於宋代盲翁負鼓之詞宋紹興間有負鼓盲翁演唱蔡中郎事蹟者陸放翁有「滿村聽唱蔡中郎」之句按此則南曲琵琶記之胚胎而崑山徐梅遜前輩華乳山房詩集中有紀明人張元長事者詩曰「嬉笑文章雅擅揚何須負鼓趙家莊盲公死後風流盡零落梅花舊草堂「自註張工詩有句云「斜陽古柳趙家莊負鼓盲翁正作塲」蓋正當崑曲蟬蛻之際而爲吾邑南詞發祥之鼻祖也 
　　南曲盛倡於元末明初其最著之傳奇即荆劉拜殺與琶琶五種是也荆爲荆釵劉爲白兎拜爲拜月殺爲殺狗五種之中詞曲之最佳者首推拜月琵琵而詞句之最劣者莫如白兎殺狗揣之作者當時自必心裁各具而成曲中善本惟恐後代俗工傖夫爲之竄改致點金成鐵而使文字之美醜遂有天壞之别不可全責諸古作家文字之工力未能悉敵也 
雜錄 
[兒時雜憶（三）] [  陳家慶]  
　　余家前臨曲水後枕高山左側有方塘一曰梨娃其名義不可考雲姊喜垂釣每夕陽西下課散後曲針爲鈎削竹爲竿携余坐垂楊下柳絲一碧波平如鏡鬖鬖綠鬟恒向水中認取顧魚見人影潛而不出每危坐數小時初不得一尾姊性旣緩則徐徐坐而待之謂終必獲一鱗歸佐晚膳余笑其痴棄而他適 
小說 
[社會小說人間地獄（一○九）] [  娑婆生]  
　　第十七回忽掛先容五爺匍芻强書債劵稚子驚啼 
　　賈大人道怎様屠五老爺閉了眼睛歎了一口氣道不想那張護照是過期的船要出口給關上查出可憐將米悉數充公了幸虧託人說情總算没追究罰辦可是官司雖没吃著成本全丢入東洋大海轉瞬各處不動產的押欵到期没法周轉全變賣了抵給押户簡單一句話六七舍弟的財產也全被我犧牲了我闖了這場大禍不敢聲響此時適值舍親新簡了江西的財政廳我又想找他弄一個頂上的釐差拚命辦上兩年也可以彌補些不想舍親給地方上反對也没到任我只得日坐愁城典衣質物於支持家計之外還要硬挺著付六七兩舍弟的利錢暫顧目前不致决裂誰知紙包不住火我剛剛到杭州去在這當兒四庶母爲一件事急於要錢用便將銀行存摺到行裏去支欵子銀行裏說這摺子要憑支單取的摺子不能付錢况且摺上雖有存欵五萬多實在已經支完並没餘存不過摺子没送來登罷了四庶母一聽大爲駭異又將其餘的摺據向各處行莊逐一調查也是同一說法四庶母方曉得我用空了六七兩舍弟的財產但是還不相信有這許多以爲我還有另外替他存放之處等到我從杭州回來四庶母帶著六七兩弟已是正式的興問罪之師來了並且要將其餘的不動產股票等件交出親家呀我早已狧糠及米顆粒無存那裏還交得出那時候四庶母對我的面孔逈不是平時對我五老爺長五老爺短的神氣六七兩舍弟本來是讀書無成終日和馬夫戲子混在一起混慣了的到了這時候揎拳捲袖敲檯拍桌與流氓在茶會上吃講茶一種態度親家想想我如何能受再按到實際一句話這事怪不了他們這様無禮的對付我誰呌我貪圖厚利用空他的財產數十萬金消歸烏有使他們母子成爲赤貧也難怪他急但是我悔恨無及瞞也瞞不下去講不起慚愧兩字只得跪下了一五一十向他們母子三人說穿了我們内人也和我一齊跪下了先君的家法向來不許我們向庶母叩頭哥哥對弟弟更不必說了三節兩壽必定要庶母先替我們叩頭道喜我們方還他一跪誰知今天因金錢的關係四庶母和六七兩北便以債權者的資格受我夫婦長跪而不辭也没一句拉我起來的話還只顧敲檯拍桌撤野的大駡親家你想想人人要臉樹樹有皮我如何忍得下去忍下去也不能算人類了當時便又求他們母子暫時息怒約定今天上午來解决辦法搪塞他們出門以後我和内人抱頭痛哭一塲好在鴉片烟膏我家裏現成有的我便吞了半缸下去親家不知底細以前一定覺得我吞烟爲奇怪如今和盤託出對親家說了親家諒也不能說我自盡是荒唐試問我的境界除了自盡還有第二個法子嗎賈大人正想說兩句勸勸他的話忽然胡福戰兢兢的跑上樓來對屠五老爺道不好了四老太太和六老爺七老爺又來了 
[餘瀋] [  天涯恨人]  
　　兵不裁則内亂不息縱裁兵未能善後不過徒驅無數高等流匪騷擾閭閻而已督不廢則軍閥不滅縱廢督名亡寶存安知其他武人不復繼起則軍閥又鳥能消滅耶秉筆書此爲之一嘆 
 
 
 

Page 19

 
 
   
 
 

Page 20

 
 
常識 
　　（一）投稿本增刋者其材料除衛生法制道德經濟四項外增教育科學宗教巿政繼錄問答六項其語滲攻訐個人者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛　　（一）登載之稿酌定甲乙兩種報酬甲種兩元乙種一元其願取酬者投稿時須署各蓋章於標題下（但署各不蓋章以不願取酬論）如登載一月後無人摘指其轉錄他稿者至隔月一日（陽曆）即可向本館取酬其領酬時之暑名蓋章須與投稿時同 
　　（一）問答一項專爲喜閱本增刋諸君實有疑義藉便討論起見當擇要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿　載時本增刋得酌量增刪其字句 
　　（一）抗稿不登載者原稿恕不發還 
　　成功百訣十一版沈有乾君成功百訣兹經本館十一版每册仍收回印本銀五分外埠函購加寄費一分售書處本館營業部寄售處中華職業教育社中華書局 
常評 
[公孫淵] [  老圃]  
　　公孫淵漢末羣盜也據遼東諸郡與魏抗衡恐不勝乃遣使航海南通孫權上權表辭極謟諛稱權德不再出時不世遇請其奮六師之勢收河洛之地孫狂喜然道遠力微亦弗能助也淵本無誠意特一時覊縻終成凶隙魏以璽書徵淵淵遂發兵逆於尞隧自立爲王猶與孫氏通使求爲與國同時有遼東吏士郭昕柳蒲等七百八十九人上書於魏稱公孫氏功德謂孔子言微管仲吾其被髮左袵向無公孫氏則遼土早爲邱虚遼民係於虜庭然淵在當時日幕途窮實乞援於異族嘗陰遣使者誘呼鮮卑人使侵擾北邊故鮮卑人爲之後援郭柳諸人特受淵豢養爲之鳴吠耳其後淵爲司馬懿所滅父子俱死乃知外援不足恃失道寡助適以速亡也更正二十四日常評「輕質銅圓」篇第五行「專制時代」句代誤氏合亟更正 
衞生 
[父母須防禁成年兒童手淫] [  獨樂]  
　　獸性是無論何人總是有的成年兒童手淫的緣故也是因爲他們有獸性據鄙人看起來他們若是有了手淫的事他們的身體必定一天衰弱似一天若不快早覺悟怕還有生命之虞呢但是當局者迷我恐怕一有子手淫這事的百個中難找到一個覺悟的呀危險呀爲他們的父母怎能不防禁呢我且把防禁的方法寫出來 
　　㈠父母對於他的兒童都羞道手淫二字以爲說出來不雅這是大錯而特錯試問說出來有什麽妨礙說出來救了他們的身體比較不說出來害了他們的身體孰得孰失我以爲做父親的更要時時刻刻把話來提醒他們 
　　㈡人所以樂於看小說書的因爲小說書中描寫一個人或一件事都是極生動的極酷肖的極有趣味的所以小說的魔力能引起看的人的善心和平不善心那麽淫艷的小說書獨不能引起看的人的淫心麽故我以爲做父母的最好不准他的成年兒童看關於言情的小說 
　　㈢成年兒童旣犯手淫病的那他穿的襯　他睡的被單褥子必不免有些痕跡可尋做父母的最要在這些痕跡中留意倘若有了眞憑實據便一方面大加申斥一方面多方解說手淫的害處使他省悟（乙種酬） 
道德 
[西方格言（二九二）] [  謝介子選譯]  
　　愛國心最有力（奥一得）（Ｏvid） 
　　舊愛不銹（德意志諺） 
　　酒能使人頭昏且多笑談（英吉利諺） 
　　不愧不怍如有天下（意大利諺） 
　　無益於人者是非惠風也（英吉利諺） 
　　禍不單來（丹麥諺） 
　　人貴實行不貴空想（英吉利諺） 
　　言者如布種聽者如耕耘（法蘭西諺） 
　　靈機一觸即得者每最佳（英吉利諺） 
　　母思樂之方來輒思樂之將去（亞里士多德）（Ａristotle） 
經濟 
[商業問題之研究（續）] [  吳東初]  
　　零購學（十四）貨物來源（三）批發商兼製造 
　　吾日昨曾言普通批發商一而躉批於廠家一面零售於店家居中間人之職務從中取利第有時所謂批發商者即製造家也亦即本篇所論批發商兼製造也此種批發商規模較大與零售商交往自處廠家之地位條件並不十分遷就大有「要買就買不買作罷」之槪歐美實業商業上常見之事也 
　　此項大規模之批發商往往濫用權力壟斷貨物之供給任意抬價存意作難一般零售商頗受影響然因其出品著名巿上頗有銷路亦只好聽其所爲無可如何耳 
　　考此種批發商權力之所在無非資本雄厚財力過人非資助廠家而獨家包銷其產品即自開工廠自闢農塲對於本行範圍内之出產品均自行供給無須仰求廠家故物品性質之優劣牌號之規定分量之限制均惟已意是行零售商只得照様購買絶無參與之權簡言之不啻道地廠家零售商與之往來亦即不啻與製造家往來矣 
　　不過其中有一異點爲零售商所稍佔便宜者即此種批發商若專售本廠或包銷廠家之出品而不兼作他項物品之生意則不得謂爲批發商直可謂之製造家矣唯其仍保存批發商之名義則其所經售貨品之種類必多零售商向之購買如所需於其本廠或包銷廠家之出品不足滿一箱時可要求以他種貨品補足之是於花様上之便宜未始非零售商所樂與來往也而此種批發商存在之理由亦未始不於此有關係焉 
[節省紙煙費贖路之推算] [  孫宗武]  
　寂寞徐生君謂「自紙烟流入中國據最近調查年耗九千萬有奇國人苟能撙節三分之一則三千萬路欵不難崇朝而集」吾料同胞讀此必有咋舌而不能聲者今更試以個人之紙烟費推算之究如何 
　　每日吸紙烟一包價一角於是每月實消耗三圓以月利七釐之複利法推算之則 
　　第一年終期本利總爲四十元七角零 
　　第二年終期本利總爲八十二元七角零 
　　第三年終期本利總爲一百二十六元三角零 
　　第四年終期本利總爲一百七十四元七角零 
　　第五年終期本利總爲二百二十六元九角零 
　　苟於五年後以此欵贖路旣以救國亦於個人之經濟有利復可藉此戒烟一舉而三者得又何苦而不爲或曰習惯難除戒烟非易則請求其次吸紙烟者改吸皮絲則每月所節省亦當在二元之率依前法存儲生利五年後亦得一百五十元奇大利在目前吾人未之思也（乙種酬） 
法制 
[律師雜談] [  无]  
　　律師非訟師也訟師好弄刀筆淆亂黑白顚倒是非律師之 
天職則否依法保障人權指導社會納於法軌故律師而善實足助法官耳目之所不及以法官寡與社會接律師恒與社會接民之情僞法官所不能知者律師能知之法官所不易明者律師易明之此文明法律所以禁止訟師而認許律師也 
　　雖然我國改建共和以來律師以萬計品類不能無參差論者遂以訟師目律師余每商諸友擬脫政途而執律師業友曰否顧道德者不適於爲律師余聞而疑之以爲國家立法寗有與道德絶端背謬者藥能殺人亦能治人兵能殺身亦能衞身律師而不如藥與兵乎去秋脫政界今春登錄執行律師職務以别任事並未專恃公費以生活乃友人次第介紹委託者約數起半以和解結或以勸解消略舉之 
　　㈠某甲控某乙等錢債也爲數無多卒以法官勸當庭和解此案余並未爲和解盡力然亦不起而故意挑剔也 
　　㈡某甲控某乙等錢債案審訊一次未了第二次審訊勸和解不諧下庭力爲勸告得諒解乃和使此時偏向委任當事人慫恿和解亦不成然和解固於委任當事人無加損焉 
　　㈢某甲委任索債證據確鑿余先函詢債務人乙來狀殊困余百譬告以涉訟如訟費等等債外損失至少需數十元何不直捷償還以免訟累乙仍猶豫後再三勸卒以八折了結余勸甲云如涉訟出庭等亦不資盍省此費以讓乙且留此情分吃著不盡焉在余雖少一筆收入在甲乙確省數十元且感情不致大傷 
　　㈣某甲委任辦經界糾葛者證據完備訴矣將開庭友人率被告乙來余告以已受原告委任未便接辦但以友誼告之曰此事被告恐無法不敗曷不和解試商明法律者乙初不信旣而友來商特邀甲至勸以不必到庭以留鄰里情分卒代具狀和解 
　　㈤某甲爲四五十元事商余起訴余笑答之曰一案起訴奚止數十元盍情商而緩緩催之甲之訟意漸消 
　　㈥某甲鄰人也貿貿然來告曰乙欲我捐資造橋否則將阻我行余詢以捐數曰百元左右余乃婉告之曰起訴狀紙有費訟費有費借住客棧有費值此農忙之際釋耒廢農價亦匪少蓋挽人情商萬不得已略捐之事必諧度亦不過巨何必與朝夕相見之人鬥閒氣耶甲悟而去 
　　諸如此類之案尚有數起余以和字打頭當事人類諒解可見和之一字實爲人生天性中固有之質而好訟者或因吾輩律師僅忠於一方不統籌全局甚或故以不可必勝之語　動當事人致當事人惑我言而纒訟嗚呼天下從此多事矣 
雜錄 
[端午節應改良之風俗] [  養氣]  
　　一飲雄黄酒按雄黄乃三硫化砷之天然生成物三硫化砷在化學上之分子式爲Ａs2Ｓ3其天然生成者爲板狀結晶體或柱形結晶體凡砷之化合物皆有劇毒雄黄亦然加以混入酒中尤易剌激腸胃斷不可飲 
　　二食角黍角黍多以糯米爲之性黏凝不易消化幼年兒童胃力甚弱食之易致積滯即成人食之過量亦往往使消化不良今社會中人以上之家一逢端陽皆以此爲必需之品購米包裹連日食之而不厭即茅檐窮屋亦復以爲點綴時節之需似可不必否則亦以少食爲宜 
　　三競渡競渡爲運動之一種今學校或有規定今學生練習者習俗於端陽競渡雖起於紀念屈原之遺意而於體育之發逹不無關係但鼓棹中流亦須諳熟如平日操練有素至此日爲速度之競爭固可籍以表示運動之成績若平時未嘗練習一旦冒險爲之則殊不必去歲吾鄉端陽競渡有遭滅頂之凶者故不可不愼重將事也 
　　四懸符佩艾等種種之迷信端午節多有懸符於廳堂或插桃枝於門首者俗說謂用以辟邪又有折艾葉數莖或以麻作小帚以綢布製成小荷包佩於小兒女身帝者謂可以避災免疫種種迷信實堪發噱不知符籙乃道家歛錢之具本無鬼魅何用辟邪若欲避疫則當潔凈居室節制飲食呼吸新鮮空氣愼防傳染病菌自然疾病不生無災無害今人不講衛生之學而欲以無稽之禁厭術爲消除疾疫之惟一方法其愚陋爲何如耶 
　　以上所述端午舊俗有絶對有害者有雖非絶對有害而應加以愼重或須廢止者願有心改良社會者一提倡之（乙種酬） 
 
