# 1889 - 23 - 4905665

 

Page 1

 
 
[新印欣賞齋尺牘告成] [  申報館主人啓]  
　　欣賞齋尺牘爲龍沙司花史曹仲甫先生所著大約皆貿易場中通用信札自慶賀弔　以及問候起居短簡長箋門分類别四駢六儷領異標新洵尺積中别開生面者也析疑齋主人讀而愛之謂足供操奇計贏者饋貧之糧益智之緵爰託本舘以新式鉛字印成計書六卷分釘四本刻己告成每部售洋二角半由本埠申昌書畫室及各處申昌出售　賜顧者請就近移玉購取可也 
[新印白紙曾文正公年譜大事記家書家訓榮哀錄出售啓] [  申報舘主人啓]  
　　　文正公中興致治一代名臣人皆仰其功冠本朝而不知學問文章實有麟麟炳炳者所刻全集多至百餘冊卷帙繁重携帶良難學者窮數年之心思未易得窺全豹本舘覔得初印善本先將年譜大事記家書家訓榮哀錄五種用新鑄鉿字排成印以雪白連史紙校讐詳細每部裝訂十一本價洋八角請向本埠南北申昌及各埠申昌購取均可此啓 
[續印三層佩文韻府告白] [  點石齋主人啓]  
　　是書繪印三層本向爲本齋所特創當時頗有以式不雅觀爲言者然而購者紛如爭先恐後可見揷架累累宜居不宜行船唇馬腹之提携終以重便者爲可貴今本齋率由舊章仍印三層本取原書整頁發裱不經割裂何從舛誤而又加意校讐加工精印每頁領行字無論多少　縫中備載無遺檢之卽得分本從薄書腦從寛異時定價又必從亷年内一準出書想明年需用此書者必先覩爲快也先此佈聞伏惟雅鑒 
[績銀說]  
余嘗論積榖不如積銀蓋爲濵海地方通商省分言之也然但言今日之時勢情形不患無榖獨患無銀故積銀可以代積榖而銀之所以不可不積之故則未暇及焉滬上一隅爲濵海通商中一最大埠觀其時勢度其情形推之於濵海地方通商省分當無不然試卽以滬上論之夫滬上之患無銀也不自今日始矣昔有人統查南北兩市錢庄商客店鋪行塲實存銀數約計一百五六十萬大抵出入往來各項貨物價值之數其實存於滬上者當以千萬計區區一百五六十萬將何以轉輸父易載運流通乎每年絲茶花米四項上市則市　現銀佈散鄉間銀根必至加緊洋拆必至加漲勢所必至理有固然而今年則尤甚焉南北市匯劃錢庄共六十餘家而實存銀數不過五十餘萬洋拆漲至六七角左右由外埠載運現洋百數十萬將以補其所不足濟其所不及無如滬上市面出入往來爲數過鉅雖有百數十萬現銀而銀根未見舒暢洋拆未見跌落此非滬上無銀之患乎夫無銀之患與無榖異而同無榖之爲患也凶年饑歲倉廪空虛户口逃亡人民離散老贏轉乎溝壑壯者散而之四方甚而易子析骸　之變色茹毛飲血見者傷心無銀之患斷不至此此其所以異也然無銀之爲患也生意蕭條成本虧耗束手待斃無可如何以至妻子凍餒者有之纍纍債負積劵如山索逋在門嚴聲厲色以至吞金自縊者有之其治生局促謀食艱難者比比皆是甚而有著名字號多年店家無計可施遂致倒帳者王謝世家陶朱富賈出其不意倐生變端者思其故究其原非無榖之患而無銀之患也此其所以同也且有尢甚者無榖者之患不過災區已耳此外豐稔之區猶可以輓運轉輸博施濟衆無銀則一埠如此他埠可知一省如此他省可知無論若士若農若工若商與夫小本營生依人作計者莫不陰受其害而不自知潛被其累而不及察其爲患也尤廣無榖之患不過凶歲已耳此後豐稔之歲猶可以漸復元氣重覩昇平無銀則世運爲之時勢爲之非一朝一夕之故其所由來者漸矣非有以挽回而振作之則將來剥蝕凌夷伊於胡底其爲患也尤深此所以有積銀之議也積之云者非聚歛之謂也非窖藏之謂也以積榖創出陳易新之例推之當銀根加緊洋拆加漲則出而貸之及銀根舒暢洋拆趺落則聚而積之旣無消耗霉爛之虞又無出納尅減之弊得其人以董其事其所裨益於市面者夫豈淺鮮也哉惟積銀之例有當視積榖而仿做之者有當因積榖而變通之者亦平時登諸庫藏固守謹防不准挪移假借不獨招守財虜之譏亦且膠執鮮通爲益有限若其存庄生息存典生息子母盤剥積漸加增策固善矣然至銀根加緊洋拆加漲錢庄典鋪雖有抵欵實無現銀是雖積而未嘗積也且一切處置調度苟非盡善盡美則其弊有不可勝言者積銀者爲市面起見也使地方有公事動用積銀之公項其誰曰不然然一爲挪移假借而欲抵無款欲還無期則又奈之何哉此積銀之例所當熟籌而妥議之也苟其規例精詳章程妥善實事求是至公無私旣有生息之加增又無移欵之虧空俸濵海地方通商省分常有現銀數十萬或數百萬藉以轉輸交易載運流通銀根雖緊而不至太甚洋拆雖漲而不至懸殊滬上市面庶幾其振作挽回蒸蒸日上也夫 
[本館接奉電音]  
　　昨接在京友人發來電音有本月十九二十日諭旨三道敬謹譯登○十二月十九二十日奉上諭慶裕奏懇恩賞假修墓一摺慶裕着賞假兩個月回旂修墓盛京將軍着定安暫行署理欽此同日奉上諭翰林院侍講崔國因奏親政伊邇謹獻芻蕘一摺所陳典學用人崇儒三端語多可採着將原摺抄交毓慶宫用備省覽欽此欽奉慈禧端佑康頤昭豫莊誠皇太后懿旨本月十六日貞度門不戒於火固屬典守不愼而遇災知儆修省宜先所有頤和園工程除佛宇曁正路殿座外其餘工作一律停止以昭節儉而迓休和欽此 
[剿番續述]  
　　臺灣北路生番由統領隘勇等營鄭紫陶遊戎督兵前往勦撫已登前報兹聞所剿各社一律　清鄭遊戎已于本月初一日由前敵回至大嵙崁防次論功以遊戎　下營官劉朝帶爲最偉上月十五日以前分四路進兵先將金孩兒邊界之油矸海墉達都懶各社破其門户使之無險可恃遥望金孩兒社中竹屋林立衆番酋尚率衆挖溝隘口遍埋竹簽身穿紅衫佩帶響鈴手持長槍以待搦戰劉營官見勢洶洶飛禀請後路調隊接應一面挑選敢死勇丁令通事化番等在前引路二更後偃旗息鼓驅兵疾進所過之路皆係羊腸鳥道人不能行時又狂風驟雨烟霧迷漫遊戎盡令士卒匍匐蛇行手攀野籐魚貫而上四更後離該社約數里許連放號礮一擁而進軍士等無不以一當十努力進攻番衆於睡夢中驚覺不及抵禦紛紛亂竄我軍乘勢力追擊斃甚多所獲刀鎗鏢桿百數十件及黎明各路接應之兵已到聲勢愈壯卽將金孩兒大也甘也爲細妹杜妖妖栳各大社登時攻克收降壯丁共千餘名一面開路紥隘聨絡後隊其餘左近各小社見官軍勢如破竹不敢負嵎相抗先後送子乞降論者謂此次所收各社千百年來向未歸化該處亦爲人跡所未到遊戎於數日中竟能不折一矢收降全股其功亦偉矣哉 
 
 

Page 2

 
 
[臺嶠見雪]  
　　臺地天氣極暖冬季向不見雪去歲十二月間前山隱隱有白色土人知係下雪已共異之今歲聞後山於十月間卽巳見雪北路金孩兒社一帶前月廿五六兩日當大軍進攻時雪深一尺異常寒冷豈王化所及地氣亦因之漸轉耶又後山本有玉山之名然則臺地並非無　特後山人跡罕到向不知耳 
[帆船失事續聞]  
　　英國帆船在臺灣洋面失事已詳前報兹接臺灣信言該船失事處在臺北紅毛港地方歸新竹縣管轄離滬尾口約有二十里船中洋人共二十四名惟九名無恙其餘不知下落事後據英領事班君函致劉省三爵帥云該船於未經失事時卽有本地百姓登船搶刼並放火將船燒盡不知下落之洋人若干名殆亦被其戕　請急派人查追等情省帥旋派淡水縣并駐紥滬尾之定字營撥勇二百人會同該處守備蕭某急往查辦又據該處百姓云當此船失事時洋人登岸逃命伊等爲之供給飲食照料一切並無搶刼放火等事則是與英領事班君函　省帥之詞兩相刺謬不知究竟孰是省帥現以該處旣歸新竹縣管轄當又派淡水縣星夜馳往會同新竹縣方樾亭大令秉公查辦以後如何了結尚俟續錄 
[季札來遊]  
　　本月初十日有奥國怚親王由上海鼓輪來金陵抵下關當由代辦英繙譯金君菊人法繙譯龔君佩卿同文館學長彭君延年同至船上問明來意次日卽同進城引謁城内各官又次日同遊皇陵曁城外火藥局機器局向例凡外客以交涉事件來見南洋大臣者先由上海道電致洋務局告以某人來爲某事俾賓主相見之時可以從容問答洋務局得信後卽札飭下關稽查委員備地主之儀相待城内向無西　客館來者悉就本船上下榻地方官亦不盛飾供張惟由稽查　員牒知備轎幾乘妥派差役在馬頭伺候出入而已此次恒親士爲游歴而來未通知上海道故上海道亦無公牘來寗惟駐寗教士恐恒親王貿然蒞止無中國官員爲之保護百姓未免驚疑因函請金君龔君商議照料因訖恒親王抵埠後金龔彭三君輪日陪伴遊覽各處景物嚴寒氣候從者奔走風饕雪虐之中相顧皆有冷色恒親王亦覺所見不如所聞十四日卽須返滬云 
[析津氣候]  
　　今年冬令和煦如春雖畫九　消寒圖而一襲羊裘仍可付臨卬貰酒得過且過者正不必如蟲之號寒也九河流水涓涓氷陵未結彼　氷脾以謀　斗者頗不多觏乃臘月初二夜北風驟緊天氣甚寒幾於狐裘不煖獸炭無温九河上下水波不興氷凝如鐵是夜街頭　支　者高聳　肩踽踽獨行此後竟無人蹤寒衾似鐵夜不成眠惟聞風聲震撼帋窓與更樓寒柝互相答應試念及載道𩚑黎覊棲無地乞貸無門當有惻然動念者矣 
[津沽火警]  
　　臘月初二夜風雪交加嗣以封家姨悍潑異常　六君遂退避三舍而亦門外僧新王祠後某柴草廠遽報火警其時火仗風威風借火勢飛廉與回祿爭衡火光熊熊不可嚮邇幸草廠多在空曠之處四無隣居惟　廠付之一炬此外尚無波及者方慶幸間而大直沽警鑼又報該處與津城尚有一河之隔附城各火會問渡爲難且是夜風力甚勁河氷　凝不便取水撲救計從三更起燒至五更止茅檐蔀屋遭祖龍之虐者不知凡幾值此隆冬小民流離失所夫亦大可傷矣 
[土客樹黨]  
　　前江西藩憲蕭杞山廉訪任浙臬時一以除暴安良爲已任深念土客不和特立保甲辦理章程出示曉諭良法美意早經登報然猶虛心訪問於觀風時出土客何以使之相安論以備採擇眞不愧賢大吏也惟土客旣分兩黨終成讐敵若湖郡長邑之泗安亦浙西巨鎭也該鎭客民共分三黨曰温台帮曰皖豫帮曰寗紹帮各聨黨與自相保護而土民勢弱每受客民之欺於是地方痞棍以捍禦外係爲由勾連外來流氓結成一黨名曰金錢而搶刦擄掠之風遂致時有所聞兹聞黨首錢董朱王等姓復在仙山之地藏殿聚衆盟會誓共生死夫土民旣受客民欺凌而金錢黨非特不相保衞且專擾害土民有地方之責者其能漠焉置之耶 
[潯陽俚語]  
　　黄梅某甲向藉烏喙將軍餬其口望前某日販得肥豬十餘頭售與大江某乙言明價值百餘千先付現錢一半餘俟歲杪付清洎成交甲先將豬如數點交乙僅付錢二十千尚欠九十餘千托人婉商准三月後交付甲不得已勉强允之嗣竟屢索不歸漸至避而不面甲情急以乙串騙情形訴諸保甲局局知事不能了始托人出爲調處○某甲開設飯店其妻某氏燕支虎也十六日清晨有鄉人竊取其窖中之糞氏見而扭住勒令飽飫木犀風味旁有惡少復從而助之鄉人窘極乞饒以首搶地正在窘迫之際適有老者扶杖過此見而不平叱之釋手隨令鄉人將糞挑還 
[維揚近事]  
　　歲琯將終大憲委常鎭道楊子通觀察盤查運庫循舊例也本月十四日觀察抵揚翌日清晨會同福餘菴都轉傳點升堂司庫官張鹺尹行堂參禮畢呈遞數目清册二分隨卽請鑰開庫觀察一一查騐與册相符遂偕都轉退入後廳稍憇旋卽命駕回舟小泊一宵於十六晨揚帆南渡○馬市口爲人烟輻輳之區攘往熙來昕宵不絶一日午刻有某甲者衣履華美行經是處袖中忽遺失一手由包時則積雪初融墮地略無聲息甲未之知也埽街夫某乙在旁見之俯首檢視内有洋蚨十一枚不覺驚喜欲狂少選甲已返身尋至四顧倉皇遍覓無蹤已有去意忽有某丙者潛告以故甲怒謂乙有心扒竊將其揪倒批頰數四聲言欲送赴保甲局請懲旁觀者咸謂甲旣將物收回似應稍爲分潤甲不聽兩人遂揪扭而去不知所終 
[盛德可欽]  
　　金陵水西門内之紫竹林乃某寓公之家庵也寓公昔年治兵江海功最著水師旣改爲經制岳陽以迄淞北連營數千里大半皆和門舊部曲卽當日爲郭汾陽執侍巾櫛盆盎之偏裨至今亦皆建牙專閫故謳思遺澤者恍惚與東流之水以俱長寓公自歸馬放牛後優游林下者十有餘年初意瓦罐不離并上破今幸當太平無事之日甲寒朱胃槍臥緑沈求田問舍之餘得與農夫野老享桑麻歲月誠所謂始念不及　者矣寓公有薄田十餘頃在宣州之雙橋佃者數百户咸遵約束男耕婦饁相與踴躍於瓜畦麥隴間惟恐以不肖負賢主人之和風時雨故無逋租亦無惰農見者比之爲楊家崑山粥米莊金陵爲冠蓋輻輳之地食力者薈萃於此祁寒暑雨悉賴好行其德者爲之慰其飢寒賙其疾苦寓公長公子年弱冠雖將種而有儒者氣象每當晨昏定省輙以耳聞目見曲陳於乃翁之前使乃翁惻隱之念油然自生故凡杜陵之屋白傳之裘范純夫之麥舟同泰　之齋飯人間所能之事賢喬梓獨陰行其德寓公素好善見公子善繼其志善述其事益喜曰生兒如此庶不以守財虜爲馬新息所笑今歲江南北偏災甚廣災黎之就食江南者老幼不下十萬公子乃出千金令親信者於大風雨中潛歴城垣内外見號寒者卽給以票約於本月十五日在紫竹林領錢當下人無知者故内無奥援外無請託較從來做善事者尤爲功歸實濟公子寓精明於渾厚於此可見一斑或曰寓公兩年來再抱喪明之病又失一女公子得母天道好還獨於積善之家報施何若是之顚倒則答曰此理甚微塞翁失馬安知非福超宗殊有鳳毛吾見孫仲謀餘子不足道矣 
[江西官報]  
　　同知郁震培稟謝儘先酌委本班一次徐福炘禀謝題補贑州通判候補縣宋學沂委辦戈陽黄沙港卡浙江通判吳景瑄由雩嶺分屯電桿來省知州邱承榮禀謝拔委一次行知改授户部主事郭賡平由京來省回籍守制典史徐保昌接查永和門湖北德安府汪元慶禀見同知胡純祖委往德化縣修堤工委辦營務處運河堤工局江蘇候補道吳修凱由金陵來江補用知州洪籛生候補縣嚴祖彭俱於初十 
 
 

Page 3

 
 
日自帶筆硯親赴撫轅聽候考試同知吳蘭頤委解第十一批漕折進京卽用縣鄭仲和委解南字營餉往金陵沈逢龍禀謝咨補南康府經歴典史姚春融委往上饒縣　幹署瑞昌縣鄭仰虞調省差委所遺該縣印務以德興縣蘇廷鑑調署所遺德興縣印務以瑞昌縣洪汝纊調署 
[上海縣試武童案]  
　　縣試武童於昨晚六點鐘時發案兹將前列三十名列左以供衆覽○秦紹衣張殿魁丁殿魁金雲禮潘　　沈文豹沈文彪孫朝宗顧孝清張國祥胡彪顧廷桂楊仁蔡如龍徐成章王臨臯余錦標張文彪瞿後傑陸深王思温陳淞黄晉森許安邦趙連城吕少全陳鼎新徐俊傑陳剛潘韶 
[奬賞學童]  
　　前經法總領事及公董局總董教堂神甫創設法文公書塾教習法國語言文字每逢歲杪必聚諸生於公董局議事廳分别奬賞开請中國各憲駕臨昨日又屆奬賞之期午後二點鐘時學生二百名次第到來由法文教習俞劉顧華文教習張錢等人爲之照料議事廳中鋪設一新中間臺上懸尖角黄龍旗閱點半鐘時郭神甫及公董局總董薩君法總領事華格臬君繙譯官祁理恒君及在滬各西紳商各夫人陸續而至三點鐘後江海關道龔觀察提右營陳叅戎松海防劉司馬英界讞員蔡太守法界讞員王司馬道署繙譯徐沈兩司馬善堂諸董事咸命駕而至華祁兩君出外迎上石梯旁有西捕數名擎鎗站立道憲以下依次入坐由法公司主朗誦西文一道旋有學生宣誦道憲頌文誦畢退入復出譯作法文重復宣誦隨有學生十一人搬演故事一人失猫涉訟約多人至中坐董事前滔滔辯論董事援筆判斷復扮叔姪奪産事叔之傭人冐作東家倩人繕狀後被識破申斥一番西人咸拍手稱奇演畢觀察諸員上臺列坐俞一一唱名分贈西人所備物件至觀察所贈各物因爲時已晚定於今日午後二點半鐘至學堂分派云 
[邑宰收工]  
　　開濬漕河涇曾詳前報業已工竣由圖董禀請裴邑尊於昨日下鄉勘騐 
[武舉被控]  
　　浦東洋涇鎭人奚三榮控稱小的奉諭將先人三代棺木妥爲安葬因請堂兄芝軒選擇葬地涓吉破土開工不料有新科武舉凌國安卽凌立齋糾衆前來謬稱有礙伊祖墳墓風水覇不許葬並將芝軒家器具什物搗毁一空裴邑尊着明白具詞呈候提訊核辦 
[勒閉烟館]  
　　城内太平弄廣隆記烟館係潮州人柳三錄所開前日局員查明開設之初並未報明具結遂勒令閉歇柳不依局員禀請裴邑尊拘案訊辦 
[英廨停公]  
　　本邑西南鄉徐家匯教堂主教倪君訂于今日邀請中西官赴讌英公廨讞員蔡太守因照會英領事并飭捕房停解公事一天 
[英界公堂瑣案]  
　　酒肆主王阿仁訴稱胡阿七胡阿福來沽飲沈醉應付酒資一百九十七文分文無着反敢倚醉滋擾及呼巡捕到來又將號衣扯破今已送案爲此投質一百五十六號華捕禀稱小的見有醉漢滋事前往拘拿致被扯破號衣倩人修補須洋銀一元七角五分二胡供蘇州人傭工度日昨因醉極滋事叩乞施恩蔡太守判令除賠償修衣酒資外再各管押三天以爲酗酒滋事者戒○三百十二號華捕禀稱小的昨日巡至天津路見蔡阿明與宋嘉雲爭毆因卽拘拿送案蔡已屢次犯事送請責懲宋供小的係本邑人現開荳腐店蔡在對面開花烟館昨與小的頑笑疑小的辱伊遂來尋釁并揚言欲持刀戮斃小的爲此報捕拘案蔡供寧波鄞縣人年二十一歲被宋連次辱駡故與理論不敢逞蠻蔡太守判押候備文遞解回籍○王珊林校書在書塲失去銀水烟袋銀荳蔲匣初疑女傭行竊嗣由包探顧阿六緝獲竊犯浦金和詰得原贓質在城中禀由蔡太守判浦管押三月再請上海縣吊贓等因曾詳前報裴邑尊吊到原贓後以妓女不應擅用紋銀器具命匠鎔化撥充普育善堂經費一面函致太守請追當本錢十千三百五十文昨日包探禀稱奉判浦管押滿期送請發落浦俯首求恩太守押令繳出當本錢始准釋出○包探江阿三禀稱昨日小的見趙永義小車上有醃肉一方重十餘斤問其來源一味支吾掩飾及拘交捕房研究始稱有人雇坐其車帶肉至輪船上及到伊卽奔逃現在輪船已出口不能知失主姓名矣趙供江北人醃肉實係客人急上輪船是以忘下蔡太守判管押三天醃肉暫存捕房以便給還失主 
[法界公堂瑣案]  
　　野荸薺茶食店倒閉後將生財什物盤頂與人得洋二百五十元除去天主堂房租銀一百二十五兩外尚餘洋銀八十元店主楊某欠西人西德非司洋銀一百數十元立有票據昨日西德非司投案領洋王司馬着將八十元一項給西德非司令將借票呈案註明西德非司稱票據並未帶來司馬轉告祁繙譯官祁君謂此間現已有案給伊領去可也司馬允之西德非司遂領洋而去○陸洪趙晉言因買木植控案王司馬前後訊理情由已詳前報昨日捕房將兩人解案官木局司事劉趙兩人亦頂帽上堂司馬詰劉趙曰目下趙晉言應找若干答稱收過銀二百兩應找一百四十兩司馬謂前日有陳姓投函言祗須繳銀六十兩矣答稱彼等求減因之減去二十兩尚有一百二十兩聞曾有六十兩繳案請着伊再繳六十兩可也司馬復翻閱所呈帳略謂陸不應浮開用度着將收去之洋四十元合銀二十九兩二錢另定銀五十兩一併交出趙晉言欠官木局銀自應照數追出以便給劉趙兩人領去陸供未收定銀不能繳出司馬謂爾自己曾開呈帳目何云未收着仍還押趙晉言求交人保出限二日内繳銀司馬令具保單到來准子交保○前報列包探查獲渾用銅洋之姚錫華當日曾供出由張耀託銷王司馬判令交保出外尋張交案昨日捕房將姚解訊旋有姚旭春者呈遞保單司馬允之着將保單照對然後釋放出外尋張問幾日可尋到姚自限二十八日投案○包探王榮培江德林查到行竊海運局烟鎗之楊少全并伊子阿寳搜出當押票七十一張隨卽吊到烟鎗水烟袋等原贓昨日解案禀稱押票中有朝珠一掛據云竊自守府署中今尚未吊其餘尚有水烟袋十數支楊供象牙鎗及二馬車水烟袋從浙江海運局某老爺處竊得因小的與局中夏姓爲友是以得混進上房小的來滬廿年本住褚家橋現遷城内石皮弄前在藥局弄竊過銅面盆燭臺等物在馬姚弄顧少眉家竊得物件甚多朝珠則竊自守府署王司馬問爾家内尚有何人答稱家有妻女兩人及外甥阿寳司馬著將少全管押阿寳釋回阿寳般霑的出外無食宿處願外管押包探禀稱小的察得伊之妻室尚有本夫被伊硬佔司馬着將阿寳一併管押○前報列通裕槽坊經租人請追陵廷榮薙髮店欠租昨日由秦逃九繳洋八元禀求限五日一并繳清司馬允之卽將陸交秦保去○前報列浦左六灶鎭槽坊主施和秀欠上海正大米行洋銀并付下茂記酒行票洋四十元往收不付一案王司馬着茂記行夥先將票洋照付本分府當向施追出行給領茂記夥遵諭於昨日繳到現洋及票洋各二十元司馬着正大行夥馮月卿領去 
[指示迷津]  
　　洋人以蠟肖人形體設於四馬路之東邀人觀看每位二角五分星期之暇予偕筠兒往視甫及門見完全之一男一女分列左右旋搴幕而入則見一美女仰臥於榻上曲一肱蜷一股上衣下裳蔽其體而不露頗似史湘雲眠於花下之態轉身登樓細視各具形體男少女多自初胎以至分娩其生産之厄因而殞命者不堪言喻其餘外洋圖畫不過鏡中幻相恐傷目力不欲細觀遂下樓入一小室略觀男體奇形怪狀得病之由均從巴刀關而起於是謂筠兒曰爾知洋人設此之微意乎盖此地多係花柳叢中悮人子弟不少若女知生育之艱難男悔傷身之痼疾閱此而知警省亦挽回頽風之一道焉[  金陵覺痴道人稿]  
[周孝子序]  
　　周君扶江名廣才長沙湘陰人收軍功荐保叅將現官江南提標南匯營守府其先世皆以畊讀爲業昆季四人父早逝事 
 
 

Page 4

 
 
母至孝無間人言咸豐初髮逆倡亂粤西沿江蹂躪叅戎慨然有澄清之志禀太淑人曰今四方多事正男兒立志之時况食毛踐土二百餘年何忍置國事於不顧太淑人壯其言許之行八年投入内江水師今大司馬宫保彭公麾下隨征鄂皖豫等省每戰奮勇當先所向克捷積功歴保今職同治二年江右肅清改歴太湖水師充領袖其諸弟先後從軍均没於王事太淑人悲甚叅戎迎養來蘇遇事能得歡心轉悲爲喜先是叅戎補斯缺者十餘年上游屢檄赴任叅戎以外海水師常川巡洋恐違太淑人膝下願以微祿奉母請上游知其孝不之强故廿年來雖一錢不名晏如也光緒初元太淑人偶病叅戎衣不勉帶者四十餘日病且篤羣鍾束手叅戎每夜焚香告天願以身代七月初三夜人靜候刲股以進太淑人啖之病若失叅戎僅以香灰敷創處不二日卽愈家人不知也太淑人於光緒十二年七月初五日無疾而終壽七十有九叅戎哀毁骨立血涙俱下里巷爲之停車嗚呼叅戎武人也其至孝出於性成實爲近世不可多得余於丁亥寓白門與叅戎遇見其裘帶雍容有儒者氣象初不知其爲純孝也今冬余長安献賦下第南歸訪叅戎於吳淞舟署聽道旁輿論因詢之再四始泣述顚末並以創痕見示叅戎旣涙涔涔下余亦爲之黯然神傷竊見夫世之享大名建奇功者其生有自來若叅戎出自田間從事征戰藹然忠孝萃於一門誠令人可歌可泣余不文愧未能寫其孝思萬一爰紀七絶四章以誌景仰敬求當道大人先生俯賜鴻題以旌其孝是爲序○紅羊劫運角聲哀崛起田間亦壯哉畢竟將軍能報國條侯家世本多才捧檄欣然爲養親不辭艱苦莽風塵廿年得遂瞻依願孝子於斯見性眞羣醫無術可回天泣毁肌膚當藥煎諸神竟向閻羅奏爲展流光十二年往事重提不忍聽忽驚官鼓報三更可憐一夜瀟瀟雨添作思親哭泣聲戊子嘉平朔日同里湛宗釗子曜氏未是草 
[嘉平十九日休沐在家介玉西樵冒雪過我相與圍爐俄而醉墨生與飄雲至思存子與蘭卿至時庭前積雪已盈寸乃命掃以烹茶出巨 
[道上人所餉雲霧茶瀹之頗得清趣命西樵搦笛飄雲點板介玉彈阮咸蘭卿鳴胡琴高唱紅娘子一闋云]  
　　難得知音聚忘却宵寒沍活火爐紅清樽酒緑幾多興趣取銅琶鐵板共高歌傲黨家氣度待咏庭前絮恰好來吟侣埽到天門烹來雲霧堪資談助問諸君雪霽好探梅更相期何處[  高昌寒食生倚聲]  
[酬茸城楊筆三茂才]  
　　碩望關西重却金翩翩年少最知音人天果証萍蓬合歡喜緣留翰墨深梅隴使來勞望眼桃潭水暖待披襟報君瓊玖終嫌俗爲筮羲爻訂盍簪[  澧溪仲則弟夏燮祺未定草]  
[江督轅門抄]  
　　十二月初九日知縣成策達分寗差委○初十日候補道韋大人禀知考吏治○十一日理問吳繼祖銷瓜洲司巡緝差○十二日藩轅牌示海州州判羅樹勳期滿遺缺以試用縣丞錢錫慶六合敎諭錢錦渠會試繳委遺缺以試用訓導陳步松均署理○十三日知縣董汝誠起服回省禀見通判凌夢蘭辭奉司委句容公幹○十四日題補泰興縣郝炳綸蘇州回○十五日同知宛志逵奉委府發審差委海州州同巡緝姚鍾麟謝委 
[上海北市絲業會舘籌賑公所施少欽經收河南皖北直隷山東揚鎭江陰賑捐十二月初一至初六日第一千九百五十二至五十七次清單]  
　　福建崇安縣鄭凌氏求保親女藍鄭氏病全愈壽命延長由鄭榮記來規元一百兩武穴裕生募昌字第一百七十七號冊洋十四元孫起寅求吐血卽愈由乾泰成來規元十兩嘉定隱名氏三個月捐祈家門平安洋十二元昌黎隱名求合家内外老少平安如意八元怡和韋汝冀四元常州華鶴堂昨非子四元江灣嚴玉蟾因病愈四元嚴淑貞求保合家平安一元姑蘇震記號程章育求生意興隆三元沈王氏求子一元安慶支應局錢金安錢鹿俊各一元○江西饒州府署徐少衡善士募松均室主人洋二元本洋二元徐鴻鼎英洋二元市錢四百文裕和市錢廿千文德興縣署大錢五千文永記一千共五户由信昌隆來合洋三十元錢四百文以上初一日○丁再記募不留名洋一百元又無名氏一百元京都延清舘主完願由蔚泰厚號來五十元嘉定毛瞻古求母病速全十二元武林培德堂寳善堂雙桂堂鶴輝堂送聽泉居士令堂七十大慶壽儀移助各求人口平安十二元瀏河源泰掣運局殷仁宏藥資移助求病速愈十元浙寧寳星邵家禮求病愈壯健三元吳縣鄭吳氏求病速全二元瀏河無名子二元常熟義隆徐坤稼寄琴軒寄虞子三户各一元胡孫二人代邱姓買官木扣回利市資助賑由公估局來一元無名氏一元○許願獲痊二九海陽腐儒一元祝萱增籌氏成人美各四角燕喜堂永樂居土問心堂無名氏四户各二户效災慈士張梓園海陽吳氏保安康四户各一角共十二户合洋五元承志堂銅洋二元以上初二日○琴川沈价藩善士求母病速愈洋一百元海鹽朱求傷速愈廿元農穩保盈氏五元洞庭席裕仁爲姪子德照求病速愈五元鄭席氏德馨女士求疾消除二元金門王氏求病愈四元東海氏爲夫婦外症求速愈先願四元慈谿盛沛樹求病速愈二元盛鍾禮前求妹病不起今仍還愿併求合家平安二元蘭邑傳經樓募祝慈春同善會各二元蘇州金鼎月捐一月沙頭森茂蔡芝坪十十一兩月衣厘一元錢二百七十四文平湖鋒錮生保安災黎各洋五角甬江樂安天募有心無力子錢七百文沈門徐氏五百文以上初三日○蘇城醬業公所潘仲溪善士募第一百八士八次祝俞氏求病安痊由餘大莊來洋一百元練塘高韻初募鄒慶和求病速愈十元蘇垣宋培之善士募無名氏由文茂縐莊宋准之兄來十元内銅洋二元乂洋十元又江慧和一元婁東頴川氏五元泗涇程友于募寳玉堂求保新孩平安二元無名氏二元以上初四日○王門陸氏同子鼎新求人口平安十元盛氏還心願方俊義遺各五元郤韞卿節省移助四元吳城洪中和皖南補過堂四元蕭山縣署仁和張西谷二元彭丙常一元○常熟餘久號募孫受鐘二元孫受茂安行文許思來三户各一元徐厚得堂銅洋八元無名氏錢一百文○瀏河欲隆茂募欲士渭文卿子芳殿揚明遠錦亨松崖介軒治成宗正十户各洋一角欲正欲大欲光三户各錢一百五十欲明五十共十四户合洋一元五角以上初五日○陳春華善士求父病速愈洋一百元常州星田孑黎續籌三十元數定求平安子金飾原重四錢六分兌見洋十四元三角半朱涇蕭多卿爲子病愈完願續助再求目疾卽愈十元海昌厘局養源書屋種芝仙舘各十元信和裕十元滋生氏三元銅洋一元心善居二户由惠泰莊來各五元湖州沈若臣完願二元連市免過子完心願併求合家平安二元常州彝訓堂史笑厚募史昌氏求姑章牙岩全愈劉子修求子除災各一元以上初六日 
[上海北市絲業會舘籌賑公所施少欽經收河南皖北直隷山東揚鎭江陰賑捐十二月初七八九日第一千九百五十八九六十次清單]  
　　林屋沈約耗堂由太古昌威振勛翁來洋五十元通州代福堂由朱筱濓翁來廿一元又吟秋氏六地葆論堂項由源豐潤來十元海寗毛雅雲由通州施蘭賓先生寄來一元又募前署角斜場正堂唐菊甫金沙場正堂陳麗生各六元又金沙紳董張秀夫勸募各善十元汪笏卿五元杭省姚融甫募獲罪子求瘡疾速愈五元沙溪朱紫雲求病速愈五元杭省金石弇五元又募印心子本連子各二元又僧松齡一元無名氏由朱大全號來四元阮儆齋四元浙江平湖因病許愿二元○景記綢莊來柳介菴一元沈子松五角無名氏節省月費錢二千八百四十文柳久之柳煥伯各四百文共五户合洋五元以上初七日○招商漢局黄小方善士求病速愈洋二百元李冠英爲妻霍氏病痊還愿五十元張嘉棼善士爲妾許氏祈病延年四十元桐鄉公廨費安澄善士募無名氏三十元福建吳李氏祈保平安凡事順吉由施味琴兄來三十元蘇省督銷局黍福昌求病速愈由泰源莊來廿元武林平陽汪氏求家墓平安廿元王月亭十元浙寗新　文案處同人募朱吉金爲妻李氏生産祈保平安十元又寧紹台道署公助六元高郵武廟丁鏡齋善士募求遵平安求病速愈十元又求平安四元韻芥室爲父病愈完愿六元東海氏完願五元馬鶴南九十十一月捐求宦途平安三元合浦軒增福增壽二元海門通源正和源花布行一元延陵郡安定郡一元安德堂張雲階一元太倉胡保大堂一元閩省澤山人藥資移助求喉恙愈一元登科室李求早豁達一元華全記銅洋一元[  此稿未完]  
 
 
 
] 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
