# 1900 - 54 - 4909651

 

Page 1

 
 
[重印四史告成] [  圖書集成局啓]  
　　四史者何史記前後漢書三國志是也本局前曾清工排印甫更裘葛篋笥頓空兹又重付手民校前益加精美惟紙墨工料日漸加昂是以每部核定實價洋銀五圓諸君子有留心乙部者請臨三馬路申報館申昌書室選購可也此布 
[皇朝經世文正續選增時事洋務三編] [  圖書集成局代啓]  
　　自長沙賀耦耕先生仿切問齋文鈔之例輯皇朝經世文編凡講求經濟之學者莫不奉爲圭臬風行海内幾乎家置一編矣厥後江右饒新泉别駕有續集之刻近年上海葛君子源又以饒氏之書祗采自道光以迄同治雖名臣奏疏私家著述已有美必收而海防礦務諸學尚付闕如因更輯爲續編方今風會漸開事機屢變甲午以後朝野上下均以講求洋務爲　三魚堂主人爰不惜重幣敦請名宿取近時名公巨卿之奏牘通人逸士之議論搜羅選剔都爲一編中分天算地輿公法約章律例礦務鐵路電線錢幣商務敎務算學測繪議院史學官制兵政諸門多至四十八卷分門别類詳愼校讐附于經世文續編之後倩本局印以新鑄鉛字現已裝釘成書價目格外從廉計皇朝經世文編廿四本洋三元續編連三編卅本洋三元軰買三續六本洋一元在上海三馬路申報館申昌蘇申南北掃葉山房撥兌 
[論公法交犯之例]  
　　昨日本報紀逃官已獲一則據某西字報云日前署兩廣總督李傅相照會葡萄牙國澳門總督内開敝國上海電報局總辦經守元善侵蝕公欵逃至澳門請卽拘留以便歸案訊供追繳澳督因卽將經拘押云云有客見之詢於執筆人曰傅相老成重望素以能辦交涉爲名不識此次照會其果合於分法乎抑不合於公法乎澳督之將經拘留也果能解回中國乎抑不能解回中國乎執筆人曰欲知澳督能將經蓮珊之解回與否當先知經所犯爲何罪聞之公法家之言曰凡遇他國之犯逃匿境内應如何辦理之處其理有三外國律法非我所必遵亦非助之使行一也不容罪犯脫逃自是公法若容逃犯則是招聚無賴爲天下逋逃藪二也各國論罪之律旣屬不齊若逃犯概行交還不免有忍心害理之舉三也夫旣曰不便概行交還則其中必有何項罪犯應行交還之理故一千八百四十二年英美之約有云凡遇凶殺放火盜刼假冒出用假票等犯逃匿境内者彼此俱准近還次年美法立約亦申明凡遇凶殺强姦假冐放火搶劫穿窬等犯曁官員侵吞之重案彼此皆允交還嗣於一千八百五十九年增約云遇有假造通寳鈔票意圖欺騙者首從各犯一律交還凡受聘代人經紀之人若侵吞而逃匿者亦准近索是西國於交犯一事條例甚爲詳明今經元善明係侵蝕公欵潛逃則與公法中所謂官員侵吞之說相符中國苟以公法與爭　人豈能不卽時交出或曰此次經元善之獲譴也實因黨於康梁二逆爲湖南馮給諫所叅朝廷勃然震怒飭各督撫嚴緝行將按叛逆之例加以嚴誅西人以旣爲國犯例得仿從前俄之匿白彦虎英之匿孫文　本之匿康梁爲之設法保護不知西國之所以肯保護國犯者蓋因其人雖干犯國政然非犯天地不易之理或其國之舊制本有不合而圖改之故不引以爲罪且爲堅執主權不願將逃犯交回從前中國回逆白彦虎雖不足與於此列然其在關隴一帶騷擾頻年俄人久所深　故一旦力蹙勢窮遁入俄境得以苟延殘喘孫文及康有爲梁啓超雖犯叛逆之罪實具梟傑之才故西人偶爲所惑遂爲之竭力保衛今經元善一昏憒無知之人耳旣不至如曰彦虎之叛亂亦不能如孫康諸人之梟傑卽解回申土朝廷法網甚寛或亦略迹原情未必窮治黨惡之罪况照會中旣以侵蝕欵項爲言則按諸公法尤詞嚴義正西人亦安肯違理庇之哉或又曰中朝大官老於謀東明知一言叛逆西人必　執公法不肯解回故特改重就輕待解之回華然後操縱在我不知交鄰貴以信義相孚譎詐反覆之事常人行之且不可而况兩國交涉之事乎果如所說旣無益於國威又徒傷乎友邦交誼政府諸公雖無遠識然亦愚不至此也據此以觀則經元善之必能解回申國又何欵乎予故因客之言而推廣及之世之好爲辨論者請靜觀其後焉可也 
[本館接奉電音]  
　　昨日午前京師飛電傅來一旨一道敬謹譯登○正月二十九日太常寺題二月二十一日春分祭朝日壇奉旨遣訥勒赫恭代欽此 
[搭願行成]  
　　紐約日報去聞搭浪施華列國伯理璽天德克魯加氏有請美國政府襄助與英人議和之說以意度之恐尚空言徒托蓋必英人亦倩美國調停方克有濟也 
[俄將閒評]  
　　香港循環日報云某日俄國水師統將某君與美員縱談時事謂不久俄日二國將有戰釁我輩水師人員默觀時局早知其難免相見以戎衣雖何日交綏尚難預定然斷非因小事而致紛爭目下日本方赶製戰　爲未雨之綢繆卽俄國亦增募水師不遺餘力蓋智者料事於機先其勢不容稍緩也第俄人若有戰事必在遠東另營一口岸以爲水師立足之基蓋旅順琿春之間俄人雖已可泊師船而高麗四璄尚付闕如是以俄人急欲佔一合宜港口以爲師船歸宿之區第戰務一開德必助俄而英必助日亞洲之戰必將連及歐洲恐一波未平一波又起大局爲　動摇俄人嘗不見及於此以故近日屢派弁兵向　富汗及英屬印度徼外進發並在巴古及希臘等處聚集大兵蓋欲牽制英人施行於印度加褒路之權力以爲後圖至英人將來亦必出全力以與俄爭冀保守加褒路迤東各　大俄人之意豈有他哉不過欲維持中國洞闢門户而已觀於俄持前者所頒示諭已可見其用心我輩水師人員則謂俄必萃兵力於東方方可保存中國而措理各事亦須無偏無倚庶能杜鄰邦之口實而不致指摘交加也噫所論如此豈眞有愛於中國哉盱衡時局益切杞憂已 
[法使出京]  
　　天津國聞報云駐京法國使臣畢盛君於正月十四日命駕赴總理各國事務衙門辭别定期十六日挈眷詣廣州灣查勘界務 
[監司新致]  
　　杭州訪事友來丞云兼署浙江臬憲正任鹽運使世振之都轉於去夏權　臬篆時興利除弊汲汲不遑及交卸後新任臬司李健齋爵廉訪因督辦軍務駐節甬江地痦流氓遂乘機而起爲害閭閻新正以來都轉重綰臬篆傳諭地方官及保甲局嚴行查禁并繕成簡明文告四條一嚴拿土棍靑皮一不准異樣服色一嚴禁惡丐强討一不准馳馬往來徧貼通衢俾見者知所儆懼旋又發出六言告示日本司兼權臬篆自且禁令重申關防極爲嚴密公務悉本躬親幕友素所深信差役約束嚴明書吏各有界限地方鹽務攸分諭爾軍民人等切弗悮聽傅聞倘敢不遵告誡與受厥罪維均 
[王事賢勞]  
　　姑蘇訪事友人云升授直隸永定河道蘇州府彦詠之太守辦理淸賦事宜異常勤奮查悉所屬 
 
 

Page 2

 
 
各縣早已次第解淸惟震澤昭文尚未悉數完繳爰委某某等員馳往催科至正月十八日始竣事旣而太守復令所屬各縣出具切結携至撫署禀知護撫憲陸春江中丞然後乘官舫赴金陵向正任兩江總督劉峴帥及署督憲鹿芝帥禀陳一切 
[黄堂瓜代]  
　　南昌訪事友人來函云江西南安府文卓峯太守炳前因大計保舉卓異近奉部文調取入都引見因於正月某日禀請大憲照例給咨并委員代理篆務以便交卸起程大憲以正任建昌府署理贑州府何肖雅太守甫經卸篆尚未啓行遂就近委署斯缺以資表率而專責成 
[梟黨横行]  
　　蕪湖訪事友人來函云皖省江北無和二州及江南寍太等郡鹽梟猖獗前已縷紀報端兹悉蕪湖東鄉方村及宣城南陵所屬灣沚西河黄墓渡夫子缺諸處亦均有匪黨出没其間巨魁葉雨亭卽前年與僞號九千歲之妖僧在小河窰開堂放票自稱山主者漏網後藉販售私鹽重回故處嘯聚匪黨横行於皖南各郡邑添立山堂不知凡幾鄉民無論入會與否均須醵貲以贈名曰進貢否卽不能安堵無虞其黨有葉坤及余某者以夫子缺逋逃淵藪尤無惡不作去臘葉向陶姓鄉董勒借洋銀三百元今正余因賭負刃傷鄉民朱某時值蕪湖縣張邑尊下鄉校閱團丁聞報之餘卽將余拘回懲辦葉知之遷怒於白沙鋪鄉董王姓乘輿直造其門勒令將余交出且謂如不能從定使此鄉血流漂杵王大懼星夜偕方村練董張姓來蕪禀報張邑尊以匪黨似此猖狂尚復成何世界立卽會同保衛營饒守戎城守營胡千戎於正月十六日淸晨督帶勇丁三十名聯鑣東指至則匪黨已聞風遠颺無從弋獲乃留勇丁若干藉資震懾隨於十八日傍晚回署連日匪黨雖較前安謐而謡言仍未盡息蕪湖關道吳委卿觀察聞之飛禀撫憲鄧小赤中丞懸千金重賞札飭皖南北各州縣一體出示購綫嚴拿匪首葉雨亭等人立加誅戮以靖閭閻一 
[懸賞緝盜]  
　　温州訪事友人云浙江署太平營叅將章雲齋叅戎近倩族人名劭武者由珂里挈眷乘帆船赴任所駛至甌江洋面突被盜船截刦並將劭武戳斃棄屍江心迄今尚未撈獲事爲叅戎所聞立卽備文移請温州府飭屬協營嚴緝旋復高懸賞格有能設法破獲者如格賞之 
[迷藥宜防]  
　　廣州訪事友人云本年新自月某日小巿街某鋪執事人某甲出銀三千兩購得金葉若干由香港乘某輪船回省船中遇一人衣服麗都殷勤備至旋飲以香茗一甌甲卽神思昏沈舉止失措及抵埠呆若木雞竟置行李於不顧其人佯爲收拾正擬携之而逸週旁有與甲相識者潛察情形知甲已中毒計遂出爲喝阻其人不服互相爭論繼復各奮老拳船上人爭集詢問各執一詞而甲仍昏迷不醒無從辨其孰誠孰僞爰特一併扣留遣人送交某鋪則甲所携貴重之物已被匪黨設計運去其人亦乘間脫逃後經鋪中人設法將甲救蘇始知被騙而所失之物已難望珠還矣按邇來各處輪船時有匪人潛用迷樂騙人財物之事大抵皆中其毒於茶中所願行人加意隄防庶不致無意中悮入其彀乎 
[浙省官塲紀事]  
　　杭州訪事友來函云前署臬司陳養源簾訪於光緒二十三年奉旨簡放温處道到省後卽由前撫憲廖中丞調署杭嘉湖道廉訪曾充駐紥日本星使叅贊大臣及星使丁艱復代綰使篆遇事公正頗得外人之心去年因病出缺後東西各國紳商聞之深爲歎息其從中國禮節致送奠儀祭幛等物者實繁有徒亦可見廉訪之善於交際矣○每屆新正各州縣向有赴省賀年之禮今歲撫憲劉中丞以時事多艱先期通飭各屬如無要公不得循此虚文擅離職守以故州縣各官之赴省者甚屬寥寥惟紹興府熊再靑太守繕興府宗子材太守均於正月初八日來杭詣撫轅禀見隨卽辭别而回 
[甌郡官塲紀事]  
　　温州訪事友人云客冬管帶新中軍左營守備黎守戎天才督隊駐防磐石兹奉劉統領調駐石浦隨於正月十四日由陸起程一切軍裝由營務處潘太守另委紅單舟師管帶張君杰臣裝送黄巖防次○前辦郡城西門釐局徐皖生别駕恭立交卸局務後已於正月十九日附招商局利順輪船赴滬上換舟回省稟請銷差○正月十九日統領定字全軍李定菴大令附利順輪船赴寗波公幹大約花朝前後仍回差次 
[湖上嬉春]  
　　杭州訪事友來函云有顔某者各充錢塘縣署差役魚肉鄉里無惡不爲當束季符太守任錢塘縣時諗知惡蹟從重枷責發遷善所禁押如三年内能改過自新始准開釋現已期滿新正開印日家屬具禀籲恩管所委員余大令查知此犯到所後依然怙惡不悛爰禀請兼署臬司世振之尚衣再行嚴禁七年尚衣允如所請○去年紹郡水災蔓延五縣居民待哺嗷嗷省中協德堂善士籌欵赴彼處設立粥廠分給棉衣原擬歲杪爲止嗣聞被災各縣民不聊生深恐乘機竊發致有搶劫之事乃復力籌巨欵展辦一月已於正月初十日派人前往籌備一　矣○杭省每歲燈節後有紹興惰民演唱花鼓淫戲以博蠅頭本年兼署臬司世尚衣以此等淫戲實屬有傷風化特飭司城委員及各叚巡員嚴加查禁保甲提調王太守復飭各叚分巡委員向茶肆中逐一淸查如有演說盲詞小說者責令肆主出具不敢說唱淫詞甘結呈送到局倘敢陽奉陰違立卽發封并提肆主及說書人從重治罪亦挽回風俗之意也 
[南昌瑣綴]  
　　江西訪事友來函云去歲省垣各業獲利之豐以鹽票匯票各號爲首屈一指次則典鋪錢至洋貨鋪排塲闊綽外似獲利不貲内實沾潤無幾其餘布鋪衣莊及油紙雜貨糧食各鋪更等諸自鄶以下惟烟土銷塲日旺利益日豐惜乎帳欵難收入闠闠而問盈虚亦留心時事者所宜詳究也○前者胡萬昌信局挑夫因信物過重倩某甲代挑致被中途逃逸報縣後現經縣主江雲卿明府飭差拘甲起出原贓當堂給領合浦之珠秦庭之璧失而復得殊可喜也 
[演習禮樂]  
　　本月初五日爲上丁釋菜之期上海掃局董事恐各樂舞生儀制未嫻臨時難免隕越爰於今日爲始在大成殿演習三日以資純熟 
[飭移巡局]  
　　本邑西門外八仙橋左近向設巡防保甲局以衛閭閻邇因是處劃入公共租界一切應由工部局管理是以蘇松太兵備道兼江海關監督余晉珊觀察飭局員移駐浦東爛泥渡東北吳家廳藉資巡察 
[銘旌就道]  
　　原任浙江臬司督辦沿海防務李健齋爵廉訪殁於甬江防次日前公子扶柩回湖南珂里道出申江本邑印委各官均往舟次祭奠昨日本邑各營將弁以爵廉訪曾備兵海上渥荷驅策之恩爰率同帳下健兒親詣靈前弔唁旣而公子恐素車白馬絡繹而來未免重煩東道遂於晚間扶柩登舟泝江上駛 
[購緝盜犯]  
　　昨日代理上海縣篆務之戴子邁明府接到浙江平湖縣史大令移來賞格飭卽發貼衢其文曰爲懸賞購拿事光緒二十五年十二月十四日據事主監生盧國祥稟報伊於本月十三日申刻自縣屬新埭鎭雇坐胡阿和船隻開駛回城十四日黎明行至中途環堰港河面突遇匪船駛攏約有匪徒四五人將伊船挽住掀開艙籩搶去衣服洋銀等物飛駛逃逸開單叩請勘緝等情並據該坊保沈長生同報前由到縣據經勘訊通禀在案除移鄰封營縣曁水陸防軍一體恊緝並嚴比捕保勒緝務獲外合行懸賞購拿爲此格仰諸色人等知悉爾等報能緝獲是案首匪起有原贓賞洋三十元拿獲夥犯眞贓送案者每名賞洋十元知風報信因而拿獲者照前减半賞給本縣捐廉以待犯到審實卽 
 
 

Page 3

 
 
當堂如數給發决不食言須至賞格者 
[查禁私錢]  
　　上海縣典史周頴伯少尉查得近來各鋪户行用銅錢任意攙和私鑄實屬有違例禁因飭差分投查看如有砂殼小錢一概呈送捕署秤較斤兩照給官價以便彚解縣署發爐鎔毁亦整頓圜法之道也 
[縣訊逼醮釀命案]  
　　前日張秀其投上海縣署控稱女兒嫁與章姓夫故已閱十年近被未叔逼醮以致含忿自盡務乞伸寃代理縣篆之戴子邁明府准之至晚卽升堂研訊張訴稱女兒嫁與章阿堂爲妻詎料結褵後婿卽逝世女兒矢志撫孤心如古井近忽被夫叔章春泉與妻朱氏逼令再醮女兒心有不願而又無術拒之以致短見忽萌畢命於三尺白綾之下務求大老爺蒞騐爲死者伸寃章朱氏供丈夫春泉現因患病在牀未能來案候質胞姪阿堂死已十載小婦人向與寡姪媳張氏同居本年正月初二日突被族姪金生搶去爲妻以致姪媳羞忿自盡求恩明鑒明府謂爾當時何不來案稟報答稱因被地保張秋泉阻止是以未能來案章金生供小的前妻已故族叔母朱氏自願將姪媳張氏醮與小的去年十二月初二日成親時小的曾給叔母茶禮洋銀三十二元内有二十三元由地保過付並由張桂亭代立筆據議定阿堂之子將來由小的撫養後叔母之戚王介眉欲向朱氏分肥上月二十七日朱氏逼令小的加給洋銀八元以致口角張氏因之自盡張秋泉供小的係十八保三十六圖地保朱氏將姪媳招贅金生彼此當面說定並無媒人小的因赴喜筵代爲過付茶禮洋銀二十三元他事均不與聞亦無阻止報案之事張桂亭供小的年六十二歲金生入贅確由小的代立筆據議定將來撫孤養老明府曰爾等當時可曾告明張氏之父張秀其金生供並未告知明府見金生渾身縞素問係何服答稱母親於去秋病故明府拍案大怒叱曰爾在服中瞻敢娶孀婦爲妻殊爲荒謬喝令掌頰四十下收押候辦張秋泉身充地保不應過付身價著掌頰二十下張朱氏大有不合姑念年老掌頰十下交官媒看管張桂亭爲人立據本應重懲姑念年老苦求從寛申斥著張秀其回去候飭地保預備屍塲定於初二日往騐 
[舞弊難寛]  
　　有刁商朱疇者前因漏捐舞弊由閔行釐卡委員陳二尹查獲將其夥某甲解送上海縣署請究嗣又據情禀知總局憲某觀察及蘇州府彦詠之太守申詳藩憲札委江海關道轉飭上海縣嚴拿訊辦代理上海縣篆務之戴子邁明府查知朱家居租界因移文英美租界公廨派差協提被逃未獲彦太守以此案未便含糊了結因於前日飭差役朱申持文至滬守提以便歸案訊辦說者謂朱雖神通廣大至此亦難法網倖逃矣 
[禁毁竹籬]  
　　特用府補用直隸州題補陽湖縣正堂辦理上海英美租界會審分府翁爲出示諭禁事據巡捕房稱租界内洋商租地上所築之笆常有被人拆竊拿獲徐土全一名送究再請出示諭禁等情除將徐土全訊明枷示外合行出示諭禁爲此示仰諸色人等一體知悉爾等須知所築之笆原爲劃定界限防禦宵小起見豈容拆竊自示之後切勿再蹈前轍倘敢故違一經獲案定予嚴辦决不姑寛其各凛遵毋違切切 
[小星訴苦]  
　　許葉舟卽許高祥納妾蔣氏不容於大婦屢被兇毆前日乘間奔至英美租界公堂據情聲訴讞員翁笠漁直剌准之飭差傳許到案前晚倩襄讞委員張柄樞司馬研訊蔣氏訴稱小婦人生不逢辰久充下陳所苦大婦形同雌虎威勢薰天而家長又不肯垂憐以致日坐針氈寃無可訴叩求大老爺斷令離異俾免苦海沈淪則小婦人世世生生誓當銜結矣許俯首無詞求准領回當勸令妻子善爲看待司馬淮如所請著將蔣氏交許領去諭令不得縱妻凌虐 
[上海巡局紀事]  
　　上月二十五日之夜四鼓時有匪人穴牆入外倉橋北首源盛肉莊竊去零星各物復有煤油浸透棉絮縱火以焚幸莊夥聞聲將火撲滅然匪人已遁去無蹤矣次晨莊主曹基昶繕具失單投報二十三七鋪巡防局局員邱友林二尹飭捕勘明勒限嚴緝昨日曹又具禀投催○本邑人張晉發在三泰馬頭新街開設篾纜店積欠房租錢二十餘千文房主某甲屢往索之終無以應乃於日前倩經理租務之賈某投二十三七鋪巡防局禀請押遷局員邱二尹傳張研訊張供稱小的生涯冷落以致積角房金尚求寛限措繳二尹限关月内遷移如違比責○蔣永奎舟人之子也僑居南馬頭湯罐弄附近前日串同其黨謝某將夏玠良之女誘至蘇垣藏匿旣而夏在途中遇蔣扭至二十三七鋪巡防局控請訊追局員盛雨村二尹准之提案研訊蔣供珍良之女係謝姓誘匿小的實不相干謝現居租界叩求傳案質訊可也二尹飭移解上海縣署訊理 
[美租界捕房紀事]  
　　昨晨積竊周木春潛至有悟路第七百八十四號房屋撬門圖竊適爲四百九十一號巡捕所見拘送捕頭令押候解送公堂禀請讞員翁笠漁直剌訊辦○昨晨偷兒李江高掩入北四川路某木作内竊取木板肩荷而出爲五百四十二號巡捕所見拘送捕房捕頭令押候轉解公堂禀請懲辦○昨午江北小工陸金川陳度益混入日本郵船會社棧房竊取綿紗數十磅爲管門人所見獲交一百四十五號巡捕解送捕房捕頭令押候轉解公堂禀請懲治 
[續錄天津國聞報所登保皇會駁詞]  
　　會例云各地各埠皆公舉值理持簿勸講又有公舉忠義豪俠之人爲董事總理議員等條吾思自來亂臣賊子無不以假仁假義收拾人心以助其爲虐今康逆初創此會偏聽之士據其一面之詞誠不免有爲之奔走用命而自以爲忠義豪俠者殊不知康有爲本一無賴之徒今又造言惑衆爲此大逆不道之舉吾國僑寓商民苟或不察悞入迷途一旦附會貽害終身自居爲忠義豪俠之流實入於謀反叛逆之路誰無父子誰無室家滅門赤族之禍康梁已身受之今復以此誘惑我鄉人其居心之險實堪痛恨吾願諸君之已入其會者從速與之斷絶未入會者不可入其牢籠吾與康有爲本無一面之緣非欲與之爲難實爲吾數十萬鄉人計故不惜苦口以勸吾鄉人曷三思焉會例云同志分金各捐美洲銀一元以爲本會支用其捐千百分者皆可又云會中捐欵無論多少將來作爲鐵路五金等礦股分卽以會中憑票換給股票均分利息其捐十元以上者加賞功牌百元以上者賞給官階一萬元以上者應特破格給予世爵五千元以上者有欲辦開礦築路工商等事皆優予權利或破格封爵等語嗚呼觀此數條而康有爲誑騙歛錢之實在憑據不待吾言而已昭然若揭矣夫吾人僑居美洲者數十萬之衆以每人一元計之已不下數十萬元試問將此欵作何用處其顯然誑騙者一也康有爲乃犯彌天大罪之逃官鐵路礦務不在其手安能以會中憑票換給股票其顯然誑騙者二也旣曰均分利息何不自發會中憑票之日起而曰俟諸將來其顯然誑騙者三也捐欵十分不過十元耳何足以加賞功牌功牌究用何人銜名耶其顯然誑騙者四也康有爲乃一逃犯已且無官安能賞人官階又安能爲人封爵且中國從無因捐欵而封爵之事其尤爲顯然誑騙者五也其叛逆旣如彼其誑騙又如此吾知木捐者固不肯再捐分文其旣捐者亦必將原欵索回康之詭計足以誑人於一時而不能欺人於究竟也會叙云出力之人分别差等皆賞義士銀牌或職銜功牌各埠皆以忠義報効惟通信及奔走勸說人所支辛金盤費截留餘欵支之等語觀此兩條可見今之持簿四處募捐勸人入會者大抵中康之計貪其銀牌功牌及辛金盤費等開支從中漁利到處騙人嗚呼吾華流寓海外之工人日夜辛苦所得幾何幸勿以歲月積蓄之資供若輩揮霍之用總之康之立會果爲保救皇上起見則勸人入會簽名而已又何必捐欵哉吾願我數十萬僑寓商民細思此言可也以上逐條辯駁保皇會會例會叙無私子稿 
[正字]  
　　昨日本報紀逃官已獲條内澳門總督句悞澳爲厦合亟聲明於此以釋閱者之疑 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英美租界公堂瑣案]  
　　前者陳金春馬福泰控王小生曹昌壽誘賭攫物讞員翁笠漁直剌訊悉供詞諭令從嚴懲辦並追償所攫洋銀五十元昨晨裕豐洋行買辦趙某投案訴稱王曹均在行中執役一供奔走一司炊爨此次被陳馬誘賭陳馬本係著名賭棍所稱失去金戒指實係銅質僞造且遺有空心骰數枚事爲行主查知令投案訴陳請卽傳案復訊治以誣告之罪直刺商之白繙譯謂王曹旣被寃誣應卽開釋著卽交趙領去一面提陳馬到案訊辦○包探袁春榮拘解顔樹和到案禀稱此人開設愼安號冐刻宏昌圖章私出支票洋銀一百元事爲宏昌號主王榮棠所知投報捕房經小的拘獲送請究懲王投案聲請嚴究顔供稱在治下後馬路分設硝磺局日前冋王商借支票洋銀一百元付給煤炭欵所蓋圖章由王之胞兄王甲取來並非私刻叩求鑒察直刺謂憑證鑿鑿毋庸狡賴判令管押一月○二百八十七號華捕解送馬夫王春和到案禀稱前日此人駕車至北四川路加鞭飛駛撞毁瞿四大所御東洋車軋傷其足故由小的解案請究瞿投案申訴前情王供維時馬適溜韁不及收勒致肇禍端並非小的有意爭先求恩寛宥直刺判罰洋銀五元以一元給瞿養傷二角修車其餘撥充善舉○包探劉升堂拘解陸友萬到案稟稱此人竊取張小谷家綢布衣服五件經小的緝獲人贓送案請究張投案領贓陸供稱小的窮苦無依流爲下賤尚乞恩寛直剌判責二百板贓給還失主 
[法租界公堂瑣案]  
　　租界中自西歴三月一號爲始禁售各種野味曾於二月十五號登報聲明前日招商局江乎輪船抵埠菜巿街三茂野味店及益大信局由長江一帶購得野鷄野鴨各數十簍倩挑夫吳阿羅肩運而回適被巡街捕所見拘入捕房昨日梢頭令包探傳三茂店主應印岐益大局夥陳子豐連吳阿羅解請讞員朱森庭明府與何繙譯會訊吳供此項野鷄野鴨由江孚輪船買辦張某倩小的肩運陳供此種野味由蕪湖代客運來悮犯禁令求恩寛宥明府謂前日未屇禁期當從寛辦理何君不允明府遂著將野味充公濟醫院善舉再罰三茂洋銀十五元陳吳無干省釋○去年臘月某日利噦烏利文兩洋行主控華商錢子山經售貨物積欠洋銀數百元迭經明府訊供押繳旋因子山之兄錢某自願代押請將子山釋出往常熟一帶收帳歸還明府允之昨日堂期利喴行主偕子山投案訴稱買客于雲華在常熟設肆欠洋銀二百六十元今已扭獲送案請追于供與吳往來已十餘年除在常熟除陸續付過外祗欠洋銀一百三十一元子山執定尚欠一百八十一元明府著于將洋銀如數呈案暫存公堂俟兩造對明帳目然後給領○張士希控張樹生經理店務歴年虧欠洋銀一千八百元明府准詞提訊旋以原告不到飭將張樹生交保候核○招商局某處碼頭衆小工爭攬做工任情滋閙報捕拿獲周桂生阿淸李阿寳王阿華張阿毛顧阿榮張開林等七人昨日解請明府訊究明府與何繙譯會商判各枷一禮拜發碼頭示衆期滿各貴三百板○泰來洋行買辦朱鶴鳴家失去首飾箱將傭婦周鄒氏送入捕房解經明府迭次研訊周鄒氏供認與姘夫王阿寳串竊王阿寳堅不承招昨日明府備齊卷宗飭移送縣署嚴刑詰訊○鴻昌魚行童寶慶控魚販戴阿高積欠洋銀一百零八元明府訊供之下著交人保出理處戴玩延不理昨日原告投案求追明府著保人交案限十日内先還五十元如延押追 
[美租界醫院紀聞]  
　　鎭江人徐瑞寳在下海浦怡和紡紗廠工作昨日偶不留神突被機器軋傷左手血肉狼藉痛極聲嘶廠中執事人命人舁送同仁醫院求治醫生謂傷勢非輕雖性命無憂恐不能免於殘廢矣○甬江人魯聖華在怡和繅絲廠司理機匠鈎心鬥角頗具匠心昨日不知如何被機器醫傷腰際登時踣地昏不知人廠中執事人急命人舁送同仁醫院求治醫生騐視之下見其肋骨已斷雖敷以刀圭尚恐不能保全性命也 
[善與人同]  
　　周湘雲觀察曁蒓卿司馬以令堂水太夫人五秩榮慶諸親友隆儀移助本堂一切善舉答盛情兹將銜名列後計嚴筱舫翁同哲嗣子均洋四圓黄焯樞翁洋四圓陳廷鑣翁洋四圓王紹勲翁洋四圓陳琦生翁洋二圓方文藻翁洋二圓宋維翰翁洋二圓黄鳳儀翁洋二圓雲龍花廠周國興翁周曜翁合洋六圓胡梓薌翁洋二圓邱稼孫翁洋二圓丁甘仁翁洋二圓丁子乾丁蘇泉二翁合洋四圓許和豐翁洋二圓陶鳳山翁洋二圓孫廣興翁洋二圓温貢靑翁洋二圓春和茶棧洋二圓陳瑞邦翁洋二圓顧錫慶翁洋二圓張雲錦翁洋二圓袁柳村翁洋二圓邱厚涵翁洋二圓嚴攸慶翁洋二圓顧松泉翁洋二圓居雋卿洋二圓干馥廷翁洋二圓席子佩翁洋二圓陸少泉翁洋一圓翁星垣翁洋一圓承裕莊洋一圓袁錫齡吳憆生二翁合洋二圓史仁官翁洋一圓謝子楠翁洋一圓俞朝佐翁洋一圓徐松泉翁洋一圓張珊笙席洋一圓瞿梧生翁洋一圓程鴻徵王松丞二翁合洋二圓唐紹　翁洋一圓王朝俊王朝慶二翁合洋二圓朱岳生翁一圓朱采山翁洋一圓張指村翁洋一圓陳啓祥翁洋一圓叚遹聲翁洋一圓吳寳仁翁洋一圓陳志雲沈子德史夢仙陳冠卿四翁合洋四圓潘筱洲潘幼春二翁合洋二圓陸鼎祥周鶴亭二翁合洋二圓孫廷煥戴茂榛二翁合洋二元張小塘翁洋一元謝燕章陳沛棠二翁合洋一元水耀明洋二元水祥賢洋二元水貴仁洋二元勵蓬仙洋四元洪析一洋四元水荷亭洋四元葉鴻六洋一元傅宜堂洋一元黄植庭洋一元沈卓峯洋二元陳甘堂洋二元畢阿炳洋二元正餘莊洋一元陸裕昌洋一元洪賚周洋一元龎孝脩洋一元龎頌洋一元徐康生洋二元滬北天后宫前廣益善堂同人謹誌 
[上海陳家木橋電報總局内籌賑公所經收山東義賑第十七次淸單]  
　　許子㬅翁經募愛蘭室　荃二義堂無名氏洪耕餘五户洋各兩元務本堂翟子厚仰瑗貽遠堂陳子展許鴻卿許樹卿許蔭枝支雪晴吳希彭十户洋各一元無名氏兩户洋各一元陸修德堂陸幼安兩户各十元許守之洋四元鄧喬生許大寳兩户洋各四角包井章翹凈兩户洋各二角晚悔洋五角晚薌洋三角吳雲亭蔣朝璋厲存廉包竹平四户洋各半元以上共合五十元原來英洋廿九元龍洋十四元小洋合七元吉林電局張續募吉平銀四十九　八錢七分原合規銀五十二兩六錢四分六厘恰克圖電局經募道勝銀行總辦西義增羅布五十個俄商宜姆拿夫羅布一百個無力人羅布廿個乞督夫口外怨者滬江逋客求家安毗陵鄉愚無名氏五户羅布各五個滬江孤客沙鷗氏無名氏敲庚四户羅布各三個無名氏羅布一個大泉玉大升玉永玉和恆隆光興泰隆萬慶泰復源德公合盛獨愼玉祥發永廣全泰天和興十二户磚茶各六塊三興成記天德和記永茂生記萬恆裕記天順常記永茂公記寳泉昇記元興號記興發魁九江三六磚茶各兩　三合承記天聚德記謙德成記天興成記永成瑞記永源泰記榮長玉記永和正記大盛德記公合裕記天興德義盛隆德禎裕慶和記公興順和仁合和中和裕源泉湧隆勝義十九户三六磚茶各一塊以上共合湘平銀一百七十二兩九錢申規銀一百八十二兩五錢二分五釐以上大共收規銀二百三十五兩一錢七分一厘英洋下九元龍洋十四元小洋合七元正 
[上海六馬路仁濟善堂籌賑公所施子英經收山東淮徐皖北紹興賑捐去年十二月初一至三十日第六十次淸單]  
　　初三日揚州明德堂善士助洋二十元又仁壽書屋十元聞國鈞爲女杏元求病元五元○初五日三墩明善堂募倪秋芳求母病轉危保安洋四元厲玉堂求脫晦保安二元○初六日孫蓮隠洋十二元求免禍免累人十元竊湖鈎者求資妻冥福七元許承宗求輪船平安五元○初八日桂林陽張氏求身體淸吉錢邑徐曹氏求病愈各十元山江新記號洋五元銅洋一元無名氏洋四元銅洋一元胡老慶完願洋二元唐景澄祈合家平安一元○初九日慈北周啓東洋一百元隠名氏求合店諸友順遂小洋廿角李德潤完愿小洋十角○十一日川帮華儀堂元八十四兩蔚長厚交來史少泉洋三十元淸河伯子求病愈沈魏氏各二十元丁隠名氏旬初度保身健二元○十二日元和學聽松子　敬移來洋三十元守拙子尤爲妻病痊愿馬慶平求消災却病吳曾濤三户各十元無名氏棣華居馬瑞年求消災却病延年三户各五元錢鼎漢求妻病愈孫孝友各二元吳巳小洋十角恆孚勸振桶内小洋九角無名氏五角○十四日倪知非得夢不祥求免災殃洋五元徐有生求病愈三元○十七日悟因氏募姜勝甫湯餅洋十元疁城有心無力子二元○十八日曾無名氏洋二十元强無名氏十元宏農已酉生五元陸楊氏求乳岩速痊四元○十九日承潤堂求合家平安洋十五元勉記小洋一百零四角勉力人洋十元薛曉峯求久病就痊三元嚴汝能求順遂二元○廿一日楊補花求父病愈愿洋十五元○廿六日雙榴堂洋三十元○廿九日隠名氏小洋八十角○十二月份共收規銀八十四兩又洋四百九十二元小洋二百三十八角扯七四一申元三百八十二兩二錢零八厘銅洋二元鎔化合元五錢二分本月銀洋併收元四百六十六兩七錢二分八釐自丙申年四月初一起至本年十一月廿九止共收元十萬零三千一百六十七兩零六分七釐銅洋一百七十元鎔見元四十四兩二錢以上連本月共收元十萬零三千六百七十七兩九錢九分半除解各處賑欵銀十萬零二千五百零五兩四錢二分二釐外凈存元一千一百七十二兩五錢七分三厘 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
