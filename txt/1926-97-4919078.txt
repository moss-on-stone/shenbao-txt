# 1926 - 97 - 4919078

 

Page 1

 
 
1;第一萬九千零七十八號;中華民國十五年 西曆一千九百二十六年四月十五號
星期四 * *   
 
 

Page 2

 
 
1;第一萬九千零七十八號;中華民國十五年 西曆一千九百二十六年四月十五號
星期四 * *   
 
 

Page 3

 
 
1;第一萬九千零七十八號;中華民國十五年 西曆一千九百二十六年四月十五號
星期四 * *時評 
[顚倒之失敗（冷）]  
　　自去年兵端開始以來所有失敗之各方無一非自行顚倒以至於不可收拾者此誠出於歷來戰爭常例以外也蓋歷來戰爭之常例或未戰而降或一戰而潰或屢戰屢敗而逃獨此次則不然當可戰之時不戰而行退一若甚合軍略之機宜者迨至退未適合忽又進戰以至於進退失據至招失敗者此顚倒之一種也又當可戰之時不戰而言和又若其間甚含奇妙之作用者迨至求和不得忽又言戰求和於甲不成忽又轉乙因和戰無定軍心不一可守之險盡失可用之衆盡離遂至不得不失敗者此又顚倒之一種也 
　　蓋行事皆有主旨况屬生死存亡之戰爭而乃舉棋不定反復無常一若神經之錯亂者不名之爲顚倒實無其他可用之名詞也 
本館要電 
[聨奉兩軍未肯罷戰]  
　　北京中美晩報載奉軍砲攻密雲縣城今日下午南方面砲聲漸遠國民軍以八馬運重砲攻擊（十一日） 
　　天津聨奉兩軍急欲進佔北京東南北三路尤（十一）文（十二）同時猛攻張學良褚玉璞張宗昌文晩分乘三列車赴楊村督戰（十三日下午五鐘） 
　　天津張學良張宗昌得鄂吳眞（十一）電略稱國軍無和平誠意請按照原定計劃從速進兵掃蕩赤巢至爲切禱前方戰事連日確甚激烈張宗昌褚玉璞均於昨乘自動車赴黄材方面督戰元午至暮三路均在白刃肉搏中張褚下令限二十四小時内攻克南苑四十八小時佔領北京但黄村豐台間國軍隊地非常堅固似難進攻（十四日） 
　　天津張學良元（十二）晨赴總站係往前線督戰（十四日下午六鐘） 
　　天津據聨軍總參謀處接前方電報聨軍全線戰况極爲發展馬駒橋裕順莊玉善莊廣德莊同順莊西紅門附近之高米店黄村北之蘆城均經確實佔領國軍向北退却聨軍正在追擊中褚玉璞第六軍前敵總指揮徐源泉之一部聞已繞道由通州方面向北京進攻鳳林村航空分廠元（十三）架駛飛機六架满載炸彈飛往黄村助戰（十四日下午六鐘） 
　　天津張宗昌褚玉璞張學良元（十三）晨又赴楊村督戰元（十三）晩回津據某軍官言國軍陣地甚堅固聨軍進攻非有大犧牲不能獲勝如能佔領豐台則北京埀手而得連日雙方已入白刃戰惟陣線無變動元（十三）運津傷兵二百六十餘名（十四日下午六鐘） 
　　北京維民社得豐鎭電謂大同晋軍忽又前進（十三日上午十一鐘） 
　　北京南苑昨午起砲聲漸稀國民軍四道防線昨夜又有砲聲以京局形勢看來和平漸濃厚再打亦是無結果當於或種條件下覓一下台的階梯（十三日） 
　　天津黄村戰事極烈文（十二）晩張宗昌張學良同往前線察看郵政汽車昨由前方折回聞係黄村間砲火劇烈所阻 
　　天津南苑奉軍十二日已攻破國民軍第二道防線距城甚近京北順義高麗營一帶奉軍形勢亦有利（十三日下午四鐘） 
　　天津李景林派李鳳晹赴漢聨絡吳佩孚 
　　天津張宗昌因京變電詢吳佩孚以聨軍攻取北京進止吳復云軍事仍須進行非待張之江鹿鍾麟李鳴鐘下野後不可 
 
 

Page 4

 
 
1;第一萬九千零七十八號;中華民國十五年 西曆一千九百二十六年四月十五號
星期四 * *停止（十三日下午六鐘） 
　　北京吳佩孚任魏益三爲第一軍第三路司令（十二日上午十二鐘） 
　　漢口路訊·田維勤元入京國軍退南口以北京内國軍已預備繳械（十三日） 
[京變後之鄂吳態度]  
　　漢口鹿鍾麟等眞電吳國賊段祺瑞毁法賣國擅訂金佛郎案謹遵大電將賊扣留正派隊間賊已聞風先遁法使館除將公府衞隊繳械遣散外特請曹大總統恢復自由鍾麟爲鎭定人心起見已於眞（十一）日就討賊聨軍副司令職現京中秩序安靖萬懇鈞座迅速蒞臨主持國政奠定中樞總部眞晩八時召集幹部會議吳親主席討論京變結果（一）致電靳田詢京門眞相（二）致電奉將領對京變作何態度（三）湘贛事平决從衆請入京（四）覆電鹿等勿令段走脱及維持京中治安另訊吳以鹿等倒戈仍主澈底解决鹿電派代表來漢接洽吳批擋駕（十二日上午十鐘） 
　　漢口京電佳（九日）晩鹿鍾麟等突將電燈電話各線切斷解散府衛隊並拘捕段側要人三十餘人傳段已入法兵營事已證實惟又謡傳姚氏兄弟及段宏業章士釗均被槍决說則不確（十一日下午十鐘） 
　　漢口總部眞（十一）午接到鹿鍾麟何遂方振武等十六人蒸日尊曹迎吳討段通電歷數段罪有鍾麟等爲切護法勉率我師此後動靜進止一惟吳玉師馬首是瞻等語（十一日下午十鐘） 
[吳不准軍隊入京]  
　　北京總商會接吳覆電謂已電各軍飭令制止所部勿入京城以維治安（十一日下午八鐘） 
　　北京靳雲鶚電王士珍遵諸老意玉帥令不准各路官兵入京（十四日） 
[張吳仍聨合一致]  
　　天津奉張直吳聨合現仍貫澈無間外傳國直合作似難實現（十四日下午六鐘） 
　　漢口奉張電吳謂鹿亦有電向彼輸誠與致此間詞意相同用意多不可測請勿受其所愚聞國軍投吳乃耿迺熙牽線但耿事前並未得吳同意故吳對鹿等舉動多置不理（十三日下午六鐘） 
　　漢口奉張電吳請勿受鹿鍾麟挑撥並盻即日移節入都謂此次吾輩師出以義一切舉動無不磊落光明豈彼鬼蜮行爲所能挑動徒見心勞日拙而已吳復電謂已令西路火速進攻京師指日可定（十三） 
　　漢口奉張派張厚琬文（十二）到漢謁吳携張一函有賊氛已掃壽域重開旁午軍書無由趨謁特派參議張厚琬前來祝嘏並接洽一切希即來京共商大計等語 
[國軍再電吳孫閻]  
　　北京國民軍將領眞（十一）再電吳孫閻謂段事前避入交民巷現京師治安業由軍警維持至建國大計諸公素抱偉略當能主持一切敬祈隨時見敎（十二日上午十二鐘） 
　　北京孫傳芳覆劉驥電復曹自由曹辭職顔攝閣開巨頭會議决善後（十四日下午八鐘） 
[使團對投彈决再抗議]  
　　北京使團對奉飛機投彈傷亡二十人之多决再提抗議使團會議對時局仍執旁觀態度（十二日下午十鐘） 
[段印尚未交出]  
　　北京段在交民巷德華行東馬路某屋已派員赴津活動段印未交出（十二日上午十二鐘） 
　　北京段在交民巷有通電係院出名惟京城未見（十一日下午八鐘） 
　　北京鹿鍾麟令恢復曹錕自由後並電話法庭對慘案决逮捕賈閣故賈避交民巷又龔心湛亦避交民巷（十一日下午八鐘） 
　　北京外傳日使館有段不確日使館僅王毓芝朱深二人王居此已一年半朱則前兩月搬入近又遷出段賃屋在前震義銀行房即未開張之四國飯店地址亦非桂樂第大樓（十三日上午十一鐘） 
　　北京外團謂曩曹錕衞隊以九節鞭打死人民曹遂失敗今段衞隊殺死羣衆段遂失衆政府殺無辜必敗（十二日下午十鐘） 
　　北京今日府衛隊開通州（十二日下午十鐘） 
[賈閣紛發通電]  
　　北京閣員胡盧賀胡今日在胡維德宅茶話謂辭職無人承受决定聽候政治問題解决隨時交代卽發通電（十一日下午八鐘） 
　　北京賈以院名義通電停止辦公四閣員亦擬通電職務尚在無處辭職此係半數閣員在交民巷半數閣員在交民巷外處境不同故言動兩歧胡維德等所擬通電謂政局丕變主持無人京師係外團駐地且關法兩會代表居留不容陷於無政府危境由本閣員等以國務院名義暫維現狀等語（十二日） 
[曹系圖重執政權]  
　　北京直系份子現乘政局不定圖把持政權欲將大總統印交國務院攝行勸曹錕回復高凌蔚内閣曹意猶踴躍未决（十二日下午四鐘） 
　　北京曹系高凌霨吳毓麟劉夢庚齊燮元等紛紛有代表見曹彼等意在重執政權（十二日上午十二鐘） 
　　北京張廷諤入居延慶樓代曹策畫並代曹電促吳來京又自任爲曹之代表赴保迎田來京並偕鹿代表宋良仲同赴保（十一日下午八鐘） 
　　北京漢電·吳佩孚於魚（六日）確已預備赴保嗣以段走曹釋無岌岌北上意（十二日上午十二鐘） 
　　天津國會議員來津者捧黎捧曹各半俱以補足任期爲詞氣焰以捧曹者較盛（十三日下午六鐘） 
[張靳競爭組閣]  
　　天津北京政變後張紹曾靳雲鵬競爭組閣甚烈張藉名流政客捧場靳藉軍閥武人撑腰張學良張宗昌等尤晩在蔡家花園會議靳雲鵬亦列席文（十二）下午二時靳偕陳世華并兩張代表劉鳳梧專車赴奉謁張商軍政大計（十三日） 
[國軍促張紹曾入京]  
　　北京國民軍再催速吳北上並再派吕鈞赴津迎張紹曾爲舊鼓重張地步（十一日下午八鐘） 
　　北京鹿蒸電張紹曾喋血京畿動摇國本主持大計端賴賢才請命駕來京代表敝部俾有秉承熊斌劉驥張樹聲等電張紹曾懇卽税駕入京（十一日下午八鐘） 
[迎吳北上之準備]  
　　北京國民軍宣稱田維勤來電對驅段謂大憝已除合作更有進步云云（十二日下午十鐘） 
　　北京今日某英人漢電云訪吳詢國直和議吳答停戰已接洽和議是全國事非予一方所能包辦（十二日下午十鐘） 
　　天津保定連日籌備歡迎吳佩孚曁修師府光園甚忙聞已撥修繕費六千元 
　　漢口靳到保定即電迎吳至保並邀齊燮元張英華劉夢庚先行北上晤商一切張劉佳（九日）晩已同車赴保齊准四五日内成行吳毓麟吳景濂佳（九日）晩同乘江新輪赴滬吳景濂在滬勾留四五日即返漢（十一日下午十鐘） 
　　漢口保電聨軍田維勤部抵長辛店王維城部出門頭溝抄南口文（十二）聨軍可入城聨軍總兵站設在保定並設聨軍聨合辦事處委牛向辰爲處長牛飭工修理光園爲吳駐節（十二日下午十一鐘） 
　　漢口靳元（十三）電吳請速北上主持大計靳與商震會議决定掃除馮軍餘孽和平說無望（十三日下午六鐘） 
[曹錕函吳代鹿說項]  
　　漢口曹錕有蒸（十日）電致吳稱爲吳巡閱使謂鹿鍾麟深明大義願隷麾下爲前驅已於本日救復我自由拘彼元惡即遣該軍師長韓復榘赴漢報告詳情兄亦派劉中將文亮同往乞予優容以示奬藉時至今日論公論私均無再戰理鹿君如此頌向尤應曲予成全即望電達奉方停止軍事善後大計儘可協商等語聞吳於鹿等蒸電後批不配二字昨有某要人詢吳鹿等舉動事前得大帥同意否吳答鹿等求和事誠有之惟余迄未答應並表示鹿等須將軍隊交出解職始有和議可言否則仍令前方將領進攻决不姑息養奸（十三日下午六鐘） 
 
 

Page 5

 
 
1;第一萬九千零七十八號;中華民國十五年 西曆一千九百二十六年四月十五號
星期四 * *本館要電二 
[使團對時局態度]  
　　北京使團對吾暫停止酬酢俟有相當的政府出現再爲非正式接洽某使在會議席上言段氏臨時政府並無經各國正式承認者因關法兩會關係故非正式接洽現在吾人在未接段氏交代之前暫執旁觀態度並信戰事數日内必停歇云云（十三日上午十一鐘） 
[田維勤到京後之情勢]  
　　北京田維勤來京係張廷諤轉曹命田田來見曹請示曹曰吾無意見爾聽子玉話田出謁鹿鹿切請兩軍合作田允旋即回琉璃河又該軍參謀處來電請明日即進駐長辛店及南苑等語國民軍宣稱田部率師來京與吾軍共擔京師防務（十三日上午十一鐘） 
　　北京鹿文（十二）電王士珍等鍾麟自拔旅而返矢志維持京師治安以待和平實現但使有利於國有益於民雖犧牲一切亦所勿惜諸老指示敢不遵從（十三） 
　　北京齊燮元將於日内先吳到保（十三日） 
[王士珍與吳接洽]  
　　北京金紹曾吳春康昨早抵漢來電致王士珍擬即謁吳（十二日下午十鐘） 
　　漢口王士珍派金紹曾吳燾吳春康灰（十日）來漢携有王親筆函致吳聞金等定眞（十一）赴總部謁吳（十一日下午十鐘） 
　　漢口吳眞（十一）宴金紹曾吳春康兩代表於劉家花園吳表示國軍全部退出北京方有和議餘地張之江代表丁春膏及魏某等來漢數日進行和議聞已稍有頭緒（十二日上午十鐘） 
　　漢口聞王士珍致吳親筆函中有逆膽已寒宜速飭部北進掃蕩羣魔以爲一勞永逸之計等語並述馮側迫令主和經過及其部下離異情形（十一日下午十鐘） 
　　漢口蘇孫蒸電吳有除絶赤禍乃是根本上一勞永逸辦法芳意亦相同也等語 
　　漢口總部訊金紹曾吳春康等眞（十一） 
　　至總部謁吳談話頗秘（十一日下午十鐘） 
[湘鄂問題餘聞]  
　　長沙鄒序彬致鄂吳陳支電謂九旅已遵約回防湘邊雲溪由三十九團布防請飭鄂軍勿前進劃疆分守藉敦鄰誼吳覆電謂余旅長蔭森在前地請就近接洽陳覆電謂鄂軍駐守鄂邊决不越雷池一步（十一日上午十鐘） 
　　長沙各公法團代表向省署請願驅逐鄂艦答稱鄂艦已撤退（十一日上午十鐘） 
[廣東北伐說漸盛]  
　　香港國民政府俟某方代表來粤即召各方代表開聨席會議應付時局聞國民政府五月初可出兵北伐將由汪精衛統率出發（十四日下午七鐘） 
　　香港孫科定删（十五）啟程赴滬轉寗與孫商合作建設廳職務由吳尚鷹代 
　　香港譚延闓表示不願回湘當局擬派桂軍李黄兩部入湘以白崇禧爲總指揮 
　　香港李宗仁黄紹雄麻（六日）通電討段謂本國民政府主張爲民衆前驅（十四日） 
[各社要電]  
　　電通社十三日北京電國民軍已秘密準備由北京撤退聞已得吳佩孚諒解次第開始撤兵 
　　東方社十三日北京電十二日下午三時韓復榘門致中等部下指揮官二十名藉口於缺少武器彈藥向鹿鍾麟要求退却鹿鍾麟劉驥等盡力撫慰仍無效已由永定門移至西直門方面 
　　東方社十三日北京電國民軍與田維勤之單獨議和已成立在長辛店之國民軍及田維勤軍已移至豐台直魯聨軍已退至楊村 
　　路透社十四日天津電聞李景林避居日租界因於星期一日會議時與張學良張宗昌起衝突張斥李有不利於奉軍之陰謀李旋設法乘汽車逃入日租界聞張宗昌已編收李景林之兵二萬五千人京津汽車交通中阻因中途有戰事也郵車現亦不能通過 
　　路透社十二日北京電今晨炸彈大都向西直門車站擲下炸死四人重傷二人安德魯斯氏乘汽車赴車站擬趁貨車炸彈三枚落於車傍車爲碎彈擊中幾傷安氏頭顱車夫停車奔避安氏隨之匿於一貨車下炸彈紛落相距不遠天空飛機三架繞行車站三次國民軍以其所謂抵制飛砲者向空射擊然僅有聲而無實力時飛機距地僅一千二百呎耳城内他處之爲飛機炸彈擊傷者共有八人内有四人恐無生望昨夜黄村戰線有繼續不斷之砲聲通州境内今日有戰事田維勤今日午刻到京與鹿鍾麟會商擬派軍事民政警務得力官吏於國民軍退去時接管京城治安維持事宜吳佩孚尚未直接答覆國民軍但通知其駐京代表謂先須與張作霖討論變局云國民軍現併力在通州豐台兩方面拒擊聨軍 
　　東方社十三日北京電數日來在北京附近之國民軍對聨軍之戰况大致國民軍不利在南方方面於南苑一帶之爭奪戰十二日日間奉軍失利入夜奉軍勝已突破國民軍第二防線北方在順義高麗營方面亦已有奉軍進逼南口昌平方面之國民軍亦起動摇 
　　東方社十三日奉天電張作霖對於王士珍趙爾巽等之調停通電於十二日電覆如左「作霖愛護和平之念不讓諸公我軍之起義師直指北京原以剿滅赤賊爲職志若國民軍退出北京我軍必不令一兵入京以免首都之騷擾敢請諸公傳達彼方曰國民軍撤退北京之日即我軍停止攻擊之日」 
　　東方社十三日天津電閻錫山對於國民軍之非常手段大爲憤恨電致張之江責問張氏覆電謂此乃鹿鍾麟所爲非我所知 
　　東方社十三日漢口電聞吳佩孚因鹿鍾麟此次之非常手段極爲拙劣頗不满意故保定之行亦作罷論若無何等新局面之變轉則吳氏將不汲汲北上 
　　東方社十三日北京電張之江李鳴鐘宋哲元等國民軍將領不贊成鹿鍾麟之非常手段於鹿氏十日拍發之攻段通電皆不署名使鹿成孤立之勢故局面已將停止發展鹿致電於張之江請其來京謀善後之策張氏不與確實之答覆但云俟探明各方面之意見後再决定諸事 
　　電通社十三日奉天電奉天方面以國民軍與吳佩孚之妥協係鹿鍾麟一派之宣傳故對於奉直前途仍極樂觀 
　　電通社十三日漢口電關於北京政變吳佩孚之態度雖尚不明然據其最近談話云擁立曹錕使靳雲鵬組織内閣予信當不致有人反對至予用兵目的在防止赤化决非好戰 
　　電通社十三日北京電田維勤於十二日入京即赴延慶樓會曹錕旋與鹿鍾麟密議甚久據國民軍方面宣傳田巳允與國軍提携共禦奉軍 
　　路透社十四日東京電郭松齡部下軍官八人自一月四日志避居新民屯日領署惟領署僅有屋六間而軍官佔其二故在辦公上與經濟上皆感不便張作霖旣派兵偵守又懸賞捉人日領事乃向張作霖續開談判以期釋放此八人 
[本館專電]  
　　北京孫寳琦說帖請延長附加賑捐半年作使領費（十二日下午十鐘） 
　　北京日使節略楊村日員難波事件請再細查（十二日下午十鐘） 
　　北京英使照會外部英商怡和洋行願捐廉造寗浦渡船請飭津浦局核准 
　　北京京漢路今晩開特别快車係田維勤來電負責保護與勞之常到保疏通車輛結果（十二日下午十鐘） 
　　天津褚玉璞現成立憲兵四營（十三日） 
　　天津魯南紅槍匪猖獗魯軍第十四師及三百四十旅文（十二）午由津開往兗州駐防又一百四十旅文晨由北倉來津待車回魯（十三日下午五鐘） 
　　天津直省銀行文（十二）下午開門營業兌現擁擠官銀號銅元票亦擠兌元（十三）日仍擠兌（十三日下午五鐘） 
　　天津直隸警務處長兼天津警廳長李家驥有辭職消息（十四日下午六鐘） 
　　天津李景林以討赤聨軍總司令名義令警察廳憲兵司令部曁衛隊旅衞隊團四處云近赤奸人附和赤黨潛行來津圖害聨軍長官飭即嚴密查拿交部懲辦分别發由地方官看管及押解回籍免赤化蔓延（十四日下午六鐘） 
　　天津停泊大沽之渤海艦隊永翔艦及海圻華甲兩艦於元均開回青島（十四日） 
　　青島今午在震華金店捉一行假軍用票要犯已在萬寳銀樓購金器二三千元據供姓嚴名子彬但身畔藏有團長符號係郭姓市人因眞軍用票行使困難今復有假者益慌（十四日下午六鐘） 
　　青島商埠局因招待司法調查委員派外交科員李國圭赴滬接洽（十四日下午六鐘） 
　　濟南方永昌文電報告率部剿撫汶上會匪匪總司令部設濟寗屬二十里舖 
　　濟南田步蟾代理政務廳長（十四日） 
　　濟南文（十二）夜吳佩孚代表張洪緒李景林代表李鳳祥及王芝祥等由津過濟南下寇英傑代表徐某到濟（十三日下午四鐘） 
　　開封省署電令登封縣解散紅槍會並緝爲首之梅仁義（十三日上午九鐘） 
　　開封賑務處邇來積極籌辦急賑挽請各界互助昨開第五次會議推杜秀升等十餘人赴京津滬漢募捐關附委會昨開會籌備工賑建修公路（十三日下午九鐘） 
　　開封省會議恢復縣議會（十三日） 
　　開封此間公民及敎育界紛電吳請制止契約註册（十三日下午九鐘） 
　　鄭州吳佩孚電聨鄂軍各長官盡將所扣用之京漢特别快車車輛及綠色新鋼車刻日交還京漢路局以利交通寇昨已將其所發用者由汴送還（十一日下午六鐘） 
　　鄭州聨軍連日在飛機場試演實彈砲擊成績頗佳（十一日下午六鐘） 
　　鄭州聨軍第三路徐部第十六師北開兵車五列鐵甲車一列日内北進徐壽椿不日將北上督師傳寇部楊旅長有將繼徐爲鄭州警備司令（十二日下午二鐘） 
　　漢口銀團灰在銀行公會宴吳陳杜及武漢各重要人商維持官票辦法（十一日） 
　　漢口湘唐電漢中行借二千萬元（十一日） 
　　漢口巨匪龐協侯經軍法訊明灰斬决 
　　漢口吳徇寇請任孫建業旅長爲南陽鎭守使已發表（十一日下午十鐘） 
　　漢口顧維鈞眞（十一）日到漢寓法租界德明飯店（十二日上午十鐘） 
　　漢口李倬章赴寗祝孫壽于學忠定文（十二）乘靖江兵輪返宜（十二日上午十鐘） 
　　漢口路訊京漢路已通車元（十三）起售北京客票（十二日下午十一鐘） 
　　漢口孫傳芳代表楊文愷八日來漢謁吳陳十日晩乘江安輪返寗（十一日） 
　　漢口羅家衡佳（九日）由潯來漢報告贛事聞鄧將保羅長贛（十一日下午十鐘） 
　　長沙女界眞（十一）追悼北京死難女士到千餘人演講致祭極哀感（十一日下午五鐘） 
　　長沙張之江派劉介藩眞（十一）到湘 
　　長沙唐令高審廳各法院破除情面力矯積習並清積案裁冗員（十一日下午五鐘） 
　　長沙常德國民黨左右派衝突打死左派學生劉彦文等五人屍身未明省黨部派熊亨瀚往常調查（十一日上午九鐘） 
　　長沙常德國民黨員劉彦文等五人被擊斃何汝林等被擊傷執行委員蔣兆驤被幽禁原因未明（十一日上午十鐘） 
　　長沙唐電賀耀祖促就湘西督辦職 
　　長沙省議員李鎭藩提議以湖南銀行産業抵借外債振興實業（十二日下午十一鐘） 
　　長沙戒嚴司令龔浩辭職唐委何鍵兼任省會戒嚴司令（十二日下午十一鐘） 
　　長沙鄒序彬電吳請勿信謡言並派參謀張超赴鄂商湘鄂問題（十二日下午十一鐘） 
　　廣州蔣中正電促敎導師長王柏齡返粤主持軍務（十二日下午一鐘） 
　　廣州上海定安船因船員有串匪刦掠嫌疑業由公安局扣留現被刦搭客請當道將該船拍賣以償損失（十二日下午十鐘） 
　　香港汕當局委陳希曾爲汕電局長財廳在汕設分金庫委張智爲庫長（十四日） 
　　香港汕機器工潮解决電話電燈自來水三公司允代收附加捐惟用戶不肯交時公司不負墊支責（十四日） 
　　香港惠潮梅財政處長沈崧辭職由邵南棠繼任（十四日下午七鐘） 
　　香港汕當局奉省令决不招待法權會外國委員（十四日下午七鐘） 
　　香港惠潮梅賭禁已開放新任東江行政委員徐桴文（十二）抵汕就職（十四日） 
　　香港鄧澤如陳融元抵省（十四日） 
　　香港李濟琛通電撤消南路總指揮職各屬治安仍負保護全責（十四日下午七鐘） 
　　香港順德桂洲外村文（十二）被匪千餘洗刦七八十家擄百餘人（十四日下午七鐘） 
　　厦門鼓嶼工部局副捕長於華捕擾戲院抗命後赴港僱印捕四十約篠（十七）可到肇事華捕將被黜（十四日下午九鐘） 
　　厦門高爲國入德化與徐飛龍接洽召陳國輝南永殘部集德化成軍事（十四日） 
　　福州周派馬國良等爲代表分祝吳孫壽前輪已行（十四日上午九鐘） 
　　福州侵（）十二晩城驛裏密賣淫家被刺死一老婦傷一少婦凶手傳係軍界北人（十四日上午九鐘） 
　　安慶省署得電王普省長辭職已經寗孫照准（十四日下午七鐘） 
　　徐州魯紅槍會燒燬曲阜車站向西退走魯軍有六團開到兗州濟寗追擊（十四） 
特約路透電 
[英美人騙案]  
　　十四日烟臺電英美領事接天津來電在由津赴滬之運陞船上拘獲英人麥克戈汪與美人恩德伍聞犯一騙取四萬一千元之罪兩人現皆覊於烟臺英人監獄恩德伍行囊中搜獲一萬七千元麥克戈汪三千四百八十九元此案現待天津續電辦理 
[英礦工與礦主談判]  
　　十三日倫敦電礦主與礦工之會議未有進步已成僵局 
　　十三日倫敦電礦工幹事費四小時之久擬就答煤業委員會之覆文略謂工資至少須足以維持正當生活否則不能接受礦工不贊成各區自定最小百分數之提議以及全國礦工組合之團體有依據統一辦理工資問題之完全資格且不能贊成將每週工時分配於五天之辦法至於償補礦地現有主人一節亦非礦工所可贊同礦工願考慮多加班數之提議並望雙方從速協定可决定最低百分數全國適用之合同 
[法德航空條約]  
　　十四日巴黎電報稱法德航空條約昨已簽字惟法人飛機飛過德境故有若干重要飛行事業六月間可開始經營如巴黎與柏林間·柯洛恩與倫敦間·及丹麥京城與柯洛恩間之航空路線是大約將來飛機可往來於莫斯科柯柏林巴黎之間 
[飛行界消息]  
　　十三日立馬電南美秘魯最著名飛行家二人在空中遇風被迫降落機忽着火致被焚死 
　　十四日開羅電今晨十時四十分英飛機猶搜覓法西班牙飛行家艾斯台夫資氏衆意艾氏能操阿剌伯語且行於有水草之地當可與牧羊之阿剌伯人相遇不致有何危險 
 
 

Page 6

 
 
1;第一萬九千零七十八號;中華民國十五年 西曆一千九百二十六年四月十五號
星期四 * *[公電]  
　　鹿鍾麟等通電各報館均鑒蓋聞國政端本於輿情人民託命於元首是以有愛民之心然後興愛民之政有愛民之政然後有樹愛民之功夫愛民者顧非毁法營私剛愎自是者所能假也往者段祺瑞因緣時會入主中樞解散議會顚覆國本政出專斷海内寒心於是安福黨徒逢好長惡爲所欲爲舉躬所反對全國痛恨之金佛郎案曾不崇朝遽行定約喪權辱國出爾反爾先後若兩人三月十八日莘莘學子前往請願純係愛國血誠迺竟開搶轟擊慘斃多命較之五卅滬案傷害尤多殘忍性成是非顚倒揆諸情理覆載難容方其初入京師標榜和平賢於謨誥迺一面電令各省止戈一面唆使陳樂山鳩集舊部圖襲浙江行不顧言毫無信實吳玉帥以命世之才抱救國方略數奇不偶養晦黄州志士仁人無不扼腕彼乃密派兵艦前往加害雖虺蜮奸謀難逆天相而忌賢嫉能幾摧柱石此異邦人士舉國婦孺同深憤慨者也夫同室操戈識者所恥軍旅之事庸可久持比如李紀才之帮辦山東方本仁之查辦湖北號令所布師旅載途牽動愈多塗炭愈衆爲個人培植勢力置數省民命於不顧卒之威信掃地寃讐愈大不其謬哉詩曰瑣瑣姻婭則無良仕書曰任官惟賢才左右惟其人所來政權旁落宵小盈庭賄賂公行上下其手段宏業倚仗父勢干政鬻官廉恥道喪左右如李思浩董畫策助長朋比爲奸視官吏如土苴等國庫於囊櫜戚黨林立無法布置則廣設駢枝機關以謀消納職是國庫日空私財日裕以爲未足則又竭其全力促進關税會議將於條約定後廣借外債彌補公虧分潤回扣巧則巧矣如國家何伏讀吳玉帥敬電於中央政治黑暗濫費國帑燭照無遺辭嚴義正深所服膺同爲國民寗不願本其秉守有所建樹猥以軍人天秩首重服從旣虞干政之嫌尤懷越俎之戒徬徨數月莫可自表近以目擊各方日益分裂若復緘口袖手任其毁敗外無以對國民内無以安部曲用是萃集將領公同討論僉以爲法統不復無以樹立國之基障碍不除無以開和平之路趨向不明無以圖進步之良宗旨旣定責任難委謹於四月九日保護總統恢復自由其禍國分子分别監視靜候公决京師秩序仍由軍警負責維持照常安謐此後國是方殷萬端待理全仗海内賢豪國中元老本悲憫之懷施宏濟之略化干戈爲玉帛鑄刀劍事耕桑政以議正國家循法治之途威以信立庠序敦敎化之本鍾麟等爰切護法勉率我師此後動靜進止一惟吳玉帥馬首是瞻庶幾宗旨得以貫澈志願得以遂酬報國方長慶幸何極至於政事非所敢問邦人君子幸埀察焉鹿鍾麟何遂方振武徐永昌韓復榘鄭金聲石友三唐之道佟麟閣門致中孫連仲張廷鍔耿迺熙龐炳勛梁壽愷顧占鰲叩蒸印 
　　天津李景林等通電各報館均鑒頃得北京國民軍鹿鍾麟等蒸電宣布驅段護曹之事實痛數段執政之誤國安福系之用事且以金佛郎事槍斃學生事李紀才查辦山東事方本仁查辦湖北事種種事實爲其罪案極力推崇吳玉帥欲以護曹一端乞其憐宥夫曹公之應回復自由本爲當然之理去歲張上將軍曾經呈請執政辦理並派田將軍中玉面呈執政執政意尚躊躇而國民軍人堅持不可且以再起干戈危詞相挾事實具在有案可稽今者該軍勢窮力蹙情急依人自行處理其言雖是其心則非所最堪痛恨者彼等隨事變遷朝秦暮楚恩仇任决黑白隨心專以己身權利爲歸而不知羞恥爲何事更不知信義爲何物當其俯首求人則頌之如神聖迄其伺機謀變又棄之如芻狗但求苟且之欺人不顧旁觀之齒冷綜其前後事實觀之前日擁段今日驅段前日捉曹今日放曹一年之間一人賢否前後大異一日之間兩公地位彼此互易好惡無常恩仇不定人情之險至於此極彼等今已赴延慶樓趨謁曹公起居叩拜頌掦功德誠不知其面曹之時曾作何語又不知回想去年逼死曹公介弟情事曾作何詞寡廉鮮恥世所罕聞民國十四年中變亂雖多至於變幻謀奇實以此董爲最我吳玉帥公平忠直始終護曹此其人格至高故爲海内歸仰而國民軍即以反復之人乘機獻媚吾知吳公聞此雖爲曹公喜亦必爲世道憂矣至於金佛郎案政府固損失國權然而分金最多者非國民軍耶槍斃學生案政府固蹂躪學界然而負京畿警備之責者非國民軍耶執政府之衛隊將領非國民軍所指派耶李紀才之查辦山東方本仁之查辦湖北皆奉段之命令然而主其事者實國民軍且李紀才又該軍之將領也今國民軍人列舉各事概以歸罪於段似彼等毫不與知且素不謂然也者豈非天下怪事耳林等以爲曹公之復自由嫌其實行之晩段公之失民望嘆其去位之遲然而國民軍人則不足以言此前此將曹幽禁則曹雖應自由彼等無回復之資格前此對段敎唆則段雖應去位彼等無驅逐之權能今次在京行動意在自欺人不知國人雖愚斷不至是林等見其通電所云惰詞謬戾若不痛加駁斥世間人道何存故特揭其反覆情形以告海内專此通布警乞鑒察李景林張宗昌張學良褚玉璞元印 
　琉璃河田軍來電各報館均鑒聨軍第一路總司令田維勤眞晩到琉璃河與西北軍代表宋良仲曹前總代表張廷諤會晤後即令前鋒張萬信段國璋紀元林三旅曁鐵甲車隊砲兵工兵騎兵機關槍等團營陸續北進文早據前方報稱張旅已進駐南苑段旅進駐跑馬廠紀旅進駐蘆溝橋田總司令擬午後二時移節長辛店何遂正午專車到琉璃河與田密談甚久宋良仲張廷諤等亦於今早專車赴漢歡迎吳玉帥進京田並通飭前方各部嚴守紀律不得有强收商民等情違者從重懲治特聞 
國内要聞 
[北京特約通信（四）（老民）]  
　　國民軍與吳軍議和之眞相 
　　國民軍以遣奉代表張樹聲所提國奉和議辦法九條兩附件以國民軍撤退灤津兩地後奉方已認爲形勢已經過去要求國民軍撤退直隸京兆全境以表示和平誠意然後談判和議張樹聲怏怏而歸因之該軍首領張之江主張與吳軍議和適有閩人王乃模何遂一則以京漢路局關係希望將來不致通緝一則欲接替三軍以爲未來餉源計自告奮勇願赴保謁田維勤并建議請張之江電致田氏歡迎田軍入駐南苑俾李張軍攻京時勢必有所顧忌萬一李軍仍攻京與田軍發生衝突亦甚快事蓋可藉此堅吳軍聨吾之志若李軍以田軍駐南苑就此不攻則吾軍以田爲緩衝仍可以三師分紥京城及京東西北三方面仍可操縱政府西北將領多以爲然即派王何自行出馬并示以可以承認之限虔五項此王何赴保前之情形也 
　　王何赴保後晤田田謂予受靳令靳又受吳令吳於吾軍出發時曾有到保爲止不可入京貽干政之譏之令故貴軍歡迎敝軍入京事實上須候漢口訓令方可奉覆王何更請田介紹靳寇田乃派參議王某陪王何赴鄭與靳寇接洽并表示國民軍可以承認之限度五條（一）釋曹（二）回復法統（三）京漢全路及南苑可由吳軍駐紥（四）北京及京兆仍由國民軍駐紥（五）必要時國民軍吳軍聨合以相當手段迫令奉軍出關靳氏聞此五條限度謂本人未便作主仍須請示漢口一方由張之江派道尹丁春膏赴漢四日到漢謁吳亦表示此五項限度吳謂俟吾證明馮玉祥確實出國不操縱西北軍時則可以談判惟奉軍入關係前年十月二十三日馮煥章收受關外五十萬現欵胡景翼收受關外五十萬日金之酬報其責任非吾軍負之惟此項不成爲條件吾與張子岷是老友只認張子岷一人可談其他是丹非素之徒枝枝節節派人來漢接洽徒亂人意丁春膏乃電覆請王乃模何遂不必赴漢於是王何不得不折回北京此王乃模何遂回京前之情形也 
　　耿迺熙三日在津即接到張之江電邀商議和平事謂丁道尹已赴漢務請命鴛來京耿答俟漢復到即入京耿先派王尊庸到京打聽一切及四日下午丁春膏見吳電到張之江再電邀耿速來耿乃於五夕由津乘汽車入京當夜住六國飯店一百三十六號國民軍方面鹿鍾麟派與張之江派水火鹿主戰者張主和者鹿以全力佈置尚圖一逞張則將自己系之軍隊紛紛撤回張家口所以京中西北督辦發表之和平消息警衞司令部亦須扣留又段方亦甚反對國吳和議故府中特派劉光斗等六名住電報局册報科實行删扣兩種電報一種是慘案反響者一種是國奉和議者以北京兩大勢力均反對和議試問和議前途能作樂觀否 
　　耿迺熙奉吳訓令多毦少說話對和議認定張之江一人可以交換意見其他接洽務省應酬耿秉此旨所以未訪鹿鍾麟中美晩報爲鹿機關故否認耿來京其中意味可深思矣 
　　鹿鍾麟與張之江之水火旣如前述鹿派欲脱離西北關係自成一種勢力在京挣紥所謂百餘萬住民·十六國公使團·與吾共其運命之豪語大有吃定北京之意近日各處招兵者鹿部爲多又唐之道受府中密意亦到處招兵鹿與府並不一致但爲保持自己地盤均不願議和則一張之江縱然願和梗於鹿亦難實行故國吳和議似不易有結果也 
　　張之江願讓都統於鹿鹿不允鹿且警告賈閣如下此令是拆吾之台吾將對政府不起故院中趕快將令臨時撤銷而改以擁護京城得力之覆電其經過如此昨田維勤之代表王繩祖到張家口鹿派朱昌隨同監視故未多談吳方深知梗阻和議者北京有兩大勢力在故只可對張之江說話 
　　昨日鹿鍾麟方面又發表奉方張學良派代表二人來京議和之消息以轉告耿氏耿方亦看透鹿非眞心不願議和蓋恐和平下來彼必撤退京兆與彼無利故爲反對和議之一切行動在彼希望承認其在北京勢力彼亦願做二次逼宫之勞但吳佩孚甚不欲借重鹿氏故和議之接洽現尚未有辦法未知將來變化何如耳 
[國吳合作說並未成熟]  
　　合作說之起因與經過國軍僅做到靳田諒解 
　　最近直國合作之空氣雖瀰漫京城但按其實際仍在若離若即之間此事發動在國民軍方面雖謂係出直方之意如所云田維勤靳雲鶚事先均有電來京接洽之說是也實則最初確由張之江致電吳佩孚表示吳軍果肯來京國民軍甚願交替但在吳軍未到京以前絶不令奉軍侵入吳覆電則頗希望國民軍能盡力庫倫方面張得吳電又去電謂庫倫因外交種種關係一時尚難用兵惟於吳軍入京則極表歡迎此即直國合作之最初發動而雙方所表示者皆不甚着邊際者也邇來因奉軍决定進兵京畿國民軍方面亦不願遽退南口於是更感聨直之必要而爲雙方牽線藉以加重大打擊於奉軍者乃爲日來奔走奉天漢口間而以軍事結束後第一任國務總理自居之靳雲鵬此事驟聞若甚奇異實則確有蛛絲馬跡可尋蓋靳前此赴奉頗得張之信任張吳結合靳實與有大力其有將來總理之希望者亦出張之推薦吳尚不過以乃弟關係不便反對而已詎最近奉天方面維持段祺瑞之空氣驟致濃厚段派中之親奉者日包圍奉張之側段靳過去之歷史爲世人所共知奉旣擁段對靳自不能不疏遠前此外間曾有靳由奉歸津甚形失意之訊即以此也靳旣不得志於奉而乃弟雲鶚因奉系會議於直隸地盤並不預爲之地自難免怏怏於是遂有棄奉聨國之計劃日來國民軍方而屢有靳雲鶚田維勤業已完全諒解而何遂王乃模僅到鄭晤靳一切即由靳向吳轉達固皆有由也 
　　靳雲鶚來京之說頗有喧傳此或爲國民軍方面所希望此時必難成爲事實惟直國和議於靳今日抵保後或將進行更緊亦意中事蓋國民軍對於茲事所認爲確有把握者即在此也現所應注意者則靳在吳方面發言之力量究竟如何靳之部下是否視靳爲進止抑仍直接服從漢口總部之命令觀於田維勤口口聲聲仍以禀承玉帥爲言而國民軍方面所宣傳之田部已進駐南苑據昨日（九日）消息田且奉吳命令由涿州退至保定則和議一節恐非得漢口同意不可聨靳聨田云云祇能作此事之一部助力而不能全部依賴彰彰明其再返而觀諸漢口方面聞仍以聨奉之說較佔優勢蓋吳側策士如張志潭白堅武張其鍠輩皆不以聨國爲然且在此直國合作聲浪日高之際奉方之所以拉吳者自亦無所不用其極故謂吳此時即能棄其數月以來新相提携之奉而與兩年以來隱相敵視之國民軍合誠未免過於樂觀矣至以雙方信使往來認爲合作已臻成熟則尤昧於眞相吳代表耿迺熙其對吳關係如何知者甚罕不過現時在吳側而爲吳所信任就吾人所知者頗實繁有徒故使直國合議果已達至爲吳所重視之程度則參與者必不僅一耿迺熙且即按耿對人談話亦僅認來京任務祇在探詢國民軍眞意以報告於吳可知其離成熟之機固尚遠也即國民軍方面赴漢代表如前派之丁春臯及續派之蕭振瀛周鴻賓亦皆非其最重要之人物不過以上諸人在漢口方面熟人尚多故令其前往其所負任務至多亦不過與耿迺熙之來京相等此亦足以測和議進行之至何程度矣直國合作之發動在張之江之一電前亦屢言之矣據聞現時一軍重要將領對直國合作問題固已全體贊同惟合作之程度及其條件如何則尚未臻一致其中主張極端合作者爲張之江但此時旣尚未及具體問題則關於此層自尚可暫從緩議而先一致就抽象的之合作二字進行而已然因有此進行已大若起奉段兩系之注意其中尤以段系爲更恐慌聞段派之親奉某策士勘破靳雲鵬聨國之用意認爲非從釜底抽薪難以達破壞之目的現已遣人向靳陳說謂段靳本極親密中間不過以彼此互相誤會乃至漸形隔閡現時不妨合而爲一靳與段張吳旣皆有關係一旦聨軍進佔北京段極願以靳爲第一任國務總理而以乃弟督直如奉方對此有何異議段亦可任疏通且直奉提携靳爲首功何必自成立而自破壞之致招人訾議而功敗埀成云云聞靳對使者雖極力否認與聞茲事而於段之肯不念舊惡亦甚表感謝縱横捭闔五花八門眞令人歎觀止矣 
　　直國和議進行經過及其所成就之程度已如上述簡單言之日來國民軍方面所努力進行者似僅在田（維勤）靳（雲鶚）方面而對於吳佩孚則尚不過派遣一二代表略表願與接近及推崇之意而已因之漢口方面至今亦尚仍照其聨奉之原定計劃進行前日王乃模韓復渠之中途折回有謂係因王身體偶感不適者有謂係因沿途兵車擁擠難以前進者但據某方消息與吳之態度似不無多少關係故以目前而論和議前途仍未可遽抱樂觀昨日某通信社對於此事亦頗有叙述其中所言微近眞相茲特錄之以資參證「國方代表與田維勤間之接洽關於第一步之近畿讓防問題彼此意見之距離尚屬遥遠蓋國方之意僅擬劃出京東南附郭一帶作爲直軍之駐地其在京東北方面之國軍則希望保持現狀與直方共負維持近畿治安之責任此事解决以後雙方再派代表協商處置時局各問題然田維勤對此並不满意故答覆之詞極爲含混僅允電達靳雲鶚轉向漢口大本營請示一方則仍根據旣定之方針飭令所部前鋒隊之張萬信等兩旅於昨日上午二時向北進展幸原駐京西之國民二三各軍力持審愼態度故未發生衝突此後更將取何態度或將候靳雲鶚行抵保定後商定和戰方略再行開始動作也田軍態度旣如上述此際欲知和議之究竟自不能不注意靳（雲鶚）吳（佩孚）兩方之趨向據可靠報告靳在石家莊與晋軍商震會商結果在直國和議未有具體辦法以前直軍擔任西路沿京漢線繼續北進晋軍則專任北路由大同直趨居庸關隔斷國方之聨絡其原駐京漢路之晋軍一律移往大同方面以厚實力所有石家莊迤北防區悉由靳部接收負責此議决定後晋軍即日開始移動靳因布置防線不能不在該處停留一兩日故較原定抵保日期稍遲於今日方行到達也至吳佩孚對和議之態度刻下尚無確訊僅聞國方派往漢口之丁春臯已與吳氏接洽定八日夜車由漢北旋今晩當可抵京詳細情形丁氏並無具體報告外傳商定正式條件云云似屬言之過早也又外間所傳吳派靳雲鶚爲軍事全權代表張志潭爲政治全權代表一節茲經調查此事發表在前並非專爲直國議和而起蓋靳張所負任務係與各方爲普通的之接洽並不限於國軍一方亦不只和議「事也」 
　　吳代表耿迺熙此次來京不過奉吳命探詢國民軍意旨並無商議内容之權六日晩九時耿曾與鹿鐘麟爲第二次之會見在座者有引樹聲談話亘二小時之久七日下午五時復爲第三次之談話或謂當時鹿鍾麟曾召集團長以上將校與耿見面俾可觀察一軍上下意見此事當然不甚可靠蓋如此重大問題自非將校所能容喙耿亦無徵求之必要其爲誤傳不言而喻唯七日耿曾對世界通信社記者談話關於國直合作問題就其談吐推測可見商議程度確未十分深入即先决條件似尚未必確定其他問題更可想見矣耿之談話大致如下「吳玉帥爲富於感情之人去年戰端起後漢口方面對於曹仲珊身體安全之流言繁興玉帥殊爲掛念故特派余到天津向各方面接洽其事最近數日前余忽接玉帥密電爲國一軍與玉帥合作問題囑余來京察看情形辦理一切余於五日下午到京已於五六兩日夜間與鹿瑞伯晤談兩次但玉帥甫於與奉方協同討赤之後何以轉而能與馮煥章所統轄之國民一軍合作豈非欠解此中情形須將半年來關於國直奉離合經過略爲說明始可得其便概蓋自前年奉軍入關佔直魯吞蘇皖跋扈專横不可一世張宗昌在魯苛歛害民尤爲顯著魯民之向玉帥泣訴者不絶於道孫馨遠亦屬魯人遂首先發難推玉帥爲討賊總司令成舊直系對抗奉系之局奉軍旣已出關李景林復敗績天津乃馮玉祥本赤化之旨大肆囂張同時豫軍入魯岳維峻雖未明張赤化之幟而二軍之在豫其行爲反蹈與民共産之實如任其侵魯爲害地方必更甚於效坤當時玉帥以國内暴惡未除藉外力以患害國家之元　復起權衡輕重始毅然發出冬電討赤此爲玉帥因討赤而轉成與張雨亭協同對抗馮玉祥之局但玉帥對於紀律良好之國一軍各將領官長目兵則時存愛護之念不願任其犧牲因國家再欲訓練成此類好紀律軍隊殊非易事故玉帥討赤冬電完全係對馮一人而發不及國一軍各將領官兵一辭其後馮部將領鑒於全國趨勢知煥章難以再留遂以善意和平的手段勸告煥章急流勇退撤手出國鹿瑞伯張子岷皆内幕中主要人物其詳細情形自不便露布玉帥以心目中詐險無信之馮玉祥旣經下野土匪共産勢之豫軍亦已消除對於紀律優良之國一軍只要各將領願與玉帥合作自絶無問題從此鄂軍向北進行進止而國一軍亦即由前綫撤兵回就及馮煥章行抵庫倫一軍在京之師旅長辦一度會議共商善後並請鹿瑞伯出席略表各將領願與吳玉帥合作之意鹿亦表示正蓄意相同遂挽張廷鍔轉爲密電吳玉帥請示辦法玉帥遂電余從速來京察看一軍此舉是否出於誠意即會同張廷鍔妥爲辦理余於前昨兩日（五日六日）兩度與鹿瑞伯作長時間之談話鹿司令懇切表示願與玉帥方面合作態度極端眞誠瑞伯並願親往漢口一行余即密電玉帥報告一切昨夜（六日）得玉帥覆電謂漢口方面不日派有專員赴速來京協同進行此事一面請一軍方面速派要員兩人前往漢口與玉帥面洽一切此項人選據鹿瑞伯云今晩（七日）當可决定至外傳國直合作各種條件完全不確蓋鹿瑞伯表示國一軍旣與玉帥合作即抛棄從前服從馮煥章偏見之主張而與吳玉帥一致行動對於軍事政治自有相當的辦法合力做去無條件可言總之此事儘十天以内當有分曉蓋日期過久恐别生枝節惟奉方對於此舉當然不能满意雨帥之態度如何固尚不知以余之判斷玉帥方面已有電報或派人與張雨亭協議此事不過余默察國一軍對於奉方感情則頗難望融和而奉聨軍對京畿軍事似仍未鬆手此爲將來最棘手之事往後變化如何以余之地位不便再作進一步之妄談或推測閣下善爲體會可也」 
[張李不允停止飛機戰]  
　　奉軍飛機四次向京師市内擲放炸彈段祺瑞曾放五日致電李景林張宗昌張學良等請顧念民命停止攻擊銜署芳宸弟等字樣李等覆電有「謹遵訓諭」四字同時吳佩孚代表耿迺熙亦致電李景林及吳駐津代表吳天民等請設法停止擲彈七日王士珍等接張宗昌領銜來電亦表示不再向市朵擲彈惟對國軍在京根據地仍賡續用飛機攻擊李景林領銜豪電則以擲彈一事諉爲前方各軍行爲茲錄兩電原文如下「張宗昌領銜電」王聘老趙次老諸公並轉各團體均鑒迭奉來電均敬拜悉此次敝軍向京師一帶施行爆擊原知池魚之禍恐不免被及無辜但以敵人盤居首都籌餉籌械而一般敵系官僚又復助狼肆虐爲剷除惡魔奠我國家不得不出此最後手段茲旣奉電呼籲具見苦口婆心曷勝佩感當令各隊飛機以後不得再向京内抛擲炸彈惟敵在京各根據地仍當實行轟炸總之昌等愛護人民之心原屬不讓人後祗以在軍事行動期内殊非得已耳肅布區區伏維鑒察張宗昌李景林·張學良·韓麟春·褚玉璞叩魚「李景林領銜電」北京王聘卿先生·趙次珊先生·汪伯棠先生·孫慕韓先生·江叔海先生·熊秉三先生·江宇澄先生·李佳白先生各法團各報館曁全體公民均鑒迭電均奉悉承示有飛機屢向北京擲抛炸彈傷人毁屋各情林等並未前知且對於敝軍飛機向敵軍偵查前經嚴令務以京城以外相距較遠之處爲限伏思林等討賊主旨本以救國救民寗能更累無辜有背初意除已再電前方嚴查禁絶並轉告各友軍一體查照外謹電奉覆即望鑒查李景林·張宗昌·張學良·褚玉璞同叩豪印 
　　上兩電到京後王士珍趙爾巽等恐奉軍飛機再來擲放炸彈特於八日至電張紹曾請爲民請命向奉軍各將領勸阻該電原文如次天津張總理敬輿兄鑒陽電諒達昨接到李張張褚諸公豪電内稱飛機向北京擲彈林等並未前知已電前方各軍嚴查禁止並告各友軍查照等語又接到張李張褚諸公魚電内稱敵軍盤踞京師不得不痛予懲治波及無辜勢所不免現已飭各軍不得再向京内擲彈惟敵人在京根據地仍須實行轟炸等語兩電係同時到京措詞微有不同仍望我兄再向聨軍當局爲民請命所謂敵人在京根據地實於戰爭全局無大影響且炸彈命中之公算尤屬渺小前數日之彈著點可以證明似此危害市民無裨事實之舉萬不宜繼續實行仍懇吾兄本我佛好生之心力爲勸導使京師百萬生靈託庇大德無間始終至爲企禱士珍·爾巽·寶琦·大爕·瀚·希齡叩庚 
 
 

Page 7

 
 
1;第一萬九千零七十八號;中華民國十五年 西曆一千九百二十六年四月十五號
星期四 * *   
 
 

Page 8

 
 
1;第一萬九千零七十八號;中華民國十五年 西曆一千九百二十六年四月十五號
星期四 * *   
 
 

Page 9

 
 
1;第一萬九千零七十八號;中華民國十五年 西曆一千九百二十六年四月十五號
星期四 * *國内要聞二 
[關會奢侈税品目仍未决定]  
　　關會第二組委員會九日上午十時在居仁堂續開會議中國委員蔡廷幹主席英美義法日和等國委員均列席中國委員即將華府會議所决定二五附加税提前實施案中之值百抽五案之奢侈品目表提出討論並說明此表曾參酌列國意見加以修正希望即予通過英美日委員席間頗有質問直至十一時始决定應由中政府重加修正再行提出列國所以如此留難者實因關會全部問題尚未决定對於華府已定之附加税不欲遽予提前實施且細審中政府財政困難急謀財源故認爲奇貨可居留爲關會根本解决之交換代價至將來新約中之附加税率及各種品目表前此中代表提案已容納日英美等國之意見只在形式上之通過聞列國委員現已進一步要求債務整理之辦法而後關會問題即算全部了結按中國最近提案計算附加税收入年僅九千萬元列國對此僅少數目中尚欲劃大部分爲整理不擔保債務之用故全部解决尚非一時所可竣事惟税率多寡關係各國工商前途至大故列國却喜利用時局之糾紛先成一種旣定局面爾後不管時局如何變遷均難改移中國眼前當局因希望華府二五附加税提前實施俾財政上有所設法當然對關會各案亦急於解决總之列國今日對於關會固不若法權會議因時局混沌而停止其進行蓋彼利於拖延而此則利於速决此國人所應知也 
[岳州撤兵後之湘鄂形勢]  
　　雙方軍隊各守邊界不越雷池一步 
　　長沙快訊湘鄂風雲自唐生智向吳佩孚輸誠願守趙恒惕時代一切盟約首將岳州第九旅何鍵軍隊調回省垣岳州僅由鄒序斌所部三十九團十五團照舊駐防後满天戰雲已經消滅惟鄂方軍隊當何鍵進駐岳州北伐呼聲甚高時已侵入湘境之羊樓司五里牌路口舖一帶鄒鎭守使抵岳後特電請吳陳（嘉謨）回復從前原狀湖北軍隊一律退回鄂境雙方不再越雷池一步經吳陳復電認可現鄂軍已退出路口舖五里牌而駐羊樓司雙方劃疆分守鄂軍駐羊樓司車站湘軍駐雲溪車站騰出路口舖五里牌一帶爲緩衝地點雙方俱不駐兵從此湘鄂邊防回復趙氏時代之原狀暫可保全睦誼茲將雙方電文錄下「鄒序斌去電云湖北吳總司令陳督理鈞鑒湘鄂唇齒相依關係大局綦重久蒙愛護銘感五中此次敝省内部改革岳陽一役已於最短期間解决將告肅清現第九旅所部業已遵約陸續調回原防惟敝署第三十九團分駐聶家市雲溪一帶專爲維持地方秩序保護鐵路安全敬懇轉飭鄂邊部隊勿再向前駐紥劃疆分守藉敦睦誼而恤災黎我公痌瘝在抱一視同仁諒邀俞允區區下忱統希慈鑒岳陽鎭守使鄒序斌叩吳佩孚覆電云岳陽鄒鎭守使鑒支電誦悉何旅已如約撤退地方秩序由執事維持至慰至鄂邊部隊余旅長蔭森現在前地望就近接洽爲盼吳佩孚印陳嘉謨覆電云岳陽鄒鎭守使鑒支電敬悉承示九旅所部業已遵約調回貴署三十九團分駐聶家市雲溪一帶維持地方秩序敦信善鄰至佩高誼自當轉飭敝部駐守鄂邊不越雷池一步以副雅屬特覆陳嘉謨印」此外應附帶報告者鄒序斌乃寳慶系一分子因平日爲人謹愼故未與劉鉶等一同被捕但鄒不自安曾呈請辭職唐生智本已照准改委戒嚴司令龔浩接充以造成清一色之局面適吳佩孚陳嘉謨對於撤兵條件要求恢復從前原狀岳州由鄒序斌部隊駐紥故不便易人至滋誤會鄒遂得保全奉令慰留矣其所部有吳尚龔仁傑張輔三團除張輔一團爲其直轄部隊外吳龔兩團已爲唐所羅致暫時雖得保全將來恐終難存在也（四月十一日） 
[廣州海軍又發生小波瀾（銅駝）]  
　　歐陽格被扣留潘文治繼任局長吳嵎任中山艦長 
　　廣州通信三月二十日之變其遠因固歐陽琳與李之龍暗鬭之結果其顯因又似左右派擴植勢力之一問題就目前形勢以觀歐陽琳與其弟歐陽格屬諸右派李之龍吳嵎潘文治等屬諸左派蔣介石乃爲此兩派之首領然對此兩派似無成見故當歐陽琳逃時則以李之龍代海軍局長及捕李之龍與海軍黨代表則委歐陽格以臨時艦隊司令名義行之近則扣留歐陽格而以潘文治爲海軍局長緣此之故海軍方面尚有小波瀾發生歐陽格之被扣原因尚未大白當四日晩間蔣氏致函歐陽格邀往黄埔商議要事歐陽格奉命前往至即被扣留翌日解押虎門之沙角砲臺聽候訊辦所遺海軍局長一職即於七日由軍事委員會委潘文治繼任兼海軍學校長海軍學校副校長則委章桐臣任之又以海軍局給養科科長吳嵎兼中山艦長潘氏業定於九日就職昨經赴黄埔謁見蔣氏當承蔣氏責令整頓海軍並由蔣氏下令將臨時艦隊司令名義撤銷此事自表面觀似告一段落矣但海軍中之一部份及表同情於歐陽格之其他各方面頗不謂然恐波瀾仍有未已又前局長李之龍被捕後李妻潘氏曾呈軍事委員會政治訓練部懇請早日釋放該部主任陳公博批云「呈悉查核所呈係屬查辦委員範圍經據情轉請核辦矣」此項措詞對李之龍似又有好意且李已於前日由黄埔解回省造幣廠第一軍後方辦事處以候訊辦尤爲釋李之準備又如三月二十日之事黨軍之最爲蔣介石出力者當推第二師第五團第三營營長李樹琛近該師長劉峙以該營長措置無方行動乖謬爲詞呈請軍事委員會將該營長撤差查辦是又可與釋李及扣留歐陽格互相印證而知爲三月二十日事件大有平反之勢至扣留歐陽格時適屆清明例假黄哺學校之大砲均卸去砲衣海上各艦亦一律升火軍校學生及各艦員均不得放假是則反歐陽格者早有計劃幸歐陽格力量不如李之龍故不再發生戒嚴及繳械事故耳又一說軍事委員會以海軍方面一再發生風波殊不以爲然故仍主張斯米諾夫假满回粤復職以免左右派之爭且可由斯氏積極整頓海軍云（四月八日） 
[蘇財廳增加税收計畫]  
　　修改貨物税率重訂牙行税率 
　　蘇財政廳以本省貨物税率向以值百抽二爲則自民國二年修正貨物税率頒布通行所訂税率依前清之制酌量規定參差不齊寗屬蘇屬固不一致甚且一局之中正局分局捐率歧異今則時閱十年生活程度日高物價隨之變遷與原訂税率相差已遠誠欲根本改革宜就此點研究現已將江蘇各縣貨物價值調查從事改訂或就原料或就製造或用定額法或用外標法有指定之種類有遞推之等級根據課税學理參合社會經濟狀况召集本省商會於四月十五日來省再事討論以求周密其所定辦法大要如下（一）全省以銀幣納税寗屬捐例向以錢爲本位近日銅元日賤官商兩困一律改徵銀幣並不增加税率而國庫年增巨欵各局徵洋解洋旣省手續之繁且免伸縮洋價之弊（二）綢緞繡貨類訂值百抽二率布匹衣履類訂值百抽一五率珍珠寳石等裝飾品訂值百抽五率米麥糧食訂值百抽不及一率中國藥材向例税重今特减輕能仿照西藥者今暫免税洋貨廣貨京貨概將國貨税率半於外貨以資提倡（三）裁釐蘇省釐捐尚未能裁因貨物税來源江北各縣全恃通過税故未輕易更張今旣改正税率則收入加增正可抵補裁釐例如棉花每担釐捐二百文以現時錢價合洋僅及八分棉價每担在三十元以上如訂值百抽一應税三角似較舊率加增數倍然釐捐税率雖輕但商貨自江北至江南逢卡完捐按道納税重重抽徵過於十一今裁去通過税僅納産銷進出併徵一税沿途不再重徵在表面税率雖增實際未加担負且免各卡層層扦騐留難之弊是今之議改正税率則貨物税收數固屬加增而全省税則亦復統一且現今商人運貨到各税所繳納税欵時大都由税所司員隨便指納税欵若干並可商請增减其中弊端百出現定將各貨名目税率起税量數印一詳表公布俾百業商人曉然於某貨税率幾何不受税所員司之朦混免除留難需索之弊更有牙行税率亦係十年前所訂現時貨價騰貴牙行收入佣金亦復增加則納税自應隨之俱增故亦重定以整頓税收計長期牙行登錄税現定（甲）繁盛地方一等每戶七百五十元（原數未加）二等每戶四百五十元（原數未加）三等每戶三百元（原爲二百五十元）四等每戶一百五十元（原爲七十五元）（乙）偏僻地方一等每戶四百元（原爲三百元）二等每戶三百元（原爲二百五十元）三等每戶二百元（原爲一百五十元）四等每戶一百元（原爲七十五元）又長期牙行每年應繳營業税規定（甲）繁盛地方一等每戶二十五元（原數未加）二等每戶十七元（原爲十五元）三等每戶十元（原爲七元五角）四等每戶五元（原爲二元五角）（乙）偏僻地方一等每戶十二元（原爲十元）二等每戶九元（原爲七元五角）三等每戶六元（原爲五元）四等每戶四元（原爲二元五角）依現時全省牙行數預算可增比較至五十萬元 
[南京快信]  
　　蘇浙皖閩贛五省來寗祝壽之軍政界要人及各方代表曁本城各機關長官·紳商各界十三日晩齊至總部爲孫餪壽十四日上午八時孫在署受賀演劇稱觴轅門左近車水馬龍極一時之盛 
　　安徽省長一席聞孫已與陳調元王普商决改任高世讀署理即將發表 
　　江蘇銀行歷次代省庫墊欵計共十五萬元行長李錫純以現時無欵償還呈請省長核准由省庫照一分二釐息率從十五年一月起追認支給 
　　財廳委王愷任五庫繭捐委員歐陽潤之任丹陽繭捐稽查員 
　　江蘇硝磺局因商辦裕民公司欠繳餉費將該公司撤銷改歸官辦各縣支銷處改爲支局以原辦主任人員充任員司定四月二十日在寗召集各縣承辦人員會議一切辦法 
　　省署據東台縣民王輝曾呈稱該縣銀米飛漲由於商販因緣爲好特令該縣知事嚴蜜查禁並籌辦平糶以維民食 
　　吳縣横涇市總董張震生等以横涇區有人私圍湖蕩呈請軍省兩署飭令停止當查太湖田蕩現正令由財廳根據浚墾兼施成案繼續設所清理横涇浚墾界綫尚未劃定公布當然一律照案嚴禁私圍已會函太湖水利局並令財政廳轉飭查禁 
　　十三日下午六時花牌樓大街失火延燒商店十餘家損失頗巨 
[杭州快信]  
　　寗訊盧總司令·夏省長·葉警務處長·馮警察廳長·陳錢塘道尹·蔡財政廳長·郭實業廳長·省議會祝副議長·杭總商會王會長·中國銀行金行長陳副行長·典業公會王會長等赴寗祝壽十三日清晨到寗聞盧庽楊總參議公館夏庽總司令部仙各廳道庽中正街商會間壁西成旅館各紳商則庽下關中國銀行又聞安徽總司令陳調元已先三日來寗吳佩孚則派代表熊炳琦李倬章代表吳景濂亦已到寗此外要人到者甚多對於時局有何决定刻尚未有所聞 
　　實業廳新委治螟人員出發計嘉興縣陳應沅朱鸞封保鹿屠景曾嘉善縣藍絢蔣文祥平湖縣李藻崇德縣徐學堯海鹽縣王駿桐鄉縣郭頌銘吳興縣張鎬傅廷良武康德清兩縣朱應鵬安吉孝豐兩縣陸費埏 
　　浙軍一師駐徐已久其軍佐眷屬尚有庽杭者現由該師留守辦事處函請路局備行李車一輛頭二等合車一輛定今日（十四）夜車附掛送徐 
　　上海總商會元代電到杭請推赴日參與電氣博覽會代表定陰曆本月二十日在滬會齊同往聞杭會因時期怱促不及推舉 
　　蘭谿船戶朱官福在嚴屬建德偷運米榖出境爲數頗多現被水警扣留昨由建德自治委員錢德等分電省署及金華道尹請示處分 
　　餘姚商民呈請試辦輕税食鹽兩浙稽核所劉所長已咨准浙運署轉呈總所察核一俟奉准即可開辦 
地方通信 
[松江]  
　　若瑟醫院開幕先聲天主敎士陸伯鴻在馬路橋南堍購地數十畝建築醫院房屋十餘幢組織一大規模之醫院俾爲貧病者謀福利現因房屋早經工竣内部組織亦已就緒茲定於本月十八號正式開幕定名曰若瑟醫院内分頭二三三等就醫者無論何等均不收費病愈後之有力捐助者聽無力者亦不相强所請警士俱屬知名之人至該院所需經費全恃捐助聞祗天馬山張礪侯一人特捐糧田五十畝即本地紳富之捐助者亦甚踴躍一俟辦有成效即行分科醫治誠不可多得之善舉也 
　　警察所焚燬烟土縣警所於十四下午邀請各團體士紳由楊仲韓所長與徐一白警佐當衆將本任内所獲烟土嗎啡等違禁物品檢視焚燬以昭大公 
　　各界恭餞楊知事縣敎育局以楊知事維持敎育夙著熱誠如直接向糧櫃劃撥敎育附税等事均爲歴任所不能辦到致被温吳兩任挪用敎育附税至六萬元之鉅今得楊君允予劃撥則以後敎育附税永無挪用侵創之虞現因楊君行將去任故由倪局長設筵恭餞藉示感謝至縣警察所亦因楊知事帶徽警費致警餉得以維持特公餞攝影以資紀念 
　　雜税處撤銷辦法縣署雜税處經楊知事准照縣會議决下令裁撤仍照向章併入兩櫃辦理惟爲整頓田房税牙税收入起見特加委縣署三四兩科長負責監察其餘如屠宰税印花税等均已設有專員徵收矣 
[蘇州]  
　　平米須再减價出售蘇總商會與公社聨合會對於本地發售平價米已先後商定辦法議决手續尚未實行而所定平米價每升三百文較之市上米店中之次米售價爲昻因胥門外之次米每升僅售二百八十文故多數人僉主張將平米價額儘量减低俾貧民可得實惠否則口惠而實不至殊非辦平價米者之始願故昨（十四）由齊溪公社等列舉上項理由函致總商會請將平米價再行議减商會長貝哉安現定本月十九日在公社聨合會討論此事 
　　燒香船在滸關被焚蘇屬滸關鎭下塘河中十三日晩到有吳江帮與蘇州帮之赴茅山進香船共十餘艘至夜半十二時船上忽然失火其勢甚熾該鎭各龍社聞警相繼到場撲救移時而熄計被焚去吳江香船二艘香客多係老嫗當時俱由夢中驚醒爭先逃命有不及穿衣而裸體逃出者有燒去頭髮或燒傷手足者一時哭聲震天殊覺可慘至昨晨由慈善家將棉衣分給蔽寒旋均乘火車來蘇搭輪返吳江 
　　損失尚微之盜刦案住居閶門外鹽猪河頭之吳祖培本人在滬江大學求學母妻子女亦均居上海白克路蘇宅僅其八十餘歲之外祖母浦沈氏及女傭三人看守故並無貴重物件存置前（十三）晩七時許突來盜匪六人由後門敲門入内先將浦沈氏曁女傭禁閉一室由一盜看守五盜上樓搜刦至昨晨四時下樓以並無所得乃將浦沈氏及女傭綑綁而在浦沈氏身上刦去大洋十元金飾三四件而逸事後事主自行解縛後並未報官嗣由閶區警署查悉即行派員四出追緝贓盜一面呈報警廳派員到場查勘核辦 
　　錢業會議對付彙通蘇地錢業與常州彙通銀號往來者計有瑞源等十八家各莊存欠相抵尚少三千餘兩今彙通突於前日倒閉故特在錢業公會召集同業討論對付辦法議决蘇地各錢莊與彙通往來各欵存欠應即相抵以免受其損失惟彙通經理聞已出走此項存欠相抵之手續應由蘇會函請常州錢業公會代理推劃轉賬手續議决照此辦法而散 
[無錫]  
　　開化鄉之盜刦傷人案開化鄉念四二圖方橋鎭地方於前晩一時許來有盜匪十餘人手持刀槍等物打破沈炳文家大門一擁而人翻箱倒篋大肆搜索並將事主沈炳文扭住迫令說出藏銀處所沈略爲遲疑即有一盜用刀向之猛戳致沈腿部受有刀傷盜等旋即携贓呼嘯而去事後檢點損失計被刦去衣飾現洋等物約值洋數百元昨日該圖地保沈錫坤來城投縣報案請求派員下鄉履勘並跴緝贓盜 
　　全城衣莊攤友加薪運動錫邑各衣莊喴攤夥友因米價飛漲百物昻貴日常生活頗乃艱難曾於上月間聨合同人組織衣業攤友會當時並提出要求增加攤資以雜生計聞該業攤友給資規則並無薪水原定每衣一件給資一分現　每件增至一分六釐當經推舉代表分謁該業董事俞錦榮過彩山二人聲明生活艱難情形要求增加請爲主持公道予以援助俞過兩董當允調解旋即召集各衣莊主沈雲初等十餘人於陰曆三月初一日在衣業公所開會商議辦法會議結果對於攤友要求增加一分六釐完全允可　須按照件數打一七折而布衣至二兩以上綢衣至四兩以上皮衣至八兩以上　不作　衣計算各店主均以爲然當仍由俞遇二　轉告攤友代表照行詎各攤友聞此消息不覺大忿以各店主名爲允許一分六釐實則打一七折已覺無所增加若於布綢皮衣三者再加限制是要增而適得其反顯屬毫無誠意隨於前晩九時開會議决對於布綢皮衣一律不加限制更不能按件折扣如果各號主不允照辦則隨即一律罷工非達到目的决不上工昨晨該代表等又至俞過二董處接洽未得要領全城各衣莊喊攤夥友認爲不满擬於下午二時起全體罷工以示抵制店主方面聞信隨時在河埄裡該業公所召集緊急會議下午四時店主方面到十餘人攤友方面到四十餘人討論解决辦法店主方面馬憲章過彩珊沈靜初等堅持不允增加攤友方面亦不承認嗣經業董俞錦榮陳靜山極力調解原爲一分者改爲一分四釐一分二者改爲一分五並議决布綢皮各衣不加限制仍照向例計算各攤友認爲满意風潮遂得無形銷滅 
　　全縣蠶桑之初訊本邑爲産蠶之區每年出數甚鉅去年桑葉價目奇昻育戶大受損失本年因天時晴暖關係桑芽發育甚速尤以城市園葉爲最發達因熱度稍高之故四鄉育戶現正紛紛預備大約夏暦初十左右可一律收花桑葉市價因去年奇昻之影響每担須兩元方允出售西門外縣立育蠶試騐所現已將蠶種孵化定初五日收花晩帮亦須於初十邊收花也 
[常州]  
　　錢業公會特會紀事武邑西澶里彙通銀號近已倒閉事爲蘇同業聞悉大駭遂由該邑錢業公會致函常州錢業公會並派員到常向各莊陳述一切錢業公會特於十三日下午三時召集各莊經理開會到二十餘人劉堯性主席首由主席報告蘇州錢業公會來函謂彙通銀號突然倒閉蘇同業與該號交往者計有瑞源等十八家各莊存欠相抵尚欠三千餘兩所欠雖無須代爲理涉但蘇莊須將彙通存欠推劃一過而該號經理旱已出走以致轉帳手續無從辦理今蘇公會函囑本會負責代該號辦理轉帳手續本會應否承認務請公决經到會諸君詳加考慮議决應允許蘇公會之請求函復該會承認轉帳並將議决情形通知彙通銀號旋即散會 
[泰縣]  
　　米店被盜傷人南門寶帶橋同泰米店於昨晩七八時突有盜匪五六人蜂擁而來向該店主勒索銀錢該店主云僅有銅元而無銀錢甲盜即逕向櫃内搜尋得洋十餘元小洋若干乙盜在外把風適該店女由戚家返甫進店門該盜見女手有鐲戒攫奪而去適有行人（係城内州橋北染坊工人）路過此間盜疑爲緝捕者至開槍擊之當即斃命盜乃向南呼嘯揚長而去至多羅庵地方一盜行走落後前行盜匪欵爲追己者至復開槍斃之當晩王知事親往勘視在該死盜身上搜出摺子一個書信一封所搶之銀洋手鐲均在囊中僅失去戒指一只王知事遂將贓物帶署隨飭軍警從速跴緝務獲解究 
[嘉興]  
　　籌募除螟公債近訊嘉興除螟公債經縣會决議籌募三萬元即以抵補金附加省税遞减項下保留一角爲償還公債基金經縣公佈在案茲悉此項債劵計分十元票二千張五元票二千張兩種業由縣參會派員赴滬印就並經縣蓋印又經知事署名蓋章縣參事朱瑩鏡·屠善生亦各署名蓋章現該項手續已經辦就所有債劵四千張已存儲商業銀行保管一面由縣委定各區自治委員分頭向各界徵募當場出有印收以便憑此印收向銀行換領債劵以昭愼重 
　　縣商會勸食客米嘉興市上存米無多幸有西貢等客米運到或可免演米荒景象縣商會深恐居民對於西貢等米不諳煮法致不糴食因此於十四日將西貢米之煮法加以說明刋印通告挨戶分發俾居民知曉依法糴食以補土米之不足而米商亦得源源採運以資接濟 
[湖州]  
　　東街浮星橋大火東街浮星橋邱姓家於十日上午四時因家庭勃谿致潑翻洋燈突肇焚如時適東南風大發因之火勢燎原不可嚮邇各區消防隊聞警立集竭力施救無如風勢更猛且已延燒洪順油酒糧食號該號適新進大批煤油盡被燃着致火勢益熾直歴三小時之久始漸熄滅共燬十五家損失頗鉅 
　　籌辦平糶之進行米價愈趨奇昻平糶舉辦在即城區總局及各鎭分局正副主任業經推定城區正主任俞恒農副主任李伯勤南潯正副主任屠輔卿張渭臣雙林蔡原青·孫訪軒菱湖沈亦莊·孫美政並已向上海採辦小絞米一萬五千包進本每石十一元二角當分三期運湖其第一期墊欵方法總局籌墊全額六分之一各分局照應得米數墊欵六分之一遵於十六日各分局代表携欵到湖會同赴滬督率起運 
[寗波]  
　　商民反對店屋捐鄞東五鄉碶雅應等處商店前以該處警署派警赴各店徵收店屋捐各店頗起恐慌故昨日該處一帶商店聨名函請自治辦公處徐委員設法救濟現聞徐委員一面已函請警署從緩徵收一面函致東七鄉自治聨會請公决辦法 
　　學聨會代表會紀寗波學生聨合會於昨日下午二時在後樂園開代表大會到二十餘人議决（一）改選代表會主席正沙文威副王安卿（二）執行委員會於下星期日産生（三）分頭向民强·效實·甲商·斐迪·崇德·育德·等校接洽請繼續加入（四）經費向各校同學勸募每人大洋五分（五）同濟大學學潮决一致援助（六）本學期工作計劃由各校學生會討論後再定（七）學總會通告交執行委員會執行 
[滁州]  
　　捲烟業之風潮捲烟輸入津浦函段以滁爲最英美南洋各公司分銷處有十餘家之多每月計售各牌捲烟不下數百箱前年省政府辦理營業憑證税以值百扣二十之率設局徵收每因稽核不易辦理未免困難以致該項税率多由各分公司經理處月認額比若干元而售烟之多寡弗計也昨（十一）日市面捲烟發生假戳記當被税局查獲送請縣署懲辦而各分公司平日組織捲烟公會現以是項團體名義别具理由一致對待今（十二）日宣告捲烟業總罷市聽候交涉解决商務會長侯寄六奔走調和尚無效果不知將來如何解决也 
 
 

Page 10

 
 
1;第一萬九千零七十八號;中華民國十五年 西曆一千九百二十六年四月十五號
星期四 * *敎育消息要聞 
[敎長胡仁源發表敎育意見]  
　　中俄大學設法維持俄欵委員已决定 
　　女師大全由評議會代行職權九校救急費止在籌揩 
　　敎次仍留陳任中 
　　九日早九時復旦社記者赴東石槽八號敎長胡仁源住宅探詢一切胡親自接見茲誌其問答如左（復旦社記者問胡答）（問）中俄大學問題如何解决（答）關於中俄大學之事有下列兩困難（一）經費該校前此改歸敎部管轄曾經閣議决定將經費照案移轉由敎部仍舊進行嗣因一部份學生羣起反對外部迫不得已又提出閣議通過另辦一校該校經費遂因之無所出（二）名稱徐季龍接收該校以後不照專校章程辦理改爲國立中俄大學並擬具組織大綱送部核奪當大綱送到時陳次長任中及參事室各員均因中俄二字之上冠以國立究爲俄國國立抑中國國立含混難分未予核辦迨易總長離部次日該校學生又約集多人包圍敎部要求將大綱批准並准徐爲國立中俄大學校長敎部阨於環境比辦公文兩件一面核准組織大綱一面函聘徐謙爲大學校長詳查上項公文底稿只有專門司長署名陳次長任中並未簽字至易總長之名係由秘書以木戳蓋上事後詢問據稱係奉易之命令而辦但國家添一大學關係如何重要照例應先提出閣議决定然後再辦公文轉達該校前此改組名稱上旣不妥當手續上又欠萁斟酌故予人以種種口實鄙人（胡自稱）此次忝膺敎長對國内各學校均取維持主義該校根本上雖發生上述兩點困難然敎育事業係積極的總以隨圖發展爲原則現擬徵集該校敎職員及各方之意見將國立二字取消照中法大學例改爲中俄大學至於經費問題連日曾與胡外長惟德迭次面商並要求在原經費内撥給一半作爲維持中俄大學之費現胡外長已允竭力帮忙但未得到圓满答復此乃部中最要緊之事一俟各方接洽妥協後自當將該校更名「中俄大學」及繼續進行辦法提出閣議决定施行（問）俄欵委員會改組問題若何（答）敎育界對俄庚欵委員會改組一事確有兩種意見（甲）有主張設補助委員會者（乙）有主張擴充委員名額者以上二說皆有充分理由敎育部均宜采納惟俄欵委員會之設置係根據中俄協定而來目前敎育界希望此欵濟急甚殷過於更張牽動太大一時恐難實現鄙人到部後曾與各方協商各方對於組事因爲事勢所迫趨重暫時保持現狀者甚多昨日面見賈總理對改組事亦經詳細討論但因種種困難亦無完善之方現部中已將組案交參事室起稿日内即可提出閣議决定公布至委員人選現决定一面電促蔡子民先生北來就職在蔡未到京以前仍託孟林（蔣夢麟）代理職務此外徐謙所遺之一缺刻正與外部遴選代替之人總以能俄文俄語者爲相宜敎育界日來對委員人選本有反對事務官之聲明此次所擬定之委員確非事務官且係代理之一種暫局似未便多所更張將來如有機會再行擴充未爲不可也（問）女師大校長問題若何（答）該校校長人選一時頗難物色部中現擲仍照法大例訓令該校在新校長未産生以前由評議會暫行維持前次敎部對法大本經提出閣議因定决無總長負責故也現鄙人旣到部當然可以直接辦理不必經過閣議手續（問）九校經費問題若何（答）刻正積極商籌一方面希望財部酌撥若干一方面由部中勉爲息借無論如何總期在最短期内爲各校籌一筆救急費（問）部中借欵是否以華俄道勝爲指望（答）華俄道勝亦希望中之一但不能全作指望（問）敎育次長問題若何（答）陳次長在部有年熟悉部務與鄙人相交有素當然請其繼續帮忙絶無更動之事 
[贛省中等學校敎職員會開會紀]  
　　討論改良校長待遇敎職員問題 
　　贛省中等以上學校敎職員聨合會以各校校長對於敎職員之待遇間有不合之處於木月十日開會議决凡校長聘請敎職員不能以一學期爲期限宜以一學年爲期限而辭退敎職員須於前三日用書面通知（如敎職員辭職時亦須於前三日通知校長）至於各敎職員於一學年任满他就後關於六七兩月薪水亦須歸舊任敎職收領不得歸校長任意支配或由新任敎職員支取此頃議决案並擬於日内送呈敎廳請令行各校校長知照 
[蘇敎廳之廳務會議]  
　　討論準備審核十五年度敎育預算 
江蘇省敎育經費審核預算委員會已定於十六日（星期五）在省署開會江敎育廳長特於十三日下午召集廳員開會預備廳中一二三科長及科員辦事員多列席由江廳長主席報告十五年度省敎育經費據敎育經費管理處鍾處長報告仍可照上年度列入二百叧六萬元如有可多收之數當以之補償十四年度舊欠云云旋經討論將來正式開會時應取之何種態度至四時散會（達） 
[之江大學風潮續誌]  
　　杭州之江大學高中部因操場問題發生風潮其詳情已誌本報茲據學校方面致學生家屬之通函云逕啟者本月八日晩本校接到高中部全體學生函呈件呈請改良催育辦法開列十條而函末稱未有圓满答復以前即不上操等語當晩適有校務會議至十二時半始散故未及料理次晨由敎務長召集學生代表二人說明校長得函當詳細調查再行答復何得便以罷操相挾力勸學生照常上操並云擅自罷操即係違反校章幸勿以意氣從事不謂當早操時全體學生竞不到操當時誠恐各生未盡了解學校之意遂召集全體極力開導囑令補操以符校章似此已屬格外通融蓋校中决不欲迫令學生走人極端尤不願學校與學生以此細故而决裂乃學生堅持定不補操夫缺課不補之事小而學生故違校令之過大長此以往不加糾正不但以後管理無從摧手即助長　張之氣亦殊　敎育之本意再四思維不得已令該生離校自省旋由本校大學部學生出而調解而該生等反更提出條件其中並有須校長敎務長向之道歉等語又經敎員及大學生一一勸告由學校定於十日下午二時補操開其悔過自新之路屆時到場上操者約有半數而學生某屆時竟不到場是學校不欲過責於該生而該生反自絶於學校當即令其離校該生已於十日下午五時出校此事本校百方委曲而率不能不負責家長之委託如該生寶有悔過之誠意由貴家長親領來校出具悔過書本校亦未始不能恕其旣往量爲收錄此上祇頌台綏之江大學校長費佩德啟據記者所知該校風潮在學生方面名義上爲操場問題實際上乃反對基督敎故日來仍在相持中 
[北京清華學校招生]  
　　北京清華學校自去年開辨大學設研究院廣聘名師釐訂課程規模爲之一新本年爲實行擴育計畫擬於暑假期間續招大學生二百名研究生約三十名報考手續已登各報報名日期限五月底截止有志深造之士幸勿失此良機也 
本埠 
[請注重小學師資之廳復]  
　　江蘇敎育廳復江蘇義務敎育期成會函云敬復者接准大函内開本會十七日開幹事員會時提議注重小學師資辦法一案經到會職員討論僉以推行義務敎育首賴有合格師資使敎管合法以堅社會信仰然後義敎始易於推行其有不合格敎員應注重檢定以杜濫竽凡小學敎員之任用關係學校之良窳宜儘先任用師範畢業生以副公家培養師資之本意而免所學非所用 
[獲江南大學甲乙組籃球錦標之復旦隊]  
（自右至左）「後排」趙國煌（幹事）·吳發祥（甲組）·五超（乙組）·李威年（乙組隊長）·韓奎永（乙組）·陳英泉（乙組）·程本同（幹呈）·「前排」林仲芬（甲組）·鄭皆得（甲組）·吳志浩（乙組）·沈昆南（甲組）·李大宸（甲組隊長）·黄炳坤（甲組）·卞鳳年（甲組）·蘇炳泰（甲組）· 
之嫌又不良私塾影響於學校敎育前途甚鉅亦宜查照修正取締私塾規程切實辦理查縣立師範爲養成師資之所學成致用出爲人師平時尤宜切實考查以資促進當經議决注重小學師資辦法四項一併另錄建議貴廳敬請察核分别辦理等因並附辦法查整頓小學注重師資社會之信仰旣堅義敎之推行自易名言讜論欽佩曷旣承敎各節除甲項由檢定小學敎員委員會擬訂辦法再行通飭遵照外茲先將議决案通令各縣遵地照辦理相應函復即祈查照云云 
[蘇童子軍聨會呈請照前撥欵補助]  
　江蘇童子軍聨合會昨呈省長文云呈爲造送十五年度歲入歲出預算書請將補助經費仍照上年度請撥之數列册以謀進行敬祈鑒核事竊敝會前爲謀本省童子軍事業之進行曾酌擬擴充會務計畫陳請增撥補助費在案嗣以時局影響省庫竭　省敎育預算又未准省議會議决者兩年以致原定計盡徒託空言竊維國事蜩蟾世變紛乘揆厥原因　由社會缺乏良好之公民愛國者遂有提倡公民敎育之偉舉童子軍事業爲輔助公民敎育之利器際此時會提倡推行迫不容緩敝會旣爲全省童子軍之總匯指導協助責無旁貸現值編製十五年度預算之時爲特造具歲入歲出預算書送陳察核懇將十五年度敝會補助費仍列每年四千元俾會務得稍資發展不再進頓實爲公便謹呈江蘇省長陳 
[蘇童子軍聨合會董事會提前舉行]  
　　江蘇童子軍聨合會昨致各董事函云敬啟者本屆董事常會適值江蘇省敎育會在松江舉行演說競進會本會正副會長屆時均須赴松與會本會董事會特提前於本月十八日（星期日）上午十時開會屆期尚希早臨爲幸祗頌公綏附錄本屆待議事件（一件）薛嚧雲君寄到十四年度第二屆省總敎練員會議决案（一件）江都縣聨合會來函請給第四團正敎練員王震華證書又報告第四團組織成立請准予備案（一件）常熟毓英學校童子軍敎練員葉綬青來函請函縣聨合會從速改選（一件）張寄周君提議組織修改縣聨合會通則委員會修訂通則 
[日本對華文化幹事不來滬]  
　　日副領事長岡氏之聲明 
　　近傳日本對華文化事業委員會幹事瀨川淺之進氏來滬一節據駐滬日副領事長岡氏聲稱瀨川幹事現任爲文化事業駐北京事務員近將携該會議决事項由日本出發前往北京來滬之說並無根據又傳以預算二百萬元在上海建築自然科學研究所同時附設醫學（生理學病理學漢藥及他方病之研究）及理學兩部之研究所尚未决定又北京人文科學研究所之地點亦未决定俱係與中國方面接洽後方能定奪云 
[同濟大學風潮續聞]  
　　同濟學潮相持旬餘迄無解决希望學生方面曾直接與敎員接洽上課以維學業昨日醫科又發出闢謡之宣言學生會第二次宣言亦將發出昨日全國學生聨合會接上海學生聨合會來函要求援助該會不日開會討論準備以實力援助致函學聨總會請予援助外一面又派代表偕同濟學生代表擬請朱經農殷芝齡二君出任調停 
[職敎社定期開職業指導委員會]  
　　中華職業敎育社定五月一日下午二時在滬開職業指導委員會四日開江蘇中等學校職業指導研究會成立會八日在杭舉行大會云 
 
[體育獲中華籃球聨合會甲組錦標之樂羣隊]  
　　（自左至右）「後排」烏承謨·俞綬玉·李伯鈞·王文　·馬德泰·梁官松·阮惟揚（幹事）「前排」張則倣·趙仕明·陳啟東·余志忠歐炳光· 
[復旦獲江南大學甲乙組籃球錦標]  
　　昨日復旦甲乙組均勝南洋·····甲組四十六與三十五之比······乙組二十六與十一之比 
　　昨日下午三時南洋甲乙組籃球隊員赴江灣復旦大學與該校甲乙組比賽此次爲江南各大學錦標比賽之末一幕甲組錦標已屬復旦乙組錦標則將由是日昆賽之勝負判决之結果亦獲本屆錦標四時開始六時終了先乙組而後甲組比賽完畢復旦欵以茶點盡歡而散茲將二組比賽情形錄下 
　　復旦勝南洋（乙組）四時裁判員李祖祺警笛一鳴二隊健兒應聲而起人人咸以錦標有望乃各盡其相當之能力如是勝則固其所欲敗亦無虧於職因而雙方相戰極猛烈惟得分均見困難一則烈日巨風擲投不易準確再則裁判員判决極嚴雙方未能宛轉如意在十分鐘内僅有南洋程紹模·嚴有庚·各罰進一球嗣後復旦乃漸占優勢復旦内衞陳英泉接連傳出二球一傳與伍志浩一傳與關錦麟伍關二人均投入旣而馮運佑李威年又各投入一球關錦麟罰中三球而南洋則張瑞鎏擲進一球上半時結果十一與四之比復旦勝下半時復旦仍鼓氣前進聲勢百倍南洋進退迅速奮不顧身復旦伍志浩首元擲人三球後南洋陳虞添亦投中一球此後雙方各有所獲但復旦終占上着下半時十五與十一之比比賽結果二十六與十一之比復旦勝復旦乙組旣勝南洋乃與該校申組均得本屆錦標隊之榮譽焉 
　　復旦乙組（總計二十六分）南洋乙組（總計十一分） 
　　右鋒關錦麟八分右鋒陳虞添二分 
　　徐日昆○分 
　　左鋒馮運佑四分左鋒張家　七分 
　　任瑞裕○分 
　　中鋒伍志浩八分中鋒嚴有庚一分 
　　韓奎永○分 
　　右衞李威年四分右衞張益○分 
　　左衞陳英泉○分左衞程紹偀一分 
　　伍志浩○分林肇龍○分 
　　復旦勝南洋（甲組）此次比賽勝負實與本屆錦標無關蓋復旦於前次比賽時已獲得錦標惟南洋球員並不因此自懈始終努力奮關此種運動員之眞　神吾人當加以讚許也五時裁判員倪光祖警　聲起二隊奮鬭由此開幕南洋陣勢奇妙一時徐樂方定壎各獲一球復旦黄炳坤此時施其神勇出其絶技每一得球在手無論近擲遠投往往墮入籃中如有神助故其個人獲分之多令人驚奇上半時復旦得二十六分南洋得十四分下半時南洋精神奮發前鋒戴麟經方定壎傳遞神速而有序擲投亦多中的復旦幸有强堅之内衞得能分庭相抗至南洋内衛亦能進退如意惟復旦黄炳坤仍矯健過人在外獨著奇績乃獲最後勝利下半時南洋得二十一分復旦得二十分比賽結果四十六與三十五之比復旦勝 
　　復旦甲組（總計四十六分）南洋甲組（總計三十五分） 
　　右鋒蘇炳泰二分右鋒戴麟經十六分 
　　右鋒鄭皆得十分左鋒方定壎八分 
　　中鋒黄炳坤三十四分中鋒徐樂六分 
　　右衛卞鳳年○分左衛周賢言○分 
　　左衛沈昆南○分右衛孫瑞槐五分 
　　附三校甲乙組總成績表 
　　隊名乙賽勝負百分數 
　　復旦（甲組）四次四次○次一·○○○分 
　　南洋（甲組）四次三次·二五○分 
　　光華（甲組）四次一次三次·二五○分 
　　復旦（乙組）四次三次一次·七五○分 
　　南洋（乙組）四次二次二次·五○○分 
　　光華（乙組）四次一次三次·二五○分 
[中華籃球會南方大同比賽棄權]  
　　樂羣與流星獲勝今晩六時大同與全籃（乙組）···七時流星與南方（乙組 
　　中華籃球聨合會昨晩本有南方與榮羣及大同與流星之二組乙組比賽後南方與大同均未蒞場勝利遂屬諸樂羣及流星二隊今晩六時起有大同與全黑之比賽七時則有流星與南方之比賽二組比賽均屬乙組惟近日往往有錦標失望之諸隊多臨時缺席就運動精神上而論實不宜有此種舉動當始終如一以養成運動員仁俠之精神在我國體育幼稚時代一般運動員尤宜以自作則也 
[今日滬江與美童比賽籃球]  
　　下午四時半·····在中華籃球房 
　　今日下午四時半中華籃球房内將有一標極興奮之球賽能令全埠人士趨之若狂焉與賽之二隊一爲滬江大學籃球隊一爲美童公學籃球　前者人　按高奮獲得本局辦東各　學　　　標榮譽後者實力雄厚亦得本埠中西中學混合籃球錦標名稱此次雖屬友誼比賽但爲爭奪榮譽起見二隊必有一番劇較以判定今日之勝負焉 
[江南大學體育協會明日開會]  
　　江南大學體育協會定於明日（十六日）下午四時在霞飛路九華大學舉行第一次執行委員會議追認前舉職員討論新訂章程聞持志大學亦有加入該會之說云 
[上海公共體育場三月份運動人數]  
　上海公共體育塲本年三月份開放二十四日（男子）器械二四九○人球戲二四二○人田徑賽一五三○人游戲二一六○人技擊七九○人共九三九○你每日平均三四○人（婦孺）器械二六三二人球戲一一三八人游戲一三○八人舞蹈一三人共計五○九○人每日平均二一二人兩部統計人數一四四八○人兩部後日總平均人數六○三人備註本月分除星期一停場共五天外十二日爲孫公中山週年紀念會二十六日爲北京慘案追悼會亦因借場開會停記運動人數二天 
 
 

Page 11

 
 
1;第一萬九千零七十八號;中華民國十五年 西曆一千九百二十六年四月十五號
星期四 * *自由談 
[諧談] [  憶紅]  
　　前日黄渡開北京死難諸烈士追悼大會有署名義渡少年者贈一輓聨云「碧血空飛」「赤心不死」外表似極沈痛然其意實含妙用蓋語帶雙關也 
　　吾鄉某校敎員一日課諸生數學詢甲生曰枝頭有鳥九僞獵者射斃四尚餘若干甲生應曰羣鳥驚散命中者墮地脱身者飛去故枝頭無餘鳥也闔座鬨然 
[天春樓脞語] [  夔笙]  
　　元旦典禮下 
　　辰初三刻由吉祥門乘轎進鳳彩門由乾清宫檐前乘禮轎東西丹墀放爆竹出乾清門由隆宗門至永康左門外下禮轎步行至慈寗門外幄小坐候慈禧端佑康頣昭豫莊誠壽恭欽獻崇熙皇太后升慈寗宫寳座至拜褥前率諸王公大臣等行禮畢步行至永康左門外乘禮轎出隆宗門進乾清門至乾慶宫簷前下禮轎步行由西煖閣乘轎由鳳彩門進吉祥門還養心殿小坐由吉祥門科轎至翊坤宫率同皇后瑾嬪跪接皇太后還翊坤宫升寳座詣皇太后前遞萬年如意畢乘轎進吉祥門還養心殿進早膳辰正由吉祥門乘轎至鳳彩門由乾清宫簷前下禮轎步行由西煖閣乘轎出鳳彩門進吉祥門還養心殿已刻由吉祥門乘轎放爆竹由瓊苑西門出順貞門神武門進北上門由西栅闌門至大高殿拈香畢乘轎出東隨牆門進景山西門至壽皇殿拈香行禮畢乘轎由西山道出北山門進神武門順貞門由瓊苑西門進吉祥門還養心殿午正由吉祥門乘轎走鳳彩門至乾清宫升寳座賜近支王公貝子貝勒等宴畢由鳳彩門吉祥門還養心殿小坐隨詣同樂園觀吉祥戲 
瀛海珍聞 
[說話的速度] [  肖涵]  
　　外國議員多喜歡演說到底因議場時間有限人數衆多所以個個演說的速度不期然而然的練得比常人總快些最近法國議院的速記有很有趣的統計報告照錄如下 
　　他說那說得最快的要算是邑洒代議士白利移每分鐘能說二百字其次如前財政總長加勞每分鐘能說一百六十五字前總統米勒蘭每分鐘能說一百五十字現任内閣總理白利安每分鐘能說一百四十字最慢的要算是來因代議士委來了他每分鐘只能說八十字左右 
[青陽地觀櫻記]  
　　吳門青陽地盤門之日租界也日本以櫻花爲國魂故於領事館之四週植以櫻樹春來花放遊人之不渡重洋而登三島者胥於青陽地聊止其望梅之思焉月之七日烟橋剣花相顧約遊驅車而往迢迢肯途出所謂冷水盤門至三馬路遠望櫻樹成行團花着枝如堆瑞雪緣樹而行落莫满地蓋日烈風狂纎瓣已紛紛墜矣植櫻樹約百數十枝每隔五武排列成陣有謂櫻花之美在於繁密一式一枝則彌望有雪山白嶽之妙青陽地花僅百餘枝占地達數畝故吳人不能領略其喜趣耳其花色白如桃花而無桃花之艶其狀與櫻桃 
花無異處故有即櫻桃變種其初採種自吾國之說是日也風和日麗而觀櫻者寥寥可數由此足見華人對於日本國花之淡漠矣地曠人稀且無一游人休憇之處我輩遂感困疲其旁有食肆惟專供日人之游歷而來者華人苟欲分潤一杯則輒饗以閉門之羹日人自利之心可見一斑即此小小一食肆亦含有國際意味也留戀於花間一時許擬賦歸歟雇車不得乃徒步行此一句鐘之賞櫻花已不覺風塵满面矣烟橋笑曰在蘇州而觀櫻可一不可再也相與餐然[  轉陶]  
　　我吳青陽地爲日本租界日本領事館在焉每屆盛春櫻花怒放若繁星彼帮人尊此花爲國花故花時旣至舉國若狂愛花實不啻愛其國焉我友懷素生有竹枝詞曰「春光駘蕩青陽地夾道櫻花映日紅道是國魂須敬愛屐痕印徧大橋東」即指此也 
　　櫻花色微絳頗似桃花花瓣凡五不甚整齊色艶而無香是其短處若按諸我國人品花所謂色香味三者則櫻花之僅僅有色似無足貴也 
　　櫻樹夾道而植每間十餘樹即有一木牌上書「禁止扳折」字樣似係爲我華人特設可恥也已 
　　日領事館側方建一小學校舍校門之前植一櫻樹聞將來環墻皆須種櫻讀書於花叢中殊有奇趣 
　　青陽地向甚荒僻日來往游者絡繹於途櫻花叢中尤多情侣倚樹喁喁而談亦有女學生携畫具來寫生者點綴春光甚盛事也[  煉月]  
[記死後復活四日之奇聞] [  陳肇盦]  
　　本埠愛文義路陳家浜有吳姓老嫗年逾七旬素有烟霞癖顧軀體癡肥顢頇而健壯竟異癮君子前日偶攫小疾遽爾逝世其子係業顔料商固儼然一資本家也丁茲母喪身後事本可咄嗟立辦無如尸身臃腫柩須另製矧世俗更有選擇吉時殯殮之舉因是洗滌尸身後仍置榻上遺一傭婦守之詎料不移時榻上忽焉窸窣作響微聞呻吟之聲而尸身更蠕蠕欲動傭婦覩狀駭甚意必俗所謂驚起殭尸矣乃奪門趨避且奔且告人家於是衆皆愕然倉卒間竟莫知所措適其戚某叟在側聞而謂之曰勿懼旣有呻吟聲决非尸變恐係復蘇盍往覘之則果然於是疑怖俱釋咸稱慶不置而親族戚黨之得噩耗者猶絡續往弔其門間亦有由遠道來奔喪者疇知越四日此嫗仍以不起聞而前之來弔喪者終以克盡執紼之儀而返焉 
藝林 
[水調歌頭] [  止止]  
　　春色不相貸霜鬢鏡中催頻年奔走塵俗懷抱幾時開敢望高軒過訪祗願長　托命猿鶴兩無猜寂寂老空谷休待跫音來揮鐵騎謁金馬恨無才誅茅便可容膝何必覔蓬萊我慕韓康寶藥又慕君平寶卜得酒且銜杯笑問今何世認取刦餘灰 
[蝶纞花]  
　　壬戍卸無棣邑篆赴濟南途次作 
　　廿載飢騙圖一飽萍梗生涯漸見形神槁撫字心勞應下考輪蹄歴碌燕齊道囊底錢空仍潦倒如此爲官爭似爲農好梧意漸凋凉意到蛩聲催得秋光老 
[采桑子]  
　　杜鵑聲裏江關客惟悴蘭成烽火心驚無用文章誤此生居非凈域休談佛塊壘難平濁酒須頌一醉何如千載名 
小新聞 
　　旬日來無錫梁溪旅館茶房强姦女旅客案已傳遍遐邇經理庭詢亦遭處押旅館且由縣署發封矣惟肇事情形頗足發噱爰略述如左 
　　清明後一日之晩有女客朱王氏者洞庭人投宿梁溪旅館樓房梁溪茶房中有惠六寶其人資格甚老茶房之翅楚也故咸以大哥稱之是夕惠窺氏係單身遂於夜半啟門而入時氏已一覺醒來猶以爲茶房送茶至因曰吾不燥（讀者幸勿誤騷）惠曰勿作聲逕卸上衣比脱褲氏知事不妙急詢作何事惠又曰勿高聲氏大驚乃狂呼求救時已更深旅客均好夢方酣馬路上亦寂無人聲後爲崗警聞知急循聲入梁溪登樓直入惠知事已被覺急自樓下竄傷折股時崗警猶未知惠欲逃不能祗得坐俟崗警卒不免於捉將官裏去現梁溪已發封不知後事如保也[  月半]  
[電車中讓位者之本意] [  殷李濤]  
　　前日見本刋某君「電車中之讓位者」一則後於是感想到我上月有在三路電車上遇見之奇怪讓位事覺有記載價值因濡筆記之 
　　某日余因事出外乘三路電車至大馬路購物甫上車三等中已人满至新閘橋站上一老嫗白髮小脚站立不穩狀殊可憐但車至北泥城橋後仍無一讓坐者余當時以爲三等中多下流份子恐不知讓位之禮節亦不以爲奇不意頃刻之間上一年約十七八衣粉紅衫大脚狀極艶麗之少女後不約而同之讓位者竟有四五人之多嗟夫此等讓位者之用心可憐而復可笑道德何在人格何在 
　　（李濤附註）我當時是坐在頭等車中以上情形是從頭等中所窺見的恐讀者悮會特此聲明 
[觀情場怪人後] [  豪]  
豪郎華影片公司新片情場怪人昨晨十時試映於新中央影戲院余往觀時已座無隙地幸侍者爲我覓得一席否則苦我兩腿矣是片述一怪人爲情人傳遞消息而秘不使人知僅畫二心以箭貫之用爲符號情人見此突如其來之怪符號且驚且喜而此怪客乃爲情場中除暴安良黑夜奔走不辭勞瘁儼然有古俠士之風焉卒之巨奸爲其擊斃弱女爲其所援朝暮相思者終得聚於一堂可歌可泣大有讀史至此令人擊節三歡之概片中穿插亦突梯滑稽使人狂笑諸演員中以飾逸羣之余君叔雄爲最佳余君態度雍容面部表演極爲深刻一舉一動劇合身分初演若此不易得也其他如飾怪人之馬徐維邦何笑塵之王慕陶亦復可取片中風景數幕雅有詩意綜觀此片雖不足以云盡善盡美然亦可謂國産片中之成功者矣 
游藝消息 
　　本埠北四川路虬江路上海大戲院所映多　著名影片近該院又徂得名片數種若冒險影片「古國奇緣」滑稽電影明星珂玲瑪亞雪泥卓别林合演之滑稽片「花花美人」戰事影片「鐵血姻緣」艶情形影片「胭脂虎」等俱屬時下不可多得之佳作皆不日在該院先後開映云[  吳玉英]  
　　鄧脱路寗波旅滬同鄉會附設之第二公舉本擬昨日（四月十二日下午一時起）舉行游藝大會並展覽學生成績茲因時日侷促籌備不及且是日又爲同鄉會微求會員大會開幕式故由校員會議决定下月有舉行云[  曉秋]  
　虹口日新公學師生合組之五友社現以應某會表演游藝之請特在晨晩課餘時練習游藝節目爲邱唐二生之雙簧及新劇「慘淡的五卅夜」云[  曉秋]  
　　本月初八日起至十四日止國貨推銷會假閘北大戯院贈送價值二角以上之應時日用國貨並有鈔票聨歡券之希望其開映影片第一劇爲開心公司出品「神仙棒」云[  牛八]  
　　上海大戯院近日開映「劍俠蕩寇」賣座甚佳茲聞該院又租得一巨片名「雌狼」不日即可開映矣[  吳元麟]  
[恩與仇一名多情的女伶（四十八）] [  天笑]  
　　督辦道那末承你的情關切我極力防備就是趙飛霞道我已把這個危險的消息通知督辦督辦加意防備可以安心了聽說督辦這裡還有新建築的房子可以陪我去看看嗎督辦道可以可以你要是肯住在這裡那邊有很寛廠的屋子這時督辦在前引導趙飛霞在後却做了一個手勢敎陸昭儀把藏着的人放掉陸昭儀見督辦和趙飛霞走了連忙開了佛堂後面的小門向高俠道快走快走高俠這時如出樊籠陸昭儀好像一塊石頭壓了下去誰知這位偵探長田國雄以爲一切都安排好了調兵遣將了好久正待他們自相殘殺他想世界上最厲害的東西便是嫉妒高俠旣然是趙飛霞的纞人他眼睜睜地看着自己的戀人被别個女子搶去他安心嗎從來女子的嫉妒比刀劍還厲害要報仇正該利用女子的嫉妒心至於督辦呢知道自己的老婆和人家有染好似在他的金面上塗了泥他肯放過嗎再吵出來那姓高的也是趙飛霞的所歡一個人變了兩重情敵只怕這條性命終逃不過去但是這小子也不足惜他是一個小白臉所以女人都喜歡他此番却是不能放你過了一回兒又想到自己爲甚的要在裏面撮弄也無非爲嫉妒二字可見的力量甚大呢他在花園中等候消息不一會兒只聽得汽車嗚嗚放汽的聲音門房裏把前門開直了讓汽車進門他知道督辦回來了 
 
 

Page 12

 
 
1;第一萬九千零七十八號;中華民國十五年 西曆一千九百二十六年四月十五號
星期四 * *常識 
[主觀與客氣（人生觀）] [  覺]  
　　我國事無大小隨在易起糾紛有時同出於君子之用心而稍一隔膜兩方即發生誤會甚至大傷感情良可慨也推原其故一由於主觀太重一由於客氣太重 
　　何謂主觀太重則自信爲我之主張確爲良心所驅使而他人性質之與我不同或其事容有艱難委曲之處均不暇計焉於是因責善而不能相諒爭議從此起矣欲救此弊在犧牲成見 
　　何謂客氣太重本欲發揮一極正當之意見而以偶有不平之故指摘不留餘地幾不顧對方之難堪身受之者遂不免爲之勃然變色而一片忠實之心反因之淹没矣欲救此弊在心氣和平 
　　夫以主觀與客氣比較人固不可全無主觀主觀之弊似較客氣爲少然正惟人人各有主觀故但重主觀易成相持不下之局而客氣亦或隨主觀而發生此無意無必無固無我之所以可貴也 
[戒賭儲蓄之成績（經濟）] [  權]  
　　輓近世風社會交際麻雀撲克爲酬應之器具婚喪喜慶爲供客之娱樂甚至晝夜莫分睡眠不得無論公私皆必廢弛此種蝁習比比皆是幾成爲一種牢不可破之通病矣余友陳君經商滬上進益素豐亦以麻雀撲克爲酬應品終歲結束經濟恒虞竭蹶自上年家遭兵禍之後覺悟儲蓄之必要於是今春决定戒賭麻雀撲克實行拒絶提倡儲蓄主義未及一年積至二百餘元之多日昨爲余閒談述其歷年之所以無儲蓄者由於嗜賭蓋賭博場中來去極易久之養成奢習輸則妄圖報復以期洩忿勝則隨便揮霍以示得意故凡賭博之人其性必奢吾之戒賭經戰禍之痛苦受經濟之恐慌深悔當年之不能儲蓄有所覺悟也余聞其言特記之以爲世勸（乙種酬） 
[種痘牛痘（衛生）] [  曾立羣]  
　　人患天花者得有長久之抗毒能力故終其身不復再患惟其危險與遺憾有未能預料者種痘者用人工的方法使其患一度輕勢之天花輕其勢則無危險而可護同樣之抗毒能力法意至善也 
　　種痘之法吾國古代已有至今猶有施行者法取天花病愈後所脱之痂研成細末吸入鼻腔或和以水滲入皮膚創口蓋因痂乾之後微生物之生活力及其毒勢不無减少種入後可藉輕勢之病而獲免疫之能力也惟痂得自人其人之疾病可因種痘而傳染梅毒癆病（結核）其尤著者况乾燥及毒勢减輕之程度均無標準竟有因種痘而得天花未受其益乃蒙其害者法未盡妥也 
　　牛痘者牛身所發類似天花之疹也此疹亦現於牝牛乳房之上昔常有傭女於捋乳時偶染得之初不以爲異惟後逢天花成疫時輙能獨免遂有故意求染牛痘者簡納（Jenner一七四九年生一八二三年殁）英人也聞而奇之悉心實騐於一七九八年始證明種牛痘確爲預防天花毫無危險之善法今之種牛痘者需用痘苗得自健康之小牛將其腹部剃光洗凈揩乾用小刀劃多數整齊平行之小創傷將自痘庖中所得之液種入之四天後於局部起泡乃待局部消毒清楚用利匙抓出之如是取得之液和以甘油貯入氷箱約三星期之久待其他微生物之死亡也同時宰牛而再檢騐其有何病症以定取舍三星期後乃衡其毒勢而更冲淡之裝入玻璃細管即備應用管上附以紙片上載發行日期在期後三月之内有效 
　　種痘除嚴寒盛暑外不拘時日初生五月内之嬰孩及當生齒之時苟非十分危急以暫緩爲宜患傳染病皮膚病及太弱之孩更在停止種痘之内種痘不拘地位西婦有因習俗上關係種於腿上者普通多於上膊施行之小兒右手成人左手俾不妨作事也種法於局部用肥皂水或火酒擦凈吹痘苗於其上用已消毒之小刀劃小傷口僅損表而忽傷眞皮（眞皮破則出血痘苗不能滲入）或一粒或數粒每距一寸左右少頃種處稍形浮腫即爲痘苗已滲入之證乃以紗布裹護之種後二三天局部浸潤漸成水疱當第七八天爲最熟之時疱面中凹形同天花痘疱斯時或有寒熱鄰近之淋巴核腫痛疲倦不舒第十至第十二天疱漸乾三星期而痂自脱落當已種而疱未乾前不宜入浴局部或用痘罩惟須密合紥住否則牽動磨擦反蒙其害也 
　　人生第一次種痘至少有一疱持至一星期之久者第二次至少成一泡或有數天以上之硬核此後或僅有些少紅腫亦可認爲種痘之已發者得此一次發後大約可有八九年之防疫能力惟期内亦漸趨衰弱耳（乙種酬） 
[制氣格言（道德）] [  董世昌]  
　　逞一朝之忿者遺莫大之悔忍一時之氣者免百日之憂 
　　順吾心者未必可喜逆吾心者未必可怒人加我以横逆或因我有未是人待我有疏忽或以事别有因 
　　犯而不校賢者之德惡聲必反淺人之行受屈不過一時吃虧不過一點故君子容忍以成德小人强梁而遇禍 
　　憤而爲之者僞也安而行之者眞也故憤爲者暫安行者久暫者必敗久者有成（乙種酬） 
 
 

Page 13

 
 
1;第一萬九千零七十八號;中華民國十五年 西曆一千九百二十六年四月十五號
星期四 * *本埠新聞 
[昨日公共租界納税外人會年會紀]  
　　通過工部局加入華董三人···否决甘維露修正案 
　　昨爲公共租界納税外人常年會議之期午餐後外人赴南京路市政廳者絡繹不絶工部局議董到者爲費信惇·（總董）櫻木·萊門·裴爾·巴特森·馬賽·享菲利·巴克八人鐘鳴二下費信惇請衆就座提出第一案推舉駐華英按察使葛萊恩爲主席馬賽附議即由全場一致通過葛乃就席宣布召集會議次由費信惇提出第二案推舉佛萊塞爲會議書記亦由馬賽附議通過次提出第三案常年會議之條例如舊亦通過於是主席乃請提出第四案請納税人通過一九二五年十二月三十一日止工部局之報告與賬目費氏提出後曾發演說略謂市政數部事務其詳情已載每週市政報告與年報茲不贅述次稱譽工部局職員服務之勤勞次言工部局與法公董局及華當局甚相和好次言工部局與得律風公司及自來水公司商訂合同之進步次述五卅案及總巡麥高雲捕頭愛活生辭職司法調查事語袒外人且言華人解决爭端不尚法律而重磋商此後地方發生爭端當就地解决至少須酌用華人解决重要爭端之習慣次方大西路南面之新醫院設備完全占地約二十五畝連建築物均由隱名氏之某善士捐助滬上外人不分國籍敎派均可就醫華人依某種條件亦得就醫該醫院將以董事九人管理之自一九二八年起董事每年於納税外人常年會議日輪次告退三分之一其遺缺由領事團工部局捐助人推補該醫院之價值在一百五十萬兩左右該善士更以值價英金四萬鎊之證劵利息捐辦數病室又允於醫院開幕日助現欵萬兩充開辦費捐助人之主要目的乃在增進國際友善但不欲受人之感故隱其隆名云云次言公園容納華人事謂工部局近作嚴重考慮後决議請新議董早日討論該問題次言交還會審公廨事謂工部局非欲久據不還會審公廨爲維持租界治安秩序之機關如其實效不因交還而受損害則工部局頗願依中政府與有關係國之互允條件交還之工部局與公衆皆覺會審公廨急需改革希望該公廨他日交還時能不漠視此節此爲中國與列强所應解决之事不在尋常市政範圍之内故不欲提出專涉該問題之議案工部局之意此久懸未决之問題與公衆極有關係宜早日有满意之協定今敢告中外人士者工部局擬竭力達此目的次述工部局去年之財政情形第四案遂經會衆一致通過次述預算案事並由電氣委員會主任史考特述去年電氣處營業情形後乃提出第五案請通過一九二六年預算案並准工部局募債銀五百萬兩以充特别費用預算案内規定之各需亦經衆通過於是仁濟醫院總董裴恩動議修正第五案請將所予仁濟醫院常年津貼欵自五千兩增至二萬兩經衆一致通過費信惇乃提出第六案云今鄙人起立提議一案於租界歷史上極占重要位置其本文如下「第六案本會議公意亟願華籍居民參加租界政府因此授權並訓令工部局向有關係列邦建議期可早日加入華董三名於工部局」按華人參加工部局問題近數月内甚嚚塵上中外居民頗多以爲此項提議乃近頃始行發生其實不然查一人六三年紀錄曾有工部局内加入華董之計劃北京公使團亦已贊成會因他故未克實行嗣於一九零五年復有加入華代表之企圖亦遭失敗諸君中寓滬稍久深知近年上海歷史者諒猶憶及一九一九年華人曾要求工部局議董會中直接代表權翌年四月有議案提出於納税人年會請其授權工部局取必要步驟俾能修改洋涇浜章程期得華人代表權之實現嗣本埠領事團復於一九二三年向北京使團建議工部局内加入華董事不幸此議列作改良上海計劃之一端該計劃旣未能實施而此項企圖亦同歸失敗當一九二零年原提案人李德立君於提立議案曾加說明曰吾人今日所處地位乃進化律推演之結果外間有謂此類提議起於過分之鼓吹實不盡然其所種之根更深於此實由於華人心理不知不覺之變遷此乃進步之好現象吾人須當歡迎者也務請諸君注意此心理上之根本變遷其所以變遷之故實因有種種剌激之原因如世界潮流之變遷如西方思想之影響及於華人心理使其發生反動如報館學校之廣播新智識等皆其重要原因爲此時華人要求之種子今者種子旣已萌藥而長成不復可以毁滅凡心地明白之人亦斷不作此想也云云李德立君之言雖發於六年之前與今日情形實相脗合所以復爲諸君述之當一九二零年工部局議董會一致反對加入華人代表而該議案亦爲納税人大多數所否决但近年以來外僑輿論已大有變遷一九二六年之工部局議董會已一致贊成此項議案而鄙人亦希望本屆納税人年會即不能一致贊成亦當大多數同意也近數月來報紙私人談話於工部局華代表問題多所討論諸公皆一時之選於贊成與反對兩派之理由當已飫聞之矣毋庸鄙人贅言茲將工部局所以希望諸君通過之理由撮述一二諸君皆知華人於租界内之捐税出其大部份而於市政府猶未有發言之權再租界内所以有今日之繁盛與富庶者華人之力甚多而其未來之發展又胥賴乎中外人民之好感與協作加以租界財政問題年來日感困難倘欲謀市政之進步得與租界之自然發展並駕齊驅不久當另謀生財之道而即就解决此一問題而論華人之好感與協作尤屬切要之圖今欲博華人之好感與協作唯有承認其要求市政發言權之正當至若華董應由何種人物充任及其充任方法鄙人此時未便多所論列但其人必須爲眞正界内居民並在界内有物質上之利益乃根本之要圖惟是此項人物欲籍選舉而得之甚屬困難此乃中外人士所易知者也鄙人此時除建議工部局應藉由交涉署獲知華籍紳商姓名外别無良法雖然此項重大問題唯中政府與公使團有權磋商今雙方業已在京談判其内容如何工部局未有詳細報告故此時亦未便有所預言所欲爲者僅擬將本會對於此案之决議迅速正式報告中政府與使團而已倘本案得以通過工部局可以保證當盡力謀議案中所言早日實施也今吾人於公理上旣不能拒絶華人有理由之要求鄙人用敢逕請諸君採用此案　復有所躊躇希望諸君一致通過云云附議者白魯克司密斯復加說明略謂工部局華代表問題昔日屢有建議未能成立費總董已爲諸君言之惟今昔時代不同鄙人素主張華人於公共租界市政上應有發言權更自鄙人經商所得之經練及與華人私交所感觸深信華人於市政上之勸告與扶助必能有甚大之價值增進上海之福利工部局於斯問題業經詳愼考慮故鄙人不復踴躍逕請諸公通過此案按照議程尚有修正案提出但鄙人對於修正案不甚贊成想諸君當亦有同情也云云於是甘維露律師提出修正案請將第六案中「期可早日加入華董三名於工部局」一句修改爲「期可促成參酌本租界内華人所納税額舉出工部局華議董」並加說明云第六案本文及鄙人所提露雪臣律師附議之修正案諒諸君皆已詳加研究此次所以提出修正案之故實因鄙人與露雪臣律師詳細研究議案本文後同覺照議案之言未必能獲得華人之協作與善感今試一閱議案本文其第一句僅表示意見此外無他物原文曰「本會議公意亟願租界内華籍居民參加租界政府」其次則工部局請求納税人畀以一種權力與訓令試問其所請求者果爲何種權力與訓令乎則亦向有關係列邦提議而已是工部局猶未獲有變更洋涇浜章程之權力而在外國代表與北京政府未經商定修改章程前所有關於工部局華董之言盡屬紙上空談也其次則爲鄙人所欲修正者蓋照原文所言是工部局欲吾人授以規定華人參加方式之權力與詶令也原文曰「期可早日獲有華董三名加入工部局」此中規定華董名額實屬非計至少將陷工部局於進退維谷之境蓋從一方面觀之固如某晨報所言規定華董三員之意見爲華人中最優秀而可代表一般人者所能接受而自另一方面觀之則華商總商會又嘗明告余輩全體華人尤嚴重反對外人於華董議席之任意支配也故爲工部局計不宜使他人有所藉口加以任意支配之責言倘將原文修改「俾可促成參酌本租界内華人所納税欵舉出工部局華議董」則吾人立可博得華人之好感因此案固不能立刻使華人加入工部局但華人將謂此中已絲毫不存種族歧視之意且本案經此修正後無異向華人保證吾輩確欲其加入工部局議董會又欲北京公使團考慮若董所負擔之捐税問題也今無論何種涉及工部局華代表之决議苟未將租界内華人之衆與其負擔捐税之重一爲考慮及之必不能逃純屬任意支配之責言吾輩中固不乏昧於時代潮流而以華董額數參酌税額後將使中外勢力不敵馴致外人不復有發言權爲慮者此層實絶不足慮余信華人並無排斥西人之意僅欲創一行政制度俾中外人民於增進租界福利與興盛上享有均等機會而使中外合作之理想獲有澈底試騐造成非常之良果須知華人雅好協調不欲趨於極端倘吾人有以使其曉然苟於納税與代表權之原則過分認眞將使外董居外少數失去中外基於均等機會互相協作之原理必能有切實易施之計劃解决此問題也否則若令華人納巨額税欵而於市政上不得發一言實非健全狀態例如今日之會吾人一案復一案依次通過而未見有華代表占據一席代華人發言於所討論者加以可否吾人在此立法而令華人拱手順受實不適合新潮流也云云復次由露雪臣律師起而贊助略謂租界華人因納税甚巨力爭參與市政之權歷有年所工部局爲補救此種狀况及結好華人計特提出今案夫吾人結好租界華人之唯一意志其道在表示吾人公允待遇若輩之熱誠及消除種族上岐視之任何徵象與夫若輩所以爲目下在租界中所受管理方法上之不平等今議案中限定華董之名額試問草此議案者以何狀態及依何根據决定容納華董三名即足表示吾人結好租界華人之意志何以不多不少而限定三人乎吾人如求向華人表明公道待遇若董之意即不當限定人數如慮多逾三人則吾人將先去所操之市政權則何不使中外名額相埒以昭公允乎若如議案中所云華人當然將起外人徒欲以果餌塞其口之思故甘維露所提出之條文實視原案爲善要知今日租界市政非得華人之充分合作不能平順進行吾人旣歡迎華人加入議會而復加以限制使華人納税者不能在市政會議中發表意見實屬不智今時代已易吾人宜以新思想應付新局勢故請會衆贊成修正文云云露雪臣說明附議理由畢格林氏起立反對修正案大意謂租界本爲華官撥給西人居住之所初一荒蕪不毛地西人盡力經營以有今日惟是時代潮流變遷華人今日已頗有民治思想如成都廣州之改良市政故吾人應抛棄往日不允華人參加市政府之褊見雖然集合各種人民造成國家集合各種國家造成世界外人自有其特性而爲華人所不具者華人亦自有其特性而爲外人所不具者今藉外人種種特性以造成上海必須一貫相仍繼續乃之諒華人優良份子亦必完全承認此言云云費信惇遂請以不贊成修正案付否决主席乃以修正案付表决贊成者僅六人復以原案付表决全場一致通過繼提第七案選舉本年度地産委員李斯德氏提議公舉韋爾森氏爲地産委員一致贊成最後提第八案選舉本年度公濟醫院值年董事四人雷門氏提議公舉尼爾氏·藍辛氏·費信惇氏·及馬賽氏·爲舉年董事亦一致通過於是各案議畢白魯克司密斯氏臨時提議公謝前任工部局議董之藎勞費信惇臨時提議公謝主席全場俱一致鼓掌時已四時三十分遂散會 
[納税華人會今日開全體理事會]  
　　上海公共租界納税華人會昨發通函分致全體理事云逕啓者茲定於本月十五日（星期四）下午五時開全體理事會討論會務進行並提重要事項爲持專函通告屆時務乞撥冗駕臨幸勿吝玉是所切禱 
[市民會籌備五九紀念]  
　　對日外交市民大會以五九國恥紀念爲期已近擬於是日假閘北春華舞台舉行提倡國貨大會並開國恥紀念會邀請各名流演講藉資警惕其辦法正在籌備中 
[律師公會函告加入招待司法委員]  
上海律師公會爲招待各國法權委員事由會長張一鵬氏推定巢堃·陳霆銳·等爲招待員業已徵得巢陳二君同意允許擔任招待事務故該會於昨日具函知照江蘇駐滬交涉公署請於各國法權委員蒞滬之時迅即函知以便轉知巢陳兩會員加入招待 
[英庚欵委員昨未赴杭]  
　　定明日上午往杭 
　　英庚欵委員團日前由長江調查回滬後初擬昨日乘車赴杭調查浙人士對於庚欵意見以作將來張本嗣以浙當局盧香亭·夏超·等均因孫傳芳壽辰赴寗祝嘏故改期明日（十六）上午由滬乘特别快車往杭滬杭路將特備花車歡送 
[丹麥飛機今日可到滬]  
　　丹麥國軍用遠行飛機兩架原定月之十二日由廣東飛行抵滬嗣以雨阻一再衍期昨日仍未到來丹麥駐滬領事館昨已接有廣州電訊謂該飛機停歇處所以雨水未乾機件不能飛昇十五日當可抵滬云云該領館當已據情電知交涉公署云 
[青年會昨晩演講市政概念]  
　　昨日下午八時上海青年會請由桂崇基君演講市政的概念由黄霖生君主席致介紹詞畢即由桂君演講云今欲改造中國社會·經濟·政治應從自治入手而市政爲自治基礎尤爲吾人生活有密切之關係夫市政之支配在城市而城市爲文化發展之中心粤稽歐美城市概况可得約而言之據一九二零年英國之統計該國人士之居於城市者有十分之八一九二一年美國之城居者百分之五十二一九一零年德國之城居者百分之六十一九一一年法國之城居者百分之四十五此皆十餘年前之統計近且年增月盛焉我國則從無統計惟上古時代羅馬希臘對於貧民救濟警察消防已臻頂盛堪稱市政之良者中國中古時代視之反爲退化近代仍無進步可言以上統計云云所以明城市爲多人薈萃之區故不可不分工以治和個之事合作而謀公共幸福於是市政之說尚矣中國以前市政權操之行政官之手而行政官之目的不專注於發展市政故非人民自治不爲功實行自治必先有市政府其條例之制定職員之人選與上級政府之關係固爲先决問題詳言之如「城市規則」其街道之寛窄舖建材料之精麤與工業街道·商業街道·學校街道·之適合支配亦必爲之規定又如「警察消防」警政不良者往往詢一地名警察尚莫能知而警政辦理得法即每屋住人若干執何事業其人之生活狀况·情性·嗜好莫不在警察明鑒之中如是乃可以知所警備除暴安良而消防則不僅在其能救火尤貴在不使火患發生是故非注重警察敎育不可他如地方財政·公共衞生·飲食消毒·城市敎育·工程·交通·税則·等莫不應一一詳加研究次並報告英國自治城區之狀况並謂希望有志同胞藉青年會演講之機會組織研究市政機關以期此項知識之普及語云後來居上吾人果能毅力進行吾知若干年後且將駕歐美而上之九時許鼓掌散會 
[市公所昨開工程行政委員會]  
　　上海市公所昨日午後三時特開工程行政委員會到者總董李平書·董事楊東山·與工程科楊主任·以及各委員等將工程項下新修正之章程列入議案詳加討論並宣布救火會要求市政建築工程辦法經衆磋商良久以所要求各節頗多窒碍應再從長計議並將滬北工局規定之工程部施行章程採取考慮後再妥爲修改盡善以臻妥洽俾於夏季議事會開議時列入議案當衆討論議畢散會已六時餘矣 
[徐紹楨對時局之意見]  
　　徐紹價楨昨有通電發表主張以王士珍繼任執政茲探錄其原電如下（一）北京王聘老趙次老並轉孫汪江王熊諸先生鈞鑒宥電奉悉諸公呼籲和平爲民請命仁言利溥遐邇同欽紹楨蒿目時艱痛心内亂瀕年奔走亦嘗思於和平有所致力顧乃形格勢禁危亡莫挽者推原其故固非一端而當局利用時機黨同伐異不能弭患未然亦實無所逃罪也迨今混戰之勢已成國人歸咎於軍閥獨於彼發縱指示者不置一辭以此謀和去和益遠竊恐一波未平一波又起必蹈去年善後會議之覆轍是不啻重苦吾民矣夫政權移轉何時蔑有合肥秉政以來措施失當威信墜地實已無可諱言際此外侮迭乘民心離背之秋何如毅然宣布去職尚不失政治家之光明態度論者或以關税法權諸會議尚未結束爲言殊不知國是一日不定即外交方面亦無從進行倘非合肥先自下野則和議之說或疑爲别有作用應者必寡爲國家前途計此實必經之途徑固不容有愛憎存於其間也即就和議問題而論國民一三兩軍自動撤兵退處京畿業已宣言志在開發西北實業其無操縱中央政局之心昭然若見惟此十數萬衆同屬國家軍隊不能不妥籌安頓之策現政府旣爲國人厭棄已處於水盡山窮地位何從更籌鉅欵似此曠日持久後患更不堪言雨帥玉帥捍衛國家勳高望重馨帥坐鎭東南正謀休養均不至窮兵黷武可以共信如果政府誠意謀和祗須統籌並顧一秉至公畛域不難立化蓋政柄爲國家公器非一黨一派所得而私若祗任命於一系軍閥之下苟安旦夕則起仆相乘無異於自蹈絶地也至於繼任政府有主恢復法統之說者持之良有故惟法之精神所寄純在多數民意之從違非待召集會議不足以策萬全紹楨之愚以爲目前過渡辦法似不妨暫仍沿用臨時執政制公推聘老肩任以待將來解决斯制於法本無根據交替不生問題聘老首倡和平萬流鏡仰爲貫澈主張計當亦不忍坐視阽危恝然不顧也時機危迫稍縱即逝倘荷贊同務祈一致主張爲幸徐紹楨叩（二）（銜略京内外各當局）均鑒昨接王聘老趙次老諸公宥電囑轉勸各方將帥迅速停戰核定地點特開和平會議以求善後良方等因當即復一電文曰宥電奉悉至坐視阽危恝然不顧也等語竊思國人苦兵禍久矣現在中樞乏人主持欲免京畿喋血之慘似非合肥早日下野不可然破壞之後宜有建設關於善後諸端卓見如何尚祈賜電宣示俾衆討論庶得道多助和平可以立現紹楨息影海濱久絶塵緣茲本國民公意輒有所陳倘荷鑒納鄙言停兵息戰棄嫌修好國家前途實利賴之掬誠奉達佇候明敎徐紹楨叩 
[淞滬商埠督辦條例之擬議]  
　　東南通信社記者昨日往訪接近聨軍之某要人探悉淞滬商埠最近規劃進行之大概據云孫總司令以去年中央頒布之淞滬市區督辦署官制曁市自治制分割市政 
 
 

Page 14

 
 
1;第一萬九千零七十八號;中華民國十五年 西曆一千九百二十六年四月十五號
星期四 * * ]H>第四張 
爲國家行政與市自治行政性質權限混淆不清認爲與事實施行不便因迭與前財長羅文幹曁各要紳重訂淞滬商埠條例刻已脱稿惟尚須待孫氏來滬與淞滬各宫紳協定後再行公布至督辦公署地點現尚未定惟曾預擬設於閘北公署内部之組織及職權之分配亦須待條例公布後着手其擬定之商埠督辦條例大綱重要者约有數點（一）淞滬商埠之區域南自高昌廟至龍華西自漕河涇徐家權沿鐵路交線至法華北新涇北自閘北以至江灣吳淞東沿黄浦以至浦東惟應劃分若干區域未定（二）淞滬商埠之治安在商埠區域内不設軍隊由原有警察警備隊改組爲水陸特别警察受督辦之指揮（三）淞滬商埠之經費以原有之房警貨地産各捐及預備新徵之宅地税充之其開辦費由省廳暫籌聞孫氏此次乘淞滬各官紳來寗祝壽之便將提出組織要點討論並聞孫氏以前淞滬特别市籌備委員李平書等十一人熱心市政將來擬聘委參加籌備云 
[江蘇地方展鑒會之得奬者]  
　　共八十四家 
　　中華國貨維持會昨接上海縣知事函開案奉省長公署訓令開案查江蘇第三次省地方物品展覽會各縣出品審查合格依照江蘇省地方物品展覽會章程第二十二條之規定應即給予奬勵章憑除奬章正在趕製俟製就冉分發給行外合將奬憑先行令發該縣仰即分别轉給具領此令等因附奬憑到署奉此除分函並將奬憑八十四紙發交貴會轉給外相應抄單函達即希察收分别轉給具領並祈見復爲荷該會當通函各廠赴會具領茲將得奬廠名及其等第開列於下「得一等奬者四十家」模範工場華成印刷製罐廠精業工藝廠錦雲絲織廠興祥棉織廠三友實業社屈臣氏汽水廠中國根泰廠益豐搪瓷廠森林籐柳器廠美華利鐘錶廠第一織造廠冠華帽莊永利襪針廠銳豐工藝社物華絲織廠美亞織綢廠中國第一毛絨紡織廠中國内衣織布廠啓明染織廠鴻新染織廠振豐棉織廠統益紡織廠三新染織廠勝德織造廠東南織物廠惠司汽水廠新惠司汽水廠冠生園華商烟公司天廚味精廠南洋兄弟烟公司商務印書館中華書局亨利燭皂廠粤昌照相卡紙公司中國化學工業社永和實業公司康成造酒廠明和化妝品廠「二等奬者四十家」模範工廠雙輪牙刷公司一心牙刷公司愛國玩具廠振宇牙刷廠馬德記木工廠美記華珍公司中華工業公司祥泰榮記廠中國絲線廠足安襪廠鴻興襪廠中華製巾廠中國建新公司榮陽襪廠工足襪廠怡昌福織造廠久和襪廠永新棉冷廠同昌永毛巾廠德和絲織廠大有餘榨油公司惠華杏仁精公司開林油漆公司中華鳳記玻璃廠五洲藥房種德園馥茂工業廠中國化學工業社錦華錫紙廠金錫香粉紙廠協昌玻璃廠南陽燭皂廠中華興記香皂廠新記肥皂廠熒昌火柴公司扄明橡皮公司振華油漆公司耀明桅燈廠振藝玩具公司「三等奬者四家」模範工場毛義興蜂蜜號永記洋燭公司陳天一帽莊 
[國民黨執行委員之選舉]  
　　本月十三日中國國民黨中央執行委員會第一次全體會議選舉謝持鄒魯沈定一三人爲常務委員推定居正爲組織部長桂崇基爲宣傳部長黄季陸爲工人部長張星舟爲青年部長陳箇民爲商人部長管鵬爲農人部長黄復生爲婦女部長林森爲海外部長孫鏡亞爲秘書主任次議决數要案散會 
[總商會解釋商會法連任問題]  
　　答平望商會之問 
　　總商會前接平望商會代電詢問商會規定正副會長及會董連任一次爲限能否變通該會昨函復云逕復者本月十四日接展貴會眞日代電誦悉一是查現行商會法在未改訂以前欲不受連任一次之限制無論如何終不免有違反法律之嫌從前部令曾有會長會董各别計算之解釋即已經連任一次之會長下屆仍可當選會董已連任一次之會董下屆當可當選會長即爲補救此種困難起見以外並無别種變通之先例可援即希亮察云云 
[嚴春陽發起貧民新村之進行]  
　　引翔閘北已着手建設新村 
　　淞滬戒嚴司令嚴春陽氏鑒於滬北一帶草棚櫛比非但於衞生·火政·均有關礙現值清查戶口此種草棚實易藏盜匿奸日前邀本埠士紳商洽改善辦法大致議定（一）貧苦殘疾之人由淞滬殘廢院收容（二）無業貧民小工逗留境内每易流爲盜竊清查戶口時特别注意遇有此種人由南北慈善團體設法資遣回籍（三）有業之貧民小工果有工作必有進益請各士紳轉勸有産業者於相當空地建築平房廉取房舉安揷貧民小工等情茲悉各士紳已分頭進行引翔鄉胡家木橋由朱紳靜庵·董紳鯉庭·陳紳似蘭·等在董家宅地方擇定空地一區建設第一新村閘北市由王紳彬彦在指江廟路租定空地一區建設第二新村其規劃圖樣務以適合衛生防免火災延燒爲要旨惟其將來收取租值從廉恐不能抵補建築成本之官利故請熱心士紳合力贊助進行一俟新村成立各處草棚當一律取消 
[廳縣取締平凉路草棚布告]  
　　上海縣公署·淞滬警察廳爲取締平凉路草棚事發貼佈告云爲布告事照得草棚旣妨碍衛生又容易發生火患所以租界工部局對於平凉路一帶的草棚限定日期勒令全數遷去這也是工部局不能辦的事體但是你們這住草棚的人都是勞苦的人一旦呌你們遷称試問遷到甚麽地方去呢本知事廳長身住地方不忍看着你們這些勞苦的人流離的所所以出來想替你們籌　個安置的辦法但是你們這些棚戶共有若千家是何姓名籍貫作何職業男人多少女人多少大人多少小孩多少能不調查明白怎樣替你們籌畫安置的辦法呢所以本知事廳長特派委員會同租界工部局委員前來調查調查的用意就是要把以上所說的姓名籍　職業男女大小人數調查明白好替你們籌畫安置的辦法决没有别項用意的你們務必仰體本知事廳長這番憐惜你們的苦心遇着委員前來調查時問你們一項你們就一項一項的確實答覆切勿聽信奸人的煽惑亂起驚疑一俟調查明白木知事廳長自然替你們籌畫安置的辦法總不呌你們吃一點兒苦這就是本知事廳長一番憐惜你們的苦心了爲此布告仰即一體遵照此布 
[殷行鄉公所開會紀]  
　　議决收回閘殷路自築 
　　殷行鄉公所於昨日午後召集會議到李補花·陳維翰·朱紫珊·朱仲千·秦智先·李湘洲·等討論閘北至殷行路政事宜略以閘殷市鄉區境毘連商市日興交通日繁前由閘殷兩市鄉公所商定建築閘殷路工程事宜即由閘北市公所辦理業經規定路綫埋設路石其規入路内之民墓由市公所酌給遷費於各戶另行擇地安埋方始妥洽動工而閘北市政忽發生官治民治爭執致該段路工停頓各戶遷墓費用無處請領而規定路綫未經建築旣不能通行復不能重行墾種鄉民感受痛苦紛向鄉公所呼籲日有責言爲殷閘交通計亟應籌議補救方法經衆議决該路完全爲本鄉範圍原無假手於人之必要現值閘北市官民爭執解决無日其閘殷路工程應行收回由本公所自築自即日起繼續動工並發給各戶應領遷墓費用以利交通而免責言議畢散會 
[工部局總巡之防盜意見]  
　　裝置電力警鈴發聲器及多僱司閽捕 
　　本埠公共租界工程局總巡裴立德昨分函本埠各路商界聨合會云啓者邇來捕房極注意消弭盜案之方而對於貴會無論何時於防盜上有所指導及建議敝總巡尤爲歡迎各路商界聨合會以近來盜案迭出妨礙公共租界居民之安全曾派代表前來陳述意見敝總巡引爲非常榮幸並向彼等申述捕房對於辦理此等案件之困難若欲將捕房現有之人數大加擴充俾使各路上每一短距離内皆有巡捕巡邏保護非增重納税人擔負不可而此種擔負之增重尤非納税人所能勝任須知增加巡捕必須增加税率際此商業衰敗之時此種辦法難免不受納税人之反對敝總巡欲各路商界聨合會之所當注意者即公衆與捕房之合作如遇持械搶刦案發生之時事主當立即聲張告警而欲求告警之有實效莫如裝置電力警鈴及發聲器曁多僱司閽捕數名其用費亦非十分浩繁然此種司閽捕須受捕房之監理並俟槍械可得之時給以槍械其薪金之定例照抄附上如欲僱用此種司閽捕時敝警務處當極力選擇可靠之人敎以使用槍械之法並保護爾等財産之責任在過去之四十八小時内因捕房人員聞警捕盜之迅速將二盜當場擊斃並將其餘數盜擒獲此事諒爲貴會所樂聞也「附僱司閽捕之費用及手續」華捕更夫每月薪金及捕房簽字費共洋十七元號衣等物由顧主供給除帶槍之更夫外號衣要否悉聽顧主之便更夫之槍或由顧主自備或由捕房發給於不用時皆須交捕房保存若該槍由捕房發給則簽字費每月須五元帶槍之更夫須經一度之練習一切詳細章程可至戈登路捕房華捕正巡處詢問 
[總商會請限制發賣護身鐵甲]  
　　恐流入匪徒手中益滋危險 
　　總商會昨函工部局總董云逕啓者敝會於本月十四日接陸緘之函稱閱本月八日報載淞滬警廳長以購置鐵馬甲後迭破盜案現以不敷應用更向本埠江西路六十號德商義泰洋行訂購等語此項鐵馬甲之於警界自屬有利且可避免一切危險更爲本埠居民之福音惟凡事有利必有弊若一旦流入匪人之手則其爲害益不堪設想故對於該行之發售應予以嚴格之限制最善之法莫若著該行將存貨數目呈報當局至發售之手續當以得工部局之特許爲憑庶不致因利生弊而匪風或可稍戢矣等語到會敝會查此項鐵馬甲警吏用以捕盜固屬有裨治安設或流入匪人適足助長凶燄陸君所擬限制發售手續深有見地以敝會之意凡該行欲出售此項貨品必須由購主先與租界當局接洽持有官廳採辦之印文或經官廳許可之憑證方准該行出售如此庶免發生流弊尚祈貴局採納施行是荷此致工部局總董 
[滬北米業組設額外團丁之商洽]  
　　專爲保護麥根路車站貨物 
　　滬北米業聨合會昨函閘北保衞團云逕啓者敝業因滬寗鐵路麥根路車站每次到貨起卸及存積該處時有發生失竊等情茲經敝業行廠客三方聨合議决擬組織額外保衛團丁一棚駐防該站專資保護敝業貨物此項團丁即請由貴團派撥惟必須能在該車站内查察方能有濟而其駐所亦以該站内爲宜即無房舍可否在該站空地搭蓋駐所庶於防護上較爲利便事關保護到存貨物於該鐵路車站責任上亦有相當之裨益應需餉項駐所經費均由敝業負担爲特函請貴團先與滬寗鐵路管理局接洽得其正式允許即可進行組設立希將接洽情形示復實紉公誼此致上寳兩縣閘北保衛團滬北米業聨合會啓 
[司令部昨日槍决四盜]  
　　淞滬戒嚴司令部軍法處昨晨八時許將前據公共公堂移送纍犯盜案之匪犯錢乾生·張美清·張有生·趙阿大·等四名押赴煤屑路前刑場執行槍决監刑官爲白副官該犯屍體當由地保報堂收殮發封厝壇茲將罪狀錄後 
　　爲宣布罪狀事案據公共會審公廨函解盜匪錢乾生·張美清·張有生·趙阿大·王千清·黄昌生·六名到部業經發交軍法處迭次研　並傳事主質訊除王千清·黄昌生·二名情罪較輕另行擬辦外錢乾生一名迭刦新唐家弄袁姓家·及藥姓家·北蘇州路陳姓家·新閘路吳姓家·等四次並於身邊搜有手槍子彈等件張美清一名迭刦新唐家弄袁姓家·新閘路吳姓家·二次張有生一名迭刦新唐家弄袁姓家·梅白格路宓姓醬園·二次趙阿大即裕見一名迭刦新唐家弄袁姓家·北蘇州路陳姓家·同孚路余姓家·三次均係持槍行刦得贓化用俱證確鑿罪無可逭援據懲治盜匪法第三條第五欵均各判處死刑電呈聨帥復准茲於本月十四日將該犯錢乾生·張美清·張有生·趙阿大·四名騐明正身押赴刑場一併執行槍斃以昭炯戒合將罪狀宣布俾衆周知特次布告計開錢乾生年三十歲嵊縣人張美清年三十一歲　縣人張有生年二十八歲嵊縣人趙阿大年二十三歲嵊縣人 
[美領請援例會查戰時美僑損失]  
　　各國外商因我國戰事受有直接損失或被匪搶刦受損案件自民國十年曾由外交部與駐京各國公使磋商分爲三項辦法前年江浙戰事後英商所受損失業經駐滬英副領事會同交涉公署委派之秘書胡振庭正在赴内地詳查刻聞美國公使亦以各省美僑因戰事而受損失者甚多特請外交部按照前擬之三項辦法分電各省交涉員如該處美領事有所提議即請會同調查具報 
[浚浦局函復會勘護塘期]  
　　浚浦總局近致浦東塘工局函云接奉四月十一日大函開關於東溝與陸家踊護塘一事敬悉種切至於會勘日期鄙意以本月十五日（即星期四）爲合宜是日上午九時在此啓程鄙人個人即須於下午一時離東溝也屆時並携帶本局職員三人同來 
[日水電隊返國之函知]  
　　淞滬警察廳以日領函請保護水電戰隊昨特訓令各區云案准江蘇交涉公署函開准日本總領事函稱上次過滬溯江之日本第一水雷戰隊擬於本月十四日駛抵吳淞口外在該處停泊至十七日啟程回國十五日該艦人員約二百六十人擬由吳淞砲臺灣車站搭乘八時十五分開之淞滬火車至北車站游覽街市下午五時半再由北車站搭車到砲臺灣回艦十六日往返淞滬時間人數等亦與十五日相同相應函知即祈查照轉致淞滬警察廳屆時飭屬妥爲照料以資保護而免誤會等因相應函達貴廳長請煩查照轉飭各該警區屆時妥爲照料爲荷等因并准日本總領事函同前由除分行外合行令仰該局署所隊即便轉飭所屬屆時妥爲照料保護此令廳長嚴春陽 
[大來收買五總統輪]  
　　行駛上海西雅圖航路内之提督公司五三五級總統輪五艘每艘凈載量爲二萬一千八百噸係由提督公司向美國航務部租得今美政府援照太平洋之舊金山航路内五輪成例將提督經營之格蘭總統·麥狄遜總統·麥金萊總統·約克遜總統·及約菲遜總統號等五船投標出售昨日本埠大來洋行接得總行來電報告該五輪又爲該行買得美政府且將與該總行接洽付欵交割手續從此美國航務部所有之十七艘總統輪已完全歸大來一家收買矣聞該行購得此五船後仍繼續開行西雅圖航路 
[總商會再辭財廳邀議]  
　　總商會反對重估貨價不允赴寗審核等情迭誌本報昨日財廳來電謂已分電南京南通蘇州三總商會仍請如期蒞寗故該會即復以一電大致謂此案常會討論僉以重估貨税即暗中增税各商會對於此舉歷年以來均未贊同議决不能參加已於元日函復諒邀察照矣 
[總商會反對院省徵收質業所得税]  
　　本埠總商會昨電安慶財政廳長云據安徽全省質業公會函稱財政廳發生徵收質業所得税問題名爲特許商業而他項特許均不云及且江浙皆未徵收而皖省獨以質業爲嘗試在敝同業首受切膚之痛自當力爭請予援助等語敝會查創設新税在國税則由國會議决在省税則由省議會議决然後以法律案公布施行此爲共和憲政國家一定之軌道所得税條例僅於民國三年中央以敎令公布本未能成爲一種法律案故荏苒迄今各省均未實行近年來因有裁釐之議財政當局並擬以爲裁釐後抵補新税是所得税一項就法律論就事實論日前斷無遽予施行之理擬請貴廳允爲停辦實紉公誼上海總商會寒 
[漁業團體一致反對魚税局]  
　　昨晩六時因淞滬設局徵收魚税事江浙漁業各團體假四馬路一枝香開聨席會議到者有江浙漁商兩省代表鄔振磬·冰鮮行商敦和公所代表忻友笙·童子美·張子青·河鮮行商得所堂代表何企鶴·瞿鶴鳴·浙江漁商公會代表戴菊芳·漁商保安聨合會代表忻成義·漁商永豐公所代表周千淋·王瑞運·王杏生·鴻安公所代表賀阿善·人和公所代表孫廣生·由鄔振磬主席報告淞滬發生漁税事後兩次禀請當道請予撤消各等情次由瞿鶴鳴說明河鮮向來捐税及由内地運滬種種困難情形認爲現當兵燹之後内地漁民元氣未復實難再加負擔次由忻　成義說明冰鮮來自遠洋到滬售貨利在捷運萬難中途截税及清季設卡漁商皆逃掛洋旗各節次由戴菊芳發言略謂河魚方面旣有瞿君所述之困難冰鮮方面又有忻君所述之前鑑况現當海外魚荒各島居民方待賑濟何有於捐近且日輪侵入我海結隊捕漁小民生計來日大難當此内亂外患之時魚税實難另徵該局無設置之必要於是由何企鶴·忻友笙·周千淋·等附議公决請南北兩商會主持公道轉呈當道懇其取消云 
[電話局長將招待商界]  
　　上海電話局加價問題糾紛已久迄無解决辦法商界方面已預備拆除電話態度頗爲堅决電局雖托由陸文中出任調停亦無顯著之效果茲悉局長陳公錦以長此不决影響甚大而商界之表示反對想係不明局中情形所致故擬定期邀集各商聨會代表及各商界重要分子說明電話局收支情形及經濟狀况希望各商界予以相當諒解以利交通 
[盛涇綢業公所認繳平糶捐欵]  
　　盛涇綢業公所接上海總商會來函請認平糶捐欵後曾由所董作一度之討論僉以事關救濟民食自應酌量捐助故已决定捐洋五百元昨特備函將欵送交總商會查收給據矣 
　　尚有本埠新聞轉入後頁 
 
 

Page 15

 
 
1;第一萬九千零七十八號;中華民國十五年 西曆一千九百二十六年四月十五號
星期四 * *本埠新聞二 
[吳景濂怱怱離滬赴寧]  
　　吳景濂來滬等情已誌昨報茲悉吳氏此行不甚圓满各團體並會議反對吳氏於前晩怱怱離滬特詳誌如下 
　　昨晩赴寗情形吳景濂來滬後寓安樂宫一五九號行踪頗爲秘密外間知者絶少氏此行目的原爲接洽滬地名流但適逢唐少川偶抱微恙已歷一星期吳氏雖迭往拜謁僅獲與唐氏代表接談毫無結果其他名流以吳與選關係太深事隔三年是非難以抹煞對吳亦僅以口頭敷衍不肯露骨之表示吳氏因頗不快遂於前晩怱怱乘十一時三十分特别快車赴寗爲孫總司令拜壽另行活動 
　　各團體聨合會緊急會議昨日本埠各公團聨合會議等團體閱報見吳氏來滬特於昨日下午一時召集緊急會議衆以吳景濂於民國十二年六月十三日起主辦賄選爲全國人士所反對曹錕之爲總統段祺瑞之假名革命皆由非法大選所促成方今政治上雖無所謂功罪人民則不可以無是非當議决兩項辦法（一）召集全滬團體討論民國十二年六月十三日以後之賄選是否可以消滅不論（二）函詢十二年移滬國會中名流現在作可主張（三）先派代表二人至安樂宫質問吳景濂議决後先由代表赴安樂宫則吳氏已經離滬 
[法租界商界請免食物捐]  
　　法租界各商界聨合會爲法公董局衛生處增加食物捐事昨日下午三時由唐家灣南陽橋菜市街愛多亞路民國路等各商聨會代表十餘人在法租界商業聨合會聚集出發往謁法公董局華董陸崧侯未晤又復往南京路保安堂該堂人謂陸君未到如有要事可至其寓所面談各代表以時間不早主張於本星期四（今日）上午十時再行齊集西新橋德潤里法商聨會往見陸伯鴻陸崧侯請其發表意見 
[防災會運米往江北平糶]  
　　江北清江浦一帶自經兵災後災黎甚衆待振孔殷江蘇防災會馮煦君備有賑米二千二百五十石日内將由滬運往鎭江轉往災區平糶 
[寧波敎養所請鄉人同時進行]  
　　寗波七邑游民乞丐敎養所籌備處現經議决函請本鄉人士同時進行除分函甬地籌備處曁各發起人外昨復函致胡叔田·張申之·陳季衡·孫表卿·金臻庠·楊誦仁·諸士紳曁寗波總商會之俞佐庭袁端甫二君云 
[淞滬敎養院進行近訊]  
　　淞滬殘廢乞丐游民敎養院籌備以來進行頗速院屋亦已有十分之四五工程如期趕造並定於本月十六日下午三時開第十七次籌備會議討論一切昨已遍發通告知照各發起人到會 
[南市米行公會昨日開會紀]  
　　南市上海米行公會昨日下午四時召集全體同業開緊急會議到者正會長朱子香·副會長戴組安·評議長胡伯康·評議員嚴筱泉·姚天恩·沈頌昇·火祥汶等六十餘人首由正會長朱子香提議同業報告大月底收賬之期米店未清賑欵應認眞整頓案公决根據北市公會成案將同行賬簿互相查察如有未清賬欵之米店隱不報告從嚴議罰（一）錢副會長吉圃平時熱心會務竭慮殫精積勞逝世追念前徽應伸哀悼案公决公送輓幛輓聨本會全體職員躬親祭奠（一）錢副會長出缺遺職未便虚懸照章次多數推任查選舉錄陳朱兩君同票應以抽籖法决定案結果朱允長先生推任副會長敦請就職（一）松江米斛費案公决根據十八日議案公推姚天恩與松江代表接洽（一）嘉榖堂公所來函證明米店新新公司米號請予交易案僉謂來函旣云有限公司當有資本若干誰何米號擔保之表示何以絶不聲叙應致函喆俟有切實答復方予往來議畢散會已八時矣 
[油豆餅業昨日之議案]  
　　油豆餅業各行昨日下午開會提議南北兩帮各沙船夥友要求行家至船提油費增爲牛籽油三十文大連油三十文牛豆油二十文計加至一倍之多查提費向無此名目係行家至船急欲提取自願貼資藉爲酬勞詎船夥作爲規例能否允許請同業商議經衆磋議之下萬難承認至同業以後至船提油勿得增加照舊規辦理切勿破壞公議次議豆餅現在出銷之際輪船運來逐漸湧旺行家至洋棧出貨向有貼扛歷來豆餅每片至多扛費貼三四文自五卅案發生後工人停工來貨堆存洋棧到期客家催貨至棧出貨小工竟欲每片貼扛洋一分如不照貼不肯扛運行家此時以有關銷路祗得照貼乃今屆小工作爲規例如何辦理經衆商議之下以後至洋棧出餅貼扛每片至多貼五文勿得任其索取當將會議情形通告各同業遵照 
[北市米行公會加入總商會新代表]  
　　上海北市米行公會致函總商會報告該會入會代表謂本會依章改選正副會長錢松銜君當選爲正會長周炳倫陸景文二君當選爲副會長已允任事並公推錢會長松銜代表本會爲貴會會員相應函達希查照列册發給證書 
[洋貨落地税暫停進行]  
　　江蘇財政廳前爲整頓税收起見曾擬徵收洋貨落地税各地商民一致表示反對昨據本埠商界消息財廳以商民積極反對態度頗爲堅决已决定暫行擱止俟疏通就緒商民有相當諒解後再行進行 
[閘北商會明日開委員會]  
　　閘北商會籌備處關於選舉事宜亟須進行昨通告各委員云逕啓者前屆委員會到會人數不足諸事未能决議茲定於本月十六日即夏曆三月初五日星期五下午四時在本會開委員會討論選舉進行事宜敬乞台端撥冗蒞臨出席與議以資進行至深企盼 
[魯豫絲綢業公所請催軍隊遷讓]  
　　山東河南絲綢業公所致函總商會請電催十三團從速遷讓借駐該公所房屋以便早日收回辦理學校茲悉虞方二會長以事關敎育已據情電請孫總司令迅飭該團另覓駐所早日遷讓以便開辦 
[機器麵粉交易所昨日開會]  
　　上海機器麵粉交易所昨日午後四時開新理事會討論營業進行方針並訂期發給各股東應得乙丑年份股息紅利結果因到會人數不多改開談話會决定陰曆三月初十日起實行發息及紅利已由該所通告各股東查照矣 
[商聨會消息併誌]  
　　十一路商聨會閘北十一路商界聨合會昨致函閘北商辦水電公司云逕啟者敝會前晩開會對於貴公司水量不暢飲料臭濁殊於民衆安全公共衛生兩有妨害茲固舊廠之不易改良然當官商爭執之頃貴公司曾一再以民衆安全公共衛生爲前提比收回商辦民衆幾曾得有任何便利近則水之臭濁且官辦之不如豈收回後一年七個餘月中爲期尚短耶况酷署瞬屆疫癘須防人民旣久處水深火熱之中烏願一再容忍爲此奉詢新水廠何時經始何時竣工在未竣工以前應如何設法補救以重衛生而策安全務希明白答復爲荷 
　　五馬路商聨會五馬路商界聨合會昨函各路商界總聨合會云逕啟者敝會於前晩開會議案中有須向貴會建議者二事縷陳如下（一）五卅周年紀念案（甲）請貴會通告全體分會一致於五月三十日上午十時各自携帶會旗及白旗上書「臥薪嘗膽永矢勿諼」字樣同在公共體育場仿照民國九年元旦日辦公撮一全體相片以示團結而紀念去年痛史與吾商界罷市二十七日之損失並電孫總因令請飭軍警保護且聲明並非開會者（乙）請貴會通告全體商民仿照端陽節紀念屈大夫例全體於是日休業半天並下半旗及懸掛臥薪嘗膽等白旗（丙）請貴會與上海總商會·納税華人會·共同召集上海各界團體於五月卅日以前舉行聨席大會討論解决五卅提案辦法或於聨席會中産生委員會負責籌商進行（二）北京政燮案（甲）曹錕以賄選獲咎貴會曾反對於前今猶未受法律裁判曷能擅釋（乙）段祺瑞衛隊搶殺同胞貴會亦曾有所表示今何能任其以一走了事尚祈貴會繼續五張以利國而福民且懲前以毖後况對外表掦民氣貫澈初衷尤爲不可或緩之圖云 
[閘北客民昨迎都天神會]  
　　住居閘北之江淮客民每屆陰曆三月舉行都天神會會中除執事旗傘之外加入龍燈臂香陰皂隸等興高彩烈如醉如狂日前由顧德高·李鳳祥·等具呈戒嚴司令部·淞滬警察廳以迎神消災爲由要求核准嚴廳長以現值戒嚴期内此種勞民喪財之舉動斷難允准除批斥外並令四區劉署長傳諭禁止而司令部因該商民等一再環請已姑予照准該會遂於昨日舉行矣 
[閘北恒通路昨日火警]  
　　因看神會所致 
　　昨日下午一時四十分閘北恒通路淑德里西首愼心堂戒烟公所間壁胡福和所開設之胡天祥柴炭店内忽告失愼適值天氣亢乾風勢又緊左右鄰居均爲草蓬屋柴草等物易滋火刦一燒即着頓時烈燄飛騰致一發而不可收拾雖經救火員奪勇灌救終至延燒十餘家茲將詳情分誌於後 
　　起火之原因據起火家之胡福和稱謂鄰家迎神燃放爆竹遺火屋頂致釀此災惟據人調查則火勢由内而發衆謂胡福和家午時設香案供神適都天神會行經該處舉家出外瞻觀家中無人火燭遺隳柴中因天氣乾燥遂致燃着該柴炭店置柴炭有數百担屋係竹草搆成均爲引火之物一燃即着遂致燎原 
　　延燒之情形該處草蓬屋共有五家均毘連而居起火後該處草蓬屋連帶燒着適當時東南風緊火勢向北靠北首漢中里第一弄之房屋亦被延及第二四七·二四八·二四九·二五·號二樓二底之石庫門房屋四宅盡付一炬幸時在白晝居民見火起即預先將籍籠物件搬出故除房屋及笨重之物不及搬出者金行燒去外其他損失尚屬微細 
　　灌救之情形閘北第一二三段救火會及救火聨合會聞訊後立派救火隊駕救火車趕往灌救計先後到塲救火車十二輛各救火員奮勇灌救無奈火勢過大風勢又緊閘北水電廠之水量又少以故灌救困難幸各救火員抓上鄰家屋頂澆灌居高臨下較爲得勢至四時許始行撲滅 
　　軍警之彈壓共和路戒嚴司令部聞警後以該處適迎神賽會經過人數必多忽告火警深恐有不法之徒乘機滋擾特派第一營營長劉國才·帶同第一連長王玉蓮·率領自兵一排前往彈壓該處第四區警署李巡官亦帶領長警二十餘名會同閘北保衛團游巡隊騎巡隊全體員丁到塲維持照料恒通路漢中路一帶不准行人通過交通暫行斷絶直至六時許火勢撲滅始行撤去 
　　事後之調查此次損失據調查所得計胡天祥柴炭内之千餘担柴炭與祥飛黄包車行之黄包車以及漢中里二樓二底之四幢房屋全行焚去損失計在二萬元以上人口未傷亦云幸矣 
[浙省軍事運輸消息併誌]  
　　軍米浙江總司令盧香亭因所部各軍隊需用軍米曾經派員前往台州等屬採辦軍米一萬石業由台州裝海輪來滬換裝滬杭路火車運杭者已有三批約計軍米三千石茲悉昨日（十四）又由台州續裝來滬軍米一千五百石至日暉港並由浙江總司令部派押運員持盧總司令護照三紙向日暉港車站索車裝運准於今日（十五）上午十時附掛由滬開杭之二十四次貨車運杭並聞此項軍米照章米價運費現由永興轉運公司代爲裝卸照料一切故該項半價運費路局亦向永興公司結算 
　　軍裝浙江總司令盧香亭所部軍隊需用春季軍服經派員來滬向徐家匯信誠公司訂購夾軍衣一萬套昨已製就五千套分裝一百包運往南站並由駐滬聨軍辦事處致函滬杭路備車裝用等因經南站長飭撥鐵篷車二輛附掛於今晨（十五）三時五十五分由滬開杭之二十二次貨車運往杭州交納 
[公共租界前晩兩刦案]  
　　大沽路新閘大沽路四百號某姓家於前晩七時被盜匪六人由後門侵入刦去銀錢衣服約值一百餘元各盜操山東口音二盜執有手槍二盜假手槍餘則懷有利刀嚇禁男僕一名聲張未曾開槍事後於七時半由事主投新閘捕房報緝 
　　新閘路新閘路二千一百二十二號門牌某姓家於前晩十時許被盜匪五名侵入後門各出手槍禁止男婦人等聲張刦去值洋九十餘元之餘錢首飾而逸盜操江北口音一盜並持屠刀一柄嗣經事主投新閘捕房報緝 
[虬江路前晩盜刦拘獲一人]  
　　閘北虬江路寶興路口寶大京貨店於前晩突有盜匪三人前往假購物爲由二盜將店夥顧鑑明軋住嚇禁聲張一盜躍入櫃内將賬桌上大洋十五元銅元數千枚刦去分投而逸尚由顧追出報告崗警追獲邵阿二一名押解五區二分署昨午傳同原告併解地檢廳訊辦 
[越貨殺人案犯已移檢廳法辦]  
　　去年陽曆十二月三十一日晩新普育堂後徽寗路陳龍生所開小烟紙店被盜搶刧槍傷隣居邢殿海十二歲養媳致死由二區二分署當場拘獲盜匪王玉林一名申解警廳訊辦在案茲悉此案業經該廳發科研訊明確於昨移解地檢廳請爲法辦當奉檢察官提訊一過判令收押候傳事主訊明律辦 
[雲居街刦案内日人之移解]  
　　交日領署訊辦 
　　滬城老北門内雲居街楊子芬家被刦案内之盜犯馬鴻春（即南京小五子）王秉（即王阿福）車正福及日人笹山鎭（又名董召山）及古閑二夫等五名經淞滬二區一分署蕭煥文署昌親自督率長警先後緝獲並搜出手槍子彈兇刀等物以及派警吊回原贓訊供解送警廳訊辦各節已誌昨報茲悉嚴廳長以此案關係日本人在内夥同搶刦並刀傷事主故甚注意立命司法科劉紀正於昨日上午九時提同各犯反復質證所供與與無異當即備函知會駐滬日本總領事午後二時經日領即派日警丹定雄及小口基李二名至廳聲請移提歸案懲辦旋奉嚴廳長傳諭將笹山鎭·古閑二夫·兩日人提出連同各犯供詞併交日本刑事警察丹徒雄等提去訊辦 
[警廳令飭嚴緝江灣路刦案要犯]  
　淞滬警察廳偵探卓紹良等緝獲江灣路二十二號搶刦舒厚坤家案内盜犯徐振禮·吳士寛·王劉氏·王周氏·等四名日並手槍四支子彈等解送警廳偵緝隊訊辦在案茲悉韋隊長查得在逃之時金標·王連奎·等爲此案要犯自應補拿昨又令飭偵探員毛忠閬偵探卓紹良等迅即購線偵緝矣 
[警廳注意搜緝散兵]  
　　浦東陸家渡冶坊橋東首草房内及老白渡大興街北一弄一家發見盜匪多名經偵探楊寶廷報請該管警署派警協緝獲解警廳等情已誌本報茲悉該處居民有謂該匪等多數在前淮揚護軍使馬玉仁營内充當兵士此番解散來滬爲數必夥并不居一處閘北·浦東·曹家渡·等處幾於無地無之現警廳嚴廳長對於此案頗形注意除飭各區署嚴密防範外一面仍着楊探出外訪查同黨務獲解究 
[鄉民毆傷巡捕]  
　　昨晨四時三刻有鄉民四名各執刀斧在滬西白利南路砍伐道旁樹木被靜安寺捕房一千七百四十五號便衣巡捕及七百三十二號制服巡捕查見即行喝阻該鄉民等不服於是便衣巡捕遂出手槍示威乃該鄉民仍不畏懼退讓便衣巡捕當向空開槍六響均未命中鄉民更加胆壯竟將開槍之捕抓住帶去而七百三十二號巡捕見若輩兇悍異常無可理喻遄回捕房報告比經捕頭派令中西包探馳往查拿則鄉民已將開槍之捕痛毆並刀傷其面部撕破其衣服逃逸探等祗得將傷捕送至附近紅十字會醫院因傷勢輕微敷藥後遂即出院 
[輪盤大賭窟案國籍問題未解决]  
　　滬西靜安寺路六十一號洋人所開之輪盤大賭窟經捕房破獲昨晨又屆審期惟該案之國籍問題仍未解决不能進行當由關讞員與英馬副領事磋商後下諭云本案應由巴西領事陪審或由值日領事陪審應改期十四天函詢領團復廨核奪 
[汽車撞傷行人身死之騐訊]  
　　江西人徐飛文今年四十六由江西販運磁貨來申寓居公共租界清和坊三十六號昨日下午一點時出外行經法租界甘維靄路地方被李阿福所駕汽車撞傷血流如注由捕查見抄錄號碼將傷人送至仁濟醫院醫治一面回禀捕頭乃徐因傷過重到院片刻即死由院通知捕房將尸車至同仁輔元堂騐尸所四點時禀請聶讞員蒞所騐得死者委係生前被汽車撞傷致命即據尸　　訴前　　　　　　　　　聶君諭令拍照准予尸屬價尸棺　候捕房將汽車　解廨訊核 
[汽車碾斃男孩之相騐]  
　　汽車夫曹章福前日午後三時半駕駛五千三百五十八號運貨汽車經過周家嘴路將四歲男孩唐登五撞倒碾斃並將黄包車夫某甲撞傷甚重由一千二百四十一號華捕查見將曹拘入捕房死者舁人斐倫路騐屍所傷者送往醫院醫治昨午禀請公共公廨邵襄讞會同英惠副領事蒞所騐明該孩委係被汽車碾斃飭屬具領棺殮曹章福交一百元保候禮拜五解廨訊辦 
[昨日小東門普康里小火警]  
　　昨日下午三點五十分鐘分東門内劉家弄晋康里十七號門牌廣東婦人孫陳氏家晒臺上不戒於火一時火光熊熊勢將燎原幸時在白晝經人瞥見報告救火會驅車到場救熄水致成災僅焚去什物而已事後由該管一區二分駐所派警將該氏拘所訊罰 
[閘北光復路前日火警]  
　　前日下午六時閘北光復路泰昌米店恒康碾米廠忽然起火由各段救火會到塲救熄計燬該米店之灶披一間樓面一間延燒協源祥火油號之灶披一間店面一幢事後由四區傳到店主朱兆圻·同賬沈繼常訊問之下朱供店中共保生財貨物三萬餘兩今日之火係隔壁協源祥灶披内起延燒我店後樓云云劉署長得供又傳協源祥經理紹興人顧長法訊問不認起火亦未保險奉判一併押候查辦 
[泰興同鄉營救誤拘之戴金田]  
　　泰興旅滬同鄉會昨據會員陳如明·李子芳·劉三元·蔡寶堂·到會報稱有本會普通會員戴金田向在滬北白克路陳龍記成衣舖做工已經三年素來行爲忠正安分工作因於舊曆二月二十七日下午七時至醬園衖某剪刀舖索取代磨剪刀其時適梅白路某汽車夫家發生盜刧該處崗警狂吹警笛招集鄰崗四面兜拿當塲格斃一盜餘均逃散不料戴金田路經該地致遭誤拘聲請急施營救方法等情該會即召集議董兩部特開聨席緊急會議由會長楊少侯主席宣告開會宗旨因茲事關係重大應取鄭重手續當即先派專員馳往該管捕房及陳龍記成衣舖并被刧之戶分投調查事實然後商榷營救辦法衆皆贊成隨派駐會辦事員陸迺泉前往分别詳查據復實在旋於前日午後續開會議經楊會長報告調查事實再四討論末後公决除令陳龍記店主代戴金田延聘佑尼于大律師到堂辯護外並由本會分别公函英美公廨曁佑尼干大律師證明戴金田向來安守本分毫無法外行爲准予取保開釋以免寃累而安良善 
[幼孩被火車碾斷一足]  
　　車未停妥即下車之故 
　　昨日下午一時許由滬赴寗之三四等慢車行至外跨塘站時有乘客某幼孩年約十餘歲在車未停妥時即行跳下致跌入車下碾去一足隨即將該孩由原車送往蘇州鐵路醫院醫治未知有性命之虞否 
[汽車碾傷老嫗甚重]  
　　阜寗老嫗符楊氏年已六旬住鐵路北三益里前日下午行經滬太汽車站附近被汽車撞倒於地車輪在該嫗身上滾過碾傷内部甚重由崗警將受傷人及駕車人余阿新帶入四區經劉署長諭送該嫗至醫院療治余解司法解押候訊辦 
[私藏手槍分别發落]  
　　法捕房探目周寶生吳炳泉及三百七十二號巡捕於日前先後在法新租界白爾路地方拘獲徐榮發·周海山兩名當在徐周兩人身畔抄出實彈手搶兩支帶入捕房候究各情略誌前報昨解法公堂請究先由三百七十二號巡捕稱巡捕是日在白爾路上差目見徐榮發與某甲等數人聚集一處言談形甚可疑故此上前將徐擒獲抄出手檢餘均逃逸後又巡緝至白爾路地方有人報告謂常盛里内周海山家私藏手槍等情是以吾又報告捕頭協同包探等前往將周拘獲抄出手槍等語徐榮發供手槍是王仁甫給吾欲至某處行刦致被敗露拘案求宥周海山供手槍是海軍保衛隊某隊員寄在吾處不敢非法行爲求察聶讞員商之法副領事判徐押西牢六個月以儆周罰洋十五元充公手槍一併没收 
[婦人騐係服毒身死]  
　　住居叉袋角江北人祁小廣子之妻祁趙氏因小孩夭殤與其夫口角之後潛服紅燐圖盡經人覺察施救得生詎該氏具必死之心翌日仍復服毒送院醫治無效身死該管戈登路捕房得報派探將尸舁往虹口斐倫路騐尸所昨午禀請陸襄讞會同美同副領事蒞所檢騐之下向尸夫祁小廣子·尸母趙徐氏·等質訊一過以騐得祁趙氏委係生前服毒身死令尸屬具結領尸棺殮 
[孤兒送惠兒院敎養]  
　　上海模範工廠昨致函閘北慈善團略謂茲有孤兒汪志高年十一歲江蘇崑山人父母俱亡家貧如洗居住飲食時慮不周其父執沈蘭若君託代求貴院收養以免凍餓爲特專函奉懇務祈收納敎養以期成人云當日該團惠兒院留養 
[私用賬洋案展期再訊]  
　　北河南路裕興公樂號夥陳志雲私用賬洋一千三百元被號主張鴻發查出控由公共公廨出票飭探周筱棟前日往大通路一百二十二號屋内將陳拘獲昨解公共公廨中西官質訊一過諭候展期十四天再訊 
[煽動罷工判交保候訊]  
　　山東人胡長天·王士貴·孫鎭江·劉寶仁·昨晨在榆林路美商香烟· 
公司門首用威嚇手段煽動衆工人一致擺工並阻止上工被匯山捕房包探吳長愷與西探目查見將胡等四名拘獲帶入捕房諭各存洋一百元保出候訊 
[火車乘客私帶烟土之拘獲]  
　　滬杭甬鐵路前日下午三時四十五分由滬開禾之十號區間車有搭客楊少昌一名購三等票至嘉興不料該列車駛經石湖蕩車站被該站路警察破該搭客身帶烟土一包計四十兩當將人贓一併扣留解送兩站警務處當由王段長略訊一過備文將人贓併解地檢廳訊究 
[持槍互毆案分别發落]  
　　毛德寶·姜小弟·姜顧氏·沈姜氏在廣西路五百八十號門牌西洋樓茶館被捕拿獲抄出手槍一支解由公共公廨分别押候訊究在案昨晨提審據證人夏和尚訴稱是日我在該茶館吃茶見有數十人擁至相打手槍係一矮子交與姜顧氏收藏身畔該矮子即行逃去云云又據沈阿才訴稱是日被告等誣我欠洋十元將我邀至西洋樓吃講茶旋有敷十人到來將我毆打我目覩手槍係由巡捕在姜顧氏身畔抄出云云被告延律師代辯經中西官質訊一過以毛係過犯判押西牢半年期满逐出租界姜顧氏罰洋一百元其餘兩人開釋手槍没收 
[獲訊拐案匪犯]  
　　武進縣城内居民薛産銀之十一歲女兒杏秀於本月五號失踪嗣薛接得由滬寄與一信知女被拐來滬拐匪投函勒索五二元因託其戚陳順榮就近報告靜安寺捕房派探劉春樹與十四號西探前日在安南路全新茶館將拐匪李金文·戎恒餘·金桂生·王喜良·四名拿獲供出女孩係由女匪孫倪氏挈領匿跡法租界民國路同興小客棧該探等當往將氏與女查獲昨晨併解公共公廨中西官質訊一過諭令分别收押展期七天再訊 
[仙沙浮撤銷之通告]  
　　各口巡工司奚布告云本巡工司查江海關税務司所屬界内長江南口航行水道之仙沙浮撤銷合將其情形開列於左計開一長江南口航行水道曾設之仙沙浮約於五月五日撤去不用所有海政局之第一號海道圖一併更正 
[一區三分所招領金飾]  
　　淞滬警察一區三分駐所金所員昨發布告云爲佈告事照得本所頃據警察廳偵緝隊偵探陳鴻壽報稱查見車夫周順山在途拾得金壓髮一支價賣與小普陀橋洽順當典夥友曹姚坤一案當經訊問屬實除將周順山·曹姚坤·暫予保釋外所有該項金壓髮現在存留本所爲此佈告招領限一星期内仰該失主人等認明所遺金飾先將分量牌號來所陳明取保具領倘若逾限不到本所即將上項物件呈送警察廳核辦毋得干冒自誤切切此佈 
[拘獲三劇盜及贓物]  
　　閘北五區境内居戶及日本僑民等各住戶迭次被匪刧竊故由警廳偵緝隊嚴飭探員毛忠間查緝去後前日已由該探員並偵探卓紹良·韋德盛·辛金生·符正才·等破獲著匪屠九生·張金標蔣小六子·等三名並贓物多件並傳同事主日本人巴屋等一併送廳訊辦 
[扭控拐匿女兒]  
　　鹽城婦人何潘氏前在四區二分所控陳陳氏拐匿伊女桂蘭一案解經司法科判移檢廳收押候辦在案前日潘氏偕夫何俊生將女及姘夫陳德興扭入四區控稱上月二十四日女往絲廠做工被陳强搶藏於客棧内姦宿六天今始尋獲請究劉署長質訊之下判解司法科昨移檢察廳核辦 
[婦人回家被刦金飾]  
　　住居法新租界格洛克路歸安里第十五號門牌内之婦人范周氏於前晩挈領兩孩同至公共租界神仙世界游玩於昨晨一點餘時回家行至歸安里弄内突來口操北音之匪徒兩名袖出手槍嚇禁聲張當將該氏手上所戴之扁金鐲一只金手表一只金戒一只共計值洋八十餘元强行捋下搶刦携贓而逸事後由該氏開單報告捕房請緝 
[公共公廨訊案彙錄]  
　　昨日公共公廨訊理民事訟案併誌於下（一）邱伯英延詹紀鳳律師訴新大號匡克明不還保證金案堂諭改期訊理（一）王建中破産案堂諭候會商堂諭宣布（一）愼康米店延金煜律師訴南泳興欠米洋案堂諭本案被告旣不繕具辯狀復據店閉人逃准飭到案交保候訊（一）勤昌媒號訴永濟輪船主楊在田欠煤洋案被告延台維斯律師辯護堂諭展期二十一天仰被告投候質訊毋延自悮切切（一）任沈氏延羅傑律師訴張福山丁克明不給酬金案堂諭姑准特别訂期再訊（一）畢瑞卿訴胡美齋等欠借銀案堂諭本案旣據有在外和解希望准予改期（一）董瑞甫訴施先生欠房租案堂諭本案被告請求應毋庸議着原告於未判决前房屋不准更改准提前排訊（一）德康錢莊訴徐寶生薛南溟欠銀案堂諭本件請求會商堂諭（一）謝克明訴陳初蓀欠銀案堂諭被告當庭先付三十元交原告收領减輕交一百兩保限三個月將判决之欵如數償清勿達（一）徐純軒訴趙袁氏欠借欵案堂諭候會商堂諭（一）錢少林延蔣保釐律師訴嚴少和等欠借欵案堂諭着被告等共同負責償還原告洋一千二百四十二元並自起訴日起至清償日止按年八厘之利息及堂費 
來函 
[寗波旅滬同鄉會來函]  
　　逕啟者昨日貴館所載甬同鄉會徵求開幕新聞一則内總參謀劉廉巽君異字誤作奚字又亢聆隊二十分未經登人爲特備函懇乞登入來函欄爲感寗波旅滬同鄉會啟 
 
 

Page 16

 
 
1;第一萬九千零七十八號;中華民國十五年 西曆一千九百二十六年四月十五號
星期四 * *商業市况 
[洋釐續漲銀拆平定]  
　　昨日洋厘仍然堅漲不已前市開價爲七錢一分七厘八七五後市價爲七錢一分八厘乃較上日續漲六二五而拆價與上日相同早爲二錢午爲一錢七分結果與昨相同三月底期洋早午兩市各見較好二五其價早爲七錢二分一厘午爲七錢二分一厘一二五小同行所做各價略有變化如廣角回升零三七五價爲五錢七分零三七五銅元改爲三百六十一千文較之昨日小去五百文然衣脾借小一文爲二千五百九十二文其他若江角價爲六錢零五厘角坯二百零六文貼水五十三文均無升降云 
[標金猛漲]  
　　計漲二兩七錢 
　　昨日大條銀近期長零六二五遠期勿動價同爲二十九辨士八七五銀價仍爲六十四元七五美匯兌開收兩盤各小零六二五價開爲四十八元六角一八七五敢盤爲四十八元六角一二五日美不動仍掛四十六元半日英又大零六二五計一先令十一辨士九三七五倫敦先令大零六二五掛二先令十一辨士五六二五五月份標金市况上午曾稍趨疲至收市漸穩開盤價爲三百十七兩一錢後旋小至三百十七兩先令揭曉獨法匯較小五法郎其他均勿動金價亦無甚漲跌惟各内價自開出後漸見趨鬆兼之人心不佳故金價又小至三百十六兩三錢爲最低之價後得各暗盤稍穩遂好至三百十七兩以外然尚未堅定至十一時四十一分又小至三百十六兩七錢但嗣後各内價有升無降人心亦已轉佳金價乃得堅挺之勢漲爲三百十八兩其時已在十二時有零惟收市因賣戶稍多故又回小至三百十七兩六錢收盤烚赤仍爲三百三十七兩五錢登賬及補水同爲三百十七兩午後市况初仍平平後稍趨漲計開盤價爲三百十七兩五錢開後祗數錢之升降至三時許人心異常堅佳非與晨市可比而買戶亦較旺金價乃漸漲至三百十九兩以外因日匯暗盤價已漲賣價爲六錢五分三一二五所致於四時四十三分金價又漲爲三百十九兩八錢爲最高價較之上午最低有三兩五錢之漲落結果收盤價爲三百十九兩六錢比較上日猛漲二兩七錢之譜補水價已改爲三百二十兩云 
[先令市况前堅後疲]  
　　昨日上午開出賣價爲二先令十一辨士三一二五買價二先令十辨士四三七五後即漸硬至賣出價爲二先令十一辨士四三七五買進價計二先令十一辨士五六二五爲最低價自後則仍步趨軟至結果反較初軟去零六二五計賣價爲二先令十一辨士二五買價爲二先令十一辨士三七五收市云 
[内匯市况漲跌互見]  
　　上海銀行四月十四日國内匯兌行市報告云今日銀匯京津漲五錢漢口跌五錢洋匯惟蕪湖漲一元福州漲四元餘悉與昨日同價茲將各埠賣價列下京公　爲一千零四十四兩五錢津行化爲一千零五十二兩五錢漢洋例爲一千零三十二兩五錢洋匯京爲一千零二元津漢濟南同爲一千零零一元蚌埠九江爲一千零零五元蕪湖青島爲一千零零三元福州爲一千零二十元奉天洋爲一千零零四元南京鎭江爲一千零零一元五角南昌鈔票每千元申交現洋八百六十元 
[外匯掛價均穩]  
　　惟法匯稍緊 
　　昨日各匯掛價均頗穩定惟法匯獨見稍緊較小五法郎價爲二千零五十五法郎先令仍爲二先令十一辨士印匯依然一百九十五羅比二五美匯七十元零八七五香匯掛七十七兩半東匯仍計六錢五分七五嗬匯依舊一百七十五盾七五新匯價八十兩零二五各銀行之賣買乃照便祗上午半日有正式市况所做之價均初疲後堅惟實際成交則英美兩匯仍然稀少日匯較旺茲將半日市價分舉於後 
　　美匯銀行開盤賣價爲七十一元三七五買進七十一元半後即鬆至賣價爲七十一元半買價七十一元六二五後漸回緊至賣爲七十一元二五買爲七十一元三七五收市該價俱爲六月期之盤也 
　　東匯昨日各銀行開出賣價爲六錢五分買價六錢四分八七五後曾步小至最低賣價爲六錢四分八七五買價六錢四分七五嗣後漸漲至賣價六錢五分一八七五買價六錢五分零六二五爲收市 
　　以上各匯正式成交者先令僅有上海銀行吸進七千五百磅價爲二先令十一辨士四三七五美匯惟懋業銀行買進五萬元價七十一元六二五東匯則較活有百餘萬元之賣買乃爲正金吸進三十萬元價六錢四分八一二五又進二十萬元價六錢四分八七五三井賣出十萬元價爲六錢四分八七五懋業賣出十萬元爲六錢五分零六二五下午暗中曾有三井及住友兩銀行賣出六錢五分二釐各十萬元又大通二十萬元價料六錢五分二釐五懋業又出十萬元價六錢五分零六二五云 
[日匯稍軟]  
　　十四日神戶匯市電報上午英匯爲一先令十辨士十九三七五美匯爲四十六元五角六分二厘五美金僅有少許成交旋賣方寂然無聲而買方呌買尚力市况稍形軟弱云 
[神戶英美印三匯市電訊]  
　　昨日神戶匯兌市午前十時三十分來電云日美賣價爲四十六元五角較之上日長六角二分五買價爲四十六元六角二分五較之上日長一角二分五日英賣價爲一先令十辨士九三七五買價爲一先令十一辨士較之上日均不動日印賣價爲一百二十七羅比五較之上日縮二五正午來電日美賣價四十六元三角七分五較午前縮一角二分五買價四十六元五角六分二五較之午前縮零六二五日英賣價一先令十辨士八七五較午前縮零六二五買價一先令十辨士九零六二五午後日英賣價四十六元八七五買價四十六元五日英賣價一先令十辨士八七五買價一先令十辨士九三七五日印賣價爲一百二十七羅比五云 
[公債續漲市况略旺]  
　　昨（四月十四日）各債期貨市况略見暢旺市塲人氣亦稍活動各種市面已不若白前之呆滯惟金融因市價不合仍無市面全日交易仍以九六占多整六次之七長較稀現貨市况則依然沉寂全日祗做開整六七長兩種餘均無市各債市價逐步抬高迨後以賣勢轉盛而買進者反見疲弱價遂微降但結果較之前日均趨漲勢七長期現貨均漲半元以上整六現貨亦好起五角左右期貨平均約好起四角左右九六期貨穩定平均祗好二角許全日上落均較其他各債爲烈相差竟達六角許茲分述如後 
　　整理六厘整六現貨八十八元四角半比前市好二角較前日漲高四角半期貨四月期八十八元六角比前市略好一角較前日續漲三角五月期八十九元四角比前市略好一角較前日續漲四角半六月期八十七元比前市略好半角較前日亦好二角 
　　七年長期七長現貨祗後市略有交易價七十八元五角較前日回漲半元期貨四月期七十八元九角半比前市好二角半較前日續漲五角半五月期七十九元四角比前市好四角半較前日續漲六角六月期前市成交一盤價七十九元六角 
　　九六及其他九六現貨全日無市期貨四月期六十五元三角半比前市小二角半較前日則續好四角五月期六十五元七角比前市小三角較前日亦續好一角其他現貨概無市面 
　　成交總數昨日期貨成交總數達一百三十九萬元内九六計八十八萬五各元整六公債三十一萬五十元七長亦計十九萬元現貨市面仍續寥落祗七長整六成交四千元云 
[紗花兩市先跌後漲]  
　　外棉雖疲而人心尚佳 
　　昨日本埠紗花市况初因美棉疲弱通標不振市氣虚軟後因現貨堅定人心回佳同時一部份空頭了結市價遂漸向上結果棉紗較上日漲五六錢棉花漲五分至一錢茲將期現紗花市况分列於後 
　　期紗紗布人鐘標準前市初隨美棉略跌後因現貨堅定空頭了結又復回堅結果近期未動遠期漲一錢至三錢後市因通標堅穩現銷尚暢各月續漲二錢至五錢全日共成交九千五百包茲將收盤價列左 
　　四月期一四二·二○漲·四○七月期一四三·七○·漲·六○ 
　　五月期一四二·七○·二○八月期一四四·四○·六○ 
　　六月期一四三·三○·六○九月期一四四·六○·五○ 
　　現紗客帮方面進胃仍健全日交易約有一千七百包賣價漲二錢五分天津帮進二十支炮臺·藍鳳·十六支寶光·藍鳳·四十二支鶴鹿五百五十包·牛莊帮進十六支日光·十支富貴·鴻福·大發十四支藍團龍·三百包江西帮進二十支金城·水月·十六支鴻禧·水月·十支人鐘·二百五十包川帮進二十支金雙馬·十支天官·金鷄·一百四十包漢口帮進二十支醒獅·十六支藍金魚·藍鳳·一百包其餘厦門廣東内地野鷄等帮共進二百五十包蘇綸紗廠開出十支天官五十包價一百三十兩五錢扣佣係川帮買進茲錄市價列左 
　　十六支寶光一四八·七五二十支炮臺一四九·二五十支金鷄一三七·五○ 
　　十六支藍鳳一四五·七五又至一四八·七五十支富貴一三三·五○ 
　　十六支豐年一四八·五○二十支醒獅一五六·○○十支人鐘一三四·○○ 
　　十六支水月一四六·五○二十支藍鳳一五三·五○十支得利一三○·二五 
　　十六支大鴻一三九·二五二十支水月一五七·○○十支大發一三四·○○ 
　　十六支鴻禧一四四·○○二十支雙馬一五四·五○十四支藍團龍一四四·○○ 
　　十六支藍金魚一四二·○○二十支雲鵬一五三·二五六支雙獅一二三·○○ 
　　十六支雙虎一四三·○○又至一五四·○○四支雙獅二三·○○ 
　　十二支富貴一四○·五○二十支金城一五七·○○ 
　　期棉通州標準前市因外棉平疲市勢略軟近遠期均跌五分至一綫五分後市因空頭了結各月回漲一錢五分全日成交共二萬二千四百擔茲將收盤價列左 
　　四月期三一·○五不動七月期三一·八五漲·○五 
　　五月期三一·二五漲·○五八月期三二·一五·○五 
　　六月期三一·五五·一○ 
　　現棉公會消息陜西花到二千三百件通州花到千四百包姚花到千餘包市盤如左 
　　九江花三一·四○鴻裕進二○○件送廠 
　　陜西花三三○·○○同德進一○○件棧交 
　　陜西花三一·○○裕豐進一○○件送廠 
　　陜西花三○·七五大康進二○○件送廠 
　　陜西花三○·○○永大裕進一○○件棧交 
　　陜西花三○·○○恒豐進六二四件送廠 
　　陜西花三○·五○恒豐進二○○件送廠 
[國外紗花平疲]  
　　昨日美棉因天氣益佳南方及華爾街售出市况疲弱計期貨跌三至十三磅音現貨不動英棉期貨漲跌各二點現貨漲四點印棉初隱美小後因本地多頭購進而堅計孟加拉不動與姆辣跌一羅比白羅溪漲一羅比大阪現紗跌一二元三品期紗跌二角至八角茲錄原電列左 
　　美棉（十三日電）埃及棉 
　　五月期一八·九○跌·○四分現貨一五·八○不動 
　　七月期一八·三四·○三分印棉（十三日電） 
　　十月期一七·四六·○四分孟加拉二六○不動 
　　十二月期一七·一○·○七分奧姆辣三一八跌一羅比 
　　一月期一六·九九·一三分白羅溪三四五漲一羅比 
　　現貨一九·四五不動大阪現紗（十四日電） 
　　英棉（十三日電）藍魚二五六跌一元 
　　五月期九·四九漲·○二辨士紅財神二三九跌二元 
　　十月期九·○八跌·○二辨士福島二三五不動 
　　現貨一○·一四漲·○四辨士三馬二三四不動 
　　三品期紗（十四日電） 
　　前市開盤收盤後市開盤收盤與上日比較 
　　四月期二四二·五○二四二·二○二四二·三○二四二·三○跌·八○ 
　　五月期二四五·三○二四四·九○二五五·一○二四五·六○·三○ 
　　六月期二四七·四○二四七·二○二四七·八○二四八·○○·二○ 
　　七月期二四九·○○二四○·○○二五○·○○二四九·二○·六○ 
　　八月期三五○·二○二五○·一○二五○·六○二五○·三○·六○ 
　　九月期二五○·五○二五○·四○二五一·○○二五○·六○·四○ 
　　十月期二五○·九○二五○·六○二五一·○○二五○·七○·四○ 
[大阪紗市平定]  
　　棉紗現貨營口帮及天津帮陸續購進爲數不鉅内需依然觀望本日行情仍無變化中等二十支四月期呌價爲一百四十八元茲將本日成交各價列下 
　　十六支扇面四月期二三三·○○ 
　　四二支鶴　五月期四○六·○○ 
　　十六支　五月期二四四·○○ 
　　三二支福助五月期三○七·○○ 
　　二十支福助五六月期二四六·○○ 
[棉紗存底及出入之報告]  
　　阪神二地棉布存底增加（較三月下旬增一六一○包） 
　　去年四月上旬三月下旬四月上旬 
　　八四·六一○包六三·三八○包六四·九五○包 
　　日紗輸出减少（較三月下旬减二七○包） 
　　去年四月上旬三月下旬四月上旬 
　　總出口五·二八○包九·六七○包九·四○○包 
　　輸往上海六○○包二·○五○包一·八四○包 
　　原棉輸入日本情形（較三月下旬增八○八一七包） 
　　去年四月上旬三月下旬四月上旬 
　　美棉二九·二三四包二六·四五八包六三·二二三包 
　　印棉九三·九七九包九七·○三六包一三五·四三九包 
　　中棉五·七三七包七·五○五包一○·七一九包 
　　埃及棉二·六五○包一六包二·四五一包 
　　總計一三一·五九○包一三一·○一五包二一一·八三二包 
[洋莊絲市暢滯不一]  
　　昨日本埠洋莊絲市頗不一致蓋里昻市場對於新陳滬廠經需要仍繁故由泰和各洋行購訂三跳舞等牌絲一百另五包絲價則仍不振輯里乾經英法方面去路殊佳然以存貨將罄昨祗信孚進羊旗牌絲十包行情尚堅川黄絲經以歐市日疲法莊來價步小絲商因手貨不充態度猶凝交易雖以就範獨八繭灰經紐約去路復盛昨市由信孚三井等行又抛成上等新貨二百十包絲價堅云定 
[横濱絲市稍有轉機（十四日電）]  
　　生絲現貨因日匯漲風停頓本日原輸出部甲九十號九十二號二百五十四號百八十三號等踴躍購進行情遂趨漲風最優等貨呌價爲一千六百五十元羽子板牌爲一千六百四十元次貨爲一千六百三十元各有成交三井及其他呌買亦力市况漸有轉櫗茲將期絲市價列後 
　　前市收盤後市收盤前市收盤後市收盤 
　　四月期一六四·六○一六四·七○七月期一六七·八○一六六·九○ 
　　五月期一六五·九○一六四·九○八月期一六七·三○一六七·○○ 
　　六月期一六五·五○一六四·八○ 
　　絲屑市况歐美帮進貨告一段落須待新電轉到方有交易然趨勢頗佳 
[期粉續趨平疲]  
　　客銷依然沉寂···套勢亦惕 
　　昨日期粉市面繼續平疲查客帮對於期現各粉均乏進胃實銷沉寂套頭進行亦懈多頭乘勢反賣市價均趨疲勢上午開盤後現期閩客稍有補購近期四月份套頭觀望其餘五月至八月份新麥粉多頭反賣均健故價除三月份堅定外餘均有數厘及近分之跌度收盤價本月份二兩四錢二分二厘五四月份二兩三錢八分七厘五五月份二兩二錢八分二厘五六月份二兩二錢四分半七八兩月均爲二兩二錢四分二厘五午後遠期五七八等月賣勢較旺現期尚稱堅定收盤結果本月份仍爲二兩四錢二分二厘五較前日收盤價無甚上落四月份二兩三錢八分七厘五六月份二兩二錢四分二厘五均較跌半分五月份二兩二錢七分二厘五較跌二分七八兩月均爲二兩二錢四分各跌一分期粉成交額上午十萬三千包下午十六萬包收市九萬九千包共計三十六萬二千包云 
　　神戶麫粉麩皮油荳餅市（十四日電） 
　　黄荳現貨八·二○麫粉四·三九 
　　黄荳期貨七·二○荳油二三·○○ 
　　荳餅現貨二·四七上海麩皮四·七八 
　　小麥（日本産）九·三五天津麩皮四·七八 
　　小麥（满洲産）一○·六○漢口麩皮四·八五 
[糖市略帶疲勢]  
　　日昨荷蘭方面來電略好現裝爲十盾八七五遠期六月爲九盾七五七八兩月相同本埠開盤抛貨二十四號五月份爲六兩三錢六月份六兩一錢新規成交甚巨現貨十號荷赤爲五兩三錢共開五千包燥荷白則爲六兩六錢廣永興及禎祥兩家俱有售出劃盤現貨八號爲六兩八錢期貨本月份出方六兩九錢而進戶則吃六兩九錢五頗有相持之勢後以六八七五成交四月份六兩九錢七分五五月份七兩零五分均見賤降矣南規三温半爲六兩七錢三温七五爲六兩七錢五四温爲六兩八錢四温半爲七兩一錢五亦頗鬆下 
[怡和呌莊]  
　　市形仍屬萎疲 
　　昨日輪值怡和洋行第一千三百次拍賣各種疋頭之期共排列七十五件計三千四百八十五疋臨時加入者一件計三十疋未呌者二十五件計一千一百八十五疋而拍妥者五十一件計二千三百三十疋較之上屆少呌九件計四百零九疋其所拍妥之貨計（羽毛）一件十疋價桃紅人馬漲起一錢五分（嗶嘰）三件計九十疋漲者計一兩五錢跌者一錢五分（彩呢）二件十二疋小去一分至一錢二分（泰西緞）二件六十疋跌一分七五惟亦有好起二厘半者（羽綢）九件三百五十疋跌者自一錢半至四錢亦有好七分半至二錢二分五（寗綢）一件三十疋漲起一錢二分五（輕布）三件二百十疋小去一錢至一錢三分（原布）七件四百十八疋跌自一分至二錢惟亦有好起三分至五分（市布）七件三百五十疋跌者由一分至一錢一分内亦有好五分至七分者（漂布）十六件八百疋降六分至三錢九分惟亦有好起一分至一錢六分市况仍屬萎疲人心則尚平穩惟去胃不佳致市價難見起色云 
[五金市價殊鮮變動]  
　　昨日市場上情形無甚變化客帮胃口平平僅有天津口岸頗較前日爲旺餘均無進展力内地及本埠各廠仍形滯屯售價亦進退甚微鐵杯似有活動消息價亦略有轉機希望現售半吩四兩六錢七喱半三兩七錢五分一吩三兩六錢平白鐵皮到銷兩平尚能保持往日原盤白鐵瓦二十四號八兩二錢二十六號九兩四錢二十八號九兩九錢 
 
 

Page 17

 
 
1;第一萬九千零七十八號;中華民國十五年 西曆一千九百二十六年四月十五號
星期四 * *本埠增刊 
[狄密耳的「十誡」丹昇]  
　　轟動一時的「十誡」在奧迪安開演後看過的人没有不讚它工程浩大佈景富麗導演得法表情細膩的確是一本數一數二的好片子可是有許多人批評它宗敎色彩太重迷信神權太利害是聖經的功臣不是二十世紀藝術的傑作 
　　其實仔細地看這張片子却另有一番用意這張片子的楔子描寫摩西頂着他的上帝帶以色列人出埃及以及上帝頒佈十誡完全照着聖經舊約所述有聲有色可算仁至義盡但是做到摩西得了上帝借雷公電母的錘鑽刻的一塊十誡碑興抖抖的跑去找他的子民不料正冲着他自己兄弟和妹子正在帶着他們拜金斗開歡喜大會男女雜沓閙得亂七八糟登時無名火發摔碎了寳貴的十誡碑把上帝喚來使起雷霆風雨打死了無數裸體的男女之後戞然而止就此完結何以不再演摩西怎樣敎導以色列人使他們遵守十誡信仰上帝成爲古今第一的好民族呢從這段事蹟看起來十誡未頒之時以色列人因爲無知無識誤入魔道而竟没頭没腦的遭一頓苛罰旣頒之後以色列人落得一大堆的死屍狄密耳如此斷章取義眞正太會開玩笑了正文裏面的母親是上帝最忠實的信徒天下没有再比伊好的人了上帝有靈一定使伊白日飛昇直登極樂天堂伊的小兒子痛駡上帝把十誡完全破壞眞是十惡不赦起碼應拿他烈火燒死貶靈魂入十八層地獄爲什麽這該下地獄的人只不過是淹死在海裏呢爲什麽那應登天堂的母親反而粉身碎骨壓死在禮拜堂中刻好一塊十誡碑的墻下呢至於那一樣不信十誡的兒媳婦居然逍遥法外呢有人說上帝壓死那母親爲的好讓壞兒子難過可惜他未想到好兒子也一樣會難過的進一層說壓死那嫁了弟弟又姣哥哥的野女子不更好嗎 
　　母親趕小兒子的時候大兒子說「母親你好好的拿着一柄十字架爲什麽當它鞭子用呢」壞兒子同他老婆離開家裏的時候和他哥哥說「我們要把十誡一條一條的破壞但是我們能得着許多的金錢人們都要跪在我們的脚下你是虔奉十誡的不過你一輩子只好做木匠」後來他的目的居然達到享了半世的福倒霉的哥哥眞做了一董子木匠這不是很奇怪的嗎收場的時候木匠先生對他兄弟的老婆說「你那裡有什麽麻瘋病都是恐怖心在那兒作祟」於是講新約裡耶穌治麻瘋的一段山海經給伊聽他講的時候我們看見一個女子手給紗蓋着自稱有麻瘋病來請耶穌診治耶穌摸了伊一下伊把紗揭開光光的兩隻手麻瘋已經好了講完之後天亮了聽山海經的女子伸手對陽光一看伊的麻瘋也好了這眞是奇蹟何以木匠先生的本事竟和天父的兒子一樣大因此我們竟忘不了狄密耳借木匠先生的口說的一句話 
　　看了上述的情節明眼人必能明白狄密耳用意之所在了他在美國的影戲導演家中是第一個尚繁華崇拜金錢主義的他可以代表美國立國的精神他借這塊金字招牌引了許多可愛的金鷹（美國的錢）一羣一羣飛進他的錢袋害得許多人讚他道德高尚許多人說他腦筋簡單他老人家可捧着大肚皮暗笑世上的聰明人都被他瞒過了也 
　　諸君不信嗎請到奧迪安去看看回家後再仔細想一想（附註）「十誡」這篇劇本的編者雖不是狄密耳本人然而完全是由他授意的 
團體消息 
[記者會將旅行龍華]  
　　上海新聞記者聨歡會定於本星期日（十八日）正午在龍華舉行月會由汪英賓馬崇淦謝福生李嵩生四君作主人是日上午十一時在申報館齊集出發備有汽車接送每人一元會員如偕友同往者每人出半費餐費各一元惟須於是星期六日以前知照主人以便預備遇雨改期 
[培立游藝團更名]  
　　創辦已有七載之培立游藝團現更名青雲社以後在外服務概用青雲社名義社址現設於梅白格路人和里八三六號郎君寄廬云 
[寗海旅滬學會常會紀]  
　　寗海旅滬學會前日假提籃橋上海郵務海關商業專門學校開常年大會改選職員討論進行辦法到者數十人當票選蔣如琮林澤清王育和俞岳等爲總務委員章廣田林澤榮孫乃謙石聖起馮行鈞包仲修孫旌九等爲出版委員并議决組織寗海旅滬同鄉會籌備會推定王知卿包仲修蔣如琮孫乃謙王育和馮行鈞五人爲籌備委員議畢茶點餘與各盡歡而散 
[閘北平民公學校務會議]  
　　閘北新疆路天保里救國演講團附設之閘北平民公學爲擴充學務起見前晩七時開校務會議到校董徐稼生等二十四人校長顧鴻主席議决各案列下（一）添設義務夜校問題公决定陰曆三月初一日起開始招生初十日開學凡有志就學者不限年齡男女均可入校（二）日校擴育學額公决擴至六十名並添聘英文敎員夏永祺國語敎員劉隸圃（三）經費問題公决仍由各校董擔任籌募議畢散會 
[英法夜社女子晩學班開課]  
　　乍浦路英法夜社女子英文晩學班之添設專爲補助女子在日校所習英文之不足或婦女在日間操家政而不能習者故除星期六日外每日下午五時半至六時半爲授課時間課本分讀本會話等開學已有多日尚有餘額 
[益智中學將開游藝會]  
　　熱河路益智中學爲籌備經費俾圖積極發展起見特譚陽曆四月二十四日下午一時半假西藏路寗波同鄉會開一游藝大會節目有黎明暉女士之歌舞培立團之歌劇拉戲魔術友誼團之新式雙雙簧優美國産影片中國音樂社之國樂等 
[實用商校代聘敎員]  
　　共和路鎭安里實用商業日夜校介紹部承辦代覔位置及代聘職員等手續簡速且不取費故委託者無不满意茲聞又有某女學委託該部代聘專敎葡萄仙子等歌劇之敎員一位（男女均可）酬勞從豐願兼任者可去函接洽云 
商場消息 
[大東襪廠東號昨日開幕]  
　　虹口西華德路莊源大東首大東襪廠東號已於昨日開幕收入不下萬餘金是日售出各貨以一元七隻之女襪及每打七角至一元二角半之洗面毛巾銷路最多 
大東開幕攝影 
[惠豐减價展期]  
　　南京路大慶里口惠豐呢絨洋貨號近日到貨甚旺適值七週紀念特於昨日起大減價展期二十一天 
[得勝公司又到旅行唱機]  
四馬路得勝唱機公司發行留聲機器近又向德國名廠運到大批照相式旅行唱機鑽針鋼針均可開唱 
[上海圖書館春季廉價]  
　　四馬路上海圖書館連日因值春令將各書廉價出售並贈送德國定來之十六色版工緻畫片 
[紗布交易所同人旅行]  
　　上海紗布交易所副理事長胡筠菴爲提創旅行起見託上海銀行旅行部特商滬密路局定備客車三輛專爲該所同人團員赴蘇游覽該團定於四月十八日即星期日乘上午九時半車由滬開蘇每人另送蘇州快覽一册 
 
 

Page 18

 
 
1;第一萬九千零七十八號;中華民國十五年 西曆一千九百二十六年四月十五號
星期四 * *[復初仁心水招請外埠經理]  
　　酒商凌復初君所製之復初仁心水專治頭痛腦脹霍亂吐瀉以及諸般時痧能於五分鐘間奏效其原料純係法國一八三三年喬白鐵廠勃蘭地酒現爲善及起見招請各埠經理以廣銷路 
[孫文牌香烟之贈品]  
　　蓬路三興烟草公司曾製售孫文牌香烟一種現爲優封起見每包内附有西游記畫片可掉換各種贈品内唐僧畫片乙種積满一張即可掉月份牌一張積满一千張者可換二兩重赤金鐲一付云 
[裕記興經理罐頭食品]  
　　小東門外中華路裕記興號專營中西各種罐頭水菓食品之類各處名廠之罐頭出品委該號經理者頗多如海門泰平公司天台清汁鮮笋以及寗波等處各大笋廠之出品近值新笋上市各廠正在從事裝製罐頭不日即將運滬銷售 
[耀華薄荷廠之出品]  
　　帶鈎橋南堍菜市街口之耀華薄荷廠營業部分外優良製鍊油精所出各種出品如薄荷油精錠等等茲聞該廠爲提倡國貨起見定價較廉 
[五月一號西人舉行賽狗會]  
　　五月一日僑滬西人將於是日在黄灘舉行賽狗大會歡迎華人携犬與賽有意加入者可於本月十七日以前至外灘字林西報館與該館名譽書記史屈來昌君接洽 
[克利廣告公司將開幕]  
　　格洛克路克利廣告公司組織就緒凡在先行交易期内如各大商店有需廣告者照定價七折並訂優待辦法現擇定夏曆三月初十日正式開幕 
[壓髮帽批發]  
　　打狗橋西萬安祥現製造一種壓髮帽每件售大洋一角半批發尤爲公道 
[醫訊]  
　　北四川路赫林里柴田眼科醫院夏金堂醫生係專門眼科凡患目疾求治者無不着手回春吳昌碩于右任　名士均曾爲之贈書疆額前又有二馬路洗清滬東首陸倬夫君之女爲醫生治愈目疾特請　湘泉書匾用軍樂歡送至醫院以表謝忱午刻由該院設筵欵待來賓三時始盡歡而散 
　　民國路東自來火行街口大方醫院醫師方菊影畢業南洋醫科大圥診務之外兼松太清鄉專局軍醫官第二監獄醫官日前因公外出昨已回滬照常親自臨診并新備鮮痘苗白喉血清等爲求診者施用云 
　　醫學博士張子鶴民國十年赴德學於柏林大學醫科至前年夏考得博士學位復在該大學病院擔任醫務去冬返國聞現擬設診於天后宫橋北堍五洲藥房 
[書畫訊]  
　　爨林山民史喻盦鬻書篆刻茲以所居煩囂遷移辣斐德路南首菜市路仁壽里七十九號凡欲索書刻者可逕向該處接洽又山西路寳華堂扇號亦可收件聞史君精寫眞草篆禁北魏各種字範不日付印爲索書刻者之贈品云 
　　天平山人鬻書助賑收件處城果育堂街六十六號麥家圈九福堂箋扇莊寳善街古香室與大吉廬抛球場怡春堂及各大箋扇莊 
 
 

Page 19

 
 
1;第一萬九千零七十八號;中華民國十五年 西曆一千九百二十六年四月十五號
星期四 * *出版界 
[語言文學專刋明日出版]  
　　中國語言文字學會爲促進文化實行統一國語工作起見發行一種專刋定名爲語言文字學專刋茲已付印准於明日出版内有白話研究文字研究方言彙考音學問答及關於語言文字急應改良等論說祝詞等文聞此項刋物爲三日刋第一二兩期完全送閱除分送外凡有索閱者投函本埠極司非而路存善里六十七號中國語言文字學會附郵票一分即行寄送 
劇塲消息 
[卡爾登繼續開映佳片]  
　　上星期日（十一號）卡爾登影戲院開映之「情天終補」原名rheＲedLily上星期日開映時賣座極盛聞自今日（十五）起該院將繼續開映此片云 
[「守財奴」重演]  
　　好友影片公司出品之守財奴影片定本月十九日至二十一日三天内先在中央戲院開映加演羅克滑稽片五本並分送廉價優待券五千張 
[「傳家寶」至蘇開映]  
　　上海影戲公司最新出品傳家寶影片前在中央影戲院開映時無日不售满座聞於今日起在蘇州青年會今夜開映 
 
 

Page 20

 
 
1;第一萬九千零七十八號;中華民國十五年 西曆一千九百二十六年四月十五號
星期四 * *   
 
