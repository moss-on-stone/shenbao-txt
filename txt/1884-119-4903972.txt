# 1884 - 119 - 4903972

 

Page 1

 
 
[淵鑑類函出售] [  點石齋主人告白]  
　　類書防於六朝而尤盛於唐然博而不緐簡而能覈者實鮮前明俞安期著唐類函頗稱詳括其祖述歐陽詢類聚又稍删存書鈔初學記白帖通典而陞 
益之旣缺宋以來書而唐以前亦有脫漏者國朝康熙年間諸儒臣奉　命臚采原本唐類函所載諸書并唐以後諸家事類及二十一史子集稗編廣 
爲蒐羅句櫛字比凡日星河岳禮樂兵農以及道德性情禽魚艸木罔不辨晣音義　挈綱領其間典故事對詩賦雜文會萃百家精詳宏博書成計四百 
五十卷聖祖仁皇帝錫名淵鑑類函製序刋行誠類書之大觀矣本齋石印佩文韻府旣爲海内士林所珍賞今又不惜重價購得初印殿版淵鑑類函 
縮爲石印彚訂十册校核則愼之又愼摹印更精益求精毫髮無遺鬚眉畢現盖技以久鍊而熟料以選擇而工較勝佩文奚啻倍蓰至其字畫之精爽明 
朗雖入老年之目亦如觀掌上螺紋無煩臨鏡正不徒雕鏤夾板裝飾時綾輝增鄴架已也攷古家各置一編昕夕欣賞其有稗於藝文者豈淺鮮哉兹已 
出書每部十一元售處悉照曩例 
[論中法皆有願和之意]  
　　政府尊嚴樞謀本密邊郵迢遞羽報多訛越南之役或戰或和言者紛紛究不知當事之意指近一月以來據邸報之所 
傳與法人之舉動皆曰和議必不成矣前月十七日恭讀諭旨嚴譴調度失宜之兩巡撫重懲乘城失隘帶隊退縮之 
諸將於是知七年九月杪之諭指北寗爲與法開仗之地蓋眞以此爲越事之樞紐和戰之機卽决於此不意法人不 
知退讓務欲窮兵而守將無拳無勇並不竭力抵禦望塵而奔致被法人所得也失使北寗一城堅守勿失法兵攻圍日 
久計無可施則心知不得北寗終不能收全越勞兵縻餉勢難再支必且知難而退轉請議和而中法之疆界從兹可定 
雖損於越尙保乎滇通變行權猶爲中策故樞院擬議再三而酌中以指定此處也守者不能體朝廷不得已之意未 
及交鋒拱手相讓越事從此不復可爲法人得尺得寸直至邊關毫無阻擋將若之何是以不得不重懲也北寗不失而 
法人尙有罷休之望北寍旣失而法人乃無顧忌之心夫安得不與戰也九帥之東來陳臬之起用潘張二撫之量移皆 
戰之意也大沽之閱操旅順之增防江浙漕粮之趕兌皆戰之象也至於法人雖越中寂無消息然自洪化被佔之後所 
汲汲者海面兵船俄而厦門見若干艘矣俄而上海添來幾船且進口停泊於浦中或驅兵登岸列隊而操矣使其不欲 
開釁於我此胡爲乎來也故觀此一月内之情形戰事亟亟卽在目前行路相訊意見今同於是乎中法之局有戰而無 
和矣乃此數日之間則又有大不然者曾侯之在歐也曾與議越事矣嗣以措詞激直彼之外務大臣不欲復與曾侯議 
今果另簡一使往法京而改侯爲英俄出使大臣然則中朝尙思與彼妥議矣議則志在於和也昔俄人不還伊犁崇 
侍郎不善處其事曾以曾侯代之而議以成今以法事之故又有代侯往者故决其必和也法人如此無禮宜不能和然 
孤拔之來彼自謂未必卽與中國交兵行將妥議其事如議而不合再定進止此語雖非出於至誠亦可見其意仍在和 
也而前日所述法人於越境内欲得東廣爲界南面一路歸其管　北至老開則處黑旗惟須與黑旗訂定往來紅河等 
語則更明示我以欲和之意而待我之與議也噫兵連禍結之局一旦可以解怨釋紛豈非兩國之福而天下商民之大 
幸也哉吾以爲議和之議固不始於今日而爲兩國之本心也盖自來中外相交中國自視過高必曰威之以兵而後撫 
之以恩使邊關之外心悅誠服常奉聲靈以是爲中國之體統而不知今昔殊勢古之所謂外國者同在四海之内不宜 
有二尊今之外國則合四洲之大自古相傳之名國而與我通往來此豈可以字小之道待之哉其勢旣殊故古之中國 
以與外國和爲恥而今之中國轉以與外國和爲榮也且古之所謂和者和親也割地也本歲幣也甚至父子叔姪祖孫 
之稱呼也不得已而和漸而時擾邊境漸而中分天下宜其以和爲厲階　今之所謂和者通商也津馬頭也商民相交 
置官以治之設戌以保之也甚而彼之所長不秘其有我之所短且益其無相親相輔以共致富强同享太平也當日拘 
儒泥古鰓鰓然謂和非美事不敢定議卒至大貽中國之羞及海禁旣弛乃始信古之誤於和者今則一無所誤然後一 
意於和而拘儒之言盡歸無用試觀道光季年何以敗壞至此自咸同以來垂三十年何以利益又若此然則和亦何負 
於國家哉前年法人初取海防不汲汲動問去年法人大舉有收全越之意李傳相奉　命商辦猶不汲汲於治兵是我 
本願和而法人實使我有難和之勢也顧法人亦非欲失中國之和第誤會其意據昔年伊犁琉球二案以爲我有成例 
不得於此必得於彼耳如琉球則中國聽其取越不相阻止而中法之和如故也如伊犁則還所取之地而償其兵費而 
中法之和又如故也彼前者執意謂無干中國而今又顯露索償之意與其初心無異也其初心如此則未嘗眞欲失和 
其所惜者我則自示其間而彼實不知同一屬地而有接壤不接壤之分與取地之順逆異形而索賠之曲直異辭也故 
言今日之和局正有不得不議者在耳不然因和而和何必辭費也哉 
[諭旨恭錄] 　 
　　○三月初二日軍機大臣面奉諭旨此次京察一等覆帶補行引見之崔國因及前次告假未經 
召見之德克精額着於圈出各員召見完竣後仍按每日二員接續預備召見欽此 
[侯相銷假] 　 
　　○左侯相奏乞病假後本擬回原籍養疴中以官眷先行起程嗣因時事多艱不敢暇逸遂仍暫駐 
金陵再定去留昨聞侯相於初三日已專摺銷假並請統兵駐紥白泖沙以固海疆次日又具一疏則語甚秘密外人不 
得而知也 
[析津續信] 　 
　　○昨報吳筱軒軍門移紥奉省金州等處語焉未詳葢軍門早經回津現係駐紥朝鮮之全隊撤防 
移紥奉省要隘也 
[營口大風] 　 
　　○營口于初二三等日陰雨連朝初四日南風狂吼初五初六兩日風力更緊殊有飛沙走石之勢 
河中覆舟溺人不可勝數四月風汛如此之大亦不多覯也 
[騐放水雷] 　 
　　○初八日蘇省撫轅舉行朝審畢憲駕鳴騶出胥門至接官亭外河面閱視演放水雷文武員弁咸 
詣河干恭候憲節計是日共放水雷三具靈捷猛烈無比其　尤震城内道前街一帶屋瓦爲之轟動居人羣致驚異至 
聚觀之人尤如蟻如蜂詳爲僅見雉　之上一望如墨不可以數計云 
 
 

Page 2

 
 
[招募營勇] 　 
　　○蘇省撫標綠營兵勇向有五營分統將領逐日訓練均稱勁旅上年添撥撫標後營改紥閶門外楓橋地方壁壘森嚴旌旗 
飄拂大足以壯軍威統帶爲江蘇候補道壽春韓古農觀察固夙嫻韜略者近以防務格外認眞四鄉又分設圑練上憲深恐兵力太單殊非備豫不虞之道故衛靜瀾中丞復檄飭韓觀察迅赴清淮一帶添募勁兵一營愼細挑選尅日成軍拔隊來省所有軍裝口糧悉仿照淮軍章程由司庫防營練餉項下動支一面觀察卽禀辭就道督帶營哨各官渡江赴浦矣 
[魚牙强横] 　 
　　○杭城江干地方魚行林立凡江魚船到岸例歸行家發賣各行販之買魚者先向行家以現錢買籌然後持籌至船中領魚 
其魚之多少輕重必待魚牙秤後高聲喝價不能爭論其中多寡不均苦樂不等皆聽魚牙之任意高下也本月初二日江干到有魚船數號鳴鑼走報各行販無不擔籮挑筐而來有袁阿七者買魚兩籌經魚牙秤定後細算之每斤須百三十文袁以本錢無多不堪虧折願將原魚退還另購他物魚牙怒目圓睜高聲喝駡袁方與理說而魚牙卽以老拳飽之且云價定難違非殺一不足以警百一聲喚拖魚行中卽奔出多人咸謂拖去見官於是不由分說當將阿七挽者挽推者推曳者曳牽者牽扭辮拔髮倒拽横拖行不及二十餘步而官已在路旁端坐差役旁立如預相約定者然官亦不問一言喝令重打笞至四百始行叱退其是非曲直始末情由官亦不自知也於是城人城外行販咸拖不平衆怒齊起爭欲得魚牙而甘心焉袁被打後卽至沙地上邀集丐婦數十人擁集魚行敲臺拍桌踞坐坦眠狼藉不堪笑啼俱備行主急將行門關閉央人理處情願賠罪一時不能定議而官與差役見衆怒難犯早已如飛而去盖所謂官者卽江干之汎地某弁也至初四日午後始得說妥在城隍山敬神演戲一臺設酒八桌以爲阿七服罪并爲衆販消氣甫得寢事故速近販魚之人均於初四日　市始得開秤云 
[好賭被紿] 　 
　　○京師有某部郎偶與二三知已效牌九之賭四鼓後猶呼盧喝雉紛呶未休忽有四五人排闥而入口稱奉差呌局部郎大 
恐再四婉求付以百金始允代爲彌缝而去不料前人甫行出門又有數人接踵而至部郎以後來者爲僞也乃召家人縛之衆探懷出票示之某名固儼然上列也不得已復與知交者向衆央說又費百餘金懇求緩頰衆曰此官事非我輩所能消弭無已暫緩一二日汝自設法可也臨出門曰明後日聽傳部郎以事關身家乃連夜乘輿各處關說奔波徹夜并至衙署探聽僉云並無此事始知前後皆一黨同係冐役也不然豈能以二三百金卽能消弭緩期部郎一時倉卒遽爲所愚費二百餘粲粲朱提僅買得明後日聽傳一語某亦揮霍　哉誌之以爲好摴蒱者戒 
[鄂省官報] 　 
　　○准補竹山縣補格三赴院禀見三月十三日辭行赴任新選京山縣張定蹸同日奉委武昌府讞局曁江夏縣學習審案差 
侯補縣鍾桐山往鄖西縣提案禀辭十六日藩憲牌示蒲圻縣缺委本任隨州濮文昶調署竹山縣官渡河巡檢缺以試用從九兇爲彪署理十七日鄖縣典史王書昌禀辭赴任十八日候補州劉秉懿候補縣鍾桐山奉藩憲委派　接欽差並隨聽差遣漢口禮智巡檢三月二十三日新任謝愼　少尉已接印前任俞少尉同日缷任回省咨署竹山縣官渡河巡檢喬蔭樾稟謝二十日藩憲牌示荆州府缺委本任荆門直隸州恒琛接署保康縣典史缺以試用道庫大使吳立紳署理候補縣文恩先奉督憲營務處委往廣西偵探禀辭瀋憲又派署漢陽縣仁義巡檢方爲霖候補州判史賡雲俱委充當欽差又巡捕並往河南迎接孫烏兩星使二十日簽分卽用縣趙五星到省至前委鍾桐山明府赴鄖西縣提案現已改委候補縣茹朝政矣 
[粵垣官報] 　 
　　○三月十三日候補縣辛光萃禀到服闋回南　縣丞朱彬禀知本日接印十四日巡檢李嘉霖稟知委辦關鶴茶厘廠從九 
品章濤禀知委赴蘆包　廠巡檢朱若均稟知在鄧營辦理文案典史束承霖禀知委欽州分廠差從九品張恩孝禀知奉調綠蘭厘廠十七日補朋同知福海稟知委金鰲厘廠差陵水縣李夢　禀辭赴任候補縣清安稟知勘辦廣西電線十八日江蘇試用道温子紹稟知往香港購軍裝新寗縣周錫璋禀謝委補用通判黄應昌稟知委辦東關總查差試用通判孫輔鈴禀到由上　查探軍火價值回十九日通判張壽增禀知委帮辦保甲局差典史孔憲邦禀委白沙廠差二十日調署香山縣劉秉奎稟謝任從九品張先瑛稟知委查廣西引地 
[通州瑣聞] 　 
　　○順天府丞憲於三月念一日到通念三日開考應試人數較少蓋因上年水災無力考者居多又兼奉文之日太迫也○高 
邑尊囘任後適辦考差頗覺公忙故三月二十三日鴻文社課期暫緩云○南門内大條胡同潞仁堂李宅於三月十四日開種牛痘○江蘇督糧道王魯薌觀察於三月念二日到通○三月十六日提騐江蘇第三起漕糧江蘇第一起白粮前半起十七日提騐浙江第二起漕糧江蘇第一起白糧後半起十八日提騐江蘇第四起漕粮江蘇第二起白粮前半起十九日提騐江蘇第五起第六起漕糧江蘇第二起白糧後半起二十日提騐江蘇第七起漕粮浙江第三起漕糧浙江第一起白糧前半起二十一日提騐江蘇第八起漕糧浙江第四起漕糧浙江第一起白糧後半起二十二日提騐江蘇第九起漕糧浙江第五起漕糧江蘇第三起白粮前半起二十三日提騐江蘇第十起漕粮江蘇第三起白糧後半起二十四日提騐江蘇第十一起第十二起漕粮江蘇第四起白粮前半起二十五日提騐江蘇第十三起漕粮江蘇第四起白粮後半起今届公事提前赶辦兩倉帥逐日黎明到壩督飭所屬認眞挑哂米色迅速解收午後事竣回署頗覺勤勞惟北運河一帶剝船連檣而列因多有淤淺故船行頗覺費力也 
[袁江雜錄] 　 
　　○河運漕艘現已陸續挽上天妃等閘灣泊楊家庄一帶上月二十三日前五起開行二十五日後五起開行均啣尾北上但 
河水甚淺雖邳宿已築　蓄流無如來源甚細正恐浮送爲難也若下游則僅恃洪湖微潤水色渾濁不堪入口是以善養生者惟以解毒之藥物浸入水中兾免疾病耳○復准之役費鉅工艱尙未能遽有把握大憲因之頗費躊躇然若舍之不問則又爲患高寳襄下河生民又必望洋興嘆左侯相先雖經畫一切現在曾爵帥抵任伊始尙須細加斟酌也昨聞大憲復擬用西法助辦適英國領事亦願預聞其事故淮楊海道憲已派委候補知縣關明府樞赴鎭江迎接西官俾到浦勘視淮流故轍云○十五日寅刻淮揚海道王芍農觀察由行臺挈春進署○浦上柴草廠設在人烟稠密之處一遇火警最易殃及丁潤之明府曾飭令移徙城角　外空曠地段無如日久玩生今春連兆火災紳民因又禀請保甲局憲曁王邑尊復申舊禁限於月底一律移　凈肅毋許仍前玩視詎此示甫田開柴廠者不欲遵循即造作蜚語張帖路　專歸咎於保甲總局何司馬司馬其甘任咎耶○淮北自增引以來鹽務日見疲壞現在庚辰綱賣已半年只賣至四輪七十餘萬包而壩上存鹽約有一百萬零開辦新綱在卽各鹽商頗搔首延望近聞曾爵帥深悉其害　體商情專奏條陳謂新商所納票本三十二萬兩統歸舊商攤認分三年繳清新商旣得原本何地何事不可將資謀利而必執此不移耶各舊商聞之不禁喜形於色云 
[温郡近事] 　 
　　○温州府永嘉縣張靜薌明府自去年回任以來頗有積案今曉諭署前三月十六起每日坐堂限某日審某案一日之中審 
結二三件屈指四月下旬統可審結公事勤勞衆口交譽故前日某鄉百姓敬送傘一柄邑尊親謝賜酒某而去云○聞樂清邑尊林明府與秦協台在鳳凰山製造砲臺此亦防邊之要策也○永嘉縣監内病故一犯該犯乃去年十月爲錢粮起釁侄毆叔死擬就地正法者期在葭月今忽於 
 
 

Page 3

 
 
三月十六在監病亡張靜薌邑尊詳府由胡太守札委隣縣瑞安程邑尊收騐確係病故云○甌郡兵備道温觀察之夫人於三月二十二　六十壽辰各縣及瑞安程明府均俟祝壽畢始回任也○樊生者年念餘歲温郡永嘉人業儒前日與同伴觀東獄會步遊街市每至南門内元豐酒舘開懷暢飲不覺大醉乘夜歸家至信和街中廂巷橋失足落河幸該處河水不甚深落河後酒已驚醒在水中拔步欲登彼岸酒後無力欲上不能恍惚之際卽在水邊熟睡直至天明行人見之報知其家赶往扶起但滿身衣服盡遭泥污矣 
[勾决女犯] 　 
　　前月十九日鄂省斬决女犯一名聞該犯年紀尙輕貌亦妖艷係上年秋間荆州解省之犯因姦謀死夫兄劉某者先是該 
婦夫死孀居商欲與夫兄婚劉某恐惹人唾罵不允且爲弟婦抱兒繼後婦亦願守節有江某與劉善往來繾綣與氏成姦在後人言藉藉互相爭吵遠離未幾江腆顏送劉酒殽以釋嫌隙旋卽中毒而死云 
[棧房拏犯] 　 
　　漢口人衆且雜船棧客棧貨棧飯店等皆可住宿三月二十九日胡都戎訪得鮑家巷天成棧有住客可疑遂帶兵勇至該 
棧拿得兩名送漢陽縣審辦刻尙未得眞情云 
[府試上海縣文童頭塲前列名次]  
　　包飛鴻　李宗鄴　鄺觀光　沈元福　梅豫棖　莫炳烜　劉欽謨　林祖潤　范熙澤　吳鍾英　黄燡元　陸耀庠　劉欽亮　沈文蕙　奚慶良　　廣鑑　郭廷鉁　朱承鼎　凌鈺春　耿光觀　顧光裕　范熙瑞　王樹基　許慶楨　陳顯曾　朱有源　張翔龍　李祖佑　楊振棻　顧　淇 
[法艦泊淞情形] 　 
　　昨得客淞貿易子來信云上月念七日忽有法兵輪一艘由佘山駛來下　淞口本月初二日開至滬上停泊初三初 
四等日又來兩兵輪初泊口外繼又移泊口内一距砲台二三里一距砲台七八里揆其來意原非尋衅而吳淞街市不免議論紛紛幸得慶軍各營移紥此間當無事時每日操演洋鎗砲隊聲威旱已遠布現值謠說紛騰慶軍操防愈加嚴整卽有負氣而來者覩此軍容亦必斂手以退然則統軍曹公非第　江之保障抑亦淞滬之福星出現在兩法船均進泊洋關前溯其在淞數日僅有一二人携鎗登岸打取　族及央土人挈引上街購買蔬果并無他事惟見有刷賣克復北寗全勝圖者隨於腰間探出小洋十餘枚儘數購去夫勝敗乃軍家常事况此種畫圖原不足爲據法人抑何諱莫如深耶 
[西員接篆] 　 
　　西洋派駐上海之總領事官賈君貴祿來華一節曾列前報兹悉西領事已於禮拜五抵滬卽於禮拜六接印任事並代理 
日斯巴尼亞領事之事是日殊形忙碌也 
[設櫃開徵示] 　 
　　上海縣正堂黎爲曉諭事奉藩憲札上忙在漕錢糧例應二月啓徵當此庫儲支絀需餉浩繁各宜急公報効飭將本年 
上忙條銀迅速開徵完解以資接濟等因奉此除遵札傳保諭話趕緊催輸並將各户溢完九年分减免八厘銀兩　印串内核實扣清照例流抵本年新賦外兹擇於四月十七日設　啓徵合行曉諭爲此示仰闔邑紳民糧户地保人等知悉速將本名下應完光緒十年分上忙條銀並各項雜稅錢銀卽速親自赴櫃全完掣串安業本邑粮户素稱急公自能踴躍急先輸將恐後倘有玩户刁衿藉詞玩欠定卽提追詳辦决不姑寛各宜凛遵毋違特示 
[修橋竣工] 　 
　　初五日報載修橋編籬一節兹悉垃圾碼頭重修之大橋業已工竣矣 
[少婦墮河] 　 
　　滬城小東門外至小南門一帶城根地叚逼窄車轎往來一或不愼卽有傾跌之患有整頓街道之責者不可不設法整頓 
也前晚十點鐘時有一少婦携一小孩坐小車至大東門城河浜黑暗之中小車忽在石上一撞少婦連車跌落河中大聲呼喊幸有人持燈經過與車夫帮同拉起婦滿身汸泥鬢髮蓬鬆蓋已不勝狼狽矣 
[水手淹斃] 　 
　　法兵船有某水手前日登岸閒遊飲酒過醉至薄暮時由立大碼頭雇舢板回船偶爾失足落浦身死昨午屍身撈獲停放 
在外洋涇橋新建之小洋房内尙須查明後收殮云 
[新裝水管] 　 
　　租界中之自來水邇來日見暢銷英租界小嫏嬛里房屋係公平洋行之産業已翻造一新里内裝有自來水管聽憑隨時 
取用惟照每間房屋在房租上再加水價若于說者諸租界房主如能盡照公平洋行辦理則該公司之生意必更有起色也 
[燭鋪虧閉] 　 
　　英租界大馬路中市某燭鋪因東人負欠纍纍無力理償遂於昨日逃閉所存底貨聞已無幾云 
[游勇保釋] 　 
　　初六日報載游勇扭毆一節十六鋪巡防局委員李明府本擬將汪某送縣訊究兹悉有王姓出塲躭保具結完案未曾送 
縣并知汪某所供新昌營勇目一語實屬游供與該營並無干涉也 
[嚴辦拐匪] 　 
　　昨據十六舖局將拐賣小孩一案送縣請訊朱耕山供稱周浦人我子阿四年僅六歲於前月廿三日在門口戯嬉被唱歌 
之張監榮拐去訪知在上海出賣爲特來滬尋張扭至十六鋪巡防局蒙李明府究出張與丁陳氏等串同拐賣故由局拘齊人証送案求恩究追小孩蔣明府詰之張監榮據供朱之小孩因放紙駡走失我領至上海有丁陳氏等來領去賣與福建人得洋廿七元我祗得十五元明府問丁陳氏供稱張領孩來稱是伊侄母亡無人撫養故欲變賣我交與測字之李一桂領去轉賣與福建人我得媒洋四元孩之下落問李便知明府問李一桂供稱向在泉漳會館福利雜貨店門前擺測字攤此孩由丁交我經手賣與福建人做水手之施姓帶往厦門現求寛限兩禮拜函追交案明府以此等拐匪實屬可惡若不嚴辦不足以儆飭將張重責二百板先枷一个月丁陳氏掌頰一百李一桂掌頰一百限十日趕將小孩交案再行嚴辦 
[書申江名勝圖說後] 　 
　　昨承管可壽齋主人以申江名勝圖說見示計共二册爲圖四十有二繪刻精工惟妙惟肖凡滬城内外之風景 
描寫殆盡洵可作少文之臥遊非同羌無故實僅資閱者談助焉聞已托各書坊代售並於本報後刊登告白想賞奇者定必以先覩爲快也 
[鉅欵助賑] 　 
　　本局近據胡梅卿比部昆仲遵其故父三品封職碩菴年伯諱邦傑遺命捐助規元銀三千兩當卽兌收匯解碩菴年伯手 
創門楣持躬儉約遇地方善舉獨能不遣餘力於典業减息並獲稻減租尤津津越人之口梅卿比部與　仙駕部早相繼登賢書文孫少卿與偉山又同登壬午鄉榜少卿則癸未聨捷積厚流光良非虚語梅卿昆季兹復恪奉遺言慨施巨賑證　天人感應之理將來科第蟬嫣家道昌熾更自可操左劵惟此次所捐銀兩雖稱不敢仰邀　叙敝局查梅卿比部係四品銜加三級刑部候補郎中核與再加二級請從二品封典例定銀 
數有盈無絀已爲循例稟懇傳相奏請特沛恩施定蒙　俞允旣救蒼生之困卽邀紫誥之榮仍屬一舉兩得如南中有積善之家仰望仁風 
爭相慕效則災黎受惠實非淺鮮脫甚禱甚[  上海抛球塲後街楊泰記弄辦理直賑捐輸總局謹啓]  
[寳邑月浦廠煮粥救荒歌] 　 
　　癸未夏日雨瀟瀟木棉　捐葉已凋猶幸海上無風潮不至花秧蕩一朝農夫農婦不辭勞夏芸日炙背爲 
焦惟望秋成收滿包豚蹄斗酒樂陶陶詎料七月颶風敲花鈴花葉一時消我聞此事過野橋田中只見花枝搖前村後村都哀號街上惟聞吳市 
 
 

Page 4

 
 
簫啼飢之聲類鳴蜩民間苦狀不堪描急邀紳士訴官僚官亦聞之心煎熬起請上官减米條普減三成奏聖朝今春布價仍未高屈指登麥期 
遙一冬生計已不聊何以度此春晝宵大書公啓四處招廣募者斧官粥燒邑侯樂善興亦豪捐輸鶴俸遍草茅開設粥廠西市梢紛紛食粥嘗 
盈庖清晨直至夕陽交粒米不知幾斗筲澤及黄髮與垂髮餓莩不至塡塘坳誰家凶歲飫珍肴興來拇戰賭醇醪飲酣散步在春郊鮮衣華帽何飄飄覩此灾黎淚應抛解囊不惜瓊與瑤如何萬貫自纒腰濟人不肯拔一毛季倫豪富聲名昭金谷何曾保得牢堯夫濟急義獨超子孫億萬續宗祧[  觴詠軒主人何子桓未定草]  
[浴佛後一日都觀察甄别龍門書院試畢設宴余亦濫竽焉是日風雨未止戯占兩絶句錄請霧裏看花客哂正]  
　　鳥啼滑滑上街頭喜作龍門一度游豈爲宏開燒尾　偏教風雨助颼　戰罷文壇酒共酬鏡清堂畔足勾留諸君飽學眞堪羡只我徒爲哺餟[  謀天香深處客雲逵氏甫艸]  
[出塲後龍湫舊隱過訪寓齋并有惠詩訂來日餞春之約原韵奉酬]  
　　落花時節慰相思難得新知勝故知此日萍蓬欣小聚却憐風雨妬芳時輸日幾度紅拈豆笑我何曾墨染絲來詩以紅袖相戯故力辨之應爲與春同作客拚教消受餞行巵[  天香深處客未是艸]  
[餞春詞三絶句錄塵霧裏看花客哂正] 　 
　　與君海上同爲客兩日句留趣倍温底事驪歌先我唱鳥啼花落黯銷魂留君無計餞君行 
惱煞多情燕與鶯莫是東皇也添恨連朝淚雨滴聲聲一番囑付一殷勤把酒江樓酒已醺爭得歸期猶未遠臘梅香裏再逢君[  天香深處客雲逵朱家驊甫草]  
[哭雲舫二兒] 　 
　　檢點遺詩手自删那堪血淚竟成斑九原有路悲難往若要相逢夢裏還觸目傷心祗自知墨林硯匣竟蜘絲今宵無 
限思兒淚哭到更殘漏盡時挑燈默坐掩重門想後思前欲斷魂悲感傷心揮不去呌人翻恨此身荐輓章吟誦倍心傷愁　寒檠幾斷腸欲 
問世間同病客可能覔得返魂香[  吳門蕊卿女史題]  
[浙省撫轅抄] 　 
　　四月初四日李審言由海鹽塘工完竣來省禀到○初五日新選東陽敎諭吳鴻翔候考騐給憑赴任叩見府司獄林宗熙銷假禀知丁母憂主簿顧藍 
禀知厘捐局　狀元橋厘卡差叩謝前署永嘉典史黄耀祖交缷回省叩見 
[蘇省撫轅抄] 　 
　　四月初八日候補直隸州趙惟善江北緝捕回知州石和　銷海運滬局差卽辭奉委赴松江緝捕差李玉方銷奔牛釐捐差籖分江蘇卽用知縣黄金 
鉞廣東人禀到理問銜分缺先用巡檢夏汝弼安徽人由寗來蘇聽候差委分發江蘇試用從九梁聯璧廣東人禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
寗心補腎丸 
本堂開設以來蒙紳商　賜顧者甚衆并承赴都宦客及武林胡氏泰康許竹翁登報揚名之後更日見隆隆並荷外埠諸君郵寄購戒者亦賜顧綿綿故本堂不惜工本揀選上等貴重藥料秘製格外頂眞以翼精益求精庶足副　諸公之雅望耳再本堂有寗心補腎丸寄售此丸大補氣血係陰虛正藥想滬上花天酒地故患陰處者甚多皆腰酸腿軟或膝盖怕冷雖服補劑皆屬無益惟此丸立見神效已試騐多人無不應手面愈價每丸足洋一角極貞參茸戒烟膏每兩二千四百文極貞駢膏每兩一千二百文外埠祈仍託各信局寄申北老旗昌後廣　公所東首轉灣鼎生綢號內可也 
[新書籍發兌]  
席輯唐詩百家十六元顧亭林遺書十種二元半重刻儀禮韵賣二角掃葉山房叢鈔洋十二元西湖遊記竹枝詞銀瓶徽三種二角蕂香館　聯小品一角半傳靑主男科三角硃批增注聊齋志異三元陳氏毛詩傳四元半增圖易筋經拳法二角半徐批外科正宗一元百體千字文四角硃批金石三例二元錢塘遺事白紙五角竹三角此木軒雜著六角徐氏算學勾股四種四角橫雲山人明史稿十二元白紙巾箱本增篆文康熙字典附考證四元原板沈文肅公政書一元二三魚堂集八　絕妙好詞箋四角本事方釋義四角吳醫　講三角增圖陽宅十書四角泰西水法三角袖珍日知錄集釋一元六四書會要錄一元二足本經義述闻三元原板畵史彙傳四元淸河書畵舫一元四角杜詩註釋一元古文選八角七箋困學記聞一元墨林今話四角徐靈貽醫書八種一元半原板聖武記一元金台書院四集全七角春草堂三種八角陽宅愛衆四角此外東洋銅版上海各書館縮印之書以及新出各類書籍無不全備另有書目一冊以便覽購上海北市拋球場並城內掃葉山房啓 
[小題文藪]  
小題向無善本坊刻旣瑕瑜並錄且皆漫患錯落不堪卒讀此書選擇旣精又用石印照相法縮成訂成六本題文宏富而卷帙簡少深便舟車攙帶誠士林之秘笈也每部價洋四元如要水磨紅木夾板者加洋兩角欲購者至上海申昌書畵室並北市各書坊及申報館各外埠發　申報處如有躉售至乾記衖　同泰絀庄内面議 
[輪船往琿春釜山仁山] � 
啓者本行托局麥魯輪船於禮拜二卽四月十二日早七點半鐘開往東洋等處船至長崎另換快捷輪船開至琿春釜山仁山等埠如各寳號欲裝貨搭客者请至小行面議可也此佈　四月初二日三菱公司啓 
[鳴謝良藥]  
久聞中和里詹家園誠德寳號有發四烟膏可裝鎗上當烟燈吸癮自能減一月之外斷根絕癮身體反健此膏每兩一千二百八十文家嚴患烟廿餘年用之確然奇效特此登報揚名　隱名子具 
[上海匯豐銀行告白]  
本行所存原本洋五百萬元並招新股尙未交足計股洋二百零七萬四千七百四十四元七角五分兩共計洋七百零七萬四千七百四十四元七角五分別外公積洋二百五十萬元並新股餘利洋一百五十六萬三千三百六十一元六角六分兩共又計洋四百零六萬三千三百六十一元六角六分總行開在香港今在天津紫竹林設立分行廣招中外商務凡上海香港福州廈門漢口小呂宋西貢新加坡並外國倫頓法國印度新金山美國日本諸凡貿易繁盛之區無論零　匯票俱可由津匯兌並代押欵及存銀生息請至本行面議可也特此佈聞 
[益記行呂宋票]  
英五月份票出售全張六元半張三元分條照市外埠賜顧原班奉上無悮上洋棋盤大街北首　寳昇洋貨號代售 
[頌揚船主買辦]  
啓者怡和行福山輪船來申於四月初三日上午駛至汕頭海面風浪大作遙見漁船數隻遭風傾覆羣船畏浪不敢應援乃該船主名急頓壳卽令大車緩輪督率大伙水手等沿途極力拯溺其救起七人係潮州人氏尤賴該船買辦鮑桂山翁格外體恤藉得活命載到上海公和祥買辦潮幫周元堅翁妥爲安置矣素聞該船買辦見義勇爲卽此一事觀之足徵名實相符矣且該船主曁大伙大車等肯救人于暴風巨浪之中實爲難得船上搭客百餘人莫不同聲嘉讚爲此同具公啓懇請貴館卽登新報曷勝欣幸　衆搭客　周麗雲　周石甫　梁業階　軍門劉翰淸　陳曉福　韋玉溪　吳道鳴　唐巧勳　唐冠　卿� 
央阿列等公啓 
[來啓照登]  
近接山東陳中丞順天周大京兆來信巳登報章又接小兒則敬禀函述東省順直水勢並未退盡近又雪下尺餘寒冷異常灾民困苦情形不堪備述前接直隷及都中諸當道來函稱兩省春賑巳属不貲而灾黎撫卹尙無了期所望南中籌解不竭爲幸等語敝會館承各埠年姻世誼各善士寄交捐欵半爲求保病症及移筵費助賑者頗見絡繹而來俾得集湊報解皆由衆仁翁樂善不倦所致而善昌得一分棉力庶幾消一分災沴再小兒則敬連來告急𪳊稱去多又逢決口黃水未能退盡以致雜糧麥子均示能下種被災之區今年春熟無望數百萬灾黎嗷嗷待哺如欲救人救徹必須接濟到秋熟區區懇衰尙祈衆鑒而未敢遽行告止也是爲啓上海絲業會館籌賑公所施善昌少欽氏謹啓三月二十三日 
[古今至聖追風散]  
治男婦大小諸般風證左癱右瘓半身不遂口眼歪斜腰腿疼痛手足頑麻語言蹇澁行步艱難遍身瘡癬上攻頭目耳內蟬鳴痰涎不利皮膚瘙痒偏正頭風無問新舊及破傷風角弓反張蛇犬咬傷金刀所傷出血不止並皆治之每服五分每瓶洋中元英巡捕房對門廣東接元堂何均年製 
[聞見齋校刻問奇一覺]  
是書辨正字之誤讀誤寫誤用及典故借讀別音者廣爲搜錄編韵音註取價洋二角寄邑廟翼化堂代售 
[熙記呂宋票]  
英五月呂宋票出售全張六元半張三元分條照市並售送禮紅茶公烟呂宋烟遠處信購原班奉上在棋盤街開張 
[四月初十日錢洋並匯銀票行情列左]  
新會割收市　七錢二分九厘八七五本　　　洋　七錢八分五厘洋　　　息　四分銀拆　收市　五分洋　找　頭　七錢三分一厘錢　找　頭　一千零二十文卡　　　錢　一百四十八千文衣　　　牌　一千一百文銀行現银票五先令零三七五六個月期票五先令一辨士七五商人原六個月期五先令一辨士八七五 
[遺失股摺]  
茲有光緒四年分興記附做濟和保險股分第一百三十三號一股現經倒換新濟和保險票摺至應繳還舊票摺檢查遺失股摺一扣巳向該公司聲明日後檢得舊摺作爲廢紙無用特此布知九江閔棣臣告白 
[軍械出售]  
本行專辦泰西各國馳名鎗砲鋼鐵戰鑑水雷快船藥彈硝磺銅帽電線水雷並製造　河開磺一切機器本行選器惟精取價從亷祈　貴紳商賜顧焉上海五馬路新派利洋行啓 
[思痛記出售]  
是書紀事予向年陷賊時事雖毛舉摭拾而與金陵摭談等書參觀各有詳略之不同現付剞　氏刋印每部訂成一大本託申昌書畫室發賣價洋每本二角李小池啓 
[確騐第一龍涎戒煙丸]  
夫海內戒煙方如林立欲求善方實難其選或暫止癮終不能斷脫瘾或素無病戒則反生他病戒之不脫服之無益其患更深焉本館精考此患搜求善方一不用煙膏灰以積煙之困秘選良方良藥以除煙之害若服此丸卽不思吸煙無庸戒口自然癮除不寒不燥無苦無難更覺身體壯健開胃精神戒斷後永無弊病倘不見信祈試小瓶所費有限便知靈效確非誇言欺世也大瓶半元小瓶二角半廣東鹿芝館分設上洋老巡捕房對門 
[縮本多寳船時文出售]  
本號現有縮本多寳船時文出售字書清晳紙張潔白諸君欲購者請至太古碼頭津幫公記棧內賬房并寳善街東口長泰鞋鋪購取可也 
[四月初十日進口船禮拜]  
永寗　　　　輪船　由溫州　　　　招商局惇信　　　　　又　由寧波　　　　太古公司上海　　　　　又　由長江　　　　太古公司高陞　　　　　又　由天津　　　　怡和行　　　十一日出口船禮拜一波利謙也輪船　　　晚往牛莊　　　　　禪臣啓江寬　　　　　又　往長江　　　　招商局富有　　　　　又　往香港省城　　招商局海晏　　　　　又　往天津　　　　招商局萃利　　　　　又　往漢口宜昌　　凌邊啓北藉利　　　　又　晚往烟台牛庄　怡和啓時和　　　　　又　晚往廈門汕頭　怡和啓淡水　　　　　又　晚往烟台牛庄　太古公司惇信　　　　　又下午三點半往寗波太古公司重慶　　　　　又　晚往烟台天津　太古公司　　　十二日出口船禮拜二托局嘜噡輪船　早七點半鐘往暉春釜山仁山三菱公司上海　　　　　又　晚往長江　　　太古公司永寗　　　　　又　往寗波溫州　　招商局　　　十三日出口船禮拜三央思　輪船　　　　晚往香港省城　禪臣啓 
[折半價錢]  
戒烟之難者皆因三奇不振也必先固精補氣寧神戒烟之旨可以盡美矣然撥亂反正又不能無爲而治必舉夫行氣除烟積良品以輔使補品不致泥而不行則計法盡善周至矣本堂戒烟丸樂寔事求是輔佐精微一陰一陽無偏勝之憂入氣入血有和平之美由是精生而氣旺氣旺而神昌何有脾敗精遺秘結畏途之苦哉參茸戒烟丸每癮一錢服丸一包減價憐貧每包折半取錢十六又衛生參片味質可愛出入偑藏不失大雅每并銀三錢六龍涎香烟丸本堂心存濟世每兩三錢六另有裝鎗吸食仙草藥膏每兩足洋八角隨食隨戒氣味淸香熒尤精緻實爲戒烟靈簡首　之良巳上丸片藥膏用戒者藉手奏効久荷　官商褒揚功宏獨樹遐邇馳名　上洋三馬路鄭福蘭啓 
[生生堂再聲明]  
上海有假冒本堂招牌之店前巳聲明現有外面目立堂名而暗中假冒者似此以僞亂眞寄買之客無從分辨四方　主顧如交信局寄買須囑誠實無欺爲要此佈 
[杭州大并巷德記]  
本號開設有年蒙客賜顧交易照常外埠信購原班寄奉不悞並有外國各種藥水戒烟藥粉代售貢邦藥水 
[漢口烟袋]  
本號在漢口正堤開張遠年老店自造雲白時欵京庄烟袋各貨四遠馳名特分設上洋棋盤街中市貨不苟號價定公平包用回換如蒙賜顧照碼不二　　汪正興告白 
 
 
 

Page 9

 
 
[水調歌頭] 　 
　　答紅豆書齋主卽請政拍○之于在何處渺渺繫人思漫將一點紅豆珍重寄儂詩想到儂來時候遇着曉風殘月恰是酒醒時君肯入儂夢儂更信君痴君須　儂是個細腰支年華正少兩鬢未成絲早已龎兒瘦盡那更眉兒鎖住竊素毁丰姿但願得相見斗酒亦何辭[  蘇州太痴生高瑩玉稿於大雅棧]  
[贈瘦鶴詞人調倚金縷曲] 　 
　　騏驥行千里　奔騰天南地北羣空燕市秋草寒沙無去路耿耿誰心欲起理　煞世無知已縱使年來逢伯樂亦從然買骨千金費論吾輩盡如此共君飲酒應拚死且由他美人才子古今同忌放　何　拘小節毁　置之而已還一任蛙跳井底青眼獨開稽叔夜看紛紛以外無餘子識我者鄒弢耳[  太癡生悮軒高瑩七倚聲]  
[弢園先生歸自粵東賦贈二律卽請大詞壇法正] 　 
　　杏花春雨正江隈琴　蕭然萬里回老不封侯原有命少　作客只緣才飄零卅載文名震遊歴三洲眼界開從此一　淞北　故山風月且徘徊　自識荆州信不虚縱燄慷慨目無餘安懷陶令淮耽酒癖嗜張華恒好　　述端宜藏石室交清不意到蓬　垂楊陰裏衡門側有客時停問字車[  揖竹詞人黄文瀚定草] 　　　　　　 
[先慈忌日泣賦] 　 
　　母死正今日傷心卅二年空山埋白骨何處是黄泉潦倒知兒否悽其只自憐遺容一贈拜不盡淚交漣[  揖竹詞人揮淚草]  
[二洋涇橋怡順二馬路祥順公祥益瑞林祥收解賑捐總數截止清單]  
　　啓者敝處截止收捐情由已於前月登報兹特將收解細數開列於下自第一次清單起至念三次清單止共收規元一萬一千六百二十四兩七錢二分五厘共收洋七千一百九十元零一角三分五厘先後作價合規元五千二百十九兩七錢八分共收錢一百九十千零四百三十文先後作價合規元一百二十四兩四錢六分自念四次清單起至四十一次清單止共收規元一千三百五十四兩二錢五分四厘共收洋二千八百二十二元一角五分先後作價合規元二千零五十五兩五錢零九厘收錢六十八千七百五十五文先後作價合規元四十四兩九錢五分以上兩結收数已經登報自四十二次清單　至五十八次清單止共收規元七百五十七兩九錢三分九厘共收洋一千九百零四元一角又　出滬北仁濟善堂墨　道人　念九張共洋三十二元衍覺子草　條　二十堂共　二十元應璜十七帖條帖　堂共洋兩元東洋布三疋共洋一元五角四　味根錄十七部共洋二十七元六角總共洋一千九百八十七元二角先後作價合規元一千四百三十八兩五錢零三厘共收錢二十二千零七十二文先後作價合規元十四兩七錢二分四厘又收庄利餘元八兩三錢四分三厘三結收数統共規元二萬二千六百四十三兩一錢八分七厘上年七月十四日由濟南府瑞生祥德　　瑞林祥三家共匯去庫平實銀五千兩合規元五千五百五十兩七月念三日由招商局　船裝去現實一百二十錠合規元六千四百四十七兩八錢一分六厘此係託東海關道憲收下轉發濟南七月念七日由濟南府呈祥匯去庫平實銀一千兩合規元一千一百十兩　託招商局徐君雨之匯去規元一千兩八月十三日由濟南府瑞生祥匯去庫平實銀三千兩合規元三千三百三十兩又託招商局鄭陶齋匯去規元五百兩九月十五日由濟南府隆祥匯去庫平實銀二千兩合規元二千二百二十兩十一月念九日由天津興泰魁匯去申公　化實銀一千五百兩合規元一千六百十七兩共解過規元三萬一千七百七十四兩八錢一分六厘均是解交　君休之查放另付出保險費元六兩六錢又付出新關希老夫鄭悅庭逃避短交元二十四兩二錢二分又付出刻板印捐簿元九兩四錢二分以上付數統共規元二萬一千八百十五兩零五分六厘除付尙存規元八百二十八兩一錢三分一厘因爲數零星不能凑解故將存元八百二十八兩一錢三分一厘及酋存顧璜十七帖條幅八堂陳梅討文集一部積古　　鼎一部均已併交金州礦務局内掣轉收條以清經手尙有耒曾酋完之墨癡道人畫幅及朱球字屏概由原經手人如數取去矣必將收解清數以及存銀存字存　掃數並交金州礦務局　解清由再列報章以供衆覽　甲申四月初五日山東募賑滬　同人公啓 
[上海抛球後街楊泰記辦理直賑捐輸駐滬總局第二十二次收欵]  
　　浙江德方伯籌解洋一千元江西南昌府顏小夏太守解到規元銀七百十一兩零二分○江西馮子因大令經募承啓堂胡規銀四十八兩五錢○清江王慕柳司馬經募王求愈子捐洋十一元王蘭生廬　臣各十元王道農蔡偉卿各九元姚　阡五元王東麓四元吳鴻雪　二元共計洋六十元○前署浙江蒲　廳葉湘　經募樂善堂捐洋十元　　　屋八元　竹齋主人四元四勿齋主人二元共計洋二十四元○朱茂堂鹺尹經募同仁堂無名氏有心堂立德堂銘心堂五户各捐洋二元無名氏二十元共計洋三十元○　心堂助洋一百元怡敬堂十元以上統共收英洋一千二百二十四元規元銀七百五十九兩五錢二分查　局賑欵疊承浙江撫憲曁各司道概捐鶴俸並諭各　縣陸續勸募源源解濟卽經列報兹因直省灾况過重工賑兩項尙難遽止復蒙德方伯籌揆鉅欵似此固本恤隣不遺餘力且當帑數文絀　用　繁之　搢道裕如實深感佩江西各屬蒙潘中丞首先倡率並荷各　軸仿照江浙兩省一體籌勸兹接顏太守來函以待捐項收齊誠恐緩不濟急特先匯解前來仰見公忠體國具有同心力挽　灾無不先以畿　重地爲念眷懷霎誼欽仰難名此後　望　力廣然從速匯寄俾　解放曷　盼禱之至再本局除將胡梅卿比部前捐規元銀三千兩折合庫平銀二千七百三十七兩二錢二分六厘三毫於三月二十九日交百川通票號匯解外兹又于本月初五日由該號匯解庫平銀一千兩合併登明 
 
 
 

Page 10

 
 
[光緒十年四月初二日京報全錄]  
　　宮門抄○諭旨四道錄前○發抄旨四道○楚督卞奏甄劾營員摺○又奏撥還借欵片○又奏叅革叅將審辦片○廣西撫徐奏新臬到省飭赴新任片○直督李奏請署同知摺○江撫潘　奏請調補首縣摺子○將軍金奏請議卹夾片○四月初二日刑部都察院大理寺廂藍旗值日無引見○華道遠謝管户部三庫恩○胡瑞瀾謝稽察宗學恩○江寗協領金昌謝恩○溥顧玉春預備召見○大額駙續假十日○太常寺奏派看視牲隻派出恩承○召見軍機金昌溥顧玉春醇王○發抄何璟　奏儘先令李澤春試署松　令奉旨吏部議奏欽此○又請將莆田縣改爲四字要缺南平縣缺改歸部選奉旨吏部議奏欽此○又請將解清銀榖之革令李持柏勒追案註銷奉旨該部知道欽此○張兆棟奏請將縣丞金東之故母葉氏旌表奉旨葉氏着准其旌表禮部知道欽此○○署湖廣總督湖南巡撫臣卞實第跪奏爲甄劾營員以肅戎政恭摺仰祈聖鑒事竊營伍貴整嚴不可因循怠廢武員資勇略尤須樸愼勤明臣迭經函致北南兩省　鎭諸臣於所屬現任候補各員弁悉心考察優劣期於營務日有起色兹准署湖南提督李勝查得　安營遊擊調補永州鎭左營遊擊符永　嗜好甚深公事疲玩又永州鎭總兵廖長明查得嶺東營守備調署桂陽營守備文春元聲名平常兼有嗜好鎭標候補守備李全興嗜好已深不堪造就又湖北提督程文炳查得提標中營守備魏應升心地糊塗行爲謬妄提標候補守備署左營把總唐安祿性情乖謬各等情先後揭報前來臣覆加察訪該員等實屬庸劣不職　當講求營務未便稍事姑容相應請旨將湖南永州鎭左營遊擊符永清嶺東營守備文春元永州鎭標候補守備李全興湖北提標中營守備魏應升提標候補守備唐安祿一併革職以肅戎政而儆官邪謹　同湖北巡撫臣彭祖賢署湖南巡撫臣潘鼎新湖北提督臣程文炳署湖南提督臣李勝恭摺具陳伏乞皇太后皇上聖鑒訓示再湖南永州鎭左營遊擊係題補之缺湖南嶺東營守備湖北提標中營守備俱係部推之缺各該省現均有應補人員如蒙俞允容臣另行揀員請補合併陳明謹奏奉旨已錄○○卞寳第片再前准　部咨前陜甘督臣左宗棠奏明借用華洋商欵銀三百五十萬兩按月一分二厘五毫給息由粵海閩海浙海江海江漢五關出票分六年十二期還清内江漢關票借銀七十萬兩共應給息銀三十四萬一千四百十五兩另借關票分數塡明隨本按期同付統在應解等餉内削抵行令遵照辦理等因除第一期至第十期商欵業經撥解外所有光緒十年正月二十日第十一期應還本銀五萬八千三百兩隨給息銀八千七百七十五兩　共銀六萬七十零七十五兩現據湖北善　局司道詳報前項銀兩早已如　經借因奉准户部咨行令查明胡光墉所虧官項於應還華商欵内扣抵等因故未起解現准江海關查覆前借華洋　欵胡光墉實無股分在内雖係　胡光墉一面之詞而　豐洋行商人業持期票來江漢關索　未便日久逾期以致失信遠人現於二月二十六口委員解交陜甘後路粮台轉解江海關暫行收存聽候部示再行兌付歸欵此項代還商欵銀兩應卽在於西征餉内劃抵伏查鄂省原協西征月餉二萬兩自同治六年二月爲始迭經按月籌解八年二月　又奏添撥四萬兩截至光緒八年十二月止復經撥解銀七百二十三萬九千三百四十九兩四錢一分八厘八毫九年分代還第九十兩期商欵第十二十三兩期洋欵第四五兩期新借洋欵共銀五十三萬七千三百一十一兩二錢五分均經隨時詳請奏報在案兹復代還第十一期商欵銀六萬七千零七十五兩等情具詳前來除已咨户部查明胡光墉所欠公欵曾否清償行飭江海關道遵辦並　咨外　合會同湖北撫臣彭祖賢具陳伏乞聖鑒謹奏軍機大臣奉旨該部知道欽此○○卞實第片再據湖南布政使　際雲按蔡使孫翹澤會詳稱案據瀏陽縣詳在籍花翎補用叅將唐永福因其胞弟唐允楨私賣公山樹木向阻爭閙毆傷唐允楨身死等樹一案查唐永福籍隸瀏陽縣由勇丁投効軍營歴保藍翎遊擊光緒五年新邐南北一舉蕩平案内保以叅將儘先補用並換花　　假　籍　旣毆斃人命自應照例革審理合會詳請奏前來臣覆查無異相應請旨將湖南瀏陽縣在籍花翎補　叅將唐永福先行革職以便審辦除飭縣提集人証審明確情按擬解報並分咨兵刑二部查照外謹會同署湖南巡撫臣潘鼎新附片具陳伏乞聖鑒訓示謹奏軍機大臣奉　旨唐永福着先行革職歸案審辦該部知道欽此○○徐延旭片再准部咨光緒九年十二月初二日内閣抄出初一日奉上諭國英着調補浙江按察使廣西按察使着李秉衡調補均著即赴新任毋庸來京請訓欽此等因知照到臣當卽恭謝轉行欽遵在案兹調補泉司李秉衡馳抵粵省據報於光緒十年正月初六日接印任事前任泉司國英卽於是日交缷隨於正月初九日起程馳赴浙江泉司新任理合附片陳明伏乞聖鑒謹奏軍機大臣奉旨知道了欽此○○前大學士署直隸總督一等伯臣李鴻章跪奏爲河工同知要缺循例揀員請署恭摺仰祈聖鑒事竊照北運河務關同知吳廷斌因勞績保請開缺仍以道　補用經部開單知　應　光緒九年十一月開缺所遺務關同知係專煩管河要缺例應在外揀選定例河工同知缺出先用先儘次用次儘兩項相間輪用至第五缺用試用一人又吏部奏定章程先儘次儘試用各班到班均先用本班前人次用正班一人　試用正班到班時准將分缺先前及分缺先人員插補直　上局永定河南岸同知一缺已以常　　用本缺儘先補用同知陳　心請補今務關同知一缺新　遇缺先新班遇缺分缺先前捐無人　　補分缺先用人員據藩司崧駿臬司松椿通永道薛福嚴查有分缺先用同知姚豸堪以請署具詳前來臣查姚豸年五十一歲山東鉅野縣優廩生由蔭生知縣改捐主事籖分户部浙江司行走學習期　奏請候補旋改捐同知　分北河並捐分缺先補用於光緒三年騐放到省七年三月丁母憂九年六月服滿回工該員操守廉潔　悉河工　署北連河務關同知堪以勝任　與例章相符仍俟經歴三汎期滿再行保題實授理合恭摺具奏伏乞皇太后皇上聖鑒勅部　覆冉此缺應以光緒九年十二月初一日起限前因揀員未定已咨部展限在案合併聲明謹奏軍機大臣奉旨吏部謹奏欽此○○江西巡撫臣潘　跪奏爲省會首縣要缺需員籲懇天恩俯准調補以資治理恭摺仰祈聖鑒事竊照南昌府屬之南昌縣知縣汪世澤由保留江西儘先補用知府捐離例接准部咨開缺所遺南昌縣知縣係冲煩難三項相　要缺例應在外捕員調補查該縣爲省會首邑政務　劇且時有發審事件必須精明幹練才堪肆應之員方足以資治理臣與藩臬兩司在於通省知縣内逐加　　實無人地相宜合例堪調之員惟查有貴溪縣知縣劉瑞璋年五十歲四川善陽縣人由廩生遵　餉事例報捐　　加相敎諭不諭雙單月分缺先選用　授綏定府東鄉縣敎諭咸豐八年十月二十五日到任同治元年克復新寍縣城及解墊江縣城　案内　力　保奉　上諭敎諭劉瑞璋着在任以知縣　部不論雙單月卽選欽此兩次俸滿留任保加國子監學正銜十一年十一月於恊黔捐局加捐同知銜十二年癸酉科本省鄉試中式第四十七名舉人選授德安縣知縣蒙欽派大臣騐放覆奏奉旨依議欽此光緒二年七月二十二日到任七年補行六年大計卓異現署南昌縣知縣印務該員才識明敏心地慈祥以之調補南昌縣知縣實堪勝任惟本在貴溪縣亦係要缺以煩調煩與例稍有未符第南昌縣爲省會首邑較之貴溪更爲緊要人地實爲相需例准　明　　　奏请據藩司劉瑞芬署臬司周溯賢會詳請奏前來合無仰懇天恩　念省會首縣要缺　員准以劉瑞　調補南昌縣知縣　於政治有裨如蒙俯允該員係現任知縣調補知縣銜缺相當毋庸送部引見其任内一切因公處分遵例毋庸核計至　員係再調之員所有前任德安縣任内　議各案罰俸銀一千九百三十五兩已於光緒十年二月初八日如數解庫兌收容歸於十年秋撥册内另行造册送部謹會同大學士兩江總督臣左宗棠恭摺具奏伏乞皇太后皇上聖鑒訓示再所遺貴溪縣亦係冲煩難三項相兼外調之缺容俟接准部覆截缺後照例揀員另請調補此叅藩司於光緒十年二月十二日出詳合併陳明謹奏軍機大臣奉旨吏部議奏欽此○○金順等片　再奴才行營委同花翎鹽運使銜留此補用知府江汝霖於光緒七年經奴才派赴山西提解軍餉上年二月二十五日行　山西開喜縣因病身故從九品銜馬如　於上年六月十一日在營病故花　知府銜分省補用直梦州知州　　　於上年十一月十七日在營病故查該故員等　營有年歴經委派各項差僅均能勤奮供　今以積勞抱　或卒於差次或没於使邊情殊可憫合無叩懇天恩俯准飭亦將花翎鹽運使銜留甘補用知府江汝霖等三員各按官階照軍營立功後積勞病故例從優議　出　　逾格鴻施　將各　故　履歴咨部查核外　附片具陳伏乞聖鑒　奏軍機大臣奉旨該部議奏欽此 
 
 

Page 11

 
 
[光緒十年四月初三日京報全錄]  
　　宮門抄○發抄旨四道○宮庶盛奏請收回成命摺子○宮庶錫奏請收回成命摺○禮親王奏請補章京　○湘撫潘奏叅革叅將審　片○　撫　奏委　府縣各缺片○浙撫劉奏恭報海運漕船全數兌竣放洋摺○陜督譚奏揀補知縣摺○將軍希奏請豁免故員家屬賠繳銀兩片○四月初三日工部鴻臚寺八旗兩翼值日無引見○棍公假滿請安○　山謝授内　侍讀學士恩○方學伊謝授鴻臚寺少卿恩○吉慶額勒慶額預備召見○定昌請假十日○岳林請假五日○宗人府奏派惠王府穿　派出載澤載　奕　戰岐○　塲奏漕船五日回空○召見軍機吉慶額勒經額○發抄張之洞奏請將疏防城内錢鋪被刼之太谷令吳匪等議處奉旨著照所請該部知道欽此○又平定直隸州張彬等署忻州直隸州等缺奉旨吏部知道欽　○又榆次令吳師　開缺留省另補奉旨吏部知道钦此○又新授河南汝密守杜崧年暫留　省清厘經手事件奉　旨着照所請吏部知道欽此○○日講起居注宫左春坊左庶子奴才宗　盛昱跪奏爲樞機重任責成宜專請收回成命以符體制恭摺瀝陳仰祈慈鑒事紛奴才恭讀邸抄欽奉慈禧端佑康頤昭豫莊誠皇太后懿旨軍機處遇有緊要事件着會同醇親王奕譞商辦俟望帝親政後再祥懿旨欽此仰見皇太后憂國苦心　恭親王等决難振作以禮親王等甫任樞機輾轉思維萬不得已特以醇親王秉性忠貞遂違　高蹈之心而被以會商之命惟是醇親王自光緒建元以後分地綦崇卽不當　以世事當日請開夫差使一摺情　語　實天下　至文亦　今之至理兹奉懿旨入贊樞　軍機處爲政務總　之區不徒任勞抑且任怨醇親王怡志林泉迭更歲月　　　鉅成非攝養所宜况乎　繁賾之交則悔尤易集操進退之柄則怨　易生在醇親王公忠體國何恤人言而卽度慈　　又不忍使之蒙議奴才伏讀仁宗睿皇帝聖訓嘉慶四年十月二十二日奉上諭本朝自設立軍機處以來向無請　在軍機處行走者正月初四因軍機處事務較煩是以暫令成親王永琨入直辦事但究與國家定制未符成親王永琨着不必在軍機處行走等　欽此誠以上王家秩較以有功而賞賞無可加有過而罰罰所不忍優以恩　而不授中事　聖謨深淺萬世永　恭祝王叅　密勿本願權宜况醇親王又非恭親王之比手快懇皇太后懍遵祖訓收回醇親王會同商辦之懿旨貴成軍機大臣盡心　營遇　緊要事件明　諭旨發交往議詢謀僉同必無敗事醇親王如有所見無難具摺奏陳以資采擇或容召　虚心延訪止不必有會商之名加不收賛襄之益也奴才愚昧之見夙夜徬徨不能自已謹　摺瀝陳　勝戰慄之至伏乞皇太后皇上　鑒謹奏奉旨已錄○○右春坊右庶子奴才錫鈞跪奏爲懇恩收回成命保全親　曲　前念仰祈聖鑒　　奴才恭閱三月十四日邸抄欽奉慈禧端佑康頤昭豫莊誠皇太后懿旨軍機處遇有緊要事件　會同醇親王奕譞商辦俟皇帝親政後再降懿旨欽此仰見皇太后於軍國大計振衰　弊倍加愼重之至意醇親王公忠素著奮發有爲不　委任自無待言奴才竊有慮焉收　皇太后皇上陳之同治十三年十二月醇親王請　　使摺内所陳言之痛切鑒微潤還爲天下所欽佩蒙皇太后鑒其誠允其請所以保全者　也今值時勢艱難之會欲爲政圖振作之謀復命與樞臣會辦緊要事件奴才知醇親王决疑定計一秉大公斷無游疑畏　之弊所慮者軍機處爲用人行政之樞紐　勢所在亦怨言所叢醇親王旣預其事則　緊要事件樞臣會商卽非緊要事件樞臣亦須商辦若令醇親王時入内廷聖心固　未安皆令樞臣就邸會商　國體亦有未　况事之成敗利鈍本難逆覩萬有一失樞臣轉得所藉口在醇親王不避嫌怨卽歸過於已亦所不辭第恐頌王之功者多規王之過者少卽有忠直敢諫之臣命及朝廷有難處之隱亦無不括　於是揣　之輩窺此竅要　王左右蔽王聽聞百計營謀不售其術不止卽王不隨其術中而以尊親之極值嫌疑之交以視王之初心殊未相剮奴才愚以爲與其難處於親何如詳審於今伏懇收回成命仍照前遇有緊要事件皇太后隨時召見醇親王商辦再交樞臣酌定以杜樞臣之推諉以防羣小之趨奉俾王之前志克遂而王之盛美以全奴才愚昧之見是否有當伏祈皇太后皇上聖鑒謹奏奉旨已錄○○禮親王等片查軍機章京徐用儀現已奉旨補授工部右侍郎所遺章京一缺應以工部候補主事徐迪新充補並添傳記名在前之户部員外郎徐樹鈞在額外行走謹奏奉旨知道了欽此○○潘鼎新片再補用叅將唐永福籍隸湖南瀏陽縣由　丁投營洊保藍翎漢擊光緒五年於新　南北蕩平案内保以叅將儘先補用並換花翎告假回籍兹因胞弟康允　私賣公山樹木向阻爭閙毆塲唐允楨身死據該縣知縣楊煊詳請叅革審辦由藩臬兩司會核詳奏前來相應奏明請旨將花翎　先補用叅將康永福卽行革職以便審問按律擬辦理合附片員陳伏乞聖鑒謹奏軍機大臣奉旨　據卞寳第奏已有旨將唐永福先行革職歸案審辦矣欽此○○　傳霖片再汝寗府知府周冠　奏叅革職旌准吏部咨内閣奉上志河南汝寗府知府投缺着杜松年補授欽此等因當經欽遵轉行在案查該府管轄一州八縣政務殷繁杜崧年到豫向需時日亟應委員接署以重地方兹查有候補班前先補用知府榮昌主練穩誠留心吏治堪以委署又知縣　親民之官必須人地相宜方足以資治理臣督同藩臬兩司於通省州縣中隨時體察不敢稍涉遷就兹　南陽府屬之舞陽縣雖係簡缺惟界連角子山匪徒最　潛蹤緝補較　乞緊該縣戴作乂穩愼安誠盡心民事惟於此缺不甚相宜查出　師縣知縣呂烈駿勤　　勞長於緝捕堪以　署所遺　師縣次　簡缺時有川陜往來差務卽同戴作乂調署該員肆應較長亦堪勝任各任内均　盜劫已起展叅及錢粮有關降革處分與例相符等先互相調署俟察年事屬相宜再請調補據該司等會詳請奏前來臣　查無異除批飭分别檄遵外相應附此具陳伏乞聖鑒謹奏軍機大臣奉旨知道了欽此○○頭品頂戴浙江巡撫　劉秉璋跪奏爲恭報河運漕船全數兌竣放洋恭摺仰祈聖鑒事竊浙省光緒十年起運九年分漕白交倉正耗等朱四十二萬二百餘石已據滬局委以禀報頭批米一十六萬二千一百餘石於正月二十四日放洋業經奏報在案又截至二月初十日將二批米一十六萬五千五百餘石内輪船裝運米六萬七千五百餘石商船裝運米九萬八千餘石配船四十隻陸續開放今於二月二十四日將三批掃數米九萬二千四百餘石内輪船裝運米四萬二千五百餘石商船裝運米四萬九千八百餘石配船一十九隻陸續開至祟明十滧地方候風放洋赴津交缷總共正耗米四十二萬二百餘石分裝輪船商船起運較之歴　計提早二十餘日據滬局委員禀報前來臣覆查無異除咨飭沿海水師實力迎護外合將本届海運漕船全數兌竣放洋日期恭摺由驛具奏伏乞皇太后皇上聖鑒謹奏軍機大臣奉旨户部知道欽此○○頭吕頂戴陜甘總督臣譚鍾　跪奏爲揀員調補知縣要缺以禆地方恭摺仰祈聖鑒事　據甘肅藩臬兩司詳稱海城縣知縣陳日新開缺同籍修募業已截缺報部在案所遺係煩疲難二項要缺例應在外揀調前奉部章甘肅升調補缺變通辦理道府丞倅州縣以及佐雜各要缺將現任各員按照應升官階任内無論有無升案並是否到任實授以及歴俸　俸未經期滿各員准擇其人地相宜者一律升調等語今海城縣缺該司等查有平遠縣知縣英麟年四十七歲正白旂漢軍貢監生由七品筆帖式恭辦典禮出力保以知縣分發歸候補班前先補用指捐甘肅加同知銜光緒元年九月領照來甘期滿甄别以原官留省補用補授平遠縣知縣於該處風土民情最爲熟悉以之調補海城縣知縣寔堪勝任會詳請奏前來臣查英麟年强才明辦公勤奮仰懇天恩准以該員調補海城縣寔於地方有禆如蒙俞允銜缺相當毋庸送部引見該員任内並無叅罰案件謹　摺具陳伏乞皇太后皇上聖鑒　示所遺平遠縣係簡缺甘肅現有應補人員應扣留另行揀補合併聲明謹奏軍機大臣奉旨吏部議奏欽此○○希元片再前准盛京將軍崇綺咨稱奉旨查辦吉林事件業經奏結所有各員及案内人犯分别定擬之處抄單前來單開此案已故革員景實珍　劉維楨同充地局委員於劉維楨收受謝儀之後向其致送市錢一千串旣知係屬謝儀堅辭不受乃　囘省後劉維楨又向　送當卽收受實属有干吏議現經病故應毋庸議其收受劉維楨市錢一千串仍著落該家属如數賠繳當經扎飭該管佐領趕緊如數追繳以備入庫旋據該佐領福恆報稱遵札飭派領催全保前往該故員家查明該　僅有一妻一子伊子自幼雙目失明不能营運赤貧如洗並查册滿内亦無遺有地畝寔係無力完繳伊族均各艱窘尋情具結呈報由該管叅領富魁加具關防印結轉報前來奴才覆查無異可否准其格免之處未敢擅便出自天　除將該叅領印結咨部查核外所有遵查緣由理合附片具陳伏乞聖鑒謹奏軍機大臣奉旨着准其豁免該部知道餘依議欽此 
　　京報前已錄至三月廿九日昨天津火船來帶到四月初二三日兩本兹先照刊其四月初一日京報俟接到當卽補錄本舘附識 
 
 

Page 12

 
 
   
 
