# 1910 - 189 - 4913448

 

Page 1

 
 
   
 
 

Page 2

 
 
上諭 
[監國攝政王鈐章六月初十日内閣奉]  
　　上諭周樹模電奏江省本年入夏以來陰雨過多至五月下旬連日大雨各處江河暴漲汎濫爲災愛琿坤河水發屯居被淹雨雹寸餘禾苗傷損嫩江龍江地畝亦多淹漫秋收失望大賚廰屬塔子城地方積雨生蟲食禾殆盡等語江省連年歉收兹復被水被蟲田廬浸没蕩折堪奏覽奏殊深憫惻加恩着賞給帑銀二萬兩由度支部發給該撫派委妥員前往災區切實散放母任失所用副朝廷軫念災黎之至意餘着照所請該部知道欽此軍機大臣署名奕劻世續鹿傳霖假那桐吳郁生 
 
 
 

Page 3

 
 
交旨 
[六月初二日軍機大臣欽奉]  
　　諭旨貝勒載洵等奏現修崇陵工程情形一摺又奏各段辦法並呈進樣土一片又奏派充王憲章監修官一片均知道了欽此又奉 
　　諭旨鹿傳霖奏承修内閣紅本大庫工程完竣請派眞驗收一摺着派世續前往驗收餘依議欽此又奉 
　　諭旨湖北布　使王乃徴奏籌辦憲政酌分緩急一摺著在京各衙門各省督撫歸併御史趙炳麟　陳一併詳議具奏欽此又奉 
諭旨湖北布政使王乃徴奏現行紙幣及銅圓定價請飭部核議一片着度支部知道欽此 
[六月初四日軍機大臣欽奉]  
　　諭旨貝子溥倫奏進呈資政院工程總圖並陳明大槪情形一摺著依議圖母發又奏陳　資政院暫借法律學堂爲議塲一摺又奏欽選議貝單内承恩公榮泉誤書榮全奏明更正一片均知道了又奏請頒賞圖書集成並行取各省官書一片著依議欽此又奉 
　　諭旨廂黃旂滿洲都統那彥圖等奏請將八旗兵餉援奏定官俸辦法亦照國幣釐定一摺著會議政務處議奏欽此 
論說 
[研究幣制主位議案（續）（）麓樵來稿]  
　　又查該約第十二欵。（中國整頓律例。以期各國律例改同一律。一俟查悉中國律例情形。及其審斷辦法一切律例相關事宜。皆臻妥善。英國即允棄其治外法權。）細繹此欵。非全國敎育普及。確定憲法。上下遵。守毫無阻碍。不能率爾。收回。乃全國士夫奔走相告爲主權之關係。爲文明之起。點汲汲然謀所以改良監獄。停止刑訊。内外之籌辦新政者。曰高等審判廰也。曰建築監獄費也。公私人之充該項調查員者。絡繹於途。月或數十起。形式之觀美矣。其他調查財政。亦田公私人隨意充任。與前說相等。吾聞世界各國法學財政學。以及商業學。由學校養成。且爲最高級之學力畢業。而後出而任事者稔矣。未聞法學財政學。以及商業學。不設敎育機關。而令公私人之僕僕道塗而能善治其國也。且未聞農工格致醫術之爲實。業法政。商學。擯棄不納。而能完全其一國之。敎育機關。作育人材以强國本。而收已失之國權者。獨奈何不以敎育憲法爲精神上作用之中堅。不以。劃一幣制。亟定金位。以收財政上。之效果不以裁厘加稅。亟蘇民困。振興生產事業之機關。因循八載届改約矣。尚未確定進行之基礎。失信外人。而爲外人所譏誚者。害猶淺作繭自縛。以阻國人之幸福害更深也。胡顚倒錯亂。一至如此。時間即爲金錢。西人普通之諺語也。循其道而行之。不能著著進步者。所損已多。况後先倒置乎。此僕之藴蓄已久。不敢告人才。引類至盡。不自。知其。謬矣。 
　　我能虚懸一格作爲比率。以邀外人之信用乎。不能邀外人之信用抑將以愚吾民乎。此僕之所以不得不亟求金位。無所謂四種學理。但以金本位制四字定之。銀爲輔幣。非雙位也。已非雙位。則無從跛行。直單位制耳。雖然。僕亦有虚金本位之一說焉。不必遠求。近徴日本。日本歲費出入。圓 
爲單位。而單位之主點。上無純量二分之金幣。下無適其重量之銀幣。而獨有國法頒發。無從兌換之一圓金劵。非不兌換也。積五元而後能換其適量最小之金幣耳。此所謂計算貨幣。而實際上不過虚懸一格。而爲國庫出納單位之。禁標準。故吾亦。得名之曰。虚金本位制。也然而質。之學界頗不謂然。吾末如之何也已。若夫未蓄多金。無能力以定金位者。是又。資本之問題。而非幣制問題也。今之主。用銀本位者。其資本安在。將下一令。收舊銀貨。俟其交納。政府再爲鼓鑄。以給還之。曰是則新幣。爲國家通用合例之銀。而可以無本。而資周。轉乎。抑將出金。以購銀塊。以爲資本乎。已出其金。則金。無貯蓄存留之一日。以銀易銀。亦未嘗諸此鉅欵。况商約所載。完納關平銀之稅項。或以還抵關平銀之債欠。只可照其市價折算而已。卽謂商人照重。照色之銀條易換。加以例徴之鑄費。而乃衆集全國。政界學者。絞盡心血。尊崇國家之威嚴擁戴法律之權利。定此國幣。僅足以收鑄費已耳較之。有金本位制之銀貨輔幣。純量比率不如歐美人者四之一。日本人者二之一。（别詳本書第十三章日本貨幣種類表及十五章内外金銀貨幣純分比價對照等表）其得失輕重爲何如。耶故就資本問題。亦當亟求金本位。制而後能維持其基本金也銅元充斥。價益暴落。害中於國民生計也。正坐於無主位制。不能得其輔幣之效力。然價値極賤。尚未歸於生銅之原位也。鼓鑄銀幣。而無金本位制。以收其輔幣之效力。無論如何換算。終歸於生貨銀塊市價之値相等。銀貨充斥。價益暴落。其害中於富商。巨賈農工實業諸界者殆甚於銅元。禍延於全國。决無可以幸免者。吾自願爲喪心病。狂發此妄議。而終歸於。無效。則前途幸福。何慶如之。 
　　公苦心救國。邃於學理。而具經騐者。用敢將調查幣制意見書目次。曁第十七章釋金本位各節。貢獻諸我公之前。乞董正焉。公如許我。則吾之調查全篇。屢參妄議者或可出而。問世。公不許我。則藏諸名山。或付之一炬。及吾之一身與吾之子孫。永爲窶人之子矣。尚何有於希望哉。尚何有於希望哉。尚公本具明眼。數年之後欲頒而不可得之苦衷。以埀察焉。明以敎我。不勝拳拳。 
專電 
[電一（北京）]  
 
 

Page 4

 
 
江督電致軍諮處陸軍部長江匪多現値勸業會開會防範宜嚴沿江兵力素單請飭陸軍二鎭仍行預備萬一有事仍擬調來防守 
[電二（北京）]  
　　考察陸軍大臣濤貝勒電告政府已抵俄國 
[電三（北京）]  
　　陸軍部招考錄事舉貢報名有六七千餘人於十五日起分八天考試 
[電四（北京）]  
　　湘撫奏請將應解甘肅新疆各餉暫時停解度支部議覆不准 
[電五（北京）]  
　　浙撫會同閩督奏陳奎龐即炳榮嚇詐鉅贓請軍前正法奉旨著照所請 
[電六（南京）]  
　　勸業會廣東館明日（十一日）開幕館前搭八丈高棚預備演放東莞新製燄火 
[電七（東京）]  
　　美國陸軍大臣狄琴孫君於陽歷七月十五日到日本十六日覲見日皇日后蒙賜午餐十七日日本參謀總長奥大將邀請午餐九月中旬秋君擬赴中國北京 
[電八（東京）]  
　　韓國統監寺内陸相於陽歷七月十五日由東京起程赴韓 
緊要新聞 
[葡兵大戰中國海盜三誌]  
　　文滙報載初九日香港電云有舢板船一隻内載華人十四名以軍以密藏艙底往濟海盜爲葡兵查見開砲轟擊並擒獲船人三名餘者或投海中或遭擊斃今日澳門運往煤油多箱將以之焚燒所斃海盜屍身兼供焚燒村莊之用葡國炮艇配屈里亞號現守視中國炮艇及華軍之動靜初十日香港電云葡兵已重據主要之村莊奪得小孩多名内有六名已經親屬認明係爲盜黨拐去者有海盜多人擬乘舢板圖逃爲葡兵截獲内有著名之渠魁一名 
[軍機處王大臣果欣慰耶]  
　　字林報載初九日北 
京電云軍機處各大臣會議俄日新約多數主張照覆俄日兩使聲明該約依據樸資茅條約意在維持滿洲現局無任欣慰云云時有某軍機議請俄日兩國重行解釋該約意旨經各員討論良久卒以難行而罷 
[國會請願不死北京]  
　　初一日下午軍諮大臣朗貝勒特赴小沙土園崑新會館回拜請願國會代表圑當由孫君等接待坐談約二刻之久極讚請願代表之堅忍並謂第三次請願恐難如望各代表仍以非達到目的不止之言相對貝勒讚難而去 
　　直隸國會代表孫洪伊君日來迭次與各省同志籌議第三次請願方法有以諭旨中勿得再行凟請字樣勸其少緩運動者孫君慨然曰我等受父老之重托爲天下所仰望苟不達到速開國會之目的雖諸君盡歸我孫某抵死不出京師一步也並聞孫君近來除萬不得已情事絶不出門爲無謂之應酬云并聞孫君以前月二十二日大會雖已增入舉貢優拔留學生各代表數人惟查皆係政學兩界中人於他界尚付闕如仍恐勢力太薄擬擇日在湖廣會館再開大會聨絡農工商各界使其各舉代表或附入本會或另立一派以爲三次請願之後援又代表圑中有方陳二君前以家事出京孫君甚不謂然以政府所以不許卽開國會者以吾輩人數太少疑非國民之同意也若因私事輙行出京見笑政府尤小有負國民實大因擬此後除關涉公事外槪不准出京以固圑體並已電催方陳二君趕速返京 
　　聞政府近飭民政部肅邸派警衛隊數十名往來巡邏於崑新會館左右以資保護各代表何政府待代表之優厚耶 
[撥用内帑籌辦海軍原因北京]  
　　奉懿旨撥用慈禧太后内帑籌辦海軍一節已紀前報兹悉先數日度支部澤尚書與海軍處薩軍門同被召見監國詢以海軍處每年必不可省之欵應需若干度支部力能籌措者共得若干薩軍門奏稱海軍現値開辦之初用欵較巨所有購置船械建築軍港開辦學堂俱爲目前必不可緩之事就以以三項草草佈置爲數已達千萬以上明知部欵支絀然旣須興復海軍自難無米爲炊澤公則云臣部力所能及者前經奏明咨復在案惟奥該處計畫爲數懸殊且各省同一支絀前此擬認各欵已據各該督撫復稱實屬萬分爲難勢難再令加認云云因是遂有請撥内帑之議 
[王乃徴之中國財政觀湖北]  
　　新簡湖北藩司王乃徴奏陳籌備憲政酌分緩急一摺已奉諭旨着京外各衙門併入趙炳麟摺議奏初三日軍機處交諭憲政編查館政務處飭將原奏印刷四十份即日通行京外各衙門併案議奏探悉該摺内容專注財政一方面大致云財政爲庶政之母當此國庫如洗新政繁興現已年累月虧比比皆是 
 
 

Page 5

 
 
况依年籌備憲政增加之歟尚不知凡幾設非將九年籌備各欵逐條總核酌分緩急舉辦無以救時　而裨憲政惟各省情形不同財政逈異應如何酌分緩急辦理之處請飭下各督撫及各部院衙門詳愼妥議至湖北省俟臣到任後商請湖廣督臣體查情形妥擬具奏請旨施行 
[達賴喇嘛何前倨後恭北京]  
　　聞西藏已革達賴喇嘛日昨有電致理藩部云前已將意陳達大都惟聞現在仍有加罪我等之消息懇大部可否代奏天庭我自革去封號以後每日靜心修養並無他意外間所傅消息不足爲憑云云 
[貽榖案訊結之秘密北京]  
　　貽榖一案久爲中外所注目法部延宕數年朝廷屢次催問皆未結案自廷尚書到任後督催司員趕速訊理於是承審各員不得不勉强爲之結案而擬罪甚輕經廷前書改定從寛罰繳贓欵十七萬餘金并發新疆効力（略紀前報專電）已於三月内出奏奉旨悉如部議惟當道對於此事諱莫如深凡關於貽案之事片紙隻字不肯外露政治官報亦一字不見日前外間尚有派紹侍郎前往覆查之說其實貽案訊結已久可見政府之善守秘密矣 
[吏部司員得賄案九誌北北]  
　　初三日廷林兩大臣遞封奏一件係奏提吏部筆帖式文海奎徴二人歸案辦理并調吏部文選司關於此案之一切卷宗又將黃祖詒等近日供詞摘要附奏 
聞文海奎徴二人雖爲吏部筆帖式確與此案并無重要關係蓋文奎此次皆爲王憲章所愚弄風聞王已密派心腹向文奎二人說合如肯代認其罪則當予以相當之報酬 
　　又聞王憲章與瑞至同爲此案主要人物然以其有相互之關係故王憲章復爲瑞至百方開脫此雖王憲章之自顧處分然瑞至實受惠匪淺 
又聞吏部中人對於此案頗抱不平蓋謂王憲章瑞至爲此案之有關係人今僅奏提文海奎徴歸案辦理而主要人犯反得消遥事外未免不公惟案關查辦不便多口俟看查辦情形如何再向堂官禀揭以明是非 
　廷林兩大臣上摺後吏部李尚書即將文海奎徴交派司長鍾崙暗中看守旋由鍾司官先放二人回家看其老母限於夜間到齊旋即備文解交法部 
　　另一訪函云黃祖詒賄買改選一案受賄舞弊者以王憲章瑞至二員爲首要吏部堂官曁丞參掌印等均經查訊明確本擬將一千人先行交出歸案以礙于王憲瑞之面子未敢輕舉選長劉華尤爲王出死力首以其住陵工差代爲剖辯經三堂申飭始不敢言蓋王駐陵二十二日已回而驗看則在二十八日也 
　　王憲章自案發後自知不了即密爲運動先是廷林兩欽使之奏摺　　列入王名王托人懇爲暫緩兩欽使不疑有他允之姑先列兩滿員　　不料王本有崇陵辦事官差即運動奏派監修官與兩欽使之摺同日　奏於是兩欽差不便以皇皇奏派之人員指爲吏部舞弊案中之要犯　局勢大鬆矣 
　　三益金店主黃潤卿及舖掌王幼卿俱己供認出賣難蔭係託王憲章在吏部各處照應迨將浙江廣西藉貫改妥即將酬費交淸此上半節也至於接辦改選王憲章云渠一人力量做不到指名投供處文海可託故由王幼卿轉囑李春泉一手承辦共銀二千六百兩惟李春泉與吏部各處分交多少王幼卿不得其詳即王憲章經手之上半節改籍頂冒諸事亦係統酬一千四百兩如何運用如何花分黃潤卿亦不得其詳云云 
又文海前以銀票二千兩點交李春泉之婦昨經總廰將此項贓欵由李婦手中全數起出即日備文咨送法部至李春泉並非逃遁因有人主使匿子内城某宅刻因一切布置妥貼李春泉始出頭露面蓋知此事非蔵匿可以了局也旋經外城警廰拿獲當卽解送法部歸案訊辦並聞案中要犯尚有彭汝嗜一名 
　按京友訪函係初四日所發故所述情形尚在初九初十兩日本報電報以前 
[浙省圖書館賞給建築地址杭州]  
　　浙省圖書館業於上年奏請建設兹浙撫增中丞以該館亟須建築特於前日奏請賞給地址略云浙省山川秀異人文會萃高宗純皇帝省方巡幸特頒四庫全書建文瀾閣於西湖聖因寺行宮内與揚州文滙鎭江文宗並峙聖因寺者聖祖仁皇帝南巡時行宮遺址雍正時改建佛寺虔奉御牌者也純廟南巡復建閣其中有旨令士子願讀中秘書者得入閣傳寫咸豐辛酉間閣燬遺書散佚存不及半光緒六年重修搜葺補繕始完舊觀今各省圖書館經學部奏定限宣統二年一律開辦浙人習窺美富謂宜於聖因寺行宮餘地建館儲書俾與文瀾閣毗連一氣尤足揚文治而昭盛概西湖案擅形勝出湧金錢塘淸波三門舉足即是無登涉之勞塵囂之慮相地勘築此爲最宜伏查上年京師籌建圖書館學部奏請賞給熱河文津閣四庫全書曁避暑山莊各殿座陳設書籍並飭撥奉宸苑内務府管理之凈業湖滙通祠地方爲館址奉旨俞允浙省聖因寺行宮同屬禁地倘蒙殊恩准於文瀾閣旁建館儲書揆之純皇帝准士子入閣傳鈔之德意亦相符合而各書照舊敬儲母庸移動尤足以昭鄭重恭讀御製文瀾閣詩註當時閣書繕寫之資費帑金一百餘萬兩誠亘古未有之鉅典今圖 
 
 

Page 6

 
 
書館附建閣旁非惟節省經費抑且蔚爲大觀至於行宮正殿遺址擬即警謹修葺准予人民瞻仰以廣靈臺靈沼與民偕樂之庥六月初二日奉硃批著照所請 
[粤督不認禁烟違背約章原電廣東]  
　　粤省加　　抽鴉片稅問題袁督電覆外部不認違背約章曁外部仍飭取消前令各節業據西報譯載大畧兹探得袁督覆外務部原　足供研究亟錄下方北京外務部鈞鑒承准巧電經飭禁烟總局司道再行詳查去後兹據聲覆前來查粤省牌照捐係抽之於膏店吸户煮土成膏以後非抽之於生土提出關棧時與烟台條約續增專條並無違背嘯電己詳夫旣非加征土稅卽於進口之原箱洋藥表面暗中均不受絲毫虧損且洋藥土藥成膏以後一律抽捐未嘗歧視外人亦本吾國内政至限日熬膏係爲嚴防内地奸商囤積起見按鈞部前與英使議定商禁洋藥進口辦法自光緒三十三年十二月起按年應遞减一成乃查海關貿易册洋藥進口之數三十四年較三十三年僅少百分之三至宣統元年較光緒三十四年則有增無减其銷納之處大抵商人囤積居多此次辦理牌照捐該禁烟總局限令膏店吸户於購土三日後熬化成膏係防奸商屯積蔓延傳染遲誤禁煙期限總之進口洋藥旣經買與華商如何限日成膏及計膏抽捐均與約章無涉更與洋藥貿易無干何得謂之妄爲况當日按年遞减之說原指洋藥土藥同時並减今各省禁種土藥已减至七八成本年三月間准度支部陽電亦以吸户羣趨洋藥爲慮所有洋藥進口數目似應一面由鈞部復加調查一面與英使磋商按照原議遞減之數再加銳減以期彼此踐言爲吾國禁烟前途之助力若如英使所稱印政府不肯照原議再行遞減之語則是借口要挾專爲洋藥商人暢銷計算與英國前允協助禁煙義舉豈不大相矛盾鴉片流毒各國皆願早除英爲文明大邦諒不至祇顧少數人之牟利破壞禁烟大局也乞婉切轉告樹宥 
[京師近事]  
　　軍諮處署内凡關於軍國大政或擬文稿或擬電文由堂官交下事由均不書行何衙門亦不書銜名姓氏一律空格俟擬妥呈堂後由堂官携往私第派人抄錄以防洩露故雖經手承辦人員亦難得其詳細内容其嚴密如此 
　　軍諮處以各省新軍雖先後編練成鎭而軍制尚未劃一殊爲軍政前途之阻礙前由軍諮處會同陸軍部電調各省新軍叅謀官晋京卽爲議商此事聞所擬劃一辦法暫先分爲三項一爲餉章一爲軍裝一爲軍械限年内核訂妥協明春一律實行 
　　巡警與工人私鬭一案現民法兩部堂官因巡警蠻横尋毆工匠持强不服約束皆屬違法查該塲所距禁城甚近生此風潮關係甚重洵非尋常鬪毆者可比故該兩部堂官日昨已經會商了結辦法並將該事據實入奏 
　　施肇基此次簡放吉林全省交涉使後所遺濱江道一缺未便久懸頃得哈爾濱來電聞吉撫陳簡帥已會同東督奏請以現任黑龍江鐵路交涉局總辦于駟興暫行試署已經政府覆電允准 
　　松花江航權問題迭誌前報兹悉外務部各堂已與俄使會商以中俄雙方委員勘界均有眉目以後松花江問題可移交駐俄薩季謙欽使直接與俄國外務部會商辦理聞已定議 
　　政府前因川藏滇黔各邊土司時有不守法令勾串匪徒擾害治安等情曾擬訂管理土司新章四十餘條頒發各該管督撫施行在案兹聞日來川滇兩督先後電覆均稱前訂新章各欵與各土司風俗民情未能洽合遽行遵照施行恐成效未著轉滋各種流弊可否准其變通酌改以期完善 
　　各倉監督自桂春任倉塲侍郎後迄今數年之久並未更換年年奏留聞今年各監督復運動奏留桂侍郎又有允意惟俞廉三頗不以爲然 
時評 
[其一]  
　　鹽捕營。治梟者也。縱梟而不捕已屬放棄責任而今乃以捕梟之槍械子藥。供梟。匪刧營拒捕之用。鹽捕營可以休矣。 
或曰。使非平日縱。梟而不捕。則今日何。至爲梟所。刦養癰貽患。該營直自取之咎耳。 
記者曰。黠哉諸匪徒。獨不念平日縱匪殃民之一點。香火情耶。 
[其二]  
　　方閘北初創建設宰豕公所之議。余卽料租界肉舖必起而反對反對之後。必赴訴於西官。赴訴之後。丅部局必另設一宰豕公所。而今。果然矣。 
　　夫天下事。必持情理之平。始可以推行無阻。每豕一頭。必捐二角。是明明授人以不平之口實。而種種之後文乃起 
　　今姚科長雖遷怒於認捐之人。遷怒於擔保。認損之人之押舖。 
遷怒於認捐之人之子之薦舉人。復何濟乎。 
 
 

Page 7

 
 
   
 
 

Page 8

 
 
   
 
 

Page 9

 
 
　　神　奇　 
　　老存濟堂大藥局開設英租界六馬路西興橋北堍老仁壽里弄内第四十三號門牌朝南三開間高大石庫門 
　　嘗　救急如救火藥非預備不爲功往往小孩誤觸沸水滾油湯傷或弄刀損鉄受傷在在堪虞重則性命之憂輕則因此破相爲家長者豈可忽略耶本堂秘製一分時玉樹神油專爲救人危險而設不特爲喻家曉户必需之良藥即行軍律前或州縣驗傷備以方便功莫大焉緣止痛止血之功確　限定分時不論刀砍打跌滾水油火湯盪立將此油敷於患處只須一分鐘時消患無形他如風風製絡骨節痛楚以及山瘴時疫等症縱不省人事略搽少許於臍眼鼻孔間立即起死回生誠天下千千未有之奇神藥也溯自已亥正月創始迄今忽忽十 
禪不謂生意一盛假冐蜂起近年以來市上之魚日混珠者比比皆是大抵依樣畫胡希圖朦混我謂玉樹彼亦玉樹我謂一分復亦一分甚至抄龔本堂告白一字不更殊可知也聒醫伎倆誠爲識者所不樹究之製藥稱秘豈有其二况本堂未創此油以前玉樹神油名名千古未聞何以必待本堂出售而後始見紛紛假冐覬覦顯然不言而喻此後辱蒙遠近賜顧務祈認定本堂招牌開明詳細休址庶幾不爲若報所愚則幸甚矣本主人因念時艱爰於今春三月中旬略列舊章俾好善購施亦可多拯疾苦未始非稍存濟世之意耳茲將價目列下○向章每大瓶一元小瓶五角無扣如購五元以外則加一成○十元以外則加二成○三十元至五十元以外則加三成如在五元以内則仍照舊章大瓶一元小瓶五角無扣如交信局寄購必須同時另發空售一函交郵政局遞來詢問俾得接洽不致隔膜而杜假冐切切至囑勿忘左近馬路上有假冐本堂招牌者切寔注意勿忘 
[瓣香廬崔製半夏認明五開間門面驥雲氏督製] 　　 
　　本廬秘製崔製半厦哮喘氣急丹參茸珠术海狗腎壯陽廣嗣金丹九種心胃氣痛必愈丹萬金不換化痔仙丹等久已中外馳名靈驗昭著近因假冐影戤凡惠顧諸君必須認明招牌有上驥雲氏督製五開間門面藥包上均有驥雲肖像方是的眞若見一開間門面便是假冐因藥關性命未可草率務須格外小心如在外埠經理處購服各藥亦以驥雲肖像爲證注意注意上海盆湯衖過絲業會館寗波路口五開間門面瓣香廬驥雲氏謹告 
[掃除烟容鏡靣散第一靈騐] 　　 
已酉十月十一十二日申時各報登王芝田君官民戒烟注意一則由此參觀沈製鏡面散去烟容雀斑等症之能力偉大無疑義也 
人壽醫藥室　餘年醫學大博士台鑒　　　素深幸得亞支奶　脫無如烟容滿而不肯租眼前赴或烟公所具戒烟切　諸同　皆疑　烟癮未　不敢担保自恨烟毒爲患無怪傍人之疑茲因　坐無聊　閱申報見有沈製鏡面散能去烟容之妙品當托滬友購到雙料鏡面散半打　法　搽未兩　果然烟容盡去頓改滿面白潤親友遇見莫不　異稱奇即　公所承同　担　今已驗畢出所矣因感大博士奇藥之功能使　換面目如　雲霧而見靑天感無　報謹書數語以誌鳴謝並告天下官界學界軍界紳商女界如有面上烟容雀斑酒　粉　紅點白點凍瘡燥烈鷄　汗斑黄黑瘡疤等類惟沈製鏡面散可以包治餘外衣樣仿造僞藥混暖切勿受愚售價單料每瓶二角五分每洋五瓶雙料重用羊脂珠粉每瓶半元每料六瓶洋二元五角　人壽醫藥室新遷盆湯衖即出西路集益里二衖對門方是的眞蘇城義慈巷江蘇候補同知王芝田頓首十月初八日由寳順民局原信留在購者可看 
[南洋第一旅館廣告] 　　 
　　本旅館專爲南洋勸業會招待來賓而設在南京三牌樓大馬路中市建造高大洋房空氣通暢陳設精良床褥簇新伺應週到餚　分中西菜餐任憑客便房間亦各有等次清潔從同又專派妥夥在火車站及輪船碼頭招接極稱便利取價較亷章程完備洵爲各埠所未有尙望　官商　軍學各界惠然偕來方信言之不謬也　本主人謹告 
 
[南洋第一舞臺廣告端陽日起日夜開演] 　　 
　　本舞臺爲補助南洋勸業會塲趣見不惜鉅資在南京三牌樓大馬路中市建造　大洋房裝設新式五彩電燈特聘京陜超等藝員准演改良社會各種新劇務令座客遊目聘懷極一時視聽之娛並獨出心裁添設各色油　凡園林山水城池無不情景逼眞維妙維肖使觀者幾如身歷其境足以興發其感念之忱至於服飾之鮮明座位之寬暢亦均格外講求毫無遺憾務請遠近紳商軍學各界來賓於公餘之暇聯袂偕臨一擴眼界此則本主人所極歡迎者也　　本舞臺謹啓 
 
[口臭沁香片] 　　 
凡人痰火内熱胃經虚火上升口臭之氣令人生厭或飲酒吸烟或喜　牛羊魚腥韭蒜葱　食後津液膠膩積汚齒黑口必臭面難聞本主人新發明口臭立愈沁香片採取新鮮藥二十一味用化學法提精去　製鍊美備味甜而淸篝男女相宜能滋眞陰以行水降虚火去胃熱　火熄則煩躁自除津涂淸則兩頰生香誠是固齒衛生之金丹矣每大箱一元每打十元小箱减半批發有特别利益遠埠郵政局妥上海山西路盆湯衖大街人壽醫藥室主人餘年氏謹識分設四川中法杭州歐亞各藥房 
 
 

Page 10

 
 
緊要新聞二 
[猛遮夷匪之猖獗雲南]  
　　猛遮匪亂略紀前報兹得訪員函述其勢愈益猖獗函云滇省思茅邊境地名猛遮者係遮番之一部落朝廷選其首領以爲土官卽使治其部民冀其無爲邊患乃遮目巴康梁（譯音）肆衆横行爲匪强刧前經普洱鎭飭派營弁李光才　犁其巢穴該匪藉山寨爲負嵎仍不歸順光才固善戰者素以勇著續經嚴勦該匪屢戰屢北月前光才復分兵夾擊詎意該匪誘敵佯敗退至山下光才等乘勝直追行至山半竟爲匪人濳放地雷轟斃光才等將弁三人兵勇百數十名匪勢反占優勝現在勢愈猖獗該地天險攻取甚爲不易云 
[拳匪之誕妄如是直隸]  
　　本報前紀直省又有拳匪一節兹據北京中國報接良鄉縣來函云該匪等實不過五六十人專以肆行搶掠爲事惟其謬妄荒誕可發大噱聞匪中推崇端王莊王爲老祖師剛毓裕趙諸人爲先師兄以刧富濟貧殺盡贓官爲宗旨然並無上届扶淸滅洋之意見云 
[沅江匪亂詳報湖南]  
　　沅江匪亂略記前報兹又得常德詳函云沅江縣因連年水災饑民無可覔食已覺不能聊生不幸又値水患即有匪徒乘機煽惑勾結多人於上月二十五六日在該縣之三眼塘地方（距城十餘里）約齊起事匪徒黃衣黃巾旗幟亦皆黃色略有鎗械方起事時專以搶刧爲事沿河一帶尤爲滋擾往來民船多被刧掠並聞有圖刧小輪槍傷搭客數人之事比經該縣電禀府中及省城大吏常德府立派水陸防營前往勦辦擊斃匪徒數名越日省城亦派軍隊馳抵該處協力搜捕匪徒始則與官兵衝突旋以不能抵拒即已竄散共斃匪黨十餘人擒獲十餘人内有兩三人供係頭目身穿繡花黃袍頭戴蓮花冠當由飛翰水師營楊統領將所獲匪犯及其冠服先後派隊解赴省城已則仍留該處搜捕餘黨聞該處匪亂現雖平靜惟二十七八兩日河水復漲堤垸被淹天時人事喪亂迭乘眞有不堪設想者矣 
[蘆菱湖勦匪始末記湖北]  
　　沔州蘆菱匪徒猖獗各節迭紀前報兹探悉其始末情形彚錄於下該湖有上下二垸爲旱澇之機關往歲常以械鬥爭水致成巨禍案如鱗積此次因建築二隄委員未將深寛預籌合度蓄水爲害上垸之人欲挖垸以洩其水自爲也非故意害人也不知下垸之人若任上垸之水注入則田地廬舍俱成澤國而阻之不得不力以致互相械鬥上月十五日該州駐防之羅管帶率隊前往彈壓詎上垸之人竟以巨砲擊斃官軍副目一名兵士四名比即會同裴州牧電禀來省瑞莘帥一面電飭督辦京濳賑務盛道前往會同裴州牧羅管帶認眞勦撫一面電飭駐防濳江隊官蕭向陽就近移隊前往該處彈壓蕭隊官奉電諭即率隊馳往會同羅管帶李隊官等分頭駐紥蕭隊駐蘆林湖北端之昌家灣李駐南端之湖岸羅居中嚴備槍彈以戒其兇極力勸諭以平其氣詎該處匪民以拆毁敎堂爲要挾强硬不服胆敢聚衆鼓噪架砲持槍准備與官軍抵抗該隊官當即電禀督憲請示辦法十八日奉到院電倘敢與軍隊抵抗定必格殺勿論奉諭後遂將各隊伍展開圍住上垸之人民不准其挖堤放水十九日該匪民自恃人衆一面乘船持鋤向湖中挖堤一面各持槍礮向軍營轟盤官軍見其來勢不善開槍抵禦共發有餘彈約鬥四小時之久將上垸匪民擊傷七名槍斃五名始喪胆退避不敢復萌故智矣現黎宋卿協戎已親抵昌家灣拿解匪首勒繳鎗礮並解散脅從莘帥又飭江漢關特委潘大令彥前往與天主堂商議移建敎堂以奪其恃而淸其源此蘆林湖勦匪之始末也兹聞潘大令已公畢回漢在關道處禀覆一切 
[粤垣又傳革黨起事矣廣東]  
　　數日前粤省盛傳革黨又在雷高各屬起事並有私運軍火情事督憲袁制軍卽電飭所屬嚴密偵緝隨據高雷各防營統帶等先後報稱地方均甚安靖未有此項謡言惟匪徒濳於僻處誘人拜會希圖伺刧則事或難免然從未聞得革命名目省中旣有謡傳恐非盡屬無因現已會同王道督飭各文武及防營管帶等整頓營隊密購偵探隨時隨地偵查搜拿以保治安而遏亂萌 
西報譯要 
[紀山東亂事近狀]  
　　字林報載初四日濟南訪函云萊陽及海陽兩處亂事仍未平靜初二日此間有華兵一千五百名開往該處濰縣亦已派兵五百名大約　須續派或謂亂事之起實因本年春季天降大霜麥苗盡枯農民無力繳捐而地方官堅須照常徴收以致激變民衆誓欲去此汚吏故有逃至濟南禀愬撫台者或謂民人因與當地某富人爲難地方官從中干涉致肇此禍初七日靑島訪函云亂區消息目下仍無所聞該處全境均爲官兵圍困禁止交通因之郵差不能來往然亂匪聚黨甚衆可以想見聞其領袖係滿洲之著匪惟此種消息均非確實官軍之抵此者共有二千四百名據華人傳稱有營兵數名逃往民間避匿至外間盛傳德國已派兵前往亂區大約因駐兵租借地邊界致有此誤會魯撫孫中丞於今日出省來此聞萊陽附近確有戰事 
[藏員背華之實證]  
　　文滙報載初十日倫敦電云據藏務藍皮書中載稱西藏番官一再懇請英政府派員調查中國干涉西藏行政情形並請照尼泊爾與印度聨盟前例准其聨盟 
分類新聞政界 
 
 

Page 11

 
 
[杭垣平糶近聞杭州]  
　　杭嘉湖各屬米糧缺乏市價飛漲又値靑黃不接之時大吏關心民瘼奏請截漕分撥各屬一面赶碾倉榖籌辦平糶城廂江墅共設六局官紳分任其事原定售價每擔六元八角其米雖糙尚能下咽本月初六日開辦官米添設中陽宮皮市兩局名爲折漕僞稱暹羅白米實則在蘇屬同里木瀆等處採購而來名爲爛糊糙梗計共二萬石定價每擔六元四角詎次貧各户貪圖廉價購　炊爨昧酸氣惡萬難下咽致數日間買者絶跡存局之米霉變朽爛穢氣薰蒸勢將不可收拾承辦紳董當時要求升斗嘵嘵爭執居然如願以償現在無法抵制祇得賤價招徠减售每擔六元一般奸儈囤户聞官米放盤紛紛跌價初二日湖墅大盤每擔驟减五六角碓坊賤四角城内米舖僅减二角洎初五日湖墅壩白尖米大盤僅四元九角城廂行店各減四角致平米愈無顧問計城内六廠每廠每日祇售出三四擔或五六擔不等而米身優劣且不及商貨遠甚 
[鄂垣平糶近况武昌]  
　　鄂督瑞制軍近以武漢開辦平糶係爲救濟貧民深恐各糶廠員紳辦理章率特密派轅下各科參事委員便服至各廠密查一切情形並令至茶市博採輿論聞某日有一操京音之人在大東門外執一老叟詳訽糶廠升斗是否較米店爲大價目是否平允調查貧户有無遺漏識者謂此人必制軍派查之員現在籌振局爲開辦平糶專購安南米十八萬石以武漢三鎭貧民户口統計自五月十一日起至六月底上僅需米九萬餘石尚餘米八萬餘石或照本轉售各米商或存儲於積榖倉現尚未定又定章購米執照每月應換一次本月初一因照未印齊故延至初四日始由各區紳董帶同淸册挨户換給其糶照前因事遺失者並准補領如因前次查户遺漏而實係貧户者現亦准具保補發執照以免向隅 
[警務所總務科長交替原因武昌]  
　　鄂省巡警公所總務科長瞿太守世玖係前藩瞿賡甫方伯之第八子藉先人之餘蔭舉止闊綽於嫖界素有十大王第八之雅號近因新任警道全觀察擬淘汰科員遇事不與會商瞿恐將及於已特運動卸署警道新委商塲局總辦黃觀察祖徽詳委其爲該局提調一面上禀辭總務科長之差聞所遺全觀察擬委前江蘇警務公所總務科長陸榮寳接辦蓋陸係瑞督特調來鄂差遣之員須畀以相當位置也 
[湘中大吏流通榖米之政見長沙]  
　　湘省各屬近因米荒凡榖米出境大半爲鄉民私自阻遏其因此涉訟者時有所聞日昨藩司譚方伯批職員俞漢卿禀云榖米原應流能豈可留難阻滯該職等在瀏陽冲和圑價買榖七百餘石米五百餘石亟應裝運省河以濟民食該圑人民何得妄事攔擱實屬無理取閙仰瀏陽縣即飭儘數放行母任延滯又善後局批茶陵州敎職劉棟煥禀云禀悉龍天錫赴茶攸等處採辦榖米已奉撫部院發給護照飭地方官沿途保護仰該紳等剴切開導居民勿令阻遏生事是爲切要 
[札飭新設各地方官調查户口吉林]  
　　民政司札飭琿春東寗虎林三廰綏遠一州舒蘭額穆和龍汪淸饒河富錦穆稜阿城雙陽德東樺川十一縣略謂該地方現已設治經是百端均以調查户口爲入手辦法本年雖爲調查人口總數之期而正附各户數目仍應責成該口一併查明先行塡表呈報以淸眉目而荷部章 
軍界 
[駐鎭協統之更代鎭江]  
　　駐鎭南洋陸軍第十八協陳德山協統現奉江督亂飭另候差遣遺差遴委社淮川君接任杜君隨於初八日由省抵鎭擇初九日蒞　視事 
[請准新軍購用新式軍械廣東]  
　　袁督日前咨商陸軍度支兩部以粤東濱海伏莾本多會黨又不時蠢動所用軍火亦復精利無前若竟無利器以制敵實不足以建成而銷萌且粤爲歐美東來孔道外人至此往往參觀軍隊今新軍赶緊加急籌編擬懇隨時考察外洋最新器械准予仿照各省購辦成案採購並飭局設法仿造以儲軍實而重武備 
[督練公所攺照新定名目廣東]  
　　督練公所因現在重改新章昨特將所内各員按照新定名目概行另加札委以符名實略謂案照本公所詳請改訂章程將各科提調改爲科長各科委員改爲一二三等科員經奉督憲批准章程咨部核飭遵照在案現槪自六月初一日起按照新章實行所有所内各員應即分别改委以符名實薪水照章支給除申報並札行外合行札飭即便遵照 
學務 
[視學員不甘交替之風潮鎭江]  
　　丹徒縣視學員趙宗汴作弊多端不孚衆望經敎育會全體會員攻訐辭退隨公舉道均宜以繼其任詎有趙之私人劉源芳等爲趙所運動揑詞朦控學憲經樊文宗札發到勸學所其禀詞中均係荒誕不經之語刻經各會員抄閱原禀大動公憤擬即日開特别大會公議駁詰之禀並調查劉等劣跡列入禀詞以爲証佐定於初十日午後先在養正學堂開預備會一次商議一切云 
[學生競爭分數之怪現象杭州]  
　　浙江高等學堂此次豫科畢業業經學司袁文宗親提覆試揭曉後被抑各生羣情大嘩咸謂監學張景星徇私舞弊濫扣品行分數以致黜陟顚倒當卽公舉代表李如崧晋謁監督詰問理由謂學生品行端否當以嫖賭烟酒爲衡如學生有旅省五載從未一涉拱埠賭具更未謀面烟酒尤所反對反不如某先生與某校書魚雁往還風流自賞然則學生之被黜或者别有機關一生如此他人可知學生等名譽攸關務求監督明白宣布俾知獲咎之原因孫監督無詞以對囁嚅唯唯一面密商監學設法調停即於揭曉之第三日在堂設筵（按該校舊你凡學生畢業出榜後必在本堂盛筵欵待以作留别記念全省學校均無此例足爲該堂之特色）是日監督注意調停親臨勸爵並挨席豁拳以表敬意張監學自知得罪學生殷勤酬酢藉蓋前愆學生知張不善飲故求拇戰每桌十拳至杯盤狼藉酩酊大醉而散 
[雲間師範學堂畢業請奬松江]  
　　蘇省官立雲間師範學堂自光緒三十三年正月招生開校起至三十四年下學期止二年期滿舉行畢業考試經松江府知府戚揚造具表册詳司遴員前往會同考試嚴核分數計取列最優等優等共八名分别等第給發文憑除原列優等之徐元俊張圮書二名因短少一學期考試又考列中等七名下等最下等八名均母庸給奬外其考列最優等之沈錫章一名考列優等之黃尚英等五名現由蘇學司詳請撫院照章分别給奬以昭激勸蘇撫程中丞除將履 
 
 

Page 12

 
 
歷分數表册咨送學部核明給奬外會同江督具奏奉硃批學部議奏 
[籌議私塾改良之苦心蕪湖]  
　　蕪埠經孝廉日前提議私塾改良辦法擬首先責任塾師次責任學生之父兄凡入私塾肄業須在改良會報名以便調查課程如私塾收徒在三十人以上者敎授合法每學期受勸學員之檢查倘能合格即認爲初等小學並籌百金以資淸貼 
實業 
[咨請公舉協贊會代表安慶]  
　　皖撫准南洋大臣電咨勸業會業已開幕現擬辦一協贊會以爲胳處人員集會機關乞飭先舉代表來寗會商辦理等因朱中丞准電後即照會協贊會方總理並札勸業道遵照辦理 
[莊客捲逃巨欵揚州]  
　　揚城乾順裕莊楊伯仁原籍湖南始爲大亨貞鹽號莊客繼與郡城各票號聨絡　領劉姓資本開順裕莊近楊忽向各股東告假回鄉而經手銀欵一槪不理各莊均向乾順裕索償劉某始知爲楊所愚因至其家搜索詎已捲逃一空惟餘精重什物計捲逃各欵共十三萬有餘各莊現以乾順裕及大亭貞不肯承認勢將涉訟公庭未卜能弋獲否也 
[電飭鹽商勿信謡傳揚州]  
　　兩淮運司增都轉札飭通海泰三分司云頃奉督辦大臣電開聞外間謡傳有淮鹽改行官運之說商情惶恐仰速飭轉諭照常安業勿惑浮言爲要希即通飭各塲一體遵照 
雜記 
[鄂督擬用機械面試烟員武昌]  
　　湖北黃州府通判李倅華傑日前卸篆來省與蒲圻縣敎諭王家鳳同班晋謁瑞督該兩員均素有嗜好烟容甚深瑞制軍見之即斥曰爾輩烟容滿面曾否赴禁烟公所投騐李倅等堅旨素無嗜好嘵嘵爭辯制軍即命巡捕取一騐病機械至欲當面查騐李倅等恐藥水一入腹内無可掩飾乃託詞體弱不能受此暴烈之性央求願入禁烟公所查騐當蒙制軍許可限十日戒斷赴所請騐如逾限未能戒淨卽照新例參辦聞王敎諭此次來省本大有運動現在勒限戒烟其缺已委蒲圻縣馬進修代理矣縣官代理敎官亦創見也 
[孝廉方正竟有文理不通者武昌]  
　　湖北各屬本年保送孝廉方正已達千人故署藩高方伯對于此事大不謂然凡於例稍有不合者均將全案駁回然騐看時尚有七百五十餘人之多昨高方伯復查得黃岡府縣兩學所選尤爲冒濫上年曾經全數駁回飭令黃岡縣查明删減復舉在案兹投省騐看者仍有三十餘人爰將其中文理不通之輩删汰十一名不准保送聞其餘各州縣所保送者亦須嚴加淘汰刻正吹毛求疵搜尋批駁之資料 
[宣城南陵大水爲災安慶]  
　　宣城南陵兩縣於五月初中兩旬始則陰雨連綿繼且大雨傾盆山洪驟發水勢洶湧一時宣洩不及致將該縣等圩堤冲潰共淹没四十餘萬畝一片汪洋悉成澤國災民徧野匪徒乘機煽動情形極爲危迫若不設法撫慰一旦有警爲患不堪設想頃經該兩縣自治公所據情函電馳告諮議局轉呈皖撫於備購米榖項下提撥巨欵派員分往　放急賑一面轉飭地方官妥爲彈壓撫慰以救民命 
[泗州大風雹紀聞安慶]  
　　泗州境小淮二堡于前月間因盱眙龍陣地方狂風大雨異常寒冷沙石蔽目樹木爲拔繼則驟下碗碟大之氷雹積地五六寸許麥苗受傷甚重約計有五六里之廣頃由各堡報告災情經該州親詣往勘分别撫慰災民一面並派委虹鄉訓導調查災情分放急賑以免流離失所 
[常德災民慘狀湖南]  
　　常德連年水災今年又兩次大水所有幾民就食於德山書院者甚衆該處擁擠不堪幾於無可揷足且辦理亦未盡善無論男女强壯者尚可隨時得食老弱者則退不敢前甚至終日求一粒而不可得城中幾黎仍到處皆有日就城隍廟及考棚等處發給稀粥被水各區亦已散放急賑一次壯丁每名錢三百米三升幼稚咸半郡紳除李蔣二姓倡捐鉅欵助振外其駐常之大淸銀行及各慈善家捐助急賑者亦頗不少無如災區太廣災民太多又値頻年幾饉籌振之法難於尋常百倍云 
淸談 
[財力競爭之結果]  
　　一粤鹽也。督臣主新商部委主舊商。結果執勝曰舊商爲勝。以舊商深明於今日勢力之中心點。能輦金以運動部臣而。不僅沾沾一督臣已也。 
　　不觀浙鹽乎。甲商等力謀加價以便私圖非一日矣。顧昔日運動不得其道。雖各項報效外尚聲稱以數十萬。報交　工而。卒被部駁。事不果行。今僅僅以三十萬金。歆動澤尚。奉鹽政大臣。一旦認可。江　大吏。再三力爭而不效。江蘇士民。百計呼籲。而事亦不效。 
說者曰。財力之競爭。洵可畏哉。然亦視乎其用之者何如耳。用之不得其道。雖數千百萬樂輸巨資。無當也。 
　　今日者。粤尘之商人。洵得計矣。雖然其如小民何哉。然而商人不問也。鹽政大臣不顧也。不深維其致困之由。而兢兢以鹽斤加價爲鹽政處整頓鹽務一大前提。粤東浙西。不遠萬里。皇皇　如出一轍。 
[鄂浙平糶之比較]  
　　鄂垣平糶。杭垣亦平糶。平糶同而平糶之輿論偏若不同。此何以故。 
　　曰一則委員密查。博訪民隠。制軍皇皇。如恐不及。故辦。理賑務。并并有條。一則委員得大利。紳董挖小錢。撫軍於此。淡然漠然。故辦理賑務。米至不能下咽。 
　　記者曰。吾於此見大吏盡一分心。小民自得。一分之益。顧獨不解今日之身居民上。而殘民以　者。果何以偏趾相錯。踵相接也。 
探險錄 
[西部蒙古游歷談（卅六）]  
　　二商場科布多商塲距城半里。在布彥圖河東一俄里半之處。　彥圖河河寛不廣。水淺河床石塊累累。毫無灌溉之便。純係淡水。不含鹽質。 
　　商塲地域廣闊有大街三道。第一街南北　通。第二街與第一街並行。第三街横斷第一街爲十字形。街上間有廻。避魔鬼之石牌簽出（泰山石敢當）字樣。甚奇觀也。商場商捕以第三街成爲繁盛。第二街　情肅瑟。多係富豪家邸宅公館。房屋。均是磚石。規模甚闊。第一街路寛一百零五尺。兩側。種曰要樹。景色蒼潤。蒙古城市中罕有之樂境也。查科布多城市。爲甚淸潔。在蒙古各城。無與匹者。游歷人均嘖嘖稱之非。余溢美也。商場中另設巡　與淸道夫。保維衛生。且　緝盜　。並有裁判權。兼管商場夜盡事宜。 
　　華商店舖。以第二街爲最多。科布多華商。不做零賣。以躉賣爲主業。天盛魁天義德元盛義德和敦等商號最爲繁榮。此等商賈。均係山西直隸兩省商人。爲蒙古貿易機關。各家每年辦貨出入各欵。自五十萬兩至一百二三十萬兩不等。所訂購者　牧　　皮口　鑛產等。其出售之物則洋廣　貨茶葉　　爲多。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[陜甘總督長庚奏籌備憲政分别已辦接辦情形摺]  
　　奏爲籌備甘肅第二年兩届憲政事宜分别前任已辦曁微臣接辦情形據實一併臚陳仰祈聖鑒事竊照逐年籌備事宜並分届奏報期限業經憲政編查館欽遵懿旨奏定考核章程限每年二月内及八月内各具奏咨報一次行令遵照在案臣上年蒙恩調補時在伊犁即承准軍機處稱乙年内應行預備之各項立憲事宜赴任後卽將應辦各事次第舉辦遵旨電達等因當以抵蘭道途遼遠尚需時日卽電囑護督臣毛慶蕃趕爲籌辦迨臣抵任淸釐一切始知第二年内應行籌備各事尚多未能舉辦當於臣署設立憲政督催處遴委專員分科催辦查第二年第一届甘省籌備事宜先經已革前護督臣布政使毛慶蕃具奏在案嗣於十二月十四日承准軍機大臣字寄奉上諭著交長庚覆核具奏等因欽此臣遵即稽核卷宗考證事實除諮議局選舉外餘無成績可定蓋因甘省連年旱歉查災放賑听夕鮮暇亦屬情有可原惟限期已逾臣係十月初八日接印任事扣至年氏未滿三月以數月赶辦兩年未辦之事急遽補救實屬竭蹶不遑兹惟有將第二年兩届籌備事且分别前任所辦曁臣接辦實在情形敬爲我皇上一併陳之查等備憲政事宜淸單内開第二年督撫所應辦者共八項一曰諮議局選舉此項選舉前督臣升允自奉文後即將諮議局籌辦處於光緒三十四年十一月二十日設立派藩學臬三司及蘭州道爲總辦一面擇地鳩工修建廰舍並派司選員分赴各屬帮同辦理初選複選事務嗣據司選員會同各屬册報合選舉資格者共九千二百四十九名正分配間適値交卸經毛慶蕃接續辦理照章以本省議員額數分配計二百一十五名應選議員一名凡八府六直隸州共選定議員四十三名至駐防專額議員經升允先已與寗夏將軍凉州副都統商定寗夏二名凉莊一名其初選複選附於寗夏凉州武威等府縣一律舉行於上年八月催集來省迨九月初一日開會之期由前護督臣毛慶蕃率同司道等蒞局親爲監督並就甘省應興應革如禁種罌粟講求種樹等事先令分條詳議一時到會各員尚皆恪循秩序依條議覆各守本分亦無囂張習氣該局議長照章投票選定在籍翰林院檢討張林焱副議長二員選定徽縣敎諭郭銳嘉丁憂陜西試用直隸州州判王黼堂嗣王黼堂辭退另選拔貢生何念忠接充並選定常駐議員九員應需旅費公費及書記等薪金即飭統捐局撥給作正開銷建築工程早已完竣當於諮議局成立後隨將諮議局籌辦處照章裁撤此升允毛慶蕃任内業已籌備者也一日舉行資政院議員選舉查資政院奏定選舉章程歸外省選舉者一爲諮議局互選議員甘省定額三名經臣於十月二十一日親詣諮議局監視投票互選先將得票多數之當選人加倍選出隨又於前列當選人内覆加選定選得臯蘭縣翰林院編修劉爾炘靜寗州進士前四川即用知縣降選敎授王曜南伏羗縣舉人改指四川直隸州州同楊錫田因劉爾炘辭退按互選名册列於劉爾炘之後者何念忠一員業經充補諮議局副議長應再挨次以丁憂秦州舉人陜西直隸州州同羅其光遞充已給執照於本年二月初四日咨送赴京又漢世爵選舉甘省僅有伯爵趙良棟之九世孫趙承銘於光緒五年承襲現任處州鎭總兵並無停止差俸及他項事故子爵王進寳之十世孫王同履於襲爵後現已身故尚未承襲有人均經電覆陸軍部在案又應保送碩學通儒議員查此項議員資格較高蒐訪不易惟有在籍翰林院編修。劉爾炘品端學富所著各書有裨政治學術核與奏定章程相符但該紳係奏留辦理學務之員現當興學育才之際正賴該紳於講授功課時敎以尊君孝親之義植身立品之方以正人心而端士習據提學使以學務重要詳請留甘已於本年三月初三日咨覆學部在案至納稅多額議員一項甘省各屬申送計合格者共二十名由藩司會同商務總會投票互選選定狄道州拔貢生宋振聲伏羗縣優廪生王念諴均堪以作爲當選人已於本年三月二十二日咨送資政院恭候欽選此臣到任後遵章籌備者也（未完） 
本埠新聞 
[商會總協理致江督電（請購沙濾水機器）]  
　　南京督憲鈞鑒滬上中西商人傳說會塲内外飲水不潔有碍衛生時届溽署恐釀疹疫查三牌樓商家有沙濾水機器一座出水淸潔每擔售銅元三四枚上等商店尚可購飲中等以下已苦無力惟該商購運此機費銀三千餘兩志在營業未便强令送飲夙仰憲台愛民如子飢渴關懐伏求諭飭事務所速籌銀三千兩將此機購回以供汲取俾會塲内外飲和食德咸沐仁恩無任叩禱滬商會職道晋鑣知府廷松叩齊 
[梟匪搶刧鹽捕營續誌]  
　　近有大帮梟匪自初四晚搶刧漕涇鎭鹽捕營軍械後仍在江浙交界平湖新塲金絲娘橋徐公亭及閔行漕涇各鎭明目張膽糾衆聚賭松江府戚太守聞之立卽會同浙省嘉興府英太守分投勦辦業已電禀江督曁蘇浙兩撫請爲核示一面由戚太守調齊緝私鹽捕飛划各營管帶速即拔隊至梟匪衆集之所嚴行查緝其駐防吳淞口之飛划前營亦已於前晚拔隊起行隨同戚太守至漕涇各處塡駐聽候上台核示並諭知本縣田大令飭差嚴查母許梟匪攔入如有機密信息隨時電禀以期迅速田大令遵卽派出通班差役速赴西南鄉閔行一帶訪緝昨晨已紛紛起程下鄉矣 
前晚本縣田大公提訊搶刦奉賢某銀樓之盜犯據殷正才供小的等均安徽人向來販賣私鹽此次糾同九人擬往奉賢販私奈因緝私營兵查緝甚嚴無處可買因此起意行刧約於本月初七日到奉賢縣城内三官堂某銀樓行刧當塲分得銀飾其餘五人均已逃散求宥訊之左春林王兆岡張瑞才等供詞相同大令詰問何人爲首殷等供有王麻子爲首小的等聽從王麻子於初四日同至漕涇鎭搶奪鹽捕營洋槍三十餘桿子藥三箱並至一號六號砲艇搶刧當時與營兵對敵打死多少均不知悉大令謂爾等如能將王麻子設法拘獲本縣可保爾等功名殷正才回稱王係彼黨巨魁聲勢浩大萬難効力大令諭飭釘鐐收所候示昨日乂 
 
 

Page 19

 
 
由滬軍營拘獲盜黨張某一名解至縣署收押候訊 
又一訪員報告云松屬華亭轄境漕涇鎭駐防水師鹽捕前營被梟黨倡言爲余孟廷復仇拒傷該隊詹管帶及丁勇一事係由向在浦東張港栅梟魁江北麻皮王某爲首率駕槍船三號及黨羽百餘人白日駛往擄刦槍械三十餘支及一號六號八號槍船三艘並擄勇丁數名復至陸營巡防營順便刧得槍械而逸初七夜王又駕船率黨駛至奉賢縣境南橋地方搶刧典當携贓逃逸後由浦東防營王哨弁緝獲殷正才王紹江沈瑞才左春林等四人解請上海縣田大令於前晚升訊殷供安徽人在鹽捕前營當勇於初四晨被梟擄去餘不知情詰之王紹江先供在丹陽與老三等十人至某銀樓掘洞三人入内得贓來申大令一再駁詰始認與沈瑞才左春林於初七夜同往南橋刧得贓物在浦東火油池地方被獲事由王麻皮起意殷亦同往復詰殷正才供認隨刧不諱大令以時將黎明判分别釘鐐收禁候今日再訊 
[調停紗業爭奪認捐之批詞]  
　　淞滬釐捐總局批紗業裕豐泰等禀云查認捐以同業爲主同業以多數殷實爲主其經理之人則尤以同業信服爲主此案先據晋益等號禀揭董杰辦捐舞弊並稱上年續認四家今已或退或歇是舊商已失根據而禀認之新商先係八家嗣復有三十一家公禀以爲必係全體公認乃忽有十一家之禀又有四十四家之禀攻訐孫楚卿挾嫌勾串其間更有先爲新商具禀者如朱義成三家忽求摘退帮助舊商先爲舊商具禀者如新昌公二家忽求摘退帮助新商種種離奇紛亂莫可究詰殊屬不成事體查認捐總公所之設原爲聨絡商情早應邀集紗業取决公議乃彼此搶奪循環不已兩面禀件多由該公所轉呈試問作何依據總閱先後禀詞各黨其黨互相抵制咸存私心一無公理本局早已燭照惟合南北二市紗業究竟著名殷實者共有若干家自應以著名殷實之家爲主體即將此項捐欵歸其承認並分攤之於各同業以杜爭端其經理之人由同業秉公舉選務擇切實可靠之人不得稍有瞻徇至所舉周董爲商會領袖必係衆望所歸紗業均能悅服自可定議仰貨捐局迅速遵照將南北市殷實紗業切實調查傳集各商秉公議定禀候核辦母再遲延並候撫憲批示此批 
[南市又出命案]  
　　大南門外剪刀橋附近翠薇菴旁叢草内近由鄉民見有男屍一具臭腐不堪立即報知十二圖地保前往查看該屍係用棉絮包裹外遮蘆蓆遂卽報明上海縣田大令昨晨派委捕廰趙少尉蒞塲騐明該屍頸項足間均繫蔴繩委係勒斃後抛棄旋因查無屍屬諭飭地保報堂收殮厝壇召認並以該地保遇有命案疏忽不報從嚴申斥一面禀縣緝兇究辦 
[刃斃猶太妓女]  
　　虹口斐倫路三十二號猶太妓院内前晚被人刃斃妓女一名周身血汚腸胃流出昨報捕房將屍車入騐屍所候俄領事西醫生騐明再核嗣由捕房緝獲形跡可疑之俄人二名收押候查並將侍者陳洪全戚阿康解至公共公堂請爲訊究寳讞員商之德副領事師君判一併押候查明於下禮拜六訊核 
[中國運動大會之先聲]  
　　中國靑年會擬邀集海内同志于本年九月間開中國第一次運動大會於南京兹將通告書錄下世界日趨於競爭而國民苟安於文弱其不爲天演所淘汰者幾希近年以來吾國始知講求體育尚未能幾於上進按泰西各國每四年必舉行萬國運動大會各國均派代表預賽惟中國未與其列可恥孰甚試問中國何時能派代表赴萬國運動大會何時能於萬國運動大會時獨得錦標又何時能使萬國運動大會舉行於中士兹値南洋賽會之時機爰邀集全國體育家訂期九月十五日齊集金陵開第一次中國運動大會計分五部一爲中國北方二爲漢口武昌等處三爲南京蘇州等處四爲上海五爲中國南方藉以提倡體育振刷尚武精神以與世界競爭優勝各部各有董其事者惟總主任爲敝會體育總敎員晏君秩序如下（一）高等學堂比賽運動（二）高中兩等學堂比賽運動（三）比賽藍球（四）比賽杖球備有奬物頒賞得勝隊及前三名諸君藉資鼓勵尚望吾國靑年留心體育者協力贊襄成此創舉則中國前途之幸福定無限量矣 
[吊驗賣身文契]  
　　湖南人陳鏡明同妻某氏前日挈領女孩陳翠蘭大妹子又有彭顯榮挈領女孩銀珍等同乘德興輪船來滬轉往粤省該輪買辦以其形跡可疑密告碼頭包探李文祥乘其起岸時一併扣住送至工程局由陳裁判研訊陳供向在粤省製造局充當司事翠蘭由兄嫂託買爲婢大妹子由弟媳託買爲婢詰之翠蘭供年十三歲姓張父名友松因貧於前年賣於陳處大妹子供年十一歲彭供銀珍係友人賈玉成託買爲婢是以同回廣東銀珍供年十歲裁判員以信函中稱由陳仲英託帶女名寳蘭今則姓名不符顯有不實判一併交保著將原賣契據檢呈再訊三女暫留 
[瞿木香亦思染指]  
　　閘北巡警總局批商人黃金成禀云該商承辦淸潔欠捐甚多迭據禀稱因被鄉民積欠無力承包情願求退當經本局諭飭陳賢慶接辦近日訪聞有地棍瞿木香串通該商之子允爲代繳欠項將此項淸潔事宜歸由瞿木香承辦故復揑詞妄控該商詭譎情形早經查訪屬實無從隠諱至鄉民欠欵各有經手斷無令陳賢慶承認之理仰該商將欠繳捐項尅日如數淸繳倘再延宕不淸或敢從中阻撓致生枝節定即一併提究著即凛遵 
城内 
[縣令赴甯]  
　　本縣田大令昨晚火車赴寗謁見江督面禀要公 
[移提盜匪]  
　盜匪徐林福（卽台州老謝）○阿大張徐氏徐友根沈阿龍陶阿毛徐德順等由　收押在案前日常熟縣孫大令備文到縣請將徐等七人一併移解歸案訊辦田大令准如所請卽於昨日諭飭捕頭派夥押解起程其盜婦張徐氏仍收女所候核 
[傷斃胎兒]  
　　李志明昨至縣署禀稱本月初六月妻子張毛氏向住居西門外楊薇橋之吳濱子索討欠洋吳非但不還反將張氏毆打傷及胎兒於初八日產下卽死現將孩屍放在吳家今有宋淸子孫鳳舞汪孝貞杜明山等出爲理勸小的因張氏受傷臥牀恐有不測未允了結田大令准卽派差傳同地保到場與原勸之宋淸子等理勸著將孩屍收殮禀復候奪 
[情尚可原]  
　　一路巡局函送挑送小錢之吳玉成到縣經田大令提訊吳供小的家中祇有一母專靠小的在碼頭扛挑度日此次有不識姓名之某甲雇令挑送不知包内所藏何物但小的之母前在紳董王鴻伯家爲傭今求王紳到案作保求恩鑒宥大令准之 
[道批照錄]  
　　葉昌業禀批該職被英商在廨禀追借欠不還一案前據該縣准移請示 
 
 

Page 20

 
 
到道卽經批飭俟縣案理結再行送廨在案現據將英商控案情形具略詳陳前來應由縣先予抄送公廨以備查核仍勒限將大淸銀行等欠欵趕緊理結送廨秉公訊斷可也仰上海縣　照辦理節略抄發 
南市 
[藉端行騙]  
　　紹興人徐三多來滬謀就住居小東門外泰源客棧内嗣被同寓之林榮生以薦充寗省鐵路司事爲由騙去洋三十二元及衣料行李等特忍圖逃逸昨日扭控工程局經湯裁判訊供不諱惟稱僅借洋十四元判林交保限五天交還十四元並着照所呈失單將騙物一併交案如違嚴辦 
[叔姪興訟]  
　　西門外鄉人張福壽在工程局控告伊姪張阿四盜賣祖遺基地六分六厘四毫得價洋二百九十元昨經陳裁判傳訊阿四供該地非叔父之產求恩明鑒判交十三圖地保帶出查明理勸 
[遷移屍棺]  
　　荷花池畔淸靜尼菴後埭空屋内有人寄厝屍棺兹經郁紳查知恐礙　生函致總工程局諭令遷去並由該菴尼具禀到悞昨奉批示云查該菴存柩七具確係無主已將助欵函送同仁輔元堂請爲遷移埋葬矣 
閘北 
[拐匪病愈]  
　　陸少蘭控萬通雜貨店主趙槐卿姦拐伊妻陸解氏並被捲失衣飾經四路一區黃正巡官訊明屬實押候核辦嗣因趙在押患病奉諭暫交妥保出外醫治兹趙已病痊昨由巡官飭令地保傳諭保人將趙交案聽候懲辦 
[笞責淫棍]  
　　江北人王文炳與陳正記之妻徐氏偕逃被夫弟陳家金扭控四路分局昨經黃正巡官覆訊屬實判王責三百板還押候辦氏交陳先行具領送回原藉 
[控追房租]  
　　經租人陳裕春控泰昌火油店主徐富林積欠房租昨經四路一區黃正巡官傳案訊實判徐先繳一個月祖金其餘交保分期拔付 
[各執一詞]  
　　漆匠作頭倪金林欠畢阿興工洋念餘元不還由畢控奉四路分局黃正巡官傳案　訊兩造供詞各執判令出外算淸帳目再行核斷 
英租界 
[匪徒就]  
　　匪徒王三大童順生專事紏黨持刀在英美租界内截刦行人財物前日被匯四捕房包探楊掌生將該兩匪拿獲昨晨傳同被刦衣服銀表之沈心甫等送廨訊究兩匪均供認不諱判將起案衣服先給失主領回兩匪還押候下禮拜六解案核辦 
[跳出火坑]  
　　濟良所昨解不愿爲娼之妓女王蘭寳到廨請訊據供年十七歲常州人被匪拐至上海押於鴇婦陳蔣氏妓院内爲娼已有年餘因不堪其苦是以逃入濟良所求恩援救訊之陳鴇供女由其母與王桂生領來曾出洋一百五十元求鑒判陳鴇交保 
開　王妓發濟良所留養 
[查獲逃婦]  
　　許鹤汀控張李氏拐匿併妻許張氏由廨判將李氏收押候查在案昨晨由探將許妻查獲解廨請究判氏押候下禮拜一訊核 
[妓女難靠]  
　　後馬路裕和盛號客粤人周仰高控妾沈小寳捲逃等情昨由捕房解廨訊究局供沈小寳前在西安坊爲妓商人出洋一千元娶之爲妾賃居寗波路九號屋内詎被捲取珠飾各物匿居梅芳里四十二號屋内今旣報捕　案請爲究辦訊之沈小寳供稱住居梅芳里母家並未嫁周爲妾實被揑誣德襄讞商之德祜副頭事判沈小寳交保候下禮拜六再訊 
[粤女擇配]  
　　粤女王曾友年二十歲前因迷路由捕送廨留候認領在案兹因爲日已久無人投領昨由官媒解案請示判發棲流所擇配 
[疑竊無憑]  
　　福州路總巡捕房捕頭來母瑞朱竊洋九十七元疑係九百四十三號華捕所竊將該捕解送公堂判候查核在案昨由捕房將該捕與保人徐順興併解公堂復訊仍無証據判將案註銷 
[存洋作保]  
　　新閘捕房二百五十號印捕控宋文利徐長生薛雲生等八人行兇一案昨經公堂復訊判徐等帶回捕房准各存洋五元保出候訊 
[騙子還押]  
　　羅福祥控棋盤街任祥茂木器店主任仲蘭藉案騙洋一案昨經公堂復訊被告律師到堂辯護判任還押候下禮拜六訊核 
[累及保人]  
　　華洋各商環控周榮熙欠銀案内之徐桂堂由廨訊判交保在案昨傳復訊因徐避不到案判將徐之保人榮金高交保限十天將徐交案 
[串通圖詐]  
　　吳小生王時其串同婦人吳陳氏向趙子仁圖詐被控昨日由探將各人查隠解至公堂訊明判吳王各押兩禮拜陳氏著家屬覔保領回 
[仍不爽快]  
　　顧阿時顯阿生均住靜案寺附近前日因天氣炎熱將長凳放於路上同坐納凉靜安寺捕房六號三道頭西捕與二百十四號印捕以兩顧違章礙路一併傳至公堂請究捕房代表侃克律師上堂聲稱兩顧將長凳放於馬路有違定意應請訊罰兩顧亦延律師到堂辯稱被告在門前納凉並不礙路該捕等不應無故毆人且有見證到堂質證判均交保候下禮拜六查明再訊 
[追還宕帳]  
　　北洪泰紙店經理唐斯盛控張松濤私宕帳銀二千三百餘兩一案前晚由廨復訊孫襄讞以原告已將帳目算明判張先繳銀八百兩交保餘分三節拔付 
[勿自放棄]  
　　潘其恕控邱通發抵單不贖前晚由廨傳到原中王　堂質訊判邱限一月理處如違卽將契據併交原告管業 
[補傳人証]  
　　陳柏靑控顧占元不理往來銀三千兩前晚由廨提訊顧供前項銀票係邵　生所調與我不涉判顧交保候補傳人証再訊 
[幸無字據]  
　　顧桂生控蔡詠濤欠洋一案前晚由廨傳同見証　愼堂質訊讞員以並無字據未便究追判將案註銷 
美租界 
[孩屍免驗]  
　　吳林氏之八歲女孩落河身死投縣請驗已紀昨報兹悉後由屍母投報捕房求免報縣遂即棺殮 
[欠租封屋]  
　　元芳路七百九十七號住户潘老利積欠房租念餘元被房東控　公堂昨飭廨差協同中西探前往封門 
[錢債紏葛]  
　　楊友隆楊張氏楊孔氏等昨因錢債紏葛在途扭毆被捕房一併拘入捕房捕頭命赴公堂禀控 
[西人無理]  
　　南潯路二千零五十七號烟紙店被對門念七號西酒店内之西人無端擊碎玻璃窻由該店報知捕房飭探將該西人拘入押候查辦 
[失竊報捕]  
　　天滬路二百七十二號粤人楊　子昨到捕房報告失竊鈔票五百元金鐲一對捕頭允爲查緝 
法租界 
[自行印刷]  
　　工部局曁各捕房向來所用之各項印刷品均由印字館承辦近因刋印各件較前繁多　由他人經辦諸多窒礙爰由局董諭將工部局樓下堆儲各物之棧房搬移一空改置印刷機器數架以便自辦所有機軸排字工人及各工匠等均已定妥不日印可開印 
[取締小販]  
　　捕房以近來掮挑負販如餛飩担皮匠担等類日見其多而照章納捐者寥寥無幾爰派一百八十一號七十二號一級金綫兩華捕隨時查察如有未領捐照者即行拘罰 
[抄獲單刀]  
　　後新街三號門牌所擺之舊 
貨攤係南京人某甲所設近因收買賊贓由英界包探將賊帶往法捕房協同法探前往搜查抄出單刀一柄向夥詰問據稱攤主夫婦已往南京該探隨卽將刀帶回禀請捕頭核示 
[自投羅網]  
　　私掘淡并廟古墓案内牽涉之蘇阿菊由縣派差持文至捕房恊探緝拿在案前日蘇適有事乘車經過界内被探拘入捕房押候解廨以便縣差投案移提 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來件 
[山西諮議局籌還國債意見書]  
　　自光緒四五兩年借英德公債而後各國持經濟政策思得志於遠東者始競挾其投資　叚而來我政府亦欲利用外資流入以調劑國内之積虧也於是借外債之說乃盛行於光緒十年二十年之間甲午事起而外債爲之一增庚子事起而外債又爲之一增本也利也磅虧也自今歲宣統紀元而統籌之吾國民所已還者四百餘兆之多而未還者尚有一千餘兆之數昔人云門前債主雁行立屋裡醉人魚貫眠殆中國今日之謂歟夫貸人以錢而欲以其財產爲抵當者此債權者之恆情也懼其抵當不足將有家資分散之宣告而欲爲之設管財人者亦債權者之恒情也私人之交際尚然况國際乎誠以債權債務之關係非對人信用即對物信用試思我中國政令歧出庫欵窮絀財政棼若亂絲名國視我政府諸人之信用不足恃其貸我以欵而欲以路礦爲抵當且欲羣起而謀監督我財政者固事理之所可逆料者也此國人之明達者所以有籌還國債會之發起也近數月來上自主公大臣下至優伶厮役以及報章之鼓吹輿論之趨勢莫不視國債如已債謂爲存亡關係之一大問題此亦足徴我國民程度之進步諮議局爲全省之代議機關對於此事不敢緘默謹就各方面所應行籌畫者略舉數端而臚陳之 
　　夫國債者公債之别名而範圍稍異詳言之有强制公債意任公債及有無利息保證付不付之分簡言之有内國債與外國債之别内國債者募債於本國外國債者募債於他國此就起債方域以定區别之標準也日本小林博士謂歐洲公債制度之沿革濫觴於十七世之末葉中國日本古無國債之名非不欲之而事實上有所不能盖國家旣各以閉關鎖港爲美而專制時代政府之對於人民又有征而無借此公債之所以不發達也今公債制度蔓延於世界而國家不能不用者由於吸收國外或國内之資本以誘起國民之企業心則所出之利息少而所獲之利益多一般平民之負擔亦不至有驟加驟得之虞而國家之意外事件有時且藉以劑於平匀此公債之利也然用之不得其宜亦足陷國家於破產之危境西歷千八百八十年埃及所負之總債至五億三千萬弗歐人爲之代理財政又假混合裁判之威權鞭笞埃人徴集租稅裁兵減俸剝削無餘其酷虐之狀匪特埃及人不能堪讀埃及史者毛髮猶爲之悚此可爲前車之鑒者也 
　　我國家所負之債務至宣統三十二年始克息肩此三十年中水旱兵燹旣不能無新政復事事待舉財政之拮据已屬困難萬狀今忽欲將千餘兆之國債不數載而盡數籌還則先宜解决以下三問題否則終虞虎頭蛇尾徒貽外人之非笑也（未完） 
小說 
[言情小說玫瑰淚（六）]  
　　蘭尼語至此。露第遽仰首止之曰蘭尼。勿復言矣。吾自老父之逝。悲痛至於無地。覺吾之一身。乃如大海之一葉。飄蕩而不知其極。更何暇念及哈蘭。蘭尼乂曰雖然。密司脫克雷生。固甚愛密司者。露第聞蘭尼之語俯首不作一語。自念哈蘭之愛情似尚可恃。决不以吾父無財產之遺。而遂棄我如敝屣老父雖殁。尚幸有一哈蘭。可作一生之托。况吾平日本至儉約。不肯有所浪費。他日者哈蘭授徒。我作畫。尚可自活。但得夫婦之樂。較之彼擁有百萬之富。而夫婦不協者。其樂乃不啻倍蓰。露第思至此。漸拭其眶中之淚瀋徐徐起立。引目以視蘭尼。且謂。之曰蘭尼。吾至感汝他人以吾父逝後無財產。且有宿逋感怏怏棄吾而去。惟恐不速。汝非特不肯遽去。且盡力以慰勸我。扶侍我。我他日。苟有一髮之善者。必不忘汝之德。哀哉吾父何遽棄弱女而長逝耶語至此。不期淚又簌而落。蘭尼木立露第之旁。欲覓一勸慰之語。以止露第之悲。百覓而終不可得。 
刹那之頃。忽守門之老嫗蹣跚遽入。手中持一郵函。以授露第。露第視之。則哈蘭之筆跡。自倫敦寄來者也。露第一見哈蘭手律。不期心乃大震。開函至於手顫。自念父死之後。哈蘭僅來一度。匆匆數語卽皇然别去。無一慰藉語。第言適有促事去去且來。今己五日。未見哈蘭之面。且觀其來函中作何語。旣破函腹。出一絶厚之素箋。露第出其敏銳之目光。以觀之曰。我至愛之露勇鑒。卿至不幸。忽遭老父之喪。事出意外。鄙人至爲驚悼。然鄙人方有一。語欲告諸密司之前。密司亦知我二人之。婚約。有必至解散之勢乎。鄙人蒙密司不棄獲訂婚約。密司不厭鄙人之貧。鄙人亦深感密司之意。第事至今日。有一必不得已之原因。不得不爲密司告密司亦知僕爲一錢不名之窶人室無擔石之寒士乎。男子娶婦。歲中至歉。亦必有百磅之入。然後可以成婚。僕今貧窘至於極地。何敢累及密司。自取罪戾。以密司之風貌無倫。當必有多數之富紳貴族。仰望密司之顏色。欲求訂婚而不可得者。願密司留意選擇。勿爲他人所誑。僕自恨薄福。不得與密司相終始。中心如搗。不知所之。密司幸自珍重。勿今鄙人。知此函一達密司之前。必憤怒至於無藝。悔爲鄙人所給。卽密司詬我。疵我鄙人亦所甘受。萬不願使。一最高潔之女子。隨一窮困無告之窶人。嗚呼。我至愛之露第。吾二人之婚約解矣。萬不獲已而出此决。裂無情之舉動。露第必能諒我之苦衷也。哈蘭克雷生謹上。 
國外新聞 
[英議院討論海軍豫算]  
　　初九日倫敦電云英國國民黨議員狄 
 
 

Page 27

 
 
倫君提議請將造艦經費英金三百四十四萬四千磅减至二百萬磅首相愛斯奎士君堅以不得已而增費爲詞謂議院嘗以增費一節牽涉友邦德國殊可爲憾惟英德之邦交早已異常輯睦可無疑慮首相又將兩國造艦表互相比較曰一千九百十三年吾英將有奪雷諾脫式載艦二十五艘加以殖民地之戰艦二艘共成二十七艘德國此時將有二十一艘尚有意大利之奪雷諾脫式戰艦四艘奥大利亞之戰艦數艘試問我英豫定之數尚得謂之過奢乎凡增新艦一艘則社會改革諸務必因以延緩此誠確論惟國家安危之保障自當推居社會改革之前也又電云狄倫君提議减輕海軍豫算反對者二百九十八人賛成者七十人此案遂否决工黨領袖巴恩斯君謂德國於一千九百十二年之末將有奪雷諾脫式戰艦十三艘英國此時連殖民地所有將有二十七艘海軍省大臣麥干拉君聲稱一千九百零十年表内擬造之奪雷諾脫式戰艦五艘已不能赶於一千九百十二年告竣今所籌畫之費如再減少則將不足維持國安云又電云首相愛斯奎士君演說海軍豫算時謂德國在世界之利益目下均有漸增之勢故不得不擴張海軍吾英鑒於德國之急進豫算之費殊不可减反對黨領袖貝爾福君要求重訂海軍防務新律及設立完全之陸軍參謀部 
[輪船擱淺]  
　　初九日東京電云花旗輪船公司輪船蒙古號在日本駿河省淸水港擱淺該公司之輪船西比利亞號已開往援助按蒙古號於西七月八號由上海啓椗取道日本開往舊金山西比利亞號於昨日駛抵横濱 
[美國陸軍大臣抵日]  
　　初九日東京電云美國陸軍部大臣狄金生君今午行抵横濱明日將由日皇日后召見在宮賜宴狄君擬於西七月十八號乘西比利亞號輪船前往小呂宋二十五號可抵該處 
[旅美韓僑無聊之舉動]  
　　留美韓僑現已組織會社反對日韓合併之舉志在鼓動美人與表同情其總會設在舊金山（以上譯字林報） 
來函 
[朱亦男致時疫醫院函]  
　　敬啓者賤軀於五月二十六日忽患痧症當詣時疫醫院求治渥蒙惠賜藥水一服霍然二十七日變爲痢疾亦經治愈奏效神速詢能生死肉骨感謝無量而貴醫院向章施治不取分文尤爲難得兹謹呈亦男歷儲押歲洋十元聊盡微誠卽祈察收貴醫院經費浩繁當在意中杯水車薪原知無濟源源接濟是所望於當世有力諸公耑此肅謝並祈將鄙函登入各報以爲同病者告定海朱亦男謹啓 
 
 
 

Page 28

 
 
   
 
 

Page 29

 
 
   
 
 

Page 30

 
 
[葉瑞馨老齋分設各號聲明] 　　 
本號在老閘橋北首送子庵對面石庫門内開張歷有五十餘年虔造諸品名香凈素貢　久已馳名遐邇無俟贅述　一分號德　齋在盆湯衖新橋南堍　一分號德香齋在垃圾橋南中旺衖口　一分號廣和號在鄭家木橋北寳善街口只此三家並無零設前分號葉阜成在三茅閣橋北堍開張亦歷二十　年近被鄰右失愼殃及繼爲房租要挾不願零設今已歸併廣和號重裝門面擇六月初一日開張兼售各種烟紙呂宋雪茄郵票等　紳商光顧無不格外克已以廣招徠並請認明各分號就近　賜顧庶不致誤 
[金納補虚飲榖阿大藥房] 　　 
療癆補虚每瓶價洋此乃男女老幼咸宜之大補陰陽第一聖藥自製售以來風行列國名滿全球效騐特著無須煩提此飲能治諸虚百損血薄氣衰腦根虚弱胸部勞萎頭暈眼眩腰酸骨蒸胃滯乏運病餘失調婦女經期不調産後不足小兒體弱多病等各般證症及傷寒時症無不神速奏效並於瘴無上仙品二元五角嵐之地癘疫之候能却病衛生如能長服可得延年保命 
[寳德清肺汁] 　　 
每瓶價洋一元七角半肺經良藥無出此右者凡肺病虚實諸熱喘喝逆氣仰息背疼久年咳嗆痰唾見血及癆瘵起初諸症此外感冒風寒身熱頭痛等症服之即得痊快兼能順氣消食實爲靈品又於小兒肺病尤爲百發百中之藥請各留意 
本埠中法中西中英五洲南洋美華大英科發普濟等各大藥房俱有經售再倘於内地無從購買請向本公司函求當速即寄呈不悞通幽開胃清補丸每瓶價洋一元五角 
此係補胃通幽之聖劑夫大便秘塞火升神燥他症乘至必須速治惟此淸補丸爲天下第一靈捷之藥萬試萬效妙不可言又能於黄疸症積滯症邊頭痛眩暈症食後困眠症俱奏異效確爲衛生家不可無之要藥 
上海英界龍東公司四川路四十四號總經理批發處啓 
 
 

Page 31

 
 
[四明林渭川醫生精製毒科靈葯彂售] 　　 
近来市上所售毒科之藥繁多治療實少甚至專用倒提之藥貽害非淺余在永濟善堂施診毒症一科歷有多年凡就診者無不藥到病除然滬上紳商早已名馳毋庸多贅邇因外埠來函乞藥者日多一日惟其往返不便爲此特將經　眞正靈藥發售俾病者可以自治庶幾對症施治奏功神速可早脫終身之害矣　　痛則宜利書云白濁初起小便澀痛内有敗精宜利而不宜塞使其源潔白濁流淸其痛不定而自定若驟用固塞毒邪未淸不患　　卽患便毒此丸功專於利照法呑服痛可立定名曰分淸利濁丸每盒洋一元附赤濁方　　不痛宜塞書云白濁延久小便不痛敗精已淸宜塞而不宜利使其封藏白濁不洩其濁不止而自止若分利過度腎氣耗傷不變滑精必變精濁此丹功專於塞照法呑服濁可立止名曰固元秘精丹每盒洋一元　　眞可一瓶全愈凡世之患梅瘡下疳横　便毒無論毒　已愈未愈或愈後一年半載忽而四肢骨節掣痛舉履維艱名曰毒瘋是乃内毒攻發所致非經書所謂風寒濕三痺可比故湯藥不應針炙不效迺滬上毒風殊多治療實少蓋因醫家不知其源之誤也此露係　先嚴遺方所製功專化毒追瘋照法飲服痛立止而屈立伸手能舉而足能履輕則一瓶全愈重則二瓶除根誠如養由基之射百發百中名曰化毒追瘋露每瓶洋二元　　　治毒勝金丹是丹内用犀黄珍珠貴價之品佐以生生　回鉛等藥合就煉丹無論男女如患白濁下疳黄　魚口便毒甚至上則破腦穿鼻咽喉痛爛下則下疳腐爛沿肛痔瘡周身班疹等症服之專解臟腑内毒藴結並化輕粉之毒迺世人皆謂瘡瘍主于肌膚何必問其臟腑誰知外生瘡瘍皆臟腑内毒藴結于中而發越于外　苟不治内而惟事外攻則内毒未散外毒焉能化乎故先解其内藴之毒可免終身之害且無絶嗣之患並非虚言欺人可請一試始知余言不誣也服法另詳仿單每大盒洋四元小盒洋二元○○○凡患下疳腫爛以及身面瘡瘍等症往往見市上所售之藥祇知一種能治百醫十定章倘或不便就診者須宜指明患處形狀按症發藥庶無貽誤藥資每症計洋一元如毒結于喉中吹藥計洋二元内服金丹外敷靈藥無不奏效 
　　寄售處上海三馬路美仁里口祥源昌上海法界永安街愼和　蘇州中街路花　岸西口豐記綢莊敎堂斜對面永濟堂内發售處上海　馬路胡家宅耶穌四明林渭川謹白 
[家用要品百格飛沙瀘濾缸廣告] 　　 
啓者本藥房經理百格飛秘製各式沙濾缸發售各界膾炙已久有口皆碑貨美價亷毋庸贅述誠所謂家有此缸醫生可免所費無多如保壽險　賞鑑家欲知詳細請向本藥房取閱或函索圖說全册迥環展玩便悉其中佳妙不啻巧奪天工如操却病延齡之劵該圖說並不取資特此佈達 
上海英大馬路三十七號科發藥房特白 
[上海四馬中英大藥房廣告] 　　 
外埠各本分舗均有發售此唐製藥片功能蕩滌四時不正之氣使人身血分所受汚濁悉從淸　而全體爽快故凡小有不適即服數片可保無虞若痧症發時用代痧藥尤爲穩便救危急於無形洵爲署令必備之品茲將主治效能略述於下感冐頭痛傷風中暑受寒染毒　心腹痛吐瀉水瀉冐不消化胸膈脹悶口苦牙疼一切毒蟲叮咬各種時疫氣以上諸恚或内服或外敷皆宜用此片治之　價金每匣洋二角惟因濟世起見每夏并製小包贈送三年來已達十餘萬包之多現循例　附送購藥諸君外如欲索取者仍一槪奉送其願出資購買者　每小包只取洋五分　此品居家行路皆宜預備以防不虞倘蒙購買　送價照躉　望各慈善界注意是荷 
[啟新洋　有限公司廣告] 　　 
　　啓者本公司係承受唐山洋灰公司老廠另購外洋最新式機器施窰等創設新廠自丁未臘月新廠開機以來出貨加增行銷愈廣灰質經本廠西洋化驗師悉心研究精益求精曾寄由德國國家栢林及日本關東都督府上海薛爾惠君各化驗所驗得灰質之細勁力之堅日增月加凝結之遲速合度超出英國各工程司於西一千九百另七年六月所定之成色單寳與外洋最高等之洋灰相伯仲用能信用日廣故京漢京奉京張正大南滿洲津浦南北叚各鐵路紛紛訂購名譽日隆尙有機器製造之缸磚花磚洋灰瓦水溝管　子土等項無論零躉交易均可本公司總經理處設在天津海大道英租界並在北京奉天大通烟台牛莊靑島上海漢口南京鎭江名埠均設有經售處如蒙　賜訂大批價値從亷交貨不悞期限所有洋灰及各種磚瓦等件重量式樣大槪用法另刋有華洋文廣告　賜顧諸君請向本公司面議可也 
[衛生名酒ＹＤＮＡＲＢＳ，ＬＬＥＴＲＡＭ] 　　 
　　馬台爾所製之勃蘭地酒最合衛生若於飯前飯後常飲少許可免霍亂痢疾寒熱各症諸君如飲勃蘭地酒惟馬台爾酒最爲合宜今自上海南京路第十七號維納洋行充當東方專理　賜顧諸君請向商辦可也　電話一千六百八十七號 
　　ＳＫＲＯＷ　ＥＬＡＯ　ＳＥＬＷＯＮＫ 
[美國頂上等磅秤] 　　 
　　本行常備各種大小磅秤且較市上所買之磅秤更好有便宜專經理上海江西路十八號怡昌洋行啓 
　 
[靑州水門汀] 　 
　　靑州水門汀有限公司所出之水門汀爲東方最上之品素爲香港政府所信用用以製造陰溝管避火磚避火泥及瓦片等物堅美無匹近者新牌疊出每易魚目混珠　貴商賜顧幸祈認明牌號向圓明園路八號新旗昌洋行議價購辦欲知用法詳情者本行亦可奉告新旗昌洋行謹啓 
 
 

Page 32

 
 
   
 
