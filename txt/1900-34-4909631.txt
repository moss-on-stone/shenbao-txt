# 1900 - 34 - 4909631

 

Page 1

 
 
[今日附送中西月分牌] [  申報館主人啓]  
　　本館循照舊章刊印光緒二十六年卽西歴一千九百年中西合璧月分牌朱緑相宣描繪精細字蹟亦較前放大令人一目了然定於今日隨報附送藉酬賜閱盛情並不於報價外另取分文之費如有漏未送到者請向送報人索之肅此祇頌文祉諸維雅鑒 
[追繳欠欵] [  申報館主人告白]  
　　去年胡奏蕃在杭垣館驛後爲本館代售報章積至年終被欠報欵甚鉅屢向催索置之不理今限至本月底爲止務須一律歸楚如再延約定須禀請領事照會地方官押追勿謂言之不早也先此聲明勿貽後悔 
[皇朝經世文正續選增時事洋務三編] [  圖書集成局代啓]  
　　自長沙賀耦耕先生仿切問齋文鈔之例輯皇朝經世文編凡講求經濟之學者莫不奉爲圭臬風行海內幾乎家置一編矣厥後江右饒新泉别駕有續集之刻近年上海葛君子源又以饒氏之書祇采自道光以迄同治雖名臣奏疏私家著述已有美必收而海防礦務諸學尚付闕如因更輯爲續編方今風會漸開事機屢變甲午以後朝野上下均以講求洋務爲急三魚堂主人爰不惜重幣敦請名宿取近時名公巨卿之奏牘通人逸士之議論搜羅選剔都爲一編中分天算地輿公法約章律例礦務鐵路電線錢幣商務敎務算學測繪議院史學官制兵政諸門多至四十八卷分門　類詳愼校警附于經世文續編之後倩本局印以新鑄鉛字現已裝釘成書價目格外從亷計皇朝經世文編廿四本洋三元續編連三編卅本洋三元單買三續六本洋一元在上海三馬路申報館申昌蘇中南北掃葉山房發兌 
[新語]  
　　桃符竹爆氣象聿新有客敂尊聞閣之門向執筆人一揖道勝常互致新年吉語旣就席猝然而問曰今者世上競言維新矣吾子旣操筆削之權宜偉論獨抒有以發新機闡新理講新學煥新猷佐成一代維新之治而乃拘守成見故步自封毋乃孤海內屬望之盛情而亦與吾子初意大相反乎執筆人曰嘻子何所見之剌謬如此也夫天下事惟求其是而已安有所謂新與舊之分且今之自命爲維新者豈眞有新機新學新理新猷哉亦祗拾取康梁諸逆之唾餘剌剌不休自以爲是已耳彼康梁烏足與籌國是惟借新政以鑽營捷徑俾得行其狡詐反側之謀而拾其唾餘者更恣意妄行不知順逆謠言四布煽惑人心以吾子明逹閎通洞識世故而亦被其所惑顚倒是非更何怪彼昏不知日以訕謗朝廷爲能事哉且僕之發爲議論雖不敢自謂花樣日新而歴年報簡所書亦安有陳陳相因之處輪船鐵路器物之新者也則勸國家振而興之機砲快槍軍械之新者也則勸國家倣而鑄之繅絲績麻紡紗織布製造之新者也則勸國家設廠以鳩工挖煤采鐵煉鋼鑄銀物產之新者也則勸國家擇地以開局此外如行船之新法繪地之新圖育才之新章治病之新術亦無一不詳細推闡列之報章上自朝廷下及閭巷萬言日試一紙風行前後三十年中蓋無日不以革故鼎新爲志焉而子尚以守舊誚鄙人耶且今日之國家其新機亦丕煥矣自髮逆蕩平而後列聖咸勵精圖治在廷百爾更罔弗以嘉謨嘉猷入告我后使蔚爲中興盛治一洗從前因陋就簡之風開商路則設招商局以挽利權講軍政則創自强軍以操洋陣鐵路則次第修築而內地之百產可轉輸星傳則以時簡派而外洋之萬國皆輯和在康梁未得志以前新政已由漸敷布當康梁方得志之際新政並未嘗改易卽康梁旣敗露之後新政亦無人阻撓然則新政之行直與康梁無相關涉彼康梁所自以爲新政者實皆人人能道之語人人熟聞之語特一孔小儒不知世事故皆震而驚之耳僕則未見其爲新也善夫某君之說也其論作日報曰風影流言皆不足取惟擇其於理不甚大謬者排日録登其論靖浮言曰時事至今日惟宜處處調停朝廷之上安輯海內之心勿使無濟於國有害於民至論名言可師可法苟世之人而皆如此立意則守舊固足以安如磐石卽維新亦何致貽進銳退速之譏以視拾康梁之唾餘且借新政以鑽營捷徑者其見解豈特天壤之殊哉客退卽書此說以弁諸報端而標其目曰新語知我罪我不遑計也 
[本館接奉電音]  
　　昨日上午京師飛電傳來上諭一道敬謹譯登○正月初九日奉上諭山東學政著尹銘綬去欽此 
[諭旨恭録]  
　　光緒二十五年十二月十六日太常寺題正月初一日祭太廟後殿奉旨遣溥靜行禮欽此又題正月初八日祭祈榖壇奉旨遣訥勒赫恭代欽此又題正月初九日孟春時享太廟奉旨遣載漪恭代後殿遣凱泰行禮東廡遣黄永安西廡遣文熙各分獻欽此又題同日孟春時享太歲壇奉旨遣載勛行禮兩廡遣貴昌張亨嘉各分獻欽此二十日太常寺題二月初二日祭先醫廟奉旨遣溥顧行禮兩廡遣莊守和楊際和各分獻欽此又題初三日祭文昌廟奉旨遣訥勒赫行禮後殿遣袁昶行禮欽此又題初五日祭先師孔子廟奉旨遣敬信行禮兩廡遣翰林官二員各分獻崇聖祠遣熙元行禮欽此又題初六日祭社稷壇奉旨遣載勛恭代欽此又題初八日祭昆明湖龍神祠奉旨遣崇光行禮欽此又題初八日祭惠濟祠河神廟奉旨遣懷塔布行禮欽此又題十二日祭關帝廟奉旨遣溥靜恭代後殿遣桂春行禮欽此又題十五日祭文昌廟奉旨遣凱泰恭代後殿遣貴昌行禮欽此 
[鐵路近聞]  
　　廣州訪事友來函云粤漢鐵路不日將興大工兹有某洋行主人糾集股本擬將河南水師營對河之白蜆殻附近河干一帶地基盡數購取每畝約需銀五百餘兩間有多至七百兩者蓋將來鐵路告成此地可建設貨倉且河水甚深輪船出入略無阻滯故西人以此爲奇貨可居也 
[龍圓獲利]  
　　武昌訪事人云省垣創興製造惟銀圓一局獲利最豐聞去歲年終核計餘利共銀二十餘萬兩局中員司工匠照章派取花紅自數百兩至數十兩不等今歲尚擬添置機器大加擴充想獲利當更可操劵矣 
[傅相蒞粤]  
　　廣州訪事友來函云去歲十二月十六日簡署兩廣總督李傅相由香港乘招商局新裕輪船到省隨卽登岸文武各官均就近日亭恭請聖安畢然後茶敘片刻傅相卽乘輿進城沿途有營勇護衛而行居民咸欲仰瞻上相威儀人山人海擁擠異常聞傅相此次奏調隨員爲劉太守學詢袁太守大化王觀察存善蒯觀察光典潘觀察德駿幕友爲徐賡陛張入齋文案爲莫子明洋務爲唐紹儀醫官爲麥信堅電報爲李伯衡栢斌黄堯峯濟濟多才辦事殆無虞叢脞乎 
 
 

Page 2

 
 
[觀察辭差]  
　　武昌訪事友貽書云總辦湖北牙釐局陳巽卿觀察綜持榷政數載於兹去春署理鹽道篆務仍兼辦牙釐局差觀察自以受上臺知遇之隆力任仔肩未肯稍躭安逸兹忽其禀大府請開除牙釐局差使俾得專心鹺務免至貽誤要公于次棠中丞韙之已批准暫行銷差聽候委員接辦至觀察辭差之由傳聞不一或謂此次李鑑堂星使查辦事件有牽涉觀察之說是以自行告退以息人言然傳述之詞究未敢信以爲實也 
[請署要缺]  
　　蘇州訪事友函云奉賢縣知縣金大令元粮前經上憲請調寶山縣缺兹由署藩憲吳方伯牌示云照得奉賢縣知縣金元烺准調寳山縣知縣遺缺查有大挑本班儘先知縣王寀堪以請署 
[柏省官箴]  
　　武昌訪事友人來函云鄂省仕途擁擠潔身自好者固不乏人而奔競夤緣操守平常者亦所在多有署理湖北按察司孟志青亷訪日前特手製四言官箴一首頒給各屬并發貼本署官廳俾聽鼓人員奉爲韋絃之佩兹將原文照録於左官無大小皆當要好才有短長不貪爲寶才限於天不能强然存心立品由我自專心術端正不自奔競君子安貧逹人知命官職雖卑亦足有爲奉公潔已　衆口交推聲聞日隆禄位日進一朝爲利終身困頓大吏愛才末僚勵志委之以權任之以事上報知已下報庶民高遷可卜何患沉淪仕非爲貧官修其職兩漢循良無非廉吏貪墨有戒清操自持嚴靜寡欲念兹在兹 
[遊歴章程]  
　　署理兩江總督鹿芝軒制軍前撫粤東時曾專摺奏派會稽陶七彪在寛東湖王侃叔慕陶遊歴歐美各國奉硃批著照所請迨芝帥移節吳中陶王二君束裝來吳與芝帥面商一切兹已事畢於去冬十二月二十七日由滬乘日本某郵船起行先赴東京度歲然後渡太平洋遍遊歐　兩洲想他日回華必能抒其所藴以濟時艱也兹將芝帥所頒章程十條附録於後一出洋向分遊歴遊學兩事遊歴宜成才以所固有者擴充變通著之簡編冀可設施裨補國家以振刷修治諸略非　僅於觀風問俗已也遊學則當一其○志入彼中學校積歲月得其一藝斷非蹄塵南北者所能二者相濟實難相自曾文正咨送學生後繼此尚不乏人去年北洋湖廣均有遺往日本分習陸軍測量農工商學者惟遊歴自內戌科總理衙門考取新進士分派外未聞踵行蓋成才難得若非其人徒以晴雨偃息空言搪塞則每無所稽考犬抵遊學精業專門遊歴綜覽全勢各有所重未可偏廢今特揭明此行當爲遊歴俾識命意所在但爲外省奏派與內戌年總理衙門考取章程不同無例可援惟宜因地因時核實辦理總期費不虚糜事有實濟二遊歴宗旨在透澈各國情形究其立國之本明其强弱興衰之故因革損益之原若者可以補中國缺矢若者可以去中國積弊若者爲今日當務之急若者爲僅宜彼族中國所斷不能行徵治亂於史鑑復藴釀於六經成竹在胸以爲將來操縱應變之方不可囿於舊說爲古人愚亦不可震乎詭誕爲外人欺也三遊歴分西藝西政二大端藝如各種機器製造之理槍礮鐵甲子彈魚雷地雷奥竅臺壘橋梁鐵路電綫工程金石各礦農工商學新法新器政如禁令政治交涉法律學校兵制財賦產畜典禮掌故農工商務之消長盈絀臺壘器械孰精孰窳公司廠務孰美孰繁以及風土人情嗜尚利弊山川險要界址統屬皆所采納總之藝當闡其精微政富叅其同變審其異宜詳究其故二者人專一事責無旁貸斯精神所萃庶得各盡所長以砥實學凡經一都邑埠地隨時察訪有所告聞卽當往觀如時日太迫經費太耗則各　分內者分别馳往然後會同再赴　處庶　稽延牽擊事舉不廢四經濟學問卽於著録中考騐立說當主政藝毋徒尚虛文山海博物炫怪騁奇非所以要實也務求詳明見諸行事使覽者瞭如掌紋因時制變不無益焉丙戌之際成書可觀者惟繆劉數人今藉知外事賴此故遊歴又以著書爲斷也西人遊吾中國多重測繪以中國向無精細輿圖且意在貪人土地今我所急旣不在是况各國地圖均有精本可以售得毋庸自繪推於幅員廣狹屬地多少界址遠近所當細心留意此章程未畢 
[客民抗官]  
　　蘇州訪事友人來函云兵燹以來受災較重之處每有曠地廢置不耕地方有司招客民播種以完天庾正供溧陽縣某鄉荒田甚夥前招客民耕耨已閱多年成邑成都居然有百數十家聚族而處是處田畝半屬善堂各客民僅納錢糧不還租米刻經善堂紳董聨名控請府憲彥太守追究太守准詞旋訪知該鄉有甲乙二人最爲頑梗事無大小均由二人主持爰於去臘除夕遴委新選昭文縣張大令瀛帶領差役前往拘拿大令先至溧陽縣署請縣主某明府撥差協同下鄉不料甲乙二人竟敢率衆拒捕各持田器兇横異常府縣各差大受其窘大令無可如何遂於正月初六日率差回省將情禀知太守現聞已調營勇前往捕拿矣 
[炸鍋肇禍]  
　　廣州訪事友人云去冬嘉平月中旬某日南海西樵上洪鄉陸姓繅絲廠水鍋忽爾炸裂𥒐然一聲幾如天驚石破屋瓦皆飛當塲轟斃婦女十餘口被傷者不計其數 
[粤垣火警]  
　　廣州訪事友來函云去臘二十四日之晚蓬萊里西約泗盛雜貨店不知如何失愼火光熊熊從窗隙射出更練見之急叩雙扉店中各夥蝶夢驚同披衣而起隣右亦皆驚醒帮同灌救得卽熄滅聞店樓上滿貯帋料倘稍延片刻不特全樓俱成灰燼卽各夥友亦不堪設想矣豈不險哉 
[羊城春色]  
　　廣州訪事友人云時敏學堂開設之初暫賃寳慶新街某姓民房旋在劉園對岸印務局左近購地造屋大啓規模自春迄冬始告落成堂中布置秩然頗爲精雅其門聨云冠冕南極砥柱中流書樓顔曰開智樓講堂聨語爲天佑中土文明假手吾儕今事黹人萃南方翹楚關心時局此經營時事正艱難經術要爲當世用天下方屬望安危全仗出羣材就此地闢讀書堂柔日史剛日經絃誦觥觥轉瞬又成鄒魯化與諸君談當世務中學主西學輔英髦濟濟支危全仗棟梁材摘録數聨亦以見南邦文物之盛云○去年絲價昻貴業此者皆沾餘潤而順德一縣獲利尤豐於是人皆聞風興起省城西首沙涌鄉一帶地臨水濵近有某商等招集股本購田百十畝雇工開築以備大興簪桑之利是殆識時務者之所爲歟 
[閩海桃符]  
　　福州訪事人云大中寺畔太和烟館主陳依果著名地棍也積案纍纍人咸不齒有王玉水者以小本爲生妻名福弟與陳有醜行王知之戒飭其妻陳膽敢出頭硬霸王不得已控諸保甲局局員某二尹訊鞫之下判將陳笞責二百板押解縣署重辦福弟掌頰二十下以示薄懲○鰲峯書院爲福州横舍諸生絃歌誦習之所督糧道何觀察碧鎏以算學爲當今要務士人不可不知爰特增課算學并捐鶴俸銀三百兩以爲膏奬之資書院向有市房歴年房金多被各租户抗欠觀察查悉委知縣李大令玉書府經歴鍾緯堂叅軍及監院孫梓卿學博前往清查刻經查明每年可得租金一百數十千文加奬算學生可不憂匱乏矣○閩中每屆殘冬官中向有散給故員家屬度歲銀兩誠善舉也乃有一種無賴子串同不肖委員冐名頂領每員雖只洋銀四元但集腋成裘爲數亦頗不菲前有某委員竟冐領至洋銀二三百元相習成風殊堪痛恨現任藩司張潤生方伯洞知其弊爰於去臘某日牌示云凡屬在故員家屬應領度歲銀兩例應由同鄉官出結保領兹限於二十六日親赴稅釐局報名點給只須常服不必冠帶洵剔弊之善政也 
[潤州新語]  
　　鎭江訪事人云履端之日鎭城文武各員均於黎明時趨詣萬壽宫行朝賀禮旣而道憲長久山觀察鳴騶至前街財神廟拈香府營廳縣各官早已鷺序鵷班鵠列以待觀察叩拜畢卽步行至後殿團拜濟濟一堂備極冠裳之盛○元旦駐鎭英美各國領事及洋 
 
 

Page 3

 
 
關稅務司天主堂主教次第乘輿進城至道轅拜賀年禧長久山觀察欵以西式茶點各領事均除帽握手以爲禮少選相率辭出○新年無事偶作葉子戱消遣永晝亦家庭樂事也若紈袴子弟及諸無賴輩則假金吾不禁之名爲聚賭抽頭之舉一擲百萬蕩產傾家甚至有戕害性命者爲禍之烈可勝浩歎常鎭通海道長久山觀察有鑒於此爰出諭示張貼通衢略謂照得現值新年小民無知以爲新春時節賭博無妨此等惡習殊堪痛恨除札飭丹徒縣保甲局水陸總巡嚴拿外合亟出示曉諭爲此示仰軍民人等一體知悉如有仍蹈故習聚賭抽頭者立卽照例嚴辦决不姑寛倘地保差役得賄容隱一併從重治罪各宜凛遵毋違似此憲諭煌煌想有劉盤龍癖者當無不聞風遠竄矣○客臘望日瑞雪紛飛翌日卽晴曦高照小民之以負販爲生者咸欣然相慰以爲從此天公做美可於六街三市藉博蠅頭不料二十六日夜龍公又復試手鴛鴦互上但聞敲瓊碎玉之聲次晨視之階除已積五六寸午後又復柳絮因風漫天飛舞郊外約積至一尺有餘誠近數年來所罕見也○三元巷妓館林立不减秦准畫舫邦水笙歌去年市景衰頽北里生涯因之寥落惟四喜春來數家纒頭獨富此外皆不免左絀右支至黄羊祀灶日大都高築債臺紛紛避匿鋪户遣夥索帳登堂入室閴其無人遂皆悵悵而返○每屆歲暮地方好善之家咸出其倉粟印成米票散給無告窮民客臘祀灶日後有人袖藏寸許紙悄行於山巷小馬頭一帶擇環堵不完者抛給數紙每紙載明白米五升或一斗由新河街某礱坊給發觀於此不禁嘆鎭地樂善好施者之多也○當歲暮時術院中龜奴鴇婦咸蹀𨇾通衢遇空心大老卽扭住索纒頭舊欠種種醜態幾非楮先生所能形容客臘此等事尤覺數見不鮮一日又有某妓院元緒公荷校至某糖棧索取嫖帳後隨龜子龜孫七嘴八舌不堪入耳有知其事者謂龜奴因索嫖帳被人扭送水利廳笞臀荷校此龜性殊倔强謂諸刑法皆可嘗試而此夜度資則終不能再欠也是可謂好挾斜者戒矣 
[上海官塲紀事]  
　　日前江蘇督糧道羅少耕觀察由省蒞滬昨日命駕詣招商局拜會總辦旋至海運局查騐冬漕○浙江海運滬局總辦常靜山太守之太夫人在籍仙逝噩音傳至太守立卽禀報奔喪請另委員蒞差任事兹悉已由浙江大憲委前總辦許星箕太守來滬接辦矣 
[裝設水管]  
　　本邑創辦內地自來水刻已將水管接至董家渡裏街然後按叚接入城中南市二十三七鋪巡防局委員恐無知之徒藉端生事特派地甲巡勇等分往彈壓並由天主教堂司鐸函知督工洋人令各工匠於埋藏水管之後隨將街石鋪砌齊整弗得稽延時日致礙行人 
[拘獲巨騙]  
　　江蘇候補知府劉子楨太守慶汾卜居新馬路某號門牌客臘二十三日遣丁投英美租界公廨禀稱十二月十三日有潘三朱少山周仲友三人自稱宦途中人邀家主至四馬路某處飲酒懇家主代爲購地先付某錢莊票銀三百兩爲定又付後馬路某字號匯票銀六千數百兩當時往對無誤次日潘等復懇家主向九章綢縀莊代賒杭寍綢一箱又代購金葉子一箱除收過匯票銀外反找銀一千一百兩交與潘等收取詎料翌日潘等忽避往漢口迨將所付匯票向某號收取現銀亦已雙扉緊閉人影杳然不得已遣小的投案禀陳求爲嚴緝究辦讞員翁笠漁直剌准詞飭差屠林王桂陸瑋三人於去臘赶往長江漢口一帶留心查緝至本月初八日諸差等發電至申稱已在漢口拘獲二名不日卽可押解來申矣 
[包探索詐]  
　　本月初三日之晚江北人余富貴及木作頭名三妹者在西華德路醫生阿順家賭博余贏得洋銀百餘元事爲美界捕房包探費阿銀所聞命夥役傳余至中虹橋華洋薈萃樓費探所設之茶會處索詐洋銀三十元正在私相論價經人投報捕房副捕頭卽派四十三號西包探前往查察果見費與余互相爭論乃一併拘入捕房捕頭令轉解英界老巡捕房請柏總捕頭核辦 
[相騐自縊]  
　　本城改過局委員陳二尹之家丁劉信之卽劉洪無端縊斃二尹卽遣人禀請上海縣相騐已紀諸昨日報章昨日午後三點鐘縣署襄讞委員吳端甫明府委典史周頴伯少尉帶同刑仵至局卽升座命仵作將劉屍檢騐旋據報稱屍身並無傷痕委係自縊斃命少尉親視無訛遂飭塡明屍格請陳二尹給棺收殮暫厝荒郊聞死者原籍揚州並無屍屬在滬忽萌短見誠不知春有何苦衷也 
[營勇帶回]  
　　前者江南外海水師營勇丁高富雲至南馬頭拆船廠門首窺探司閽之印度人米北司疑爲竊賊扭住盤詰高不服向之兇毆致印度人略受微傷控請馬路工程局總辦程雨村大令提訊判令押候函致該管哨弁治罪翌日卽有哨弁劉某親詣局中拜會程大令請將高勇帶回按軍律懲治大令允之 
[諭禁舞弊]  
　　英美公廨覊押人犯所分設樓上樓下向派管押家丁一名帶同看役逐時點查以防疎忽邇者讞員翁笠漁直剌深恐丁役人等舞弊串索格外愼重發出諭條一紙黏貼差房略云班房不另派人卽歸門房隨時稽查押犯號簿分立三本自正月起無論男女各押所必須每日送閱過硃倘遇堂上發押人犯或樓上樓下均由本分府自定毋違切切 
[賞格照登]  
　　前日本埠官塲接到江寗縣戴子和明府賞格一道遂令張貼通衢其文曰欽加同知銜特授上元縣署理江寗縣正堂戴爲懸賞緝拿事兹本縣訪聞城內李府巷　善源錢店被匪刼去元寳兩錠計重一百兩藩庫發交機器局原封庫平銀三百兩上面粘有印花本洋二百圓英洋二千四百圓角洋七百圓除詣勘選差幹役分投追捕外合行懸賞緝拿爲此格仰諸色人等一體知悉如有卽將此案贓盜拿獲解縣賞給洋錢一千圓聞風報信因而拿獲者賞給洋錢二百圓卽行持格赴縣請領本縣捐廉以待决不食言須至賞格者 
[馬車傷人]  
　　前日傍晚時龍飛馬車行圉人王金三駕四輪馬車飛馳至外虹口百老匯路忽有年甫十三歲之寗波童子毛炳華迎面而來不及避讓以致車輪碾過身上王見肇巨禍加鞭飛駛而逃適爲一百八十八號印捕所見將王拘獲連毛一并送入捕房捕頭騐得毛傷勢甚重令送同仁醫院療治甲則押候解送公堂稟請讞員翁笠漁直剌訊辦 
[上海縣署瑣案]  
　　去臘鄉婦沈吳氏控堂姪鐵山挾恨將次子全山刼去經代理縣篆之戴明府准詞飭差提沈鐵山到案前日倩襄讞委員吳明府研訊沈吳氏投案供稱堂姪鐵山屢向次子全山借錢不遂因此挾嫌乘全山散工而歸從渡船上强拽而去不知所之迄今生死莫卜叩求嚴追沈再山供小的是吳氏長子餘語相同沈鐵山供小的並未將全山藏匿現願帮同找尋求恩鑒核明府著將沈鐵山交保限四日務將全山交案違干血比○本月初四日之晚南市貨捐局總辦林太守臥室失竊衣物報知十六鋪巡防北局由局員楊聘侯二尹將貨捐局更夫馮明閽人韓阿興傳案移送縣署代理縣篆之戴明府倩吳明府提訊馮供小的當擊柝之役是晚徹夜巡邏並無竊賊影響不知賊如何施此伎倆求鑒韓供小的在局司閽是晚並無外人闌入惟初五日黎明庖丁某甲起身獨早曾至小的房外窺探又有向宿局中之某先生忽於次晚不復到局小的等不敢妾疑據實陳明尚求查察明府謂爾兩人不得置身事外著將韓交捕役帶去帮同緝贓馮押候訊核 
[法租界捕房紀事]  
　　無錫人某甲住新閘醬園弄生有一女年甫二齡托其友某乙鬻於法界同春樓街某姓家得洋銀二元立有筆據此去年臘月事也前　甲與其婦某氏尋至某姓家欲將女孩領回某姓遂尋某乙向之理說詎甲不認得洋紛擾移時經巡街捕一併拘并捕房捕頭以甲旣立有筆據自願鬻孩豈容狡賴判將女孩暫交生母領回甲乙則押候解送公堂禀請讞員朱森庭明府核辦○寗波人戴某向爲魚販積欠小東門外鴻昌氷鮮行貨欵洋銀一百二十餘元去歲臘杪向之索取避匿不見前日爲行夥某甲尋獲扭訴捕房捕頭暫准交保出外理處倘玩延不理著保交案解堂訊追 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[試題六誌]  
　　格致心靈學宗旨與格致學互相發明說動物體中之熱生於液汁而原於食料說性理李元綱聖門事業圖王栢研幾圖合論理欲同行異情說詞章以三棱玻璃分日光爲七色賦以日分七色奈端所創爲韻　戰郭縱以鑄冶成業賦以創業興利富將士者爲韻農務學堂碑記駢體消寒雜詠七絶不拘首數覆試生員經古題經學我取其人食我農人說史學蘇東坡論晉之敗由當時君子自處太高而不習天下之辱事宋明末造似亦蹈此覆轍試詳論其得失算學求於半圓內作有法六等邊形其一邊切圓徑而邊之中點切圓心試詳其法依前題設圓徑一百問內容六邊形之每邊若干律學刑罰世輕世重解掌故擬請刊各國通商條約頒發各府縣及書院說帖格致水中含有雜質富凝時其雜質恒澄結於底其故安在性理讀吕氏呻吟語書後詞章漢明帝立學南宫爲四姓小侯特置五經師賦以搜選高能以授其業爲韻程門立雪賦以門外雪深三尺矣爲韻覆試童生經古題經學懷方氏掌來遠方之民致方貢說史學蜀志及武侯集不載後出師表說算學設有三角形面積一百大中邊較三大小邊較五求三邊各若干設半徑爲一本弧正割爲一又七分之五問倍弧正割若干並求倍弧若干度律學荒政緩刑駁議掌故地丁原始格致月暈原於空中小　顆粒說性理范希文爲秀才時以天下爲已任論詞章陶桓公鎭武昌於大雪後命以所儲木屑布聽事前　以餘雪猶濕以此布之爲韻臘鼓鳴春草生賦以村人共擊細腰鼓爲韻興國童生調覆古今名將甚夥試擇其尤代舉數人略加論　以覘學識通山通城崇陽童生調覆文起八代之衰論嘉魚蒲圻童生調覆問顧亭林以博學於文行已有耻二語詔學者與古人明體逹用之旨有合否咸寗大冶童生調覆韓昌黎謂科舉之術不學而能論武昌童生調覆詞章家能通訓詁經學家亦工文辭古今兼擅其長者甚多試舉其尤而論之讀書貴博貴精貴通說江夏童生調覆歴氏兵事如秦項鉅鹿等戰有關成敗興亡者試類舉之並論其得失孔門四科諸賢事實不見於四書者試條舉之以覘所業 
[英美租界公堂瑣案]  
　　德商立中洋行西人筆而脫因租華人黄巧雲卽林雪香等單地糾葛　　經前任關道憲李觀察札飭英美公廨提案訊究兹據唐燏光禀稱伊妾黄巧雲將地私押與洋人得銀若干兩被嚴阿桐串同婦人阿二卽顧陸氏誘騙　寗波報縣拘獲訊明移送來案求爲究辦又據黄巧雲禀稱此事實被開設臺基之陳俊廷及馬阿翠卽混名大阿姐之女　　所致求請補提訊究業經翁直剌准詞批飭提究矣○合信士店司帳戴仲和前役英美公廨控被股東郭虞臣串同店夥吳伯如等席　帳銀避匿不見曾經翁直剌諭飭差役緝提尚未到案兹又據廪生戴錫純稟求補提薦保郭詠歸陳元初到案訊究翁直剌准詞飭原差拘提到案管押候訊 
[美租界捕房紀事]  
　　前日江北積竊施金貴趙金奎串竊浦東祥生船廠鐵板等件經管廠之某西人函告捕房請爲查緝昨由包探洪阿寳將二人查獲帶入捕房捕頭令押候解送公堂禀請讞員翁笠漁直剌訊辦○昨晨賊犯何阿七濳入西華德路甬人某姓家竊取綢布衣服携至天潼路某押鋪質錢花用後爲包探劉光震查獲吊出原贓帶入捕房捕頭令押候解送公堂禀請究辦○鎭江著名積竊劉得餘前因犯案解經公堂判令遞解回籍近復潛至滬上匿跡外虹口某里內適爲包探沈阿鶴所見拘入捕房捕頭令押候解請懲辦○甬人毛阿毛携其梅鶴稅居虹口某里前晚忽失衣服疑係同居之許炳華所竊將許私刑吊打鄰人咸抱不平代鳴二百七十九號巡街捕將毛拘入捕房捕頭令押候解送公堂禀請訊辦 
[粒我烝民]  
　　啓者敝堂去臘給發施米至三百石之多所有各善士捐數除前已請登報牘外合亟彚録於下計韓潤生翁米五十石折洋二百廿七元五　正袁子莊翁洋三十元蘇寳森翁徐銘官翁韓芸根槐蔭堂寳順堂周舒震生翁慶和堂信昌隆容膝書齋九户各捐洋二十元巢崇山翁洋十五元劉東峯翁永吉號王韓氏振華堂巢松亭翁馬逸眉翁怡順昌無名氏戴運來翁不書名武陵因子病完願榮子文翁干杏村翁陳箴堂翁老沙遜帳房十五户各捐洋十元徐敬德堂存濟堂二户各捐洋八元陳光裕堂泰記木行陳善亭翁鄭福蘭堂譚同興翁五户各捐洋六元同善居北但茂號王紀木翁利泰昌姜子鴻翁五户各捐洋五元益順盛梁煥南翁公和通三户各捐洋四元惜陰堂洋二元震昌仁米十石又葆記經募二十一户趙馥翁捐洋三十元莊筱翁何瑞翁黄介翁孫少翁莊菱翁姜蘭翁袁子翁七户各捐洋二十元徐慶堂捐洋十五元公記朱瑞翁周翼翁林榮翁吕尚翁王海翁何立翁朱衡翁邵雲翁王柳翁林泰記十一户捐洋十元王正翁捐洋五元祗領之餘馨香頌禱惟願樂善諸君公侯萬代綿延弗替以食報無窮云乞附報章藉希均鑒[  滬北天后宫前廣益善堂司董嚴信厚施則敬朱佩珍唐榮俊葉貽鑑等謹誌]  
[蘇省官報]  
　　光緒二十五年十二月二十四日刑部主事張師江山東人由滬來知縣王芝蘭由寳山沙差次來又汪壽年由南匯沙洲來○二十五日知縣賴豐熙請假　滬措資又舒昭爵禀辭赴寗○二十六日通判王兆霖禀知奉委赴元和震澤昭文守隄漕項差卽辭又丁年禀銷解京餉差知縣顧元亨由崇明守催北塘工捐欵同巡檢朱永臨禀知奉府委赴新陽公幹卽辭○二十七日通判朱正輝禀知委赴吳縣無錫吳江催提漕項差卽辭○二十八九日知府王毓苹禀知到中西學堂提調差又孫葆珪由上海來知縣江國奎禀辭赴武進公幹縣丞余星燦禀謝奉委木瀆釐局司員差卽辭又孫之灃禀知奉委守提川沙青浦漕項差卽辭主簿雷星樵禀知奉府委赴常熟公幹卽辭府照磨黄元裳禀知赴寗見制憲○三十日正任吳江縣方道濟禀辭赴江陰自强軍防次知州洪爾振禀知奉護院憲仍委接收呈詞差知縣霍鎔炳鍾振濂均禀辭管解京餉赴都鄂岸黄安分銷淮鹽委員知縣鍾爾濓由寗來藩轅牌示照得署本司理問葉光祖在任病故所遺員缺查有本司庫大使馬炘堪以暫委　理○光緒二十六年元旦至初五日候補道程龢祥通知前在湖南勸辦賑捐蒙湘撫俞奏請加二品頂戴並辭赴寗朱宜振由崇明塘工來龔晉義陳紹棠均通知赴寗見制憲管帶新中水師飛划營副將歐陽成松通知奉督憲行知奉部覆准補太湖　營副將管帶太湖水師正前營參將許國祥禀知巡湖查哨知府彭文明禀辭赴寗見制憲同知高廷蘭禀辭委赴崑新公幹莫葆辰禀辭赴江震公幹王兆霖禀銷元和震澤昭文守提漕項差知縣陳蔚禀知奉委覆查寳山沙洲差張明允禀知委赴丹陽公幹卽辭易子亨禀辭赴崑山公　薛葆楹由江震絲捐局來張孚襄禀辭赴寗見制憲倪曾𨧿由常昭內河厘局來禀謝比較有盈奉飭留辦一年周清湊由溧陽清丈差次來卽辭恩厚禀知到西路總巡差劉怡禀知在淮徐賑捐案內奬加同知升銜方蓀由吳淞貨捐局來文輝謝委常熟縣保甲差巡檢朱兆彭禀辭赴南匯縣保甲差朱麐綬由常昭內河厘局來○初六日常州府發審委員同知嚴恭壽由常州來正任金山縣劉元誠由松江回新選昭文縣張瀛由溧陽公幹回昭文縣孫禀到知縣李樂善由車坊釐局來卽辭又黎耀森由丹徒清丈沙洲差次來又金敏生禀辭管解京餉赴都又薛葆楹禀辭回江震絲捐局又傅維祚禀知委赴丹徒公幹卽辭又劉芝蘭禀知赴滬見道憲縣丞傅錫璋禀謝飭知前辦洞庭山絲捐比較盈餘十一成以上蒙撫憲給予酌委署事一次上海貨捐局查騐委員主簿迮世楨由滬專丁來省禀謝飭知拿獲大宗偷滬蒙記功一次主簿項兆騮由江陰保甲來禀謝奉飭歸分缺先班補用並免試用並謝上年秋審案內記大功一次從九胡澄江王炳元均禀知分常差遣卽辭典史張孝先吕迺章均禀知奉府委赴江震公幹卽辭○初七日藩轅牌示照得奉賢縣知縣金元烺准調寳山縣知縣遺缺查有大挑本班儘先知縣王寀堪以請署海運滬局總辦知府孫葆珪禀辭回滬正任金山縣劉元誠禀知赴滬見道憲並赴松請提追書差欠欵卽辭前辦上海新關查騐候選知縣萬景激由浙江籍來縣丞蔣國楨禀知赴滬見道憲 
[邗江官報]  
　　光緒二十五年十二月二十日封印各官商禀賀○二十一日灣頭釐捐朱别駕廷佐過揚祝鹺尹傳望許鹺尹懋賞均辭赴差次分發巡檢李慶尉鵬年順天人禀到○二十二日新軍廳徐司馬禀辭趙鹺尹春元委界溝卡汪鹺尹登瀛吳鹺尹熙澤許鹺尹秀儒均委運北鑒差 
 
 

Page 10

 
 
[浙杭西湖恊德堂籌賑公所經收紹賑自九月十六至九月底止第七次清單]  
　　連留耕山房洋六百元經記祥記孫定安毓慶堂四户各洋一百元程錫齡張炳培二户各洋五十元沈文逹綺石齋二户各洋二十元龕山引庽馬鞍罰欵移助小洋一百五十角困勉書屋存誠堂江南陸師學堂錢三户各洋十元吳樊氏迂道人力行子小紫山房四　各洋四元四友主人兩宜軒兩宜堂厚載求母健已除病海客隱名氏五户各洋二元桃花廬定記吉仰氏無名氏積善堂趙五户各洋一元以上共收大洋一千二百零一元小洋一百五十角正 
[上海四馬路泰康里泰康祥絲棧內新嵊會恊賑公所經收捐欵及棉衣第六次清單]  
　　陳子鍾善士募會稽嘉德堂洋五百元阮星階善士募燮昌公司棉衣五十件葉洪濤五十件綸華公司三百件韓潤生一百件丁欽齋一百件何林泉五十件徐文明五十件陳瑞海一百件樊時勳一百件朱葆三一百件王海帆一百件求母康健人五十七件許聘三四十三件以上計新棉衣褲一千二百件○另新閘裕成絲廠助八百五十件又本所自製一千件三共新棉衣褲三千零五十件均經運解災區散給合併聲明 
[上海四馬路泰康里泰康祥絲棧內新嵊會恊賑公所經收捐欵第七次清單]  
　　絲業會館籌賑公所撥助元三千兩永吉茶棧來陳雲齋善士洋二百元周啓東善士一百元崇雅堂孫十元奎安三元補願氏三元以上收元三千兩洋三百十六元 
[上海陳家木橋電報總局內籌賑公所經收紹興義賑第六次清單]  
　　李姓祈妻病愈洋二十元隱名氏完願洋四元省香室主爲小兒求病愈洋二元以上共收英洋二十六元正 
[上海虹口元濟善經收堂已亥年十月十一月分月捐一文愿常捐清單]  
　　唐傑臣翁月捐洋十元陳可良翁翁醉樓翁二户各四元陳鴈初翁黄薰南翁義成號錦章號四户各二元永增祥萬順豐鉅昌隆三户各一元李珊記慶昌祥興昌祥燧泰號長和號元昌號裕源恆七户各六角聚昌號寳昌號寳興號源泰號順興源生昌號恆昌號利亨號寳成號同春祥成昶利恆裕昌十二户各四角唐藴輝堂十月十一二月分三元吳敬堂翁又一元五角杏花樓九月至十二月一元二角全信質七月至十二月二元四角泰和館珍記全年二元四角梁誠謙翁七月至十二月三元昌昇泰又一元二角葉雨田翁全年六元馬玉亭翁全年十二月梁日三翁惜字捐四元共收月捐洋七十四元七角○陳鴈記每月五十愿王岐記三十愿梁日三翁廿五愿禮和帳房老介福二户各甘愿華榮和永義源怡珍居戚益齋翁潤德堂巢子餘翁巢潘氏七户各十愿致寳長七愿讓德堂殷茂庭翁殷守泰翁殷恆濬翁殷恆懷翁華榮昌殷許氏七户各五愿至義居六愿靜慮居守拙子湧幢氏張季園四户各二愿筆喇帳房沈公館二户各四愿樂善居士禮發押二户各三愿李芹香翁一愿共計二百八十六願共計收錢十七千百六十文鍾聖輝翁六願十月至十二月分錢五百四十文黎連勝翁王尊勳翁洗烴珊翁三户各三願十月至十二月錢八百十文何麗初翁王禮堂翁鄭梅庭翁三户各五願十月至十二月錢一千三百五十文譚始端翁二願又錢百八十文愼安堂滋源三愿七月至十二月錢五百四十恆吉揚仁記二户各一願全年錢七百廿文恭壽堂徐宗潢昭敏氏三户各一願十月至十二月錢二　七十文九章號不計願洋一元二角湯鴻賓翁又六角洽盛恆又二角理文軒書莊不計願九月至十二月分洋六角麥羲民翁余明三翁兩户恤嫠各錢一千二百文總共收錢二十三千九百七十文洋二元六角 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十五年十二月十六日京報全録]  
　　宫門抄○諭旨九道録前○瀋督增奏爲籌欵擇地修辦仁育兩軍營壘摺○又奏綜核奉省稅釐摺○贛撫松奏爲鼓鑄制錢恭呈錢樣片○十二月十六日○兵部太常寺太僕寺值日值年旗引見七十一名○端王等得議敘謝恩○濓貝勒等謝准其祗銷恩榮中堂由東陵回京請安○徐郙唐椿森等同鄉官謝恩○劉耀廷謝交浙江差委恩○崑中堂續假五日○徐樹銘續假二十日○毓賢蒯辰蓀預備召見○內務府奏派犧性所值年派出世續○召見軍機劉耀廷蒯辰蓀毓賢○○奴才增祺跪奏爲迅將仁育兩軍應修營壘擇定地勢籌欵辦理情形先行恭摺覆陳仰祈聖鑒事竊奴才承准軍機大臣字寄光緒二十五年九月十九日奉上諭李秉衡奏奉天仁育兩軍尚未築有營壘散漫無歸請飭赶築營壘等語著增祺禮察情形擇定扼要之地督飭該署統領迅速分駐營壘俾兩軍駐紥各成重屯隨時訓練以備緩急務使聨絡一氣足壯聲威再勿延誤原摺著抄給閱看將此各諭令知之欽此欽遵寄信前來查修築營壘本爲行軍要務奴才到任後卽以該兩軍尚未修營壘散布城市操練約束均屬不便於五月初間先經派員會同跴勘紥營處所修築欵項已議定照章發給其不敷者爲之先行籌墊由各該軍撙節夫價內陸續扣還業於察覆壽長榮和被叅摺內陳明嗣復會同李秉衡整頓奉天積弊摺內奏明擬於省外一二十里及鐵路相近城鎭要衝各屯一軍聨絡扼紥等因各在案當派營務處遊擊夏觀浤知縣李延祜會同兩軍委員另行跴勘得省城西南二十里麻冲屯夾河一帶堪以屯駐一軍又省城邊北四十里之王化台一帶堪以屯駐一軍皆據要路濵臨河流形勢均稱便利繪圖貼說禀覆前來奴才詳加考核月令軍壘自以控制鐵道環顧省城爲得地兹所勘麻冲屯夾河一帶與遼陽口通省大路相近王化台一帶爲鐵路赴省必由之路擬以仁軍麻冲屯夾河一帶以育軍駐王化臺以奉軍十營駐省城各軍相距不過三四十里互爲掎角聲勢足堪聨絡奈時屆冬令版築難施且所需餉項甚多非預先籌解齊全臨時斷難應手隨遴委補用知府李得彰佐領榮德補用知縣李延祜王作濵等將應需物料採訪價值核實估計每軍統擬造住房一十六間各統住房二十二間營官住房六十四間馬步砲隊十營哨弁兵房七百五十間馬棚五十間火藥庫六間砲棚十間軍械庫六十間前後營房九百九十間除小工可以藉資兵力外按照現時料價人工每一間約需銀三十四兩有奇每軍需銀三萬三千九百餘兩查光緒七年前任將軍岐元奏修營壘五座每官房一間需銀六十兩軍械房每間需銀六十兩兵房每間需銀四十兩砲棚每間需銀三十八兩兹該委員等估計工料銀兩比前案减省甚多按此時物料昻貴所估尚屬確實將來尚有撙節之處决不任令虛糜惟常年進欵只賴本省釐捐自今年添設仁育兩軍並奉盛各軍應需月餉以及歴次購添槍械等件用欵已及二百餘萬兩存欵現已無多今此項營工又需鉅欵奴才再四思維只得設法籌辦並前奉諭旨查辦玉牒大差支欵浮冐一案勒令賠繳東錢二十三萬餘千原擬備還庫欵惟係該部已經開除欵目擬卽撥歸修營之用又前錦州恊領文楷被叅案內追出奎齡等賄銀二千兩又已革昌圖府陳震被叅案內現已追繳銀二千兩以上三欵約銀二萬七八千兩下餘不敷先由正欵墊撥仍由各該軍撙節支價分軍扣還或奴才别籌有欵再爲隨時具奏如蒙俞允奴才卽行飭將應需物料先行給價購辦來春開凍便可由總統等分飭興工以期妥速竣事再此項工程旣未開支合無仰懇天恩飭部免其報銷除分咨外謹先恭摺覆陳伏乞皇太后皇上聖鑒訓示謹奏奉硃批著照所請該部知道欽此○○奴才增祺跪奏爲綜核光緒二十四年奉省各處稅釐收成效大著請將出力人員照章從優奬叙恭仰祈聖鑒事竊前因奉天各項稅務積弊太深經前任將軍依克康阿奏明派員會征實力整頓歲增鉅欵節將光緒二十三年以前在事出力人員從優奬叙奉旨允准各在案奴才到任後飭將光緒二十四年本省報欵收數通盤稽核所有一二二四四八鹽釐共徵銀四十七萬七千七百餘兩東邊一切稅欵局中徵收木稅糧石雜貨船捐葦塘山繭秧葠山貨釐捐雜稅燒稅斗秤菸酒各項共徵銀五十三萬八千二百餘兩道署經徵葦塘稅地糧正耗田房稅契共銀七萬四千五百餘兩營口釐捐共收銀十九萬二百餘兩昌圖河稅斗租共收銀六萬九千九百餘兩省城及外城斗秤捐共收銀十七萬七千六百餘兩又各外城菸酒捐共收銀一萬三百餘兩洋土藥捐共收銀八萬八千五百餘兩以上各捐統共實銀一百六十二萬七千餘兩內有按年核計者有按封河開河結算者總之以一年收數而論比較二十二年整頓以後實多增銀四十餘萬兩若比較十九年以前常年收數則現實增銀數奚啻倍蓰查光緒二十三年六月户部整頓釐金原奏內開將來各省釐金較二十一二兩年收數大省加增二十萬以上中省加增二三十萬以上小省加增一二十萬以上准其將廉幹之員從優奬勵奉省地當邊塞兵燹之後元氣未復物力維艱比諸內地各省徵收情形尤難非該員等實力稽徵剔除中飽何能集此鉅欵除經徵不力之員業經隨時撤辦其尤爲出力各員合無仰懇天恩俯准照章從優給奬以昭激勸兹有花翎三品銜留奉補用知府德麟請免補本班以道員補用並請賞換二品頂戴花翎三品銜補用知府不論雙單月遇缺儘先前卽選直隷州知州魁陞請免補本班以知府不論雙單月遇缺儘先卽選花翎知府銜留奉補用同知查富璣花翎四品銜留奉候補同知廷棟以上二員均請免補本班以知府仍留原省補用四品銜同知用候選知縣謝槐卿免補本班仍以同知遇缺卽選同知銜知縣用候補筆帖式田薌榖請免補筆帖式以知縣儘先補用候選縣丞韓承烈請免補本班仍以知縣遇缺卽選均出自鴻慈逾格其餘出力人員容俟查明擇尤循案酌保以期該員等益加奮勉徵由當必更有起色除飭取各該員履歴咨部外謹恭摺其陳伏乞皇太后皇上聖鑒訓示謹奏奉硃批該部議奏欽此○○松壽片再臣承准軍機大臣字寄光緒二十四年十二月十五日奉上諭現在京師制錢短少亟應推廣鼓鑄各直省近年多有開局鑄錢之舉著各督撫一律查照辦理其分兩以每文八分爲準務令銅質精純輪廓完好不准以脆薄模糊之錢攙雜充數各省已經設局者速開鑪鼓鑄將所鑄錢樣先行呈覽嗣後仍將鑄造數目按季奏報等因欽此欽遵轉行遵照辦現在案伏查前淮部咨議覆漕運總督松椿奏銀價日低錢價日昻請令各省一律鼓鑄八分重制錢一摺當經前護撫臣張紹華飭司酌議章程專摺奏明並請頒發樣錢以便開鑪照式鼓鑄嗣准户部頒發八分重祖樣錢各一文到江卽經行司飭發寳昌局監鑄南昌同知鮑恩綬赶緊開局鑄　隨於光緒二十五年六月二十一日開鑪照式鼓鑄臣率同司道親往該局查閱面諭該同知督飭工匠加謹體鑄所鑄錢文必須輪廓分明銅質堅實以期經久兹據藩司鹽道會詳呈騐樣錢前來除將鑄出新錢十文咨送軍機處恭呈御覽並另封新錢各十文分送户工二部查核外臣仍當督飭認眞經理隨時察看勿任稍有偷减俟鑄有成數另行具奏所有江西遵旨開鑪鼓鑄八分重制錢日期並呈騐新錢緣由理合附片陳明伏乞聖鑒訓示謹奏奉硃批該部知道欽此 
 
