# 1885 - 330 - 4904542

 

Page 1

 
 
[順天江南浙江江西四省闈墨出售] [  申報舘主人啓]  
本科順天江南浙江江西四省闈墨本舘業經先後排印校對無訛紙張潔白顱爲士林珍賞定價順天闈墨洋七分江南八分浙江江西約七分售處仍照曩例揣摩風氣者所宜先睹爲快也 
[五十九號書報出售] [  申報舘主人啓]  
　　蘇城閭門外有古刹曰西院勅建之大叢林也殿内供奉羅漢五百尊奇形古貌無一相同法身約長四五尺下砌磚臺爲佛座臺則廻環繚繞愈轉愈深咸豐季年燬於刧火今無復興之者吳君友如爲熟游地事隔二十餘年猶能記憶其彷彿兹因南京妙相庵事借題攄寫聊有勝蹟俾後之覽署如遊其地焉報首畫譜兩圖爲沙君山春所繒孩子嬉戲圖後附淞隱漫錄圖說一則准於二十六日出售此節 
[書日本議畿國會後] [  山隂述戢十稿]  
　　琴瑟不調甚者必改而更張之爲政不治甚者必改而更治之周易離下兌上之卦其名曰革象辭曰天地革而四時成湯武革命順乎天而應乎人革之時大矣哉孔子論齊魯之勢曰齊一變至於魯魯一變至于道　于此爲　　女可不思變計哉漢前者曾因緬甸之事論及今日諸小國欲求自强當先變其積習然天下大矣四海廣矣舉首而望合　大洲而觀之果孰則爲善變之國哉意亦不過設爲是言不期其寳有是事也　善變者不貪一日之安必籌萬年之利　事有不便雖或爲素來之成法或爲天下之所安必毅然决然自我而改克肩天下之大任能當天下之大思其令之出也如疾風之偃草其民之從也如手足之應心此則必有明君良相遇合於一時如堯之得舜舜之得禹者而後能之否則政多掣肘舉國騷然矣此其所以合四大洲而無之也然或者我不能變而民欲變我能順民之欲而　之　以致于有利無弊則亦不得謂之非善變者降格以求其在今之日本乎日本之政其變也屢矣其初亦自守之國不與他國　商後知勢有不能遂翻然變計學泰西之法治國治民練兵訓武無不取法于泰西聘請西洋之人爲　中之教習學從白往他國游歷者每人給以川資若干業必期於精益求精事必求其實事求是大有一變　道之風故其通商於泰西雖爲最遲而其效法于泰西實爲最速此其變之一也其國之政事先時悉由大將軍爲主日皇擁虚名而己自維新之後欲思奮發以有爲遂爲乾綱之獨欖事無大小悉禀命於皇而後可行一變而臣主之國改爲君主民氣一奮國事一新此其變之二也近日閱報見日本將欲設立國會無論客民國人凡有名望者皆可以公舉入會參議朝野政事此會之設意者殆以君主之後恐設施或有所不當下情或壅于上聞而欲變其成法使上下相交與民共冶而設乎雖曰日廷此舉爲人民催逼不得己而俯從所請非其本意也然能不執一己之見以順下民之心此卽所以爲治之道矣古人有曰民以食爲天君以民爲天又曰民爲貴社稷次之君爲輕蓋民猶水也君猶舟也無水不足以載舟無民不足以成君今日四洲内之諸國有所謂君主者有所謂民主者有所謂君民共主者若中若俄君主之國也其令皆出于君而民不相干預若美若法民主之國也若英者君民共主之國也其國皆設有上下兩議院國家有事先與上議院議之議成授于下議院使之議議同則禀於君與總統而行之不成則作罷論故民主與君民共主者固衆議僉同君無妄舉卽在君主者亦必輿情悉洽而後可以爲政也出一令而民從之行一事而民效之者必民之願效願從也豈能强民之不願而使之效我從我哉大禹設謗木使民得議國家之非子產全鄉校使民得言君相之失日人此舉豈亦其遺意歟雖所設之會所以議國家之事非以攻君上之惡然凡事旣爲衆民所共議則雖有遺誤敗衂而事先之議旣相共事後之謗必相分爲之君者不致獨受惡名而亦自無惡之可攻矣論者或以日人此舉爲非謂其棄祖宗之成法而與小民共事鄉曲愚民豈盡知國家之大事然吾聞日人之入會議事者必由衆人公舉夫日人豈盡愚哉自必舉其賢者而使之與議也如此則上無失政下無遺賢吾知日本必從此强矣夫四洲諸大國皆有盡善盡美之成法可守故不必有所損益而自無不國富民安日本能善自變計補前人之未及爲後世之楷模與時遷移不作膠柱之鼓易曰君子豹變占日本者竟得此爻余故樂得而書之 
[本館接奉電音]  
　　昨晚十點鐘本館在京訪事人由電飛傳本月二十六日上諭三道敬謹譯登○十月二十六日奉上諭譚鈞培己補授湖北巡撫未到任以前着裕祿兼署欽此同日奉上諭江西按察使着瑞璋補授欽此同日奉上諭廣東鹽運使員缺着王毓藻補授欽此 
[緬甸不國]  
　　二十四日倫孰電音謂英國兵己將緬兵擊敗緬王恐懼請和英人謂緬當惟英是聽方許罷兵嗚呼緬其不國矣 
[緬事雜錄]  
　　有久客緬甸内地之西人近書其歴年所見緬境之風土人情以投仰光西字日報者兹特譯以供覽未始非考據之一助也據云緬之西北邊境其民種類不一然皆樸實可喜不似緬民之氣横而心詐也北境有人名曰暹因其地與暹羅接壤自暹境流入緬地種田爲生其人勤作耐勞生產極繁西歴一千八百八十年稽之約六萬衆至八十一年再核之其一歳之中每百人加增六十五名幾乎無家不添丁矣緬官因其循良待以暴虐厚歛重稅暹人苦之又一種人名曰革生其人孔武有力軀體雄壯山居而穴處日以獵獸爲活食皆生啖不喜烹煮因其居多深山大澤故不能稽其數彼自有酋以分部落然其人極和厚無機詐之心也得非古之遺民也耶西北境有人名曰革　乃山民之大部其衆現共有五十八萬一千二百九十四名内中有七萬一千三百五十三人信奉耶穌聖教蓋有歐洲教牧設堂其間以故斯民刻多向化者矣西北山中有民曰生萬約五萬五千其人不耕不植種薯以造酒獵獸以爲食短小善射出必左弓矢右利刃七齡小兒亦必佩箭而嬉自幼操習故能百發百中西人曾親見其十齡量子彎弓於百步之外射一野牛弓弦響處其矢貫牛腹而過西人又山行見一生人跨身樹梢拈弓搭箭一矢射斃二百步外之猛虎其技　謂神矣恐中國古史所載之善射者不能出其右人皆嗜飲得獸佐酒不醉不己陶陶然以樂其樂惜乎劉子之徒未入其境不獲長住是鄉以共其醉牛夢死也家多蓄行與生人大犬從獵之餘卽殺以祀神惜其不知所奉是何神祗 
 
 

Page 2

 
 
竟與板橋先生同嗜其亦雅人之魄乎又人名曰當怒衆約三萬五千口同小異然皆有義俠風故各部無敢犯之者又人名咄米有衆一萬三十性更粗野明習火器士製鎗銃擊獸彈鳥百不失一佔地自居緬不能治又居於平地小山之二種一名惹人一名當加其民頗衆尚未稽出其數刻受西牧之化現時六日作田力苦一日停工除赴神堂拜禱卽游獵於外而緬王因其信奉西教心甚恨之故每虐遇之此種野民之内有六分之一不奉緬國號令不納賦稅於王而各民皆易始教化據西人云若以歐洲禮教導之三數年間卽皆化作循謹之民惜乎未得其主也云云觀此可知天地之大人物之多待時而洩有非能終秘者也以上見華洋日報惜内有誤字閱者取其大意焉可也 
[鄉人捕盜]  
　　香港西字報云數日以前九龍相近某鄉鎭探知有盜將於是晚搶刼該處鄉人乃令老幼婦女俱往他處避之而糾合精壯之人各持槍械在樹𪲗深處狙伏以伺寂無聲息及夜間果有盜數十人潛來打刼向鎭上店户撞門而入劫掠財物其時盜勢己分鄉人於是究起圍之滲黨猝不及防死傷及被擒者甚多鄉人亦自傷損然其智識膽量則誠有足多者 
[安慶坍堤]  
　　安慶來信云本月二十二日午刻該處江邊堤岸忽然坍塌堤上廬舍亦隨之而隕嗣後復漸次續坍約計有數里之長刻下尚在傾陷不止幸堤上居民早知此地勢成岌岌預先搬移所坍皆係空屋尚不至於傷人也 
[都門瑣紀]  
　　京師前門外東河沿有吕姓者冋在某茶社中走堂其妻年己五旬不能安於室通於鍾姓有年矣吕莫匪禁鍾年小於吕妻憎其馬齒加長漸有厭心吕　女及笄而待字吕妻慮見疏於鍾乃私以女許鍾以爲之餌女竊聞其議潜以語父吕聞之乃急覓媒媪與女議婚適有李姓阿四者冠而未娶習疱人業經媒撮合之吕歸誑言接女至親串家暗約李於十月初五日自他處迎女歸至日吕妻聞之乃率多人至李家將劫女回詎李己先爲之防範吕妻至李率衆禦之吕妻之黨各鳥獸散吕妻無可如何乃奔赴中東坊署喊控○吏部文選司書吏洪鶴亭者開設科經承也於七月間病故該科向與京師各捐號辦事多有轇轕洪妻因檢　其經手未完事件親往索逋藉以治喪因查得騾　市寳興隆金店尚有欠項百金有奇遂往討取該店竟不認洪妻始猶善詞懇求繼則赴官控告店主見勢不妙央人向洪妻說合息訟而歸趙璧○初七日三更時前門外迤南補襯市靴店失愼延燒靴鋪三家該巷多係矮屋院宇皆不寛敞聞有三家鋪夥皆由後墻穿穴而逃幸未傷人然亦險矣○永定門外西羅家園有張姓者於初三日爲其子授室高結蘆棚親朋滿座花轎尚未進門忽然狂風大作蘆棚刮趨半空飛出里許明居草舍數間房頂亦一律掀毁新婦入門竟至無所棲止封家姨如此惡作劇豈新婦紅鸞尚未照命耶○前門内城甕洞與禁城大清門相距數十步地名棋盤街石路平坦大清門之外護以石欄三面禁人往來行人每從石欄隙中穿行以免繞越之勞石欄恒因之損折近經步軍統領衙門于石欄内添設堆撥派兵丁晝夜巡守倘有穿行石欄者一經被獲當卽從重懲治○覇王李三者北通州署中著名捕役也本月初間李因事入都寓觀音寺裕隆店内白晝無事偶　前　外大街增合樓荼社啜茗時對坐先有一人見李至卽付茶資怱怱而去李疑而尾之其人回顧見之走愈急李益疑尾亦愈急至前門外抬頭庵巷内李突呼之曰朋友還走麽其人間呼駐足李曰同行耳其人曰諾遂携手至裕隆店中李本非奉差入都亦無同來夥伴遂潛使店家從外間通知熟識之甲乙等十數人齊集店中看守次日車載此人赴通州而去比到公堂不待刑求己自認命盜若干起如此巨犯竟於無意中獲之殆亦有數存焉○順天武鄉試共有三千餘人順屬一府入挑者七十八人十四日在禁城西華門内南箭亭子界覆試約於十七八日發榜 
[禾郡雜聞]  
　　嘉恊左右兩營於秋間調齊逐日操練焦都戎於初八日請賀副戎會同宗太守臨閱鎗砲迎風而送響旌旗映日以爭輝所操方圓各陣亦有五花八門地觀宗太守賞錢數十千以示鼓勵外汎弁兵均於次日言旋○前報北門外中街某姓豆腐店女逃遁一節其夫家本欲控官嗣爲人勸解而止某姓卽託人明查暗訪直至前日始有端倪卽買棹至馬沙匯鄉間某尼庵中將女尋獲載回禾城女自言並非被人誘拐祗以青春弱小不慣與痴者翁厮守故遁跡空門以懴三生宿孽女之父母戀女野性難馴卽關照夫家當晚卽來　娶草草　禮女心雖不願而無可知何祗恨實命之不猶而己○冬防局設在北門外北麗坊委員係前署樂清縣楊明府云○宣字營勇由乍浦澉浦等處調赴餘杭濬河經過禾城秋毫無犯想見軍令之嚴○新塍鎭鄉間法一莊地方某中家有十二歳之女孩被匪拐去報縣請緝旋將拐匪拿獲供出賣與某處得洋若干朱邑尊乃將女交父母領回拐匪押候究辦 
[豫章叢語]  
　　本届科名佳話一在武甯一在新建如正取優貢葛君成春熙春以兄弟而同榜新中舉人葉君潤書香潤亦以兄弟而同榜皆籍隸武甯樊君金聲景曾以叔姪而同榜則籍隸新建士林榮是之殆首府山水秀絶外郡而人文亦蔚起歟○贑縣某武生以器缶上繪刻字體未免褻瀆禀請學憲嚴禁己奉批准仰布經歴呈堂擬議詳奪某君以武士而知敬字可謂矯矯不群○經訓書院自洪學憲創改新章陳學憲又從而恢廓之凡肄業諸生皆由學使歳科考試馮士學挑送厚其膏奬優其禮數時人榮之曰高才生官府皆刮目相待豫章友教各書院不必甄别由臬憲送入應課課無不取取無不前列且拔優兩途先擇高才生取之倘無其人逸才方得承乏名利所在人多趨之近有以陪取優頁而禀請挑送者亦有以僅取超等而請送與誤課扣除而請復送者紛紛不一梁學憲或准或駁時以干進請謁爲慮盖於培植人才之中曲寓維持之意也○文武鄉會試各屬皆有賓興公費所以體恤寒畯而弊竇郎生于其中本年鄉試有首士侵吞之案科生冒領之案近武闈復有某甲控告書科指官誑騙掣照不還某乙又復控書科假冒監生掣去程儀之案己奉學憲批仰南昌府傳訊嚴究○近日各大憲開考武闈勤勞殊甚逐日卯初初刻卽起盥沐駕臨貢院接試步射其執事員弁則寅正三刻卽不遑啓處矣以視酣眠忘曉者眞有上下床之别宜乎明太祖有爭似江南富家翁日高三丈猶酣睡之語也○馬兵某甲在磨子巷大街騎馬經過馳驟甚疾挑水夫某乙避讓不及被馬撞倒踐傷數處當即報官騐傷拘某甲責押是可爲通衢馳馬者儆 
[襄垣零拾]  
　　新任蕪湖縣楊璞生明府擇定二十日接印任事○承襲翰林院五經博士仲君由江西採辦衍聖公府所需祭具五船駛過蕪湖照例在大關納稅○謝培初刺史德配許宜人温恭淑愼鄉里稱賢宜人幼時曾刲股以療親後虧粤匪之亂刺史棄儒從戎課子持家宜人尤不辭勞瘁少君繼書旋登癸酉賢書蕪人士津津樂道以爲鍾郝母儀當不是過本年八月某日宜人疾終至本月初九初十十一開弔三天十二日發引弔客幾於應　不暇柩過之處盈門觀者尤蟻聚蜂屯生榮死哀此之謂也 
[影戲翻新]  
　　顏永京吳虹玉二大善士顯現影戯集資助賑舉行三次觀者如雲二君好善情殷不辭勞瘁定於今晚及禮拜六晚復在老巡捕房對門震源舊址重演是戯其價每人减收三角戯則另換新奇一洗雷同之弊諸君子能從我游乎請於七句鐘時移玉早臨爲幸 
[蜺旌北上]  
　　龔仰蘧觀察前經曾爵帥保奏奉旨送部引見兹觀察于二十五日乘豐順輪船北上將見綸音下錫卽慶眞除可爲觀察預賀也矣 
[宗伯赴杭]  
　　前安徽學政徐仲閣少宗伯文旌來滬己列報章昨悉大宗伯小駐旗昌洋行瀛眷則暫居船上前日啓節赴杭藉覽六橋 
 
 

Page 3

 
 
烟景聞尚須折回吳苑然後遄返珂鄉云 
[滬濱塵語]  
　　老閘北首添設巡防分局由道憲遴派應君總司局務每晚局勇出外梭巡路經唐家弄及大橋堍一帶麥總巡捕頭聞之以該處素自巡捕照料無勞局中兼顧因商請應君於昨日下午會同查勘以定彼此分巡之地○川洪浜在老閘北約里許係上母寳山交界之區時值隆冬每有盜棺之事鄉董遂自立圑練逐夜梭巡○前日將晚有馬車自四而東行經四馬路適有馬車由東直下兩相碰撞合有損傷且波及東洋車不無稍壞本欲赴訴捕房旋經馬車行主某甲竭力調停言兩馬車均有疏忽之咎惟平空帶壞東洋車實屬災生旡妄應令合賠修理之費諸人服其剖斷明允因各照遵 
[小孩待領]  
　　昨有一孩在租界迷失路途由捕帶至捕房詰得姓趙名木生年十四歳家住松江西門外小崑山後胡家園父親裕山耕田爲活本月十九日被同鄉人王春山誘來滬上行至熱閙之處忽然不見以致失路無歸其孩頭戴白結子之元縀小帽内襯小毡帽身穿藍翎紗棉襖青布夾褲足穿蒲鞋據言尚有元布對襟棉馬褂青布長衫等件被王褫下質錢捕頭飭捕送至會審公堂由門丁囑值日差留養以俟家屬前來具領 
[觀追思記]  
　　日皇薨逝一節前己詳列報端昨日日國欽差領事等官在新北門外天主堂行彼教中追思之理先一日堂中預備追思臺臺頂及下圍以彩綢中間如棺式覆以紅呢洒金之罩花紋則如飛鳥然齊舒兩翼臺四圍高揷洋燭數十枝長短不一一望若舟桅其彌撒臺前亦預備洋燭約略如追思臺之數臺上分設經卷等件堂之兩旁高懸黑白相雜之彩亦有如旙幢式者兩旁設坐椅及長凳許多以備中西人之與祭者所坐至昨晨九點半鐘時法捕頭先派巡捕在堂之大門外彈壓須臾法國神甫絡繹而來日欽差曁領事官各穿金線人衣佩帶寳星右手腕上紥黑色洋綢腰際各掛刺刀至則鵠立堂門外恭迎各國欽差領事十點鐘時西樂工各携樂器紅衣白帽手腕亦扎黑綢從左　門入俄又有西兵頭督率水手一隊共二十四人各執洋鎗魚貫而至斯時正門己啓兵頭等卽由斯入内揮令四兵站彌撒臺兩旁西兵站追思臺西角肅然穆然毫不凌躐十點鐘後意大利欽差及各國領事兵官穿戴大衣大帽佩帶寳星命駕至堂脫帽爲禮數西婦亦取次蒞至香車寳馬輅繼于途日欽差曁領事衆西官等讓進挨次而坐中西新聞紙館訪事人亦皆操管而紀其盛越一刻鐘鳴樂作有華人之爲相公者任彌撒臺邊燃齊洋燭各司其事更有堂内學生其大者頭戴紅纓帽身穿白褂小者則戴紅瓜皮帽從彌撒臺兩旁緩步而出隨後主教倪君身穿黄色祭服率領本堂神甫梁君及各神甫齊至臺前行彌撒禮對面樓上各西相公鼓動洋犂同聲唱經其時列坐兩旁之男女各西人咸起立致敬王教偕兩神甫棒經至臺前喃喃諷誦各神甫合十在下排立樓上復誦經樂聲忽停忽奏衆西人各就坐主教又率兩神甫捧一十字牌至臺前後向右邊諷經樓上附之衆西人又起立兵頭高聲宣號水手各將洋鎗擎起主教及各神甫重復諷經樂忽止主教執爐中乳香授神甫轉輾遞畢執燭之相公及學生分兩旁退後樂聲又起主教再詣臺前執燭之八人燃燭出排立于下樂聲又大作衆西人又起立主教與各神甫皆下跪水手亦將洋鎗半起各人舉右手如行禮狀主教與各神甫起立念經樓上亦齊聲歌唱如是者三次衆西人就坐水手起立而彌撒之事畢執燭人復至追思臺前將四圍洋燭燃齊樂大作衆人咸起主教執杖至追思臺後向外立一神甫手捧一杖上有十字至追思臺前冋内立樓上　諷經主教換大帽三次復偕各神甫諷經時己十一點三刻而追思之事又畢衆西人紛紛辭出或馬車或東洋車分道揚鑣頃刻盡散 
[局訊拐匪]  
　　無錫人高某向在虹口白大橋堍昇昌鐵行爲傭十名小弟家在城中秋間妻故小弟無人照料因卽帶往行中月前行主有事冋籍囑高同往高隨將小弟領至城中舊鄰某氏家寄養本月中旬小弟忽然走失蹤跡全無前月經同業某甲訪悉被小東門外恊興街第六十號門牌閩人王阿富誘拐寄匿比隣五十九號屋内寗婦邵陳氏家因報知昇昌行經手人立遣徐夥報明十六舖巡防局局員飭徐偕男丁地甲人等前往該處分頭看守另派多人先往五十九號屋内搜尋不料該氏早己聞風將小弟從後披抱匿王阿富屋内勇等搜尋無着轉至王家果見小弟在内因將王阿富林述生邵陳氏并小弟請究旋經禁地關寳將王盤詰王稱是孩由蟻媒許阿六領來出洋買得隨至城中拘許許己脫沈遂將許妻周氏拘至局中五人一併解候訊究局員李君提訊之下昇昌行徐夥伸訴緣由小弟言語模糊不甚了了王供向爲水客來滬未久緣乏嗣續由許介紹出洋三十四元將小子撫爲螟蛉子立有契據爲憑並非拐賣林供向駕杉板船兼做小工邇因染病借居土處拐孩之事並不與聞邵陳氏供家住協興街爲人洗衣得錢度日本月中旬林言王買得一孩卽欲帶回原籍現在無人照顧可否寄養爾家願日貼飯錢一百小婦人因卽首肯至以外之事均不得知許周氏供價賣是孩雖係我夫經手然實由老北門外金晋園來又賣與阿奎並非閩人買去悉心推鞫堅不改供李君又將王反覆研詰王執定不承李君着一併送縣究辦林及邵陳氏同稱我等實被株連叩求免送李君姑准暫行交保自行投縣候質其王及許周氏小弟三人則仍送縣 
[法界公堂瑣案]  
　　前日有蜀人徐某扭山西人馬全桂至法捕房訴稱馬欲詐洋二元請爲懲辦及昨解案原告不到馬供前在寳善街開設饅頭店去年五月徐向小的借去洋元又陸續取去饅頭共計欠洋七八元之譜後卽避匿不面今伊來滬借住同福棧中昨在延生堂烟館見伊偕李姓吸烟向索前欠卽有人勸還洋五元小的不允扭伊同至捕房經人勸阻洋仍不交還反說小的拆梢驀被送捕包探將馬身畔搜出之摺子一扣呈案翁太守閱得確是饅頭帳因一時無從質對姑爲釋出昨晨太守在捕房馬投案伸訴前因旋有一不偷不類之人頭上煌煌然晶頂花翎身上飄飄然青布長衫足上槖槖然破爛快靴貿貿然步上公堂向太守深深一揖遞上紅片銜名太守見片上書四川督標中營儘先把總李占魁問其到此何事據稱前因購辦軍裝來滬現在請假回粤因見馬事特來剖明言畢向兩旁所設長凳坐下太守喝令跳下伸訢李稱與徐姓同鄉伊是有體面人亦在四川候補太守謂欠人洋元不還反誣控拆梢究竟誰曲誰直答稱此事實徐欠馬太守謂爾旣明白卽代使料理可同馬前往理楚設復别生枝節再到捕房定須究辦○劉關榮訴稱父親開劉鳳記雜貨行我在同新里内勃倫洋行司帳　住八仙橋德順里昨家中有事妻子帶一小婢親至行中喚我回時行至法馬路後新街口遇無賴十餘人一人挨近姜身口稱同至一園啜茗我與理論一人將我胸前扒住意欲奔入城河我于忙亂之中認定此兩人均穿窄袖對襟密鈕緊身另一人身穿白長衫當卽拉住送捕叩請究懲翁太守問事在何時答稱下午四點半鐘太守詰訊管押各人先據包正昌供夙爲杭扇生意現在清客班中挑担家住城内右營前有友在工部局收捐囑我送物至萬成泰烟館王友山處去時店主在樓上我在門口與之問答並未與劉妻滋事宋朝奎供做玉器生意住城内倒穿弄此事與我無干楊仁安供爲車夫路經是處見人簇擁因卽在旁閑看太守間包曰爾究與萬成泰主說話抑與婦女戲言荀能直說尚可從寛包叩頭稱與該店主說話時適有婦人走過因與扳談太守着掌頰八十下宋掌頰六十下又申斥楊安仁謂今姑從寛嗣後别人之事不必揷身楊叩謝退去太守又斥劉曰爾偕同年輕嬌女在路同行雖曰伊等不端實亦自取之咎嗣後切須謹愼小心隨着退出 
[上海四馬路高晚公館籌賑所起解沙洲賑欵公啓]  
　　謹皆者敝所湊集第八批賑欵英洋一千元於本月念六日會同文報局彚解沙洲核實查放兹山東等處冬賑需款甚急伏望仁人君子垂念災民飢寒交迫迅速解囊惠濟功德無量謹此佈告伏祈公鑒李朝覲秋坪啓 
 
 

Page 4

 
 
[江督轅門抄]  
　　十月十五日同知錢錫麟謝委荷花池厘捐差○十六日分省知縣梁實湘湖南來進京○十七日候補道馬見謝委江西督銷局差安徽廬州府黄雲由署來黄基禀辭回松滬總局藩轅牌示睢寧縣典史員缺前經請以議叙前先典史費開先咨署己奉部文覆准應卽飭赴新任○十八日從九陳賢奉委查放江寗各處災銀米榖差○十九日光祿寺署正朱懷恩起服進京縣丞沈　文方榖均奉委赴江寗被災各區查放米榖差巡檢龔璋禀知丁母憂 
[浙省撫轅抄]  
　　十月十七日戴燮元起服來省禀到○十八日侯補運副徐葆光禀知運委解第五批京餉差新授湖州府德清縣主簿楊誥禀辭赴任署開化縣縣丞蔣祥榮禀辭赴任○十九日候補同知吳壽昌禀知由神機營銷差服闋回省禀到正任湖州府經歴吳念椿禀知由京騐放同省禀到○二十日縣丞張溥由京騐看來省禀到 
[蘇省撫轅抄]  
　　廿一日新選鎭江府理事同知榮椿禀辭赴任馬海曙謝委署吳縣事從九沈志曾江北緝捕回未入余郭成卸署長洲縣吳塔司巡檢事回○廿三日楊嶽万禀辭奉委管解甘肅餉差杭福清謝委署荆溪縣張渚巡檢事○廿四日候補通判王祖慶禀知奉委赴常熟公幹姚詩聲禀知奉委赴上海公幹 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[接錄輪船招商局第十一年帳路]  
　　一局員更換宜計期聲明以專責成也上屇結帳係廷樞與徐雨之張叔和鄭陶齋四人署名廷樞於九年三月出洋所言局中公事皆徐張鄭三君清理料結帳之後法事日緊人心惶惑滬上市面遽變錢莊閉歇紛紛徐君亦因生意私帳牽連局務不能兼顧電至亞美利加催廷樞速歸廷樞行未抵申北洋商憲己添委盛杏蓀觀察到局維持一切廷樞於十二月下旬回局遂會同盛觀察安排存借各欵幸尚靜謐如常十年正月徐君因病請假二月鄭君又奉彭宮保調赴粤東　觀察同時回津北洋商憲又添委馬眉叔觀察到局四月初廷樞北上五月張君亦丁艱離局故五六月間局務係由馬觀察一力支持繼因海氛吃緊馬觀察電請北洋商憲立將全局輪船產業一律歸併旂昌洋行於六月初十日換旂過户故本届年結以九年七月初一日至十年六月初九日止爲一年廷慪於本局歸併旂昌之後趕緊回申清理舊帳所有十年六月初十日以後如何與旂昌交涉一切事務俱馬觀察一人經理十一年六月廿一日收回商局亦係盛馬二觀察齋北洋商憲札諭辦理現在局務均歸盛馬二觀察主侍矣清理舊帳後廷樞卽行北上專辦開平局務一舊帳吃虧宜詳細聲明以憑公鑒也諺有之曰開店易收店難一店且然况以數百萬之堂堂一局又值海上多事之秋人心惶惑之際乎商局歸併旂昌以後原想依期結帳以慰衆心無如各口欠繳水脚繁多竭力向催總以至早年底結算爲請因念本局係屬商務原當照依商法辦理况多兵事一節苦情處處銀錢阻滯不得不俟至年底然各局經手局董司事雜役人等均需擇要留用是以去年六月至年底總局及各分局辦理善後竟關銷經貲至三萬餘兩此其吃虧一也在局夥友多者十年少亦數載目見商局生意日旺皆有年勝一年之望故當股價漲至一百七八十兩及二百兩時莫不向親友錢莊挪借錫兩收買股票有進無出及至九年春間法越事起滬市衰敗一切債務追呼緊急各友迫不得巳只得將股票在局照股本押銀還債其時尚期法事易了市面復振歸結無難不意市面日壞一日至今未見起色加以去年六月局勢中變各友無力取贖所押股票歸局承受此其吃虧又一也廷樞前有輪船保險等股分己產十萬兩八年分本局加股時廷樞在北同事留下若干股作爲廷樞名下新股及至次春回申無銀交局又因怱怱出洋故將新股票交與親戚梁鳳西賣出現銀以歸局欵彼時每股時價尚屬有盈無絀滿擬還局後不致虧累詎意梁鳳西喪盡天良盡將該票抵押自了私債及自久洋赶回而鳳西己故無從理論以致廷樞掛欠商局短交新股銀五萬餘兩又歴年透支積欠銀一萬餘兩又親友借欠應歸自己名下認賠銀一萬餘兩三共欠局銀七萬七千餘兩廷樞從前所有微資己盡入股新股尚不能受焉有餘力還此鉅欵只得交出舊有局股八萬兩原票退還局中以抵七萬七千餘兩之數己奉北洋商憲恩准而同事諸君名下亦有抵欠股票產契等伯此皆非現銀其吃虧又一也自本局歸併旂昌之後催收各欠不遺餘力無如各欠户或稱海氛所累或稱市面牽連或稱局欵尚有盈餘或稱己售旂昌洋行不欲附股種種藉詞皆以股票本銀作抵前後不下數萬兩此其吃虧又一也有此各項吃虧雖本届獲利頗豐而無現銀照分股利清夜捫心殊覺愧對在股諸君耳一本局生意有盈無虧宜反覆聲明以免疑似也九年夏秋之間滬市中變局欵緊迫異常其時廷樞出洋未回在局諸君爲莊欵所逼暫將棧房向洋行押銀清理莊欵外人聞知遂譁然謂本局虧累己甚殊不思歴年商局之苦皆苦在本少而用多若不設法周轉斷難自立試問股本百萬官欵百萬保險等欵百萬能置幾船幾棧乎周轉大宗無非倚仗滬上錢莊林立如取如攜以爲擴充局面之地故歴年年底無不積欠莊欵並無物產抵質彼此往來全憑信義該莊等平日支應局用從無難色一旦爲兵信所震動市銀緊收不放各莊歇業紛紛向本局提還借欵萬無推諉不付之理洋行押銀乃一時救急之計以保場面而通市道出於無可如何而以昔日莊欵利銀作爲洋欵利銀仍係事同一律於局欵並無出入固非生意别有虧累也若以生意論之本屇却有輪船水脚餘銀三十八萬餘兩各口房租十一萬八千餘兩雜項餘銀九萬九千餘兩兹擬提出前今兩届船險餘積四十五萬餘兩又在本届之盈餘提出三十四萬餘兩合八十萬兩估折船棧各舊以輕輪船成本及補房產租價之不足尚餘之欵除冲銷壞帳外本可分派官利而竟不能分泒者則以本局現有股票產契等項抵欠甚多實無現銀可派官利業於前條聲明無容再瀆至於實虧諸欵本非一年之事現旣澈底清盤自不得不將歴年舊帳分别理楚可收者收可减者減其不可减者仍注限後追其無可收者惟有冲銷一法總計所虧厥有五項一紳商情面挪用未還五萬二千餘兩一池州荆門兩局附股二萬八千五百兩原爲用煤起見日後能否收回若干尚未可知一水脚結欠四萬一千餘兩半係長源泰長發棧等所虧此項行棧係從前與太古怡和等洋行爭衡時同事徐君因見兩洋行均有行棧在外招攬生意故囑本局攬載總司事唐道紳　於上海南北二市各開一行攬載貨物又在英法兩界各開一棧攬戰搭客以期局船生意興旺足與該洋行等相抗數年以來該行等攬載貨物水脚約銀四十餘萬兩該棧等攬載搭客亦有萬人不爲無功旋因該行棧等開銷甚重且十年正月三公司旣有重訂水脚合同之議　局徐鄭二君因於九年底囑令經手之唐道紳將該行棧分别招頂閉歇具餘恒慶公等亦於九年底同時歇業現己無人可問一水脚滅讓二萬四千餘兩内有倒帳之長裕泰己故之梁鳳西兩户拖欠水脚除隨同各債主收回公攤銀兩外尚欠一萬四千餘兩自不得不隨衆減讓閩局歴年俱被水果客販拖欠水脚銀二千餘兩今旣換人接辦該局董己無彌補之力閩局向來繳費不敷似難責令經手人賠繳只好槪從減讓其零星七户均係本局向來主顧生意往來多年兹因海氛不靖交易冷淡該作等實屬虧本叨情减讓者有之感因九年冬臘該行棧代局招攬津貨存棧旣而謡傳四起貨客勒令經手人保其火險以致吃虧應由本局貼補者亦有之一善後開銷經費三萬餘兩以上五項共計銀十八萬餘兩似係實虧然究有盈餘之欵可抵仍非虧及局本也一局勢雖變今勝於前宜剴切聲明以堅信服也廷樞自外洋回華之後察看局船生意日落其時法越齟齬謡言四出或謂局船必爲法人所擄或謂局棧必爲法人所焚攬載客貨必欲兵險火險並保始肯寄棧否則己經寄棧之貨且奇移存洋行棧房者雖曾多方設法挽回不能及半廷樞因念倘保兵險萬一他日竟有一二船被法人所擄全船客貨以百數十萬計豈能擔此鉅欵不保兵險則生音傍落斷難復原一面安慰客商一面密禀北洋商憲請將龍旂設法更換憲意雖以爲可總覺法事不至十分決裂尚在遲疑旋至六月初旬海氛緊急異常經馬觀察電請歸併旂昌一言而定其時遂有私議法人未必擄我商船者不知法人於民船尚加焚掠况於合用之輪船乎又有私議與其歸併洋商何不全班停走不知彼時局中分文無存仍賴幾家熟識錢莊通挪十餘萬兩以資周轉若將全班停走無論此項莊欵無可指還且一切局欠人者無不聞風追討人欠局者更屬延緩四每月養船經費數萬餘金又從何出此萬萬不能停走之說也今日者和議己定全局收回生意暢旺本届結帳又將船棧一律减輕放本至八十萬之多是今日之局勢較前尤覺實在可靠且今之較勝於前者尚有數端諸縷陳之前者常中欠　莊欵百餘萬每年付息不下二十萬今則洋債祇付周年息銀七厘此其一也前者三公司攬載水脚皆無限期常有延至三節結帳者旣己暗虧銀利其中日久尚有倒帳之事受累更大自三公司重訂合同以後水脚一律依限收清再無虧利倒欠之慮此又其一也前者棧房存貨往往免取棧租自三公司重訂合同載明起租限期不至租金常年無着此又其一也前者未訂合同局中多開行棧攬載貨客招徠生意而　行司棧之人往往暗中讓價以圖體而遂致上海之長源泰長發棧萬安樓天津之春元棧等莫不虧本貽累本局今合同己訂劃一水脚三公司無容暗中讓價爭攬生意而所開行棧均己停歇己塞漏巵此又其一也有此四勝將來結帳盈餘必多於前可知且自六月廿一日收回以後局中生意極旺而廷樞所最不解者九年春間法事己有萌芽股價尚至一百八十餘兩今日法事己了股價反不及三分之一若謂局本恐有虧累　實總於本局所欠股本存欵五百二十餘萬核之現在船棧物業折淨價值均屬有盈無絀上册各户所欠九萬餘兩乃保險局等往來有着之欵卽股票產契抵欠三十八萬餘兩内有輪船保險貴池股票三十萬有宁亦係有着之欵竊謂股價仍作一百兩原載本銀決　虧折而今價不及六成誠不知紛紛賣股者果屬何心廷　前蒙各股商見信者己十一年於兹其最初附股之人固由廷樞招至卽後來買受者廷樞亦大半相識故敢直佈芻堯幸加垂察唐廷樞景星啓 
[金陵協賑公所十月中旬經收賑捐清單]  
　　世德堂文記本洋一元韋姜氏本洋三元錢五百保和洋一元陶海樓洋八元無名氏洋一元錢一千皖北幼童盛元修爲生母紀氏祈資冥福洋一百元吳榮肈洋十元德昌布店洋四元德昌生布店洋二元培記求父病愈洋四元周公舘英三元復豐堂刁錢五百恆泰漆號五百慶隆號洋六元郡周氏洋一元蕃奕堂本洋一元禮記洋二元談湧茂洋二元上海催單務本堂周本洋一元英洋四元錢一千六百杭耀記十元鳴記五百文庚興英一元十德堂錢一百楊生生堂英一元三勝堂　元王聚昌一元王記三百文吳恆有銅洋五元張守卿三元錢一百春發號募各料友錢四千三百端木均本一元孝友堂六元無名氏二元無名氏一元無名氏合助本一元上海催單一萬三千四百另一號濟美堂二元策鰲舘二元亦可居士五元安樂堂二元無名氏一元寳翰堂二元駐春園主人十元福源永二元乾泰鉄店四百文井元泰三百無名氏本一元吕祥興六百錦泰紙號四百嚴錦堂五百葉錫五二百無名氏十元黄樊氏一元趙國翰本一元邵記五百盧盡臣五百賈煥記五百敬義堂三百上海催單一萬二千七百四十九號潘罄山本一元不留名一元鳳天喬二百王許氏一千杏仁子求合室平安英一元殷文記本一元陳橷之求合家平安四兀陳堯記緞號十元億大號四元翰子湘四元周紹南二元無名氏一元桂公館八十八老八十元高子安二元燕山堂宋本十元有名氏錢五元大豐厚三元大豐厚諸同人三元新安節愛堂鴻　銀十兩汪長泰求病愈本五元沈心記二百端木基五元陳衞王三姓一千無名氏銀牌鐘一個銀錢兩個銀耳環一付銀耳挖一支點石齋櫃收明　堂一元王旭記一千德裕錢店英三元張敦甫英一元修願錢四百鍾銘溥英三元復泰祥錢三百郭長生錢　百仁讓堂施英四元陳記銀錢三個月記本一元樂記錢五百徐魏蘇任錢邵龍孫王周何許張聶十四户各一百鄭愼源三百陳永和二百義興一百四十趙正大四百吕吉源二百周永和一百劉萬順七十徐福泰一千吉子翁一元孫天榮五百○黄結實收錢廿一千六百十文英洋二百七十八元本洋三十四元寳銀十兩一錢二分合英實收洋三百四十四元又銅洋六元阻拕一支阻圈一對鐘牌一個銀錢二個 
 
 

Page 12

 
 
[上海三馬路與昌絲棧陳竹坪經募兩廣山東沙洲直隸江寗賑捐棉衣十月廿二日第一百三十七次清單]  
　　嚴伯雅觀察嚴芝僧太史爲先妣王太夫人陞祠懴資移賑以增冥福洋一百元○昌字二子一百九十九册寧波德祐堂顧洋二十元○金陵禮記寳號經募昌字一千八百十八册禮記油號洋十元聚昌奎洋三元同興泰紙號洋二元查　和號查義新號德大紙號仁記號廣新號源茂號庚鑫仁號三才號泰興號正有號怡源盛巢振昌熊源生中孚李信義十五户各洋一元以上十八户共來洋三十元○金壇溥源典經募昌字四百五十一册溥源典各友節酌錢六千六百三十文又各友銅洋五元退居子恆慶正亦政堂三户各洋二元茂記殷得記求病痊無名氏欣記隨緣子四户各洋一元曾振邦程　記各洋五角溥源典各司合助錢五百五十文梅記節月餅氏省用氏三户各錢四百文湊數氏錢二百四十文培記節買筆錢一百文以上十七户共來洋十九元銅洋五元○屯溪祥盛寳號經募昌字一千六百字册鋤經書屋洋四元五角無名氏樂耕居松溪草堂醉月軒吟香舘半仙居不如齋守分居萬利記了素心徵逺堂汪悟空室十二户各洋一元世美堂邵洋五角被騙客銅洋十二元以上十五户共來洋十七元銅洋十二元○蘇撫院東許善士　來匏庵氏助棉衣捐洋五元○金凌馬春記助沙州洋二元有心無力子求子病愈助江寗洋一元○崑山潁川求子虔心氏舊原棉衣四十五件二墩王欽周助大中小新棉衣二十件○四達洋貨號交來寧波葛薌亭善士續募繼志堂盛銅洋十六元無名氏銅洋一元以上二户共來銅洋十七四○漢口藝蘭書屋毛水銀十五兩二錢又銅洋六元無名氏銅洋六元徐害人蓉城有心無力子林子循成記四户各銅洋一元屯溪鄭重錢五十六文○本日共收洋一百九十四元銅洋五十元毛水銀十五兩二錢錢五十六文新舊棉衣六十五件合併聲明 
[上海三馬路與昌絲棧陳竹坪經募兩廣山東江寗沙洲賑捐棉衣十月廿二日第一百三十八次清單]  
　　陸文修善士爲弟家修資冥福洋三十元南昌盛黄姓洋十元廣 
義募來海琛船洋三元李稼記法界寗局公啓二户各洋二元○安慶德和典江芳五善士經募昌字六百九册德和典洋廿元　茗泉洋十五元豐泰裕歙南悅山氏江芳五募酒筵移賑三户各洋二元濡湏鏡堂氏洋一元九角養源精舍歙南延陵氏江芳五汪石泉四户各洋一元無名氏洋一角以上十二户共來洋五十元内估看銅洋一元○南潯張引菴翁交來温秋辛翁經募龔成衣店放生移助洋二元○春生鑑交來丅潤齊善士經募江寗昌字二百三十五册丁裕大洋廿元王正大孫廣源二户各洋五元以上三户共來洋三十元○黄研孫善士經募昌字三百五十册周最樂堂洋十元泗安開墾局節省席資洋四元黄硯孫洋二元仁昌東孫珍儒天成源孫海門孫傳香吳燕候欽世茂堂七户各洋一元林友恭周文波胡賓臣三户各虚對洋一个汪爾康吳六慶求康健孫震軒三户各錢四百文欽希林欽孫氏二户各洋二角無名氏無名氏九齡童子求椿萱康健讀責記得節賓壓歳欽領姑娘四户各錢二百文黄大慶錢九十文以上廿三户共來洋廿五元虚對洋三个小洋四角○本宅九次桶捐散吉洋四元散銅洋一元不留名銅洋二元潘鼐祈免災悔洋一元散錢二百文○惠奏立大二户各銅洋一元鎭江賑所張廉臬銅洋三元○王福如善士續募來洋四十三元虚對洋一個錢六百三十文其各捐户清單登列以後照來單少洋半元○本日共收英洋二百零一元銅洋九元虚對洋四个小洋四角錢八百三十文售去前存翠石帽準二收計賣見洋一元合并申明 
[上海四馬路浦灘文報局内恊賑公所經收賑捐十月下旬清單]  
　　廿三日催單海陽李荔軒善士十元無名氏袁浦旅次募蕭駱氏三千文生孫氏無名氏袁補旅次募蕭駱氏三千文生孫氏無名氏謙蕭孫氏四户各一千文合收英洋六元錢二百八十文金陵迎凉閣主人募周蘭琦求母目疾速愈六元還愿人五元少泉氏章月軒二户各二元林錫芝一元李春浦銅洋一元陳景荃善士募張慶豐周樸山林奇峯林蓉塘黄迪甫盛長壽鄭國權劉玉鑑林再豐陳景荃十户各一元毛秋涵翁募震澤朱錩善士沙洲賑一百元又募黎里無力子求病速愈廿元○銳册黎里毛泰江翁募思補子祈萱堂憂鬱不生六元保闔宅平安四元鶯湖樂善居衍源居士祈求病速愈二户各二元鶯湖客舍大興少記唐存誠明記世源堂四户各一元耕源坊六元眄壽堂五角醉經堂一元五角○春生鑑號交來金陵恊賑公所募第六次英洋三百四十四元銅洋六元首飾八件約重二兩六錢○不怨不尤氏二元天津醒悟諫十四元五角新安餘生人四元○本日共收英洋五百五十二元銅洋七元小洋五角錢二百八十文首飾八件約重二兩六錢 
 
 
