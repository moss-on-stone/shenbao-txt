# 1889 - 223 - 4905865

 

Page 1

 
 
[雍正○○○硃批諭旨售書處告白] [  點石齋代啓]  
　　是書向由新泰絲棧發兑現於五月初一日起改歸清遠里恆泰昌出售此外則南北申昌及本鳴房抛球塲南紅洋房　石齋分周　可　　　　仍照四十元至其校對印訂裝潢無不精益求精早爲有目共賞所有售出股票亦統歸恆泰昌發書此佈 
[發兑家藏眞正殿板初印桃花紙各種精本開列於后] [  點石齋啓]  
　　眞殿本初印佩文韻府連拾遺一部一百零五本計規銀一伯五十兩○眞殿本初印文獻通考一部二箱九十本計規銀一伯廿兩　正　　部印桃花紙康熙字典兩部一計規銀一伯廿兩一計規銀八十兩白紙初印全唐文一部五伯零四本裝揇木箱子二十只計規銀二百八十　　白紙初印○○○硃批雍正上諭一部規銀一伯廿兩○向義門眞跡手批文選一部十二本規銀一伯廿兩○白紙初印鮑刻太平御覽一部十二　一伯廿本實價規銀一伯兩○白紙初印眞股版南巡盛典一部八函四十八本實價規銀六十兩○白紙初印錦裱萬壽盛典圖考一部　價規銀六十兩○白紙初印殿板圖畫聖諭像解一部十二本規銀廿兩○白紙初印廣板佩文韻府數部每部規銀五十兩○白紙初印眞殿版　　　　一部一百册本規銀八十兩○白紙初印阮刻十三經注疏幾部每部實價規銀四十兩○白紙初印局刻廿四史二部每部規銀二百　○白紙　　古經解小學彚函一部五十二本規銀二十兩○又五朝别裁四十本○又陶文毅公全集一部廿四本四函○國朝學案一部十二本○十　　　新錄一部○左傳紀事本末一部○宜稼堂叢書一部○知不足齋叢書一部○粤雅堂叢書一部○万與紀要一部○容齋五筆一部○癸已類槁一部○歴代史案一部○數理精藴一部○宋詩記事部○何義門讀　記部○水經注釋一部○海道圖説一部○月令輯要一部○西六　話一部○經傳釋義一部○山堂考索一部六十四本八套規銀七十兩○資治通鑑一部○宋元通鑑一部○通鑑全編一部○通鑑大目錄一部○胡通鑑一部一百本○五經集解一部四十本○曾文正全集一百廿本一部○種類繁多不及備載如蒙仕商賜顧至抛球塲紅墻頣本分局看樣議價可也此佈 
[論變法]  
　　泰西通商以來火輪舟車之迅疾皆已身試鎗砲藥彈之猛烈皆已目覩一切製造機器之靈巧皆已心領而神會於是大之涯海之角臆説武斷淺見寡聞之士莫不侈口而談洋務抵掌而論西法以爲天心之默運人事之見端世運之推移時勢之遷變旣已開自古至今未有之局自當創自古至今未有之事鐵路之宜通也電線之宜立也煤礦金礦之宜開也船廠鐵廠之宜設也一令旣下百廢具舉不過一手一足之烈卽以成千世萬世之功焉乃無何而船廠設於福州矣則喟然曰何其規模之狹也鐵路通於開平矣則喟然曰何其道里之近也金礦開於漠河矣則又喟然曰何其僅拘於一隅而不復推廣於他省也電線之立也亦旣四通八逹無遠弗届矣然民間未聞有招股斷起者則終未能曲折咸周遐荒悉至也煤礦雖開而未能取其精煤鐵廠雖設而未能得其新製則尤徒勞而無功徒勞而無益也洋務西法之不講國何由而富兵何由而强我中國其　靡凌夷終於積弱矣乎嗚呼斯可謂臆説武斷淺見寡聞也已矣書有之言之匪艱行之維艱身不當其任目不閲具變足不履其跡心不會其通徒鰓鰓　翻如瀾之口鼓如簧之舌一若天下事了然於胸中運之於掌上矣及其策名委贄出身加民舉而措之於一邑而一邑亂舉而措之於一郡而一郡亂舉而措之於一省而一省亂舉而措之於一國而一國皆亂猶且膠執不化拘泥鮮通獨斷獨行肆無忌憚其不至潰決迸裂一敗塗地者幾希然則洋務不足談西法不足論乎曰否漢書云行於古有其迹用於今無其功者不可以不變變而不如前易而多所敗者亦不可不復也今之世亦可謂不可不變之世矣然而變法有難言者非不知洋務西法之有利法世功於民操之大蹙則世莫我從持之太堅則民不堪命勢所必至理有固然不可以强而致也昔王安石作青苗法青黄不接之際出錢貸民及秋收而還諸官加取二分之息當制郡時姑試行之民稱便闔郡大治洎乎爲相終以此法致亂天下北宋遂已此豈前是而後非耶按青苗與朱子社倉相類意非不美法非不良徒以操之蹙而持之堅耳夫必因勢利導隨時制宜默化潛移隂驅潛率使民從吾之令服我之教而不自知焉而後可以成厥功不然則南北洋大臣講求洋務振興西法孜孜不倦歴有年所其所成就止於如是夫豈不欲一蹴幾哉而欲遲遲吾行持滿不移者何也試以近事騐之日本三島聲明文物無異中華見夫英法美德之制作法度政治教化艶羡企慕從而　之一時改正朔易服色治器械作文字初不問民情若何風俗若何千百年之舊章成憲盡舉而更張之變革之旣而民心洶洶謡言四起其勢岌岌不可終日當事者知衆怒難犯專欲難成稍稍從寛幸免於亂迄今十餘年國用日細府庫常虚外强中乾有損無益觀乎此則知洋務之不可以輕談西法之不可以漫論矣不見夫魏叔子限民名田之論乎叔子見三代井田之善而後世之必不可復也著限民名田一論自謂盡善盡美無可疵議井田之遺　猶寓乎其中有友自秦陜來者讀之曰此以杜豪强兼併之患可而吾鄉則異是吾鄉地瘠民貧雖有農夫無力耕種賴富室計工授食以役使之始得從事於西疇然收成旣薄出息甚微完賦而外無餘利焉若限民名田之法行則富室旣不願有田而棄之農夫雖有田而無所利卒至荒蕪不治賦税全逋奈何叔子爽然若失無以應也然則坐而言者其果可以起而行乎吾願桑户蓬樞中愼毋輕世肆志大言不慚也 
[江南考事]  
　　下江學院於本月十六日發落江寍所屬新進文武童生卽行撤棚十八日取齊錄遺今先將上江錄遺期錄供衆覽計開十六日各屬文生補考十七日安徽二屬文生錄遺十八日寍池太三屬又生十九日廬鳳頴三屬文生二十日滁和廣六泗五屬文生二十一教職各屬止途貢監廿二日各屬優監皆錄遺廿三日續到文生補考考貢二十四日空廿五日續到各府州屬文生錄遺廿六日續到止途貢監教職廿七日續到優監廿八日入收截止本届人數來者自言不及上科遠甚然以寓考之疎密而論如中正街一帶上而峻宇下而蕢　以其與考棚聲息相聞爲歴來擔簦負笈者之所必爭本届竟空至三分之一雖距進闈向有兩旬有科舉士子不妨姗姗其來遲一費琴劍重過鍾山直意中事乃昨據訪事人云東牌樓一路赶考店面往年篷牌交織幾如坐井之觀天陬卷皆閭已等卓錐之無地今歲大店面尙有一二處小店面尙有五六處有人問津無人受主豈非生意清淡有心人不約而同遂不敢以人棄我取之説忘蠆尾之卷逐　頭之細歟惟書坊則照常林立一色洋板揷架之軸白於上市之棉聞其價多因購者挾持其同行相妒於便宜中益貪便宜以致買賣或高或下一門之内且不能自主故説者謂出門之有功不敵居肆之無過於 
 
 

Page 2

 
 
萬一耳天下人不經一事不長一智吾願將本求利之子愼毋以遼東豕爲朱浮所笑焉斯得矣 
[鳩江近事]  
　　成端甫觀察訪悉無湖關經徵貨税有等無業游民專在大關上下包攬貨船勾同船户或夤夜溜關或繞越倫漏特諭各關書役嚴密查拿並出示曉諭大意謂商客船户務各遵照抵關納税該包攬等速卽改過遷善勉爲良民各安生業倘敢仍事包攬貨税溜關偷漏經訪確定卽逮案照例究辦决不姑寛云安徽學政錢樨菴文宗歲試太平府文武生童業已竣事於十二日發落定於十四日自太郡　馬前赴江寍辦理上江錄科事宜○上江調簾調取皖南屬官計調廣德州文舜臣直剌翰廣西進士青陽縣華榮萱明府椿直隸進士前署蕪湖縣事嚴笠　而府組璋山東舉人嚴明府　係在蕪湖關道轅差遣文直剌缺藩憲委何直剌慶釗調署華明府缺委沈明府齊瓛代理何直剌接受廣德州事沈明府接受青陽縣事於前日來蕪晉謁新任道憲並拜會各寅僚衣冠往還忙碌異常云○蕪湖自四五月以後雨啺時若四　田疇旣霑旣足稻花結實目下已成遍地黄雲早稻業已刈收七月半人家饗祀祖先爼豆荐馨必需新米市上新米　售錢二千餘文遲稻七月底可望一律登塲新稻價八月方可有市四鄉老幼莫不家家歡呼謳頌殺鷄欵客鼓腹慶大有之年農民因今歲較歴届豐稔四野齊歌樂歲各村户咸醵資演戲酬神共頌太平自七月朔起計有菊部四班在南北四鄉開鑼演唱此村戯猶未畢彼村又接箱開臺梨園子弟奔走不遑應接不　聞徽寍等處及皖北廬和各屬山田澤田亦均雨畼時若望慰溝車淝上嘆旱魃者數秋今届亦歌豐收然則大江南北當齊歌盛世同唱太平矣不禁爲之忭舞 
[析津水勢]  
　　津郡九河水勢漲落業列前報從前上下西河尙未繼長增高現在一律盛漲有懷記事珠而量以五尺者謂豫河長水四尺而海河將近五尺水流湍激如駿馬之下坂如弩箭之離弦津河以外不得而知卽就津言津船隻之傾覆不知凡幾盖上水旣難行駛而下水又不便停留稍失把握船隻隨溜横趨萬難收　現在海河一帶如龍王廟風神廟各渡船槪不放乎中流而磚砲臺之擺渡舵工舟子加至五人仍於初四日碰壞義利回空茶船一艘望滔滔之皆是居人均以渡河爲戒云 
[宜昌佚事]  
　　某號由蜀中購鹽數船行過巫峽將抵巴東忽遇逆風其第一號船傾翻江内所裝鹽四百餘句悉化爲水幸人丁皆經援起得免喪亡○近年華人之種烟者日盛一日而滇蜀兩省爲尤多前者大憲就荆沙設土藥局抽取税厘而由川東至荆沙七八百里中奸商不少倫漏是以土税多無起色去年將局移設巴東縣野三關該奸商繞越爲難土税較前多至數倍凡土商在野三關完税後道經平善壩荆沙兩處皆須騐票放行官塲中莫不調此重甚善云 
[俱慶更生]  
　　揚城湯家汪鄉間前日傍晚有某氏女郎抱其周歲胞弟過橋至隣女家嬉戯詎方至橋中以滑足墜水迨家人聞信來救姊弟二人腹已膨朜嗣有老者令急取飯鍋二口將二人各覆於鍋臍之上按法救治吐出清水若干始得俱慶更生聞女纔及笄當起水時已不省人事而懷中幼弟猶持抱甚堅云 
[鱸鄉秋思]  
　　松江李甲家在普照寺西弱冠年華童心未泯本月十四日忽動攬轡之興紅塵十丈策馬疾馳行經鍾亭橋某茶肆前悮碰油煎角黍攤時則鍋内熱油正值十二分火候掀翻兩股上頓時肉爛皮開血跡糢糊痛極暈仆馬驚而銜橛旣復東向奔跑馳至廣明橋　某乙肩荷衣箱又被觸傷手指箱抛於地貨物損傷馬仍直撞横衝又將察院前船户某丙踏傷腰肋口吐鮮紅甲則從僻徑歸家吐血數盞少頃乙丙先後舁至當經延醫調治尙未卜其性命何如○亭林上舍生何某數戰棘闈未題桂籍去年經訟師某甲等控諸華署指其冒監入闈凌鏡之邑尊將中等甲斥一番俾得爭消鼠　刻届恩科鄉試何赴縣呈請咨文邑尊謂爾向矮屋中獵功名定必能文成倚馬請携筆墨面作一文可乎何曰諾邑尊遂以吾之於人也兩句爲題何竟日搆思不成篇幅邑尊笑曰人家皆對客揮毫君獨效王摩詰之走人醋甕卽使雁塔盡人可上亦輪不到君去題名請偕墨子迴車免歎劉蕡之下第何無奈赧顔回去訟案卽由是而銷○散步華亭縣署前見有以木械頸髮毿毿然長寸許者　而詢之則謂薙髮匠某甲木工某乙相約至署東品馨館沽飲一則自詡奏刀之妙一則談侈削木之工座有麴生頗不寥寂洎結帳缺錢五文致互相爭閙突有一人掄拳肆擊力大如牛頓將兩人毆傷其人姓王館主之親戚也事不得了正在託人調停不虞館主婦潛服阿芙蓉膏以圖畢命當卽延醫救治得慶更生王思藉此爲抵制之方將前事置之不睬薙髮近之母遂奔赴縣署呼寃邑尊立飭差役將王及館主拘提十七晨八點鐘時研訊情由王靴帽皇皇大摇大擺邑尊問爾有何官職土言語支吾旣知其爲已革武生素不安分因喝令重笞五百板枷號頭門今之方盤托出大西瓜者蓋卽向之大袍闊服者也至館主則罰出錢四千文爲薙髮匠醫傷之費木匠受傷不重先經旁人勸解遂不涉訟公堂云 
[死殉芙蓉]  
　　揚州元女鎭人張二向在磚街某客棧爲夥鴛儔早結熊夢木占旣而寳瑟絃僵又抱黄門之痛塵封長簟抑鬱寡歡遂與某傭婦有私握雨携雲密如膠漆前歲傭婦生一子張愛若掌中珠自念今生可無伯道之戚矣不料五張六角好事多磨上月下旬婦夫某甲忽焉到來甲固懦夫且染烟霞癖空空妙手日惟向床頭人乞憐至此微　所聞遽向婦曰汝棄家雞而戀野鶩而夫早已盡知莫謂屈戌牢勾可不憂旁人露眼所以甘頂此緑巾者爲實烟霞累耳今汝竟抛人腦後豈竟忘香火之情乎婦曰郎休絮聒郎之情性妾素深知今當與个人謀决不使老元緒徒受桑根之煮也曰汝願假吾阿堵若干可一言以决否則將此三歲子與吾抱回盖甲深知子爲張所歡愛故以此要挾婦卽與再四張籌商張曰兩事皆不能應奈何抵頭良久曰汝暫避伊伊或可自夫婦諾之甲守候數日音信杳然忿甚遂在烟寮酒肆楊言曰張二旣佔吾妻又奪吾子情同覇産非赴琴堂控訴不可張雖微聞之然仍置之不理于某日探悉甲果欲興訟不覺惶急異常晚間與婦借宿小客寓中商量竟夜翌早飾詞至居停處告假偕婦遄回同行至鎭邊歧路携子灑淚而别旣抵家後遽謂母曰不孝有三無後爲大是子已三歲不母可活乞善撫之母不解所謂嗣見其面色有異詢之張具以前事告并云已於途中吞服生烟母大駭急覓藥救治奈已無及須臾毒發斃命家中次日聞婦亦在途吞烟抵家而殞於是　鎭喧傳咸謂其爲多情種子旣而客棧主聞此甚爲歎惜蓋張在棧數年甚得力也洎甲得信後亦頗自悔輙改琵琶記語泣曰畢竟是烟霞悮我我悮妻房 
[東報雜譯]  
　　瑞典國人埃蒲藍哈滿久居長崎租界中現欲寄籍日本願附于市内本下町佐藤龍藏家日前據實禀官上逹政府遂定外人歸化之例批准發下○長崎縣民扇搥藏之女名枯埋者年二十六歲可須村民寺良助之女名灑海者年十七歲永平久市之女名尤甘者年二十六歲寄居釜山港作皮肉生涯上月十七號經駐紥釜山之日本領事押回原籍限二年内不得再往○福岡縣下座郡三奈木村大字矢野竹山於西歴七月初五日清晨六點鐘時轟然一聲驟然崩潰山麓居民八九户被水土壓死十三人傷五人又馬二頭斃諸廐内○同日正午白川洪水泛濫爲災登時高至一丈五尺官急禁人往來市中長六橋上橋之兩畔急湍衝激派人設法阻塞警察署更飭人分投往各橋防堵井上署長奔冐風雨乘馬馳驟梭巡至午後水勢漸退鐘鳴五下量之祗丈餘矣○前報載日本新製白銅小洋錢市上已經通用云云兹悉其數共計五萬千二百枚本月四號由東京大藏省金庫局發出此後每月須鑄造二十萬枚本年共可鑄造三百萬枚云 
[賢令騐屍]  
　　浙臬署當司房之某與同房不睦退去卯名旋卽翻悔希圖更名覆充不料同事中揮諸大門之外置而不顧某怨忿塡胸 
 
 

Page 3

 
 
卽吞生洋烟數錢奔至臬署門首毒發而斃由該處地保禀縣仁和高邑尊卽帶同刑仵書役人等詣屍塲升座相騐委實服毒身死並無别故赶卽棺殮着屍親具結領回 
[孝思錫類]  
　　浙學憲牌示聞得富陽廩生趙潤林事母至孝父殁後以館榖奉甘旨無缺行事當得母歡心童子聞風代母灑掃庭除而後入塾是足鼓勵末俗而端風化給予孝思錫類匾額飭杭州府學官親行齎送云 
[觀察火政]  
　　儀徵十二圩爲淮揚運鹽孔道平日鹺艦紛集民居櫛比多有編蘆爲屋聊蔽風雨者故一經失火勢等燎原往往旬日數見現在總辦淮揚儀棧馮杰卿觀察關心民瘼創立水龍局購致上等洋龍數架並延羽士禳災今春以來祝融氏漸見退避返復不惜重貲於滬上購得頂上水龍一架尤爲靈捷輕利置諸局中觀察誠可謂先事預防也已 
[奇花同賞]  
　　徐園　蓬内生有奇花曾登前報詎次日忽失此花所在查之知爲人誤折正在懊悶間忽園丁報缸内一花瓣尙未褪而蓮蓬中已有萌芽之形亟趨視之果然於是主人不勝欣喜定於廿二日星期招集同人大設曲會以供遊人欣賞是日星期吾知聯袂往觀者必倍於從前也 
[湘撫抵滬]  
　　新簡湖南巡撫邵筱村中丞抵滬曾列昨報兹悉中丞乘官舫用小火輪船拖帶於前晚抵滬船泊滬南製造局碼頭本埠道營廳縣英法租界會審委員及滬軍營等均往迎接中丞接見諸官員後登岸到局卽爲行轅昨午後中丞至各衙署拜客云 
[捕快辫]  
　　山桂如卽山裕香赴上海縣控應文生租地造屋毁壞祖墳一案裴邑尊訊明情節罰令應將山墳修好并建造保墓局等因前已列諸報簡矣詎料應交人保出延不遵斷邑尊因於前晚飭捕役柴樛立卽前往拘拿該捕禀稱應居城外小的　悉現在家中可否容次晨往傳小的决不有悮邑尊允之及該差至應家應已不知何往祗存妻子看門問之則稱由西人喚往鎭江該捕自知難以銷差遂將髮辫剪去嘻是豈欲效曹孟德割髮代首之故事耶未卜邑尊能憐而恕之否也 
[滬濱談屑]  
　　有一妙手空空兒在某處竊得褲子一條由捕送人法捕房管押○甲乙丙三人在某烟館吸烟不知何事互相口角繼　毆打致毁烟館物件不少遂由烟館主訴知巡捕將三人拘入捕房備捕頭研訊之下三人情願賠償捕頭准如所請於卽釋出○鴇婦萬姚氏著名水販也向在新街二號弄開設花烟館每年由其女壻萬寳玉在江北販人來滬價賣爲娼有十餘口之多前有一妓名玉紅售與蘇州某姓爲妾旋卽逃回滬上因又帶往湖州之烏程縣轉訐該處蟻媒兠賣詎該妓染有膈症日就痿頓該處蟻媒空費洋銀數十元因將萬妓一併扣留涉訟近又新販一妓出洋一百十元取名月紅由渾名小裁縫者代爲經手轉售與孫家弄第三家之得華花烟館連中費四十元共得洋銀二百元光景現在得華恐該妓面生碍難接客寄在英租界麥家圈對門暫住候稍緩月餘卽當帶至法界賣娼似此積年水販想已陷害良害婦女不少安得賢有司訪聞確鑿拘案嚴懲庶若輩知所儆畏乎○前夜十二點鐘時法捕房華捕巡至護城河畔見有一人持茉莉簪一枝向基押鋪質錢該鋪許給三百文華捕以情節可疑將其人拘送捕房捕頭騐得簪係金質價值甚昻何以該押鋪僅許押錢三百文其人則稱簪在英租界一仙園戲館門首拾得捕頭令管押候訊 
[各行其道]  
　　有羽士任某烟館吞雲吐霧乘問行竊烟槍一枝當被知覺將人贓一併送入法捕房○餘慶里某書局於前日招請羽士打醮旋有好事者排齊道子出外遊行巡街華捕以其有違租界章程將該里管門人及書局中人各拘一人送押捕房 
[鴇婦勢大]  
　　徽州人儲玉如控房主徐根堂引誘繼妻顧氏捲逃一案疉記本報所有顧氏下落由徐供出實在顧氏之妹阿二家妹夫姓周名烏老郎由包探壬榮培屢次查訪藉悉烏老郎早經身故惟阿二則在英界尙仁果廣東路留春戯園背後第二百八十二號門牌内開設妓院與紳園堂倌阿春姘職院中除阿二之養女外尙有王素蘭花雙林等妓因於前日下午協同英捕房華捕前往拘拿院中妓女皆作申甲之詈顧氏則不見蹤跡想已藏匿他方遂將鴇婦阿二拘入捕房押候解訊自該鴇被押後一時龜子龜婦蝦兵蟹將紛紛擾亂四處打幹意欲將鴇保出至昨晨又有慣作局賭之渾名錢大少爺卽錢金壽及甲乙内等皆往捕房求保備捕頭以案情重大一槪不准而娘姨大姐之在捕房門口東張西望者亦頗不乏人並聞有縣署捕役某甲出塲緩頰云 
[餘威尙在]  
　　前日有范勝銓投上海縣喊稱小的在邑廟園後租賃盧小周房屋開張五老峯糟麫觔店今盧姓房屋地基租與洪慶齋翻造新房小的出頂首三十千仍向洪姓租賃樓房兩幢每月房租錢十二千文于十五日照舊開張不料本鋪已革地甲金文卽阿三向小的需索簽押中費小的付伊錢四百文嫌少將店中招牌除去小的欲赴憲案控告金文胆敢將碗盞等件打毁謊稱房東不肯將房借與小的開店驅逐小的搬遷爲此情急赴案喊禀求恩飭差立傳已革地甲金文到案訊究恩斷當經邑尊准詞卽飭值日差役李明立傳金文到案訊究 
[縣案彚錄]  
　　前有三十六圖鄉人王仁裕投縣喊控張竹甫張范氏張劉氏等將妻子兇毆叩求提究裴邑尊准詞卽傳該圖地保侯如山到案查訊據禀張及范氏等實在兇惡王妻確曾被毆叩求明察邑尊隨飭差提訊核辦○張朱氏朱彩園因龔愛寳與王清泉私姘一案逮訊管押前晚經裴邑尊升堂訊究朱氏一再求釋邑尊著具改悔切結呈候酌辦彩園須將王清泉父案仍飭一併分别管押○新閘巡防局函送張趙氏及周姓到縣據趙氏稱住新閘厘卡後面被周姓造房攔阻出路向論反恃强將小婦人扭局叩求究辦裴邑尊着令開呈節略質訊 
[英界公堂瑣案]  
　　昨禮拜五英公堂輪應英國賈副領事會訊賈君另有要公未到所有捕房移解之各案由蔡太守獨斷○現在虹口開黄萬順洋廣貨鋪之本邑人黄晉卿其子名小狗年約十七八歲日事遊　不務生理屢經教訓不改前非曾送英公廨由蔡太守懲辦已列前報嗣由黄求釋詎知故智復萌黄自置木栅將子關閉昨據包探王阿二禀稱據黄晋卿投捕房報稱其子小狗待菜刀及東洋扇子刀砍斷木栅持刀出外聲言尙要殺人旋升屋頂行將放火等語由巡捕頭命我同西捕前去上屋擒拿送案刀二柄砍壞之木栅欄呈案黄晋卿申訴前因并稱逆于竟欲放火非害一家而害他人矣此次務求儘法懲治黄小狗供木栅本已損壞並不敢殺人放火乞求施恩太守謂黄小狗年紀雖輕實屬愍不畏法可惡已極隨飭暫押候備文連刀移請上海縣監禁黄晋卿稱謝而退○包探沈金隆稱見徐阿長手持閙鐘一架詰其來源支吾送案請究徐阿長供無錫人曾在十六鋪地方見有車載蒲包物件墮下拾之開閲卽係自鳴鐘現在無從指交該包探又稱尙在十三日獲徐因要查明失主迄今無人來認蔡太守判徐阿長笞責一百板遞解回籍贓存捕房侯失主認領○巡捕拿獲朱阿有行竊太古輪船西人之衣料衣服解由蔡太守訊供飭押候失主投案再訊在案昨據太古輪船西人投案請爲領贓朱阿有認竊求恩蔡太守查徐阿有管押多日隨判再押十四天期滿釋放贓交西人領去○朱景卿稱在一層樓吃茶脱下之布衫忽被徐少卿攫去當卽追赶出外豈徐己進質鋪圖質扭獲交捕送案徐少卿供蘇州人曾在楊樹浦新造花園做工因患痧停工有素來相識之王某不知其名祗呼爲王先生者將布衫交我代爲押錢被獲王己不知去向然可找尋小的决不敢攫人之布衫乞求施　蔡太守隨判徐少卿管押三天着令指交王某否則須覔的保始准開釋贓交朱景卿領去並聞徐少卿專爲攫人之衣曾在北泥城橋東攫取某甲之夏長衫當追無着然猶識其面貌昨由捕房解到公堂適甲亦在觀審見卽攫伊夏長衫之 
 
 

Page 4

 
 
人行將具情投案請爲併究云○錦名洋行西人同經收房租之吳雲山至英公堂稱租户開茶館之葉才寳積欠房租洋五元五角非但延不交付而且該茶館日夜作葉子戲爲請傳案勒令搬移所欠之房租情愿不要葉供開茶館不敢聚賭現已措辦洋五元五角呈繳蔡太守謂爾茶館中旣有聚賭情事房東情愿讓租請飭搬移應准如所請諭令卽日遷去○二百六十六號華捕稱潘少悦駕車之馬瘦極而且有傷有違工部局定章因此拘案馬亦帶來請騐潘供是野鷄馬車主人是婦女賴此養活叩求施恩該婦亦到堂跪求蔡太守察得馬固瘦而有傷問該婦有重幾輛答稱二輛太守判將馬發交大南門外之放生局留養永不准給還○一百七十一號華捕稱見陳永全手持洋傘奔逃阻獲時有人知係竊來失主尙未來認今將人贓送案陳供在茶館見人遺忘之傘因貪小携取如今惟求施恩蔡太守判管押七天以示薄懲贓存捕房俟失主認領○華捕稱在路見李春山手持麻袋袋内似有物件情形慌張拘拿啓看内有銅錫器具十餘件問其來歴言語模糊爲此送案請究李供因窮極無聊在友人處私取銅錫器意欲質錢以致被拘蔡太守問其友人是誰住居何處支吾莫答太守判管押十天以示薄懲贓存捕房俟失主認領 
[書畫鐵筆助賑]  
　　何雲卿明府吾蜀之名士也善書畫工鐵筆而花鳥蝴蝶久已名滿寰區今游倦將還暫住　上消夏談及瀘州火災頓生桑梓之感惜解囊不足爰以畫潤補之中堂八尺三元六尺二元五尺元半四尺一元三尺六角二尺四角屏條減半帳眉一元扇册三角圖章每字一角過大過小者加倍蝴蝶仝例賜教者交寳善街大吉廬三洋涇橋義華堂兩扇店代收或由盤記賑所持收條交兩處亦可大小十日取件遠寄信力自給[  西蜀問字亭舊主謹啓]  
[闈塲勸募應試同人公助山東賑濟桶捐啓]  
　　竊自豐工決口河道北徙山東水患三十餘年矣瀕河各府州縣水患日深丁亥鄭州决口河勢趨我上江省分立受其害下江省分亦岌岌可危東省民困稍蘇乃戊子以來上下江雖間遇旱災而鄭州因之合龍水歸故道今年由春汛以及伏汛東省民埝　漸漫溢現在章郝又復决口流止無資困守待斃凡見諸奏報申報者慘莫能名我上下江則轉危爲安雨暘未至大爽回思丁亥之秋豈不得之意外東省之災雖非兩江以隣爲壑而齊代吳災昭然共見上天非莫能兩全夫天道好生視民一致河道遷徙不北必南我輩一視同仁豈可飽暖逸居坐視隣省之顚連無告而不一援手哉明知上海諸公辦捐以來各處推廣盡致好善之士多已解囊今值同人赴試省闈神明默鑒救災恤鄰神必福之雖儒者不言施報而悱惻慈祥之意可以蒸爲太和將不獨有補隣省卽本省亦可長無災害矣爲此鳩約同志設桶募捐凡應試來者無分貧富量力輸貲積少成多俾成鉅歀彚寄上海以賑災區如有侵漁入已必遭雷擊火焚凡我同人庶幾共勉此啓○卽如每科頒發月餅費每人二百文雖頒給須在塲後同人願施者不妨先行捐助蓋此項散在同人僅能佐一飲一食之用聚人賑欵卽可拯數郡數邑之生願同志者樂成舉焉[  上海四馬路文報局東賑收解處代鄉試同人公具]  
[鉅欵助賑]  
　　頃蒙出使美日秘國大臣張樵野欽憲樂助東賑規元一千兩由電匯申囑解災所夫重洋遠阻憑一綫以傳情鉅欵遥頒登小民於彼岸同人等祗領之下感戴同深亟列報端以彰盛德並伸謝悃[  上海四馬路文報局協賑同人謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十五年七月十一日京報全錄]  
　　宫門抄○諭旨兩道錄前○粤督張奏爲惠潮兩府嘉應州等地方被水情形摺○又奏爲出省察看圍基片○直督李奏爲永定河道因病出缺請簡放摺○又奏爲長盧鹽商狡滑誣控叅革片○閩督卞等奏爲台地計典此届附擬閩省彚辦摺○又奏爲台灣請定缺目曁各官養廉銀兩摺○七月十一日刑部都　院大理寺廂藍旗值日刑部引見十一名翰林院二十七名圓明園三十一名○敬信謝署禮部右侍郎恩○左念謙謝授太常寺少卿恩○記名總兵劉神軍謝之恩○善承謝授河南遺缺知府恩○吏部呈進秋季搢紳○張中堂請假五日○立侯請假十日○榮公續假十五日○召是軍機貴恒八額駙左念謙善承皇上明日卯初進宫至孝貞顯皇后聖容前行禮畢還海○○兩廣總督兼署廣東巡撫臣張之洞跪奏爲惠潮兩府上游山水漲發尙無妨得嘉應州　驟被水災損傷人口田廬分别飭查賑撫謹陳大槪情形仰祈聖鑒事竊照惠州府屬歸善博羅曁廣府屬之東莞等縣均在東江下游據惠州府李璲曁各該縣禀報入夏以來隂雨連綿五月初間河水陡漲丈餘歸善縣屬城市村莊低下之處均被　灌水深數尺田禾閩有淹受博羅大略相同東莞地處下游水勢較緩該縣之福隆司馬兩大圍去年培修完固尙無坍决查東江水勢不及上年之猛除東莞外均無圍田惟旱禾正當暢茂忽遭異漲恐早稻難免歉收此外人口有無損傷房屋基壆有無倒　並上游連平龍川河源等州縣有無被水均俟查明分别撫恤又據署潮州府曾紀渠電禀四月底至五月初間雨多驟漲水勢極猛有房屋全間及連根大樹流下沿河並有浮屍已飭收埋詢係嘉應州出蛟因上游福建汀州府水勢亦大潮郡大沙壞船壞鹽不少大埔縣爲大水所經尙無傷損潮州府城鄉各堤尙無潰决現已消退等情又據惠潮嘉道德泰電禀本月初四日嘉應州屬鎭平縣白馬興福兩鄉山水暴發水漲一丈有餘人口田廬損傷甚多初七日夜間嘉應州松源堡河水陡漲文餘淹斃人口數十名冲去鋪屋千餘間下游海陽縣境内撈獲掩埋屍棺二百餘具現已飛飭該州縣並委員携帶銀米前往確查賑救各等語臣查嘉應連平等處向稱貧瘠此次驟被水災情形極重實堪憫惻若由省籌賑緩不濟急已電飭該道在潮州商號暫借銀五千兩就近派員馳往詳查被災情形分投賑濟將來由賑捐項下撥還一面由省派委知府常穆飭司籌銀一萬兩携往嘉應鎭平會同地方官斟酌情形妥速賑撫以免流離並飭各縣設法保護隄岸確查大埔及上游各處是否不致成災再行分别辦理所有惠潮嘉等處被水大槪情形　合恭摺奏聞再廣東巡撫係臣兼署毋庸會銜合併聲明伏祈皇上聖鑒謹奏奉硃批知道了卽着飭屬妥爲賑撫毋任災民失所欽此○○張之洞片再上年冬間經臣疉次檄飭東西北三江凡有圍基各縣急趁冬晴水涸於向來單薄去年被水處所修築完固並派員會同各屬文武員弁督率紳士籌撥經費倡率民捐妥速辦理務於春水未至之前一律竣事復於本年春間籌欵委員豫買應用之木椿竹纜等項分儲水道堤匯各縣以備緩急四月中旬省城連日大雨各路漸次加漲臣慮新築沙土未實卽於是月二十一日乘坐小輪出省親往覆勘督催先溯北江轉過西江仍由北江還省中途由青政口入閲四會之綏江由新興江口入閲肇慶府城外之支河由三水口入閲高明之支河由官山海口入閲南海之支河所有三水四會高要高明鶴山南海各縣各大圍晝夜奔馳詳加查勘凡沿江曁沿河小輪可通之重要各處均登岸步行察看此外沿岸各圍舟行可覩培築尙屬認眞卽於二十六日回省現在圍内各禾苗長發彌望青葱續據四會縣禀報四月底畫夜大雨五月初一日該縣上游廣西懷集縣暴漲驟下水長一丈有餘幸各圍基略有坍裂處所均經竭力保護無虞於初三日後水勢旋卽消退若此後晴雨應時夏漲平緩西北兩江各郡縣或可無意外之慮臣仍分飭員弁督率慎防以免疎虞所有微臣出省察看西北兩江圍基並四會經不尙無妨碍情形理合附片奏明伏乞聖鑒謹奏奉硃批知道了欽此○○大學士下隸總督一等伯臣李鴻章跪奏爲專河道員因病出缺先行委員接署並請旨簡放恭摺仰祈聖鑒事竊據永定河南岸同知鄭煥禀稱永定河道方濬師於五月二十八日由南岸防次前赴北岸騐工六月初七日回抵南岸感受暑熱觸動肝氣舊疾醫治罔效初九日始行旋署卽於初十日出缺禀報前來臣查永定河道統轄全河責任綦重刻值大汛水勢增長通工出險防搶尤關緊要查有前派會辦該河工程之二品銜直隸儘先補用道吳廷斌廉明精細久辦河工洞悉機宜力任勞怨應卽委令接署以資熟手除檄飭遵照外所遺永定河道要缺應請旨簡放以重職守理合恭摺具陳伏乞皇上聖鑒謹奏奉硃批另有旨欽此○○李鴻章片再長蘆鹽商益德裕本名高裕源迭控綱總收捐私費均交運司認眞查辦兹據該司額勒精額詳稱查明網總並無收捐私費係高裕源挾嫌妄控該商曾充帮綱總因聲名狡劣斥退遂屢起訟端累年悮控官商之案甚多奸惡異常其前綱懇岸六處兩年之久一引未領暗移認岸引鹽或收買外境私鹽發售隱佔銷路射獲厚利總計積欠認岸綱岸課帑除節次追繳外尙欠銀三萬二千餘兩内有帑利銀二萬三千餘兩長盧帑利早經核入科則應按引完交雖累商不免短欠而家道不如高裕源者多已全完該商尙係殷當乃狡滑性成一味取巧竟至積成鉅虧現因京内外各衙門催提舊欠帑利經該司票傳復敢恃符抗不到家瓦稱欠數無幾不應催交狂悖已極請先將其捐納道員及銜翎叅革等情前來臣查高裕源係長蘆著名訟棍積欠帑課其鉅胆敢恃符刁抗未便姑容應請旨將花翎二品頂戴候選道高裕源卽行革職拔去花翎以昭儆戒仍飭司勒追欠欵另行核辦理合附片具陳伏乞聖鑒訓示謹奏奉硃批着照所請該部知道欽此○○頭品頂戴閩浙總督臣卞寳第太子少保福建台灣巡撫一等另臣劉銘傳跪奏爲台省本届計典擬請暫附閩省彚辦恭摺仰祈聖鑒事竊台灣改設行省案内接准部議福建台灣巡撫常川駐台司道以下各官考核大計閩省由總督主政台灣由巡撫主政照舊會銜辦理等因在案本届係應舉行大計考核之年自應遵照分别主政辦理惟現在台灣分省甫定添改府廳州縣教佐各官事在創始一時尙多揀員未定實任人員無多所有光緒十五年　台省應辦大計舉劾之案可否由臣銘傳核定賢否分别加考咨送臣寳等飭發福建藩司附於閩省大計册後會題俟台省缺官次第揀補諸事救定下届計典爲始卽就臺主政分辦循舊會銜以符定制據署臺灣布政使沈應奎具詳前來除咨部查照外是否有當謹合詞恭摺具陳伏乞○皇上聖鑒訓示勅部核覆施行謹奏奉硃批着照所請該部知道欽此○○頭品頂戴閩浙總督臣卞寳第太子少保福建臺灣巡撫一等男臣劉銘傳跪奏爲請定缺目曁各官養廉恭摺仰祈聖鑒事竊臺灣郡縣分設添改案内應定缺目與各官養廉役食接准部覆令卽酌擬奏咨核定並將移設臺灣府照各省首府之例亦應定爲請旨要缺等因到臺並經臣等亦曾將臺東直隸州與基隆廳各缺目於揀員請補外隨案編定奏咨在案尙有應支養廉與此外新設各缺目兼銀革應遵照部覆酌擬一律編定查臺灣府經部定爲要缺應請編爲衝煩疲難四字又省會首縣臺灣縣並請編爲　煩疲難兼四要缺雲林縣山海交錯應請編爲難字簡缺苗栗縣扼内山之衝應請編爲冲字簡缺臺東直隸州州同分駐埤南擬作中缺州判分駐花蓮港擬作簡缺其添設教佐並請循照臺地舊設各缺辦理從前舊設續設與現改各缺轄境雖間有劃分但自令益以新　撫字催科仍屬紛繁原定缺目自可母庸更張各官養廉除先經編定並免另議外其有前經改治未久各缺自應亦彚入此次一律編支所有臺灣府擬年支養亷銀二千兩基隆同知疑年支銀八百兩埔裏社通判擬年支銀五百兩臺灣縣擬年支銀一千二百兩雲林　栗恒春三縣擬各年支銀六百兩台東直隸州知州擬年支銀一千二百兩州同年支銀二百兩州判年支銀一百六十兩其添設教佐養亷亦悉照臺地例章支給尙有役食一項例應編入各縣坐支另行辦理據署臺灣布政使沈應奎造册具詳前來臣等覆加察酌該署司請定缺目與各官養廉尙屬允當應請各如所擬編定除咨部查照並飭司將各縣役食另行編定造册詳辦外是否有當謹合詞恭摺具陳伏乞皇上聖鑒飭部覈覆施行謹奏奉硃批該部議奏欽此 
 
 

Page 12

 
 
[光緒十五年七月十二日京報全錄]  
　　宫門抄○諭旨一道錄前○發抄硃批五道○禮部奎奏爲考官呈請應否廻避摺○漕督李奏陳洪湖運河水勢情形摺○蘇撫黄奏爲審明謀殺一家母子兩命重犯按例定擬摺○直督李奏爲縣丞扣發料值革職片○又奏爲派員選購馬匹片○粤督張奏爲遵章考察知府通判片○又奏爲委員接署知縣片○又奏爲知縣虧欠雜欵銀米叅追片○湖督裕奏爲叅將免其騎射片○直督李奏爲江蘇商船孫永昌承運糧米遭風全船沉没片○七月十二日工部鴻臚寺八旗兩翼值日無引見○閩浙叅將李致祥謝恩○載　續假十日○會紀澤薛允升各續假五日○召見軍機○發抄倪文蔚奏沁河歲修工用銀兩奉硃批該部知道單併發欽此○又力疾銷假奉硃批知道了欽此○又代奏晉撫衞榮光病請開缺奉硃批衞榮光着再賞假兩個月毋庸開缺欽此○長順奏出征存營兵數奉硃批該部知道欽此○張曜奏伏汎黄河兩岸搶護情形奉硃批知道了欽此○○禮部尙書臣宗室奎潤等謹奏爲據呈請旨事本月題請江南鄉試考官於二十二日奉旨江南副考官着承廕去等因欽此兹據該考官承廕呈稱職係江寍駐防滿洲正藍旗人現蒙簡放江南副考官該省係職駐防省分除本家親戚照例廻避外應否廻避本省駐防旗卷呈請示遵等情到部臣等查科塲條例内直省鄉試考官並無駐防人員應否廻避駐防本省明文今據江南副考官承廕在臣部呈明係江寍駐防其應否廻避本省抑或廻避旂卷之處伏候聖裁臣等未改擅便謹奏請旨奉旨已錄○○頭品頂戴漕運總督臣李瀚章跪奏爲謹將洪湖運河水勢情形恭摺具陳仰祈聖鑒事竊查光緒十五年三月十六日至四月十五日止湖河水勢情形經臣於四月二十八日繕摺具奏在案兹查十五年四月十六日至五月十五日洪澤湖因禮壩已開落水三寸現存五尺八寸高郵至馬頭長水一尺五寸現存五尺四寸淮楊裏運河各長水數寸至二尺餘寸不等邳宿運河亦長水一尺餘寸至二尺餘寸所有湖河堤埽各工均屬平穩臣謹當督率道聽並文武員弁等認眞修防不敢稍有疏懈理合繕摺具陳伏乞皇上聖鑒訓示謹奏奉硃批知道了欽此○○護理江蘇巡撫布政使臣黄彭年跪奏爲審明挾嫌謀殺一家世子二命重犯按例定擬恭摺具陳仰祈聖鑒事竊據高郵州知州謝國恩詳報州民瞿九余因挾郭陳氏慫恿其夫郭太蝠將伊辭歇不給工資之嫌獨自起意將郭陳氏謀殺身死並將郭陳氏四齡幼孩一併殺死滅口一案據屍夫郭太蝠獲犯投保報騐訊認不諱塡格錄供通詳經前撫臣崧骏以案關致死一家母子二命情卽重人批飭復鞫擬解兹據將犯審明議擬由揚州府知府陳卿雲解經署臬司朱之榛復審解勘聲請具奏前來臣親提研鞫缘瞿九余籍隸高郵州與郭太蝠之妻已死郭陳氏並其年甫四齡幼子郭穩住仔先無嫌隙光緒十四年正月間瞿九余至郭太蝠家傭工言明每月工錢一千文一年爲滿平等相稱並無主僕名分七月間郭陳氏因見田禾收割已盡欲省工錢將瞿九余薄待並聲稱瞿九余工作怠惰慫恿郭太蝠將其辭歇應找瞿九余工錢三千七百文亦不付給瞿九余因念農忙已過無處另覔工作又無餘資難以過度心懷忿恨起意將郭陳氏謀害致死八月二十日夜黄昏時分瞿九余偵知郭太蝠外出獨自携帶鐮刀行抵郭太蝠家直入臥房郭陳氏未睡見面查詢瞿九余攏前卽用鐮刀迭連砍傷郭陳氏右眉右腮脥項頸左耳根連左腮脥並帶劃傷其右手二指郭陳氏喊痛倒地瞿九余復砍傷其咽喉立時殞命郭穩住仔在床哭喊瞿九余慮事敗露又起意致死　口將郭穩住仔仰面按住亦用刀砍傷其咽喉身死正欲携刀逃走適郭太蝠回歸撞遇將瞿九余獲住投保報騐訊詳審供不諱詰無起釁别故及同謀加功之人矢口不移案無遁飾查例載殺一家非死罪二人擬斬立决梟示等語此案瞿九余因挾郭陳氏慫恿其夫郭太蝠將伊辭歇亦不找給工資之嫌起意謀殺郭陳氏身死又慮敗露復將其子郭穩住仔一併殺死滅口死係一家母子二命雖係該犯雇主並無主僕名分應仍按例問擬瞿九余合依殺一家非死罪二人擬斬立决梟示例擬斬立决梟示事犯雖在恭逢光緒十五年三月十六日恩詔以前係謀殺一家二命毋庸查辦照例先行剌字該犯訊無財産無憑斷給所欠工價身死勿徵屍棺飭埋兇刀銷毁除供招咨部外謹會同兩江總督臣曾國荃恭摺具陳伏乞皇上聖鑒勅部核覆施行謹奏奉硃批刑部速議具奏欽此○○李鴻章片再東明黄河上汎縣丞余昌壽承辦稭料有扣發料户價值情事據該管廳員姚豸查出會同大順廣道委員集　　報雖欵仍找發並非入已但違章擅扣未便姑容應請旨將該縣丞余昌壽暫行革職留工効力以示懲儆所遺員缺照例揀員請補理合附片具陳伏乞聖鑒訓示謹奏奉硃批着照所請吏部知道欽此○○李鴻章片再駐保定之淮軍馬隊及駐山海關之正定練軍馬炮隊均有疲弱倒斃之馬亟應另購換補據該統領等擬派守備許鳴鸞戴長榮等前赴張家口外喇嘛廟一帶選購口輕　壯高大戰馬四百二十匹内淮軍馬隊二百匹正定練軍二百二十匹俟購齊押解回防分别挑補以資操練除分咨兵部察哈爾都統查照並行經過地方官照章喂養接遞護送外伏乞聖鑒勅部給票並由部知照張家口監督照例免税放行謹附片具奏奉硃批兵部知道欽此○○張之洞片再勞績捐納候補試用知府通判等官到省一年期滿例應分别考察面試甄别具奏歴經遵辦在案兹查有候補知府尹恭保學問優長辦事認眞試用通判雷其蔚舉止老成才具明晰均經詳加考察照章考試堪以各按本班序補據藩臬兩司具詳前來除將各該員詳細履歴開單咨明吏部外理合附片具陳再兩廣總督係臣本任毋庸　銜合併陳明伏乞聖鑒謹奏奉硃批吏部知道欽此○○張之洞片再樂昌縣知縣李春暉禀報患病所遺樂昌縣知縣篆務應行委員接署查有缷署英德縣知縣周華林性情樸寔治理安詳堪以署理該員任内並無盜劫已起四叅之案據署布政使王之春　按察使王景賢會詳　來除檄飭遵照外臣謹循例附片奏陳再兩廣總督係臣本任毋庸會銜合併陳明伏乞聖鑒謹奏奉硃批吏部知道欽此○○張之洞片再據署廣東布政使王之春督糧道韓文鈞詳稱查有前署海豐縣潘維麒徵存雜欵銀二千二百餘兩米三百餘石迭經勒限嚴催未據完解詳請叅追前來相應請旨將前署海豐縣事候補通判潘維麒暫行摘頂勒限四個月將欠解銀米掃數完解倘逾限不完或解不足數再行照例從嚴叅辦所有叅追前署知縣欠解交代銀米緣由臣謹附片具陳再兩廣總督係臣本任毋庸會銜合併陳明伏乞聖鑒謹奏奉硃批着照所請該部知道欽此○○裕祿片再現署湖南岳州城守營叅將湘廣儘先卽補副將田其述於咸豐十年在安徽桐城縣隨隊攻剿掛車河一帶援賊被賊刀傷右手腕同治二年在陜西攻　羌白鎭等處回巢被槍子傷　脇又進攻盩屋縣城被鎗子傷洞穿右骽均經隨時報騐醫治有案該員所受各傷現在時發時愈力難開弓禀請查驗奏免騎射改習鎗炮等情經臣飭據湖南岳州府知府文鐍查騐該員所受傷痕均屬確實出具印結稟請核辦前來臣查核無異合無仰懇天恩俯准將現署湖南岳州城守營叅將湖廣儘先補用副將田其述免其騎射改習鎗炮以示體恤除飭取履歴咨部外謹會同湖南巡撫臣王文韶署湖南提督臣周瑞龍附片具陳伏乞聖鑒訓示謹奏奉硃批着照所請兵部知道欽此○○李鴻章片再據天津道胡燏𣏰詳稱江蘇商船户孫永昌承運上海縣漕米二千五百五十石又剥船食米二十九石三斗二升五合經耗米三十八石二斗五升經紀剥食米四斗三升九合九勺備帶耗米二百四石並隨帶二成貨物於本年二月十三日由上海放洋二十八日晚行抵大沽海口攔江沙外風浪大作將船打破船夥人等均已落海幸經快船救起其原來船隻連米貨全行沉没經天津縣孫錫康會營勘騐並據江蘇海運津局覆查屬實委係人力難施並非駕馭不慎更無盜賣揑報情弊取具供結請照章奏豁前來理合附片具陳伏乞聖鑒飭部查照豁免謹奏奉硃批户部知道欽此 
 
