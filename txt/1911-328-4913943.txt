# 1911 - 328 - 4913943

 

Page 1

 
 
   
 
 

Page 2

 
 
評論 
[救武昌（無名）]  
　　今日民軍之大要。莫如救武昌。漢陽已失。武昌難守。斯言雖以地勢而云。然雖云難守。以有大江之相隔。尙非一朝一夕。所能破入者。北軍當力戰之餘。旣入漢陽。勢不得不暫時賞犒休息。再作第二步之進攻。故武昌雖危。尚可力守數日。以待各地援兵之至也。各地援兵。如勿兼程並進。以援武昌。其何以對武昌諸公之大義。乎是故今日之救武昌。實天經地義。而各省所不容緩者。 
　　余謂今日各地救武昌之兵。宜分兩種之預備。其一速籌軍火糧餉立刻開隊至武昌。除保守要隘外無論能開若干。卽開往若干。其餘。保衛治安之職。則商團民團任之。合光復各省之力。截長補短。大約可得能戰之兵三四萬。清政府所有現在統計不過二萬有餘。（此係合北方所有者而言。非謂其前敵也。）以三四萬敵二萬餘。斷無不勝者。 
　　其二速籌軍餉。購軍火。组織第二補助隊。各省救援武昌之兵。非謂以今所有之兵。立刻開往而已也。自後更當源源接濟。使北清政府。知南方兵力之無盡。卽不遽勝。亦必久而能使之屈服。一旦而勝。即可以此乘勝之師。長驅以攻北京。則此第二預備隊。無論何時。均不可不及早募集者也。嗚呼各省之人民。各省之軍政府。共各速起謀之。 
[專電]  
　　漢口領袖領事已正武承認武昌民軍政府并承認其有外交之權力 
　　黎元洪都督今擬要求休戰三日以便電告全國各省探問意見是否贊成續戰抑與清政府議和 
　　武昌民軍渡江襲擊漢陽有城外要隘二處已經復得 
　　昨今兩日湘贛等處民軍續到鄂省者已逹五千餘人武昌防守極固 
初七日有清軍一隊渡過襄河手揮白旗示降民軍信之停槍迎上詎清軍開槍亂轟擊死民軍數百人清軍遂一擁渡河 
初九日山西敢死隊二百餘名在石家莊與清軍劇　　戰四小時民軍獲勝（以上蕪湖） 
　　聯軍分三路入城朝陽門聚寳門均攻克 
　　南京全城已有十分之八光復張勳率殘兵退守　　一隅 
　　初九下午一時磨盤山民軍與獅子山張軍劇戰民軍開放開花砲甚爲得手 
　　張勳將率兵逃浦口民軍艦隊已向浦口開砲力攻阻其歸路　　駐寗民軍司令部因聞鄂事緊急已分兵艦五艘迅速駛鄂援助（以上南京） 
　　陸潤庠等承清廷意旨電致蘇省程都督謂立憲信條宣誓必踐望速取消獨立可期减輕處分並免生靈塗炭 
　　按我蘇幸而有程都督何不幸而有陸潤庠 
　　清監國特召袁世凱商議軍事袁擬仍派員與黎元洪黄興商勸議和 
　　馮國璋電告清政府前軍勢孤暫時息戰袁世凱覆電謂已飭派軍隊即赴援應 
　　清政府現擬再招步軍八萬人馬軍二萬人聞已派出代表在滬購買馬匹 
　　按某西報亦載有此電據此可見清廷所謂停戰所謂議和不足信矣願我同胞母墮狡計速籌戒備之策 
　　清政府派禁衛軍兩營赴張家口進攻大同按觀此則　　　　　　　　 
　　清内閣電　　　　　　　　　　　辦法 
 
 
 

Page 3

 
 
　　滿洲民軍領袖已在某處集軍一千五百名預備起事聞該領袖曾邀同各處軍隊聯合並請日本關東都督及南滿洲鐵道嚴守中立 
　　傳聞民軍已攻奉天尙未得手（以上北京） 
[譯電]  
　　是前上海蕪湖轉來漢口電音謂漢陽自初三日開戰初四初五兩日激戰尤烈清軍佔據聖廟山梅凉山（譯音）及黑山初六復得梅子山該山爲民軍司令處所在地初七晨十一時得佔漢陽全部民軍退守武昌兩方面各死二千餘人黄興已安抵武昌 
　　初五日漢口來函云初二至初五連日戰其劇烈爲開戰以來所未有其戰地則在遠東麫粉廠附近之襄河一帶砲聲日夜不絶清軍似占優勢湘軍異常勇銳常見其奔臨前敵初三日之戰清軍死者六百餘人外國租界防衛極爲鞏固而以英租界爲最初四日晨美孚火油公司被焚是晚英租界附近之華界起火兩次現民軍雖已退守而勇氣並不少减 
　　昨晨上海接北京電稱京内諸尙安靜袁世凱現總攬大權豐臺車站屯駐旗兵甚衆 
　　上海英總領事接電謂貴州寗遠府近有亂事曾經激戰數次現已安靜敎士聞均平安 
　　英領事署接雲南大理府電稱該處回民土蕃曾與民軍開戰卒由民軍獲勝按大理府在中國西陲離缅邊界約五十英里 
　　數日前聞有法國敎士在雲南被害昨日上海復接香港來電謂有法國神甫三人中國敎民數人在雲南省被殺惟尙未接官塲確報 
　　津滬電缐已通不日上海電局將宣布收發京津電音滬局現與蕪湖九江可以通電惟不能發至漢口　　據栢林電稱德政府已命膠州官塲即速運兵二百名前往天津（初十日倫敦電） 
　　今日清廷降諭以最近之戰事諉過於民軍之先行攻擊並諭清鄂督掩埋死屍以去戰後之慘痛（初九日北京電）　　此間現恐清軍统領不允休戰且恐清政府不肯議和果爾則中國中央之大大局將起排外之變勢必蔓延全國引起萬國之葛藤而害世界之各平今如不即設法保護中國中央外人之生命財産及調和中國黨人之爭戰則葛藤必所難免也 
　　昨日余赴武昌城内各人雖皆知失守漢陽之危而仍照常辦事旋至都督府見其步驟井然足徴共和政府之建設諸事進行極爲滿意 
　　共和黨員今皆抱建造新中國之熱誠五日之内各省代表均可抵鄂组織一共和國會其開會第一事即爲選舉臨時總統大致黎元洪必可當選 
　　漢陽於今晨十時爲清軍所得民軍退出後皆登揚子江划船舢板欲渡武昌清軍追至江邊虐殺甚多令人髪指清軍砲隊曾由漢陽山上開砲轟擊武昌 
　　紅十字會極爲忙碌受傷者接連擁入水上並有浮屍多具 
　　清軍如由漢陽轟擊武昌則民軍恐難支持民軍已失鑄幣廠兵工廠及火藥廠等所有重要之軍需品均已隔斷 
　　清軍行爲極爲野蠻船户全家被戮老少婦女均不留遺且多有爲鎗刺所殺者 
　　黎都督於此次戰事雖極惋惜其軍士之死傷而仍鎭定如常今彼個人意見甚願停止流血之禍毫無隱諱且請余在大陸報上以其私願布告世界黎都督之舉動此間外人頗爲景仰蓋由其志氣正大事理通逹有以致之也黎意民軍欲爲漢人恢復自治之權利今其目的已逹故無庸再行犧性人命云 
　　大陸報代表往會黎都督黎曰余願暫時息戰照會其他民軍機關部以探彼等之意見是否主張續戰抑與立憲君主議各余望停戰已非一日俾免民人流血及損毁賭産並免外人之干涉故目下余願退讓一切 
 
 

Page 4

 
 
以止殺戮之禍余之意見兩軍當宣布停戰俾兩方面正式代表可以討論各事但如全國民軍皆願續戰則余將仍立疆塲指揮戰事也 
　　奉天大局不靖旦夕將有事變漢城仁川所募之民軍五十名内有二十名已向奉天進發紅鬍子在安東鐵路及遼陽長春海城等處起事有携軍械之巡警學生三十二名濳離遼陽投入民軍滿洲各處響應民軍大有生色（初八日東京電） 
　　據昨夜自鎭抵滬之客云南京仍在爭戰中城可必下因民軍已得周圍之各高地也又一客云張勳與其部下之兵士在北極閣被民軍逐回聞已偷渡過江前往浦口星期二夜兩軍劇戰至夜十二時始止而砲彈炸彈之聲鎭江亦能聞之南門曾有大戰現北門亦在開戰昨晨有民軍傷者二十人載至鎭江日間未接確實消息 
　　昨日本埠敎會機關部接電謂南京諸事安靜昨夜抵滬之專車並無受傷兵士亦無由南京抵滬之西人昨日得某領事來電謂南京美領事已將辦公處移入下關美孚洋行英領事避入江中某躉船但日領事仍在城内柯去倫博士於星期二日自寗抵滬謂清軍當時仍守紫金山獅子山之砲兵急欲降伏民軍故所開之砲皆不取準聞張勳曾殺砲兵兩人以儆其餘每砲兵後有兩兵士荷鎗監守星期日夜南門外曾有戰事是夜旗城有火起 
要聞 
[中國光復史南京戰報（特别通信）]  
　　初六日南京訪函云張勳健將王有宏奉命往守某門詎王竟率新兵纷擁出城正在馬上以望遠鏡察看地勢忽被民軍一彈擊中腹部登時殞命其部下之兵五百名旋爲民軍圍困逃出者僅十七名 
　　兩軍今在朝陽門大戰昨日離城尙有九里今日離城已不及三里 
　　張勳之兵可用者僅有四千人故戰事斷不致延久南京不難即日克復也 
　　獅子山之戰並不劇烈兩軍均未用全力開砲之時取準極愼以免彼此受傷聞因該砲台砲兵已與民軍表示同情也 
　　張勳新募之兵五百名駐紥城外者刻已降順民軍 
　　初八日夜九時有民軍一千人携帶大砲五六尊往攻神策門因孩處守兵較少也是時清軍大隊適在朝陽門相近守門之兵得城上駐軍及獅子山砲台之助力與民軍交戰頗久直至初九日六時民軍始暫時收隊是役民軍兵艦亦合力轟擊獅子山砲台砲火異常猛烈 
　　又初九日消息是日民軍分三面猛攻南京工程隊謀毁太平門及朝陽門未曾得手工程兵旋携帶炸藥至第二朝陽門以避快砲之彈火忽有一炸彈擊中炸藥斃兵多人 
　　自初五日後張兵逃亡戰死者已下數千名 
　　方浙軍攻擊太平門時幕府山砲台之民軍疑爲敵軍開砲轟之死傷頗多現鎭軍已代浙軍馳赴前敵軍氣頗壯 
　　初九日兩軍在朝陽門交戰最久勝負未分或謂民軍恃軍數之衆稍存大意故尙未得手 
　　幕府山之大砲數日前爲民軍所得初七日爲獅子山砲臺之張兵擊損一尊 
　　民軍現據守城外各地候清軍出而攻之惟張勳已命各軍除守砲台者外悉數退入城内具意似欲負嵎死守 
　　城中各街道雖處砲火之中尙爲安靜蓋居民大半業已離城也 
[會攻南京捷電]  
　　連日各省民軍會攻南京屢得捷音均紀前報茲又得浙軍支隊長由南京戰地發出捷電一通亟錄如下以供快覩杭州都督滬軍都督吳淞軍政分府鈞鋻初六早五點半敵砲台有步兵千餘人與我軍互相襲擊敵兵死傷五六百我軍死十餘傷四十餘人當午敵另有五百人由五颗松右方擊我軍向前衝鋒軍士異常奮勇衝敵至朝陽門附近敵向城内退却衝鋒廣褎約八里擊 
 
 

Page 5

 
 
斃吳王兩僞統領奪敵快砲三尊槍械子彈無數米數十囤至夜十二點停戰同日蘇軍向雨花台進攻互相射擊敵人死傷甚衆幕府山砲台擊碎張勳過江小艦一隻初七早朝陽門城内小砲向我軍射擊我軍砲兵占領陶成小學高地爲砲兵陣地還擊同日幕府山砲台向獅子山礮台北極閣督署等處遙擊多數命中浙軍支隊長叩 
[漢口戰報（特别通信）]  
　　初一日敵軍土壋糧臺被我鳳凰山砲台開砲擊毁 
　　初二十二句鐘時有敵兵二百餘名携野砲二尊濳伏三眼橋附近經我駐紥梅子山砲隊第一標三營管帶陳殿甲偵悉一面電告總司令官一面整隊射擊放十餘砲將敵兵擊退 
　　是夜又有敵軍伏於對岸楊林紅洋房内暗擊我軍我軍按照火光猛擊敵兵死傷過半其未受傷者均紛紛潰散 
　　初三日我軍一隊（均步行）與敵軍大隊戰於梅子山一帶敵軍管帶被我軍馬隊二標二營管帶祁國鈞擊死並奪得敵軍機關槍二架（係由湘軍與鄂軍馬隊同獲）梅子山仍爲我軍所有其察甸一帶之敵軍亦被我軍擊死無算復由湘軍追擊死於水中者亦不少 
　　是夜敵軍三千餘人搭浮橋渡漢水奪佔小山（距漢約二十餘里）天將曉我軍敢死隊復將小山奪回 
　　初四日上午敵人將駐紥漢口劉家花園之一鎭全數開往小山擬以全力爭漢陽彼時我軍敢死隊方休息守小山者多新兵見敵攻甚烈遂退走死傷約百餘人下午我軍會同湘軍一齊奮勇再將小山奪回并獲機關砲二尊殺敵數百人將敵逼至十里堡（距漢陽二十里）圍裏數重自初四下午酣戰直至初五日午刻勝負未决　　初五日戰事大獲全勝現在漢口大智門華景街碪家磯劉家廟一帶均屬我軍駐守已無敵軍一人漢陽之敵人則被我軍追至蔡甸以外所有城頭山玻璃山扁担山青魚山亦皆爲我軍駐紥云 
　　又赤十字會報告我軍大戰三晝夜死者約四百餘人傷者約五百餘人敵軍則約死傷四千餘人 
二（特别通信） 
　　湘軍四十九標二營管帶楊萬桂於初三日一點鐘時在平塘口地方與敵大戰美女山被敵佔領山上安有機關鎗三架楊管帶僅率所部二十四人奮勇登山將機關槍奪回 
　　是日又有敵軍三千人由舵落口地方渡河佔據二處小山爲我軍所知卽開隊迎擊我軍奮勇異常敵軍死傷二千數百人其餘數百人皆跪地求降遺下　　　　槍四桿馬數十匹皆爲我軍所獲我軍僅傷二百餘人死者無幾 
　　三道橋前雖被海容兵艦攻擊然未全毁前晚海容海琛又合力進攻橋已毁壞並有我軍數千人渡江往該處駐守 
　　初三夜我軍業已渡漢與敵軍戰爭甚猛槍砲之聲通宵未絶夜間二三點鐘時我軍愈逼愈近敵已退至歆生路西人皆謂此乃開戰以來第一次之激戰 
　　初四晨五點鐘霧氣甚重我軍竭力前進將敵軍安置劉家廟之大砲（即攻城砲）一尊奪來敵軍紛紛逃走我軍因恐前有埋伏未往追擊 
　　午間我軍在橋口與敵軍激戰甚久敵軍大敗傷死過半餘者皆願投降軍械鎗砲盡繳歸我軍橋口已樹白旗 
　　此次爭戰我軍由三路進攻致敵首尾莫能相顧敵軍死傷甚多盡由後路僻徑抬往醫治不欲人知 
[武漢最近之聞見（本館第二特派員來函）]  
　　初四日午後華景街墻上貼有滬漢各日報行人爭往讀之北軍以報紙多揭其暴狀惱羞成怒忽與民人相爭如臨大敵後有人呼外兵以空鎗擊之始散　 
　　黑山砲台管帶霍某被北軍運動於初三晚忽命砲兵將砲口移向龜山砲兵不允霍以手槍傷之傍一砲兵大呼亦擊以手槍幸又來二人大呼捉拿漢奸始有多人奔集將霍拿住送往司令部訊明實情初四日卽行正法 
　　日本同仁醫院有北軍胡統領及標統劉國俊在内醫治胡劉二人皆係二十八日之戰槍傷下身脚部 
　　馮國璋確於初一日被人置毒飯中惟因急救未死馮大 
 
 

Page 6

 
 
懼即電知叚芝貴（駐蕭家港）以便卸去兵柄於是段即領兵來漢　　初三夜北軍進新溝占城頭山有漢奸張兆煕（即福堂）引路前進旣占蔡甸梅子山後張又至米糧山賄通民軍管帶胡某囑其離去胡遂奔至黑山統帶處大言青山業已失守某來此地保護云云該統帶以無其事疑之即電知總司令官黄興黄命速拿胡某一面親領大隊至黑山繞後襲擊米糧山始將北軍擊退滿兵二千餘人死傷略盡民軍復追至馬家湖滿兵落水及逃走者不計其數　　初五日晨海容海琛兩艦進攻諶家磯劉家廟及三道橋一帶意欲截斷火車來路以阻轉運惟因恐損及租界開砲數拾次不能大傷然滿兵死者亦有數百人矣 
　　初六日晚七時北軍又由火車運來五千餘人皆穿芝蔴布軍衣或卽段芝貴之軍隊行列參差毫無紀律又是野蠻兵也 
　　從初三午後漢滿開戰至初五早止兩軍計傷五千餘人而北軍十傷其八現武漢三鎭華洋各醫院皆爲塞滿（北軍傷人多住英法德日醫院民軍傷人多住紅赤十字會醫院） 
　　初七日上午十一句鐘蔡甸一帶漢滿又有大戰惟發信時勝負尙未詳悉 
[其二（第一特派員返滬時口述）]  
　　北軍屢次致勝得機關砲之力居多聞北軍初抵漢時只有機關砲四尊不及兩旬已增至十餘尊同胞隕命於此者不少據外間傳述此項利器係某國人向北軍承賣者 
　　北軍之佔漢口又得力於兩大砲此砲聞亦爲某國人所供給且有一該國人在北軍中指示用法每每臨戰陣該人必立砲位之旁指揮測量砲準等事以故發無不中而民軍多爲所傷一日爲民軍中人所瞭見擬用快鏡攝取一影以期與之交涉不意砲火之下烟霧迷漫竟不能揭其眞相民軍憾之 
　　北軍旣得漢口即放火大燒商民損失約値一萬萬元黎都督惻然憫之特具柬宴請各國領事商量辦法某國領事獨不到席間黎都督宣言曰此次漢埠受北軍之擾害使華租兩界皆受損失余心甚爲歉然惟諸君須知北軍之所以能佔漢埠實得力於大砲而此大砲之能擊遠命中實某國人破壞中立所致是故此次損失不獨不能向民軍責償也各領事唯唯有見其情狀者謂似有默許之意 
　　初一日北軍又由火車運來援軍六七百人皆穿藍昵衣袴上加金線其色甚爲爍爛聞係禁衛軍中挑出者乃段芝貴軍之先鋒也 
　　此次黎都督不拆毁黄河鐵橋者實具一片顧惜物力之心且其意以爲北方兵隊不少身受敎育之人其智識必多開通决不肯自殘同種不意馮叚輩皆蠢如鹿豕而軍士又暴若狼虎反借此鐵路之力轉輸兵隊餉械源源不絶現馮國璋及各重要人物皆常住車中且卽以客車爲糧台兩頭皆裝機關車日夜生火以期進退敏捷故民軍所發大砲往往不能命中云 
　　自二十六七兩日大戰後北軍廣派偵探混入武昌窺刺秘密故武昌近來門禁極嚴凡欲入城者必每日換給護照然來者猶絡繹不絶現被民軍盤獲之細懸首武昌城門者已不下四五十人其中亦有小孩亦有老婦皆北軍以重利誘之使來者 
　　兩軍開戰以來北軍向某國購買軍火之事已有數起其第一批爲蔭昌所買之三百萬兩卽被灤州軍隊截留者第二批則項城入京後向之订購現方謀從西伯利亞鐵道與南洋大連等處運入最近又有大砲七十尊軍至京師其留京之三十尊能射遠二十里運赴漢口之四十尊能射遠三十里大致此次攻奪漢陽即得力於此項大砲爲多而近十日内過滬之商輪有運綠氣砲數尊機關砲四十尊者有運機關砲四尊新式快槍九百枝子彈數十箱者皆某國之物也卽日本某報亦云某國承辦情廷軍火甚多因遠道載運不及即在日本轉購運華僞充云 
 
 
 

Page 7

 
 
逕啓者青浦自光復後蔣前任挈眷到滬所有詞訟案内繳存各款未儲庫者概未交代近日雖經各原被告自將繳案欵項數目報告城自治公所業已開單送署并入交代案内向算在案惟聞存案欵項未儲庫者頗多恐有遲遲未報以後無從歸結爲特登報廣告希即速到城自治公所詳細報告以便開單彚送并案結算切勿自悞此告青浦縣署啓 
[瓣香廬驥製半夏聲明]  
黄帝與岐伯論咳嗽岐伯謂五臟六腑皆能令人咳咳最傷人能使百脈空虛臟腑牽動予謂無論五臟六腑之咳皆必假道於肺故肺爲　痰之器即是明証至推其生痰之源良由脾土虛濕清者難升濁者難降留中滯鬲淤而成痰故治痰必先治脾脾運旣健則痰自化矣然痰亦有五飲亦有五若痰在脾經者名曰濕痰其人面黄嗜臥腹脹食滯痰在肺經者名曰燥痰又曰氣痰其人面白氣喘寒熱不　痰在肝經者名曰風痰其人面青躁怒便溺秘澀痰在心經者名曰熱痰其人面赤心痛口乾唇燥痰在腎經者名曰寒痰其人面黑足寒心多恐怖　素盛今瘦名曰痰飲咳吐引痛名曰懸飲身體疼重名曰溢飲氣短不臥名曰支飲嘔吐背痛名曰伏飲以上五痰五飲古人治法不同惟我崔氏驥製半夏竭盡心血功能出奇制勝不論各種痰飲咳嗽服之靡不立起沉疴永無再咳之患近更精益求精匠心獨運凡多痰之人服此半夏能將已成之痰淘汰化爲精液以補天一之水其汰出之頑痰或走大腸或從口吐此法爲古人所未有儘可面試神驗昭彰但　諸君必須牢記惟崔氏驥製半夏有此奇效因世風不古每有毫無實驗之藥拾人牙慧抄襲告白居然大言不慙欺諞同胞更有明目張膽仿造僞藥本主人深惡而痛嫉之用特敬告　中外采藥諸君必須認明石印農工商部執照浙江巡撫奬憑仿單反面五開間晝圖并工部局醫官施敦來化驗據方是的眞半夏上有驥製兩字尤須認明五開間門面驥雲氏督製招牌方不致誤若見一開間門面者便是假冒本主人已經禀明農工商部註册改稱崔氏驥製半夏并改用註册商標天馬爲記以昭愼重大盒洋二元四角小盒洋一元二角每料六大盒洋十三元二角批發格外克已如無消路可以　藥還銀　上海盆湯衖過絲業會館五開間門面瓣香廬驥雲氏總發行所啓製藥所仍在北京路根德里内外埠來信須寫明寗波路第一百十五號 
[戒烟諸君須知新發明槍上戒烟膏]  
本藥房創自秘製美髯衛生槍上戒烟膏發行以來計及一載賴此膏戒脫者已有百餘人焉因此膏純用中國上等最貴重藥料特别煎熬成膏而奇者呼吸與烟無異亦可法泡進斗眞所神仙莫識凡市上所售藥丸名目繁多皆和以烟灰嗎啡等類僅能代癮實難戒除總之戒烟藥品斷萬不可和以抵癮之魂靈非惟戒除無效反害臟腑捐傷本主人有鑒於斯因自嗜癮十餘年遍求名醫苦無妥貼之良方於是舍親上年從四川省南下贈我槍上戒烟膏　照方試服果覺神清氣爽增精强健興高采烈始知是膏有殺蟲去癮之能力無論新癮老癮有病吃上無病成癮用將此膏裝槍燈吃竟可一旦無形化盡誠濟衆第一之良藥願患黑籍諸君嘗試早離苦海回頭是岸幸甚禱甚大匣一元原打十元小匣五角原打十二匣五元　上海英界盆湯衖周昌記棧隔壁北無錫路金業公所對門　文政玉記藥房一家發售 
[復康烟膏號]  
本號向在漢鎭開設有年迄今二十餘載精製各種烟膏久已馳名各埠近因鄂省亂事避遷申江英租界二馬路望平街口朝西門面監製各色公烟物美價亷倘蒙諸君惠顧者小號格外克已務請認明招牌爲記如外埠函購者原班回件庶不致誤於十月初三日開市今將○○價目於下宿膏每洋二錢五分清膏每洋三錢陳膏每洋三錢五分公膏每洋四錢蔓售起碼一兩加一秤 
[龍馬精神]  
崔氏瓣香廬驥雲氏發行所○外埠批發格外克己如無消路包可退還○附送奇藥包治陽痿神妙莫測 
本廬秘製人參鹿茸靈芝野术虎筋海狗腎汁壯陽種子廣嗣金丹老年少年分爲兩種蓋人身未有此身先有此腎故腎爲先天之源五臓之本十二脉之根而性命寓也但人身從情慾而生不免爲情慾所累以致後天戕喪精竭陽虚及夢遺滑精精薄精寒或未交先洩旣交不射或舉而不堅或堅而不久甚至下元虚弱陽痿不舉等症此丹治愈海内外謝函計一百餘件皆有郵局民局圖記爲證以昭神騐更有比衆不同之確實功效凡少年陰虚腎虚及老年氣血兩衰之人日間小便必少夜間小便必多者服此丹則水火旣濟陰陽和平保不夜洩此其明証者一也又凡縱慾戕喪老年陽痿之人若服此丹則黍谷春回陽道必興此其明證者二也又凡少年血枯老年髮白服之精轉充盈白髮必黑且可將多年白猫白兎等試驗此其明證者三也又如夢遺滑精陽痿不舉等症服之則固精封髓陽堅耐久此其明証者四也又凡身體瘦弱形容憔悴之人服之包可轉弱爲强面目紅潤此其明證者五也此外神思侊愡耳目昏眩百體疼酸夜熱骨蒸等症皆由腎經戕伐太過所致此丹服後腎經旣足則諸恙自平久服能冬不畏冷夏不畏熱髮髮轉黑視暗若明縱使老年陽痿少年精竭之人服之包可爲陽臺健將曲盡歡娱夫婦愛情從此倍篤愛情旣達極點則一索得男立而可待每盒二元每料一斤收工本洋二十八元但老年與少年鹿茸用法不同另製雙料廣嗣金丹用人參鹿茸虎筋海狗腎等提其精液汰其渣滓以便官界易於吞服此丹功力大而且速専治老年久痿服之精厚如膠不異壯年每盒洋五元留心假冐須認明藥紙包上有驥雲氏消像五開間門面方是的眞外埠來信寫明寗波路第一百十五號上海盆湯衖過絲業會館北寗波路口五開間門面崔氏瓣香廬驥雲氏發行所啓製藥所仍在北京路根德里内照常交易 
[沈製珠粉羊脂鏡面散靈驗鐵據]  
本主人始創沈製鏡面散專治男女面上雀斑粉剌烟容酒剌紅瘰白點晦色油光疤斑等類自風行以來靈騐昭著環地球到處歡迎凡　軍學紳商女界登報讚美並賜治愈謝函連郵局民局盖印信封集裱屏條張挂門口以昭靈驗之鐵據又恐無恥奸商私造僞藥害人衛生特加藍龍商標藥内附嚴禁假冒告示本主人簽字仿單方是的眞凡　賜顧者及各埠　經理處切記認明眞牌以免僞藥害人　售價雙料每洋二瓶每料陸瓶洋二元五角單料每洋五瓶每瓶二角五分 
上海山西路卽盆湯弄大街二百念五號門牌人壽醫藥室總發行報告 
 
 

Page 8

 
 
   
 
 

Page 9

 
 
   
 
 

Page 10

 
 
接要聞 
[杭州新紀事]  
　　組織臨時議會浙軍都督湯照會政事部長云照得吾民悟專制之非爰有上月十四日之役自軍政府成立以來大事粗定百端待舉非徴集輿論無以立施行之準恊好惡之公惟議會選舉手續繁重時日急促勢有勿及前經參議部議定每府選出臨時議員四人即由軍政分府及府縣民事長召集舊有圑體開會推舉限於十月望日齊集省城組織臨時省議會即擬於十五日開會業經通電各屬辦理在案所有貴部重要事件必須取决於公論者希即准備議案先於開議前二日錄送以便彙集各案次第交臨時省會籌議一切取决多數以期推行盡利届時并希貴部長蒞會或派員到會說明議案以便協商而去阻閡 
　　淘汰全省書吏浙軍政事部長照會各府縣民事長文云照得前清吏治之壞由於書吏差役互相勾結舞文弄法對於長官則朦蔽欺飾對於我民則魚肉敲詐甚至文案檔册盡存私室藉爲挾制之符恃作世襲之業思之髪指言之痛心茲幸民國光復浙省各州縣長官另由軍政府委任際此河山重奠百度維新舉千百年稗政掃除而更張之正在今日本部長爲吏治清源之計合亟通告各府縣民事長將舊時各本署書吏差役一律裁撤切勿貪目前辦公便利姑息存留其各書吏經承所掌民刑案卷錢糧莊册於未頒裁撤命令之先迅行吊回署内歸各課員書記編掌以專責成而袪積弊此舉關係吏治民生至計相應行文照會一起遵照云　　妥籌旗丁生計旗營善後問題已由政事部與文會等解决現由褚部長擬就辦法兩條大致如下一即日出示分貼各屬城鎭鄉現在旗漢本屬不分凡旗人在外謀生或挈眷分赴各處謀生者如能安分守法自應一體保護遇有兇横滋事按法懲治該處民人見有旗民不得歧視以期融化萬不可互相猜忌如無故妄欺旗人者亦當究治一卽日曉諭旗民現因財政困難所有餉項萬難同時盡給如旗民中有不待餉項自願離省謀生者儘可來部報名給予護照并將應得餉洋暫爲存記俟二三月後可以持照來領餉項 
　　發行軍用鈔票杭州行軍用手票問题連日軍政府迭開會議以前敵戰守軍需浩繁紙鈔萬難再緩决擬自設機關命名軍用鈔　票發行處公舉王湘泉何敬安二君爲經理復於初九日下午召集衆商曉以大義力請暫時通行一面派員會商蘇皖各省協籌統一辦法以昭信用凡各業匯收紙幣滿三千元者卽向發行處匯劃申單等情惟米商一方面因蘇皖未通船販更須現欵運道梗阻存儲將罄種種困難其勢實有窒碍經大衆討論四小時爲救濟金融維繋大局起見决議暫行流布以票易洋者仍須貼水各商業收滿千元即請發行處劃單並以一元者爲限其五元十元兩種俟市面轉機金融稍裕再行協議續發經多數認可准期本月十一日發行上市矣 
　　懲辦不法錢儈滿清道員江峯青之子家瑞上年在杭開設裕昌錢莊因單子不敷由股東各慶莊夥金浩泉持鹽票向大清銀行押抵巨款此次該行被民軍抄没充公此項押款已失效力不料金浩泉恃乃兄前任大清經理並悉江瑞家匿居石門宦嚢豐厚竟敢串通某營弁帶兵一排約同羅伯華諸人潛赴石門江寓揑稱奉令追取押欵查抄官産江氏情急哀求羅等排解除押款如數籌缴外並送謝禮爲數甚巨彼此朋分不料回杭後該營弁輙以少數分犒各兵衆人不服互相爭關該弁恃有内援趨入司令部置之不理致衆兵憤甚在轅門開放排鎗同聲嘩閙署内護衛誤疑兵變亦以排槍應之合署莫名其故羣起驚擾幾釀巨變嗣經司令部查明即將該弁及排長拘禁民軍全體大動公憤公請司令部立刻鎗斃並於初九日午刻飭派大隊圍搜和慶莊僅獲金浩泉一名羅時已在逃窮搜不得先將金解交執法官訊明實情正法現乃兄金潤泉进計營救哀懇商會總協理及議董等八人聯名具保自願認罰巨欵藉充軍實尙不知能否保全云 
　　定期趕辦粥廠杭垣自民軍光復後金融未裕百業凋敝以致竊盜重疊誅不勝誅自治會暫謀治標計畫經城議會總董顧竹溪諸君聯名移請軍政府籌辦施粥廠乞撥米一千石振欵四千元業已核准現因財部款項支绌昨由汪民事長照會先撥給洋一千元米石如數聞該會已規定舊例分設東南西北中五廠每廠每月需米二百石柴薪雜支二百元其餘穩種槪從撙節併擬星夜趕辦俾得於二十日前開賑以飽飢鴻 
　　開放囹圄黨員兩浙　　　王伯長蔣介石諸君均係十年前奔走國事亡命海外此　　　光復大半得力敢死志士爲多茲聞 
 
 

Page 11

 
 
駐杭圑長張君伯祺上年在新嵊一帶组織民軍奈勢力薄弱先後被清官捕斬者甚多至今尙有舊部陳長根等九人淹留囹圄未蒙省釋昨經張君移請政事部迅飭該縣民事長分别開禁俾資來省投效以彰忠義業由諸部長核准本日電飭該邑民事長查照速辦矣 
[新蘇州種種]  
　　蘇州省議會議决現行官制以蘇州巡警總監所辦巡警祇有城廂内外八路警區而警務公所分科辦事課長課員多至數十餘人徒事虚縻毫無實濟議决將總監名目撤銷各課員亦一律裁除所有警務事宜即隸歸民政長管理又議决各縣民政長均直隷都督府接洽不應再有州之名稱改定蘇州民政長名稱爲吳縣民政長而以長元兩縣歸併辦理云 
　　蘇藩庫儲款無多光復之日聞祇存三十餘萬茲經財政長應德閎查出鄂變以後左藩司循例解出不急款項有四十餘萬卽經分電截留又查得糧儲道庫擱存三十餘萬庫欵驟增七十餘萬故日來湊濟軍餉頗頼之周轉云 
　　蘇州盛氏財産查封情形迭詳前報茲悉巡警總監先將查封情形開單呈請都督照會商會會同清理一面派委某課長日赴盛許氏處調查盛宣懷與該氏分晰財産之眞相而所封各典舗迄未明定放贖招盤日期辦法以致各存户及當物貧民紛向商會詰責昨由該商會據情呈復都督畧謂當此天氣驟寒窮苦小民急於贖取棉衣徒以爲盛所累呼籲無門怨詛交興厥情可憫應請迅飭巡警總監速定放贖招盤日期辦法俾得隨同清理至該總監示内有盛宣懷庶母子弟産業應俟商會查明一條此係盛氏家産私事本會無從預聞合先聲明云云未知都督府如何批示也 
[松郡新猷之小障礙]  
　　松地组織第二學生軍頗著名譽以大半皆陸軍中小學生咸具幂事知識人數祇四十餘名川楚華僑紛紛續到而上海北伐隊三十人亦均水陸師畢業生程度極高與第一學生軍近議合併爲一小隊詎第二學生軍聞之亦擬併合爲一現第一軍及北伐隊以人數太雜且均不認可日來派到各隊官敎員等精神委頓學識平常遂卽日宣告意見書尅日解散惟北伐隊以遠道來此議暫留以觀其後大約需俟軍政長鈕君公旋或有轉圜之法也 
　　松郡近日謠傅浦南鄉圖十八處做社飮齊心酒聯合不還本年租籽以所定每石六斗三升之說尙未滿意此說果確恐需費一番手續也 
[滇南締造之新手續]  
　　都督府防務處致各屬通電大理麗江永昌騰越順寗楚雄送大姚昭通送靖江大關永善曲靖送羅平普洱送鎭邊思茅送猛遮臨安蒙自開化馬白河口廣南普廳剝隘各防營管帶覽省防各營均已反正該營如能輪誠効力迅卽回電報告以便仍照向章按月籌發薪餉如願退歸田里悉聽自便但須將原領槍械軍裝如數呈繳仍當清發尾餉以示體恤如敢負固恃械抗不服從或觀望不速電復定卽派兵勦辦母謂言之不預軍都督府防務第七部長唐爾錕佈告篠印 
　　都督府致河口電河口副督辦許九畹兄鑒大函讀悉宗旨正大籌畫宏偉南方防務交涉關係大局安危得公熱心任理慶幸奚似部協滇餉准留三十萬兩省蒙現均安靖本都督府業經成立有日尊處一席非公不能勝任且開朗似公亦必不忍袖手觀甚願與公宏濟艱難力維全局現龔仙舟棄職引去已委李曰垓就近代理關道請公會辦南防營務處及交涉事務仍駐河大已照會英法領事防餉照舊支給開報散兵携鎗爲匪極爲可慮務希設法布置英法領事已在省交涉彼允中立並飭鐵路運兵我許以確實保護在從前條約凡我軍兵力所至及範圍内繼續有効如有交涉事件乞隨時電商本都督府及蒙關道辦理免致紛歧立盼電覆軍都督府篠印 
　　都督府致大理電大理曲偉兄趙樾老同鑒偉兄致根源電悉騰越西防重地涉外交何堪縻爛致肇國釁根源本擬親赴奈省事尙待整理騰防又急不可缓因思樾老榆城老成碩望夙佩熱忱救民水火之中自必引爲已任乞偉兄速撥一營交樾老統率前往即任迤西關道兼營務處並統領西防巡防各營隨事商同偉兄辦理此次騰事之起雖秩序未穩致滋擾亂究與尋常暴動不同得樾老鎭攝其間自不難立致治安徐圖補救英法領事省中已與商定彼許中立我許保護樾老本此宗旨曲與維持遇有交涉事件隨時電省自易接洽李梓暢已就蒙自關道任與樾老雙方對峙滇事不足平矣幸顧念桑梓母辭起程定期即電告至盻軍都督府巧印 
 
 

Page 12

 
 
[秦晋民軍之近事一束]  
秦晋民軍起義後消息殊不一致茲將近日軍情彙錄如左　　晋省大同鎭王得勝電請清内閣代奏云内閣袁大臣鈞鑒沁電敬悉諭旨欽遵二十九日據代州郭牧禀報派偵探密探得二十五六兩日到有太原軍隊一千餘人有一營由陽明堡進攻又有馬隊七十餘人分站進紥又有一營已到平型關請飭新簡張撫率隊由北路進行并聞禁衛軍明日將到大同可否電飭歸得勝調遣廑懇代奏大同鎭王得勝謹禀豔又井陘電局密電郵傳部云電政司鈞鑒電密山西革軍據娘子關所有打至保定北京等處之電均須經參謀官騐明之後方准照發井陘電局委員某謹禀勘 
　　秦省清廷陜西巡撫升允日前亦曾電致内閣略言現已駐節平涼俟援兵到齊即行拔隊開往西安力圖恢復云云當此次陜西亂事初起升正隠居民間因前次撫陜時對於陜西人感情甚洽谥是绅民聯結求升於民間擁之爲行政長官與變兵對抗升卽時收集潰兵官長及駐防旗兵六百與變兵力戰雖將變兵擊退而省城已失兵力又形薄弱故未能即時佔奪省城現正駐節平涼俟援兵到齊再圖進止昨聞姜桂題派毅軍五營馳往援應而甘督長庚亦派來甘軍兩營聴升調遣 
各埠通信 
[直隸]  
　　组織紙幣銀行楊敬林觀察擬會同商會组織創立紙幣銀行聞所擬章程如商民若有産業變欵無處措辦該行專收此項契紙作抵按契據價值酌發款項至按幾釐行息須俟議有成局再訂並聞擬詳明督憲咨部立案其所印紙幤上捐納稅以及市面均准普通使用以便週通市面而抒商艱云 
　　紀念會暫作罷論 
旅津粤人擬在法租界開廣東實行獨立紀念會茲因發起人何子忠君因公赴申未便逗遛故將此事先作罷論 
[江西]  
　　首劇　難得人省城新建縣附部首劇前任石守謙已經軍政府官紳皆不允用旋委張宣中接任視事有日紳民皆以張劣迹多端並有邪淫之事極力攻去復委趙峻署理昨都督府又以趙任上饒廣豐劣迹不少應另委人云 
[廣東]  
　　審判廳人員一覽表高等審判廳廳丞缺以日本中央大學專門部畢業生何崇禮試署何崇禮未到以前以日本中央大學法學士余同信暫行代理刑庭推事缺以日本法政大學畢業法政敎員駱鴻翔試署刑庭推中梁仕淦辭職以廣東法政特别科畢業生凌子雲試署刑庭推事缺以廣東法政學堂特别科畢業生黄銳試署民庭推事林伯桐辭職以北京法律學堂畢業生伍大奎試署民庭推事趙華漢辭職以日本法政大學堂畢業生駱鴻年試署民庭推事何謙章辭職以北京法律學堂畢業生劉澄試署高等　察廳廳長李海恩辭職以日本大學法學士區金均試署區金均未到以前以日本明治大學法學士馮　暫行代理檢察官缺以廣東法政學堂畢業生林煕疇試署廣州地方審判廳廳長鍾泰階辭職以北京法律學堂畢業生馮演秀試署刑庭推事缺以廣東法政學堂畢業生潘澄修試署刑庭推事缺以廣東法政别科畢業生陳壽嵩試署民庭推事劉觀成辭職以廣東法政學堂畢業生謝耀棠試署民庭推事缺以廣東法政學堂畢業生俞安壽試署民庭推事缺以廣東法政學堂畢業生林寶琦試署廣州地方檢察廳廳長危道濟辭職以京師法律學堂專科畢業生李振坤試署檢察官缺以廣東法政學堂畢業生何采銘試署檢察官缺以北京法律學堂專科畢業生丁正常試署 
寗波 
[同道鄉民圑成立]  
　　同道鄉黄古林附近戴村地方人烟繁盛之衝要地也茲經戴君英奇等爲冬防計　辦民團定額二十人每夜分班巡查以資防衞近日戴君備文呈請軍政分府批准備價向軍械局領取前膛槍十枝藥彈銅帽多件以資捍禦而保治安 
[寗波女國民之先聲]  
　　上海自光復後男女各界創設敢死軍隊者絡繹不絶本郡男界尙有義勇隊青年軍等之發見女界則未之聞茲聞昨日下午一林上海中華女國民軍特派尙俠女校敎員時澹烟女士來府女學堂商設寗波支部當由監督施君與舍監枼君招待商議聞已議定假該校爲報名處代徴隊員即移送總部編練成軍云 
[蘇州]  
　　中華銀行開辦之先聲中華民國江蘇銀行已擇定中市德馨里房屋（即裕蘇局舊址）收拾布置一俟就緖即將開將聞委財政司副長陳輝德爲銀行總辦所遺财政司副長一席改委陳毓楠接充 
[组織當緞局之預備]  
　　蘇城工業以機織爲大宗鄂變以後銷貨停滯前由商會設法維持勸令王駕六俞子堯二君担任當緞局以資接濟禀准程前撫在案刻程都督視師鎭江由鎭電囑商會畧謂前議接濟機工洋五萬元計已告罄此後如何佈置事關地方治安請早預爲　備萬勿疏略云云 
[蘇垣巡警不法]  
　　蘇垣滬寗車站女客廳於初九晚六時忽有一巡警闖入屋内向某搭客盤查行李搭客帶一衣袱並無别項物件該巡警忽用言語囉　甚以右足飛跌搭客搭客大聲呼救該巡警竟用手槍威嚇其時人聲鼎沸車站人衆大抱不平當塲喝阻即告知某站長出而拿人詎巡警已遠颺不見旋各搭客詢問緣由乃知某搭客挈眷屬從胥門坐車時有一巡警無端躍入馬車意欲攫其首飾經某搭客叱去該巡警因尾至車站擬敲竹扛云 
松江 
[浦南胡家橋推舉職員]  
　　浦南胡家橋鎭市舗日盛一日現亦組合圑體仿張堰辦法舉何尙雄爲民圑長徐伯壎爲民政員陳湘樓副之陳秋然爲財政員楊柳台潘竹漪徐仲蛟副之 
[整理鹽綱之規畫]  
　　松郡沿海各邑産鹽甚多亟應整頓鹽綱以清宿弊初八日浦東浦南漕涇袁浦横浦各場均有代表到松借城自治所互議改良方法當即投票選舉鹽務會長揚紳了公得票最多當選爲正會長盛之驥馬開泰朱繼常車理齊四君副之議定各鄉鎭設參議部討論進行之法 
[清談] [  東吳]  
　　蘇州光復以後第二快心之事莫如抄没盛氏之家産盛宣懷我蘇人之公敵也蘇州錢糧曷爲而抵於外人因盛氏貪得回扣以自奉也盛氏旣欲剝削蘇人之膏血以自奉則所抄没盛民氏之家産自應悉數還諸蘇人以爲公衆之用若留園若西園聯而合之絶妙一大公園也可爲我蘇人永永之紀念物其餘店業房産則宜變價以充地方之用此最公允之辦法也 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[都督府電書一束]  
　　鄂軍都督來電現大局粗定非組織臨時政府内政外交均無主體甚爲可危前經迭次電請速派往會議组織已逹尊鑒惟各省全權委員一時未能全到擬變通辦法先由各省電舉各部長政務長擇其得多數票者聘請來鄂俟政府成立照會各國領事各國公使請其本國承認庶國基可以粗定故擬將中央臨時政府暫分七部一内務二外交三敎育四財政五交通六軍政七司法其首長之條件以聲望素著中外咸知並能出而任務爲必要蓋非此不能得各國之信用現除外交首長多數省分已舉伍廷芳温宗堯二君外其餘各首長應請協舉電知敝省俟會齊後以其得多數當選者一面電聘一面通告時事急迫希即會議舉定再財政首長敝省擬舉張謇并聞萬祈速覆爲叩鄂都督黎 
　　浙軍都督通電武昌黎都督各省都督均鑒疊荷電促協舉臨時政府各部首長並世所佩頗不乏人特就聞見較切者謹附舉爾所知之義以備公决除外交已各推定伍温二君外内務程德全敎育章炳麟財政張謇交通詹天佑軍政黄興司法汪兆銘抑又有說新邦肇建首取便民無論名稱程式愈簡單愈省便各部妄擬内務爲内部外交爲外部敎育爲學部財政爲計部或户部交通爲郵部軍政爲軍部或仍兵部司法爲法部事有似緩而實急者此類是也諸求明敎浙壽潛叩佳 
　　粤軍都督來電南昌彭都督各省都督鑒大總統一職擬舉孫中山先生敝省贊同漢民青印 
　　江北督來電庚電敬悉臨時政府成立在卽不必别設大同會以免紛歧卓見極是請將庚電宣告各省以便通知爲禱江北都督蔣佳 
　　又電贛電舉湯壽濳任内務鄂電舉張謇任財政湘電舉黄興任軍政詹天佑任交通滬電舉伍温二君任外交均極贊成敝處擬舉王照任敎育請卓裁電復江北都督蔣佳印 
　　張謇由蘇省來電謇承公推料理鹽務樗材恐不勝任惟現新舊絶續之交辭不獲命一切辦法俟日内程都督回蘇商議請先告慰各商謇佳印 
　　桂軍政府通電杭州上海蘇州鎭江都督鑒陽日奉陳都督來電蘇滬浙聯軍攻南京張勳竄龍潭軍由高資前進擊散之長江俱爲我有甚佩藎籌漢陽戰甚急乞速派軍援助敝省步隊兩營馬砲工輜各一隊已由湘急進續編軍隊不日開拔并聞桂軍政府榮廷芝祥齊 
　　湘軍都督來電來電敬悉滬浙聯軍勇猛可敬謹祝滬浙聯軍萬嵗中華萬歲敝處已勉力援鄂出兵約兩鎭並聞湘都督譚延　麻印 
　　滬軍先鋒隊輸運員由鎭江來電昨晚軍裝如數交我軍辰刻發攻天寶城輜重仍暫駐堯化門 
[炮兵赴寗助勦]  
　　砲隊營所招新正兵四隊曾奉滬軍統領札委成貴福君爲管帶茲悉成管帶於前日接奉陳統領命令以金陵需兵助勦飭帶新正兵三隊迅赴金陵聽候調遣成管帶當卽諭令第一第二第四等隊各弁兵整備出發一面禀奉海軍司令部派撥南琛兵艦於前晚裝載出發其第三隊一部現尙留滬另候差遣 
[製造局紀事]  
　　滬軍都督陳君前日接准徐總司令兆樍來電以攻勦金陵之浙軍急需開花砲彈請飭製造局迅解金陵等因當經轉請李平書君照解在案茲悉製造局軍械處已在砲彈廠配出十二磅之生六過山快砲開花子彈六十箱每箱十顆共計六百顆又七生五子彈一百四十顆昨已發交砲隊營派兵裝船運至又袋角轉裝滬寗火車運寗 
總司令徐兆楨君因金陵行軍需用地雷曾請製造局籌解在案茲悉李總理業將地雷四十個於前昨兩日分批運寗 
製造局李總琎前晚接到金陵徐總司令來電謂因攻擊金陵各營均需槍砲擬與面商籌撥軍械各事請速來寗晤商等語故李君已於初十晨乘專赴寗 
製造局内辦事人員曾奉李總理諭令剪辫已誌前報茲悉該局新設之招待所施君耕尹等十餘員亦於前日一律剪辫所有局内巡警各兵士及衛隊人等則仍未剪去昨李總理已諭令各該長官限五日内勸令一體剪去矣 
槍砲廠昨出牌示云照得本廠禀請添補短工鉗匠十八名木匠二名修理軍需舊槍已奉批准照辦業經考試所有考驗合格鉗匠穆大生等十八名備取孫金生等四名已於初九日到工俟試用一星期再行評定甲乙禀請批給工食合行牌示諭仰已取備取各工匠一體知照 
[閘北種種]  
　　光復軍統領李君出示略云本統領於本月初五日奉滬軍都督陳札開照得本軍政府起義以來對於商民秋毫無犯商辦鐵路輪船公司爲商業之一種自應一律看 
 
 

Page 19

 
 
待不得擾累乃近聞有不肖匪徒冒充各營將士紏衆滋事在外招搖有伺竊印布隨意乘車者有向茶館戲園洒肆客棧等處硬行賒欠者殊屬擾害商民敗壞軍律亟宜嚴拿究辦以肅軍紀倘本營將弁兵果有干犯以上各項情事一經稽查員查出立即報請嚴究亦惟該管標統管帶隊官是問本統領令出惟行各將士愼毌視若具文藐爾聞聽也 
光復軍制服已於前日下午給發係藍色布之棉襖棉褲黄帽黄布靴胸前各缀綴印布一方 
陸軍一標第一營軍士亦於昨日給發制服係黑呢紅章黑帽黄皮鞋胸前無印布 
北新涇土棍吳阿各因糾衆歛錢演唱花鼓淫戲由十區拿解總局訊辦在案前晚據該區區長趙廉報告謂有該土棍之羽黨數人欲圖閙事破壞秩序居民恐慌異常來局禀報請爲保護等情總部長聞報即派馬隊巡邏隊偵探隊等乘小輪船前往以資鎭懾 
駐松中華民國學生軍現設報名處於閘北第二區派出所定本月十四日截止 
[節費助餉之熱誠]  
　　昨日本埠各銀行帳房及各大洋行帳房在銀行公會會議自買辦起以至小倌等各人量力每月捐集欵項以助民軍餉需發起人爲虞君洽卿胡君寄梅袁君恆之緣三君近從南京戰地回來親見民軍備嘗艱苦奮不顧身爲同胞盡力故也當議定在華比銀行暫設收支處定名爲節费助餉會舉胡寄梅君爲臨時會計員附錄緣起後悔 
　　節費助餉餉會緣起竊維武漢舉義聞風響應有志之士戳力從戎者血肉相薄於鎗林砲雨之中置身命於不顧蓋爲大局計也爲我同胞計也吾人亦含生負氣之倫不能梢資臂助尙復成何人格况雨月以來武漢一隅相持不下軍需餉項萬分追促尤爲岌岌可危之勢於此不爲援助萬一大局瓦解有噬臍之悔茲擬辦法數條以節個人之費用爲軍糈之補助諒均樂爲贊成也（一）每行號之中自經手以至出店願認月捐者每月不拘多寡隨愿樂助此爲月捐（一）每行號置木匣一具每人各出銅元以一枚起碼能多出者更好此爲日捐（一）此款按月匯總由各業或各行號逕送和囒花旗華比東方匯豐麥加利各銀行代收捐處並出收　 
[滬軍統領嚴申軍律]  
　　滬軍統領陳漢欽君昨日通傅滬軍一二兩標所部各營云爲通傳事照得軍律宜嚴賞罰宜明公令昭彰豈容藐玩前因軍械服裝等項尙未頒齊故暫以未成軍寛待遇事未予深究現在軍裝已發軍律亦經頒示嗣後各標營隊官佐目兵等務須恪守紀律絶對服從平時宜整齊嚴肅不得任意喧嚷致啓人民輕視如敢故違定當按照軍律從嚴究辦本統領言出法隨决不寛貸幸勿輕身當試致貽後悔 
[民政財政長赴寗犒師]  
　　民政部總長李君平書財政總長沈君縵雲因得南京捷音於昨日午刻乘坐專車帶洋十萬元前往金陵犒賞各軍士以示奬勵 
[司法署考取書記]  
　　黄司法長昨日出示云案照本署各項書吏前與民政長議定分撥司法民政兩處承辦公事所有刑房招房承發房均隸屬本署分科辦事業由本司法長就平時到署辦事而册上有卯名者命題考試茲經評定甲乙取錄八名派爲本署書記均給薪水以資辦公各書記務各遵照後開章程潔已奉公勤愼從事其有卯名未經錄取者現均照二等書記例各給一個月薪水藉以津貼各自另營生業勿再廢時守候俟日後公事加繁需用添人再行隨時傳補合行榜示須至榜者 
今將本署取定書記辦事暫定章程開列於後一現取定房書八人改爲本署書記分别辦事一分爲稿書二人清書三人照料堂事二人帮同檢查案卷一人一每晨人點鐘至晚八點鐘爲書記辦事時間如有特别要事須隨時辦理者不在此限一該書記非有公事不得擅自出署以防誤公如有要事定須出外者可隨時說明事由請假候准惟至多不得過口次一舊時一切案卷均責成該書記等清理保存摘錄移須立薄存案如有遺失惟該書等是問一該書記等不准私受銀錢抄禀賣批及堂諭如違重懲一一應公事事前未經發表該書記等預爲泄漏者查出懲辦 
計開王楨元張錫丙黄叔平吳繼康謝梅生（以上每月給薪水十四元）二等鄭仙根鄭雲　潘仲璠（以上每月給薪水十二元） 
此係暫行章程俟審判廳成立後再定辦法 
[艦長易人]  
　　南琛運船艦長原由曾君兆麟駕駛茲因曾君禀請銷差故由海軍司令部札委赂駕宿字魚雷艇艦長林君建章接管所遺宿字魚雷艇艦長一缺卽以該魚雷艇之大夫卓君文蔚升補均於前日到差任事又聞登瀛洲運船艦長杜君逢時前因遲發辛糧與各弁稍有衝突茲爲海軍司令部得悉已將杜艦長撤差另以該艦副船長接充 
[浙軍回杭]  
　　暫駐製造局内之八十三標浙軍五百餘人刻因奉令開差回杭故於昨日商請李總理撥給六密里八洋槍五百桿以資軍用當奉如數發給各軍人甚爲懽悅 
[偵探查獲盜船]  
　　駐紥閔行鎭之哨弁劉國楨據偵探報千查得該處市梢地方泊有民船一艘内存刀鎗軍械甚多形迹可疑當派兵士前往該船抄出衣包三個内有男女壽衣及绸布衣服數十件又報時鐘等物形似盜劫贓物迨欲將船上各人查拿已被逃去數人僅獲船户薜林生周兆英葉庚生周木泉等四人一併解至上海市政廳内附設之閔行南匯上海水陸各營司令部當經李統領英若提訊一過均不承認爲盜判一併解送軍政府請陳都督訊明究辦 
[關讞員保留差役]  
 
 

Page 20

 
 
公共公廨裁汰差役考選書吏等情經紀前報茲悉關讞員以衙署不用差役殊與中國體制不合且碍主權聞已禀請交涉總長伍廷芳君轉商外交團酌用數名以資辦公又聞公廨三班差役自聞裁汰消息後凡遇内署傳喚未免稍遲昨經關讞員得悉立卽傳諭三班邜首嗣後傳喚須立時進内倘再玩延立予斥革 
[斥退押所看役]  
　　公共公廨押所事宜自經捕房管理後舊有看役仍舊留用茲捕房以男押所内各看役辦事不合昨已一律斥退别行派充 
[以子殺母之駭聞]  
　　南匯城南居民徐南坪之子某於上月十八日民軍到南光復之時將伊繼母某氏殺死刴爲十七塊沉於河底某卽乘間逃逸後由南坪之妻弟彰往探望因不見其姊盤問家丁始悉其事業已打撈屍身惟缺少手指數只迄未尋獲 
[柴販須知]  
　　上海海市政廳公佈云奉民政總長李諭有人報告以些米兩項爲人生必要之需今米價已逐漸平减而稻柴一項尙高抬價値緣城外薛家浜等處有種流氓私自勒捐每担若干文方許入城售賣以致貧户與異鄉人等受虧不淺請嚴查懲革等情據此合行知會市政廳嚴查禁革等因奉此並准上海縣民政長函致前來查從前王玉成等於薛家浜一帶勒收乾用柴販受害不淺曾經前縣局嚴行示禁今柴灘船埠頭捐尙且革除豈容流氓藉端勒索爲此佈告柴販人等嗣後如再有人向柴船柴担勒捐許柴販等扭交就近之警區以憑送請審判廳究辦除照請警務長飭警嚴查外特此公佈 
[覆訊圖害公廨幕友案]  
　　公共公廨幕友王博謙控被陸惠生指使陳小甲子連小江口等鎗擊　害一案昨晨復由公廨聶襄讞會同英康副領事升座特别公堂命將陸等三人帶案中西官諭曰此案現須從頭再訊旋由捕房代表侃克律師上堂譯稱原告被誰所擊並不知悉後經捕房緝獲陸惠生等三人當時三人在捕房内已有供單惟陳與連小江口之供單已經遺失現有所抄之供單不知能否作証又據穆安素愛理司兩律師代表陸惠生聲稱捕房原有供單尙且不能爲憑抄錄之單豈能作証中西官曰捕房供單本不爲憑惟留備公堂查考而已又據王博謙投稱六月廿二夜乘車行經汕頭路雲南路轉角遽有响聲初不知覺旋見手指有血察係被槍擊傷遂即回家一面令人投老閘捕房報請緝兇（餘語與前堂所供相同）又據九十一號西探禀明先後緝獲陸等三人並在捕房詢供情形復據穆安素律師聲稱原告旣不能指明何人所擊捕房供單又不能作証應請將案註銷聶襄讞曰事關暗殺有碍租界治安未便含糊案須澈究遂命將陳小甲子提案諭曰爾係捕房控告並非見証須從實供明至捕房供單本係備堂爾前堂供係捕房恐嚇所致然無証據亦不能爲憑爾如不切實供明即以捕房供單擬罪陳供稱向在祥生洗衣作拉包車至今年六月十五日因病喚王阿福代替與陸惠生之包車夫林阿四雖曾相識不甚要好十八日在成都路小菜塲遇見林稱陸有衣服囑洗遂至新閘道逹里陸公館旋同往四馬路游玩林在清和坊里口向小的借去洋一元七角至二十日下午往討無着二十二日下午又往索取林即紏往四馬路同春坊里口囑令暫等後見一穿黑衣者一穿白衣者二人同來與林言語里内有二人拖一三灣頭空包車往三馬路而去伊等之人尾隨之小的亦即同往訊至此因時已過午遂奉堂上宣諭陸等暫押俟午後二時串再訊嗣因西官别有要公即咨照公廨飭將陸等帶回捕房候再復讯核奪 
瑣聞 
[城内]  
　　招募號兵○陸軍步隊第三協三標一營管帶出示云照得本隊成立需用號兵多名如有願充斯職者請速至西門内本營報告可也 
[南市]  
　　負債纍纍○水菓業寶成協　益順義源德等執事旋仁卿邵雲卿黄淵泉陸文俊同扭十六舗橋洽記水菓店主施但貴至裁判所控被欠去貨洋二千一百餘元逃避無蹤請爲追究旋有裕豐米店執事許子明附追被欠米洋四十餘元經陳裁判訊據施仁貴認欠屬實求請寛限判交保先將店内存款餘洋繳案攤給欠户具領餘限半月内理楚 
[閘北]  
　　北段第一區批示○商民曹叔榮禀批查閱禀詞黄傳文係一訓蒙寒儒該商何得任其與比鄰李兆陽積欠米洋一百八十餘元之多　難取信旣據禀稱李兆陽尙有田契抵押候傳訊核可也民人黄慶詩禀批是案業經協順店主曹叔榮禀控該民積欠米洋不付批傳在案據票各情仰即投案候質民人陳朝賓禀批仰候提案訊究 
[英租界]  
　　公堂停訊○昨爲美利堅開國之紀念日預由駐滬美領照會公共公廨關讞員故昨日停訊一天 
　　塗改賬簿○南京路匯四洋行式拉夫顧毛毛因塗改帳簿私用洋一百元昨被查出報請捕房將顧拘押候究 
　　騙取絨毯○昨有騙子某甲至南京路萬和洋貨店購取白絨毯等物囑令隨往取洋迨至三馬路九號洋房門首甲即携貨從後門逃逸該店即報捕房查緝 
　　久假不歸○英美捕房華捕張正巡官查得靜安寺捕房一百另九號華捕告假期滿延不到差着將該捕卯名開除並將工洋扣罰充公 
　　斥革巡捕○匯山捕房四百二十四號三道頭華捕江淮仁（即江昌桂）因妬奸唆使馬和尙等毆斃桂阿琴由廨訊押在案昨奉卜總巡諭將該捕卯名斥革以示懲儆 
　　獎勵巡捕○總巡捕房三百四十七號一百八十三號兩華捕均獲賊有功經張正巡官查悉於昨日諭昨日諭將該捕等下級升期提前三月以資獎勵 
[美租界]  
　　匪徒攫物○陳成發前晚行經南潯路被匪徒攫去銀表一只當報捕房請爲查究 
　　痴兒逸出○天潼路青雲里一號内江北車寓王某有子阿二素有痴病鎖閉在家前晚乘間逸出由捕拘入捕房傳王某到案領回嚴加看管 
　　形迹可疑○五百十六號巡捕昨晨在蓬路德鑫里内查獲形迹可疑之蔣有榮一名解押捕房候辦 
[法租界]  
　　追交保費○來安保險公司買辦孫祺申因有經手保險費三個月計銀九百廿一兩延宕不繳被洋東控奉公堂傳訊孫供欠交是實　尙有用錢在内未除並有杭州分公司欠去保費洋四百餘元可否劃抵質之原告西人稱杭州之欵須待六禮拜方可函復核奪所有用錢請將保費追到方可扣除聶讞員判孫交保限十四天交清用錢准其扣算 
　　有虚有實○高潤章前控萬亨裕火腿店主唐漢章呑没合做火腿生意貨銀六千餘元一案經公堂提訊不認判令押候再訊茲又有内地公和仁和源來三火腿號遣代表到案附追唐欠貨洋三千三百元昨又提訊唐稱欠繳該三號貨欵是實惟高所控合做生意一事實是揑誣聶讞員亦以高所控無憑碍難准理將案註銷公和等三號之欵着交人銀兩保限一月料理 
　　何可通融○柯光聰前晚在小東門婟妓王寶香處硬欲吸烟該妓以已奉禁令不允 
 
 

Page 21

 
 
所請詎柯即火怒逞兇致被　捕拘送公堂經聶　員訊實判押十四天 
　　限期還租○鐵店主丁金福因欠房金六十餘元被控　押迄　　　分文未交昨又由廨提訊金供實在無力判交人銀兩保限兩星期還洋 
[海上閒談]  
　　　　　　甚烈。人之所畏也。　　　　　　　　　　　　　醫院。偏又以鼠疫告警。不將取厭於人乎。然而人未嘗厭其多言也。惟其爲惡聞之事。故愈不敢不聞。以致無備。設我猶無備。而徒怪人之多言。則未有不貽後悔者。豈僅鼠疫爲然哉。 
[聲明遺失存摺作廢]  
在鄂垣失落漢口大清銀行張瞻記存摺一扣蔚泰厚張洵記存摺一扣宜昌大清銀行張庶記存摺二扣當向各行號切實聲明作廢不憑歸本摺户親自接洽凡有中外各埠人等拾得一槪作廟無用恐未週知特此佈告　詹如謹白 
[戒絶烟瘾後之情狀]  
吕君佐斌嘗自述戒烟後患血薄氣衰身體軟弱精神委頓如何服韋廉士大醫生紅色補丸而得氣足神充身壯力健 
凡戒鴉片烟初斷癮之人如服韋廉士大醫生紅色補丸而得身體康健腦力充足則自無復染烟癮之患矣因是丸正爲戒烟時最能資助之良友凡欲服用補劑者所必須之品也卽如民政部醫官龔君懋恩哈爾濱衛君品三杭州張君葆慶漳州陳君承五福州劉君壽人沙市唐君子鐸諸醫士均經用是丸治疾而得奇效可爲確證焉今有貴州安順府普定人同知銜分省直隷州州判吕佐斌君自述戒烟後如何得韋廉士大醫生紅色補丸之資助而奏奇功云　余自戒絶洋烟癮後殊覺四肢無力心血虧損精神衰殘百病叢生歷有年餘雖服多藥罔見微效後由舍姪購來韋廉士大醫生紅色補丸一打余試服之頗奏奇功從此精神煥發身體康强諸病若失心甚欣慰茲特敬修數語並附小影藉伸謝悃　天下各等社會之人無論貧富貴賤皆以韋廉士大醫生紅色補丸爲當今補血補腦之聖藥曾治　血薄氣衰腦筋衰殘　少年斵喪　陽萎不舉　背骨疼痛　臀骩酸痛　腰背疼痛　風濕骨痛　跳舞瘋病　胃不消化　肝經失調　皮膚諸症　脚氣衝心　山林瘴氣　以及婦女月信不調等症其奏功之神速不啻如操左劵也 
[安順府吕佐斌君玉照]  
注意能治疾者卽韋亷士醫生紅色補丸也 
其餘一切紅色補丸都是假冒 
中國各處藥局商店凡經售四藥者均有出售如疑假冒可直向上海四川路八十四號韋廉士醫生藥局中國總發行所函購或向重慶白象街分行函購亦可價銀每一瓶大洋一元五角每六瓶大洋八元遠近郵費一律在内 
[高德洋行]  
上海英大馬路號便是三十六 
騐光者美國醫學博士費德雷 
海上一隅眼鏡舖林立然大都首飾家或金匠所設者耳彼于光醫二門從未研究故所驗之光及所配之鏡洵可知矣本行醫生早年于光醫學校精究斯道十有餘年領得優等文憑故所配之鏡絲毫無悞且驗光治疾不取分文卽所配之各式眼鏡框子皆美國最新式之良品莫不適合貴客之用本行創製之吒力克鏡片均能製成各種顔色此佈 
華經理周憲章啓 
[眼疾無憂瞽目重明奇方]  
世人之有雙目猶天有日月也眼目有病則近不能鑒察遠不能瞻眺久而不治勢將淹爲殘廢人矣本藥房竭數十年心血始得此中外奇方名曰光明眼藥能統治眼科七十二症縱使遠年不愈瞳人生醫白星折珠紅眼爤皮或痛如刀割或癢不可忍以及痘後目疾只須將此藥日點三次雖瞽目亦能豁然開朗眞千古不傳之秘寳也每瓶洋一元上海三馬路西市鼎豐里内鍊雲藥房謹啓 
 
 

Page 22

 
 
   
 
 

Page 23

 
 
   
 
 

Page 24

 
 
自由談 
游戲文章 
　　受死團及待死團之組織（作民）自武漢起義。各省響應。血性男子。皆投袂而。起組織敢死隊。及决死隊。以爲摧滅虜軍犁庭掃穴之計。滿洲奴隷。知勢不可敵。爰就北京開御前會議。組織兩團體。以爲對付之法。 
（甲）受死團。其内容如左。 
一本團專以前赴民軍陣前。隨時受死爲宗旨。 
一本圑置本部於漢口。設支部於南京。 
一本團置正副團長各一人。以馮國璋張勳充之。 
一本圑專爲効忠異族起見。非有奴隷性質。犬馬資格者。槪不收錄。 
　　一本團以死爲義務俟與民軍開戰時。須全數就死。不得逃走一人。方合本團章程。 
　　（乙）待死團。其内容如左。一本團以困守孤城。待民軍破城時。分别處死。 
　　一本團原設於北京臨時設支部於熱河。 
　　一本圑專以滿洲貴族。及漢人之富於奴隷性者組織之。 
　　一本團團長即以現在之内閣總理充之。而各部大臣。亦分擔責任。 
　　一民軍未到之前。本團不得遽行尋死。且可暫受各國保護。而得以指揮監督現在之受死團。一民軍攻破。京城本團死盡後。得與多數之受死團聯絡一氣。在冥司建一鬼國。選一厲鬼爲總理。兼用牛頭鬼。馬面鬼爲將。以與民國軍少數之死者决戰於地下。且利用地府之黑暗。招致大頭鬼。贊成君主立憲。以期得最後之勝利。 
　　縱火圖賠學堂章程（愛）一宗旨本學堂以損人利已。急圖發大財爲宗旨。 
　　二敎習本學堂特請墨良心黑良心爲正副敎習。無良心爲帮敎。 
　　三人會凡能殺人不見血。及殺人不貶眼者。即可入會爲會員。四卒業能行兇作惡。途人皆悉其名。皆畏其人。卽爲卒業。即給文憑。 
　　五噐具以稻草火。油紙料棉絮爲學堂中之器。具 
　　六秘訣放火後必須自已先向捕房報明無心失火免致因疑被查。 
　　七權變如事將敗露。可向保險行式老夫。許其對派重賄　　八謀畫放火必須向左右鄰家。放火。不居火頭之名。又得賠欵之實。 
　　九用人凡婦人孺子及膽怯之。人。不可令其入夥。免致敗事後不能熬刑。 
　　十值班放火值班。如甲値正月乙值二月。如逾期不下手。卽逐出會外。永不許再充會員。按本學堂初創。事多草率。倘蒙海内放火專門名家。惠函賜敎者。自當逐步改良。 
　　步大風歌原韻餽舊政府（白沙） 
　　大軍變兮魂飛揚。專横海内兮失故鄉。安得衣缽兮募四方。步垓下歌原韻餽舊政府昔入關兮氣蓋。世今出關兮騅不逝。騅不逝兮可奈何。福晋福晋兮奈若何。 
海外奇談 
[王后惠民] [  欽]  
　　英王馬利王后。擬以全國馬利族所贈之加冕禮作爲建築遊玩塲之費。該遊玩塲設在斐脱司乃勃爾。專供倫敦工作婦女於假日遊玩之用。 
[英國大火]  
　　英國利物浦某油廠。於十一月二十四號（卽本月初四日）爆裂。爲害甚劇。死者三十三。人傷者一百十五人。據目覩者詳述炸後之情 
 
 

Page 25

 
 
形。甚爲可憫。工人四肢分散。不能辨識。炸時屋内有人四百名。均爲震倒於地。濃烟冒穿屋頂。磚石如飛而下。人屍被磚石所掩。救火會義勇隊咸受傷。然卒能救出多人。並極力撲滅大火。隨後醫生看護婦亦至。抬送傷者。不多時而著名之北方醫院爲之塞滿。誠巨灾也。 
尊聞閣詞選 
[焚官署（太痴）] [  太癡]  
　　黄昏舉酒鄉壓。驚城南警鐘鏜然鳴。初報一下復一下。方疑火患何頻仍。豈是匪徒縱此火。乘機刦掠貽災禍。仰視天半光熊熊。坐立不寗心怔忡。强出拔關問隣右。火在何處君知否。其時民軍滿街走。更有消防諸隊友。此云火起守府前。彼云火發道轅後。見余乃急搖其手。謂云此係吾輩事。爾輩商民宜恝置閉門愼弗輕張皇。奸宄毋令得肆志。鳴呼但焚官署不殃氓。何其舉動多文明。 
[懸白幟]  
　　昨日此城屬阿誰。今朝忽報民軍來。民軍即自民間起。毋怪降旗到處相招徠。旗昔尙黄。今尙白。亢龍有悔無人惜。家家競買布幾尺繪作十八星。中或　太極。道是共和新建國光復中華興漢室。城上標竿早　立。城中城外齊飘拂。就中攀附縱然多。可見人心喜共和。嗚呼昔年開說
裹紅巾。今日又看懸白幟紅巾裹處生靈愁。白幟懸時若無事。 
編輯餘談[  鈍根]  
　　勝敗兵家常事。勿以小勝而驕。勿以小挫而退。此義當局者知之。旁觀者亦當知之。乃日來我軍於漢陽稍有挫折。而街談巷議。卽過甚其辭。一若民軍之勢。不可終日。滿虜之運。從此不絶。搖動人。心羣致惶駭。嗚呼。何其謬哉。我輩漢民。當知萬衆一心。無堅不破。無論虜廷寡不敵衆。卽以兩軍舉動言之。從無以野蠻勝文明者。海内同胞。尙其持以鎭定。拭目佇觀最後之勝利可也。 
戲攷[  吳下健兒]  
　　祭塔。許仙之妻白氏。係蛇妖化身。金山住持法海。與有嫌　。用合鉢　壓白氏。而建塔其上。後白氏所生之子士林。以第一人及第。衣錦還鄉。詢母所在。安排祭禮。供於塔前。慟哭祭之。白氏知子來。在塔中嗚咽嚶嚀。歷訴往事。痛恨許仙負心薄倖。法海作事狠毒。士林雖烏哺情深。亦無如之何。歏息憤恨而回。此劇爲青衫之獨脚。戲全劇倒板及反二簧。煞費力量。前在丹鳳。聽柴子雲唱此劇。生成一副苦臉。愁眉涙眼。殊動人憐。演悲劇。甚得體。所唱倒板及反二簧。幽怨哀痛。酸入心脾。坤角得此。洵非易易也。 
小說 
[愛情小說周利亞（九）] [  閩縣超西子譯著青浦鈍根人潤辭]  
　　施比亞思陳受人讒害之苦。不禁切齒詈林賣友不止。增成雖已略知施比亞與陳交好之情。然故作疑問曰。敢問公主。我主人所賣何。友也。施瞋目。曰陳君耳。增成曰噫　陳君　陳君。爲主人之引進者。而反賣之。主人何負心若此。 
　　施比亞卽詳告增成以林勇悟讒陳之始末。惟隱其與陳相約私逃事。增成不待其言之畢。卽堕涙曰主人真薄情人哉。 
施比亞訝之曰。子何悲痛如是之切也。增成曰。僕素知主人薄情。於今益信故悲耳。主人離家後。未嘗作一家書。慰堂上倚閭之望。以致老主人日夜歎息。謂有子不如無子。而最可憐者。則爲主人之未婚妻。　　 
　　施比亞聆此言。驟振其目光。直注增成曰。汝主人已訂婚。耶增成曰然。於是施比亞益鄙薄林勇悟。至於極點。 
增成又曰。所謂未婚妻者。卽僕之舊主人也。自與今主人泣别後。魚沈雁杳。刻骨相思。特資遣僕來此間蹤跡主人。而不謂其負心若此僕前日報告女主人書中。不敢直言。若令女主知此薄倖狀。不知傷心何若也。言次。涕涙交流。不能仰視。施比亞亦嗚咽不止。 
嗚呼。閱者當知二人之哭。雖各哭其哭。而其實所哭之目的相同。故彼此對哭。略不嫌忌。轉益悲苦。在增成旣哭林之棄已。又哭林之棄已而妄想於施。又哭已之此次來歐。備嘗勞苦。破産不可回復。日後何以自給。在施比亞則旣哭情人永别。又哭陳之受人讒諂。又哭已之名譽。爲林所毁。二人哭良久。方欲拭涙續談。而施比亞見增成之。哭如故。因念世間傷心人。竟不止儂一人。上帝何故留此等缺陷。然渠女主人思念情人。或有林回心念舊　結婚姻之一日。而儂則陳郎被逐非洲。永遠不得再來一面而老父又將迫與金傖結婚。此後一身。永失自由之幸福。於是復放聲大哭斯時增成哭漸止。忽見施比亞重復大哭。不禁自念。已之用情於林。全付虚空。而施比亞之用情於陳。實爲知已。施與陳雖不得見而心魂互繞。至死不能磨滅。已與林雖朝夕相見。而愛情不屬坐視其耽心外好。憤無可洩。四大茫茫。一身竟無著落於是亦放聲大哭。 
　　二人哭有半小時之。久始各收涙增成忽思我在公主室中。恣情痛。哭。公主雖不我責。不爲其侍從所竊議耶。乃急向窗外審視。 
 
 

Page 26

 
 
   
 
 

Page 27

 
 
   
 
 

Page 28

 
 
   
 
