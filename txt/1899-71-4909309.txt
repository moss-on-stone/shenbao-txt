# 1899 - 71 - 4909309

 

Page 1

 
 
[售報杜弊告白] [  申報館主人啓]  
　　啓者本館托漢口江左漢記書局代書申報已歴數年查漢口一埠爲七省通衢是以批發之價照上海一律以冀旺銷此誠格外體恤之意也乃貪利之徒竟收買上海閱過之殘缺舊報寄至漢口私售與人甚且塗改年月日期附張亦遺朱不全有礙本館聲名殊爲可惡曾於去年三月十一等日登報誥誡無如若輩置若罔聞且有串通本館送報人互相舞弊情事但邇者帋墨之價一切皆昻若不杜絶弊端賠累伊於胡底是以本報漢口分售處自今正爲始另租洋街一碼頭内花樓後街洋房懸挂分售申報牌號歸江左漢記書局上下兩家經理敬告賜閱者請知照該處以便飭妥人按户送呈免致歹人將殘缺舊報搪塞其向來誠實之人願承送本館申報者必須立一保單倘有拖欠錢文私售殘缺舊報等事惟保人是問特此布陳諸維雅鑒 
[廣學會著新學彚編中國度支考英興記正續中東戰紀本末文學興國策時事新諭岀售翻刻重罰]  
　　明詔迭下實學浡興吏治儒脩乘時交奮不蒐新籍曷豁靈襟上海廣學會諸君洞燭外情周知華故著書十載信足端風敎而杜　言天下大同此其左劵合括宏旨藉貽浦才○新學彚編四卷裒西瀛旅客名篇開東土導師先路理明法備言簡意　八角○中國度支考二考詳稽奏報　舉岀納言外深其惋稽使君於此不凡一角半○英興記二卷英后在位花甲一周敢通人和雲蒸霞蔚第統英廷財賦持較中國支度主善爲　有德則樂興華袐　敬告司徒三角半○中東戰紀本未一圓半續編七角文學興國策二角三書併售二圓均與先譯之泰西新史攬要時事新論等書傳誦士林無勞述讚○時事新論六角○上海廣學會總局申報舘及各書坊岀售外埠書坊及敎士售書處亦可向購　書集成　　 
[論俄國倡設弭兵會]  
　　鳴呼兵凶器也戰危事也國家不得已而用之雖克平大亂而府庫因之而竭城廉因之而殘將士因之而受痍傷軍士因之而攖鋒鏑一將功成萬骨枯眞有慨乎言之者然此僅爲臨陣者言之耳至於爭戰之地軍馬所經人民之遭其蹂躪者家室蕩於烽烟老弱填乎溝壑其苦狀更有不忍覩不忍言者古昔聖王所以耀德不觀兵也自古以來未嘗廢兵而亦未嘗不以窮兵黷武爲戒誠以兵器之凶戰事之危爲剥喪國家元氣之最甚者也至今日而兵器愈凶戰事愈多戰禍愈亟苟不防患於未然塗炭生靈尚堪設想何言乎兵器愈凶蓋古時爭戰不過刀矛劍載之領弓弩雖能及遠　不能爲一相打畵之計後岀間有火器亦不甚靈捷自西人製造火器愈岀愈精一砲之力能及數十里之連能　　百人之命使彼此相敵則兩敗俱傷此不敵彼則全軍覆没酷烈其有過於此者乎旦古來用兵莫甚於春秋戰團之時然地不及今日之廣國不及今日之多而爭戰之事已無寍歳今日幸兵端　未大開耳苟兵端一開各爭雄長其禍不更烈於春秋戰國時耶此弭兵會之所以不能不設也本報前紀俄國弭兵條欵照會各國誥邇來列國時局糾紛競思推廣兵備未免深違敝國之意然敝國寳不能因此停止弭兵之會尚願列國棄其成見無或許虞同以肝臚相照庶幾可期宇内舁平永無兵革之事矣其所定條欵一則定若干年期限其間禁止列國不得增加兵顧餉需一則列國協商設法减去兵額及餉項一則如有新創一切兵器軍火其猛烈過於現在所用者一體禁止一則現在所創炸藥其炸力鑄烈者不得供戰陣之用亦不得由氣毬中擲下炸藥一則潛水雷楚及同式之艇不得供戰陣之用一軍艦之備海戰者不得製造一則日湼巴條約卽紅十字會派人救傷者之事須實力擴充俾於海戰適用一則海戰之際有救明巨砲　敗兵艦之船視爲中立不得　　一則一千八百七十四年比利時都城會　公法中各欵亟宜修正一則兩國如有釁端務先調停免動干戈以上諸欵求各國見允然後就比國弗律色連都哥邊卑坤兩處擇地會同商議俄國此舉其有益於五大洲之國計民生何可限量耶惟不知列國果能允協否也說者一現在地毬之上强大之國若英若德若美若法皆互相雄祖無不忌俄所以忌俄者以俄地方之廣兵力之厚也俄於練兵一事亦不　餘力揣其意　其勢大有席捲天下俯視一　之　而乃首先倡爲比舉其欲列國用兵稍懈得以　其志　押　　列國之情　恐異日約縱連　恊力以相圖故爲此緩兵之計歟曰姑無論俄人有無深意於其間而就此條約而論足見措　之正大居心之仁厚　知列國卽欲不允而亦無辦以却之者也說者又謂弭兵之會一成天下無兵革之事武備可從此廢手曰是不然此所謂弭兵並非言去兵也大批銷兵不足以銷兵惟治兵乃可以銷兵　武不足　　武惟講武乃可以催武其　約所載明明不准用猛烈之樂未嘗并尋常之藥而去之也不准用灌水之雷艇未嘗并戰艦而去之也惟求减兵减餉未嘗言不用一兵一需一餉也誠以弭兵者弭列國紛爭之禍而防守之道仍不可　也有國家者毋以此會可恃而竟致武事之盡廢亦毋以此會爲詐虞而仍以窮兵黷武爲念也是則長治久安之策也 
[本館接奉電音]  
　　昨日上午京師飛電傳來上諭一道敬謹譯登○二月初五日奉上諭前据興廉奏呼圖克圖報效銀兩請賞龍撒各項等語當經諭令理藩院檢查成集兹據該衙門查明　奏哲布　丹　呼　克　於昭信股票案内　効鉅欵實屬深明大義著賞給龍撒一柄龍縀靠被一分以示優異貝子銜巴特玛車林　著加思賞換雙眼花翎欽此 
[詳述意人占地絲由]  
　　意大利人索占中國浙省之三門灣并派兵艦馳往要挾其大　　　　　　　接東師訪事友人飛函相告云意人之與中國祖師也其端肇自去年三月問時有蜀人席兩農向意國駐袁公　　　一百二十萬兩以六十萬兩開採京西西山　　六十萬兩築遴西山至蘆　　一帶路訂定章程於六月　　呈　　　　務總局時方頒行新政　總理處　大臣批准尚未開辦旋因康道事發張　野侍郎獲罪岀成　　者選延　　迄未上逹九重遂置諸不論不議之列嗣經路礦總局改定新章擬歸華人總攬利權所得餘利以三分之一歸入國家與從前山西河南所辦路礙之事大不相同九月後意公使屬向催樹總局支吾良久繼執新鞏　　拒絶且　准開礦不准築路意公使以此事批准在前何得悔議堅執不允致有逮言至　抄乃藉詞索借三門灣聲　如不允　卽調兵艦自往殁　迨近日贸然調兵謀龔間事已决裂未知别有轉　之術否也 
[皖興商務續聞]  
　　蕪湖訪事友人云安徽巡撫鄧小赤中丞擬設商務分局考察各處商情物産擇利興辦以爲富强之基兹悉是局歸蕪湖道兼理而以現辦皖南土藥總卡劉子運大令駐局提調除已禀准添委佐雜二員分赴各處察勘礦産外並准開設商務學堂招選聰頴子弟二十名肄習化學礦學輿地書算關榷懋遷等事以便學成派赴 
 
 

Page 2

 
 
各處爲商人領袖廣濬利源所需教習中西兼聘中教習則專課輿地書算會計帳目西教習則以日本商學岀身人員主之客臘劉大令在滬時已訂定日人某君不日至蕪書籍儀器亦多置備惟學堂房屋尚未擇定擬暫賃民房先行開辦俟集有鉅欵再建專所并聞皖北宿州有一煤礙煤質極佳由省垣澄清營統領徐丹亭叅戎之姪公子來蕪禀請道憲行文宿州准予開採刻下尚未定奪而皖北鎭郭善臣軍門之姪公子亦來蕪禀請承攬並遵章呈騐資本道憲批示須候派員往勘然後准行而外間傳說當軸已有允令兩人合辦之意使互相砥礪至前報紀提調劉大令擬赴廣德州勘騐礦商情形旋因學堂開辦在卽頭緒紛繁故須緩至花朝前後再行首途 
[侍講彈章]  
　　日講起居注官翰林院侍講學士臣陳秉和跪奏爲疆臣衰頽昏憒愎詐貪婪據實糾叅恭摺仰祈聖鑒事竊臣於上年十二月二十二日因山東賑務辦理不善具摺敬陳在案宜靜候查辦不必再爲煩瀆然臣猶不能已於言者緣山東撫臣張汝梅衰頽昏憒愎詐貪婪實有難膺疆寄者賑務其一端也請將其履任以後一切劣跡爲皇太后皇上縷晰陳之一用人不當也該撫性喜逢迎不辨賢愚不較勞績資俸要差悉委私人優缺專任戚友如候袖總兵崔廷桂前在河南辦理鄭工聲名惡劣屢經叅劾該撫調往山東信任不疑崔廷桂遂任意把持包攬省中無恥之府廳州縣及將備武弁等奔競營求行賄其門一經關說無不立委差缺兗州鎭總兵田恩來以狡獪小人聲名狼籍凡營汛要缺均須納賄以納賄之多少定缺差之肥瘠二人與該撫爲舊交該撫卽倚二人爲心腹山東有崔二撫臺田藩臺之謡至崔廷樓之子崔正鼎督辦運工崔廷桂之孫崔　隨崔廷桂河工差遣田恩來之姪田重祁委在上游楊工交子祖孫叔侄分居勢要又有該撫子姪之粗戚若袁保純之委銅山鹽務袁世敦之委帶營務黄亮臣之署朝城凌漢之委辦館陶釐金原邦彦之委辦船務朋比爲奸無非私人近又寵任道員丁逹意及張蔭恒所保之道員張上逹黄璣直隷州知州陶錫祺一群宵小狼狽爲奸聞張上逹賄該撫三萬金由歴城縣過付故始而奏諧　而力保其用人也惟以賄取凡實缺官員禀見必有饋送厚者先歸薄者後返有留月餘不遣者又撫署錢榖朋友卡寳昌在外狎妓飲酒遇事指摇凡河工賑務要差必安置私人桑家渡蒙保之陸淦史遜楊工蒙保之卡姓白姓非其親友卽其門生並未到工皆列優保其薦館則包攬把持辦公則任情顚倒物議沸騰該撫明知不問其門丁有羅靜洲者亦號仙洲遇府州縣官進省禀事賀節必索雙分門包以至三倍上年四月問該撫沂州閱伍羅門丁私帶娼妓沿途滋事平日在署與書吏表裏爲奸並有暗通信息私造文書變亂公事致被署任藩司頂駁廣東協濟山東　賑二萬兩由商號兌給該撫商人因係賑銀不取兌費而其門丁反索費四百金方准交納斯事如此他事可知眞駭人聽聞矣一治河謬誤也山東黄河惟前山東臬司潘駿文治之合宜其論治河曰河身宜寛展宜守大隄不宜輕改海口此要言不煩之策也其後當道者不盡遵其議而無識小人張上逹遂乘間而入硬生改口之議遂將鐵門關蕭神廟入海之路永遠斷絶然自改口之後黄河無年不漫溢始而下遊繼而中遊上遊所以然之故韓家垣本非海口岀水並不能暢迄今蕭神廟一帶大潮可頂上二三十里韓家垣一帶大潮頂上不過十一二里有人嘗乘舟查棵知之此其明證也前任撫臣李秉衡深知此理於是有者築合龍宜開新河仍歸蕭神廟之請旣而河决利津之西韓家未及合龍南嶺子又告决此由委員未愼築隄不堅之故非謀之不臧於是從漁船口各潮溝入海而於南嶺子外刷成直南正北一道支河繞越西灘仍歸所開新河由蕭神廟入海於是近海四五十里河遂分爲兩支其流甚暢消落亦甚速李秉衡見此情形復又親身履勘謂後日必可保上中游之平安於是堵龔西韓家合龍後而有自南嶺子以下可以分流入海之請會李秉衡去任張汝梅自陜來胸中本存一成見凡秉衡忠告之言老成之見一槪不　而信任崔廷桂把持全局以河南辦工種種惡習施之山東目李秉衡辦河工爲外行將南嶺子口外北流一道分河築隄斷絶意謂海口必須併於一路使之力大淘深可以岀水通暢而不知山東之黄河治之又異於河南且異於江南也崔廷桂旣治不如法而又百弊叢生河防各營員　不以重賄拜認門生故買樁料買士方以少報多以無爲有朋謀分肥無所不至外州縣恊濟之料不重賄廷桂所派工頭不能交納降補都司杜榮福貪鄙無恥前駐防河成後營北趙家漫口皆言係杜榮福使人挖開經李秉衡奏叅降調事後納賄崔廷桂仍委帶河成後營諸如此類不可枚舉故往年歳修之欵六十五萬兩年年尚有贏餘上年未至伏汛已經告罄復又挪支二十萬金仍復不足而上中下三遊遇搶險時土料全無分防承防各營委終日花天酒地置河事於不問且喜爲升官發財之有期以致上中兩游漫决十餘口漂没人口屋宇不計且數而下遊早已　流張汝梅乃奏言今年下遊經崔廷桂竭力保障經營竟保無事殊不知黄水業已從上中兩游旁溢四岀下游並已無水上年冬間河工不戒　火焚稽料七十餘垜崔廷桂僅報一垛其敢於欺罔至於如此是則張汝梅之罪摧髮難數崔廷桂之罪更寸磔之而不足謝百萬生靈也此摺未畢明日續登 
[教士持正]  
　　金陵訪事友人云省垣基督堂牧師美在中君在江浦城中分設一堂每届春夏秋冬四季之初親蒞堂中小駐數日菊以稽查傳傳事務平日則由教民某甲經理美君常駐省垣蹤跡罕至甲遂恃勢妄爲迭次邀集附近居人開塲聚賭無如五本無靈屢戰屢北致將堂中公欵輪去若干恐難彌補擬向各賭徒攤派歸還各賭徒畏甲之威允還其半甲必令原璧歸趙議遂無成上月某日美君至堂中飾辭以告謂乙丙丁將不利於教堂美君本及細蔡卽將乙丙丁拘送江浦縣請辦邑宰俞敬生大令訊悉因賭起釁各情以乙丙丁不應賭博　貴開釋　函致美君縷述端倪夫君亦已查岀甲虧欠之事卽將甲銷名教籍送請俞大令治罪說者謂近日各府州縣皆有教堂教民良莠不齊往往於　士前播弄是非以致釀成巨禍安得盡如美君之持正不阿俾平民不致屈抑而同獲安閒之福哉 
[鴻江盜案]  
　　蕪湖訪事友人云姚王廟在江北無爲州東鄉乃一小巿集也是處向由長江水師裕溪營設一杉板船常川駐防以干總胡君治福管帶去秋奉調駛赴江陰家中僅留眷屬客臘祀灶前二日黄昏人靜忽來暴客多人攻門而入先將有屬僕從嚇磔一隅然後　　　篋恣意搜括計刦去寳錠洋銀五百餘金此外金銀珠翠綢綾衣服所值約千金之譜始各鳥獸散比至盜去高呼救命鄰右坌集則盜黨已　　黄鶴遂於次晨開單報案州牧李甘亭直刺親詣履勘回署後卽派通班快捕加緊跴緝迄今匝月未獲一人李直刺特懸重賞移請鄰封恊緝　函請蕪湖緝捕局饒守戎設法密拿其賞格謂能捕獲正盜者賞銀三百兩通風報信因而拿獲者賞銀一百兩衙役線捕事同一律想重賞之下必有勇夫天網恢恢疎而不漏當不難束手成禽卒就顯戮也 
[緝拿兇手]  
　　鎭江訪事人云日前江北都天廟左近忽有屍骸一具淺埋土内四肢暴露於外隠隠有繩索綑縳痕鄉入見之不敢　　卽喚地保報縣請騐邑宰帶齊刑仵細騐之下果係生前被害身死遂飭差嚴緝兇手務獲究辦 
[培築河堤]  
　　漢口訪事友來函云湘鄂鐵路業經成議現擇定京口地方爲發軌之區該處地勢卑下向賴附近官堤爲之保障兹督　張香帥特委幹員前往督工加葺不特軌道可資堅固卽境内之屋宇田廬亦可無漫溢之虞矣 
[肥皂設廠]  
　　漢口訪事友來函云肥皂一物所以滌垢去污爲用極廣近聞有人能仿外洋製造色香並佳業經招集股分設廠開辦　聞由上憲轉咨總理衙門立案准予專利二十年 
[輦毂要聞]  
　　京師訪事友人云中國講借滙　　凖　銀行之欵開辦津　　略一切　已　　妥以北路須輕山東境内　人岀而　止謂當由彼備欵開築以致所立合同至今尚未　字恐將來必如其　而後忆天下事尚可問哉化洋所鑄鎭圓前以巿肄未　　行屢經臣 
 
 

Page 3

 
 
工條奏設法疎通去歳杪張漢仙中丞秦韶臣侍御又先後條陳行使銀圓之法由户部會同總署奏請漸次施行臘月二十日户部專摺奏請先於海防捐搭收銀圓以便陸續搭放奉旨著毋庸議欽此可見朝廷維持圜法此中正具有深心也○京外大小官員認領昭信股票自新正十五日奉旨准其報効後現經户部議定所繳各欵均按十成核奬且准移奬實官翎枝虚稀封典國家不惜名器以鼓舞人心彼擁高爵號素豐署宜如何感激奮發而益矢尊君親上之誠也哉 
[漢渚春鱗]  
　　漢口訪事友來函云鄂省文華書院爲美國寓漢商人所設院長貝君學問淹博又延華教習數名分教中學以示中西並重之意每届春初由院長會同各國領事官並請鄂省大憲同臨面試凡諸生文藝之佳者給予優奬劣者黜之此次循例舉行聞有余姓學生敢爲此中翹楚所箸論說斐然可觀亦難得也○鄂省除無烟火藥廠外近復有磚廠彈子廠均規模宏大工匠如雲所岀磚彈兩項足與泰西所製並駕齊驅是亦可見中國製造之學固日增進益也○漢口黄陂街元和錢莊自倒閉後虧欠客欵銀約廿餘萬兩莊主黄惠卿避匿無蹤嗣因各債主將伊兄黄榮九拘縣押追惠卿知事不得了刻已經中勸解想可含糊了結矣○武昌城外向駐有工程隊及護軍營藉以震懾匪類安輯間閻詎近有不肖管勇每於夤夜踰垣而岀一葉扁舟飛渡漢渚閙娼聚賭靡所弗爲事經營官所聞重爲釐訂營規嚴加防範想此後不復肆無怠憚矣○漢口自交春令晴雨不時燠寒屢易居民因天時不正疾疫叢興凡懸壺巿上者踵門求診户限爲穿且多有不及診治遽而斃命者人生朝露爲之慨然○漢口所需米炭兩宗向恃湘中爲接濟兹因春水方生米船炭船之順流而下者源源不絶武漢兩岸檣帆如林窮擔蔀皇中人得免米珠薪桂之苦爲之欣喜無已○前載漢口徐弁拿獲私造台票之某甲解縣兹悉該匪供稱姓童名譽昌幼操縫工業同黨之劉作世尚師跡柏泉地方板亦存彼處漢陽縣李廣侯大令得供之下立卽飭役馳往該處搜取板片提劉到案再行究辦○客自環川來漢者據稱有巨匪　心狗者放火殺人無惡不作久經嚴拿未獲邇在孝感縣屬某鄉因刼案敗露地方官拘拿到案業經收禁縣獄想須明正典刑也 
[上丁釋菜]  
　　本月初九日爲上丁釋菜之期昨日上海縣王欣甫大令飭差朱榮傳令二十二鋪地甲金茂速將文廟打掃潔淨并招樂舞各先生期在殿上敬謹演習免致臨時失儀 
[縣試初覆]  
　　上海縣試正塲各題及招覆名次已紀報端昨日爲初覆之期天將破曉時縣尊王大令赴敬業書院升座點名共實到者一百十二名當卽命題給卷通塲四書題其間必有名世者至以其時考之經題命樂正習舞釋菜詩題賦得勸農曾入呇花村得村字五言六　 
[讞員謝委]  
　　法界公廨讞員兼馬路工程局總辦朱森庭明府前晚接得江海關道蔡和甫觀察札文内開英美租界會審委員鄭丞汝驥現已奉調往江寗高等學堂充當教習所有會審一差卽著該員前赴公廨接辦明府奉札後昨日清晨詣道轅禀知謝委聞不日卽須到差視事矣 
[局員到差]  
　　十六鋪巡防中局委員潘仲泉二尹近奉道憲蔡和甫觀察檄委西門外巡防差所遺中局一差委高小雲少尹接辦二尹奉札後筮吉水月初十日到差至高少尹則定期十一日接鈐視事 
[潔除街道]  
　　前晚上海縣王欣甫大令由道轅回署路經二鋪梅家弄相近有某木器店將大木板堆放當街有碭行人大令立傳地　令傳諭該店主速將木移進店内如不遵卽行帶縣責究大令回署後復令值日差傳諭各鋪地甲嗣後如再有違犯當嚴究不貸是亦潔除街　之要務也 
[解犯過站]  
　　南匯縣境沙民前因在海難撈取漂木經董保等投報縣尊汪蘅舫大令飭將該沙民等拘獲收押省悟所嗣有陶泉春糾衆到所將押犯刼散汪大令以陶等目無法紀嚴飭拿獲陶泉春沈宗約張可山張絡光陶伏堂等五名詳奉督撫憲批飭將爲首之陶泉春就地正法其沈宗約等四犯解省勘招昨日汪大令撥派柘林營勇丁八名並縣差等押解四犯到申過站來差投上海縣署請爲寄禁縣主王欣甫大令准將四犯分别收禁一面備文加差轉解松江先投府署過堂再行解省 
[匪黨尋仇續誌]  
　　楊樹浦三十六個流氓沈仙進小黄牛等日前糾合多人至浦東楊家渡浙江海運局與各工人爲難已二紀本報昭日又糾約惡棍徐春春陳阿狗二人并集同黨各持器械渡浦尋釁事爲巡防局委員姚殿卿二尹所知立飭通班差勇前往拘拿若輩知事不住始紛紛渡浦逃逸 
[斫訊虐婢]  
　　婢女楊顔奴因被家主鞭責懼而逸岀在新馬路地方悲啼由巡街捕拘入捕房捕頭飭地甲傳其家主程連溪一并解至工程局經朱明府提訊女供年九歳自幼在善堂留養後由父親楊大成領回邇來父親已經去世母親住居滬北新閘太平弄因貧不能生將小女子賣於程處爲婢爲主母厭棄時加鞭箠故於昨日逃岀由捕送案程供監生在沙布公所爲司事去年憑孫三許渭川等爲中購楊茅氏之女爲婢付去笛價洋七十元監生之妾無知將其鞭撻監生竟日在外故此事並不知悉今旣在案叩求給領明府騐得該女傷痕遍體且又骨瘦如柴幾無人形乃謂之曰爾將婢女似此凌虐實屬忍心害理法不容恕所請給領碍難允從命將女暫送善堂留養候傳茅氏及孫三等到案訉明後再行核奪 
[嚴懲索詐]  
　　粤人關耀珊自稱滬報館主筆向武弁陳逹威索詐被控研訊各情曾誌昨報昨晨倪包探復將關耀珊解至公堂請訊陳投案請追被詐之票銀六十兩關供陳弁賄銀並非關登報之事當上月二十八日以前彼將銀二萬兩倩小的轉寄外洋此中頗有關係不便直陳當時小的不允因此賄銀六十兩今忽指爲索詐欲將小的懲辦事亦無可如何惟日後必有釋放之一日其中細情必將陳控總理衙門及南洋大臣讞員鄭瀚生大令商之梅繙譯官以關所供是否確實不必深究惟受賄一節則已毫無疑義遂判交捕房管押三月其所詐之銀如　　繳 
[南巿瑣聞]  
　　南巿董家渡祥太帽子店主蔡步雲前年曾向趙洪生購得縀帽二十六只當先付洋銀一枚嗣趙往蘇州謀生留滯年餘日前來滬憶及前事卽往李處索取舊欠李不肯承認以致口角由駐紥是處之冬防局勇丁拘至二十三七鋪巡防局局員邱友齡二尹正欲提訊旋由益美齋帽子店中人願爲理勸二尹遂從寛了案○船户何阿勲承裝金山縣漕糧泊舟南巿南馬頭元益米棧門首　張王富陳光華漕往竊取當塲拿獲拘送馬路工程局請究總辦朱森庭明府研訊之下判令各責一百六十板具結交保 
[美界捕房紀事]  
　　有名松江阿大者昨午時承雇之駁船横泊於蘇州河畔水巡捕以其有違租界章程將阿大拘送捕房押解公堂訊辦○昨午有流氓數人擁至西華德路發康煤炭店内借端尋釁並將碗盞等件撃毁無遺爲五百五十六號巡街捕所見將該流氓拘送捕房究辦○某號馬車於昨日午後由北四川路放轡飛馳致將粤人陳某之子阿桂撞倒傷及右足痛極狂呼陳聞信立喚巡街捕將申夫拘送捕房請究捕頭騐得阿桂傷勢頗重飭送同仁醫院醫治車夫暫押捕房核辦○某洋行岀店王雪卿昨午雇坐東洋車至虹口訪友途經北河南路鐵大橋堍適有某號塔車迎面而來兩不及避致將干所坐之東洋車撞倒王從車内跌岀傷及頭面當將車夫扭赴捕房控訴捕頭騐得王之傷勢尚輕飭罰小洋數角焉養傷費了事 
 
 

Page 4

 
 
謹誌上海正豐街大隆燕窩公司燕窩糖精功效 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界晚堂瑣案]  
　　蔡湘丹投控張保全陳薛氏顧王氏顧鴻生等誘拐伊妾張氏經署理讞員鄭瀚生大令倩帮審委員劉穆庭二尹提訊蔡投案供稱浙江寗波府屬鄞縣人年三十八歳在大馬路亨逹利洋行執業去冬託友人應天寳爲媒岀洋四百元由顧王氏陳薛氏爲中繕立筆據納張保全之女爲妾自十一月十一日過門後張氏不安於室詩欲岀外閒游至正月廿九夜從窓口躍廿席捲衣飾雜物共值洋銀二百餘元逃逸無蹤至本月初二日在裏虹口倫華絲廠尋見則與其父張保全及陳薛氏顧王氏等同在一處始知彼等實係串拐是以鳴捕控案聞二氏係著名蟻媒慣放白鴿張氏亦已售賣三次均被逃回當時小的未知其細致入彀中求將張氏發堂免致再施狡獪張供寗波人工作度日貧困不堪故將生女托二氏售與蔡姓爲妾得洋二百八十八元前月間女兒忽爾逃岀小的並未誘拐顧鴻生供顧王氏係小的之母與此事毫不干涉實被包探悮拘叩求開釋頋王氏供寗波人丈夫已故浣衣餬口與張同居去年應姓代小婦人爲媒將張保全之女買與蔡姓爲妾此次因何岀外實不知情陳薛氏供與顧王氏略同蔡張氏供年十九歳自去年十一月十一日至蔡姓處時被大婦凌虐苦不堪言是以逃岀欲在絲廠工作苟得安居無事小婦人亦有何求尚乞明察劉二尹以蔡張氏背夫私逃殊屬不合著責手心二百下發交棲流所擇配令蔡具結張等從寛開釋○博易律師投美總領事署控吳虞記吞欠定銀由巴繙譯官會同鄭大令提訊博律師訴稱二年前托易孟士代購地皮一塊先付銀七百四十兩由易孟士轉托吳虞記辦理至今延不交地現已另行買定是以請將定銀追還吳供與西人易孟士交好前年托小的代購一地稱有某醫生所托付下定銀七百四十兩小的卽往鄉間購就今西人忽稱另行買定欲索定銀奈鄉人不肯交還小的曾與易孟士商議俟將鄉人轉控然後可追原欵今博律師旣已控案求恩飭提鄉人到案訊追鄭大令以博律師欲購之地倩吳經手與鄉人何涉著吳於兩禮拜内先繳銀二百兩餘著每月拔付銀五十兩具結交保開釋○英商鴻源紗廠西人投英領事署控生太祥花行羅硯甫不交子花由英領事照會英界公廨讞員鄭瀚生大令訂定前日下午會訊原告西人偕買辦榮瑞興到案訴稱去冬十月間向生太祥花行羅硯甫處定買頭號子花二千包先付定洋一千元由掮客莫松望吳吉慶二人轉付至十一月某日收到子花三百包商人見係副號大半黄色與議不符因卽退還不料延宕至今竟置不理前月莫忽將定洋付還殊岀意外叩求究追羅供本邑人去年西人來買子花二千包經掮客吳莫二人付定洋一千元訂定合同以一月爲期至三禮拜後小的卽付子花三百包西人嫌其貨低退還吳莫旋被吳莫二人串同將花售去付還西人定洋一面反向小的索貨當時小的未知其細以洋人旣欲貨物須付銀兩且合同上註明陸續交貨收銀今被吴莫播弄且子花三百包照巿價應值洋銀一千二百數十元旣被售去求著吳莫將銀交岀吳供西人將貨退還後因須付還定洋確由小的售去鄭大令商之班領事官以此事旣被吳莫播弄著羅補詞俟下禮拜三復訊核奪吳姑准交保 
[英界公堂瑣案]  
　　本埠自英界大馬路泥城橋迤西一帶各種樹木均係工部局培植而成向例不准閒尤砍伐以資蔭庇凡巡街探捕及地保人等皆有保護之責不意近日王家庫所植楊樹時被人砍伐爲工部局查知傳彼處地保飭令妥爲照料地保王建堂置諸不理屢傳不到工部局告知英界公廨飭差將王提案王供小的充當地保已歴有年勤愼從公並無貽誤此次實因公務覊絆以致延悮尚求恩典讞員鄭瀚生大令惡其藐玩著枷號一禮拜以儆○顧長生在捕房充當一百三十六號巡捕前晚捕頭派充暗差岀外巡緝見一人在路小便向索洋銀三角回時並不呈報旋爲捕頭查悉昨晨解案請究顧供當晚小便之人頗有體面小的不忍拘拿向之詰責伊卽送給小的洋銀三角自知不合尚乞施恩捕頭謂捕房中人知法犯法此風斷不可長請爲嚴辦以儆效尤大令判責二百板枷號一月期滿再押捕房三個月○張小富以銅質洋圓至俞文光所開小錢店混用被察岀破綻扭送捕房由包探劉阿丙在身畔搜岀銅洋五元昨晨解案請究俞投案訴稱此人搭用銅洋受其害者已不乏人今特送案叩乞嚴懲張供小的不識洋銀以致誤收並非有意混用大令判責二百板管押二月銅洋充公○包探金阿三禀稱顧阿寳向在和豐船廠工作前日散工時私取廠中紫銅若干磅經小的查獲送請訊辦和豐廠洋人投案供稱近來廠中各工時有竊物情事叩求嚴辦以儆效尤顧認竊求恩大令判責二百板枷號一月○包探胡瑞龍禀稱朱阿大瞿紅才張國榮等均在馬頭充當小工曾串竊某棧之黄荳二擔向各處求售經小的拘獲今特解案請訊失主無從傳案合并陳明朱等同供工作度日黄荳係在馬頭逐日零星遺落經小的等拾取積少成多故有此數並非行竊大令判各責二百板黄荳充公○王阿大趙毛毛朱林生王阿和張連生施來生王四宜等皆因案管押捕房怙惡不悛時在押所逞兇前日見新進押犯高阿林卽任情欺侮肆行毆撃哭喊之聲逹於户外事爲二百三十五號華捕查知卽禀明捕頭將一干人解案請究高申訴前情王等同供爭奪坐位致與理論不敢行兇大令判將王等七人各責三百板 
[法界捕房紀事]  
　　某號華捕顧阿桂前在英界捕房當差時與包探李星福有往來會項尚未清楚前日李至法界與顧途遇邀入家中結算會欵李應收洋十餘元顧擬岀洋三元八角作爲罷論李不允以致扭毆經巡街捕拘入八仙橋捕房轉送大自鳴鐘捕房兩造各訴情由李將包探執照呈騐克總捕頭詢得顧欠會洋屬實飭李赴公堂控訴○流氓楊才寳等爲惡丐鄭子明羽黨屢次犯案怙惡不悛前晚糾約十餘人至戲館街沿途高唱京調巡街捕以時已夜深上前喝阻楊等不問情由遽岀利刃連戳數下血流如注一哄而散旋經他捕將受傷之捕扶入捕房捕頭騐得受傷屬實命送英界仁濟醫院療治一面飭包探將兇手嚴拿到案從重懲辦 
[蘇省官報]  
　　正月二十五日候補道黄承乙丁葆元均辭行又杜俞由寗回知府王毓苹禀謝委署常州府事通判孫毓禀謝奉委代理金匱縣事丹陽縣劉專丁來省禀知交代於初叅限内算結代理宜興縣郭曾程專丁來省禀知前代理丹陽縣任内交代於限内算結知縣陳際唐禀知前署丹陽縣任内交代於限内算結委署太湖同知司獄汪述曾禀辭赴任福山左營遊撃張頤辭行蘇關道缺現奉院憲札委候補道朱福清代理擇於二十七日卯時接篆○二十六日撫轅牌示照壽蘇糧道桐擇因病岀缺所遺員缺查有侯補道丁葆元堪以署理常鎭道長到婁絲屢禀到知縣方廷鴻禀辭回常昭河工按捐局又汪國奎禀知赴滬見道憲從九蔣裕鈺禀謝委崑山縣保甲差卽辭○二十七日代理金匱縣孫毓驥禀辭　　　　　德濬禀　　閔行厘肩知縣廣麟由常昭海　厘局專丁來省禀謝奉飭留辦同知銜湖南候補知縣王以宣浙江人由湖南來奉湘撫憲委赴上　　　　　　　　　　　　淇由鎭江保甲來徙九單寳森昨日禀知到流氓公所差○二十八日三首縣均禀知再覆文童　縣肩裏辭知縣限共　　　　　　　　　　　　　　　　　　　　　　　　拔署租　　次管帶太湖水師　前營遊撃許和生禀知由江震巡湖回常鎭道長船已開行○二十九日委　　　　　　　　　　　　　　　　　　　　　　　　　十里亭稽查火藥新庫卽回又胡調　林頤山蔣子蕃楊士晟孫喬年均禀知本日在撫署閱卷一品頂　　　　　　　　　用府　歴嚴　　　　　　　　照來省禀到分發江蘇試用縣丞涂開棻福建人由京領照來省禀到○三十日開缺總捕同知劉錫庚禀　　　　　員候補並換二品頂戴准補雲　　　　同知照珍由上海來揚州府秦州知州陸銑由寗來禀到代理蘇州府學訓導王學淵禀謝奉委正誼書院監院差府經歴黄桂仙禀銷押查鎭江衞屯田細　　調署吳縣丞孫應照禀知交缷江陰縣縣丞任事回並辭赴任吳縣縣丞善啓專丁來省禀謝調署江陰縣縣丞事 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十五年正月二十二日京報全錄]  
　　宫門抄○諭旨一道錄前○吉林將軍延奏爲添募步隊五營現已陸續招齊一律成營摺○黑龍江將軍恩奏爲瀝陳駐防兵丁並無積弊片○越撫廖奏報杭嘉湖三府新漕米數摺○新撫饒奏爲遴員接署藩司各缺片○粤督譚奏遵旨開辦農工商務局片○秦督陶奏留員辦理渠工暫緩引見片○正月二十二日禮部宗人府欽天監正黄旗值日無引見○廣州將軍壽蔭請訓○英年德魁各假滿請安○漙顧請假十日○朱煜勲預備召見○召見軍機許景澄壽蔭朱煜勲○○奴才延茂跪奏爲遵旨添募步隊五營現已陸續招齊一律成營分撥鐵路工次恭摺具陳仰祈聖鑒事竊奴才前以吉林鐵路工程關繋重要現隊不敷彈壓擬請添募勇營分護路工等情電由總理各國事務衙門代奏於八月十七日接奉電旨著准其添募步隊五營分駐理路作工處所以資彈壓其餉項著由户部籌撥欽此欽遵旋准户部將現年應需餉項分别指撥由電咨照前來奴才當卽揀派練軍全營翼長明順靖邊親軍統領文福辦理招募事宜並因鐵路作工處所土夫麕集不時滋生事端亟應派兵彈壓飭令先由省城新練十旗兵丹内挑選於九月初一日先帶一營其餘四營均由旗民壯丁及山中獵户認眞挑選務期年力精壯不准以老弱及稍有油滑習氣者濫竽充數其營制餉章卽查照靖邊防軍定章辦理以昭劃一去後兹於十月二十八日先後一律招募成營製備號衣請領器械分佩齊楚據該翼長等具文呈報前來奴才親加點騐所募勇丁均尚强壯軍容亦頗嚴整名其軍曰靖邊新軍分爲中前左右後編成五營撥赴鐵路作工處所分叚駐守至由部請撥之餉銀十五萬兩係屬常年應需正餉現在開募之初尚有應需小口糧及各項雜支銀兩亦先由此項正欵内支發業經先期咨部有案統俟年終分晰造册請銷除將官弁勇夫銜姓花名前成營起餉日期咨報户兵工三部及總理各國事務衙門查照備案外所有添募步隊五營一律招齊各緣由理合恭摺具陳伏乞皇太后皇上聖鑒再此次添募步隊五營例應選派大員統帶惟一切不惟驟難得人且須照章開支薪水各項原擬餉項數目係爲力圖撙節起見是以未從擬及兹擬卽派靖邊新軍統領兼統足資節制並節靡費合併聲明謹奏請旨奉硃批知道了卽著督飭該統銀等認眞訓練隨時彈壓保護毋令滋生事端欽此○○恩澤片再欽奉五月二十二日寄諭左庶子慶頤奏奉天防營積弊請飭嚴查一摺查吉林黑龍江防守各營此等積習誠恐不免並著延茂恩澤嚴密訪查據實具奏欽此並抄寄原奏一件所稱有勒索月規縱盜濫刑空糧缺額諸事竊思養兵所以衞民非以擾民除暴所以安良非以誣良奴才歴年以來怛諄諄曉諭切戒各將領營弁凡派各營岀防地方不准隊伍　居民舍不准營壘近逼巿廛緝捕賊匪嚴定課程不准株引牽連亦不准由營擅自刑訊至伍籍虚實則皆時加綜核近者復因兵單事冗不敷調遣奴才督飭各統領實力整頓一兵幾供數兵之用更不能稍有缺額舉凡騷擾侵冒積習似屬無自而生然呼蘭各營分布過零地面過煩恐亦有耳目所不及者當卽揀派光祿寺署丞世誠等變裝分赴各防所密查一切據稱每至一處皆遵札先於左近博訪輿情然後岀其不意突入營次閉門點騐號令一張立刻成列實無絲毫空缺至於索規縱盜不獨查無其事該員弁等均知愛惜功名言之深以爲羞等情取具印結禀覆前來奴才核諸防營平素聲名所禀尚非徇飾今當謹遵訓諭再爲嚴行通飭各軍統領營哨必須勉益加勉並隨時隨事留心偵察如有以上諸弊定卽從嚴叅辦不敢少存廻護用肅軍政而奠民生謹附片具陳伏乞聖鑒訓示再此事派員分起查點往返必須數月是以覆奏稍遲合併陳明謹奏奉硃批知道了仍著隨時留心查察毋得徒託空言如有仍蹈前弊卽著從嚴叅辦欽此○○頭品頂戴浙江巡撫臣廖壽豐跪奏爲查明浙江省杭州嘉興湖州三府屬光緒二十四年新漕米數恭摺仰祈聖鑒事竊照浙江來歳起運漕白糧米仍應全數由海運津徑交通壩以期妥速飭據糧道鄭嵩齡詳稱本届起運新漕應需承運商船自應委員封雇並循案派撥商船輪船恊運俾免遲誤並查得杭州嘉興湖州三府屬荒産尚未全闢實緣可墾地畝早經墾復所剩多係磽瘠本年夏秋之間田禾迭遭水旱風虫以致收成實形减色除災歉各州縣另案會詳請奏並將各州縣應帶歴年緩徴漕糧仍請遞緩一年徴收外所有本届新漕計可徴米五十萬六千餘石開措詳請具奏前來臣查漕糧爲天庾正供且值京倉需米孔殷尤應寛籌起運惟杭嘉湖三屬荒産未能全闢兼以本年又被災歉不得不量予蠲緩以紓民力以起運米數而論尚屬核實徴收不遺餘力所有嘉湖二府應徴白糧請衞案一律剔荒征熟其災歉田畝項下應徴白糧仍飭按數辦運統於漕糧内註扣並請援照歴届成案紅白兼敢秈梗並納用示體恤除督同司道嚴飭各屬尅期開倉趕收交兌一面催提漕截行月米折各欵撙節支銷運用並將詳細米數開明另行具奏外理合會同閩浙總督臣許應騤漕運總督臣松椿陸摺循案由驛議奏伏乞皇太后皇上聖鑒謹奏奉硃批户部知道欽此○○饒應祺片再臣恭問電鈔九月十八日奉懿旨雲南巡撫著丁振鐸補授十九日奉上諭甘肅新疆布政使著趙爾巽補授欽此查新授布政使趙爾巽至任需時自應委員暫行暑理以便升任雲南撫臣丁振鐸交缷起程查有二品頂戴鎭迪道兼按察使銜潘效蘇器識閎通講求吏治堪以署理所遺鎭迪道兼按察使銜員缺查有鹽運使銜迪化府知府朱冕榮精細穏練堪以護理遞遺迪化府知府員缺查有候補知府借補吐魯番直隷廳同知李慶棠樸誠諳練堪以署理除由臣曁潘司分别給委外謹會同陜甘總督臣陶模附片具陳伏乞聖鑒謹奏奉硃批吏部知道欽此○○譚鍾麟片再本年迭奉諭旨飭令振興農政獎勵工藝並設立商務局選派員紳開辦等因復奉皇太后懿旨農工商諸務責成各督撫在省設局分門别額詳切考核庶有實濟等因欽此伏查廣東省三面濱海地狹人稠並無曠土天氣温和一歳之收茶桑果木四處成林人多無田可耕野無不耕之地惟責令多種茶桑稍獲微利此農務之大槪也至工商兩項較他省爲盛近年風氣大開有以機器倣製洋貨者有製土貨專銷外洋者造作日精行銷亦廣而岀洋之工商惟粤人爲最衆或挾資營運或傭趁爲生但能勤儉自持鮮不歸囊充牣粤中所謂殷富者類皆得自外洋縱未能抵塞漏巵亦可稍分餘潤此工商兩務之大槪也今就省城司後街地方遵旨設立農工商務總局由藩司派委候補知府周德漙駐局經理會商府縣紳士確按地方情形悉心講求妥爲勸導期於由近及遠諸務振興利源日闢則民困日蘇矣所有遵辦農工商務緣由謹附片覆陳伏乞聖鑒訓示謹奏奉硃批知道了仍著認眞講求自闢利源毋得有名無實欽此○○陶模片再甘肅寗夏道胡景桂奉旨升授山東按察使應進京陛見惟查寍夏渠工水利爲民所關胡景桂自任寍夏府及升授寍夏道於所屬渠務嚴加整頓剔除積弊百姓深受其惠現正責令胡景桂督修寍夏中衞各渠洞須俟春融方能興工非兩三月不能蕆事可否仰懇天恩暫留胡景桂藉資熟手俟渠洞各工辦理就緒再飭令交缷北上之處岀自逾格鴻施謹附片具陳伏乞聖鑒訓示謹奏奉硃批著照所請欽此 
 
 

Page 14

 
 
[光緒二十五年正月二十三日京報全錄]  
　　宫門抄○諭旨兩道錄前○晉撫胡奏爲述職届期籲請陛見摺○齊撫張奏爲遵旨覆陳東省籌備春振災欵絀懇恩續撥昭信股票銀兩以濟民艱摺○江督劉奏特叅辦事籲頇之道員不知防檢之知府請旨分别降調候選摺○越撫廖奏爲疉獲首要會匪訊明懲辦摺○江督劉奏保薦能員懇恩送部引見片○又奏叅劣員請旨分别休致革職片○正月二十三日兵部太常寺太僕寺正白旗值日無引見○錢應漙請假十日○繼祿續假十日○桂全請假十五日○召見軍機榮惠文治○○頭品頂戴山西巡撫臣胡聘之跪奏爲述職由期循例籲請陛見恭摺仰祈聖鑒事竊查光緒二十四年七月二十六日奉上諭向來督撫藩臬任滿三年應行奏請陛見近來往往因有緊要事件至期不卽奏請嗣後各該督撫藩臬仍著扣定年限奏請陛見聽候諭旨欽此欽遵在案臣於光緒二十一年蒙恩調補山西巡撫遵旨入覲旋於是年十一月二十日到任連閏扣至二十四年十一月二十日三年期滿伏查晉省地方素稱貧弱臣到任以來仰叨福庇歳收中稔民情安謐所有迭次奉旨飭辦之件亦經奏明次第興辦惟時艱欵絀任重材輇雖黽勉以圖功愧涓埃之寡效兹幸三年届滿例應奏請陛見惟有籲懇天恩俯准微臣入都展覲藉得祗聆慈訓庶一切有所遵循瞻仰天顔俾五中稍申依戀所有微臣述職届期籲請陛見緣由理合恭摺具奏伏乞皇太后皇上聖鑒訓示謹奏奉硃批著來見欽此○○頭品頂戴山東巡撫臣張汝梅跪奏爲遵旨覆陳東省籌備春賑災重欵絀情形懇恩續撥昭股票銀兩以廣皇仁而濟民艱恭摺仰祈聖鑒事竊臣承准軍機大臣字寄光緒二十四年十月初三日奉上諭本年山東黄河漫溢沿河各州縣被災甚重欽奉懿旨特頒内帑銀三十萬兩前由户部奏准劃撥昭信股票銀二十萬兩該省運通漕米悉數截留交張汝梅辦理賑撫并准開辦賑捐俾資接濟惟念青黄不妾之時民力未免拮据著傳諭該撫體察情形如有應行接濟之處卽查明據實覆奏務於封印以前奏到俟朕於新正降旨加恩等因欽此仰見朝廷軫念災黎有加無已至意跪誦之下欽感莫名竊查東省災情奇重來年仍須接放春賑以資接濟臣於籌辦冬賑摺内曾經詳晣奏明在案兹奉寄諭飭臣體察情形據實覆奏查山東省災區太廣春振爲日方長籌賑籌捐一切拮据情形已久在聖明洞鑒之中自應據實覆陳恭候恩命惟查東省所收各項賑欵除放過急振并接放冬賑外其留備來年春賑之用僅存十餘萬兩加以酌撥平糶經費十餘萬兩俟來年停辦後仍可收回備用實共存銀二十餘萬兩而平糶不能遽行停辦其欵卽一時不能收回以之湊撥春賑要需實恐緩不濟急臣現在督飭官紳極力籌勸而捐務已成弩末亦難挹彼注兹體查現在災情辦冬賑固艱窘異常而籌春撫且支持不易以三十餘州縣災區之廣百數十萬災民之多已經涸復田廬旣須酌給　種其未涸復者仍著妥爲安插撫輯流亡存卹老弱正當青黄不接之際爲時甚久需欵必多如不預爲妥籌臨時恐致遲誤此又臣不能不一再懇求恩命者也臣昨讀邸抄兩江督臣劉坤一瀝陳淮徐海災重欵絀情形仰蒙天恩准由户部籌撥銀二十萬兩以資接濟山東災情視淮徐爲重恩賞下沛當無待臣之懇求惟念部庫空虚提撥不易何敢以一省偏災之重久勞宵旴之勤臣查山東勸辦昭信股票共收一百一十一萬九千兩有奇除陸續報解劃撥六十五萬曁截留賑欵二十萬兩外實存銀二十六萬九千八百餘兩合無仰懇天恩俯念東省災情奇重准予悉數截留以充接濟春賑之用俾臣預爲籌備以濟民艱而廣皇仁實岀自鴻施逾格除届時將接放春賑詳細情形另行具奏仰慰宸厪外所有覆陳籌備春賑災重欵絀各緣由理合恭摺具陳伏乞奏皇太后皇上聖鑒訓示謹奏奉硃批著照所請户部知道欽此○○頭品頂戴兩江總督臣劉坤一跪奏爲特叅辦事　頇之道員不知防檢之知府請旨分别降調歸部候選以肅官方恭摺仰祈聖鑒事竊臣維江南政務殷繁必資策羣力矢清矢勤相助爲理况職司較重其應如何覈實認眞不負委任乃查有辦理洋火藥局之江蘇候補道蔡世保歴時旣久領欵頗多常年製造尚無貽誤此次裁併合局始經察岀該局所設鍋爐機器或澆薄不堪或鏽澀難用卽廠屋庫房等項亦屬散漫廢弛詰據該道禀覆各情核與該局小修大修章程不實不盡該道縱無侵蝕不免辦事　頇又江蘇試用知府唐光照辦理大勝關厘金到差數月物議沸騰當由該局撤省察看嗣經查明該員聽信丁友司巡營私舞弊以致收數短絀且與解數不符利歸中飽實屬不知防檢似此劣跡昭著未便少涉姑容相應請旨將蔡世保降爲同知唐光照降爲通判均歸部候選以示警戒而肅官方理合恭摺具陳伏乞皇太后皇上聖鑒訓示謹奏奉硃批另有旨欽此○○浙江巡撫臣廖壽豐跪奏爲疉獲首要會匪訊明懲辦請旨准將岀力員董擇尤酌保以示獎勵恭摺仰祈聖鑒事竊據署温處道王祖光温州府知府王琛禀稱永嘉縣屬地方岡嶺重疉最易容匿奸宄歴經設立保甲民團並派駐防營稽查巡緝上年冬間訪聞有匪徒在該縣枬溪一帶煽惑鄉愚散放飄布當飭縣密諭團營購綫會營緝拿旋探悉匪首宋左亭在距相溪相近之楓林地方濳匿肆擾經團營試用縣丞徐象藩等率帶民團前往兠捕一面由駐防湘軍雲字右旗管帶分省試用同知廖雄瀚撥勇協緝該匪宋左亭初猶力圖竄逸繼經徐象藩督團奮勇追捕膽敢持械抵拒格鬥致傷始就擒獲餘黨解散於該匪身畔搜岀銅質僞印並起獲令箭僞札飄布上有崇華山麒麟堂字樣詞意悖逆訊據供認匪首散放飄布多張不諱旋因傷重斃命禀經臣批飭戮尸梟示續又據該道府訪聞有八寳山會匪蕭桂在郡城内外散賣飄布由武生潘嶽購綫誘拿並會同廖雄瀚各帶營勇團丁於郡城鐵井欄街地方設法緝獲解縣訊據供訊當八寳山老二在上海寍波温州等處散賣飄布勾結黨羽潛圖滋事不諱起獲飄布多張上有八寳山忠義堂字樣並木質僞印等件禀經臣批飭就地正法梟示以昭炯戒伏查該匪宋左亭蕭桂膽敢散放飄布創立山堂名目糾夥入山潛圖滋事若非該處團勇防勇營密探購拿立時剪除必致蔓延爲患今幸在事員董獲辦迅速消除隠患洵屬異常岀力著有勞勩可否仰懇天恩俯准臣擇尤酌保數員以示奬勵之處岀自聖裁理合恭摺具陳伏乞皇太后皇上聖鑒訓示謹奏奉硃批准其酌保數員毋許冐濫欽此○○劉坤一片再江蘇候補道杜俞學養深邃望實皆優居官不競利名廉隅自飭辦事不矜聲色措置裕如在蘇總理營務兩年懋著勞績地方盜靖民安該道之力居多也又江蘇試用道楊兆鋆器識閎通著作頗富干中學西學俱有心得並能身體力行歴辦司文館及儲材學堂莫不切實講求以資深造該道等係江蘇岀色人員可否送部引見候旨施恩理合附片具陳伏乞聖鑒訓示謹奏奉硃批杜俞楊兆鋆均著送部引見欽此○○劉坤一片再查有江蘇試用通判劉人僑素患痰疾明昧無常江蘇試用知縣唐樹不守官箴鑽營無恥相應請旨將劉人僑勒令休致唐樹卽行革職以肅吏治理合附片具陳伏乞聖鑒訓示謹奏奉硃批另有旨欽此 
 
