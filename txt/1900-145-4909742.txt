# 1900 - 145 - 4909742

 

Page 1

 
 
[廣學會精輯中東戰紀本末三編每部一圓李傅相歴聘歐美記九九新論各三角半新學彚編八角翻刻罰懲]  
　　中東戰紀初續編售出萬餘部美不待言今精輯三編冠以綸音繼以新政奏疏章程皆不朽之鴻業而以英兵部觀戰紀實作戰紀官書華使美使電報作和戰定論條約公牘作戰後關鍵中西論議作和後箴言是皆林樂知進士蔡芝紱徴君之精心結撰中國久安長治實括於此四十萬言其與　續編文學策合釘十六本者定價二圓八角○九九新論亦林蔡二君所作取九九見齊桓之義且適作於一千八百九十九年也懲前毖後安内和外苦口良藥斷推此書○今連本題所開新書及會中各書悉在棋盤街廣學會總局及美華書館等處出售圖書集成局代啓 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[禁邪教說]  
　　自去歲山左匪人以練習拳棒自保身家爲由設立義和拳名目到處勾結無賴之徒托言神靈附體謂習其拳者可以水火不傷刀槍不入一時愚民從而附之舉國若狂兇燄日盛桀黠者以爲機有可乘於是倡言與教民爲難日相仇殺甚至奮其螳臂聚衆抗官當事者懦怯性成不敢認眞查禁以致其燄愈熾延及直隸之大名順德廣平等府旣而由南趨北浸浸乎達於天津邇者輦轂之下亦復明目張瞻習者紛紛惡迹昭彰訛言四起弓蛇市虎一夕數驚客之由北來者談及此事莫不相顧動色以爲彼黨術藝之神羽翼之衆一若得有天授而人力未易除滅者執筆人曰噫異哉世豈有以邪術惑人之流而可以成大事者哉嘗攷義和拳之名萌芽於乾隆年間當時凡入其教者均稱爲南方離宮頭殿眞人郜老爺門下所謂郜老爺者係首先傳教之河南商邱縣人郜文生已於乾隆三十六年犯案正法迨嘉慶時江南之潁州府亳州徐州府河南之歸德府山東之曹州府沂州府一帶地方復有不法棍徒煽其餘波招集徒黨横行鄉曲欺壓平民經給事中周廷森據情入告奉上諭著交江南安徽河南山東各督撫認眞查辦旣而欽差大臣直隸總督那文毅公拘獲郜文生之孫郜坦炤及劉功等奏明科以凌遲之罪此外如靑縣人季八葉幅明等傳習義和門教一案故城縣人葛立業習義和門拳捧預知逆情一案靑縣人尤明等傳習義和門離卦教一案先後經地方官拘獲明正典刑爲傳習邪教者戒此皆見之前人章奏歴歴可稽今直東兩省匪徒復敢肆其狡謀誘人入教閭巷少年妄信其降神誦咒之邪術隨聲附和羣相信從彼黨又揚言專仇教民不擾良善於是民教不和之處卽良民亦疑其激於義憤而不復知其包藏禍心一經墮其術中雖身死家亡而不知悔悟嗚呼何其愚哉夫西人傳教中國久已載入約章朝廷迭降絲綸飭地方官妥爲保護乃匪人竟欲起而與之爲難其叛逆之迹已屬顯然况義和拳之名肇始於乾隆間當時天主耶穌等教並未通行而逆燄蔓延竟及四省可知專仇教民不擾良善之說顯係借此藉口而斷不可信以爲眞至謂習其術者可以獲庇神明藉免刀兵之刼則其所奉爲首之郜生文先已身攖國法懸首藁街其孫又相繼受戮此外逆黨或立于駢誅或久覊犴狴曾無一人得以輕逃法網以首先立教之人曾不能保其首領而謂習其餘術者轉得逍遥法外有是理乎總之各種邪教自古及今從不能根株盡絶不過時當鼎盛封疆大帥寛嚴並用辦理得宜則若輩濳伏暗陬不敢肆其謀於化日光天之下迨夫時艱交迫疆吏闒茸則不逞之徒卽死灰復然蠢蠢思動譬之一人之身元氣旣虧百損諸虚乘間而入所望爲大吏者懾之以威喻之以理擒其魁傑解其脅從則浮躁之民心自可因而稍戢若仍粉飾承平養癰貽患則從前流宼之禍未必不再見於今日也書此爲世之甘心被惑者作當頭棒喝并爲當世有位君子告焉 
[本館接奉電音]  
　　昨日午前京師飛電傳來硃筆一道上諭三道敬謹譯登○五月初三日奉硃筆特愼補授太常寺卿欽此同日奉上諭王文韶著充國史館副總裁欽此同日奉上諭漙顧現在請假右翼總兵著載瀾署理欽此同日奉上諭昨因拳匪滋事業經明降諭旨分别辦理此等鄉愚良莠不齊其辦法不外乎嚴拿首要解散脅從現在直𨽻及附近京城一帶到處人心浮動若不迅速嚴辦何以杜邪慝而凈根株者步車統領衙門順天府五城直隸總督嚴飭各該地方官並統帶各員如拳匪中實係滋擾地方甘心爲亂者卽當合力捕拿嚴行懲辦不得互相推諉如再因循定惟崇禮等是問决不寛貸其有隨聲附和並無滋擾實迹者亦應剴切曉諭立時解散無任再起釁端欽此 
[嚴防匪患]  
　　京師采訪友人云月前梅軍門東益奉旨駐紥冀州彈壓義和拳匪比聞淶水縣境釀成巨禍遂立刻札飭某統領督率練軍四營馳往鎭攝旣而總署王大臣將淶水一案上達宸聰朝廷思患豫防面諭崇受之大金吾實力保護寓京各國官商以全邦交而顧大局刻下内城東交民巷一帶已添派左右翼兵士分叚駐紥晝夜梭巡由前門大街至永定門爲來往要衝時有洋人車轍馬蹟爰飭緑營武弁若干員督率精壯兵丁昕宵巡邏更在天橋左右高揭黃旗大書禁止拳會捉拿匪人俾若輩觸目驚心迷途自返由永定門外至馬家堡火車站亦沿路添兵巡緝二十二日欽命巡視五城察院齊赴宣武門外炸子橋松筠菴會議隨於二十六日出示曉諭曰照得義和圑會拳法延及京師奸民借此名目符咒煽惑無知聚集通衢僻巷誘教年少健兒更有張貼揭帖惑人愈出愈奇此等擾害地面科斷何止杖笞急應迅速籌辦毋使邪術濳滋嚴飭司坊局委輕則解散爲宜情節重者拿辦罹罪後悔已遲派勇晝夜梭緝冒查形跡可疑責成甲捕牌長防範在乎先時分叚傳諭禁止淸查五日爲期父兄容縱子弟鄰右瞻狥親私發覺一律懲責愼勿伊戚自貽前曾示禁在案須悉言出法隨總思消患未然因而告誡無遺本院再行曉諭故違重治凛之日來淶水教民之入京避難者男婦老幼相屬於途亦有由教士雇車送入西華門外西什庫總教堂者以致奸民謡諑繁興益復支離詭誕人心浮動誠可危也 
[兗撫文告]  
　　中德政府所訂膠濟鐵路章程前已錄登於報兹又從官塲覓得袁慰庭中丞文告爰再錄之其文曰欽命山東巡撫部院袁爲出示曉諭事照得曹州教案條約第二端第一欵内載允准德國在山東省建造膠濟等處鐵路又第三欵内載一切辦法兩國迅速另訂合同各等因此約係由總理各國事務衙門王大臣與德國駐京公使議訂奉旨允准曾經通行遵照在案現經本部院派員與華德鐵路公司總辦錫樂巴照約商訂鐵路章程二 
 
 

Page 2

 
 
十八欵於二月二十一日議定簽押除通飭各屬遵照辦理外合亟抄錄所訂章程出示曉諭爲此示仰軍民人等一體知悉現在沿海沿江各省均已開辦鐵路並不止山東一處卽如津蘆鐵路津榆鐵路津鎭鐵路蘆漢鐵路業經次第勘辦均是　商民擴充利權起見其購地遷墳諸事宜亦各有一定章程並無妨碍生計碾壓人命等項情事爾等毋得聽信謡言妄生疑慮此次本部院旣與該公司妥定章程又派專員會同勘辦無非爲息爭便民起見爾等務須各安本業凡與該公司往來交易總須彼此公平兩無偏倚卽遇有應行商辦事件仍可隨時禀官由官與該公司商辦不得懐疑逞忿别滋釁端爾等須知華德公司承修膠濟鐵路係欽奉諭旨准允斷非百姓所能阻止况該公司原准華商德商集股開辦華商如附有股分仍可入公司會同辦事並非專屬德商嗣後鐵路修成商務暢興於爾等亦有利益所有現在購地遷墳等事槪由印委各員會同該公司照章妥爲辦理應領地價遷墳諸費亦由印委各員如數發給倘書役人等有從中尅扣訛索情事准卽禀官提案重究决不姑寛爾等如有不遵示諭仍前聚衆滋擾等情亦卽從重究懲其各凛遵毋違特示 
[粤西亂耗]  
　　香港循環日報云近日廣西亂民蜂起迭由連州各屬官吏來省請兵旋又傳言廣甯亦有匪人蠢蠢欲動及被官軍擊退竄至懐集縣境鄉愚之從而附和者實蕃有徒居民或避地圖存或隨衆剽掠南東其畝一律荒蕪卽商賈亦函告佛山停辦貨物雖經西撫飛檄督轅諄請派兵剿辦然尚未知所派何軍也 
[舉襄志盛]  
　　京師采訪友人云四月二十四日爲武衛全軍翼長原任噶什哈爾提督張傑三軍門舉殯之期先就永定門外橋下高搭祭棚臚陳牲醴豆籩之屬侵曉文武官員之素有交誼者素冠素鞸齊集棚中待靈轝到來卽分列班行遮道奠醊惟榮中堂因抱足疾未及親臨柩前導以武衛軍馬步十營馬隊二營誥命亭容亭飯亭羽葆鼓籥萬名傘德政牌更用黃亭供奉御賜諸物後則護以步隊八營砍刀手在前長矛隊次之洋槍隊長槍隊又次之由永定門西行經長安門西便門轉北至彰儀門旋又迤西遵官道赴蘆溝橋孝子稽顙鳴謝送者始徒步返嗚呼可謂盛已 
[軍旆回轅]  
　　松江采訪友人云江南提督兼自强軍統領李壽亭軍門因事赴白門偶攖小極至本月初二日亭午始秉節遄回標下各營將領偏裨均策騎赴南門外大漲涇排班迎迓正副兩營兵士更整隊鳴槍以昭誠敬車門與中軍張華園參戎城守營楊克明游戎略一把晤卽呵殿入節轅聞定期初八日調集各處弁兵以備校閱然尚未牌示轅門也 
[查勘運河]  
　　揚州訪事友來函云揚屬連河隄工由六閘迄淮徐東西對峙綿亘數百里爲江北河運必經之道例設河營弁兵分汛駐防每屆凌桃伏秋等汛總辦添派委員駐工巡察倘遇堤身滲漏例須星夜搶修蓋西隄外卽高郵大湖上通洪澤波濤萬頃極目無涯僅賴此一線長堤爲之屏蔽東堤内卽下河各邑地勢極低較之運河河底高下約二丈餘昔年東隄小六堡水忽汎濫一刹那間下游各處已成澤國其建瓴之勢亦可槪見且每屆大汛河流洶湧正下游秋禾垂實之時是以東堤較西堤尤關緊要前者署督憲鹿滋帥赴淮徐一帶蒐軍見兩隄間有殘缺處深恐一有疏虞關係匪淺回省後立卽遴委萬觀察中立前往逐細稽查是否工堅料實觀察奉檄後卽料理行裝上月二十四日駛抵維揚拜會運憲柯遜菴都轉曁隄工總辦范觀察旋卽回舟小泊一宵翌日淸晨循運河北上查勘 
[澄淸武職]  
　　松江采訪友人云軍興以後楚皖奇男子仗劍從戎每克名城卽頭銜榮晉然浮沈宦海迄未得握斗大黃金印者比比皆然洎乎年漸衰境漸窘不得已將保札轉售與人於是投標當差者率多河豚贋枂兩江總督劉峴帥有鑒於此因於上月下旬某日咨行江南提轅略謂目下仕途甚濫嗣後投營効力人員須根查年歲保案以便考核等因提憲李壽亭軍門准此卽札行中軍張參戎轉飭各營遵照辦理彼東郭濫竽者不將望而却步乎 
[嚴懲蠧役]  
　　沙市訪事友人云江陵縣張芸生明府訪悉署中差役平日倚勢作威獘端百出慨然思有以革除之爰於月前某日出示曉諭略謂衙蠧不除閭閻不靖查得本署差役兇悍如胡國大跋扈如劉正發奸猾如朱秉鈞詭詐如黃正春等遇有沙市案件百計鑽營票一到手號召門徒興馬赴沙先上酒樓後上烟館太嚼大喝之後始大開箕口不飽其慾壑而不已且票上有名之户逐一騷擾或數十串或百餘串不等中人之產一遇卽傾種種横行殊堪髮指除一面禀明道府永不准更名復充外合亟出示曉諭如有仍蹈數役之轍者當卽從重懲辦等因蓋除暴斯能安良似此民瘼關心可謂無微不至矣 
[武林官塲紀事]  
　　杭州訪事友人云湖墅船局總辦兼理保甲事宜大挑縣何大令士俊於上月二十日丁太夫人憂當卽差人赴各憲轅稟報至遣差攺委何人接辦刻尚未見明文也○省垣淸道局前由兩浙鹽運司兼署臬司世振之廉訪籌欵五萬兩存典生息以作經費至於民間捐項一律蠲免商民感激同聲日前製就萬民傘二頂送入運署以頌德政○正任新城縣周大令銳前因海運案内保升知府現在呈請過班已奉撫憲批准矣○温州衛守備由藩憲惲菘耘方伯札委候補守備陳守戎景瑞署理上月二十四日守戎來杭稟到呈騐咨文以備領憑赴任○候補縣李挹霏大令承淵向係分發甌郡當差兹奉署温州鎭總兵白海珊總戎委赴申江坐探防務遂於上月某日差人來省禀報卽日由甌郡航海赴申 
[蕪上官塲紀事]  
　　蕪湖訪事友來函云常關頭批京餉銀四萬兩已由關道吳季卿觀察於二月下浣委員解部兹又接解二批京餉銀三萬兩詳委典史吳少尉淸樑管解俟奉撫憲批回卽當釘鞘起程馳驛北上○常關查船一差向由道憲派委兩員分司其事當陳晴溪叅軍一年差滿後詳委候補巡檢程子秋少尹辦已於四月初九日到差兹者殷翠峯少尹亦屇瓜期詳請以候補縣丞吳特君二尹接辦又外口新河關稅員陳筱泉少尉差期屇滿擬飭候補典史蔡子重少尉前往庖代均於上月中旬具文申詳俟奉撫憲批回卽可分飭到差視事矣○署理太平府杜綬臣太守蒞任年餘瓜期已届上憲攺委候補知府劉太守沛然接署不日卽將五馬遥臨矣○上月二十一日蕪湖關道吳季卿觀察附招商局江孚輪船往安慶謁見撫憲王大中丞叩賀任禧瀕行屬下文武各官咸至招商局躉船恭送 
[松郡官塲紀事]  
　　松江采訪友人云署理松江府張子虞太守於本月初一日命駕至蘆席匯登舟鼓浪赴滬江勾當公事聞事畢尚須折赴蘇垣謁見江蘇巡撫鹿滋帥○月前提標左營遊擊吳遊戎炳辰經上峯奏補漕標中軍副將遺缺以花翎侍衛署督標左營遊擊盧遊戎桐森暫行署理迨本月初一日提轅奉到兩江總督劉峴帥來文知此缺已將兩江候補參將趙參戎雲龍借補矣○月朔華亭縣林霨生大令乘舟往南鄉勘案迨初三日午後始回 
[漢口夕陽]  
　　漢口訪事友來函云近聞漢陽府屬黃陂縣何大令因事與邑紳不合致被聨名上控大憲有將大令撤任之說然尚未見明文也○漢口鐵路總局某某二工人竊取工料爲工頭所悉處以私刑受傷甚重旋又押送鐵路彈壓委員許公館各笞責數百板其一竟立斃杖下刻經屍親禀官請騐不識若何了結也○漢口靑林樓畔弄内張玉翠校書皓齒明眸艶名久著桃花門巷車馬常盈日前不知因何開罪於胡姓狎客致被控諸水利廰署旋經人出爲排解得以瓦解　消而校書因此銜恨於心日遣傭婦伺　於途一日適與相遇卽蜂擁而前拳足交加大受持辱胡心有不甘浼戚友代赴臬署禀控臬憲孟志靑兼訪閱禀震怒立飭夏口廰陳少石司馬將妓院發封校書則驅逐出境不准留滯 
 
 

Page 3

 
 
漢皋○夏口廰自與漢陽縣分境而治卽在三義殿及喬家巷兩處建造犴獄其房屋均仿照西法規模頗爲宏敞刻已一律竣工約費銀一萬八千兩 
[虹橋畫舫]  
　　揚州訪事友來函云上月二十四日之晚江都縣湯大令接奉臬憲釘封公文隨於二十五日黎明時升堂飭役由獄中提出去年東鄉盜案内目犯兩名騐明箕斗如法綑綁會同城守營李守戎押解市曹處決將首級裝入木籠發往犯事地方懸竿示衆事畢詣各廟拈香然後鳴騶回署○郡城西門外有地名七里店者烟户數十家皆以耕田爲業上月二十四日之晚某姓家突來盜匪數人翻箱倒篋搜劫一空分携各贓乎嘯而去某姓率領傭人追捕均被拒傷翌日開具失單並將受傷人舁請官署勘騐邑宰立卽選派幹捕會同圑練勇丁策騎往追第冥鴻一入寥空恐未易再入弋人之手矣 
[嚴鞫劣捕]  
　　上月二十一日之夜南市捕房二十三號巡捕張錦榮與老白渡永泰樹行主婦某氏調笑被氏夫莊辛耕卽莊介生所見刺傷右腕控經馬路工程局總辦程雨村大令提張訊供押候覆核旣而莊上控道轅道憲余晉珊觀察札飭大令會同巡防局員查辦日前十六鋪巡防中局委員文斌臣二尹偕南局委員曾虚齋二尹命駕詣局隨同大令研訊張供小的係寳山縣人年三十有一上月二十一日之夜十一點鐘時落差後赴裏馬路某飯店果腹旋步至老白渡小工房是處築有竹籬距永泰甚近瞥見某氏小立離外頓憶前情邀與絮語不意黑暗中突來一人揮刀猛刺小的措手不及以致受傷倒地幸經小工龔福生取布紥裹然後回至捕房告知副捕頭副捕頭令往醫院求治今傷痕尚未平復大令問當時爾身畔曾帶兇器否答稱無之惟事後訪知刃傷小的者卽永泰行主莊介生叩求明察大令問爾與莊姓婦何由相識供稱二月下旬永泰行失去巨木一株由八號巡捕緝獲人贓解案訊責時莊適赴鄉間收帳行主婦某氏倩小的同至局中領贓自此每値暇晷常往閒談某日乘莊外門遂與姦宿閱數日往續舊歡如虽者三次小的曾贈以牙骨扇一柄並爲其子製布衣兩件自知不合悔已無及叩乞恩施龔供小的係南匯縣人年三十歲向在工頭馮桂卿處爲夥是晚在指南白玉茶樓啜茗忽聞小工房中有人被刺急往視之始知受傷者爲張錦榮憐其流血如泉卽解套褲爲之裹紥至因何被傷不知其細求鑒大令商之兩二尹命一併還押捕房俟禀知道憲請示核辦 
[聚賭受笞]  
　　有無賴陶阿二者在本城楊家橋堍開設小茶館每至夜深人靜卽紏人聚賭抽頭前晚巡防南局委員易二尹行經門外忽聞骰聲鏗然因命局差排闥而入將陶拘住各賭徒乘間逃逸未獲一人二尹忿甚飭差將陶笞責四百板諭令以後不許再犯如違定予重徽不貸 
[錦標誰得]  
　　今日爲端陽佳節南市淮海揚通各划船户慕龍舟競渡之遺風雇匠紥彩成龍鬥角勾心玲瓏剔透蕩漾于烟波浩淼之中一時白袷靑衫與錦纜牙檣遥相掩映誠樂事也 
[糞夫糾葛]  
　　英界淸潔局糞夫頭目鄒大山等投英美租界公堂控朱乾正侵吞股本匿帳不交迭經襄讞委員張柄樞司馬研訊諭令邀同中保算淸帳目禀覆候核嗣因朱延不核算鄒大山等復赴蘇松太兵備道轅上控道憲余晉珊觀察批飭讞員翁笠漁直刺覆訊核斷前晚直刺飭提朱乾正鄒大山鄒雙和吳蘭亭等人向之訊究朱供小的合股承攬糞局事務有細帳可憑現在約欠人洋銀一千餘元簿據淸帳均交鄒大山收取前經邀同中保張玉山等督算大山將淸帳藏匿一味胡言鄒大山鄒雙和吳蘭亭同供小的等合包糞局每股出洋銀一百五十元朱得三股小的等得七股自光緒二十四年至去年臘杪所得盈餘及股本均被朱吞没當時曾邀同算帳只收到洋銀一百二十八元將淸帳藏匿誣稱虧本其呈案之九本均係草帳蒙前讞員張大老爺斷令核算小的等邀同張玉山等督理朱竟置之不睬現願不索盈餘只求歸還股本直刺謂旣有草帳不難督同核算以分虚實遂派差帶同中保核算禀覆核奪 
[流氓不法]  
　　美界吳淞路沈家灣一帶近有失業之水木匠盤踞茶樓借端詐昨日有某甲者輕衫紈扇涉足其間若輩見之卽藉端向之索借甲不允遂被扭至舊江橋左近肆意兇毆並褫去其衣盡攫囊中所有而去說者謂是處已歸公共租界而流氓仍横行無忌若斯殊可異也 
[上海縣署瑣案]  
　　前者英美租界公廨移解竊取還俗僧鄭蘭似金剛鑽約指之王瑞山到縣經前署篆之戴子邁明府訊供笞責收押自新所前晚縣主汪瑶庭大令飭提覆訊王供小的在鄭所開仙源客棧供役一時貪小行竊已經責押叩乞施恩大令判令枷號一月發頭門示衆○南市花衣街協昌祥靛靑行主朱順甫虧欠往來洋銀數千元於四月二十六日倒閉脫逃債户十八人均向房主馬介眉追索馬將保租人王文卿扭送十六鋪巡防局轉解到縣前晚汪大令研訊之下洽隆海味店主周少衡衫順頭繩作主栢兆生同供朱順甫原籍紹興本年三月來申開設協昌祥靛靑行甫及一月卽倒閉脫逃顯係蓄意誑騙務求責令保租人王文卿交案究追王供小的在南市元泰米行爲夥朱來購米因之相識嗣向馬介眉租定房屋開設靛靑行倩小的保租現在不知逃往何處求恩鑒宥大令著交的實人保出限十日内尋交朱順甫如延押交 
[馬路工程局紀事]  
　　前日南通州人李建炳乘王洪生所御東洋車至新馬路旣下車王忽向勒索李不允口角之下繼以爭毆王鼻準被傷遂互扭至捕房聲訴捕頭移解馬路工程局禀請總辦程雨村大令研訊大令判責李三十板令出小洋銀三枚給王爲養傷費○南市捕房向用巡捕五十名每季擇尤酌賞以勵勤能本屆夏季捕頭王經年禀請馬路工程局總辦程雨村大令照章奬勵大令許之遂于昨日傳集各捕除三道頭捕每名給小洋銀三枚外其餘分給一二枚不等并諭令勤愼從公毋稍玩忽各捕唯唯而退 
[英美租界公堂會訊案]  
　　昨晨讞員翁笠漁直刺覆訊美界天潼路滋大燭店火焚一案好時洋行經理西人投案稱滋大燭店主范小坡實係有心縱火務須查辦孙得含糊直刺領之旋有裘乾豐祥泰兩烟店主投案請保范小坡出外英繙譯梅爾思君不允謂范店被火種種可疑應判令管押兩年直刺謂去年某成衣店主放火有煤油所浸竹花爲憑故判押兩年醫生許小錫放火則隔壁空房内有煤油浸灌之地板爲憑故判押十八個月今范係失火已將保險銀罰去并管押十日辦理不爲輕矣若欲管押兩年恐不能折服其心且於保險行聲名有碍今姑酌斷攺押本廨半年何如被告律師林文德稱前斷管押十日今忽攺爲半年甚屬不公尚求察核梅君謂堂上訊斷不公儘可辯駁然不能副令攺斷林律師謂被告不服尚須上控直刺與梅君皆謂儘可上控遂著將范押入班房○盧德金盧錦章控宏升柴行主陳松柏並其母陳周氏淸贖田單昨晨翁直刺會同梅繙譯研訊陳周氏偕洋人海門投案供盧地共有七分二釐本係水潭前因工部局修築馬路將一半充公尚有一半於光緒十四年訐陳周氏作中絶賣與海門計洋銀八十五元今閱時已久盧忽至陳周氏處索詐不遂揑情朦控並將所立界石撤去請爲究辦盧德金堅稱未經賣絶直刺謂此案前因張大老爺未悉細情斷令陳周氏出銀一千六百兩今須攺令海門酌給盧姓洋銀二百元海門不允梅君謂地旣賣絶未便添價果如所斷則以後洋商購地定必更多糾葛請先著虜將界石立還直刺允之 
[先覩爲快]  
　　昨承書畫公會諸君以書畫報四分　貺窓披覽覺拈毫吮墨殺粉調朱鬥角鉤心並皆佳妙可以盍朋簪謂非紅塵十丈中獨具雅人深致者哉爰書數語以表欽遲 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署紀事]  
　　新任上海縣汪瑶庭大令接篆後牌示本月初三日放告屇期投詞控訴者僅十有一人大令升坐公案逐加察閱諭令靜候批示○向例每交夏令行杖槪照八折昨日縣主汪大令示於五月初三日起至七月十三日止熱審减刑亦古人矜恤獄　之意也○前者三林塘巡防局員某君函送流氓閔阿進到縣經戴子邁明府訊責收押前日又有瞿福全者持巡防局信函投縣控閔阿進前曾訛詐洋銀叩乞附追至晚大令飭差帶閔質訊而瞿業已回鄉大令因於昨日飭差持票往傳 
[英美租界公堂瑣案]  
　　六百十五號華捕拘解木匠李易龍土阿三張阿元錢祥發到案禀稱伊與工頭徐阿狗算帳不淸在途口角小的喝阻不依故一併拘案請究徐阿狗供工資均已算給并不稍欠分文李昌龍等四人堅稱被欠工資洋銀十餘元讞翁笠漁直刺商之梅繙譯著一併押候算明再核○包探朱阿高拘解剪綹賊徐福生到案禀稱此人竊得銅對殻時表一枚經小的查獲不知失主何人無從傳案徐福生供表係在途中拾得叩求明察直刺判責二百板枷號半月○包探趙銀河拘解流氓呂方庭到案稟稱昨日此人向素不相識之劉阿壽索借不遂持刀將采　戳傷經小的拘獲請究劉倩人扶掖上堂申訴前情呂供是日因事爭論適劉手持利刃奪取戳之傷及腰背直剌判責五百板管押半年○包探劉阿高拘解積竊俞阿大到案禀稱此人前曾犯案今又行竊王阿桂家衣服鞋子是以等物拘獲送究王投案領贓余阿大供小的係鎭江人行竊該死叩求寛宥直刺判責三百板管押三月期滿遞解回籍 
[法租界公堂瑣案]  
　　前者浦東高家行人陶子山扭控姪媳潘氏至　烟館爲妓其母反向索人任情滋擾讞員朱森庭明府訊供之下飭將潘氏發堂留養其母湯氏掌頰一百下著陶子山邀同伊姪來案候核昨禮拜四堂期明府會同陸繙譯升座陶偕伊姪章大投案禀稱潘氏不安於室願發堂擇配明府飭具自願發堂甘結存案備查烟妓王金寳王鳳仙牽涉到案劉必成顧阿囝願代爲贖身明府不准著將兩妓還押候查明再核陶子山禀稱前日湯氏責釋後卽向小的尋釁現交二鋪地甲看管明府著經下期傳案候核○小工頭羅阿耀前控鄭雙喜程少卿藉端訛詐毆傷伊姪等情明府訊供之下諭候查明復核昨日包探禀稱羅阿耀之夥馬掌三與施阿三夙有嫌隙前日途遇欲將施拽入小工棧内私刑吊打幸遇鄭雙喜等攔阻未被拽去後經巡捕拘入捕房旣而原告將鐵針送入云是鄭雙喜等行兇之器明府著將鄭等二人開釋不准再向羅滋擾○錢九恩霍龍寳前控萬興店主張俊卿串騙絲線値銀五十兩明府訊供之下判張賠銀二十五兩給失主具領候將騙子拘獲再辦昨日張俊卿將陳維善扭案稟稱此人實係騙子小的在南市尋獲送案請究陳維善言語支吾明府著押候嚴比○張春生禀稱小的在美最時洋行爲細崽馬夫趙杏生策小的硬借洋銀四元由行主送案請辦明府判責八十板○朱海軒呈遞失單禀稱在鄱陽輪船被賊竊去衣服拘獲竊犯周小山送案請訊包探禀稱周係長江積竊迭次犯案明府著押候嚴比 
[美租界捕房紀事]  
　　周慶堂携其梅鹤僑居楊樹浦五號門牌屋内前晚賊竊云衣服數十件明晨開列失單投報捕房請爲查緝捕頭允之○昨日有混名剃頭桂生者竊得某姓家衣服若干件携往吳淞路某押店求質適爲某包探所見向之盤詰言語支吾因卽拘入捕房捕頭令押候解送公堂禀請讞員翁笠漁直刺訊辦○鎭江積竊張阿根前因犯案被拘遞解回籍近復至滬匿跡虹口某里昨爲包探沈翠濤所見拘入捕房捕頭令押候解送公堂禀請訊究 
[四月分教職單]  
　　教授安徽潁州周備五鳳陽廪江西吉安羅繩隆九江湖北德安吳鐸黃州湖南辰州謝恩燦長沙俱舉正諭江蘇溧陽臧榮榜揚州山東鄒平田賡和兗州山西泌州陸化鵬蒲州河南上蔡鄭子宣懐慶汲縣白勵行汝州浙江歸安酈昌祁紹興湖北江陵王皆裕黃州蘄州謝琳安陸廣西養利鍾榮輝南甯雲南楚雄劉乾元元江霑益李重芳東川俱舉訓導直𨽻平山陳景蕃奉天優奉天岫巖州侯勳順天歲山西潞城侯允治汾州舉崞縣楊嗣震甯武長子王作霜絳州俱挨河曲王德修太原河南項城漆前楨光州俱舉遂平李應棠陳州歲陜西同官吳堉乾州江西南康萬兆蓮南昌廣東乳源麥以炘廣州具舉江西瑞昌黃璐建昌歲東鄉黃英玉贑州挨廣東廣寗陳廷芬瓊州歲惠來陳懐暢連州挨廣西灌陽李熙蕃平樂歲復諭順天平谷呂佐淸冀州附安徽建平王夢桃廬州舉靈璧胡輯伊徽州拔山西平陸蘇堂棟太原附河南新鄭杜赤南陽恩甘肅高臺叚維翰蘭州恩福建福安黃駿福州歲廣東英德黃世珍廣州廪復訓安徽宿州崔樹藩甯國廪山東萊州任傳棟濟南增齊東陸玉麟臨淸廪陜西榆林權林宴西安增浙江平湖吳惟修杭州舉江西甯都吳金鑑建昌附廣東德慶葉芳華惠州歲廣西象州龍漢雲平樂附宣化黃植芳平樂歲 
[介爾景福]  
　　天水陸氏求痢血諸病速愈身體康健助振元四百兩上海蔣黃氏爲子周歲求保平安洋五十元萬承志堂寄來如琢磨齋求父病全愈福壽安康洋二十元移將赤堇之金拯得蒼生之厄功歸實踐誼薄雲天福祚之來此爲嚆矢矣上海六馬路仁濟善堂籌振公所施則敬等謹誌 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
[光緒二十六年四月二十六日京報全錄]  
　　宮門抄○諭旨三道錄前○續前摺○將軍增奏爲收解西流水已放圍荒地價銀兩數目片○又奏爲西流水圍荒地畝擬請繪造魚鱗淸册片○豫撫裕奏恭報豫省黃河桃汛安瀾摺○四月二十六日内務府國子監正紅旗値日吏部引見六十五名慶王等謝賞紗葛恩○雲貴總督崧蕃到京請安○陜西臬司馮光遹請訓○那公續假五日○錫侯請假十日○譚鍾麟英凱預備召見○掌儀司奏二十九日祭奉先殿慶王行禮○徐樹銘遞遺摺○召見軍機馮光遹崧蕃譚鍾麟○續前摺又查奏定放地章程每畞徴收荒價庫平銀三錢三分以三錢爲正欵以三分爲開墾辦公經費及續後所收山塲城基等項則又按每兩奏提經費一錢五分統計所收經費以及平餘等項已不下七萬餘兩錫齡阿等項尚有數目册案可查訊據耆泰供稱接管後所有攺派員弁均係良弼面諭辦理並無底稿開支各欵均無定章亦未隨時咨部現在僅據開單呈報是否實用實銷殊難令人憑信此查明良弼信任耆泰放荒舞弊之種種情形也又原叅耆泰因辦玉牒要差浮冐鉅欵革職良弼議以降調於李秉衡離省後良弼復縱容耆泰出示放地續收一千數百方之價例價八十二兩六錢現加收一百五十兩其爲浮收入已可知一節查良弼辦理西流荒務放地之外别有城鎭基山塲樹川石塲等項名目不一收價亦不一律先因圍内桔木甚多曾有伐木局後以收價無多隨經裁撤上年秋間復以包領樹川者甚衆於是擬仍按府撥放可以籌欵原議每府價銀一百二十兩而報領各户仍皆恐後爭先復經出示曉諭攺爲每府收價一百五十兩所收銀兩並按一五抽提經費亦經具奏有案尚非私自浮收惟良弼前放荒地已因收價過多以致侵越東圍此次擬放樹咱旣未將地叚先行丈量又復故蹈前轍率爾收設如不敷撥放尚須將原價分别退還奴才於奉旨查辦後卽飭令委員先向耆泰將該局所存各欵逐一淸查履次勒限嚴提已將所收樹川正欵銀二十三萬三千餘兩如數交出其一五經費四萬一千餘兩及平餘加色銀五千八百餘兩内已經動支銀一萬六千餘兩據供因去春經費開銷已盡奉良弼諭令先由浮存山塲價銀墊辦秋季已收有樹川經費卽由此項動用等語當以事關公欵原應各淸界限卽使前收經費不敷開支亦應奏咨辦理現在此項樹川並未開辦將來是否能敷撥放尚不可知竟將經費无行動支彌補用欵其中顯有情弊隨將耆泰交承德縣看管勒限嚴追始據交出銀五千八百五十五兩餘懇緩限呈交此查明良弼縱容耆泰續收樹川價銀之情形也奴才伏查大圍塲舊本封禁之區不得己而驰禁招墾原以爲籌餉養民之計良弼身膺勘放大臣宜如何精曰乃心妥籌經畫乃辦理全無章程一任耆泰擅放舞弊各委員放地營私旣將東流地叚溢占多圍丈放始終未能就緒奏報收欵亦復諸多不符似此情形貽誤實非淺鮮應如何予以懲處伏候聖裁其所占荒地雖據聲稱因開辦之始人多觀望不前是以招會親族備價承領以爲之倡惟領至九十餘方幾將朱朱胡全圖包占設非希冀重利而何可否撤出歸公另行招放一併請旨遵行已革學習筆帖式耆泰接辦局務擅權自恣舞弊多端聲名狼藉且已因案革職良弼亦經降調猶復出放樹川藉圖開銷經費不顧後來轇轕尤屬任意妄爲現有追欵未齊已勒限嚴催俟屇限能否交淸再行按律奏明擬辦以期核實至丈地所當經費各欵旣無底案可稽自應仍由良弼赶卽督飭該總分局經手各員據造實册送部覈銷不得以案件移交藉詞推延倘有查核之件只可鈔案辦理毋庸再將各卷發還用昭愼重員外郎錫齡阿旣查無占地確據應請免其置議倘日後别經發覺仍當隨時奏叅再查開辦之初因民多觀望曾經勸諭無論紳商士民及八旗各署均各一律繳價報領藉廣招徠於是領者漸多而委員書役交價報領者亦不乏其人卽禮部亦尚領有辦公地畝續後領户爭趨未得報領者卽不免嘖有煩言惟旣係與民間一律交價領地又屬無多應請免其查追一俟淸查時如有隠占大叚以圖漁利者卽行撤出歸公以示懲戒抑奴才更有請者此次良彌勘放西流荒務辦理種種叅差現在尚未就緒若不派員接辦澈底淸釐誠恐難善其後特事體重大頭緒分繁較初辦尤爲棘手况委員書役之所在舞弊刁绅士棍之挾制阻撓非得廉幹大員親往督查嚴剔弊端不足以重事權而資鎭壓查五部侍郎副都統皆政務稍簡其平日操守可仿亦久在聖明洞鑒之中謹繕列名單合無仰懇天恩特派一員俾得接辦奴才當將應辦一切章程與之妥爲籌商奏明辦理如蒙俞允現在時逾暮春地已播種擬將樹川一項先行派員核實丈量畢竟有地若干按照已收之價能否足敷撥放庶成竹在胸以便妥酌按置比及秋成之後再將各圍地叚分起淸查旣免躭延可以早爲竣事除已提收各欵數目另片具陳外所有查明辦理西流水圍荒各員被叅諸欵并請旨特派大員接辦緣由理合恭摺覆奏是否有當伏乞皇太后皇上聖鑒訓示謹奏奉硃批另有旨欽此○○增祺片再西流水已放圍荒計應收正款銀五十一萬五千四百餘兩除續交庫銀五十萬九千九百餘兩尚應存銀五千四百餘兩又收己放城基山塲台房木價並指叚加價等項銀八千餘兩又收未放樹川並續報城基山塲熟田及經費平色等項銀三十一萬六千一百餘兩以上統共該荒務局應存正雜各欵市平銀四十萬七千六百餘兩迭經勒限催提已據交出市平銀三十八萬九千六百餘兩小數錢四千六十餘吊核計尚有未交銀一萬六千五百餘兩已嚴行飭追迅速淸結以重欵項所但收樹川等項銀兩其地尚未丈放仍應暫交殷實鋪商分存俟將來放地若干應收價若干再行分别入庫充餉謹兩片陳明伏乞聖鑒謹奏奉硃批該部知道欽此○○增祺片再此次西流所放圍荒地與册旣多不符其中隠匿可知且有山塲樹川尚須派員撥放奴才再四籌酌若仍照舊接辦積弊終屬難除欲求補救之方非普律核實丈量不可欲期核實丈量非令繪造魚鱗圖册不可蓋必有圖册則地之坐落四至可稽而地形之方斜寛長繩弓丈尺畝數若干亦得瞭如指掌按册抽查照圖覆丈向之隠匿包套諸弊弗難一舉而淸訟端可以從兹日彌應候簡派有人卽當以此與之商定愼終於始無非求是於實也是否有當謹附片陳明伏乞聖鑒訓示謹奏奉硃批知道了欽此○○兼署河東河道總督河南巡撫奴才裕長跪奏爲豫省黃河桃汛安瀾恭摺仰祈聖鑒事竊照黃河修守固重伏秋而桃汛爲歲修之始尤應妥愼籌防先經河臣任道鎔周歴兩岸查驗稭料督飭道廰勘估春廂奴才兼任後復按廰逐加確核分飭照估興工並不時稽查督催旋據禀報春廂埽叚均已陸續辦齊歲修土工亦已一律興築辦理尚屬認眞察看兩岸河勢埽壩情形現以上南廰爲最要該廰滎澤鄭上兩汛大溜節節南圈舊埽　出多叚已飭隨時相機修守務保無虞其鄭中中河下南祥河下北等廰亦各有迎溜緊要之處惟黃沁衛糧工叚较簡幸桃汛期内長水無多河溜均屬循順各廰新廂埽叚抵禦尚稱得力兹查知三月初六日節屇淸明起至二十五日止計二十日桃汛已過兩岸八廰一律保護安瀾堪以仰慰宸厪惟瞬屇夏令來源漸旺奴才仍當督飭道廰營汛將一切應辦事宜分别妥籌布置並飭催河防辦石委員赶運石言按廰分儲以期有備無患所有桃汛安瀾緣由理合恭摺具陳伏乞皇太后后上聖鑒訓示謹奏奉硃批知道了欽此 
 
 

Page 16

 
 
[光緒二十六年四月二十七日京報全錄]  
　　宮門抄○諭旨二道錄前○粤督李奏爲查明降調州判毫無别項劣跡遵旨給咨送部引見摺○又奏爲廣東同文館添設法文教習挑取學生並籌給經費摺○桂撫黃奏遴員調署知縣片○將軍崇奏爲歸併差站增益正兵並變通津貼情形摺○又奏爲頒給江京捷勝營木質關防片○署粤督李奏爲參劾武職各員片○四月二十七日理藩院鑾儀衛光祿寺廂曰旗値日理藩院引見三十二我鑾儀衛二十六名○徐會灃謝授工部尚書恩○譚鍾麟謝留京當差恩○李端遇假滿請安○溥顧請假五日○吉恒續假十日○麟公意公各請假十日○崧蕃英凱桂殿華預備召見○召見軍機崧蕃英凱桂殿華○○大學士兩廣總督臣李鴻章頭品頂戴廣東巡撫臣德壽跪奏爲查明降調州判毫無别項劣跡遵旨給咨送部引見恭摺覆陳仰祈聖鑒事竊臣承准軍機大臣字寄光緒二十六年正月十三日奉上諭前廣東嘉應州知州降調州判沈麟書在廣東時官聲政績究竟如何著李鴻章德壽確切查明果係毫無别項劣跡卽著給咨送部引見該督等當秉公考察不得稍涉瞻狥等因欽此遵旨寄信前來當經恭錄札行布政使丁體常按察使吳引孫秉公詳察具覆兹據詳稱前嘉應直隸州知州降補州判沈麟書前在廣東歴署海陽東莞兩縣及任嘉應直隸州知州均於地方應辦事宜悉心整頓操守廉潔撫字肫誠光緒十六年間曾蒙前署督臣李瀚章以該員才識穏練性情和平潔已愛民聽斷明允爲屬史出色之員並稱循良之選奏請傳旨嘉奬是其循聲卓著具有實蹟可稽迨後督臣譚鍾麟以該員遇事取巧工於彌縫奏叅降補州判惟核其所獲之咎並非涉於贓私前此任署各缺至今輿論翕然再四訪查無别項劣跡亦無上控之案請察核具奏等情臣等伏查沈麟書浙江監生由安徽縣丞經前督臣英翰隨帶來粤經各前督臣劉坤一張樹聲曾國荃張之洞李瀚章等派充各差均屬勤愼歴保在任候補知府並奏保循良奉旨嘉奬其在嘉應州任因惠州府屬永安縣土匪李亞田與該州所屬長樂縣土匪匪亞士堅旗倡亂經派該員馳往會辦該員督獲匪首甘大士及僞職何鐵拐等禀經正法事粗定因値考試遽請回州人遂議其取巧該員又以伏莽未淸留勇彈壓該管道恐糜兵費議請撤防嗣餘匪黃狂成揭竿再起該員具禀有歸咎撤勇太早之言人遂議其彌縫究之赶回州考係拘於功令而不知變通歸咎撤兵係怵於處分而亟思刻白核其欵蹟不無可原今旣據布按二司查明該員歴任煩劇疉著循聲其在嘉應並無别項劣蹟及上控案件現又捐助振銀數至鉅萬以上調任安徽撫臣鄧華熙籍𨽻廣東見聞較確旣知其勤明稱職卓有政聲與現查情節相符臣等何敢稍涉瞻徇自應據實覆陳遵旨給咨送部引見恭候恩施除　給咨文發交該員齎投外理合恭摺具陳伏乞皇太后皇上聖鑒訓示謹交奉硃批史部知道欽此○○大學士署理兩廣總督臣李鴻章廣州將軍臣宗室壽蔭跪奏爲廣東同文館增設法文學堂添聘教習挑取學生籌給經費恭摺仰祈聖鑒事竊維辦理交涉爲粤省今日要務而中外文義不同語意不達則情欵難通遇事恒多隔閡非廣儲舌人無以資樽爼折衝之助同治三年間廣設同文館祗令學習英國語言文字光緒二十二年添設俄東二館規模現已擴充惟法文學堂前於光緒五年議設因缺費中止近來兩粤邊境多與越南毗連益以龍州開辦鐵路廣州灣添立租界與法交涉尤繁而求繙譯法國語言文字者頗難其人臣等公同商酌擬就同文館原有房舍酌爲修葺添一法文學堂以資造就正籌辦間適法國駐京使臣畢盛過粤臣鴻章與之會晤屬訪學問優長品行純正之人洊充教習旋據該國駐紥廣州領事哈德安洊舉法人馬爾德堪勝其任經臣等令劉紹基與馬爾德互相畫押卽於旗民中擇其資性頴悟年在十四以上二十以下者挑取四十名充作學生進館肄業俟六個月滿詳加甄别以前十名爲正學次十名爲附學又次五名爲額外附學其餘十五名其才堪造就仍留肄業以備挑補正附各生俟三年期滿一體考試倣於中外文字一律暢曉俾廣裁成而備器使應需經費每月約支銀四百兩飭由廣東善後避按月籌給彚造報銷除將合同底稿及經費細數淸單咨送總理各國事務衙門曁户部查核外所有廣東同文館增設法文學堂添聘教習挑取學生籌給經費各緣由謹會同滿洲副都統臣興存漢軍副都統臣春齡粤海關監督臣莊山合詞恭摺具陳㐲乞皇太后皇上聖鑒訓示謹奏奉硃批該衙門知道欽此○○黃槐森片再署蒼梧縣知縣錢錫寳據報丁優所遺員缺查有准補容縣知縣吳廷燕才識穏練任事實心堪以調署據藩臬兩司會詳前來除檄飭遵照外理合循例附片具陳伏乞聖鑒謹奏奉硃批吏部知道欽此○○奴才宗室崇善跪奏爲歸併差站增益正兵變通津貼情形恭摺具仰祈聖鑒事竊奴才恭讀迭奉上諭時事多艱練兵爲當今要務仰見宵旰勤勞整軍經武之至意奴才抵任以來日夜籌思南洋口岸雖有重兵布置周密而江寗爲省會要區京口實水陸重鎭尤宜添兵訓練共圖報効但能多練一兵卽可收一兵之力除將挑練捷勝練軍情形奏報在案復將江防不急差站認眞裁汰竭力歸併挑出官兵二百五十二員名一併歸入例操合計官兵一千二百員名成爲一軍責成廂曰旗恊領景元爲管帶正藍旗恊領圖塔布爲帮帶惟差站之兵祗領底餉向無津貼現在旣已入操自應加給津貼以示無異查撥入捷勝營之五百人業已加給練餉其前此每兵每月所加制錢一串文自應按名扣出共計五百串文卽以此項作爲該軍官兵津貼公費如此一轉移間毋庸另籌的餉而添實兵似於整飭戎行不無裨益京口官兵原練七百五十員名經奴才會同京口副都統奴才吉陞認眞整頓陸續增益現已練至一千五員名亦成一軍責成藍翎左翼恊領錫霖正藍旗藍翎佐領蔭秀歸管帶廂藍旗佐領延秀爲帮帶令江京兩防例操馬步隊官兵二千七員名統名爲精銳營逐日操演務便一律精純奴才仍當會同江甯副都統奴才額勤春京口副都統奴才吉陞親加校閱力求實濟該管帶等倘敢習故蹈常始勤終惰卽當隨時從嚴叅辦除將精銳營管帶哨官員弁兵丁名册咨部外所有歸併差站增益正兵變通津貼情形理合恭摺具陳伏乞皇太后皇上聖鑒謹奏奉硃批知道了卽著會同額勒春吉陞認眞訓練毋得始勤終惰欽此○○崇善片再江京兩防添練捷勝練軍業經先後成營惟派有營務處及管帶營總等官自應各刊木質關防以昭信守營務處文曰總理江寗京口營務處之關防江寍管帶文曰管帶江寗捷勝營之關防京口管帶文曰管帶京口捷勝營之關防江寗營總文曰江寍捷勝營營總之關防京口營總文曰京口捷勝營營總之關防共計五顆除分别飭領開用外理合附片具陳伏乞聖鑒謹奏奉硃批該部知道欽此○○李鴻章片再廣東廣州協石營都司李朝福心地糊塗性復粗鄙又卸署碣石鎭左營中軍守備右營左哨千總陳金勝年老重聽不堪供職據該管鎭將稟揭前來相應請旨將李朝福卽行革職陳金勝勒令休致以肅戎政除都司千總等缺由臣另揀請補外謹附片具陳伏乞聖鑒訓示謹奏奉硃批著照所請兵部知道欽此 
 
