# 1924 - 38 - 4918304

 

Page 1

 
 
第一萬八千三百零四號;中華民國十三年 西曆一千九百二十四年二月十五號
星期五 * *   
 
 

Page 2

 
 
第一萬八千三百零四號;中華民國十三年 西曆一千九百二十四年二月十五號
星期五 * *   
 
 

Page 3

 
 
第一萬八千三百零四號;中華民國十三年 西曆一千九百二十四年二月十五號
星期五 * *   
 
 

Page 4

 
 
第一萬八千三百零四號;中華民國十三年 西曆一千九百二十四年二月十五號
星期五 * *   
 
 

Page 5

 
 
第一萬八千三百零四號;中華民國十三年 西曆一千九百二十四年二月十五號
星期五 * *   
 
 

Page 6

 
 
第一萬八千三百零四號;中華民國十三年 西曆一千九百二十四年二月十五號
星期五 * *時論（特約） 
[選舉副總統（心史）]  
　　由今之制苟行選舉皆非民國之福然所謂民國之福若國民間主人與公僕合爲一體則當希望其緩選爲惜福之道今欲奏掃除廓清之效則事有裂縫乃有變化明知爲賄選議員之一筆新生意正望有志當選者之投其羅網吞其鈎餌恩怨衝突於有槍階級之間亦夷人蓄蠱令自相吞噬之一法也 
　　此事主動於民憲同志會爲吳景濂報復曹家之辣手以前先有最高彈劾案虚現一影夫最高彈劾之名彈劾至總統而止名實相符不似上年之選舉總統無識者競稱最高問題不悟總統以上尙有國會國會之上尙有人民惟士農工商之問題可爲最高問題今則公僕之受彈劾應以彈劾總統爲最高此吾所以仍其最高彈劾之名者也旣虚現最高彈劾案又顯著參議院審判之法案意在表示副總統舉出有實力者以後即彈劾總統之後盾已堅而又示此次被選爲副總統者不日即由法律造成其取代之實此所以反對者爲挾曹用事之保派而他方則無所損益者也 
　　議員之送禮最好送與洛吳吳非童騃似不至爲此輩所弄選而不成有奪曹之嫌選而成又爲曹家將之公敵吳固未能控制曹系定己爲一尊也故其主張以此餌浙盧用爲媚段之計是又吳之視段爲童騃舍其反直系隆隆向上之氣勢令天下不愜意於直而轉而恩段者皆嗤段爲非人而徒送一盧永祥入直系捉鱉之甕天下皆敵而身爲直系之俘虜段必不然吳乃以此玩段段盧終以冷淡之結果示反直者以如此厚賂而不受有辭以對粤之孫奉之張及全國洶洶惡直之心則亦未始非吳佩孚之有造於段矣故吳視段太低即其知己不知彼之蔽吾之懸斷如此若言而不中段竟入吳之彀中則爲反常之事非吾之所知矣議員之送禮於吳佩孚吳佩孚之送禮於盧永祥皆自命爲狡獪而以孩稚目其對方鍥而不舍益顯其滑稽而已 
　　至謂津派欲以此媚奉奉自有關外地盤不似段盧之以反直爲結合即單獨聯直亦未至如段盧投直之立即瓦解然直不去吳佩孚奉張受津派片面之奉承乎津能號令豬仔以與多數之同情乎其餘方上年賄選之初頗欲乘勢自取副總統者時移勢易今日皆不在擬議之列至閒談所及之無槍政客更爲離去事實之言不足復掛齒頰以常理論此次選舉爲議員覓主待售而售主則不可得必欲求售而得此結果爲豬仔之不幸抑亦非國民求耳目之娱之所願也 
　　爲豬仔計即不能得善價亦以有事爲榮國無副總統豬仔之職責未盡則此次舉動不以賣票爲正務但以收得有力之門生爲恩成兩市之地則惟不論價格而提出洛吳但洛吳不悍然反對即可視爲已得同意放手爲之亦是一法其爲洛吳造何等後果姑置不論要之臨時會期又滿非用此可注意之問題亦不易爲再開臨時會之口實從豬仔所對待之政府而言自以阻止其臨時會爲最善然旣借名於憲法憲法上之臨時會原非政府所能阻止其開臨時會之事由兩院議員各有三分一以上之聯名通告與大總統之牒集各居其一牒集固無望三分一之聯名通告則取諸其身而即是外國議員有職業有不願赴臨時會者吾國以議員爲職業索官索賄皆非開會期間不辦願聯名通告者何止三分之一倘用此選舉副總統爲通告之理由旣開臨時會以後即選不選又可聽便在彼輩爲得計未免使觀劇之人苦其岑寂但會期不過四月以此通告而開會似不當不選舉而閉會則遲早有劇可看不過四個月中間而已此四個月中自有實力之變化未必待賄選議員造成之惟賄選之局旣成使豬仔功成身退一聽獲選者粉墨登場驅使買辦與通事兩種人物搜索鐵箱中冷帳與外人分其利而使國民蒙其害事太不平賴豬仔人數太多難以悉數收買永遠開會以供牽掣之用而待實力之自然變化亦未始非計吾得而斷之曰選舉副總統在吳景濂派造端之意甚毒而其歸結則不過爲再開臨時會之措詞然國民則非但無所指責且惜其毒之不遽肆也 
[國内專電]  
　　北京電整理外債計劃化舊爲新輕利長期八分之七還債八分之一存儲非最急不支謂不找政費可免國人責備且引日舊五億五千萬元爲例並將說明此種整理辦法實係减少國人負擔因原來債利極重苟指定擔保可將利率劃一减輕現專候關稅會議開幕便可將二五附稅擔保（十四日下午一鐘） 
　　北京電寒（十四）閣議閣員均到討論金法郎八國覆文由顧維鈞送譯本於各閣員孫發言此事宜詳細研究公開辦理顧仍將徵求公法學者意嚮再定駁覆辦法連日有受吾僱用之洋員某某大活動又報載王克敏聘高等法律顧問二人訂合同兩年 
　　北京電稅務司報告去年底存公債基金千二百餘萬但三月内仍不能補抽七釐與軍需金融三債須三月底結算一二關餘旺否除開本年各債利息再計實餘多少方能補抽各埠恒有逕電詢安格聯者安槪以模稜語覆之（十四日下午八鐘） 
　　北京電寒（十四）閣議法郎案後財部請將各省區辦理印花稅應受懲戒處分各經徵官參照徵收田賦考成條例酌擬辦法結果照辦豫交涉員謝銓庭免李心靈繼陜警務處長郭經相辭馬浩繼桂高審長藍呈祺免何慶雲繼（十四日下午八鐘） 
　　北京電寒（十四）外傳曹病甚查係不確曹今日見客獨多計參議員黃樹忱等一批衆議員王蔭棠等一批又傳見趙繼賢又傳見王懷慶靳雲鶚閻治堂胡景翼時全勝李成霖楊清臣張席珍婁雲鶴白鋆靳以下皆洛陽來者曹詢吳起居甚詳（十四日下午八鐘） 
　　北京電金法郎案孫决意駁回今日閣議提出討論（十四日下午二鐘） 
　　北京電豐台陳國賢毆打洋員案現外陸交三部正在會商辦法外傳英使提抗議說不確（十四日下午二鐘） 
　　北京電孫寳琦出巡直系閣員均不贊成（十四日下午二鐘） 
　　北京電洛吳保孫震爲二十三混旅長擬令張林熱河一混旅長劉郁良二混旅長岳兆麟贛西鎭守使楊某贛東鎭守使（十四日下午八鐘） 
　　北京電洛吳電府滇軍王秉鈞來降請接濟吳又請統一費三十萬充援粤費（十四日下午八鐘） 
　　北京電康有爲函孫寳琦否認盜經並請令陜督調查造謠者賠償名譽 
　　北京電寒（十四）閣議密决德和水線公司財產發還（十四日下午八鐘） 
　　北京電寒（十四）衆院行政會决秘長改以議事科長王經佐代理并另組秘廳由各科出一人李鵷爲主任 
　　北京電馮玉祥呈曹軍餉積欠十七個月士兵忍飢作業情狀極慘務請飭財部至少撥餉兩月迫切待命 
　　北京電新疆近來俄民激增楊增新將三十二卡倫槪行封鎖指定霍爾果期兩卡倫爲中俄通行卡倫請政府告俄代表（十四日下午一鐘） 
　　北京電俄政府九日牒法政府允恢復没收法人財產并以相當之卹金請開俄法會議法總理云法現無與俄談判必要法仍未放棄對俄原則 
　　北京電俄官限阿穆爾華商四月起賬簿改用俄文又俄蒙訂上烏金斯克至庫倫鐵路工程計劃書 
　　北京電元（十三）申刻英參議霍銳進偕參贊台克滿見外長談豐台軍官毆洋員案同夕美使偕裴克見外長談無線電交涉（十四日下午一鐘） 
　　北京電熊炳琦電院請將膠濟沿線開埠緩辦（十四日下午一鐘） 
　　北京電胡適允南滿鐵路公司歡迎定本年七月赴大連講演中國新文學 
　　北京電津電話段腿上外症稍愈段聲明並未受曹吳饋送報載曹送段萬元段實未受（十四日下午一鐘） 
　　北京電盛傳魯鹽出口日商可墊前渡金五百萬（十四日下午一鐘） 
 
 

Page 7

 
 
第一萬八千三百零四號;中華民國十三年 西曆一千九百二十四年二月十五號
星期五 * *　　北京電連日洛吳親信副官長宋某旅長楊某張某曁閻治堂靳雲鶚胡景翼等與馮玉祥親信旅長張之江李鳴鐘等過從甚密曹囑吳部務與馮部確實聯絡共維時局（十四日下午一鐘） 
　　北京電日使函外部聲明台灣銀行絶無受抵粤市公產之事 
　　北京電王正廷定删（十五）到京後即訪加拉罕開會聞俄方近已改態中俄會議不必岌岌因義先承認無利用華必要學界頗責難外交當事者之因循失機（十四日下午一鐘） 
　　北京電曹交院奬公府醫官屈永秋等官階（十四日下午一鐘） 
　　北京電洛吳電請卹贛故鎭使蕭安國 
　　北京電國務院廚房孫自墊一千四百元昨已開飯（十四日下午二鐘） 
　　北京電交吳今日約唐在禮到部議路警權限（十四日下午二鐘） 
　　吉林電王代長兼行督軍職務已確定軍署定十六七日遷回省城吉長鎭守使署仍移長春舊址（十四日下午六鐘） 
　　哈爾濱電東路反對糧捐俄員故意偷捐裝車經特警照章扣留 
　　哈爾濱電特别法院爭法去職者以羅案上訴撤回足徵上年再議及上訴之非特發通電表白由李家鏊領銜（以上十四日下午八鐘） 
　　蘭州電西北大學籌備處成立公推魏鴻發楊思張維爲籌備主任 
　　蘭州電敎廳傳集各中級學校英文敎員練習英文從字母學起一時傳爲笑柄 
　　蘭州電行政研究所畢業督省兩長親臨致訓詞（以上十三日下午一鐘） 
　　濟南電財廳新換稅局有抗命者熊决勒令交代以維持官廳威信 
　　濟南電梁漱溟王鴻一爲籌曲阜大學今日來濟（以上十四日下午一鐘） 
　　漢口電使團電各領對沈予良暫冷靜待政府明令 
　　漢口電英使麻克禮文（十二）過漢赴滬 
　　漢口電蕭聘陳介巡署外交顧問陳定巧（十八）北上並擬過洛 
　　漢口電川訊援川軍由潼川圍攻綿州 
　　漢口電洛派軍需處長劉紹曾來鄂商援川粤軍費 
　　漢口電袁祖銘分兵在江津分水嶺防堵又令于學忠援成都並調陜軍闞玉崐協援（以上十四日下午八鐘） 
　　長沙電唐巘辭財政司長職一因軍官對彼無好感且欲捧前財政廳長鍾才宏上台鍾已回湘唐頗氣餒二因理財政策公布後至今稅欵仍被提撥愈覺灰心外傳唐已不到司但彼仍作最後奮鬭似無求去决心 
　　長沙電第十三旅長唐生明已由澧州回抵常德 
　　長沙電議員歐陽鼐將提出湖南緩辦大學案但大學籌備甚忙擬於下學期請范源濂回湘任校長 
　　長沙電近日郵局接到由粤寄來傳單十五份及匿名信一封下署駐粤湘省士兵同啟字樣 
　　長沙電劉叙彝及全部均抵洪江 
　　長沙電第七路指揮楊源濬運動寳慶鎭守使一職甚力（以上十四日上午九鐘） 
　　長沙電聞葉開鑫因軍餉事又擬暫緩來省該師駐省留守處已覆電促其從速啟程 
　　長沙電前贛西鎭守使蕭安國遺櫬元（十三）過湘趙派員致祭 
　　長沙電趙元（十三）大宴回湘要人孫道仁彭允彝陳嘉言等趙因新年發現行刺案加派副官招待來賓門禁較前加嚴 
　　長沙電政務會議因省務院長唐巘欲辭職已停開 
　　長沙電唐生智因湘東剿匪特架設攸縣安仁電線趙令對於外人電報勿得輕於扣留 
　　長沙電趙任命陳渠珍爲湘西永保十縣剿匪司令 
　　長沙電榷運局呈覆省署聲明並未挪移敎育經費（以上十四日上午九鐘） 
　　香港電文（十二）南北統一紀念各軍政要人到帥府行禮孫演說前時革命人人熱心雖徒手文人可亡滿洲覆清社今日人人存升官發財之想極十餘萬大兵不能收復惠州望諸君此後犧牲權利革去私心 
　　香港電孫任梁鴻楷爲南路總指揮李濟琛黃紹雄副 
　　香港電李烈鈞昨日飭各軍將軍額造報改編 
　　香港電元（十三）續由北江開到湘軍數千譚延闓是日在湘軍總部誓師出發東江即日動員南岸大北湘軍已陸續移動 
　　香港電粤當道接探報陳炯明黨在港密議决盡調汕頭軍隊由水道赴寳安攻聯軍右翼 
　　香港電當道對關餘案决暫擱俟建國政府成立再交涉 
　　香港電法大農專高師將改併廣大仍分校辦理鄒魯任校長 
　　香港電禁烟督辦署開辦後烟燈館仍由滇軍包庇不繳餉故入息甚少督辦楊西巖至今已墊欵入萬元 
　　香港電梧州當局决强制開闢馬路以軍人當工 
　　香港電湘軍在廣州强買打架日有多起譚延闓出示嚴禁 
　　香港電楊希閔定寒（十四）赴東江 
　　香港電繳商團械滇軍寸性奇主張最力楊希閔亦向孫微示此意孫云如汝繳商團械我寗讓位於汝退出廣州楊云此係下級軍官意仍可勸止 
　　香港電文（十二）警察挨户勸銷手票各商店多觀望全日不足萬元 
　　香港電傳方本仁部大隊陸續抵贛南有再窺粤勢 
　　香港電陳繼虞招民軍在瓊州陵水縣起事鄧本殷派蔣邦獻部將其擊破文（十二）克復陵城斃陳軍數百 
　　香港電聞黃紹雄因梧州財權全歸李濟琛掌握不服暗中歸向陸榮廷陸就職時黃亦有賀電黃近與李宗仁聯絡謀制李（以上十四日下午六鐘） 
　　香港電楊庶堪長粤全恃湘軍爲後援滇軍羣起反對仍未就職 
　　香港電軍政部運輸處昨封淺水電船一艘運兵泊東堤官紙局碼頭被某外艦奪去驅船兵上岸當道已提出交涉 
　　杭州電張載陽父未刻病故盧派伍司令弔唁（十四日下午九鐘） 
[國外專電]  
　　紐約電星期二晚中國協會舉行聚餐年會到者四百人哈博德氏主席施肇基張孝若奥士朋氏安德履氏等俱有演說柯總統用無線電致頌詞廣東銀行翁樹藩（譯音）當選會董李國靖（譯音）當選會長協會基礎日固會員多知名人物黎前總統女公子被推爲貴賓（十三日） 
特約路透電 
[川粤戰情]  
　　十四日北京電宜昌華人消息稱北軍現晝夜轟擊成都袁祖銘已於十二日由瀘州赴成都川省外訊稱川第一第六師在潼川附近爲北兵第二十一師大敗潼川已於一月二十七日爲田楊軍攻陷一由東進一由西進熊克武曾在潼川督戰但逃脫 
　　十三日廣州電廣州現滿駐軍隊蓋湘軍現加入滇軍擬合攻東江陳軍故也諸軍刻會集此間東部日内將有激戰粤人深以缺乏糧食爲虞運米苦力罷工未已銀店均中止營業報關行亦罷業蓋反對近當道藉端苛罰報關行也 
[北方近事]  
　　十四日北京電顧維鈞今晨在内閣會議請解河南交涉員謝莊廷（譯音）職而以李松林（譯音）代之 
　　十四日北京電青島電稱該處華兵將調至烟臺及龍日海圻巡洋艦於二月十一日赴烟臺載有海軍百名 
[日本新借欵之輿論]  
　　十四日東京電今晨各報一致謂新借欵合同爲可悲之失敗且有謂爲全國之辱者蓋合同足以反證外人不信任日本政治之穩固也各報雖體諒處此時勢募債不易但皆以合同條欵與近今阿眞廷荷屬東印度在紐約所募借欵合同之條欵相比較中央商報質問政府目前並無需用巨數復興經費之必要曷爲屈求外助今次之舉似足大碍將來私家在海外募債云代表的銀行家及商家評論亦同均謂其影響足以妨碍將來之財政或將延及内政 
　　十四日倫敦電泰晤士報論日人不滿意於新借欵合同事謂借欵數額若是之巨且無抵押品其價並不爲高近今奥國借欵有特别抵押品且有各國擔保其價亦僅低於日借欵二三磅音日借欵合同條欵不謂不優若價再低反有不能成功之危險云 
　　十四日倫敦電購買日本新債券者甚形踴躍至午時已宣布截止非正式之市價已提高百分之一 
　　十三日倫敦電日債說明書今日午後索者紛至說明書内稱有一萬五千萬元之債劵即將在美國發表眞用途即贖回日政府一九○五年三月與七月發行四厘半公債及供地震善後事業之經費 
　　十二日紐約電摩根公司等及銀行數家已議購買日本新債美國擔任之部分計數額美金一萬五千萬元六厘半起息實收九二半三十年滿期數月内即將發行美國擔任之數有一部分將在荷蘭瑞士發行 
[英議院之外交辯論]  
　　十三日倫敦電反對黨領袖包爾温氏今日在下院復開辯論謂願政府愼重考慮殖民地關於新加坡軍港之意見並願政府與法國談判有成在首相麥氏之意見似以甘美的情理可柔服歐洲就我範圍但恐甘美的情理行之過度而不獲其所應得之報酬耳渠願知政府果欲廢棄實業保障法否在渠觀之政府對俄政策殆莫可實行所謂蘇維埃聯盟者究何解乎英人所與接洽者究爲誰乎歐洲之欠英債者現正注視此事彼等甚望英人放棄其對俄索債之權利蓋如是則英人向歐洲他國索欠之希望當然消滅矣再過激黨在亞洲之宣傳如竟有效則將禍及全球若東方億兆人民間竟有無政府主義則必有流血及慘苦之結果首相麥氏之高尚思想渠實表同情但渠覺麥氏居相位不多時後即將知世界無情不能容納其思想云愛士葵繼起發言贊成承認俄國並詰問政府對於實業保障之態度繼言及波勃拉過分賑濟貧民事謂自由黨對於衛生部取銷過分賑濟之限制令一事認爲極關重要此事不僅與波勃拉有關且挫弱其他窮苦地方勉自支持者之勇氣紊亂的倫敦政府（波勃拉乃倫敦鎭之一）今已届改革之時而貧民法本身之根據亦須重行考慮云下院副領袖克萊恩氏允於日後予下院以討論波勃拉及同類事件之機會謂政府將舉最詳細之事實以告下院又謂首相不欲在債欵事件上待遇俄國異於他國至於俄國内部情形今不在置論之列政府所欲佈置者爲更善之商業關係今英俄間業已交換之文件已載有關於宣傳問題之必要保證政府可否視實業保障法爲挽權失業之工具今尙有疑問總之政府希望在辦理社會需要之計劃上獲取下院之贊助政府不得國人同意時决不能提議資本稅問題云晚間下院專辯論保守黨密林氏所提稅率改良之動議密林氏主張組織專家委員會調查辦理實業保障問題之最有效力方法各議員之辯論對於帝國優待等辦法贊成反對各持一說此動議卒以二九○對一○三票否决於是下院休會 
[英議院之新加坡築港問答]  
　　十二日倫敦電海軍部國會秘書安芒氏今日在國會答覆關於新加坡軍港計畫之詰問謂現政府始終以爲新加坡軍港計畫之鉅費實未見有充分之理由但先須研究此計畫然後宣布辦法方屬正當政府現正考慮此計畫同時不締結關於工程或資料之新契約據甘威謝氏稱日本近來震災之影響將使日本於十年内不能猛進此言現頗爲政府所注意查至今年一月二十日止築港計畫已費去一萬三千鎊而簽定之契約尙須付三萬四千鎊至於刻在措施中之鐵路道路水道工程亦支付不少其確數現尙未悉築港一事當再商諸殖民地云 
[英議院之賑貧問題]  
　　十三日倫敦電自由黨領袖愛士葵氏今日在下院言及衛生部大臣韋特萊氏取銷前任限制波勃拉地方過分賑濟貧民之命令謂政府如不重行考慮衛生部大臣之舉動則下院决不能默然云 
[德國分立黨戰爭]  
　　十三日柏林電昨夜巴拉狄那特之裴瑪仙鎭居民與分立黨爭占政府公署搏鬭甚烈分立黨在署設防固守羣衆希圖攻破之分立黨報以炸彈及開鎗轟擊羣衆乃以皮帶射油於屋然後縱火焚之黨人不支乃乞饒命但黨人奔出時仍被殺死數名其領袖施華白氏亦與其列是役黨人死者十四圍攻者死三傷二十法人對之守中立態度 
[法報之對德論文]  
　　十二日巴黎電晨報載索爾文氏所著之文謂法國之收入皆耗於軍用索氏主張大改或甚至放棄佔領魯爾之計畫改施擔保新制此事應由協約國政府裁奪不僅由法比兩國政府主持由此觀之法政府今已希望由國際借欵得充分之經費魯爾來因兩地不復純由法比解决如得協約國之同意則將作爲中立土地反對黨各報評論此文謂乃有人授意且謂足徵法政府對魯爾政策之意見現將更變云鏡報謂此乃回覆常識而開恩會議之謀畫現有實現之望 
[佔領地近狀]  
　　十二日巴黎電佔領德境内法比鐵路局線德人態度漸趨和緩此必由法英關於柯洛業區域已有了解所致 
[法國會財政議案]  
　　十二日巴黎電衆院昨日討論財政議案第二條即禁止於一九二四年財政年度内增加任何官職或增加人員是如萬不得已須破此例其命令須由總理及財政總長副署第二條已討論終結第三條關於增加國稅業已開始討論 
[埃及古墓記]  
　　十二日埃及魯克索爾電埃及古墓石棺之蓋已啓杜丹哈門王之木乃伊已發見石蓋啓後燦爛之木乃伊匣頓露其華美爲從來木乃伊匣所未有此匣啓視極費工夫本年不致爲之 
[各國近事記]  
　　十二日倫敦電一月份商部報告入口品共值英金一○一二五八○○○鎊較十二月份減少七九三一○○○鎊出口品共值英金六四二三五○○○鎊增多一一九○○○鎊 
　　十四日里加電聞德國探險隊調查蒙古鑛產者已經過庫倫 
[公電]  
　　北京通電各省衙門均鑒本日令陸軍總長陸錦海軍總長李鼎新呈陸海軍會計審查處處長張膺方呈請辭職張膺方准免本職此令　命吳廣啓署陸海軍會計審查處處長此令京元印 
國外要聞 
[日政府對俄方針不變]  
　　仍將維持現狀　　不遽步武英意 
　　東京時事新報云近來英國與意大利皆正式承認俄國於是有主張日本亦須速行承認以解决日俄懸案之議惟松井外務大臣則主張維持現狀不以追隨英意二國爲然其所持理由則謂英意二國承認勞農政府有二大重要原因與日本大異其趣所謂二大原因者即一爲經濟的原因二爲政治的原因是也何謂經濟的原因蓋歐洲當大戰以前主要食物皆仰給俄美歐戰告終對於俄國行經濟封鎖政策於是全部食物不得不由美國輸入然因運費價格及其他各種關係以由俄國輸入爲較便宜故英國於一九二○年即與俄訂結假通商條約以圖經濟關係之復活然政治與經濟常有密切關係若離政治而僅言經濟斷難圓滿進行况英俄間不僅食料問題尙有各種權利提供問題横陳於前故見機靈敏之工黨遂毅然行之耳意大利亦然其通商條約中所謂南俄耕地權利·沿岸貿易特權·油田及其他權利等皆欲急先獲得以期早日實行何謂政治的原因歐洲大戰結果雖將第一强國德意志推倒然法國復虎視耽耽以其絶大武力威壓全歐蓋法國鑒於已往事實深恐德國復仇故摧殘德國惟力是視雖失好鄰邦如英美等亦所不惜觀其形成中歐聯盟以包圍德國或與捷克訂特惠條約或貸欵四億法郎於波蘭一億法郎於羅馬尼以爲軍事設備之用皆所以牽制德國也英爲自己發展起見嘗以推倒世界强國爲務於是不得不形成一大同盟以包圍中歐同盟使俄與法離而動搖中歐同盟之基礎且牽制中歐同盟俄英意三國聯盟更爲必要之舉而在國際聯盟無力之今日尤刻不容緩此英意與俄德二國接近之唯一理由也若日本對俄關係則大異其趣非單純承認與不承認所能解决不獨有廟街事件之特殊問題懸而未决即如國債信義中最重要之舊條約問題亦未得滿足回答苟俄國不改變從前態度絶無開議餘地其他如漁業問題則已於數年前或自由出漁或與前途官憲恊定目下已通行無阻通商問題更不若英意二國之急切故日俄交涉儘可從緩毫無廹不及待之勢目下惟有將列國對俄關係調查研究愼重審議之下再定根本方針而已 
[横濱華僑歡迎周領事大會]  
　　横濱自去年九月一日大震災火燒後華僑流離失所慘不忍言查横濱爲日本通商大埠我國僑商旅居於此者已六十有四年以上年户口之調查本有七千人因大震災而死去者二千餘人因災回國者近三千人避難於神户者亦近千餘人華麗之區一旦變爲瓦礫現在日本朝野盛唱復興我國華僑亦不能獨後以是政府特派記名公使周珏君爲横濱總領事注重復興事業自周總領事到任之始即日與在濱僑紳等會議復興計劃因是僑民逐漸歸來者日衆已近千餘人此間僑商特於二月三日假座新築之輕便木板屋中華會館内開歡迎新領事大會由中華會館會長孔雲生及中華總商會會長温德霖之代表温億林董事羅佐臣等陳述開會辭後周總領事起立致謝並發表意見云此次到任適值破壞告終建設伊始上年大震之際除長總領事不幸殉難外孫副領事英伯朱代隨習領事伯裳適當其衝不辭勞苦與在濱諸僑商同心協力始有今日之基礎此則僕深爲感謝者也然復興事大恢復居留民市街屋舍勢非數百萬元所能濟事即如復興公共機關如中華會館也中華總商會也同濟醫院也大同華僑中華志成各學校等所費已屬不資况現在中央財政困難地方財源亦竭呼籲無從此則僕所日夜憂慮者也然凡天下事創始本難萬不可因難而退只要大家一德一心和衷共濟終有逹到恢復之一日現在關於復興之前提具有兩意見如下（一）須多建輕便木板屋以備僑民歸來暫住及經營商業之用此次孔會長與孫朱兩君協商議决建築木屋百餘間僑民受惠匪淺請從速再建數百間使新僑民不致失所並可藉此經營商業（二）從速招集僑商與以便利自地震後此間僑民散居各處者甚多受各處當地警察之干涉行動不便現濱埠日商急謀恢復我國亦須從速招集惟新來者日當局往往誤會勞工處處留難關於此事僕已詳呈汪公使提出抗議想日政府當能顧全中日通商條約容納此議不致再行留難也至於領館方面對於被災僑民要求證明等事隨到隨辦一律免費可報告我到會諸同人者此其大略也旋有僑紳某君陳述此次外來賑欵濱埠獨少因外傳濱埠全被震滅所以並無直接匯來而由他處間接匯來者前後僅得兩萬餘元杯水車薪無濟於事希望總領事設法救濟云言畢到會者鼓掌遂盡歡而散 
 
 

Page 8

 
 
第一萬八千三百零四號;中華民國十三年 西曆一千九百二十四年二月十五號
星期五 * *自由談 
[地名偶話] [  晴籟]  
　　余嘗謂人生不到姑蘇與梁飲冰所云學者不讀楚辭爲同一缺憾吳下固不獨嵐影波痕自饒秀氣即一花一草乃至一巷一坊其命名罔不風雅絶俗令人於蕉雨青燈之夜長憶山塘七里間也吳門地名如幽蘭巷紫蘭巷黃鸝坊海紅坊水潭巷諸名均佳絶幽蘭名巷令人想像佳人而水潭僻在城隅過之尤有閒雲潭影之想至坊曰黃鸝則宜於細雨清明携斗酒雙柑往聽之 
　　金陵富六朝烟水氣地名之佳羞可與吳門伯仲蕉居枇杷巷在東城隈第憶其名已有歌扇雲停崔護重來之感過此爲烏衣巷則斜陽流水垂柳人家固不必燕子來時亦自有王謝堂前之慨也記余卯雙角時牽裾行過輒自思何謂王謝堂前耶 
　　類於烏衣之名者丹陽有燕子巷與江上燕子磯相隔一衣帶水而相映成趣又有桃花巷在南昌偶憶其名輙有豁畔劉郎之思而故鄉舊游地尤有孺子亭今别章門十年不知當時懸榻地猶可於荒烟杳靄中尋得否西子湖邊聞有清吟巷擁此佳名意其間必有佳士又有梅花碑名更清絶邗上梅花嶺不知視此何如至湖畔岳王路及東坡路名固佳矣第不知當時武穆歌滿江紅及坡老唱水調歌頭時亦有千百年後受碧眼虬髯兒革履之想否 
　　嘉興有梧桐樹街名甚雅微雲流雨之夜當有清籟可聽又有名楊柳灣者似亦在鴛湖大有曉風殘月之致而塘棲則有葡萄灣與羊城之荔枝灣可稱三絶某君詩云茱萸灣口月無賴楊柳門前人莫愁此茱萸灣不知有其地否而名極雅蒨 
[說蘭] [  環玉齋主]  
　　蘭爲王者香繼梅花之後生於空谷至春而花幽香獨秀古人著於書者數見不鮮本名幽蘭種凡三一莖一花者爲草蘭一莖數花者爲蕙蘭更有一種亦一莖數花以產於福建名之曰建蘭則至秋始開蓋羣芳譜所謂江南蘭只在春芳荆楚及閩中者秋復再芳也 
　　蘭不易種培植不得其法恒致枯萎以死凡狂風連雨酷暑嚴寒赤日莠草蟲蟻蚯蚓等皆所畏也羣芳譜養蘭口訣有十二月歌言藝蘭之法頗詳盡吾友金石壽亦嘗盡數月之力博考羣書兼參以己意着爲培蘭要則刋之半月第一卷十四十五兩期予爲序之蓋金子之先尊勉痴先生素具愛蘭痴且以畫蘭著故家中所藏關於蘭之古藉至夥而李平書高邕之諸先生皆爲其好友當日書酒流連頗極一時之盛乃不幸早世惜哉今金子之具愛蘭癖殆有遺傳性焉 
[年歲趣談] [  仲堪]  
　　母問兒今年幾歲兒答七歲母怪問曰兒去年纔五歲今年何得云七歲兒曰常聞母言過一新年便長一歲近來非已連過兩新年乎 
　　某君每書民國萬歲時必有零數逐年而增今年則書一萬○○十三歲其友怪問之某君曰余於民國紀元時見各界逼懸民國萬歲字樣故知民國實有基本一萬歲今加十三年非一萬○○十三歲乎 
　　某家有一兒方六歲一日隣傭携三歲女來遊母戲指謂兒曰將來以此女配汝佳否兒似不悅問其故曰我年長彼一倍我二十彼僅十齡安可相偶乎 
　　兒問甲子二字何解其父答是天干地支用以記歲時者又用以記人之生肖譬如子年所生者屬鼠汝祖父屬鼠汝哥哥亦屬鼠兒恍然曰那末哥哥與祖父是同年罷 
[續鼠考] [  黃元吉]  
　　袋鼠英名干加魯（Kangaroo）產於澳洲以圜節蟲及草爲食物腹外生肉袋一賴以藏貯幼子故名 
　　臊鼠爲物極小約與倉中小鼠相似身生毛身左右兩旁各有微較粗之絲絨紋一道其間浸出汁水臊不可聞故名 
　　睡鼠與松鼠相若體長三寸尾短於常鼠約半寸毛色棕褐英倫中部南部皆產此獸 
　　鼷鼠是種於周秦漢之際已有之常在室内地板下穿洞以居喜食油膩物 
　　跳鼠跳鼠後足高而足掌寛厚故跳躍靈活迅疾各處皆有之 
　　鼹鼠是鼠善穴地在地下居住身圓無外耳故鑽土頗爲省力鼻部延長前足若鍬鏟胸部筋肉最勁頸亦强便於擲其如閉門不納何　 
土其毛匀齊眼最小爲毛所遮由摩而（Mull）至日本一帶皆可尋見 
　　松鼠產於歐美夏令毛色深紅冬令呈顯藍灰色乳養動物率於冬時毛較夏時多而其粗細長毛下有諸多絨毛且毛之稀密多寡隨境地之寒熱爲轉變寒地者毛深厚多絨熱地者毛短而乾燥無多也諸般毛中惟細柔光澤者人珍視之 
[甲子新春第五夜聯句顧佛影] [  張恂子]  
　　夜雨梅花帳春燈燕子箋洗愁憑酒力挑艶有詩權（佛影） 
　　屧粉香初褪鬟雲夢自煎屏風三十六抵死不成仙（恂子） 
　　且祝長生果休開導命花酹春披卯酒銷夢煑丁茶（佛影） 
　　翠墨舒眉繭紅絨壓髩鴉低迷華燭下歛袖禮楞伽（恂子） 
[春燕雅謔] [  徐絜]  
　　有一天王姓家請了許多朋友舉辦春燕座中有一個蓄了燕尾鬚帶近視鏡的老頭兒口裏銜着尺許長的旱烟管搖頭擺尾談笑得十分起勁他見座中多是面白唇紅的少年起了輕藐的心酒至半酣他撚着鬍鬚說道現在我們這回雅叙是不可没有趣談以助雅興的老漢先來說一個好麽衆人都贊成了他就緩緩地說道『從前有一個小孩子見了蝦兒不曉得那一部分是頭部那一部分是屁股他的爸爸敎他道有鬚的是頭没有鬚的是屁股吓』說着笑了笑衆少年都面赤無言了不多一刻兒一個十六七歲的少年微笑道小子也來說一個笑話如何那老頭兒說贊成贊成請快說來他從容從容的說道『田裏有一隻老烏龜蹣跚地的爬到他的友人家去喝春酒被一條黃鱣和一個田螺見了齊聲說道老龜翁可帶我們倆同去麽老龜道可以可以田螺兄請你套在黃鱣兄的頭上讓老漢銜了黃鱣兄的尾兒一道兒去怎樣黃鱣和田螺都說這個法兒好得很這眞是人們所說的『合作』吓『互助』吓我們快快實行罷說着他們就合作起來老龜拖了蜿蜒地去了走到半途來了一個近視眼哈哈的說道這個老烏龜多麽快活吓吸着旱烟兒到那裏去吓』 
[迎春] [  怡仁]  
　　冷酷的冬將去了和他在一塊住眞是受束縛很不自由他要走了我們和誰在一塊住呢年年順序來的客人不用說又是温柔嬌豔的小妹妹春了或者今年妹妹惱了也許不來不要怕明年後年大後年伊來不來我不敢擔保今年是一定來的因爲我已經接著伊的來信了伊這個孩子眞可愛連伊使喚的郵差（風兒）也都温柔信上說 
　　和你們九個月的離别不知怎樣的想念呢我和你們何嘗不願欲永遠在一塊兒住不過有這一别乍相見時愛情還要格外的親密一點濃厚一點今年給你們帶來的禮物大致和往年一樣也有更新鮮的你們没有見過一定會使你們滿意愉快的現在我正預備妝飾先打發小使風兒送信給你們等天杏花開時蜂兒蝶兒亂穿枝間暖風習習細雨濛濛的時候我就到了你們親愛的春 
　　朋友們伊眞快來了往年和伊在一塊不是沉湎就是悲傷或是糊塗的過去這全是不對的呀我們的壽命多長和伊在一塊能有幾時要無意識的隨便過去不但對不起伊也對不起我們的壽命無意識的糊塗的固然不對沉湎悲傷又何嘗對呢我們幸而生成一個人一個不聾不啞不瞎的人豈可把此生隨便過去世界原是愛的有情趣的無論何人要不抱樂觀就是辜負這個世界伊這次來原不用我們備什麽禮物伊帶來的足彀享受了伊是一個温柔而多情的人伊也願欲叫我們這樣世界上那有願和自己性情不合的在一塊住的呢朋友們我們旣然愛伊願和伊在一塊住也要温柔多情不要得罪了伊辜負了伊 
　　我們歡迎你 
　　誠懇的歡迎你 
　　不備什麽禮物 
　　只和你同一情趣 
　　温柔着多情着 
　　同在微風細雨杏花下嬉戲 
　　娑婆生以事赴蘇·人間地獄暫停一日· 
三言兩語[  鵑]  
　　國務院可不是一個很高很重要的行政機關麽可憐竟連伙食都開不出了孫老總只索去求買辦總長發出一萬元來維持他們的嘴免得使國務院化做了餓鬼道我瞧照這樣子總不能永久維持下去不如爽爽快快索性把國務院搬到了善堂裏去仗着大施主施粥施飯度日罷 
 
 

Page 9

 
 
第一萬八千三百零四號;中華民國十三年 西曆一千九百二十四年二月十五號
星期五 * *   
 
 

Page 10

 
 
第一萬八千三百零四號;中華民國十三年 西曆一千九百二十四年二月十五號
星期五 * *國内要聞 
[北京特約通信（直道）]  
　　孫寶琦宅緊急會議　曹錕日來之病狀 
　　自金佛郎案二次駁文送逹外部後顧維鈞本擬即日提出閣議討論特今日爲南北統一紀念例應休假於是顧即於昨日下午趕往謁孫請求召集特别閣議共商應付之策孫亦認茲事重大有急行討論之必要因决定即於昨晚在孫宅開緊急會議届時除全體閣員均到外王蘭亭亦被邀列席聞其討論之事除此案外並談及統一對俄財長諸問題茲分舉詳情於次 
　　當坐定後即由顧維鈞報告接收金佛郎二次駁文之經過及八使對於此案之最近態度末稱全國民意輿論之於付金均持堅决反對故本人主張亦以服從民意爲主仍行逐層駁回方屬正當辦法云云迨顧詞畢即有某閣員起而發表意見謂茲事體大與中央財政有密切關係民意雖宜顧及然使長此相持牽一髮而動全身則中央財政更無活動之望故鄙意總宜求一切實解决之法俾民意財政兩能兼顧斯爲萬全等語於是互相討論而其大致則皆以顧之主張爲不甚妥當惟王叔魯爲自避嫌疑起見却始終默無表示其最後决議俟經一度閣議再向曹錕請示一面致電各國公法學家請其秉公論斷以增法理上之根據爾時再定應付方針 
　　繼此則孫寳琦提出和平統一問題略謂國内苦兵已久匪惟南北爭長而且省各爲政四分五裂竟同百衲之衣循是以往人民之元氣愈喪國家之危險日亟加以比來東南方面謠諑繁興人驚風鶴故此時對於和平統一問題尤宜積極進行如能消弭一方之戰禍即所以培養國家一分之元氣尙望諸君共籌妙策以期實現云云惟此事原因複雜談何容易正如一部二十四史且無從說起故各人亦並無所謂妙策不過虚詞套語循例敷衍幾聲結果决定頒發統一命令希望各方開誠接洽但此項命令與曹錕就職時之統一令尙有相聯之點故於字句間儘須仔細斟酌應待下次閣議通過草稿後方得發表也 
　　蘇俄代表加拉罕來京已數月之久而雙方正式會議猶是遙遙無期比以英閣更遞承認蘇俄之說傳至我國於是政府中人對於承認蘇俄問題亦漸漸注意及之昨晚會議亦曾提出作非正式之討論在孫氏表示之意謂加拉罕爲手簽一九一九年及一九二十年兩次宣言之人今加氏旣躬爲代表望其履行前言歸還其前此侵略所得之權利與我國爲開誠的協商我國亦不過事苛求如可讓步之處亦儘有通融餘地後經大衆决定不如俟王正廷回京與加拉罕接洽會議之辦法後再定承認標準特中俄情勢大非從前可比俄舊黨之勢力久已撲滅蘇俄在國際地位近又日見鞏固無所利用於我則此時可占便宜之處當然不肯放鬆此中俄會議所以距離甚遠之眞因也獨我國於人急而求我之時則置之不理於人無所用我之時則反急遷就此眞外交失敗之大着不能爲當局諱也 
　　中央財政年關渡過以後將益無辦法蓋當局唯一希望之關稅增加會議因金佛郎案關係一時斷難開成以言其他則更無路可通記者曾晤一財部要人謂三月之内實無幾微籌欵之策故王叔魯迭次言去其中有無作用固未可必然財政之水盡山窮究爲其辭職之眞因昨晚王又表示辭意衆皆極力挽勸謂閣下於財政無辦法我等更無辦法明知窮日子難過總望勉爲其難維持下去如有困難之點總能互相諒解王覺不便過拒始允於可能方面負責進行至此諸事議畢迄散會時已鐘鳴十二下矣 
　　外此猶有一事爲都人近日所最屬意者即曹錕舊病復發是也外間且傳其危篤異常而其確實情形則曹氏於昨日下午四時許與其劉如夫人口角盛怒氣急以致疾作當時亦確甚險殆旋經診治漸告平復今晨公府延見外賓及蒙古王公曹尙不能步履由侍從爲之代著禮服勉强出爲周旋因而匆匆了事然其病固可無慮不如外間所傳之甚也（十二日） 
[德國賠欵問題交涉之經過]  
　　王克敏正在秘密接洽 
　　德國對華賠欵問題近日盛傳王克敏已與德使及德華銀行經理裴格議定草約四條此事内幕上海字林西報曾首先揭載十日北京中美通訊社譯載之草案大意（一）德國應賠一萬萬零四百萬元華幣爲賠償中國損失之用（二）歐戰以前中國欠德商四家（即禮和洋行·瑞記洋行·捷和洋行·德華銀行）債務共三千四百萬元應就賠欵總數内扣除（三）中國政府欠德華銀行債一千五百萬元應須承認（四）靳内閣時中國政府没收僑華德人不動產價約值八百萬元須並扣除此一萬萬零四百萬元除扣去上列（二）（三）（四）等三項外德國尙須付中國四千五百萬元據條約所規定德國應在倫敦付現欵一千三百萬元其餘則以津浦（北段）債票及湖廣債票善後借欵債票撥還云云自此項消息傳布後社會非常注意議員葉夏聲等已提案質問唯字林報所載語焉不詳即北京國聞通信社所紀此事内容（見昨報）亦未詳盡且數目亦頗有出入茲從可靠方面得其詳細内容及前後經過情形述之於左 
　　查民國十年五月二十一日中德協約之換文中曾聲明賠償損失問題其原文云「德國聲明文件内所稱凖備償還中國各處收容之費一節其意當謂德國於按照威爾塞條約中原則償賠中國損失外德國仍願償還中國各處收容之費德國政府擔任照已受清理之在華德僑財產所得各欵之半及未受清理各產業價值總數之半隨後協定一肇整欵以現欵四百萬元·及津浦湖廣鐵路債券交與中國政府作爲戰事賠償之一部分」依此規定故我國對德所要求之賠欵問題與所謂德發債票（即英德洋欵·續英德洋欵·津浦債票·湖廣債票·善後借欵等五項）發生關係當梁士詒内閣時代我國政府所請求之賠欵總數爲二萬二千三百萬元德國以爲數太鉅且無力交付現欵而我國方面亦以政變迭生内閣久無負責之人而此重大問題遂無人過問迨王寵惠内閣成立曾與德人爲一度非正式磋商然以其中阻礙甚多而賠欵總額應維持原案抑或酌量減少殊難决定致無結果又復擱置張紹曾内閣時代財長劉恩源亦曾與德人提議談判而德人以内閣基礎未固雙方即可商定辦法而能否有效殊多疑慮故未之應去年六月政變之前張英華財長任内財部曾託顧問寳道會同秘書程錫庚與德國委員卜爾熙（Von　Borch）阿登柏（Altenburg）在德使館非正式會議數次當時德國所提出意見大要如次（一）德國政府對於中國賠欵不能支付現金祇能以德國所經理發行之中國債票作抵（二）在當時德國政府所保存之中國債票種類及額面價值如左（甲）一九○八年津浦債票一·七四七·四八○英鎊（乙）一九一○年津浦債票一·一二九·六○○英鎊（丙）一九一一年湖廣債票六八九·四○○英鎊（丁）一九一三年善後借欵三·五九○·二○○英鎊合計七·一五六·六八○英鎊（三）德國政府擬將兩種津浦債票及湖廣債票並粘附之息票一律交付中國作爲履行民國十年中德協約之規定先付戰事賠償之一部份（參閱上述中德協約換文中之第二項）兩種津浦債票及湖廣債票合計額面價值爲三百三十六萬六千四百八十英鎊再加到期利息一百零六萬七千九百四十四英鎊此外依約已付四百萬元現欵足敷償還賠欵一部分之用是爲第一期交付賠欵辦法（四）德國交付賠欵一部分之後中國應立將没收之德僑財產·即德華銀行財產及業經抄賣之德人私產發還德國（五）第二期交付賠欵時德國將一九一三年善後借欵到期息票之半數無條件交還中國作抵（六）第三期應還清賠欵時德國將一九一三年善後借欵債票之全部·及其到期息票之其餘半數交還中國作抵但中國政府應以同價抵還中國政府所欠德國公司或私人之債務不得使德國債權者稍受損失計中國所負此項債務約有四千萬元之譜（十）此外尙有一債不在此例者即一九一六年中國政府以一九一零年未經發行之津浦債票作擔保之借欵是也據鐵路負債表觀之則此項未發行之津浦債票共一百八十萬鎊而借欵則爲一百二十萬鎊也（八）此項協定如能成立則德國所發行之中國各種債票之償本付息應即履行（九）中德兩國人民之私人債權債務應由私人自行處理 
　　德國方面提出上列九項意見之後我國亦提出詳理辦法大要如下（一）第一期賠欵中國實得之數目一九○八年津浦債票一百七十四萬七千四百八十鎊一九一○年津浦債票一百一十二萬九千六百鎊一九一一年湖廣債票六十八萬九千四百鎊合計三百五十六萬六千四百八十鎊唯此係照額面價格計算若依市價計算則一九○八年津浦債票按六五計一九一○年津浦債票按六○計湖廣債票按五五計共計可得二百二十萬鎊又加上三種債票之利息（年利五釐）共十二年零半年可得一百零六萬七千九百四十四鎊本息合計可得三百二十六萬七千九百四十四鎊（二）第二期賠欵中國實得之數目即善後借欵利息之半數計五十三萬八千五百三十鎊（三）第三期賠欵中國實得之數目即善後借欵債票全部三百五十九萬○八百鎊及其餘半數之利息五十三萬八千五百三十鎊合計四百十二萬九千三百三十鎊若債票按六八計可得二百七十三萬鎊本息合計可得三百二十六萬八千五百三十鎊（四）德國所經手發行之中國債票之尙在德國人民手中或在留外德僑手中或爲中立國人民所得者或爲協約國人民所有者據調查所得大約如左（一）一八九六年洋欵十七萬一千鎊（二）一八九八年續英德洋欵二十七萬一千鎊（三）一九○八年津浦債票三十七萬八千鎊（四）九一○年津浦債票三十九萬二千鎊（五）一九一一年湖廣債票二十八萬鎊（六）一九一三年善後借欵一百二十一萬鎊（皆係額面價格）合計二百七十萬零二千鎊以上債券中國政府儘可以未經在倫敦中國使署簽證宣告無效是以中國又可免除二百七十萬零二千鎊之債劵及每年十五萬鎊之利息若中有不能宣告無效者則依市價計算至少亦可得一百七十五萬鎊總合以上四項計之中國政府所得共計爲八百八十一萬五千零四鎊每鎊以八元五角合可得中國國幣七千四百八十萬元若加上中國尙可以善後借欵債票及息票抵還德國債權約計華幣四千萬元則合計中國可得華幣一萬一千四百八十萬元唯此一萬一千四百八十萬元之中尙應除去中國應還德國債務二千七百七十一萬元及發還抄賣德人財產之代價二百二十五萬元合計二千九百九十六萬二千元則中國實得凈數爲八千四百八十三萬八千元此外因收回各種債票之抵押品或擔保品估計尙可得一千一百四十八萬元又加已得之現欵四百萬元及免付利息三百二十萬元金盤統計中國實際可得一萬二千二百萬元又依德國主張中國所要求之賠欵二萬二千三百萬元其中一萬萬元係指定爲賠償參戰費用惟按照威爾塞和約之規定此項戰費不能責令德國負擔應行扣除又有三千五百萬元係指明爲賠償私人財產之用即德國以私人轇轕問題應由私人自行處理不在請求賠償之列亦應扣除是中國所請求之賠欵總數二萬二千三百萬元中除去上述兩項一萬三千五百萬元祇剩八千八百萬元而依德國所提議之辦法則中國可得一萬二千二百萬元尙超過中國應得之數三百四十萬元此爲第一次中德兩國委員非正式會議中中德兩國委員所提出辦法之大要也 
　　以上所述兩方主張異常冗煩恐讀者不易明瞭再摘要紀述於次「德國主張」（一）德國將德國所經手發行之中國債票而爲德國政府所已收存者悉數交還中國以爲抵償賠欵之用（甲）一九一三年善後借欵債票三·五九○·二○○鎊一九○八年津浦債票一·七四七·四八○鎊一九一○年津浦債票一·一二九·八○○鎊一九一一年湖廣債票六八九·四○○鎊（乙）一九一三年善後借欵息票八○七·三九○鎊一九○八年津浦息票二三四·一○○鎊一九一○年津浦息票一七六·二六○鎊一九一一年湖廣息票八六·○三○鎊（丙）一九○八年津浦中籖債票二一八·一八○鎊一九一○年津浦中籖債票八○·五四○鎊（二）中國政府於承認上述各種債票之後應即實行償本付息並將善後借欵息票之一半交還德國以爲償還中國政府所欠德國公司或私人之債務其數目約在四千萬元乃至五千萬元之間（三）德華銀行以未發行之津浦債票爲抵押之墊欵應由德國交還之債票中撥還「中國主張」（一）善後借欵到期息票全部應交還中國政府不能祗交一半另給以相當之津浦湖廣三種息票（二）中國不能以善後借欵債票全部抵還德國債務亦應收回該債票一部分另以津浦湖廣三種債票抵補之（三）中國政府對於各種債票之償本付息應於協定成立後六個月實行之（四）德國政府未行收集之債票亦應併案收還 
　　昨年七月六日以後財部委員又與德使館委員爲數次之磋商德國委員對於上述一二三諸點始行同意而對於第四點則僅允在原則上認可而不肯爲具體之解决其堅持不允之理由有三（一）該項債票係在德國國外德國政府對於此項執票人不能行使權力迫其交出（二）即使可以設法收集而德國祇有犧牲並無利益之可言（三）即使可以設法收集而其勢必須購買外國匯兌恐各國賠償委員未必答應我國委員力爭不得只可認爲另案解决當即根據上述辦法擬定詳細協定草案五條及交換文書草稿各請兩國政府决定惟我國自去年七月以後外財兩部久無負責之人致遲延未决而去年十月間張弧任内突將德發債票宣告無效後又改爲「暫行停付本息」王克敏就任以此爲惟一財源故於一月中又囑顧問寳道會同秘書程錫庚賡續與德使館磋商并電召上海德華銀行經理斐格（Figge）來京由王當面接洽據接近王氏者言有人從中破壞且恐嚇斐格迫其即行出京此事又歸停頓究竟現時眞相如何亦無從推測因茲事異常秘密不易刺探吾儕但知其過去情形便可推測現在情勢幾分矣總之德國方面極盼此案從速解决且認現政府較爲有力故欲乘機解决而王克敏方面亦以此項財源非從連利用則財政日形枯竭無可維持是以依現狀觀之在王克敏任内此案遲早必行解决國人宜詳加研究俾得造成健全輿論監督當局勿使有損害國家權利之行爲也 
[日本對華文化案已簽字]  
　　日本外務省對華文化事業調查委員會調查中之對華文化事業之施設邇來迭經中日兩方委員會議研究大體上雙方意見已趨一致並已擬就辦法大綱若干條復經我國委員汪榮寳朱念祖陳延齡等備文呈明本國政府由外敎兩部共同提出閣議通過中日兩國委員因訂期於二月六日先行簽字以待本國政府批准至二月六日午後四時半我國駐日汪榮寳公使乃偕委員朱念祖同赴外務省面見亞細亞局長兼對華文化事業局長出淵勝次雙方舉行非正式簽字此案已告段落現祇待日本國會通過後即可批准實行唯該協定中所規定之中日兩國各舉評議員十人組織評議員會而評議員如何產生則未有確定辦法聞日本政府已密令在華之軍人阪西利八郎資本家小田切萬之助等組織籌備委員會擬即由此委員會推薦十人中國評議員我國智識階級得訊甚爲詫異以此次日本决定所辦之對華文化事業專注重在圖書館及人文科學研究所及社會科學研究所吾人極爲感謝但若由在華之軍人資本家推薦中國評議員未免含有臭味殊非所宜故連日各方已亟電催促汪榮寶從速警告日本政府萬勿採用此種方法應由中國學術團體分别舉人或由中國敎育部審定推薦較爲適當又聞有一般無聊之中國人力向日本運動冀得參與其事如果日本政府不愼重選擇則必引起華人之反感或致拒絶合作也 
[奉張派王景春來京]  
　　向加拉罕談判中東路 
　　中俄會議因政府有正式承認蘇俄之意嚮遂有不日開成之風說但會議一開懸案均須一一解决其間較爲關係最重者即爲中東路中俄邊境蒙古諸問題在在與東三省有關奉張决不能默然坐視北京當局與加拉罕單獨解决故連日外間頗有奉張代表將行來京之消息據英文京津泰晤士報載稱中東路督辦王景春氏已由哈爾濱到北京至於王氏此次來京之任務則爲中俄會議中討論中東路問題之預備又據日人方面消息中東路督辦王景春前曾來華與張作霖商議對俄交涉之結果决定派王偕吉林交涉署長王孝絪赴北京向加拉罕代表談判並謂王氏現已對加代表聲明俄國方面如無誠意容納東三省當局之要求致此項交涉停頓其責任當由俄國負之此種聲明乃係一種通告之意預料張作霖今後對中東路之態度將取積極的收回方針非至萬不得已不願聽其長此停頓也 
[路事雜訊如如]  
　　駐美施使電黃河橋工如何收狹河南滅縮橋之長度便可節省經費等語外部特函交部轉令京漢局將該項計畫詳陳見復以憑轉電施使 
　　京漢路呈交部以滄石鐵路餘地曾奉令准招標出租以一年爲限現在已届期滿應否續租請示辦理等因部於九日指令以本部對於滄石路餘地每年究有若干租銀無憑查核希將上年出租情形曁租銀若干詳列呈復再將是否續租一層核飭遵照 
　　門頭溝齋堂煤鑛公司原爲吕調元督辦開辦已有多年詎吕出長皖省鄰區之華昌煤廠經理卜賀泉急起直追成績較佳近該煤廠且呈請交部擬由王平村至三家店安設輕便鐵路齋堂公司聞訊阻止已爲人捷足呈請迨吕調元返京不得已而求其次請交部委員會同查勘華昌又聲明異議仍請直接查勘部左右爲難乃令就綏路查勘呈復現該路已查復謂華昌卜賀泉所定由王平村至三家店安設輕便鐵路確與門頭溝齋堂公司線路相同等語交部擬令雙方調解合同辦理以免紛爭 
　　直督王承斌電二十三師在湖北辦米三千包擬由花園站分五次運至信陽又有八百包由天津運至海州十三混成旅由綏遠運軍馬三百餘匹赴蘆台又由天津領米八百包保定領米五百包均運往蘆台第一混成旅由保定領米五百包運往遷安交部已分飭路局備運矣 
　　洛吳不承認軍運條例京中報紙已有記載茲悉此 
 
 

Page 11

 
 
第一萬八千三百零四號;中華民國十三年 西曆一千九百二十四年二月十五號
星期五 * *事非洛吳直接電京係豫省長李濟臣來一支密電略謂請大部對於巡署所用車輛仍照舊記賬即將前訂改收全價辦法對於兩海一線暫緩實行務希通融辦理等語閣員中平時長吳甚苟來一電無不奉命承敎乃於即日將此意轉電隴海督辦分行汴洛等路外間不知内容乃誤以爲吳電也 
[紙烟特稅交涉之一根據]  
　　追錄英美烟公司聲明書 
　　烟公司反對紙烟特稅藉口於北京烟酒署曾與各公司訂約之故然烟酒署所訂之約外間絶少槪見茲覔得英美烟公司聲明書一通英美烟公司係當時訂約各公司之一而此聲明書即該公司當時承認所訂抽捐約文之書也第五條内有店舖營業稅牌照稅不在此例等語則可見此次外商之反抗特稅爲無理由矣茲將該書原文披露如下以供研究此問題之參考 
　　「英美烟公司聲明書」第一條全國烟酒事務署施行抽收香烟捐辦法英美烟公司允認遵辦並聲明下列各條第二條凡公司由通商口岸運往内地之香烟無論係由外洋運入或係在中國製造之品除海關稅及運至北京之崇文門稅外均應按價值分列四等（與進口香烟完納海關進口稅分等之辦法同）繳納内地統捐其捐率如下頭等每五萬枝納銀十二元三角七分五釐二等每五萬枝納銀七元一角二分五釐三等每五萬枝納銀四元一角二分五釐四等每五萬枝納銀二元二角五分第三條凡公司在華製造行銷各省之香烟無論運往通商口岸或租界均按五萬枝完納二元之出廠捐即在製造廠按箱繳納並由烟酒署發給印花票以備貼用此項印花票得由公司向烟酒署備欵請領仍由烟酒署派員在廠查騐印花第四條不滿五萬枝之香烟其納捐辦法應以五千枝爲單位凡不滿五千枝亦應照五千枝計算抽收如五千零一枝即照一萬枝計算一萬零一枝即照一萬五千枝計算餘類推第五條公司運銷之香烟已納内地捐及出廠捐後領有捐單及貼印花所有各省之釐金及各種稅捐等項均准免納倘有向已經完納内地捐及出廠捐之貨徵收别項捐欵者公司得將捐單爲據以所捐之數抵繳以後應完納之捐欵惟店舖營業稅牌照稅不在此例第六條公司運銷内地之香烟應納之内地捐得於每月月底按捐單所載捐欵之總數撥交烟酒署前項交欵手續另行詳定第七條公司在通商口岸或商埠行銷之香烟除第三條所載出廠捐外他行捐欵均不完納其在通商口岸或商商埠售出由購主運往内地之香烟則按第二條完納捐欵第八條其他公司行銷香烟倘所抽之捐較本公司爲輕其待遇較本公司爲優者本公司應享同等利益並得將所納之捐與他公司所捐之差數由應納捐欵内扣除之第九條公司允認以上抽捐辦法時應聲明條約應享之權利毫不縮減毫不抛棄第十條公司允認以上抽捐辦法應由外交部正式逹知英國使館第十一條以上收捐辦法自施行之日起於八年内有效 
　　逕啓者日前與貴督辦面談香烟捐稅事其所擬使用運單辦法應不適用於廣西湖南貴州廣東雲南第五省俟貴政府能保證此項擬發之運單在該五省内亦能照樣遵行再照新訂辦法辦理並希貴督辦復以同意爲荷 
[清室理產近訊]  
　　窮則變（義遠） 
　　清室年來財用日匱優待經費亦久未照撥每遇年節開支無非變售骨董而且并此輒爲人中飽長此以往勢將不支整理業產之說傳聞雖久亦迄未實行去臘陳𢏫庵朱艾卿鑒於事機日迫屢加建議溥儀亦遂注意而以積重難返則屬其事於鄭蘇堪鄭兩度入京擬爲先定辦法分開源節流開源首在整理產業所有奉天熱河近畿三處田地擬先派人分投調查明晰再行升科立案此外變賣古董亦復當審愼估價杜絶流弊去臘所售之兩批因以慶小山檢定之（慶以收臧鑑定馳名中外）節流首在核減各宫費用曩例用後核銷輙難限制現擬先爲定額不使超過量力酌減每年可省數十萬又以内務府積弊最深决即行裁撤而别設内務處管理一切以清積弊惟此事體大究能實行至若何程度尙未易言也 
[魯政局大變化之醖釀]  
　　魯省政局變化醖釀已非一日熊炳琦前因受各黨包圍毅然更動四廳二道以致引起各方反感政潮暴發熊爲和緩反對者起見於是竭力拉籠議員發表大批諮議顧問月予每議員以八十元七十元六十元三等津貼素與熊親密之民治社一部份議員郝鳳城等乃乘機與中社宋傳典濟社杜尙聯絡倡中社濟社民治社三角聯盟組織擁熊黨彼時被拉議員竟逹七十餘人之多頗屬轟動一時顧表面上之擁熊動作雖同而骨子裏目的各異是以宋杜二人時思更換魯省局面擁出夾袋私人宋則思以王葵若爲省長張某爲財廳杜意初欲擁現任濟南道尹唐柯三爲省長市政廳長唐仰杜爲財廳而杜之後台老板安鵬東爲山東最著名之政客以唐柯三資格尙淺欲徇洛陽之意擁高恩洪爲省長一則聯絡同鄉感情一則見好洛吳作固黨擴勢之計畫進一步言將來或可左右山東軍政大局杜聞其言深以爲然乃一面設計挑撥政潮握財政權一面造作空氣謂王宗元周福歧爲王毓芝私人王長財廳實王毓芝謀山東省長之初步以離間熊王感情使熊疑王而去之第二步再謀省長作驅熊迎高之運動苟王去而熊無恙亦可攫一財廳到手計議旣定乃開單逼王宗元更換大批稅局如政治協　之王　廷李夢臯等稅局一律更換復恐風潮不起更逼王更換本派之七股公司朱名焯等之牲畜稅局暗中與朱等約定如能與王宗元爲難使之下台而擁唐仰杜長財則將來予以更優之稅局朱聞其言故於大批稅局發表之第二日赴廳拚命大鬧飽王宗元以老拳一般議員見此次所發表之稅局十九處除二三處爲洛陽方面及國會議員所薦者其餘完全入於濟社之手因之憤極咸起反對杜尙至是宋傳典郝鳳城等亦悟受杜之騙現均羣起攻杜杜因此不敢返濟熊炳琦見此情形亦知擁己者實以謀己現每向人言反對我者我將近之云云但所發表之稅局務雜持廳令使之到任而舊者堅不交代亟盼風潮之擴大刻聞省長已有决定易人之說或爲宋杜所鼓動亦未可知總之山東政潮正方興未艾也（二月十三日發） 
[烟濰汽車路租歸商辦（濟南通信）]  
　　洛吳之主張 
　　魯省由烟臺至濰縣之汽車路原係前年交通部以振欵修成修成後通行汽車因前處長趙德三現處長趙藍田過事敷衍輿論多表示不滿烟臺電燈公司經理張潤暄固吳子玉之同鄉也認爲有機可圖於年前提倡將該路作爲商辦以資整頓當時贊同者頗不乏人惟省議員一部分因該路初修時佔用民地尙欠地價五十八萬元未曾償還竭力反對張潤暄承辦亦未能阻止張氏近且實行着手接辦矣其内幕蓋由吳子玉以張氏係其同鄉由個人指定趙月修與張合辦遂一力主持擬定租路商辦章程令山東省長熊炳琦咨行交通部立案已得交部批准聞其按年解納中央之租欵僅十萬元而修補車路年需二百餘萬仍歸交通部負擔故名雖歸商承辦實則國家損失甚巨所謂利益者不過爲二三人攫去趙等已在天津買妥汽車十五輛每輛能容三十人現在運到九輛並已派曲慶五往接餘六輛一月内交到更購妥鐵甲車四輛每輛價洋一萬五千元每輛上將設機關槍一架以備剿匪之用此車係三個月内交到剿匪任務即由趙擔負趙對於山東土匪期以六個月内剿盡先由膠東著手除洛陽派兵一連爲主力軍外餘以警察百二十人補助之目下趙已偕交通部委員四人同赴龍口接收賬簿案卷等等接收後即將龍口處長取消俟將來由烟續派更據烟臺消息云張氏曾赴京接洽一切於舊曆年底始回烟臺前日在小洞天飯莊宴請軍政及商報各界以聯絡感情據張聲稱該路正在接收四月間便可實行營業云云至濟南方面對以振欵修成之烟濰路歸二三人壟斷反對甚烈因而有人主張由該路經過各縣集欵經營以打破壟斷之策焉（二月十三日發） 
[福州近况（潤）]  
　　記者最近因事赴閩作兩星期之勾留對於福州最近狀况頗有凖確之聞見特臚述之以供讀者 
　　福州目前之政權全握於王永泉之手孫傳芳之督理不過虚有其名孫雖見人輒言彼與王和衷共濟幾同一人實則孫到閩時王之部下已據有各重要機關孫明知之無如何也孫且自知勢不如人事事委屈成全不與王衝突閩省暫時得以維持治安賴有此耳至於省長薩鎭冰則以無用著名直贅疣而已說者謂其權力僅限於總督衙門（現省長公署即前總督衙門）誠不誣也前閩省敎育界索薪嘗派代表進見省長述各校經濟困難情形請彼設法救濟薩略現奇異之狀謂學校房屋頗大何不租債與人俾得取用租金聞者大笑謂此言苟非故作痴聾則此老或有神經病矣薩喜寫字書法尙有骨格店鋪招牌及裱糊店中時見薩之筆蹟目前福建省城尙安惟外縣人民之苦於軍閥勒捐名目繁多剝膚及骨近如惠安縣因反抗田畝捐而慘死數千人軍隊横行婦女小孩多被辱害慘無天日閩人言之無不切齒痛恨焉 
　　尤足奇者禁烟機關與鴉片捐並立烟土須貼印花稅吸烟者之烟燈亦有所謂烟燈捐眞是無奇不有聞某縣曾由縣知事請禁烟委員警察所長及烟捐委員等開聯席會議商定烟燈捐進行方法吾人不知禁烟委員參與會議時心中將作何感想也 
　　縣知事在前清稱父母官就目前閩省之縣知事言之直軍人之狗耳如敢犯丘八爺之怒雖低級之軍官亦得坐大堂痛駡縣知事數十百代之祖宗如遇所謂旅長團長則打耳光脚踢加以笞刑皆成極尋常之事在此亂世民固苦官亦安見其樂說者謂現在之所謂官不外上拍下括有軍人與以敎訓亦爲一種因果律云 
　　敎育界之薪俸陸續積欠已有一年餘惟舊年商界較前年爲優前年除夕至九時即各店閉門因治安關係不敢久開舊年除夕則各店通宵逹旦甚形熱鬧也（二月九號自福州發） 
[孫傳芳積極圖浙]  
　　孫傳芳近頃積極圖浙不遺餘力且已决定日内即赴上游巡閱閩浙形勢似已日緊迫聞孫之攻浙純爲本身問題吳佩孚並未同意現已電孫勸其靜守勿動不得與浙省開釁蓋洛吳近日頗主聯浙屢派代表謁盧表示拳拳之意而盧亦决定即日派員赴洛答拜職是之故吳誠不欲閩浙决裂也至孫傳芳圖浙何以若是其急此其中蓋亦有不得已之原因據熟悉閩事者云孫傳芳窺浙用兵在不明眞相者每謂孫係直派人物一舉一動自當以洛吳之馬首是瞻孰知孫到閩後三護軍使對立（閩北興泉永漳厦）兩鎭守使分踞（杭永福寗）上游則延建邵三屬已爲周蔭人之地盤下游則臧致平佔厦門王獻臣黃大偉賴世璜分據汀漳龍三屬王永泉部佔領興泉五縣（莆田仙游晋江南安惠安）海軍據金門民軍則以永德安大（永春德化安溪大田四縣）爲大本營閩東之閩海道屬一十五縣内除舊區寗府屬五縣爲閩籍第十一混成旅防地外沿海之閩侯縣南部長樂連江平潭等縣又屬海軍陸戰隊之勢力範圍孫部坐困省垣四圍皆敵早無發展之餘地閩局現狀旣如斯自不得不向外别覔地盤爲部下就食計也何幸浙有可乘之機孫之必欲得而甘心者正事勢之當然也現孫之對浙計劃係分三路進兵自浦城崇安松溪出發聞孟昭月旅及周部第十二師分擔左右翼孫氏自率第二師之精銳自中路浦城策應以此之　周部之在延平建甌者皆集中閩邊延建防務不免空虚又慮尤溪之盧興邦合順昌會匪之襲其後也另將十二師衛隊旅添招新兵一千餘人編成一衛隊旅聞此項新兵業已全數到延計分六營朝夕訓練俟操練純熟後以一半駐建甌一半駐延平以便調遣一面周又將前屬徐鏡清改編之著匪郭景唐旅增編一補充團劃沙永兩縣爲其防地此周部在上游之布置也至於王永泉部本無插足攻浙之必要惟王因孫在閩屈居偏房急望其攻浙早日成功俾騰出督理一席以遂其扶正之目的數日前紛傳王部第二十四混成旅之砲兵團有開往上游且戰消息現雖尙未成行亦可見對浙用兵王部非絶對的不過問者也孫傳芳派員赴江北及山東一帶招兵事爲福建旅滬同鄉會偵悉即向招商及三北輪船公司交涉禁止新兵由上海運送據說該項新兵孫因海道阻梗陸續改由江西繞道入閩者不下四千餘人除一部分係補充周部餘額外大多數係備劉春臺旅擴充成師之用緣去秋粤軍入閩時許崇智黃大偉李福林皆自稱軍長每軍擁有二師以上之兵力彼時王永泉部相形見絀故於第二十四混成旅之外另闢福建陸軍第一軍自兼軍長該軍係收集李部潰卒及自治軍而成計有四旅左右（第一旅姜明經·第二旅楊化昭·第三旅劉春台·第四旅王永彝）劉春台部屬第一軍第四旅於本夏攻興泉時頗著有戰功嗣入泉後與王永彝積有意見王欲解散之劉往訴諸孫孫與劉感情頗厚又值有事浙邊之秋亦樂拉劉爲己用故議將其所招新兵合劉旅原有各營改編爲師即以劉爲師長全數開入浙邊騰出泉州防地歸王永彝接管王永泉對此則以劉旅擴充成師就食閩北原無不可惟須將劉旅原有各營中與第四旅（王永彝部）關係較深者撥歸第四旅管轄以此之故兩相爭持而劉旅擴師之議一時暫緩實行云 
[皖馬大做壽續聞]  
　　馬聯甲大舉做壽籌備情形已誌前報陰曆初七日爲預祝之期事先壽典籌備處發出通告規定時間爲下午四時是時曹錕代表吳金印以彩亭前導裝置曹錕所送黻佩延釐匾額及景泰藍古瓶一對銀瓶一尊刺繡禮服一套由城西俱樂部招待所乘輿前往省署沿途警衛森嚴及至省署進西轅門鳴砲三響馬聯甲穿上將禮服佩七獅軍刀出至大堂前歡迎表示尊崇至蘇齊代表韓恩慶·贛蔡代表李金藻·山東代表金吾·滬何代表陸守經·鄂蕭代表鄧質儀·杜錫珪代表黃順勤·倪嗣冲代表傅心田·以及來賓徐州鎭守使陳調元·（前誤爲蘇齊代表）皖南鎭守使王普皖北鎭守使李傳業·蚌埠商埠督辦程源銓·蕪關監督何炳麟·駐蕪官礦督辦王逹·蕪湖商會長湯鈺福·并各縣知事各釐金局長不下數百人省城各官廳長官紳商學各界均先時齊集預備紅花四千餘朶均經散完署内擁擠不開極爲嘈雜馬受禮後即延吳金印諸人坐席觀劇越一小時爆竹聲始息逐漸寗靜外間有後到者竟不得入省署東西轅門防衛嚴密嗣總招待處派人出至頭門口對未入諸人云請諸位明日早到以便報名領花於是未入諸人始散斯時尙有百餘名乞丐均各手執紅紙小旗上書壽比南山種種字樣口稱祝馬督理千秋至頭門口守門軍警攔住代爲通報嗣由内搬出銅元數十串按名分散每人聞說祗有二百文此亦可謂祝壽中之趣聞也初八日上午十一時爲拜壽時間一般人鑒於前一日温壽遲到致未得入是日九句鐘時省公署門首即已人滿壽典籌備處預備祝壽者佩戴之花較前一日加倍花之下端繫一紅布條蓋章編號以便稽查皆係星夜趕辦甫至十一時曹錕代表吳金印及復乘與前往省署陳調元王普李傳業何炳麟王逹等人亦陸續齊集尙有新任敎廳長廬殿虎·第五旅長史俊玉·秘書長淮泗道道尹李誠·均初七日晚趕到是日清晨即到省署届時加入拜壽馬聯甲穿禮服出至二堂受禮緣禮堂係就二堂布置曹錕送給匾額供諸當中兩旁爲國務總理各部總長各省軍民長官所送之壽聯壽幛本省各僚屬所送之壽屏壽幛均分掛於東西花廳禮畢馬氏即退拜壽諸人皆由招待員延之入席是日戲劇開演較早未至十二時即鑼鼓喧閙因有言菊朋蔣君稼諸名角是以戲台下尤形擁擠駐蕪日本副領事初八日亦乘大濟丸趕到前往省署拜壽行禮後即招待於安慶道署下榻是日拜壽中新任敎育廳長盧殿虎到最早行禮時馬袖出行知令其就任盧即面辭尙謂容當考慮云云究竟盧氏是否就職此時尙難預言也 
[蕪湖烟稅局與警察之衝突]  
　　蕪湖捲菸稅局自上年十一月一日實行開征以來對於檢查營業稅憑證非常嚴厲凡烟商有漏貼憑證之紙烟一經該稅局查出無論多寡均須帶局苛罰烟商已不堪其擾不意十二日下午三時許有捲菸稅局稽查員李浩王昌俊二人在石橋港鄧源興號檢查憑証查獲漏貼憑証大英牌紙烟數十包嗣又在聖公會隔壁聚興益酒莊門首擺攤之鄒金章家查出漏貼憑證紙烟數十包當由稅局李王兩稽查扭交崗警帶至警察二正署罰辦當扭交崗警帶署時烟商與稅局稽查因言語衝突致觸稅局兩稽查之怒迨帶至警察二正署後經該署署長儲魁士詳細詢問比將漏貼憑證之烟商暫行拘留一面令稅局李王兩稽查回局報告謂允許照章罰欵即由本署解决否則由本署移送總廳核辦稅局兩稽查回局報告後而拘留署中之烟商已允各罰洋五元即由警察二正署用電話通知稅局其時適該局坐辦徐璧澄公出未幾該局李王兩稽查借同王丹臣及田某杜某數人率領該局局丁十餘人並另僱短衣者三十餘人各持長竹棍一根直至警察二正署勢甚洶洶聞經過花津橋至清眞寺一帶各崗警皆遭其殃抵警察二正署時先由王丹臣及田某杜某三人入内聲稱見署長說話當由該署巡官胡子亮出而招待三人甫坐下署長儲魁士已至先詢來意乃該三人謂奉稅局徐坐辦之命除令兩烟商照章罰欵外須各責屁股五百板以儆其餘儲署長謂罰欵固可照章辦理至各責屁股五百板不但警察不能私擅用刑且法律亦無明文斷難辦到彼此言語齟齬王丹臣等三人忽起立呼打此時帶來各持竹棍之數十人即一擁而入不分皂白逢人即打見物即毁甚至該署之門窗格扇以及桌椅器具等件悉被搗毁一空署長儲魁士·外勤巡長朱步雲·均頭破血流並傷警察張家華劉青山傅從模吳玉山笡誦南劉坤山等八人其中以儲署長受傷最重稅局方面亦有三人受傷當搗毁該署時外面圍觀者約五六百人附近商店及居户不明底藴皆紛紛閉門事後雙方報請地檢廳蒞騐七時許該署崗警全體一律罷崗商團得訊即臨時召集團員武裝上街梭巡以維秩序警界方面當在警廳開緊急會議羣情異常憤激因廳長儲莘赴省祝壽未回比即據情電禀儲廳長請示辦理嗣經鎭署參謀長徐爾藩·副官楊書箴·三營營長徐鏡溪等出而調停提出四種條件（一）該署各崗位須立即恢復原狀（二）被毆成傷者由稅局延醫診治（三）署内被毁各物由稅局賠償損失（四）稅局須向二署道歉經調人奔走說項始得雙方同意至夜間四時許此事完全解决旋由調人方面聯名電省報告皖南鎭守使王普及警察廳長儲莘等略謂本日捲菸稅局因檢查印花小有衝突業已分别辦理完善請釋厪念云云說者謂此事若非　人之力則不免釀出絶大風潮也 
[南京快信]  
　　兩長及温交涉員聞俄代表加拉罕將來寗游歷因我國尙未承認特電外交部詢問應如何招待 
　　内務部咨省署揚中縣民請裁撤縣治歸併丹徒管轄究竟該縣有無裁併必要請查明見復 
　　小營大號飛機十三四兩日由航空隊駕駛環城飛行 
　　蘇皖贛巡閱使署大體已組織就緒將從前四處四課改爲八處由巡署參謀長臨其上指揮一切各處均由齊新頒關防正式啓用並咨部備案文曰蘇皖贛巡閱使署某處之關防其形式大小如旅長所用 
　　陳炯明代表黃强昨來寗有所接洽 
　　新任寗地審廳長俞致霈昨（十三）日已接印任事 
　　省署十三日牌示署金山縣知事鄧昶請假回籍葬親遺缺委分蘇薦任職李瑞奇代理 
　　農商部電滬王濤南下調查實業 
　　基督敎青年會定十五日至十七日舉行檢德運動演講個人經濟問題 
　　敎育廳長蔣維喬舊曆初十日爲其夫人在常做壽廳内各科長職員聯袂往祝 
地方通信 
[蘇州]  
　　廳令取締看守所丁江蘇高等檢察廳長周心約君日前訓令各廳所屬看守所長及各縣管獄員文曰訪聞各縣看守所於被告人接見時至不一致以辦法之紛雜斯流弊之叢生而所丁人等遂巧立名目蒙蔽長官借端需索殊屬有損威信爲特訓令各縣嚴飭各該看守所嗣後接見被告人除依規則第二十一條規定得拒絶接見外其餘一律以上午十時至下午四時爲度准其接見如敢故違訓令一經發覺定予懲辦外該管官員職責有關殊不能辭其咎也 
[松江]  
　　鄉民在押暴斃縣屬小崑山農民鄒德順去臘因案覊押看守所候訊乃所中積習凡新犯收押老犯必需索開銷鄒因無力應付即將棉袍付質以應要需乃因天氣嚴寒忽於陰正初七日在所暴斃其母年已八旬祗此一子一聞死耗痛不欲生聞除請縣申雪外並訴高檢廳派員澈究云 
　　聯合校之同樂會松市西區聯合校於十四日開同樂會並請諸校董演講平民敎育開會節目如下（一）開會奏軍樂（二）絲竹（三）陸規亮報告宗旨以「己之樂與人之樂即屬平民敎育」（四）理科試騐（五）唱好朋友歌（六）說笑話（七）唱國音字母（八）雙簧（九）國語演講其標題爲「智識才能道德」（十）唱敲鑼鼓歌（十一）口琴（十二）吹笛（十三）灘簧（十四）音樂（十五）朱世瑾張芝陳念慈楊前烈徐潤生講平民敎育（十六）閉會 
[崇明]  
　　補選縣議員無效崇明縣議事會自去年夏季奉令恢復以來曾開常會一次現因缺額已滿三分之一以上依法舉辦補選城市區應補選一人市公所定於本月十二日舉行市總董蘇人權運動其姪蘇曾奎當選惟多數公民情願放棄投票權蘇乃買通大批鄉人頂替投票由大賴小賴等名目分發小票每票小洋二角到宅吃麵發錢於是一班鄉人出而復入入而復出循環不已場内職員均屬蘇氏私人故亦默不一言監督吳知事目擊怪狀指出滿握票紙入場及連投五六票者數十人因即下令停止當衆宣告無效現吳知事已電呈省長請示辦法矣 
[常熟]  
　　會議劃分學欵市鄉敎育經費縣署前於一月二十八日召集各市鄉董事會議劃分當時各董主張不一致無結果次日繼續開會因人數不足改開談話會公决辦法兩條（一）十二年度敎育費不敷公議向縣公欵公產處商借三萬元或在本年普通帶征五角項下移借銀三萬元（二）公議明年正月初十日再行召集開會由縣公署敎育局會同各市鄉切實商議公共維持市鄉敎育事業方法茲經趙知事訓令各市鄉董事准於陰曆初十日在署内會議劃分學欵辦法云 
　　癸亥忙漕總數常熟縣上年忙漕總數經納稅人公會稽查張建銘赴署抄錄計常熟兩櫃自癸亥年開徵日起至陽曆二月四日止共收忙漕附稅帶征水利備荒特捐等欵共銀十一萬一千五百四十六元五角九分其領出之欵敎育局先後共領四萬五千三百六十九元公欵公產處共領到四萬一千元零内三萬元由納稅人公會稽查張建銘奉事會稽查李頌閣於陰曆歲底到署一再交涉趙知事於元旦日向中交典業三銀行劃付交領云 
[常州]  
　　賬友匿欵不繳武邑西瀛里洪茂元色布號賬友鄭培卿向往蚌埠宿州臨淮關等處收取賬欵八九年來尙無大過詎於去臘收賬返號藏匿五千數百元不繳該號經理梅君向之催收一味延宕恐其乘間脫逃乃略請商會轉縣嚴提訊辦縣署接函後當即派差梅洪拘押鄭培卿適鄭於十三日上午十一時許在第一公園游玩當被梅洪拘往縣署下午開庭訊究據鄭供稱匿欵不繳屬實因歷年帶做小貨耗損頗多現擬待胞兄來常爲之理楚承審員諭令暫行拘押俟乃兄來常再行訊核 
　　大寧三圖兩命案武邑大寗三圖吳下橋聚族而居者均係吳姓河西有吳桂生者有媳某氏因新年私將白米散發乞丐爲夫所悉大加責備某氏遂私吞燐寸於十二日毒發斃命河東亦有名吳桂生者因在茶館與宋家圩之某君（姓名未詳）賭博啓釁某君被毆歸家後吐血不止越兩日而斃命連日大起交涉據昨（十四）日所聞尙未丁結云 
[鎭江]  
　　函知開徵捲烟稅鎭埠丹揚案捲烟營業特稅承辦　王誠善於日前致函捲烟公會長黃君伯符略謂此次特稅由頒布以來迄今延無辦法殊屬藐視法令有抗省稅實屬非法行爲茲特定夏曆正月十二日實行開徵仰各烟商等從速來所領印花照章貼用俾備調查如有未貼及漏貼等事當依違抗省稅辦理等語黃君接函後立時發知單招集各捲烟商董等於初十午後在第一救火會樓土開第二次大會討論對付方法云 
[揚州]  
　　各校定期開學省立五師八中兩校現以寒假期滿均定於十八日開課五師附小定二十五日授課美漢中學以各埠學生來堂求學者甚衆除舊有之預科三班正科四班外於本學期始增添預科一班以廣學額 
　　振揚電燈公司近事振揚電燈公司爲討論内部改革特於日前開談話會討論結果除由王大勤任經理兼技術部主任殷冠卿任營業部主任鍾善述任總稽查吳理卿任總務部主任外並議於多子街設物料售賣處所有燈泡花線售價均較市上爲廉藉以推廣營業云 
[泰興]  
　　公共體育場近聞泰興公共體育塲本設東門將軍廟右側嗣爲軍隊所駐垂三四年且塲址偏僻東北致運動者寥寥運動器械因亦腐朽不堪現體育塲主任已由敎育當局撤換改委前十中體操敎員燕翰才充任燕君擬將體育場移至南門大觀舊址斯地適在城中且與公園毘連將來前往運動者必多聞已測量就序不日即可動工改造 
[徐州]  
　　燈市變更地點南門内原係繁盛街道惟自一文亭迤北至察院街口每届陰曆正月由初十日起至十五日傍晚之後滿街彩燈隨地買賣故又名爲燈市遠近男女之來觀燈者恒至五六千人雖有軍警彈壓秩序仍極紊亂但因相沿甚久不能驟　革除現崔知事楊局長鑒於時局未靖深恐滋生事端特於昨晚（十二日即夏曆初八日）諭將燈市移在寛敞僻靜之張公祠前於是商民人等咸稱便焉 
　　大彭市議會議决案大彭市議事會陰曆去年臘月二十六日曾開談話會一次所有議决案件如下（一）房捐旣歸市有應列入本年預算（一）市議會旣届期滿應即從速改選（一）鄭市董中途辭職認爲無理由 
[平湖]  
　　葛穉威辦尊古講舍平湖葛穉威君爲商量舊學保存國粹之故慨捐私資創辦尊古講舍月課詩古文辭課限四題期限十日額限二十名聘請鴛湖宿儒王甲榮命題選錄首列者贈金六元餘亦次第有潤業已呈報官廳立案聞第一期奬金由曹有成知事捐廉係仿前清觀風例云 
[海寗]  
　　絲業提議取消小領硤石爲浙西巨鎭商業以蠶絲爲大宗統年進出有數百萬之巨一般鄉人售絲皆由仔人（即小領）引路赴行銷售此種積習百有餘年鄉民携絲到鎭若無該小領經手竟不成買賣以致雙方蒙害益深鄉民受虧罄竹難書該小領等脫貨後每洋給行用一分闓鎭數百家依此營生前清時曾由韓廣興絲行主人提議革除因未得各行同意就此擱置嗣因開辦警察地方士紳擬以酌減小用提取警捐詎有小領張秀號領銜控訴力爭纒訟經年結果仍照舊章無如該小領等積弊愈深絲業中懷恨已極因於本月七日即陰曆正月初三日由該業董等邀集同行在絲業公所特開會議一致取决四鄉農民售絲儘可投行直接交易毋庸仔人領售並聞擬就通告遍發知照不識能逹到目的否 
[寗波]  
　　兩婦服毒自盡江北岸山海居弄三十八號門牌住有王阿唐及姘婦張氏平日私賣鴉片客臘除夕張氏因失手將湯糰粉倒翻致互起衝突不料張氏一時氣憤竟將所售鴉片烟膏私自吞服於次早（元旦）即行斃命阿唐蔡覺潛逃無蹤嗣由鄰居得悉當報二分署着鄉警呈報法院到塲勘騐塡明屍格着鄉警備棺成殮又奉化南渡下張地方張某在滬營業其妻姜氏在家屢被惡姑虐待時遭鞭撻於客歲除夕又不知何因觸犯姑怒竟用火將姜氏兩手臂燒傷該氏疼痛難忍次日（元旦）竟服毒自盡至初二日氏父赴縣訴請檢騐經吳知事率同書記員帶吏馳往檢騐委係生前受傷後服毒身死騐畢回署即飭警拘其姑到案嚴辦 
來函 
[蘇州瑞記來函]  
　　頃閱貴報蘇州通信關内登載布業盈虧一節載有敝號虧損一萬兩之說竊小號去年營業雖然清淡開銷尙可敷衍是以照常營業請即更正爲荷蘇州富仁坊瑞記啓 
 
 

Page 12

 
 
第一萬八千三百零四號;中華民國十三年 西曆一千九百二十四年二月十五號
星期五 * *   
 
 

Page 13

 
 
第一萬八千三百零四號;中華民國十三年 西曆一千九百二十四年二月十五號
星期五 * *本埠新聞 
[英商會聯合會年會續紀]  
　　路透社上海消息云英商會聯合會星期四日通過議案如下 
　　（一）上海港與水警上海港内竊盜日多本會見之殊以爲慮主張設法根據功效可應合此口岸貿易之標準重組水上警察 
　　（二）内河航業本會茲再對於湖北當道妨阻外商行使其依據内河航行規則所享之權利紀錄其大不滿意此種權利在最近數月内曾由交通部與外交部明白承認本會促請外交代表續向中政府催行必要之計畫俾有關係之省當道服從其訓令 
　　（三）海盜本會意見以爲遠東江河所常發生之盜案及中國任何政府治盜之無能應喚起外國方面之立即行動本會促請英政府與適當之中國當道議定辦法庶盜案一經報告即可由英艦在其登陸境内施行勦盜辦法再本會甚主張增多用以巡邏之軍艦而在廣州三角洲及附近水道艦數尤應增多蓋該處盜案頻見證明現有巡邏軍艦之不敷用也 
　　（四）廣州港本會請注意於廣州港及其入口處之不滿意狀况並以爲應即有舉動而尤以泰尾堤之淤積爲甚 
　　（五）砲艦無線電遠東江河盜風復熾足見與英國較小軍艦永設無線電交通之必要江中砲艦現正增進其無線電之功効本會見此進步頗爲滿意請英政府遍在各砲艦上裝置無線電並酌添必要之司機人員庶交通可無時或阻而值尋常商用之電報交通不可利用如中國南方所常遇者之時亦可利便普通用途 
　　（六）庚子賠欵本會促請英政府立即設法實施其業已公佈提撥應得庚子賠欵以充中英雙方有益各用途之意見本會力勸在最後决定分配此欵之際以此欵若干部分提交中國香港英商會聯合會之敎育委員會處置之庶英商會得以繼續資助英人在華所設賴以維持之學校與醫院 
　　（七）中國英童敎育組織委員會研究以英國學制敎育在華英童之現有措施尤特殊注意於在適中地點設立英童公學之可能性此項委員會託上海英商會組織之 
[總商會明日開常會]  
　　推舉浚浦局顧問員 
　　本埠總商會定於明日（十六日）下午四時開第四次常會昨已通告各會董準時蒞會所有議案照錄於下（一）「推舉浚浦局顧問員案」查浚浦局暫行章程第十條内開顧問局其選舉法即查何國之船在上海進出口噸數最大者五國由該五國駐京公使各選一人選定後由各國駐滬總領事知照浚浦局嗣後如有改派亦由該總領事知照浚浦局此外並由上海總商會選舉一人等情本會原推顧問羅岳生君名國瑞現因年邁辭職應即另行推舉惟該顧問局之職分係代表上海商家查察浚浦辦法責任重要應請公推（二）「遞補會董案」接准田祈原君函稱鄙人於舊曆年底止照敝公會章程董事期滿對於總商會之錢業公會代表當然根本解除自甲子年元旦起另舉代表列席所有鄙人關於總商會連帶之職務理應一併交卸專函奉逹並將保管鐵箱鑰匙一個檢交到會所遺會董缺應由得票次多數之葉丹庭君遞補照章提出常會報告 
[戰勝紀念碑開幕預誌]  
　　開幕時之秩序　　開幕前後之特别取締車輛 
　　歐戰告終海上協約各國領事議决在英·法·兩租界交界之洋涇浜口建立紀念碑以追悼陣亡之在華商人上綴和平安神像表戰士之血所以奠永久之和平也該碑業已告竣定於二月十六日上午十一時三刻舉行正式開幕典禮除海上各國領事曁戰事生還之各國海陸人員到塲外尙有各機關及萬國商團各隊之代表茲記其預定秩序如下「商團方面」萬國商團總司令戈登君爲全體總指揮隊官隊由身歷歐戰之二十員隊官組織之站於海軍之左（海軍站於紀念碑之正面黃浦路中）敬禮隊由身歷戰役之排長六人士卒五十四人組織之圖列於紀念碑之四邇執槍行哀悼禮由商團總務排長指揮之各隊代表每隊計隊官一人軍目二人隊員十二人站於黃浦路之西北段由商團副司令指揮之（萬國商團總司令對於本次典禮非常注意特先令行各隊着派代表於星期五至福州路操練廳習禮）「機關方面」各國領事由領袖領事統率之站於海軍之前面黃浦路東首護軍使·交涉使·曁各公署各機關代表站立於領事一行之北首隊官隊之前面又護軍使派有兵士二十名參與典禮列隊於隊官隊一行之北此外本埠各租界巡捕參預歐戰者聞亦派有代表與禮云「禮節」開幕時各隊各代表均面東立正英艦地阿彌特號舉砲示敬放第二次時敬禮隊即舉槍行禮「餘興」公理戰勝和平實現今紀念碑告成商團本與衆同樂之旨在是晚特組各國跳舞會於商團俱樂部并備茗點以娱來賓 
　　文匯報云星期六午間歐戰紀念碑舉行開幕禮時公共租界方面之車輛特别取締如下愛多亞路自四川路口以東上午十一時半起禁止車輛行駛該路自江西路口以東十一時三刻起禁止車輛行駛中外觀禮賓客所乘車馬凡汽車馬車自三馬路口折入浦灘外面新馬路至廣東路口停止乘客下車空車由浦灘老馬路駛至愛多亞路停歇列作三行俱向西面凡人力車沿浦灘老馬路南行至福州路口停止乘客下車空車列在福州路上開幕禮完畢後愛多亞路之車俱向西行至江西路口後方能轉灣福州路上之車俱向西行至四川路口後方准轉灣上海總會前面自上午九時起不准停留車輛四川路口以東之愛多亞路中央自上午九時起車輛俱須停在白線以西且須西向不准南北向並望車主切實誥誡車夫是日須恪遵巡捕指揮云 
[英公使今日到滬]  
　　駐京英公使麻克類氏此次因參加英商會聯合會年會·與黃浦灘歐戰紀念碑落成典禮事來滬先至漢口次來上海昨接來電云麻使已在漢口搭乘太古之聯益輪來滬本日上午可到將在太古碼頭登岸云 
[商議蘇浙撤兵之函電]  
　　江浙商議撤防延未實行日前在滬代表盛竹書·史量才·等曾專函在杭代表金百順等請再向盧督辦洽商現商議略有端倪沈田莘君已於前晚赴杭接洽一切將與金等同行來滬茲將關於蘇浙撤兵事件之近日函電分誌如下 
　　二月二日蘇齊致史電文軒回寗傳述兄及同仁雅意藎籌無任欽感倘諸公函不生效聞尙須赴杭一行使諸公僕僕道途私意殊爲悵悵至宜興警備隊本屬多年舊駐諸公旣謂須撤弟亦可請紫老照辦决不失信使諸公爲難也凡此種種並祈轉逹同仁及壽老爲禱燮元冬 
　　二月八日蘇齊致史函接承手翰並抄函兩紙均已誦悉日前王參謀來寗具述諸公熱誠毅力碩畫周詳至深感佩和平心理彼此旣同似宜早日定行以慰人民之望祈再轉催從速辦理至撤兵駐地縱不能仍回原防亦應距邊稍遠俾免另生謠諑諸公明逹想亦鑒及所有日期地點如有會議仍希隨時賜聞附來抄函並已轉逹紫石省長矣專此敬頌道安齊燮元 
　　金百順致史量才函量才先生台鑒頃奉快緘並抄示南京函電均悉一一撤防問題寗當局旣主張從速進行當即往謁嘉帥極表同意惟駐兵地點一時未易規畫定妥茲爲關除謠諑安定人心起見允爲先行撤退數十里免得兩相接觸致生誤會即請轉致蘇皖兩方定一日期同時舉行俾得實踐和平無任企禱弟稍緩數日即當來滬一切統容面洽先此布逹祇頌台綏弟金百順拜啓二月十二日 
[閘北水電案之昨訊]  
　　今日各公團代表赴龍華請願 
　　閘北水電案發生變化後詳情迭紀前報茲悉閘北各公團因商辦案若再延宕公布則饋電期滿勢必發生危害業於前日茶話會中推定各團體代表俞宗周·佘錫品·徐春榮·沈田莘·管際安·陳維翰·徐幼棠·李廣珍·韋伯成·陸端甫·許亦甫·徐錦裳等十二人定今日上午十時在閘北自治籌備會齊集出發其前日各公團聯銜會呈一件已經繕就由各團體完全蓋章交由各代表親自持赴龍華護軍使署請願懇求軍使顧念閘北地方治安人民生命函知委員會即行移交商辦接收俾得早日集股繳價金庫依期先成電厰庶饋電届滿得繼續自行發電此種請願即前日止園春宴後各公團茶話會中議定進行商辦步驟之第一步云 
[泗涇公團請撤六磊塘分卡函]  
　　松江縣泗涇商會與鄉公所因六磊塘添設分卡特聯名函請上海總商會轉呈省署從速撤銷大致謂五庫稅務所近於六磊塘沙港地方添設分卡船隻往來輒被搜索以致農民裹足旅客寒心敝鄉人民僻居内地户口繁多進出甚夥曩時赴申必經蒲匯近以蒲塘淤塞水涸難行不得不繞走該塘現設卡攔阻受累何堪貴會對於苛稅擾民深惡痛絶諒有同情除逕呈省署請立予撤銷外務祈貴會轉請省長迅飭財政廳訓令該稅所將添設之分卡立予撤銷以杜苛煩而蘇商困不勝感禱云云 
[滬商標處撤銷關防]  
　　上海商標登錄處處長趙南公自奉令裁撤後已將一切手續交卸清楚昨又奉部令將關防繳燬該處長亦已照辦矣 
[仙遊軍隊慘斃學生之呼籲]  
　　福建仙遊商會等來電云艶日駐在折桂里崔團軍隊偕縣派店捐委員無理慘斃四師畢業班學生林金煦·鄭豪輿情鼎沸懇各社團各報館嚴電當局究辦並請主持公道福建仙遊商會會長林玉江農會會長陳玉錫公益社代表連璧天主堂法國神甫安撫民勸業局局長鄭登龍耶穌敎自立會會長龔瑞星各界聯合會會長黃學敏美以美敎會敎士何榮祖政法研究社社長謝箴廉英敎會牧師歐振藩敎育局局長劉鍾年戲劇改良會會長江諸敎育會會長鄭田龍紅十字會會長高天喜造林塲長楊登庸曁全縣三十萬公民同叩冬 
[王正廷定今日北上]  
　　王正廷氏奔走滬杭與各當道接洽茲已事畢回滬聞定於本月十五日（即今日）搭乘滬寗路局特别快車赴寗北上云 
[汪精衛胡漢民今明將抵埠]  
　　國民黨大會閉會後其執行辦法將各執行監察委員及候補人等重要黨員分派各地主持一切上海方面定汪精衛·胡漢民等十人汪胡已由港搭郵船來滬今明可抵埠 
[湯漪對駱繼漢反駁之辯正]  
　　解釋憲法會議規則第十四條 
　　湯漪·林長民·發表對憲法問題之宣言後北京駱繼漢反駁湯漪氏宣言中解釋憲法會議規則第十四條爲錯悮昨湯君對此點特加聲明云條文意義極明何至因京滬易地而發生悮解查該條文云『二讀會畢得依便宜將憲法草案交原起草委員會整理其條項及文句』蓋因憲法會議果欲將某條·某項·某句·某文·交起草會整理其勢必甚感不便故規定其得將憲法草案之全部交起草會此爲『得依便宜』四字之確詁安得如駱繼漢之解釋爲或交或不交乎更以原規則第十五條證之其義益顯第十五條原文云『第三讀會應於前條整理條項文句後定期行之』應於後者何必經過整理之謂也何所俟而定期俟起草會整理後再行提出也依規則所定制憲程序二讀會畢則憲會停矣應俟起草會再行提出全案而後議長始得根據之以發出合法之議憲日程否則爲吳景濂等私人之非法的超憲的自由行動而已於國會制憲職權之行使何與焉至其詆余爲放棄職務亦非事實當北京憲會第二讀會畢果有以憲法草案交起草會整理之咨文送逹於余則余必召集起草委員開會整理無俟躊躇乃吳景濂等竟違法宣布余當然不能負責云云 
[法治協進會將開省憲研究會]  
　　二十日開會 
　　法治協進會於去年第十七次常會推定省憲起草委員二十一人從事搜集各省已成或未成之省憲以作本省起草省憲之張本並於所推各委員組織省憲起草委員會分股辦事以期早日擬成省憲近聞理事蔡鼎成·張家鎭·徐金熊·等業將湖南·四川·浙江·等各省已成或擬就而未成之省憲案牘設法搜集彚總一起决定於夏曆本月二十日（即星期日）下午一時假大東門内東姚家弄烟業公所特開研究省憲起草大會現由該會預擬通告分送各會員届時務希撥冗蒞會參與會議云 
[工業委員會招待新聞界紀]  
　　安特生女士演說 
　　上海工業委員會於昨日下午二時半假座老靶子路女青年會招待本埠新聞界並請安特生女士演說委員會方面到者錢振亞·程婉珍·朱懋岑·鄭維等新聞界方面到者邵力子等十餘人由錢振亞主席起致開會詞略謂中國自有機器工業以來勞工與資本家漸現衝突之象同人爲避免此項衝突起見擬從事勞動立法運動俾勞資二方均有所遵循不致蹈歐美各國之覆轍但欲此項運動得臻實現非輿論界加以贊助不可故今日邀集諸君解釋吾人運動之意義並請安特生女爵士演說爵士擔任英政府工廠監察員長垂三十年經騐學識均甚豐富今退職來華爲中國勞動界宣力實爲難得機會云云次由安女士演說程婉珍女士翻譯略謂解决機器工業中之法律問題則有數點可言（一）童工及女工（一）工人之衛生與體力（一）維持全國工人之健康（一）願求工業基礎穩固必求工人健康（一）工人之道德等資本家關心上述諸點當較其他各問題爲切要蓋英國從事勞動運動之先亦祇着眼於上述諸點當時有一共同之條件即注重工人之衛生及體力當較注重機器爲尤要嗣後此項運動漸臻成熟由政府訂定法律從事保護至對於規定工資問題以余昩於中國情形殊無若何成見然當本諸公道尙不能不由資本家任意規定則可斷言至於英國則有二項辦法（一）勞資間斟酌生產效率及生活需要雙方規定之（二）勞資間與政府代表三方規定之此外如保護危險性質之工業限制童工女工之工作時間每日工作八小時星期日得以休息等在英國均已成熟其後英人以爲此非一國之問題遂於一八九七年召集國際保工大會俾此項運動得以普及於世界意至善也中國之生活經濟固日有其歷史與標凖但對國際問題則不能不負有相當之責任今考察中國工廠情形與國際保工會中所規定者大爲相左渴望資本家對勞工待遇當就其生活及能力方面着想勿使工人爲新式工業犧牲云云至是即欵待茶點安女士告辭赴某廠考察席間由潘更生·朱懋岑·邵力子·程婉珍·等隨意發表意見大致謂要勞動立法運動成熟當先從調查工界情形入手而從事調查則非得各界之贊助不可當塲略談及進行辦法數則至三時半散會 
[平民自治會追悼列寗紀]  
　　會畢致電加拉罕 
　　平民自治會於昨日下午二時在該會所開列寗追悼會會堂中間置一列寗遺像門首紮松花圈門一座上面横竪匾額一方上書「世界平民偉人」六字計到會員二百五十餘人公推蔣作新主席首由主席叙述列寗氏生平事略述畢令各會員向遺像敬三鞠躬禮以表哀悼繼有倪端演說列氏所抱主義與世界進化及人羣幸福實有莫大關係故應同伸悲悼歷二小時之久後有季方·黃裔·相繼演說略謂列寗逝世今後平民態度愈益光明平民團結愈臻鞏固云云後有馬杰提議將本會追悼情形致電北京全俄代表加拉罕君請其轉逹彼國政府以表哀忱主席提議加入上海各團體追悼會經全體一致贊同時已四時遂散會 
[婦孺敎養院招收婦孺乞丐]  
　　上海婦孺敎養院創設以來收容貧苦婦孺敎養兼施日前復由該院通函各界附送「致上海婦孺乞丐書」囑爲分給乞丐并望隨時將函中所述爲彼等詳細解釋俾知有所投奔緣該院收養丐婦習得手工藝術便能自立毋須再作乞食生涯該院此舉欲使滬上女丐盡得一技之長藉以餬口誠慈善事業之急務也茲將致上海婦孺乞丐書錄下乞丐朋友你這討飯的生活又冷又餓又被人家看不起眞是苦呵我們這上海婦孺敎養院就是爲你開的要來救你的你同你的兒女若是到我們這裏來吃的·穿的·睡眠的我們都把給你們不但如此我們還要敎你作手工使你將來可以作一個有用的人對於你的小孩子我們要敎他們念書學手藝你想一想還是討飯好呢還是來到我們這裏好呢現在我們已經收了很多的人地位不多所以你若是要進來就要趕快我們這敎養院是在西寳興路二百七十六號你若走北四川路東寳興路直向西去是很容易找到的 
[市議會將開春季常會]  
　　徵集議案 
　　上海市議事會現將定期開春季常會昨由該會正議長沈恩孚·副議長賈豐臻分致各議員通告徵集議案以便討論其通告云逕啓者本制第四十條及本會議事細則第二十條之規定以本月第四星期一（陽曆二月二十五日即陰曆正月二十一日）起開春季常會又查本會議事細則第六條收受議案以開會十日前截止其逾期收到之案除臨時發生緊急事件外槪歸入下届會議等語如執事有提議案請於二月十六日即正月十二日以前交會俾便付印順頌台祺 
[商總聯會會董會紀]  
　　議决五案 
　　上海各路商界總聯合會昨日舉行會董常會正副會長及各科職員均到會與議議决各案錄下（一）滬北五區商聯會等提議宜樂里房屋糾葛案議决推鄔志豪·陳翊庭·分向上寳兩縣面請從速交涉（二）四川路聯合會來函爲潘君透支房租糾葛請求公斷案議决致函兩方請其自行和解以全感情（三）引翔鎭華德路工商聯合會定本月十六日開成立會公推錢龍章·陸文韶·李澤源·三人代表前往觀禮（四）新閘九路會員乾泰昌等被肥皂公司控告案現經本會法律顧問包仁律師來函報告此案已經公堂判决即將判决文抄錄該會俾轉致各會員知照其判决文云「原告起訴乾泰昌·徐逹夫·等五案一律註銷各被告如有已售之貨欵或未售之貨一併交還原告此判」末議商團籌備會之開會日期而散云云 
[商團籌備會定期開委員會]  
　　本月十八日下午七時　　在山東路二○二號 
　　上海南北市商團籌備委員會昨特發出通函云敬啓者本會訂於陽曆二月十八日下午七時在山東路二○二號上海各路商界總聯合會會所開第四次南北市商團籌備委員會邀集各界共同商榷届時務祈准時蒞臨共策進行勿延爲盼云云 
[萬國商團操練野戰]  
　　本月十四日（昨日）華隊接總司令部第十九號團令内開爲十七日（星期）上午九時三刻全團操練野戰事特派英愛字隊·大砲隊·英皮字隊·美國隊駐防愚園路·極司非而路葡國隊·中華隊·日本·蘇格蘭隊駐防海格路·靜安寺路機關砲隊駐防大西路（離地豐路西二百碼之長浜路）美國馬隊駐防愚園路地豐路角又該日電車公司特爲此舉於九時至十時間電車雙倍出發以資接應等因該隊業已轉令各隊員遵照想届時前往參觀者必甚擁擠也 
 
 

Page 14

 
 
第一萬八千三百零四號;中華民國十三年 西曆一千九百二十四年二月十五號
星期五 * *[西部職業敎育出品會之籌備]  
　　中華職業敎育社中華職業學校本年在武漢舉行第三届西部職業敎育機關出品展覽會已誌前報茲悉此次會期定在五月二十五日至二十九日其範圍除西部湖北·湖南·河南·陜西·甘肅·新疆·四川·貴州·八省外並擬向其他各省區及聯合會各校及外國著名職業學校徵集出品其籌備事務所幹事員續推薛良叔·何宅誠·饒鶴喬·任嵩瑜·吳馥巖·五君又加推張月波·屈心存·張春霆·李廉四君爲名譽顧問此外並由該社公推前社員沈君肅文赴鄂會同籌辦業已專電紹興敦請云 
[基督大學同學會明日開年會]  
　　地點假寗波同鄉會 
　　中國基督敎大學同學會聯會每年必一度舉行年會本年度年會期訂於明日（十六）舉行茲聞其地點本定四川路海軍青年會後因該會地址太小故改定寗波同鄉會游藝節目除各校歡呼外尙有中西聖瑪利二校之英文短劇云 
[新中國黨將開會]  
　　商議進行 
　　新中國黨來滬組織支部並在老靶子路一三三號設辦事處已誌前報聞該黨曾於陰曆去年年底召集一度會議現又訂於明日下午七時再開一會磋商進行徵求計劃所有該黨印刷品携來本不多且已發完來滬後已趕印若干份刻下業已出版届時亦將散發云 
[調查瑞士繡品銷路之覆函]  
　　我國駐瑞士公使前曾函請本埠總商會調查瑞士繡品在華銷路該會昨日復以一函云繡品本爲我國名產絶少舶來品瑞士繡貨雖間有一二不過衣袖上之繡邊耳聞該國近用機繡請調查應用何種機器開辦此項工廠需資本若干每年產額及銷路若何比較我國之繡品有何優點煩逐一示知以便我國實業家有志繡　者仿照辦理云 
[農部收到交易所證金之覆函]  
　　本埠各交易所請將前存交行之保證金改存中行後業經先後奉批照准茲聞中國銀行總管理處亦接農商部公函請爲查照原函云逕復者准函稱收到上海華商證劵交易所營業保證金計現金十七萬元中國銀行股票額面十七萬元上海麵粉交易所營業保證金現金八萬三千三百五十元中國銀行股票額面十二萬元上海雜糧油餅交易所營業保證金現金十六萬六千七百元中國銀行股票額面二十四萬元業經分别點收保管相應具函證明請查照備案等情到部並據各該交易所呈請備案並請將前由交通銀行所具證明書發交中行轉交交通銀行核銷等情前來自應准予備案相應檢同交通銀行前送證明書三件函請貴行查照辦理 
[兩交易所之消息]  
　　紗布交易所改換保證金本埠華商紗布交易所理事長穆湘玥年前具呈農部將本所營業保證金五十萬元由交行提回改繳中行股票三十五萬元折合現金二十五萬元不足之數以現金補繳並改存中行聞已經農部批准云 
　　證劵交易所預繳稅欵華商證劵交易所前曾接農部電令提前繳納交易所稅欵日前該所已將營業純利之十七萬六千六百餘元内提解五千二百九十八元遵電提前由商業儲蓄銀行解交農部鑒收矣 
[嚴緝僞造陸部印信犯之會令]  
　　淞滬警察廳長接江蘇督軍省長公署訓令云案准陸軍部咨開准交通部咨開據津浦鐵路局呈稱查獲趙國富售賣軍用乘車半價執照及護照人贓俱獲並在尹三家起出陸軍部木質假印一方印色盤一個實屬不法將該犯趙國富連同犯罪證據一併送交天津檢察廳依法究辦一面函請江蘇省長公署嚴飭查緝逸犯尹三務獲歸案訊究等情照錄原呈咨行查照等因到部查該犯尹三胆敢僞造本部印信並軍用車票護照實屬不法已極相應咨行查照飭屬一體嚴緝務獲歸案訊辦等因准此查此案前准津浦鐵路局函請嚴辦前來業經令行該廳嚴密偵緝務獲究辦在案茲准前因除咨復並分行外合行令仰該廳長飭屬迅速偵緝嚴辦具報切切此令 
[航業要訊]  
　　閩粤航業之發逹夏曆新歲近海航綫復班以來吾國以南部汕港粤與厦門班内之業務最爲發逹招商局於此兩日内已派新昌·廣利·遇順·嘉禾·等四輪開往廈汕港粤等埠太古公司之赴華兩班輪向來每週三班者今增至日航兩船連日已往者有新寗·甘州·蘇州·宜昌·鎭江等將次開往者有重慶·湖南·蕪湖·新疆·山東等輪一星期中派行十餘船誠所罕有而怡和洋行亦由上海開出三輪從漢口開去二船從九日起迄今三公司所開之華南輪將近二十艘云 
　　北洋開凍後消息天津河開凍本埠三公司航輪於昨日起一致復行大阪公司之盛京丸·湖北丸·福建丸等之天津航路亦已照常復行日郵社之大阪北洋班亦已在磋商復航恊信公司之新利輪天津客船班亦於本星期内開班大連汽船公司昨有電報到滬該公司上海大連班内之長平丸將於三月初輟停上海班改行安東天津班上海綫内只留榊丸·西京丸二輪行駛云 
　　意郵船修理代班·意國郵船公司之波斯號於七號遇霧失事後今已拖入浦江入塢修理第因輪體損壞頗重一時恐難竣工故開期尙無時日該公司以此間運意出口貨不能久稽故决將由意來申赴日之純貨輪安那號於本月十七日代波斯號班出口所有波斯號輪内之出口貨一律駁入安那號船中惟安那輪並不搭客故赴意旅客仍須候波斯輪竣工後出口時乘往也 
　　美國兵艦到滬昨日有美國駐亞艦隊内之必德安號巡洋艦由小吕宋來滬午後抵埠當即駛入浦江該艦來申後浦江内美兵艦之留申者計有平根恩號等兩艘英國兵艦之留申者有蜜蜂·螳螂·雄鷄·山鷸·以及大愛米德號五艦此外日本警備艦四艘與意法艦各一艘共有外艦十三艘在上海停泊 
　　西利亞載兵赴英大英公司之西利亞號係代英政府載中國駐防海軍新兵來華業已抵申該輪今日即在上海載得調防歸國之英海軍一隊離滬還國抵香港時更須加載一隊海軍返倫敦此船不裝貨客云 
[上海縣議會議决預算案（續）]  
　　（第十七目）邑廟兩廊一帶房租二千八百元（第十八目）節孝祠房租三百二十四元（第十九目）邑廟攤租一千二百元（第二十目）忠義祠房租三十六元（第二十一目）邑廟龍船廳房租一百六十四元（第二十二目）淘沙場房租六十元（第二十三目）也是園房租九十六元（第二項）公欵息金二千五十九元（第一目）敎育公產息金一千六百元（說明）敎育基本金歷年積存一萬七千元月息七厘九年度將二十八保十二圖申江書院田三畝餘變價一千八百八十元除以一千元提充敎育博覽館建築費外八百元存儲生息月息六釐又塘灣鄉經董於十二年度商讓坐落該鄉學田作爲雙溪校產計存田價銀一千六百元月息六釐合符上數（第二目）地方公欵息金三百八十四元（第三目）吳公祠息金五十六元（第四目）公債票息金十九元（第三欵）學校收費二萬八千六百十六元（第一項）學費收入二萬八千二百八十八元（第一目）縣立第一高小學校學費一萬一千二百元（第二目）縣立第二高小學校學費一千四百四十元（第三目）縣立第三高小學校學費二千六百元（第四目）縣立女子高小學校學費二千元（第五目）縣立女子中學校學費五千六百元（第六目）縣立農村師範講習所學費四十八元（第七目）縣立初級中學校學費五千四百元（說明）該校原列收數四千元茲因敎育局來函董事會意見應再招生滿足三級每級四十五名共計一百三十五名每名納費四元應收如上數（第二項）學校農場收益三百二十八元（第一目）縣立第二高小學校農塲收益七十八元（第二目）縣立農村師範講習所農塲收益五十元（第三目）縣立乙種農校農場收益二百元（第四欵）雜捐十五萬三千四百七十元（第一項）九萬四千二百元（說明）全縣房租除房捐征收費四千七百十元外撥縣敎育費二萬二千八百元公立上海醫院五千四百元清丈籌備費三千元圖書博物館七千元實業預備費一千元其餘五萬二百九十元悉充縣地方警察經費（第二項）年租餘欵一萬元（說明）年租餘欵民國二年預算列收一萬元民國二年决算因是年年底截止尙未收清祇列收九千六百三十元邇來道契地增多五分之二應俟開議决算時調取收支册案詳核本届預算姑照舊案列收如上數（第三項）忙漕征收費二萬四千九百元（說明）全縣忙漕共收銀四十一萬五千餘元每元帶征銀六分合如上數（第四項）補助警察費一千六百二十元（說明）上半年度縣市鄉忙漕附稅百分之五提充縣警察經費如上數（第五項）田房典賣中資捐一萬四千元（說明）查縣行政會議議决酌提全縣田房典賣中資中百分之五即以契價千分之五爲比例查近三年田房契稅全年得征收如上數再前項捐欵撥充馬巡費多年自十三年一月起改充警察費現經本會認可惟馬巡收支歸入决算核議合併聲明（未完） 
[公廨判結德輪械鬭訟案]  
　　德輪離滬訟案註銷　　夏金榮斃命案另行起訴 
　　花旗公司經理巴拿馬商旗之德國商輪保路里克士登號船主伏門因將在香港所雇之全體水手·生火·人等更換致發生械鬭風潮水手夏金榮（即賀永慶）被二副毛章開槍擊斃葉連雲·康阿友·胡福元亦各受傷康醫愈後經水巡捕房連同當時逮捕之陳拮仁·王明良·賀才雲·張阿來·徐三寳·俞如金·孫順倫·史妙雲·任阿祥·趙阿裕·金大興·丁阿方·張阿梅·等迭解公共公廨訊諭各交一百元舖保旋因地方檢察廳函致公廨以此案發生地點係在華界應歸檢廳受理遂又引起管轄問題公廨乃將案延期以便磋商等情迭詳本報但被告交保數目雖由每人各交三百减爲一百然仍不能覔得故皆在押昨晨届續審之期捕房將各被告解廨由李襄讞會同美阿副領事研訊先由原告伏門之代表律師愛倫氏聲稱克士登號輪船現已離滬放洋原告對於此案目下已不欲進行繼據斐爾律師聲稱敝律師代表特派駐滬許交涉使查該輪船於本月一號經公堂諭令此案未結之前不准離滬今該船抗違堂諭擅自放洋　其所控之案應請撤銷水手夏金榮係被二副槍擊身死該船大副二副皆屬瑙威國人故屍屬方面應可另行向該管領事署起訴云云而海員公會代表甘維露·各被告代表牛門·兩律師均稱此案被告辯護理由充足當可逹勝訴目的自當另提反訴等語中西官磋商之下諭曰查原告業經離滬理應註銷惟被告等供認持械毆打業已在押滿三星期免予再究至原告槍傷夏金榮致死旣經詣騐明確應另向該公署起訴此判 
[高等審檢廳長查察看守所]  
　　蘇州高等審檢兩廳長朱獻文·周詒柯來滬一節業誌昨報昨午朱周兩君同乘汽車到上海地方廳經地審廳長沈錫慶·地檢廳長車顯承率同推檢各官歡迎入内欵以午膳周高檢長以地方廳看守所内容若何須往查察故於下午會同車廳長等人所參觀一周然後會同朱高審長告辭而别 
[正金去年上半年盈餘之分配]  
　　文滙報云正金銀行總董送交股東之報告書稱去年六月三十日爲止之半年盈餘除去倒賬等項純得日金一千五百十萬八千二百三十六元六十六錢提出公積日金四百萬元分配紅利一分二釐餘欵五百十萬八千二百三十六元六十六錢滾存下届計算云 
[塘山路刦案盜匪之定罪]  
　　李康國高阿友解往軍署　　周錫金張阿榮逐出租界 
　　上月二十三號夜虹口塘山路三十二號門牌婦人張方氏家被盜匪持械侵入刦去金飾現洋經匯山捕房包探何慶恩等拿獲李康國·高阿友·周錫金·張阿榮四名解由公共公廨諭令押候訊究已誌本報昨晨提審據何探上堂禀稱李高兩名已在捕房供認持械糾黨夥刦財物不諱並將吊出原贓金戒等物呈案請察繼由事主張方氏上堂聲訴被刦狀况質之李高兩人承認與在逃者往刦得贓均分是實而周張兩人則否認一切李襄讞核供商之美阿副領事判李康國·高阿友·押候錄供詳解護軍使署按律懲辦周錫金張阿榮均逐出租界贓給原告領去 
[南成都路刼案註銷]  
　　新閘南成都路二百零六號門牌居户葉清和家被盜刦去值洋五千元之衣飾一案業經捕房將嫌疑人劉阿福·沈阿二·提解公共公廨經中西官訊悉原告有誘騙被告至内地官廳拘押情事因判葉交三千元劉交五百元保沈阿二具結出外候示各情曾誌本報昨晨由關讞員會同美雅副領事復訊沈阿二與其代表中國律師均不到堂據葉之代表婁敦·甘維露·兩律師上堂與被告劉阿福代表律師互相辯論移時堂上核供以此案不實不盡宣判將案註銷葉清和之保單發還惟沈阿二臨訊不到係屬藐視公堂候再商核 
[宜樂里加租風潮之昨訊]  
　　閘北宜樂里租户爲房東迫令遷移一事雙方交涉曾誌前報茲悉宜樂里居民總代表余星北以房東恃勢勒遷具呈軍署要求保護昨奉何護軍使批示云呈悉查此案昨據該民人來呈當以此案現據范鵬具呈到署已據情訓令淞滬警察廳查明秉公辦理牌示在案據呈前情仰即知照此批 
　東南通信社云閘北宜樂里之房東偕同洋商搶去縣示一案呈由上海各路商界總聯合會函請淞滬警察廳嚴重查辦以維國體而衛良民去後即經陸廳長以此案關係華洋交涉頗爲重要昨已訓令該管五區警署二分所着切實查明具報以憑核辦并飭房束方面如再有軌外行動暴脅勒遷等情迅速妥爲制止聞二分所馬署員已派警調查完畢將搶時實在情形並坐車招搖過市各情據實呈復云 
[提倡國貨大會第四日記]  
　　最後之一日到會者更多 
　　對日外交市民大會舉行提倡國貨大會昨爲第四日到會者三千餘人由陳翊庭主席曹慕管演說謂今日中國内政外交頗爲危險救國要道簡言之舍提倡國貨外别無他途蓋提倡國貨不啻提倡敎育有敎育即有愛國心有愛國心即能提倡國貨以一傳十以十傳百我國工業尙在發育之期全仗諸君共同宣傳庶國貨前途得以蒸蒸日上方不負諸君一番熱心也末由王東園·翁國勳·石志坤·童理璋·等相繼演說聞本届會期工廠之加入者第一天二十七家第二三天三十九家至昨日最後一天加入之新工廠又有十二家如外埠蘇州等均臨時到會陳列兼之新正習慣紅男綠女擁擠異常會場中有廣肇義學童子軍維持秩序點春堂前後門及國貨商場有二區警察八名分頭彈壓公團之加入游藝有國樂研究社之絲竹陳坤福之螳螂拳·邑廟豫園義務校之國技·少年宣講團之愛國新劇·中華武術會之單刀塲内節目均由潘德春君逐一報告云 
[道路協會委員會紀]  
　　道路協會昨在寗波同鄉會開委員會議到者有副會長許秋颿·委員長任矜蘋·委員張四維·龍悅廬·周霽光·楊才清·吳天倪·樊發源等十餘人由任矜蘋主席按照議事日程討論如左（一）未成立各隊由各委員分别接洽請於未開募以前早訂成立時期聚餐攝影案討論結果華夏隊由吳山接洽全勝隊由任矜蘋敦促國民隊由龍悅廬催促建樹設備兩隊均由吳志青接洽惠貞特别隊由朱劍霞催促（二）已成立各隊由委員會敦促進行案本會委員二十人業經分配各隊應即由各該隊委員就近敦促以資熟手並由會辦就催促各隊進行信件及每隊職員表請各委員按址接洽（三）特别奬勵法之規定任委員長以此項辦法係指奬勵徵求委員而定萬難由委員會討論應提交執行董事會核議衆贊成（四）開募秩序之籌備與接洽案惠兒院軍樂由本會庶務蔣蓉生接洽唱歡迎歌單人跳舞勤業女子師範擔任舞蹈爲兩江女師學生另請顧問楊小川演說明星公司影戲由任委員長持函接洽（五）臨時提議委員吳天倪提議擬邀集兩江女師全體職敎員組織兩江特别隊並於學生中擇任徵求員庶對於社會服務得資歴練云云又旅滬蜀商協同各界組織西方特别隊以王建模爲隊長衆均鼓掌歡迎十時散會 
[徽寗同鄉會職員會紀]  
　　歡迎由美回國之余明德 
　　徽寗旅滬同鄉會昨日（十四）下午開理評聯席會并歡迎由美回國考察導淮專員余明德君由余魯卿主席首由汪禹丞代表該會致歡迎詞繼由余君起謂今日承同鄉父老開會歡迎愧不敢當關於此次考察導淮所得今日時間匆促不克詳談定當著成專册報告惟導淮一事關係甚大吾皖尤爲急務然此項經費甚巨一時并無的欵美國之庚子賠欵倘能移作導淮則易於實現除此自籌之法亦甚多惟須朝野意見一致庶不致僨事也繼李振亞發言對於余君所言加以推閘並主張導淮由人民自動勿受官僚參加以免欵項虚糜云云汪禹丞附議并主張組織導淮協會作羣衆之運動次討論會務由胡佩如報告二次徵求進行狀况及各隊隊長姓氏并開幕日期次報告同鄉俞紫標租地糾葛曹家渡商會復函結果據情轉復余君議畢各進茶點散會 
[義艦試砲之通知]  
　　義國兵艦凱樂多定於本月十五·六·二日在吳淞試砲駐滬義總領事德樂時函請交涉公署轉致各官廳查照聞許特派交涉員已函松滬護軍使轉飭各砲台·海軍司令部轉飭各軍艦·一體知照並令寳山縣知事曉諭居民毋得誤會外並函復駐滬義總領事查照云 
[閘北輪盤賭窟案解軍署嚴辦]  
　　閘北寶興路九十號洋房因有私設輪盤大賭窟勾引中西人入局與賭曾由淞滬警察五區李署長率警往拿當塲拘獲西崽頭目顧紹福等七名並輪盤賭具一併解送警廳訊押所有在賭之各西人當由警署諭令簽名暫釋另候傳訊旋由護軍使署令飭將該洋房先行發封在案茲悉淞滬警察陸廳長以閘北華租交界一帶西人假設總會爲名抽頭聚賭者甚衆雖經破獲如係西人官場因國籍關係祗可令其簽字開釋到案者非茶房即西崽冀圖輕辦以致屢禁不絶現旣查獲自應從重懲辦故將所獲之華人顧紹福（即顧阿小）等七名並輪盤機器賭具及開釋各西人之名單一併於前日呈送軍署依法嚴辦以儆效尤 
[菲利西總會准予啓封]  
　　閘北虬江路一百號洋房非利西總會前因抽頭聚賭曾奉護軍使署密令淞滬警察廳查封在案茲由新瑞和洋行及該西飯店等呈奉軍署批准啓封所存生財應歸寳和洋房拍賣業經令行警廳准予將房啓封發還並點交生財等因故陸廳長已飭該管五區警署即將所封房屋揭封惟諭令以後不准再行開設飯館抽頭聚賭違干未便云 
[南北豬肉業聯席大會]  
　　議决貿易辦法 
　　本埠中華路敦仁公所昨日下午二時邀集南北肉業舉行團拜禮並討論貿易事宜到七百餘人業董陳良玉致詞謂豬肉兩業本屬一家適茲歲逢甲子春遇歲朝益當加以聯絡並將本業新訂貿易條規藉圖商榷以資遵守言次宣布關於營業之辦法六條加以解釋次肉業代表楊維友·黃葉新·發言大致表示贊成繼請來賓張振遠·肉業張寳坤·相繼演說旋即茶點散會 
[船員悮開汽車肇禍案註銷]  
　　文匯報云太古雇用之船員斐楄氏今晨在英警務公堂被控昨日下午在靶子路乘醉妄開汽車危及公衆撞損黃包車兩輛手推車一輛撞傷苦力兩人婦女兩人小孩一人有二人受傷甚重上午僅由華捕陳述當塲逮捕情形即行退庭斐氏以一百元交保下午續審起訴方面陳述肇事情形後被告律師稱被告並未飲酒該車係無心悮開被告與友人乘車至靶子路取出五元鈔票令汽車夫往兌適袖珍小册墜於汽車夫坐處被告俯身拾取時足悮觸開關器車即開行被告素未開過汽車以致肇禍等情繼由俄捕證明被告確係酒醉同仁醫院醫生證明受傷人傷狀汽車夫證明肇事情形太古船務副主任證明被告平素行爲善良及被告供述肇禍始末後問官判被告無罪開釋控案註銷云 
[女子被拐遇救回滬]  
　　小南門復善堂街二十八號門牌婦人周鄒氏之女周玉珍年十七歲尙未字人去年舊曆十二月十五日忽然失踪當時周鄒氏各處找尋並報告警署請緝未獲詎料玉珍實被拐匪陳瑞亭等設計誘騙串通拐婦吳陳氏等藏匿至十二月二十八日陳等囑托匪黨丁四等將玉珍押乘同安輪船前往大連圖賣爲娼事爲玉珍察悉迨輪抵大連灣碼頭玉珍抵死不肯登岸並大呼遭匪誘拐到此等語於是該輪買辦鳴警將丁四拘獲送押大連警署一面將玉珍由原船送回上海於前日抵滬玉珍即行回家哭訴母女相會喜出望外周鄒氏得悉前情奔投救濟會報告請求澈究會董即派偵探王緯文馳往查辦昨午王探將吳陳氏拿獲惟陳瑞亭已聞風逸去該探將吳陳氏解送到會立傳周鄒氏母女前來備函派王探押送上海地方檢察廳究辦 
[母賣人女扭控其子]  
　　日暉港江北婦人彭張氏生有二女長名大春女次名小春女年三歲舊曆去年除夕輔元堂發給貧民錢米該氏自抱長女次女托隣婦王許氏代抱希圖多得錢米事後據王許氏稱小春女被衆踏斃彭張氏將信將疑　經探悉小春女實被出賣與人得洋三十元昨往追究王許氏避匿無踪乃將其子王三麻子扭送地方廳由檢察官訊供之下判王收押候提王許氏到案再訊 
[婦人在黃包車中斃命]  
　　黃包車夫張同生前日車一年約五旬之女尸至新閘捕房報稱該女尸係一江北人雇車上車時雖已有病但未氣絶迨車至新閘路始斃於車中雇車之人則被乘間逸去等語捕頭當即飭探將女尸舁往虹口斐倫路騐尸所昨午報請公共公廨李襄讞會同美阿副領事蒞所檢騐質訊之下因無尸屬遂諭着地保報堂給棺收殮暫厝候認一面由捕房查明實情報告公堂核奪 
　　尙有本埠新聞等轉入後頁 
 
 

Page 15

 
 
第一萬八千三百零四號;中華民國十三年 西曆一千九百二十四年二月十五號
星期五 * *本埠新聞二 
[上海商業市况彚錄]  
　　金融 
　　昨日銀幣市價又小早市價七錢一分六厘七毫半較前日跌去半厘三月底期亦小半厘開盤爲七錢二分四釐三七五收盤價七錢二四釐一二五中國銀行由海門運來洋十萬元交通裝往天津洋十萬元中國　出洋三十萬元價七錢一分六厘七五 
　　銀拆早市息價三分滙豐收欵銀五十萬麥加利道勝中國花旗正金等亦有收欵四五十萬兩 
　　昨晚止各銀行查倉庫存現銀二千一百五十九萬兩現洋三千四百六十四萬元大條三百十三條日本銀洋八十萬元各莊存底現銀五百五十萬兩現洋五百三十五萬元 
　　公債票 
　　昨（十四日）各項公債市况仍未活潑惟各種現貨票來源稀少售户復缺物稀爲貴致市價上漲不已期貨方面空頭補進者甚多市價亦因以繼漲增高金融公債現貨大票只收盤時做開一盤價爲七十五元七角比前日漲起七角五分二月期貨初時交易價爲七十五元五角半其後曾高至七十五元九角收盤雖回落四角比前日已提高半元三月期貨進出極旺市價變化大略與現期相仿收市七十五元四角計漲三角四月期除息前市由七十二元八角高至七十三元二角後市開盤之初又大二角收盤時因二三月期回縮是以隨而低至七十二元九角比前日計大四角整六現貨僅後市做開數盤最後價計五十六元三角比前日又增六角二月期貨全日成交價常盤旋於五十六元五角左右收盤五十六元四角五分計高六角三月期貨進出之數無大懸殊故市情亦無重要上落收盤五十六元九角五分計大五角半四月期結果比前日大六角半最後價爲五十七元一角七年長期略有成交價爲五十一元四角比日前市價大九角償還八厘買賣互有轉機收市價爲十七元三角計漲三角餘如五年大小票及整七等票仍無市面云 
　　國内匯兌 
　　昨（十四日）國内匯兌據上海銀行公會報告各埠滙貼水行市變動仍少蓋當此歲首各業市况呆木故銀洋用途兩稀滙市因之鮮有改動也漢口洋例每千兩合申規元一千零三十四兩五錢比前日縮小二錢五分銀元則漲高一元價爲一千零十一元五角京津昨已通匯北京公砝每千價掛一千零五十兩天津行化爲一千零五十八兩較十二日市價各跌一兩銀元各漲五角北京銀元每千元計貼十元天津貼洋九元奉天哈爾濱亦有電來奉天銀元計一千另十二元哈爾濱價爲一千零十四元各與日前市價相同其餘各地貼水皆無上落云 
　　又上海商業儲蓄銀行二月十四日國内滙兌行市報告云内滙在此新年春盤聲中漢口無甚上落京津行市跌落五兩有奇據今日津門來電行化掛牌爲一千零五十八兩洋滙爲一千零零七元京公砝爲一千零五十兩洋滙爲一千零零八元保定唐山亦同爲一千零零八元漢口來電洋例爲九百六十八兩六錢二分五規元掛牌一千零三十四兩五錢可以兌漢紋一千兩洋滙爲一千零零八元與舊歲（陰曆）無甚差異皖滙市價未動贛滙祗景德市况稍提開價爲一千零二十元蘇省各滙一律趨漲惟其數亦甚微末如蘇錫常鎭甯揚等處漲爲一千零零一元五角常熟太倉松江宜興江陰溧陽等處漲爲一千零零一元八角徐州青江浦匯價爲一千零零五元浙屬則一槪趨跌如杭甬嘉湖同爲一千零零二元五角温州蘭谿同爲一千零零五元其餘閩豫陜晉黔貴等省其滙兌行市均尙未報到云 
　　金市與匯價 
　　昨係星期四大條近期長一八七五掛三十四辦士零六二五遠期亦長一八七五掛三十三辦士九三七五標金開盤係三百十兩零三錢爲最高價然較上日每條已跌七錢後跌多漲少未開先令時金價三百十兩先令揭曉勿動惟東滙小七五法滙大十法郎印滙小七五其餘市價都未變動其時金價係三百零九兩八錢先令市面仍未見平銀行賣出三月份三先令四辦士三七五至三先令四辦士四三七五「昨報三先令三辦士外係筆悮」買價三先令四辦士半又四月份賣出三先令四辦士零六二五至三先令四辦士一二五買價三先令四辦士一二五至三先令四辦士一八七五而銀行方面買者殊鮮金業亦都欲抛出實爲先令轉硬之一原因美滙亦鬆銀行售出三月份七十二元六二五至七十二元七五買價七十三元東滙與上日相等三月份銀行結出六錢三分七五買價六錢三分半故金價最小跌至三百零八兩俄因買者見旺致金價復又漲到三百零九兩六錢收盤又小至三百零九兩較前日每條跌銀二兩烚赤無市登賬價格二月份三百零八兩三月份三百零九兩補水滙三百十一兩標金午後休息先令市面尙佳交易無幾云 
　　紗花 
　　昨日棉紗市面仍無大上落各貨市價較前日稍形堅好十六支文明好起一二兩外其餘各牌好起五錢日紗亦漲五錢各客帮成交本紗三百餘包日紗三四百包公會小包售開二三十包各交易所標準紗價近期漲銀一兩一二錢遠期漲銀六七錢三品紗大阪來電較上日略漲日幣七八角美棉現期跌二十個磅音遠期跌十四個磅音印度棉花奥浮辣跌二個羅比白洛處與朋搿而各跌三個羅比怡和紗廠開出二十支三星六百包價一百八十九兩五錢又開二十支五福牧羊四千五百包價一百八十七兩五錢皆係陽曆二月期出清扣佣又東方紗廠開出十二支反手文明一百包價一百六十五兩扣佣現出其餘各廠未有開出紗市人心堅穩 
　　昨日棉業交易通州棉花標準稍軟二月期拍四十七兩二錢三月期四十七兩八錢據紗廠聯合會報告振泰紗廠買進現貨送廠陜西花一百件價四十八兩五錢又陳公茂買進現貨棧交陜西花二百件價四十八兩五錢裕豐號買進現貨棧交陜西租絨花七十五件價四十四兩市面上存花不多故交易亦不多見也 
[浙盧滙寄日災賑捐]  
　　共三千餘元 
　　杭州盧督辦前因日本震災曾發起募集救濟賑欵除已將捐欵滙解數次外昨日并將結束後所募　之捐欵三千一百三十元　角另四釐匯交　滬口總領事署代收業已由矢田領事轉函杭州清野領事面謝矣 
[揚州同鄉會定期開會]  
　　揚州八邑同鄉會昨發通告云逕啓者本會訂於夏曆正月十二日午後四時開會取决重要議案並討論一切進行事宜即於是晚六時舉行聚餐會以資歡宴而聯鄉誼届期務祈准時駕臨幸勿延却是荷 
[南市太平衖火警]  
　　滬南裡鹹瓜街太平衖附近益元草料藥材行樓上忽於前晚八時許發生火警頃刻冒穿屋頂救火會鳴鐘告警俄由各區救火會將皮帶馳往施救得即熄滅　焚去樓面兩間餘未殃及當由崗警將行夥俞庭春帶入一區警察署由王署長訊問起火原由堅稱不知詰其保有火險銀若干亦稱不知執事司賬均不在行等語當飭拘留未幾由同業元太行保出至昨晨九時復申解警廳司法科訊究云 
[海關稅司准充扛夫頭目之告示]  
　　江海關稅務司昨發告示云照得本關碼頭扛夫頭目前經批准張秀芳接充所有扛夫均歸約束管理一切扛貨等事凡遇各商報騐貨物除祇准照章每件收取扛力錢每大件八十文每小件六十文外不得私自多索分文以及有得賄先扛種種情弊致干咎戾爲此諭仰各商曁夫頭扛夫人等一體凛遵毋違特諭 
[圖賣婦人之敗露]  
　　滬城東街毯子弄張佐記書坊夥黃啓鳴之妻黃陳氏年三十九歲陰曆歲首由鎭江原籍來滬尋夫在火車中與住在小西門地方同鄉婦人趙徐氏相遇及到上海夫處後趙徐氏不時來邀黃陳氏閑游前日下午在九畝地某菜館中由趙徐氏將黃陳氏出賣與某甲爲室甲欲領陳氏偕行陳氏大駭倔强不行甲知事不妙乘間逸去陳氏即半途鳴警將趙徐氏拘送一區二分署訊押往傳黃啓鳴到署備文將趙徐氏及原告黃陳氏夫婦移送地檢廳究辦 
[皖北難民過境]  
　　昨午本埠到有男婦老幼難民七十餘名扶老携幼據稱由皖北逃荒到此羣向同仁輔元堂及上海縣公署請求撫卹當經堂董並沈知事查明屬實分别發給銅元飭派探警將該難民等押赴西鄉出境諭令沿途不准滋事 
[南工巡捐局檢查車照]  
　　滬南工巡捐局捐務處對於各項車輛執照現正開始捐領每月十日照例檢查今届二月十日適逢陰曆新年故己展緩五天執行茲已届期特將各種車輛執照式樣繪圖分送淞滬警察各區署所請爲查照援案協助令各處崗警實行檢查以免冐混 
[縣署清查房捐]  
　　上海縣沈知事以本署征收房捐現已規定新章如有境内閉歇之户須於每月十日前責成該管地甲預先報閉方爲有效如逾十日之期捐票已經簽發無論是否閉歇應由該地甲負責在案現届陰曆新正亟應清查業已傳諭各該地甲查報外特派員按段檢查如遇添開者應先報告簽發捐票凡有閉户俟依限呈報後即將捐票撤銷 
[挾嫌行兇之拘究]  
　　張阿毛與王阿滿不知因何仇隙昨至甘肅路二百八十六號門牌王處尋衅並持鐵棍將王迎頭痛擊受傷經人報捕派探周榮生往將受傷人王阿滿車送醫院醫治一面將張阿毛拘人捕房捕頭略詰一過諭飭押候解送公堂請辦 
[因賭衝突案併錄]  
　　廣肇路貿青里揚州人譚國義與同居人王連清因賭冲突巡警馬金壘向之排解反被譚王撕破服裝當解四區二分所經倪署員訊問之下判譚王各科罰金外並限將巡警服裝修整又趙增其朱光義等在恒豐路某茶館聚賭牌九忽起冲突互毆之下致傷朱之面部由警一併解入西區二分所經倪警佐訊得各有不合判從寛一併斥釋 
[扭控搶錢行兇]  
　　通州人邱老富住龔家宅十四間地方推車爲活前日偕其弟邱克龍扭同鄉姜順扣江立俊沈隆坤至五區二分所控稱昨日民弟在家鬥紙牌被姜闖來搶錢經人解勸了事詎姜今日糾同江等六七人毆傷民之雙目請究經馬署員質訊轉解司法科候辦 
[妻子看戲不回之追究]  
　　揚州人范廣成住居邢家木橋前日扭同鄉婦人萬張氏至五區控稱民妻周氏新正初四日下午二時被該氏來家邀去看戲至今不回請追經李署長質訊萬供曾據周氏之姊妹行云周氏厭惡其夫年老蓄意改嫁請求寛限十天尋交該氏到案云云判轉解司法科訊辦 
[法捕房通緝俄人]  
　　法租界總巡捕房昨日發出通緝文云照得俄國人俞立區馮懷齊利（譯音）業商前住靜安寺路一百七十號茲因騙取洋二千元故經公廨出票通緝在案今仰諸色人等知悉一體協拿倘知該俄人下落者報告法總巡捕房總巡可也 
[旅館聚賭分别罰鍰]  
　　張金文前晚因在浙江路瑞中旅館二十四號房間内聚賭抽頭被老閘捕房麥副捕頭偵悉率同包探朱漢波協往將張與賭徒祝阿才·陳金福·劉紅奎·婦人徐沈氏·王李氏·俞陳氏·男女三十一人連同賭具一併帶入捕房昨解公共公堂經中西官訊實判張罰洋三十元賭客各罰洋二元一併充公賭具銷燬 
[姊弟串污使女之押儆]  
　　梅白格路八百十號門牌居户右善謀家傭婦高胡氏（即小阿金）因咬使右之婢女顧菊香竊取其主值洋一百餘元之衣服逃匿閘北烏鎭路三十六號屋内牽引其弟胡阿全與顧女犯奸致女下體受傷並欲將女挈往外埠販賣被女乘間逃逸控由捕房將胡氏與其弟阿全一併拘解公共公廨訊供收押在案昨晨由廨復訊即據顧女上堂訴明　償而顧女主人右善謀亦投案候示訊之高胡氏不認咬使顧女竊取其主衣服及牽引與其弟犯奸質之胡阿全亦不認將顧女奸傷中西官核供以供證確實豈容狡賴判胡阿全押西牢二年高胡氏押女所三月分别示儆 
[設號騙貨押半年]  
　　甬人何景堂因與在逃數人在寗波路二百二十五號屋内虚設泰昌五金號將福建路德康錢莊空白支單塡寫銀數先後向新閘路馬會生·廣東路陳雲初·直隷路潘偉順·寗小路王瑞記·福建路陳長壽·等各户騙取貨物被控拘押昨晨由捕將何解送公廨經中西官復訊屬實判何押西牢半年吊案贓物交各原告認領 
[攫取金圈押三月]  
　　紹興人俞長榮前日在北西藏路攫取婦人高陸氏之金圈一副逃避被包探周榮生連　查獲昨解公共公堂中西官質訊屬實判押西牢三個月示儆 
[私撈花衣變價化用之拘究]  
　　本埠日信洋行去歲底雇沈華郎駁船裝載洋夾子花衣八十件泊東洋公司碼頭候卸適大英公司輪船進口掉頭致被波浪激翻所載花衣盡行漂流浦面當經鄰近各船户撈獲四十餘件送交水巡捕房酌給撈資轉交失主具領在案詎有船夥沈全貴撈獲此項洋夾子花衣一件匿不報告密囑顧阿三經手銷售與龔關榮得洋俵分事爲水巡捕房包探葛瑞卿偵悉將沈·顧·龔·三人先後拘獲於昨併解地方檢察廳訊辦 
[浦東楊家浜發見無名男屍]  
　　浦東南碼頭南西三里橋楊家浜地方田中發現無名男屍一具年約二十餘歲身穿元色洋緞袍洋緞褲秃頭圓頭棉鞋左足無鞋刀傷多處左耳削去一半殭臥血泊中昨由二十四保十五圖地保張海生投報地方檢察廳請求相騐 
[餘欠限七天還清]  
　　陳功記前延博勒律師代表投法公廨控趙德記不理盛根林抵借洋一千五百元判着趙限二天内理楚昨又傳訊先由原告律師稱此案上年十二月間判决後被告祗還五百元尙少一千元迄今逾　期日久延不料理請求嚴追等語詰之趙德記供商人現祗措得洋二百元餘欠請求寛限還清等詞聶讞員商之法梅領事判准限被告於七天内繳還原告洋八百元利息自判决日起按照六釐計算至付清日止違干押追不貸 
[騙洋案限期理楚]  
　　莊謙如前在法租界設立源懋洋行騙取陸壽山洋四千元案發逃逸經原告具控法公廨將莊提獲判交保限理在案茲因被告無保管押昨又提訊先由原告斐斯門律師稱此案前經公堂缺席判决應請堂上履行堂諭嚴追等詞詰之莊謙如供民人已經託人向原告理處數目相差無多請求改交尋常保出外親自向原告料理等語中西官判被告還押准予派探隨時帶出限十四天内理楚 
[搶金挖耳押兩月]  
　　無賴王卜清於日前在法租界地方搶取江永清妻子頭上所戴之金挖耳一支而逸適爲包探查見上前帮同將王追獲帶入捕房昨解法公堂請究原告投訴被搶情形詰之王供認搶取不諱中西官判王押二月以儆 
[抽頭聚賭之科罰]  
　　法新租界盧家灣地方居民郁福記於前晚聚衆賭博抽頭漁利爲探目許福卿·包探謝正桃查知前往抄出賭具連同賭客一併帶入捕房昨日傳至法公堂請究詰之郁供認抽頭是實中西官判郁罰洋十五元充公賭具没收 
[私賣燈吃之科罰]  
　　趙爾喜吳陳氏邇在法租界趙福保家私設烟榻容人在内吃食洋烟有違禁令事爲探目李榮卿查知稟明西探同往抄出烟具等物帶入捕房諭各交保昨日傳至法公堂請究詰之被告等承認私賣燈吃不諱中西官判被告等各罰洋四十五元充公烟具没收 
[竊香菌押西牢一年]  
　　無賴王小六子日前在法租界太古碼頭竊取謝秉釗之香菌數箱價值頗巨希圖販賣適爲包探魯錦臣查知將王人贓並獲帶入捕房昨解法公堂請究先由原告投訴被竊情形詰之王供認行竊中西官判王押西牢一年期滿永遠逐出租界 
[資遣沈雨山回籍]  
　　上海地方檢察廳接水巡捕房函送救獲投浦自盡之沈雨山一名查係海門人業經函送淞滬警察廳代爲遣送昨由陸廳長轉送通崇海旅滬同鄉會設法資送回籍以免流落異鄉云 
[船户失足溺斃]  
　　船户曹阿堂所雇船夥江北順卿因前晚十一時在虹口浦江裴麥不愼失足落水溺斃當即打撈屍身昨尙未獲云 
[小兒病危獲救]  
　　血甯路一百七十九號門牌陸某有五歲之獨子鍾愛異常日前忽患急症脈息全無似已氣絶陸某無可如何已備棺殮適有某汽車公司買辦陶某往訪聞悉原委急止其覆棺并情其邀武昌路徐小圃·及譚以禮二醫生診治竟得逐漸清醒二日之後恢復原狀該二醫之技可謂神矣 
[催繳各業認稅]  
　　滬南工巡捐局姚局長查得本局各項認稅原訂每月十日將所認稅欵掃數清繳以應公需乃漢敎宰牛稅認商二月份稅欵迄未措繳而各該認商如有未繳之稅亦應一併催繳昨已知照稅務處主任查明分别飭催矣 
[公共公廨訊案彚錄]  
　　昨日公共公廨訊理之民事訟案併誌於下（一）美商勝家縫紉機器公司延佑尼干帮辦施乃德律師訴陸竹坪欠欵案堂諭隔日登申新兩報十四天傳逹（二）美國海德禮律師訴李健秋不付辦公費銀案堂諭李健秋以發寒熱由醫生騐單證明應予改期再訊（三）張聚興訴西華春菜館擅蓋披屋案堂諭限被告於一個月内照原狀第一欵辦理並償堂費信稿房票附卷（四）少婦沈應氏（名杏林）訴其夫沈瑞棠虐待請求離婚案堂諭改期傳原告之父母到案訊明再核（五）楊氏訴陳金生欠借洋案堂諭被告臨訊不到由原告呈出證據屬實應照所訴之數缺席判决並償堂費借據附卷（六）陳繼友訴李阿土欠借洋案堂諭着被告償還原告洋一百九十元一月内先還六十元其餘每月拔還二十元還清完案並償堂費（七）張申卿訴薛張氏擔保借洋案堂諭原被臨訊均不到堂應即將案註銷（八）章銘山訴傅琳祥不付莊票銀案堂諭原告無從傳喚應即將案註銷（九）徐萬高訴高耀庭不還押櫃洋案堂諭改期續訊 
[誌謝]  
　　昨承福安人壽水火保險公司惠贈月份牌二張謝謝 
來件 
[浦東厲行烟禁之建議黃炎培]  
　　民國第一甲子年之立春日敬以至誠對於我浦東伯叔兄弟諸姑姊妹及各縣長官提出我最簡單之希望曰願以民國十三年合力提倡禁絶鴉片及嗎啡此其理由當無庸吾之詳述但述最大之一點曰鴉片嗎啡之爲害豈惟影響於公私事業與經濟而已如果不加禁止漸推漸廣足以殺盡我浦東人使無噍類故任何不良風俗其流毒無大於此者今我浦東現狀如何鴉片以奉賢爲最盛南滙次之又盛行嗎啡川沙·上海·寳山又次之但青年新上癮者亦復不少總之近年浦東鴉片嗎啡之毒有增無减莫可諱也禁之如何列舉於左第一·由浦東地方人士合力要求各縣長官嚴厲執行鴉片嗎啡之禁令或由浦東各縣長官自動的嚴厲執行鴉片嗎啡之禁令或地方人士合詞呈請省長令飭各縣知事嚴厲執行鴉片嗎啡之禁令第二·地方任何選舉對於染有烟癖者無論其人品行如何才能如何絶對不選舉之即或當選立予揭發必不寛徇如爲委任職尤當注意第三·凡吸鴉片打嗎啡者遇有訴訟事件發生如爲原告則由法庭先治其吸鴉片打嗎啡應得之罪然後受理其訴訟如爲被告除對於訴訟事件依法處理外仍治其吸鴉片打嗎啡應得之罪第四·浦東各縣長官在厲行上項辦法之前對於衙署公役首爲嚴厲之告戒犯者立予斥革不貸其被有嫌疑者調騐之調騐時間先停止其職務第五·在厲行上項辦法以前由地方長官嚴切布告使人人感受劇烈之刺激庶幾執行雖嚴受者無怨第六·地方人士宜組織團體舉行大規模之演講將國家法律規定之嚴厲與地方長官執行之决心剴切宣佈更宜由慈善團體設立戒烟機關預備戒烟藥品使有志戒烟者獲自新之路以上各條其著力處專在選舉及訴訟兩端若搜查偵緝恐聞騷擾敲詐之門不敢不愼是否有當或其他有效方法願浦東父老兄弟賜敎如贊同此議而欲共商進行問題請函新浦東報浦東旬報轉交或逕函亦可同是浦東人苟爲吾力之所及不敢不勉也抑余更欲爲染有烟癖諸君告者諸君之痛惡鴉片定有同心其罹此惡疾亦諸君之不幸但請諸君三思之家門之内父兄吸烟子弟效之鄉里之間前輩吸烟後生效之偷樂趣於一時種禍根於百代諸君明逹容吾忠言戒之戒之在諸君之一念耳一般社會對甲子年抱極大之樂觀欲享福先造福苟甲子年實行此議而有效者則長官之造福地方與我地方人士之自求多福其前途希望爲無窮矣 
　　附錄一「暫行刑律第二十一章鴉片烟罪」第二六六條販賣鴉片者處三等至五等有期徒刑併科五百元以下罰金第二六九條開設館舍供人吸食鴉片者處四等以下有期徒刑或拘役併科三百元以下罰金第二七○條栽種罌粟者處四等以下有期徒刑拘役或五百元以下罰金第二七一條吸食鴉片者處五等有期徒刑拘役或一千元以下罰金 
　　附錄二「嗎啡治罪法」第一條販賣或收藏嗎啡者處三等至五等有期徒刑併科五百元以下罰金第四條施打嗎啡者處四等以下有期徒刑或拘役併科三百元以下罰金第五條倩人施打或自己施打嗎啡者處五等有期徒刑或拘役併科一千元以下罰金第六條巡警官員或佐理人知有前五條之犯人故意不與相當之處分亦依前五條處斷第九條犯第一至第六條者褫奪公權官員犯者免職 
[蘇城隱貧會勗勉同人書]  
　　今也蘇人盡知本會之創設已届兩載矣頌譽交加贊美備至諒吾在事諸公必己悉及如鄧君家計之得轉穩固朱君之得再膺事於吉林某鞋店主之重振營業某君之得病愈就事於魯某　者之得設館營生此皆諸君躬親目覩之事其間營救之時均爲間不容髮設非諸君子各致其力各盡其心曷克臻此故同人感快之熱忱彌加亦無異於成績之日增優厚也竊更有請者願吾在事同人各本其不可稱量無邊功德之觀念復從而精進之則優厚之成績自可日進無疆容俟他年後進有人付託有所同事老友酒後茶餘回溯當年事蹟之可許常亦掀髯長笑爰將已成而力求完善未成而漸求建設之事件分甲乙兩大綱條列於左（甲）已成而立求完善者（一）本會隱貧各户均係士商兩途資格高尙身家清白不染嗜好品端行正在事同人於言語進退之際當隨時注意始終勿失恪恭待遇爲主旨遇有老廢喘病更宜愼爲維護每俟冬寒先期分送貼欵於各病户或及期自來而給資車送此種設施極爲體貼周微（二）本會貸欵本利各有專需本則爲基金利則爲學費現已貸出三千數百元切宜隨時查察旣防所用不正又慮懈怠浮費時加防維免滋流弊（三）本會基金息欵專以增植各隱貧子弟之敎育費用俾可學業有成異日幹國棟家故就其程度令入各校肄業憑其校中收據向會支給學欵循此辦理旣可遂其殷殷向學之志願復得不露其無力就學之窘境委曲求全期望良深但於所入之學科是否完善平日之課程能否勤奮不得不留意加察其或已由本會引薦就商者亦宜暗查有無不守店規及冶游浪費等事（四）本會女子縫紉傳習所現已卒業十餘人各已領機照章辦理所製各件均稱美善但領機後當隨時告誡務使勤工積資早日還機俾可移敎他户（五）本會優恤條規遇有領户中不幸而致病故者即以原户月欵半年支給之但遇此類事實尤當查明該户之經報人及其戚族而通告之務須與本會分任賙恤之義務一以寛本會之財力一以恤遺息之憫况（六）本會志願務使男勤女儉各能自立其或書寫清明以病弱不克任事難期振作者已令其繕寫經藏當此佛學盛行宜力求廣銷俾可以所值贍養之但於繕寫經藏時必須令其茹素沐手焚香以副購經者之信念（七）本會廉價棉衣褲每套小洋三角專事優待隱貧冬寒廉價出售春暖繳衣還洋但於發售時當切告以不可典賣以符本旨（八）本會夏天饋送應時要藥常以臥龍丹·蟾酥丸·濟衆水爲最妥每於發藥時尤宜切勸其遇病即早刮痧及戒除油膩凉果等味（乙）未成而漸求建設者（一）近也世風日本禮義淪亡人心日壞廉恥道喪巧設機關敗壞名節半爲誘惑半爲境窘本會繡花校之設急不容緩即或領户之外良家婦女有志勤工者亦宜輕其學費酌加收容以資習業而維風化（二）本會隱貧中之子弟有絀於文學而宜於工藝者可商與市中大商號中充當藝徒如布廠皮革號紗織廠等苟能一藝有成皆足自立（三）本會男女半工實爲根本之舉總冀力有其餘方可有所成就願吾同人多多加意是爲至要（四）本會自辛酉年冬創辦至本年春季因經費不敷發行第一届募啓多方勸募連前共募得基本金萬五千元每年利息以七釐半計算可得一千四百元每年月捐可得三千六百元已非少數而用途亦益見浩繁如領户月貼之費領户男女子弟學膳之費冬夏兩季痧藥棉衣褲之費資助領户喪葬及一切急用之費刺繡學校之費藝徒之費預算上年約需用八千元除收入外實不敷三千元左右凡吾同人身任其事常隨緣設法切實進行始終不懈必可邀海内仁人君子嘉許而協助也嘗聞之父老言求善願善者比比皆是每以辦事者未臻妥善而阻本會事事精核成績昭然同人一心足矢天日秉大公無吾之誠心謀事半功倍之義舉當亦樂善好施者所樂聞願共勉之（五）其他各蒙養機關愼疾機關勸善機關皆本會所應積年擴充建設之事件自辛年開創至内年止於十六年内完全建設告成此實爲馨香禱祝之無量快願是書專爲本會同人商榷進行之要件及預期前程之希望敬爲縷晰陳言諸祈鑒核倘蒙仁人君子慨助或賜敎言請寄蘇州閭門西街三十七號曹第代收尤深感盼主任人趙澄懷孫企濤林子修楊逹洤許菊甫管惠卿曹崧喬曹惕寅公啓 
公布欄 
[江蘇高等審判廳]  
　　民庭判决章厚生與孫光耀等因債務涉訟上訴一件（判决主文）原判廢棄本案發還江陰縣知事依法審判▲黎曙軒（即集祐堂）與李慶祥等因債務涉訟再抗告一件（裁决主文）本件再抗告駁斥再抗告費用由再抗告人負擔以上二月十四號 
[上海地方審判廳]  
　　布告爲布告拍賣事照得本廳執行　陳氏等訴蔣沈氏等欵項一案業經將債務人蔣沈氏所有動產實地查封並鑑定最低價格在案茲定於二月二十七日上午九時起至下午五時止在老北門季家弄地方當衆拍賣凡商民人等欲是項物件者應即携帶現洋遵期前來承買有二人以上時以價額最高者爲適法承買當塲繳足價洋承買物件立予具領仰商民人等一體知照特此布告計開（一）動產木器衣服等件（清單另抄）（二）最低價額銀洋四百四十元正（三）執行書記官章濬源承發吏顧瑜中華民國十三年二月十四日廳長沈錫慶▲爲布告拍賣事照得本廳執行吳開甲等訴張正高等債務一案業經將債務人張正高等所有動產實地查封並鑑定最低價格在案茲定於二月二十五日上午十時起至下午五時止在閘北長安路地方當衆拍賣凡商民人等欲是項物件者應即携帶現洋遵期而來承買有六人以上時以價額最高者爲適法承買當塲繳足價洋承買物件立予具領仰商民人等一體知照特此布告計開（一）動產器具什物等件（清單另抄）（二）最低價額銀洋三十八元六角（三）執行書記官章濬源承襲吏黃國澄中華民國十三年二月十四日廳長沈錫慶 
　　民庭主文▲一件裁决何勉三與姚彬濤債務聲請假扣押一案（主文）一件聲請駁斥▲一件裁决范玉生與臧佩金欠欵聲辦假扣押一案（主文）本件聲請駁斥聲請費用由聲請人負擔▲一件判决何瑋生與冷有生債務上訴一案（主文）本件上訴駁斥以上二月十四日 
 
 

Page 16

 
 
第一萬八千三百零四號;中華民國十三年 西曆一千九百二十四年二月十五號
星期五 * *   
 
 

Page 17

 
 
第一萬八千三百零四號;中華民國十三年 西曆一千九百二十四年二月十五號
星期五 * *常識 
常談 
[謠言之由來] [  箴]  
　　俗語有之要有事怕太平此一般造謠者之心理也 
　　乃聞最近長江下游之謠言則爲操縱公債市面者之所造其心理又有不同意欲收買債票則造爲有事之謠言及旣以廉價購進則謠言漸息而復其太平之原狀於是又以高價售出矣不知他種事業之受其損失者已不可思議愚民之因此而受驚恐者又不知其幾何人彼造謠者之造孽其罪可勝誅乎 
　　昔周官之鄉八刑於不孝不弟不睦不婣不任不卹諸刑外有造言之刑可見我國人之長於造謠自古已然矣而今人則更進一步竟以造謠爲投機之巧妙方法詎知貨悖而入者亦悖而出有不可逃之因果在多費此心計何爲哉 
經濟 
[春酒費移作儲金贖路之用] [  清華]  
　　新春之舊習慣往往紳商各界中均有請春酒之舉其糜費筵資一處無幾十處便多全國計之集腋成裘亦是一筆大宗鉅欵此種虚僞之酬應費時間耗金錢在實際上毫無裨益 
　　目前膠濟鐵路年期漸迫尙無相當凖備之的欵可以贖還要在吾國人協力同心熱忱愛國苟能將各項用途實行撙節如照前年華府會議後提倡儲金贖路之熱度到今日始終不懈此三千萬鉅欵早已集成而乃民有公司尙屬空談儲金成績亦復有限此皆吾人無國家觀念無國民常識因循延誤所致耳 
　　然吾國之命脈膠濟鐵路極爲重要國人果能速自猛省從新春爲始屏除各項糜費先將此春酒宴會之資節省下來移作儲金贖路之用爲國家計爲子孫計一舉兩得豈不美哉（乙種酬） 
衛生 
[改掉隨地吐痰的惡習] [  朱痴鴛]  
　　吐痰本是很平常的一件事原無研究的價值但社會中人什有八九因其無足重輕犯隨地吐痰的習慣非但不潔且亦有礙衛生茲就其淺顯的弊害說明之當知所改矣 
　　一關於肺癆病的傳染肺病即俗稱癆病人都知道是危險的不但病者食物用品應當隔别最要注意的是病人吐出的痰涎爲傳染之媒介膠黏地上的乾痰極容易混合塵埃飛揚呼吸到不病人的口鼻内蔓延滋染此中弊害不可不知所以有肺病的人更當力改隨地吐痰的習慣 
　　二關於個人的品性與清潔痰吐滿地令人生厭惡心倘在舟車中尤宜注意不但妨害公衆的清潔并且喪失個人的品性吾國人往往對於細微的舉止上非常忽略實足以表示一種懶怠不檢的狀態致習慣成自然試觀西人的房屋中必用痰盂及地毯之設置便可想到隨地吐痰的惡習應當留心改掉了 
　　上述兩端只須各人隨時審愼豈非是一件輕而易改的事嗎（乙種酬） 
道德 
[明天] [  徐碩儒]  
　　吾友勸我用心讀書我答他說你的話狠不錯我從明天起是要用心讀書了到了明天却又不高興了呀可怕呀我就是明天明天...明天的虚耗了十幾年寳貴的光陰至今學業仍然没有長進我眞哭了崩崩崩門響了三聲看見吾友跑進來他看我哭着問我爲什麽哭我就將我哭的原因告訴他他笑了說道你這人好獃你旣曉得虚過了十幾年光陰是可悲慟的你從今天起就去用心讀書不是還好嗎 
　　朋友明天是說不得的呀你却要常說今天立刻（乙種酬） 
法制 
[姓名權之保護] [  繼盛]  
　　姓名爲表異於他人之具故各人有專用之權姓名又爲表彰一己人格之物故苟有外來侵害有請求屏除損害之權蓋保護其姓名即所以保護其人格也故於合法範圍内人民有自由選擇姓名之權以表彰其人格而示異於他人而同時復不能假借他人之姓名以爲違法之行爲或冒用他人之姓名以圖利己之目的更不能襲選同樣之姓名以爲不當之競爭其權利之限制與商店之商號無所差異苟受損害在商號可以呈請官廳勒令停業而復向侵害者要求損害賠償姓名亦何獨不然依民法草案之規定亦可呈請官廳代爲屏除其損害而復向侵害者要求損害賠償然則姓名權之保護可謂周且詳矣（乙種酬） 
禮俗 
[家慶之一例] [  周厚坤]  
　　余姊婿王君汝鼎日前爲其母江太夫人舉行家慶其書室内懸有左之文字一篇余以其崇實黜華足矯現今之薄俗故特抄錄之投之「常識」藉與有心人一商榷之 
　　甲子家慶示二子 
　　甲子家慶慈親江太夫人六十正壽之慶也愚夫婦因定元日立春之辰治長壽麫户一盤分餉鄰里鄉黨家中則予並擬定身與兩兒實行爲老萊子式之表演長兒邦椿年十三歲則使之表演老媪次兒世椿年六歲則使之表演老翁予年三十五歲則表演嬰兒是日務使家中人人興會淋漓咸獲酣笑家慶前五日汝鼎并記 
　　此次家慶吾心靈間一段生意使我回思往事而得倍覺可慶者二端今略與爾曹言之乙巳爾祖母四十一歲身罹所謂臌脹病者時家境窘迫疾初起不遑療治逮腹大如瓠知疾亟始求醫醫咸束手然祖母稟性慈祥聞說不治即亦坦然不憂不懼後從市上得賣草頭方者名陳老三云尙可救囑淡食百二十天日取山野植物之屬至令服爾祖母諳識藥性更以黑魚爲輔佐品命予日購一尾和酒煮爛盡量啖食之越百二十天病果愈說者曰大難得脫耄壽之徵以今觀之良信此其一也爾等今所住宅前本已典質於人爾祖母縮節衣食率子婦日出而作宵中而息積資十餘年而後恢復之其中苦心曲折不可殫述吾日記册中曾詳其事蓋祖母謀挽救此宅之切逾於挽救己病云今家基旣立家連日隆此其又一也抑更有爲爾曹言者爾祖母護視爾兄弟二人最爲劬勞爾邦椿四歲八歲十一歲時咸有劇疾祖母爲爾抉擇方藥調護元氣維謹維愼往往終夜不寐終朝不食必待病已乃始自安爾世椿離母胎日身不過如拳大啼聲有如貓鳴得祖母而有今日又爾祖母愛爾兄弟甚摯爾邦椿就學於滬祖母未嘗一日不以寒暖爲念予觀爾世椿跟隨祖母日夜不稍離爾邦椿到家臥榻必倚祖母牀沿而設知爾兄弟能愛祖母予心甚喜惟爾兄弟有不可不知者祖母愛爾兄弟惟均故爾曹兄愛弟弟愛兄即所以爲祖母愛其孫亦即所以愛祖母嗣後立身天地間可即本此推愛及於四海之内又爾兄弟今有不可不養成者蓋人之心靈間固可養成一段生意焉養此成而後爲人方無忮求憤恨等念而有四時皆春之樂爾曹今未失赤子之心養之必事半功倍亟望於此之慶祝中喚起此一段生意而漸養成之並望養成後持向爾曹前程而進俾其發榮滋長永有令譽（不受酬） 
雜錄 
[歷代甲子年大事表] [  瘦竹]  
　　歲序更新重逢甲子吾人對此重來之甲子不能不考察其數千年中之事蹟搜覽羣史遂得瞭然間有建立國家者亦有敗亡者或發生女禍或外患頻來可知數千年中所有甲子年名稱未嘗更易但其興廢存亡有不可比較者可勝暎哉茲將檢閱所得各朝大事依其序條列於左 
朝　　代　史事槪要 
陶唐氏　　分十二州並分諸侯錫姓氏 
夏后仲康　羿滅伯封 
夏后癸　　公劉遷于　 
商　王　　遷都于囂 
武　乙　　遷都河北 
周夷王　　封非子于秦 
　幽王　　廢申后及太子宜臼以褒似爲后伯服爲太子 
七　國　　秦大索逐客李斯上書召復故官遂除其令 
漢文帝　　匈奴入寇帝如甘泉遣丞相嬰將兵擊走之 
　宣帝　　匈奴亂五單于爭立漢羣臣欲擊之蕭望之諫當遺使弔問輔其弱救其患以懷撫四夷帝從之　平帝　　起明堂辟雍靈台立樂經徵天下通經異能之士 
晋惠帝　　成王頴廢皇后羊氏及太子覃 
宋文帝　　徐羨之傅亮謝晦廢其主義符爲營陽王遷于吳六月弑之迎宜都王義隆于江陵旋即位是爲太祖文帝 
齊武帝　　魏中書監高閭表請北狄爲患宜築長城以禦之 
隋高祖　　太子廣弑帝于太寶殿而自立遂殺故太子勇流尙書柳述侍郎元巖于嶺南 
唐高宗　　武后垂簾聽政 
　昭宗　　朱全忠遣朱友恭弑帝于椒殿立輝王祚爲皇太子于柩前即位 
宋太祖　　頒刑統 
　仁宗　　帝臨國子監謁孔子 
　神宗　　詔以孟軻配食孔子追封荀况爲蘭陵伯楊雄爲成都伯韓愈爲昌黎伯從祀廟庭 
　寧宗　　韓伲胄定議伐金欲風厲諸將遂追封岳飛爲鄂王（先已賜謐武穆） 
明太祖　　頒科舉條式 
　英宗　　遣成國公朱勇等分兵四路擊烏梁海 
　熹宗　　左副都御史楊漣劾魏忠賢二十四大罪 
清太祖　　擊明將毛文龍于海島中盡燒島中積聚而還 
　康熙　　台灣新復施琅請設官如内地從琅議 
　嘉慶　　命閩浙總督王德福建巡撫李殿圖勦海盜蔡牽 
　同治　　江西軍生擒洪福瑱太平天國亡（乙種酬） 
來函 
　　頃閱常識載儀貞所作「節制生育之根本方法」有「立以來蘇Lysol和温開水注滌子宫務凈庶幾受精之事可免」云云Lysol究竟能否避免受精余非醫藥家不敢妄下斷語惟Lysol藥性劇烈余前年面部患瘰癧曾取少許和少量之水注滌皮膚頓時焦枯發腫痛不可忍三閱月後始生新股詢諸西醫始知每滴Lysol須和以一千五百倍至二千倍之水方可用其殺滅黴菌之力實不下於石炭酸Carbolic　Acid也請錄之以免不知藥性之女子受害幸甚ＣＦ 
 
 

Page 18

 
 
第一萬八千三百零四號;中華民國十三年 西曆一千九百二十四年二月十五號
星期五 * *   
 
 

Page 19

 
 
第一萬八千三百零四號;中華民國十三年 西曆一千九百二十四年二月十五號
星期五 * *本埠增刊 
[華利銀行設置保管箱]  
　　華利銀行現設置鋼質之保管箱一座專租與各界藏貯要件之用云 
[同昌經營人造絲]  
　　九江路山西路口·同昌杭線洋貨帽莊經理爲孫君平日所銷各物價均低廉其營業最旺者爲人造絲該絲係向本埠德隆·泰和·華嘉·愼餘等各洋行運售分白色·與兀色兩種每磅價自二元起至三元餘不等此絲多由絲織廠購去作出品原料之用云 
[利華廠製售絲襪]  
　　人身常用之襪當時時注意因稍有不留意即引起種種之後天性畸形各症如馬足·踵足·内翻足·外翻足·及嵌爪等且厚薄不平均即易患凍瘡故襪之形式寛緊厚薄均須適宜略有不適非惟有礙美觀且影響全身甚大利華絲襪廠所出之順風牌男女各襪製造甚適當即所出之暖肚亦合衞生與舶來品無異該廠又特聘張紹修醫士擔任廠醫有年云 
[各種套鈕之運售]  
　　先施公司衣邊部昨由德國新到時式男女套鈕較以前普通所用之套鈕非特質佳耐用且更爲美觀鈕環係綢製式樣分八角形三角形結晶斜四方形小圓形大圓形其中央亦有鑲小鑽者又有片子珠邊用絲繡成各種花卉動物計百七十餘種闊狹大小均有凡婦女披肩禮服以及綢緞衣服皆可用此種絲繡品鑲角或滾邊頗爲雅美云 
[春季疋頭到滬]  
　　永安公司二樓疋頭部自擴張以來日形發逹近由英法新運到大批各種春季疋頭不下千餘種即如法國之緞面葛闊二尺六寸每尺售洋二元六角英國之綉花嗶嘰每尺售洋一元七角及銀絨葛每尺售洋一元八角此外如春花呢及各種花式之貨名目繁多取價甚廉云 
[柯逹工藝主任敎授照相]  
　　柯逹公司工藝部主任葛蘭林君因青年會組織攝影俱樂部請其敎授茲聞報名者已多定陰曆元宵開始敎授共計演講十二次即可竣事學者每人付費二元作購置冲洗器具藥品之用第一次額限十五名云 
[中華之美術攝影]  
　　南京路勞合路口中華照相館西號自去年開幕以來設備甚精營業頗盛近來每日拍照號數約一百五十餘號其中拍美術照相爲最多該館於美術照相一門研究尤精器具攝影機等皆屬完備而卡紙亦用最好質料云 
[新到德國照相軟片]  
　　四川路九十一號·拜耳顏料藥料廠現由德國運到照相軟片一批名曰Bayer　film此片乃係最新製造各種大小度數均備且有數特點如善感黃光（使於户外攝影）遇火不易燃燒署天片上藥層不融化冲時無捲而不展之患冲後又極爲易乾片背面不上藥層所以極宜於放大以上均經該廠在申特聘經騐家實地試過本埠各處均有出售如用者覺有不妥之處可直接到該廠詢問一切並能退換云 
[嘉利墨廠要員來華]  
　　泗涇路五號恒豐公司經理之嘉利福尼油墨公司之總代表搿雷姆君趁塔夫脫總統號輪船來華將於十六日抵滬搿氏此行專調查遠東商務並推廣在華營業與滬上各界將作長時間之接洽云 
[生髮水大批運到]  
　　河南路中英大藥房新近由德國海婆江廠運到大批生髮水氣味甚香敷髮治毒去穢定價每瓶七角半云 
[工業應用之新油]  
　　北四川路白保羅路七一九號·德林公司由港運到吧唎㖷油能不脫色取價亦廉各五金店皆有代銷云 
[汽油發行多種]  
　　南京路勞合路口·聯益貿易公司發售汽車各種應用之機油質地純潔一加倫馬逹油每聽二元四角十磅方聽齒輪油每聽三元搿理司（Grease）一磅聽每聽四角五分至於五加倫二十五磅聽十磅五磅均有他如車身去膩發光油每聽一元八角玻璃擦亮油每聽三角擦銅藥水每聽二角五分云 
[風琴留聲機减價]  
　　南京路文明書局新到大批德國留聲機式樣精巧發音清越各家唱片均能適用新年減價發售其價自三十餘元至八十餘元不等現在減售照實價再打八折又該局監製各式風琴原售八折現大亦減售七二折價最低者十四元數角云 
[出版界消息]  
　　字林西報館之新屋在外灘十七號定於今午十一時四十五分行落成禮云 
　　大東書局之半月第三卷第十號春節號業已出版材料豐富篇幅增多一倍大有可觀中并有無錫楊令茀女士手製大觀園模型圖影此項模型現已運來滬上由美國婦女俱樂部今明二日陳列不日須運至美國博物院欲覯模型可觀半月春節號他如最新之福爾摩斯偵探書「吸血記」袁寒雲君合家之著作「豕尾集」與詳記民立中學會週年紀念之「狂歡三日記」等亦均饒趣味云法租界辣斐德路一八六號新建設雜誌社編輯「新建設」一書其第一卷第三期已於前日出版内容頗豐富售價亦廉本埠如亞東圖書館·伊文思·民智書局等·外埠各大書坊均有代售云 
[婚禮新誌]  
　　牛惠霖醫學博士之弟惠生博士定於二月二十三日（陰曆十九）下午四時半在山東路天安堂與徐惠仍君之女亦蓁女士行結婚禮該晚六時在大東旅社宴友云 
[普育電影公司之組織]  
　　江西蕭小康（健）君在法國巴黎研究電影事業十餘年對於銀幕之編排及設置取景等等均有心得去年底回國擬集合資本創辦一電影公司其宣言已載前報近聞蕭君對於内部手續·及組織計劃大致均已就緒云 
 
 

Page 20

 
 
第一萬八千三百零四號;中華民國十三年 西曆一千九百二十四年二月十五號
星期五 * *[評「續盧宫秘史」影片]  
　　靜安寺路卡爾登影戲院於前日起開映『續盧宫秘史』 "Rupert　of　Hentzau "余前往觀茲先略述劇情如下當盧道爾夫復王位後即與佛萊維亞公主行結婚禮結婚之日貴族宫吏咸集莫不羨愛之然盧道爾夫王生性嗜杯中物又喜游獵故宫閨之中恒留皇后一人紅顏倩女安能久守閨中舊日情好乃不得不湧起於其心坎之中 
　　有英人蘭遜台者容貎酷肖處道爾夫王先前冒盧加冕者即此人也佛萊維亞與蘭遜台之戀愛亦即由此而始佛萊維亞於寂寞之中即繕一書並錦匣一中置花卉命左右親信人費立慈送至蘭處費奉命後即辭别其妻不意爲僕人勃由曷知其事 
　　盧潑脫者爲王弟米却耳之親信曾助米却耳謀纂王位故盧道爾夫惡之甚復位後盧潑脫即隱居國中一心以仍得王寵爲念勃由曷者盧潑脫之暗探也旣悉此事乃告知盧潑脫未幾而盧潑脫等已追隨於費立慈之車後矣寡不敵衆弱不敵强費立慈卒被擊倒此最重要而須嚴守秘密之皇后所作之情書遂爲盧潑脫奪去 
　　盧潑脫等已呼嘯而去御者乃扶費立慈上車至蘭遜台處蘭遜台聞訊遂即電至山潑德謂勿令王見一客 
　　宫殿之中軍警密布山潑德接電後徘徊者久之蓋翌日者盧道爾夫王已與立斯慶漢伯爵有約矣正籌思間忽聞河中游泳聲乃準其手槍苟有變者此槍即發而不知此水中人即后之情人蘭遜台也蘭遜台旣見山潑德即呼曰速止老友山潑德勿識故人耶蓋山潑德之未見蘭遜台者已三年於茲矣山潑德乃立收其手槍扶之起畫策多時蘭决僞飾爲王準備見伯爵立斯慶漢明日清晨立伯爵固欣然前來伯爵正將出其書信而盧道爾夫王至旣遭失敗幸山潑德以槍赫立伯爵伯爵卒不敢向王直說王去而搜查其身則副張一紙非后之親筆也蘭遜台乃復冒立伯爵之名致電盧潑脫謂王欲閱其親筆並約於打獵處會見 
　　盧接電後乃如約前往其實王並未招之前來相見之後即斥之使退盧乃以槍射之王薨盧潑脫仍遁還經幾度之考察蘭遜台至盧潑脫處與之擊劍相爭慮死遂得后之親筆書於是付之一炬后始大釋山潑德等以眞王已辭人世願立蘭遜台爲繼蘭卒不允后乃親送之至邊境而相别云（伯）（待續） 
[「棄兒」影片之商榷（二）]  
　　影片足爲社會敎育之助此吾人所共認者然亦非可以一槪而論因影片有愛情·滑稽·歷史·敎育·社會·兒童等等之别要以勸善懲惡爲宗旨斯可已正不必拘拘於小節譬如小說水滸·紅樓·並爲空前名著且影片究非敎科書若觀察影片而用觀察敎科書之目光影片將百無一合攝製影片而用編造敎科書之學識影片亦百無一成事實如此非可矯揉造作也「棄兒」爲社會影片便不能不寫一二幕之社會罪惡其立意則寓勸告婦女勿慕虚榮之義於敎育本旨並非違背若責「棄兒」何不讀書此軼出範圍之論眼光未免淺近矣 
「棄兒」影片中最後團圓之一幕 
「月夜」近景一幕有病其月輪過大者於理甚是然不明攝影之言也攝影之距離不外遠景近景遠景則人物盡小近影則人物俱大此當然者惟以攝遠離地面之星球則不然攝近景如是攝遠景亦如是因星球離地而不知若干萬里攝影機决無若是遠之鏡頭略知攝影者類皆知之然影片近景而月輪過小覺與人物不稱故影片中近景之月輪大都取法於圖案式製一透明體之物以代之大逾尋常在流行影片中類能見之「棄兒」片亦如是不過製法不精露斧琢痕此其疵病也以取景論遍觀中國自製影片當以上海影戲公司爲首「古井重渡記」頗以取景爲人稱道然「棄兒」尤勝此攝影者之閱歷與天材無可强求者試觀該公司所出「天書」一片雖極不重要取景亦不苟且即此可證我言之不謬 
　　演員之藝術天才勝者爲上乘不憚煩者爲中乘天才勝則導演者能收事半功倍之效故勝任愉快不憚煩則能受導演者之指揮故無虧厥職中國導演者無專精之人演員亦皆短於經騐故以演員藝術論中國影片實無足取者「棄兒」片中之但二春尙能面上有戲頗肯受導演者指揮在中國演員中已足爲屈指可數之人材惟導演者缺乏經騐故有數處之表演頗有蛇足之誚其餘若飾卜奇與富女等角亦不過勉能稱職餘子皆碌碌耳 
　　我以上海影戲公司尙能努力向上故不惜略盡誘挾之責望上海影戲公司繼續前進不短氣不畏難庶將來有無窮之希望若得此而止則後來居上竊爲該公司危矣（錫嘉） 
[將開學之各學校]  
　　南方大學南方大學原定本月二十號開學茲因定十七十八兩日考試揷班生事務甚繁現已改於二十四開學云 
　　共和女校甘肅路德興坊·上海共和女校訂於夏曆正月十六日行春季始業禮柬請各界參觀成績聞該校初級中學高初小學均有餘額可以揷班 
　　華東公學新閘橋北華東公學本學期擴充學額分設男女兩部額定二百名昨經敎職員會議决添置校具聘請專科敎員並覓校外寄宿舍茲定於正月十三四日考騐新生十五揭曉十六日行開學禮聞該校女子部特設刺繡專科云 
　　法文夜校霞飛路二四七號法文夜校將次開課昨發通告云本校放假期滿准於二月十九日照常開課凡學員須先來校報名註册以便按時受課如有猶豫而素無恒心者可毋勞往返云云 
　　博才學校閘北公興路博才英華學校係兩級中學按照現行學制辦理籌備三月業已就緒所聘敎員俱係實學之士開學期定在陰曆正月十六日云 
　　培本小學閘北寳山路口江灣鄉立培本小學照新小學六年制編制設有初高兩級本學期聘張笑天任校長職又該校附校之英文商業夜校張校長已聘定麥倫書院畢業之朱紫榮爲主任同日開課云 
　　三江義校法租界唐家灣三江義務學校自去年創辦以來男女學生頗形發逹本學期因校舍狹小不敷容納特遷至南車站文安里内擴充學額至一百名定舊曆正月十七開學聞仍依舊例槪不收學費並予以文具云 
　　子勳夜校虹口密勒路承業里内之子勳英文專科夜校爲運通銀行會計科主任陳子勳君所設現定於陰曆元月十五開學十六正式上課云 
　　鏡民學校北四川路公益坊粤僑鏡民學校由羅鏡民君創辦今春增加敎室聘梁蕙馨女士爲初級敎員現准於正月十四日舉行開學禮云 
[學務叢載]  
　　新華校友會之聚餐會華童公學一九一九年W.A.Hearn君班之同學於前晚（十號）七時假座一品香舉行聚餐會到者十五人公推趙傳鼎君爲臨時主席胡寄南君爲臨時書記首由主席報告開會宗旨略謂本班同人離校後散處各力有遠在外國留學者有在北京等處經商者平日毫無聯絡相逢幾類陌路本會主旨完全爲增進友誼聯絡感情與華童校友會並無衝突而母校有未滿人意處同人等旣爲同學之一份子自有盡力勸告之責云云後到會同人慶賀同學張君鴻年此届畢業於蘇州東吳大學得化學科學士位繼通過會綱選舉職員結果趙傳鼎爲正會長奚毓麟爲副會長·兼會計奚載功爲幹事胡寄南爲書記餘興盡歡而散 
　　中國公學中學紀念會吳淞中國公學中學部自下學期起新聘孫孝寛君爲校醫孫君在日本專習醫學十九年造詣極深此外更聘易家鉞君爲國文敎員東京高師數理科畢業孫則伊君爲高中數學敎員又關於藝術一科半年以來頗多進步現更擬改聘專任敎員聘定朱穌典君擔任又該校第一次招收新生考試已畢計錄二十一名内有女生五人第二次招生已定二月二十一·二·兩日并新印簡章多份預備外間索取又一九二五爲該校二十週年紀念學校當局擬届時將歷年成績爲有系統的發表以供敎育家之參考現已在積極籌備中該校爲中等學校最先提倡男女同學及試行道爾頓制之學校辦事人等亦均盡職云 
[社團新訊]  
　　精武會今日開始徵求精武體育會本外埠分會已多至二十餘處會員亦逹五六萬人連年成績頗爲社會所稱許盧煒昌·陳公哲·陳鐵生等對於會務均竭力進行該會造就兩技人材爲數甚夥且全體職會員皆有職業假公餘之暇晷爲身心之休養是以會中隊國技以外復有種種高尙娱樂以資興趣該會每年開徵求大會一次今年於今日爲開始徵求之日各機關人員之應徵者預料必頗踴躍云 
　　五區商聯會新正會議滬北五區商聯會昨日舉行舊曆新正團拜禮到評幹兩部職員三十餘人正會長范鵬因事未到副會長陳翊庭主席討論英文敎員案主席謂前經公决仍請龔鍾二君繼續擔任并公决嗣後無論職員會員如有對於議决案有要求重議之時必須按照會章以二十人或十五人之正式建議伸叙理由方可付議不得以一二人私見輒欲推翻議案致礙進行云云公定開學日期爲陰曆十四日邀請總聯合會敎育科主任邵仲輝君參觀又公定二日下午六時假座都益處菜館宴請各界云 
[球戰歡聲]  
　　公共體育塲足球隊之組織向分共和博愛樂羣三組剏 
[公共體育塲足球隊甲乙兩組合影（心心照相館攝）]  
（後排）郁秉權周考高朱璆宋關通徐樂饒惠生（隊長）何春煇俞綬玉梁官英王芝馥金湘玉卓文豪李宜三（中排）姚家璜（書記）陳湘濤（董事）唐仲光（董事長）王壯飛（主任）别克司（敎練）王祥云朱德潤何鶴佺來賓（前排）朱慶云趙傳福石金生徐文秀丁堯生趙煥先浦賢元楊德成丁順寳 
辦以來成績卓著三組之中尤以共和組爲最强惟各組因名稱不同未免時有誤會之處近爲各組聯絡感情起見乃由共和組球員發起合併三組爲一隊由王壯飛君召集三組代表聯席會議結果除樂羣組不願合併外共和博愛二組已於去冬正式合併定名曰上海公共體育塲足球隊並選定唐仲光爲董事長陳湘濤楊成龍爲董事姚家璜爲書記隊長一職是日因爲時已遲故尙未選定暫時仍由饒惠生擔任習練時間由王壯飛君擬定甲組每星期日下午三時起乙組每星期日上午九時至十一時及星期六下午一時至九時又聞該隊另延英工部局西人别克司君（Mr.A.L.Biggs）擔任敎練之職球藝上更可望進步云 
　　青年會日校於昨夜八時在健身房與美國軍艦彭城隊决賽籃球參觀者極形擁擠彭城人强力壯日校苟不以靈活應敵敗北必無疑義開始比賽後約二分鐘彭城後衛擲進一球未幾日校左鋒陳明翹擲進一球後此即互相追逐上半時之結果爲二十七與十四之比日校勝十三分下半時陳明翹擲進第一球彭城雖欲奮勇直追奈其勢已無能如何日校後衛沈聖鐸視巨敵如無人與中鋒李伯鈞·前鋒張則倣·陳明翹·三人馳騁全塲傳遞靈敏射法凖確彭城隊之左衛麥尊尼攻守亦均甚佳總結果四十七與二十七之比青年會日校勝云 
　　公共租界工部局工務部辦事華人所組織之體育會内分各項田徑及野外運動去冬成立之足球隊因無適當地點故今春開關後大加整頓現已要求將工部局公地一方爲該會運動塲地址在華德路西牢後該會所舉定之職員如下正會長陳楚瑜副會長楊肇輝書記黃中理陳種樑會計王福道管理錢鏞繆爾慶云 
[記南洋童子軍之動員令]  
　　初八日下午南洋附小童子軍在西門體育塲舉行動員令是日雖雨後道路泥濘隊員仍不以此而減其勇氣到者踴躍非常一時歸隊茶叙二時下動員令隊員紛紛各領題紙趨往目的地至四時乃散隊該日動員令爲一種野外偵探游戲先期由敎練員佈置一切然後舉行共分三站首站在體育塲二站在善鐘路杜美路之間末站則在校中隊員在第一站領得題紙察明用意即往第二站尋覓二站題紙知後則往第三站領到信件乃散隊返家云 
[果品市消息]  
　　橄欖近日來源斷絶兼值新正各地銷塲甚旺致滬貨缺乏市價昻貴現其佳貨每桶售四十五元中擋售三十餘元下擋亦須售二十餘元零售者每斤一元或七八角至四五角云 
[海上大鼓再談]  
　　讀日昨梅花館主等之海上大鼓談爰成斯篇 
　　京音大鼓（四金）小香貎旣秀美嗓音亦佳在四金中實首屈一指惟能劇太少不侫每至大世界輙聞其歌玉堂春及獨占花魁兩折此或爲其拿手戲也而當其奏歌時必左盼右顧（如第一句臉向右至第二句時必向左）若合板眼者然乃其大病尙望矯正之小蘭雄於嗓祇宜唱三國水滸諸折或評其爲「面似天官聲如破竹」亦持論過激小艶丰姿甚美嗓亦尙不惡惟咬字太壞無處不帶揚州口音須知京音大鼓自以京音爲標凖否則論劇者每以一字之爭而辯至連篇累紙果何爲哉金氏四姝均不免此病小艶特甚耳小梅貎不揚藝亦尙可取 
　　（二鍾）鍾姑娘昔時曾負盛名今則老矣無色之可言音太柔吐字亦飄出塲幾句交代令人膚栗然表情極佳海上鼓娘無足與之抗衡者鍾三姑娘均以乃姊爲法氣太弱想係年齡關係尙未可論定 
　　（小黑姑娘）燕產貎極妍麗藝亦不弱咬字極清晰嗓音之高尤足以傲儕輩惜稍嫌窄耳能戲將近二十折姿勢間有不妥然亦可更改若能悉心揣摩前途未可量也 
　　（于桂芬）貎僅中人嗓音極窄衷氣亦弱據末座者即不辨所歌者何曾唱滑稽大鼓識者不取焉 
　　梨花大鼓不侫素不之喜然其中鼓娘晚香玉之品格實爲餘子所不及登臺奏藝從未以笑容向人「艶如桃李凛若冰霜」可爲斯人道之（持平） 
[精武同樂會將演劇]  
　　精武體育會本月十七（星期日）晚七時半假座北四川路横浜橋中央大會堂舉行會員同樂會秩序如左（一）銅樂（二）報告（三）演說（四）音樂（五）國技（六）舞蹈（七）粤曲（八）趣劇 
[評粤劇「萬古佳人」]  
　　萬古佳人一劇取材於陳君鐵生所譯之「愛河精衛記」此書所述乃法王路易十八回國時望太理城沙公爵摧殘革命·及李覺出身之事蹟今經編劇家龐君一鳳排爲四卷情節緊密曲調精雅茲論其由「沙武士父子回國至利貞奇失敗止」如下 
　　肖麗康去利孝娘肖伶姿首甚佳做工純熟表情亦勝當與非非話别時一字一淚十分悲哀與俞禮士在園林幽會時演出一種因體親心而絶情郎之意非常細膩千歲鶴去利貞奇莊諧並妙起義誓師時將君主壓逼自由政體·及鼓勵將士之心一篇討賊文章·使座上人鼓掌不置沙場上所唱之二簧甚佳尤以「只望來年今日奠我水酒三杯」及「千秋同哭黨人碑」等句爲最有精彩無怪自了漢君（吾粤著名評劇家）評鶴伶爲上乘之丑角也 
　　新周瑜林去沙蘇侯周伶做工頗好服飾亦佳惜其喉略逼緊與孝娘初見時說「眞絶世之佳人也」一句恍如少年覩嬌容之情境該伶亦可人也 
　　王唯新去俞禮士上段造手生硬面上表情毫無聲極低沉聞該伶竟握五台柱之一誠令人不解 
　　張文俠去俞禮士下段造工氣派均佳其聲線雖非生喉正宗而其韻腔甚妙大戰時之槍法頗亂惟以一小生而造武工亦不可過事疵求也二簧一段多用粤語唱至「胡笳陣陣萬馬奔騰」及「我係英雄氣短兒女情痴」二句吞吐自如字字咬線張伶誠後起之秀也 
　　其餘如賽子龍之俞維廉·陳鐵英之陳理路·新艶章之郭布郎·豆皮元之郭力尼皆無懈可擊云（潔貞女士） 
[翔舞臺開演燈彩戲]  
　　今晚准演「斗牛宫」 
　　引翔鄉自翔舞台落成以後氣象爲之一新其建築之宏偉設備之周密不獨爲該鄉舊有之震舞台寗舞台所不及即與滬上各舞台亦足以頡頏也該台茲力謀精美自今晚起開演燈彩戲其所用佈景之費價值約在五六千元以上云 
[綠牡丹之「千金一笑」]  
　　「千金一笑」爲紅樓夢中晴雯襲人暗鬭之一幕最後勝利仍屬晴雯演者非熟讀紅樓體會入微不能描寫神似綠牡丹在京演來善合身分頭塲跌扇被責正是一腔憤懣無處發洩之時偏有不知趣之襲人前來相勸不覺大發牢騷譏誚諷刺無所不至能將當日嫉妒鄙夷情狀一一傳出「睛雯女含悲淚自思自想」一段慢板句句清楚字字咬眞宛轉有致哀豔動人二場「冰雪聰明反被聰明誤」引子及「寄在人籬下怎敢不低頭」兩句念得凄凉感慨有心人當爲同聲一哭籐榻偃臥姿態絶佳與寳玉問答數語無限含蓄耐人尋味已將從前之怨懟傷感慚慚抛去撲扇時之姿勢撕扇時之神情怡然自得活畫一天眞爛漫毫無城府之女子斜坐榻邊嬌怯無力嫣然微笑絶世容華嗚呼此一笑也實從至性中傳出不知費了寳二爺多少心血千金詎得而買之耶 
[集會表]  
陽曆七月　　　　　　▲時間地點　　　　　　▲召集者　　　　　　　▲事由 
十五日至十六日　　　　九江路十二號　　　　　英兩婦女俱樂部　　　　大觀園樣型展覽會 
十五日起至十六日　　　梵皇渡約翰大學　　　　全國青年恊會　　　　　體育討論會 
十五日上午十一時三刻　外灘　　　　　　　　　字林西報館　　　　　　新屋落成禮 
十六日　　　　　　　　英商會　　　　　　　　英商會　　　　　　　　聯合大會 
十六日下午六時半　　　寗波同鄉會　　　　　　上海基督敎大學同門會　年會 
十六日上午十時　　　　南京路　　　　　　　　中華勸工銀行　　　　　股東會 
十七日下午二時　　　　西户外斜橋徽寗思恭堂　夥山青年勵志會　　　　常年大會 
十八日下午七時　　　　商總聯會　　　　　　　團籌備會　　　　　　　委員會 
[今日天寒多雲]  
　　徐家滙天文台昨日下午四時三十分氣象預報云低壓將繼續東進旋風在渤海與日本海之間自北緯三十五度以南有正當之時令風天氣寒而多雲本埠温度在下午三時前之二十四小時内最高五○·五最低二六·六去年同日最高五○·四最低三九·七 
 
