# 1906 - 209 - 4911959

 

Page 1

 
 
   
 
 

Page 2

 
 
　　電傳　宫門抄 
　　○六月十二日　召見軍機　特圖慎 
[論中國宜求爲工業國（選錄商務官報）]  
　　歐美各國中。有以農業著者。則曰農業國。有以工業著者。則曰工業國有以商業著者。則曰商業國。若吾中國非自古所謂重農之國者耶。就數千年之重農説。而發揮張大之。其事順。其效捷。故歷代憂時君子。皆以重農主義。提倡天下雖然昔日之中國。處閉關自守時代。其所患者。饑饉耳。内亂耳。苟求民食不缺。内亂不興則上下已相與安之。而可目爲太平之世。今則大非昔比矣每舉行一新政。經營一新事業。绵必取資於洋貨。故以言練兵則槍炮等物。須購諸他國矣。以言造路。則鐵軌等件又須購諸他國矣。以言興教育則學校内必用之標本品。又有人儲之以待吾用矣。甚而至於日用必需之物。陳列玩好之類亦一一惟洋貨之是求。則漏巵日大。脂膏日竭。其隱憂之所伏實有萬倍於饑饉與内亂者。而吾國政府。與草野志士。顧相與泰然安之者數十年。甯不怪也。 
　　西哲有言曰舊開國以工業與他國戰。新開國以農業與他國戰。由前之説。英吉利是也。由後之説。美利堅是也。蓋新開之國。地利甫興。户口不繁。土地之所入。不特足養其全國人民。并可使他國之以地瘠民衆爲患者。皆俯首而仰給於我。美國之以農業雄視全球。由斯道也。然户口日繁。則耕地日少。不别關一途以補之。人滿之患。必有不能免者。美國自近年以來。頗汲汲焉以發達其工業爲務。其規模之大。方法之新。已爲各國最。説者謂二十世紀中之美國。將由農業時代。進於工業時代矣。吾中國農學未精。新法不講。可耕之地。等諸石田者。何可勝道。即言農業。尚有愧色焉。論時事者往往謂居今日而圖富强。惟有講明農學。以闢天地自然之利。則中國之富。可翹足待也。夫天下大利。必在於農。論者之議。吾輩亦賛成之。然吾謂中國將來之不能不爲工業國。猶諸美國今日之不能不爲工業國。此則事有必至。理有固然者。然則振興實業之方針。其必求爲工業國而後已。蓋顯然矣。 
　　且夫中國者。實有爲工業國之資格者也。蓋工業所需者原料。中國則地大物博。物産豐富。西北之羊毛。不減於澳洲。江浙之生絲。凌駕乎法意。苟知所以利用之。則他國之精製品。其何能更充塞於市場也。工業所需者勞力。中國則人口日增。庸率頗廉。其勤而耐苦。又歐美人之公論也。工業所需者原動力。中國則東南水利環球稱之。全國礦屬。甲於五洲。苟利用礦力與水力。則一切之大工場。鮮有患其不能興辦者。工業所需者智巧。中國人之聰明材力。甯讓白種苟使專利發明等條例一旦頒布。則利之所在。人爭趨之。吾知新出之器。必有足與歐美人鬬奇競巧者。况即就目前論之。江西之紙磁。江浙之織物。福建之漆器。果能不安故步。日求精進。則持此以與世界競爭。又何患不博各國之歡迎也。夫不能不爲工業國之勢如彼。而易於爲工業國之理又如此。吾國之有志實業者。其亦可以投袂而起矣。　　（未完） 
[滿洲馬賊戕害日本將士]  
　　○十二日東京電云附近警察于西七月二十九號爲馬賊所困日本統帶官一人受傷下士官一人遇害兵干二十人有傷者有死者該處居民皆爲之震驚援兵已向前進發按官塲報告謂關東總督衙門當定管理保護鐵路之法日本外交家已與中國提議其意擬令中國調集兵隊填紥鄰境譯字林報 
[赫總税司辭職之傳聞]  
　　○南中國早報載倫敦電云中國海關總稅務司赫德辭職一事業已宣布近自中國簡放督辦稅政大臣英人之意皆謂赫德必不肯屈居二等今兹亂職果不出英人之所望譯字林報 
[法國將設銀行于北京]  
　　○京津泰晤士報探悉法國將在北京設一銀行其總辦爲缷任代理法國公使譯字林報 
[西報訪事由滿洲游畢回京]  
　　○天津西報云泰晤士報北京訪事瑪禮孫君已於西七月念二號回京譯字林報 
[　　美領事因連州教案之照會（廣東）]  
　　○日前美領事照會粵督云爲照會事案查連州教案本總領事於本月十二日曾與貴部堂互商一切兹代本國政府照請貴部堂允照後錄九欵而行並請從速照復聲明允爲照辦以便本總領事電禀本國政府知照所設九款者何（一）須償銀四萬六千一百二十九兩六錢五分交本總領事收轉交長老會代表及管理銀兩人羅牧師以作賠償教會在連州所失產物之用此欵儘於五月十九日以前交本總領事（二）殺害教士焚燬教堂之逃犯須再加重花紅懸帖追拿至拿獲而止（三）須切實允許以後竭力保護美國（四）該處每年建醮之廟即該教會男醫院相近者須即改作學堂（五）該學堂附近將來須由華官建一石碑於衆目共見之處内刊明去年十月初一日所頒上諭（六）俟各牧師同連時須將該上諭張貼於連州城及州屬各衆目共見之處（七）除以上所論之石碑外須由華官另建一紀念碑俾紀念各牧師因此案被害此碑刊明由華所竪（八）此碑須建於近龍巖廟前之樹下即各牧師被匪由巖内搜出慘加非刑後並擲河淹斃之處（九）以上各碑均於本年八月二十三日以前建妥將來倘有毁壞情事應由華官修復為此照會（我） 
[江督覆張殿撰電（爲懲辦徵巡兵）]  
　　陽電悉徵巡互鬥致毁卡房七所已照軍律辦二人以懲轎悍巡兵棍毆幾釀巨釁亦應懲辦以昭公允馥庚（助） 
[羅田縣有亂匪攔入（漢口）]  
　　○鄂屬羅田與安徽之 
 
 

Page 3

 
 
霍山接壤該處有匪徒一小股　内鄂境幸官兵預爲防範致未騷擾地方然人心已甚爲惶恐矣（千） 
[斬决擾亂新城匪目（杭州）]  
　　○杭垣前曾田營緝獲青幇匪目徐有富一名訊得實係擾亂新城之匪黨因奉撫憲批司札委錢塘縣程輔堂大令於初七日下午提徐綁赴清波門外市曹處决（的） 
[宜昌土膏分卡被搶（湖北）]  
　　○宜昌附近打火廠土膏分卡某日晚間有匪徒數十名明火執杖將該卡火票印花洋槍軍裝行李一切什物搶刼一空並傷勇丁三人皆已不救其闖卡時聲言係復半日緝私之仇云云刻已由總局申告省台通飭南北毗連州縣一體嚴密查拿矣（相） 
[電派砲艇彈壓搶米莠民（鎮江）]  
　　○駐鎮新勝水陸緝私營管帶徐寶山都戎現奉省憲電飭日前揚屬仙女廟地方莠民借故閙米聚衆騷擾地方不靖著即迅派砲艇四艘馳往駐泊以資鎮攝初十日都戎即令各砲艇鼓棹渡江駛往仙鎮（再） 
[紀陽江反獄事（廣東）]  
　　○陽江廳許丞南英會同柯參將任貴往恩平交界地方辦匪該廳扭藝所各犯聞知文武各官均已下鄉兵勇亦無多數遂約同反獄二十一日申刻先將習藝所家丁方吟誘至底屋捆綁各犯輪流至厠所用打鐵器其鐵錘等並破竹小刀斬斷脚練扳開木籠同時逸出砍傷巡勇搜取刀械槍馬迨什長勇丁向捕均被斬傷代理海陵司因公到城住在習藝所亦被斬傷各犯隨即擁至對門鹽倉斬開木栅打斷鐐銬放走監犯復分擁入羈押所喊筒各犯紛紛由東門逃出兼理習藝所委員宋紹祈親率弓役禁卒羈差奮力向拿該匪等放鎗拒捕勇役因鎗被搶身受重傷幸有李軍門之親軍三栅柯任貴之親車一棚駐札試院聞報追拏截獲匪犯八名鎗斃六名各犯旋戰旋走追至十餘里外天已將晚追捕無蹤乃收隊回城二十二日許丞聞報回署查點該倉逃去犯人十五名羈所二十八名習藝所一百一十七名（我） 
[爭持塩斤加價限期之問題（江甯）]  
　　○江西鐵路前因籌欵不易經費竭蹶由鐵路總局總理前江甯藩台李薌垣方伯禀商督鹽憲自去年七月起鹽斤加價每引計銀一兩九錢二分作為鐵路經費並議定所加之價即作為鐵路股分按年行息歸各州縣學堂及各項新政之用當蒙督鹽憲奏准姑先試辦一年以觀成效在案兹聞李紳等以此事去冬督銷秦道因夏道賣空請從今年正月起算比較為言業已奉批核准惟連司獨堅持自去年六月起算扣至今年五月期滿即行詳請奏停現在購地興工需欵浩繁基竟停辦關繫路政實非淺鮮因具禀督鹽憲俯准照秦道成案自本年正月起算並求恩准續辦等語江督察得自上年七月加價以來於西岸銷數大減竟不及往年之半虧損釐稅不少然加價係有關路政要需苟無大碍似應並籌兼顧現已札飭運司俟一年期滿即核明銷數盈絀詳請酌辦（甲） 
[傳知代新疆省募練新兵（湖北）]  
　　○前者新疆大吏行文鄂省請代募練新兵若干名昨由某統制傳知各營畧謂前接新疆長將軍來文請代募新兵三十名分派學習步砲工程各種操課等因自應赶緊代練前經由新派來委員送到兵丁三名已隨時分派學習兹擬再挑令習步砲工各十名即在本鎮步炮工等營内選其已經入營學習大半年之兵提充長將軍募練之兵其軍裝衣靴等項另爲各製一份月餉亦由本統制按時另發至該各營騰出空額即趕速募補萬勿稍有延誤（既） 
[派兵彈壓勘測路線（湖北）]  
　　○漢陽因勘川漢路線致起風潮迭誌前報兹者拈花寺一帶已將各地圈購妥治鄂督擬派洋工程師定期測勘猶恐愚民滋事特派常備軍兩隊駐紥該處藉資彈壓（八） 
[允訂德商鋼軌（北京）]  
　　○新甯鐵路公司所需鋼軌鄂廠不能按期應付遂向德商定購禀請商部存案兹經商部批示甯路需用鋼軌前電商鄂廠不能如期應付是以轉向德商定購已立合同不能翻悔各節自係貫情應即照准惟嗣後甯路如須展限自應先儘鄂廠所出之鋼軌以保利權而杜外溢仰即遵照（閏） 
[外部拒駁義商承辦白砂石（京師）]  
　　○京北白廟村地方出産白砂石銷路甚旺日前有義商向外部要求承辦並願照例繳稅昨經外部堂官核議以此項白砂石向由村民運售已久前有華商串通洋人承辦亦經商部批駁在案故即已托詞拒駁不准（以） 
[蘇撫批示鎮郡建築馬路（鎮江）]  
　　○日前鎮關道禀呈蘇撫擬在鎮江城内建築馬路以興商務而便行旅兹據蘇撫批示略謂據禀已悉滬甯鐵路軌道不日接至鎮江該處距長江形勝通商已久若不赶緊籌築馬路則西商先事經營我又落其後著該道所擬築路闢市籌欵各節自必確有見地應准照辦仰即會同鎮郡紳商妥籌辦理並將議辦情形隨時禀報查考仍候督部堂批示繳（甲） 
[奉省小西關外建築馬路（奉天）]  
　　○奉省小西關建築馬路一條直接鐵道刻由軍督憲札查工程以為通商場之預備其札文云案照城内建築馬路飭令財政巡警兩局勘估　修業經據報開工在案查小西門外起穿小西邊門至東清鐵道車站爲止為商場薈萃之區行人賈客絡繹於途亟應迅速興修以利遄行惟此項工程浩大應如何建築即由財政巡警局派員測勘繪圖貼説禀復察奪一面即行曉諭通衢按照投標之法如有包辦此項工程者即邀同保户赴局投票以少數之價值為准似此辦法既可以杜絶營求而於路工亦多核實云云（丙） 
[華界水電公司開辦有期（漢口）]  
　　○漢口創辦水電公司已誌前報兹悉此事歸燮昌火柴公司代表人宋瑋臣君擔任名既濟公司鄂督張香帥承認三十萬其三百萬已及半數現正 
 
 

Page 4

 
 
組織集股大約開辦之期當在秋凉時節（千） 
[粵省自來水禀報開辦（廣東）]  
　　○粵省自來水已經籌畫多時並有各國工程師在城廂内外測量繪圖現已由官辦理初二日廣州府陳望曾禀明岑制軍開辦惟局所現尚未定（洞） 
[德律風請由關道領事提倡（鎮江）]  
　　○鎮江電局以德律風開辦經費二萬金雖不難官商合籌然全賴用户衆多庶可略沾餘利除先詢明衙署營局學堂商號是否裝用并函請領事曁工部局董轉詢租界商人如需德律風以通消息概以簽字為憑統計華界租界能有用户四五十號即擬舉行華界則請由關道提但租界則請由領事提倡云（工） 
[批示諉飾私設警察（金華）]  
　　○金華尹畊莘私雕縣印及在里中臨港村地方擅設警察敗露　案田尹連榮投縣禀呈已奉張中　大令批斥兹又由生員尹熙等具禀諉飾以圖缷罪亦經張大令批示指駁云查去年十二月間據監生尹軿莘　呈請舉辦團練經前縣批准改辦警察當日呈内列名者爲該生尹熙尹衡及尹連榮尹增福其人續後尹畊莘干犯科條提押訊辦該職等與尹畊莘同居一村早應知其素　不端乃竟與之列名同事殊屬不合兹據禀稱前禀姓名係山尹畊莘擅白羅列又何以尹畊莘木犯案之前並無一人檢舉直　現午該犯身犯重案乃以不與聞三字爲推諉地步該處警察來禀既稱事早中止何以本月十一日本縣訪聞有自稱該處警察之郭姓在村借端生事現本縣正在密查澈究而該職等遂以前情來案禀請難保非先自借題漁利繼因人言藉藉希圖朦請立案欲爲彌縫坻制之計即各粘呈清單農商兩界捐欵九十餘千究竟如何捐派衆情是否樂從未據明白敘及此中有無混飾抑勒情弊殊未可知所請立案示諭斷難遽爾率准要知警察爲新政要端固應實力推廣但恐用之非人則流弊因而百出即以現在各處而論其警察認真保衛鄉里者固多其借此爲名藉以魚肉鄉民者亦復不少本縣忝宰斯土諸凡地方公益决不肯稍涉因循然必須通盤究察有利無弊乃可見諸施行若僅慕虚名自謂義務則上年該村犯案之尹畊莘固已明明禀辦警察該職等孰不與聞其事可不借爲殷鑒耶現除城内警察已推廣改良禀報大憲立案外所有各鄉警察應候本縣查察情形酌量籌議庶幾逐漸推廣當可實事求是其該處私局索詐一節應候另行澈查並著知照粘單姑附（的） 
[補錄上海道瑞致南昌督練公所汪觀察電（爲瓷器工司事）]  
　　汪道台鑒少翁函讀悉磁器公司徵敢擔任招商者原因有友治磁多年素所研究於商情必能聯絡且可振興祈諸公轉懇仲帥允徵招商辦理自當擬章禀請奏咨立案大致照公司營業章程兾專利而不求免稅為宗旨否則徵無承辦之責未便先行擬章徒費心思總望諸公竭力贊成迅賜電示徵支（石） 
[通飭展限免徵米厘]  
　　○江督周玉帥前因滬上米粮昂貴暫免米麥釐金一月兹已期米價仍未稍减故已展限至六月底止行文淞滬釐捐局督辦陳觀察札飭貨捐局轉飭認捐公所遵照（寸） 
[江督蘇撫通飭嚴辦搶米保護米商電]  
　　江蘇各道府州縣同閲匪徒閙米搶奪必須嚴拿重辦情重者訊明照土匪例就地正法若不嚴辦人心不定必致米行停市米船不通即囤米之家亦不敢出賣豈不貽害大局各州縣務即一面拿匪一面保商分派商董諭飭囤户照常出賣並由官給照護運并諭米行一律開市倘敢搶奪由官賠償至外客買米如所買零星無多不准遏糴如所買太多應由買米委員客商等告知地方官商董等察看情形酌定行止統使出示米之處常有盈餘不出米之處不致乏絶除派員通查外望即通諭知照宜 
[上海縣禀請撥款平糶]  
　　上海縣汪大令前目具禀道憲爲滬米來源日竭　　危迫迅賜電請動撥欵項購米平糶以卹貧民而保治安奉瑞觀察立即批示照錄如下電禀蒙兩院憲核准兹將往來電稿隨批抄發仰即照　商務總會工程總局會同妥善辦理並擬章程送候察核母遲此繳（宜） 
[英大員評論特國之憲法]  
　　○十二日倫敦電云英殖民部次官温斯敦　基爾君解釋特蘭斯哇國新立之憲法謂特國建此上下相維之政府其網領在以英民所有完全之利權散給伯列頓人波亞人一體享受英國已採用民人選舉權及個人會員憲法之要義蘭因德一處當得會員三十四人潑立多里亞一處當得六人特蘭斯哇各　當得二十九人英向兩國語言皆可通用弟二議政院亦當設立以爲第一議院之接續其議員當隨後選派憲法内有一節謂　工條約當相時作廢並聲明不再有准人承充賤卑職役之律例 
[日本選派陸軍叅謀總長]  
　　○十一日東京電云日本兒玉子爵逝世後所遺陸軍參謀總長一職已派日俄戰時弟二隊陸軍司令官奧大將接元 
[俄國兵隊相繼變叛]  
　　十二日倫敦電云俄國加斯班鄰近脱蘭斯高加索地方之戍兵已變叛殺害其司令官又將校八人並奪取地方行政權俄國東境沙馬辣城市之軍隊亦起而作亂同日路透電云芬蘭信息謂昨夜史維巴葛砲台之砲隊皆變叛並開砲攻擊步兵死傷者有五百人駐紮史克　登地方之戌兵皆于今早變叛拘其將校而因之譯字林報 
[英德邦交親密]  
　　○十三日倫敦電云英皇與德皇已定於西八月中旬在前斐立德列克皇后住宅會晤 
[英國採用特國憲法]  
　　○十三日倫敦電云英國下議院行投票法决用特蘭斯哇所立之憲法計贊成者三百十六票反對者八十三票政府得占多數二百三十三票 
[俄國内亂爲害之烈]  
　　○十二日柏林電云俄國芬蘭境内史維巴葛地方兵變雖經壓服然死者已有五百人 
[俄國内閣人員]  
　　○十二日柏林電云俄國赫登伯爵爾胡夫親王葛溪柯夫君已决定入贊内閣 
[俄國農事歉收之原因]  
　　○十二日柏林電云俄國農事因國内有亂收獲必减色 
[俄京又起紛擾]  
　　○十三倫敦電云據最近信息謂俄國史維巴葛境内炮火攻擊依舊未止死傷之人送往芬蘭赫爾星福地方者甚多　京聖彼得堡大起紛擾譯又匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[滬甯鐵路總局傳單]  
　　一所有下開各規條章程於（光緒三十二年五月二十七日西歷一千九百零六年七月十八號）爲始一律頒行一所有前經頒行之規條以及章程有關涉下開事宜者一概作廢 
　　包件 
　　所有包件託交斤鐵路轉運者本鐵路可以照辦 
　　一除製造冰塊曁鮮魚水菓以及蔬菜外凡包件必定不得重過五十斤之數 
　　二以上所限包件斤數一層新聞報紙不隸其内新聞紙每担每英里收車脚洋二分惟每綑不得重過一百斤之數如有新聞紙包件至少五十斤計算未上五十斤亦按五十斤計算如逾五十斤未上一百斤亦按壹百斤計算如有數包運往一處即按總共斤數計算 
　　三尋常包件交本鐵路轉運者本鐵路照下開車價收取車脚 
　　里數 
　　重數　十五斤至念五斤以内　自念五斤至五十斤以内 
　　不過二十五英里者　收洋二角五分　收件五角 
　　二十五英里以上至五十英里以内者　收洋五角　收洋七角五分 
　　五十英里以上至一百英里以内者　收洋七角五分　收洋一圓 
　　一百英里以上至二百英里以内者　收洋一圓　收洋一圓五角 
　　四鮮魚水菓以及蔬菜必須　裝箱頭或籃筐之内以便轉運但每件不得重過一百斤之數其軍脚起碼照五十斤計算其製造冰塊或整塊交運或裝在蔴袋之内均可其起碼兩并極限重數同上 
　　五鮮魚水菓以及蔬菜并製造冰塊交本鐵路轉運者本鐵路照下開車價收取車脚 
　　里數 
　　重數　五十斤至七十五斤以内　七十五斤至一百斤以内 
　　不過二十五英里者　收洋一角　收洋一角五分 
　　二十五英里以上至五十英里以内者　收洋一角五分　收洋二角 
　　五十英里以上至一百英里以内者　收洋二角　收洋二角五分 
　　一百英里以上至二百英里以内者　收洋二角五分　收洋三角 
　　六凡包件内裝鮮魚水菓蔬菜者應在包外必定黏貼標記標明（内物易壞）字樣凡收貨人應於火車抵站之後務必立即起貨爲要若因收貨人收貨延誤以致失漏則本鐵路不任其責 
　　七凡鐵路代運包件自當竭力照料以　照原外交還然而當搬運之時苟有損失則本鐵路不任其責 
　　八凡包件内裝火藥鎗子藥火鞭砲火柴酸質以及一切列入危險貨品者務必在包外標明　内物危險字樣爲要此項包件照尋常車價加倍收取 
　　九如有包件内裝危險貨物而包外并不按章標明内物危險字樣者一經察出即照尋常車價四倍加收 
　　十凡包件内裝玻璃或一切脆質易破之物者應在明外標明 
　　十一凡鐵路代運包件自當肆爲設法即到即交然而苟有遲滯則本鐵路不任其責尋所有託寄包件者應明本鐵路所登開車時刻至少須在火車開行之前半點鐘交到車站俾憑轉寄所往之站 
　　十二凡包件若有鐵路以爲裝綑不牢或有他故者則本鐵路有權推却不運 
　　光緒三十二年九月二十七日西歷一千九百零六年七月十八號 
[洋藥歸籌餉局辦理（漢口）]  
　　○漢口洋藥向歸土膏局辦理兹鄂督札飭改歸籌餉局接辦以節經費（千） 
[奉省鹽務近事彙紀（奉天）]  
　　○田莊台督銷局擬移設省垣早志本報嗣因省城租賃民房甚難合式現經財政局勘定欽宫西華門外空地建造房屋數十間以便設局辦公業已禀明軍帥興工赶造○督銷局主稿委員知縣蔡濟勤與差遣委員張某串通包辦鹽坨工程於中分利係前總辦章道樾批准現經提調周同知肇祥查悉禀明軍帥曁財政總局從嚴懲辦以儆效尤○岫巖州民情異常刁悍向以食私鹽爲風氣近聞當道開辦督銷恐與該州食私有礙遂聯絡各鄉鎮演戲集議意在抵抗刻經該州鹽局委員王瑞高禀請嚴禁（丙） 
[選舉警察參議（杭州）]  
　　○杭省警察由總辦袁巽初觀察派員分赴直鄂調查規則以期改良又適遇留東肄習巡警之優等畢業生王家襄君回杭因即延爲警察議員已奉張筱帥允准給札開支薪水俾可襄理一切以裨警政（的） 
[伍元芝已入軍幕（奉天）]  
　　○浙江革員伍元芝刻來奉省投效督署經趙次帥派委總文案專辦摺奏事件聞伍與金仍珠觀察有鄉誼此次來奉係金推轂（丙） 
[揚府被裁兼差薪水（揚州）]  
　　○揚府榮太守由前運憲恩都轉委以巡警總辦學堂提調二差月各給薪水銀五十兩兹趙運憲查與部章不符已將此項薪水○去矣（引） 
[鎮郡商會會議整頓錢業（鎮江）]  
　　○鎮江商會總理協理吳閔諸君於十一日與錢商在商會公所會議整頓錢市事宜擬出辦理四條如下一實　禁用私錢一限制出發錢票一改良錢票欵式一劃一市面錢價（再） 
[公議整頓酒捐積弊新章（紹興）]  
　　○越郡之酒夙推商業大宗前因賠欵加增捐數復創專周抽收并立釀户酒缸司帖税收數甚旺歲約三十萬金惟弊竇甚多致由商會紳董重訂新章十條列後一一總辦總董會同公議章程籌辦捐欵以爲妥議二八邑總董現有酒業公舉煩總辦照會敦請寶臣金鐘麟爲八邑總董辦理釀户等事惟言如綸等内有情弊分董卸職知之不問未識禀省如何定局三八邑分董出總辦會同總董公舉分董各村何人爲分董遵章辦理不得徇情如違革退四遣差查騐委員須會議公舉派司卡接辦如遣差之職每月赴各卡稽查兩次以爲訂眞五各卡局事由總辦會同總董公舉何人秉公查騐須一年撤換别卡稽查免有流弊六總局票房司帳由總辦總董會議保舉何人管理以為訂真七總董言如綸首董鍾源言寶華等串通釀户隱瞞圖利釀户兼理分董一概革退嗣後不准派立分董名目免有弊端八支收委員由省憲派局現有歸兆鎔丁憂謀事以圖厚利如是違例公議罰俸九歷年總局徵信錄尚未造就寔係釀户分董鍾師軒玠記等幾百家因釀户歷年隱瞞尚無頭緒難以報局現有支收委員歸仲陶言如綸總董會董分董同釀户商量必須合成造册報明省局察核以期訂眞十釀户派立分董名目每每串同舞弊造五十缸之上釀户統統隱瞞酒數實多宜請省憲飭委員會同總董先行密查一經察出如數充公以為整頓庶酒捐之弊可清焉（早） 
[禀請變售校士舘（甯波）]  
　　○甬郡童紳德厚日前具禀請將校士館變賣得價作爲移建中學堂費用經府尊喻太守兆蕃批示云科舉已停校士館廢棄無用擬將校士館變售得價作中學堂移建費用以公濟公事屬妥協候詳請憲示辦理也可（具） 
 
 

Page 10

 
 
[井鹽又旺（重慶）]  
　　○自流井産鹽最富爲川省絕大利源前數年間因火井熄滅煎熬不便足以業此者大受虧累今春三月間前滅之火仍舊貫通較前發旺而井水亦異常充溢從此鹽産又可旺收矣（古） 
[製造水晶器具獲利（重慶）]  
　　○嘉定府峨眉縣素産水晶土人不知製造以致廢棄無用近有邑人胡某特取上等晶石光引透亮者琢成屏鏡及水盂器具之類運往成都銷售購者頗多（古） 
[報騐學生被毆致死失實（杭州）]  
　　○杭屬塘棲鎮紳董徐姚二君前曾禀奉學務處批准以該鎮書院改設高初兩等小學堂方於春間打考開課嗣竟屢起風潮兹忽由堂長勞篤峻專丁來省禀報該堂學生王昌祖被人毆打致死仁和縣龔大令因關涉學堂命案當於初八日帶同刑仵駕舟前往相騐及至該堂始悉王昌祖係因細故與人鬬毆雖會受傷並未隕命旋即拘提滋串人等回縣訊供核辦（的） 
[札飭會拿梟匪（鎮江）]  
　　○鎮江府承太守訪悉丹陽辛等處固時有梟匪溷跡勾結土棍聚賭搶物情事於初八日特飭鎮豐營王峭弁帶領偵探馳往查拿並札留防營管帶周德標會同各防軍一併兜拿務獲懲治（拜） 
[盗風日熾（杭州）]  
　　○烏程縣屬之南潯鎮邇來盗風日熾令人可畏此月内不及二旬已出搶案二次初八夜該鎮五里外之斜但兜附近某姓家被搶新絲八車衣飾數件並傷事主二人雖未及死橋勢頗危險現已送入鎮内述志醫院醫治矣盗匪横行一至於此有地方之責者平日所司何事耶（容） 
[盗匪刼物犯姦（厦門）]  
　　○後路頭某婦家於念九日晚十一點鐘時被盗多人撞門入内某婦被其輪姦後將衣箱四只及首飾等盡行刼去當報地方官會營嚴緝初一日有人至水提中軍署報稱該盗現在石聖王某婦家謝叅戎即帶勇擒獲盗匪二名並起出空衣箱四只及贜物等禀明提憲洪水安軍門旋厦防廳原司馬將犯帶記嚴訊不肯招認各責籐條一千始供出同黨二三十人即飭釘鐐收禁（中） 
[盜犯傷人（厦門）]  
　　○同安人某甲向在南洋頗有積蓄前日乘輪來厦即擬返家所帶銀洋暫存在厦動身時僅帶川費數十元到家後當晚即來十匪數十人破扉入内持刀恫嚇甲妻某氏云毫無銀洋匪即刺氏肚腹立時殞命鄰右聞聲悉出救援亦被刀傷二人甲報投同安縣勘騐會營嚴緝（中） 
[娼寮發封（甯波）]  
　　○甬郡助海龍王廟附近十娼王姓家日前有營勇數人進内遊玩忽因細故大閙搗毁什物經吕軍門偵知立飭營官將勇等拘轅嚴加棍責并令城守劉都戎將娼寮發封並將王某送縣懲辦（易） 
[小銀元貼水愈昂（甯波）]  
　　○甬市小銀元近來愈形充斥貼水愈昂刻下每小銀元十角兑換大銀元一枚須貼水一角有奇（具） 
　　今日尚有各省新聞及本埠新聞均列入第三張閲者注意 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[滬北馬路限期竣工（吳淞）]  
　　○滬北寶山縣境天通庵馬路即曩年鐵路舊基後拓爲公共租界此路自老靶子場至新靶子場一叚已由租界工部局修理路旁洋商住宅亦漸繁多車馬往來不絶故捕房擬派捕往彼照料並擬管修路政當經前升道袁現關道瑞觀察議將此路收回由華官自行籌欵興修近經寶邑尊王大令會紳雇工承修詎工程屢逾期限不能竣事兹又勒限工頭定於本月十二日竣工由寶邑尊王大令會同各紳蒞場騐收工程（　） 
[警察學生定期入學（吳淞）]  
　　○滬北自闢商塲後由地方紳士按照滬南工程局辦法設立警察以裨自治寶山縣主王大令日前商由吳淞羅店兩處董事招選年輕子弟二十餘人備文送入上海九畝地警察學堂於十一十二等日由關道瑞觀察商塲委員徐觀察等扃門考試取定徐培德翁仲元等十四人擇期本月十八日入學授課期六個月卒業後遣歸本處倡辦警務（川） 
[寶邑設局平糶（吳淞）]  
　　○寶邑積穀倉祇剩穀二千四百石不敷平糶由邑尊王大令會商闔邑紳董將積穀項下存典公欵一萬五千串撥交淞鎮羅店江灣各殷實米商分赴内地運到米石若干定於日内就各該鄉鎮設所平糶以濟窮黎（流） 
[濬浦工程堆置料石之爲難（吳淞）]  
　　○濬浦工程先就吳淞張華浜灣二岸設立石駁木攔俾將江泥掘去缷填駁内及沿岸地之上其浦東沿江灘地已向業户商定在彼堆料疊石惟浦西岸灘均係中西官商所購之産故迄今尚未議定也（川） 
[滬江官事]  
　　○奉天提學使張小圃鶴齡到中住咸經里吉林提學使吳肅堂魯到申住啟昌號江甯提學使陳子勵伯陶住泰安棧陝西提學使劉幼雲廷琛住晉陞棧湖南提學使吳子修慶坻住福興棧雲南提學使葉北臯爾愷住張元濟　館廣西提學使李守一翰芬住公租祥江西　學使汪頌年詒書住泰安棧湖北提學使黄仲韜紹箕住義昌盛新疆提學便杜子丹彤住新昌泰浙江提學使支芝青恒榮住長春棧山西提學使錫嘏住泰安棧黑龍江提學使張建勳等前日均因公至洋務局謁見戴　兩欽使商陳一切以便擇日同赴日本○滬道瑞觀察前日在洋務局接見吕欽使並傳寶山縣王得庚大令商詢要公○前警察北局委員汪禹臣少慰景龍現奉道憲與閘北工巡局總辦徐觀察會銜札委辦理九畝地警務學堂稽查差昨日少尉到道禀謝並禀知到差○安徽巡防營務處提調樂玉山别駕壽昨日到道禀辭回皖○直隸州知州王直刺昨日到道請假三天（合） 
[考政大臣行轅紀事]  
　　○昨日關道瑞觀察上海縣汪大令英美讞員關司馬新授上海縣王大令等先後詣轅晉謁○探得兩天臣飭令關道瑞觀察預備安平輪船於昨日到滬准坐該輪北上因適天雨行裝等物未便運送故有今晨起節之説（力） 
[道賀瑙威國皇誕辰]  
　　○今日爲瑙威國皇誕期滬道瑞觀察定於上午前往道賀昨日函致廳縣各官届時一體同往（事） 
[美大員定期赴粵公幹]  
　　○文匯報云稽察遠東各處美領事事務總領事官哲君因接奉美京外部電諭定于下禮拜二乘輪前往廣東公幹 
[移會局卡騐放平糶米石]  
　　○近日本埠米價日增滬道瑞觀察禀准督撫動支米捐諭飭紳董購米平糶昨日米業董事禀稱已經籌集款項派人赴常昭兩縣先行購米數萬石來滬故由觀察據情移會淞滬釐局及蘇牙釐局轉飭蘇滬各關卡如遇此項米石經過迅速騐放（宜） 
[札縣保護自立教會]  
　　○牧師俞國楨等現擬設立耶穌教自立教會發明教中宗旨凡遇民教詞訟案件均可持平辦理以免民教猜忌兹擬在上海縣之閔行馬橋中西塢及奉賢縣之南橋徐連橋青村港等處設立耶穌教自立教會分處惟事屬創始深恐地方無賴匪徒從中阻撓故特禀請滬道札飭上海奉賢二縣妥爲保護並請出示曉諭觀察以歷來民教不和皆由各懷猜忌而起今俞牧師等創設自立教會發明宗旨以泯民教猜嫌實爲有益寺方爰於昨日札飭上海及奉賢縣妥爲保護（宜） 
[青浦農民報荒]  
　　○青浦縣境之低區田蕩近因天時連日霪雨以致禾棉受傷四鄉農民赴縣禀報縣尊田大令因於昨日轉禀滬道瑞觀察核事（事） 
[照會修築護塘]  
　　○浦東新築護塘現被某洋行馬頭洋人工作損壞當由該處董保禀請總巡謝明府轉禀滬道照會美總領事傳諭該商速爲修築（宜） 
[道批照錄]  
　　○道憲瑞觀察昨日發出張忠安等禀批一道照錄如下來禀閲悉此事先經道行文總工程局查禀就職員楊禮仁等所禀不便各節逐一聲覆並無妨碍兹又據禀前情姑候委員覆加查勘再行飭遵（宜） 
[上海總工程局西區分辦處第一次宣告]  
　　○本處係奉道憲諭飭上海城廂内外總工程局分區設立定名西區分辦處仍歸總工程局統轄專辦西門外一帶警察工程清道路燈及一切地方上應興應革等事惟是開辦伊始首宜宣通地方之情共圖公益特將現行辦法摘要錄左嗣後凡有應辦事宜當隨時開革宣告以供衆覽除由總工程局另行出示布告外恐未周知特此宣告 
　　（一）不論紳商庶士几因地方公事有所陳請或詢問之事可至本處面談或函達儘可直言無諱惟湏有的實姓名住址否則不理　（二）不論紳商士庶凡有意違背本處章程致碍公益者一經查實概不寛假　（三）如有口稱本處辦公之人及非本處之人向居民需索者准其扭控　（四）清　户口原爲保衛地方及整頓一切起見並非專爲收捐各宜竭誠報告切勿懷疑　（現定第一次先查居民號數分釘門牌第二次清查實在人數）　（五）翻造或修理房屋及一切工程均湏報明本處知會總局丈准給照　（六）凡訴訟及違章事件報明本處當值員秉公理處　（七）凡訴訟事湏經裁判者由本處轉送總工程局裁判官訊斷　（八）西門外向章各鋪户燈捐更捐分爲兩項收取並無收票殊不一律今議自六月分起所有燈捐更捐一概裁撤不收如有地保人等向居民私自收取者准其指控嚴辦將來另訂妥善章程再行宣告起捐　違警章程摘要　（第一類）　一搶物　一局賭　一拆梢　一歌唱淫詞販賣淫書　一偷竊　一臺基勾引婦女　（第二類）　一私佔公地　一堆放物件碍路　一毁壞公物如燈桿告示牌之類　一沿路設攤　一酗酒滋事　一亂吹警　 
 
 

Page 18

 
 
　一吃講茶　一行車不遵行車章程　一販賣死牛瘟猪及其他不潔之食物（第三類）　一坐橋欄桿　一已死猫犬等物隨路抛棄　一糞桶無盖　一隨意傾倒垃圾有碍行人　一糞担隨路停歇　一深夜在路高歌　以上第一類必須嚴行治罪第二三類酌量輕重分别究罰　附行軍違警章程　一車子攔路　一爭先奪路　一行車不依左首　一夜不點燈　一破壞之車不堪乘坐者　一車子無人看管　一小孩拉車未滿十六歲者　一馬芬無人看管　一東洋車無鐵脚　以後凡有布告事均盖有西區分辦處圖記爲憑光緒三十二年六月日宣告（助） 
[總工程局榜示罰欵]  
　　○滬南總工程局現將五月分所收雜項罰欵計大洋六元小洋八百十一角五分錢一千四百六十文分别榜示局前俾衆知悉（尺） 
[禀請酌給遷費]  
　　○寶山縣王緯辰大令查得新靶子塲地方現有洋人購買民地所有地主墳墓應給遷費故於昨日禀請滬道瑞觀察照會領袖領事傳諭工部局酌給（宜） 
[垃圾夫勒索小費]  
　　○昨日工部局垃圾夫某甲至吳淞路向居民戚阿隆之妻某氏强索小費二角氏以午節業已照付不允再給被甲將氏拖去聲稱同赴捕房中途掌頰數下旋又釋回未幾甲又偕一西人同至氏家將門牌抄去幸戚回家備知其詳當即投報捕房捕頭除允爲查辦外並飭戚自後如見該西人等准即扭送以憑嚴究（似） 
[帋傘店夥聚衆滋閙]  
　　○前日南市帋傘店幇投總工程局報稱有同業聚衆百餘人在東興園茶館盤踞滋擾並將李小渭於乾豐烟館拔出兇毆勒詐等情當派包探巡士往拿均已逃散惟將茶館主阿根拘局畧訊飭該業明白補詞候核（尺） 
[西報紀錢莊當手捲逃事]  
　　○文匯報云西七月二十三號有一中國錢莊于河南路開張至二十八號即已閉歇該莊當手挾帶存欵銀四五千兩避匿不見捕房現已四出搜捕但聞此人已北上不在上海矣 
[難爲後父]  
　　○某寡婦向居美租界梧州路昔時以子年幼與李長法姘識藉資撫養此子近已長成充當彙司捕房六百念八號華捕每事與李爲難屢欲逐令外出昨日以李在門首大便爲詞鳴到二百零七號印捕將李拘入捕房經李聲訴被誣情由並禀陳前情捕頭飭探陳三林往查屬實將李釋出（似） 
[移查控案]  
　　○上海縣汪大令因浦東塘橋民人某姓之母赴縣控訴被該鎮流氓誘子賭博並遭兇毆受傷投控塘橋巡局又經該棍賄通局員欺壓妄斷等情昨日備文至該巡局詳查原案並派差密查復候核斷（寸） 
[飛賊回來]  
　　○滬地近來有等竊賊其切口名播高頭即俗稱飛賊一流昨晨黎明時有一賊在法租界中新橋菜市街某姓家屋上行走圖竊近處居民見之疑鬼疑神紛紛驚詫衆鄰更有誤疑爲火警者鬨閙移時該賊竟揚長而去不知所終（興） 
[會訊定貨不交案]  
　　○德商咪貤洋人投該管領事署控華人成泰鐵行主王月亭定貨不出前日後由關司馬會同德繙譯官師謀君提訊原告米貤洋人投案請堂上飭令出貨若再遲延所有棧租虧耗均須被告承認王延博律師投稱此項所定之鐵練條因與當時所説式樣不符故而未出且被告待用此貨甚急應請堂上明斷司馬商之師君判候復訊核奪（力） 
[上海縣案]  
　　○許祥林被控姦佔葛陳氏等情前晚奉汪大令傳訊許供在無錫爲鐵路生意回家甫及二日知有人在案具控故此投質葛姓向未識面陳氏母家居住雖近亦無姦佔之事求察大令核供難信判交保　傳原告質訊○警察西局拘送聚吃講茶扭毆之原被汪益壽汪福生朱金林沈金林王茂春　德雲等七人至縣請訊汪益壽供開織帶店前日店夥劉四心發給織做緞帶少去十付向論口角詎被糾同汪朱等人至店軋住吃茶致被毆打鄧王兩人與小的鄰居聞閙解勸亦被巡士一并拘究求察鄧汪供詞相同汪更求請騐傷朱沈同供因見注劉爭論向勸不敢行兇大令核供判鄧王無干開釋朱沈不合幇擾各責二百下汪　咎由自取與朱沈一併叱退汪益壽　提到在逃之劉四心再究（　）黄王氏前與王馬氏串竊同元昌德昌等號貨物獲案訊押前晚大令又飭傳案畧訊判交的保將馬氏尋交速向該店理楚違干提辦嚴 
[英美公廨早堂案]  
　　○成衣匠許紀元在杭州拱宸橋騙取陳渭琴店内青紗女衣十六件逃避至滬經陳追蹤到申報探拿獲解案請究許供此事已在杭州工程局訊過有案關司馬商之美安副領事判原被一併押候備文移送杭州歸案訊奪○方長林王雨春在提藍橋瑞福茶館内向周阿鳳拆梢不遂互相毆打周以搶洋爲詞報知包探解究司馬訊得因索取工洋起見判各押捕房五大○朱阿二竊陳阿林等二家衣服由捕解究判押一月○馬夫王阿四李紹生向王阿二購買大頭菜口角扭打適天通菴巡局委員經過勸令罷手詎王李反將局員之車夫兇毆經局員　明寶山縣王大令一而報捕將二人拿入捕房昨由王大令函請訊辦司馬判各押捕房兩禮拜○潘金生在馬路違章誘賭由捕解究判罰洋五圓○錦記棧主廖錦山李玉山在滬朦領已死楊澤霖卹銀四百兩小王委員具控公廨訊候移提江西德化縣訊押之李玉山李楊氏在案昨由縣尊派差將兩李遞解到廨判分别押候過堂質訊核追○捕解王阿錫竊應毛狗家衣服請辦判押一月○英商匯廣公司控葉順記欠銀一案奉訊交來阿泰保出清理兹已逾眼昨日著保將葉順記交案判押候追繳○吳朱氏與周朱氏之夫有姦彼此口角打架經陳王氏出勸周朱氏以糾同遑兇爲詞投控捕房解究司馬以婦女無知從寛一併斥釋不准再閙○史得林與曹士桂索欠打架由捕解訊判各罰洋一圓充公○探夥何鰲泉王寶生因索詐案發判候補提人証覆究在案昨日以原告未到判仍還押候再復訊○徐心佐因案由廨差傳究判交保訂期會訊（當） 
[公共公廨晚堂案]  
　　○沈小庭控葉惠君即阿二不還抵單洋元前晚奉襄讞孫明府提訊沈供去年六月葉將計地八分之方單向小的抵洋五百元逾期不贖求請究追訊之葉供借洋有之惟地係合買帳目未結容俟算帳歸還明府判交保出外各檢單據呈候復訊再奪○潘鐘鑅控曾長　吞没律費銀兩一案亦奉提訊潘供因案托曾延律師佛威商辦當也律費銀三十五兩該律師並未到堂辦案應請追究質之曾供彼時在佛律師處爲文案曾收潘之律費嗣因所控不實故未投案代辦明府判曾撥充紅十字會善舉洋二十圓了案○陳錫周控楊文溶即芷泉揑結　銷欠案亦奉提究陳倩楊樹山投供柯郁榮欠銀一案未遣楊文溶銷案不應舞弊揑結求察訊之楊供詞支吾明府判暫交保俟再訊奪（當） 
[法租界捕房事]  
　　○太古巡丁扭控楊金生潛入棧房竊貨昨又被竊茶葉一件當塲拘獲請究捕頭飭候解堂訊辦○積竊章寶生昨被包探查見在新租界潛入某姓家圖竊當塲拘獲抄出當票作三張吊齊贓物解入捕房押候送究○某西人前投法領事署控　販沈阿四取去地價現匿法新租界請究等情昨經陳大令出票　　將沈拘至捕房押候堂期解訊（臨） 
[美租界捕房事]  
　　○圬工　堂才昨在兆豐鄧鐵兩路轉角處修理墻壁未領執照違章經捕拘究奉飭赶速領照○顧阿毛在西華德路某飯店皷腹與值堂人口角由捕一并拘究捕頭以各有不合斥釋○隆興馬房昨有逸馬一頭至茂海路由捕扣住帶入捕房即由該馬房主投請領回捕頭允之○百老匯路同　祥鐵店失去十四歲男孩一口投報捕房查緝捕頭允之（似） 
 
