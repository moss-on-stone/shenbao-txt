# 1893 - 326 - 4907402

 

Page 1

 
 
[新印彭公案出售] [  圖書集成局代啓]  
彭公案一書新奇可喜酒後茶餘一編晤對足以醒倦眼而寄豪情由三友書屋飥本局代印紙墨精良裝黄工雅每部馮洋八角由天津文美齋上海逢源里熙記書莊申報館間鐵申昌書畫室及江左書林各書坊寄售有欲快讀　書看必當爭先購取也此佈 
[新科順天江南浙江廣東福建江西闈墨出售] [  圖書集成局啓]  
時文雖小道而士子進身必基於此每科闈墨出揣摩家於此覘風氣焉今歲慶榜宏開多士之負異懷奇者先後名題雁塔榜花旣放友人咸以闈墨郵寄本局速付手民印以潔白連史紙刻巳印成順天江南浙江廣東福建江西六省闈中傑作首弁題名錄後附試帖詩校讐精審圈點分明每本碼洋七分諸君子欲覩時新花樣請至本埠三馬路申昌書室及各埠申昌或發售申報處購取若欲躉買則請移玉申報舘帳房面議此布 
[醫箴]  
日前本報紀醫生受辱一事略謂揚州某醫薄有聲明遂爾夜郎自大有某孝廉之兄患恙延之診治托故不到次日再延亦如之孝廉親自往邀仍以他事辭轉浼與之相善者敦請再三始乘輿而至連診數次如石投水影響全無至上月杪醫忽曰病勢已减大有轉機孝廉聞之欣慰無似詎料醫甫去而病者卽於是晚逝世孝廉不禁勃然大怒次日率人至醫家欲與評理醫深匿不出乃將堂上陳設擊毁一空事後庠序中人咸謂此醫於瀕死之人尚不知脉有變狀猶復假裝身分位置自高遂聯名禀訴琴堂請治其草官人命之罪執筆人閱至此不禁喟焉以歎曰嗟乎醫道至今日蓋已成江河日下之形矣古之醫者洞垣一方實可燭見人之肺腑故能投無不效立挽沈疴降至漢時而仲景稱醫中之聖蓋以罪闡發人之所未發著書立說不倚不偏故也自唐迄明時代屢遷而醫術則確遵古法推李時珍著本草綱目采用天靈蓋紥河車諸藥人有以殘忍慘酷譏之者然一經立案開方實有起死回生之妙至本朝雍乾之際我吳葉天士薛一瓢徐靈胎輩亦皆沈潛刻苦允稱三折之良用能效著當時名垂後世夫詎料流及今日而醫術竟若此之敗壞不堪哉夫古之醫家類皆以通人爲之必其讀破萬卷下筆有神然後以其餘事研究素靈猶且博訪周諮不自滿假埋頭半世始得出而濟人今則讀書不成棄而服賈服賈失業然後習醫儘有家累萬金名聞遐邇者所開方案别字連篇而終歲懸壺無人顧問者更不必論已然或自知技術不精謙和應世猶之可也乃如此醫者再三聘請堅不到門幾如蜀主之顧草廬始得臨門一診猶復病人垂死反言將次就痊嗚呼噫嘻病者何辜而竟遇此不操刃之劊子乎我乃益服前人之立心爲最善而名論爲不刊矣嘗見明陳實功所箸外科正宗有五戒十要之說五戒維何一曰無論病家大小貧富有請便往勿得延遲厭怠二曰凡遇孀婦女尼更宜謹避嫌疑三曰不得以病家珠珀珍寳携至家中合藥四曰勿耽嗜好恐志慮紛馳勿晏起勿無事他出致就診者守候移時切脈必當留意冩方務要依經五曰貧窮者藥金可璧病愈不可再往十要維何一要先明儒理然後習醫勤讀古書手不釋卷一一叅明融化得之於心應之於手臨診時自無差悮二要選擇藥品必遵雷公泡製或依方修合或隨症加减不吝珍施必獲厚報三要鄕井同道之士不可輕慢年尊者恭敬之有學者師事之名重而自高者謙遜之技精而未顯者薦拔之四要治家與治病同人不惜元氣斵喪太過則百病生醫不顧來源糜費太過則家用窘能治家然後養生有資不致視病人爲奇貨五要醫者受人謝儀當知天道順逆順取者吉逆取者凶勒索厚資卽逆取也報應昭然不可不儆六要每食只可一魚一菜至病人家尤不可苛求飲食七要貧窮之家不索藥錢極貧者當量力資助否則有藥無食活命亦難八要凡有所蓄當置産業以爲根本不可浪費醫本仁術有餘則以之施藥可也九要醫藥器具必求精良前賢及近時名公醫書必尋究叅閱以資學問十要官衙來請必當速去愈後不得圖求匾額亦不得借端請託人情夫陳君雖祗以外科著名而行事立心已可於此數端中槪見以視今之醫士誠有霄壤懸殊者更無論技術之高卑相去不啻千百倍然則欲爲良相之濟人者尚其取法陳君莫效揚州某醫之行徑也可 
[本館接奉電音]  
昨由京友電傳上諭一道敬謹譯登○十月十九日奉上諭廣東雷瓊道員缺著楊文駿補授欽此 
[鳳闕雲書]  
北新倉漢監督工部主事蔡蔭椿因病出缺經祥許兩倉帥遴得隨轅委用監督工部候補員外郎柏森堪以充補北新倉漢監督除檄飭該員遵照赴任外巳分咨吏戸工三部查照矣○太醫院御醫王允之病故所遺御醫一缺應卽遴員請補經太醫院三堂查有服滿起復在院行走之應補御醫佟又斌堪以擬補已將該員履歷咨呈内務府照章由内務府帶領引見矣○兵部爲知照事所有期滿漢三等侍衛紀堪榮等七員本部於光緒十九年十月初四日帶領引見本日奉硃筆期滿漢三等侍衛紀堪榮趙國士謝定邦高成弼郭鳳鳴韓恩慶涂芳蘭均著以游擊用欽此欽遵到部相應知照貴領侍衛内大臣處查照可也○戸部爲傳知事雲南司案呈所有廂黄正黄兩旗各營應領本年十月季兵丁甲米折色銀兩現准銀庫付稱於十月十一日開放爲此傳知貴旗飭知承辦人員務於是日辰刻赴庫承領莫悮可也○本年初五日召見總管内務府大臣五堂頃聞謂以明年慈禧端佑康頤昭豫莊誠壽恭欽獻皇太后六旬萬壽慶典崇上皇太后徽號所有恭進玉册玉寳奏書慶賀行禮升殿頒詔應行一切典禮自應先事舉行以昭敬愼等情垂詢福容崇立巴五大臣當經面奏此項應行禮儀應由禮部查例奏明辦理等語聖上卽令將一切綸音傳諭禮部遵查成例奏明請旨云○戸部爲知照事所有題升本部員外郎等缺於光緒十九年十月初四日帶領引見本日奉旨戸部廣東司員外郎員缺著孫毓駿補授所遺貴州司主事員缺擬補主事孫顯家著准其補授期滿戸部學習主事羅厚焜俞效曾均准其留部欽此欽遵到部相應知照吏部查照可也○總管内務府大臣爲知照事總管李連英口傳奉懿旨十月初十日皇太后萬壽聖節皇太后親詣壽皇殿建主宫行禮所有應行導引扈從以及跟隨關防侍衛官員人等均於是日寅刻在德昌門外同候等因奉此相應知照各該衙門凡有應行傳派預備之處查照辦理可也○禮部爲知照事儀制司案呈所有本年十月初十日慈禧端佑康頤昭豫莊誠壽恭欽獻皇太后萬壽聖節皇上率王公百官詣慈寧宫行禮禮節一摺於本年十月初六日具奏本日奉旨知道了欽此欽遵到部相應黏抄原奏知照各衙門一體遵照可也○兵部爲知照事所有行走期滿漢頭等侍衛張憲周 
 
 

Page 2

 
 
一員本部於本年十月初四日帶領引見本日奉硃筆期滿漢頭等侍衛張憲周著以叅將用欽此欽遵到部相應知照貴領侍衛内大臣處查照可也○侍衛處爲知照事初九日奉旨朕於明日卯正二刻由勤政殿檐前乘轎出德昌門西苑門進西華門走隆宗門内右門還宫少坐辰初出内右門隆宗門進永康左門步行至黄幄候請皇太后升慈寧宫寳座率王公百官行禮畢出永康左門乘轎出西華門進西苑門進德昌門還瀛臺欽此 
[文星載道]  
前報安徽學憲吳肅堂宗師涓吉月之十二啓節出轅按試廬州府及皖北各棚兹悉宗師因署中公事部署未齊緩至十六日始經啓節憲駕乘坐官舫導以小火輪由裕溪渡江泝流前進所有該郡慧業又人鍾毓秀士雲停鵠峙早經府憲先期取齊專候玉尺衡量矣又聞宗師以皖北冬考次第按臨屈指須明春閙紅堆裏方能辦竣故己面諭署中並不回轅度歲云 
[武闈榜信]  
金陵訪事人云江南武鄕試於本月十六日校閱弓刀石十八日提考内塲謂之留堂亦猶文試之薦卷也其有不留堂者自知萬無中理卽紛紛束裝而去傳聞主試者擬於二十一日揭曉但未見有明文耳 
[輪檣薈萃]  
温州港輪船進口蟬聯下椗本不數　初九日超武元凱銜尾而至十三日普濟商輪繼進北門内港接運停泊均於十五六日展輪出口亦罕聞也 
[皖垣火警]  
安慶訪事人云本月十四夜鼉更三下警鑼四鳴急起探之知西門外太平寺某姓家不戒於火幸水龍如雲之集祝融氏始廢然而返只焚去小戸兩家 
[火警彚誌]  
蕪湖訪事人云風高氣燥自物枯焦居民少失檢點輙被祝融氏所算本月十三日下午兩點鐘長街湖南會館内所在房客某姓披屋内不戒於火霎時烟霏霧紫紅逼日𨇠遠近洋龍及地方印委各官俱飛輿前來督飭灌救至則火已延燒本會館柴房五間其中積薪如山一經波及火烈具舉雖各洋龍滔滔噴救如萬丈銀河僅束縳回祿使不蔓延約焚兩點餘鐘之久餘屋幸尚無恙傳聞是夕金馬門外河沿亦有回祿之警焚去茅屋十二家因相距較遠江口各水會均未聞知事後始據傳述也次夜八點鐘北門外雙土地廟畔又報飛災是時封家姨穿雲踏月正苦岑寂一見紅光上逼不禁乘興而至推波助瀾淫威大振彈指間東鄰西舍及望衡對宇之蓬茅悉索敝賦不留片甲老湘營譚軍門蕪湖縣王明府督率兵民指揮彈壓至十點餘鐘火始熄滅計燬茅房門面共三十餘家際此寒風凛冽貧民咸思蓄旨以禦冬一旦餐風宿露女號男啼其困苦誠不忍言所幸次晨卽有廣仁局司事前來散給廬蓆及錢米得以權顧目前苟延殘喘云 
[丹旐入城]  
兵部左侍郎洪文卿少司馬靈輀由京乘輪回籍於前日道經滬上換乘大號官舫用小火輪拖帶回蘇已登前報兹接蘇州訪事人來信云少司馬靈輀於十六日午後抵胥門碼頭家屬及辦差人等早已預備齊全卽在碼頭開吊撫藩臬三大憲及文武印委各官咸詣舟次祭奠一時素車白馬熱閙異常十七日辰刻遵例入城前導用轅門執事全副儀仗開導馬頂馬對馬計有數十匹銜牌六十餘對靈柩用龍頭槓舁檯護柩者數十人其公子斬衰廨服擗踊柩前入胥門過來遠橋轉侍其巷司前街過吉利橋由養育巷繞道至憇轎巷入本宅是時吊者觀者人山人海擁擠不開生榮死哀於此可見 
[儲憲接篆]  
新授江蘇督糧道吳廣涵觀察承璐承命之下尚未接印上月由撫憲委府經歷吕二尹入都恭請印信於本月十六日午後回蘇聞觀察涓吉於廿二日接印任事云 
[甌海寒濤]  
新任温州府徐乃秋太尊兆豐於初九日辰刻乘元凱兵輪抵甌屬下印委各員齊赴北門接官亭恭迓如儀適是日新鎭軍張軍門亦乘超武而至以故文武員弁均在馬頭外隊以迎江干一望冠蓋如雲手版脚靴愈形熱閙徐太守隨卽進城到高楹里公館暫駐襜帷筮吉十一日卯刻接印任事辰刻行香未刻閱城公畢旋於申刻排導進考棚試士○張奎垣軍門其光抵甌後隨乘緑呢大轎進城在倉橋行轅暫駐節麾筮吉十一日己刻接印履新○前署樂清縣郭外峯司馬交缷晉省現於初九日附元凱兵輪來甌○前温州鎭周靜山鎭戎巳於十一日交缷隨携瀛眷乘超武兵輪駛往閩垣見制軍後卽赴澎湖履新○前署府劉玉延太尊至喜握篆甫經四月正在辦理府試忽聞五馬遥臨旋於十一日卯牌交缷府篆乘兵輪之便携同瀛眷筮期十五日附輪晉省紳耆中擬製萬民傘德政牌皆因赶製不及紛紛中止惟有設筵祖餞道左攀轅似此行色忽忽都人士倍增去思之感已○温州厘局總辦彭仁環太守懸弧令旦正在本月十二日是日徴召梨園子弟登臺演唱壽禮則概行璧返○初十日恭逢皇太后萬壽之期文自蔣幹臣觀察武自周鎭軍以下均赴萬壽宫行慶賀禮昭至敬也○玉　叅府鄧縵雲叅戎出洋巡緝順道來郡迎接新鎭軍隨帶茶房某甲侍從在旁初四日因石尤風惡浪湧如山在甲營船艙面突被帆索絆下墮入江心遂從伍大夫長遊水晶宫裏慘矣哉 
[蘇試述聞]  
本月十七日江蘇學憲溥宗師考試長元吳三縣文童正塲所有題目照錄於下長洲文題無自餒也至行有不慊於心元和足以保四海至矢人惟恐不傷人吳縣我四十不動心至量敵而後進通塲次題湯之於伊尹至管仲且猶不可召通塲詩題文章政事追先逹得先字五言六韻 
[催繳草價]  
鎭江上年荒歉四鄕農民借給牛草錢文著令按年按成分還曾列前報兹悉王大令出有告示張貼四鄕大旨謂照得去歲荒飢借給吾民牛草錢文前於麥熟之日業經照約收還三成其疲頑成性有意拖欠者當卽差提究追現值秋稻豐稔其餘七成每頭應繳足錢二千五百二十文自宜遵照原議赶卽歸欵不准絲毫蒂欠以重公項惟查光緒十七年開塘築壩各村借資挑濬之戸原議光緒十八年秋熟歸還旋因年荒展限一年本年理應照繳本縣憫念民艱恐兩項並還民力實不能逮現已知會塘工局將十七年塘工借項姑再展至明年春秋分成歸償爲此示仰村長里運及各花戸人等知悉爾等須知如此布置係屬格外體恤兹於本月初十日開局至三十日繳局前後二十日爲期尚寛務當激發天良將應還七成牛草錢文各於二十日限内速行全繳勿再延宕自外生成致干提究其各凛遵毋違是亦足以見賢父母愛民之心矣 
[磯寒信]  
新任皖南總鎭李壽亭鎭軍將賦履新特令差弁雇備大紅船二艘導以小火輪先送瀛眷赴任於日前行抵蕪湖探知前途内河淤淺處曾不容刀遂繞道由太平府挂帆前進傳聞鎭軍旌麾亦於月内榮發擇吉下月初接事云○長街徽州碼頭下首恒大生燭坊開張有年焚膏繼晷蠟炬輝煌月初某夕蝦蟇更轉闔店咸夢入黑甜不知如何後進貨房忽兆焚如一時警鑼飛鳴水龍雲集壞攻力救不啻萬人力竭始經灌熄僅燬中間樓房一幢所有前進門面及後進廚屋均幸危而復存迨洋龍唱凱言旋則已初日照高林矣○蕪湖保甲各文武及縣宰王邑尊因歷次拿獲曾匪首要重犯煞費辛勤經撫憲沈仲帥奏奉特旨疉晉崇階兹於月之初八接奉部文行知一時僚友道賀冠蓋盈門○現交冬令宵小堪輿賢長官未雨綢繆循例於本月十六起開辦冬防除城廂原設分巡九叚各巡各叚徹夜戒嚴外又由王邑尊保甲梁吳二太守總巡魏饒二大令輪流值夜督率兵役挨叚稽查附郭荒僻之區巡邏尤爲嚴密自宵逹旦輪蹄絡繹道憲袁觀察又不時現出稽查各　之 
 
 

Page 3

 
 
　　　　民　十家門更及傳聲警盜章程均於是夜舉行從此抱關擊柝刁斗森嚴鷄鳴狗盜之流自必歛影潛蹤矣○北省水災之後糧價騰貴民生日蹙經傳相奏准免稅免厘招商接齊前由四明汪姓商人來蕪採辦白米一萬石運津平糶兹又有向在蕪地開設米號之廣商怡安昌請領護照承辦三萬赶於日内陸續送運倘能於封河前一律運罄尤災民之幸也○蕪湖米巿九月中浣以來消路又漸歸平淡故本洋銀厘亦日漸鬆跌每元前作八錢四分有零兹僅八錢零數厘銀價則漲至一千六百十文或二十文一出一入相懸至數十文說者謂此非專因米巿實錢莊之故意弄人蓋此際正當下忙開征鄕民以貴而入者賤而出已爲吃虧不小再加各州縣所收之洋隨時彚至各莊兌銀解省今乃銀貴如此洋賤若彼一轉手間每元幾吃虧四五分以宣城等大缺錢糧二十餘萬者核之折虧卽有萬金故今年皖南各州縣司會計者無不疾首痛心幸日内銀厘升漲分餘聊補前此之虧云 
[禾中雜錄]  
初五日清晨嘉興縣王邑尊奉到部文處决人犯卽邀錢守戎至飭差向監内提出該卯賞給酒飯如法綑縳用無　小轎擡出全杉青閘前行刑一聲砲響該犯已身首異處矣邑尊至郡廟拈香始回本署循例站堂放鞭砲千聲該犯係前在曹莊鎭鄕間竊牛追獲砍斃事主者年約四十餘○嘉恊左右兩營汛兵每歲春秋操演兩次此次秋操經張協戎札調各外汛齊集郡城經楊都戎在内教塲點名給發軍裝每日往北門外教塲操練俟純熟後再由都戎閱視○在城冬防委員經宗太守選派文武各四員分投辦理兩首縣仍辦十家門牌守望相助便宵小不敢竊發○初十日皇太后萬壽聖節府署於初九日傳長勝班在頭門外演戲至十一日始止嘉興秀水兩縣亦各演戲一日至歌起處游屐紛來昇平氣象於此見之○嘉興縣屬寺堰埭鎭迤南鄕間有客民某甲由鎭回鄕飮酒過醉至近處車懈偃然高臥不意跌入溝中一縷幽魂已逐青蓮而去翌日經人瞥見報知玗長以屍親不肯含糊了事祗得赴嘉興縣禀報王邑尊帶同刑仵書差下鄕相騐據仵作禀報果由淹斃並無傷痕邑尊卽盆塡明屍格收殮發封遂呵殿而回 
[虹口走水]  
昨晚八點鐘時忽聞捕房蒲牢怒吼旋分二下探悉係美租界天潼路豐順里二弄一百零六號房屋所開木匠作失火赤熛怒煽勢若摧枯英法美洋龍聞警馳至灌救出力僅焚去房屋四幢火德星君遽爾退避三舍至九點鐘時間壁房屋餘燼復燃幸人手衆多紛紛撲救方保無虞至因何起火及一切細情公探明再錄 
[法界火警]  
昨日午後一點三刻鐘時捕房警鍾亂鳴分明五下法界訪事人赶卽出視但見濃烟直冐火塲上萬人如蟻中西各捕分投彈壓往來者不得越雷池一步直至二點三刻鐘時經各處洋龍灌救得熄事後查悉起火之處係法界鄭家木橋南首相近醬園弄之特茂里第七號房屋石庫門内此處樓房五幢同居者四家一爲某火腿店司事藏嬌之處生有三女最幼者僅五齡所雇婢女亦僅八歲其時適遣婢女裝火油燈因女孩在樓上啼哭急喚婢女看視婢女忽忙之際將火油燈隨手放於牀下火卽延燒蚊帳一時烈燄飛騰冐穿屋頂婢女及幼孩不及逃避同時葬於火窟此卽起火之家也一爲阿生卽二房東一爲電報局司事某君之妾居住一爲陶姓更有住居貼鄰之某姓前日因病身死尚未殯殮適值火起經其家人將屍舁出停放菜巿街同安里門樓下爲管門人知悉立時驅逐後又舁至四明公所暫時停放以待棺殮火熄後經法包探郁廷湘將起火之某氏婦及二房東阿生一并拘入捕房候堂期解訊此役共計焚去樓房五幢幸在日間易於施救法捕房近在咫尺洋龍首先馳至竭力澆灌繼而英美各洋龍亦聞警而至法捕房克捕頭立飭中西各捕分投彈壓英捕房亦派中西捕在洋涇浜一帶帮同照料法讞員葛同轉聞警立卽督同會捕局通班線勇如飛而至法捕房郁孫朱三包探帶同通班探夥往來梭巡以免匪徒槍火聞起火之家尚有女孩二口及同居某姓之妾杳無蹤跡豈已葬於火穴耶抑逃往他方耶其餘一切細情容俟續錄 
[火警續述]  
昨報紀美界火警一則兹悉起火之胡源昌盧柴行係無錫人胡阿明所開店面二間將柴二百餘擔堆積店後空塲圍以竹籬前晚十點二十分時被匪人種火柴堆中致肇此禍幸各洋龍極力灌救至三點鐘時始熄除焚去蘆柴外延及比鄰墻門内之本邑人宋關勝住宅五間惟門面房屋依然無恙當火熾時由包探唐寳榮將火頭胡阿明帶入捕房黎副捕頭向之詰問答稱當時聞啤剥聲卽開後門看視火光中見一長大漢子飛步越籬而遁諒被種火後由包探查問四隣所言相同遂將胡押候解案訊問又由江包案拘獲搶米之某中搶水烟袋之某乙連贓帶入捕房管押候訊 
[解餉過滬]  
浙江藩憲札委潘明府押解餉銀數萬兩赴都於昨日上午過滬泊舟觀音閣碼頭上海縣黄大令聞信立飭差役壯捕更夫人等前往照料聞明府定於今日換裝天津輪船北上 
[愍不畏死]  
斬犯蔡阿邦久禁上海縣獄前日黄大令接奉釘封公文綁赴法塲處决昨已紀諸報章矣按蔡於光緒十五年三月十四日在美租界白大橋堍粤娼鍾龔氏卽琴珍家開放手槍傷及此娼立時斃命并擊傷傭婦伍朱氏婢女蘭根當由地保報請前任上海縣裴騐訊監禁旣而伍朱氏斃於仁濟醫館蘭根則傷漸醫痊遂申齤各憲定以斬監候之罪其時蔡祗十九歲迄今事隔五載巳二十三歲矣本月十七晚公文旣到大令飭傳公差及牢役諭令赶緊預備一切牢役奉諭後卽告知當大灶之老犯某甲時蔡與各犯同繫大練上老犯告以我忽覺腹痛當知照牢役將爾放下服事一宵蓋牢中各犯至夜間例必除下手銬挺棍繫以大練名之曰收封臨斬之犯須誘令出至蕭王堂各役向之道喜然後綑綁故老犯設爲是計也詎蔡亦巳深明此例聞言微哂曰爾不必騙我我已多活二年矣卽脫去綢棉襖換穿破衣迨聞大堂上發二梆將髮辮盤結大踏步出外向蕭王神叩拜囑牢役帶上手銬候發三梆隨兵役至堂下見大令已巍然高坐卽哀求與老母一訣否則將屍身給母親收殮亦足見其愍不畏死矣又聞其母某氏年逾半百現住滬北虹口地方其表兄某乙現在英界爲洋貨業行刑之日原差向乙知照乙恐氏受驚秘不以告昨晨氏彳亍入城至縣署内監探視甫進監門連呼阿邦何在禁卒曰爾子已赴閻羅案下矣氏聞言放聲大哭在地亂滚昏暈不省人事禁卒覩此情表驚慌無措上前呼喚始漸甦醒原差亦聞聲而至一再解勸氏始出監門向差領棺原差禀明大令聽候核示遵行 
[後母殺兒]  
寧波人高松培素以撑駕麻雀杉板爲生携妻徐氏卜居於外虹口西華德路之泰順里嗣因徐氏病故遣下一子名阿瑞年甫四齡無人撫養高遂納葛氏爲繼室該氏性情乖戻且有不端事視阿瑞如眼中釘時加凌虐高亦膽小如鼷一聞獅吼輙覺心驚股慄昨晨十點鐘時乘高出外將阿瑞拳足交加盡情毒毆阿瑞適患疾病服此猛劑立時殞命衆隣咸抱不平代鳴巡捕將該氏拘人美捕房管押捕頭飭包探江阿三往查實情再行核辦 
[擔保賠銀]  
滬南　瓜街匯昌參號出店人殷安士因有家事雇楊和尚代庖上月十五晚小東門外失火延燒店主某中恐遭殃及立卽搬移物件當見楊與石匠搬取皮箱二口出外迄今日久尚未取回向楊追問楊稱皮箱寄在城根賣魚之寧波人處甲報明十六鋪地甲查得賣魚人己回寧波無從尋覓惟有向楊追問楊自知理屈央陳鴻子及殷出爲擔保先賠洋銀二十元餘俟寧波人到申再行理處中允之不致涉訟公庭矣 
[服禮了事]  
滬南救生局之烏山船前日午後在浦江行駛忽被風浪潑沈所載松柴悉數漂失旋由各划船紛紛撈取送至局中希圖 
 
 

Page 4

 
 
給賞被寧波船上水手某乙上前奪取事爲局中之殷雙喜所見向前喝阻竟被某乙扭毆旁人代抱不平著寧波船耆舵丁阿順將乙交出丁見勢不佳向衆人懇情當有黄阿紀向兩造排解令向局中服禮以了其事 
[舟子忿爭]  
前日下午有衍源米行主投十六鋪巡防中局報稱萬瑞馬頭駁船戸陸楊二人在行吵閙向論被辱求請提究李蘭史二尹立飭勇丁前去將陸楊提到訊供之下以事起細微著出外理處陸等出外後聲稱我等共裝米一百六十四包天津客人本令我等投仁和泰報關行中詎料我等悮投裕太新報關行内以致被該行將船錢扣住嗣聞有魯仲連其人爲之解勸事遂了結 
[竊豆判償]  
崇明客陸泰生施彩華二人各販黄豆數擔來申求售當將貨物寄在南巿大馬頭張恒大水果行内詎陸之黄豆被施私自取出售與他人前日被陸查明投保甲中局禀控李二尹著施照數賠償旋有王寳生爲施作保二尹准之 
[滬南瑣錄]  
有某甲者不知作何生理有事赴杭數月未歸家住滬南蔡陽　中其妾某氏不安於室俟甲出外與某乙結露水姻緣暗去明來巳非一日不料乙厭故喜新又與鄰居成衣匠某丙之妻有染氏弗知也前夕乙醉後將隠事和盤托出氏忿不可遏登時將醋罐打翻奔至内妻處互相口角旣而各奮老拳紛擾之間氏失去金師等物遂約至某茶肆評理兩造糾合坑缸阿大及某烟館小開小廣東等舌劍唇槍各不相下氏欲令内妻賠還金師後查知金飾被敲更阿三拾去向索未還旋有人至十六鋪喚地甲裘寳生至向兩造解勸仍不允從反將地甲辱詈裘無可如何　頭喪氣而去後不知其究竟○紹興人某甲向在某信局送信賃屋滬南大東門外沙塲街升安里以棲眷屬甲有登徒子之癖與某野雞妓女姘識繼念僕僕往來終非久計遂以番佛若于尊納爲簉室二女同居爭端由此而起閨房之内詬詈時聞旋有鄰居某老嫗出爲勸解非但不依反將嫗辱詈遂喚該處地甲裘寳生至裘以嫗不應多管閒事令嫗出香燭向甲家服禮嫗不依欲俟其子回家再行評理前日嫗子回來嫗告以前情其子大怒奮步出門將甲拖出定欲一分曲直甲知不可以力敵向之再四賠禮始得無事 
[濟困情殷]  
本館恊賑所昨承森昌交來湖南永州府劉氏元等廿四戸助花洋廿二元又承鎭江公昌鄭泰盛助票元廿四兩順直一帶沈災未澹當此朔風獵獵寒信催人無食無衣難保不委塡溝壑得此仁漿義粟自必感戴弗諼世有善人亦可聞風興起矣 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[讞詞備錄]  
孫佐廷控追唐梅　擔保鄔世元米價洋銀七十三元一案上控府轅恩太守批飭上海縣訊明詳報黄大令以唐係英商敦信洋行主排郎所用之人照章至英公廨會同蔡太守及英副領事薩君庭訊昨己列諸報章今將讞詞備錄於左當會訊時孫訴稱監生原籍寧波在虹口開設米店己有多年光緒十六年正月初鄔言承包西人排郎塡泥之事各工人應需食米須先挑去然後付銀監生不允鄔又言唐可擔保隨偕至唐處唐正在薙髮鄔向唐言須保米三十石唐聞言咆哮曰何以尚須米三十石監生卽與唐言爾願保若于則付若干不願保則不付唐言願保二十石至初十日冩憑票付唐或一石或五斗共票二十餘張合成二十石由唐轉交與鄔鄔逐日持票來取店中照票付米卽將票塗鎖　二十石付齊後至大小月底向唐收價延約五六次監生又令夥往催一再躭延至四月監生又往索取唐反稱鄔並無存銀如何可付監生與　　味支吾不得巳投蔡公祖案下控告旋奉堂訊諭以米價須鄔付還監生稱並不信鄔定欲向唐索取蔡公祖又諭以無論唐鄔總歸間明西人處存銀若干卽可扣償後查明無銀可扣監生因米二十石計血本七十元祗賺三元心不能甘上控本府案懸四載費盡周折實緣監生店規凡人擔保之米總須向保人收價若照如此則生理難做矣卽他人有賒米者帳上寫明食米之戸　必註保人某某鄔之米帳則竟列唐之戸名兹將帳簿呈閱至取米之票早已呈案大令翻閱全卷及米票諭孫曰爾開米店總望生意茂盛如有人賒米不信則不付設有妥實保人自然賒給爾稱蔡大老爺斷令食米者還錢蓋保人到堂旣承認擔保則惟保人是問今保人不認理合向食米者追償至言無論唐鄔總在西人處扣銀抵償亦是正理但西人處己無銀可扣誠屬無可如何爾稱米票寫付與唐殊不思米票乃爾自己所寫當時旣不信鄔而信唐故寫米票與唐由唐轉交與鄔若令唐寫一了條交爾則唐之擔保更爲確實不能賴去矣爾自已亦不謹愼曾知之否孫稱凡賒米之人旣巳有人擔保斷無令保人寫憑據之理非監生一店如此上海千百家米店皆如此大令謂照爾所供本縣亦不以爾爲非凡有人代賒米石原不能令書憑據豈代取米之字條亦不能寫乎蓋米價原應由食米人付出今食米人不付則應由保人代付至食米人與保人均不肯付以致涉訟到官而保人始終抵賴無憑無証亦屬沒法况唐供實未作保乎如果保人有憑豈得任其抵賴孫又稱老公祖雖如此開導然監生店規原祗如此不能更改况唐旣不作保何以屢次約期設使此事與唐無涉到大小月底亦不能至唐處多言矣老公祖揆度情形豈非唐果擔保乎大令謂爾由唐保鄔賒米時本縣與蔡大老爺均不在塲烏得而知如果在塲則亦可作証矣總之地方官遇此等案件原被口供各執者以憑據爲証否則何能折服兩造照爾控唐擔保圖賴以後保賒米石雖不能使之立據可令代寫取米石之字條諭畢隨命退下傳唐研訊供稱小的係寧波人在西人排郎處當管事先由買辦于星元經手用鄔承包塡泥之事後于另有生意往大津此事卽由小的代理然惟帶鄔至洋東處傳西語而已至鄔承包此事價銀一千四百二十七兩先後收過一千一百十六兩鄔以爲已經塡好意欲找銀洋東看明所作之工大不合式檢閱所立承攬載明方闊丈尺及塡高之尺寸均不相符遂不肯付銀小的無奈與鄔向新買辦借銀代付一切需用初則領銀扣劃後結欠銀一百四十八兩無可再收致被欠迄今尚有擔保之米價洋銀八十餘元經小的照付總共被欠三百元之譜今特開帳呈電小的從未向孫處保米且與孫素不相識安有信小的爲保人之理惟孫曾來問鄔承包之工程有銀可收否小的回伊如果照合同塡好有銀三百餘兩後知不照合同已無銀可付隨卽　清回覆大令問孫有取米之票交爾轉交鄔乎唐稱並無此事况米票係孫自寫豈足爲憑大令命孫上堂與唐質對孫歷訴唐擔保情形唐仍執定如前並稱孫與鄔是結義弟兄奈何自寫米票二十石欲小的照償設寫一千石亦欲償乎孫稱唐安知監生與鄔結義有甚憑據唐稱保米二十石祗須洋銀七十三元如保千石亦索千石之價乎大令命退下傳鄔上堂問爾賒之米其價如何答稱小的向孫取米並不相信由唐擔保大令問米由爾食欲保人還錢乎答稱小的承包西人工程定價銀一千四百二十七兩工畢祗收過一千一百兩尚有三百餘兩在唐之洋東處儘可照付况小的收銀須偕唐至洋東處簽字後知被唐收去二百兩分毫未給大令請薩副領事問排郎排郎稱鄔包辦塡泥工程原定價銀一千四百二十七兩先後付過一千一百十六兩後鄔以爲塡好商人看來不照原議故持合同與論後邀瑪立師及工部局經管工程之西人公同　看丈見所塡方丈高低尺寸核價銀一千一百兩巳透付十六兩當將合同註銷後鄔逃逸並無付唐銀二百兩之事鄔又將西文清帳呈堂薩副領事將帳交排　閱視排郎稱此帳有不符之處用藍色筆記劃不足爲憑大令與太守閱之果有藍色筆跡交繙譯看明的係不足爲憑孫又稱前在蔡公祖案下控告時曾飭差查覆查得唐擔保屬實有差禀在案並由唐寫信言衙門脚路己走通如不干涉何以寫此一信太守翻出卷中差禀交大令閱得並無查明唐擔保屬實字樣因諭孫曰爾操米業亦是大生意决不爲此七十三元之價涉訟不休觀爾氣忿難消故詳細開導爾當暫且受　本縣自有酌斷之道隨命退下又商之太守及薩副領事謂詳訊此案鄔爲罪魁禍首今鄔因火藥案管押本署己久殊見其無銀可償姑勸排郎酌付洋銀三十元略償孫欵如何太守深以爲然請薩副領事諭知排郎排郎稱如蒙勸諭無有不遵之理然孫應好爲理說不應一再告狀壑指　唐擔保如果有憑理合照繳否則分毫不償薩副領據事情告知大令並問已訊明唐無擔保之實據乎大令曰然不過勸諭成全以了此案而已太守又一再開導排郎薩副領事亦諭令排郎遵斷大令又傳孫上堂謂今折償爾洋銀三十元爾之氣忿可消矣孫稱尚有四十三元請充善舉太令謂爾不必再較如再不服仍可上控如果上憲親提亦難斷令唐如數繳清米價此欵原應鄔付因鄔無銀可付故若此斷法也至鄔己曾笞責以示薄懲孫又稱鄔來賒米雖一升亦不信因唐爲保人故付二十石今不能向唐追足而惟鄔是笞監生何以爲情聞鄔因火藥案經老公祖笞責與監生何干大令問爾願領三十元以了案乎答稱老公祖如此開導監生情願了案惟請將四十三元充作善舉大令轉詰之鄔鄔仍執前詞太守謂鄔旣有銀三百餘兩在西人處當時何以不向索取而卽遁逃及孫控唐訊得應向鄔追備文派差至浙江象山縣關提未到直至次年二月始偕唐來案所錄口供與今又大不相同可謂刁猾已甚鄢稱小的並非逃逸的係回鄕賣産來滬清還工帳小的因承包此事縣耗銀五百兩又遭訟累苦不可言至唐喪盡天良實爲可惡唐稱鄔欠銀無著反出此等惡方乎大令以鄔設心狡猾喝令掌頰二十下飭差帶回另行管押 
[蘇州馬大籙𢀼直東義賑公所桃隖同人彚報復昌滬信昌杭公信寗文茂粤會舘各收欵十月上旬清單]  
培字册楊鴻齡求病愈二元錢向餘求女病速痊四元無名氏還心愿五元償願生求平安七元修竹報平安無名氏求合宅平安二戸各二十元求是齋三百文閔彤章爲亡　媳吳氏求資冥福一百千文代收太和堂桶捐補過齋一元大來　　捐李姓許病愈愿二元人和震記桶捐五百六十文以上十一戸共收洋六十一元錢一百千八百六十文共合規銀一百十六兩四錢一分四厘○蘇州中巿復昌莊徐君乾齋經收復字冊吳福貞求免粛吳汪氏求免災二戸各一元萊安堂集慶堂二戸各二元木瀆無名氏五元松柏軒八元雙英書屋十四元六角隠名氏十八元敬省子一百元顧王氏求　速愈規銀十五兩以上十戸共收洋一百五十一元六角規銀十五兩共令規銀一百二十五兩八錢一分七厘○南京老廣和藥號應君含章經收桶捐泰興無名氏十二元合規銀八兩八錢三分○上海信昌珠號杭州公信號廣東金陵會舘經收下旬併登○本旬共收規銀二百五十一兩六分一厘連前共收規銀一萬五百四兩五錢八分八厘○解過吏直賑規銀九千兩 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十九年十月十一日京報接錄]  
蘇撫　　奏查明辦理善後各事宜用支欵目摺○又奏鎭江關第一百三十一結收解數目摺○滇撫譚奏揀員補署通判知縣各欵片○雲督王等奏新海防第十九卯捐輸請奬摺○晉撫張奏委署州縣片○將軍裕奏解交鹿羔隻數摺○直督李奏各州縣交代己未結緣由片○又奏撥欵估修萬年倉請勅部立案片○○頭品頂戴江蘇巡撫奴才至俊跪奏爲蘇省酌提厘金辦理善後各事宜查明光緒十八年分將用支欵目開繕清單恭摺仰祈聖鑒事竊照蘇省歷年辦理善後各項事宜前經奏准按月酌提蘇滬兩局一成厘金抵用請免造册報銷經遵照部咨按年開單奏報續准部議令自光緒十年起每年酌提八分以節糜費等因當經遵照提支按年開報至十二年分止嗣經部議蘇省厘局善後兩項所需經費行令共提一成當經前撫臣崧駿查明實在不敷情形據實覆奏接准部復令將善後經費於厘金正欵内遵提五分自十三年下半年起核實支用等因奉旨依議欽此卽經遵照辦理將收支各欵開單奏報至十七年分止在案兹據該局查明光緒十八年上下半年善後經費項下共提各釐捐銀九萬七百三十六兩零錢一萬一千八百五十文零又上屆報存銀一萬九千二百一十五兩零錢二百一十六千零仍接續開支修建祠廟衙署城垣賑濟貧民修整書院刊印經史書籍巡防保甲救生渡船及洋務發審各局經費文武職月課奬賞及善後局經費等項連同部撥加復俸餉共用銀九萬五千七百七十兩零錢一萬一千三百二千零尚存銀一萬四千七百八十一兩零錢一百六十四千零逐加稽核該上下半年所提用欵尚無逾准支五分之數由蘇州藩司鄧華熙會同辦理善後報銷臬司陳湜等開單詳請奏報前來奴才復加查核俱係實銷並無浮糜惟蘇省善後尚須接續辦理仍於厘捐項下撙節支用除飭將此屆餘存銀錢歸入下屆用欵項下關報外謹將光緒十八年蘇省辦理善後請提厘金收支各欵開繕清單恭摺具陳伏乞皇上聖鑒訓示謹奏奉硃批戸部知道單併發欽此○○頭品頂戴江蘇巡撫奴才奎俊跪奏爲鎭江關第一百三十一結期内徴收華洋稅鈔及支解數目繕其清單恭摺仰祈聖鑒事竊照鎭江關徴收稅鈔截至一百三十結止疉經按結具奏在案兹據鎭江關道黄祖絡詳稱自光緒十九年二月十五日起至五月十七日正第百三十一結期滿共徴洋商船隻進出口正稅銀二萬六百九兩零進出口半稅除存票應行提存銀二千六百八十二兩零外淨銀一千二百五十七兩零船鈔六千二十四兩零子口半稅銀三萬八千七百三十九兩零華商船隻進出口正稅銀六千九兩零進出口半稅除存票應行提存銀一千七百三兩零外淨銀一萬三百二十二兩零華船鈔銀五百六十四兩零洋商正稅内提解部庫四成華商正半稅内提解部庫五成二厘華洋船鈔内以三成解交總理衙門其餘七成提交總稅務司收用以上徴存各項稅銀除開支司稅經費鎭江關經費委員薪水子卡司事巡丁薪水工食傾鎔火耗出使經費並解固本京餉旗營加餉淮軍恊餉鐵路經費戸部京餉等欵外連同上結存稅共實存銀二十三萬四千六百四十八兩零留備稅務司提用經費及奉撥各餉所有歷結借撥未經提歸洋藥鹽稅等銀仍俟下結再行分别歸欵造册詳請具奏前來奴才復覈無異除將原册分咨總理衙門曁戸部查照並令將是結徴收稅鈔及洋船往來各數自造册送查外理合會同通商大臣兩江總督臣劉坤一核繕清單恭摺具奏伏乞 
皇上聖鑒謹奏奉硃批該衙門知道片一件單二件併發欽此○○譚鈞培片再署魯甸通判羅雲調省遺缺查有本任通判許祖瑞應飭回任署邱北縣知縣尹元亮調省遺缺查有試用知縣李大森年壯才明堪以署理據藩臬兩司先後會詳前來除分　飭遵外謹會同雲貴總督臣王文韶附片具陳伏乞聖鑒謹奏奉硃批吏部知道欽此○○雲貴總督臣王文韶頭品頂戴雲南巡撫臣譚鈞培跪奏爲新海防第十九卯捐輸請奬恭摺仰祈聖鑒事竊查前准戸部咨奏辦新海防捐輸一摺奉旨依議欽此行令仿照籌饟例定銀數四品以上五成實銀上兌五品以下四成實銀上兌常例封典虚銜頂戴貢監等項均照例定銀數核减六成由各直省督撫責成藩司核實辦理隨時發給實收按月造册並將副實收隨册咨送戸部核准換給執照隨收飯照銀兩併同請奬清册解部等因當經行司通飭各屬並出示曉諭一體遵照業將第一卯至十八卯捐生造册奏咨在杂兹據布政使史念祖詳稱自光緒十九年六月初一日起截至八月初十日止收獲報捐實官朱壽祺等十名貢監生三名共收正項銀二千三百七十兩四錢彚爲第十九卯所收正項銀兩存儲候撥部飯照費銀兩俟集有成數另文批解造具各捐生姓名履歷清册及副實收詳請奏咨前來臣等覆核無異　清册副實收送部查核外所有新海防第十九卯捐輸請奬錄由謹合詞恭摺具陳伏乞皇上聖鑒敕部核覆施行謹 
奏奉硃批戸部議奏欽此○○張煦片再署偏關縣知縣張秉彝調省差委遺缺查有吉州知州高培　堪以調署遞遺吉州知州一缺以儘先試用知縣鄭書璣署理據藩臬兩司會詳請奏前來除批飭檄委外謹附片具陳伏乞聖鑒謹奏奉硃批吏部知道欽此○○奴才裕祿跪奏爲本年應進鹿羔未能敷額謹將捕獲鹿羔三十七隻解送仍請援案緩至次年補拿恭摺仰祈聖鑒事竊查奉天每届二年於立夏節後芒種節前出派官兵赴圍捕拿鹿羔六十隻運省入圈派員餧養節届霜降解送奉宸苑查收光緒十七年插送鹿隻之年捕獲未能足額十八年應補交鹿羔三十二隻委員裝車解送中途倒斃二隻經奉宸苑行令於十九年送交鹿羔時補送敷額又光緒十八年十二月間准奉宸苑咨南苑鹿隻不敷應用奏請飭令盛京將軍於例進鹿隻外赶緊捕拿小鹿二十隻限十九年二月解交遵經派員於東邊外設法購覓獲是少鹿二十隻委員解送途間倒斃四隻亦經奉宸苑行令於十九年例進鹿隻時一併補交今屆捕送鹿羔之年照章於立夏後派委圍塲恊領訥欽帶兵赴圍捕拿並劄佐領依勒棟阿驍騎校德陞隨圍餧養嗣據該恊領禀稱照章出邊進圍逐日帶兵上山捕拿實因圍内鹿隻稀少未能拿獲足額現獲鹿隻三十七隻交與佐領依勒棟　驍騎校德陞等連省入圈餧養等情禀報前來奴才等查本屆應進鹿羔六十隻現捕獲三十七隻内補交上年本年兩次解送路途倒斃六隻應交本年鹿羔三十一隻尚短二十九隻檢查成案每逢捕獲之年如解交不及一年者將拿鹿之員隨摺兩叅請緩至次年補拿送交等因各在案今該協領訥欽所禀圍内鹿隻稀少係屬實在情形且此次捕拿鹿羔巳獲過半合無仰懇天恩暫免置議其下虧鹿羔二十九隻擬請援案責令新營圍塲恊領英凱明年照數捕拿送交以敷原額除將本年應交鹿羔三十一隻並補交十八年曁十九年解送路途倒斃鹿六隻共三十七隻派員解交奉宸苑查收外理合恭摺具奏伏乞皇上聖鑒謹奏奉 
[硃批該衙門知道欽此]  
李鴻章片再據藩司裕長詳稱直屬各州縣交代前奉部議自光緒八年起依限交收清楚先行造册結報半年彚奏一次業將光緒十八年下半年交代開單詳請奏咨在案兹自光緒十九年正月初四日起至六月底止又屆半年彚報之期該司將各案交代分别巳未清結彚開清單巳結者造具妥確册結咨部上屆奏叅勒追之案逾限仍未完交者已專案覆叅查抄備抵其未滿二叅各案歸於下届彚報辦理等情前來臣覆核無異除將送到詳細清單咨部外理合開具簡明清單附片具奏伏乞聖鑒敕部查核謹奏奉硃批戸部知道單併發欽此○○李鴻章片再據藩司裕長詳稱容城新城二縣所屬白溝河地方原有萬年倉一所存儲截撥西陵漕米向歸該二縣各半經管前據易州禀報本年六月連朝大雨河水漫溢進倉平地水深二尺六七寸各厫頂並東西官廳等房均已滲漏科房更房全行冲倒四圍墻垣坍塌一百丈護倉柴壩冲毁無存臨河米厫冲有溝坑必須擇要修理由司飭令該二縣會同勘估共需工料銀一千五百六十三兩五錢四分七厘委係撙節估計毫無浮冐查照光緒十六年成案在於藩庫雜稅銀内以十成動撥扣平給發責成該二縣妥實興修堅固等情請奏前來臣覆查無異除咨部外理合附片其陳伏乞聖鑒敕部查照立案謹奏奉硃批該部知道欽此 
 
