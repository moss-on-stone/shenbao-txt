# 1908 - 108 - 4912655

 

Page 1

 
 
   
 
 

Page 2

 
 
   
 
 

Page 3

 
 
宮門抄 
三月二十三日召見軍機烏珍 
論說 
[論銅圓之害（酉）（陽）]  
　　京師以銅圓充斥市面大壞朝廷特派重臣設法疏通其所以爲疏通者無他。棄疾於江浙而已。今已有一千萬銅圓。由津運滬後日聨翩而至滬上豈能容納。亦棄疾於内地而已。使通國銅圓。祇有此數則無論江浙之爲難與否。姑爲京師擔尾閭之任。猶可言也。若鑄者仍鑄不鑄者日。鑄新銅圓日出不窮。雖有無數江浙。不能爲之宣洩。而商界之大患即大眉睫。間也。 
　　滬杭甬拒款問題發生之日。即東三省借欵問題發生之日。若以滬杭甬之欵移之東三省。豈不兩便。而政府不爲也。則曰此爲交涉問題英人注視滬杭甬之路。不可移也若銅圓問題。外人並不干涉京師議銷銅圓。與湘省請鑄銅圓。同時發生。若以京師之銅元移之湘省豈不兩便。而政府又不爲也。是何也。銅圓之利。以四易十各省進欵除地丁關稅釐金外。以此爲大宗。公費出於此。私囊飽於此。爲官之生活品湘省不自鑄。而搭鑄於鄂省。名爲節省局費其實前鄂督爲重内輕外之計奪湘省之利而私之鄂省。湘省官塲心不平。故急急欲爭回利權樞臣亦不欲偏枯湘省。故移者自移。而不移之湘省。若湘省之與京師。痛癢不相關者。西人謂中國十八省如十八國。信然總之政府視線祇在。銅圓之餘利。至銅圓之性質若何。功用若何與關係於商界之利害若何固未嘗夢見也。 
　　夫西商與華商交易計金磅。華商與華商交易計銀兩金貴而銀賤以多數之銀。纔能易。少數之金之貨則洋貨無不貴大商與小商交易。計銀兩小商與内地鄉民交易。計銅圓。銀貴而銅圓賤。以多數之銅圓纔能易少數之銀之貨。則進貨無不貴而此銅圓者對於銀兩一方面。則有日賤之趨勢。對於制錢一方面反有常貴之資格鄉民以錢數與銅圓比較。常覺所出者之多。商民以銀數與銅圓比較常覺所得者之少於是進貨日貴而出貨反日賤夫貿易之公例。必進價與出價。貴賤不同。乃有贏虧之可言今則進出同價。而已受巨虧則不虧者其誰。 
　　不虧者有之矣。錢業是也以現勢論。天津市面。銀圓一枚。可兌銅圓一百二十六枚。上海市面。銀圓一枚。可兌銅圓一百十六枚。彼以銅圓一百十六枚兌上海之銀圓一枚又以銀圓一枚兌天津之銅圓一百二十六枚。又以銅圓一百二十六枚兌上海之銀圓。則所。得之餘利爲銅圓十枚數百萬之銅圓。裝巨艦一除去水脚費所得尙不資。中國用銀。最不畫一。國民受其害。而銀號受其利。山西人多以之起家。人稱之。爲銀蠧錢莊之於銅圓亦然。謂之銅蠧可也。 
　　雖然。一業利百業弊。至於弊極。必思變計。則必改貨價之錢碼爲銀碼。而趨勢所極必專。用銀角而不用銅圓。則銀角日貴。而銅圓可賤至如泥沙不觀火車站乎。車費計銀角不收銅圓。有人不帶銀角雖與以加倍之銅圓而不允。若百業如此將角銅圓於何地届時市面之恐慌。不知若何也。而且銅圓之質。銅少鉛多。日久。萎化可竟爲泥沙。而無分毫可以還爐之。原質。届時市面之恐慌。不知又當如何也總而言之。賠欵者外人吸吾膏。血者也銅圓。者政府吸民膏血者也。二者皆亡國之物也。 
專電 
[電一（北京）]  
　　某樞臣請降諭旨命張人駿嚴禁粤人集曾抵制日貨 
[電二（北京）]  
　　學士周爰諏奏叅楊士驤措詞極厲 
[電三（北京）]  
　　辦理禁烟大臣恭親王等奏開禁烟所派陸宗岱爲提調 
[電四（北京）]  
　　農工商部創辦自來水公司紡織局派周學熙爲總理 
[電五（北京）]  
　　吏部議贛縣敎案内之關榕祚等應降一級留任可否准予抵銷奉旨准其抵銷 
[電六（蕪湖）]  
　　蘇路代表許久香昨由江永輪船過蕪赴寗 
 
 

Page 4

 
 
[公電（南潯）]  
　　各報覆烟台東台公學繳股免動部欵路命可保蘇南北線浙有五路滬杭甬不能概全省請續繳勿懈内地始終堅持浙路保存會梗 
[公電（杭州）]  
　　各報館鑒湖郡開會未認續認已認遵繳踴躍不減拒欵時現派員分赴各縣勸股保存會哿 
緊要新聞 
[軍機處電覆聽講憲政事宜北京]  
　　十三日考察憲政大臣達壽李家駒爲講論憲政致電軍機處請示辦法已誌廿二日本報兹於十五日電覆達李兩大臣云元電悉分類講論憲政旣由日政府委員主講自當將伊東等所講之類由達大臣一手接洽其餘三類再由李大臣酌量另約他人講論以歸簡一樞咸 
[禁烟大臣最近之佈置北京]  
　　辦理禁烟大臣景星丁振鐸面謁恭親王假内廷九卿房會議禁煙局事（一）請頒發關防（一）籌設辦事公所（一）厘訂章程翼日議訂章程草案俟擬定後再電鹿中堂會同具奏 
　　景丁兩大臣曾奉恭邸交諭令兩大臣各按所知於各部院及外省人員如有才勝職任者酌調數員以便襄助事宜聞兩大臣現已擬定奏調實缺四員咨調者共十八員至詳細銜名俟訪補誌 
[川督會奏旗丁生計錄要北京]  
　　護川督趙爾豐會同成都將軍綽哈布副都統蘇嚕岱會銜具奏推廣旂丁生計一摺大綱有三（一）清查户口成防自康熙年分防迄今一百八十餘年不僅十倍於前欲授之田不得不實核其數（二）徐購民田因川省山多田少每畝六七十金不等擬俟遇有民田出售者再爲徐購免致價值增長（三）改設實業學堂省垣原有之將弁警察各學堂並工藝農礦等局廠附增滿生額數再另創建工藝學堂一所專收旗兵之弱者並請由部先撥的欵以便興辦 
[瑞督辦禀陳蘇浙合練艦隊事宜]  
　　第一次上江督禀竊以治梟一事仰蒙憲台與江蘇浙江撫憲先後添造淺水兵輪誠以梟匪爲患由於舊日水師畏匪通匪醖釀而成非另立艦隊新水師一枝不能殲除匪根而收治安之效藎謀閎遠欽佩莫名伏查太湖北連吳之蘇松太南接浙之杭嘉湖地跨兩省港汶百數梟匪巢窟其間刦擄於外頭頭是道捕之計窮蘇嚴竄浙浙嚴竄蘇如果兩省俱嚴客帮則返皖籍歸即爲民出仍爲匪本帮則係十著聚可爲匪散仍爲民治不勝治幾同廣西此次梟首夏竹林余孟亭等陰鷙驃悍勢頗披猖何以未及兩月先後擒斬餘匪渙散皆賴各憲主持不分畛域藩司事權專一將士甫能用命然餘匪尙多在逃余夏者流正復不少議增艦隊實爲要圖惟江浙流域旣分兵輪亦兩省分置如再各自編練難收畫一整齊通力合作之效藩司管見擬將江浙所置淺水兵輪歸供編練章制操法胥歸一律無事則會操巡弋有事則協力剿防藩司現仿東西各國海軍章制編訂一聨隊之式計輪八艘每一艘爲小隊兩艘爲中隊四艘爲大隊八艘爲聨隊除船價砲價外預計成軍及年支薪餉煤炭軍火軍服等項統需支銀五萬六千八百五十一兩二錢如蒙憲台飭令藩司編練查有管帶南洋江元兵輪博順由水師學堂出身堪勝統帶之任擬即責成博順督率訓練並擬就南洋海軍中請調二三等兵官以爲淺水兵輪大中小三等艦長俟成軍後敎練數年如果財力有餘再圖擴張將來即附屬海軍似於大局不無小補謹擬具江浙淺水兵輪聨隊編制章程及預計成軍年支經費分開淸摺呈請大人鑒核批示祇遵再江蘇添造淺水兵輪三月十五日以前有兩艘可以出塢應配目兵驟難其選業於新編巡緝隊内挑選陸軍已有程度之三十名先行派赴江元兵輪練習駕駛砲法羅經砂綫各術一俟兵輪出塢即編配入船嗣後一律以陸軍新操之兵陸續排練編配以期速成再此案請俟輪船出塢連同船價砲價及艙内艙外添置各項用欵核算淸楚實數若于再行奏報（後略）　　第二次禀竊查浙江添造淺水兵輪係藩司在上海時電請當蒙浙江撫憲馮照准即派員到滬向江南船塢訂購四艘惟藩司電内聲明江浙合練爲宜並懇浙省新軍步隊内挑選程度稍優者數十名派赴江元兵輪預爲練習以期速成未蒙電復上月二十七日奉浙撫憲札以浙添淺水兵輪四艘已派叅將康長慶爲督帶又經電禀請示是否浙另一枝抑暫委此名目將來仍併蘇輪訓練旋奉覆電兩省兵輪聨絡一氣爲是康長慶已飭停辦等因除康長慶一員將來量才錄用外所有淺水兵輪浙造四艘蘇省則憲臺與撫憲共造兩艘藩司在公興廠定造鋼板一艘價銀八千兩共祇三艘現在正章請編一聨隊係按八艘定制尙缺一艘應俟憲臺批准後再行定造（後略） 
[浙路工程彚誌]  
　　杭嘉路工迅速可風浙路各線工程自借欵風潮發現後經總副理商准董事會以迅速赶築爲惟一之目的兹聞硤石主嘉興一段造橋涵洞等工業已次第告竣約計八月間杭嘉一線即可全行開通矣 
 
 

Page 5

 
 
　　定期開行臨半客車杭嘉路線艮山站至臨半一段橋工涵洞早已報竣鐵軌亦均鋪齊惟軌道石子略有數次未墊祇能拖運材料現經董事會商准總協理所有未勢石子限日内一律墊齊准四月十五日開行客車 
　　聘用英工程師原委滬杭甬借欵合同本有聘用英工程師一條日前總副理與各董事會商本届股東大會决議赶築杭甬一線惟須經過錢唐江曹娥江等河流工程浩大不能不用專科人員現在聘用英工程師一事旣已不能銷滅遲早總須延聘不如早日聘定殊於路事有裨各董事皆以爲然當以前辦鄂路之英國工程師毛耳聲望夙著堪任斯職遂即專電聘定請其從速來浙以期尅日竣工 
[松滬火車出軌松江]  
　　松滬火車於本月二十日行開車禮旋於二十二日午後由松江駛往上海行至莘莊地方（時約四句鐘）該車後面所拖之客車忽然出軌車頭上司機人尙未知悉仍舊横拖而前乘客驚惶失措經道旁賣雜物之某婦人大聲呼喚始行停車然出軌後已拖行四五分鐘矣幸該處適近交軌之地軌道兩旁土方甚闊故雖出軌尙無傾倒之處嗣用電話知照滬公司於八點鐘時由公司專放貨車來接搭客等遂改乘貨車抵滬時已九下鐘矣 
[京師近事]  
　　郵部奏舉人才十五日郵傳部尙書陳璧等遵旨奏舉人才内稱廣東陸路提督秦炳直才優識卓沉毅有爲經世之學尤所究心候補五品京堂梁士詒才大心細識力過人講求時務洞見本原丁憂安徽布政司連甲品端學裕器識閎深通達治體措置有方翰林院編修林炳章爲原任兩廣總督林則徐曾孫學識閎通議論純正法部高等檢察廳檢察長李焜瀛敦篤謹飭品學兼優以上五員均堪大用如蒙優加拔擢必有成績可觀奉旨吏部知道 
　　鄂督奏保人才鄂督趙爾巽亦於十五日奏保人才内稱湖北武昌府同知候補知府陳樹屏學粹才明辦事切實淡泊自安志趣端正候選敎諭陳漢第曾習日本法政心知其意識解獨超安徽高等學堂敎習胡元吉學有師承操履篤實以上三員皆學有本原以之挽澆風扶正氣端推此選奴才爲矯時勵俗起見恭應明詔先行舉薦尙有爲奴才所深知者另容臚舉事實硃批吏部知道 
[西報譯要]  
　　雍和宮被火之原因二十二日字林報北京電云近來京師官塲考查迭次火災均無特别原因惟雍和宮失火之先曾經有人告密謂宮内供品被竊甚多遂有派員點查之說乃翼日正擬點查先期忽兆焚如因是典守者頗受縱火滅迹之嫌疑聞此次被燬之數約值銀三百萬兩云　　赫稅務司出京情形又北京電云中國總稅務司赫德於今晨八時離京擬由天津趁而利維呂和巡洋艦赴滬然後再趁約克公司輪船回歐當出京時中外巨公祖餞於火車站者紛擠異常各國公使以及海關職員旅京西人均竚立月台握手相别中國政府則由那桐鐵良陳璧唐紹儀等代表餞送并派親兵在旁護衛英美日意荷蘭各使館亦派西樂兩隊聲樂致敬赫氏氣象頗好近來病體業已痊可故只告假一年惟望年終可以復回中國耳現在總稅司本係署理必須決計不能復回方可再派繼任之人云 
　　粤人抵制日貨之効力字林西報云據神户日報譯載朝日新聞番港訪友十六日之電音可見目下抵制日貨之風潮異常劇烈惟謂外國商號慫恿一節則不能確證其說耳今將電文錄下 
　　此間日本商行均謂華人抵制日貨以後受損甚巨此後危象尙難逆料而尤以航業蒙害爲最烈日本郵船開往各埠幾無華商物品因是道拉司郵船公司思欲全攬日本之航業現已加輪開行此次抵制似爲英美德各國郵船公司慫恿而成從前日本紙烟因抵制美貨遂獲暢銷今則仍爲美貨所奪矣查美洲日本火險公司及東京日本水險公司每月貿易各少二萬元之多惟日本煤炭火柴二物以無他物可代現尙照銷餘有外物可代之貨銷塲幾至淨盡香港政府現方禁止各報登載鼓動此事文件並不許致電他處傳播此事亦不准張貼此事之告白凡能禁遏此事之風潮者無不盡力然英美德荷各國商人之舉動大足令日人注意但目下亦無善策可以遏絶此事之風潮若稍加干涉恐人心益將澈昻祇能聽其自爲消滅耳惟日本海味及雜物外國之貨無如其價廉者抵制恐難持久而航業則定受大損矣 
　　又長崎來函謂該處華商自三月初一日起停辦海味雜貨因海味爲長崎最大之出口贸易也此舉關係甚大本月十七日長崎商會特開會議擬請政府速籌辦法以維市面 
　　日人控告奉天美領二十二日泰晤士報紐約電云傳聞日本政府與美國國務部交涉控告奉天美領事斯屈來脫君罪欵甚多内有一欵稱斯君係酗酒之徒而國務部則謂此舉實無理取閙云 
　　日艦將至中國示威二十二日文匯報柏林電云紐約日報載稱日本兵艦將至中國南部游弋（譯者按此事當爲辰丸而發） 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[陸軍部奏訂校閱陸軍軍隊章程（續）]  
　　第二十三條校閱大臣覆命之時除應奬罰人員應會同陸軍部協議辦理外將校閱一切實在情形專摺具奏並咨陸軍部存查 
　　第二十四條此次所訂校閱陸軍軍隊章程原係試辦如將來有應行修改及增損之處應由陸軍部體察情形隨時具奏請旨遵行 
　　校閱編制 
　　第一條校閱隨員分爲二項一任實施一任内務各專責成 
　　第二條實施各隨員職任如左一參議一員贊助校閱大臣籌謀計畫經理一切重要文牘訓令統轄庶務二步馬砲工輜各兵科校閱員各　干員分任各該隊校閱戰備成績事宜精核敎育詳編報告以憑奬罰三軍需校閱員若干員校閱軍需一切収支事宜精核銷册懲隠戒糜四軍械校閱員若干員校閱軍械一切存儲保用事宜精核良窳以課殿最五軍醫校閱員若干員校閱各軍醫一切治療及衛生事宜精核疏密以辨優劣六軍法校閱員若干員校閱各執法懲罰事宜精核枉縱以區功過七承發員一員經理庶務傳達命令各事宜 
　　第三條内務各隨員職任如左一書記員若干員掌管摺奏辦理文牘二收發員一員收發電報料理信札三日記員若干員專司記載兼轄内務四繪圖司書員各若干員管　繪圖繕寫文件兼司印刷帮辦庶務五收支員一員收支銀錢出納物品　　第四條各隨員額數除已經定有員數外其餘均由校閱大臣與陸軍部會商臨時斟酌事之繁簡增減員數至其專司一事或兼任數事統由校閱大臣臨時酌派 
[校閱細則]  
　　第一條實行之際所有關校閱各項文案卷宗圖册表籍分别開列如下甲陸軍部應行移交之件一考驗奏案報告及歷届校閱該軍奏案並一切摺件公文二該省旗將軍督撫或專管大員歷年親閱該軍已經呈送陸軍部之報告或臨時先期準備校閱之報告三該軍鎭協標營歷年遵章按期分校所部考成由該省旗將軍督撫或專管大員轉咨陸軍部存案詳報四該軍平日呈報陸軍部之文件及預定實施各項表册乙各省旗軍隊至應行校閱年限於奉到本省旗將軍督撫或專管大員飭知準備校閱之時即應造具左開各項圖表册籍呈由該管將軍督撫或專管大員於奏請校閱之前報部轉咨校閱大臣存查一編制一覽表並官長配屬表二全鎭官佐詳細履歷及服務年限淸册三歷年統制統領統帶管帶隊官等甄别所部官佐學識材能勤務敎育品行性情功過詳細淸册四全鎭目兵名籍淸册五全鎭之敎育宗旨六官佐學術科敎育預定及實施表　目兵學術科敎育預定及實施表八鎭協標營隊歷年賞罰官佐目兵詳册並一覽表九出師計畫及所關一切規定書類十該鎭自行規定之各項條規十一會計經理兵器被服裝具糧秣等頂之各簿記十二砲隊工程隊之官長目兵研究科學彚集課卷圖本十三人馬衛主歷年報告及比較表十四各營房附近位置之掌圖並該鎭駐劄地方左近之軍用地圖 
　　第二條除前開各件外校閱大臣蒞軍之時無論何项機密文件簿記一經訓示該軍長官即應遵呈以備考核之用 
　　第三條校閱欵目以精詳審愼爲主各隨員奉令計畫時如細則所開各項尚有未盡之處務須斟酌盡善以昭完密 
　　第四條校閱實施之際各隨員應行注意條件俟校閱大臣會商陸軍部派定隨員後再行議擬校閱辦法 
校閱前豫備事宜 
　　第一條校閱大臣查照總則各條於未經奏明辦法之前飭令隨員遵章開具校閱事項呈請酌核會同陸軍部議定施行其節略應行厘訂事件如左均一校閱大臣起程及蒞軍校閱軍隊期限並回京日期之概算法查照附表辦理（表從略）二校閱軍官軍佐及目兵各軍事問題及野操並戰鬥射擊計畫之準備三校閱各項應行注意之欵目 
　　第二條附表所定時日係約略擬議校閱爲三年軍政大典該軍隊之堪用與否全以校閱大臣覆奏爲定衡凡官佐才具軍實儲蓄出師準備敎育經理及應閱各項須考究詳確方能奏勸請斷懲未容過涉急遽各校閱隨員　令計畫日期祇准量爲增加不得任意核減以期周密而免草率 
　　第三條校閱既以各項奏報爲根據所有一切辦法各隨員務須遵照考驗辦法各條所開益加精詳確實擬定施行 
　　第四條校閱大臣每日訓示各隨員分任事項並將細則所開各項報告卷宗分配查閱以豫考該軍平素之敎育及其勤惰併平日實施之能力俟各隨員計畫概定然後開始校閱　　第五條校閱大臣每日於校閱之先衷令各隨員應行注重條件各隨員受令之後務須遵章妥爲計畫嚴密精覈並將見聞各事逐細筆記彚編報告隨時撮要血禀各隨員臨時加有見到之處亦即迅速籌計請示遵行　 
　　第六條凡部發條敎號令及一切章制各隨員尤宜詳加校閱以驗該軍實力奉行之程度　　第七條凡本軍所定規則表件勿論已否呈部各隨員於校閱期内均須隨時查覈以驗該軍所部是否奉令維謹 
　　第八條校閱大典賞罰攸關各隨員觸物遇事均宜細密公平覈實辦理以昭愼重（未完）分類新聞 
[政界]  
[開辦賠欵賑捐章程江西]  
　　開辦賠欵賑捐一事業已由辦賠欵賑捐一事業已由贛南道與藩司及籌賑捐輸總局擬定章程五條如下 
一此案振捐專爲彌補敎案償欵之用計南康英案一萬五千七百三十三元法案銀七萬兩洋九萬二千元江敎士三千元贛縣英案一萬六千五百念元法案銀六萬六千兩洋三萬元崇義德案洋九千元法案四千元大庾法案二千元法案五百餘元數鉅期迫所有南安府四屬除大庾崇義兩縣先儘本邑償欵外下餘捐欵及南康上猶兩　捐欵一併湊解南康縣敎案償欵贛縣一邑捐欵專了本縣償欵以上五縣所收捐欵無論多寡均先儘敎案償欵勸辦以前原派之數請俟償欵付淸後再行接續勸辦一賑捐章程經勸之員每收實銀一百兩本省准扣公費銀五兩又扣平二兩現南康贛縣等屬償欵爲數過鉅籌捐不易此項公費及扣平銀兩一律提作正欵經勸員紳有愿領夫馬者視程途遠近在於五兩公費内每收捐實銀百兩酌提夫馬費銀一二三兩其餘剩應得之二三四兩均歸償欵該員紳捐至實銀萬兩奬給五品翎頂五千兩五品三千兩六品二千兩八品功牌均歸外奬其有不領分文者俟事竣綜算每收實銀一百兩按照五兩塡給實收以示區别而昭激勸一南安四屬及贛縣實收由本署司道轉發赣州官銀分號付給敎堂賠欵收有成數即由本署司道彚册隨時轉移請奬以便稽考而廣招徠一南贛敎案償欵爲數過鉅該非該五縣捐欵所能集事所有贛州府縣九屬均應一律派認振捐按照籌振捐輸局原定派數大縣六千兩中縣四千五百兩小縣三千兩由籌賑捐局派定數目逕發實收飭令各屬勸辦限一年捐齊由各該廳州縣逕解贛州官銀分號湊付敎案賠欵惟解銀時須專案申報本署司道查核應由各屬自行造册請奬以省周折一贛州外九屬及吉安府屬寗都州屬經勸之員應支公費查照賑捐章程辦理如有愿照南安四屬及贛　辦法者聽 
[實行旗丁授田山東]  
　　駐防青州德州兩處旗營兵丁將實行授田魯撫前與青州文都護函商授田一切事宜現已妥洽即委余觀察辦理此事聞墾務局墾成之田先行分授不足則再購民田云 
[法政學生津貼有著南京]  
　　選送京師法政學生陳文楷等六人已咨送到京後因缺費相率請假回里已紀前報刻經京師法政學堂來文催詢由陳提學轉飭知照陳文楷等即以家本寒素用費難籌京城百物踊貴即零用之資每人非百餘金不可此時無力措辦以此不能遠出等詞禀復昨經陳學使懸批云該生等如果家係寒素祇須有心向學力求進步本署司自當力商兩縣籌備匯寄以作膏火之助（羊） 
[增抽木釐之撫批安慶]  
　　皖撫批牙釐總局詳云據鳳凰頸卡坐 
 
 

Page 11

 
 
辦李府經家樹禀加增木釐一案查西木一項據該員開導客商就每根完釐八文酌加四文雖未能規復舊制照現時洋價扣算尙合錢十八文之譜核與向章西木每根完錢十八文數目相符惟折洋一層揆諸情形猶多轉折不能坦白示人不若明白曉諭嗣後西木實收錢十八文均以錢數完納若係本洋即照市價兌收免致貽人口實除批外飭該卡察核情形辦理（政） 
交涉 
[代售洋碱招帖之愼重南昌]  
　　洋務總局上月接到駐潯英領事開函據英商卜内門有限公司禀稱銷售純碱之招帖貼於街頭巷口歷有年所並無違章背約今臨江樟樹等處地方官飭差扯去所貼紙牌數次並諭飭華民不准代售而樟樹卡員且將運碱聨單用火焚燒勒令改完釐金情殊不合禀乞函請查究等情當由該局札飭該處地方官查明情節據實禀覆兹據淸江縣林大令復稱上年四月間城鎭街巷貼有英商卜内門洋碱公司招帖註明經售處在樟樹鎭滿洲街志成公司又城内府前街曾仁豐店售銷洋針亦懸掛該英商各種洋碱直牌查洋商非通商口岸不准開設行機載在約章該店行銷洋碱何得懸掛英商招牌且志成樟腦公司旣爲洋商經售難免其不爲洋商屯積洋碱迹近影射均與開設行機無異當飭曾仁豐店卸去直牌復飭志成公司不得代洋商屯積以符約章均無異言然並無飭差扯去所貼售碱紙牌情事亦無諭飭民間不准代售之事至運碱聨單用火焚燒勒令改完釐金一節查係统稅分局專責詢據分局委員亦稱並無此事昨洋務局已據禀轉復英領矣 
[西人被殺之交涉厦門]  
　　燈塔西人鎖浪被殺已紀前報嗣由會審公堂拿獲三人訊無實據當准取保内有某甲即龜首也聞該西人曾到其家一次公堂陳委員不准取保後由甲兄繳洋二百元作質招行保出現領事誤聽人言指爲李乞所謀殺乃即自行出票拘拿多人亦無証據劉觀察此以舉有違約章當即照會英領駁詰刻下正在交涉也 
軍界 
[巡防營務處改併防隊辦法安慶]  
　　一中路巡防隊五營第一營駐省城内第二營駐城外兼防沿江一帶第三營駐省城分紮營務處軍械局支應局製造廠及各衙署局所第四營駐大通第五營駐運漕鎭復分一哨駐廬州 
　　一南路巡防隊四營第六營駐無湖第七營駐無湖第八營駐宣城第九營駐祁門分一哨駐屯溪復分一哨駐廣德 
　　一北路巡防隊八營分左右翼各四營（左翼）第十營駐鳳陽兼顧臨淮第十一營駐嘉州第十二營駐懷遠第十三營駐泗州復分一哨駐盰眙（右翼）第十四營駐亳州第十五營駐穎州復分一哨駐霍邱第十六營駐過陽復分一哨駐蒙城第十七營駐宿州 
一砲台（砲台四起）一駐攔江磯一駐前江口一駐西梁山一駐東梁山 
一馬隊北道親軍馬隧一起駐鳳陽北路左翼馬隧一起駐壽州北路右翼親軍馬隧一起駐亳州 
一水師巢湖水假一營分紮巢湖各口扼要駐防長淮水師三營第一營駐懷遠巡防中叚接應上下第二營駐正陽其防叚上至霍邱入河南界止兼防湯河第三營駐五河其防叚下至盰眙入江蘇界止兼防淌河（政） 
[巡緝隊獲解梟匪蘇州]  
　　蘇省巡緝石隊官張聨陞管帶前日在浙江秀水縣境新開河地方緝獲楓涇敗匪兩名即於十七日晚間押解至蘇經督辦瑞方伯飭發淸鄉局讞員吳大令從嚴訊辦（禾） 
[派探拿獲梟匪鎭江]  
　　淮北緝私營統領李定明派偵探周元查緝匪黨跟蹤至洪澤湖大新莊擒獲梟匪三名現已解揚訊辦 
[陸軍學堂插班入學蘇州]  
　　蘇省陸軍速成學堂補招插班生曾紀前報兹悉該班新生業已足額經該學堂總辦舒觀察體元定期二十日入堂肄業（魚） 
[防營奉調到蕪蕪湖]  
　　駐蕪巡防三旂前以江浙梟亂經撫憲札飭孫管帶馳駐廣德嗣因蕪地兵單又札調駐廬巡防二旂來蕪塡紮前日磁船帮閙事當經文關道電禀皖撫請飭該旂迅速來蕪彈壓故該旂已於前日督隊到蕪（無） 
學務 
[公學續招學生蕪湖]  
　　徽州公學吳郁儂君經皖撫調往安慶充當學務處科員後另派盧君仲農爲該學監督盧於前日到堂視事見該堂學額尙缺特懸廣告招補膳費每年洋二十四元學費本籍免收客籍六元（無） 
[公立小學拆讓校舍常州]  
　　武陽公立小學添建課堂業已興造過半詎隔鄰史姓病斃小孩一人謂因該屋有碍風水延請多人向該校商令遷地改建並擔任一切費用由渠賠償現該校已允拆讓矣（尙） 
[條陳整頓學務湖南]  
　　安化廩貢夏德渥具禀提學司條陳整頓學務業奉批示云據陳各節宗旨純正具徵績學所云道備六籍敎先五倫尤足儆未流狂悖之習餘亦各有見地留備採擇可也（胡） 
[設會考驗私塾敎員常州]  
　　勸學所總董徐嶲以私塾改良不易實行擬仿照會課辦法就敎育各書按日出題令私塾敎員應課分别最優等優等中等次等按名給奬現已擬定簡章於前日面呈提學司請示核辦（巾） 
實業 
[輪船會社舉定財政人員廣東]  
　　日昨輪船會社柬請同人集議到會者百數十人公推朱伯乾爲主席宣佈議案兩條（一）本會社前經議決由同人塾欵設立行商辦事所定期本月十二日開收股銀所有本所事務亟應由同人舉定管理財政各員餘同人概行分班輪值切實擔任如何請公議隨宣佈陳惠普獻議所舉管理財政八員朱伯乾何耀垣左懽若李敬寛葉文園黎鉅泉麥曉屏盧輔宸衆均贊成即决議由同人簽名公認陳君惠普所舉八員擔任財政其逐日存放銀兩收存銀單及管匙核數各節統由八員自行分别辦理並决議同人分班輪值常川辦事每班十員每輪五日由同人各自聨配合班辦事（二）本會社輪船應先從西江辦起迭經余雲眉李彦生獻議詳論辦法應請公同妥議衆决 
 
 

Page 12

 
 
議先由本會社自置輪船四艘以兩艘與華商龍旗公司聨合行駛港梧以兩艘行駛省梧訂定專章即行刋報佈告從速置船開辦 
[禀請探勘煤礦鎭江]  
　　鎭郡富商王世元擬在西高資山探勘煤　禀情發給執照現經省憲札飭礦政局查核辦理 
[禀准領墾變通辦法蕪湖]  
　　蕪地近來報名領墾官荒者日益增多惟能按畝繳價之人十無一二墾牧局總辦曹太守特於日前詳請皖撫按照畝數多寡分别遠近預定繳價期限蓋在領墾業户可以稍紓財力而官局亦可恃爲有著之需馮撫以事尙公允准予照行（無） 
[罪犯習藝所啓用關防南昌]  
　　贛省罪犯習藝所係以原有之自新所工藝院遷移毛家橋鳩工改造惟該所關防尙未更換現由林方伯飭廳刋刻習藝所關防移送臬司發交該所經理郭室蕃大令會同趙少芝二尹禀報各憲於三月十五日啓用（曰） 
雜記 
[襄河水災六誌漢口]  
　　襄河水災傷人損物已五紀前報兹又據該處友人調查函告並參以漢上各報所載情形綴錄如下 
内河麥灣嘴碼頭舖户居民約千餘家被水冲倒房屋甚多淹斃者亦不少並于街後冲開小河一條大小船隻均可駛入該處地形從兹一變矣荆門人陳姓兄弟二人運芝麻十四船來漢發賣因價日不合暫泊河下二人移居楊千總巷某客棧中弟年輕好動作狹邪遊費去千餘金私將芝麻賣去一船兄向詰責乃負氣宿於船上夜來水發遂隨舟而没 
山西江某自内河運藥材二船來漢賣去約三千金置之舟上水發時江適登岸聞警往視則船已覆没乃在大碼頭痛哭久之隨奮身躍人波中而没 
　　天門朱姓夫妻子姪四口方買舟回鄉泊於橋口水發時全舟覆没夫在水中方抱子携婦游泳求生忽見其姪抱木板隨流而去心痛之（蓋其姪乃孤子年僅十二歲）立棄已子（其子亦只十四歲）奮力往救得以生存登岸而其妻子已不知所終越二日忽有人報信言其妻子爲一鴉梢船救起竟得全家團圓亦異事也事後得悉其予逐浪而逝忽觸一物乃力持之則其母衣也母方抱一破船之舵見予力援之子母二人乃同抱船舵不放隨得遇救 
　　濳江武生宋某素行不法水發時彼方自岸上吸烟回舟見勢危急彼乃恃横奪一同舟老者之銀元二十枚一躍登岸時舟子方他適僅一小僮與老者呼救不及遂被災宋則獨立岸上視舟覆没後始欣欣然懷金至一客棧中借宿並備述其事自謂智識過人次日淸早復往河邊觀慘劇恰遇河岸崩塌仍復溺斃 
　　湖南朱劉二人遊幕京中由漢買舟擬於次日啓行水陡發起舟遂隨流人江舟中人猶高眠未醒後忽聞砰然一聲全舟驚起倉皇奔視則舟已被浪横捲擱於坡上舟中人物無一失者亦可謂幸事矣 
　　此次襄河水師七營統領巡查襄河已至德安以上地面該處有船塢一所水發時統領座船及巡查各船一律移入塢中得未遇險亦可見船塢之有益而漢陽船塢不得不即日開築也 
縣令李曾麟禀陳襄水冲崩河岸情形其原稿現已覓得照錄于下竊照本月初六初七等日襄水陡漲建瓴直下溜勢奔騰澎湃卑縣各碼頭概行禁渡人夜水仍洶湧詎初六日夜致將兩岸船隻冲壞約計二百餘隻事在黑夜人力難施淹斃人口亦多初七日文將上由玉皇閣下至板子橋一帶河岸冲崩一段崩塌岸上棚瓦房屋數十餘户並將集稼嘴所泊官渡一隻亦被水冲失適卑職先于初六日早赴距城九十里之長嶺地方相驗因風雨阻滯至初九日始克聞信赶回正詣查勘間接據水保正與官渡水手禀報前來當即親詣勘明玉皇閣一帶冲崩河岸計長三十五丈餘寛約六丈崩塌之處幸係陸續冲倒居民俱早趨避尙無損傷人口情事所有襄水陡漲冲沉官民船隻淹斃人口坍塌河岸民房曁卑職查勘情形合禀查核（集） 
[决議建築當風壩烟台]  
　　烟商前議建築一當風塌以便船隻停泊起卸貨物庶煙埠商務不致爲青島所奪惟需欵較鉅迄未舉行刻下復有商人寓坤山等招集烟埠紳商重提前議各紳商皆極贊成所需欵項除捕收船捐外再由商會籌集聞照所議辦法約需洋二百餘萬元 
[革究浮收糧書蘇州]  
　　震澤縣糧書于某因浮收錢糧被縣紳禀府請究何太守准詞札飭該縣張令即予先行斥革從重究辦（禾） 
[淸談]  
　　英國泰晤士報之對照。紐約報西歷三月十七號倫敦來電云。太晤士報舊股東某某。欲將全盤生意。轉售與西人丕愼惟舊股東反對者。居其多數。乃發交衙門判斷。是日裁判官判准股東有轉賣之權。故多數舊東聨集新公司。準備股本三百七十五萬金。如舊東之不願入者。由新公司備價承受卒之舊股東紛紛購買。股本　占十之八五。故該報宗旨。未嘗稍變。（該新係一千七百八十）五年英人約翰和路所創其宗旨專以攻擊某大公爵與政府反對者總理人丕路總主筆博哥理。均仍舊職。按倫敦泰晤士報。世界鼎鼎著名之報也。去冬召盤易主之事卒不成功。歐西人之嗜報者。多心饜之記者偶繙日本大阪每日新聞。載三月十四日上海特電。據稱　　日報爲　　　購爲機關。題曰軍機機關。常此公布報律時。方疑其言之無所本然而人言藉藉。僉謂購買之事。確非揑造。且代價亦只七八萬金。以三百七十五萬人較之。僅得五十與一之比例。以宗旨言之。則又一變其攻擊大公爵之主義。甘爲政府作倀。嗚呼中西人之度量相越何其遠哉。 
　　美國電話報之理想。美國某報。登錄一極新異之新聞。據稱近日美國若耳蒙多地方。新出一電話報。不用紙張排印。而以電話傳遞。報社同人約二百人。用二百人以上電話之範圍圈。延長一千俄里其。編輯之法。大抵自晨八點至晚十點。常以聲音洪亮者八人。輪流在館。對此兩隻極大之裝音機器。宣誦報中内容。而聨接電話。以通定報處閱報之人。其宣誦之法亦一如各報格式。自政界著述起。至告白止。一字不遺。各定報人還不出户。而戲園之演劇。歌場之歌唱。場會之演說。皆能坐而聽之。其坐聽之法。亦用一電話留聲機器。以相通屬。每月定報之費。後以俄洋約每日五戈比。合美金一月一元五角。價目較别報爲賤。按此報爲外洋新發明之物。館主不納押費。不用郵遞簡而且使。可决其通行世界。我中國報紙。今日尙在幼稚時代。而政府敵視報紙。公布報律而外。又重加郵稅以重困之。層層箱束。節節阻難。安得若耳蒙多之電話報。早早輪入中士。俾一脫此嚴律重稅之範圍也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說奈何天一名身外身（二十八）]  
　　范立生聞言。傲然左顧殊不以安息約尼爲意。旣乃立傴其躬。與安息約尼爲禮。安息問之曰。君即辦理雪蘭一案之范立生君乎范立生曰然。安息又曰君以爲雪蘭海倫。即殺人之凶手乎。范立生又應之曰。然安息曰充吾之意者。殊不當以一女子爲殺人之凶手。范立生昻然曰。長官聽之此女子爲殺人之罪犯。乃對於法律上有確實之證據殊無計足以解脫僕决不敢以一人之私見博此無謂之名譽。范立生言時。意氣乃至兀傲以爲此探長者恃其長官之名分乃欲變此不可移動之鐵案。安息聞范立生之言。鼻口嗤然露齒而笑。自念此絶無意識之蠢物。乃敢以意氣加我。即笑謂之曰范立生君君言乃至有理。吾欲偕君同往别發旅店。一百七十三號之室中。驗視其室中之形跡。第不知經君察視以後。有無移動之地位否。范立生曰吾昨見旅店之主人。告以案尙未結不得移動室中物件之位置。安息聞此數語大喜曰。可矣可矣今請與君同往何如。安息約尼立偕此偵探至别發旅館。晤此館内之主人。范立生乍見主人之面。卽大聲謂之曰。洛弗君。一百七十三號之門鑰何在洛弗立指其身畔昨日君曾告我此殺人之案尙未判結。吾恐有他人私入此一百七十三號之室内。淆亂其殺人之形跡。故舉此門鑰。佩諸吾之身畔范立生指安息約尼而示之曰。此倫敦總區之探長。安息約尼君欲一勘室内之形象。洛弗聞范立生之言。立俯其首與安息約尼爲禮遽出衣袋中之門鑰側身前導。至一百七十三號之門外。立止其步以門鑰投諸銷孔之内。戞然作聲。門遽大闢。安息與范立生同入此室之門内審視一週。在范立生之意。乃至以安息約尼爲多事。入室之後。一任安息之勘驗。而已則兀立室中四願微哂。忽見安息就地毯之上細審。此男女二人之足印而數日之間。澌滅已不可辨認安息竭其畢生偵探之能力。乃不得一物之證據可以證此女子爲無罪者。忽力轉其首。以問范立生曰。范立生君。此室中之位置。與彼殺人之頃。乃無一物之移動乎。 
本埠新聞 
要事 
[旅滬皖人歡送蒯監督開會記事]  
　　前日下午二時安徽路礦公會在愚園開會歡送歐洲留學生監督合肥蒯禮卿先生先生演說大意謂吾皖路事因循不振論者爭斤斤於南北線南路已定基礎勢難中止而津浦經過皖北又方定期開工爲皖計宜急修支路以接幹路俾可挽回利權皖礦今日最要者莫如銅官山礦鄙人於此事爭之兩年之久此次至英可與李伯行星使接洽一切惟鄙人之見此事爲個人交涉非國際交涉擬將此中原委譯登各報使彼國政黨曉然曲直是非不致出而干涉又國會爲今日最要之務皖人擬上書要求簽名者已千餘人如周玉帥不願領銜鄙人願爲擔任務乞諸君戮力同心克底於成此則鄙人所厚望者也說畢又由龔景張方玉山汪壽丞胡伯平竇希文諸君相繼演說討論路礦學務國會各問題繼蒯先生再登壇演說討論地方自治謂地方自治要點一在徵兵一在納稅中國徵兵無利有害皆地方官敷衍之過如歸地方自辦則必擇其有身家者决不致令游手好閑之人濫竽充數使其貽害地方納稅一層於地方自治尤爲保障加由地方自辦則糧書户差之弊均可删除論者謂宜開國會然不出代議士不納稅不當兵此各國之例必如是而後政府與人民始成對待憲政方能成立此地方自治之精神諸君子宜力圖之最後進茶點畢遂閉會攝一影而散 
[請阻洋人汽車前往龍華]  
　　龍華巡防局員梁慶眞禀陳滬道略云近日龍華香市車馬往來頗爲熱閙洋人汽車亦疾馳前往惟查該處馬路甚爲狹窄若任洋人汽車飛行易於碰撞恐有性命之虞尤慮滋生交涉應請阻止等語現蔡觀察已照會租界領袖領事請即諭知各洋人以後不得再乘汽車前往龍華以免擾事 
[申禁嗎啡藥針]  
　　蘇臬朱廉訪以禁止嗎啡藥針代抵煙癮業經法部擬訂科罪專條奏准在案兹訪悉各屬鄉僻地方仍有奸猾之徒濳將嗎啡藥針誘人打入肌肉實爲可惡爰於日前移請滬道飭屬查拿嚴辦 
[催造洋土藥調查册]  
　　江督端午帥日前接准度支部咨稱前請飭查水關征收洋藥進口稅銀及土藥出産行銷數目迄今未據造册送部請即飭催造送等因昨午帥已札行滬道轉請稅司查造矣 
[中冓之言]  
　　無錫人王鶴笙係湖北候補知縣伊姜孫氏前日帶同子女各一並婢女阿雲携取多金乘瑞和輪船逃至上海王尾隨來滬報捕拿獲昨解公堂請訊王供孫氏已娶十八年生有子女今與家丁串同捲逃來滬欲開妓院應請嚴辦訊之孫氏供王初娶時將大太太赶出兩月今又在湖北服官省分娶已嫁四次之蕩婦爲妾視婦人如眼中釘爲此帶領子女回錫並不跟人私逃求鑒中西官判氏還押諭王明白補詞於下禮拜二再行訊核 
[李令留任三月]  
　　本邑各紳董禀留李紫璈大令暫緩調任曾誌前報兹奉到督撫批示准予留任三月昨晨縣署亦已奉文飭知 
[移請滬道墊解賠欵]  
　　江督端午帥以江南財政局應解三月分 
 
 

Page 19

 
 
英法德俄四國賠欵庫銀七萬兩現已届期惟局中庫欵支絀爰飭該局移請江海關道代爲匯解 
[給發醫學堂學生經費]  
　　江督前派學生鄭廷棻等八人來滬至德文醫學堂肄業所需經費每名每年銀二百兩現由江南財政局如數動支於日前解滬移請滬道札發該學生照料委員轉給領用 
[梟匪解縣]  
　　巨梟薛阿四（卽小阿四）前經中西探拿獲解廨訊押候解華亭縣究辦在案昨日連同贜物並其姘婦徐何氏解廨請究薛梟仍執前供並請將徐何氏開釋中西官會商之下判一併移送上海縣轉解華亭縣懲辦 
瑣事 
[城内]  
　　謂非苛求瑣細○本縣李大令昨出六言告示如下當街聘晾衣服本屬不甚雅觀况用下身裙褲穢褻等件横攔行人出其袴下問心恐亦不安何不順簷掛晾改變固亦非難節經沿途諭禁違必罰究不寛勿謂苛求瑣細陋俗即係一端 
　　亦知不能壓制○一路一區巡警分局游巡官批民人黄益甫禀云閱悉該禀所稱房主藉詞翻造肆意加租等語殊屬可笑查房主加租爲房主自有之權非他人所能干預亦非房客所能禁止如嫌加租過多許爾不租不能歸咎房主謂其肆意加租遽以此呈控本委亦不能因爾不願加租肆行壓制强房主以不加情理不合碍難准理如實不甘仰即赴縣投控可也 
　　地保倚仗洋勢○虹鎭巡局前日函送庇賭地保吳奉蘭朱竹亭到縣由李大令提訊吳供小的係當二十三保十五圖地保賭徒所搭布蓬在洋商卜内門所買宋雲亭地内現已拆毁求鑒大令喝責八百板又訊朱竹亭據供小的係在念三保二圖地保處爲夥二圖内均係租界並無搭棚擺賭情事大令謂爾等庇賭往往推稱洋人實屬可惡判一併收押候查明再奪 
　　鞋匠遞解回籍○鞋匠胡桂寳偷竊店主鞋子九雙由縣訊押限令贖還在案刻已多日挺押不交復於前晚提訊胡供無力取贖判遞回丹陽原籍 
　　堅請抵命○曹叙順硝皮店學徒張忠奎戳斃師兄施榮全一案兹由尸母施史氏偕同尸兄施順德由南京原籍來申投縣控告前晚經李大令傳同店主曹祥春夥友臧乃根沈子雲審訊施史氏供求伸寃臧沈同供是日小的等在内做工張施二人在外面工作不知如何口角爭毆奪刀行兇及小的出外查看施已被張戳傷血流不止遂報知十五舖地甲送往仁濟醫院醫治半途氣絶求鑒張供是日與施在外面做工施欲與小的調換割皮小刀小的因伊貪懶不磨不允調換施遂將刀柄向小的頭上毆打小的忿怒奪刀還擊不料失手誤傷求宥大令得供向尸母再三勸導判令店主給洋四十元以爲盤柩回藉之費尸母不願領洋求請抵罪諭飭吳去張還押候再復訊 
　　閘征上忙○昨晨本縣李大令行開征上忙祭櫃禮旋即升座大堂受各書吏叩賀　　道批○商民林郁芳禀批着取其上海縣殷實正經商號保結呈候本道委查明確再行核辦 
　　官事○浙西鹽捕右營管帶張普沾補用知州陳文藻調查日本法制大理院總檢察官胡蓉第主簿徐寳源洋務局繙譯陳世光昨均到道禀見捕盜局總辦駱騰衢展假兩天出口局委員鐵林禀請感冒假三天 
[南市]  
　　母女涉訟○張嚴氏串同合隆棧夥龍兆生等將伊女吳張氏坐落十二圖之坆地二畝有零抵與該圖地保錢阿三之督得洋三百五十元兹被吳張氏得悉控奉工程局傳訊因兩造各執一詞判錢交到契據再核　　違章逞刁○濮義大紅坊主趙允卿控同業老義隆主張柏生紊亂行規一案迄未理楚昨由原班脚划船户呂發記到申邀同該業司年俞長泰主俞欽堂控奉工程局復訊張仍一味逞刁判趙自投縣署控告 
　　漏繳猪捐○猪捐公所司事陳瑞寅吳臣笏查見正和順火腿店夥周福昌王慶根雇車運送猪肉三百餘塊漏未報捐扭至南區解送總工程局移請貨捐局核明究罰 
　　圖賴身價○已工程局探夥朱雲卿混名强盜榮生去冬將義女陸氏賣與浦東人衛毛毛爲室得價洋一百八十元不久逃逸後向理論由姜阿香勸還洋一百十元至今圖賴未還昨由衛毛毛將朱姜扭至工程局判朱押候追交 
　　看戲打架○松江婦人徐陳氏在潮惠會館觀劇爭奪坐位被潮州人陳阿二兇毆旋由巡士拘至工程局判陳戒責二百下具結斥退 
　　劇場失竊○潘雪山在潮惠會館觀劇被顧阿五竊去大洋六元小洋五角鈔票五元洋刀一把報知工程局派探緝獲判將顧戒責二百下驅逐出境　交失主領回 
　　欵是串匿○湖北人魏炳榮之妻蔣氏與姑不睦負氣逃出魏疑鄰人舒永德與氏母蔣王氏串匿控奉工程局集訊判交保帮尋控欠紏葛○張源順猪行主扭控新閘肉店主孔炳濤欠洋五百餘元經工程局孫裁判訊知内有會欵田單紏葛判交保自理 
[閘北]  
　　示禁探士唱曲○巡警總局汪總辦昨出告示粘貼各局云照得不拘營局均以嚴肅爲主兹查得探士等每於本隧巡官不在局時唱曲喧閙實屬不成事體自示之後如敢再犯立即斥革各宜凛遵母違 
賭棍互毆○賭棍葉元福尤阿言應宗福任金武姜阿梅等因賭起釁持械亙鬥任姜二人身受重傷昨由三路一區警局拘解總局訊究判姜任車送同仁醫院醫治葉尤應三人押候補提同黨再訊 
巡士犯規○巡士岳德山不守警章昨由二路一區解至總局請究孫裁判諭飭收押候禀請總辦核辦 
[新租界]  
公館失竊○白克路五百七十九號門牌度公館前晚失竊巨贓值洋一千元昨由捕房派探往查並無形跡恐非外賊偷竊即據情禀復捕頭核示 
[英租界]  
洋貨號發封○河南路懋昌洋貨號主劉翰甫因向英商義記等四洋行定貨不出昨由各行控准英領事署照會公廨將該號發封 
　　被告保出○蕭蔡氏控陳生記料黨搶取金飾一案昨原告延哈華托律師投廨請究詎被告陳生記已由捕房存洋一千元保出寳讞員商之西官判候傳該被告到案於禮拜六再行會訊 
　　騙子抗傳○沈元愷控俞幼山騙洋昨由公廨派控往傳不到禀奉中西官諭飭再傳　　藉端圖詐○胡裕山等控沈小三子胡三瞿小三子藉端圖詐昨由公堂提訊判三人各押五天 
　　並不吞没○張云記偕証人沈毛毛控李和尙吞没銀洋五十五元昨由公堂提訊李不承認判押候查明再訊 
　　圖拐乞兒○　阿法張阿桂圖拐丏婦徐趙氏之小孩由探拘獲昨解公堂訊究判各押捕房一月 
　　戳傷同黨○流氓王阿榮用刀戳傷同黨傅阿富由探查獲解廨請究判押候查明於禮拜二再訊 
　　調查華捕○總巡捕房華捕總巡常生君昨日諭令各捕房飭將各華捕人名號數年歲藉貫住址一一塡明送交寫字間以便彚呈卜總巡查核 
　　定貨不出○英商茂生洋行控協生祥號主馮起云定貨不出由探傳馮到廨請訊中西官諭飭交保候訂期會訊 
　　欠銀不還○某洋人控何梁洲欠銀不理 
 
 

Page 20

 
 
昨晨由探傳何到廨飭令交保訂期會訊 
　　不認搶刦○陳阿三等控沈小東狗搶取金飾昨由公堂復訊仍不供認判押候查明實在於下禮拜二再訊 
　　公堂瑣案○朱貴林等控許桂三圖竊衣物訊不承認押候查明再訊陳阿二竊張桂山衣服押捕房二月 
[美租界]  
　　與人何尤○施瑞生因鄰婦王徐氏丁顧氏屢誘其妻王氏出外　茂海路理論口角互扭由捕帶入捕房因無証人一併斥釋 
　　各有不合○高阿四袁阿如在北四川路口角互毆由捕一併拘入捕頭因各有不合斥出不理 
　　走失男孩○兆豐路張戲氏家走失十歲男孩名寳華報捕查緝捕頭准之 
　　醉徒行兇○前晚有一美國人在密勒路恃焠行兇將管門人范阿毛痛毆由西探拘入捕房訊明姓氏飭范投美領事署控究 
[法租界]  
　　押交男孩○董庭順於二月間失去七歲男孩名阿根未幾在同登樓茶館提及此事忽有隔座之張世忠聲稱王顧氏家有一男孩於所談之孩面貌相似須索酧洋十五元包可領回董允之後向領孩則又悔議故將張及王氏一併扭入捕房昨解公堂請究中西官以張旣親口擔認豈容抵賴判與氏一併押追 
　　究辦流氓○流氓張兩福剥取途人衣服爲探送廨判枷一月押改過局半年又李阿水王阿毛深夜持刀在途搶物判李枷一月押改過局四月王驅逐出境 
　　敎子不嚴○前有孫某同何裕生金梅生向張祖卿脚踏車行各賃踏車一輛金何之車坐畢即還孫則一去不返將車吞没後經捕房着令孫父順祖將車交出於昨解廨請訊中西官以孫家敎不嚴判罰洋五元充公　　婢女發堂○南京人王胡氏前帶錢姓使女趙四子來申圖賣經公堂查獲判將四子發堂胡氏交保候函致南京詢問在案兹查悉該使女實由錢姓托氏擇配並非拐來惟四子不願再回故奉新司馬判令發堂擇配胡氏免究開釋 
國外新聞 
[法報評議交換邊界問題]  
　　二十一日柏林電云法國各報對於法政府承認德國交換開姆羅恩斯邊界一事議論紛紜其意蓋藉此要求在摩洛哥之賠償耳 
[車客死傷實數]  
　　二十二日倫敦電云澳洲梅爾旁來電謂據最近報告勃來白羅克火車之失事死四十二人傷一百四十人 
[美國幣政問題]  
　　二十二日倫敦電云華盛頓來電稱議院反對議員愛特爾利區幣鈔議案擬代以臨時發行之幣鈔今又有反對之者各議員現皆贊成議員福納請舉委員修訂幣制之議案以上譯字林報 
[前任英相逝世]  
　　二十二日倫敦電云英國前任首相貝納們業已逝世 
[反對艦隊出游]  
　　二十二日紐約電云喬治省上議院議員培肯近在上議院演說謂美艦隧出游不特慮有危機且足以惑亂人心又謂美國國民對於海軍爲此虚飾之舉無不反對云以上譯泰晤士報 
[美國運金赴歐]  
　　二十三日倫敦電云紐約電稱美國金欵近又運至歐洲今日運出之金洋計有三百五十萬元 
[不允禁止密碼電信]  
　　二十三日倫敦電云總郵政司薛萊勃克司頓來書謂彼於萬國電報會擬撤消密碼電信一舉不願贊成惟仍望於合理諸舉互相提絜以保權利 
[土使覲見德皇]  
　　二十二日柏林電云德皇在柯夫地方以優禮接見土皇代表 
[荷蘭亂事]  
　　二十三日柏林電云荷蘭培利島亂黨兵力甚厚荷兵現與猛戰以上譯文匯報 
來件 
[蘇省滬嘉鐵路二月份報告單（三續）]  
圓洩涇橛碼一千五百八十六號兩空三百尺空橋河中罐週泥土早經塡妥橋墩洋灰業已打出潮水最高之處由地脚起已完工弍十五尺有餘東西兩碼頭地脚亦已挖深六尺 
沈家潮橛碼一千六日號十尺空橋全工告竣專候橋梁 
東溝　碼一千六百五十號十尺空橋全工告竣專候橋梁 
千年浜橛一千六百八十號十尺空橋全工告竣專候橋梁 
六店灣橛碼一千六百九十弍號兩空一百尺空橋候方木運到即行開工 
文機港橛碼一千七百廿三號十尺空橋業已完工專候橋梁 
張成蕩橛碼一千七百四十一號十尺空橋業已完工專候橋梁 
王家蕩橛碼一千七百六十六號十弍尺空橋全工告竣專候橋梁 
草河港橛碼一千八百十弍號十尺空橋除燕翼外均已完工 
潮海浜橛碼一千九百十號二十尺空橋地脚洋灰業已打就 
庫浜橛碼一千九百三十七號十二尺空橋河已砲斷地脚洋灰亦已打好兩岸碼頭已打就 
六尺 
宋家浜橛碼一千九百五十九號十二尺空橋除翼翅外均已准辦 
車站 
石湖蕩月台業已完工 
石湖蕩車站票房地脚已控就 
來函 
[南昌來函]  
　　閱三月初五日貴報載贛紳幾至被困一則言之尙多脫漏上月二十六日勒君邀鄙人等赴西江第一樓宴飲適蔡謝二人亦在隔壁樓房赴張某之席確聞該二人云敝省鐵路因同鄉留學生力拒借欵反對路事以致不能告成而張某復大言欽使大人之言甚是等語鄙人等因伊等言語荒謬遂書一手條立飭堂倌轉致蔡謝兩人伊竟置之不耳因即大聲詰問私借洋欵各節伊又不發一言但遣家丁祝升請至路局一晤某等遵即先行到局候晤乃伊等卒亦避去某等遂亦遄歸雖事後頗聞有警局排解之言而當時某等在樓在局均未見有動靜蓋某等始終持文明對待之法伊等雖勢焰赫赫固無可如何也事實所在名譽有關務懇將來函登出以昭公論劉道齋曁李介君彭紹蘭等 
[謝劵]  
　　愛國女學校定于二十六日在長浜路羅氏花園開春季運動會昨承惠贈入塲劵二紙書此誌謝 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
農務條陳 
[正定府李映庚上農工商部條陳]  
　　一郡城北有長沙一道跨行唐靈壽正定新樂藁城五縣之地長約八九十里寛二三四里不等其間可林之地甚多去年十一月已開林業會於郡城升座演說村氓鼓舞此外新晋無藁另有沙廢可林之地千頃若使推廣盡利西山各縣必當聞風嚮從但能有森林千頃約計十年之後林稅一項可得數百萬已將開辦情形並草章二十七條禀上本省大憲一俟奉准即禀鈞部立案 
　　一農會已擬定章程通飭各屬照辦獨留正定一縣自辦以爲各屬程式定於正月初七日集各區農長開會提議凡七事一選派各村農長二督各村淸查各項地畝推廣井利三農器改良四種植改良五各村沙廢之地宜剔出附入林會者六研究漮沱河水能否春澆七各區自設區會章程 
　　一郡内商業在獲鹿行唐平山欒城府城則日漸蕭索要不能不以爲中心點現組織已有端緒將於春間開會以伸張商力於石家莊爲宗旨並組織榨油公司於石家莊爲農産棉種落花生銷路但正太鐵路運貨以洋線洋布爲大宗已設法改良種花而火機紡紗鐵輪織布暫不組合公司但開學堂敎民紡織保存織婦之利 
　　一試驗塲已規定於城之東南隅約地三頃考求區種而參以新法惟新法有相宜不相宜春融後擬請賜飭農學舉人一員來此籌商指示 
一開辦試驗塲約需欵二千餘兩設勸農局一所委員書吏歲需常欵五百兩開辦十四屬演說會編纂白話以及刷印亦歲需常款五百兩均籌有的欵惟開商會必並設商務審判方能實行保護至少亦歲雲千兩此欵尙無所出 
　　敬略者竊考東西各國多有皇家産業國家産業皆以佐度支之不足我國家藏富於民不私尺土規模誠較各國爲遠經濟亦較各國爲難則今日經營國産亦爲當路之急顧事端宏大黎民所懼兹僅擇其費省而利鉅事約而易行者兩事以贊藎畫其一爲永定河放淤南岸則逐州良鄉固安覇州北岸則宛平固安東安永淸各州縣沙廢之田一望無際發價收買每頃不過百兩發價五萬兩即可得地五百頃其法倚隄一面而圩其三週用新式過山龍乘夏漲之時吸河中之水以注於圩内過山龍一架一晝夜可淤地十五頃但能有二十架夏秋兩汛淤地五百頃有餘鐵龍現在運司署内架值銀不過六百兩仿造亦易淤成則沙地亦成麥地上積新淤以代糞壅下有積沙以透淡氣即遇春旱麥自有收田價每畝可值二十兩是以六七萬而致百萬之産一爲潮白二河之淤按該二河皆發源於獨石口分流一百餘里至順義之紐浪山會流下通州名曰潞水潞以上則皆沙淤碎石並下寛各一里或不及一里用河中之石磊爲短墻留河身數十丈以爲中泓餘皆勒諸墻外夏漲測盛水没墻而過過淤而留其沙兩河四岸亦可得田二百頃淤至五寸即可種稻查遵化州一帶另有無芒稻一種名曰旱稉不水可長水大没稻一晝夜尙可存活兩河之水建瓴直下無一晝夜不消之理春旱則坎隄内之沙使中泓之水窨入坎内用每架八元之出水小機器三副十日可澆地一頃營成每畝值銀五十兩二百頃亦值銀百萬卑屬阜平派河兩岸稻田其初亦由此而來若蒙查明開辨請飭卑府選阜平農師二三人上諸鈞部以資就熟之效此外順境尙有可營之處大利尤在永定河之春澆但兹事發端尤大卑府現營滹沱河必俟有效方敢上聞然卽此區區二端所獲之利亦可當順天二十四州縣之賦僅貢縷縷 
雜著 
[紀客述秦中雙俠事畧（一續）]  
金聞其言。悚然起敬細請其顚末。女曰後當自悉。今不必爲郎細述。舟次采石。女命小鬟具酒。舟中對飲。一面解纜疾駛。逆流而上雪浪拍空。半酣女郎拔劍起舞。渾脫瀏亮。金作長歌和之。於時晚潮適至漰湃奔騰。如萬千鐵騎。衝突水面。覺豪氣爲之奮發。幾欲返賊營而砍賊首也。紅燭旣炧。曙色侵窓。攬袂而興。則旣達錢塘江矣。女曰妾家不遠。可以登岸。金從之。回顧則小鬟彷彿與舟俱没。心益異之。聨袂而行。約半里許至一村。水繞山環。人家頗夥。東向一宅。高墻閈閎。如貴官府第。門有金字石額。顔曰總統府。女囑曰郎入室母攙說。如妾所云而可。金頷之女。叩門有少年出。裘帶甚都。似貴公子。見女大駭曰妹何徒步而返父母若何矣女執少年手。嗚咽不能出聲少年曰此非說話所請入室女乃忍涕曰。江西旣陷爲賊巢。闔署少長盡化沙蟲妹賴將軍力得至此。此山東之守府也。少年大慟。不暇與客督禮但請少坐。倉皇偕女入内金獨坐嘿然俄聞内室哀聲大作。逾時始止有頃少年縞素而出形容慘淡。血涙水眶揖而謝曰。適聞凶訃。五内俱裂多有怠慢。萬勿見罪今奉家慈命。請君一晤敬來奉肅。金從之。入内至中庭見婢媪擁一婦人。年約四十許。降階而迎曰未亡人弗克從夫殉國實深慙報小女重賴提携。脫離陷阱。高厚難酬婚姻之約。未亡人旣洞知。敢不知命君姑就甥館俟爲先將軍成服後。再踐前約可也金知爲夫人遵女囑。不敢質言。唯唯遜謝且請以婿禮見。夫人含戚受之。即令人糞除左舍館婿於内。供張豐備。而女則不復至矣。私詢臧獲始知傅公諱鍾奇。即江西殉節者也公木世族少年科第。因國家多難。以兵部侍郎出爲江西總統。有二妻。一留家居一隨任所。女爲隨任者所生。故在署與難。公子則其異母兄。今夫人所出也。翼日公子與母衰絰受弔。設祭招魂族戚咸集。金爲代理喪務。惮擾數日。盡七後乃仿楚卑我故事。以女歸金。成吉禮焉。（未完） 
 
 

Page 27

 
 
   
 
 

Page 28

 
 
   
 
