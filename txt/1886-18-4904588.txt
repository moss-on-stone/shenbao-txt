# 1886 - 18 - 4904588

 

Page 1

 
 
[顧惠卿先生精繪山水衆神圖出售] [  申報舘點石齋主人啓]  
　　本舘向有山水衆神圖出售摹繪精工着色鮮麗早巳不脛而走惟神像尙未全備或以爲憾兹復不惜工本請顧惠卿先生變别出心裁另開主而　中神像較前增至數倍山水則深深可愛諸像更奕奕有神工緻精雅有目共賞懸之堂中可以使敬神如在之意油然自生刻巳用照相石印成　　日出售每幅着色者收回工本洋一元三角水墨者洋五角裱成者洋一元六角五分售處仍照曩例諸君幸卽賜顧爲盻 
[古今圖書集成出書告曰] [  申報舘點石齋主人啓]  
　　本齋開印古今圖書集成工程迅速擬分六期出書其第一期本可早出兹因石印事繁圖畫不能速印故遲至丙戌年四月内始可出書六月將樹　二期倘有因他故而第二次應繳之銀今年内未能繳到以致限滿罰去應歸本齋者無論若干部均湏出售自丙戌年正月分起至六月底止　　　銀二百兩其銀交足者卽付六期出書之憑單如過六月則湏加至每部三百五十兩先付定銀一百兩尙餘二百五十兩俟書成之後繳銀　　　　 
[六十三號畫報出售] [  申報舘六人啓]  
　　美國紐約口岸爲商賈薈萃之區口外礁鳥林立有碍帆輪出八該處將軍命工匠在島面穿穴而下旁通曲逹安置炸藥　於本年九月初三日用火炸去蓋工程己九年於兹矣本齋照西國畫報脫下以供諸君觀覽報首畫譜羅漢兩圖爲任君臬長所繪後附淞隠漫錄圖說一則准於初六日出售此佈 
[論閩人收買男孩]  
刻下拐孩之案無日不有登之報者幾於書不勝書他處若杭垣蘇垣鎭江揚州清江安徽凡經訪事人陸績報至者莫不備細書之以使人知所警戒亦保赤之苦心且以使爲民父母者見之或者一發其惻怛慈愛之念嚴查密訪思　預防則亦可以爲見兎顧犬亾羊補牢之計也顧吾竊有疑焉者以爲拐匪之多至於如此他處姑不及備述卽就上海一隅而言之失孩之事無時不有拐匪之獲白有所聞而其所拐之孩則男女兩者皆有女孩則或將鬻之爲婢爲妾　兩至於爲娼欲得者固多也若男孩則又何所用之聞之故老京中伶人收養學徒往往購自南邊具孩多有被拐而去着乃近來上海被拐之孩則不之北而之南拐之者多係閩人卽非閩人爲拐匪則亦多鬻之閩人帶往閩省何閩人之　買男孩不惜重值至於如此耶有友人告余曰閩中風俗寳有喜買男孩者盖無子者則買之以爲子他處有異姓亂冞之說閩人則不以爲奇也且不獨無子者購之卽有子者亦多購之假如本有一二親生之子使之讀書攻舉業以期　掦而另有行業或他處開有店鋪不忍使其親生之子管理庶務以分其讀書之心則預備一孩以爲螟蛉之子衣之食之養之教之及其長則使之總理庶務可以省夥友之辛資而且更無他虞可以操縱在我倘其始終勤能則待之以恩義不失爲父子若其不端未能管理諸事或有意外花費等情則或給以薄産使之自立門户不得再在芝蘭之列若此者固閩人之習俗使然無足怪也閩人旣有此習俗其先亦僅就地購取或他處之人有流寓在彼而無以自活其子者則割愛出售繼而購者益多近處無可復得乃向外地購求於是匪徒生心以爲奇貨可居因而先則誘令貧苦之家自鬻其孩迨貧家之孩無可誘則又肆其鬼蜮之伎倆四處拐誘以供閩人之求夫是以閩帮諸船其帶孩以去者十有七八刻下輪船通行則往返尤速拐孩尤便此拐帶男孩之案所以日出不窮而拐者之所以多係閩人多往閩省也余曰噫殆矣有淵也而後魚歸之有叢也而後爵赴之閩人之喜購男孩至成爲風俗則是不啻爲孩之淵與叢也雖天下之大如閩人之所爲者當亦不乏其人而閩人獨以成俗則孩之遭拐者將益衆夫閩人購之以爲子亦旣養之教之初熊虐待如粤婦之於女孩在閩人方且以爲我亦不失保赤之道且或並不知所買之孩係由拐帶而來而不知具作孽己不淺矣蓋拐匪但知閩人之喜購孩故多方拐誘以去藉是以博厚利而於孩之來路則不之計或該孩而爲單丁獨子則一經拐去嗣續以斬並以一人而兼祧數房或係孀母辛若撫養成童若一經被拐則子失而母有以身殉之者而數房之血食於是而絶此眞有聞之酸心者巳閩人不嫌異姓亂宗無子之家不難購他人子以承宗祀而他處則有所不能夫閩人因欲以他人子承嗣之故而斬他人之祀其意當亦有所不安特以孩由拐來不知來歴遂至傷陰德於冥冥之中然我雖不殺伯仁伯仁由我而死閩人究不得辭其責何則苟閩人而無買孩之俗則拐匪亦不動拐誘之心也且閩人之買孩以爲子也其有子者姑無論矣其無子者則旣買此孩必且令之承宗社之祀其亦知祖若宗其享之否也嘗閱小說家言有某姓大族世代簪纓至某翁而若於無嗣妾雖多卒不育因縱其妾通於某屠人居然生子數年之後子巳長成屠亦身死以爲自此無復知其事者一日爲其子畢姻大祭祖先有其戚適在觀祭其人能見鬼卽俗所謂狗眼者也當肅雝將事之際泣涕良久不禁詫絶問於某翁日先見君家祖父衣冠赫若而至逡巡方將卽坐突有一短衣人狀若屠户昻然而來據上座大肆饗餮而去君家祖若父竟不得食悵然掩袂而出此何故耶翁聞言紅漲於而氣結不得伸遽中風而死死後子承其業儼然爲富家翁而不知移花接木大姓之祀己斬也此言也雖似寓言八九然所言則近似有理若皆可以異姓子爲子則伯道亦可無悲而庭堅無傷不祀矣閩人苟知此理則不特有子之人不願謂他人子卽無子者亦不肯離人骨肉以便其私圖吾知從此買孩之習俗可以漸去而拐匪誘拐男孩之風亦庶乎可以稍息矣敬告閩人保赤之道其在此不在彼 
[諭旨恭錄]  
　　十一月二十七日欽奉慈禧端佑康頤昭豫莊誠皇太皇懿旨前於咸豐年閭因辦理軍務　餉　鉅將王公官員及兵丁等俸餉减成放給撙節度支以濟要需原屬一時權宜之計現在軍務敉平朝廷體恤臣僕塵念時殷加恩着將王公及在京官員俸銀京師旗綠各營兵丁餉銀並太監錢粮自光緒十二年正月起一律仍照舊制全數放給至陵寢盛京及各省官員兵丁减成俸餉着俟庫欵稍裕由户部奏明請旨其自減成以後各旗營添支辦公欵項本爲舊制所無今旣加放全餉應如何分别裁减之處着該部卽行妥議具奏欽此○二十九日欽奉慈禧端佑康頤昭豫莊誠皇太后懿旨將京師旗綠各營兵丁餉銀照舊全數放給仰惟聖慈體賉兵艱無微不至第念各營積弊甚多如兵丁病故不報以及冐領重支額外虚縻種種弊端不可枚舉亟應稽查整頓　昭核買斬有京師旂營一切宿弊着該都統副都統認眞厘剔並隨時查察倘叅佐領等有徇隠欺飾情弊卽著指名嚴叅從車懲辦决不寛貸 
 
 

Page 2

 
 
欽此同日太常寺題歲暮祫祭先期告祭太廟奉旨後殿遣世鐸行禮中殿遣本格行禮欽此同日又題十二月二十九日歲暮祫祭太廟奉旨遣奕群恭代東廡遣載津西廡遺恩慶各分獻欽此又題同日祭太歲壇奉旨遣隆懃行禮兩廡遣續昌徐致祥各分献欽此 
[本舘接夺電音]  
　　昨晨九點鐘時本舘在京訪事人由電飛傳本月十二日上諭二道敬謹譯登○十二月十二日奉上諭己革副都統景瑞着賞給副都統銜交海軍衙門差遣委用欽此同日奉上諭廣東廉州府知府員缺着吳錫璋補授欽此 
[官場要電]  
　　昨晚九點鐘逾十分時本舘接得訪事人電音悉江蘇督粮道刻奉大憲檄委韓觀察慶雲署理合亟譯登以供衆覽 
[雪補抵厦]  
　　彭雪琴宮保節臨鎭海情形昨己錄登于報兹得厦門訪事人來函云宫保于本月初四日午刻乘坐兵輪到厦當未到之前水師提督彭紀南　門先派長勝兵船開赴口外遠迓及其至也提道以下文武印委各員次第至碼頭鵠列迎接砲臺及各營壘亦罔不升砲鳴虔雪帥小住　天隨卽展輪赴省本館按此事在駐　鎭海之先因鷺江距滬甚遥故昨日始經得信非紀事者之凌躐次序也 
[宣南鴻雪]  
　　前報紀户部俸餉書吏被南城坊官查封一事刻己奉堂諭概令啓封至此案刑部如何定擬俸餉清册查究如何容俟讀聞再錄○旗人某甲居近户部署饒有資財一子方十二齡附學塾中朝往暮回户部茶房李姓甲之隣也與子時相戲謔上月中旬李遇甲子於途因謔反顔誤踼以足傷及外腎仆地而絶急爲施救移時始甦李以車載之返入門尚不能語李巧辭遮飾抽身逸夫旋甲子能言甲詰之知爲李所踼大怒訟李于官廳廳官素識甲亦識李知甲子巳甦解勸息事甲怒稍平猶豫未决其子有義父某貝子聞之遣人來探　詢顚末怒孚無禮定欲訟之于官甲亦不能自主遂涉訟焉刻李巳到案被押案尚未結而子之傷痕則己漸次平復　○出使日本大臣徐孫騏星　見日本所出紅銅極多價值較廉於中國遂採買數十萬斤派員運至上海咨請户部轉飭沿途經過各關卡免稅放行刻經部臣議准不日當卽札飭知曉矣○客歳户部堂官清查歴征關稅監督及關道等員虧短國課者奏請限十年九月起至十一年九月止交五免五刻巳限滿數月而遵賠者甚屬寥寥堂　遂復奏請展限半年嚴催賠繳己奉旨允准行文各省遵辦矣○調任河南巡撫邊潤民大中丞寳泉於上月十九日恭摺請訓得蒙召詢及出乾清門内廷各項蘇拉圍跟討賞剌刺不休中丞面含嗔意斥其成何體統衆蘇拉見有嗔容遂唯唯而散聞中丞諏吉二十四日起節出都○西索呢蒙古郡王由本旗抵京循例應進貢物尚在途中因先行進内請安並諌盟長恩其一切真物俟抵京再爲呈進云○上諭十一月二十日内閣騐放各省營官計四川虁州恊副將擬正志山直隷山永協副將擬正倭和江西吉安營叅將擬正鮑莊廣東提標游擊擬正寳瑞陜西鄜州營都司擬正玉芳湖南衡州營都司擬正德春○聞右翼榷務衙門經承邢某海巡武某與執堂　某等勾通舞弊購底搜察地房漏稅事以飽私囊近有阜城門内麻線胡同前直隷完縣知縣榮篤置有京東棗林地方田地若干畆京内興隆街咸亨富　一所西安門内同澤當房一所阜城門内同豐木廠房一所俱多年漏稅邢等探知此情二次行知廂紅旂飭催榮持契赴翼呈騐榮自知漏稅多年恐干謙罰因託親友往懇邢等代爲彌縫並許以多金邢等己允後與所購之底分肥未匀致在署西争執經人勸散内恩　倉開放内廷各項小米計六千五百餘石東華門北大小車輛之載運者頗形擁擠○兵部咨行侍衛處旗營衙門現惠郡王府長史祥瑞病故所遺長史之缺照例咨取各衙門將三品人員擇其老成持重者保送一二員造具履歴印册卽日咨送本部以憑揀選○御河橋西路北陳澤門内以及闡福寺墻外至南口所有住户人家因其近臨北海苑墻現奉　諭旨概令遷移他處是處所有房屋著内務府大臣妥籌按價酌核成數放給銀兩○燈巿口北馬市成衣及小棺材鋪夥友劉某因事被掌櫃辭夫挾恨圖報遂　約鋪夥陳某臂助許以謝儀陳允之二人定策令陳在鋪内放火劉在門首持刀俟之當晚如策而行鋪中人急往門外逃命一傭工甫出門卽被劉用刀砍倒徒弟繼出亦被劉砍數刀掌櫃見勢不佳遂緣墻逃命甫陟墻腿上卽被刀傷數處幸急扖過尚無性命之憂本地方官兵見火起自鋪中前爲撲救立將劉陳拏獲解交提督衙門懲辯火即救滅尙未延　他處劉在衙潜吞阿芙蓉膏灌救無靈立時殞命當經本衙門將陳及看差辦差官役一併解送刑部其被傷之三人己　東城坊相騐塡格矣○西直門外粮食市西有井一口水清味甜遠近居民咸往汲取上月十七日晡時某甲持罐汲水罐甫下内作相碰聲疑而窺之似覺有物驚告本地方看街兵急爲設法撈出則一靑年女子年約二七身穿舊藍布衫藍布棉褲空襪無鞋撫之四肢氷冷惟心頭尚有微温急爲施救吐水甚多漸有呼吸之氣一時觀者如蟻内有識女者謂係榆樹林王某之童養媳當往告之徐家知此事急遣人將女舁回至此又因何事故致萌短見尚未能悉其厓略云 
[白下叢譚]  
　　江蘇桃源縣地處大河之濵十里鞭絲兩條沙岸正昔人所云北人南去南人北此是舟車第一程則該冶之衝繁疲難可想而知某大令在任有年一棹漁即久享源裏人家之雞黍近聞有與此中人話别之信不待落英繽紛扁舟遽返將來能否循舊路而不迷其故處尚未敢爲武陵人預卜惟省中乾鵲巳遍噪簷牙謂由現任理問廰高大令爲步高陽劉子驥之後塵然未見有北山移文也○廣文一官素爲熱中者所不屑道然雞窗半世鳬藻再賡亦未始非桓榮所謂非稽古之力不及此况以鄕貢進士前後積數十年始得從大夫之後則其人必高享大年故官雖微而具隻眼人每推爲清要現在江甯所屬經制復設共出五缺皆由江藩司委試用班前去署理内有姚幼梅廣文名兆頤者去歳巳赴玉樓之召今忽捧斜角封而廣文己不及見可見寒士命簿○籌防局綜理兩江防營事最煩劇文牘日以尺計一經帝午鈔胥幾乎腕脫故司文案者非幹練之員不足膺是任近以方子涵廣文己膺劉芝田星使之聘卽以襄辦洪貳尹葆純補其缺以資熟手○爲貧而仕仕而更貧此殊爲貲郎所不及料當軸者憫之每歲除擇需次之貧者定爲津貼章程計知府三十六千同通三十二千州縣理問二十四千中小班統治十六千由來己久膏不屯干上膚不剥于下近因領錢人多不堪言狀不得不委其同鄕之鸇摰者爲首事首事果仰體委意嚴加搏擊而安徽浙江尤甚以兩省之匏繫勝人十倍故也○風聞撫卹局散米處每較錙銖於升斗間爲總辦所瞥覩心滋不悅遽易以忠厚耐煩者由是難民數粒於筐測炊於釜人人歡呼夾道無口不碑因念遇事求實實事求是此二語固涉世之指南車而獨於辦賑則一是己足故其偈曰甯濫無嗇甯寛無刻寗乾無濕是謂陰德 
[武漢近聞]  
　　漢口善堂共有七處計仁善敦實安善惠滋道生培心等六堂己於初五日開廠施粥太平帮之願善堂亦己刷貼黄條定　 
于初六日給籌發粥彼街頭瑟縮者得沾餘瀝亦可不負此腹○武昌城中傳言前月之杪每至夜闌輙聞街上有人唱歌其詞皆俚鄙難解聞者急啓扉歌韵忽停人影亦查遠近相傳詫爲異事此豈好事者之造言耶抑有不逞之徒播邪說以蠱或人心耶有地方之責者所當隨時究察也○張文守抵省後于十一月廿六日進署聞也棚考試之期約在椒花献頌後也 
[通州近聞]  
　　黄紫垣二尹於某夜率同兵役巡至西街倉門口聞宋姓家内聚賭當飭兵役將賭頭宋某帶回捕局備帖送州懲辦○南門外王恕園粥廠於二十月初十日開杓施放是日往領者七百餘人○今夏統帶甘軍馮軍門奉命進京督飭兵勇挑挖護城河刻己工竣於 
 
 

Page 3

 
 
十一月初六日一律回通仍駐紥北門外西馬庄營内逐日操練以期嫻熟○由京都至天津大道劫案屢出刻奉犬憲傳誰沿途汛弁日落後行商客旅一律截留住宿須俟旭日東升方准放行○某甲河東大柳店人在城内通州衛胡同胰子局作夥前日告假回家携帶衣服一包猪胰數个行至河東辛各庄地方日尚未落忽有二人身披皮襖從對面施施而來將甲打倒所有衣物席捲而去甲忍痛回局正擬赴州呈報適有一鄕村人持猪胰數個來局售賣視之卽昨日所失之物問其來歴一味支吾意圖棄之潛去某甲急鳴地保捆縛送州經蔡邑尊訉問據供此胰係族兄託賣實係不知情形當將賣胰人交差管押俟將其族兄傳到再爲研訉○京都東便門外十五里三又河地方係京汎東城坊所管該處有石橋一座爲車馬必由之路前有口外客二人携帶行李銀兩騎騾兩頭一人前行一人落後行經斯地甫上石橋突有一人由橋下飛馬奔至迎面施放洋鎗打傷左臉因無鎗丸尚未倒地某客進退維谷呼救無人正在焦灼之際適有一鄕人御大車由東壩赶集而來賊見之始馳馬南去○奉天府朱丞憲調補順天府丞於十一月十二日到通庽西街萬盛店闔城官員均往拜謁次日卽起節進京 
[九江雜事]  
　　南康營高都戎同科今夏經朱鎭運禀請督撫憲調至九江管帶選鋒左營當交卸南康營務時凡新製軍裝悉令兵弁繳出所存者半係舊物後任見之卽以私匿軍裝等詞通　各憲高都戎以新製者係捐廉製成並非公欵等詞禀訴經大憲駁斥近聞憲札到營將都戎降爲把總並摘去翎頂云○九江大關一差前委任大令國銓辦理將及五年現因任大令回籍省親卽委沈貳尹登瀛代辦於初四日接手○招商局碼頭躉貽前此赴滬修理卽以江表輪船承乏現悉躉船己修理完竣初四日駛抵九江碼頭江表船隨卽展輪下駛○龍開河失愼己列前報該處居民均作小經紀罹灾後號寒啼飢令人目不忍覩近有人醵資購米數擔按丁分給可謂陰行其德然若輩雖免枵腹之嗟尙乏棲身之地奈何 
[請設商綫]  
　　前有廷寄飭雲貴督憲岑宫保履勘地界擬由廣西一帶設六電線直逹滇省刻李傳相奏請攺由鄂省接入川中由川逹愼盖傳相蔡得廣西至滇山路崎嶇難於安設所需經費未免太多故攺爲由卾而川而眞可省許多周折也并聞此線擬令商辦作爲商線現巳奏准交　核議矣 
[火牛入陳]  
　　日來風乾物燥祝融氏揚威肆虐眞有防不勝防者月之初九日晚十點鐘逾一刻時姑蘇平江路懸橋巷口陳源茂香作猝遭火厄霎時紅光燭天不可嚮邇雖值雨大如注勢不稍衰各路水龍聞鑼畢集終苦車薪杯水勢力懸殊直焚至子正始熄香作有朱兩頭用以磨香粉者當火熾時奮蹄入火欲與吳回相角十餘人牽之不爲動卒俱斃命火中是處亦稱閙市四隣均未延燒人多幸其餘而奇其災云 
[下應火災]  
　　甯波東鄕下應地方應姓聚族而居衡宇相望約有千家本月初十日下午樹橋沿應阿三家灶下火起烟燄漫天時適西北風甚厲摧枯拉朽幾於一掃而空幸本地及隣村姜山前徐山橋等處水龍聞警赴救至五點鐘時封家姨狂興己銷吳回氏亦遂力盡而退查得共燬大小房屋三百餘間其中多寒苦之家啼飢號寒慘不忍聽亦一大刼也 
[花叢小劫]  
　　皖人某甲僑居蕪湖三聖坊小街酒囊衣架闒茸無能妻某氏齒尙稚貌亦嫺雅小家碧玉楚楚風姿見者咸以沉魚落鴈擬之甲遂縱令作皮肉生涯戴上一頂綠頭巾固不僅半世吃著不盡也劉某者見而垂涎月出番佛數十尊包之從此門掩枇杷不令游蜂出八藕心蓮子憐汝憐儂齒臂盟堅幾欲誓同生死劉有契友陳某一日因尋劉窺見婦美魂輸色授幾不自持越日遂獨往婦處結歡喜緣婦固水性楊花不知自愛者見陳貌如冠玉無異割肉陳平遂卽兩相眷戀叩叩心通偶一遇劉竟致視如糞土劉怒扭婦毒毆并欲得陳而甘心焉婦慚灌交併遂於夜間潛覓阿芙蓉膏吞服一霎時芳容憔悴魂赴黄泉婦之母族以婦死實由劉所致赴縣喊冤楊璞生明府遂於初五日親臨相騐並提集地保苦主略加訊問飭卽備棺收殮聽候回署提懲噫尋花問柳原屬名士風流何致忿逞一朝置性命身家於不顧哉敬告少年子弟尙其以劉爲龜鑑勿再迷戀花叢 
[秀才被縳]  
　　盛澤鎭地屬江蘇吳江縣諸生百餘人籍隷江浙各半有鄭蘭修茂才固秀水籍而世居盛鎭者也老屋數椽父子課徒自給本月初二晚對門錦春麵舘有該鎭分防廳署書　及圩甲向之饒舌幾至鬥毆茂才聞聲出爲解勸意在喝散了事詎圩甲等虎狼其性調吹縐一池春水干卿甚事不問情由竟將茂才髮辮扭住曳之到署行人麕聚往觀多有悻悻不平之色旣至署遽將茂才縛於廳署之柱觀者益大譁官懼人衆未敢親坐堂呈卽請汛官帶領圑勇前來彈壓幸汛官某素洽輿情人亦解事至卽親釋茂才縛善詞勸慰令婦衆始一鬨而散次日鎭之身列膠庠者均有狐兎之悲思欲具呈上控以洩忿廳官聞欲與己爲難也乃大恐急挽紳董調停並將圩差革懲且親登茂才之門負荆謝過事亦遂寢論者謂盛澤一鎭四面環水水性柔故人多懦或曰君子不欲多上人老父臺旣自屈矣復何求焉人又以是役賢盛澤之秀才錄蘇友信 
[委勘盜迹]  
　　西門外奏姓被盜後由莫邑尊飭捕往勘勒限緝拿等事前己兩次錄登前日午後邑尊復委捕廰計少尹往失事處覆勘情形至晚復將捕嚴比然未知能否弋獲也 
[劫案日承]  
　　會捕局練勇陳桂荃在法界益泰烟舘獲到形跡可疑之陳文彬卽陳文明解歸公堂由翁太守訊供送縣等情早己詳登前報前日下午帮審委員干司馬研訊之下陳仍一味游移司馬細加盤詰始稱前曾爲鹽梟現巳改過自新並未犯事突遭拘案頭緒茫然司馬謂爾旣不爲匪身畔所藏凶器何用起案之狐皮馬甲從何得來答稱前在滬北相識一妓小字雙林曾願嫁小的爲妻不的因回原籍措辦銀洋來滬與該妓料理逋負詎抵滬訪悉該妓己另識他人其人竟敢出頭霸佔百般凶横小的因購辦手鎗以爲防身之用馬甲亦從家中帶出本擬給與雙林後悉伊己另識他人故暫行留下司馬謂爾之所供終難深恃旣經在案無妨照直供明盤結再三仍無確供司馬喝用大刑始供從前確爲鹽梟後在太湖邊金貴縣屬某姓大户家搶劫一次得洋百餘元皮衣十餘件小的分得洋廿一元皮馬甲一襲司馬問同黨共有幾人是何名姓匿跡何處答稱同黨七人各姓均未得知司馬謂爾旣入黨豈有不知名姓之理答稱有略識之人邀入其黨事後所得各贓亦係此人分給小的旋動身至杭探友未遇繼到無錫由無錫雇舟來滬祗有數日同黨名姓及匿身何地實在不知司馬着帶回管押候核起案各贓暫行儲庫 
[小孩投捕]  
　　女孩錢阿昭在捕房門口啼哭由門差帶進捕頭向之盤詰該女自稱年十一歲原籍杭州父母己殁叔父在　館營生我承兄嫂留養被匪人誘拐來滬賣在粤婦處爲婢早晚凌虐遍體鱗傷現因細故被毆隣人代抱不平囑我投訴捕房請解到自必有超豁之日捕頭騐得該女受傷屬實殊堪憫惻飭捕立送英會審公廨羅太守飭交官媒好爲看待俟過堂發落又有蘇婦領三歲之男孩到捕房稱該孩在路啼器似失所依言語又不明白爲特送來捕頭飭將孩送公廨旋有孩之父母到來稱孩在門口玩耍以致走失羅太守首覔保具領 
[失竊巨金]  
　　英租界泥城外山家園地方某姓家前夜有賊從屋頂揭去瓦片用繩縋下竊去衣箱雜物共值千餘金次晨開單報捕請查刻下尚無踪跡也 
 
 

Page 4

 
 
[妓又發堂]  
　　妓女楊受卿前投英公廨稱在沈土氏處爲娼多年現欲嫁馬夫周阿三許償身價洋七十元被該氏阻難爲請超豁羅太守飭傳到該氏據供買該女時約洋二百餘元祗及一載今欲從良烏敢阻止太守隨飭將該妓發官媒俟周阿三繳洋具領嗣以周阿三久不繳洋太守又傳該氏到案以周無洋交案該妓未便久留祗好發堂擇配該氏稱願遵斷惟周如到堂矇領則須請追前許之洋太守允之 
[注界捕房瑣案]  
　　褔生泰莊江友倫控恒茂主人張錫榮欠銀五百兩請爲追繳翁太守提張研訊張供曾欠福生泰銀一千兩德大閉歇後劃過銀若干去年又還銀五百兩現約欠四百八十餘兩從前父親析産百派認欠欵六千餘串店中雖有盈餘逐年所出利息甚多祗彀開銷不能還債現己將恒茂盤與他人得錢一千串初七日曾邀各債户至麗水臺茶叙商懇先爲攤其餘　容緩冉商江稱初七日曾經前去伊自己不到因卽控追太守謂爾稱欠户纍纍但除福生泰外並未有人控告今着爾還銀五百兩分作兩期年内先還六成限五日内繳案餘四成儘正月底歸楚○陳周氏控稱張嚴氏購猪五頭除收欠洋二十餘元叩求追繳翁太守傳訊之下張嚴氏供稱祗欠洋十四元太守問肉莊現尚開設否答稱仍開但生意俱由張阿虎經手並不與伊對手交易太守謂爾自認欠洋十四元亦應歸還旣稱有帳看下期將帳呈案再核○陳蔣氏訴稱前日傍晚往買竹布衫一件莊夥勸買皮緊身小婦人說明夜間看不清楚如不合意尚須退换及昨晨察得有油迹一大堆往退不收以致爭論被拘劉錦春稱伊所買之衣曾經穿過故不准退太守問爾店開在何處答稱在老北門外城河浜太守謂正經店鋪之物經客買定本不能退但城河浜一帶店户都不恃隨着陳蔣氏貼洋五角將衣退去○王發遞禀訴稱欲娶妓女顔玉才託王元生爲媒付過定洋十元另外花去洋三十餘元曾經生過小孩現竟食言王亦置之不理爲此投案請追太守謂爾係正經人何必娶此等人現在爾去尋王索還定洋卽可了結至於花去之洋何可算帳隨將禀擲還揮令退去○小車夫江高徐訴稱有山東人囑推白米四袋至金利源碼頭火輪船上及至由山東人將米看管令我負上輪船忽被人將車上一袋竊去山東人不怨自不小心將我送入小東門外捕房捕頭著賠洋七角然我係窮苦之人何來閒錢賠米求請從寛將車給還以便餬口翁太守問包探原告可到答稱昨今兩日並未到過太守復問高負米上船時究係何人看守答稱是山東人太守謂原告旣不到案可卽將車給還 
[仲張諸君山東來函]  
　　諸善長大人閣下弟等於冬月二十二日酉刻行抵山東省城一路均幸平安堪告錦注弟等抵省後訪得潘振聲翁現在濟陽本擬卽行趨晤因至振撫總局查詢歴次所寄賑欵並寒衣等件是以稍有躭閣准於明日卽赴濟邑但在省城探侍此次被災共二十四州縣惟惠民海豐霑化齊河齊東樂安高苑博興濟陽濵州商河靑城章邱臨邑等被災爲最重振翁子翁仕東係分辦十四縣人旣不敷欵又不足故尙多不及查放之處弟等甫據所聞己多酸鼻行將目覩更必傷心斟酌再三除一面往晤潘施二公急具所急外一面函申諸大善士可否俯賜廣籌多多益善並懇　歴辦賑務諸公中酌再延約數人來東即可通力合作分投辦理俾災區無所貽悮接濟源源卽所謂救人救徹也况查賑一事所重人欵諸公名望素優倘稅駕來此其款亦必有不期而至者豈非東省災民之大幸歟禱切盼切東省天氣較旱頗望雨澤家鄕如何念念今特將望人望欵情形略先奉佈餘俟晤及振翁等再行群復一切此泐敬請善安並俟玉復仲克昌張潮頓首 
[梁資卿先生廣東來函]  
　　諸善長大人閣下久違雅教憶想無涯敝省四會縣現於十一月底查竣擇其極苦者一千零四十户計放大口一千五百八十七小口八百二十六每大口給銀一兩小口減半此番公竣應卽回滬因出外十年家母望切是以回家一行所有四會縣尊印收一紙明年回滬帶奉以昭鄭重此布卽請均安[  梁輝庭頓首十二月初二日]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[譚序初中丞去思歌奉呈諸大吟𣋊教正並乞賜和]  
　　譚中丞愛百姓甫下車嚴禁令烟館妓館賭館務芟除善者好之惡者病自公在吳十年來民間不聞賣田賣地更賣命譚中丞愛百姓詰奸暴懲豪横明察秋毫心似鏡疾　如仇務使盡一切土棍抝詐勒索搶鮮諸病端火烈風行頃刻凈家家户户額手慶譚中丞愛百姓審官事不留停隨審隨結至公至明助窮不助富助民不助紳終使紳民貧富衆口一辭得其平習中丞愛百姓重圜法務平準廣片砂壳皆私鑄六斤一千要上稱教民不欺公之心大小鋪户從此息爭競譚中丞愛百姓憫孀居守節行搶　逼嫁心太忍尸其咎者羣不逞三令五申郡邑吏盡法捕治罔或遁孀婦甇獨得以全其貞譚中丞愛百姓卹鄕農使務本響攩漕斛完租米二千一石折價平　價旣減粮價減闔省大户小户祝公到公卿譚中丞愛百姓婦女入廟軋神仙扮演女囚導淫行傷風敗俗莫此甚例有明條特著令二百年來復　湯文正譚中丞愛百姓遇災年辦災振州縣未及詳司委巳派定實查實放活生靈隣省有災更助振民捐聞風捐始盛譚中丞受百姓存實心行實政惠我吳民言不盡公在不知恩公去感不勝望公再來姑蘇城白叟黄童喜相迎譚中丞愛百姓皇天眷顧卾省民特使我公移卽鎭哥老會匪多各省方撤兵十萬兵丁未歸耕惟公安撫資其生使我聖朝長昇平[  桃主人呈稿]  
[蔣六怱怱返里未及以詩贈行追憶墜懽賦此寄之]  
　　屢過停雲館同登話雨樓路歧遲把晤園小暫勾留繡轂閒相逐金尊醉未休雪　鴻爪印一一記前游攬勝情俱好徴歌與倍豪競攜廣華袖聽唱鬱輪袍失路嗟吾輩逢塲感爾曹曲終閒踏月遥認畫樓高○桃根與桃葉　望更相迎石上三生證花前百感生靑衫新别涙紅豆舊詩情燈暗銅壺淺愁看翠黛横　季子去何速此心良黯然苔岑塵外契萍水客中緣我木營三窟君誰庇一椽那堪板橋外烟雨暮帆懸[  挹翠詞人太痴稿于身世玉琴樓]  
[金縷曲]  
　　破曉梨雲散被東風吹來吹夫漂零天半懊恨孤帆江上挂西望一程程遠驀回首歌銷舞换九派潯陽吳楚隔料相思彼此迴腸斷剩夜夜夢中見凄凉燈火調笙院更那堪當時裙屐零星有限莫怪嫦娥甘寂寞懶試菱花妝面空問訊廣寒淺深徹夜芭蕉風雨急想則　離緖誰禁慣翠袖薄紅氷綻[  玉琴仙侶太痴稿于挹翠詞菴]  
[醉中作]  
　　俗見原難定悲聲不易呑憐才須破格感遇要酬恩想像風能舉猜疑月可奔奚童亦解事隨我醉昏昏挹翠詞人太痴 
[上海北市絲業會舘核獎籌賑公所施少欽經收山東賑捐十二月初一二三四五日第八百八十二三四五六次清單]  
　　周震澤諸洋二十元陳門　氏乳名文文年三十　 
五歲今爲自身久病敬求速賜全愈並祈除根洋十三元五角黄振篆求眼痛頭暈全愈洋十二元儉養堂病愈完　由道署徐子静兄交來洋十元葉玉筠爲子病愈洋五元張金春因　兒咳嗽求全愈由崑山恊源局來洋五元半凡道人洋三元錢阿寳求財求子洋二元湖州道峯子由姚大仁申號交來洋一元無名氏洋一元周子肇由震澤周旨先寄永和局來　一元心願氏由益順號交來膠平銀四兩○金匱學殷第二十七次寄無錫通裕局來陳殿華諸葛雲階經募昌字八百六十七號册徐鳳鳴洋五角姚年華錢陸百文無名字錢五　六　文尹壽春吳同和嚴文悅姚聚源諸錦亭高義隆包文斌七户各錢五百文沈義和王萬者馬聚興歸錦方李霞江汪泰和顧益茂春根莊顧潮海瞿書雲千户各四百文周萬　程廣泰姚正恆朱義成大春堂諸振隆周源興秦天和華子梅李合茂周信茂趙源茂吳聚源須新太李聚源無名氏十六户各三百文計百觀高義和施茂觀任德順朱復茂言芝　姚同春朱益順張廣源吳成泰周長興蔡孚記諸源隆王興盛顧合茂李全福李湯氏樂萬太朱文道程恆益陶公和周大椿徐元恆徐茂亨程思孝徐焕文周錦華無名氏顧玉田　鴻逹王三和過仁和周德茂海維洲程萬成周景亨三十六户各二百文以上共七十二户合來洋十九元以上十二月初一日○朱省吾堂由三晋源栗號交來九八規銀一百零五兩六錢七分安之酬愿棉衣洋三十元蔭和酬愿棉衣洋十元無名氏洋一元浙湖無名氏求母親病全愈洋一元以上初二日○陳善士望母平安洋十四元心微薄人由顔善十文來洋十二元餘記洋十元葉人泰洋六元寄居羅塘棉力人求子患症轉機無虞平安由姜堰淼昌局來洋五元小東門恊成祥謝火神費移助洋五元東山信裕求平安洋二元又　洋一元東山裘自成對開洋一元以上初三日○元和潘仲溪洋廿六元養氣子求病卽痊由胡梓卿兄代交來洋廿元杭州朱公舘隠名氏洋三元休寜基禮堂戴求保母益壽延　洋二元歙縣朱桐由六安麻厘分卡來本洋三元○隠臺居洋二元求　堂康健洋一元求安居士洋一元三户共四元由蘇城老人和　記號寄恊源局來以上初四日○攸幽記出盤記棧内同興德號交來九八規銀一百兩半豹山房主人求頭痛速愈增福延壽由茂盛號交來洋五十元　叻同豐號祈保佑　架檳火船洋路順風由福裕南交來洋二十元宋年氏求資先慈冥福减省經懺資移助洋二十元顔玉樓長樂園華艶樓沈心泉樂也樓五書場十一月公助賑洋十三元錢九百文曹笠齋求病愈由攀杏兄交仁濟堂送來洋十儿鐵饔隠名氏以十二月分吕宋票得彩移助由協記吕宋票號交來洋八元味記注五元少慧女中錢一千二百文合來洋一元錢一百文王琢琳求病速愈洋一元無名氏銅洋三儿唐月記安徽胡杜文記三善士在福緩里拾得九入規銀一千兩　票一紙尋還愿主蒙酬洋十元以七元助賑餘三元購得正月二萬六千三百十四號吕宋票半張如能獲彩不論大小分半續助○永和洋貨號募饒州府汪大成綢緞局新安古黟横岡胡景鎭棄德潤布號三户各洋一元新安無名氏新安談經精舍胡新安修梅軒余景德鎭怡興布號古　淋漓山下客江五户各洋半元古黟鍾山金隠名人黟山儂求如意先二户合洋半元以上共合來洋五元對開洋二元以上初五日 
[今將作霖經收粤賑數放數目開具於後]  
　　一收第一批文报局解規元九千兩陳與昌解規元一千兩○實兌收市平九千九百六十兩○一收又文報局洋五百元一收第一三批文報局解規元四萬兩陳與昌解規元三千五百兩○實兌收巿平四萬三千另九十八兩一收又文報局解洋一千元絲業會舘解洋一萬元高易行解注二千元○實兌收币平九千四百廿六兩九錢六分八厘一收第四批文報局解規銀八千兩絲業會舘解規銀三千兩陳與昌解規銀二千兩高易行解規銀二千兩○實兌收巿平一萬四千六日另九兩七錢另七厘一收第五批文報局解規銀一萬兩陳與昌解規銀二千兩高易行解規銀三千兩○實兌收巿平一萬四千八百八十四兩九錢四分八厘一收第六批文報局解規銀八千兩絲業會舘解規銀五千兩陳與昌解規銀五千兩高易行解規銀二千兩○實兌收市平一萬九千六百廿二兩另八分四厘一收平餘巿平銀五十一兩七錢二分四厘共收巿平銀十一萬一千六百五十三兩四錢三分一厘洋五百元○一支廣西臨桂縣賑大口七千六百廿八口每一兩五錢小口五千零六十八口每七錢五分共省平銀一萬五千二百四十三兩一支廣西靈川縣賑大口九千八百四十二口每一兩五錢小口三千一百九十口每七錢五分共省平銀一萬七千一百五十五兩五錢一支廣西興安縣賑大口四百廿九口每一兩五錢小口二百四十口每七錢五分共省平銀八百廿三兩五錢一支廣西義寗縣賑大口六百七十四口每一兩五錢小口四百三十口每七錢五分共省平銀一千三百卅三兩五錢一支廣西懷集縣賑大口九千另五十七口每一兩小口八千二百三十一口每五錢共省平銀一萬三千一百七十二兩五錢一支廣西桂林府秦手賑欵共省平銀二萬兩一支廣西省城因利局省平銀二千兩一支廣西梧州府開道以上代賑省平銀一萬兩以上八支共省平銀七萬九千七百廿八兩折八巿平銀七萬八千二百廿九兩一錢一分四厘一支廣東四會縣賑梁資翁手巿平銀二千兩又洋五百元一支廣東督署代發以工代賑規銀二萬七百三十三兩六錢九分四厘合巿平二萬另五百四十九兩三錢一分七厘共支巿平銀十萬另另七百七十八兩四錢三分一厘洋五百元一存市平銀一萬另八百七十五兩交還文報局手墊欵合規銀一萬另九百六十兩一績收第七八批文報局解規銀一萬五千四百兩陳與昌解規銀五千兩絲業會舘解規元五千兩高易行解規元一千六百兩共規元二萬七十兩解山東 
 
 
 

Page 10

 
 
[光緒十一年十一月二十六日京報全錄]  
　　宮門抄○教職單○大臣彭等奏審明營弁分别議擬摺子○閩督楊奏匯解京餉起程日期摺子○塔爾巴哈臺叅贊大臣明奏報交缷接印日期摺○疆撫劉奏委員署烏魯木齊提督篆務片○十一月二十六日理藩院鑾儀衛光祿寺廂白旗值日無引見○廣西巡撫張矅請訓○苑棻池謝放浙江温處道恩○莊浪城守尉英秀謝恩○兩廣叅將永壽謝恩○吏部奏派騐省月官之大臣派出徐桐畢道遠奎潤嵩申文暉桂全白桓汪鳴鑾三德馬相如何崇光愛興阿王賡榮隆恩貴賢張元普○召見軍機張矅苑棻池永壽○光緒十一年十一月分教職單正諭直隷武邑張文灝順天奉天新民廰宗孝培宣化順天父安齊文蔚保定武清劉錦枝保定河南息縣路春林開封浙江遂安都國樑杭州四川漢州李洪金重慶俱舉訓導直隷鉅鹿王麗堂河廣昌李邦俊永平山西孝義房映賓太原太平王德寅大同河南蘭儀魏彦异衛輝福建泰寗張協愷福州俱舉四川資州張孟衡重慶挨　復諭山西太平毛履廷汾州廪河南蘭儀陳保遐光州恩廣東大埔任其芬廣州拔開建李大釗廣州舉遂溪洗昶基肇慶舉徐聞黎廷蓉廣州歳復訓江蘇金山葉其蓁蘇州歲江蘇句容晏振祜揚州廣東順德張元靑肇慶廣州許兆鶴肇慶禺吳瑩熙肇慶四川涪州吳登俊夔州雲南廣西李毓煊麗江俱廪山東平度林洪茂登州貢福建福清胡椿汀州歲○○欽差太子少保辦理廣東防務兵部尚書臣彭玉麟兩廣總督臣張之洞廣東巡撫臣倪文蔚跪奏爲營弁被叅開收田票坐收規費審明分别議擬恭摺具陳仰祈聖鑒事竊照廣東順德協副將利輝被叅縱容在營帶勇之武生區志剛開收田票坐收規費先奉諭旨飭令查辦札委候補知府黄杰前赴南海縣屬大岡墟傳出永隆店主區信及候補守備區志剛等訊取供結彚同順德協副將利輝另欵被叅各節逐一禀覆旋據生員區賛森等以劣紳創立田票藉公營私委員查辦冐列伊等名字禀覆等情控經前督臣張樹聲批司飭府會同黄杰集訊禀覆黄杰旋因委署廉州府事改委候補知府萬方輝夏獻銘赴府會訊隨據區賛森等與區志剛等先後赴府投到並經委員夏獻銘將區信所開永隆票廠查封繪圖禀覆飭據　信等己先期逃匿提同兩造人等質訊供詞各執隨承准軍機大臣字寄光緒十年五月十五日奉上諭有人疉次奏叅廣東順德協副將利輝庇匪收規營私溺職候補知府黄杰奉委查案得賄朦禀各情等因欽此當經轉　欽遵兹據廣州府等會同提集兩造訊明解司由臬司沈鎔經會同藩司龔易圖覆訊議擬解審前來臣等會提覆訊緣區地訓梁觀瀾陸連陞等分隷南海三水二縣區志剛由勇目遞保儘先守備换戴花翎奉發督標中營効力派赴順德協副將利輝江　行營帶勇緝捕梁觀瀾係由廪生考取道光丁未年歲貢生陸連陞係南海縣學武生報捐都司職銜區志剛與生員區賛森等同族無服南海縣屬之仙迹渡　兩圍與三水縣屬之良涌圍先因連年被水冲决提基未修光緒七年間三圍紳民公議按田科費將基身加高培厚聨築大基設立公所邀請舉人陳振庸管理區志剛因係三闈内人在營告假回家嚮同料理總計給發工料及補償基身塡挖泥土各田價共用銀三萬餘兩按田科派僅得銀八千餘兩尚短銀二萬餘兩無從籌償各業户欲將田畝推出變價一時無人承領適有天獲之區信聞知卽起意商同未獲之蘇亞厚等設廠開收田票將推出田畝估價標投每田一坵編一字號估定價値每號洋銀一千元或五百元至二百兩不等先發招帖招人投買每號以一千份爲率投買之人一千元者每份出銀一元五百元者每份出銀半元不及此數者遞减每份給簿一本爲據俟議足一千份擲定名次按照所估田畝大小股份管業不願得田者按價折給銀兩每收銀一兩抽銀八分内四分二厘歸經手之區信等所得以三分八厘歸入公所清償某費每月開投一次將投得字號及應分田銀數目刊給清單名爲謝教卽在大岡墟區信所開永隆雜貨店内收投區信等商定後卽向區志剛及同圍紳耆貢生梁觀瀾武生陸連陞等告知衆人均爲清償基費起見事屬公用俱各允許區信等隨於八年三月内開投每月收銀多則二萬餘兩少則六七千兩均係按成抽費至十年二月止據區信等共交過公所銀七千餘兩業經先後清還築基欠欵其餘銀兩寔有若于投買之人是何姓名每人分得銀兩多少均由區信等經手其收支數簿亦歸區信等管理區志剛等均不知詳細旋由縣訪聞飭禁並言官奏叅欽奉諭旨飭令查辦派委候補知府黄杰前往傳出區志剛及區信等查訊僉稱委因基費不敷將田畝變價清償並無招摇射利取具區志剛等切結禀覆區志剛等因生員區贊森等於委員到地曾允同往謁見隨後託故不往仍將賞賛森等姓名列八禀結區賛森等遂以劣紳藉公營私創立田票賭博委員黄杰到圍查辦公所司事冐列伊等名字朦混禀結請將永隆店查封澈究等情控經前督臣張樹聲批司飭府會同黄杰集訊禀　黄杰旋因委署廉州府事攺委候補知府萬方輝夏献銘赴府會訊隨據區賛森等與區志剛等先後赴府投到並經委員夏獻銘將大岡墟區信所開永隆店票廠查封繪圖禀覆區信等先期聞風逃匿飭拘未獲提同區志剛等質訊供詞各執復經有人奏叅欽奉諭旨澈底根究據實叅辦兹據廣州府等提集訊明解司覆訊議擬解審前來臣等會提覆訊據區志　等供認前情不諱惟查區志剛旣在大岡墟公所辦理築基事宜區信等近在同墟開收田票　難保無同伙開設情事所稱並未同謀殊難憑信又向區志剛再三詣問據供伊委因清償基費起見僅止事後知情並無同謀開收質詰梁觀瀾陸連陞等供亦相同其爲實無伙開田票尚屬可信現在逸犯區信等屢緝去獲利輝與黄杰等續被叅劾等節亦經逐一查明另摺覆奏親提區志剛等隔别詰訊供詞如一似無遁飾應卽先　議結查律載不應爲而爲事理重者杖八十等語此案候補守備區志　貢生梁觀瀾武生陸連陞於　信等起意開收田票當時並未同謀後經區信等告知情由輙因抽收經費可以清償築基欠欵卽亦任聽開收並不實力禁阻雖迭次提訊命稱實爲公用遞見究屬平應迨至委員黄杰到圍查辦又將生員區贊森等姓名擅自列八結内遞具公禀屬不合應請各照不應重筆仗八十區志剛　候補武弁擅離營伍干預鄕事情節較重並請革去守備拔去花翎免其折責梁觀瀾陸連陞杖不滿百照例納贖追出贖　飭解充公並將區志剛保獎原札追出繳銷區賛森等呈控得實應免置議區志剛等所得銀兩業經清償築基欠欵應免着追其區信等實此得過銀兩若干投買之人是何姓名何人分得銀兩多少均俟飭緝區信等到日另行着追究詰案經訊明未到人　並免像質以省拖累嗣　三處基圍修築經費前欠築基不敷銀雨均經由地方官督同圍紳業户人等另行籌給不准再行藉端領費所出永隆店　屋飭縣變價充公本案先經由縣訪聞飭禁失察職名應請免開除備錄供詞咨部外所有審明議擬緣由臣等謹合詞恭摺具陳伏乞皇太后皇上聖鑒敕部核覆施行謹奏軍機大臣奉旨刑部議奏欽此○○頭品頂戴革職留任閩浙總督兼署福建巡撫臣楊昌濬跪奏爲匯解各欵京餉委員起程日期恭摺仰祈聖鑒事竊照光緒十一年分部撥内務府茶稅京餉銀五萬兩添撥稅厘京餉銀十萬兩近畿該餉銀十四萬兩東北邊防　費銀八萬兩當飭司局籌解並因部議停止匯兌曾經奏明閩省並無現銀擬令號商先行墊解俟有上庫日期提欵發還暨委監大使許衍楝知縣成心中俞秉焜通判張壽基督商籌墊内務府銀四萬兩添撥稅厘銀二萬兩　 
近畿防餉銀二萬五千兩先後解京投納在案兹復解内務府茶稅銀五千兩添撥稅厘京餉銀一萬兩近畿防餉銀一萬五千兩東北邊防經　銀二萬兩委令補用鹽大使雷恩周督同號商如數籌墊進京投納該委員定於十月初九日起程仍俟報到上庫日期再行中閩提欵發領據福建藩司張夢　並善後稅厘兩局司道具詳前來除分咨外臣謹恭摺具奏伏乞皇太后皇上聖鑒再閩浙總督係臣本任毋庸會銜合併陳明謹奏軍機大臣奉旨該衙門知道欽此○○奴才明奏跪奏爲恭報奴才交缷哈密辦事大臣起程馳赴新任日期並將哈密任内未完事件帶於新任辦理綠由恭摺仰祈聖鑒事竊奴才蒙恩派署塔爾巴哈台叅贊大臣當卽具摺叩謝天恩在案查伊犁整頓營務事關緊要奴才自應赶赴新任以便錫綸前往兹於　年九月二十八日奴才將哈密辦事大臣交缷卽于十月初二日自哈起程西進　有奴才哈密任内未完事件擬凊帶新任辦理並酌帶隨營又武委員書役等一同赴塔以資　遣至哈密辦事大臣之印奴才並擬帶至塔城於接任後卽行派員恭繳謹將奴才交缷起程馳赴新任日期各緣由理合恭摺由驛馳奏伏乞皇太后皇上聖鑒謹奏軍機大臣奉旨知道了欽此○○劉錦棠片再臣前奏烏魯木齊提督金連昌患病目久懇恩開缺可否暫行委員署理等情奉旨金運昌己有旨准其開缺烏魯木齊提督着該撫會商　鍾麟派委妥負署行署　欽此欽遵在案查有頭品頂戴題奏提督甘肅西寗鎭總兵譚上連智勇深沈廉能樸實久經戰陳洞悉邊情該員現在統領親軍駐防北路瑪訥斯一帶距省不遠堪以就近暫行署理烏魯木齊提督篆務臣與督臣譚　麟會商意見相同除咨委外謹曾同陜甘總督臣謂鍾麟署理烏魯木齊都統臣升泰合詞附片具陳伏乞聖鑒謹奏軍機大臣奉旨兵部知道欽此 
 
