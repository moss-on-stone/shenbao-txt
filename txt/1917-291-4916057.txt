# 1917 - 291 - 4916057

 

Page 1

 
 
   
 
 

Page 2

 
 
   
 
 

Page 3

 
 
時評 
[感覺（三）（冷）]  
　　就我一人言之近來感覺之最著者莫如所謂各爲其自是也一切名也義也道也理也法也皆借用之名詞而不必實按也我有權力若干今日所能用者若干則盡力用之不必更問其他我如是用之人亦如是用之於是各不相謀各不相下而怪異之事百出此即所謂各爲其自也 
　　試觀近日之各種新發生事件無一不如此者西南之大問題無論矣北方之於吉督南方之於惠鎭以及中行之於豫庫莫不如是雖然此其情形豈僅中國人而己哉今方瀰漫於全世界矣 
[命令]  
　　十月二十五日大總統令梅馨留部任用長寳鎭守使著朱澤黄暫行兼署此令 
　　又令陸軍總長段祺瑞呈陸軍第十一師師長張永成因病懇請辭職張永成准免本職此令 
　　又令任命李奎元爲陸軍第十一師師長此令 
　　又令財政總長梁啓超呈參事賈士毅因案久未到部應請免職賈士毅准免本職此令 
　　又令任命雷奮爲財政部參事此令 
　　又令任命李楠爲大理院推事此令 
[專電]  
　　北京電外交團定二十六開大會議此爲朱使到任後第一次會議大可注目（二十五日下午一鐘） 
　　北京電公使團二十六會議朱英使主席聞關於希望條件及租界等案（二十五日下午五鐘） 
　　北京電吉督擬使旅長裴其勳暫代俾孟早日脫離再令田到任庶風潮可平又張作霖電復自顧實力尚足保中央威信制若輩野心己令相機布置以備不虞（二十五日下午一鐘） 
　　北京電川先來電内江定前日總攻擊乃至昨夕尚無告捷電到（二十五日下午一鐘） 
　　北京電段頃至汪宅視疾並親加慰留外交重要病愈即出任事（二十五日下午一鐘） 
　　北京電梁士詒帶交系人物赴東係計畫東亞軍械統一探聞某方面密圖反對如梁士詒成功則寗與國民黨携手以反抗之云云（二十四日下午八鐘） 
　　北京電府院間因軍事上計畫均由徐某專斷特請王士珍段芝貴參預段前日謁馮半爲解釋此事（二十五日下午五鐘） 
　　北京電政府言曹錕出兵一旅明日啓行山西一旅今日出發倪嗣冲十營亦己前往又言李耀漢李福林莫擎宇皆有代表到京接洽一切（二十四日下午八鐘） 
　　北京電龍濟光將圖廣西廣東李耀漢亦將抗陳兩廣難免糜爛（二十四日下午八鐘） 
　　北京電張敬堯不日回徐再赴察哈爾田中玉赴吉林當在一月以後（二十四日下午八鐘） 
　　北京電軍械借欵眞相係以某山鐵鑛供給日本製鐵材料爲條件（二十四日下午八鐘） 
　　北京電丁槐回將軍任己久今軍府忽咨財部將丁俸自十月起停發（二十五日下午一鐘） 
　　北京電長江督軍團將聯名彈劾湯内務要欵爲包辦選舉漠視水災（二十五日下午一鐘） 
　　北京電王克敏因田取消豫行金庫爭之不獲憤而辭職現財長對兩方均無辦法 
（二十五日下午一鐘） 
　　北京電中行王總裁辭職政府仍慰留（二十五日下午五鐘） 
　　北京電内部通令全國整飭禮俗（一）戒早婚（一）重喪禮仍主三年之喪（一）禁纒足（一）戒賭博 
（二十五日下午一鐘） 
　　北京電有約國與無約國出品不易辨别值百抽二十之議窒碍難特（二十五日下午五鐘） 
　　北京電南洋調查員林鼎華昨回京報告段甚注意 
（二十五日下午五鐘） 
　　北京電北京日報因誤載姜桂題病故旋即更正昨來毅軍將館物搗毁損失萬金 
（二十五日下午一鐘） 
[外電]  
　　北京電長春交涉員陶彬於二十四日致中央政府電云吉林軍隊己聚集長春表示將宣言獨立之態度請速復孟恩逺職（二十四日） 
　　奉天電督軍孟恩逺因三日限期己滿己於二十二日取自由行動之態度令其砲兵將大砲運往長春任吉長鎭守使裴其勳爲獨立軍總司令在該處開始徵發馬車市場恐慌官銀號紙幣價格驟跌官眷有遷避於鐵路附屬地者謡言繁興且有占據吉長鐵路之說伹火車現仍照常開行無阻（二十五日） 
　　奉天電孟恩逺之參謀某君曰日前孟氏之專使謁見總統詢及有無調遷孟督軍之舉總統明言斷無此事然該專使回省纔十日忽有此次調遷孟督之舉此事實非總統之意全出於段總理之獨斷故吾人不能遵奉此種命令吾人雖無背中央而獨立之意伹爲竭力要求收回此命令計除獨立無他法云云（二十五日） 
　　北京電張作霖電致中央政府云政府爲對於滇湘方面保全威嚴計宜出積極手段從事討伐所需兵力可由各地方派遣政府方面某氏語曰雲南討伐命令二三日内即可發表劉存厚與吳光新之兵現在漸次集於内江候討伐命令一經發布同時卽將施行一大會戰 
（二十四日） 
　　廣州電廣東第一混成旅長馬濟所率湖南應援軍於今日由馬氏親自率領出發前往湖南 
（二十四日） 
　　漢口電據長沙來電湖南軍第四旅長朱澤黄激戰三晝夜於二十日午後完全占領寳慶 
（二十四日） 
　　漢口電中央政府爲防備兩湖起見己發布命令設置武岳總司令部命駐紥武昌之第二師師長王金鏡兼任總司令缺該總司令之管轄區域爲湖北武昌咸寗蒲圻通城崇陽五縣湖南臨湘岳陽兩縣總司令部設於武昌司令部設於岳州（二十五日） 
　　漢口電皖省倪督軍所派安武軍第五旅第一二兩營於昨日由京漢火車抵漢口第四五兩營於今日抵漢口皆即赴武昌（二十五日） 
　　漢口電王督軍所主張岳州添設鎭守使之舉己蒙中央許可（二十五日） 
　　重慶電四川查辦使吳光新於二十四日午後率衞兵約一營半到重慶市民皆懸國旗以表歡迎之意（二十四日） 
　　北京電現留京中之石川幹明小川平吉兩氏於昨日午後四時謁見馮總統次謁段總理 
（二十四日） 
　　以上東方通信社電 
[戰電]  
　　倫敦電海格將軍報稱昨晚敵軍復進攻化土爾叢林英軍陣地受挫而退自星期一日至今敵軍共回攻七次無一次得利英軍在加夫萊勒東南襲敵獲勝殺俘若干人毁地窟七處今晚報稱昨晚敵軍曾回攻兩次一在韋斯特羅塞白克至波爾加貝勒陣線一在伊泊爾至斯太登鐵路正北爲勢頗猛均大受損失而退（二十四日） 
　　巴黎電昨日愛恩河陣線之大戰爲一九一四年來最重要者之一雙方於此準備多月德軍集有精兵利器甚夥法軍之勝利己告聶滿今己進至瑪爾美森砲台以外該砲台爲愛萊特河流域之門户敵軍所守天然地低穆臺多　均爲法軍十六寸砲彈轟毁守兵均埋没於中（二十四日） 
　　俄京電希爾新福電稱里加灣之俄軍艦己加入波羅的海海軍總艦隊其得脫出重圍蓋賴海軍大將拉特伏查夫氏之韜略該將所統之分艦隊於十九日駛入芬蘭海面當時總艦隊之兵士皆列隊甲板以歡迎之（二十三日） 
　　倫敦電海軍部宣稱英驅逐艦一艘因撞沉没遇救者計軍官二員兵二十一人武裝商巡船哇拉瑪號（一二九二七噸）星期五日被沉伹未喪失人命（二十三日） 
　　巴黎電九月内法汽球及飛機與敵潛艇交戰五十四次在海峽者十九次在大西洋者十八次在地中海者十七次法商船遇潛艇或戰或避而得脫險者共十六艘（二十三日） 
　　倫敦電薛西爾貴族今日在下院答覆質問謂美國對奥土布三國均未宣戰且未與布絶交 
（二十三日） 
要聞一 
[北京特别通信（一百二十）（飄萍）]  
（十月十九日） 
　　西南形勢益糾紛政府對待之政策今後之西南如何 
　　自天津水災勃發津浦路交通頓形不便愚亦於斯時舊疾復作艱於　管不能與殁讀本報諸君以文字相見者蓋有日矣近旬以來政治毫無進步之望而各方情勢益呈複雜之觀在政府黨報紙之所論載一若燕巢幕上猶時聞呢喃歡慰之聲儂病未能也 
　　以言北京近時之政局沉靜極矣顧暗幕中某方與某方之鈎心鬭角有如戲劇家方在無台之後整冠束帶抺粉塗脂以待時機之至今之所以尚未惹人注意者則因舞台之上有取成都戰長沙等劇正在金鼓喧天鋒烟滿地足使看客眼花撩亂口難言耳故愚嘗言西南問題者實一時的有益於現内閣者也（前次通信）西南問題自湖南零陵獨立以後又益以四川近日之兵禍兩月以前愚在本報曾再三曾言之所謂粤注意於湘而滇注意於川（八月二十四日通信一百十號）乃事實也至於四川戰禍之勃發愚亦曾屢屢腰告國人謂調停名義之下危機日迫不久且將破裂（通信第一百十二及一百十五一百十八）而政储不能早爲之所古西南形勢至於今日其糾紛可云己達極度請仍以湘粤與川滇分述之 
　　湘省自有戰事以來傅良佐之報告無一而非戰勝然他方面之消息則亦有適得其反者吾人非身臨戰地無從證明　此中有須注意之點北軍在湘省縱令百戰百勝且甚言之而至於零陵恢復劉林成擒其效果僅如獅子搏兎兎雖犧牲而他方之虎視益耽耽其欲益逐逐也况昨日消息則衡山方面之獨立軍隊因有桂軍第一師前部之救援於十五六等日逆襲北軍十六下午衡山縣乃仍爲獨立軍之所佔領雖政府中人尚否認此項消息而事實上亦殆有不可掩者此種戰爭無論孰勝其細己甚吾人不必爲敗者諱但兩廣方面欲長驅以圖湘省亦非甚易之事蓋政府現在所視爲寗馨兒蟠據廣東佔有一部實力而日夜躍躍欲試以求恢復其舊日之權位者尚有一龍濟光在也近日惠州對於廣東獨立之說又時見於各方之報告總之龍濟光必有出而與陸陳抵抗之一日則可斷言故湘粤之事以甲滅乙或以乙滅甲皆其勢有所不能北方旣調兵遣將以入湘而粤桂軍隊又向湘中進發將來湘省之作爲戰場殆與四川無異明明兩方之皆欲以湘爲己有也然人民又何辜歟 
　　其次再言川滇之事滇軍攻克内江政府亦不否認兩三日内尚無其他消息可知現在戰事仍以滇軍爲得利其初政府之派吳光新入川固抱有收拾巴蜀藏諸府庫之目的今自川滇戰起滇軍之勢頗張乃决計以川禦滇而劉存厚之方爲命令所叱責者遂一變而可以開復原職今後川軍而果得利則四川者猶是四川人之四川耳不然川軍失利則北軍更無所用之（觀於前年之事可鑒也）故吳光新之此一行備嘗蜀道艱難然而仍屬無意味也嗚呼四川者川人爭之北方爭之滇人又爭之而屢經變亂家室流離之川將又何辜歟 
　　恐居北京一年　觀各方面有一部分實力者之行動竊歎我國政治己猛力退化而返於上古游牧時代之酋長政治蓋惟酋長政治時代乃有各爭地盤之陋習今之所謂某佔北方某佔長江流域某佔西南蓋無一而非地盤主義此稱思想一日不除則國内紛爭一日無己即一日無政治可言今雖此征彼戰各懷滅此朝食之野心其結果則多費光隂多糜械餉多斷送主權於外人（如因此而向外人偕欵兩方蓋皆有之）迨兩方精疲力竭之秋西南猶是西南東北猶是東北耳愚於是不能不　之以（自殺）之名嗣矣 
　　按此言於十月十九日北京發本月二十五日收到 
[政府對於湘粤川之近情]  
　　兩廣陳炳焜譚浩明李耀漢程璧光四人聯名致電大總統要求罷免段總理各節己詳載昨報兹聞大總統之覆電請己於昨日下午發出電中措詞尚無激烈之語略謂來電所要求各項於事综上及於中央政府之威信上均不能照行　等苦衷還望原諒末後並勸陳炳焜等以國家大局爲重不可爲鬩牆之爭致惹外人譏笑云云又一消息云總統覆電詞旨仍爲平和而於彼等對段總理之攻擊則解辨不遺餘力且叙總理恢復共和之功使總揆席段氏以外竟少相當之人至内閣責任總統問題正不妨俟正式國會成立依法解决務望共維大局勿逞意氣並聞同時有電致陸巡閱使措詞皆寛嚴兼具未達於决裂之程度 
　　昨日下午六點馮總統特請段總理及汪外交總長梁財政總長曹交通總長到府晚膳並密議西南時局問題聞席間談話對於時局上頗多討論伹所議甚密無從探悉 
　　據某方面消息政府昨接湘督傅良佐來電報告北軍自佔領衡山後現將各軍隊均集中衡陽一帶扼敵要衝以備攻守兼進之策頃據探報桂省先鋒隊確己抵永並云後備隊亦經出發至兵力多少尚未探悉此間自得報告後當即加派重兵前往以資防堵並密令前敵各軍趕速進行以期迅奏膚功免使敵佔先著惟全部軍隊均己開出目前省城空虚殊可慮務此望中央迅撥得力軍隊尅期來湘援助以莊軍威特此電陳伏懇迅示遵行以免貽誤戎機云云 
　　探聞政府接劉存厚電一件略謂滇軍進攻内江侵佔國土其殘暴行爲業經電陳在案現據該紳商連日禀稱該軍之兇燄更甚於前若再優容川局之危險更不堪設想務望中央迅頒明令聲罪致討厚當與周代督親率各軍會合兜剿努力進行務期騙逐滇軍出境以安間閻并祈迅飭吳查辦使督率援軍趕急入川以救危局伏乞鑒核示遵等語聞段總理披閱後當即電復略稱所陳各節業經議决不日即有明令宣布至吳查辦使處亦經電催迅速前往所有一切　　方法務祈隨時會商周代督相機辦理云云 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[估尼干之中國政局論]  
　　大陸報載美人佑尼干氏之文一篇其言曰記者不以規勸中國内政自命記者不獨希望且深信中國必有代議制政府而以成文憲法爲根據彼少數官僚之政治决不能爲推翻清室之國民所歡迎中國進步雖緩然進行不息縱中途有阻然適增其速率决不久容復古者之阻其進行也民國之約法爲列强所承認乃一政黨擱置不用而他政黨則要求實行此即今日紛擾之由來民國旣由約法而成苟約法云亡民國焉能存在今若一面以擁護民國爲言一面廢棄民國存亡唯此是賴之約法則其言豈有意識哉國無有機法律則無政府之國耳或寡頭政體之國耳此乃顯然無可疑者測其結果將不免變爲專制君主或少數官僚之政治而兩者相較少數官僚之政治視專制君主之政治其害爲尤甚焉今日探本窮源之重大問題爲反對依據約法組織政府者果何黨乎豈尊重約法並依法選舉國會猶未能弭中國之亂象乎然則何爲背棄約法執意孤行而欲賡續無憲章之政府乎要知專制政府在今日己成過去之物而中國人民今固未嘗背道而馳復返其昔日之塗徑也或謂中國國會制政府前己試行殊不能令人氣壯第平心言之首次國會遽欲期其爲經驗富足之立法機關世之明理者必無一人抱此奢望中國初次國會不斤斤然以編定法律成一巨册爲務此即爲其長處大可爲他國立法機關所效法蓋世界法律己太多矣大思想家嘗謂法網太密拘束太甚中國第一次國會殆能實踐此思想歟當黄陂在位國會開議之時國家承平閭閻不擾事實具在無可諱言迨國會一經解散合法之總統一經被逼去職中國遂又瀕於内亂之境其故何哉記者所期望者約法當使有效新國會當即選舉河間當取銷代理總統之名義而依據約法之作用就民國大總統之位並有得國會同意任命自己内閣之權今非國人饑溺交迫死亡無日之時乎乃少數武人無論南北方呼朋引類自命爲中國之政府若是人者亦徒爲人人厭棄而己 
[順直助振局專辦冬振]  
　　督辦近畿水災河工處昨致直隸曹督軍兼省長咨文云敝處奉命籌辦振務河工善後事宜節經派員分路勘查災况不日出發轉瞬天氣嚴寒冬振亟須舉辦惟放振一事首在得人敝處以選擇此項人才甚屬不易正在籌畫間適順直助振局代表詳述各處查災情形并籌畫散放冬振事宜甚屬周密該局係京直士紳公同組織誼切桑梓聞見較確若將施放冬振一事完全託付似較官廳派員辦理尤爲便捷敝督辦在津曾與貴兼省長詳切面商於各處散振隨時監督補助彼此均不直接散放咋復在京招集中外各慈善團體開會集議該局代表亦俱與會敝督辦聲明此次冬振擬即託付該局專辦仍由敝處監查至不敷欵項敝處自應隨時請求政府補助由處逕交該局妥愼經理衆議僉同該代表亦樂於完全擔任相應將此次會商議决情形咨請貴兼省長查照可也 
[各省礦業歸實業廳監督]  
　　各省礦務行政本歸省署管轄農部前曾主張提倡礦業特訂礦業條例設專署以監察之甫及一年又將各省礦署推翻改歸財政廳兼管其時固曰裁撤冗散機關撙節國帑也然統計各省財政廳設科之經費其總數反較設礦署時所費爲多荏苒二年餘各省實業廳現又設立農商總長張國淦乃具呈大總統將各省農商行政依照現制改歸實業廳主管並請將現經歸併各省財政廳之兼理礦務職權移交接管其文略謂查實業廳暫行條例業經公布施行各省實業廳廳長亦經奉令分别簡任所有各省關於農商各項行政事務應自各該實業廳廳長到任之日起一律改歸實業廳主管辦理及分别核轉其各該縣知事對於各項農商行政事務除逕呈實業廳外仍應分呈該省長官查核擬請明令照准由部通咨各省轉令各屬一體遵行以明職守而一事權所有各省農商行政依照現制改歸實廳主管緣由理合具呈伏乞鈞鑒核示施行再各省礦務自四年三月十二日奉令裁撤礦務監督署卽經歸併各省財政廳兼理在案現旣設有各省實業廳此項兼理礦務職權自應一律移交各該實業廳接管所有一切手續仍照舊辦理合併呈請照准俾便遵行云云本月十六日己奉指令照准矣 
[審計院愼重收支貨幣]  
　　中央各機關出入欵項紙幣現洋向不注明兹聞審計院關於此節發有通咨主張此後一例注明其文略云案查中央各機關各月經費原以銀元爲本位中交兩行鈔票均以國幣名義流通市面自去年五月中交兩行停兌後鈔票現金價格在市面上顯有區别迨十月中行開兌於是貨幣價格不惟鈔票與現金不同卽交鈔與中鈔亦異本院現查京外各機關支出計算書據有注明中交鈔各半者有搭放現洋若干成者亦有辦公雜費必給現金而仍以鈔票按價折合者似此貨幣複雜價格懸殊各機關收支情形每有書面與事實不符之事本院爲核實起見應請由各機關嗣後須將現金中交各種貨幣收入若干支出若干而支出之部應詳細分别附在收支各計算書内並於單據上由受欵人注明領收某種貨幣若干以憑查考云云 
[崛江氏講演不兌換紙幣]  
　　財政舍融學會前日第一次講演略情己誌昨報兹聞是日所講爲不兌換紙幣之害略謂紙幣可分兌換與不兌換兩種所言不兌換紙幣即今日中國通用之中交兩行鈔票其性質無庸細贅兹僅舉其弊害之一斑第一使票價跌落正金湮没（或輸運外國或死藏内地）失泉幣流通作用第二物價騰貴而動摇無以期交易之確竇此皆淺而易明無庸分晰第三弊害爲恢復兌現之困難蓋兌現之先勢須收回原有需要過剩之票數其結果物價日就低落向之因物價騰貴而博巨利之商家不免羣起反對遇事阻撓在政黨存在之國且以此利用於政治上問題例如日本明治初年不換紙幣充斥全國時政府銳意實行兌現而政團中反有力提異議而傍阻者甚且公然以軟貨主義（卽謂不換紙幣不需資本當予維持者）揭於政綱互相號召當此之時爲政者若非有堅强明瞭之决心則必爲衆議所熒惑而餒其初志不寧惟是不換紙幣發行多則物價騰物價騰則國家經費膨脹 
斯時政府窮餘之策惟有二途一增稅加歛二增發紙幣增賦則民負擔愈加重增發則物價愈騰漲經費愈增多而增發即無己時史乘所載昭然若揭由此以觀不換紙幣萬非政府所宜嘗試無己則惟有速籌善術毅力厲行之而己 
[各項借欵之所聞]  
　　近月以來政府對於各項用費每極力從事借欵兹將未成者分别略誌如下（一）軍械借欵據日人方面消息是項借欵爲陸軍部所接洽但向財政方面探詢則云始終未與聞其事不知進行之程度如何又據外交界某君觀察則謂此項借欵自日人方面發表消息而後日本之反對政府黨報紙咸有不滿之詞且以此時供給軍械借欵將引起我國人之誤會攻擊政府之政策不遺餘力故前途不無波折惟因是中止與否則尚未可斷言（二）幣制借欵此項借欵爲梁任公實行其大財政家政策之唯一要件故當倫敦未有覆電之時向外交界催詢甚急但當此歐戰方酣之日成立殊不易倫敦銀團之覆電亦無一定可以成立之說惟允再爲詳議今日小田切氏之回東或與此事有間接之關係（三）軍事借欵此係最近外人間之傳言謂政府近來對於南方决用討伐之策但派選軍隊不可無鉅額之軍費以現在財政狀况計之借欵以外似無他法故頗聞政府己有此種計畫然從財政方面探詢則又絶對否認究竟有無其事還須證諸今後之事實苟兩方不速醒悟使兵禍延長則結果必至斷送利權於外人乃不易之理也（四）交通借欵開始折合一千萬元借欵預算係充作三個月之行政經費今因政費浩繁己用盡無存交通借欵二千萬元不日即在上海台灣銀行開始折合中國銀元以便交付 
[靳雲鵬之中國時局談]  
　　昨日午後五時駐京某通信社記者赴東四十一條胡同訪靳雲鵬氏談話如左問將軍等此次赴日觀操定於何日起身答此次赴日觀操人員爲余與曲同豐並與公府參謀長熊炳琦陸軍部員余晋相此外有軍學司兵工廠被服廠航空學校各一人其隨員共十五名起身之期至遲不過十一月四日經由朝鮮東渡阪西少將鈴木中佐是否同行尚未决定問滯留之期曾預定否答在宣統三年時余原擬赴日後因革命起義變更國體國事倥偬是以未果余刻在局外故决定特藉觀操之便赴日一行俟大演操終了後更擬視察陸海軍學校及兵工廠等預定在十二月中歸國嗣將軍復暢談日本近事不己記者遂轉問時局問惠州獨立之眞相若何答廣東己宣言自主惠州又宣言獨立究何意政储亦難索解廣東狀况極爲複雜至龍濟光與惠州獨立有無關係尚未判明問湖南之戰况如何答此兩三日内無戰事南軍佔形勝之地深得地利兩軍對戰北軍自陷於苦戰問四川戰况如休答川軍自佔領内江後戰局尚未發展對於劉存厚不日卽可發表復職命令問曹督軍出兵否答第三師編成一旅决定出兵湖南又濟南第五師亦决定派兵正在準備之際問聞大總統擬派林中將於陸榮廷處其任務似係重大此事如何答林中將並非大總統之特使頃有幾多人物欲出爲調停者總統對於林氏不過委託並非正式任命蓋林氏南下一事純係個人之活動 
　　問李開侁氏現狀如何答刻在漢口殊以不能完全其使命爲　問南北調和可望否答政府决不欲用武力解决現陸榮廷等不念國家任意用兵又孫文一派主張恢復己經消滅之國會以事反抗旣與德奥立於交戰狀態則國内抗爭殊爲可慮問出兵赴歐之眞相如何答外問所傳多有未符惟其實行極屬難事正在研究其手續問採用徵兵制度如何答採用本制度國家甚所希望然中國現制其實行頗非易事現徵兵研究會正在研究各國徵兵制度以便實行余此次赴東亟期十分調查日本徵兵制度問編成模範師團計畫如何答係改編以前之模範團並非從新另編 
[内部所發布參議員名姓]  
　　政府方面消息早有參議員己派出二十處之說所未言者尚有江西雲南新疆廣東廣西西藏六處兹聞内務部昨己將所謂二十處參議員彚登政府公報發布兹照錄如下河南省五人陳善同張鳳臺林東光陳銘鑑任耀墀四川省五人羅綸鄧鎔劉緯葉茂林黄雲鵬福建省五人林蔚章劉以芬王大貞陳之麟高登鯉山東省五人曲卓新于元芳張玉庚張棠銘陳藻陜西省五人陳濤譚湛高增融黨積齡何毓璋直隸省五人王劭廉孟錫玨王振堯耿兆棟張佐漢奉天省五人陳瀛洲趙連琪劉興甲劉恩格翁恩裕湖北省五人查季華阮毓崧張則川胡鄂公胡鈞甘肅省五人段永新田駿豐馬維麟李增穠劉朝澄安徽省五人王揖唐光雲景吳文瀚寧繼恭陳光譜浙江省五人袁榮叜汪有齡陸宗輿蔡元康王廷揚湖南省五人朱後烈周渤吳凌雲李俊唐乾一吉林省五人齊忠甲逯長增烏澤聲徐鼐霖成多祿江蘇省五人汪秉忠王立廷孫潤宇藍公武沈維賢黑龍江省五人蔡國忱孟昭漢劉振生翟文選趙仲仁内外蒙古十人那彥圖阿穆爾靈圭色旺端魯布堪旺布里甲拉帕勒塔扎噶爾阿拉坦瓦齊爾昆布扎布祺誠武鄂多台青海一人勒旺里克津山西五人梁善濟張杜蘭田應璜李慶芳張端貴州五人姚華唐爾鏞雷述孫世杰劉光旭 
[南北决裂中之鄂聞]  
　　兩粤援湘各軍聞先到湘者係桂軍旅長賁克昭所部八營本月初己入駐零陵又桂軍巡防營統領鄔榮生所部四營則於九日開到衡陽因趙恒惕所率湘軍一師及劉建藩所部各守備隊在前敵作戰並未大敗桂軍遂居第三道防線未出臨陣長岳方面所傳在衡桂軍係劉建藩以新招之兵冒充各情乃傅良佐安慰湖南人心之計殊不可信現在粤桂軍至衡永进己增至二十餘營十五日至二十日之問南北軍迭次攻擊北軍仍無大捷電報發表兩軍勝敗卽可由是推測矣傳良佐前電懇中央乞援聞陸軍部己與各督軍師長商定出兵計畫曹錕派第三師六旅張懷芝派新軍一混成旅李純派第十六師三十一旅王占元再加派一混成旅於鄂第一代留鄂第六混成旅中合共抽調編成又命陸軍部直轄之第十三師長李進才派遣該師第二十六旅總計以上諸軍爲數雖屬不少但以整裝配械尚須時日而中央財政又極竭蹶各項軍需費用未撥足以前該師旅恐未必能即出發故近日並無南下北軍過鄂至張敬堯之第七師前曾有調往援湘之說兹聞張因被倪嗣冲不洽政府正在調查内情另予位置而倪氏出兵援湘之議現亦尚未實行惟又一說曹錕之第三師與安武軍中央俱擬派爲吳光新後援但以川滇軍力尚稱相等吳氏又帶有四混成旅助川故此時並非急需也惟聞吳氏於由宜啓程時尚連電要求中央照前議另撥兩混成旅中央現向直魯蘇鄂各省商調軍隊非僅援湘實兼以對滇聞鄂軍第一師長石星川第九師長黎天才刻亦自電中央願率所部往征川湘陸軍部並未加以准駁惟言待征討計畫定後再行調遣據鄂軍界言石黎二氏之請纓無非自行表明態度以免中央懷疑究之中央必不用以作戰也又北軍第八師長王汝賢以年老力衰初不願負出征重任故傅良佐委其爲征討湘南之總司令業己多日王稱疾遷延不入湘就職兹以湘事吃緊經中央再三敦促乃於十七日帶衞兵一營南下二十夜抵漢口當即往訪王占元磋商湘事在署勾留一日二十一日晚乘武岳火車入湘至該師之十六旅實早己抵湘外傳王汝賢因十六旅未開赴湘故留守馬廠此說殊不可信又近來奔走南北以調人自命之李開侁本係鄂人素居漢口此次由粤返滬時辭别陸榮廷陸與談論大局猶帶可以調和意味李氏本擬由滬往京面謁總統陳述陸之衷曲詎抵滬後即聞中央己有與陸决裂之信故逕回漢口不再聞國政報載李回漢爲會商王占元再赴京覆命云云亦非確息蓋李己以函電報告中央並卸除調人責任矣 
[倡議調和後之湖南]  
　　日來一般人士對於湖南戰事多主張調和昨某要人等晤傅督爲調和之商榷傅督云湘南戰事調和與否余個人實無若何之成見但余亦無主張調和之權限緣府院現迭電令進攻余當秉承命令如衡永方面軍官有釋甲歸來者余仍引爲良友决不加以追究至兵士决奬以現金藉資激勸余自信决非狠毒之人即現在前敵所獲之黄岱將來如解來省余亦無不曲全湖南爲余祖宗邱墓之邦何至蹂躪不惜云云並據某要人言前敵頃有電來謂黄岱己於昨日斃命緣黄岱 
 
 

Page 7

 
 
被獲時身負重傷不能有回生之望故訊供後即以斃命見告也 
　　日前旅京湘人陳嘉言等來電請湘紳調停湘局經商會會長左霖蒼邀集汪頌年未菊尊龍研仙吳雁舟胡子靖曹子谷唐桂良陶葵舉黎桂生等十數人在商會集議後公推陶葵舉唐桂良二君往見傅督商榷調和辦法傅督之言己如上述左君等於午後二時復邀集上日到會諸君加請陳則遽聶潞生重在商會集議着手辦法督軍署亦派陳世清來會旁聽旅由唐桂良報告往見傅督情形後經衆議定由各紳公電劉林勸告罷兵其電文推曹子榖主稿 
　　日昨辰州張道尹學濟復陶葵舉電云來電祗一湘南事變痛切燃箕我公披髮纓冠熱心救濟無量功德在此悉舉所有戰地一切慘苦情形仍希隨時賜示以慰懸旌張學濟叩統又澧州王鎭守使正雅復電云删電讀之涕零公愛桑梓欽感無極劉林處己忠告數次而不蒙聽納敝轄治安自當力保仰副尊懷王正雅叩篠 
　　昨日石門縣知事文希謨有電致當道云縣境内突生聚衆佔城之事現縣城一切行政事務均非權力所能支配一旦蔓延恐難收拾應如何辦法請示祗遵云云據聞當道己令王正雅鎭守使就近派兵前往鎭懾並令陳師長派兵一連輔助矣 
　　常德水警第二專署署長楊玉生己奉省令免職兹聞水警廳長於昨日接到常德水警專署某巡長來電報告署長楊玉生失蹤所有印信應歸何人保存等語陳廳長當覆電謂己經省令駐常劉營長接充云云查常德水警署職員不在少數而乃以巡長名義打電亦可異也 
　　此次中央政储召集臨時參議院經省政府選派吳閣臣(凌雲乾城人)汪頌年(貽書長沙人)周渤(士貞長沙人）李棠臣（籍貫未詳）唐坤成（乾一衡山人）五君充任業將證書旅費分别送發聞汪君以年老不願再入政治界昨特將證書及旅費退還省署矣 
[四川征懋軍近訊]  
　　征懋軍司令官兼代懋功知事（川西墾殖軍第二路司令官）張達三自奉令征懋即開駐灌縣籌備進攻并將所部各營連調集灌縣分配出發兹聞張此次征懋祗領政府鈔票二千元暫作旅費所部各營連官佐兵夫每月薪餉暫由張設法挪墊日食軍米亦由借欵購運（共買軍米五百石價錢二千零運脚每斤百十文）將火線上應用物品曁所需一切備妥决定八月一號即派先遣隊隊長費作權率隊前進三四號該部第一支隊二三兩連第二支隊八連第三支隊第十一連砲兵及開花砲兩尊洋抬砲二十餘桿陸續開拔前進不分晝夜於十三號即抵達圍（該地爲出入必經之關卡距懋功九十里由日耳寨分路翻山至八角碉百四十里）張以軍事上便利遂令暫假該處土司台駐紥爲行營司令部并設懋功縣知事行署張作戰心切又因懋屬繁雜軍事倥偬以一人而掌理兩政勢難兼顧十四號特開軍事會議提出礙難兼任理由經各軍官佐討論公决後由張裁可任所部執法官兼懋功知事公署承審歐陽文氏（字爾彬簡陽縣人）代行懋功知事職務以專責成十五號張司令飭征懋軍鄉導官楊全忠（字藎臣鄂克什世襲宣慰使土司）調集所屬漢夷各團挑選精壯團丁二百名編制成軍由土司派所部大頭人兩員率領分爲兩隊名曰鄉導軍以便熟識八角地方深山僻境能匿匪徒之處曁荒山蕪峽行軍應注意之所該兩隊隊目先派團丁分頭前往逆巢附近周圍一二十里之地秘密偵探該探丁等均扮作土人裝束如探得逆匪少數力能擄獲者捆送先遣隊如逆匪過多探丁力不能勝者暗地尾隨以一丁密報就近軍隊往捕楊土司受令訖當卽集合團丁數百名如法挑選編配前往偵察鄉導官楊全忠自願供給十日麥麫（每日五百斤）并宰牛羊犒師各處土民見大兵至境均攔馬與張司令掛紅放砲歡迎歷訴八角逆匪騷擾之苦且祝馬到功成而所過地方見路旁民宅十室九成灰燼可見八角逆匪燒殺擄掠之慘矣十六號八角溝附近征懋軍先遣隊隊長費作權報稱八月十三號該隊奉令搜索前進行抵逆巢相距二千米達時天色己晚正擬預備進攻詎逆首馮大帥子青（原係坭工）乘我軍新至於黄昏時集合匪衆百餘名分道來襲我營幸前衞有備當由前衞排長下令攻擊我軍所佔地勢得利（先遣隊在山腰草坪駐營匪在山麓由下襲上）見匪衆盡力還擊且以夷語喊號愈擊愈近隊長督率全隊節節猛攻約三十餘鐘始將匪衆擊退正追襲間山麓之左突有逆匪五六十名由深峽中衝來撲殺隊長親率士兵一排死力抵禦斃匪十餘名匪勢不支向巢奔潰本隊二排排長率隊以牽制僞大帥一排排長率隊由右翼下山截斷該匪去路隊長與二排併力追擊僞大帥且戰且退被我軍兩面夾攻匪衆大敗又擊斃匪徒七八名該僞帥拚命奪路由右側蜂擁逃遁隊長督隊跟追約十七八里該匪等且逃且戰旋向猛固山荒林竄匿被我軍截其後隊四面圍困該匪乃聲稱願繳械免死隊長以爲僞帥己擒下令停砲將俘虜一一縛束共計四十六名就地研訊皆係帶傷及病弱者居多衆供僞大帥己負傷前逃所獲者並無首要隊長當令就地斬决本擬率隊再追第恐深叢荒隴易陷匪阱復令暫假凉水井么站駐紥時己半夜以一排防堵匪巢方面恐其續開匪徒援戰以二排防守潰匪去路恐其復返襲擊以三排分爲三班一巡查步哨一由隊長帶領巡查一二兩排步哨線以一班爲巡查之休班駐守隊部澈夜嚴堵防範次日拂曉隊長將本隊分爲三小隊隊長率同一排兵士由猛固山麓撥草搜索匪踪令二排排長帶領士兵由猛固山右側方之森林搜索前進所經荒徑草偃藤斷且有撕毁布片及敞屣諸類掛在茨蔞匪衆由兹竄匿絶無疑義隊長率隊至頂見足跡複雜下令各排稍息仍集合爲一隊至頂上查看匪迹一由崇化方面逃去一由山後下面逃去只見蹤跡沓無一人隊長祇得舍却僞大帥等百餘匪衆仍整隊而返向八角碉搜索一週云 
[全國教育會聯合會第一批通過之議案]  
　　二十三日晨安徽廣東直隸三省報告教育狀况後通過議案四件此爲開會兩禮拜後初次之結果兹將其案目列后 
　　（一）請通咨各省區實行知事辦學考成條例案 
　　（二）請規定學界團體乘坐火車劃一減價案 
　　（三）組織教材調查會案 
　　（四）請從速劃定大學區設大學案 
　　照現時預料大約於三日内可了事代表諸君於近日己預備離杭聞閉會後將赴江蘇各地參觀學校又明年開會地點己公决在湖南兹將審查會報告通過之案錄下 
　　請通咨各省區實行知事辦學考成條例案（就原案擬呈請教育部通咨各省長實行縣知事辦學考成審查修正）地方教育之興廢視地方有司提倡督促盡力與否爲衡政府早見及此己規定知事辦學考成條例明令頒布惟此項考成各省區未能與財政司法並重於是縣知事舍其考成之輕者而謀其重者遂殫力於財政司法兩途而教育無暇計及矣本會於第二届開會時曾有建議應再呈請大部通咨各省區一體實行此項條例以重教育附具辦法三條如左一由部視學視察各省區是否實行縣知事辦學考成條例報告教育總長二由省區視學視察縣知事辦學成績及其勤惰報告教育行政長官三教育行政長官每年須將各縣知事辦學成績加具切實考語分别勸懲彚報教育部備核 
　　請規定學界團體乘坐火車劃一減價辦法案（就學界團體人員旅行觀光時乘坐火車請特别減價案審查修正）文化進步之遲速與交通之便利與否有至大之關係近今辦學者鑒於閉户讀書不足以周知人情風俗及地方物產之狀况且甲地與乙地之校亦無從比較優劣收觀摩之實益於是學生則有旅行教職員則組織參觀團往往利用假期實地考察互採所長以圖知識技能之增進徒以旅費浩繁公私之負擔均屬不貲時或因之却步各鐵路雖有減價辦法而人數之限制及減成之多寡參差不齊又未明白宣布臨時商榷阻礙殊多時間與經濟均受無形之耗損查奉天日本南滿鐵路公司於沿線各地無論中日學生以及學界團體靡不特别減價用示優待山東膠濟鐵路亦然吾國自辦各路旣有如上述之困難且所定辦法有較嚴於外人所辦之路者相形之下殊不足以興起學生之愛國心於教育前途不無影響應請大部咨商交通部規定劃一減價辦法凡學界團體在若干人以上得該團體之證明者不論何路一律減價若干成通令各路遵辦一面由教育行政機關行知各校庶熱心考察者因交通之便利增無窮之學識謹候察核施行 
[南京快信]  
　　奉天張作霖昨通電各省謂段祺瑞定　勘亂功在寰區陳等横加誣衊請即職電中央聲罪致討聞李督接電未置可否 
　　聞倪嗣冲日前電召馬聯甲赴蚌商抽調軍隊援湘事頃據由蚌來人云倪以自己病仍未愈若任馬督隊赴湘則部下數十營散駐蘇皖境内無人鎭攝如改任他人督率又恐不聽指揮故頗有難色不得己乃復電中央允充後備現留馬在蚌代行一切 
　　李督因第七師軍隊卽將由徐開回洛陽擬抽調第六師一團赴徐塡防 
　　江北各縣知事紛呈省署請加畝捐充地方保衞團經費省署擬俟省議會開會交議 
　　齊省長改由津乘輪至良王莊乘車南下二十七日可抵寗 
　　李督昨通令外防各軍隊速與地方官籌辦冬防並飭將布置辦法隨時電省 
　　南京海軍雷電學校奉部令添設鎗砲練習班江蘇實業廳廳址己指定棉鞋營前憲兵司令部房屋 
地方通信 
[蘇州]  
　　商團更選職員蘇州商團第一支部現届第五次更選職員之期業經依法投票選舉兹將當選各職員名單錄下部長蘇稼秋副部長蕢敏伯龎天生司令程屏石監察汪巨川王鴻賓隊長侯松喬李恬華評議員張夫于許小九王仁卿王明泉王少洲鄭復棠謝鑑之程文卿陳菊生徐浩然蔡健行孫植品監察預備王明泉隊長預備劉曉汀評議預備胡綉章文牘王杏春會計宋季賢李韶篁幹事程亦甫何綉章汪仲生金伯英 
　　嘉定擬辦習藝所罪犯習蕶所早經司法部頒發章制飭令高等廳飭縣舉辦無如蘇省各縣司法經費尚且不敷而又舉辦此項習藝所更難爲力以故設立者寥寥數處兹聞嘉定縣姚知事籌劃此事擬將所收民事訴訟案之保證金撥充辦理習藝所之基本金己由縣訂定簡章十二條呈奉高等審檢二廳核准令行該縣知事照辦矣 
[松江]  
　　錢糧限期請展縣署咋據公民張良橒等三十人狀稱下忙錢糧己於古曆八月三十日滿限逾限加徵二十分之一此係法定期限在公民等本無置喙之餘地兹因本年禾稻大半己遭蟲荒卽未荒田畝之新榖亦未登場實屬無錢應限爲特呈求恩賜展限以示體卹云云李知事以所陳各節係屬實情故己轉呈省長財政廳核示飭遵矣 
　　訂期會議蟲荒省委勘荒專員羅鴻賓自查勘金山縣蟲災後即於本月十九號到松惟因前飭各圖董保造報之災情表册迄未完全具復故尚暫留縣署聞李縣長業又令飭各該圖董保嚴限催造一俟造報全齊再行按表履勘以免掛漏現羅委員尚擬於出勘之前先行邀集各紳士委議查勘手續己與李縣長聯名函約各紳訂期本月三十號午後一時在縣署開會集議以期折衷至當云 
　　學校注重商業莘蔣鎭縣立第六高小校新校長馬昌期以教育潮流趨重職業特於該校增設校内商店一處所有市招櫃臺等類均完全無缺逐日輪派學生在内寳習商業己於前日開幕該鎭之國民小學校及縣立第一高小校均有賀聯送懸以慶其成 
　　選舉苦兒院董閔行鎭廣慈苦兒院定期舊曆九月十六日選舉院董己由該院幹事部分函曾經助捐各善士届期到會投票其投票權以助捐之多寡爲標準故一人有投數票者聞助捐滿五元者即可投一票云 
　　糾搶少女轇轕北外龍興鄉寡孀顧馬氏自夫死後遺有一子撫郭姓女爲養媳嗣因生計艱難携同一子一媳再醮毛姓爲妻詎其子旋即傷折馬氏爰將郭女另行擇配事爲顧姓族人所知聲言郭女係顧姓人不得由馬氏許婚糾衆搶去當由馬氏告知郭女之母仍將郭女糾衆奪回惟往奪郭女時郭母被顧姓族人毆傷業己報告第二警察分駐所請求勘驗矣 
[無錫]  
　　湖船防礁開化鄉吳塘門地濱太湖距岸半里許有暗礁一處地名迷山夏秋湖水盛漲常没水中至冬季水勢雖落迷山亦僅露出水面尺許故湖船行經此處每有遇險情事昨有張姓船户自宜興滿載芋艿張帆駛來道出迷山適值水漲不見形跡誤觸暗礁頓時船裂下沉岸上村人聞呼救聲立駛划船前往救護即將破舟拖入港内雇工修葺所儎芋艿己均漂没無蹤張某以貨失船壞所損過鉅終日號哭見者酸鼻此等礁石在理宜䜿立標誌以警告一般航行者 
[鎭江]  
　　軍警防範黨人自湘事起後外間又有倪嗣仲督軍病重之傳說子是民黨起事之謡復盛寗垣李督軍爲此昨特拍發萬急電令飛飭駐鎭陸軍第十九師司令部嚴密防範楊師長日前本己擬赴寧會議兹奉電令遂暫緩出發並傳知七十三五兩團中下兩級軍官在署集合會議防範辦法聞丹徒縣公署亦同日奉有此項電令己分飭各警區一體遵照辦理矣 
　　團部試驗打靶打靶一項軍隊上彈繫教練極有關係之技術所以試驗射擊時瞄準之優劣也陸軍第十九師楊師長自前月戒嚴令下即通飭所屬各團營每日下午督率下級軍官監視士兵練習打靶兹七十三五兩團爲會合教練鼓勵競爭起見昨特公同會議定期今日上午八旬鐘至十一句鐘下午兩句鐘至五句鐘齊集北門外大教場操場舊址試騐打靶分别奬懲據聞楊師長届時亦親臨校閱 
[揚州]  
　　官紳籌備選舉周知事於昨日召集城廂各紳董會議第二届省會選舉事宜因經費支絀議决事務所附設縣署第一科推厲芙初爲主任並添設僱員二人即日籌辦所有各區調查員僅支公費不領薪資以省經費 
　　大宗江米到揚今歳秋收豐稔近又加以大宗江米運動銷售業近萬石每石祇售四元有奇此間山米聞亦隨之鬆落每石售價六元此亦關于民食之一好消息也 
[南通]  
　　捕獲黨人前在蘇軍第二師充當兵士之張二癩面即運附及王三毛子駐通時曾因黨案嫌疑斥革詎張王二人近忽潛來通地運動軍隊經鎭署密探察覺會同警局己將張王二人在城西拿獲 
　　屠稅又起風潮通縣屠宰稅向由商會包辦每年捐欵額定一萬元内提二成作承辦費各屠户雖各照所宰豬隻攤認然常因捐欵不能如期小有衝突現任委員徐安仁密赴寗垣運動財政廳增加捐額爲一萬六千元財廳聞己允諾特飭盧知事將屠稅撥歸徐委接辦徐委因卽加捐屠户各屠户迺於二十一號齊集上眞殿盟誓全體罷市並具理由書呈請商會張會長電請財政部轉行省廳將徐委速行撤換以息民憤未識此事結果如何也 
[安慶]  
　　挑選安武軍援湘湘省風雲日緊北兵紛紛應調赴援湖北江西均己派兵前往兹聞倪督軍擬於安武軍中挑選十營作爲援湘軍隊 
　　商會分配撫卹金皖垣前次兵變城内外被刦各商號曾經省商會轉呈倪督軍請予撫卹兹聞倪督軍己發給撫卹各商號洋四千元飭交懷寗縣朱知事轉送該會查收十五日該會特開會公議分配辦法並令被刦各商號來會具領 
　　商品陳列所歡迎省長皖垣商品陳列所職員等因黄省長初蒞省就任特於二十一日發起歡迎黄省長並財政廳劉公及各級長官是日黄省長等及各界均蒞止該所頗極一時之盛云　　塡發美人護照安慶自戒嚴後各城門軍警檢查往來旅客甚嚴現自駐寗美領事函致省公署請免檢查黄省長爲敦睦邦交起見擬製一種護照函致安慶同仁醫院理保羅學校呈公會等處請其將在省各美國人姓名開送省公署以便塡發一面並池致駐寗美領轉知該國人限制只准自用不能假借他人以防流弊否則作爲無效並通知第一路統部警務處轉飭各城門軍警矣 
　　口袋生活霍邱縣劣紳李某混名口袋客又稱通天教主以其夤緣公門勢力偉大魚肉鄉里貧囊無底本於民國四年經易知事嚴查劣跡不許干與訟事窮困之下往依蚌埠裴伯謙門下裴念醫病舊誼未便逐客而李即藉以招摇冒爲親戚乘新任畢知事過蚌訪裴深與結納還至霍邱重張旗鼓無知愚民信其有所依附遂任令曲袒武斷敢怒不敢言而畢亦竟慢不加察云 
雜評一 
[無辦法（一子）]  
　　中央覆陳譚等電詞婉而意决所以示不受調和也陸使覆馮巧電言淡而意逺所以示不願任調和也王李陳三督軍以兩方無覆電聲明調和之事從此而止是己取消其調和之言也 
　　夫不調和而果有辦法者不調和可耳然而今日兩方面之無辦法己眞相盡露内部之窘狀不待言傳而猶奮臂以張空拳者何也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[反對烟酒公賣稅抵借外欵]  
　　中國煙酒聯合會因報載財部向英美煙公司借欵以公賣稅作抵押品草約己成特於咋日開臨時大會籌議抵制方法僉謂此約如果實行不獨我　捲煙業受損各埠酒廠受損凡我全國烟酒兩業莫不被其龔斷從此增稅以困我苛擾以痛我華商生命全操於該公司之手後患無窮云云並由兪葆康起言此次政府與南方開戰大致因戰費無着所以有此飲酖止渴之舉次南洋兄弟烟草公司代表王秋湄起言政府今日之事全在收拾人心今不惜犧牲我兩業之生命則我商人將安所託命次西菸業代表陳視之起言政府此舉實步鹽稅之後塵現在鹽稅項下政府不能自由支用豈尚不知而爲此第二之失權行爲乎旋經公决由各業公舉代表迅電國務院農商部財政部要求取銷草約一面備文陳請全國商會聯合會向政府責問並電駐京代表調取此項借欵合同以期詳知内容兹將上國務院等原電錄後北京國務院農商部財政部稅務處鈞鑒報載公賣稅抵借英美煙公司欵草約成事苟屬實烟酒商業盡被壟斷稅則改革亦受拘束直借此以制我兩業死命操我國稅權病國害商喪權失利莫甚於此同業奔相告驚惶失措爲特開會公决電懇維持取銷草約以安民心萬衆懸懸迅乞電復中國烟酒聯合會陳良玉南洋兄弟烟草公司王秋土旱烟業代表王頌棻西菸業代表陳祝之紹酒業代表王闓敷湄酒業代表洪少楚皮絲業代表賴明之曁全體同業公叩又聞國貨維持會亦爲此事於前晚召集臨時會議討論辦法當經公同表决電請國務院財農兩部及稅務處鼎力維護取消前議電稿錄下北京國務院財政農商兩部曁稅務處鈞鑒本日滬埠各報專電内載央美烟公司承攬大宗借欵財部己與調閱草約卽以烟酒公賣稅作抵等語滬上烟酒兩業聞悉此耗惶恐萬狀竊思比年以來稅項加增商民擔負日重商貨運輸益艱今烟酒公賣稅若一旦抵與外人歸其掌握吾國烟酒兩業勢必受其壓迫且恐國權國貨兩受其弊務乞俯念商艱准予取消前議以維國產事關烟酒兩商命脈萬祈鼎力維護以保主權而顧商業臨電惶迫立盼示復 
[停給洋人赴湘游歷護照]  
　　駐滬特派交涉員函致各國領事略謂奉外交部訓令准陸軍部咨稱據湘督電稱該省時局不靖凡各國僑民教士請給護照如係赴湖南省内地等處游歷者應即暫時停止給發俾免危險等因爲特令仰該交涉員擬即函致各國領事轉知各該游歷僑商查照等因合行備函奉告云云 
[副河泊司並非奥人]  
　　新關副河泊司安敦細於中國對於德奥未經宣戰之先請假前往莫干山避署及至宣戰因係奥籍由北京總稅務司令其辭職旋又查得安敦細實爲意大利國人曾經呈明駐滬意總領事註册有案故由總稅務司核准仍任爲江海新關副河泊司定於十一月一號回任 
[絲茶業又抱悲觀]  
　　絲茶兩項爲出口土產之大宗溯自歐戰開端以來絲市尚稱不　茶市則一落千丈近因英政府禁止華茶入口影響尤大且本年三月至上月鎊價頻長絲茶價值雖逐步疲軟尚少交易直至十月四號先令始有轉機計二得期問縮去一先令上下絲市己漸活動每包漲銀四五十兩茶亦暢銷漲價銀四五兩不料前昨兩日鎊價又驟長二辦士絲茶等出口土貨又被阻碍且連日市上銀拆仍須二錢二分故業此者頗爲躊躇云 
[奥領事署奇案十八誌]  
寓居法租界密采里西飯店之奥國革命黨梅而喜（即馬錫克）糾合同志秀勃（即約瑟秀波特）等於八月十五號至滬西奥國領事公館圖奪緝拿革黨公文被同往之克萊姆拉（卽登門）開鎗擊斃後兇手逃匿北京經總巡捕房派探前往將登門移提來滬解至公共公堂迭次研訊均詳前報前日午後由捕傳同人證將被告克萊姆拉解廨續訊工部局刑事檢查科代表牛門律師與被告代表律師相繼到堂候示至二時半由關會審官與英卓副領事升座刑庭卽據工部局西醫台維司投案證明剖驗死者梅而喜身高英尺五尺七寸委係被人開鎗擊中其身上下兩鎗因傷致命云云繼由西探目壳羅香上堂由牛門律師詰據禀稱八月十五號上午發生此案後我即前往奥領事署調查其時被告尚在公館内與我講話謂梅而喜秀勃等因爲國家政事來署圖奪緊要公文梅而喜欲鎗擊書記批脫必爲保護該書記生命起見是以開鎗將梅而喜擊斃等語後來我往法界密采里西飯店梅而喜寓所内檢獲皮袋一隻内儲簿子上有秀勃及黨領搿納脫等名字並有紅布旗幟軍火等物嗣經公堂發出牌票後我往天津詎被告己由該處英租界捕房拘留當移提來滬時被告給我手鎗一支惟被告與我所說之言語均操俄國方言是以不甚明晰禀畢由被告代表律師略加詰問後即詰據被告克萊姆拉供稱我在天津被捕房拘留係爲他案並曾接得秀勃來函囑我至上海奥國領事公館說情供至此因時己薄暮中西官宣諭退庭判被告交捕帶回候明日午後再行續訊 
[西捕因公遇害]  
　　前晚八時許靜安寺捕房三十三號三道頭西捕黑麻登奉諭率同華印各捕在該捕房管轄範圍内搜檢行人有無携帶危險物品查至燕子路同孚路附近見有形跡可疑者數人該西捕即上前盤詰詎内有一人突出手鎗向該西捕開放擊中肚腹受傷倒地該數人遂分投逃竄當由華印各捕回訴捕頭飭將該西捕車送工部局醫院醫治無效延至昨日黎明因傷殞命業經西醫剖腹驗明彈入臟腑身死無誤卽行備棺收殮並經該捕房捕頭據情禀請麥總巡通飭各捕房中西探捕一體留心嚴緝兇徒務獲解究 
[京奉鐵路旁之流民圖]  
　　上海中國濟生會前日接駐津辦事員佘桂笙江日來函内開近日内地各縣因無人前往放振各災區災黎因聞各慈善機關皆集天津放振遂拖男帶女扶老老携幼結隊來津冀圖領振笙日前出外查振路過張貴莊至葛沽一帶親見若輩單衣單褲集於京奉鐵路之鐵道兩旁夜則露宿其間晝則坐於枕木之上見火車駛過起而讓之車過後復坐夜間饑寒交迫哭聲震野慘不忍聞笙當時心爲之裂未及回津電聞卽於距離張貴莊十餘里之陳林莊及軍糧城租得空屋一千餘間每間三元可住半年又雇定船隻以便救運前往安揷然後再圖散放衣糧部署後卽回天津報告未知此等辦法與會中宗旨如何如不合笙當面懇能公或另求他人相助因目睹其情不忍不救也現查外來之難民均係避水求賑來津者統共約有一一千六七百户每户通扯七人約共一萬有零其中小孩不少將來如施放棉衣須兼顧小孩尊處製造棉衣最好大小尺寸兼備免得以大尺寸之棉衣施於小孩爲其剪改反費衣料也滬上善士之助棉衣者亦望以此通告之現下氣候己寒此事急不容緩本會獨自擔任如果力量不足京直奉水災義振會旣然聯合何妨一商是否願意會同擔任書到之日望卽議妥電復以便遵行云云上海中國濟生會接函後即與京直奉水災義振會商定電復佘君電文如下天津上海中國濟生會振務臨時事務所佘桂笙鑒江函敬悉凡雇舟救人租屋留養等事皆本會所最注重者尊意極端贊成現由本會與京直奉水災義振會共同擔任租屋施衣兩事餘俟聯合派出員到津面商核奪所擬辦法請卽進行爲盼又聞濟生會去電後己於十月二十二日由棧中提出新製加厚棉衣褲一千零二十套又襖一百三十件分三十捆交招商局之泰順輪船運津尚有四千套定於十一月一日交太古之順天輪船起運餘己打包候船再運云 
[鄔董二商抵滬]  
　　寗波旅滬同鄉會會董鄔挺生董杏生二君己於昨晨十時乘神户丸由大連抵滬中西人士往碼頭慰問者甚衆據二君云此次在奉阻行一事實因該埠稽查與馮子鈞君言語衝突致有此舉後經張督軍接到各方面電報證明二君係純粹商人並無黨派關係旋卽禮送回寓云云 
[私運鴉片之敗露]  
　　滬寗鐵路巡查局教練員王德鴻於前晚十時許在車上拿獲戚某一名抄出烟土四大包約值千餘元解送巡查局詰問據戚供稱與周阿二即嘉定阿二同在巡查局偵探岳金安處爲夥此項烟土係岳派伊携帶等語當將戚收押候禀明局長解送司法官廳懲辦 
[莫擎宇等檄討陳炳焜]  
　　松滬護軍使署昨接汕頭潮梅鎭守使莫擎宇等來電云北京大總統國務總理鈞鑒各部院總次長廣東會館各先生熊督辦倪巡閱使薩巡閱使各省督軍省長都統護軍使各鎭守使各師旅長各司令海軍總司令各艦隊司令均鑒潮循聯軍檄討陳逆炳焜其文曰民賊不能縱而不去義憤不能鬱而不伸凡我軍人見有謀危國家貽害桑梓者當與衆共棄之陳炳焜督粤以來倒行逆施惡跡昭著是用聲罪致討告我同袍民國六稔兵革四見邇者歐西戰事牽入旋渦漏舟未易孤撑稀瓜豈堪再摘陳氏乃乘政變罔利營私民黨來粤海軍來粤國會議員來粤彼皆貌爲勾結外示歡迎其利於己者則借之以要挾中央其不利於己者則抑之以固全權利謂爲聯合民黨而乃攬奪軍權借多方以牽制謂爲服從政府而乃宣言自主踞一省以稱尊態度不明進退失據徒令居民日起恐慌商業凋敝湘南發難皆其主動隂行挑撥之計以遂其吞併之謀且其要求條件不外假借恢復國會要求湘督及三年内不得撤換其私人三事無非利用時變爲彼黨擴張勢力自便私圖是爲禍國殘民破壞統一其罪一也粤省警陸兩軍星羅棋布兵力本厚安用客軍乃西兵紛調省垣粤械盡運桂省其於兵額也粤軍則日令減裁所部則暗行招募其於兵餉也粤軍則積欠不發所部則携取自如且不獨粤軍唯然對於滇軍手叚更酷飢無以爲食寒無以爲衣固屬忍心尚虞激變至其用人也粤籍軍官概投閒散同鄉故舊盡踞要津其他財政機關以及公家局所多爲國家命吏亦屬民政範圍彼復越爼侵官予奪由己是爲怙勢恣睢行同强盜其罪二也賭爲盜源古有明訓吾粤飽受番攤之害經人民增加擔負忍痛籌抵始有禁革之一日雖以項城專政巧於搜括猶未敢輕冒不韙議及賭捐陳氏下車悍然弛禁設局籌餉竭澤而漁雀牌近且開抽鴿票聞將批辦是爲縱賭禍粤忍心害理其罪三也况朱省長在任爲軍人所一致愛戴者乃反迫其去粤王德慶犯姦爲軍人所聯請懲辦者乃反用以圖湘凡此萬惡之昭彰悉皆衆目所共見是陳氏對於中央則爲抗命對於吾粤則爲殃民對於民黨則爲不義對於部曲則爲不公貪黷成性何以臨民反復欺詐何以馭下擊宇等參居軍職身爲屬官初亦含忍包容冀其悔悟忠言逆聽怙惡不悛邇復無端挑釁重兵壓境寇我惠潮破壞和平忍無可忍不獲己誓師問罪聯袂奮興自今日始凡惠潮嘉所轄地方宣告與陳炳焜自主政府斷絶關係民政則商承李省長辦理軍政則直接禀承中央辦理傳檄逺近咸使聞知一與吾粤軍人約非將陳炳焜驅逐離粤誓不休兵一與留粤客軍約罪在陳氏餘免株求各軍與我同志討賊者一視同仁均以友軍看待一與全粤官吏軍民約如有通欵陳氏或甘心助虚者大軍壓境立予誅鋤鷹鸇之逐人有同心順逆宜明師直爲壯惟我粤父老昆弟實昭鑒之檄到如律令潮梅鎭守使莫擎宇將軍府參軍鍾居基惠州綏靖處總辦張天驥帮辦洪兆麟等漾印 
[嚇詐主動犯解送軍署]  
　　淞滬警察廳探員金殿臣等拘獲以信函嚇詐勸業場巨欵案内之唐少坤郭麻子等供出主動犯任寅匿居公共租界新閘地方曾經該探等稟經廳長照請該管捕房派探協助將任寅拘獲解廳經紀前報兹悉此案經司法科迭次預審任不承認祗認他部致函嚇詐渠則加發信函希冀分肥並經詢得任寅卽係年前淞滬警察聯合會之正會長其副會長爲黄步洲當經該科稟請徐廳長核示遵辦兹奉令飭以任寅等膽敢於熱鬧商場公然以炸彈信函嚇詐實屬不法着即詳解護軍使署懲辦該科當卽備具公文於昨日派警將任寅押解軍署請爲懲治 
[通匪巡船長正法消息]  
　　鹽捕營十二號巡船長張海清因被盜案牽涉經嘉禾鎭守使署提去研訊即由姜老窩子等各盜證實通匪判决死刑呈報浙省軍民兩署請示去後兹聞嘉禾童鎭守使己奉批令如擬辦理約在今明即當鎗斃兹爲張海清之妻鄭氏所聞即於昨晨七時趕乘火車前往嘉興預備領屍棺殮 
[解釋檢定教員規程之疑義]  
　　教育部通行檢定小學教員一事業經省公署轉行各縣知事着手進行並經省署將各項疑義電請教育部復電解釋上海縣沈知事接奉省令當即遵照辦理兹將省署去電及教育部復電照錄如左 
　　省署致教育部電北京教育部鑒檢定小學教員規程施行以來尚有疑義查規程第一條别有規定一語究係何種規定第十四條積有研究專校畢業任小學修身國文等科是否認爲確適此規程内之疑義也又查規程係準民國學制而定前清學校畢業資格未必適符如優級師範除分類科曁選科專修科外尚有畢業於二年之補習科及一年之公共科者有畢業於選科之一年預科者有畢業於公共科後升入分類科修業一年或二年以上者且如兩江師範曾設有三年之本科更有二年之速成科一年之最速成科并有以曾習簡易師範或在本校畢業於一年預科而入半年之單級教授練習班畢業者其所造程度未及優級而入學校確非初級此等資格比照規程如何辦理至畢業日本弘文師範及其他普通各校者比照國内學校應與何種相當又如法政設有别科高等實業設有專修科或專設講習所而江南高商且曾附設師範科此等畢業資格能否認爲專門他如海陸軍學校及測繪警察等學校畢業程度淺深不同以任教科亦或各有所適如何比照規程分别規定一體辦理此規程外之疑義也再私立學校畢業生是否以學校己否認可爲檢定准駁標準外人設立學校畢業生是否不在檢定範圍其高小同等學校及蒙養園之教員不加檢定是否適當統希分别解釋迅予電復以利進行至深盼禱省長艷印 
　　教育部復電南京省長鑒艷電悉查檢定規程第一條别有規定一語係指本規程外特别所規定者而言去年本部第二五九四號及三二四一號咨所載各項檢定資格卽其一例又第十四條積有研究一語應以所著著文教授講義及本研究所得之自製各品物爲標準又同條確適於專科教員之職一語如在農商等專門學校畢業即適於農商等專科教員之職者餘可類推又前清優級選科專修科修業畢業與簡易師範科畢業各種資格曾由本部規定於上年十月通咨照行在案所有補習科公共科選科之預科畢業或在分類科修業一二年者應比照前咨辦理又在兩江師範曁他校所設各短期師範班畢業者均應按其修業年限比照簡易師範科辦理又畢業於日本宏文一年以上之師範班者比照國内二年簡易師範科辦理其他普通學校各畢業生須比照國内相當之校分别檢定又法政别科實業專修科及海陸軍測繪警察等校所指主要科目如認爲不適於某專科教員之職者即不得有檢定規程第十四條第三欵之資格又私立及外人所設之校應以認可者爲檢定範圍又與高小同等之乙種實業學校及蒙養團之教員如視爲必須檢定時亦可就本規程適用之條查照實業學校規程第四條與國民學校令施行細則第七十八條之規定酌行檢定教育都佳印 
[催造鐵路興革事項表]  
　　滬寗鐵路管理局昨奉部令以興革事項統計一覽表該路業己造至民國五年上半年止所有五年下半年曁六年全年份尚未據造送到部現由本部將各路興革事項按年彚核編印仰即查明按期補造迅速呈送勿延等因業經任局長轉飭調查科遵章塡造限令一月内分别呈送以資彚核 
[更委滬寗全路教練員]  
　　滬寗鐵路全路巡警教練員前經任局長委令焦君接充兹悉焦教練員日前因事辭職遺缺業由局長遴委北洋警察畢業生王德鴻接充當以該教練員一缺係轉助總副巡督率長警教授操法事屬重要除給予委任令外並由局長傳令王君到局面諭一切昨己到差視事 
[閘北市調查選民之報告]  
　　上海縣沈知事前委閘北正副市經董錢允利趙光第籌辦閘北市第二次省議會議員選舉調查事宜即於本月十七日經錢趙二董邀集各圖董在辦事處會議推定王承勳瞿燧賢蔣其佐沈德恩四圖董爲分任調查即於十八日開始從事聞日來該董等己陸續報由市經董彚報縣公署備核矣 
[無錫米市之報告]  
　　昨日北市米商接無錫快信報告尖稻與梗稻邇由囤户購辦者甚爲暢旺故價增高惟新糙粳與破礱存貨頗多價頗疲滯今日（二十五日）早市售開糙粳每石四元五角糙大子尖四元二角二分糙羊尖四元三角五分糙元五元三角高小麥五元糙客尖三元九角糙破粳四元八角五分粳稻二元五角五分尖稻二元三角羊尖稻二元四角客尖稻一元八角元稻二元六角新赤豆四元八角 
[花生仁價格增漲]  
　　花生仁爲製造生油之原料以河南山東兩省爲出產最多之處自粤省設立榨油廠以來本埠常年轉運粤省者爲數甚巨近因日本大阪長崎兩埠亦己設廠榨油時有來電訂購大宗貨品因之銷場益見暢旺惟近因山東各縣發現水災來貨頓形缺乏河南雖有運到爲數無多故自上月到今竟有隨到隨空之勢以致價格日見昻貴調查一星期中長江輪船運來者計有一萬七千餘包滬寗火車運來者共計三萬四千六百包惟近六天内每澹漲起一兩有餘現河南生仁頂高者己漲至六兩四錢次者五兩五錢山東生仁六兩一錢以後市價尚須看高云 
[女子義賑會將開游藝會]  
　　京直水災奇重待賑孔殷旅滬吕碧城等諸女士特組織女子義賑會籌備兼旬己有頭緒兹擬於十一月十日十一日開游藝會於張園所售劵資悉數充賑並聞該會經費係由諸女士自墊並不募捐云 
[緝私統部訏購寒衣]  
　　兩浙緝私統領蔡和林查得各營隊棉服軍裝多有破舊轉瞬隆冬亟應及早訂購故特派員來滬購辦聞共需一萬餘套現己訂定歸石路某衣莊代製限期出貨云 
[緝私師船派往浦東]  
　　南滙縣境朱家路口現有著梟倪樹林倪桂林倪東海倪野囡等兄弟四人勾通梟黨私購岱山餘姚等處鹽斤由三甲沿海灘起岸運至浦東一路庵三林塘一帶販賣咋爲緝私二營第一隊王隊長查悉立派師船四艘飛往浦東查緝 
[日領預備祝蝦]  
　　駐滬日本總領事有吉明君前因乃父患病本擬回國嗣復接電病己稍痊遂將回國之議打消兹因本月（十月）三十一日爲該國大正天皇誕期除預備布告該國商民同伸慶賀外聞須函致滬上中西各機關一體知照云 
[浦東巡官捉賭]  
　　湖北人高孔華等前夜糾集賭徒施文慶等在浦東爛泥渡興當弄某號屋内聚賭牌九人聲嘈雜適三區警暑劉巡官率警巡邏經過入内查問若輩卽四散逃逸當場追獲高孔華施文慶等十一名連同賭具併解至署咋經解警正略詰之下姑念若輩均係苦力從寛判高孔華拘留二日施文慶罰洋一元王友義鍾廣彬陳金龍各罰洋五角李開基拘留一日嚴炳生等五名各拘留半 
 
 

Page 11

 
 
日分别斥釋賭具銷毁 
[部員會晤道尹]  
　　農商部前派技正丁文江調查長江下游水道因事回京嗣復來滬再行勘測昨丁君赴道尹公署會晤王道尹擬卽前往沿海各縣測勘請令各屬查照云 
[洋商購地轉契之阻力]  
　　意商佐維那曾向華人莫幻良購地一塊其方單第四百八十一號計地一畝三分八釐坐落愚園路今欲轉換道契被徐金氏阻撓該洋商乃禀准公共公廨飭傳質訊惟該氏住居華界聞公廨己繕就牌票送請交涉署蓋印並函致上海地方審判廳派吏協傳以便送廨訊辦云 
[勸業場印售賑劵之收入]  
　　本城勸業場因籌募京直奉水災捐欵印　　劵分請各界擔任銷售所收之資以一半撥充賑捐京直奉水災義賑會則派代表每日到場調查計自九月初四日起至初八日止共五天門劵共收小洋一萬一千八百三十八角特捐及游客觀劇當場納助者共大洋九十七元小洋四百五十三角錢十一千八百四十六文其發出之劵共計二萬一千張收進九千九百五十二張餘劵尚未結清業己報告該會備核矣 
[客民佔地不讓]  
　　薩交涉員昨接駐滬義總領事德樂時函以據義商德利禀稱向在閘北二十七保十五圖大通路右邊購買民地三畝餘擬造市房乃有江北客民搭蓋草棚不肯遷讓有碍工程禀請照會中國長官飭警驅逐等情函請查照施行云云 
[運猪船户之小風潮]  
　　南碼頭猪行業碼頭前由該業董呈請工巡捐局將前次浚浦時拆去之碼頭迅速建造以便起運猪隻自經該局允准後因無欵可籌延宕半載尚未動工旋由該業津貼欵項請該局招工估價五百九十餘元由局知會理船廳浚浦局等照准後即將興建兹聞該業駁船因無專運之碼頭於前日將船移至薛家浜港内下貨不料被浦江水巡隊查見以其阻絶水道當向干涉嗣有船户義大者出言挺撞頓被水巡批頰數下昨晨駁猪各船相率停班不願承運齊集於太平碼頭立即派人開導並函請商會轉呈工巡捐局杜局長飭知工程處定於十天内提前開工建造一面即行布告各駁船不得聚衆把持各安生業至午後各猪行始行開秤 
[蘇女士助賑]  
　　河南郊縣信義會蘇温生女士日前函致交涉署爲本年直省水災甚重特捐賑欵洋十元並附來支票一紙薩交涉員當即轉送護軍使署查收彚轉一面即函復聲謝 
[省釋竊案嫌疑人]  
　　法租界嵩山路伶人毛韻珂家於本月十四號夜被賊竊去金飾鑽戒銀洋等物後由事主報經捕房飭派探目沈德福包探任水揚前往查勘因傭婦陳杜氏及看門人張阿大跡涉嫌疑拘入捕房己誌前報昨日解送法公堂請究先由事主禀稱是晚晚膳後偕同妻子等往游戲場游玩迨至回家見房門己開檢點箱内失去金飾鑽石等物約值洋二千餘元是晚祗有陳杜氏張阿大及乳傭等人在家請爲澈究詰之杜氏供是晚婦人見主人等出外即至自己房内睡臥至十時後由乳傭呌喊始悉失物惟究被何人竊去實不得知又訊陳阿大供在毛家看門己有五六年此次失竊民人雖在家中實不知悉况素來未曾到過主人房中求察中西讞員以杜氏阿大並無串竊證據判令一併開釋 
[絲商理債後之葛藤]  
　　信孚洋行洋人前至法公堂控稱前有絲商徐連生向行中借去現銀四萬兩後祗收到三萬二千兩尚少八千兩向索延約求追等情徐供欠洋是實惟尚有絲繭抵押在外可以抵欠求請寛限理楚判徐交保限十四天向原告料理在案昨因届限傳訊原告投稱借欵雖己理還惟所有絲貨行中買辦不肯擔負責任須請堂上着徐自行負責中西讞員判徐連生邀同經手買絲之人到安聲明原委再行將案註銷 
[騙案缺席判决]  
　　洪彩臣前與祥太協昇金華金星益昶大豐祥等七户同至法公堂控稱本年七月間被菜市街居安里内之裕泰號主陳立朝串同號夥田子帆毛生法兩人前來向商人等交易貨物共被騙去貨銀三千餘兩以久成生大兩莊支票付給至期往收無着陳卽棄店逃逸今由商人等將號夥毛生法尋獲請爲訊追等情毛供前在該號爲出店號主陳立朝所騙之貨囑我携往各典舖付質其洋交陳收去並無串騙情事詰其陳立朝現匿何處答稱實不知悉惟陳之原籍寗波地方尚有房產可以指交判將裕泰生財先行拍賣一面飭探許福卿押同毛生法前往寗波封產備抵後由捕房禀稱今將該號拍得銀二百四十四兩五錢並據許探禀復奉諭前往寗波查得陳雖有房屋數間早己向人抵押不敷抵償請爲核奪中西讞員判着各原告繳呈簿據聽候察閱訊斷昨又傳訊各原告將所退支票並簿據呈鑒請將拍賣所得之銀先行照數公攤中西讞員察閱之下判將所得之銀除去房租川資准予領去公攤餘欠卽行缺席判决俟提陳立朝到案再行照數嚴追毛生法限十四天内交陳到案如違究辦 
[債權人不可自誤]  
　　楊本軒前至法公堂控被周仲堯陸續借去洋一百九十七元有周之親筆借據爲憑向索逃避今始尋見求追等情周供認欠洋惟一時難以措還判交人銀並保限十四天繳洋昨又傳訊周供家在雲南身居異地無人具保求恩釋出回家措還楊遣代表投稱楊因有事離申約三四天内可到再請訊追判着原告於七天内到案候訊如違將案註銷 
[嚇詐案犯遞解回籍]  
　　何森林前以恐嚇信向何紳索詐洋五千元爲公共捕房查悉將何森林拘送公共公廨訊明判决監禁西牢六個月期滿遞解回籍計扣至十月十七號己届期滿當日函送上海縣公署請爲遞解本月二十四號當田沈知事備文飭派偵探王桂生等將何森林押乘寗紹商輪赴甬換乘火車解送紹興餘姚縣公署禀請收押候核 
[拐匪禁錮西牢]  
　　安徽人王得勝不知由何處拐得五歳女孩順梅串同婦人徐朱氏希圖價賣被總巡捕房包探婁寳生查悉將王與朱氏並女一併拘解公共公廨訊供分别收押在案昨晨由廨復訊王得勝不肯吐實徐朱氏供稱該女由王領來本欲令主人價買後因來歷不明故未實行訊之順梅不能將其父母住址供明中西官判王得勝發押西牢九月徐朱氏訊無串拐證據從寛開釋順梅送婦孺救濟會留候家屬認領 
[押店收受竊贓]  
　　虹口梧州路四百六十號門牌押店内之粤人廖光建與楊樹浦路二千一百八十六號門牌押店夥翁阿三均因收押竊贓匿不報捕被捕房查悉請廨出單昨將廖翁兩人傳至公共公廨經兪襄讞會同美柯副領事研訊先由中西包探投案禀明前情訊之廖等延律師到堂代表辯護中西官以被告等違章屬實判各罰洋五元充公贓存捕房候失主認領 
[革保又被控告]  
　　本邑西鄉二十八保八九圖地保王瑞卿前因串通圖董之子盜賣三涇廟公產爲該圖經董公民等禀准上海縣沈知事將王斥革押辦在案兹有孫益珍者亦因該保盜賣良田投縣控訴昨奉沈知事批示云孫益珍呈爲惡貫滿盈旣經因案在押請求并辦由批己革地保王瑞卿擅賣三涇廟公產訊辦未結據稱王瑞卿將己故張子壽抵與該民之地串同趙姓盜賣自應分别訊辦惟係民事訴訟應赴地方審判廳起訴著即知照此批 
[崗警拘獲竊賊]  
　　泰州人洪得普於前夜潛入浦東爛泥渡鴻升碼頭竊取水椿一段携贓圖逃爲三區崗警任俊山撞見將洪拘解至署昨由該公司買辦劉觀文得悉飭派巡丁前往該署請將贓物給領並將該竊發回碼頭示衆以儆效尤　 
[查緝花會賭棍]  
　　流氓花蝴蝶阿玉前因持槍搶刧傷人經法捕房緝獲解廨訊實覊禁西牢年餘於上月間期滿釋出後又與粤東賭棍周珍祥等潛至新閘陳家浜及靜安寺路張家浜兩處開設花會現經捕頭偵悉以花會賭博爲害最烈自應嚴查究辦昨己飭派包探前往查緝矣 
[結羣攫物之惡習]  
　　本城太平街義大和煙紙店於重九百下午六時忽有形似水木工匠及小販者十餘人以購物爲由擁至該店櫃台前後左右或指買筆墨或指買帳簿鉛筆等類評價揀貨故意挑剔店夥方石梅等被攪忙亂不暇應接該黨卽乘間將櫃外所堆之亭利肥皂四箱分攫而去現該店己報告警區請爲查緝矣 
[悍婦虐婢之公憤]  
　　浙江長興人李仁甫向在上海西南鄉閔行鎭西街洪吉成石灰窰廠爲執事娶泗安妓女董氏爲妾該氏今年二十三歳隨李己有五年昔年曾領兩幼女到家作婢奈該氏素性悍潑稍不遂意即遭毆打故兩幼女不久天亡後又出洋三十七元買一女孩名阿會爲婢於四歳時到家今己六歳平日被氏虐待不堪其苦前日又將阿會兇毆以致體無完膚當爲左右居民得悉大動公忿羣至地方警察第一區警局報告並有年逾花甲之婦人陳王氏到區願爲公衆之代表因其深知該氏平日之虐待情形也又一年約二十餘歳之女子卽李董氏處己歇大姐沈小妹到區願作見證聲明目覩虐待等語區員得禀後立飭長警馳往將李董氏並阿會一併拘局於昨晨備文派警將一干人證申送警察事務所由王敬常警佐領袖發交司法科陸科員提案略詰當以案涉刑事命將陳王氏沈小妹李董氏阿會等函送地方廳請辦午後經檢察官提案預審陳王氏沈小妹當堂證明虐待情形李董氏則俯首無詞問官驗得阿會遍體鱗傷且手指己斷實屬慘無人道判李董氏收押候辦阿會發堂醫治原告與證人退去候示 
[妓院容留幼女之處治]  
　　浙江路清和坊五十六七號門牌妓院内容留幼女周阿媛金二寳（即翠金）曹雙喜沈桂生葉蘭亭（即彩金）經人函告總巡捕房轉飭該管老閘捕房派令中西包探將該五幼女一併拘解公共公廨訊論暫留濟良所候查明再核在案昨晨復經王崧生襄讞會同美博副領事向周金曹沈四幼女逐一訊明以女孩葉蘭亭前堂帶回濟良所時中途被逃遂判女母葉李氏交五十元人洋舖保限一禮拜尋交其女到堂候核周阿媛金二寳併發濟良所留養曹雙喜留養濟良所一年期滿後如願歸家准其父母來案具領沈桂生交其母沈吳氏具結領回以後不准再入妓院鴇婦錢朱氏與某龜奴不應容留幼女違背定章着罰洋一百五十元充公以儆 
[烟妓跳出火坑]  
　　江北女子顧月桂年十六歳前日在閘北迷路由崗警帶入四區詰據女供前被父親賣入北京路何登榮所開之花烟間内爲娼受苦難堪潛逃出外請求超拔姚署長諭送慈善團留養擇配 
[脚夫衝突類誌]  
　　閘北肩運公司前由紹帮脚夫董權發創辦呈准警廳立案原定章程各脚夫代行號起運貨物所得挑力每洋一元該公司扣經費洋五分近因董將公司盤於現充閘北清潔夫頭之龐道宗改訂章程　洋一元扣費角半各脚夫己多不服前日該公司司事董潤浩與脚夫金才郎算賬忽起衝突口角相毆由崗警一併拘入四區警署訊據金供今日挑送某行之貨計脚力洋三元被董扣去十分之二僅給二元四角向之理論反被毆辱云云諭候調查明晰再行核辦又曹家渡等處脚夫頭向由丁孝恩承充近店舖對於新夫頭均不信任是以屢次肇事前日該鎭徐永順磚瓦行令出店在碼頭上起貨陶又糾衆往奪互相鬭毆當由四區四分所將兩造拘解司法科訊問一過判送淞滬警廳核辦 
 [P垃圾船違背定章> 
　　海關定章浦江中不准傾倒垃圾如違究罰兹於前日經巡江吏查有垃圾船一隻遽將垃圾傾入浦中有礙水利當即拘至海關昨由河泊司可生君判令罰銀二十兩以示薄懲 
[小販虐待牲畜]  
　　小販王容煥昨日推一小車滿裝鷄鴨經過百老滙路被捕查見以其虐待牲畜拘入虹口捕房經捕頭略詰一過諭飭存洋十元保出候解公堂請辦 
[小工竊取鉛皮]  
　　楊樹浦路三十七號門牌瑞鎔鐵廠小工張二昨日竊取鉛皮多張被司閽印人查見將張連贓扭至捕房押候解送公堂請辦 
[小竊闖入洋房]  
　　陳阿興昨日闖至崑山路十號門牌洋房内圖竊被西人瞥見鳴捕將陳拘入捕房禀明捕頭押候解廨請究 
[監禁擲包匪徒]  
　　鎭江人田鳳山前日在海寗路福安里内用擲包術騙取陳周氏洋一元由捕查見將田拘押昨解公共公廨經中西官訊供不諱判田押西牢九月 
[偷竊送信脚踏車]  
　　彭關生前日在南京路郵務分局門首竊取信差華三寳所乘之脚踏車一輛消贓於兪根寳被北四川路捕房包探徐阿華查獲人贓昨解公共公廨經中西官訊供一過判彭與收贓人兪根寳各交一百元人洋並保候補提人證再訊 
[塌車撞壞脚踏車]  
　　塌車夫朱阿生前日在乍浦路拖車不愼撞壞美捕房三百八十六號印捕所乘之脚踏車當被拘入捕房昨解公共公廨經中西官諭交五十元人洋並保候查明再訊 
[行兇受罰]  
　　劉福生控崔連保前日在北四川路弄内將伊兇毆受傷昨由捕房將崔拘解公共公廨經中西官訊明判罰洋十元充公 
[旅館違章受罰]  
　　金隆街十九號門牌某旅館因病斃寓客匿不報捕經工部局衞生處西人查悉以其有違定章請廨出單昨將該旅館主張玉階傳至公共公廨經中西官訊實判張罰洋五十元充公以儆 
[小茶館聚衆賭博]  
　　滬西康腦脫路六百十號門牌小花館主陳立亭聚衆賭博被捕查見禀廨出單昨將陳傳至公共公廨經中西官訊供屬實判陳罰洋五元充公 
[舉行婚禮之模範]  
　　前日爲商務印書館總理高翰卿君之次女公子與鮑君慶甲結縭之期借某公所爲禮場請朱友漁博士證婚於三時遵基督教規舉行婚禮中西男女來賓甚衆備極一時之盛婚禮中足爲社會借鏡者即屏除繁文縟節男女兩宅親朋咸集一堂欵以茶點新婦於結婚禮畢卽親製禮餅（ＷiddingＣake）分餉各席并偕新郎環繞禮場與諸親朋握手言歡以表謝意於兹婚制未定莫所適從之際良有足引爲模範要不僅基督徒爲然也 
[淞滬警察廳批示三則]  
　　嚴學貴禀批據呈己悉即經電訽警區據復爾妻陳氏因索欠紛爭與人在途揪打經崗警帶區訊問姑念係婦女違警一并示釋不予深究當訊問之時嚴陳氏並未受傷亦查無搶失衣飾之事等情前來查本案業經由區查明訊詰其不加處罰者己屬格外從寛該民何得任意揑詞率爾干凟所請著不准行此批 
　　胡秀發禀批據呈己悉查李阿金爲集會之首如會期中止在會人追詢己繳會欵乃固有之債權今李阿金挾該民索欵之嫌突施强暴行爲如果所呈屬實殊爲違犯警章仰候傳案訊奪此批 
　　韓信記禀批據呈張連生挾嫌裁誣等情一面之詞未能信以爲實該民果能安分營業尚無後慮之堪虞母得砌詞凟陳自貽訟累此批 
中華職業教育社通訊 
[本社奉教育部批准備案]  
　　本社前將組織緣由呈請教育部備案兹奉批回准予備案因將批詞錄左呈曁章程並叢刋各件均悉世界棣通經濟競爭日愈劇烈吾國國民以缺乏謀生之知識技能致失競爭之力長此以往自安陋劣恐終無以自保興言及此不寒而栗該員等發起職業教育社欲從教育上解决生計問題熱心毅力實堪嘉尚應即准予備案並望聯合同志積極進行實力勸導增進國民生活能力躋國家於富强之域始簡畢鉅將於該社卜之此批 
來函 
[學習國語之好機會]  
　　各校教員惠鑒賢於國語一道稍有心得擬於星期日上午十時至十一時半開一國語講習會專教各校教員不收學費俾我國語由教員傳於學生將來有普及之一日目下賢亦聊盡國民一分子之責任而己現定下月第一星期日開課熱心愛國諸君盍興乎來滬寗車站克能海路存厚里中弄第一家鄧伯賢謹啓 
[勸業場來函]  
　　　初八日報載拆白黨打架一則不無失實查敝場蒙地方官廳極力保護以來暗探警士梭巡不息因而青皮痞棍絶迹不到報載云云想係傳聞之誤敝場以名譽攸關請爲更正實深感禱 
雜評二 
[西捕遇害（步陶）]  
　　租界中之身懷危險物以期達其兇殺之目的者往往於夜來七八時之頃俟其所欲殺者於鬧市之處以驟然發動故事後多被倖逃蓋時早則人不及防市鬧則追者多所顧忌而彼乃得以卒免也弱者西捕黑麻登之遇害亦未大逺於是例特燕子路同孚路非鬧市四捕乃因盤詰而遇害是所不同耳然亦安知彼身懷手槍者之目的地非在鬧市而燕子路同孚路特其假道者惟是租界巡捕夜差例必携鎗其意蓋以防不測而促匪人之歛迹也今黑麻登之出巡率有華印各捕以視立於崗位者己有衆寡之不同所巡靜安寺一帶又多爲地僻人少之區自必時有戒心以理度之當無不携鎗之理盤詰之頃出所不意驟被手鎗而莫由還射或亦當時情事所容有但黑麻登旣倒地同巡者何不出鎗力追而竟令其安然逃去得勿惕於黑麻登之死而氣有所懾與嗚呼冬令將届匪徒之詭譎日出無窮當道者尚其加之意哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬齊天大聖覆馮夷書] [  河影]  
　　（原書見九月初三日本欄） 
　　馮夷君鑒接讀來書殷殷然以調和爲言君心之寳愛和平至爲可佩然而鄙人愛和平之心實較君心尤甚今請爲君詳言之憶自大鬧天宮以後私心自幸玉帝旣己推悉此身卽可卸責而今而後或優游於水簾洞裏或徜徉於花果山中保持大聖之尊榮享受偉人之令譽亦足樂矣即有時靜極思動擺着金箍棒遨遊黄歇江濱駕起觔斗雲躑躅扶桑島内偉人一出到處歡迎尤足豪矣在鄙人之初衷以爲天宮一鬧之後從此可永保和平無須至再至三也孰知作浪生波層層不己興妖作怪處處難平前則通臂老猿公然妄自尊大後則黎山老母無端横受折磨以致水國主持挨次推君擔任數月以來風濤愈加險惡怪物格外猖狂擁來蟹將蝦兵朝朝作祟放出蛇神牛鬼個個害人北望皖江老蚌之毫光最大南瞻瓊島孽龍之野性難馴而况過海八仙競圖返軾古鼈每思出甕肥羊終想觸藩即如垂尾之豚困在荷蘭瓶裏又何賞不想摇頭擺尾跳出牢籠乎是則衆妖不除安瀾無望君若眞寳愛和平驅除怪物一揮慧劍斬盡羣妖水國之福鄙人之望也若竟袒兹妖魔聽其怙惡甚至與我反對削我大聖之稱加我緊箍之咒我於此惟有犧牲身上十萬八千根毫毛全數拔下化作猴子猴孫與君周旋雖池魚遭殃亦所不恤惟君圖之悟空鞠躬（五） 
家庭常識 
[治瘰癧簡法] [  孟申]  
　　此症初起時尚未破頭可用蝸牛（宜活者）去殻搗爛加硃砂調和成黏質搽患處其效奇驗敝戚嘗患此瘡就醫無效後得鄰人王君之言用此方日日搽之不一月己完全告愈矣 
[假白木耳] [  戈士]  
　　白木耳近多假者其製法卽以普通黑色木耳放大浸於過錳酸鉀溶液中（液紫色）呈褐色取出洗凈再浸於硫酸訥之溶液中不久即呈白色漂凈後分爲小朶縐而乾之即成 
[牙痛] [  戈士]  
　　以向日葵莖中之髓（白色）燒灰和梅片蘸齒縫上數次卽愈 
消閒集 
[秋蝶用漁洋秋柳韵] [  一廬胡洪湛]  
　　南内秋銷栩栩魂西風斜照舊長門三春事業香中影萬里家山夢裏痕殘粉翅黏楓葉岸媚黄衣染菊花村後庭一曲君休懸香國於今忍復論 
　　翅薄愁侵夜半霜隨風低舞遇寒塘殘妝漸卸何郎粉零稿還留謝逸箱孤塜荒凉埋祝女滿圖香色搨滕王年來倦作探花使冷落迎春十里坊 
　　一領斑斕五色衣曾經絢爛覺今非名花北里身先嫁荒草南園客漸稀潦倒嬾隨黄葉舞高低羞趁碧螢飛魏收己老韓憑死雙宿雙飛願總違 
　　怯露驚風顧影憐綺遊如夢夢如烟粉衣零落腰眞瘦舞袖郎當力己綿菊後更無花可戀夢中猶覺夜如年莊生醒後應相笑一樣吳霜撲鬢邊 
藥欄閒話 
[蟹] [  栩園]  
　　蟹壳和辣茄燻臭蟲實至靈驗予家曩有廢屋五楹堆積破壞木器并居傭樸戊申藏以房屋不敷乃始洒掃一空加以修葺裱糊植花草於庭用爲逭暑之所部署旣竣移榻入焉耦一仰視則承塵白紙上有蠕蠕之物排如蟻陣諦視之乃壁虱也時或下墮則几案間亦滿乃大懊根督率婢媪艘捕雖獲無算終不能盡家嫂謂蟹壳辣茄燻之良效姑試之不三日竟無礁類嗣後每秋食蟹必留蟹斗以線穿之纍纍懸風中至冬則向菜傭購辣茄亦以線穿之朱紅一串掛簷牙間亦頗可觀至初夏用薰房榻竟無蟲患而白蟻亦不復飛矣予曩蟻輒逺客恒携玻瓶以蟹壳辣茄其研爲屑貯之所至邸舍覺有膻氣卽薰之鄰室皆患臭蟲而予室中獨安然去歳僑居海上不與眷屬俱乏人整潔牀帳間蟲窠纍纍矣薰之數次亦遂絶故信此物實勝於市售各種除蟲品也辣茄不載本草綱目龍柏藥性考謂卽秦椒然綱目書秦椒形狀殊不類也按辣茄一名臘茄以臘月熟故名苗葉似茄葉而小高尺許夏日開白花五出倒垂如茄花結實初青緑有如秤錘形者有如人指者有扁圓如杮者種類不一至冬乃成朱紅中有白色子纍纍如珠江浙間菜傭多種之初冬呌賣於市用以熬辣醬俗稱辣虎子產關東者尤大而紅光澤如塗朱漆尋常供食品者率取其小此則當取其大整個風乾臨用但熾炭火一盆任投蟹壳辣茄若干閉窻户燻之氣味雖惡於人無傷考經驗𠘛業有袪臭蟲方用羊骨頭一根秦椒半觔共入火盆内同樟木屑燒之某蟲盡死秦椒卽辣茄也又摘率方熏辟壁虱用蟹壳燒烟薰之壁虱即臭蟲也以冬日蟄居壁縫間故名近日正當蟹市人家食蟹多棄其壳盍留其斗以待來年一試用之竊謂小經濟家大可製賣價廉而效偉當不讓臭蟲大王獨據一席也 
長篇小說 
[社會小說貪嗔小史] [  常覺小蝶天虚我生合譯]  
第二十三章（一） 
　　方納蘭之去龍滙依洛克以其不辭而别心頗怏怏然亦不責雪柳以爲孺子固無成見也其船埠之圖雪柳固未繪峻遂自續而成之自視較前爲精細於意頗得以爲可以示鄧溶矣明日郵船抵埠依洛克乃别衆人而行甫登舟乃殊詫蓋船長己非前人即船亦不類因曰船長早安馬克船長何以不至豈其船隻又在修理耶船長曰然其船己在修理中惟損毁過甚頗需時日而馬克船長且大病幸不致死蓋比外遭溺之人不獲救者正多數也依洛克愕然不知所謂船長曰先生豈未之前聞歟蓋馬克之船遭霧碎矣依洛克大愕曰碎何時即前自龍滙歸乎曰然曰然則雪柳如何船長曰吾未聞有此人此人先生友乎顧先生亦無用悲蓋業水手者終難免於海上死耳依洛克不答自行過甲板腦際沈沈似起昏眩其一絲之希望望雪柳或己爲他船所救耳旣抵苞洛區立往見馬克則猶臥病未瘳卽於枕上備言遭霧之事惟雪柳瀕險時曾握有救生之圈或得不死亦未可知然此種慰語等於空談依洛克乃無可語不得己趨車以返南蔚見律師鄧溶亦告以雪柳事鄧溶固不識雪柳爲誰更漠然無關三數慰語後卽曰依　克龍滙之事如何矣及見其圖則大樂曰妙哉此中正有大利可圖依洛克汝營苦矣依洛克不答心念此圖實爲雪柳手筆而我乃冒其功鄧溶曰龍滙之事後當付汝全權經理汝意云何依洛克曰敬謝先生吾殊不願再往龍滙矣鄧溶曰何也汝意將欲向往依洛克曰吾意欲往見梅琳女士訪雪柳消息然後再往倫敦鄧溶曰汝往倫敦亦佳吾有友在城中頗能爲吾事之勘汝可將吾書往且吾聞梅琳女士亦在倫敦汝至今必往苞洛區矣依洛克曰但老莢伯終當在家吾意必當一往鄧溶曰汝欲往者吾亦不强汝苞洛區去此甚邇汝即可乗吾車行即於苞洛區易火車赴倫敦矣凡汝費用皆我任之依洛克唯諾遂自乘車至苞洛區老莢伯方倚閭而立口銜烟斗烟氣噴薄如霧見依洛克則曰客何自來欲見我主母乎然而不幸吾主人己赴倫敦矣其行至突亦未嘗告吾旅次然客往倫敦覓之終熊得其蹤跡依洛克見此老昏憒度雪柳消息當亦非其所知遂不復問而莢伯則曰客逺來宜憊便不以爲簡褻則請入室少坐依洛克此時正渴遂曰謝丈苟得茗固以少住爲佳也逕從莢伯而入廳事 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[紀哥老會（見本報壬申年十一月二十五日）]  
　　軍興以後沿江沿海各省每有無賴子弟私立哥老會散給號布結拜弟兄到處躉延後經官府訪拿乃改稱江湖會公論堂等名目招納亡命作奸犯科大爲地方之害此等惡習其初皆由應募從軍隨營打仗惑於小說桃園結義之事拜盟起會以爲可以同心協力患難扶持及至軍務漸平軍隊撤遣游手無業好勇疾貧於是不逞之徒勾結扇誘旣入會中卽成死黨或嘯聚山谷或溷跡城鄉刦掠公行爪牙四布如從前關文溎汪義隆近日王占汶羅淋保等皆爲彼輩之首領由當道捕獲正法然該會中人並不以法爲懼猖獗益甚現經督撫會銜示禁令曾經入會者將盟書號布等件即日銷燬不准私藏片紙隻字並令互相勸誡倘改前非當隨時酌量奬賞以爲改惡從善者勸聞督撫會商謂哥老會將來必爲地方之大害故必須盡力除之云 
　　默曰兵散爲匪之禍四十年前己然矣今則其禍十倍於前招而散之散復招之循環往復即製匪之機器也然而今人尚以匪禍爲不烈而盡力製造之 
筆記 
[火葬新法（見本報甲戍年十一月初二日）]  
　　火葬之俗近惟印度有行之者而西報近論及此事謂此法頗好不過當焚化時未免穢氣難聞耳近有西國世家婦逝於日耳晏國彌留時国囑家人必以火葬嗣於西曆十月初十日在脫思頓地方舉行此係第一次創用火葬新法故會葬者頗多内有許多博士俱來觀禮祗見先將棺木停於路旁各念經咒然後將棺木放於火爐上之鐵櫃中乾焙五分時之久則棺材裂開再五分時屍身之膚肉始銷去再十分時附骨之筋絡盡凈又十分時骨亦俱成　粉總計一點鐘十二分時此婦己化作一堆粉末計重六磅便裝於瓶内爲子孫永保以視營佳城而歸土化者不較爲省便乎是亦足見風俗之不同矣 
[西博士新著人本一書（見癸酉年閏六月二十九日本報）]  
　　英國有博士名大藴者所撰各書爲世著稱近又有人本書將次出版蓋以探考宇内之人性情血氣是否皆出於一本也其未著是書之先曾以其意分寄各國人士託其究查各族人類其性情之露於形像者有何異同卽知性情之秉於賦畀者有何異同以華人而論其暢適時是否展眉張口其駭懼時是否縮身戰股其慚愧時是否面紅耳赤至于憤怒若何怨恨若何由一人以推之萬人由一方以推之萬方若皆一例而顯露則可見天生之性亦歸一本而無歧出之根株矣 
[俠盜爲僧（見本報甲戍年四月二十六日）]  
　　某甲者彭城人少無賴好與人鬭不勝不止又多力當之者輙遭毒手里中惡少推爲首領横行於市鄉人患之而無如何顧甲事母孝每鬭時聞母聲即歸以是受仵者多赴訴於母母閉之室中甲夜從屋上遁去母知之憤不食甲跪母前痛自悔過後乃稍稍歛跡一日與市人語不合洶洶索鬭勢同猛虎觀者如堵牆然無敢攖其條者有老僧過其旁睨之而笑甲怒曰而不畏死敢笑乃公耶奮袂直前僧略側揮之以肱甲己跌出數十步外復起飛脚踢僧僧駢兩指横擊之甲遽撲臥地大嗶不復勳僧笑曰䜿子技止此乃竟俯視天下耶今尚能鬭否緩步去其黨負之歸視傷處黑如漆痛極不能進飲食呼聲震屋瓦後跡僧入某寺母乃偕其黨往求之僧付藥兩丸令敷患處膚當己試之良驗次日行走如常甲乃趨見僧長跪諸教願爲弟子僧曰汝無學而好勇此取死之道也然觀汝頗直樸性眞縈可傳吾道遂教之兩月而盡其術後歳荒無所得食甲負母之清淮境益實乃改爲梁上君子出入蹫捷無知之者然多盜富貴家奉母有餘即以施貧苦及母死甲負骨返里合葬父墓出家爲僧在某寺中頗有戒行後忽出遊不知所終 
[四十年後之新世界犬軍]  
　　犬玩物也近有用於警務以蹤跡罪人者己足異矣今又進而用於陸軍而有犬英雄之名稱此誠新世界之奇聞也當夫一九一四年七月德國出軍之初陸軍部知犬之有益於紅十字會下令趣練犬隊以應戰爭需求洎於今日各戰區德軍之所畜己不下三千頭矣德軍於犬得助良多犬性極馴其服從口令與鎗號也一如普魯士之步兵德之襲比比國以小敵犬兵力不足因以曾受訓練之犬曳其快砲以省人馬之力犬之效用於是大著法國陸軍當道知之乃以廣告懇民之畜犬者貢獻國家且以主人姓里霄版繫犬頸俾戰後歸共舊主焉春冬之交法國伏斯巨山積雪頗深人馬難行法軍賴有犬隊輜重輪運得以無間即雪融後亦常以曳重載奔走於險阻之狹軌鐵道犬十一駕人二能曳物一噸許犬兩行行各七頭能盡五馬之役而登山越嶺輕　過之此種任務能壯徤之犬當之若夫守壕伺敵救死覓傷又必靈警者始克勝任林深山陬傷者呻吟於地行動維艱不死於創痛亦必死於飢寒而往往爲犬發見因得更生犬見　者輒狂吠軍醫聞聲往必有所得百不失一尤異者己死之人犬皆舍不之顧松末河大戰進行之際羣犬出入戰線晝夜不息傷兵之痛暈者犬輒舐其面以醒之或口撕其肩章啣回陣後所屬之聯隊導人往救因以得生者纍纍嘗有犬一終日冒砲火而無恙至晚忽爲彈屑所創時寒甚乃覔就一傷兵相儇取暖以度夜翌晨人犬皆得救類此之事不勝紀述法國保畜曾特鑄金頸圈以予有特功之犬迄今犬之得此金頸圈者己十五頭矣法人以犬隊有功於國謀於戰後禮迎歸國游行於巴黎等諸大城以示敬愛噫犬於此時可狺狺以傲彼忍辱貪生之輩矣近者美國加入歐戰參議院議員白拉等氏特爲提出議案請政府募犬千頭編練犬軍運歐盡役己得陸軍總長巴克氏等之稱許誠以犬於今日己成爲軍中不可少之物故美政府必欲急起直追也外史氏曰夫犬賤物也食毛踐土猶能爲國盡役人也而失其國民之責甚至務私以害國不亦愧乎孟子曰人之與禽獸焉幾希庶民去之君子存之若歐洲之戰犬與人豈多讓哉宜乎法人之遇以人禮也孔子過陳西門見陳降民而不式殆不齒於人類焉爾是則人畜之别在性而不在形君子觀此焉可不自重哉 
[譯叢世界有價值之花]  
　　美國巴爾蒂摩有約翰柯克者年八十有二愛花如命所藝玫瑰花花朶直徑廣逾五英寸經美國玫瑰花年會公評推爲全國之冠約翰柯克氏謂此花值價美金洋一萬五千元云 
[女伶省時間之新法]  
　　美國著名女優麗盎女士因劇場化裝費時商諸美克斯韋爾製造汽車公司之工師爲造特式汽車一輛凡化裝應需之鏡案等物無不全備且開闔如意當女士便服由旅館乘車赴劇場時即於車中按是日所演之劇以化裝下車後即可登臺獻藝不稍稽延據謂如是可免虚擲光隂三十分之久女士嘗曰交際劇繁之婦女大可效我所爲噫中國之時髦女子聞之其有動於中乎 
[傷兵之良藥]  
　　戰場中彈之傷兵創重者痛苦特甚每次裹治呻吟之聲慘不忍聞近有法國巴爾台醫士發明一種琥珀膏以療火傷易愈而止痛試之輙驗法以琥珀脂液和巴拉芬Ｐataffid（如白臘之物自石油蒸溜而得）成膏以器盛之置火上融解俟至沸點以指入器毫無所苦且有舒服之感覺如發炎處之敷涼膏然用時以軟毛刷蘸融質輕拭傷處或噴灑其上痛苦若失於是融質復凝結成膏而其天然之功效全在膏下蓋創口得膏即結合生肌且無論若何重創皆不留瘢痕傷兵之舁入醫院者往往唯求速死一經敷此呼痛之聲頓止可謂神奇矣 
 
 

Page 18

 
 
   
 
