# 1899 - 79 - 4909317

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[再書乞振圖説後]  
　　連歲齊東皖北疉被水災屋宇淪於波濤婦稚轉於溝壑奇慘之狀眞有目不忍覩耳不忍聞者本館恊振所從諸君子後襄辦振務凡有告災之牘乞振之書均陸續登諸報章爲四方好善君子所垂鑒頃復將被災情形繪成三圖隨報分送其中呼號之慘蕩析之苦雖鐵石人見之當亦爲之下涙數日以來果蒙諸大善士惻然動念慨解囊金俾垂死飢黎得此義粟仁漿藉可稍延殘喘惟是災區甚廣來日方長苟不源源施濟恐此後百萬哀鴻死者固難復生生者又將瀕死救人救徹其謂之何猶憶曩歲晉豫奇荒上海沿街設桶以待人之自投其中無論婦女之釵環簪珥過客之古玩銀錢不數日間即己燦然充牣蓋聚沙可以爲塔集腋可以成裘惻隠之心人皆有之固不必巨欵慨施而始見仁恩之洋溢也邇　齊東皖北及江北淮徐海諸郡縣罹災之重盼振之殷較之晉豫有加無己而年來物力維艱籌振之難實覺倍於曩昔今擬略仿沿街設桶之意而變通之蓋滬上繁華甲於天下洋塲十里中酒樓茶肆戲館花園參伍錯綜幾若繁星之麗於霄漢每當夕陽西下明燈乍張環四馬路一帶寳馬香車連翩銜尾其珠圍翠繞顧盼自雄者非陶猗豪商即金張貴胄一夕一費一餐之貲往往慨擲巨金曾無吝色即降而筆耕墨耨嫁綫勞人苟遇美景良辰亦或嘯侣命儔跌宕自喜若夫江淮過客湖海寓公雖數日留連而乘興而來者尤必稍破阮囊爲娱日騁懷之計是則人無論貴賤地無論遠近既來此綺靡之塲斷不肯較及錙銖蹈守錢虜之故轍於是論者嘗謂此種無窮糜費倘得略事節省移振災區則把彼注兹當可救數百千人之命其爲功德夫何待言而僕以爲論雖甚正然欲减遊宴之費爲施濟之謀　謹愿者尚不甚以爲非而放縱成性之輩未必不笑其患而嗤其妄今思得一策當請英法兩界會審委員咨商工部局傅諭租界中各業如馬車一項每日風馳電擊於大馬路四馬路之間計不下數千輛每輛宜日捐洋一二　大小酒肆酒如澠而　　陵老饕者流過門大嚼方慮重規疉矩酬應未周不知飢餒餘生有求樹皮草根而不得者試一念及能勿怦怦宜每席捐洋三四角各烟館中燈影星繁烟客羽萃横陳一榻其樂無窮既己屢耗多貲何妨略增小費宜每燈捐錢十餘文若夫盧仝陸羽之流偶爾品茗所費本屬無幾然滬上各茶肆類皆崇閎華美履舄駢闐入座者非必沁此心脾實圖擴彼眼界宜每茶一碗捐錢二三文其餘如戲館花園凡屬遊玩之處均可設法籌捐在好遊者斷無因增此區區遽爾裹是各業亦不至以收費較重生涯遂致蕭條而其欵之積少成多者於以移振災黎全活當無限量所望當事者明定章程禀詳大憲於租界中創設一局公舉紳董經理其事收捐之法宜責成各業爲首之人量各家貿易大小每日認招若干其欵陸續收繳局中然後設法解赴災區如此則可源源接濟不致有斷絶之虞民命既可稍蘇而浪遊開君於改時行樂之中實己寓嘘槁吹枯之德無窮福報必能於暗中獲之質之海内樂善君子或不以斯言爲河漢也 
[浙洋防務]  
　　甯波采訪友人云意大利人索租三門灣浙江巡撫署接得南洋大臣劉峴帥電文内　沿海防軍設備戒嚴等因劉景帥爰即飭札鎭海砲臺統領吴吉人鎭軍會同費鎭軍及定海鎭總兵余鎭軍一律設防母使敝船闌入 
[意船志略]  
　　天津國聞報云意國兵艦之駐泊三門灣者計二艘一名愛何排一名馬克拍落傅聞尚有一艘泊於稍遠處另有法兵艦一艘泊焉意艦有名哀脱諾爾耆由奥脱來利科島開駛來華垷尚未至香港其駐華提督革雷納氏共統兵艦六艘除二艘未詳外一名愛何排係三等巡艦一千八百九十三年在卡司脱來姆製造容續二千七百三十墩七千四百七十一四馬力安置砲二十九門一點鐘行十七海里又十之九船中執事者二百五十七人一名哀脱賚爾孫係二等巡艦一千八百八十五年在卡司脱來姆製造容積三千五百三十墩七千四百八十匹馬力安置砲二十四門一點鐘能行十七海里又十之八船中執事者共三百十五人一名馬克拍落係鐵甲巡艦一千八百九十年在卡司脱來姆製造容積四千五百八十三墩一萬匹馬力安置砲三十三門一點鐘能行十九海里船中執事者三百十五人一名師脱郎薄力爲提督所乘之二等兵艦一千八百八十六年在佛安呢司製造容積三千四百七十五墩六千二百五十三匹馬力安置砲二十四門一點鐘行十七海里船中執事者共三百十五人 
[共保中國]  
　　日本訪事友人云日前美國駐華公使言及英美兩國如果欲合力保護中國利權其要約有四端第一必須共保中國獨立權須自操第二宜向中國政府忠告必使政令更新第三中國各海口要地毋再　與他國第四中國各海口現己被俄德法三國所據者作爲公共通商之地若此四者能行則吾英美兩國於東亞商務可無妨碍 
[榷使履新]  
　　寍波采訪友人云署理寗紹台道李幼梅觀察擇吉二月十三日履新旋因吴福茨升憲尚未鶯遷是以改期十五日午時在税關署接受關防 
[儲憲抵省]  
　　蘇州訪事友人云本月初十日新署江蘇督糧道丁蘭生觀察葆元由金陵乘舟至蘇停泊曾門外大馬頭筮期十二日接篆 
[調員訊案]  
　　松江采訪友人云南匯縣境沙匪搶木刧獄巨案屢經松江府濮紫泉太守提沈宗約韓文祥等人質訊供詞各執未得端倪深恐事關重大或蹈失出失入之愆因札調原審官南匯縣汪蘅舫大令至松覆審聞日内大令即須奉札赴郡矣 
[遺勇歸田]  
　　蕪湖訪事友人云本月初一日道轅接到兩江督憲劉峴帥來電知北洋裁撤勇丁七八百名己派永清兵輪船載至沿江各埠遣散回籍計由蕪湖登岸者三百餘名由漢口登岸者二百餘名此外籍隸九江安慶金陵鎭江者各數十名正月三十日自天津起程南下約計初六七日可駛抵九江等因道憲吴觀察特飭蕪湖縣及保甲 
 
 

Page 2

 
 
局保衛營届時各派差勇妥爲彈壓以免滋生事端並預備民船三十餘艘俟輪船到埠即渡上民船逐一問明姓氏籍貫造册呈報聽候另派弁兵分頭押送毋許一名逗留既而永清於初七日行抵鎭江夜半過金陵各遣散勇丁六七十名初八日清晨抵蕪迨各勇登岸即展輪向漢江進發 
[松江縣試六誌]  
　　松江采訪友人云革婁兩縣縣試急於告蕆故十三日午後即發二覆案示期十四日舉行三覆計華亭招覆八十名婁縣七十二名兹將前列諸君名姓仍循曩例照録左方　華亭　謝嘉鎭　吴寳璜　徐文藻　倪宗伊　六仁儁　耿善勛　祁昭采　蔡光照　邱曾堯　吴寳誼　張　烈　楊廷秀　朱履岡　顧際唐　汪希俾　宋景純　徐廷颺　唐遇順　馬鳴坰　陸宗彛　婁　　唐長華　朱　梁　杜應璜　沈成銞　陳世鳳　汪德驥　蔡邦石　姚文鑅　仇光瓛　奚葆蕚　查曾匯　夏肇時　褚士謙　朱　俊　周德純　吴廷璜　張忠清　宋廷柱　張瑞芬　馮方新 
[示期府試]  
　　欽加三品銜特用道江蘇松江府正堂加三級紀録六次濮爲科考事案奉學憲札飭考文童等因奉經通行遵照在案今本府擇於光緒二十五年三月初二日開考所有華奉婁金上南青七邑文童應先於二月二十九日齊集郡城聽候分塲扃試除飭各縣學一體出示曉諭並備造册卷送試外合行出示曉諭爲此示仰各縣與考文童及廪保人等知悉爾等即遵示諭依期赴郡聽候扃試毋得自誤切切特示光緒二十五年二月十三日 
[東瀛地震]  
　　日本長崎訪事人云三月八號接大坂來信悉七號地忽大震據測候所報告自午前九點鐘五十六分三十六杪發動由東南來向西北去約震二分餘而京都則震於五十五分一杪時約震三分一杪神户震於五十四分五十杪時東西震六分南北震四分蓋地震有上下動者有平動者此次乃平動是以被災猶少其時當震動時合境人民紛紛擾擾咸向隙地避災陸軍部砲兵工廠中折去烟囱四個筋　橋畔自來水管迸裂水溢上噴京橋堍舍密株式會社不知如何失火霎時烟焰直衝上燭漢霄幸水會中人併力救熄疉屋町浴堂内男女之就浴者正在池中以泳以游突逢此警駭極而奔身無寸縷西區江户堀坍毁房屋三間大坂紡績會社中人共三千餘名聞警後争先逃避自三層樓跌至二層壓傷者二十餘名内有二名勢甚危篤恐難保無性命之憂至於擁擠顚撲跌軋損傷者不計止數又奈良縣檢查人員報告云本縣所轄境内自地震後查出死者三名傷者十一名民居全傾者六十七户半傾者二十四户吉野郡天川村山岳崩裂道路不通天和煤礦中壓斃礦夫十名 
[東瀛火警]  
　　日本訪事人云名古屋電燈會社所分廣井町第二發電所機汽室於三月十號午前不知如何失火全行燒燬電音簡略失火原由未能詳盡也○十六號宇都宫來電云十五號九下鐘時本處足尾銅山游廊被回禄君税駕焚去二百餘户至人口有無死傷尚未詳悉 
[山陰盜案]  
　　紹興訪事友人云自去冬興辦圑紳由陸仲延守戎督率勇丁徹夜梭巡以輔保甲之不逮城市鄉鎭皆得安堵如常小民隠受其福嗣以經費有限辦理者力難持久至歲闌遽爾裁撤識者憂之上月二十九日之夜更魚三躍時山陰縣屬距城十五里南鄉鳬邨富户徐樵仙家突來暴客多人排闥直入喝問司帳人銀藏何處司帳人摇手稱無盜怒拔刀劈去其指痛極倒地旋至内室翻箱門篋徐桂男婦　縮一隅不敢聲張盜黨正在窮搜冥索之際鄰近各家聞警鳴鑼聚衆盜懼挾贓逃逸徐擁資十餘萬事後檢點所失約值數千金當盜衆入門時有泥水匠某乙以日間修灶不及歸家止宿於廳事之側屋至此聞聲出視盜恐其洩漏風聲揮刀亂斫適中要害登時斃命次日山徐入城報縣本月初一日縣宰寗琯香大令會同城守營言守戎詣鄉勘騐飭差赶緊跴緝未知能破獲否 
[䢴江官塲紀事]  
　　揚州訪事友人云堤工局總辦丁蘭生觀察葆元現經撫憲德中丞委署江蘇糧儲道篆所遺堤工　差江督劉峴帥檄委馬漢卿觀察聲煥接辦馬觀察奉札後即禀辭就道己於本月初六日到局視事丁觀奈料理交代事宜不日即須赴蘇履新矣○總辦兩江營務處陶觀察森中候補道曾觀察内熙均於本月初六日抵揚先後登岸拜會運憲江蓉舫都轉都　延人花廳暢　良久始辭别會觀察回舟即命解纜是晚都轉在署肆筵設席邀陶觀察暨新委堤工局總辦馬觀察署理江蘇糧道丁觀察宴飲肴陳水陸美盡東南直至　上花梢始各盡歡而散聞陶觀察小駐一宵即擬揚帆上駛○揚州府屬江都縣朱紹先大令江因事奉飭解任遺缺以正任東臺縣　署泰興縣湯大令曜調署本署辦差丁役聞之預備公館以便暫駐　帷目下湯大令方料理交代事宜大約本月中旬可抵任所擇吉二十一日接印視事○運轅按奉兩江督憲劉峴帥札文内開照得昭信股票奏請勅部迅賜頒發一案經本部堂於光緒二十四年十一月十五日專差附片具奏當經抄片行司在案嗣於十二月十六日差弁齎回原片奉硃批户部知道欽此合再恭録行知札到該司即便遵照等因日内江都轉己轉飭淮南總局出示曉諭矣 
[蘇省官塲紀事]  
　　姑蘇訪事友人云前總捕同知保卄道劉少峯觀察錫庚擬俟陛兄後改換頂戴本月初六日禀見撫憲德中丞商議要公中丞見其仍戴晶頂諭令即日更易以彰君賜觀察奉諭後即詣各憲轅禀謝各同寅間之命駕往賀者縱横冠蓋熱閙異常○洋務局總辦劉子貞太守慶汾自去年十一月間交卸後擬即入都供職嗣以親者多病不忍遠離且北河冰凍因此暫緩起程現在天氣融和各輪船紛紛北上太守遂筮吉本月十二日束裝就道己於初八九等日親詣各憲轅禀辭省中同寅各官設筵祖餞盛極一時○常州府教授李廣文葆恩近爲二豎所侵本月初五日遽歸道山公子輩飭丁禀報至省藩憲聶方伯檄委捐納舉人教職新班袁廣文濟川前往署理○宜興縣典史孔少尉憲猷因事撤任所遺之缺於本月初十日經聶方伯委寳山縣典史羅少尉啓祐調署遞遺寳山縣典史缺以試用縣丞湯善泉二尹慶　署理 
[雲津紅杏]  
　　天津訪事友人云時事日艱民生日蹙游手好閒之輩動輙沿途攫物任意行兇殊可惡也上元張燈之夕有某妓由歸要胡同乘東洋車行經怙衣街時正燈光月色掩映生輝有一匪在人叢中突出掠取首飾遠引高飛瞬息不見既而蘇妓林桂生由英租界某洋行倩酒而歸甫出門一匪突前案其裾欲攫臂釧林妓嬌聲呼救幸由巡捕拘獲得以原璧歸趙此匪聲稱異日必報復林妓懼擬即束裝至滬以避兇鋒所最可駭者元夜有德國人二名踏月觀燈行至估衣街車夫被匪毆擊而逃兩德人手足亦均受傷旋由德領事函致津海關道飭縣查辦一面具禀彼國駐京使臣向總理衙門饒舌若不設法懲儆雷厲風行恐外人藉爲口實釁即乘機而起交涉之事必更有棘手者所望當轉者勿視爲纎芥之禍而忽之也○海河水淺輪船不能直底紫竹林碼頭己將一歲現在河水己深一丈一尺有奇波流浩蕩甚於理時本月初三日午後招商局廣濟輪船己至馬頭停泊人皆視如景星慶雲争长快覩安得挹彼注兹俾帆影輪聲長此往來無滯也哉 
[之罘觀海]  
　　烟臺訪事友人云烟地街道頗狹而負重者流又多愚蠢無知往往扛擡貨物豕突狼奔不顧前後日前某甲行經東大街被一負鐵條者撞破頭顱鮮血淋漓登時暈倒經人扶掖回家雖無性命之憂然亦狼狽不堪矣○某甲狎比匪人好作牧猪奴戲祖道由産輪負一空近因欠某某等賭債六七十千無力歸償潛圖逃遁某某等知之追蹤偵獲輪流看守甲窘甚陰竊洋烟吞服毒發斃命經甲之家人控請地 
 
 

Page 3

 
 
方官勘騐想須按律懲治也　 
[備迎豸節]  
　　升任江蘇臬憲陸春江廉訪前因回籍　　　　　　　　期濟申報本珂里起節赴蘇道經滬上海縣王成前太令　　信即飭辦差丁役預備迎迓 
[讞員回籍]  
　　上海縣署帮審委員馬清渠明府年己六旬精神素稱矍鑠偶感風寒致發咳嗆日久未愈因即請假回籍就醫己於前晚赴浙江珂里安心調治一俟痊可再行來滬襄辦讞政 
[無須履勘]  
　　江海關道署近接德總領事照會内開浦東二十三保向由咪吔洋行購地起造火油池一所歴有數年今因不敷應用擬就池旁隙地添造小池並非另購他地與居民亦無關碍照請會縣履勘以便興工蔡和甫觀察查核案卷以此池前經江蘇潘憲聶仲芳方伯在關道任内核定章程極爲周妥祗須照章辦理毋庸勘視因即函復准予施行並札飭上海縣一體查照 
[縣試終覆題]  
　　昨日爲縣試終覆之期黎明時王大令駕蒞敬業書院命題覆試至午後即放頭牌文題恂恂如也與與如也怡怡如也愉愉如也各作起講一首 
[獲盜移縣]  
　　英界包探顧阿六解形跡可疑之崔現榮李田和何增如李四等至會審公堂禀稱前日閘北寳昌絲廠司事人吴渭聘家被盜搶刧後經小的往查見此四人在新閘附近草棚内形狀慌張盤詰支吾起出酒壺兩具頗似原贓是以送案請究吴渭聘投案訴稱本月初七日上午職員家中失去錫燭臺一對至初八夜三點鐘時聞門外人聲鼎沸披衣起視驀見四五十人一擁而入有七八人閫入内室扭住職員推倒於地將衣服籠罩頭面職員不敢聲張伊等先向妻女索取金約指兩枚銀臂釧一對並持刀劈開衣箱將綢布衣服悉數刧去臨行復向女孩身上攫去銀釧當行刧時聞呼同薰張江及青青二人後即一哄而散是以投報捕房並請上海縣飭差查緝現經包探顧阿六在新閘草棚内查見崔現榮即青青且在彼處起出酒壺確係原贓疑即此案正盜叩求嚴究陳大發投案供稱江北人吴姓家被盜後縣主王大老爺勒限差役王金文赶緊緝拿小的等即令崔等早日遷移崔等不服故被挾嫌誣攀尚求明察崔等供詞狡賴讞員鄭大令商之福繙譯官謂事在租界之外且案關盜刧未便准理著一併移送上海縣署歸案訊辦 
[飭拿匪徒]  
　　英總領事璧利南君函致江海關道署内開本邑曹家渡左近英商近開信昌絲棧近被匪徒粘貼匿名揭帖稱欲縱火　害云云前晚棧外竹籬被火燃著勢將燎原幸即救熄函請查拿等因道憲蔡和甫觀察札飭上海縣多派差役馳往彈壓並查拿匪徒嚴辦縣主士欣甫大令奉札後己遵照辦理矣 
[誘賭被控]  
　　文童陸樹梅投上海縣署控二十三鋪地甲夥役槍花阿四及銀泉等誘賭攫銀縣主王大令准詞傅訊陸供前晚童生携帶洋銀二百餘元票據行至某處途遇顧姓向索前欠旋被誘至槍花阿四及銀泉處時伊等賭興甚豪指童生爲與顧争論逐散賭客竟將銀票悉數攫去逼寫服辯一紙始得出外事後思之實不甘心是以來案控陳叩求提究大令謂照爾所供爾亦與賭無疑既係讀書人何不知自愛乃爾甲斥一番諭令回去候示一面飭差查訪實情禀覆核辦 
[控究誘拐]  
　　汪楊氏投英界公廨控王阿福羅阿明將其女串拐來滬逼艮爲娼前晚讞員鄭瀚生大令倩帮審委員劉穆庭二尹提集一千人研訊汪楊氏供寗波人夫死無依於去年至滬北跑馬廳陳姓家傭工家中祗一女被　居王羅二人誘拐來申賣與尚仁里鴇婦金平氏處改爲李紅仙偪使賣娼後經小婦人尋獲盤問情由稱有狎客土鏡如欲納爲妾被羅與金平氏霸阻叩求究辦羅供蘇州人向在妓院執役與王素識去秋八月某日李紅仙小姐由桂馨里遷至尚仁里積欠纍纍無計彌縫曾向小的借去洋銀四百元至今未還小的並未誘拐求恩明察金平氏供與羅同鄉在陳妓處服役墊付帶擋洋銀一百二十五元去冬王姓客自稱老爺欲代脱籍許出洋銀一千元先付五十元直至年終未見番佛之面知其有心無力以致好事多磨至正月間王與妓母汪楊氏在天寳客棧互相商議串令來案喊控惟王姓客究係何人求大老爺　案質訊聽候公斷王阿福供甯波府屬奉化縣人與汪楊氏爲鄰李紅仙即左小玉在原籍時己作賣笑生涯後因門前冷落遷往江北適是處葉娼甚嚴不得逗留因即來滬向小的商借洋銀小的因向蘿處轉借四百元付給汪楊氏收取立有筆據今被王姓客串同汪楊氏來案誣控小的等實無誘拐之事李紅仙供寗波人年十七歲去年九月由鄰人王阿福誘騙至滬先住桂馨里後遷尚仁里墮洛風塵苦難言喻樓欲從良被鴇婦金平氏及王羅等多方霸阻今狎客王鏡如願出千金拔出火坑不料金平氏收欵後串出王阿福等向母親藉口索欠阻止不放不得己來索控陳叩求超豁劉二尹知王羅誘拐情眞著即管押金平氏汪楊氏李紅仙交官媒看管俟提王鏡如到案復訊核辦 
[惡鴇宜懲]  
　　英界麥家圈平和里鴇婦金鳳寳誘拐某姓女郎改姓曰王字以月仙偪令作皮肉生涯女不願身入下流時被毒毆呼痛之聲逹於户外聞者爲之惻然前晚十點鐘時鳳寳在四馬路某茶館門首强曳途人之裾令入迷香洞裏眞個消魂適爲某號巡街捕所見立即拘入捕房押候解送公堂禀請讞員鄭瀚生大令訊辦 
[南市瑣聞]  
　　前晚二十三七鋪巡防局委員邱友齡二尹督率勇甲親歴所轄各處巡查比至倉基弄見某姓櫃上有一衣包不知誰人所遺因即帶回局中留候失主認領○南市二十三七鋪叚董姜笠漁顧雨田奚静餘黃雨甸盛悦卿秦燮廷等人以前辦二十三七鋪巡防保甲事宜現充津局海運委員邵子怡二尹將次赴津是以恭製德政牌四扇其文曰法執如山才大若海愛民潔己嫉惡如讐於前日導以鼓樂一班衣冠濟楚送至馬家廠公館内大令謙遜再三而後受之 
[上海縣署紀事]  
　　朱江氏控龜奴李老五誘拐伊女春花强姦一案經英界公解讞員鄭大令派差押解至上海縣署請爲訊究值日差凌如禀明縣主王大令諭令分别看管候訊○英界公廨移送遞解復來之王天福陸徐氏計德富三名到縣仍請遞籍王大令飭將王計分别收所陸徐氏交官媒看管候備文解回蘇州原籍 
[英界公堂以瑣案]  
　　包探趙銀河解送新悦來棧主鄭錦庭到案禀稱前日王樹堂由吴淞帶兩婦來申借居伊棧被同棧流氓某甲訛詐洋銀十四元恐有串通情事爲特拘請訊辦王投案聲訴前情鄭供稱事實冤誣叩求明察署理讞員鄭瀚生大令商諸福繙譯以鄭串詐無憑令交保開釋○包探張阿五禀稱利喊洋行被竊絨氈帽報捕後小的查係倪來法所竊起到原贓送請訊究原告洋人投案請領失贓倪供稱初次誤犯尚乞施恩大令判令笞責二百板發回捕房管押一月○包探金立生禀稱粤人夏阿貞行竊吴華軒家象牙烟槍一枝綢衣兩件報捕後經小的緝獲今特解案請辦吴投案聲訴緣由夏認竊不諱大令判令笞責二百板發回捕房管押一月贓給還失主○包探秦少卿禀稱竊賊王金榮手携銀表一枚至四馬路某質鋪求質小的向之盤詰知在某戲館竊得今尚查無失主爲特送案請究王供詞支吾大令判令笞責二百板發回捕房管押三月贓存捕房候失主前來認領○洋婦時華而申控傭婦張薜氏無端歇工反敢勒索工資肆行兇横由四百三十八號華捕送案請辦張薛氏供稱前日主婦失去青蚨數百文疑係小婦人所竊因此不願工作向索工資非但不給反將小婦人送捕實則並未逞兇尚求明鑒大令判將張薛氏責手心二百下交官媒管押一 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局瑣案]  
　　鄉人徐阿大向在滬上售菜蔬前日午後至南市毛家弄王公館内探訪親戚悮入某成衣店店夥疑係胠篋一流人扭解十六鋪巡防中局請究局員高小雲少尹詰知實被悮拘遂令覔人保去○前日南市大校塲某木作主姚阿庚扭王福生至二十三鋪巡防局控稱玉强借洋銀請爲究辦局員盛兩村二尹提案研訊王供稱有王少林者糾合梅生向姚借洋銀一元言明日後祗償錢三百文此事實由馬土生在塲介弨與小的無于叩求鑒宥二尹以其情同訛詐判鞭竹梢五百下限交少林等到案再行訊究○浦東人曹桂良之妻朱氏於前年七月某日被張洽堂誘領來滬藏匿無蹤曹四出訪尋至昨日始在滬南董家渡德華樓麫館内與張邂逅相遇因即扭至二十三七鋪巡防局控訴局員邱友齡二尹提案研詰知朱氏現在城内某姓家傭工不便越界拘人遂一併移解南局請究○前日二十七鋪叚董奚元翼函致二十三七鋪巡防局内稱羊腸弄李阿三家内每日糾人聚賭抽頭不分晝夜以致打架滋閙之事時有所聞深恐若輩罔知法紀釀成事端請爲查究等情局員邱二尹立飭地甲傅李到案研訊供稱從前雖曾犯賭現己痛改前非矣二尹怒其刁狡判鞭竹梢二百下交錢阿法保去諭以嗣後如再違犯定予重懲不貸 
[馬路工程局紀事]  
　　流氓洪寳發姚阿明在新馬路中向湯阿榮訛詐洋銀三元被包探黃量海所見拘入捕房由捕頭解送工程局總辦朱森庭明府提案研訊湯訴稱小的駕舟爲業昨洪姚二人强借洋銀三元小的畏其凶横如數付給洪姚同供稱小的等向與湯相識故向商借並非訛詐明府令將所詐洋銀交還然後各責四百板具結交人保出○昨日上午時談湘蘭與王少堂在途扭毆四號巡街捕上前斥阻談王不服因拘至捕房轉送工程局朱明府提訊之下供稱小的等因索欠起釁並未與捕爲難實被悮拘明府諭公本應究辦今姑從寛著具結交人保出 
[南市捕房紀事]  
　　昨日江北人尚豐泰在某姓家竊取象牙烟管一枚質錢一百四十文被包探韋得三所見拘入捕房捕頭知係初次犯竊從寛管押四點鐘時即行斥釋○前晚徐阿榮王小尚在新馬路中華茶樓啜茗旋忽互毆致毁茶碗水烟袋等物值堂人喚三號巡街捕拘至捕房捕頭令押候禀請總辦朱森庭明府訊究○前晚船户顧永林沈七寳等至同寳昌酒店内沽飲正在顧盼自豪之際忽與崇明人陸小品邂逅相遇向索舊欠一言不合彼此互争致毁盆碗等物店主喚巡街捕一併拘至捕房捕頭倩地甲傅店主到來令顧沈合賠小洋銀二角錢三十二文陸則管押四點鐘時然後開釋 
[法界公堂瑣案]  
　　公館馬路日新盛洋貨店向北市順發洋行購洋布六十疋暫放門首正擬雇車裝回一轉瞬間布己不翼而飛詢問扛夫知被人雇車裝去正在偵緝間適老閘立興順染坊遣夥前來報稱有某縫工持此項洋布囑染拘獲詰問供認布爲談方二人所竊遂同往鐵路舊基德安里將談春榮拘獲吊出原贓二十疋其餘己被談之親戚方雲甫携往蘇州因即投報捕房捕頭飭探吊到原贓並將談帶回捕房昨日傅同原告解請朱森庭明府何繙譯官會訊日新盛主人遣夥陳順投案伸訴前情談供認行竊不諱並稱方帶往蘇州之貨情願照價賠償明府與何繙譯官會商著談繳洋銀一百六十元准子交保旋由順全隆洋行夥胡關甫投案禀稱正月十九日在公和祥碼頭失去洋布一百二十疋請歸案研訊明府准之○去臘蘇報館主人陳叔疇由滬雇用向在中和棧接客之金寳元隨同晉京至天津途次竊取陳之匯豐鈔票及衣服前日附泰順輪船回滬陳在天津急發電音遣人投報英法租界各捕房先將金父阿木在英界拘獲送押公廨迨泰順輪船抵埠包探帶同眼線將金拘入捕房吊出綢縐衣服十二件昨日傅同失主解案請訊英界讞員鄭大令飭差將金阿木送來歸案辦理蘇報館司帳人宋文奎持電信投案禀稱失單由信局轉寄尚未到埠金寳元供認所竊祗有衣服並無鈔票洋銀因主人晉京不給工資擬將衣服質錢用度明府飭將金父阿大先行釋去金寳元押候原告補禀核辦○張錫生遞禀公堂聲稱在城内黑橋浜承昶生顧繡店爲夥送貨出城路過法界菜市街醬園弄被流氓梁坤王長發等糾同羽黨多人軋至老虎灶訛詐洋銀十三元前日在途與流氓遇見又被拉住訛詐因即投報捕房拘到王長發轉解案下務求從重懲辦明府判將王押候枷號一月發菜市街示衆其滿重責四百板○流氓謝金蘭前因向賣香烟之朱金榮訛詐不遂被剌二刀血流如注送往仁濟醫館療治己愈兹由包探將行兇之謝金蘭解案請訊李心福余長生陳永成投案禀稱小的等在碼頭上小本營生謝每月勒索規費錢三百文求恩嚴辦明府判將謝枷號一個月示衆期滿重責二百板○前者粤人李光義控李子雲等欠銀八百餘兩經明府訊供交保理處昨日原告投案求追李先繳票銀三百五十兩其餘請分期拔還明府限端節前再繳銀四百五十兩飭具限狀仍交原保繳案之票銀三百五十兩先給原告人領去○太古棧出店人吴阿鶴禀稱前日野雞扛夫王阿才王阿四張瑞生來棧竊取豆餅當塲拿獲送案請明府判各責二百板贓給失主領去○招商局巡丁吴丙高禀稱棧内失竊烟煤十餘擔頃查得此煤實由划船婦王朱氏代賊裝運今將人贓一併解案請訊明府判掌頰四十下贓給還失主船給王朱氏領回○流氓張阿新陳正壽在小東門外將粤婦所坐之東洋車故意撞倒乘間攫去金押髮簪一枝由包探拘獲詰出同黨姓名並在身畔搜獲鐵尺一根解案請訊張阿新供同黨居虹口城内二處明府判將張枷號一個月答責五百板陳飭探帶同出外嚴拿同黨到案究辦○積竊吴阿才竊取棉被一條查無失主由包探解案請訊明府判責二百板贓存待領○包探禀稱湖南人王培卿昨在馬頭投河自盡當即援起帶回捕房今特解案請訊王供年二十八歲向在金陵當勇丁邇因事撤差來滬覓就不遂落魄無聊意圖自盡幸蒙拯救尚求施恩明府與何繙譯會商著賞洋十元請招商局發給船票送回俾得附船上駛遄回故里 
[美界捕房紀事]  
　　本地人陳益謙在外虹口百老匯路祥記紅帮成衣鋪當庖丁前日竊取銀箱一口内儲洋銀數十圓適爲包探洪阿寳查獲吊出原贓送入捕房捕頭令押候解送公堂禀請讞員鄭瀚生大令訊辦○前日美租界工勏局内失去紅木數十方約值銀百餘兩旋經包探洪阿寳查悉此贓售與虹口西華德路同文書局左近某木行内因拘到行主連原贓送入捕房捕頭令押候拘獲竊賊解送公堂禀請訊究○昨日清晨江北小竊許德奎混入虹口公和祥馬頭竊取舊鐵若干磅適爲巡街捕所見扭入捕房捕頭問所知竊甚微令管押乞丐牢中一日即行釋出○海門人宋某向在滬北某老虚灶執役邇因失業無聊絶無生趣竟於前晚自萌短見縊於二擺渡大橋北堍至天明爲巡街捕所見奔告捕房捕頭令傅頭圖地保周景春查明有無屍屬再行核辦 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
