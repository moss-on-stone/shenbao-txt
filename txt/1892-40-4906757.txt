# 1892 - 40 - 4906757

 

Page 1

 
 
[新增正續刑案匯覽] [  圖書集成局啓]  
　　刑案匯覽一書爲申韓家金科玉律學者苟　摩有素則片言決獄卽無難譽起靑油　又增輯續編三編於是搜采愈多卷帙益富錢古書屋主　亟　出而　世因倩本局排以新式鉛字用雪白連史紙印成准在三月　卽可告蕆如欲　定者計每部價洋六元可至申報館帳房先付三元　取書　書成之日再付三元卽可取書一部若欲觀樣張則請移玉至申報館至出書後購取則常另定價值不能若是從亷矣此　 
[八旂兵衛考]  
　　中國自與泰西通商以來論者動言西國兵制勝於中國其兵士皆讀書通藝事額數之衆多統轄之嚴密一似西人之兵可横行於海内而中國膛乎後焉而不知中國之兵制何嘗不精且密哉特以昔日之章程至今日而漸改在兵衛之中而任其職者初不自知爲有軍責而但以匏繫一官歲糜俸餉而已此所以有兵衛之名而無其實而論者遂以爲中國兵制本不及泰西是則數典而忘其祖者也請先就八旗兵衛而詳考之本朝之制滿洲蒙古漢軍各分爲八旗每八旗有一都統以領之其秩從一品如北魏時南北部大夫四部大夫八部大夫唐之諸折衝都尉府折衝都尉遼則謂之各部節度使金則謂之諸部族節度使皆其職也滿洲八旗以廂黄正黄正白爲上三旗以正紅廂白廂紅正藍廂藍爲下五旗分左右爲二翼每翼置副都統一人八旂各二人其秩正二品卽後周所謂十二大將軍唐之折衝府左右果毅都尉遼之各部節度副使金之諸部族節度副使是也副都統之下則有參領八旗驍騎滿漢軍旗各五人蒙古旗各二人其秩正二品又有印務參領則滿洲漢軍每旗各二人蒙古每旗各一人北魏所謂八部大師後周所謂二十四軍開府唐之折衝府别將遼之錫林額爾奇木金之諸明安皆其職也叅領之下則有副叅領副驍騎各如叅領員數一正一副相濟爲用其秩正四品卽唐之折衝府長史是也再以下則爲佐領其秩正四品卽北魏所謂八部小師後周之各府郎將唐之折衝府校尉遼之錫林瑪爾布金之諸穆昆是也計滿洲六百八十一人蒙古二百有四人漢軍二百六十六人此下爲驍騎校每一佐領下一人以爲佐領之副其秩正六品又有筆帖式印務章京其驍騎校卽唐之折衝府隊正筆帖式則唐之折衝府兵曹參軍録事遼謂之各錫林牙書金謂之諸部族判官知法其前鋒護軍統領則八旗左右　各一人其秩雖止正二品多以王公大臣兼領其前鋒叅領則左右翼各八人秩正三品者叅領各四人則爲從五品前鋒校各四十八人爲正六品各員皆滿蒙漢兼用其護軍叅領副叅領滿洲各十人蒙古各四人副叅領族正四品署叅領則每旗各七人秩從五品又有司鑰長内長署長每旗各一人卽以各叅領充補其護軍校則滿蒙漢每佐領各一人其秩正六品前鋒左右翼各有隨印叅領一人校筆帖式各二人護軍叅領副叅領每旗各一人校筆帖式各二人門筆帖式上三旗各十人至於各省則皆有駐防之兵統之以將軍卽唐十二軍將軍之職也元謂之宣　司元帥將軍之下則有副都統則卽唐之十二軍副將軍又曰别將果毅都尉者是也此下有協領卽宋之司統制而協領之下則有城守尉防守尉卽唐之所謂司主又有佐領卽唐之團主至防禦驍騎校而止其員數不同將軍則西安寧夏江寧杭州荆州廣州福州成都各一人副都統則直隸三人寧夏二人江寧二人杭州二人福州成都靑州各一人西安荆州廣州各二人協領而兼佐領者寧夏乍浦各五人山海關滄州各二人西安江寧京口各八人杭州九人荆州一人不兼佐領者密雲縣一人廣州福州水師營各一人城守尉則保定滄州德州太原河南甘肅之莊浪各一人防守尉則皆在直隸如實抵東安采育霸州固安雄縣良鄉古北口昌平州山海關之喜峯口冷口玉田三河順義永平各一人佐領以下其數更不可以枚舉此僅就八旗兵衛之在京在外者約略言之耳今之所謂官者皆昔之由兵而拔起焉者也故康熙之時有鐵騎五百可以横行天下之説京師勁旅所到無不立致蕩平可見本朝之兵制其盡善盡美有如此者雖然法積久而弊生至於今而官或不知兵事兵义習於偷惰雖有訓練不過虚文雖有整頓不過將就遂致有八旗之名無兵衛之實詎不大可惜哉余之爲此考也亦兾見之者之顧名思義實力振作勿貽外人之笑是則區區之志也夫 
[上苑和風]  
　　值年旗准兵部爲轉行事准光禄寺知照准禮部文稱十二月二十九日莊靜皇貴妃前行歲暮禮致祭桌張照例辦理等因查得擡送桌張應用管兵章京二員領催四名兵五十四名派出於是日黎明赴田村擡送桌張應用等因前來相應轉行值年旗查照可也○八旗支領甲米例由都察院奏派稽察御史旗漢各一人按李更換此定章也兹届更換之期經都察院開列滿漢御史銜名請派光緒十八年正二三月春季稽察甲米御史一摺於十七年十二月二十四日具奏請旨更換本日奉硃筆圈出這稽察八旗兵丁春季甲米御史著宗室載存丁立瀛去欽此○值年旗准兵部爲轉行事准光禄寺咨本年除夕節賞外藩蒙古王公台吉等桌張等因查得擡送桌張應用管兵章京四十員領催八十名兵四百八十名行文兵部轉行派撥務於十二月三十日黎明赴寺擡送桌張等因前來相應轉行值年旗轉傳八旂滿蒙漢遵照○吏部爲咨行事文選司案呈本部議覆直隸總督李題以直隸候補知縣黄士杰請補香河縣知縣等因查杳河縣知縣唐典升授大興京縣所遺香河縣今請以黄士杰抵補之處核與定例合符應准補是缺一本於光緒十七年十二月十六日具題奉旨黄士杰依議補用餘依議欽此欽遵到部相應抄黏原題咨行直隸總督順天府府尹分行查照辦理○管理太常寺事務禮部尚書臣宗室崑岡等奏爲題請派遣事恭照光緒十八年正月二十三日孝聖憲皇后忌辰應行遣官恭詣泰東陵讀文致祭謹案臣寺祀則内載應由陵上守護公等中題遣一人就近恭往主祭准宗人府送到守護公等銜名臣寺繕入題本進呈恭候欽遣一人俟命下之日再由臣寺知照届期恭往將事謹此題奏請旨於本年十二月二十日奉旨遣奉恩輔國公奎瑛行禮欽此○内閣侍讀奎華謹禀中堂爲禀聞事今日侍衛處送到淸字旨一道皇上明日辦事畢卯初二刻由乾淸宫檐前乘禮轎出乾淸門由後左門至中和殿閱視　祝版畢乘禮轎仍由後左門進乾淸門至乾淸宫檐前下轎還宫用膳召見大臣已正二刻乘轎由延慶門走中正殿門至寳華殿院内下轎步行至黄察察里看跳布札克進奶茶畢仍由舊路還官欽此○奏事處口傳奉旨固倫額駙符珍現在續假所有派出次年正月初二日在坤寧宫吃肉著卽撤下欽此○文淵閣校理一官例由翰詹人員不分旗漢一體派充遇有缺出例於年終彚奏兹光緒十七年現有文淵閣 
 
 

Page 2

 
 
校理官七缺檢閱一缺經翰林院開列翰詹人員曁内閣中書等銜名於十二月二十五日分摺具奏請簡校理等官本日奉硃筆圈出司　局洗馬承德詹事府左中允陳夢麟左贊善李殿林翰林院編修張仁黼華金壽王錫蕃榮慶均著充補文淵閣校理内閣委署侍讀中書高文欽著充補欽此○總管内務府大臣爲知會事所有光緒十七年年終應得麅鹿賞之王貝勒貝子公滿漢大臣業由本府奏明照例分賞奉欽派分賞麅鹿大臣崇立定於十二月二十八日分放爲此知會各處派員持領於是日赴總管内務府衙門承領莫悮○值年旗准兵部爲知照事武選司案呈本部奏派更換值年大臣一摺於十二月二十五日具奏奉　旨圈出廂黄旗滿洲副都統宗室敬信正黄旗滿洲副都統松　正白旗滿洲副都統巴克坦布廂白旗滿洲副都統希隆阿正紅旗蒙古副都統佛佑廂紅旗滿洲副都統色楞額正藍旗蒙古都統和碩額駙扎拉豐阿廂藍旂滿洲副都統宗室德隆欽此欽遵到部相應知照貴旗轉行查照○内閣侍讀奎華謹禀中堂爲禀聞事今日侍衛處送到淸字　旨一道皇上明日辦事後寅正由乾淸宫檐前乘禮轎出乾淸門由景運門進協和門出午門至太廟行祫祭禮畢乘禮轎仍由端門午門協和門由景運門進乾淸門至乾淸宫檐前下禮轎還宫用膳召見大臣畢乘轎出内右門由隆宗門出西華門進西苑門德昌門出仁曜門至豐澤園門外下轎步行至頤年殿皇太后前請安畢步行至豐澤園外乘轎進仁曜門出德昌西苑門進西華門由隆宗門進内右門還宫欽此○合肥李傅相新正五日係七旬正壽在京王大臣預爲備儀以祝純嘏據聞醕賢親王福晉以賢王在世與傅相夙通欵洽兹值傅相古稀慶辰自應仍爲賀壽備有紫檀三鑲玉如意貂袍褂套海龍袍褂套壽幛等儀物交由本邸前護衛現任候補道色章京齎至天津傅相行轅並聞皇帝亦有賞給李傅相壽物但頒給何珍尚未詳悉 
[天津雜志]  
　　去年除日天色陰沈薄暮稍下雪珠入夜始止比元日天明忽下密雪一白無際恍如千樹萬樹梨花開人家於爆竹聲中桃符影裏紅螺緑蟻團坐開樽彼袁安高臥柴門未免過於寒瘦矣翌日滕六君鼓其餘興依然灑遍瓊瑶有持玉尺評量者謂得雪業經寸許云○每届新年烟館草廠以及住家多繕紅票行使甚紙旣薄且又住址模糊至於牌號更不分明必須細心察看每票開冩祗津錢二百五十至五百其甚者非支吾三兩次不卽付錢及旣付又短缺串底攙和砂壳是亦市廛之一病也天津府鄒岱東太守禀請前道憲復設淸泉公所維持闤法凡有外行毛票准令民間交所取錢民皆便之然使新年仍紅票流行不特斯民受累非輕公所亦嫌煩瑣天津縣李摶霄大令爰於去歲之杪傳集各換錢局諭禁紅票一時令出維行新年中紅票竟寥落如晨星云○客有自河頭至天津者言及去臘初旬河中冰凍旋開豫河澄淸計兩時許晶瑩光鑑可數游魚嗣卽泥水混淆不復如前之淸澈矣鄉人不知是符瑞謂能除目疾凡不良於視者均向雲水光中洗眼來云○新正初一之夜更魚兩躍居人遥望東南方紅光燭天如赤城之霞起以爲失火也而耳畔又不聞鉦鐸之聲比至天明始知北城根某帽鋪失愼延及 
萬壽宫胡同所有協興昌全壽盛兩信局均付之一炬恊興昌旱班信件於是日到津適值履端未經分送至此亦付之一炬云 
[憲示照登]  
　　欽加三品銜在任補用道廣州府正堂加十級紀録十次李爲出示曉諭事照得城隍廟司祝道人廖至修前因被人指控有案業經本府飭令出廟聽候查辦所有廟内香燭責成原保舉人吳福鍾等另雇老成謹飭之工伴妥爲伺奉并因神廟舊壞特由本府捐廉雇匠修理蓋以昭誠敬肅觀瞻非别有意於其間也乃訪聞外間無知之徒揑稱不日另充司祝故將神廟重修似此肆造謡言殊屬荒謬已極除行縣查拿究懲外合卽出示曉諭爲此示諭軍民人等知悉爾等須知此次重修城隍廟一切工程均係本府捐資辦理其道人廖至修早已飭令出廟責成原保紳士另雇妥伴侍奉香燭並無召人承充司祝之事倘有棍徒在外造謡惑騙一經訪聞或被告發定卽嚴拿究辦决不寛貸其各凛遵毋違特示○欽加知府銜補用直隸州署理南海縣正堂加十級紀録十次潘爲出示曉諭事照得西關地方人烟稠密街道狹隘設遇火警防備不易撲救尤艱卽如十二月廿三日夜三更時候興隆北街失火皆由道途逼窄簷篷　連以致延燒多間猝難撲滅懲前毖後未可視爲　圖查近大南門外及眼鏡街各鋪屋皆於火後建復之時每户按照舊址縮退尺寸讓留街道較前寛闊經縣示諭遵照有　今興隆北街及西關一帶曾被火災之處情形均屬相同應卽仿照辦理合　出示曉諭爲此示諭西關等處鋪户居民人等知悉爾等火後復建鋪屋均應按照大南門舊址一律退後二尺務使中間街道較前寛闊其餘各街所搭簷篷亦應拆除凈盡以備不　各宜凛遵毋違特示 
[豫章新語]  
　　江省近數年來收成豐稔榖米價平民甚賴之去歲各項生意亦多穩妥冬間倒閉者尚無所聞臘尾年頭爆竹聲喧　聞數里新正數日賀年者絡繹於途此往彼來熙熙然咸有樂意良辰令節杯酒言歡始知生長昇平之樂惟自去冬以來天氣晴暖說者謂三冬不閉藏則三春亦難發育何况祥霙未沛螣蟲不除深恐大地如雲未必欣占大有或謂時過立春縱有雪澤亦不如冬雪之嚴寒足以制百蟲然果上天降康使六出花飛慰情亦聊勝於無也農家者流所述如此但不知天意如何耳○江省去冬火患不多人皆額手相慶不料初四日三更後高升巷友竹花園突然火起轟轟烈烈延燒四家其起火之由聞因作葉子戲夜靜更闌不覺肌腸轆轆遂赴廚下烹膳而其心猶繫迷龍陣中手足忙亂不暇收拾致遺火柴堆一炬燎原火熾時經文武員弁督率水龍馳往灌救是處四面皆有土庫水龍得以扼守不使祝融氏飛越雷池一步故貼近之三聖廟幾燬而仍保全尚稱幸事○各官於初五日迎春於東郊循古禮也是日各官排齊全副儀仗并旗傘印勅等項行者騎者轎者不下千百人惟南昌縣汪芍卿明府綬之有萬民傘四十四枘之多此眞如韓信將兵多多益善宜見者之嘖嘖稱羡也○豫章友教經訓各書院爲通省造就人才之所去臘經德曉峰中丞聘定梅小巖總河爲豫章掌教方佑民方伯聘定程志和主政爲友教掌教惟經訓一席殊難其選聞須俟學憲聘定云 
[䢴江官報]  
　　初八日泰分司沈分轉到揚郭分轉攀桂委解京餉起程初九日海分司徐分轉到卽辭赴省初十日興化縣劉大令十一日淮揚海道劉觀察均晉省過揚 
[金陵官報]  
　　新正月初九日軍門黄會候補道羅廷玉辦江西湖口掣騐于寳之統領西岸緝私水陸等營龍殿揚統領新兵營李占春淮揚水師新後營陳淸泰鎭江來上海輪船支應所知府劉式通兵輪左翼長南琛兵船袁九皋右翼長開濟兵船徐傳隆保民兵船丁華榮鏡淸兵船何心川均由滬來滬軍營哨官胡培海縣丞劉玉衡方世忠均由上海解犯來泰州張兆鹿知縣張貴誠鈞和輪船孫紹鈞均到見補昨日候選道曾丙熙帮帶新湘後營遊擊周榮華知縣龍璋奉示察看揀選縣方廉署池州都司鄒玉祥到均見户部主事夏聲喬辭行進京初十日安蘆道調署鳳頴道丁竣帶老湘後營提督譚桂林淮揚水師新　營陳淸泰均辭候補道郭道直候選道徐建寅均禀知機器局開工安徽知州羅士瀛揚州來江浦縣程鑫知縣汪家昌由淮安解餉回鹽經歴鄒傳　揚州來澄波輪船王金相瓜州回均到縣丞梁本榮銷十二圩水厘分局差劉玉衡署池州都司鄒玉祥均辭登瀛州兵船陳毓松請假十日回上海補昨日安慶協劉先文到見知府王澧辭赴蘇十一日藩臺瑞候補道曾廣照丁葆元上海輪船支應所知府劉式通辭兵輪左翼長南琛兵船袁九皋右翼長開濟兵船徐傳隆均見安慶協劉先文保民兵船丁華榮鏡淸兵船何心川鈞和輪船孫紹鈞均辭委辦楚西鹽卡候補同知嚴作霖到大通來奉浙撫憲於十五年籌賑案内以知府用泰州張兆鹿辭 
[迎春釀禍]  
　　立春前一日廣州府及南海番禺兩縣排列儀仗往東郊迎春導以鼓樂春旂頗覺煥然生色由惠愛街至東校塲一帶傾 
 
 

Page 3

 
 
城士女結隊來觀彼挈嬌娃此携媚子粉白黛緑幾令人目眩　摇各官先進演武廳飭役奉太歲神於篷廠焚香點燭行禮明䖍是時觀者益密若堵墻幾無容足之地各官飭差驅逐依然不肯散歸乃燃放洋槍冀其畏懼不料槍内藏有藥彈斃一幼童負傷者更不計其數衆情因之不服一擁而進先將篷廠拆毁廠内燭尚未燼遂兆焚如各官輿停放廠中付之一炬番禺縣李大令見機而作首先命駕遄回廣州府李太守南海縣潘大令仍退入演武廳内是時衆情洶湧棼若亂絲聲言欲焚演武廳經兵役竭力救護而免然猶桀石投擲與各官爲難太守見勢不佳微服越後墻而出潘大令困在廳内欲出無門頭上被石擊傷鮮血被面旣而李大令易服改裝而至督領兵勇將潘大令救出重圍然已狼狽不堪衣冠毁裂矣兩院憲聞報立調各營兵出隊彈壓當塲拘獲滋事者三人交番禺縣押候審辦夫所以迎春者原爲民祈福祝年歲之順成耳乃竟肇此事端不可收拾是福未至而禍先臨矣問之芒神芒神將何詞以對 
[憲批照録]  
　　去冬揚州府屬眞武廟砲船緝私格傷顧姓一案經上憲檄委淮揚海道會同運司曁府縣前往查辦騐訊當將查訊情形會詳督鹽憲批示祗遵疉登前報兹將督憲批示照録於左以供衆覽督鹽憲劉批此案旣據該司道等查明實係武生　　　查問初則羣起喝毆閧閙旋卽持刀逞兇先放洋槍傷勇以致回擊轟傷顧海鰲傷証確鑿是顧海鰲之死係由自取其所帶私鹽究竟是否顧海鰲一人所帶其獲案之武生熊慶雲馬鵬飛是否合本興販應卽提訊研究明確以成信讞據請飭令署揚州府許守提訊詳辦該守夙稱幹練辦事勤能應准照行仰候另札飭遵俟許守訊明通詳再行附片具奏繳 
[月湖燈市]  
　　寗波西門外縫工某甲與人聚賭負至洋銀十餘圓無可歸償吞烟自盡迨家人知覺灌救無功未及多時溘　而逝慘哉○正月十四晚三點鐘時雷聲隆隆繼以霹　大雨驟至幾若傾盆移時雷聲漸收雨仍連綿不絶攷月令仲春之月雷乃發聲今兹甫過立春卽鳴天鼓抑獨何歟 
[司馬履新]  
　　正任揚州水利糧捕軍廳施翰臣司馬現奉松漕師調署運河同知所遺揚軍廳一缺檄委南河候補同知蕭子祜司馬受元接署兹聞蕭司馬已於本月十二日捧檄抵揚諏吉履新按蕭司馬籍隸江西其介弟本寄寓舊城旌忠寺巷内此次蜺旌蒞止棣蕚聨歡固宦海之美談亦人生之幸事也 
[廣州官報]  
　　藩轅牌示陽山縣知縣缺詳請以大挑知縣孫之瀛題補龍門縣知縣缺詳請以新海防分缺間用知縣沈鳳詔題補翁源縣磜下司巡檢缺委從九品姚恆濟署理封川縣文德鄉司巡檢委從九品趙森懋署理東安縣典史缺委從九品孫樸署理陸豐縣黄沙坑司巡檢缺委從九品龍懷渭署理乳源縣武陽司巡檢缺委從九品張恩溥署理 
[滬江宦跡]  
　　松江府恩詩農太守由蘇來申乘輪赴江寧恭賀制憲新禧已列前報兹悉太守於前日回申當卽換坐大號官舫用小火輪拖帶回松本埠印委各員均至江干送行○江蘇糧道景月汀觀察由蘇乘坐官舫來申停泊英界觀音閣碼頭已登前報兹悉觀察定於本月二十一日赴江寗公幹○昨報紀啓行有期一則兹悉上海縣袁海觀大令定於本月二十日啓行○昨日午後上海縣袁大令在署内盛設筵席請本邑印委各員赴讌今日又請滬上各業董事飲讌聞係商辦育嬰事宜云○今日本埠印委各員在滬北徐園内肆筵設席公請糧道景月汀觀察赴讌○袁大令定於本月二十五日飭差傳齊各圖地保到案諭話○臺北府陳太守於前日乘輪來申在英界同慶公棧暫住行旌昨日午後上海縣袁大令邀請太守入署飲宴酒殽霧萍簪笏雲屯極一時之盛事 
[良宵佳景]  
　　滬城寗波會館内之長全會積有閒欵由董事等購辦烟火及各式花爆以爲新年行樂之計本定於元宵施放適爲雨絲風片所阻改於十六夜在滬北天后宫施放銀花火樹燦爛爭輝點綴昇平誠不可少宜觀者之駢肩接踵也 
[示平米價]  
　　欽加四品銜升用直隸州正任南匯縣調署上海縣正堂袁爲出示嚴禁事奉江蘇海運省局札據長元吳三縣禀稱本年夏秋以來暘雨愆期雖歲收遜於上年猶不失爲中稔值此新榖登塲天時晴霽各鄉民正礱米出糶之際斷不致驟然翔貴現在各屬開辦冬漕兌運吃緊派人分投採辦錫金常昭上海等處數日之内石米陡漲二角之多行户咸以缺少爲詞推原其故半由行户居奇半由外路客商紛運出海行商坐賈兩相串合致令内地米糧無儲價目滋漲於民食大有妨碍惟有仰乞出示嚴禁並飭各州縣不准奸商私售凡遇米榖出口概行截留倘敢抗違從嚴懲辦等情飭卽一體嚴禁查辦等因奉此除隨時查辦外合行出示嚴禁爲此示仰合邑米鋪人等知悉自示之後倘有行商販運米石出一經訪聞立提該商賈等嚴行究辦决不寛貸其各凛遵毋違特示 
[劣僧送縣]  
　　僧人談雲向在滬城大東門内大悲閣爲住持嗣因不守淸規於光緒十三年間經圖董范某驅逐令伊徒應春爲住持不料談雲經年累月遊蕩在外去冬向應春一再苦求應春向圖董處懇求復將談雲收留無如談雲賊星照命故智復萌私將閣内鐘鼓神袍竊出典質一空邇被應春查悉卽向　董訴明前日該圖董將談雲解送保甲中局請究局員略詰數語當卽備函轉送到縣袁大令諭飭看管候訊 
[英界公堂瑣案]  
　　昨禮拜一英公廨應輪英國梁副領事會審適是日另有要公遂由前署副領事之佩福來君到堂會訊○　來來訴稱拉東洋車在路行走被顧阿冬所駕馬車撞壞由捕拘顧送案求請追償修理費徐玉郡訴稱小的挑送火油被馬車撞破一箱計洋九角亦求追償顧阿冬供寧波人駕車不愼自知咎戾如今情願賠償宋二尹判顧阿冬罰洋一元充醫院經費以爲攬車不愼者儆并著賠火油洋九角代修東洋車完案○張刻松訴稱小的開設茶館有李錦榮匿在空屋内意圖行竊幸卽知覺拘獲送捕李錦榮供蘇州人向以成衣爲業繼因失業流落滬江回里又無川資如今只求恩恕宋二尹飭將李錦榮押下蘇州航船回籍不准逗留○包探顧阿六禀稱查有王阿福將大紅縐銀鼠風帽售與張國榮質錢圖利恐是竊贓立卽拘拿吊贓送案王阿福供蘇州人求乞度日在尚仁里拾得風帽售與張國　張國榮供揚州人開設小客寓因貪便宜買風帽典押宋二尹飭將王阿福發南棲流所張國榮罰繳質本給還質鋪風帽存　房待失主認領　包探顧阿六禀稱陳雲泉屢次誑騙皮箱等物解案笞責發押捕房今查得陳於去歲杪在城内騙得琵琶二隻吊贓送案張高琴訴稱在城内開鼓板店陳雲泉來買琵琶囑令同往取錢被其中途逃逸今由包探查獲人贓求請給領陳雲泉俯首求恩宋二尹謂前案業經定斷著將陳雲泉交捕房帶回管押免其再行科罪贓給張高琴領去○三百六十三號華捕張仁金禀稱張陽春在洋貨店買布閙事拘至捕房捕頭以細故卽行開釋不料張反與小的挾怨途　逞凶故又拘案張陽春供紹興人向做木匠不敢毆打巡捕前已管押一宵尚求施恩宋二尹謂華捕所控被毆尚無証據且張陽春業已覊押從寛開釋包探唐寳榮禀稱周阿五在虹攫取婦女銀簪拿獲人贓送案該婦女並未投質周　五供松江人失業流落以致出此下策宋二尹判周阿五笞責五十板贓存捕房給還失主○葉榮春訴稱小的係寗波人與陳阿友同在烟館爲堂倌陳於去歲底因事被店主辭歇不知如何反恨小的每伺烟客熱閙時常來尋釁且揚言欲向宰豕人借刀行兇種種凶横實難隱忍遂扭伊至捕房當憑薦保人解勸情願回籍事得轉圜不料前日又來將小的面頰打傷衣服扯碎其實各自做堂倌店主辭伊與别人無涉伊不應屢來尋釁爲此報捕拘案陳阿友供係寧　人生意辭歇後前去理論被伊毆打今求施恩葉榮春又稱小的並未打伊宋二尹以陳阿友屢次滋閙殊屬可惡判押十四日交的實人保釋○ 
 
 

Page 4

 
 
包探沈金隆禀稱倪福生行竊黄河毛之紅緑絨單各一條拘獲人贓送案黄阿毛投安請領贓物倪福生供係靑浦人初犯行竊宋二尹判管　十四日贓給失主領去○包探唐寳榮禀稱有蘇桂和行竊鈕阿五之皮馬褂一件拘獲人贓送安鈕阿五投案請領贓物蘇桂和供稱浦東人以後不敢再犯行竊宋二尹判管押廿一日贓給鈕阿五領去○陳悅土訴稱在珊記碼頭撑駕杉板船暫泊片時被蔡九如行竊布馬褂一件拘獲人　交捕送案蔡九如供江北人初犯求恩宋二尹判責五十板贓給失主領去○高阿福訴稱係寗波人現在承平輪船管事本月初八日船主房間内失竊洋銀二十元船主勒令小的賠償當因侍者李桂仙情有可疑盤問不認交捕送案李桂仙供係寗波人曾做侍者現已辭歇並未行竊洋銀宋二尹以控竊無憑著將李桂仙交保俟查有証據可再控告○包探沈金隆禀稱李長元在姚阿榮所開茶館滋閙打碎玻璃窗索賠不　反敢逞蠻爲此拘案姚阿榮稱被李打碎玻璃值錢一百二十文李長元供係天津人以後不敢行凶宋二尹判李長元管押十日並　賠錢一百二十文○包探陳阿九禀稱譚阿二在沈老炳處燒飯竊洋四十元逃逸今得緝獲僅存洋銀二十五元特將人贓送案沈老炳投案申訴前情譚阿二供係蘇州人竊洋原是不合所少洋銀無力補繳惟求恩典宋二尹判譚阿二管押一月起案洋銀交沈老炳領去 
[法界捕房紀事]  
　　某氏婦前賃鄭家木橋直街錦名洋行房屋開設小烟館嗣因生涯寥落支拄良難以致積欠租洋七元無可設法意欲將生財運出乘間脫逃事爲閽者某甲所知將氏扭送捕房管押○前晚有偷兒某乙潛入金利源碼頭竊取棧房外所儲蘇木管碼頭巡丁見之拘獲人贓送入捕房押候解請公堂訊究 
[隱名樂善]  
　　謹啓者今有隱名氏大善士親來敝堂樂助善捐洋四十元祗領之餘不勝欽佩叩其姓字堅不肯說而學止之際詞氣之間頗似習　服儉之儔由銖積寸累而來慷慨解囊尤爲難得諺云無力一錢有力百千一樣功德無量無邊加以陰德耳鳴廣種福田福緣善慶禄壽綿綿該大善士庶幾有焉謹述崖略請登報章爲好善者勸并爲樂善者頌[  上海六馬路仁濟善堂董事施善昌等謹誌]  
[及時行善]  
　　盖聞湯能續命藥可回春施一愿以扶危何妨援手俾萬人而受惠應共銘心爲善固荷天庥積德定邀福報此際祥開首祚慶集良辰敝堂經卽肅具春函恭叩諸大善士年禧並祈代募施醫贈藥一文愿　忱初展駿惠卽來荷蒙陳春記寳棧交回捐册二扣内開七户計全年三千六百愿合收洋三十六元廣和興寳號隱名氏助全年八百愿交來洋八元計由初十日至十六日收回捐册十八扣共洋五十六元八角錢四百文常捐廿六愿鼎裕銅洋十五元祗領之餘莫名欽感仰見諸大君子慈懷似海德意如春開寳庫以敷仁恩先近地解錦囊而拯疾惠及窮檐允膺五福之疇敬上九如之頌除抄芳名細數刊淸單外乞登日報叩謝霖施[  上海虹口元濟堂同人等拜啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法公堂自一千八百九十年正月起至六月底罰欵收付淸單]  
　　收金茂全犯賭搜洋七角收蔡阿英捐贖押物罰洋七元收　　　　　　　　罰洋二元五角收陳茂良收買贜物罰洋二十元收徐阿洪等犯贖搜洋一元收又罰洋二十元收陳阿升等繳經賣幼孩得洋三元收黄蘭生犯賭搜洋一角　倪　　　　　搜洋九元六角收又罰洋八元收奚阿春等倒垃圾入浦罰洋十元收柴阿林等犯賭罰洋三元五角收宋祥生賣春宫罰洋六元收兪立剛誣竊罰洋六元收阿　當烟客衣包罰洋一元收莊錦吕　捕罰洋二元收張允升吃講茶罰洋十二元收張榮春窩留匪類罰洋十元收朱阿五犯賭搜洋三角五分收楊宗貴等偷糞罰洋一元收王　順等犯賭搜洋十一元一角五分收五豊衣店毆打罰洋二十元收董小來等犯賭搜洋三元收戴裕福免枷罰洋五十元以上共收洋二百零七元九角付宋升工洋二元付　成煤洋二元九分四厘付東一大勘地馬車洋一元七角付徐海工食洋三元五角付德泰照相洋九元付又照相洋七元付彚成煤洋二元九分付徐海工食洋三元五角付　繙譯手經給哀矜洋三元付護勇送王黄氏等車力洋二角付德泰照相洋七元五角付王阿六川資洋一元付徐海工食洋三元五角付顧顯明養傷洋五元四角四分付利泰印案單洋五元付徐海工食洋三元五角付德　照相洋七元五角付彚成煤柴洋二元三角九分付德泰照相洋一元五角付徐海工食洋三元五角付鄭德茂做後門砌路工料　六元八角付周敬三拉風洋三元付鄭德茂修枷洋九元以上除付餘洋一百十四元一角八分六厘 
[法公堂自一千八百九十年七月起至十二月底罰欵收付淸單]  
　　收上半年除付餘洋一百十四元一角八分六厘收　阿四　犯賭搜洋五元一角五分收陳阿金等又一元七角收陸毛毛毆捕罰洋五元收劉阿三冐播威表罰洋五十元收龔老二犯賭搜洋一角收李阿孟犯賭搜洋一角收謝元與悔買浴堂罰洋四十元收錢春富犯賭搜洋一角收兪子香代范阿四繳充公洋十元收王阿四等犯賭搜洋一元六角收王阿四等犯賭罰洋二十二元收徐木全駡捕罰洋　元收李生林收贓罰洋十元收李阿生等犯賭搜洋七角收朱阿毛駕車傷人罰洋二十元收馮子雲犯賭搜洋四角一分收徐兆環傾倒垃圾入浦罰洋二十元收李瑞林買　　　二元收張阿福犯賭搜洋一元一角收林康犯賭搜洋一角收陳阿金犯賭搜洋二角收王德生收買洋鎗子罰洋三十元收王文玉犯賭搜洋一角收王阿木擅開自來水罰　二元收毛文園娶妓繳洋三十元收顧俊生用自來水化石灰罰洋十元以上共收洋三百七十八元五角四分六厘○付徐阿海工食洋三元五角付護勇解陳阿登等車力一　　　捕頭管押洋人飯食洋一元八角付周敬三拉風工食洋六元付賞帮同拿賭人洋八角付巡捕王金福因公毁衣洋五角付祁繙譯手給洋人哀矜洋三十五元付倪貴春　　浮四角付徐阿海工食洋三元五角付德泰照相洋四元五角付周敬三拉風工食洋六元付捕房戒烟九洋一元付記案簿洋一元付徐阿海工食洋三元五角付周敬三拉　工食洋六元付公堂拖布洋二角付護勇解送案犯車力洋一角付文案處檯席洋一元付恊茂船局送蔣傳友川資洋一元付仁濟堂充賑洋二十元付徐阿海工食洋三元五角付仁濟醫舘治許學周等飯資洋三元一角二分付周敬三拉風工食洋六元付徐阿海工食洋三元五角付德泰照相洋三元五角付徐阿海工食洋三元五角付捕房發落處桌圍洋三元六角付徐阿海工食洋三元五角付徐源順棉被　洋一百五十三元付仁濟醫舘善舉洋四十元付輔　分局善舉洋五十九元四角二分六厘以上共付洋三百七十八元五角四分六厘 
[法公堂自一千八百九十一年正月起至六月底罰欵收付淸單]  
　　收易孝　誣告罰洋十元收蔣少甫私售軍火罰洋二十七元收王阿虎犯賭搜洋二元收孔炳生　重利充公洋十元收宋仲良收贜罰洋十五元收湯坤和犯賭搜洋一角三分收楊世淸犯賭搜洋七角五分收李百爲爭奪車貨　　罰洋二十元收趙春林罰洋二十元收汪芝田違章抗傳罰洋五十元收章　林窩贜罰洋三十五元收董元生柏油塗人罰洋十元收胡連生駕車傷人罰洋十元收顔少甫兌出銅洋罰洋六十元收侯步雲窩賭罰洋三元收王錫三違背合同罰洋十元收韓仁生違章多屯火油罰洋二十元收李阿海駡捕罰洋一元收孫嫩春揭扯告示罰洋四元以上共收洋三百零七元八角八分付徐阿海工食洋三元五角付彚成煤柴洋四元六角二分付江福生拿獲楊景芝賞洋十元付徐阿海工食洋三元五角付徐阿海工食洋三元五角付公堂用拖布掃帚洋四角付捕房戒烟丸洋一元付徐阿海工食洋三元五角付許阿錢川資洋一元付　興泉修便　厠門洋三元七角付周海全川資洋二角付徐阿海工食洋三元五角付彚成煤洋二元八角七分付岑　園川資洋一元付捕房戒烟九洋二元付徐阿海工食洋三元五角以上除付餘洋二百六十一元二角九分 
[法公堂自一千八百九十一年七月起至十二月底罰欵收付淸單]  
　　收上半年除付餘洋二百六十一元二角九分收馬紀生駡捕罰洋一元收張佩恩違章容女入烟舘罰洋十元收蔡有臣等傾倒垃圾入浦罰洋三十元收徐才林抗傳罰洋三元收施福昌抗傳罰洋一員收姚長慶收臟罰洋二員收蔡長林聚賭罰洋一員以共收洋三百零九員二角九分○付周敬三拉風工食洋七員付洋人步特妻哀矜洋十員付護勇解送案犯車力洋一角付徐阿海工食洋三員五角付周敬三拉風工食洋七員付陳有才川資洋一員付徐阿海工食洋三員五角付局敬三拉風工食洋七員付徐阿海工食洋三員五角付公堂用拖布洋四角付周敬三拉風工食洋七員付張福生川資洋一員付徐呵海工食洋三元五角付周敬三拉風工食洋七元付周旦明工食洋三元五角付許松敦川資洋一元付張夢林棉被襖工料洋一百四十元五角付周旦明工食洋三元五角付丁聚盛印公堂信票洋一元一角付仁濟醫舘善舉洋四十元付輔元分局善舉洋五十八元一角九分以上共付洋三百零九元二角九分 
 
 
 

Page 10

 
 
   
 
 

Page 11

 
 
[光緒十七年十二月廿六廿七日京報全録]  
　　宫門抄○諭旨二道録前○教職單○提督葉奏官軍圍攻下長皋踞賊並連日痛擊賊援屢次獲勝情形摺○江織造文奏辦　綢縀布疋等項解京呈交摺○又奏辦解縀綢片○粤督李奏叅革叅將片○陜撫鹿奏請獎叙片○滇撫譚奏委署府縣各員缺片○十二月二十六日○那王等謝管後扈大臣恩○齡公因伊子冠項謝恩○李嘉樂因伊母賞匾額謝恩○張仁　謝校理　恩○裕德等謝署備查壇廟恩○張中堂假滿請安○倫貝子續假十日○淸安請假五日○嵩山續假十五日○侍衛處奏派入座次序派出貴恒在崑岡之次文秀在容貴之次恩佑在文秀之次奕功在巴克坦布之次賡音布在芬車之次○召見軍機文秀錢應溥李端棻○二十七日○克公銘公信侯汪鳴鑾長萃各假滿請安○貴恒等謝入座次序恩○吉恒謝署稽查　壇廟恩○廣東正考官徐致祥到京請安○大額駙恩全各續假十日○慶福請假五日○明桂續假五日○召見軍機徐致祥汪鳴鑾皇上明日卯初二刻陞中和殿看版已正二刻至中正殿看跳步扎○光緒十七年十二月分教職單教授江蘇常州姚福奎蘇州舉正諭直隸蠡縣趙誠冀州廪安徽休寗張保珍和州河南郾城宋鳴鳳開封江西安福辛際午袁州湖南邵陽羅懋勳長沙廣東東莞嚴其藻高州俱舉訓導直隸慶雲王世冀州歲山東博興李蔭漳濟南山西蒲縣石聲揚大同江西安義陳浩瀚南昌湖北鶴峯鮮于光煥荆州廣東高明　晋亨潮州文昌招成鴻廣州俱舉廣西懷遠鄧作濱平樂歲復諭直隸深澤潘震乙天津安徽績溪石儀鳳安慶河南臨頴高中禮南陽廣東始興鄒煌昌廣州廣西北流高榮梧州俱舉直隸柏鄉徐作楫順天河南温縣葛　苞許州江西湖口吳葆貞建昌四川渠縣龔紹遂順慶俱廪安徽含山舒卓元安慶浙江武義朱寳珍衢州江西餘干姚紹　南昌俱拔河南封邱蔡源靑河南附四川蒲江陳上衡成都副復訓河南南陽　鳳儀陳州四川華陽劉承縉重慶雲南臨安田登瀛永昌俱廪保山黄廷魁臨安舉○○奴才葉志超跪奏爲官軍圍攻下長皋踞賊並連日痛擊賊援屢次獲勝情形恭摺具陳仰祈聖鑒事竊奴才所派東北一路官軍追擊下長皋踞賊迭次獲勝各緣由業於十一月十七日陳明在案兹於十九日奴才行抵硃碌科地方距下長皋一百二十里接據提督聶士成禀報十三日派隊抄襲楊家灣一帶匪黨以斷下長皋之援幸已得手擬卽令扼紥旋因兵分見單復令折回合剿隨據探報貝子府之賊現率悍黨千餘名來撲官軍下長皋之賊亦出圩合隊而來當飭各營以五成守營以五成迎擊劉連昌葉玉標率步隊直前夏靑雲居左江自康居右聶士成自帶馬小隊在後督戰三面齊攻往來衝突是日自申至酉鏖戰兩時之久斃賊甚多賊勢不支紛紛敗退下長皋之賊仍閉門死守援賊東奔追擊十餘里殺賊二百餘名奪獲騾馬一百餘匹抬槍鳥槍三十七杆大黄旗四面刀矛二百餘件陣亡兵勇三名受傷五名十四日寅刻下長皋之賊分三股來撲以兩股攻聶士成之營以一股攻葉玉標之營勢甚兇悍當飭整隊迎擊夏靑雲劉連昌亦帶馬隊分路馳至前後夾攻賊復退踞圩内我軍尚未收隊突有大股馬賊三千餘名由貝子府一帶蜂擁前來比令劉連昌葉玉標嚴守西南一面總兵余有雲補用都司于鳴謙各帶勇隊兵隊守東北一路夏靑雲江自康仍帶馬隊分居左右聶士成自率馬步小隊居中策應布置甫定賊已麕至大半用墨塗鼻紅線爲鬚口念咒語向前直衝施放槍砲子如雨點十分兇悍聶士成等督帶馬步往來包抄冲擊槍砲齊施鏖戰多時賊前撲後進殲斃雖多仍抵死不退我軍隨身子彈擊賊幾將一日漸次用盡幸賊之槍砲被我軍奪獲其火器亦屬無多當令兵勇拔出槍頭洋刀直前擊剌短兵相接有進無退呼殺之聲響振山谷賊傷亡旣衆勢不能支始率餘黨仍向貝子府竄遁追殺三十餘里塗鼻之賊約有千餘殲除殆盡時已昏暮未便輕進奪獲大砲二尊鳥槍抬槍數百餘桿騾馬三百餘匹生擒七十餘名訊悉此起之賊係最悍賊目馮天祥率領前來其中死黨甚多故是日之戰屍横遍野斬殺極衆遁去之賊約不過二三百人我兵陣亡七名受傷三十餘名兵勇連日血戰殺賊甚多此後援賊多寡尚難逆料現仍督隊緊攻雖遇風雪滿地冰霜未敢休息等情前來查下長皋距敖罕貝子府四十里賊以該處爲門户故迭出悍黨應援現經先後痛剿雖下長皋未破而敖罕悍賊因赴援被創斬殺已多似宜設法分兵進擊以免爲其牽掣奴才拜摺後卽親往督剿相機籌辦所有官軍連日擊賊獲勝情形理合會同大學士直隸總督臣李鴻章先行恭摺馳陳伏乞皇上聖鑒再此摺係在平泉州屬硃碌科地方拜發合併陳明謹奏奉硃批覽奏剿辦情形尚屬得手著卽親往督剿務期迅掃逆氛毋留餘孽欽此○○江南織造奴才文珮跪奏爲奉辦三海各殿座及承應殿陛筵宴需用綢縀布疋等項織辦齊全解京呈交恭摺仰祈聖鑒事竊查前奉内務府劄開恭辦三海各殿座雨搭並成做上用黄布涼棚及應行賞給前後藏達賴喇嘛等應用縀疋等項計上用縀一百疋細布二千五百疋又奉劄開樂部來文承應殿陛筵宴等差需用錦縀湖縐串綢等項及内務府有應備賞需縀綢各欵計上用縀五十疋素縀五十疋杭綢二百疋先後開單劄令辦解等因前來經奴才照章估計料工銀數呈由户部核覆旋咨准江寧藩司籌撥欵項奴才一面購買絲觔採辦料物按單織做現俱一律製辦齊全敬謹裝箱封固選派妥役於十月二十二日由江寗起程照章航海解京分别交納除將動用銀欵另行具摺奏銷外所有奉辦綢縀布疋等項工竣解京緣由謹恭摺具奏伏乞　皇上聖鑒謹奏奉　硃批該衙門知道欽此○○文珮片再查内務府來文前項活計奉傳花素縀綢原開淸單載明上用字樣奴才奉文後是以謹遵　上用活計成案核估並因限期緊迫誠恐遷延貽悮先行設法開工織辦兹准户部覆文飭照官用料工撥給欵項若卽按照改辦旣與原傳欵式及寛長丈尺不相符合且料物優劣亦甚懸殊自未敢稍涉遷就再四籌維惟有仍將已成　上用活計解京應用以副要需理合附片陳明伏乞聖鑒謹奏奉硃批該衙門知道欽此○○李瀚章片再花翎副將銜儘先補用叅將黄雲祥籍隸廣東香山縣該叅將倚恃武職恣肆横行復扛帮詞訟顚倒是非久爲鄉人側目經現署香山縣知縣楊文駿因案傳訊該叅將狡不吐實而質之各鄉紳耆則皆供証確鑿禀請叅革以便交保管束前來臣查該員黄雲祥恃係職官武斷鄉曲並敢扛帮詞訟均屬有干法紀未便姑容相應請旨將副將銜儘先叅將黄雲祥卽行革職並拔去花翎以爲恃符玩法者戒除飭該縣楊文駿將黄雲祥提交妥保嚴加管束如再滋事卽行拿案嚴辦外謹附片具陳伏乞聖鑒訓示謹奏奉硃批著照所請該部知道欽此○○鹿傳霖片　再陜西學政臣柯逢時仿照東南各省於涇陽縣設立書局校刊經史等書經費難籌而吳周氏於捐建學宫之後復首先報捐銀五千兩其事遂集是其樂善不倦出自性生查海防捐例郎中職銜僅需銀三千八百四十兩該氏所捐書局欵項以郎中職銜有盈無絀可否　賞給伊子吳念昔郎中職銜以昭激勸之處出自天恩謹附片籲陳伏乞聖鑒謹奏奉硃批著照所請該部知道欽此　○○譚鈞培片再昭通府知府倫五常病故遺缺查有候補知府蔣實英年壯才明堪以署理署鎭沅直隸同知張舒翰因病請假遺缺查有補用同知謝聨慶老成穩練堪以署理署　舊廠同知翟繼廉調省遺缺查有署蒙化直隸同知實缺個舊同知李錫齡飭赴本任遞遺蒙化直隸同知缺查有補用知州李春霖才具明敏堪以署理彌渡通判趒光璧因病請假遺缺查有候補通判謝元熙才識明通堪以署理署恩安縣知縣韓再蘭撤任遺缺查有禄豐縣知縣許台身堪以調署遞遺禄豐縣知縣缺查有候補知縣袁照蓉安詳穩愼堪以署理據藩臬兩司先後會詳並聲明禄豐縣知縣許台身任内並無三叅限滿已届四叅之案等情前來除分檄飭遵外謹會同雲貴總督臣王文韶附片具陳伏乞聖鑒訓示謹奏奉硃批吏部知道欽此 
 
 

Page 12

 
 
[光緒十七年十二月廿八廿九日京報全録]  
　　宫門抄○諭旨一道録前○提督葉奏官軍冒險克復貝子府老巢擊破下長臯賊圍現將敖罕旗逆賊剿殺殆盡並彚案請獎摺○江督劉等奏甄别道員摺○滇學政高奏爲恭謝天恩摺○粤督李奏留武員差委片○十二月二十八日○承侯假滿請安○侍衛處奏派管宴之大臣派出濓貝勒八額駙○内務府奏派分賞麅鹿派出崇光立山○又奏派弘仁寺聽經派出崇光○召見軍機皇上明日寅正至太廟行禮畢還宫辦事後進南海至皇太后前請安畢還宫○十二月二十九日○濓貝勒等謝管宴大臣　恩○容貴假滿請安○召見軍機皇上明　　正升保和殿筵宴○○奴才葉志超跪奏爲官軍冐險克復貝子府老巢擊破下長皋賊圍現將敖罕旗逆賊剿殺殆盡並連旨彚案請獎以資鼓舞各緣由恭摺馳陳仰祈聖鑒事竊奴才於十一月二十日業將連日擊賊獲滕及擬定親往督剿各情形奏明在案二十一日馳抵建昌所屬之敖罕旗四家子地方接據記名提督聶士成禀報下長皋之賊旣多且悍現被官兵圍困多日該逆匪等必思起反攻之心而至泉盛燒鍋圍墻過於堅厚勝似營壘猛而攻之徒傷精銳合而圍之勢必死守更有由貝子府來援大股賊匪不時而至倘有疎虞反受其困必當冐險出奇先搗貝子府老巢方不至勞兵糜餉庶可一鼓殲除兹於十七日議定分飭記名提督江自康叅將葉玉標劉連昌等照常加意圍攻勿稍鬆懈卽抽撥各營馬步隊一同遊擊夏靑雲於十八日子時冐雲馳往急行四十餘里至貝子府天尚未明賊早憑墻死守見我兵突至該逆等一面喧呼一面默放大砲鳥槍向外環擊夏靑雲繞攻其後記名提督聶士成督飭馬隊勒馬持槍四面圍之以防冲突並激飭步隊合力仰攻　戰三時之久賊始力不能支而我軍勇氣百倍親軍小隊首先登陴各營乘勢前後一鼓而入立斃賊首王正王福馮二老師等數名槍斃刀砍五百餘名餘賊紛紛越墻逃竄奪路逃命復經預先派定馬隊四面圍攻追殺十　里又斃賊三百餘名奪獲大砲八尊火槍刀矛不計其數旗幟號衣多件賊馬二百五十餘匹大小車二十四輛此役統共殺賊將及千人並無一名漏　而我兵因奮不顧身陣亡八名受傷四十七名當酌留馬隊駐守該提督聶士成赶緊折回下長皋將至午正該逆等在圍内高處瞭望見我官兵大隊自貝子府折回竊悉已將逆匪老巢克復各自驚慌無措且被圍八九日人衆食少糧草缺乏若　乘勝急攻勢必濳逃他處擾害我軍未得片刻休息卽派副將張復成叅將韓照琦進攻東面葉玉標進攻西面該提督聶士成自率副中營進攻前面其各營馬隊亦分三面密布乘馬待追竄出之賊並嚴飭各營哨弁不克此圍誓不收隊分排甫畢是銜山號令各營同心齊進而該逆仍是憑墻死守大砲鳥槍向外齊施予如雨落各營並不稍退當用過山砲將前門攻破步隊殺入賊始慌恐各自奔逃生擒軍師孔塵廣一名擊斃賊首王勳徐如李亮等三名夥賊一千數百名其餘賊匪被擊情急投井而死者跳墻跌死者不計其數並用砲擊破逆賊樂簍被轟死者亦不爲少間有逃出之賊意欲扒山而遁均被各營馬隊四面用快槍圍擊又斃一千餘名我軍陣亡二十一名受輕重槍砲刀矛傷一百四十七名奪獲大砲十二尊　槍三十餘杆鳥槍刀矛不計其數騾馬四百餘匹大小車六十餘輛餘賊所逃無幾濳匿深山窮谷之中當此隆冬天寒地凍之際諒不至再成巨患等情前來奴才於二十一日接禀後卽帶領旗緑兩營親軍各小隊前往路經上下長皋地方但見賊屍遍野滿地血汚其爲官軍連夜擊斃無疑馳抵敖罕貝子府地方查得貝子府坐落北山根房屋約有一百餘間十分堅固附近蒙古亦有數百餘家自十月十一日被賊佔踞至今已及四十日所有蒙古大小男婦被賊殺害誠爲不少其貝子府及蒙古居房墻垣被賊焚燬大半慘苦情形不堪言狀詢悉居民有言固山貝子父子數人逃在庫倫者尚難憑信當飭記名提督聶士成派妥員往該處探尋若有下落保護回旗其長子色丹那莫濟喇在後山水泉東溝已經被賊殺害當將其屍身交該旗看墳之劉長梓收殮奴才伏查平泉建昌赤峯朝陽四州縣東連奉省西接熱河南靠遷安北通藩部方圓數千里地誠遼闊自金丹道五金門假以勸人學好爲名煽惑日衆一月之中聚集數萬餘人到處燒殺搶掠隨意威逼裏脅並胆敢妄立僞王僞侯名目其爲謀反大逆實屬無異若非赶緊剿辦勢必釀成巨患幸賴我皇上天威各路將土皆匪用命於旬月之間在風天雪地之中晝夜捨死忘生奮勇轉戰統計先後得獲大勝八次保守喀拉沁旗及平泉建昌赤峯等州縣克復貝子府等處逆賊所殺不下萬餘之多其被脅之人均經飭令鄉社分别保釋其餘小股或一百餘名或二三百名均已隨時剿滅不計其數現在敖罕喀拉沁兩旗均已稍安尚可仰慰宸　惟奴才所帶各營官兵自奉調以來無日不戰戰無不克旬月之間轉戰方圓數千里手持槍砲足履寒冰衣不解帶馬不離鞍臨敵奮不顧身有進無退備嘗艱苦不一而足或攻克堅圍或臨敵親戰每於槍砲雨露之中皆能不避生死冐險取勝奮勇可嘉實屬異常出力未便没其微勞謹遵旨彚案擇尤保獎如蒙兪允准其照擬給獎出自逾格鴻施所有官軍克復貝子府並擊破下長皋賊圍各緣由理合會同大學士直隸總督臣李鴻章恭摺馳陳並將尤爲出力統領各營文武官員從優酌保敬繕淸單恭呈御覽伏乞皇上聖鑒訓示遵行再各營出力哨弁曁後路冐險轉運文武各員俟肅淸後再行彚案請獎合併陳明謹奏奉旨已録○○兩江總督臣劉坤一江蘇巡撫臣剛毅跪奏爲道員試看一年期滿照章甄别恭摺仰祈聖鑒事竊照前准部咨嗣後道府州縣無論何項勞績保歸候補班補用人員卽以到省之日起予限一年詳加考核奏明分别繁簡補用等因循辦在案兹據蘇州布政使鄧華熙江蘇按察使陳湜會詳稱查有候補班補用道潘學祖年四十七歲安徽涇縣監生遵例報捐知縣加同知銜捐升鹽運同指分山東試用同治十二年引見領照到省光緒元年丁母憂回籍先於河工合龍案内保俟補缺後以知府儘先補用三年服滿回省補行新章考試取列二等四年在直隸賑捐局報捐花翎五年加捐免補本班離任以知府仍留山東歸候補班儘先補用嗣因迴避親父駿文改掣隣省補用七年八月赴部騐看簽掣江蘇九月初十日蒙欽派大臣騐放八年二月初八日到省試看一年期滿甄别奏明以繁缺知府補用因歴年創辦各省電綫出力保俟補缺後以道員用勷辦十一年分試行河運出力賞加鹽運使銜又於鄭工辦纜出力案内奉旨俟離知府任歸道員班後加二品頂戴在直隸遵海防新例報捐免補本班離任以道員仍留原省歸候補班補用並在部庫補繳捐免保舉銀兩十六年請咨赴都八月二十八日蒙欽派大臣騐看九月十六日經部帶領引見奉旨着照例發往欽此是月二十日領照十月二十四日回省計自回省之日起扣至十七年十月二十四日試看一年期滿例應甄别詳候會奏前來臣等覆查潘學祖試看一年期滿應卽照章甄别補用察看該道精明練達强幹有爲堪勝繁缺道員之任合無仰懇天恩俯准將候補班補用道潘學祖留省以繁缺道員補用謹合詞恭摺具奏伏乞皇上聖鑒勅部查照謹奏奉硃批着照所請吏部知道欽此○○雲南學政臣高釗中跪奏爲恭謝天恩仰祈聖鑒事竊臣接准部劄八月初一日奉上諭本年值更換學政之期雲南學政高釗中毋庸更換欽此欽遵劄知到滇臣當卽恭設香案望闕叩頭謝恩伏念臣中州下士詞舘備員直講上齋疉荷賞頒夫羅葛觀風六詔甫蒙簡畀以絲綸未報涓埃正深祗懼兹復仰承温詔留職文衡查邊疆之兵氣初消尚沿悍俗學校爲人材所萃宜振儒風捨根柢而有詞章恐疏實跢昧本原而講訓詁難得眞腴必表率克端乃能正人之趨向必潔淸自矢乃能變俗之澆漓　昧如臣悚惶倍切惟有關防愼守衡鑑持平竭葵藿之愚忱宣菁莪之雅化以冀仰慰高厚鴻慈於萬一所有微臣感激下忱理合繕摺叩謝天恩伏乞皇上聖鑒謹奏奉硃批知道了欽此○○李瀚章片再粤東現辦海防善後在在需員兹據南韶連鎭總兵方友升禀請將記名提督易松林儘先補用遊擊方綏德奏留廣東歸標差委前來臣查該員等久歴行陣瞻識俱優現隨南韶連　差遣該員等遇事勤奮而於邊防情形尤爲熟習合無仰懇天恩俯准將記名提督易松林儘先補用遊擊方綏德留於廣東差委補用俾資策遣而裨操防除飭取該員等履歴咨送兵部查核外謹附片具陳伏乞聖鑒訓示謹奏奉硃批著照所請兵部知道欽此 
 
