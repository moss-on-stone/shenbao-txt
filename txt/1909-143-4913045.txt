# 1909 - 143 - 4913045

 

Page 1

 
 
   
 
 

Page 2

 
 
[宫門抄]  
四月十一日召見軍機傳秉鑒谷如墉 
代論 
[仁和邵羲上增中丞籌備憲政條議（投稿）]  
　　一組織籌辦憲政處。爲全省之意思機關。國家宣布預備立憲。期望至殷。因中央與各省之行政司法機關。及其他各種政治組織。未盡完備。不合立憲國制度。放不能不有所預備。九年籌備。欽限綦嚴。且責成内外各衙門將逐年籌備事宜。按照清單限六個月臚列辦理情形。分期奏咨。以定考成。誠以吾國政治。向皆粉飾遷延。難期振作。此次籌辦憲政。關係至重。不特爲外人觀聽之所繫。亦爲本國人民所應盡之義務。設非統籌全局。通力合作將何以措置裕如。上答朝廷預備立憲之曠典。下慰全浙人民之希望。查閱九年籌備清單。内開逐年籌備事宜。無不責成各部與各省督撫同辦是各部所負責任。尚有各部之權限可分。各省督撫所負責任。與各部不。同各部應辦之事。在各省無不責成於督撫雖督撫以下之司道府廳州縣。皆有分途辦理之責。而總其成者仍在督撫。各司道府廳州縣辦理憲政之良否遲速。其責任皆督撫一人負之。故督撫所負責任視。各部爲尤重。籌辦新政。不外二端。一曰人。才二曰經費。百事之興。全賴人才。無人才則百事不舉。無經費則不足以養人才。現當人才缺乏之際。又值憲政施行之始。各省需才佐理。羅致方殷。正惟督撫之權力。尚足以羅致二三人才。佐理新政。其他之司道次之。府廳州縣又次之。權力有限。財力有限。其不足以羅致人才佐理新政亦事實使然旣佐理無人又秉其舊日智識。加以粉飾因循之積習。以此而欲迅速籌辦新政。殆未能也。愚見所及。不能不統籌全局。宜於省城奏設。籌辦。憲政　。以爲奉行各種新政之意思機關。其組織方法籌辦憲政處。歸大。帥直轄。以實缺司。道爲叅議。參議以下。設叅事員。分設法制。行政兩科。各設科長科員。自參事以下各員。不拘宫紳品級。由大帥自行徵辟。參事無定　。駐處辦事。且可兼科長之。職愼選曾在中外法政學堂。畢業辦事素有。經騐熟諳條理規則。及國文有名譽者充之。將九年籌備事宜中。所有。各部。應與督撫同辦之事。及本省應增添補助各項新。政由籌辦憲政處預行提前規。畫一切法制 
 
 
 

Page 3

 
 
科議訂各種創辦章程。及辦法大綱。與分期籌辦順序。行政科依法制科。所訂章程及大綱籌辦順序分訂各種施行細。則呈請大帥核定。通飭各司道照章執行。并轉飭所屬府廳州縣依限辦理。如是則章程辦法。既有一定。不致。紊亂無序。節次推行。自能收美滿之。效果。大凡辦理一事。貴在着手之先。必有確定宗旨。如着手時未能規畫全局。雖隨後補救。亦難得力。而已往之時日可惜。各屬旣有一定之辦法。可以依據。又有各種施行細則。可以奉行。官吏不必盡賢且智。雖佐理乏人。而中材以下者果能實力奉行。則於事亦必有濟。庶於籌辦憲政進行之方法。或可稍有把握也。一審判廳之組織宜完全獨立也。立憲國之精神。即在立法司法行政三者不相混淆。雖受統治權於君主。而行使之作用。仍由三種機關分掌之。故未有立憲國家而司法不獨立者也。吾國預備立憲九年籌備中之第二年。即籌辦各省省城及商埠等處各級審判廳。誠以施行憲政。首在將司法機關與行政機關。分離獨立。關於司法事務。不受行政之牽掣。以除昔日混合。之弊而確定立憲制度。審判廳爲保障人民權利解决爭議而。設因人。類有智愚强弱之不齊。即不免有弱肉强食之爭競。國家爲之制定民刑各法。特設司法專官。爲人民决定權利。又恐官吏有侵害人民行爲。制定民刑訴訟各法。凡訴訟者必遵守法定之訴訟次序。審判官亦必履行法定之審判辦法。而後人民權利始得確定之保障。若審判廳組織不合文明制度。審判官又非精於法律者。則適用法律之　否。關繫人民權利之消長至爲重大。現當審判。廳組織伊始。不特爲立憲之初基。各國在中國所　。會審制度及領事裁判權。能否撤。去即視此審判廳組織之良否爲斷。查中英　議通商條約。及中美續約。皆謂一俟查悉中國律例情形及審判辦法與一切相關事宜。皆臻妥善。英美二國。即允棄其治外法權。玩約章文義。我國欲法權統一。外國非不許我。且不加以特别制限。惟冀找國法律改良。審判辦法。悉臻妥善。彼即允棄去。由是觀之。能否。撤去之權。其操。縱全在我而不在彼。我苟銳意改良法律及審判辦法。與歐洲立憲國文明無異。彼即無可藉口而不能不就我範圍。日本立憲之。初即從改良法律審判。入手。卒能逹法權統一之目的。我國此時。正可引爲前車鑒也。浙省爲通商口岸。審判廳組織。尤爲外人觀聽所在。似宜格外愼重。愚見所及。切勿效尋常發審之。制即以行政官之知府知縣。充審判長以候。補廳州縣充審判官。如是則審判廳之改設與不改設無異。宜遵照法院編制法組織模倣。文明制度。其處所必與舊日之廳州縣署絶對分離。使舊時胥吏差役。不至混雜其間。淆惑聽聞。審判人才。尤關緊要。况關於司法之各種法律。精密詳邃。斷非尋常官吏所能勝任。亦非普通。官吏進一年半載之研究所。即能倉卒從事。普通官吏。本不具法律知。識更無所謂研究。研究者必先具根底。而後始可研究精深。故必擇曾入中外法政學堂領有畢業文憑文理素優者。不拘官紳使之。入所肄業。延聘日本老於司法專家。專講司法各。種法律。及關於審判上各種經驗之知識。與當時日本改良法。律審判堅忍情形。研究一年或年。餘考驗合格者。然後任爲審判官。此種人才之智識經驗。較之　通人。初次。學習者不同。或可稍有把握。於他方仍設立完。全之審判官養成所。以備推廣。之用。在各國司法官。均爲獨立之終身。官不受行政上之影響。故可叅用紳士爲之。吏部任用新章。同知。通判。俱得不避本省。行政官。且然况。司法爲合議制。又法律無明文者。不得加之。以罪。官吏人才不足。叅用紳士亦無碍也。（未完） 
[專電]  
　　電一（北京） 
　　某御史奏各省銅元充斥銀價飛漲官民交困充其極勢必挺而走險乃各省猶以銅餘續鑄爲請不思甚矣國家最可寳者民心最易失者亦民心現當籌備憲政恐未收效内訌已起柄國者宜籌補救惟有速飭各省清理財政一面匀定公費以免官民交困奉旨交度支部議奏并飭度支部通電各省知照 
　　電二（北京） 
　　前東督徐世昌遵諭密陳東省情形有至危迫者三急應籌辦者八攝政王甚然其議寄諭錫良知道 
　　電三（北京） 
　　攝政王面諭熊希齡汪德溥云清理者係清查非搜括但取嚴覈不稍剝削 
　　電四（北京） 
　　故東河總督許振褘予諡文敏 
　　電五（安慶） 
　　銅官山礦抵制會訂定明日（十二日）午後一時開會公啓詞頗激昻民情憤極尤期各省力助 
　　電六（蕪湖） 
寳林公司英人徯稅林到蕪估勘皖路 
緊要新聞 
[澤尚書奏請各省財政統歸藩司管理北京]  
　　度支部尚書澤公奏稱竊維理財之道經緯萬端而事權必歸統一唐以度支使領兩稅宋以轉運使隸三司内外相維古今並重國初定制各省 
 
 

Page 4

 
 
設布政使司掌一省錢穀之出納以逹於户部職掌本自分明自咸豐軍興以後籌捐籌餉事屬創行於是釐金軍需善後支應報銷等類皆另行設局派員管理迨舉辦新政名目益繁始但取便於一時積久遂成爲故事雖或兼派潘司綜理而署銜畫諾徒擁虚名責任旣分事權益紊且多一局所即多一糜費於事體則爲駢拇於財用則爲漏巵近數十年來各省財政之紛糅大都因此方今朝廷整飭百度又以清理財政爲立憲之初基責成所在京外相同苟各省無總匯之區臣部何以定考成之法現在各省均設立清理財政局以藩司或度支使爲總辦責成至爲重要然該局之職任在於核訂章程調查欵目以爲預算决算之預備並無直接行政之權至於綜庫藏之出入權歲計之盈虚自非統一財權難期整理臣部止在籌議辦法間適據護理雲貴督臣沈秉堃電稱欲廓清積弊確定預算非統一財政機關劃清權限力專　成不爲功極言各省財政往往特設局所另委專員藩司雖居會核之名並無察核之實至運關鹽糧各司道各有專司財權尤非藩司所能過問等語其所論列均係實在情形臣等一再籌思各省財政頭緒紛繁必須一面清理一面统一則條理較易分明而機關乃益臻完備擬請將各省出納欵目除鹽糧關各司道經管各項按月造册送藩司或度支使查核外其餘關涉財政一切局所均次第裁撤統歸藩司或度支使經管所有欵項由司庫存儲分别支領庶幾若網在綱各省旣易於清釐臣部亦便於稽核如蒙俞允擬請飭下各省督撫轉飭該司等一體遵照辦理方今時事多艱財力奇窘全賴内外官吏化除畛域顧全大局藩司度支使職在理財裁撤各局之後事權旣無紛出責成自有專歸務當實心任事將全省財政通盤籌畫認眞整頓仍由臣部隨時考核分别勸懲以收綜核名實之效初六日奉旨已錄 
[桂省籌辦司法獨立北京]  
　　桂撫張鳴岐奏稱竊維司法獨立之說雖近始於泰西而其制實早開於中古周禮秋官所屬自大司寇以迄司隸皆專掌獄訟之官如六鄉之獄則以鄉士主之六遂之獄則以遂士主之復有縣士以掌外野之獄有方氏以掌都家之獄均係隨地設官專司其事其州長縣正諸職略視今之州縣則統系别屬於地官職掌多關於敎養無兼治獄訟之事降及漢唐治獄雖尚有專官然行政司法權限已多混合沿至今日州縣均以行政官兼任司法於是濫用司法權以逞其私者有之牽於行政不能盡其司法之職者亦有之以致獄訟未能盡得其平外人且藉口要索領事裁判權失國家統治之柄我孝欽顯皇后德宗景皇帝斟今酌古特改審判制度與天下更始限以分年籌辦明罰勅法薄海同欽臣疆寄忝膺敢不循序程功勉圖尺寸謹將籌辦情形爲皇上陳之廣西六十五州縣四直州廳四同知一通判一州判共計七十五屬查照法部奏定各　審判廳宫制及體察本省各屬道里遠近情形除　等審判廳外統計全省　設地方審判廳約七十餘所初級審判廳約二百餘所檢察廳所亦如之應設員缺亦按定章從至少之數核計約共二千餘人此事造端宏大頭緒紛繁自本年起以至宣統七年逐年均有應籌辦應成立之處若無一總匯之區提綱挈領按限督催深慮不無延誤擬設一審判籌備處以爲提挈督催之所該處定於四月初一日開辦以臬司爲總辦加派嫺習法政人員充帮辯編制審查等差俟全省審判廳一律成立或臬司衙門宫屬亦照新章改設科員後即將該處裁撤以免糜費此通盤籌畫著手辦理之情形也司法官屬需員如此之多則儲養人才實爲籌備第一要義臣上年即已籌慮及此是以有分年揀發人員之請惟目前尚無到者只可暫就現在法政學堂肄習别科講習科各員設法培植别科本有大清律例民法刑法商法等學科自本年起已飭該堂分别酌加授業時刻並加入民事訴訟法刑事訴訟法兩項講習科則加入大清律例商法民刑訴訟法等科以期畢業學員堪備司法各官之選此預儲異日人才之情形也（未完） 
[江蘇官廠印刷品限期實行蘇州]  
　　南洋印刷官廠章程及經辦情形業見前報兹該廠將官用民用紙品設法改良製成圖版呈請江督檢驗並請自本年六月初一日起一律實行札飭各屬一體遵照當奉午帥批云該廠設立宗旨專在改良官用民用各種紙品前據詳陳辦法業經明晰批示並通飭各署局學堂分别擬辦其應由該廠擬辦各件兹據呈送新製式樣十九種察核尚屬妥協應即作爲官廠定式印刷通行自本年六月初一日起官用各項紙品先由本大臣衙門一律換用新式凡寗蘇兩屬各署局學堂各届期仍沿用舊式禀牘者以違式論概行發還另繕各署局學堂對於所屬亦應一體照辦以期劃一程式其商民所用紙品如合同租借劵及婚帖各項凡所書年月在本年六月初一日以後仍用舊式者作爲無效因事到官概不准理應由該廠迅將製就式樣分别移送本省各屬地方官先期出示曉諭並將式樣粘貼示尾俾衆周知至該廠發售各種紙品雖屬官廠仍係營業性質其發行商民用品固應由該廠自行交易即各署局學堂應購官用紙品亦應隨時向該廠直接訂購母庸備價呈送本大臣衙門飭發以省周折餘均照擬辦理除通飭各署局學堂飭屬遵辦外仰即遵照 
　　附官廠所呈各種式樣 
　　一馬封申移咨札等件係變通舊式而用精細花紋標之紙面以新耳目其中均用壓印暗行便於大小字體或雙行夾冩單冩之用暗行外並留有餘紙以備粘訂存卷惟馬封式較前改小因北京稅務大臣及各衙門文書均經縮小取其便由郵遞也 
　　二爲合同租借劵婚帖等式均採酌舊式易以精細花紋聽民自購惟婚帖則于年庚後頁加印夫妻姓名年籍三代氷人年月等項俾便塡註較從前民間所製有詳略之别實足以爲證書而免一切葛藤 
 
 

Page 5

 
 
三爲紅白禀及正副詞　保結等式查前次調查廣東呈詞　格式逈與江南懸殊　仿照印刷殊與官民習慣有碍特参酌南省新舊之間製　此式　便通行至于禀式向來均以紅白紙張别之實則紅禀專爲摘由錄批也兹全用白紙而於禀面標以青紅花紋略示區分之意其紙張廣狹一照申移詞狀等式并可裝訂成卷 
　　附官廠所定官紙價值 
　　江南各局所學堂所用紙件均係照章開支欵項職廠各式官紙發行時自必移而購此不待言矣各衙門則不然向來均由房書包辦往往購用極薄劣之紙以充數此公牘所急宜改良也然房書習慣已久若職廠價值較舊爲昻彼亦安肯多費再四籌商惟有减輕成本一切照坊間價值俾易遵行至於紅白禀及呈詞狀紙應請每張（連副狀保結在内）定價龍銀四角以三角爲職廠工本以一角爲各衙門規費 
[京師近事]  
　　日前譯學館甲級學生舉行畢業大與全堂學生均蒞堂觀禮其行禮次序首由監學官帶領學生至禮堂西南側分級坐定次由本館辦事人員引學部嚴寶兩侍郎入禮堂正中坐下然後中外敎員畢業學生依次魚貫而入畢業生先北面朝萬歲牌行一跪三叩首禮次向學部左右兩堂再次向本館監督行一跪三叩首禮再次向外國敎員行三鞠躬禮禮畢由文案官唱名授給畢業證書然後學部各堂及本館監督中外敎員各致訓辭次由來賓致頌辭再次則學生致答辭已而齊赴午膳膳畢遂散附錄學部大臣訓詞於左 
　　今日爲諸生畢業給發文憑之日諸生須知國家歲費鉅欵敎育人才所期望於諸生者至厚日遠譯學館爲養成外交人才而設於語言文字之外輔之以普通學進之以專門學非徒以備舌人也將使諸生宏其所學察政敎之繁變求學問之貫通裕爲全才以備國家之用今諸生旣已畢業朝廷給予奬勵視高等學堂爲優又值預備立憲之時百度維新急須研求各國政法弼成我盛治　言報稱諸生所負責任其重且遠爲何如本大　顧嘗聞之學堂授課取具學理而已至事以經騐而見難易學以實行而見淺深則在出而應世者隨時隨事研究體認藉以宏其詣力庶能各効尺寸使國家收育才之效不以虚聲爲學校羞此則諸生所當急切自勉亦本大臣所拳拳屬望者也幸共志之　　江侍御春霖日前呈遞封奏瀝陳東三省情形對於徐世昌舊日所行各事甚多指摘 
　　學部以留學生廷試在即循例宜向各部院咨取銜名聞各部院中多有不願往者其原因一方面則以無科學之上知識不易當此閱卷之任一方面則以管學大臣雄於文者不易當其意旨故均不願往 
　　滇督李經羲自請訓後今已旬日現定於初七日起程惟在津尚須勾留因所調熊刺史范輿尚未與直督交涉妥貼也聞仲帥曾致楊蓮帥一電内言熊君傑士可與圖邊公愛羲至深當此危急自應援手今日之事實與袁海帥不同又有羲到津後當敬詣高賢九頓以請請爲先容迫切待命等語 
　　初五日澤尚書召見攝政王垂詢頗久係因現在核算部中應用數目已虧短至五百餘萬此次清理財政應請設法籌補之故 
[西報譯要]  
　　劉士驥被害疑案文匯報載初十日香港電云道員劉士驥在廣東租界沙面遭害該員曾在美國捐集欵項百萬擬至廣西興辦農工實業近方歸國其屍係由廣東海關帮辦西員愛泊爾君覓得胸部已經鎗彈穿過 
　　粤督請助大學經費泰晤士報載初十日香港電云粤督張安帥通飭省内各員酌助香港大學經費該督並擬提庫欵撥助已請政府允准 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[安徽全省士紳上外部公呈]  
　　呈爲銅官合同事屬商務應廢不廢有碍國權公懇據理堅持議結發照自辦以杜後　而順輿情事竊查宣統元年三月初四日接奉兩江督部堂端安徽撫部院朱交閱大部電開銅宫山案迭接李大臣電稱函稱親往北京議决準西五月十號到京又稱合同寄京約五月三號可到現改於十四日起程以便大部有十四日間空與江督皖撫商酌云查英外部近以借欵大有意見議院亦反對中英感情漸淡此案則愈逼愈緊似宜設法早了免生枝節各等語此案前據皖紳方皐等公呈力言英商强挖應飭停工議結午帥函復洪思亮等公呈立意略同是皖紳廢約之說旣相持甚堅而英政府助凱力爭亦决非延宕所能了李使函遷延日久恐合辦一層亦翻悔不允更難措手不爲無見轉瞬凱即來華若非預定宗旨臨時更難應付希與經帥妥籌辦法並先派員來京候議以資接洽盼電復等因並奉督部堂電示催令速舉派官紳赶先赴京以免貽誤等因奉此遵於本月十一日召集寗滬贛蕪諸紳在省開會决議並舉翰林院侍講李經畬三品卿銜度支部參議劉世珩丁憂翰林院編修方履中分部郎中方皐江西候補道江峯青分省補用道俞錫疇前署湖南永順府知府吳傳綺湖北候補道李國棣丁憂分部郎中汪彭年等代表全體意見入都備議當將公同决議大略情形曁所舉代表各紳銜名呈江督部堂端皖撫部院朱轉咨大部竊查銅官山礦案前以凱商逾限未辦合同作廢迭經前撫院誠恩馮咨請大部照會英使飭凱商遵照速令麥奎離山並由紳等呈請發照自辦各在案兹奉大部電示李大臣函電所稱各節環誦之下羣情駭異以此案係屬商務自應按照原訂合同聲明應廢理由飭將前約作廢此外實無可與通融之理乃李大臣電稱凱商來京議結先將合同寄京等語所稱合同者未審爲原訂之合同抑有另訂之合同如爲原訂之合同則久已作廢無効如爲另訂之合同則前約旣廢此約於何發生夫所謂合同者必彼此先有成議而後合意商定者也今凱商逾限未辦合同應即作廢已成鐵案從未議及他項辦法即不能有另訂之合同若係凱商自定條文交由李大臣寄逹大部是欲以私人之意見强我大部以執行則無論其爲何項合同侵我主權莫此爲甚李大臣即應駁斥擲還安有代爲寄逹之理此紳等不可解者一也又稱遷延日久恐合辦一層翻悔不允更難措手等語尤爲可駭夫翻悔之者必先得彼此之允諾後或别以他故異議迺有所謂翻悔也今此案遷延五年皖省宫紳均持定廢約宗旨疉蒙大部照會英使切實指駁在案從無敢犯天下之不韙議及合辦者然則李大臣所稱合辦一層究竟誰與之議且若懼求之不得者此紳等不可解者二也又稱外部以借欵大有意見議院亦反對中英感情漸淡則此案愈逼愈緊似宜設法早了免生枝節等語夫商務辦法祇憑合同中外交涉全恃公理合同應廢即廢此萬國之公理更何須另爲設法公理旣屬可憑更何慮别生枝節且私人交涉與國際交涉按之法理不能牽混以借欵大有意見此國際之交涉也凱商之約應廢此私人之交涉也我不能以應廢之約曲爲遷就自失主權英國素號文明亦不能以顯背法理之商人輕開大釁此可斷然無疑者李大臣身爲專使豈亦受該商之虚聲恫嚇耶此紳等不可解者三也夫以逾限不開照約作廢之案其事至簡其理至明而李大臣受國重寄乃坐聽該商倡言合辦且爲之寄合同爲之求早了而不嚴加駁斥推李大臣之用意當以中英素敦睦誼總期遇事曲全不欲以一礦之爭過費唇舌然獨不爲國家主權全皖利害計乎此案爭持數年皖人士奔走呼號不敢稍有鬆動固恃合同所載逾限作廢鑿鑿可憑亦以國權所關不能以銅官一隅致妨全局即迭蒙大部曁歷廾督撫爲之實力保護不肯稍有退讓者固主權不可不爭要亦深悉皖人所持廢約之理由實自立於不敗而可以爲挽回國權之地也倘應廢而不廢彼度我有可欺之勢種種無理之要求且相逼而荐至枝節愈多辦理將愈棘手固皖省切膚之痛亦大部無窮之憂也况麥奎在山盤踞其不法之行爲疊經地方官報告甚至運機築路佔人土地掘人墳墓則妨我之内治權私採礦石販運出口要求騐放則撓我之關稅權近復佔人妻女持鎗傷人地方官不能禁止夫以一無理之商人借一作廢無用之合同而恣行若此若再曲予通融將致唯所欲爲後患何堪設想皖民栱魯風氣閉塞積忿之下靜念可憂紳等以國權礦權不可損失思伸公理而保治安起見因特縷陳銅官山礦約應廢情形伏乞大部力賜主持切責凱商不法之行爲聲明逾限作廢立飭麥奎離山並咨明農工商部查照前案發照自辦以保國權以杜後患皖民幸甚大局幸甚 
分類新聞政界 
[派員調查京津審判規制蘇州]  
　　蘇撫陳中丞以蘇省現擬開辦各級審判廳事當創始毫無把握聞北京天津審判廳均已成立一切規模章制精密無遺自應派員前往調查各項章程規制及叅觀一切開庭審判情形回省禀復以資借鏡兹已札委候補知縣余志善大令前往調查繕具咨文給發該員領賫即日起程 
[紹屬著匪裘文高定讞杭州]  
　　裘文高獲案後迭經縣委解訊兹已定案昨上各憲電云杭州撫臬營務處憲鈞鑒奉委會同嵊縣查驗匪首裘文高傳紳卞啓運等十餘人指認明確實係裘文高正身訊據供認屢犯拒捕戕官各重案不諱除開摺另文通禀外請將裘文高就地正法遵飭電禀乞電示遵行委員知縣魏象書葛泰林嵊縣知縣施榮復同叩撫院接電後即復電云紹興府蕭太守密轉送嵊縣施令委員魏令葛令同鑒微電悉獲匪裘文高旣據紳民指認明確實係正身訊認屢犯拒捕戕官不諱逆迹昭著應准就地正法仍錄供補禀備查院魚印 
[各邑地方自治之預備江寧]  
　　丹陽紳學兩界以選舉事務辦畢 
 
 

Page 11

 
 
應即遵奉憲飭開辦地方自治事宜爰邀集同人提議擬先設立宣講所及自治研究所以爲入手辦法當經多數人解决現已禀請道府兩憲立案並請酌撥經費不日即可實行句容許大令前經邀集本邑各紳士在勸學所集議謂地方自治應先從調查户口入手然經費未集難求進行之效必得地方籌有的欵方能開辦 
[江寗模範監獄之開幕南京]  
　　寗垣建造罪犯習藝所因習藝所範圍太狹特改名爲江寗省模範監獄日前業已工竣當經督憲端午帥札委前署江寗府許星璧現署江寗府知府楊鍾羲二太守爲提調飭令會議章程妥籌開辦所需經費即在江寗藩庫及金陵財政局撥給昨經許楊二太守會擬詳細章程並議定應用經費各數及各職員應辦事宜開摺通禀各憲核示以便擇期開辦 
[亳州設立官錢分局安徽]  
　　藩司詳據官錢局提調英守華稱皖北亳州地方土貨豐富商務日趨繁盛　鎭江洋票載運各貨均藉該處爲麕聚之所擬請於該處設立官錢分局一所以期貨幣流通而爲拓充利源地步請示核准即中該局提調選派妥愼司友前往該處設局矣 
[電商飭屬捕蝗蝻揚州]  
　　淮海各屬天氣亢旱蝗蝻蠢動淮揚海道吳觀察昨電揚州吳都轉云運司吳鑒淮海各屬蝻孽發生其勢甚烈灶地壤錯務請嚴飭各塲官會同州縣認眞撲捕設局收買以期早絶根株爲禱運司吳都轉復電云淮揚海道吳觀察鑒魚電謹悉通泰海三屬弟蒞任後因天氣亢晴深恐蝻孽爲害即嚴飭各塲認眞搜挖設局收買其民灶夾雜之處並飭會縣辦理在案兹准電囑除再由電嚴切通飭泰海二屬外尚希尊處嚴札附塲各州縣務須不分畛域會場迅速辦理至爲感禱 
軍界 
[淮北緝私營裁併問題揚州]  
　　海州營叅將戴鶴松以現值春產正旺各緝卡緊要請緩裁併具禀江督當奉批云淮北各塲止值春產旺掃緝私緊要之時所部各營均經分駐要隘未便遽裁尚係實情應准暫行留紥俟旺掃後再行陸續裁减仰淮運司核明分紥處所移知該分統督飭認眞堵截勿任顆粒透漏倘私梟未能歛跡宫引不見暢行徒養多兵虚縻鉅餉考成所在本部堂亦不能爲該叅將寛也 
[禀陳西江捕務辦法廣東]  
　　肇羅道蔣觀察前因羅定匪徒竄擾當經先後調撥多營嚴行剿辦現在匪風已戢應行酌派營隊清辦自可盡絶根株惟肇屬西路一帶匪風素熾近日披猖尤甚且沿江西海黄坑等處匪黨出没打單均在於此雖經分别設防而兵力不免尚薄亟應兼籌并顧水陸并防以免顧此失彼垷特責成隆統帶率領四六七卅八等營先行抽撥弁勇各五棚分赴西海黄坑扼要巡緝一面勘察六步三峽六都一帶情形切實籌布防務此外東安高明封川開建各路交界與要處所一律酌量扼紥派弁率線嚴行跟緝并飭配長龍十號隨時督派弁勇往來查緝以重防務日昨將布置情形詳禀省憲察核 
[商給陸軍學生贖家銀兩安慶]  
　　陸軍部咨據選送留日陸軍學生趙連科等禀請月給贍家銀五兩當查定章除咨學膳等費外並無給予贍家銀兩當據情咨請各該省旗酌核辦理此次趙連科等自應事同一律擬照皖藉合肥縣選送留學陸軍學生李應生名單開請皖撫酌核辦理能否照准給予贍家銀兩迅速聲覆本部查核 
學務 
[敎育會研究敎育問題浙江]  
　　仁錢敎育會本届研究事件照上次議案於一星期前將所收到之各問題登報宣告以便預爲研安照錄如左（甲）杭府官立小學問題計四則一小學堂對於學生罰則如何方爲有效二高初小學每學年學生用品需費若干請會中將品類價目公議列單定一標準三現時所開各小學堂是否與學區支配匀當四私立小學是否含有營業性質（乙）仁和高等小學關於學生道德之研究計九則一每日清晨須齊集禮堂共同敬禮及共同訓練二聨絡家庭嚴禁學生說謊三對於同學不得直呼姓名四嚴禁損壞公物及蹧蹋食物五遊戲時及在校外須互相保護六嚴禁鄙俚之言語及齪齷之行爲七奬勵學生中之富於慈善性及公德心者八珍愛母校及本身與同學之名譽九提倡學生自治之方法（丙）幼幼學堂提議學生宜如何栽培道德計六則一不准妄引經書以尊聖賢（如筆墨遊戲閒中談笑勿妄用經言以除從前積習）二敎員當以身作則俾可效法三多加修身科鐘點四用奬勵之法五用記過與體罰六屢儆不悛之學生知照各學堂不可收錄以防害羣（丁）鹺務小學徵求意見書大致謂鹺校高等三四年級學生擬叅用商科敎授爲中等商學之預備其敎法如何方善請公同賜敎以上各問題俱爲敎育疑義届時請各敎育家蒞會决議以促進行 
[部咨招考高等實業安徽]  
　　郵傳部前奏上海高等實業擴充專科挑選各直省中學畢業生入堂肄習業經通行辦理在案朱經帥刻准部咨嘱令選送前項學生擬於暑假後七月初十左右開學所有投考各生務於六月十五以前咨送到校齊集之期無論遠近統限七月初旬以前到滬並抄送考試簡章以便照章挑選昨已札飭提學司遵照辦理 
實業 
[派員測繪農塲官荒杭州]  
　　江千迤東之玉皇山又名棲雲山荒地連阡僅供居民樵採前由農工商礦局湯觀察開辦農業試騐場因無相當地畆特派調查員前往查勘其地全係官荒别無民產夾雜且土脉肥沃極宜種植禀復後由局札飭仁和縣詳查全山四至地界派員查丈畆分詳請撥作本局試驗場之用昨日諭飭測繪科科員劉世恩君隨帶儀器週歷山麓測量繪圖詳注說略呈候撫憲鑒定後籌欵開辦 
[紹府請發美棉籽種杭州]  
　　署紹興府蕭守文昭具禀農工商礦局略謂該府實業素不講求農民除種田外固守簡陋不知改圖以致日即於貧弱知府到任後集紳研究極力提倡現將郡城府司獄舊署改爲農事試驗塲分栽各項植物改良培壅等法任聽民間入内叅觀以資模範便民仿效前聞憲局曾有購自美國之棉花籽　懇准札發若干來紹 
 
 

Page 12

 
 
第二張第四版 
試植或須繳價赴轅請領乞示遵行 
[繭行定期開秤無錫]  
　　本月初八日下午各繭商在繭業公所開會集議辦法已見前報兹悉定於初十開秤收價每担鮮繭洋四十三元至四十五元左右惟本届蠶年雖豐桑價翔貴飼蠶家尚以爲未足云 
[移詢商會組織情形松江]  
　　蘇垣督辦農工商局司道照會松江商會文云本局職任重在保護商務而商務情形又以商會爲樞紐蘇省各屬商會陸續設立時有所聞但其中知照本局者固多而未經知照者亦復不少究竟會所何時成立新舊總協理何人擔任經費若干職員若干本局未能盡悉文牘往來旣多窒碍辦理事件亦復紛歧殊非維持商務先知後行之道相應將應詢事宜　單照會希貴會　組織情形按照單開各項分别見復（一地别）貴會設於何府何縣何鎭（一會别）或係總會或係分會或各帮獨立之總分會如錢業總會花業分會之類（一成立時期）以奉到部文之日爲始始尚未奉文者亦煩申明（一經費）由何項捐輸或由注册費補助（一新舊總協理）舊總協理凡仍舉任總協理者均請塡明（一各職員人數）共若干人 
[龍章紙廠之發逹]  
　　滬上龍章造紙廠係奉農工商部提倡辦理其總理爲吳興龐萊臣京卿協理爲四明嚴子均觀察經營數載煞費苦心前　股東會議將創辦時虧耗悉數剔盡並添招新股以充資本衆無異詞蓋以成績已著貨色精良銷路暢旺聞今歲開足日夜工定貨者踵相接恒虞不給其爲發逹可知則此後愈　愈廣各股東固以獲利相慶抑亦興實業挽利權之明驗也 
雜記 
[縣令醉治之一班浙江]  
　　台屬太平增令性嗜酒每醉後手舞足蹈此等情形見於訊案者已不一次久爲闔邑人民所傳笑兹聞該縣新有一命案尸親報案牽累數十人該縣已將被牽累者概行注銷矣胥差等因未遂所欲於履勘之日先以酒灌醉增令到場之時尸親等復牽累無辜多人胥差從傍慫恿該令已不復記憶前情竟簽差拿押至數十人之多該處生員某上前剖保即喝令差勇將某拿帶至縣當時觀者千餘人咸怒目肆詈幾至激變 
[兩湖公司添駛武漢輪渡漢口]  
　　漢口兩湖輪船公司因歷年行駛湘漢輪船受虧甚鉅外欠官商公欵多至四萬八千金若一旦歇業將輪船估計變價所值不過一萬數千金以之攤賠不敷甚鉅現由湘撫咨請鄂督准該公司添駛武漢輪渡所得盈餘分年攤償舊債俾資彌補當經小帥覆允飭該公司於日昨開班行駛 
[南雅雄剖解病犬之神奇南昌]  
　　江西敎育總會公立圖書品物陳列館於四月初五日試騐剖解用生犬一頭實行剖驗以助醫學之研究是日紳商學界到者四百餘人三鐘搖鈴開會由日本醫學士南雅雄君登台演說剖解之理由略謂人身有病非剖解不能盡除直陳醫學之有功人身隨用生犬一頭以麻醉藥迷之使之寂靜割去膚毛用刀戮膚皮寸許鈎出大腸割破取有小虫二三頭當謂人身有病宜如此醫治再用針綫連合大腸並連合膚皮用合口藥水抺之包固該犬漸漸蘇醒依然如故據南君云約一禮拜瘡口即可全愈試驗畢五鐘搖鈴閉會 
[丹陽創建公園情形鎭江]  
　　丹陽羅良鑑大令去年到任後與本地紳商籌議創設公園以期廣開風氣擇定城中妙覺禪禪寺一所（該寺住持僧松濤負債甚鉅寺中房產大半抵押經大令會商士紳代爲清理贖還令該僧遷至本邑蕭公廟騰出該寺）改造公園寺西一帶皆系民荒亦即商明租借應用估計開辦經費需洋八千元大令捐廉五百元餘由紳商學界分認募助該園内種植樹木花卉修建茅亭溝渠山嶺運勤塲並附設存古館敎育用品陳列所閱書報社植物試驗塲等項目下工程已有十之三四大令昨將辦理情形禀請各憲立案 
[癸開古砲之發現無錫]  
　　本月初旬某農民在無錫黄埠墩左右挖取河泥驀見巨大光滑之物件羣相驚異不識何物以瓦礫向磨知係銅質隨即告知近旁船人相助取出見是紫銅大砲一尊上有癸開十三年工部尚書游監製等字樣查癸開年分歷朝所無未知何時落沉現以事關軍裝該農民未便取回當即報縣騐領 
[清談]  
　　避暑花園又出現矣 
　　春風已過。溽暑將來。滬上一般浮滑少年思春蕩婦。於是乎有坐夜馬車之想。於是一般奸商巿儈。欲藉蕩婦少年以遂其謀利之欲者。於是乎有避暑花園之設。回憶去年避暑花園之穢史。種種藏垢納污之醜態。尚隠約於腦際。乃不轉瞬而絶妙之避暑消夏花園。又將於十四日開幕。白晝黄昏通宵逹旦之廣告。皇皇乎發現於報紙矣。夫避暑而避至通宵。消夏而消至逹旦。我恐其所避者不在暑。而在不易廻避之耳目。所消者不在。夏而在不易消受之孽緣。此而不禁。非特有傷風化。抑且有　衛生。有管理地方之　者。亦知注意此通宵逹旦之花園否也。 
[潘傑小史]  
　　（四）抉術 
　　南禪曰。天下情直理順之事。人每不肯明目張膽。暴白發露。其結果卒至曲而莫伸。鬱而莫暢。以余意念料之。潘傑何論　諸何人。而一時終未能忘情　爾若爾。今　披星戴月。吸風飮露。往候　　而乞憐焉。此大愚也。 
　　契來曰。然則奈何。 
　　南禪曰。汝曷往　宛南夫人。明告以数年敬愛潘傑之　　。歷訴　傑與汝契愛之衷　。南禪未語竟。契來搖其首曰。余不能爲此。亦不欲爲此。彼與我摯善者。昔日之潘傑也。彼與我終日不忍分　者。彼未與弗侖痕相　前之潘傑也。彼與我終日談文講義者。彼未覩富家翁前之潘傑也。今豈尚有一綫情意寄諸我耶。且余即頑劣。何至不能取人之女爲妻。而必欲令其母强行之。汝曷思之。此種卑劣庸陋之事豈余所爲乎。 
　　南禪曰。彼與弗侖　已未正式結婚 
　　契來曰。未也。顧速矣。 
　　契來斯時凝神回想。我何以當時語潘傑曰。假令汝適他人。則　且立至。今彼將往矣。而我未如之何。又想潘傑如何豓麗。如何活潑。如何愛情。豓麗活潑則仍如故也。而情愛則全消矣。又想潘傑從前與契來愛慕之情。而今則以其愛契來之情愛諸他人。又不禁爲之浩然長歎滬。　欲滴。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[分配全省議員額數]  
　　浙江 
　　浙撫致民政部電民政部鑒浙省駐防選舉人一百五十三名照學額派專額議員三名十一府選舉人共九萬零二百七十名配議員杭州十三嘉興八湖州十二寗波十一紹興十三台州十六金華十二衢州三嚴州四温州六處州六除另造細册咨送外謹先電聞增韞 
　　民政部覆浙撫電浙江撫台鑒電悉查諮議局章程浙江諮議局議員除駐防專額外定額一百十四名來電十一府分配名數爲一百零四名是否誤漏乞示覆民政部有 
　　浙撫覆民政部電民政部鑒有電敬悉馬電號碼錯誤查浙省駐防選舉人一百五十三名照學額派專額議員三名十一府選舉人共九萬零二百七十名分配議員杭州十七嘉與八湖州十二寗波十一紹興十七台州十六金華十二衢州五嚴州四温州六處州六合計十一府分配議員實係一百十四名謹再電聞增韞宥 
[預備舉行初選舉]  
　　浙江（杭州仁錢） 
　　仁錢初選舉事務所於本月初八日函請管理監察各員到所演習投票方法聞是日仁錢初選監督於午後一時到所監視先由監察員投票畢各司職務陸續到所演習投票者共有一百十人尚有三十人未到其布置一切悉照籌辦處定章甚爲完善各投票員故設疑問以資研究至下午五時散會更定於初九日午後二時演習開票方法 
　　又（温州永嘉） 
　　永嘉縣初選舉定於四月十五日投票十八日開票恐放棄選舉權者之多特先期於四月初一日下午一點鐘在郡城隍廟開會演說到者三百餘人先由初選監督熊令宣告開會宗旨次由司選員童伯康演說諮議局議員與國家人民之關係鄭伯鴻君演說諮議局議員與地方人民之關係黄疇九君演說當選票額之分配方法吳王嚴三君及來賓遷善所委員范朗齋君均各登台演說至五點鐘搖鈴散會 
[籌建諮議局之計畫]  
　　湖南 
　　湘省諮議局曁藩司善後局會詳岑撫院文云案奉憲台札開（原札已紀前報）等因奉此竊維諮議局爲輿論薈萃之區議　廳尤全省觀瞻所繫其結構必求完備其規模務取崇閎現距九月開會之期不遠自應妥速定議籌欵興工俾得早日觀成舉行要政本司職道遵即與諮議局籌辦處會辦諸紳遵照札開理由悉心商槯就目前情形而論固以擇地籌欵兩事爲重而擇地尤較籌欵爲急當經於省城内相度地勢設法採勘祗以居户櫛比隙地無多合於建築之用者甚少兹查有參將衙署基址地方寛正局面軒豁計縱六十七丈六尺八寸横卅七丈八尺五寸以之改築諮議局議事廳足敷營建至參將衙署亦應另籌位置查綠營漸次就裁游擊行將裁缺應請即將該署改爲參將衙署其游擊未裁以前請暫由善後局每月移送銀四十兩爲該游擊伵屋辦公之用惟查該叅署左右餘地節經歷任各叅將租與民人起蓋房屋旣經採用自須飭令一律退出其租年未届滿者按照年限核還原價其租地起蓋之屋酌分等則給與搬遷之費其願將瓦木各料繳局請價者亦准酌量照估時值分别給償以示體恤除札飭長沙縣趕緊清查丈勘估一面按照奉發圖樣斟酌損益訪匠繪圖詳確勘估價並由司局挪欵興修另文詳請核示外所有採定建築諮議局地基及遵辦各緣由理合詳請憲台俯賜察核批示祗遵再此項建築工程係屬創舉前無所因應請迅賜遴選幹練大昌董埋其事以專責成實爲公便此案係諮議局籌辦處主稿合併聲明 
[初選舉訴訟]  
　　江西 
　　江西湖口縣初選舉事務所職紳監察員吳潤書等以劣生王觀等藐法糾衆等情具報撫轅現奉馮中丞批云查諮議局章程凡犯第六條情事之一者即剝奪選舉權及被選舉權現在禁烟王大臣頒發禁令日嚴一日凡吸食鴉片者並不得爲鄉董何况選舉議員關係重大豈容濫厠所禀如果屬寔王觀等寔犯第六條一與五消極資格胆敢意存破壞尤屬可惡仰諮議局籌辦處飭縣查明並由處函囑司選員密查禀復母稍徇隠致滋流弊 
[專件]  
[杭州駐防叅議覆杭府複選舉事務所函（爲改派選舉監督事）]  
　　竊於本月初三日接准貴所函開奉諮議局籌辦處札發投票匭壹座複選舉票四百二十五張又駐防六十張議員執照十七張預備五張又駐防三張等因札發到所除將收到日期另文具報外合行耑函肅布即希查照等因並列叙迭奉諮議局籌辦處憲飭知各件曁選舉章程第一百十一條第一百十二條内開各節查敝營初選舉開票所及複選投票開票所發經敝勞複選舉監督移明籌辦處遵照選舉章程分附錢塘縣曁杭州府同日舉行在案自應查照遵辦惟複選舉票及議員執照薄件按照選舉章程第七條所載當由複選監督給與設敝營初未派有選舉監督則所有選舉事宜應即由所附之該地方官執行無如敝營業經撫憲會同將軍派有選舉監督在案前奉憲政編查館先後電咨各省駐防酌派會辦選舉管理員一員會同該地方官辦理所有駐防另設初選監督複選監督核與本館前奏及原定諮議局議員選舉章程不符應無庸議等因當由將軍咨商撫憲旋經咨覆據諮議局籌辦處禀稱駐防旣已設有初複選監督似可無庸再改派爲會辦選舉管理員名目以資利便等因各在案是敝營之遵設選舉監督本爲便利起見雖與章程未符將軍撫院仍飭無庸改派則所有敝營全區選舉事宜其監督之職自應遵照選舉章程第七條第二項由敝營複選監督擔任所有複選舉票及議員執照等件亦應由敝營複選監督給與以專職任而清權限應請詳明籌辦處將複選舉票及議員執照等件移送敝營複選事務所以便遵辦至 
 
 

Page 19

 
 
　選投票匭竊以駐防議員旣係專額應即另設一匭且於辦理亦較便利應請一併申詳籌辦處核示遵行是否有當伏祈鈞裁 
本埠新聞 
[驗兌浙漕之爲難]  
　　浙江海運滬局總辦李時泉查得各州縣所解漕米不能合色迭經申禁在案乃各首縣如烏程歸安等屬尚有米八萬餘石迄未報解迭次嚴催尚未解到又據各州縣禀所解之米並無異樣無能更易故所解之米尚停滯船中不能報騐現觀察已電禀浙江糧道能否通融騐兌免致遲滯 
[批准開闢小西門]  
　　滬道蔡觀察前據本邑紳董禀稱議闢小西門城關一事未奉督憲批示不能擅先工作電催江督迅批在案兹聞端午帥業已電復滬道謂闢城門一事已據詳批准先行電復轉飭遵照 
[洋商追欵之糾葛]  
　　德總領事卜君因德商克魯森洋行被已倒元源莊主沈上之定貨不出虧銀一萬兩又票欵八百兩一再致函滬道飭追在案現該商又聞蘇撫將此案提省審辦特禀由領事照會江督請將此案飭令滬道解送公共公堂請將洋商欠欵先行訊追等語端午帥查中德條約未有此等辦法當即照復外業已咨明蘇撫查照 
[楊夫人靈柩回國]  
　　隨辦東洋學務委員湖北候補知府楊楫之妻於本年二月間因在東京病故現裝日本博愛丸輪船運柩赴滬再回無錫原籍因恐滬關騐疫局稽阻故由駐日胡星使先行函請滬道轉致新關稅司准予進口 
[寗藩代表江督來滬]  
　　蘇路公司滬嘉全路於十二日行開車禮江督特委江寗藩司樊方伯蒞滬觀禮昨日方伯已由寗來申 
[謝贈]  
　　大南門外中國體育專修學校於今日九時起至下午四時至開運動會蒙贈入塲券兩紙敬謝 
城内 
[一婦二夫之新聞]  
　　周孝成扭張阿海及妻　氏到北區喊控轉解一路巡局審訊周孝成供年五十八歲向在城内陳巿安橋西首開設荳腐店光緒二十八年因店中乏人料理有已革捕役荳腐阿海到店幫忙小的因年老患病懦弱無能阿海居心不良遂與妻子龔氏有姦强行霸佔起初尚還避忌後竟將小的逐出店中夥計代抱不平與阿海爭論阿海置若罔聞近來常遭辱罵昨與理論　遭阿海及阿海之弟將小的痛打遍體受傷求　張阿海供周自已年老多病情願將店托小的經管其妻龔氏亦敎小的姘識因此已有七年現下之六歲小孩係小的與龔氏所生周自願退避今爲將小孩痛打勸阻不聽以致口角扭案求鑒判送縣嚴懲 
[解回逸犯]  
　　逃犯王大經劉阿三等聽從催阿和葉三許小子等在自新所逃逸先後獲得王劉二人其餘崔阿和等三人尚未弋獲前奉府尊戚太守札飭縣令將看役榮坤及王大劉阿三等解府親訊在案刻已訊明命將榮坤及王劉兩犯仍飭發回上海昨日解到李司馬諭將王大經等仍發改過局收押榮坤交捕頭收領 
[研究喉症]  
　　上海醫學研究所以喉症最極危險而白喉捷要白喉急表抉微白喉輯要等書或偏於凉或偏於燥皆有弊病現限期在一個月内彚集緝成以行於世 
[道批]  
　　陳作霖等禀批禀悉經理人疎於防範出此意外殊屬可慘應　公司另籌洋一千元　交商務總會再行勸募以資撫恤仍速妥議防險辦法送會核議復道以憑轉詳希即知照吳鏡卿禀批據稱吳交全騙用僞票應由廢訊押事閱多年究竟該騙曾否將銀繳案該差張福有無朦保將銀入私情弊仰會審官寶令查案澈底根究母稍徇縱仍具復察奪母遲楊光炳禀批爾在局供包攬販私不諱且種種不法本道早有所聞應候訊明懲辦輙敢來轅混凟殊屬刁健特斥在滬衆商禀批近來上海各業艱難房價依然昻貴窮民困苦尤甚查核來禀所稱均係實在情形且租界馬路熱鬧之場房屋亦間有空閉若不因時變通不特窮民不能支持恐有意外之虞即房主因租貴而乏人顧問亦難暗中損失何如裁浮减且之爲愈乎准照會租界領袖領事會同領事公會酌定飭遵並移商務總會轉致華商一體辦此理禀何商公遞着即列名另行呈明備案可也 
[官事]  
　　試用縣丞詹樹聲昨日到道禀見南巿 
[禁龍]  
　　總工程局查得向例每届端陽前後有好事浦江船民巧紥龍船划賽徒費無益迭經示禁在案兹因端節又届誠恐游手　閒之徒藐視禁令爰復出示懸禁違干提懲 
[姘婢女]  
　　總工程局巡士王錦堂落差後潛至生義衖干宅内室被獲斥革一事兹接干湘春來函以事由同居之薛姓處婢女貴福倘奉傳訊可令　婢投質警務長已派入調查確實以便根究 
[販小孩]  
　　拐犯范和尚拐抱隣人毛楊氏之孫兒金拘串同龍阿三賣與北巿某粤人轉販至香港一案兹將范送案復訊據供小的得洋二十四元被英界某包探詐去洋十六元金狗已由事主赴港領回判戒責二百下發押改過局一年 
[匿老婆]  
　　住城内喬家棚之謝才寳扭同居之木匠沈和尚至局控被串同該業無　張坤元及志堂等將妻某氏誘匿在祝家橋被地保扣住張等逃避　追訊供含混判沈交的保出外務將張等　到候訊 
[扣駁船]  
　　浦東德隆船　王顧杏汀去年憑陳妙海陳喬三等爲中保將駁船一艘租與周雪春撑駕被欠租洋九十餘元今將原船扣獲請追判著該中保幫同在外理楚周交保 
閘北 
[誣控]  
　　張步城投三路分局控邱玉記夻没銀鐲訊無証據姑念張貧不能回籍着邱貼川資兩元丁案 
[毆傷]  
　　王海仙朱之余投三路一區控李金林李祥生尋釁毆傷　二李罰養傷洋兩元給王具領了案張友喜控　和尚索欠起釁被董毆破頭額判董責手心二百下兹給張養傷洋二角 
[學費]  
　　文生金　具禀三路一區控學生陳統璋之父陳志祥圖賴學費洋六元德巡官批諭候查傳訊 
[債務]  
　　王炳文與朱芝祥債務紏葛扭控四路二區移解一區提訊兩造供詞均　不實不盡判牆借據注銷一併斥退 
[拐賣]  
　　朱炳奎控周蘭亭劼賣其媳楊氏訊供各執判周暫押著朱自行尋訪實在再行核辦 
英租界 
[店火究店夥]  
　　英租界河南路元吉洋貨店起火一案昨提該號夥招延晃何明佳會訊據九號西探禀稱該號在攫上起火所存各貨無多保有險銀三萬兩詰詢起火情由各夥友互相推諉情　可疑四百三十四號印捕投禀是晚巡見該號火光燭景户外往視有三人在店内行走即有一人開門問是失火伊等並不呌喊四百三十三號華　禀稱見該號樓上起火其火勢甚熾當問敲門不應等語招延晃等延律師到堂代辨並據招延晃禀稱該號存貨約有一萬餘兩官以 
 
 

Page 20

 
 
　號保有險銀三萬兩存貨祇一萬餘兩其中有不實之處判候查明存貨究有若干並如何起火實情訂於下禮拜六再核 
[姘夫控姘婦]  
　　陳來榮控姘婦徐楊氏即楊秀英私取衣飾不還傳案訊究判查明實在再核 
[凶犯又解縣矣]  
　　戮斃華捕毛久康之凶犯陳阿四及同黨張永貴沈哭寳沈七仔等四犯昨日復訊判一併解送上海縣訊辦 
[定貨何不出乎]  
　　鄧輝芝向喊利洋行定貨不出被控昨日傳訊判鄧押候於下禮拜二會訊利康洋行控陸儒卿定貨不出咋晨傳　判交保候補傳人証再訊順發洋行控史潤齋定貨不出昨由差探往傳史不到堂中西官諭令再傳 
[租金掯]  
　　公易控顧蓋齋不付租金昨奉公堂訊判顧交保限三天赶理 
[欠銀追]  
　　鮑錢氐控張榮記欠銀昨晨傳訊判過堂訊追 
[蔡阿寳復行故技]  
　　過犯蔡阿寶復來租界由探查獲訊供屬實判押三月出境 
[劉范氏初出賣淫]  
　　范少羅控沈阿甫沈陳氏將伊胞妹劉范氏串費於鴇婦方周氏家爲娼昨由捕房解究沈等同供由氏夫作主價賣方鴇供稱出洋三百元價賣不知氏有丈夫請察劉氏供稱伊夫並不知情判范氏暫留濟良所餘人押候補提人証再訊 
[恐亦有歹事業]  
　　法界楊莊貴之未婚妻莊阿囡私逃出外匿居英界昨由法包探將阿囡移提到廨請究判解送法公堂訊辦 
[原告爲何不到]  
　　伽噖拉司勒洋人控陳愼夫揚福祥不倖票銀一案昨日復訊因原告洋人不到判令將案註銷陳楊一併開釋 
[被告直認不辭]  
　　孫文友控陸金甫乘火搶物由捕將陸連　一併解究訊供不諱判陸押四月 
[多不是好東西]  
　　王關郎沈項山湯其祥因奪羅間夫頭爭闘王以沈等用刀戮傷腿際控由捕房解究訊得均非善類一併斥釋 
[拐媳]  
　　王薛氏控張勝泉陸坤囡祝楊氏串拐伊之養媳奎大昨日復訊仍無實供判仍一併分别還押下禮拜六再訊 
[客拉]  
　　雉妓王洪寶深夜在逾拉客傳案請究　罰洋五元　鴇婦曹洪氏顧奚氏與妓高巧雲拉客違章一併傳案判兩鴇罰洋三十元高妓罰洋十元 
[茶舘火]  
　　前日旁晚時英租界四馬略大觀樓茶舘内二　樓洋檯上夾板内忽爾起火當經值堂入等取水灌熄又同時該舘西隔壁已閉文樂園茶舘空房樓下何來火種幾兆焚如幸經比隣撞門入内赶救得熄未肇燎原事爲老閘捕房得悉恐有别情派探詳查 
美租界 
[日本新製船]  
　　日本郵船會社新製郵船一艘名北野丸昨日駛來上海暫泊浦江定明日出發開往歡洲 
[荷國駐京使]  
　　駐京荷國公使卜克雷君昨因公幹來滬假庽匯中旅舘 
[未成火]  
　　西華得路永吉里張姓家前晚因捕臭虫潑翻洋油燈起火幸由衆鄰極力撲滅未致釀禍 
[已成火]  
　　昨午一時海寧路九百九十六號某姓老虎灶起火延及隣居剃顔店源盛小煙間榮興押店等樓屋四　由救火會灌熄捕頭特飮中西探查復核奪 
法租界 
[出洋貨調錯兩箱]  
　　金利源五號棧房管棧人投廨控稱裕康洋貨號學徒虞子增前來出貨經錯出洋貨四箱現雖掉正惟有兩箱並不是原貨請究虞供此貨是漢祥隆前抵押與小號該號主即是小號之經理人似係一家諒亦不難商酌辦理現出錯之貨兩箱已經賣出難歸原物况店主有事回籍小的不能主張求察判虞交原保候店主回申再核 
[購物件被人軋住]  
　　新關巡船水手沈喬生前日登岸購物爲同類劉阿福軋住滋昨不遂肆行凶毆並將沈之眼目毆傷虫捕拘究判押捕房一月 
[新作賊]  
　　徐　山前送外甥　波　至天興押店學業私竊當飾逃避經店主翁金山控由公堂命徐幫尋在案昨翁妻謝氏投稱徐非惟不肯幫尋反令老　數人來店吵鬧求究官以徐不應屢次抗傳著罰洋十元候提唐父金明到案再訊 
[老作賊]  
　　小工王大行竊太古白米送捕解究判枷號兩禮拜陳阿毛行竊衣服由探送究枷十四天 
小說 
[俠情小說縵卿小傳（一名像片案）㷳著（九）]  
　　第六章　大餐館 
　　漫眞旣受燕山公之託付。腦海中於縵卿。不得不稍添維系。顧與耦相交最密。偶以情告。耦曰。漫眞其欲作有情痴耶。漫曰。耦相何忽作此語。似仍如未深知我者。耦曰非也。凡人情之動也。恒出於不自覺。漫眞此。時於縵卿之情愫。雖未表現於事跡。而以我觀之。其機已動他日之關。合必非如前此所泛遇之諸人所得比擬者。漫曰。果爾。耶我殊不自知。且不以耦相爲信。耦曰。是無難。會當自見耳。耦復問漫曰。彼姝旣密曯漫眞過之。已踐約否。漫曰。已歷多日。尚未一往。耦曰。今晚我伴漫眞往。一覘其究竟。漫曰善。 
　　暮鴉歸樹。暝色横空。漫眞與耦相聨步出鐵甕城。徇江西行。一眺金焦勝概。已而過鐵浮橋。經日新街。逹天主街。轉過萬家巷底井欄衰柳。風景依然。而雙扉半啓。二三少女倚門待客。漫都不相識。急詢以此爲張素雲家是否。少女不之應。俄而一年稍長者。曰我家新從揚州。來不知張素雲也。漫愕甚耦曰想已他徙耳。此時旣無從問訊。曷另覓他處。小坐一　蹤跡亦佳。縵然。之 
　　二人相偕至（萬年春）餐館。斜對一宅。乃名妓瀛姝居也。瀛姝固頗豐致。年齡略長。亦漫與耦所素習者。見二人至。微笑起迎曰。兩君久不至。令人思慕綦切。重城隔絶。通候非易。今相偕蒞止。何幸如之。我知漫。君新得佳麗。故不復光此蓬蓽。今日之來。乃耦君强之。耳二人相顧眙愕而笑。耦曰卿何由知漫之近。得佳麗。耶瀛曰。如此佳話。豈無傳者。在關心之人聽之。尤能較他人清晣。此事之逹於我兩耳者。已二星期矣。其新當之香巢。勝舊居良遠。漫君想方自彼來也。耦曰。事良有之。第其遷居何地漫且未悉。卿曷一指引其門巷。則感卿者。固不僅漫一人已也。瀛笑曰。耦君無爲漫所瞞。渠固知之。無俟我多言也。漫笑謂耦曰。君無費辭。徒取輕薄耳。三人皆。笑瀛曰時已昏暮。我具杯酌。二君在此夜膳可乎。漫曰。適有　謂之讌會。而又不能辭却。會當即往。不然。此間餚核旣精。更可重飽飮。卿前日所手製之菊花新釀。豈非大佳。言已即速耦同去。耦唯唯。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來件 
奏辦龍章機器造紙有限公司添招新股章程啟 
　　啟者本公司前奉農工商部奏准設立並撥給官股提倡原爲振興實業挽回利權起見自甲辰秋開辦迄丁未夏告成歷時三載所有開辦經費華洋人等辛資以及支付股息往來利息已耗元十三萬數千兩又值巿面極壞紙價極低本廠開車肇始生意未暢復積虧五萬數千兩按照商律股本虧蝕近半邀集衆股東籌議辦法已於閏二月二十日開會經衆股東一再研究議决老股折半覆核股本虧數折半尚有敷餘除每股折作五十兩整股外另按股給一零股計元五兩此外尚餘一萬數千兩作爲機廠折舊惟外欠甚鉅利息尤重爰復議决添招新股二十萬兩以爲後勁從此剔盡虧項減輕外欠資本旣裕周轉較靈且紙貨精良銷路日暢售價亦經酌增今歲日班不足繼以夜工廠務已有轉機獲利即可操勝矣謹將酌擬新股章程臚列於後 
　　一添招新股規元二十萬兩分作四千股每股規元五十兩 
　　一新股官利照老股　年八釐如有盈餘仍按股照派每届年終結帳後次年春間登報布告發給 
　　一新股在公司成立後已剔盡以前虧耗且將機廠折舊似較合算應先儘老股東認附不足額再招新股補足 
　　一新股股銀一次收足隨時塡給收據即於收銀之日起息另行定期登報换給股票息摺 
一新股二十萬兩總理先認四萬兩以爲之倡 
一新股與老股一律仍照有限公司章程辦理 
一新股定於三月十五日起收八月十五日截止 
　　附預算表 
　　一官商舊股元二十三萬兩 
　　一又零股元二萬三千兩 
　　一添招新股元二十萬兩 
　　一存全廠房屋地基機噐等元五十三萬二千兩一備存（五　橡皮帶絨毯銅絲布）等元三萬五千兩一備存（破布紙粕各種紙料需用曁煤炭車油紗頭）等元五萬四千兩一備存（本廠紙有十數種花式備銷約每月滾存八千件）約計元三萬二千兩一備存銷出紙欵（有一個月至兩個月期常月欠欵）約計元五萬兩 
　　共存九八元七十萬零三千兩　 
　　以上除新舊股本元四十五萬三千兩外尚需元二十五萬兩 
　　一借商部元十五萬兩（計長年利息五釐） 
　　一借各莊元十萬兩（約計按月利息八釐） 
　　今開日夜工每天造紙三百件統年以三百天計算共造紙九萬件應用料本入工如右 
　　一（破布紙粕稻草化料藥品顔料）等元十八萬七千兩一（銅絲布絨毯蓬布修理五金板木）　元一萬五千兩一（煤炭車油紗頭）等元六萬三十兩一（廣包繩索刷印餞箬）等元六千兩一（廠内辛資人工駁力雜項）等元二萬七千兩 
　　共需九八元二十九萬八千兩 
　　以上造成紙九萬件每件高低扯合成本元三兩三錢零 
　　每件高低扯合售價元四兩二錢零（此照現在售價計算） 
　　每件約盈餘元九錢計共盈餘元八萬一千兩 
　　一除批發處曁外埠分銷處開繳統年約元九千兩 
　　一除全廠保險費元五千兩 
　　一除商部借欵息統年元七千五百兩 
　　一除莊欵息統年約元一萬兩 
　　　共除九八元三萬一千五百兩 
　　凈得盈餘九八元四萬九千五百兩 
　　　　陳潤夫　韓山曦　祝蘭舫　蘇寶森　顧敬齋　吳少卿 
　董事　孫楚琴　周舜卿　焦樂山　席德輝　倪錫疇　王醴薇 
　　　　嚴　齡　盧少堂　王亦梅　吳蟾青 
　總理　龐萊臣　協理　嚴子均　同啓 
國外新聞 
[英艦隊駛回威海衛]  
　　初十日威海衛電云英國海軍少將萊姆登己率領鐵甲巡洋艦京阿拂萊號培待福號芒摩號開痕脫號小軍艦克里哇號及滅魚雷艇四艘由日回抵該處尚有二等巡洋艦哇斯屈萊阿號及供差艦阿拉克利典號明日　抵 
[萬國新聞會開幕]  
　　初十日東京電云萬國新聞會定期明日開幕設宴誌賀高麗統監大臣伊籐王桂太郎侯小村伯美國前任副總統番阿班克斯君泰晤士報主筆祁樂爾君訪事馬禮遜君届時均將赴讌 
[富翁捐助巨金]  
　　初十日倫敦電云茄萊其君捐助英金二十萬磅以充法國奬勵英雄費 
[美國鐵路罷工續聞]  
　　初十日鈕約電云美國喬治省中央鐵路公司罷工之舉益復激烈且釀成黑白種族之激爭雖經人居問令將此事請人公斷卒亦無效 
[英海軍大將被謗]  
　　初十日倫敦電云英國下議院反對黨近在議院提議請將海軍士官攻詰海軍大將費歇之信函發布於衆並謂該大將私行運動維持海軍偵探制度希圖逹其私志貽悞軍紀海軍部大臣麥肯萊代政府答稱此事顯係挾嫌誣衊請議院各員勿爲三年前讒言所愚該大將辦事認眞海軍部倚重該員前後回任如出一轍 
[土布交涉近聞]  
　　初十日柏靈電云布土東方鐵路問題交涉已歸無効布政府因土政府一叶延宕已向嚴詞詰責 
[澳洲政界近事]  
　　初十日柏靈電云澳州聨邦内閣已遭傾覆狄京君大約將任聨邦首相或將舉行新選舉云 
[法擬大興海軍]  
　　初十日柏靈電云法國海軍部决　至一千九百二十年止建成二萬二千五百噸之戰艦三十三艘 
[船客被悶斃命]  
　　十一日香港電云美國汽船南山抵埠之前有船客五人悶斃該船滿載煤漆係由茄維脫開來者 
 
 

Page 27

 
 
   
 
 

Page 28

 
 
   
 
