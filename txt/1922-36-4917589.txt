# 1922 - 36 - 4917589

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
時評 
[激動與調停（冷）]  
　　近時有權力之人大抵氣急促而性又善變故每遇一事之起有人激之而即動有人調和之而即停再激之而再動再調和之而再停故事之經過必三翻四覆而後略有結果其結果也激之力大則事遂動而不停調和之力大則事亦永停而不動矣十年以來政局無事則已有事則激動與調停二者無不與之俱也 
　　此次之吳佩孚爲激而動乎吳佩孚今日之情形亦爲調和而停乎此次之張作霖亦爲一激而一動一調和而即停乎事之成敗不足論而此輩之氣急促而性善變固已示人而無隠也然則安足與語國家事哉 
命令 
　　二月十一日大總統令任命熊兆周兼充司法官懲戒委員會委員此令 
　　又令國務院存記曾樞進著交鹽務署酌量任用劉鐵山著分發綏遠交該都統酌量任用李照岱著分發江蘇交該省長酌量任用此令 
　　又令財政總長張弧呈請任命周果爲僉事應照准此令 
　　又令署司法總長董康呈請任命王鵰舉署山東第二監獄典獄長應照准此令 
　　又令海軍總長李鼎新呈請任命林葆綸爲視察應照准此令 
　　又令陸軍總長鮑貴卿呈請將陸軍第二十九師步兵第一百十三團第一營營長英春免去本職應照准此令 
　　又令陸軍總長鮑貴卿呈請任命倭興額爲陸軍第二十九師步兵第一百十三團第一營營長應照准此令 
　　又令陸軍總長鮑貴卿呈安徽督軍公署軍務課課長孔憲芳另有任用請免本職應照准此令 
　　又令陸軍總長鮑貴卿呈請任命夏學津爲安徽督軍公署軍務課課長應照准此令 
　　又令陸軍總長鮑貴卿呈請任命劉景祥爲暫編奉天陸軍第五混成旅步兵第一團第二營營長應照准此令 
　　又令海軍總長李鼎新呈請授鄭耀恭陳文會爲海軍少校應照准此令 
　　又令王銳張景林王賡廷均晋給二等大綬嘉禾章此令 
　　又令茲制定償還内外短債八釐債券條例公布之此令二月十日大總統令陸軍總長鮑貴卿呈陸軍第二十八師砲兵第二十八團第三營營長關玉魁請予免職應照准此令 
　　又令陸軍總長鮑貴卿呈請任命鄭錫三爲陸軍第二十八師砲兵第二十八團第三營營長應照准此令 
　　又令張國仁晋給二等寳光嘉禾章陳國棟馮善徵均給予三等寳光嘉禾章此令 
　　又令陳詵晋給二等大綬嘉禾章欒汝霖溥燻趙德馨均給予三等嘉禾章陸樹仁傅良育覃漚淮胡宗銓均給予四等嘉禾章此令 
　　又令嚴家幹塔齊賢均晋給二等文虎章宗鶴年楊葆益劉元和高鶴許造晋均給予三等文虎章沈鴻昭袁喜均晋給四等文虎章此令 
　　又令于化龍晉給二等文虎章馬宗魯凌必逹均晉給三等文虎章方清晉給四等文虎章此令 
國内專電 
　　北京電公府日前往派直奉專員均回京覆命張對梁不堅持曾謂梁之代表曰我已爲力梁亦宜自行設法專靠我不成的因曹吳已允奉軍仍留近畿惟去梁爲限 
　　北京電吳佩孚聞顏辭職來電挽留謂勿中交系計（十二日下午二鐘） 
　　北京電張弧聲明九六公債本人絕不經手一任清理債務委員會處理並覆吳佩孚說明銀行催促甚急若無辦法今後政軍兩費將絲毫不能通融本人誓不分潤絲毫任憑各界稽核（十二日下午二鐘） 
　　北京電膠濟路警編成五百槍由田督備妥三月内出發（十二日下午一鐘） 
　　北京電交部鐵路文書會議昨列席八十二人議案七項條件十二下星期二續議（十二日下午一鐘） 
　　北京電三全權電告九國協定全文並謂該協定之精神足以剗除一切束縛吾國發展之壓迫與吾國自提十項原則相呼應依此協定中國軍隊不必鉅額僅留保衛秩序者爲限（十二日下午二鐘） 
　　北京電三届議員設立通信機關財部核定月撥萬元（十二日下午二鐘） 
　　北京電財部咨院及海部本部决定按月發艦欵五十萬請向蔣司令處作一保證（十二日下午二鐘） 
　　北京電財部派鄒國珍赴浙調查印花稅付以四萬元另有任務 
　　北京電外部咨各機關浚浦局改組爲港務局各機關先行派員會議請將派定人員銜名送部俾便定期召集（十二日下午二鐘） 
　　北京電顏薦施肇基自代 
　　香港電省市廳以海員在廳前毆傷茶葉工人並追進該廳昨咨公安局嚴究省海員辦事處派蘇黄兩代表是早謁東華醫院總理商調停法惟该院總理須代表先徵各工人意是否全權代表再定期開議 
　　香港電粤工界擬聯各行工會組一工界全體工法會 
　　香港電昨刦廣九車祗失贓數千元傷客一警一（以上十二日下午十鐘） 
　　無錫電肉業兩次請願减稅不成於文日（十二日）全體罷市（十二日下午三鐘） 
國外專電 
　　華盛頓電顧維鈞定二十日起程回倫敦聞將於四五月間回國施肇基擬於三月間由此赴倫敦於五六月間回國王寵惠周自齊嚴鶴齡曹雲祥徐東藩等定十八日由西雅圖乘松樹號起程回國（十日） 
交通大學無線電 
[華會後之美國情形]  
　　華盛頓電參議院委員會尙未商定考慮華會條約之切實程序開將分别考慮之以四國協約居先豫料民主黨贊成該約者必多 
　　華盛頓電雅泊條約已非正式簽定僅由國務院派員監視簽字休士氏稱該約使美國於該島海底電線與無絑澕電事務與日本處完全平等之地位 
　　華盛頓電哈定總統下令停止造竣主力艦十四艘惟柯洛拉杜號不在内因已成全體之什九也 
[日諾瓦大會消息]  
　　巴黎電法政府致協約國牒文謂俄國若不接受一月六日之條件則法國不能參與日諾瓦會 
　　柏林電協約國政府如爲内國政策之理由請展緩舉行日諾瓦會議英政府擬允展緩一二星期據半官消息迄今尙無以此理由爲請　德國政界之意如開豫備會議德國應加參與 
[印度之鐵路罷工]  
　　倫敦電路透電社孟買訪員電稱鐵路罷工風潮現正蔓延未罷工者由軍隊保護工作又據另電稱甘地氏决議展緩三十日實行不以武力抵抗政府之運動 
　　（以上十二日到） 
世界路透電 
[南北愛爾蘭之相仇]  
　　十一日倫敦電南北愛爾蘭自擄人事件發生後盛情甚惡昨摩那漢地方之慘事　惡感愈深昨有北愛爾蘭特别警士二十人在車站候車忽有南愛爾蘭共和軍兵士一隊出現來復槍機關槍一時齊施致警士死四人餘者受傷被擄 
[意大利内閣]  
　　十一日羅馬電意國閣員已向首相辭職俾首相得自由支配閣員但首相不允謂欲内閣全體在國會中表示一致之團結 
[英國之裁軍報告]  
　　十日倫敦電吉狄士委員會之報告書復主張陸軍部節省海外防軍經費　駐防軍隊撤回或撤减之而另募當地土人以代英兵並指陳瑪爾太支伯拉德.埃及.巴力斯丹.新加坡.　蘭等處應有之變更又謂目前已無駐步兵兩大隊於中國北方之理由政府若依此議實施則可裁减二十五大隊並裁撤駐兵地點十二處 
[丹麥之工潮]  
　　十一日丹京電調和處所提出解决工資工時爭端之建議已由雇主與工人拒絕丹麥雇主聯合會今已宣布停工以抵制工人工人受影響者十七萬名内有賦閒者九萬名 
[各國近事記]  
　　十一日泊拉格電捷克斯拉夫煤鑛工人罷工事業已解决工人得展長合同六個月 
　　十一日婆斯德黑蘭電德黑蘭與太白里士之電報交通日斷此間得悉太白里士砲聲甚厲 
　　十一日德黑蘭電政府軍已克復太白里士叛黨領袖於數日前占據該城現偕同黨若干人逃亡餘均降服 
　　十一日華盛頓電美日代表已簽定解决雅泊島爭端條約 
太平洋路透電 
[德船來華]  
　　十二日香港電德船海維爾倫號今農馳抵此間此爲　後抵港之第一德船 
[日本之普及選舉運動]  
　　十一日東京電今日此間及他處開公民大會贊成普及選舉之要求參與東京大會聽尾崎等演講員之激昻演詞者逹數萬人今夜有平民一隊約二千人遊行街市且行且歌繼圍政友會領袖小川氏之宅搗毁其玻璃窗後由警察驅散政友會機關及日比谷公園皆有警兵駐衞反對黨選舉案已提交國會 
公電 
　　安徽郭光璧等來電申報轉蘇寗滬杭安徽同鄉會均鑒許世英長皖以來濫發地方公債擅挪災賑現金發行金庫證劵設立駢枝機關肆意搜括唯所欲爲近復有一五五號訓令財廳飭於本省議加三百二十萬元并聲明祗爲一次供納巧避加賦之名寳施攫民之術凡在皖人同深慣恨皖本貧濬重以奇災蠲賑不遑奚堪剥削查吾皖賦額歲不滿五百萬驤加三分之二地方物力幾何矧一五加征八分米釐同鄉諸公以桑梓關懷函電交馳卒力爭而豁免以此視彼苛虐有加　員等職責攸關見聞較切緘默旣所不忍爭持尤賴羣援諸公鄉望所偦眷懷應篤務祈同聲呼籲一致主張庶災後遺黎得稍休養除電呈府院部嚴慾另簡外謹以電聞安徽省議會議員郭光璧范培柯汪鍾瑞程　九李運顏等四十五人同叩眞印 
國外要聞 
[埃及要求獨立聲中之近况]  
　　激烈派首領被捕新内閣尙未成立 
　　世界新聞社譯美報倫敦電訊云埃及政局近日略見進步但仍多可慮之點薩特札勒巴沙SaadZeghlulPasha被捕後極端派人非常激昻暴動愈甚卽緩和派亦受其影響羣起反抗薩特札勒巴沙現被交軍法處看管其驅逐問題正在考慮埃及全國皆頒布戒嚴令開羅（卽埃京）電車前此停開現有一部分復業市上街車亦復出現開羅及亞力山特里兩處之官員已重行職務惟官立各學堂學生全體罷課均尙停閉巡警與市民時有衝突互有死傷軍隊有時亦出而彈壓有武裝汽車多輛作遏制亂事之用極端派人被捕者甚衆大局因之略靖外國居留民漸自安貼埃及土兵於遏制亂事頗爲出力足見其尙効忠於行政部前内閣總理亞特蘭巴沙AdlyPasha之機關報及（埃及日報）因登載關於亂事之評論彼當局干涉停刋兩日戒嚴合旣下蘇彝士境内徧布告諭謂有飛機巡邏該區域苟鑡下方有人聚衆集會常抛擲有烟炸彈如仍不散則常投砲彈并開機關槍射擊云云薩特札勒巴沙之被捕即爲其要求埃及完全獨立此在英政府認爲不可能而大足以歆動埃及人民因此有人以爲埃及總督亞倫倍爵士之拘捕薩特札勒巴沙似不相宜此舉足以激成埃民變亂殊非善策况埃民一暴動尙有法意二國人在埃及境内之安危問題亞倫倍爵士亦應計及法意二國早經示意倘英軍退出埃及或在埃及之法意僑民遭受危迫時彼等將出必要舉動以資保護果使此舉實現則由此而起之糾紛將更爲嚴重但在又一方面言之薩特札勒巴沙繼續鼓動人民從事激烈方法意在迫令亞倫倍爵士退讓在英政府方面實亦無可復忍蓋英政府若再不禁遏非特緩和派將被其煽動而法意二國亦勢必出而干涉因此亞倫倍爵士决計將薩特札勒巴沙拘捕並謀驅出其從事演說之亞力山特里等處然結果如何正未可知耳 
　　又一訊云埃及首相亞特蘭巴沙之辭職尙未經埃王批准但恐必不能免人多惜埃及又將失一治國之能人被薩特札勒巴沙破壞無餘亞特蘭巴沙辭職後本可由沙華脫巴沙SarwatPasha繼任閣揆則政局難關可望渡過現沙華脫巴沙鑒於國中騷亂之狀未允繼任此皆極端派人所爲之結果法意二國亦以地方不靖反對英軍退出謂英軍如果撤退殊足危害法意僑民之地位埃及新政府成立之遲緩實於英埃兩方皆無利益設非大局平定或須續派英軍往埃境駐紥蘇彝士及巴德賽兩處已被英軍佔領尼羅江中有輪船十艘設置武裝由海軍官指揮溯江上駛有數處鐵路軌道被暴動者拆斷但旋即恢復交通唐太一地亂事甚熾自英國步兵一支隊開到後秩序漸復駐在麥爾太之英海陸軍隊均在戒備俟有事變卽行出發但除非絕對必要時將不開動英政府似不欲於必需之外多派軍隊因派兵愈多撤退時將愈爲難埃及完全獨立之期蓋已不遠英軍終須全部撤退也 
[虬梅古華僑之現狀]  
　　世界新聞社譯波士盾基督科學勸導報英屬西印度錦斯登Ｋingston城（屬虬梅古Ｊannaica島）電訊云此間華僑近曾開大會慶祝中華民國成立十年紀念全島華人到會者約一千人極一時之盛前此二十年來華僑在本島商業勢力信用及人數之逐漸增加均乘此機會而表見在錦斯登之華僑除設有多數較小商店及貨棧外又在該島商業最盛之大街名（錦街）中購置最大之住家房屋一大區作居宿之所此次慶祝會即在該處開會晚間又在美商所有之滿德爾本克旅館開大讌會徧邀當地外國政商各界要人參加主席者爲一少年華人新從英國取得法律學士之資格席間主要演說人爲美國領事却斯拉丹姆氏 
　　拉丹姆氏於演說中聲稱彼自到本島履任後即接到美政府訓令謂經中國政府之商請英政府之允許令彼代表保護本島華僑利益彼當即遵照辦理但此間英國常局向以公道著稱對於僑居本島之各國人民一視同仁毫無政待故彼殊無所事事云 
拉氏又表示對於華人之傾佩謂華人勤儉正直服從法律深得本島公衆之尊重故其地位殊爲鞏固又述華人之倫理觀念與和平性質謂此可保中國永爲世界有力之和平秩序倡導者 
　　該島人民忌嫉華人時時有反抗之事發生距今一二年前曾有大暴動其尤無知者竟攻掠華人商店結果島島政府贖儻損失七萬五千元於華人但就全體而論土人反對華人之感情尚不甚劇烈當局亦待以公道惟華人在彼人數日增且大半牢守中國習慣不受同化華人所賺之金錢又多運回中國不皆耗用於本島此在當地經濟上亦殊不利此實爲該島之一社會問題云 
[德國將開歐洲最大運河]  
　　運河長二千一百英里開辦費十二萬萬馬克 
　　世界新聞社云世人多抱德國破產之憂而德人方謀開歐洲最大之運河其魄力之偉洵堪驚人據德國摩聶克消息德人現組織一大公司開始資本十二萬萬馬克將開築聯絡萊因河梅因河及多惱河之大運河爲歐洲從來之最大水道計畫竣工需二十年執行部部員共六十一人代表中央政府者十一人代表巴燕Bavaria政府者八人餘二十二人由各大工業航務銀行界分佔之運河開工期爲本年一月一日河身之一部須經過高一千二百呎之高地一區在三百五十英里一段内須設閘六十處將築發電力機四十所能發生四十萬匹馬力之電力每小時供給電力二千五百兆基羅瓦特每年可省煤費三百萬馬克此運河全部計長二千一百英里將來可通過載重一千五百噸之船隻開此運河之目的在聯貫北海黑海再加歐陸水道之聯絡於德國及他國之航務上必有無量裨益該公司開創立會時除中央政府及巴燕貝滕海西土林根四聯邦政府派代表到會外德國各大工業界亦皆有代表參列資本方面除政府擔任外私人投資亦甚踴躍預料計畫定可成功云 
國内要聞 
[顏惠慶關於外交之談話]  
　　答外交聯合會代表質問 
　　北京各團體外交聯合會因對於魯案解决經過取消二十一條問題及中東鐵路共管等問題不明眞相日前特開會公推代表十人赴外部質問該代表等於昨日（十日）午前十一時赴外部晤顏惠慶顏氏當即延見代表等即問魯案之方針於靳梁顏代三期中有無變更如外傳日本代表業願讓步忽因梁閣亦主讓步遂復强硬顏答關於魯案經過始末極長俟三代表返國後當有紅皮書詳細報告至方針有無變更則由靳至今余長外交始終尊重民意外察世界大勢内觀國情不無稍有出入辦理外交即各强國亦難能使國民完全滿意次問梁閣與日使小幡談話眞相並請從速宣布事實否則於中國外交不利顏答須問梁後始能答覆或諸君自問梁氏代表答謂應由外部負責問明宣布又問魯案接受英美調停是否通過閣議及通過日期現外間有謂未經閣議者是否屬實答確經閣議通過至日期則余一時忘却又問膠濟路究竟若何解决答大致與報載相同又問高徐順濟烟濰二路由新銀團承辦是否屬實答無此事並謂諸君所問一時未能詳爲答覆一二日當有書面詳告旋復詢及中東路共管問題及取消二十一條案並政府如何辦法答中東路共管業已打消二十一條確已提出大會惟結果如何刻尙不得而知政府對此若華會不主張取消則寗作懸案决不敷衍解决又謂惠慶德薄能鮮魯案未能圓滿解决有負國民厚望業已呈請大總統罷免以謝國人尙希各團體對於下列兩事極力進行爲外交有力後盾（一）力謀統一（二）從速集欵贖路此外尙有應注意者國人應設法宣傳對於外交上一切主張於全世界雖費巨金不宜悔惜云云各代表均以爲然時已一時遂各握手而别 
　　另一消息云昨日上午十一時半各國民外交團體代表十餘人赴外部訪晤外長顏氏當即借同錢司長唐參事等接見談一小時餘顏即說明魯案種種情形并謂魯案如此解决余即爲不滿意之一人對國民亦覺非常抱憾但當初所定根本方針在此案必須在華會解决以免今後遷延更多不利而三代表等盡力奮圖之結果只能辦到如此地步國人對於今後如有補救之方法余自然極願聞敎至此案談判中之環境英美之意見國際外交之空氣我國均有未便一意孤行獨唱理想的高調之處故三代表亦已覺甚苦也又詢及梁士詒與日本 
 
 

Page 7

 
 
關於魯案之關係究竟如何顏言此層恕不能奉告凡純粹外交案件爲余職權以内之事余無不可明言至外交而涉及内政意味者則余認爲無答覆之必要最後復詢謠傳外部魯案通電未通過閣議之說顏君言此層余更不必辯倘有閣員正式致書問余則余方有辯論之必要若非閣員而爲此言彼旣不在閣中何以知有無通過且余現在仍出席於閣議閣員中並無以此爲問者是謠言之有無余皆可以不必置論也 
[内閣問題與奉直形勢]  
　　此次内閣問題如何解决當然須注意奉直兩方之熊度張作霖决不肯爲梁士詒個人位置與直軍啓釁本爲識者所預料昨據由奉回京者言謂此次張氏做壽東海派王占元齎九頭獅子寳刀及古玩字畫各件赴奉與賀而曹錕亦派專員送禮到奉聞因外間謠言孔多並令其子（即張作霖之壻）親往拜壽以示奉直親密之意張氏即在盛會與部下討論内閣問題聞奉系軍官對於與吳佩孚决裂一致不表贊同又張作霖前發陷東兩電並非一任秘書擬稿則以拍發蓋張於吳佩孚所發各電逐日均經親閱詳細考慮之結果乃令一秘書執筆張氏據案授詞故陷東兩電即謂完全出自張作霖本意可也至兩電措詞之妙頗足使吳佩孚尊重中央政府體面而不怒且於言外更可看出對梁士詒並非有十分好感云云就此點觀察則張作霖之不至於有激烈舉動甚屬明瞭至於吳佩孚意氣雖豪其對於曹錕之言不能不聽此不單爲交誼蓋吳氏果拂曹意則在同派中必感調動不靈豈能馳聘此屬顯而易見今者曹氏不與親家比武吳氏亦只得持冷靜熊度不以對待梁士詒者移向關外據某方消息謂吳佩孚刻下只求梁氏下台以全其號召倒閣之大面子無論其繼任總理爲誰皆不反對吳氏此種要求大槪張作霖不能不容納故内閣問題交系雖欲久據决不可得矣日來交系亦自知梁閣必倒其中一部分頗主以留葉去梁向奉直兩方懇求然此問題運動之成效尙未見而該系内部先起分裂聞前晚該系在天津大開會議决定去梁留葉問題當時梁派與葉派辯論極烈梁派主張梁葉同去葉派則主張保存一部分勢力留葉去梁結果不能决定以利結合之徒在此垂危之際當然有此現象也至梁士詒假期已滿聞又續假十日仍存觀望顏惠慶見此情形不願長期代理又具辭呈遞到公府大意略謂自以外長兼代揆席以來朝夕從公忙碌倍昔前此所以慨任代揆者良以華會正值吃緊中樞不能無負責之人現在華會業經閉幕情形與前不同擬請辭去本兼各職等語東海閱後即派府秘書長吳笈孫親往顏宅將原呈璧還請其暫行維持現狀敷衍過日顏氏受此一請亦已於昨日到院照常視事矣至繼任組織人物爲誰外間所傳王士珍鮑貴卿諸人均無實現之望總之奉直巨頭未表意思以前繼任何人尙說不到也 
[農部對於開放門戸之條陳]  
　　政府對於華會議决之門戸開放一節極爲注意誠恐我國實行開放後於經濟上及其他各方面有喧賓奪主之虞昨由農商總長齊耀珊擬出限制八條呈遞公府其原文如次（一）内地雜居擬先以省會重要商埠及其他輪船鐵路所至之地左右各三十里爲限其施行期間儘一年内設立調查會從事調查（二）内地僑民無土地所有權其有設定租賃契約者得於一定年限内行使租賃權（三）法權收回前已設立之外國公司應遵照中國法令補行註册（四）外國商業公司總行設在外國如在中國設立經理機關者應以該公司經理機關名義將原定章程報明中國政府核准註册（五）關於原料之加工製造及精製之公司或工廠如有外國股分者其外股數目不得超過資本總額十分之五（六）外國人無林業所有權其有經營製林事業以及關於林業之副產事業者其投資數目依照前條之限制方法辦理（七）現行礦業條例業許中外合資辦礦惟外國人民所占股分不得逾全股十分之五與前兩條所擬限制方法相同實際上外人旣經遵守法權收冋後關於鑛業限制方法似可仍舊無庸再行開放以保利權（八）依照中國法令所規定僅准中國人民所享農工商業之特權外國人不得享有以上僅就管見所及擬定限制八條俾開放門戸後我國工商等業仍可爲相當之發展惟查閱施顧王三代表於十一月十六日提出普通全體委員會之十條譯文内其第二條聲明與約各國一律享有工商業機會均等主義中國自願承認並實行於中華民國各地方無有例外等語旣云實行各地無有例外此後關於内地雜居一層能否酌量情形次第開放頗屬疑問即其他工商業旣承認各國一律享有機會均等此後能否容我自由限制不致因開放門戸致經濟上有所喧賓奪主之嫌殊堪顧慮此項條文我國代表旣在委員會自行聲明原屬不易變更惟默察内國經濟狀况設實行無例外之開放其妨害工商業之自由發展不難斷言似應仍由我國代表對於自行聲明各節設法挽回俾所擬限制辦法得以從容布置 
[九六公債條例已公布]  
　　九千六百萬鹽餘公債條例自九日通過閣請後即於十日以敎令第三號公布嗣因接吳佩孚及長江各督來電反對旌又撤回但因借欵團之偪捉又於十一日再行公布一面派人分赴保洛疏通而銀行公會亦發一通電說明原委茲據北京星報所載其條例全文如下償還内外短債八釐債劵條例第一條政府爲償還内外短債起見發行八釐債劵以九千六百萬元爲額定名曰償還内外短債八釐債劵第二條此項債劵利率定爲週年八釐第三條此項債劵每年付息兩次上半年付息定爲一月三十一日下半年付息定爲七月三十一日第四條此項債劵自發行之日起半年以内祇付利息自民國十二年一月三十一日起用抽籤法分六年半還清每年還本兩次第一次抽還總額百分之四第二次至第五次每次抽還總額百分之七第六次至第九次每次抽還總額百分之八第十次至第十三次每次抽還總額百分之九扣至民國十八年一月三十一日止全數還清前項債劵還本以每年一月三十一日及七月三十一日爲開始付欵之期其抽籤日期定於一月十日及七月十日在北京執行第五條此項債劵應付本息自民國十一年三月起在鹽稅餘欵項下除應撥整理内債曁造幣廠借欵庫券及十一年一月所發特種庫劵各基金外應照本債劵基金數目第一年一千二百萬元第二年至第七年每年二千萬元每月平均撥交鹽餘借欵聯合團所指定之銀行專欵儲存以備到期償還本息之用俟關稅實行切實值百抽五之日起改由所增關餘項下撥充倘所增關餘不敷應撥之數仍以鹽餘補充之第六條此項債劵按照票面每百元實收現銀元九十元第七條此項債劵槪不記名第八條此項債劵定爲三種如左（一）十元（二）百元（三）千元第九條此項債劵及息票得自償本付息到期之日起除海關稅鹽稅外用以完納一切租稅及代其他現欵之用第十條此項債劵得爲銀行之保證凖備金第十一條此項債劵得隨意賣買抵押其他公務上須交納保證金時得作爲擔保品第十二條經理此項債劵人員對於此項債劵如有損毁信用之行爲依照妨害内債信用懲罰令分别懲罰第十三條每届還本付息十五日以前由財政部呈請大總統特派審計院審計官二員稽查此項債欵賬目並檢騐還本付息之欵每届抽籤還本之時亦由審計院審計官會同財政部長官監視一切第十四條本條例自公布日施行 
　　聞財政部爲標榜公開起見除部中發出通電銀行公會亦發出通電詳細說明外並擬組織一償還短期債欵委員會財政當局將辦法宣布後即不過問一切統由委員會依照條例辦理該委員會之任務（一）爲專管交付債券與債權者（二）爲審查各項借欵合同是否確實至組織人員聞將設會長一人呈請總統派充其會員則商會審計院債權者代表赌部庫藏公債兩司代表警察廳步軍統領衙門新聞界各一人充之 
　　九六鹽債張弧旣以去留力爭面取得此本爲張氏得意文章惟據一熟悉政情之某君曾一批其竅而發其隠並作一種商榷而與張弧言財政公開之意義亦大可紀錄者茲爲揭布如下九千六百萬鹽債已經閣議通過昨已以敎令公布其條例張弧以去留爭此發行權蓋實爲代表鹽債銀行團索債之作用換言之卽各債主委托張弧代表來處分擔保品之鹽餘者是也張弧通電一則曰財政公開再則曰財政公開徒有公開之虚聲而事實上並不向公開之軌道上走則欲解除世人之疑慮戞戞乎其難之現在人民方面並無含有賴債之意亦並非根本上反對公債之發行但民國九年銀行聯合會宣言有（今後决不借欵於政府）言猶在耳而靳閣時代之五千萬鹽餘借欵大都在宣言之後則銀行方面自身之立脚點已不穏固縱曰宣言後之借欵均非銀行公會團體之内者問此二十九家銀行豈盡在銀行公會之外耶縱曰軍人逼迫試問簽字付欵苟非出自情願軍人豈能强奪其欵强把其筆耶縱曰强迫則今日人民一再呼籲反對鹽債而政府獨不注意耶豈以軍人强迫便即付欵則人民抗爭獨無一顧之價值耶凡此諸點均主張發債者未必能自圓其說者即以政府所謂財政公開者亦僅將債權者字號債額訂立合同日期登載政府公報而已而合同全文仍是偷偷摸摸不肯出以示人其當時之折扣及先扣利息並交付（法郎）（吕耳）等名稱與不交現欵及交付公債票與期票等黑幕仍含秘密主義財政公開之謂何吾人並非遇事挑剔殊以八日債權團招待新聞記者時主席宣布組織一審查委員會將合同完全交付審查分别辦法並有某某記者主張將一種違背道德與法律之合同另籌酌量辦法而政府則體貼銀行家將此種稍强人意之辦法而减除之豈政府中人比銀行還要關切是使人民不無遺憾也吾人今平心靜氣與當事者商榷一下旣不唱高調亦不作違心之論惟就當事者所許可者述之第一財政公開宜爲澈底的辦理如當時借欵之用途及合同全文應請全部發表於發表未竣以前暫時下實施募集因財政公開而後能募債非是宣布字號欵數敷衍一下所能了事此非苛求若是者謂之公開第二組織審查委員會宜將（審計院）（商會）（銀行公會）及（檢察廳）與（律師代表）共同組成委員會實行審查其中合同有違反法律者亦應酌量處分不得由當事者隨意委派以免流弊第三第一次梁内閣與内外銀團接洽時說明按照票面還付第二次與内債團接洽亦言九折今變爲八四則人民吃虧不少苟欲還債應按票面還本方可以執杜反對者之口因人民之負擔仍是十足現金也第四膠濟路問題華會决定五年後贖回今各省雖空話認欵仍是不確實之收入自應在鹽餘上發行一種内債以爲贖路之補助不能說各銀行之債要緊而舉國力爭之路便不要緊也第五近畿軍餉閣議决定在鹽餘上每月撥百萬元此欵自應取得優先權此爲治安問題不能謂銀行債要緊而近畿軍餉便不要緊也第六海軍的欵無着雖已指定每月鹽餘十七萬及江蘇印花稅五萬尙不敷半數亦應酌予增加第七奉天邊防協餉每年有二百四十萬直隸協餉每年一百六十八萬湖北協餉每年三百萬其他協濟閩省及中央機關者均爲定案不能謂此次銀行團債務已還而以上各項便可取消縱曰裁兵亦應分期辦理不能一筆抹煞豈銀行家借欵時有所謂軍人壓迫之理由而還債時便可不受此項顧慮耶以上各節均爲一種商榷性質正合財部通電得以隨時函詢之旨當事者苟能澈底公開心地無他將回扣和盤托出充作正經用項並將以上各項虚心採納則吾民當欣然贊同按十足現金金購買此項債券非然者將蹈清季川路之覆轍而陷國家於不忍言之境遇則又何苦願當事者其諦聽之 
[九六公債發行之經過]  
　　國聞通信社北京通信云政府以清理鹽餘抵押之内外短期債欵名義發行九千六百萬公債國内各方面以素來政府信用掃地當此政象不寗忽又發行此巨額之債券此中必有黑幕故紛起反對情至激昻顧以環境之壓迫事實所要求不能因各方反對而竟打消政府旣未因反對而中止進行銀行界尤切望其成立籌商經月政府與銀行界旣簽定合同稽核所亦允於關稅加增實行前准以鹽餘擔保至前星期大致就緒星期六提出閣議以閣員意見未能一致又有財政總長張弧辭職之事發生此項公債忽形停頓當時巳可預測此種波折不能影響　　公債案不久必仍然成立蓋所謂環境壓迫與事實要求者與銀行界利害關係尤切銀行界因前此貪圖政府之高利旣已將巨欵借入政府而所擔保之鹽餘及經重疊抵押卽以每月鹽餘全部支配各行亦僅足抵還各行到期債欵之一部况以鹽餘抵押外國銀行之短期債欵外國銀行以經理鹽餘之便到期全部坐扣國内各銀行所有此項債權結算計有七千餘萬之巨直是全無着落銀行界自身發生危險狀熊欲期政府以現欵還債事實上所萬不可能承受公債雖巳覺吃虧究竟債權得有保障本利歸還有期此在銀行方面不得不力促此項公債之成立爲一時救濟之道故當張弧憤然出京之後銀行公會迭開會議派代表謁府請力挽强回實行公債還債計畫自政府方面言之所欠國内銀行債務無欵歸還銀行破產銀行界亦必偕其債權者同登財部之門坐索故公債還債辦法銀行界旣承受亦不得不終使之成閣員不同之意見不得不犧牲於是張弧於八日由津回京打消辭意九日出席閣議遂决將此項公債條例呈請公布矣 
　　此項公債之發行專爲償還内外短期債欵政府計欠外國銀行之鹽餘抵押短期借欵除巳由鹽餘扣還外現尙欠三千萬元有奇而以日本銀行所欠爲最巨照借欵合同規定外國銀行每月照扣約計三十餘月本利可以全數扣清今改公債須展長至七年始能清償故日本銀行亦爲反對發行之有力者國内銀行界以亟望此公債之成功以資救濟目前之險狀不惜爲政府奔走與外國銀行疏通接洽目前情形雖可望就緒但該公債以八四折算抵内國銀行債欵者外國銀行則以吃虧甚巨要求須按市上實售價目抵算蓋此項公債期限七年利祇八釐與金融公債等可相比擬預計將來市塲交易此項債票至高恐不能出七折以上外國銀行與政府關係淺薄無從客氣按市實價算還債欵已屬勉强承受大約此種條件不得不容納故該公債發行總額九千六百萬元所欠外國銀行債欵三千萬元决將以四千萬之債票預備按市實價抵償外債所餘五千六百萬元全數歸還國内銀行但按八四折算祗可實償四千八百餘萬之債欵按現在所欠國内銀行短期債欵約七千萬元卽實行此項債劵抵償債欵後仍有二千數百萬元之債欵虚懸無着祇以原議發行債票總額爲九千六百萬元嗣後波折重重旣至成熟之期亦無可再事更張致多周折故銀行界與政府磋議之結果所有債票抵還外之二千數百萬元債欵待至關稅加徵實行之後再行分别歸還暫時則不向政府追索此其支配之槪算也 
　　北京銀行公會與政府方面因必求此項公債還債之計畫實行近方屢次宣傳其不得已之苦衷外間對此乃稍知底藴從而加以研究當銀行公會爲此事招待新聞界時即頗多表現其重要之點大致就銀行與政府所宣示不得已之情形在今日誠有所不得已而何以至此則政府興銀行界應同負其以往之責任據事實上調查民國十年一年中政府以鹽餘向國内銀行抵借之欵約四千萬合之外國銀行所貸計逹七八千萬此巨額之借欵政府究用於何處當時經手之政府當局應對人民負其責任依人民之要求應澈查其用途然其間之舞弊浪費不必先查　可知矣　而銀行界所以借如此巨額之欵與政府其與政府通同舞弊實無可逃避旣得高利復有折扣又以國内銀行借欵於政府而化名代借佛郎馬克日金吕耳等實則返復折算使政府借額增多得欵减少銀行得利加厚經手人中飽愈多政府與銀行界均有不可逃免之罪惡致今日金融界大形危險銀行股東均受銀行經理人之殃社會金融蒙莫大之影響今至不得巳而發行公債以圖救濟人民實增加負擔照理銀行界濫借欵與政府之際種種舞弊所得巳多直接取之於政府間接實剥削人民現旣實行以債劵還債人民當要求將各行所有合同提付審查分别多打折扣償還方爲公允以上所述大致爲北京各界注意此事者之公意政府與銀行界似未敢漠視而有服從之意聞財政部已呈請公府特派員審核鹽餘抵押債欵之用途銀行界亦允於執行債券還債之前由政府請審計院商會等各派員將各種合同提出審查現惟當注意其實行時之能否認眞辦理耳 
[農商部實業債劵之眞相（市隠）]  
　　上年農商部有有奬實業債券局之設原爲發行債券吸收社會資金而其所揭興辦實業之目的則爲創設銀行其意以爲金融乃百業之母旣欲大興農商工礦諸業自不可不有銀行以立其基是以一面設局售券一面卽着手歸備農商銀行果也酈劵售出數期而所謂農商銀行者亦遂赫然出現於世一似銀行之成於債券之發售而得資金也者顧考其實際殊不盡然彼所謂農商銀行者其資金所自出多數仍屬商股其由農商部售券得資用以投入者不過佔一部分耳在債劵發售之始一般熱心投機家多未明白其性質算清其賬路以爲此等債券利莫與京中籤旣可以大發横財不中籤亦可以換取銀行股票作銀行之股東得以坐分其紅利於是一時購者頗多嗣經細加核算乃知未經中籤之券僅能換實業證券於農部並不能直接充股東於銀行其間實含有一種間接作用因此信仰之心不免爲之稍减銷路漸隘推行綦難在實業債券當局仍欲極力維持不惜多方設法於是改長期爲短期改多數爲少數其意無非爲引　購券者之興味促進投機之心理本期於正券之外並加一種副券以期易於發行公然與各省彩劵競爭於市塲間矣現在第一期換給實業證劵事宜業經宣告結朿而繼續發售繼續換給仍當照常進行惟此等債劵證券在社會上之價值究竟如何將來利益是否可有希望均不免令人發生疑問於是農商部當局曁債券局當局爲鞏固債分證券信用抬高債券證券身價起見最近乃又有實業證劵通則十二條制定公布起草者局而核定公布者部除首條末條爲一般章程規則通套語外其中間九條均含有重要意義茲可約略分三點言之第（一）點規定債劵換取證劵之地點及證劵之性質言明除由該局外凡各地方官署銀行均可代司換給之責又謂此項證券分百元十元兩種槪不記名遺失不補凡以債券換取者如係零條須凑足一張（即十條）但各期之券可以合併惟號碼起訖之所在須由局明定宣示夫以上所規定者猶不能謂爲十分重要也最重要者乃在規定證券之用途與價值此爲該通則十二條中最緊要部分可於次點述之第（二）點分六項（一）定明未中籤之債劵換取證券應將所撥充資本實業名稱記於券面（二）證劵所載明之實業營業獲利持券者有獲分紅利之權（三）利率及取利日期由債券局登報公布（四）憑券取利認券不認人（五）取利地點凡各地方銀行商號均可由該局臨時委託（六）該項證券得隨時賣買抵押並遇公務得充保證金以上所述是爲證券之特點此在該通則中自第四條至第八條所明白規定者第（三）點則爲換取證劵之期限規定六個月至每期開籤後一期一換或數期併換則均由局臨時登報宣示其大略如此惟當此政府信用異常薄弱各省彩券紛紛發行之際此種通則之公布究不知能否轉移一班財迷家之投機心理否也 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[新社會報被封之原因]  
　　北京新社會報因於七日時局欄内登載吳使搬運炸彈新聞爲警察干涉當於九日時局欄内加以更正不意昨九日午十二時警廳又將該報封禁經理亦被捕去茲將警廳布告原文錄下爲布告事查七八九等日該報登載時局消息其中頗多煽惑論調本廳認爲妨害治安查出版法第十一條載文書圖畫有左列各欵情事之一者不得出版同條第二欵妨害治安者第十五條載違反第十一條第一欵第二欵者除没收其印本或印版外處著作人發行人印刷人以五等有期徒刑或拘役各等語該報所載顯違出版法第十一條第二欵應即停止該報出版並按照同法第十五條没收其印本或印版除令區執行並將該報經理人傳廳依法辦理外合行布告遵照 
　　聞自此事發生後新聞界方面頗爲憤慨北京報界聯合會已擬分呈請求公府警廳秉公辦理速予恢復出版自由並釋放所拘捕之經理張日新與發行龔某二人萬國報界協會定星期日開會討論應付方法國民外交聯合會亦定日内開會討論爲報界後盾據一般傳說謂警廳方面不過係被動的因該報素來反對張弧甚力張銜之剌骨久欲將該報封閉苦無機遇可乘更加以該報九日新聞内載有鹽餘公債一事謂有精密之調查將於十日登載張氏見之深恐將其内幕盡情宣布致碍進行遂即下此辣手若然則言論界前途眞要箝口結舌矣 
[北京大學新消息（靜觀）]  
　　近年來北京大學頗呈靜默熊度就外表以觀似覺近於消極但一考其實際則知該校敎員學生二千數百餘人之心思才力已一轉其所趨之方向綜言之即昔爲表面的運動今爲裏面的研究昔爲廣汎的動作今爲實際的預備以此之故是以學生舉動大異於前靜默之容遂呈於外要知内部之發榮滋長其一切勢力之潛蓄所用以備將來發揮而光大之者正未可量也茲且於其靜默無可表示之空氣中略述其新消息數則如下（甲）研究所消息該校研究所簡章曾於上年公布而首先組織成立者則爲國學門開辦之初定有四項辦法揭諸啓事（一）宣告正式成立凡畢業生有專門研究志願及能力者又未畢業生曾作特别研究已有成績者皆可隨時報名候敎授會審本合格即可將研究題目提出按照規則到所研究（二）通告將中國文學系及史學系之參考室併入圖書館（三）本校敎員願在本門提出題目招致研究生公共研究者請隨時通知（四）規定所中開放時間每日上午九時至十一時半下午一時至五時近聞到所報名者已有多人惟題目尙有未盡提出者該所復行通告各研究生務將題目確定如有著述並將著述交所以便調查又規定研究主旨不在泛論學術而在精深研究所有提出題目以範圍愈狹性質愈具體者爲宜如研究史事則指定何事或何期研究文學則指何人及何類而人事期類之間又以能提出其研究之方法及目的者爲善由是以觀亦可見該所實事求是之精神矣（乙）平民敎育消息該校學生對於平民敎育一事極爲熱心旣有平民敎育研究社之設專用以研究各種關於平民敎育問題而實施平民敎育事業者則又有學校敎育及社會敎育兩種機關學校敎育初有平民夜校一所在第二院近双於第三院增設一所稱第二平民學校此外復設中學班學生現有四十餘人校内設施曾經北大敎員考察認爲成績不差最近校長蔡子民氏亦大加誇奬聞本月月底將開游藝會用以展覽學生成績且與學生家庭聯絡届時並擬延請多數名人到校講演平民講演團年來在北京社會頗爲盡力且極有成效近來該團在第一院後身賃定房屋爲辦公處勢力旣日見擴充效能當然日益澎大（丙）圖書館消息該校對於圖書館之擴充改建籌議已非一日去年蔡氏游歷歐美南洋各地募捐建館亦屬最要任務之一據聞各地華僑對於北大圖書館建築費樂爲捐助者頗多寫入捐册者爲數已屬不少惟蔡氏尙未肯貿然收欵著手建造總思先有基本金若干然後再加入各方捐欵預算妥貼期於一氣呵成現在該校内部圖書室則確巳大加改組與從前散漫無歸者不同且新添之書亦甚多近以管理需人特登出通告招考書記（丁）歌謠研究會消息該校舊有歌謠研究會之設專用以採集各地歌謠加以整理編輯彷彿古人采詩遺義其作用甚大據聞所採到者爲數已不少近由該校敎授會議决將該會併入國學門研究所辦理性質相近關係密切合冶一爐自屬正當辦法（戊）籌備中法大學消息中法大學之籌備當以北大校長蔡子民爲最熱心之一人而始終奔走其事者復有北大敎授李石曾氏自里昻海外部組織成立轉瞬預科期滿即須開辦本科故大學之設萬難從緩且最近法國退還庚子賠欵行將成熟若提出一部以充大學經費於勢亦屬至順是以更當趁此時期趕爲籌備日前李石曾氏特函請北大借出第三院前學長室全院房屋九間作爲中法大學籌備處事務所業由該校庶務委員會議决暫借日内當即開始辦公矣（己）運動八校基金沙息國立各校籌撥基金運動近來頗有風起雲湧之勢自北大校長蔡氏健康恢復回校視事以來對於此事奔走籌畫尤爲盡力在其他各高等專門學校職敎員對於蔡氏敬仰備至亦甚願推之爲領袖以便向各方接洽現在籌撥基金之機會有三（一）關稅加成（二）德國賠欵（三）法國退還賠欵以蔡氏聲望著於全國即德法兩邦人士亦復重其爲人是以兩次呈請政府酌撥德欵法欵均由蔡氏具名領銜而日前華法學務協會會宴法使蔡氏並有極誠懇之演說詞表示中法文化相互提携之意並希望退欵興學云 
[京聞拾零]  
　　政府前爲保持海權起見擬組設全國水中路測量委員會曾經閣議議决由内務農商參謀陸軍海軍等部籌議進行嗣因經費無着未能開辦茲聞上列關係各機關迭次會商結果决定將全部測量事宜分作商港河道海口要塞四項各自進行以期輕而易舉所需經費卽由專轄各機關曁各省海關分任籌撥業經擬具詳細辦法呈明政府一俟核准即行分别設施 
　　鄂督蕭耀南以西南北伐之勢日張湘省熊度不明將來兩湖難免不發生變化吳佩孚身膺重寄對於兩湖事實有不能兼顧之虞勢非速設兩湖巡閱副使不足以資鎭守昨特急電政府請將副使一職任命並力保岳州鎭守使張福桼灵任電文大意謂岳州爲兩湖烟喉防務綦重二十四師師長兼岳州鎭守使張福來主持防務極爲得力應請畀以副使以專責成而資鎭守俾兩硝防務得以鞏固聞政府對此現已分電曹吳兩氏徵詢意見俟得兩方覆電始能决定 
　　修改稅則委員會我國方面已派蔡廷幹施弼二人爲正副委員長其各科主任亦均分别遴定惟各國應派列席人員尙未派定聞外部昨特照會外交團謂修改稅則委員會不日成立所有貴國應派預會人員或電令上海各領事參議或領館職員届期預會以免延誤　　昨日（十日）六國飯店英美恊會舉行宴會到會者共有百餘人美使舒爾曼英使愛斯頓亦均列席英國新銀團代表艾狄司演說略謂鄙人今與諸君共首一堂頗覺榮幸鄙人此次到京並非初次前總稅務司赫德供職京師時鄙人即來此間游歷此時英美人較前增加之數奚啻倍蓰兩國人士情形雖有變更而親密之友誼迄今未曾少渝鄙人聞之不勝歡欣鼓舞之至大戰發生歐洲頗受影響然各國努力整頓迄今已呈復原之機惟欲求進化經濟上之互助實爲不可少之事關於此舉英美務須援助無力之國故對歐亦應有新銀團之組織對華亦按新銀團條例進行方爲適當此事業已着手辦理一切手續正在磋商之中奥大利亞業已設立總銀行歸歐洲列强管理支行設於捷克斯拉夫至以中國時局而論尤須與中國互相聯結彼此援助然後工商方有發展可言也 
　　全國敎育獨立運動會自發起以來大得社會之同情公私立各校均先後加入列名發起茲該會又發出通啓定於十二日午後一時在廠甸高等師範學校開成立大會其通啓如下同人鑒於近年以來政變頻仍敎育勢成破產若不急謀獨立則神聖之敎育事業必將宣告死刑前此敎職員罷課卽以此爲唯一之目標但怵於罷課之犧牲不得不中途退止蓋居此麻木不仁政府之下若不全國一致團結作繼續不斷之奮鬭殊難奏敎育獨立之偉功故特發起本會茲訂於本月十二日午後一時在高等師範開成立大會務希届時惠臨爲荷 
[滿洲日領之大會議]  
　　十二日上海日日新聞云據奉天報告滿洲日本領事會議從本月七日起在奉天總領事館開會出席者爲奉天總領事赤塜正助吉林總領事森田寛藏哈爾濱總領事山内誠一郎長春領事山崎平吉鄭家屯領事池部正次鐵嶺領事岩村成九遼陽領事木島仙藏安東領事富田義詮營口領事清水八百一諸氏此外滿鐵理事松岡洋右關東軍司令部附參謀竹森正一亦參加之其恊議事項爲謀對華外交之統一排日取締金融機關之設置等各重要問題此次會議前此無其例也中國方面對之非常注目日本所以開此會議之趣旨以日本在滿之外交向來不甚統一頻來困難長此不變將來難免發生障碍今覺有謀統一之必要故特舉行云 
[西藏問題經緯之槪說（六續）]  
　　（九）第二次境界問題邊藏問題如上所述非常重大頻開釁端英國公使朱邇典屢向中國政府提議要求將西藏一案予以解决而於英國最後之修正案與以同意然此與民國四年中國政府提出之最後讓步案猶非常懸隔焉且國内之政爭未息列國亦正從事對德戰爭故商議西藏案件此非其時蓋中國政府同將此旨照知英國公使矣厥後歐戰告終英國公使要求再開商議益益急激八年五月提出要求中國政府解决之條件於是中國政府根據民國四年之擬稿開列辦法四條閣議通過後於五月三十日通告英國公使英國公使答以須轉電本國政府及印度政府更與拉薩政府接洽俟其回答再定辦法八月十三日英國公使與竇錫孟副領事訪外交部提出調停辦法如次取消内外藏之名稱將原議劃歸内藏之地方二分之以巴塘裏塘打箭鑪道孚鑪霍瞻對岡抱等劃歸中國而以德格以西劃入西藏據此劃分則於中國收回之地極少中國官吏表示斷難承認之旨並問以中國原爲内藏之地之崑崙山以南當拉嶺以北之地將謂之何英國公使答云該地距拉薩甚近故中國駐兵該地易起衝突非吾人之所希望因此須劃歸之於西藏中國方面曰該地爲青海之轄境政府無變更領土之權故不得不堅持之中國爲預防衝突起見將來於該地保證其維持一切現狀英國政府不允曰前述之提議爲本使個人之意見非必欲破内藏外藏分界之原議也若中國欲用原議亦不得不反對之但照原議用内外藏之名目則所提之分劃各地如巴塘裏塘打箭鑪瞻對岡抱等可依然爲中國之内地崑崙山以南當拉嶺以北之地爲内藏中國不設官吏不駐兵隊以格德劃歸外藏以上兩項辦法惟中國擇之要之中英間之爭議中心爲崑崙山以南當拉嶺以北並格德以西之地區爲如何歸屬也 
八年八月十六日中國政府閣議議决關於西藏問題當然停止商議此種决議英國公使極力反對九月四日謁見徐總統雖望商議之繼續徐統統對之述中國現在之國情須察輿論之趨向須得國會之同意並諮問四川甘肅雲南等關係各省實屬難於解决而英國方面一關於本問題提陳述書如左（一）英國政府在戰爭停止狀熊中勸告中國政府將此垂久之問題予以决定結果中國政府於五月三十日關於右問題决定交付某種之正式提案該提案以一九一三年及一九一四年在印度三國會商中起草而未經署名之草案爲基礎該協定除去規定當時中藏間協定之條欵而照中國政府之主義承認之（二）中國政府五月三十日關於附境界線之提案追溯一九一七年即雍正五年由滿洲政府規定至今約有二百餘年古歷史之中國西藏境界也（三）在中國之提案正交付於英國政府英國政府熟考之後關於英國之主義得承認之當時此古問題爲中英間唯一未解决之重要案件是爲緊急問題其後採用之中國政府先提議决定以遭國内全般之反對而决定以前關於該問題之輿論須明白於此理由之下將商議之終結使之延期願望如此披瀝以陳故英國政府期望中國政府以自國之提案爲基礎再開商議云（四）中國八年前革命勃發之結果放棄拉薩以來西藏於事實上旣離中國之主權而爲獨立國矣目下中國希望之提案以西藏自治領爲條件而中華民國五種族之一團中使西藏歸還而代以拉薩自治制爲保證斯時中國派遣籌邊使及其幕僚矣（五）新聞紙上反覆力說英國公使於西藏問題不爲何等要求又關於西藏問題無何等秘密之外交且該商議之長歷史中華民國秘之無何等理由也該問題之與英國利害以其於英領印度境界有和平關係同時印度西藏間之現在須確保其善鄰關係之根本解决英國嘗對於西藏之政及中藏間之關係以兩者得承認之公平的條件爲基礎爲努力於兩者間和平以外並無何等干涉之意思即現在亦不有此意思也英國之於該協定亦欲便藏承認爲條件以力副中國之希望耳（仍未完） 
[北伐聲中湘鄂間之軍訊]  
　　北伐軍紛紛人湘城陵磯直軍譁變 
　　漢口函云孫文北伐之聲浪最近愈傳愈緊據某方消息北伐軍聲勢頗爲浩大其先發隊共五個混成旅刻正陸續入湘孫氏六日在桂林誓師同時致電李烈鈞所部開始進取孫自率八個混成旅由桂入湘直向長沙進發因是湘省總司令趙恒愓極爲狼狽蓋其夙昔依違於南北之問兩方均示敢加以信任此次北伐軍紛紛出勳程譚兩派將乘機以倒趙趙進退維谷遂不得已調平江葉開鑫第一混成旅到省維持秩序並擬自辭職推葉暫代總司令一說趙俟南軍抵湘潭時卽退保湘西讓出長沙使南軍與岳州直軍成一對峙之局此說果確則岳州首當其衝鄂之重爲南北在戰塲事實上洵不能免矣蕭督七日接四十九旅長王啓貴報告後一面電吳使請示辦法一面召集軍事會議結果電令駐岳總指揮張福來師長嚴整岳州方面防務又電令直軍第十二三兩混成旅集中羊樓洞聽候調遣上項重要軍電八日晨均經發出據政界沙息吳使接到此項警報已自保定電覆蕭督俟必要時即親自來漢籌畫防禦方略其成行期大約在下星期中 
在此北伐聲喧岳防緊急時而岳州下城陵磯所駐直軍忽傳譁變之耗該處在岳州下游十五里爲荆河湘河匯合之地商務殷繁不亞於岳有釐金局一自去年八月直軍入駐其地即由直軍委員收稅最近趙恒愓以湘鄂漸臻融治所有岳州城陵磯兩處釐稅希望還之於湘日前派員至岳與張福來交涉詎此交涉未接觸而六日夜十時許該處駐軍第十四混成旅二團一營一二兩連兵士忽然譁變之訊日傳來矣其譁變原因有謂係向商會借餉不遂所致有謂係因購貨與商民口角而起究竟如何刻尙無確實證明但間變兵出營後首至釐金局索欵局長劉雷係吳使所委任拒不與當被變兵亂刀戮斃局欵搶掠一空旋又分途刦掠附近各大商店挨次幾無一倖免者中孚吉店主歐某玉生泰店夥毛某竟被變兵殺斃其他死傷者尙有十餘人該地警察所長亦被槍傷幸電報局於變兵肆搶時立以兵變急救四字致電岳州張福來師長當派軍一營馳至彈壓而變兵先已聞信相率潰竄當局治軍不嚴商民受創深鉅良可痛巳（二月九日） 
[吳佩孚將組織兩湖巡署（開封通信）]  
　　地點暫設洛陽 
　　吳佩孚自去夏被命兩湖巡閱迄今除武昌僅設一辦公處外尙未設立正式使署外間因有種種推測以目下吳氏之志在於練兵未能遽就巡閱頃得洛陽方面消急吳氏日前赴保與曹錕會晤後已議定目前巡閱使署暫就洛陽組設以便行使職權自吳回洛後卽分令所屬着手組織其組織大綱亦經擬定仿照直魯豫巡閱使署成案略加增减惟衛隊額數則以一旅任之并設衞隊司令一員統率其餘使署秘書長一入秘書三人副官長一副官若干人參謀長一參謀若干人軍需長軍醫長等均就第三師中原有人數充任至吳氏此次决設巡閱使署於洛陽者據聞其中有數原因蓋吳步步以老營爲重前方旣有鄂蕭處置且已停戰吳爲謀直魯豫鞏固起見須坐鎭中原總攝一切次則因欲接連保定爲一氣可以就近節制直軍期軍事上得種種便利且洛陽西宫原有大兵房可以駐軍數萬不須再建兵房故吳因利乘便就洛組織也至武昌與岳州方面將來均擬設立巡閱行署岳州副使署吳卽保駐岳直軍二十四師師長張子恒充任武昌分署以副官長代理職務 
　　鞏縣兵工廠創始於民國初元民四年間袁氏旣建西宮對於該廠彌加注重蓋自鞏至洛僅數小時該廠後倚洛水前臨鐵道（并有支路直逹廠中以爲起運之用　）運輸至便用水不竭年來漸有與漢廠並驅齊駕之勢每日可造子彈萬發山砲機關槍野砲新式步槍亦均能照式仿製督辦該廠事務者爲中將薩某最近吳欲將該廠規模擴充去腦曾派孫某赴滬向美商某洋行訂購製彈機器數十架并採辦硝藥及軍用種種材料聞不日均可由美運滬轉汴昨吳氏又續派委員兩人赴滬候運并請滬上專門製造械彈某工程師來汴委用按該廠工人目下已逹千餘新近吳又聘美國陸軍大學畢業張開平爲該廠顧問本年若再加擴充其規模當有可觀說者謂現在德州漢陽鞏縣三大兵工廠均入直系軍人之手則其睥睨自豪蓋可知也 
[北方工界援助香港海員]  
　　組織罷工後援會 
　　香港海員罷工風潮發生後全國勞働界空氣爲之一變南方各省工人如上海寗波汕頭江漢等處均曾作有切實援助北方各處工人團體自長辛店工人發起（香港海員罷工北方後援會）徵求京漢京奉隴海京綏各鐵路工人意見後已得多數方面同意除京綏路因候常會通過尙未正式表示外各處工人團體意見大體已趨一致刻該會已告成立發表宣言并預擬三項辦法（一）發表宣言并勸告船東讓步（二）捐欵援助（三）至萬分不得巳時則主張一致罷工現各路工人已積極進行籌欵除海路總工會已來函表示工人捐助一工工資外長辛店鄭州　處工人俱樂部亦有同樣表示其餘各處亦在籌措中預計可以得到一筆巨欵匯往廣州觀此亦可見北方工界氣象之發皇矣 
[魯議長產出無期（眞如）]  
　　魯省議會自去歲十二月五日開會迄今已兩月餘常會期間早已過去計開茶話會者三四次開大會者二次　選舉會者一次致當道派軍警包圍搗毁議場幾釀出流血慘劇閙得七亂八糟而議長終未選出最近政府派與地方派有調和的消息而田中玉熊度亦較前稍和緩蓋田氏知地方派三角同盟（誠社民治社某俱樂部）勢不可侮政府派事實上决不能造出青一色三個議長不過已開支之三十萬選舉費不選出政府派幾個議長實無從報銷且無以對潘馨航而地方派團結鞏固人數佔議員全額三分之二不易讓步故雙方之爭持究不相卜議長之產出遂無期矣茲探得地方派議　致内務部電一通照錄如下北京内務部鈞鑒魯省第三届議會第一期常會於十年十二月五日舉行開會式至本年二月四日期滿議長尙未選出亦未經大會議决展期將來定期選舉議長是否仍作常會抑或以過半數之請求召集臨時會再行舉辦懇速電示無任翹盼山東省議會議員李文林牟傑莊逹中等叩虞 
[湘省修築長途馬路之規劃]  
　　湘省去歲旱災廣袤及六十餘縣收成歉薄爲近數十年所僅有現在甫交春季各屬卽多數無以爲食延及秋間尙有半年之久使不預爲之計則湘省情形誠有不堪設想者湘華洋籌賑會探悉美國因賑濟北方旱災所籌賑欵尙餘一百二十萬元美國人士擬將此欵在中國留一永遠紀念因特託本會西幹事胡美赴京交涉請將此欵撥歸湘省於是該會西幹事饒伯師等遂發起以工代賑並經擬定辦法就湘省修一長途馬路其路線由長沙經益陽安化溆浦至芷江再經武岡寳慶湘鄉至湘潭與軍路啣接共長二千一百六十一里在有工賑之縣其壯丁卽不給賑此辦法提出後幹事部全表贊成經開幹事會議决組織特别工賑調查會公推胡美饒伯師曾約農爲調查委辦夏義可華爾伯爲工程委辦包爾爲工程顧問李昌爲總技師及胡美赴京交涉美公使及友華大班均有允意已囑將工賑計劃寄京以憑核辦胡美回省報告該會卽積極進行預計修築此項馬路用欵共需二百餘萬除此一百二十萬元外擬將北京賑務委員會分派湘省之賑欵九十萬元太平公司應退還湘省之軍械訂欵日金四十萬元再加以米鹽股欵大可敷用又以此事爲省内最大工程須得省議會同意業已函由該會函覆極表同情至關於購地免糧各端於省政府甚有關係因又函致省政府請召集各主要機關長官及地方紳士議一妥善辦法以期完善而便進行省政府雖尙未答覆然逆料亦斷無不贊成之理惟該會評議部對於路線之經過地方頗多爭執日昨已開會决定中西南三路每路各推代表三人與幹事部商一妥善方法近頃有人主張將原定路線略事變更改由長沙經寗鄉益陽桃源再經沅陵辰谿至芷江轉經武岡寳慶横截新化安化南境經湘鄉湘潭啣接軍路將來或即依此改定以評議部之爭執係因西南兩路评議員以西路爲極凶荒極不交通之地欲從西南開始動工然中路亦有不交通極凶荒之地因之中路評議員又欲從中路多經數縣故第三者特以此調和之也目下正在極力進行之事厥維美欵械欵據該會消息此兩種欵項經多次之交涉已均有把握云 
[川事近訊]  
　　援陜之停滯省議會與省長之暗鬥 
　　川省當此臘尾年頭之際並無重大事件可以紀述即近所傳之援陜問題值茲隆冬寒冱亦無如何進行僅聞第二師長鄧錫侯擬於日内由保寗（川北）轉到線州各縣（川西）檢閱軍隊閱畢即率往援陜第三師之步兵第六旅第十一團全部現因奉到（湘）總司令命令援陜已先開廣元駐紥俟後得到動員命令卽向前開行田頌堯部亦有向昭化開動之耗惟因重慶總司令部所補充之子彈糧餉等尙未運到前方致未全體開動且聞陳樹藩軍隊業經大敗有退入川境之說因此遲遲未進至川省援鄂前方部隊原有防綫扼守由舊有各部擔任其餘則經但副司令實行收束目前各地積雪深厚已不能作戰故援鄂事件此時亦主緩進惟表面雖因天寒停滯而内部仍積極進行並未因之減少凖備如各軍隊目下均在擴張部位即其用意可知已 
　　省議會與兼省長因制憲問題不免發生爭執省議會議决之制憲規程咨送省署後劉兼省長（湘）不甚滿意欲交議會覆議而議會則方主無覆議之必要因此相 
 
 

Page 11

 
 
持議會與省長意見不免參差最近省議會開談話會爲嚴禁預征糧稅事藉題痛駡劉湘一頓其原文云重慶劉總司令鑒頃閱報載貴部軍需處致各縣一函内有各地方不得預征籌借之令係指軍隊而言非指各縣局亦不在地方預征借墊而言各等語此種解釋如果非虚實屬荒謬已極查國庫收入有一定年度人民納稅有適當之日期正確之手續非法之取不時之收皆等於掠奪吾川頻年喪亂元氣剥削殆盡揆諸救災卹貧之義應在蠲租減稅之列今旣不克望　乃復變本加厲籌借預征殘民以逞前由本會迭電呼籲曾經貴部通電查禁在案原爲减少人民目前痛苦起見初不問其出自軍隊與局所也信如軍需處所解釋則貴部前日所禁者禁其預征籌墊之機關非禁其預征籌墊之事實試問同一厲民同一擾亂財政出自軍隊與出自局所究何輕重之分狐埋狐搰暮四朝三爲貴部威信計應請貴總司令嚴令查禁勿任該軍需處牽涉附會淆亂聽聞以符原案而免誤會爰於本月灰（十日）日開茶話會討論經衆贊同特電奉聞并盼賜覆 
[費毓楷赴浙入京之任務]  
　　福建財政廳長費毓楷此次離閩其私的方面係欲運動財政次長其公的方面外間相傳係與洛吳有所接洽茲查洛吳方面李厚基早派他員啣命前往費氏此行確有三項任務（一）赴浙向盧子嘉疏通因前中央將任盧氏爲閩浙巡閱使時李厚基曾致電反對事因以寢目下藉費一行冀消芥蒂於將來免生阻碍（二）赴京係對財政部有兩種交涉（甲）爭分菸酒借欵當舊曆十二月初梁閣將有菸酒借欵之成立費之駐京專員電費謂曹鍻將索五萬元閩如有意要求非捷足不可李欲分潤費亦欲藉資挹注故其行期卽在得電之第三日（乙）坐索八年公債券查八年公債閩計募集八十餘萬陸續被費氏挪用商民迭次催索債券均無以應事　智生以耿團王旅餉項前本由中央撥給嗣中央無欵到閩陸續由閩墊付者計耿團十餘萬王旅四十餘元合計去八年公債之數不遠令費入京交涉以免對閩人有失信用費行之前一日曾今該廳抵撥股人員開列清單帶往目下梁閣必倒費之運動財次不免一塲空跑特恐省長舊念復生將以私目的而廢却公務未可知也 
[張文生地位動搖]  
　　張文生地位不穏聲中忽又喧傳馬聯甲活躍其間致蕪湖軍事秘議隨之開幕　其眞象言人人殊據蚌埠歸客所言蚌埠方面自張氏二次蒞省帶兵索餉於此虚聲恫嚇之間殷恭先陳德修輩乘間秘議擬擁舊主張勳重來督皖卒以好事多磨未逹吕的而張氏直轄之新安武軍第五路統領楊瑞文見風轉舵與張氏情感不甚相融張前擬將所部着手裁汰楊懼失其憑依乞憐於許世英之門請將該部改編警備隊許則持不干軍政熊度遣使婉詞以謝楊見計不能售恐將開罪於張一變而爲曲予周旋張亦樂得即此不咎前愆收爲心腹故張氏現時所可恃者僅楊與錢廣漢兩部此就其内部而言至位置動搖原因厥有數說有謂此次梁閣登臺直奉明鬭暗戰以皖省屬於誰何爲何派制勝樞機吳子玉爲聯絡揚子江一氣起見澎漲直系勢力與馬聯甲信使往還據聞箇中秘約許其如能助直拒奉即以皖督一席爲交換酬品是以吳氏歌電登高一呼馬即有電促張排梁遥爲響應張非有心脫離奉系何敢貿然應聲面馬遂乘機特與殷恭先輩邀約軍界諸要人在蕪蚌兩處迭籌大計力謀奪張而代但現下梁閣旣倒有無變幻可尋尙待考察惟觀張之求援於關外已得鄒芬助力則拔漢幟而易趙幟恐亦戞乎其難矣 
[杭州新市塲之暗殺案]  
　　昨晚爲元宵節杭垣新市場及城站等處火樹銀花照耀如同白盡遊人肩摩轂擊異常熱鬧新市場新春慶祝會定於九時在公衆運動場大放焰火是以湖濱路游人憧憧往來更爲熱鬧不料於此熱鬧塲中忽發生一暗殺之奇案當八時左右公衆運動塲未放焰火時忽聞鞦韆架邊連發異響似若槍聲游人驚惶紛散迨崗警至見有一人臥於鞦韆架下俯視則已死矣崗警發見此案後卽飛報該管第二區警察署由第一分駐所所員湯濟時蒞場察看見死者年約三十餘歲身穿菜青大綢灰鼠皮袍黑花緞駱駝絨褂大綢絲綿襖褲頭戴黄色呢帽足穿黑色緞鞋當在袍内檢出皮夾包一只内藏大洋一元小洋七角銅元二十餘枚火車時刻表一紙字條一紙上書北京東四牌樓十條胡同五十號陳蘭谿太太親收字樣又洋式鑰匙一串（一把十三個又一把二個）中貫長銅鏈條又小刀一把金表一隻并於貼身絨小衫内檢出滙豐花旗中國交通等銀行鈔票計共二千二百七十三元（内有滙豐百元鈔十二張湯署員察看後當即報告杭縣地方檢察廳由劉檢察長帶同檢騐吏親自蒞騐騐得屍身共受五彈計胸前一背後二右臂右頰各一顯係被人暗殺身死并由胸前取出子彈一顆似係用勃郎林手槍所射擊者遂卽偕同第一分駐所所員湯濟時借公衆運動場辦公處飭傳崗警陳寳森訊問據供是晚游人甚衆花爆之聲不絕於耳故槍聲何時所發實未聞知及見游人驚惶四散上前察看乃始發見一人臥於地上呼之不應撫之則已氣絕兇手何人亦未之見遂報告署員云云復又由檢察長親自察看一週諭崗警及地保妥爲看管聞明日攝影行棺殮再行偵緝兇手以憑訴辦 
[杭州快信]  
　　閣潮漸趨和緩沈省長昨有解决時局糾紛辦法咨逹國務院並祝顏早日眞除 
　　許村塲屬海寗縣境同隸舊杭府屬肩灶配鹽價目溢過仁和場境商民紛起反對沈省長昨（十一日）函蔣運使請持平辦理以維現狀 
　　國民外交大會十一日因人數不中瞳不克開會 
　　省敎育會評議會十二日午前到二十餘人討論學制統系各問題 
　　省垣各軍隊奉盧督令飭燈節期内槪不准請假出外如敢故違惟該值日官長是問 
　　軍警衝突案内之警察陳其高昨（十一日）由杭地檢廳照防衞過當律起訴已選任律師張韜爲之辯護 
　　浙海關監督袁思永已奉改代爲署前日晋省遍謁各當道昨（十一日）在拱埠高家花園遍召名妓大宴賓客 
[南京快信]  
　　駐德公使函請電滙周綸等學費一案兩長復謂留歐美學費現已發至十年十二月份爲止其最近撥滙之一批共英金一千五十鎊係交駐英使館代收轉給至本年上半年學費亦已切催財廳卽撥此後斷無延欠至以華幣折合電滙一節查外國留學費應以留學國之幣爲凖係敎育部規定之通案江蘇一省未便獨異 
　　自治籌備處不日成立已函聘仇繼恒（寗）錢崇固（蘇）屠文溥（常）馬士杰（揚）雲書（鎭）袁希濤（太）黄炎培（松）黄以霖（徐）王甸伯（淮）武同舉（海）孫儆（通）爲本處參議其處長俟籌備處成立由各參議推任 
　　齊王兩長今（十二）午在軍署公宴英國新舊領事宫鎭守使王警處長蔡道尹朱政務廳長劉參謀長徐秉鈞諮議均陪席 
　　旗民生計處總辦趙曾藩呈兩長生計處原墾地畝擬由墾丁具領承種繳租請鑒核備案 
　　吳縣公民潘翰英等代電稱郭知事曾基將收入錢糧十二萬元拖延不解化名存儲蘇州華孚豐大惠商三銀行生息現該三行驟然倒閉乞派員調查撤任兩長批令財廳澈查 
　　鎭江關監督兼交涉員賈士毅由太平洋會回國昨來省謁兩長陳報太會經過情形 
　　昨晚元宵下關舉行龍燈會各種燈彩異形熱鬧 
　　孫發緒旿辭齊督回保謁曹 
地方通信 
[松江]  
　　考騐地質農商部技術員劉季辰奉令南來考騐各處地質該員現定十二日到松前往九峯等處實地考騐已函請縣警所届期派警伴同前往以資保護 
　　防軍迎燈駐松防軍於本月十日起迎賽龍燈三天并附各色彩燈及旱船地戲等極爲熱鬧雖事屬游戲而秩序則甚整肅 
　　三中易長省立第三中校校長楊子侁另有他就遣缺由敎育廳委令省視學員林以鈞接充林校長奉令後業已來松接收校務并通知學生家屬定二月二十日開學至校内敎職員除會計庶務外均不更動 
　　雷雨紀異本月十日天氣突然潮熱寒暖計上升至六十度至晚迅雷驟作大雨如注傳聞是晚北門外有小兒二人慘遭雷殛松地回有未蟄先蟄人吃狗食之諺此次雷雨恰在驚蟄之先一般人均視爲災異之見端 
[金山]  
　　維持畝捐之公民會本月七日下午二時本邑公民爲解决畝捐爭執問題假座縣治邑廟特開公民大會到會者四百餘人公推黄克宗爲主席討論多時一致主張電呈省廳維持原案電文由畢治安領銜略謂義務敎育係立國之本原徵收畝捐得地方之公意不論少數反對者有何種行動公民等决難承認應請鈞長厲行制止 
[蘇州]  
　　水警廳取締漁船江蘇水警廳趙雲生廳長近查得年來出洋捕魚漁船並不遵章倒換船牌執照每有以出海捕魚爲名私藏槍械通同海盜情事值此春令漁船紛紛放洋之時亟應先爲調查各縣究有額定漁船若干艘凡欲出洋者須先遵照定章換牌執照並於照内填明船戸船工幾人之姓名藉應在船尾編漆某縣幾號漁船字樣方准出口否則即由海内各師船禁阻放洋昨已分咨沿海各縣傳諭各漁戸一體遵照矣 
　　朱鎭使公畢回蘇蘇常朱鎭守使前日奉督軍電召赴寗參與軍事會議現已公畢於昨日返蘇聞日内將召集各團營長蒞署宣布寗會議案云 
　　船夥被殺之請騐胥門外棗市橋某木行夥友於去年臘底雇船赴木瀆收賬當經收到洋八十元交由船夥某甲先行帶船迨某夥事畢返船始悉該船夥並未先回探之各處影踪毫無不得已返棹歸蘇至今懸案昨日在碼頭忽現一身首異處手足不全之男尸有人認識即爲船夥某甲遂來城報信由該木行報請縣署派員蒞騐一面緝兇究辦 
　　實行取締驢子蘇州巡捐局於舊曆十四日會齊春宴席散之後由各董事與各主任開臨時會議聞所議者爲取締驢子一案因第一次抽籤已届實行之期須預定周知當經公决准於二十四日舉行昨已函致警廳知照矣 
　　米市最近狀况蘇埠米市近數日來常稱平　市價無甚漲落至昨日早市每石稍有漲高一二角不等茲將昨日米價錄下新糙粳八元五角次至七元四角新糙秈八元次至七元四角糙元八元五角次至七元八角白元九元九角次至九元二角新秈米九元二角次至九元白米九元六角次至八元九角黄米九元七角次至九元 
　　戒撞寺定期傳戒蘇州　門外西園戒撞寺每年春間傳戒一次并建普利水陸勝會道塲遠近進香極盛一時現悉本年傳戒期業由該寺住持廣慧定於二月十五日開堂四月初八日圓滿期内五百羅漢闔堂開光昨巳遍發招貼并通知各護法知照矣 
[嘉興]  
　　呈報新增學校嘉興縣勸學所日前將九年度增設學校數列表具報縣署轉呈敎能廳備案計共五校城區私立乙種女子國民學校王店區第二國民學校廉　　區連湖國民學校新豐區第九國民學校塘滙區私立古溪國民學校其十年度應增學校刻由該所勸學員擇地籌設以期敎育普及 
　　綢業改組公會嘉興桐鄉交界處之濮院鎭綢業公所現擬改組公會前曾召集該業領袖會議公訂規程分别遵守一面具呈實業廳備案現奉實業廳指令以改組公會旣得同業應允應即具呈縣署轉廳報部備案以重手續 
　　嚴禁米石漏海平湖趙知事以入春以來民食漸見昻貴　　　澈底調查知有一般奸商借普陀齋米爲名裝運米石由乍浦私運漏海若不禁阻民食堪處特於日前令飭水陸軍警嚴行查禁一面示諭周知矣 
[無錫]  
　　肉業全體罷市無錫屠宰稅至本年一月底期滿後財政廳令增稅額舊認商楊福椿不願包認曾兩次請願核减迄未解决官商相持已近一月財政廳仍無减讓消息各肉商以財廳不恤商艱縣署又壅不上聞特於九十十一等日在西門外棉花巷肉業公所議决做過元宵節市一律罷市如違議罰故各店於十一日（即元宵日）額外多宰顧客購肉時店夥勸令多購以備後用故元宵日各店生意異常忙碌各界因是均知爲罷市之表示至翌日（十二日）晨起全城肉店六十餘家均不開市並於牌板上黏有白紙印就之（請求减低稅額不逹目的誓不營業）十四字之字條一紙以示决心官塲方面亦無調停方法縣知事趙汝梅因此事已於先日進省赴財廳請示辦法第一科長陳文化又兼職於武進縣第四科長故縣署行政竟無人主持眞可異己昨有國會議員薛學潛省議員華叔琴致電王省長囑趙知事回錫維持聞肉業方面團結頗堅先罷市一星期若無圓滿結果再繼續罷市並於昨日（十二日）上午由肉業同人手執大小旗幟游行全城沿途散發泣告書以促官廳之反省云茲將各法團文電錄後（一）南束王省長鈞鑒闔邑肉業本日全體罷市聞係由財政廳於本届屠宰稅驟增鉅額所致查本縣去歲收成荒歉民力凋疲己極徵收官吏祇知聚歛不恤商艱深恐一意孤行激成他變應請鈞署迅令廳縣察酌商情持平辦理以維商市而安地方無錫縣商會叩又（二）南京王省長鑒本日肉業全體罷市知事公出一科逗遛武進地方治安無人負責請飭知事速歸并將一科撤換無錫市董事錢鑑瑩商會副會長單潤字縣農會孫壽鏡文 
[揚州]  
　　籌振展覽會近訊揚州籌振江北水災全省藝術展覽會連日成績頗佳逐日門劵總數約在九千張以上該會陳列塲所增有周鐘鼎彝等四具嗜古家莫不以先睹爲快南京通俗敎育館蠟製模型陳列室亦己另闢至於游藝部分影戲新片較多來賓極盛不日且有歐洲大戰與梅蘭芳之天女散花新片運來舊戲則生旦凈丑各極其妙是以塲内喝采之聲不絕於耳新劇則集寗津鎭揚各校學員之菁華亦極其妙並有上海中國女子體操學校養性女校之電棍蹈舞等技能霓裳翩翩興趣頗饒至雜要以魔術三絃拉戲爲主以上海武術會拳衛江都貧兒院拳術爲賓故日來各塲所無不入滿十日上午天氣甚熱來賓都着春衫各劇塲座客滿擠乃午後迅雷驟雨雨爲淡墨色致阻游人興趣所幸及晚明月在天來賓依舊滿塲舊戲有桑園會哭關張唱做俱佳允稱傑作並悉南京東南大學曁高等師範學員於今晚犧牲色相粉墨登塲爲籌振之一助至兒童賽會業經結束各組第一二三名均經奬給優勝紀念旗其（智力）甲組莊籌棣李長庾顧存貞乙組唐文澍郎鎖任有性丙組盧繩祖潭學瀾陳定閎（體力）甲組方學誠杜其立李長庾乙組沈健南黄爾珍宋大章丙組郝永綱任有恒楊茀朝 
　　五師聞演講會揚州第五師範學校舉行十週紀念在即於紀念期前一週（十四日始至十八日）在左衛街附屬小學開學衛講演會請定南京東南大學敎授陳鶴岑周銘三附中敎授廖茂如附小敎授俞子夷四君迥環演講想届時前往觀聽者必極踴躍也 
　　盜刦傷人邑屬東鄉江家莊農民魏廷儒家於八日夜深遭盜匪多人持械排闥　戸分頭刦搶財物其兄廷良禦盜重槍身死一任盜等携贓而去現失主於十日來縣報案講求跴緝兇首盡法懲辦 
　　桑場招收傳習生江蘇省立第一桑模範塲現招收各縣子弟續辦傳習所以資傳播桑事業特具文呈經省長通令各縣一體保送以期考大傳習 
　　觸電傷人揚城十日下午雷電交加繼以大雨滂沱東關街某轎夫之子至東關城外負柴頓時觸電斃命亦云慘矣 
[鎭江]  
　　秈米漲價米舖米行上年藉米缺爲名囤積米榖現尙有七八萬石陰曆新歲以來各處產地來貨缺少以致春船忽然驟漲數角現江北上等秈米每石已漲至十一元以外矣 
　　新春大雷雨鎭江一帶連日天氣燥熱異常迨十日午後電光閃閃雷聲隆隆繼以大雨傍晚始止 
　　麵粉最近市况麵粉一項紅盤以來交易稍動價格約好五分之譜今届新春粉銷必旺市面當更臻活動最近價貽成牌上等貨每袋（計重四十二觔）三元一角五分次貨三元左右尙有續 
　　資遣災民回籍江北災民千百成羣渡江南下連日到鎭乞食者爲數甚夥現經丹徒縣張知事派警雇船給予川資遣回原籍 
　　請禁花鼓淫詞鎭江西南鄉寳堰鎭各茶肆近有男女合演花鼓淫詞情事自陰曆元旦起日夜開演男女混雜於風化殊有關係現經王董事據情呈請丹徒縣張知事出示禁止以維風化 
　　組織雜錢莊鎭江錢業去歲俱獲勝利今庚有朱某擬在西塢街賃定房崖開設鴻餘錢莊資本十萬元現正組織一切約二十左右即可開幕云 
[湖州]  
　　感化所組織成立吳興貧民習藝所前因經費支絀業於去年七月奉准停辦當時各士紳以爲地方不可無類似此種機關之設立以輔警察慈善所不及即經公同議决准就習藝所原址開辦感化所一所以資容留無業貧民當經推定韋文伯爲籌備主任並公議章程若干條呈請縣署批准在案惟預算開支每年需洋萬元除巳呈准在縣稅項下年撥經常費洋三千六百元外（每月三百元）其餘槪由李松筠李恢伯陸培之三人各任募集二千元以全公益茲己籌備就緒准於夏曆元宵成立其内部感化棲流殘廢三項並設國文算學工藝等課以資造就如果辦理得宜亦未始非地方之福也 
[清江]  
　　誣姦勒索匪人許彪於六日早約同夥伴喬某及喬之姘婦沈王氏等齊至王營西圩内王姓客棧候徐屬小岩山賣琉璃要貨某甲返里伊等亦即追踪至鹽河北大泓内硬栽某甲姦拐沈王氏藉端勒索洋四十一元錢十七千嗣某甲以無端被勒隨即返至王營報告駐防縣警備隊將沈王氏拿獲許彪則巳畏罪逃避至干姓客棧主人亦被警備兵士收押刻己轉解縣署矣 
　　因姦殺傷二命淮陰楊莊草閘鎭有施立堂者駛船爲生其妻與本鎭孟濟才通姦被施兄弟偵知雖怒憤填胸因未在姦所捉獲莫可如何適曆陰正月初十夜孟濟才又往施家與婦續舊被施立堂施立富施立貴兄弟知覺各持大刀奔至姦所撞獲當將姦夫姦婦一併砍殺登時斃命施等均不願逃擬即投案自首旋經該處駐防警隊聞知馳往隨將施等三人連同血刃兩具於次早送交淮陰縣署屍妻趙氏與鄉約杜業安亦分别赴縣報案屍妻孟趙氏并謂伊夫被施等誘去賭錢致遭殺害云云縣署據報隨經承審員帶訊分别錄供當將施等三人收押諭候詣騐核辦 
[九江]  
　　電燈公司之改進觀九江映廬電燈公司因原有機器三架僅裝十六支光電燈三千餘盞不敷應市去歲曾向漢口禮和洋行訂購德國機器一架馬力二百匹約可裝十六支光燈五千餘盞計價洋三萬餘元刻已到潯不日即行開燈較前格外明亮至原有機器三架即作爲預備機以便補助之用至該公司去歲營業盈餘尙未核算除久大精鹽公司獲利較多外大約可占本埠營業第二位云 
雜評一 
[九六鹽債（庸）]  
　　九六公債條例已以明令公布說者謂受借欵團壓迫所致其實交系内閣發行此項公債本其上台時預定之計劃銀行界之催促公布一方固爲自身起見他一方亦未必不有所授意此中蛛絲馬跡苟留心時事者固不難窺見也 
　　財政部佳電於發行公債原委申申辯甚力特其所謂今政府取財政公開主義已將從前所欠各債逐日登載政府公報云云吾人檢閱自梁氏登台以來之公報尙未見有此項記載無論財部所欲公表者是否正確而卽此宣言與事實不符已令人驚疑不置北京報界謂各銀行年來所貸政府之欵利息冋扣多半不可究詰故不惜以大宗報効換取此穏固之債劵張弧之以去就力爭亦即爲此此言雖未能證實然按諸財政部與銀行界勾結之形跡恐　不盡無因也 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[太平洋航業之今昔觀]  
　　美船較减日船較增 
　　航業之盛衰關係於商務之消長故各國之發展對外貿易莫不首先擴充商輪蓋以運輸便利足爲擴張商業之助力也太平洋一路不第國際間政治上與吾國關係重大即商業上亦與我國有密切之關係近年美日各國之競爭太平洋航務與商業可謂各竭其全力然其所爭之目的厥維吾（中國）也故美日兩國間太平洋商業勢力之消長與中國有重大之關繫焉今以兩國之太平洋航務盛衰一比較之則日美間在華之商業亦可略知一斑矣 
　　美利堅之在華航業初僅太平洋郵船公司一家比歐戰終結海運恢復自一九二○年起美國航業界應時崛興對遠東航路乃大爲發展紐約之福來洋行青星公司及合衆國之航運部等均在遠東之中日斐三處或立分行或派經理太平洋商務航業之盛至是幾無以復加在去年今日猶復競爭擴充然美輪崛興以後與其最有利害關係者厥唯日本船平日日輪公司向以獨占太平洋航業勢力自負一旦見美國輪舶如是之激增焉有不惴惴自慮者由是日人利用生計程度之低以與美人競爭於半年之中太平洋航業上美輪因感受輸運與水脚之降落其船舶與噸量乃亦漸次銳减迨至今日以激烈競爭之時期已過美商輪於遠東航業上亦漸有穏固之勢茲將今昔之狀况列表比較之亦可以見太平洋美輪航業之大槪矣 
　　去年之美輪現時之美輪 
　　（公司）（航路）（船數）（公司）（航路）（船數） 
　　太平洋三　二三　太平洋　二　六 
　　提督三　四○　提督　三　三五 
　　福來六　一二三　福來　一　六 
　　大來二　一二　大來　二　六 
　　茂生一　六　茂生　一　六 
　　華洋一　六　哥倫比亞　二　一○ 
　　公泰一　五 
　　表中如太平洋公司貨船班雖已撤消而郵船則仍舊開行提督公司之營業僅停航收海至波特蘭一線其紐約西雅圖等路則仍照舊且添南洋線一路故較去年增添郵船五輪而並多得航部商輪之遠東經理權至大來洋行祗少經理船數艘其自有之商輪仍在行駛華洋則已經哥倫比弄公司自立分行於營業上似較去年爲擴充惟公泰已取消航路福來已縮小範圍是去年與今年之比較船舶固已大少矣 
　　日輪之往來中美國者非第不見縮少而且添增其日郵社與大阪公司固無甚上落而東洋汽船會社則今年較去歲已增出郵船貨輪共七輪矣日美兩國太平洋航業之現狀如此而吾國航業毫無發展之計畫焉無怪乎商業之常居人後也 
[港汕罷工風潮中旅滬潮人電]  
　　力請汕港官商設法調停 
　　致汕頭電善後處洪處長鈞鑒汕埠苦力罷工海外輪運停頓潮屬米糧多由外港進口交通斷絕糧食維艱商民危在旦夕懇向工界鼎力調停勸三公司緊速磋商加薪解决以便交通而維大局如何電覆上海潮州會館删 
　　致香港電潮州八邑商會公鑒汕埠苦力罷工海外輪運停頓交通斷絕米貴如珠潮民危在旦夕貴處離汕較近務懇設法向工界極力調停趕速酌議加薪解决以便交通而蘇全潮上海潮州會館删 
[西報緪招募甬籍水夫事]  
　　上海泰晤士報云前星期五日乘宜昌輪船赴香港之甬籍水夫約五百四十人乃由東方偵探所所長特克氏監視招募一切異常秘密至出發之前一二日外間始知之各水夫先集虬江路某屋以載貨摩托車送至輪船佈置殊爲縝密且有携槍之人在碼頭保護至該船起椗始已現尙有四百名正在招募中預料本月二十日亦可起程東方偵探處且受託招募扛夫千名現已妥事籌備於二十四小時内可以遣之出發 
[岩田顧問之司法改善談]  
　　北京法律顧問法學博士岩田一郎前爲考察我國各地審檢廳及監獄過滬各節曾紀前報日前日報記者某往訪博士其談話關涉改善我國司法頗足爲吾國人之借鏡特迻譯其大要如次氏之言曰某旣奉職法律顧問而不明地方之司法狀况議論其事難免與事實矛盾此次太平洋會議凡各國在華之領事裁判權可望撤廢事前凖備急不可緩故就道考察北方各省先已告竣今茲則考察漢口武昌九江南京蘇州杭州上海順道及於濟南結果則知中國今日法廳大都依法辦理時間短促走馬看花難遽下斷以資比較各監獄新式者全國約三十所與他國相彷彿法官大抵畢業於日本之帝國大學或私立大學而畢業於北京天津兩處法政學校者亦有此種法官要有相當之學識而舊式之法官已不見一人惟中國全國一千七百縣現設審檢廳殊不足用未設審檢廳地方猶以縣知事兼理司法中國司法亦分三段階級縣知事爲行政官兼理司法未免與司法獨立之原旨矛盾且行政官缺乏司法上之智識故此種制度總應改廢據傳法官斷事有因金錢而爲判决之影響然未見其具體的事實在政府對於此點宜查實之而予以懲戒處分也夫中國各省與中央政府聯絡薄弱一各省中雖有相當資力者對於中央類不解欵故司法部雖有計畫卒因財力不足未能著手考日本明治八年頃亦有同樣之縣知事裁判制度後因改正條約而漸次改善即是以推中華民國建僅十年然有現在之裁判制度不可謂非錯誤而如此大國以云改善亦不容易欲行改進似可采用美國之巡迥裁判制度於各省增設審判廳於各縣設檢察官等五名通計全國約須八千名之法官而司法養成所誠爲急要但經費亦屬一大問題也夫採巡迥裁判制度於一處設相當之推事每月巡迥各地如此法官之數甚爲節省費用亦不鉅至領事裁判一節彼此均感不便例如某地有美日英三國人經營之公司與華人交易發生關係此交易規約遂有不滿之點結果則各據各法同事異判如上海等處感此困難者已不乏其例也余爲中國之顧問甚望領事裁判權之早日撤廢而以中國之司法機關急應澈底的整頓爲條件云云 
[北京救國贖路集金會之通告]  
　　聯合通信社云昨日浙江路一二四號各路商界總聯合會及各團體均收到北京全國商界聯合會發起之救國贖路集金會油印通告一份報告近日該會收到華僑大版泗水兩商會之贊同電文及北京市民劉卓然自南通縣發來自願捐金之原函照錄如下 
　　（一）泗水商會第一次電全國商會聯合會鑒敬電悉敝會已積極籌備路欵總額及每股數目交欵期限乞再電示章程並祈速寄泗水商會 
　　（二）大阪商會電全國商會聯合會鑒敬電悉集金贖路敝會全體贊成章程速寄以便遵辦大阪中華總商會叩沁 
　　（三）泗水商會第二次電全國商會聯合會鑒敝埠全僑聞貴會敬電一致贊成非常踴躍前覆沁電未得覆爲憾萬急候電以資着手並祈通電南洋各商會一致提倡益厚民力泗水商會冬 
　　（四）北京市民劉卓然自認集金函北京全國商會聯合會鑒集金贖路爲國民應盡之義務鄙人執業青島華新紗廠曾往來膠濟多次鵲巢鳩占目擊心傷當此稍縱即逝之時區區愛國之心何敢甘居人後茲勉凑現洋二百元存儲以待儘二個月内何時調用函索即呈北京市民劉卓然叩有 
[張文生復何豐林電]  
　　國聞通信社云安徽督軍張文生昨有復何護軍使電茲錄如下龍華何護軍使鑒庚電與盧督軍有電對於内閣贖路兩問題均本正確之主張發爲救時之讜論老成謀國語重心長欽佩之餘謹此電復張文生蒸印 
[僑商贊成國是會議]  
　　國聞通信社云全國商敎聯席會議事務所昨接孟那圖中華總商會來電云上海商敎聯合會鑒本會對於國是會議一致贊成云云 
[南北統一共和之紀念停止辦公]  
昨日爲南北統一共和紀念之期本埠行政司法各官廳均停止辦公一天惟因昨日適逢星期故於今日（十三號）補假一天業已分别牌示週知矣 
　　交通大學足球聯合隊攝 
[顧品珍北伐之滬聞]  
　　昨日改造湖北同志會接雲南來電云上海法租界貝勒路同益里改造湖北同志會留日學生救國團旅滬湖北自治協會江蘇自治期成會諸君均鑒侵電誦悉諸君憤北庭之借欵賣國以戡亂討賊相期許此間現正飭各路部隊迅速前進恭行天討以救危亡所有雲南留守任務已於銑日交金旅長漢鼎代理一俟各部開拔卽躬赴前敵指揮知注特奉顧品珍宥印 
[交涉署接待霞飛之預備]  
　　江蘇特派交涉公署旿奉外交部電略謂法將霞飛元帥來華游歷前經本部與法使商定接待程序抄單令知在案茲據法使署消息霞飛元帥已由日啓程來京約本月二十五日可抵京在京勾留十日即行南下約出月九日可抵滬希卽查照預備接待云云許交涉員業巳轉致各機關一體查照籌備接待云 
[吳馨運動德國退還借欵利息]  
　　聯合通信社云旅滬豫人前德國商務顧問吳馨爲要求德國退還借欵利息一事於日昨致函駐京德國博鄴公使原文如下敬啓者前歲自馨提議早日恢復中德邦交何復通商意在將貴國經濟實業各科學以文化補助中國努力進行此中德兩國具莫大之希望蓋爲國家前途計爲人民公益計初非箇人自私自利之心也鄙人因此於邦交回復後即經一再提議要求貴國將借欵利息退還俟收到後於該欵内發還德華銀行七百萬元旋得貴公使同意并經一面懇請財政部鹽務署允可乃備文邀約費格君來京共同計畫蓋非此不能聯絡兩國之感情補救目前之危急用特懇乞貴公使轉逹貴國政府迅照所議退還借欵利息歸諸國有自此兩國邦交愈臻鞏固此馨區區熱衷所日夜祈禱者也竊思從前美國退還庚子賠欵整頓敎育人民感佩有此一舉而已收如此效果若照目前計晝見諸實行則中德感情必且倍於昔日之中美此馨敢斷言者該欵退還時所有行政敎育貧民生計及辦理實業等費由政府核實支配指定辦法貴公使自必贊同應請代爲要求以償民望將來造福無窮兩國交誼永如水乳聯絡邦交莫善於此幸垂察焉如荷同意乞即示遵以便由馨通電大總統曁國務院財政外交兩部核准施行吳馨謹啓 
[滬北五區自治之籌備]  
　　聯合通信社云滬北五區地方自治籌備會近將實行調查戸口事因於本月十一日晚七時開會討論史觀濤主席姜煥文云現擬恢復自治收回市民權應先由實行調查戸口與調查捐欵數自入手以上兩項手續明白則工巡捐局自無推諉本會於實力上計較所以不得不愼重將事然亦必經之程序望注意衆贊成即推姜煥文爲調查主任即行着手辦理次張文忠云調查戸口宜由五區地方每里每弄居民公推調查員一或二人專司調查之責限一月内完畢後蔣介民云凡各路未曾報到之納捐人宜請該路人表接洽并請各籌備主任按照原定步法挨次進行先將戸口調查明白再將選民册造好公布再實行要求收回辦法爲是衆贊成當推蔣介民史觀濤仲順紳等十五人會同各路代表籌備進行議畢散會 
[交大滬校消息南洋釜會之進行計畫]  
　　交通大學上海學校南洋學會於上學期因正在改組中故對於各部進行事宜未能十分發逹今者學期伊始該會總幹事張君延祥力謀擴充擬定各部進行之新計畫多項茲摘錄說明於下 
　　（一）編輯部此部由楊德新主事四卷一號之南洋學報本月中旬可以出版近來校中出版品頗多如大學月刋土程學報等等該會之南洋學報將與他種之出版品合併以後致力於編譯科學及工程叢書及小册子本學期並編印同學錄 
　　（二）出版　部此部由黄克素君主事出版科學及工程叢書一種或小册子五種及同學錄 
　　（三）營業部此部由金詠君主事發售該校校名信箋信封練習簿課程表及一切課内外應用物件 
　　（四）技術部此部由王德棻君主事内設打字股攝影股美術股氣槍股騎術股汽車股端艇股數種（甲）打字股該股購買新機因議價未妥尙未定奪大約一月内必有新機購進届時再徵求股員（乙）攝影股該股現正徵求股員借上院二層樓暗房備冲洗之用該會且備有各種應用器具置暗室内至學戎終結時則舉行照相比賽（丙）美術股該股係今年新添包括美術畫石膏造像等（丁）氣槍股該股亦係新添由該會購買氣槍按班擊靶如將來有成績時則用來福槍或鳥槍擊靶並定學期終時比賽一次（戊）騎術股該股亦此學期新添研究騎馬之術並舉行馬隊旅行（己）汽車股該股能否成立視人數爲定研究汽車駕駛及實地試驗（庚）端艇股該股能否成立亦以人數爲定研究駕駛之法並擇相當地點實騐 
　　（五）言語部此部由王守恒君主事如演說股辯論股英語股皆將次第成立在校内舉行各級比賽並將與他校比賽一次或數次此部今年新添日語股研究日文日語請人面授其他若德文法文俄文亦俱相機設立 
　　（六）游藝部此部由陶天杏君主事凡舊有之新劇西劇粤劇古劇幻術崑由中樂西樂等各股皆須積極進行添置器具在校内自行表演一次如校中募捐開游藝會等則盡力恊助近又添檯球木球兩股以上數項皆南洋學會各部進行之新計畫現正分隊徵求新會員以備大舉預料此次新會員之加入必有四百人左右云 
[青年會徵求大會四紀]  
　　博愛隊之茶話會 
　　青年會第二十二週徵求會員於本朋八日開幕十日晚七時有博愛隊支隊長卞毓英王步賢鄧梓良幹事朱樹翹等會同各隊員在青年會開茶話會討論一切進行事務是日雖雷雨大作而各隊員猶冒雨到會熱心服務可見一斑聞星期三爲各隊分數第一次揭曉之時現在各隊均奮勇進行冀獲勝利云 
[徵集展覽會物品之進行]  
　　曁南商科學生分隊徵集 
　　國聞通信社云南洋星加坡中星國貨公司星加坡馬來半島坡羅州展覽會華僑總商會特派回國徵集物品總代表兼陳列所發起人於君毅卿蒞滬後曾由曁南學校商科開會歡迎商量徵求辦法當由於君委託該校商科學生爲義務徵集員到各商店及工廠勸導出品茲由該校學生組織徵集分隊每隊四人前赴各店廠商請出品並由該校具函介紹請各商店工廠推誠接洽茲將該校徵集各隊隊員姓氏分誌於下第一隊隊長傅文楷隊員蔡全鐘范慷源蔣滄海第二隊隊長詹廷機隊員陳錦錫周再同林宗安第三隊隊長楊國標隊員葉明東古炎方鐘徵第四隊隊長楊廷煊隊員吳善嵇鄭國忠蔣滄浪第五隊隊長洗洪光隊員龍昭文吳道明麥永榮第六隊隊長鄭萬年隊員石漢宗高楚碧王藴玉各隊均於二月六日起出發徵集並推定詹廷機爲書記洗洪光爲會計吳道明爲總隊長云 
[祥麟里口房客之反對加租函]  
　　娓娓請求情理兼顧房主其有動於中乎 
　　虹口蓬路（即文監師路）祥麟里口沿馬路一帶之房屋去冬由房東葉瑞馨齋經租賬房略加修理近即通知各房客定於陰曆二月起凡所租兩樓兩底之屋月加租洋九元三樓三底者加十二元各房客迭與房主交涉要求讓步該經租賬房前日致函房客謂此次加租係根據造價成本計算不允退讓各房客得函後亦於昨日復其一書略云查敝房客等住居景處匪伊朝夕對於此項房屋之歷史亦已耳熟　詳當清季光緒三十二年此屋卽建築落成距今十有六載彼時地價造價皆賤於今人所其知承示貴房主此次所定增加租金之數係根據造價成本計算此語殊屬費解蓋若根據該屋造就時之成本而言加租雖儀秦復生亦不能辯明有加租之理由如以現在之地價造價爲根據則房屋明明建築於十六年之前以今日之物價作昔時之成本此種比例實未前聞雖至愚之人亦難承認况公共會審公廨當去冬加租風潮澎湃之際頒有取締房主無理加租之公告於此足見加租之房主實鮮有顧全公德者故爲法律所不許矧貴房主之加租通告係在官廳取締之後在貴房主此舉雖願蒙弁髦功令之名而不惜但敵房客初本不欲背此煌煌公告而徇尊意然而轉念一十六年之主客素無惡感設使各走極端不得善果何若雙方讓步藉全交誼故敝房客全體一致主張請求貴房主將欲加之數减至最低限度見示俾定從違如必欲堅持己見　非敝房客所願聞也云云 
[德安里房客全體大會紀]  
　　國聞通信社云德安里房屋共有六百餘幢因接到房主通告自陰曆正月起須加房租洋六元因此一致表示反對組織房客聯合會於昨日下午二時假寗波同鄉會五層樓開全體大會到者男女房客共有四百餘人其開會秩序爲（一）報告開會宗旨（二）來賓演說（三）房客發表意見（四）决定進行方針（五）籌欵儲存銀行以備應用（六）宣告德安里房客聯合會正式成立到會房客發表意見者甚衆大致均表示極端反對並擬宣布祝某包租情形聞該會並已加入房客聯合會總會一致協助進行云 
[民國路房客聯合會之發起]  
　　聯合通信社云房客總會昨接民國路商界聯合會來函略謂該處邇來亦受加租影響擬組織房客聯合會藉謀抵制特向總會索閱各路房客聯合會章程以資仿辦云 
[農校學生之往來函]  
　　陳海洪願以身殉敎育姚爾覺勸其暫留 
　　國聞通信社云江蘇第一農校學生陳海洪因該校校長摧殘敎育曾有電致各界要求援助並誓以身殉茲據該校駐滬代表姚爾覺聲稱陳君自電告後卽巳失蹤曾接到最末訣别函云爾覺代表釜長大人道鑒海洪無奬同學謬以駐校代表見推濫竽諸君伍辦理促進本校改良事宜而官廳腐敗天良喪失不論是非公道偏袒盛氏開除代表又復指令齋夫將哥與弟毆打辱駡用武力驅逐出校更令夫役踪跡學生意欲暗行加害荆天棘地慘痛不堪言狀海洪力竭聲嘶肝腸寸斷自愧無能有負我二百餘親愛同學之厚望計無可施惟有誓捨洪身以報農校以謝同學我同學務好自爲之但當諸同學未到校時海哄已可謂非人世中人繼續辦事者惟哥是頼用特代電上陳務希於此一髮千鈞之際盡心竭力爭最後勝利减洪罪於萬一哥更庶可有顏以見同學也書不盡意海洪從此與哥永别矣前途愼重勿以海洪爲念也專此即希努力江蘇一農學生駐校全權代表學小弟陳海洪泣告姚君又言接陳君函後痛澈肺腑急欲去電勸阻惟自三日夜晚被迫出校以後爾覺卽與陳君分頭奔走爲防備生命危險起見未敢有一定住址不過走到何處夜深卽於何處安寓已耳七日爾覺來滬陳君送别車站臨别依依叩我訊址而去我反問則僅曰容當奉聞今來函中絕不提訊址不得已及於報紙中作復函來電悉悲惶無狀君本俠腸義宜死諌惟我破爛零落之祖國内憂外患紛至沓來邦人之責望吾輩者　不止於改進一個學校前途仔肩正大君胡輕生乃爾以死殉亦爲兄所素願然倘有一綫生機又何必出此重大犧牲致傷家人之心而失社會之望萬乞吾弟稍留兄在此間定當疾聲呼號喚起國人未死之心苟各界再視如無事者是國魂巳失前途眞無可戀矣生亦奚爲到那時兄當與弟携手含笑共從波臣遊也萬祈稍候臨電神迷無任涕泗滂沱之至云云 
[法水公司埋管交涉之昨訊]  
　　車站前門馬路仍阻止開溝 
　　法商自來水公　司因添設水管經過滬杭甬鐵路上海南站西首約一華里許在頭分路軌道下安設水管曾經該路工程處派警阻止工作嗣經水公司一再函商鐵路局長及洋工程師准在該處軌道下通過等情已誌本報昨日（十二）上海南站段長忽奉電令以該水公司在南站前門馬路一帶掘泥開溝埋管一節仍飭鐵路巡官督飭警察阻止動工云云大約路局僅准在頭分路軌道下通過不准在車站前門馬路開溝也 
[洋商在西鄉雇工築路之查究]  
　　本埠西鄉二十七保十三圖内（即現名膠州路）前有小 
 
 

Page 15

 
 
　　工在該處築路詢係某洋商所雇經該圖鄉民查悉係本圖地保私將該路賣與洋商曾經呈縣請爲澈究當經縣署飭令市經董查明具復迄今尙未查復近該圖鄉民又在道尹公署呈控飭縣轉行市經董具復故市經董於昨午後二時邀集二十七保十三圖鄉民及地保徐瀛洲在市經董辦事處開會討論究竟該處築路事宜是否係該圖地保得賄抑有其他原因以便據實呈復縣署核辦云 
[昨日南京快車遲到]  
　　昨日午後由南京來滬之快車至七點四十五分到滬遲到四十五分鐘聞係因各站乘客擁擠上下稽延所致云 
[報關公所開會紀]  
　　長江貨加水脚問題未議 
　　昨爲南北市報關公所開全體大會討論六公司增加長江貨水脚問題詎長江帮各報關行到者未及全體故未開議僅由該公所協董報告公所新定之章程請爲通過云云經各報關行主張此項章程非片時可能研究應請先行印送各同業限期答復後再開大會通過衆意僉同遂散會 
[昨日金市略訊]  
　　昨日（星期日）近期大條銀長二五遠期亦長一二五致三月份標金價較上日小去一兩之外聞國外匯兌東匯略小預料今日（十三）先令不致有升降金價之漲落亦有限云 
[糖市之昨訊]  
　　申地糖市被香港海員罷工太古及嗬囒均延遲匝月未到潮州船亦久未到產地價漲來亦不能合算滬上存底有數如銷路一動則存底即少惟近來各處生意尙不發展東洋車糖塊角須十二元 
[懸賞協緝趙師復家刦案匪徒]  
　　賞洋二百元 
　　閘北寳通路趙師復家去臘被盜搶刦並將趙之傭婦用槍擊斃各盜迄未拿獲故警廳懸賞咨請公共租界總巡捕房刑事稽查處於日昨發出恊緝賞格其文略云爲懸賞恊緝事案據淞滬警察廳來函内開閘北寳通路住戸趙師復家於一月十七日夜七時被盜並斃傭婦一案到廳業經分别呈報懸賞緝拿除上緊嚴緝外相應函請恊緝等情因此仰諸色人等一體知悉加有人能將本案贓盜全數拿獲者當由淞滬警察廳給予賞洋二百元知風報信因而拿獲者給予賞洋一百元儲欵以待其各凛遵 
[前昨兩日滬杭車運來之現洋]  
　　滬杭甬鐵路上海南站前昨兩日由滬嘉區間車及杭來慢車在嘉興嘉善硤石等處裝來現洋計　如下（十一號）嘉善怡和運交上海德豐現洋五千元又運交同餘現洋五千元又運交衡九現洋八千元又嘉善愼昌運交上海致祥現洋三千元又西塘運交上海徵祥現关五千元又硤石正隆運交上海志裕現关一萬元又硤石保大運交上海益豐現洋一萬元又運交五豐現洋五千元又運交隆泰現洋五千元又運交四明現洋二千元（十二號）由嘉善愼昌運交上海衡九現洋三千元又嘉興豫源運交上海衡九現洋五千元又運交致祥現洋五千元又運交元慶現洋五千元又運交益豐現洋五千元又硤石大成運交上海鴻豐現洋一萬元以上兩日間共運到九萬一千元均運抵上海南站卸車 
[儉德儲蓄會籌備銀行]  
　　去年儉德儲蓄會第三次勸導會目的之一即籌備儲蓄銀行故去臘該會特開評議會討論進行方法並先舉定黄翊昌沈叔玉朱舜五方椒伯吳麟坤蔣昌圭孫梅堂楊誦清朱賡陶徐申如沈公謙徐芹香等十二人爲籌備員次由籌備員中互選黄翊昌爲籌備主任日前由籌備主任發出通告定於昨日（十二號）在該會開籌備會下午二時半籌備員全體到會討論一切業已議决由該會撥資創辦解决資本註册營業種類等要議并又推沈叔玉孫梅堂方椒伯三君爲銀行章程起草員聞三個月内定可正式成立云 
[浦東因賭械鬭案六誌]  
　　姜阿昌徐龍福保外自醫 
　　浦東姜家渡姜阿大茶肆中抽頭聚賭有山東帮宋漢臣等向索賭規不遂糾衆行兇肇釁一案迭誌前報茲悉姜阿大等十七人在押檢廳業已多日連日經姜家渡各商店聯名投廳具保出外候示黄檢察長批斥不准所有在同仁醫院醫傷之姜阿昌徐龍福等二名前日由檢廳提回研訊之下騐得傷痕尙未痊愈據姜等供稱自願冋家醫治問官准之判令分别交保回去自醫俟傷愈後提同宋漢臣等再行核辦 
[學校消息彙刊]  
　　市北公學滬寗車站市北公學昨日（十二日）上午十時行第十五届始業式其秩序（一）入席（二）校歌（三）訓話（四）行禮（五）皆退首由校長唐伯耆君致訓詞勉勵學生將來成社會有用之材次由職敎員李肖白朱劍芒余天希方端一相繼演說大旨調學生在校當品學兼重並謂學生須知家庭負擔甚重當盡力求學以副家庭期望之意云十一時散會聞該公學本年度新生報名者甚形踴躍新舊生己逹五百餘人再該公學在永興路自建之新佼舍除油漆外均己竣工惟接裝陰溝例由滬北工巡捐局管理而華界一帶馬路陰溝高低不一以致接裝之後積水反向内洩如遇天雨竟成澤國阻碍交通莫此爲甚疊由建築校舍籌備會曁該會建築股董事陳炳謙君函請滬北工巡局早日改裝妥善免妨工程進行諒工巡捐局有整頓市政之責當不致再漠然視之也此外永興路馬路改築石路一節己由工巡捐局派匠興築矣至校舍内部電燈自來水亦均在裝設大約本月底可以完全告竣云 
　　博文女學法租界打鐵浜博文女學於夏曆正月十六日開學新生到者四十餘人上午九時舉行始業式校長黄紹蘭報告學校近况及以後方針並訓勉學生宜各依性之所近求一專長不可務廣而荒泛圖無當云云禮畢散會己十二時矣 
　　青夜義務學校閘北滿洲路三畏里青夜國民義務學校自創立以來己逾三週學校成績頗優本學期特擴充學額逹百名之外聘請鄧蔡桐女士擔任校務俞德民唐乃欣二君及田黄英女士擔任敎務並添設校具另闢敎室以期内容更爲完備 
　　商務中學閘北滿洲路三畏里商務中學於夏曆正月十六日上午九時舉行春季開學禮新舊學生共到二百餘人先由校長率領敎職員及全體學生向國旗致敬行師生相見禮並報告學校近况及改革方針次由敎務主任張梅厂敎員陳野鷗鄧嘉炳諸君相繼致訓詞及禮畢散會己十二時矣 
　　務競女學閘北滿洲路三畏里務競女學今歲復添聘敎員推廣敎室故新生報名者甚多茲於夏曆正月十六日上午九時舉行春季開學式新舊學生到百五十餘人先由校長蔡亮率領敎職員曁全體釜生向國旗致敬行師生相見禮畢遂由蔡校長報告學校近况及進行方針次由敎務主任陸希英女士敎員張復雲女士曹珊美女士等相繼致訓詞禮畢散會逾十二時矣 
　　鐵華商業公學法租界巨籍逹路鐵華商業公學開辦己六年校長陸鐵華悉心謀畫敎授認眞所聘敎員皆有經騐昨日（十二日）爲該校開學之日學生共到百六十名云 
　　同義公學法租界貝禘慶（成都路南底）上海同義公學於昨日十時行開學禮其秩序如下（一）新舊生報到（二）振鈴開學（三）學生就禮堂北向立（四）行謁聖禮（五）謁師長禮（六）校長訓話（七）職敎員勉詞（八）行學生相見禮（九）禮成各散定於今日正式上課英文專修及高小二科今尙有餘額云 
　　女子愛國實業學校巨籍逹路東段蒲石路弄昌餘里女子愛國實業義務學校開辦四年學費向不收取日昨上午十時行始業式首由校長率敎職員及學生向國旗行禮（三鞠躬）次學生向校長及敎職員行請業禮（一鞠躬）再次學生向校董及來賓行相見禮（一鞠躬）學生相互行相見禮（環立一鞠躬）禮畢由校長及敎職員訓詞校董來賓等亦均有演說大致皆勉勵學生之詞畢學生起立致謝（一鞠躬）遵鳴鈴散會聞該校現因學生擁擠己添闢敎室於今晨上課云 
[孤兒院對於義務敎員故後之誠敬]  
　　聯合通信社云龍華孤兒院敎員鮑高梅君女士（商務印書館總理高翰卿之女前該書館印刷所長鮑咸亨之長媳）前因產後成癆即往廬山養病孤兒院同人以該女士在院盡有義務極希望痊後仍至該院服務不料上月竟在高家花園一病不起年祗三十一歲昨日二時舉殯孤兒院全體女生前往執紼軍樂隊亦隨同奏樂云 
[聶中丞公學同學會開會紀]  
　　昨日聶中丞公學同學會舉行新年大會并選舉職員到者百餘人是日兼備各種餘興以娱會員藉示新年同樂之意今將新選職員列左會長陳國衡副會長施熙春丁鵬洲會計甄少珊書記施熙春（英文）吳寶賢（中文）幹事瞿文勳宋益福 
[水警選送警官入高等學校肄業]  
　　内務部所設警官高等學校凿於上年添設技術專科四科一曰電氣專科（二年畢業）二曰建築專科（二年畢業）三曰指紋專科（一年半畢業）四曰警犬專科（一年半畢業）曾經各省區之水陸警察各廳遵令選送警官入校肄業在案茲查技術專科自於上年一月十五日開課敎授以來所有指紋　犬二科之學員第一班將次畢業期限轉瞬即届第二班釜員應當預爲選定以便届時送校肄業是以由部通令水陸各警廳遵照預爲選派水警趙廳長奉文後昨己分令所屬各區凡有所屬警官願入技術科者迅即填送志願書報候核轉云 
[球戰彙聞]  
　　郵局與商務書館本埠中華郵務管理局對於足球一道素極提倡頗不乏健者故在商業球隊中可稱不弱日昨函約商務印書館足球隊在北四川路青年會球塲作友誼之比賽酣戰半小時被商務球員攻進一球最後五分鐘商館方面一疎忽仍被郵局攻進一球結果爲一與一之比雙方不分勝負云 
　　士商球會與安利球隊本月十二號（星期日）下午二時半士商球會與安利球隊在公共體育塲比賽足球邀張君爲公正人結果爲五與一之比士商球會勝士商球員如下饒惠生哈元貞余綬玉顧鳳祥樂秀雲許雅伊池定陽顧樹基成士彥孫浦周黄士生徐文秀白文淵姚文贊朱長發 
[第二監獄設立看守敎練所]  
　　漕河涇第二監獄典獄長吳棠因獄内看守士亟須大加整頓特稟奉高檢廳核准於獄内設立看守敎練所昨日起開始招考投考者以曾受軍警敎育年在四十歲之内者爲合格三個月練習期内即月給六元津貼云 
[海寧路商界聯合會近訊]  
　　海寗路商界聯合會於二月二日召集會議到者十餘人議决銳意整頓會務入義務學校爲平民公學由會長　兆芳評議余仰聖籌備一切事宜日來大致就緒茲悉設備手續列下（一）敎員己由余仰聖聘定（二）粉刷會所以壯觀瞻（三）己募集常年捐欵二百五十元（四）勸告各職員淬礪精谉以利進行（五）邀請學識深邃之熱心者指示方針（六）再設法商請本路熱心商家補助經費（七）不日張貼招生廣告 
　　該會昨發通告云逕啓者本會定於二月十五日下午八時開歡迎會歡迎本會創辦人吳有三君及討論本會進行事宜届時並請羅功甫吳有三兩君演講刷新會務之方針事關重要凡我國人務請撥冗惠臨是所至禱 
[寗波同鄉會近聞]  
　　寗波旅滬同鄉會於前日開理事會議提議案件爲徵求會重復進行以臻圓滿之成績案發行公債以裕經費案挽留第二科主任烏崖琴君案均通過昨日復開第二科事務監會議議决挽留烏主任照常任職及事務監孫梅堂徐芹香洪雁賓逐日到會簽閱公事等數案又以新正以來因假座者衆致演講常會暫未舉行擬即照常規復又自元旦開始開用電梯便利非常經訂有乘坐規則以示限制又第一二三四五五公學均於昨日開校學生異常發逹超越定額之半限於校舍無法容納經將敎職員臥室遷讓改作敎室仍患人滿云 
[四川灌縣商會函告改選]  
　　國聞通信社云全國商會聯合會昨接四川灌縣商會來函云逕啓者竊查敝會此次照章改選光清當選爲正會長春華當選爲副會長遵於民國十一年一月十二日到會就職視事惟光清等自維才力棉薄勉肩鉅任尚希時賜敎言以匡不逮是所切盼除分别呈報函告外相應函逹貴會請煩查照此致全國商會聯合會公鑒四川灌縣商會正會長蔡光清副會長蒲春華 
[自治研究會開會預誌]  
　　上海自治研究會現因組織市納捐人會己舉定代表擔任各路調查等一切手續茲又訂期十三日即陰曆正月十七日下午七時仍假小南門中華路羣學會開第二次職員會討論進行事宜並與閘北各團體假南京路保安堂内於十四日（即明日）開聯合自治研究會藉以人才輔助調查北市方面各納捐人民姓氏云 
[勞動聯合會茶話紀]  
　　聯合通信社云中華勞動聯合會本月十一日晚爲徵求會員事開茶話會該會原分泰山衡山華山恒山嵩山五隊是晚到者約五十餘人公推史觀濤主席秩序如下（一）入座（二）報告（三）頌詞（四）各隊介紹（五）演說（兼化裝演講）（六）國音（七）雙簧（八）茶點（九）散會時有衡山隊副隊長王化民以無力擔任辭職當公推陳廣海君繼任十一時散會 
[振興國貨公司春宴紀]  
　　駐滬巴逹維亞振興國貨公司在法租界新永安街永安里營業甚爲發逹昨晚六時該公司經理丘心榮君似座大東旅社三樓設宴邀請各界人士暢叙列席者如王鈍根許冀公郭標謝復初謝碧田胡道南陳柏鵬君等四十餘人由丘君與其同人殷殷招待談笑盡歡至九時許始散宴 
[交易所宴客紀]  
　　上海證劵物品交易所昨晚假座大東酒樓春筵宴客來賓六百餘人由理事長虞洽卿及聞蘭亭郭外峯盛丕華等一一招待席間由虞理事長演說略謂本所創設最早幸蒙各界推信去秋交易所潮流險惡而本所安　營業獨盛繼由來賓稱頌至九時盡歡而散 
[投機失敗之又一人吞烟圖盡]  
　　住居南市電燈公司地方之何桂山向爲花衣掮客家道亦稱小康去年投機心熱入某交易所爲經紀人至年終竟虧折至七八千金不得己將自己所有房屋抵押四千餘金敷衍過年餘欠出票約舊歷正月十四日找付前日到期無法應解及於是日下午潛購鴉片烟背人吞服其妻察知立延西醫灌以藥水始得嘔出現各債權人恐釀成生命之虞皆情願讓步延期拔還云 
[省釋拘禁過年之竊犯]  
　　南市第一區警察署王金山署長於去冬陰曆歲暮時派便衣長警在各碼頭拘到著名竊匪及積慣巨竊等共數十名分别拘禁押所以待悛改後開釋在案茲因舊曆元宵燈節己過除民睚患病者數名先已釋放外昨又將在押各犯一併提出騐看後即向諄諄開導令各自悔悟另覓正業爲餬口之計切勿仍効前非如再故違一經拘捕惟有從嚴懲治届時悔之無及其各猛省云云諭畢即着分别開釋 
[籌欵修築北洋涇路]  
　　浦東洋涇鎭往北馬路名曰北洋涇路爲浦江南北往來要道近因年久失修道路凹凸每逢天雨積水泥濘行人頗稱不便近由該市經董劉潘二君商請商界潘子文王珩佩等慨捐欵項並代籌募以資修葺業己雇工估計約需銀千金之譜云 
[集水街後面狹路不准行車]  
　　防電車駛過之危險也 
　　南市集水街後面爲華商電車由小東門口至十六舖橋經過之處前由淞滬警察廳長查得該路狹窄禁阻汽車馬車行駛以避危險迭經告誠在案茲該路仍有前項馬車所車及塌車載貨經過電車駛過實多危險徐警廳長查知前情又令知該管警所加意查阻切勿再任車輛爭馳擠軋以免肇禍 
[九畝地一帶防務加嚴]  
　　滬城九畝地一帶自新正以來入夜後時有匪徒攫取婦女頭上金珠首飾及行人財物情事當經被害者廩請淞滬警察廳令飭偵緝隊及二區一分所上緊查緝所以日來該處防務異常加嚴凡遇形跡可疑之人必由探警等上前盤詰明白方可放行 
[煤炭店失愼焚燬披屋一間]  
　　昨日清晨五點三十分鐘時滬南萬裕碼頭南首寶和煤炭號後進突然火起頃刻冒穿屋頂旋由各區救火會騙皮帶龍等馳往汲水澆救得熄計焚去披屋一間餘未殃及聞起火之由係店司韓阿順從睡夢中起視月色甚明誤以爲天明即在灶下生火煮粥迨後始覺爲時尙早仍行復睡不料遺火積薪致肇此禍崗警查悉原因將韓拘住後又將執事夏九香一併帶入一區一分駐所由牛雲舫署員預審之下飭分别交保候查明確情再行核辦 
[烟紙店失愼]  
　　昨日清晨五時許寗波路山西路口一百十四號門牌鼎豐仁烟紙店内忽然起火霎時冒穿屋頂殃及山西路一百十三號門牌森昌鞋店旋由救火會員驅皮帶車到塲取水澆熄鼎豐仁全部心屋均付一炬森昌鞋店之樓底尙未燒盡樓面則己燬無餘後由該管捕房派探前往調查起火情形以憑稟復捕頭核示 
[元宵日虹廟幾肇焚如]  
　　爐火燃及樑木香客大吃一驚 
　　南京路之保安司徒廟即俗稱虹廟者當舊曆元宵日一般迷信神權之男婦咸往燒香該廟正殿中央所置之焚化碇帛鐵爐投錠帛入内而焚者絡繹不絕故爐中熊熊之火光亦不間斷惟該殿有一樑適居爐頂多年舊木經此炎炎之火由清晨烘至將午遂亦燃燒男婦香客瞥見大驚紛紛奔出幸該廟自置有皮帶龍頭當由人汲水澆熄得未燎原可謂徼倖然燒香者之心理願爲求福而往乃反飽受虚驚而歸當非若輩始料所及也 
[電車碾傷男孩]  
　　昨晚八時許某號電車駛過北浙江路新衙門前適有男孩周右之穿過馬路遭電車撞倒碾碎腿骨由匯司捕房巡捕到來抄錄電車號碼另雇車送受傷男孩往同仁醫院醫治 
[汽車傷人丽則一傷足一傷頭]  
寗波人十四歳男童張阿英昨日上午十一時行經愛文義路被某號汽車撞跌　碾傷足背當由新閘捕房一百四十四號華捕瞥見將該肇禍汽車號碼抄錄另雇車送受傷人往仁濟醫院醫治 
　　又昨日下午三時許某號汽車駛過靜安寺路撞倒通州人吳翼之跌傷頭部等處經一千四百四十九號華捕到來另雇車送吳翼之往仁濟醫院醫治一面抄錄汽車號碼呈報捕頭核示 
[華商轉換道契之手續須先領官契]  
　　上海市第一區學務委員賈豐芸前規定華商道契必須先領官契具呈省公署請爲令行財政廳飭縣照辦王省長據呈後以轉換道契先領官契一節寳山縣己經照辦上海事同一律當即令由財政廳飭令上海縣查復沈知事奉令後以道契本爲洋商租地而設因華商冒洋商之名亦領道契致設華商道契以抵制洋商行之旣久華商之冒爲洋商者日見繁多且華商道契後亦轉換洋商道契不但無所抵制反以華契開洋商道契之先所以迭經審愼凡有華商未經地保蓋戮者不能開端除遵令籌議華商轉契另文呈請立案外昨己先將大略情形呈復財政廳核示矣 
[航船與魚船互撞搭客與鮮魚均慶更生]  
　　有沈和桂之大團航船前日由申載客十餘人開往大　團駛經白蓮涇進港突有横沔來滬之俞家君船滿載鮮魚揚帆出該港口因天時己將黄昏時候雙方不及避讓遂致船頭互撞俞船船頭破裂鮮魚盡行漂泊損失甚大沈船搭客有五六人皆　水遇救嗣由他船經過帮同將兩船設法拖帶至申昨日俞沈各邀同帮理論兩造皆不認錯誤相持尙未解决也 
[船婦領女被阻之控告小五子被小四子姦佔]  
　　江北婦人王包氏依舟爲家舟泊閘北分水廟河中有女小五子現年十八歲於去年小除夕忽然失跭嗣經查悉被孫小四子姦佔當向孫領回詎被林道標王道玉出而覇阻該氏乃投偵緝隊報告當由該隊另派探警前往將一千人一併拘獲押解到隊前日轉送地方檢察廳下午由檢察官提案預審之下判王包氏退去孫小四子王小五子林道標王道玉等分别收押候究 
[行路碰撞之打架釁由避讓汽車而起]  
　　閘北一百間頭地方之王洪生向在公益里擺設菜攤度日其妻王童氏前日自然買物而歸行至離家不遠因避讓汽車與婦人周顧氏碰撞衝突一時互相毆打周顧氏之夫周德才在旁瞥見助妻行兇當將王童氏打傷倒地由警到來將雙方連同證人吳常年送至四區一分所因案涉刑事轉解地方檢察廳前日下午由檢察官提訊之下判周德才夫婦收押王洪生夫婦並證人退去該氏傷痕着回去自醫再行核辦 
[尙有本埠新聞等轉入後頁]  
雜評二 
[過年犯（旡用）]  
　事有驟見之覺可笑繼思之似不得巳細審之終不能認爲折本辦法者如滬上每於舊曆臘底新年搜捕積竊而繫之獄過此時季則釋之使自由是也 
　　夫竊非職業而曾犯竊案非資格刑罰之制裁必於其有犯罪之意思表示後乃不必其有何意思表示而搜捕之違背約法吾初聞之不禁啞然失笑說者謂臘底新年辦貨之鄉人遨遊之男妇視平日爲多稽諸向例竊案最夥悉若輩而捕拘之地面不較乾凈乎是說也似亦近理當局如此殆非得已然於無犯罪意思表示之人胡然而拘之胡然而釋之其拘之也非懲之不過循例中止其自由而已其釋之也非爲其刑期已滿不過此臘底新年旣過辦貨之鄉人遨遊之男女視平日爲少循例恢復其自由而已推斯意焉直認若輩之竊爲一種職業某時季中停止其職業則某時季外是否便可行竊耶長此不革官吏存敷衍之心若輩無悔悟之日鯫生不敏竊期期以爲不可根本辦法猶在感化竊盜爲良民母於某時季明認爲不可竊某時季默認爲可竊爲盡乃職也 
 
 

Page 16

 
 
本埠新聞二 
[已故鈞和艦長之奬卹]  
　　江蘇王省長以水警鈞和巡艦艦長董伸發因病身故遺缺業經會同督軍委令該艦大副劉志堯升任惟董仲發任事鈞和艦長以來巳届十年自應援照内務部規定警察奬勵卹金章程由該廳長查明已故董前艦長勞　事寳造册送候咨請内務部從優給予卹金以示　勵特於前日令行江蘇水警廳查照辦理矣 
[考嫗患毒瘡倒斃]  
　　前晚有年五十三歲之老嫗王氏身穿破藍布短衫袴患楊梅瘡倒　在法新租界巨　逹路蔭餘里口事爲巡衛仙查見報告捕房飭探黄守謙前往將尸車送同仁輔元堂因無尸屬由堂棺殮暫　義塚候家屬認領 
[孩屍暴露之申禁]  
　　浦東陸　嘴一帶近年來客籍工人聚族而居者日衆惟此輩客民衣食但求温飽居處遑知衛生近以天花流行小兒以此夭亡者比比若輩於小兒死後旣無葬地又乏棺殮之資乃衷以蘆蓆任意抛棄該處沿護塘一帶屍骨暴露羣犬爭食行人掩鼻而過慘不忍暗昨經洋涇市經董得悉飭人代爲掩埋義塜一面呈請上海縣公署布告申禁 
[虹口路刧案兩起一搶皮馬褂一搶皮夾]  
　　流氓曹阿四前晚糾黨四人突至虹口港内向船戸馬長福藉端拆梢不遂持刀行凶搶去布皮馬褂一件逃逸經馬偕證吳其林朱小壽投報美捕房請緝當經捕頭派探侯阿保與西探目康仇前往緝獲曹阿四一名餘均逃避無踪遂將曹帶入捕房捕頭諭飭押候解廨請示 
　　匪類周堯子昨早在百老滙路搶取行路西婦内儲有現洋二十五元之皮夾一隻携贓圖逃被探侯阿保查見連贓拘入捕房並查得周迭在虹口一帶路刦行人財物因即稟奉捕頭押候解究 
[四雉妓拉客]  
　　雉妓王金鳳王三媛劉老三劉桂子均於夜間分别在南京路福州路福建路貴州路等處拉客被各該處巡街捕查見以其違章先後將四妓拘入捕房捕頭飭各保出並派探調查該妓等沿途拉客有無鴇婦指使以憑稟請公廨傳究 
[四人扭做一團]  
　　邢彼岡陸阿瑞張瑞生戚咸坤昨在北京路因索債起釁互相爭執繼而扭做一團經四百二十號印捕查見勸解不散遂將四人一併帶入捕房捕頭詰悉其情以沿途相打兩造均屬有違警章着各存洋保出聽候公堂傳訊 
[四竊賊入綱]  
　　張連生洪金標在盆湯弄串竊某甲所拉之價值七十元黄包車一輛又王棠榮行竊梅白格路三百八十七號門牌梁阿慶家銅元三百四十八枚又張阿金竊取大通路居婦沈王氏之棉被一條昨均被包探姚錫卿等將該四竊賊先後緝獲帶入捕房押候解究 
[强陶氏交家屬領回完案]  
　　江北婦人强陳氏去年因與夫弟婦强陶氏同來上海帮傭嗣緣陶氏之父陶玉才向壻强銀山案人日前山陳氏在閘北遇見扭控四區警署經顏署長訊明昨日傳到陶玉才强銀山質訊之下據陶氏供去年九月曾隨雇主往漢口冬間回滬現住胞姐白陶氏家云云判着乃父與夫同具領狀領回原籍了案 
[各被告交保候訊]  
　　美商美孚洋行在公共公廨呈訴錢祥蓀不理欠銀又葡商益泰洋行呈訴唐吟槎不理損失洋三千四百六十六元又曹中吕友呈訴江緒焜邵全生不還欠洋五千餘元又孫少蘭呈訴祥裕莊朱鴻昌不仲莊票洋一千二百元又章泉源呈訴朱潛卿不理擔保朱　慶虧欠賬洋四百零八元各案均經駐廨包探將各被告傳案着分别交保聽候訊核 
[法租界瑣案彙錄]  
　　搶金鐲住居法租界八仙橋升和里内之老嫗某氏前晚至某游戲塲游玩一點時回家甫至里口突來匪徒兩名上前將氏所戴價值五十餘元之金鐲一只强攫而逸當由該氏開單報告嵩山路捕房飭探前往查勘一週回稟捕頭諭令務獲該匪等到案究辦 
　　藏烟土法捕房探目沈德福包探唐雲卿偵悉法大馬路一百七十七號門牌張桂山家私藏烟土秘密售賣有違禁令爰於前晚至該處抄出川土數兩帶入捕房經捕頭詰之張言語支吾諭令交保聽候傳訊 
　　賣燈吃法捕房探目沈德福偵悉後新街同富里第二十四號門牌有人在内私設烟子窠容人燈吃有違禁令前晚稟明西探帶同包探唐雲卿同至該處抄出煙槍六支帶入捕房諭令交保聽候傳堂訊核 
　　　嗎啡無頼甲乙兩人於前晚在法租界自來火行街地方攫取某姓手中所携之嗎啡數包而逸適有探目沈　福包探唐雲卿巡緝到來上前將甲乙兩人追獲抄出原物帶入捕房諭令管押候究 
　　竊皮袍竊賊應春德日前在法租界竊取居民周阿四家皮袍子一件而逸現爲包探查悉將應拘獲吊出原贓帶入捕房經捕頭詰據應供認行竊捕頭以查得應係屬過犯此次又敢復犯可惡已極諭令管押聽候解堂訊辦 
[浦東瑣案]  
　　賭三區警署巡官李鶴鳴於前日午後帶同長警在花園石橋南首小茶肆内查獲賭徒朱金發王寗管等十四名連同賭具併解至署昨日又往爛泥渡墩仁里查獲唐得林周炳雲等九名以上二十三名經曾署長判各罰洋二三元以儆 
　　竊竊賊王三於前日午後扮作小工模樣混入浦東隆茂棧三層樓假名做工至入晚放工時王即竊得賬房内太衣一件皮鞋一雙銅元二百枚藏於暗處迨夜深人靜穿着身上由窗口用繩吊下適被三區駐棧巡警撞見將人贓併獲昨經曾署長判將王竊押赴該廠門首招告一日再行解究 
來函 
[安徽女子迷路在滬]  
　　本月九日鄙人爲中興路火警聞風往救於晚間三點許返會在閘北寶山路源泰里地方見女孩一名姓龍名淞狗又名甘子年十六歲安徽人住漢口龜山尾不野灰鎭身穿棉襖外罩藍布罩衫面圓湖北口音據伊稱父名半龍國慶前在漢陽槍砲局爲小工現在滬杭甬鐵路爲小工伊叔水兒七兒皆在漢陽槍炮局爲小工鄙人當送閘北淞滬警察第五區總署因無人往領現經移送閘北慈善團爲此函請將上列各情登載貴報來函中俾　氏父叔得悉領回閘北第三段救火會鄭芳　啓 
來件 
[上海粹華製藥廠股份有限公司增股緣起及簡章]  
　　增股緣起本公司自創辦設廠迨總發行所開業歷時逾年始獲觀成發行以來頗受各界歡迎並承醫界極端贊助是以持方來配藥水以及購買各種出品者日益增多而各地請設分銷處之函復積如東笋擴充之計刻不待緩爰於陽曆十二月二十六日經股東會議决增加股本十萬元除己由在塲股東認定二千五百股半數外尙有二千五百股以供各界贊同中藥革新諸同志分購庶利益旣可均沾而根基愈昭永固敬述增股緣起並附簡章諸希公鑒 
　　增股簡章一本公司定名爲粹華製藥廠依照現行公司條例以股份有限公司組織之一本公司營業範圍專以中藥出機器提煉精華製成各種藥水藥精樂粉藥膏藥丸等并買賣關於藥類之附屬品一本公司原定股份總額爲上海通用銀元五萬元計分二千五百股每股銀二十元現因營業發逹經股東會議决增加股本十萬元分爲五千股每股二十元共計十五萬元一本公司設製造廠總發行所於上海將來營業擴充得斟酌情形設分廠或分發行所於各埠一本公司公告刊登上海通行日報二家以上一本公司凡五十股以上之股東均有被選爲董事監察人之資格一本公司股東每一股有一選舉權及議决權一本公司股本正利定爲常年八釐以收欵之次日起息但無盈餘不得提本作息一本公司股票槪用記名式除中華民國人民外無買賣轉讓之權利一本公司註册已蒙混商部核准頒給第六百四十九號營業執照一本公司商標業蒙農商部准予註册保護董事長李平書董事朱少坡石運乾余伯陶馮芝汀曹冲叔王祖德監察人王榮卿洪承祁 
公布欄 
[江蘇高等審判廳]  
　　民庭判决錢元生與朱問宇爲債務　　淞抗貸一案（决定主文）原堂　除關於范用壽吳　臣史家漚陳鴻　　等四人優先偵　及更芝軒之部分外撤銷　元生確定價額三千一百八十六元應　優先清償其訟費部分仍與普通債權同其分配金振祥與金談共爲　　　訟上告一案（判决主文）本案上告駁回本審訟費由上告人負擔徐大郎爲欵項紏葛　請救助一案（决定主文）本件聲請駁回 
　　批示王崔氏狀一件呈請　還　松壽　　原卷　便進行由狀悉查陳松壽不服本廳所爲之終審决定提起再抗告柴經本　决定並送　　正本在案該氏所請發還原卷之處應即照准此批以上二月十一號 
　　民庭判决侯士明興黄義興爲借欵涉訟上告一奉（判决主文）本案上告　上　記訟費由上告人負　許大興等與李　宗祠爲由畝糾葛上告一案判决主文）原判關於駁回絆大　王　當李文信　上銀控訴及令許大興等四人各别負擔訟費部分撤銷發還江寗地方審判廟迅予更爲審判李　宗　附帶上告駁同陳佘氏與廖德鈞因田畝紏　上　一案（判决主文）本案上告駁回本審訟費由上告人負擔租川如與俞耀三因欠欵涉訟上告一案（判决主文）本案上告駁回上告審訟費歸上告人負擔以上二月十二號 
[江蘇高等檢察廳]  
　　批示姚裕堃狀悉仰　調卷核辦此批姜佑如狀悉此批薛福生狀悉候調卷核奢此批尹德勝補具理由　遞一狀業經本廳查閱函送同級審判廳核辦仰即知照此示以上二月十一號 
　　批示沈成兆狀悉查刑事訴訟律第二十九條規定係指　察官及被告人有　請拒却之權原告訴人及告發人不在此限已有大理院七年抗字第六十七號　例在案至謂縣知事審理訴訟暫行章程第十二十三各條何以不能適用等語查刑訴律第一編第一章第四節審判臨職員之迥避拒却及引避各條　　准援用以後　章程第十條至第十三條早巳失效茲據所訴合亟批示知照并仰遵照前批仍向如　縣訴請核辦毋　一再來廳嘵凟此批 
　　錢有其狀悉所訴是否廳實候令該縣知事依法核辦此批杜廣田狀悉准予開釋此批火承恩狀悉所　是否屬　仰候調集原卷核奪此　錢陶氏據訴是否屬實仰候令行江陰　知事迅予依法新理此批凌桂森兩狀均悉案經調卷俟卷到再予核辦此批楊幼龍等對於劉少堂等案委會晋陶辯護呈遞一狀金聚林提出辯訴呈遞一狀張培培請求提訊法辦呈憑一狀以上一狀業經本　查聞函送同級審判廳核辦仰即知照此示以上二月十二號 
[上海地方審判廳]  
　　批示一件汪金生狀爲　貨房屋請求備案由據呈該民願向詹姓接租房屋昔有租契唐姓不允交改各節儘可挽中理說毋庸還請備案此批件冷　　狀爲　金糾葛聲請救濟由狀悉查本案訴追房租巳判至張耀 
　　出屋之日爲止俟案確定後儘可依法聲請執行仰即知照此批一件王　榮等狀請　諭原告按址履行由狀悉候傳秦訊審此批一件冷欣甫狀請執行由狀悉候傳案訊　此批一件鍾金生狀交第二期案欵由准交此批 
　　一件李俞氏狀請强制執行由狀悉候傳案勒遷此批一件張席珍狀領賬簿由准領此批一　韋喬狀請假執行由狀　仰即來廳候諭此批　上二月八日 
　　公示送　全文在本　揭示塲公布）第二五號（民二庭）一件蔡榮告與　景福欠欵紏葛一案茲本廳繵定於二月十八日上午十時半爲公開審理日期仰該被傳人沈景福依期來廳候訊毋違特示右仰被傳人沈景福　照 
　　判决主文（民二庭）一　判决楊生華訴顯錦文（即周子文）因賠償糾葛一案主文被告人廳償　原告人洋三十元六角原告人其餘之請求駁回訟　歸　告人負擔十分之一餘　原告人負擔一件判决奥李氏與張永興抵欵紏葛控　更審一案主文原　　銷　控訴人第一審之請求駁回本案訟費歸被控訴人負擔一件判决王張氏與王杏亭田單控訴一案主文金山縣知事公署民國十年十二月八日之第一審判决撤銷王杏亭民國十年七月十八日再審之訴訟駁向再審以後訟費歸王杏亭負擔一件判决顧有仁　徐錦田等會欵紏　一　主文徐錦田應償　願有仁會欵洋七十二元如徐錦田無力償還廳由　永廷負貴代償訟費歸徐錦田負擔一　判决　　生與姚紀平（即仲鄉）遺產糾葛一案主文原告人之請求駁囘訟費歸原告人負擔一件判决陳庭　與任耀東租屋斜葛一案主文任耀東欠甡員公司洋六十五元應即如數繳由陳庭甫具領並將租賃坐落甡昌里十八號樓房一幢交還陳　甫接收訟費歸任耀東負擔 
　　　示一件馮子卿呈書記官　　筆錄消滅證據祈查案嚴究由呈及附件均悉查該民所稱各簡當經本廳長令行承審推事據　查復茲據　稱書記官作成筆　後交推事閱覽如於律師陳述及當事人讒人等供詞說漏或變更當時必令補正該筆錄　係當時實情書記官並無删改情弊等情該民所稱顯係誤會合打批示知照（批一件本縣坤狀爲交保未准再行聲　由狀悉着另覓相當舖保來　聽　　睿　批一件趙全根狀請扣留田單由狀悉着即來案候諭此批一件葉　洪狀保魏　　雲　准保此批一　張大泉等狀領證　由准領此批一件吳王　狀領訟費由准領此批一件周會生狀領保證金　婚　由准領此批一件孫晋相狀請分别銷案執行由狀悉已當庭諭知矣此批一件譚鼎和狀請給還契　由狀悉准予　廳繳證具領此批一件曹舍　狀請飭傳原告由狀悉候傳私訴原告入　慶祥到案訊奪此批一件盛　　狀交訟費由准交此批一件張大泉狀爲聲明原因請求核奪　狀悉應俟本案卷宗發回時再予核辦此批一件瞿子庭狀請勒限遷讓並追繳租金由狀悉候勒遷此批一件徐惠平狀請强制執行由狀悉候派執行此批韋喬狀領押據由准領此批一件許玉山狀領田　糧串由准領此批一件周榮奎狀領案欵由准領此批以上二月十一日 
[上海地方檢察廳]  
　　批示王阿三暫准保外候訊此批孫金　暫准保外候訊此批徐查林等暫　准保此批張阿妹暫難准保此批宋漢臣等查是案起衅原因　姜　大聚賭爾等向　索費互起衝突主客各方羣相起鬭致成聚鬨彼此受傷邇地皆知是雙方均　屬　曲何庸諱詞至聚鬭係在白畫巡警當塲解散如果有人毆死豈有不見不聞之理狀稱工人張文生侯佳維二人均被毆　滅屍等語顯係匿跡抵制魚欲何爲張文生侯佳維如亦受傷着即來廳候騐嗣後不得妾凟致干重究此批王步舟前已明白批示矣至着紀立成保外尋覓爾妹踪跡本係從權辦法多凟無益此批曹何氏候聲請同級審廳核辦此批劉金山狀悉候函致該警區查明核辦此批黄順泰狀悉案正偵查所請不准此批於紀立狀悉案巳揭傳仰候核　此李國安狀悉所請不成易科理由未便照准此批以上二月十一日 
 
 

Page 17

 
 
   
 
 

Page 18

 
 
 [自由談 
閒話 
[粤僑紀聞] [  東越許厪父]  
　　粤醫不宜於外籍 
　　人之體質各有所宜易地而處每形隔閡而粤中尤甚粤人體多健碩遇有疾病醫生用藥其分量常較外省倍之遇客不知其理貿然服之鮮不轉成他症者余在粤時每疾病不喜服藥間或病劇則就西醫診治不敢請敎本地中醫也或謂醫之爲道望聞問切缺一不可泥俗而不通於變畢竟醫理未精之故此言猶信 
　　粤中之方言 
　　粤語最稱難辨外省人初至其地最感痛苦者厥維語言（余初至蒼梧主講中學國文師生語言不能相通苦痛極矣幸該校生徒英語程度尙佳遇不能理會處則爲英語以明之此亦敎育奇聞也）其實方言一端不外一聲音二語助詞三專門名詞數種而巳三者之中聲音最難若助詞與專門名詞則不難記憶粤語雖不易習苟循此規例而索之如無之爲莫没有之爲莫有（廣東俗字有讀如莫即没有之意）不必之爲嘸乜不可之爲嘸得等是也余於粤語不能言而能聽擬編粤語表解一書有志而未逮也 
軼聞 
[青騾廟（上）] [  丁戊]  
　　河套張格堡林泉優美堡西里許有青騾廟廟神騾首人立披甲胄　大不可思議漢回火吉四民族求婚者輒先祀之故老相傳清嘉慶中山陽丁生者佚名字游神木爲邑令客使酒任俠放浪不覊雖南人工騎嘗謂我生當得良佐二一佳人一駿騎至宫室之美山川之幽秀皆餘事爾府谷多娼常月夕乘醉馳馬逾嶺擇宿殊不愜意虚擲纏頭還令戒之曰所貴乎遠游者訪名勝覽形勢察民俗也今吾子懷才未遇寄身數千里外得志則乘機立業取功名猶反掌顯揚父母不得志亦必謹小守飭俟囊有餘裕保骸骨歸故邱以謝鄉父老狹邪者禍水獨行者危途非所以福吾子也廨廐多畜一日廐卒大譁羣喜相慶曰新有騾駒一菊花青也不知來自何部駿且矯幕客試騎韁旣繫矣頑不可御一躍鞍擲數丈外僕隸健者不鞍而乘盡仆以泥生生亦有難色客本抑於生至是反唇相稽曰事固未可輕視長於此者或短於彼生内慙援勒上若甚馴服猶疑之引行街市數周緩急稱意一日夕陽半壁秋容可畫乘而東旣出郭奮躍忽不可御約計所奔程幾三十里暮色蒼茫前無村落箠爲折不從命生雅習此一一提其鬣　近耳忽不行欣然曰此是矣自捫額汗滴滴如珠下下騎而私復跨以返瞬息睹城齒及儀門燈火盛　繁星廐卒以爲神不復輕視謂之丁師爺騾 
劇談 
[記白牡丹之彩樓配] [  舍予]  
　　彩樓爲青衣之正工劇緣王寶川爲宰相之女純歷正旦身分决不容有半點花衫意味非玉堂春等類可比慧生（白牡丹）本有此戲（吳彩霞所說）久未演唱（聞來滬後堂會上尙偶串之）日前亦舞臺日戲忽貼及此闊别多時是尙新鮮記者邀同屮屮游天兩君往聆未上之先屮屮謂祇有彩樓並不自花園起質其故則曰巳漸生疏矣是日從倒板至末句（回府去禀告二老爹娘）止行腔使調十分動聽柔媚已極而上下樓步法至傳頓處頗合劇情設以吾友少卿君所謂虚擬線觀之恍似上下樓梯情形此等做工慧生竟不偷懶可嘉也上樓後憑欄俯視接球諸人神色間又能露出不見花郎之詫異熊更妙在此處表演旣細而微尤足顯寳川之本色總之海上以花衫資格有嗓音與唱工而又能演青衣者舍慧生外豈復有第二人哉（却酬） 
影戲談 
[電影界之新消息] [  石鶴]  
　　愛氏邇有最近所演之冒險武術片一種名FlamingDish公開財政部 
　　聞有三十六本其劇情則較前演之怪俠等戲尤爲緊凑而危險處及驚人處均逹到山窮水盡能使觀者倐而恐怖倐而距躍倐而驚心盪魄倐而目眩神異蓋斯劇中之取材旣異於尋常片之結構而其合演之藝員悉選功力悉敵者當之故尤爲特色也聞此片今已從新大陸運到不久將有滬江開映滬人士之眼福誠不淺哉 
　　莫釐殷君顯甫曩曾獻身於新劇界近亦堤倡製造電影片事業殷君在滬上第一次創始攝演華人影戲時即與錢化佛徐半梅諸君合演蓋於斯道深有經驗者也去冬由其昆季數人議攝中國長片偵探劇曾於臘尾物色全班藝員特赴蘇州黄天蕩等處實地攝演故劇中有山巔之激鬭水底之惡戰等幕攝演時均由殷君親自指導此片尙係第一劇聞有萬數千尺之長内容殊不弱於舶來品現聞全劇巳成行將開演於滬上其製片公司已定名曰新亞中國電影事業今巳漸見發逹就製片者而言合商務書館等亦有三四處矣 
小說 
[社會小說人間地獄（二十六）] [  婆婆生]  
　　第五回名士情懷將詞買笑蕭娘身世以倌爲家 
　　還是那娘姨靈動問道可是賈大人的朋友程二少爺點點頭道正是那娘姨便打起帘子說請裏面坐賈大人老早來了程工少爺一走進房門還没定神忽的聽見哇的一聲哭子細一望門邊一隻小搖籃籃中臥著一個不到一周的小囡這哭聲便是小兒發脾氣小手小脚兀自在那裏動個不住程二少爺一看方纔明白那位娘姨就是這小囡的乳母了裏面賈大人聽見了程二少爺的聲音也便起身迎了出來嚷道仲梅你怎麽到這時候纔來我眞急壤了程二少爺道老世叔小姪來的不算遲呀賈大人道不要老叔小姪的這樣客氣快請你坐下替我僱請客人一面喊人拿筆硯却巧那娘姨正一手抱着哭不住嘴的小囡一手端了一杯茶送給程二少爺茶未放下賈大人一疊連聲催他拿筆硯那娘姨慌了正不知如何措手程二少爺道慢點無妨他没三隻手呢說得那娘姨也笑了此時程二少爺忽看見賈大人身邊立著兩個男孩子一個約摸七八歲一個不過五六歲衣服雖爲齊整面目却不乾净鼻以下脣以上一人拖著一搭黄鼻涕小孩子一呼一吸那黄鼻涕兀自掛在那裏忽上忽下忽出忽進賈大人却執著這兩個小孩子的手好像狠親熱的模樣程二少爺看了有些不懂問道這兩個是 ....賈大人道你問他麽望後房努一努嘴道這是媛媛的兩位令郎媛媛在後房梳頭去了好半天没出來幸虧他們兩人陪著我我向來歡喜小孩子的和他們東說西說到狠不寂寞呢程二少爺笑道原來此是一對天眞爛縵的小招待員到不容易尋呢賈大人道媛媛好福氣他已經有四個兒子五個女兒大的十一歲小的還不滿一週呢說著指指娘姨手中抱的那一個道這就是頂小的千金了程二少爺想起了昨晚姚嘯秋那句送了觀音的四個字到此方纔明白不覺撲嗤笑了一笑賈大人道你笑什麽程二少爺道他家人口老世叔怎麽這等靈清老世叔眞是一個查門牌填戸口的老經驗了賈大人道我也是問他們這兩個小孩子的這時候娘姨已將筆硯端來娘姨一手抱着小囡還要一手替程二少爺磨墨程二少爺搖搖手道我自己來小囡哭了半天了把點奶給他吃罷餓着哭着怪可憐的那娘姨笑道大少不礙的他哭慣了飽了也哭餓了也哭只有睡了不哭越是有客人來人手忙的時候他越哭的凶再討厭也没有了程二少爺一而寫着請客單一面問那娘姨道賈大人說你們先生有九個小孩子是眞的麽那娘姨道現在在　意上的共有九個另外聽說還有五個三個是客人領了轉去兩個出天花丢掉了大大小小男男女女共總十四個呢程二少爺伸伸舌頭道好福氣好福氣 
餘瀋[  顧豪俊]  
　　世人爲榮利糾纏動曰俗世苦海不知雲白山青川行石立花迎鳥笑漁唱樵歌世亦不俗海亦不苦彼特自苦其心爾 
 
 

Page 19

 
 
   
 
 

Page 20

 
 
常識 
常評 
[新舊之各方面觀] [  覺]  
　　新與舊比較之名詞也自各方面觀之無從確定其界說謂知識有新舊乎誠然然或甲之所謂舊者乙尙以爲新昨日之所謂新者今日已以爲舊故知識之新舊或由甲乙之比較而見或由今昨之比較而見凡自以爲新而詆人之舊者僅一方面之說耳非定論也 
　　謂事業有新舊乎誠然然創造一新事業因仍數年而即已舊矣或爲舊事業經一度之改革而即已新矣故事業之新舊或由創與因之比較而見或由因與革之比較而見若必指定某事業之爲舊某事業之爲新亦一方面之思想耳非定論也 
　　蓋舊得久也無論其爲何種知識何種事業决無久而不舊之理故孔子繫易以日新爲盛德 
衞生 
[思想與健康] [  黄珍]  
　　克蘭愽士（Dr.FrankCrane）有言疾病之身體即顚狂之身體顚狂之心即疾病之心身體上之痛苦大多數爲不健全思想之副產物也(AsickbodyisaninsanebodyianinsaneisasickmindMostbodilyailnrenstarethebyproductsofunbealthythoughts)諒哉斯言世人欲健康其身者豈可不先求健康其心乎 
　　健康心靈之法其最要者約有三種茲分述之如下 
　　（一）曰勤勞勤勞者懶惰之對待名詞也吾人飽食終日旣無所用力復無所用心則懶惰性成惡念易起家居者大都爲呼盧喝雉之戲出門者無非作新大世界之游是種行爲豈特費財且傷身體救正之法莫如工作人能勤於工作則邪僻之念無暇發生故工作者誠心靈之防腐劑也 
　　（二）曰仁愛仁愛者憎惡之對待名詞也憎惡之心或起於嫉妒或生於怨恨嫉妒怨恨之人其心未有能安樂者去妒息恨莫若仁愛人能以民胞物與爲懷其心之愉快爲何如耶西諺謂仁愛之於身心猶光熱之於植物（Loveistothemindandbodywithligbtandheataretoplant)誠篤論也 
　　（三）曰詼諧詼諧者樂觀主義之表象也樂觀之對象是爲悲觀悲觀太甚之人每易流於自棄自殺即使不致自棄自殺亦必得一胃滯之病故悲觀主義者痛苦之哲學也戕賊生命之武器也吾人倘欲减少痛苦增長壽命非抱樂觀主義不可此詼諧之所以爲吾人生活上萬不可少之事也 
　　以上三者實爲安心養性之要素而撲殺病菌之聖藥也三者備具則不健全之思想永無由生而身體亦因是而得保持其健康矣所謂心廣體胖即此意也身心之關係旣如是其密是以吾人研究體育者不可不先求所以健康其心否則學盡世界體育之法醫家衛生之道亦無益也（乙種酬） 
經濟 
[商業問題之研究（續）] [  吳東初]  
　　零售業店主之責任續論 
　　（三）同人購物大抵店内同事購買本店物品恒較外人爲便宜至便宜到如何程度須視店肆之範圍如何向例如何以及貨品之性質如何店小同事少待遇好些店大同事多待遇不能過寛店中所售貨品如爲日用所必需者不得視同奢侈品再如同人薪資多寡於購買貨物上不無關係吾國店友薪資微小待遇自較西洋爲寬厚舊式商店同事所受之待遇亦比新式商店爲放鬆往往小店同事食用完全由店中供給多付少付在所不計有時完全由店内取用此蓋薪水微薄若不遇事叨打囊中實不夠留爲正用然一任各人自由漫不限制亦非善策故新式商業對於此事從嚴取締雖不無優待之處然較之外人相差有限良由放任過度流弊滋多其中固有不得已之苦衷目前趨勢漸以增加同人之薪水减少同人購買本店貨物之折扣以爲解决之方法果店主對此問題亦即有二路可走一不加薪水則同人折扣照舊二减少同人購物之折扣則當增加其購買力亦即等於加其薪水也 
　　（四）位置久暫按理言之同事服務時間之久暫大半由於自定勤勞可保久長怠惰難免辭歇然店主之好更換者亦復不少店友不幸而置身於此種店主之下實至不幸事也今吾所願爲店主進忠告者卽非至萬不獲已時切勿輕易嘗試更換同事在店主者尤不應心存用人之權由我操縱好惡由我取舍從便一似藉此可以擅作威福者殊不知同事經一番更換卽减少許多效力俗語謂（熟能生巧）按（巧）字卽新名詞所謂效力是也 
　　此外店主應負之責任孔多簡括言之謀同事之升遷分工專職利用助手徵求意見敎育店友熱心公益研究社况等等總之店主之地位愈高卽所負之責任愈重權利愈大卽應盡之義務愈多此蓋爲店主者所當研究而不容一日忽者也 
道　 
[西方格言（二五○）] [  謝介子]  
　　金錢每爲戰爭之主因（荷蘭諺） 
　　美絕之玫瑰易萎（英吉利諺） 
　　貿然思攫多兎之獵犬將無所獲（西.葡諺） 
　　暗地驅黑犬甚矣難（英吉利諺） 
　　記憶力爲義理之儲備者（南布婁）（Rambler） 
　　學術之種子可隨處散播而發榮於光明（約翰生）（Johnson） 
　　欲速必貽後悔（德意志諺） 
　　人咸惡貽誤者（英吉利　） 
　　一舟而有兩舟長每致傾覆（土耳其諺） 
　　劣運每引起佳運（英吉利諺） 
法制 
[命令與處分之區别] [  吳子雍]  
　　凡行政機關所爲之行政行爲就其形式上而分晰之有命真言感應越淘越臭旭光口　鵬 
　　令與處分二項命令云者以命令之形式公布國家之意思表示之行爲也處分云者不由法律或命令之形式而爲國家意思表示之單純行爲也其區别之點有二第一命令有一定之名稱與形式處分則無一定之名稱與形式第二命令須依一定之方法而爲之公布處分則母庸公布之於大衆換言之處分之爲處分僅須對於受處分者逹其意思之表示不問其名稱與形式之如何且不必爲之公布命令之爲命令則應具一定之名稱遵一定之方法并須公布其意思於大衆由此而言命令與處分之區别不亦淺顯節易明乎（乙種酬） 
雜錄 
[統一日曆之我見] [  徐雪緣]  
　　當此科學昌明時代而我國種種之迷信仍未除破何耶由於日曆未能統一耳統一日曆即改用陽曆廢除陰曆之謂也然行之十年而未能收效　又何耶大多數　咎於人民之積習難改我謂其弊病非人民之積習難改由提　者之不力耳若得有權力與開通之士不畏難不避嫌的竭力提倡不出一年我可决其必能統一也前讀本報張延祥君統一日曆之辦法以聯絡全國報界與印刷界於報紙日記曆本月份牌上祇用陽曆爲提倡之先導其法甚善但一般舊社會之人民頭腦極爲頑固若祗賴報界與印刷界之力我恐與若輩無關痛癢仍難冀其棄舊而從新必欲各方面一致進行使彼等稍受經濟上之損失則雖欲不廢除陰曆而不可得矣其法維何述之如下 
　　（一）官廳方面之提倡凡農工商民等爲田房屋產借欵貿易等交涉事件訴訟到廳有契據條約賬簿發票等可爲憑證者若註有陰曆年月槪歸無效（陽曆未遵行之前不在此例） 
　　（二）郵政方面之提倡凡往來信札外註陰曆月日者槪不寄遞 
　　（三）學校方面之提倡延長陽曆假期廢止陰曆假期遇有陰曆的風俗假亦宜廢止 
　　（四）銀行方面之提倡往來欵項俱宜以陽曆之月日計息 
　　（五）典當方面之提倡當票上改注陽曆月日卽進出之利息亦宜以陽曆之月日計算 
　　上列數條雖鄙人一得之見而不難於實行若盡能竭力提倡一致進行則各界旣受種種之困難自不得不廢除陰曆而服從陽曆矣由此觀之統一日曆之法豈難事哉 
　　陰曆若得完全廢除可不虞再有迷信神權之惡習發現（如三月間之賽會五月間之龍舟等）迷信旣破除則吾人一年中節省之經濟又豈可限量耶（乙種酬） 
問答 
[楊信芳問]  
　　去年皖北各地遭遇非常水災居民蕩析播遷不堪言狀尤以農業所受影響極重牛畜就牧於山岡者又多染瘟疫倒斃水退後多無力種麥轉瞬春來所有未種麥之田仍坐視荒廢如有小號汽機犁能合普通農家應用者或由振會購給應用或人民合股購買庶稍資補救惟此種機犁何處有此出品海内實業家有知之者乞將其出品處所及效用價值示知則災農受福不淺矣 
[徐德輝問]  
　　鄙人素無口才交際上敎授上每多窒礙故專心研究國語惟國語敎授書中又鮮確切的學說與充分的學理前輩先生謂國語爲方言學需根據韻學奈古今學說又互相歧異在舊本指爲牙音者新本又改爲喉音唇齒舌部亦皆不同究竟誰是誰非還是如貨物商標可以隨人指定海内不鮮博雅君子祈指敎爲盼 
 
