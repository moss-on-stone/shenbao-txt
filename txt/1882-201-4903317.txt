# 1882 - 201 - 4903317

 

Page 1

 
 
[精印詩句題解五編出售] [  申報舘主啓]  
　　詩句題解初二三集坊間業經彙刻行世但古人詩集浩繁其詩句之可以命題者要不止是是以南滙倪壬雲先生博采旁搜續成四集向年由本舘印售早蒙閱者許可先生邃於韻學凡名家大集靡不披覽日積月累近復輯成五集仍由本舘仿巾箱本印成訃每部八本價洋四角准於六月十一日出書是書刷印之墨新從外洋購來係極上上品刷印在紙字之四周可保永無黃色油蹟至題解四集現亦重刋工竣不日裝訂齊全卽可出售合之初二三集版口一筆便於舟車携帶洵爲善本如承價購祈至申昌書畵室購取各外埠賣申報人亦有發兌也 
[弭江浙水災說] [  廢園主人來稿]  
　　客有問於予曰子不見夫江蘇水災乎應之曰昨過蘇州花駁岸積水漫岸不能行江震常昭崑新青浦低田俱淹水中安得不見客又曰子亦見夫浙江水灾乎蘭溪大雨餘杭起蛟紹興發水蕭山僅露屋脊寍波淫雨經旬温處大雨雹杭城街道有搭浮橋而行者則又應之曰申報所載有目共覩子豈獨夢夢耶客曰江淅如此猶可賑皖乎抑何舍近而騖遠也曰江浙不水猶可不賑皖江浙而盡水必不能賑皖惟其己水未水欲水卽水則斷斷不能不賑皖客曰是亦有說乎曰有坐我語子歲丁丑賑山東吳中蝗且盈野有告子蝗者曰爾毋爲患俾我悉意賑山東五月二十三日賑東者甫自煙白開庫吳中大風雨一畫夜蝗赴死太湖且盡後有刊蝗不爲災圖者顧子山觀察署其端曰江北蝗蝻徧地皆是渡江而南蔽天而起蝗不爲災荷天之祉人飢我飽君子所恥此明証也戊寅賑豫燕灾吳中三月朔雨迄十三日未巳水距岸僅寸有禱子金龍四大王者曰請掀吳越滛潦灑徧燕豫甘樹我無東顧用賑鄰封禱三日夜天津月望雨且久雨豫亦雨吳中旣望晴目久睛越亦晴水患因而免有知其事者戯作滙水票寄遞今之天津廣仁堂袁董可詢而証也己卯夏六月賑山西灾江浙久不雨治賑者禱子神期以分畢雨字册五百卷必雨六月杪册盡嚴君自吳金君自越方首塗甘雨普霈旱魃不爲虐有賑局徵信錄雨字册捐可騐也庚辰直隸安江浙復大旱禱神與否不及諗觀其徵信錄所載五月二十日分捐册書有天久不雨秧田龜坼倘蒙募欵源源定卜甘霖漏沛雨隨册去　共雨來之語五月二十六日催捐書有今幸三日甘霖四鄉霑足千萬設法各惠多金之語是年不聞吳越災由此觀之丁丑戊寅己卯庚辰歲星凡四易江浙無歲無災無歲不助賑亦無歲成災自上年辛巳直隸停賑後江北始水災常熟又水災江陰又水災今且徧江浙將罹水災矣浙江上年無災今且甚於蘇不及是時共出全力速賑皖災及諸灾區江浙斷無不水理斷無不大水理苟能竭力助賑猶可以爲善國盖錢字古通泉水象也泉能流題水自不滯理固有可借鑑者客曰充子之心必便各省以被水羅災我獨以助賑蒙福揆諸忠恕之道毋亦君子所不許曰是大不然水旱偏災國家代有但使一省稍有偏灾各省悉力以助之則今日之被災者旣能不死於災異日之救災者自能雖灾不害各盡報施之人情均足消弭夫天患曰忠與恕實交盡其道夫奚不可者客韙韙言卽赴電報局索捐冊百本將悉力以募賑也江浙多好善士有什伯輩繼客而起者西風水退歲以有秋江浙之幸卽皖艮之幸不然竊恐子言盡驗而人且目是說爲不祥嘻夫豈子之心也哉 
[牧師遭虐]  
　　外國新聞紙載有牛庄西人來信云四月間呼蘭河法教堂之先生黃某與牧師言及有華人售地於教堂爲地方官拿禁呼蘭副都統勒令地主還鉞將坤收回牧師遂往謁副都統理說又遞禀於中國大員訴明呼蘭　事全四月牧師赴所買地基上之小屋暫憇將華人原契呈於副都統爲詛副都統忽提賣地之華人逼令將契據燒燬該華人不從牧師使人索囘契據亦未發出四月晦日忽來多人將牧師之門窓盡毁人多手雜牧師大遭毆打受傷無數黃先生出問亦被攢毆又用小車載之入署經官審訊復以非刑相加二人體無完膚直至次日天明始復用小車載囘原處而屋中所有一切俱己無存矣按民教不和之事中國時有所　近來則己較前略減良由官府委曲曉諭俾華人各守和約善待西人故民間亦復稍知感悟呼蘭官長抑何憒憒乃爾也 
[改機用馬]  
　　法國巴黎斯都城向有車路其先用馬後改用機器然用機器以來於今五年而屢有失告者紛紛官亦不勝其煩聒告知該車路公司令其仍舊用馬該公司細細核算用機用馬費用亦復相同而以機器之故時多口舌現己定議仍復改用馬力矣 
[鬥牛傷人]  
　　法國南界舊有鬥牛之戲鬥牛之塲四圍周以短墻牆外有臺以便衆人觀看今年鬥牛之時觀者仍復繁多正在興高采烈之際内有一老者年巳花甲偶一失足跌入牆内起身欲遁出墻外無如步履究有不便爲一牛所追及用角一挑老者高舉空中俄而墜地牛復以角挑其胸口由上而下胸腹皆破萬衆喧塡人聲鼎沸嗣經人將牛拉開舁老者送往醫院該處地方官知之遂出令禁止而衆人不願停止與官詰難其勢洶洶官亦無可如何姑仍聽其開鬥至老者之性命如何容俟續聞 
[津河得水]  
　　前間天津河水旱乾海河深處不過七八尺輪船行駛不便兹悉自前月下旬屢次得雨大田旣歌霑足河流浩浩亦不似從前淺涸現在豫河船隻可以來往自如而海河之輪船出入亦可鼓輪無礙矣 
[蛟水潰堤]  
　　昨接江西友人來信據述五月杪撫河水勢橫出剪江而至省者濁浪頽波己屬不小則其由正河直趨瑞洪湖者可知然此特雨水過盛山溪之急溜所匯耳卽南昌出順化門六七十里與進賢交界之處被　約全百里之寛茫無涯涘亦祗河流壅蓄之故尙不甚險也惟饒郡之蛟水則有駭人聽聞者聞該處自上月望間上游十府一州一水爭至時值漢江盛漲倒灌彭湖上下交匯業經一片汪洋勢成澤國二十日前後廣信又發蛟水驟平鄱邑之堤詎饒郡之水繼之冒堤而過堤身衝决堤内數十村屋不見脊樹盡　杪漫漫無邊聞較丙子年巨浸更勝三倍現在下流不能消洩水　無期災民欲出境逃荒又勢難枵腹露居去住兩難情實堪憫想彼都各大憲痌瘝在抱自必能籌畫盡善不令一夫失所也 
[求晴應騐]  
　　章江自五月來雨水太盛疊見前報至二十一二等日傾盆大雨無頃刻停城内街道積水竟可 
 
 

Page 2

 
 
浣衣城外鴻　日漲兩耳田疇一望漫漫己成澤國矣南新兩首縣卽日傳諭禁屠於萬壽宫設壇求晴撫院及司道府名官俱每日兩次親臨拈香禱　積誠所感果於廿五日下午廓然開霽云 
[閩省官韓]  
　　福建鹽道翁觀察聞於五月念九日丑刻仙逝而岑宫保於念六日己接奉部文卽於本月初一日交卸撫篆擬日内乘揚武或琛航輪船赴粤以赶抵雲貴新任是以泉篆垷委候補道潘觀察接署謹將牌示附抄於下五月二十九日督撫兩院靈牌示爲檄委暫行代璿　兹據福州府縣禀知署泉司翁道於本年五月二十八夜間病故查泉司爲刑名總　張泉　雖不日回省應先委員　行代理兹查二品銜候補道潘道駿章堪以給委除具奏外爲此伸該道卽便遵照暫行代理臬司篆務以專賓成特示 
[焚死体孩]  
　　湖州歸安縣東某姓家聞於本月朔寅正一刻失火竟焚死兩孩一八歲一十歲幸城中文武官員竭力撲救不致延害然而慘矣 
[試燃電燈]  
　　聞本埠新製電氣燈定于今晚試點本擬早爲燃試因天雨不便工作致稽時日惟願今晚天氣清明則各電燈放大光明可以一擴眼界也刻下己成之燈計自十五盞虹口招商局碼頭四盞禮查客寓左近四盞公家花園内外共三盞美記鐘表行門前一盞福利洋行門前一盞該公司門内外共兩盞每盞光明可抵燭炬二千條惟該公司目下因大機器木到此番不過小試其端據稱巳發信至外洋定製一百匹馬力之機器約四个月可以來滬機器一到則上海人家店舖以及路上均可用電燈其光耀當大勝從前矣 
[西兵晚操]  
　　本埠西商　縳兵頭於西字報登有告臼云定於今晚九點鐘命各兵丁皆至海關門前會齊然後至泥城外操演聞兵頭前曾發信至外洋令購新帽若干頂綠日問必須遮陽故以大帽爲宜晚間則以小帽爲便刻下新購小帽業經寄到分給故今晚操演一律皆戴新帽也 
[傭婦自縊]  
　　英租界正豐街某姓家内昨聞有傭婦自縊身死事該婦係蘇鄉黃埭人年己六十七歲其因何覔死傳說不一或謂死者之親族尙有在滬上傭工惟親生子媳均在家鄉是以不敢作主或報官或講和至昨午三點鐘時尙未定見云 
[半途斃命]  
　　本埠南巿生源米行司帳金某係張港栅人前日因病重回家雇轎抬在船中甫至跳板轎夫失足連轎落河雖經橯起然巳受驚不淺病益加劇仍抬回行中行主見此情形卽另爲雇轎由陸路送回不料行至半途巳斃轎夫將屍抬至其家家人撫屍大慟遂備椬盛殮云 
[失足落水]  
　　本埠南巿鹽碼頭向泊蘇州航船昨有張姓船由蘇來滬行至陸家浜地方有一搭客年約二十餘歲口操南京音係癩頭無辮在船傍出恭失足落水該船主張三停船打橯無着檢查該客所遺行李只草蓆一條青布夾被一條小衣包一個錢四百文姓名無從查悉不得巳　船夥在滬打撈未識能撈獲否也 
[車傷續述]  
　　昨報載馬車傷人一則兹悉東洋車夫係南京人謝春生年三十五歲家中祗有胞叔一人其東洋車係租自大馬路某棧被馬踏斷車擋避讓不及致傷右眼當經巡捕帶去送體仁醫院調治現經醫生仍將傷處之皮貼好諒可無碍矣百前日泥城外新街口復有野雞馬專載二妓由西向東疾馳　處房屋外有過街走廊被馬悮撞屋柱柱倒屋坍幸未傷人馬車自知理虧情愿賠償修理洋六元了事 
[幼孩失路]  
　　華捕在途中見孩子啼哭若失所依帶至捕房送案請爲安置陳太守訊得該孩姓錢名二年八歲係天津人家有父母至住處則不如是何地方須到家門方能辨認太守飭差暫送該孩至棲流公所俟其父母認領該孩身穿藍布衫褲布鞋子手持摺扇囑登本報以便周知也 
[水夫病斃]  
　　星園盆湯司帳人黃如章控挑水之朱有福竊取大小洋圓由陳太守飭押繳己列前報兹悉朱因在押患痧禀經太守騐明病果沉重卽行開釋延醫調治朱於滬上本無親屬無家可歸竟臥在該益湯門前黃復投案禀明一面送朱至翳院翳治無效昨晨病故惠捕頭禀知太守隨飭原告關照　　之親屬備棺成殮再行投縣備 
[賣地案斷結]  
　　前報　賣地轇轕一案兹摘　堂斷云此案陳瑞邦頂買公盛冰厰祖用奚毛毛等田地彼此立有合同租據載明不得擅賣各節豈容未及會商而竟　　瀛芳私相授受爲損人和己之謀殊屬違背應遵前批着奚毛毛等依據酌償洋三千元所有廠屋悉歸奚毛毛等受領惟胡瀛芳亦與廠股　　應背議漁利今於此賠欵内　貼四分之一以爲取巧者誠兒囚陳瑞邦投請慛繳銀洋兼因是處廠基水田除奚毛毛等己賣與胡外尙有　　和沈仁寳沈善善沈一寳鄭林寳等五戸之田十畝另四分欲賣與日斯邑尼亞繙譯官麥君因前亦立據租與公盛冰廠未敢價賣麥君以　　毛等先行背議價賣因着沈善善等赴英界會蕃公堂候示一面請正領事多君脺會陳太守辦理而胡因縣案看管由太守函請草邑尊將　　案於非午後會訊陳則催追奉斷之洋胡則仍執前詞辨論奚毛毛等同供租田立據是實然係賣與股東胡瀛芳朝曾認過有事由他相當　云若照儅廠本實在無力且陳胡係因嫉妬爭優何得累及鄉民太守問胡曰奚等所供聽明否胡答稱並無担保之事若陳能照舊付爼則田仍可　公盛廠所用陳又稱巳被打笆阻隔何　仍可租用兩　嘵辨不休陳太守謂胡冰廠旣有股分奚等賣田時胡應向陳妥商豈容擅白受買　着胡認繳洋三千元再自向奚等分股認償如違則歸縣並追遵則着具限結胡始愿當堂具結限於七月望日繳洋至沈等田地由麥君當堂諭令分别立據價賣云 
[侵吞善捐]  
　　虹口之安　善堂司董陸保康張承潛等聨名具禀英界會審於堂稱前由俞秋田荐金少泉在堂經收捐欵因侵吞痧藥捐洋一元辭歇旋復在外冒收捐　查明之後本當送辦惟念其一再情懇况善堂須以行善爲本故祗令其書有不敢再蹈前轍筆據完結詎伊不思感激反敢紏同其兄前來尋衅不得己將其父捕送案　辦金少泉俯首無詞陳太守閱禀大怒判金荷校七日發孩堂門口示衆以儆 
[偷衣典押]  
　　包探陳阿九至公堂禀稱謝王氏到捕房報失衣服十二件今查得實係該氏之子謝保福所竊押錢三千八百文業經拘到搜出押票三紙吊閱衣服無錯並據該氏子云所押之錢係被錢阿二用去一千一百文姜阿二用去一千一百文亦己拘案候訊謝保福低頭不語錢姜二人同供與謝同伴玩而用去錢文並非回借該氏又稱洗衣餬口窮苦異常求給還衣服押鋪各夥則請迫押本陳太守謂該氏己子竊衣押錢本便吊贜將起案之衣分給各押鋪收領質票　該氏備本向贖謝保福管押半日錢萎二人着各繳洋一元給該氏作添湊贖衣之費 
[訊問逃婦]  
　　昨日法公堂有寧人顧阿榮偕弟顧廷榮禀稱五年前曾娶陳大全姪女爲弟婦在家素稱安分突於今年三月間歸寍母家隨母送逸徧訪知在上海故邀同陳大全來滬尋覔於前日始在法界鴻春樓茶第後第二弄内獲遇惟伊母不見因卽鳴捕將弟婦拘入捕房兹特送案請究顧廷榮陳大全供同翁太守問顧陳氏因何逃出供稱　丈夫五年是寔近因丈夫欲將我賣去因隨母親來上海邦傭與夫家且 
 
 

Page 3

 
 
經說明退婚故我母前月二十日動身叵寍料理一切翁太守謂退婚一專可有中誼答稱有毛郎爲証顧阿榮等同稱並無其事况女身己有孕六月太守以顧廷榮旣同女叔尋找到滬顧陳氏理應跟覽回寍惟属陳氏供有圖賣一節故着顧廷榮須覔的保方准將顧陳氏領去顧陳氏則連稱回去惟　畢命而巳太守諭曰據顧阿榮所控爾係逃逸來滬本當重辦姑念年輕不予深究着好好順從回去如違究辦云 
[投案領洋]  
　　阼報列車夫攫洋一節兹悉失主張姓投捕房認領車夫名鄭連興由惠捕頭連所攫之洋一併送案張亦投案申訢前因該車夫低頭不語包探陳阿九禀杳知二十號車係鄭所拖回問銀洋孰認張自遺棄洋十七元巳用去一元現存十六元陳太守謂該車夫鄭連興擅取坐客之洋固有不合惟經包探查問直認不諱情尙可原判押半月以示薄懲洋交張領 
[嚴懲刁詐]  
　　寍人鄭中心至英人堂稱開石作凶石匠蔡才金竊取各匠傢伙各匠細查知　蔡藏起我因出外招尋在白大橋　撞見向論蔡卽跳入水中轉瞬間似己滅頂當卽打撈無着有蔡之友人鄭谷保楊阿表顧木生張阿友等四人到我處連日吵閙不体欲索詐洋四百元旋聞有人見蔡入水後卽從西人遊獵船邊折起乃着兒子四處找尋昨在虹口招商局碼頭附近之小烟館尋見欲招蔡出該烟舘主粤人霸阻尙有我所失洋傘二頂亦押在該烟館因報捕拘蔡一面由捕于拘鄭谷保等四人一併送案請究　物呈閱蔡　首無詞鄭楊顧張同供皆是石匠實不知蔡未死故向鄭中心理說蔡尙有母必須打撈屍身棺殮並未索詐銀洋陳太守聞供大怒諎蔡之狡獪鄭等之希圖訛詐均屬可惡巳極飭將蔡小金管押三個月鄭等四人着罰洋白元無力罰洋則亦照蔡例各押三個月以儆起案之件給還原告分别轉給各匠完結 
[法公廨瑣案]  
　　法巡搏將在途互敺之朱多士謝阿方兩人解送法公堂請訊朱供在新北門外開粥店夥友謝阿方來時言明月俸二千文四月初八起六月初四止時未兩月己用去錢五千九百五十文現在生意旣停猶復纒擾昨日又來尋衅以致爭敺被咬傷食指求騐究辦質之謝阿方稱前開粥店後在朱處爲夥言明每月工錢三千並未用空今向伊索取前欠房錢兩元四百無還致與理論朱供並無其事翁太守以謝阿方所控無憑而尋衅有傷可據隨飭押候究辦○董英元探追煙土并將陳高樹殳案經刊前報昨日翁太守提訊陳高樹供稱錦華不知去向原告董英元則稱叔姪同住一店况此事係二人串通而行豈有不知之理翁太守追思前在總局時陳高樹亦有串合情事被控懲辦隨以前事問陳有之乎陳稱事誠有之係被累者太守以高樹顯係與侄串通着速將錦華交出遲延重辦○法大馬路裕昌洋網號夥張某偕司帳陳榮安投案稟稱向與山海關陳統領買賣交易欠有我店銀兩詎于三月間有馬姓至店稱從山海關來與陳統領最稱交好此番來滬購物且歴道陳統領與本號交易情形甚屬符合故信之不疑旋被取去貨洋七十五元後卽避面前日方得見獲扭交捕房解案求辦質之馬姓供稱姓劉並不姓馬安徽池州府貴池縣人父親在浙候補並無久伊貨洋交易兩次均係現銀實被誣宿翁太守問該號可帳簿據係馬姓抑劉姓答稱馬姓旋據包探禀稱前日拘入捕房時劉己認欠五十餘兩翁太守組核兩造情節謂原告亦咎由自取隨諭劉曰旣係冠冕中人諒有着實保家着先行覓保俟查明核奪 
[來信照登]  
　　書奉諸位台翁大人閣下逕啓者連日得閱書報詳及近時各省水災情狀惟安懲所屬潛太懷英等縣被災最甚聞之無不目慘心傷奈僕赤手空空徒以妄談勉將上月所得辛水之資數洋欲懇貴館轉交電報局代收自知杯水車薪無補於事兹將此洋購買八月分吕宋票一全張第三千八百三十八號惟憶貴舘素以樂善爲懷故敢冒昧呈上乞暫收存待吕宋八月分對號單到申祈代一查倘能獲中得彩無論多寡如數彙寄巢區是禱因力不逮特於無可奈何之中籌思得此亟切救灾之法未審可能遂願否此次若果徼倖中彩再懇登之報章感感順請台安愿果氏頓首拜泐 
右信及吕宋票於日昨送來愿果氏爲何許人亦所未悉但其好善之誠實不可負姑將來票暫存如得獲中當卽將洋送交電報局並登報章惟本館事亦殷繁若加以收解賑銀才力實難兼及以後諸善士解囊慨祈逕送四馬路口黃浦灘中國電報局當可立掣收據萬勿再由本館轉手艮以報務與賑務各有專司未遑越俎耳本館附職 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[錢店荒閉]  
　　天津換錢局專靠攙和小錢圖和小錢一禁則此輩利源絶矣然未有若今年之三兩日間　　至十數家者按天津通用之錢原極蕪雜江流日下竟至每錢一掛參用砂壳七八十文物極必反遂有小錢之禁該店因束手無策關閉者纍纍如貫珠其後相率效尤正恐不少帖欠多寡不等店東夥友未及逃避者均由地方官拘案追辦矣 
[禁賣洋酒]  
　　欽加三品銜補用道候補府漢陽督捕清軍府分防水利事務總察漢鎭加二級紀錄十次張爲出示嚴禁事案奉巡道憲恭扎開光緒八年四月初七日准英國領事府啊照會内開據工程局及輪船主稟以花樓街本地鋪戸販賣外國酒與洋船水手濫飲等情前來相應照請示禁花樓一帶開設酒館以致洋兵水手人等飲醉滋事外札飭刻日在花樓一帶出示禁止嗣後不惟各鋪戸在該處發賣洋酒洋船水手在店聚飲免滋事端等因奉此合行出示嚴禁爲此示仰名舖月人等知悉自示之後母得發賣洋酒以及容留洋兵水手聚飲滋生事端倘有不遵一經查出定將該店主拘案並將該舖嚴辦查封决不寛貸其各凛遵毋違特示 
[諭催册籍]  
　　欽加運同銜補用府特調江夏縣正堂加五級大計卓異蔡爲出示曉諭事案奉府憲札開奉藩憲札開照得在籍侯潠教雜等官有無事故册籍例應按年造送由各州縣於每年春季出示城鄉曉諭各員遵照定限九月前造册齎司彙造總册詳送歴經通飭遵辦在案兹屇出示曉諭之期合行札飭爲此札仰該府官吏卽便遵照通飭所屬各州縣一體出示曉諭所有在籍候選各員出身履歴於何年何月日詳咨註選有無事故統限九月前一律造册逕行齎司彙辦如各員内遇有事故亦卽隨時呈報詳咨母違等因奉此合就札行札到該縣卽便遵照憲檄辦理毋違等因奉此合亟出示曉諭爲此示仰在籍候選教維各員知悉立卽遵照憲檄如有事故仍隨時禀報以憑申請詳咨毋違特示 
[連東老農獻瑞麥圖序]  
　　人爲萬物之靈與天地本相叅也雨暘時若天不失其正春華秋實地不失其正入孝出弟人不失其正聖人出而河洛現政教行而瑞象兆盖人生天地之間秉五行之氣叅化育之功天地有形而大道無窮孟子曰天時不如地利地利不如人和子思子曰致中和天地位焉萬物育焉聖賢之道首重教民誠以民爲邦本求治者豈可以稍忽哉三代以下求治之切草過於漢故漢多循吏張堪守漁陽麥穗兩歧謳歌徧野苟非吏之賢曷能感召天地之和讀桑無附枝之歌追慕張漁陽之行政千古不恒見能不　卷而三嘆乎雖然十室之邑必有忠信况天下之大豈無一二賢令尹繼起其間與古人後先傳頌也哉光緒建元之八年歲次壬午江南漣水軍麥穗兩歧瑞象兆也邑之士民咸頌邑宰賢邑宰龔剌史遜謝不敏推功於朝廷仁澤大府賢良三致意也剌史名之格號淦青性剛正抱偉才世居閩之光澤縣以忠孝傳家其父太守士振公知吾浙台州府事咸豐辛酉歲粤逆陷台州太守殉焉時剌史服官淮北訃至單騎入虎口扶太守柩出賊衆莫敢犯非至孝能如是乎知其事者無不始駭異而終敬佩也剌史歴權寳應邳州篆務所至皆有政聲隨俗化導有廉范之風其治安宜則寛治下邳則猛今也治漣東則寛猛相濟人謂剌史無他術惟猛是用則誤矣非知剌史者也剌史持身清白折獄神明漣東毗連海沭宵小潛蹤且民之黠者好訟强者好鬥良懦莫能休息自剌史至整捕務除積弊盜息民安考政績不在渤海公下也麥之長秉天地之氣也今剌史治漣而麥穗兩歧豈不足與張漁陽後先傳頌者乎然非朝廷厚澤大府贒明剌史奚由而莅斯邑也邑之士民將頌邑宰者頌之大府朝廷不亦宜乎宋呈佑三年西川有進瑞麥圖　垂今數百年矣夫瑞因時而兆因人而興非其時非其人其瑞不易見也縣城東支家河有翟姓婦一舉三男此人瑞也隣境患蝗而縣治獨安然無恙夫蝗天灾也　不入境璜之至也漣水以黑子地一朝而三瑞並兆非邑宰之賢曷克臻此邑宰不矜不伐益徵賢士大夫之存心謙讓與風塵吏固有不同也謳歌之興烏容巳哉麥之淮老農持之也口頌邑宰賢不受賞而去老農豈有古廉士之風歟抑由邑宰教化大行而致斯歟鄉老農猶如是誠不負邑宰之勤於爲政也淮陰劉石甫孝廉主講邑之清漣書院手繪老農献麥瑞圖同人桃源薛莘農寍州昔雲伯兩茂才或歌或記各盡其長且謂余曰子不可無一言余爲剌史通家子弟忝賓朋之列自知謭陋奚敢言文辱同人諉諈殷殷辭不獲己故勉爲之序山溢謹齋潘思愼書於漣東官懈之飛霞閣 
 
 
 

Page 10

 
 
   
 
 

Page 11

 
 
[光緒八年六月初二日京報全錄]  
　　宫門抄○上諭一道錄前○發抄　旨九道○侍即寳　奏請整頓八旗人才摺○署直督張奏請改留副將補用片○鄂撫彭奏藩司起程赴任日期並委兼署泉篆夾片○將軍崇奏覆查要工擬請勘估興修摺○皖撫裕奏請飭部註銷叅案片○六月初二日理藩院鑾儀衛光祿寺正藍旗值日無引見○松溎請假十日○德漙興存仍預備召見○召見軍機德漙興存○發抄梅啓照奏本年四月分湖水尺寸奉旨工部知道單併發欽此○又江北漕船出運渡黃日期奉旨知道了欽此○張百熙奏出省接考曹東臨萊等属科試奉旨知道了欽此○喜昌等奏庫倫印房司員理藩院員外郎常斌因病給咨回京就　奉旨知道了欽此○額勒和布奏請將承德守裕長任滿請再留一年奉旨着照所請吏部知道欽此○裕祿奏直督李鴻章丁憂到籍日期奉旨知道了欽此○陳士杰奏金華守趙曾向因病出缺奉旨知道了欽此○張樹聲奏審明吳橋縣民朱三十謀殺胞兄朱懷謹身死案定擬奉旨刑部速議具奏欽此○又密雲縣關帝廟不戒於火請將遊掔等官議處奉旨董晏夏觀洋均着交部照例議處餘依議欽此○○禮部右侍郎奴才宗室寳廷跪奏爲八旗人材滔乏筆帖式積習過深亟當整頓以資培養恭撍仰祈聖鑒事竊維本朝制度滿漢並用從前八旗人材輩出凡漢員所不能辦者滿員往往每能有功今則大異於昔矣夫外省尙可不分滿漢京官滿漢並列不能通融合十八省漢人而取之猶未必人盡稱職旗人之數之敵一府亦必勉强備員豈免濫竽之誚此時如此日後可知近年八旗文風未見大遜於前何以涓乏如此推原其故一由於官學廢弛教育無法雖不乏讀書應試之人而專攻舉業所學皆非所用一由於開捐以來進身太易捐一筆帖式謀入檔房但能奔走攀援雖目僅識丁不十年卽可富貴總有聰明可造之材沾染陋習亦漸趨於輕浮卑佞故有謂檔房爲泊人之淵語雖近激非過論也今欲培八旗人材必自整頓官學與筆帖式始整頓官學前己有旨交議至筆帖式則尤不可緩之圖八旗就此途者較他途爲尤多必當亟加整頓整頓如何惟教之習例而己查考試筆帖式定制極嚴今則槍替傳遞無弊不有清理非易旣未能遽清其源似不可不亟疏其流近來堂官視筆帖式如吏役往往不屑整頓卽有心整頓者亦不過嚴察考勤簿再就令筆帖式日日到署迎送堂官所習仍奔走伺候於公事何益乎於筆帖式何益乎是仍導之爲輕浮爲卑佞也考試難於核實不如核之於到部擬倣外省分發佐雜佐貳到省考試之法變通試之凡筆帖式到部不論實缺候補損納考取一律試以滿漢文必大致通順方准作爲到部其太荒謬者駁回令自學習三年再赴部考試如仍不通仍駁回學習一年再赴部考試必能通順方准留部學習三年期滿奏留亦必遵例認眞甄别不准虛應故事如到署考試與奏留甄别不認眞者堂官以瞻徇論各部立學例館擇司員之深於例者派充敎習不分滿漢合一署筆帖式皆使習例漢文淺者先教之習漢文每月堂官考之分别優劣每季再考年終大考優者酌予鳥布劣者酌開烏布三年京察以例案之生熟並差使之勤惰分别等第題升主事其不願習例者縱繙繹精通差使奮勉雖保一等但送别項差使不准題升主事主事者員外郎郎中之階行將主稿掌印安有不通例案而克勝任者近來滿司員中半皆備員公事但恃漢員與書吏主持不習例故也聞直隸按察使剛毅在部時專心習例從學甚多及宫外任甚有政聲則習例之效也果能認眞習例不十年六部當添許多幹練滿員異日府道封疆何至有乏材之患哉或謂滿之有筆帖式如漢之有書吏無須習例但重滿文夫使終身汩爲此官固不必深求如欲爲司員則不可不習例矣而况積資累俸内可以正揆席外可以領兼圻乎習之之法某司行走卽習某司之例異日精通卽可掌某司印主某司稿如才力有餘願兼習者聽之其限於才力不願習例者亦聽之　慮因此恐有繙譯廢弛之弊不知漢文不通未能有通滿文者從前筆帖式重滿文者恐其求工文詞而致荒滿文非謂不必通漢文不必諳例案也今責以通漢文諳例案則曰吾習滿文及考以滿文則又全不通曉竊不知其何所習也三年考試之法具在但能認眞甄别又何慮　譯之廢弛乎伏讀乾隆二十九年聖諭近聞各部院辦事惟司員說堂畵稿而各司筆帖式經年不得常見堂官其所熟悉者不過跟班數人而己筆帖式將來俱可陞用司員若該堂官未經謀面遇有保題陞用之處止以司官之言爲憑於理未協該堂官自應於筆帖式内留心察看遇有堪以造就漊能辦事者時加訓勉以期有成等因欽此又伏讀雍正五年聖諭各衙門筆帖式俱係辦事將來陞用堂司之人雖經考取必當愼重揀選人材補用方於部務有益等因欽此仰見列聖培養人材至意足徵筆帖式非但當習滿文而必講求部務矣夫造就之方揀選之法亦惟是教之習例而别其能習不能習而巳八旗人材所關甚大培養之要在此二者　筆帖式積習過深尤當亟加整頓伏乞飭軍機大臣詳酌妥議斷自聖衷如可采擇卽乞嚴飭實力施行不許虛應故事似無庸更下部議六部堂官差務殷繁多此一舉未免更增勞劇然諸臣皆受國厚恩滿員固當以培植後進爲巳任卽漢員亦不至有膜視之心想皆以是說爲然也奴才爲培養八旗人材起見是否有當伏乞皇太后皇上聖鑒謹奏奉旨己錄○○張樹聲片再查接詹卷内准直隸提臣李長藥咨稱世襲一等海澄公黃懋澄福建平和縣人光緒二年由二等侍衛引見以副將發往廣西差遣委用奏留直隸海防差委該員年力强壯在直多年于地方營務情形均能熟悉查武職中有省分人員現在他省差委者照章應改留該省補用請將該員改留直隸等因前來前督臣李鴻章未及奏辦移交到臣相應請旨准將該員黃懋澄仍以副將改留直隸補用除飭取履歴迸部外理合附片具陳伏乞聖鑒訓示謹奏軍機大臣奉旨着照所請兵部知道欽此○○彭祖賢片再光緒八年四月初三日承准軍機大臣字審三月二十四日奉上諭廣西布政使徐延旭着彭祖賢傳知該藩司迅速前赴新任母庸來京陛見並着將起程日期奏聞等因欽此查該籓司因署理湖北按察使秋審届期經臣附片奏請辦畢再行交卸現正辦竣臣己謹傳諭旨飭令欽遵迅赴新任兹該藩司己於四月初六日卸湖北臬司事定於四月十三日起桯惟本任臬司　德標請覲赴京尙未回任查有督糧道惲彦琦治事精詳持躬廉靜堪以兼署除檄飭遵照外理合附片具陳伏乞聖鑒再湖廣總督係臣兼署母庸列銜合併陳明謹奏軍機大臣奉旨知道了欽此○○奴才崇綺富陞興思跪銜奏爲覆查永陵泊岸要工擬請勘估興修恭摺祈聖鑒事竊照前署將軍恩福等於去歲年終奏報爲遵例保護泊岸情形聲請永陵明堂前泊岸歷年被冲及現年冲刷各工分别宜修不宜修方位俟新任將軍到任後於春融再行派員前往詳勘應修應緩隨時奏辦等因奉旨知道了欽此欽遵在案當於屆期經奴才等會派佐領廣齡員外郎英祺往勘據報敬譯詳勘草倉河泊岸除午未二方係去歲新修不計外謹勘辰方南岸被冲長一百丈北岸長七九丈深均七八尺寛八九尺不等巳方南岸被冲長五十七丈北岸長五十四丈深均八九尺寛四五尺不等又冲水溝二道長二丈許寛一丈許深五六尺不等甲方南岸被冲長一百五十二丈北岸長一百八十三丈深寛均各五六尺不等又蘇子河北岸石子偏坡冲水溝一道長二三丈寛四五丈深三四尺許乂於車道冲刷水溝一道長十丈許寛一丈深二三尺許龍頭石路下被沖東西長七十丈寛一丈五六尺深六七尺不等報經奴才等詳核因關要工復咨行興京副都統詳查咨覆以憑核辦去後旋准覆稱逐如詳勘敬查辰方泊岸北叚冲刷尙輕至中叚以下係辰方决口水勢猛流冲淘己方情形甚重惟己方年向不宜興修以此緩待來年尤恐夏間河水漲發甫與蘇子河北岸兩水並流冲淘於兩岸之間不惟巳修各方難以保固以及蘇子河柳林北岸大有窒碍再四籌思須將己方被冲泊岸援熙定章會泒委員前往常川駐守寳力保護以期妥愼至辰申二方及龍頭石路下被冲各土值此方向合宜似不可緩等因前來盛京工部查辰申二方段落丈尺較多比較前修午未方數目加倍錢粮自必過重前次工程奏明以時價核枯寳属撙節辦理曾經部咨嗣後不得援引以符定制現在此頃工程查無舊案可稽無憑核估况錢粮甚鉅碍難率行會辦估修奴才敬　詳核事闕陵寢要工旣准興京副都統勘覆似不可緩自應及時籌辦惟叚落尺丈較多所需錢粮過重應請旨簡派大員敬謹勘估相度方向興修以昭愼重謹將覆勘泊岸　請估修緣由理合恭摺具奏伏祈皇太后皇上聖鑒謹奏奉旨巳錄○○裕祿片再巳故毫州知州顔海颺前在毫州任内交代查有短交庫欵銀三千四百九十六兩九錢五分屢催該家屬延不繳解經臣彙案奏叅革職查抄勒追在案旋據該家屬陸續繳銀一千六百九十六兩九錢五分解司兌收餘銀一千八百兩亦據該家屬由原籍照數棤齊因四川距皖較遠就近禀徽四川藩司禀經臣咨准四川督臣查覆相符聲明俟有便員解皖歸欵行據藩臬兩司會詳請奏前來臣查該故員原虧交欵銀三千四百九十六兩零現繼該家屬全數繳清别無欠欵所有原叅查坤嚴追之案應請旨飭部註銷除咨四川督臣知照並將前須繳存銀兩解院歸欵外謹會同太學士兩江總督臣左宗宲附片具陳太乞聖鑒訓示謹奏軍機大臣奉旨該部知道欽此 
 
 

Page 12

 
 
   
 
