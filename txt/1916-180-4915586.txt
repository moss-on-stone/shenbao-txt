# 1916 - 180 - 4915586

 

Page 1

 
 
   
 
 

Page 2

 
 
時評 
[今之官（冷）]  
　　余謂世界今日之難事莫難於爲中國之官故有出身而爲今日之官者必先具有犧牲一切專心爲國之志願否則勿容輕試　　以言利乎則當國庫爲難之時正當之祿俸恐尙不能依時而發不正當之賄賂積弊以如此貧困之國家尙欲染指其心實視盜賊而更狠於心安乎以言名乎則當此紛擾初定之時處事旣屬爲難更加以黨派又多蜚言又易旣不能人人而悅勢且至四面受攻身敗名裂爲意中事而尙有何名之可望乎以言事業乎則當此百孔千瘡之日即有能者亦不過按步以修補先使恢復其本原無震人功業之可言况乎即此修補之事亦巳非易苟欲建功立業非俟致數年數十年後不可 
　　然則所爲者何事乎故我謂除全無良心昧時勢不計者外非清白其心眞心愛國者勿願投也 
[命令]  
　　七月二日大總統策令日本國全權公使日置益给予一等嘉禾章此令 
　　又令法國越南總督魯謨給予一等喜禾章此令 
　　又令王嗣昌給予四等嘉禾章此令 
補錄六月二十四日大總統策令高鳳城給予二等文虎章此令 
　　又令任福元高士儐給予五等文虎章王玉珍劉煥章蕭　　王明謙趙憲章給予四等文虎章劉鴻文張紹宗徐士臣姚清和徐文林劉文田給予五等文虎章李文彬廷棟孟星黃裴英賢張根馥傳德隆董俊臣張鑒唐王俊臣萬全勝張慶祥杜海山葛烈勳陳鎭林劉哲祝華如楊策劉鴻書周豫昌給予六等文虎章楊汝珍普鴻　于德魁楊金祥郭珩陳强秋福豫高岐山蔡文泮李成慶雷振東齊偉勳給予六等文虎章杜鳳閣孫桂廷李寳臣給予八等文虎章此令 
　　又令國務卿呈據銓叙局詳核海軍部暨海軍總司令處薦　各職叙官資格請予授官等語傳爷虞授爲中大夫余爕梅李昭坦趙和陳叙　汴陳善貽翁繼芬林韶聲饒嗚焯梁亮葆蔣囑谷均授爲上士劉忻方網均授爲中士陳昌迹鄭祿藩張凖吳鴻勛愓壽棣湯家楨吳文炳鄭廷模王紹周葉喬植曾宗伊林質楊晉書郭維屏王　林鑑水林行誠高開錦蔣口廓陳葆善饒肇昌孫秉惠金其昌高開備王浩然方仲恒孫承坡周玉如喬家楨葉蕃林則謙陳愉壽黃愼旃林斌林世湧鄧文彬李于芳林嗚山林琛林斯成林斌湘王庸姚宗韶邱邦良劉銘和劉逢新金乃光陳寳鑫均授爲少士此令 
　　又令審計院呈請任命陶恩章試署書記官長應照准此令　　又令司法部呈署就師高等審判廳推事王登義因病懇請辭職應照准此令 
　　又令陸軍部呈請任命李發祥充任湖北陸軍第六混成旅少校副官應照准此令 
　　又令陸軍部呈請任命石上林爲濟南鎭守使署副官長應照准此令 
[專電]  
　　北京電新內閣定今日開第一次國務會議僅修訂國議條例及審查政府組織令存廢問題　　北京電在京新閣員昨午隨段入覲元首以六端相勗（一）大政方針宜速訂定（二）南北感情宜速調和（三）庶政進行依之以法（四）黜陟進退秉之以公（五）與國民相見施之以誠（六）與鄰邦交接處之以信濟之以和 
　　北京電陳錦濤面謁元首聲明續訂借欵願負全責請將各機關准其自借前議一律取消 
　　北京電爵位决用明令取消 
　　北京電段於地方行政主張分權否認合治軍事仍持集權主義 
　　北京電唐張孫三總長均未同意現聯電請辭黎段一致慰留並促唐速來就職 
　　北京電將組特别法庭懲治禍首 
　　重慶電陳宦由川北取道陜西回京調往三旅軍隊及隨行人均帶回督理軍務之印亦帶回現巳抵成都北德陽縣至速二月後始能抵京周駿巳進成都蔡鍔派羅佩金黃毓成雷颷各督率隊伍開往成都周駿已預備重返重慶 
　　武昌電曹錕已將三七兩師陸續開拔輪船到宜裝載均紛紛由漢上駛王將軍並在漢口預備房屋以便停頓 
　　香港電粤東民軍大舉討龍現已四面包圍請其自行繳械離省一面電請中央速行設法由潮梅鎭守使莫擎宇領銜 
[譯電]  
　　北京電俄日協約昨在東就簽押內容如下（一）俄日彼此承認滿洲及西伯利亞之特别利益如有第三國出而干涉俄日應取聯合行動（二）日本得於松花江經營航業（三）日本得在滿洲及西伯利亞殖民經商（四）俄國允以自長春至松花江之北滿鐵路讓與日本（一日） 
　　北京電新內閣人員定明日入見黎總統新內閣之組織不爲衆所滿意北京日報謂國會召集後內閣人員泰半恐將更易該報主以唐紹儀任總理（二日） 
　　北京電軍界組織同德會聯絡南北情誼蕯鎭氷程璧光孫武哈漢章均入會總會設北京並設公會於各省（二日） 
　　以上德文電 
[東方通信社電（日本人組織）]  
　　北京電北京政府處分廣東龍濟光之術幾窮擬命龍濟光李烈鈞來京命岑春煊爲廣東將軍然非軍務院取消之後恐難從命而多數輿論則以非龍濟光离粤粤省人民無蘇生之望云（三日） 
　　北京電唐紹儀孫洪伊兩氏不肯就任電報巳於昨日到京而張耀曾氏則尙無回電故黎總統與段國務總理均甚焦慮更電敦促意謂創設之際求勉就任（三日） 
　　東京電中國新內閣果得成立與否日本朝野正抱疑問之際適有唐張孫等諸氏不允就任之報此感之懸念因之益深（三日） 
　　北京電湯化龍此次來京之要務已畢遂於本日由 
京首途赴滬（三日） 
　　奉天電張將軍電告政府謂已與宗社黨並無關係又非以虐待革命黨爲主義云云又建議取消四省之獨立及討伐假冒黨人名義之土匪宜速實行（三日） 
　　奉天電宗社黨一等伯爵楮榮勳（譯音）稱爲總司令於滿蒙各地散布清朝回復檄文開 
始活動（三日） 
　　東京電林大使代日置氏爲駐中國公使巳於今日如左之敕令公布 
　　待命外交官帶樞要之任務兼任他之外交官給以本官之本俸全額 
　　此敕令林男以大使兼任駐剳中國公使（三日） 
　　東京電理化學研究所設立發起人會本日於首相官邸開會大隈首相　澤男爵均有說明 
（三日） 
　　東京電日俄協約條文定於七日發表 
（三日） 
[戰電（英人路透電）]  
　　巴黎電今日下午公報云松末河北面夜有激戰德軍猛力回攻哈特柯爾郊外法軍新陣地爲法軍大砲及來福鎗擊退被俘者二百人法軍激戰後佔據庫爾魯村法軍固守昨日在松末河南岸所得各陣地夜間且得有進步法軍昨日共俘未傷之敵兵五千餘人德軍進攻錫哇芒防禦工程殊易敗之敵軍在亞伏柯爾叢林西北進攻但經法軍回攻擊敗陣線餘處有小戰事法軍多得利（二日） 
　　巴黎電今日下午公報云末斯河左岸之敵軍在各地點猛攻四次敵軍在三０四山兩面進攻者約大受損失而退德軍第四次進攻奪回昨日法軍克復之防禦工程及三０四山東面之戰壕但法軍卽回　奪回所失之地點 
末斯河右岸兩軍激戰以爭錫哇芒砲壘 
德軍於强襲多次後攻入該砲壘但巳完全毁壞法軍現駐於附近之處今晚公報云英法軍前一日在松末河南北兩面發砲猛轟及從事偵察後已於廣約二十五英里之陣線同取攻勢聯軍於晨問及下午佔據德軍第一道陣線之地位松末河北面之法軍駐於哈特柯爾村之入路及庫爾魯村之郊外該處戰事正在進行松末河南面同比　爾等五村已入法軍之手法軍所俘未傷之敵兵已逾三千五百人末斯河左岸之敵軍猛轟三０四山及　爾化末晨間十時法步軍在末斯河右岸强襲奪回錫哇防禦工程下午該地砲火復大作星期四五兩夜法飛機隊擲擊萊寨萊斯諸地點頗獲效果（一日） 
　　巴黎電官中宣稱法　會同松末河英軍進攻共俘敵三千五百人法軍已奪回凡爾登境錫哇芒防禦工程（一日） 
　　倫敦電海格將軍報稱英軍已在佛里柯爾村附近得有顯著之進步下午二時已佔據該村 
英軍在安克河與松末河間俘敵八百人前後共 
捕房三千五百人（二日） 
　　倫敦電英軍大本營路透特别訪員電稱兩軍終日大戰其勢漸烈安克河北面之戰事尤形兇惡敵軍曾於數村猛力抵禦但英軍人人奮勇故得逐漸圍攻各要點佛里柯爾村現幾被圍英軍巳進至戈末可爾凸點之兩面瑪美資村巳完全入英軍之手德軍在芒托班回攻受挫英軍迄今已在該處捕虜一千五百人且尙有絡繹而至者連日天時頗利於英軍英軍飛行家以炸彈擲擊北區列里車站頗獲效果英機雖爲敵機二十架所攻然均安然飛回敵機兩架起火降落英軍續在北陣線 
襲擊多次（一日） 
　　倫敦電英軍大本營路透特别訪員今日正午電稱英軍陣線之現局自昨晚後未有變動聞德兵一大隊夜在芒托班猛力回攻大受損失而退英軍士 
氣甚壯（二日） 
　　倫敦電英軍大本營路透特别訪員今日下午一時十五分電稱英軍進至敵陣線之外佔據塞爾勒·芒托班·希布台爾勒東南及白拉伊東北軍要地點並瑪美資與康大爾美森二村之一部分 
（一日） 
　　倫敦電海格將軍報稱松末河與安克河間及安克河北面至戈末柯爾終日大戰該陣線全部分戰事進行頗烈英軍右翼之進攻者佔據廣七英里深一千碼之陣線上德軍曲折之戰壕且强襲佔據芒托班與瑪美資二村中央英軍之進攻者在廣四英里之陣缐佔據主要鞏固地點敵軍現仍固守數地點戰事進行仍甚劇烈安克河北面至戈末可爾之戰事亦甚劇烈英軍未能保有第一次攻擊所奪之地數處惟尙有數處仍在英軍之手英軍迄今已捕虜三千人內有聯隊司令兩員及一聯隊之員弁全體戰地伏屍 
甚多足徵德軍損失甚巨而尤以佛里可爾附近爲最英兵數隊昨夜攻入沙歇與伊泊爾間各地點德軍戰壕加以重創繼乃引退英兵一隊俘敵十六人昨日雖有大風而天空戰事甚多英飛機以炸彈無數擲擊敵軍子彈庫鐵路交點排砲戰壕等處今日大戰時天空戰事　爲活動其詳情未悉英飛機攻擊敵火車一　該火車曾起火且發巨大之炸聲（一日） 
　　彼得格勒電今日公報云俄軍仍在里斯特河南逐退俄軍佔據可洛米亞北面諸地點敵軍　在金波儉西北取攻勢向西敗退俄軍自六月四日起至三十日止共俘敵兵二十一萬七千人（二日） 
　　羅馬電今日公報云意軍仍沿波細那全陣線前進與敵軍在塞特柯末尼高原接觸該處刻有激烈之短兵戰事伊森沙河砲戰頗爲活動（一日） 
　　羅馬電今日公報云意軍仍在阿狄巨與白倫太間取猛烈之攻勢他處有大戰多利於意軍意軍已開始在伐爾拉薩進攻（二日） 
　　哈佛爾電比公報云比軍仍在德屬東斐全陣線前進擊敗敵軍追躡其後敵軍抵禦頗弱（二日） 
　　倫敦電英公報宣布德屬東斐戰情云英軍逐走雅薩湖東南守寨拉重要中心點之德軍奪獲軍需等物德軍大受損失向北敗退（一日） 
　　彼得格勒電俄分報紀波羅的海戰情云俄巡艦及魚雷艇一隊與德魚雷艇及潛艇隊在戈士倫與瑞典海區間交戰德隊爲俄艦隊逐退 
（一日） 
[公電]  
　　黎總統致伍廷芳電上海伍秩庸先生鑒疊接粤電謂龍李二軍衝突在卽不勝驚愕溯自　變始生戰端遽啓海內志士擁護共和擐甲執兵前仆後繼元洪獨居深念悲天惘人欽正氣之猶存憂　瘥之未巳天相中國化險爲夷　鍂子黎白骨重肉方欲與邦人父老休養生息扶傷恤病俾　更生　特同爲公僕固當策羣力以救民即使獨立諸君亦可揭初心以示衆夫粤省非他固吾國統治之下也辛壬以來憂 
 
 

Page 3

 
 
禍最烈商空於肆農輟於原轉徙流離慘不忍覩今所存者皆鋒刃这餘也或在公等　覆之中或爲公等比鄰之地縱使戰禍未息猶當於矢石之下稍保生機方今大局旣平約法國會如願相償國務諸員亦已改組元洪雖　凡屬庶政無不可開誠布公互資商榷何嫌何疑相殘相殺若必以一朝之忿輕啓釁端十日旣所具瞻百日亦艱自解全省人民之慘縱難望君子之哀憐個人權利之爭寗能逃天良之裁判元洪自聞警電憂悸如焚正與芝泉總理　商務求一適當之策告我粤人尙望各守駐地靜待後命并希岑唐伍諸公代爲勸諭　　寇賈古訓不遠區區此心匪惟爲人民請命亦且爲國家惜才也電到乞見覆元洪先印 
　　孫洪伊致黎總統電北京大總統鑒奉冬電奬飾逾分感悚交并國會集會伊邇一俟諸事區處完竣卽當北來面罄一切至敎育總長一職實有不能濫竽之處其詳情特託郭君同入京代陳伏惟原察洪伊叩江 
　　山東護國軍致北京政府電北京大總統署國務總理鈞鑒奉讀明令約法恢復國會招集內閣改組仰見我大總統决心毅力再造共和凡屬國民孰弗額首伏念大洲等起兵齊魯與舊有軍隊迭有衝突每瞻生靈塗炭商民愁苦撫衷自思肝腸欲碎而顧瞻大局有不能不急亟進行者無非促進眞正共和以求吾民之幸福今幸法典生效更始有期自應即日解甲歸田以明初志惟軍隊編制巳及一師以上如一時釋手斷難完全統一祇得整飭軍隊切實維持切盻我大總統署國務總理刷新政治力謀統一以便大洲等早日卸肩藉免隕越除將此意電逹軍務院查照外合亟電陳伏乞謀察山東護國軍前稱都督總司令薄子明駐滬代表張魯泉叩東 
　　林天一致黎總統電北京黎大總統鈞鑒我公繼任首重民意恢復約法召集國會舉國歡騰從此永慶昇平共和萬歲應請大總統通電各省速將擁護共和被拘之志士一律釋放並查明死難之烈士撫卹其家屬至被拘西牢之　大悲等祈飭外交官照會外國領事即行開釋庶使存者重見天日殁者稍慰英靈我大總統惻隠爲恞當知多拘一日即多受一日之慘苦中國監獄多未改良天一曾親歷其境備嘗艱苦之痛心乞大總統從速施行林天一叩 
　　江蘇國會議員致北京電北京大總統段總理鑒艶日明令尊重民意薄海臚歡省議會暨地方自治機關久被摧鋤應請明令迅即回復共國法治江蘇國會議員張相文茅祖權朱溥恩王茂才楊擇胡兆沂冬 
　　四川議員請斥胡景伊電北京大總統鈞鑒胡景伊在川罪孽甚重法徫有效行將爲階下之囚運動多方居然作堂上之客前被取消到京奔走帝制最力所能匡贊乃在於是使景伊稍有愧恥亦必　　不進大總統崇正黜邪何宜有此且用一人而失全川之望於政府有何利　望速予屏斥以爲貪殘不法靠國病民者戒四川省議員周炳文謝海南謝從鑑葉　叩 
　　四川公民請斥胡景伊電北京大總統鈞鑒養電令胡景伊到京川民正抗　力爭景伊而稍有羞惡之心者亦必略懷觀望昨日中華新報專電載政府會議　事景伊亦在發言然則早巳到京矣奉命即行動如脫兔勿論何項勢力發生此輩都能拍合其爲凶狡舞恥已可槪見大凡古今君子小人之辨即在於是此種理論載之史策何俟多贅伏望我大總統於求材若渴之際仍存疾惡如仇之心否則彼輩工於　惑不知不覺惑陷於羣小勢力包圍这中而卒無術以自振國家这患恒由於此心所謂危不敢不告幸恕狂　敬候明察四川公民涂傑叩 
　　華玉樑等致馮上將電南京馮上將鑒秦毓　自癸丑政爭被禁蘇獄當此回復法治期內應釋放以昭公理秦君致力共和不造餘力造福桑梓路口皆碑祈飭省釋爲禱華玉樑及錫邑全體同志共叩支 
　　韶州紳商學界電各報館鑒袁逆不道敢僭天位滇軍首義　邇同欽旌旗所指黎庶安堵此次滇軍來韶嶺表人民　覩軍寗　槳　食　愉何如乃南韶連鎭守使朱福全聞滇軍將臨即准備攻守逮滇軍抵韶更多方阻難如緊閉　門阻斷交通不准滇軍到巿禁絶商民與滇軍交易等等使滇軍　宿江岸進退不得至十九日晨先聞帽子峯砲聲及關上之砲聲轟然不絶响午而滇軍入城矣下午巿面卽開照常交易各隊紀律嚴明秋毫無犯滇軍節制於此確信此滇軍到韶實在情形也頃閱報載龍督號電云云展讀之下駭異殊深蓋滇軍到時露宿江岸近巿猶且不得兩次勒捐竟從何處着手至云函致鎭道勒索一節鎭道當面向紳商籌辦絶無此舉並無邀集紳商等籌措之事種種妄誕實屬揑造誣衊紳商等感荷滇軍仗義到韶賴托庇護今忽橫被汚語雖白璧之難汚究鑠金之宣辦事實眞象切近者詳恐誑言亂聽眞理湮没用特布　代表區區伏乞垂鑒韶州紳商學界全體公叩感 
　　旅滬福建國會議員致大總統電北京大總統國務院鈞鑒約法宣布國會召集渙汗大號百紛俱解宏謨碩　忭頌莫名　自大總統繼任後雙方卽經停戰乃因北兵到處騒擾時激事端事後復脅迫官吏窮捕紳民際此民國重光閩人猶陷水火殊堪憫惻應請援照川湘先例將自滇軍起義後陸續赴閩客軍一律限期調回原地一面愼選民政長續開省議會實謀法治以靖地方旅滬福建國會議員高登鯉宋淵源陳祖烈鄭德元朱觀立連賢基潘祖　林鴻超楊家驤費肇河丁超五曹振懋等同叩冬 
　　黎總統復旅滬粤帮電上海廣肇公所潮州會館嘉應五屬同鄕會伍秩　先生轉陳譚郭鄭陳曾温王諸君暨旅滬粤僑全體勘電悉粤中禍變相尋久深懸念已交院辦理矣黎元洪冬印 
　　舊金山中國商會電上海總商會轉廣肇公所鑒龍濟光縱兵禍粤僑商久憤請協逐以平公憤舊金山中國商會叩 
　　廣肇公所致黎總統電北京大總統鈞鑒頃接鉢崙華僑全體雷祥等來電其文曰轉黎總統鑒龍督禍粤縱兵殃民請撤任等語謹據轉呈上海廣肇公所叩 
　　上海日報公會致黎大總統電北京黎大總統鈞鑒公繼任後郵信檢查業已撤除言論自由雖已恢復惟電局檢查新聞延擱如故乞併撤除以符約法上海日報公會江 
要聞一 
[歐戰與中國之關係]  
　　一日英文京報載辛博森所著歐戰與中國文一篇茲節譯其大旨於下 
　　其文略謂歐戰兩年各交戰國死傷極衆除俄英外其他數國行將騙十六七歲这糼童而使之作戰現象如此而謂各國力竭之期尙不知在於何日豈非謬談哉俄國有一百八十兆人民其力猶强英國海軍兩年來新艦落成威力未減以俄國之陸軍與英國之海軍而言力竭之氣象確不在於協約國方面至於德軍亦不弱戰事機軸依舊進行惟據調查者報告至八月一日各國死傷總數當逹二千萬人進此推算恐不　再歷一年而戰事將不能支持矣就種種證據觀之吾人今已趨入戰局之最後一幕其結束之期或尙有八月十月未能確定但若謂戰局仍無了期則不可也經此狂戰之後世界將有何等和局耶吾人可謂此次擲千萬生命若泥沙之大戰將不發生神經上之激刺如今番流血之震動者乎此問題與全世界有重要關係誠爲華人所當深知者也華人苟欲從將來和局中而獲相當益處則必須立即考慮立即準備而後可今者華人多以和局一至遠東舊有之列强勢力範圍卽可恢復於是中國不須費力卽可無外患此種觀念荒謬已極危險實甚世界經數年惡戰負債纍纍理想心思悉已破壞將來新世界成何等世界絶無人能言之將來世界將採用何種舉動歐亞關係將若何變更亦絶無人能知之惟有一事可以决言者則當種種主義棄如敝屣種種規定視同廢紙之時若謂國際政治與國際責任仍同一九一四年時而不知此後世事變化無常急宜及早應付其害將不可勝言是已華人如不舉其對外觀念對內政治急起直追與時俱進則時不我待日月如梭而中國瞠乎其後矣中國因前五十年之因循不振致成今日之危象往者已矣來者可追華人其勉之哉華人常戚戚以日本侵害爲慮要知中國之大患不在外而在內華人不研究世界之大勢不利用其固有之文化以成一大團體而乃自相仇殺自相摧殘是華人自爲仇敵耳與人何尤日本行爲縱極不善僅爲中國懸一自鑒之鏡而使華人照見中國意見分馳袁黨肆惡只知厲民不知愛民这眞相而已天佑中國項城物化新舊間之激爭自田與退化間之奮戰得以中止而第五年之民國乃復趨入於第二年之舊途轉言之即中國巳喪失三年寶貴之光陰矣在此三年中他國不知已有多少之進步而中國遲至今日始着手於三年前應巳施行之事業不亦大可痛哉雖然若中國不失分陰能在此十個月中以較前四倍之速率猛力進行則中國之前途未始無望焉殆歐戰告終時中國可語世人曰盍觀我之所爲立國基礎我已重建穏固安甯矣他人有以華人雖能於歐陸草萊不闢之前發明文字學美術卓成一家然終不免因財政而成外人这奴隸詆我者我已證明其言之爲荒誕矣凡我國之頭腦昏憒者與夫暗殺家陰謀家我已屏置不用縱其活動或不能盡免然已與國家無重大關係矣民權爲上而以陸軍爲其公僕矣以較金錢與機械我固有所不足然我今已自認此種缺點而謀所以迅速補救之道矣我國之情狀旣已如此則我當要求天賦我人之權利爾歐洲不恤戰爭以求之主義今應　明於中國而條約中所載最優國待遇汝當實行以待中國矣民國二年汝以財政而加於中國之種種障礙我已勉力勝之矣歐人之在亞洲者其目光所及不出目前暫時利益之外我今已證明其誤此種陳腐之視察幸勿再施於我國我之力爭使外人廢除從前觀念者不以武力而以文言務欲激起國際道德俾知外人對我國外交政策之失當焉此乃中國發奮圖强後至歐戰結束時所可告人之言也茲約法恢復國會復開簡要手續必須開始國家經三年之頓挫又復債臺高築今宜兼程進行彌補已失之光陰庶可於歐戰告畢時至世介輿論之法庭陳述其成績而得唯一之良果上乃中國人民人人頭腦中所必不可不知之大敎訓也 
[恢復約法後之蘇省籌備]  
　　元年三月十一日公布之臨時約法自黃陂　任半月以來政黨之爭持人民之渴望迄於前月二十九日始見命令發表恢復寗垣官民莫不歡聲雷動馮華甫上將與齊巡按遂於昨日在使署召帝制時代之複選舉事務所長王莘林將前四月間舉行帝制辦理複選時奉財政部轉到立法院選舉事務局飭胡財廳長在本省解欵內撥用之一萬二千元趕速造報核銷以便結朿查複選舉事務所雖帝制取消尙未裁撤近來無　可辦各員坐食乾薪至少月支數十元不等聞此項帝制費用支用淨盡現齊巡按連日召集各官廳開會討論規復省會之手續擬以該複選舉所改爲籌備省議會事務所云聞馮將軍以前與南方各首要迭次電請黎總統段內閣迅速恢復舊約法召集舊國會改組責任內閣懲辦帝制禍首四項重要問題茲第一第二兩項巳逹目的第三項正在進行之中惟第四項須俟將來交國會取决可謂中央鄭重民意不失共和之國體特電獨立各省如滇黔粤桂浙各省都督及海軍李司令請求取消獨立名義將見南北政見從此融洽政治上不難收統一之效果矣 
編輯餘談 
[借欵（飄萍）]  
　　我國政治變動一次則每輸入多數之外資辛亥如此癸丑如此今次亦然 
　　惟昔日之居財政當局者尙須表示其空文之政策今則政策不必言但問誰能借欵便是誰應長財政此固事實不得不然然而每下愈况前途益不堪設想也矣　　吾人處此别無他說惟欲哀告財政當局須覺悟於我國之向人僧欵已逹最後一次之期念國勢之垂危與民生　　悴勿隨偕而隨濫用之雖然恐難言之也 
[裁軍]  
　　中國財政果欲節流以開源則第一須實行裁軍 
自財政上觀察裁軍可以節國用卽自軍事上言之裁多數無用之軍隊而加意訓練少數有用之軍隊亦屬必要之政策 
　　故他日論各省軍隊長官之誠心愛國與否即當以能實行上述之策與否爲標凖而中央之主持軍政者亦宜及早計盡以實行此種必要之政策我輩居言論界史當一致主張以造成全國之與論焉 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[關於約法國會之京訊]  
　　恢復舊約法問題未經宣布之前政府曾迭經磋議其間頗有曲折疊誌報端二十七日之國務會議除敎育總長張國淦表示贊成外其餘各員多持反對以命令宣布之意見然因恢復舊約法全國輿論萬口一詞有不容遲回之勢竟於二十八日午前之國務會議决定以明令宣布恢復舊約法卽令秘書廳草擬命令於二十九日午前又開國務會議别無論爭之點僅將命令草案字句略加修正决定卽日發表至下午二點散會而申令遂即發表矣昨有某西報訪員某君徧訪駐京各國公使詢其對於二十九日申令之意見如何各國公使皆言極表贊同而英公使朱邇典氏並謂黎大總統歷次所發命令皆極切實簡當不尙粉飾足見新政府已一掃從前舞文弄墨之陋習惟以實力爲主云 
　　段總理因國會召集在即已飭秘書廳開參議會 
議審核民國二年大政方針及其他重要法制案今聞現爲財政問題照陳總長之建議將在國務院內全部特設臨時財政審查委員會及軍事善後委員會各一處務於召開國會前將上項兩要政審查詳實以便首先報告兩院據聞此兩會之成立帝制中之暗昧不久卽暴露於社會又聞段總理於規復約法國會前曾决定在京分邀各省長官派代表來京討論善後各要政以便决定通籌計畫實行統一嗣因議定先復約法國會又議召集各省軍員討論善後各軍政現聞段總理在國務院議次宣言以約法業已回復正式國會有期召集待交要政亟應迅速擬定次序備交國會惟其中之更舉副總統編定憲法是否仍用民國二年天壇編訂之草案提出修正並京外官制組織令等動關國體之重要問題雖議由國會表决提案亦須先備仍擬在召集國會前分邀各省派代表來京將閣議備交各案復行審核定於日內面呈大總統請示裁奪未識能否確定 
[禍首終難含湖了事]  
　　中央對於懲辦禍首一事尙認爲無裨實際之舉擬一槪予以罷斥無庸過事追求曾將此意電逹南方此電拍去後約有一星期之久始於前日有覆電到京對此辦法頗不以爲然聲稱懲辦禍首已爲全國輿論之公認豈可以罷斥二字了之所擬之策萬難承認並證明不能寬宥者確有數項理由一以國民血汗脂膏供助帝制致釀成現在金融停滯人民凋敝之現象（此指梁士詒等而言） 
違叛共和破壞國憲塗炭生靈貪求富貴（此指楊度等而言）一僞造氏意運動擁護指揮勸進（此指阮忠　等而言）一羅捕反對殘殺異己之志士（此指袁乃寬等而言）不知中央如何答覆昨據在京黨人某君所談約法之恢復與國會之召集俱見諸明令是則我輩之要求現已貫徹惟懲辦帝制禍首問題仍無何等解决然國會召集爲期匪遙懲辦問題倘今日不能解决我等决意於國會開議提出該問題以期通過參衆兩院而逹最初之目的今有人推測該問題已置諸不論之列將來如無人過問暗中即行消滅其實是等見解大可不必惟聞鹽稅餘欵三百四十萬元今已由各外國銀行議妥不日即可照交財政總長陳錦濤初意欲將此欵爲銀行兌現救濟巿面之用其後調查財政部中案卷豈知梁士詒同黨王克敏等己在暗中佈置一切鹽欵交回必須撥入某某銀行勢難用爲兌現而王克敏外尙有向在財政上有勢力之某公亦與此事有關蓋王氏及一般帝政派之大僚多與某某銀行有密切關係彼等爲一己利益計運動將鹽欵撥入該行至於撥入作何用處則尙待調查又聞助成帝制之參政院命運絶矣該院各參政俸給確巳三月未發莫不呌苦連天昨日該院裁撤之令頒布後卽有某某兩參政急赴倫貝子宅內面求倫院長向政府催討欠發之俸給倫貝子正在氣惱之中聞此言乃發急道我已連催數次皆無下文大槪是無望的了諸君如急於要錢可自己辦去某某兩參政無法祇得埀頭喪氣而去 
[討議中之獨立取消說]  
　　某京報云中央政府日來連發重要密電於各獨立省內容均爲催令取消獨立以期速謀統一而各該省尙無活動意思昨聞當局者特將與各該省爲取消獨立事往返所通之各電件摘取案略封寄於梁任公請其核决電覆來京以便照行并請向各該省妥爲接洽上月三十日國務院曾召集中央各要人開國務聯席會據云開議時段內閣宣示二十九日電告是日公布之八項申令於雲貴兩粤滬上唐伍並諸議員又梁任公等後現廣東肇慶岑雲階等已有覆電請先代陳遵前電令取消獨立並即嚴飭各軍解除防禦警備請即電示裁撤軍務院之辦法以便請由黎大總統宣示統一之明令等情聞會議之下擬有極長一電約兩千字大致僅爲前次閣議後前南京留守府辦理收朿軍隊及軍政善後各事宜之辦法旋即覆電商榷並聞閣議頗爲詳愼據云非俟此項問題日內完全解决新內閣組織令不能公布而各省一律取消獨立之申令亦須稍遲方能發表 
[周駿不見直於兩方]  
　　四川陳周交閧政府解决辦法係一併電召來京聞日前陳宦已有覆電即將遵召來京惟周駿尙無覆電其是否　於抗拒命令尙未可知昨聞段總理曾由國務院拍發電令嚴飭周駿應即遵照大總統命令迅將所轄軍隊交由王陵基接管趕卽來京勿得觀望致千未便等情又特致急電於曹錕著令嚴催周駿迅速交替限期來京未知周曹如何電覆又聞蔡松坡近亦有電至京其文云各部各省軍民長官均鑒國是旣定紛爭立解凡我國人自宜安分守法共保治安乃前重慶鎭守使周駿於四川舉義後假崇武將軍之任命率兵西上潛至成都及至今大總統就任又自稱行軍總司令部　成都陳都督及川省紳民懼戰禍之再開函電紛馳冀其罷兵和解即在川客軍覩川民之水深火熱亦均顧息事寗人乃周駿曾不知悔禍無故稱兵謂其擁護前總統則崇武名號彼已廢除謂其擁護共和則陳督舉義人所共見遠之則元道正位無行軍之可言近之則成都安謐尤無行軍之必要不知何詞可藉眞百思不得其解似此師出無名任意爭奪不亟加以懲創則羣起效尤國家安有寗日本軍矢志護國期國難之安寗知亂種之必鋤現迭接成都官民函電告急義難坐視除請示中央嚴兵待命外合電布聞滇黔護國軍總司令蔡鍔叩個印 
[黨禁與黨禍之將來]  
　　順天時報云黎大總統對於開除黨禁頗持積極主義日前曾責令章仲和氏修正開除黨禁案條例現聞章氏業經修正竣事於日昨封送國務院查照當由段總理邀集全體國務員討論一致贊成日內卽呈請大總統以申令公佈之又據某政客云章司法總長此次修正開除黨禁條例因秉承黃陂之交諭力取寬大之旨惟聞有不以明令發表之議因取消政黨逮捕黨人爲東西各國從未所聞之奇事旣發申令又不得不將袁世凱所發前令略叙梗槪內中稱黨魁）如孫中山黃克强等）爲賊爲寇者不勝枚舉此次發令實難再用故决意不發明令一俟籌議妥協即分電未經獨立各省軍民長官如有拘留黨人者應即釋放嗣後不准仇視黨人以符共和體制又英文京報云近日外間有所謂國家學會者出現大抵由現居政界之人組織財政界中人尤居多數除表面研究學理外有無何等作用未敢逆億但聞有高朔顧澄（皆財政部人員）在各方面爲種種聯絡據其游揚之詞則似帶有政黨臭味非純粹學會性質也現値國人厭苦黨禍名流均持不黨主義之時此種團體之發生頗可注意也 
[廣東滇粤兩軍之現况]  
　　滇軍之佈置滇軍入英德城即將粤軍鎗械盡數收繳現各軍士能遵命令者槪巳給還鎗械仍得照舊服務並特委原駐含光之張沾一軍爲前敵先鋒隊着令馳赴南路防堵又連日在琶招撫綠林編列成軍以備乘勢東下現已集衆千餘人聞李烈鈞曾對韶商宣言謂龍氏在粤多年毫無善政粤人無不切齒痛恨望其速去前者旅滬粤省紳商曾電致黎大總統請調去龍氏以安廣東現在龍氏藉觀音山負嵎抗拒猶常作洪憲時代藩封廣東这夢想本司令准可代粤民以驅除之云云聞滇軍現决意謀攻省垣故連日紛紛派隊南下進迫源潭係分四路包圍其林虎所率馬隊二百餘由琶江出發繞道鄕落欲圖得銀盞坳後即向北轉回以應叔伯塘湖洞等處之滇軍合力攻破源潭卽由粤路直下又聞琶江湖洞一帶滇軍經將應築堡壘各地由張司令督率工兵數百兼程趕築并與兵站部長毛本良勘定火線位置分駐砲隊以資掩護頃以構築實施需用十字鐵　甚夥昨特派員在韶城英德兩地就近定購數百具該地儀店大有應接不睱之勢 
　　粤軍之防禦昨二十五晚八時都督府據北路哨探報告謂李烈鈞所派馬隊已至源潭龍都督據報卽檄調駐燕塘陸軍砲隊五百名星夜由西村馳往又聞滇軍前午與駐源潭之濟軍衝突龍都督接報即調省城防軍梁金文所部配足全副武裝於二十六號晚八時乘車前往又聞西村黃沙各站現已派撥憲兵分往搜查清遠盲仔峽一帶由楊團長督派軍隊仿照廣九路警辦法晝夜巡邏又聞龍督對於韶事問題除派委員赴肇請岑都司令調處外并聯同在粤滇籍同鄕官逕電唐都督請籌辦法又花縣地方現有警衛軍第十七十八兩營駐紥新街第一軍司令段爾源昨將西村防軍調　花縣逕口石坡等處擇要防堵又順德飛鵝嶺舊寨及馬崗等處現有梁永　軍隊駐守自韶事發生特加緊戒嚴增築砲壘紛架巨砲以資防禦海面則撥派巡艦晝夜游弋凡屬民船來往必須儉查且每日下午七時以後則不准民船行駛云又聞連日省城派出大兵馳往源潭防堵幾及萬人而滇軍又節節東下增重兵於叔伯塘近水坑湖洞各處亦有五六千人之多兩軍距離不遠互架砲械相向聞該處車站人員業已預將行李他遷早晚即行　站二十七號上駛之車僅至新街不能前進　紥陶街及文明門軍械局廣雅書院舊將軍衙門之各濟軍共約五營均於二十七號早奉飭調往北路防堵查各營俱帶開花砲四尊直由天字碼頭乘艦出發聞係開赴三水及源潭等處又聞西南一帶因韶事影響特在七星岡增設望樓一座岡頂安設大砲數尊機關槍二十餘架由濟軍第三十八營扼紥走馬營亦添築砲壘十餘座由福軍駐守其餘鹿洞至木棉汛一帶由濟軍及龍字軍嚴密堵禦該處團勇輪流在白沙巡防又聞胡令宣前因嘔血特將飛鵝嶺委梁永　代守回省調治現以韶事發生該嶺防務吃緊昨帶疾入謁龍督領取機關槍十餘架及各種子彈刻日乘輪往順守禦聞龍督現飭在虎門調回二十一生大砲一尊安置於觀音山砲台連日已將機件　　起運入山云又城內各街口砲台業飭加工趕造現再將西路光孝街賣富巷以北一帶東路除天香街原經指定外其丹桂里天平街以北一帶均加入建築之列云 
[司法獨立之前途]  
　　司法部以　張地方廳初級廳不日將見實行惟人才缺乏甚覺困難此次所取法官學識或良然經驗甚少擬於學習期內令其入所修習必需學科并擴充班次電令各省高等審判廳長就具有應考司法官資格人員中每處考選八人來京由部覆試取定百人入所巳於日昨通電各省辦理並電駐英施公使　選敎員人才以便敦聘至於近年來各省軍政執法處之設立巡按使之監督司法行政縣知事之兼理訴訟無在不與立憲常軌相反現大總統以法治國家司法應完全獨立擬於國會成立後限期制定民商法頒布即將縣知事兼理訴訟之制取消恢復昔日之地方廳初級廳各省之軍政執法處一律裁撤已將此意諭知章總長籌畫一切矣 
[湖北近事紀]  
　　湖北地勢原分爲三路西路由武漢沿江而上至荊沙以迄施宜因受湘川兵禍之影響各縣皆攪擾不靖北路則由襄河以上逹汴陜交界各地無處無盜匪蜂屯惟東路溯江而下之各縣現狀較爲安謐茲聞二十八日黃安縣城忽有自稱爲護國軍之人百數十名揚旗鳴號圍攻縣署警署各持手槍炸彈一閧而入該縣原有警備隊一百二十名警察四十名然警備隊乃差役之變相警隊又多任差出防在城者不過四十名倉卒不備鎗械俱爲所奪縣知事王某聞變越後牆逃脫承審員夏某及警察所長均被執彼二員因訊案一切積怨於地方遂被殺却若輩當佔據縣署竪旗招兵一面按戶勸捐不應則入室搜羅共有官私欵項三萬餘金一時附從者極衆該縣距黃岡（卽黃州）縣甚近當日駐岡鄂軍第二團長謝國超得信立派兵往剿彼輩不俟兵到已四竄無跡至夜縣知事遂復出會軍辦理善後各項 
漌陽縣彭新集係南鄕之繁庶集巿日前有盜匪王梁自稱奉黨魁委任爲湖北護國軍游擊隊司令通函該地紳董彭華甫索捐軍餉五千元彭置不理其鄰人方和元則主張報官查緝詎被王梁探知竟將彭家及該地同舗二十三家先搶後燒悉化灰燼並將方和元全家殺害臨去時復出示云以後如有索餉不應敢私報官者查出亦如此懲辦現在雖迭經官廳嚴飭地方軍警認眞防緝然迄今并未破獲一犯即彭家集一帶猶時有人假借名義勒捐巨欵受害者鑒於前轍莫敢告發以是　輩毫無忌憚近日漢陽漢口城巿中亦屢有向商民索捐之說且囑納捐者不得告人某國租界並有擄贖之事此恐非吾愛國黨人所爲也 
[湖北沙巿之恐慌（楚客）]  
　　十九晚八句鐘有數十人執手鎗炸彈攻擊團部營部　軍隊奮擊立時撲滅當時擊斃六名生擒七名其首領曾尙武見事失敗於次日搭大元輪船過沙着西裝偕某洋行外國人登輪而去曾尙武家在沙巿附近之觀音擋朱家場聞在該處聚集黨徒甚衆現已由當道派軍隊前往搜查次日團部提訊拿獲之夏明坤等二人一直認爲督隊長一直認爲指揮官當卽鎗斃并供有電燈公司長林旅館裕泰棧均住有黨羽立時派隊鎖拿數十人已訊明有無嫌疑分别交保開釋矣兩日以來安靜如常至二十二日辰刻又有二人假扮裁縫手携針包烙鐵等物至團部守衛前以烙鐵相擊搶奪鎗械立被擒獲次日午後鎗斃於轅門外自此事發生以來異常式嚴每晚八點鐘禁止行人白晝巿上有携帶包裹肩挑行李者皆搜查盤詰兼之第九師第十一團由宜都經沙共千餘人暫駐僱舟赴襄四鄕傳聞愈畏葸有敢上街生意極形冷落錢價因此大鬆巿面已有一落千丈之勢矣 
[湘省最近財政譚]  
　　湘省自辛亥革命以後其財政之困難有爲外人所不能料者每至無可設法之時即以加發紙幣爲救濟之方而其所發行者尤以銀幣爲最多蓋洋票須兌現洋錢票須兌銅元（近來持湖南銀行票幣前往該行兌現者洋銀以二元爲限銅元以五十枚爲限而兌換時間每日不過三小時許且須受許多周折始能到手）惟銀票則久巳成爲不兌換證劵也因之湖南銀行之銀票充斥巿廛無慮數千萬於是滙水日漲物價日昂人民之破產於無形者巳指不勝屈矣 
　　近自西南戰事發生以來湘省兵力已增加數倍軍餉浩繁財力尤形竭蹶東掘西羅仍不免司農仰屋刻因解散各屬軍隊並發給各軍餉銀動輒由數萬至數十萬不等湯督以開支旣巨自應别籌良方以資救濟加以近月之間銻價大落各處礦商亦甚爲困頓是亦不得不予設法維持於是與湖南銀行監理官唐人寅妥爲籌商而唐人寅遂擬由該行發行流通票其建議之時原擬發行二十兩十三十兩五十兩及百兩二百兩三百兩四百兩五百兩八種嗣經某巨紳極力反對始將二十兩三十兩五十兩三種打消其餘五種仍行發放至此種流通票之辦法則僅以流通巿面爲主不拆零不兌現且不定收回之期以致發行以後商民大爲所累紛紛呈請商會轉請都督從速收回商會遂於日昨具禀都督云竊查湘省巿面比年以來因紙幣充斥滙水增高百貨日昂生計益蹙人民所受痛苦業已不堪言狀乃近日湖南銀行忽又發出一種流通不兌換銀紙幣百兩至五百兩爲數甚鉅在該行用意或以銀根緊迫欲藉此以濟巿而之窮詎自發行以來弊　　生影響頗大旬日之間匯水漲至一千六百餘兩錢價漲至一兩有零光洋漲至一百八十兩紊亂情形巳逹極點蓋此項票幣該行旣不准拆零而巿面行使又不能不化整爲散於是拆換宫票每百兩須貼水三兩拆換實業銀行等雜票每百兩須貼水二兩之譜一經過手賠貼隨之論者謂滙水之外又生一重滙水商民無不暗受損失夙有千金之資者今乃不知不覺化爲三百餘金無形破產人人可危若不設法挽救前途之害殆有不堪設想者迭據各商陳訴前來擬請飭令湖南銀行將此項流通票幣即日截數停止發行業巳發行者尅期 
 
 

Page 7

 
 
一律收回對於湘省金融另壽救濟方法以資調劑至該票未經收回以前仍應准其拆換請自三百兩以下均得隨時赴行拆零以爲目前補救之計（下略）此禀遞交之後並未發生何種效力而湖南銀行之發行如故也計前後發出之數巳逹四十餘萬兩現聞各商民因損失過巨不能不極爲設法巳託某有力者代爲呼籲或者可逹目的乎 
[蕪湖快信]  
　　蕪湖自得中國海軍艦隊加入護國軍信此間軍警會議秘密戒嚴 
　　安武軍第一路第五營刻派左哨李哨長率兵一哨於本月一日乘元陞小輪拖民船兩隻開赴南陵駐防　　蕪湖江干泊有楚觀軍艦湖鵬魚雷艇各一艘前日海軍第二艦隊司令饒懷文特派張副官來蕪云長江艦隊並未加入護國軍云云並令楚觀艦長沈繼芳知照蕪湖各機關致免誤會 
　　前在巢縣圖謀獨立未成在逃之黨人蔡金標等徐州張將軍據該縣祝知事詳報巳通飭蕪湖各官署一體嚴密偵緝 
　　叚國務繵理之二公子叚宏網由津浦南下返合肥於三十日過蕪 
　　蕪湖雷雨連朝迄今未晴山洪並漲內南門之水業已上岸 
地方通信 
[蘇州]  
　　水警商輪互撞交涉駐防吳江縣城之水警第三專署第四分署長仇雷前日奉文率領師船二十三號（內本署所部十六號他署調來本號）開赴平望一帶會剿梟匪嗣因游緝隊李隊長等在無錫境　角地方與梟接仗報告到廳經不警二廳趙廳長飭調仇分署長所帶師船開回蘇垣聽候命令再行出發時仇分署長正率師船在平望鎭接到命令卽於是晚（二十八）拔隊開回迨行數里忽遇日商戴生昌公司通源內河商輪（係蘇湖班）開來該輪雖有紅綠燈而水警師船中人不諳行輪章程避讓之法且又係四船並排而行故亦無可避讓以致兩相碰撞水警舢板砲船（係一區二等巡官尋培齡所管）被該輪撞損仇分署長在二排船中忽聞巨聲不知何故即跳出船頭大喝開鎗前排船中巡士卽開放洋槍致將該輪搭客某甲打傷面部血流滿面傷勢頗重後排各船聞前面開鎗亦即發朝天鎗並開放空砲藉以助威一時炮聲隆隆近處人民多有聞之者當時該輪搭客人等羣相喧嚷咸以水警不應開槍傷及搭客齊欲與仇分署長爲難仇遂允將受傷人某甲交其帶蘇醫治再行協議辦理該輪因搭客頗多未便久待旋卽開行仇分署長即率同師船開行至蘇面禀趙廳長後先將受傷之某甲遂交醫院醫治聞受傷之人傷勢頗生恐有性命之虞現戴生昌公司已將詳情報告駐蘇日領事及駐滬日總領事與蘇滬交涉員交涉不識如何了結也 
　　臨平巿保衛團自行取消蘇城臨平巿民公社曾於三月間組織臨時保衛團分段出巡以助軍警之不逮現經該團長戈秋潭等以大局奠害保衛團自當即日取消特於前日起給發各團丁恩餉分别遣散一面報告吳縣知事署備案矣 
　　爭繼上訴案尙須復訊吳江縣民錢汝梧前訴沈李氏沈索梅等異姓亂宗結黨吞產一案經吳江縣公署判决准以索梅之子沈鍾英兼祧錢問梅爲子鍾英對於沈氏稱沈鍾英對於錢氏稱錢鍾　等語錢汝梧以錢氏本宗有人而不嗣反准沈姓兼祧實屬違法心不甘服特延潘承　律師赴高等審判廳上訴日昨經高等廳民庭傳訊沈李氏延陸炳章律師出庭辯護聞當時陸律師辯論中有云即如本律師之父亦係王氏而斷承陸氏香火故本律師之弟歸宗王姓據此則原判並無違法經潘律師駁云貴律師家之繼承係在何處法庭憑何法律判决陸律師無辭以對問官即退庭聽候復訊 
　　帮匪擄刧　鎭蘇鄕陸墓區胡埂上鎭巿雖小尙稱豐富前日突有匪首喬老寫子王空正等率領匪船多艘匪徒六七十人各執鎗械擁至該鎭分投各商舗擄刧七八家並開鎗打傷事主一人又擄得鄕民船隻裝　所刧贓物呼嘯而逸經各事主報告陸墓警寨高所長轉報吳縣孫知事立派偵緝隊潘隊長帶船前往追緝一面詳報鎭道各署核示矣 
[松江]  
　　紀第一高小女校游藝會縣立第一女子高等小學在城中舊婁署東積殺倉內創立二載近届第一次畢業定本月初五舉行聚餐休假　别各會先於初二日開遊藝會俾各界得覩諸生二年來成績因限於地址僅發男賓入場劵一百四十張妇賓劵二百二十張團體劵七張而各界函索紛紛率多望門止足門首由男職員驗劵而會場門首則由校長章女士等親自照料先在經過地點陳設各生之縫紉手工國文圖畫剌繡等品俾衆參觀見者皆嘆成績之優廣場中央支架一檯張以布幔俾依次奏藝是日天高氣爽全體會員精采百倍自揭幕以迄閉幕四圍掌聲不絶茲將其節目錄後一開會二校歌三游藝會歌四修身作法（開會報告）五國文讀講法六體操啞鈴（第一部）一二年级七理科實驗（養氣）八算術演題（珠算） 
九體操球竿（第二部）三年級十歷史演講（民國成立）十一體操表情游戲（舢板船）三年級十二理科實驗（噴泉雛型）十三地理臨繪影射（歐洲地圖）十四體操球竿（第一部）二年級十五演講（大總統）十六體操國技（功名拳）十七算術演題（筆算）十八烹飪實習十九體操啞鈴（第二部）三年級二十理科實驗（綠氣）二十一國文書法（楹聯）二十二體操行進二三年級二十三圖畫毛筆　（金魚）（月季）二十四縫紉實習二十五國語會話二十六體操國技（潭腿）選手二十七修身作法（致謝來賓）二十八餘興（一病者）三年級二十九閉會 
　　圖書館演講部繪圖講演縣立圖書館長雷君毅任事迄今節省館中預算經費購置圖書集成等書以餉閱者並在館附設能俗敎育演講部延陸規明君爲講員赴鄕巡廻演講刻届夏令所講衛生要義頗爲透澈並倩吳縣畫家薛飛白繪醒世圖五則一吃烟二賭博三嗜酒四好訟五怠懈以助聽講之興會 
　　警局裁汰警探警局向有警探六名刻因經費不敷由那警佐按名檢驗以季某肇事陳某年老一併裁汰其餘四人發各區照常辦事 
[鎭江]  
　　章知事回署丹徒縣知事章同日前因公赴寗面謁馮齊二長官報告一切茲已公畢於前日下午乘晚車回署矣 
　　定期演龍鎭城一圖區　某君援據巿公所籌備消防議案函請巿公所轉飭各坊廂水龍定期召集試演以資習練現已經該公所核准專函各區區　轉知本廂各水龍局擇定本月五號在郡廟前試　矣 
　　縣知事催繳錢糧丹徒縣章知事以本縣民國四年份忙漕錢糧被各　地保延不繳解者尙復不少茲奉省吏來文嚴催限於七月二十號掃數解清逾限即照滯納處公辦理章君奉飭後當於前日出示布告矣 
　　盜匪吹傷事主鎭郡對岸二橋地方農民王姓家突於前夜四時分被盜匪十餘人明火執仗破屝而入王某從睡夢中驚起躱避不及致被盜匪砍傷左足其子某甲聞聲大喊被盜刀傷各處其妻亦被砍三刀該盜匪等見砍傷三人血流滿地亦自膽怯不敢擄掠一物空手逃散現聞已由事主禀報地方官勘緝矣 
[南京]  
　　農林學校畢業誌盛江蘇省立第一農業學校本南京三牌樓實業學堂舊址創辦四載分設農林兩科經前校長吳桓如計劃布置粗具規模今校長過探先自去秋接辦以來整頓擴充不遺餘力本届六月三十日舉行第一次畢業式農科生十人甲等周鳳嗚（宜興）湯錫福（崇明）顧在範（無錫）顧樹棠（嘉定）乙等姚參（浙江嘉興）潘昌恒（嘉定）張同蓉（浙江嘉興）吳祥（江陰）曹緩（金山）丙等包　福（金山）林科八人甲等周圻（宜興）陳新（蕭縣）乙等王緯宫（東台）蔡鴻福（泰興）殷祖翼（江陰）徐遷（浙江紹興）丙等曹學思（泰縣）縱衍森（蕭縣）軍氏長官灟將軍齊巡搜使均派代表致謂詞來賓濟濟極一時之盛散會參觀成　室嚴列該兩科自製各種　本　型及農產林產等製造品均極精美並以農產各品餉客得　風味者峻稱美不置云 
[杭州]  
　　褚輔成回禾紀前衆議院議員褚輔成君自恢復自由後於六月三十日由滬乘四號車抵嘉興　籍該處士紳暨袁知事均在車站歡迎褚君久别故鄕一見地方父老極爲歡洽遂至南門外東棚下省其家族並擬即日來杭一行謁見吕都督後再聯絡國會議員晋京又嘉興函云國會議員褚輔成出獄歸鄕於昨日上午十時二十一分自滬乘車旋禾由自治會商會各學校各團體嘉興縣知事袁寅　君緝私統領趙朗清及紳商學均到站歡迎約一千餘人褚先生下車後徐步而行握手相見齊見嘉興縣學明倫堂開歡迎會男女各生均到會首由顧宗况宣布開會宗旨盛國蘭讀頌詞後同潘謀先吳宏葵范拱薇計仰仙沈輔之諸君相斷演說褚先生略述在皖獄中情况並前在鄕提創學校實業諸事又述及各縣錢糧以嘉興爲最重擬卽以減賦方法最先研究等語下午四時散會 
[湖北]  
　　兩湖茶存棧之調查本年漢口茶業衰敗殊爲初意所不及料除皖贛紅茶交易略佳外兩湖茶業疲滯最甚現在子茶秋茶槪停未辦而存棧之兩湖茶尙有七萬餘箱之巨皖贛茶尙不在其列茲紀其細數如下安化茶一萬四千零七十六箱長壽街平江一萬零零七十六箱湘陰藍田一萬零九百十三箱瀏陽八千零七十九箱醴陵二千四百十一箱羊樓　二千四百十八箱羊樓司一萬二千三百七十四箱聶家市一萬四千一百九十四箱通山二千六百八十七箱崇陽二千一百七十三相 
　　釀酒坊歇業之原因武漢釀酒之槽坊近因捐稅繁重公賣費斷難如前擔負特歇業要求減免捐費茲悉此次歇業與同盟罷巿有别蓋係槽坊向來規例六七兩月炎熱停釀所有原繳籌餉捐各項捐輸此兩月皆免完納上年議包公賣費時係每灶月認捐錢二千四百八十串並未議暑天停繳茲各坊欲援籌餉例而行公賣局不允謂若欲報歇業本年即不准復貿以杜取巧又以各坊停業者多存在者生意必暢擬加每灶爲月捐三千串各坊尤不能承認是以决計停業非逹目的不再釀燒云 
雜評一 
[調停敷衍（飄萍）]  
　　不容於外省者則令其來京候用無面目居京師者則命爲駐外全權 
　　夫旣不容於外省矣京師非逋逃藪何以尙堪另用耶旣無面目居京師矣全權公使所以代表國家又安有面目赴之耶 
　　嗚呼此皆所謂調停敷衍者也事實上或不得不爾而調停敷衍这手段莫能爲之諱也 
[陳宦與周駿（步陶）]  
　　陳宦與周駿均始觀望而繼競爭地位者也特陳之自處巧故其獨立也取消也讓成都而尅日北上也均適合其自處之時機而有得心應手之妙用周之眼光次故有管鑰重慶之機會而不能自著先鞭以免川人於戰禍大勢巳定妄念忽萌甘自暴棄以爲立於其後者另闢他項地位之機會雖冐大不韙以塗炭其桑梓亦所不恤此其所以兩不見容而終至自失其依據也 
　　觀望者無誠意競爭地位者非公心以不誠不公这小人而據四川兩要地宜乎川禍之未有已時也中央兩去之以畀川人願望之蔡鍔誠得此事主要之關鍵矣吾願今之解决國事者一一以處分川事之手腕處分之凡不誠不公之小人任在何處而必摒去凡國人願望之賢俊任在何地而必登進斯收拾時局還我完全無缺之民國固自易易耳否則根本不清支取無憑國中之陳宦周駿　且將竊笑於旁　傲一般賢俊焉於國事又何裨益哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[浙都督主張撤消軍務院]  
　　松滬護軍使楊君昨接杭州吕都督通電云頃呈大總統段總理蕭電其文曰大總統段總理鈞鑒奉艶日申令遵行元年約法召集國會組織者任內閣大號一出天日爲昭浙省軍民歡聲雷動各省亟應力謀統一服從中央除遵卽宣告本省軍民外并於本日電致軍務院請其卽日撤消以奠大局浙江都督吕公望叩蕭又致雲南貴州廣西湖南都督肇慶岑都司令蕭電其文曰讀艶日大總統申令遵行民國元年約法召集國會並任命段芝老組織內閣大號一出天日爲昭兩浙軍民歡聲雷動念自袁政府破壤法律蹂躪民國政治不良逹於極點我輩爲鞏固中華民國起見宣布與袁政府脫離關係並組織軍務院爲臨時代表原爲不得已之舉今政府旣能尊重法律順從民意軍務院自當查照成立時宣言早日撤廢其組織軍務院之各省亦應同時服從中央力求統一並各維持全省現狀靜待協商善後辦法公望與浙中同人主張一致貴省諒必贊同應請卽由唐撫軍長用軍務院全體撫軍署名宣告撤消軍務院並電呈大總統段總理表明此意其餘一切善後從容協商不難次第解决風雨飄搖漸登彼岸政府旣表眞忱我輩自當擁護屬在同舟用敢竭誠相告諸公熱心愛國當必共表同情切盼復音無任翹企浙江都督吕公望叩蕭特此奉聞浙江都督吕公望叩蕭印 
[解嚴已有確期]  
　　本埠軍警各機關本定七月一日解嚴嗣因海軍獨立謠言又起至期未經實行刻聞省中大吏飭知軍警各機關大旨謂此事已奉部飭海軍爲擁護共和起見地方不必戒嚴徒起恐慌除獨立各省外務於七月十號一律取消戒嚴等因現地方各紳商已呈請護軍使楊善德君迅行分飭軍警各機關如期解嚴以安人心云 
[調查停泊浦江之兵艦]  
　　駐泊南巿浦江之海軍兵艦前由李總司令因恐居民疑慮飭令舞鳳永翔利川三艦駛往淞口停泊所有現泊浦江之三艦均有職務茲由護軍使署於昨日調查三艦所泊地點如下永豐砲艦載兵七十餘名泊在龍華嘴浦面 
鏡清軍艦載兵一百二十餘名泊於製造局浦面（該艦砲械等物均已棄除）海容巡洋艦載兵一百餘名現泊 
十六舗浦面（該艦因有碰撞新裕一案奉飭候訊是以停泊在彼） 
[電請放給省校經費]  
　　江蘇省敎育會致巡按使電云南京巡按使鈞鑒省校經費停滯已久前悉抵借銀行巨欵方盼積欠一清刻聞財廳有挪作他用之說各校又起恐慌殊失鈞使維持敎育苦心務　力踐前言將五六兩月各校經費飭廳尅日全數放給以息羣疑而免渙散迫切凟陳　示復江蘇省敎育會江 
[關於殖邊銀行之部員復函]  
　　農商部僉事吳在章君於七月二日復上海總商會函云頃接貴會大函承詢殖邊銀行開兌各節並囑將辦理情形分别宣布函復等因具見熱心公益欽佩之至查殖邊國務會議原案本定賬目出入相抵乃予維持故本部曾一面電請楊交涉員查賬籌欵一面派章來滬駐行監視抵滬後當向該行索閱賬目據謂頭緒紛繁正在核結迭經嚴催始於上月十九日送閱總表一紙當巳寄部請示尙未奉復但據該行總管理處來電謂徐總理固卿到京後迭謁元首段國務卿及本部部長巳另商有維持之法旦夕即可决定等　一俟奉有明文即當佈逹以慰台注 
[常州突遭水災]  
　　旅滬常州帮昨接常州來信言本月初一日夜東門外青明山陡發蛟水一時波浪交作舊陽湖縣境被淹者半低田秧苗均遭冲没平地水積丈餘茅草小屋亦多隨波坍倒人口牲畜溺斃無算現在水勢尙未稍退被災人民流離失所深堪　　云 
[溫宗堯不受嚇詐]  
　　前日午後一時有一人突至滬西喬司斐路十五號門牌溫宗堯寓所謁見温君处言嘉興人符壽康出示救國鐵血團卡片並謂因悉粤督龍濟光巳密派暗殺隊二百名來滬圖謀新任外交總長唐紹儀曾謁伍廷芳先生言及君與唐　善特來通知間以大言恫嚇圖詐巨欵當由温用電話知照靜安寺捕房立飭五十四號三道頭西捕與華探張阿五前往將符拘入捕房搜出鐵血團黨證一張民黨要人卡片七紙僞炸藥一包藥粉四瓶照片一張日記簿一本各種字據多張現洋三十八元小洋五角銅元五十枚禀奉捕頭諭着收押昨晨解送公共公廨請究先由中西探捕上堂禀明前情並將抄獲各件呈案請察繼由温宗堯上堂操西語訴明前情（未譯）訊之符壽康供稱向爲醫生鐵血團證據實係僞造因乏川資欲向魇告商借洋四元回籍並無他意堂上諭曰爾身畔帶洋數十元何必再向原告借洋爾與原告是否相識符供前在北京會過有一面之交故向商借川資俞代襄讞商之英　卓君判符押候查明核辦 
[緝獲圖許巨欵之共同犯]  
　　山東人張遠因用護國軍名義之恐嚇信函附以形似炸彈之洋鐵罐敬枚送至北山東路如意里悅昌洋貨號向該號主魯振廷圖詐洋三萬元經魯報告總巡捕房預　二百六十四號守華捕候將張拿獲解送公共公廨訊供收押在案茲悉張帶回捕房後經捕頭向張詰悉共同黨鄧子雲亦匿跡公共租界於前日　令中　包探協同前往將鄧緝獲昨晨押解公共公廨請究先由中西包探上堂禀明前情中西官判鄧還押候禮拜六與張一併解請德領訊究 
[炸彈爆裂續誌]  
　　法新租界麥賽而蒂羅路五十三號門牌樓上私造炸彈爆裂炸斃男子一人屍身車送輔元堂驗屍所候驗巳誌昨報昨由捕頭前往察看死者面目已被炸爛兩足炸斷兩手及胸腹皮肉亦均炸傷血肉糢糊不堪逼視當卽拍出照相一紙存案備查旋由中西官到場檢驗收殮並悉該　樓下係爲敎讀之甬人龔子範住居樓上轉租於安徽人兪阿龍及死者兩人同居當炸裂時兪受傷甚重樓板亦被炸損坍下以致龔子範及龔之母妻傭婦三人並小孩三口均被壓傷及被炸彈碎片帶傷現送醫院醫治諒無性命之虞幸前日　有病放學學生未來上課否則損傷人口更不堪設想矣 
　　又一訪函云法租界麥賽而蒂羅路恒興里五十三號門牌有人私造炸藥爆烈炸傷大小男婦八名其中一人當因傷重斃命已送輔元分堂昨晨由法捕房函請上海地方廳派員相驗林廳長立委宗檢察官毛檢驗員等會同法廨中西官至該分堂驗屍所相驗塡明屍格判由善堂棺殮宗君卽返廳禀復略謂驗得該屍年約二十餘歲其右足小腿已經炸去其右足膝蓋以上至小腹止則炸去皮肉大半該屍面目自眼睛以下亦炸毁一半咽喉下炸成一洞委係被炸彈斃其餘傷者均送廣慈醫院醫治云云 
[巡捕查見炸彈]  
　　前晚十一時法捕房七十六號華捕巡至新租界白爾路中見有蒲包一只上前開視內藏炸彈二十一枚當即携回捕房經捕頭察有後將彈浸入水缸中消其烈性一面飭探嚴查炸彈來歷再行核辦 
[一夜發生兩盜案]  
　　公共租界漢口路浙江路轉角天外天屋頂花園樓下盛昌烟紙店於前晚十一點餘鐘突來盜匪兩人躍入店堂各出手鎗嚇禁嚴張將賬檯上所置內儲現洋鈔票一百五十四元小洋八十二角之小洋箱一隻刦取飛逸當由該店對面瑞昌祥西式成衣店主張瑞祥暼見帮同追獲與这爭奪洋箱被盜開鎗擊中左臂　穿受傷兩盜仍被逃逸迨事主報告老閘捕房立飭中西包探往拿兩盜早已遠遁而受傷之張瑞祥不願入病房現已自行延醫療治業經該探等回訴捕頭轉禀麥總巡通飭各捕房中西探捕一體留心偵緝 
　　前晚九時有盜匪四人突至公共租界山海關路二百七十九號門牌沈木記家碰門入內各出手鎗恐嚇刦去値洋八十餘元之金飾現洋事後由沈報告新閘捕房立飭中西包探協往兜拿未　而回 
[盜匪確有傷痕]  
　　盜匪陳德榮因於上月十七號夜乘公共租界內救火會西人舉行提燈會時糾黨持械夥刦廣東路雲南路轉角大昌烟紙店現洋金戒共九十五元　逃當經英法捕房中西探捕將陳追獲搜出實彈手鎗一支解送公共公廨經中西官訊供押候補提同黨並驗明傷痕再核在案昨晨復由捕房解究據老閘捕房二號捕頭開立根上堂譯訴被告先由張醫生驗看有傷繼經西醫復驗確有傷痕言至此將驗單呈案請察關讞員商之英領康君以被告旣有傷痕判仍還押候會商核斷 
[通緝截刦商輪之强盜]  
　　淞滬警廳奉江蘇巡按使公署通飭云案據上海內河輪船局華商王升記禀稱竊商局組織內河小輪專走上海至浙江平湖縣計程約二百里每逢單日下午四句鐘由滬往平翌日同時駛回上海屈指二十年從未有盜刧情事自經金山縣之亂雖由官軍驅散回復秩序而若　出没於江湖交界之區身帶槍械肆意搶刦人民之被害者案巳數起商輪於六月十三日由上海至平在下午十二句鐘至金山縣轉境胥浦塘相近新鎭地方突來盜船四隻夥黨約四五十人似係土著口音分布兩翼先放空槍一排威嚇停船商輪仍開足而逃盜　鎗向機器房射激再欲逃避詎料有大鐵索一條阻住去路只得停輪盜衆遂一　登舟先向舵工拷打斷向船中賬房威逼銀洋致二人頭部均被擊傷男女趁客徧身搜索亦有被傷之人翻箱倒　歷二小時之久始行搶畢强迫商輪先駛彼等泊港以待意在冺其行蹤事後查明計失銀洋首飾衣服等類總計約値二千數百元另粘失單呈鑒伏思保護商輪又安行旅該管營縣責有攸歸斷不因華商置之度外第積習相沿一遇洋輪被刦則電厲風行尙能即時破獲而華輪之被刦者往往視爲無足重輕風聞此輩經金山之變挾有鎗械與水警營勇昔日同袍頗通聲氣非上官勒限嚴緝終難破獲計自被刧以來業已旬餘未獲一盜道路之言似非無因除禀鎭守使該管營縣外爲此呼籲　仰求核察　准嚴飭金山縣暨水警署長勒限緝獲此案贓盜按律懲辦等情據此查此案昨據金山縣電陳即經飭緝在案茲據 
前情除批示外合亟通飭　速一體協緝此案贓盜務獲解究毋延 
[演說人格敎育]  
　　寰球中國學生會前晚請法蘇第二師範學校校長賈季英君演說人格敎育略謂今之求學者大半希　一己之金錢與權位而已有較金錢權位尤緊要者而彼弗計焉所謂較金錢權位尤重者何人格敎育是也若人格卑下而富有資財雖富曷貴人格高尙而處境貪圖雖貪猶榮孟子云無惻　羞惡辭讓是非之心者非人也近觀吾團社會愈趨愈下卑鄙齷齪之手段習以爲當恬不知恥尙何惻隠羞惡辭讓是非之可言顷自帝制發生上書勸進者實繁有徒廉恥道喪至此已極而梢受敎育之士不與焉迨滇南聲討稍稍歛跡今竟恢復巳廢之約法得爲共和之國民何幸如之故我謂此次之戰爲爭人格而戰非爲土地礶利而戰爲吾國歷史上放一異采留作千百年之大紀念自今而後人人當各發天良作爲積極之道德進行尤以人格敎育爲當務之急人格敎育不外知恥好學力行即智仁勇三者所謂逹德是也從前社會黑暗謂之知恥時代今當後根本着想先好學而後力行人人得高尙之人格旣受良敎育而後以毅力行之不難與各强國並　齊驅也詞畢由主席朱少屏君重述講演中精義至九時半而散 
[美人舉行慶典]  
　　今日（七月四號）爲美國立國紀念之期駐滬美總領事蕯門史君在署縣　結彩並通知僑滬商學各界停止辦事一天美國商閱各員荷鎗戎服排隊至泥城外跑馬場操演以誌慶祝 
[公廨停訊一天]  
　　今日爲美利堅獨立紀念日適値星期二公共公廨輪應美領陪審故昨由美副領事郭君照會關會審官轉飭各捕房停解瑣案一天以便舉行祝典 
[男女學生之愛國]  
　　法租界麥賽而蒂羅路鴻泥里中華女子同義義務學校各學生比以國基確定約法恢復歡忭非常乃要請校長陸胡雄飛舉行慶祝會於七月一日下午四時散課後男女學生全體各御操衣手執五色國旗列隊由各敎員率領自校出發游行霞飛路金神父路一帶沿途高唱國歌欣幸之色溢於顔表所經之處均係西國官商住宅以中國糼稚學生深明大義亦知愛國頗加贊許聞該校現定於本月十一日舉暑假禮云 
[南洋中學校友會更舉職員]  
　　南洋中學校友會前日午後四時開常年大會到者七十餘人更舉職員歡迎新會友籌議建築校友廳進行手續頗有頭緒茲將新舉職員列下會長錢新之書記顧祥麟會計沈寳藩評議吳家羔留任秦汾李松泉吳玉麟張時雨譚頌灜 
[暑假補習科開學]  
　　昨晚本埠四川路青年會半夜學堂所設暑假補習科開學報名排班者頗爲擁擠因一時不及特於今晚七時續行排班現國文英文打字簿記數科尙有餘額凡各校學生乘此暑假多睱每晚補習一二小時亦大有裨益也 
[明强學校之經濟問題]  
　　威海衛路明强學校開辦迄今業已五載校中一切開支僅恃收入之學費是以歷年虧累頗鉅今届暑假預算應付之欵入不敷出不得巳四出籌募以資維持前晚（即星期六）該校校長史啓祥君假座四馬路共和春番菜館邀集同人開談話會到會者十餘人互商之下皆以事關敎育允爲輔助云 
[平湖同鄕會選舉會董]  
　　浙江平湖旅　同鄕會於陰曆六月三日舉行第四屆選舉會舉定會董十二人姓名列下張石君林依中胡戊鵠高詞蔚張逹卿王遠堂徐鵠笙陳晉軒王叔明陳紀先蔣巳春馬驥良 
[棉紗巿面这杌隉]  
　　棉紗巿面近月來已漲跌三次初因黎氏正位總統大局　定每包紗價陸續漲起六兩嗣因海軍第一艦隊及練習艦隊宣告獨立時局一變紗價爲之跌落二兩現因舊約法恢復國會定期召集南北相爭之點業已解决江西等各路客帮生意漸形　動故前日巿價又漲一兩之譜詎昨日本埠銀拆　增至二錢八分以各客帮交易又呆不知尙須跌價否 
[糖巿漸有起色]  
　　本埠糖巿向以長江一帶爲最旺銷場次則蘇浙兩省各內地銷數亦不少本年端午節以前四個月因得處地方不靖銀根緊急生意清淡巿價屢跌比較上冬之價約跌落一二兩不等自黎氏繼任總統後大局觕安糖巿銷路漸有起色近日長江帮辦者頗爲踴躍杭嘉湖等帮亦多有購入惟所銷各貨多係洋糖而華糖甚少因此前跌之價均已回漲太古火車四温半現售九兩八錢四温二五九兩六錢四温九兩二錢三温七五九兩一錢三温半九兩怡和火車福字三温半八兩九錢壽字三温七五九兩東洋大里車糖八號九兩七號九兩零八分六號九兩一錢四分五號九兩二錢四號九兩二錢八分車冰十三兩廣冰十一兩五錢湖巿赤八兩禾莊七兩七錢吕宋青頂號五兩八錢一號五兩六錢二號五兩四錢三號五兩二錢 
[整頓路政之通飭]  
　　淞滬警廳通飭各區署所云民國路一帶建造舗屋巿面日與該處與法租界望衡對宇路政衛生自宜格外注意查華界一面所建舗屋雖氣象堂皇而門面側石未能整齊並於側石之上堆放 
 
 

Page 11

 
 
破舊雜料泥汚齷齪當此天氣炎熱於衛生大有妨碍况路側之上係屬行人往來　例不得堆放物件阻碍交通爲特飭仰各該署所督飭長警傳知各舗户一律遵照以肅路政而利交通 
[護軍使歡宴國上將]  
　　海軍上將蕯鎭氷君因公來滬巳紀本報茲悉松滬護軍使楊善德君昨午假江南製造局大廳特備西餐請蕯君飲宴蕯君　汽卓而至經楊君率同屬員歡迎入席陪坐者爲製造局船塢並砲廠洋工程司毛根君水警第一廳長温朝詒淞滬警廳長徐　樑海軍輪機處王處長防守司令官王如見護軍使參謀長　禪並安參謀上海縣知事沈寳昌工巡捐局朱審丞以及陸軍王馬王劉四團長等觥籌交錯盡歡而散楊君復率同文武各官請蕯君至銷砲練鋼等廠及船塢逐一察看始行告辭 
[省視學蒞滬]  
　　江蘇齊巡按使委任鄒霽澄君揖郟勛伯君鼎元等爲江蘇全省視舉鄒郟二君巳於昨日來滬往謁上海縣沈知事預備會同道視學出發調查 
[阜寗縣詳報訊究盜案之批詞]  
　　松滬護軍使署前因巨匪戴小五子一案內有嫌疑犯吳七鮑氏兩名口解交阜寗縣歸案訊辦茲據該縣知事訊明口供分别擬議詳請核示前來當經楊護軍使批示如下詳悉吳七一犯旣訊無在阜犯案情事惟在鹽邑犯有案據應准解交鹽邑歸案訊辦仰即移知沈知事俟訊明　案後計報備案至鮑氏卽潘秀英旣據訊無不法行爲且據團總王思英等先後聯名具保應准交保釋放候飭法廨聶委員知照仍候上將軍巡按使批示此批 
[再請豁免徒刑之無效]  
　　淞滬警察廳偵緝隊隊士張志雲於上年臘底因收受賭規敗露經廳長徐國樑斥責不服惡言侮辱解經松滬護軍使發交軍法課訊實依律判處三等有期徒刑三年又六個月發監執行在案茲悉犯妻張朱氏因姑老多病無人侍奉具禀軍署懇將伊夫張志雲徒刑從寬豁免昨奉楊護軍使批示云爾夫張志雲因收受賄賂侮辱上官判處徒刑三年又六個月發監執行監禁前據具禀業經明晣批示所請與律不符仍難照准 
[拘役易科罰金]  
　　本城羊肥橋竹匠時掌華之妻張氏近與同居測字人葉伯意綽號老娘舅者有私上月十三日被時偵悉將男女捉獲毆打咬傷葉之鼻耳由崗警拘解警廳訊係刑事轉送地方檢察廳驗傷預審確實援照刑律過失傷害罪起訴審判廳判處時掌華拘役半月昨由時之次女秀英赴廳請求易科罰金當奉審判廳批准飭即繳洋將時提案開釋 
[誘拐婦女之釁端]  
　　浦東陸家嘴住戶萬慶郎之妻沈氏前被奚生青誘拐逃逸茲萬將氏尋獲向奚理論一言不合互相行兇以致將奚毆傷奚控經第三區將萬拘獲連同原告於昨日函送地方檢察廳訊究 
[瞎子强姦啞子]  
　　大南門外大街小茶館主周弟雙目失明人皆以瞎子小弟呼之其樓上來租於張元青張徐氏夫婦居住張有一女今年十八歲小名小和因係啞子尙未字人詎周突於前晚　入該女臥室將女扭住强姦張夫婦聞聲奔上將周扭獲嗚警拘送二區二分署於昨午傳到張夫婦並女一併函送地方檢察廳訊辦 
[查明巡捕扣住私土之眞相]  
　　吳阿三持禁止進口之波斯土四磅經過虹口被二百二十四號華捕石桂生拘住解送公共公廨訊供管押在案茲經捕房查得實係石捕　攫起釁故昨將石吳二人一併解廨請究據探目劉森堂與當時帮同石捕拘吳之三百四十六號上堂禀明前情並由洋藥公所代表穆安素律師到堂譯訴案情請究訊之吳供此項烟土係東洋公司雙福丸輪船大司務托我送至伊家求察中西官判吳與石捕一併押候查明再行訊究 
[聚賭抽頭之科罰]  
　　李富生在虹口華記路四百六十五號屋內私設福興總會聚賭抽頭被捕房查悉於前日派令中西包探前往將李與婦人王李氏黃李氏連同賭具帶入捕房分别拘留昨解公共公廨經中西官訊明判李罰洋十元兩氏各罰洋五元一併充公賭具銷燬 
[帽店夥抹牌受罰]  
　　大東門外永泰和帽店前晚有店夥多人團聚抺牌爲巡　查見喝阻不聽即被密報一區署由董警正派警協同前往將店夥王友三張順卿王永江顧愼發等連同賭具解署問明飭王友三罰洋五元餘各罰洋三元充公然後開釋賭具銷燬 
[查獲花會聽筒]  
　　愛末格路某里內五十四號門牌設有花會聽筒其總機關設在新閘張家浜左近前日被西探目偵悉帶同探捕前往密查當場捕獲七人並現洋一百餘元押候解廨究辦 
[店主不敢力保]  
　　匪徒姚阿富陳阿賓因於上月十七號夜在新世界門首攫取觀看提燈會婦人顧陸氏之金鐲由捕將姚陳二人與方本坤一併拘解公共公廨訊判姚陳二人分别押辦方堅稱在法租界許順興成衣店內爲夥因在該處觀燈致遭誤拘管押候查在案昨日復訊據許投案訴明方由丁仁山介紹至伊處爲夥祇有十天是晚彼言往觀提燈會是否犯案不得而知中西官判方仍還押候再訊核 
[搶案分别訊判]  
　　流氓錢蘭生張阿五因在派克路漢口路等處先後搶取孫金氏陳鄭氏金挖耳均經包探查獲昨解公共公廨經中西官訊判錢押西牢半年張押候查明於下禮拜一解究 
[兵士毆打排車員]  
　　前日傍晚時有緝私鹽捕營兵士四五人俱穿便衣在中華路同乘華商某號電車購取二等票闖入頭等座位適爲一號排車員胡某查見囑歸二等以免紊亂該兵士初則許加票價迨行抵小南門即奪路下車佯給銅元乘隙將胡拖下兇毆而荼幸由崗警查見追獲一人名韓寶卿當即解至一區三分駐所訊問韓供天津人在鹽捕營當兵飭即送請該管營長自行發落並請告誠各兵士以後勿再行兇 
[鹽販帶練脫逃]  
　　浦東人鹽販陳阿大挑鹽一担欲赴北巿販賣被鹽捕營兵士查獲拘至該營將鹽没收責令繳納罰金若干因陳無力遂銷以鐵索在碼頭上示衆不料前晚乘看守人不備帶練脫逃行至董家渡被巡　隊查見拘入一分駐所移送警廳司法科訊究 
[持刀傷人]  
　　住居元芳路之周良春向以斛米爲業前日在某碼頭上斛米忽與管某口角至晚管乘周在家熟睡時持刀奔入將周之右臂胸部戳傷管即逸去報由滙三捕房捕頭飭將受傷人先行送院醫治一面派探緝命兇犯究辦 
[餅攤學徒溺斃]  
　　台州人王茂蔭向在薛家浜聚仙樓門口擺設餅攤有一學徒羅成有前日手托燒餅至南碼頭烏山船上求售偶一不愼失足落河溺斃當經王投報救生局迄今屍未撈獲殊可慘也 
[嫌疑犯一病不起]  
　　黨案嫌疑人劉振威前由軍署軍法科發送陸軍監獄執行在案邇來劉在監染病發交新普育堂醫治無效延至昨晨斃命當經該堂報告地方廳委派宗檢察官毛檢驗員等蒞堂驗明該犯實係患病而死並無别故因無家屬到場由堂棺殮 
[盜犯病斃]  
　　盜犯袁玉山前因犯案由哈爾濱捕房包探緝獲解廨判禁西牢十八個月在案現刑期未滿忽然患病送往海能路工部醫院醫治無效於前日身死捕房查得該犯並無尸屬在申已飭地保報堂收殮 
[債權人處分店業之失着]  
　　聚康錢莊主王明香等八戶前至法公堂控稱怡記紙號主莊康年與商人等莊上往來共被欠銀三萬餘兩倒閉逃逸現經各債權會議公舉該號司賬莊明邦爲理賬人商人等不敢擅專故禀請堂上核示經中西官發下堂諭准莊明邦爲理賬人限五個月理明禀覆在案現王明香又投案控稱莊康年與莊明邦係是兄弟怡記未倒時莊等兄弟串同將貨三百零三件私自押去可否請堂上吊出作抵莊　邦延蒲石律師辯稱明邦奉堂諭理賬之後並無將貨私自抵押情事怡記未倒時號中一切進出均由莊康年一人經理與明邦無涉現王明香等並不禀明公堂又不與理賬人接洽擅自將號中存貨生財以七五折盤去照巿價可盤八五折盤價均爲王明香取去王不應藐視公堂請堂上訊斷王稱怡記存貨係各債權同意方敢以七五折盤去其銀存在各原告處是實聶讞員諭曰莊明邦經公堂諭派爲理賬人各原告如欲將號出盤須與理賬人商明雙方同意具禀公堂方能盤去今王等不應抗違堂諭擅自出盤着交人銀兩保限將盤價繳存公堂再行核辦 
[證人不認解勸]  
　　姜炳生前至法公堂控稱泰順合五金號主易楠偵於八年前因缺乏資本與該號經理人易文坡前來情商長墊銀三萬兩短期往來一萬五千兩允許後來如有盈餘分給花紅一成半立有憑據故此商人如數墊銀該號於前昨兩年共有盈餘二十二萬金商人應分三萬餘兩向索後墊銀雖已還清花紅銀兩分文不給與之理論易托蕭國風前來相勸允给五千兩商人不允故投案求追判邀證人到案訊明核辦現蕭投稱本年二月間商人實到過姜處姜言及花紅商人略與談論並無勸給若干之事判令退去候再復訊核辦 
[限期繳清牛價]  
　　丁金常前至法公堂控稱民人販牛來申售與牛肉店主華老五其價除收過外給欠洋二千九百餘元向索不付請求追償判華交人銀兩保無保押追仍置不下故着原告調查家產在案今丁禀稱華係上江人原籍是否置有產業難以查悉惟華開有店業並非無力求恩嚴追華供實情無力措還祇能俟後來陸續料理判交尋常保出外限一月理清 
[小孩深夜露宿]  
　　迷路男子某甲年約十三四歲身穿白花洋布短衫格子布褲在 
董家渡地方深夜露宿被崗警查見帶入一分駐所察得似　神經病不能言語飭送警廳請爲安插 
[閘北警署瑣案]  
　　住居閘北之曹金榮姜九生等每晚同在長安路菜場乘涼前晚因曹失竊舊草蓆一條疑姜携去口角互毆由四區崗警一併拘署姚警正判解司法科訊辦 
　　常熟人吳阿金住國慶路德生里其子阿進前日與隣居紹興人陳振球之子金根同在門前游戲忽起衝突互相扭毆由吳鳴警拘送四區警署控訴並稱陳振球當時在場帮子行兇經姚警正質訊陳供曾將金根拖開並無帮毆情事諭令押候查明再核　　揚州婦人顧胡氏因疑其夫顧立渭與伊弟婦陳氏有私前日在家吵閙扭毆由崗警一併拘入四區警署經姚警正質訊顧立渭不認與舅嫂通姦據胡陳氏供顧立渭夫婦屢次借伊衣飾當押不還今向索討反遭誣衊姚警正以兩造所供不實不盡斥退不究 
　　竊賊王登喜前晚在新閘河內張阿春船上竊取布衫一件被崗警追獲解入四區署候辦 
[謝劵]  
　　天外天之老洋房現正翻造添設西式旅館及影戲場等月內可以竣工昨先惠贈游劵四張書此誌謝 
[氣候報告（上海徐家滙天文臺天氣測候報告）]  
　　已過者之報告七月二日中國中部氣壓無甚變遷傾度甚 
微凉風幾類於無本區天氣晴而熱直隸及日本海中低度甚深三日天晴而熱氣壓略降夏季信風盛行三日下午三時前二十四小時內上海氣候温度至高九六二至低七四·五去年同日至高八三·六至低七一·八 
　　未來者之推測三日下午四時三十分豫測天氣多雲而晴凉風自揚子江南東部分吹來北部有北風 
雜評二 
[毫無顧忌之嚇許（字）]  
　　索詐鉅欵之事近巳數見不鮮惟其技不外以匿名信函恐嚇之尙自知非法行爲未可出頭露面也今符壽康之造謁温宗堯則竟毫無顧忌矣昻頭直入侃侃而談設在愚懦無能之人未有不受其欺詐者然而有此思想有此詞令且有此一往直前之膽略何事不可爲而必爲此犯法之事何　來函 
[姚文枬等來函]  
　　自民國二年解散國會後各省議會相繼解除地方自治亦卽停止於是官廳之壓力日甚一日人民之自由是失一日至上年帝制發生稍明事理者皆知違悖國法特處於專制淫威之下孰敢持正義以攖兇鋒甚至假造民意揑名勸進旣使人不及婉辭更使人不敢聲辯當此之時士類淪胥名流墮落朋好代爲扼腕仇警反生快心謂他日帝制不成若輩永無出頭之日蓋凡屬假意勸進者心其人向在地方辦事而曹奸曹惡所不能免者也今也一網打盡莫不忍氣吞聲含垢受辱設無人代告苦衷不特公道不存卽日後地方職務誰復肯出擔任某等一再調查知吾上海人之列名請願團見諸報章者實皆非出素心何可長處黑幕用登報章以昭公道凡吾伯叔兄弟幸共諒之上海人姚文枬秦錫田李味青賈豐芸賈豐瑧公啓 
[愛理思律師來函]  
　　敬啓者據敝事主施再春來云本日貴報本埠新聞欄所搜查私土之忙碌一則內云福州路一百十九號半門牌義順永土棧附設克什克烟膏店因私藏禁止進口之波斯土被洋藥公所偵悉由代表律師請廨給諭搜查並有牽涉敝事主名義但敝事主始終與所載牌號素無關係未知此項新聞從何而來是以由本律師專函關照應請貴報即日更正爲盼 
[張園慈善游覽會來函]  
　　敝會爲中華高等小學校籌費起見發起假張園開遊覽大會兩星期將所得劵資八成充該學校經費二成作地方上慈善事業惟手續繁瑣籌備或有不周之處尙希錫以敎言以匡不逮并望登載貴報以資推廣而期普及無任盼禱之至張園慈善游覽會主任裘有明洪希孟程　碧等謹啓 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新華宫門神辭職呈文] [  鵷雛]  
　　敬呈者小神自被任命恪守今職數載於茲鍪兜佩劍努目張拳與拱衛軍隊同其辛苦曾無少休之時自謂微勞足膺紀錄故洪憲大皇帝聖德如天明爥萬物而不忽一士嘗加温諭謂登極之後將重加丹　新我顔色小神聞命之後益深鰲戴之私更勉鶴立之職昊天不弔龍駕升遐遂使小神日即悲境乃者所歷實不可狀雲翻雨覆利勢相遭雖在小神猶不獲免旬日以來微員未弁自由出入每過門側輒以白眼加神傲不爲禮較之　日膝行過門不敢仰視者實已大殊炎凉異時殊難久處且小神職司門守而大皇帝靈回彰德時宫中所有席捲一空典守之咎所不提辭剩此空宫有類墟墓亦無需門神之必要黎大總統旣屏不欲處則迎新送舊之術又何所施焉積此數因輾轉維思　有出於辭職之一道所有小神辭職緣由合具呈鈞座賜與照准實爲公便須至呈者 
塵餘觚剩 
[怬簃小誌] [  野鶴]  
　　赭衣客 
蜀玉屏之麗有邨焉叢樹拱翠臨流茅屋數十椽類居民酒望茗寮絶尠俗古樸謹謹無紛華去邨數百武有一頺刹神像喠噲僧一長日僅飽臥時或過邨人譚不耐枯伴蒲　也邨中有况某爲一邨長耆射獵奰　之獸罔不爲所得一日况率子弟十餘人挾矢行嚴谷中逐一麋將得之矣突有矢迎前中來麋脛麋死况覩狀大聲曰誰死我糜者言未竟有赭衣客躍複壁出曰吾不欲得麋特小試我技耳况遂與縱談奇之令宿於家叩以姓氏則曰吾此行有事不能告君詳第呼我赭衣客可耳於是邨中咸知有赭衣客僧聞來况家將以一覩客客瞥見僧躍曰是矣亟出銅椎擊僧僧皇遽不及逸裂腦斃况　狀大　低聲曰客何爲者客曰請主人以斗醪賜吾吾當語况諾之及夕張宴宰鹿豕之屬發陳醅百斤嚮之酣客乃起言曰君亦知僧爲何如人耶向爲丐能捕蛇　之巨籠中夜半潛伏通衢出蛇使嚙行人旣斃則刦其衣物棄尸於窮谷間如是者數載里中欲捕之入官顧不得據一夕吾父飲於友家深夜始歸遂罹其毒侍者某亟遁獲免然固親覩丐之爲也丐由是遂渺繼譒在是問爲僧故跋涉至今幸仇巳復矣吾將逝不克久居是間也言竟遂睡翌日况覓之不得其跡 
野鶴曰神龍見首不見尾赭衣客这謂也 
海外摭奇 
[西笑（續）] [  望之]  
　　（三）猶太小販猶太小販叩某姓厨房門甚急一女子洗衣聞之怒甚開門遽駡曰汝欲何爲豈窺吾耶小販聞之且退且嘲曰吾果以窺汝而來則一見之下目的巳逹矣謝謝 
　　（四）店主某店主欲雇一夥有少年願就其任者店主考問曰爾能戒酒乎則對曰能能熟悉商情乎則又曰能能熟法國語乎則對如前能慣說誑語以多騙洋錢乎則復對如前店主曰旣如是姑試用汝用这數日生意頗見興隆一日諸法婦翩翩而來悉操本國語少年竟字字不悟默無一語法婦憤甚不交易而去店主怒呵少年曰爾誠可恨當爾初來時余豈不問能語法語乎少年曰雖然爾亦豈不問吾以能習誑語乎吾之言能而實不能卽所謂誑語也 
　　（五）自貽伊　一人途遇其友問曰先生何故面目創損形容憔悴一至於此友對曰余與雙生胞弟相爭鬬請一拳　名師自助不料彼誤認余爲胞弟之面即饗余以老拳故至此 
　　（六）公平某紳借諸友酒肆用點內有鷄蛋糕一盆包牛肉三塊奈以四人在席不足　食某紳遂先客而己不得食臨行囑店主曰汝須切記凡逢四客來牛肉須至少用四枚或竟不用者厚此而薄彼非宴客之道也 
詩選 
[置酒] [  黃民]  
　　置酒衡門下忽與濁世親頽然不知醉聊可寡我塵時雨欣廣陌好風披佳辰俯仰百代中欵欵奚所陳向夏萬綠開物榮滋其新閒襟一歡笑蟲鳥相與春春陽亦暫過不樂將安伸 
[梅雨謠三絶] [  前人]  
　　靜夜山方永孤燈人獨凉亂蟲拂雲去綠暗上滄浪步屐看三徑爐香任一醅江南腸斷句閒絶賀方回苔陰滋漠漠无奈捲簾人悉對吳山晚江城梅雨新 
小說 
[鬼雄情涙（續）] [  鵷雛]  
　　文士雖意熊殊壯然實中餒目微合似眩而自其微合之眸中覩黑影已憧憧而至而履聲砉然狀殊凝重尤有　犬逐之而至微揚其尾若欲擊人文士大震欲逃第念果逃將爲迭來司及村人所笑且好奇之心亦未遂乃力制其心弗恐堅坐以待其來 
　　來者體幹短小而碩衣青色之外衣冠廣　之冠目光烔烱自其　底激射而出有若二盞之電燈翕唇而軒眉步履絶　以上種種咸肖圖畫中不可一世之怪傑拿翁其旣履國立而凝思交手於胸駢足而立其狀尤與石像酷肖無幾　之弗似 
　　文士思赴覘其異然終弗敢前顧彼鬼雄亦若弗見有文士在微步往來飄忽如風獨不至文士所坐之處犬則依之行而鼻貼於地似有所嗅覓繼復揚尾仰喙近其主人似相告語斯時室中電燈之光驟暗而成綠色慘風四射窗檽皆震文士覺室中奇冷中人欲儃然猶力注其垂合之目一覻拿翁則見彼短小精悍之鬼雄方燆首駢足面壁而立而壁上所懸則五尺有奇一美人之畫像也文士微呼遂仆（未完） 
 
 

Page 15

 
 
   
 
 

Page 16

 
 
   
 
