# 1901 - 96 - 4910051

 

Page 1

 
 
[售報須知] [  申報館主人啟]  
　　本館杭垣報紙向由申昌一家經售不意今正忽有人私立海昌報館牌號將本館殘缺舊報任意混售以圖射利實於本報聲名有關本應控官訊究現經彼浼人緩頰自願停歇不再混售本報如日後若輩故智復萌仍敢巧爲嘗試本館當禀請英領事照會地方官從嚴懲辦决不容情特此布告 
[古今圖書集成减價] [  圖書集成局謹啟]  
　　本局新印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩是書間有誤釘處刻已查準補釘完全賜顧者請至申報館帳房交易再前所出股票尚有數股未經將書取去者亦請從速找銀取書幸勿再遲特此布聞 
[移香資以助急振說]  
　　執筆人前作勸人勿燒香說刊於報首蓋以愚民遠道進香間關跋涉可虞之事厥有多端略舉四者以示之戒旣而思之愚民之所以不畏險阻不惜資財舉國若狂稽首蓮座者無他不過欲求福佑耳然試思欲求福而先　危機則何如不求福之尚可自免於害乃今有一術焉可以求福而並無絲毫之害者何人反熟視若無賭而竟漠然置之耶夫所謂可以求福而並無絲毫之害者何移香資以助急振是也今天下之待振亦孔急矣陜西也山西也順直也或則年榖不登旱魃爲虐或則慘罹兵燹廬舍爲墟載道流亡形鳩面鵠甚至易子而食析骸而炊鬻女賣妻求延殘喘其慘酷情狀亦可謂至矣盡矣蔑以加矣雖鄭俠流民圖亦烏能盡其苦况南中各省幸獲安全旣無水旱之災又無兵革之患温衣足食家室怡如試爲比較情形一苦顚連一享安樂判若雲泥何天之降福於此者若是其厚而天之降殃於彼者又若 
是其烈耶推原其故或者因南中之民勇於爲善如連年每遇各省偏災無不踴躍解囊爭先恐後紳富大族不吝千金萬金士庶之家亦節食省衣　助善舉卽下至婦人女子且典珥出奩資竭其力之所能爲以爲土壤細流之助善氣所感上召祥和南中諸省之所以得無天災兵禍者未始不由於此也雖然時以久而情遂淡事以常而力遂衰以歴年之辦振靡有已時亦可謂再而衰三而竭矣縱勸之者不憚舌敝唇焦而應之者終成零縑碎錦及此而猶言振務勢已成乎弩末事難冀乎聚沙是非爲之設法以籌恐終有難乎爲繼之慮無已則請以求福之資仍爲求福之用移進香之費作助振之需一反手間善男信女之所佈施者仍祗此數而出水火登袵席生死肉骨秦晉燕趙數千百萬之黔首皆得免爲餓莩功德之宏詎有涯涘天之所以福佑之者亦將無窮無盡無方無體至於子孫曾元歴數世而仍無底止豈不較頂禮慈雲佞神媚佛其蔭庇尤大而且遠耶况助振則祇有將來之福並無意外之虞姑無論海内士庶羣奉以善人君子之名而可以得官階請封誥上邀天眷懋錫崇階身前之榮已極焜燿而又積善餘慶天道昭彰左劵可操斷無不報則亦何憚而不爲此乎若徒皈依三寳虔爇心香男子則笑爲愚獃女子則指爲狂蕩鄕黨不齒士夫所譏孰得孰失必有能辨而功德之在眼前者反置之不顧恐地獄中正需此輩閻羅天子斷不能曲爲恕也昔者我高宗純皇帝嘗以民間越省進香最爲耗蠧并恐流於邪教諭各省督撫訪察所屬有越省進香者善爲曉諭化導轉移俾徐知惠迪吉從逆凶之正道時存善心勉行善事必蒙神祇默佑大哉天語可謂能革佞佛之薄俗而探禍福之本原矣乃今之爲督撫者非特不能留心考察默化潛移而反從而附和之他省姑弗暇論即如杭州天竺每年必由撫憲進香一若典禮所關奉行必謹豈不可笑之甚者耶吾願自今以後懍純廟之聖訓剴切勸諭以啟發其爲善之機而無徒以謟媚鬼神爲事卽此移香資以爲振欵亦爲善之一端也不較匹夫之芻議易於興起而聽從歟引領望之蓋深有賴於封疆大吏之能知政體而以飢溺爲懷者 
[本館接奉電音]  
　　昨日午前西安行在飛電傳來上諭一道敬謹譯登○二月二十四日行在内閣抄奉上諭直隸天津道著張蓮芬調補所遺直隸永定河道員缺著衛瑱補授欽此 
[日俄海軍部各兵艦比較表]  
　　臺南報云俄國自去歲以來迭派新兵艦至亞東以與日本海軍相抗日廷亦電飭諸軍港調集師船加意嚴防不稍疏懈兹有人將兩國各兵艦墩數詳加比校列爲一表譯登於報當亦留心時事者所欲觀乎計曰艦富士重一萬一千六百四十九墩俄艦俄羅斯重一萬二千一百五十五墩日艦八島重一萬二千五百十七墩俄艦洗覓斯得亡愈重一萬零九百五十墩日艦出雲重九千九百零六墩俄艦彼得堡重一萬零九百五十墩日艦淺間重九千八百五十五墩俄艦母愈打字阿重一萬零九百五十墩日艦常盤重九千八百五十五墩俄艦愈立苦重一萬零九百五十墩日艦八雲重九千四百一十六墩俄艦奈覓林重九千四百七十六墩日艦吾妻重九千四百五十六墩俄艦尼古來第一世重八千四百四十墩日艦鎭遠重七千三百三十五墩俄艦阿老彌拉愈奈嘻模府重七千七百八十一墩 
[俄國東方海軍諸艦表]  
　　日本報云西歴一千九百年各國海軍表載明俄國有鐵甲戰艦五十五號巡洋艦四十八號義助巡洋艦二十四號合共一百二十七號其派赴東方者計戰艦五號一等巡洋艦七號二等巡洋艦二號砲艦七號逐水雷艇二號水雷艇五號合共二十八號厥後又續派戰艦一號一等巡洋艦二號二等巡洋艦一號運兵船二號水雷艇五號合共十有一號約計目下駐泊東方各艦共重十一萬墩以上 
[日本海陸軍人數表]  
　　日本報云邇來日本海陸軍省稽查人數計海軍將官四十六員上長官及士官一千八百二十八員下士二千五百四十二名士卒一萬九千一百四十九名生徒三百九十八名合共二萬三千九百六十四員名陸軍將官及相當官九十九員上長官及士官八千三百九十七員下士三萬五千二百四十八名士卒二十七萬三千二百八十三名其他六千九百六十四名合共三十二萬九百七十三員名 
[馬賊侵韓]  
　　日本報云頃得韓京來電知東歴四月五日有馬賊侵入咸鏡北道所轄茂山地方韓兵併力禦之馬賊敗退事後查見賊屍三十餘具韓兵亦死傷二十餘名 
[節鉞仍留]  
　　鎭江采訪友人云前者長江水師提督黄芍巖宫保擬交卸江勝軍統領之任仍回太平府節轅在郡各官紳聨名禀請道憲長久山觀察申詳兩江總督劉峴帥堅請宫保仍留駐京江峴帥准之電請宫保至江寗面 
 
 

Page 2

 
 
啇宫保允暫留節鉞遂於本月二十三日遄返各營官咸赴江干恭迓如儀 
[奉文催振]  
　　金陵采訪友人云兩江總督兼南洋通商大臣劉峴帥欽奉上諭籌辦陜西急振旣就省垣設局復遴委各員四出勸捐亦可謂心力俱瘁矣目下陜省青黄不接望振孔殷惟賴東南完善之區源源接濟本月某日有某員自行在奉文至江甯催提振欵不知峴帥能籌解若干也 
[餉銀被刼]  
　　漢口采訪友人云某省大憲籌集餉銀若干萬兩派員押解至西安行在户部交納本月某日行至湖北孝感縣境驀被匪人劫去二箱現已報請縣主丁大令國楨飭差查緝不識能否合浦珠還也 
[會匪解鄂]  
　　漢口采訪友人云有曾金標者著名惡棍也昔年盤踞漢皋無惡不作近忽闌入康梁逆會勾結黨羽逆蹟昭彰事爲夏口廳同知陳少石司馬所聞特於本月某日飭差拘獲解赴鄂垣 
[杭試三誌]  
　　杭州訪事友人云浙省舉行考試前已兩誌報端本月十八日兼署運憲許豫生廉訪初覆商童共到七十二名封門後傳前列二十名入内出題後限一點鐘時將起講謄正呈請蓋戳未蓋戳以前不准離坐次違者扣考蓋戳後命監塲官查點人數多出一名因令各童齊至二門下逐一點名察騐試卷果有一人無卷者提至堂上訊詰言語支吾不禁勃然大怒飭責手心一百下枷示轅門是日四書題叔夏季隨經題若濟巨川詩題賦得白戰不許持寸鐵得持字○本月十五日杭州府宗子材太守考試省外六縣童生當未出案之前有餘杭某姓童混入署中探聽消息適爲太守所見喝問情由童據實供訴太守以其不安本分傳諭父師嚴加戒斥一面懸牌扣考十九日初覆旗籍仁和錢塘海監文童四書題善人爲邦經題協和萬邦詩題賦得和風薄靄過清明得明字 
[寗試尾聲]  
　　金陵采訪友人云江蘇提督學政李大宗師舉行江寗府屬科試業已告竣本月十九日考第二塲優生四書題君子人與君子人也經解題六五黄裳元吉策問題問遼金元三史源流詩題賦得寒食清明都過了得明字五言八韻先是十七日辰刻提覆駐防上元江甯句容四縣文童迨向晚案發示期十八日與溧水高湻江浦六合四縣新進文童一齊覆試某學新進者呈送白結多至二十餘紙宗師一律收考諭候翌晨發落時取齊印結至此而廣文先生咸無從勒索贄儀矣宗師誠善於體恤寒畯哉至二十日諸事已畢宗師排導赴督轅及道府以下各署投刺辭行二十一日文旌就道各官均詣江滸恭送如儀 
[諸生無禮]  
　　福州訪事人云鳳池書院每届開課前三日須先赴院買卷每卷納錢一百九十六文其吝嗇者每與院中人齟齬因之滋生事端當卞頌臣制軍開府粤東時示定每卷减收錢五十文而一文如命者仍不免藉端爭閙今歲監院王小樵學博早慮及此函請欲買兩卷任監道升署臬司楊俊卿廉訪出示每卷改收小銀錢五分一面派楚軍福勝營勇駐紥院前以防騷擾届期有郭鄭二生給錢五十三文學博告以奉憲核定每卷五分應先收錢六十文郭鄭靳之諸生童卽乘機譁譟學博無計可施東請閩縣主王吉人大令前來開導再三諸生童仍喧　不已大令爰將郭鄭帶回發交典史署暫押其時諸生童未散去羣稱以郭鄭被押皆由監院指使擁至學博家將廳上門窓器物擊毁無遺偪令學博至縣將郭鄭索回事爲保甲局員及督中協賴協戎城守協周協戎福勝營范協戎所聞恐釀禍端親往排解至初更時大令偕侯官縣葉明府至學博家見衆怒難犯許將郭鄭開釋衆始散歸而東方已白矣 
[嚴懲土棍]  
　　杭州訪事友人云署浙江臬司許豫生廉訪懲辦土棍不遺餘力保甲提調王太守亦嫉惡如仇特飭各巡員嚴密訪拿本月某日中城總巡黄别駕訪聞陳連生陳連桂弟兄二人不務正業日在豐樂橋一帶横行不法遇事生風因飭差拘拿研訊喝令各責五百板然後禀請提調王太守發落太守命枷號兩月發犯事地方示衆 
[京江火警]  
　　鎭江采訪友人云月之二十二日傍晚荷花塘迤東立源柴廠不戒於火常鎭通海道長久山觀察鎭江府向子振太守以及保甲營汛各官弁均策騎臨塲彈壓未幾各洋龍如飛而至四圍噴激祝融氏始偃旗息鼓而回事後查得共燬蘆柴三堆延及左鄰茅屋十餘家觀察憫之慨捐廉俸派令親信傔僕按户給以洋銀若干枚 
[粤省官塲紀事]  
　　廣州訪事人云新任廣東提督學政文叔平大宗師已由浙江啟節計期三月中旬當可蒞粤矣○去冬肇慶府文太守行文所屬各邑舉行縣試現在高要四會鶴山德慶開建高明廣寗七州縣業已試竣此外恩平開平陽春封川新興五縣方齊集各童示期開考 
[甌郡官塲紀事]  
　　温州采訪友人云正任浙江温州府王雪廬太守奉藩憲榮伯衡方伯札飭仍回本任已於本月十九日由杭赴滬乘招商局普濟輪船抵甌涓吉二十一日子刻接印○永嘉縣典史蕭定之少尉奉上憲飭赴新任大約三月初旬可接鈐任事矣○本月某日新任温州衛守備方笑山守戎經大憲懸牌飭赴任所供職○前署温州府林少筠太守於本月二十一日交卸府篆小駐郡城大約於桃花浪煖時遄回杭省○永嘉縣秦鹿苹大令示期二月初八日甄别東嘉書院肄業生童生員文題若太公望散宜生則見而知之若孔子則聞而知之由孔子而來至於今詩題賦得歲月主恩深得深字童生文題吾未能有行焉乃所願則學孔子也詩題賦得二分春色到花朝得分字 
[鄂省官塲紀事]  
　　漢口采訪友人云日前督銷鄂岸淮鹽總局憲李彥奇觀察因公赴江寗謁見兩江總督兼南洋通商大臣劉峴莊制軍事畢後於本月二十日午刻鼓輪抵漢皋旋卽渡江至鄂省赴督撫轅禀到○署漢陽縣何石萊大令方於日前舉行縣試忽奉憲檄撤任有知其事者謂係試塲僨事然歟否歟一時尚未詳悉也○湖廣總督張香濤制軍鑒於黑山無烟火藥廠之僨事通飭各局廠提調諸員小心從事亦防患未然之道也○本月二十日爲夏口廳同知陳少石司馬考試廳屬武童之期與試者約得六七十人先就循禮門外試馬射迨事畢回至本署校試步箭刀石諸技 
[潤郡官塲紀事]  
　　鎭江采訪友人云江蘇提督學政李大宗師按試江寗事畢卽於本月二十三日午刻乘鏡清兵艦順流而下道出京江當舟過焦山時砲臺上升砲致敬○鎭江府向子振太守因公赴蘇事畢取道滬江於本月二十一日乘鄱陽輪船遄返丹徒縣莫嶼香明府以及保甲各員均詣江干迎迓呡保甲局員唐二尹頒發六言告示云賞拿拐匪扒竊青皮訛詐送懲小錢永遠禁用油濁時加惕兢雖係官樣文章然見者苟能過事儆惕受益正復不少也○久旱不雨易肇火災鎭江府向子振太守特飭各叚保甲委員稽查民間所設太平水缸諭令滿注清泉所搭篾篷一律拆卸亦思患預防之道也 
[宜昌瑣事]  
　　宜昌訪事人云此間府縣各官因亢晴已久恐損春苗特於某日爲始禁屠祈雨幸天心感格即沛甘霖服穡三農無不額手稱慶○本月某日西鄕某處山腰忽有山君酣臥獵者以火槍擊之彈洞其腹狂吼而起躍過山巓獵者蹤跡得之已斃矣乃解其皮肉售之得錢數緡夫以虎之雄猛而貪睡遇害人其可以夢夢乎○去臘東湖縣羅明府鎭有卸任之信近聞上憲已委前稅關委員翁大令守範署理斯篆矣○前次洞庭輪船抵宜卽接急電催返漢皋是以當晚卽鼓輪下駛近日太古洋行改用沙市輪船往來運貨○荆江水師統領張鎭軍於去秋 
 
 

Page 3

 
 
病故後派一砲艇載靈柩回原籍事畢回宜駛至某處江中陡遇狂風遂遭沈覆哨弁及勇丁二人凶占滅頂餘皆遇救得晵更生○日前固陵輪船在新堤擱淺有見者謂卽上次洞庭輪船膠滯之處也船身浮露水面僅三四尺非水勢盛漲時恐不能挽之使起○去歲德商瑞生輪船在空舲峽沈没尚未撈起刻經美最時洋行定期拍賣聞有某西商願出洋銀十三萬餘圓須先派人赴遇險處察看然後購定三 
[古潤街談]  
　　鎭江訪事人云丹徒縣試文童業已竣事本月十三日接考武童清晨八下鐘時縣主莫嶼香大令敦請守備王守戎元同赴教塲校閱騎射午後赴貢院接試步箭技勇三塲之事一日而畢亦可謂神速矣○本月某日鄕人某甲至郡購物行經京峴山之東突遇匪類數人劫去洋銀一百餘元甲大聲呼救奮力追捕而匪已去如黄鶴乃報請丹徒縣主莫嶼香大令飭差往緝○烟館雇用女堂倌久干例禁無如城廂内外各烟館主利令智昏每有陽奉陰違情事近爲鎭江府向子振太守訪聞惡其引蝶招蜂大傷風化特於本月十七日出示嚴禁如再怙惡不悛定卽提懲不貸是亦挽回薄俗之一端也○去年淮北宿遷一帶旱魃爲虐年榖不登小民生計日艱往往轉徙他鄕效伍大夫吹簫故事邇值春深似海東作將興相率歸來從事隴畝連日扶老携幼道出潤州保甲總局楊大令恐其滋生事端特派局勇沿途彈壓丹徒縣莫嶼香大令又大沛廉泉按人給予青蚨一百翼令地保雇定紅船載送出境 
[軍麾將去]  
　　正任湖北巡撫簡授福州將軍景丹汀留守蒞滬以來已逾旬日兹悉留守已定於本月杪某日乘招商局某輪船赴閩履新矣 
[預備藉田]  
　　本月二十七日爲致祭先農之期上海縣主汪瑶庭大令特飭辦差丁役將南市大南門外先農壇洒埽潔凈並派令十二圖地保顧桂榮預備耕牛及花米荳麥諸種以便届時文武各官舉行耕藉典禮 
[請撥親兵]  
　　本邑西鄕梅家弄左近時有梟匪開賭滋擾鄕民自去年添設保甲局以來地方稍稍安靖兹局員文斌臣二尹以巡勇不敷巡察禀請蘇松太兵備道袁海觀觀察添撥親兵數名協同防護 
[移解盜犯]  
　　日前法租界包探拘獲游勇何金榮張開桂胡萬生三名解經讞員杜枝園大令移送上海縣署縣主汪瑶庭大令訊無實供諭令管押候核旋接青浦縣汪南陔大令來文内開何等實係盜犯曾在青邑行刼巨贓請卽移解歸案訊辦云云遂於前日函請杜大令將贓物移送到縣昨日飭書吏備就文牘派令民壯解役將何張胡三盜及贓物一併解往 
[劫米已招]  
　　前日滬南馬路工程局總辦葉孟紀司馬移送强劫米包戳傷船户之盜匪卜小毛等至上海縣署到晚縣主汪瑶庭大令升堂研訊船户陸福生訴稱本月十五日小的承裝某行之米停泊新碼頭至晚二鼓時突有盜匪八九人分乘兩划船一躍而上將小的左腿刺傷劫去秈米十二包小的情急呼救彼等始驚而逸去時在黑夜並未認明船式惟聞有人呼卜小毛名字求恩嚴究卜供小的亦係駁船户是晚由同業名連發者糾令上岸閒遊適聞陸福生船上滋閙遂與連發上船勸解並未攫取米包大令謂本縣查得爾控案纍纍迭次訪拿未獲今旣到案猶敢狡賴乎喝令鞭背一百二十下掌頰三十下復責大板四十下卜一味熬刑堅不實供大令怒喝上天平架良久始供稱是日由某某等起意糾同攫米叩乞開恩大令飭管押自新所聽候核辦 
[自盡可疑]  
　　開平煤礦局廣平輪船向懸德國旗號船主格利孟英人也某日行至某處用手槍自擊而斃昨日駛抵浦江駐滬德總領事聞之以情有可疑傳集船中諸人詰問一切並聞須開棺騐視云 
[種火須懲]  
　　昨日天將破曉時英界雲南路恩慶里曾姓家有匪人將引火之物擲入後門適被路人所見叩門告警得以即時救滅事爲捕頭訪聞現已添派暗捕若干人撤夜巡緝矣 
[南市捕房紀事]  
　　江北人楊子元駕舟爲業前在平湖糾同王炳坤賭博王負洋銀若干元約期付楚昨在南市新馬路與王相遇向索前欵初尚口角繼竟用武七號巡街捕見之拘入捕房捕頭令押候傳船主到來一併解送馬路工程局禀請總辦葉孟紀司馬訊辦○前日捕頭奉工程局總辦葉司馬之諭每晚密派巡捕在捕房左近偵察賭徒如有犯者不問居家店鋪一律拘拿解局訊明嚴辦 
[英美租界晚堂案]  
　　俄華道勝銀行買辦張慶桂投英美租界公廨控杜順興圖吞伊戚王錫康地基讞員張柄樞司馬准之前晚飭傳兩造及中人研訊張訴稱王有地十二畝曾向職員抵銀八千兩至光緒二十一年租與杜順興度爲花圃迨後向杜陸續借銀一萬兩卽將是地作抵不料去年六月王及其母周氏先後逝世旋由職員爲之清理帳目欲將是地賣銀歸欵不料杜竟掯不交還查是地每畝值銀三千兩卽使杜欲購取亦應將價找清兹將所立借據呈請究追杜供當小的租賃是地時言明十五年爲限且借欵有一萬四千兩之多均係小的向人轉借今未歸楚烏能將地交還司馬查核杜所呈筆據均係二分起息謂爾顯係重利盤剝良民計圖將地呑没候飭差查明值價若干找付銀兩如不遵斷定當送縣究懲 
[美租界捕房紀事]  
　　昨日清晨積竊陸阿生潛至虹口天潼路第三百四十七號門牌甬人顧福生家撬門而入竊取錢四千三百文携至中途適爲三百三十二號巡街華捕所見連贓帶入捕房捕頭令押候解送公堂禀請讞員張柄樞司馬訊辦○浦東人莊阿榮向在虹口某西人家充執釁之役昨晨手提竹籃至菜市塲購物不知緣何忽與肉攤主某甲口角互毆旋互扭至捕房聲訴捕頭以兩造均有不合申斥一番揮之使出○昨晨東洋車夫張阿二拉車至白老匯路捷足飛奔迨至西華德路轉角處適有一轎式馬車迎面而來不及避讓以致撞碎玻璃馬夫某甲立將張扭入捕房捕頭令償小洋銀數角從寛釋出 
[正字]  
　　昨日報首登隨報分送捐册啟内俾經理者收集腋成裘之益句脫去收字本邑新聞中備祭忠靈一則宋養初侍御悞作侍郎合即照章更正閱者鑒之 
[籌辦陜振五十六誌]  
　　啟者則敬前因陜振需欵甚殷曾移請石大令方洛駐蘇分辦現蒙鈔示勸捐大啟並義振八法展誦之餘仰見加惠災黎至意感佩莫名謹鈔乞登報奉揚仁風○啟者吾吳爲好善之區每遇鄰境偏災無不籌捐接濟此桃塢謝氏所由海内共知也今自綏翁故後繼辦無人加以時勢孔艱商情日迫民窮財盡補救爲難目前山陜奇荒尤倍往昔一切情形慘難盡述况當輦轂之地益關宸厪方洛德薄才疏謬承斯乏竭力勸募萬不及一爰於無可設法之中作勉爲補苴之計敬擬八法布告同仁倘蒙樂善諸君以爲可採或集欵就近送交敝局或逕寄上海總局施子英太守查收請裁酌行之可耳一曰壽振凡人正散壽誕親友致送壽禮請不拘多少概易洋銀儘數捐振爲主人祈壽曰壽振一曰福振嬰兒湯餅會親友致送銀飾等件請易洋銀助振爲小兒保福曰福振一曰財振凡商家鋪户無論獨開股開至結帳時請以贏餘尾欵中酌提若干歸入振捐以濬財源曰財振一曰冥振吳俗喜佞佛喪家必延僧道超度而親戚薦七尤屬兩傷不如救目前現在地獄以資冥福曰冥振一曰願振求子求財每多許願卽如鄰近火災水程遇險皆可隨時立願以保安全曰願振一曰痊振疾病本年災月晦與其巫醫破財不如對天立願早爲布施以期合家康健終年無病曰痊振一曰香振善男信女入廟拈香置桶於旁隨意捐助桶滿令香司繳局眼同劈開計數卽發收照焚化神前曰香振一曰茶振啜茶消遣不在區區計較擬令各茶肆每碗帶捐一文施者無多受者有惠曰茶振駐蘇分局石方洛啟上海六馬路仁濟善堂盆湯弄絲業會館奏辦陜西義振總局施則敬錄 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[批示收考]  
　　寍波訪事友云日前鄞縣各生童攻訐附生高振霄冐籍入學浙江提督學政李文坡大宗師批示曰附生高振霄前據廪生方儒鋐等禀控冐籍當經前院批示飭府確查迄今尚未詳覆該附生業經先行扣考一次兹據來轅禀訴本院詳核禀詞復查閱該生先後所禀據稱自其高祖由紹徙寗已經五世該曾祖有户名輸糧在官鄞縣衙門有册可稽且寄籍逾六十年核之成例已與土著無異山陰原籍無業可歸自係實情至於跨考一節尤不足慮該生田園廬墓公私册籍在鄞邑者班班可考幸獲尚有煩言若再回山陰報考彼縣生童豈能帖然本院非有私於該生凡事不外準情酌理而已東晉衣冠盛於吳越渡江名士半屬寓公杭嘉湖三府因不許客民入籍以致應試之時寥寥人數夫嚴禁冐籍載在功令攻其作奸者可也逐其合例者不可也此次高振霄著准其先行與考仍仰寗波府迅飭鄞縣查明禀覆以昭詳愼禀批併發 
[上海縣署瑣案]  
　　日前縣主汪瑶庭大令訪悉揚州賈宦之妾湯氏及其女墨香被某客棧夥陳桂誘拐來滬匿跡租界姦佔爲妻因卽移文英美租界公廨請讞員張柄樞司馬飭差協提前日司馬將湯氏及墨香等兩女孩移送到縣大令研訊之下氏供小婦人被陳誘帶來滬巳歴多年曾姦生一女至墨香係賈姓所生求恩寛宥大令略加申斥飭一併交官媒看管候函致賈宦遣人來領○謝羅氏控夫姪謝秋堂糾同何澹卿强攫花米前日大令升堂研訊氏供小婦人係治下閔行鎭人丈夫已故夫姪秋堂恃强攫物控乞究追秋堂供小的向伯母商借棉花四包並未糾何同往何供小的並不干預惟秋堂曾冋小的僅船載運花米致被牽涉求鑒大令判將謝掌頰二十下笞臂二百板連何交人保出速將花米交還 
[英美租界公堂瑣案]  
　　前者陸長壽投捕房訴稱某日突被蔣瑞生董炳和曳至某烟館訛詐洋銀捕頭派某包探將蔣董拘送至案讞員張柄樞司馬訊明判令各責三百板管押捕房半年旋經蔣父洪寳訴稱兒子素來安分不敢訛詐實是某洋行買辦陸某之子陸潤伯向陸長壽索取賭債囑兒子代爲看守致被拘拿司馬諭候傳到當日往拘之巡捕復訊核奪昨晨捕頭將蔣董解案巡捕禀稱當日小的巡至四馬路見陸長壽前行蔣董追上口稱拿扒兒手因之將陸長壽拘住帶至北協誠烟館與陸　伯　遇據言並非扒兒手實係索取賭帳小的因卽釋手以後不知其細陸長壽供稱小的並不欠陸潤伯洋銀司馬商之佛繙譯將蔣　交人保釋○前者山東餅師楊紀仁王文寳被陳采興倪忠才糾同陳阿忠陳茂田等二十餘人毆傷控經事馬飭押候王傷愈再訊昨晨包探張阿五倪順泉同禀稱王傷稍愈請卽訊供司馬判令陳倪各出養傷費五元責四百板餘人各責四百板王及汪龍生楊阿慶陳成卿四人從寛開釋○徐阿長徐阿友行竊美最時洋行塘沽輪船上油漆五箱售與殷陸氏得洋銀二十二元五角經水巡捕何瑞福拘解請訊司馬判責徐阿長三百板押二月徐阿友釋出罰殷陸氏洋銀五元贓給失主領去○趙文華楊之祥羅桂芳等在美利輪船上圖竊被洋人扭送水巡捕船昨晨由水巡捕何瑞福解案楊供小的在江南機器製造局鍊鋼廠作工因送友人上船致被誤拘求鑒羅供小的在龍華子藥廠作工上船尋友被拘至案趙供詞閃爍司馬諭令押候函詢二廠有無其人再行訊核○張桂甫行竊陸春生家衣服二件經某包探拘解至案司馬判責一百板遞解回籍○積賊陸榮生行竊某洋人家對時表一枚經某包探拘解到案司馬判責二百板押捕房兩月 
[法租界公堂瑣案]  
　　王紀才在菜市街開設同液臺茶館每晚搬演花鼓淫戲浼捕房細崽徐阿三向工部局僞稱影戯領取准照事後每茶一碗提錢三文酬之邇爲捕頭所聞立卽將徐斥去並遣包探傳到王紀才一併解請讞員杜枝園大令與費繙譯會訊王供徐代小的領取准照侵用洋銀二十元并每茶一碗勒出錢三文自去年閏八月至今至被侵用洋銀四十六元有奇徐供小的代領准照用去各項使費共洋銀十三元大令謂爾旣在捕房當細崽不應招摇撞騙王紀才演唱花鼓淫戯亦有不合遂與費繙譯會商判各罰洋銀四十元復將徐禁押捕房半月○流氓張阿桂王阿生等糾同羽黨各藏兇器蹲伏新開河左近遇有行人卽刼奪錢財甚至褫取衣服事爲捕頭所聞特於前晚遣包探前往掩捕適有劉叙法者行經是處若輩肆其故技正在扭住狂搜包探遂拘獲王阿生一名帶回捕房詰知同黨諸人匿跡新街碧雲天小烟館因即前往拿獲張阿桂連烟館主劉阿大帶回捕房昨日解案禀稱劉阿大窩留竊賊爲害地方請即逐出租界大令與費繙譯會商判將王阿生張阿桂各枷號一月發犯事地方示衆期滿笞責八百板發改過所監禁一年劉阿大罰洋銀十元勒令將烟館閉歇驅逐出境○陳增榮呈遞田單借據請追龔玉如抵借之洋銀一百二十元龔玉如供光緒二十四年向袁姓抵借洋銀四十元與陳並無干涉大令諭仍還押飭原告邀同中人於下期來案核奪○十二號包探禀稱前晚小的巡至蘭芳里見流氓陳阿祥高唱蓮花落喝阻不理反被扭毆并將衣服撕破因喚巡捕拘獲解案請辦陳阿祥供小的係泥水匠路過帶鈎橋不知何事被拘大令判責一百板○劉咸林訴稱小的在公館馬路某烟館值堂昨晚李蘭亭偕友開燈乘間竊去烟槍一枝是以扭案請辦李供稱小的並未竊槍求鑒大令判責二百板○包探禀稱偷兒王阿根行竊水烟袋一枝翡翠鼻烟壼一枚兹已弔到水烟袋詰其烟壺藏於何處云被同黨小崇明質得洋銀五角質票被英界包探夥箍桶阿榮取去大令著押候弔贓核辦 
[上海北市絲業會館籌賑公所施子英經收陜西賑捐正月十五至廿三日第八十六次清單]  
　　十五日思過子叩求氏由裕昌過子叩求氏由裕昌米行來产五百元力不從心二元○十六日杭州恆豐順吉餘老民求内外患除平安如意洋十元無名氏四元靖江浙鹽棧守拙氏王一元○十七日程鄕祝慈齡由福州招商局寄來庫平洋銀五十兩合規元四十九兩五錢二分老甡元絲莊周仕沅子懋得懋功懋昭求平安洋十元古黟遺德堂汪十元梅里修思子祈祖父母冥福一元鍾伯千經募第一批裕生裕豐廣生三户各洋十元恆通畊雲子鈞月人五峰樵隱四户各六元愼修堂省身子各五元吳興女史潁川女史各三元曹正耀無名氏衍慶堂韓承慶堂韓祥年韓子記若水漁家退思齋補拙書屋槐蔭書屋綠陰軒修竹主人十二户各二元不書名无悶子承德堂四道堂鄭滴翠軒幽　室六户各一元共廿九户合洋一百元○十八日琴東覺夢知非子求消災免禍由崇餘莊來洋一百元又倚秋女史求頭風病愈身體平安洋一百元汪秀文求子平安一百元高郵丁玉軒募董姚氏求病速愈一百元壽記規銀五十三兩九錢　　　　姚同興經手洋十五元愈傅氏邁廬子各十元章靜芬二元新陽縣署胡菊蓀求病速愈龍洋十元婁縣杜伯伊爲次男隆瑞求痘後生瘡速痊五元平陽福求合宅平安洋四元銅洋一元隱名氏洋二元寗波府學署修省子二元姑蘇萬源銅大洋三十元銅小洋一百七十二角○黄涵之經募十次愼遠室續助洋廿四元施墨卿二元葉承露一元施人傑五角田釆三二角王山記一角○十九日屏號成記敦泰大豐經募各洋商曁招商局計廿九户合規元一萬二千二百五十兩默佑歸洋廿二元梁溪逹源莊來求病愈十元松江杜大生十元○二十日江西退園子爲胞弟許願由信昌隆王鶴齡先生來規元三千兩嘉定錢翼來求佑北堂康健洋十元南匯孫洪鈞毛舒麟小洋十角江同菊銅洋廿四角南　朱隆昌金幼樵銅洋一元○南匯顧勤補善士募寳善堂盛廿元求母病痊倪南浦各三元宴水火神餘資二元九角盛雲屏夏梅舫陶實初楊補雲　應虞　愚漢萬泰信唐有鈺不留名百隱名積善堂馬品　成號　賑移助十三户各二元義生蘭同生源二元吳秉鈞胡藕仙陳仲英計伯吹王友梅孫吉田王韻　　善甫王澤霖顧祖培計組卿趙蓉洲承裕堂顧雙桂堂顧徐曉樓徐南屏盛心畬盛竹筠郁李溪莊硯花宋耕餘姜棨周顧義昇號裕泰松號李竹記楊逸偷顧　秀顧六瑄衛淇園廿九户各一元顧宜孫燕孫一元王洪聲孫素英女史一元顧旬侯莊亮卿王　菘唐永盛四户各八角張鑑銓王漢初姜釆三　暌雨王敬亭五户各六角丁詠昇王秋槎邢誠齋邢碧塘馬杏魁王錦濤楊洪魁陳碧孫金春巖宋士香張潁羹黄琴堂王瑶圃張春槎龔滄洲胡悅來黄合興姜茂榮錢合興吕　燿唐綠亭廿一户各五角江靜軒五角銅小洋四角馬松田銅洋二元周協昌銅洋一元共八十二户合大洋八十七元小洋一百八十一角銅大洋三元銅小 
 
 

Page 10

 
 
洋四角○廿一日浙省朱雨岩經募樓蔭棠因内人難產獲安並求病退消災平安滿月由崇餘莊來洋銀一百三十元天　妹夫洛陽胞妹補預百齡十元淮北靜宜子退思子因誼結金蘭將筵資移助十元○崇餘莊來丹徒李紹堂經募岫雲室主人求夫病速愈洋四百元實事求是子求母病愈洋銀三百元壽諼主人爲媳病愈洋二百元筱調氏爲孫積福洋一百元○王虞笙先生經募玉笙仙侣洋十元壽　氏乳病求痊手鐲四兩兌見洋六元一角陸萊記洋銀二元錢子衡二角○廿二日王雙桂前借山西太原府人屠門任氏百元現因任氏巳故卽移助以資冥福洋一百元長元吳鹽公堂潘陳氏洋銀一百元瞿翰芬求父母病愈身體康健五十元瞿門朱氏金戒一只重二錢七分二厘兌見洋十三元四角江右補過主人十二元源源典同人英洋十元龍洋一元不書名洋銀十元皖北無力人押歲移助由金陵寄來龍洋六元姜　新英洋三元○廿三日安徽勸助陜賑公所第二批由義善源來一千兩石仲經募沈詒德元規元三百廿二兩九錢一分二厘吳興隱名求合家平安規元規元二百兩黄宫保龍洋一百元又募陳宇山軍門率同新湘軍共捐龍洋二百五十元又率同長江各鎭提公欵項下龍洋五百元又江勝軍各管帶共龍洋一百五十元共四户合龍洋一千元兌見規元一百廿四兩南匯張春槎　莊仲麟龍洋一元又孫彬舟五角藝書子賑饑福報錄五千本○揚州何秋輦先生募羅壯堂揚曹寳銀一百兩合規元一百零七兩三錢五分朱延嗣堂五十兩合規元五十三兩六錢七分五厘楊求麟堂洋一百元郭報諼堂一百元江陰何宏遠堂一百元 
 
 
 

Page 11

 
 
   
 
 

Page 12

 
 
[奏疏彚]  
　　新授江蘇學政吏部左侍郎臣李殿林跪奏爲恭報微臣接印任事日期仰祈聖鑒事竊臣光緒二十六年九月初十日蒙恩簡放江蘇學政十五日請訓仰蒙　慈訓聖訓誨示周詳莫名欽感旋卽束裝就道行至河南安徽一帶陰雨連旬道途濡滯十一月二十九日行抵江陰駐署並任學臣瞿鴻禨早經請假回籍十二月初二日准兩江總督臣劉坤一飭委上元縣知縣戴光齎送江蘇學政關防一顆前來臣當即恭設香案望闕叩頭謝恩祗領任事伏念江左爲人文彬蔚之區學政有風化轉移之責如臣譾陋懼弗能勝惟有悉心校閱矢愼矢勤拔取眞才嚴防弊竇庶幾崇尚正學屏斥浮華仰副聖主作育甄陶之至意再臣經過河南安徽境内江蘇淮揚各處民情安謐麥田播種足以上慰宸厪所有微臣到任接印日期謹繕摺具奏伏乞皇太后皇上聖鑒謹奏奉硃批知道了欽此 
頭品頂戴兵部尚書陜西巡撫臣岑春煊跪奏爲循例造報陜省本年上忙錢糧鹽　等銀已未完數目恭摺仰祈聖鑒事竊查前准户部咨令將陜西省上下忙錢糧卽以實徵之數循例奏報並令將耗羡存留及起運已完錢糧造入某季撥册若干在於册内逐一聲叙各等因歴經遵辦在案兹查光緒二十六年上忙實已完民屯更起運正銀八十二萬九千六百三十六兩一錢七分八釐未完銀四十六萬五百四十一兩八錢九分實已完民屯更起運耗羡銀一十四萬六千四百二十六兩五錢三分六釐未完銀八萬五千五百五十五兩五錢六分六釐實已完存留俸工廪膳祭祀孤貧額外廪糧等項銀四萬二千九百九十六兩三錢六分七釐未完銀五萬七千二十五兩七錢九分六釐實已完民屯存留驛站等項銀九萬四千六十二兩六錢七分九釐未完銀八萬二千七百八十六兩二錢八分實已完鹽課銀六千三百六兩一錢五分三釐未完銀一萬一千七百六十三兩六分九釐其民屯存留俸工雜支孤貧等銀全未徵完以上已未完各銀兩皆以剔荒徵熟除去冰雹旱霜等災豁緩流抵之數核實計算據布政使端方分晰查造各欵細數及入撥清册聲明解司月日具詳請奏前來臣覆核無異除清册咨送户部外所有陜省光緒二十六年上忙錢糧鹽課等銀己未完數目理合恭摺具陳伏乞皇太后皇上聖鑒謹奏奉硃批户部知道欽此 
頭品頂戴兵部尚書陜西巡撫臣岑春煊跪奏爲道員倡捐鉅欵揀派員紳携赴陜西查放義賑擬請恩施以昭激勸恭摺仰祈聖鑒事竊臣自奏辦陜賑以來於各省知舊函電兼施乞共援濟兹據鹽運使銜署安徽鳳潁六泗道鳳陽府知府馮煦詳稱陜省兩宫駐蹕適遇荐饑宵旰焦勞臣民共仰矧值時艱方亟内爲維繫根本之圖外爲銷弭覬觎之計賑務尤非尋常可比敷天率土凡有血氣皆當憤發圖　竭力捐輸謹將歴任所入廉俸並借貸湊合銀一萬兩捐助以爲之倡復籌墊賑銀一萬兩揀交樸誠耐勞曾辦義賑之紳士八員馳赴陜省會同候選教諭嚴作霖擇尤查放另行籌備以資薪糧不於賑欵内開支並稱仍於皖北各屬官紳廣爲勸募一俟集有成數再行陸續解陜自以受恩深重不敢仰邀奬叙等語具詳並開列員紳銜名前來臣查該署道由京秩出守鳳陽兩攝道篆循聲楙績卓著一時歴經江皖督撫臣明　並薦舉卓異蒙恩簡註在案此次賑務該署道忠義奮發倡捐鉅欵力任其難例以毁家紓難之義誠無愧色應如何奬摧以勸效忠展義之處出自逾格殊恩除將來陜各員紳銜名咨部查核外所有道員倡捐鉅欵並揀派員紳來陜辦賑緣由理合恭摺具陳伏乞皇太后皇上聖鑒訓示謹奏奉硃批著以道員記名請旨簡放俟補道員後賞給二品頂戴片留欽此 
湖南學政奴才載昌跪奏爲恭報奴才到任接印日期叩謝天恩仰祈聖鑒事竊奴才蒙恩簡放湖南學政旋奉上諭著卽行赴任毋庸前來請訓欽此遂卽速裝就道行抵湖北曾借用湖北巡撫印信具摺謝恩兹於十一月十八日馳抵湖南省城十九日准前任學政臣吳樹梅委長沙府學教授王錫疇將學政關防並書籍文卷齎送前來奴才卽於是日恭設香案望闕叩頭祗領往事訖伏念湘省山川雄秀代產英奇自中興諸臣提倡以來頗多講求實學之士顧學有本末以致用爲歸時際艱難則育才尤亟奴才愚瞀懼弗能勝惟有勉竭愚忱倍加勤愼廉隅厲節時懍悔清履潔之思奬勸多方冀獲經溯行修之士庶幾稍策駑鈍以仰副我祖宗涵養裁培之至意皇太后皇上求賢若渴之苦衷所有奴才到任日期除恭疏題報外謹繕摺叩謝天恩再奴才將應辦公事稍爲料理卽行出　先考寳慶歲試以次按試永州各府合併聲明至奴才此次沿途經過各地方年榖順成民情靜謐堪以上慰宸厪伏乞皇太后皇上聖鑒謹奏奉硃批知道了欽此 
署刑部左侍郎臣薛允升跪奏爲衰老病軀難勝重任懇恩收回成命恭摺仰祈聖鑒事光緒二十六年十二月二十七日内閣奉上諭刑部尚書著　允升補授欽此竊臣猥以庸愚渥邀恩眷愧涓埃之未報方寢饋以難安兹復仰荷温綸總司憲部自天聞命俯地增慚伏念臣年逾八十精力已衰前者蒙恩命貳秋曹爾時以部務殷繁需人佐理不敢不力疾從公數月以來辦理諸形竭蹶每遇奏事之期輙因步履艱難屢次註假久在聖明洞鑒之中現在病體愈不如前似此衰邁情形何能肩兹重任再四思維惟有仰懇天恩另簡賢員至新任刑部左侍郎戴鴻慈到任尚須時日可否俾臣仍署斯缺暫行襄辦部事庶免綆短汲長之誚謹恭摺瀝陳下情不勝悚惶待命之至伏乞皇太后皇上聖鑒謹奏 
錫良片再夏間拳教相仇之際前代理化城廳撫民同知候補知縣郭之樞兼辦營務倚勢作威措置乖謬又前帶大同鎭練軍步隊後旗裁缺澤州叅將陳國毓奉差剿匪縱兵殃民漫無紀律以上二員劣跡昭著未便姑容相應請旨將郭之樞陳國毓均即行革職以儆官邪而肅戎政理合附片具陳伏乞聖鑒訓示謹奏奉硃批郭之樞陳國毓著即行革職該部知道欽此 
瑞洵等片再遵派挑選蒙兵五百名已經認眞遴拔係留杜爾伯特三百名擬以二百名駐紥烏闌古木委左翼正盟長札薩克固山貝子察克都爾札布管帶以一百名調駐科布多城爲巡徼之用稍壯聲威委副將軍逹賚汗噶勒章那木濟勒分帶文留烏梁海兩翼二百名駐紥布倫托海委左翼散秩大臣額爾克舒諾分帶馬匹器械均尚强壯整齊飭令該汗王大臣等認眞防守邊界彈壓地方惟現值嚴冬風雪凛洌每　給皮衣一件以資禦寒第查市價羊皮襖一件總需銀六兩零按照辦過成案未免浮多而非此數又不能購現在餉需支絀當由奴才等斟酌每兵擬卽賞銀二兩令其自行製買庶於恤兵之中仍寓節帑之意勒支銀兩應請歸於防案作正開銷爲此附片具陳太乞聖鑒勅部查照謹奏奉硃批該部知道欽此 
錫良片再查武職自副將以至守備因事開缺前經奴才奏請暫時改題爲奏欽奉硃批著照所請兵部知道欽此當經移行欽遵在案兹准署太原鎭總兵官杜金標咨稱運城營游擊札拉豐阿據報於光緒二十六年九月初六日因病出缺等情轉請具奏開缺前來奴才覆查無異除將營務委員馳往接署並咨兵部查照外理合附片奏陳伏乞聖鑒勅部開缺再所遺運城營游擊係屬題補之缺晉省現有應補人員俟奉旨後按照新章揀員試署合併聲明謹奏奉硃批兵部知道欽此 
 
