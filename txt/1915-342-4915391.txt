# 1915 - 342 - 4915391

 

Page 1

 
 
   
 
 

Page 2

 
 
時評 
[無所動（冷）]  
　　凡事於己之利害關係切者則其激發也易或喜或怒或幸或憂無不及時而表見譬諸戰事在己國者無論勝負均不能度外置之也若在異國而其國與我無關者則談笑道之矣 
　　凡事成敗未决則其希望之心也殷若至已决則成者目的已達敗者希望已絶均不足振其精神譬之於病旣已無藥憂懼之心反減譬諸游山竅奥之區巳盡游興亦闌矣 
况乎利害旣非切己成敗亦已大定誰不作聽天由命之想也耶 
[命令]  
　　十二月十二日大總統策令據將軍銜督理甘肅軍務張廣建電稱建威軍統領署秦州鎭總兵吳炳鑫因病出缺擬請賜恤等語上年白匪竄擾漳縣該故總兵率隊堵剿保全地方厥功甚偉蒞任以後戢暴恤災勤勞卓著茲聞溘逝悼惜殊深吳炳鑫著照陸軍中將例從優議卹以慰　魂交陸軍部查照此令 
　　又令陜西財政廳廳長程文蔚著開缺來京另候任用此令 
　　又令任命馮汝驥爲陜西財政廳廳長此令 
　　又令任命吳烈爲津海關監督此令 
　　又令任命劉紹鄴爲左右翼稅務監督此令 
　　又令任盧永祥爲松滬護軍副使此令 
　　又令吳嘉福授爲上大夫此令 
　　又令丁達元曹文海均授爲中大夫此令 
　　十二月十三日大總統策令貝熙業給予三等文虎章□棣魯徐英揚均給予四等文虎章此令 
　　又令陶家瑤授爲上大夫此令 
　　又令白廣增程經世陸增煒劉紹鄴均授爲上大夫安翔芬童杰均授爲中大夫李葆良王崑均授爲少大夫此令 
　　又令兼代國務卿呈據銓叙局詳稱遵核經界局曁京兆經界行局秘書各員請分别叙官等語周鍾嶽光雲錦袁毓麟梅尉南雷振鏞均授爲中大夫范治煥袁家普劉宣袁思古楊錦堂均授爲少大夫賓玉彊陳寅恰均授爲上士此令 
　　又令兼代國務卿呈據銓叙局詳稱遵核司法部京師地方審判檢察各廳推事檢察官等員資格請予叙官等語姜恂如李時品均授爲上士此令 
　　又令平政院呈請將試署書記官王嵩儒叙列五等應照准此令 
　　十二月十三日大總統申令前淸遜位民國成立予以薄德受國民之付托改統治之大權惟以救國救民爲志願憂勤惕厲四載於茲每念時艱疚慚何極近以國民趨向君憲厭棄共和本懲前毖後之心爲長治久安之計迫切呼籲文電紛陳僉請改定國體官吏將士同此捆忱舉國一心勢不可遏予以原有之地位應有維持國體之責一再置詞人不之諒旋經代行立法院議定國民代表大會解决國體各省區國民代表一致贊成君主立憲民國主權本於國民全體予又何敢執己見而拂民心天視自我民視天聽自我民聽民之所欲天必從之往籍所垂於順天逆天之故致戒甚嚴天不可見見於民心斷非藐藐之躬所能强抑外徵大勢内審素懷事與願殊異常悚懼從民意則才不足以任重違民意則理不足以服人因應胥窮旁皇竟日深維好惡同民之義環顧黎元望治之殷務策安全用奠區宇因思宵小僉壬何代蔑有好亂之徒謀少數黨派之私竟背全體國民之公意或造言煽惑或勾結爲奸甚爲同國之公敵同種之莠民在國爲逆賊在家爲敗子蠢國禍家衆所共棄國紀具在勢難姑容予惟有執法以繩免害良善着各省武官吏剴切曉諭嚴密訪查毌稍疎忽將此通諭知之此令 
　　又令内務財政司法三部呈准文官高等懲戒委員會議决浙江巡按使呈劾縉雲縣知事張□年違法徵收一案依照知事懲戒條例應受褫職奪官處分並應提交法庭訊辦等語張□年著准照所議褫職並停叙官提交法庭訊辦以彰法紀此令 
[專電]  
　　北京電覲賀各職官均在懷仁堂舉行袁總統穿軍服各官分 
班行三鞠躬禮所諭與今日命令略同惟一律稱皇上 
　　北京電徐相國呈請續給病假奉批安心調養毌庸請續 
　　北京電模範團第一期已畢業第二期現已開辦飭由京兆徵集　　北京電聞政府擬自明年起設立各縣常平義社等多儲稻糓 
　　北京電田次長昨日有電到部定 
於十七日回京 
　　北京電京兆尹嚴飭各縣稽徵契稅各費毌任短縮 
[特約路透電]  
　　北京電北京甚安靖除華字報出紅報及各家懸掛五色旗外絶無一事可以表示國事已有重大改革者民間旣無愉快之氣象亦無反對之表徵昨日袁總統於召見各部院大員外並召見陸軍各大員諭其盡職維持秩序捍衛國家召見時未行拜跪之禮此乃可注意者也今日華字報稱進步黨重要人物如梁啓超湯化龍王家襄等多已託病出境不知何往其餘進步黨黨員開會集議决計贊助帝制此後黨綱將專注於實行立憲政體（十四日） 
　　東京電大隈伯足疾未痊今日扶杖蒞議院反對黨抨撃政府而對於日本加入不單獨媾和約與大浦行賄案及中日邦交問題詰責尤力大隈伯與石井男次第答覆大隈伯稱日皇不准其辭職已免去内閣關於大浦一案之責任石井男稱日本在戰局中對德之地位乃日本忠於盟約義務所必有之事又稱中國畢竟當知有關係諸國關於改革國體之勸告目的日政府仍恐中國政治上急遽改革發生亂端以致大擾同盟諸國刻與德國交戰者之商務及其他利益余信中國必容納此項勸告或延期恢復帝制云云（十三日） 
[譯電]  
　　上海消息今據可靠方而探悉英國願以四十兆圓借與中國及承認帝制以爲加入協約之交換條件惟袁總統與楊士琦梁士詒陸徵祥會商後並未切實决定意見（譯德文新報） 
　　北京電淸室自請移讓宮殿袁總統答稱登極之日尙未定不必急讓新皇室用費每年需三百萬圓（十四日） 
　　北京電中國明年須付庚子賠欵本息洋一千六百二十九萬二千三百八十八圓（十四日） 
戰電 
[其一（英人路透電）]  
　　巴黎電薩洛尼加電稱大局漸有轉機查閱英法軍陣線之馬漢將軍已於十一日回抵此間據稱英法軍器精糧足定易阻扼布德軍云英軍人數漸增法軍不日亦可大增（十三日） 
　　薩洛尼加電英法軍整隊而退秩序不紊後隊時有戰事昨日法軍與布軍惡戰布軍損失不少協約國與希臘之會議茲仍繼續進行屢聞布軍如入希境則希軍必退讓但邊界傳來消息則謂希軍刻馳往布軍所欲侵及之地其目的殆欲阻止布軍進兵於希境也（十三日） 
　　薩洛尼加電聯軍離棄杜伊蘭及奇夫桀里一切事宜巳於今日告竣聞布軍現緩追聯軍而進距希臘邊界不足五英里（十二日） 
　　薩洛尼加電希臘及協約國陸軍參謀會商後希政府即撤退希軍而使協約國軍隊在薩洛尼加及杜伊蘭區域内得以自由行動蘭加柴之希軍巳移駐塞爾里斯協約國軍隊各主將今日占用薩洛尼加稅關房屋一部分（十三日） 
　　倫敦電路透電社達達納爾特别訪　電稱冬令之至較往年爲早日來有大風雪磨練將士之體質領土軍中多有從未見雪者大水由戰壕衝下浮有土兵及牲畜之屍體土兵爲大水逐出戰壕攀於女牆多遭撃斃因衣薄而凍死者數亦不少（十三日） 
　　薩洛尼加電聞布軍擬攻入希臘邊界希軍現正向受逼地點進發（十二日） 
　　薩洛尼加電薩拉伊爾將軍通告希臘當局謂擬即在蕯洛尼加建設防務以備禦敵（十三日） 
　　巴黎電今日下午公報僅云及法軍在香巴業小獲勝利（十三日） 
　　德黑蘭電俄軍已在亞維撃敗波斯叛民現距哈瑪丹甚近（十三日） 
　　倫敦電英商船松林號（二八四七噸）已被撃沉水夫遇救者二十二人（十三日） 
　　倫敦電公報云湯興特將軍來電謂敵軍於本月八日終日轟撃英軍陣地九日亦然且由各方面以游撃隊進攻十日敵軍復猛轟克特繼乃希圖進攻北陣線但未如願十一日砲火又作敵軍兩次攻撃北陣線均大受損失而退自此之後乃不復如前之活動阿刺伯人之態度殊愜人意援軍陸續前發（十三日） 
　　倫敦電辦理募兵之諸員今日下午宣稱德拜愛貴族之計畫已大告成功各員現正極力督辦徵募事宜（十三日） 
　　倫敦電財政大臣今日在下議院宣稱以出於衆意之條件籌募應需之兵費彼料當無困難云首相謂政府不欲提議減輕大臣及議院俸金印度辦事大臣謂彼曾接有報告知阿刺伯人進攻美沙波台米亞英軍之說實屬不確陸軍次長謂倫敦抵制飛機團已移歸陸軍部管理斯考特爵士不復爲督辦首相又謂彼望星期四日可以宣布德拜愛貴族之募兵計畫（十三日） 
　　倫敦電今日下議院黎斯氏質問軍隊開赴美索波太米亞者因政治理由中途停止不前一說果確實否張伯倫氏答稱此說何來無從知之薛西爾聲稱協約國政府刻收集大宗接濟品以賑塞國難民此中頗有極大困難之處但難民人數未必如前此預料之多（十三日） 
　　倫敦電財政部收買外國股票債劵案在下議院二讀時財政大臣稱徵集外國債劵股票而尤注意於美國所發者此舉可使吾人恢復商務之均勢疎通吾人在美國之債務並整頓滙率政府願照紐約中等市價以五年五釐足價之國庫劵收買美國及加坎大股票債劵估計此項債劵及股票之總額約自英金八百兆鎊至四百兆鎊不定此數足敷政府之需云（十三日） 
　　巴黎電吉靑納與葛雷二氏今日均已離法首相及陸軍總長等均往送行（十三日） 
　　倫敦電公報局宣稱現暫停檢查關於外國事務之新聞如有差失仍須報館理事擔負責任（十三日） 
　　羅馬電議院討論財事問題時投票表决信任政府同意者三百三十二票反對者四十票（十三日） 
　　蘇里區電奥政府已召集十七齡之少年盡役於國民軍（十三日） 
　　倫敦電英皇醫士宣布報館略謂英皇已能從政惟須略有限制體重大減未復原之前猶不能操勞皇因疾病之故於調養之際每日稍服提神之酒一俟痊愈擬仍守戒酒之約云（十三日） 
　　巴黎電羅馬電稱阿爾巴尼亞之敎會伐洛拉現由意軍固守（十二日） 
　　華盛頓電聞美國爲安柯拉號郵船沉没一案致奥之公文限於一星期依從各欵要求說者謂奥政府如不於限内答覆則美國必與斷絶邦交云（十三日） 
　　華盛頓電美國海軍年報載海軍總長丹尼爾氏之言謂按照所定五年計畫美國共須用英金一百兆鎊每年造無畏式大戰艦兩艘巡洋戰艦一艘斥堠艦二艘驅逐艦十艘潛艇十八艘照此辦法美國至一九二一年當可有大戰艦二十七艘巡洋戰艦六艘二等戰艦二十五艘並裝甲巡艦十艘及其他小軍艦不計云（十三日） 
[其二（德人德文報專電）]  
　　柏林電十二月十二日德軍大本營公報云奥兵枝隊在阿爾巴尼亞邊界追撃敵軍者近兩日内俘敵兵六千五百餘人羅才昨已被占敵軍於羅才與伊貝克間棄砲四十尊齊哇杜洛夫將軍大獲勝利後英法軍退過希臘邊界狀殊狼狽損失將士及戰品不計其數（巴爾幹戰况俄軍在茄柯白斯台特南伐森格湖境及平斯克南進攻者均巳失利（東境戰况）新福音堂東及列里西南有英軍圖入德軍陣地均遭失敗伏斯巨有哨隊戰事但均無關重要（西境戰况） 
　　十三日德軍大本營公報云柯凡士將軍之軍俘敵九百餘人伊貝克地方發見塞軍所埋之新式砲十二尊德軍陣線後近數日有塞兵千餘人爲德兵截斷擒獲（巴爾幹戰况）興登堡元帥之軍團曾在數處與敵軍偵察隊小戰數次俄軍奪獲德軍無關重要之哨營一座俄軍在維哥洛夫斯柯伊南佛爾加附近進攻一次未獲效果陣亡及被俘者約百人（東境戰况）（十三日） 
　　維也納電公報謂意國步兵一旅在桑瑪蒂洛西南進攻受挫而退此外僅有小砲戰（十二日） 
　　柏林電十二月九日布軍大本營公報云布軍仍在伐爾達河兩方面及柯斯土里洛南追撃敵軍布軍已過第末加浦山隘南口進抵米洛維克車站布軍在柯斯土里洛南面前進者已抵柯斯魯達爾占據加爾克里太太里拉白洛伏巴蘭杜伏胡杜伏獲輜重及衛生品甚夥又獲英軍機關鎗五枝來福鎗多枝英法兵死屍枕藉戰地並有傷兵甚多數日無人裹傷敷藥因諸醫士於開戰之始即逃去也（十三日） 
[東方通信社電（日本人組織）]  
　　北京電北京政府於各方面徧試刺探日本之意向並揚言謂各國之中有旣承諾者運動頗獲成效等語以聳聽此不過爲牽制日本之策四國之聯合實不至破（十四日） 
　　北京電聞中政府以國内之形勢若革命黨暴動之計畫於未正式即位之前暴發尙有進退之餘地（十四日） 
　　北京電政府某要人聲稱此次上海之亂首謀者陳其美係居租界之内故中國對勸告之回答可免責任云云（十四日） 
　　東京電今日衆議院本會議大隈首相答政友會元田松田兩氏之質問曰内閣之留任因奉聖旨鑒於内外之形勢不必辭職並承諭赦統率不嚴之罪而余自已之聲望亦未離民心有此三點是以留任等語議場自開會以來至是始呈活氣至答乃木問題謂係關宮内大臣之事務於制度上内閣未有責任云云（十四日） 
[要聞一]  
　 
 
 

Page 3

 
 
[德國國會開會記（再續）]  
　　首相旋繼續演說始謂國會中有此和局之質問及和約之討論適足激起敵人之希望使之快意繼謂塞國巳破土德之路已通英國要點巳有被攻之虞敵人雖欲引以爲樂亦不可得時局如斯已足使敵國曉然於續戰不如媾和乃敵人無一首唱和議且欲堅執初開戰時對衆宣佈之意思豈非殘忍性成乎今日敵人猶欲割亞爾薩斯與勞蘭兩省以歸法國版圖消滅彼所謂之普魯斯武力主義驅逐突厥不使其盤據歐陸又欲佔據萊因河之左岸並造成更偉大之塞國而據有奥國波斯尼亞省也敵國未嘗無明白事理之人惜僅佔少數其議論不能左右大局如英國之貴族議院是已但敵人理想空談今已失其勢力不復作二十年戰局之狂言希臘近事爲世人所共知至是敵國所謂保護弱邦云者巳不能取信於人蓋名則英國爲弱邦而戰實則弱國轉因以陷於危險之地位矣今試取敵國所持之國籍主義而一研究之余不解英國殖民大臣巳知亞爾薩斯與勞蘭兩省一百九十萬人民其百分之八十七巳以日耳曼語言爲其土語否歟余不解波蘭國籍權利果隸屬於俄國否歟敵國所適用於印度埃及者果不失其主義之精神否乎敵國於開戰之初淆惑其國民之耳目復創造　言激起其國民之仇恨今軍事失利外交無成乃專作殲滅德國之說於是搆成一種德國絶食之幻想其實德國民食充裕爲吾人所共悉其唯一之重要問題不過爲分配民食之一事耳吾人自亞拉以至美索波太米亞已結成一經濟團體非敵人所能破壞者也國内存銅甚夥足供若干年之用凡缺乏之物品如橡皮之類皆可以人造品代之實業之强於斯可見法國召集一九一七年之新兵且展長軍役年齡其勢可謂窘矣首相略叙敵人在巴拉朗之暴行及英政府不許其報紙登載此事故其國人鮮有知者等情議員等聞之皆憤懣不平首相末言將來和約條件中德國必須有之保障謂敵國如愈延長戰爭苦鬭不休則德國所要求之保障亦必愈大吾人作戰非欲制服他國乃欲保護吾人生命與自由而巳政府對此戰爭之觀念始終未變以爲此乃保衛日耳曼國家及其前途之戰爭　　　　戰爭則必有確保將來决　　　　　　　　和約而後可此爲吾人全體之公意吾人所以自始至終奮戰不已者正以此故云云首相答覆社會黨質間後各政黨一致宣言贊成首相之議論咸謂和約中必須載有保障德國安寗之條件如德國不得巳亦可兼併他國土地以期達到保障安寗之目的至是會場在因誤會開會程序以致秩序凌亂但不久即鎭靜社會黨議員藍慈堡氏起言曰英法不能了解時局殊屬愚昧凡我德人自工人以至各階級莫不異口同聲如有敢棄德國一寸土地者則我全體德人决不與之甘休我社會黨決不能聽令法國割我亞爾蕯斯與勞蘭兩省本黨議員李白克納克特氏屢擬阻撓首相之演說本黨不承認其有藉本黨名義或國人名義言之權云全院聞藍氏數語皆撃節稱讚散會時各政黨意氣和諧絶無參差之處惟對於李白克納克特氏次日開會之動議則無一不憤憤耳（完） 
[上海驚擾時之東京外交界（飄萍）]  
　　此間於六日天未明時接得上海擾事之報其最出風頭者爲大隈氏機關之報知新聞曾兩發傳單（號外） 
其意若曰日本之勸告眞不錯中國政府之保證不足信也一方亦所以塞以勸告爲外交失敗者之口其餘無論大小新聞皆大書特書中國革命竟將歐戰新聞置於後版聲勢亦可謂大矣 
是夜日本外務省亦即得有報告一夜非常忙碌六日午後二時半即開臨時閣議豫備依上海消息之如何爲臨機之處置閣議散後海軍省又開重要會議亦所以豫備對付上海方面之策六日之午後四時外務省招待英俄法三國大使與石井外相在樓上應接室約亘四十分鐘之密談據聞其所議者如下之二項 
（一）勸誘中國加盟問題石井氏言中國加盟不能贊成惟掃蕩德人勢力日本决爲適當之協助並聞已連議如何驅逐德人勢力之方法 
（二）關於中國帝制問題本已决定五國協同宣言並對於中國政府發最後之警告因上海變起倉卒暫待其前途緩前所議發之宣言與警告云 
　　按上之所述日人不贊成我國加入歐戰團體日人固有其自由然欲進而掃蕩德人在我國之勢力則未免矛盾矣蓋我國旣不加入歐戰團體則依然中立國也中立國對待無論何國之人皆爲一律換言之無論何國之人正中立國内皆有範圍以内之自由日本而主張驅逐德人在華勢力在華德人勢力而他國可以進而驅逐則我國旣不加入又非中立豈非矛盾之說乎雖然此亦他國不以完全獨立國視我之一表　也我國固不宜放任德人有範圍以外之行動亦不能承認他國有範圍以外之行動 
　　又上之所述宣言　警告因上海之變而暫緩云云然日日之消息則云仍執豫定之方針八日之國民朝日等報亦均載之然則宣言警告不久將出現矣六日午後五時石井外相因欲避議會質問外交之激烈爰招待貴族院各派首領爲外交過去情形之　談同日下午八時又招待衆議院各派首領其中關於我國加盟問題者石井氏言苟引中國於歐戰漩渦中不但有害於日本在東洋之主權且與中國以東洋處分策之發言權故日本之地位不可不爲反對之主張蓋日本直以東洋惟一之主權者自命意在言外又犬養毅元田肇（國民黨與政友會）兩氏對於日本對我勸告及今後之處置求詳細說明石井氏頗現不堪憂懼之色僅爲大體之說述云 
七日之貴衆兩院質間論戰非常激烈吾人最可以注意者問及外交上事石井氏一一大略答辯至有人謂中國第二次之回答如何石井外相堅言中國第二次回答甚爲秘密本大臣不能明言務請原諒中國對於日本之第二次回答何以不可告人内中秘密與中國前途有何關係願讀者一細思之 
[南京快信]  
　　駐紥淸淮等處陸軍七十四旅刻經馮將軍　調回寗以資鎭攝 
　　此間各領事署曁各敎堂均已派兵保護 
國民會議覆選舉已於十四日在　署舉行投票省敎育會議决釐定各縣實業學校辦法六條昨經齊巡按通飭各縣遵照辦理所定細則實力施行 
　　蘇省田畝現據調查員報告查明確數共計六千四百七十五萬四千七百三十七頃財政　准部飭蘇省釐金除額定比較外另加二成已飭各局遵辦 
　　財政　又通飭各釐局除額定比較外認籌臨時欵項有該員各發天良等語聞下關瓜泗兩局均各認五萬 
　　張巡閱現購軍米十五萬石昨由津浦車運徐編輯餘談 
[可以（無名）]  
　　古人有言曰可以與可以無與與傷惠可以取可以無取取傷廉可以死可以無死死傷　今更廣其義曰可以如此可以不如此如此則多事可以多事可以不多事多事則害人 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[解决聲中之國體問題]  
　　公文程式問題近日國體投票已决定君主之省分所有呈遞政府之文書多稱奏稱臣而中央國體投票昨日揭曉亦巳一律贊成君主所有呈文亦擬改爲奏摺以歸一律聞由政事堂發起集齊各部長議定自某日起文書程式改用從前奏事體裁俾免參差或云自代行立法院總勸進表見納後即將一律照改未識確否　　第一詔書擬稿聞大典籌備處人云本處現已人才濟濟分股辦事積極進行當無扞格之虞惟新皇帝登極日一詔最難著筆緣歷代開國如君主登極泰西列强如民主登極均易握管此次則爲開闢以來未有之創舉必須將過渡時代先後情形逐一叙出方足昭未來者傳觀中外前經某文豪擬有一稿進呈主峯閱之不甚愜意屬另起草諸人知難而退無敢擔任者須俟朱楊兩處長物色有人始作此一篇空前絶後之大文章云　　實行時期消息國體問題據近日各方面進行之態度觀之已在即須解决之地步惟實行之日期尙無確耗頃據政界中人云明年元旦即位之說仍恐難辦到或須往後延展其原因有三一黨人謀亂日亟現在滬上暴動雖已一律平息而未來之亂事尙須設法消弭必至確有把握方可免貽人口實二改革費用需欵甚鉅預計非有千萬元不能濟事現在籌有著落者祇有半數其餘一半尙無若何端倪是此項改革費之籌備完全妥帖　須時日三現在大典籌備處雖已成立亟亟　　進行惟一切典禮千端萬緒並其中重要問題甚多解决匪易是大典之籌備亦非短少時間所能藏事有以上三種原因故登極之大禮明年一月間仍難正式實行現政府有鑒於此刻正議擬再往後稍爲展緩云 
　　中央各省文電政府以本届冬防因國體變更之故較之平年益爲吃緊關於冬防佈置已一再分電各省軍民長官會同妥爲辦理在案但冬防之佈置固須妥籌而地方坐鎭尤需大員加以近日鄭鎭守使之慘遭暗殺上海黨人之乘機動亂各地人心不免稍有浮動各省將軍巡按使尤不宜輕離職守以資鎭靖關於此節聞昨已有電通令各省將軍巡按使所有電請入覲者無論已否照准概行緩期倘有面商要政者即以密電呈達是爲至要云云昨日政事堂聞有千餘字之長電分寄各省因改元登極之初有八大要政頒行故詳電各省將軍巡按徵求意見其八大要政一日賞二日赦三日卹四日廣慈善五日勸農商六日蠲免七日祭祀八日冠服 
　　特别預算提案陽曆年關在邇中央一切支用需欵甚巨實爲現下最要問題茲聞周財政總長竭力籌畫深恐有臨渴掘井之虞據最近各省報解現欵者約九百二十餘萬元尙有七八省未報解者約三百餘萬元現已急電催促此外如鹽稅餘欵關稅等項共有二百萬元之譜故年關一層似尙可以勉强支付惟改革國體問題正在進行之中各項機關臨時所需之欵爲數甚鉅紛紛請支殊屬漫無標凖昨已决定特製一種特别預算以爲進行之依據聞政事堂業經提出議案列入國務會議俟决定後即行呈明總統鹽核 
　　西藏代表開會西藏國民代表噶拉增等因新皇御極後對於藏政必大加整頓日昨特在東城禮士胡同藏蒙招待所特開會議其大綱有七一實行政敎分權以淸權限二治邊要害地點如扎什倫布察木多加托克等處各駐兵一二營必須建築軍壘以資禦防三速修川藏鐵路安設無線電以利交通四獎勵漢藏通婚化除畛域五提倡漁業以維民生六廣開礦產以關利源七多設漢文學校以啓民智 
[美博士之共和要素論]  
　　本月四號北京美國大學校友會開會一節曾紀前報茲據英文京報載稱美國斯密斯博士曾在該會演說對於共和國之要素闡發甚爲盡致其大旨云四年前中國人士多視新建設之共和國爲一種萬能萬有之物只求共和成立則萬事皆遂無求不得和平也富强也皆以爲可與共和俱來然而今日中國反類棘地荆天有求不能遂欲動不能行者非共和罪蓋缺乏共和國之要素耳共和國之要素不止一種而各國亦未必能完全具備然必須略具基礎否則共和不能永久存立至其要素爲何請爲諸君略舉數端如下（一）知識共和政府必須一般人民皆具有普通知識而一部分之人又須具有特出之材能故共和國必須施行强迫敎育制否則彼施强迫敎育之君主國必且超出共和國之上矣共和國又必須以共和國之意義當國民少年時代灌浸於其腦中此舉於方離黑暗時代之民族如美國之黑人與今日之中國人尤爲特别重要（一）國體國體非人類之天性然無論如何必致之而後巳曩日美國十三州成立之時期不同而各州之人民亦逈異然其後彼等何以能協力同心抗英皇佐治三世耶蓋非彼等之能團結實英皇壓制有以致之也使當日英皇而稍具意識則美國今日必仍爲英屬之殖民地吾人亦必　今夕之聚合　國民欲結眞正之團體必須互相知識互相尊敬面各個人又必須能甘願犧牲其部分之利益蓋國家有公共之危險非大衆協力同心無抵禦之方當美國繕就宣告獨立書各人署名旣畢某君慨然曰吾輩今日必同死於一處弗朗林君答曰然否則吾亦必各異地而死耳（一）進步國家内部發展其情狀必日新月異而外界亦大有關係此時所施之政策必不合於彼時之用故必須恒注意於將來美國安米斯之言曰君主國如大船有時觸石則沉没民主國如木筏絶不沉没而乘者兩足時涉水中故共和不能永遠靜止不動苟欲永遠靜止無改革變動之事發生則惟有伏處古墓中爲最妙之法耳（一）勇敢勇敢爲共和國民必不可缺乏之性質若知其事應爲雖無益必冒大險而實行之方能有濟共和國民必須具體魄上之膽略其次爲智識上之膽略更進則爲道德上膽略就吾人所　所知爲是者而篤守之不問其結果如何在今日吾人無日不有新舊之公敵應與之反抗者試觀英美之歷史其中有表面似不能辦到而卒辦到之事不一而足此蓋少數之人具有膽識肯犧牲其一己之財產生命名譽有以致之也（一）忠誠忠誠乃經變故而不渝之道德爲共和國中第一要素共和國而無此種道德則不能存且須有公共之意見反對違背忠誠之舉動若無此種公共意見則國無主腦必至滅亡而不知其故中國急需此種道德在今日尤不容緩（一）自克自克者即情願犧牲一己以謀全體之幸福之謂也中國歷代能犧牲一己以謀公共幸福者頗不乏人惟求之於今日之中國則爲數甚少重要人物中尤不易觀然中國果欲成永久之共和國尤急需此種人物遇危急之時能盡其職務而不計一己之利害則國家受其益矣 
[淸肅王整理地產之日人說]  
　　前淸肅親王善耆自鼎革後寄居旅順托庇於日人據十日日刋新支那報載云肅王之顧問日人川島浪速近自旅順搭船東渡已抵門司港登岸其語人去肅王整理財產一事目下着着進行其所有田地滿洲境内有一萬畝蒙古方面有十里開方直隷省内有二萬五千畝併其他各處所有不動產價額總計可達一千五百萬兩然前淸皇族王公等所有租地悉係跑馬佔地雖有享租之權實無地主之權故前淸皇族整理地產實非易易目下肅王整理地產所以有許多困難實由於中國政府嚴予干涉之故也故我等爲肅王策畫欲借日本政府助力以整理肅王之地產云云 
[鄂省之禍機未巳]  
　　湖北近日表面雖尙安謐而黨人暗中運動禍機實已隱伏全省各地機關密布茲聞武漢稽查處探悉孝感縣有巨匪梁耀斌受黨人劉英委任充當僞第三區孝黃雲應四縣司令官其總機關密設於孝感縣城外分設招待所於孝感黃陂雲夢應山以及沿鐵路一帶計共十處各委所長專司連絡運動該處聞信即派幹探前往密查月餘始悉　機關所在於日前報請駐鄂防軍派隊乘夜往捕將僞司令梁耀斌僞招討使楊子俠僞副官長高秉卿僞執法官朱承均僞大元帥偵探員葉定楚等五名拿獲並搜出委任狀誓書密函各證物昨已押解來省經王子春將軍飭發軍法處審訊梁等供詞均承認不諱並稱黨人在湖北有五六萬即余部下亦有三干餘人進行計畫係俟武漢本黨得手後即斷絶京漢路南北交通以圖進取云云大約不日須槍斃矣 
　　軍法處前日奉到將軍署發交黨人魏振邦一名現經訊供魏前於光復時曾充營長茲因賦閑 
日久無事經前國民黨李碩庵招往滬上會晤某黨首以其前曾身臨前敵鏖戰陽夏特委爲湖北救世軍敢死團團長給予某行存欵簿六百五十元及空白委狀數十張携帶回鄂連絡運動在伍及退伍各軍人共圖搗亂等情昨巳禀奉將軍批飭按照新刑律一百零一條第二項之規定即處以鎗斃死刑矣 
　　此次上海亂事仍以攻奪製造局爲着手故王將軍對於漢陽兵工廠防務備極注重以原有防護該廠軍隊雖足敷用猶恐力有不足昨特加派北洋第二師砲隊駐紥該廠及大别山等地並於該廠要隘架設機關鎗砲以備非常所有出入人等無該廠通行證者不准行走即素與該廠往來之銀錢莊五金號亦各給證一紙 
　　漢口華洋商行自上海亂事發生後均將出口貨物暫行停運故前兩日招商怡和太古日淸各輪公司出口輪船皆裝貨寥寥近雖確知滬市無恙然商界對於時局咸抱悲觀仍不敢放手辦貨故日來裝出入口均不及從前 
[湖北之捐稅瑣譚]  
　　漢口南北兩徵收貨稅局前已併爲一局即以南局舊址爲分局附屬於北局由財政廳委張小齊爲分局長所有分局職員一仍南局之舊蓋裁併云者不過名稱上之改革局用略減而已詎徵收局總理江紹墀於實行裁併後將改組辦法詳報財政廳時該廳長以所擬殊不妥洽日前特飭將分局全體職員裁去僅於石馬頭設一分卡以符裁撤南局之名實其以前所支分局經費均行否認責成江賠繳江奉飭後大恚現正以去就力爭 
　　湖北各縣素有宰牛之禁蓋恐妨害農事也自中央頒布屠宰稅以來凡宰牛者納稅一元即可宰殺昨鄖西縣知事特據情詳請財政廳懇飭暫禁以重農事當經該廳長批以私宰耕牛本有厲禁斷無一經納稅便可公然宰殺之理現旣由該知事示禁深爲嘉慰至病廢之牛旣經曾資耕作一旦　欲食肉寢皮亦非重視耕牛之意况牛旣病癈食之有碍衛生而藉口病廢以輕宰耕牛更爲勢所難免應即一律出示永禁屠殺以杜流弊中國以農立國從古至今祗有耕牛並無食牛所論誠爲透切惟現在民俗奢侈風氣所趨養牛以專充庖廚者似亦不敢謂其必無特食牛亦未嘗不可驅之耕作而耕牛之與食牛又難分别非平時設法取締嚴爲稽查亦難收寓禁於徵之效茲經本廳長重訂徵收屠牛稅補充專則並取締宰牛場章程巳另行飭發矣總之屠牛收稅原立法者之本意係專指食牛而言該縣旣無食牛自可存其目而不辦此稅即無所謂弛禁與不弛禁也神而明之是所望於該知事云云 
[香港未註册所之捕案]  
　　聞前星期五下午約五點鐘香港偵探部接到消息言康樂道中二十四號三樓預和華人俱樂部係一未註册之會所遂由副警察司京氏偕同澳沙利雲帮辦及西探華探通事等多人前往查察見該會内有多人在内爲看竹之戲警差即在樓中搜索約半句鐘搜出與人來往之書信多件遂帶同該會所中三人返局查該三人（一）徐恩泉又名徐勤四十歲三水縣人進步黨員從前曾在共和報爲編輯近日由北方返省後又返港寓於卑利街十九號地下（二）王乃昌又名王季文三十一歲廣西人係衆議院議員近正由北方　港不過數日（三）劉天錫三十八歲新寗人美國留學生三人旣被帶回警局帮辦略爲盤詰卽准具保出外至禮拜六上午復行控案謂彼等係一不合便會社之會員提訊時徐身穿緞長袍襯以小褂王乃昌亦然且鼻架金絲鏡劉天錫亦穿絨長衣此案由連裁判司陞堂提審旋有庚先狀師爲被告申辯澳沙利雲帮辦請官暫將案押候一星期庚先狀帥亦無反對惟求官准三被告保出官准如所請并押候一星期開審保單每人五百元即日保出聞昨日下午五點鐘後偵探續拘三人控案（一）林文標又名林標二十九歲檀香山人寓德輔道中六十五號（二）徐炳南又名徐子萼二十五歲寓干諾道中三十五號域多利人（三） 
葉泳楚四十歲新會人寓干諾道中六十號被告等未聘律師申辯帮辦求官押候與前三人一併提審官准如所請第一與第三兩名均在警署具保五百元出外惟第二被告則未保出 
[閩省籌辦勸業會之披露]  
　　閩省溪山秀美向有海濱鄒魯之稱惟以近海阻山民艱粒食交通未便實利鮮開故民生益形疲敵許秋浦巡按使到 
任後曾有第一商場之設因限於省會一地耳目難周擬設法推擴終以欵絀而罷近則擬開辦福建勸業會議决集欵十萬元會期定在三年之後委汪洋籌備各事業巳訂定大綱於十一月設福建勸業會籌備事務局於省城東街十二月五日舉行披露式是日到會者巡按使以次各長官與地方名流共六十餘人當日演說甚多開局後并發種種之規程布告如辦事綱要籌備章程辦事細則會議通則職員分配及統系表等均已刋布以便分期進行此事如能實心籌備辦有成績亦閩人莫大之利也 
[西蜀鹽務近訊（一）]  
　　貢井自流貢井爲全川富源井廠蔓延四十餘里居民數十餘萬惟五方雜處良莠不齊故去春有京衛軍駐井以爲治安之保衛乃十月十一號該軍開出淸鄕後旋於十六號傍晚突有匪徒四十餘人手持槍械到鳳凰壩大昌親問劉濟光在否答以回去則即返忽遇黃達三乘轎至　將伊簇擁而去該梘當即馳報警察追之即巳渺無蹤跡矣又十五號有匪徒多人持槍到涼高山鹽局前後往來偵察爲鹽務防護軍何排長查　開隊逐逃近更有匪徒多名公然持槍出没莫敢伊何甚至潛匿茶坊酒肆隨在國謀搶刦此中原因一由駐井兵力單薄一由資隆永川一帶大舉淸鄕匪無匿處故多　逃來此現在本地鹽務防護　名雖一營實僅一連陸軍留營不過一排商團自解散後地方紳士因縮小範圍改爲保衛團人數亦只連餘統計兩廠之兵不不遇二百餘人又皆槍枝窳陋未經戰事而中國銀行貯蓄全廠鹽稅又最爲匪徒屬意聞地方紳士等頗望當道早調大軍駐井以衛鹽務未識上峯能否計及之也 
[大理院解釋婚姻案則]  
　　我國現當新舊法律過渡之時各省辦理法案時有疑義而於婚姻關係尤頻有難决問題發生日昨河南高審廳以室女改嫁問題浙江高審廳以招夫養子與財產關係問題先後詳請大理院解釋該院頃已行文覆答此固公牘中之饒有興趣者爰爲分記如下 
　　大理院覆河南高等審判廳文略云原請解釋之案謂有某甲有二女長女嫁某乙爲妻次女現年二十一歲尙未許人長女適乙後生有二子乙因時常外出即與其妻寄住甲家乙妻病篤甲次女親侍湯藥乙妻臨終慮二子年幼託甲次女照顧乙於妻故後即自回籍其二子仍留甲家由甲次女爲之撫養乙感其撫養之義央媒乞續絃於甲甲次女亦頗情願私自達意於其父甲固拒之亟將次女另許於丙甲次女慮其志之終不能遂也乃携乙二子逃於乙家因此涉訟經人調處某丙始願退婚旋即翻悔而甲堅執不可當庭願將次女領回聽其一死再三開導牢不可破而甲次女謂先已私就某乙必欲從一而總欲重父命則恐因喪節以輕生若竟遂女志又　　　會心理不合請速核示等因前來本院查民法原則婚姻須得當事人之人之同意現行律例雖無明文規定第孀婦改嫁須由自願則室女亦可類推以定律言婚姻固宜聽從親命然苟乖乎禮敎背乎人情審判衙門仍有裁奪之權此案甲之次女就乙係因伊姊臨終囑託撫養二子與苟合不同甲堅執欲奞其志另許於丙殊無理由女子以名節爲重應仍令歸乙以符從一之義 
　　大理院覆浙江高　審判廳文略云原請解釋之案係查前淸現行律現在繼續有效立適子違法門載婦人夫亡無子守志者合承夫分須憑族長擇昭穆相當之人繼嗣其改嫁者夫家財產及原有粧奩并聽前夫之家爲主又同律男女婚姻門載孀婦自顧改嫁由夫家祖父母父母主婚如夫家無祖父母父母但有餘親即由母家祖父母父母主婚母家亦無祖父母父母仍由夫家餘親主婚細繹律文孀婦自願改嫁而經夫家或母家主婚者不特喪失其管理處分夫家財產及原有粧奩之權并緣前夫而生之親屬關係亦當因以消滅惟民間習俗每有婦人夫亡有子得夫親同意而行招夫養子之舉亦有無子招夫者於後夫旣締婚姻於前夫則仍爲親屬以管有財產之權屬之再醮之婦律以婦嫁出於廟絶之義已顯不可通遇有此種事情是否招夫之婦對於前夫家之財產管理無權抑屬招贅之夫爲婚姻無效等情詳解釋前來本院按婦人夫亡有子 
 
 
 

Page 7

 
 
　　爲養子招夫者如係得夫親同意對於夫家雖因再醮而斷絶關係而對於其子仍可認爲夫親所設定之監護人自有代理其子管理財產之權如無子而招夫者關於前夫家之財產自應由夫家作主該婦人自不能再行干涉至其婚姻苟具備法定要件即屬有效與管理財產與否毫無關係 
地方通信 
[蘇州]  
　　保存古墓蘇鄕古墓前次時被地販盜賣自經吳蔭培君組織保墓會後此風稍息茲聞蘇垣回敎中人亦擬仿組保墓會公議先從調查入手推定幹事員宗弼仁曹榮生馬長慶周　山馬千里宗弼榮等數人分投調查已查得胥門外大三鄕廟左近有古時回回公墓數處均已年代久遠前日由馬君等招到該處經造邵雲壽囑令將該數墓丈量確實報會再行具禀縣署給示勒石以免被人盜賣 
　　賽品得獎此次美國巴拿馬賽會吳縣由陶福庭君搜羅賽品赴賽茲悉蘇屬賽品以絲經綢緞等物爲優此外有美術四種如高小學之全球地圖虎阜山之模型雙桐女校馬郭桐仙之彩繡花草亦均得獎又吳縣潘頡雲君所繪山水花草等畫亦獲最優等獎賞云 
　　拘獲盜犯蘇鄕永昌鎭王利芝家日前被盜行刧巨贓並拒傷事主一案經王利芝報縣請緝後即經吳縣孫知事勒限偵緝隊四出跴緝前日偵緝隊士在胥門外拿獲此案盜犯孫得標時金寳余世坤楊寳慶王長洪小金鋼鑽小鏡子李士發等數名解縣究辦昨日下午經承審員將各犯提案鞫訊據該盜供稱爲首者係永昌鎭帮匪沈老窩子云云刻經承番員禀請孫知事出票拘沈到案以便歸案訊辦 
[鎭江]  
　　完節堂火刧紀聞本月十二號之晚十一句鐘時城内小市完節堂火起延燒房屋十餘間燒斃節婦某氏母女二人經警察事務所消防隊曁各水龍救滅聞該堂節婦共有二百餘人幸經鄰人奪門救出均得無恙當火熾時駐鎭各防營官弁及章縣長王警長各區員等均到場彈壓 
　　嚴查軍械之密輸馮將軍奉陸軍部咨稱邇來各屬土匪往往備有軍械應令所屬管理軍械及交通各機關嚴防偷漏輸運昨巳轉飭各機關遵照矣 
　　搶刧押店駭聞鎭郡對江二橋鎭永源押店於昨午後四時有匪徒四人以贖物爲由突入店堂强搶賬檯上及抽屜内所藏大洋十五元小洋二百餘角店夥等大聲喊捕該匪即各出手鎗嚇禁聲張只得任其携贓　去 
[揚州]  
　　引捐補助學費江都學務經費向以兩淮引捐爲大宗的欵經場運局代收按月將欵咨送縣署轉發各學校應用茲聞該局巳將十一月份學務引捐送縣核收應照定章按成攤給儀徵學務經費外餘銀不日轉飭敎育欵產經理處發給各學校具領矣　　坍橋淹斃多命東關外石洋溝橋（即二道橋）中間所設木板橋於日昨早間九時有船隻經過拉開讓船駛行因爲時過久來往行人擁集等候聚有百數十人船過後該木橋甫經拉橋夫推併相接而行人即蜂擁而上爭先過橋一時重量太鉅以致木橋墜折隨橋下水者約有八十餘人時各船開行未遠卽派水手撈救得生者四五十人其餘悉遭淹斃現經地保范忠將撈獲屍體派人看守一面即至縣禀報招人認領 
　　第四露校成立市敎育會規定江都第五第十一學校兩淮第四第六兩校及女子公學等五校合組第四露天學校并推項書城君爲主任已於前禮拜六在韋家井空隙之地開始講授矣 
[杭州]  
　　京商會又來勸導杭總商會頃接京師商務總會電云國體解决大局安穩政府力量足以維持惟聞外人不遂所欲長江一帶四布謠言報紙登載偶或誤傳務希力持鎭靜廣爲勸導各安貿易毌任煽惑是所盼禱此等電文想各省商埠均同時接到也　　錢業預備新曆年關省垣銀錢行號以新曆年關將届官商欵項例須作一結束所有進出帳目究應如何結算不可不議定辦法以昭劃一又以現洋存底受滬南影響後枯薄異常英龍洋現水每百元恒升二三角是非設法救濟不足以回市面查廣東角子滬埠一律通用本省則須去水茲爲輔助銀根起見擬將廣東角子與浙江湖北等省角子一體並用以副英龍洋之不足特於昨日下午在柳翠井巷錢業公所召集各同行會議俟議决　行後即通告各界週知 
[武昌]  
　　續誌監利搶刧巨案沙河口鹽卡及監利縣屬糧櫃被匪搶刧概略早紀前報聞知事於勘查此案後已將損失情形禀報大吏略云知事訪聞距縣城一百二十里之沔陽小沙口地方本月十日有匪徒搶刧鹽卡與砲船軍械情事因念小沙口與屬縣境地毘連正派員飭查間復聞屬縣距小河口三十里之龔家場錢糧分櫃於十一日晚亦有被匪搶刧之事查龔家場距縣城九十里知事當即遴選警備隊十六名於是日督帶前往十三日平明在途據錢糧分櫃征收員專差函報前情馳抵該處詳悉查勘匪等遺有子彈刀械等件並驗明徵收陳聞浩司事韓達五等各受刀傷檢查徵收簿據所存正附稅及學堂捐共錢一千七百餘串及徵收員司各衣物等件一併搶掠一空糧櫃前首商民同萬興家亦被匪徒同搶查勘屬實次日親赴小沙口調查鹽卡已被焚燬並聞搶去洋鎗七支附刧該處商民蔡堯萱財物屬實並悉將軍府巳派駐防新堤湖北陸軍步兵第二團三營九連連長彭慶元及調查員張亞英李裕成購線查緝巳獲案内匪犯童明元供係亂黨張子才爲首云云 
[江西]  
　　黎川商會之呼籲黎川商務分會前以黃江口統稅分局截留烟商所運烟絲不肯驗放　違章抽費等情咨請南昌總商會轉詳巡按使飭放現聞戚使以烟酒公賣定有專章該商等販運烟酒經過撫州等處應否由黃江口稅局檢查與定章有無不合巳飭烟酒公賣局會同財政廳查照定章核明詳辦并一面批行商務總會知照矣 
　　滬警後保安辦法贛垣警察閻廳長自得上海警電後連日與各科磋商保衛治安辦法今日（九日）下午五鐘復召各區署長署員入内磋商約一句鐘之久聞定今晚下半夜各區署隊稽查處一律加班巡邏並面飭各區署隊自明日起明查暗訪以防黨人濳跡而保治安 
　　財政部催解欠欵贛省巡按使接財政部來電略稱本年五項專欵極爲主座所注重直隸等省七八九三個月及上半年均報解足額曾經按照考成條例呈請存記并策令傳令嘉獎贛省七八九三個月尙未解足上半年欠數甚鉅奉大總統批令欠解省份應由巡按使特飭財政廳長照數征足按期報解倘再延欠短少巡按使財政廳長當負稽延之責任等語其末後一段尙有貴使曁財政廳長對於中央向來竭誠擁護此項專欵以前旣屬蹉跎以後益當奮勉所有各月應解專欵務祈按期提前解足并將歷月欠數設法補解毌讓直隸等省專美於前云云 
[安徽]  
　　望江縣借欵築堤之否認前次望江縣余某自充堤紳代表擅借日欵欲將縣河已决之堤再事修築曾經該縣公民電請巡按使阻止旋由李使電請駐滬日領轉令日人勿得干預堤事一面飭縣查復在案茲悉省公署據該縣詳復謂堤紳首領徐鑑聲明借款事並未與聞堤亦無意再築業已取具切結并據旅滬旅京旅皖　民來函僉謂此事絶對不能承認云云現聞余某情虚避匿已由縣　警緝拿矣 
　　選舉所覆選展期之通告皖省國民會議復選舉本定於本月十二號舉行茲由覆選舉事務所宣布展期五日其文云爲通告事照得覆選選舉日期前經本監督酌定爲十二月十二日並牌示在案現距投票之期計僅二日而覆選被選舉人名册尙未准事務局咨行到署勢難如期舉行茲酌展於十二月十七日上午八時爲開始投票之期仰各該當選人一體知照特此通告雜評一 
[不可料（默）]  
　　世界之事態至變幻也以爲可以止矣而奇峯峭壁倐又當前以爲可以息矣而巨浪颶風突又湧現能力無盡才智亦無盡故人事之變幻决非尋常意想所能料到苟人事而能預料者則爭可滅競可絶世界可無事而亦成爲死物惟其非死物也故英雄豪傑之十常紛然於天下以爭其所不可料也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[滬濱亂事紀（十）]  
　　滬上自肇和兵輪被脅開砲及由黨人招募苦力攻撃第一第二兩區警署後華界方面連日戒嚴詳情屢見前報茲將昨日得悉種種分别列後 
　　嫌疑黨人之聲訴法捕房於本月四號晚起經各探捕陸續拘獲黨案嫌疑人張品三等二十餘人前日由捕房飭派探目沈德福押解法公堂經聶讞員會同副領事德君升座特别公堂研訊張品三供鎭江人向入民黨來申已歷三載前在南京某校肄業初次光復時在南京當　退伍後又在南京巡警隊當隊長二次革命時當過軍官失敗來申住在呂班路地方本月四號在途與丁紹希遇見後丁向我言總司令吳鼎九有命令一封着我送往徐家匯巡警局等候並稱今晚須往該處攻局等語尙未走到該處即被捕拘獲是實曹治安供徐州人來申八載向在英租界賣餅爲生六號與邢五遇見囑我暫住客棧中給我票布六十張着送往徐家匯吳姓處並言已與吳姓運動成熟去攻徐家匯警局搶刦軍械再行起事詎行至福開森路被捕搜出票布致被拘案周小弟供松江人在又袋角紗廠爲工已歷八載六號晚上往梵王渡紗廠尋友因在昏夜以致走差路途誤入法界被捕拘案王春山供蕪湖人在麥根路三百七十一號成衣店爲夥六號晚上有親戚韓姓約民人出外散步巡捕疑爲黨人致被拘案韓方洪供阜寗人向在叉袋角洋商所開第五紗廠内做工有姑母住在徐家滙地方民人於六號晚前往探望姑母行經福開森路被捕拘案熊阿盤供無錫人前在叉袋角洋紗廠爲工人今已失業六號日間與王三遇見托五覓就王言即日有事可做允許每日給錢三百文同王前往徐家匯在途被捕拘獲王即逸去現在何處實不知悉王金山供揚州人在閘北公益里開理髪店六號晚往徐家匯找尋胞兄爲捕拘案實無爲非情事孟順法供天津人於八月間來申找尋親戚王益甫未遇在申賣燒餅度日在途與素不相識之姚姓遇見姚邀民人前往某處爲小工面許每天給工資三百文於六號晚上在途被捕拘案許金榮供安徽人前在吳淞砲台上當兵現在小沙渡洋紗廠爲工人六號日間有季田山至民人家中言徐家匯某廠欲招工人每月工洋八元因即偕季同往至該處見並無該廠向季詰問始言當兵後見有一百餘人言欲往攻製造局民人知已受愚當即回來在半途被拘季田山供徐州人前當過兵士現以賣荣爲生每日所入不過一二百文六號日間與一不知姓名之人相遇招我當兵每月薪水洋八元囑我偕許金榮同往徐家匯報名後先給洋二元詎洋未領到即被拘案中西官詰其招兵者究係何人季堅不吐實　至此爲時巳晚中西官判張品三等與未訊各人一併交捕房帶回管押候再覆訊核辦 
　　研訊黨人之展期祁性初住居新閘派克路四百六十九號門牌茶館樓上經護軍使署偵探周建堂偵悉祁係黨人禀明楊護軍使備文報請新閘捕房協同中西包探將祁緝獲搜出軍帽指揮刀及黨魁陳其美委任祁爲總司令之文憑一併拘解公共公廨訊供收押候查在案昨晨復訊捕房代表牛門及中央政府代表穆安素律師相繼到案據穆律師投案譯稱查得被告不但與此次圖奪肇和兵艦一事有關且經内地官廳拘禁八年甫押兩年即被越獄脫逃應請照章引渡訊之被告延日本律師菊池到堂代表聲稱敝律師甫經被告延爲代表案情尙未研究辯護手續不及預備應請展期中西官判被告仍帶回捕房准予展期研訊黨人機關之空虚淞滬警察廳前日在新西門内查獲嫌疑黨人陳某一名訊據供出浦東洋涇鎭附近八埭頭地方有浙省黨人范某所設機關一所招集鹽梟土匪圖謀起事等語徐廳長當飭偵緝隊前往范某住所搜查並無一人亦無證物詰詢二房東張姓答以不知遂將張姓拘送該管警區押候查明核辦 
　　偵探報告之謠言淞滬警察廳徐廳長前晚據偵探報告謂黨人將於某夜至南市華界擾亂治安先將華界内所開洋廣京貨店並烟紙店等門前所置之洋油連箱搶出舉火爲號然後再圖攻撃請飭嚴防等語徐君得報後以此種謠言雖不足信惟亦不可不防昨巳飭令各區所警正警佐各員遴派探警各按該管區域知照經售洋油各店着將洋油箱移放内室不准堆置門前以免不測　　閘北駐軍之地點工巡捐局昨出牌示云現奉護軍使楊諭現値防務吃緊所有調駐閘北軍隊暫於該局閘北分辦處屯紥等因奉此即經傳知該分辦處即日遷讓將辦事機關暫借閘北慈善團房屋以便照常辦公爲此牌示仰各項繳捐及領照人等一體知悉　　租界防堵之愼密英美總巡麥高雲君以滬　謠言未息入晚仍斷絶交通故前夜仍請美國團練兵戎裝佩械分駐華洋交界處各要隘徹夜防堵 
　　站崗警察之撒回滬南南碼頭迤南滬軍營舊址向由一分駐所派警站崗刻經楊護軍使查得該處接近製造局關係綦重特派陸軍第十五團第四連砲兵荷鎗實彈在彼處往來梭巡故徐警廳長巳飭知該管警所宋警佐將向日派往該處站崗之警察一律撤回以便改編巡邏隊所有該處崗亭内裝置之電話機一架則多移往駐在所（江蘇海運局）裝設 
　　用去子彈之調查淞滬警察廳長以滬地紛擾之時所發各長警之槍彈當因抵禦黨徒用去不少現在事巳平靜究竟各警區放去槍彈若干亟應檢點故於昨日通飭各警區署迅將放去子彈若干現存若干迅即查明册報 
　　長警賞欵之匀分淞滬警廳徐廳長前日飭知各區署隊云頃奉護軍使署傳開奉統率辦事處庚電連日軍士防勦辛勞可想奉諭賞給一萬元由局付交通銀行兌滬望飭取分放等因奉此合亟傳知仰後開軍警各長官迅將所部弁護目兵查明數目開具淸單卽日送署以憑分配等因奉經本廳長開列長警數目淸單送請分配在案茲奉頒發洋二千零四十七元五角到廳應亟按照各區署隊長警人數均匀分賞以昭公允合行飭仰該區隊遵照單開數目來廳具領轉發計淞滬警廳所屬區署隊長警共有二千二百七十五名每名賞洋九角 
　　步兵砲兵之獲賞中央政府以本月五六兩日夜間駐滬軍隊保衛地方秩序甚爲出力曾頒發賞銀以示奬勵茲悉駐防製造局之步兵三十八團及砲兵第四團各營兵士已於昨日各奉長官給予賞洋一元　　燃放鞭砲之干涉滬南萃豐碼頭協興燭店昨將運到之花砲漢鞭等在門口燃放試驗崗警以其有違戒嚴命令即將店夥李明山拘至第一區署由董警正詰明違章屬實罰洋二十元充公　　地方捐稅之減色工巡捐局應征各項地方稅欵因連日戒嚴商業阻滯以致收稅極爲困難該局捐務處長許劍靑以捐稅爲地方用欵關係綦重特派多員分向各商民實力勸導以期整頓 
　　濬浦工程之進行本埠濬浦工程前在龍華對浦灘地開築土壩正在進行之時因肇和起釁該處一帶均在戒嚴區域以内當由楊護軍使知照停工數日現該局總工程司海特生（譯音）君以地方現巳安靖此項工程自宜照常進行故　函致楊護軍使詢問能否可行並請飭屬保護楊君以防務雖甚緊要工程亦應進行當即許可並飭派軍隊兩排前往照料以重要工 
[寗波路押店被刦]  
　　英租界寗波路七號門牌永隆押店於前晚八時許突來盜匪四人一匪在外望風三匪入内各出利器嚇禁聲張搜刦大小銀洋共七十餘元呼嘯而逸事後由該店主投報老閘捕房派探張天林等協同西探前往兜拿因盜巳遠颺追捕不及回禀捕頭再行查緝 
[東尙仁里亦出盜案]  
　　昨晚七點半鐘時公共租界山東路（卽麥家圈）東尙仁里内三百十七號門牌振泰土棧怱來盜匪四人擁入店内各出手鎗嚇禁聲張搜刦大土二十五兩小土四兩大洋二十二元携贓狂奔而逸附近巡捕聞警急鳴警笛窮追然已不及故由該土棧主藍某投報老閘捕房立派通班中西包探四出兜拿各匪已去如黃鶴因即向該土棧詳詢匪徒面貎衣服回禀捕頭諭令認眞查緝並用電話通知各捕房一體協緝 
[五誌北福建路之越貨傷人案]  
　　盜匪陳松林曾與現押西牢之同黨張炳南項少必於本月一號夜持械搶刦老閘街恆德押店内鈔票現洋五十餘元並刀傷店夥金文奎鄰婦周葉氏逃逸業經包探將陳獲解公共公廨訊供收押在案昨晨復訊先由金文奎上堂禀明當時被刦及被張炳南刀傷情形並由捕房將張項兩匪帶堂即據張等供稱陳雖同往並非爲首等語訊之陳供事雖知情確未入内搶刦係在逃之劉姓邀往乞鑒會審員王肇之君商之美領郭君判張項兩匪仍照原斷還押陳押西牢五年示儆 
[兇盜暫緩引渡]  
　　住居松江路某木作内之江北人陳阿三（即張小川） 
張金甫二人　淞滬警察廳偵探偵悉孫本年正月二十五號夜糾黨持械搶劫滬城紫金路陳維州家金飾巨贓並撃斃陳母陸氏之盜匪報請捕房將二人拘解公共公廨訊供收押在案昨晨復訊先由中西包探上堂稟明協往拘獲情形繼由警廳偵探投訴被告等糾搶撃斃事主各節聲請移提歸案中西官以時巳過午不及研訊判被告帶回捕房候禮拜四再行訊奪 
[註銷私藏軍火案]  
　　寓居新閘白克路四百六十七號門牌之湖南人吳伯英家因藏有軍火被婦人張氏即張佩秋報告淞滬警察廳偵探員傳明業轉報新閘捕房協同中西包探前往吳家搜出鎗械子彈等件運吳拘解公共公廨訊供等情巳兩誌前報昨晨復由捕房將吳解廨先由捕房代表牛門律師上堂譯稱現經捕房查得被告並無犯罪行爲應請訊核繼由婦人張佩秋上堂禀稱目覩被告家内私藏軍火售賣於人是以報告警廳並據吳妻吳章氏投訴此事實因張佩秋借貸不遂挾嫌誣告訊之吳伯英延禮明律師上堂代表辯稱被告家内之軍械係其先人遺下且多銹壞何能售賣請爲明鑒王襄讞商之美領博君以旣據捕房查明被告並無犯法行爲應准將案註銷遂會判被告開釋並着張佩秋交一百元人洋並保於三個月内不准再向被告吵鬧 
[升旗懸燈之提倡]  
　　松滬護軍使楊君昨出示諭一通照錄如下爲出示曉諭事本月十二日准北京來電十一日代行立法院彚齊全國國體投票全數主張君主立憲並全數推戴袁大總統爲皇帝等因是國體大定帝位有歸凡我臣民同深慶幸爲此示仰軍民人等一體知悉此示 
　　楊護軍使又以國體大定業由代行立法院定於十四號特開勸進會上表籲求速爲定期即位除示諭商民店舖於十四號至十六號三日内懸燈結彩升旗外並於昨日爲始在署前升懸軍國二旗海軍司令部亦升旗懸燈 
　　高昌廟一帶大小各商舖昨晨因奉該管警區楊巡官傳諭縣燈升旗遵即趕製旗燈一律懸掛　　上海縣沈知事與地方審檢兩廳長袁林兩君奉到松滬護軍使楊善德君來文内開國體業已解决一贊成君憲所有行政司法軍警各機關等理應一體慶賀沈袁林三君當於昨日起各就本署頭門直達内署縣掛彩旗並上書皇帝萬歲帝國萬歲等字樣之紅燈數十盞入夜一併燃點中雜軍燈光耀炫目淞滬警廳工巡捐局公欵公產經理處亦均照辦警廳長徐君並諭令各區署飭派巡警協同各舖地甲向城内外各商家知照一　旗懸　祝 
　　上海南商會昨發通告云頃接縣知事沈滬海道尹周函開奉大典籌備處眞電開代行立法院總代表開會檢齊全國國民代表　票數一律贊成君憲連同各處推戴文電一併上呈由立法院公遞勸進表聖　謙讓而不居復推立法院二次上表勸進當有命令可冀邀允北京總商會巳傳知各商舖於十四日一律懸旗結彩表示慶賀之忱各省紳商亦應出而提倡懸旗歡慶昭民意　即照辦等　奉此合亟轉知貴業查照於明日起一律懸旗結彩三日以誌慶賀　佈 
　　滬海道尹公署於前昨兩日預備一切已就本署高搭彩棚安設電燈設備甚爲華麗現定十五號上午九時舉行慶祝昨已通行所屬一體知照 
[護軍使擇定辦公處]  
　　松滬護軍使署現須遷至龍華惟因購料擇地興工建造年内不及趕辦故由楊護軍使擇定龍華子藥局暫作辦公處業已飭匠趕往修葺定陽曆本月終移入聞軍法科及拘留所等仍設製造局内俟明年建造新署再行遷移 
[海關添設女抄班]  
　　江海新關所用檢查輪船客貨人役名爲抄班華人西人皆有惟向未雇用婦女近因人心險詐往往將違禁物品令婦女夾帶偷漏抄班搜檢頗多不便故現由新關稅務司特設女抄班一役專備搜檢女客之用以杜弊混 
[寰球中國學生會今晚開會]  
　　寰球中國學生會於前月照例舉行第五次徵求新會員入會者聯袂而來本星期三即今日晚八時爲徵求期滿之日特開歡迎新會員會預定秩序如下（一）歡迎詞唐紹儀君（二）報告朱少屏君（三）演說王竉惠君（四）演說李登輝　五鋼琴　奏鄭女士六洋忽雷劉大鈞君七英文背誦朱女士八幻術王繩　君九鋼琴獨奏謝女士十洋忽雷薛永黍君十一五柯雷雷邱女士十二茶點昨先柬邀同人蒞會參觀想届時冠蓋如雲必有一番熱鬧也 
[催送實業學校章程]  
　　上海縣公署奉道尹公署通飭云奉巡按使飭准敎育部轉准農商部咨取農工商專校及甲乙種實業學校現行章程以資考鏡當經飭限於十月十五日以前送省以憑核轉在案迄今逾限　月有餘除省立實業學校已有數校詳送章程外其餘各縣所轄實業學校竟無一處遵送章程殊屬違延罪是合亟飭仰各該道尹轉飭各該縣知事遵照前飭辦理等因奉此合就飭仰各該知事一體遵照 
[發現女屍之疑案]  
　　楊樹浦八埭頭地方小浜内前日發現年約二十餘歲之女屍一具由捕查見禀報捕頭飭將屍體送至驗屍所昨經公共公廨中西官蒞驗旋悉死者爲住居東嘉興路一百零二號婦人楊祝氏之女當將祝氏傳案訊問據供氏女韓楊氏即楊阿寳於陰曆初六日晚間出外時身穿花緞皮襖綢棉褲有金戒一只金圈一副金紐扣三粒鈔票十元據云往白大橋小姊妹處遊玩不知如何身死中西官察得死者身上　穿短衫褲金飾綢衣等物均已無有恐有别情除飭屍母先行具結收殮外一面着該捕房查明核辦 
[再誌同族爭執之禍端]  
　　北橋鄕民朱炳忠因族姪朱金林竊其所豢之羊率同伊子朱小榮囝等與之爭執金林旋即身死由屍妻朱陸氏報請二區地方警局將炳忠父子拘送警察所函請地方廳相驗在案前日由宗檢察官沈檢驗員等下鄕驗得朱金林下體受傷其肚腹上被足踢傷一處委係致命遂即塡明屍格判令屍妻朱陸氏自行棺殮宗君等返廳後警察所已將炳忠父子解送到案提案預審判令分别押候核辦 
[鷄販跌傷殞命]  
　　販鷄客商楊樹洪韓金山陳正金孔兆懷等由淮安地方乘寗紹輪船來滬帶有鷄隻甚多詎孔兆懷中途跌傷腦部奄奄一息迨昨日抵滬即已氣絶楊等當將屍身安放太平弄内遂即報告第區署飭派十六舖地甲往查明確報請地方檢察廳相驗 
[店主婦凌虐婢女]  
　　南京路二百四十九號門牌某店主婦王劉氏因將十四歲婢女春　　虐　傷被老閘捕房包探錢壽生查悉禀明捕頭昨將氏與女一併拘解公共公堂請究先由錢探上堂禀明前情訊之被告延律師上堂代爲辯護中西官判女暫留濟良所醫治王劉氏着交三百元人洋並保候禮拜四再訊 
[發落嫌疑盜犯]  
　　泥城外南成都路三茂米店兩次被盜搶刧後業經新閘捕房中西包探查獲與此案有關之陳杏生周連扣陸金生陳朝貴蔡福恒姜德仁等六名一併拘解公共公廨訊供不認押候查核在案昨晨復訊據原告張華生上堂禀稱兩次被刦當時因該盜等持有手鎗恐嚇不敢逼視被告等是否在内不能辨認訊之陳等六亦無實在證據查出惟陳杏生周連扣二人曾經法公堂訊辦遂判二人送請法公堂核奪陸金生等四人從寛省釋 
[搶匪歸案訊辦]  
　　錢陳氏控阮六初糾黨在滬寗車站攫取現洋四十元昨由捕房將阮拘解公共公廨經中西官訊知事出華界判阮解送寳山縣歸案訊辦 
[藉端圖詐之處治]  
　　陳山前日在派克路三百七十一號門牌茶館内向漆匠袁祥發藉端圖許被袁報告捕房昨由包探將陳拘解公共公堂經中西官訊明判押三月示儆 
[夥友竊取船票]  
　　江西路八號門牌某船局夥吳廷禎因竊取値洋九百餘元之船票串同江爕携至虹口兜售被該局經理人增少山查悉報捕將吳江二人拘押昨解公共公廨經中西官略訊一過判被告一併管押聽候查明於下禮拜二再訊 
[私收貨欵之訴訟]  
　　新豐荳行執事朱文翰控張少梅私收貨款洋二千五百元前日由地方審判廳趙刑庭長會同檢察廳何檢察官開庭辯論原告訴稱被告在行中行銷各貨今巳查明被其私收洋二千五百元求追被告供稱查我賬上祇有一千五六百元原告所控之數大不相符求鑒問官以兩造供詞各執判被告交保候算明賬目再行訊判 
[誑騙紙烟]  
　　甬人葉炳榮前日至黃浦路呂宋烟公司騙取値洋二百零五元之紙烟四十二聽當被該公司察悉鳴捕拘押昨解公共公堂請究中西官判押候吊贓再訊 
[定貨糾葛之辯論]  
　　已閉延豐荳麥行主葉春嚴蕙源行主胡守梅萬生泰行主蔡輔廷與入日籍之華人王敬祥所開之復興隆號因不交黃荳定貨糾葛被控公共公廨請追虧欵銀二千餘兩業經傳案會訊交保候核前日午後由廨復訊原告仍由代表律師上堂請追被告亦由代表律師到堂辯護並稱此種交易到期結價並舞實在貨物與金子或股票等之賣空買空無異惟賣買空盤因迹近賭博前淸時曾經滬道禀奉兩江　督批准永遠示禁有案去云復由原告律師互辯多時兪襄讞商之日本副領事西田君判候核斷 
[檢查出口肉質費之用途]  
　　蘇省開辦檢查出口肉質事宜前經齊巡按使詳部委派淞滬警廳防疫所主任尹鵬兼理在案茲經徐警廳長詳准齊使將該所所收驗費除津貼該員　員公費外餘作偵緝費用 
[護軍使先用木質關防]  
　　陸軍部因松　護軍使自設置以來應用關防有關信守亟應趕鑄頒發惟印鑄局融鑄需時故先刋就木質關防一顆文曰松滬護軍使之關防頒發啓用俟銅印鑄成再行更換現楊護軍使已經奉到即日啓用 
氣候報告 
[（上海徐家滙天文天氣測候報告）]  
　　巳過者之報告十二月十二遼東低度行向朝鮮有北風 
 
 
 

Page 11

 
 
　　甚大起於其後斐利濱低度經過馬尼依次行向東北偏北上海南凉風無定向天氣甚晴十四日上海晴而塞西北凉風增大甚力氣壓表上升甚速十四日下午四時前二十四小時　上海氣候温度至高五○·二至低三三·一八去年　日至高五三至低　七·五 
　　未來者之推測十四日下午四時三十分豫測囊灣東南之颶風進逼琉球南部北部凉風較小冬季信風將在臺灣海峽轉成烈風上海天晴而冷 
來函 
[啓明女學校開音樂游藝會之通告]  
　　徐家匯啓明女校於陽曆十二月十八九兩日下午二時開音樂游藝會補助建築新校經費每劵洋二元謹請學生之父母及本校贊且諸君女　不分長幼均可持劵蒞校參觀 
　　第一日開會一鋼琴及風琴合奏二英語化裝遊戲三幕三　語化裝遊戲即若汗納貞懷女之事蹟四幕四唱歌及鋼琴三人合奏 
　　第二日開會一鋼琴及風琴合奏二法語化裝遊戲三法國歌三音合唱四執旗體操五國語化裝遊戲若汗 
[納事蹟]  
　　入場劵能至本校購取并可參觀衆學生之成績仗衆熱心君子贊成斯舉俾校舍早日擴充是所禮盼 
　　又入場劵代售處在上海新北門天主堂街法國女學堂二十八號又滬寗火車站寳山路法國女學堂二十號 
雜評二 
[特别時期]  
　　内地有亂事則紛然避居租界固以租界爲樂土也我然而今日搶案屢出商民亦有所不安蓋生計旣若是困難謠言又如此繁興年關復將届收束之候而乘機思逞者乃日益多故其影蠁所及無論何地皆難圖安樂之幸福此即所謂特别時期敢處此特别時期中無處不呈愁苦之象而欲强顔爲歡其可得歟 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[宅地稅之研究] [  山陽宋焜]  
　　比聞政府因明年預算不敷將實行宅地稅鄙人不敏多所疑慮因生三種研究之點 
　　一皇帝之宮殿臣僚之衙署是否屬宅地稅範圍此應研究者一一凡寄人簷下之乞丐及露宿之貧民苟不設法徵稅勢必中資　下以此爲逋逃藪則於宅地稅前途大有阻力此應研究者二一生人所住之宅曰陽宅死人所葬之地曰陰宅今之宅地稅是否包括陰宅言若果然者則死者亦有納稅之義務徵收員如何徵收此應研究者三 
　　抑有進者今之稅則多取法於泰東西而於中國古制反致湮没因憶隋時有凡民入市者稅一文錢若援此例則於宅地稅之外并可辦道路稅矣 
譯叢 
[報館攝影員之生涯（一）] [  （柏雅師著）（鄺逸虎譯）]  
　　近年以來各國著名報館咸不惜巨資徵求關於重要新聞之攝影每幅價値多至五百鎊少亦五十鎊故攝影員之事業頗足令人埀涎惟其所歷之困苦艱難自非閱者所能夢見區區影片有時實不啻以生命爲代價所購得者也余（著者自稱）從事斯業有年矣其中所閱歷者未始無記錄之價値特拉雜書之爲諸君酒後茶餘之助想亦諸君所見許也 
　　一千九百十二年約克省煤鑛失事英皇聞耗親蒞災區撫慰傷者時余適在該鑛附近之蛇飛路地方聞耗亦立刻啓程前往惟此等場所多不容報界中人廁身其間以洩漏其中之眞相而對於攝影者取締尤嚴故吾輩之進行實難於訪事員百倍蓋訪事員之採訪新聞可詢諸他人稍得端倪即不難說得天花亂　若吾輦倘不攫得其影縱親臨該地亦徒勞耳且場中臨時規則除醫士及救傷隊員外其他諸人固不許越雷池一步警察防禦之嚴如臨大敵第余以責任所在此正千載一時之機又焉能輕易放過夫改容易服本爲偵探慣技然吾輩中人亦偶一爲之余遂易　士裝手携藥囊外作一紅十字之符號惟囊内所載者乃非藥品而爲　影之機耳及門佯爲忙迫之狀昻然直入彼門首諸警　其兇固若虎狼而其蠢又如鹿豕覩此　鼎之醫土非惟不加干涉且從而讓道焉　場後進行較易蓋場内　人方救死扶傷之不暇更有何人注意於予余遂左　右盻東奔西走盡將醫士救護之情形及傷者之修狀一一收入吾影機中去翌晨報上一登　吾之　中又多一宗買酒資矣 
詩選 
[中蠟梅] [  練西恨人]  
　　多少花魂喚不醒一枝　几獨娉婷分明歲晚空山裏扶病佳讀道經 
[即事]  
　　暫抛　卷啓窗紗啼島無聲日又斜忽地餘得香飄一縷隔牆吹墮女郎花（唐人詩木蘭開遍女郎花） 
[弔綠珠用杜少陵佳人韻] [  絳珠女史]  
　　香草春蒙茸　繡季倫谷我今弔綠珠千古女貞木將軍狼虎威夫壻鯨鯢　　絶笛中腔戚同機上肉熒熒鵑血紅代薪蠟銷燭耿耿寸心丹落花樓墜玉七尺碎珊瑚園樹塞鴉宿寗爲死别哀不足生離哭高臺自懷淸洛水詎云濁驕奢空樟澤山邱痛華屋殺靑罪風流采綠枉盈掬無歌徒有絃氣傲凌雲竹 
詞選 
[虞美人有贈集成句] [  詩圃]  
　　夜塞指冷羅衣薄（張先）香繞屏山角（張元幹）阿誰伴我醉吹簫（呂　老）可愛風流年貎可憐宵（譚宣子）輕　半擁　横玉（王沂孫）　得春眼足（葛　）背人殘燭却多情（陳克）已被鄰鷄催曉怕天明（秦觀） 
[一翦梅集成句]  
　　燕語　啼小院　（趙師使）一片閒情（邵亨貞）一點閒愁（張可久）悠悠别恨幾時休（舒亶）不爲傷春（周格非）不是悲秋（李淸照）門隔花深夢舊遊（吳文英）花也應悲（韓元吉）花也應羞（張來）寳　　按小涼州（陳允平）待月西廂（蘇軾）拜月西樓（譚宣子） 
[念奴嬌依陳允平體韻] [  東園]  
　　感深遲暮恁霜塞木落月缺花殘靑鳥不來黃鶴去茫淓域外三山跨水層樓凌烟傑閣高處一憑闌糊塗最好聰明更待誰鞭見元復詩注）聊且煑酒留賓撥灰書悶爐火共消塞陸海潘江誰得似文成推助波　漏轉丁冬香銷午後梅蕚　燈看更深客散歌船又逐飛湍 
[前調依辛稼軒體韻]  
　　一番霜信伹評松頌柏歲寒時節荆棘塞塗天地閉身欲遠行心怯絲竹東山琴樽北海忽忽經年别雲情雨意管城侯也難說猶記桃葉靑溪梅花白社同醉秦淮月一自　川摩詰去誰識霓裳三疊笛譜飄零棋杆推倒謝屐無從折不知年老鏡中驚見華髪 
小說 
[家庭小說嫣紅刧] [  常覺小蝶合譯天虚我生潤文]  
　　第八十章（續） 
華筵旣設佳賓羣集安西來之家一室咸籠瑞氣維　利達勳爵與基奶諸人咸蒞酒過數巡維廉遂停箸與大主敎喀丁談好禮倍登家　時嫣紅亦在座衣白　之衣儀態萬方殊不類少年曾　　難者面威廉兄弟尤英俊不羣足爲靑年表率維廉利　因歎曰生子當如咸廉兄弟則吾一生可以無慽然吾尤不得不欽　　昔司好　倍登敎育之佳乃能造成此不可一世之人才嫣紅曰如勳　言殊使老婦　　但不知　　　　　克之爲人將來亦可造就否　　曰　特造就將來必爲一方表率嫣紅曰茀萊克固亦以大理院長自期但以　子面爲此念未　　　耳　爵曰此亦無妨凡人正患其志向不高耳嫣紅自思大理院長之希望茀萊克　或可踐然欲得瑪利伽爲妻此事恐未必如所願於時勳爵又言曰吾嘗聞之茀萊克密昔司一生所經困苦亦殊不少俣为知密昔司果以何法乃能處變如常直至今日得此美滿之結果嫣紅曰此則吾亦不知其所以然但吾平生崇拜上帝苟經一事無不以爲帝意如是故能堅進不退以至今日勳爵曰今日者上帝降福於夫人矣因自念曰此所謂積德之家後福當未有艾茀萊克誠吾壻矣即愛克者吾亦何妨以爲東床之選言念及此面上滿呈笑容時威廉亦笑彼蓋念及最初入安西來工廠時一種　苦之態正如嚴冬加以霜雪而今則温和如坐春風之中相去正奚可以道里計哉著者曰好禮倍登之家所以能得此善果乾實無非原於尊信上帝之一念讀吾書者其三復斯言天虚我生曰著者之言信矣夫上帝生人本無偏賦爲禍爲福惟人自爲蓋宅心處世卽爲造物之機種因者必獲其果觀於嫣紅與特雅之一興一　蓋益信焉其中雖亦有天然按其實莫非人爲今天下之孤苦如嫣紅母子者正不乏其人而刻薄如特雅夫婦者亦所在皆是若以此書而爲借　吾知其必有所勉焉）完（ 
[奇情小說秘密汽車] [  東埜譯]  
　　第十四章（續） 
滕達原意是直到賽雪旅館裏去預定房間如今在半路上遇着這個機會那裏肯放過他把轉輪機授給軍夫自已退到後邊座位上坐了把帽子向額上一掩又把外衣領口向上一提人家從對面看來就是　　的也不容易辨認他命汽車夫緊跟着前面那一輛灰色汽車緩緩行去那時司脫倫街夜市尙還熱鬧車馬行人往來如織　周和嘉而德兩人都不曾警覺後邊有人跟定眞如螳螂捕蟬不知黃雀巳隨其後呢滕達的汽車夫麥開駕車甚是機警和飛矢相距數十碼彼遲亦遲彼疾亦疾蜿蜿蜓蜓的直到議院大街未幾議院前一片廣場巳瞭然在望飛矢在前速率愈加減少徐徐駛過議院與亞倍大禮拜堂之間直向維多利亞高塔而行滕達命車夫加快一些还率和飛矢逼近定晴看時只見挨周從座位上俯身下去忽然又坐起來鞠躬向前和駕車人說了幾句於是兩人側首向左仰望迷茫夜色中轟立半空的議院屋頂滕達看在眼　暗暗點頭仍命汽車夫麥開跟定前車一路駛去惟距離加達免被前面車中人覺察如此行了多時忽見前面古木森森水光　　仔細一認已到柏奈河濱那林木稀處露出一帶繚垣飛矢穿過　林駛入繚坦邊一個　門中去了滕達報告已畢杜崙運連點首道我曉了得那　門左旁不是榜着自由居三個大字嗎那是一個好地方幽秀淸靜可惜高人　士游釣之鄕曾幾何時便有城狐社鼠盤踞其中了滕達道巡長明鏡高懸一猜便着我當時停車在遠處一個　角上命車夫好生守候自已下得車來蛇行　伏的冒險從樹林中覓路而進直到栅門口探頭向裏面張望靜悄悄没有　靜幸得樹林中節下月影栅門邊斑剝陸離的自由居三個大字被我認出暗想此行不虚黨人的一個軍械貯藏所已經偵探明白以後着手辦事就容易得多了我時恐被院子裏人出來窺見又恐賽雪旅館裏你們等得　了不敢逗留　程趕回來的杜崙道這一所古宅以前原是一位退　老軍官的家產住在那裏多年後來那軍官死了住宅付之拍賣就輾轉入他人手中老軍官生前這古宅的名字不喚作自由居是稱他養性院的 
 
 
 

Page 15

 
 
   
 
 

Page 16

 
 
   
 
