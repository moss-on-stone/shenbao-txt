# 1882 - 356 - 4903471

 

Page 1

 
 
[點石齋改正字彙出售] [  本齋主人啓]  
　　字彙一書所以　音辨字爲小學之初基坊間玉堂字　非不簡括而　轉翻刻每多　魚亥乑之訛識者憾焉本　特爲詳加攷正另抄一本點書詳明用石印照相法縮印成書訂作一本外用綢而裝訂精雅卽日出售每本收回工本洋三角正售處仍照　例如有　買者更當格外减折請至三馬路禮拜堂南首申報館間壁申昌書畫室面議可也此佈 
[書蘇城借本公所節略後] 　 
　　蘇城王樞密巷城西借本公所節略四條本館取以列報蓋以窮民無告轉輾溝渠實爲天下最勘憐憫之事今得此六力者借給資本俾得有所藉手小本經營以爲餬口之計雖曰借本無多而亦足以獲一身溫飽之資誠爲莫大之義舉也夫近來遊手之徒日見其衆而宵小因之日繁此非民情之甘趨於下也自分田之風已邈餘夫之二十五畝至今日而不能遍給說者謂中國人浮於地民數愈多匪類亦因之愈衆斯言固屬探本之論然知其所以然而不亟設法以挽救之有心世道者安忍出此揚州借錢局爲之創蘇垣寍城亦次第仿行此其心原欲普行大願俾天下人人有可執之業以自餬其口庶以消弭匪類　　人心其願力之宏思慮之密固有不勝欽佩者巳該公所節略四條思周慮密惠心仁術自足以嘉惠窮黎而獨於有烟霞痼疾者使之向隅其心猶以爲歉嗚呼惻怛之懷其仁心更不可及已夫人貧不足患患貧無藉耳一身　食無幾苟得每日有百文進項卽可不至於凍餓卽或家有妻孥衣長食闊然貧家妻子究不至於坐食婦女針黹炊爨漿洗衣服亦可自食其力髫齔之子亦能牧牛樵採以自贍其身卽有小男小女嗷嗷待哺者苟得千百文資本負販覓利日得百餘文亦足以給不至潦倒終身惟有烟霞痼疾者則不然小本經營不足濟事雖日給以資本亦盡以填無底之壑而已蓋吸姻者必懶懶則不肯作事吸煙者必疲疲則不能謀事腰間有百文錢便持向烟間短榻橫陳青燈作伴得過且過絕不作絲毫遠慮此借本公所所以置之不齒之列也雖然吸烟之人自趨下流甘於潦倒其咎固由自取誠不足惜但因其吸烟之故而不借以資本則可因其吸烟之故而坐視其死亡則不可何則彼吸烟者非盡不可救藥者也滬上自盛查蓀觀察設立戒烟公所以來淤今數月而入局戒烟者已不乏其人雖或有立志不堅出局之後仍蹈故轍然其情亦有可原彼入局戒烟者類多贊苦之人數日之內烟癮戒除而出局之後仍不得不自食其力欲食力而無力可以謀食則仍借烟爲提拔精力之需此旣戒而所以復上也本館前有戒烟宜　善後之論公所執事者頗以爲然致書本館言來春當　款舉辦善後之法吾無此舉獲成則若輩當才難湔除宿孽是善舉之莫大者已今借本公所亦有是言欲以戒烟補借本善舉之不足意美思深仁人之言其利溥哉夫今天下之吸烟者固衆矣然吸烟之人亦未嘗不知吸烟之害其在富家之子器具精良服食講究二三知己對臥談心但知適意而已不覺其害也然有時癮發之際氣體不舒則亦未嘗不深惡而痛絕之以爲倘得戒烟靈藥必當碎燈劈槍從出不再墮入烟雲障中可見天良不昧原非盡汨本真漏脯療飢鴆酒止渴者徒以有飢欲療有渴欲止故也至於肩挑貿易之輩一手一足之力以自瞻其一身原不樂與鴉片結不解之緣其先或亦因偶有餘貲比之匪友因而止癮日在烟霞清供中亦未始不願跳離苦海今若見借本公所之設凡不吸煙者皆得借貲本以爲經營而已獨以烟故屏之不留度必更有愧悔交集者因其勢而利導之另設戒煙公所凡入局戒煙痼疾旣除不復仍循覆轍則仍照常人例借給資本俾得有以餬口其有再萌故智者則屏諸終身不齒之列如此則有以激其羞惡之艮而開其自新之路其功德當更有無可限量者矣特經費不貲苟非吳郡紳商慨然捐助恐有是願者尚不免四顧躊躇焉耳 
[本館自己接到電音]  
　　○本館於昨日接到在津友人專發電音到本館內有十一月十五日　上論一道敬謹譯登○十一月十五日奉　上諭貴州貴西道員缺着卒用清補授欽此 
[盜犯脫逃]  
　　○澳門新聞紙載有澳門華人甲乙二犯越獄一事據云甲係已定徒罪十二年之犯乙係尚未審結之犯二犯同禁一室其旁卽所謂黑監乃監禁死罪犯人之所以其地方黑暗而名之也時黑監無人在監故外戶不閉甲乙穴墻潛入黑監乘間逸出澳門監犯向無號衣故二犯混出無可辨認遂得免脫未識日後能弋獲否然監中犯人竟無號衣亦弊實也 
[綢繆未雨]  
　　○澳門口內河道近來亦有淤淺之處輪舶出入頗有不便因至香港定製挖泥機器船一艘以資開濬刻下機船將次造成故澳督賈制軍出有示諭令列陳圖兵官及河泊司與某醫生等共五人先行查明機船到時何處當先行開挖取起淤泥應置何處可勿使人間受病皆須早爲布置云云賈制軍此舉可謂未雨綢繆者已按吳淞口淤淺日甚聞道憲亦會定購機器擬爲桃濬本館　列於報度該機船亦不日可到有志水利者所宜先期　備也 
[鄂省官報]  
　　○十月二十二日新選潛江縣托綸到省二十三日漢　督銷淮鹽局廣西候補道程由金陵回省二十四日學憲臧辭行回山東二十五日廣西正主考胡副主考　皆赴京過境同日新任廣西學憲詹赴粵同日藩　牌示黃岡縣倉子埠巡檢以在任代理之陳煐接署楚北新任學　高於是月二十四日由水程抵漢於二十六日亥　接印二十七日藩憲牌示應城長江埠巡檢以新選之吳元　署理新授楚北全省督糧道素於十一月初一日到省同日藩憲牌示黃陂縣缺委補用州劉秉懿安陸縣典史缺以儘先前補用巡檢陳　蔭俱署理 
[鄂省得雪]  
　　○楚北一帶天氣十月初旬忽雨忽止忽暖忽寒自十二日以後天始睛　江水亦漸涸約深二十七八尺江西湖口之水與漢江之水略同惟龍坪一截之水則深不過二十尺左右此可見江流上絀而下盈也聞漢皋後湖地方農民甚喜水落盖水落則可以種麥而他物亦可相繼栽種也二十六日天氣甚煖寒暑表升至六十度有奇二十七日風雲驟變星斗無光十一點鐘時雷雨交至一聲霹靂魂夢都驚次日天氣陡寒人皆有瑟縮狀二十八日午後大風怒吼江中雪浪如山十月初二夜瑞雪繽紛旋落旋積初三日晨起一望皆白凍合玉樓光搖銀海蘇內翰佳句正可於此時咏之寒暑表已跌至二十八九度矣 
 
 
 

Page 2

 
 
[火疊見]  
　　○漢　半邊街涂家場一帶有搭篷爲賭徒聚集之所地方保甲置之不問習以爲常十月二十六晚有賭棍數輩因連戰皆北困憊無聊遂爲倒行遂施之計是夕卽縱火於板屋外之破斗笠上已被更夫偵知立則喊破將火救熄迨搜捉縱火之人則已寂無影響該處居民亦遂漠然置之孰意賭棍輩恐遭掩捕竟向下街一帶急竄又至嚴家灣一帶亦博徒聚集之所也該賭棍以前計末成尚圖再舉又縱火於蘆柴院甫将　柴點着又被人知起而樸救之分未蔓延待覓其人則亦不可得矣一夕兩驚雖未中其計然已受驚不淺矣况時屆嚴冬風高物燥若不嚴爲之防其禍可勝言哉又十一月初一晚間三點鐘時鑼聲　警而火勢尚微聞係橫提賽台閣地方失慎也幸該處近局有水龍數架即往撲救隨手而息止焚去平房一棟人亦無恙亦不幸中之幸矣 
[考信錄]  
　　○蘇州府試初覆案已於初七夜出示取數甚少惟吳縣取六十六人餘縣則不過三四十人而已初十日二覆題目列左首題　長　則事我者也　賦題　冬嶺秀孤松賦以題爲韵　詩題　里儒朱墨開冬學　得儒字　散體　唐花　限唐字七律二首又聞蘇州府屬長元吳三縣武童准於十六日在齊門內大教場考試近日各武童之在場操練者絡繹不絕云 
[蘇雑錄]  
　　○初七日吳縣監中病故命案監犯一名係蕭縣人名孟王八當卽稟明上　飭長洲縣金明府相騐並無別情實係病故隨卽棺殮飭堂收葬云　蘇城外有江北人某甲自搭草房一間以賣牛肉爲生月前復租同鄉某乙屋乙小竊也每得賊歸甲知之漸與之分取　物本月初乙侵曉卽歸所得甚多甲心豔之意欲分肥乙不付甲以言語恐喝互相爭論適爲捕快聞知卽將甲乙二人縛送捕盜局收管當可詢出案情也○初十日蘇城胭脂橋麪館晨起開門正在掮板之時適有某宅老嫗走過斯時天氣嚴寒冰凍路滑店夥手僵指瘃偶一捝手而所　之板已打在老嫗頭上登時倒地血流滿面急爲扶起送回亦可誰无妄之灾矣○前月中旬蘇城閶門外上津橋某成衣店失去十四歲小兒一名迄今未歸近聞南濠北水弄某姓又失去小孩一名年八歲不知因何走失然育嬰之家烏可不加之意哉○胥門外歸涇橋某姓祇有姑媳二人在家其子在婁門外貿易本月初二日姑媳因小事爭論本　家庭之常無關緊要詎媳有母所居相近聞之卽來與其姑論理并謂其女日爾受如此辱駡不如一死其女聞言卽乘間出門至河邊聳身一躍竟赴清流幸該處隣人甚多當爲　救吐出清水然因天氣嚴寒至今猶病臥在床未知生死何如也 
[申禁售票示]  
　　○沙市禁革呂宋彩票已登前報兹將董觀察續出告示錄左　欽加二品銜湖北分巡荊宜施兵備道管理　傳水利事務監督荊州鈔關宜昌稅關兼辦通商事宜董爲　切出示　禁事照得呂宋票一項情近賭博奸商牟利輾轉販賣輙以發財二字歆動人心墮其術者往往傾家蕩產其尤甚者小本經紀之人本足以資餬口乃以希冀意外之財卒至資木罄絕窮蹙無計悔恨交集遂萌短見奸商但求利己不顧害人動以某處得彩若干相爲蠱惑不知其得彩者百無一二其因此致喪身家性命者不知凡幾實大爲地方之害本道咋經沙市見名舖門首黏有寄售呂宋發財票字條者多家當經傳誰沙市巡檢立爲查禁誠恐各鋪戶陽奉陰違仍暗中施其售賣之計且售賣此種票張恐尚不止沙市一處除行荊州宜昌兩府轉飭所屬嚴切查禁外爲此出示嚴論爾等商民務各安守本業自示之後如敢仍以此種票張托名寄賣希圖獲利致爲害地方者一經查出成群告發立卽拘案將買者賣者訊明均照賭博例從重　辦决不稍寬要知此種票張雖來自外洋並不在洋貨之列卽照各國條約稅則亦無準其售賣之條况爾等公然出貼售賣尤屬大干法紀爾商民慎勿以身試法自貽後悔各宜懍遵勿違特示 
[冬行夏令]  
　　○上月二十八日沙市天氣異常燥熱衣不重棉尚有餘燠夜間雷聲殷殷挾黑雲從西北而來電光閃爍如金蛇萬道穿窓射壁忽霹靂一聲屋瓦震搖各人頭上若有萬斛彈丸從空迸裂一時坐者皆起行者皆止隨卽大雨如注砰訇澎湃不絕於耳約兩刻之久屏翳返駕豐隆息威雲過天清星明斗朗矣 
[渡船沈沒]  
　　○荊郡北鬥外十五里之板橋爲通當陽遠安官道近因積潦汪洋前月有小舟載客八人渡至中流舟忽沈沒無一免者自後行旅咸有戒心繞道往來不復問津矣 
[福州近事]  
　　○福建臺灣府孤縣每外向例奏定督撫每年渡臺一次巡閱今秋督憲兼權撫篆故未出巡張中丞到任後又以武場在卽亦未卽去現聞督憲定期十一月二十日東渡而撫憲又欲封篆前赶去督憲以撫憲如此急行因不作東渡之想矣○十月二十八夜亥刻地震前已列報玆悉閩縣醫之中岐鄉尤爲播動居民之床席箱廚均振振有聲約半時之久動計兩次云○船局之模廠自去年造模今年舉事其中頗多糜費故裘監工於今夏上稟自稱節省工費求加薪水黎星使適在病中但獎其認真工程薪水不允加添止賞給銀八十兩裘監工喜出望外冬初因有夜課藝徒一事復上稟自求加薪提調批云該監工屢次瀆求加薪　屬可鄙着將夜課之差撤退改派郭監工與王監工協同夜課每月加薪銀三兩以獎安分之徒以杜自求之弊倘有蹈裘監工故轍者有罰無賞各官自愛爲望觀此批語者無不嘆服提調之用人得當賞罰分明也○船局所製快船之水缸現己與工赶造聞前月水缸廠之匠首竟誤看圖樣製短銅管嗣奉提調罰扣匠首辛工物議始息但工程緊急而屢有不謹之虞在匠首固難辭其咎而監督此廠及總監各廠者豈能袖手旁觀不以成敗動其心耶 
[滬北火警]  
　　○老閘保康里之西首新造房屋內於昨日六點鐘時失火冒穿屋頂延燒隣家火勢甚驟英法美各洋龍當即齊集往救英兵船上之水手亦均登岸有扛索者有持斧者以便拆屋而開火道也英界會審委員陳太守督同差役前往彈壓約焚一點鐘之久卽經教熄至如何起火及焚燒房屋幾何一時未及群問容再續述惟按捕房定章如遇虹口失火則鐘嗚一下英界大馬路之北鳴二下大馬路以南鳴三下法租界鳴四下以便救火者分段馳往昨日失慎之所係在大馬路之北而捕房警鐘忽嗚三下殊所不解也 
[武試再紀]  
　　○本邑考試武童其校閱外場情形已列前報十六日新任上海縣黎邑尊會同提右　陳恭戎在縣署大堂校閱步箭有補考者六人箭無虛發者僅十數人而一矢不着者亦有三四人因爲時已晚不及閱刀石等技聞於今日仍在縣署考試云 
[試點路燈]  
　　○滬城內添設路燈一事已列前報目下燈桿均已竪齋桿頭釘　四方鐵套以便放洋鐵玻璃燈中有洋　小燈故風灑雨　晦之夜燈光仍自明郎前夜試點行人習以爲便聞城中五處巡防局已轉飭各鋪地甲隨時梭巡其加油揩燈等事則另用燈夫均穿號衣寫明某局燈夫字樣亦可謂法良而意美矣 
[木車撞轎]  
　　○十六日下午三點半鐘時醫士馬洛川從虹口診脈回轎至鐵馬路橋南甫下橋塊突有朱鶴貴作場內之木車從後乘勢推下轎夫赶忙避讓而勢已不及致將轎子觸破前肩轎夫跌出丈除車向腰背滾過頗受重傷當卽鳴捕將木車扭入捕房囑轎夫於次日到堂質訊嗣因醫士不欲多事轎夫遂未到案木車亦卽釋去但滬上木車撞人計已不止一次歷經會審官諄諄告誡橋上亦示有章程何若輩猶鹵 
 
 
 

Page 3

 
 
莽若是耶爲作頭者正宜隨時禁戒也 
[自縊續聞]  
　　○昨報列寓客自縊一節慈悉由廣安客寓主陳　四知照三圖地保錢金和查得自縊身死者係安徽人程某其髮辮上　有一紙上寫明實因失業負欠難以度日自尋短見云云前報稱寃單者傳聞之誤也當由地保金和稟報本縣黎邑尊於昨日午後帶同仵作書役人等前往驗屍據寓主陳阿四稱程某於前夜來庽借宿當出庽資錢七十文由店夥領伊到樓上房間睡臥和某會囑明晨有友尋我可引伊上樓昨晨果有人來店夥卽引之上樓及到房間則程已用腰帶懸梁自縊雙腳離地不遠已氣絕矣正在驚慌之際程之友卽不復來我卽知照地保稟請相驗黎邑　驗得程某的係自縊身死隨飭地保報堂樣殮發壇標配以便親屬詔領飭將庽主陳阿四帶候覆訊據聞程某向爲木行生理賦閒已久負次櫐櫐故不得已而自尋短見然耶否耶 
[男女互毆]  
　　○前日裹虹口有江北婦人姓王年約三十左右不知何事與男子某甲爭論該婦忿然枇甲之頰甲大怒歸告其妻妻聞之與甲同往將王姓婦毆傷後經旁人送至同仁醫館矣 
[誣良爾竊]  
　　○前日傍晚時虹口鐵路旁某飯店內將遮陽布篷放於門前被賊竊去適有某木匠路經此處代爲追賊人　並獲迨飯店夥出追見人　已爲某木匠所獲遂將布蓬取回而令匠蔣賊釋放賊由是得脫及店主出則又令匠交賊謂汝自欲縱賊何反令我交賊耶店主不辨是非卽誣匠爲竊匠大圭遂致爭毆旋又邀衆吃講茶衆以曲在店主令俻香　服禮而匠又不允謂被毆時失去袋內英洋兩元辦須賠價店全不允卽以竊取布蓬投訴捕房巡捕卽往拘木匠兩名管押捕房諒解公堂訉斷矣 
[查究小竊]  
　　○十六日報列小竊宜懲一則聞經法包探帶仝圖竊之沈阿二至紫來街口松江船吳德坤處查問據吳稱沈阿二的是舊夥惟其因何事他出則不得而知法包探仍將沈阿二帶回俟禮　四過堂冉訊 
[自請送縣]  
　　○昨日見一人衣裳楚楚晶頂煌煌投英界公堂馨稱姓毆陽現寓大方棧有素不和識之張得富自稱張小老子竟欲向我強索洋二十元不遂又斜沈行生等前來吵鬧爲此交捕升稱張係著名拆梢屨犯憲案云云又有一人藍頂藍翎到堂聲稱姓顧係三等輕車都尉　寓大方棧張與毆陽爭執我會解勸張不依致被交補張供都司銜會與毆陽同管旋在王大人營中當差迄今開差不過二月會將都司銜之功牌及札寄交毆陽向索無着故與爭論並無強索銀洋之事又　沈行生劉維琴李順生同供見伊等吵鬧不休會爲解勸然我等與伊等均不相識華捕稟稱張得富前會行竊妓院中之烟鎗水煙筒業輕懲辦在案陳太守飭張其以後不再向毆陽　釁切結卽行斥釋張又稱我之功牌係將性命換來定要索還不願具結井請送縣毆陽亦請送縣太守俯准所請飭將張得富管押俟傋文後着毆陽再行投案以便一併送縣沈劉李三人無干省釋 
[索回司帳]  
　　○會審欠項一節昨由薛捕頭飭包探王阿東投案稟請將三菱公司洋行之司帳人陳甫生帶回該行清理帳目陳太守俯准所請至田衛二人仍令保釋云 
[英界公堂瑣案]  
　　○邵王氏至英公堂稱係甯波人現住虹口丈夫邵福雲係爲工頭者同鄉人胡超增前因父喪需費向我借洋十元又借金戒指四只金壓髮一只迄今向索無着胡反紏人尋衅我被毆傷并受污穢滿身爲此請究陳大守准詞卽飾差傳到胡超增以便訊辦○朱澍雲稱會將東洋車十輛包租與王雲初言明每輛每日和錢一四十文立有租契係施安才爲保人出租金無着且聞車已缺少三輛向詰支吾故將王送案租契吳閱王供租車是實我會先付朱洋十元今捐法租界照會因朱并不將照會交來我只得另行捐照然前付之洋當於租金內扣出是以　將車租照付朱又稱并無先收洋元之事陳太守飭將王雲初管押著朱邀到保人施安才再行覆訊租契存堂 
[來信照登]  
　　○九月中旬會由胡萬昌信局寄上一兩爲請列報助捐皖賑事計甘可登臺覽玆又收得數處捐欵應再函請列報　揚善行而歸畫一想賢主人彰善爲懐諒不厭此瑣瀆也再此間捐事業已停止敝居停盛樸人太守共勸得青蚨三百餘串均交其令坦唐干綬兄便帶申江送局寄皖合併布聞草此奉懇敬請崇安不一計開續收皖賑捐數陳季脩捐洋四元趙子良捐洋二元張仙帆王德懋李星垣黃克明陳詠蓮各捐洋一元蕾序聲處來捐洋五元胡濬源處來捐洋四元萬春潭王紫葭各捐青蚨一串文吳楚卿處來捐洋八元以上共洋二十八元錢兩串均交唐子綬帶送皖省收捐局 
[陳純甫司馬招飲醉歸偶昤卽請郢政]  
　　○相聚豈無因高軒賞自頻有詩欣有酒良友集良辰雪壓梅花冷爐　錦幔春醉歸天地小明月快隨身 
　　小樓主人王恩溥未定草 
[贈朱寶司馬]  
　　○亭亭玉樹本超倫凰閣鸞臺後裔身獨坐小樓應愧我相逢名士盡知君孟睿意氣誰堪并叔度汪洋自有貢桂子今秋天上賜英聲都道石麒麟 
　　小樓主人王恩溥未定草 
 
 
 

Page 4

 
 
[浙省撫轅抄]  
　　○十一月初九日運司惠署梟司　杭道豐署運司　侯館道梁署杭道俱稟謝　憲委進見　周錫蕃稟知軍需局委江蘇查硝磺差叩辭餘姚縣高謝餘知回任稟見　陶惟填稟知　粮委渲局差　朱懋清稟辭赴海門公幹　奉繼武稟知杭府委發審差俱稟見　卽用縣金鴻霄稟知粮道委海運倉塲經費差叩見　坐補安吉典史王誦芬稟知厘捐局委甯郡聊覃差　正任永嘉典史陸炳奉調來省稟到　府經厯孫鼎津局紳董　縣承程柏興津局　王維　　局俱稟謝奉委海運差　傅勛稟知　藩委台州差遣　駱初十日候補府賀良樾稟知　運司委廣信監局差稟見叩謝　胡羲贊交卸太平縣回省　通判姚文桂津局　郁膏培封沙船俱稟　藩粮委海運差叩見劉華禧謝滬局差　運判○稟知運司　監局委督令甲引各商朴松稟見叩辭　方家轂津通局　程熙增對甯船俱稟見　林萝圖滬局布　問姚天佑　後九品汪昌熙　典史鄭彭齡　吳培身縣丞劉栄增俱稟知　粮委海運差叩謝　驛丞錢承烈稟知臬委武林水門差　署海　縣丞王錫瓚稟見謝委　恫廣典史吳爾厚稟見叩辭赴任 
[江督轅門抄]  
　　○十一月初十日侯補道韋稟知考吏治　知縣吳炳動桃源交代算清回省　○十一日知縣於培澍奉司委赴無錫公幹辭　侯補道朱　稟知奉雲貴總督委催協餉知縣鮑恩銓辭奉司委解徐餉　藩署牌示泰州甯鄉司員缺前以陳麼雲吝署現巳奉淮都覆自應飭赴新任　○十二日知縣龍景會蘇州來孫士麟奉蘇墲飭赴徐州差遣　安徽知縣汪壎奉安藩司委來公幹均到　藩署牌示蒲縣樓丁愛遺缺以候補知縣丁任澤暑理 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[壬午科江西武鄉試題名錄]  
　　傳寅亮貴溪　楊蜚升安仁　江懷龍餘干　唐　魁新建　郭林元上猶　崔繼楊建昌　吳子青都昌　吳　竟饒州　吳　錦南康劉振邦豐城　黃正龍雱都　黃連升寍都　黃　龍寍都　陳洪奎安仁　許乃梅臨川　王瑞蘭金溪　唐　迪新建　徐桂芳南昌唐正邦安遠　梅　垣宜黃　王作衣安義　黃　祥豐城　甘思霖袁州　周文寬臨川　魏啓年廣信　邵　鐸饒州　彭洪成靖安徐伯耀奉新　周丙合餘干　吳文龍玉山　廖眞彪南康　會日明南康　王起洪義寍　徐殿元萍鄉　辛子福萬載　胡　思寍都熊丙焱瑞州　劉國蕃清江　許可發弋陽　饒瑞龍興　　謝國華萬載　吳志貴湖口　官田陞玉山　緆文龍萍鄉　李占魁龍泉李林青靖安　余飛龍臨川　黃　魁　平　傅洪崽撫州　姜變朋清　　周玉林上饒　徐如海上饒　劉鳳祥萬安　李名題興國悼北鄙荒傖　傅一第以个羈之才狂趨江南為飾端揖客踸　三年墨墨無以自列間後二三宿儒注虫魚吟風月撰述斬多耿懷斯渺今聞長老盃渡康海小偶淞南麼執古之醇聴徽上國之軼材　漏騷疋篇詠唱酬立謨大猷休甚休甚竊聞橫濱以東山川代雄日出之國文物昌織任昔宋雍熙初裔然開土呂乞經人入中華得與游學之士揚搉古斗發藻儒墨而素功旁魄於還荒扇彼芳烈昔歡能同願 
[與長老進於古焉附塵近作數章寄膾一首聊詩禪敢紆勝引冀翼荃緒庶發佩省不宣此上心泉長老左右]  
　　○昔聞徐福入仙瀉東海遣風不可　我相久忘意　界君身真悟去來今禪成文字空行腳乘破　聞見定心慙愧巾缾無半倡浪傳詩價到鷄林 
　　鑯巔文焯小坡稿 
[壬午秋莫偶成四律用龐山無可奈何人原韻錄呈吟壇點鑯]  
　　○春去堪傷奈若何　飄泊唱離歌念年歴刦愁縈繞萬里　危路坎轲入夢依稀寻　迹哦詩鬢髴述風波書生慧業都如此斑管縱橫不羨戈　相思多半盡無涯走馬難尋蘇小家炎熟交情黛裹减畸嘔覽辟病中差座中有客敲奇句門外呼童捅落花明月盈囊　不得且後湓涌聴琵琶　如梭歲月憶同還阿海交儕盡白頭不信美人生薄命始知名士最工愁詩多膏恨能離　化好無端不耐秋怪庭琴書飄泊慣頻歌歸去幾登樓　閱歷深沉悵一官詩題風月彩　端愛山有癖渾難定嗜酒無家未卜安我亦妄談鴛牒事誰能賞誠鳳池翰性情意外天生業傲比梅花鬥雪寒 
　　平江嚼梅館主未是草 
[無還]  
　　○門對清谿傍綠楊月中花影舞低　階前初學藏聲步牕隙先窺巧樣粧合暝痴　煎隹茗頻教小妹認權郎宵鑼喜綰同心結拼與雙喬醉玉觴 
　　餐秀詞人戲稿 
 
 
