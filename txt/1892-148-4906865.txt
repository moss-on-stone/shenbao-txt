# 1892 - 148 - 4906865

 

Page 1

 
 
[恭印諭旨告成] [  申報舘主人啓]  
　　光緒十八年春季諭旨本舘已敬謹排印成書大哉王言如綸如綍當亦薄海臣民先覩爲快者也每本祗收工價碼洋四分正 
[新書减價] [  申報館主人啓]  
　　本年本舘所印小五義續小五義二書海内風行不脛而走未及一稔篋笥已空兹又續印成書成本較前稍减是以格外從亷出售以饜　者之心計小五義碼洋三角五分續小五義碼洋四角諸君子盍惠臨購取乎 
[行鈔議]  
　　行鈔古制也非西法也然古昔行之而移弊西國行之而無弊者此無他信與不信之分也夫授利權於商而使商得壟斷之利何如操利權於國而使國有盈餘之利有時部屬頒鈔未克流行無滯商家使票反得攸往咸宜則以商有信而國無信也無信非朝令夕更之謂部屬之頒此鈔也原謂携此以往固不異於銀錢也乃至納止供完貨稅解雜欵或未免於折耗則携鈔者已竊竊然議國之寡信而况蠧胥劣吏因緣爲奸貽誤滋多詐僞白出無怪乎旋行旋罷終不能收實交也若欲行鈔必也變通古制叅用西法詳酌時宜庶可行之無弊綜其大要厥有數端一利權宜獨攬也欲行鈔幣非設銀行不可西國銀行有由國家設立者有由商人合辦者國家設立之銀行權操自上利亦歸之商人合辦之銀行則由國家抽取票捐以濟國用此大較也中國若欲行鈔爲濟貧拯乏計自應由國家設立銀行若振衣然必挈其領若取水然必濬其源庶幾權不旁落利不外溢一局名宜仍舊也户部向有寶鈔局爲圜法之總匯此時若設銀行事取乎創而名取乎因新法之與古制固可並行不悖也一枝葉宜分布也京師旣有總局此外通商口岸尤須添設分局則聲氣廣而運掉靈推之香港新加坡舊金山等處爲華人所薈萃者皆設分局於其地俾收多財善賈之益一資本宜籌集也欲設寶鈔局必先多籌資本方可以一紙取信於天下官欵萬萬不敷不得不招商集股宜援輪船招商局電報局成例集腋爲裘聚金成塔每年按股派利俾附驥者同受其福至於一切出納則由官爲主持而商不得過問以免紛爭一開報宜核實也一歲之間獲利若于存銀若干開銷若于一一稽核羅羅清疏刊印清册分給股商閱看事事務求核實力掃粉飾欺侵之弊而後可以持久一造幣宜防弊也古幣之樸陋不若西幣之精緻其法以鋼板鏤絶細花紋文字用機器刷印每一紙必經數手數器而始成所用工人女多於男各閉一室禁勿往來紙不甚厚而堅靭映日作碎冰紋有户部圖書花押銀行花押防弊之法至周且密爲中國所宜仿行一多少有區别也凡一角及二角五分者紙寛二寸五分長一寸五分一圓至一千圓者紙寛五寸長二寸多少從心取携悉便爲中國所宜採用者也一文字宜叅用也幣之長短廣狹固宜仿照西式以便流行而正面字蹟須以漢文書年號數目及某省製造字様仍以西文並列俾别國之人亦可一覧了然樂於行使一詐僞宜嚴防也西國行幣昔時亦有奸徒僞造魚目混珠爲害最烈政府申明厲禁凡作僞者一經發覺或從重判罰或永遠監禁由是作僞之風始絶中國亦宜嚴定新章凡私造鈔幣者按照私鑄例加等治罪庶奸徒知所畏懼不敢以身試法矣一出入宜一律也英法等國以鈔易銀並無折耗惟美國稍有叅差議者咸以爲憾中國秆鈔伊始非進出畫一無以示信於天下况總局分局一氣相生尤不容稍涉歧異致授人以口實也一鈔鏹必相等也昔年俄國設立銀行會計資本共有十三兆七十四萬八千六百二磅後以出鈔過多藏鏹不能相抵疑者日衆鈔幣十羅比僅易現銀一羅比理財者於是收回舊鈔易以新鈔數年之後鈔與銀之價始漸相等是可見鈔幣之不可虚出矣一首尾宜聨絡也西國銀行彼此互相策應遇有緩急無不竭力維持以故倒閉者少中國創設各局旣無此疆爾界之分當念同舟共濟之誼有無可以相通斯彼此均霑利益矣溯自通商以來銀錢之流出外洋日甚一日若欲富國而裕民非行鈔不爲功索居有感縱筆書此以當芻蕘之獻可乎 
[諭旨恭錄]  
　　四月廿八日奉上諭此次道旁叩閽之民人丁鳳山王明仁劉元溥王萬年均著交刑部嚴行審訊欽此 
[本館接奉電音]  
　　昨由京友電傳上諭一道敬謹譯登○五月初八日奉上諭雲南普洱鎭總兵員缺著慶連補授欽此 
[紫省珂音]  
　　吏部爲曉諭事所有光緒十八年四月分月官員外郎陳璧等二員大理寺評事韓寶章一員部寺司務高秀峰一員知府梁俟一員知縣程懋祺等三員補議三月分知州將履晉一員共九員相應出叙傳令於廿四日赴部過堂廿五日在天安門外聽候掣籖如有不到者立卽指名題叅○浙江候補守備某甲突於上月二十二三等日往兵部選司主稿候補主事郭主政發源住宅中喧鬧誓欲面晤主政以死相拚主政勢難隱忍遣价持簡扭甲交北吏署押收詢之知者云現出有浙江金華協守備一缺主政擬以某乙題補甲自浙來京訪悉一是自稱名次在前何以遽將名次在次者題補因而圖逞其忿云○正陽門外高票地方蕪湖會館内有閒房賃與中城會首作水局公所歴有年矣自中城水局移至鮮魚口慶隆大院會首二十四人卽面謁中東坊主邱君請將舊時公所房屋售與庫兵朱友堂寫給賣契一紙所得價值歸水局公用朱因此屋與家宅祗違咫尺頗覺合宜於是招雇匠人拆毁舊房另造精室裝修油飾煥然一新所費不下數千金甫於三月工竣突有蕪湖人稱此處係會館之産竟懸蕪湖會館匾額朱聞悉驚詫不已奔投中城攔輿控告城憲准之因詞中牽涉吏目邱君例應廻避遂移交東城傳訊聞東城聲覆廻避尚未詢悉改移何城也○德勝門内居人馬某年廿餘歲遊手好閒恣情嫖賭上月二十四日清晨突經南營西河汛弁兵獲諸宣武門外解交步軍統領衙門歸案研訊詢之某弁云此卽四月二十二日西皇城根搶刦銀兩之夥犯云○某日清晨竊賊陳小秃在西小巿獨坐假寐西殊右哨弁兵等見其身旁置一包袱問内係何物陳張口結舌無可對答弁兵立卽帶至官廳研訊供稱包袱竊自王廣福斜街汾陽會館會試士子處弁兵檢騐陳肘上剌有竊賊字跡並由兠肚内搜出洋鎗一枝因一併解交步軍統領衙門待示期護送刑部訊辦○立夏以來官民俱已試換單衣至四月二十三日清晨忽陰雲翳日狂風大作入夜更跋扈飛揚翌晨風微止而寒氣侵人須以棉衣被體寒暄顚倒竟至於斯乎○邇者羊肉價值昻 
 
 

Page 2

 
 
貴異常詢之業此者云北口外於數日前連降大雪約深七八尺是以販羊者不敢前進物以罕而見珍也 
[金榜題名錄]  
　　第一甲賜進士及第　第一名劉福姚廣西臨桂　第二名吳士鑑浙江錢塘　第三名陳伯陶廣東東莞 
第二甲賜進士出身　惲毓嘉順天大興　張鶴齡江蘇陽湖　李雲慶湖北黄安　周學銘安徽建德　趙啓霖湖南湘潭　周景濤福建侯官　寶熙正藍旗籍　汪詒書湖南善化　田智枚山東濰縣　屠寄江蘇武進　楊壽潛浙江山陰　伍銓萃廣東新會　黄炳元江蘇昭文　杜彤直隷天津　許貞幹福建侯官　范德耀湖北武昌　汪洵江蘇陽湖　王良弼湖南常寍　史悠咸順天宛平　賴鶴年廣西桂平　徐中銓湖北常陽　李希聖湖南湘鄉　盧維慶廣東番禺　張元濟浙江海鹽　張瀛雲南石平　胡繼瑗安徽太平　饒土端江西南城　陳錫瓚福建閩縣　陳希賢福建閩縣　譚啓瑞貴州鎭遠　黄爾漚福建南安　林國賡廣東番禺　李哲明湖北漢陽　蔡元培浙江山陰　夏孫桐江蘇江陰　吳家俟江西臨川　劉恩黻江蘇儀徵　何藻翔廣東順德　翟化鵬山東平陽　范家祚廣西林桂　朱家寶雲南寗州　章士荃江蘇婁縣　葉爾愷浙江仁和　郎承謨四川鄷都　尹昌齡四川華陽　劉可毅江蘇武進　劉汪珩湖南湘陰　李豫江西萍鄉　宼宗儁貴州貴筑　趙國泰雲南蒙化　丁昌燕山東諸城　程利川浙江鎭海　趙熙四川榮縣　衡瑞正紅蒙古　裕紱正白漢軍　伏衍羲甘肅秦安　王得庚浙江仁和　吕存德雲南鶴慶　方家澍福建侯官　武延緒直隷永年　周鈞江蘇山陽　沈文翰江蘇泰興　吳士武山西平定　趙士琛直隷天津　傅國英福建南安　李慶棻順天武清　王銘淵河南固始　謝甘盤江西南城　張榕蔭雲南安寍　藍鈺江西高安　吳鈁江西宜黄　池百煒福建閩縣　王仁俊江蘇吳縣　延燮正白滿洲　曹廣楨湖南長沙　傅增淯四川江安　高寶鑾浙江秀水　曾習經廣東揭陽　周汝鈞廣東番隅　郭曾準福建侯官　林頤山浙江慈谿　姚晉圻湖北羅田　劉顯曾江蘇儀徵　吳良棻河南商城　陳兆豐福建長樂　顧瑗河南祥符　牟育浙江黄巖　王慶垣順天通州　江逢辰廣東歸善　蔡鎭藩四川營山　孫多玢安徽壽州　龔心銘安徽合肥　周頌聲廣東順德　袁寶璜江蘇元和　葉德輝湖南湘潭　周雲山東東阿　王汝漢廂黄漢軍　連甲廂白滿洲　李書翰安徽太湖　張祖存山東安邱　饒軫廣東嘉應　哈銳甘肅秦州　杜　山東濵州　耆齡廂黄漢軍　唐文治江蘇太倉　潘葆良廣東順德　陳毓鑫福建侯官　貴誠正白滿洲　桂森廂紅蒙古　存慶廂紅滿洲　胡鼎彝陜西榆林　張瑞芬順天寶坻　文龍四川華陽　陳樹屏安徽望江　貽榖廂黄滿洲　趙鼎仁浙江鄞縣　王廷贊山東泗水　沈寶琛浙江嵊縣　趙蘭田奉天鐵嶺　陳應辰江西進賢　楊洪勳陜西鎭安　丁福申江蘇山陽　杜作航江西清江　兪鴻慶湖南善化　高錫華山西祁縣　恩豐廂黄滿洲　李振甲山東樂安　周鳳翔四川彭山　恩齡廂黄漢軍　黄允中福建侯官　曾述棨河南固始　李宗膺陜西城固第三甲賜同進士出身饒寶書廣東興寍　章文綬江西南昌　馮舜生廣東貴平　常棣華山西汾陽　王殿甲直隷清河　趙恊莘江西新建　渠本翹山西祁縣　吕懋光江蘇陽湖　孫友蕚山東郯城　孫樂嘉山東蓬萊　李兆春廣東番禺　錢錫爵江蘇泰州　尚其亨廂藍漢人　齊紳甲奉天伊通　熙彦正白滿洲　汪忠杰直隷朝陽　陳鳳藻江蘇新陽　陳鉅前福建閩縣　馮鏡泉廣東順德　張炳文福建晉江　鍾爲楨福建侯官　丁麟年山東日照　胡從簡四川新津　王家驥廣西臨桂　鄧廷佐湖北黄安　洪汝源湖北寍鄉　李愼侯江蘇丹徒　汪文綬安徽全椒　文緝熙江西萍鄉　吳思讓四川秀山　陳瑜貴州貴陽　何慶輔浙江瑞安　張祖望順天宛平　王寶瑜河南鄧州　陳乃賡浙江海寍　張聨駿浙江仁和　顧仲安山東聊城　芳鎭正藍滿洲　周學海安徽建德　管世駿浙江黄岩　譚子俊貴州貴筑　王世楨山東諸城　萬雲路河南羅山　宋書昇山東濰縣　焦志賢廿肅禮縣　宗錦晨順天密雲　陳福蔭廣西臨桂　喬國楨直隷南宫　張延齡河南襄城　陳登元福建淡水　陶福履江西新建　孟廣模山東章邱　李蘋華陜西米脂　張維城陜西三元　溥岳廂紅旗籍　陳雨濃湖北蘄州　陳祖綬浙江永嘉　温錫純江西寍都　吳寶鎔浙江仁和　羅迪楚四川揵爲　長紹正藍旗籍　蔣士瑆直隷玉田　王慶埏浙江會稽　楊楷江蘇無錫　汝作枚陜西富平　趙傳琴雲南通海　高增爵陜西米脂　吕森廣西臨桂　張心鏡江蘇青浦　阮士惠陜西山陽　關天眷甘肅秦州　劉鐸湖南善化　胡壽榮雲南姚州　馮永圖廣東順德　徐德漑安徽太湖　田寶蓉陜西安康　屠爾敏河南商水　莫鎭疆廂藍漢軍　汪慶生江蘇丹徒　雷寶荃陜西安康　吕曾江西德化　夏時濟湖南衡陽　陳存志江西贑縣　洪景楠廣東番禺　蔣廷黻浙江海寍　王光棣四川彭水　李蘭馨河南唐縣　孫培元江蘇崇明　施啓宇江蘇崇明　左崇典山西臨汾　張鎭芳河南項城　伍元芝江蘇上元　安秉介陜西河陽　甘作賡四川雲陽　黄鴻逵江西臨川　宋企适山東膠州　許克家雲南儀艮　高逢源直隷寍晉　許文林貴州貴筑　李宗森陜西咸寍　康詠福建長寍　陳棣堂直隷任邱　盧維雝湖北漢川　葉濬江西新建　籍忠宣直隷任邱　嵩瑞廂藍滿洲　阮大定陜西山陽　朱本浙江錢塘　李翰平山東日照　李時燦河南汲縣　盧秉鈞甘肅莊浪　李祥麟山東日照　劉亮藻湖北黄安　賀欣安徽宿松　于相德山東泗水　劉鍾瓊貴州貴陽　翁立德順天宛平　劉正斆河南鞏縣　謝德昭陜西白河　李華芬湖南耒陽　陳偉勛河南偃城　牛瑗甘肅通渭　郭炳章福建侯官　湯原銑河南商邱　蹇念典貴州遵儀　郭兆春湖北麻城　王懋昭四川遂寗　劉素存江西新昌　密昌墀湖北漢陽　王克鼎貴州平遠　李心地湖北沔陽　王室潘江西南昌　祿德廂黄蒙古　孔昭倩山東曲阜　裘鴻勳浙江慈谿　龔心鑑安徽合肥　葛文模山西安邑　李培之河南汜水　傅仲濤貴州貴陽　劉積義甘肅皋蘭　楊介康湖北沔陽　蘇夢蘭順天寗河　劉瑞璘河南鄭州　沈樹人順天武清　汪棣昌直隷朝陽　楊顗廣西臨桂　王麟熒四川彰明　和庚吉雲南麗江　楊敬逹河南商城　岳齡正白蒙古　陸廷楨江蘇吳江　劉能四川温江　李作楷山西平定　孫尚仁甘肅皋蘭　趙鴻安徽涇州　郝增祐奉夫錦縣　秦士麟廣西臨桂　王雲清廣東儋州　武光樽雲南建水　劉坦山東蒲台　徐聰直隷行台　李祖壽浙江仁和　朱雲從江西瑞昌　張明允陜西韓城　洪兆麟正白漢軍　黄士俊貴州貴陽　戴錫之貴州印江　劉珊璸河南南陽　鄺兆雷廣東新寍　壽椿廂白滿洲　丁錫奎甘肅秦安　王樹鼎山西靈邱　承勳廂白蒙古　劉藜青河南修武　趙子燦山西靈石　檀家琮安徽望江　趙鑾楊直隷天津　管廷綱山東莒州　周培懋廣西宣化　游三立江西奉新　孫壽翼河南祥符　楊士晟安徽泗州　 
[澳門龍見]  
　　澳門新聞紙述及四月廿六日十二點鐘時該處忽見龍掛由東而西攝去屋頂無數所過之處各物皆壞内港船隻大小被毁者數十艘溺斃人口一百數十人幸而巡捕水手兵丁竭力救援否則所傷更多矣最奇者有東洋車一輛平空攝上連人連車計高至丈許突然墜下車已虀粉坐車及御者幸俱未傷後行至欽州相近該處兵船亟開兩巨礮轟之始得無事當初起時人但見有黑物一叚如烟幾疑何處走水僅兩分時而毁物已若是之多甚矣龍之爲靈昭昭也然而西人則以爲非龍也乃水氣所攝耳 
監守自盜 
　　西報言香港匯豐銀行之薩拉夫陸姓逐日出外收銀某日忽席捲而逃計捲去洋一萬餘元刻已報知捕房四處跴緝未 
 
 

Page 3

 
 
識能弋獲否也 
[火警餘聞]  
　　英界河南路火災本館已兩登報牘兹又悉所燬品宋票店係南青蓮坊口之大發財若必得財則早與百花祠同遷他處得免殃及池魚云 
[四訊伶人]  
　　兆豐洋行西人好控伶人汪桂芬欠銀一案汪請律師担文辨駁好請小威金生伸訴由蔡太守會同梁副領事訊供此已疊詳前報昨日午後二點半鐘又訊此案原告律師小威金生繙譯曹吉福被告律師担文繙譯羅誠伯齊集案下小威金生問陳芳水曰爾知交汪銀千兩另邀他伶除邀到湯四外尚有何人答稱邀到湯四作銀四百二十兩又邀華福山作銀六十兩兩人皆不能唱戲兩共四百八十兩好不承認祗認五百二十兩間帳簿上記明否答記明担律師問前日陳芳水所呈各賬簿大老爺曾否查明太守謂賬簿已略爲查閱且邀熟悉帳情之二人前來查帳担律師又問查賬之人爲誰太守謂本公廨邀英領事署司賬及總巡捕房司筆墨者二人担律師又問查賬之二人曾否看明賬目太守謂已由袁近仁查過威律師問陳有一月之間汪不能唱戲好欲汪認償各欵銀二千四百餘兩之賬簿是那一本當卽指明陳遂檢呈四月間帳簿太守閱得帳簿係六月間問何以寫四月間之帳且尚有六月間至八月間之帳陳稱當時汪不肯認故未算結直至六月間再算始行寫上太守問查帳之人曰四月間之事能否寫在六月間之帳上答稱無此寫法威律師問陳除此帳簿外另有簿記此帳否答有問何在答在洋東好寫字房梁副領事閱帳見有五月之後冩四月四月之後又寫八月太守遂又閱得打鼓人等半年辛工洋八百元何以寫在四月間陳稱亦係耗費之欵太守又問閱三月間伶人萬盞燈沈雲秋以相等三人辛工如何寫在四月賬上答稱萬盞燈等三月辛工亦欲核算所以寫在四月賬上太守問然則萬盞燈等之工洋亦欲汪賠乎答稱與我不于洋東欲汪賠償太守問陳曰十二年分四月間起各伶人包銀簿何以不呈堂陳稱四月間之賬我以爲不要算不料洋東要算故未檢呈太守之問然則四月間之賬簿可卽呈堂事答尚容翻尋問幾日可以呈堂答我自兆豐歇出自有多年翻尋非易須緩五六天太守又門四月間之帳較六月八月不同何也答初未算帳在後算明另行抄謄故有不符之處太守問何時抄謄答在十二年八月間太守又問先後所抄不同是何故耶答先有草簿算明後再行抄帳威律師問陳五月間之帳簿有否答有問付汪及各伶人之包銀帳均有否答均有太守着陳檢呈又問付萬盞燈洋二百三十元又抄寫二百七十三八元角何帮陳稱要找與萬盞燈太守問四月間之帳包銀火食不過數百元何以控有二千四百餘兩陳稱此皆零星帳至盈千滿百之欵另有帳簿太守又問四月間陳付各伶人包洋二百餘元何以陳與好算帳有一千七百餘元陳稱現在祗將汪桂芬之帳呈電另有各伶人之賬尚未呈閱太守謂好控汪四月初一日不上臺至五月初七日始行唱戲其間一月有餘虧耗均要汪認所有賬目自應呈電商之梁副領事謂四月間之賠欵可置不論又問陳曰爾供汪於三月底到滬何以立合同付銀千兩至英領事署簽字乃在三月初六日答稱合同日期照在京所擬之草合同照謄威師問在京先有合同乎答有好稱在京所立合同可以呈案太守查閱帳簿汪六個月期滿後至年終結欠銀四兩三錢三分並寫明以後逐月照付包銀威律師遂接問陳付汪銀之帳共有幾本答有二本問戲園中帳簿共有幾本答共有十本問借汪銀兩是否在十本中答另有帳簿問何以帳上汪祇祀明欠銀問行帳有幾本答二本問帳係何人所寫答戲園行内各有司帳太守諭令將行帳戲園賬分别檢呈又問戲園付汪之銀及行内付汪之銀共有一帳乎答無問初時汪不上臺記明日子否答若不上臺皆記賬簿問期滿後有不上臺之日子否答亦記賬太守諭將賬呈堂閱見每月有數日不上臺確曾記寫惟未冩明何日陳稱當時逐日記寫滿月總記威律師問陳各伶人不唱戲之日子欲扣銀否答欲扣銀太守又部賬上五月至十一月已寫明至十二月有二十一日不上臺又有正月至三月之賬竟寫四月至十二月每月不上臺之日期何以能先知乎且戲園伶人甚多何以祗寫汪桂芬不唱戲之賬别伶皆不寫乎况好控汪不上臺共有一百八十五日何以爾呈賬有二百八十餘日好稱汪至普陀時不唱戲不扣工銀故祗控一百八十五天太守又問正月至三月之賬何以寫至十二月爲止威律假詰問陳答稱不唱戲之日逐日有字條交與洋東先有草賬然後抄謄太守又問陳曰别伶無停唱之日乎答稱雖有停唱之日包銀少者不與計較問難道祗汪一人扣銀乎答包銀滿千兩者須扣問萬盞燈包銀豈少乎答萬盞燈不唱戲之日甚少故不與計較太守又問戲園有一定章程乎答留春戲園如此别園則不知問伶人患病或有意不上臺有别否答有别總之包銀大者須扣太守傳楊慶和銀樓夥某甲上堂問曰兆豐洋行買辦陳芳水有金條兌與爾處價銀若干答稱六百五十六兩五錢四分三厘太守問陳曰爾賬上何以祗收赤金兌銀五百七十兩陳稱先未兌換約略計之耳太守又問六月間兌去赤金何以寫在八月賬上威律師又接問陳曰汪所付金條三條係因取銀作抵耶抑汪將赤金存與爾處耶答稱因汪欠銀將金條作抵太守又問賬自三月初起至四月爲止忽又寫三月之賬有此賬情乎答稱此皆抄賬太守謂抄賬亦無此理威筆師問陳曰爾如造假賬亦須造得乾凈斷無如此糊塗答不敢造賬的係眞賬係由王先生所寫太守傳天仙戲園之趙錦華丹桂戲園之周鳳林上堂問伶人不上臺須扣銀乎周稱無一定之理戲園各有章程總視相待之厚薄及在園唱戲之久暫以爲衡問如欲扣算如何扣法答稱每月包銀若干按日應扣若干問立合同之包銀須還乎答稱旣立合同付銀後伶人至别處唱戲應還銀兩如照合同行事則不還威律師問周曰戲園付伶人之銀有收條乎答無收條又問如伶人在園唱戲欠銀後可至别園唱戲乎答須先料理欠項又問天仙戲園趙金華曰爾曾登申報告白言邀汪桂芬到天仙戲園因汪欠兆豐行銀兩被阻等語有之乎答無好將　報告白呈堂太守閱見天仙戲園邀汪來滬定期登臺演戲因與兆豐行有未了事被阻現向兆豐行言明准在天仙園唱戲並未言及欠銀威律師問趙錦華曰爾園中會用汪桂芬令伊又至别園唱戲爾園中被欠之銀及不上臺應扣之欵應照還乎答稱均應照還又問周曰凡伶人至别園唱戲前事未料理及不上臺之扣欵定須料理清楚乎答稱此難執一而論太守問趙錦華向汪算賬汪自願算還銀兩乎答自願又問伶人包銀大者須扣小者不扣有此規例乎答無一定之理太守問陳曰尚有各賬簿何以遲五六日方可檢呈且此等賬簿係何人所寫答稱亦是王先生及姪輩所寫好稱檢賬不必遲至五六日大約二日卽可檢呈訊至此已六點鐘太守商之梁副領事定於禮拜六下午兩三點鐘再訊各賬呈堂 
[末路輕生]  
　　邑廟點春堂後門近接黑橋浜前日午後有一人自後門而入行至園中張皇四顧將所携冥鏹取自來火點着焚化畢遂將絲帶解下意圖自盡適園丁經過見此情形立卽上前勸阻其人遂徜徉而出後不知其所終天高地厚豈竟無以容身而遂欲埋憂地下耶亦可悲已 
[翻燈遺火]  
　　前晚九點鐘時滬南大碼頭南首某姓家樓上因碰翻火油燈以致火油流出烈焰齊然家人見而驚駭大聲呼救旋經别人上樓壓以棉胎一條火卽熄滅不致成災然已受驚不淺矣 
[相騐二則]  
　　昨晨九鋪地甲投上海縣報稱西門城上關帝殿俗名大境左近有一男子倒斃小的查訪之下並無親屬求請詣騐袁大令聞報卽於午後四點鐘時帶同仵作書役人等鳴騶涖至該地甲已預備屍塲大令旣升座地甲伸訴前情犬令卽飭仵作檢騐旋卽喝報騐得死者委係因病身死並無别故大令離座親視一周卽著善堂棺殮寄壇召認○川沙人陸春江牽牛一頭來滬行至新閘地方售與王阿大訂價 
 
 

Page 4

 
 
洋廿四元旋有川沙人李渭生躡蹤而至認明牛係失贓遂赴新閘巡防局控告局員桂二尹飭勇提陸於昨日午前訊問陸不認竊牛惟稱與李有葭莩誼有牛與伊互掉在後忽欲掉還小的不依將牛售與王阿大二尹以其狡猾喝責三百板暫交汛捕夥看管捕夥見陸氣息奄奄似患急痧禀明二尹片送仁濟醫院療治無效而斃由醫院傳知地保赴上海縣報請相騐袁大令於下午六點鐘帶同仵作書役人臨院騐明陸春江患痧身死屬實飭傳屍親棺殮再行傳訊 
[法界公堂瑣案]  
　　包探王榮培送竊煤賊宋錫山請辦葛同轉向之研訊宋供稱小的向在某處碼頭上當小工煤由地上掃積聚而成並非竊得同轉曰他人之煤與爾何干煩爾掃取耶著押候掌頰四十下○黄士奎王兆坤訴稱小的等由虹口雇胡山通小車載帽盒衣包各一蒲包赴小東門外輪船上當在虹口時令停車一次向某洋貨店購買肥皂一塊繼至小東門外寍波碼頭查檢車上衣包竟不翼而飛頭係胡私自遞交同類故特送案請追胡供稱小的所載各物中並無衣包實被誣控葛同轉判令將胡押候失主自行查明實在到案禀陳再行核奪○包探孫錦榮禀稱賊犯陳阿慶不知從何處竊得門板一方經小的拘送請懲陳供稱板由英界竊來務求大老爺念小的窮苦堪憐恩施格外葛同轉判令押候掌頰四十下○眠雲閣烟館主婦孫蔡氏卽朱蔡氏前投縣署控方少堂虧欠租店洋銀袁大令提方訊究著交保理處及方出外置若罔聞日前朱蔡氏又投公廨遞禀控方及中保人掯阻不理葛同轉飭包探郁庭湘至英界將方等拘獲昨晨解送公堂同轉以朱蔡氏先在縣署具控著一併送縣歸案辦理○十二號華捕禀稱小的查得流氓趙慶元等聨爲十八弟兄常在小東門外各花烟館滋閙前晚又肇事端經小的將趙拘押捕房翌晨開釋昨晚遇諸中作出言不遜聲稱管押捕房有何苦處頗似借宿洋房客寓小的以其目無法紀故又拘送來案請懲趙供稱小的現在復新園爲夥不敢闖禍葛同轉著押候傳復新園主訊明核奪○小東門外順興客寓夥陳貴訴稱寓客王金寶私拆被面一去不回今始尋見送案請究王供稱小的向在某處碼頭上當野雞挑夫安分營生不敢行竊葛同轉著押候交人保出協同尋緝○小東門外烟娼王徐氏塗脂抹粉狀類鳩盤荼扭扭捻捻步上公堂訴稱潮州人張和尚秦德元等十餘人時來白吸花烟分文不給待喚捕來拘伊等卽一哄而散昨日又糾聚四五人來吸烟向索烟資登時跑去急喚巡捕追至左近王德隆烟館樓上將張秦拿獲今特送案請追葛同轉訊問之下張供稱小的在花烟館左近開設王德隆烟館秦供稱小的向以熬煮烟膏爲業現開王正隆烟館素來安分不敢向花烟館行兇是處各花烟館淫娼毒鴇皆與流氓姘識藉作護身符王徐氏之姘夫不知其名其身肥胖闊口大鼻卽小東門外著名流氓也每值黄昏卽在彼處横行不法前晚與小的途遇伊竟有意碰撞反將小的拉住圖許稍拂具意竟嗾令姘婦出頭將小的等扭送來案以白吸花烟爲名壞人名節同轉謂爾等旣是生意中人不應往花烟館作狎邪游張供稱小的生平不喜至花烟館尋歡今日或在大老爺案下說虚言則他日屍骨不回故土同轉問王徐氏曰爾之姘夫是何名姓王徐氏一味支吾同轉著將張秦交人保出王徐氏須將姘夫交案靜候核奪○解鴻英賣孩一案屢見報章昨晨包探王榮培禀稱小的奉諭往英租界拘拿經手賣孩之蟻媒董春山董已不在家中查知伊子與伊串同販賣女子經人控諸英公堂由蔡大老爺將子拘押今將董媳王氏拘案請究原告紀陳氏挈子阿寶投案請追孩價捕房又將解及蟻媒吳益山解案葛同轉問王氏曰爾翁春山現在何處賣孩時爾知情否供稱翁因事往鄉下不數日卽回解賣孩時小婦人目見炒麫店主婦紀陳氏交付洋銀廿三元五角解取去十九元解供稱當時董許給小的洋銀十五元繼除去費用找下十元零五角大老爺不信請提董質訊可也同轉著將王氏及吳解三人還押候提董質訊核辦○丁升偕夏正遞禀控周松亭欠銀一千餘兩葛同轉准詞出票將周提案訊問之下周供稱雖欠伊銀然並無如許之多應除去祥泰土行銀九百四十三兩實因窮苦不堪無力歸還日前原告來家欲取銀一百兩小的無以應付以致涉訟况此事曾由錢業中人許馥齋等理勸葛同轉著交保出外先行理算帳目○王尤氏控徐擣紅欠錢五十千由徐友程金河代出期票曾繳洋銀三十五元此已紀諸前報者也昨晨程偕徐投案候質王尤氏將田單押契檢呈訴稱徐程所繳洋三十五元外尚欠錢十三千此欵收後情願撥充善舉程供稱陸相公允出期票致被累不堪目下徐已到堂小的先賠之項仍須收回所有徐欠由徐自行清理可也葛同轉著退去候中人到案核奪○包探孫錦榮禀稱前晚孩子藍阿泉手持小孩銀手釧一雙在租界中典押小的見其情節可欵阻而詰閱據稱銀釧竊自親戚家今特送案請究藍供稱小的家居吳淞父親係瞽子當小的兩歳時卽已去世母親與某輪船夥某甲姘識嫌小的挈至滬上旣而甲又病故母親又姘識湖北人卽貨郎兒將小的撫養至今令小的背京貨担求售稍不遂意卽裝出晚爺面目肆行痛毆小的因凌虐不堪於四月間將京貨担典得錢五百五十文赴吳淞找尋寄父寄父不肯收留復來滬上母親呼令回家又遭晚爺毆擊是以逃出目下無衣虧食故至城中曲尺灣親戚王信家竊取小孩手上銀釧適被包探所見拘至案下尚乞開恩同轉察得藍情實堪憐商諸祁繙譯官送往果育善堂代爲安揷○包探郁庭湘禀稱小的查得張杏慶竊取玻璃數方送案請究張直認不諱葛同轉判押候掌頰四十下○恒元酒店學徒趙正元訴稱小的在自來水管處挑水尤吉張家春爭先快取將小的左眼擊傷以致異常腫痛深恐瞽廢故將尤張送案請懲尤張同供稱小的等爭取自來水用手擊趙之目葛同轉著押候受傷人往醫院中騐明再行核奪 
[敬謝嘉貺]  
　　有海琴禪師法諱明志卓錫焦山善鼓琴前日携琴見訪一彈再鼓琴旣古雅彈亦靜穆不禁爲之神移師又工畫蘭承以條幅四禎見惠拜登之下謹誌數語以謝[  古越高昌寒食生拜手]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂垣官報]  
　　四月初八日本任均州馬雲龍禀辭赴任卸南漳縣李九江禀見謝奏補棗陽縣牌示調者榖縣舒恭壽卸通城縣事記名振督宋赴兩院禀辭赴馬鞍山彈壓差候補縣黨述奉武昌府委府署頭門點秋審人犯差赴兩院禀知初九日候補同知直隷州沈高高奉委赴上海一帶公幹赴　院禀知辭初十日候補典史李錦堂奉鹽憲委赴南京揚州查鹽商船隻禀知候補縣徐嘉祥自潛江催漕種　省又奉臬憲委解人犯赴九江赴兩院禀知十二日候補縣楊湘雲奉委查漢陽府屬各州縣官常赴赴兩院禀知十三日委辦漢陽鍊鐵廠工程大挑縣王廷珍鎗砲廠十三日開工十五日委辦漢鎭石碼頭釐局候補縣丞吕勳奉委調辦縣河口釐局赴兩院禀知謝候補同知直隷州歡陽定果赴荆州府屬候補同知李雯赴黄州府屬候補州張茂時赴武昌府屬俱禀見候補同知施啓華赴安陸府屬候補縣黎桮質赴德发府屬俱奉藩憲委赴公幹大挑縣王廷珍奉鹽憲委兼辦槍砲廠工程差赴兩院禀知十主日候補通判謝樹森奉藩憲委赴鍾祥騐收隄工 
[索租起釁]  
　　前日有顧松泉投上海縣喊稱女兒遭德和洋行經收房租之王寶林嚇斃求請詣騐昨日清晨袁海觀大令坐簽押房提顧研詰顧供稱係吳縣人向爲木作頭僑居滬上已有多年現住英租界二馬路西首所住房屋係德和洋行之産共住樓房兩幢每月租洋六元約欠一月餘租錢上月二十七日由收租之王寶林前來收租其時小的囊底空空無以應付被將大門封釘小的有六歳女兒適染天花被王在牀上拽出致受驚恐俄而小的將衣服質當洋六元付與王手始得開門女兒自受驚後延醫調治卒無效騐延至昨日斃命求請提究大令曰爾女雖因受驚斃命然身無傷痕無庸檢騐本縣當飭差提王訊究爾可回去赶緊將女收殮顧遵諭而退 
[英界公堂瑣案]  
　　包探唐寶榮緝獲行竊錫燭臺之錢出全錢已託陳法法將贓典押盤詰屬實解案請訊忽據失主陳載投案聲明錫燭臺係囑外甥錢世全典押並非被竊蔡太守遂不復細詰飭將錢世全戒飭五十下陳法法免議飭給原主領去○唐包探禀稱緝獲行竊客寓被窩陸阿榮送案請訊蔡太守判責三白板解回崇明原籍贓還失主○三十九號巡捕巡緝至楊樹浦見江西人劉星朝與北京人沈三林打架喝阻不依反被毆辱扯破號衣送案請訊蔡太守惡其兇横判各押十日示儆○包探秦少卿以王阿海疊次行竊衣物拘送案下　太守訊明王前次犯事釋放甫閱三日又蹈前轍判令重笞三百板贓給失主○何包探查獲黄子林等局賭一案已列前報昨日包探復查餘人無從獲解太守復訊黄子林等大都保有職銜遂諭一併送縣訊辦搜出洋銀酌量給還期票存案○湯福泉周阿元在戲館行使銅洋已錄前報湯周兩人供出銅洋係戴竹溪所付昨由包探查明戴所付者並無銅洋已向戴來往之義昌錢莊查悉銅洋皆非該莊圖章實係湯等混用且該錢莊聲明與戴往來甚久從無錯悞蔡太守商之易副領事以湯周居心不善判押候遞解回籍○包探何瑞福禀湖州人胡銀生專在店家看買貨物乘間行竊今特送案胡供押與李星甫陳元卿所開洋貨店計洋布四疋洋傘四柄蔡太守判責一百板遞解回籍○包探黄四福禀傭婦張唐氏王　蘭在王公舘遂竊朱理釗家銀飾錢文現經捕房查獲原贓解案請訊蔡太守諭將張唐氏交官媒看押兩個月王秋蘭管押一月贓給朱領○前　列陳星會携帶布疋情有可疑拘案後陳稱有人囑送昨據包探秦少卿查明並無囑令送布之人惟不知其何處竊來太守復訊陳星會陳稱有人在途囑送太守以其狡辨飭管押三禮拜贓存捕房 
[善與人同]  
　　山東小清河以工代振最爲嘉惠窮黎去冬由嚴施二大善士印成捐册廣集金負卽由楊君子　轉乞厦門林君品川募得洋銀七十六元郵囑本館協振所彚往青齊以資接濟此其婆心佛口廣結善緣他年百福千祥食報豈有涯涘哉本館除掣寄收照外謹陳數語以表謝忱至于輸捐諸善士台銜當照章詳列清單兹不贅述 
[善迓天和]  
　　謹啓者敝堂接奉嘉定蒲昌浩大善士祈病速愈樂助東賑洋一百元又奉安徽王銘貴大善士祈病速愈樂助醫樂經費洋一百元憑一念之慈祥造羣生之福命吉人爲善宏濟艱難上天好生同登仁壽由來善氣可迓天和矧當籌捐弩末之時更徵如鼓應桴之速康彊逢吉永保平安同日又奉公中席資移助施棺洋二十元合登報章以誌景仰 
[上海六馬路仁濟善堂籌振公所施善昌謹誌]  
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒十八年四月廿八日京報全錄]  
　　宫門抄○諭旨一道錄前○發抄硃批五道○台撫邰奏剿平大嵙崁内山番社請將在事出力曁陣亡員弁分别奬卹摺○將軍依等奏黑龍江能省各屬值班兵役苦累擬請撥給倉米摺○新撫陶奏請嚴定重利盤剝之罪摺○台撫邵奏委署藩司片○四月二十八日理藩院鑾儀衛光祿寺廂白旗值日無引見○慶王等謝賞尺頭恩○八額駙等由南苑回京請安○志顏假滿請安○謙光稽察中左門覆命○兆伯續假十日○鳥拉喜崇阿請假五日○祥普請假十日○倉塲奏漕船五日回空○召見軍機○發抄崧蕃奏閱伍出省日期奉硃批知道了欽此○又請將請託謀差藉端誑騙之咨保副將李洪貴等革審奉硃批着照所請該部知道欽此○又貴東道員鳳林等署臬司等缺奉硃批吏部知道欽此○又石阡守吳壽齡等署鎭遠守等缺奉硃批吏部知道欽此○又請撥銅本的欵奉硃批户部知道欽此○○頭品頂戴福建台灣巡撫臣邵友濓跪奏爲剿平大嵙崁内　　社請將在事出力曁陣亡員弁分别奬卹以昭賞勸恭摺仰祈聖鑒事竊照大嵙崁内山番社滋事經將派兵剿辦情形於光緒十七年十一月十七日奏報在案續據统帶隘能各營已革遊擊鄭榮禀報番衆攻撲呐哮堵截要路鄭榮督軍轉輾拒敵砲斃甚多點　生力愈加圍困一日夜我軍奮勇衝突傷亡至四十餘名土勇哨官把總簡玉發殿後中槍陣亡内大壩及外加輝又復同時告警隘勇右營陣亡哨弁張共福蔣宏標等曁勇于二十餘名前營被困尤甚臣先飭調道員林朝棟路中各營不能猝至隘勇各營備多力分顧此失彼經飭抽併紥理力戰守一面調派滬尾駐防遊擊楊春海一營砲隊一哨先行就近馳援該營旣至外加輝鄭榮派同各營合力會剿土勇帮帶都司賴季春衝鋒陷陣楊春海率帶弁勇越次鏖戰救出前營各哨在後督隊中砲倒地帮帶遊擊沈棋山負傷揮隊奪獲楊春海忠骸全軍紥駐而兇番北自大壩南抵枕頭山大溪外阻水流東内挾後山各番由白牙歪扼踞脗口險要勢甚猖獗十二月初四日林朝棟督率四營前抵大嵙崁議紥横隘節節進逼經臣飭令節制前敵各軍愼選將領妥籌剿辦一面商臣林維源駐辦後路轉運事宜林朝棟進紥阿母坪節據陸續禀報督令衛隊管帶把總林超拔察看地勢分派各營各碉築堡穏紥穏進以隘勇新右等營阻其北攻定海正副營爲棟字左右營扼其西以定海右營翼之以都司戴國樑接帶鄭榮中營南由竹頭角與沈棋山定海中營相犄角林朝棟躬督棟字正營衛隊由中窺取夾板山林深壁陡兇番負險抵拒槍彈宵旦不絶我軍一鼓直入大砲所　流血成渠管帶新募台勇軍功黄南珠等從後包抄斃番五十餘名斬其悍目孩容乃悅奪獲槍械數十件番勢稍却開陣以來久雨積潦各軍山路奇暫臣特委員前往犒勞士氣百倍嗣值晴霽爭超呐哮兇番堵扼山隅重重埋伏我軍當前築壘星夜出奇奪其險阻林超拔等首先攻入立將碉堡紥定該番措手不及遁墜崖澗死才狼藉新募勁勇捷勇各營往來搜剿阻溪爲橋踞山架砲各軍聨絡一氣直逼合脗横隘已戍番衆節懇緩兵勒令交兇遞延未繳臣飭林朝棟嚴兵速進三月初十夜隘勇前營猝入外加輝焚燒番糧衆番撲獲棟字右營守備賴進武馳扼内加輝隘口終日接仗林朝棟聲東擊西督同各營搶溪飛渡斬關直上奪獲合脗炮台登時踞紥羣番呼哨回攻我軍槍砲環擊死戰一日番始退去悍目牙畏阿甕等均殁於陣旋據各社哀詞乞撫情願繳還槍械並將爲首番犯孚九陳水黄妹縛送懲辦内山各路番社現已一律靜謐臣仍飭令林朝棟會商臣林維源體察情形妥立民社界限嚴禁通事搆煽以弭釁端臣本水　東淺社各番歸化數年頗安生業特因莠民侵欺侮玩積成仇釁奸匪從中煽惑重以勾結遂致勞師數月甫獲敉平除營局辦理不善各員業經彚案奏叅外各軍將干奉調剿辦攻堅奪壘擒斬要逆出入生死奮不顧身陣前傷亡不下三數百人軍氣不衰膚功克奏臣前於奏陳地方情形案内請照異常勞績核實給奬欽奉硃批著照所請應卽欽遵辦理所有在事尤爲出力二品頂戴道員林朝棣調度各軍翻心規畫謀定後動識略兼優擬請交軍機處存記以道員請旨簡放把總林超拔擬請免補千總以守備留閩儘先補用並賞加都司銜叅將銜補用遊擊沈棋山擬請免補遊擊以叅戕仍留原省儘先補用都司銜候補守備黄宗河擬請免補守備以都司仍留原省儘先補用藍翎儘先拔補把總鄭以金擬請免補把總以千總仍留原省儘先補用並賞加都司銜軍功五品貢生黄南球擬請賞戴藍翎相應仰懇天恩准照所請給奬註册其陣亡花翎遊擊楊春海遊擊銜都司賴季春把總簡王發五品軍功林秀川張拱福蔣宏柰並懇勅部照陣亡例從優分别議卹以昭賞勸而資鼓勵除飭查取履歴隨案咨送核辦曁將陣亡勇丁查造清册另送外所有剿平大嵙崁内山番社請將在事員弁分别議卹緣由理合會同福州將軍兼署閩浙總督臣希元帮辦全台撫墾事務太僕寺卿臣林維源恭摺具奏再各軍勦辦事竣仍飭各回原防駐紥合併陳明伏乞皇上聖鑒訓示施行謹奏奉硃批另有旨欽此○○依克唐阿增祺跪奏爲黑龍江通省各屬值班兵役苦累擬請撥給倉米以示體恤而便辦公恭摺具陳仰祈聖鑒事竊黑龍江通省自設署以來所有各司監獄倉庫堆撥房火藥庫等處值班兵役日需口糧無欵籌辦無論城内城外均屬各歸各家就貨亦有不得不然之勢惟查近年公事較繁其值班人等一經延悞卽以就食於家内爲藉口遂致曠悞愈多公事愈墜若不變通接濟殊不足以資整頓而便辦公因查吉林各署膏火辦法向由十旗甲兵餉下均攤而黑龍江旗户生業旣屬蕭條差徭復極繁重又兼近年收穫不甚從豐恊餉按期又未能盡解所有一切物價較之吉林尤爲昻貴而再加以自備口米從公衡情而論尤屬苦益加苦良爲可惜今擬各署旣設膏火其在在需費之處旣不能由兵餉扣攤又不能由國帑請撥再四籌維查各城向有備存食米一項尚有盈餘當與各旗首領核議與其常儲倉内致被朽霉曷若撥給署中俾資食用是以不揣冒昧惟有仰懇天恩俯念值班兵役苦累准　此項倉米每年分别撥給各城共三千二百五十倉石卽照此數按年造册報部核銷如蒙兪允實於各署辦公大有裨益除咨户　備查外是否有當理合恭摺具陳伏乞皇上聖鑒訓示遵行謹奏奉硃批户部議奏欽此○○頭品頂戴甘肅新疆巡撫臣　模跪奏爲漢人重利放債船剝纒民請照内地民人與土司交往借債例一律治罪以蘇民困而除積弊恭摺仰祈聖鑒事維新疆南路向稱煩庶戡定後加意撫綏元氣猶未盡復推原其故固由纒民拙於謀生實苦於漢人之重利放債纒民祗圖一時之　　顧後患議息不論年月但按纒俗每七日巿集一次每欠取息五六分不等約計本銀一兩每月取息在二錢以外所放者多係貨　作價本昻數月之間利卽過本纒民至愚爲日旣久愈難清算放債者任意開報較之短票折扣其弊尤甚經年累月未有窮期竟有賣妻鬻子流爲盜賊者雖經前任撫臣深悉其弊疊次嚴禁無如積習相沿已成難返之勢蓋放債者皆係刁横無賴之輩非曾常營弁卽舊充丁書欺壓愚懦任意魚肉各署丁役通事復藉此漁利互相朦蔽纒民受累不可勝言光緒十六年十二月吐魯番纒民阿不都熱以木等專尋漢人燒殺慘斃三十六名一案亦由平日放債積怨所致其明徵也臣再四思維與其禁止盤剝流弊終難挽回不若不准放債源清而弊自絶查例載内地民人槪不許與土司等交往借債如有違犯將放債之人照偷越番境例加等問擬其借債之土苗卽與同罪等語南疆纒回與土苗情形相似自應傚照辦理惟積弊已深未便遽繩以法應請寛其旣往擬飭各地方官傳諭放債之人開具借户姓名並本銀若干息銀若干秉公酌旦如得息不多者按每月三分本利歸還如陸續取息利過於本者祇歸本銀設利上加利借債者又係赤貧卽免其還本統限兩月内清結通詳立案嗣後再有漢人放債情事地方官隨時查拿照例詳辦倘失於覺察從嚴議處定例旣嚴庶共知儆惕盤剝之害當可永除南疆地方自必漸有起色臣爲保衛邊民生計起見是否有當謹恭摺具奏伏乞皇上聖鑒飭部核議施行謹奏奉硃批刑部議奏欽此○○邵友濓片再台灣布政使唐景崧遵旨入覲卽日起程北上所遺台灣藩司篆務查有新授台灣道兼按察使銜顧肇熙整躬率屬謙愼廉明堪以署理除飭遵外謹會同兼署閩浙總督福州將軍臣希元附片具奏伏乞聖鑒謹奏奉硃批知道了欽此 
 
 

Page 14

 
 
[光緒十八年四月廿九日京報全錄]  
　　宫門抄○諭旨二道錄錄○發抄硃批四道○鄂撫譚奏滇省運銅換船啓行日期摺○粤督李奏恭報兼署巡撫接印日期摺○楚督張等奏請開復衛守備革職處分摺○台撫邵奏舉行歲試由台北前赴台南起程日期摺○楚督張奏具報署任總兵服閱日期摺○蘇撫剛奏請將邳州漢司空韓稜祠列入祀典片○雲督王等奏揀員升補同知摺○四月二十九日吏部翰林院廂紅旗值日禮部引見前十名○恭王專摺謝賞尺頭恩○睿王葆公惲彦彬各假滿請安○額中堂等讀卷完竣覆命○延秀色清額由口外賜奠回京請安○裕德請假十日○文熙續假十日○耆齡續假五日○侍衛處奏派主宴之大臣派出果勒敏○掌儀可奏初三日祭奉先殿澤公行禮○召見軍機讀卷大臣文秀皇上明日卯初進内升殿傳臚○現換實地紗袍褂○發抄劉秉璋奏安縣令趙湘補酉陽直牧奉硃批吏部議奏欽此○又請加江北廳廪增貢額奉硃批禮部議奏欽此○又馬邊右營守備劉玉龍與慶左營守備王隆裕對調奉硃批兵部議奏欽此○又記名總兵蕭永清留川補用奉硃批兵部議奏欽此○○頭品頂戴湖北巡撫臣譚繼洵跪奏爲滇省委員領運十起二批京銅到鄂發給水脚銀兩換附輪船開行日期恭摺仰祈聖鑒事竊照滇省委員補用知縣鄔振鐸領運十起二批正餘京銅五十一萬五千斤於光緒十七年十月十八日入湖北境十二月二十日全數運抵漢陽城河經飭委署漢陽府知府沈保祥署漢陽縣知縣陳夔麟會同該運員鄔振鐸於十二月二十六日將運到銅斤逐一盤騐過秤並無短少換附輪船眼同過載於十八年正月初八日由漢口開行取具運員無虧鈐結由該府縣加結轉詳其應領水脚在於藩庫地丁項下動支銀一千八百兩發給該運員具領據湖北布政使王之春具詳請奏前來除將册結咨送户工二部曁錢法堂查照外理合會同湖廣總督臣張之洞恭摺具奏伏乞皇上聖鑒謹奏奉硃批該部知道欽此○○頭品頂戴兩鄺總督兼署廣東巡撫臣李瀚章跪奏爲恭報微臣遵旨兼署巡撫接印日期叩謝天恩仰祈聖鑒事竊臣承准總理衙門電開奉旨廣東巡撫著李瀚章兼署欽此欽遵於光緒十八年三月十四日飭藩司成允將廣東巡撫及太平關監督關防王命旗牌一切文卷委員齎送前來臣當卽恭設香案望闕叩頭謝恩祗領任事伏念臣猥以庸陋渥荷生成膺疆寄者三十年督交廣者再稔前　兼權撫篆寸效無聞慈復仰奉恩綸雙符謬管仔肩倍重報稱愈難惟有益矢愼勤時加策勵將兩衙門應辦事宜認眞經理不敢　暫時兼署稍涉因循以冀仰答高厚鴻慈於萬一除恭疏題報到任外所有微臣兼署撫篆日期並感激下忱理合繕摺叩謝天恩伏乞皇上聖鑒謹奏奉硃批知道了欽此○○頭品頂戴湖廣總督臣張之洞頭品頂戴湖北巡撫臣譚繼洵跪奏爲衛守備交代案内虧欠銀兩叅後繳解清楚請將革職處分照例開復恭摺具陳仰祈聖鑒事竊前任蘄州衛守備龔恩培交代案内有徵存未解司道兩庫各欵共銀一千九百九十七兩九錢三厘因已逾二叅例限未據清解經臣等奏叅革職勒限兩月完繳奉硃批着照所請該部知道欽此欽遵轉行司道勒限催完兹查該守備龏恩培欠解各欵銀兩均已如數繳解清楚據湖北布政使王之春按察使陳寶嵅督糧道惲祖翼具詳前來臣等覆查無異相應請旨將前任蘄州衛守備龔恩培革職處分照例開復除將完解銀兩撥入造報緣由咨部查照外謹合詞恭摺具陳伏乞皇上聖鑒訓示謹奏奉硃批著照所請該部知道欽此○○頭品頂戴福建台灣巡撫兼管學政臣邵友濓跪奏爲台灣舉行歲試臣由台北前赴台南起程日期恭摺奏報仰祈聖鑒事竊照台灣學政改歸巡撫兼管新設府縣各學文武學額經前撫臣劉銘傳奏准部議分别抽撥增添自本屆歲試爲始當由前護撫臣沈應奎查明籍隷新設府縣各生分撥歸管並議廪糧起住日期分别奏咨在案現屆歲試本應按照台灣台南台北分府按臨惟查巡撫衙門公事殷繁如洋務海防緊要事宜尤必立時籌辦且大嵙崁剿辦滋事社番甫經奏凱一切善後正須布置若分三棚按試轉輾有需時日恐致貽悞要公兹臣定於三月二十三日由台北府起程乘坐輪船前赴台南一面調集台灣府屬生童卽就南棚接續考試一俟竣事卽行回考台北以免稽延除將巡撫衙門日行公事飭委署布政使顧肇熙代拆代行遇有緊要事件仍隨時包封送臣考棚核辦外所有台灣舉行歲試臣由台北府前赴台南起程日期理合恭摺奏報伏乞皇上聖鑒謹奏奉硃批知道了欽此○○頭品頂戴湖廣總督臣張之洞跪奏爲具報署任總兵服闋日期恭摺奏陳仰祈聖鑒事竊照署湖北宜昌鎭總兵羅縉紳前於光緒十五年十一月二十六日在宜昌鎭總兵任内丁親母周氏憂經臣奏報開缺請旨簡放欽奉上諭張之洞奏總兵丁憂開缺請旨簡放一摺湖北宜昌鎭總兵羅縉紳莅任多年熟習地方情形統帶勇船素稱得力著改爲署任以重職守欽此欽遵當准兵部換給署任劄付轉發該鎭承領報明在案兹據該鎭羅縉紳禀稱自光緒十五年十一月丁憂日期遵卽在署任内素服辦事除閏不計外扣至十八年二月二十六日二十七個月服滿理合禀請奏報等情前來臣查宜昌鈟爲通商口岸界連川省伏莽尤多近年痞棍造謡煽惑愚民無知動釀事端羅縉紳在任二十餘年六民協和素洽輿情彈壓巡防深資得力該鎭係實任總兵因丁母憂改爲署任現屆服滿應如何辦理之處臣未敢擅擬恭候聖裁謹繕摺具陳伏乞皇上聖鑒謹奏奉硃批另有旨欽此○○剛毅片再據江寗藩司瑞璋詳稱徐州府屬之邳州向祀後漢司空韓稜祠嘗令下邳有德政他邑有泳雹災下邳獨免邳人追思立廟凡水旱疾疫祈禱輒應唐貞元九年大構祠宇宋因之追封淵德公詔立碑記其事州志並經詳載靈跡顯然光緒七年曁十三年十七年四月間亢旱不雨該州人士迎像於邑廟虔誠步禱閱三日卽大沛甘霖闔境沾足民咸感悅兹據紳耆人等公請上聞列入祀典春秋致祭以伸崇德報功之忱禀由府州詳司核明詳請具奏前來臣按後漢書韓稜字伯師頴川舞陽人弓高侯頽當之後也以孝友稱仕至司空立朝有大節先爲下邳令民懷其德殁後尤能禦災捍患靈異常昭至今弗替核與有功烈於民則祀之例亦屬相符合無仰懇天恩飭部將邳州漢司空韓稜祠列入祀典由地方官春秋致祭以順輿情而隆報饗除事實册結咨移禮部科查核外理合附片陳請伏乞聖鑒訓示謹奏奉硃批禮部議奏欽此○○雲貴總督臣王文韶雲南巡撫臣譚鈞培跪奏爲揀員升補極邊要缺同知以資治理恭摺具陳仰祈聖鑒事竊查思茅向知朱坦能於光緒十八年正月初六日在任病故當經具題開缺聲明所遺思茅同知係烟瘴三年俸滿撤回内地候升題調要缺例應由外揀選調補照例以該員病故本日作爲開缺日期歸於正月底截缺係屬要缺毋庸掣簽業將截缺日期咨部在案查該廳地處極邊烟瘴最盛水土惡劣與緬甸南掌及暹羅所屬戞于臘各部落接壤幅員遼闊漢夷輻輳一切控馭撫綏在在均關緊要非精明幹練能耐烟瘴之員不足以資治理臣等督飭藩臬兩司於通省應調人員内逐加遴選非現居要缺卽人地未宜實無堪以調補之員惟於應升人員内查有昆明縣知縣陳守淑年三十二歲浙江寍波府鄞縣人由附生應光緒八年壬午科本省鄉試中式舉人遵海防新例報捐知縣歸新班卽選十二年四月選授雲南麗江縣知縣五月初五日經欽派王大臣騐放堪以補授初六日覆奏奉旨依議欽此領照起程遵山東賑捐例報捐同知升銜復在京銅局捐加一級於光緒十三年三月初四日到任試俸期滿遵例報銷奉文覆准在案十六年七月調署姚州知州八月二十五日交卸麗江縣事十月初一日到姚州署任十七年二月調補昆明縣知縣委令先署於四月十三日交卸姚州五月十八日先接署任於十七年七月二十日准調到任據雲南布政使史念祖按察使岑毓寶以該員精明諳練能耐烟瘴前後通算已滿三年任内亦無叅罰停升案件堪以升補普洱府分防思茅同知會詳請奏前來臣等查陳守淑樸實穏練熟悉邊情合無仰懇天恩俯念極邊烟瘴要缺准以昆明縣知縣陳守淑升補普洱府分防思茅同知實屬人地相宜與例亦符如蒙兪允該員係現任知縣請升同知俟奉部覆照例給咨送部引見恭侯欽定所遺昆明縣知縣要缺例應在外遴員調補所有揀員升補要缺同知緣由謹合詞恭摺具陳伏乞皇上聖鑒勅部議覆施行謹奏奉硃批吏部議奏欽此 
 
