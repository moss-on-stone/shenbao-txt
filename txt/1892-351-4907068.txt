# 1892 - 351 - 4907068

 

Page 1

 
 
[增補三層四書味根錄出售] [  點石齋曰]  
　　四書味根錄爲操觚家必備之書其中訓詁之精詳疏解之明晰久已膾炙人口惟是近時印本只有二層本齋又將四書典故覈一書補人上層作爲眉批舉凡古事之得失有足發明題旨者類多抉摘無遺謿求題義者欲得驪珠所當於此加意焉今用潔白蓮史紙印成裝潢精雅每部價洋二元又直　感應篇每本價洋八分卽日出售躉購另　此佈 
[精印隨園三十種告成] [  圖書集成局啓]  
　　隨園太史文章經濟冠絶古今海内通懦無不仰之如泰山北斗生平撰述博至數百卷益以他著共成三十種兵燹之後原板蕩焉無存翻刻者亥豕魯魚幾至莫可辨認本局覓得初印獎本悉心　校排印成書紙張旣潔白無瑕墨色尤光潤可愛分釘四十八本盛以全椐木箱刻已告成卽日出售核定每部實價洋銀五元諸君子有先覩爲快者請移玉至申報舘帳房購取可也 
[論縱火之害] 　　 
　　凡足以爲生人之患者曰風災曰水災曰火災風之來也跋扈飛揚拔木倒屋令人猝不及防此由於天者也水之來也汪洋浩瀚廬舍被淹牲畜不保人民離散此由於地者也至於火則由於人事人人皆有室家卽人人當以防患爲事此固理之不易者也不謂世道日乖人心叵測竟有以縱火聞者誠足令人髮指眥裂爭欲食其肉而寢其皮也推究縱火之故厥有三端一則與其人本有夙怨誓不並立而又迫於勢力無從報復乃乘夜靜更調行人絶跡之時將引火之物抛入如不及覺察則房屋器具固不免盡付刼灰卽性命亦在不可知之數此其很心辣手爲何如者一則夥伴學徒或以竊取銀物之故恐主人查出破綻無詞可對遂爲先發制人之計乘人不備在幽室空房暗下火種俟其炎炎上熾僞作驚惶大聲呼救待他人紛紛撲救卽乘忙亂中逃逸其意無非爲掩飾彌縫起見忍合雕　畫棟悉付飛灰置他人性命身家於不顧此其忍心害理爲何如者一則因衣服器具業經保險　然下此毒乎盖租界中房屋器物皆可倩保險行家擔保以免意外之虞固是穩當之法在保險行家一以信義爲主旣經保險倘遭意外之事無不照數賠償而一種奸險之徒本無長物亦倩保險行家擔保虚報數目預爲日後賠償地步乘間自行縱火圖得意外之財者亦時有所聞不知保險章程本極嚴密凡　家起火及情跡可疑者例不賠償原所以社奸險之計使不得有所藉口不謂以縱火爲事者仍欲一試其技如本報所載上月二十一日法界吉祥街失愼查係評香居烟館起火經保險行中人到案聲稱該烟館先在寳洪保險公司保銀一千兩繼在永定公司保銀五百兩此次失愼情有可疑而比鄰之廣振盛烟館主亦謂前此曾見伊家後檐火發迨撲滅後查有火油浸濕之破棉襖一件前後鄰人齊來看視而評香居僞作不知至二十一日又蹈前轍衆供確鑿其爲有心縱火已無疑義而寳善街某店學徒亦因竊取銀物縱火逃逸事平復歸被人看出破綻前報又紀江寗新　某姓家於三更後矇朧就　被仇人將火種抛入焚燬門板將次上炎爲鄰人所見汲水灌滅檢視之下有敗絮一團被火焦灼嗅之有洋油氣閲畢不禁喟然而歎匪人之設計害人竟如是其毒哉向使鄰人不見則火勢一發而難收凡深入黑甜鄉者倉卒驚醒勢必不及奔逃爲害何堪設想而且東鄰西舍波累必多女哭兒啼悽慘孰甚言念及此匪人之罪誠不可勝誅夫天下爲人所痛恨者莫如盜賊以其刦奪財物也然竊賊之來也每乘主人睡熟潛施其妙手苟使驚覺狂呼彼必見機遁去卽不驚覺而所失亦祗財物於性命無與焉盜黨之行刦也明火執仗來勢未嘗不凶然主人苟不與之爭拒則所失者亦不過金銀衣師而已於性命仍無傷也至若　　　　不惟欲取其貲財且欲盡戕其性命不惟欲戕一家之性命且欲兼害鄰人之性命此其心術之壞手叚之辣誠遠過於盜賊矣若不將縱火之徒從嚴懲辦使安分良民夜不安寐而彼目無法紀之人反得逍遥事外無論亘古以來無此治法卽按諸定律亦不免大相逕庭律載縱火害人厥罪綦重原欲懲一儆百使後此不敢再犯近時縱火之案屢見報章有除暴安良之責者所當申明定律揭示通衢遇有此等情節准被害之家立時報案嚴飭差捕勒限緝拿並令被害之家留心緝訪一經拿獲立卽送案訊辦如衆証確鑿情罪昭彰卽照定律辦理毋稍寛縱租界中亦宜出示嚴禁如有犯案者公堂之權止於枷責不足蔽事當送往縣署從嚴懲處似此雷厲風行縱火之風庶幾稍息在昔子産用猛民賴以安故曰火烈民望而畏之則鮮死焉竊願臨民者毋避用猛之名而使子産專美於前也則善矣 
[通州剩語]  
　　自去歲熱河匪黨作亂徵調頻仍營中多提撥餉銀致市價因之倐漲趨來松江艱每兩易通錢三千三百文同銀三千三百七十文亦足見銀根之緊矣○某日有一丐子貿貿然至東街萬興聚布鋪乞錢鋪夥斷斷然靳而不予丐遂憤憤然去夜間趁鋪中人栩栩然化漆園之蝶卽魆魆然自縊於鋪中風窓之上辛更夫槖槖然擊柝而至汲汲然救下始蘇蘇然漸甦○自本邑董姓被盜後文武各官皆派差購線緝拿一日捕盜營兵丁在武清縣黄花店拿獲一賊頗覺形跡可疑緣董姓被盜在八月三十日而九月初一日晌午時賊卽結黨十一人肩荷包袱十數枚投店止宿店主何姓知非善類然亦不敢拘捕及兵丁尾追而至因寡不敵衆逸去其十只獲一人當將賊及何解州訊問賊供稱小的同夥十一人素以偷盜爲生彼十人者現往寳坻縣至董姓家盜案實非小的等所爲想刑訊之餘自當眞情吐露也○香河縣某村自十月初一日至初八日由會中人舁城隍偶像出遊并招京都寳順和玉成兩梨園演劇復盛設刀山獬馬十錦雜耍惜連日風雨交作遊人率皆裹足不前卽赶廟集之經紀中人亦大爲折閲云 
[芝罘談助]  
　　烟臺訪事人云登州歲試已竣秦大宗師示期十月十九日按臨萊州府屬○前紀登州鎭章軍門由工次至烟臺兹悉十月十九日節臨二十四日卽遄反十一月初又來烟商辦要公○東邑童生某甲被屏而回道出烟臺赴天后宫觀劇人多擁擠悮傍海防營巡查堆卞所列槍架上巡勇呵止之童满腹牢騷正苦無從發洩不覺怒從心起酸氣直衝口角之餘巡勇勢不相下以致互相毆擊藉口於毁壞軍械扭赴本營統帶夏君當卽升帳訊供將巡勇棍責有差復以好言安慰文童勸之使去○前報紀芝水村刦案兹聞罪人已得牽涉細柳營中人是可異也○髠奴某甲髮雖短而心甚長日向街市訛索錢文以供嫖賭之費一日有某鋪詐得大錢五百嗣又在協豐和大肆威風協豐和被擾難堪扭赴巡司署請辦前次被詐之某鋪亦相繼而至共揭其奸諒巡司必有以懲儆之也○十月初四日起雨雪連綿時或飛絮漫天時或跳珠满地至二十九日始放晴光貧民鎭日　門未免怨米珠薪桂矣 
 
 

Page 2

 
 
[巴江寒浪]  
　　本年宜昌錢價甚昻市中又不喜用洋銀客有持洋銀換錢者每枚只得青蚨一千翼銀則每六錢八分有奇可換錢一千文某日沙市厘局忽派小輪船至宜請各局運錢到沙恐此後錢價更有增無减也○新署宜昌鎭蔣鎭軍澤斌於上月十四日抵宜擇吉十八日吉時接印城内外各營員弁均往參見如儀○東湖縣署差役某甲虎而冠者也近藉本官新到未悉民情卽四出招摇遇事敲詐事爲本官訪悉當卽拘案板責革退卯名○近日江水甚平惟石首頂心洲仍有泥沙壅積輪船來往不能行駛自如獨入川之掛旂船平穩異常客商莫不稱便近日利川保險洋行已多有船上下川河中又添一項生涯矣 
[宜昌得雪]  
　　連日天氣嚴寒同雲密布至上月十八夜雪花飛舞幾如柳絮漫空次日開牕望之已變成一片琉璃世界計得雪五寸許課晴問雨者已預卜來歲豐穰矣 
[東國采風]  
　　日本新軍艦千島被英公司輪船撞沈一切情節前已三志於報所有遇救之千島船主鏑木大尉以下十六人已於日前赴東京海軍省及政府訊問一過英公司輪船主蒲藍翁以下由英公使諭令於上月十五號附英國麥魯槐輪船由長崎往横濵聽候英領事官於二十號請日官開海軍質訊例千島中溺斃之人日皇與后合賜銀千餘圓依原品大小分卹○日前日望感冐風寒不快者數日皇后曁皇太子亦有二豎爲災現日皇已占勿藥之喜后與太子亦告痊在卽矣○伊藤總理大臣傷痕漸愈擬於本月十五號臨議院○豐前下毛郡津民村出一怪異頭似免耳小尾脩似狐自後曲至首前後兩足左右皆有膜如袋然其行如飛時隱時見是何怪焉請以質之博物君子○日本除耕種五榖外專植蘿葡番著蘿葡俗名蚩弓番薯俗名以木貧民賴以果腹故種法格外講求薩摩所出蘿葡每條重至四五十斤一個番著大者不恒見今佐賀縣東松浦郡佐志村熊本氏畑地内有番薯一蔓六顆其大者重一貫九百目合中國一百九十兩小者亦重至一百十兩人皆以爲希有○甯波人王惕齋被日人濵野氏馬車碾斷右臂涉訟已久控諸東京地方裁判所不得直乃上控於控訴院請援捐傷要害例追償銀一萬九千圓有奇控訴院判令被告出銀四千八百圓作爲養贍之費被告不服王擬復控諸大審院○上月十二號午後八點鐘越四十分時日本寺町三丁目妙音寺内失愼延燒若竹座劇塲以及常盤町下石町三丁目上側三軒直北至雷神社界至十一點時始救熄共燬一百二十戶 
[壯遊誌略]  
　　西人於遊歴一事最好爲之嘗孑然隻身作汗漫之遊卽遇險阻艱難亦不稍恐懼頃聞某西報館接其派駐直隸保定府訪事人信云有美國人二名乘雙輪足踏快車由俄國邊疆直抵此處按此二人前在美國書院讀書素具壯遊之志故於考取後卽相約周遊天下去冬由土京遵陸起程道過知希蘭亞士加末以至馬輔及穆哈剌一帶直低俄屬之打士于城當其到打士于時俄國官民欵待甚優留過殘冬二人以東道情殷因暫住於此至本年四五月時始由打士于啓程至新疆伊犁及喀什噶爾一帶遊歴約閲月餘卽欲轉往中國當時諸人以路途遥遠且多險阻多有力勸其勿行者二人遊志甚堅不爲所動毅然起程將銀錢衣服等物縛於車後由羽南施以至哈密之沙漠道經大小瀚海閲十二日始能歴盡所幸沿路風沙不惡可以自在遊行迨行抵西蜀後卽取道萬里長城東向遊行轉至龍州再折而北至西安府復由西安至太原再轉而之保定現已由保定取道直抵都門將往天津等處聞此二人沿路均藉怏車之力惟道經得蘭加士卑安之處浮沙千里輪爲所沒不能行動始舍車而步幸沿路平安毫無驚險祇在途中遇一牛將其輪頁中之鐵枝踢斷二條而已其行抵保定之際沿途居民隨觀甚衆然並無歹意但中途或有可疑之處不得已開槍恐嚇以圖自衞至沿路所遇華官待之甚爲優厚其抵蜀也地方官大書榜示懸於車前將其出遊之意列明俾衆得而共覽是以居民安之若素云 
[以柔制剛]  
　　戰船槍砲爲講武之要需就其大概言之無不曰船宜於堅砲宜於利矣是以船砲等類均以最堅之物爲之由木而銅由銅而鐵今且及於鋼甲矣乃有天下最剛之用而竟以最柔之物爲之者兹閲美國報云有夙將名來士者向隷細柳營中位至叅戎之職現在伊甸拿省居住平日留心製造近得新法能以樹膠製造戰船其用較鋼甲猶可駕而上之今已試造一船他日告成若果利於戰攻并能以此法製造槍砲等類云云竊按此法洵得以柔制剛之道夫樹膠柔物也以代鋼甲則其剛可知蓋鋼鐵爲物之最剛者然以　遇剛則無不破之理今以樹膠代鐵其用必神蓋樹膠之質極柔若以砲彈擊之實不易於損破且卽觸礁遇石亦不至有洞穿迸裂之虞所難者樹膠遇水易化若有法以保全之誠屬海疆第一利器今如所語則不惟能製戰船并且可爲槍砲然則水火兩端均能無損有斯法也尚何患不能制勝於人哉雖然美人之性好奇不知他日其艦製成果能適用否耳 
[防禁軍火]  
　　德京日報謂德國駐華欽使巴蘭見邇來私運軍火至中國者源源不絶因是設法防禁西歴上月曾移咨華官略謂倘有德人私運軍裝到華一經查出卽行充公德國官員亦必協力防維所有違例貨物一律禁止免爲衆人之害云云德使此舉可謂善睦隣封而敦友誼者矣 
[火斃三命]  
　　上月二十晩鷄人將報五更廣東耀華坊三約忽報火警延燒屋宇二十餘椽並斃三命是處爲乎藥小民萃聚之區蓬門蓽戶大有秦人板屋之風起火之屋爲某氏婦所居婦豢剛　數頭並私收字花藉佐用度近因事旋鄉將家務交十餘齡之幼子辦理子患瞽惟盲於目不盲於心是夕聞玉漏將殘遂起取殘羹冷飯以飼鷄豚詎曲突之薪未徙火星延蔓遂致難圖瞽子無術避災葬身火穴隣里驚惶撲救奈天寒泉涸覓水維艱竹瓦板垣引火又易故轉瞬卽不可嚮邇是處居民多以牧豕爲業事起倉卒頗難執之於牢翌日披剔瓦礫中存燔豕十餘頭並有一老媪一中年婦被災之戶多屬貧苦小民枝棲旣失蕩析流離事後扶老携幼尋挖家私並有一婦携幼子露宿災區向路人求食幾令見者爲之下涙據言瞽子之母性嗜賭博逋負纍纍此次旋鄉意圖逃匿不意吳回枉顧令其家散人亡也並聞河南隔山鄉有看守田畝之寮亦於是日付之一炬幸距鄉頗遠四無居人故不致池魚殃及云 
[江寍歲試兩志]  
　　江蘇學政溥玉岑宗師按試江寍府屬前已列諸報端十月二十四日考生經古題爲霜臺籠日賦以寒風振松霜臺籠日爲韻生正塲題府學是故誠者笃吾聞西伯善養老者上元學先名實者至柳下惠也江寗學地非不足四句句容學容光必照焉至雞鳴而起高湻學可使高于岑樓至豈謂一鈎金溧水學今夫水至生之謂性江浦學若决江河至無欲其所不欲而已矣六合學若合符節先聖後聖經詩題未詳通屬生覆試文題仲尼曰君子中庸詩題賦得與人一心成大功得成字五言八韻二十九日童正塲句容文題然則夫子旣聖矣乎溧水文題夫子聖矣乎湻文題夫子旣聖矣夫聖通塲次題則曰古之人古之人詩題未詳 
[蠟鋪被焚]  
　　京師東珠市口廣盛隆蠟鋪於上月十七夜二更後在後面房屋内煎熬蠟油因看守無人遂致鍋中油沸烈焰横飛不可遏抑登時冐穿屋頂轟轟烈烈勢等燎原各水局一聞鑼聲報警卽傅集各水夫舁運水龍如飛而至竭力撲救各汛弁兵等亦奮勇拆毁毗連之屋以斷火道所幸是夜封姨不甚肆虐至一二點鐘祝融氏已返斾矣焚燬蠟鋪房屋四五間所有貨物悉付一炬良可惜也 
[姑蘇火警]  
　　本月初三日午前九點二刻時蘇州胥門外官碼頭某姓家忽然走水警鑼報處各叚水龍飛駛而來以皮帶放入護城河水中如法噴救霎時間飛珠濺王宛若黄河之水天上來蘇府尊及三首縣總捕總巡等官次第鳴騶而至齊集接官廳内飭差拘捕搶火匪徒維 [ 
 
 

Page 3

 
 
時風勢正狂加以是處多半草房致祝融氏大肆淫威捲去三十餘所至午正始救息各官乃次第遄回 
[憲示照登]  
　　辦理江蘇賑捐滬局二品頂戴江南蘇松太道聶二品頂戴直隸候補道沈二品頂戴准補江南鹽巡道胡爲出示曉諭事照得本年寗屬之甘泉等縣蘇屬之徒陽兩縣均被旱災甚重亟須賑撫值此時局籌欵維艱幸蒙持恩截漕濟賑皇仁浩蕩薄海同欽旋　兩江總督部堂劉江蘇巡撫部院奎奏請開辦江蘇賑捐並援照順直賑捐現行章程及推廣各條核給奬叙已奉諭旨著照所請欽此本道等現奉督憲抄發原奏摺稿札飭遵照辦理仍在上海城外英租界大馬路設立滬局並另報明分委辦理在案惟查滬上爲通商總匯之區歴次賑捐均尚踴躍今本省旱荒尤爲切近之災值此嚴寒小民困苦顚連嗷嗷待哺况自冬徂春爲日甚長賑撫需欵浩繁不得不多方設法籌濟除分飭勸辦外合亟出示曉諭爲此示仰紳商士庶人等知悉須知有捐必奬欵不虚糜利己及人德無不報其各敦求災卹鄰之誼共抒急公好義之忱不論捐數多寡速至本局上兌查明定章凡貢監升銜職銜及封典翎枝曁推廣之新捐各條皆照順直賑捐現行章程核奬仍先塡給紫印實收本道等辦捐多年向來隨時咨奬故部照頒發最速久已取信捐生如有捐助鉅欵當爲禀請督憲專案奏給優奬以示鼓勵兹本道等爲本省災重欵絀自應先其所急用特諄諄勸導不憚煩言務望共體時艱爭光樂助慷慨輸將俾得源源報解以濟冬賑是所厚望切切特示光緒十八年十一月初一日示 
[勘河續述○虹口西華德路左近河道現經英工部局建築木駁岸照會上海縣黄愛棠大令英廨讞員蔡二源太守訂期往勘已列前報慈悉大令因有要公尚未會勘遂改於十一月初四日勘視昨已屆期午後三點鐘大令帶同幹差薛貴及亭耆書辦人等命駕出城至英公廨會同太守前往勘視 
[焚衣遺火]  
　　葉某者家住小南門内前日薄暮時有一人病斃爰循俗例焚化冥衣不料遺火於積薪中當時並未覺察延至晩間火勢披猖勢不可遏葉見而大驚厲聲呼救諸鄰人聞聲畢集竭力汲水澆灌始得烟消火滅然已受驚不淺矣 
[拾票圖詐]  
　　滬南十六鋪益昌質鋪有質票一張計當本八千二百五十文已由原主贖去正欲將票塗銷忽然遺失爲游勇錢某所拾糾合某營哨弁楊某及十六鋪巡防南局勇某甲備本往贖質鋪夥告以前情錢楊一味囉唣敲櫃拍檯聲勢洶洶質鋪主知不可以理喻急投南局禀報鍾二尹立飭局勇前去將票吊銷並將錢楊驅逐始寢其事 
[研訊種火]  
　　本邑法界吉祥街評香居烟館主譚菊生於上月二十一日之夜放火焚屋而逃包探拘其夥王章榮以去送請讞員葛蕃甫同轉押令交譚到案其詳已登前報矣昨晨捕額令將王解送公堂覆訊房主所雇收租人朱永康偕比鄰廣振盛烟館主蕭阿香上金館飯鋪主鮑晉山投案各訴前情王供稱小的聞譚先在英租界富貴樓執事及富貴樓閉歇始於本年五月來治下開設評香居至八月雇小的爲夥每月只工資洋銀兩元數角上月二十一日之晩如何火起小的實不知情同轉謂上月初一日有人在上金館後將火油浸透之棉衣種火其時前後隣人皆聞聲起視惟爾家閉門不問其中情節顯而易知王供稱初一夜火發時小的等在睡夢中驚醒不知由誰家起火且立時救熄是以並未拔　出視亦無種火事情問爾家烟館中共有幾人屋内生財值錢若干曾保險幾年保銀多少供稱烟館内共有三人一爲譚一爲小的其一姓李名開解災後與譚同逃不知去向保險之事小的不得而知同轉問鮑曰初一晩之火爾呆知究竟由誰所種答稱是晩小的見屋後木板上火光冐起是以科頭跣足而出喚醒夥友十餘人協同灌救火卽告熄四處檢視見有火油浸透之棉襖一件尚未燒完小的未遭回祿歡喜異常因將此事隱瞒未經投案後鄰人皆言評香居實有種火情事至二十一日之晩又敢背地種火先燒左鄰廣振成繼焚己屋延及小的家幸捕房相去非遥當時救滅小的賃屋兩幢雖未遭險然救火洋人皆在小的家通皮帶上樓不免蹂躪墻壁樓板均已七零八落一時不及開張且評香居屋中尚有焚壞之生財未經搬致至房主未能翻造小的驀遭累及未知何日始可重整生涯同轉謂譚將生財浮價保險種火脱逃累及鄰人心存回測若不嚴行究辦恐有匪人尤而效之况蕭一生銖積寸累而成者悉付一炬罪魁禍首非譚而誰遂著將王押候交的實人保出限日將譚交案朱速將評香居焚剩之物移放他處以便赶緊翻造 
[任意逗留]  
　　崇明人施榮生素以務農爲業其妻陳氏姿本中人性尤輕薄今夏與同鄉人某甲私識以爲僕僕往來終非久計遂與該氏相約偕遁避匿英租界施自妻逃逸後偵騎四出蹤迹杳然至上月杪偕叔父施德昌及崇明差役余某來滬赴英公堂投文蔡太守飭差趙金往提甲已聞風逃避趙金將陳氏拘案太守訊供之下飭令備文移解榮生德昌聲稱求大老爺給文小的等情願恊同來差余某回籍自行投案太守准如所請當將陳氏並公文一併給施榮生及余領去赶緊回籍榮生等叩謝而去不料崇明縣差余某帶同施榮生並陳氏等往南市郎家橋堍寳興祥客棧居住遷延日久未定歸期至前日被趙金訪聞派夥往拘以便解案請訊該夥抵棧後由施德昌出爲關說情願趁舟回籍不再逗留該差夥遂縱之使去 
[英界公堂瑣案]  
　　郭登榜訴稱原籍湖北襄陽縣曾以車功洊保至守備隨營在臺灣効力光緒十五年曾娶妓妇阿雲爲妾携之回家後因吵擾不安送往福州交其父收領不料阿雲竊取奬札二件贈與蔣嘉　卽蔣受之爲此扭案請究阿雲供稱小婦人原籍臺灣淡水縣家貧故父親及兄弟不能度日以致墮落烟花後隨郭至蕪湖郭欲將小婦人販賣小婦人堅執不允言欲控官郭始著婦人送歸父親收領旣而小婦人仍難過活乃由父親作主嫁蔣爲妻並無私贈奬札事惟求恩鑒宥蔣供稱曾有五品軍功光緒十七年投臺灣効力奉派基隆火車站執事憑李鏡蓉爲媒價娶臺灣妓女阿雲後郭索取身價因給以洋銀二十元有郭原信呈電至娶阿雲時有伊父手書爲據現因患病携之來滬途與郭遇藉故糾毆求大公祖請送淡水縣訊究可也蔡太守飭將阿雲送交棲流女所留養俟有官輪船赴臺灣送請管駕官帶送淡水縣訊理郭蔣均叱令退去自行投質所呈之信及禀帖暫存○包探孔阿才禀稱忠和棧寓客陳仲子假嫖娼爲名日至娼婦陳寳林家作狎斜游乘間竊得金飾等贓旣入手卽兌取洋銀若于購得鮮衣穿在身上翩翩顧影自命風流現經小的吊得眞贓拘陳送案林氏訴稱小婦人在寳林姐處當娘姨陳客偕張姓及某醫生來小姐見其舉止闊綽留住三夜不料其竟乘間行竊旣由包探吊出請准領回陳供稱小的係蘇州人來此訪友日遨游於花天酒地見財起意以致行竊求全顔面俾得遄返故鄉蔡太守判令管押六禮拜以爲嫖娼行竊者儆贓給林氏領去○樵子吳桂全訴稱小的係崑山縣人販柴來治下偶至英敬德爐廠内閒觀悮踏爐樣被莫用鐵條擊傷腰際有唐吳氏等目見可作証人其時小的倒臥地下幸母親前來始得喚捕拘莫送案鐵條呈騐莫供稱小的在廠做工被吳蹴碎泥坯計值洋銀數十元與論致爭不敢行兇尚求明察唐吳氏訴稱小婦人目見吳受傷臥地因代喚伊母前來喚捕拘行兇人到案蔡太守諭令吳自行醫療莫著交人保出俟吳傷痊再核鐵條暫存○九十一號華捕禀稱小的巡路之時見主阿發在某處堦沿上擲骰賭錢因之拿案王供稱小的明知賭錢犯法實貪微利而爲之此次如蒙法外施恩以後自當改過蔡太守判令枷號一禮拜發頭門示衆○陳瑞雲訢稱小的無端被鄒阿興毆傷頭額是以報捕拘鄒送案鄒供稱小的操舟度日昨日在途行走與陳相碰口角之際陳自跌傷小的不敢逞蠻祗求寛恕蔡太守諭令陳自行醫治鄒交人保釋○金阿隆訴稱小的突被陳阿忠等毆傷是以報時 
 
 
] 

Page 4

 
 
捕拘案陳及馮忠林張仁元王行根同供稱小的均在某茶肆煮茗閒談口角則有之並不揮拳肆擊肆主某甲供稱陳馮起釁時張王從而附和致毁物若干件值洋銀二元蔡太守判令將陳馮各管押一禮拜再著賠洋銀二元張王各管押三日金自行醫治○包探江阿三禀稱有丁雲初擅戕桌椅燈窓私售計值洋銀三百元之譜局中人投報捕房由小的獲丁吊贓送案胡超珍等同訴稱丁私售局中各物現已報捕吊贓矣蔡阿通供稱小的在局守門因無工貲日間出外覓食曾見丁賣物阻止不依因告知胡等報捕拘案盧德光供稱公義局係職員之父親剏始現由職員經理丁芸前在長門砲臺當書識後由王國楨等薦來允爲躭擱十幾日不料竟全家遷人且將公用之物盜賣一空丁供稱公義局由職員等助之起建曾墊銀兩若干旣而公義局奉憲充公因據情告盧將物售賣曾付盧洋銀四元沈寳元供稱丁是局中之人曾將燈窗售與小的計洋銀三十元實不知其盜賣楊王氏供稱丁將元色紗窗等物售與婦人計洋銀四元餘供與沈相同蔡太守判令將丁管押三月期满遞解回籍沈及楊王氏從寛開釋起案各贓給胡等領去○包探孔阿才禀稱竊犯陳阿二竊取嘉綸綢莊綢縀若干更上一層樓某茶客銅對時表經小的查獲人贓解送案下嘉綸綢莊夥某客更上一層樓堂倌余才寳投案領贓陳供稱小的犯竊是實惟求筆下超生蔡太守判令笞責一百板遞解回籍贓給甲及余認明領去 
[法界公堂瑣案]  
　　寗波人吳阿虎以小錢六十千分藏鋪蓋及羅葡籃内由原籍附招商局江天輪船來滬前日携之上岸由某包探查見送押捕房昨日解送公堂葛同轉訊問之下吳供稱賦閒日久故來治下謀一枝棲是日往下海浦軋花局尋友人陸賡裕適遇數年前同事之王阿全囑代携鋪蓋及蘿葡籃各一并約小的同住老義泰烟館内不料尋至老義泰早已閉歇無處存頓囑小的看守鋪蓋伊往另尋躭擱之處不料有素不相識之人前來查問察出小錢遂將小的帶入捕房同轉著押候函追陸到來具保出外赶緊交王核辦○車主金福生訴稱王渭筱向小的租去東洋車五輛積欠租錢四千三百七十五文向之索取突有向與王爲伍之歹人俞麻皮不問情由揮拳擊落小的門牙一粒任海春復手持鐵柄旱烟袋擊傷背脊幸有巡捕到來將任王拘送來案門牙爲父母所遺骨肉求大老爺迅卽追還王供稱車由小的租與魏雲良小的未欠租錢且不敢行兇擊落門牙墮地後卽找尋無著後知王車寓中人拾得小的允出錢五十文買回豈知任等奸計多端云牙齒不能交還恐小的作爲行兇之憑據葛同轉判令押候吊取門牙再行核辦○包探王榮培禀稱福建竊賊曹金水慣竊各輪船之物日前又在招商局圖竊經小的拘送案下葛同轉向之研訊曹供稱小餘年前小的確曾犯竊今已改過尚乞施恩小的原籍潮州今偶來遊玩同轉判令送請上海縣黄大老爺遞解回潮請地方官嚴中約束○通事禀稱車夫陳扣子欠某氏租車錢一千一百五十文約歴半載矣昨日經氏扭送捕房轉解來案陳供稱小的確欠長脚婦人某氏租錢九百文所有號衣號褲亦未交還現纔由鄉來滬氏强欲剥取小的之衣以致扭入捕房解送案下葛同轉著押候傳原告質訊○車寓主王春榮訴稱車夫張小狗僑寓小的家失去英工部局第二千九百號車照一紙向之理問反遭辱駡及深夜又潛將車篷劃破請卽訊懲張供稱小的向在朱方來處當洗車之役金奎等皆知底細請大老爺傳問可也葛同轉著押候傳朱及金奎到案核奪○陳王氏租賃錦名洋行房屋積欠租金十六元閉門避去經收租人某甲尋獲送案請追當曾繳過洋銀十四元昨晨氏續繳一元並稱尚欠有一元求大老爺斷令讓去葛同轉諭令收租人將繳案之洋銀領去餘銀不再比追 
[助振類志]  
　　敝堂蒙葉澄衷大善士樂助新棉衣一百件現值朔風凛冽鵠面鳩形之輩得此黄棉襖子頓然寒谷回春矣又蒙胡式卿翁交來黟縣胡蔭椿大善士因妻病瘵三年祈神許賑獲痊樂助山東賑洋五十元歙縣汪福意大善士祈病速愈樂助東賑洋十元溧陽胡式之陸晉琛兩翁募集山東賑洋四十元善善交孚源源接助莫名叩謝敬篆鴻慈伏祈附入報章以宣德意上海六馬路仁濟善堂籌賑公所施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
   
 
