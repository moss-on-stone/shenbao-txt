# 1880 - 340 - 4902738

 

Page 1

 
 
[後西遊記出] [  本舘告白]  
西遊記一書本屬寓言說者謂其養性明心頗有解悟然而眞經　獲索解無從　　　於先天究　識眞詮於後起此後西遊記一書所由佑也記中所載類近嬉笑怒罵以詼諧之筆爲　喝之經亦未始非喚醒痴愚之一法也是書坊本漫　　　訛　本舘倣用活字板重爲排印校對詳愼　　　工定於本月初十日出書每部訂成八本收回工本洋五角正購處仍照前例請卽賜顧可也 
[重印縮本康熙字典出售] [  點石齋主啓]  
本　前將湖北局刻之康熙字典用石印照相法縮成一本　　盖以便舟車之　　省券　之繁瑣仰蒙諸君許可所印四千　曾不數月卽已售　在後來購者朱免　　如之惐是以本　不惟重價復託友人在京都購覓得　殿版初印者寄　仍用　法照成並飭各工於上石時務必精益求精墨色須濃淡合宜紙張則　潔一　物閱一遇覺點畫雖綱面仍　若列眉洵薛府之奇珍　城之善本也現已工竣凖於十一月　六日出售　此　工本較大計用綢面仍訂爲一本者無部價洋二元分訂爲四本者每都價洋一元三角刻因急欲發售所印無多無蒙欣賞尙祈早來購取至　　各處悉遵　例此　 
[火災輕重說]  
近半月以來各路紛紛以火災告本報書不勝書按之有聞必錄之義不敢闕焉然閱者每日展視輙有二三條似亦厭其煩矣不知漠不關心者則以爲數見不鮮而因本報稱述之多乃愈足以見火災之可畏而居家　愼者於此取鑒不遠各事嚴防未始非弭災禳禍之意也歴觀各報凡被祝融之害者惟杭州三元坊鑤花店爲最慘至於全家及夥徒等七人同死於烈焰之中若他處則猶未有是也其起火之由亦惟杭州三元坊爲最易疏忽以其因街口天燈火油炸裂流到之處卽時然着瞬息間已徧店堂上樓梯雖四隣驚起而不及撲滅以至於是他處則引火尙非火油也因思燒燬貨物不過喪財惟燒死人命之慘雖欲求喪財而不得聞之更爲痛心若火初起時諸凡引火之物卽使易着而其焰尙爲平和惟火油之猛暴無物可以過之故杭州之火比之半月來各處所報情形實爲第一塲大火也當見某果報書載康熙二十六年杭州大火七畫夜始媳焚房屋二千餘間其地大抵中城大街因書中言官巷口陳姓之屋如魯靈光殿巋然獨存故知之官巷口去三元坊甚近今有此災可知大街密布屋舍毗連不災則已災則未有不重者同治以來淸河坊四角已見大災一次矣顧災莫大於康熙起矣而一家七口同斃於火則未之前聞也然則以人命爲重此火不爲小矣吾推其故而歎天意之不可以人力挽也凡城中街道郡大於縣省會又大於郡止以地方無有名勝與自古未建都會之故而省城亦有狹隘者如江西南昌民房背城堞而築卽倚城堵爲後垣往往深夜之中宵小行於堞上由女牆俯窺得見室家之好以故吠龙之驚時或有之蘇州街道有兩店對門相去不過二尺者而上又有明瓦暘棚接於橫招牌之上如元妙觀前一帶兩馬相遇往來不能相如亦云狹矣是二處固皆省會而城中地面如此若以杭州較之則遠甚也蓋杭城武林門至正陽門直長十里乃南宋舊址未改是以特寬然則火災亦宜殺於他處矣且別處或因廛舍相接前街後巷兩室貼背而居中間僅隔狹弄無河道可以取水一經風日燥烈爝火奮揚必至兩街燒穿而杭州大街如水漾橋一帶小河正在鑤花店屋後而且臨河隙地未達民房後門一闢卽是生路火勢雖撲入店堂前不能逃後猶得出若夫樓居之人當扶梯燒折兩隣尙未灰燼壤壁而出猶免於難乃室中七人旣困睡魔又乏急智一若束縛其手足而置之於死嗚呼豈非天意哉或曰鑤花店託業細微本無橫財可發造孽何由不知其上干天怒者奚在而乃罹此太厄也但天意渺茫無從窺測冥漠不言自有眞宰以一家五口同時死於非命而偏益之以異姓之夥徒豈偶然也哉雖然設天燈不用火油亦何至遂有斯禍也夫火油乃煤礦給氣所成聚全礦之熱性蘊育之久然後澄淸其遇火而卽然也理固宜之天燈猶路燈也洋人於通商地面創製路燈照燿如　何以不用火油而用鐵管接引煤氣以然之耶洋人事事好奢煤氣之引不惟奢費而又煩難其所以用此不用彼者正有防火之意存焉豈特示奢哉中國城市地面旣難創議捐製煤氣燈則偶行方便點照路人但有一星之火卽可免沾泥墜水何必於尋常燈油之外求其倍蓗之明乎蓋常油照十家門面火油光及半里此外仍無燈火接映則終於黑暗耳近年火油通銷萬家燈火十居五六然室有引火之物則相戒不携以入人至臨睡之時則自知吹熄其光乃徹夜常明之天燈竟以爲懸諸空際無物撞擊坦然點之而不疑嗚呼雖曰天意豈非人事哉 
[電音譯略] ○英本月初八日倫敦傳來電音云中國現定造一極大鐵甲船電音又云俄國尙有兵船五艘開行至華云 
[高麗近信] ○高麗來信云高京秉政大員刻下思欲與各國推廣通商之道盖恐俄人覷覦故欲聯絡與國以兾保護之有人也 
[爵帥主戰] ○前直隸提督劉省三爵帥赴津曾已列報茲聞本月初一日　兩宮皇太后　召見詢及中俄之事爵帥對以戰爲上策和爲中策云云然則衆意僉同俄如過以要挾恐不免以干戈從事也 
[京待雪] ○都中於前月內寒信頻來近問自上月二十四日後天氣忽又變暖夜間所凍之冰至日午仍 
 
 

Page 2

 
 
化惟數月以來兩雪均無微特街市塵飛居人亦患疾疫故京中人士咸盼天公玉戲也 
[析津天氣] ○前月二十二晚天津下雪海河冰凍輪船之停在大沽口外者風狂水淺滯不能前二十三四日貂裘不暖獸炭無溫招商局下已有冰排來往不意二十五六日逐漸開釋繞津河道依然一片汪洋隨卽海琛入口大沽繼之本月初一日異常和暖不特不似隆冬天氣抑並不似秋九時令日麗風和饒有春意是日豐順輪船駛到大沽船主謹小愼微不敢入口保大於初三日到徑鼓雙輪安抵碼頭惟示期於初四日開行如遇天氣轉寒無論有無貨客卽時解纜盖恐天有不測風雲河或驟然冰凍也馬家口上對岸河東常年操江鎭海兩兵船泊此守凍今年大沽已築船塢操江卽入塢興修另有鐵炮船四艘常年亦入津守凍今則只到一艘餘或續來或亦入搗未定也 
[嬰孩患疹] ○今年天津一帶凡小兒出痘後每多痢疾稍或不愼遂致夭殤患此者時係夏末秋初也現則閉塞成冬諸疾不作而津城之嬰孩患出疹者偏多儘有因未發透卽死者是殆天時之不正使然歟 
[禁屠求雪] ○江右久晴不雨火患頻仍兼之刻下正當播種春花亟須潤澤故上月念三日南新二明府出示禁屠設壇於郡城隍廟禱雪逐日早晚親往拈香以申誠敬惟近來畫仍日光杲杲夜則星點熒熒佳瑞之降未審天公有意否也 
[添設水桶] ○章門天氣早乾融風煽虐居人鑒於前車恒惴惴焉宛如驚弓之鳥故近來不遺餘力以備抵禦之具各街道添設淸平水桶有加無已而尤以舖家門前所列爲多其大者可儲水三十担小者亦十餘担莫不昕夕灌滿以備不虞然木桶多漏時需人力則未有久而不倦者似不如多脩火墻高其垣墉更爲盡善盡美也 
[失愼遇救] ○上月念四晨起南昌永和門口某小屋內因早　遺火頃刻穿簷突頂幸隣居爲某武員公館人多手快立將火路拆斷次日午刻瓦子角某鋪又兆焚如亦幸白畫得四隣齊心救護祗將該舖門面焚毀遂熄刻下城內水泉異常乾涸東湖多見底之處各池塘十乾八九居戶較密之地幷井水亦需五鼓往汲至日出則候四五分久且不得滿担而回一遇火警愈覺可危然近來頗知拆屋之法本報前曾及之以爲實較捷於用水方深惜其拘泥不改詎意今竟漸有行之者是殆所謂窮則思變矣 
[醋海波深] ○皖垣囘婦宗馬氏向居大南門內丈夫早故素來不安于室去歲山左閻甲來皖謀寓該婦左近舖飯時相往來兩情眷　適有某參軍署理皖南一缺閻甲求同鄕力荐充當門丁携婦同往在任年餘今春仍歸省城居住詎料該婦前與教門茶舘跑堂之馬小林子有染常私相往來閻甲不知忽一日馬於二更後暗至婦室並坐調笑閻甲適從外來怒氣勃發卽向毆打馬亦不相讓婦力解不開閻甲　取菜刀亂砍將馬頸後砍傷數寸刀尖帶傷左肐膊血流遍地隣佑聞知鳴保報縣尹邑尊騐傷飭保調養傷痕大約不至致命將閻甲收管候辦宗馬氏亦飭地保看管聽候傳訊夫兩俱野鶩何竟誤認家雞以至醋海風波頓忘性命嘻愚矣 
[龍門書院甄別告示] ○　　在政　銜　　江南海關　　　　大道劉爲曉　事照得龍門書院預行七年分甄　本監督定於十一月十三日在院局試凡投考者先期三日前一律赴院報名幷開明某省某府州縣舉貢生監以便預備册卷由董事等先期一日送道盖印該投課諸生屆期黎明齊集書院聽候本監督點名給卷命題考試限本日酉刻交卷合行牌示毋違特示 
[關防告示] ○上海縣水利應趙爲特再關防詐僞事照得本應蒞任以來看中向無官親幕友所有公務一切槪係親手經理從不信任家丁至於置買各物以及日食所需俱係現錢交易毫不賒欠分文早經出示曉諭在案近日訪聞竟有冒充本廳官親家丁在外招搖撞騙深恐各舖戶受其愚弄賒騙貨物等情除飭差密訪查拏外特再出示曉諭爲此示仰城廂內外各行舖戶人等知悉爾等須知本廳署中並無官親幕友從不信任家丁所有置買各物以及日食所需俱係現錢交易毫不賒欠分文倘有冒充本廳署中之人撞騙貨物許卽扭送赴廳以憑從嚴究辦决不留待質訊也各宜凜遵毋違特示 
[恭謝憲恩] ○英會審委員陳寳渠太守聞定於明日午後四點鍾起程赴蘇蓋以保舉升銜恭謝上憲也 
[川沙火警] ○近來風乾物燥易兆焚如各處警報頻聞雖曰定數究屬居人不愼所致昨有浦東川沙友人來述該處城內牌樓橋地方東西街爲該城鬧市之最於本月初七晚九點鍾時由某襪店柴房內起火延燒各店雖有水龍赴救無如北風大作風助火勢竟燒至半夜方止計焚去三百餘戶核計共有房屋一千間左右皆係店家而當典兩戶未在數內亦云幸矣幷云八月間該處亦幾遭冋祿幸知覺尙早兼之無風隨獲救熄繼而獲到縱火者一人送交川沙應署懲辦在案此次恐亦是火匪之下種耳 
[相騐煙妓] ○法捕房昨據西興聖街如意弄五十九號門牌開花烟館之莊華氏報稱烟妓雙喜服煙身死當由捕房報縣請騐莫大令隨於下午四點鍾時帶同刑仵招房親詣屍塲騐得並非服烟徧體亦無傷痕的是因病身死當飭由堂收殮發壇莊華氏帶　縣署候保蓋恐屍親到案別有紏纏也 
[傳同具結] ○禁止彩票各情迭經列報昨經陳太守又飭補傳未經具限停止之怡和隆三元福錩盛隆福隆和順等五家據差稟和順係西洋人所開奉傳不到怡和隆等四家均已到案太守隨令怡和隆等均具限至西歴年終卽華十二月初一晶停止切結至抗不到案之和順再行查明提究均各遵諭而退 
[野鷄竊物] ○信局夥張春源至英公堂稱由鎭江搭輪船來滬至怡和碼頭雇野鷄挑運各物計共十三件徐和尙挑四件另有一人挑九件詎到局卸貨少去一件而挑九件之野鷄已不知去向故將徐交捕送究盖彼二人是相識者徐供我挑四件已如數交明至尙少一件我實不知陳太守隨飭將徐暫押飭張明白具訴開明物件再行核辦 
 
 

Page 3

 
 
[光緒六年十月念六日京報全錄]  
　　宮門抄○分教職單○署漕督譚　奏裁併馬步勇營摺○大臣杜　奏爲請　旨分別懲辦摺○江督劉等　奏遴員兼理臬司緣由片○蘇撫吳　奏請　旌表摺○兼署蘇臬王　奏恭報兼署臬篆日期摺○蘇撫吳　奏查明　開淸單摺○十月二十六日禮部宗人府欽天監鑲紅旗値日無引　見○全中堂等謝署稽查　壇廟　恩○六額附廣壽各假滿請　安○莊王佩公各請假十日○鍾泰續假十五日○察杭阿　　摺○召見軍機○○光緒六年十月分教職單　教授江蘇松江汪麟昌蘇州甲安徽鳳陽杜春華甯國舉河南懹慶韓瞻斗河南甲福建邵武馮夢辛福州舉　正諭直隸定州高攀蟾大名歲安徽桐城王哲盧州福建永定沈　中泉州四川劍州陳錫吉潼川雲南禒勸周輔宸廣西州貴州平越趙昌葵貴陽麻哈州黃道中大定俱舉　訓導直隸平鄕王德均順天挨山東館陶李培碩泰安舉河南武安江兆　光州優浙江奉化李日章杭州湖南永綏麻心佐鳳凰廣東新安陳贊襄潮州仁化游人鏡廣州廣西貴縣龍汝振桂林俱舉廣東開平羅惇晸廣州優貴州湄潭魏嘉相貴陽歲　復諭順天平　王德樹永平副山東鄒縣張希曾泰安拔湖北巴東李煦黃州湖北榖城王辰庚荊州廣東翁源余履常廣州雲南南寍吳榮先雲南貴州安仁王廷杰貴陽俱舉　復訓河南汝州毛縝懹慶浙江平湖鮑謙紹興貴州麻哈州劉照琳貴陽仁懹宋楊芳平越俱舉黔西王家　貴陽　平遠姜永淸貴陽廩思南杜鴻勳大定歲八寨徐書祥遵義拔安化朱定義普安拔　○○署理漕運總督江蘇布政使臣譚鈞培跪　奏爲裁併馬步勇營以期節省而資整頓恭摺具陳仰祈　聖鑒事竊於光緒六年正月二十八日欽奉　上諭飭裁勇營經前漕臣文彬以伏莽未淸未能再减據實具　奏並聲明此後如有可以裁减之處隨時　奏明辦理在案臣到任以來體察情形實有如文彬所陳者然勇丁之爲用也可合而後可分能戰而後能守淸淮防勇三千八百餘人除督臣所添得勝營五百人乃光緒二年新募成軍外其餘皆係勦捻舊部歴次裁存有以六百餘人爲一營者有以三百人二百人一百人爲一營省多寡不均分布又廣遂有可分不可合之勢提督張從龍於二月病故提督姚廣武於七月因病離營統將無人愈形散漫以之緝匪原乃仍常得力倘遇調遣卽難立刻啓行　國家歲費餉錢二十餘萬串養勇數千人設不能應征調一日之急可惜孰甚漕督所轄海疆九百餘里港　紛歧視値時事多艱輪船雖不可通海舶頗能深入尤應早爲籌畫備禦不虞臣前由蘇至寍與督撫臣熟商整頓到浦後又與淮揚總兵提督歐陽利見署淮揚海道桂嵩慶悉心商酌乘此高梁刈畢北路較安暫以標兵代防將各營輪流調閱其技藝稍遜　力稍衰者去之數目畸　者另補精壯以足實裁勇丁一百十名裁步改馬五十名實存馬隊五百名步隊二千八百名馬隊以一百二十五人編爲一營營分四哨步隊以五百人編爲一營營分五哨又步隊八十名爲親軍小隊內河水師四百四十人編爲二營淮海水師一百八十八人編爲二營提督歐陽利見提督唐宏成皆係湘淮宿將暢曉戎機卽令該二員分統之自選營哨各官以收臂指遞使之効陸隊則點名操練站墻巡更樵汲以炊支帳以處水師則操練水操兼習陸戰平居常如臨敵有事披袂卽行臣時住各營校閱視其優劣而施勸懲一俟操練精嫺卽令分赴各屬巡緝不誤冬防仍隨時更番調操以防其懈此裁併勇營認眞整頓之大槪情形也統計裁勇一百十名每月可省錢五百餘千抵除步隊改馬加支外每月仍省三百餘千每年約可省錢四千餘千隊伍旣減帶隊之官亦减每月可省銀三百餘兩每年約可省銀三千餘兩　帑項攸關絲毫在所當惜況銀錢併計多至數千乎且厘金衰旺不常旺則可有盈餘衰則恒虞不濟此不能不節省餉項之大槪情形也臣非不知攝官承乏謹當率由舊章顧以仰荷　鴻慈膺茲重任在官一日卽當盡一日之心營勇散漫非精練無以成軍餉饋艱難非减裁無以撙節至分札設防乃保民要務各營經此整頓之後更當督率認眞巡緝以靖地方所有裁併勇營緣由理合恭摺具陳伏乞　皇太后　皇上聖鑒　訓示至督臣所添之得勝一營仍照舊制合併聲明謹　奏軍機大臣奉　旨該部知道欽此　○○奴才杜嘎爾那遜綽克圖跪　奏爲辦理糧餉章京等遇　　頇請　旨分別懲辦恭摺具陳仰祈　聖鑒事竊查圖什業圖漢奴才那遜綽克圖欽奉　諭旨署理烏里雅蘇台賛叅大臣於本年三月間到任接署起至九月止所有署叅贊大臣應支半支養廉銀兩迄今分毫未放奴才杜嘎爾自接任以來每遇應放官兵粮餉等事無不細心稽核茲因署叅贊大臣奴才那遜綽克圖應領半支養廉久未發放情形甚屬可疑當將戶部承辦糧餉事務章京吉祥帮辦章京吉玉傳來面詢前情均稱　事叅贊大臣並無應得項欵奴才杜嘎爾惟思叅贊大臣車林多爾濟於同治十二年七月間接　叅贊大臣事務業經找領署任半支養廉有案復經查出陳案毫無疑義廼現署叅贊大臣奴才那遜綽克圖應領半支養廉自應照案核發以歸畫一旋檢糧餉各檔前將軍春福任內檔簿均經鈐用該章京圖記詳查以前歴任將軍册檔並無鈐用圖記自奴才杜嘎爾接事後一月之久應否仍然鈐用之處並未請示揆度前後情節殊屬非是惟該承辦糧餉人員所司何事竟將應放之欵胆敢稽壓數月尙不開放迨經查出陳案該章京等默諾無言可對僅稱疏忽矢查實屬任意　頇似此玩視公務非與尋常疏忽可比若不據實叅解誠恐紛紛効尤現當整飭營務之際奴才等本擬從寬免擬將承辦糧餉章京花翎三品頂戴儘先前候補佐領主事職銜吉祥請　旨革去主事職銜摘去頂翎暫　候補佐領以示儆戒帮辦糧餉章京儘先前卽補防禦主事職銜吉玉 
 
 

Page 4

 
 
暫撤主事職銜以觀後効至該員等所辦糧餉事務現擬另委妥員接署經理按欵稽核倘有侵挪等弊再行從嚴懲辦決不寬恕所有辦理糧餉章京等遇事　頇請　旨分別懲辦緣由理合恭摺具陳伏乞　皇太后　皇上聖鑒　訓示遵行謹　奏軍機大臣奉　旨着照所請該部知道欽此　○○兩江總督臣劉坤一江蘇巡撫臣吳元炳跪　奏爲實缺道員在臬司署任病故遴員兼理恭摺仰祈　聖鑒事竊據江蘇按察司經歴庚崇恩稟報據家属薛升稟稱家長正任徐州道　江蘇按察使薛書常係河南　賓縣人體素怯弱近年屢權臬篆不辭勞瘁九月初三日衙叅回署忽受風寒當經請假醫調詎病勢增劇於九月十五日在任病故據情稟報等情伏查臬司一缺爲刑名總匯兼管通省驛政責任重大正任臬司許應鑅現署藩篆正任藩司譚鈞培俟漕運督臣黎培敬到任後卽應交卸回省所有臬司篆務應先派員兼理以重職守查有蘇松督糧道王毓藻練達有爲詳愼明允堪以兼理除檄飭遵照並飭司將薛書常病故開缺一案另行照例詳　題外所有道員在臬司署任病故遴員兼理緣由理合恭摺具奏伏乞　皇太后　皇上聖鑒至所遺徐州道係沿河要缺容另行揀員請補合併聲明謹　奏軍機大臣奉　旨知道了欽此　○○江蘇巡撫臣吳元炳跪　奏爲孝女割臂療親籲懇　旌表恭摺仰祈　聖鑒事竊據江蘇督糧道王毓藻等呈稱孝女陳熊氏係湖北漢陽縣人前江蘇長州縣吳塔司巡檢熊道銘之女幼嫺姆訓隨父之官因弟妹弱小孝事雙親能得歡心父卒哀毀之餘猶含淚慰母其家赤貧藉孝女針黹賴以存活母病侍奉湯藥衣不解帶者數月病劇籲天願以身代潛刲臂肉和藥以進母病頓瘳迨母復病而歿孝女一慟幾絕經親族屢勸廼飲泣經理喪葬事事盡禮嗣適湖北江夏縣人江蘇試用從九品陳儒修爲妻克盡婦道戚黨交推於光緒六年五月十三日疾卒職等誼切梓桑或兼戚屬見聞旣確不忍聽其湮沒造具事實册結公呈懇請　旌表等情前來臣伏查定例刲股或致傷生不准　旌表如有請交部議者其入建坊之處請　旨遵行等語近年以來具　奏成案均蒙　恩旨子旌茲該孝女陳熊氏純孝性成持躬淑愼具爲母病頻危割臂以療尤見眞誠感格實屬孝行可風合無籲懇　天恩俯准　旌表以彰孝行除册結咨部外謹會同兩江總督臣劉坤一恭摺具　奏伏乞　皇太后　皇上聖鑒　訓示再江蘇學政臣黃體芳尙未到任印務由臣兼署是未列銜合併陳明謹　奏軍機大臣奉　旨着准其旌表禮部知道欽此　○○兼署江蘇按察使蘇松常鎭太糧儲道臣王毓藻跪　奏爲恭報微臣兼署臬篆日期叩謝　天恩仰祈　聖鑒事竊臣於光緒六年九月十九日奉督撫臣會檄飭臣兼署臬司篆務遵卽於九月二十日恭設香案望　闕叩頭謝　恩祗領任事伏念臣楚北庸材學疏識淺前此詞曹筮仕荷　懋簡之優如 
今茲糧運恭膺甫歲收之完竣涓埃禾報兢惕方深茲復　奏委兼署臬篆查蘇省爲政務殷繁之地臬司乃刑名總滙之區除暴始可以安良明刑卽所以弼教如臣　昧　弗克勝惟於應　一切事宜隨時稟承督撫實力講求竭誠經理不敢以暫時攝篆稍涉因循以期仰答　高厚鴻　於萬一所有微臣兼署臬篆日期並感激下忱理合恭摺叩謝　天恩伏乞皇太后　皇上聖鑒謹　奏軍機大臣奉　旨知道了欽此　○○江蘇巡撫臣吳元炳跪　奏爲查明江進等屬光緒五年分　奏銷案內未完一分以上各縣衛恭摺開單仰祈　聖鑒事竊准戶部咨具　奏時事艱難亟應籌備餉　摺內嚴核各項奏銷一條內開各省奏　冊結到部欀議　諱經年累月經　各官習知題覆需時其應得處分業已設法規避未完　目仍未能年淸年欵於　　課　有妨碍議令嗣後一面具題一面先將未完一分以上各員開具簡明淸單專摺奏報由部核定處分先行覆奏仍各於題本內將業經具　奏各　聲明　核其有具奏後　完者准其續行奏請歸本案開復等因恭錄　上諭移咨到臣卽經轉飭欽遵辦理去後茲據江甯藩司梁聲　詳稱甯屬奏銷例限向係截至次年六月底止造　詳辦所有光緒五年分地丁奏　現屆造辦之期將各屬報解五年分地丁屯折等　錢糧按照應徵之數核計除未完不及一分各　應免　單具奏外尙有甘臬縣未元一分與化宿遷揚州三縣衛均未完在一分以上相應遵照戶部　奏定新章開列經徵聽名未完銀數詳請具奏等情前來臣稽查江蘇省　丁奏銷蘇松等屬從前俱係一律提　造　兵　以後僅丹徒一縣因蹂躪最重催　不易暫時開欠現已飭令同其餘各屬　循舊章全數提督入册造報毋庸飭查未完　名開單具奏其江淮等屬因地瘠民貧素鮮盖　是以歴　奏請案內有列欠　未能一律全完茲據查明光緒五年分奏銷案內仍有甘泉一縣未完一分與化等三縣衛俱未完一分以上除咨部查照並　勒限嚴催掃數淸解歸入　完另行詳請具奏一面托造奏銷册　詳送具題外理合恭摺具奏並開緒各縣衛經徵員名未完銀數簡明淸單敬呈　御覽伏乞　皇太后　皇上聖鑒　勒部查核施行謹　奏軍機大臣奉　旨該部議奏　併發欽此 
[浙省轅事宜] ○十一月初三日補用府陳熾森津局戴變元通局俱稟知奉糧道頒發關防常　稟見辭赴紹郡厘鹽局務傳斯懌湖屬公幹回省叩見銷差　候補同知郭　珠　見辭赴滬封雇沙船差　蔡增光由京騐放來省稟到請假數天運判程汝錢稟　運司委司提甯紹台各府縣塲五年分灶課等銀　差大挑縣石維堂稟知厘捐局　接辦常山厘局稟見叩謝　錘上珍謝梟司飭知記功二次　左元鼎稟知丁母憂　○初四日補用府成　幹由　郡公幹回省稟見　龔錫銘謝　司眞知記大功二次　陶惟塡銷　永武　湯五縣公幹差　准署海鹽縣丞阮鳳鳴稟謝藩司飭知赴任並銷嘉郡　遣　縣丞江景桂謝　工保舉　○初五日總兵劉祥勝稟知奉總統　軍門　委分統楚軍中前等　稟見叩謝副將周得勝稟知奉左　憲咨分來浙叩見　知州晏向辰龍游　州所　　回叩見銷差運副程汝鏡稟見辭扑甯　台公幹差 
[蘇省撫事宜] ○十一月初六日候選知縣吳煜由京來　撫轅武　補徐榮解　赴都回　主　唐樹棠辭赴　局差　○初七日頃　　內諭現任府應州縣以及有差各員無論衙期隨到隨見無差各員按日傳見十　每逢五十停傳 
　　　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
