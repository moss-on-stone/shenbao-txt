# 1904 - 258 - 4911287

 

Page 1

 
 
[增補繪圖大字聊齋志異○加批繪圖西遊記出板] [  圖書集成局代啓]  
　　潘川清柳泉先生所著聊齋志異久已風行　海幾於家置一編蓋以簡潔之筆運恢奇之思洵足道睡魔而啓　機也惜市間所刋各本於王漁洋之總評但雲湖之眉批素無全錄閲者憾　今三省堂主囑木局用大號扁字重鑄鉛板凡王氏評語但氏眉批吕氏註釋無不燦然備列兹精　給圖一百廿幅且依浙湖陸氏抄本原稿增　六則尤曠眼界紙白板清每部一函八厚本碼洋一元二角暫售七浙以廣招徠○如洪檜圖西遊記新鑄大字鉛板紙白精良每部八本碼洋七角暫售七折由上海四馬路中市望平街口文寳書局發兑 
[説馬力三]  
　　或者曰馬力汽機之爲用效速而益浦有利而無弊從子之説固已鑿鑿然尠疑義矣然吾聞先民有言物精於所能利生於所習故山居之氓語以舟楫之用則不知摶壇之夫畀以刀削之器則坐敝中國累數千年樸　是葆機藝之事前乎未聞奇淫之禁於古爲烈洎入晚近輪軌交通寰宇大闋乃始知天地間有所謂機器製造之事於是設局上海首以機器製造軍火繼而各行省所在咸稍稍倣傚之迄於今風氣漸開遂有鑄幣　鐵練絲紡紗製麻織布礱榖陶磚熬皂漉紙諸廠賡續興起懦　脈　鱗次　集機輪之用日推而日廣然而器非我所自成者其用率不靈事非我所素習者其利恒不萃試就諸廠觀之其中一輪一軸一　一錘何一不資之外洋者乎一張一弛一指一麾又何一不恃諸洋匠者乎夫資之外洋則母財已先耗恃諸洋匠則贏利爲所奪母財耗贏利奪所得者十所失者且不翅八九於是在外人據以爲鑿鑿可覩之利者而中國爲之乃百往而無一效今子徒曰馬力曰汽機而未慮及於是吾恐子説果行吾中國實業之興否未可知而洋廠工業之利必愈　吾中國民生之裕否又未可必而西人殖民之地且愈寛矣記者曰異哉子之説也何明於事而闇於理若此乎吾聞西儒有言曰環球相通種族殊異而其居寒熱之帶相均者其知力當靡不相若天下豈有彼能而此不能之事惟自棄者乃甘於不欲爲天下又絶無因者而難於創者之理惟自諉者乃畫於不知學夫謂中國前此百往而無一效者爲由於自棄而不爲自諉而不學則可而顧謂中國習俗之不可移知力之不相及一若馬力汽機之利於五洲各國者獨不能有所利於中國則奚可也且子不覘諸日本乎日本一島國耳其地域隘於中國者不啻一與十之比例其貨産弱於中國者尤不啻二十與一之比例註扫此就地面廣狹土力腴瘠言之若中國今日之廣田自荒　縷不治則地面所生土力所産且遜於日本遠矣吾觀其當日習俗也知識也工藝力作之務也胥與中國同弊也迨明治維新舉積習而一空之通國之人嚮於西藝三十年來月異而歲不同一變至道今其氣象何若也去年設勸業博覽會於大阪其中機械註廣八百九十二坪每坪合中國方六尺内陳蒸汽機關引擎飛輪機牀曁鐵質木質各工藝機器等工業註廣五千七百六十六坪内陳各種工藝實業製造機器及各標本模型教育註廣四百四十九坪内陳聲光化電力重水汔各科學儀器曁農礦星學　　等器具風雨寒燠地震諸表計通運　廣九百坪内陳汽車鐵道輪艇郵電諸器及鑿井掘潛橋梁治路諸　舉水　　廣九百餘坪内陳漁澇製藏各機船　廠模型及捕鯨汽船制度　田釜竈製造法則諸館所列各種專科實業汽機殆不下數千百種而攷其燦陳而標舉者無一不出之本國　　[  此説未完容俟續登]  
[本館接奉電音]  
　　昨晚七點鐘時京師友人飛電傳來上諭一道敬謹譯登○八月初八日内閣抄奉　上諭敬信奏假期又滿病仍未痊懇請開缺一摺敬信著賞假一個月安心調理毋庸開缺欽此 
[電傳宫門抄]  
　　昨晚七點鐘時京師友人專電告知本館云八月初八日皇上召見軍機大臣及黄昌年 
[日報軍情未確]  
　　昨晚承俄國駐滬辦理軍務大臣德希路以本月初七日盛京所發電音見示内開日本不山元帥報知大本營謂近日奪得俄軍物件甚多此事實係僞傳蓋日人所得者係俄軍所棄之舊車兩輛及已經損壞之軍械車數輛又兵士未及携回之藝彈　若干内有俄人所用式形之彈日人不知誤認爲逹逹姆　彈至俄國所有大砲均已携回並未爲日人所奪俄兵亦無一人爲日人拘去 
[調兵赴敵]  
　　昨日烟台來電云烟台地方所有日本豫備兵現均由日政府調赴前敵以備從事於戰陣之　矣 
[述遼陽戰情]  
　　德文報接華歴八月初六日天津消息云天津接到遼陽來信稱俄國在遼陽焚燒食物棧房刻下火尚未熄鐵路車站等亦均爲俄人所毁曰人奪獲火車無幾且無車頭不能行駛最後一戰俄兵之受傷者現尙留滯遼陽當俄軍退出時係在黑夜兵士多入民間攫奪食物飲至大醉且槍擊死曰人及華人甚多沿途橋梁則由俄兵於臨退時悉數焚斷俄將苦洛拔托金在遼陽之西迤邐而南結管如月灣式約長二十餘里外抿長濠密護鐵網因日是軍往攻時被擊死無算初其戰地之前多華民所植之高粱足可爲日軍之隱庇旋經俄人一律割去日軍無容隱之處以致前敵步兵爲俄軍大砲轟擊滿地積屍幾多於蟻日兵之撲至濠前者棄其洋槍俄軍亦短刀接戰因是兩軍之死傷者數皆不少屍骸堆積如橋可以　踏而過并有口嚙手握而死者當退時有俄兵七人不及隨隊而退與日兵接戰計歴十五點鐘之久藥彈告匱乃始爲日軍所俘是役日軍戰鬥之力甚爲疲困不能追擊俄軍七月二十四日之晚俄軍退後曰軍尙未悉數前往其先鋒軍之前至者放火劫物無所不至俄人前所駐紥之衙署亦被付之一炬按遼陽戰後衆意今年戰務可以暫停乃是役日軍不能追襲俄軍阻截其去路則今年　事恐尙未能息也刻下天方大雨數日間亦恐未能放請惟俄軍之糧已先運去故目下屯駐之處不免有不敷給發之虞曰軍亦以雨師阻途並無動靜且其行營之中軍衣亦甚缺乏現方由日人行用小銀錢一角二角五角之紙幣謂係行軍時所用他目可往取現銀云 
 
 

Page 2

 
 
[日軍進紥]  
　　華歴八月初七日英京倫敦來電云俄京聖彼得堡稱得苦洛拔托金大帥電報禍華歴八月初五日日本軍已前進紥於烟臺堡 
[日窺權太]  
　　英京路透電局來電云西歴九月七號俄國陸軍副將臘蒲諾夫電奏朝廷略稱九月六號清晨六下鐘時遥見黑烟樓　迤邐逹誇路殺誇夫口外跑離八基路知有敵軍艦來侵急往偵之則係日本運船二艘約皆載重六千墩帶有甲乙二小輪船破浪乘風而至迨午前十下鐘越一刻其中名諾烏以科者鼓輪入港船橋之土隱隱有兵土往來爰派令某營管帶官發砲向二小輪船及諾烏以科轟擊斯時諾烏以科相去祗三千耶獨急轉舵而返以避彈丸兵士中有中彈墜入水中者經二小輪救去午後一下鐘越二刻我軍分遣將校且追且擊曰人遺棄水槍一枝而逸旋查見所設機括水雷及通至艦中之電綫一併設法撈取點騐水雷之數計共九枚 
[日營車站]  
　　日本門司來電云營口火車站設在牛家屯自被兵災悉經毁壞我日官吏暫假高原之上所建華東鐵路公司司事人住屋數處改設停車塲一時軍士往還咸謂此事大爲便利 
[俄保奉天]  
　　日本東京某日報云俄人於遼陽敗績之後正兵卽退至奉天刻方在渾河之濱建築土壘大約欲於此地阻截我日追兵然收合燼餘頗非易易也 
[俄艦東來]  
　　英京倫敦來電云西歴九月八號俄國官塲傳言波羅的海軍艦四十號己於本日編制成隊鼓浪東行子限十二月十三號駛抵旅順又聞德國某日報言此項艦隊已於九月十號由庫倫司他脱埠行至利拔烏定於十四號望亞東進發除軍艦四十號外尙有水雷工程船及轉運軍糧軍械船各若干艘 
[俄戕漁户]  
　　日本東京某日報云堪察加南境臘拔秃卡地方向有俄國陸軍駐守邇日忽渡海襲我占守島時島中男子類皆出海捕魚祇留婦女在家悉被俄人戕害更縱火焚其房屋然後唱凱而返某日此間萬朝報己縷記情形然絶未聞報効會中得有確信終未敢信以爲眞也 
[俄員寵擢]  
　　日本東京某日報云俄國拔陽軍艦管帶官烏衣羅積參將近奉俄廷詔旨擢補水師提督烏科脱磨司幾之缺總統旅順諸軍艦按俄軍海軍參將共一百零一員烏衣羅積位居第七十有七一旦榮膺簡任總握師干説氣方新必有一番大舉動旅順攻殘諸艦或因此而煥然更新誠我國所宜留心警備者也 
[俄兵退守]  
　　高麗京城來電云頃得元出電報悉西歴九月四號有客歸自咸興談及俄兵之占據咸興一帶者刻皆退赴城津咸興以南已無復見有一人一騎矣 
[俄人購彈]  
　　烟臺來電云有客歸自旅順老鐵山附近言及近日俄人由黄金山砲臺發砲以攻日軍其彈多墮於教塲溝一帶旣而俄國官弁雇令華人前往拾回每顆給以盧布二圓觀此足見俄人砲彈之匱乏矣 
[俄國新兵表]  
　　日本東京某日報云邇日俄軍之馳抵滿洲者除第一軍團外尙有甲乙丙三軍團所有管帶以下官爵姓名逐一列表如左計第一軍團來自聖彼得羅堡統領爲騎兵大將男爵烏伊恩獨路夫步兵第三十七隊管帶爲副將氣愛科馬列夫步兵第二十二隊管帶爲矮夫矮能烏伊氣由附以砲兵二哨西伯利亞第六軍團統領爲步兵大將沙薄路摇夫步兵第七十二隊管帶爲總兵拔夫諾烏司幾步兵第五十五隊管帶爲總兵伊岳拿氣賢夫附以砲兵二哨及烏拉爾可殺克兵若干第十一軍團來自卡洛誇夫統領爲副將司洛氣愛烏司基步兵第三十一隊管帶爲副將馬烏步兵第九隊管帶爲總兵呆洛希愛路門附以砲兵二哨及亞路林部路岳可殺克兵一營管帶爲總兵岳列誇夫第十七軍團來自木司卡烏統領爲騎兵大將勇爵比路迭路積岳步兵第三十五隊管帶爲總兵秃蒲路奥司幾步兵第三隊總兵陽希由路附以砲兵二哨及高加索馬兵若干管帶爲總兵侯爵亞路培利矮尼 
[俄損甚微]  
　　華歴八月初七日英京倫敦來電云旅順俄將司徒塞爾報稱日軍在西邊及前面一帶砲擊旅順我損失之處甚微 
[俄艦暫泊]  
　　華歴八月初七日英京倫敦來電云俄國波羅的海艦隊現方暫泊於黎巴地方 
[空船遇禍]  
　　烟臺訪事人云山東鎭海縣某船户載運海紙等貨開往奉天管口求售售訖空船駛回某日之晚十一點鐘時行至隍城島海洋突遇日本兵艦三艘連放巨砲致斃水手二名傷二名幸船未沈没越日行抵烟臺將受傷之二水手舁送英國某醫院療治船主則赴道署訴請照會日本領事官核查 
[嚴申禁令]  
　　奉天來電云日來將軍增留守會同府尹廷大京兆出示曉諭居民略謂俄日開戰以來俄兵迭次敗北兹已漸漸退至奉天深恐附近地方將有一場大戰我國夙守局外中立之旨戰爭之事决不與聞爾等務須安分營生各勤職業愼母輕舉妄動自取懲尤至於兩軍交戰之時切勿登高眺望致兵士一經悮會猝罹意外之災尙其審愼熟思自保身家爲要切切特示 
[起缷軍裝]  
　　華歴八月初七日英京倫敦來電云俄國運兵艦來那駛至美屬之舊金山刻已將船中軍裝全行起缷矣 
[陜撫升奏省城火藥焚燬請將兼管委員交部察議片]  
　　再查省城北關外大明寺内陸續寄存無烟炸藥並棉花藥餅强水洋硝各項向委城内軍裝局員兼管封藏極固寺外路西小廟駐有勇了專司看守本年五月二十五日已刻看守勇丁楊宗書等均在小廟食飯忽聞訇然一聲屋瓦震動急出看視望見大明寺内存藥之處火光如電一閃卽報由軍裝局委員候補知縣曹鑫等傳集勇丁攜帶門鑰並局存水槍前往救護迨至該處查看各項火藥俱已焚燬殆盡維時府縣聞信踵至會同勘得該寺本係空隙處所四面舊有圍墻一道大門及角門二處均經封鎖如故當時藥力上衝槿將存藥之廟宇三間及北首圍墻焚裂餘俱無恙亦未傷斃人口詳訽起火之由委因無烟棉花等藥質性均極猛烈適值天氣酷熱感受鬱蒸之氣無故自燃所致該委員以典守所關不敢辭咎開具焚燬各藥數目清摺自請處分等情由善後局司道轉詳奏咨前來奴才覆查北關外大明寺寄存棉花藥餅係前升撫臣魏光燾曩年援甘行營剩存之物後由鄂購囘快砲配用無烟炸藥並行營封儲學堂繳存所剩强水洋硝等項性均猛烈夏日熱力過度感受鬱蒸之氣無故自燃係屬實情該委員職司典守猝不及備咎無可辭惟此項火藥向來寄城外空廟封鎖嚴密委員身在城内軍裝局相距約七八里似與專員看管有别且房屋人民均未延燒其過尙屬可原相應請旨將補用 
 
 

Page 3

 
 
知縣曹鑫交部察議以示薄懲除將焚燬火藥等項數目開單咨部外謹會同陜甘督臣崧蕃附片具陳伏乞聖鑒訓示謹奏奉硃批著照所請該部知道欽此 
[帥節東旋]  
　　廣州訪事人云日前此間官場得梧州督憲行轅所發雲音知帥節定於七月之杪起程繞道欽廉等處巡視邊防一週然後回省 
[粤西兵事]  
　　廣州訪事人云廣西柳州兵變後所調粤省諸勇類皆擇要防守並未進擣匪巢現在各匪退竄深山多築砲臺自衞督憲岑雲帥之意須俟兵力厚集然後進攻似此贖日時久不知何日始報肅清也 
[疆吏被參]  
　　廣州訪事人云上月某日廣西巡撫柯遜菴中丞具摺參劾兩廣督憲岑雲帥蓋因皇太后萬壽聖節雲帥宴司道各員某觀察飲至大醉雲帥亦已微醺以故摺中有該督縱飲無度絶不關心西事之語又聞惲侍御毓鼎亦於某日遞封奏一件彈劾雲帥并牽涉湖南藩司護理巡撫張方伯紹華略謂湖南與廣西壤地相接現在西匪蔓延湖南邊防十分吃緊張紹華軍務素所未諳溓以年老頽唐難期振作萬一匪蹤竄入湘中偶爾疎虞爲害何堪設想云云以故廷旨令陸春江中丞元鼎速赴湘撫署任而雲帥則毫無動靜亦可見九重恩眷之獨隆矣 
[請查濟匪]  
　　廣州訪事人云日前駐粤英領事函致大憲謂自總督岑制軍移節粤西此處頗不安靜西匪所用軍械藥彈皆山南洋各處商接濟中國亟宜嚴加查察云云不知大憲將何以處之也 
[准貸公欵]  
　　廣州訪事人云日前粤督岑制軍奏請向民間貸銀三百萬兩辦理地方各要政以闈姓山票鋪票彩票緝捕經費五項作抵定於十年之内將本息攤還聞已接到部文奉旨依議等因欽此一俟帥節東旋卽可委員開辦矣 
[革令釘鐐]  
　　廣州訪事人云革令裴景福由上憲發交廣州府經歴某參軍釘鐐收察事爲撫憲張安帥所聞有未經定罪不得釘鐐之語而廣州府某太守以爲此係奉旨審辦要犯未便疎於防範且其平日居心叵測萬一或有疎失咎將誰歸效特禀請大游仍舊釘上脚鐐嚴加看管 
[署鎮述聞]  
　　寗波訪事人云傳聞浙江海江海門鎭總兵員缺當調署兩江總督李勉帥未缷閩浙總督篆務時卽札調現任福建城守協王協戎世選接署官塲中紛紛告語未知何所見而云然也 
[巡警改章]  
　　寗波訪事人云郡城巡防營勇丁前由紳董冋民間捐貲招募嗣因經費不敷遂將各勇裁汰祇存一百七十名分駐府縣二署現以彼此不能聯絡議歸費君秉彝管帶一俟商妥下卽可改照所章矣 
[梟魁解府]  
　　松江訪事人云南鄉後岡鎮梟魁沈雪如逃匿皖省蕪湖縣境近因川資告匱遣人歸取風聲偶洩經某弁追縱禽獲至本月初五日傍晚由金山縣蔣瀾江大令督率巡兵押解府署府尊田紹白太守令寄禁華亭縣獄中想一經　明難逃顯戮矣 
[江督行轅紀事]  
　　昨晨上海縣汪瑶庭大令海防同知黄司馬英法兩租界讞員及文武印委各官均詣行轅禀謁迨鐘嗚十下駐滬英法美日俄德荷比奥意等十三國正副領事官均乘馬車至轅拜謁由道轅繙譯萬關兩司馬迎入勉帥依次接見欵以西式茶點晤談良久始各紛紛告别勉帥定於今日率同萬關兩譯員往駐滬各國總領事署報謁並至本埠各官處謝步定於明日午後起節赴金陵 
[上海官塲紀事]  
　　前日蘇松太兵備道袁海觀觀察札委沈小棣千戎春山解飛划營餉銀赴蘇交納昨日千戎以起程在卽特詣道轅禀辭○昨日救生局委員陳蓉鏡别駕奉道憲袁觀察委赴蘇垣公幹○昨日鈞和兵輪船管帶馬榕軒遊戎詣道轅謁見袁觀察○昨日寗滬鐵路總辦潘芸蓀觀察學祖命駕至上海縣署拜會縣主汪瑶庭大令○昨日楊家渡保甲巡防局委員蕭復亭二尹泗勛梅家弄保甲巡防局委員沈霞標二尹賦城同詣縣署謁見汪大令○昨日道憲袁觀察片示定於八月初十日考試蕊珠書院肄業之舉貢生員 
[上海保甲巡防局紀事]  
　　前晚南市王家馬頭甘錦記木作内工人某甲拘獲竊某乙送至十六鋪保甲巡防南局局員賈礎玉參軍飭押候追贓訊核○前晚南市十六鋪保甲巡防中局委員王坤元二尹率同勇丁差役至境内各烟館客寓逐一清查隨諭令地甲造具花名清册呈候察核 
[分發人員驗看名單]  
　　新海防例掣籖分發郎中黄自希江西員外郎葉登第直隸麟翔正紅旗滿洲主事楊書升奉天胡棣鄂湖南雷澤揚江蘇秦允中四川王晉孫浙江内閣中書孫榮技浙江楊建綸江蘇朱誦韓江蘇程忠諏江西部寺司務查忠輔浙江知縣王榕桂江蘇王志廉浙江○新海防例指省分發　道黄篤恭湖南江蘇劉國柱湖北江蘇花翎二品頂戴馨齡正白旗漢軍湖北許瀛四川貴州方燕年安徽山東沈琬慶福建江蘇陳璋湖北山西知府吳增翰安徽江西花翎紹舒正藍旗漢軍江蘇同知嚴廷璋廣東直隸洪念江四川雲南通判李綬雲南貴州承襲騎都尉張秉鈞貴州四川知縣白圻順天四川李世蓮湖南江蘇陳翰芬湖北河南吕學楷湖北湖南屈振翰湖南江蘇李宗裕湖北陜西同知銜文秀正白旗滿洲四川周仁壽江蘇山東熊從龍江西湖南兼襲雲騎尉葉爾度浙江湖北賀錫蕃湖南江西朱家霖雲南四川黄振坤安徽四川李道河浙江四川杜光橋湖北江蘇馮光勣江蘇山東趙守本河南湖南鹽大使許崇儒浙江兩准州同顔孔鑄四川雲南鹽運司經歴傅鏞陜西山西直隸州州判劉依仁直隸河南潘土造山西陜西覃崇玉四川陜西州判楊作沅安徽山東府經歴張振鏞江蘇山東陳元治四川江蘇林樂浙江江蘇縣丞潘頌芬廣東江蘇高時瑞順天四川何紹先廣東四川陳斯萃直隸山東郭增益直隸江蘇鮑德和廣東江蘇何綬謙湖南江蘇李苑林山西江蘇蔣銘雝江蘇山東胡錫華安徽江西鄭煇江西北河吳均安徽江西何瑞麟江蘇直隸劉祖矩江蘇山東叚屏翰陜西河南章壽增浙江北河申錫寵陜西湖北袁世斌河南山東張遇辰四川北河毓桂正白旗滿洲直隸克昌廂黄旗漢軍江蘇周三龍湖南江西徐宗傑直隸東河縣主簿沈勲浙江陜西巡檢盧效綸順天江蘇張鴻斌奉天山東陳詒茀江蘇湖南崔有濂安徽湖北劉岡江西湖北劉國光江西廣東李效固陜西甘肅祝佩芬河南安徽趙保齡四川雲南從九品湯廷良雲南湖北馮樹貴州湖南杜錫榮安徽山東徐仕瀛浙江雲南典史張慶雲山西河南謝炳章湖南四川莊森江蘇四川蔣用霖江西直隸錢有勲雲南山東郭鍾元河南直隸未入流楊曾謀江西陜西 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[惡鴇宜懲]  
　　烟臺訪事人云山東浙州府屬蘭山縣民婦張鄭氏生有一子年甫二齡　歲被匪人誘至烟臺售與某妓寮逼令倚門曹笑鴇母待之虐日以撻楚從事苦不可言邇遇索識之某甲備訴情由甲憫之以洋銀一百五十元贖出而所生之子鴇竟藏匿不還婦無奈據情赴分司署禀呈分司崔少尹諭候行文蘭山縣傳親屬來案訊核 
[麋臺選勝]  
　　蘇州訪事人云上月某日長洲縣治滸墅關左近太平橋人張錦山以其媳許氏不服管教控諸縣署縣主蘇靜菴大令准詞飭差提氏及張子研訊氏以穢語誣翁張子訴稱父親素來正直鄉里皆知許氏實憎小的貌甚不拘合卺以來未交一語蠻悍之性可想而知務求懲辦大令飭將氏管押所中聽候查明再核旋經戚友出爲調處令張遞禀求銷氏遂得開釋甫閲三五日忽爾暴亡至二十九日母屬遂以身死不明投縣禀控午後大令帶同刑仵書差赴鄉相驗○省城某姓子素有公叔叚之癖每當夕陽將下皓魄將升堂策騎至城外馬路中往來馳驟據鞍顧盼洵足自豪七月二十八日下午馳至胥門外適某花烟館妓女在途曳客不及避讓致被撞倒馬足從腰際擦過登時昏暈不知人事迨巡街捕聞警而至某姓子已加鞭脱逃捕遂將奴舁至捕房捕頭見傷勢甚重命舁至某西醫院注治 
[三泖涼波]  
　　松江訪事人云邇日青浦縣獄時時瘐斃犯人縣主田春庭大令備文申報府署府尊田紹白太守札委華亭縣孫花樓大令馳往相騐蓋以月初某日又斃犯人兩名也○南鄉漕涇金山嘴一帶海塘年久失修當縣主陳仲陶大令宰華亭時曾禀准上憲估工興修共費三四萬金近已告竣藩憲效堂述方伯委候補通判某别駕帶同弓手丈勘一周然　順道至松郡署華亭縣孫大令折柬相邀别駕辭之旋卽乘舟回省○華亭縣孫大令前在陽湖任内尙有經手事件未及清釐近日由某某兩紳董買棹來松面商一切○後岡鎭華錦芳著名巨棍也前因犯案覊押化莠所釋出之後依然枯惡不悛去冬各鄉土梟不靖揚波煽燄擾害閭閻迭經官長飭捕未獲近爲鄉間董保擒解至華亭縣署縣主孫大令飭收禁候懲○月初某日婁縣黎子新大令接奉省垣釘封文飭將夥劫南門陸家橋張姓家盜匪唐桂山一名就地正法遂飭差至獄提唐到案如法綑縳請城汛蕭鳳岐把戎帶兵護衞押赴西門外東嶽廟斬决○松滬電綫業已接連電局設在提轅隔岸世英堂曰來發出傳單遍分各鋪户略謂本局定期七月二十七日發報照章奉送一天以二十字爲限如有逾限一律收資 
[上海縣署瑣案]  
　　某省振捐局總辦宋觀察以分局委員高友梧侵吞捐欵函致縣署請追縣主汪瑶庭大令准詞飭差將高之家丁張福提到前晚升堂研訊張供小的在高大老爺處服役此項捐欵係司帳人蕭姓經收務請提蕭研究大令謂爾主曾奉委札應向爾主追償遂十限半月將高交案延干提比○徐林發投太陽廟保甲巡防局控張林氏匿女等情局員章次荍二尹函送到縣前晚大令升堂研訊徐供四年前小的央媒説合聘張林氏之女伽大爲妻過門童養二年前張林氏忽來領去屢次往接堅不放歸迨至前日張林氏忽稱伽大逃逸逸無蹤顯係有意賴婚叩求究辦張林氏供女兒伽大配徐爲婦後忽送回小婦人屢次催令領去徐置之不理不得已送至某處繅絲廠做工藉資餬口前日不知緣何忽然逃逸小婦人並無悔婚之意求賜鑒原大令限半月内將女交案○某洋商投英美等國租界公廨控葉桂堂一地兩賣等情讞員黄耀宿司馬以葉家居城内移縣飭提前晚縣役將葉解案大令研訊之下葉供西門外二十三圖有屋基一畝有奇去年經胞弟葉桂生將田單倩族人葉生榮求售被生榮請換道契向某洋商抵銀嗣由小的出洋銀一百七十五元將單贖回現被胞弟倩朱姓賣與教堂得洋銀八百元小的係長房今賣契上由弟詈書小的之名須弟到來方可料理大令著交人保出限三日内交弟到案聽候訊核 
[浦東保甲總巡局紀事]  
　　浦東爛泥渡人張金林與小永林妬姦　釁日昨小永林糾約張毛毛吳桂生銀寳諸流氓向之爲難張遂亦糾黨挾刃與爭致傷毛毛桂生銀寳胸肋肩背等處由地保禀知保甲總巡局總巡謝岳松明府派出差勇拘獲一干人研訊以張吳受傷頗重移送上海縣署請縣主汪瑶庭大令訊明核斷銀寳笞臀一千板鞭背四百下枷號示衆○義渡船户周炳坤與同業孫聚華及混名冲天砲之某甲等人積有嫌隙前晚孫糾約羽黨二十餘人擁至浦東二十三圖周家欲得周而甘心幸周先期避匿免肇禍端旋於次日投控保甲總巡局總巡謝明府諭候飭保查明核奪 
[英美等國租界公堂瑣案]  
　　德國人納成稱商人有船租價與人近被劉洪源私收租價洋銀七十二元劃歸二十元尙少五十二元設心圖賴請卽迅追讞員黄耀宿司馬會同德總領事署繙譯官麥令豪君研訊之下飭將劉交的實人保出限二禮拜内如數繳案不得違延○澄衷學堂敎習章益三遺家丁革甲投案禀稱小的主人被朱一桂竊去棉被絨毯等物聞已由包探沈阿岳破獲求准領贜司馬判令將朱責三百板贓給甲具領○甬婦吳阿鳳與趙世福同居虹口某日世福之弟掌生乘阿鳳出外行竊箱中衣服棉被等物質錢賭輸後經阿鳳兠追世福出爲擔保允賠洋銀二十二元六角此本年正月事也延至目今分文未付阿鳳因於前日向之催索掌生一味蠻横竟將阿鳳兇毆阿鳳忿極喚令五百四十二號華捕將掌生等拘入捕房捕頭詰知曲在掌生隨於昨日解案請究阿鳳鶯聲　　細訴前情世福供小的已付過洋銀八元阿鳳稱分文未收司馬著將掌生責二百板管押二禮拜世福無干省釋○禮和洋行主控莊永泉經手地畝糾葛不清司馬簽差至捕房恊同包探何阿春將莊提到押候過堂訊究○偷兒梁味順混入怡園一壺春萬祥樓各烟茶館行竊衣物昨爲包探何阿春緝獲吊齊各贓送案請究怡園等烟茶肆中投案領贓司馬判令將梁責二百板押二禮拜贓物分别給領○賭徒沈小裕王阿三在志遠街菜市前設局誘賭被一百三十四號巡捕拘入捕房昨晨連賭具解案司馬著各枷號三日 
[法租界捕房紀事]  
　　松江人汪阿壽之妻張氏於今春三月某日背夫潛逃四出偵求杳無消息前日來滬緝訪始知張氏匿跡法界某里因往尋獲扭送捕房捕頭究問之下張氏直認不諱爰命押候解送公堂禀請讞員陳楚生大令訊究汪交包探帶出覓人擔保聽候堂期送案備質○輪船巨竊王介堂迭次犯案怙惡不悛邇來包探連次拘獲竊犯均供認王之羽黨捕頭因令嚴拿未獲前日王被縣捕拘住常回捕頭聞之特於昨日遣包探投縣署請准帶回捕房押候解送公堂禀請嚴辦○紫來街某里空屋内遺有木花一堆前晚匪徒某甲入内縱火幸爲時尙早經鄰人帮同救熄將甲拘入捕房捕頭令押候堂期解請訊辦 
[美租界捕房紀事]  
　　前晚有某國兵船水手深入醉鄉行至西華德路恣意妄爲致被某號巡街華捕拘入捕房捕頭令押至洒醒時糢出○昨日在英界蕪湖路開設烟紙店之甬人韓阿義投捕房訴稱媳婦陳氏被四百九十五號巡捕先行奸佔後竟誘逃請爲查緝捕頭令包探備細偵查○昨晨偷兒徐阿標在某處竊得衣服數件携經西華德路被某號巡街捕拘入捕房捕頭令押候解送公堂禀請讞員黄耀宿司馬訊辦 
 
 

Page 10

 
 
[安徽省官報]  
　　七月二十日蕪湖米釐里卞緒昌到委辦皖南中學堂文案兼綜埋事務知縣　楙瀚專丁謝課吏考取超等一名候補有隸州邰　琛珂典史張　　　課吏考取超等二名二十一二日缷署盱眙縣程仲昭到交代清楚委辦註九江分撥土藥卡知縣周德興辭通判王墝涵謝課吏考取超零三名二十三日候補知府汪麟　謝奉行知甄别留省補用淮北牙釐局解餉委　請補頴州府經廳德麟到二十四日缷任　陽縣李應珏到缷署太湖援部司張景辰到賈士駿　奉府委六屬勸籌中學堂欵縣丞全猷綸　課吏考取超等三名巡檢曾德基辭赴四川探磺價二十五日牌示新選來安縣敎諭孫仰嶧飭赴新任試用通判宋和委署鳳廬同知從九劉兆拘委署桐城棘潭　署望　縣文英到鋪辦碼頭釐卡州同毛熙途到二十六日知縣馬文錦辭赴兩湖採辦磺炭吏目朱康祺謝超委一次二十七日卽用知縣陳耕三辭也宿松查　候補知縣廖昌彝知奉臬台委赴皖北一代公幹直隸州郡寳琛禀知二十七日開工二十八日署望江縣文英辭知縣譚蔭暉辭赴湖南探礦價府經德麟謝奉行知准補頴州府經廳主簿任兆焜謝奉行知詩補宣城縣主簿 
[再續前稿]  
　　二十六日粤梅關監督常大臣英洋六千元蘇寳森太守英洋二千元合元一千四百七十二兩六錢察哈　都統奎口庫足銀八十兩察哈兩副都統魁口庫足銀六十兩又代莫察哈爾八旗口庫足有三百兩張家口墾務局張家口墾務公司張家口洋務局張家口鹽釐局張家口籌餉局察哈爾太僕寺察哈爾大馬羣各日庫足銀六十兩張家口滿　　佐日庫足銀四十兩張家口督銷局萬全縣王大令察哈爾左司掌關防員外郎麟岱察哈爾署左司關防主事樂禎察哈爾印房承辦　務員外郎王泰　哈爾左翼滿洲協領諸勤渾察哈爾右翼滿洲協領覬祥察哈爾蒙古協領富倫各且庫足銀二十兩察哈爾牛羊羣口庫足銀四十兩以上共口庫足銀一千兩令來元一千另九十二兩湘潭電局沈太守兆榛交來救生大善士龍洋五百元又代募五十九户龍洋一百五十元陜西陜安道台自助並代募公議平銀二百三十七兩合來元二百四十　兩八錢五分庫東陸路提台李軍門自助並代募英洋一百二十元恆大興移助筵寳英洋八十元四川梟署歸安縣孫用方迺濟寳應朱學程紹伊公助九七平銀三十五五銀　來元三十七兩一錢七分稈秀三二尹交來無名氏　大洋十五元銅小洋十五角漢　鐵　俞慶生交來無名氏龍洋　元榖詒堂清鑑堂清河堂各龍洋二元耕雪堂黄丹齡冬龍洋一元求安居士英洋四元○二十七日省葆珊觀察交來游松太道台袁觀察規元五千兩朱葆珊觀察自助規元一千兩又仕募浙江寗　總鎭吳軍門英洋五百元合元三百六十八兩八錢七分半張石君英洋一百元合元七十二兩七錢七分五厘武陵氏規元二百兩○二十九日江西分宜縣施大令交來袁州府學李廣文經募二十三户錢十五吊五百文合來洋十三元錢五百五十文龔樹森求災病消除廣陵劉重熙　溱求母病速愈　此平安英洋各十元吳淞願隱名氏求妻病速愈英洋四元皖江完心願人英洋二元○六月分共收規元二萬四千六百七十七兩九錢三分英洋一萬六千一百六十七元扯七三六二五合元一萬一千九百另二兩九錢　分四　龍洋二千四百九十六元　七二六合元一千八百十二兩零九分六厘安徽龍洋　十元扯七二合三十　兩兩中　九十七角扯七一合元六兩八錢八分十厘錢五百　　文扯一一三合元四錢　分七厘○以上共收規元三萬八千四百三十六兩三錢五分四厘銅大洋五十三元銅小洋四十角○連前共收規元二十四萬二千八百三十一兩六錢二分六厘公　化寳銀一千九百七十九兩四錢五分新湘平銀一千兩銅　三百五十九元錢舜舉手卷一軸新庵諧譯共部扇面八頁新山白玉　指一枚江南大學堂課藝七十部吳烟一瓶雄　一　皇甫君帖一本通鑑輯覽一部新史攬要一部五千家典一部新敎學十本　那通史五本圖畫器一盒救護　品四大箱神麯一千塊午時茶一千包 
[東三省新民屯分會四月分資遣難民清單]  
　　四月初四日孫萬里到唐楊玉榮一名女一口小女四名至向上劉永　至昌黎○初五日金德勝至天津張國葉室臣黎○初六日徐深思至昌黎范寳春一名女一日小二名至天津王　和至同上蘇丁春至同上劉朋德安徽太和縣人至天津○初七日陸興龍山東利城縣人至天津郭廷　湖南乾州人至塘沽李春榮奉天錦州人至錦州○初八日張韞山至天津玉玉祥一名女一口小二名昌黎○初九日魏長青到天津唐鉢至天津孫成富到蘆台○初十　耿相山東萊州府人到塘沽季長和到昌黎胡豹至天津崔成禮下天津　發到北帶河○十一日王成禮至天津○十二日清生福由西人至天津○十三日趙懷　西人到　　　　一名小一名直隸人到业帶河彭秀林直隸人到天津丁筱舫二名安徽人到同上張泰直隸人至同上○十四日李鳳山直隸人至唐山○十五日張錦貴直隸人到唐山蔣福庭一名女一口直隸人至天津劉緒庭直隸人至者山○十六日李石二名山東人到天津邢玉堂直隸人到北帶河劉玉田同上人至天津○十七日傅全榮直隸人至釐台朱　全　隸人至　關○十八日龎元山西人至天津　戴成山東人到天津劉永成直隸到唐　何雲泰直隸人至昌黎高成印匿隸人到唐山傅金山直隸人至廬台聯春　直隸人　同上李連周同上人至同上黄金直隸人到昌黎○十九日馬榮直隸人到唐山王得勝直隸人至北京王榮清直隸人到榆關侯福直隸人到昌黎許金芸直隸人至天津○二十日韓鍾和三名直歀人到天津鄧雨成二名直隸人到天津韓榜題山東人到天津高國元直隸人到蘆台以上難民計七千六名　　[  上海萬國紅十字會同人謹]  
[招商總局交來重慶招商局經募紅十字會捐欵清單]  
　　全誠堂章助渝平銀九兩一錢思效當助渝平銀二十五兩馬梓藩助渝平銀五兩馬耀庭助榆平銀五兩百紹棠助渝平銀五兩馬燮氏助渝平銀三兩馬凌氏助渝平二兩仁義永助渝平銀一百兩聚福隆助偷平銀一百兩源吉祥助渝平銀一百兩恆儅堂助渝平銀一百兩最樂堂助渝平銀五十兩茂昌助洋十元合渝平銀七兩一錢羅誠説助渝平銀十兩以上十四户共助平銀五百二十一兩二錢合來規元五百四十七兩四錢八分除於七月十四日掣春　照外合并聲明以昭核實附啓者本會昨承章存德堂助一百元隱名氏助洋五元商務總劉經會交來吳子猷翁助洋三十元吳季穆翁助洋十元翁助洋十九安平居助洋二十元大四　中同助洋二十元黄敬之助洋十元高郁賢助洋一元陳瑞文助洋五十元又續助龍洋十三元各省　印洋十二元除分掣收照並函復外謹乞澄報伏希公鑒上海萬國紅十字會同人啓 
 
 
 

Page 11

 
 
   
 
 

Page 12

 
 
恭呈御覽合無仰懇天恩准其照擬給奬以示鼓勵出自逾格鴻施除各員履歴咨部外理合會同兩江督臣魏光　恭摺具奏伏乞皇太后皇上聖鑒訓示謹奏奉硃批該部議奏單併發欽此謹將安徽省辦理籌餉捐輸出力各員公别酌擬奬叙繕具清單恭呈御覽計開花翎道員用安徽試用知府姚肇椿擬請以知府歸候補班前補用　以上請保異常勞績一員花翎四品銜知州用丁憂兩淮候補運判徐寛嚴擬請俟補知州後以同知直隸州補用揀選知縣石振埏請以知縣不論雙單月儘先選用知縣用浙江試用府經歴張祖彭擬請俟歸知縣班後加同知銜以上請保尋常勞績三員奉硃批覽欽此 
[黑龍江軍逹等奏爲黑龍江省股票請奬限其已滿仍請缓限以示體恤摺十八日]  
奴才逹桂穆德全跪奏爲黑龍江省股票請奬限期已滿仍請緩限以示體恤恭摺復奏仰祈聖鑒事竊查黑龍江省各屬官商紳民等共計報効昭信股票銀八萬三千八百兩前因兵燹未能依限請奬曾於上年十一月間經前署將軍薩保奏請自奉旨之日起扣除封印日期展緩一年俾報効之人得以從容請奬一摺欽奉硃批户部知道欽此旋准户部咨以及各省股票請奬均截至光緒三十年正月二十九日爲止自應照章依限辦理等因恭錄硃批咨行欽遵前來伏查黑龍江省自庚子年兵燹後報効股票人等原領印收率多遺失或將原領印收轉竞與人携帶出外從未請給奬叙現在甫經回業而日俄又經　釁各屬商民愈形惶恐鮮有投換印收者實與他省情形大相懸殊若不量子展緩期限未免有失衆望惟有一再瀝陳仰懇天恩俯准將黑龍江省官商紳民　効昭信股票奬案展至本年十二月封印之日止作爲限滿以示區别而昭大信出自逾格鴻慈除分咨查昭外理合恭摺覆奏伏乞皇太后皇上聖鑒訓示再江省原發印收旣多遺失應請一併作廢由奴才等逐細查明另發實收以昭核實合併聲明謹奏奉硃批户部知道欽此 
[安徽巡撫誠奏請安徽省先設鑛務總局爲自保利權如見緣由片十八日]  
　　誠勲片再時局艱難開闢利源爲當務之急皖省重山磅礴鑛産甚繁特以民間惑于風水大率置諸不顧奴才到任後節飭商務局愷切諭導並邀集廉正紳商妥籌辦法旋據該紳江蘇候補道蒯光典禀稱現已公同商酌擬請先設全省鑛務總局以保自有之權利以立開辦之基礎惟民志未一必得公天紳士隨時考察調護應公舉鄉望素手之正紳專司其事仍請吳派廉明委員監督經理以期聯絡而事當創始需用浩繁擬由紳先籌銀十萬兩更請酌撥宫欵以助一面仿照湖南辦法廣招股本以厚商力凡以前已辦各礦及業經議定之處仍照原案辦理其有遵照新章請辦或已議採騐未領執照與夫未辦者均歸總局核議但勘鑛不精開採卽難收效擬延著名鑛師派員偕往各州洚會同官紳確查礦産分别官地私地保等鑛質有無妨碍詳註於册爲次第開辦張本等情禀請奏咨並據商務局司道具詳前來正在核辦間適准商部咨欽奉諭旨福建興泉永道袁大化著發往安徽辦理全省鑛務欽此仰見朝廷興利惠民之至意伏思鑛務乃天地自然之利若開採如法經理得人則因民之所利而利之裕國便商兩有裨益該紳等請先設鑛務總局爲自保利權起見所擬辦法亦均屬目前切要之圖且原議本擬公舉正紳與大學士孫家鼐等所奏若合符節自應俯如所請仍官督紳辦俾有責成將來袁大化到皖節飭總理其事並將一切章程責令分别妥議詳請奏咨立案届時再由奴才選派監督官一員專司務查徵税各務以期互相維持除分咨外務部商部外所有安徽先設全省鑛務總局以保利權緣由謹會同兩江總督臣魏光燾附片陳明伏乞聖鑒謹奏奉硃批該部知道欽此 
[江西巡撫夏奏爲遵旨撤換統將並陳管見摺十八日]  
　　頭品頂戴署理江西巡撫陜西布政使臣夏峕跪奏爲遵旨撤換統將並陳管見恭摺仰祈聖鑒事竊臣承准軍機大臣字寄光緒三十年六月初九日奉上諭已革道員郭人漳前在陜西當差聲名甚劣降旨革職現經夏峕委帶江張常備中軍殊屬不合著該署撫卽行撤換不准逗留營務關繫緊要該署撫務當破除情面遴委賢員接統以期得力而資整頓毋稍瞻徇欽此遵旨寄信前來臣用人失愼仰勞宸厪不勝惶懼遵將常備中軍統將郭人漳卽日撤差中軍五營暫由微臣自行管理其接替之員俟遴有賢能再爲派委緣湘准營制本與旗緑各營不同不以法制相鈐而以性情相接統將改易則軍情亦異此倉卒易將之事不可輕言者也至郭人漳雖出將門年輕望淺貲員試用未足以致聲名前此叅案久經辦結重勢聖慮未識其臣臣任陜藩時適郭人漳以道員試用留陜經陜西撫臣升允派辦水利親見其不避勞苦督率役夫赤足風雪之中躬操板築佔買木料價减半倍分叚築隄至今鞏固兼嫻習騎射洋槍命中文理通暢才識開展心竊異之以爲不易得之才也時升允倚　甚專同寅或有嫉妒中每勸諭各員務存謙讓曁奉恩旨署理江西巡撫私念江防緊要當得將才方今疆臣罕有身經行陣者改學新　大抵有名無實臣曾在湘軍深知兵在選將一人得力萬衆奮興以爲如郭人漳之好惜名耐勞苦實屬緩急可恃請于撫臣升允　資臂助某時沈衞彈章未發不知其當被議也及奉旨允准調往江西該員囘湘招募成軍起行之時始見革職諭旨　行在道無從撤換且湘軍舊例營官統將多係白丁本不奏聞無人過問特以該革員官職較大又係奉訓飭知其不合卽飭令該革員交代清晰回籍杜門臣愚抑有請者方今人才難得朝廷破格求賢妥訪聲名究有未悉或恐臣受輕進輕退之咎故敢縷陳本末謹候聖裁伏乞皇太后皇上聖鑒謹奏奉硃批統帶本不奏聞等語殊屬荒謬著嚴行申飭欽此 
[浙江巡撫聶奏爲浙江省光緒二十九年分徵收節年舊賦錢糧比較上三年完欠分數開具清單摺十八日]  
　　頭品頂戴浙江巡撫臣聶緝椝跪奏爲浙江省光緒二十九年分徵收節年舊賦錢糧比較上三年完欠分數開具清單恭摺仰祈聖鑒事竊照浙江省舊賦比較一案前經户部抄錄江西奏報單式行令開單奏報等因業經按年開單奏咨在案兹據布政使翁曾桂詳稱浙省光緒二十九年分應徵光緒十四年起至二十八年止實未完民欠列恭升緩帶徵地丁共銀二　九十二萬六 
 
