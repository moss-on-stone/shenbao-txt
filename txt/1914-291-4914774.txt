# 1914 - 291 - 4914774

 

Page 1

 
 
   
 
 

Page 2

 
 
時評 
[說匪（冷）]  
　　何謂匪以其所行之事無一是處也殺人放火擄財掠物爲人道所不容者彼毅然爲之此匪之所以爲匪也 
　　雖然今日之所謂無一是處者豈特匪而然哉不當廢而廢不當舉而舉當廢而不廢當舉而不舉其是在何處不當殺而殺其殺人亦多矣不當取而取其擄財掠物亦多矣是舉世而悉成爲匪也 
　　舉世悉成爲匪而不以匪名之者以其尙有他名他義而不專以殺人放火擄財掠物爲事也不專以殺人放火擄財掠物爲事則名雖不爲匪而勢亦不小於匪專以殺人放火擄財掠物爲事而其勢赫赫足以傲睨一切而有餘矣然則中國固已成爲匪國也哉 
[命令]  
　　三月二十八日大總統命令李紹臣給予三等嘉禾章此令 
　　又令　張建有給予五等文虎章王銘彝劉鎭青劉豐漢馬卜勝均給予六等文虎章此令 
　　又令　蘇世昌給予五等文虎章尙武顧憲曾任尙承祝秉權杜維新王榮綬尹朋山均給予六等文虎章此令 
　　又令　段志超授爲陸軍少將此令 
　　又令　兼代陸軍總長周自齊呈請將駐熱練軍防護後路出力之陳春廷趙連陞均授爲陸軍步兵少校並加陸軍步兵中校銜汪正綱文漢李生春郭翰卿均授爲陸軍騎兵少校並加陸軍騎兵中校銜郭連峰授爲陸軍步兵少校王柱梁廉孝先均授爲陸軍步兵上尉並加陸軍步兵少校銜王文科授爲陸軍騎兵上尉並加陸軍騎兵少校銜應照准此令 
　　按尙有昨日未及登載之命令補錄今日本報第三張 
[專電]  
　　北京電　徐世昌本定三號來京因爲趙秉鈞點主故昨日遂到其左右尙云出否未定然大勢上固已推定爲兼部之國務卿 
　　北京電　段世垣案中之徐鏡心係與順天時報社員小濱同居日使謂我未得其官憲或本人許可擅入外人家宅但徐住屋時實以其姓名報警廳故我只能認爲分居兩院不能認爲小濱一人之居又有倉谷某私買槍彈給狼搜獲有據案交涉亦未了 
　　北京電　張仲則案竟牽及南海官中亦不之信 
　　北京電　江寗至萍鄉卽寗鄉鐵路借欵八百萬鎊確已由中英代表梅爾思與交通部於上禮拜五簽押 
　　北京電　蔡寳善更正並未請取消商會余二十三電確誤蓋蔡因奉天商會聯合會干與稅務故條陳總統取消聯合會並嚴重監督各商會具見商部公電 
　　西安電　白匪自陷荆紫關後而商南而武關又分其股回竄遂平以牽制東來之兵以其本股直撲西安用計甚狡行動甚速刻聞白匪於有日早八時又陷商縣將大部份兵佔據不動而以一小部份兵力抱守藍關該處距西安不過八九十里之遙頗有一夫當關之槪陜督張鳳翽原駐黑龍口該處地勢窪下出路甚多不便防守已退駐藍田並聞兩方奪佔藍關時秦軍死傷官長有七八十人之多統勦匪軍經歷以來未有之不利云 
[特約路透電]  
　　北京電　徐世昌昨晚抵京卽赴總統府談話預料徐將於政界佔一極重要之部分或將任以與國務卿相同之職云 
　　北京電　政治會議昨日討論袁總統交議停止初級及地方審檢廳修正刑律維持高等審檢廳三案均付審查 
　　北京電　約法會議審查約法正修案之委員會將於明日開會時提出報告 
　　北京電　憲兵拘獲與叚世垣一案有關之黨人五名自此案發生後已鎗斃五人尙有五人在獄 
　　北京電　政府因各省匪亂頻仍特定文武官員不能勦匪之懲戒律凡臨危脫逃者不必請命總統即就地正法 
　　北京電　美國華僑代表黃某呈請政府償還募助武昌起義之經費洋六十一萬三千元 
　　北京電　據吉林電稱磐石縣有鬍匪擊敗官軍殺死一百二十人 
　　北京電　廣東興甯公民電請懲戒民政長禁烟不力之罪且謂長樂縣境内目下廣種罌粟知事受賄匿不報告云 
　　北京電　據官中宣稱一九一四年一月份海關入稅較上年同月增銀十四萬七千六百五十兩 
　　西安府電　南方匪軍於三月二十二日佔據商州乃北窺西安西安處於重危者三日之久匪軍器械精利惟乏子彈現向山陽退走張督率軍追逐之趙司令之軍旦夕可抵西安無重大之事變外人均無恙本省他部雖時有小亂皆不足慮 
　　東京電　巡洋戰艦扶桑今日行下水禮後忽降暴雨觀者倉猝奔散聞曾踏斃數人擠傷者二三十人 
　　東京電　日皇請德川公爵組織内閣德川公爵正在計議此事受任與否尙不可必如辭而不受則大約將請平田子爵爲首相 
　　東京電　皇太后病已稍减 
[譯電]  
　　倫敦電　内閣集議多時後首相愛斯奎士君始至平民議院宣稱陸軍參謀總長費蘭巨上將與陸軍會議議員愛華特中將均上書辭職政府已加挽留現候彼等最後之答覆始能定奪兩員之辭職非與政府意見不洽實因曾簽名陸軍紀事錄之故兩員自信曾遵行内閣之訓令今乃引咎告退此誠陸軍與國家之大不幸陸軍會議鑒於此次之誤會故已頒行陸軍新命令三條（一）嗣後凡有假設之事變不得詢問將士主何態度（二）將士對於應遵之命令不得請予言證（三）將士須遵合法之命令保護公產及協助文員平時或亂時實行職務首相復反覆申明閣員擬以武力威逼曷爾斯特之說全屬子虚反對黨領袖勞君起言彼對於新規則並無異議惟舊規則亦能事事兼到特以政府之愚昧難恃故須棄舊行新耳休息室中之意陸軍新命令之頒行不特欲因以永遠規定紀律問題且將恕政府之前愆現信費蘭巨及愛華特兩員可望收回辭職書取締辭職軍官一舉已有作罷之說 
　　巨耶萊電　據墨西哥叛軍統領維拉將軍電稱托里盎全境仍由其部下佔守未爲官軍所奪 
[公電]  
　　財政部覆准浙省元年度决算報告編列辦法電民政長鑒馬電悉浙省元年度庫欵出入旣未分國家地方所有元年度决算報告書應准照未劃分時辦法歸併編列惟須將應劃歸地方收支欵項於册内詳細聲叙以備考核財政部沁印 
　　財政部改定契稅遞增辦法電各省民政長國稅廳鑒陽元兩電令各省酌定契稅率在百分六四以下及百分二一以上自行擬定報部核准業經通飭遵行在案茲據直隷民政長電請用遞增稅率方法以杜觀望投稅之獘甚爲贊成特由部擬訂稅率大綱三條如下（一）各省應遵照陽元兩電酌定稅率報部核准施行（二）　省實行新章之日起如將舊契補稅者在某限期以内應照新定稅率酌减幾分如過某限期以外應照新定稅率酌加幾分由各省民政長國稅廳協定之（三）各省實行新章之日起如有買賣典押新發生之行爲應自契約成立之日始三個月以内照新定稅率完稅如逾期一月或二月以上應照新定稅率遞加幾分由各省民政長國稅廳協定之希遵照財政部巧印 
要聞一 
[財政叢話]  
　　此後財政上之方針　嗚乎財政部内幕之一斑有如此者　大借欵抉微 
（三月二十六日）（遠生） 
　　此後財務行政之趨勢將漸由中央集權獨立而入於地方分立主義綜言之卽將改預算制度爲包辦主義余於去年歲暮餘聞之通信中已預言其趨勢今果然不妄矣 
　　自熊内閣以前可謂吾國財務行政之理想時期綜言之卽照各國成規用預算設審計以國稅廳獨立於各地方長官之外爲中央特派之官劃分國稅與地方稅財政權一切集權於中央之辦法是也而以財政支絀解欵不符於預計之故乃遂羣歸咎於新制度之不善其（第一）有聯想而起者卽謂欲整理中國財政必須規復原有稅額欲規復原有稅額則必規復前清原有之制度及以前清有經驗之官員爲經理稅務機關蓋此皆應同時發生之聯想也 
　　因此聯想之結果遂於財政制度上漸生一大變遷即（第一）將廢預算制度而採限制的包辦主義比者三年預算關於軍制之某種部分亦以外交上之關係不能不從事修正又其實際偏於理想已漸漸從根底變更其他不論卽以財政部論之新設局所新調人員而舊有之機關及人員槪仍其舊此項經費卽一切不依舊有預算而支出者也蓋當局者已默會此意而實行之不久且將有具體之明文以發表之云 
　　第二則舊日州縣大見信用也此次財政部新設之整理舊稅所新易所長王果德即一老州縣所調人員十有八九皆州縣也 
　　第三則國稅廳長之職權是也以新制度而論國稅廳長當然獨立其附屬之徵稅機關亦當另設若從絶對的包辦主義則此等獨立徵稅之官應在裁撤之列今其趨勢似將如下（一）國稅廳長歸民政長官節制一也因此國稅廳長乃等於往日三司之一二也其下之附屬機關未必獨立或即由知事徵稅而以國稅廳長監督之三也 
　　新制度旣自前清末年以來完全失敗故一般新學與財政有關係者亦不敢主張其是卽如財政部新國稅司長陳威氏亦一日本留學生賦有新思想者然至最近頗極力主張制限的包辦主義亦可見潮流之趨勢矣 
　　此等制度變遷之得失利害另一問題但吾人頗希望於此等之外財政當局更於其内部力加整理勿至秩序太紊亂耳 
　　關於財政部之物議吾人謹記一二以促起當局者之注意 
　　（一）紛更太甚職權混淆也如整理舊稅調查新稅本係賦稅司之職責今乃新設兩所其初本定此兩所有實行計畫調查之責嗣以司長反對謂旣有此則何用此司爲乃改爲議事機關取消原有總辦會辦之名而名爲議長迄今亦並未進行但司與所分立辦事時有兩不接頭 
 
 
 

Page 3

 
 
之弊 
　　（二）自周總長到任後新調人員甚多而舊有人員亦併不裁汰於經費上恐爲可惜 
　　（三）公事之太笑話自民國成立後各部事務官時時變更故並舊日各司之秩序亦蕩然掃地說者謂令人追想昔日之書辦制度則其現象槪可知矣今以財政部新事述之 
　　（一）某日總統府財政會議本議此後考核知事國稅廳長須照昔日三司會詳之辦法而財政部誤會其意遂逕行通電各省謂此後任免知事須由民政長會同廳長辦理各省紛電反對謂如此要民政長何用大總統批宜愼重勿操切且謂任免官吏爲本大總統職權何得由財政部電令擅許此事乃追問此電於内務總長朱啓鈐氏答稱不知乃問財政總長周自齊亦答不知大總統謂此係財政部通電内務部可說不知財政部如何可說不知咎責頗切賦稅司長李景銘因引咎辭職而尙未許 
　　（一）某日有山西公司到部引中央曾予四川某知事以五等金鵄單鶴章之例請照許内務總長謂此例不可開財政總長亦謂然謂必係國務院所請財政部不能不追問乃行文該院謂此實該院錯誤以後凡關涉財政部事務須先事接洽云云並曾一度以此問題提出於總統府之財政會議國院查卷乃知此係財政部所自請秘書長陳漢第氏至與周自齊氏憤爭謂須該部自行檢舉周則謂此等鳥七八糟事可以不理陳尙不肯答應官場傳爲趣聞 
　　（三）契稅條例已經大總統敎令頒布定賣契稅千分之九典契稅千分之六而嗣後財政部忽定一章程之類改爲千分之六及千分之三各省以前後不符紛紛反對後又有第二次電令改正而反對如故乃又有第三次電由各省斟酌自行辦理云云 
　　此等事看似重大實亦些微總之事務官更變太繁而辦事者又太不經心耳旣講整理財政而財政重要機關似不可不大加整理也（未完） 
[約法會議中之增修約法談]  
　　總統提案之内容日前約法會議開會袁總統據約法第五十五條提出修正案由政府委員當場報告曾誌昨報惟是語焉不詳茲聞該提案之内容共有七條件一曰臨時約法近於多頭政治違反主權不可分割之原則二曰制定官制官規任命官吏締結條約均須得議院同意而緊急命令及財政處分反未規定未免朿縛行政權太甚三曰國務院專爲一章認爲政府於行政首長之大權近乎衝突四曰參議院職權規定範圍太廣五曰行政諮詢機關無所規定亦覺疏漏六曰預算不成立時並無救濟方法財政上殊失活動七曰民國憲法由國會制定違反憲法產出國會之原則於法理更爲不合以上各端或應增入或應删改均爲注意之要點云 
　　增修草案之撰擬在該會議未開幕前袁總統曾諭令法制局撰擬增修全文以備討論現在草案已完全告竣名曰約法增修意見書聞諸政界此項草案業由法制局送國務院轉請總統核閱矣 
[招集全國各政大會之動機]  
　　日昨（二十五）下午二時各國務員在總統府暢春樓會議袁總統亦出席當經提議實行全國各政統一問題略以現在總統府雖已組織財政會議各省財政人員多未到齊而從前外交部欲召集中央外交大會遂亦中止刻下軍政問題較此二者尤爲緊急應亟由中央召集全國各項人嗣竕組會議以收羣策羣力之效當聞討論良久决定交由外交參陸財政四部電商各省都督民政長海軍司令邊鄙將軍都統鎭守使等各派外交陸海軍及財政人員除各省已派到京之財政人員不在此限外均應一律派遣來京以便籌擬各政進行之宗旨及實行統一之方針云 
[審議中之司法進行談]  
　　收回領事裁判權問題續行討論收回領事裁判權問題喧傳已久日昨袁總統特在府中面交孫内閣及章總長並各高等法律顧問會商此事略以梁任公在任時曾擬定司法進行之計畫其制度係爲四審級而現欲實行將領事裁判權收回此項制度最宜研究妥協以便提交政治會議後卽照會各國當聞各國務員對於第一審以領事爲之無可更易惟第二審之領事爲裁判官設陪審員一節及第三第四審均有特别意見故當日未能解决又定於今日（二十五口）再行繼續討論云 
　　司法計畫案將開二次審查政治會議於前日（二十四號）特開司法計畫諮詢案審查委員之茶話會其結果决將上次之審查報告一律取銷仍行贊成原案並改訂刑法須開第二次審查會擬於下星期一二卽開本案第二次審查會云 
[召魯連電告急]  
　　日昨交通部郵傳局又接到開封來電云郵傳局鑒據汴局接許州局拍來魯山縣知事上省長電云𧜗日南召報告白匪竄至召境曹店勢凶惡離魯僅百里意在直撲魯城又寳豐縣官紳電稱白匪萬餘人已抵南召攻破郝寨該寨距寳甚近等語查接南召魯山確報及該兩縣官紳電情詞雖甚危然近日凡有匪徒肆擾皆指爲白匪且動云數千人萬餘人恐探報亦未必果確惟該兩電中所謂竄至曹店及攻破郝寨旣指有地點當未敢虚報謹據電陳明監督陳光弼叩有午 
[條議聲中之礦務談]  
　　礦山租辦條例草案農商部現擬定礦山租辦條例草案探其内容大致分爲三項（甲）官山民租凡有官山及官家圈購之山除金銀等礦不准民人租辦外其餘政府不急用而又無妨礙者准予開採但每年每畝納金一百文於領照時預繳礦商承認十分之一官地股其餘一切稅則仍照通例抽納（乙）民山官辦及公山官辦凡民間之公山或個人私山政府欲收回自辦者亦仿官山民租之例納租但政府不必承認十分之二民地股以地腹礦權係國有也公山官辦亦照此例但公山取付之租金給與公有業主（丙）公山民辦凡人民欲租辦地方公山其租金與地股倣官山民租例准其自由與公產主商籌妥定後訂立合同騐明辦理 
　　煤油礦產地調查熊前總理奉命籌辦煤油礦事宜曾電各省調查所轄地方共有煤油礦產若干處詳細報告以憑統籌開辦茲聞各省先後電復煤油礦出產有無大槪情形探述於下東三省吉黑兩省有礦產七八處奉天次之直隷西北一帶有礦源數處山西甘肅陜西四川約各有礦源二十處湖南湖北約有礦產五六處雲南貴州三十餘處廣東廣西五六處河南兩處山東江蘇浙江均無安徽福建江西尙未復電以上據各省復電均未指明地點謂其詳細尙待調查 
　　漢冶萍會議誌略漢冶萍借欵案由外交農商交通三部派員在國務院會議除外交部派張肇棻交通部派權量農商部派劉馥王治昌外國務院孫總理派曾述棨是日會議各部以無論何國何項借欵非經中央許可不能發生效力迭經通告中外此次合同若果如農商部所言並未核准雖應取消但不能不視農商部事實上之情形如何然後再議辦法聞是日農商部之委員未提出何種意見大約俟該部定有辦法後再行會議一次云 
[雜評一（無名）]  
　　牽及今日所稱黨人之案所謂牽及者亦多矣段世垣之案牽及秘書趙秉鈞之死牽及警長今聞張仲則之案又牽及康南海是固所謂有名人物也有名人物牽及之而或有原諒有人設法洗刷若無名人物之被及者則與所謂亂黨之名詞同死而已矣夫所謂亂黨所謂機關云云者本難深考其間已屈死人不少况更加以所謂牽及或以相識之故或以往來之故或以親戚或以師生以言關係何處蔑有然而一經牽及則破家亡身不足言矣慘哉 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[九江之茶（本報旅行記者抱一）]  
　　九江商務茶爲大宗然九江地方並不產茶皆由商人向產茶各地收買運銷有詩爲證（商人重利輕别離前月浮梁買茶去）潯陽茶市自昔然矣 
　　茶商分兩種其一專向產茶各地收買草茶自行焙製名曰草茶棧亦名毛茶棧其二收買產茶各地已經製成之茶兼收買毛茶棧所製之茶分别裝運漢口上海銷與洋商名曰絲茶棧此等茶商資本較厚從前兼營絲茶兩宗生意今則絲茶分離而仍沿用舊稱曰絲茶棧者則口頭習慣之不易改也惟資本較厚故兼貸欵於毛茶棧取其息而即定買其茶蓋以茶商而兼放銀取利爲業者 
　　草茶棧所收之茶其產地爲瑞昌龍港通山義　武寗河口等處皆在九江之西南其茶紅綠皆有此外就地製成而爲絲茶棧所收買者有三種曰　門茶產於安徽之祁門建德江西之浮梁等處曰甯州茶產於江西之義甯州及武甯等處以上兩種皆紅茶曰婺源茶產於安徽之婺源江西之德興等處爲綠茶以上三種僅在九江過儎而已 
　　紅茶運往漢口綠茶運往上海皆聽洋商支配開盤定價華商無權也九江在二十年前外人於此設茶行嗣因茶市日漸消索洋行悉遷漢口故雖出口紅茶亦須先運漢口然後由洋商運滬出洋焉 
　　九江市茶棧兩種合計不過二三十家去年市上紅綠兩種全年不過三十萬箱值價約在銀六百萬兩左右較前年僅得百分之八五 
　　此外俄商兩家在此設廠收買各地次等之茶製成茶磚運俄消售則直併我焙製之工業販運之商業而盡奪之矣 
　　吾國茶業逐年衰敗無可諱言茶商某君爲記者言欲挽回茶業非從改良種茶製茶各種方法不可去年有人在漢口發起茶業改良研究會擬棄各省產茶區域老於茶務者與有新思想者　集研究以謀進步而茶商大都缺乏遠大之眼光與公益之思想故事卒無成言次爲之太息 
　　某君又言印度錫蘭之茶之運美國也無進口稅而我國之茶大約每擔須稅銀五十兩運他國稱是夫以每擔三四十兩之成本而被課五十兩之稅國家固無保護之權力商家復不知求出品之改良又安得而不失敗也乎 
[廢止審檢各廳案交議之詳情]  
　　最近關於司法問題之波瀾有朱家寳領銜之都督民政長等咸日呈袁總統電曁司法總長章宗祥氏列舉辦法六條等情昨報已節要述及茲得原文　左 
　　朱督等咸電三月十六日承德各省都督民政長上總統電云大總統鈞鑒拱密竊維司法獨立固屬憲政精神而建設法庭亦爲文明國所不可少顧必審國家財力奚若人民程度何如而後因地因時循序漸進乃能推行盡利不至病國害民溯我國近數年來效法泰西各省旣設高等審檢兩廳更於各屬分建地方初級各廳并審檢所侈談美備不惜資財藉口法權專工舞弄甚且審判案件任意藐法數見不　糜國家無數金錢反增吾民無限痛苦長此以往甯不痛自今試就　法經費而言熱河財政枯竭轄縣不過十四歲費二十萬有餘江西尙未編設法庭歲費七十餘萬其他各省槪可類推更就人民之趨向而言熱河蒙漢雜居梗頑不化值此戰事初平伏莽　　新疆回多漢少文敎不同固難期驟進文明卽内省居民習慣凡有興訟亦止知赴有司衙門今者政體更新蚩蚩者民負屈含寃幾至無從呼籲若不易轍改絃流弊伊於胡底况河南舊年因財政困難呈准中央將八府設置之地方初級審檢兩廳及各縣之帮審員一律裁撤四川因法庭經縱積惡慣匪亦經電准專責成知事治理桂題等往復電商僉以爲地方初級審檢兩廳及各縣審檢所幇審員均宜暫行停辦應有司法事件胥歸各縣知事管理以節經費至於交通省分及通商口岸仍設高等審檢兩廳延攬人才完全組織以爲收回領事裁判權之預備然經費之可節省者亦宜核實節省不得過事鋪張其餘偏僻各省及邊遠地方暫行停辦以節財力即以最高級之公署爲人民上訴機關暫設一二司法人員專司其事徐俟財力充裕國民均具有法律知識再議擴充更於此時預儲司法人才留備他時之使以熱河論向由中央每月協濟銀元九萬五千元若减去此項司法經費每月卽减少一萬七千餘元别項政費加以節省每年約可少領部欵三十萬元此外各省所减當數倍於此至於刑律太輕匪徒無所忌憚亟宜釐定係屬根本問題尤不可以須臾緩桂題等明知此議一倡攻擊必多然狂夫之言聖人擇焉伏乞大總統鑒核以桂題等所陳發交政治會議迅予議决施行不勝屏營待命之至兼署直隸都督民政長朱家寳奉天都督兼署民政長張錫鑾吉林民政長齊耀琳歸化城將軍張紹曾察哈爾都統何宗蓮江蘇都督馮國璋江蘇民政長韓國鈞安徽都督兼民政長倪嗣冲江西都督李純代理江西民政長戚揚浙江都督朱瑞署浙江民政長屈映光福建民政長汪聲玲署理湖北都督叚芝貴署湖北民政長吕調元署湖南都督兼理民政長湯薌銘署山東都督靳雲鵬山東民政長高景祺兼領湖南都督段祺瑞河南民政長張鳳台山西都督閻錫山山西民政長陳鈺陜西都督張鳳翽陜西民政長宋聯奎四川都督胡景伊四川民政長陳廷傑川邊鎭守使張毅廣東都督龍濟光署廣東民政長李開侁廣西都督陸榮廷貴州都督兼署雲南都督唐繼堯護甘肅都督兼民政長張炳華新疆都督兼民政長楊增新署熱河都統姜桂題謹呈咸印 
　　章總長條陳司法總長章宗祥爲呈明事竊維司法制度關乎國體設廳計畫期在必行故自改組以來已成立者漸形鞏固未成立者方在經營以國庫空虚人才缺乏兩者交病着手遂難前任總長於是有分别緩設及維持之謀繼復奉大總統知事兼司審檢之令無非深　國度因時制宜爲暫時救濟之方并非永久成法乃外間未明斯旨展轉訛傳以爲現制動搖方針改變甚至謂各省已設之高等以下各廳均可一律裁撤紛紛搖惑誤會滋多使非中央决定辦法　　以訛傳訛或不無故作危詞率以裁廳爲請者宗祥忝長司法備位閣員辦事爲難情形固所深知然主管司法職權亦應計及謹擬定現在設廳辦法六條列舉於後伏乞大總統鑒核批示祗遵謹呈大總統一各省高等審檢兩廳一律仍舊一各省已設之高等審檢分廳除係距省會較遠或訴訟較繁者一律仍舊外其有應行裁併者由部隨時辦理至重要地方應設高等分廳而尙未成立者仍應陸續籌設（知事旣兼司審檢上訴機關僅一高等本廳人民極不便利故不得不酌設高等審檢分廳）一各省省城地方初級廳一律仍舊（初級廳俟法院編制法修正後如採三級三審制度再行歸併辦理）一各省商埠地方初級各廳已設者仍舊未設者籌設（各省商埠法院多有華洋訴訟案件動關交涉且與收回領事裁判權極有影響法院似不可省）一東三省已設之地方初級各廳一律仍舊（東三省設廳最早且時有日俄交涉案件辦理向稱得手相沿日久已成習慣法院似不可省）一各省除省城商埠外之已設地方初級各廳仍應設法維持（除江蘇浙江兩省已設之地方初級各廳較多外基餘省分呈報成立者本屬無多維持原非甚難）如實因財力萬難維持應由各該長官就地論地就事論事將某縣法院如何不能維持之處報由本部酌核决定裁併 
　　竊各省審檢廳裁併辦法前經宗祥略將大槪情形面陳鈞聽復於本月十六日列舉辦法六條呈請大總統批示遵行在案茲閱熱河都統曁各省都督民政長呈府咸電一件奉大總統批交政治會議等因查原電所陳有與宗祥前呈辦法相同者然其中亦有不同之點自係尙未深悉司法情形一時不免誤會宗祥深慮辦法兩歧有關政體擬請太總統檢閱前呈如以爲可行仰蒙批准即請將各省此次咸電毋庸發交會議以免歧異至或鈞意以爲不妨仍交會議以資研究則宗祥前呈與各省此次咸電不無有互相關係之處亦請一併發交政治會議核議庶收劃一之戒是否有當伏乞察核施行宗祥謹呈 
　　交議咨函爲咨行事奉大總統諭據司法總長擬呈各省設廳辦法六條并續呈清摺各一件應併交政治會議呈復等因相應抄錄原呈清摺咨請貴會議併案核議呈復可也此致政治會議 
[湖北之風鶴未已]  
　　宜昌之近狀日前外間謠傳某黨首近遣其黨劉承烈熊灌香在宜昌勾結退伍兵起事未成即乘外國兵輪潛逃等語然宜昌地方文武現猶謂有黨人藏匿附近非常戒嚴城門遲啓早閉稽查極爲嚴緊漢口開至宜昌之輪船軍隊查緝頗形認眞旅客箱篋經稅關查過一次 
登岸又查一次貨物亦然上下游所來之民船必得軍警查驗小照始能上岸省城派去防軍三千人係乘招商快利各輪裝往十七號方全抵宜皆由警備隊司令喻洪啓調遣現喻因有擊散亂兵保全地方之功已加中將銜所部出力兵士每名賞銀二元 
　　荆州之戒備荆州沙市距宜昌襄陽均不甚遠特設有鎭守使一員駐鎭其間部下有兵一混成圑近因宜昌兵亂襄陽匪警所部已大半開往沙洋鎭堵截白匪由此路竄襲荆沙該地兵　遂形單弱土匪頗思蠢動謠言甚熾鎭守使丁槐昨已電呈都督以白匪現竄荆紫關往陜湖北只鄖陽當衝襄陽可以勿慮擬將派防沙洋軍隊調回荆州以資戒備但沙洋爲襄河中路重鎭現在土匪未靖恐未必能允撤防也 
　　鄂人之惶恐鄂垣近日戒嚴如故行旅住棧者搜查極嚴必須盤根問底確有保人始能留庽非然各棧不敢納也前日鄂軍一師師長石星川因所部合併改編以來未識兵士程度如何傳令在保安門外南湖校試打靶考騐射擊已請都督派來參謀長前往監考一時槍聲隆隆沿城一帶人家大爲驚惶咸疑爲有事變竟有治裝倉皇欲逃者當經巡警查知卽行鳴鑼通告人心始安聞段督頗斥石師長之疏忽故翌日打靶復會警出示布告又某夜自來水公司以炸藥開山其聲尤厲閤城皆警疑之至膽小者多不敢眠嗚呼鄭人之驚伯有不圖於今見之矣 
[湖北財政上之三問題]  
　　宜昌支金庫之設立湖北宜昌爲川漢交通樞紐現在商務尙盛將來必更發逹現中國銀行特於該埠設立分行一所業已派員組織不日即可開辦該行爲國家銀行所有代理支金庫事宜均應遵照法令一律辦理宜埠所收關稅鹽釐各欵自當接收存庫備用刻該總行已請財政部令飭湖北國稅廳宜昌關監督榷運局等遵照凡宜昌附近所徵國稅均着逕行解交該行存庫以符法案而期統一 
　　漢口紙烟稅之商榷漢口爲雲貴川湘鄂豫山陜交通之要道英美香烟由漢運入内地行銷者每年爲數至巨每到一省須完一省釐捐致在内地價昂難售刻英美紙烟公司已請其公使向北京政府提議該公司自願其貨運銷内地時將各種稅捐一齊完納只在漢口完統捐後至各省地方均免納釐稅此事財政外交二部昨已電鄂詢問鄂當道可抽巨捐固樂於承認但恐各省未必允從云 
　　馬路借款之改變說漢口建築馬路借欵因法國實業銀行圑多所要挾致毁成約刻聞已向合肥巨紳李經芳提議由渠擔任借欵三千萬元復修漢口房屋仍照中國舊式惟河街築馬路一條其不修洋式房屋者因商民不堪擔負昻貴之租金聞楊晳子刻已再呈總統辭職黎副總統保薦哈雲裳爲督辦以其爲鄂人不至與商民隔膜多所糾葛而閙意見也 
[湘省搜捕黨人餘聞]  
　　湯都督以近來省城内外無端發現種種謠言人民惶惑特飭軍警嚴密跴緝並於日昨出示布告謂自示之後務各安分樂業萬勿輕信謠言自相驚擾云云旋於二十二日午後三時警察外兩署在里仁坡吳家坪一百五十四號門牌内搜獲鎗彈數十顆烟膏二大盒當卽將該宅主帶署訊究轉解警廳核辦聞該禁物係由一客新由廣東帶回暫寓該宅現已一併帶廳訊辦 
　　西長街精一棧寓客黎錫圭被獲原因以與耿海山相識是日耿案發時黎往會晤適兵警閉門搜索黎不知其故大肆擾攘兵警遂拿之而去至外間所傳供稱爲唐蟒造炸彈者乃係耿海山云 
　　又聞小吳門外師克勤家門首塘内所抛棄之炸彈已經偵探隊於十六號雇水手四人在塘内撈起四枚俱係用鐵筒裝好内裝玻璃外束以紙長約五寸餘卽由警廳轉呈都督府矣 
[粤省之加緊戒嚴譚]  
　　駐廣特别通信員平生 
　　粤省安靖凡數月矣乃旬日間而戒嚴令下澈夜巡邏到處搜檢令人耳目爲之一驚秘密運動之人雖迭有所獲然重要機關究未聞有所破獲也當道旣擾動如是而道路之人推波助瀾所傳說者亦極駭人聞聽其果黨人之齊集舉事耶抑偵探之張大其詞非此不足爲盡職耶茲特將連日情狀彚記於下 
　　粤省特設偵探局委某某爲局長自本月爲始（從前各偵探分隷於各軍政機關）而戒嚴令亦自本月面再下月之十四日潮洲黃岡兵變事起電逹於省自此而後雷州及聞兵變高州陽江又聞匪警省垣調兵運械昕夕不遑而謠言之起亦以此時爲盛十四晚下緊急戒嚴令大小北城垣皆安置巨砲都督府臨時加築土壘粤秀山瞭望臺徹夜放望海燈四江兵艦日夜升煤放號以備不虞城内外加派軍隊或鎭守或巡邏幾若大禍將至自十四晚起至今晚（二十三）皆未稍懈探其原因則謂偵探報告陳炯明業已濳回澳門日間將圖大舉其敢死隊業已進省多伏匿在長隄及各處旅店中故連日搜檢各旅店日凡數次輪船火車抵埠時行客筐篋必盡情搜查一至入夜行人入城卽須搜查着軍衣者須問口號而二十二日都督府開軍事會議高級軍官畢集商議防守事宜復通告各路綏靖處重懸賞格以協緝陳炯明等其防閑可謂無微不至矣 
　　據政界某人云此次黨人密圖舉事已派多人運動軍隊其消息之洩則自偵探獲一剃頭匠爲始有黨人李道喜受黎萼主使藉開剃頭店其主義在運動都督府衛隊並與唐和泰蕭槐清同謀後爲軍人偵獲解軍法局審訊得據遂將李道喜鎗斃並將受運動之各軍人設法懲治始獲無事（衛隊中亦有三人牽連）但因此事後加意偵緝十八夜半又在長隄蘭亭酒店内拿獲二人一爲王酉亮一爲羅亮均廣西人王曾當陸軍於軍界中人頗多認識此人極爲重要乃由軍界中人供出故被拿獲又由王酉亮供出重要機關在河南西頭粤海關後街某外國人庽所中十九日警廳長鄧瑤光親至該寓搜查某外國人不服聲明必須領事館人到方可查倘領事到自己亦願投案云云鄧廳長乃還晤領事會同該館人員前往搜查則該外國人業已遠颺所獲之中國人特其使役而已雖起書函多件亦已無可如何矣至其他或在車站或在旅寓被獲者此數日間凡數十人其形狀俱屬軍人居多二十一日傍晚由都督府押出北門外槍斃者共有十人其罪狀未經宣布聞均與亂事有關者寶慶新街第七號蔡宅於二十二日晚九點鐘時候有濟軍四十餘名手持駁壳鎗入該宅搜查附近聞有鎗聲疑爲拒捕未知確否至被搜原因傳聞係爲黨入機關蓋此宅頗宏敞日間闃其無人夜間出入甚衆形跡固可疑迨後又在十二甫搜查三四間聞亦與黨人有關又城内紀綱街忠昭書院乃增城劉姓試館地方頗大除住眷外各廳房留歸族人出入之所近日該書院忽有生面多人出入坊人已覺可疑至二十四早卽有軍隊將該書院圍住在内拿獲三十餘人各廳房逐一搜過未見搜出軍火即將三十餘人拘去云 
　　省垣戒嚴如此而廣州屬縣亦有警耗傳逹從前辛亥之歲黨人圖事其計畫主以香山爲根據以順德樂從墟爲策應故當年舉事即以此兩處爲最先今聞報告者亦云黨人聚於澳門其着手亦擬先從此兩縣日來當道又接順德鄧知事報告該縣樂從一帶有黨人運動圖謀擾亂並聞主之者爲陸領之弟陸常請嚴加防範等情龍督據此即於二十一號派濟軍一營前往勦辦而順德樂從與香山龍潭鄉毘連該處土匪極爲騷動前山一帶又聞有黨人聚集密圖撲城之說縣知事殷紹章方因議借款事爲民政長代表到港商議二十一號電促進省立飭其馳赴任所設法防堵當道並派小魚雷艇爲之護送現聞其擾亂尙未靖也 
　　茲將香順近情報告如下香山順德兩縣連日謠言四起而尤以香山石岐爲甚因該處貼近澳門閧傳黨人勾通白狼現已派有黨人數百混跡澳門地方某日在某處製炸藥某日在某處晒炸彈言之鑿鑿致令一般愚民飽受虚驚二十二日前山公立學校學生畢業校長敦請殷知事蒞校行禮該校特開茶會欵待來賓計男女來賓約數百人甚爲熱閙是晚并預備燃放烟火以誌慶典詎是日候至三點餘鐘殷知事尙未到校旋接一電謂現因香城有事不暇到校等語各人益生疑惑後竟傳有匪徒五百餘名在香城搶掠又云軍商因紙幣互相衝突致殺斃千餘人種種謠言不一而足其實惟香屬東鄉有事也香屬東鎭前日九點鐘時有賊匪百數十人多竪革命軍譚字旗由崖口環四東魚欄蜂擁而來到洋沙環天后廟駐紥先封禁汎地勇廠泮沙鄉人隨卽起號截緝與匪開仗附近之龍穴頭茶園莆山赤坎亨美田邊安定南莊各鄉及浦口門南朗墟各軍隊紛來赴救鏖戰至三點鐘之久匪 
 
 
 

Page 7

 
 
勢不支由四門岡奔遁查是役有兩莊村人李茂林被匪槍傷登時斃命鄉人執有匪旗一枝呈繳縣署是日香城各警署卽下令戒嚴并將休班警察集合梭巡以資鎭攝又派有警察數名各負長鎗在東南城門駐守以便盤詰形跡可疑者省城各大吏是晚已知四更時候已派兵到石岐聞即已分路駐防並趕往東鄉勦捕矣又聞二十日都督特派委員會同游擊隊王中隊長往香山屬拿黃冷觀劉誦芬二人聞是日在西門十八間李家祠門口將黃拿獲次日又在濠頭鄉拿獲劉某均已解縣二十二日晚經殷知事令飭游擊隊押往輪上交委員提省訊辦 
　　順德樂從素稱多盜日前採報朱執信潛往勾結希圖舉事月之二十三號派濟軍統領李嘉品帶隊馳往擊破黨人百餘人鎗斃十餘人擒獲數人朱執信幸而脫網當即電報都督鎭守使謂該處餘孽已大致肅清矣 
[寗蘇長距離電話之紛擾]  
　　江蘇省立寗蘇第一第二兩電話局前由商人管祥麟繳價租辦於今年三月一號接手近日正在更換線桿減輕各費乃忽有取銷商辦改歸部辦之部令且有五月一號接收之說日昨已由交通部特派上海電話局長陶鶴雲分赴甯蘇調查陶調查後即電告交通部稱此項長途電話將來與電報生意有礙非部辦不可並思獲充建築該長線之管理員惟管商前在省公署議定承租寗蘇兩電話局時包辦十年每年繳租費寗蘇及長途電話計洋三萬元今接收未久忽又不准商辦現聞管商已赴部力爭將來尙不知如何結局蓋當此政局紛更之際卽商人之着手實業亦非易易也 
地方通信 
[廣東]  
　　粤省軍隊最近調查之確數近日粤庫空虚大局岌岌談時局者莫不以裁減軍隊爲先務惟現實存軍隊確數要多未悉茲將都督所轄現有軍隊分類調查如下（一）憲兵第一營第二營共計兩營（二）陸軍第一圑至第七圑共七圑每圑三營内裁去第二圑第三營第六圑第三營現實存一十八營（三）濟軍第一營至第廿七營共廿七營（四）鎭撫使所轄濟軍現有八營（五）福字警衛軍第一至第六共六營（六）林字警衛軍一營榮字警衛軍一營共兩營（七）警衛軍現存共三十八營（八）肇軍第一營至第十五營共十五營現爲李燿漢所統分駐肇陽羅三屬督辦清鄉（九）第一師機關槍二連第二師機關鎗一連濟軍機關鎗一連共四連（十）都督府内砲隊營一營（十一）濟軍開花砲連一連（十二）惠州開花砲連一連以上統計共一百一十八營零二連除裁減外每月經常臨時兩費仍支銀一百四十七萬餘元其餘各路警備隊游擊隊護沙警察仍未在内云 
　　學生請警廳作撮合山之怪聞昨有某校學生黃守仁尹鈞光等以敎育院女生郭仙猷貎美才優無由結識昨特具呈警察廳長介紹接洽等情現奉警廳批云本廳非撮合山爾等色膽猖狂竟欲與女生謀面談心復敢混請本廳長介紹謬妄已極此等呈請豈復知人間有益恥事耶不准特斥 
[浙江]  
　　浙江有白蓮敎發現浙江象山縣境内近有白蓮敎匪發現該縣公民陳見龍等已電告浙督請爲究辦茲錄原電如下都督鈞鑒韌山巨富陳孔氏建設尙義堂勾從白蓮敎匪五百餘人民惶禀縣蒙陳警所長與劉哨長拿獲任萬善等十六人而蔡知事縱容不究乞賜扣留澈究謹電象山公民陳見龍吳保怡陳玉田胡槐青等叩 
[雜評二]  
　　政府之威信何在土匪不能平政府之威信隳矣然猶曰勢盛而難除也軍隊多變亂政府之威信隳矣然猶曰人多而難馭也黨人又蠢動政府之威信隳矣然猶曰地遠而難防也若夫爭權之事起於心腹謀亂之嫌出於肘腋軍人干涉外報之案發於京師至外部擔保此後不再有此等事而始罷此數者皆處政府權力之下以言其勢不得謂之盛以言其人不得謂之衆以言其地亦不得謂之遠也而政府竟不能消弭於事前或且熟視而無如何嗚呼威信何在耶 
　　都督之威信何在湘省戒嚴矣問其故曰防黨人起事也鄂省戒嚴矣問其故曰防黨人兼防土匪竄擾也粤省更加緊戒嚴矣問其故曰防黨人防土匪兼防軍隊譁變也粤之省垣機關迭破省外則自黃岡兵變後而陽江而高雷而舶德而香山警告紛起皆不外此黨人軍隊土匪三者勾結之爲患而其他若紙幣風潮所鼓盪賭商運動所推助猶未計及前此平亂赫赫有名之都督而今竟手忙脚亂幾幾無術鎭　　嗚呼昔日之威信又何在耶 
 
 
 

Page 8

 
 
[傷寒重症最為險惡初起惡寒徐徐發熱數日之後大熱不退頭痛渴燥欲裂撮空摸牀譫語喃喃若服德國拜耳大藥厰阿司匹靈藥餅其熱即減身體爽快病亦漸愈 
購者湏向各大藥房認明拜耳大藥厰十字縱横商標每瓶二十枚每枚重八格林謹防假冒 
印說明書函索即寄不取分文如欲購眞正阿司切靈藥餅向各藥房購之而不得者亦請函知上六號本廠可也]  
[乍浦路獅子番菜舘　英法大菜]  
敝店之各種大菜何以江湖賞讃不錯乎蓋敝店主人在外國著名飮店經實騐年旣久莫不悉心研究各種菜品烹煑調理之美無庸贅述乎兹取價格外克己務祈各界諸君賜一試方知非言之謬耳 
各種菜品六色另添鮮果及咖啡取價五角虹口乍浦路東京活動甲影戲館對門獅子番菜館 
[遺失棧單]  
今有華昌花壳棧單一紙計二百担第三千○三十四號在途遺失倘有人拾得以作廢紙此佈蘇澤坡告白 
[招尋遺失公文]  
三月二十三號下午七時許乘車過大東門外洪昇碼頭裡街章東明酒店前時值大碼頭起火被洋龍迎面馳來以致車翻人跌失落上海地方警察事務所發交閔行第一區公文四件信函兩封當即查詢無着除呈請補給外爲特登報招尋如有拾得前項公文函件即祈送交縣署内警察事務所酬銀兩元以謝閔行警區巡記黄哲夫謹白 
[聲明存摺作廢]  
因于本月二十七日有英洋一百元存于恒盛星記二十八日將存摺遺失在外今巳向該號聲明作廢金和啓 
[盤棧聲明]  
啓者山東路東尙仁里三百十九號門牌春江旅館店基生財於舊歷二月三十日頂盤與義記接開自三月初一日始所有以前往來瓜葛槪歸舊東理楚與義記無涉恐未周知特此登報聲明春江義記謹白 
[華興燕窩公司]  
本公司自運上品官燕頭號每兩四元二號三元三號二元眞正毛燕頭號每斤六元二號五元創製燕窩糖精大匣五元小匣二元半珍珠牛髓粉每聽一元每打十元貨眞價實童叟無欺近來假冒日多賜顧請認明英大馬路後面珊家圈大洋房庶不致悮 
[女界注意清健術生海]  
女子工愁善病●其得淸健二字●較男子爲尤難●自及笄至暮年●或肝病●或肺病●或胃病●或腎病●以及月信不調●赤白帶下●胎元不固●産後失調●終身苦累●無可告訴者●十居八九●惟本藥房有久著奇效之女界寳●專爲女界同胞●調養氣血●平肝順脾●暖子宫●和中氣●開鬱●通筋●歷經中西名醫研究●推爲世界女科完金純粹良藥●功能消除暗病●得種種無形之裨益●誠爲女界至寳●故名女界寳●另有一種月月紅●亦專治女子痛經及子宫發炎内膜惡臭等一切疾苦●歷著良效●功用服法●詳載仿單●總發行上海四馬路五洲大藥房 
[壯陽秘寳　培元種子丹]  
此丹十分靈效敢稱壯陽秘寳凡患先天不足後天失調陽痿精衰元陽不舉等症服丹數分功效立見且精神百倍世有嗣虚請嘗試之每兩一元上海抛球場北首廣東杏林軒啓 
[萬國儲蓄會]  
有極妥之保證有極確之信用有極大之希望有極厚之利益開辦兩年異常發達有享利者請益此願路大海向本馬法上函章閱會索或詳取 
[東京人造斧頭牌石筆製造所增價聲明]  
敬啓者敝廠專製人造斧頭牌石筆一種己歷多年運銷中華歷有年所頗爲各界所歡迎荷蒙暢銷營業雖旺無奈目下原料倍漲工價增高因所售之價照舊難勉受虧不資故不得巳暫爲保本起見酌定准自本年酌照原價槪加二成業經登報聲明各商號光顧者乞希原諒不勝感禱之至 
[名醫顧炎如]  
駐滬應診專治男婦楊梅結毒精理夾癤庽英界四馬路西一枝香隔壁九華旅舘廿一號侯診上午九點鐘起五點鐘止五時以後出診 
[房屋召租]  
兹有六樓六底房一座在二擺渡即寗波路九號廣肇公所東隔壁或分租或全間均可商量合意者請來面議乃是 
[上海匯豐銀行及虹口分行廣告]  
啓者本行收足資本洋一千五百萬元公積英金值洋一千五百萬元又銀洋一千七百四十五萬元共合洋三千二百四十五萬元另議定備用股本洋一千五百萬元總行開設在香港分行設在倫敦厦門暹邏包帶惟亞孟買加拉吉打古隆北廣東福州德國漢口愛巴軸化神户古喇喇伯長崎意陸伊羅法國買拉夾吕宋紐約檳榔晏貢西貢舊金山新加坡蘇拉巴亞天津北京横濱凡上海行與各商往來暫存本行之銀每日結帳者其息照長年二釐算存至念萬兩爲止存一年者其息照長年四釐算存六個月者其息照長年三釐半算存三個月者其息照長年二釐半算其現下所執五釐息一年存單满期轉新單者仍照五釐息算代付本埠匯票並辦理銀行一切應辦事宜匯票可以匯至倫敦歐州印度新舊金山美國中國東洋等處大通商碼頭特此佈聞 
民國二年八月二十五日 
[美界立泰益記土行廣告三月初六開張放盤]  
本行始創在揚州歷有數十年因上年往香港向英商購辦高雅大小洋藥運售長江等處久已馳名信孚中外今因存貨頗豐洋商推出定貨稍迫今本行由揚州移申擇定地址添設門莊在美租界鐵馬路東七浦路七浦里口東首第一家洋式房子坐北朝南二百二十三號門牌便是批發零剪大小洋藥兼售廣州淸陳公烟承蒙各埠諸君士商賜顧格外克已貨眞價廉以廣招徠童叟無其欺特别優待紳商光顧者請認明本行招牌庶不致悮本行告白 
[億德洋行現銀專收珍珠]  
本行向在上海英大馬路四川路口惠羅公司隔壁十三號洋房三層樓上五號由升高梯上樓本行出價從豐向蒙各界及閨閣士女所誠信今格外優待如蒙惠顧諸君成交生意不扣佣金上午九時起下午六時止禮拜照常辦事電話三八七二 
[上海新開成昌祥洋貨抄莊擇於陰歷三月初二日大開張廣告]  
本號開設法大馬路大自鳴鐘西寶興里口自運泰西花素紗羅綢緞呢絨洋貨布疋一應俱全所定之價格外克已倘蒙賜顧請移玉爲幸 
[商務]  
昨日爲星期日各銀行例不辦公匯票股票標金等均無市價可錄 
錢市三月廿九日北市銀拆及銀銅元錢價 
龍洋七錢二分七五 
英洋七錢二分八五 
本洋七錢二分 
小洋六錢四分一釐 
銀拆一錢三分 
洋找七錢二分六釐 
錢找一千二百文 
衣牌一千三百廿文 
銅元一百八十一千五百文 
市錢一百五十千文 
糧食三月廿九日米市各價開列如左 
北帮機白米六元二角次五元六角南帮機白米五元九角次五元三角常帮白米六元次五元五角蘇同白米五元八角次五元二角珠角雙轉白米五元五角次五元二角機新洋秈六元二角次五元六角機新蘆秈六元二角次五元六角高平湖新蘆秈五元四角次五元二角蘇同新蘆秈五元九角次五元四角珠角新蘆秈五元九角次五元四角機白元七元二角次六元六角常白元七元次六元四角機白陰元六元六角次六元蘇同白陰元六元二角次五元六角珠角白陰元六元四角次六元常小麥五元二角次四元五角油荳餅三月廿九日市 
船規棧牛荳油十兩零三錢輪船進出口期 
三月廿九日輪船進口禮拜日 
新北京輪船由寗波太古公司 
凉州又由烟台太古公司 
廣濟又由溫州招商總局 
安平又由烟台招商總局 
瑞和又由長江怡和洋行 
威生又由汕頭怡和洋行 
鄱陽又由長江太古公司 
福平又由秦皇島開灤公司 
盛京又由台烟太古公司 
西安又由仁川太古公司 
三月三十日輪船出口禮拜一 
榊丸又開往大連郵船會社 
圖南又開往汕頭招商總局 
江新又開往長江招商總局 
大貞丸又開往長江日清公司 
聯和又開往長江怡和洋行 
盛京又開往威海烟台天津太古公司 
西安又開往安東仁川太古公司 
新北京開往寧波太古公司 
凉州又開往香港廣東太古公司 
安平又開往烟台天津招商總局 
新康又開往福州招商總局 
三月卅一日輪船出口禮拜二 
遇順又開往厦門招商總局 
南陽丸又開往長江日清公司 
大臣又開往青島烟台天津亨寳公司 
瑞和又開往長江怡和洋行 
鄱陽又開往長江太古公司 
宜昌又開往烟台牛莊大連太古公司 
致遠又開往香港粤省招商總局 
福平又開往秦皇島開灤公司 
海口又開往厦門汕頭太古公司 
廣濟又開往寗波溫州招商總局 
四月一日輪船出口禮拜三 
吉林丸又開往神戸横濱郵船會社 
景星又開往烟台天津怡和洋行 
大通又開往長江太古公司 
盧州又開往香港廣東太古公司 
四月二日輪船出口禮拜四 
大利丸又開往長江日清公司 
四月三日輪船出口禮拜五 
筑前丸又長崎馬崎横濱神戸郵船會社 
四月四日輪船出口禮拜六 
八幡丸又長崎馬崎神戸横濱郵船會社 
四月五日輪船出口禮拜日 
岳陽丸又開往長江日清公司 
[日本郵船開往大連灣]  
本公司經理南满州鐵路會社之神丸每逢禮拜一神户丸禮拜三准開往大連灣並由火車接連满州内地各處船身修固水脚公道客位清潔應酬周到　各寳號欲裝貨搭客者務祈光臨爲幸日本郵船會社 
[大英輪船公司]  
今有堅固捷快輪船名柯里烟杜准於陽歷四月八號禮拜三上午開行往門司神户横濱等埠　貴客如欲裝貨搭客請至黄浦灘念四號本公司帳房面議船泊浦東怡和其昌棧碼頭搭客上落專備小火輪在新關碼頭伺候上落利便自後每隔兩禮拜開往一次並搭客往横濱者有特别利益可在神户轉搭火車直到横濱不再加收火車費特此奉告 
[收買股票]  
蘇浙川粤漢安徽鐵路漢冶萍大生墾牧各公司紗廠股票均可買賣有願售者請臨英大馬路洋貨集益會乾昶號啓 
[華大寳利魚肝油　絕無腥氣其味甘美]  
魚油一物名目甚多然或不免偏燥偏膩未能盡美盡善華大寳利醫生研究新法煉製麥精附以滋養之藥絕無腥膩之弊清香適口温潤補肺能治一切房勞過度咳嗽吐血風塵勞苦感冒寒熱憂鬱成癆以及痰咳乾嗽等症莫不奏效如神婦女小孩更屬相宜誠爲魚油中無上之極品也本埠外埠各大藥房均有出售上海總經理英大馬路東科發大藥房發行所英大馬路中市興華公司各埠如欲經售者請函達發行所 
[滬杭鐵路開車時刻表]  
由上海開至閘口上海上午八點正（快車）九點五十分（慢車）下午二點（特别快車）三點廿分區間車嘉興止 
莘莊上午八點二十五分（快車）十點三十一分（慢車）下午四點零三分區間車 
松江上午八點五十四分快車十一點十分慢車下午二點四二分特别快車四點四十八分（區間車） 
楓涇上午九點三十四分（快車）十二點十分（慢車）下午三點十六分特别快車五點三十三分（區間車） 
嘉善上午九點四十八分（快車）十二點三十分（慢車）下午五點五十分（區間車） 
嘉興上午七點四十五（區間車）十點二十分（快車）一點十五分（慢車）下午三點五三分（特别車）六點十五分（區間車到） 
硤石上午八點卅五分（區間車）十一點正（快車）二點十分（慢車）下午四點廿二分（特别車） 
杭州上午十一點五分（區間車）十二點五十分（特别車）四點三十五分（慢車）下午五點四十分特别車 
閘口上午十一點三十分區間車到一點十分（快車到）五點正慢車到下午六點正（特别快車到） 
由閘口開至上海 
閘口上午七點三十分（快車）九點二十分（快車）下午一點三十分特别快車二點四五分區間車嘉興止 
杭州上午八點正（快車）十點正（慢車）下午二點正（特别快車）三點二十分（區間車） 
硤石上午九點四十五分（快車）十二點二十二分（慢車）下午三點十分（特别快車）五點四十分（區間車） 
嘉興上午七點五十分（區間車）十點三十分（快車）一點二十五分（慢車）下午三點四十五分特别車六點二十分（區間車到） 
嘉善上午八點二十分（區間車）十點五十四分（快車）下午一點五十五分（慢車） 
楓涇上午八點四十分（區間車）十一點十二分（快車）二點二十五分（慢車）下午四點十七分（特别車） 
松江上午九點三十分（區間車）十一點四十九分（快車）三點十八分（慢車）下午四點五十一分特别車 
莘莊上午十點二十六分區間車十二點十八分（快車）下午三點五十八分（慢車） 
上海上午十一點二分區間車到十二點四十一分快車到四點三十四分慢車到下午五點卅分特别快車到 
[滬甯鐵路開車時刻表]  
由上海開至南京 
上海上七點十分捷駛車星一開七點卅五分快車星一停八點五分滬翔客車九點三四等車十點三十分滬蘇客車 
下十二點卅分快車星一開一點五分特别快車星一停四點三十五分滬常客車夜十一點快車 
南翔上午八點三分快車星一停八點卅五分滬翔客車到九點三十一分三四等車十點五十六分滬蘇客車 
下十二點五六分快車星一開一點廿六分特别車星一停五點六分滬常客車 
崑山上八點五三分快車星一停十點三十三分三四等車十一點五十二分滬蘇客車下一點四十三快車星一開六點滬常客車 
蘇州上八點三七分捷車星一開九點五十分快車星一停十一點四十四分三四等車 
下十二點四八分滬蘇客車到二點三十八分快車星一開二點四五分特别車星一停七點三分滬常客車夜一點十分快車 
無錫上九點廿一分捷車星一開十點五十分快車星一停下午一點三分三四等車三點卅四分快車星一開三點卅七分特别車星一停八點十三分滬常客車夜二點十九分快車 
常州上午六點五十分常寗客車十點九分捷駛通車星一開十一點五十分快車星一停 
下午二點十三分三四等車四點廿五分特别車星一停四點二十六分快車星一開九點十五分滬常客車到夜三點二十四分快車 
鎭江上午五點二十四分夜快車九點二分常寗客車星一停九點早九常寗客車星一停十一點廿四分捷車星一開下一點卅三分快車星一停四點二十四分三四等車五點五十一分特别車星一停六點三分快車星期一開 
南京上午七點夜快車到十一點常寗客車到星一無十一點早分常寗車到星一有下十二點卅二分捷車到星一有三點四分快車到星期一無六點十八分三四等車到七點特别快車到星期一無七點卅分快車到星期一有 
江邊下十二點卅七分捷車星一開 
由南京開至上海 
南京上午七點三十分快車七點早分三四等車星一開八點廿五分三四等星一停下午一點二十分特别快車二點廿五分捷駛車星日開三點五十分寗常客車夜十一點快車星期日停 
江邊下午二點三十分揵車星日開 
鎭江上午九點七分快車九點五八分三四等星一開十點卅三分三四等星一停下午二點四七分特别快車三點四十五分捷車星日開五點五十九分寗常客車夜一點快車星期日停 
常州上午七點十分常寗客車十點五十七分快車下午一點五分三四等車四點十九分特别快車五點十五分捷車星日開夜三點十六分快車星日停 
無錫上四點廿一分夜快車星日停八點廿四分常滬客車十一點五十六分快車下午二點廿九分三四等車五點九分特别快車五點五十七分捷車星日開 
蘇州上五點廿四分夜快車星日停九點四十一分常滬客車下午十二點五十七分快車一點五十蘇滬客車星一停三點蘇滬客車星期一開三點五十二分三四等車六點四分特别快車六點五十五分捷車星日開 
崑山上午十點四十分常滬客車下午一點四十一分快車二點四九分蘇滬車星一停四點一分蘇滬客車星一開四點五十六分三四等車 
南翔上六點四一夜快車星日停九點二十九分翔滬客車十一點五十分常滬客車下午二點二十九分快車三點四六分蘇滬車星一停五點四分蘇滬客車星一開五點五十九分三四等車七點十九分特别快車 
上海上午七點夜快車到星日停九點五十五分到滬客車到下十二點十六分常滬客車到二點五十二分快車到四點十二分蘇滬車到星一無五點卅分蘇滬車到星一有六點廿七分三四等車到七點三十五分特别快車到八點二十分捷車到星日有 
[津浦鐵路開車時刻表]  
由天津開往浦口 
津總站上午五點　分慢車淸南止十點二分（等當車）每日開浦口止星六上十一點四八分特别浦止 
津西站上午五點三十五分（慢車）十點十八（尋常通車）十一點五十八分（特别車） 
滄州上午九點四十六分（慢車）下午一點卅六分（尋常車）二點三十八分（特别車） 
德州下午二點十六分（慢車）四點四十四分（尋常車）五點十九分（特别通車） 
濟南上午七點卅分慢車徐州止下午八點卅二分尋常通車夜八點十二分（特别通車） 
泰安上午十點十八分（慢車）夜十一點十二分（尋常車）十點廿二分（特别通車） 
兗州下午一點七分（慢車）夜二點八分（尋常通車）十二點四十五分（特别車） 
臨城下午四點九分（慢車）夜五點二分（尋常通車）三點二十分（特别通車） 
徐州下午一點（慢車蚌埠止）翌上午七點十六分尋常車星日上五點十八分特别車 
福履集下午二點五十一分（慢車）上午八點四十四分尋常車六點四十三分（特别車） 
固鎭下午五點二十一分（慢車）上午十點廿三分尋常通車（特别通車不停） 
蚌埠上午五點四五分慢車浦止十一點卅分（尋常通車）五點五分（特别通車） 
明光上午七點五十五分（慢車下午一點十三分（尋常通車）（特别通車不停） 
滁州上午十點二十分（慢車）下午三點十分（尋常通車）十二點五分（特别通車） 
浦鎭上午十一點五十三分慢車下午四點廿分（尋常通車）（特别通車不停） 
浦口下午十二點三分（慢車到）四點三十分（尋常車到）一點十三分（特别車到） 
由浦口開往天津 
浦口下午二點廿分慢車蚌埠止上午九點五十尋常　津止星一下一點四五特别　止 
浦鎭下午二點四十分（慢車）上午十點五分（尋常通車）（特别通車不停） 
滁州上午四點十三分（慢車）上午十一點二十分（尋常車）下午三點三分（特别通車） 
明光下午六點卅八分（慢車）一點廿三分（尋常通車）（特别通車不停） 
蚌埠上午六點（慢車徐州止）下午三點十分（尋常通車）六點（特别通車） 
固鎭上午七點十七分（慢車）下午四點十七分尋常通車（特别通車不停） 
福履集上午九點三十九分（慢車）下午五點五十八分尋常車八點二十二分（特别車） 
徐州上午七點五分慢車濟南止夜七點五十六分（尋常車）九點四十七分（特别通車） 
臨城上午九點四十三分（慢車）十點（尋常通車）十一點四十五分（特别車） 
兗州下午十二點五十五分慢車夜十二點五十九分尋常車二點十五分（特别通車） 
泰安下午三點三十九分（慢車）夜三點四十八分（尋常車）四點三十三分（特别車） 
濟南上午八點卅分慢車天津止翌日上午七點（尋常通車）星二上午六點早分特别車 
德州下午十二點廿八分（慢車）上午九點五十分尋常車　九點廿一分（特别通車） 
滄州下午五點三分（慢車）十二點三十四分（尋常車）上午二點五十二分特别車 
津西站下午九點十四分（慢車）三點三十九分（尋常車）二點廿六分（特别通車） 
津總站下午九點廿四分（慢車到）三點四十分（尋常車到）二點三十三分特别車到 
[（民國二年十二月一號實行）]  
下關浦口往來公渡時刻表 
下關開上午九點下午一點四點逢星期日下午十二點三十五分逢星期一下午一點十五分 
浦口開上午十點二十分下午十二點四十分五點逢星期日下午一點三十五分逢星期一下午二點十八分 
[浙路甬紹線行車時刻表]  
自寜波開至曹百 
寜波上午八點開十一點五十分開 
莊橋上午八點十三分開下午十二點零三分開 
洪塘上午八點二十二分開下午十二點十二分開 
慈谿上午八點三十八分開下午十二點廿八分開 
葉家上午八點五十二分開下午十二點四十二分開 
丈亭上午九點零五分開下午十二點五十五分開 
蜀山上午九點十六分開下午十一點零六分開 
餘姚上午九點三十七分開下午一點二十七分開 
馬渚上午十點零二分開下午一點五十二分開 
五夫上午十點十八分開下午二點零八分開 
驛亭上午十點三十分開下午二點二十分開 
曹百上午十點三十九分開下午二點二十九分開 
自曹百開至寜波 
曹百上午八點二十分開下午十二點十分開 
驛亭上午八點三十分開下午十二點廿分開 
五夫上午八點四十三分開下午十二點三十三分開 
馬渚上午八點五十九分開下午十二點四十九分開 
餘姚上午九點四十四分開下午一點三十四分開 
蜀山上午九點五十八分開下午一點四十八分開 
丈亭上下十點十分開下午二點開 
葉家上午十點二十三分開下午二點十三分開 
慈谿上午十點四十分開下午二點三十分開 
洪塘上午十點五十三分開下午二點四十三分開 
莊橋上午十一點零二分開下午二點五十二分開 
寜波上午十一點十三分到下午三點零三分到 
[北京輪船開行日期]  
本行經理北京輪船准四月二號即星期四開往瑞典●腦威●俄國●波羅的海等埠貴客如欲儎貨請至江西路六號維昌洋行船頭房預定貨位遲恐不及水脚公道特此奉告 
[古陶器出售]  
宣統元年孟陬月永嘉陳君百川卜築其先夫人墓於城南慈湖之麓掘地深數尺許得一陶器焉其器作獸形而蹲踞額上一角偃之及背若半月然外刻畫爲耳鼻及肉翅毛鬣如世所畫麒麟者然以形狀考之其爲角端無疑也容量可三升許而質重逾四觔古澤斑瑩作雨過天青色秦漢間物歟昔騶摇入秦爲東解地鼻祖此器豈秦宫故物歟請質之海内金石家必有博雅君子攷證而得其實者滇南饒方猷代誌物主陳百川住温州城内現庽佛照樓 
[彚司公司]  
男式間上等雨衣原價廿元减售十五元 
洋傘原價五元今减三元半 
彚司公司　江西路南京路 
[老太古公司]  
倫敦崙格西火險公司柯里仁火險公司叭喇定火險公司雙司勞哈其火險公司家定保險公司 
啓者本行經理以上五保險公司事務現可代客保廠屋棧房及各屋内所有衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟台天津牛莊等處貴客欲保請駕臨面議可也特此佈聞 
[請看今日之辦厘捐視前清爲何如]  
民國成立僉謂革去前清積弊於四萬萬人民稱之爲同胞同胞云者痛癢相關者也今浙省之辦釐捐則有大謬不然者其局長局員則海鹽人居多此係彼縣人才薈聚固無足怪惟於民間土產蘿葡葱菜出息則微之又微亦欲值百抽五甚至有捐完大洋一元者票開一二角肥私朦蔽不顧民脂民膏卽有實不甘心者亦呼天莫問如果民國定律如是在上之官廳亦應詳細宣布民必畏法不敢倔强無宣布之明文用勒令之壓力吾爲人民哭吾爲浙省人民哭也因登報端以供衆覽 
[鳴謝女西醫嶺南朱彤章]  
先生乃廣州法國韜美高等醫學堂畢業生得法政府醫學博士証書精於男女大小内外全科并接生花柳跌打等術前在粤行世多年現來駐滬濱僕家人曾患咳病重症迭延中西名醫多謂肺癆屢治罔效先生獨斷爲非并决兩月可愈卒如言不兩月而奏效此以見先生之富有經騐診斷精確也先生濟世爲懷貧者輙贈醫藥舘設老靶子路第四百六十一號門牌爰頌數言藉作介紹并伸謹悃唐燿簡謹頌 
[廣東移申福壽隆老土行謹擇陽陰曆三二月十八念二日開張零剪批發特開放盤廣告]  
本行創設廣東省狀元坊歷數十餘年遐邇馳名今因内地禁烟森嚴絶期日逼又四本行存貨豐裕恐難售罄故特移設申江英租界二馬路石路中公陽里對門坐西朝東雙開間石庫門面專售大小洋藥各土零躉批發特别放盤如蒙賜顧無任歡迎尚祈諸君注意焉本主人謹告 
 
 

Page 9

 
 
   
 
 

Page 10

 
 
本埠新聞 
[全國商會聯合會紀事（十四）]  
　　審查案之報告中華全國商會聯合會大會昨值星期照章停會休息所有審查員仍於上下午到會計三十餘人遂將各種議案分别審查茲將審查各案報告分錄於下本會章程案審查員沈聯芳丁敬臣陸愼齋陳質卿胡鈞堂報告審查本會章程案謂爲報告事查民國元年十一月工商部召集全國商業代表在京師開工商大會各代表組織全國商會聯合會會議於北京商會者三次編定章程條目清澈事理詳明惟彼時在發起之初有成立之希望無經驗之事實此次實行開會不能不重行修正前據江西事務所提議會章草案尤覺完備四川事務所提出意見亦極中要本員等以本會舊有章程爲依據贛交議原文爲參考更以農商部新編商會法爲照鏡而不使之稍有障礙編成八章五十二條對於本會章程似已詳盡并另編選舉章程十九條不敢謂通行各省毫無疵謬但期草創之初能無大過得奉農商部核定實爲無窮之盼望謹備章程如左仍請公决（章程從略）鈔票案審查員顧松慶吕逵先余鏡清傅朝鑫胡佚民將審查鈔票案報告謂爲報告事案查發交審查鈔票案三件一爲官發紙幣之整理一爲商號鈔票之限制一爲安徽中華銀行鈔票應予照常兌換綜覽三案其大要在圖補救於旣往嚴取締於將來求爲一時整理金融之計畫查第一件原案主張分年收回從前官法紙幣一法實屬可取其所慮暴漲暴落一則雖由於慮之過周似亦法未盡善經本審查會詳加研究擬於原案稍示變通量各省發行紙幣之原額每年每省攤收四分之一其整理辦法應查照原案所列二三四等條呈部核定施行仍以四年爲收竣期限如此則循序漸進市面自無漲落之虞普及大同人民可免向隅之憾又查第二件原案限制商號發行鈔票所擬辦法十條亦甚周密然手續過於繁瑣履行即多窒碍本審查會以宜取絶對禁制主義未禁以前各商號已出之鈔票即於國家舊幣收回期内同時收回聞湖南全省已嚴禁商號不准發行鈔票正可倣行除已經呈部立案之銀行按照銀行制度應准發行鈔票外所有各商號鈔票一槪禁止發行以杜流獘而維幣制又查第三件原案宗旨在整理官發紙幣與第一件相同自應與第一件同一辦法毋庸另議此本審查會對於此案主張之理由也是否有當仍俟公决公司保息條例案審查員顧竹溪徐冠南余民進蔣萊仙吕超伯胡慶階簡樞南傅仿卿將審查增廣公司保息條例案報告謂查中央頒布公司保息條例内容本極完善惟此項保息條例之主旨本以振興實業抵制洋貨爲目的被保息之公司要以普及爲宜湖北省事務所原案擬於公司保息條例第二件乙項加添製革製磁造紙玻璃四種並於該條下附加（其他以國内原料改良製造各品或大宗貿易確能挽護權利經農商部之核議批准許其依據本條例第五條辦理各業）一條本員等審查之結果以保息條例旣以振興實業爲主旨應抱積極主義祗宜於組織中加以制限不宜於種類上狹其範圍該事務所原案添加四種尙覺挂一漏萬爰擬原案四種之外再於該條文乙項下加添捲烟火柴燭皂麵粉製藥品五種惟採用列舉主義猶恐或有遺漏並於原條例第二條添加附項（除前條各種外如以原料改良或製造各品能以抵制洋貨者依本條例第五條之規定經農商部之核准亦得受本條例之利益）一條茲將修正條文陳請付議公决後由本會呈請農商部察核修改此審查會報告之理由也計開第二條被保息公司種類如左　（甲）棉織業　毛織業　製鐵業　（乙）製絲業　製茶業　製糖業　製革業　造紙業　玻璃業　製磁業　捲烟業　火柴業　燭皂業　麵粉業　製藥品業 
　　提議案之預發昨周正會長以明日（三十日）上午正式開議所有提議事件應將案由預發各會員閱看以便預備到會討論茲將各條分别錄下第一件湖北省事務所提議徵取商會經費辦法案第二件粤省事務所提議改回舊曆以從民便案第三件奉天營口商會提議續修冷口河壩以利航運案第四件江西贛州鄒日奎等提議取消唐江分會認爲不合法擬呈請農商部維持案第五件浙江代表張世芳提議請取消浙省房捐新章案第六件廣東省事務所提議維持商場舖底習慣案第七件吉林省事務所提議商人買賣期羌不應認爲賭博案第八件廣西省事務所提議請飭禁各機關稅局電局之需索並要求官廳不得擱置商會之請求第九件福建錢業提議請呈部飭廳對於錢債案件注重習慣例以保護人民債權意見書第十件安徽省事務所提議請議因公發電减收半費案第十一件河南汲縣商會提議商務詞訟請由商會送訊商事糾葛先由商會公斷案第十二件陜西涇陽商會提議請明定稅則維持菸業案 
　　漢口商帮電請緩議兵災損失案漢口商會提議呈請賠償兵災損失一案業經前日開會討論公决付審查在案茲聞前日（二十八日）漢口衆商帮來電請爲緩議電文如下中華全國商會聯合會公鑒漢口慘遭兵燹各帮財產貨物同付一炬以致債權債務至今猶未解决當經漢商會電請貴會提作議案惟實在情形恐未洞悉應先電請暫緩提議俟商等函詳再行提議漢鎭損失衆商帮同叩感 
　　奉天商會電覆稅務情形奉天商會前因被蔡寳善指爲干與稅務條陳聯合會曾經該會致電奉省詢問詳情茲將其覆電錄下全國商會聯合會鑒宥電悉本事務所提議關係稅務計共兩端一因議員提議自治停辦附加稅如何未奉明文公議呈請豁免或暫停各會多與稅局訂議暫行記簿聽候解决及奉到批令後早經通行各省各會一因奉省加徵大洋折合小洋十二角納稅據全省燒鍋行各代表呈爲明折暗加苦樂不均無力擔負萬難承認等情呈由本事務所核轉聽候本省國稅廳核辦尙未解决並無不合至其詳細情形應請就近諮詢本省代表可也奉天省事務所復沁 
　　各省續到會員前昨兩日補到各省代表之姓名省份號數錄下直隷商會代表楊木森欣甫列席一百五十一號直隸張興漢造卿一百五十三號湖南周國鈞爕衡一百五十二號湖南魏步雲子青一百五十四號山東賈毓驥雲薌一百五十五號河南陳浩子源一百五十六號山東崔彝銘商盤一百五十七號河南李鳳儀來之一百五十八號河南張汶泉孟巖一百五十九號河南杜光後秀升一百六十號周正會長以九十五號會員周廷弼舜卿及一百四十四號會員孔昭立鯉庭兩君久未列席未便虚左以待應將續到之四川代表文光漢化成補列九十五號河南代表海殿章文欽補列一百四十四號 
　　續推審查員茲將續推審查員錄下崔商盤　周爕衡　文化成　李來之　楊欣甫　魏子青　陳子源　海文欽　賈雲薌　張孟巖　張造卿 
　　佩章之人數全國商會所派代表蒞會會議聯合會規定一百六十席由會特製銀質佩章發給各會員佩帶以示區别茲悉各省代表業已陸續到齊今將佩章人數分省錄下北京三員奉天四員直隷五員黑龍江一員河南四員浙江二十員江蘇二十員廣東六員廣西一員山東四員山西一員湖南三員湖北七員陜西三員甘肅一員吉林三員雲南三員四川九員江西八員安徽八員福建二員上海三十九員 
　　粤蜀代表之招宴廣東商會代表簡樞南蔡廷芳訂於三十一號七時在四馬路一家春及四川商會代表文光漢白少玉訂於四月一號七時在四馬路嶺南春兩西菜館設筵恭請全體會員藉資聯絡昨已備柬分發各會員相請矣 
[公廨上級機關之近聞]  
　　兼辦交涉之楊觀察使奉袁總統任命爲英法公廨上級機關受訴華洋上控各案以來各商之投署上訴者日多無如會審公廨尙未完全交還以致上訴各案訊理無期故由楊君面商駐滬各國領事外並已電逹中央磋商駐京公使圑從速電滬交還各情已誌本報茲因日久仍無切實電復以故楊君前日又拍電催促矣 
[外交圑查詢崇德里炸彈案P ] 
　　廣西人張良明在北四川路華洋交界處源順烟紙店樓上被炸彈炸傷頭面手腕當由捕房將張車送醫院療治將兩手截去並將其同黨陳菊初一併拘解公共公廨訊供私造炸彈屬實業將張陳連同抄獲之鐵血圑各種證據及製造炸彈物品併解鎭守使署訊究在案茲悉外交圑以此案起解迄今已有一星期之久未將切實辦法見示因特函請楊觀察使轉函鄭鎭守使查詢矣 
[楊觀察催訊拘捕王憲章案]  
　　吳淞砲台營副官商華廷因與張慶和等拘捕王憲章經王之家屬以其越界拘捕密報捕房派探將高拘解公共公廨訊供押候傳同證人旅泰侍者及汽車夫到案質證並由楊觀察使令行公廨着將高華廷親供抄送到署以憑察核在案茲悉關讞員已遵飭錄供申送到署經楊君察核高華廷所供是日與張慶和等同在旅泰大餐食畢至閘北華興坊華界將王拿解甯垣旣非越界拘捕捕房未便干預除延代表沃沛律師投廨聲明外復令行公廨轉咨承審西官早期開審解决以免牽累 
[捕匪改用電氣鎗之動議]  
　　旅滬西商以年來公共租界内迭出暗殺搶刧重案與僑商生命財產有關故於春季開常年會時討論防範之策曾由德商某君提議照德國購豢警犬並添雇印捕及三道頭印捕改携手鎗等情已誌本報茲聞工部局某西董以購豢警犬雖爲捕犯之助然臨時發生重大案件追捕匪徒無良好之辦法前福州路迭出暗殺重案蓋以該處係熱閙之處匪徒恃人烟稠密易於潛遁卽有懷鎗之西印各捕尾追碍於行人擁擠亦不便開鎗轟擊現擬改用新發明之一種電氣鎗如遇有此等匪徒卽可開鎗被擊者一聞電氣立時暈倒至十餘分鐘始能甦醒卽擊中行人亦無性命之虞實爲捕匪之利器業已經衆贊成將次實行 
[查明鴻運里並無黨人]  
　　上海鎭守使署偵探日前得密線報告有黨人來滬在小西門鴻運里左近覓屋派探偕線往緝未獲各情曾誌昨該茲悉本邑地方警察事務所長景毓華君日昨檢閱報章得悉前情當派偵探沈阿松等前往鴻運里地方調查該里計有三弄第三弄四十五號門牌屋内設有小學堂一所因昨爲星期放假亦無多人在内第二弄内有一居户正在搬移家具什物詢係在英租界三馬路開書舖因遷居他處故事搬移該探等向三弄居民查詢僉謂上年冬間曾有黨人張大卓匿居該處已經偵探獲送鎭守使署訊辦現無形跡可疑之人在署居住云云該探等查詢後當即回報景警長核奪矣 
[暗殺犯無上訴之理由]  
　　兇犯柴啟藩前在望平街暗殺李榮升（卽李韻笙）斃命由公共捕房將柴轉解地方審檢廳訊明判决處柴死刑聽候執行柴不服判决央看守所目代爲繕狀投檢察廳聲明上訴等情已紀前報茲悉該廳汪檢察長據禀後以柴啓藩前經當庭供認暗殺李榮生身死不諱已無上訴之理由爰將案情呈報江蘇高等廳核奪 
[辨認盜匪同黨]  
　　盜匪虞阿安（卽馬夫阿安）王阿五（即王老虎）俞阿龍許來法張盛年吳小三小金甫陸杏生洪阿根王啓仁等十人與同黨王以寳等持械夥刧法租界敏體尼蔭路新有慶里十三號門牌史瑞雲家金飾巨贓經法公堂將虞等各盜並盜婦張朱氏陳顧氏及嫌疑之流氓陸福祥王八齊顧長逹陸伯郎朱阿福孔榮來王永生（卽蹺脚榮昌）等共二十名一併提案逐一訊明判虞等爲首十名併解鎭守使署鎗斃王以寳押五年朱顧兩氏分别押辦陸福祥等七人一併驅逐出境判决後因虞等在公共租界亦犯有刧案經英美總巡麥高雲君商准法公堂中西讞員將全案人證提至總巡捕房迭經五十號西探總目安姆斯脫郎詢據虞阿安俞阿龍王阿五三人供認夥刦大沾路謝王氏家金珠飾物故於上星期六將虞王俞三人解奉公廨訊供不諱判先將三人解送内地法庭按例懲辦在案茲悉尙有許來法等各盜連日亦經安總探目會同刑事檢查員侃克君帶至大寫字間内秘密詢供並傳同被刧各事主前往辨認面貎以便分别解請公廨研訊澈究 
[呈請停止小輪給照]  
　　上海縣洪知事爲利濟公司雇輪行駛東溝有礙前案呈請省長核咨停止給照其呈云竊查上海浦東東溝港口係屬内地向有暗沙本非通商行輪地點自前清光緒三十二年間由謝董源深朱董日宣呈經前汪縣令通詳設局辦理塘工善後事宜並商同浚浦局工程師勘准借欵雇機會同江防駐浦全營兵士担士服勞開挖口外漲沙復以營局公繁禀准租賃小輪行駛東溝滬埠專爲辦事便利起見祗以公家經費無着爰議兼載搭客取資儲濟局用歷辦在案嗣於元年春間有德商支那小輪前往東溝行駛復由該局呈縣轉准駐滬通商交涉使先後函致德領事以東溝一口係塘工局墊欵開挖設局專辦理阻並由局將原委呈奉前都督程立案專辦當奉批縣查明如實係有益地方自應准予立案出示曉諭免生交涉等因轉行該局知照嗣因高行鄉公所以商辦名義先後雇用源源新江源兩小輪入港爭駛又經前知事轉函江海關墨稅務司令飭禁阻旋准復稱已傳業户到關面諭東溝一港並非小輪公共往來之地設有不遵擅自駛行地方官長卽可立予扣留等語並奉前都督程令據江蘇江防水陸師師長章駕時轉據江防駐浦步隊第一營廖營長守忠禀據該局函同前由令飭查禁各在案上年十二月間查有華商合興號價買同興小輪取名東溝赴關過户指定上海浦東東溝起訖行駛並請將前傾交通部輪字第三百七十六號執照註銷另請新照等情又經前知事核與原案辦法不符函關查阻後由該商號將同興小輪轉讓該鄉公所管業仍名東溝訂立合同行駛東溝滬埠復由塘工局呈請飭阻疊經前知事令飭該局所妥議辦法迄未解决旋奉交卸知事蒞任之初又以歸併撥欵辦法令飭局所限日雙方協議嗣因逾限多日未據復到乃以職權處分此案令高行鄉公所將東溝小輪歸併塘工局由局年撥銀幣六百元交該公所辦理公益事項分别令飭遵辦復候核存去後旋據高行鄉鄉董顧澤堯面稱東溝小輪係由鄉公所租自商家現在公所旣奉停辦該輪應卽退還停止行駛等情當卽照准並函致江海關監督轉函稅司查照並聲明東溝一口除塘工局因公行駛此後無論何項圑體及别種機關均不得藉詞行駛以維公益而杜紛爭一面並據塘工局函稱茲聞有人赴南市商會商議仍以商辦行動作爲商人自行往來懇卽查案函致該會如有商人到會請求速即却下等語准經函轉去後茲據南商會復稱查本年二月十一日接據高行利濟小輪股分有限公司代表宋逸才孫樹鈞來函請願加入本會並聲明該輪開辦迄今已逾一載自置小輪一艘命名東溝除請領海關牌照遵照行駛外特遵交通部規章繕具呈式迄爲轉請註册給照等因至二十六奉交通部批開該公司旣係有限股分公司應先呈請農商部立案知照過部再行給照等因本月二日又據該公司遵照農商部註册章程備具手續並應納註册費銀請轉前來核與部章相符隨卽照轉等語函復前來知事伏查東溝一口係屬内地本非行輪口岸前因塘工局雇機挖口購備小輪行駛東溝滬埠專爲營局便公並非營業性質兼搭行人資貼經費前德商之支那小輪華商之源源新江源同興小輪先後交涉理阻殊費周章現在倘准利濟公司在該港行駛非特無以箝前次德商行輪之口並何以證華商源源等小輪行駛之非辦法兩歧易滋口實又查該公司所稱開辦已逾一載等語屈計該公司要求商會核轉之時該輪尙屬鄉公所範圍之日更屬朦報大部有意破壞且東溝港口狹窄此後互相爭駛尤恐滋生事端用查歷辦成案據實呈請仰祈省長鑒察迅賜核咨交通農商兩部停止註册給照以免交涉而杜紛爭實爲公便 
[工部局添建房屋之佈置]  
　　英美工部局擴張房舍業已興工建造並建廣大之辦公室俾與總巡捕房共處辦公以期遇事聯絡而英美總巡麥高雲君以各捕房捕頭向無聚會機關遇有緊要事磋商殊欠便利因特商明工部局總辦雷君添設各捕房捕頭之公共寫字間一所並訂立時刻俾便各捕頭日往會晤研究警務 
[减省清道路燈費]  
　　南市東南西三區及城内中區所辦清道路燈每月共需費洋三千六百元之譜曾由鄭鎭守使命令上海工巡捐局自四月一號爲始劃歸滬南警察分廳經辦在案現聞工巡捐局楊局長以本局每月征收各項捐欵預算抵支各項用欵實屬入不敷出所有清道路燈兩費擬從四月分起每月由局籌洋三千元移送警廳支用尙少六百元左右須請核减節省業已函致崔廳長查照矣 
[工巡捐分局坐辦員聯翩辭職]  
　　上海工巡捐分局南區坐辦員朱志堯及中區楊亮夫東區楊東山均以清道路燈兩事旣改歸警廳經辦收取地方稅捐各欵本係歸工巡捐總局稅務科長經收各分局之坐辦員一職應在取消之例故於前日皆已呈請楊局長辭職茲悉南區坐辦員朱志堯現奉楊局長委爲工巡捐總局顧問員云 
[奬賞奮勇捕匪之華捕]  
　　新閘捕房八百二十四號華捕趙秉心因於落差時奮勇追獲搶刧女子唐毛囡金鐲之盜匪周福林曾經公堂奬諭並函致麥總巡奬勵在案茲悉麥君得函後於前日傳諭該捕至寫字間嘉奬數語並面賞洋二十五元即着拔升頭等華捕以資激勸 
[三馬路攔刦案兩則]  
　　住居四川路三百二十五號門牌之婦人丁董氏前日下午行經三馬路晝錦里被匪攫去值洋四十元之金表一只又虹口漢碧禮路恒興染坊學徒亦於前日在三馬路被匪搶去值洋二十餘元之線春一疋業均分别報請捕房飭探偵緝 
[刦案彚誌]  
　　前日薄暮六時許有住居新唐家弄三百零八號門牌之婦人戴陸氏在該處附近被匪搶去值洋三十餘元之金押髮一支又舟子馬乾榮前日舟泊蘇州河畔至夜間十二句鐘時突有匪徒多人擁至船上聲稱搜查夾帶私土旋出利器嚇禁聲張搜刦值洋三十餘元之銀表衣物等件而逸當因追捕不及故於昨日分别投報捕房捕頭准予派探查緝 
[船户夜行遇暴]  
　　船户龔炳華向以攬載米石爲業前星期五夜間八時在浦東爛坭渡米行收得帳欵現洋一百五十六元鈔票三百五十元行至距楊家渡鎭約一里地方見有口操北音者五人在後緊隨龔因其中一人掮有扛棒一條意爲小工不疑爲盜放心前進詎行未數武掮扛者突自身後當頭一棒龔猝不及防被擊倒地掮扛者喝令其餘四盜各出小刀向龔猛戳致受四傷遂在龔身畔搜出票洋呼嘯而去現該船户已投報淞滬一區第一警察分署請爲緝究矣 
[可憐之寡婦]  
　　昨有江北鹽城縣籍之寡婦周何氏手持白禀一紙在製造局前哭泣擬欲求人遞呈鎭守使署閱其禀詞内稱閘北警廳偵探潘斌生綽號要錢知府收徒結黨專事敲詐此次因向氏子周學成即周陳保子勒借曾洋不遂致被該探誣指氏子爲夥刧虹口胡家木橋開設宰牛作邱貴福家案内之搶犯曾於三月一號夜間遽將氏子周陳保子拘解閘北二區第三分署私刑弔打威嚇逼供並奉警廳派委巡官來到氏船搜抄贓物未獲迭奉提訊亦未承認茲於二十號該探潘斌生又至氏處聲稱謂氏子業經解由鎭守使署訊實已奉判罪鎗斃囑令備棺前往收屍等語現經探詢氏子確已解呈憲署訊押未奉正法爲此求請伸雪以免寃誣云云當由守門衛兵禁阻致未投遞嗣由途人見而憐憫囑令該氏交由郵局遞呈該氏始沿途號泣而去 
[叉袋角發現西人屍體]  
　　滬西戈登路捕房某號巡捕昨晨巡邏　叉袋角草鞋浜地方草地上見有無名西人尸體具因即報告捕房捕頭立帶中西探前往察得尸身受有刀傷數處顯係被人謀斃即命中西探調查事實並用電話知照總巡捕房奉麥總巡諭飭五十號西探總目安姆斯脫郎率領中西探帶同攝影器具前往該處將該尸身攝取一影帶回捕房以資辨認俾易追蹤緝兇 
[奬賞拾遺不昧之車夫]  
　　滬南警察分廳前據第一區署呈送黃包車夫崔安仁車上遺留田房契十張小說兩本當經懸牌招領在案日前失主李蕉軒開單具領並願賞給車夫洋四元警廳核對無訛已將契書給領並傳崔到案發給賞洋以爲拾遺不昧者勸 
 
 
 
] 

Page 11

 
 
[謝贈]  
　　昨承廣益書局惠贈香艶集一册搜羅豐富裝訂精美頗爲可愛書此誌謝 
雜評三（訥） 
[捕匪之新器]  
　　中國事事復舊制即治匪盜之刑如笞杖如充軍如斬决均用舊法矣非特治匪之刑用舊法而匪之爲匪亦用舊法如四川之紅燈照浙江之白蓮敎皆利用舊名殘酷且與昔日之匪同也 
　　而租界之治匪者與爲匪者皆不然西人以捕匪用手鎗恐有誤傷故現議改用新發明之電氣鎗此固鄭重生命維持人道之美意也不謂匪亦有不肯輕傷人命者如前晚行刧法界永福押店之匪所放皆有壳無珠之空鎗是亦行刧術之改良者矣然則租界之匪思想不已進步歟 
[補錄三月二十六日命令]  
　　財政總長周自齊呈稱署秘書姚傳駒另有差委請免去署任等語應照准此令 
　　署財政總長周自齊呈請任命章恩壽爲秘書應照准此令 
　　司法總長章宗祥呈請任命徐煥署京師高等審判廳推事李昌憲昌京師地方審判廳推事艾作屏署京師第一初級審判廳推事應照准此令 
　　代理國務總理孫寳琦内務總長朱啓鈐呈據河南民政長田文烈呈稱財政司科長杜龍彬另委他職請免去科長本官等語杜龍彬准免本官此令 
　　兼代陸軍總長周自齊呈請將援川出力之閻相文張傳烜李輔賡均授爲陸軍步兵中校董文蔚授爲陸軍騎兵中校卓文榮授爲陸軍砲兵中校彭炳文喻得標崔魁文王貴發張樹楨均授爲陸軍步兵少校李濟智授爲陸軍炮兵少校寗文祺曹繼祥李寳山欒毓昌陳英才姚寳蒼韓廷瑛張鴻賓李雯楊保君談秀林楊朝黻霍立斌張佐民劉登瀛余紹曾張毓懋趙正武梁福林楊健程廣東程同銓程希聖陳愛國吳之彥金得秀樊登瀛向定國蕭志華張國安江炳崑明榮華陳祚鑫傅得勝邱錫麟謝震華王俊臣尹光炳葉樹聲王鎭邦陳邦楚李國棟龐方仁宋仲良楊廉三鹿鍾齡郭殿臣邢鳴春俞鍾瑞陳殿臣戴鴻智郭振英周順軒劉長嶺王富年張湧漢劉法運周勝魁鄧振聲張甲林　子衡王玉楹戴裕昌王鳳樓孫賡甲未慶有張寳珩胡長標趙　　吳魁麟黃　劻王德印楊冠軍潘學洲馬金科陳杰壽趙炳章王汝楷陳嘉模葛樹屏孟興祖牛起順劉德玉邵汝廉李振東楊開泰胡錫德馬汝松王玉興郭敬臣孫清山胡鼎魁孫長安孫德順周仲平張自生杜金城楊茂亭袁得勝陸敬德朱得勝田錫鐸李得功邊英魁田慶祥杜學冉玉浩霖魏蕙田曹思蕙周樹榮王在田葉壽麟姚錦榮羅家福李建勳劉雲楷雷琪何安榮張廣渝黃壽柟均授爲陸軍步兵上尉田瑞興王茂松汪長剛王漢卿劉富棠宋錫金均授爲陸軍騎兵上尉杜節義陳祖蔭樊林陳文斌劉天元王弼卿唐紹卿朱廷藻陳德元范章進李宏標張守信王永慶王有紀吳鴻濤劉得順李瑤鴻殷正邦張廣瑞王君文均授爲陸軍砲兵上尉劉澤元劉明仙余明經陳振朋閔光祖李正元彭洪標婁雲岳尹紀倫李代長王玉曙吳瑞芝劉振墉吳建章均授爲陸軍工兵上尉余茂德耿紡均授爲陸軍輜重兵上尉張玉珍張彥斌羅國棟陳宗福王佐國史金章李友青陳式之王樹垣余士剛李如發陳鴻勝李長銳李高斌鄧彥章陳長陞榮文會蕭正山焦廣德趙文元梁秉璋趙連啓崇武蘇得功楊世榮蔡景春俞光華王國治英翰魏寳榮任同柱張增太侯林貴陳權程自垣王富榮曹太和李光祉齊得魁王吉沙貴曾張均張　寛高玉衍沙文清張永升趙恕周玉山劉紹穆柱賢吳同王品俊陳良材胡玉珍李桂崎張啓彬關惠風陳永和高秀方楊潤清余桂武關守山張書陞鄧寳元孫繼震王鼎鍾丁寳臣王維屏劉英貴陳永昶張冠英張鳳池郭占元高海峯劉振岳王紹塏馮泗源趙宗璧劉士忠李長春鄧廷懷劉玉振陳嘉誥毛德溥朱文瀾張廷耀王邦臣趙榮培李炳鈞吳文塏田廣龍馮志　劉文紀張弼藩李光岡陸乃琛錢壽勳蘇榮宗張凱李藻林葛向泉陳永勝李田祥何文成均授爲陸軍步兵中尉田連元賡音太張金田劉祖分潘玉龍李方城均授爲陸軍輜重兵中尉董肇謙授爲陸軍二等軍需正徐永貞邵揚輝董公祚王鴻穆晋賢楊承西周金浦柴慰民均授爲陸軍三等軍需正朱長恩鄒政清均授爲陸軍一等軍需應照准此令兼代陸軍總長周自齊呈核覆新疆都督楊增新擬以張治賢補巴里坤鎭標守備請予准補等語應照准此令 
　　代理國務總理孫寳琦呈據蒙藏事務局呈准巴林度旗扎薩克貝勒色丹那木札勒旺保擬以色欽扎布噶拉桑補恊理台吉請予准補等語應照准此令 
[補錄三月二十七日命令]  
　　日本國陸軍大將朝鮮總督寺内正毅給予一等文虎章此令黃祖徽給予三等嘉禾章楊炤給予四等嘉禾章黃璠劉熙庸楊蔭喬均給予六等嘉禾章胡獻　萬兆芷唐啓英劉淦均給予八等嘉禾章此令 
　　據内務總長朱啓鈐呈據籌備國會事務局呈稱國會議員新疆回部人哈德爾等曁青海人花力旦等均係望重一方來從萬里代表民意贊助共和茲以停止職務回籍擬請特予褒嘉用示優遇等語哈德爾着換給二等嘉禾章米家驥花力旦楞住布顆淥洛藏逹絮山住布扎細均看給予六等嘉禾章此令 
　　高峻峯高士　均給予四等文虎章徐嘉瑞給予五等文虎章此令 
　　雷祖培吳榮進給予七等嘉禾章徐德聯給予九等嘉禾章此令任命王采署奉天北路觀察使此令 
　　兼代陸軍總長周自齊呈請將李輔京李維楨均授爲陸軍步兵上校應照准此令 
　　李輔京李維楨均加陸軍少將銜此令 
　　内務總長朱啓鈐呈據代理廣西民政長林紹斐轉據署桂林警察廳長李濟朝呈稱秘書蔣道援現經轉調他職請免去本官等語蔣道援准免本官此令 
　　内務總長朱啓鈐呈據代理廣西民政長林紹斐轉據署桂林警察廳長李濟朝呈請任命謝啓文爲秘書應照准此令 
　　兼代陸軍總長周自齊呈核覆吉林民政長擬以景山補寗古塔鑲紅旗防禦請予准補等語應照准此令 
　　兼代陸軍總長周自齊呈核覆正白旗漢軍都統擬以恩緒接襲世管佐領聯恩補驍騎校請准予襲補等語應照准此令 
[來件]  
　　詰浙路理事會函浙人曾於上年五月大會議决不得提議國有二字今年二月大會得見熊張二公及交通部函勸國有大以爲怪浙路股本紹居多數無論他府即紹先願竭蹶自辦所以通過凡我股東互相勸導且理會言部允三年歸欵代表北行或者尙有磋商是以會場不致反對今聞代表來電交通總長忽改前議民國新定部言不應翻覆如此豈前議係理會欺股東乎抑代表欺理會乎尙祈速即登報答覆紹興集股處特白 
　　告湯先生電浙路湯先生鑒上年十月有述先生不告而去指爲巧避者不才尙以衰老力爲解免今年二月大會先生並不到會細讀文告似先生有不快於心實然股東於先生之去未始不能相諒也且全浙難題專責先生個人亦太不應國有之說竟有人疑先生允賣此路然先生即不干預未必絶無所聞大會時理會報告部已允分三年歸欵而周總長調部朱總長不但無能减縮且悍然改增五年凡我股東奔走相告先生若再絶無所聞始終不出而維持獨不思所以謝人言乎豈眞爲報載區區二十萬元美珠箝口乎敬慕先生不惜犧牲一身三救吾浙故不嫌煩凟敬告定海陳潢電 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[鎭床使署偵探長報告書] [  覺迷]  
　　茲偵得白蝨黨自經大捕之後分竄各處豈知該黨首領現又遣出蚤蝨多個分途四跳運動頭角兩黨頭蝨黨允先騷擾上游角蝨黨騷擾下游業經同時出發故現在上下游在在吃緊更有臭蝨黨暗在枕邊床角帳縫被隙等處遍設機關並在組織蝨報鼓吹吃人主義以致蝨心浮動大肉愈危更遣蝨探於夜闌人靜時潛蹤來往考察地方肥瘠兼與各蝨黨暗通聲氣頃正謀與頭蝨角蝨蚤蝨各黨聯合定於四五月間實行大舉查現在白蝨黨因黨中一般餓癟白癟權利不均大閙意見故該黨之勢日處窮蹙尙不足慮惟臭蝨黨聲勢浩大黨羽衆多忽聚忽散爲患正鉅以上情節偵探明確爲特報知請飭下嚴行剿捕無任漏指俾治下人民得以高枕安臥不致夾忙頭裏搔癢實爲私便鎭床使署偵探長胡言報告 
　　按白蝨黨到處任意飽掠决不致有餓白蝨該探謂有餓癟白蝨大閙意見云云實屬憑空臆造偵探造謠於此可見（三） 
[啞子吃黃連說] [  道一]  
　　黃連苦矣而啞子吃之隱忍不言諺云吃得苦中苦方爲人上人啞子其人上人乎雖然啞子尙不足爲奇也越勾踐臥薪嘗膽不忘失國之苦卒以沼吳啞子比之當有愧色胆苦耶黃連苦耶姑不必論然一則有苦盡甘來之日而啞子則終成其爲啞子耳嗟乎方今天下干戈不息災禍迭乘苦亦甚矣而在上者不之省則我民亦如啞子吃黃連耳自悲不暇尙暇悲啞子哉而或者謂我國有啞子議員議院解散而緘默旋里者殆吃袁大總統之黃連耶亦可憐矣 
[新大學] [  眞州趙二]  
　　所謂戒烟在發其心者心有所忿懥則不得其戒有所恐懼則不得其戒有所好樂則不得其戒有所憂患則不得其戒心眞戒烟視而不見聽而不聞食而不知其味此謂戒烟在發其心 
　　右傳之一章釋發心戒烟 
[戲擬新月令]  
　　按禮記作月令所以定節序言四時之氣候各有不同也然皆明日黃花今旣改用新曆天時亦因之改變風俗自有所不同似亦宜作一新月令茲先錄本月一則於左餘再續 
　　是月也　南風多　細雨時行　天氣或寒或暖　呢帽脫　草帽戴　春服旣成　撑洋傘　窮漢當棉衣 
海外奇談 
[卵殼之堅化法] [  跫廬]  
　　英國根布利基大學敎授苦巴氏發明鳥卵殼堅化法共法先以重炭酸曹逹少許溶解於水復以瓦司林少許溶解於酒精此二種混合液相并攪和之則成爲乳白色之液體此液體内更投入明礬及曹逹再攪和之以鳥卵浸於此液中二十分間則堅硬如石云 
[司各脫大佐將復活]  
　　英國南極探險隊隊長司各脫大佐前年春首逹南極後整隊就歸途於途中罹病不忍捨去同伴其進行因之中止不幸竟致凍死極地各國人士無不婉惜美國巴地母府根華布硜大學邇來試用液體空氣能使動物於零度下之三百度極寒中凍死者置數星期後次第加以温氣使之緩和必能逐漸恢復其呼吸而得復活至於魚類蛙類雖經過多日亦能使之復活若鷄則即放置一月有餘亦能復活故美國之理學家西摩阿氏昌言於衆謂司各脫大佐及其同伴之遺骸將來有復活之希望云 
[英國之長人]  
　　據最近調查英國之長人身長六尺以上者二百零八人中約有一人云（五） 
尊聞閣詞選 
[曉起] [  東園]  
　　庭院深深隔市譁一竿紅日上檐牙曉窗睡起閒無事小立簾陰看灌花 
[雨霽]  
　　小園雨霽鵲聲譁庭樹參差石徑斜滿地白雲飄細霰東風又落女貞花 
[春日]  
　　草色初青柳色黃谿橋一線漏春光東風吹皺晴川水不及回紋字數行 
[春水] [  育仁袁煦和]  
　　一片春愁湧嗟嗟碧水湔桃花新漲煖榆葉點波圓 
[春雨]  
　　輭漲添多少桃花滿釣磯二分春淡淡一片雨霏霏榆葉青初潤楊枝綠正肥鶯啼聲又澀曾否濕寒衣 
筆記 
[夢史] [  李生]  
　　陽關三疊江柳千絲讀渭城朝雨之詩而知古人重離别也予夢江南開府之次夜復夢至青門陌上夢中不解何以至此但見祖餞者絡繹於道張上青門外予心中訝焉以爲有顯宦南遊也乃名公巨卿輩車馬漸近則均致敬禮於予予心甚駭自以一介書生何蒙青盼若是恍憶昨日之夢知己身曾爲開府以前種種事均已了不記憶則亦答諸公拜就祖餞席談笑甚歡回顧己身忽變爲蒼顏白髮鬚眉如雪則大駭俄頃則覺仍立陌上而塵中白髮另爲一人俄頃又覺復在座中而立陌上者乃爲一白衣人腦筋知覺瞬息萬變竟不知孰眞孰假也座中忽有一客以觴觴予曰明公返江南當有句留贈鄙人願得聆敎予頷之乃作絶句一首末二句曰白首李郎垂老暮樽前又唱小秦王正酬酢間某君揮玉杯落突作奇響賓客皆驚起而南柯易醒勝會不常蒼顏白髮之名公復變爲少年十五之書生矣 
　　予讀地理誌羡北極風景夢寐間竟至其地初由火車行其行如風復捨車由陸行用冰船船甚小用北極鹿拖之沿途飽餐風雪肌膚寒甚實則秋深衾薄而夢中遂成此感覺也最後抵一處爲水草蓄牧之區遠望牧童數輩嬉遊甚樂水草蒙茸可愛冰船行其中甚緩舟人忽語予曰隔岸多豺虎不宜往予不信强之必行舟行數折遠望隔岸浩白無垠十里内絶無人烟惟見野獸十餘蹲而待人予始信舟子語命轉向西舟西行不止不知若干里覺天地渾而爲一空中黑暗無生氣舟子窘而號予笑慰之以科崙布事蹟鼓其前往復行百餘里恍然開朗紅日滿天舟子忽不見而所謂冰船者非他乃予之寢牀也予不禁啞然自笑近代歐美探險家數百輩以身試險者項背相望不知其與夢中之李生何如也（未完） 
自由談話會 
　　布衣菜飯士商處之則爲儉農工處之未爲儉也故儉德之君子在素位而行 
　　鑽石之鈕珍珠之花不儉之迹也然以妓女爲炫艶裝亦招攬之一道但能於飲食間略爲節省以濟窮乏仍不失其爲儉 
居必大厦出必高車不儉之象也然以大員而謀國足以尊崇體制之一法但能於政治上略存體恤以免糜費仍不失其爲儉客有持捐册訪富翁者翁留晚膳畢命僕設棋局僕燃雙燭翁滅其一而對奕焉局終客辭去翁以萬金爲助客驚曰吾公儉德雖萬金不以易也 
　　儉德在精神不在形式然有諸内必形諸外士志於道而恥惡衣惡食者未足與議也[  暮舟]  
　　儉德會規則　一不狎邪　二不賭博　三不必以酒食結交　四不必華服　五不輕寒素 
　　入會者　上海周玉如女士　尤黛娟女士　楊惠英女士　殷翠英女士　沈德中女士　曹湘濤　常熟沈鷺賓　陸素貞女士　陸月琴女士　陸枕石夫婦　胡秋濤　黃鈞瑞　汪樹勳　孔影儂　六合朱筱　　海甯陳增泉　崇明崔竹樓　慈谿余嘉甫　余杏舫　余筱舫　舒阿鳳女士　揚州徐蓁女士　泰縣洪步莊　丹徒薛效賢 
醫話 
[安眠法（續）] [  丁福保譯述]  
　　睡眠不足之學齡兒童 
　　德國某小學校嘗調查生徒虚弱之原因此小學校爲貧民而設就各方面研究之其初以爲由於食物粗爄或食物缺乏不足供給身體之養料遂至於此其後調查漸進乃知其虚弱非全由食物之不良睡眠不足亦爲厲階焉 
　　貧乏多子之家其兒童常閒遊而無拘束日暮則歸羣集於湫狹之室就眠之際二三人共寢一榻或多至四五人此時兒童雖疲乏已極亦不得安眠蓋羣兒共寢一室其中苟有一兒醒覺則他兒之睡眠亦爲其妨害也兒童本須久睡若每夜睡眠不熟則大有害於健康乃理之固然者加以體外所生之有害物質不能正當排出安得完全發育乎家有兒童者愼勿使兒童睡眠不足而陷於虚弱也 
[貪睡]  
　　睡眠固不可少然亦不可漫無限制睡眠過度大害健康彼甘作渴睡漢者實有百害而無一利 
　　譬諸食物固可以養身苟放量食之無所限制則必貽害腸胃睡眠亦然 
　　睡眠過久心地反覺惡劣凡身歷者類能言之貪眠不已日復一日必因運動鮮少而致肥滿過度腦之思考力亦漸次薄弱蓋天下萬事皆有一定之程度過與不及皆非所宜睡眠亦然故適當動作適當睡眠乃至要而不待言者 
　　適當之睡眠其量隨年齡而各異下文述之 
小說 
[言情小說臨去秋波（七）] [  瘦鵑]  
　　從此一睡昏昏沈沈不知經了多少時候忽聽得耳邊有人喊道阿哥阿哥靜臣張眼瞧時却是他大妹子來喚他去用晚餐靜臣只是搖手回說頭痛欲裂讓我睡一會不要吃夜飯了他妹子忙去告知母親他母親立時赶進來替他貼上頭痛膏藥給痧藥他吃亂了一會方纔出去褚靜臣一夜不曾入睡第二天全身火熱不能下牀病魔竟纒上了身他母親一清早就去請了個醫生來那醫生也識不凖他是甚麽病症胡亂開了一張藥方去了可是褚靜臣的病原是心病豈是藥石所能見效的因此綿綿延延病了一個多月他藥爐茶竈的光陰吾也不必去說他無非是百無聊賴的生活但覺吟蟬有恨舞蝶無情入眼風光徒增忉怛幸而他妹子解事百計的引他快樂滿腔愁思便也减去了二三分又過了半個月學堂中將次開學了褚靜臣病已全愈只體質還弱些他自經此一病似乎已逃出情網斬斷情絲佛家所謂大徹大悟大解脫了開學之後就絶迹不走南門街心中也如止水不波絶不想念那邱芸英光陰容易轉眼已交桂花香候驀地裏有一幅紅箋似從天外飛來只把個褚靜臣又生生送進了愁城原來那紅箋千不是萬不是偏偏是傅士英結婚的請帖褚靜臣免不得送了一份禮去只這請帖兒不來倒也罷了來了眞彷彿是鈎魂票催命符褚靜臣的性命險些兒送在他上邊咳從古到今一張情網放過天下幾個英雄來說來眞使人感慨不淺呢 
　　一天是八月十四日西街上一所巨廈裝飾得花圑錦族裏邊賀客如潮笑語雜沓原來這一天便是傅士英與邱芸英結婚之日那許多賀客之中却有一個蹙緊了雙眉現着十分不快意的神情不像是來賀喜倒好似來弔孝的這人是誰不用說是褚靜臣了下午一點半鐘時候忽聽得門外一片洋洋軍樂聲知道是新娘來了褚靜臣此時心中何等悲痛眞好似有一萬把利劍在那裏亂戳没奈何垂着頭立在人叢之中覺得全身都刺促不寗停了會兒彷彿眼前一亮只見一輛花車已到了門前萬紫千紅耀得人眼花撩亂車門開處有兩個垂髫女郎盈盈的扶着一個絶世美人出來銖衣凌雲霞裙拖雨螓首上蒙着雪白的茜紗氷綃霧縠綽約如仙裙下雙跌穿着烏黑的小蠻靴光澤異常胸前綴着一個挺大的花球眞有人面花容相映紅之槪那丰貎自然不消說得比平日嬌艶百倍在下一枝秃筆謹謝不敏實在不能描摹他的萬一就是使曹子建再生恐怕也不敢替他作賦洛乃多（法國名畫家繪拉霞空那美人畫者）復活恐怕也無力替他寫生只能請看官們心中領會出來的了閒話少說當時那新娘低垂着蝤蠐似的粉頸被兩女郎扶着裊裊亭亭的向大廳上走來凌波微步更覺儀態萬方許多賓客們一齊拍手歡迎只可憐那褚靜臣擁在中間要拍手也擎不起手來但忍着兩包子傷心涙注着那花嬌雪艶的新娘一會新郎也已登堂和新娘比肩而立琴聲冷冷中就行起結婚禮來刹那間滿堂肅靜一些兒聲響也没有只聽得琴聲歌聲司儀員的呼聲證婚人讀祝詞聲褚靜臣垂着癡立心焉如割又好比啞子吃了黃連說不出的苦那司儀員興高采烈正喊到（證婚人爲新郎新娘交換指環）忽聽得人叢中拍撻一聲早倒下一個人來大家莫名其妙都把眼兒四面溜着瞧是甚麽事堂中一時歷亂新郎連忙回過頭來瞧那新娘也不期而然的在雲鬢下斜送秋波微微向着那倒地的人一盼可巧窺見他的面　不覺大驚失色霎時間玉容慘淡粉頸漸漸兒的低垂下去 
 
 
 

Page 15

 
 
   
 
 

Page 16

 
 
   
 
