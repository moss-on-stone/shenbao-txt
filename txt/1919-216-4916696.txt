# 1919 - 216 - 4916696

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[勢力與主義（冷）]  
　　勢力可屈也主義不可屈也主義可不行也然而却不可變也勢力有大於我者則我之勢屈矣權爲勢力大於我者所操則我之主義不行矣然而主義於我則爲我所獨有人但可强我不行斷不能强我改變故改變主義者自暴自棄之徒也淺志薄行之流也居今日而所謂有志者其歸結乃在此點 
　　弱國之對於强國弱民之對於强有權者當明斯恉 
命令 
[八月十日大總統令]  
　　據湖北督軍王占元省長何佩瑢電呈鄂省入夏多雨襄水陡漲山洪暴發江漢襄陽荆南各屬先後報災情形極慘懇請撥帑振濟等語該省災區甚廣待振情殷殊堪憫念著財政部迅即撥銀三萬元交該省長遴派妥員分赴災區核實散放以惠窮黎此令 
　　又令傅良佐授爲冠威將軍此令 
　　又令孫烈臣加陸軍上將銜此令 
　　又令國務院存記林際康著分發山東交該省長酌量任用此令 
專電 
[香港電]  
　　孫文陽電兩院言武人專權割據西南違背護法請辭總裁職（十一日下午三鐘） 
[香港電]  
　　陳烱明辯無調兵回粤請禁謠查究（十一日下午三鐘） 
[香港電]  
　　陸榮廷通吿東日設耀武行署於武鳴（十一日下午三鐘） 
[香港電]  
　　省會通電速和主張西南退讓（十一日下午三鐘） 
各通信社電 
[北京電]  
　　梁士詒周自齊段芝貴等均先後赴北戴河邀請朱啓鈐入京一行並會商和局 
[北京電]  
　　正式組閣擬俟至和議成立後龔將改爲署理（以上十日）以上平和通信社電 
[北京電]  
　　岑西林電覆桂軍並未入閩譚爲湘督彭爲莫軍司令内部早定與湘贛無涉又電日本陸軍大學招致我國軍官十人入學煊已派五人尊處所派乞電知會同赴日 
[北京電]  
　　朱啓鈐因受各方責備擬通電痛言時局不易解决眞因 
[北京電]  
　　呂調元請發行賑券十次交部核 
[北京電]  
　　總統因外債欠有十三萬萬之鉅現通電各省督軍詢軍費能減若干勿延覆 
[北京電]  
　　張作霖電省議員質問西北籌邊使權限是否東三省在内果然則辦事掣肘務請明定（以上十一日）以上中華通信社電 
[北京電]  
　　府院昨得各公團來電數通謂山東案與日人直接交涉無異作繭自縛請勿墮其術中聞駐歐各使亦曾有電到京條說直接交涉之有害無利 
[北京電]  
　　梁士詒赴北戴河勸朱啓鈐傳聞北戴河將有重要會議舊交人物均紛紛前往 
[北京電]  
　　參陸部據探報川滇軍失和將生衝突特電王占元劉存厚查詢實情 
[北京電]  
　　參陸部電陳光遠粤贛會合剿匪務劃清防線訂明權限免起誤會 
[北京電]  
　　參部函財部催發六七兩月份經費詞甚激切 
[北京電]  
　　陸部採用赴歐調查委員韓麟書報吿决在收束費内抽提鉅欵爲整頓全國兵工廠經費 
[北京電]  
　　黑省議會電請以王樹翰長黑政府已定袁金鎧將提前發表 
[北京電]  
　　沃政府擬以霍爾瓦特回中東路職運動我國及各駐使承認 
[北京電]  
　　粤紳梁士詒等電粤已商准政府劃運京湘米五十萬石接應粤糴 
[北京電]  
　　孟恩遠將來京徐派陸錦出京迎慰（以上十一日）（以上中孚通訊社電） 
路透電一 
[匈羅新戰記]  
　　七日巴黎電羅軍已渡多瑙河佔據匈京全城因所定受納休戰條件期限已滿之故匈國新總理菲里特里克氏屬於中等社會黨現擬以職位予亞格拉里亞黨及所謂斯臣定政府中人與社會民治黨約瑟大公爲皇族中甚負衆望之員寓於匈京戰時曾統大軍革命之初最先承認新政府並贊助加羅里伯爵高等議會匪特拒絕羅國以新休戰條件加於匈國之權利且聲明賠償及賠欵之履行皆由協約國主持之美人各界深怒羅國之行動並預料美國輿情將大爲變更法人各界不若美人之重視此事謂羅國不致拒絕和會之决議並勸羣衆評斷時事勿忘羅爲協約國而匈爲敵國云 
　　八日巴黎電據巴黎回聲報載稱高等議會因羅國當局拒絕接見協約國軍事委員團已向羅政府提出嚴重之質問 
　　八日巴黎電辦理匈國救濟事務之胡佛氏已命停止運糧至匈京因羅人現搜括各種糧食運回本國 
　　八日巴黎電高等議會考慮匈京時局歷時甚久匈京協約國代表發來報吿均不直羅人之行爲英國代表戈登氏電稱羅兵對於匈民施行暴舉美國代表波爾克氏報吿高等議會謂匈國新政府之分子與其組織之手續足以傳播過激主義視他事爲甚高等議會擬就致匈京法使轉交羅政府之電文謂八月五日協約國曾派軍事委員團至匈京協商匈政府應履行休戰條件保護匈國人民免受羅人之暴遇或壓制高等議會於六日得悉羅軍總司令已向匈國提出新休戰條件高等議會於是電致羅政府拒絕承認羅國有另訂休戰條約之權利並警吿羅政府勿得侵犯人道法律請命匈京羅國各將遵從匈京協約國國際委員團之命令高等議會未接覆電且悉羅軍司令拒絕服從委員團縱兵劫掠施行封鎖使匈京有絕糧之虞並尙拆斷匈奥兩京間之鐵路侵犯協約國各項權利甚至置人道於不顧電末請羅政府立即以行爲表明和會猜測匈國决議不顧和會之權力而與協約國脫離關係一節實屬錯誤 
　　七日匈京電新閣員所寓之旅館前終夜有衆歡呼不已斷乃唱匈牙利國歌而散城中治安完全恢復協約國委員團已許懸掛匈牙利國旗 
　　八日柏林電柏林日報匈京訪員電稱美政府請羅軍司令撤銷所提出之休戰條件否則將停止運糧接濟羅國 
　　八日匈京電約瑟大公署名之布吿文曰余爲愛顧匈牙利人民之誠衷所迫且應各方面之請求擔任解决似難挽救之大局今者各方面政治家與各黨派互爭吾儕貧瘠破裂之祖國之命運外多瑙皮亞處處紛亂内閣徒有其名無一承認之糧食供給完全停止瞻望前途不知所屆苟非受敎育之各界人士協同安分之勞工農民以强有力之手腕恢復治安則大劫降臨即在目前布吿文中又任定臨時政府以菲里特里克氏任總理太諾索斯氏任外交總長惟未列入陸軍總長又謂過渡政府將俟商諸公民農工後於數日内組織吿成末曰凡心中仍具愛國主義之星火者宜竭誠贊助政府應付時艱消除意見屏絕詭辯同心同德協力辦事祖國前途當有轉機云云 
　　七日維也納電據十特報載稱匈國大使波布姆氏昨晚焚燬署中秘密文件乘摩托車逃離維也納匈國新聞家與軍官今晨入使署逐走各員皮拉根氏與其同黨二人現覊禁下奥地利亞某鎭該鎭居民開會要求於本星期杪前將此三人移往他處 
[歐洲和會近談]  
　　五日君士坦丁電英國受託代管土耳其之舉贊助者漸多土國舊派中人與退職官員組織一會運動開公民大會表决此事米恩將軍受委代協約國維持士麥拿之治安 
　　八日丹京電柏林消息協約國要求德國交出加塞爾俘虜營管理員克魯斯加將軍因法俘患温熱症死於該營者共有三千人 
[世界商業近觀]  
　　八日倫敦電上月英國出口貿易較去年同月增多英金一一六七一○二四鎊入口貿易增多四四三○七九四鎊 
　　八日倫敦電銀市星期報吿云中國匯兌頗見鞏固上海定價爲五先令七便士半惟現交買賣尙可高於此率故銀市氣象頗佳尋常市面之需求爲數亦夥因以不能得充分之供給 
　　七日倫敦電政府决議置英金二十五兆鎊以爲賠償英商經營歐洲新國及俄國各部分商業所受損失之擔保品 
　　七日柏林電德國商船隊目下共有三千七百五十五艘計七十二萬四千九百四十四毛噸内有一百零五艘載重十三萬五千六百七十三噸每艘載重在千噸以上此較一九一三年一月減少四百萬噸故其商船全隊已失五分之四有奇所餘者不足供德國波羅的海航務之用 
 
 

Page 5

 
 
   
 
 

Page 6

 
 
路透電二 
[各國生活問題]  
　　七日倫敦電利物浦工界現狀甚爲光明全體罷工之舉可免實現今除電車與麵包肆罷工外餘均恢復原狀船港工人聯合會與市政夫役亦决議不贊助警察罷工工業聯合會代表今日謁見市尹請復開除警察之原職市尹不願干預此事 
　　七日倫敦電倫敦城警察之大多數以决議案呈交警務委員申謝贊助增俸之厚意並拒絕罷工者及聲明願矢忠服務 
　　八日華盛頓電威爾遜總統致書鐵路總理許其於鐵路工場奉命罷工者上工後即裁决彼等要求增加工値一事 
　　八日抱斯盾電紐約紐海文哈特福鐵路因工場工役萬人罷工業已停止開車 
　　八日芝加哥電船廠工役十萬人要求撤退駐於船廠防杜種族暴動之衛兵否則擬全體罷工白人數百因黑人三千由軍隊保護上工業已離廠 
　　八日紐約電白羅克林街市鐵道用人罷工引起暴動槍斃數人傷多人藝員罷工要求承認彼等之聯合會如每星期演劇過七次則當增給薪金白老匯路之大劇場均已停演 
　　七日倫敦電泰晤士報華盛頓訪員電稱合衆穀會社理事謂美國收成較六月間所估之數須少四百兆布希爾歐洲除俄國外原可産穀一千八百兆布希爾今僅可得五百兆布希爾 
　　七日倫敦電囤積居奇議案昨已於下院提出下院抨擊首相缺席首相答稱近日諸問題如煤斤貿易政策囤積居奇農務政策愛爾蘭等事皆須審愼研究故無暇逐日到院參與辯論又稱政府之愛爾蘭計畫將儘速提出 
[英國議院中之演說]  
　　七日倫敦電今日下院財政大臣張伯倫氏答覆某議員質問財政現狀嚴重情形時力斥冀以直接行爲推翻國會之奸徒聲稱政府於此將施行任何必要之方法今之時局急需全國之好意與活動的助力國家支出必須減少出産必須增多否則國家破産而已預算案之地位關於支出與收入間之差額者今較提出預算時尤爲不利許多新發生之大宗出欵業已批准如恩俸一項竟等於英國戰前支出全額之半而海陸軍與警察之餉金及文員之酬金今皆加增再糧食部現仍存在此與營業資本英金七千萬鎊有關此項資本迄未交還財政部也明年事勢尙不致恢復常狀苟支出不竭力撙節則將續有新稅尙望下院對於新支出施以極認眞之檢查今財政部之政策在減少津貼而裁除之愈速愈妙國内出産宜增而其代價宜減庶可揰足於商場英國對美滙率之不利乃一危險之現象苟不改良則不久國人上自極富下至赤貧將盡在逆境中矣政府决計停止糜費撙節減少支出國人可不必以政府將施行搜括一切收歸國有之冒險政策爲慮云云議員麥克倫氏對於愛爾蘭問題有所質問首相喬治答稱俟國會下次開會後政府當從早交議對愛爾蘭之政策政府負有維持法律與秩序之責任故未能採用工黨議員所提出撤回愛爾蘭駐兵之議首相亦主張核減支出至極狹之限度 
[各國近事記]  
　　八日西姆拉電阿富汗和約已於今晨簽定該約禁止軍械子彈由印輸入阿富汗並取消印度政府應付阿前王津貼之餘欵及今王之津貼該約規定印度政府擬於六個月後接見阿富汗委員團商决各種事件阿政府承認前王所受納之印河邊線並允早日由英委員團勘畫凱白山隘西面未畫定之界線凡經畫定之界線阿政府决無異詞英軍將留駐現在之地點俟界線定後再行撤退 
　　七日倫敦電海軍部宣稱英潛艇兩艘在波羅的海擊沉過激黨潛艇一艘 
　　七日倫敦電近今混合自由黨所組織之新黨取名自由國會黨以藍白氏爲黨魁昨晚採定黨綱其主要之特點爲自由貿易無强迫軍役立即解决愛爾蘭問題積極理財 
　　八日倫敦電陸徵祥今日覲見英皇 
國内要聞 
[英美調停山東問題之傳說]  
　　山東問題第一次調停說倐起倐滅其中經過情形頗多疑點不謂昨日外交界中又喧傳第二次調停之說據某方面昨接巴黎電吿英美方面擬於日内更爲進一步之調停内容各件若何尙無具體表示惟聞仍就前提八欵加以修正其中可注意者約有數點（一）關於鐵路者山東鐵路應歸中國所有仿照津浦鐵路成例辦理日本得以德國鐵路股本五千四百萬馬克作爲貸與中國之欵所有各路工程師及會計員皆由日人充任至展長路線之條約則一律取消之（二）關於撤兵者山東日本軍隊應於二年内完全撤退（三）關於租界者靑島地方應闢作萬國商埠惟於公共租界之外另設一日本專界鐵路驛站則劃在公共租界之内（四）關於礦產者鐵路沿線之炭山礦山亦仿照鐵路辦法由中國認作借欵從日本手内購回（五）關於路警者山東鐵路之警察守衛應由中國單獨管理之（六）關於租借地者凡日本在山東租借地内所得之物權及特權應無條件交還中國某方面所得消息如是究竟英美調停云云是否出於自動姑不必論但山東問題成敗之關鍵如路礦利權能否直接收回此爲先决問題不可朦混放過而細觀二次調停說内容關於（一）（四）兩項仍無改善可言此則國人宜注意者也 
　　另據大同通訊社消息英美調停山東案之說昨有某君因此特訪某要人叩其究竟據某要人云國際調停之事雖傳說紛紜但據余之聞見而言此項問題今日以後或能竟成爲事實但今日以前英美等國絕無分向中日兩國正式提出之舉則甚爲確鑿余曾因此事歷訪吾國外交界及外交團之有責任者皆力言並無此事英美方面旣未向中日兩國政府提出吾國及日本方面亦未曾接到任何國政府提出此等正式調停之文件此等消息之眞相終有水落石出之一日若果爲事實固非一私人之否認所能遮飾若爲事實上之所無亦非種種渲染鋪張之辭遂能瞞人到底也據余之所聞美國上下對我國確抱有滿腔熱誠但以總統與國會間意見之尙未一致如何調停之具體辦法尙未完全决定故亦無由提出此事方始接洽正在醖釀之際將來之由美國一國提出抑由美英等共同提出此時並未决定質言之此種消息可認爲將來之問題而不能認爲過去之事實云云 
[日人在山東之目的]  
　　美人霍奇氏所見 
　　中美新聞社紐約通信云紐約大學商業科遠東商業講演員霍奇氏近曾游歷山東歸美後作一文記其所見兹照譯如下吾人祇須身履山東即可見該省在一鄰國控制之下將來有極大發展之機會吾一履前德人之鐵路區域即覺任何和會如何處置山東皆無甚關係彼日本固知山東在經濟上爲侵入中國腹地之楔子在政治上則可連北方之滿洲以包圍北京則安肯輕輕放棄日人在濟南設有軍用無線電桿甚多此乃侵犯中國主權然漢口亦有違法而設之日人無線電站與靑島大連之無線電站相聯絡余又見日人在魯建築營倉十分激進據云供鐵路衛兵之用可見德人所有兵營日人尙嫌其不足用也自濟南至膠州沿路各車站莫不見有日兵及新營倉且此等兵隊全歸日本管轄所有鐵道尙未脫德人建築之形式惟高懸日本國旗靑島當一九一三年祇有日僑三百五十名自日本佔領三年後已增至一萬五千餘人日人之建築氣派頗類德人吾始未能辨别迨後有美員示余一地圖頗知日人在舊德人區域之北已造成一工業的新市鎭然於學堂住家棧房等之中間雜以妓院及料理店經敎士外人及日人優秀分子之反對依然不改以新造之市鎭而必雜入此等場所誠日本人獨有之風氣也大海港以北建築工廠甚多因美孚火油棧房阻碍則迫令拆除據日本民政長對余言彼頗欲使沿膠濟路二百五十六英里之日本軍事管理之錯誤加以改正彼欲外國商民在彼處一律經商彼以爲日本之對華政策有時實錯誤然彼亦僅空言與事實無關係蓋鐵路行政實爲日本軍事機關之一部分民政長無能爲役鐵路當局示我一圖表何者爲彼等所欲擴造之路線何者爲彼等所欲存保之權利此中細情余不必贅述蓋德國已簽字之和約中已規定之矣余因言此中或有糾葛該鐵路行政官員笑而不答此笑大有意味蓋彼知余意係謂美國對於此問題非常關心但日本殊不畏美國不怕美人阻撓惟彼以禮相待不欲公然說破故笑而不答也余離靑島時抱有兩種思想以爲靑島所有有價値之部份將來盡劃入日本租界如外國有利益方面一旦覺悟則將如何再則日本所控制之鐵路如許靑島所需一切原料减價運輸使他人不能競爭則吾人將如何質言之此通北中國之鑰匙日人旣已到手决不放棄彼望日人退出者其勿再妄想也可 
[京學界聲討馬良電]  
　　北京中等以上學生聯合會通電云上海各報館轉各省學生聯合會各公團均鑒屢據濟南代表來京述及濟南軍事當局蹂躪地方情况京中同人無不憤慨日人自佔領靑島以來吾魯同胞首蒙禍患馴至閭閻不寗横行無忌奪人生產朘民脂膏又置憲兵民政署等逞其暴亂魯人忍痛含垢已四年矣此番外交問題全國力爭魯人身受苦痛自不能甘居人後乃參戰軍師長濟南鎭守使馬良以市民打毁魯省安福部本營之昌言報爲口實擅拘市民而辱殺之夫安福部作禍亂國普天公憤政府不能解散人民挺起而警戒之形跡上雖稍逾乎法律效果上實有裨於政治即認爲不可戒之可以何至加其他市民以毆辱錐剌又何至遷怒他方將各界聯合會學生聯合會盡行解散更何至捕無辜市民隨意槍决借題快意擅作威福以一小小案件遽行請命中央頒布山東戒嚴而濟南百萬人民盡陷於戰慄恐懼之狀態矣馬氏得此戒嚴命節節副人學紳四散商工無以爲生凡往日抵貨拒糶之組織一律推翻更倡消行日貨之論明派兵士運糧出口尤堪痛者馬氏盤據學校屢發横議一則謂爭外交爲無意識二則謂拒貨爲無見解三則謂日人如何惠我四則謂魯省兵士所食口糧由於借欵即不筐食日人祿自應爲日人効力五則謂中國大患在乎不與日本合併高麗台灣幸福無量（中略）似此言行豈惟跋扈直是全無肺肝（中略）果任彼胡爲不加戢止内則人民失業遷徙流離外則拒貨不成米糧出口便慮逆施倒行貫澈一切賣國之謀如彼口中所云云者山東治安關係全局不去慶父魯難未已尙乞國人共起合力爭之北京中等以上學校學生聯合會叩庚 
[北京大學生被捕案近訊]  
　　北京大學學生孟壽椿等十人被捕之後聞地方檢察廳已於前日以輕微傷害及私擅監禁之罪名提起公訴又原吿方面之楊濟華亦以誹毁罪起訴前此楊等本尙有詐欺取財之嫌疑嗣聞檢廳以證據不充分關於詐財之部分已與免訴 
　　南代表章士釗日前染患時疫當局一再電候聞章近已病痊昨有陽電到京覆謝並請釋放北大學生原電略稱賤恙近已漸愈乞釋雅懷惟昨見報載京檢廳無故逮捕大學學生十一人孱孱學子聯翩入獄共和國家有此大非佳兆如有其事卽懇亟飭所屬從速解脫縱有過失由敎育部飭校懲戒足矣遽爾興獄或且别釀意外風潮倚枕直陳敢希察納云云龔心湛得電後旋即復去一電如下陽電悉清恙就愈至慰系懷承詢京檢廳逮捕學生一節查此案係由學生自因爭毆依法起訴事關司法獨立非政府所能與聞當以尊意轉知敎育部隨時酌量維持諸希察諒心湛印庚 
[留日學生代表與敎次談話]  
　　東京五七事變後留日學生總會疊請政府查辦招警濫捕之代使莊景珂及監督江庸旋經外敎兩次長屢對該會駐京代表等聲明撤挽莊江另覓替人日來各報喧傳駐日公使將提出高而謙之消息而繼任監督爲誰尙無所聞敎育部方面雖有以該部參事湯中接充斯任之說但湯氏資望尙淺外間頗不信爲事實前日（八號）上午九時該會代表等復赴敎育部面詢眞相據傳次長答稱新監督刻已派定本人亦表同意但不能即日發表者亦自有故因敎育部採納留日學生總會意見决定縮小監督處規模（留日學生監督處自去秋江庸以前司法總長資格到處後大加擴充儼然一與總長地位相稱種種弊資遂從而生果能縮小規模旣免虚縻國帑且爲監督者因地位較抵可無對内對外發让特别作用之虞）但新監督以爲規制旣小自難獨立而學費之調逹非借助駐使不爲功故須俟繼任駐使正式任命親自接洽後方能東渡頃政府所擬之繼任駐使已可望得本人同意駐在國政府亦已表示歡迎不日當可提出新國會聞最遲八月二十號以前可見任命新監督明令即當同時發表云云代表等復謂此次北京大學生十人被捕羣情大憤吾儕學生尤爲激切代表等除已派人慰問被捕諸君外大部爲敎育最高機關務乞設法維持速將被捕學生全體保釋出獄以減其目前精神上肉體上之痛苦傳次長答謂此事發生以來本部已竭力維持至保釋出獄一節本部現正進行之中云云語畢代表等辭去時已十時半矣 
[中東護路權又生問題]  
　　中東路護路事宜本由我國完全負責誠以主權所在無庸他人越俎代庖自俄亂作後我國即派有護路總司令高鳳城督隊駐紥哈埠查該埠軍警共三千餘人於護路至爲嚴密從無他項事故發生日前偶有罷工風潮乃因激黨從中挑撥且亦因該路工資發給惡幣羣情不服旣改良幣即又釋然乃聞最近各國代表會議以我兵力爲不足保護俄代表最爲憤激日代表亦有責言先則提議謂如有暴動應由中日兩國派兵共同防護旋經我國抗議始改爲歸協約軍隊保護業經議决此本月五日在該路公司技術部會議之情形也而六日俄參謀處又召集會議吾國護路總司令前往日武官瀬能大尉亦在座復討論此項問題俄員述及沿線各站匪類甚多時常滋擾並有勾結工人情事俄人屢瀕危險高總司令當答以哈埠兵力實足敷分布沿線各站已飛電各營隊分途痛剿决不致生危險現時俄員已無異言而高總司令職是之故電省厚集兵力日來已由郭督辦商請鮑督加撥數營前往駐哈矣 
[農商部之實業談（靜觀）]  
　　農商部前派部員陸濚在安徽祁門創設茶業試騐場一所成立以來已閱三載原名安徽模範種茶場現因江西推廣分區特完全收歸部有改定今名陸場長雖非農業專門學校出身而對於茶業研究則頗有心得在場新植茶樹數萬叢三年以後即可開採現就原有茶樹七千三百餘叢擇要修剪施以合法試騐又於製茶一項用新法烘製成績尙佳場内收入售茶所得約有三千元此外贈品所費亦及千餘元惟聞陸氏近因代辦江西安徽分場事與地方人士頗有意見日前特由該部調回農林司辦事另派該司僉事上任事鄧禮寅赴皖接充該場場長 
　　農商部所屬京師第一勸業場前年因不戒於火致成恢燼所幸該建築物曾經某外國公司保險公家損失尙不過鉅現在仍就原來地址建造新屋限期今年十月竣工目前各商號預訂租舖不下數十起均紛紛託由商會上呈請求該部現决定宗旨限定承租營業各商店一律販售國貨以期名副其實 
　　農商部第三棉業試騐場設在湖北武昌其場長崔邦變平昔對於棉業頗有研究本年春間該部因實行推廣美棉種植之計畫特飭由各棉場分發棉子該場承命辦理極爲認眞頃該場長根據已往經騐認定本年分給棉子辦法尙有未盡合宜之處日昨特擬定修正各條呈請農商部鑒核主管司長頗贊成其說行將從事修正又聞該場長以場内各務諸待擴充日昨特由鄂入京繕具意見書晉謁該部次長並商承主管司長請求加給經費添購軋棉機器並加添技術員以期發展聞總次長對於崔氏計畫亦以爲然將批准照辦農商部擬設毛革改革會早經制定章程呈請總統鑒核批准惟呈遞多日尙未發表聞田總長將提出國務會議議决以便早日成立並聞會長已决定梁士詒前擬由部延聘近已改爲由總統任命矣 
　　湖南新化地方有德人所設之鍊廠二所農商部擬援井陘煤礦成例收歸中央接管而湖南省署來文稱礦業經由省没收咨部備案該部以爲此項敵産本非地方官府所應没收况對德宣戰終止不日即有命令宣吿恢復和平將來德人仍須與中央政府直接協商特將斯意詳吿該省以免誤會 
　　日人近又擬在黑龍江湯原縣地方開採煤礦日昨特由飯田氏出名擬定中日合辦契約十四條意在與農商部會議其預定資本爲五百萬元中日兩方各任其半在中國方面則以地面作資金無庸支出現銀惟該部對於此舉頗形冷淡似不願與該商接洽斯舉 
　　設在意大利都城之萬國農會年來對於會務積極進行我國亦曾派有委員常駐其間並每年匯交會費數千元近來該會擬編製近十年間統計年鑑日前特行文農商部請求協助並開示目錄多種現聞該部主管農林司已會同統計科籌議辦法不久當有相當之材料供給該會也 
[京華短簡]  
　　據外交界消息日昨各國公使特開會議一次聞所議者大要以中國和局遷延不决枝節愈多所謂和平者去題愈遠务國在華商業尤無恢復之望故極盼中國早日和平擬再進忠吿於當局云 
　　昨日（九日）閣議例會（一）决定以吉督鮑貴卿兼任中東路督辦及護路總司令兩職郭宗熙專任省長又傳良佐任爲將軍府冠威將軍（一）爲此次吉林移挪銀行號之公欵補償辦法（一）軍隊善後之調動辦法討論結果已有眉目（一）皖省有獎賑劵發行准駁案討論結果以十次爲限仍交内部核審（一）司法部提出高等審檢廳辦事章程案照原議通過 
　　農商部昨據全國商會聯合會代越南華僑呈請設立領事於法屬越南以保護華僑該部當以越南毗連粤桂滇三省我國僑民之衆商務之盛於國際尤爲重要各國俱已設立領事而我國獨無當今歐戰吿終各國皆注重於實業競爭華僑若無領事保護商業勢必墮落影響於國内實業甚大故對於該會之請異常注意聞俟與外交部討論辦法後即時提出國務會議 
　　中美通信社消息孟恩遠已將吉林督軍事務交代清楚因料理私務尙須兩三日之躭擱已先派副官長劉名顯尅日啓程入京以爲前站孟氏預定於十七日抵京此行僅帶隨員衛兵十餘人將來到京後即寓於石老娘胡同辦公處云 
　　廊房之霍亂症日烈最近該地之病毒已傳至北京七日有駐紥廊房之奉軍下士一名因公來京中途忽然發病然猶勉强到京到京後遂赴順治門内小市某姓家内竟爾臥床不起當由某姓通知警廳警廳即派醫官檢騐當將病者遷入傳染病醫院據以檢鏡檢查之結果確係眞正霍亂症云 
[中美新聞社京訊]  
　　中美新聞社八日北京通訊云巴黎協約代表所提調停山東問題之七欵已爲日本代表拒絕且謂此問題祇關涉中日二國當由兩國直接解决無庸他國調停云云按此七條據云係威爾遜總統所擬由美代表提出已經公表通吿北京北京已加以正式考慮而日代表如是答復說者謂直是蔑視美國之好意與中國之地位聞巴黎日代表已將根據於協約條件之新條件向華代表提出但内容北京尙未明悉說者謂新條件必遠不如協約條件之寛大否則日本何必取協約之不歡拒絕其調停乎協約條件中之最後兩條使日本在山東繼續保其鐵路權利此本爲中國所不允若日本承認協約調停則此兩條協約必助日本取得之且不失歡今日本毅然不從是可知彼之條件必苛酷遠甚也 
　　八年預算案之審查頗爲困難國會恐將藉口延會一個月衆院審查股已查得出欵短缺二萬萬元乃竭力將各項出欵裁減尤以軍費爲多其結果得減數百萬元但國會用欵未減昨有一議員提議謂防他機關非難我等議員也應有所犧牲應每月祇領薪半數即四百元然其他議員均不熱心贊成祇可獨讓此議員出風頭而已又審查股反對政界人員兼差一人領薪四五宗提議一人祇可任一職至多以兩三職爲限庶薪水一項之公欵可以節省然議員中多一人而兼數職者無此　　必不歡迎也　　　現在竭力注然　下屬之　　　　　　　　之　　　多大半　　　議員所拼凡　帶之人　　　部　　　　紙以　吹其政策也 
　　濟南馬良於五日搒掠并槍斃抵制日貨之華人三名據通信員所知馬氏此舉實係宗敎報仇之性質爲多並非專在禁遏抵制之活動馬爲回敎徒近來彼曾將木製匾額若干供獻於彼所屬敎中之一派之神祠内而同敎他一派之敎徒（槍斃之三人即此派中著名人物）前往該祠將此等匾額摀毁且毁壞其地馬良因此大怒將該著名三人捕獲加以抵制日貨之罪名慘加搒掠至不能忍受乃槍斃之此種懲罰方法爲華人回敎徒間所通用視爲一種宗敎報復手段然不合民國法律亦與現行處置刑事犯或政治犯之習慣不符馬良亦非利用戒嚴令以處置其敎敵一面則對於抵制日貨之人爲懲一儆百之計馬氏本爲極端親日者此舉誠一舉兩得然戒嚴令豈能如是濫用政府現正預備調查恐馬良此後不能再在山東横行也 
　　徐總統對於組閣及國内和議問題暫時擱置不提據云彼每接到一請提人組閣或派和議代表之電報輒愀然聲言彼無能爲彼願辭職以讓有力之人現在對於來談新内閣位置分配之人槪不接見宣言彼之主張安福旣一律反對彼無可再談昨又對龔心湛言彼於組閣一事不復能負責倘龔願組閣於分配閣員一層務須力取調和主義云云至和議總代表之委任亦擬俟國會閉會後再辦彼時將任一代理總理藉以過渡大約爲周樹模及其他總統之友至和議總代表大約即將由龔心湛充任安福國會現在以預算審查未畢爲藉口力圖延會至九月中旬然使總統能相持至彼時則亦可以解决也 
　　中央財政之窘今已逹於極點一切困難實以此爲根本六七兩月各行政機關經費尙無着落所有少數用項全仰給於鹽餘政府度支空匱已經數年始而各省相率停止解欵反向中央要求軍餉藉口欠餉不能裁兵至外債之路今亦斷絕非南北統一各外國銀行均不肯借欵新銀團亦尙未正式成立至本國中交兩銀行本允爲政府每月墊欵以資接濟本月亦已宣言不再墊欵蓋因擔保之鹽稅關稅抵押太多已不足再抵新債現聞財政總長龔心湛有辭職之意并代理總理亦不幹云至採用金本位之說現在復盛新組織之經濟委員會主張乘此金賤銀貴之時機實行改金本位有某外國銀團代表近爲新銀團事到中國亦力勸中國立改金本位華官頗爲所動按改金位後匯兌便利幣制統一且可改爲十進自有種種利益之處惟改革經費至少須數百兆元此項鉅欵亦非和平恢復後不能得也 
[湘省之中日新交涉]  
　　湘人之對於維持國貨近仍積極進行旬日以來又由國貨維持會調查部及學生聯合會調查部各派多人每日分班出城勸令各派客母乘日本船隻蓋湘省有日商戴生昌汽船公司之輪船多艘也當兩會未經派人勸阻之先一般旅客即多不願附搭日輪戴生昌之業務本已較前大减及至實行勸阻乘客之少當然較前更甚每次所載之客每每不及十人該公司銜恨之深自無待論至昨四日上午九時忽有該公司水手數人在非租界之金家碼頭長沙商輪公會計誘學生聯合會調查主任符契上坡（符時與商輪公會商酌維持中國航業上之進行）反綁以去逕曳至該公司閉之暗室且被擊傷幸經商埠警署聞悉派委員警前往交涉該公司始派人將符君送至警署該署當經詳訊遂將該公司所派之人並符君均留署中此際兩會均悉其事大爲憤怒僉以該公司此舉侵犯我國主權遂推舉代表謁見警察廳長詢問目下情形並要求嚴重交涉務逹下述目的（一）須設法撤消戴生昌之航行權（二）須日人向中政府道歉（三）須將戴生昌船員解回日本依法懲辦（四）符契之醫藥調養各費須由戴生昌擔負（五）符契如因此致死或致殘廢其遺旅贍養費或終身贍養費須歸戴生昌擔負各代表到廳後始知所押戴生昌之人已經日領取出符契則已至警廳各代表將條件提出後警廳長允卽轉呈省長核辦並好言安慰謂决有以慰各位之心云云並聞兩會議决將於日 
 
 

Page 7

 
 
内再開各界全體大會討論辦法兹將符契在商埠警署供詞錄下符契年二十二歲攸縣人現在湖南公立法政專門學校肄業本日午前九時要小西門金家碼頭河岸突有日商戴生昌輪船局儷用之本國人數人其勢洶洶謂契阻止該輪旅客不由分辯將契拘至該局内室叢毆受傷甚重幸經貴署交涉始將契送交貴署比蒙騐明傷痕塡具診斷書在案竊契係本國人金家碼頭係本國土地以本國人在本國土地當可自由行動即有不法行爲祇能由本國官廳查辦戴生昌不過租借本國碼頭經營商業竟敢嗾使僱人在本國土地内無故將契私擅逮捕監禁肆意毆傷契個人受辱固不足惜其如蔑視本國國權何請求嚴重交涉予戴生昌以相當處分並將兇犯引渡本國官廳盡法懲辦以重主權而維國法 
[桂省學生聯合會之經過]  
　　自山東問題危急以來桂省各地學生隨京滬潮流莫不風起水湧組織救國團體提倡國貨聲討國賊力拒簽約以爲外交之後盾但無聯合之機關終屬缺憾梧州學生聯合救國團隊提倡組織全省學生聯合會草擬簡章分寄全省各學校徵求同意惟其時各地學生會始行組織各專心於鞏固基礎於聯合一事未甚注意不久又將暑假故函復者甚爲寥寥及全國學生聯合會正式成立消息傳來各學生愈覺聯合之不容再緩時京滬各地回桂代表黃士嘉等來梧極力提倡聚集梧地各校會議議决暫設籌備處於梧州省立第二中學公推梧州聯合救國團團長黃毓梧兼任處長並再通函全省各校定於七月二十二號在第二中學開成立大會請各派代表來梧厥後黃毓梧畢業離校蘇松芬代爲處長於是上海代表蔡灝北京代表李運華往南寗本省外交後援會代表胡偉治赴柳州上海代表温志赴貴縣廖英元赴武宣李沛鈞赴平南接洽一切以促進行而留北京代表黃士嘉在籌備處助理一切並於十二號特派第二中學救國團團長楊文炤赴南甯一帶接洽自此以後各處紛紛來函贊同如藤縣貴縣桂平横縣柳州平南武宣南寗平樂等處是也籌備處以事務日繁乃分職員爲總務交際會計文牘庶務五部以便積極進行佈置一切籌備完竣遂於二十二號開成立大會紳商各界皆欣然到會各校代表則有邕潯梧柳桂貴武平容藤等處共三十餘人至若道阻且長假中回家只復函贊成不派代表者有桂林平樂横州恩隆象縣鬱林百色天保等處當經到會各代表議决聯合會章程（共十一條）并選定職員（正會長方規副會長徐振存總編輯蘇松芬楊文炤評議員洪啓之温祖文仇秀莊高元勳黃肖彭黎中良鍾朝英黃紹榜鍾金培張秀屏會計員黃顯圖郭昆年文牘員陳拔羣李嘻沙起莘陸有典幹事員黎式純江世綠陸吳林陳拔莘交際員劉展卿余伯林調查員蘇桂芬黃軾張鍚禱李毓雁）於二十七日閉會以後進行事宜則由各職員負責主持云 
[粤電車案不交議之内幕]  
　　昨一號廣東省議會開議出席議員忽有八十一人之多外間多謂此係大同羣廬兩系議員漸呈融和之象其實不然查是日所列入議事日程之議案係馬超羣提議咨請省長將拆城築路辦法咨交省議會議决其最爲一般議員注目之點即爲最近電車路將批准某商承辦不日簽押一事據各方面所傳電車路事中有一黑幕在聞此次承辦電車路雖由華人出名而内幕之洋商實爲加拿大之某公司商人將來成立後仍可將股票交華人承買外間並傳運動費有六十萬元内有三十萬係現金由政界某某數要人分佔凈盡三十萬係電車股票内中以十五萬股票分給出名承批經手辦事各人以十五萬股票分給省議會各員此說日來傳者頗多當翟汪去後省議會未舉出臨時議長以前早經有人傳說謂省議會一經開議卽有六十萬運動欵到手云云然證以現在所聞則祇係以六十萬之四份之一且僅爲股票究竟虚實若何今尙無左證記者固未敢妄爲臆斷也市政公所現在趕急進行簽立合同即防慮有人反對而昨三十一號臨時議長李國鈞召集開會提議此案羣廬系人不出席仍相率到議場旁聽席上嚴重監視亦即爲此聞承辦電車路之洋商以此事如一星期内省議會不反對即算簽約確定分别交欵而某廳長與某系人之原定計畫擬將議員馬超羣咨請將拆城築路交議案於提議時由一部分議員提出意見主張不必交議得多數通過後即隠然將該案無形打消蓋允不交議即無異宣吿不干涉以消極態度表示贊成之意也羣廬系議員偵知此中計畫故日前内部會議决於一號出席贊成馬議員之咨請交議案以破隠謀故是日省議會議員出席人數驟增至八十一人之多此中關係仍係兩系人物暗裏相鬬絕非融和佳象也是日開議遂將咨請交議拆城築路案通過聞市政公所以簽約在即深恐爲一般議員阻撓破壞昨特遍發請帖分請各議員於二號下午到該局公所茶會疏通一切而該公所總辦魏邦平則極力主張不交議强硬進行在公所内屢向人發表此種意見矣 
[粤鹽商罷市紀]  
　　昨午省城鹽務行商濟安公會及運商研究會兩會行商全體約八九十人在南關開聯合大會議聞因近日有鹽商駱某等在韶關設立廣運公司向南韶連督辦李根源禀准承辦加抽鹽商護運費缍包一元以七成報效滇軍軍餉以三成爲公司利益計南韶連年運鹽不下五十萬包各商等以鹽經重稅（每包二百斤承本三元抽稅五元）復加保護費每包毫零至二毫不等抽費旣重不允再加該公司已奉有督辦命令原擬定八月一日開辦嗣以各鹽商連日由粤路運鹽至連州江口各有十二車（每車二百三十餘包）到韶關者有三十餘車旋即於前月二十八日布吿開抽現運各鹽斤不准卸下各商乃遄回省城即日集議聞已决定即日一律罷業 
　　省城鹽商濟安公會及運商研究會近因有人在韶關承辦護運公所加抽護運費因而罷市已如上述兹聞兩會鹽商昨在南園邀集同人大開會議中有由韶來省者詳述在韶經過情形謂李督辦已派出陳祖基在護運公所監督開抽至韶關商會日前議决公舉楚帮二人廣帮二人代表來省籌商解决方法後聞種種惡耗不敢乘車來省而日來因官廳對於此事制止開會討論並函電亦不敢投遞云云衆以去年十月間李督辦根源以餉項不敷每包鹽加抽五毫作爲軍費當時集議均以無力繳交迨後督軍鑒於商情困難由鹽稅餘欵項下按月撥出五萬元支給該軍故開抽五日卽行取消不料此次李督辦竟批准駱其盛在韶設立護運公所每包加抽護運費一元實無力應付故議决由昨一日起下河運館一律停業並呈請當道將此等額外加抽撤消矣 
[留日學生到川後之大會]  
　　四川國民大會於二十六號在鐵路公司開會歡迎留日學生代表川東學界代表及參事二十人就職本管官署派警士彈壓午後三鐘主任理事蔡冰吾君致歡迎詞略云北政府不良外交失敗舉國人民奔走呼號敝會同人組織斯會以國民之良心作外交之後援惟是川少交通困難消息不靈京滬間進行眞象除報紙略有揭載外無從探悉其究竟今三代表惠然而來同人等素仰高風幸賜敎焉留日學生代表姚作賓君答詞云力爭靑島各省一致足徵人心未死國脈可延現在我人總須認定宗旨做去提倡國貨應守法律範圍近月來各省偶見有不文明之舉動惟成都幸尙無之望衆一致加勉衆鼓掌劉泗英君云歐美各國對吾均持均勢主義惟日本則持侵略主義靑島一日不爭回國民大會責任一日不放棄衆鼓掌川東學生代表徐星耀所說大都主各界聯合一氣堅持到底參議二十人均允就職當推定吳匡時安舜欽張正立董健鐵四君草擬參事部細則時已六鐘遂散會 
　　留日學生代表曁川東學生代表陳請省署提倡種棉書云爲陳請提倡種棉振興實業事竊吾國自海禁開後外貨之輸入利權之外溢不知凡幾而洋紗一項尤爲大宗查近年吾蜀銷售之鉅已逹七千萬元有奇平均每人已擔負一元餘其價値之伸縮全視外人爲操縱如去秋渝城棉花之貴每觔價値二千餘文貧民至不得衣棉以禦寒興言及此大足痛心溯厥原因蓋由内地産棉過少紗廠未興雖有熱心資本家工業學術家亦莫可如何兹値靑島問題發生全國人士咸以抵制日貨提倡國貨爲辭就四川論棉業之亟宜提倡又其時也有重慶商人駱君身齋者對於種棉積有研究去歲糾合同志組成一棉業勸種會毅然捐助二千餘元就近採買遂寗簡陽良好種子十萬餘觔並印刷簡易種法十數萬張今春派人徧送江巴全境農人依法種植産出頗盛現駱君又復電索南通張季直處及北京農學試騐場美國種子急圖進行代表等旣徵土宜欲爲普及特爲條陳鈞署（一）請通令各縣知事及實業所督勸四鄕農民廣種棉花按其成績施以獎勵（獎勵分兩種如森林獎勵條例一名譽獎章二實利獎金）（一）請實業科撥欵採買外國棉種分散各鄕否則飭各縣實業團體出資分買對於農民務以不取種資務期樂於嘗試（一）請飭各縣實業所附設棉業試騐場攷其成績散布於衆以上所陳如蒙採納實施聞川省有八十餘縣均甚宜棉其成效决可預想數年間産棉旣多紗廠漸立國計民生胥受其福至駱君身齋察時知務見義勇爲應如何獎勵以啓後來之處尙祈鈞署裁酌代表等情縈桑梓念切衣棠並爲吾川實業前途起見用特略陳梗槪如蒙採納實紉公便敬呈四川省長公鑒留日學生代表姚作賓劉泗英川東學生聯合會會長徐星耀謹具 
[江西學潮之近聞]  
　　六日九時許敎育廳長召集全城中學以上各校長到廳開會討論學潮平息後整理校務辦法以近日九江省城學生發現湧興裕焚貨交涉全城哄動雖係愛國舉動不便干涉然當此署假將滿秋季始業即屆自應由各校長勸諭學生務宜一心向學若舍本逐末徒荒學業實所不取故特召各校長入廳請此後於管理上注意下例之四項（一）個性（二）共同生活（三）國民性（四）平民敎育由各校長各抒所見彙成議案定於七日續行開會决定施行至七日九時開會各校長視學及本廳各科長列席者二十餘人逐條議决定於秋季始業實行聞於學生集會一事研究甚久各校長一致主張學生無論在校内校外集會均須先得校長許可方准開會學生聯合會代表聞此消息殊不贊成故該條規於事實上能否辦到尙屬一問題也兹將是日議决全案錄下（管理方面暫行辦法）（一）省會及省外各中等以上學校應於每日矅日開職員聯合會議討論管理事宜取一致之進行獎勵好學發揮同情心前項會議在各校輪流舉行如祇有一校地方即就本校職敎員組繳之（二）學生在校内或校外集會均須得本校校長之許可事後仍應報吿校長以資稽考前項會議以不妨課業爲限（三）學生在校内或校外發表印刷品均應先送本校校長核閱（敎授訓練之方針）（一）個性提倡剙造敎育及兒童本位敎育施行方法一豐富敎材二擴充圖書室三注重個别指導（二）共濟提倡作業敎育及生活敎育施行方法一各科敎授務重實習實騐應用二注重體育及職業陶冶以增進國民活動之能率三令學生選舉委員共維秩序四實行互助救濟諸法（三）民主主義以前述個性共濟二種爲要素施行方法一養成自覺二實行自學自治之敎育（四）國民性施行方法一發揮特長二匡正闕失三鼓舞愛國愛種之精神右列各方法不過舉其大槪仍由各校體察實情酌量施行 
　　今日（七日）學生聯合會代表柴祖頤李凌鶴劉人池盧同生等赴輪船公會晤該會會長曾碩齋以此次裝運湧興裕某貨至百餘件之多實屬太不愛國現在該貨雖已焚燬而該公司裝運之咎實有難辭特提出辦法兩種要求該會長照辦（一）勒令保勝公司停止營業一個月（二）要求輪船公會允許以後如再發現輪船（無論何公司）裝運某貨除將輪船扣留外並加重處罰並請由輪船公會倣照上海辦法自行開會議定處罰同行裝運某貨規則該會長即與保勝公司經理磋商該公司承認自願停止營業一星期並罰欵二十千爲地方慈善之用其永遠不裝某貨之罰則亦經輪船公會會長允許卽日開會討論 
[九江販商禁米之内幕]  
　　九江販運出口之米商鑒於近日情形米禁有不能久弛之勢特於日前在陸塵公所開會議决暫停一星期交易但此一星期中小本經紀固不得販運出口（因不准在九江開戽）而挾有巨資者則由南潯車大批運來運輸出口以是米價仍未稍平有湖北船三隻載米一千餘石在官排夾過戽被南昌帮米商查獲議罰洋一百元因彼此不能讓步致起衝突嗣又在米業公會召集各販商開會僉謂非實行停止輪運不足以平市價而裕來源於是致函商會略謂贛省今庚收成本稱豐稔惟因天熱農忙無暇碾米以致來源稀少米價步高現經敝會議决對於已來之貨以陰曆七月二十日爲止一律報消自二十一日起卽請貴會暫停報單加蓋戳記一俟米價稍平來源充裕再行回復原狀云云旋在商會會議有吳丰泰米號因意見不合在會場宣言禁米不能由少數人操縱此等自由禁米我等必首先破壞衆亦無可知何現在商會已將禁米情形佈吿各界一體週知惟該販商等前次運動開禁費藎心力此次忽然禁止實含有絕大作用（一）旣經佈吿禁米出口如價未平該米商可以不負責任（一）禁米之後小本經紀當然不能販運其强有力之米商旣有操縱之權仍可乘機偷運壟斷利權如價稍平又可以便宜收進（一）米禁由販商自行議决即可自由開放此後即有操縱民食之權（一）米穀出口應徵地方公益捐若干前次潯紳要求禁米販商頗爲銜恨早欲將捐欵除去現屆禁米期内偷運之米自無繳捐必要即以後自由弛禁外間亦無從查悉（一）米價每石現已漲至四兩六錢七分在未禁以前恐其發生風潮不敢以鉅價賣出旣禁以後當然可以抬價出售藉此獲利聞潯紳以商會自由禁米並不中呈報官廳手續殊欠圓滿擬即根據該會佈吿函請官廳立案矣 
[皖省近事]  
　　皖省維持國貨檢查所自成立以來檢查綦嚴所有一般商人私運之貨多被查獲近日孫宗漢王子揚等運來大宗某貨又被查獲故昨日檢查所常會審查貨物之際彼等卽在會場大閙不休後經童子軍維持秩序將該商孫宗漢王子揚勸出會外風潮始平　　 
　　皖省各界發起救國儲金贖約預備會已訂十日假縣明倫堂開會集議昨日通吿各界云自靑島問題發生以來國民鑒於高徐順濟鐵路關係甚鉅贖路毁約異口同聲籌欵儲金舉國響應近月以來風發雲湧樂輸認額具見熱忱我皖同屬國民亟應急起直追爭先恐後以盡國民之責任而爲政府之後援特省議會敎育會總高會會同發起安徽救國儲金贖約預備會除擬訂章程呈報行政宫廳立案外兹訂十日開成立大會凡吾各界務祈早臨慷慨樂輸妥議儲存之法踴躍將事以表愛國之忱救死圖存在此一舉仁人君子幸共鑒之 
　　警官傳習所已訂本月十日考試昨警務處令委秘書 
蔡繼培柯逸督察長王禹門科長夏崇讓敎務主任徐士元等爲警官傳習所入學試騐委員會委員籌備一切進行事宜 
　　省垣東北效外之菱湖嘴地方向爲吾院八景之一前本省各界集議就該處建築大公園仿滬漢辦法藉爲游覽之所並擴充東北兩城外商務誠盛舉也現各界所認之股約十萬餘元刻已籌劃就緒招募工人開始建築大約年内即可吿工竣矣 
[杭州快信]  
　　北京全國學生聯合會昨派陳君等二十八人來杭寓湖濱旅館此間學生聯合會開會歡迎陪赴西湖三潭印月攝影並至雷峯塔公園各處游覽 
　　温州公民徐强等向省公署及北京平政院呈控甌海道尹黃慶瀾違法殃民劣跡八欵聞省署已委林大同（水利會長）馳往澈查 
　　桐鄕織機傳習所向由前巡按署核准撥欵開辦迄今查無成效擬即停止另招商人改辦模範織綢廠財政廳定期七月終將收支各欵造册報銷現該知事以頭緒紛繁頗費手續昨請展限兩月造竣申送 
　　杭商會新選會長王湘泉堅辭不就各會董擬推代表晋京促駕昨王君自京來電稱函電拜悉再四陳辭不蒙諒察姑俟衆院閉會回杭面罄酷署道遠萬勿勞玉新任浙江烟酒公賣局長許引之昨已接篆視事 
　　浙省議會已定期十月十日召集 
　　繭行開放各屬絲綢業羣起反對電牘交馳案如山積經省長令行實業廳轉飭杭嘉湖紹各縣知事悉心核議現已具復到省聞多數主張仍加限制尤以嘉善等屬爭持更力 
地方通信 
[蘇州]  
　　試院留充選舉投票處吳縣吳江崑由常熟四縣勸學所長公同處分蘇州試院以充敎育基金前由吳縣勸學所長主稿呈請吳縣知事核示茲經吳縣公署咨照各該縣署并指令吳縣勸學所長云呈悉該所長等擬以舊府屬各縣共有之試院房屋撥歸舊府屬各縣共同處分自係爲擴充各縣敎育基金起見惟查民國更新兩次選舉均以該項房屋爲投票處所將來選政繼續進行舍此别無相當地點自應預備應用以免臨時局促所請暫從緩議 
　　開辦火柴廠之先聲北寺内演武廳操塲周圍餘地自經泰昌洋油行經理張某標價領買後業經栽種桑秧變爲園地茲聞該地主張某以浙江光華火柴廠營業頗稱發逹而吳中尙無火柴廠不足以供社會需要茲擬在該塲内雇用寗波工匠給成圖樣建廠製造不日即當實行矣 
　　看守所罪犯脫逃八月九號黎明時吳縣公署旁第一看守所内拐犯陳國良朱平生蔣開松潘阿四蔣阿二等五名從凉棚竹上扒上屋頂越牆脫逃該所外面有草屋内之江北人等窺見立即赴所報吿吳所長並不住所經看守所丁等查明脫逃情形轉報吳所長前來報明温知事轉移警廳各派長警四路追緝查無踪跡温知事立將該所看守長丁等看管聽候訊究一面令飭吳所長將各所内已决執行徒刑各犯（計數十人）一併送往模範監獄執行並詳報高等廳查核 
　　吳江揑繼掯産案近聞民國四年春間吳江縣民錢汝梧控訴沈鍾英揑繼掯産一案繼訟四載始於本年陽曆五月間奉大理院終審書面判决由院將判决書飭發高等審判廳轉行吳江縣執行詎高等廳延擱至今並不將院判决書轉發錢汝梧兩次具呈廳署催請飭發廳署仍置之不理現聞錢汝梧已赴省公署具呈請求令行高等廳從速辦理矣 
　　法官初試筆試第二日昨日法官初試筆試第一日上午三時點名四時封門住居城外各考員因城關阻隔致誤時刻不能入塲與考有二十七人之多當經請求補試考試分處即電部請示嗣奉部復不准故本日（十一）點名時刻已改至上午六時其餘封門搜憸一如昨日茲將各門試題錄下（行政法題）（一）行政裁判應特設機關之理由安在（二）問官吏對於上官之命令是否有絕對服從之義務（國際公法題）（一）訂有移交犯罪人條約國請求移交犯罪人時是否不問何國之人何種犯罪均有移交之義務（二）戰爭之影響及於列國間條約及交戰國間條約其效果如何（國際私法題）（一）法人之根本觀念學說不同因之國籍問題亦持論各異現行法律適用條例以外國法人之住所地爲其本國法其理由安在（二）今有德人某甲年十九歲因乏用度將坐落天津舊德租界之住房一所賣與華人某乙管業戰後某甲之父丙由德來華以甲尙未成年其買賣行爲應歸無效爲理由要求取消某乙不允卒至涉訟問應如何處斷（法院編制法題）（一）折衷制與合議制之異同（二）論檢察官一體主義 
[松江]  
　　攷送師範學生上海第二師範學校應南滙奉賢兩縣之請求增設師範講習班額定四十八名松縣擬送六人附學每人由公家貼費百元縣公欵下擔任四名巿鄉公欵擔任二名縣署現因額少人多定於本月十八號在縣攷騐擇優送學以免爭執 
　　改委自治委員五庫鄉自治委員吳士琪因病出缺所遺自治委員一職現由縣署改委該鄉耆紳朱似石之姪朱廣楨接充已由縣令飭該員知照矣 
　　中元節之香巿神會松地習慣四鄉農民每於中元節先一日晚間人城赴城隍廟進香一切小販均於此時至廟内外設攤互巿謂之香巿今歲因廟内駐紥軍隊所有地攤均設廟外且因警局先數日曾出示禁阻故比較舊歲似爲減色惟鄉民進香仍極擁擠而城隍社社員復以現在時疫爲厲於十五日午後將神像舁行入巿故廟内仍極熱閙云 
　　展覽學校表册夏期小學敎員講習會徵集全縣國民學校現用之表册千餘件在第一高小校内開國民學校行政成續展覽會業於十號開幕内中以松市第十一國民學校之表册爲最多以莘莊鄉第一國民學校之學生旬報爲最特色 
[南滙]  
　　縣農會呈報風災南匯縣農會會長張景陶陳佐漢城廂市經董陶元斗等呈張知事秦場長文略謂南邑四鄉種植向以棉七稻三東豐縣地性斥卥種禾甚少本年入夏以後亢旱過久禾棉發育較遲詎陰曆六月初霪雨兼旬河水陡漲低窪田畝盡成澤國禾棉遭此淹没大受損傷陰曆七月初二東北風起浮雲飛騰老農咸以風潮爲慮果於初六日颶風大作驟雨傾盆初七晨風轉西北勢更洶猛屋瓦幾飛草房吹倒直至初八晨始息田中禾棉前遭淹没竭力培植刻正結鈴禾稻亦皆吐秀重遭風雨摧殘貧農生計頓生障碍景陶等察看全縣風災情形團甚於圖除勸導農佣設法扶植徐圖補救外爲將禾棉重受風災情形據實會報仰祈鑒核轉呈云云 
[鎭江]  
　　各界聯合會之評議會昨日午後三時鎭郡各界聯合會評議部開會到者甚衆議决事件如下一提議第三工廠東洋紗案議决此案請會長日内開臨時大會解决之一提議裕昌洋碱案議决歸幹事部派調查員查騐如係國貨即行發還若有東貨夾雜留存處罰一提議各業須在檢查所檢查案近聞商會開會京廣貨一業擬貨物到鎭不能在外檢查須將貨抬至號内定時請檢查員檢查公議此等辦法甚有流弊應由本會函請商會轉知該業凡貨物扺站應一律在檢查所檢查以昭公允一提議請商會轉知煤業紗業實行檢查案聞以上二業鎭埠未有公所公議由本會請商會轉知該兩業組織團體以便自行檢查與他業一律六時散會 
　　飾金價格低落邇來市上標金來源甚湧價格大跌昨今兩日九七八標金各銀樓門市售出每兩價洋三十三元據該業中人云目下滬地各金號所存現金爲數甚夥際此市上銀根緊急金價幾有日疲之勢 
[揚州]  
　　團長巡屬回防淮北緝私營第三團長劉海峯前以海屬鹽梟滋事特親率所部至贛榆新浦靑口一帶巡防兹已公竣於昨日遄返板浦防次 
　　郵政局址遷移揚州郵政局前以屋宇窄狹不敷辦公禀准南京郵務管理局租賃多子街巿房爲局所刻正從事裝修下月即可遷入云 
　　長途電話近狀揚州電詰局自興辦鎭揚長途電話後以仙女鎭爲揚屬大鎭亦商准該鎭電報局借用電綫添設揚仙電話於上月初始得通話惟以地理與商業關係兩處成續不無差池計每日通話揚至鎭約五十次揚至仙祇四五次云 
[湖北]  
　　鄂屬水勢漸平今年襄河漲發因受豫南諸水彙注下流宣洩不及致潛江之澤口泗港天門之岳口京山之多實灣沔陽之七十二垸萬花閘漢川之繫馬口羊子口險象迭生已在岌岌可危之際惟最上之老龍獅子兩要堤扼襄河之衝要幸經防護得力未致大生變故否則不堪設想矣夏口縣諶家磯張公堤近因江河水彎暴漲頗爲危險王子春督軍特派軍隊協同民夫連日搶護極爲得力昨據報吿業已化險爲夷可保無虞故昨日上午六時即乘楚義艦過漢赴該堤各段勘視一切並責成各長官認眞加築鞏固又而諭杜鎭守使及知事候水汀督率所積極培修不得稍有疏忽至十時始行返署後湖鐵路外建築之張公堤近因江水泛漲水與堤平該堤已萬分危險堤内人民紛紛　避高處幸連日久未下雨又無風浪故該堤得以保全初六日經調查員報吿堤外水已退去兩三寸相彼小民可無其魚之歎矣 
　　造幣廠之鼓鑄忙湖北造幣廠近因東銅售價大減將日商近年運存漢棧之銅錠數萬擔悉數陸續購人故連日製造極爲忙碌昨漢口交通銀行又運來現銀數十箱託該廠鼓鑄銀幣日約十萬元兩廠工人苦於酷熱金廠長特購電扇十餘具安置各廠以示體恤 
[杭州]  
　　鹽務署派員來浙調查北京鹽務署訓令浙鹽運使云查餘姚醬食分銷一案前據該運使呈請核批等情業經核議電令切商分所緩行在案嗣後迭據該處醬坊李致和等及引商鮑啓運先後禀陳到署查該商等各執一詞究竟該處引商有無侵稅情事醬坊直接完稅綑運有無流弊本署無從懸斷亟應派員前往該處實地詳細調查呈報以資考證除由署委塲知事趙英前往調查並順赴浙東一帶調查各處鹽務情形具報外合行仰該運使知照此令云云 
雜評一 
[司法獨立（默）]  
　　司法獨立云者所以示司法之尊嚴也然必司法當局具有獨立之精神不附軍閥不入黨派不爲人所左右而後乃能獨立自不干涉人而後不爲人干涉而後乃能尊嚴若夫其行也惟軍閥之行是從其言也惟黨派之言是聽日爲軍閥黨派所左右且因以自固其勢力而號於人曰獨立獨立豈不令人齒冷哉然而今日有爲北京被捕學生緩頰者則固以司法獨立却之矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[字林報紀英國棉業之難題]  
　　我國棉業家亦宜注意 
　　字林報云英國蘭加希爾棉紡業所主張調查遠東棉業之察視團他日到遠東研究棉業情形後定使蘭加希爾獲知不愉快之事實據商部公報云此項察視團包括英國棉業各級代表由政府指導之察視時期至少九個月擬游之地爲印度荷屬東印度南洋羣島中國日本及美國察視目的在調查英國棉製品運銷遠 
東之貿易狀况並籌擬維持與擴張之辦法查英國出口貿易之最大者厥爲棉製品此種實業之地位亟宜鞏固之無論國内國外凡各計畫爲維持此種地位所必要者宜即行之想棉業所主張之察視團政府當必樂從但其所調查之點尙宜詳賅凡原料之來源與代價出産之成本與利益及分運之手續皆在調查之列察視團欲透澈查明亦須調查國内種種情形不當限於遠東與美國而已也所擬察視團游歷之地未列入南美殆以英國棉業出口貿易能在印度中國兩處保持不墜即可無慮世界他方面之競爭歟目前英國棉業之主要難題厥爲原料世界生棉大有求過於供之勢試觀統計册世界産棉額在一九○四年與一九○五年棉季中爲二千萬包（每包五百磅）一九一三年與一九一四棉季中爲二千七百萬包産額固已增多然世界銷路亦隨之而俱進一九一二年與一九一三年棉季中世界産棉額爲二千六百萬包内中美産獨占一千四百萬包即此已可見世界仰賴於美國之供給者爲何如矣中國俄國印度南美墨西哥等處所産之棉幾全供本地之銷路而其餘棉花可供美國歐洲與日本紗廠之需者殆不足二千萬包故紡織業之仰給於美棉者尤可顯見第英人所須牢記者美國紗廠今方日有增加而世界之需求棉貨亦有增無減以英人之極大實業而其所需之原料竟大半仰外人之鼻息誠非善策也一九一一年英國紡織業共用六十二萬四千餘人治斯業者當然以生棉主要來源非其勢力所及爲慮故主張殫竭精力擴充不列顚帝國之植棉業以挽救時局此不獨爲蘭加希爾紡織業之利益起見亦爲帝國全部利益計也如印度埃及及蘇丹與婓洲殖民地及保護國皆宜增植棉花近來商部委員會曾請政府選派特别委員調查不列顚帝國内增進棉花供給問題之種種關係英國於最近二十年中曾致力發逹植棉業但其結果尙不足用也自歐戰停止後事態更覺複雜罷工風潮相繳而作工時減少工資加多機械愈貴捐稅愈重一切费用靡不加增凡此原因皆足予紡織業以重大之影響其前途正未許樂觀故戰前原有之地位亟宜恢復而鞏固之國家苟欲擔負歐戰所遣之債欵則出口商場之範圍與出産品之銷路不可不力求大擴張也解决此項難題迅速恢復國内外原有之發逹是所望於調查棉業之察視團云 
[金賤銀貴之影響]  
　　字林報云據澳洲雪梨埠訪函澳洲金鑛業現亦大受影響與南婓情形適同金鑛相率停工因金値不敷工價之故一九一四年澳金出産値英金八百七十萬鎊一九一八年減至五百萬鎊四年前金鑛工人不下五萬今則不過一萬七千澳洲西部金鑛之數由六百四十九落至四百四十四而維多利亞之金鑛每年能出金在一千盎斯以上者在一九一四年爲九十一處一九一七年減至三十六處鑛中所用各物逐年增貴間有漲至六倍者計漲高二倍有奇者三十種工資亦卽隨之昂貴而所出之金則售價不高以致入不敷出云字林報又云一九一三年中國銀千兩等於英金百鎊又等於德幣二千馬克今年中國銀一千兩等於英金二百鎊又等於德幣八千馬克前後懸殊若是之甚者因銀價昂貴而德幣馬克價値低賤也滙兌率長此不已則他日德國與東方間之商務復通時將發生兩種嚴重之關係中國商人以同一之銀數今所得較戰前多至四倍之德貨故德國對華之出口貿易必大興盛此其一也東方商人將由倫敦轉匯以金鎊匯兌率交付德國貨欵故英國存金將被吸盡此其二也是以英人苟不愼重於此則德國不獨將奪去英人在東方之許多貿易且能吸收英國存金矣 
[金價尙須續跌]  
　　中國郵船公司之南京號於上星期六（九日）進口儀來本埠匯豐銀行大條銀一千六百四十六條又道勝銀行銀大條四百四十一條又批沙洋（即對開）四萬一千元友華銀行銀大條三百六十七條又某銀行八十九條又美金洋四十萬元友華又來美金洋十萬元共計銀大條二千四百五十四條批沙洋四萬一千元美金洋五十萬元均於昨日提入各該行矣惟是日各外國銀行出欵多（解華商貨欵）進欵少故鎊價長半辦士並聞今明兩日花旗與昌興兩公司輪船從外洋續裝來金洋與盎斯金所以烚赤價恒孚永豐餘泰亨源等已跌至二百零五兩且尙有續跌之勢 
　　上海泰晤士報云中國郵船公司南京號星期六日到滬載來美金洋一千三百九十五萬元此爲數星期前美國取銷現金出口禁令後運至東方之最大一批現金内除一百五十萬元外大半皆在上海香港兩處交花旗銀行等收納並載來貨品二千餘包 
[各團體定期開聯合會議]  
　　全國報界聯合會商業公團聯合會學生聯合會總會上海學生聯合會等四團體昨發通啓云逕啓者近日報載有日本又將照會中國締結西北軍事協約及政府將任陸徵祥爲國際聯盟委員長各確訊外交緊急我國民宜速籌應付之策此外如山東日人之横行北京學生之被捕以及抵制日貨等事亦應討論辦法爲此敝會等議决於八月十三日午後新鐘四時在商業公團聯合會開各團體聯合會議商榷一切請貴團體選派代表屆時列席事關重要無任盼切順請分安 
[學生聯合會總會消息]  
　　學生聯合會總會臨時委員於昨日上午十時開會委員長常萬元主席瞿世英紀事（一）由主席報吿昨日議决各案均已照辦（二）報吿黃縣來電（電文錄後）議决拍電胡知事李局長請力爭（三）劉慶平提議拍電魯督軍請其取消戒嚴令對於山東各界不加干涉表决通過（四）劉慶平提議略謂據今日報載北京師範校長陸鋆有更換消息查北京師範在北京爲有數學校「五四」運動「六三」運動盡力甚大未始非陸君敎育有方所致且陸君執敎多年老成練逹遽易新人恐非敎育前途之福更有進者如果陸君解職新校長恐又爲某派中人破壞大學未成又轉而破壞中學以摧殘士氣中國前途尙可問耶云云議决拍電京師學務局敎育部請勿遽換校長快函北京學生聯合會請注意此事反對更換校長以符我宣言恢復五四前敎育原狀之語 
　　附錄黃縣來電全國學生聯合會轉各團體龍口日人逞凶被毆誣賴國貨會要求解散挫我民氣官吏敷衍乞電逹黃縣胡知事龍口商埠李局長責其力爭以爲聲援黃縣外交後援會維持國貨會學生聯合會叩 
[寰球學生會迎送留學生紀]  
　　寰球中國學生會於昨晨十一時開談話會歡迎留美回國諸君并送留法儉學會四川學生先由主席朱少屏君報吿開會並致歡迎詞旋請吳稚暉君演說略謂求學貴乎多識字識字旣多然後可以研究其他之學術要皆視各人之勤惰也至其方法不外乎多看多讀多冩多查多問而已往歲法國招去華工識字者極少且其中良莠不齊惟在上海所招者多具有工業知識品行亦較良善然同是華工未免以惡劣分子累及全體名譽吾國社會敎育之宜提倡更不容緩云次張溥泉君繼起演講謂諸君游美甫歸先有感觸而生悲觀余前年自法回國時未嘗不然蓋在外國目觀其國之盛社會之良學術之優令人生羡及返國後凡與吾耳目所接多舊社會之惡習迄今尙未改變想諸君所受之痛苦必與余同但事在人爲當盡我之力從事改良卽可轉弱爲强諸君旣回國宜結一團體討論改良方法盡力實行幸勿與舊社會相接近而爲舊社會所融化云云繼有留美回國陸費執君演說謂中國人有一種特性事事畏難不肯堅忍進行且懶於見客但求安逸留美學生亦有此病余在美時有許多至友平日不能晤面惟開留學生大會時始得一見然至期到者反不及不到會者之多同是一國學生把晤猶如此不易其他可知故我人作事宜積極前進切勿畏難而退云次朱少屏君演講歐洲和會之經過情形謂吾國對於和會多不經心注意此事者僅數十人此次和會失敗非無因也今諸君留學法國願於求學之外再注意國事以圖補救各具所見足以振興吾國者不妨多作文字寄回祖國以供國人參考云詞畢共攝一影以留紀念繼又在嶺南樓宴會先由朱少屏君演說泰西禮俗應各注意次爲張溥泉君演說略謂中國素於五倫之外不知所謂人羣欲成功一眞正社會必須知個人如何處於人羣之中英人有言英國人無論至何處必能代表其祖國故中國人亦須能代表祖國始不愧處此人羣也云云更有學生代表周志儒劉述一黃代鎔陳文諸君相繼演說宴畢盡歡而散 
[寰球中國學生會迎送美法留學生攝影]  
[上海學生聯合會消息]  
　　評議部紀事昨日上午九時上海學生聯合會評議部在事務所開評議會到會代表三十七人由潘公展主席金女士素琴記錄兹將議事情形及議决各案摘錄如下先由主席詢問上次議事錄有無錯誤繼由各代表先後發議（一）兪女士素靑提議對於山東馬良强逆民意本會應分發傳單派員演講宣佈馬良罪狀喚起人民覺悟羅孝同主張聯合各團體致電政府斥換馬良馬愼裕提議通電魯籍軍官吳偑孚等電質政府邵禹襄主張與本埠山東同鄕會接洽各案皆依次通過（二）邵禹襄提議致電政府斥換馬良時並須反對屈映光長魯通過（三）會長交議用本會及各團體名義召集各界會議討論山東問題兪女士素靑附議通過（四）任矜蘋提議反對陸徵祥爲國際同盟會委員長由任君說明理由邵禹襄附議通過（五）任矜蘋提議拒陸後辦法三種（甲）發表委任王正廷爲委員長之意見（乙）履行國際同盟會意見（丙）電謝英議員等理由金女士素琴附議主席付表决通過至十一時半散會散會前任矜蘋報製造幻燈片事伊個人已與商務書館接洽倘各分會有須購燈片各有照片可至民生女學幻燈材料徵收所與鄙人接洽云云 
　　牙簽工場籌備會開會前日（九日）下午三時半上海學生聯合會牙簽工場假南洋公學開二次常會由任矜蘋主席張女士冠羣紀錄先由主席提出各校對於認股證書修改案由主席付討論結果於證書之外另行計劃書並推定正副主任書記及提議人許貫三爲起草員至五時散會 
　　任矜蘋反對陸徵祥爲國際同盟會委員長意見書自四年五月以來政府迫於强權不顧民意屢訂密約而明利害之官吏與愛國家之人民莫不終日思慮謀所以廢置之法和會旣開因請公判乃身爲專使之陸徵祥不思爲國效力竟敢荒職自養負國民之託敗垂成之事罪不可逃然國民急於對外曲加矜諒不予深究政府不稍覺察將復有國際同盟會委員長之委任雖陸之受否未可臆斷而事之成敗又呈危象故國民不欲國際同盟會之勝利則已苟欲國際同盟會之勝利當互相聯合羣起反對庶不致臨敗呼號重蹈覆轍兹將管見所及略陳利害（一）陸徵祥爲署簽民國四年五月二十一欵密約之外交總長倘任陸爲委員長不但於發言有所阻礙且使日本易於駁斥至於防敵濟順各欵訂約時未曾表示反對又其不足言者（二）陸徵祥爲巴黎和會失敗之總代表其失敗情形吾人雖未能盡知然各國代表必明如觀火倘任陸徵祥爲委員長不獨不能打破日本之攻擊且恐主持公道之各國代表因之灰心（三）陸徵祥現尙在巴黎倘任陸爲委員長不獨於未抵美國以前不能與各國代表有所接洽且予日本以破壞之機會據以上所言觀之則委任陸徵祥爲委員長實有百害而無一利國民旣知任陸爲有害當設法使之無害於是拒陸之舉爲不可緩矣然拒陸非根本之圖蓋代陸者或未必果能勝陸故國民欲同盟會之勝利拒陸而後仍須力謀否則易與不易等耳兹將矜蘋拒陸後之意見錄之如左以貢研究 
　　附拒陸後之意見（一）委任王正廷爲國際同盟會委員長（理由）（一）爲國民所信任（二）未與聞各種密約（三）現居於美可與各國代表接洽（四）爲美國全國國民代表威總統所器重（二）從速履行本部所通過『對於國際同盟之意見』（三）通電感謝英國議院（理由）英國議院之反對表示於美國之後是或爲中國感謝美國議員之反響故國民對於英國而表示感謝必由英國而延及他國否則亦足引起各國注意也 
　　提議者評議員任矜蘋以上意見須請各團體共同進行各省取一致行動 
[總商會今日開特别會董會]  
　　上海總商會訂期十七日即陰曆七月二十二日開會員會已預備入場劵分函各會員等情已紀昨報兹聞該會正副會長以會中修正章程及一切議案尙在籌商其手續一時未能完竣故積極進行從事趕辦訂定十二日（今日）開特别會董會以便當衆公决能否如期開會員會再行商榷惟是否展期尙難預决故場券尙未分送云 
[徐菊如湯節之覆總商會函]  
　　徐菊如湯節之爲會員陳炳謙葡籍問題駁覆上海總商會函云逕復者接三日大札并附述華僑聯合會函論葡商入會事對於陳君辯論綦詳祇以事冗致稽裁答然一再披閱欵資更多自慚不敏敢舉所欵請求解釋來函稱廣東旅滬同鄕均承認其爲同鄕本會不能不承認其爲廣東人然則葡領承認其爲葡籍會中何以不承認其爲葡商應請解釋者一陳君因外籍入中國商會違反商會法是入會與入籍有連帶之關係因果相生遂成問題來函稱陳君入籍係另一問題其義安在應請解釋者二會中對於會員入會限制甚嚴照章介紹人外又有投黑白珠之特别取締乃此手續實負有進退會員之特權今投珠之效果旣如此而對於會員發現違反商會法應行除名之處分何又委爲非本會所能解决應請解釋者三旣曰關係甚大而又委爲不能解决何不援引商會法詳請部示定一適當之辦法能解决而不解决與不能解决而不求解决均非所以明是非服人心也應請解釋者四華人僑庽於他國謂之華僑入外籍住華地是僑於華也非華僑也是即國籍決第十二條第四項所謂自願歸化外國國籍卽喪失中華民國國籍者也旣喪失中國國籍而又强認其爲中國人允其入中國之商會其理安在應請解釋者五函稱已惹起華僑全體之責問作此嚴重之危詞非不令人心怖然陳君並非華僑前言已詳而全體華僑中人入外國籍者未必全入我商會苟對於陳君個人爲合法之除名而恐惹人之責問而中止則合法而受人責問與不合法而受人責問孰輕孰重應請解釋者六簡君照南知入外籍之不能爲中國商民也即脫離外籍其尊重中國法律也如是陳君苟傾心歸化中國何不亦脫離外籍乃一方面入葡籍一方面又入中國商會以陳君之入會爲是則商會法第六條爲非以商會法第六條爲是則陳君之入會爲非應請解釋者七設不幸陳君而有訟事發生將受理於中國官廳乎抑受理於外國官廳乎將受理於中國之法律乎抑施以他國之法律乎應請解釋者八以上各節務乞詳晣指示明以敎我發聾啓瞶實所望於會長曁會董諸公也此致上海總商會會員徐菊如湯節之等同啓 
[湖州旅滬公學之歡送會]  
　　湖州旅滬公學校友會昨日爲前任會正陳君必逹此 
[湖州旅滬公學校友會歡送陳必逹君赴美留學攝影]  
（民國八年八月十日）前排正中坐者爲陳必逹君次偕清華出洋學生赴美留學特假大東旅社舉行歡送大會到者有楊譜笙凌仰止凌銘之楊杏南沈階升胡星樓諸君並會員等四十餘人下午新鐘一時開會首由名譽會長凌銘之會正周宗模報吿開會宗旨繼由陳必逹略述從前求學之歷史因受社會種種感觸方知學識不足决意留學以冀將來爲國効用詞畢楊譜笙演說留學生回國後往往賦閑居家有事者多爲所用非所學其原因一則由於吾國實業之不發逹人才無出路之故一則由於肄業時學業不專致被淘汰陳君向學心堅且經種種挫折他日學成歸國定爲有用之材可爲預賀衆皆鼓掌各會員以陳君前擔任會正三載辦事熱心曾務得臻發逹由會副張令綵代表答謝並有凌銘之贈前程萬里圖一幅與陳君是圖爲特别會員錢病鶴手筆圖上仍繪滄海雲帆原寓母忘祖國之意云後合攝一影而散 
[舊國會議員决定回粤制憲]  
　　平和通信社云日來在廣州之國會議員等因見南北和局久不進行南方雖屢催關議而北方竟無言和之誠意始猶望和議成立則制憲問題終可解决今已覺悟非國會自身制定憲法則憲法不知産生於何日故同心一致力促制憲之速成時局如不能和固足鞏固西南之基礎卽能和亦可結束多年之懸案庶足以對國人也連日派遣各招待員分赴京滬各處力勸議員回粤聞在上海議員近數日已紛紛啓程雖有極少數人因中山辭職不免稍涉猶疑然良心上實認此舉爲必要也至於北京方面前已有二十餘人經滬赴粤現聞尙有四十餘人已開會决議赴粤制憲再不逗留北京荒其職權云 
[五族和平合進會改選會長]  
　　五族國民和平合進會經過情形已見報端兹聞該會以前此所推定之正副會長現均充任官吏不能兼顧致會務主持無人乃於日昨開會公議以改選會長爲入手辦法其推選之結果以先前推定之名譽會長許世英爲會長姚步瀛吳宗濓爲副會長理事長楊道霖現因事入都一時不克到會公推會計股主任金殿元暫行兼攝其餘各幹事均仍舊貫并定於星期四下午新鐘八時在成都路廣仁里一千五百八十三號該會事務所開會繼續討論進行方法及歡迎新會長各事宜 
[國貨維持會常會紀]  
　　中華國貨維持會前晚開第八屆第二十五次常會新鐘九時開會由議長汪星一主席報吿提議各案（一）汪星一提議提倡國貨一事不特與人民生計關係最切國家將來之富强亦全視實業之振興我國物産豐富國人所需衣食足以自用若能人人有提倡愛用國貨之責任心方始有挽回利權之希望鄙意擬勸國人無論何時須要抱定一種堅忍不拔之志方足以收美滿之效果又提議此次續辦調查錄一俟彙集成册即行分送各界俾得共策進行現下此項調查表送到者雖已不少而未曾送會者難免遺珠第本會刋印在邇務祈各出品家趕將是項調查表限於陰曆七月底前必須送到本會（一）福建海關職員吳養賢託人送到福建漆器面盆一套大小計共五隻請予提倡仿造公决將送來貨品陳列本會以便有志仿造者參觀研究（一）美國紐約將於一千九百十九年春間舉行亞細亞出品賽會經吾國駐紐約周領事來函通吿現已將西文宣言書譯成中文應如何進行公决將此情形宣登報端（一）中華職業敎育社來函爲檳榔嶼蘇門答臘創設國貨商品陳列所請爲徵送貨樣以便陳列供人參觀公决通吿各商廠酌量辦理（一）淮安縣商會來函請發給振淮國貨公司裝運國貨之憑證以便沿途免予檢查公决函復淮安商會如該公司在上海辦貨屆時可以來會接洽（一）王漢强介紹日新紙花公司出品請予提倡公决准予提倡 
[道屬敎育行政人員常會紀]  
　　滬海道屬敎育行政人員於昨日在上海公共體育場開八年度常會到會者有曹漱石許仰周王聘侯等三十二人首由會長余沅述開會詞並代表滬海道尹致訓詞次即提議關於道屬敎育行政設施方法最要者爲籌備義務敎育進行辦法經到會會員將各案討論表决後未由余會長談詢春季赴杭參觀敎育狀况至三時散會 
[浚浦局函請保護測量察看]  
　　浚浦局工程師海德生鑒於本年潮汛大漲速率較急所有浦江一帶堤岸有無損害自須詳細察看以免疎虞又本年測量各處河流港汊之測量隊行將出發仍恐各該處未盡週知故特函請護軍便署轉飭所屬各軍隊一體保護 
[運米出口之秘密]  
　　近日浦東各輪船碼頭時有運米出口情事雖經海關嚴行查禁充公私運者仍不稍歛跡各輪船買辦每逢輪船出口之期即向岸上各米舖接洽名爲購辦食米實則乘間私運多至千餘擔少亦數百擔不等其偷運方法甚爲秘密先用小划船將米裝至浦邊待關員去 
 
 

Page 11

 
 
後輪船起椗時即雇就小工多人紛紛扛運登輪每包運力小洋五角據云此米類多運往香港然後轉售與某國人每擔可獲利十餘元之譜以致本埠米價有增無減云 
[江孚輪失火餘聞]  
　　招商局江孚商輪在浦口失火焚及貨艙等情已紀前報兹悉該商輪失事在前貨艙内其起火原因據云上貨時小工吃香烟遺火在内所致現被焚之貨約四百件保有水火險居多惟艙間已被燬損故將貨清卸後駛入船塢修葺該局因近日長江各埠貨件甚多故已函商船塢趕開日夜工興修以期如限吿竣早日插班營業 
[鈞和艦被撞受損]  
　　日本商輪秋葉丸在南巿船塢修葺竣工於昨日（十一）黎明五點餘時由南黃浦開駛往北至南碼頭浦面船身忽然横斜將停泊西岸之鈞和游巡艦船頭等處鐵板撞損並被碰翻運木商船之木植漂失甚多除由該巡艦長董仲發立將鈞和艦被撞受傷情形報請新關理船廳勘騐核辦外一面據情呈報駐滬交涉公署請照會駐滬日本總領事飭令該日商迅即賠修云 
[太平洋海底電線已修竣]  
　　文匯報云太平洋商務電報公司宣稱通美國及菲列濱羣島之海底電線業已修復惟發往美國之電報仍極遲緩宜由大西洋線發出爲佳 
[日本皇后號過滬赴港]  
　　昌興輪船公司之日本皇后號本日正午可由美國駛 
抵吳淞載送乘客之小輪午後三時三十分可抵工部局碼頭該船定即日駛往香港送客之小輪定午後六時三十分由工部局碼頭開往吳淞 
[浦中撈獲被人殺斃之男屍]  
　　救生局巡船昨在浦東陸家嘴附近浦面撈獲男屍一具察得身受重傷未便收殮將屍帶至南巿薛家浜浦灘報請上海地方廳委派賀檢察官毛檢驗員等前往相驗當經驗得該屍年約四十歲身上並無衣服攔腰有刀傷一處幾如腰斬爲兩僅連帶少許臟腑均流出在外狀頗可慘委係被人殺斃賀檢察官驗畢塡明屍格令由善堂收殮候示召屍屬認領一面返廳禀明梅檢察長立飭法警嚴緝兇犯務獲解究 
[駐閩奉軍北返過滬]  
　　駐閩奉軍第一旅第二團因奉張督之召由閩返奉已於昨日（十號）抵滬計軍官兵士共二百八十餘人隨帶槍枝五十餘桿子彈四千四百餘顆行李七十餘件當由副官曹金宩將閩督護照呈請滬寗杭甬兩路管理局任局長核騐准予裝載由上海南車站赴寗當日經該局長飭令車務處特備三等車三輛行李車一輛於下午四時由滬開往嘉興之區問車掛往上海北站由北站開往南京轉由津浦京奉鐵路北上 
[兵士與電車人員衝突]  
　　前日（星期日）下午四時華商二十二號電車由民國路駛經新橋街地方有口操北音之五人乘車出小洋一角購買一分車票五張經售票人吿以公司定章小洋每角祇作銅元十枚詎該坐客五人不願當將小洋收回不買車票俄而車抵西門時售票人令其至店舖兌換銅元後照章買票乃該五人忽揮拳肆毆迨排車肙聞知上前解勸彼此語言誤會致排車員亦遭毆辱傷及胸部急鳴崗警到來時五人中已走去兩人當將三人帶至該管警署由杜署長詰問據云係在三十七團三營十二連當目兵一徐姓一李姓一范姓等語當時申送警廳司法科預審後即將三兵士一併函送該管營長處請爲自行處分至昨日該售票員與排車員均因被毆傷重報由該公司投廳禀明受傷情形請爲騐明核辦 
[運布船戶要求增加駁力]  
　　南巿久大碼頭等處各駁船之裝運紗布花衣等貨者向章由各紗布號家議承運水脚每貨一件如由輪船裝滬轉駁者應給駁力二分沙船運滬轉駁者每件駁力一分五釐經各號議歸五人經理配船承駁以免參差而便負責歷經各船户承駁雖貨極少至五件亦須專運近因各該船家要求向各紗布號家加增駁力以免虧累曾經該業董出爲調停每件酌加洋一分五釐而各號家未能一律允許各船戶僉以當此米珠薪桂船捐稅欵逐層加徵若不加添駁力勢難支持迭向各號疏通仍無眉目昨日各該船户分發傳單定於本月十八日（明日）起一律同盟停止駁運須待實行增價後方得運駁事爲該業董所知誠恐船家一致停運於營業大有關係是以向雙方竭力婉勸以期解决免生波折云 
[皖省長官乞賑電]  
　　淞滬護軍使署近接皖省督軍省長電略謂敝省災情甚重籌賑限於經濟支絀各縣災區分電請賑殆有不周之處聯名分電代災民乞賑懇請轉屬協濟恤救災民不勝代感之至云 
[濟生會所接乞賑函]  
　　上海中國濟生會接皖南蕪湖郎溪南陵宣城水災籌賑事務所來函云逕啓者頃接蕪湖縣公函内開查蕪湖於本年五月下旬連日大雨暴漲二十九夜萬春圩南埂窑地方潰口三十餘丈誼密立即馳往督飭夫工晝夜搶救現時雖能堵住而田禾全數被淹該圩居民三千六百餘户男女二萬一千餘口皆昔年所招江北貧民此次廬舍蕩析埂上老弱號泣慘不忍述屍柩飄流到處酷署蒸騰秋後恐生疫　誼密迭次往返目擊心傷已呈懇安徽省長委員携欵一千元到縣散放急賑並蒙上海濟生會墊助千元上海安徽同鄉會捐助千元連同本埠皖南鎭署警廳縣署善會積善堂樂善堂濟善堂曁各紳商分途勸募之欵共得九千元先後交由誼密會委到圩散放急賑於七月二十四日竣事竊惟賑欵不爲不鉅無如圩大災重迄今一片汪洋無從消洩非但不得補插晚禾低下之區須由秋令方能涸出播種雜糧亦趕辦不及災民謀生無計業戶自顧不遑十數年慘淡經營之圩堤勢將變成荒廢惟有懇請諸大善士俯念災黎慘狀設法接辦工賑以資拯救而免流離無任頂祝兹特開具被災狀况表函請貴事務所查照彙辦爲荷等語敝所查該函所述皆係實在情形因將災况表附加說明轉陳貴會察核俯念萬春圩爲特别災區民窮財盡工艱費鉅非庽冬賑於工賑之中萬難善後務祈貴會設法補救無任翹盼又接崑山縣陳君等來函云謹肅者頃聞貴會籌辦水災急賑仰見諸君子量宏胞與志切濟施被聞之餘忻慰奚似兹以敝邑崑山爲吳下低區地瘠民貧而我陸家橋巴城周墅三鄉地尤低窪形如釜底三年兩荒十室九空溯自清光緒十五年大水而後屢遭災歉幸賴諸大善士之憐憫黨賜賑欵得以苟延殘喘生存於故土者今亦寥寥可數矣蓋年來死亡流離土客雜處頽垣破壁滿目肅條回憶清光初年之景象不勝桑田滄海之悲詎料瘡痍未復饑饉又至自夏正五月中起大雨經月田禾藎淹現雖放晴多日秧苗腐萎秋收無望哀鴻滿野奔走呼號已蒙省長派委蒞鄉查勘屬實公議先行舉辦平糶無如本邑備荒經費歷次動用所存無幾來日方長無術持久夙仰諸大善士願宏力大一視同仁務懇舉手援救則區區數鄉災民不難拯諸水火之中登於袵席之上爲敢肅函籲請垂鑒是幸敬呈濟生會諸大善士均電崑山縣陸家橋鄉經理員陳偑琳巴城黃公槐周墅馬祖艮 
[吳江震澤被淹各圩之報吿]  
　　仁濟善堂接吳江旅滬同鄉會轉來吳江縣南庫鄉助理員何其敬報吿該鄉被淹各圩一覽表東坩南坩西坩北坩中坩南城南民伐上下西民伐北民伐上下上民伐三圖胃東胃又東胃南胃又南胃裡興又裡興外興又外興裡發又胃小尾沙田北大胃十四圖胃北胃又北胃中胃西南尾東北尾東南尾又東城后城常平大胃二十三圖胃前城中城西港城帶下大胃尖城東胃中胃北城上西北尾東城南胃又胃北胃西胃下大胃大胃小外尾大尾堂前南井北東井北小井裡井東井西小井北城下無字又下十圩無字又東城胃西坩上下尖城堂前北城西港城東城西南尾以上共計被淹田四萬二千餘畝又吳湛鄉張宗侃報吿該鄉被淹各圩一覽表低字圩寒字圩或字圩界字圩西消圩謂字圩燾字圩犒字圩蒙字圩結字圩食字圩芥字圩列字圩西署圩律字圩西煨圩中煨圩東煨圩東角圩北角圩南角圩北坩圩南巨亢字圩恭字圩藏字圩小南虞圩背字圩辰字圩南北小調南北小角露字圩西南署宙喜圩兩得圩眺字圩徊字圩暖字圩愚字圩荒字圩焉字圩語字圩也字圩哉字圩曕字圩南亢圩黃字圩原字圩東文圩哉東南西文圩寡南圩寡北圩助字圩小洪圩哉西北北文圩哉西南來字圩中得圩後得圩北小署西方圩東方圩南坩圩西秋圩往字圩嚴雜圩南小署大張圩小張圩珠字圩寅字圩南利圩大西天東秋南東秋北南月圩歲字圩寡西圩東得圩劍字圩東西小元服字圩崑字圩陋字圩 
　　又震澤巿農會辦事處倪鴻壽等報吿該區淹没各圩一覽表須字圩廟字圩小基圩小幹圩晦字圩大基圩矩字圩永字圩新字圩義字圩杳字圩鬰字圩爚字圩北心北崔圩磨字圩濟字圩弱字圩潘鄉壩北　角凉角圩民字圩西角圩小朗圩心字圩南尾圩帶字圩旺字圩鎭中圩莊字圩炟字圩小地字大永圩小尾圩歸字圩騾下圩浴字圩東小豈西小豈吉字圩踐字圩 
[各學校消息併紀]  
　　職業學校西門外放生局側中華職業學校近來對於新工業之提倡昕夕勤勞不遣餘力新增之砝郵科已向美國電定價値萬金之衝床機器不日可到來日發展實未可量該校敎職員對於各科玩具研究仿製致力尤篤頃已製成木屑凝結之洋小囝（即人形偶像）數種成績極佳 
　　上海公學白克路上海公學上學期中學部畢業之鄭堅王士才等已爲新加坡各校聘請擔任英文理化算學等敎課其餘有直接考入北京大學者有考入南通實業學校者本屆招生南洋各島華僑送子弟赴該校肄業者較上年爲多聞爲该校設有優待華僑子弟特别條件所致其聞學期則爲陽曆九月一號（即陰曆後七月初八）云 
　　勤業女師範法租界南陽橋勤業女子師範學校開辦已歷八載向有義務性質凡清寒子女槪不收費此次報吿學生更多秋季除原有之敎職員外又聘毛克俾博士夫人擔任管理兼敎藝術戴季陶君之夫人寫眞照相昨午後三時開敎職員會議首由校長朱劍霞起立略謂本校承中外名人及諸敎職員不辭勞瘁熱心維持始得有今日成績如校董朱子橋張溥泉徐季龍王正廷英美烟公司總理高拔士諸君維助尤力本校當培植師資人材及義務職業敎育爲社會國家盡力方不負諸君維持熱心云云次由毛夫人提議中西剌繡及藝術品改良適用法並染制法繼共同研究一切進行辦法畢時鐘六下散會議决事件如左（一）師範科添招優待生二十名（二）高小國民各年級除原有義務生外再添招十名（三）基本訓練趨向（甲）師範生以鍜練身心養成精神敎才及耐勞苦之美德將來實行爲社會服務（乙）高小國民以國家主義精神敎育及勤儉誠樸（丙）職業藝術以人民日需品易謀生計並採東西洋最時藝術品之作法 
　　中國剌繡學校法租界麥賽而蒂羅路中國剌繡學校由姚素風女士與二三同志集資創辦一以提倡國粹發展女界生計養成自立精神爲主旨日昨開職員會議决案如下（一）凡入校肄業者不論貧富學費一律免收以期推廣學額而利進行（二）學生入校後由校給予一至六元之津貼以成績之優劣爲標準（身家殷實者不在此限）（三）除主要科剌繡圖書外并授以有關家政上種種淺顯文字請國文算學敎員注意其英語一科從緩加入（四）聘定曹女士靜貞爲剌繡主任兼管理（五）本校成立伊始即有著名外商絡繹來校參觀并徵求出品擴充計劃刻不容緩自應積極進行請姚主任酌辦　　育英義務學校南皮陸鐵華女士自裨文女學畢業後歷任江浙各女學敎席研究平民敎育積有心得遂於丙辰奉其母命繼承先志集合同志捐産創辦育英國民義務學校於巨籟逹路其經濟由女士獨任所收寒苦學子逹五百餘名本學期更擴誽宿舍敎室已於昨日開學定下星期一正式開課 
　　毓賢學校愛文義路毓賢學校於昨日（即星期一）行秋季始業禮新舊學生到校者百數十人首由校長應灝君報吿次全體學生唱開學歌向國旗及聖像行鞠躬禮次由敎職員訓詞大抵均勗勉學生之語次由來賓演說茶點散會並聞該校定於陽曆八月十八號式上課 
　　涵德學校新閘派克路口涵德學校定於本月七日行秋季始業式刻正在添聘救員推廣一切 
　　培本學校閘北寶山路頤福里培本小學校昨日上午十時舉行第九屆秋季始業禮學生到者頗衆 
[商餘交誼社開會紀]  
　　商餘交誼社昨日午後三時在城风舊縣前該社開常會由沈獎伯主席報吿開會宗旨並提議開辦義務學校意見經衆討論之下僉以義務學校爲當今急務全體通過當場願擔任常年經費及開辦費者頗多並舉定臨時交際員四人專任至各社員方面籌募經費一俟手續秒緖即行開辦次朱增祺提議擬在社内設一藏書室莊冠南附議當付表决通過請勉學部另訂細則時已鐘嗚七下乃宣吿散會 
[扶濟會殯舍落成開會紀]  
　　本埠油荳餅米麥雜糧業公設之扶濟會凡育同業中之貧苦身故家屬無力贍養者由該會酌予資助歷來辦理頗有成績上年經司月各行董事等發起籌欵在斜橋斜土路購買基地建造殯舍一所計屋四五琭佔地五畝有零業於上月底工竣遂定期（九號）開落成會先期分發請帖邀請各界到會參觀南北米業董事張樂君錢貴三南帮米業公所董事嚴少泉莊桂清華商雜糧公會董事葉惠鈞麫粉公會會長顧馨一麩皮公會會長趙茂華漢帮志成堂兪期圭米業嘉穀堂董事奚賡餘黃潤康等親自招待來賓並相繼演說由司月將同業捐欵及購地建屋工程開支一切報吿並備茶點欵待來客繼由各董事導引參觀一週而散已鐘嗚五時矣 
[盧護軍使注重監獄衛生]  
　　盧護軍使近以營倉中所禁罪犯患病者甚多故於昨日令該營倉看守衛兵將押所洒掃清潔罪犯隨時洗澡並飭時將欒水燒洒室中以重衛生而免疫澫 
[警署長限遷雜貨店]  
　　南巿第一區警察署趙墨林署長以現在疫氣蔓延一切食品之妨碍衛生者亟應嚴重取締乃查得龍德橋菜巿各鮮肉莊每將不正當之猪隻未蓋公作騐印私行售賣故自昨日爲始特派便衣警察分往各舖查察並傳諭不准售賣私宰猪肉違者拘罰旋在行仁里地方查有潮州人趙玉瑞所開之晋泰雜貨店收買變色猪頭肉積有多數作醃肉之生涯前經衆鄰惡其穢氣四佈有害衛生報吿請查處究由署勒遷他處今乃仍不遵照當即傳趙到署拘留限令即日遷移出境 
[時疫流行中之送藥忙]  
　　基督徒佈道團衛生隊隊員蔡式之竺規身陳有德浦惠卿等昨日手持捐資刊印防疫單張及靑年會童子部所刊之霍亂病狀廣吿集成中法中英南洋等大藥房所贈之靈丹藥水前往滬城逐家送給宣講清潔之要旨路過老北門内穿心街一帶仍有堆積垃圾污物且有肉舖瓜攤穢氣觸鼻之魚腥物件出售實於傳染大有妨害遂苦口勸吿云 
　　博濟藥房木圭氏因各省發生時疫誤斃甚夥特製時疫急痧藥水屢派朱兪兩君携帶藥水赴常鍚嘉興上虞餘姚浦東南奉崇沙等縣各路分送兹接安徽北京等省商學界函邀又派朱君備帶注射鹽水時疫水秋季痢疾藥等前往分送 
[新舊檢廳長面算交盤]  
　　前上海地方檢察廳長調任九江地方審判廳長林仲立前因母喪回閩兹喪事已畢由閩到滬暫駐孟淵旅館已紀前報兹悉林君於前昨兩日親詣上海地檢廳與新任梅伯孫廳長面算移交 
[警官請求轉任之限制]  
　　淞滬警廳昨奉省長訓令云案准内務部咨開查各警察機關薦任警員得以轉钎其他薦任文職及縣知事前經本部呈奉大總統令准通行在案嗣准各省區長官將所屬警察機關薦任警員咨請轉任分發前來經本部詳加審核其中固多資深績著之員而亦有以甫經試署人員請求轉任查本部呈准轉任原案係爲鼓勵資深勞著之警官而設惟警察官吏責任綦重未便多易生手誠恐各員紛請轉任將視職守如傳舍於警政進行轉滋窒礙兹擬具限制辦法薦任警員非補實缺滿二年後經該管長官認爲資深績著之員不得援案請求轉任以示限制於本年八月八日呈奉大總統指令照准除分行外相應咨崻轉飭遵照可也等因准此合亟令仰該廳長即便一體遵照此令 
[再誌中元節閘北之怪現狀]  
　　閘北毛港地方揚州八邑公所前日啓建盂蘭盆會一般剃頭修脚匠及溶堂堂倌於會中加入高蹺蕩湖船扮演魑魅魍魎游行通衢等情已誌昨報兹悉是日公所中除延僧道唪經禮懺施放熖口賑濟孤魂外並邀集一班游手好閒之少年演唱花鼓雜劇如揚州調小寡婦上墳之類哄動附近各村莊男女鄉人前往觀覽者甚衆 
[續訊汽車碾斃學徒案]  
　　汽車夫高有林前日開駛五百七十七號汽車因司機不愼在公共租界河南路南京路口將天津路二十六號門牌升記綢莊學徒南翔人朱利增撞倒碾傷腹部當經三百二十三號華捕與一百四十七號印捕查見將受傷人車送醫院醫治並將高拘入捕房詎該學徒内部受傷過重醫治無效旋即身死由院知照捕房報請公共公廨中西官蒞騐嗣經尸屬禀准免騐昨由捕房將肇事之汽車夫高有林押解公堂請究即據西捕頭上堂禀明高司機不愼將朱撞倒碾傷肚腹因傷殞命情形請爲訊核云云關讞昌得禀商之英卓副領事判押候查明當時肇事實情於禮拜三訊奪 
[地皮糾葛案之宣判]  
　　英商羅白臣在公共公廨呈訴地販葉徽生地皮糾葛一案已有十餘年之久業經原吿禀請公堂給諭將案内扺與大清銀行之英册四千九百九十號五千三百六十五號道契過戶變價等情判候會商判决在案昨屆宣判之期兩造代表律師均到堂候示經關讞員與英副領事卓君會同簽判云原吿律師請求將四千九百九十號五千三百六十五號兩契地過入原吿戶名並由原吿遵照前諭有權將此項地畝變賣除開銷外一併繳呈公堂被吿律師並不反對應准如所請辦理着原吿具保遵辦並着原吿律師擬具諭單格式呈候核定飭遵此判 
[過犯復來行竊]  
　　無鍚人朱江廷前日潛入麥根路八百十號門牌毛根善家竊得棉被等物逃出被捕查見詢悉前情當將人贜一併帶入捕房昨解公共公廨請究經中西官訊知朱係過犯判押西牢年半期滿逐出租界贜交原吿領回 
[控女媚賣女]  
　　浦東爛泥渡爲小本生理之張少山女阿寶去年憑媒嫁與在自來火行爲小工之通州人徐阿四爲妻今春二月間徐吿知妻父稱阿寶已送回通州原籍種田張信以爲眞不料本月初旬張妻病故張即知照徐將阿寶領回詎徐言語支吾張情急根究始知已被出賣故於昨日將徐扭控三區警署當因案關刑事函送地方廳下午經檢察官提案預審一過着張退去徐收押限將阿寶交案再訊 
[醉漢刀傷鄰女右手]  
　　住居胡家木橋之宿遷人張大安子有女名小好年十八歲前日因鄰居孫見芝酒醉持刀欲將其子孫長豪殺死張女上前拉勸被孫刀傷右手孫又趕至張家尋衅吵閙搗毁器物由張偕女投報四區三分所經唐署員提到被吿解送司法科聽候核辦 
[監犯病斃]  
　　案犯許茂堂經地方密檢廳訊明判决發送漕河涇江蘇第二監獄執行在案近該犯在監染病送新普育堂醫治無效於昨日斃命當由地憸廳委派許檢察官毛檢騐員等蒞堂騐明委係病死因無家屬即令由堂棺殮 
[同族爭産之衡突]  
　　浦東塘橋婦人盛陸氏邇因家産問題迭與同族盛盛氏盛阿餘等衡突曾由雙方親友出爲排解不了前日盛陸氏偕同媳婦盛朱氏等又往理說盛盛氏等不服糾合多人行兇將朱氏逐回昨晨陸氏发媳婦被毆有傷等詞控經三區三分所飭派長警將盛盛氏等拘獲連同原吿併送地方廳諭將盛盛氏盛阿餘等分别收押候查明起釁實情再行究辦 
[浦東命案之上訴]  
　　浦東張江栅附近牛角尖鄉民史德茂向其堂兄史阿松索欠致被阿松謀斃一案經南滙縣杜前知事派員蒞騐後即將凶手拘案訊押迄未判决刻經新代張知事仍據杜知事移交案情辦理從輕發落判兇手罰銀四百五十元原吿不服葉已延請律師依法向高檢廳上訴矣 
[派輪查緝私鹽]  
　　蘇屬緝私統領宋明善訪聞江浙交界黃浦江流域之洙涇汆來廟近有大帮梟匪船隻私販鹽斤越入境内私銷情事故於前日派令鵬飛兵輪管帶閻玉振駕乘該輪督率弁兵由滬開往塘口閘港閔行得勝松江汆來廟洙涇等處嚴行查緝一面分令緝私第三第四兩營一體協緝 
[火車站連獲帶土犯]  
　　滬寗火車站五區長警在車站中拿獲私購烟土之陸金城抄出烟土五百包又大小土八塊又獲錢壽正抄出烟土二包烟灰二包又獲金玉亭抄出烟土五包一併押送警署轉送地檢廳訊罰 
[餅司戳傷姘婦]  
　　虹口塘山路一千七百六十七號門牌屋内之魯人趙得勝向爲餅司前日下午不知因何與其姘婦史潘氏大起衡突用利刀將氏之頭顱等處戳破流血經氏報吿該管滙山捕房捕頭飭探陳廣義楊阿泉與西探目柏生將傷者送院醫治並於昨晨將趙得勝連同行兇之刀一併獲解公共公堂禀明肖情請爲訊究兪襄讞與英包副領事核禀諭將被吿帶回捕房收押候原吿傷愈於下禮拜一解訊 
[指控縱逃幼犯]  
　　虹口塘山路二十五號門牌改良習藝所内前日脫逃之幼犯經十六十七兩號印捕查係安徽人陳阿四所縱禀由提籃橋改良習藝所管所西捕報吿該管滙山捕房派探楊阿泉與西探目柏生協往將陳拘獲押至昨晨解經公共公堂中西官略訊之下諭被吿還押候查明展期一禮拜再訊 
[茶館聚賭科罰]  
　　愛爾近路四百十一號門牌某茶館内因容人賭搏抽頭漁利被一千四百七十一號華捕查見將賭具帶回捕房禀由捕頭轉請公共公廨出單於昨將該茶館主浦東人高阿生傳案經中西官訊悉高違章屬實判罰洋五元充公賭具銷燬 
[控追房租分别訊判]  
　　收租人江和茂昨至法公堂控房客施學甫周阿全王阿發陳阿有四人各虧欠租洋數月不付而被吿周王陳三人於前晚忽私行逃逸請求提案訊追施學甫供認虧欠租洋二月現已帶來呈案請核中西官判施交案之洋給原吿領去周等三人所欠之租着將生財拍賣作抵 
[包探緝獲拐子]  
　　揚州人許某於今春二月間將嘉興路二十一號門牌居婦董榮氏家女兒阿妹拐賣無蹤被控捕房飭緝未獲前日由探查見將許拘入捕房捕頭諭着押候查明再核 
[電車碾傷婦人]  
　　前晚七句餘鐘有年約二十餘歲身穿白洋紗女衫之婦人某氏行經北浙江路華興坊口被英美電車公司之三十四號六路（即圓路）電車撞倒碾傷頭部足骨等處由印度騎巡查見立即抄錄該車號碼立將受傷人車送醫院療治一面據情回禀捕頭核示 
[法德副領事赴潯避暑]  
　　法副領事兼法廨陪審官德賚沛君邇因天氣炎熱故於前晚乘車赴寗轉道至九江牯嶺地方避暑所有法廨讞政由副領事花芳嫩君庖代 
來件 
[八月八日報載淞滬警察廳取締印]  
　　刷所辦法十六條之駁議（警吿雕刻印刷書業三界注意） 
　　該布吿第二條云開設印刷所者或以書莊而兼營印刷業者須赴警廳呈報俟認可後領取執照然後方得營業否則科以五十元以下五元以上之罰金並暫令停業至補行呈經該廳認可發給執照之日再行照舊營業按此條即警廳以妓院戲館說書塲等賤視此啓發文明輔助敎育之高尙商業且文明國以文字爲最重闡發表揚實印刷界之天職故文明國印刷業非常發展今警廳訂此嚴厲苛例是直接摧殘商業間接滅絕文字以本國官吏而滅絕本國文字開絕無僅有之先例貽笑全球污吾華胃且可爲該廳開一將來運動准否開設之利源 
　　該佈吿第六條云印刷品除名片信柬及四庫書目所載各書或經敎育部審定及代官廳承印之印件外無論何種印刷品於印刷時須先送一分至警廳候認可後方得繼續印刷否則科以三十元以下三元以上之罰金並暫令停止印刷至補行呈經該廳認可之日再行印刷按此條尤爲荒謬若此辦理則將來小至一收據或開張廣吿大至全部書籍三四千頁者皆需警廳過目警廳人員將不勝其忙且警廳又安能多延通人逐頁細查勢必延遲擱置而商人營業何能久延彼此欲速則非花錢運動不可錢多者不看即發錢少者多延時日無錢者挑剔留難該廳又可大發財源生財之道莫善於此然我商民苦矣 
　　該布吿第九條第二欵損礙邦交者不准印刷第八欵按照其他法令禁止宣布者不准印刷遠則罰一百元以下十元以上之罰金並没收其印版及印刷品或吊銷執照勒令停閉如情節較重並得解送司法官廳依法究辦按民國三年十二月五日内務部以法律第十八號頒佈之出版法八條限制欵目無此二條在内現在全國扺制劣貨愛國熱忱持以永久無非賴印刷品代爲闡揚該廳意欲見好某國廢棄内務部之出版法硬改兩條豈非大奇且該第八欵所云一切商業中人安能知道何者曾經宣布何者禁止宣布似此茫無範圍將來即可任憑該廳之喜怒而加入罪狀矣 
　　該布吿第十條云警廳官長得隨時自由入各印刷所查視按此條警廳直視吾商人爲盗賊以營業正當商人受如此待遇豈不難堪 
　　上駁各條是否有當伏希公鑒總之警廳此番舉動實屬衊視内務部固有之法令壓迫人民營業言論之自由撲諸約法及官吏服務令尙得謂爲合法乎開此創例實授外人以口實俾有成例右援吾國尙復有出版物乎摧殘剥奪莫此爲甚不意共和八年而有如此現象鳴呼予無言矣上海全體工商學會露佈 
來函 
[駐滬留日學生代表來函]  
　　申報大主華先生閣下昨日貴報專電欄内載有北京電稱東京留日學生聯合會電請留江庸又留日學生會電請撤江庸閱之不勝駭異查留日學生只有留日學生總會及各省各校同鄉同窗各會並無總會外别有所謂東京留日學生聯合會之名稱果如貴報所載自係江庸私人假造名義拍發希圖淆亂視廳同人等皆東京學生絕不承認此電出自公意除另電東京總會查究發電之敗類外應請貴報據函登報聲明用釋羣疑率佈順候撰安八月十一日駐滬留日學生代表廖方新劉振羣盛世才田景奇呉有容謝瑛顧耀基黃恢權湯植永按本館近日接到東京寄來印有木戳之印刷品數紙内容以中華民國留日學生各省各校聯合會名義留江庸三電一致江一致該會駐京代表一致政府（未經本館披露）可知固有人發此電者也 
雜評二 
[米禁（庸）]  
　　滬上米價連日又有逐步飛漲之勢據官廳所宣布漕米旣吿停運軍米亦已暫緩採辦輸出方面旣已完全中止似滬上米價當然不至增漲乃按之實際現象竟與相反可見公式的輸出雖暫時停止而秘密之輸出方陸續不已且其數較之軍米漕米尤漫無限制也 
　　官廳方面取締私運不爲不嚴而以偷漏者之詭計百出種種查禁之法都成具文嚮者吾以省公署之限制各縣流通易滋紛擾謂非必要今若此似欲求米禁之有效恐舍是亦無辦法耳 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次今日係張季直先生手書 
新談 
[歐戰中之美術談（下）] [  雲舫]  
　　譯門賽雜誌 
　　歐戰以還不惟已有之美術品保護有方不致淪没毁滅而新現之美術品轉因大戰而産生此次大戰中有專門美術家奔走往來於浩浩之平沙上探察各處交戰眞相隨即筆之於畫無不栩栩欲活令見其畫者幾疑身在其中矣此種圖畫師眼光手段之敏捷必倍於常人方能勝任如飛機翱翔空際中或隠或現極難着筆法國某名畫家專以描寫戰塲風景爲業每日可得十數萬佛郎其所繪者多空中戰爭圖其所作飛機行動之狀態與下落之景况俱畢肖若無毫釐之差眞神技也更有作夜間飛行圖者天際作漆黑色而飛機行動之姿勢猶復隠約可辨尤爲出神入化者則機尾一縷靑烟若斷若續之狀儼然可以辨别恐夜間親臨其境者亦不過如是耳以上所述多係關於飛機之圖畫至於戰塲交戰全景亦多由當時著名油畫家爲之寫眞鞭顔色之鮮明筆致之生動多爲美術界罕見之品此種實地寫眞之美術品前此實不多見故曰此爲大戰産生之新美術也 
　　雲舫曰鐵血交染之日歐洲美術雖暫或湮没不彰而和平之空氣一佈則天下美術界至堪實貴之物悉一一復見天日豈非大幸因思美術爲一國之國粹舉凡一國文化之優美人民智識之敏活悉於其美術思想之發逹見之此次歐人不惜犧牲無數生命財産而獨於美術一項庇護愛惜備至者誠恐此物一失不可再得耳我國美術亦多精品惜近幾年來已爲外人搜羅殆盡存者無幾良堪浩歎於此益見西方人士之尊重美術而我國則視爲可有可無之物矣噫 
實談 
[用物溯原（下）] [  瘦鵑]  
　　茶茶之流行於英國也始於十七世紀中葉每一磅須六金鎊至十金鎊（約墨銀六十元至一百元）非富貴之家不能購致貧者見之惟有垂涎三尺而已一千八百八十五年有大部分茶葉自中國來價大廉其垂涎三尺者亦能一嘗其味矣今則廉價之茶率爲印度及鍚蘭産其上品者仍由中國輸入爲上流社會所酷嗜云 
　　别針别針之製甚古殆肇始於未有歷史以前英國古塚中嘗掘得之其銅製者則於一千五百四十年間由法蘭西流入英國三年後始自製然猶出以手製緩而不精迨一千八百二十四年間遂以機器製造機聲軋中數千針一瞬間耳 
　　火柴火柴非古品也考其出世至今之年齡不過八十餘歲中國木用火石以鐵片擊之取火一二十年前尙能見之今内地之定舊派猶有沿用之者歐洲諸邦亦於一千八百三十四年後始用火柴其端有小球含炸藥性質擊以硬物火乃立然後此力加改良遂改用燐質但須於燐片上擦之即然不必擊也 
　　銅絲鐵絲銅絲鐵絲其先本用鐵椎打製費時甚多且粗率不合用英國最早之銅絲鐵絲廠設於一千六百六十三年其地在毛德來允爲銅絲鐵絲廠中之鼻祖其後不用鐵椎發明一强有力之機器中有小孔無數以熱銅熱鐵澆其中立成銅絲鐵絲其出品粗細不一有極粗抝之不能屈者亦有極細如絲吹之可動者其與鐵椎打製者工拙有天壤之别矣 
劇談 
[東籬軒雜綴] [  柳遣]  
　　演劇以純任自然爲貫矯揉造作者無足取也老譯一身得力於不求有功但求無過八字其實熟能生巧無過即是有功天下事往往有愈求其好而愈不得好所謂過猶不及者戲劇亦其一端也然而今之以作派稱者鮮有能脫盡火氣而事事悉中乎規矩者以其要好心太過而功候不足以副之故有弄巧反拙之弊病滬上名角如林稍涉足梨園之人皆能辨别此類瑕疵大約年事較高學養較深者終可免却忙亂及一切過分之動作蓋演劇實以身分爲第一難事趙子龍之雄武須有儒將風白玉堂之英銳須有豪俠氣張翼德之粗豪須天眞黑旋風之鹵莽須自然諸如此類不一而足能體貼入微酷肖古人斯爲名伶要知粉墨登塲之時即無我之一字存在而我已爲劇中之古人使我之舉止果能盡合乎古人則人之視我直以我爲古人而不以我爲我余嘗一再聽呌天之桑園寄子於將子束縛桑樹之上負姪遠離回視其子時之慘痛狀態情景逼眞令人涙落如綆而忘其所以又嘗聞之滬人士云二十年前天娥旦之燒骨計竟使座客爭擲金飾及銀洋欲以拯救其困苦顚連者其感化之力有如此然非具有合乎古人身分之眞實功夫不爲功所謂眞實功夫者無他描寫盡情純任自然而已出於勉强火氣巖生焉復安能盡其能事哉 
雜錄 
　　離婚後先後作書四十通寄約瑟芬加以温慰行墨間且含歡意約瑟芬見之遂益腸斷矣其情書佳者極夥予當譯其出征意大利時歸寄一書中警句云『别爾而後吾實無時弗悲惟有偎近爾側始爲吾唯一之至樂吾今思爾不已思爾芳吻思爾香涙并思爾含媚之妬意蓋吾神奇之約瑟芬直於吾心坎中覺官中然一熊熊之活火矣』似此纒綿細膩之文字頗含詩意幾令人不信其爲莽英雄手筆也 
小說 
[潛艇歷險記（續）] [  翠岑譯]  
　　第四十五章希里戈倫島之港口 
　　連續震獨數次鐵錨之鈞尖遂劃艇頂之凸面而前如列克知敵船之方向必與Ｒ十九號所向者同故錨沿艇身而前反之若横過則錨尖必被阻礙今但求不爲艇首之升降板所阻不然則Ｒ十九號之命運盡矣時錨尖曳過作聲歷三十秒鐘始已顧錨雖去而距艇猶近危險之極點未過也 
　　福逹愛斯是時審危險之在眉睫而反顧自已鎭靜猶昔則不禁自偑其沉穆弗雷脫蹲其旁而已則頻撫其頂距諾愛爾不遠台列克方坐而錄其日記泰然若平時身後立此文口啣其棘製之烟斗徐吸徐吹其氣舒泰亦復可驚之三人者積月累年久歷於驚駭震憐之中以是雖遇極險絕無失常之態抑反較常靜穆焉無何水聲漸遠敵艦似轉舵而去彼之去以不知世界偉觀（二十三）舊金山大樹下之隧道 
　　著名之紅木樹曰瓦哇那樹當孔道之衝乃就其樹身近地處鑿成十英尺之隧道足敷駟馬高車之通過而樹仍無恙 
[情書話（四）] [  瘦鵑]  
　　拿破崙喑鳴叱咤縱横歐洲二十年鐵騎所至常者膽落夫人而知其爲粗豪人也然粗豪如西楚霸王尙能於四面楚歌中憐香惜玉作虞兮之唱則拿破崙之善爲情書正不足怪耳予嘗由英國滕德書肆中購得拿破崙情書一巨軼蓋專寄約瑟芬者其作第一通也在被任爲出征意大利大軍統將時尙未與約瑟芬結褵詞旨熱烈似揭其心坎中之深情一一傾注其間其最後一語曰『吾歡請納吾一千之接吻特汝勿還吻將令吾血脈中沸也』此時期中得書凡八爲時凡四閱月戎馬倥偬中恒能發其綿密之情思草情書以寄所愛其後征奥時期得三十通雖多簡賅不逾十行而情至之語有獨即發似不可遏抑者迨登極後征普魯士征俄羅斯征西班牙再征奥大利情書之由前敵逹宫中者仍不絕於道前後計得一百六十通拿破崙之愛約瑟芬也此時期爲最每一書後恒後附語寄以接吻有云吾以一千熱吻親爾曼眸親爾香唇親爾妙舌親爾芳心者有云吾以數百萬吻寄爾并及爾狗者其最懇摯者則云『吾不日且歸當擠爾於臂間以一百萬之熱吻親爾其熱度之高如在熱帶下也』綜計二百書中未附『寄爾以一千吻』一語者凡二十見附有『寄爾以一百萬吻』一語者凡五見此時之拿破崙身雖在藥雲彈雨之中而寸心躍躍實時作甘隷妝台伺眼波之意也一千八百零九年拿爲各方面情勢所迫不得不與約瑟芬離婚而情深一往初不以是少髮方丈内有命懸其手之Ｒ十九號也雖然敵雖去苟在八十碼半徑之内而更發一彈者則去不去一也久之聲遠漸不可聞艦長台列克乃喟然長噫其氣比文亦置其烟斗於匣三士官均起立旋繞室中各自起其思念何思吾人固不得而知惟有一語則可斷其必有曰危險去矣Ｒ十九號之歷史又可延長一度矣 
　　夜將半Ｒ十九號從事上浮水　旣空艇身遂悄然而上艙口闢台列克比文諾愛爾魚貫上甲板夜色如墨海面萬籟無聲東北方希里戈倫砲台之探海燈光往來馳逐於空中而自正東迤遞而東南之愛而白（河名）至獨拉（海灣名俱德國）羣小島間亦有同樣之强光閃爍相應Ｒ十九號藉前次英潛艇探索詳明之功得備悉弗力與羣島十哩外德水雷區之佈置而因是且可益增其所得以洞矚巨益司脫島（即希里戈倫）之敵潛艇新設根據地於是减輕機聲藉羅針測針之功用徐向無標無識之海岸而進途中越一鋼網以浮行得無阻惟網至强設此時爲敵所見而没水則必被所獲而其力又逈非波羅的海口者所可比Ｒ十九號之毁必矣 
[自由談之自由談] [  不冷]  
　　充耳不聞我人日常貢獻之詞不過大而爲政治小而爲社會然於政治政府大扺充耳不聞即在社會亦爲若聞若不聞者多即如此次因出會而至倒台傷人其亦充耳不聞之一效果也 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
臨時增刊 
[巴黎和約中之德國新疆域]  
　　歐戰終止地圖易色非徒治政治地理學者所必須研究抑亦國民應具之常識也兹就五月七日協約國在凡爾賽地方交什德代表之對德和約根據其公布之摘要繪圖列說述爲德國新界線一篇儻亦國人所樂聞者乎 
[第一圖德西境疆域變更之圖]  
[甲總述]  
　　和約第二章規定德國之界線原文略曰 
　　第一與比國之界線沿毛來斯納地方ＮＩｏｒｅｇｎｏｔ之東北歐本Ｅｏｐｅｎ一帶地之東蒙脫熟亞Ｎｏｎｔｊｏｅ一帶地之西（此第三段爲舊界）麻爾美地ＮａＩｍｅｄｙ一帶地之東北及東直逹盧森堡（閱第二圖） 
　　第二與盧森堡之界線仍照一九一四年舊界（閱第一圖） 
　　第三與法國界線依一八七○年七月之舊界自廬森堡直逹瑞士（此段并爲蕯爾區域Ｓａａｒｅ之界線（（閱第一圖） 
　　第四與瑞士之界線仍依舊界 
　　第五與奥國之界線依一九一四年舊界直逹捷克斯拉夫共和國 
　　第六與捷克斯拉夫共和國之界線依一九一四年 
[第二圖]  
與波黑米亞Ｂｏｈｅｍｉａ西亞ＳＩｅｓｇｉａ之舊界直逹紐斯太脫Ｎｅｕｓｔａｄｔ以東之突角 
　　第七與波蘭之界線自紐斯太脫以東之突角起沿福根堡ＦａＩｋｅｎｂｅｒｇ之東上西里西亞與中西里亞中間之舊界巴爾希Ｂａｒｔｓｏｂ河流波司耐尼亞Ｐｏｓｎａｎｊａ之西巨郎Ｇｕｂｒａｎ與克羅若ＣＩｏｇａｎ中間之界線里蕯Ｌｉｓｓａ與法洛斯泰Ｐｒａｕｓｉａｄ間之 
界線可布尼子Ｋｏｐｎｉｔｚ之西南彭脫生Ｂentsoben之 
西希洛布湖之北端希威林SoIwerin與皮爾波姆Biarbanm中間之界線婓倫FIIIbne與柴爾尼高Ｃzarni 
kaw中間之界線希耐特幕爾ＳobnaidemadI之西與北希耐特幕爾與可尼子Ｋonitz間鐵道以西之八基羅邁當一線可尼子之西北偏西可尼子與希洛煊ＳehIoeban中間之界線舊西普魯士省之西界直逹羅恩堡Banenburg東南八基羅邁當之地方河亨非特HohenfeIde與燒特煊ChotIsehow之東直逹波羅的海岸（閱第四圖） 
　　第八與丹麥之界線另條訂明 
　　此外東普魯士之界線自布羅勃諾Probbernau以北之波羅的海岸沿愛爾平EIbin河槽之外圈諾加特Nogaat潭及唯斯多拉河Voenberg之南沿舊東普魯士西普魯士中間之界線奥斯特羅特Qsterode與耐登堡NaIdenburg中間之界線皮亞魯登BiaIutten之北 
沿俄國舊界直逹希馬來寗根SebmaIIongken之北沿尼門河Niemen及其三角洲之斯基爾威希SIi 
ersIetb支流迄於古書希斯灣KurisobasHaff横斷古書斯納倫KurIseheKeIrug至尼登Nidden西南之四基羅邁當（閱第四圖） 
　　第一比國與盧森堡和約第三章載歐洲之政治條欵其第一節法國與比國之關係曰一八三九年之條約應行廢止將來由比荷及協約諸國另訂條約代之德國應予認可又曰德國承認比國在歷來爭執之毛來斯耐Norenet地方行政主權德國抛棄自里愛巨Liege至愛克斯拉沙伯AixIaohapIIe大道以西屬於普魯士之毛來斯耐并抛棄歐本Eupen及麻爾底MaImedy一帶地比國在此區域内行使職權後居民可於五月内表明其是否願意全部或一部仍歸德國治理然後比國接受國際同盟之處决其第二節關於盧森堡之條欵曰德國抛棄從前與盧森堡訂立諸約之利益認可盧森堡不復爲德意志關稅同盟之一員抛棄其開築鐵道之權利贊可廢姙盧森堡之永久中立約并承認將來協約諸國關於盧森堡地方所訂結之種種國際條約（閱第一二圖） 
　　第二來因河左岸與沙爾河流域第三章之第三節 
[第三圖]  
述來因河左岸之條件曰德國不得在來因河左岸與右岸之五十基羅邁當以内地保持或建設營壘工程在此區域内德國不得駐紥軍隊不得從事於軍事工程不得保持軍事勤員物質上之便利苟或違反此項規定當認爲對於簽字於本約之諸國取　對行爲以 
謀擾亂世界之和平（閱第六圖）其第四節述沙爾河流域之條件大槪如左（甲）沙河流域包含沙爾魯意SameIouig沙爾布魯克Sairebruok奥脫威勒 
[第四圖]  
OItwoiIer聖恩伯SaintIngbert諸地之周圍地美齊Merzig聖温台SaintWendeI洪堡Homberga2 
二橋DeuxPonta諸地周圍之一部其界線西與南爲法之新界北爲上述諸地之行政界線西起美特拉希MettIaeh以北五基羅邁當之沙爾河畔東迄倍根婓特郡BrkenfjId之南端東界起於聖温台SantWendeI東北之四基羅邁當南迄好痕倍希Hornbaob之法國新界線其面積爲一六·○○○公頃（一公頃略當三百二十分之一英方里）其人口爲六四七○○○人·（乙）沙爾河流域煤鑛之保管權完全讓予法國以補償法國東北境煤鑛在戰爭時所受之損失（丙）法國旣爲沙爾流域煤鑛之保管人則凡爲開採鑛産所必需之經濟上及法律上之保障皆以予法國（丁）各政權授予國際同盟行政會所委任之委員會此委員會以五人組織之法籍一人沙爾流域本籍一人其他三人不屬法籍不屬德籍十五年内德國原有之主權完全抛棄（戊十五年後居民自由投票解决沙爾流域之地位或仍照本約規定之辦法或與法併合或與德併合國際同盟依居民之投票結果而規定之（閱第三圖） 
　　第三亞爾蕯斯洛林和約第三章第五節述歸還亞爾蕯斯洛林之規定曰德國在一八七一年不顧亞爾蕯斯洛林人民代表在巴爾杜開會所提出之嚴重抗議而對於法國國權及亞爾蕯斯洛林民之志願鑄成大錯今締約各國認定修補此過爲其道德上之義務故規定一八七一年所割之法國領土應自一九一八年十一月十一日始仍行併人法國主權之内關於本域之一切行政公牘遺跡德國應交還法國（此外規定公債·國家財産·私人財産·國藉·交通·官吏俸金之條欵甚多以其不涉本題故不具錄）（以上第一第二第三爲德之西界）（閱第一圖） 
　　第四南界德之南境界綫應分爲奥界捷克界兩節述之子奥界德奥間之界綫並無變更第三章第六節曰奥國在本約所規定界綫内之獨立權德國應完全承認并尊重之奥國之獨立非經國際同盟之允可處决不得變更丑捷克斯拉夫界第三章第七節述德國與捷克斯拉夫共和國間之關係曰德國承認捷克斯拉夫國之完全獨立内包喀巴阡喀山以南露戴納民族Ruthenes之自主區域凡協約國訂定捷克國之界綫法國應予贊同凡在捷克斯拉夫境域内居住之出籍日耳曼人應取得捷克拉夫國籍兩年後此曹出籍日耳曼人可以自由選擇其捷克斯夫人及出籍日耳曼人之居住德境内或遷居國外者同此辦法 
　　第五東界德之東境界線可分爲波蘭東普魯士美滿爾NemeI及丹齊Dantzig自由巿四節述之子波蘭界第三章第八節規定凡在波羅的海以南舊波蘭西界以東（此指未瓜分之波蘭舊界）舊德奥界線以北舊德俄界線迄於厄門河以西（二者指一九一四年之界線）間之土地德國應盡行抛棄以予泚蘭（東普魯士及丹齊自由巿雖在此範圍内然不入波蘭應在第十一節内另行訂明）（閱第四圖）丑東普魯士界第三章第九節規定東普魯士之疆域謂東普魯士之南境劃出一區人民用全體投票法决定願意併入何國在十五日内德之軍隊官吏應悉退出此區不參預召集事宜然後由協約國設立五人委員會暫行設施政治舉行人民投票事宜此項投票之結果由人民公團處决之投票以後委員會提出界線草案由重要協約諸國决定之於是德國或波蘭之官吏始得行施政治於其應得之領土五人委員會之職權即行吿終（閱第四圖）寅美滿爾界第三章第十節規定美滿爾之界線謂在波羅的海以東東普魯士新界以北（此指本約第二章之新界線）舊俄德界線以西南（此指一九一四年之舊界）中間之土地德國應抛棄之（閱第四圖）卯丹齊自由巿第三章第十一節規定丹齊爲自由巿與舊德意志帝國中之布來門Bremen亨堡Hambourg魯伯克Lubeok三自由巿同其地位其約文略曰下述境域德國抛棄之以予協約諸國自波羅的海岸沿東魯士之西界至諸加特河Nogat與唯斯多拉河Viatua之會口在豆煊Dirobau北六基羅邁當半地方渡唯斯多拉河向 
[第五圖]  
西至素納克Shoneok東北八基羅邁當半地方而復折向北經波倫齊納PoIIenzierSee洛根納Looke 
nerSee兩地至可利布根KoIjbken南一基羅邁當之海岸（閱第四圖）本約實行六月後設立三人委員會以處理界務事宜協約國委任高級委員一人德國波蘭各任委員一人丹齊巿與上述土地爲自由巿其憲法由本境人民之代表會同國際同盟之高級委員創立之將來由國際同盟保障之 
　　第六德國與丹麥之界綫第三章第十二節規定德 
[第六圖]  
國與丹麥之界綫謂德丹間界綫之規定應符合人民之傾嚮沿希來伊SehIe至希來斯唯城SehIeswig之南又沿來特薄河Rheibau至霍林斯大城HoIIngstadt西由胡生姆Husam（二城均在界内）渡海經諾特斯屈蘭NorIstrnd特福SudfaII素特隆SudroonI三小島之南畫一綫在此綫以北之德帝國舊壤應由人民投票公决投票之辦法在十日以内德國官吏軍隊皆行退出工人兵士之集會皆行解散立組五人委員會暫行管理其三人由協約國委任之挪威瑞典各任一人本區域之北部爲第一區應於德人退出後三星期内舉行投票若投票之結果應行交還丹麥則丹麥可以立卽佔領之第一區之南爲第二區其投票事宜當在第一區公民大會以後五星期内舉行之其結果應由人民公會决定之第三區之投票事宜應在第二區公民大會以後兩星期内舉行之辦法相同（閱第五圖）另組七人委員會協約國委任五人丹麥德國各任一人專任劃定界線事宜於是協約諸國根據人民之投票結果及委員會之草案制定德丹間之界線德國丹麥始得佔領其應得之領土（在此新劃界線之南及北）至在黑利哥蘭島HeIiaoIanI第十三節内載明一應要塞軍事建築及海港應經協約國之監督以德政府之經費人力拆毁之 
　　第七佔領地協約國恐德之不願遵守和約或雖遵守而將來仍出之於報復也因有第五章陸海軍及航空軍之規定第十四章保證之條欵然此與新疆域不涉而不在本題範圍内者也惟十四章之末端規定協約國佔領來因河右岸以保證德之遵守和約於新疆域有關佔領之權限規定如下（閱第六圖）（1）德國簽約後十五年内協約軍佔領來因河左岸地及右岸之橋頭（2）如德國誠心遵行和約條欵則協約軍照下列辦法逐漸撤退（a）五年以後撤退哥倫CoIogne橋頭之駐軍及自羅爾Toer河口苛蘭邊界至來因河與亞爾河Ahr會口間一綫以北佔領地之駐軍（b）十年以後撤退哥白郎士CobIenz橋頭之駐軍及自苛比德三國界口至巴加拉Baehnaob來因河3 
岸間一綫以北佔領地之駐軍（c）十五年以後撤退美楊司Mayenoe與克爾KebI橋頭及其他佔領地之駐軍（3）協約國雖有撤軍之規定仍得保留下列權利（a）苟在十五年後協約國以爲保障德國勿施無故攻擊之辦法不能滿意則軍隊之撤退可以緩行（b）苟在十五年後協約國之國際賠償委員會以爲德國不復誠心履行本約之約束則上述區域之全部或一部仍可爲協約軍重行佔據之（4）反之倘在十五年期限未滿以前德國履行本約條件之全數則協約軍立即撤退 
 
 

Page 19

 
 
   
 
 

Page 20

 
 
   
 
