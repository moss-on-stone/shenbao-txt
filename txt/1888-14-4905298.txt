# 1888 - 14 - 4905298

 

Page 1

 
 
[附送募振册] [  本館拜啓]  
　　兹由陳與昌振所交來豫皖水灾圖册一萬餘扣託爲隨報分送以廣流傳尚祈閱者大發婆心慨賜捐助幸其　甚 
[小題觀止告曰] [  點石齋主人啓]  
　　本齋大題觀海初二集之刻可謂綜制藝之精萃集文苑之大成矣而小題獨無美備之選尚爲憾事夫制藝代聖賢立言功令所在士雖有高才　學不能不俯就繩墨而小題尤爲發軔之始基敲門之秘錀作者代興文體日變故凡搡巍科享重名者無不於此道三　意馬先輩論文　待　　風氣必由此始豈容視爲小道哉本齋數年來博採廣搜又益以數稿窻誤其得文數萬餘首爰聘高才愼加遴選陳　盡吐利器畢登無體不具　格不備無語不焦無意不新不但備題已也操觚之十挾兹一編足以藥膚庸而發智慧實渡人之寳筏亦巾箱之書本共選得文一萬五千餘首頤之曰小題觀止準於明春出書先此佈知 
[書本報大姐韓阿金吞烟事]  
　　人之所以異於禽獸者以其有廉恥也若今　之滬上則廉恥道喪矣上海旣爲通商大埠往來客旅愈聚愈多莫不於此乎覓安樂之窩尋温柔之鄉而於是乎女閭之生意日盛一日上而書寓長三下而么二住家以至于花烟間其人以千計此其中問有一有廉恥者乎無有也大都鴇兒愛鈔妓女愛俏甚而至於爭風喫醋無奇不有又有所謂拼頭搭脚則大姐娘姨皆莫不儼然以爲正務不特宣之於口罔知羞恥并有以此等事上瀆公堂者彼高坐堂皇者初聞之亦覺其剌耳習而久焉則亦若爲固然而無足怪嗚呼是復成何世界耶而孰意醴泉無源芝草無根蓬生麻中不扶而自直者乃尚有人在也如前昨兩報述大姐韓阿金吞烟自盡一節可以興矣韓阿金之死死於吞烟而其所以吞烟則以寃憤故妓院中客夜遊忘倦假宿於院中者往往有之其與該妓有交情者則倚翠偎紅不待言矣其或有同行之友夜深不得言歸亦不難借宿則或令娘姨讓鋪或令大姐讓鋪所謂借乾鋪是固常有之事該院之客因賭博而至夜深不得回去卽借韓阿金之鋪以暫憇度其時亦必和衣假寐而已韓阿金於此亦正不得固拒此則不避嫌疑之咎在所不寃然欲於此中責人以避嫌是亦所謂門外漢語也乃以一假乾鋪而忽動同伴諸人之諷其諷也或尚爲取笑起見至於鴇母大加詬誶則認眞矣然而時下大姐司空見慣卽使實有其事亦不過燒一路頭說數聲對不住而靦然者轉以爲從此可以不復畏人矣乃韓阿金以一言之辱而遽萌短見然則其中必有不白之寃矣夫以偶假乾鋪之客初無一毫沾染而横被旁人譏訕已爲憤極又加以鴇母之不諒大肆毒詈則其憤憤之氣益有不可遏者用是以寃憤塡胸無可發洩而情願一死以明清白之躬此其志不大可嘉乎嘗與友人談及近來上海各妓院無論大小實爲陷人之坑其子弟之被誘喪財敗名者猶其小馬者也鄉間小女子耕田織布亦是自瞻偶間戚黨中述及上海爲傭可以發財則或　其業而來滬以求爲傭及其薦大妓院不過收拾房間跟隨出局裝水烟　開水其或有爲小姐梳頭者則已不多見其事可爲簡矣每節下脚分拆少者每人亦必有二三十金多則至於百十金不等其所入可爲豐矣以視在家時出作入息手胼足胝終歲勤動而所獲無幾直有霄壤之判而且衣則綾羅食則梁肉客之癖嗜痂者或以小姐爲名而以大姐爲實故大姐而至上海之妓院未有不壞者　或幼小時已訂婚姻男家有信催娶而彼且以爲此間樂不思蜀并以問人旣多回憶所訂之夫黧面泥腿大有羞與爲伍之意則千方百計斬斷葛藤以圖另嫁甚至有先爲大姐而後爲小姐甘於賣笑而全不爲怪者此其於廉恥二字尚知爲何物耶若韓阿金以寃憤而死則固尚知有廉恥二字者也彼鴇母自忘其廉恥而反欲責人此其罪固無可原矣以妓院而聚賭木于例禁該鴇豈竟懵然不知而居然目無法紀致于禁例聽客賭博已有應得之咎今乃因是而釀成人命推原其始則實由於深夜賭博不賭博則不至於夜深而客不能歸不至於惜乾鋪韓阿金不至受不白寃以至於吞烟覓死然則其咎之起於賭又何疑哉斷斯獄者於鴇則重辦之以懲其違禁聚賭出口傷人致釀人命之罪於客則重罰之以作死者棺殮之費并令罰助賑欵以資死者之冥福於該妓則發堂擇配以使之脫離火坑而於大姐韓阿金則當給匾旌之俾天下之有廉恥者有所勸勉而益動其羞惡之心天下之無廉恥者有所感格而漸復其固有之性此其於人心風俗所關豈淺鮮哉古人云死有輕於鴻毛有重於泰山韓阿金之死鴻毛耶泰山耶吾則以爲此其道在於長官官而有以旌之則鴻毛而泰山矣官而無以彰之則泰山而鴻毛矣夫韓阿金以死殉廉恥其死也係乎風化名節詎得謂之非泰山也乎而旁觀之人或視之爲鴻毛旁人而視爲鴻毛猶可言也官亦視爲鴻毛不可言也吾知滬上官長不乏彰善癉惡之君子必有見之施行者行且拭目以俟之 
[享亦多儀]  
　　西報言中國朝廷送英國皇踐阼五十年之禮物於華十月十五日由駐紥倫敦欽差大臣呈進時當下午英皇接禮甚優其禮物一係青玉如意白玉香爐并各種玉器又有白縀屏條另備國書齎進是亦修睦之道也 
[修理鐵艦]  
　　定遠鎭遠威遠三鐵艦于上月十九開赴香港口由厦門報到錄入兹閱杳港西字報言定遠鎭遠兩鐵甲船現已駛抵香港在港之英國水師船廠内修理該船廠爲英國在中國之第一大廠想必有琢磨盡善者矣 
[寍波火警]  
　　上月二十六日夜半時江北岸槐英樹下地方不戒於火紅光高燭宵漢各處水龍聞警赴救旋卽扑滅共焚去房屋二十餘間 
[火警頻聞]  
　　近來火患各處有而杭垣爲尤多上月二十一日上午清和坊某烟店灶下失火幸爲烟司務竭力撲救不致肇禍二十二日午後鎭海樓北首某酒店火已冐出屋頂其時居人出户而望行人駐足而觀攘攘擾擾直至大并巷口不能行走該處爲城中第一𤍠閙處每越數年必遭火災且今年保佑坊上大火後至今方得盡復舊觀各鋪户一聞酒店火起均有戒心各將招牌卸下緊閉大門收拾什物至清和坊下店門盡閉幸鄰佑齊心撲救方免延燒否則不堪設想矣是日酉刻小螺螄山忽又報火警以是處與藩署學轅相近地方官曁保甲員弁紛紛赶到水　亦盡數赴救此火聞由某姓草屋而起燒去瓦屋約十二三間 
 
 

Page 2

 
 
[武林凍雀]  
　　杭城皇誥兒巷某絡經作坊有一女徒年甫十三常爲師所責打前日不知因何事竟至毒毆徧體受傷鄰人見其狀惻然憐之卽告知女之叔父爲轎夫者其叔立往抬女歸家問之已不能言察之始見頸骨已打傷傷痕徧體腹現青色　擡女至該作坊半路而斃遂將屍擡進作坊置之而回未識作何了結也○某甲者向做席店生意性頗險詐凡與之交者必受其害有某乙家本小康住居武林門外與甲初相識甲見其年少可欺卽邀同賭博彼此互有勝負旋與游章臺曲院間乙樂於温柔鄉賭輒負負輒償絶無疑甲之意甲又誘乙與其鄰女私復謂乙明去夜來殊覺不便爾如於北新關僻處暗築鶯巢我當作崑崙奴也乙大喜聽其計甲又往誘女女竟隨甲私逃出城乙與女方謂天長地久成一對好鴛鴦矣甲因得乙重酬仍開設席店惟女家失女後各處尋訪經一月餘始知甲常與女私語徑往詢甲甲兾得女家酬謝遂告以女與乙私逃現住何處並言我近時方知乙如此行爲故與絶交矣女父竟具詞控諸某署遂一併拘提到案乙與女均供爲甲哄誘女父亦指定甲爲拐逃經官斷令女歸母家另擇配偶乙則子以薄懲甲則枷示俟將所得謝儀如數繳清後再行核辦甲誠枉施其鬼蜮之計矣○土某執業雖卑積有多財且喜近正人君子以年老多疾步履維艱内外家事均託友人汪某主持繼念王家宗祀將由我而絶遂欲繼一同姓子爲嗣家有三兄家貧無能存活又聞抱伯道之戚故均樂從士之戚友亦僉謂可行王繼妻雖在中年祇生一女然念王已不能生育故亦無異言擇期承嗣徧告戚友詎汪某大不以爲然出而阻止始尚婉諫繼以力阻言女年已及笄但贅一佳壻卽以半子爲嗣俟具生子猶是王氏血脉安得以他人子紊亂宗支也王因是遲疑莫决汪見王未有攺悔意竟倡言於衆曰彼王姓子年逾弱冠倘竟過繼則母子年歲相仿事自不可言者卽使恪守名分母子朝夕同食何異於吃花酒王與衆戚友聽其語太不倫疑汪有一子未聘當爲自已謀也議遂决汪情急又言爾銀錢一切進出惟我是主今得此子反視我如贅疣矣且爾創業艱難忍令此子一朝蕩敗乎目觀此子非正類試以我子與之較亦當高此子十倍也十是咸識汪阻止之意逐汪出門開筵行承嗣理相賀而散○上月下浣天氣嚴寒至二十三日忽轉南風氣候亦驟和暖日光作淡紅色靜坐者但擁薄棉足矣力作之輩雖袒楊裸裎頭上汗猶如珠迸也未知近日已轉嚴寒否 
[憲示照錄]  
　　頭品頂戴廣東等處承宣布政使司高二品銜廣東等處堤刑按察使司兼理驛務王兩廣都轉鹽運使英按察使銜署理廣東督糧道事試用道閻爲出示曉諭事照得現奉兩廣總督部堂張札開承准總理各國事務衙門咨開查中互交逃犯一事條約所載本甚明晣彼此遵守久經辦理無悮然或以逃犯案關緊要設法訪拿惟恐情事漏洩間有未經照會自行緝獲究蹈侵越之嫌卽難免口舌之累相應咨行貴督務飭所屬照約辦理如有要犯逃匿外國地方務必預先照會由訪國官員送出不可暗用計自行訪拿致生枝節並希出示曉諭各屬遵照以符定約等因咨院行司奉此除移行遵照及具報外合行出示曉諭爲此示諭闔屬軍民人等知悉爾等嗣後如知有要犯逃匿外國地方務必預先禀報地方官聽候轉禀督憲照會該國官員送出不可暗中用計自行訪拿致生枝節毋違特示 
[東報紀朝鮮事]  
　　韓城來信云軍務衙門延日本人小川氏購取蒸氣器機及水車等項便用小麥製就麵包充親軍營兵糧食其器刻已運到計價洋七千元○朝鮮造幣局一切工程由日本人吉澤氏總理現在器械塲製造所均已落成先前由副總辦金鶴羽往大坂造幣局逐事訪明故一切皆有頭緒所有前聘之技師稻川外等數名於西歴十二月廿六號抵韓在美國所聘化學士二名亦已馳到不日卽可開爐矣○政府傳諭泥峴租界所居日本人著於西歴十二月廿七八二日一律遷移日人以爲旣欲遷移則各家自建之屋務須責成政府買回云 
[搶女駭聞]  
　　某甲者𨽻籍楚南服宮浙水上年爲閩中官憲所招因挈眷來閩寓居孫老營所有家政均由封翁主持同鄉陶姓年逾不惑因臺北軍務得保末秩頗諳文字今春延之爲傳訓其子弟因未合封翁意甫閱月卽辭館去甲有女年方及笄巴藝雙絶閨中之翹楚也祖母憐愛之不啻掌上珠現與某姓之少君聨姻某姓亦閩中官也甲决計回浙候補啓行之期已定詎陶聞之胆敢糾雇游勇數十名手執凶刃於前日晚上馳抵甲家闖門而進時女正在廳上用飯竟爲壯漢肩負而走甲與封翁俱在寓中突見如此情形無從救護唯袖手熟視該女被　至西峯里長發客棧棧主拒不納又走至小巷中深閨麗質抛露　衢往來行人皆以爲見所未見甲急卽馳禀地方有司經保甲局協同楚　立帶營勇赶到彼處將該女領回并將行愴之陶姓送案前日經侯邑尊委張司馬翥訊問陶稱甲之封翁前曾將該女許字與我現甲不知前事重配某姓該女有信示知是以行搶又料甲係仕宦之家必顧體面搶後必不追究至與該女并無姦情只見一面等語并繳呈該女信據在案大令詰駁一番并明切曉諭如果封翁曾與爾訂姻甲斷無不知知之斷無再配之理且爾與該女年紀不相若貧富不相侔豈有求婚于汝之理至所呈信據云云似有夫婦數載離合之情與所供不符顯係假造且女係堂堂小姐豈肯與爾廷質想由爾見女才貌胡思亂想色胆包天以致如此陶默然大令大怒喝令笞責監禁聞陶有邪術當笞責時絶不呼痛經官硃書雷字再行責打始喃喃呌苦該女領回之日卽自剪其髮某姓查悉顚末引以爲羞將女之庚帖擲還甲家現甲已買棹赴浙起程之日有人見女以風帽裹頭盖因翦去髮絲頗不雅觀故以此爲藏飾之計耳女也何辜受此一塲摧折紅顔薄命不信然歟搶奪閨女律有明條將來定讞時恐陶不能保全性命也天下之見色生心者尚其以此爲鑒 
[俄人度歲]  
　　昨日爲俄羅斯國元旦江海關道龔觀察提右營陳參戎松海防劉司馬上海縣裴邑尊英廨讞員蔡太守均至駐滬俄領事公館道賀 
[高年會飤]  
　　上海王竹鷗方伯名承基優游林下泮水里游於十一月二十八日約高年戚友歡飲於其家主客都計十有四人其年陳小蓮八十七李竹汀黄菊泉皆八十錢槐江金保三皆七十八鄭香岑李小瀛及主人王竹鷗皆七十七張正卿王緒堂皆七十四鄭子田郁雪梅皆七十三徐子卿朱蓮生皆七十一均白鬚飄飄精神矍鑠有九老會耆英會之遺風焉諸老惟金寳三蘇州元和人朱運生松江華亭人餘皆松江之上海人也年皆七十以上朱蓮生逢甲殿末亦七十有一矣蓮生言平生聚飲如親王郡王狀元宰相督撫才人不一而足皆常事若此日之老人星聚得逢盛會平生所未有也誠一大快事也方伯擬明春諸老皆紈扇輕衫往徐園用外國照法照成一圖以記事 
[龍門甄别]  
　　上海之龍門書院專講求性理之學其掌教之山長孫渠田先生名鏘鳴乃李爵相之房師也向例上海道於十一朋甄别兹龔仰蘧觀察于十一月二十四日扃門課試題爲安定門人稽古愛民論是日觀察以住院之正額四十人曾禮賀娶媳因設數席於院中正廳諸生納卷後乃聚飲焉 
[兩頭蛇]  
　　上海製造局中有善醫者近日兼爲濬河董事因另開一支河遇一古墳工人請繞道讓墳董事曰稍斜出可也掘土棺見古藤盤繞其棺棺中突出一兩頭蛇歧首董事歸是夜夢數人來曰請先生去暴卒且一家四人俱死昔孫叔敖見兩頭蛇殺之無恙而今竟全家俱殁古今事之不同如此 
[滬滬喜雨]  
　　入冬以來雨澤稀少父老切雲霓之望官府竭呼籲之誠設壇祈雨雪出示禁屠宰各處皆然而上海縣裴浩亭大令亦以田疇龜坼有礙二麥播種特於邑廟設壇兾蒼蒼者或憐我民普四野之澤而降六出之霙也乃至前日果見濕雲如絮凍日歛光入夜寒氣漸重 
 
 

Page 3

 
 
不復如前數日之和煦天將曉雪珠飛灑鴛鴦瓦上錯落有聲繼以雨澤昨日則檐溜聲淙然屐齒聲閣閣然農夫得此喜可知矣特未知他處望雨者亦同霑此膏澤否 
[僞造發票]  
　　某甲不知爲何許人年紀尚輕於前日携僞造虹口老順記洋廣貨店發票蓋有書柬圖章至滬南某行提荳油一簍該行察得來票有異不曾付貨將人扣住同往老順記對票果是假冒因將甲送入虹口捕房經捕頭研詰據供此事係三人合做兩人現住法界一人携僞票進小東門内騙紫銅及鐵貨捕頭卽遣十號西探偕華包探陶子卿於前日下午先至法捕房說明情由協同法捕房探捕人等往拘同黨先在法馬路三百二十五號門牌某烟館内拘到某乙帶回虹口據供做皮匠在法界後新街四十號門牌鞋子店做生意該店不主人亦有分圖章在店内虹口包探復至法界將開鞋子店之某丙及伊子某丁拘送法捕房暫押昨晨經法捕頭研問圖章何在據丙稱圖章共有四個不知何來在店中抽屜内我恐生事已經燒燬矣法捕頭着將某丙父子暫押俟虹口來提歸案辦理 
[語出兩歧]  
　　昨報列拔刃自剌一節經法捕頭着法包探往查起釁緣由據云朱標係做小工曾與烟妓雲弟姘識儼如夫婦朱近又與小東門外鳳凰臺横街中廿二號門牌解二所開花烟館中烟妓名桂林者來往厭故喜新遂棄雲弟如敝屐然做小工人安有多錢以供揮霍遂在桂林處虧欠夜合資龜鴇本惟利是視又恃兩署當差之某甲爲護身符有事卽可依賴解二因此龎然自大見朱無錢卽不許住宿兩下不免口舌而朱本屬流氓不肯稍讓且謂因桂林之故致與雲弟斷絶今至桂林處又爲龜鴇所阻啣恨更深因於上月二十八日復往龜鴇仍設詞拒之至翌午朱貿然又至解二等正在午炊朱稱旣不許住宿今日當關房門解二不允朱卽將抬掀翻椀盞盡行落地無一瓦全捕房近在咫尺解二卽赴捕房控訴捕頭遣十二號華捕江德林前往及捕至朱已倒地據花烟館中人稱伊見我喚捕將刀　戳華捕見此情形卽將解二及烟妓桂林拘入捕房解歸大捕房看管一面雇車將朱標載至捕房當經捕頭着該華捕送至仁濟醫院有刀一把存在捕房觀刀上痕約深一寸餘昨晨備捕頭復飭包探至醫院查看據朱稱有李姓者住小東門吵麫店樓不時至解二花烟館吵閙前日復糾人至該花烟館尋事經我往勸李恨我故於昨日在該花烟館欲將我戳死因不防備致被戳傷包探以其語回告捕頭據此則與花烟館中人所言實出兩歧孰是孰非想解訊後不難水落石出也 
[私和人命]  
　　昨報列雛鬟畢命一節兹悉聚秀堂龜子混名爛麫已央人向屍母屍兄調處願出資置備衣衾棺木從豐殯殮扶柩回蘇屍親允之可免報官涉訟矣阿金之不幸謂非龜子之大幸哉 
[冒充巡丁]  
　　潮州人陳谷禮冐充洋藥局巡丁爲局員訪聞函請法公堂拘拿經王鴈臣司馬訊供送縣由裴邑尊升堂訊究陳稱前曾充當巡丁後被斥革並無冐充情事邑尊飭發待質所管押候函致洋藥局核辦 
[着媒交人]  
　　有徐阿銀者在英租界望平街南首開設坐褥鋪上月初十日憑媒方阿和娶蘇鄉婦尤氏爲室言定身價洋五十元媒費洋六元徐當付洋二十六元尚有三十元出一票據以二十五日爲期及期方至徐處出票收洋因以該氏自賣自身方將所收之洋父與該氏而去翌日方又至徐處喚該氏到萬象春茶鋪啜茗方先去該氏隨至樓上携一小包而往徐覺其有異立追至萬象春惟見方在當問尤氏現在何處方答以未見徐知被方播弄守候多時不見尤氏至徐乃扭方回家檢點什物知被捲去衣服數件并三十元之票據一紙於是着方將尤氏父出方遂同徐遍處尋覓毫無蹤影乃自新閘追至周太僕廟厘卡詳細訪問據說早間有航船在此經過有婦人未知是否徐乃將方扭回投上海縣喊控經裴邑尊庭訊徐伸訴前情叩求究追方供詞含混邑尊以方逞刁飭令笞責二百板發自新所管押着交尤氏到案訊辦徐叩謝而退 
[英界公堂瑣案]  
　　前報列形跡可疑一節昨由包探康阿順傳到客寓主徐佩卿并將唐阿寳及女皮衣金約指銀約臂等一併解案烟妓查沈氏仍執前詞唐供亦如前徐供小的與唐同鄉素來相識然未欠伊洋銀更無還洋之事唐母沈氏稱家在浦東南匯縣曾給兒子洋二元令至滬上買金線久不返家今知管押在案乞求開釋蔡太守謂唐曾供洋向徐索來今徐已供明並無其事足見來歴不明又問究從何處得洋唐支吾莫答太守飭將唐阿寳及烟妓連諸物移送上海縣○包探王阿二禀稱鄧泰記歇夥沈春生冐刻泰記圖章繼成字條命陸增增向泰記往來之老誠記李永源等家支取銅鐵各貨由小的獲住沈陸送案鄧泰記號主申訴前情老誠記李永源張錦昌張萬順等均派夥投案訴明被沈冒取各貨并呈發票及泰記字條沈稱貨已賣去求恩寛恕陸供沈囑小的代取各貨實不知其冒刻圖章有心誑騙該包探又禀沈將貨物賣在城内捕房　便吊贓蔡太守飭將沈陸押候派差恊探前往起贓再行核辦僞票存堂○英公館某西人稱新用顧榮祥爲出店行竊洋酒二瓶見而獲住交捕送案請懲顧供浦東人取酒出外原不合理如今惟乞施恩蔡太守判管押二十一天贓父西人領去 
[勸年節押歲錢助賑說]  
　　河南决口地廣賑繁捐法旣周且盡惟願凡見捐册諸君皆如親歴其境總不使捐册空過當此過年在邇奉勸温飽之家每人各省度歲費若干湊捐賑需聚米亦足爲山也凡人之愛其兒女者無不願其平安一生而除夕必有押歲錢然與其將錢洋押歲任其爲無益之花費莫若預爲捐賑卽將捐票放在押歲盤中其間得益如何明理者當不待再計决矣僕薄宦海島食貧自勵旣無生公妙舌亦惟有見册卽捐歴來各册均已竭棉捐繳却能病者獲痊航海者化險爲夷信之深故勸之切也今將應與兒輩押歲洋五元又節省度歲資兩元預行寄上蟻駝一粒聊盡此心耳倘蒙刊入報章當必有聞風興起者遲舟遊宦書於翁洲署齋 
[上海陳家木橋電報總局豫皖恊賑公所接汴省江蘇會館轉運所十一月十四日第二號書]  
　　杏蓀竹坪少欽藩甫秋坪心如蓮珊綏之仁兄大人閣下前月二十日由汴寄呈一總函並託申報館代登各件諒邀公鑒十月廿八接烟局十月二十電知張廉翁經佩翁留辦頴　同日接十月十九滬局電知孫嶼翁劉浩翁諸公携五批二萬六批三萬來豫均卽專達佑翁十一月初二日接十月廿八日烟局電知照佑翁坐鎭省垣另友來汴接辦賑務滬局十月二十九日電請佑翁旋省養疾俟潘振翁正月到後方可旋里等語均卽函送佑翁下一月初七晚佑翁自尉氏來函云卽日帶友往扶溝查户省局解去一萬六千兩孔君等在尉收票發錢事畢同赴扶溝十月中旬冬月初旬兩次代兌一萬三千兩行平照巿換錢尚屬順手錢價亦長自賑撫局委員開設豫立官錢局後錢欵少充不至驟長驟落也嶼翁浩翁於初八日到豫交到尊函捧讀之下感佩交縈所來五批匯票三萬計十一封已經照對無訛六批印領二萬已轉呈豹帥尊函所議嶼翁查放扶溝刻已由佑翁先辦同鄉公商叅以勘災情形請嶼翁浩翁先辦西華卽周家口災至八分西華放竣接辦淮甯卽陳州府附郭首邑東南與皖之太和渦陽接壤南卽西華境刻下大溜所趨較中牟尉氏爲更重卽日携帶銀錢並棉衣一千四百件前往西華佑翁前運去棉衣一千三百餘件歸中牟尉氏現須一千件連扶溝此佑翁嶼翁兩局大槪之情形也經佩翁初四到省初六携去汴平銀二萬兩辦太和穎上阜陽之賑查此次賜函有應交經佩公之一萬兩無庸撥付由任畹翁撥銀一萬兌錢運皖之議目前旣由佩翁取去可統算總帳歸各局開報佩翁臨行又取去棉衣褲一千六百件解至頴州府撫恤局代收以便廉翁浩翁察看災情因時制宜如何散放之處應由諸君逕達草肅奉佈祇請善安教小弟朱壽鏞楊大訢頓首 
 
 

Page 4

 
 
[贈高昌寒食生]  
　　於越勾吴共一天未經謀面悵無緣塵氛擾攘今如此琴劍飄零大抵然壯志終軍嗟弱冠風流太傅各中年高昌寒食生知否聞著雞聲早著鞭[  柘邨徐宗漙未定草]  
[有懷]  
　　西花橋上月如鈎無端鈎起　上愁西花橋下水東流可能流到滬江頭滬江頭有客倚高樓倚樓不見人如玉瘦聳吟肩寒起粟欲詠懷人手正僵更堪隣院豪絲竹舉杯邀月雲忽遮抽刀斷水浪成花一聲歇拍空回首對鏡無聊祇自嗟羅公杖張公槎我欲假之遊天涯胥江烟水胡云遐[  鏡中花史]  
　　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[金陵恊賑公所經收豫皖賑捐善字第三次細數]  
　　吴漢之手錢一千二百文儀徽巿隱居士錢二千五百文申報舘友人錢四百文王子英王紀氏王李氏王永泰王劉氏胡佩堂共錢三千文石兄和修堂孫奶奶王永江無名氏共錢一千七百文童天生英一元馮光月英一元趙門劉氏英一元錢一百六十五文岳方富英一元穀米局盛王公舘英七元錢六千一百七十文恭儉堂陳慶雲德利祥鏞昌祥滋德堂共英一元錢三十文常煦翁募二五寳銀二百兩卜安草堂英十八元無名氏銅洋一元王東源江先生李先莫先生馮露卿吴名氏謝少亭姜貧士楚瑞星堂陳共錢三千五百文張代友英五元錢一百七十文楊書記英四元顧代友英四元金陵王善志求母病痊英四元無名氏莊志賢賀經堂趙延齡張氏汪春林吴名氏楊樵孫採芝軒共英七元錢一千八百文長慶堂壽記英四元恊隆公典銅洋二元錢一千文醒愚子英二十元周務本英六元周蓮士問二元共英十四元○十月廿九起至十一月初七止共收二五寳二百兩英洋九十八元錢二十一千六百三十五文銅洋二元一并解上海電報局豫皖賑所敝所分文無存合并聲明 
[補錄九月中旬嘉興鹽厘總局第一批曁十月中旬第二批細户清單]  
　　醃臘火腿業四十元山雜菉荳筍南北貨三十六元洋藥業三十二元紙業二十元布業十八元燒酒業十六元由禾貨毓十四元磁器麻皮油業十二元藥材業胡泰潤紙業漆業顏料業華卾堂施五户各十元張萬隆八元醃臘各鋪銅錫業煤炭業樹木業皮貨業同潤園黄星掦七户各六元烟業京貨業徐源泰米業藥易粟亥未生五户各五元油業花紗業線業道溪恊泰五户各四元季耀記范德三王福昌三户各三元泰興聚興八鮮業合三元義盛恊泰森泰正泰米業合二元顧恆源顧三成小猪業　貨業吴晋卿怡豐坊丁湧錩鍾源記七户各二元萬和荳業錢選青周錫候顏　記張笙記孫朗記隆茂乾茂陳茂記大甡聚豐李尚忍朱斌記十三户各一元信錩湧錩東號二户各一元五角李鴻記邊廣記譚耀記王長記張五記羅　太夏益茂順新和順楊耀記十户各五角鍾書紳四角衆姓五十六户五元六角衆姓一百六十八户十二元○以上共計英洋四百元内三百元於九月中旬由寳裕莊來登明總數此次敝處實收到英洋一百元合併聲明 
[上海四馬路文報局内恊賑公所經收賑捐十月下旬清單]  
　　三十日本埠城内詹斗山墨莊交來程候翁洋六元○○本日共收賑洋六元○又收河南捐太倉倪如龍翁募陶樂室蓀記歗謳主人三户各一元無名氏武伸華蔣宿賢蒼雲舘王洗銅舘主淞南書屋六户各三百玉笥山房俞叔平二户各二百實收洋五元錢一百四十文○梅里恆盛元號交來斷絃子移經資洋四元○徽郡無名氏錢五百半離逸士補過齋二户各二百思樂居士一百實收洋一元○皖垣江友馥翁交來懷縣正堂尹仙波大令募歸直堂樂善堂崇德堂敬心齋四户各一元○本埠悅昌隆布庄募寳賢堂朱洋一元潘錦山悅昌隆二户各五百陳旭初三百楊理卿洪九臯王　堂張雲顏華記甘義昌六户各二百陸耀宗席增源二户各一百實收洋二元爐坯一元錢六百廿文○嘉興申昌書室交來順德堂王洋八元○常山生字鹽棧募何穆門吴逸軒二户各錢五百陳星堂隱名氏二户各二百釋過氏生生氏再生氏江則文傳鏞貴瑞麟王敬　金千里全昌胡椿廷金秉陶張其槎無名氏胡炳　知足氏陳永良吴觀芝符銘恩雪鴻主沈菊泉朱錦鑑張星王魯樹綸吴鑑堂菊隱士許謙撒啓華年浩廿八户各一百實收洋四元○平望鎭世太史弟殷植庭先生募王子芾求母病速痊洋五元羡鈞翁元號租仔移賑洋二元錢七百另七文吉三三氏錢三百文汝南氏錢一千二百文聽雨樓主殷植庭月給小完傳芬傳書紙筆費二户各一元實收洋十元錢一千二百○杭垣王振夫翁交來王博也募王羅子荐祖𦦨口移賑二元○又交來張博菴翁募顧署仙洋一元無名錢七百博記二百四十楊秋谷無名氏二户各二百實收洋二元錢三百十五文○本日共收河南捐英洋四十二元爐胚一元錢二千二百七十五文○○本旬共收東賑英洋六十三元花本洋四元二共計規元四十八兩六錢七分五厘規元廿五兩六錢四分六厘平銀九兩五錢八分批申元十兩零六分一厘銅洋四元烊見元五錢八分一厘小洋十一角計元七錢九分九厘六項共合規元八十五兩七錢六分二厘○連前共收規元三十九萬三千六百四十兩另八錢六分二厘○付解高　賑雪棠對蘭階二君洋三百元計元二百十七兩九錢五分○連前共解規元三十九萬八千三百另二兩一錢四分六厘○實墊解規元四千六百六十一兩二錢八分四厘○另解還代高賑洋廿六元○又本旬共收河南賑英洋一千五百廿九元花本洋十二元除莊退毛水凈計規元一千一六兩五錢三分六厘規元二百八十一兩八錢七分八厘原平銀五十五兩七錢二分批申規元五十八兩一錢五分三厘爐胚爛印本洋廿九元計元十九兩七錢二分銅洋七元烊見元一兩零一分七厘處對開一元計元二錢九分小洋二十角計元一兩四錢五分三厘錢六千八百六十七文計元四兩七錢三分六厘○九項共合規元一千四百八十三兩七錢八分厘第七批如　解微電報總局豫賑處彚解灾區合併聲明 
 
 
