# 1899 - 291 - 4909529

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[新印大字本讀史方輿紀要天下郡國利病書兩書告成] [  圖書集成局代啓]  
　　顧祖禹讀史方輿紀要後附輿地總圖顧炎武天下郡國利病書二林齋主人藏有精抄稿本一部友人勸付石印以公同好首自預定三百部早期工省成速嗣見印出様本字跡太小瀏覧剌目難以翻閲復商放大字體改托本局用大號新字排印廣延名宿悉心校對方輿紀要三月間原已成書郡國利病上月工竣用上等連泗紙印訂精緻准於八月初七日出書共釘六十本外加椐木箱每部售洋十二元賞鑒家認明封面後有二林齋校本庶不誤購仍存上海文瑞樓蘇州緑蔭堂蕪湖河南文苑山房均可購取二林齋售出股票請諸君憑禀找洋而經售處取書 
[論日本商務]  
　　日本海東一小島也地狹而貧昔時幾不成國自明治天皇維新以後一切皆以泰西之法爲法盡洗其從前頽敝之風政教也軍事也商務也莫不孜孜講求力圖振作昔之悲其弱小者幾經歳月卽頓變而進於富强近更敗我中國雄視亞洲開埠蘇杭大興商業幾幾乎欲與英法俄美德諸國爭中原之利而獨攬其權各國無不畏之忌之而英爲尤甚蓋以中國商務之盛推英爲巨擘也顧或謂日本長於用武其用器械也能效泰西之製其習陣法也能仿泰西之式是以水陸武備靡不精强爲環球各國之所稱許若於商務猶未足與各國角勝爭能而美國名士撲爾打於西歴一千八百九十六年嘗遊歴日本稽其貿易情形以爲日本於十五年前其出進口貨價不過六千五百萬元至一千八百九十五年出進口貨價實計二億六千五百三十七萬二千七百五十六元較之十五年前陡增二億元更細别之日本輸出美國之貨值五千六百萬元輸出法國之貨值二千二百萬元輸出中國之貨值九百萬元輸出香港之貨值一千八百萬元輸出英國之貨值八百萬元由此觀之是日本各貨半爲美國所購而於中英兩國銷路猶未見其暢旺也原撲爾打之所以爲此言蓋以日本之貨廣銷於美利權爲其所攬故懷疑懼之心似與英人在中國之利無與而英人方竊竊憂之數年前其駐華領事已具報本國言英商短於心裁將爲他人所制相原其故蓋因商務之權利旣書操繼於英人積漸之餘遂成數種氣習其一不顧他國嗜好何物需用何物而一以已國之風俗爲準也其二向來商務無人抗衡故不知所守之舊法宜變更也其三當貿易盛時不復思至衰敗之日世界大勢已非昔比而我英人猶守其　日之習氣不背稍變此漸衰之由也惟是英之商務衰而俄法德美之商務遂盛俄法德美之商務雖盛而猶不足畏可畏者其日本乎日人生性巧而用力專其國家又廣設學堂以教之寵錫爵禄以榮之故於泰西格致製造之學無不能通其精妙泰西有一物出日人卽則而效之物雖不如泰西所出之堅美然外觀之精緻光澤初無高下之分而其價之廉則倍蓰於泰西所出故日本貨物充塞市肆華人貪其價之廉也尤樂用之而日人在中國之商務遂有蒸蒸日上之勢矣然吾以爲欲凌駕英人則未可必也於何證之蓋日人仿製泰西各貨其價雖廉而工料太低不能耐久西人互以不合於用而棄擲之華人雖貪一時之便宜久之亦必有知其貨之劣者欲使銷路暢旺久而弗衰其可得耶此證之一也日人於甲午一役戰勝中國之後雖得賠償鉅疑而所失亦殊不貲今又欲擴張水師保護商舶國家帑藏未免虚空故本年預計國用已缺二千五百萬圓政府不得已有議增貨税之舉但税增則物價亦不得不增物價旣增則貨之行銷必滯商務之難其振作已可懸揣而知此證之二也有此二證故人謂日本在中國之商務將盡奪英國之利而印度泰唔士報獨駁之非無見也 
[本舘接奉電音]  
　　昨日午後京師飛電傳來上諭一道敬謹譯登○本月十八日奉上諭巡視中城御史文汝等奏援案請賞外城粥廠粟米開單呈覽一摺現在節屆寒令五城地面貧民生計維艱所有中城之打磨廠西城之長春寺甎塔胡同北城之圓通觀梁家園各粥廠每年共需粟米三百三十石加恩照數賞給自十月初一日起由各該城咨明户部劄倉給發該御史等務當督同紳士妥爲散放毋任侵漁單併發餘依議另片奏請賞給崇善堂等處米石等語崇善堂等處收養貧民人數衆多米石不敷支放加恩著照所請所有清眞寺街之崇善堂梁家園之盼善堂太清園之公善堂三處暖廠各賞給粟米三百石教子胡同禮拜寺賞給粟米三百石朝陽門外海會寺崇文門外清灌各粥廠並崗子上興善暖廠各賞給粟米一百五十石東便門外三忠祠粥廠賞給粟米一百五十石宣武門外皮庫營西悦生堂賞給粟米三百石朝陽門外清眞寺粥廠賞給粟米一百五十石小市口煖廠賞給粟米三百石以惠窮黎該部知道欽此 
[英搭戰電]  
　　本月十六日倫敦來電云十五日天明時有搭浪施華列兵士四千人拔隊至格稜哥埠攻撃駐紥是處之英兵砲火喧闐幾至天驚石破相持至半日搭兵隊中失去巨砲五尊遂敗北而退然英兵亦多死傷者英帥西孟施氏受傷沈重未知以免喪身否 
[商務快談]  
　　天津國聞報云德國商舶歳有所增目下計輪船一千一百七十一艘帆船一千九百八十六艘共容積一百五十五萬五千三百七十一頓帆船中三分之二用鐵及鋼製成罕見有木質者回溯一千八百七十一年通國輪船不過一百四十七艘容積八萬一千九百九十四頓歴二十載而所增竟如此之多亦可見德國商務之日新月異矣 
[續録剛使相籌餉移文]  
　　一祠堂捐資奬叙廣東風俗最重祠堂鄉村之中聚族至數百萬家必另立一祠其族大者則祠中經費尤爲充足以職姓祠堂計之其殷實者通省勿慮數十處若廣爲勸諭祠堂有捐資在萬兩以上者請特賞御書匾額一方一府一縣合并各祠之力捐資十萬以至數十萬者請仿照各省捐助軍餉廣額之例准廣 
 
 

Page 2

 
 
該婬學額數名或竟仿廣西邊字號之例每屆鄉試將該府縣該姓之卷另編字號取中一名但有廣永廣額之分須視捐項多寡而定本省祠堂踴躍捐輸當可籌集鉅疑其他省祠堂不妨照此推廣一商賈承充釐金釐金之弊各省皆然偷漏繞越廣東尤甚是以釐金中有官辦難於起色者則由富商承充承充之法如此項貨物每年額收釐金十萬者承充之人亦額繳十萬或能增繳一二萬不等又於奉准承充隨繳報効一次或三五萬十餘萬視額之豐嗇爲定若會商本省督撫於百貨釐金擇其大宗者准令富商承充於額收固屬有盈無絀卽報効亦可集成鉅疑或謂商賈承充者多官塲得差者少不知承充者亦必請委譚壓是承充一事旣可杜釐金之漏巵並無碍仕途之差委一收集規費助餉廣東賭風最盛閭閻習以爲常幾於家絃户誦小民不爲失業此風氣使然也近年於闈姓一項弛禁開辦收其規費藉可挹注此外如白鴿票每年認繳銀圓百餘萬四門規費每年認繳銀圓五六十萬上年爲本省督撫禁止其實掩耳盜鈴禁猶未禁或託奸商包攬或由胥役護庇禁令不行於百姓利權徒失之公家今請本地殷實之户仿照闈姓之例准其承辦以六年爲限屆滿另易他人其每年認繳之欵分爲四季繳清開辦之初令先繳一兩季以爲憑信合計白鴿四門兩項每年可集欵百餘萬兩常年獲此以助軍餉不無小補以上節略四條一事權歸一粤東民俗畏官而喜紳籌欵之事官辦則趨避不前紳辦則立應如響倘事事禀承督撫窒礙必多且牽延時日無以見信轉滋疑忌若奉派前往假以事權事之與督撫無涉者督撫不得掣肘遇有緊要事件則由電陳庶幾事貴神速商民必歡欣鼓舞欵項亦自易籌措一隨時商定所擬節略四條僅舉其大端其他項可以籌欵者不一而足或有事屬可行而尙難遽定者當隨時電呈軍機處商定可否以便遵行○一揀派隨員富商或遠在外洋祠堂亦散處州縣一人勸導勢必難週擬派隨員數人揀擇本地公正紳士衆望素孚者分往各處襄理其事如遇隨員辦事勤奮籌有鉅欵應請給予奬叙以示鼓勵一分起解欵此次籌欵係爲大局起見自宜耑解京師以固根本重地本省督撫不得分撥應用惟欵項較多擬分起解運以期便捷盡解現銀亦恐難於周轉或以數成交商號匯兑應俟臨時斟酌以上事例四條 
[興國教案]  
　　武昌采訪友人云府屬興國州境内向未經泰西傳教士設立教堂八月初旬英國寓武穴之倫敦會牧師林君其華携同華教士來此賃屋以期宣播福音二十二日士民忽羣起而攻棟桷榱題拆至不成片叚幸林君捷足逃避得將性命保全事爲督撫兩憲所聞急札委胡北候補縣董幼維明府馳往查辦并剴切出示勸令民教相安 
[密查要案]  
　　蕪湖訪事友來函云安徽太平府屬繁昌縣境東山五華遮蔭等山煤井前經前陵在籍紳士江蘇候補道徐觀察乃光請准開挖嗣因牽涉民間廬墓並與山主契界未淸被控於南陵縣未經准理復因繁昌靜隠寺僧夤夜被殺一案展轉株連致被某侍御列欵糾叅奉旨交兩江督臣劉峴帥查明復奏劉峴帥接奉廷寄轉行安徽巡撫札委安徽候補知府林眉仲楊若臣兩太守先後往南陵繁昌按照原奏確切偵查回省禀復現聞靜隠寺一案已由繁昌縣將兇手拘獲訊明係僧人謀佔寺宇自行仇殺不與此案干涉至於廬墓有無霸佔刻下尙無端倪本月初五日藩憲湯方伯又委前署和州直隸州石叔冶直剌來蕪以踏勘南陵繁昌禾稼爲名將此案密加訪察觀察在江蘇得信卽於某日遄回 
[營疫未已]  
　　營口訪事友人云時疫流行迄今未已牛家屯一帶爲俄人駐紥之所近仍屢有死亡九月初七日俄兵弁死者七人工頭死者四人所雇天津寗波各工匠及本地巡丁因之日有乘間逃逸者 
[皖北患盜]  
　　蕪湖訪事友來函云江北無爲含山所屬濵江各村落近日盜賊恣意猖狂八月二十六日之夜無爲州東鄉離江濵五六里之黄家圩水姓家突被暴客多人破扉直入翻箱倒篋肆意搜羅其子偶起拒之卽被砍傷五處痛極昏暈一息奄奄次日水姓開列失單赴州署報案值日差勒索重賄不一得已廢然而歸至本月初旬某夜對江二壩迤西相距七八里之楊家拐某村民家又被盜刼事主亦受刀傷初五日無含交界之運漕鎭某姓家突有緑林豪客惠顧所失財物不貲且事主大受傷夷日前遣人來蕪向海西藥房購取止血封口藥餌尙未識性命如何此外不記姓名地名之案尙不可以僂指計居民思患預訪特託人購買洋槍藉以自衛凡銅匠鋪鐘表店偶存鏽壞槍械無不售賣一空獲利之豐亦可想見矣 
[擬裁書局]  
　　廣州訪事友來函云近日帑項告匱籌餉維艱剛子良中堂奉命馳赴粤東整理一切凡有利之所在羅雀掘鼠搜括無遺又以廣雅書局每年糜費甚巨亦擬汰去以節度支大約日内當卽見諸明文矣 
[扒手受創]  
　　安慶訪事友人云長江一帶有所謂扒兒手者專在各輪船上乘間行竊搭客之受其累者不知凡幾本月初九日某輪船道出大通各水手代客照顧行李頗極認眞扒手某甲技無所施突出利刃剌之一水手負痛而遁甲猶飛步狂追某西人見而喝阻甲揮刃剌傷西人之肘西人怒拔刀砍甲顛入水中西人乃入船大加搜索船中人從而助之有四人見勢不佳鳬水而逸旋拘獲其二用繩摰縳帶赴九江交地方官懲辦至鳬水之四人經救生船援起一人其三人則尙存亡莫卜也 
[蒼梧火警]  
　　香港循環日報云廣西梧州府城於本月初八日之晚回禄爲崇焚去房屋三百餘間按梧州甫經闢埠通商猝然遭此巨刼想所失當必不貲也 
[粤省官塲紀事]  
　　廣州訪事友來函云邇者金風薦爽天氣漸凉省垣各大憲順時布政定於九月初十日換戴暖帽先期牌示轅門諭令所屬文武官員紳士軍民人等一體遵照○本月初五日剛子良中堂乘某兵輪船親詣各砲臺巡閲初六日下午回轅各大憲隨卽命駕前往拜會○本月某日新授兩廣鹽運司國孔安都轉奉到大憲飭知著卽赴新任爰擇吉初六日接篆視事至督糧道周桂午觀察開銘則定於初十日夘時接篆想屆時必有一番官様文章也 
[遼河秋汛]  
　　營口訪事友人云正任蓋平縣知縣馬玉堂明府於八月三十日回任後卽命駕來營禀見道憲面陳要公本月初六日至官碼頭履勘怡昌行主所購遠來房地基勸令讓去四尺五寸以溝西爲界并斷結金積堂訟案人皆頌爲神明○前者時疫流行山東寄骨寺停棺多至七百餘具穢氣四播勢將蔓延道憲惄然憂之飭董在土城西水門外購地一區將各棺妥爲埋葬其有患疫而死者掘地尤深三尺澤及枯骨未始非仁政之一端也 
[荆州瑣志]  
　　沙市訪事友人云興興坊有熊某者向操錢業近日賦閑無事又爲二豎所侵抑鬱無聊時萌短見家屬察知其意相約環守以備不虞上月二十四日忽欲散步街頭其妻某氏遣十一二歳女孩從之不意行近孝子巷堤上忽健步如飛聳身躍入江流女號泣而歸告諸某氏氏急率人往援早已魂歸泉壤遂撈屍收殮痛哭而歸吁慘哉○上月二十五日昌和輪船抵埠後有三水手登岸購物及回船已啓椗爰雇小舟追之不料行近輪船突然碰撞舟遂傾覆二水手急抱定輪船上闌干得免於禍其一則已葬身魚腹矣○八月二十六日署理江陵縣李大令頒發告示曰爲出示嚴禁事照得春祈秋報用逹民情賽會迎神卽干例禁荆沙地方華洋交涉五方雜處商賈雲集良莠不齊武漢兩帮客民每困賽會演戲以致無賴之徒藉端滋事釀成巨案若不急早嚴禁恐大爲風俗之害台行出示嚴禁爲此示仰城沙軍民人等一體知悉嗣後無論何帮做會敬神酬願只許各於本會舘供辦尋常雞豚酒醴誠敬致祭自可以昭感格不許歛錢賽會唱戲致滋事端至福陞同樂三元太壽 
 
 

Page 3

 
 
各班子弟均限十日内改習别業期圖上進不准逗留沙市自示之後倘敢執迷不悟仍蹈前轍定卽嚴拿各該管班及會首從重分别究治决不姑寛其各凛遵毋違特示○前者懋森椿鹽號雇栢木船裝運鹽三百餘包行抵枝江縣境董市江心適與快利輪船相撞以致船身大受捐傷登時沈没猶幸船中人均遇救得生然亦險矣 
[鶴樓笛韻]  
　　武昌訪事友來函云蛇山之東有軒轅殿焉爲省垣業成衣者之公所重九日召集梨園子弟登臺演劇遍邀同業議整行規○省垣自張香帥創設官錢局以來錢票通行商民均稱利便近來忽有匪徒僞造印票任意混用以致持票赴市買物各店咸不敢收受世風不古良用慨然○錢根迫促市價日昻日來每洋銀一元祗易錢八百數十文而食用各物則無一不昻貴於前肩挑負販之流日得無米開門七件殊覺難以支持所幸柴煤米三者價較去歳稍廉尙覺差强人意耳○縣試正塲於本月初八日揭曉縣主陳介菴大令示期初九日舉行初覆堂號四書文題楚書曰經文題周道如砥四句詩題賦得菊爲重陽冐雨開得開字堂號四書文題楚産也經文題鞠有黄華詩題賦得且欲近尋彭澤宰得尋字 
[洪都客述]  
　　江西訪事人云近來江西各屬時有閙教之事如今夏貴溪縣鷹潭鎭所出教案距城尙六十里之遥地方官猶可設詞推諉不意秋間城中又有民教不和之案楊明府以彈壓不及深自憤恨擬請仿照前年樟樹鎭焚燬教堂辦法嚴辦倡首匪徒并派居民铺户出資賠修以杜後患否則官賠而民不涉好事者益復忌憚毫無深恐閙教之案永無已時也○保甲各局不徒有詰姦禁暴之責卽火患亦須隨處留心故筦局務者每令更夫周密巡查不得稍有所懈惟自近數年來此事漸不如昔夜間撃柝之聲時斷時續上月李大令畬曾辦理城内保甲總查事務重申禁令嚴飭巡更夫役不得任意偷安里巷居民庶從此得以高枕乎 
[鳩江寒浪]  
　　蕪湖訪事友函云此間米市自上月旣望弛禁後廣潮各米商爭雇輪船裝運出口此往彼來幾如梭織江干各米棧無一不米包堆積如山本月初八日下午南岸廣恒豐米棧雇用小工負米至船忽米包從上墮下將某小工壓斃行主恐滋事故禀請蕪湖縣張邑尊親臨相騐然後給棺收殮並給屍屬撫卹洋銀二十元○蕪湖城北舊有金斗會舘爲廬和各屬旅遊此間者春秋宴會之所鄉心客感共話天涯而疾病相恤患難相扶亦賴會舘提倡不可謂非意美法良惜赭宼亂後規模未復銅駝荆棘苔蘚塵封有心人俯仰其間不勝今昔盛衰之感兹由廬和逹官巨賈集議重修公舉宋航如遊戎經理其事業於本月初二日破土興工從此雲斤月斧輪奐聿新他日落成又可增一游觀之所矣 
[上海官塲紀事]  
　　昨日俗傳爲觀音大士誕辰清晨自蘇松太兵備前道余晉珊觀察以下各官咸詣沈香閣觀音前虔爇瓣香以伸誠敬○昨午松海防同知劉乙笙司馬排導至縣拜會王欣甫大令大令延入花廳咨商良久然後握手而别 
[監司課士]  
　　昨日滬城敬業書院應由蘇松太兵備道余晉珊觀察命題考試適觀察另有要公委松海防同知劉乙笙司馬點名給卷生員文題居處恭執事敬詩題賦得業廣惟勤得勤字五言八韻童生文題言忠信行篤敬詩題賦得業精於勤得勤字五言六韻至夜分卽陸續給卷而出 
[提解行主]  
　　限提行主一則已紀昨報昨日午刻上海縣署公差已將長泰裕豐三泰等豆麥行主提到禀知縣主土欣甫大令大令飭分别看管候交鄧明府帶回蘇垣聽候臬憲陸春江廉訪訊辦 
[大令騐屍]  
　　有郁阿新者向在八仙橋西首開設老虎杜雇曹阿土爲夥八月中曹因事倩其友錢金替工未幾郁忽失去烟槍一枝疑錢金所竊訪知錢現在洪福園茶肆爲夥因卽告知捕夥金阿錦等軋至杜家宅攢毆身死事後錢之姑夫馬阿二偕本圖地保吳桂仁投上海縣署禀報昨日午後四點半鐘時上海縣主王欣甫大令帶同仵刑書吏人等臨塲旣升座卽傳地保吳桂仁詰問吳供小的聞信到塲錢已氣絶身死馬阿二叩請伸雪郁阿新曹阿土金阿錦等同供小的等並未毆撃求恩明察大令飭仵作如法察騐旋唱報委係痰湧氣絶身死並無别情大令離座親視一周飭屍親具棺殮切結馬稱死者尙有胞姊小的未便出結遂交地保棺殮發壇標誌郁阿新無干省釋曹金帶回縣署著馬自行投案備質 
[客死可憐]  
　　浙江鎭海縣人丁阿三冋在鎭江同復昌錫箔店爲夥邇忽患病日漸沈重因托同鄉人傳生大伴送回家昨日上午十二點鐘時附大通輪船抵埠携有皮箱一口内儲衣服及洋銀十餘元時已一息奄奄迨登岸卽氣絶旋由傳投報法界捕房捕頭遣包探往視委係因病身死傳願自行棺殮暫寄四明公所以便發電至家囑家屬來滬扶柩回籍捕頭允之 
[私刑宜禁]  
　　松江人王樹君旅居南市老白渡横街大順金客棧前日忽失去水烟袋衣服等零星雜物報請十六铺巡防中局查緝嗣由棧夥某甲在倉橋左近拘獲竊犯夏順生帶回盤詰言語含糊因卽用繩高吊處以私刑後由汛捕所知禀知局員文斌臣二尹二尹飭差至棧將夏順生及棧主婦某氏帶回訊辦 
[浦濵火警]  
　　前晚二點鐘時楊樹浦大純紡紗廠門房内不知緣何火起登時烈燄飛騰冐穿屋頂廠中人急汲水灌救旣而黎副捕頭瞭見遣各包探馳往救援約歴半點鐘時卽撲滅　焚去門房二間當火熾時巡丁趙文奎萬分情急忽然倒地身死亦奇事也 
[美界火警]  
　　昨日午後五點鐘時外虹口西華德路某姓家忽然失火救火會西人急驅英美兩界皮帶車往吸取自來水竭力噴射約歴半點鐘之久卽火滅烟消 
[恊緝失贓]  
　　某大令與英美租界讞員翁笠漁直剌有舊日前由蘇垣抵滬拜會直剌把臂傾談旋卽附吉和輪船赴金陵公幹携有大小皮箱二十七口不意途中遺朱一口内儲公文及田屋文契等緊要各物爰卽函告直剌請照會英法美各租界捕房恊緝未識能原璧歸趙否 
[逐鹿新談]  
　　日前日本郵船株式會社某輪船由東瀛抵埠時英界捕房柏捕頭遣某包探上船查獲山鹿六頭當卽扣住留養外虹口棧房中聞此鹿係日本某花園所豢被歹人竊之來滬園主曾電逹上海各捕房請爲查緝刻下旣經查獲卽須乘便送歸也 
[法租界捕房瑣案]  
　　昨日禮拜一爲讞員朱森庭明府蒞捕房發落各案之期旣升座卽命提保險將次期滿縱火圖賠之阮阿行至案著枷號一個月期滿禁押半年○竊犯陳莊郎迭經明府訊供認竊不諱昨日著枷號一個月發得善里口示衆期滿責釋○兇犯喬寳生前因持力砍傷王光和經明府訊取口供判令荷枷一個月期滿責釋昨日命提到案著將枷開去重責二百板釋出○洪源里五十一號居民李俊卿與鄰婦劉孔氏犯奸被車夫劉子祺拘獲解經明府訊供判將劉孔氏鞭背五百下發堂留養李俊卿枷號半個月期滿責釋昨日命提到案開去所荷枷笞責八十板然後斥釋○本城已閉之東園烟舘執事石壽生虧欠存欵甚巨各債主控諸公堂由明府管押訊追嗣股東劉信卿又被各債主控諸諸署昨日明府在捕房飭包探齎文至縣請將劉帶歸公堂併訊 
[美租界捕房紀事]  
　　偷兒許阿黄混入北河南路某甬人家竊取衣服若干件持至某押鋪質錢被某號巡捕所見拘送捕房捕頭令押候解送公堂禀請讞員翁笠漁直剌訊辦○昨午賭徒陳桂林携　具至北河南路天后宫前設攤誘賭適爲某號巡捕所見拘送捕房捕頭令押候解送公堂禀請究辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[一視同仁]  
　　南昌訪事人云金谿縣楊君學金何君之龍儒寓江西省垣邀集同人創設一會名曰同仁并作小啓以爲勒捐鹽引其文曰會名同仁仰體上天好生之德國家一視同人之意也夫世間最苦者莫知鰥寡孤獨之可憐也鰥寡孤獨而貧病癱瞎之尤可憐也天之生此鰥寡孤獨而貧病癱瞎者爲天下之不鰥寡孤獨不貧病癱瞎者生也彼不鰥寡孤獨不貧病癱瞎者現在之天堂也而鰥寡孤獨而貧病癱瞎者現在之地獄也天之生此鰥寡孤獨而貧病癱瞎者所以警天下之不鰥寡孤獨不貧病癱瞎者也所以報此鰥寡孤獨而貧病癱瞎者前生之不憐此鰥寡孤獨而貧病癱瞎者也吾人生而不鰥寡孤獨不貧病癱瞎何莫非前生能憐此鰥寡孤獨而貧病癱瞎者也不鰥寡孤獨不貧病癱瞎倘不憐此鰥寡孤獨而貧病癱瞎者安知來生之不鰥寡孤獨而貧病癱瞎而望不鰥寡孤獨不貧病癱瞎者憐而爲其所不憐也嗟夫鰥寡孤獨貧病癱瞎者惜其前生之不知鰥寡孤獨不貧病癱瞎之可憐也前生如知鰥寡孤獨貧病癱瞎之可憐而憐之今生亦不須不鰥寡孤不貧病癱瞎之所憐也前生不憐人今生望人憐難矣前生不憐人今生無人憐宜矣今生望人憐而今生無人憐抑又苦矣各省設普濟堂收養鰥寡孤獨貧病癱瞎之人非不法大恩周無如額有定數補缺維艱而此鰥寡孤獨貧病癱瞎之人晴暖猶可也而雨雪則苦不堪言壯健猶可也而衰邁則情難畢述凍賦哀號慘不忍述此所爲惻怚者也夫博施濟衆堯舜雖病其難而目見耳聞吾人在所宜救某人微望淺家貧力薄惟有仰勸同仁君子大發慈悲隨緣樂助隨地設會各處救各處之鰥寡孤獨而貧病癱瞎之人每位出錢百文爲一願由一願十願百願千願聽人自便眞惠而不費簡而易行每月經收按名散給由一族一鄉而一郡一省俾鰥寡孤獨而貧病癱瞎之人咸慶得所豈不仁壽同登哉豈非仰體上帝好生之德國家一視同仁之意哉一此會專爲鰥寡孤獨而貧病癱瞎者設必須查明眞確有妥實保人而年已六十以上者每名給摺爲憑以本人病故或補入普濟堂爲止一此會並不設公所祇須查明本人住址按月照摺分送一會中養贍人邀不計定額視來會之多寡每月各給十足典錢八百文一會中董事必須公舉老成持重實心任事之人經理進出一年終抄一濟單將本年收付數目張貼城隍廟門首以表心迹倘經手私肥雷殛火焚 
P>上海縣署瑣案 
　　日前王仁培以妻魏氏捲物遁逃投控縣署前晚縣主王欣甫大令倩劉耀庭二尹訊問王供南匯縣人向業岐黄光緒十八年由朱松全陳星垣爲媒聘定魏袁氏之女爲室二十一年秋父親病篤循世俗衝喜之例接魏氏過門九月二十四日父親病故卽於二十六日霍親至十一月某日魏氏忽捲物私逃久無消息今始遇見勸令還家堅不依允是以控求訊究二尹斥曰爾係讀書人當知禮法何得於喪服中成親著先責手心五十下命提陳星垣研訊供王仁培聘魏哀氏之女爲妻確由小的與朱松全爲媒至何時成親實不知悉朱松全供爲媒是實惟王糾人搶親行至中途被魏袁氏奪回故不願將女遣嫁魏袁氏供王仁培如以禮來娶小婦人詎敢不從今乃如此行爲務求究責二尹曰今已責手心爾可不必留難著王仁培擇吉用花轎迎娶兩造各具結而退○殷金元控華西春誘賭賣女經劉二尹提訊殷供小的係金陵人向在原籍爲羽士女名彩寳日前華令小的挈同至滬旋設計誘與同賭以致所携資斧悉數輸罄華復勸令將女鬻去不得已而允之當時議定身價洋銀四十五元華僅付小的二十元餘被吞没後父親得悉來申將女兒贖回求恩究辦華西春供此皆王阿四所爲不干小的之事二尹謂兩造均非良善飭一併收押候備文遞解原籍請地方官訊斷○粤人楊阿生前與南洋學堂傭人某甲忿爭以致撃破碗盞由西門外巡防局獲送至縣王大令訊懲遞籍中途因水淹發回兹又派送交廣肇公所董事勒令自行回籍毋得逗留 
[馬路工程局瑣案]  
　　日前公義馬頭川沙航船户陳某扭獲竊取衣服之張阿仁送交捕頭解請馬路工程局會辦委員司徒貽芬司馬訊究陳投案訴稱日前小的船上失去棉布七十疋曾開單報捕請緝務求一併究追司馬向張研詰不認行竊旋在身畔搜出質劵二十七紙因飭役至各押鋪吊取各贓並無棉布在内昨日覆訊謂張曰爾帶有質票多紙顯係積竊爰命笞責五百板飭具改過自新切結然後諭令捕役驅逐出境○日前米掮客孫忠海冐稱寳源米店夥至陸阿五船上賒取白米五石比陸往收米價始知寳源業已閉歇旋在中途遇孫因卽扭送捕房捕頭令轉解工程局會辦委員司徒司馬正欲提訊孫倩元生長米行主楊雨齋投案具保一面勸陸遞禀求銷昨日司馬飭將各人提案覆訊孫供此事被陸誣指實與小的無干今求恩准交楊雨齋保出帮同找尋騙米之人司馬准之 
[英美租界公堂瑣案]  
　　袁阿海向在泥城橋迤西看守洋房並供撃柝之役乘間竊洋人妙而海定家金銀對時表各一枚及畢登家石鐘綢傘絲巾等物及經失主投報捕房捕頭飭包探林福生查知實在起到原贓昨晨解至公堂請辦兩洋人投案領贓袁阿海供稱小的係浙江寍波府屬某縣人行竊自知不合惟求恩典讞員翁笠漁直剌商之梅繙譯判責二百板管押一年○包探徐榮珊解送徐海記牛奶棚主徐益生及曹阿毛至案禀稱徐曹兩人售賣牛奶均未向工部局領取執照前曾送請大老爺判罰多次依然不領兹又爲工部局專查牛奶之洋人知悉故特倩小的傳案請訊工部局洋人聲訴前情並稱照章不准再售牛奶徐曹同供小的等實在無力出貲領照情願不再作此生涯直剌判罰徐洋銀五十元曹三十元並勒令將乳牛拍賣○包探顧阿六拘解米阿香至案禀稱此人僞稱薦朱聖蘭至怡和洋行瑞和輪船爲買辦騙去洋銀一百十七元報捕後經小的查獲解送請究朱聖蘭投案申訴前情并請追究米供朱之洋銀在花柳塲中浪用與小的無十惟當時曾談及瑞和輪船買辦可以謀充實未行騙叩求鑒察直剌判令發回捕房管押十四天以儆○包探石金榮解送費阿高至案禀稱此人僞稱薦徐春帆至高林洋行爲買辦騙去洋銀五十元立有包薦字據經小的拘獲送案請究徐春帆投案供訴前情並呈出費阿高所立之據請卽究追費供當時本欲竭力舉薦無奈已僞捷足者先得所收洋銀五十元業已用去求恩寛宥直剌判責二百板押繳洋銀五十元○包探洪阿寳解送積竊顧阿根至案禀稱此人前經犯事解案懲辦今又在北京輪船竊取綢布衣服十一件經小　拘獲送案請究惟失主已無從傳到矣顧供認行竊惟求恩典直剌判押捕房兩月○陳蘭和在李雲亭所開土棧内爲夥私取洋銀一百五十元而逸報捕後被包探顧福其拘獲送究李雲亭投案請訊陳供並未私取有帳可稽叩求鑒核直剌著押候過堂復訊○包探趙銀河禀稱車夫葉永恩竊取蔡阿三家車一輛藏匿家中報捕後經小的查獲送究蔡投案領車葉供誤認蔡車並非行竊求恩明察直剌判責二百板○鴻源紡紗廠洋人控花掮客張逸漁不交所定子花並吞没洋銀五百元公差將張逸漁及其叔張怡如解案請訊鴻源洋人稱曾向張逸漁定買子花先付洋銀五百元屆期不交照市價核算應償洋銀二百二十四元請共飭繳七百二十四元張逸漁供向爲棉花掮客連年虧折窮乏異常無物抵償惟求鑒宥張怡如供向爲鹹貨生理花業情形一槪未悉到侄子逸漁之事更未干涉求恩明察直剌商之梅繙譯薈將張怡如叔姪押候移文奉賢原籍封産變賣抵償此欵 
[告厥成功]  
　　啓者敝堂後進南廂房向爲育嬰之所地多潮濕柱朽不支風雨飄摇勢將傾覆荷蒙諸大善士曁本黨句蒙 
 
 

Page 10

 
 
慨解嚢金鳩工翻造爰以北作樓廳乳房南卽改建市樓房五幢俾添租息實亦推廣善緣今旣落加理合鳴謝資助芳銜開列如左怡情軒痛善長助規元二百兩懐永堂助規元一百兩孫根善助洋一百元嚴頌眉助洋一百元永壽堂何助洋五十元金粟山房助洋二十元高忠記饒恊泰董洽成陳生記四户各助洋十元司董嚴筱舫助洋二百元何租安助規元二百七十兩陳善亭助規元五十兩　潤堂徐助洋五十元丁甘仁　洋五十元鄭陶齋助洋四十元經蓮　周詠椿王松堂周湘雲四户各助洋二十元俞文煥助洋十八元共收規元六百二十兩洋七百四十八元　　北天后宫前廣益善堂同人謹誌 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十五年九月初十日京報全録]  
　　宫門抄○諭旨五道録前○户部奏爲遵旨議覆江北河運漕糧摺○御史陳奏澄叙吏治片○九月初十日吏部翰林院正紅旗值日無引見○煕貝勒等點騐火藥覆命○意公續假五日○承侯請假十五日○萬培因嚴金清預備召見○召見軍機萬培因嚴金清○○經筵講官户部尙書臣宗室儆信等謹奏爲遵旨議奏事光緒二十五年八月初一日奉上諭御史秦夔揚奏江北河運漕米勞費太甚擬請停辦一摺著户部議奏欽此欽遵由内閣抄出到部查原奏内稱河運漕糧本沿明代舊制我朝全盛之時庫儲充溢不以漕運多費爲嫌且黄河由淮安穿運入海亦與今日情形不同然至道光年間運道已虞淺阻屢經改行海運咸豐初年粤匪竄擾湖廣等省軍務繁興五年河决銅瓦廂山東運河廢壞由是各省河運不復可行迨東南平定江浙二省漕糧由海運津均稱便利惟江北試辦河運始於同治四年當時不察河運不能並治之故而勉强行之迄今三十餘年其事之有損無益亦旣彰彰在人耳目矧適庫儲奇絀朝廷於等欵一事幾費周章則卽如江北河運自應亟議停辦請言其弊約有四端一曰坐失水利二曰牽制河防三曰苦累商船四曰有妨兵食查山東境内微山獨山等湖名爲濟漕水潘每屇江北漕船北上由河慶相度水勢啓閘下注以利漕行河員惟恐誤運湖内蓄水恒過於例定尺寸設○春夏雨水連綿則環湖數百里悉爲澤國而天早水淺之年則傍近泉源盡以濟漕而不足更無涓滴之水潤及農田本年沂州旱荒致煩振濟向使早弛運河灌引之禁俾地方官一意講求水利不必兼顧運道何至漫無補救成此巨災所謂坐失水利者此也黄河濁流宜合不宜分故借黄濟運人人知其非計無如江北旣辦河運卽必得使汶衛二水與黄相接東省河身較窄一遇盛漲兩岸所留運口極爲吃重防守稍懈則倒灌奪溜在在可虞每屆漕船入北運河全資黄水浮送所以臨清以南二百餘里運河旋濬旋淤視南岸爲尤甚且黄水亦以勢分而力弱力弱而沙停頻年横决之患幾至不可收拾所謂牽掣河防者此也河運雇募氏船例定十二月初一日開况限次年二月兑竣開行各船户在高寳水次停泊候裝需時數月之久不無虚耗及開行以後長途牽挽備極艱難雖有糧道封雇船隻以備沿途起剥而東境漕渠節節膠阻逢閘提溜遇淺加夫驅千百船户水手趲行於炎天烈日之中幸而汛水足敷灌送抵壩較早尚可回空儻值水勢微弱磨淺而進或至七月間始渡黄入衞則重運到通已將竭盡人力迨事竣回空運河又漸乾涸勢必凍阻北河以等春融南下夫一船受載不過二三百石糧米而使之窮年累月歴數十里之艱險船户所得水脚幾何其窮無復之者弊端百出又奚怪焉所謂苦累商船者此也南漕减運以來江浙海運蘇松皆係稉米杭嘉湖稉米外間有秈米爲數無多惟江北河運定章採買秈米統覈近年進倉漕糧粳多秈少其大較也京倉放欵以甲米爲大宗旗兵食用不盡需米每季所領甲米售之碓房者居多售價高低視乎米色而以籼視粳有不免相形見絀者何則秈米質嫩不如粳米之能耐久儲故市價比粳爲賤秈米新者且然况倉儲之陳陳相因者乎本年四月間有旗兵入倉滋閙不領秈米之事在倉塲固屬爲難而兵丁以口分之故輕蹈刑章亦殊爲可憫所謂有妨兵食者此也以上四端其弊皆與江北河運相表裏欲清其弊莫如不令採買秈米停止河運爲查京倉米數卽就江浙海運計之已屬歳有贏餘若江北自本年冬漕爲始停運秈米則八旗甲米只須明年輸放一季新秈此後浙江所運秈米無多儘可專歸漢俸搭放俾旗兵全食一色粳米而倉塲亦易於清厘可無竭蹶之虞矣至江北歳運正耗秈米約共十三萬餘石所需米價運費及沿途濟漕等項工費每年開支銀五十餘萬兩旣經停運則此項銀兩卽令按年解部亦可稍裕度支等語臣等謹熟審情形通權利弊稽之歴來奏章及近時載籍竊維運河之情形今昔迴異實以咸豐四年黄河運穿爲一大關鍵而運河之利弊今昔懸殊又以同治四年借黄濟運爲一大關鍵自明代築南旺壩以分汶水三分南流逹徐州以入淮七分北流逹臨清以入衛而運道始通我朝因之循行不廢道光年間黄運交病始議海運自咸豐於是汶水之北流者河亦挾之東趨而運道中斷由張秋北至臨清數百里間頓成陸地此則迫於天時而河道之變遷迴非昔日之舊矣北運河來源旣斷同治初年江北試行河運之說興而借黄濟運之議起糧艘非乘黄水盛漲不能運黄水性濁所經之處卽受淤之處運河日淤日高河底致與黄水面相浖故黄入運之艱險則曾國藩沈葆楨丁寳楨諸臣備言之而力陳借黄之病以爲大河挾泥沙而下今轉導之旁行無力東注中道遞積數年之後高與堤等東省首當其衝則沈葆楨言之尤切是今日北運河借黄之非計濟之維艱又非復向來之舊矣臣部當日亦深知其難特以留此一線之河路履議隨時修治之方無如辦漕雖有成規而治運治河迄無善策檢查連年江督咨據糧道詳稱挽運艱難節節淺阻南運河旣趲行不易北運河尤乾涸常形卽此江北十數萬石之漕已不勝其勞費今御史秦夔揚臚陳積弊四端不爲無見臣等查漕糧之由海運始於道光年間而咸豐之初連歳暢行相承至今已四卜餘年計現行章程各倉歳放漕米不及百萬江浙兩省海運漕米已有一百一二十萬石開放有餘本不專仰給於河運本年沂州旱荒重煩恩振誠能酌寛泉源湖水之禁舟楫旣可通行而該處農田得資灌漑於民生不無利益河運向係秈米而旗兵不願承領屢見倉塲奏章如議停罷亦不致强兵丁以所難運船本係價雇復准帶二成土物體恤已多而近來重運多阻回空復守凍河干更需撫恤以云勞費漸甚於前至所論借黄利弊與沈葆楨之論相符皆推本前人治河之説於山東河務所關尤鉅近年該省河患日迫上繁聖懷今海運米石可實倉儲誠不必拂黄河之性强以入運而黄水自入衛河以來天津海河下游日淤日淺亦於畿輔水利有關臣等公同商酌如該御史所秦自以照准爲宜擬請自本年冬漕爲始毋庸辦理河運所有江北各屬徴收米折所費銀兩卽令扣解部庫至河運可停河渠究不容廢其山東江蘇兩省開支黄河工費銀約三十萬兩上下自可大加撙節其中何欵可以裁除何欵仍應酌發應由各該督撫愼委賢員悉心體察奏明妥爲辦理總斯河道通行商船無阻而於農田水利交收其益是爲至要倘以河運議停殺圖侵蝕經費不事疏濬或藉口歳修例欵浮冒開支則現當釐剔之際均應據實隨時叅辦以示懲儆而重河工如蒙兪允卽由臣部行文兩江漕運東河各總督江蘇山東各巡撫遵照所有遵議緣由恭摺具陳伏乞皇太后后上聖鑒謹奏奉旨欽此○○御史陳慶桂片再近來吏治日壞由於保舉太濫督撫大吏瞻徇情面見好屬員保薦者多叅劾者少苟非聲名狼籍衆論不容斷不肯列諸彈章被議之員宦囊已滿出其贏餘結交勢要或籍詞投効或設法鑽營不轉瞬而卽請開復其尢取巧者竟請免繳捐復銀兩當此庫欵支絀司農羅掘幾窮與其多方搜索易朘民生曷若酌令捐輸藉懲貪吏擬請飭下部臣嚴定章程嗣後獲咎人員必須照加倍半銀數先捐復原銜方准投効列保其捐復銀兩仍不准奏請免交庶於籌備餉項之中卽寓愼重名器之道謹附片具陳是否有當伏乞聖裁謹奏奉旨欽此 
 
 

Page 14

 
 
[光緒二十五年九月十一日京報全録]  
　　宫門抄○諭旨三道録前○盛京將軍增奏爲揀員請謂要缺同知摺○粤督譚奏爲運司到省飭赴新任片○粤臬吳奏爲恭報到任日期摺○閩糧道胡奏爲署理臬篆日期摺○黔撫王奏爲甄别同通各員片○鄂撫于奏遴員署理德安府知府片○將軍延奏申明新軍五營專管路工事務片○將軍增奏爲巡道同知州縣各官均飭赴新任片○九月十一日户部通政司詹事府廂白旗值日無引見○董履高謝調直隷正定鎭總兵恩○嚴金清謝交軍機處存記恩○王灃預備召見○召見軍機王灃嚴金清○○奴才增祺恒壽跪奏爲揀員請補要缺同知以資治理恭摺仰祈聖鑒事竊查准補興京撫民同知吳鼎澂尙未赴任於光緒二十五年二月初八日病故當經循例恭疏題報開缺聲明係繁疲難要缺例應由外揀補應以該員吳鼎澂病故之日作爲開缺日期歸於二月分截缺查興京同知一缺統轄通化懐仁二縣及自理地面刑名錢榖事宜政務殷繁非老成穏練之員不足以資治理奴才等於現任應升應調人員及 
特用插補同知班内逐加遴選非現居要缺卽人地不甚相宜實無堪以升調請補之員惟查有儘先候補同知孫壽昌現年五十一歳順天大興縣人原籍浙江由貢生遵例報捐同知雙月選用於東海關通商洋務案内保俟選缺後以知府補用光緒五年十一月初十日奉旨依議欽此四年於晉賑案内核奬三品銜是年因捐晉賑出力保以同知分省補用經部議准奉旨依議欽此十六年於江浙賑捐案内核奬花翎十七年三月奏留奉天差遣委用三月初八日奉硃批著照所請欽此十八年二月奏留奉天補用三月初八日奉硃批著照所請欽此旋於援剿熱河匪徒出力保歸候補班儘先補用經部議准奉旨依議欽此請咨赴部於十二月十二日引見奉旨著照例發往欽此由部領照起程十九年四月初三日到省二十年四月試看期滿甄别歴署懷仁海城等縣篆務二十二年六月十二日聞訃丁嫡母憂回籍守制二十四年九月服闋十一月初一日起復到省該員老成練逹才具優長以之請補興京撫民同知洵堪勝任與例亦符合無仰懇天恩俯念員缺緊要准以候補班儘先補用同知孫壽昌補授如蒙兪允該員係勞績保舉儘先候補同知請補要缺同知銜缺相當毋庸送部引見所有揀員請補要缺同知緣由理合恭摺具奏伏乞皇太后皇上聖鑒飭部覈議施行謹奏奉硃批吏部議奏欽此○○譚鍾麟片再新授兩廣鹽運使國鈞業已到省自應飭赴本任兹據禀稱沿途感受暑濕寒熱交作延醫調治寒熱雖漸輕而精神疲困手足發麻請給假一個月調理等情前來臣覆查屬實徐飭俟醫治稍愈卽行赴任外謹會同廣東巡撫臣鹿傳霖附片陳明伏乞聖鑒謹奏奉硃批知道了欽此○○二品頂戴廣東按察使臣吳引孫跪奏爲恭報微臣到任日期叩謝天恩仰祈聖鑒事竊臣於本年正月在浙江寗紹台道任内蒙恩補授廣東按察使交缷後遵旨來京陛見三月十六日到京謹卽詣闕展覲天顏仰蒙召見三次舉政治之大端埀詢切要重居官之職守訓誨周詳跪聽之餘莫名欽感並經具摺請假一月回籍省墓荷蒙恩准陛辭後出京回籍假滿起程兹於七月十九日行抵廣東省城奉督撫臣飭知赴任二十二日准兼署臬臣馮光遹將印信文卷移交前來當卽恭設香案望闕叩頭謝恩祗領任事伏念臣樞垣直浙水分巡愧未答夫涓埃廼擢陳夫臬事時深任重材輕之懼益懍臨深履薄之思查廣東係巖海要區臬司爲刑名總匯舉凡勸團練編保甲清訟獄嚴緝捕以及詰奸除暴察吏安民在在均關緊要如臣檮昧深懼弗勝惟有殫竭愚誠懍遵聖訓隨時隨事禀承督撫臣實心經理不敢稍涉疎懈以冀仰答高厚生成於萬一所有微臣到任日期並感激下忱理合恭摺叩謝天恩伏乞皇太后皇上聖鑒謹奏奉硃批知道了欽此○○二品頂戴署理福建按察使督糧道臣胡廷幹跪奏爲恭報微臣接署臬篆日期叩謝天恩仰祈聖鑒事竊臣於光緒二十五年八月初一日接奉閩浙督臣許應騤行知以署福建布政使余聯沅調補江蘇蘇松太道所遺藩司印務委臬司周蓮接署遞遺臬司印務委臣署理遵於八月初六日交缷道篆是日准臬司周蓮將印信文卷移交前來當卽恭設香案望關叩頭祗領任事伏念臣中州下士由甲戌科簽分户部供差十有七年疉充山西江南貴州等司主稿寳泉局監督以京察而洊領郡符方愧涓埃未報擢糧儲而卽權臬事益令寤寐懷漸自飭回糧道任以來正期竭力殫心裕儲兵食乃閲時甫及六旬奉檄再權臬篆受恩愈重圖報愈難查閩省爲濵海巖疆臬司爲刑名總匯濟寛兼以濟猛務持其平讀律首重讀書貴探其本臣才疏識淺深懼弗勝惟有勉竭駑駘力圖整頓舉凡有關明刑弼教察吏安民各事宜隨時禀承督臣實心經理不敢以暫時攝篆虚與委蛇以冀仰答高厚鴻慈於萬一所有微臣接署臬篆日其並感激下忱理合恭摺具奏叩謝天恩伏乞皇太后皇上聖鑒謹奏奉硃批知道了欽此○○王毓藻片再前准部咨奏定章程道府州縣無論何項勞績保歸候補人員應以到省之日起祥加試看扣限一年期滿出具考語奏明分别繁簡補用等因歴經遵辦在案兹查試用通判張鎬試用同知潘家懌均已到省試看一年期滿應行照章甄别據藩司邵積誠臬司玉恒造册詳請會核具奏前來臣查該員張鎬家懌等年壯才明均堪留省酌量補用除册咨送部科外謹會同雲貴總督臣崧蕃合詞附片具陳伏乞聖鑒謹奏奉硃批吏部知道欽此○○于蔭霖片再德安府知府汪元慶在任病故所遺該府篆務亟應委員往署以重職守查有補用知府施紀雲才具優長公事透澈堪以署理據署湖北布政使瞿廷韶署按察使孟繼壎會詳前來除另行恭疏題報開缺並檄飭遵照外理合會同湖廣總督臣張之洞附片具陳伏乞聖鑒謹奏奉硃批吏部知道欽此○○延茂片再查新軍五營專爲路工而設所有一功文報均關交涉事件必需專員經理以免與各營文件混雜或至遲悞現據該軍統帶呈請添設靖邊新軍營務處隨同辦事委員辦事官字識各一人俾專經理新軍五營事件以專責成而期捷速奴才查係爲愼重路工起見自應准添設專員經理卽自七月初一日任事訖理合奏明立案除咨部查照外謹附片具陳伏乞聖鑒謹奏奉硃批該部知道欽此○○增等片再奉天驛巡道志彭前因計典保薦卓異並歴俸期滿併案斌咨赴部引見現已回省繳照應卽飭回本任以重職守又准補營口海防同知劉朝鈞署營口海防同知事岫巖州知州咸斌准補遼陽州知州陳衍庶准補海城縣知縣林宗奇署承德縣事安東縣知縣增韞均應飭赴本任以專責成所遺承德縣知縣員缺查有署奉化縣事准補懷德縣知縣范貴良辦事勤能堪以調署遞遺奉化縣知縣一缺查有准補通化縣知縣米穜才具老成堪以署理又署懷德縣知縣于鏡調省所遺之缺查有准補懷仁縣知縣高暄陽辦事穏練堪以署理又寗遠州知州傳雲颺撤省察看所遺之缺查有准補承德縣知縣陳善寳老成練逹堪以署理除分檄飭道外理合附片具陳伏乞聖鑒謹奏奉硃批吏部知道欽此 
 
