# 1910 - 229 - 4913488

 

Page 1

 
 
   
 
 

Page 2

 
 
 [Ｈ>第一張第二版 
［Ｌ>上諭[監國攝政王鈐章七月二十一日内閣奉]  
旨科布多辦事大臣着恒瑞補授欽此 
上諭山東萊陽海陽兩縣匪徒兹閙一案前經諭令陳夔龍派員詳查具奏兹據查明覆稱萊陽則由紳民相仇積怨生變曲士文刧殺官兵圍困城池實屬罪不容誅海陽則因徴收錢糧搭配銅圓制錢前後兩歧致釀重案均係地方官辦理不善所致孫寳琦派兵彈壓實出於萬不得已等語所有此次辦理不善之萊陽縣知縣朱槐之海陽縣知縣方奎業經孫寳琦奏叅革職並將登州府知府文淇開缺另補萊陽一案半由紳窟歛怨而起自應擇尤懲辦曲士文與其弟曲桂舟均非善類曲士文尤爲此案罪魁著孫寳琦責成營縣嚴拿務獲按律懲辦一面飭由地方官親赴各鄉明白曉諭務釋羣疑海陽此次首犯一併擇要拿辦其餘兩邑被脅愚民槪不得少有株連免致無辜受累餘著孫寳琦按照所奏體察情形分别妥籌辦理以靖地方欽此軍機大臣署名奕劻毓朗鹿傳霖假那桐徐世昌 
［Ｌ論説>[論籌備立憲當先整肅紀綱（録國風報）]  
修明一國之制度綱舉目張有條不紊使一國之事無鉅無小秩然各得其序則操何術以致之乎曰恃有法而已矣令下如流水之源使百司羣執事慄慄奉法黠者不敢骫法以自肆愿者不敢疲惰以溺職則操何術以致之乎曰能令法之必行而已矣稽之我國之歷史凡能張國勢而致治安者其道罔不由是是以管仲用齊而齊霸商鞅輔秦而秦興諸葛治蜀而蜀治王猛佐秦而秦强王安石之相宋張居正之相明皆能舉廢興墜弼成一代之治我國二千年來號稱政治大家其勛業事功赫然焜燿於後世者其人必法家者流能以嚴厲手叚厲行法治主義者也我國今日百度縱弛。棼然凌亂。直可謂之無法之國。也乃者迫於世界之大勢。幡然改圖。宣布立憲。殆將進而爲法治國矣夫以無法之國移用法治之制。凡百制度。素所未有。一切機關。缺焉未具。勢固不能不從事於籌備。然二年以來。所謂籌備之事。無不因循粉飾。有其名而無其實者何哉。蓋以九年之短期。舉改革之大業。非以雷。霆萬鈞之力。行整齊嚴。肅之法。用精覈之督責。爲嚴厲之進行。必不能聳國人之精神。而使之。趨事赴。功也。百年以來。我國政治。日即頽靡。至今日而弛敝極矣。然究其。弛敝之所由。則皆由紀綱之不肅。故朝廷令議一事。受令者不以爲然則催促數四。閣置而久不覆奏。而朝廷不。過問也朝廷簡任一官。受任者憚其邊。瘠則偃蹇朝命。遷延而辭不就道。而朝廷不過問也。官吏犯法。上級長官參劾之矣。然甲省方列彈章。乙省即可調用。遣戌軍臺。而可以截留。永不叙用。而可以註銷。而朝廷不過問也。大吏溺職特簡重臣查辦之矣雖然有拿治之旨錮之刑部之獄。延宕累年。而案。不定罪狀昭著而讞不决。而朝廷不過問也。國法重懲墨吏。而中外臣工簠簋不飾苞苴盛行而朝廷不過問也。國家最重國庫。而疆吏挪虧公欵。百數十萬。更調之際。私相彌掩。而朝廷。不過問也不寗惟。是吏以墨敗。巨贓纍然。按律固可論死者也然所得處分。不過革職。而墨吏且坐擁巨資以温飽終身矣言官納賄。賣摺言事。諭旨所斥爲敗類者也。然所得處分。不過回原衙門行走。而敗類者仍回翔舘閣。以積資待用矣官常敗壞。綱紀蕩然類此之事雖更僕。數而不。能悉。數彼官吏見朝廷之易。與而無。復法紀之可畏也則悍然盡。决其堤防在上者賣官鬻爵。賄賂公行坦然無可忌憚。在下者輦金載寳。鑽營奔。競恬然絶無羞恥。窮其力以營罔私利而國家大計。置之不復。聞問故國家行一新政。則羣趨而視爲利藪。營謀薪俸不事一事。不聞朝廷一按其罪也。國家舉一要事。則袖手而視爲具文。一紙空文巧詞敷衍亦不聞朝廷一發其覆也夫籌辦立憲之事。無一非責之部臣疆臣。彼部臣疆臣視國家之事。固如秦人視越人之肥瘠。漠然不動於中。而朝廷亦瞑目斂手。一切爲無意識之。放任。聽其空文搪塞而絶不加以覈實之督察。任其恣睢自便 
 
 
 

Page 3

 
 
 [Ｈ>第一張第三版 
絶不加以强力之制裁。上下相蒙。百舉具廢。竊恐俟之百年。其所謂籌備者。亦無一事之能舉。吾國遂將淪於九淵。而憲政卒無成立之一日也。（未完） 
 [Ｈ>專電 
電一（北京） 
袁勵凖奏皖灾日深民生日困鋌而走險在在可虞湘魯兩省之變將復見於安徽請飭皖撫速籌賑撫一面趕辦巡警並飭隣省籌欵接濟俟難民到時代爲安置奉旨着軍機處寄諭皖撫力籌賑撫並寄諭張人駿陳夔龍孫寳琦寳棻籌欵接濟 
電二(北京) 
學部奏各省學務公所人員准三年奬尋常五年奬異常奉旨依議 
電三(京北) 
江督張人駿電致樞府勸業會虧欵甚鉅擬展長半年電四(京北) 
鹿傳霖病已垂危 
電五(北京) 
留學生報考共有七百餘名 
［Ｌ>緊要新聞一[湯壽潛攻訐盛宣懐電稿]  
　　開缺江西提學使浙路總理湯蟄仙京卿於本月十八日電致樞府攻訐郵傳部右侍郎盛杏蓀宫保業奉嚴旨斥其措詞荒謬率意妄陳並著革職不准干預路事兹將湯京卿電稿録下學軍機王大臣鈞鑒恭閲本月十三日電抄 
上諭盛宣懐著赴郵傳部右侍郎任并帮辦度支部幣制事宜欽此查盛宣懐旣爲借欵之罪魁又爲拒欵之禍首光緒三十四年三月被簡壽潛已冒昧有所陳瀆蘇浙方被借欵之累有如焚溺盛宣懐晏然回任夫路事方受敎令於郵傳部朝廷埀念東南蘇浙已躬被盛宣懐之累復使受其敎令忍乎不忍内災外患人心固結之不暇而解散之乎蘇浙奉旨商辦非私辦奉旨而復提草議咎不在蘇浙鈞處亦知之拒欵盛宣懐實誘之乎其告浙撫與蘇浙之京官及兩公司均曰光緒二十九年四月四日曾函致英公司聲明杭州鐵路有他商請辦勢難持久待自此函訂之日起如六月之内再不勘路估辦則杭甬一路及浦信一路均作罷諭所有以前合同一槪作廢此函去後又逾兩年則草合同本應作廢云云訂議以爲可廢蘇浙人不執是以爭是自負也不但此也三十二年二月盛宣懷奏案具在所言皆同明明予蘇浙以廢議之鐵劵而蘇浙始拒欵是拒欵之禍首非盛宣懐其誰旣誘 
之矣復食言而鑄成外務部借欵之錯袁世凱號稱暴戾顧猶以蘇浙人所執盛宣懷廢議之言持之有故而召盛以决之是欵之借不借决於函之復不復方上海送行時尙云英公司實無復函蘇浙人正用自壯及到京而爲敵圓謊竟補一英公司之復函有復函而匿之無復函而補之盛宣懐必居一于是故蘇浙于外務部但怪其不應抺閣煕禮爾所送無督辦無查帳無工竣後英工程司之借欵底稿爲倒戈自戕而罪魁則人人不忘盛宣懐也輪電礦政國無寸效徒以便盛宣懐之損中益外假公肥私其在上海甲第麗于宫殿享用過于王公豈尙有人臣之度者朝廷不察而登用之意以備外交一日之用不知外交之失敗皆爲此輩所釀 
成以鬼治病安有愈理中國大勢危象畢露無可復諱鈞處共國休戚尤宣同民好惡庶政公諸輿論若好民之所惡豈所以仰秉遺謨 
弼成聖德且鈞處爲政令所出萬流競進壽潛狂騃輒有同異害即不顧利何有焉壽潛亦人耳安有避官以爲榮枵腹以爲樂所以齗齗焉鍥而不舍者盖以商辦實奉特旨遵先帝之明詔重全省之公推不專爲浙不專爲路國之强弱是非而已鈞處若以罪魁禍首爲非似應奏請收回成命或調離路事以謝天下若以罪魁禍首爲是必以遵旨商辦爲非亦求請旨嚴飭壽潛勿令干預浙路壽潛中國男子得免俯首低眉受罪魁禍首之敎令爲幸大矣竭蹶四年不能大開風氣集股僅逾千萬杭滬通車浙路僅三百三四十里甬正開工紹始購地又不能善事郵傳部即罪其辦理無效尤敢誹謗大臣懸壽潛之首於藁稿以謝盛宣懐而爲遵旨商辦者戒亦固其宣壽潜蒙先帝殊知未及抱龍髯而升每自愧疚今得從先帝於天上亦算僥倖急不擇詞惶恐待命浙路總得湯壽潛叩巧 
[旅京湘人拒欵大會詳誌北京]  
　　粤漢鐵路借欵問題日形危迫全湘人士萬衆一心死力拒欵旅京湘人特於初十日在湖南舘開全體大會到會者三百餘人兹將是日會員演説大要及决議進行方法縷述於下一馬君振吾宣布開會宗旨謂今日之會專爲研究拒欵問題此欵指定用於粤漢鐵路則禍機所伏即在湘鄂然前次代表入京均邀郵部允許不借外債今日忽發生此問題則全由賣路者慫動 
 
 

Page 4

 
 
 [Ｈ>第一張第四版 
而成已可槪見彼賣路者亦一湘人也甘蔑桑梓斷送湘路於外人則彼實爲全湘之公敵人人得而誅之至於湘路近情公司招股日形踴躍租股一項最占大宗累進法行歳得三百餘萬吾湘路線長僅千三百餘里以自有之欵預計之已大有餘而無不足則吾湘人之非空言拒欵昭然若揭吾輩今日宜使政府不爲賣路者所蠱惑並以拒絶外人一面謀所以對待此賣路之人以爲主張借欵者戒至於方法容後述之二陳君庶凡報告湖南近情略謂此次來京專爲密探借欵情形當在長沙時湘人聞有此議人心大動謂吾有欵而强曰無欵吾自修路而强納外債即有欲聯合數十萬士民入京請願者觀其情狀倘强借外債則難服其心蓋湖南之所恃恃在自欵充足今歳豐收爲邇年來所未有則租股必更增加即遇歉收而累進法行亦與貧民無涉近有湘路雜誌商股之旺均已載出而他股則有議案可憑故湘人之拒欵實具有堅固不破之魄力現已電湘促其速派代表來京與諸公共籌對付方法云三馬君振吾提議拒欵進行方法一上書軍機政務各大臣及都察院二伏闕上書三同鄉京官聯名具奏四忠告主張借欵者五(從畧)四謝君宗海演説謂此次借欵勾引者爲某某而造禍者爲文襄文襄自謂粤漢鐵路借欵優于津浦者四事其最後一條有隨時可以更改云云今細譯英文並無此條當時攝政王並不願借乃含糊其詞上以蒙監國下以欺湘人誰生厲階至今爲梗可爲痛哭現勢已極危迫恐和平之要求難於濟事惟有以死力爭之則庶乎其可也五吳君名欽宣示某某勾引外債之原因謂此次之借欵人人知爲某所勾引其原因即爲張伯烈宣布其罪狀含恨甚深遂爾惱羞成怒甘心賣路其罪已不容誅吾等對於某某可以浙江對於汪大爕之辦法行之而對於政府文明則爲上書激烈則以死拒所貴在同心合力耳六康君文扆宣布借欵合同之弊害云此次合同漢文與洋文不符卽就漢文觀之其弊害已有不可勝言者借欵以湘水釐金作抵不足另以相當之欵押之又不足則以路押是路權隨財政權而去矣又工程師用英德人路成後工程師如故則用人權歸於他人矣又支線借欵必於四國則盡奪我湘路矣如此種種捐失即以借欵論其孰能堪吾湘人不欲保全湘土則已如欲保全其能勿以死爭之乎七劉君仲仁發表决議事件謂借欵之弊害與拒欵之急切旣如諸公所云然拒欵方法貴在實行諸公所籌大槪不外乎馬君振吾所提議特憑衆公决馬君所議五條惟第四條忠告主張借欵者皆以爲無益餘四條全體贊成而於第五條大衆主之尤力議决後卽散會 
[政府人物大更調原因之一北京]  
　　中英政界大更動之原因已兩誌本報兹又得都人士函述與前報所記畧有異同亟録如下以供參考 
十三日硃諭大學士世續著開去軍機大臣要差專辦内閣事務云云在外人皆以爲奇抑知數月以來樞府屢議改革内務府制度厘訂皇室經費預備仿設宫内省等事其不贊成者獨世相耳世相對於裁改内務府員缺及改革等事屢次抗議以致延宕不能决定在世之意以爲彼旣身爲該府旗人對於改革該府各事即不應太苛樞府諸老甚不謂然事爲監國所知大爲不悦謂世相如此抗議實屬瞻徇情面袒庇私人且身爲朝廷重臣應如何秉公持政乃敢濫存私見置大局於不顧若不即定去留勢必貽誤要政後慮何堪設想此爲最大之原因其他尙有關於某邸之事未便宣布至吳郁生開去軍機一節其原因一在被人揭參一則吳自入樞以來與那相意見多有不合那甚不喜其人之故 
監國自初十日卽未向邸在三所與慶邸會商更動各軍機事原擬調用陳小石瑞莘儒張安圃輩而陳等均力辭不就慶邸乃力保徐世昌堪任軍機當監國在樞垣學習時徐正在軍機尙知其人遇事敢爲當即允許惟徐在假中適巧十四日五日假滿恐仍有續假之事故十三日傳諭預備召見 
朗貝勒之入軍機係濤邸所力保各軍機原保濤邸監國未加可否濤邸乃面奏臣年少閲歷尙淺不克勝任力保朗貝勒老成持重堪以代已 
郵傳部尙書一缺監國之意注重在盛宣懐盛力辭三次乃商諸慶邸於是舉唐紹怡並保沈雲沛署理甫入都門即擢顯職久冷忽熱易遭人忌説者謂盛宣懐之固辭非本意也 
又一消息十三日硃諭貝勒毓朗補授軍機大臣云云蓋因攝政王以慶邸邇來精神漸弱雖勤勉王事然軍機親貴缺乏不得臂助故特簡飭朗貝勒入樞練習機要以步領袖軍機之後塵 
徐協揆簡授軍機大臣之諭旨未發之先曾另起召見慶邸議商攝政王面諭云漢軍機繼任人材必須明達新政政績卓著者方足贊畫機要慶邸奏對謂陸潤庠雖科分較深而年老識闇恐難勝任當即保榮慶徐世昌二員請旨揀放監國則屬意於徐世昌 
盛宣懐此次來京係樞府電召與商借欵幣制及商約各事宜者連日甚爲忙碌每日除伺候召見並三所會議畢仍須赴慶邸府第盛曾對人云京官過於勞碌俟將此問題解决後决意不留京供職嗚呼其然 
[劉廷琛整飭廉隅之奏對北京]  
　　大學堂監督劉廷琛近數月來疊上封奏指斥時政甚力監國以劉所奏陳不爲無見故十二日特召見諭詢一切劉當即回奏云吾國現在無論維新守舊均應從根本上入手根本不立徒枝枝節節以爲塗飾外觀之具國事决無振興之望欲爲根本之解决當從内外臣工潔清自矢起而其要尤在政府本 
 
 

Page 5

 
 
 [Ｈ>第一張第五版 
身作則大廉小法樹之風聲此後或有幾希之望語甚痛切監國深爲動容又垂詢外間對於憲政舘輿論是否如爾前摺所陳劉對稱臣職非言官决不敢以風聞無據之詞上瀆宸聰監國隨諭以前覽卿奏業經明降諭旨通飭内外大小臣工矢廉矢愼至各部院行政用人等事嗣後當隨時考察如果與外間指斥相合必當盡法懲治末復温諭再四劉感激涕霖而退 
[度支部何堅爲土商作護符耶北京]  
　　閩督松鶴帥三月間片奏請禁止各省土藥入境當奉硃批該衙門知道現經度支部核覆具奏略謂查禁烟一事禁種禁吸禁運三者均關緊要而扼要辦法尤在禁吸蓋吸户禁絶則來路不禁自絶若徒禁止土藥入境而吸户未絶終非拔本塞源之道上年十月二十二日本年四月十一日前河南巡撫吳重憙兩次奏請禁止外土輸入又本年五月二十二日山東巡撫孫寳琦奏請禁運外土入境均經臣部議駁在案閩省事同一律自未便辦理兩歧業經臣部咨行閩浙總督令將已完統税貼有部局照花之商土照章放行去後旋准該督一再電請仍照原奏禁運自係爲嚴行烟禁起見臣等查閩省辦理禁烟官紳協力雷厲風行將來吸户日减由减而無土藥輸入閩境無路可售必皆不禁而絶此爲閩省所至願亦臣部所深望惟現在吸户尙未凈絶若專將完納統税之土藥禁運入境敺爵敺魚當亦爲該督所慮及也惟有據實奏陳請旨飭下閩浙總督遵照臣部奏定土藥統税章程將已完統税貼有部局印花之土藥暫准放行仍俟臣部派往各省調查土藥人員查竣回京後體察情形再將停收統税禁止販運各事宜通盤籌畫奏明辦理七月初七日奉旨依議 
[電飭各省查報禁烟情形北京]  
　　外務部日前通電各省督撫云各國現定於西九月在海牙續開禁烟會由和政府照請中國派員入會此事於中國禁烟關係甚鉅所有各省近年辦理禁烟成績亟應調查以備向該會報告希卽查明全省種烟畝數若干現在已否禁絶或已减若干售賣膏土行店原有若干現减少若干通省設有戒烟局所若干戒斷人數若干吸食者現仍有若干想各省迭經認眞查辦並舉行牌照捐以上各節縱不能皆知確數亦必能詳具大槪會期甚近務希迅速條列電覆爲要 
[奏覆土藥税局未便即議全裁北京]  
　　督辦土藥統税大臣柯逢時以土藥統税之設原屬寓禁於征近年禁烟實行種者亦少業將各局先後停撤過半僅存兩湖陜甘兩粤略有收數直隸皖豫贛滬五局專司查緝極力裁併開支歳尙六十餘萬兩年來銀根益緊正 
商大半歇業各省又復縮限禁運以致土藥停濤振宜昌蘭州洪江各分局四五月電報收税不及一成收數愈少糜費愈多自應將各省土税分局一律定期裁撤其囤存土藥如已由部局貼給照花者應准其運銷此外無照花之土即本省亦不准售賣由地方官切實查緝查出充公燒燬照章不准苛罰補税當於六月間具奏請旨七月初二日奉旨該部速議具奏即由軍機處鈔交度支部欽遵辦理現度支部查土藥征收統税原爲寓禁於征近年烟禁森嚴税收鋭减迭據該敊辦將浙江福建江蘇安徽山東山西等省征收土税分局先後奏咨裁撤均經本部核准在案兹該督辦又以禁煙實行種土日少各局收税日絀較諸往年征額至不及一成而經費尙歳需六十餘萬兩奏請將各局一律裁撤以節糜費察核所奏自係實在情形惟税局之應否裁撤必以有無税項爲斷而統税之應否停徴必以有無産土爲衡本年三月初十日欽奉上諭各省禁種究竟有無所效及已報一律禁種各省果否屬實著度支部詳查具奏遵經本部遴派司員分赴各省訓查現在尙未一律查竣應俟該員等查竣回京後由部體察各省禁種實在情形再將停税裁局各事咨商該督辦詳細妥籌奏明辦理目下未便置議業已具摺奏覆七月初七日奉旨依議 
[京師近事]  
攝政王近以學士以上各大員時有呈遞封奏事件或彈劾大員或陳述政要皆有極重關係其摺内容有未及詳細陳叙之處故諭嗣後各大員於呈遞封奏時須預備召見以便埀詢 
濤邸熱心國事無出其右甚至夜不能寢常有枕戈持旦之勢惟以政府中暮氣未除孤掌難鳴常於暗中飲泣日昨語隨從者曰天下事尙可圖何當軸者皆在睡夢中而猶未醒耶言已撫劍疾視若有所思其勵精圖治如此 
外務部鄒紫東尙書以本部應派資政院委員一事關繋重要與他部不同故遲至本月十二日會同胡曹兩侍郎在部集議商定選派本部丞參行走之曾霽生沈保叔廖恩籌斷琨侯等四員充該院委員除禀請會辦大臣慶邸那相國閲畫外並知照資政院註册核辦 
德儲君近擬來遠東游歷于政事上本極有關係監國攝政王現特親電德皇邀請先到我國並擬舘於西苑以聯邦交德皇得電後倍極歉欣俟行期確近即行照會我國 
十二日學部考試第四塲書記題爲師以賢得民儒以道得民説有安徽胡某係老明經出題之後問隔座某生曰師字作何解某生笑應之曰老先生何忘却本來面目耶各考生至爲閧然 
 
 

Page 6

 
 
 [Ｈ>第一張 
資政院秘書長金邦。平官氣甚重其所屬之各辦事人稍有錯誤。即遭呵。斥現在資政院尙未開會而已衆怨沸騰特以金爲倫貝子所引重恃有奥援故得放膽無忌雖怨之而亦無可如何 
工巡捐局總辦近爲節省經費起見與會辦及内外兩廳丞議商擬將内城捐局裁撤所有一切捐務均歸外城捐局一處辦理業已禀由民政部批准現正籌畫擴充外城捐局地址添修辦公房屋不日將見諸實行禮部昨出牌示云各省優生前經本部示期投文騐到在案兹於七月十三日具奏欽定朝考日期奉旨著於七月二十三日在保和殿考試欽此爲此出示曉諭投文驗收限於二十一日截止各優生等務須前期執持卷票赴部領取門照届日各具衣冠於黎明時赴中左門齊集聽候點名給卷毋得自悮 
改良監獄爲現在屢奉諭旨特催之件京師如法部大理院及提署各等處已均皆陸續改良一洗從前黑闇惟順天府雖近在都城直如未聞明詔者監獄之黑闇較前有加無已所屬大興宛平兩縣爲尤甚正監固不待言其另設之候店名目慘酷幾無人理緣候店之由來本非監獄爲待質待訊及作保暫押各案外輕罪人犯暫行拘留之處不意監卒惡役大肆敲詐入門無賄者非刑敲比無所不至此外如銷溺桶坐木籠等淫刑尤堪痛恨歷任知縣皆毫無覺查説者謂其敲索之資如本縣之妻妾子女童僕均有份例以故不易革除吁嗟京師地方尙有如此黑闇監獄何况各省雖然其如朝廷改良監獄之至意何哉 
京師女子師範校舍現正在宣武門内大加蓋築純用西式潔淨異常學部唐尙書擬即行文外省所有各女學堂成績優美之學生著地方官保送優給川資來京肄業不日當可發表 
［Ｌ>時評[其一]  
古之以書生而劾朝廷用人者。朝廷輙深惡而痛絶之。而其人之名。恒因以益重今湯壽潛甫奉即行革職不准干預路事之諭浙人即奔走相告。電籌對付方法者有之。定期開會討論者有之。遂令湯壽。潛之名。一時轟動於社會間。人人稱道指目之。弗止是朝廷欲。斥一湯壽潛。以爲沽名。釣譽者戒而適以增益湯壽濳之名譽其又安足爲戒乎。 
日浙人所爲合。籌對付。定期開會者。將欲有所請於朝廷也。若使果有所請。朝廷將俯從其請。而收回不准干預路事之命乎。則朝旨不行。而湯名愈益重。將終不准干預路事乎。則湯從此逍遥事外而路事果因以脱缷然則脱缷。路事也。自博美名也。皆朝廷之所以惡湯。而又從而成就之者也。 
[其二]  
今之官吏。民未有變。則激之使變。及其旣變。則奔逃避匿之惟恐不至試屈指各處之民變。其官吏之情形。曷嘗有不。然者乎。今新疆之兵變。又何獨不然。 
[其三]  
人道之初相人爲偶故紀事者恒從其類江春霖以嚴劾權貴去其任湯壽潛亦劾盛宣懐語過嚴厲解其職京師審判廳有沈慕貞控告楊晟之奇案而上海縣亦有徐氏婦控訴王豐鎬之異聞皆所謂無獨。有偶者。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 [Ｈ>第一張张幅第二版 
［Ｌ>緊要新聞二[全皖商界籲懇昭雪吳兆嘉鼒蕪湖]  
　　蕪湖商會等禀農工商部電云北京農工商部鈞鑒霍山吳兆鼒案前禀鈞部曁安撫院乞速提省訊辦未邀撫憲允准批令六安州提訊現正陽大通兩分會各派代表到蕪會議僉謂此案前經該州查覆爲該縣朦詳州縣詳文同出一轍今歸州訊瞻徇迴護勢所必至吳兆鼒實未犯罪邵令何得不問皂白擅違部章不吊札照輒加刑責尤且任意羅織縱差肆擾捕拿衆商分會各商慘遭蹂躙率多抛棄店業避其兇鋒邵令如此横暴迄未予以撤懲吳兆鼒之冤何由得霉總會一再籲求非爲吳兆鼒個人不平實爲各商會大局起見盖恐將來各會總協理等有因公不滿于地方有司倘亦以凌虐吳兆鼒者待各會迨至上訴本省大憲而又得如邵令之幸獲乎上渥被優容則是辦理商會者人人自蹈危機鮮不聞風解體已設者將不驅而散未設者必畏葸爲懷商務安期發達恐負我鈞部創立商會振興商業之至意吳案關於外人商團之視聽關於我國各埠商會之存亡合再籲乞鈞部列憲鼎力維持迅賜專派公正大員蒞皖查辦以懲酷吏而慰羣情乞訓示祗遵不勝迫切待命之至蕪湖商務總會總協理陸如珩湯鈺泉等曁正陽商會代表徐懋勳大通商會代表畢蔚章同叩禀删 
[東京通信]  
北京籠城紀念會陽歷八月十四日爲日本明治三十三年我國北清事變中北京陷落之紀念日當時之駐清日本公使現任西樞密願問官某氏偕其夫人在東京築地本願寺發起一北京籠城紀念會紏集當時赴清之官兵及在留士紳數千人開會紀念並追吊當時之殉難者某氏慷慨激昻流暢演説洋洋之色喜溢眉宇會員拍掌之聲震動梁柱嗚呼不知我同胞聞之其亦感動於中否乎 
日人又欲索賠東亞冋文會幹事長根津一因見日本報載我國對於居留滿洲之韓民下逐客令日昨在東京集會宣言要求該國政府向我政府交涉索償相當之賠欵其言曰近時清國排斥居留滿洲之韓人决非無因諸君亦知清國之眞意乎從來滿洲人毫無經營水田之能力故將耕作責任委諸韓人而清人則坐收其利韓人喜其不受裁制得以自由居住來者日衆間島方面黑龍江水域地一帶之韓人約有五十萬人頃者日韓合邦問題行將成立宣布之後韓民即與日本人有同等之資格清國鑒於滿洲方面之日本事業日益發展預料合邦之後本國人必不得利故趁合邦問題尙未發表之前爲此未雨綢繆之計其用心彰彰明矣惟韓民數十年之經營豈能忍其付之流水我政府果有保護韓民之眞心應向清政府開談交涉要求相當之賠償也 
汪公使之蕭規曹隨汪公使到東之後使署各員無甚更動僅將田吳炤撤云二等參賛之銜而爲純全之留學生監督夏循坦則調爲監督處學務科長會計科長則由陳𢡟治接任至使署添設之三等參賛二人一姓許一姓郭尙有帶來之張相二子則均派爲監督處科員其餘悉仍舊貫並未調動惟留學界以田夏未去不無憤激不平云 
韓國總理大臣之飲泣國際新聞協會中國代表王蔭藩報告云陽歷八月十六日駐韓統監寺内特召韓國總理大臣諭以韓國將來之問題並言日韓合邦之不可稍缓當即提出條件迫令調印李總理聞之巴變涙盈兩眶而又不敢反對允俟請示韓皇再作計議惟寺内决志實行限於一二日内調印發表 
日本駐清使舘人員之調動陽歷八月十七日日本官報云駐在北京清國公使舘海軍中佐增田高賴海軍造船總監近藤基樹海軍機關大佐藤井光五郎海軍造船中監山本開藏一律免去本職調換回國昨已宣諭矣 
[西報譯要]  
民政部商請驅逐外國莠民字林報載二十日北京電云肅親王照會駐京各國公使擬驅逐使舘界外之外國莠民 
政府助賑日本水災又云中政府已撥欵洋十萬元助賑日本水災日本派艦歡迎洵貝勒又載同日東京電云日本練習艦淺間號笠置號將在長崎歡迎洵貝勒 
日韓合邦近聞又云日韓合邦條約須月終始能發表因本月二十七號爲韓皇御極第四回紀念日故日本政府擬過是日再爲刋布也現已嚴密戒備暴動漢城及各道均甚安靜漢城已有檢稿官嚴檢各報新聞文滙報載同日柏靈電云德國柯爾里斯乞齊登報評論日韓合邦謂各處並無反對此舉者德國在韓惟圖經濟之利益至於政治則無關係又著名政治著作家李文洛伯爵在特區台格斯齊登報刋登論説謂日本之併韓國並無不願不意日本必能深知承認各國權利政治之要務且必從長計議此事又載二十二日倫敦電云據路透消息英政府對於日韓合邦之舉關於政治事故並無抗議但曾討論此舉將與商業有何影響惟合邦條欵未布以前關於商業之影響各飭不能有所宣述云 
廣州士商之公禀泰晤士報载同日香港電云廣州土商公禀督憲反對鴉片專賣局總辦運銷烟土並不按照新章納税 
［Ｌ>分類新聞 
 

Page 11

 
 
 [Ｈ>第一張後幅第三版 
［Ｌ>政界[新政經費之點金無術杭州]  
　　浙省財政總局日前會同各司道具詳中丞以奉飭查造九年行政經費豫算數目查九年籌備事關重大溯自光緒三十四年起至宣統八年止其中事項正多無一不需巨欵現在已届三年此三年中應辦之事均已逐漸進行毋須再議兹就三年以至八年言之巡警一項需銀二百九十九萬餘兩審判一項需銀四百六十七萬餘兩敎育一項需銀六百三十五萬餘兩共已達一千四百餘萬之鉅六年平均計每年應增加銀二百三十餘萬兩當兹庫帑羅掘殆盡旣無剩可撥丁漕歳有常經亦係入不敷出凡此要政鉅需除令民間各自負擔外此外點金乏術難爲無米之炊云 
[調停官紳互訐辦法杭州]  
　　湖屬程安繭捐委員秦令世銓前在雙林鎭厚生絲行查獲乾繭十五包指爲私販移縣罰辦致該處紳商羣抱公憤謂此項乾繭係俞鳳韶孝廉改良繅絲之用該委挾嫌勒罰紛紛上控查辦業由撫藩憲特派同知楊世瑚馳查會縣禀覆而官紳各執一詞相持不下日前又據湖府李太守禀報謂該舉人貯備於繭捐資造車意在改良繅絲惟事前並未禀請立案不顧官廳詰問不虞委員提封辦事鹵莾致滋疑竇現在繭已發還應如何擬結呈候憲裁等情到院當奉增帥批云此案旣據查明發還繭斤絲車亦已騐明繳府飭領秦令因俞鳳韶不先禀明報獲私繭並無索擾等情均可毋庸置議該舉人造車繅絲已據勸業道詳咨註册批令覆查嗣後責成府縣認眞稽察勿使弊混並仰布政司轉行知照 
[贛省裁减行政經費確數南昌]  
　　贛撫馮中丞汝騤前准部電裁减行政經費一案當行司道各衙門局所逐一酌减具覆核辦現王提學將各學堂裁撤歸併每年可節省數萬金並前次藩司裁减經費共有二十萬金左右其餘各署局所尙須裁减巡警道張檢自奉到裁减經費明文後諭令警務公所會同酌議一律力求撙節月減經費一千二百金惟如何裁併之法尙未披露 
［Ｌ>軍界[吳排長門閂風潮鎭江]  
　　駐鎭三十五標新軍第一營後隊三排排長吳星三日前以門閂責二營伙夫爲楊隊官所詰問吳低聲怡色自認錯誤楊遂未禀標統作爲了案各兵士頗以此不勝其忿日昨又以衆兵士在飯廳摇會吳竟硬指賭博以爲誣害目兵地步並用門閂將兵士打傷又將某兵士手指打斷一時衆目兵大傷感情羣情洶洶幾有散伍之勢幸督隊官素孚衆望與各軍佐竭力調停始獲風潮少息正不知協部標部如何處置也 
[海軍處派員測量象山港浙江]  
　　寗屬象山口前經海軍大臣洵貝子會同薩大臣親蒞查勘作爲南洋海軍根據軍港嗣出洋考察久未復議日前遂電飭海軍統領程軍門迅派妥艦馳往復勘測量俾便從事興築並轉電浙撫知照經增中丞電道府云寗波桑道台鄧太守鑒頃接海軍程統領來電海軍處特派通濟船赴象山港測量誠恐愚民無知將所識標記任意據毁請出示曉諭並飭地方官知照等情到院仰即迅速撰具簡明告示通頒曉諭並轉飭各廳州縣遵照辦理院哿印 
[造送陸軍預算表册大綱杭州]  
　　陸軍部日前致浙撫電云杭州增撫台鑒本部會同軍諮處五月寒電請貴處五月七月兩期電復其七月應復之件除奉天江北陜西外多未見復各省已到之豫算表册雖甚詳細而考核總數輙與分數不能相符希將光緒三十四年及宣統元年分别除去水師一項其陸軍經費分别大綱(一)旗營改編各營隊均在内(二)新軍督總各處局並警察隊在内(三)學堂學兵營等在内(四)局廠兵工製造及善後等在内(五)勇營巡防防練雜項在内(六)緑營回屯等均在内(七)牧塲(八)軍事交通各驛站文報之類(九)砲台(十)雜支如不分新舊用欵之類均按該兩年全年已用總數合庫平銀各若干分類電復於本月二十日以前到部勿違再各省有於五月中已將兩年内新軍鎭協等費用總數及防營總數電告者現可毋庸重報倘有遺漏仍須報明陸軍部軫印 
［Ｌ>學務[寗學使調查兩淮學堂實數揚州]  
　　江寗學務公所昨移增都轉云奉部飭查宣統元年各學堂增設若干並課程等項是否合法行司遵照查復等因請貴司飭將去歲上下兩學期及本年上學期内揚城鹽務初等小學增設若干簡易科三年間簡易科小學增設若干私塾改良若干課程是否照章管理是否合法詳細調查並將各學堂名稱校址學生名數開辦改良年月分别查明送核 
[續派赴日調查學務原因天津] 　 
　　直全省小學於學務公所春間會議時曾有各州縣勸學所總董再去日本調查學務之議良以日本學務時有改良我國似宜隨時調查以資取法此項調查員各州縣現已陸續報到聞月内成行天津勸學總董華芷舲君曾在該國留學多年日昨學台札飭該所委民立第一堂長李仙舫君及勸學所文案耿琴堦君前往又委省視學陳蔗圃君隨同前往照護一切本縣及各州縣奉派諸君擬於二十日前齊集學務公所面領學台訓辭二十二三日即行買舟東渡矣 
[休寗士民禀請查辦小學堂長安徽]  
　　休寗縣高等小學堂堂長吳榮發沾染烟癖廢弛學務當此禁烟嚴厲之時於學界名譽實屬有關刻經該邑文生孫樹人等條舉該堂長惡習數條上訴皖撫懇予札飭查辦以重學務 
［Ｌ>實業[鎭郡市面之大恐慌鎭江]  
　　鎭郡市面日來銀根緊迫商情恐慌大有不能以持之勢連日倒閉之店層見疊出聞新河口大生恒木行虧倒二三萬金城内堰頭街鎭源祥絲行虧倒一萬數千金詎洋馬路瑞和北貨行忽又倒閉聞虧欠本埠各莊及客欵約共五六萬兩之多該行主陳某業已沈避又城内倉巷左近馬振記綢號現因周轉不靈忽於十八日倒閉計虧空城内元豐錢莊欵三千六百兩又益源淺莊一千四百兩又蘇州客帮數千兩該號東馬振聲亦於是夜逃避矣 
[茶商認繳路股之近狀蕪湖]  
　　江督張制軍批皖南茶商姚健時等禀云查此案前據茶商永大號等具禀請開股東會一面繳股先就蕪宣一叚設法開辦業經批行該公司總理周道酌辦現禀前情應好併案交議妥速辦理 
[札籌農會常年經費蕪湖]  
　　蕪湖安徽江蘇兩米捐局總辦鄭楊兩觀察刻奉省憲札飭每年各籌銀三千兩充皖省農會常年經費未識 
 
 

Page 12

 
 
兩總辦如何禀覆也 
[黟縣禀留商務總理續任安徽]  
　　黟縣商務分會總理余毓元自上年奉准農工商部核准札委任事後凡有關於商務事宜悉遵部章竭力維持於商務俾益實非淺鮮現届一年期滿又經各行商業公舉該總理續任頃已呈由撫憲轉咨大部核准加札委任以維商政 
雜記 
[苦哉臬轅墾户之呼籲浙江]  
　　浙省高等審判廳前相各基均未合格業奉李廉訪禀商中丞决定在臬署左旁荒地開工建築惟地上向有墾户十餘家例繳租金居屋并已完糧現聞工程處指爲侵佔官荒飭由州縣勒令限遷致各該户驚惶萬狀迭求各首領趙經歷等置之不理不得已具呈臬轅哀求酌給花息地價俾資另徙計蔡樹生等四户在該處播種菜地二十畝及殯柩草屋等於光緒十二三年間奉前臬憲招墾開荒成熟後年納租金充作該署香火院東嶽崇聖宫祭祀費均由該署首領官輪值形同私産又有吳章培等四户種地十一畝殯柩兩具樓屋三十九椽早經納户完粮有案可稽今以侵佔官荒大題限期勒逐未免苛待懇求憲天矜恤貧黎必能酌予恩施勿使少數窮民流離失所獨抱向隅之泣也 
[異哉贛垣警務之腐敗江西]  
　　贛垣城内南三區警官何秉坤前在永建所揚州妓院犯賭撤差運動警道調回警務公所察看不及一月適值警道張檢升署臬篆四處周旋營獲外屬警長差事他去以避淘汰至贛垣蕭公廟一帶地方桃花門户向居多數每值夕陽西下賣笑之輩滿目皆是惟新建捕役沈文妓院買有鄂妓一口不知因犯何事被東副區官姚永成督警拿案以奉到鄂督公文解回原省斷回身價百金交沈文具領了案以致外間傳聞紛紜係區官代人謀納爲妾施此手叚也 
[痛哉武員津貼之停給武昌]  
　　鄂省各緑營候補武職歷來均有津貼視官階之大小分等按月坐領前因候補游撃陳龍與千總吳占元打降爲瑞制軍所聞以緑營人員品類猥雜飭將津貼一項一律停止並將陳龍等定以遞籍監禁之罪現各武員因津貼驟停謀生無術仍紛紛央求督中協尙副戎其奎轉詳暫予發照又援引裁汰兵役書吏給有恩餉恤銀之例請賞給謀生費以便棄官改業聞瑞制軍以武職津貼本係分外之欵查各省文員候補無差者自來並無津貼何獨於武員而異之此項津貼即在財力優裕時亦應停支况近來籌欵至艱豈能長此濫給且所停者係津貼並非薪餉可比何得援引裁汰兵役書吏之案妄請照發所禀實屬荒謬當批駁不准並謂該中軍官率代禀求意存見好應嚴行申斥以示薄懲 
[怪哉審判研究之活劇揚州]  
　　揚州法政講習所去歳年終已畢業一次計百二十餘人畢業後充當江甘地方自治公所職員者約三四十人餘皆各謀生計現公所各職員因同學人多隂存排擠思想刻下私自組織審判研究所已禀府憲請詳各大憲立案學額只設四十名並不招考由公所職員入學畢業後派往江甘二縣及警察總局充當發審府憲批出爲向隅者偵知大動公憤遂於十四日在彩衣街財神廟會議將審判研究所章程對衆宣布公舉湯君竹君爲代表議定十七日假圖書舘開會請江甘自治公所所長及法政第一班諸講員到會監察與自治公所職員大開談判先由湯君竹君宣布開會宗旨次由符君宣讀章程逐條駁詰後所長及諸講員出爲調停擔任删改章程呈請府憲改正其事始寢 
[哀哉宿松地方之自治安慶]  
　　宿松縣紳何錫祁等集議該邑地瘠民貧舉辦地方自治事宜需用經費旣乏官欵撥補又無捐欵可抽現擬仿照鄰邑湖北黄梅縣成例請將烟捐改爲官督紳辦所有烟税局裁撤節省局用開支挹注自治經費官欵旣無虧損舉辦自治又可籍資濟用云 
清談 
[上與下之不相應也如是夫]  
　　庚子之變。忽忽十年。今日者。某郡士民開失城紀。念會矣某郡官紳開國恥紀念會矣。而宫庭上下。寂如也晏如也。若不聞其有斯須之感觸者。上與下之不相應者此其一。 
近日商辦各鐵路。以浙路爲差强人意。某路。則延擱不辦矣。某路則風潮迭起矣。識者曰是非湯總理之力不至此。乃朝廷於此。譴之斥之。偏若恐其速成以博商辦鐵路之成績者。上與下之不相應者此又其一。 
記者曰。國政幾如是。而是非混淆是非混淆而民心渙散。其結果吾不忍言。吾不忍言。 
雜著 
[研究無聲槍説（長洲徐肇熊）]  
槍砲發軔於前膛。而有今日之利器。摧堅命中。視爲固常。復有無烟藥彈。以爲之輔。今昔之較。奚啻椎輪大輅。然猶未爲盡善也。無烟藥之製。所以使敵人不知彈丸所自來。即不知我蹤迹之所在。比諸尋常黑藥。固已判若霄壞。顧槍砲一發。聲即隨之。彈之所及。不過一。處而聲。之所布。四向皆聞。命中不及一二里。而聲之所至則倍之。敵人不必舉烽告警。而我之蹤迹。已若然犀。是我之目的猶未達也。不侫夙嗜格致算數之學。讀書之餘時涉遐思。每念藥彈無烟。僅足以欺敵人之目。必槍發無聲。然後可以兼欺其耳。彼之耳目無所用。而後我可以制勝。然彈丸之發射。藉乎火藥化氣。體積忽增故有冲激之力。其力足以發射彈丸。斯能震盪空氣而成聲浪。彈射愈遠。必藥力愈大故其震盪愈猛而聲布愈廣。欲求。無聲不啻南轅北轍矣。近因試驗聲浪。忽悟一法循序試驗。輙有所得。証以算數。若合符節。雖未盡善然確有階級可尋。惜僑居異國。每有試驗。苦難秘密。因舉崖略。以告我國同志。恐有以無聲不合格致理。因之棄置此最要之問題而不復研究者。故爲此説。並略述研究方法如左。 
一不能從無烟上著想。化烟氣爲無色使目不能睹。乃化學配合之法無論任何配合斷不能使其無聲。 
二無聲非眞。無聲乃阻其聲浪之傳布。使耳不能聞。 
三阻聲必兼阻射撃力然聲浪傳布之遠。可十减七八。而射撃之力。不過十失二三。譬如彈及二里。聲及四里。用此法則彈及一里有半。而聲及不過一里。 
四聲浪傳布之遠。可任意减小甚至使百步無聞。然射力失去太多彈之所及。即不甚遠未免得不償失。此指現在初研究時最粗陋之法而言。將來逐步尋繹。當可脱此限制。 
五或以爲槍口設一機門。使彈丸出口之後隨即自。閉此不過理想而已果能施之實用。自是無上上法殊不知彈丸出口。聲即隨之。其間所差。不及刹那。此門關閉稍遲聲浪已出。則與尋常槍聲無異若使關閉過早。則又必被彈丸撃毁。藥力之大小稍異。或膛内之阻力駱殊。則彈丸出口。便有遲早之别。此種機門。必隨其遲早。與彈丸出口。不差毫釐。恐現在格致界中尙未能臻此地步。若從此著想。便入魔道 
六萬不能以他法代火藥。切記。 
七旣用火藥。卽必藉其冲邀彈丸之力。此力能發彈丸。即能震盪空氣。而發爲聲浪研究之目的。在利用。其冲激力而弗令震盪空氣是爲至要之點。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 [Ｈ>第二張第二版 
［Ｌ>要摺[浙江巡撫增韞奏查明劣紳余官濬等參欵摺]  
　　奏爲查明劣紳被叅各欵據實覆陳恭摺仰祈聖鑒事竊臣於宣統二年五月十五日承准軍機大臣字寄宣統二年四月念九日奉上諭有人奏參劣紳囤積米糧袒庇梟匪請飭查辦一摺著增韞按照所奏各節確切查辦據實具奏原摺著鈔給閲看欽此遵旨寄信前來等因承准此當經密派候補知府楊志濂前往確查兹據該員逐欵查明禀覆前來臣覆加查核如原參著名劣紳已革江西試用知縣余官濬冒充二品銜江西候補同知史增美均籍隸紹興以包攬詞訟無惡不作迭經告發始流寓於嘉善一節查余官濬史增美均紹興府山隂縣人余官濬前在江西曾署建昌縣知縣革職後自稱二品封職平時戴用四品頂戴在嘉興嘉善兩處置有田地八九百畝家住嘉興石佛寺鎭而時往來於嘉善史增美向辦刑名曾充前嘉善縣知縣江峯青幕友雖有捐職並未到省候補前在舘時以賤價購置荒田五六百畝漸成腴産現仍寄寓嘉善城内賣魚橋河下至其是否因被告發始行流寓事隔久遠難以查悉惟健訟好事素爲紹帮正人所不齒其非善類已可槪見又原叅該縣客民墾種之田數十萬畝該劣紳私立會舘每畝勒捐錢二三十文謂之經費歳捐有六七千金之多均飽私囊一節查嘉善縣寗紹兩帮客民墾種田地約共三十萬畝縣城西門外向有寗紹會舘一所於客民所種田内每畝歳捐錢二十文作爲會舘歳修公舉等費其經商在彼者亦有願捐爲數有限不及田捐之多然由捐收不足數每年多則二三千串少則千餘串會舘總董何琪副董二人一卽史增美一係李士棻爲近年新舉充者亦紹興人何雖總董不甚管事帳目皆李經手李在城内開設怡和錢莊即將會舘歷年捐欵存其莊内聞每年會舘公用不過四五百千餘欵如何開支難免不實不盡余官濬雖非會舘董事惟每遇重要事件輒由史李約其來善計畫恃爲謀主來則住怡和錢莊故人又謂余史均有存本人言藉藉正非無因又原參現值米價昻貴官紳籌辦平糶余史二人積榖萬餘石倉箱坐擁壟斷居奇爲富不仁置飢民於不顧邇來搶米之風效尤日甚皆若輩爲此厲階一節查該縣現時米價每石洋六元七八角前已截留漕米開辦平糶其米貴之原因由於地方有囤積多米之户到處詢問尙無指及余史者惟李士棻於二年前在東門晋陞棧内囤過米二千石本年又在東門外市梢沿河開一米棧號源和平時常放債米春間放出一石到秋後收還一石四五斗其錢所放利債亦與米相類史亦有分隠於李之名下余之有無不知其細謂爲倉箱坐擁壟斷居奇殆即指此又原參前年該縣楓涇鎭鹽梟滋事拿獲積匪馮阿有并後膛槍等件送縣訊辦該劣紳擅敢揑冐各紳之名朦保放出又如張阿三李萍川等獲案後亦爲之營救得釋一節查此案在光緒三十四年正月間嘉寗軍會勦梟匪於楓涇適馮阿有即馮三和李萍川卽李七三等乘坐烏山船在彼經過嘉寗軍疑係匪船並在船上查有廢鐵遂將其人拿獲送縣其時卽有寗紹各紳聯名公禀請釋嗣經嘉善縣將馮阿有等解府由府發交秀水縣訊供冤抑禀府核辦旋由現任湖廣督臣前督辦清鄉緝匪事宜江蘇布政使瑞澂派員查明實係誤拿電府飭縣釋放有案可稽是李萍川與馮阿有係屬同案並非兩起訊屬無辜且係督辦電飭釋放則其聯名公保之禀有無揑冒似亦毋庸再查惟張阿三之名訪查不出又原參嘉興縣知縣徐寳棻形同聾聵任憑幕友章姓巧爲彌縫紳幕朋比爲奸更得上下其手以致窮民梟匪彼此勾結搶刧之案時有所聞一節查嘉善縣知縣徐寳棻人極長厚心實無他雖非治繁理劇之才要非形同聾聵其刑幕章藕農亦紹興人與史增美交善又因史以及李士棻頗受請託甚滋物議余官濬在嘉善却不甚入衙署關説皆史爲之蓋史李皆受余官濬之發縱而章藕農又甘爲史李所左右所謂紳幕朋比爲奸實非虚語惟稱因是而致窮民梟匪彼此勾結搶刧頻聞積怨愈深勢將激變尙不至若是之甚又查得余官濬於光緒三十三年因收租苛刻曾被客農多人擁至伊古佛寺鎭家中煮飯大吃報縣派差押退余官濬後來控詞忽指爲盗致與前嘉興縣知縣胡爲和大爲齟齬又史增美於上年因虐待其媳被媳父王幼蓮控告余官濬亦出塲扛帮并有章藕農從中彌縫竟致不理致王幼蓮憤極上控現此案由杭州府提訊尙未斷結又聞李士棻近因徐寳棻不遂所求赴府控其收發以爲挾制凡此皆原奏所未及而亦可証見其爲人此查明劣紳余官濬等被參各欵之情形也臣伏查余官濬史增美囤米庇梟雖無實跡而以客帮流寓始則藉公事以結納官幕繼則挾官勢以欺壓良民並有李士棻爲之爪牙章藕農供其指臂重利盤剥爲富不仁劣迹昭然在人耳目若非從嚴懲辦不足以肅綱紀而儆刁玩相應請旨將已革江西知縣余官濬永不叙用江西候補同知史增美即行革職一併押解回籍交地方官嚴加管束李士棻嗜利健訟本非安分之徒章藕農身充刑幕時與劣紳往來亦屬不知遠嫌應一併驅逐同籍嘉善縣知縣徐寳棻身任地方不能約束幕友雖非有心寛縱難辭失察之咎且地當衝要亦非該員所能勝任應請開缺另補是否有當伏候聖裁所有查明劣紳被參各欵緣由理合恭摺據實覆陳伏乞皇上聖鑒訓示謹奏宣統二年七月十三日奉硃批着照所請該部知道欽此［Ｌ>本埠新聞[書籍圖畫徴免税銀之分别]  
　　農工商部札上海商會文云七月初二日接准税務大臣咨稱嗣後中國舊書籍圖畫出口應按值百抽五征收税項新書新圖無論運至外國或由此口運彼口一槪免税咨行轉飭等因前來合行照録原文札飭該總會轉飭書業遵照附録税務大臣咨文前據上海書業呈稱中國所運書籍地圖運至外國向照關章完納税項請照外國所印書籍地圖無論進口出口一律免税等情當經本處以該商所請自係爲振興商務推廣敎育起見自可照准至中國舊書籍與敎科書不同近來出口日夥價值日增似 
 
 

Page 19

 
 
 [Ｈ>第二張第三版 
應按值估抽以昭平允等語札飭代理總税務司酌核聲復去後兹據申覆稱考咸豐八年税則並未將此項圖書列入其内或按值百抽五征税或一槪免税本屬權自我操現奉前因擬將中國書籍地圖及繪畫之件凡視同古玩之收藏舊書畫等按照值百抽五征收税項其餘各種中國書等無論運至外國或由運商此口運至彼口一槪免税以便維持學務似無妨碍申請鑒核示復等因前來查商人購運中國圖書分别新舊定爲征免係於税課學務彼此兼顧嗣後中國書籍圖畫凡係舊物運出外洋應按值百抽五征收税項其係一切新書新圖無論運至外國或由此口運往彼口一槪免税除札行代理總税務司轉飭各關税務司遵照外相應咨行貴部查照飭知該商會遵照可也 
[浙路維持會擬定簡章]  
　　旅滬浙江同鄉因浙路湯總理因路獲譴急求交缷深恐商辦局面從此破壞擬組織浙路維持會以爲後盾業已擬定簡章照録如下(宗旨)本會以保全商辦浙路取消逾限合同爲宗旨(責任)甲請願政府乙催集股欵丙協贊公司丁促進路工戊聯合各團(會員)甲資格(一)浙路股東(二) 
本省及他省熱心公益有志實業者(三)爲各省各界各團之代表(四)現無破産處分及以不法行爲被人控訴者(五)得會員一人之介紹乙義務(一)必要費繳納小洋五角(二)物别費隨意佽助(職員)會長一人副會長二人會董二十人幹事員四十人會員無定額(會所)暫設三馬路小花園後面寳安里四百九十三號 
[陳逸卿果有把握乎]  
　　倒欠華洋各商鉅欵之北市正元莊股東陳逸卿因與怡和洋行素有往來曾經禀奉公共公廨寳讞員派差同至怡和洋行商議借貸辦法嗣因該行洋東已回英國遂即回廨押限清理在案兹悉陳與匯豐銀行及新祺昌長利茂和等洋行亦均熟悉復經禀明寳讞員飭派差役於前昨兩日同至各行與各洋東面商清理各欵辦法據陳云一俟怡和洋東返滬即可設法料理云 
[催造實欠錢糧清册]  
　　本縣田大令出示云案奉憲行今届恭逢皇上登極欽奉恩旨豁免各直省光緒三十三年以前民欠錢糧一案奉經諭飭該書等查造光緒十四年起至三十三年份止未完銀米實欠圖目清册各二套呈核在案迄今仍未造送實屬玩延此係特奉恩旨查辦要件迭奉札催未便再遲合行諭催爲此諭仰現年櫃書會同原辦書及現年各年漕糧串書雜税各經承立卽遵照先今諭飭督令把數管串各清書迅將光緒十四年起至三十三年分止未完銀米漕糧及雜税逐年清理赶造實欠圖目册二套再限五日呈縣立等核辦開報一面隨即進署將前項徴剩版串按年查對準確務與册造針孔相符對竣禀候騐明截角裝箱連同堂簿等件給文解送本府核盤彚轉事關豁免奏案要件迭奉嚴催該書等母稍舛錯再事遲誤致干重咎切速切速 
[船户抗捐之蠻横]  
　　南市寗紹碼頭駁船户陸秀榮抗繳船捐反將收捐划船拔至法租界小東門外吳淞碼頭與收捐人爲難旋經認捐之連錦堂具禀工程局飭探提陸至案訊究陸供小的不在船上事係船夥阿根所爲求宥判陸交保限兩天交到阿根訊辦 
[城内]  
招充地甲○本縣田大令出示云照得頭舗地甲施福前因賄縱枷犯監禁詳辦所遺一切差事另派二舗地甲陸鈺兼管在案兹據禀稱施福之母仍向各舗户按月收費殊屬胆玩應另行選充以專責成除業已斥革外合行出示招充爲此示仰諸色人等知悉爾等如有熟諳舗務並無過犯愿充斯役者着即取具認保各結呈縣以憑傳驗給諭着充母稍觀望 
私售郵票○西門内穿心河橋東首乾盛燭店係寗波人某甲所開屢將郵票私行售賣昨爲郵政局司事查悉以該店並未領有信箱執照未便私售欲將店王拘局究罰適店主出外故將學徒拘交郵局請示辦理 
怙惡不悛○王阿二專在城内收買烟灰經一路一區德正巡官究辦後仍不改業昨又在途收買適被站崗查見解局德巡官怒其數次違犯卽着游行示衆以儆 
如何發落○寗波小孩蕭全生現年十四歳向在杭州學業近因隨衆滋事爲警察局獲送仁和縣訊知其父蕭阿妹在上海租界唐家弄一帶爲買　飩生意因卽備文派差於前日遞解來申本縣田大令諭飭收押一面派差往傳阿妹到案具領昨據該差禀稱查得阿妹在滬聞信業已赴杭大令諭飭將全生帶案訊明發落 
[南市]  
毆打巡士○西門外無賴朱阿新(混名賣花阿新)近因母病信人伴夜前晚有同伴錢阿四因事出外與人碰撞口角打架朱即聞聲奔出報知五十六號崗巡因未與查理又起爭端遽將該巡士拔至竹笆内肆毆即由隣崗五十七號巡士報告西區派巡長巡士前往將朱錢及李根福徐桂寳楊金陶等五人解至西區轉解工程局訊究該巡士等禀訊前情並稱所帶警燈木棒均被毆失判朱戒責三百下押半月李徐各戒責一百五十下押五天錢着交保楊無干斥退 
小販負債○協成興水菓行夥潘勝朝昨將小販夏儉堂扭至工程局控被欠去西瓜價洋六十三元九角延不歸理經陳裁判訊明屬實判夏交保折還洋五十元了案 
分别折還○划船户郭張氏將姊夫某沙船夥朱掌發扭至工程局控朱於光緒三十一年借去洋二百十九元前年又借皮衣四件均諉賴不還經湯裁判訊明判朱交保分四個月折還洋二百元 
爲弟還債○福泰南貨店股東周雁生偕司帳胡行新將南匯人閔子卿扭至工程局控稱子卿之弟德卿前在南匯開設衣莊由繆汝舟王殿卿爲中將田六畝之方單一紙抵去洋三百元後因德卿物故子卿遂置之不理將田管業已由中証在南邑具控未結求請追還訊之該兩中供詞相同判閔子卿交保限八月底繳洋三百元着胡將原單檢呈分别給領 
[閘北]  
悍婦宜懲○婦人何張氏前日不知何故將趙姓小孩之頭顱撃破孩父趙小金向氏理論由氏夫何敬明允給藥資洋一角詎該氏不許與夫爭執因此亦將該氏頭顱毆破由崗巡一併拘入四路一區昨經黄正巡官訊得該氏兇横已極本應懲辦姑念亦已受傷斥退免究 
樂不思蜀○女子張梅卿昨被姑母高張氏扭入四路一區控稱該女來滬帮傭與藥水廠夥范子卿私姘不願回家請究旋據范子卿投案訴稱該女前在梅芳里雉妓院賣娼因與相識共耗洋一百餘元諭將該女暫押候查核奪 
巡士獲賊○積竊徐阿炳前日在四路三區境内圖竊被崗巡查獲移解一區昨經黄巡官訊明判責四百板驅逐出境 
 
 

Page 20

 
 
 [Ｈ>第二 
[英租界]  
加價了事○美敎士代表袁錫三控王炳欽賣地延不遷坟一案前晚由廨提訊王供此項坟地係由族姪王裕春串同地保辛藴蘭盗賣訊據中証禇和和孫永和王江江與地保辛藴蘭供稱此地實由壬炳欽自願出賣原議每畝價洋二千元因王姪裕春急欲成就每畝祗售洋一千五百元王遂悔議是以涉訟係襄讞諭令原告每畝再加洋一百元除去定洋三百元外着找洋一千三百元以三百元爲遷坟費用六百元歸王炳欽取餘洋分給四房姪輩一面着王於十天内交地並着原告於三天内將洋繳案以便給領各具遵斷結備查 
斷絶後患○開封路三號門牌骨牌作主周仁寳控髮妻池氏與作夥杭根泉通姦並用刀戳傷咽喉一案昨由捕房將杭與池氏一併解廨請究周供池氏與杭通姦已兩月有餘是晚回家撞見詎氏竟用刀猛戳以致咽喉受傷幾遭謀斃求恩斷離訊之姦夫淫婦一味求宥德襄讞商之美韋副領事判杭押西牢半年池氏押女所四月期滿送棲流所留養擇配一面着周具離異結存查 
蕩婦肆潑○蕩婦潘沈氏前與盗匪周昌發姘識嗣被老閘捕房包探蔣文彬將周盗與氏一併拘解公堂轉送上海縣訊明判將沈氏交保開釋在案詎氏每遇蔣探即肆行罰罵前日又遇諸馬路氏以惡言剌之蔣探忿甚將氏拘入捕房解送公堂請究中西官以沈氏實有不合判令交保開釋再犯提案嚴辦 
伊誰僞造○胡坤泉周良生顧玉林持鉛質小洋至新閘路宋長生所開之洋鐵店内混用被探查獲解奉公堂判押在案昨日復訊判仍一併還押候與武昌路私鑄鉛貨小洋之王阿二等質訊究辦 
驟難訊理○東益昌匯票號股東龎清記等控司帳唐某等串吞匯欵銀十三萬九千餘兩一案前晚由廨提訊原告遣丁陳升求請究追孫襄讞以原告自不到堂案難訊理判被告仍交原保候再集訊 
限期清理○通順莊沈雲峰控楊彬用錢雲海王耀祖不理往來銀三百餘兩一案前晚由　提訊原告倩嚴少和到堂代表請追讞員以此欵業由商會算明判楊等交保限七天清理 
超拔泥犂○濟良所昨解不願爲娼之妓女金田玉左雪琴到廨請訊先據金妓供稱向在寗波爲娼因受苦不堪逃至滬上投所求援左妓供年十七歳在東向仁里三百二十七號妓院内爲娼因遭凌虐逃出叩求超豁旋由左妓之父張金生母張顧氏投案求請給領孫襄讞商之美仇副領事以張將女押娼父女之情已絶斥張夫婦退去判令兩妓併發濟良所金妓如一年期滿無人控告准予擇配左妓照章擇配 
不知自好○三馬路鼎豐里雉妓葉阿秀前因不愿爲娼由廨判發濟良所在案兹該妓越墻逃出跌傷左腿仍被包探查獲解廨請究當由濟良所西女董到堂訴明該妓逃逸情事中西官以葉妓實不安分判改押棲流所半年期滿擇配 
洋人行騙○無領事管束洋人達門因騙取江西路某西飯店内食物被總巡捕房西探查獲昨解公堂請究判帶回捕房交保着將物價洋十九元繳出隹予將案註銷 
資遣女孩○女孩華春夏在路啼哭由捕帶至公廨請訊女供年十五歳湖北天大水縣人被匪誘拐來滬賣於某粤人家判候函送湖北會舘資遣回藉 
僅押兩月○婦人王小四子因串拐阮洪生之妻被控由廨押候查辦在案昨經復訊明白判王婦押滿女所兩月以儆 
[美租界]  
枝飭業生○季如記前與天潼路仁智里某甲合資營商近被騙去洋數百元季即投報捕房請究捕頭以枝節甚多飭赴公廨控告 
硬借行兇○北四川路一千八百八十一號粤婦盧歐氏昨投捕房報稱被同居盧阿六强借不遂行兇請究捕頭飭投公廨控告日人蠻橋○某日人雇朱阿二之東洋車至武昌路不名一錢朱向索討反被兇毆由行路西人代抱不平鳴捕拘入捕房捕頭飭將該日人押候解送日署訊辦 
[法租界]  
累及保人○徐鶴亭會將田單托湯桂林擔保向俞少亭抵洋二百元後因不贖控奉公堂將湯及徐妻楊氏一併交保限氏交夫訊追在案迄已逾限日久該氏不惟不將乃夫交案自亦避匿故將氏之保人林阿二傳案亦命交保着即將氏交案訊辦 
狎客受虧○張阿瑞投廨控稱前晚在某里劉柳氏所開之妓院内冶游被夥妓騙去金戒一枚向論圖賴故即報捕將柳氏拘案請究貫之抵賴不認旋據捕房報告該氏開設妓院並不赴工部局報捐有違定章聶司馬以張所控無禮未便准理惟氏不應違章着罰洋一元充公以示薄懲 
無從追還○陸小毛前發王阿樹張木林拆梢洋二十九元報經捕房拘獲解廨判令押候交贓再行核斷迄已日久抗不遵交昨又廨案訊究據稱洋已分散無力繳還判各枷一月各押三月示儆 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
 [HH ]　 
來稿 
 [p>創辦古學講肄會序一（續）夫司徒以鄉三物敎萬民六德六行所以立體六藝所以達用立體而不能達用猶有美錦不可製也洛學篤於立體損於達用非敢厚誣揆諸周禮孔門較然自顯南宋敎學新安金谿永嘉鼎立前雄而永嘉獨以事功見譏夫漢儒説文解字事訓爲職然則人不皆有職乎不當盡其職乎鄭風曰子不我思豈無他事毛傳曰事士也然則不當爲士乎大司徒以鄉三物敎萬民鄭注曰物猶事也然則六德六行六藝不當務乎據彼列説事豈當諱言哉周禮夏官司勳曰國功鄭注曰保全國家若伊尹許君舉祭法以釋功曰以勞定國也當南渡之後國家日在危急之中不知宣勞定國乃又從而拑口結舌以爲諱使國是墜壞於冥冥居今思古猶爲逆髮扼吭者矣此龍川上書所以痛詆深誹之也且其末流并棄躬行不崇實踐但讀語録便資談助具禍猶流諸後世而未已當引爲大戒焉夫事功不出於心性者莽卓曷嘗無事功心性不能爲事功者獨善祗宜於隠居然勘心踐性未必卽可立功物有本末一貫力能致道是則余於永嘉永康不能無缺憾耳明儒惟姚江之敎頗用詩禮稍合孔門之法自龍溪宗無之説興流弊乃有李贄朱氏末造風氣頗變博野顏氏獨違可好確有見於後儒之高談性命爲參雜二氏而亂孔孟之眞確有見於先王先聖學敎之成法非靜坐讀書之空腐確有見於後世之亂皆由儒術之失其傳而一復周孔之舊遂以周禮三物孔門四敎力倡於舉世不爲之日可謂特立獨行而不顧者矣惜其敎未大盛而國家亦未嘗采下其法於太學及天下書院顏氏弟子又無勢力居高上以張大其師之敎故其著書隠蔽名姓僅附李氏而傳近時德清戴氏初爲表章仁和譚氏推尊以爲在崑山顧氏姚江黄氏之上於乎顏氏晦明不足云獨惜周公孔子之良法嘉意復湮没二百餘年而無人焉昌明起復之耳雖然六德六行亘千古而不可易矣六藝隨時張弛居火器利飛艇行之世而數數言古之射御猶執禹貢而治今日之河讀泉府而理是時之財也顏氏漳南書院之規所以變易因時不居常肆也曩者天子恫念宗國之埀危民生之瀕殆欲以攬起英髦蘄至富强而懲近古敎育之法不足蓄材儲用於是采攻錯於他山求失禮於野人學校燦立彥士蔚興將期治兼乎歐美隆比於唐虞然而飄風不可終朝驟雨不可終日無泉之水必涸撥本之木必枯是以遠鑒西域方酬庸於古學近瞻東鄰亦鼓吹夫國粹乃瞻我邦異吾所聞人尙知新世非求舊詆窮經爲痼蔽聰明斥談理爲釀成衰弱馬班才史訕曰未合文明之例淵雲妙文譏謂不符詞達之恉於是經術則五家之説可燔性理則羣哲之言皆炳云史則斷章零句者爲珍子元實齋之書可覆瓿矣論文則俚詞鑿説者爲雅文心文則之編可製勝矣夫學者非一人之所倡也合政治風俗而成者也政治風俗者亦非一人之所倡也由種民土地而生者也故一國有一國之種民土地由其特性而發生一國之政治風俗研究故政遺俗以資改良其未然之政俗是學之所原起也年更歳易過去之事物愈夥研究之材料愈富而學科所以愈衍而愈繁派别所以愈分而愈歧於是衆流白家潮激波湧一國之學於焉成立是故一國有一國之學其學根自種民之特性學亡則其種民之特性從而澌滅國未可保也昔秦始皇旣并六國燒其史記説者以爲隂鷙莫甚於是今西域之滅人國者亦往往師其智易勝國之語言文字以絶其民恢復之念奈何不是懼而先自滅其學也昔周大夫原伯魯不悦學閔子馬曰周其亂乎夫必多有是説而後及其大人大人患失而惑又曰可以無學無學不害不害而無學則苟而可於是乎上陵下替能無亂乎夫學殖也不學將落原氏其亡乎卒有王室之亂原氏敗焉可不謂之明效大騐與今之人不説古學蓋亦多有是説矣不害而不悦風俗亦幾苟矣天下之亂隠然將起上陵下替之徴也人窮知塞生謀日困不學將落之謂與且世所以貴今而賤古者曰古學無用耳是大不然今世未嘗用古學今人未嘗學古學古學果無用與非今人之所知也謂於古無用與三代以上無論矣秦以後雖未能盡行而賢人君子樹立宏達有聲名於青簡者奚一而非學古學以用世哉古學之無負於世明矣爰集同志創設古學講肄會藉以爲古人雪其侮焉不辭不文謹序其恉（完） 
小説 
 [p>奇情小説鸚鵡禪（三（）有從表行某氏。爲公爵夫人而寡。嗣位者非其所出。自傷命薄無志紛華因根布斯巴洛(倫敦附近之村)地瀕海。氣候宜人。風景絶佳築别墅居焉。村小。而僻。無赫。赫之家。公夫人至羣推爲巨擘於是。琴宜以公夫人之介紹遂爲其附近馬布來夫人學校敎員掌英文之科束修所。入併分領各跳舞班酬金每年可七十磅。而琴宜亦以往。來之。便利自倫敦移庽村中密司辣特而氏。即斐德蘭之母姨也。 
辣特而家亦小康惟僻處田間。不能一洗村俗之見見琴宜美而艷。舉止大。方卓然有不可一世之槪。雅不欲與之相處。顧爲公夫人命勉應之。居久。流言四起徧布於根布斯巴洛之禮拜堂中。而公夫人每爲之袒庇賓主之間。漸有積不相能之勢。 
琴宜皓齒明眸兩頰微渦朝霞深暈。膚如柔白之雪。眉若遠山之黛髮鬈鬈作淡黄色。素手纎纎。參差如束笋。腰肢。綽約。儀態萬方。雖古之美人無能或逾之者。臥室臨窓。常設小風琴一具。琴儿置女國民曲譜一册。韋編幾絶。寫字儿旁。設烏木旋轉書榻庋其上者。多名家小説及各學校之敎科書。於敎授著作之暇。輒鼓琴閲書以爲樂 
時琴宜復在室撫琴。宛轉而歌。其聲清越而長。旣乃展卷取幼稚諸生所作。悉心校閲。迅筆點竄。紅黑之汁淋漓滿紙閲竟。於卷尾各加評語靜聽 
 
 

Page 27

 
 
壁上時計。鏗然鳴六下。忽有自園中拾小石向樓上擲者。石着窗有聲。俯視。則爲是惡。作劇者。非他人。斐德蘭耳不禁一笑嫣然。瓠犀微露。斐德蘭急遥呼曰。時矣時矣。僕之母姨方赴鄉里之會。尙未歸家。卿其下樓作一席談乎。言時惶急特甚。葢自柯利機去後。斐德蘭即旋繞於琴宜樓側。欲晤談而不得間。至是乃始以一丸頑石。聊當青鳥之使。而又恐琴宜之遲遲其行耳。 
國外新聞　 
 [p>希臘選舉續聞　　二十日倫敦電云居留島領袖維里齊洛斯君已在阿的卡得最多數之選票各國已照會土政府謂維里齊洛斯君之獲選與居留島現局無關云 
[英國築造新式戰艦]  
　　二十日倫敦電云英國海軍部將在樸資茅築造試騐之戰艦一艘該艦内裝發動引擎故無庸生火及裝置烟囱其重量及地位均可因以大省樸資茅晚報及南方日報載稱該艦旣出各國之奪雷諾脱式戰艦將成廢物云 
[ >美國新舊總統之和諧]  
　　二十日倫敦電云羅斯佛君因塔孚脱總統宣明彼等交際並無間隙已表述欣慰之意據謂此舉可使國人知時局之眞象云 
[聖彼德堡疫氣大减]  
　　二十日倫敦電云聖彼德堡疫氣業已大减 
[葡國戒備革命黨]  
　　二十日倫敦電云葡萄牙革命黨密謀起事一節雖經官塲申明並無其事而其詳情已漸洩露國内耀武之舉自前皇卡洛斯遇難以後從未有如今日之甚陸軍野戰隊第一鎭均執戈待戰里斯彭各砲台均以嚴兵駐守廣儲軍火泰格司之軍艦聞已預備轟撃革黨説者謂此種戒備已使組織軍人政府之志因而失敗云 
[德國財政之進步]  
　　十九日柏靈電云德國財政已較預算所計盈餘馬克一百三十兆枚前擬借債二百四十兆彌補預算缺乏今已改爲一百二十六兆 
[近東小國之輯睦]  
　　十九日柏靈電云芒脱里格洛之尼柯拉公爵與布爾茄利亞之王費迪南近在西汀其同宴及其酬酢之詞不啻已約爲兄弟之國意后伊納那爲尼柯拉之女故意后與婿已抵西汀爲參與尼柯拉加冕稱王之典(以上譯字林報) 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
