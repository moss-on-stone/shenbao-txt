# 1895 - 201 - 4907815

 

Page 1

 
 
[重印左文襄公奏疏出售] [  圖書集成局啓]  
　　左文襄公奏疏三十八卷提督羅公大椿編文襄以孝　從戎榮分茅土　　之　　章接焉然　其奏疏　指　事　曉　條　　諸　　公　　思誠無　　原序所謂如長江大河一波未平一波復起其妙處得古人之大泃不　也本局前曾排印購者爭求不日告　兹復　月出　　　　釘均格外加工惟所印不多每部碼洋四元賜　者請移　三馬路申報舘申昌書室各埠申昌購取可也此佈 
[新印何典出售] [  圖書集成局啓]  
　　何典一書不著撰者姓氏其中嬉笑怒駡足以窮九幽　相鬼之董　殆後身耶昔　兩峰畫鬼　圖如牛　燃犀鬚髮畢見或謂兩峰能　鬼故能肖鬼之情狀然東坡說鬼姑妄言之鑿空破荒不妨　無故實也本局仿聚珍版　　印出售每部碼洋一角五分賜顧者請移玉三馬路申報館申昌書室各埠申昌購取可也此　 
[鉛板大字本繪圖本草綱目附拾遺] [  圖書集成局代]  
　　本草綱目爲軒岐家必備之書增繪各圖并附拾遺可謂有美畢臻本局爲四保堂以新鑄大鉛字印成刷以潔白紙張每部訂成二十四本　洋四元賜顧者可向本埠三洋涇橋文淵山房煥文書局五馬路文玉山房二馬路千頃堂購取此布 
[恭讀十二月二十一日上諭謹註]  
　　十二月二十一日奉上諭刑部奏遵旨定擬革員衛汝貴罪名並聲明該革員罪狀較重請旨遵行一摺已革總兵衛汝貴平日待兵刻薄寡恩毫無約束此次統帶盛軍臨敵節節退縮貽悮大局並有尅扣軍餉縱兵搶掠情事罪狀甚重若不從嚴懲辦何以肅軍律而儆效尤衛汝貴著依軍律論斬卽行處决派刑部尚書薛允升監視行刑欽此草莽小臣敬謹捧誦不禁拜手稽首曰聖天子天討用彰何若是之嚴明肅毅哉夫軍律之不整久矣自赭宼削平而後各營將士習爲恬嬉三十年來從未以整軍經武爲事此次倭人突起占我藩封我皇上威武奮揚大張撻伐彼倭人雖性成兇悍豈足奮螳臂以當車不料牙山旣失戎機平壤又遭挫衂馴至奉天諸郡縣以次淪亡卽旅順天險之區亦被倭人所竊踞初以爲倭人事事倣行西法其軍果銳厲無前是以湘淮勁兵不能與之對敵耳乃觀各路奏報及訪事人所告情形皆以爲我軍未戰先逃絶少疆塲戮力者以致狂宼長驅直入顧忌全無至於各處逃軍更肆意姦淫恣情掳掠統兵者旣巳銷聲匿跡若輩遂與草宼無殊致牛莊一帶居民未見敵人先行避難流離轉徙狼狽不堪且有不知順逆之人泥首求降甘心事敵者嗚呼噫嘻兵所以衛民而竟厲民若此兵所以剿敵而竟畏敵若此此草野愚民所以泣血椎心深恨衛汝貴及衛汝成丁汝昌葉志超黄仕林趙懷業龔照璵諸人咸欲食肉寢皮一舒積忿難平之氣也幸也聖明天縱好惡同民知衛汝貴等人大拂民心有傷國體法所難宥情無可原嚴諭疉頒飭拿交刑部治罪竊恐若輩罪狀昭著行將刀鋸及身矣乃若輩畏罪逗留經旬累月不敢國門生入妄希殘喘苟延窺其心蓋見從前中法交兵時失律之廣西巡撫徐延旭等雖有斬監候之明文而一經議和卽蒙恩赦免至張佩綸殃民悮國衆恐所歸亦免其死刑改發軍臺効力是以欲前且却妄希遇赦得生也直至皇上再四嚴催刻不容緩始將衛汝貴解交刑部其餘或稱查無下落或乞戴罪立功嗚呼噫嘻上下相蒙至於如此彼有功者未必得達宸聽而有罪者竟能巧　刑章時事如期能不令英雄氣短耶今者衛汝貴已身膺刀鑕懸首藁街矣彼衛汝成丁汝昌葉志超黄仕林趙懷業龔照璵諸人雖或中道遲回或薙鬚易服暫稽顯戮法外逍遥而聞此綸音能不慄慄危懼且目下雖巧爲躱避他日必縶付秋曹彼雖財可通神誰是敢抗犯天顔始終曲爲庇護乎我乃重爲諸人惜焉昔人詩云男兒欲報君恩重死在沙疆卽善終誠以人苟委質策名以身許國則當危急存亡之候雖粉身以報亦所不辭往事不必言目今鄧沈諸公盡節捐軀旣巳蒙易名之典而奉天將軍依軍帥所奏陸路陣亡之三等侍衛永山戰殁於鳳皇城下亦籲恩予諡附祀昭忠祠將事躓宣付國史館立傳可見同一死也一則榮於華　一則輕若鴻毛人奈何不衡量於其間而輙畏死偷生身先退避耶抑昨日報紀金州有華軍一隊羣向倭奴乞降獨一人誓死不從甘受斧鉞倭奴敬其忠義一笑釋之夫倭奴性等犬羊而猶知以忠義爲重彼衛汝貴等不忠不義直犬羊之不如地下有知不持無顔對死事之鄧沈諸公及永侍衛卽陣斃之倭鬼見之恐亦將　揄不止矣嗚呼噫嘻 
[擅作威福]  
　　倭邦來信云倭主派駐朝鮮之僞公使井上馨將朝鮮國是大爲更　傳聞　王已於陽歴十月十號被偪訂立約章略謂自今以後朝鮮全境不認爲中國保護王妃内戚不能予以重權朝鮮各廷臣宜將向來不善之政力行裁汰王妃之權止能料理宫中事務不得干預國事云云倭奴威福自專至斯巳極朝王殆憚其迫脅無可如何乎 
[倭兵罷役]  
　　横濱來信云廣島大營前擬添兵馳赴奉天業經預備一切定於陽歴正月一號拔隊啓行火車遂於是日暫停以供運兵之役後忽接到消息各兵俱逗留不去大坂之倭兵亦停徵調所緣何故外人不得而知或者倭人有意言和否則以華軍捷報屢傳不敢再往送死均未可知也 
[領事履新]  
　　中國駐新加坡總領事黄公度觀蔡奉張香帥奏調往江南差遣所遺篆務由星使電委檳城領事張弼士太平代理當觀察東旋之際太守仍假居珂里領署一切事宜暫由那華祝太守代辦兹張太守已駕抵新加坡接篆履新南洋億萬華民莫不翹首以俟新猷之佈矣 
[城門失火續述]  
　　杭州候潮門外城門失火已列前報初不知其起火之由疑爲匪徒縱火兹經仁錢二縣及保甲委員查明實係乞丐在此烘火取煖以致延燒並非有心縱火緣外城闕下向有乞丐住宿每當嚴寒之夜時取乾燥茅草燃著爲禦寒計不料適當鐵皮損壞之處以致焚及門扇詢之城外居民衆口皆同惟乞丐則不知逃避何方無從緝獲臬憲得禀將委員撤差並通飭各城委員凡城闕之下不准再容一人住宿一面由防軍局札委潘司馬紀恩將被焚之門赶緊修整已於十一日興工矣 
[南漕折價]  
　　杭州府仁和錢塘兩縣開倉征收南漕十二月初旬先後完竣其有過期未完以及在城各户均照數折色仁和縣伍大令核定南米價目出示曉諭並飭糧書差役知會各産主分作二等赶先完納鄉間田　每石折價三千六百文外加漕串費三十文附郭在城每石折價四千五百文漕串費同錢塘縣束大令核定南米價目不論鄉間附郭在城一概每石折價四千五百文漕串費三十文 
 
 

Page 2

 
 
[米銀並解]  
　　杭垣官塲傳說甲午冬季漕米於次年乙未春起起解北上爲　大庾之正供兹因海氛未靖接到部咨浙省杭州府嘉興府湖州府三屬南米五十萬斛准解十五萬餘三十五萬易銀解京浙撫廖榖帥擬解米二十萬糧道鄭芝巖儲憲恐民間一時不能暢銷會商榖帥擬解三十萬以二十萬就地設法售去作銀解京且改海運爲河運也 
[軍憲回轅]  
　　杭州將軍吉軍憲遵旨入都祝嘏現由陸路出京至清江清換舟一路用小輪舟拖帶於本月十六日行抵姑蘇浙省接得電音卽由八旗佐領各官及理事同知溥司馬乘船前往迎迓十七日道經石門傍晚已抵湖墅省城自藩憲以下均親往下碼頭恭請聖安杭協林副戎中恊白叅戎及省防統領李軍門咸排隊相接軍憲登岸升輿文武各官站立兩旁各營兵士燃砲誌敬及午刻憲駕入城各官投版請安紛紛不絶 
[浙省官塲事宜]  
　　候潮城門被焚臬憲將管城委員方少尹撤差另委候補縣丞陳二尹德華接辦管城武弁莊守備以臨亦由杭州協鎭林副戎撤差以示薄懲○正任湖州府謙太尊貴前奉藩憲調署處州現巳交卸來省禀到因撫憲公出未回須俟憲駕回轅謁見後再行履新○寗波海防各軍請領軍裝刻由防軍局委候補縣吳大令傑運解赴寗於本月十四日起程内有大砲五尊每尊用十餘人扛赴江干餘則均係擡槍洋槍藥彈及新製之火箭噴筒共有五六十擔○紹所鹾商認捐海防經費銀兩現因需用甚急由運憲札委仁和塲大使邊鹾尹赴紹催繳並丈量泰圍新漲沙田以便辦理弁料入册納糧○蘭谿縣典史缺現委試用從九范啓鳳署理龍游縣典史缺現委試用班先驛丞黄　署理已奉藩憲札知矣 
[搶孀類誌]  
　　華亭後港某姓婦文君新寡矢志不渝其夫靈櫬業於本月初旬安厝營邱之日婦携冥錠前往墓廬焚化正當嚶嚶啜泣之時適爲蟻媒某甲所覷糾搶至某乙家議定身價英洋若干强行合巹禮婦固貞守柏舟者誓死不從當由夫族某丙輩控告縣署葛邑尊立派幹差拘提甲乙到案各予重笞千下荷以巨枷發頭門示衆○又城梓廟亦華亭轄地有某寡婦者花信年華姿容不俗久爲鄰近某丁垂涎本月十二夜人靜更深丁資雇樂工潛至婦家燃放爆竹鼓吹悠揚婦翁某戊從黑甜鄉驚醒偵知有異急披衣而出遽爲丁等綑縛幽閉室中隨强毁婦房如執豕然搜至外堂行交拜禮卽俗諺所謂鑽夫進者習晨乃翁以丁如此蠻横具禀到縣不識葛邑尊將如何懲治也○又婁邑西鄉李塔匯相近黄堂地方某圖保生有一女嫁已多年因早喪所天不遑居處本地小流氓某已庚辛等艷其年輕色美久欲得而甘心邇因該保以女獨宿無聊當又招贅某壬爲後夫完婣之後已等多方騷擾當面許酬洋若干完詎延約不交仇無所洩隨於前晚糾黨多人蜂擁前去刼奪米榖廿一石售糶一空圖保據情控禀縣署張邑尊飭差拘拿到案研忓之下各予掌頰鞭背笞臀數百下發所中收禁并聞當堂復供出同黨某癸等尚有八人業經邑尊按名指拿特就知果能一一弋獲否也 
[盜風甚熾]  
　　粤東民俗强横盜風素熾常有公然向商富投遞書函勒索　兩者粤人謂之打單若不遂所欲則焚刼踵至经就各鄉落而言若省城防範維嚴尚不敢如此猖獗不謂近亦有之殊覺駭人聽聞始則百川通票號接有一函内稱求助銀三萬兩方保平安號中當將原函呈禀大憲大憲以該號資本充盈且時有京餉交其匯解關繫甚重立飭廣協黄副戎派勇數十名常駐該號守護次則米埠亦接一函索銀一萬兩闈姓公司索銀二萬兩當押每間索銀一千兩大新街之玉器店打銅街之綢縀店皆投函勒索顧忌毫無各函或由信館或由渡夫交來無從追究人心因此惶惑幾疑草木皆兵日甫西沈卽閉門收市日前大新街各鋪户聯蓋圖章赴各大憲衙門禀訴未知大憲能消弭盜蹤保全民業否耳○南關某姓向充海關書吏富甲一方一日早起突來盜匪多人闖門而入手執刀槍向衆恐嚇隨將珠玉金飾搜括一空呼哨而去計被刼各物約值千金某姓初欲報官追究繼恐大憲知其富厚勒捐軍餉遂隱忍而罷當盜行刦時有一婦心膽頗壯與盜軍執並求办日將質票交還俾得取贖盜頷之越兩日果有一函投到啓視之則皆質票也有言必踐所謂盗亦有道歟○日前有一鄉渡開行來省駛至鹽步海口突由水面躍出盜匪十數人上船行刼搭客人等皆畏縮如贖不敢與爭所有銀兩及貴重物件皆被刦去及抵省卽赴海珠緝捕營報案請緝未知能緝獲否 
[穗城寒色]  
　　粤東信云大憲以封印在卽飭令查明情實各盜犯請令斬决以清案牘初九日由南海縣監提出八名番禺縣監提出四名額玉如廉訪親至營務處覆忓明確命押往法塲行刑首府兩縣有各營將領皆到塲監視○有某甲肩挑菜蔬沿途喊賣行至聯興街猝然倒斃屍陳路側人皆掩鼻而過待至日暮乃無親屬認領遂由積善堂施棺收殮○現在省防戒嚴大兵雲集各營勇丁每日排隊操演自晨至暮不稍休息槍砲聲不絶於耳 
[漢陽晴雪]  
　　漢口信云十三日同雲密布風雪交　十四日撒鹽搓絮灑徧大千世界鴛鴦瓦上約積數寸餘鄉中父老笑語聲喧以爲來歲豐收之兆○新署鄂藩惲菘耘方伯之在夫人迎養在署樂　天倫十八日爲八秩誕辰同僚文武稱觴上壽共祝遐齡自有一番熱閙也○漢陽縣試已定於明年正月二十日舉行經署漢陽縣李廣侯大令出示曉諭俾城鄉文童一體周知屆期同赴縣城靜候考試○川督劉仲良制軍之瀛眷由宜昌乘坐快利輪船到漢榮歸珂里並聞有軍械數千件帶至漢鎭轉交某商輪運往一游交卸又章字營兵數營由川而至於十四日各乘民船北上○漢口裏河一帶自集稼　至龍王廟入江之處坡岸被水洗刷倒塌數處沿河房屋毁壞數十家現擬修築剝岸祗以歲聿云暮無暇籌及龍王廟碼頭當河水之衝關繫尤爲緊要碼頭盡處本椿露出岸脚淘空數尺武漢往來問津者至此若臨危崖心常惴惴上憲有鑒於此因委工程局員鑿石塡土打椿工程巳過大半大約年内可以告竣矣 
[歌妓從良]  
　　漢鎭爲互市之地萬商雲集市肆星羅操猗頓術者每喜評花醉酒以遣旅愁於是弱燕雛鶯芳鄰共結珠簾十里誠不數明月揚州南城公所吳大寛檔子班蓄歌妓數名脂香粉膩艷絶一時尤以桂卿爲翹楚非金張貴客王謝名流未易接一談博一笑本月初間忽有莽男兒突如其來桂卿心弗善也以白眼相待客忿甚憐香惜玉之心遽變爲叱燕嗔鶯之舉聲勢洶洶竟欲將搖錢樹折斷桂卿自念以荏弱女郎墜落風塵已是三生不幸今若此何以生爲乘間服芙蓉膏了此殘生幸家人立時覺察急請西醫施救芳魂一縷旣絶復蘇由是大徹大悟自知黑暗地獄不可安居素有狎客某擅宋大夫之才具潘黄門之貎本欲以身相委至此遂默訴衷情乞爲謀一位置客旣感其情又憐具黠慨然允諾以明珠百斛爲聘從此金屋梁藏不許漁郎問渡矣昔人詩曰曾向章臺舞細腰任君攀折嫩枝條從今寫入丹靑裏不許東風再動搖可以移贈 
[豫章寒雁]  
　　江西訪事人云省垣粥廠照章於十二月朔日開杓南昌所設之廠在進賢門外新建則在德勝門外相距約十飭里之遙蓋以杜複領也○帶子巷某錢匍開張已歴二十年月朔忽閉户私逃次晨經地保房東報官封釘有執莊上花票者吞聲飲泣莫可如何聞虧欠約萬金所出花票不下一千千文○瑞州府高安縣向産米榖近年官斯土者倡興蠶績　藝柔桑荒曠之區一變而緑陰　匝矣○州縣爲親民之官或以五日京兆爲心公務卽不免潦草裕竹邨方伯有見於此因於某日牌示飭署南昌縣周金箴明府赴清江正任署清江縣吳理卿明府回樂平正任署樂平縣馮筱帆明府赴廬陵正任署廬陵縣任筱園明府回浮梁正任署宜春縣揚少廷明府赴貴谿正任由是署事人員較前頗 
 
 

Page 3

 
 
少吏治其將日有起色乎 
[揚城得雪]  
　　揚城四鄉盼雪江甘兩邑宰設壇祈禱十四日晌午略見六出花飛然隨落隨融至十六日黎明　六君始興高采烈大顯神威扯絮搓綿繽紛下墜迨過午三千世界已成玉琢粉裝白茫茫一望無垠以玉尺量之約得寸許於是在城在野無不笑語歡呼謂來　有秋可操左劵　 
[關防嚴密]  
　　揚州信云運憲江都轉近日面諭本署首領等官謂本署頭門以内地方遼闊照壁後公廨隙地尤多當此倭氛未　且值歲闌誠恐有匪徒以及倭奴間課溷跡其間刺探消息稽查防範最關緊要况庫藏密邇尤當愼益加愼並聞各科房左近間有不肖　役携眷居住尤屬不成事體著卽嚴密稽查出示等語各首領奉諭遵卽認眞搜查一面會銜未禁並責成頭二三門司閽者每晩二砲落鎖不拘何人一概不准出入如有要事須盤詰詳確方淮請鑰啓放如違定提嚴懲關防嚴密此可見 
[鹽船雲集]  
　　儀徵運鹽河於淺往來船隻膠擱堪虞經棧憲派員築壩撈淺已紀於報兹聞大壩業已堵閉不通行駛連日南北鹽船銜尾而至均停泊於瓜洲泗源溝等江口候風前進軸轤相望密比如鱗誠大觀也瓜洲等處市面生涯頓形起色沿江小駁船更利市三　蓋鹽船出江非比内河受載不能過重須起駁也 
[八閩雜誌]  
　　福建尚幹鄉林姓充當馬龍江汛兵有子名嫩弟年甫十六上山砍柴因口吻欲裂斫取園中甘蔗一株藉以止渴　園主所見摩拳擦掌肆其毆辱嫩弟身受重傷無面目見江東父老遽萌短見雉經而斃　聞報之下哀傷萬狀卽奔赴閩縣署禀請相騐閩　方大令親提訊問林供訴前情大令問有何人作証忽有林福泉逕赴案前自稱見証言之鑿鑿大令以其隨原告而來恐有串訴情事喝令用刑林受刑不過昏暈數次當卽管押大令於次日前往相騐見尸身有重傷六處始信林福泉所供是實卽令交差保回以免株累○陽蚑厘局吳少尹接辦以來認眞巡緝私梟奸販無所措手日前有某甲販楚木數十根未報厘金被局哨偵知前往追獲甲瞻敢拒捕抗不補報由局哨稟明少尹具禀總局立札海防所飭差拿辦○江有德者已革哨丁也去秋因走漏私茶解官懲辦近日忽買稅厘總局某司事諭單頂名接充被卡中人看了破綻禀明局憲立時驅逐○近來茶市减色各路來茶旣囑寥寥卽茶片茶末亦復有限東嶺一帶嫩茶殆盡惟有老婆片末經客商販運到省者多由私販包攬走漏並未向東門卡完納厘金已數年於兹矣今年東門卡司事會商茶亭南門各卡分路巡緝令商販由東門卡完報厘金自前月廿一日起至上月十五日止約報過一百六十餘擴擔苟徵厘者得人人皆如此認眞則厘務自有起色矣 
[之罘餘話]  
　　本館常寓烟臺訪事人來信云某日由省垣解來後膛　砲十餘車○兵役團丁夜巡嚴密宵小之輩伎倆難施因改而在黎明時乘機竊發某日某石作主人出外工作鍵閉其扉旋有小竊掩入室中將諸夥衣衾席掷而去適爲街口堆兵所見執送有司訊懲如此賊者亦可謂瞻大如天矣○今秋果實收成頗歉以致楂梨銀杏昻貴異常惟羊棗價值甚廉靑錢一二枚可資一飽 
[潯江寒信]  
　　九江鎭周德泉軍門頃接兩江營務處信以九江鎭標操練精熟步伐整齊請飭派籐簰教習數名赴寧教操周軍門遂委德化縣汛史把戎長發送籐簰教習四名東下○西門外新壩正街一帶人烟輻輳地極低窪每遇春雨連綿江水漲發幾於市可行船厘局委員崔顯廷少尹居此多年久有修築之意前與紳士李鬯元廣文商論計需費約千餘金兹得招商局總辦黄梅西太守史錫之司馬二套口厘局委員趙朗元直刺道幕許君煥曾方永成錢莊各樂助百金其餘紀人和查永昌黎啓源等各號樂助數十金者集腋成裘共勷斯舉由德化縣李翼亭明府履勘出示擇十八日開工鬯元廣文董其事尅期可以告成從兹王道坦坦可免澤國之歎矣○貴谿縣解來犯人張書盛張巨先二名至德化縣收禁聞係會匪要犯應解往金陵備質九江道擬卽委員起解○九江於前月十九日初得瑞雪己紀前報近日朔風大作滴水　冰十五夜又雪花繽紛不啻玉龍相鬥片片麟甲自天而下至次日不止一抺江于竟成銀海父老咸相慶頌謂冬雪如斯定卜明年有慶矣○關道兼營務處誠果泉觀察接撫憲德大中丞飭知馮宫保子材部下之大軍赴北剿倭不日過潯云○十七日有兩江督標新募湘軍章字營勇十數船蔽江而下但見旌旗輝映如火如荼誠大觀也○署理九江府兼辦湖口厘局崔蘭嶼太守以時值年終恐各商船麕集闖卡偷漏諭令各卡認眞辦理不准闖越漏稅亦不得勒征苛收所有照票打印划子各色陋規早經出示裁革所以各員辦理皆弊絶風清○鎭道府憲諭公各叚員弁認眞稽查保甲并親身督查本館迭登報章值此冰天雪地深夜冐寒仍不稍忽士民德之 
[瑞雪連番]  
　　蕪湖自上月二十得雪後迄今銅鉦高挂雲凈天空曝背茅檐者咸無蝟縮之態雖風雨時作而轉瞬卽依然風清印麗至本月十四日始見凍雲四合冷氣侵肌上午細雨濃飛旋卽玉龍百萬戲舞長空至傍晚始止握尺以量已積有二寸許十六日又見漫空飛絮密灑濃鋪四顧蒼茫不啻光搖銀海薄暮始止郊外已累積四寸餘矣當此臘半瑞雪連番老輔老農咸歡呼拍掌謂爲來年大有之慶云 
[寧波命案彚登]  
　　寧波事人云近日有命案兩起一爲南鄉搬火橋木工鄔甲幼時娶包氏女爲妻旣而另與包姓婦有私貪野鶩而厭家雞以致鳳帳鸞衾味同嚼臘近復憎妻噪聒出鬻與人事爲同族訟棍鄔乙所知欣然曰是可據以爲利藪也爰慫恿婦族包丙向甲索錢甲峻詞却之乙丙忿無可宣潛雇多人乘甲在所私家破扉入捉甲乘間逸出畢命水中所私聞之椎胸號泣曰我雖不殺伯仁伯仁由我而死古有連理之樹共命之禽我何戀此殘生而不相從於地下哉遂亦仰藥而死地保以事關人命赴鄞縣禀陳縣主楊大令帶同刑仵等人下鄉相騐未知如何發落也一爲梅墟某錫箔作被竊錫箔數塊遺有一舊口袋上書王協興字號作主乃留心伺察一日偶過近處某烟攤適有同業人某丁携王恊興口袋來此過癮遂疑錫箔必伊所竊向之責問丁力辯其誣作主謂巳得主名尚何圖賴堅欲追出原贓丁無以自明吞生烟而斃家屬聞耗大興問罪之師麕集作中紛紛擾擾作主懼倩人求和願出洋銀五百圓爲棺殮之費不識家屬能允諾否 
[北固眺雪記]  
　　鎭江訪事人云二九光陰天時和暖風乾物燥井水皆枯至二三日午前天際濃雲隨風飄至飛廉氏東偃禾拔木大肆雄威午後細雨如絲沾衣欲濕寒飈刮面銛若銅鋒居人皆團坐圍爐安排緑蟻新醅待和聚星堂禁體十四日上午點點滴滴潤遍靑菭至傍晩而大雨傾盆雜以冰雹大者如豆小者如珠竹屋紙窻幾訝碧玲送響十五日晩鐘鳴十一下天公忽作玉戲銀沙萬斛飛灑長空習晨呼平頭奴持茹帚至竹間摕積雪半筐就紅泥爐　天都雲霧月團小試清沁詩脾較勝黨太尉銷金帳中矜美酒羊羔爲豪舉時閨中人掃眉初罷以口脂點九九　寒圖而滕六君又大播神通整整斜斜疏疏落落亂飄僧含密灑歌慺直至四點鐘時始得雲開日出而平地已積雪三寸有　矣犂雲鋤　者流咸拍手歡　曰是爲來歲豐年之兆 
[蘇臺雜錄]  
　　蘇州訪事人云省垣流氓之多甲於他處自署臬司韓古農廉訪出示禁止復飭地方官嚴密查拿若輩懾於刑章稍稍歛蹟　日亷訪公務繁冗禁令未免少寛若輩乃故智復萌拆梢打降依舊肆無忌憚養育巷杜姓子年逾弱冠秀外慧中某日午後奉長者之命持錢籌五百文出門購物賭棍顧松泉已革捕快建生及紅木寶生卽張寶生等見其懦弱可欺架詞敲詐簇擁至龍興園茶肆　以不潔之名杜姓子目瞪口呆無言可答直至將靑蚨如數奉獻始得脫身翼日遇諸元妙觀前又被擁至玉壽仙大聲曰今日非番佛十尊斷難輕釋看汝捉將官裏去精皮膚能禁受　條乎旁觀者雖咸抱不平然見若輩兇惡性成不敢置喙杜知無可情喻理遣將身畔所帶洋銀兩圓五角如數付作茶貲 
 
 

Page 4

 
 
始得突圍而出○有某甲者年方强仕衣服麗都某日下午持首飾箱一具至閶門内蕭家巷濟泰典鋪質錢櫃夥某乙見箱中珠翠充盈叩以欲　幾何甲曰三百圖足矣乙察　再三知係何樓之物並不道破從容語之曰僕當謹遵台命惟今日爲時過晚銀錢皆已納入櫃中請俟　朝如數取奉可乎所有寶貨請君親自封固留存甲曰諾援律自書封條粘諸箱口大踏步出門翌日櫃夥預傳地甲至告以情由俄而中果欣欣然來地甲乃獲送縣署請辦○吳縣凌敬之大令訪得養育巷一帶近有無賴子弟麕集某姓家聚賭抽頭遂於本月十六日下午飭差役持票訪拿計共賭　十一名至則若輩已知風避匿矣 
[勸捐不易]  
　　中日搆兵需餉浩繁於是有息借商欵之舉京師以及外省多有設局辦理者臺地前經撫憲遵照部章將文武名員每年應領養廉减成報効以爲商民先導後又照部章出示諄勸捐者仍屬寥寥以臺地素號繁實物産豐盈一二巨紳家資以千百萬計富甲天下身邀章服之榮世受生成之德前因厦　開辦砲捐閩督特委專員至臺勸諭紳旣拒之於前中日啓釁以後撫憲屢以大義相朂則又拒之於後沾沾然厚自封殖徒使大府日以餉源爲憂是誠何心有如五品銜州同姜某亦臺地人近赴撫轅具禀請募義勇一營自備貲斧兩月後請仍由官給中丞批示略謂刻下臺地辦防不患兵少而患餉絀所請自備貲斧可暫而不可常該員報効有心何妨遵照息借部章倡捐銀兩一萬按年付利按期還本旣可從優奬叙復許來少酌量當差公私庶覺兩便等因但凡事難在首創若千百萬之巨紳果能倡之於先自有繼之於後前者法人犯臺時向紳士勸捐有劉省三宫保成法可稽是在當軸者踵而行之 
[臺防嚴密]  
　　臺灣府屬之彰化縣地居南北要種沿海有鹿港番挖等口與福建之泉州厦門一帶遙遙對峙葦杭可渡撫憲唐中丞因愼重海防起見特調鹽運使銜福建候補道楊晴川觀察汝翼在省新招翼字中左右三營至臺卽命督帶赴彰分别要隘口岸設兵防守月前抵臺未久戎旌小住數日旋命靖海兵輪將左右兩營陸續運至番挖登岸觀察則自率中營由郡乘火車以至新竹迤邐渡大甲溪而抵彰化靖海兵輪管帶吳君永宗已於日前詣轅禀辭蓋將營勇裝往卽由番挖開回福州觀察亦將到防之期具文禀報有前當籌防局委員之候補通判朱君　近奉觀察來文調至營次差遣想須卽乘靖海兵輪以往並聞中丞以觀察韜略傳家才兼文武札飭將所駐中路防軍等營概歸節制以一事權中日失和以後大憲於臺南北防務固巳辦理盡善今以重兵分布臺中一帶復不惜借材異地畀以大權想觀祭得所展施必有以報知已者也 
[温州官塲紀事]  
　　新任温處道宗湘文觀察源瀚已於初十日已刻乘坐招商局普濟輪船抵甌下椗朔門馬　各砲臺砲艇均各燃砲致敬温標練軍弁兵以及防營勇丁俱站隊江干燃放排槍如貫珠之纍纍文自徐乃秋太尊武自劉吉園鎭軍以下印委員弁皆齊集馬頭恭迎憲節宗觀察登岸在洋廣局官廳少憇片時隨乘緑呢太轎由東門進城先在考棚行臺暫駐襜帷筮吉十三辰刻接印任事云○新委西門厘局黄蓬仙大令瀛海現於初十日搭趁普濟輪船來甌到差隨筮十一日辰刻進局接辦○前署温處道蔣幹臣觀察國楨已於十三日辰刻交卸道篆其瀛眷尚居署内是以新任宗觀察權在行臺接受關防大约望日卽須附輪晉省想宗觀察旬日間定可遷移入署云○前西關厘局委員胡東清明府壽海近奉藩憲懸牌升調遂昌縣缺兹已庖代有人已於十一日交卸不日卽可履新云○温州鎭劉吉園鎭戎督辦海防勤勞　事現於初八日親詣龍灣狀元各口岸試放大砲整頓砲位其聲隆隆然震撼山俗直至酉刻纔得回轅一時劉鎭戎身先士卒所以麾下貔貅莫不精神之各奮也○前署道蔣幹臣觀察交卸在卽稍分錢榖簿書之暇作尋山問水之遊於初八日邀同幕賓買舟往茶山五美園探梅賭酒吟詩一洗官塲氣習亦一時之韻事也○永嘉縣沈子谷大令因　溪相騐回衙偶感毒氣眉前患一疔瘡乞假旬餘未能親政現已於初十日銷假視事矣○樂清縣郭外峯司馬抵任以來嚴禁米石出口雷厲風行牙行膽裂近有地棍某甲乘此機會借公肥私甚至食榖數石動卽搶奪鄰地不可轉運現奉郭司馬訪聞立飭值役將甲提案責懲民間戴德錢糧頓有起色云○十三早南門花柳塘行李雲涵孝廉等公製萬名傘一柄德政牌二對鼓吹排導恭送道轅頌揚德政蔣觀察再三遜讓辭而後受蓋緣蔣觀察束裝伊邇各紳商皆赶製牌傘咸相饋送藉繫去思云 
[派撥勇丁]  
　　撫標滬軍管統領蕭雲卿軍門委蕭養元遊戎赴鎭江一帶招募勇丁三百名駐紥大東門城上并分守各城門以資保衛 
[匪徒縱火]  
　　美租界北河南路第五百四十二號門牌平屋係江北人某姓的居前晩一點三刻時屋之後檐忽然火起霎時椽柱盡行焦灼勢將沿及比鄰包探竇如海及一百九十八號三道華捕見之呼集同人爲之撲滅事後捕頭齤加審察謂是匪徒縱火圖財云 
[備銀贖地]  
　　德商林士東控華人瞿志賢趙發茂將地基一方抵押銀八百兩至今延不取贖一案昨由德繙譯佛君會同宋莘樂通利傳瞿趙到案訊問瞿供所有地基一方小的實抵押與西人尚克祗銀四百兩立有合同因合同早己黏呈案内故將抄出之合同底稿呈閱現在小的等情願備齊本利向尚克贖回或由大老爺將尚克傳案對質通刺得供商諸佛君謂尚克係西人不知其究隸何國須俟查明方可傳案現姑著瞿等備銀往贖再行辦理瞿趙二人遵諭而退 
[相騐病斃]  
　　蘇州人江仲甫前在蕭雨生處爲夥自序歇後落拓無聊蕭見其人尚誠實可靠戀戀有綈袍之情適蕭在法大馬路聚順館飯店樓上開設蕭恒隆烟間仍行招致俾管帳目另雇陳德榮爲夥前日上午十點鐘後陳見江神色有異以其夙有疾症亦不介意延至午後漸形沈重陳遂奔告店主蕭雨生同投法捕房伸訴恐其吞服洋烟克捕頭聞報立飭包探舁送仁濟醫餣施救醫生見勢已垂危卽飭舁回捕房俄而氣絶轉送同仁輔元堂分局捕頭以案關服毒未便草率了事飭探投上海縣報請相騐四圖地保王振邦偕十二鋪地甲金文同蕭雨生夜縣請騐黄大令於前晚先行訊問飭候臨塲相騐昨日鐘鳴十下縣署胥役仵作人等先至同仁輔元堂伺候至十二點三刻鐘大令鳴騶蒞止由堂董曹君寄耘延入客廳地保預設公案大令升座先傳店夥陳德榮訊問陳供年廿六歲寶山縣吳淞人死者江仲甫在蕭恒隆烟館爲司帳以主人不在店中每日交帳昨日十點鐘後江交帳回來俯伏桌上小的問其可有疾病伊云不妨及至十二點鐘後見神色有異報知店主同投捕房蒙捕頭飭送醫館以不及施救卽行舁回俄而氣絶大令問死者有無親族陳供不知大令命退下又傳店主蕭雨生詰問訴稱在法大馬路開設恒隆烟館一應進出俱托江仲甫經手此人素來安分並無别情餘供與陳德榮略同大令命將屍身舁出飭仵作如法檢騐旋據喝報死者週身黄色委係病死大令離座親視無訛遂以硃筆書曰騐得江仲甫週身黄色委係因病身互並無别情棺殮並令地保出具領棺切結發壇標認待屍屬認領店主蕭雨生店夥陳德榮當塲開釋迨騐畢回署報時鐘已交二點矣 
[栅夫受責]  
　　前晩四鼓後巡防中局委員楊二尹巡至頭鋪縣署東首見栅門大開栅夫阿狗高臥更棚中瑟縮如蝟乃飭勇中奬之使起大加申斥笞責二十板諭以此後再敢疎忽定行斥革究懲 
[命案待騐]  
　　船户張八卽張殿高雇金萬祥當篙師某日與張景元之船同泊某處景元忽失衣物疑金行竊詰之不服昨日午後三點鐘時遇諸老擺渡碼頭口角之餘爭毆不止景元突拔刀將張作連戳三下隨卽倒地身亡旁人見之急將景元獲住交十六鋪地甲帶至上海縣禀訴情由黄大令諭候訊供詣騐 
[上海縣署瑣案]  
　　日前江海關　憲劉觀察訪拿忤逆違訓之顧金生發縣嚴訊收入改過所前晚黄大令提訊之下顧供稱小的係　 
 
 

Page 5

 
 
東人年三十一歲耕田度日大令曰爾旣將妻戮至垂斃又敢毆辱父母亟應嚴辦以儆兇頑顧供稱五月二十八日從弟顧甲知小的之妻有外遇告知小的向之盤詰妻反詈駡不休至六月又與從弟口角小的怒甚持樵柴所用之鏟砍傷其腹旋延醫敷治刻已告痊前日因欲捆柴挑售將髮辫盤繞頭上無意中觸及母親其時父親在英界恒吉里沙遜洋行買辦秦姓家傭工悮聽旁人之言致將小的送案大令喝令重笞四百板收入自新所○句容人張長漢在侯家浜開設老虎灶秋間九畝地營中什長周裕林因事爭閙後忽墮地殞命經黄大令騐明病死　實著卽收殮張不應與人爭閙帶回責押兹有鎭江人朱炳元者稱願保張乞恩開釋大令前晩飭提研訊朱稱小的與張鄰居開設帽作願保張以後安分營生大令將張訓諭一番交朱保釋限三日内回句容原籍不准逗留○前報載英公堂宋讞員移送鼎陞棧執事人章培之請訊翁明府提訊之下供稱陳客所帶家丁楊升來棧借宿臨行短欠房飯錢向之計算非惟不給竟持木棒亂毆致小的身受多傷時棧中人恐釀禍端交巡捕拘進捕房捕頭詰問情由楊稱願付棧貲因卽釋出及回棧仍不会隨由四川張太史擔保暫住一宵小的不依驅之使出因之懷恨赴英公堂誣控失箱一口箱内有洋銀二三士圓當是日挑運行李出棧時並未言及失物事隔兩日始行誣控尚乞鑒原明府令取保回棧帮同查緝昨日楊投案禀稱此案業已理明是以由小的投案求銷大令曰諾○盜犯陳在田卽陳矮子於光緒十四年四月某日在上海靑浦交界之虞姬墩夥刦阮四十之划船致失縀若干匹其時裴浩亭方綰縣篆會營詣勘飭捕拘陳訊鞫之餘稱是從犯其正犯在逃未獲上憲擬以徒罪暫禁獄中俟獲到正犯以便質訊今歲恭逢皇太后萬壽慶典聖恩浩湯赦免獄囚陳亦在應赦之中黄大令飭的實人當堂保釋前晚有李福者投案訴稱小的係湖南人與陳同鄉現在高昌廟作雜貨生涯願保陳改邪歸正大令提陳到安諭曰此係皇上洪恩以後爾須革面洗心勿蹈故轍如敢再犯加等重懲陳叩首遵諭大令飭取具保狀存案 
[英廨晚堂案]  
　　陳瑞華扭張會榮至廨由宋通刺訊問陳供本邑老閘人向爲錢莊生理現在張會榮所開小錢店内爲經事自今年八月至今共該各户往來洋八十餘元刻因年關將屆各欠户屢向小的催索昨日小的與張商議設法料理詎張一味恃蠻置之不問是以情急扭張至案伏求訊追張供小的係本邑西門内虹橋人本年二月由陳之父糾小的開設小錢店出餈本洋二百元以陳瑞華父子爲經手至五月間因店申虧本小的復加添資本若干迄今未及半載陳等父子忽稱虧欠各户往來小的屢次囑陳將店中如何虧本及一切帳目逐細核　陳一味游約是以向論反被扭案通刺判令張等各邀公正人將帳揭算明白復候核奪○宋闕氏控楊坤全圖吞貼費洋銀一案宋通刺升堂提訊闕氏供本邑老閘宋家弄人曾租朱錫卿餘地造屋五間收租刻下租期已滿由朱將地出租與某洋商管業曾經言明由某洋行買辦曹某幫貼小婦人拆屋費洋每間十元共洋五十元現被鄰人楊坤全等吞没是以控請訊究楊供小的與胞兄坤榮亦租朱錫卿餘地若于起造房屋十二間以十五年爲期現因租期已過經朱另租與某洋行曾經小的之母親自向該洋行買辦曹姓商懇貼還拆費每間洋十元共洋一百二十元其闕氏之折費曹買辦曾否貼償小的實不知情通刺以供詞各執無從懸斷候飭差查明禀覆再核 
[英界公堂瑣案]  
　　張錫培先後行竊黄小東等三家銅痰盂古銅香爐等件報捕後經包探張阿根拘獲人贓送案黄小東等投案申訴前情請將贓物給領張錫培供原籍浦東向爲拍匠現已失就年關將屇債户盈門無以應付不得巳而作賊如蒙仁憲恩宥定當改過自新言巳頻頻叩首通刺商之佛繙譯以張錫培係積竊殊難輕恕發捕房管押兩個月期滿重笞二百板贓物分别給領○包探竇如海禀稱王阿大在鄉間竊取朱阿才家布衣四件銀飾七包經小的拘獲人贓傳同失主投案請究朱阿才投案請領贓王阿大供認行竊惟乞恩施通　判將王阿大仍交捕房帶回管押一個月期滿再笞一百板贓給還失主○流氓沈月卿前因犯事經公堂遞解今又匿跡滬上爲非作歹經包探孔阿才查獲解案請究沈供浦東人因離滬較近偶來購買物件不敢犯事通刺以返籍之犯豈容再來判令笞責一百板驅出租界 
[美界捕房紀事]  
　　寗波人阿唐未知其所操何業奉其母居於篷路西華里前日張永生徐永德二騙子乘唐不在家向其母稱爾子刻在某處遣吾等二人來取衣服數件勿遲遲也母信其言卽取衣服付張徐持之而去至晩阿唐歸母告以故阿唐駭然曰兒子並未需衣母親殆受拐匪之騙乎隨卽四處追尋至昨晨遇諸伯頓路扭入捕房捕頭遣包探江阿三帶之出外查明拐騙情眞且尚有竊案數起因卽據情回告捕頭捕頭令押候吊齊各贓然後解送英公堂請宋通刺辦理○二百八十七號華捕向捕頭稱乍浦路染坊浜内浮起孩屍一具捕頭立遣傳三圖地保韋全至爲之收殮掩理 
[法廨停訊]  
　　昨禮拜六係法公堂訊案之期因捕房無甚要案飭探咨照中西官停訊一期並據包探拘獲竊賊兩名押候堂期解訊　 
[仁民愛物]  
　　蓉湖氏助賑銀一百兩又募三位洋三十四元隱名氏助洋五十元四川聚義魁助施粥銀廿五兩無名氏助施米銀廿兩老沙遜帳房陳墀坪翁經募救狗册捐廿三户洋廿五元造蒼生之福解囊與集腋同功體造物之心愛物與仁民一例先後祗領欽謝莫名乞登報章奉揚盛德[  上海六馬路仁濟善堂籌賑公所施善昌等謹誌]  
[蘇省官報]  
　　十二月十三日指省分發江蘇候補知府何維樸湖南人到省何紹聞到善後局帮辦文案差指分江蘇試用布理問楊文煜浙江人五品藍翎分發江蘇試用巡檢吳從光廣東人均到省從九李興旟　謝委署長洲縣典史事○十四日知州蔣金生專丁來省禀知欽差出使俄國大臣王奏調出洋差遣辭知縣阮達元　　審局差○十五日通判孫毓驥謝委代理嘉定縣事四品銜補用直隸候補知縣邵文炳由寗來奉委辦　貨捐局翁慶麟赴宜荆釐局陳元鑄奉江藩台釐捐總局委調辦吳淞賒補捐局萬庭樾謝委署丹陽縣呂城司巡檢事又徐瓚謝委調辦南城清道局○十六日代理嘉定縣孫毓驥辭回鎭江邵文炳禀知本日　捐局差　楊炳奎謝　　江下游釐局差署丹　縣呂城司萬庭樾銷海防巡查差並辭赴任○十七日暑長洲縣典史李興　銷丹陽保甲差○十八日署長洲縣典史李興旟禀知接印任事 
[江西官報]  
　　十一月初二日南昌縣丞徐振先赴大有　提勘工典史周曾營由臨江府屬催减平回新昌縣丞王廷琛據報病故以候補縣丞俞永康署理○初三日刑部主事涂翀鳳由京回豐城籍南康退判伊清額代辦城内總查保甲補用縣黄錫光北較廠是日　工光棋解五批漕折進京王金元騐收城守都司署内工程州判胡宗俊辦臨城釐卡署廣信通判胡乃勳卸事回調辦吳誠淮鹽分局察瑩由局來省武寗縣丞楊彬禀報患病回省就醫以新城縣丞但壽椿調署遞遺新城縣丞以汪道霖署理○　五日王金元解八批漕折進京補用府王錫三往廣信會審案件南昌同知龍照　查育嬰普濟堂王純祖往豐城勘估堤工周景祁由樂平緝私卡解盗來省何敬釗吳忠謙俱禀謝儘先酌委一次吳世熙辦白口塘釐卡譚黄往高安催　折劉慶槐往湖口催道欵○初七日泰和縣徐國　缷事清理交代回甄官保騐收府義倉汪承豫兼辦德内保甲 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
