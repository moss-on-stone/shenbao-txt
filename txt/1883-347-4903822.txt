# 1883 - 347 - 4903822

 

Page 1

 
 
[本齋告白] [  點石齋主人啓]  
　　古今圖　集成早經購到惟日後開印就現在之屋舍機器均不敷用是以本齋於　近處新近　得　地將卽另　印書館並信致外洋速　機器多　一俟屋宇造成機器運到立卽開工有願附股者務祈迅來預定此布 
[論法人多仇]  
　　法蘭西之在泰西素稱强國自普法戰後而國幾滅亡自是而壤地頗有亡失然其所失者仍是前之强取諸人者也而在法人視之則以爲大辱而汲汲每欲爲恢復疆土之計此計不行于是乃欲另拓新疆以彌其缺十餘年來此心如一日焉然法人旣存此心而仇國遂因之而衆馬逹加斯加地在阿非利　洲境而向屬於英其地有英領事焉法人恃其强知馬逹加斯加島兵不足忌憚遂乘隙以侵占其地帶麥帶尾一境遽爲所拔英領事以氣憤而致死英牧師以懷疑而見拘英之多官悉爲法人所執辱是其開罪於英也大矣嗣後釋英牧師而償之以銀又謝罪於英人而其事始獲寢息然馬逹加斯加之地界則猶未必議定英人雖曰守持盈保　之局然究不肯無端而失其屬地則罪可謝而怨未必盡釋也西班牙國皇遊歷於外德人以爵尊之泰西本有此例非德皇之創舉亦非西廷所始受不過兩國好合之意而巳而法人乃於西皇及境之時任意揶揄羣隨訕笑此實無禮之尤法廷亦知理屈從而謝之今雖泯然無迹矣而觀西報所載稱西廷以此事愬諸德皇德皇極意慰藉之云此非法人之輕視於西實以輕視吾德國斯言也雖若爲西廷寛解之辭而玩其語氣則德國實有憾於法蓋德與法因前此一戰法國兵敗君虜一蹶不能復振者十數年於兹在法人固有臥薪嘗膽以求伸於一旦之志而在德國亦未嘗不加意嚴防以備法人拜賜之師故近來意大利國奥國等皆與德皇訂盟修好此其事雖由於各國欲托庇於德而德國亦深願有人焉爲之互相扶持此番西皇由德至法而遭此譏笑輕西實所以輕德德皇之言殊亦識高於頂觀其言可以知其意然則德之忌法當亦可不言而喻者矣意奥等國而深自結納於德則其忌法之意亦可不言而喻矣法國先時欲聯各國以攻德而其後卒爲諸國所賣故法國亦深恨諸小國而諸小國則早思患而預防之由是以觀則法之仇國巳不少矣而况俄美諸大國亦頗有不愜於法之心歐洲諸邦皆與法爲仇而法人猶不知悛又欲啓釁於亞西亞而銳意攻越以越南之蕞爾一區素無兵備亦無德政法人固以爲取之無異於反掌所憚者獨中國從中梗阻則或有隔礙故先行詭謀故爲恫喝以爲中國不認越南爲藩屬可以任吾所欲爲决意命將出偏師以圖進取初不料又有劉義一軍出而梗之一戰再戰兵敗帥殲兵疲於外餉罄於内法人此時勢成騎虎欲罷不能以素來雄視海内之國而敗於黑旗之手以至屢次濟師曾無寸功海防河内南定等處取之頗爲唾手而至今困守不敢過雷池一步是亦可恥之甚矣自知無可解嘲潛師圖順化以攻越人所不備幸而越之新主兵備不修遂爲城下之盟法人遂張大其詞以自誇厥功然律以攻城爲下攻心爲上兵戰爲後心戰爲先之義　亦不過掩耳盜鈴已耳邇者選精銳直趨北寧意圖搗黑旗之中堅昨日西人傳言得有法人巳取北寧之電信然亦未敢遽信也蓋法人於越南之役諱莫如深報舘訪事諸人皆不聽其觀戰凡數次敗信皆由道路傳聞而得之並未發一電信惟小勝則急傳電報極意誇張此次電音安知非法人先自誇張之語顧卽使其言果屬的確而死亡亦旣不少兵氣當爲之挫且果如是則中國必不肯甘罷勢將大興問罪之師以兾還我藩服易玉帛而爲兵戎轉瞬問事耳戰國時齊人伐燕取之諸侯遂多謀伐齊以救燕得地而不行仁政是動天下之兵也以法人仇國之多若此行事之横若是故中國赫然震怒决意興戎布告萬國宣言法國之顯違公法不顧禮義調軍籌餉以與法人相見於疆塲諸仇國從而附和之卽不相從亦皆袖手作壁上觀而各守萬國公法煤糧一切概不售與吾恐拿破崙第三之禍行將復見於今日矣中國仗義執言不由詭道又何必有所畏葸也哉 
[倫敦電音]  
　　十月二十八日倫敦發來電音登諸字林西字報云刻下英京傳言英國因中法爲越南一事有啓畔之意故與法國相商欲極意解紛令中法兩國仍歸於好且英國駐泊中國之兵船近擬添派數隻殆以資保衛商局也 
[海防信息]  
　　字林西字報載有海防消息云海東地方有華兵一隊約一千五百人前往攻取法軍此處法兵僅有一百八十名適有法兵船駛至始將華兵擊却聞華兵死亡甚衆但未識爲何處華兵也 
[東瀛近信]  
　　日本報云十數年前有華人某乘海舶赴日本之長崎行至中途遭風淹斃後將屍首撈起載至日本擇地葬焉近聞死者之子請於日本外務大臣將父之骸骨載回故鄕外務大臣業己應允矣又云本月十九日下午横濱租界有俄國兵船水手忽與日本巡捕打架兩造各有損傷未知如何辦理也又云日本造至高麗釜山之電線現巳告成高廷近擬將電線接至王城以期消息靈通又以高麗字打電報殊多不便故擬改用日本語言云 
[琉人歸國]  
　　昨報載駐滬日本領事官派員往問甯紹台道索取琉球難民一節兹悉日員問道憲道憲答以此項琉人早於七月間着鎭海縣令送之歸國詎意尚在稽留但現在則巳送之出海矣該日員回禀領事又發電音至神戸請神戸撫憲將此清節告知冲繩縣令傳諭該難民家屬俾得心安云 
[浙臬舉殯]  
　　浙臬劉子務廉訪上月十四日以病開缺靈柩尚停内署現擇於二十七日開弔三日至本月初一日舉殯由武林門外下碼頭登舟護送回籍聞各當道賻贈甚厚一切喪葬等費幸賴劉仲帥爲之主持云 
[東甌近事]  
　　温郡入秋以來久無雨澤各處田禾均藉桔橰之力用資灌溉故城鄕河水日見乾涸迄今晚榖登塲高阜山地薄有所收上月初八九十三日霖雨𦆑綿而天氣燠暖竟似孟夏景象豈隂陽不調之所致　○聞樂清磐石營某都戎因尅扣兵餉被標下某兵丁赴制憲衙門控告業將都戎撤任矣但營伍扣除棚費到處皆然雖經各大憲嚴飭禁止無如積習相沿牢不可破都戎前已被控撤任費盡九牛二虎之力始得仍回本任今復因尅扣滋閙　由 
 
 

Page 2

 
 
都戎之太不自愛然亦見樂清兵丁之狡獪矣○平陽湯邑尊自蒞任以來凡一切迎神賽會龍舟迎燈等事概　禁止今秋瘟疫盛行民間嘖有煩言莫不歸咎於未迎温元帥致有此災湯邑尊聞之遂情記室代繕一疏親赴城隍前投焚疏中有願以身代等語此疏焚後該處瘟疫日漸消除果所謂諴感神耶○九聖殿後王二奶奶家於上月十七三更時不戒於火燒去房屋三間幸其屋前面臨街後面左臨楊家風火墻右臨九聖廟容易撲滅惟同屋之賣水菓阿賡因家中所有盡付一炬卽赴九聖殿前投河自盡　經隣人將屍撈獲見其腰間巳紥石塊是存一必死之心矣○雙門外馬道邊創造輪船碼頭早己開工連日收買瓦礫己有爲山九仞之勢但今年時疫盛行所死者半是工人故挑賣瓦礫者殊屬寥寥云○九月中旬每夜三鼓後枝頭宿鴉亂鳴聞者咸以爲異及至瘟疫盛行始知鴉鳴　始無因說者至有謂天災流行物必先知惜無如公冶長之能通鳥語誠負此鴉多多矣○五馬街口顧萬豐錫器店於十月初十夜被賊撬開河塘扒進店内遂將空心大壽字燭臺一對計重七八十斤並夥友學徒被上所盖之衣服五套統行竊去次日方得知覺當邀地保捕抉等看視情形不過面許查追而巳迨至十三日突有一人至縣城殿巷口培慶煙舘内吸烟自稱李姓現住蔴行　内並言顧萬豐所失之燭臺我已查明現藏何處必須酬謝我洋銀五枚方肯指示等語其時培慶立卽通知顧某偕來詢問當經衆人理說許錢二千而李某遂同顧某並學徒等來至五馬街同人和小醬園門首卽告述藏在此店橋棚下顧某遂着學徒前去挖取其贓果以破棉袍包裹埋沉河底但顧某雖得贓而捕快早已聞信竟向李某索賊不知李某曾否將賊交出耳又十三夜四鼓時蟬街府提塘陳宇明家被賊撬門而進竟將其女房内所有金銀首飾約值百餘金概行竊去幸僅開一櫃故箱内衣服尚未動手是亦不幸中之大幸也聞陳於十五早返家當卽鳴保禀請緝賊追贓不識能珠還合浦否也 
[禁越控示]  
　　欽命署理湖廣總督部堂兵部侍郎湖南巡撫部院卞爲曉諭事照得民間詞訟例應赴所在有司衙門呈訴如州縣不爲審理或審斷不公方准赴上司衙門申理亦應由下而上不得越訴爲此申明例載各條出示諭遵毋得故違致干究辦凛之特示一律載軍民詞訟皆須自下而上越訴者卽實笞五十一律載凡赴督撫告機密重事不實並全誣十人以上者發邊遠充軍一例載若未告州縣及巳告州縣不候審斷越訴者治罪一例載詞訟未經該管衙門控告輙赴控院司道府如院司道府濫行准理照例叅處其業經在該管衙門控理復行上控先將原告窮詰果情理近實始行准理如審　屬虚除照誣告加等治罪外先將該犯枷號一个月示衆一例載凡有控告事件其呈詞責令自作不能自作者准其口訴令書吏及官代書據其口訴之詞從實書寫如有增减情節者將代書之人照例治罪其唆訟棍徒該管地方官實力查拿從重究辦 
[嫖客能軍]  
　　揚州惡棍如王大漢么二三周二福急三鎗之類爲害街巿不止一日上月中旬忽轟傳諸棍俱受傷就縛送官查辦矣訪諸知其事者謂有四少年偶在某妓家游戲諸棍見其衣飾麗都遂招十三太保十八羅漢等奪門而入四人聞之急吹滅燈火兩人各執銅裹烟鎗一　伏於房門左右兩人急解腰帶爲絆足計亦伏門側而以兩銅盆授妓折門拴爲槌囑令聞聲急擊布置旣定諸棍欲入見房中黑暗趦趄不前王大漢奮勇先入門矮身高低頭纔入不意左右肩已爲銅鎗所亂擊急欲退步而二足巳絆倒諸棍知暗中有備不敢相救其時妓己亂擊銅盆金聲　作各房亦應以銅盆四少年之從者又沿街大呌火起一面飛報保甲局頃刻轟東千餘人局員亦至立卽捆拿諸棍逃去之數人亦令着交盖諸棍罪案重重天故假手以獲之不然彼四少年者非謀定後戰何其好整且暇歟 
[封河在邇]  
　　傳聞招商局之日新普濟兩輪船將由天津來滬天氣日寒北河業已見冰此兩船開後封河卽在目前矣 
[載兵往粤]  
　　聞有華兵經過本埠泊有兵船四隻預備載兵往南昨日已有一船在高昌司廟載兵數百名及軍裝等先行開放尚有三船則定於今日開往廣東云 
[嚴禁賭博示]  
　　上海縣抄奉欽加鹽運使銜補用道署江蘇松江府正堂加一級隨帶加三級紀錄六次楊爲再行出示嚴禁事照得聚賭窩娼及開設烟館大爲地方之害署府到任之初業經出示嚴禁並飭縣查拿在案兹訪聞華婁上南等縣地方賭風甚熾開塲聚賭者不止一處且有赴本府衙門具呈控告者若不嚴拿究辦致使農民失業殷富破家且正在冬防吃緊之際難保無小人藏匿其間實於地方大有關繫除札縣密拿外合行出示嚴禁爲此示仰闔屬軍民人等知悉目示之後務宜恪遵禁令各安生業如有不法棍徒敢于仍前聚賭抽頭窩頓娼妓　設烟館者責成地保並許紳耆隨時禀報地方官除差拿究辦外並將房屋入官地保受賄容隠房主及近鄰知情不報一同科罪本署府爲綏靖地方起見各宜凛遵毋違特示 
[葡員來滬]  
　　昨日英公司輪船來滬有葡萄牙新簡駐滬之領事官附輪而來想不日卽將履新任事當拭目以觀新政焉 
[書院課期]  
　　關道憲邵觀察懸示擇於本月初三日課試龍鬥書院凡投課者統限於三日前赴學報名又聞蕊珠書院亦於初六日由道憲課試云 
[公司宴客]  
　　本埠創設之自來水近聞消路雖廣而外間總多謡言是以該公司主人擬於初二日請租界内各房東及經租帳房假座聚豐園商議暢銷水數事宜云 
[冒名取物]  
　　世俗每遇昏喪等事輙有一種傭人托人舉薦或帮辦雜務或代借物件此等風氣各處皆然而誑騙之術卽出其中矣聞城内某善堂中之某董事家近辦喜事前日忽有人冒持名片向某宦家商借軟彩硬彩某宦見名片上有久不會晤字樣因念清晨曾與某董相見何作此闊别語隨命家人辭絕去後其人仍持名片至某紳處商借各彩某紳見某董名片後另有别號戳記與某董平日所用之名片不同因亦疑而却之俄而某紳見某宦各道曩者借彩事傍有一客瞿然曰我已被借去外套一件急往詢某董始知被人誑取四處偵探而其人已杳如黄鶴矣 
[派捕收捐]  
　　下海浦地方居民舖戸不納房捐一節屢列於報日前黄太守諄諭二十三保頭圖地保嚴進勸令該處居戸仍照向章輸捐是以昨早工部局巳派捕前往一例收捐矣晚間又聞該處收捐　收剩三分之一因收至某烟舘互相爭論旋卽鬪毆西捕大爲狼狽鄕人紛紛逃竄迨西捕歸訴捕頭傳同通班西捕二十餘人往該處拘人則鄕人先已遁去竟無弋獲也 
[搶火受責]  
　　老北門外法租界大街襪店失愼一節巳登前報昨日捕房將搶火者三人解訊據劉有發供寧波人現在患病寓居租界聞火警而出在路拾得碎皮一包卽被拘住張勝和稱浦東人摇船度日在吊橋堍拾襪一包被捕解案王靈芝稱揚州人拉東洋車亦拾襪一包王司馬見劉有發年老有病諒無搶火情事况所搶者係碎皮着卽開釋張王兩人判各責十板 
[英界公堂瑣案]  
　　西洋人某稱被侍者鄭三金行竊衣服一件英洋十三元報捕尋獲起到贓衣送請究追銀洋鄭三金供在西洋人處 
 
 

Page 3

 
 
爲侍者衣服係伊給我者並非行竊又未竊洋惟借給工資洋二元是實前幾日交我銀洋一元出外購小菜因在路遇欠錢八百文之債戸阻住逼索不得巳將洋換錢還欠又因無錢買菜無顔回告洋人以致棲身在外黄太守商之哲副領事以該原告旣是西洋人飭將人贓押候函請西洋領事訂期會　○華捕稱台州人王阿春于西歷十月二十一號犯事奉發管押捕房旋因患病送入醫院迄今無效送歸捕房經捕頭詢其滬上並無親友無可棲身因又解案請安插黄太守察得王阿春病勢沉重隨飭差舁送新閘地方之施粥廠留養○王大生稱開酒店有鄭錦堂到店吃酒醉後吵閙交捕送案黄太守判罰鄭錦堂四開洋一个撥充醫院經費○華捕稱　關林醉後横臥通衢喝讓不依爲此送案黄太守亦判罰四開洋一个撥充醫院經費 
[法界公堂瑣案]  
　　小東門外豆腐店樓上有德興客寓九月十九日有名寗波同生者領到一孩躭擱一宵次日卽欲領去棧中人恐係拐販當將　扣留着寗波同生邀其父母來領昨據陸三全到案稱走失姪兒名阿方昨在小東門外客寓查到據沈金山供稱在小東門開客寓九月十九日寧波同生領孩到棧借去洋一元二角連房飯資盡由我墊付王司馬詰之莫同生據供以打包爲業在十六舖祥記碼頭見該孩迷路領　沈處欲尋其父母復據陸三全供住寗波會館相近因姪兒登厠忘携草紙向其索討致被領去等語王司馬詰沈金山如何付給洋元據稱有開花烟館之范阿六爲保人范　縣署有名人也王司馬着將沈莫兩人暫押着傳到范阿六再訊○捕房解到浦東人談新全請訊王司馬研問據談稱八月間曾到此間因小東門外捕房搜我當押票兩紙不還此次再來索票王司馬詰其家有何人答稱繼母兄嫂等人前次之票捕房說是天上落下故我回家揭去天窓並不見有票子落下現在我到申完糧又被拘住王司馬見其瘋狀可掬謂放爾出外何如答稱犯法自　照例懲辦現在我不犯法爾等也無如我何王司馬着送縣辦理法包探帶出時談尚漫口囈語謂若得送縣則感恩不淺矣 
[上海陳家木橋蘇州天庫前鎭江姚一灣賑局同人來往電信]  
　　十月十四日寄天津飛遞惠民嚴佑翁惠民查竣竟請赴直先解銀一萬衣二千託苕公交奉尚待續解○寄天津籌賑局前解順直三千兩到後請速復○十六日寄天津飛遞惠民嚴佑翁銀一萬衣二千巳解直托金轉交○同日天津來電陳家木橋申蘇諸公照正在急迫分濟三千金災黎沾惠感激萬分苕叩○同日發天津金苕翁昨由紫局匯六千三百五十兩後日解三千六百五十兩衣二千件係蘇州鎭江等處托交嚴佑翁來直散放之欵請留交佑翁又二千五百兩衣二千請公收放潘汪捐欵皆隠名如果傳相出奏求勿再列同人之名○二十日寄濟寗飛遞惠民嚴佑翁銀一萬卽解齊託苕公轉交何日赴直速電復○二十四日接天津金苕翁報匯佑萬金遵候轉交弟處二千五百及衣感甚現靜獻兩縣災重欵少鎭電二千八百金可速解下應用以後有欵可否與佑翁分半○二十六寄濟寗探送省城患民濟陽等縣嚴佑翁照濟津轉送電報七次又六號信均到否銀衣解津已半月待公往放公云十五可行巳去否速電復災區待賑請勿擱住○潘振翁覽初十信到十二日請中丞墊上五千兩領否速電復餘續解佑赴直公請暫留○念七日寄濟寧報祈探佑翁在何處己赴津否○同日接濟局復佑翁月初在惠民○同日寄濟局報請催取十二念六寄中丞潘嚴施公冋電○念八日接東撫憲電諭十二電悉潘紳五千卽墊發東災霜降後又甚各善紳巳函告嚴紳赴直潘紳施紳留辦東賑感甚同日復陳中丞電禀電諭祗悉禀請實收部照發否乞　潘嚴紳電求飭發○佑翁銀衣巳解直直待巳久何日行　電復○振翁初十信到濟陽畢否解欵遵分解東順直沙請暫勿回京前解五千請酌撥施兄今少翁巳另解二千與施兄五千可全賑濟陽否乞電復 
[癸未冬月十日自滬瀆買舟返浙留别海上諸同人錄請霧裏看花客正刊并乞曼壽秋初翰飛式權文臺誠之季槃圃香諸大吟長同賜和]  
　　忽忽小作滬江　客裏吟情冷似秋江上碧波添别恨陌頭香草寄閒愁旗亭賭酒聯今雨閬苑評花集雅流記取春風留後約銜杯同上水邊樓[  飯顆山樵未定稿]  
[申江五美吟錄請霧裏看花客正刊並博藝蘭生一粲]  
　　李黛玉二八芳齡未破瓜照人顔色玉無瑕情天誰作司香尉此是瑶臺稱意花○顧蘭蓀芳名藉甚滬江潯曲曲紅樓一徑深莫怪箇儂眞狡獪黄金難買美人心○李筱葆一種温存百種嬌寄人籬下太無聊如何絕世娉婷質也向紅樓品玉簫○徐墨琴北里尋芳過那家枇杷門巷記應差青溪小妹嬌癡甚謂墨香訪艷何須到若耶○顧小寳相逢邂逅記黄昏環佩聲遲笑語温惜我歸帆留不得未能眞箇與消魂[  西浙懺情生脫稿於海上寓齋]  
[讀何禮南茂才題姜君楚棠油照兩絕卽次元韻錄呈吟壇政和]  
　　憔悴風塵七尺姿才名詄蕩儷陳思錯將枳棘棲鸞鳳海内曾無惠子知○溼鼓何能部太常　華畢竟冠羣芳邇來東閣饒詩興更好梅花潄石腸桃花江上九十九墩踏浪散仙雕龍裔未定草 
[謝何君禮南郵題家嚴油照七絕兩章卽步原韻]  
　　不見何郎傳粉姿暮雲江樹最相思瑶章捧誦香霏齒流水心情我獨知等閒吟嘯不尋常蕊蕊瓊華壓衆芳擬向宫梅問消息可能尊酒叙懽腸[  夫容山樵姜駿初稿]  
[呈禮南夫子]  
　　昔歲坐春風絃歌絳帳中逸情凌野鶴芳訊殢晴鴻詩筆清霄迴花箋蕊思融渺兹衣帶水杖履夢魂通周康權吟草 
[讀申報偶占]  
　　于今誰把狂瀾挽賴此能爲直道防中外品題羅月旦春秋筆削挾風霜蜃樓海巿談非幻牛鬼蛇神載不妨别有宦途千百變儘他紙上夢黄粱[  雲逵朱家驊未是艸]  
[贈葛隠畊先生]  
　　龍湫舊隠今名士領袖騷壇已十年落落功名超世俗飄飄詩句欲神仙潜修不碍囂　地片語能傳澹蕩天流水高山渺何處果從海上遇成連[  雲逵甫草]  
[讀龍湫舊隠薇雲詞舘大著賦贈錄請諸大吟壇削正]  
　　寒雨蕭蕭裏清風十萬吟純乎灝氣御那有點埃侵　卷騷壇業三唐大吕音何慙白居易傳誦徧鷄林[  雲逵求删草]  
[浙省撫轅抄]  
　　十月二十三日陳恩普禀見　赴青陽匯兼白沙厘局差署寗波府經歷胡家珣禀辭赴任○二十四日同知秦光簡禀知聞訃丁父憂○二十五日李差人禀知聞訃丁本生繼母憂宋差人禀奉憲委　辦書局提調差禀謝周之德禀知防軍局委江西查硝碟差叩見卽辭陶恩澤凛知厘捐局委海昌兼長安厘卡銷發審差禀見叩謝長浦巡檢姚俱禀見叩辭赴任 
[蘇省撫轅抄]  
　　十月二十六日直州判吕頴缷署太倉州州同事回○二十七日委署荆溪縣周嗣源禀銷發審局並待質公所差卽禀辭　任有於十一月初二日接篆 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[贈當湖李仿白明經]  
　　記曾樽酒　荆州踏月評花笑語稠老尚多情徴壽相品　不俗定名流三才叅徹言都騐七字敲來　更幽雒誦琳瑯新樂府譜將笙管付珠喉[  海上種榆山人悅彭氏就正稿]  
[香國叟飲於福卿粧閣卽席賦贈錄請政和]  
　　粧閣開樽興欲顚燈前綺語太　綿　築着意芳情醉　免縈懷錦緒牽丰韻艷教花欲妬笑渦匀似月初圓屏山十二春如海眞覺人聞别有天[  種榆山人甫稿]  
[和種榆山人原韻]  
　　怪底傍人笑我顚衰年情致倍　綿孤飛寒蝶　猶戀未死春蠶絲尚牽　福　教琴一曲如卿定卜鏡里圓此聞　是瑯環地何處還尋小洞天[  香隠叟當湖仿白氏正草]  
[送紀春舅氏之武昌]  
　　别語連宵水厭頻渭陽從古最濟親朝来離思知　少獨對　天悵遠神單　藻黼卿氏未是草 
[接錄上海陳家木橋金州礦務局内順直山東等處賑捐公所經收十月廿八日第十單]  
　　怡　號五十員譚韶東余崇　堂各三十元　蔚知二十五元陳敬亭洗禮業堂怡順泰裕和昌永茂昌　業　六戸各二十元廣常安粱積厚堂各十五元業子芳廣德泰恒　泰和　源　戸各十元永同泰十元夫富輪船余門陳氏余門壬氏余門鄭氏無名氏無名氏無名氏廣陞隆公記號廣利隆洗門業氏洗繼宗洗繼祖　食成余竹友堂盧　康盧仲明　善堂廣豐成廣泰號二十戸各五元仁記十元沈藹臣四元潭虚谷曲江氏各一員張沂亭譚雨亭各一元以上四十三戸燕台招商局陳敬亭新沙遜譚詔東經募四百五十五元○萬順永七元都昌廣成永隆盛德恒順公三戸各二元豐泰公三兀廣隆利萬祥泰錦春昶慶興永萬盛恒和德堂恒順利仁興順長利興恒泰興復成順十一戸各一員　利順一員利城信五元恒興順聚成德各五角以上二十戸燕台萬順永經募卅五元○同德堂各善士十五　公德堂各善士十三元魏雲鶴十元樂天堂江八員帶草堂李鴻標湯用九汪士王沈錦堂五戸各四元祝應愷二元王鈞培二元余性存陳嘉桂謙六堂余世德堂李廖文　潘江東六戸各一元以上十七戸廬州府幕胡孝友堂司城幕江樂天堂二君經募共合寳銀五十六兩○春柳堂錢廿千文無名氏無名氏各八千文無名氏十千文無名氏六千文無名氏五千四百文無名氏無名氏各五千文杭義堂無名氏各四千文無名氏三千五百文無名氏三千五百文無名氏無名氏各二千文無名氏一千六百文無名氏不留名各一千文無名氏十員無名氏二元以上十九戸揚局經募由阜豐莊交來二七寳銀六十二兩九錢六分四厘○江西吳城鎭汪麗生經募由德祥福交來洋九十員○求丹及大小清吉平安二圓苦獨子求度難愿助二員求夜安神恙愈二元寳善堂顧一元○葉善堂大人指捐直隸二七庫銀五百兩鏡心軒伏五十員劉世銘伏二十員公大成美劉世源各伏十元萱草堂伏五員李錦材伏三員拱山軒保安堂各伏二員梁宅花女林盧氏慈悟師和平氏　儒徽福春號三省堂曾張黎氏林門何氏暖仙氏蕭宏高南湖盧江氏梁陳氏林高氏智珠氏賓記葉曉嵐榮陽錢氏十八戸各伏一元遂心子洋八員廣聚樓洋二員歐陽氏劉朱氏趙生蓮劉門花女陳文清劉吳氏張華潤盧拱辰八戸各洋一員唐林氏區阿順何門花女梁宅花女劉吳氏阿通何劉氏羅垣石林觀泰馮應標劉焯雲梁啓杭徐厚之張德祈庚子賢十五戸各洋　員友竹齋謝忱各念各文乳溪耕讀子第四次爲張氏青灼續修冥福十千文奇峰氏二千文秀石氏一千七百文萱草堂一千三百文希琴氏一千文太茂韋氏六百文區葉氏五百文魏振興四百文吳順章鍾霍生各銀三兩六錢張利成伍學勤馮紹基三戸各銀二兩四錢林開煜林贊通陳蔭庭三戸各銀一兩八錢凌藎臣銀一兩二錢半王清臣黄年豐各銀二錢劉韋氏銀四毛以上七十三戸福州裕昌洋行莫擔如經募第六批又福州普安堂曾伯厚經募六戸開陽知足知畏齋求保父母康健長壽四千文又求保佑自身早生子以慰親心四千文又求保佑本坊大小人口平安二千文珀文不櫛人求保生子平安二千文醒悟子求口齒舌喉各症速愈二千文紫薇書屋一員以上兩共七十九戸由招商總局合交來規銀六百四十八兩四錢四分○華亭縣署經募炊芙吟舘耿十員又四知書屋楊十員菖湖草堂廖十員○燕貽堂念員薛裕生求病速愈四員○泰興吳張氏求資冥福現银十兩○蘇州電報局來還前墊代解第三批直賑補水銀三千兩合規元三千二百三十九兩七錢四分一厘○上海電報局捐助發濟寗電報費洋十五元九角六分 
[十月廿八日解出捐銀棉衣等總數]  
　　啓者敝會舘今代解山東第二批賑捐元寳四十只重一千九百九十九兩二錢四分申水一百零八兩三錢合九八規銀二千一百五十五兩零五錢五分一厘外加保險費銀二兩五錢又代解出棉衣第三十五號至四十八號十四包每包新大棉衣五十件共計衣七百件四十九號至五十六號八包共計中新棉衣二百件中新棉褲二百條五十七號至五十八號兩包共計新大衣四十件新大褲四十條小新衣褲裙一百件又原當棉衣五十九號至六十八號十包每包大衣七十件大褲三十條共計衣七百件褲三百條以上統共捆成三十四包計新棉衣一千件新棉褲二百八十條原當大棉衣七百件褲三百條又代解出羊毛毡被十六捆共計五百條純陽正氣丸一箱共計二千服昨日統裝保大輪船運往烟台函託登萊青道方佑民觀察轉解山東陳中丞驗收飭交四兒子英領放齊河縣冬賑以慰諸大善士垂念登報奉聞[  上海北巿盆湯衖絲業會舘主施少欽謹啓]  
 
 

Page 12

 
 
[光緒九年十月十七日京報全錄]  
　　宫門抄○上諭一道錄前○發抄旨四道○給事中安奏爲奏聞摺○又奏請飭撥解欵項片○又奏請揀發入員差委片○直督李奏請更正片○御史丁奏請飭部核定章程片○給事中潤等奏叅吏目開缺片○將軍希奏審明定擬摺○又奏爲呈進參枝摺子○十月十七日理藩院鑾儀衛光祿寺廂白旗值日無引見○荆州副都統恩來請訓○河南按察使唐咸仰到京請安○福建福寧府知府袁聞柝謝恩○補用道府林介景等各謝恩○那貝勒福錕各請假十日○召見軍機恩來唐咸仰袁聞柝○發抄金順奏現辦伊犁善後事宜奏咨立案奉旨該部知道欽此○又儘先恊領魁英補吉林正藍旗滿洲驍騎校奉旨着照所請兵部知道欽此○丁寳楨奏前署南江令姚紹宗等完繳欠欵請開覆原叅處分奉旨着照所請該部知道欽此○又川省支用機噐局經費核銷奉旨該部知道單併發欽此○○巡視中城戸科掌印給事中臣安祥等跪奏爲奏聞事光緒九年八月十四日軍機大臣字寄奉上諭御史張人駿奏條陳時政所宜請旨施行一摺據稱五城捕務請添撥經費等　所陳各條不無可採着戸部工部步軍統領順天府五城御史妥議具奏等因欽此當經戸部會同臣等　衙門會奏以五城捕役半皆枵腹從公若專恃比責革役有罰無賞不足以折服其心嗣後巡役捕役擬請酌給口分賞賚以濟敲撲之窮請旨飭下直隸總督於洋藥稅項下每年撥銀六千兩徑解五城以資緝費等語奉旨依議欽此欽遵各在案現在節交冬令災歉之餘貧民爲飢寒　迫盜賊　多此時整頓捕務勢不容緩臣等公同商酌自十月初一日起捕務卽照新章閱辦巡役捕役凡因公差遣一體給子口分拿獲案件酌量給賞仍當力求撙節準諸賞賚舊章有减無增務期實事求是餉不虚糜每届年終仍分晰造册報部核銷以車欵項所存緝捕經費於十朋初一日爲始按照新章辦理各緣由相應合詞恭摺具陳伏乞皇太后皇上聖鑒謹奏奉旨巳錄○○安祥等片再此次戸部會奏緝捕經費於直隸洋藥稅項下撥解業經奉旨允准惟刻下尚未解京臣等開辦之始侍用孔殷如南城拿獲殺死一家五命之兇犯楊慶兒西城拿獲搶奪婦女之要犯邢四等北城拿獲誘拐婦女之王張氏等各案若不量加給實殊不足以昭激勸臣等公同商酌凡賞項口分擬先於練勇經費項下先行墊發卽請旨飭下直隸總督將此欵赶緊　京撥還實於　務有裨理合附片具陳伏乞聖鑒訓示謹奏奉旨已錄○○安祥等片再届交冬令所有五城地面稽查保甲監放粥廠並督帶勇役巡夜差務煩多本年又有督辦平糶差使在在需員經理除現任司坊官兼司其事外應由揀發指揮等員内分派襄辦惟查現在揀發到城人員爲數無多每城約只五六員專派則事浮於人不敷分撥兼派則力難兼顧恐悮事機臣等公同商酌應請飭下吏部速卽於候選指揮副指揮吏目三項人員内每城每項各　發二員務於十月内到城以資差委實於治理有裨謹附片具陳伏乞聖鑒謹奏奉 
旨已錄○○李鴻章片再前署督臣張樹聲會保淮練各軍歷辦河道各工出力員弁内有附貢生蔡麟文請以縣丞不論雙單月儘先選用業經吏部覆准惟原單誤作蔡麟漏去文字委係營中繕寫錯悮據該統領湖南提督　盛傳查明聲請更正前來臣覆核無異理合附片陳明伏乞聖鑒勅部更正謹奏軍機大臣奉旨吏部知道欽此○○御史　振鐸片再現值朝廷整飭官方剔除弊竇戸部堂官於所屬司員人等時加考察甄别從嚴正本清源道無逾此惟是外省報部之款無事不有花銷率皆胥吏把持非此不可而司官之無狀者始隂與勾結分肥方今功令森嚴　部司員當必束身自愛然奸胥猾吏止虞錮蔽難除則欲弊絕風清尤須嚴懲胥吏竊胥吏之因緣爲奸者徒以部中例案外間不克周知者該省委辦人員惟恐有碍考成遂不得不勉酬慾壑行之旣久直視爲例所應然每於各欵報部之前先籌此無名之費　千累萬蠹蝕徒供積習相沿殆非一日現聞戸部增修則例應請飭下部臣將各省應銷之款核定簡明章程其軍需報銷雖各省情形不一然綜其大要計不外湘軍淮軍練軍三項餉章似當比例折中俾歸畫一增入則例一面通行各省並列入藩司交代則以　報銷各欵悉有定例可稽該胥吏等自無由上下其手至外省解部各款在部應領各欵胥吏等稽延勒索習以爲常應如何立法防範似應一併議及愚昧之見是否有當伏乞聖鑒訓示謹奏奉旨已錄○○潤惠等片再臣潤惠臣孔憲瑴巡視西城查西城地瘠俗澆官疲吏玩兼以漢囘雜處攘竊頻仍若非司坊得人難期整頓現任西城吏目吕逢辰人雖勤謹而性情良懦緝捕未能得力本年入秋以來竊案頗多屢經　飭仍不能悉數弋獲正值捕務吃緊之際未便姑容應請旨將西城吏目吕逢辰開缺仍留城將未獲各案赶緊設法緝拿以觀後效查該員平日公事均無貽誤尚堪造就如此次開缺能知奮勉再由臣等咨明吏部照例辦理如仍前玩泄卽徑予叅革以昭激勸是否有當伏乞聖鑒謹剛片具奏奉旨巳錄○○奴才希元跪奏爲審明殺死一家二命重犯按例定擬恭摺具奏仰祈聖鑒事竊光緒九年七月初四日據琿春副都統依克唐阿咨稱四月十六日據廂白旂全有佐領下閑散成泰呈稱伊分居胞弟凌順弟婦瓜勒佳氏均被民人胡幅用鍘刀砍死將兇犯胡幅拿獲連兇器鍘刀一併解案報請騐究等情當經飭派防禦貴山帶仵騐明已死凌順及瓜勒佳氏各傷委係被砍身死屬實驗畢貴山復親騐無異當塲塡註屍格取具仵作不致增减復痕甘結屍棺飭屬領理附卷等情將兇犯審擬解勘前來奴才督飭刑司部員提犯研鞫緣胡幅係奉天復州民光緒六年間隻身由籍來至吉林城一帶謀食八年十二月間到琿春城北嘠雅河屯范有才家傭　九年三月二十七日又到城西摔灣子地方受雇在民人全福成家傭工言明每月工價布六疋夜聞與雇主全福成同屋睡宿並無不法之事巳死嘠山逹凌順帶領妻子在東間居住與該犯素識無嫌四月十五日响午時該犯到東廂房牛棚内喂牛經過凌順門首忽聞凌順與妻瓜勒佳氏在屋閑談該犯形跡係屬强盜欲拿獲送官該犯彼時竊聽裝作不知夜間該犯思凌順是屯中頭目若將其誣拿送官指爲强盜恐難得生意欲逃走又恐拿回更難分辨愈思愈懼起意先將凌順夫妻殺死洩忿卽眞抵命死亦甘心黎明時該犯先自起炕遲時凌順之妻瓜勒佳氏出屋到西廂房煮飯别人均未起來該犯隨至草棚内悄悄將鍘刀摘下乘空背携到凌順屋内見凌順睡熟該犯用雙手拿起鍘刀照凌順頭顱左太陽上用刀狠砍一下凌順喊呌該犯復照其左肩狼砍一下與腋相連凌順　能動轉維時瓜勒佳氏由外闖來喊呌該也復用鍘刀照瓜勒佳氏頂心偏左用刀砍去瓜勒佳氏倒地該犯復將其腮頰狠砍一下適凌順之子春喜跑進屋内攔阻該犯亦用鍘刀砍去不意將刀舉高撞在門限上將刀格落地上該犯正要拾刀被春喜用木　將　犯脊背打傷倒地揪住髮辮喊經雇　全福成赶到同春喜將該犯綁縳見凌順瓜勒佳氏均巳殞命查起兇器送案報騐等情奴才隨親提覆審據供前情不諱詰無另有起衅别情及同謀助力加功之人矢口不移案無遁飾查例載殺一家非死罪二人者擬斬立决巢示酌斷財産一半給被殺二命之家養贍等　此案胡幅竊聽凌順與妻閒談誣伊係屬强盜欲拿送官治罪恐難得全起意殺死凌　並其妻瓜勒佳氏洩忿查凌順瓜勒佳氏係一家夫妻二命凌順雖誣稱胡幅爲盜尚未出首並非罪犯應死該犯竊聽輒敢將其夫妻　死自應按律　擬胡幅合　殺一家非死罪二人擬斬立决巢示例擬斬立决梟示照例先行剌字留禁　監訊明該犯係外來游民並無財産請免酌斷各屍棺飭屬領理兇器鍘刀存庫備查除錄全案供招並屍格咨送刑部查核外所有奴才定擬緣由是否有富理合恭摺具奏伏乞皇太后皇上聖鑒勅部核議施行謹奏軍機大臣奉旨刑部速議具奏欽此○○奴才希元跪奏爲採辦參枝專差呈進恭摺具奏仰祈聖鑒事竊於光緒九年九月初六日承准軍機大臣字寄八月二十八日奉上諭上年銘安所進人參現在將次用竣着希元再行採辦上等山參不拘多少迅速解交内務府應用將此諭令知之欽此遵旨寄信前來奴才當卽飭派協領富爾丹文全等赶緊採辦兹據該協領等採辦得大枝參六苗中枝參十二苗共計重五兩六錢可稱上品共用　價銀八百四十兩零五　仍由所收參稅項下以錢易銀照數發給奴才謹將採辦參枝親加查騐分盛二匣嚴密包封飭交五品藍翎記名防禦驍騎校全德　京呈進並仍飭該恊領等　心採辦續有所得另行呈進際咨照内務府騐收外所有遵旨採辦緣由謹恭摺具陳伏乞皇太后皇上聖鑒謹奏軍機大臣奉旨知道了欽此 
 
