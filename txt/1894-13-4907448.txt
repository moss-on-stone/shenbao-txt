# 1894 - 13 - 4907448

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[妙藥售資助賑] [  申報館協賑所謹啟]  
　　嘉定徐君聞　僑寓金陵垂十餘年專以救治吞服生烟爲事活人無算有口皆碑其藥必親自監爐虔誠製煉以故依方施救無不著手成春兹有諸善士概解腰瀍囑徐君煉藥出售所得之價悉數助入賑捐昨承寄到一百二十瓶計病痊子江君助四十瓶卯金氏代病痊子許願助六十瓶王樂山得子助二十瓶由本館協賑所出售每瓶洋銀五角集有成數立卽彚解災區旣以　飢又　續命一舉而二善備詎非莫大陰功乎敬告　海仁人尚其及早解囊惠臨購取庶無負諸君子施濟之願而亦以　　君之藥可回生焉肅此布陳伏祈德鑒 
[譯西報工部局會議租界戲館事系之以論]  
　　十一月二十一日卽西歴一千八百九十二年十二月二十八號有工部局總巡與機匠具禀查察租界戲園依舊與一千八百七十七年之式無異卽德和洋行打樣西人與工部局打樣西人所報銷者現在共有戲園五處凡牆之厚薄均係八寸至十二寸止此等磚牆倘遇不瀾一時極難打通出路故仰園主改作務照昔年二西人所舉之式樣該樣注明工部局一千八百七十七年清單内今將清單分送各戲園主各自修理須仿該例方准給照如違者定將執照扣留此事登諸西字報譯而出之俾衆共覽知工部局之此舉實爲愼重人命留心時務勤修火政先事預防起見其用心蓋有獨至且周焉者矣戲園爲看客之所聚男女老幼其數以千百計至禮拜六之晚則尤多向來至禮拜日之日戲看客亦多今則稍不如前矣願日間倘有不測尚易各尋出路至晚間則爲尤難今年一冬暢晴風乾物燥屢見火災雖戲園中尚幸無意外然究亦不可不先爲之防試觀上月寍波佘使君廟戲臺被焚一事遭刼而死者多至二三百人其禍之慘可謂極矣况上海戲館卜夜才多晚間滿園燈火又有座客吸烟轎夫提燈紛紛擾擾之間一或不愼則其禍不堪設想西國戲園看客不准吸烟必俟塲上少息之時乃散步出外方可吸食吸畢然後再入府觀劇此亦所以防火之一端且西國戲園其旁側前後皆有多門其門皆由外關入平日亦止開一門倘猝然有變則立將各處前後旁側之門推開以其由外關入故雖一擁而出不至門閉不得開其立法最爲周密前者鄙人屢著論說謂上海各戲園亦宜仿照西式戯園多開便門以作先事預防之計而無如人微言輕雖閱者咸韙其言而無人焉採而行之至於今日各戲園仍止一門出入而且門多由内關出有時稍稍擁擠每至將門掩上可爲不便設有意外何堪設想此工部局之所以有此一舉也余前爲此論之時曾有人爲余言及上海戲園多係租屋開設一切裝摺門窓皆房東所置如欲添設多門亦必房東爲之雇匠添設園主不能自主也夫房東旣以屋租開戲園則必亦須照戲園之例而後可以兩無所妨如房東而不肯遵依是違例也園主而不聽房東之遵照例規罪在園主房東而不肯聽園主之改造罪在房東是又無從推諉者也談者又謂戲園四圍皆係人家住屋或係店鋪則雖多開便門一時亦無從推出卽推出亦仍在人家屋内然則開門之事旣有所不便則惟有遇變時排牆而出則其牆斷不可厚若照現在之所有戲園墻壁其厚皆在八寸以上以至十二寸則欲於倉猝之間排墻破壁一擁而出殊非易易是必改造薄墻而後可說者又謂戲館人多房屋必以結實堅固爲貴若墻壁改薄恐房屋不能堅固未免岌岌可慮然圍墻必在外圈未必與戲臺及看樓相連卽使相連而榱題棟柱苟能堅實雖墻壁稍薄亦可無虞且此等戲園房子必須時常修理非比住家店面之可以支持撑拄也時常修理則又何慮其岌岌吾知此次議定之後當必有遵例恐後者蓋此等意外之變誰則不懼開戲園者固不願遘之卽爲房東者亦何嘗樂於遘此苟有可以爲之備者無不樂於遵循此固與前此禁戲園放烟火之用意前後一律也余之前說旣不能行戲園中並不添開門户而今此工部局之例則必有不得不遵者有喜於徵歌選舞者見此當必爲之首肯曰實獲我心果其行之各戲園之幸實亦地方上之幸也夫 
[玉京瑶札]  
　　總管内務府爲知照事所有本衙門具奏萬壽慶典事宜摺件定於十一月二十日會奏相應知照各衙門如遇有應行迥避事件勿與同日呈遞○欽天監滿五官正連華升授右監副所遺滿五官正一缺經總理監務禮邸遴得資俸較深之滿主簿桂山應行擬補是缺已咨行吏部查核俟核覆到監卽可帶領引見○管理太寺常事務禮部尚書臣宗室崑岡等謹奏爲具題請旨事恭照光緒十九年十二月初六日孝惠章皇后忌辰應行　員恭詣孝東陵讀文致祭謹案臣寺祀則應由陵上守護公等中題遣一人就近恭往致祭准宗人府將守護公光裕意普等銜名開送前來臣寺繕具題本進呈恭候欽遣一人俟命下之日再由臣寺轉行遵照謹此題奏請旨十一月十八日奉旨遣奉恩輔國公光裕行禮欽此○貴隖樵大司宼恒因病奏請開缺已見邸抄兹聞大司宼病巳告痊擬於本年封篆前具摺銷假○兵部爲知照事所有奏補本部滿洲筆帖式之候補筆帖式忠惠一員本部於十一月初七日帶領引見奉旨兵部滿洲筆帖式員缺著忠惠補授欽此初八日述旨奉旨是欽此欽遵到部相應知照吏部户部正黄滿固山查照○四川總督委員管解白蠟一萬五千觔黄蠟九千觔桐油一百簍各色顏料五百包到京赴户部投納文批嗣由顏料庫騐收存庫給發回批以便委員回川銷差尚有所解黑黄大小藏香三百束由部咨會内務府騐收○禮部爲片行事所有光緒十八年除夕及本年上元等日喜起舞大臣侍衛等員備舞應得賞　業經由庫具領到部相應片行侍違處轉令各該員取具本佐領圖片卽日赴本部祠祭司具領○管理八溝稅務理藩院承副郎現届差滿應卽簡員更換經理藩院於記名稅差各員中依次擬定正陪於十一月十九日帶領引見奉硃筆圈出這管理八溝稅務理藩院部員員理藩院員外郎崇勳去欽此 
[星使陛辭]  
　　新派出使英法義比四國大臣龔仰蘧星使照瑗已將出洋事宜部署停妥卽行恭請聖訓祗領國書謹專弁於十一月十七日夜子刻將奏摺膳牌齎進内廷交奏事官遁入龔星使卽於十八日寅初進内於景運門外茶房少憇自内頒出點心一盤由内監齎送旋由軍機處發出傳單令龔照瑗第一起入　見星使遵旨步 
 
 

Page 2

 
 
入乾清宫聖上垂訓數語並詢何日起身星使奏答如儀循例陛辭退出乾清宫下堦與樞臣略叙數語卽出乾清景運等門乘輿回寓小餐後卽往譯署 
[合龍餘話]  
　　紅廟河工合龍已紀前報兹聞此處口門被水淘刷深至五丈有餘河底溜沙時而淤積時而塌陷幾無堵塞之期幸吳觀察熟諳河務不惜重價購買磚石多如恒河沙數用蔴板箱鹽包滿貯磚石抛擲河底卒能一氣堵塞附近村莊拆房賣磚者指不勝屈計自開工以至合龍共費工料銀三十二萬兩之多刻下河工只留道委張海樓别駕督飭工人百餘名辦理善後事宜云 
[觀察閱邊]  
　　通永道張筱傳觀察上月由紅廟河工回轅至十三日進京謁見尹憲面禀河工事宜十八日回轅考試潞河書院肄業生童擬二十日後前往順天府東七州縣及永平府山海鋪等處閱邊王事勤勞觀察有焉 
[長眠不醒]  
　　北通州城東八里堤子粥廠自上月開廠後每日領粥者不下萬餘人前日北京某善堂派一委員祇携一僕乘車赴廠本擬常川住宿照料諸務是晚征塵甫息鐘鳴九點稍事飲醊上炕安眠至次日已刻尚效袁安之高臥僕人推門而入見主人蒙頭酣睡方謂昨日征途勞倦未便驚醒直至申初仍不起身廠内董事心竊疑之行近床前不聞鼻息聲啟被視之見其面白如紙體冷於冰知已魂歸地府蓋爲煤氣悶斃也身後蕭條無以成殮道署某幕友聞之馳往粥廠爲之料理棺殮聞此君尚有老母弱女死者已矣生者其何以爲情 
[析津氣候]  
　　津郡自入冬以來天氣融和冬至後一日複室之内依然和照如春一至晚間九華燈下竟不知寒回憶往年雪地冰天恍如隔世至四更許呼號奮發窗帋震憾有聲知係北風飇舉倚窓望月黯淡無光萬疊黄雲作赭黑色俄而風力愈勁儼如千軍萬馬交戰空中至詰旦未止塵土迷漫至難張眼卽或蔽以風鏡而咫尺之外亦復不辨人形自朝至於日昃路上行人幾於絶跡室中但有一隙能透風者椅桌陳設無一不塵封盈寸所幸風起夜間人皆蟄伏不出門户否則附近永定河村落沙土較多之處當又如去冬被風咽斃不知若干人矣至十八日晨起旭日曈曈依然和暖午前約十點鐘彤雲罩日雪尚未飛而霰已先集時則北風獵獵寒氣逼人俄而三百玉龍漫天飛舞空庭積素永夕流輝持玉尺以量之已得雪三寸許於是天氣嚴寒大有隆冬景象來歲豐年之兆於此見之 
[賢侯入覲]  
　　天津縣李摶霄大令由肅寗調任天津於今三載深得民心現在送部引　見擬於十一月望後起程縣中篆務由發審委員潘大令駿文代理已於十五日接篆視事李大令卽可起程北上矣 
[基隆盜案]  
　　基隆有粤人所開和生雜貨店素號殷實上月下旬忽被本地土匪糾衆搶刦洋銀約數百元傳聞此項土匪係由宜蘭一帶而來匪黨素號西皮福祿各分門户平時明搶暗刦無所不爲地方深受其害適當基隆撫民理番同知包哲臣太守下車伊始聞報後立飭幹役協同地方營汛竭力追拿未知能否破案也 
[滬尾大風]  
　　十一月二十日臺灣滬尾海口忽起大風浪如山立適有帆船一隻滿載貨物由福建開來已將進口忽隨浪掀播不能自主船主用小舟登岸奔赴海關求救稅務司某君爲之電禀撫憲　大中丞亡卽電飭某官輪前往拖救及官輪駛至　船已没於水幸在船諸人遇救得生毫無損失所載貨物約值兩萬金概付東流聞此種貨物皆係艋舺大稻埕兩處商郊所辦以備年終售賣者今被龍神收去良堪惋惜 
[司馬卸任]  
　　前署澎湖同知潘儀卿司馬文鳳係由福建石碼同知廻　來臺補授埔裏社通判奉檄署理澎湖廳篆期滿飭回本任司馬奉文後卽　在澎經手各事交代清楚於十一月念六日乘坐飛捷兵輪晉郡詣撫藩兩院禀到離澎之日地方紳　以司馬在任時興利除弊羣製萬民傘德政牌公送此亦題　　有之義也 
[天令奔喪]  
　　補用知縣候初府經歴陳仁山大令履益籍隸楚北以諸生從戎歴保今職昔在善後局供差在苒數年爲上游所倚重日前委署笨港分縣一缺到任數月卽接家報　悉太夫人在籍仙逝循例禀報丁艱卸篆晉郡兹乘斯美輪船奔喪回籍先　家丁赴憲轅禀辭 
[邗上河二]  
　　揚州訪事人投函本館云海州分司徐分轉由揚州赴江寍查得儀河之西有曩時河槽帮道年久淤墊不通遂擬禀求上游籌欵疏通以侵商民來往督　憲劉峴帥准之檄飭分轉親臨勘視禀覆核奪分轉旣抵工次卽會同六合縣詳細勘估計由儀徵大馬頭起濬至通江集口門綿長五十餘里其間有河影猶存者有淤成平地者一律疏濬尚不碍及墳墓田廬峴帥得禀撥欵興工計劃爲三叚以大馬頭爲一叚由分轉承辦第二叚由六合縣經理第三叚通江集由派撥駐防營兵挑濬並不另派他員監督以省經費而免曠延其一二兩叚均用民夫按土計方按方授值大約極深者須濬至六尺方可配干河底俾源泉汨汨而來已於上月杪筮吉開工分轉以本署公事冗繁於上月三十日由揚旋浦俟濬有三四成工程再前來閱看云 
[豫章冬旭]  
　　江西賭棍日多或鬥牌或擲骰或跌錢以及盒寳紅寳攤寳之類悉數難終更有所謂石子寳者以石子數十枚置小漆盤中以酒杯覆其數枚如歸家白虎出門青龍之式帝有作餌者壓之多中鄕人貪利猜壓往往有墮其術中者何地方官不嚴以懲之一味如聾如瞶耶○某生年逾弱冠卽青一衿筆艶晨葩胸羅夕藻風流倜儻超絶時流本年因應秋闈不遠千里而來入書院肄業并執贄某孝廉門下青燈黄卷摩厲以須試前欲遣綺懷閒尋柳巷情魔纒縛浪擲千金及　榜高懸依舊一聲康了花天酒地益復縱恣自豪載酒徵歌纒頭浪擲父兄聞而怒甚催歸符至速於置郵而生尚迷戀烟花甘效王伯輿之爲情而死迄今寒風砭骨裘敝囊空捐璪情懷頗難言喻嗟乎世無李亞仙之慧眼識人奈何竟酷慕鄭元和以致歡塲潦倒哉君子曰迷甚○十一月二十一日瑞雪繽紛瓊瑶亂灑翌晨披衣起視則鴛鴦瓦上積至寸餘方欲邀集吟朋疊鬥尖义之韻而一輪紅日照遍大千六出之花消融殆盡紙窓竹屋煖意漸回又不必爐煨榾柮矣 
[渝城郵札]  
　　四川重慶訪事人云十一月初杜德泰號由遂寗送回銀萬餘兩船泊千斯門外次日黎明搬運入城有某挑夫竊取一千二百兩遠颺無迹號中執事控諸縣署縣宰飭捕緝拿并暫閉城門到處搜捕久之仍無蹤跡乃將捕役枷號限獲犯日開釋○巴縣城南一二里許有覺林寺焉茂林修竹景物幽閒某日住持僧不戒於火將大殿及左右亭臺悉付一炬殊可惜也 
[重慶試事]  
　　四川學政瞿子玖宗師於十一月初十日按臨渝州考試重慶府屬生童十一日考生經古十二十三考生正塲十四至二十日考童正塲二十二日事竣宗師嚴飭各學申送卷箱異常迅速故江北江津兩縣文童有千餘名未及備卷入塲紛紛呈求補試宗師諭以觀望自悞與人何尤各童乃廢然而返 
[日廷賀歲]  
　　華歴十一月二十五日爲日本明治二十七年元旦午前鐘鳴四下式部官齊赴宫中將新嘉殿南庭逐加裝飾中央安設御座下敷華席廻以御屏旁列燈臺五下鐘時日皇御禮服出親拜天地四方禮畢入宫暫憩更向先　所皇靈殿行祭禮先由式部官到殿開扉供神饌次掌典官讀祝文乃請日皇依次叩拜伶人奏古樂其聲嗚嗚日皇捧玉串上供始告禮成至七下鐘時膳官奉御膳日皇與后行内儀於是受皇太子以次各皇族及宫内勅任官拜賀九下鐘時御正殿受在京文武官拜賀是時日皇御陸軍大元帥正服佩菊花大綬章勳八等白色桐葉章及憲法發布紀年章皇后上穿白地浮織艸花樣大衣下穿薄桃色織花裳佩勳一等寳冠章中大綬及憲法發布紀念章旣卄玉座左右 
 
 

Page 3

 
 
列者爲有栖川熾仁親王及王妃小松彰仁親王及王妃有栖川威仁親王及王妃閑院戴仁親王及王妃小松依仁親王及王妃次爲士方宫内大臣德大寺内大臣花房宫内次官其他宫内勅任官及夫人順序排立自伊藤總理大臣始各省國務大臣山縣樞密院議長東久世副議長各樞密顧問官一條岩蒼九條德川毛利島津二條鷹司各公爵及勳一等元老一二等官又次之拜賀畢已鐘鳴十下復受　香間　鷄間兩祗候官曁外國敕任官偕夫人朝駕踰十分時由三等以迄五等官朝賀午後二點鐘時各國公使偕夫人及侯伯子男爵　四位以一動三等以上神佛各宗派管長勳三等以上外國人偕夫人朝駕日皇高坐御座龍顏甚悅皇后及各五妃御裳皆長丈餘行步曳地故預於學習院生徒中選擇優等者若干人穿天鵝絨洋服當捧裳之役 
[一產三雌]  
　　茸城北門内大吳橋南堍趙某充當差役家計蕭條娶妻某氏年逾而立粗具丰姿今春氏身懷六甲　至　菊開時腹已大如五石瓠坐臥不安殊難運動迨仲冬下澣始臨盆分娩疊產三孩視之皆雌也家人且驚且喜祗以艱於撫肩俱送育嬰着堂談者咸以爲異事昔有河東三鳳今得趙氏三雌天地生人固是無奇不有也 
[失籌可憫]  
　　揚州粥廠開杓後往啜者紛紛若嶬某日有一十二三齡之童子持三籌向領途中東觀西望致籌不知遺在何處無可偵求廠規粥須憑籌給發童知不能果腹啜泣而回至下午有人見其仍在羊巷口哀啼亦可憫已 
[悞學吳起]  
　　京師訪事人云宣武門内舊刑部街北溝頭居人某甲庖人也夙嗜賭癖千金一擲家况日艱上月初七夜妻與母忿爭詢及緣由母稱媳擅脫布衫付之質庫是以訓斥數言妻以斷炊竟日不得不質錢以繼饔飱各持一詞分爭不已甲怒掣刀向砍妻卽捨命狂奔甲尾而追之至口袋胡同陡脆砍倒砍落左乳復刺多刀頸與頭顱相連者不及一寸登時殞命於血泊中當經看街兵將甲獲解廂紅三甲官廳步軍校見係命案立解提署訊取口供移咨刑部辦理 
[同文課試]  
　　金陵同文館設立多年自制軍派委楊誠之觀察接辦後竭力整頓館生竿頭日進觀察本禀定每年夏冬二令甄别兩次以分優劣而定升黜夏季由觀察督課冬季則送督署今届冬令制軍因公事旁午卽委觀察命題課試遂於十一月二十九日開考凡三日始竣各卷呈送制憲閱定再行榜示其各題照列左方○漢文翻譯英文題大學之書古之大學所以教人之法也至而非後世之所能及也○漢文翻譯法文題孟子曰伯夷目不視惡色至孔子聖之時者也○英文翻譯漢文題釋潮釋地釋海釋日月○法文翻譯漢文題英國羣島記俄國史記○漢文題全篇者子思恐其久而差也故筆之於書以授孟子未全篇者有朋自遠方來講義詩題我輩豈是蓬蒿人得人字五言八韵 
[西節停訊]  
　　今日係俄國元旦本埠道營廳縣及英法兩讞員均至駐滬俄領事署恭賀新禧蔡太守照會德國領事並飭知各捕房停訊一日明日又逢禮拜照章停訊所有各案統歸禮拜一卽初八日解候發落 
[獲盜記功]  
　　今年三月間有寍人汪阿冲俞阿藍等十餘人至嘉興城中周公館行刼衣箱首飾錢洋等物匿跡滬上經該縣移文來滬請上海縣黄大令飭捕協緝旋經拿獲各案解歸原縣監禁其詳已見本報兹悉兩江督憲劉峴帥蘇撫奎中丞以大令拿獲隣境盜犯深堪嘉尚遂記在功七次近日行文來滬本邑印委各員咸往縣署道賀 
[滬南零拾]  
　　南市太平碼頭仁和利雜貨店主前日命學徒葛仲權赴馬頭提取落花生忽有朱長五之子在旁竊取被葛瞥見向之喝阻孩回告父母朱妻反以葛欺侮幼孩爲詞向之爭論一言不合卽發雌虎之威將葛扭住毆擊稍受損傷當經行人上前勸散葛回店歴訴被辱情由店主怒不可遏告知十六鋪地甲於昨晨向朱妻理論一面由店主延醫先將葛醫治以後不知如何了結○南市天泰木行小主人某甲前日至毛家弄源泰鞋店購縀鞋一雙除巳付外尚少小洋五角半甲當將大洋一元抵押至昨晨備價往贖取洋細視則已易銀爲銅甲冋乏掉換源泰中人堅稱是爾原洋後由地甲排解始了其事○第一樓茶肆堂倌丁雲卿扭軋花小工劉金標葉正彪至十六鋪巡防南局控稱劉葉二人欣然入座合泡紅茶一碗强索面水二盆小的告以一碗茶祗有一盆水劉葉竟大肆咆哮打毆物件不得已扭請追賠鍾偉臣二尹訊供之下以劉葉不應行兇著各責五十板具結交周德勝保去○源來油蔴店執事胡德培投十六鋪保甲中局控稱有沈協發沙船主徐老五向與我店往來虧欠貨銀一百六十四兩一錢四分六厘由周式三擔保迭次向索一味延宕求恩提究李蘭史二尹著候提究○滬南郎家橋海味店劉老四與夥童阿三前日在墻上挂提籃一隻悞碰山東人賣黄芽菜之劉子和身上子和卽向老四理論初則口角繼以角手旋有子和之同鄕人王朝六費雲希帮同逞凶竟將童及旁觀之張見毆傷老四不肯干休投巡防甲局喊控李二尹飭提一干人到局以事起細微着老四貼償張見醫資洋二元王費二人插身多事本應嚴辦今姑從寛着子保去○施家弄沈姓家前晚送圖竊未成之竊犯陳仲生至巡防南局請辦鍾二尹着笞五十板驅逐出境 
[夜巡嚴密]  
　　滬南二十三七鋪巡防局委員戴憶珊二尹於前晚帶同勇丁出外巡查見新街大栅尚未下鍵遂將栅夫王阿小笞責五十板至十一下鐘時局員劉穆亭二尹又帶勇丁八名向各處街弄中覆查以免匪類潛蹤○保甲總巡葉臨恭司馬於前晚三下鐘巡至滬南倉橋浜地方見某姓竹器店大門半閉司馬令勇丁推入闃其無人勇丁等高聲呼喚樓上人合以尚有人在外司馬恐有匪人掩人遂將竹器店主帶至街心申斥一番始乘輿而去 
[泰水吞烟]  
　　有毛某者住居滬南大校塲後三昧菴照墻南首毛於去年物故其妻某氏將所生之女憑冰人撮合配與王雪棠之子炳生爲妻過門以後炳生與父母時常口角遂於上月間同妻商議將家中所有箱籠等物搬至岳母處居住大有此間樂不思蜀之意雪棠以此處均非善類深恐佳兒佳婦目染耳濡近墨易黑前日令炳生搬往别處氏詢問何故則稱常住爾家日後難保不生事端吾年已衰老不忍見子之罹禍也氏以其所言逼人太甚與之爭詈繼而愈思愈恨私購紫霞膏一盒呑服意圖畢命爲女與炳生察出立卽倩人施救灌以藥水始將烟毒吐盡然亦險矣 
[劃帳被控]  
　　設在滬南大馬頭裏街左近永興飯店由潘亦仁經手一日有范裕生紙店主范寳善向永興定辦酒筵共計洋廿一元尚未付值忽有元生長米店中人至范處述明永興虧欠米洋卽將筵資收去范不得己將情告知潘亦仁潘以范不應將洋付與元生長當將范及定菜人周秉章一併扭至巡防局請究局員以糾葛頗多飭將一干人解送上海縣請辦 
[臺基破案]  
　　傷風敗俗莫甚於臺基法讞員葛同轉前接上海縣來函請其會同示禁同轉據情轉告譒譯捕頭一體嚴申禁令前報已紀之矣昨據三道頭捕張湘寳面禀克捕頭略謂法大馬路得善里内有開設臺基之某嫗屢戒不悛昨晚七點鐘又見有男女二人進内此風斷不可長請卽拘拿究辦克捕頭遂密飭朱包探帶同探夥前往該處將淫婦奸夫雙雙拘獲並拘開臺基之老嫗一併送入捕房捕頭著押候堂期解訊 
 
 

Page 4

 
 
[冐騙信洋]  
　　寗人柏金山與胞姪某甲同爲信局生意嗣因甲不安本分致被逐出迄今賦閑已久屢次在外冐名撞騙前日又冐大東門外通順信局夥在王桂生手中騙去書信一封現洋五十元及通順知覺勢已不及遂與王理論王自知鹵莽願賠洋三十元一面報知該處地甲留心查緝 
[查明漏稅]  
　　有陳禮如者向在帋店爲業前日被貨捐局查貨委員姜錢二君查明知有漏稅情事立飭局勇將陳拘獲發十六鋪地甲看管旋有元亨木行夥董某出爲緩頰以陳禮如年老龍鍾可否將伊子代押委員准如所請飭將陳禮如開釋將陳子雙壽代押俟查明實在再行罰辦 
[續獲盜犯]  
　　十二月初五日晚嘉定縣方泰鎭天主堂被盜刦去銀洋二百餘元時表一枚旋由上海縣捕頭趙金拿獲是案盜犯張桂堂張阿寍鄷少卿等三名押解回縣經黄大令研訊屬實判令分别收禁候緝餘犯到案再訊一切情形詳登本報前日趙捕又帶通班副役往各處查緝旋在馬六鎭拿獲阿寍供出同黨之應阿妹一名富卽押解至滬於前晚送入縣署大令飭令看管候訊 
[招認屍棺]  
　　同仁輔元堂來信云前月三十日由網船帶來女浮屍一具年約二十來歲身穿黑布棉祅黑布領衣藍布衫藍布圍裙藍布罩褲黑布裙黑布裹膀黑布鞋子緑扎帶頭插銀押髮郭永和招牌耳帶法藍圈右手指帶銀戒子三隻指已脹胖未經除下當經本堂殮理義塚旋據顧姓者來述我係磗貨船夥裝貨來申在千金卡有女客名二姐趂船至龍華夏家嘴我船遭風沈覆人俱落水諸人幸未　頂得以存活而此女客不諳水性立時沈没無從撈救等語合行登諸報牘如有親屬卽來同仁輔元認領可也 
[贈衣誌謝]  
　　謹啟者敝堂奉施君子英爲其封翁少欽先生抱病荷蒙蘇垣尊經亦經二壇會同上海中和壇各善弟子拜斗禮懴籲天祈壽並不取償經費感篆之忱無從酬報敬助新棉衣五十套散給貧黎以仰副諸大君子盛德宏兹造福無量先行登報誌謝布請公鑒再擬撥冗買擢吳門登堂叩謝云[  上海六馬路仁濟善堂同人拜手謹啟]  
[積善餘慶]  
　　節用愛人種德益徵種福扶危濟困保民並見保身敝堂經費不敷全資捐欵兹蒙應會記爲喜育麟兒并令愛出閣疊承諸親友賜儀節謝筵貲移助施粥洋十元梁有賢翁爲令郎求保平安助五元茂泰寳號二十元順源寳號十元陳麗明翁經募周氏五元黄華英翁經募無名氏高任輿翁經募鄭朱氏各四元又合記號堆裝廣發源寳號各五元彭季良翁四元先後照登仰瞻諸善信飢溺厪懷仁慈在抱處歡樂而憐苦惱饜飫沾恩積精誠以格神明康彊逢吉虔伸謝悃并誌頌忱[  上海虹口元濟善堂同人拜啟]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　一百零七號三道頭華捕禀瘋人徐仁卿在路與女子纒擾爲此拘案徐供浦東人餘語支吾某甲上堂稱徐仁卿係小的外甥染患瘋症現求領回交家屬醫治蔡太守准之○毛桂土訴稱堂兄毛仁甫曾借張木如洋五元已歴多年其中尚有扣劃欵項現張向仁甫索取言明還洋四元了結冩收清票爲據仁甫不識字交人看明並非收清票係冩欠洋五元按月應加利息現在收到四元等語仁甫深恐將來受累與之啜茶評理張卽行兇將仁甫擊傷由捕送西醫院須療治十日方可投質張木如供毛仁甫借洋五元爲時已久應向加利伊倔强不依致相口角蔡太守飭將張木如押候毛仁甫傷痊到案再行覆訊　包探孔阿才禀沈茂坤所推小車上坐施金標旁有竹籃一隻内盛銅盆茶托燭臺布衣鞋子等件情有可疑詢知沈在木輪船停泊之處見有蘇州人登岸雇小車裝載鋪蓋鞋籃等物沈乘間載鞋籃而遁恐巡捕查間喚同拖小車之施金標坐在車上爲遮掩計今將人贓送案失主尚未知覺沈俯首求恩施供詞支吾蔡太守判沈施二人各押七日贓存捕房待失主認領○包探朱銀生禀昨見陳阿三將鐵錘三個鐵壺一個鐵錘每個約重一百餘磅售與顏阿四楊義甫盤問之下知陳阿三在機器織布局瓦礫中竊來今將人贓送案陳供貪小拾取顏供山東人收買舊鐵尚未成交楊供河南人在顏阿四處玩耍致被悞拘收贓之事與小的不涉蔡太守判陳阿三管押一日收贓之顏阿四管押七日楊義甫無干開釋贓還布局○一百八十二號華捕禀昨見陳阿土在天后宫前擺攤擲骰拿獲送案並將賭具呈堂陳供小本營生偶然擲骰蔡太守判陳管押七日以示薄懲賭具銷毁○三百二十八號華捕禀沈石林吳桂小二人在路打架送案請訊沈供上海人爲小工因有餘屋轉租與縫工吳桂小居住吳將主顧衣服質去畏罪避匿被欠房租日久不還今始回來與之理論致被爭毆吳供並未欠伊房租蔡太守謂在路打架總屬不應判各押二日索租一節自行理處如理處不明再行覆訊○葉阿九訴稱在招商局碼頭照料見陸朝金前來圖竊拿獲交捕陸供無錫人在駁船上爲夥昨日往探船上舵工致被疑竊蔡太守飭值日差帶同陸朝金往查如係船夥卽行開釋否則管押七日○胡阿江訴稱在茶館爲堂倌有王阿四來啜茗嫌開水太遲勃然大怒被毁茶碗等件由捕拘案王供因被辱　故與爭論蔡太守判罰王洋一元賠賞毁物○粤婦丁氏訴稱雇周和尚爲傭被竊布單被阻獲人贓交捕求領失贓周供寳山縣人以後不敢再犯副捕頭禀周和沿前曾犯竊蔡太守判笞一百板押令回籍贓交該氏領去○一百八十八號華捕禀昨見毛木大在路旁小便喝阻不依上前拘拿反將小的扭住以致彼此跌仆後仍拘拿送案毛供不知該處不能小便巡捕來知照時小的已走開捕仍欲强拉彼此跌仆並非有意推捕蔡太守判毛木大管押五日以示薄懲○一百三十一號華捕禀昨見乞丐在店鋪强討喝令退去尚敢倔强爲此拘拿送案乞丐莊雲才供以後不敢如此蔡太守判管押二日○顧紀生訴稱有東洋車停歇英租界被吳進全拖至法租界撬去銅皮今得尋見原車報捕拘吳送案華捕禀吳進全前曾竊取東洋車銅皮今又撬竊吳俯首求恩蔡太守判笞一百板車交顧領○施阿四訴稱開設小客寓藉圖微利有張阿全來借宿次晨拆竊夾被當經看出破綻將人贓交捕送案張供飢寒交追初犯行竊蔡太守判管押七日贓交施領 
[法捕房瑣事]  
　　湖南紳宦左盛均寓長發棧内倩本棧轎夫陳阿方將行李挑赴城内求志書院行至中途家丁忽稱忘帶大帽遣挑夫回棧携取另雇野鷄夫挑送嗣因行李良久不至赶卽找尋在大通輪船上人贓俱獲惟少竹箱一隻内儲要件開單請追經葛同轉於前堂訊供飭候傳到挑夫陳阿方覆訊已紀前報昨據長發棧茶房傳同轎夫陳阿方投案同轉升座訊問陳阿方供稱當日左宦喚挑行李至城内求志書院遺其家丁押送至巡捕房轉角處家丁忽稱忘帶大帽一頂遣小的回棧至一百十八號房間携取及至城内不見行李回禀左宦立刻找尋至大通輪船已一點三刻鐘矣所失竹箱一隻内有喪簿一本係要件須携回交與大少爺同轉命提在押之托生到案問挑夫何在供稱奉諭隨同包探找尋毫無影響同轉謂爾將主人之竹箱携往何處供已送人箱内物件已由主人取去只有空箱同轉謂爾不應將主人之箱擅自携取著從重笞責二百板托生供稱小的愿賠同轉著枷號二個月諭茶房回禀左宦待枷期已滿再笞一百板陳阿弟求追衣服同轉諭以俟查到時給領○振新洽店主王順成控湖南人朱德昌搶表一則經葛同轉訊供押候查明復核已記前報昨據包探查明各節並據原告王順成投案同轉謂爾所供之見証　係敎供本委業已查明褫衣一節並非無因命提朱德昌到案爾所供之洋及手巾包並無其事搶表一節諒非子虚著責二百板押候覔保具改過切結又謂原告曰護城河一帶冷店動輙毆人褫衣實屬目無法紀本當重責姑念體面修關著押候具到以後不再毆人 
 
 

Page 10

 
 
切結釋放如再有褫衣情事重懲不貸○朱錦榮控吳渭甫串同王阿三私行放帳一百九十餘兩王已逃回寍波僅將吳渭甫解案請究此案　宕至今爲日已久昨據保人劉如山投案遞禀並據原告遞禀求銷同轉命提在押之吳渭甫到案著交保人帶出尋到王阿二迫還保人賠欵洋一百元吳遵諭叩謝而退○和昌成報關行主五益甫控夥王殿卿侵吞客欵銀三千餘兩自六月至今巳逾半載延不理楚請追六吉元合萬春盛三家保人並呈遞細帳除核對外尚少銀一千九百三十餘兩洋三百四十餘元又據郁包探禀稱　的奉諭帶同王殿卿向各户核對帳目呈請鈞電同轉將原告所呈清單給予王殿卿觀看王謂南元順名下六百餘兩業己對明何得指爲侵吞王益甫言爾自知之同轉謂王殿卿曰現在尚少銀二千餘兩如何了結此雖已歴多時帶同核對尚無頭緒王益甫又呈到源昌盛信函及王殿卿私蓋和昌成圖章劃兌申規銀一百零四兩同轉飭將所呈各件發還原告自問陸吉元合萬春盛三家保人理說如抗不遵理准赴公堂禀候出票傳案追究王益甫揖　而退○著名蟻媒李三經法公堂飭拿聞風逃逸將保人劉順興投案著交因李三逃避將其子李生福交到捕房經葛同轉笞責交其父到案兹因李生福一味挺押抗不交案葛同轉著先行枷號一個月期滿再笞二百板 
[蘇省官報]  
　　十一月十三日藩轅牌示照得吳縣縣丞李弼病故所遺要缺查有候補班前補用縣丞善啟堪以　補同知孫詒紳禀知奉委五庫厘局差通判孫毓驥禀知奉委上海糖捐局差並銷洋務差卽辭赴滬管清佐禀知奉淞滬局北委總局管庫差○十四日江西副主考鄒福保辭行赴都知州蔣金生解餉赴金陵辭通判管清佐辭赴　滬局管庫差朱家壤辭回上海綢捐局差鄭學書銷山西勸捐差五品頂戴在任候補知縣上海縣縣丞吕慶堂由京引見回省兩淮候補知事葉康安揚州解餉來省委署鎭洋縣典史陳其瑞辭赴任○十五日知縣汪瑞曾浙江公幹回趙鴻銷常昭崑新抽查保甲差賀鏡如禀知奉委赴太鎭奉賢等州縣催提漕項差卽辭又尚昌厚銷管解揚州淮餉差府經海齡禀知赴寗見制憲委署江陰縣縣丞何森禀知本日到稽查漕船差准補陽湖縣馬蹟司巡檢陳履泰謝委調署嘉定縣諸瞿司巡檢事昭文縣白茆司巡檢倪錫慶專丁來省謝前蒙奬給藩轅照得前經牌示以本任蘇州府知事戴爾恆與鎭江府知事張澤林互調署理兹查靖江縣縣丞沈慶雲據報丁憂遺缺查有戴爾恆堪以調署張洋林無　更調○十六日藩轅牌示照得常州府知事許承宜病故遺缺查有試用縣丞宋天錫堪以委署廣東副主考吳郁生辭行赴都知府譚泰來交卸署鎭知府事回並禀知奉委總辦海運滬局差戴文佐奉委騐收昭文海塘工程差卽辭署太倉州金禀到通判孫和鳴禀知奉委赴宜荆江陰提漕項差知縣許之祜銷同里厘局差並調曾吳淞沙釣船捐局差卽辭劉葆源錫金厘局來並謝奉飭給奬酌委一次府稅課大使　爾　禀知聞訃丁父憂縣丞沈肇基禀知奉飭派蘇差委未入李良波禀知奉委北路四叚冬防差又余郭成臬憲委赴安東縣　審案件回銷差 
　　　 
[江西官報]  
　　十一月十三日署南昌府倪恩齡帮辦牙厘局知縣林履端由生米卡解厘金來省禀謝准補東鄕縣行知輔清往瑞昌公幹前廣西右江兵備道崔國　禀見知府趙子密由撫建分局來省署建昌營守備孫得勝據報病故以候補守備張文綱署理左營千總病故遺缺以期滿武舉史步雲拔補該弁係本府例應廻避以袁州千總汪長陞對調○十五日委中軍鮑莊拜發武闈鄕試題名錄本章撫州府顏鍾驥禀到吳政修業俱加級紀錄吳城同知王儒稽禀到候補府傳鍾麟由吳城分局來省知縣屈光燭由　槎卡許文泳由吳城上卡俱解厘金來省華文匯由撫州卡劉榮拔由茅店卡俱來省 
　 
[邗江官報]  
　　十一月二十七日海分司徐分轉禀知回署許鹺尹懋賞起復回淮陳鹺尹汝奉知保甲總局委查城外四叚差　二十八日南掣楊司馬禀辭回署○二十九日吳鹺尹廷楨辭赴李家橋差次○三十日廣東候補道俞觀察培慶過揚 
[共扶危局]  
　　歲云暮矣顧兹　黎飢寒交迫其何以度此殘冬是以各營士每届年終有施米施衣之舉敝堂向設老民院以　養窮老無歸及殘年廢疾之輩接嬰處以收抛棄嬰孩俾免傷折無如食指日以百計而經費近更不支惟冀四方好善君子思東平王爲善最樂之言動杜少陵廣　庇寒之念源源施助共濟時艱庶衆生有託而危局堪持謹登報章不勝翹企之至又附前月至本月初三日無名氏樂助洋一元莫仁貴助洋一元陳氏老太太助洋十元同懋各友助洋一元張岐林助洋三角無名氏程樹林童文林王學興鄭植燮江金灿雨錢堂態存誠堂詹彭城堂金陳伏興光序堂王夢筆堂培厚軒林合助洋十元以上共計洋二十六元正滬北廣益善堂同人　啟 
[上海六馬路仁濟善堂經收咸有一德施醫給藥一文愿册捐八月初一至十二月初四日清單]  
　　朱蓮明善士助洋四十元三多堂善士四次共助洋廿四元周耘文二十元　朝康五子才世澤堂義記子病求愈四户各十元周急堂無名氏各六元裕記鄭盧氏新安玉華女史陳文浩張鋆祥　蓮安六户各五元王陶菴吳韻仙張東望各四元垣藝瑞三元八角八分積厚堂三元六分沈性慈丁心孚李壽根各三元桐雲信公四分無名氏香斗資陳文撥求足愈王雪香葉錦卿劉桂堂楊浩庸孫柏臣李義和陳麗生湯林氏十户各二元藝恆信一元二分存心居士省月餅程德潤堂恆公舘葉景記沈隱名無名氏蔣顧氏趙張氏曾吕氏朱學昌朱學昌陳錦華陳錦華陳樹生程同渠顧其煜徐國鈞十七户各一元徐學川六角儲俊卿鄢生泰羅義泰章煌甫阮光列五户各五角北公所四角北公所三次各三角隱名氏銅一元趙晋卿紋銀一兩六錢張逹道陳禹　德大信小補軒四户各錢一千九百五十文退恩軒羅時　各錢一千一百七十文陳雲甫舒采生仁字倉耀遠記四户各七百八十文趙鹿厚四百四十八文無名氏錢一百二十二文致遠堂金玉堂余震堂補過軒陳面堂毛發行余善卿劉友誠劉豫祥余雨人袁樂紹余清臣張海泉胡六　吳彬吳瑞蘭毛佩玉改之氏無名氏隱名氏無名氏廿七户各三百九十文鴛湖童熙朝吉人周世賢黄滋生胡濟川吳者榮朱億甫朱瑩甫朱隱名九户各三百四十文以上共收英洋二百三十八元四角銅洋一元紋銀一兩六錢　二十五千一百三十八 
[上海六馬路仁濟善堂籌賑公所施少欽經收山東順直賑捐九月初九至十二日清單]  
　　鶴馴堂大善士規銀三百兩損齋二百兩愼思軒主規費移賑紋銀十四兩一 
 
 

Page 11

 
 
錢二分吕方氏平時節省六兩五錢四分小吕宋潘自明薛神化募三十三户洋八十七元通藝閣主得彩三十元寄鷗室主完愿了愿者各二十元葉赫那子言十五元餘慶堂十四元筠卿氏陸宗培均求病愈高陽子陶晉卿均求父病愈姚江遺安堂祁自省却病延年人無名氏無名氏九户各十元太倉王延生醮資祈平安六元胡鏡春勅平安高陽子求母病愈　廉母病求愈錢德盛堂完愿山陰謝文海五户各五元隱名氏祈平安勾餘貞青堂馬豐城乘浮客各四元謝世相祈身健無心道人有心無力人各三元謝意姑祈病愈求母病愈完願人白門戴窶太倉錢勤補袁啟明陳匯徵盛頌元王幼童王汝賢王炳王沈氏種德堂十二户各二元無名氏一元銅洋五元葉沈氏求產平安鶴臯無名三樂堂均完願唐振西王錦祥吳明士吳隱名高郵無名張彩記南邑農夫氏陸阿姑桂俊仁夏宗彝尤秋卿焦有初汪譜　春暉堂保子平安人十八户各一元錢氏福記趙氏巧姑馮小桃練宏德沈爾章俞錦秀羅正林八户各五角幼童王乃章三角楊二姑陸六姑阿寳姑阿銀姑四户各兩角陸錦雲徐趙氏各一角天和銅洋二元趙朗垣錢二十千文趙玉輝堂代亡婢資冥福十千文寄湘樵子爲外孫去除消災四千文晋記塗泳昌李洪盛各二千文高鴻澤堂一千四十文趙宜珍趙宜衍趙長齡曹潘鄒沈寳齋李萬泰何瀛曾張子餘潘　石楊德浩余譜梅劉永盛泰昌永敦雅堂醉山堂謙吉同吉趙李氏趙謝氏孫湯氏何倪氏李茅氏頑道人廿四户各一千文源茂升八百文張興仁張芝賢等六户合二户六户無名四户各六百文茂記德豐張光馬雲鳳　新幹余天興淮川游客江西全泰盛豫順堂有德堂愛日　後彫堂十二户各五百文張紳阮萬金魁魏鶴亭黄金亭胡雲庭張及吉王蘭生虞丹苑鄒貞甫黄玉珍袁佩之態芳潤榕城陳吳陽合武原俞彭子槐周鴻杰羅春山囂囂子慰慈子無爭氏孫許氏周華堂留餘堂傳清河堂石善慶堂黄楚善堂廿七户各錢四百文黄曉泉黄紗泉藍長海董新順聞期青楊修吉周俊杰王興義周凱杰周鍾汝孫庭方吕宛湘楊開展吳仁遠趙恆興張義生周紹廉徐文祥孫貽謀吳裕年吳瑞蘭張應奎吳德麟徐紹裘伍金題焦有初余子亮吳炳裕徐肇榮徐金釧徐勤生徐勵修楊澤源楊澤雲程誦甫陳仁修張旭鍾柳際時黎川陳鄒得頤堂無名氏萬盛萬祥趙石泉三位合李三　堂樓州主人四十六户各錢三百文周德祥湯茂霖范春林彭萬福紀萬和衢福茂正順　盧太生曹長齡周金福王正南叚洪仁胡家晉許炳炎余恆泰孫楚林孫楚良王榮齋吳定　汪燿乾黄丙生黄癸生楊孝友胡必德高錫榮賈爲池尤寳楨焦琴軒曹欣然唐少禮黄元珍潘來興施宏斗　成發吳秀峰周吉昌張新太張有才焦福祥胡明文柳茂春張違和廖培元堂三餘堂靜遠堂毛成孫願氏二合無名氏無名氏無名氏無名氏無名氏無名氏無名氏無名氏無名氏五十六户各錢二百文程隆耀一百五十文蔡柏齋黄兆態黄幼泉袁礪卿袁汝金黄子庸姚仁康江林子黄觀保查萬順余福齋查元海郭盈昌張小寅李觀大程榖庭黄元勝胡宏順汪恆隆蔡輝閏張鏡湖盛應元胡球芝劉成德劉胡泗周金泉吳鼎臣楊大富殷子平書雲閣湖口差總楚臣氏希孟氏道生氏無名氏無名氏無名氏無名氏敬愼堂守規堂節義堂謹愼堂崇善堂敦本堂敦本堂莘野堂仁壽堂繼美堂治冶堂光裕堂存心堂素德堂河南堂惺惺堂培心堂厚德堂德基堂彭城堂崇德堂帥四德堂江禁二酉堂胡二黄玉六十四户各錢一百文以上共收洋三百八十元三角銅洋七元規銀五百兩紋銀廿兩六錢六分錢一百十六千九百九十文 
 
 
 

Page 12

 
 
[光緒十九年十一月二十一日京報接錄]  
　　晉撫張奏驍騎校墜馬跌傷未能騎射請旨撤銷仍留底缺摺○又奏更換防　管帶片○鄂撫譚奏特叅管獄官請旨　職拿問摺○總兵李等奏三省會哨日期摺○湘撫吳奏邑紳獨力創建書院請從　奬叙摺○川督劉奏解京餉東北邊防　費等銀摺○江督劉奏紳士捐賑建坊片○○頭品頂戴山西巡撫臣張煦跪奏爲奉文擬補守備之驍騎校因墜馬跌傷騎射未能自如援案請旨撤銷仍留底缺以示體恤恭摺仰祈聖鑒事竊臣接准兵部咨甘肅肅州鎭標中營守備員缺以保舉　營記名守備之幽西驍騎校多元擬補行令給咨赴部引見給劄赴任等因當經轉行遵照支後旋據該驍騎校多元禀稱於五月間因查閱墜馬跌傷左臂當卽延醫調治迄今騎射未能自如懇請具奏開除擬補之甘肅肅州鎭標中營守備缺等情經臣飭委太原城守尉溥蔚查看屬實詳覆前來臣覆查咸豐五年驍騎校年陞奉文擬補大同鎭右營守備經前撫臣王慶雲考騐弓馬平常奏請將擬補守備並從前保送之案一併撤銷欽奉硃批依議欽此欽遵在案今擬補甘肅肅州鎭標中營守備山西驍騎校多元騎射旣不得力自未便率令赴部引見惟察看該員平日訓練旗務尚能認眞合無仰懇天恩俯准勅部將多元擬補甘肅肅州鎭中營守備並從前保送之案一併撤銷仍留驍騎校底缺以示體恤出自鴻慈所有援案請旨撤銷擬補守備緣由是否有當除咨兵部外理合恭摺具陳伏乞皇上聖鑒訓示謹奏奉硃批着照所請兵部知道欽此○張煦片再定章防練各營旗管帶遇有更換應隨時具奏歴經遵辦在案兹查管帶大同鎭練軍馬隊第四旗補用都司駱國祥調鎭差委所遺該旗事務委令儘先補用守備申長發管帶又管帶臣標練軍步隊左營中軍叅將方致祥委護大同鎭總兵所遺練軍步隊左營查有管帶練軍步隊各營署臣標中軍叅將大同左營遊擊周岳亭堪以調派暫行接管其練軍步隊各營卽委管帶臣標練軍馬隊旗候補都司姜國勝暫護遁遺練軍馬隊旗以候補游擊王校發暫行接管又管帶大同鎭練軍步隊營補用副將張千功據報病故所遺管營駐紥薩拉齊屬之包頭鎭地控邊陲最關緊要查有管帶大同鎭練軍馬隊第六旂儘先補用副將董履貞熟習營務堪以照派管帶遁遺馬隊第六旂查有管帶馬隊第一旂補用守備陳文發堪以調派管帶其馬隊第一旂以儘先補用副將徐仕海管帶各專責成除先後分檄遵照外謹附片具陳伏乞聖鑒謹奏奉硃批兵部知道欽此○○頭品頂戴湖北巡撫臣譚繼洵跪奏爲特叅疏防監犯越獄之管獄官請旨革職拿問恭摺仰祈聖鑒事竊據光化縣知縣梁沛英詳報該縣於本年六月二十四日經襄陽府札委赴府相騐襄陽縣病故監犯周貨郎於二十六日在府接據該縣典史金倬雲禀報二十五日晚該典史騐明在監各犯刑具收後不料三更時分狂風驟雨監獄圍墻因被雨淋坍缺有斬犯郭有富張囤户乘刑禁人等睡熟扭斷鐐銬拆毁地板挖洞爬出翻墻同逃該典史知覺督役追捕無蹤該縣卽馳回縣親詣監所勘得監内圍墻坍缺數尺地板拆毁板下挖一洞洞口墻缺均有爬越形跡地上遺有扭斷鐐銬二副當飭將墻缺補修完固查郭有富係起意糾刦監生危正路家銀錢衣物張囤户係聽從夥刼入室搜贓經該縣拿獲禀經委員會審明確均罪應斬决禀請照章就地正法之犯提訊刑禁人等並無鬆刑賄縱情弊等情詳經批飭緝究詳叅去後兹據該管道府揭由湖北布政使王之春按察使陳寳箴查明該縣梁沛英實係先期因公出境並無揑飾詳請奏叅前來臣查光化縣典史金俾雲職司監獄於收押罪囚並不督率刑禁人等小心防範以致擬斬犯郭有富張囤户二名越獄同逃實非尋常疎忽可比除飭司卽將該典史撤任遴員前往接署並飭襄陽府行提該典史及刑禁人等到府研審有無鬆刑賄縱情弊據實詳辦外相應請旨將光化縣典史金倬雲革職拿問光化縣知縣梁沛英照例免議仍俟限滿逃犯有無弋獲再行分别辦理謹會同湖廣總督臣張之洞恭摺具陳伏乞皇上聖鑒訓示謹奏奉硃批另有旨欽此○○記名總兵署理直隸大名鎭總兵奴才李大霆記名總兵署理河南河北鎭總兵奴才楊鴻禮頭品頂戴記名提督山東曹州鎭總兵王連三跪奏爲三省會哨日期巡查地方情形恭摺仰祈聖鑒事竊照直隸大名鎭河南河北鎭山東曹州鎭總兵每年十月内在於直隸開州地面會哨一次歴經遵辦在案本年届當會哨之期奴才等約期前往選帶官兵分路行走各由連界處所周歴巡查十月十六七等日齊集開州晤面會𣆺奴才等經過地方留心察訪二麥播種百姓安堵洵堪仰懇宸厪伏查直豫東三省壤地相接每交冬令宵小易生必須三省聨爲一氣不分畛域認眞巡緝以免疎虞惟有和衷共濟督飭營汛實力跴緝設有匪蹤無論何省地面就近知會該管營縣合力兠拿務期有犯必獲賊匪歛跡以冀仰副聖主除莠安良之至意謹將會哨日期恭摺具奏奴才等拜摺後帶兵分巡各回本任再上年會哨奉到批摺三件今就奏事之使照例恭繳伏乞皇上聖鑒謹奏奉硃批知道了欽此○○頭品頂戴湖南巡撫臣吳大澂跪奏爲邑紳獨力創建書院籲懇天恩從優奬叙恭摺仰祈聖鑒事竊慈利縣紳士同知銜候選知縣前任益陽縣訓導朱希文於光緒十八年在該縣南鄕積溪地方創建兩溪書院延聘講師開課共計修造房屋工料所用經費銀二萬餘兩又捐置田產歲得租榖一千石零六斗五升價值錢二萬七　餘串按時價以錢一千易銀六錢合銀一萬二千四百餘兩共合捐銀三萬餘兩當由該舉人劉啟逹等禀據慈利縣知縣衛炳釜查勘捐修工欵并無虚浮調騐捐置田契數目相符詳經前撫臣張煦批准立案兹復據該舉人劉啟逹等禀由署灃州直隸州查清禀經學政臣張預咨請奏奬前來臣查定例紳民急公報効捐銀以充地方善舉者准照所捐銀數給予奬叙該紳朱希文獨力創建書院捐銀至三萬餘兩爲歴來所僅見其爲地方培植文教　尋常善舉不同尤屬有功桑梓該紳係候選知縣得有同知升銜若按例議敘　能給予外官職銜無可議加合無仰懇天恩俯念該紳同知銜候選知縣朱希文慷慨樂善獨力捐建書院准其賞給京銜以示優異而昭激勸臣未敢擅擬除查取清册咨部外理合恭摺具陳伏乞皇上聖鑒謹奏奉硃批朱希文著賞給五品卿銜欽此○○頭品頂戴四川總督臣劉秉璋跪奏爲委解光緒十九年尾批京餉東北邊防經費固本兵餉起程日期恭摺仰祈聖鑒事竊查前准户部咨指撥四川鹽厘銀十五萬兩按糧津貼銀十二萬兩重慶關洋稅銀七萬兩又續撥京餉津貼銀五萬兩鹽厘銀十萬兩共銀四十九萬兩行令分欵批解又奉撥十九年東北邊防經費指撥夔關常稅銀三萬兩津貼銀八萬兩鹽厘銀十五萬兩共銀二十八萬兩又固本兵餉前已陸續籌解銀一百六十八萬五千兩已解至光緒十九年十二月二十一日止均經先後奏咨在案兹據署理布政使文光署理按察使張華奎鹽茶道延煜會詳京餉關繫緊要邊防待撥孔殷自當竭力籌解以維大局現催據各釐局解到鹽釐銀七萬兩津貼銀四萬兩重慶關洋稅銀一萬兩共銀一十二萬兩作爲十九年尾批京餉又湊得夔關稅銀一萬兩津貼銀二萬兩鹽厘銀三萬兩共銀六萬兩作爲十九年尾批東北邊防經費又湊得减扣六分平銀一萬兩作爲光緒十九年十二月二十一日起至光緒二十年二月二十一日止兩個月固本兵餉按照部頒新砝平兌除飭委候補知縣趙淵承領於光緒十九年九月二十三日自川起程解赴户部交收並請仍援前案將銀發交協同慶等商號分别匯解俟該委員到京兌齊實銀解赴以期迅速而無疎虞等情前來臣覆查無異除分咨查照外理合恭摺具奏伏乞皇上聖鑒謹奏奉硃批該衙門知道欽此○○劉坤一片再同知職銜金吳兆林係浙江嘉興縣人因上年鎭江丹徒等縣被旱成災遵故母四品命婦金吳張氏遺命捐助棉衣褲二千件解往鎭江散放核計價值係在千兩以上洵屬善承先志與建坊定例相符據江蘇籌賑局蘇州布政使鄧華熙等詳請具奏前來臣覆查無異合無仰懇天恩俯准金吳兆林爲其故母四品命婦金吳張氏在本籍自行建坊給予樂善好施字樣以昭激勸理合會同江蘇巡撫虑奎俊附片陳請伏乞聖鑒訓示謹奏奉硃批著照所請禮部知道欽此 
 
