# 1909 - 191 - 4913093

 

Page 1

 
 
   
 
 

Page 2

 
 
[宮門抄]  
　　六月初一日召見軍機段祺瑞 
論說 
[論趙炳麟奏叅憲政館之腐敗]  
　　憲政館爲籌辦憲政總滙之區。各部各省籌辦之精神。全視憲政館提倡 
 
 
 

Page 3

 
 
之精神爲精神。憲政館有攷核之責。注全副精神以從事。則部臣疆臣不敢怠。憲政館而不着精神。則部臣疆臣。亦復承其意旨而疏忽以相將。其事必至於不舉。故憲政館一念之敬肆。一事之勸惰。關係全國施行憲政之進退。非細故也。 
　　按照憲政館奏定九年籌備清單。有非憲政館籌辦之事。而必由該館督催者。有爲憲政館與各部各省同辦者。有爲憲政館獨辦者。其責甚重。其事甚繁。合館臣之全力以舉之。猶虞其不給。而况優游玩愒。因循坐視。有不遺誤大局者哉。乃憲政館自開辦以來。其所興辦之事。犖犖可舉者。僅編訂一二章程而已。上一二奏摺而已。發一二答覆之電報而已。攷核第一届奏報籌備事宜一次而已。其他闃無聞焉。試問憲政館之職務。何等緊要。凡各部各省籌辦事項。有一不煩憲政館之督促者乎。非特督促已也。即以第一年（去年）籌備事宜而論。頒布城鎭鄉地方自治章程。憲政館有與民政部同辦之責。第二年（今年）籌備事宜。則有頒布廳州縣地方自治章程。憲政館與民政部同辦。釐訂京師官制。憲政館與政務處同辦。編訂文官考試章程任用章程官俸章程。憲政館與政務處同。辦頒布法院編制法。憲政館與修律大臣同辦。其爲憲政館專辦者。則有核訂新刑律一事。夫第一年憲政館會辦事件。祇有城鎭鄉自治章程一項。至去歲十二月二十四日。而始頒布。然已經過。去不復贅論。第一年憲政館籌辦事件。則較第一年繁重數倍。今將届六月矣。一年大好光陰。已去其半則下半年接踵而來者。正怱怱如白駒之過隙。轉瞬即渺問憲政館第二年應辦之事。有一事已經頒布者乎。有一事已經訂妥而預備入奏者乎。憲政館第二年應會辦之事凡六專辦之事一。上半年旣未一事辦妥。而欲責其於下半年不誤期限。一律辦竣。不綦難乎即使草率從事而一一舉之。亦烏能免疏漏舛誤之譏。而愜我人之希望也。 
　　或曰。憲政館所應籌辦事件。皆關乎編訂法令章程之事。必當預爲調查研究。而後可以從事編訂者。安知上半年該館館員。不正在調查研究時乎。記者曰。調查研究。誠爲必經之階級。然事必有輕重緩急之次第。必一事辦竣而後接辦一事。憲政館第二年應辦之事。斷無同時並舉之理。豈有半年已過。而尙一事未竣乎。且即使上半年在調查研究期内。然所謂調查研究者。必有調查研究之事實。可先時發表者也。如憲政館第二年與各部會辦事件。其調查研究之資料。必兼採列國之法制。若自治若官制若法院編制等。皆早由先後所派攷察憲政大臣詳細報告。而交憲政館知道者。憲政館而果留心此事。則攷察大臣之報告書若者可採。若者有礙。理應悉心甄擇。條陳於政府。一面所以盡考核之責。一面即取以爲編訂各法律章程之基本。乃迄今絶不聞有所陳奏焉。則館員之並不注意此事。已可槪見。憲政館第二年專辦之核訂新刑律。尤宜爲其所最注重者。乃籌備清單頒之於去年九月。而今春該館始有催令簽註新刑律草案之文。（按刑律草案早於前年咨令各省簽註）其不能先事預備。已可槪見。迨催註之文下。而各督撫即陸續簽註奏報。其早者。已數閱月矣。而憲政館亦未聞有所攷核而宣布焉。夫新刑律之各省所以紛紛指駁者。均在注重倫紀各條。今憲政館旣本此宗旨以重訂。則删除而增訂之。一反掌之易耳。何庸多費調查研究之功。至半年之久。而尙未核定耶則館員平日之不事事。更可想而知矣。 
　　趙。御史炳麟參憲政館之言曰。該館不惟負攷核之責。且有屬於該館尃辦之件。今未聞一一實力奉行。辦事腐敗如此。館員無論如何認眞。終亦無事可辦。其言可謂痛絶。夫趙御史旣　該館辦事。其眞相必較外人詳悉。當非捕風捉影之談。今其言如此。且欲因此而辭差。鳴呼憲政館。倘不再圖奮發。非特無以對朝野之倚望。更將何以對趙侍御耶。該館大臣不嘗自言乎。（見攷核憲政摺）尤望部臣疆臣行之以實心。持之以毅力。爲斯言者。必宜先具實心毅力者也。今憲政館但責部臣疆臣以行實心持毅力。而己則敷延苟且如是。是則非特無以對趙侍御。并且無以對部臣疆臣矣。又其言曰。固宜如期舉辦。尤貴核實圖功。今憲政館廢弛若此。不但不能核實圖功。并恐難望如期舉辦。則該館非特無以對部臣疆臣。且無以對自已之言矣。鳴呼憲政館。 
專電 
[電一（北京）]  
　　駐藏大臣聯豫溫宗堯電奏藏僧因控告趙爾豐未得直造謡生事兾遂阻撓現在興革益難倘合外人謀我勢必不支已趕緊募兵認眞訓練擬添帮辦叅贊各一員當奉電諭已諭趙爾豐不再深入至進兵應由何路即由該大臣等察酌情形妥籌奏辦所請添派幇辦叅贊來電未能明晰著再詳細電聞 
[電二（北京）]  
　　前日硃諭有敬符太祖太宗親總六師之制等係由陸軍部所請該部又奏提前舉行徴兵並請設立軍諮府 
[電三（北京）]  
　　海軍大臣薩鎭冰此次出京實係查勘軍港擬先赴廣東 
[電四（北京）]  
 
 

Page 4

 
 
聞調任直督端午帥電告南洋交代紛繁約六月中始克啓行 
[電五（北京）]  
　　滇督奏報南甯地震城垣坍倒一百三十丈 
[電六（北京）]  
　　農工商部度支部覆奏雲南箇舊錫廠旣經招商陳泰並派礦師雷燦來滇推廣俟有成效再援爵賞章程辦理 
[電七（北京）]  
　　憲政編查館今日（初一）遷至北洋公所 
[電八（北京）]  
　　直隸官紳會議擬奏請將李德順先行革職查抄 
[電九（北京）]  
　　閩督松奏鐵路需欵甚鉅擬請展辦糧捐奉硃批度支部知道 
[電十（北京）]  
　　鄂督陳奏請將權量留鄂辦理商業學堂奉硃批學部知道 
[電十一（鎭江）]  
　　端午帥於今日（初一）午後乘兵艦至鎭擬登金焦各山游覽 
[電十二（湖州）]  
　　德清縣鄉民閙荒毀搶紳吏住宅官兵彈壓竟敢拒捕格斃一名拿獲十餘名湖州全府人心浮動烏程縣尤危湖防分鎭兵單已電省城派兵鎭攝 
[電十三（杭州）]  
　　今日（初一）複選舉杭屬九縣到百六七十人駐防到二十九人明日開票 
[電十四（東京）]  
　　日本帝國鐵道院特派理事官森源藏及技師辻太郎巡視滿洲及韓國鐵道之現狀 
[電十五（東京）]  
　　日本海防艦金剛（曾預中日戰役載重二千二百噸）已成廢艦除去艦籍 
[電十六（東京）]  
　　東京大博覽會事務官酒井氏於陽歷七月十六日由美回國報告云美國政府及人民咸望大博覽會成立現在華盛頓東京大博覽會美國事務司準備出品事項甚爲忙碌 
緊要新聞一 
[軍機處補傳供事之爲難北京]  
　　此次軍機處所取供事大半係京官子弟倩人替考者居多有即由替考之人替當者有因非本人當差以致被扣者有本人尚未到京一再續假者計前次所傳三十四人内出有事故者已有八人不得不令補傳但已取而未傳者只有二十人現又須補傳八人倘一年之後留辦者陸續離差（蓋内有七八人已經得過保舉急欲告退樞堂以須留熟手特留當差一年）則所取之人不敷傳補矣 
[續錫督蒞吉日記吉林]  
　　二十日錫帥游龍潭下午二點鐘返旆當帥節未抵岸時有鄉民某手執狀詞年約五旬餘在第一樓門前伺候攔輿喊控事機不密爲崗兵聞知當即向前阻擋該鄉民伏地哀求崗兵亦即無語於時旁觀者竊幸該鄉民可邀上訴不料舟行抵岸時來有巡警數人以身遮蔽及帥節將臨鄉民旣苦不得前輿馬復駛行甚速遂將機會失却待錫帥過後該巡警　始將狀詞接去錫帥游龍潭山囘轅後致各司道府公函云敬啟者東省爲根本重地自日俄競爭以來外力日張主權漸失前事旣覆來軫方遒因事設施諸資挽救弟此次巡視來吉飫聞緒論　忱藎悃無任磬折諸君子宦吉已久愾念時局考察有素必能出其儲蓄宏濟艱難凡有關東省大局可見諸施行者尙祈條舉直陳各攄讜論勉殫羣策共濟危舟敬布區區企聞明敎執别在即有不及面交者請寄江省行署爲荷五月二十日晚 
　　二十一日陳簡帥邀同各司道在行轅公餞錫督先行合撮一影以爲紀念 
　　二十二日軍械局某幫辦謁見錫帥詢及此地所存鎗砲子彈約有幾種其宜於使用者以何種爲最某帮辦答語稍涉含糊錫帥大加申斥 
　　是日錫帥往各學堂叅觀擬蒞講堂聽講而敎習多有不敢上堂講授者至滿蒙學堂令監督選程度較高之生繙譯滿文一語以覘所學逾十分鐘尙未譯出錫帥頗不懌至　學堂正値趙敎員等三人在各班講授歷史理化學科錫帥聞之深爲嘉許聞錫帥已於二十二日晨仍由水道前赴江省 
[蘇省旅滬議員預備會紀事]  
　　本月初一日爲蘇 
 
 

Page 5

 
 
省旅滬同志議員預備　第二次開會之期番鑄禹夏芍賓孟蒓生孫子遠等先後到會商議各事如下一議局章第二十一條第一項應興應革事件範闈廣博目前尤宜注重應革事宜一議南漕改折官民兩利擬再詳細調查列入議案一議各州縣征收丁漕自定櫃價抑勒銀洋並不收銅元之弊亟宜設法革除聞下星期六再行集議 
西報譯要 
[美將簡定駐華公使]  
　　文滙報載初一日倫敦電云美總統塔孚脫已决議簡派查爾斯克蘭恩君（芝茄哥製造家）爲中國公使大臣以繼柔克義君之任 
[外務部未來之交涉問題]  
　　據朝日新聞二十三日北京電稱駐京各國公使於二十二日集議使館界内自來水問題及推廣上海租界濬浦工程問題當時議决凡上海租界外北叚西人已經造屋之地應將圈入界内黄浦工程業已支用紋銀九百二十萬兩應再請中政府撥銀八百萬兩告竣其事以上兩問題不日將與中政府正式開議是日預會之公使親自詣會者惟英西日三國公使餘皆由書記官代表 
[京師近事]  
　　鄒氏輿地學會開設鄂垣久已名馳中外爲吾國地學家之巨擘近因開辦人鄒君沅帆病故無人經理始經學部接辦已於二十一日簽押其内容除已存各項輿圖外所有印刷機器及各項銅板底稿共作二萬八千元昨已派司員陳君嘉會馳赴鄂　承領並聞該學會行將移設北京即以學部舊置隔壁之圖書館爲印刷所云 
　　榮中堂因病請假决計乞休迭誌本報茲探悉内容係中堂因近日對於政府感情甚淡故决計乞休現因其子熙棟前得京察於引見時攝政王向之垂詢中堂病狀甚悉并有早望全愈人公辦事之諭榮相聞之不勝欣感聞俟消假後即照常人署任　乞休之說暫作罷論矣 
　　農工商部　尙書近與政府諸大臣提議擬在京師設立農工商大學堂一所分别正科及速成科兩類速成科專收本部司員正科則之取合格學生延長期限以深造就并復咨飭南洋各欽使領事選送華僑子弟之通曉中文中語科學有根柢者來京一律入堂肆業各大臣亦深以爲然現正籌議經費問題 
　　郵傳部現於唐山路礦學堂内添設工讀科一班招考聰頴學生以半日留工半日留讀定以四年畢業其程度能做國文及稍通洋文者爲合格擬於暑假後招考以冀大加擴充 
　　崇陵工程因時届伏暑奏請暫停工作業經奉旨允准聞所有監督監修在此停工期内仍須輪流到工惟每班改爲五日 
　　張文達公在京立祠一事籌辦已有端倪聞徐菊人尙書端午橋制軍及已故直督楊運帥均曾捐銀各一千兩 
　　日前外部曾奉軍機大臣交片銅官山案著迅速籌議解决毋稍讓失權致激使變而釀國際交涉云云各堂奉到交片後密議辦法當即飭派張丞堂蔭棠往謁英使面商一切聞所議仍無端緒 
　　京師法政學堂速成班現已畢業其結果係將名册咨送各審判廳依次錄用惟各廳于數月之前尙裁冗員若干名現亦人數滿足無可位置各生知其無甚希望故呈請咨回本省錄用者甚多未識能如願否 
　　修律大臣日前咨商憲政編查館云現在刑律草案流刑例尙未定有專條查從前法律規則有犯流罪者擬以三千里以外邊疆烟瘴地方一條因早年道路交通不便之際擬以遠地使其不得濳回起見現在道路往來稱便流刑一條不必拘定數千里以外必須使其人地生疏而便拘禁應否變通抑仍照從前法律辦理之處速即核定 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[電禀消弭兩敎積仇辦法南昌]  
　　贛南道俞觀察日前電禀贛撫云贛南一帶天主敎民素橫地方官畏之如虎平民積恨者多於數年前往粤迎耶穌敎士來贛傳敎以爲抵制一時入敎者極盛天主敎民因妒成仇而耶穌取收從敎之人又太濫雜難保内無匪類往往藉小事尋釁去年經職道拿辦著名不法者二人業已監禁此風少息筠門嶺事昨接聞敎士函揣度情形事尙不大猶易了結所慮者會匪旣不得逞於南安而粤中頭目及邊地餘匪難保不濳往會昌長寗一帶藉兩敎不和從中搆煽加以民情愚悍紳士闇弱無時不爲隠憂擬時飭營縣處處防維此事俟查辦之委員營弁禀復後再電陳此電並請轉督帥又長寗會昌安遠二縣耶穌敎士皆由粤中敎士派中國人來毫無道德天主敎以爲口實此層可否商之英美德領事贛南一帶敎會中如派敎士不得派無資望之中國人 
[諸曁縣又出兩敎衝突鉅案浙江]  
　　本月十四夜紹屬諸曁縣南鄉璜山地方有天主敎民黃某糾集同黨百餘人各帶刀械突赴本村耶穌敎堂尋仇該敎中猝不及備竟被打毀一空並毆傷住堂敎民數人昨日耶穌敎西敎士親自晉省拜會洋務局請飭查辦惟是案如何起釁未據該縣禀報勢難懸揣經王省三觀察回明撫憲派委法文繙譯羅鴻慈大令尅日馳赴該縣查辦外並先電飭楊令迅速詳查電復候委員到縣會同妥商辦理 
[江西鐵路近狀南昌]  
　　江西鐵路勸股總會向與南潯主張派股者反對現南潯主張派股者以目下派股未齊若再勸股殊與派股有碍故亟欲撤銷勸股會經各府紳學各界開會提議以南潯鐵路欵費路敗且派股勒索民不堪命衆心不服亟應反對派股以厚勸股之團體即由紳學兩界將南潯鐵路腐敗情形報告同鄉京官一面呈懇贛撫維持勸股 
　　贛路公司爲土工滋事復郵部電云北京郵傳部堂憲鈞鑒號電謹悉土工事仰蒙洞燭情形剴切訓示莫名欽感嗣後自當勉遵電諭隨時嚴加約束兾紓藎系贛路公司禀覆 
東三省近事 
[延琿輕便鐵道之計畫]  
　　延琿兩屬地雖寛廣自被内地移民與韓僑墾闢幾無閑荒一切農林礦產又苦於山嶺重疊轉運維艱致碍發達該地有湖北人數家係十餘年前移彼開墾者今成富家翁矣日前見吳都護重行督邊欲効指臂之助藉興地方公益乃發起積股建修延琿輕便鐵道之議已與海参崴山東人所開之大昌洋行討論建築方法及敷設價値議越去一倆河小盤嶺大高麗嶺由延吉至關天門由關天門至滾兎子嶺由滾兎子嶺至密江跕順圖們江直抵琿春可免大嶺之危險路工又不致延長與現行大路相比較計越去三大嶺减短路線四十餘里聞大昌洋行尙須將此路線勘竣後始能估價 
[安東木把風潮近狀]  
　　安埠采木公司辦理不善木牌停運迄今毫無一定方針上游中江台又起木把衝突風潮屢誌本報本年木巿咸謂無望近日分有匿名揭帖謂公司恃强壓制無一主張致商務民情大受影響若再因循大局不堪設想云云又聞日領事岡部三郎氏此次回任實爲釆木公司橋口正美辦理不當内容亦多腐敗故再履安以資整頓岡部領事抵安後連日調查公司買收木植各事擬和平了結免致紛擾於中日商務均受影響安埠商務總會前奉督憲電飭商會協同關道速將木植交涉解决以免久累並飭沈觀察會同釆木公司按公估價如木把仍行抗拒即照木匪懲辦 
[劉家屯全家三命]  
　　榆樹縣城南六里劉家屯有住民劉順年六十餘家小康於日前夜中被鬍匪六七人持鎗闖門而入向劉索銀鞭兩脇折骨劉妻急救被匪鎗擊倒地劉之子頭顱亦被鎗柄擊傷甚重匪乃大肆搜羅約二小時　物從容而去次早著人往劉家窩報知鄉巡鄉巡延至早飯後始派警兵六七名來詢所失物件列一清單回局銷差其如何緝匪之處並未道及一語現聞劉姓全家三命將朝不保夕 
[張廣才嶺之胡匪百餘名]  
　　寗古塔商號德和當等四家由省運貨前被胡匪搶刦已誌本報日前德和當等八家又由省購運靴鞋布疋等貨行至張廣才嶺又遇胡匪百餘名全行搶劫正在開箱分取適有由西來營兵多名見有胡匪搶劫即開鎗攻擊該匪正要還擊忽又由東來營兵多名該兵疑係胡匪開鎗遂亦開鎗攻擊而胡匪乘間遂將搶掠之物用馬駝入南北兩山隠匿兩處營兵互相攻擊後愈戰愈近始知營兵與營兵對敵因而罷戰詳查擊斃被刧駄夫一名營兵各受傷數名迨搜捕胡匪已杳無跡影 
分類新聞 
政界 
[蘇撫用人之政見蘇州]  
　　蘇撫日昨將督辦松滬釐局朱宜振觀察撤差遺差派委陸軍二十三混成協統領劉觀察篤烈接充遞遺混成協統領差查有統領飛划水師全軍候選主事陳得龍堪委接充並兼督練公所敎練處總辦又遞遺飛划水師統領差查有署理蘇松鎭標中營遊擊杜遊戎步階堪委接統各員均已奉札　委杜遊戎亦定於六月　二日接差其遺差隨即咨會督部堂迅速派員接署去後昨經督憲札委補用守備朱大斌前往接署聞劉觀察委淞滬釐局及陳主政升協統均已早有定議其遺出飛划統領一差營謀者甚多前日　署理蘇松錢　 
 
 

Page 11

 
 
中軍游擊杜步階來省謁見撫憲叩賀任禧莘帥接見之下詢問各事游戎均一一詳對遂即委以飛划水師統領之差又蘇城馬路工程局兼城外巡警分局候補知縣陳大令其壽已奉撫憲札委署理吳縣缺務所遺工程局差昨經撫憲委派候補通判郝爾泰别駕前往接辦聞是差近亦懸宕多日因保送者過多其所保各員皆未蒙委派郝别駕無人保送忽蒙委派咸謂出於意料所不及云 
[飭司分查十一縣災情杭州]  
　　增中丞日昨札行潘司文云疊據紹屬諸曁蕭山嘉屬嘉興秀水石門桐鄉海鹽湖屬長興德清嚴屬分水遂安等十一縣以近來霪雨過多河水暴漲致田秧漂沒霉爛等情先後電禀到院當查諸曁被水較重業由府籌欵趕辦工振其餘蕭山嘉湖等屬亦經分别批示在案查現時節候尚早天已放晴應由司委員馳赴各該縣勸諭農佃設法宣减積水購買籽粒補種一面察看被災輕重情形有無碍妨應否撥欵振撫查明迅速具報以憑核辦仍將委員銜名報院母違 
交涉 
[查辦莫干山交涉近聞杭州]  
　　湖屬武康莫干山前被各國洋商藉詞避暑展轉購地影佔不數年全山殆遍並有開設旅館分佈電線電話私運乳泉出洋等情本年經官紳合力發起擬向各國交涉收回土地主權前經派委候補知縣宋㚁壽大令馳赴該縣會同地方官先行查勘繪圖以憑核辦現聞宋大令以辦理掣手力辭繳札當經王總辦回明撫院改委府照磨張汝衡准補武康典史潘二尹測繪員汪慶麟本局測繪吳昌言等四員尅日馳往會同該縣洪令子靖詳密勘測繪成全山圖說畝分及地民買賣原案限期禀復候核並聞湖州紳學界亦擬羣力分任爲官塲後盾現已分别入山調查矣 
[電請贖回南安礦山南昌]  
　　贛南道俞觀察日前電禀贛撫以南安西門外之西華山前數年爲寺僧及劣紳將全山並山下田售與耶敎牧師鄔利亨契塡六千餘兩聞僅費洋數百元經赴縣投稅由縣申報洋務局該牧師復加墾種樹改葺房屋爲避暑地頃職道查悉該牧師爲大清公司代購山有礦產一處騐有鐵砂前年因該寺僧係拿獲匪首已正法今職道力擬贖回以杜後患已飭人與商略有端倪恐非千餘金不可當力籌辦 
學務 
[敎育總會舉定正副會長南昌]  
　　贛省敎育總會自丙午冬初開辦先後已閱四年均因正副會長及職員多不蒞會復多兼攝以致無甚效果本年正副會長历事辭退公議一年一任訂於五月二十四日開會投票公舉正副會長是日喻庶三方伯得七十票歐陽笠齋觀察賀爾翌主政各得六十餘票遂舉定喻方伯爲正會長歐陽觀察賀主政爲副會長復訂於二十七日開會歡迎公請新會長蒞會决議一切辦法並攝影以爲紀念刻下在會諸人皆有一新氣象 
[敎員投攷優拔之踴躍無錫]  
　　錫金各學堂均於二十六二十七兩日放暑假凡敎員中幸得一衿者大半定於二十九日趁車赴蘇投考優拔及鋒而試以圖僥倖殊不知優拔爲舊學界所籌之出路乃投身新學界人亦并此而爭之奇矣 
實業 
[商務總會第一次選舉大會紀事安慶]  
　　安慶各行商前以商務總會總理宋德銘協理胡遠勛不洽商情由紙業鳳大成領銜聯名公呈撫院另舉總協理奉批照准遂刊佈傳單訂於二十七日假座明倫堂開商務總會第一次選舉大會是日各商赴會者約五六百人惟錢業中人延不赴會各行商候至良久主席張杏書（其昌祥錢莊大總管事）始請程柳風代表到會時已三句鐘矣始摇鈴開會先由代表主席程柳風宜佈開會宗旨次由書記沈竹筠報告一切以選舉總協理諸君今日宜反覆斟酌愼毋爲宋胡二君之續次宋寳田報告部章所訂總協理之資格並略陳意見次路閬村演說選舉辦法衆皆鼓掌歡聲雷動遂發選舉票各商人相持爭議未决周君兆熊即離席而言曰商務總會係由各行商集合而成此種大團體今日選舉辦法宜先由各行商各選舉一代表然後再集各行代表續行推舉總協理以總其成綱領一清始得端倪則總理何患舉非其人衆拍掌稱善無如票已投齊遂作罷議旋當衆開　一一宣佈畢當選者以路琪光（字閬村）六十六票爲最多數次張杏書（字雨春）五十三票再次許汲三三十一票蔡錦堂三十票時適六句鐘摇鈴閉會羣至商會聚議聞當時有不承認路某爲總理者相率動怒擬再開會討論其事是日會塲秩序紊亂異常任意喧噪有私議何謂總理者有並不識商會爲何事者胡亂一時令人嗤鼻云 
[開會議訂公估章程江西]  
　　贛省開辦公估以平巿面一節迭經大吏提倡開辦惟因錢業將大受影響公懇緩辦而大吏亦未准行諭期於七月間籌備開辦飭令官銀錢總號會同商會妥擬章程呈請核行於五月二十三日經商會當事提議擬具復呈院矣 
[旅寗湘人開保路會南京]  
　　湖南旅寗同鄉於本月二十五日在本省會館開設保路會到會者將近二百人公舉王壬秋先生爲會長並由到會諸公演說痛言湘路久無成效並非難於集股實係難於得人刻聞曾廣鎔蒙蔽南皮私借外欵凡有血氣莫不痛心旅寗同人决不承認等語當日自上午十一時開會至下午六時閉會演說歷七八時之久 
雜記 
[皖商界對於豪佔奸商之憤激安慶]  
　　皖省商界日前集議於商務總會正討論另選總協理各事忽有商人潘世良者提議朱佐卿事查朱係裕源錢莊之大總管居心壟斷姦詐百出曾於二月間以銀四百兩頂受義太生抵銷各債傢伙業已議定立據兌銀並憑商會蓋印先於三月間向義太生店屋房東孫公館租屋開張付過押租銀五十兩又付過行租洋數目雖未擇吉開張而運辦貨物已齊同事薪水支過數月是良 
 
 

Page 12

 
 
有經營商業之費未獲交易商利之益也乃朱佐卿見利思奪百計營謀加銀五十兩强買傢具詎貪心未已一再逞其刁强手叚不顧顏面跪求良之房東孫府加押租五十兩加行租每日本洋四元房東見利心動遂背約退租是朱不惟違碍商律亦於商界前途有害將來商部所定之律伊欲盡廢商界有利之業伊欲盡奪云一時商界大起公怒特據情刊佈傳單約於五月二十八日十二句鐘齊到商會開議辦法或據理評議或聯名禀懲以保商利而儆强奪 
[蘇垣吸户領照近聞蘇州]  
　　蘇省禁烟公所飭令吸烟各人領照各情迭記前報茲悉此事因日前吳縣所出告示聲叙領照之費每吸一錢者須納銅元一枚吸烟二錢以下者須每錢納銅元二枚以此類推云云是以民間議論紛紛咸云若吸烟一兩不知須費若干且須赴縣書處領照又先領小票此皆縣中特開索費之門互相謡傳以致往領者甚屬寥寥現經禁烟公所得悉特出簡明告示分别勸諭人民一體遵照矣 
[銅元暴案銷結詳情松江]  
　　亭林鎭前因抑减銅元釀成暴動事後被毁之萬順昌等遷怒顧姓一再指控現經鎭董調停妥洽禀請銷案華尊張大令遂照會沈陳黃三董云案照亭林鎭因銅元暴動當即親臨查究旋據萬順昌經理魏京榮呈稱被顧愚賡等糾衆毆毀又據蔡克儉呈稱被顧三官等逞兇毆傷各等情又經飭提張小阿根李佩蓮到案分别訊供枷示在案茲據魏京榮蔡克儉以顧愚賡等央邀鎭董理勸自願登門服禮謝罪並罰鍰八十千文作鎭上公益之舉以冀消弭訟端等情具禀前來由本縣特爲斷定以錢五十千文辦衛生事宜掃清街道相地置桶以便溲溺堆積其餘三十千文提補尙志學堂經費等因掛發外合行照會貴董希煩核實辦理報銷幸勿稽延 
[荆楚水災之現象湖北]  
　　德安府屬應城縣南鄉濱湖地極低窪四月中旬淫雨即成澤國五月十四日又雷雨大作縣城附郭盡被水淹城脚亦淹沒七八尺經該縣皮畏岩大令督同人夫將四門堵塞搶險防護城内幸保無虞城外則一片汪洋哭聲遍野飭差雇划四路援救正深焦灼幸十五以後水勢退减查得縣屬之西北鄉田店地方蛟水暴發附近之短港集冲失三十餘家夏家團之石膏峒工人死者頗衆水走西河建瓴而下直趨縣城東南達漢沿途西北鄉之巡店高橋團山夏家等團以及縣南之黃家等灘是日皆大水瀰漫平地水深數尺坍塌屋宇無數現在水雖退减而陰雨連綿低鄉苦潦誠爲數十年未有之奇災皮大令已親赴四鄉查勘酌籌振濟一面飛禀省憲查核矣夏口廳昨據民人劉天華禀稱西北鄉現被水淹禾稻冲毀求免錢糧以蘇民困當奉馮司馬批云自四月十五日以後陰雨連綿滂沱交作水勢浩大逾於往年自係屬實據稱本年一麥尚有收成亦可稍資接濟現在放晴若能從此漸霽水勢自可望退該民等應即速回趕緊設法疏消時方小暑尙可補插秋禾以爲桑榆之補萬一天不悔禍本廳自當體查情形隨時爲民請命也武昌縣東門有米舗兩家十五日被災民數百人各持米𥳽蜂擁入� 
内搶掠一空縣令聞報飛飭彈壓衆災民齊號叫曰大水爲災官不放振飢餓難忍故犯此王法如拿一人我等都到縣署吃牢飯去該令無如之何乘轎避去故該縣富室日來被刦者數起漢川縣瀟泗溝附近堤垸内有人口數千忽於二十被大水冲潰淹斃人口甚衆 
[牙釐局更委督辦蘇州]  
　　　蘇垣牙釐局督辦自朱觀察故後曾委匡觀察接辦在案茲悉瑞莘帥以該局財政關係重要特委淞滬捐局督辦朱觀察調辦是差以資整頓 
清談 
[一般考優拔者之心理]  
[諸子語錄]  
　　幾輩熱心優拔之士。擔囊負篋摩拳擦掌。蛆集於姑蘇一片乾凈土。筆風墨陣。酸雨羶風。文壇中好一場惡鬪。今於將鬪未鬪之先。未戰將戰之際。揆度考優拔者之心理。編爲語錄體。並綴以案語。而條舉之如左。 
　　有曰我縣考數甚多。某亦往。某亦往。約計之必數十人始能得一恐大難。 
　　按此子虚心若谷。再讀十年書。下届定能得意。 
　　有曰某人素有物望。某若往必佔一席地。我輩且無幸。曷設計以破壞之。 
　　按此子心鄙而技拙。　曰螻蛄搶得肩架痛。替曲鱔做人家。若輩陋劣之思想適如若輩之文章。文壇中之走卒耳。是肩旗呐喊者流。 
　　有曰作文非苦。寫字最苦天炎時促。恐作神龍。 
　　按此子必須倩人帮篇纔好。有曰是行固非本旨。策應接濟。僅爲人充後備軍耳。 
　　按此子惟利是圖。卑卑必無高論。有曰我於某某等會課。我二敗而三勝。餘子碌碌其曷足道。 
　　按此子志高氣揚。不躓於山而躓於垤。恐後日擊案大罵曰宗師無目。 
　　有曰余氣體素弱。暑天酷熱。揮汗如雨將奈之何。 
　　按此子不必進場不則恐作瘟生。有曰余烟癮頗大。而場中又不能公然吸食。將涕泗滂沱矣。即令其妻多發烟炮。 
　　按此子進場時除四書詁注五經備旨時務策論史事論海而外必須更帶淺茶一壺。 
　　有曰余之行也。學生有送我者。若下第歸家。將何以對八千子弟。 
　　按此子他日敎授學生。必格外和平。有曰學使係頑錮派中人物。新字一字不能用。新句一句不能置。惟日誦各省闈墨數十遍。日寫蠅頭細楷數百字。 
　　按此子揣摩到家恐被他僥倖。 
有曰余倩某爲捉刀萬一無幸豈非石沉大海。 
　　按此子近交失財連。顧無害。僅二三百金。 
[大清國之大元帥]  
　　中國歷史上大元帥之名。以唐肅宗宋康王爲最著。然一則正在靈武即位之際。一則正在南渡擾攘之時。局勢倉皇。天下幾幾無主故不得已而借大元帥之名以鎭攝之。從未有以清時天子而加以大元帥之號者。有之自我大清國宣統皇帝始。 
　　東西各國君主之稱大元。帥莫不規定於憲法。我大清國宣統皇帝所以加大元帥之號者。即採東西各立憲國之法。以示我天子親率六軍提倡尙武之精神。他日與歐亚各君主相見於壇坫之上。從容酬應。我大清國皇帝大元帥之旗。展映於全球。而照耀震　於千古者。當必於此兆其端。是誠我中國將來歷史上最大之光。榮而與從前唐宋之所謂大元帥者。不啻有天壞之别。也我輩草茅。敢遥祝我大清國之大元帥。永爲法德日諸國之大元帥勿爲俄土之大元帥。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
初選舉開票 
[江西]  
　　貴溪縣初選當選人九名錄下饒紹唐　汪慶瀾　汪寳琛　黃家驥　丁象明　汪　寅　邵致祺　江　琛　徐　楷 
　　峽江縣當選人六名宋爾艾　陳鴻春　陳至謙　陳有棻　劉耀奎　陳興仁 
[安徽（徽州休寗）]  
　　休寗縣初選當選人名單吳嗣箴　金　澐　王世勛　戴禧麟　吳國溶　洪廷俊　李鴻遇　朱錫鈞　黃錫杳 
　　按皖省各屬初選人名單皆見報端惟休寗獨缺茲補錄之 
預備舉行三選舉 
[直隷（順天大宛）]  
　　大宛兩縣舉行再選舉已紀本報現聞有三選舉消息其故因照章須得四十票者方爲合格以宛平一縣而論應有五額初選舉開票後祇趙桂芳一人合格尙缺四額故須再選若每人以四十票計則四額應須一百六十票刻查宛平有選舉權者只九十餘人統計仍不足額是以有三選舉消息 
辭退議員另補 
[江蘇蘇屬（蘇州元和）]  
　　蘇州府何太守日昨又據新選議員元和縣紳士江衡禀請辭退太守以照章應以候補當選人内名次在前之常熟縣紳士邵松年挨次遞補已知照邵紳應選並備文通報各憲查攷矣 
初選舉訴訟 
[直隷（順天宛平）]  
　　宛平縣批職銜王俊烈禀云查選舉投票簿内並無該紳姓名所以此次開票該紳得一票照章扣除至稱前已列諸荐剡未知因何撤去事隔兩任無案可查仰即知照可也 
瑣聞 
[江西（吉安永新）]  
　　永新縣陳大令守謙禀報辦理初選舉情形奉贛撫馮中丞批云禀摺均悉所陳事理詳明規則嚴正到任未久有此成績具徴實心新政乃以籌辦處考核列入三等引爲愧悚立憲時代正宜競爭名譽人謂負氣我謂要好籌辦處禀承本部院辦理選舉事宜考察各屬不稍假借將來自有公道該令何必過慮耶聞初選已終及額甚以爲慰地方自治業已通飭舉辦該令應即遵照飭知事件首先預備本年八月當覆奏第二届籌辦事宜凡我僚吏有志之士豈容落後該令自稱勇敢性成從無推諉遷延之習當此百端待舉自須急進手叚方能成事惟當養此沈毅不浮之氣出以至誠惻怛之心庶幾古之仁勇今之循良牧令爲世詬病多矣願該令一雪斯恥仰諮議局籌辦處傳諭知之 
本埠新聞 
[宜荊等士紳請勘災電]  
　　南京督帥蘇州撫帥藩台首府均鑒宜興賴令儉電稱已勘西鄉被災六區函詳戴令徐管帶順道赴溧陽查勘回即彚詳又紳董函電稱天晴水仍有漲無消急振分投趕辦又詢據滬寗來往者均謂經過常州無錫仍一片汪洋水尚暗漲各等語查宜荆與金壇溧陽接壤尙有長蕩湖北鬲湖等巨浸縱橫均近百里並及武陽受皖南寗屬諸水仍以太湖爲歸壑現均泛濫宜荆之東南鄉湖亦稱發蛟東北鄉近創魚業公司馳報漂失東鄉瀕太湖百瀆半多湮塞似應一併履勘再行從長計議除電復賴令轉懇外可否電飭該令等會勘再詳汾等必當聯合荆壇溧四縣紳商與江浙同人合謀協助煩瀆悚甚任錫汾狄葆賢等叩艷 
[公共公廨寶讞員禀滬道文（爲信義銀行事）]  
　　（前略）查鍾勉之是否散謡擾害應以該銀行之資本是否充足爲斷該銀行資本如果充足即使有人造謡亦可有備無患何致遽行倒閉該銀行資本本不充足僅恃鎭江紙廠之股本爲周轉挹注彌縫終必有倒閉之一日現已用出鈔票三十萬元該行尙存空白鈔票十五萬元印刷處尙存新印鈔票五十萬元均未用出聞尹意須用出一百萬元爲止譬諸癰疽發之速則患小發之遲則患大設使用出百萬再行倒閉何堪設想幸因鍾散布謡言得以早發其覆是鍾有害於該行而轉有益於大局至鍾尹控案紙廠旣在鎭江上海情形隔膜碍難懸擬訊斷似應仍令赴鎭控告 
[密查無線電報價値]  
　　滙中西旅館私設無線電報一事駐京英使以此項電機如欲撤去須由中國電政局出價收回照會外務部核辦在案茲聞外務部除據約駁覆外一面電飭滬道迅即委員密爲查訪此項無綫電機一切價値究需若干現聞蔡觀察已飭公廨寳明府遵辦矣 
[巡士嚇斃小孩之風潮]  
　　胡家木橋鄉民宋小毛有四歲之子名掌福前日傍晚偶至門前游嬉三路四區巡士方嘉謨指爲迷路遽欲帶回局内希圖邀功（閘北巡警定章引致迷路小孩記功一次獎洋一元）附近鄰居向之申訴該巡士執意不聽迨其父母聞信投局認領該孩已驚悸萬分啼哭不止而該局門番巡士復欲勒交殷實店舗具保並著地保至該店舗照對其時該孩之寄父阿貴亦在局目見恐被嚇傷願將已子爲質始將該孩抱歸延醫診治據云受驚過甚無可救治延至昨晨斃命宋小毛夫婦痛不欲生奔至局内號哭吳副巡官躱避不面巡士方嘉謨亦聞風逃逸遠近來觀者愈聚愈衆人聲鼎沸局中巡士狂吹警笛意欲拘人以致羣情更抱不平一擁而入吳副巡官見事不隹立即避往一區飭傳地保前往解勸不知如何了結也 
 
 

Page 19

 
 
嚴義彬致浙路總副理函（辭退董事） 
[其一]  
　　本月廿四日股東年會彬忝在董事之列理應親赴因周金老業已來杭此間商會無人接應是以不克抽身祗得委託到會之股東王少卿爲代表前已照章備函奉告諒荷台洽茲王少卿來杭其代表之責任一爲交卸前董事任期二爲代表所有股東之權數選舉他股東爲董事三爲公司提議事件股東應參之末議三者之外不與焉彬備員一載毫無補益内疚于心匪可言喻叨承雅愛尙祈原宥不盡之意即託王少卿兄代陳 
[其二]  
　　昨閱報章敬承股東年會留任董事奉悉之下殊深歉愧竊以彬濫竽一載毫無裨益此次年會又不克抽身親赴但委託他股東爲代表曾經具函聲明代表之責任一爲交卸前董事任期二爲代表所有股東之權數選舉他股東爲董事三爲公司提議事件股東應參之末議三者之外不與焉股東不知彬未到會又不知曾經具函聲明照章投票舉留而代表王少卿復以家有急事不及終會電促歸滬所有彬未曾到會代表無被選董事之權意猶未達合再具函陳述務乞俯賜鑒原照章註銷另行推補不勝紉佩 
[再誌工部局賛助禁烟之周密]  
　　英美工部局因恐第三次應閉大小各煙館或有陽奉陰違情事諭飭各捕房詳查復核曾誌前報茲總巡捕房查明界内應閉烟館共五十户老閘捕房查明所轄各叚共一百七十五户均已遵限收歇昨由總巡卜羅斯君將兩處查明情形彚報工部局請爲核奪 
[法人不認欠欵]  
　　法國人萬能前在東沽虧欠吉盛興機器號欵項濳行來滬曾由吉盛興號禀奉津海關道移請滬道照會駐滬法領查追在案茲聞法領巨君查得該法人萬能現由香港回滬詢其曾否虧欠吉盛興銀兩據云並無絲毫虧欠且天津亦有法領駐劄如須禀追欠欵自應控由駐津法領請追業已照覆滬道核辦矣 
[滬寗車站行落成禮]  
　　滬寗車站工程告竣於昨日行落成禮滬道以次文武各員及紳商學界到塲觀禮者頗不乏人巡警總局汪總辦特派巡邏隊消防隊偵探隊騎巡隊等巡士百名前往彈壓 
[電辭興業銀行駐漢總理]  
　　葉揆初君覆浙江興業銀行總理胡藻青君電云電悉股東委任極應效勞但葵於銀行毫無經騐現辦川運尤難分身赴漢務懇收回成命本日偕舍弟回鄭省親匆促不及另函乞向各股東道歉葵朔 
[附胡藻青君來電]  
　　新馬路永年里葉揆初鑒股東公舉君總理漢行昨懇時老轉陳一切務祈勿却漢行幸甚餘函達煥 
[匯解振欵電文]  
　　蘭州甘護督毛憲鈞鑒馬電悉刻又交義善源莊滙上湘平銀二千兩連前共四千兩乞電復新聞報館協賑所東叩 
[暑假補習]  
　　武昌路廣東旅學廣志學校開辦已届第三學期昨日暑假由校員佈告敎育情形謂自開辦以來以本學期之成績爲最優并訂定補習時刻令諸生於暑假期内依時來校補習以免荒廢 
[謝劵]  
　　西門外斜橋東首之西園於昨日起開園蒙贈游劵一册南巿上海醫院定今日下午一時行落成禮蒙贈入塲券四紙派克路育賢女學堂初等學生定初四日下午二時行畢業禮蒙贈入座憑一紙書此併謝 
城内 
[襄讞到滬]  
　　蘇臬趙廉訪札委蘇省發審局委員候補知縣劉義年爲上海縣署襄讞員昨已來滬即至道縣各署拜謁 
[劣差送縣]  
　　公廨差役朱菊生辦公不愼昨由寳讞員送縣看管候訊 
[祇可押追]  
　　閔岐周前欠沈上之往來銀四五千兩控奉前縣令判送商務總會將帳算明飭閔如數清還在案詎爲日已久仍不遵勸昨由商會將閔送縣請爲押追 
[累及店夥]  
　　沈丙臣將王貴喜扭至一路巡局控稱日前有機車一部托林祥興鐘表店修理刻已多日向取無着前日店主忽然逃逸因將伊夥王貴喜扭案請追王供沈之機車交於店主經修與小的無干現在店主不知潛逃何處無從尋交判一併移縣訊究 
[浮屍何來]  
　　二十七保頭圖地保曹璣成昨日投縣禀稱裏日暉橋浦灘前晚有一無名男尸係身前落水不知如何溺斃今晨　在織呢廠門首求請蒞驗旋奉内諭委捕廳趙少尉往驗 
[償還傷費]  
　　姚家弄絲帶店主張柳村前日與店夥夏阿四結算工賬口角爭毆張將夏之頭面打破旋即扭至一路巡局請爲究辦判張給洋一元着夏自行醫治 
[能否理處]  
　　薙髮匠柯阿發將巫開海扭至一路巡局控奉審訊柯供巫開海之兄係與小的同業於二年前身故當時結欠會洋七十五元其店已歸開海經管接開一切債項亦歸開海料理前曾議明按月拔還有張孝綿欽阿保林作香黃孝發張大吉等爲証求請究追巫供欠洋屬實因無力繳還求恩寛限判巫交保着兩造各邀公正人理處如仍不理着赴縣署控告 
[道批四則]  
　　顧任氏禀批鮑周氏被張阿巧掮去珠寳曾否禀追有案此次捕房吊存之件有無鮑周氏贓物在内因何准予分領仰公共租界會審官速即明白聲復聽候核明飭遵一面照案嚴予如數追償斷究具報均毋違延周鶴林禀批隆茂松鶴牌洋皂洋燭公司廠是否開設多年誠實可靠共有股分若干候移請商務總會查復並移巡警總局查明冐牌飭罰之案統俟復到再行核辦商民魏天生禀批察閱抄黏案已由廨移局將地三畝二分七厘劃歸該民管業仰會丈局員照案辦理具復黏抄並發朱可軒禀批黏抄張秉鑑控廨原呈並無律師牽涉何得勾串嚇制革役張太疊經被控有案如再從中干預應由廨拘案嚴懲仰會審官寳令諭飭祥園股東及經理人迅將虧欠各欵妥爲清理禀廨詳銷朱可軒亦不得任意延宕致興訟端抄黏並發 
南巿 
[仍須懲罰]  
　　昨有賣米花之江北阿三在法租界呌售被西捕查得未捐執照拘交華捕帶至小東門捕房飭令補捐詎在中途脫逃竄至南巿被一百二十五號巡士追獲解至工程局暫留旣由法捕頭派探索回懲罰 
[想入非非]  
　　昨有無賴張禮亭將僞造酒燭票冐補寅記板木行送至南巿恒大板行圖得送力當被察出遣夥曹生林拘送工程局訊據供稱向爲炒貨業由英租界滿庭芳小客棧寓客張寳生囑令送至恆大板行不知其僞求宥判戒責四十下具結斥逐 
[逐月拔還]  
　　城内太平街京貨店主顧銘泰在工程局禀控住居西門外之張桂生賖去緞帶等物欠價洋九十餘元向討行兇昨由孫裁判傳訊張供此貨携赴長江各埠消售中途被海關洋巡搜去充公以致虧本求鑒判交保每月拔付洋五元陸續還楚 
[何時完聚]  
　　常州婦人謝俞氏在某花烟館爲娼被惡鴇百般凌虐逃至西門外由二十號巡士查見帶至西區解送工程局審訊據供年二十三歲丈夫謝善卿前在聚沙地方耕田不歸婦人往尋不遇在途徘徊被甲乙二人誘拐來滬押入花煙間逼令接客稍 
 
 

Page 20

 
 
不遂意即被鴇毋鞭撻是以逃出現在仍欲尋夫團聚求恩超豁言巳放聲大哭並稱所帶行李首飾俱被騙去判送堂留養俟伊夫來案具領完聚 
[木作欠銀]  
　　久大木行遣夥王子安扭控森記木作主邵秀珊欠銀三千八百十九兩延不歸楚經工程局陳副裁判審訊邵供該貨本與陳耀文合購實因虧本所致求鑒判交保邀陳帮同理處 
[勾引成姦]  
　　蘇州婦人錢施氏至西區控稱女兒阿寳今年十八歲向在西門外某姓處帮傭嗣被老虎灶夥陸阿三將女誘去與包車夫阿二姘識彼則得洋五元特偕見証顧阿桂扭陸至案求追該區當即將陸解至工程局訊供不認判交妥保限令帮尋 
閘北 
[巡士不端]  
　　久成絲廠女工陶翠寳小毛二人扭甲乙二巡士至四路三區控稱女子等放工歸家行經牛皮廠後被二巡士攔路調笑向論被毆請爲究辦畢副巡官諭令退去候查明核辦 
[鄉民罰洋]  
　　鄉民沈甫南昨在氷廠橋售賣臭肉由巡十拘入三路一區判罰洋兩元 
[人盡夫也]  
　　姚坤山之妻石氏姘識多人屢戒不悛昨日被姚拘入三路一區請爲究辦判氏具改過結交夫領回管束 
英租界 
[稽查路燈]  
　　英美捕房華捕張正巡官昨出示諭云各華捕晚間出差切須留心查看沿途燈火倘某處某號自來火燈煤氣電燈茄式電燈如在應燃時刻並不燃點或有損壞不明之處統須詳細記錄俟落差回局禀報問事間當値西捕以憑核辦 
[拐匪收禁]  
　　陸向榮拐得粤婦夏陳氏之十歲女孩阿芳與沈鳳江串通圖賣由探查見一併拘押捕房昨解公堂訊明原委中西官以沈無干省釋孩交其母領回陸押西牢半年示儆 
[賣良爲娼]  
　　顧金達誘拐無錫女子顧阿林來滬與雉妓李張氏串通賣於鴇婦張胡氏家賣娼茲被女母偵知報知捕房將各人一併查獲昨解公堂請究判李張氏交保女暫交其母領回顧金達與張鴇分别押候於下禮拜六復訊核辦 
[姦拐孀婦]  
　　寳山縣鄉民黃和尙之妹寡婦李黃氏被楊阿元奸拐來滬由氏之夫屬將黃和尙扭控寳山縣署判黃交保限尋交伊妹在案茲黃來滬偵悉報知捕房將伊妹與楊一併查獲昨解公堂請究判男女各押二月該氏期滿後著其兄來案具領 
[旣賠又罰]  
　　總巡捕房七百六十三號華捕偕見証九百五十一號華捕控陸順生行兇撕毀號衣昨晨由探將陸解廨訊明屬實判賠洋二元並罰洋三元充公　 
[攫物行兇]  
　　包順德控陸小弟在火場上攫物行兇昨由捕房解廨判陸押一月示儆 
[攫取草帽]  
　　流氓沈阿順搶取何鉅東草帽由探追獲昨晨解廨請究中西官因沈不承認判押候查明於禮拜六再訊 
[騙案待訊]  
　　阮長清控金子久騙洋一千五百元一案昨日解廨判金等交保於下禮拜三早堂復訊 
[無力償欠]  
　　俞樹才欠周阿木銀二百八十兩由廨収押在案昨日復訊俞供無力繳洋判押三月丁案 
[錢莊追欠]  
　　源裕長信大等四錢莊控黃震之不理往來銀一萬七千餘兩前晚由廨提訊源裕長夥供被欠銀四千餘兩信大夥供被欠銀五千餘兩厚大夥供被欠銀二千餘兩森源夥供被欠銀四千餘兩求追訊之黃認欠不諱叩求寛限判黃押限一月料理 
[交保理欠]  
　　王文魁控陳鏡泉不理欠欵前晚由廨訊追王遣家丁萬宗到案求追訊之陳供認欠銀屬實判交一百二十兩人銀並保限半月清理如違惟保人自問 
[限期還清]  
　　餘康祥日昇昌兩號控前開德潤祥廣貨店主汪一清不還貨洋二百餘元前晚由廨提訊原告陶羅卿胡錦堂投案請追訊之汪供詞支吾判交二百兩人銀並保限半月清理 
[勿再滋擾]  
　　嚴姓家丁葉慶控莊全福拆毀牆垣前晚由廨提訊葉供莊藉稱佔地將墻拆毀請究判葉赶將牆垣修好莊從寛開釋以後不准滋擾如違提究 
[鵲巢鳩占]  
　　潘有封之妾謝氏被陶幼蟾誘奸覇佔由潘訴知新閘捕房派探將陶與金氏一併拿獲解廨請究潘供陶係揚州著名訟棍謝氏被其誘奸所有男女二人共攝之小影一張呈案請察並延博文律師聲明被陶誘奸情形訊之陶與金氏一味支吾判分别還押候下禮拜六訊明核辦 
美租界 
[撞傷鄉女]  
　　鄉女蔡月月昨晨行經楊樹浦被陸華生所推之小車撞倒跌傷頭面由捕帶至捕房着陸償還醫費了事 
[調戲婦女]  
　　無賴王榮林昨由漢璧禮路向李王氏調戲致起衝突該氏報捕稱被打失首飾捕頭命將王拘押候辦 
[日人酗酒]  
　　日人某甲前晚酒醉在百老匯路小便又一日人某乙亦因酒醉闖入南潯路協和祥雜貨店將　檯玻璃窗擊壞先後由捕拘入捕房押候解送日領事署訊辦 
[欠租紏纒]  
　　武昌路三十七號祥泰雜貨店欠租三月昨日向收祗付一月被收租人將該店玻璃窻除去店主投報捕房捕頭飭候查核 
法租界 
[魚販罷巿]  
　　小東門外各魚行近因銅元充斥虧折甚鉅因此邀集同行議改洋碼而各小販咸不爲然故昨日菜巿街小菜場各魚販一律罷巿 
[捕廳驗屍]  
　　小東門外大街陸稿荐醬肉店夥杜阿五即杜文玉被買客王慶裕推跌斃命已誌昨報昨晨捕廳趙少尉蒞場相驗先由屍兄杜文根求請伸雪旋據仵作喝報委係推跌氣閉致死餘無别故杜文根即禀求自行棺殮免予發封少尉准之兇手仍交捕房帶回候過堂移縣訊辦 
[特别車照]  
　　馬夫魏東升帶有余村園花園執照在途駕馳快車當被九十四號巡捕查見拘廨請究據稱此照係余村園主所給每車各給一照共有二百餘紙謂有此照儘可奔馳捕房决不顧問求鑒聶司馬商之博副領事判候向該園查明再核 
[任意拖累]  
　　朱梅生控吳阿福紏黨拆梢一案前日又偕包探指提同黨徐金衛汪大寳二人到廨據稱小的等在途行走即被拘拿但素來安分營生並不爲非求鑒質之原告供詞支吾聶司馬以朱不盡不實斥不准理一併開釋 
國外新聞 
[韓事彚紀]  
　　二十九日東京電云前韓國陸軍部裁廢消息宣布時有韓官多員意圖煽亂今已去其公然讎敵之象故漢城戒備之計業已作罷駐韓統監大臣會穪子爵决議於一千九百零十年在濟物浦釜山之間築成大路八條原擬於一千九百十二年竣功今爲貧民謀求生計故趕早興工云 
[撞船續誌]  
　　二十九日倫敦電云據愛特斯通號船長聲言當與西字第十一號海底濳行艇互撞時濃霧罩海故並不知彼處駐有軍艦直至爲探海電燈所射始行察覺英皇及維爾斯太子均致電弔慰被災各員之家屬 
[英軍入波]  
　　二十九日栢靈電云英國省務部大臣葛雷宣稱英軍業已向阿勃希及希拉斯兩處前進 
[蒲魯親王之得衆]  
　　二十九日栢靈電云德國聯邦巴伐利亚羅脫帕爾特親王致書蒲羅親王嘉勉其告退首相之任聯邦議會亦上書謝其功績栢靈城擬開大會以示尊崇亨美郵船公司則擬將後此所添新船取名蒲羅親王以示欽慕國民職工會亦以名譽會員之號奉贈該王該王現已展期於初二日離京 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
署蘇臬趙廉訪呈督撫憲籌辦審判廳條議 
[一各級審判廳之設置]  
　　前奉法部奏定宣統元年籌備各省省城及商埠等處各級審判廳宣統二年各省省城及商埠等處各級審判廳成立等因旣指明各級審判廳自應將高等地方初級各廳同時並立仍照章各設檢察廳擬在蘇城設立高等審判廳一所地方審判廳一所均附設檢察廳又在城内外長元吳三首縣界内分設初級審判廳各二所亦各附設檢察廳俾城内外小民可就近赴愬似較方便至高等審判廳與地方審判廳或建設在一處仿日本東京用寛大層樓之式下爲地方審判廳上爲高等審判廳似亦一法應再詳考妥定 
[一審判檢察各官之選任]  
　　按法部奏定直省各級審判廳並檢察廳官制高等審判廳廳丞從四品推事正六品高等檢察廳檢察長從四品檢察官正六品地方審判廳推事長從五品推事從六品地方檢察廳檢察長從五品檢察官從六品初級審判廳檢察廳推事與檢察官均正七品此外高等廳内有典簿正七品主簿正八品錄事從九品地方廳内有典簿從七品主簿從八品所官正九品錄事從九品初級廳内不設錄事酌量攷取書記生等語應俟各級審判廳檢察廳成立時即照部定前項官制品級於候補府班同通州縣及佐雜各員曾入法政學堂並司法研究所畢業者按其相當原品酌量妥任 
[一審判時之制度]  
　　現在刑事民事訴訟法尙未訂定頒行制度二字誠難言矣東西各國設立刑事民事訴訟法最爲詳密訊理案件雖屬於裁判員而調查一切尤重於檢事官其中執有機關必須詳定章程分任其事各有專責庶幾有條不紊一洗從前專恣任意失輕失重之弊由是而証據完備情罪適當一經裁判即不得再行翻異上告此所謂確定審判者是也若口頭辨論主義則以兩造書面上所書之事實不能盡所欲言而文字之間亦足使裁判官或有誤解且書面每倩人代書其所呈訴往往失其眞意或故爲隠約或有意牽扯若僅憑書面訊問恐於事實多所窒礙不如提出兩造事由召集公庭且使各列証據互相辨駁而裁判官從中審訊問難均係直接用口頭辨論較易得其眞情現在中國官員問案亦常用此法即所謂口頭辨論是也惟在外國無異一室彼此面談中國則兩造跪而聽審即恐難盡其辭耳至公開審判係與秘密主義相反公開者乃大開法廷任兩造互申辨論他人亦得入内旁聽所謂與衆共之然類在民事案件有此辦法設因公開而有妨害安寗秩序或有關風俗之虞者仍得依法律或裁判所之决議停止公開非涉訟人所得干涉自可臨時酌奪辦理且公開之法廷須寛廣肅穆恐建築規模亦非易易聞京師現時審判廳尙未臻至公開之制也至審判前採用評議之制此在合議制審判衙門有數人公同審訊則必先行秘密互相討論就多數之意見從而决議判斷之法庶期折衷至當亦屬必要之規則應俟設立籌辦處後分别妥議詳章以備遵用 
　　此外上海鎭江各商埠均照章籌設地方審判廳一所並初級審判廳一二所或三四所專理審判事宜不以巡警人員兼辦惟各須附設該察廳其檢察官似可酌以巡官兼任應移會上海常鎭兩道督飭各檢地方官酌議詳辦 
小說 
[奇情小說美人虹英勞倫斯著瘦狷譯意（四）]  
　　第二章 
　　此時梅黛嶺之心中。飽含奇闢之感情。腦中盡貯困苦之思想。 
　　臨風獨立。棖觸無端。回思失恃以來。年年潦倒。寄迹何方。昔昔飄零。霾愁無地。所可以得少佳趣者。惟躑躅於此荒烟野蔓間。林花解恨。枝鳥訴愁。與意中人暢談衷曲耳。今乃良會不常。别離在即。思極。因至大痛。繼乃喃。喃言曰吾必留於家中。乘間告吾繼父。謂倭瑪史阿達姆斯。實吾最痛恨之人。雖吾父與之爲友。吾誓不以之爲夫。此後吾更將於繼父前低首下心。盡吾職分。設繼父又欲逐吾出外乎。則固足遂吾私願。設不逐吾而竟將祻吾終身乎。則吾豈不能　相當之報復而自樂餘年。言至此。目眥欲裂。繼復自言曰此計甚善。晚間吾當來此與埓根告别。苟彼此有心。未必遂無相見之日。暫離少時。正爾無妨也。 
　　鹿撞心頭。新愁又起。梅黛嶺方在凝思。忽聞隔林中有二人私語聲。諦聽。知一爲其繼父安索。一爲倭瑪史阿達姆斯。駭極。急歛氣屏息。作屬垣之竊聽。 
　　讀書諸君。必急欲知安索及倭瑪史之爲人。吾今且詳述之。安索少年時翩然獨秀。可入玉筍之班。今則老樹婆娑。丰神頓减矣。然倭與安較。則安尙遠勝。倭者。厲氣所鍾。生即令人厭惡。自頂至踵。無一雅骨。首埋於肩。眼突於眶。目光炯然。時有在戰塲中尋人以戰之態。每一回顧。令人不寒而慄。時或矜嚴出之。亦僅爲僞善派而已。蓋此種人貎如其人。誠中形外。雖强自修飾。終不能掩其短也。 
　　庸俗若倭瑪史。雅潔若梅黛嶺。性情背謬。必無沆瀣之時。而安索顧欲强兩人締絲蘿之好者。因倭假安錢萬。安無以償。乃思賣其女以相抵。林中之談。即爲此事嗟乎。幽蘭弱絮。我見猶憐。而變起天倫。獨任其因風墮溷阿堵有靈。東皇無賴。苦哉梅黛嶺。能毋自傷實命不猶耶。 
　　梅黛嶺傾聽少時。聞安索以杖擊地。言曰倭瑪史君。亦知吾已故之妻。待吾若何乎。彼雖以梅黛嶺應襲之資財畀吾。實則預向律師處申明。吾所應用者用之。餘則即一畝之地。一握之樹。一拳之石。吾欲得之以售人而不可得。吾死之後是纍纍者。悉爲梅黛嶺所承襲耳。 
 
 

Page 27

 
 
   
 
 

Page 28

 
 
   
 
