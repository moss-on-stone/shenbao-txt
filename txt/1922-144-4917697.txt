# 1922 - 144 - 4917697

 

Page 1

 
 
   
 
 

Page 2

 
 
   
 
 

Page 3

 
 
時評 
[誅心（冷）]  
　　巡閱使者必廢之物也督軍者亦必廢之物也總统副總統者民國之公器不能有所假借者也凡兹數者當此國家事未定以前决不能有所圖謀亦不當私相受與苟圖謀而受與之是其心不以國家事爲重而有意擾害國家國人他日决不忘之也 
　　今者改革之機初動而異說之起已紛紜若何以謀總統聯任若何以求副總統當選並若何以分配各省之巡閱使又若何以調動各省之督軍雖其間不免亦有敵黨之蹤間然苟一旦實事發現則其害自必延禍於國家而其人亦必無倖也 
[命令]  
　　五月三十日大總統令特授顏惠慶以勳二位此令 
　　又令特授施肇基以勳二位此令 
　　又令晋授顧維鈞以勳二位此令 
　　又令特授王寵惠以勳二位此令 
　　又令張振甲授爲陸軍步兵上校賀月德授爲陸軍騎兵上校吳滄洲武衍周均授爲陸軍砲兵上校此令 
　　又令代理部務陸軍次長金紹曾呈請授孫經武梅發魁雷毓椿爲陸軍步兵中校並加上校銜金尊華爲陸軍砲兵中校並　上校銜鄭鳴澍朱光宗爲陸軍步兵中校徐登科馬廷魁爲陸軍騎兵中校金恒光申錫蘭曹中範王景元爲陸軍步兵少校並加中校銜岳世昌爲陸軍砲兵少校並加中校銜張霈霖孫猛張宗汾楊友才盧顯光李清標劉茂松朱俊標張殿修爲陸軍步兵少校劉鎭海楊景榮趙清海爲陸軍騎兵少校崔慶蘭爲陸軍砲兵均照准此令 
　　又令性任張景惠爲安威將軍此令 
[國内專電]  
　　北京電徐明早（一日）先發令各部院官制外人員一律裁撤今後不得隨意委任額外人員下午再發内閣令爲王士珍總理顏惠慶外交高凌霨内務鮑貴卿陸軍李鼎新海軍董康財政王寵惠司法江庸教育周自齊農商高恩洪交通惲寶惠院秘長（三十一日下午九鐘） 
　　北京電徐語左右苟能统一本人卽束身引退决不留戀係對孫傳芳電而發（三十一日上午十一鐘） 
　　北京電吳俊陞由黑赴哈孫烈臣由榆關回奉張作霖招東路鬍匪萬餘人入關奉天張可支配吉黑不成（三十一日上午十一鐘） 
　　北京電奉軍又進至昌黎將八十及八十一號橋梁拆斷聯軍官長向張作霖抗議使團今日又議京奉交通阻梗問題决詰問政府有無辦法（三十日下午九鐘） 
　　北京電哈關員電高士儐在綏芬爲反張運動僅招二千餘鬍匪無大發展惟三省知識階級受張壓制一致恨張終必失敗 
　　北京電端節財政共籌至現金百四十七萬兌換劵一百萬對冲發給正式各機關一個月五月鹽餘尚未正式滙到由稽核所大帮忙先墊百四下萬扣去二十餘萬實付百十餘萬各處軍費均約節後籌發（三十一日上午十二鐘） 
　　北京電步統警監呈府請將鍾世銘交法庭澈查鍾亦有辯呈謂前任張弧經手各欵本人不能負責本任五十天共籌軍警餉二百九十五萬並未挪用（三十一日上午十二鐘） 
　　北京電董電吳關於節減軍政費辦法擬於江日（三日）由京以個人名義到保就商吳覆神交已久渴聞名教蓋吳董向未見過面 
　　北京電曹保常德盛爲豫暫編第一師長歸蔡成勳指揮（三十日下午九鐘） 
　　北京電董康三十夕下部令凡不在官制及非考試分發人員如顧問諮議調查行走任事辦事等一律停止薪水毋庸到部候改組後甄别酌用月裁十三萬餘元 
　　北京電今（三十）閣議權量辭交次勞之常繼參事董顯光辭顏德慶繼司長沈琪祝書元胡礽泰辭趙德三徐中哲張福運繼又無線電報决歸海軍部專管威海衛設分關歸東海關轄青島另簡膠海關督俟接收後辦理（三十日下午九鐘） 
　　北京電院中今日辦交代新閣命備妥一日同時發表教長林長民尚未定餘載前電（三十日下午九鐘） 
　　北京電馬福祥譚慶霖爭派察煙酒局長政府調停范槱泰爲局長張錫光爲會辦完案（三十一日上午十二鐘） 
　　北京電日政府派岸田携帶山東條約批准書來華昨晚抵京 
　　北京電贛局吃緊某要人希望吳佩孚出馬奮鬭但保定方面始終不認贛事爲要緊遂議派蔡成勳赴援但蔡以所部欠餉太多頗施要索一時恐難開拔（三十一日下午四鐘） 
　　北京電陸榮廷請徐任命林虎馬濟爲將軍府將軍已批准徐陸形跡甚密於此可證（三十一日下午四鐘） 
　　北京電吳俊陞由齊齊哈爾來電俄新舊黨又在驛馬河激戰江北郵電不通等語參陸處據爲俊陞仍未赴就新任覆電詰問理由 
　　北京電營口關電張作霖電開中央現屬於吳佩孚威勢下政府命令槪不承認所有關稅鹽餘盡數扣留不得撥解中央違者重辦查關鹽關係債約應如何應付請示昨安格聯耿布商定派洋員分赴哈長營三處守提 
　　北京電王景春覆電因病謝絶次長故定勞之常（三十一日上午十二鐘） 
　　北京電曹銳挽人求王士珍與高凌霨對調王覆請曹吳電保爲憑　　北京電林長民不就教育調法律館總裁教長定江庸江爲王士珍的派（三十一日上午十二鐘） 
　　成都電熊克武現已到新都閒遊桂湖電劉湘表示相善意劉成勳主公開軍事會議解决川局已得數將領覆電贊同聞須俟鄧錫侯疏解後方能開會 
　　成都電鄧明日午後抵省各界均 
 
 

Page 4

 
 
出城歡迎田頌堯劉斌部隊現又開到數團來省領存彈 
　　成都電上川東路寗謐如常下川東屬軍隊調動並未備戰 
　　成都電金漢鼎張春圃朱德等先後逃來渝瀘朱函楊森請出師援滇（以上二十七日下午七鐘） 
　　蘭州電隴東前防司令宋有才追擊土匪已至陜南刻正圍攻岐山 
　　蘭州電當局籌欵派員賑濟隴南災民（以上二十九日下午五鐘） 
　　香港電聞馬君武不日返梧州 
　　香港電國民外交後援會定今日在東園請各界開會議商對付葡兵槍斃華人事（以上三十一日下午五鐘） 
譯電 
[德國之賠欵覆文]  
　　三十日巴黎電賠償委員會與德國財政總長近在巴黎商定之賠償新條件德政府對於此項條件之覆文已到巴黎衆皆視爲滿意委員會條件之主要更動爲不再告知德國應加徵定額之稅項惟使其豫算案量入爲出及以貨物代賠欵而不續增紙幣國際借欵問題與此項討論甚有重大影響德國謂委員會今要求德國竭力撙節費用徵收捐稅並籌募内債苟無國際借欵此項要求碍難實行惟據巴黎發刋之纽約導報載稱銀行家代表摩根氏及維塞林氏（荷人）宣稱英法若不密切聯好則不能籌募國際借欵該報又稱英法訂約之談判故復活動進行 
　　三十日柏林電今日衆院並未議及賠償問題韋士總理僅陳述日諾瓦　　情形極讚英國在會議中之應付得當衆爲歡呼韋氏又擁護俄德條約稱爲東西政治之橋梁 
[愛爾蘭之内鬭]  
　　三十日倫敦電愛爾蘭費拉瑪復有惡鬭共和軍攻入配蒂哥新教黨之要防與自由邦兵士携手逐走新教商家佔據其屋於是復越界佔據多屋避難者現紛入安尼斯基倫下院今日開會時議員紛紛質問叛黨攻入烏爾斯特消息議員愛虚萊氏希圖動議休會令衆注意政府拒絶以英兵衛守烏爾斯特議長因軍隊僅能應北愛爾蘭政府之請求行事故反對此項動議議員問及愛爾蘭軍火廠日夜工作事邱吉爾氏答稱彼得消息杜白林數軍火廠現皆從事製造軍火但未聞有駭人之舉動臨時政府本有製造軍火之權但如製造過多或以大批軍火運入境内則英政府自將嚴重考慮之 
[世界物貨近狀]  
　　三十日倫敦電數國物價復見漲高美國物價表之數三月份爲一四七一月分則爲一四二法國躉售物價二月份爲三五四四月份升至三六二印度一月份爲一七八三月份升至一八二 
[澳門慘劇]  
　　三十日香港電昨日澳門暴動共死七十四人傷　人現自晚間七時起至晨間七時止不許無執照之人在路行走今日午後有英砲船一艘駛抵澳門澳門現有缺糧之虞 
交通大學無線電 
[美總统演說林肯紀念]  
　　華盛頓電哈定總统今日代表國家接受國民所獻之林肯紀念物時致詞略謂美國史中最重要高尚之一事與其謂爲黑奴之解放不若謂爲國家統一之維持林肯之大宗旨在保持祖宗遺傳物奴制所以必爭者以其與此宗旨不符也創國者華盛頓救國者林肯美國歷任總統以林肯爲最大政府領袖所遇之嚴酷批評與劇烈攻擊未有如林肯所遇之甚者顧林肯信心不摇動忍力不衰竭爲大風潮中之先導使國家統一垂諸久遠今距林肯爲國致身之時五十七年美國人民置此紀念物以誌感愛云云塔虎特氏代表國人以紀念物獻諸哈定總統之前而言曰林肯勢力迄今猶在推崇林肯者謂其品性類於基督全球莫不景仰云 
[英法致祭美人塚地]  
　　倫敦電英人在倫敦附近白洛克蘭美人塜地向四百五十陣亡美兵致祭 
　　巴黎電美人及法政府代表獻花於陣亡美兵之墓貝里克氏在無名英雄墓凱旋坊下演講歐戰中美兵戰績 
[菲島之國殤紀念節]  
　　馬尼剌電菲島各處美人菲人皆舉行國殤紀念節之禮各兵站美兵咸參與祭典西班牙戰爭同志會及其他團體加入馬尼剌之游行伍德將軍在此演說旅長古德氏則在斯都森堡軍營演說加維特軍港之水兵排隊游行並擲花於馬尼剌海灣以紀念海上殞命之水兵 
[美國鐵路工廠職工之要求]  
　　芝加哥電鐵路工廠職工聯合會會員約四十萬人已請鐵路工務局於星期四日召集大會立即裁判各鐵路違背工務局命令之案件否則聯合合將發出罷工投票紙該會此舉無異對各鐵路提出哀的美敦書 
[北愛爾蘭戰事]  
　　倫敦電北愛爾蘭狄龍與唐尼格爾兩州邊界上之斯特拉本與立福德兩處清晨發生開槍轟擊情事武裝車及機關槍隊皆馳出參戰死傷不少 
　　貝爾法斯電北愛爾蘭比里克與譬提戈兩城已爲共和軍所佔據 
[吳佩孚對於舊國會]  
　　北京電吳佩孚與舊國國代表晤商吳勸代表立即召集舊國國並稱不欲干涉惟注全力以除障礙 
[美國遣回華工]  
　　華盛頓電法庭判决華人數名應遣回中國因係工人未有在美居住之執照故入境雖不違法而久居則不爲法律所許又有兩華人自稱爲美國公民是否尚待審查 
[各國近事記]  
　　紐約電美國三十七鐵路局已允接受運費核減什一之辦法 
　　倫敦電邱吉爾在下議院聲稱英政府現不復以彈藥接濟愛爾蘭臨時政府 
[公電]  
　　張一麐通電保定曹巡閱使吳巡閱使並轉田陳齊馮陸蕭各督軍均鑒北京熊秉三先生並轉汪孫錢蔡王梁谷林梁張諸先生均鑒誦熊先生等復巡閱使效電恢復法統異口同聲如天之福完成國憲亦復何求顧鄙人所鰓鰓過慮者在粤議員與京津議員能否天衣無縫卽使融成一冶而或以資格去取横生爭執或以制憲問題因他方之壓迫又致遷延諸公將何以盾其後鄙見議員爲國民代表中國百分中有八十五分爲農因義務教育未行不能自動約法固言主權在民矣而十一年變亂相尋皆由國民素無組織欲爲根本改造之計畫先以國民組織爲前提蓋民國之不能復爲軍國與官國盡人皆知等是民也政府之作用在奬勵良民而不當奬勵奸民與暴民卽如此次戰爭雖三尺童子無不望直勝而胡敗但良民心理渙者無以萃之弱者無以强之故末由表見於外界乘此廓清奸暴之時當爲强有力之組織先求基本隊員今道德智識權威三者爲合議體共同宣言擬仿社會徵求隊員之例請子玉煥章競存孝伯孑民秉三精衛亮疇範孫季直諸公自爲隊長每隊徵百人以次遞徵而千而萬而十萬制爲規約與各地方農工商教縣巿鄉諸法團體爲大規模之宣傳運動國會順利則爲之督促護持國會破裂則以此爲國民代表會議之預備無南北無黨系一切利誘威怵之罪惡永不使毫髮存留以志同道合爲大朋以結黨營私爲大戒遠復我先民三物賓興之遺意近樹共和國全民政治之先聲中華前途庶幾丕變否則苟且調和前車可鑒是非駁雜餘孽潛滋恐後之視今亦猶今之視昔緣承垂問一貢芻蕘視爲老大國之福音可也視爲烏託邦之理想可也再吳使近日通電以北洋正統爲標幟畫地自封示人不廣春秋責備賢者並以爲規張一麐艷 
國外要聞 
[日本對勸告中國統一之態度]  
　　東方通訊社三十一日東京電云本日時事新報載在華英日美法四國公使以奉直戰爭之結果吳佩孚之勢力驟然增長因而以吳氏爲背景之北京政府亦至於得占有力之地位由此以觀可認爲中國建設鞏固政府之好機會已至於是以上四國公使共同協議之結果各向其本國政府建言可否乘此時機勸告中國令中國從此建設鞏固之中央政府並與以必要之財政上及其他適當之援助小幡公使已將此旨報告日本政储且請訓示關於此事據日本當局者之談話云日本政府對於中國建設鞏固之中央政府保國内之統一與平和之事固所切實期望者也倘有不以武力爲背景而能完成該事業之人物則不問其爲吳佩孚爲張作霖爲孫文無論何人皆當援助之以求统一事業之成就如英美法三國果不逸此機會關於建設鞏固中央政府之事向中國政储提出勸告則日本政府亦願與之一致進行又就於必要與中國以爲列國所認之援助亦表同意向者有人傳播謡言謂日本援助張作霖而憎吳佩孚有親英美之傾向但此全屬誤會蓋日本向來不問其人物爲何人對於中國之内爭槪守嚴正中立態度日本之對華政策竭力以公正自期即如現在撤退在漢口之日本軍隊此事爲尊重華府會議之精神起見於撤退山東駐屯軍之際早經决定雖因奉直戰爭而延遲實行今以戰事已畢中部中國地方之外國僑民已無危險之虞故立即無條件實行撤兵又向日屢次謡傳日本援助張作霖忌吳佩孚因此又傳說吳氏聯英美而主張排日但以上均屬無根之謡言最近吳氏曾再三向日本公使館員聲言余向無與日人親交之機會但自今以後爲中國前途起見甚望日本之援助若余對於日本之態度心事等有誤會之處務求不必介意觀此足以證明向來一部分人士所屢次傳說吳氏爲極端之排日論者之說全屬子虚此必爲好事者之所揑造决非吳氏之眞意也如吳氏多智多才之人物抱統一中國之大志斷不至於以關係最爲密切之鄰國爲敵也至英美援助吳佩孚以當日本之說亦係謡傳即如此次關於對華勸告之件英美公使必待日本小幡公使歸任後始進行協議足以表明英美並無欲援助吳佩孚而排斥日本之意也同日東京電云此次駐北京英日美法四國公使協議之結果以爲有變更對華政策之必要各向其本國政府請訓對於此舉東京報界皆以爲援助一黨一派之舉乃從根本上破壞列國之對華政策者也向者日本因爲人物中心主義之援助招一般中國國民之惡感曾有苦痛之經騐今列國援助吳氏應當出於審愼之態度本日朝日新聞之社說曰此次於列國協調之點在中國人心之緩和上固將有所差異但有人以爲倘於下列四點有成算則不妨與列國共贊成援助吳氏即㈠中國現狀果能如吳氏所聲明可望平和進步乎㈡援助吳氏果與中國國民多數之意志相合致乎㈢政治借欵之監督不能實行㈣廢督裁兵之困難但日本應當照從來之經騐將可述之點及可注意之點開誠佈公一一陳述求列國與中國之諒解東京日日新聞曰賴軍閥之力而成之统一决不能致永久之平和故吾人表同情於助之文治派之主張者不問其爲吳氏爲張氏爲孫氏對於眞以統一爲目的主張南北統一恢復舊國會軍民分治廢督裁兵之文治運動當與以廣義之援助自無異議但援助一方面之軍事行動以謀统一則絶對不贊成云云 
[加拿大通信（二）]  
　　周博士演說加拿大與中國之關係 
　　中國駐加拿大總領事周啓濓博士近在加拿大商會演說謂大西洋現已逹商業最盛之時代而太平洋之商務亦正在萌芽加拿大將來與中國殊有密切之關係因中加二國均在太平洋沿岸故也今先以加拿大言之該國鐵路成績極佳故中國京奉鐵路總管關君已來加地考察一切以資取法至若中國自十三世紀以迄現在對於商務交通一方面殊鮮進步可言即以運河而論此二千餘里長之大河爲中國自中部至北部交通之要道然自隋時開鑿至今已歷一千餘年而其沿岸之商務交通較之初時並無十分之演進蓋依運河爲事之人祇知墨守舊法而不注意改良之故也近來中國人漸有覺悟或有以中國人多爲患者其實不成問題中或現雖有人口三萬六千萬而地大物博取精用宏即再加一倍之人口亦可供求相應不虞竭蹶故中國殊無發展殖民地之必要不過中國人近受歐洲物質文明之衝動覺本國從前一切舊法决不能適用於今日於是憂時之士亟赴歐美各國實地研究一切科學以供將來本國之用冀收借助他山之益亦即爲中國開放門户以來第一注意之點現中國人亦頗思來加拿大研習一切學術此事於中加兩邦雙方有益一可交換智識二可增進國際幸福但中國人雖抱此大願足跡乃不能履加拿大一步蓋加拿大國際法律中有限制客籍僑民一條中國人因此裹足而不敢前在加拿大一方面訂此法律自有深意大致恐外人侵占本國之利益今乃因此阻礙中加兩地之國際幸福是則深爲可惜者也現中國留美學生約有二千餘人女生百人在英國者五百人其餘各國尚無確實之調查世界各國幾無國不有中國學生之蹤跡矣中國開化最早地土最廣人民最多物產亦最豐厚由今上溯五十年時代之歷史適當内亂時期變更迭起禍患頻仍然而國家文學並不因此稍受影響蓋中國素行强迫教育故也至新聞事業則人口雖衆而並不發逹現祇有新聞紙數百種且因幅員遼闊交通不便消息頗難靈通於國外爲尤甚故有許多學生譯述各國文學灌輸歐化大受國人歡迎至鐵產之富饒人所共知譬如日本與他國交戰若日本不受中國之供給則必致失敗中國山西之煤鑛尤爲大宗出產從前鴉片流毒中國爲患最烈自經外人屢次告誡中國遂實行禁烟近來青年之潔身自好者無一人吸烟是亦可見中國自治之成績堪以報告於友邦者也博士演說止此是日列席者有坎拿大總督及巨商愛倫等演說旣畢由京奉鐵路總管關君起立介紹謂周博士係上海聖約翰大學及英國愛丁堡大學畢業生 
[蘇俄災况及振務之詳報]  
　　大陸報社論云莫思科伊斯凡思歇亞報Isvestia於三月中旬載文一篇詳紀俄國災區情形開首爲全部災區及時期之統計内述災地染災而死之人民不下二六○○○○○○人其中不滿一歲之嬰兒六十三萬名自一歲至七歲之兒童四百七十六萬名自八歲至十五歲之兒童五百八十九萬五千名自十六歲至四十九歲之成人一千一百九十六萬九千名自五十歲以上之老人二百七十七萬四千名死者如此之多實屬可驚而兒童夭札者居一大部分尤堪驚駭青年喪亡若是之衆其於國家農業工業之發展影響若何難以計算但其惡果必延至數代以後則可斷言 
　　蘇俄當局自災荒發生之始即盡力設法救濟其扼要辦法爲使災民留居災區勿移至本區内之城巿中或災區以外之地故盡力以榖種輸入災區俾無須逃荒覔食所有全國榖種輸送殆盡一九二一年秋種時竭力收集榖種得一千七百萬蒲（每蒲等於三十六磅）然此數祇當平時所需之半今年春種前又搜索榖種運往災區計從國内收集二千二百萬蒲其由外國輸入已到俄國各埠者二百五十萬蒲在途中者六百八十萬蒲正在採購地點起運者三百三十六萬二千蒲蘇俄當局希望春種所需之榖種可如是供給其大部分 
　　除此項根本救濟法之外同時盡力於急振方法所用之欵已屬不資中央財政部自辦理振務開始至一九二一年年終所墊付與辦理振務之政府各機關之欵逹二九三四五五八九○○○○盧布之多其中供給部得六○○○○○○○○○○盧布用以分配食糧全俄中央執行委員會得三七○○○○○○○○○○盧布亦作購買食品之用農務部得二三○○○○○○○○○盧布購買牲口獸皮工業部得二五○○○○○○○○○盧布購辦原料森林部得二○○○○○○○○○○盧布在麻里及丘伐希西處境内辦特别振務或家建築部得二○○○○○○○○○○盧布辦建築工程教育部得一二○○○○○○○○○盧布爲組織災孩養育所之用在同期内災區内之地方政府機關共得振欵二三五七一四四九○○○○○盧布此等欵項均係蘇維埃紙盧布雖蘇俄貨幣跌價但此等紙盧布在俄國境内兌價頗高卽照儉約計算以上各欵之匯價當有五千萬以至六千萬美元此外財政部亦籌振欵一一四六二四○○○金盧布（合五三○○○○○美元）其中供給部得一○二五○○○○○金盧布購買食物農部得一二○○○○○○金盧布購買黑麥對外貿易部得一二五○○○盧布作運輸美國振品之用 
　　目下當局擬將教會財產賣充振所有各教會貴重財寶搜集之後彚存於各省財政機關估價旣定即按其數目撥欵辦理振務然後將各財寶移送中央財政部實行變賣除政府辦理救濟之外全俄各處私人所捐振欵亦復不少當此俄國經濟衰疲之時公衆仍踴躍捐欵亦殊難得 
　　各工會之振務報告尚未齊集但據一部分之報告觀之已足見其成績之一斑計礦工協會捐一八二○○○○○○盧布又捐煤六七八二六六蒲煤油六○○蒲製革工人協會捐（至一九二一年十二月十五日爲止）五三一○五五二三五盧布又捐皮鞋若干雙製紙工人協會捐一八四九九二七二四四盧布食品二一九七蒲又於星期日特别作工造出值七萬金盧布之紙供災民之用印刷工人協會捐五○三五七○八三四盧布食物四千蒲製糖工人協會捐七三七二一四一三○盧布糖一二四七蒲其他食品二三○○蒲又組織兒童養育院八所 
　　蘇俄官員協會捐六三四九八四二九四六盧布食物一六○○蒲織物四○○○○件各種必需品四四七二五件織物工人協會捐一七三九○四三三四九盧布食物六○○○蒲棉布七○○蒲運輸工人中央委員會除出資維持災孩養育院及有二二三八四災孩就食之食堂外又捐二四八三六二二一六八一盧布他如成衣匠化學品工人五金工人亦皆有捐助此外外國振濟團體對於振務亦極出力 
 
 

Page 5

 
 
   
 
 

Page 6

 
 
國内要聞 
[高士儐在吉林起事之外訊]  
　　東方通訊社三十日奉天電云張作霖之歸奉原因今據可靠消息其目的爲協議聯省自治實施及高士儐在吉林舉事該方面形勢切迫决定討伐之方策也然聞張氏近有再回山海關之决心山海關之奉軍現以張氏不在由孫烈臣與張學良統率爲高士儐舉兵事山海關方面特派囗囗洲部下一旅約三千討伐之已於今日午前三時北行據此間陸軍特務機關所接報告謂二十六日在僕古拉尼那耶中國軍隊之叛亂判明爲吳佩孚在暗中嗾使之且由對於張作霖有夙恨之前吉林第一師長高士儐指揮之也該亂軍之一部約九十餘名自占領僕古拉尼那耶後漸次西進沿路恣意掠奪已於二十七日入海林奉軍今已由哈爾濱急派裝甲列車於二十八日拂曉至該處立刻極力將高士儐軍擊退現方在交戰中僑居細鱗河之日本僑民已全部避難於鐵路沿線官舍中由日本駐哈軍派一小隊兵保護之但哈爾濱至海參崴之鐵路因爲奉軍將海林東方之鐵橋拆毁故已不通 
[榆關會議中之奉局]  
　　張作霖尚難安然回奉 
　　前日孫吳兩督及三省各法團先後西上外間傳說咸謂往勸張作霖返奉者然其重要原因則在討論奉軍退出關外後之善後事宜㈠磋商堅守榆關之餉械問題㈠張作霖回奉後之地位如二者均能如張氏之願（各法團肯擔任暫時之餉并堅執到底挽留）始能回奉否則殆尚有其他之變化張氏恐亦不能隨便回奉姑誌之以觀討論之結果 
　　副都統馮麟閣經張氏委爲後路指揮官前曾令其招募一師爲後援業已派員四處招募而張氏忽令其停止招兵馮大爲震怒以爲張氏以軍事作兒戲何能有爲當卽聲明不但江省督軍不爲即副都統一席亦一併辭卸遂於二十二日回奉擬即掛冠旋里各官長以張馮交契原非一日乃以張氏之一言不合斷絶交情未免太過羣起挽留張之五夫人亦力爲勸說代張氏認咎仍請赴前敵帮忙馮難却大家面子祇得將辭意打消另訊馮閣臣都統對於江省督軍一席固難就任然外間盛傳馮氏已任奉省軍務帮辦且擔任新師師長亦皆傳聞之詞不敢據以爲信惟昨過南關馮氏私第之門首見門崗頓易新兵著陸軍制服非復前日三五警察可比其殆眞已任爲師長歟抑將就北京所任之督軍職歟未敢知矣 
　　吉林消息當張作霖免職命令發表後十一日夜吉林省公署召集各機關各團體開重要會議其警戒之嚴重爲從來所未有會議之要旨第一爲維持治安第二爲挽留張氏討論閱極長之時間此中最足注目者所謂挽留問題始終以維持治安爲基礎故與奉天方面之挽留電似是而實非也省議會于議長述其意見曰張使此番非常失敗固爲吾人所深惜然細求其病源不能不歸咎於我三省人材之缺乏即如今兹之事本無必戰之理在明逹之張使豈不知之只以一時主戰之空氣　漫雖張使猶不免墮其術中而不自悟如吾輩草莽小民弗敢進言事至今日乃知大官與小民之距離太遠爲害滋深也云云又言往事不可追矣今日之緊急問題唯在治安之維持宜請求張使從速歸奉以安人心若以此事而至於三省獨立則是中國分解之意味也就于議長之演說要旨論第一·雖發挽留電然不過爲表面上之應酬第二·電内寓張氏宜停戰下野之意第三·不贊成三省之獨立于氏說完後滿塲無一人異議是以旋即發出一極穩健之挽留電至十三日省議會又協議拍發二電其一於「我吉省服從中央毫無異議唯政府操之過激有激發大變之虞」省署以此電（服從）二字過於露骨躊躇未發僅在新聞上宣傳第二電係拍給鮑貴卿者其内意仍挽鮑氏勸張氏回奉就以上之形勢觀之吉林省内之空氣不難推知矣 
[張作霖解散二十七師]  
　　奉軍中最優之主力軍隊 
　　奉天二十七師遣散之耗早已紛傳於外兹查二十七師本中前兩路巡防所改編爲張作霖舊部後歸張輔臣師長统率爲張作霖主力部隊平素待遇亦特别優厚故此次出征以該師爲中路主力孰意將久逸而惰兵寵極而驕當大戰之際衝鋒殺敵者固有之畏葸不前者實居多數潰敗之際命令不行兵士與下级軍官聯成一氣沿途搶掠衣飾騾馬爲數無算迨至綏中張師長勸彼等留下牲畜託行政機關返還原主彼等仍不聽從然歸隊時究不能帶此笨物乃以廉價出售張師長見此情形衷心如焚乃備陳於張作霖謂多年養成軍旅戰不肯戰且不守軍規喪失名譽有不如無張亦憾恨不已乃僞稱放餉將兵隊集合一處然後圍之以兵張師長始到場演說解散之旨說畢聲涙俱下此時有念及長官之恩遇自愧自慚至於流涙者亦有强悍性成仍思反抗者無如四週已陷重圍抗之無益始將全部武裝解除張又宣言謂寗願大家負我我决不負大家每兵士發給恩餉洋二十元着其速歸鄉里各安生業至軍官則盡縛之非槍斃不可後經多人跪請並以人數過多何能盡誅張作霖怒始稍息惟將來究不免有一部分受處分者張師長亦自出資每兵賞與五毛以表多年相隨之感情事畢又强制一同登車運送回省一面即電省城警備司令部特别監視以防鬧事此項散兵前日已經回省矣另一消息陸軍二十七師爲張作霖素所親信之軍隊近竟解散據調查所及緣該師此次出發不但不甚出力及至失敗竟失各軍遁逃以致影響及於各軍紛紛潰退兼之該師百六團潰竄至寶坻縣後大事騷擾殺掠人民姦淫婦女甚至因供應略有不週即將民房焚燒以冀恫嚇現被受害之人民公舉代表具呈在張氏前告發張接呈大怒當令將該團解除武裝軍官則覊押綏中監獄士卒則命一一槍决事爲師長張作相知悉匍匐張氏前力爲請求萬不可將士卒盡行槍决並謂士卒之暴行皆係作相管理不善請將作相槍斃藉以警衆張不得已遂令將全團盡行解散每名兵士給予小洋二十元至其他如百五七八三團是否同時解散則尚須續訪是項解散兵卒日昨又由京奉車边來四百餘名到站後當經警察處長王連坡及警備總司令陳興亞派員到站監視各兵卒當於今明日各回故里該師師長張作相因馭下不嚴致有該師軍隊擾害民間慘無人道之舉當道已將所有不法軍隊盡行遣散並擬將張作相撤任聽候懲處 
[續紀奉天之暗殺案]  
　　奉天消息吳督軍之參謀應善貽（昨報英占一係誤）被剌一節曾載前報其暗殺之動機有謂因挾仇者有謂因妒姦者眞相莫明兹更得一奇異之報告謂吳督曾令應氏拍電中央聲明日前發出指任命爲亂命一電實係他人所揑造彼乃一槪不知此電被王代省長知悉特派騎兵團長高金山持槍將應某剌死旋又以電話告知吳督謂係彼之所殺一面將剌殺情形電告張氏云云按此事殊屬奇離未必可信惟觀於死後之兇犯在逃草草掩埋而吳氏亦未嚴令緝兇又觀當時狙擊情形兇手與應某見面猶談話且身後亦隨一護兵則此行兇之人非尋常之剌客可比不難推知矣另一消息江省督軍署參謀應善貽係遼陽小耳台子人東洋留學畢業生日前在魁星樓胡同被人暗殺兇手逃走即以電話告吳督係某所殺而參謀之馬弁由警察帶至二分署其屍首旋即買棺裝殮擬將抬至南關風雨台吳督諭令暫緩聞應先時曾充總統府侍從武官與吳督有舊任差未久且其平日交友甚廣品行亦佳决無其他私仇此次或被剌客誤認以致李代桃僵現在靈柩已停於珠林寺 
[財交兩部之减政計畫]  
　　星報三十一日天津電云交通總長高恩洪到部後之後一政績爲裁撤五督辦處及會辦顧問等顧問中有總統之弟及閣員數人之戚屬每月俸金有巨至五千元者經此裁撤交部月可節省二十五萬元各鐵路均將照民國元年預算案辦理路政處於是每年可省三萬元 
　　而部中復可省去一百萬元高與財長董康之政策爲履行政府之借欵義務以現有之抵押品恢復政府之信用如有必要則以所增之關稅補之高董擬以節省之利息俸金並整頓部務之所得應付行政費非有特别事故不欲借債軍費擬以各省協解之欵允之已請吳佩孚先爲表率中央允每月撥欵百萬元充吳軍餉吳允交出截留之鹽稅及京漢路之收入昨日董康語客謂渠信政储可以度過端節難關董現每晨準八時到部據謂其第一步擬裁去汚吏而代以可信任之人然後從事償債事務董抱償清各債之宏願議募債四萬元如是則日債一萬八千萬元悉可償清吳佩孚願先清此欵欠歐美者共八千萬元此項計畫須籌商數月始有端倪 
[王正廷在中大之講演（巿隱）]  
　　籌畫本校基金報告魯案善後 
　　今日（二十七日）下午二時督辦魯案善後事宜王正廷博士以中國大學校長之資格召集該校全體學生曁教職員在大講堂開講演大會到會之人除該校教職員學生外並有重要來賓總數約三千人堂内幾無隙地王氏講辭分兩項㈠爲籌畫本校基金問題㈡報告魯案善後事項之經過及未來兹詳紀如次王氏言曰鄙人今日來此與同學晤談昨第三次溯自擔任本校校長以來東奔西走僅僅在校外帮助學校籌畫籌畫並未能到校内執行校長職務今因魯案須在京開會可以在京多躭擱幾日有工夫來校與諸君會談實在是愉快的很今天不但同學來的很多還有許多來賓到校本來預定所談的話是學校内事是家裏頭的事不過因爲有外賓所以不能不談談魯案兹於未談魯案之前仍要先說一說本校事本校經濟困難必定是要募集基金現在募基金的辦法已經擬好其總數爲一百萬元這就是我們所定的大目的不過在大目的之下還要定下許多小目的本交不久卽放暑假在此暑假期内諸位同學正好做一做募集基金的事所以各人要定下一個小目的每人應該定多少呢多則一百元少則十元均可爲一種目的上海任募集基金每一人定額五十元我的小孩子就在那邊念書他拿到捐册很躊躇問道我如何辦我說很容易要亦你去跑一跑腿你有叔叔伯伯哥哥可以寫下來向他們去募他信我的說果然跑了一遭三塊五塊結果竟凑到八十餘元高興的了不得我說你還要去跑一遭告訴你們的同學問他募齊没有並且告給他募捐的法子他們是個小學生所以定下目的每一人五十元我們學校是大學生目的應該比他民們定的大些可以再添一個圈兒作爲每一人五百元本校二千多學生如個個人募齊豈不是就有了五十萬元嗎有了五十萬已佔大目的總數一半這就是集少成多衆志成城有了多少小目的卽可以合成一個大目的了此外一半五十萬當由教職員董事方面擔任募集彼此可以大大競爭一下今年暑假有三個月工夫可以專辦這一件事我知道各處中國大學畢業生很多有做旅長的有做廳長的有在公司做事的皆可以託他們去帮忙諸位同學於臨放假時可以各帶去捐册一本我相信諸同學一定能熱心勸募的相信諸同學一定能到九月開學時將捐册及捐欵送來的相信一定不會濫用權力的諸位各有親戚朋友有有錢的一人可以捐出一萬萬一不能捐到五百元也要將捐册繳回少一點也不要緊因爲其中一定有超過五百元的以超過的有餘補少數的不足平均起來仍是一様我以爲這不是難做的事只要諸君能用力做力量鍊出來的只要鍊就能成功將來還要募集三千萬元來贖路哩這五十萬元不過是一個起點我並且相信教職員方面一定也能募集的而况目前就有重要董事在座哩（指慕元甫）現在學校窮得很天天過窮日子度難關暑假以前共虧三萬但是只要有一個熱心家一捐就可以捐出三萬元這又何難一年以來總算難得有教職員維持諸同學維持願減薪的減薪願加費的加費大家維持起來這眞是民立學校的大好精神我於抱歉之除眞是異常感激異常愉快但願基金一百萬能辦得來以後就可以永無難關了願諸同學用力做一下我且把募欵的經騐說一說（一）要現錢不要空言應允有錢卽領來將收條送上（二）先揀有錢的人能出錢的人勸募（三）開口募欵說的數目固不要過大然亦不可太小至於諸位初次出來募捐千萬不要以爲不好意思覺得面孔發紅須知自已向人討錢是可恥的事大丈夫男子漢絶不能學乞丐但是爲公益向人募捐乃是很有光榮的事因爲我募到錢是爲國家造人才社會造人才爲謀多數人的幸福就是捐欵人無形之中也得了多少好處天下不肯出錢做公益的人有好處嗎不要看古人看看現在人就夠了樂善好施熱心公益的人結果如何呢不要看古人看看現在人也就夠了還有一層今年暑假畢業同學出校以後可以爲母校留下一個紀念希望每一人捐五塊錢在外國大學同學畢業生捐錢給母校做基金的很多我在美國耶爾大學讀書就捐過的並且畢業以後年年皆捐數目多少却不一定我是一千九百年畢業斯年畢業三百四十人有捐十元的有捐五十元的亦有捐二百元的據聞現在歷年所捐之總數已有七百萬元我不能說本校此次畢業同學僅捐一次以後或者有人發起願意年年捐的那就更好並可以將所捐之欵另設一個名目叫做畢業基金我希望以後畢業同學出校各事順手可以餘力帮助母校我嘗說窮人有窮人的好處因爲處境不好可以引起奮鬥精神若是富家子北倒反懶惰不能奮鬭了我們學校因爲是個窮學校所以諸同學及教職員奮鬭的粗神也很足這種精神眞是最可寶貴願大家把這種奮鬭精神在此次募集基金上面大大用一下還有一層從前是母親養兒子的所以兒子各事皆依賴母親但是現在兒子也要養養母親才好學校譬如是諸同學的母親平昔學校養學生現在回轉頭來學生也得出力養養學校這種回轉頭來的精神也是可寶貴的我關於學校内話說完了再來談談魯案因爲時間短天氣熱人又多可以簡單說一說吧魯案善後第一步是日本撤兵自本年二月四日華會條約簽字定明三個月内將膠濟路沿路日兵撤完現在到了四月二日已算完全撤退了此後就要組織兩種委員會㈠爲鐵路委員會專用以接收濟膠鐵路㈡爲行政委員會則辦理接收鐵路以外之巿政及實業等事訂明條約雙方批准以後在四個月内交換中國早經批准日本於本月二十二日也批准不久卽送到北京大約本月三十日可到到時用行交換交換後卽在北京開議論到善後事宜可分三種㈠鐵路㈡青島巿政㈢實業就鐵路說業經定爲民有旣屬民有應組公司組公司應由發起人擬招股章程招集股欵開創立會呈部註册此是一定辦法不過膠濟鐵路情形略有不同㈠應以全國人爲發起人㈡擬由督辦魯案事宜公署提出辦法代訂招股章程投資人可分三種㈠爲有經資的人能多投股一投卽可有十萬數十萬㈡爲普通人可投入數千元數百元的㈢是無錢的人雖一元二元亦收因此收股辦法亦分三種㈠臨時收股此對於有錢人投資較多者而言㈡用銀行儲金辦法凡屬省城大埠有銀行的地方皆可任人儲欵用充資金㈢在偏僻之地則用贖路郵票託由郵避代印代售凡購票之人給以小册册分若干紙將票貼於其上註明日期蓋上戳記即於是日起息期限分五年如此辦去我以爲三千萬元一定不難募集須知我們國民此欵是萬萬不能不捐的此是關係國家人格爲國民生死關頭次說青島巿政巿政關係最爲重要現在中央政府太大了難得好容易麻木不仁我們且不問他只要全國一千七百餘縣縣縣皆能做好了由下而上難道中華民國還不好嗎我們問一問中央政府與我接觸的時候多不多可說只有送信購郵票打電報出門坐火車完錢糧覺得與中央政府發生關係其餘簡直一點没有就全體分量言大約佔百分之十省政府比較多些大約佔百分之二十若說到縣政府就是我們所住的地方那就關係太多子我們呼吸一口空氣如覺得不清潔就可說是地方不講公共衛生你看北京此刻街道總算好多了但到各處鄉下還是齷齪汚穢不堪外國人說我們是化學鼻子因爲慣聞臭氣眞是挖苦極了現在看看各地方水道不講道路不講有風揚沙有雨汚泥令人不能出門不能作事試問我們每日生活與地方關係何如說起來眞佔百分之七十我所以希望諸同學處處注意巿政如巿工程巿警察巿教育巿衛生以及交通道路公園上下水道等等皆要注意及之並且預備將來着手經營此層關係實在不小青島地方本來是全國人所注意並且是全世界人所注意從前德人因爲别有用意辦的不差日人佔去亦因别有用意辦的不差我們接收以後也要别有用意將來做得更好他本是東亞第一個好口㈠因吃水深數逹三丈四尺巴拿馬海口不過四丈所以無論若何大船皆可入口比之天津上海好得多了㈡因有後路南北有山西面無山將來膠濟鐵路與津浦路聯運築成濟南至順德一路高密至徐州一路可以接隴海鐵路西逹蘭州直入新疆伊犂再西逹於君士坦丁有此一條大路則我們國内空地皆可發逹起來我嘗說現在外國人把大門關了不讓我們去到美洲不可到澳洲不可何不到新疆等處去呢與其擠在一個屋子呢天天嚷呌不夠住不知道我們後園裏空地還多了我講到此一層並希望諸同學注意把這一件事放在腦子裏不可忘記至關於實業一方面如農林·如鹽場·如草塲將來接收以後任何人來辦皆可在公署不過訂出種種章程規則以期預防流弊而已講演　歷二小時散會時已四鐘矣（五月二十七日下午） 
[雍和宫變賣古物之结果]  
　　國聞通信社北京通信云蒙藏院塔總裁昨上公府一呈查復雍和宫變賣古物一案原文略稱竊前奉面諭查辦雍和宫變賣古物一案塔旺佈理甲拉到院視事以後經派司長傅柏銳僉事何賓笙會同軍警衙門人員公同檢查去後兹據該員等覆稱遵令同步軍統領衙門委員劉景沂中一區署長張厚田等前往福佑寺按照原册清點查得大和齋御用品六十二件雍和宫各殿佛事供品二百二十九件另有清高宗御用書籍御製詩文及御書墨拓等件共十四箱又有御覧書籍一箱爲原册所無等情前來復查院卷前總裁貢桑諾爾布所行院令及與内務府往來函牘均聲明除開御用品物及有關佛事者始予變賣分析本極清楚該承辦之員若非有心遺誤詎能以李代桃僵乃查庶務科長編纂王郁騤搬運各物竟無一不關佛　亦無一不關御用違令擅專實屬逾越範圍總務廳主任參事任承沅係主辦此案之人亦竟毫無覺察玩忽之咎究屬難辭此案關係變賣宗教古物本應澈底嚴究惟念該員等在院辦事有年不無微勞擬請從寛將王郁骙科長撤銷並免去編纂留院嚴加察看總務廳主任參事任承沅亦請撤免差缺由塔旺布理甲拉詳加考核如無别情再予酌量任用再本院參事尹良雖經派令隨同任承元等辦理此事惟查經過情形該員始終槪未與聞應請免予置議至此項古物仍擬分别送歸雍和宫由本院另訂保管章程揀選明愼幹練之員妥爲經理以期永久而免失遺 
[北滿一帶之鴉片貿易]  
　　世界新聞社云據某美報載哈爾濱通訊目下滿洲方面鴉片貿易極盛但無人爲大規模之抵制運動其爲俄人經營者尚易取締日人轄境内之鴉片貿易則範圍甚廣流毒極鉅鴉片之賣買爲法律所承認所產罌粟大半運入中國境内雖華官防察極嚴終無效果近來此項貿易日漸擴大每月賣買之鴉片額多至數千磅哈埠之禁烟會因缺乏經費無事可爲北滿官員恃鴉片稅爲入欵大宗對於禁烟問題暗中阻撓日本郵局亦偷寄違禁之鴉片華官苟欲調查每遭拒絶又海參崴方面俄國舊黨政府以鴉片專買權售與一日本公司該公司設立西比利亞鴉片專買局壟斷該處鴉片貿易崴埠某日人報紙近曾登一廣告警告一切鴉片者及存有鴉片者必需將其種烟售烟情形報告該專買局在海參崴西六十英里之尼古爾斯克附近種有罌粟極多其在高麗北部所種之鴉片恒經由尼古爾斯克運入中國尼古爾斯克爲一重要鐵路聯接處即西比利亞東部日本駐軍之一根據地在尼古爾斯克及沿中東鐵路各點之間鴉片貿易極盛按國際聯盟约章日本爲簽約國之一該約承認一九一一年十二月一日在海牙通過之萬國禁烟協定此約之目的在設法阻止鴉片爲一種國際貿易特别用途則不在此例然日本對於此約則陽奉陰違北滿之事其一證也 
[沈鴻英準備回桂]  
　　北直南桂結合素深延及於今仍未解除關係即以近事而論吳佩孚甫獲勝利於北要俊廷賁克昭輩即回復勢力於南廣西全境寖寖乎有復入桂軍掌握之勢其中雖尚有其他種種原因然於直系必有關聯似無疑義觀乎沈鴻英之凖備回桂更覺不無蛛絲馬跡之可尋先是自粤軍進攻江西吳佩孚即連電沈氏將其編作援贛第二軍許與國防軍一體待遇令其迅率所部即日赴援並一面酌量發給子彈餉銀俾得從速開拔沈部得電後即經凖備一切定期開行方擬尅日首塗林虎適由桂行抵平邑與沈鴻英爲一度之接洽沈軍之援贛即已沈寂無聲惟就平江嚴行設防極力警戒識者即知其必將回桂乃日昨蕭鄂督又派張某爲代表至平江謁沈並經與林虎會晤密譚數小時之久一宿即去次日沈軍即發布一種命令略謂本軍凖備開拔所有各軍官眷屬亟應預謀安置以免隨行累墜現擬一併派員護送到漢仰即於三日内將眷屬丁口具呈到部以憑核辦云云一面又將新近收編之李信侯一團另行改編而以李爲顧問許於回桂後以道尹或關監督等職相酬據此足見沈部之回桂已在凖備之中而直之於桂亦確有關係矣至其回桂之途程大約仍將繞道瀏醴溯湘水以入全州湘政府對之尚未聞有何計議但旣不能不任其回桂而表面上又不能公然任其回桂則逆料其至必要時惟有酌派軍隊虚張聲勢略爲追截以敷衍各方而已但其所經過之地一般居民又恐不免大遭蹂躪也 
[長沙通信（華）]  
　　更動軍警長官之由來 
　　趙恒惕近取得軍政要人之同意决定調任第四旅長鄒序彬爲游擊司令以警務處長張輝贊爲第四旅長以省署總務科長石成金爲警務處長委任令即日可下此消息傳出後人多引爲疑怪蓋自今年以來湘局無此更動也惟探其内幕則有不得不然者因第四旅長鄒序彬與第二師長魯滌平意見甚深調解無效魯鄒以直接之關係如此參商何能同事故趙委曲求全而有此舉魯鄒意見之起原四星期前記者已有報告今再簡單述之當直奉决裂之時湘中屢開軍事會議魯師長主張以武力收回岳州痛言利弊滿座動容獨鄒挺身而出力持不可旅長反對師長之意見當然非魯所能忍受魯退席後即語人云天山鄒字）舉動如此離奇他日何能受我指揮我以師長資格不能指揮旅長何必再幹乃上呈文請辭本職鄒見此態且忿且悔亦具呈辭職趙視鄒爲左右手不能聽其去職魯則聲望已高去就影響湘局故趙邀請宋謝吳張諸將極力疏 
 
 

Page 7

 
 
通兩人始不辭職改爲請假蓋不請假實無面目共處一堂也直到今日師旅長均不謀面疏通者始知非别出調劑之策不足維持遂有鄒張對調之意張輝贊前充第四混成旅長辭職後接任警務處長係魯力保魯張感情當然融洽張任處長位置雖優實不及旅長之手握軍符再爲馮婦自無不願惟鄒以旅長換一空銜實非所欲磋商久之尚無成議至近日始决定任鄒爲游擊司令此問題遂告結束矣接任警務處長之石成金則係謝國光薦爲榷運局長者舍彼就此亦可滿望也張爲譚派中堅與宋魯兩師長均甚相得且與老趙亦稱融洽近來頗有爲張組織未來之省務院長者今得此席亦可彌補以前之缺憾而省務院長之組織當已不成問題矣 
[直軍奏凱後之豫局]  
　　國聞通信社北京通信云趙倜敗走後從表面上觀之中州已完全屬於馮玉祥之勢力且馮與吳患難相共此次率重兵出關助吳敗奉尤有大功馮氏旣就豫督之職此後豫省軍事民政宜可由馮氏一手任意支配詎按之實際則尚有不盡然者據深知豫事者言豫局現狀殆有類三頭政治馮氏其一次則爲靳雲鶚又一則爲其他及有力之地方團體因此豫省近况極形混亂收拾整理尚待時日目前馮氏所最感痛苦者爲在豫之客軍以逐趙居功鴟張跋扈而以靳雲鵬弟雲鶚爲尤甚頗使馮氏無法對付馮入省後以變亂之餘萬端待理尚不暇從事搜索異已靳則久駐豫境於豫人不免多有恩怨大肆逮捕頗滋物議復逕委二十餘人任各縣知事並不通知馮張（鳳台）日前馮派一營長至鄭州接任車站站長靳乃拒絶且電馮謂後方之事有我負責勿勞派人馮覩此狀極爲懊怒然又未便遽以强制手段加之因遣人告靳速召回所委各縣知事謂此乃民政有省長在督軍且不敢干預君母胡閙馮靳之間因此種種已不免有不快之感至其他各部如毅軍等亦有不易駕馭之槪聞馮現已定計次第使各軍調開毅軍則先請加入援贛離開豫境但如何對靳殊屬一問題耳 
[援贛防湘中之鄂人負擔]  
　　國聞通信社漢口通信云此間援贛之軍事消息近三日間忽形沉寂聞鄂省派援軍隊非至萬分緊急不得出發現鄂方僅充量供给械彈二十六日又運去子彈六百箱重砲十六箱吳佩孚特派顧問龔紹青於二十六日過鄂赴贛仍屬陳嚴守要塞當别有辦法惟日來贛事告急聲中湘軍已有所凖備鄂方軍隊似將舍贛取湘故張福來在岳州對轄境各軍已練成朝令夕發之習惯並有湘軍如進取岳州直軍卽抄襲長沙之預計卽鄂西方面當局者亦未敢忽視蕭耀南前聞川有出兵夔萬之報曾電詢孫傳芳鄂西形勢有無影響據復川中内訌尚未平靜其派兵夔萬想係别有作用並非對鄂行爲川鄂兩軍各守防線歷月以來相安無事内地土匪已經剿捕殆盡人民安堵邊鄙無驚云云但據私人所得二十六日宜昌消息則謂劉湘辭職實與川軍北伐有關故孫傳芳除嚴飭前方各軍嚴加防範外日來運糧運械極形忙碌證以官廳宣傳吳佩孚定日内自保南下視察汴洛現狀並擬節後來鄂一行如果確實似可認爲湘贛川間形勢日漸重要之一證蓋吳氏向來一舉一動必與軍事發生幾許影響也 
　　熊祥生绾理鄂財廳三月適當奉直戰爭之時因接濟直軍餉糈搜括不遺餘力尤以田賦改徵銀元及主辦所謂地方銀行兩案最遭鄂人之反對現熊已呈准辭職由烟酒公賣局長鄭焯繼任鄭遺烟酒局長即以前鄂豫貨捐局長李振繼任四日前蕭劉以熊氏所呈田賦改徵銀元案旣經吳佩孚核准遂商定姑且試辦一年即於本年上忙新賦起實行改徵其咨省議會文云案據財政廳呈稱鄂省財政積虧甚巨本年預算不敷在數百萬以上查預算案内銀元法價從前以一串二百六十二文作銀一元每錢一串合銀七角七分二釐三毫嗣因錢價低落六年度預算改定法價以一串五百文作銀一元遂將政費改爲八折支放現在銀元巿價恒在一串八百文之譜而各縣田賦仍循舊價折收各項軍餉乃以銀元發放洋虧遂成巨數支出方面旣難縮減自非將固有收入略加整頓别無籌抵之方擬請先將正稅一串改徵銀元八角仍以一五法價折錢徵收凡丁漕屯租四項每正銀一兩虚定銀元二元四角一五折收錢三串六百文每正米一石虚定銀四元八角一五折收錢七串二百文原有各項附稅附捐悉仍其舊並不改徵呈請核示等情前來查湖北田賦向係折錢徵收現時本省洋價比較預算法價相差幾及二成而各縣田業收益較從前加增輸糧比昔時反减該廳所擬改正田賦辦法係爲救濟目前洋虧起見當經商准吳巡使復電照擬試辦本督軍省長又復協商以錢洋巿價今昔懸殊此項計畫表面似覺增加實際仍形輕减在人民易於輸將在公家不無小補應由本年新賦上忙起試辦一年以濟困難仍俟洋價復舊卽行取消除電呈總統及國務院並咨財部備案外相應咨請貴會請煩查照爲荷省議會准咨後全體議員一致否認除一面電請財政廳長出席說明一面咨請蕭劉暫緩改徵外並急電北京政府及吳氏懇即俯念民艱收回改徵銀元成命但直派幾視湖北爲被征服地不知吳蕭能一念鄂人之困苦乎 
[節關中之江西財政]  
　　江西警政經費積欠半年如審檢廳實業廳財政廳雖皆有收欵（訴訟費礦區稅統稅）可以移挪尚不十分窘急然收入有限墊用殆盡今亦壓擱二三月未發其省公署及各道縣水陸警費均由各該長官借欵墊付欠四五月不等董財廳到任之初曾開會議停發各機關經費二月（舊欠不算）以後通盤計劃設法籌給現在過期已逾一月對於發欵事仍一字不提除教育界省議會爲贛人勢力所在抗爭激烈早已取到三月份外省公署爲行政機關首領因恐引起風潮不敢向董要錢其他機關偶有請求董輒藉口軍需緊急隨便回絶（警察警備隊因治安關係曾得一月）現因端節在邇各機關環懇財廳發薪兩月董因本廳職員索薪亦急勉允籌發一月各機關人員枯竭已久僅此戔戔尚憂不敷度節詎昨日（二十七）董忽又諭知各科謂大庾信豐連日劇戰鄂省將開二師援贛給養浩繁督軍命籌開拔費犒軍費不能遲誤各署请欵回報不發云云各機關聞知憤激異常紛請主管首領極力向董交涉如不得薪一月渡此節關惟有聯合同盟罷工蓋生計所迫無可再忍矣江西地方銀行前曾呈准財政部發行鈔票因議會反對不果昨因某方促迫發行鈔票八十萬元銅元票五十萬串函請財廳通令各徵收機關一律使用准其完糧納稅六月一日第一次發行鈔票各二十萬聞董現擬向該行借欵若干有照原議發給各機關薪費一月以弭風潮 
[粤軍回省後之態度]  
　　一方要求陳復職一方擬畀陳以兩廣經略使 
　　粤省政潮起於奉直戰爭之際而孫陳意見之不同至是乃大暴露今奉直戰事已算結束而粤省則因孫陳意見相左牽及兩粤最近之局勢且西南對北之事亦因而大受影響此所謂牽一髮而動全身也近自駐桂粤軍返省對於陳氏雖千呼萬喚仍不肯出來而其所部必欲擁陳返省殆無疑義蓋陳之對孫仍不欲冒要求之名而將官通電則爲出於擁戴之誠心自有話可說迨忠烈祠會議請恢復總司令後陳永善卽宣告未交卸兵工廠事陸軍部又委梅光培爲廣東軍械局長（兵工廠長軍械局長經孫文委任朱卓文周天祿）而軍隊之布置遍於東北郊並且進駐至粤漢路之源潭站省城已在粤軍掌握中矣現在陳之部曲亦分兩派一主張陳氏即速返省則大局立定一主張陳氏不可造次俟解决完妥後始可返省故日來紛紛其說有謂陳定於明日（二十七）返省者有謂陳氏態度尚甚冷靜者究其實陳氏返省之期當不出於十日内也又聞現在總統府各部分及財政廳巿政廳方面人員有已將行李什物搬運而文件案卷亦且移去者某某兩廳長經於二十五日遷寓於寶璧盤辦公其預備可知矣吾儕小民惟日日祈禱省城無事至廣西方面南寧現尚未失因李鎭撫使蔭軒死守孤城以一團之軍而禦萬千之衆故城雖未失而已危在旦夕高審廳長尤某高檢廳長湛桂芬財廳長吕一葵等亦日在恐慌中廣西局面已成不可收拾之槪矣昨日伍老博士在省長公署内設筵歡宴此次由桂凱旋回粤各軍官自營長以上皆列席計預備酒席數十桌詎是日到者僅得十八九人且皆爲陪賓知客餘各軍官均不見到大爲掃興并聞是日各軍官另具一函致謝大意謂承招宴甚感謝惟敝軍去年出發援桂時任粤省長爲陳競公今次凱旋返粤而競公竟離任不在省三軍之士若失慈母盛意可感惟食不下咽願辭謝云云以上係出自省署中人所言又聞粤局内部事刻據傳說葉舉等已允轉圜和平解决大局當可安然無事惟葉等在肇時汪精衛魏邦平曾親往勸止暫緩率隊來省當時葉意甚激烈葉語汪云請爲我轉覆中山今後葉舉去做賊不必再問葉舉可也云云其憤慨情形亦可想見矣 
　　廣州消息昨日喧傳孫將任陳競存爲兩廣經略使使先收復廣西再行督師出湘兹據某方面言此說純係汪精衛傳出聞汪曾以此事在忠烈祠商之粤軍各將領當時有人詢汪是否大總統確有此意汪答以如競公肯擔任大總統必可同意云云以汪所言觀之則似非出自孫之本意而據某將領言則云任競公以兩廣經略使之意確出中山不過先令汪精衛向各將領及競公疏通精衛以中山曾以討賊第一軍總司令及督辦兩廣軍務中路總司令等職商之競公競公都不同意兩廣經略使如再說係孫中山提出倘競公仍不同意則似於中山面子說不過去此算是精衛一片苦心至精衛對於政治實不願負責故此事無由精衛自已提出之理至競公允否擔任此職亦一絶大疑問當時競公入南寗時曾有人提議畀競公以兩廣總司令或兩廣軍務督辦在當時兩廣俱在競公掌握中競公尚避之若浼况現在廣西已完全爲桂人盤踞兩廣經略使祇得半邊競公未必肯就且當孫由桂林返粤時競公聞訊卽對其左右云孫先生一回廣西去矣言時極爲灰心故今日雖倚畀極重以收復廣西之任責競公　競公肯再作馮婦否亦一至難决之事至汪精衛在忠烈祠以此說商之各將領不過係欲各將領勸駕然各將領初回省時某要人亦曾提議請競公任聯軍總司令當時各將領曾聲言不要怎麽高大東西故兩廣經略使一職各將領未必就視爲奇貨又翁式亮等前日赴惠勸競公返省翁等昨日已回記者昨以競以最近意見詢翁翁以競公現在態度尚極恬退凡事似皆願總統負責云云統觀以上情形則兩廣總略使能否實現尚屬疑問也 
　　歡迎陳總長回省之空氣佈滿廣東全省現聞巿商界方面以陳總長轉戰閩粤勞苦功高并且愛民如子爲吾粤干城萬不容潔身引退現據提出意見於商會聯合會討論由商界公推代表數人前往惠州勸陳總長返省主持一切巿内各善堂之善長對於商界此舉極端贊同聞已一致决議與商界聯合共派代表前往勸駕總工會昨亦舉派代表梁佐臣何哲恭曾西盛張瑞成蘇喜庭黄漢傑劉安中何玉堂何季初黄傑生十人馳抵惠陽請陳返省主持政務又　石龍消息廣州衛戍總司令魏邦平省軍總指葉舉陸軍部次長程潛今早（二十四日）乘廣九專車往惠州謁見陳總長并報告一切省教育委員會委員長陳伯華亦於是日往惠翁旅長式亮前日由桂凱旋後目覩粤局逈異從前心殊不懌故返省後即行赴惠謁陳旋於昨二十三晚返省有詢以陳總長起居者據云陳對於時局頗持冷淡態度粤軍第五獨立旅長兼第三區善後處處長陳德春日前率領所部回粤後亦即往惠州謁陳報告經過一切情形現聞陳旅長已返四邑防地整頓一切第二師師長洪兆麟前因事往滬小作勾留現洪以粤軍由桂凱旋善後事宜正多特趕程回粤慰問各將領昨已安抵廣州日間赴惠勸陳勿遽萌退志 
[香港小輪罷工潮仍未解决]  
　　香港消息二十五號下午四點華人船主司機總工會代表兩名到華民政務司署再與船東代表磋商加薪問題當日只爭一元之工價未有成議（因東家方面已還一律加四元半西家一律要加五元半）兹續聞各代表已返省城在省城開大會議看衆意如何方能表决回覆華包政務司據士蔑西報載前日下午小輪工人代表與船東代表在華民政務司署會議船政道碧域夫亦與會衆語工會代表謂現有許多華人水手允願受僱其工金較廉於罷工者之所得即船主司機每月二十五元燒火雜役每月十四元船東意欲復用舊人惟必須依理解决方肯不雂新人工人目下提出之新要求雖未完全討論船東代表容氏已聲言工人於罷工期内即失去其應獲之工金工會代表五名昨早往見華民政務司謂工會業授代表等以全權故昨日所議之事無提交全體討論之必要代表等考慮昨日船東之提議决定不能接受亦不允戕已退讓之要求再減夏理德君復與各代表討論一番後代表允於昨晚集衆商議今日正午覆命各小輪東主前日下午全體會議一致通過加增拖船小輪之議案各東主俱擔任竭力協助將撥出小輪多艘以維持海面商業之常狀管理應急小輪事業之威廉臣氏昨語本報訪員謂刻已覓有多數小輪拖運貨物需用小輪之商人甚爲滿意新僱之工人司機月薪二十五元機房雜役月薪十四元應僱者仍接踵而至如工人繼續罷工海面運輸之重要事業亦能維持妥善云云觀此則知兩方仍在相持中也 
[大理院駁回皖選訴移轉管轄]  
　　皖省第三届省議會初選如桐城舒城六安無爲等縣均因僞造選册種種舞弊經各該縣初選舉人依法起訴分别判决無效各當選人大起恐慌乃運動各被告縣知事提出不服理由具呈大理院聲請移轉管轄冀得一綫之挽回詎日昨大理院已决定駁回其理由謂高審廳推事均非皖籍亦非辦理選舉人員審理此案自無偏袒之虞所請移轉管轄之處應毋庸議高審廳長接奉令知後現已定於六月九日十九二十一等日分别開庭審理一般人之預料大約經此一庭後即可宣判 
 
 

Page 8

 
 
自由談 
閒話 
[繁華風轉記昭實]  
　　巴黎春令之繁麗 
　　維也納春服之奇特 
　　巴黎道上锦成堆佳麗如雲去復來天若有情緣更巧杏花開後雪花開 
　　諸君讀此詩可知一千九百二十二年三月下旬巴黎巿彌佳令Ｍi-Ｃareme之盛况矣巴黎天氣温燠宜人是年三月上旬巴黎最繁麗之向靄麗舍蔭道ＡvenuedesＣhampsElysees杏花盛開至彌佳令舉行大游行會之前一日忽焉降雪巴黎俳優雜報Ｃomoedia有云今年今日之良辰人間天上同具散花身手惟自天投下之紙花爲一色非若出會時道旁游人所投花片能有五色繽紛之繁麗耳歐洲歳時習俗每年在清明前爲四旬齋四旬中半之一日名「彌佳令」在彌佳令以前盛會狂歡盡情遣適以此一日爲圓滿期一切歡會悉告終止法人不欲錯過此良辰良夜頗有我國古詩人「未到曉鐘猶是春」之感想 
劇談 
[梅訊（四）珍重閣]  
　　日昨爲畹華登塲第一聲萬人空巷舉國若狂自傍晚至於深夜汽車絡繹不絶嚴更指揮加班爲值曾無今片刻之暇停車自天蟾西至跑馬廳南至北海路矣 
　　昨日上座極足計共得五千三四百元之譜 
　　畹華於十時到塲即登高問扮裝加鍵於户免閑雜者之覬覦也 
　　昨日後臺人員執事以第一夕小樓連環套畹鳳武家坡遂均竚足以觀並有臺座遂至毫無隙地 
昨日畹華扮相殊佳在簾内纔逞新聲已博全塲之采 
　　採桑一節珠圓玉潤即奉卿亦出以從容洵傑搆也 
　　連環套本代盜鈎以時遲不及園主遂榜書座次座客無喧噪者園主見人咋舌曰牌示而無人喧擾吾心始稍定也日昨花樓預包者李君林君盧君黄君周君簡君林君盧君吳君陳君薛君李君盛君陶君等正廳則劉畏之兪壽丞錢冲甫朱曉蘭陳少石陳小石劉柏生袁伯夔桑鐵珊等均列座焉 
　　園主爲維持秩序起見每日添雇西捕二人一在前臺一在後臺照料一切每日每人支薪水十二元 
　　玉芙氣息温文樂天自好嘗謂生平但求温飽懼攫時名天下惟愈闊者愈苦彼身綰虎符儼然藩鎭者出則警衛森嚴入則堂下雲集何嘗有絲毫閒散之樂言决且引證劉少少之言無論如何闊人有一席之地不過八尺而已其說殊有至理言次復致慨嘆謂惜天下之人不能盡體此恉耳 
　　日昨許少卿約警政諸君於馥興園畹華來滬每賴將護之勞自宜設席欵洽也 
昨晚復宴政界諸君於寗波同鄉會若許秋颿沈蘊石徐輔洲李徵五朱葆三之流二十餘人亦由畹華與少卿會銜合請 
　　昨午應約午餐於惜陰堂座中有周湘雲錢冲甫楊　山及簡照南潘明訓之公子卽於席間定奪假座禮查飯店大約俟其新跳舞塲修理工竣在本星期六之後云 
　　奉卿唱武家坡後歸家少受凉氣昨日遂不能早起卽晚間同鄉會之約亦殊勉强而登臺唱硃砂痣飾劉員外則已復元神采奕奕矣 
　　楊珸山擇日將宴畹華輩及小樓劉硯亭茹萊卿於新宅日期猶須請定 
　　日昨正廳座中有西客數人足見畹華色藝彪炳寰宇蜚聲炎要非虚語也 
　　周湘雲亦已預備在學圃開盛會歡迎矣 
　　次日玉堂春上座亦佳許交涉使亦列席以千里鏡瀕瀕窺望也 
　　畫家趙安之前年曾繪天女散花像贈畹華殊遭激賞近來兼繪花卉尤超絶恉昨在惜陰堂見及所臨陸包山花卉長卷及蔣南沙工筆花鳥欽倒無已畹華固擅丹青能領會者 
也趙安之不日促裝來滬當更有精品示人矣 
[上次梅劇錄舍予]  
　　天蟾重由許少卿自辦偏重道地舊戲邀角甚多魄力可謂雄厚三日戲目已經露佈滬上顧曲家對於歡迎蘭芳者當必衆多此次所貼五花洞及白蛇傳則爲上次所未演爰將上次即庚申年二月二十四日起迄至四月初七爲止所演諸劇分類錄出俾資參考焉 
　　彩樓配玉堂春汾河灣探母武家坡御碑亭虹霓關頭二本醉酒珠簾寨（以上屬青衣旦戲）（樊江關一次）千金一笑嫦娥奔月散花葬花上元夫人獻壽（以上屬古裝戲）皮黄春秋配頭二本一次小生射戟一次木蘭從軍頭二三四本各二次游園驚夢獅吼記玉簪記拷紅（以上崑曲戲計四齣）時裝鄧霞姑一次吹腔販馬記三次统計二十五齣惟散花演有六次之多游園驚夢及汾河灣亦各演三次 
（却酬） 
小說 
[社會小說人間地獄（一一三）娑婆生]  
　　第十七回忽掛先容五爺匍匐强書債劵稚子驚啼賈大人走過來便將替他和老六老七情商辦法向他述了一遍屠五老爺道我旣做了錯事一萬分對不信四庶母和六七兩弟此刻無論如何他們有什麽吩咐我還敢不承認嗎老實說就是提出條件要我的性命我也只好束手待斃也無從抵抗漫說這張筆據我還敢不依麽如此就請親家替我包寫包辦寫好了我來簽字便了賈大人又往屠六老爺這一邊來屠七老爺這時候已是烟癮大作支持不住早已命家人將烟傢伙從家裹取來開燈大吸一邊吸著一邊問賈大人道他怎様說賈大人道老五還明白也後悔莫及現在件件遵辦屠六老爺道如此請你趕緊寫罷待他畫了了一事賈大人道寫却不難但不知究竟總共欠的數目是多少屠六老爺道有有有說著從馬甲口袋内掏出一篇屠五老爺親筆的帳來賈大人瞧了一瞧也伸伸舌頭道這大的數目銷阜烏有也難怪你們兩位發急了屠七老爺這時候瘾已過足一骨碌扒起來催著賈大人快些起稿子賈大人道我外人只好從中說說似乎不便代筆還是你們兩位自已起稿的好屠六老爺道不必客氣罷還是求你的大筆一揮我們弟兄於文墨一途不瞞你你也是曉得的到大菜館裏開菜單還要叫西崽代筆父想牛尾湯炸板魚全寫不上來怎好叫我們起這重要稿子爽快些你來一下子罷賈大人覺得他所說的話也是實情便坐了老夫子的西席位置上提筆颷颷的寫了幾條寫好了念與屠六老爺聽又交與屠五老爺照様寫好一張屠五老爺檢開底稿一看只見上面寫道 
　　立筆據人屠榖這今借到 
　　屠堃厚記名下規元三十五萬六千兩正按月一分行息一時無力還清兹三面訂明辦法如左恐後無憑立此存照 
　　一屠榖亭無論如何窮迫每月須付銀三百兩交堃記厚記家用此欵在應付利息内計算屠榖亭如身故此項本利及一切辦法歸伊子公同擔負履行伊子故後歸伊孫曾孫等擔任俟此項借欵本利清償後此約方能無效 
　　一屠榖亭及其子孫如有薪水豐厚職業或有巨大進欵時應不論多寡趕先提欵清償此欵債務如延不履行堃記厚記或其子孫等人隨時隨地可變賣屠榖亭及屠榖亭子孫曾孫等產業不得抵抗 
　　中華民國年月日屠榖亭押 
　　屠榖亭長子屠國宇押次子屠國宙押 
　　三子屠國洪押四子屠大毛子押五子屠阿狗押屠五老爺看罷嘆口氣道今日除了寫這一張東西以外並無辦法可以救命但是寫了以後漫說我一生一世没有　頭日子連我的兒子孫子曾孫的自由全預先賣斷了 
[餘瀋]  
　　山東問題經六年來兆民之呼籲在華會略得結果籌贖膠濟路宜若何奮勇速儲基金此稍具熱血者所當共知 
　　綠酒紅燈酣歌恒舞固足爲勞人餘暇遣興計若手揮巨金以易數小時聲色之樂則何如儲而贖路之爲得也（靜淵） 
　　誌謝昨承天津華北新聞社惠贈新小說一册内有楚傖涵秋傑作頗多精采又承世界書局惠贈快活第六材料亦豐富併此誌謝 
 
 

Page 9

 
 
   
 
 

Page 10

 
 
國内要聞二 
[劉湘辭職後之川局]  
　　四川總司令劉湘以政令不行各事掣肘故於寒日通電辭職自此電傳出後永川陳國棟師長即來電挽留請以川局爲重成都劉成勳亦來電稱願擁戴總座成勳决不干預政治所有成都治安願負責保護嘉定陳洪範亦來電挽勸并稱庚日以後所有拍出各電洪範槪未與聞均係竊名云云重慶總商會亦於十七日召集各帮開會選派代表到總部挽留惟劉湘去志甚堅聞决意截至五月二十三日止將軍民兩政分别交由軍實審查會與省長公署政務廳暫行管理總部方面現已由副官處通知各處合將任内經手一切事件妥爲結束俾便交代惟軍實審查會雖由川中各軍代表組合而成而該會職責只限於審查軍事對於全川軍政事宜未便干預遂派代表向劉湘面商請其照常負責不必堅持十日之期但劉氏辭意已决挽　無效該會遂於二十一日通電各軍將領陳述情形并請各將領依照川軍公約選定地點約定時期速開軍事會議確具辦法以謀解决 
　　周吉珊（駿）將軍昨有通電分致川中各將領請息爭端詞頗痛切其文如下自客軍出境省格保全駿得倦返故鄉亦拜諸公之賜且幸宣言自治可以免除戰爭乃不人待他之侵凌而先爲兄弟之鬥狠頻聞噩耗心痛欲摧昨讀碩權上將通電猶以爲同袍將領患難相依即有繊芥嫌疑何至豆萁相迫頃見甫澄總司令辭職通電始悉暗潮起伏不盡屬子虚内部紛爭又行將徵實駿久除兵柄分屬川人敢爲諸公進一忠告查吾川據長江上游爲南北樞紐果能自治何患不强乃於羣望統一之時而圖自殺之舉詎知華會决議裁兵奉直已將决戰試放眼夔門以外一澄思蜀道之難萬一外患紛乘試問何從抵禦飄摇時局豈能容蝸角之爭破碎鄉邦忍再釀蟲沙之刧此不能不爲諸公痛陳者一也吾川雖號自治人民猶苦兵多抬墊預征閭閻之脂膏早盡東籌西措軍隊之餉項仍虚維持現狀已覺困難倘再紛爭何以善後且士兵旣已極困人民未盡可愚萬一相率倒戈或更鋌而走險則向之所謂贊成自治者實不啻實行自亂無論勝敗誰屬皆認爲千古罪人况無意識戰爭寗不畏中原竊笑此不能不爲諸公痛陳者二也環顧將領諸公皆屬並時豪俊即使一方誤會不難會議公開試回思血戰同經當亦有天良一線况祖宗廬墓所在歌哭聚族於斯非永無笠車相見之時詎以兵刃旣接爲快如其膠執成見各走極端予仇敵以良機致盜匪之肆起干戈滿地未知收拾何時桑梓故居立見流離失所是亦不可已夫母乃不仁之甚也此不能不爲諸公痛陳者三也駿雖庸愚愛鄉情切值此盤馬彎弓之際謬陳曲突徙薪之言伏望當道諸公速爲眞誠之表示全川父老同作懇切之調停或依據約精神亟圖解釋或另籌良好辦法永杜紛爭總期解决和平不至輕開戰釁若果人言罔恤甘以戎首目居則曲直是非全川自有公論恐成敗利鈍勝算未必獨操愛人以德垂涕陳詞敬乞鑒原立賜明教周駿叩印 
[厦門雜訊]  
　　厦地孤懸海島農產物旣無可言工藝品亦缺焉不講致衣食用皆仰給舶來品生活程度漸高有由來也小學教員身受此中况味蓄之旣久故一二人出而倡之遂卽一發而不可遏先則罷課結隊游街散佈傳單爲示威運動繼則有種種要求惟悉係公立性質之學堂諸私立學堂教員尚未捲入漩渦中而諸教會小學除榮康敦化三育福民四校教員不爲所動外餘則與公立各校表示一致現聞公立方面經官長紳商教育領袖出而幹旋後自七月一號起以至低率加五成已訂期照常上課惟諸私立及教會性質之學校無公家之津貼無資本金之來源雖經要求亦必無良好結果耳 
　　鷺門人烟稠密街巷穢濁以故癘疫發生時有所聞二十餘年來每届春夏之交時殁即起忧惴惴惟有委天任命徒唤奈何東三省及江浙等處偶爾一發政府立出鉅欵以遏止之獨吾厦及閩南一帶年死於是者不可勝計未聞有何撲滅之法尚幸民智漸開知自愛惜遂有熱心家出而組織公益社聘請葉鞠丞醫士特製預防時疫傳染經驗藥散或掛身上或焚室中或置水缸爲防患未然計且有藥酒救治於旣發之後各處寄售槪折收半價以便於貧民之購買也 
　　申江泉漳會館聞名已久其團結力之固愛鄉心之切足與南洋僑胞相伯仲故凡閩南興革之事莫不得其援助此次厦鼓福民校長葉俗虚君爲謀職業教育之發展親詣江浙教育名區實地考察借資反鏡並乘機向諸同鄉力呼將伯雖際奉直劇戰巿面蕭條而仍各量力輸將此間人聞之以爲樂善好義殊爲難得實令人欽佩靡旣云 
[皖許張密約與米照捐]  
　　許世英剏辦六角米照捐一般人莫不知爲政務廳長王源瀚赴蚌與張文生協議之結果爲朱清華代理財廳交換條件現在反對聲浪愈趨愈烈王源瀚已爲衆矢之的文電攻擊實屬體無完膚刻聞王氏因受環境之逼迫已擬辭職或謂王爲舊國會議員將赴津參與恢復運動此亦有因也至許世英方面自米捐之事發生頗爲輿論所不容甚至素與許氏親善者亦拍一電表示其順從大多數民意日昨有高語罕盧仲農兩人電責許氏謂其賣省而行此自殺政策之六角米捐許益難堪當復一電云「蕪湖二農高語罕盧仲農兩先生鑒電悉兩先生足以千秋盗貨賣省請來省殺世英可也不然盜名其世恐不足以服人兩先生其審之」高盧接電後亦復一電文曰「安慶許省長鈞鑒敬電誦悉前電云云實爲輿論并非要譽鄉人米捐成命能否收回密約究竟有無請速宣布若蒙幡然悔禍立罷賣省之奸迅除殃民之令則語罕等甘伏欺世盜名之誅至於千秋與否則付之千秋可也願與鈞座共勉之」等語此種消息傳出後各界咸知許氏對於米捐頗具一種决心置輿論於不顧乃當此風潮洶湧之際忽又發現王源瀚赴蚌與張文生締結之密約内容計共六條（一）財廳進退由省長主持（二）委任縣知事應商准督軍在軍界有勳勞者亦得介紹（三）釐金局長權歸財廳軍界亦得擇尤介紹（四）理財行政完全歸諸省長軍餉完全由財廳負責并規定新軍皖籌七十萬裁遣費一百萬六月付清欠餉照付以及軍事機關開支均須月清月欵軍人不干涉行政餉源拖欠財政長應得貽誤軍需之咎歸入軍事範圍（五）本約自督軍省長核訂之日起完全發生效力共同信守聞此項密約係王源瀚所携往得張文生之同意而簽訂王氏大功告成朱清華即穩步登台其中尚有軍署顧問王浩如亦係在事出力人員許氏隨即委任泗縣知事以酬其勞惟上述密約内容現時尚不能遽認爲全確因係第三届省會當選人唐某由蚌抄來彼等與許氏素處反對地位卽使屬實亦難免不有改竄之處必須覔得正本方能證實也 
　　另據國聞通信社安慶通信云皖省自許世英派政務廳長王源瀚爲全權專使赴蚌接洽歸來即發表實行蕪湖出口米照捐之訓令省垣人士無不料王之赴蚌必須承許氏之命携帶有一種條件以供獻於軍界但究竟内容若何則俱未能偵悉迨至今日（二十八）始由私人方面目蚌傳來一密約草案案上並無建議人之署名但玩其語氣似屬行政方面所起草兹錄其條件如次㈠財政廳爲綜司全省度支之官省長有監督指導之責此後賢不肖黜陟之責悉由省長主持只須餉項無缺不誤軍需無論其屬於何派軍界槪不干預㈠縣知事爲親民之官升調更動之權當然屬於省長除有駐防軍隊縣分更動知事須先商准督軍並請轉飭防軍以資互助外其餘槪不干預但在本軍著有勳勞人員軍政長官亦得擇尤子以介紹如何錄用仍在省長即使發表到任仍須認眞考核如果輿情不洽或未能稱職等情事必須依法辦理母得瞻徇㈠釐金局長爲直接征收人員升調更動權在財廳所有現任人員無論屬於何方面必須不短比較始能保全至期滿辭職如果在任長征成效卓著自應酌予升調以資激勸設或虧短比額則定章具在撤差追繳視其所短額數爲准衡軍界槪不加干涉惟在本軍著有勳勞人員軍政長官亦得擇尤予以介紹但如何錄用仍在省長與財政當局則使發表到差比額仍須認眞考核設有虧短情事必須照章辦理母得瞻徇㈠理財行政一切大權旣已完全屬於省長則省長對於本軍餉項自應完全負責共濟艱危兹將省政府對於全省軍餉負擔數目分列如下（甲）自督軍接任日起至本年四月底止在皖省提用各欵無論多寡槪由省長籌報自本年五月份起援照十年二月部案每歲由皖省籌七十萬元計每月應付餉洋五萬八千三百三十三元三角三分三釐此項墊餉在中央政府未經指定新軍的餉之前省政府應於每月廿日以前如數付清不得藉故絲毫短少（乙）新安武軍裁遣費一百萬元曾經省長核准在先此項應於本年六月内付清不得藉故再有拖延（丙）本省陸軍混成積欠至四個月之多現查截至十一年四月底止省政府共欠餉洋一百十七萬八千餘元此項欠餉應於三個月内陸續付清不得藉故拖延（丁）本省陸軍餉項及軍事機關額支全年共需洋三百七十餘萬元省政府對於此項餉額按月應付餉洋三十一萬五千零二十四元七角八分須於每月二十日以前如數付清不得藉故絲毫短少㈠自經此次劃清權限正本清源軍人對於用人行政旣完全不得干預省政府對於兩軍負擔餉額必須月清月欵源源接濟如有拖欠情事財政廳長應得貽誤軍需之咎自應歸入軍事範圍依法辦理任何方面不得加以保障㈠本約自督軍省長核議簽訂之日起完全發生效力共同信守 
[杭州快信]  
　　省教育會周李兩副會長昨偕體專校長王卓夫等赴工校勸導學生開誠演說學生感悟惟稱該校懸出牌示斥退專門部學生五十六人激動公憤午後學生派代表方以矩張傅良等十六人與周李兩氏接洽後今午在省教育會開談話會商訂解决辦法 
　　律師公會會長阮性存·一師校長馬叙倫·及葉墨君鍾郁雲傅炳然陳柏園王卓夫等（俱係校長）今午前在省教育會聯合會議調解一中與議會衝突 
　　交通部電浙浙省缺米除已飭滬杭甬路局遇有滬運浙米石應卽騐憑浙省護照先予起運外仍請由貴省公署隨時將所運數日電知本部塡給憑單以便赴局核對其無憑單者仍由請運人補償以昭鄭重 
　　盧督軍以超武兵艦業在滬廠修竣昨特派本署軍務課長劉化仁馳往騐收 
　　警務處昨委王若欽充永嘉城區三等警佐徐光耀充嵊縣崇仁警佐李兆南充麗水碧湖警佐 
　　湖墅元昌光行請領護照赴温採米一萬石該處官廳僅允騐放半數經該行商電省籲求當蒙照准轉電現甌海道尹電復到省元昌之米遵卽電飭平陽知事如數騐放 
　　集成絨經公司干涉包經賣經意圖壟斷營業現由綢業略陳總商會轉請省會警廳布告禁止昨已准如所請會同實業廳刋印告示以安工商 
　　商教兩會聯合各校組織之滅蠅會今日午後宣傳部實行分組出發演講 
　　本届夏節聞各軍隊兵士仍循曩例每名頒發犒賞银二角 
地方通信 
[松江]  
　楓涇女高夏節同樂會楓涇女子高等小學校學生自治會於夏節例假日舉行同樂會藉以聯絡感情陶冶德性正午入席聚餐首由主席報告開會宗旨席間有滑稽演說雙簧講故事崑曲道情室内游戲等餘與末演短劇新五毒散會時已四句鐘矣 
[蘇州]  
　　組織美術會蘇地畫家顏文樑陳韶虞顧仲華朱士傑等十餘人組織蘇州美術會於海紅坊法政學校舊址并先創辦署期圖畫學校課程分國粹畫西洋畫二部學員男女兼收學用等費均免經費及教授悉由發起人擔任可謂熱心矣 
　　蘇城午節狀况舊曆端陽日蘇城軍警各機關均停止辦公一天學校亦放假一日以資休息警察廳李廳長以舊曆習慣商店皆往來收賬深恐宵小乘隙活動妨害行旅特飭各區署派警分班梭巡並令騎巡保安兩隊選派隊士於是日荷槍巡察閶門觀前一帶熱鬧處所以寒匪膽而保治安 
　　呈請撥欵修隄西華鄉大新橋丹橋等處爲太湖進口要隘邇來該處堤岸年久失修坍塌不堪霉雨暴漲危險堪虞該鄉董事府泰階特邀集本地士紳開會集議辦法經衆一致議决聯名呈請縣署在公益費項下撥給洋一千百元藉便修葺而免水患 
　　吳江自治協進支會成立蘇常道自治講習分所吳江畢業學員吳炳鏞等近約同地方士紳沈頌墀等组織吳江縣自治協進支會業於日前假縣農會開成立大會並舉定正會長陶賡處副會長周積理沈爵天幹事吳炳鏞黄家銓等二十人照章向吳江縣核准備案矣 
　　破獲刀傷男屍案犯蘇盤門内於五月十六日晨發現刀傷無名男屍一案已誌上月十七日前報兹悉該案發生以來警區方面非常注意竭力偵查業於二十九破獲正兇至破獲原因聞係在盤門業洗衣之某甲洗得血跡衣衫被警區偵悉所致查死者姓余名道和山東人素不安分時與退伍兵張壽生何泰清等往來具有宿怨十六晨七時余某至盤門在府學前適與張壽生何泰清相遇遂張何二人用刀戳斃當時張卽逃回安徽原籍後因妻某氏寄居盤門擬欲携妻他往復於二十九日來蘇至閻門某荼居因情虚不敢到盤門托友前往將妻喚至囑卽料理離蘇其妻因有外遇不願隨往致起口角被警區得悉卽將張壽生及其妻逮案研訊甚久張始直認刀傷余道和身死不諱供認與何泰清同謀遂將一併人證拘獲解送警廳轉解吳縣公署歸司法部分依法審理矣 
　　分給童子軍奬章吳縣童子軍開聯合運動會已誌前報日前吳縣知事郭曾基據第三科主任蔣雲階君呈稱童子軍成績優良請予給奬等情郭和事據呈後卽予核准飭製銀色奬章十五座每隊一座於昨日發交童子軍聯合會該會卽日通知各隊長到會具領云 
[無錫]  
　　廣勤路之新氣象廣勤路新建之華盛顿飯店爲楊翰西與某美國人合股開設規模宏敝設備華麗内分大菜間旅舍彈子房閱報室等現現程完竣定於下月開幕無錫紡織廠聯合會即附設於該飯店之内又廣勤電燈公司專爲便利該路商民以通運橋爲止業已布置就緒裝户亦已裝訖取費甚廉故裝者頗多本月初即可開機放光矣 
[鎭江]  
　　繭巿消息報告鎭江各鄉繭行自開秤以來連朝陰雨到貨不甚踴躍各行因放價爭收聞大港丹徒兩處貨身甚佳陰曆本月初四日開盤每擔已漲至六十五元有奇尚有續漲之勢 
　　金壇籌辦平糶金壇縣去秋霪雨爲災收成歉薄現在飢民遍野糧價奇昻各界人士籌集鉅欵派員赴滬採辦外米不日運壇設局平糶以維民食 
[揚州]  
　　分電保留棧長十二圩揚子棧長盛紹葆現經鹽署調差遺缺呈請任命劉幼雪（安徽印花稅處長）接充兹兩淮丁運使及在揚塲運各商僉以盛棧長辦事認眞商情融洽特分電鹽署保留未識能發生效力否 
　　屠稅未准核减江都屠宰稅認商朱雨祁前以包數過鉅無力負擔呈請財廳核減昨縣署奉到廳批以該商認捐在前自應加額照繳母得藉詞短少云云卽經江知事轉飭遵照矣 
　　催設新式法庭高等審檢廳訓令縣署云查兼理司籌劃在案惟迄今未據呈報殊屬玩視仰卽遵照設置呈報云云 
[甯波]  
　　甬青年會近事寗波基督教青年會以時局未定外埠募捐决議暫行停頓俟至秋季續辦推在此期間内極力整頓會務㈠衛生大運動定於五月三十一日及六月一日舉每日下午組織演講隊分向城内外各區露天演講衛生要義及殺蚊撲蠅防疫等方略晚間提燈游行爲有趣味的鼓吹㈡保嬰大會聯合婦女益智會基督教友誼社等三團體組織保嬰大會准於六月一二三日假槐花樹下崇德女校行開幕禮内容分籌備廣告演講檢查等四部辦理㈢衛生展覧會定六月十六十七十八十九四日在該會舉行内部約分展覧演講游藝晚間則殿以影片藉助餘興云 
[安慶]  
　　反對摺簿加貼印花摺簿加貼一角印花稅票以各省區反對甚力迄未實行現在中央迭電催促飭令照辦皖省各縣商會紛紛函詢安慶總商會對於此案如何主張又望江縣商會昨日來函謂該縣知事已預備檢查罰辦應如何對付安慶爲省會之區當有辦法請速函覆總商會程張兩會長遂於五月二十七日下午一句鐘召集各業董開會討論適於此時總商會接准安徵印花稅處長周銘盤公函謂奉督軍令印花稅欵接濟軍餉摺簿加貼一角印花稅票務請轉致各商號一體照辦夏季檢查之期已届如有漏貼即應照章罰辦云云商會各業董集議僉稱各省區均未實行吾皖豈能獨異會議結果仍照前議否認與否省區一致進行旋即擬電中央務請收回成命以恤商艱云 
　　兩公司設躉交涉三北輪船公司原曾購定安慶大南門外招商碼頭附近一帶地皮預備安設躉船嗣以該處係潘家磯頭招商躉船常被下水大簰撞斷錨鍊是以反對方面持此理由拒絶三北公司在此設躉藉免危險即安慶總商會亦不以該處設躉爲然曾函上海三北總公司另覓相當地點以資調解頃上海三北總公司經理函復安慶總商會謂已在東門外覔得地點略加修葺即行拖躉來皖安設務請維持云云惟三北公司費去巨欵購買招商碼頭地皮旣因反對廢棄不用亦不肯任憑招商占用該公司駐皖經理彭選青現與招商經理李少岩提起交涉謂招商躉船事同一律亦應覔地遷移李經理無詞以對聞已另往覔地矣 
　更換一工校長安慶第一甲種工業學校校長史浩然任事數年頗得該校學生之信仰日前因内部發生暗潮决難再幹遂向教育廳具呈辭職雖經楊廳長一再挽留惟史校長去志甚堅昨日又上辭呈楊廳長已悉史之苦衷不再挽留業已批准并委該校工科主任程敷模接任程君以事前并未徵得同意亦且鑒於現在教育事業不易辦理當繳還委狀到廳面辭楊廳長惟有另行物色相當人員恐一時尚難定奪也 
來件 
[留日福建官費生敬告全國父老書]  
　　敬啓者留日學生自去年五六月以來學費發給恒不如期致使精神懊喪學業抛荒而閩省因南北戰爭地當衝要當局將留日學費移充他用累及同人等茹苦爲尤甚幾經呼籲本四月十九日閩省長滙到國幣三千可資一月學費同人等聞訊之餘即舉代表向代使馬廷亮監督路孝植交涉發費（舊例每月二十日即發費日期）以安衆心二氏均允俟月杪如數匀分决不有悞不意延至二十九日馬路同時逃歸及本月二日聞江洪杰代行公使職權各代表又前往交涉彼滿口允承謂各省滙欵歸爲各省學費已有成例可無異議惟因欵已他用展限至六日當即如數照發云云同人等以欵有着落即苟稍事遲延無不相諒及期全體齊集使館領費（因監督逃歸監督處無形消滅）不圖事竟出人意表是日江洪杰避匿病院不肯謀面全體館員鳥飛獸散並預先嗾使日本警察入館干涉將同人等勒閉一室終夜不寐饑寒交迫發病多人竊思公使爲國家代表並有保護學生責任無故潛逃實忝厥職繩以國法在所必誅學費是學生命脈竟忍從中乾没致使生活不安無心向學現同人等受此影響困苦萬狀膳宿各費不清居停逼債甚急精神體面兩俱損傷固不待言矣所可恨者以神聖尊嚴使館嗾使外人侵入干涉國家未亡主權斷喪馬廷亮江洪杰狼狽爲奸不獨爲同人等所疾首痛心抑亦我四億同胞所當聲罪致討者也用是掬誠相告乞爲援助以洩彌天公憤肅此順頌時安留日福建官費生聯合會公啓民國十一年國恥紀念日 
來函 
[蘇州樂益女子中學校來函]  
　　敬啓者敝校以校務主任沈雷漁君中途棄職之故致學生激動感情有罷課要挾之舉現除一部分學生照常上課外所有未上課諸生已通知學生家族核辦敬將通知家族函件附後謹乞一併登入來函門爲荷專此敬頌撰安蘇州樂益女子中學校謹啓逕啓者敝校創辦伊始即由同人等公議延請沈雷漁先生主持校務訂期一年至本年暑假爲滿乃沈先生今年三月中忽去兼徐州三女師教務主任屢留無效來來去去殊感不便同人等於五月二十五日晚與之談話要求沈先生於暑假前不再赴徐以期校事進行無滯至暑假後則聽沈先生之便可也彼知下半年無聯任之望當即提出中途辭職夫訂定一載尚未滿期於同人等談話間表示暑假後不再聯任之後陡然辭職殊不可解惟學校事務重要不可一日無主持之人故同人等仍一致挽留不料次日沈先生到校與學生談話後而學生即不上課夫學生不停課於前而停課於沈先生談話以後其停課之原因何在尤使同人等大惑不解同人等力薄才疏再四不能挽留沈先生不再赴徐學生不諒苦衷致有停課之舉於五月二十八日邀集發起人等開會議决另請相當人才帮同維持昨業已請定南京高等師範畢業前安徽省立商業專門學校教務主任潘習常先生到校立事即日照常授課矣學生囗囗囗在校素來勤習學業未有過失此次之事想爲誤會所致情有可原惟若再執迷不悟一則有背來學之本旨二則更何以副貴家長殷殷期望之心惟祈迅即臨校或快郵賜知督促其即行上課是所至禱此上貴家長台鑒樂益女子中學校發起人張冀牗等啓五月三十日 
雜評一 
[舊議員以外之覺悟（默）]  
　　前數日一致主張恢復舊國會而今日對之又稍有懷疑者以舊議員分子意見不一恐將來又蹈搗亂之覆轍也然此亦非國人之過慮以今日之舊議員無變昔日之舊思想則搗亂亦意中事搗亂之導線一爲總統問題一爲憲法問題此尤人所共知者也 
　　然吾謂此二者非僅舊會恢復後易啓糾紛卽舊會恢復前恐亦不能無糾紛非特舊議員自身易啓糾紛卽舊議員以外有勢力之人恐亦不能無糾紛如一方主張孫徐同退另選總統而孫徐方面又未必自願同退一方主張完成民六憲法法議而南方又主張草五權憲法此皆所謂舊議員以外有勢力者之糾紛故今日欲免恢復舊會後之搗亂不僅舊議員自身宜覺悟而舊議員以外有勢力之人尤應先行覺悟也 
 
 

Page 11

 
 
   
 
 

Page 12

 
 
   
 
 

Page 13

 
 
本埠新聞 
[澳門風潮之電訊]  
　　葡兵開槍死傷華人多名華人已開始離境 
　　英文滬報三十日廣州電云澳門葡兵復槍斃並傷華人多名澳門華僑已罷巿反對葡兵之野蠻舉動聞二十九日晨間有華人聚集警署前要求開釋所拘之華人葡兵一隊向開排槍二次計死華人四十餘名傷一百三十餘名當驚亂之際有華人多名被擠落海並有多名因倒地爲衆踏傷澳門華人已開始離境魏邦平奉粤政府命令派兵一營及巡洋艦廣平號駐廣澳邊界星報云本埠葡總領事加薩洛伐氏接澳門官電稱該埠已頒行戒嚴令嚴防續起騷亂前日之衝突計死華人三十四名傷三十一名葡人無死傷者上海團練隊葡隊員已遵令凖備全隊一百零五人均願投効如須出發總領事亦願加入該隊據今晨電稱澳門大局已較安靜惟戒嚴令尚無取銷消息葡總領事曾將所接三十日澳門官電譯成英文送登各西報其文如下大隊華人聚集警署前要求開釋一犯其勢洶洶並侮辱軍隊及官員自某葡員爲華人奪去武器加以毆擊後維持秩序之和平方法已窮故葡兵開槍擊斃華人三十四名傷三十一名昨日全埠罷巿政府乃宣布戒嚴今日秩序完全恢復照常營業巿塲糧食頗足僕役已有上工者 
[察哈爾暫阻外人前往游歷]  
　　江蘇特派交涉公署近奉外交部電云准察哈爾都统電京畿用兵本區現均戒嚴兼以口外匪氛不靖軍隊保護難周外人前往殊多危險請停發游歷護照等語除函逹駐京各使外仰即知照各國領事轉飭遵辦云云聞許特派交涉使已函逹領袖總領事查照轉致各國領事矣 
[顏惠慶昨已赴杭]  
　　外交總長顏惠慶氏日昨由京南下抵滬後順道入杭已於昨日（三十一號）乘鐵路局長特備之頭號花車附掛於早晨八時由滬開杭之一百零四號特别快車赴杭 
　　聞顏氏此次赴杭專爲游覧起見故一無隨員僅携其十餘齡之公子同行杭督長曁交涉員均派有專員或親到城站迎迓顏氏大約明日即行返滬云 
　　國聞通信社云北京政府外交總長顏惠慶博士已於昨日上午七時由京來滬下車後即往訪其戚趙某之家隨乘八時之火車赴杭本社記者曾往訪問顏氏對於時局問題不肯表示任何意見云 
[航業消息]  
　　大英公司得仰光綫貨輪西鴨家號電告即日將到上海船中所裝上海貨有白蠟四千件洋燭五千五百件白米三千包 
　　法郵公司之貨輪杜里士船長號輪自歐來華裝到疋頭絨布一百十箱五金二百三十件洋酒七百九十箱香烟一百四十箱機器三件又由安南裝來白米一萬包尚有郵船安瑞合里杜號到申裝到洋酒一千箱 
　　印花衣及棉紗之到滬者甚多本日有英公司輪雪西利亞號到來裝到花衣一萬五千二百六十五件洋紗七百九十件又麥賽坡號今日亦可抵申計裝來棉花有二萬件 
　　昨日爲夏曆之端籌本埠出口各輪皆延至今日開各船之買辦或坐艙人咸設盛筵請同輪之辦事各職員　　聞招商總避現爲本埠各碼頭棧房近來因時時發生失竊失貨之事爲防止後患計現有添設偵探團之主張業在着手辦理矣 
　　昌興公司之坎拿大皇后號輪於下月九號到申時該公司將遍邀各界至船中參觀一切 
[香港海員分會之進行觀]  
　　聯合通信社云香港海員總會來滬組設分會已向各方接洽兹悉其職員已由該總會委派林偉民爲分會正主任鍾筱朋爲副主任黄守一爲文牘主任葉謁來陸常吉爲幹事日來正積極進行云 
[郵局購買滙票郵票之新章]  
　　上海郵務管理局自六月一號（今日）起規定凡以輔幣購買匯票郵票應照下列價格計算制錢一千八百文作大洋一元銅元一百八十枚作大洋一元小洋十一角加銅元十二枚錢八文作洋一元小洋一角可購郵票八分找還錢八文購一角郵票以小洋一角加錢二十八文購三分郵票以銅元五枚加錢四文購一分郵票以銅元一枚加錢八文又該局規定上海各銀行之鈔票應照後開通用臺灣銀行道勝銀行東方滙理銀行友華銀行通商銀行華比銀行美豐銀行匯豐銀行廣東銀行正金銀行有利銀行四明銀行和蘭銀行花旗銀行麥加利銀行上海江蘇浙江等處中國銀行上海江蘇浙江揚州浦口無錫處交通銀行　由該局郵務長阿良禧將上項新規定佈告週知矣 
[德律風公司常年會紀]  
　　五月三十日華洋德律風公司開常年會議時股東若干人由白基爾氏及馬凱氏爲領袖向董事陳述不願得紅利金而願將八釐餘利外之欵移充改良電話經費白基爾氏謂德律風公司開辦之初乃爲利便計非爲獲巨利計本年公司固獲巨利而電話之腐敗亦視前爲甚其故乃在監督不善且缺乏有經驗之接線人所致華人因不易駕馭但可設法雇上等之華人充接線人若辛俸加豐且定例服務若干年後可得酬金若干則必得滿意之雇員且當聘請英國有電話經驗之人員司監督之責白氏又言租界外之裝用電話者費宜减輕馬凱氏贊成白氏所言且謂吾人皆知華人爲最善之工作者如善加監督則無更善於華人者今僅須直接公司置有經騐之監督員數人則公司電話卽可居世界最善者之列馬氏言畢總董起言一分二釐之紅利並不爲大且言以公司接線之速較之世界大埠之電話局有過之無不及彼抱怨者多由用電話時過於性急之故至於雇用上等華人一節渠意受高等教育之華人必不願就此任務總董於是提議通過董事部支配餘利案卽每股派銀四兩並紅利二兩亞琴氏提出修正文止發每股應得之紅利銀二兩移充改良電話之用後付表决以十一票對五票否决原案經衆通過反對者僅三人 
[工部局公報摘要]  
　　乘電車禁佔踏板工部局行車章程第三十二條禁止車輛駛行之際站坐或以他種行爲占據踏足板此項條例乘電車者皆不遵守工部局兹已出示自六月十二日起嚴行此項條例違者應加懲罰 
　　各劇場禁止吸烟工部局本日出示通告影戲場·音樂場·歌場·書場·中外劇場領照者自本月一日起當開場時嚴禁客座及台上吸烟以防火災及免擾及不吸烟之觀客惟戲劇中有須吸烟者不在此例並請公衆協助工部局及領照者嚴守此項禁例 
[函請疏浚新閘橋以西河道]  
　　閘北經售米糧公會正副長陳叔敏范和笙錢君華致吳淞江水利工程局局長陳伯才函云敬啓者近來新閘一帶巿河旣爲往來之要道更爲米船躉聚之總滙近年日積淤塞以致落潮時有斷絶交通年前水巡西捕毆斃船户亦係交通阻碍驅逐停船所致長此以往非特行旅受累實與本巿商務滬埠食米大有關係是以沿河各行廠旅滬各米商目睹情形難再緘默擬懇轉請貴局長將該河自新閘橋西起至义袋角止一段速予疏浚旣可以利公衆之交通更可以維本巿之商業用敢備函奉逹至祈執事迅賜轉咨尅日施行事關公益無任企禱速望復示以便轉逹各船客云云 
[海軍派員接辦測量局]  
　　我國各海口测量事宜向由江海關洋員兼辦一切建設國人茫無所知窒礙頗多前月問由海軍部向總稅務司交涉收回自辦所有海道測量事宜由海軍部派員承辦以專責任並委海軍上校許繼祥爲測量局局長今即到滬接收辦理許局長奉令後已於日前來滬與海關稅務司接洽妥貼當即接收視事所有原辦測量任務之重要洋員仍舊聘請擔任至測量局之編制及内部辦事細則均經許局長逐項擬定呈請海軍部核准後方可施行並以前次部令裁撤之吳淞海軍學校舊扯設立測量局甚爲相宜業已呈請部示一俟復准即可組織設立云 
[萬國賽槍大會發表總射分]  
　　第一二三名俱是華人外人傳爲美談 
　　本年第二十一週萬國賽槍大會已於上月二十·二十一·二十七·二十八·連賽四天所有賽射章程及各種課程奬品等類迭誌前報兹悉各國賽員共有一百二十四人之多比賽期内由該會董事羅司·陳景塘·愛而别脫·伊籐一郎·好治司書記員高拉沙等在靶子塲輪流督察並由該董事會先期函邀英國海軍七名·中華義勇軍五名管理靶子擔任公正記數員及看守電話等要 
職秩序頗爲整齊四日内天色無大變動惟二十一·二十八·兩天上午細雨霏霏未幾即停各賽員均興高采烈二十七下午北四川路麗昌照相館主人携帶攝影器具邀各國賽員合攝以留紀念兹將大會内揭出總分數三名及每班總分數最優十二名照錄如下 
　　（混合總分數）（一）華人陳如松八百十二分（二）華人王衍慶八百零三分（三）華人郝伯陽八百零二分（愛混班）（一）華人王衍慶八百零三分（二）華人郝伯陽八百零二分（三）日人伊籐一郎七百九十四分（四）日人野一色彥太郎七百九十三分（五）英人李扶司七百九十二分（六）英人愛而别脫七百八十八分（七）美人韋而納七百八十七分（八）英人好治司七百七十一分（九）華人陳景塘七百六十九分（十）英人林格司脫七百五十六分（十一）葡人高拉沙七百五十四分（十二）美人窩而生七百五十四分（愛字班）（一）華人陳如松八百十二分（二）英人尤司七百九十三分（三）美人白勒克胡逹七百七十二分（四）英人麥邊七百七十二分（五）日人掘義之助七百七十一分（六）美人林處七百六十六分（七）日人飯島政男七百三十四分（八）美人賴應電七百三十二分（九）英人葛林飛而七百三十分（十）英人麥格而徵七百二十六分（十一）美人勞白之七百十八分（十二）英人杜倍司七百十二分（皮字班）（一）英人柏雷七百三十八分（二）英人戴脫七百十九分（三）美人霍而脫七百十四分（四）華人楊仲绰七百十分（五）英人華德生七百零八分（大）日人大島德次六百八十四分（七）英人開内狄六百六十四分（八）英人寗頴司六百五十三分（九）日人塚崎正敏六百四十二分（十）華人陳文龍六百十六分（十一）英人喬司夫五百九十五分（十二）英人康納五百八十六分（西字班）（一）英人高登七百六十二分（二）英人豪維七百二十六分（三）英人果敗七百二十一分（四）日人岡田清冶七百十九分（五）華人陳家祥七百十分（六）葡人史奎理六百八十分（七）英人馬岱六百七十五分（八）葡人葛羅士六百六十七分（九）美人瓊根司六百五十三分（十）英人鴨且六百四十分（十一）英人陸根六百零三分（十二）華人沈濱掌五百八十九分（地字班）（一）日人石角武夫七百四十三分（二）華人干庭輝七百三十三分（三）華人李玉書七百三十二分（四）葡人田内士六百七十三分（五）意人翁戤脫六百四十五分（六）英人麥克斯會納五百九十九分（七）日人松本彌吉五百七十三分（八）華人劉景和五百五十四分（九）英人胎勞五百四十八分（十）日人籐井辰之助五百三十分（十一）華人余顯恩四百七十分（十二）華人洪星垣三百九十分 
　　又記數員十人快槍比賽二百碼十響限四十五秒鐘結果英海軍得銀香烟盒一只中華隊陳時俠得銀壳火柴盒一只英海軍得小號銀火柴盒一只賽畢夕陽西沉彼此盡歡而散本届大會最優三名均係華人爲從來所未有外人傳爲美談日來徐司令通浩每遇外人咸向其握手道賀以中華隊進步之速未始非國際間之快事也尚有第二種至第九種得奬者目下各董事正在校對不日定可全部揭曉云 
[各團體請取銷遷塚議之兩函]  
　　上海棧業公義會·火夫炎盈社·水手均安會·南巿四明水手均安公所·洗衣集賢會·洋人住宅職業公會·房客聯合會等對於遷塜一案迭經表示反對除具稟省長等請求維持外昨又公司函法公董局曁駐滬法總領事聲明反對遷塜之理由並請顧全公誼撤銷遷塜前議兹將原函二件照錄於下 
　　致法公董局函大法國上海租界公董局董事諸君公鑒兹爲保全同仁輔元堂義塚免遷事特具公函將人民一方面之衆意以切要之語分作三段敬爲台端述之如下（一）「自白今日吾人羣衆所抱保塚之心理」中國人素以入土爲安苟使萬具屍骨一旦翻騰暴露豈仁人所忍見之吾人生而爲人誰無祖先誰能聽其祖先之塚被發掘而弗呼號乎若謂此義塚所葬大抵係貧苦之人且多半已無後代子孫又何必仍重視如此哉然吾人正不可以欺其生前係貧苦欺其無後代子孫出爲抗拒欺其死而不能言其不甘受人賤視之不平也死人而果能起謀自保則可由其自謀旣死人無力自保生人遂有其代任保之之義務蓋今日保塚之舉並非出於鬼神迷信習慣實係出於不忍見其業已久安之萬具屍骨忽遭翻　之天賦仁心也故任保塚者非僅舊派而新派諸人亦與其列也嘗聞囊昔英國倫敦鄰近有一公衆墳山其地初本幽僻後漸熱鬧因有遷塚之說致激起多人力行反對可見不忍輕動已安之屍骨歐洲文明先進國之人亦原非無此同情者河謂此乃中國人之特性使然也（二）「聲明人民羣衆不承認慈善團董事與縣知事之專擅主張」拆遷義塚之問題何等重大乃慈善團董與縣知事旣不以往歲四明公所之案爲鑒更不以此公共事業廣徵闔埠公民之公意且絶不令原助該塚地之朱姓後裔沛國族會與聞竟以彼儕少數人倉猝間密議用其宴餘醉後之昏亂腦經而肆其草率專擅荒唐之主張事後始佈之於公似此手續實爲共和時代所不容致有三十餘公團接續反對而切實表示不承認矣被儕背違與情之主張一半意在向貴國人爲一時之取好然而正恐以此轉爲貴國人造惡在因此則彼儕未遑計及耳（三）「懇請法公董局取銷遷塚之議藉全彼此感情」貴國與吾國俱爲民主之國俱以羣衆民情爲重因料貴公董局對於吾人此公函必不置之漠然且必能顧向來彼此間之感情也試以近時彼此感情和洽論之貴國國内大學校雅意設額收錄我留學生爲培成應世之才貴租界公堂爲體恤我貧户之故首先頒發房東加租之取締此方爲吾人時時樂道之惠面不易忘者中國曾以多數工人應貴國戰時工役之需離家渡洋履危佐力亦未始不爲稍盡公誼是則吾兩國之感情交相親切日進無已何可以此遷塚之一事生彼此感情上之捐壞故特懇請貴公董局毅然慨然不少猶豫立即自行取銷遷塚之議則吾國闔埠人民俱當爲之歌領美德豈不善乎以上所述雖未能盡意已可知羣衆人民欲語之槪略務乞台端詳加披察而右以慰吾人也敬逹順頌公安 
　　致法國領事函大法國駐上海總領事閣下謹啓者因本埠人民羣衆保全同仁輔元堂義塚免被拆遷事敝會等具公函致貴租界公董局以與情各知之並懇其自行取銷遷塚之議以顧我兩國近來益進親切之感情吾人視此爲非常重大之事以鄭重之故特將致公董局之函底抄缮一份呈乞台端詳覧因貴總領事爲貴國駐滬之長官吾人不敢不以此重大之事叩行稟告也順頌鈞安 
[舊曆端陽之零拾]  
　　昨日爲舊曆端陽節日滬上各方要以舊俗所存未能盡革放假游樂舉巿若狂兹就所見所聞輯錄如左 
　　本埠軍政各機關局所昨均循例停止辦公公私立男女學校亦一致放假商界方面之休息者則有銀行錢莊工廠等故各游戲塲戲園趁此佳節或添紥點綴節景之燈彩或加演應時日戲以娛來賓莫不利巿三倍茶寮酒館生意大佳惟一般居民則仍沿舊俗户懸蒲劍艾旗室列彩蛋角黍飲雄黄之酒焚辟瘟之香幾於比户皆是云 
　　滬城邑廟豫園游人擁擠不堪該處警署與游巡隊各派長警蒞園照料華商電車往來中華路車站路高昌廟及外灘者均加派拖車揭掛五色國旗而乘車者仍極擁擠云 
　　漕河涇江蘇第二監獄吳黄獄長上海分監楊監長均因在監在犯平日工作頗爲勞頓昨爲夏節特諭廚房購煑魚肉分賞各犯吃食以示賞賚云 
　　太平洋會議告終籌欵贖回膠濟鐵路最爲重要各商舖夥友有將節酒之資移充贖路存欵者是以南北巿各菜館所定之節酒約較往年减少一半惟手藝工人均於昨日停工結伴至邑廟豫園及各游戲塲各舞臺游戲塲坐爲之滿故花園内小本營生之食物攤等莫不利巿三倍云 
　　楊樹浦一帶之各鐵廠紗廠工人昨循例停止工作一天以資休息該管捕房捕頭强生氏以放假時各工人出游者勢必擁擠深恐不法之徒混雜其間發生刦奪途人財物之事故特飭通班中西探捕在界内分班按段糾察以保治安云 
　　浦東公私男女各學校循例放假一日海關水巡捕房停上辦公一天英美烟公司新老兩廠則於午後停工半天浦江各沙船一律懸掛國旗駐防其昌棧陸軍奉何護軍使犒賞猪肉若干三區警署曾署長每栅賞給大洋一元軍警均各停操一日所有各渡口要隘各派軍警輪梭游巡以示保護云 
　　米麥雜糧油荳餅錢莊等行號因昨日爲端陽佳節皆停業一天以誌慶賞所有米行水菓行魚行等業因有賬欵未能休業交易所亦均停拍銀行洋行循例封關一日云 
[洋貨號節酒資移儲贖路]  
　　南巿協成乾洋貨號總理朱侍軒君鑒於贖路一事非常緊要商界亦應提倡擬將端陽節酒資移儲銀行以備贖路經全體夥友一致贊同昨已將筵資洋五十元悉數存入正利銀行取得存摺分給各夥友並聞該店上級職員李祥甫王伊章黄林峰等决意將中元中秋冬至年節等筵資繼續存儲云 
[福佑路之越貨傷人案]  
　　仁昌祥烟紙店被刦槍傷經理袁自明及一路人前晚十時許有匪徒三人擁至新北門安仁路福佑路間八十九號九十號仁昌祥烟紙店行刦内有一匪頭戴灰色銅盆呢帽身穿元緞馬褂華絲葛夾衫在店門把守其餘二匪一穿元布馬褂藍布夾袍西式便帽一穿灰色長衫秃頭俱口操北音各執手槍躍入櫃中嚇禁聲張當將賬檯上大洋四十六元小洋一百數十角攫取而去該店經理崇明入袁自明（年四十歲）目覩情形追至門外大呼捉盗該匪等即開槍轟擊槍珠從袁之額旁擦過受傷尚輕該盜奔至離仁昌祥店十餘間門而時有一行人某甲亦大呼捉拿强盗該盜黨以其多事開槍射擊槍彈從甲之後肋邊擊入各匪遂從福佑門一帶逸去甲受傷痛極倒地迨經附近崗警往捕匪已逸去遂回稟一區二分所警署楊署員率同長警馳往查勘一周飭將甲遂往醫院醫治袁傷無礙着自行醫治昨晨楊署員據情詳報淞滬警察廳袁亦投廳具稟請求飭緝徐廳長據稟後除通令飭緝外並令飭特别偵探前往詢明盜匪年歲口音服式一體上緊嚴拿務獲解究 
　　又函云前晚八點十五分鐘本城新北門内殺猪弄仁昌祥烟紙店内店主陳東發賬房袁如明二人正在預備收巿之際突來盜匪三人一人頭戴元色銅盆帽身衣元色花緞夾馬褂華絲葛夾衫一穿實貢呢馬褂頭戴淡白銅盆帽一穿短衣先由一盜入内以兌洋爲由兩匪卽跟蹤擁進店堂袖出手槍將賬箱内現洋鈔票銀角等約計五六十元搶刦司賬袁如明欲圖抗拒致被開槍擊傷頭部各盜前出門而逸恐店主等追捕又放槍兩下一彈擊中路過狀似小工模樣年約二十餘歲之某甲受傷倒地繼由崗警到來盜已向法租界遁去由陳報告一區一分署立派警探前往勘緝盜匪外一面將受傷人車送醫院醫治 
 
 

Page 14

 
 
[閘北軍隊戳斃人命紀聞]  
　　第六混成旅第二團第二營陸軍駐紥閘北倪家浜地方昨日清晨五句餘鐘有該營第八連伙夫手持洋瓶兩個上巿購物甫經過營門前之操場邊小木橋數十步（地在軍工路畔）突有一身穿舊軍服口操北音年約三十餘歲之人將該伙夫攔住詢其何處軍人該伙夫據實告之其人卽出菜刀向伙夫猛劈兩下該伙夫卽以所持洋瓶擋之得不受傷遂返奔而逃其人追至橋堍適有衛兵二名在橋頭持槍守衛見之遂上前抵禦其人勇甚將一衛兵之槍奪去餘一衛兵見勢不佳卽將剌刀裝上與之拒敵剌傷其人大腿一處正相持間在營衛兵聞警羣上剌刀趕出相援其人見衛兵衆多始回身奔逃被衛兵趕上以槍剌戳傷臀部應手倒地遂被衆衛兵擒住拘至營部禀明張營長正擬詰其姓名詎其人因受傷勢重已不能言旋卽殞命現擬報請地方官騐明棺殮自此事發生後聞松滬護軍使何豐林卽派稽查員前往閘北實地調查云按此事甚爲離奇姑誌所聞以觀其後 
[探捕協警拘獲盜案人關係]  
　　法捕房探目韓邦逹等日前捕獲盜匪小牛庇小阿二王姓等三犯曾經解請公堂訊明判决禁錮西牢五年在案兹聞英租界滙四捕房查得該三盜與搶刦銀箱開槍拒捕擊斃某棧司一案有關業已派探商准法總巡捕房將該三盜帶至滙四捕房盤悉盜黨匿居之處昨日由中西探捕會同南巿警區探警在南巿某茶樓捕獲金牙齒阿榮及陳阿三兩名帶回匯四捕房押候解請公共公廨訊辦 
[日華紗廠罷工十二誌]  
　　浦東陸家嘴日華紗廠罷工風潮已十一誌本報兹悉該廠總經理日人大島於前日赴警廳請求調停解决當經徐廳長用電話通知曾署長相機辦理曾以雙方各趨極端一再調停無效早經辭退調停職任對於紡織工會現已飭派巡警二名在會門首輪流監察禁止開會等詞於昨詳復警廳核奪而廠主方面連日佈告工人領取存工並派人四出勸諭上工無如各工人視若無覩咸聽工會取决至勸諭上工之劉小林（卽劉堯山）陸成山二人與工會調查張滙庚孫金生吳阿四金阿平等因在途互起衝突扭往三區警署一節昨經會署長略訊一過以兩造供詞各執判解警廳發落所有押在警廳之代表張益章王春鑫二人雖經工人聯名具保尚未奉到批示一般貧苦女工因生計窘迫日往工會探聽消息以期早日解决云 
[導淮工振代表在滬之哀籲]  
　　致華洋義振會之告急書 
　導淮一事關係江北水利民生至深且鉅東台縣丁溪正塲竹港尤爲正面導淮之第一要口淮揚水利會代表沈霖森來滬後迭向各團體哀懇求助該仜表昨又致函華洋義振會朱葆三聶雲台丁慕韓史量才陸伯鴻函云啓者竹港關係正面導淮至爲重要自蒙貴會是倡助四萬元餘由地方自籌之議案成立以來疲於奔命以至於今呼籲未敢稍懈祇因各被災地方正在待振時期何從於最短期間募集現欵幸多數贊成經九縣會議以十二年起加二分畝捐作抵在案四月二十八日先借場署小洋河捐開工先後赴申報請貴會派員監視請易四萬元爲米以救工飢除接到蘇省水災義振會函復電派陳紳伯容駐工助浚迄今尚未到貴會函示派員視工及如何發米確期誠恐覊候愈久愈誤米荒區内生命不得再陳苦衷（一）我場米價每升已漲至百九十餘文且有價無米作工與不作工同患餓斃（二）去秋完全無收今春多數未種無糧可恃餬口（三）客米來源稀少含有水質朽粒食之生病病死與餓死同非振救不生（四）倘因缺食罷工非坐待斃即流爲匪來日大難更窮振救（五）以工代振重在得寸救寸得尺救尺前人由丁閘挑至李灣皆此辦法否則一簧無成何由九仞（六）早發一分振欵即多救一分災黎貴會振米興化泰縣等處並未待何項之工先成即此意也况我場居興泰下游災較重而振米自必尤急（七）欲知竣工之遠近全視發振之早遲查去年之災發生於水非發生於路今路工且蒙先振米而後責工何論竹港爲九縣六塲衆流總匯尤非路工有需振米可比（八）貴會重在周急非濟富也若必待地方自籌八萬元齊集始發振米設補助者均如此觀望推諉勢必緊急之災工轉變而鬆懈貽誤生命胡底（九）僅以森個人損失論犧牲多次寶貴光陰犧牲多次借貸旅費犧牲多次叢脞之家事犧牲多次連篇累牘報災筆墨與心血損失多而請振無期森固不忍再聞一路哭聲即他人亦誰敢再來請命將胥視死而不救（十）東台縣請貴會易助竹港四萬元爲米並請助丁閘下移近海永救西水東湖兩災亦求發數萬元振米事在泰縣興化請米之先森上次到貴會面據李規庸先生云正往鎭江起米上岸如竹港工振需米介紹見陸伯鴻先生提議此請米期在興泰之前之鐵證若獨向隅何以折衆心至於能否全數易銀爲米或米與銀元參半或先發數成之米以次驗工續發悉聽仁裁並希速賜答教俾得生還宣慰嗷嗷 
[四路房客請願團會議]  
　　聯合通信社云山東·福建·愛多亞·蕪湖四路房客請願· 
團於昨日下午三時開房客全體會議到者三分之二代表公推吳竹君爲臨時主席報告請願經過情形謂鄙人代表諸君向房東公平洋行請願兩次承房東優禮相待態度甚爲和平願讓步半月以本月底打筢不知諸位之意以爲如何請發表後由山東路商界聯合會職員童君報告房東代表來會接洽情形大致不得已時還可延期决勿使房客無門可投云次張禮林主張今年定要住過開年再定辦法馬駿如附議謂張君主張極然若辦不到時公請律師以法律解决王伯笙提議以和平主義要求延期以便找尋遷移免受無形損失如反對拆屋俗云物由業主恐難辦到惟新房屋落成仍歸老房客繼續租住房金照原價酌加幾成全體贊成通過次以决徵收臨時經費以房金十分之五釐爲標凖推定收費員愛多亞路張禮林山東路王伯笙福建路蔡鑑洲蕪湖路葉貴堂曲金里等弄馬駿如吳竹君討論公决改組聯合會推定蔡六村爲正會長顧聲生顧仁儔二人爲副會長劉佐彤爲書記長童理璋爲交涉長吳連臣爲評議長臨時會塲與山東路商界聯合會錢會長商借云 
[雜糧行號議决劃一佣錢辦法]  
　　上海米麥雜糧業各行號因滬寗火車運來雜糧各貨售與客帮行家取佣向有定章乃近有數家行號取佣參差不一自行破壞條規爰經司月召集同業於前日在公所開會商議整頓佣錢劃一辦法經公衆議定嗣後㈠凡火車來貨由行家售與客帮如每包計算者加佣二分如每百斤計算者加佣一分半現銀交易㈢凡車站卸入駁船裝運至輪船交卸應由客家先向保險行保得駁船水險否則或遇意外不測之事行家不負責㈢凡駁船裝貨當日有不及過裝輪船在駁船内候裝凡貨過夜者駁費應照加云云當將議决辦法通告各同業自决議之日起一律實行 
[浙江路商聯會關心火政]  
　　函請救火會發給章程 
　　聯合通信社云租界火警近年將警鐘廢止易以電話通信而救火會隨時講求善法救濟除堆貨洋棧屢見巨災外凡店號家居失愼日漸縮小範圍未始非人力勝天浙江路商界聯合會昨開會議於火政一端交相討論現擬添置救火龍頭亦有備無患之意兹將致工部局救火會原函錄下敬啓者竊敝會在商言商凡有關於商家利益及違背道德等事無不力加勉勸期入正軌仰叨仁庇聊免愆尤公共租界火政連年蒙貴主任鄭重興革規模宏逹中西人士有口皆碑敝會近有熱心會員欲自備資斧添裝屋内救火自來水皮帶龍頭數處未明布置規則爲此請求貴會給發救火會章程并詳示佈置全副價目表俾有遵循實爲公便足紉公誼浙江路商界聯合會總幹事孫鏡湖謹上 
[記者聯歡會聚餐期]  
　　張君勱演講新聞學 
　　上海新聞記者聯歡會六月分聚餐會現已决定於四日上午十一時假東亞旅社三樓山東安徽河南廳舉行並請文學界名人張君勱演講新聞學是日並有評議會議决各安提出討論並投票表决上月加入之新會員云 
[律師提議變通人銀並保辦法]  
　　律師王方綸昨致上海律師公會公函云逕啓者兹因審廳民事案内之人錢並保辦法施諸暫時旅滬之客商諸多不便因擬具意見書送呈察閱可否即日提付評議會議决函請審廳長速行核准施行言綸刻遇有此種案件除另行聲請外相應函請查照云云兹錄擬請變通民事被告人錢並保辦法意見書如後滬審判廳審理民事錢債案件在未判决以前被告人之許可交保者向分普通保與人錢並保兩種前者責任較輕求人擔保尚易後者責任綦重非與被告素有財產信用之人不肯擔保如被告爲本地人或久居滬地之客商在滬有財產及信用者自有熟識之商舖可任擔保如爲暫時旅滬之客商其財產全在本籍而滬上無熟識之商舖即不能就地覓保其本籍雖有殷實商舖肯擔任擔保祗因隔於異地審廳以執行之難不允具保此際被告除有力者提供現金擔保外其資力不及者即受覊押之苦身體不得自由無從回籍措資或央人調解本案因之亦不易了結是直接不利於被告而間接不利於原告竊思審判法律上保人之資格士紳則限於土著商舖並不限於當地審判官有自由指揮之權似可通融辦理將人錢兩保之責任分寄諸兩人爲人錢分保一爲專保錢者如滬地實無熟識之保人准其由被告本籍之商舖出具專保銀錢之保結呈由該管地方司法或行政官廳查明屬實備文移咨滬審判廳存案證明並聲明被告如至判决確定後不遵判履行即由原籍具保人照數代償並由該管官廳協助執行一爲專保人者另在滬上覓一相當之商舖或士紳具狀擔保被告人隨傳隨到以便傳喚如此分擔責任靚覓保較易且有原籍官廳爲之證明爲之協助於執行上旣無困難並有當地之普通保人於審理亦無妨礙查向來錢債案件之較鉅者常有數家商舖分認擔保者是分保辦法本爲向例所有今爲體恤客籍商民起見准許由原籍及當地之商舖分保人錢其效力仍與人錢並保相同以上辦法如由貴會函請審判長核准施行則以後遇此種案件被告可免覊押之苦同人等辦案亦可滅少困難是否有當應請公决 
[十師技術隊檢閱訊]  
　　國聞通信社云聞駐滬陸軍第十師輜重營金營長日前呈報盧督於民國八年奉令由各營選拔目兵編設之技術隊所有築壘架橋鐵路交通電話電報無線電話電雷爆破以及航空各學術業經教授完畢一切器械材料均已製造齊備研究仿製之飛機經數年之久亦將次告成然非分别實地試騐實不足以覘成績而期改良並擬請檢閱云 
[義振會消息兩則]  
　　江蘇水災義振會派張少然往泰縣調查災况日前該會據該縣士紳米紹元黄澍深等電稱張委略去災民十之七八紀董敷衍乞重委查振等語特函囑該縣知事鄭輔東秉公查核詎鄭知事置若罔聞僅擬於積榖項下撥三百金以塞該縣婁莊鄉士紳之口現該紳等以事關義振理應平均該鄉水災春荒之後又現旱枮之象非區區三百金可以濟事特公推代表來滬嚴重交涉又華洋義振會發給泰縣振欵四萬元經該縣陳恩洽等前來具領假修砌本城街道爲名竟欲與鄭知事朋比分贓私飽囊槖現經該縣各鄉團體紛紛來會具訴該知事聞之頗懼已有停工消息但不知該會如何平均其支配也 
[桃園宅劃讓公路津渡之呈文]  
　　浦東塘工局爲陸家嘴北首桃園宅地方劃讓公路津渡碼頭事呈上海縣知事文云爲英册七百十八號及一千五百八十九號契地劃讓公路津渡呈請核轉飭商務照前議簽字草約辦理訂期會丈冀早結束事竊奉鈞署訓令以奉交涉員訓令查英册七百十八號及一千五百八十九號契地劃讓公路津渡一事前據塘工局呈送草約繪圖到署當將草約繪圖函送英總領事備案及令行會丈局查照旋據該知事呈同前情又經指令各在案兹准英總領事復稱准經飭據該公司稟稱按照草約各節似屬清楚現在均可照辦兹再分别說明各節列條請爲轉移等情相應函致查照轉知行縣轉飭查照辦理此令等因到局奉此查此案前據大英烟公司密拉與譯員談文甫至董局辦公處會同商議訂約簽字當然照約履行旣據該公司禀稱按照草約均可照辦更無異議惟查說明第一條一千五百八十九號及三千二百號契外多地三畝一分一釐一毫等語應照草約内載除拆牆之外再行丈見是須先將路線劃除立界訂期會丈庶明多地若干方可核辦又第三條灘地塡出濬浦界線讓路地三丈惟須聲明公司得有在路底埋置水管並在路西竪立電桿或設置輕便鐵道之利益等語上年密拉君提議業經當時拒却所以草約内無此三層載入請飭務照草約履行不再變更又第六條七百十八號内老灘地繳價等語亦應按照草約丈見再算議價繳升其餘第二四五各條大致與草約尚符可以母庸置議奉令前因理合具文呈復仰祈察鑒俯請轉英總領事飭商照約履行一面先行訂期會丈一千五百八十九號及三千二百號内契外實有多地若干以憑核辦俾早結束再張家浜與該商議定路底安埋水管路面設置輕便鐵道業經計劃定妥繪就圖樣囑辦理工程周瑞庭估工與大英烟公司接洽俾便興工兹將繪圖送呈察核轉呈交涉員函送英領事發交該公司查照實爲公便謹呈 
[塘工局答復浚浦局文]  
　　浦東塘工局爲浚浦局函稱各節特逐一答復呈由上海縣文云爲奉令陳復浚浦局函稱各節請賜察轉事竊奉鈞署第八二六號訓令案奉交涉員訓令以前具塘工局呈送東西溝港口寛度呈奉部咨核准全案及續開東溝口暗沙浚浦局釘樁限制刊案二本前來當經函送浚浦局兹准函復合亟令行轉飭塘工局查核具復等因到局奉此遵將浚浦局函稱各節逐一答復敬陳鈞聽一該局函稱接奉往來公文二本誦悉惟書中未見印有一九一六年八月四日前楊文涉員致本局之公文及一九一七年一月二十二日之本局復函等語查此項公文復函係發生於董局統一規畫沿浦公渡碼頭案内已歸另案刊出且均隨時就案詳細登復合再檢送刊案請核至本案係爲東西溝港口寛度與規畫公渡碼頭先後發生截然兩案一爲津渡交通一爲航行水利未可牽混併議也 
　　一函稱該江口之寛度對於浚浦及港務之用本局前所擬之寛度已僅足用但塘工局如以合法之方約三百尺或四百尺或更爲較闊之江口地面本局並不反對等語查該局所擬寛度就工程一方面足用對於地方公益行政主權恝然不顧要知董局規畫東溝口爲四十丈西溝口爲三十丈純從上南川三邑人民之公意爲合法之保護内河港口水利航行如不合法輿論固應詰責即蒙層轉亦不能邀部核准該局旣稱如以合法之方並不反對即不應於東溝口釘樁限制應請轉飭即日拔除照規定寛度移釘方足以證斯言之實而無欺飾者也 
　　一函稱本局已數次明白宣言黄浦沿岸灘地如　永久作爲公共之用者本局准其豁免升科此事本局已行之數次以後遇有同樣之機會亦當照此奉行等語查董局順從民意規畫旣經呈奉部咨核准當然係永久作爲公共之用該局旣稱豁免升科照此奉行是認部咨核准之案辦理董局自無他議 
　　一函稱塘工局謂本局不念地方公益專顧升科費之中增盡屬子虚此等語言本局極端反對等語查該局果能顧念地方公益遵照部准成案不侵行政主權俯順人民公意照上節所云豁免升科照此奉行同爲中國辦事機關董局極承共濟之不遑斷無授人極端反對之事 
　　一函稱沿黄浦該二溝口私人產業旣有正式契據而其產業依照浚浦章程第二條向黄浦江有子母相生之權是以該地主對於沿浦子地之在高潮線及浚浦線之間者得以有權請求升科調潮線止於依沿浦邊之塘該溝界限即止於該線高潮線之内包括溝口本局之範圍塘工局無權及此本局又有言者即此問題係屬於沿浦地之子母權非有關於升科也如塘工局能購置或以他合法之方得其母地將此母地及灘地作爲公益之用本局能將該項灘升科免除但本局不能違反定法以助塘工局將業主之灘地及一切權利悉予充公依照浚浦章程第十二條本局有必須保護沿浦華洋業主以使其私人產業及灘地之權永久鞏固不致被人之欲得而歸之於公不與業主以相當之酬報也等語查該局不能於從事工程之外握支配國有土地之權東西溝港口請留水面寛度爲三邑人民公意共謀利涉行旅之公益所稱子地實係灘地未准繳升以前係屬官地本無業主官地先儘公用純係行政主權不侵浚浦界線無交涉之可言况高潮線之内該局尚未攬辦升科焉有包括子母權之理官地公用不得爲之充更不勞該局助充該局攬辦升科係根據暫行章程第八條而暫行章程第八條又援引清光緒三十一年改訂條約第八條核與改訂條欵原文不符純出於影射手段董局所極端反對如該局不於實際上希圖升科收入此項寛笛港口水面其保護人民業主之行旅危險内河水利即是與以酬報業主人民之利益大且溥也今核該局函内旣稱明白宣言黄浦沿岸灘地如係永久作爲公共之用准其豁免升科照此奉行之語其他可不辯論亟應查照東西溝港口寛度劃定界線拔除釘樁以資結束奉令前因理合遵令查核檢案具文呈復仰祈鈞鑒察轉特派交涉員俯念内政水利民命攸關函飭浚浦局照辦免致妨害公益以崇政體而順輿情實爲公便謹呈上海縣知事沈浦東塘工善後局董朱日宣 
[介紹學生出洋之變通辦法]  
　　江蘇特派交涉公署近通知江蘇省教育會寰球中國學生會青年會呈准變通學生出洋介紹辦法并結式兹錄於後逕啓者前准江蘇省教育會函知出洋學生無從覔取官員保結並在上海青年會寰球中或學生會函請轉呈仍准介紹學生出洋一案當經擬具變通辦法呈請外交部核示兹奉指令内開據呈已悉查教育會所稱學生出洋無從覔取官員保結自係實情惟須覔取殷實商舗或滬埠具有名望之官绅保結方可給照至上海青年會寰球中國學生會所請仍照從前辦法代領學生護照一節與該會致本部函大畧相同該會雖非地方正式機關但辦理學生出洋事宜歷有年所頗臻妥善應准其與教育會一律作爲學生介紹機關請領出洋留學生護照以資利便又上海各大學校校長代請學生護照亦可照准等因奉此查學生出洋依據部頒新章覔保爲難現經呈准變通辦理但仍須另覔他種保結以專責任兹行刊定正副保結以資塡用除分函外相應印就保結一册計若干張并抄錄原呈函送貴會請煩查照辦理仍望見復云云（保結式從略） 
[煙紙店櫃檯上須裝鐵欄]  
　　烟紙店最爲盜匪所屬目緣其兼兌銀洋所有鈔票銀元銅幣小洋均係散置於賬檯上故昔年公共租界警務長麥高雲氏極注意於此曾傳諭界内大小烟紙店須於櫃檯上裝設活動鐵栅入夜則將鐵栅關閉可免盜匪擁入店堂以備不虞此項防衛方法本極周妥所費亦屬無幾乃一般烟紙店主吝嗇者多以故遵行者絶鮮近爲麥君訪悉以該業不顧利害甚屬可惡特通飭各捕房捕頭派探再行傳知所轄地段内未曾裝設鐵栅之烟紙店迅即裝置如仍抗不奉行即稟請公廨予以懲罰處分是以各馬路之烟紙店連日均紛紛從事裝設鐵栅於櫃檯之上矣 
　　尚有本埠新聞等轉入後頁 
雜評二 
[偵探難（旡用）]  
　　夫偵探豈易方哉不有堯舜之心志不可使爲偵探不有盜跖之手段亦不可以爲偵探蓋偵探之所遇或爲奸慝或爲愚懦奸慝與愚懦其裏雖若九天之與九淵而其表固甚相似非愚懦之能爲奸慝而奸慝之類似愚懦也 
　　使爲偵探者宅心公正直是曲非愚懦者斷不致遭累而奸慝者亦無所逃其罪蓋審愼以察之縝密以處之必求其情之所在而後定應付之方針如此縱不能謂無一失而其失自較尟少焉反之師心自用顚倒混淆良者誣爲奸正者譖爲邪不尊人權而以蹂躪爲得志不問自由而惟拘束之是夸甚或借隙復仇藉端敲詐國家證偵探以保民實則爲偵探而擾民當局必曰果有前述行爲儘可告發奚慮冤沈不知天顏咫尺萬里門庭力足以逹其寃誣於上官者若輩决不輕爲冤誣而敢爲寃誣者力恒不足逹上官也 
　　欲拯斯弊首宜廣開言路准人秘密報聞詳切訪查先自防其詭譎重重黑幕非有權者莫能揭之吾嘗默察此中狀况有不覺其去文明程途之遠特揭以告當局願孰察之 
 
 

Page 15

 
 
本埠新聞二 
[俄災會閉幕後餘聞]  
　　俄災振濟會上海部於五月二十六日正式閉幕迭誌本報所有未了手續亦於前日完全收束惟間有未繳捐册捐欵及戲劵欵項者槪請與青年會趙士瀛（該會會計主任）直接接洽又該會前日變賣賣内用品計得洋三十日四元六角三分彭慕陶又經募洋七十元四角並笑舞臺戲劵洋二十五元（五月十日後）亦於前日交送該會云 
　　俄災振濟會上海部募捐各團體推出之查賬代表楊舞心滕圭唐豪前晚會同會計股主任趙士瀛在青年會查賬因手續繁瑣一時不及竣事支出各欵雖已核對清楚而其用途尚須加以審查又該會各項捐册及戲劵存根等查賬員亦請一併交出以便澈底清查又放賑參議團接得放賑代表張四維來函謂此行已得本校（滬江大學）贊助并另組一校中參議團藉可集思廣益一切手續正在進行大約本星期末可起程云又該會各團體代表會致團體報告情形函云敬啓者五月二十八日午後八時各團體代表在青年會開會會議情形報告如左（一）出席二十六團體（二）主席楊舞心先生（三）選舉張四維先生爲各團體外俄放賑代表梅雲英唐豪爲候補放賑代表（四）公推顧旭初榮渭陽滕圭陳葆藩毛俊初梅雲英唐豪等七人組織放賑參議團（五）公推楊舞心唐豪滕圭爲查賬員（六）暫定南陽橋中華救國十人團聯合會唐豪君辦理放賑事宜凡各團體及放賑代表如有意見請通函唐君 
[衛生會第一次徵求報告紀]  
　　中國衛生會徵求會員已届一星期特於前晚八時假青年會會所特開報告成績大會並附以種種游戲以娛來賓門首懸燈數十其上遍貼諸衛生格言尤爲特色室中特製大號走馬燈一架高約六七尺内有紙剪小人標以各隊隊名如華陀公輸之類不一而足高懸天花板上望之玲瓏可喜即此已見其點綴之工矣旣入會塲來賓約千二三百人首山主席舒憲楨女士致開會詞繼由韓鏡湖君演說大致謂中國人素來不講衛生以致身罹疾病夭亡之慘實則此類痛苦皆可以人力免除者地方之整潔國家之榮譽莫不以衛生成績之優劣爲衡唯望國人努力襄助云云次又由總幹事胡宣明君報告徵求經過情形略稱本會以得會費一元者爲一分而小學生會費每人三角中學生會費每人五角普通會費祗取一元故徵得會員數人不足湊成一分與其他團體之會費誠不可同日語也尤可惜者會費等級和差太遠如普通會員一元贊助會員十元維持會員則需百元是使力能逹到三五元者亦只限於一元力能逹到三五十元者亦只限於十元此則當初規定之未當也雖然本會擬製就衛生影戲數十幕藉以引起國人衛生上之注意如細菌滋生之理疾病傳染之方以及疫癘之先事預防各國之衛生成績莫不委曲描摩宛轉逹出雖醫家至深極邃之學理亦能使普通人士一望了然此衛生電影之所以必需也諸君慈善爲懷届時可以隨意捐助云云後乃用電影報告各隊分數甫近千元云又次由丁美英女博士演說陳其均君奏四絃提琴精武體育會女子部擊拳術種種游藝皆極可觀最後映衛生活動電影第一本鈎蟲活寫鈎蟲生育狀態及其攢入人身之經過情形如始而肌膚繼而心臟旣而肺喉終而腸胃一切傳染事實描寫逼眞末復寫醫士診治之方病者復元之狀第二本寫肺癆病誠奇觀也十時散會 
[衛生會籌備遊行]  
　　中國衛生會舉行衛生游行會現已籌備就緒所定日期爲六月二三五三日二日游行公共租界及閘北三日游行英法租界五日游行城廂内外及南巿午後三時集合四時出發集合地點臨時酌定與會學校共有七十餘校十人團附設之巿西公學並擔任各種化裝想届時必有一番盛况也聞天雨則須改期云 
[四育養成團之衛生演講]  
　　聯合通信社云虹口華記路十二號四育養成團對於衛生事業素所注重近得團員報告謂洪鎭相近之顧家木橋一帶地勢低窪房屋朽舊泥濘潮濕齷齪不堪該處居民多係苦力殊於衛生大有妨碍該團得報後即由衛生科主任劉君偕同幹事四人率令役夫携帶臭藥水殺菌粉及應用器具等前去灌滌畢復由衆幹事召集男女居民於廟前空塲中當經主任劉君演講畧謂吾人作事全恃精神精神充足則身體康健身體康健則能多作事多作事即能多發展經濟能力至於吾輩苦力日度一日者尤宜身體康健否則一旦疾病生機頓絶醫藥尤其微渺其一家老小坐而待哺者亦將同歸於盡矣豈不危哉然則欲免疾病非衛生不可衛生之法衆多一言以蔽之曰清潔若此地之齷齪不清潔居於其中者實不勝其危險云云演講畢分贈各種藥水及印刷品簡法等乃歸 
[上海童子軍會議記]  
　　西區大吉路上海童子軍會前日（三十日）下午五時開幹事員會到者沈同一經乾林王英超徐子成張玉麟兪元爵樂秀榮懷伯明王壯飛陳廷禎諸君推沈同一君主席一件分配本届比賽奬品議本會大銀盾一座刊出最優勝團名留存本會小銀盾兩座一奬甲種旗語最優勝者一奬甲種製圖最優勝者申報館銀盾一座刊優勝團名留存本會名譽會長沈蘊石銀杯一隻奬給最優勝團部子彬銀盾一座奬早種選手最優勝者鄭培之銀盾一座奬乙訓最優勝者鄭希關銀盾一座奬甲種救護最優勝者極溪營業所銀盾一座奬乙種選手最優勝者一件錦旗色様議綠色綢質黑字式様悉照前次奬出者一件選手比賽個人奬品議最優勝者銀質章優勝者銅質章一件定期給奬議比賽終了後一星期舉行一件函詢各團何故不加入團體比賽議分函未加入各團詢問有何特别理由於一星期内答覆本會一件紹興旅滬公學註册入會議致函該團請教練員到會受試後再行承認給發證書至該團童子軍帽式様亦請照章改正一件浦濱公益會童子軍非正式服務議該團非隷屬本會惟有致函勸告如或不成祇得嚴重交涉設法取締一件報告吳縣童子軍會函請參觀會操一件報告俄災賑濟會函告閉幕一件報告滅除蚊蠅會進行方針散會已九時餘矣 
[奉賢國民校之聯合學藝會]  
　　浦東奉賢城巿教育會前經春季職員會議决組國民校聯合學藝會呈由縣署核准在案兹經該會會長朱醒華與各校長議定六月十一日（即古曆五月十六日）在城巿第一國民校内開會上午十時先舉行心理測騐下午一時表演各種學藝現由朱會長呈請賴知事委派刁縣視學先期擬印測騐題目並届時蒞會測騐以示大公云 
[中華書局職員練習國語]  
　　中華書局發行部職員因鑒於國語爲當今所需要定於本年暑假期内全體至所附設之國語署期講習所練習國語至其練習時間如何現尚未確定云 
[寧紹旅滬公學之新計畫]  
　　虹口東西華德路仁德里寗紹旅滬公學創辦業已八載向章義務學額多於收費額而對於英文一科殊不重視近以收費生日衆並皆要求注重而業英文當由教長周召棠君召集各職員議决增闢教室添聘教員外並請朱爾奇學士爲英文主任聞該校内部佈置業將完備擬於七日正式開課云 
[華童公學校友會消息]  
　　華童公學校友會成立已滿兩載兹定於六月四日星期日上午十時半假西藏路一品香旅社大廳開第二届年會由書記會記及各部幹事報告一年來經過情形及賬目等並發表第三届被選職員討論此後進行方針閉會後舉行宴會届時同窗舊雨濟濟一堂定有一番盛况也 
[中國公學畢業禮預誌]  
　　吳淞砲台灣中國公學專門部商科及中學定於五日下午二時舉行畢業禮昨日該校教職員柬請各界届時前往參觀 
[十人團之最近事業]  
　　法界南陽橋中華救國十人團聯合會昨晚開緊要理事會到者各部理事二十餘人由唐豪主席報告近日團務之進行並擬以後劃分四大部（一）社會部凡服務於社會事業屬之（二）教育部内分實旋教育通俗教育義務教育等（三）會務部一切執行會中事務附屬之（四）體育部關於體育事務歸納之衆均一致贊成聞交下期理事再行討論後即須實行云 
[國民自儆會之章程]  
　　中華國貨游行演講團國民自儆會近擬緣起並刷章程分布各方其章程如下（宗旨）本會以希望同胞人人有自儆之宏願爲宗旨（名義）本會由演講團同人組織臚列十一條戒约務使普及遵守不分畛哉故命名爲國民自儆會（儆例）一矢志除吸烟二矢志勿狎妓三矢志戒賭博四矢志禁飲酒五矢志不娶妾六矢志絶迷信七矢志重衛生八矢志用國國九矢志守信實十矢志愛人羣十一矢志杜繁節（入會）無論何人均可入會惟一經入會·須實行遵守蠲除一切嗜好迷信持以恒久堅忍之心切莫陽奉陰違自欺欺人能有介紹多人者尤爲跂望（責任）本會發生於演講團入會者即有兼演講團之責任其責任列明於演講團章程（志願）旣有志願入會當親塡志願書簽字畫押以昭愼重（發言）入會者俱有發言權如有宏議高見儘可宣示意見俾得集思廣益（會期）與演講團同如有特别事項得開特别議會（匡助）會員如有抱屈誣衊及急迫爲難等情本同志互有伸雪匡助之誼（捐助）入會者不收會費如有熱心特别捐助者攝影六寸長之照片以誌紀念（偵察）本會暫設偵察十人隨時密察遇有違犯團章會章者即目爲自墮人格之人登報責斥（會址）寶山路來安里（附則）本章程或有未妥善者得隨時修改 
[日人後援楊草仙之草書]  
　　聯合通信社云我國書法分眞草隷篆四種爲美術之一素爲各國所歡迎前月中日聯合美術展覧會陳列當世名人字畫有八十四老工楊草仙之草書寫意四副中外人士參觀者莫不讚許兹聞本月三四日老工應日領事之聘在虹口日本俱樂部當衆揮毫並聞旅滬日人擬組織楊草仙翁後援會聘請老工至東洋前往作書現庽英界重慶路新馬樂里四百三十四號云 
[香港交易所上海股東會成立]  
　　香港中外交易所上海股東三萬餘權現已聯合在滬設立股東聯合會昨假定南京路民昌里二號爲事務所規定每日下午一時至三時接洽未加入之各股東並派代表張某赴甬接洽寗波方面之各股東並陳述赴港調查該交易所之情形俾一致協力要求掉懊股票以保血本聞張某已於昨日乘寗紹輪赴山約五日後即行回滬進行云 
[縣商會經募振捐之獲奬]  
　　上海縣沈知事前因上海縣商商前任正副會長於民國十年經募振捐甚爲踴躍當即呈請督軍省長咨請農商財政等部會同内務部呈請大總統頒給區額旣而該兩會長聲請辭却請轉頒區額於會中已奉總统核准自書急公好義四字匾額一方頒發到縣轉送該會懸掛議事廳以示奬勵 
[糖果公司明日開幕]  
　　四馬路畫錦里東一百十四號中國實業糖果餅乾公司係新近組設者所製各種糖果餅乾均頗適口現定於六月二日（明日）開幕將來營業可望發逹也 
[昨日滬杭車脫鈎]  
　　滬杭甬鐵路昨日（三十一日）由滬開杭之一百十六次貨車駛到杭段之筧橋站時發覺該貨車後面未有尾板（按每列車之末均懸掛有紅色圓形尾板即所以防列車脫釣之事）當即查檢最後一輛之貨車見其接連之車鈎已斷知尚有貨車三輛落在中途隨經筧站長令由車長隨同單機前往途中尋覔當在筧橋臨平間之一百十七英里附近發見遂即拖回筧站一面由筧橋站長發電報告各關係人員並將損壞之車掛閘修理迨該貨車到杭時已逾規定時刻至五小時之久 
[熱河副劵第一次開奬記]  
　　昨日爲第一次熱河工振善後有奬副劵開奬之期在西門外共和影戲園内舉行兹將開出之六大奬號碼及經銷各票號錄下頭奬二萬三千七百九十五號南京萬利源二奬七千九百五十八號本埠大善元三奬一萬四千六百六十六號本埠廣萬源四奬一萬三千三百九十八號南京萬利源又四奬四萬零零五十七號松江廣源祥五奬二萬二千七百四十二號福州大發公司又五奬三萬九千六百五十二號蕪湖分銷處六奬六千二百七十八號漢口大逹公司又六奬三萬二千一百八十二號寗波華美利 
[熱心公益之違章]  
　　本埠周聚康西書號主周某因滬上馬路人繁車雜步履易遭危險曾經迭次設法使人免蹈以重生命此次以值端陽節汎車輛勢必增多遊人尤必較衆故特捐資預印單張「走路當心各種車子」之字句廣贈行人前日午後率同學徒親自分貼由南京路向外灘至三馬路爲某西捕瞥見以其違章隨傳至總巡處詰得事屬公益遂即退出云 
[嚴督偵探破盜案]  
　　淞滬警察廳長徐國樑昨發第二九五號訓令四區署長顏玉琛云案查近來各區署所時有盜竊之案發生而破獲者殊屬寥寥推原其故實緣緝捕之不力除已嚴令偵緝隊長對於各偵探嚴加督飭以期有案必破外所有駐紥閘北四高警署之各探距廳較遠誠恐該偵緝隊長督飭不力有所未周着即責成該署長對於駐紥該署之偵探就近監督指揮倘該探等有懈弛職務及逾越範圍等事一經察覺准由該署長呈請撤換以資振作除分行外並訓令該署長遵照矣 
[匪刦駁船]  
　　船户朱金泉之駁船前日（三十）裝載花子停泊蘇州河自來水橋下塊入晚七時許突來匪徒七八人從岸上登船各出利刃嚇禁聲張搜刦船上油布蓬布各一件及舟子衣服數件銀洋二元銅元一百餘枚携贓登陸而去聞該船已報水陸捕房請緝云 
[忽縱忽擒之王三喜子眞相如何應行澈究]  
　　有住居新大橋北之江北人王三喜子又名王道才上月下旬被警廳特别偵探逮捕解廳疑爲盜犯旋得釋放王於釋出後詢悉其家屬曾憑同鄉許某運動化洋百元始得出罪等情王以此次被拘本屬受屈故心不甘服因繕具呈訴投松滬護軍使署地方檢察廳告發詎機事不密被許告知經辦此案之偵探前日復將王三喜子拘去不知如何辦理也 
[汽車撞傷人力車夫]  
　　昨日下午新閘路有三千五百九十七號汽車駛過撞倒人力車夫江北人王元德足部等處受傷當由新閘捕房八百十七號華捕到來押令汽車載送受傷人往醫院醫治旋即帶該汽車夫入捕房稟候捕頭發落 
[銅匠被仇戳傷]  
　　昨晚時一刻法租界南家橋有淡怡昌汽車行銅匠寗波人兪四寶被與有仇隙者用刀戳傷背部兩下深入肺部血流如注暈倒於地行兇人即逸去當由人車送仁濟醫院醫治一面報告捕房請究聞受傷人命在呼吸間云 
[相驗路斃男屍]  
　　前晚有年約四十餘歲之某甲倒斃於南巿十六舖萃豐碼頭昨晨由崗警查見報告第一區警察署飭該舖地甲報請地方檢察廳相騐午後三時由車廳長委檢察官偕毛檢騐員蒞塲相騐經散地甲投稱查得死者並無族人等語當由檢騐員騐得死者生前係染烟癖實係患痢疾身死並無别故當飭地甲報堂備棺將屍收殮厝壇召認計開屍身所穿藍布棉袍内有棉襖褲布短衫鞋帽俱全身畔帶有銅元兩枚洋鐵烟盒一枚 
 
 

Page 16

 
 
[兪福元被控欠欵案缺席判决]  
　　漢口升豐莊前延巴和律師代表投法公堂控兪福元不理欠欵等情判傳到保人蔡慶堂候下堂諭飭遵在案昨經中西讞員商明堂諭判曰此案據原告具控被告不理欠欵等情經本解訊明着被告歸還原告洋一萬二千六百元堂費三十三元亦歸被告負擔被告屢傳不到准予缺席判决諭畢後逹商帮辦律師起而聲　此案雖蒙判决數律師代表被告不服判决請求覆訊等語中西官判着被告自行投案後再行核奪 
[欠房租限七天付清]  
　　吉益公司昨遣收租人投法公堂控白爾路吉益里房客薛姓虧欠租洋一百餘元又凌姓岳姓各虧欠六十元請求訊追被告等供稱實因原告於前昨兩年加租兩次今正又加租洋民人等不願增加故未交付中西官判着被告限七天内一併付清 
[房客限期遷讓]  
　　仁譔公司昨延農復律師代表投法公堂控稱原告有坐落愷自邇路仁昌里房屋一幢前租與王子章居住王於今年三月間病故原告囑令三房客嚴子雲遷移不料嚴竟覇佔水遷故此投案請求勒令限遷並着將所欠租洋如數付清等語詰之嚴子雲併稱商人係三房客王子章故後原告要求商人三百元租費又管門費一百元不遂所欲故此來案具控請求訊斷中西讞員判以房東應有自主之權着被告於五天遷移判畢後被告請求寛限十天遷讓中西官准之惟租金如數照付 
[跑街夥私收賬欵]  
　　北四川路萬興米號跑街夥袁妙發在外私收賬欵洋一千四百餘元事爲該店經理陸鐘侯查悉根究袁即逃逸前日將袁尋獲扭入五區二分所當訊得案關侵佔命送地檢廳訊辦旋奉檢察官預審一過判袁敢押候傳原告到案再核 
[同居人竟成仇敵]  
　　閘北三畏里一號陳阿二所聞老虎灶樓上有餘屋轉租與木工郁阿坤及薛阿錫等分居郁薛近來因事街突結成仇隙前日薛糾合魏榮保等將郁兇毆受傷由警拘送四區警署察得郁腰肋受傷屬實判送水木醫院醫治薛魏二人連同證人陳阿二着送地檢廳下午奉檢察官提案預審之下判薛魏分别收押證人退去候查騐郁阿坤傷勢若何再行辦理 
[流氓圖行不法之被拘]  
　　無業流氓周習寶陳立棟前晚夜半在公和祥碼頭圖行不法被華探目楊阿泉包探徐德森查見當將一併拘入捕房捕頭略詰一過一諭飭押候解送公堂請辦 
[甬人鬥毆違章]  
　　甬人　阿同沈中義胡玉興趙海林牛小三子等昨在北山西路口角起衅鬭毆當經三百八十一號巡街捕查見以其違章一併拘入捕房稟請捕頭核辦 
[買米混用銅洋之爭執]  
　　閘北共和路永興米店夥浦東人王永生昨扭安徽人兪壽和至四區控稱頃兪來店購米混用銅洋請爲究辦等情經顏署長質訊之下兪供向該店買米一元洋已交付兩訖事後王忽追來將米奪去稱洋係銅質云云奉判兩造供詞各執候查明眞相再行核辦 
[攫取小孩金鐲]  
　　婦人徐任氏昨抱小孩行經山西路有江北人夏四海浦東人王文炳將該氏攔住攫取其孩之金鐲一只而逃氏乃狂呼由包探張克訓聞警赴到追獲人贓拘入捕房稟明捕頭飭令收押聽候解送公堂訊辦 
[誌謝]  
　　昨承大東書局惠贈第十八號「半月」一册謝謝 
來件 
[招商局章程私議（再續）張一鵬]  
　　第三章資本及股分 
　　第六條本公司航業資本銀八百萬兩產業資本洋四百萬元　　第七條本公司航業分爲八萬股每股銀一百兩產業分爲四萬股每股洋一百元但以二航業股一產業股合爲一整股（說明）舊章第十一節規定股份四萬股每股銀一百兩共計股分四百萬兩今資本總額擴允爲八百萬兩仍以一百兩爲一股共爲八萬股又民國二年分以盈餘公積四百萬元發給產業股票四萬股每股洋一百元雖爲公司附屬事業然同爲招商之根基自應互相維繫不可分離按航股數額多於產股一倍以二航一產爲一整股適相吻合而無畸零 
　　第八條本公司發給股票由董事全體簽名蓋章但產業股股票以積餘公司名義行之並由主管產業之經理人簽名蓋章（說明）股票之應由董事簽名爲公司條例所規定亦爲一股公司所通行全體董事簽名蓋章尤昭鄭重此節爲舊章所無應行增入至於產業股票本以積餘公司名義發行另設專員經理應歸該管經理簽名蓋章各專責任 
　　第九條本公司股票爲記名式（說明）舊章第二十節前段執票股商應報明本人名籲住址備開會時投票選舉即是記名式與此相同 
　　第十條本公司股東每一股有一議决權但附屬於航業之產業股不算入股權之内（說明）舊章股權未列專條附載於第二十八節之後段並說明加以限制按限制股權雖公司條例第一百四十五條但書中有此規定第正條固明明曰一股一權考其文義限制非必要條件不過曰得以章程限制顯非一定之詞當時立法精神限制一事大抵專制官商合辦而言蓋公司如有官股則官權與財權合併危險必多若不加限制不足以保護少數商股之利益至於招商局係完全商辦並無官股創業旣久又非新設公司可比一股一權斯爲至極公平之辦法至於限制之害約計如下「一」股權散漫團結無方意見龐雜易於搗亂「二」股少者利害輕微必不能盡心贊助裨益公司「三」徒供小股東之把持「四」易啓大股東化名僞託多所紛擾此限制股權不適宜於招商局之理由也更進而言之方今過激潮流倡言破壞大資本家之際凡我正當商民亟應嚴防遏止以弭巨禍蓋吾國實業未興正賴有大資本家出而投資方將贊助維護之不遑焉能加以摧殘使人寒心忽使已經創辦數十年之招商局而必爲此抑制大資本家之舉動則風聲所播適以啓工黨披倡之漸一方助過游惡潮一方爲實業自殺爲禍之烈何堪設想此於現今時代上又爲萬不能限制之情形也至於產業股份本係别於航業其股票亦以積餘公司名義發行專屬產業部分所以不得與航業股分同有議决權也（仍未完） 
來函 
[三在里房客聯合會李崇光來函]  
　　敬啓者讀五月三十日貴報來函欄内載有蔡倪培律師來函力駁二十八日貴報登載三在里爲加租事節爲非實在查貴報抱有聞必錄之宗旨且所載者確係眞相該律師竟措詞更正亦蒙貴報登載合將經過事實函逹務希登入來函欄内藉供大衆咸知眞相查李福生前確爲審廳承發吏而其經收明德公司之房租確在去年夏季不但本里住房皆能證明即審廳後之振興里各住户亦皆知之因彼處早亦爲李福生所收至去冬明德公司因李福生不欲另支薪水欲包收房租該公司遂藉其勢通告加租至其包租之規定加租後每幢月給李福生一元餘多類推當時本里住户見此情形遂集議推舉代表向明德公司要求撤銷加租非係去而不見即係致函不復遂有本里聯合會之組織該公司鑒於羣情憤憤遂施恐嚇之手段拒收代表等租金朦訴欠租旣至繳租到案當可了結乃復請勒令出會而代表楊根榮因之竟被押五日此種手段非承發吏何以致此去年臘月間本會因瞬届該公司欲行上加租之期恐其施非法手段且官廳曾出示禁止加租並咨行司法衙門查照在案遂呈訴法庭期以迎刃而解賓主之間並非有意結成惡感此訴之於法庭情形也然至今尚未解决彼稱業經當庭和解者乃其拒收租金朦訴張秉誠楊錦榮等四人欠租並押遷之案並非解决全里百餘户間本案至割線閉管事早有此種傳言乃竟於五月十二日忽將里内路間電燈完全割斷而同時盛傳轉日即閉水管本會當以有擾公安遂聲請警察二區二分所拘究當蒙罰該公司洋五元並令於電燈未恢復之前里内暫時汽油燈六盞藉維公安在案是以該公司未敢再行關閉水管查里中路問電燈原爲該公司自設並經割斷後至今尚未重明豈能飾詞欺人至本里加租事旣蒙警廳飭區裁判本會當靜待秉公判結倘難如願本會當遵循衆房客公意代表决訴之於高級法庭藉避李福生有所施展也特此奉逹務希貴報照登來函欄内以免其飾詞而埋没眞相無任感禱並頌著安三在里房客聯合會代表李耀庭頓首另片五月三十一日 
公布欄 
[江蘇高等檢察廳]  
　　批示錢關年狀悉查民事採不干涉主義該民訟案起訴與否以及由何造起訴本廳均無從指示仰即知照此批李興鼇（即李興鰲）狀悉候調卷核辦此批李師綱狀悉候令催縣卷從速呈送核辦此批徐建勵狀悉准如所請此批（以上五月三十號） 
[上海地方審判廳]  
　　批示一件金邦傑狀請銷案由狀悉准將朱增元開釋完案此批一件周生寶狀請開釋由狀悉該民關於私訴一部所交之洋業已傳姚星垣來案具領至公訴是否執行期滿逕向同級檢察廳聲請可也仰即知照此批一件劉世恩狀保按期理處由狀悉候傳原告來案訊奪此批一件徐和尚狀交案欵由准交此批一件張松林狀請停止執行由據狀已悉此批一件李明輝狀請勒令履行由狀悉前據張進發聲請鑑價等情前來業經本廳查照辦理矣仰即知照此批一件朱增元狀請勸諭原告丁案由狀悉准傳原告來案訊奪此批一件沈澄齋狀請飭吏執行由狀悉准即傳案訊奪此批一件謝湘銘等狀請執行由准予傳追此批一件黄秋水爲馬伯生抗違命令狀請拆笆搬木由狀悉已再飭吏查明嚴令拆遷矣仰即知照此批一件謝林記狀請給領由狀悉候傳案訊辦此批一件趙寶林狀領案欵由准領此批一件陳文彬狀交案欵由准交此批一件王梓濓狀請函催執行由狀悉准如所請辦理此批一件儲裕祥等狀請拘案押追由上狀悉准即傳保人張振山來廳勒交徐翰　到案訊辦此批一件丁滋生狀請銷案由狀悉准予銷案此批一件張杏林狀領案欵由准領此批一件　全福狀交案欵由准交此批一件姚星垣狀領案欵由准領此批一件馮春記狀領房票由准領此批以上五月二十九日 
　　公示送逹（全文在本廳揭示塲公布）第七○號（簡易庭）一件陳貴寶與范開業因借欵料葛一案（判决主文）范開業應償還陳貴寶本洋一百四十元又利洋一百元訟費歸范開業負擔右仰被告人范開業知照 
　　判决主文（簡易庭）一件决定黄鐲桂訴吕培生货欵紏葛一案（主文）本件訴狀准予註銷訟費歸原告人負擔一件判决張國祥與朱明章等保證債務一案（主文）本件仍維持本廳民國十一年五月十日所爲之缺席判决聲明窒碍後之訟費並歸朱明章負擔一件决定陸鳳亭與杜少甫欠欵涉訟一案（主文）本件訴狀准予註銷一件决定凌妙發與兪定海債務涉訟一案（主文）本件訴狀准予註銷一件判决繭福昌與兪成明债務涉讼一案（主文）兪成明麽償還繭福昌洋四十三元本案訴訟費用歸兪成明負擔一件判决吳萬祥與姜仕標等債務涉訟一案（主文）周春蘭周富年各應償還吳萬祥洋二十五元吳萬祥對姜仕標之請求准予註銷本案訟費吳萬祥周春蘭周富年各負擔三分之一一件判决王良功與孫步曰等賠償損失一案（主文）原告人之請求駁回本案訴訟費用歸原告人負擔一件判决姚琴洲與馬阿發等掘泥涉訟一案（主文）原告人之請求駁回本案訴訟费用歸原告人負擔（民一庭）一件判决葛煥科與施永太（即洪發）等因基地紏葛控訴一案（主文）原判除駁回控訴人對於被控訴人黄潤六之請求部分外械銷被控訴人施洪發應向控訴人立榷交租並將房屋西首柱脚向東首收進至控訴人房屋東首墻脚磚以西爲止又西首樑椽前後面均應向東首收進至控訴人房屋東首瓦蓋以西爲止控訴人其餘之請求駁回爾審訟費除黄潤六部分歸控訴人負擔外餘歸被控訴人施洪發負擔一件判决錢龍泉與陸餘魁因河港涉訟控訴一案（主文）本案控訴及參加控訴均駁回本審訟費歸控訴人及參加人負擔一件判决王桂堂與張子衡欵項紏葛控訴一案（主文）原判撤銷張子衡在第一審之請求駁回本案訴訟費用歸張子衡負擔（民二庭）一件决定孫阿六聲明窒礙一案（主 
文）窒碍之聲明照准一件判决　逸　與周乾康等股欵糾葛控訴更審一案（主文）被控訴人無應交付控訴人洋二百三十三元四角六分八釐控訴人在第一審其餘之請求駁回本案訟費歸兩造各半負擔一件判决陳省甫訴周步齡債務紏葛一案（主文）原告人之請求駁回訟費歸原告人負擔一件判决陳錫璋訴王牧齋貴欵紏　一案（主文）本案應維持本廳本年四月二十五日之即時判决聲明窒礙後訟費歸被告人負擔一件判决陳慶錫與張吳氏租屋糾葛控訴一案（主文）原判關於駁回陳慶錫遷讓房屋之請求及訟費部分撤銷張吳氏租在德生公司坐落閘北德生里第四弄七十三號房屋一幢應即遷讓本案訟費兩造各半負擔一件判决吳宋氏與周金生等追單紏葛控訴一案（主文）原判關於宋傳銘欵除將四十七圖田畝拍賣抵償外如尚不敷由吳宋氏照數償之部分撤銷控訴人其餘之控訴駁回本畜訟費歸控訴人負擔 
　　批示一件顧乃佩狀領案欵由准領此批一件陸承　狀領　欵並證物由准領此批一件黄景春狀領案欵由准領此批一件閔仁甫狀請銷案由狀悉准予銷案此批一件裘鑑春狀請執行由狀悉業據周步齡聲明控訴矣所請應從緩議此批一件王中丹狀請銷案並給領由狀悉准予銷案存案證據並准來廳繳證具領此批一件丁汝霖狀請傳案執行由狀悉准予傳追此批一件周方德狀領保證金由准領此批一件李卿茂狀請銷案由狀悉准予銷案此批一件王其生狀交案欵由准交此批一件朱靜庵狀交圖說由房屋圖及說明書准予交案惟該民與楊舜臣所結賣買契約着即將原契交案核辦此批一件錢文卿狀請着保交案由狀悉候傳同沈福卿來案訊辦此批一件許善長狀請照判執行由狀悉查本案業據曹阿祥聲明窒礙矣所請照從緩議此批一件張小毛狀领簿據由准領此批一件張小毛狀請銷案由狀悉准將陸海濤開釋完案此批一件李松山狀交案欵由准交此批一件黄景春狀請給領由狀悉候傳同被告來案訊辦此批一件卞吉臣狀交房租由准交此批一件蔡雲卿狀請强制執行由狀悉仰候傳案訊奪此批一件李香甫狀請迅予執行由狀悉准予依法執行此批一件沈澄齋狀領案欵曁訟費由准領此批一件許文良狀請銷案由狀悉准予銷案此批一件葉長卿狀保王阿妙由准保此批以上五月三十日 
[上海地方檢察廳]  
　　批示沈元凱等狀悉事不關已毋庸多凟此批張成昌狀悉業予禀傳仰遵期投訊此批王新有狀悉是否屬實候澈究此批倪徐氏狀悉候送同級審判廳核辦此批陳兆福狀悉候送同級審判廳核辦此批樂瑞生狀悉候核辦此批曹金福狀悉准予上訴限七日内補具理由書以便呈送江蘇高等檢察廳核辦此批瞿海林狀悉本案關於公判部分業已諭知不起訴在案至於限交田單一節係屬民事仰即逕向同級審判廳起訴可也此批王胡氏狀悉存候　轉此批陳兪氏狀悉存候彚轉此批賈王氏狀悉候送同級審判廳核辦此批沈裕明狀悉爾案已諭知不起訴矣仰即知照此批嚴啓嘉狀悉候起訴同級審判廳核辦所請不准此批裕豐航業公司狀悉候分别拘傳被告人及人證到案訊明再奪此批張連坤狀悉聽候送監執行所請碍雖照准此批李阿俤狀悉准予上訴限七日内補具理由書以便呈送江蘇高等檢察廳核辦经批兪阿二狀悉准予上訴限七日内補具理由書以便呈送江蘇高等檢察廳核辦此批單廣德狀及附件均悉案關民事不屬本廳管轄該民對於南通縣知事庭諭如有不服應向上級審判衙門具訴可也仰即知照此批附件暫存候領計金海狀悉案已起訴並無面諭交保之事所請應毋庸議此批卜元勝狀悉陳少儀等旣經巡警拘案自有正當辦法所請提究之處着毋庸議此批金周氏戕悉候傳集人證到案訊再再此批以上五月二十九日 
[上海縣公署]  
　　批示彈花公所同業代表顧永福等　爲認議公　呈請　案給示由批呈悉該業組織公所　訂簡章旣經同業公議允洽由過牛數加蓋店章連署呈請應准備案給示俾資遵守可也簡章蓋章名單存查此批王桂興呈爲　陳下情　罰欵請撥助善舉由批呈及繳欵洋三十元均悉查此欵係該民有違行規自願立據認繳公所之罰欵當然撥助公所充同業慈善　費候傳知該業　佘坤瓢爾狀長領指充修正行規第十五十六兩項善舉之用以便完案此批催征吏唐掌全呈爲稟復俾驗照繳罰欵由批禀悉兹據王桂與將認繳公所罰欵洋三十元呈缴到案除批示外仰該吏傳知該　公所業董佘坤福　具領狀來署具領可也此批 
 
 

Page 17

 
 
常識 
　　（一）投痛本增刋者其材料除衛生法制道德經濟四項外增教育科學宗教巿政雜錄問答六項其計涉攻訐個人者恕不登載 
　　（一）投稿者篇末須開明姓名曁詳細地址並黏一名片每名請自加單圈若篇幅過長及繕寫潦章字跡不易辨認者佳構亦從割愛　　（一）登載之稿酌定甲乙兩種報酬甲種兩元乙種一元其願取酬者投稿時須署各蓋章於標題下（但署各不蓋章以不願取酬論）如登載一月後無人摘指其轉錄他稿者至隔月一日（陽曆）即可向本館取酬其領酬時之署名蓋章須與投稿時同 
　　（一）問答一項專爲喜閱本增刋諸君實有疑義藉便討論起鑡當標要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增刋得酌量增刪其字句 
　　（一）投稿不登載者原稿恕不發還 
　　成功百訣十一版沈有乾君成功百訣兹經本館十一版每册仍收回印本銀五分外埠函購加寄費一分售書處本館營業部寄售處中華職業教育社中華書局 
常評 
[餻糭] [  隨]  
　　我國人之嗜糕糭蓋原於科舉時代之迷信取其音與高中同也其時凡家塾中欵待蒙師之節酒結婚時欵待新壻之筵席苟其師其壻素攻舉業者必備此二品以示祝頌之意此誠極可笑之事也 
　　此外則新歲必食年糕端節必食糭子亦幾爲普徧之風尚然嘗聞某醫生言此二節氣爲糕糭節醫生特忙蓋年糕糉子均不易消化食之過度往往患腸醫積滯之病而年高者尤宜審愼實則稍有衛生之當　者固無不知之特常人習焉不察耳 
　　今科舉久廢而席間用糕糭者尚有之新歲與端節之風尚則絲毫未改甚願食之者勿飯醫生忙也 
道德 
[公共場所應注意道德] [  李鴻瑞]  
　　星期暇日余約二三友人赴某縣公共體育場參觀人内見場中之樹木折斷者頗多余等以爲該場係公共處所安有將公共樹木損壞而願喪失公德心者乎余遂異而詢之於該場幹事員答云「敝場培植此項樹木已經五載今不幸爲一般乘兩輪自由車者横衝直撞遇車身傾倒時遂將樹木壓斷刻已在賽跑圈路之一段用竹阻隔使樹木可保存殘餘否則今日一株明日一棵非將全場之樹木損傷殆盡不止」余聞言後方知吾國人之有公德心者仍稀若晨星謂君倘以余言爲谎語則請觀滬上某外國公園門上有（狗與華人不准入内）之大字吾同胞欲雪此奇辱則注重公德心誠不可一刻忘萬勿使外人鄙視目我爲野蠻民族故對於公園圖書館體育場等公共場所勿任意便溺或吐痰勿毁壞物件或攀折花木應隨時隨地盡保護之責務將從前（狗與華人不准入内）之奇恥洗雪殆盡使外人知我爲文化之邦有道德之人民而後可（乙種酬） 
衛生 
[普通之殺菌藥品] [  富增保]  
　　微生物之危險殆人人知之故於衛生上當格外注意其要點不外殺菌殺菌方法甚多如藉日光沸水熱力乾燥電氣殺菌藥等是也兹篇所述者卽藉藥品以殺菌其餘槪略欲用藥品殺菌確有當注意之點卽勿被藥品所毒致害已身此種殺菌藥皆由化學方面化合而成兹述普通之數種以便應用 
　　（一）石炭酸由煤黑油蒸溜得之其純粹者爲針形之結晶體無色澤有異臭遇攝氏四十二度而融一百八十一度而沸在常温度時則融解於十五倍之水殺菌所用者大抵攙水約五十倍左右若將此水加氤化鈉（俗稱食鹽）少許春殺菌之力更强大 
　　（二）昇又名猛汞化學中名爲氤化第二汞又名惡輕粉若將食鹽加於固體之硫酸第二汞而加以熱則得此物初成者爲氣體可導入冷器使凝爲固體此物甚毒普通若加水二千倍其殺菌力已甚强若加水千倍則細菌遇之立死凡金屬器具不當用此殺菌以其能剝蝕金屬也 
　　（三）酒精無水酒精不能殺菌因其吸細菌之水分而細菌更收縮遂致堅硬藥力不能浸入也若含酒精百分之七十左右殺菌力最强 
　　（四）無水亞硫酸又各二氱化硫將銅置硫酸中熱之卽成或用硫在空氣中燃燒亦成係一種氣體其殺菌力亦强惟空中衣物容易毁損 
　　（五）生石灰即氱化鈣爲石灰石加熱所成若將生石灰一分加水五十分即可爲消毒用惟以當用時加水爲佳蓋加水後若置空氣中卽與空中炭酸化合無殺菌之力也 
　　（六）炭酸曹逹此物殺菌最佳蓋性質不毒不侵蝕物品也普通以六十分水加水酸化石灰一分消毒最適宜 
　　（七）氙化石灰能殺霍亂菌傷寒菌勘和頗大若以此物一分加水五分溶和之即可使用 
　　（八）氤氣因微生物不能在氤氣中生活故用之以爲殺蟲劑 
　　（九）各種酸類如鹽酸硫酸硝酸醋酸等皆能殺菌 
　　消毒藥品甚多惟最普通者爲石灰水石炭酸水昇汞之類以之頻頻灑諸室中細菌自能除去也又如以生石灰或熟石灰撒於暗溝厠所等處不惟殺菌兼能吸濕此法需費無幾簡便易行實衛生之妙法也 
　　抑有諸注意之事在焉分述於後 
　　（一）藥品必溶於液體中否則不能殺菌 
　　（二）藥品有毒與否其有毒者用之當愼 
　　（三）視菌類之强弱而配合水分 
　　（四）藥品有能侵蝕器物者當注意 
　　（五）臨使用時再加以水否則無殺菌力（乙種酬） 
法制 
[救濟破產應速定預算] [  竹賢]  
　　量國家收入之多寡爲國家預算標準無論古今中外君主民主之國莫不奉若南針今也不然我國軍費政費之支出數倍於國家收入致使國有財產如鐵路礦山鹽稅烟酒稅等抵押盡凈一若國家破產不足惜也吾不知今之執政者究具何種心理行何種政策誠令人無從揣測如在五里霧中雖然法爲國之本國無法國將不國至若國家財政之法尤較其他各種之法爲要我國財政紊亂破產在即是蓋建國之初無財政上强有力之法律保障財政遂使國家病窮如今日者倘民國元二年間各省規定預算中央制定法令對於所定預算無論何人不得於預算之外濫支毫釐如欲變更預算非由立法機關通盤籌劃審訂新預算表册公布頒行之後不得私擅變更原有支額能如是則我國今日之 
財政固裕如也何至窘迫乃爾不佞痛憤之餘敢秉筆書曰欲財政之富裕舍量入爲出外無二法欲國家之不破產舍厲禁濫支外更無二法吾國民其省諸吾國民其省諸（乙種酬） 
教育 
[省視學之教育談] [  崇明友梅撰述]  
　　江蘇省視學張伯寅先生於前星期蒞崇明外沙視察學校旋往海門視察畢即乘大寗輪船赴滬友梅適往上海蘇州無錫等處參觀教育邂逅相逢欣幸莫名并聆其談話頗可革新教育兹略述其大槪登諸報端以供衆覧 
　　㈠視學宜盡指導之義務視學雖具行政之性質而應盡指導之義務鑡有不盡善處宜詳加指導不可緘默不言使教者不明其是非而無從改良矣 
　　㈠注意課外教授教授學生不僅在乎正課而已極應隨時隨地教授之教員於課餘之暇同學生觀察實物或利用假時率學生游覧適宜地方見有關係教育之文字及事物等宜不憚煩勞殷懃指教較諸教授正課明白確切收效迅速 
　　㈠注意種植農物種植爲產物之根本實業之起原應使學生實地練習至於場所或由學校備地試植或由學生在家各闢一區自行種植種植方法當由教員教授收得之品可供學費 
　　㈠校長宜劃區辦事凡爲校長宜就學生來校之範圍劃定界限舉辦事宜例如一鄉有八校即就校之地位劃分八區繪畫地圖調查學齡兒童及種種情形然後着手進行至於經費即從該區籌出不必由官廳經理（未蓋章） 
雜錄 
[闢屍體變形之迷信] [  槱]  
　　世人對於屍體之變形不明其理輒有種種之迷信謂屍體之各種現象與喪家有休咎之關係其實證諸學理固知其荒誕也槱不敏略舉數則於左以闢世人之迷信 
　　㈠屍體顏面世人有屍體之顏面若表愉快則主喪家吉利若表苦楚則主喪家凶禍之談其實此種爲味神經及顏面神經之作用蓋味神經與顏面神經互相聯絡若舌面之接觸甘味顏面現愉快之象若舌面接觸苦味顏面則現苦楚之狀死者適於此時氣絶則筋肉鞏直仍保生前之形態矣 
　　㈡屍體起立人之呼吸斷絶未久體内每有電氣遺在此電氣若向外發散時接觸異姓之强電體則屍體每爲吸引而起立且有步亦步趨亦趨之現象世人不明乃謂死者之生庚屬鼠天貓經過恐其捕食故急起逃避云 
　　㈢屍體排泄腸内積有廢物死時如受氣壓勢必排糞於體外又尿則溶於膀胱膀胱與尿道之間有括約筋人若死後則括約筋弛張尿由尿道流出矣世人不明生理作用皆謂糞是米滓主後人無飢餓之患尿是流體主後人有失財之兆此種論調眞堪發噱（乙種酬） 
 
 
 

Page 18

 
 
   
 
