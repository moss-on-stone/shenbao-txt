# 1905 - 322 - 4911715

 

Page 1

 
 
[電傳上諭]  
　　十月二十九日奉上諭我朝自開國以來政尙寛大朝野上下相與乂安近復舉行新政力圖富强乃竟有不逞之徒造爲革命排滿之說煽惑遠近淆亂是非查其心迹實爲假借黨派陰行其叛逆之謀若不剴切宣示嚴行查禁恐譸張日久愚民無知被其朦惑必至人心不靖異說紛歧不特于地方有害治安且于新政大有阻礙著各將軍督撫督飭地方該管文武官吏明白曉諭認眞嚴禁自此次宣諭之後倘有怗惡不悛造言惑衆者卽重懸賞格隨時嚴密訪拿詳細查究除無知被誘不預通謀准其量予末减及改過投首並能指拿魁黨者不惟免罪並予酌賞外其首從各犯應按照謀逆定例盡法懲治如有拿獲首要出力之員弁准其擇尤優獎惟不得株連無辜致滋擾累倘該文武瞻徇顧忌緝訪不力由該將軍督撫據實嚴參以期杜絕亂萌而維大局欽此同日奉 
上諭前經特簡載澤等出洋考察各國政治著卽派政務處王大臣設立考察政治館延攬通才悉心研究擇各國政治之與中國治體相宜者斟酌損益纂訂成書隨時進呈候旨裁定所有開舘一切事宜著該王大臣妥議具奏欽此 
[電傳宮門抄]  
　　二十九日召見軍機奎俊 
[論議約大臣之當愼]  
滿洲條約我國今日之最大問題也歐亞各國咸翹足而待政府之如何對付中國人民亦屏息而望政府之如何抵制然則我政府之外交官對於此事宜如何詳審而鄭重之也此約關係之大與夫辦理之法本館昨已詳論之矣然必再三言之而不憚其煩者則以我中國之外交大臣對於此事之意見恐或有所誤會而輕忽这處不得不條列以正告之焉 
當小村全權任命之時東西各報咸載慶邸等聞此消息頗爲滿意以爲滿洲之事大有希望云云記者竊原慶邸等希望之意蓋謂前次小村與俄國所訂條約甚爲和平以爲日本於戰鬭之國喪 
 
 
 

Page 2

 
 
失甚鉅其所索償旣如此其輕且薄而於我和好中立之國素以仗義拯救爲言者而反多方要挾殆必不然不知小村專使正以俄約不滿於全國日受其國人之唾罵而思有所取償於我以爲失之東隅收之桑楡之計（昨報已詳論其事）然則慶邸等之滿意於日使而致有所忽視之處不可不慮及者也 
日本某報謂中國政府近來甚信用我國某大員曾謁我内田公使謂日俄之戰正肇於俄國以難堪之條約要索敝國致貴國起而力爭故淸國深信日本必不再以難堪之條約使敝國爲難而引起第二之日本云云不知日俄之戰日本正以東三省之利益爲俄國所索之條欵佔盡而思有以紾其臂而分之也今旣奪之於俄人之手則可以索償兵費爲名遂其分占之隱願故於今日之約必不肯稍爲退讓可懸測而知使政府果因此而深信其必無奢願而藐視此問題豈非自受其愚乎又不可不慮及者也 
東報又謂淸國廷臣深感日本之奪還東三省某軍機曾謂日使曰敝國之滿洲已入俄國餓處之口今貴國埒虎鬚而奪還之敝國莫不感歎以後滿洲之利益貴國如有所求敝國當無不允從云云不知我國之所以感激日本者爲其以滿洲之利益能奪之於俄而還之於我也今若以日人能力奪之故而遂以奉諸日人則是等失權利耳日俄何異而又何擇焉便議約大臣而果本此宗旨以議日約事事聽從日人之要索則是因感激日本之故而出此輕視滿洲之意以喪失我莫大之主權又不可不慮及者也 
故今日辦理滿洲條約之外交官必不可有以上三種之思想其第一端爲希望心第二端爲信任心第三端爲感激心敬對於日本存此三種之意見則其辦理訂約斷不能預愼於事前而必至遷就於臨事此機一失全局皆敗然此特對於日本一方面言之也至此約之不可忽視而我議約大臣之尤宜謹愼者則　關係滿洲之俄國與留心滿洲問題之各國試論列其故未完 
[滿洲條約定期第三次會議]  
　　二十八日北京電云中日兩國全權大臣己於昨日舉行第二次會議磋商日本提出之條欵刻又定於今日午後三點鐘開第三次會議再行研究提議各條譯字林報 
[電述日本提議滿約極爲公平]  
　　昨日午後三點鐘接北京電云京津中西各報均得確信中日恊商滿洲問題日本提議條欵極爲公平並無要求何等特别利權故均著論勸告中國政府與日談判務須誠信俾中日兩國益加親密各報研究日本提議均謂其間無一不利於中國云（外） 
[封奏滿洲事宜北京]  
　　聞日前有夏侍御遞一封奏係條陳關於滿洲事件甚中肯竅已交議約大臣慶袁閱看聞摺内言旅順議租不可不愼蓋因威海膠灣條約依旅順條約而成也其摺又有言及東淸鐵路與稅務權之事（閏） 
[日專使尅期覆命北京]  
　　小村專使照會外部謂此次開議請從速議結擬於西十二月初間回國覆命云（月） 
[學界對於滬寗鐵路之意見]  
　　滬寗鐵路日前京電盛宣懷辦理不善改派唐紹儀妥爲經理等因學界中人因初訂合同盛派粤人陳善言等及朱某三人組織而成浮冒之鉅盛不過爲之傀儡故同人旣盻唐欽使之破除情面一秉大公尤須追查浮冒以釋我江蘇之重負現在仍須公電商部力爭請派本省正紳爲監督專司工程鈎勒欵項輔助督辦之不及以免蹈前車而共保公益云（望） 
[攺派王一勳赴京移交滬寗鐵路卷宗]  
　　滬寗鐵路自朝命派唐侍郎紹儀接辦後盛宮保卽擬派沈道敦和携帶卷宗赴京移交各情己紀本報茲悉盛宮保現又擬改派王道勳由滬乘輪北上將一切卷宗齎交唐侍郎接收（尋） 
按唐侍郎與王道均籍隸粤東盛之改派誠爲彼善於此得知人善任之妙術矣 
[估修京張鐵路北京]  
　　京張鐵路總工程師詹天佑觀察現已將全路用費勘估明悉需欵共七百二十九萬一千八百兩聞己開單詳請鐵路大臣奏明請旨矣（閏） 
[韓國還欵歸京張路用天津]  
　　聞朝鮮前借中國庫欵六十萬兩現己將此項借欵一律淸還袁宮保與政府磋商卽歸津楡鐵路總局充京張鐵路經費（閏） 
[電請贖回東省鐵路北京]  
　　東省鐵路關係主權實非淺鮮許星使特電致政府謂日使到京議約時請將東省鐵路贖回縱須重費亦不可吝務要贖回以保主權云云（日） 
[鐵路要差未便率准長沙]  
　　有湖南桂陽州某觀察函託湖北鐵路總局謀派衡郴鐵路差事當道以觀察虧欠公欵甚鉅鐵路銀錢經手責任極重覆轍堪虞是以未便率准亦可見當道辦理路政認眞之一端也（初） 
[會訊學務總理因鬨堂停止長沙]  
　　常德府總理學務李幹丞中翰致楨被生員戴修仁等禀控一案早經前撫憲端札委沈星海太守在常就近查辦訊結遷延數月總以牽涉太多人證不齊未能集訊迭經學界中人從中調停亦難了結日前由沈太守會同常德府周太守西路學務提調朱太守在府署大當衆審訊其時府署内外觀審者紛紛擁擠不下萬餘人卽有疑朱太守不免袒護李紳者私相竊議衆口沸騰甫一升堂已見人聲洶洶其勢頗盛逾時復瓦石亂飛墮落公案三太守以人數太多無從彈壓祇得暫爲退堂聞現在擬傳両造入署將所控各款帳目當面核算並請西路師範學堂監督馮給諫錫仁等在旁監同結算淸楚彼此具結再行禀覆省憲否則禀請逕由省憲親提訊結云（初） 
[常德船帮罷市長沙]  
　　常德府警察委員趙价六大令擬於該郡創辦水警察議就各埠船隻酌抽經費嗣因各船往來 
 
 

Page 3

 
 
開泊未能一一按抽遂改由每船幇各舉一人總理其　　斯包繳卽派第十局委員毛佩靑二尹爲坐辦第六小學堂撤船廠廖芳元爲帮辦詎廖辦事輕率致各船帮大動公憤約於本月十五日全行開出境外致郡城上下六七里寂無一船卽過渡小划亦均絕跡民人苦不能渡喧閙不已近日市面人心皇皇大爲震動趙大令無可如何遂先行牌示將廖斥退再爲設法調停（初） 
[江蘇紳士張殿撰等致江督周玉帥公函爲蘇省學額事]  
　　玉帥大公祖大人閣下敬啓者徐道來轉致鈞意仰見維持學界之苦衷比日面商少有端緒蒯道回寗計已代達一切其中原委有不得不爲大公祖大人剖晰陳明者查敎育普及之理本無畛域之可分卽中國以科舉掄才其試於禮部者初亦不分省分然風氣參差不齊往往東南數省中額獨多而偏僻之區舟車艱苦轉抱向隅於是不得不明定省分以限之是省界之說實科舉内容之一部分非文明學校之通例也學校省界之說起於湘浙閩粤諸省而江蘇本省之學校亦率爲此數省人占多數在校學生鑒於外省界限之嚴始瞿然翻悟厪喧賓奪主之患爲懲前毖後之計此江蘇省界之說實亦各省反動力有以激之非江蘇人創之也然屈指江寕城内各學堂其創建之性質旣有不同卽額數之多寡自難一致而蘇皖統名江南則兩省分際自視他省爲異曾經蒯徐两道詳細酌訂紳等但求事理之和平不復爲意氣之爭執謹一一條列於後庶眉目易分秩序不紊其辦法之應斟酌變通覈實整頓者亦附說於後以備采擇所有紳等參酌學額學務情形敢布愚臆伏乞鈞鑒紳謇本擬恭詣久病不克首途合併聲明肅請勛安附節略兩件 
[公議江南省學校學額學務]  
　　學校性質因名稱而殊名稱因地位而殊此定理也準此右議江南省官立各學校之分額總督爲兼控蘇皖形勢之便故駐江寕今凡名江南某學者皆總督權限内事皆官立也官立之中又宜從財政上區别多任少任之分數庶昭平允今先就官立之屬總督者言之（一）陸師學堂現在徵兵之區以寕揚常鎭通海屬總督非特不及皖并不及蘇則此江南陸師學堂應改爲江寗陸師學堂名義方合蒯道言江蘇布政司屬如不再設立陸師學堂則皖人不分占江寗現設陸師學堂之名額是矣而未完全也江蘇巡撫實應另設一蘇松太陸師學堂江北提督亦應另設一徐淮海陸師學堂事理方合皖自一省更不必論此一說也若練兵處派定江南止一陸師學堂則此一學堂實兼受總督巡撫提督三處徵兵之區之人皖省别自分府徵兵亦自應建一陸師學堂不合再占江蘇之額而三處徵兵之區兼有八府三直隸州一廰凡十二屬每屬四十八則四百八十人五十人則六百人今之學額實覺不敷應請推廣此又一說也蒯道言江蘇不再設則皖省不分竊謂巡撫於蘇屬提督於江北卽各自特設皖省亦不必分額而可以合校譬如寕屬以寕揚常鎭通海爲徵兵之區每屬五十人爲六百人皖省合校按此數另加四成或三成或一成均可聽便惟建築費須由皖省提撥欵内支應卽如外省人亦可酌附其建築費可於各省學生學費内分年攤扣其本省皖省人亦一例納斟酌適當之學費將備學堂旣須裁撤以其校舍經費爲陸軍小學則學額及總辦均可遵照欽定章程（一）測繪學堂不盡關繫陸師凡警察農業商業地理之學無不以此爲根本名額不宜太少其建築及學費蘇皖二省按名額分任或四六或三七二八均可聽便（一）水師學旣屬南洋蒯道所議以二八分成八成歸江南二成歸外籍蘇皖二省於八成内仍照三七分成江蘇得七安徽得三可行惟亦須一例納斟酌適當之學費（一）高等學堂目前學生尙不及適當高等之程度則高等之設特以爲科舉之替代大學之階梯而已旣爲科舉之替代應仍照科舉蘇六皖四之舊蒯道所議均分之說未允其校舍須以貢院改造可名江南高等學堂其原就鍾山書院所建之高等學堂應請作爲寕屬公立高等學堂定額四百名前此建築費係由官籌以後建築費由寕屬四府二直隷州一廳分任若原有之高等學堂難於擴充則須另建建築費由寗屬府州廳任十之三四官爲補助十之六七而原有之高等學堂可改爲江寕府初級師範學校其高等學生適當之學費由學生按名繳納（蘇屬己有高等學堂故止言寕屬惟蘇屬學額亦應擴充俟公議陳請撫院核辦）若各外省願附於本省高等學堂者校舍由各外省建築學費由各外省學生認納亦無不可（一）實業學堂此係新政府特設蒯道議蘇皖均分今亦擬照高等學堂例蘇六皖四建築費亦按四六由兩省分任學費按名由學生繳納若各外省願附者視高等學堂例建築費各外省任之學費由學生按名認納（一）三江師範學堂應請釐正名稱爲兩江師範學堂名額暫不必增减以新章每縣三名計之則江蘇獨少喧賓奪主衆情示允應請另設江寗府初級師範學校一所可將算繪師範并入以期畫一而節經費（學期四年每年六十名共二百四十名七縣分攤每年每縣八名上江兩縣各加二名合六十名）仍飭揚州淮安徐州海州各設一初級師範學校或淮揚合設一所徐海合設一所先由四府選派紳士考察通州上海蘇州各師範學校舍課程及管理法再往日本考察歸後卽行舉辦若皖省願就三江師範學堂增師範生百名亦無不可惟建築費與常年費應由皖省按額承認卽三江現有之名額其學費應按全校每年所用匀攤全校生合每名應費若干由各省官爲籌解查各國官立之師範學校生不納學費所以謀敎育之普及也故學費應由官出至此校將來之辦法另議附呈以上屬江南之官立學校學額（一）學務處請參仿直隸學務司例官紳合任官紳皆由學界公舉請督撫於公舉中選任（學務處擬章另呈）（一）三江師範總辦應由三省紳任易總辦之 
 
 

Page 4

 
 
名爲總理以示區别總理一人協理二人三省按次輪年迭爲總協由三省學界公請督撫選任若公舉及安徵江西省人在江蘇候補者自州縣至府道一經選任卽作爲紳請給照會不預衙叅（一）各學校學生如派出洋留學其出洋學費學成之省與原籍之省各任一半歸後先在學成之省留盡義務三年若不須學成之省擔任关費則無應盡義務之責聽學生自便 
[三江師範應請變通辦法以期改良進步議]  
三江師範内容之腐敗幾於無人不知而其根原先在廓落無可互換之知識而有妄自夸大之命令乃有月縻六十元之中國疑似敎員未有普通知識之補習而卽有完全師範之學科乃有月縻數千金之日本場面敎員因此廓落生出遷就乃有種種不可思議之變相不可說不可說之浪費而腐敗之名四溢矣隱忍不改浪擲公家每歲竭蹶而來之貲財十餘萬兩可惜荼毒一省可造國民之靑年尤可惜夫以浪擲公財爲荼毒國民之具不仁孰甚此而不思改良是一省人全無心肝矣謹擬變通之法加下）一）請改官辦爲紳辦改總辦之名爲總理紳由三省學界公舉督撫於公舉中選任總理一人協理二人三省紳迭爲總恊（一）請汰中敎員必實能敎授一二門學科者乃留其有名無實者汰之（一）請於本年東敎員期滿時一例辭去另行延訂若從前之醫學敎員未嘗一日有用徒送俸金三年卽手工農業亦略具形式而己其病皆根於廓落失今不除則積腐未去又從而加焉非獨敗事耗財而已敎育之權亦恐倒持（一）請另立寗屬初級師範以補蘇省占額不及贛皖之缺（一）請按某省學生幾人每年每人應攤學費若干由各該省官爲按額擔任於每年開學前解到建築費同因此校乃官立與公立私立不同也（一）請查照原奏認定現辦是初級此三年内將初級辦完至光緒三十四年春便可改爲優級師範優級師範常年一切費用較繁擬請定爲三省四布政司所轄每一布政司定額一百五十名共六百名庶通州蘇州上海常州各處初級師範一二年後畢業生有升學之途而三十七年以後每年常有一百五十名之畢業亦可敷各中學校初級師範敎員之用經費又不必加籌上下互相貫注計無逾此（外） 
[南翔紳董送德政牌於洋工師之異聞]  
　　滬寕鐵路上海至南翔一叚竣工於二十四日開車各情迭詳本報茲悉南翔紳董以洋工程師於辦理路工勤勞懋著擬製德政牌以贈之異哉（論） 
按洋工師旣得重薪辦理路工分所應爾南翔紳董此舉是否出自本心抑有人嗾之使然則非局外人所能知矣姑照有聞必錄之例紀之容再探明其實 
[滬商與礮台官之交涉]  
　　吳淞張代統繼良與陶台官鼎竟至用武彼此互訐一則撤差一則調回南京各情均詳本報茲悉陶台官在差時曾欠本埠英大馬路某錢莊及某衣莊製辦軍裝等費銀二千餘兩自陶調回南京後該商等恐前項欠欵將歸無著當卽發函索取並聞有如一月内不卽了結卽赴督練處控追之語（亦） 
[紀關讞員淸理案牘情形]  
　　英美會審公廨自本年六月初五日關司馬接辦以來除早堂捕房案件隨到隨結不計外計訊結華洋交涉案件六十三起華人晚堂案件一百零五志到差時男所押犯七十七名女所押犯二十三口現在男所押犯五十八名女所押犯七口（南） 
[德國國外之豫計]  
　　二十八日栢林電云德國千九百零六年之預計表另有國外一項計建造北泰河（譯音）夏季公使館費一萬六千三百麥克攺造北京公使館費一萬六千五百麥克建設北海領事署費五萬六千四百麥克建設濟南府領事署費八萬麥克另建横濱總領事署費一百零七萬麥克譯德文報 
[隈得忽患瘋痺症]  
　　二十八日東京電云俄隈得伯爵忽患瘋痺之症頓行脫力 
[伊藤侯無恙]  
　　二十八日東京電云伊藤侯已於昨日騎行於韓京之郭外 
[日俄於海叅威之交涉]  
　　二十八日東京電云駐美日本公使來電謂俄國已向該公使聲明日人在海参威登岸之事並未禁阻惟因擾亂之故稍延時日云云並謂目下亂事已漸平復 
[俄海軍提督由日起程]  
　　二十八日東京電云俄海軍提督魯司第司文斯開及活林二人已於昨日由長崎起程前往海参威 
[英攺派馬德拉斯總督]  
　　二十八日倫敦路透電云脫蘭斯佛爾之副總督塞洛蘭總司令長現已派爲瑪德拉斯總督譯字林報 
[英國政界交涉彚志]  
　　二十八日倫敦電云露斯勃蘭伯爵己在考威爾開一政治研究會以一禮拜爲期該伯爵曾在盆才斯演說並請張伯倫建設一集合國庫之政策謂須不致牽涉各殖民地及母國國庫之自由云譯字林報同日電云反對黨領袖享利愜勃爾白納門君曾在斯得林演說自述其政見謂彼於願使愛爾蘭自治之主見較前更爲注重且謂國民黨若能於政界上多得權力則凡代表治理之委任皆可接受同日倫敦晨報載此次再行選舉時張伯倫君定爲社會黨之領袖二十九日倫敦路透電云昨日内閣部之會議約二小時聞已决議不撤内閣政府之判斷且謂自由黨未經解散之前不能授職故政府將不再與國會會合而各官員之辭職或解散亦須再遲數禮拜暫緩選舉内閣部第二次之會議定於西十二月一號譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[札飭官立學堂彚呈講義鎭江]  
　　鎭江府承瑞卿太守近奉蘇省學務處札飭略謂嗣後各屬官立中小學堂所有講義應由該堂　齊逕呈本處外屬一月一次附省每星期一次如未排印卽以抄本呈繳其一時未有講義者亦將用何課本如何課法某日課至某萹按期詳實造報以備查考云（此） 
[堤工總辦擬請估築東西堤岸揚州]  
　　揚屬運河堤岸東西對峙實爲下河各州縣保障現總辦王季棠觀察以伏秋大汎已過所有在前出險滲漏之處亟應於水小涸露時詳加察看以便禀請估築於十七日往勘後卽往淸江謁見江北提督禀陳一切（被） 
[荆州府舒太守病故武昌]  
　　調補武昌府本任荆州府舒暢亭太守惠部文尙未覆准而太守於日前在荆病故省台得電後卽飭遺缺知府斌太守俊先行赴任聞武昌首府一缺擬以新任鄖陽府黃太守以霖調補（文） 
[鹽捕營都司送部引見揚州]  
　　鹽捕營彭都戎現經督憲送部引見遺篆由恩都轉檄飭左營千總劉知戎福春暫行兼護昨已交替矣（化） 
[皖省學務處添設參議安慶]  
　　皖撫誠中丞以科舉己停學務須大加擴充爰擬仿照江寗學務處章程添設参議卽以皖紳方太史履中爲常駐参議員並請李經如蒯光典趙曾重方能叔四巨紳爲函商参議員聞日前已照會各紳矣（詩） 
[蘇州講報社會員地址蘇州]  
　　第一社逢五十在鐵瓶巷姚宅由姚淸溪吳交伯許孟言等擔任現因修理房屋暫租養育巷金宅第二社逢二八在西小橋吳公祠内由李君磐曹血公王文周等擔任第三社逢一六在蕭家巷蔣宅内由蔣二香汪宰志艾靜瀾等擔任第四社逢三七在撫轅東都土地廟内由王紫蘭許孟賢陳芙秋張少甫周惠伯等擔任第五社逢四九在宮巷關帝廟内由王予靜汪鳳椿項奉璋等擔任第六社逢朔望在大儒巷吳宅由吳桐叔謝序卿等擔任（容） 
[創設寰球淸國學生總招待所初擬簡章]  
　　第一條本總所爲裨益學界旅行起見集股創辦寰球淸國學生總招待所業經禀請立案第二條本總所擬先覓高大洋房一所專作遊學生旅館兼寓遊歷仁商一切参仿日本中國同鄉會及東西各國旅館章程爲永久辦法嗣後資本擴充尙需經售學堂應用品物並租輪往來中外各埠載送游學游歷諸君第三條本總所備集股本十萬元分爲五千股每股英洋二十元己由創辦人籌墊欵項組織房屋入股者可先至本總所事務處掛號分訂兩期將股洋交中國通商銀行收儲備撥第一期交銀時掣付收條俟第二期交足再付股票息摺娟有願一期交足者應隨時塡發股票息摺無庸製付收條能自認五十股及任招五十股者一律贈付二股惟此項股份不贈官利以示區别第四條本總所股票官利常年七釐起息按年給發第五條本總所除發給股票官利外將開銷盈餘作二十成分派提四成作爲公積以備擴充事業之用提四成作各辦事人花紅提二成作創辦諸君酬勞以十成歸各股友均分每年於二月間結出總帳單按股派分第六條本總所帳目按年一結仍照商部定律公舉查帳人一位隨時稽察儻各股友欲來總所查閱帳目照例先期報告幹事以便預備招待第七條本總所大小各事創辦人有决議主裁全權第八條本總所雜務各司事悉歸創辦人遴選錄用　用之人均須取　殷實鋪戶保單以昭鄭重第九條本總所公舉　董一人議董六人會同創辦入裁判所中大事並因革諸端總董須有本總所股份二百股議董須有本總所股份一百股以上者方克　常舉不足額任缺無濫凡有會議時各董有一半與議卽可酌定庶事第十條本總所尋常會議每年於正月舉行特别會議隨時由各股友或創辦人咨照各議董定期開議第十一條本總所會議各事時凡應與議諸君處當由本總所先期分别函邀並登新聞紙普告俾衆週知第十二條本總所將來擴充事業或須添招股份應先儘各老股友儻各老股友不願加入然後另招新股第十三條本總所股票如有遺失應由各該股友報告總所並登中外新聞紙三個月後補給新票新摺第十四條本總所附股諸君應將姓名住址據實詳細開報如有轉售或抵押他人須先至本總所報明簽字儻不先執明售押而無本總所簽允字樣者設有華洋交涉等情本總所有將該股份撤銷之權第十五條本總所設在上海將來漢口天津當立支所第十六條本總所相當之房屋未就以前姑設事務處於四馬路胡家宅寳安里專司應接以爲基礎當卽速覓相當之房屋佈置食宿舍合併聲明第十七條凡住外埠諸君以及遊寓外國之中國人有願購本總所股票者可隨時開明姓名籍貫里居函電上海本總所事務處掛號由本總所隨時託中外各匯票莊代收股銀轉發股票第十八條本總所有應接學界諸君應盡之義務凡各省官派私費遊學生及出洋遊歷仕商取道上海時望先期函電本總所事務處以便預爲認定淸潔棧房第十九條本總所尙有永久辦法詳細條件容續宣佈（容） 
[滬城官事]  
　　昨日午後上海道袁觀察命駕出城至車袋角拜會前美總領事古納君議商要公○高昌廟巡局委員孫明府調鼎本縣水利廳孫二尹傳楨昨均因公到縣禀見○外務部員外郎辜部郎鴻銘昨由湖北來申住天保棧（近） 
[董事禀見]  
　　米業董事張嘉年錢業董事謝鑑林等昨均因公到縣禀見（近） 
[安插朝鮮遭風商人]  
　　近有朝鮮商人二十二人在浙江洋面遭風經人獲救昨日送請滬道安插袁觀察當卽札發上海縣轉送關帝廟暫住數日俟設法資遣回國（近） 
[電飭修理兵輪]  
　　南洋大臣周玉帥日前電致南北洋水師總統蕯軍門將舊有之寗波超武等各兵艦趕急入塢修理以便派員練習等因軍門於接電後立卽遵行并據情電復玉帥略謂已著王傳駿管帶龍驤砲艇帶領水師管輪三次學生許陛恩等前往松江吳淞等處練習俟該生等習有成效再行派給兵輪差使所有寗波超武兵輪年久失修動工必需稽延時日擬先將鏡淸修理完竣再修两船究應何船先行進塢之處請示飭遵云（欣） 
[局批照錄]  
　　昨日本城淞滬釐捐督辦陳觀察發出龔新植禀批一道錄下查該商前次所認乃西卜江灣大塲虹口北卡五處之捐其他各處出運之花卽不應越俎收捐致起侵佔之漸所稱本月初六日有某處花裝運來滬爲吳淞江巡船扣捐一節究竟某處係指何處來禀並未切實聲明實屬含混總之嗣後該商於認捐單内務將由某處某行報運花數若干係交某船戶裝至某處交御均應詳細註明以便抵卡時憑此查騐果係認捐之處所出者卽可由卡照完船捐一道隨時挈票放行俾昭核實而免覊悞據禀前情著卽遵照辦理（近） 
[物歸原主]  
　　滬南十六鋪南局向有之洋龍一架係是處叚董嚴姓出資購備救災之用現因局務將次交卸故由警察總巡朱明府議將該洋龍送交嚴董自行管理（欣） 
 
 

Page 10

 
 
[戲園攫物]  
　　某公子前夜偕妾至春仙戲園觀劇行至樓梯被鄭子明黨之流氓四五人攫去銀水烟袋匣上有珠值洋甚鉅當投捕房報失捕頭派探王寳生前往查緝（見） 
[法界火警]  
　　前晚十二點二刻法大馬路吉祥街口泰和齋帽鋪失愼延燒左右鄰永吉祥帽店包平和鞋店某錢店等屋十數幢稻香村茶食店畧遭波及經救火會西人救媳事後捕房將起火之泰和齋店夥拘究捕頭准予交保俟堂期解請中西官訊核（居） 
[上海縣案]  
　　朱阿大徐阿才從嘉興販運大牛八頭小牛兩頭來滬在日暉港起岸被洋商牛捐公司巡丁張瑞松查獲指爲私牛牽去充公因此互扭至高昌廟巡局由局解縣請訊當晚奉汪大令提訊因公司初立朱等遠道來此未見官憲示諭且在氽來廟己經完捐因判朱等將牛喂養候示○周浦人龔順　在爛泥渡張瑞切麵店爲夥两月足生爛瘡辭歇近因疾愈到店搬取鋪陳張商外出當向其妻言明而去翌日張邀龔至茶館理論毆傷足瘡致龔寸步難移禀控總巡局解縣請訊大令判罰張償龔醫費洋四元了案（近） 
[總工程局案]  
　　積竊張阿福又名爛脚阿金前晚至生義弄口王大昌布莊行竊被莊夥扭解總工程局請究副裁判官陳二尹訊得同和南貨店一案亦係該竊所爲判鎖示犯事處一天後再押七天察辦○邵阿炳前日至集水碼頭舟山輪船向水手購得私鹽數包被小工高快子竊去二包意圖逃逸經捕役查獲并將傍觀之潘利園一併解局請究陳二尹判邵罰洋五角潘罰洋一元高押五天罰作苦工（欣） 
[覆訊虐媳逼娼案]  
　　甬婦徐石氏偕父石樹生控翁姑徐惠吉徐金氏及夫徐錦堂等逼娼一案前訊各情己詳本報昨晨十點鐘英副領事德君蒞廨會同襄讞金大令覆訊原告律師高易訊問徐石氏口供氏稱嫁夫七年不甚和睦因夫不時裝扮女子在法界演唱花鼓淫戲且領面生之人　家種種不端之故去年十月遷居姑喚小婦人同去拉客抗不聽從以致時被肆虐今年三月回至父家暫住誣指在法界借小房子其實並無此事前晚被拉之時身上祇穿單衫布袴未經穿鞋請察訊之石樹生供與女同原媒曹姚氏供爲媒是實不知凌虐逼娼之事被千哈華托律師將前臒摘訊數語大令商諸德君判吉等仍交原保俟下禮拜四覆訊再奪（見） 
[公共公廨早堂案]  
　　德商泰來克控倪榮華賣地悔議經中西官覆訊昨蝴原告投稱此案奉判著被告分期限繳銀五百兩已繳一百五十兩其餘仍請究追倪延律師穆安素稱此案賣地收銀一節實無其事因倪兄榮華不肯與弟分產故由中人等轉托洋人出面請察讞員關司馬商諸麥副領事判倪等交保俟晚堂訊奪○錢利三至夏吉生家竊綢布衣物由探解辦判押捕房四月○王鶴彩偕車才有在新閘向姜右德借洋不遂持刀威嚇姜將身上棉袍押洋給王始番被包探李星福查悉解辦判王車各押捕房一月○金阿土控嚴阿鳥拆梢小洋七角報探解辦判押捕房三天○姜阿南竊無主衣服由捕解辦判押両禮拜○方金富竊林萬新等家衣物由探解辦判押捕房十四天○黃元春竊兪洪郎家衣物由探解辦判押十四天○印人有懷史雇湯小根車運物件中途竊去木箱一隻内貯毛毯衣服等物由探解辦判押捕房兩禮拜○林和和竊舊鐵板被捕解辦中丁官念林患病判送押棲流所醫治（見） 
[法租界捕房發落]  
　　昨日法讞員陳大令駕蒞捕房發落各案命提在案慶輪船竊搭客衣服之陳錫三者照原斷枷號二十天發碼頭示衆竊某姓家脚桶之張阿松押捕房一禮拜掩入某姓圖竊被獲之朱阿炳押捕房五天在城河浜强搶車墊之陳二枷號十天在洋涇浜竊東洋車　遮門布之楊和尙押捕房半個月（居） 
[美租界捕房事]  
　　船戶王德才與鄰船陸阿二口角王飛一盞向陸擲去血流滿面由八百零四號捕將兩造一併帶入捕房王願給費養傷了事○百老匯路八十九號洋房侍者張錦堂疑比鄰徐連卿竊鷄鳴捕拘入捕房捕頭訊無証據不准○王閣丞昨乘陳阿三馬車至吳淞路將某西孩脚踏車輪撞壞由捕將兩造帶入捕房捕頭以各有不合斥不准理○某日婦昨至漢璧禮路九號錢莊兌換小洋而去旋又回至該莊聲稱尙少二角定須補給莊夥沈福生不允由日婦鳴捕將沈拘入捕房卒由沈照數補給寢事（古） 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
