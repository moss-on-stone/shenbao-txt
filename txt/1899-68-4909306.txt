# 1899 - 68 - 4909306

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[開印王鳳洲綱鑑會纂] [  圖書集成局代啓]  
　　益人神智之書莫過於吏顧史之爲類多矣欲求繁簡得宜褒貶允當者首推王鳳洲先生綱鑑會纂此書向上古以迨後周數千年來治亂興亡釐然畢具又博採諸家論說互相發明固乙部中最要之書而爲劬學之士不可不備者也今掃葉山房主人囑本局用新鑄鉛字重行排印紙　精良校讐詳愼不日卽可岀書先此佈問諸維鑒及 
[重印三國志岀售] [  圖書集成局啓]  
　　三國演義一書意主忠義旨歸勸懲雖近稗官小說之所爲而語皆有本足與正史叅觀其筆墨之快心思之靈久已膾炙人口本局現用新鑄鉛字重爲排印校讐縝密紙墨精良每都仍訂十二本定價码洋一元六角卽日在申報館帳房及申昌　室發售賜顧者請卽購取詳也此佈 
[論上海議設公共租界事]  
　　上海縣治西門外之有四明公所也創於西人未通商之前迨法人闢租界於洋涇浜迤南其地遂圈入界内厥後法人以纍纍荒塜屍氣蒸人意欲剷而平之甬人忿不能平持械往鬥兵刃旣接互有傷亡時沈仲復中丞方在海上借兵與法領事葛君會商岀示立碑永不得迫令公所遷讓事歴二十餘載至去夏法人忽又欲就其地建設公塾醫院贸然駁去公所圍墻甬人以其頓食前言大爲譁譟罷巿三日始得敉平旣而法總領事白藻泰君駕兵艦至金陵與南洋大臣劉峴帥互議推廣租界之事各存意見歴久無成英人所創各日報議論宏生咸指法人不應爲而爲深願此事之不能成就及英美兩國公使向總署多所要求請將上海租界擴充俾得規模大啓則英文各報又高談雄辯力贊其成噫同一界務也於法人則阻止之於英美人則襄成之天壤間立論不公孰有甚於此者載峴帥久任兼圻之寄卓識遠見　絶一時稔知江海關道蔡和甫觀察久客外洋嫺於交涉凡事能不卑不亢使外人就我範圍其於欵接德親王所訂儀文尤爲外人所欽佩用是委令與英美領事和衷商榷以定從違觀察以爲法人旣决裂於前英美更誅求於後若一一俯如所請則他國援利益均沾之畱爭求劃地以居上海紙黑子彈丸耳卽使盡闢爲互巿之塲亦恐有所不給於是别籌良法改爲公共租界使各國咸得於界内設肆輕商此卽仿照日本各口岸外人居留地之章程也猶恐答　旣劃畀外人則外人之權必過重因爲之臨中定　　爲　例數　其大略謂推廣公共租界祗准在上海縣境陞西至靜安寺帶及八仙橋北　揚對浦不　　人　山　　内衆内華民墳墓及公局公所不能讓與外人工部係　經界内一切事宜者其董事亦准華人公畢　以爲　　　　　事　　五十餘年成案使外人　相懾服無復異言誠可謂事理通　方持大局者矣乃止前事尚未　而英　又　　玉　大放廣　吹毛求疵多所指摘豈以爲中國　孱弱已甚可以任外人之子取子求　抑見觀察之大　　　遂不妨信口雌黄横加訕謗耶今者廷旨已簡放李爵觀察央久爲　松太兵備道兼江南海　　督而　　知人書任必欲使蔡觀察暫留任所俟界務就緒然後交　關防誠以觀察與各國領事等官交際頗爲治浹因交　　　　交涉往往易於成功故不欲遽易他人以致多所轇轕也乃聞各國駐滬　事屢次集議意見亦尚未相同傳言　　　駐京使臣就近與總署從長計議若是則界務固一時難於告　　　察之苦心孤詣亦將付之東流豈非始命　不及者哉總之公共租界爲各國所通行不特日本與外人交通　　岸於築地横濱神户大坂長崎及北海道之箱館　　夷港劃岀居留之地准各國商買　聚其開卽美之緝約舊金山英屬之新加坡法屬之西貢諸埠亦通准外人於此　　住從未有劃清某國人祗准住處以致紛如棋局使地方變而　碑零　者然則觀察惟熟於各國外交始　　及此事彼領事自宜和衷共濟以免節外生枝而各報之信口妄誠亦多見其不明事理矣 
[上諭恭錄]  
　　正月二十五日尤常寺題二月二十一日祭歴代帝王廟奉旨遺載勛行禮兩廡遺海顧堃岫綿文崇寛各分獻欽此 
[俄路行程]  
　　西報云俄國西比利亞鐵路將來若能由海參威直逹旅順則巿面必可改觀目下已築至爾卡士克之外將抵碧額動湖此湖土人名之爲無底海近二年來有英國機器師將捱姆斯脫郎廠所造之破冰艇匱諸　中以便安設鐵路從前俄船經由克拉士奴牙士克每有失事之虞現已改絃更張明年夏間卽可在此湖行駛近有　美游歴人由中國京師行抵聖彼得堡取道西比利亞以回英國當五十日前由京起程路經戈壁及俄國郵亭至卡　地方領有路照沿途雇用馬匹硃不艱難自爾卡士克至聖彼得堡計行十一日每一點鐵行十五里至二十五里車行平穏路均單軌軌脚只重十八磅材料太薄久必更換俄國南境已設有外國鐵廠用以換料所尤爲快意者每　二十五威爾士提有一車站兩旁搭蓋房舍不慮無止宿之所烟尼塞河及俄比河尚未建橋須雇船以渡云按俄一威爾士提合中國二百九十八丈 
[弭兵條欵]  
　　俄國政府照會列　舉行弭兵會前已屢紀報章今者廣州博聞報譯美國新報所記俄國弭　條欵云敝國曩倡萬國　兵會照會在案邇來列國時局糾紛競思推廣兵備未免深違敝國之意然敝國實不能因　停止弭兵之會尚願列國棄其成見無或詐虞同以肝膽相照庶幾可期宇内昇平永無兵革之事矣今試舉敝國所　條欵望各國政府共鑒之一定若千年期限其間禁止列國不得增加兵額餉需一列國恊商設法减去兵額及　項一如有新創一切兵器軍火其猛烈過於現在所用者一體禁止一現在所創炸藥其炸力猛烈者不得供　　之兩亦不得由氣　中擲下炸藥一潛水雷艇及同　之　不得供戰陣之用一軍艦之備海戰者不得製　一百　巴　約　紅十字會派人救傷者之事須實力　充　於海戰　用蓋謂當海戰之際準紅十字會派船　撈溺者也一海戰之際　救助巨砲撃敗兵　之船視爲中立不得　撃一一千八百七十四年比利時都城會議之戰時公法中各欵亟宜修正 
 
 

Page 2

 
 
一兩國如有釁端務先調停免致共起干戈以上諸欵求各國見允然後就比國弗律色連都哥邊卑坤兩處擇地會同商議 
[飭查接濟]  
　　廣州博聞報云小吕宋羣島叛酋亞坤鴉拿起而與美人爲難大有一夫夜呼亂者四應之勢駐京美使某君函致總署内開本國駐香港領事電稱聞有火槍二萬枝藥彈二百萬粒由南洋各船運往該島交未服之民請電飭南洋大臣禁止運往並飭上海吳淞等處查有比項軍火運往小吕宋卽刻扣留等情總署遂將情電逹南洋由南洋轉電粤省譚宫保接閱電文卽分劄各關稅務司遵照並札地方有司轉行一體認眞查禁等情按萬國公法兩國交兵局外之國不得接濟軍火此次島民叛美豈能任其接濟乎故一經函知卽不得不到處嚴行查緝也 
[練兵宜求實際疏]  
　　山東道監察御史臣余誠格跪奏爲練兵宜求實際請旨嚴飭疆臣躬閱常操以明賞罰而結兵志恭摺秦陳仰祈聖鑒事竊維近日兵不足恃論者輒歸咎於不習洋操臣愚以爲兵精不在乎洋操實繋乎疆臣之勤惰洋操不過槍砲嫻熟步伍整齊此特足以盛重容而不足以結兵志欲結兵志必先明賞罰欲明賞罰必令督撫躬閱常操臣嘗聞前大學士臣左宗棠前雲貴督臣岑毓英其前身任督撫時亦與在軍中無異按期操練必親自校閱立子賞罰接見將弁恩誼相孚以故士卒用命克成大功若今之督撫則不盡如是終歳坐鎭不自按閱訓練之事任聽將弁或委營務處道員及遇大閱之年循例巡行敷衍舉劾是以冒糧缺額老弱充數之弊幾至各省皆然一旦有事動須遠調客兵現撥軍實百不應手上煩聖厪夫軍政本總督專責巡撫或兼提督職銜立官初意本重治兵及至後來賢者役志於地方委署下侵藩臬之權不賢者半習於年老偷安僅守堂除之近故武備日益廢弛應請　　旨飭下各直省督撫嗣後省城練軍及附省防營常操必親自認眞校閱省外各營責成各巡道會同各總兵就近校閱仍不時調省會操不准苟安委代視爲具文如此則賞罰明而軍心自振軍心振而楨弊可除矣臣爲飭武備而戒偷惰起見是否有當理合恭摺具陳伏乞皇太后皇上聖鑒訓示謹奏 
[請停鼓鑄]  
　　廣州博聞報云制錢短少奉旨推廣鼓鑄每文以八分爲準按廣東省於光緒十五年四月開局鑄錢經封疆大臣泰定每文以重一錢爲率嗣以銅價漸增奏改八分彼時洋銅每百斤祇值銀十三兩有奇後增至十七八兩至光緒二十年冬前督憲李制軍以賠累太多奏停鼓鑄迨光緒二十二年江南湖北兩省運銅至粤移請局中代鑄奏准每文重七分然當時銅價僅二十一兩鑄錢千文僅短工本錢二三百文迨乎光緒二十四年每百斤貴至二十八兩照此核計每文重六七分每千文須短工本錢四五百文若重至八分則益不合算矣兹聞大憲已將此項情形具摺陳奏並稱粤東制錢短少恃所鑄小銀圓通行若鑄八分重之制錢實難籌兹鉅欵容俟銅價稍平再行設法開鑄等情說者謂目今錢價日昻錢文日少若不鼓鑄何以流通若照此鼓鑄何堪賠累是必如外洋之每文重三四分然後可兩全無害不知此奉旣上政府能否善於變通也 
[械鬥未平]  
　　湖北荆州府駐防旗兵與民人械　以致傷斃人命湖廣總督張香濤制軍檄委扎鳳池觀察及吉孟濤連仲三三兩太守馳往查辦曾誌報章兹得武昌采訪友人手書云日前吉太守由荆返省禀見香帥歴述查辦情形香帥以案情棘手飭扎觀察等禀商祥軍帥妥爲辦理以泯爭端聞啓釁之初軍帥卽專摺入奏所叙情節與香帥奏摺不甚相符廷旨飭將軍督撫和衷商辦務秉至公不得以滿漢交涉稍存意見旣而軍帥以年力就衰奏請開缺調理未知能邀俞允否也 
[蕪米叢談]  
　　蕪湖訪事友來函云客歳冬季兩月蕪地米巿異常踴躍迨臘鼓聲中循例禀請示定一日將米釐减免五成俗呼之曰恩關計一日之間廣潮兩帮驟然運岀二十萬石自是廣商卽擬停購待明歳春巿旗鼓重張惟是時内地米販帆檣絡繹銜尾偕來而且急圖銷售以便歸家度歳因是米價驟由每石二兩七八錢跌至二兩三四錢猶且無人過問糴賤糶貴者咸謂米巿至此必將極盛難繼矣乃不謂新正初四日粤商接得羊城來電略謂彼處米價仍然有漲無落於是廣潮兩帮米號又各並蓄兼收多多益善前之來源嫌其太旺者今且不敷銷售因之蕪地米價又每石漲至三兩迨落燈風裏價始稍鬆然猶須二兩八錢左右一起一落幾若浮雲蒼狗變幻靡常彼多錢善賈者亦何能預爲道料哉 
[北通火警]  
　　北通州訪事友人云正月初五日之夜更魚初躍斜月將沈西門外篩子莊某姓家忽爾失火其光熊熊不可逼視各水　馳往撲救僅燒去住屋三間餘未殃及聞緣祀神燃放燃竹遺火積薪致肇此禍夫祀神以邀福也乃福尚未至禍已降臨世之好佞神者尚其知所返哉 
[浙省官塲紀事]  
　　杭州訪事友來函云前任浙江巡撫廖榖似中丞於上月二十七日交缷篆防後卽回嘉定珂鄉瀕行時慨捐鶴俸銀一千兩交省城紳士收存以充普濟育嬰各堂經費其伺鄉故舊之設筵祖餞者中丞因清恙未痊槪行辭謝是日申刻排道岀城文武僚屬光在馬頭同候水師營開放砲船護送岀境仁和錢塘兩縣送至石門縣境始回○上月二十八日運轅牌示云下沙二五塲大使飭准補是缺之鄧佩崧赴任又徽州鹽局帮辦一缺由世都轉札委候補府馮太守相華前往辦理○上月某日候補縣汪大令龍珠交缷湖州釐局差回省禀到迨二十八日藩憲札委帮辦銀圓局務旋於本月初一日到差○浙省鑄造制錢需用銅觔由候補縣朱大令同赴申採購一千餘觔上月二十九日回杭解交防軍局騐收○浙江提督陳軍門定海鎭余總戎均於上月二十六日至省軍門駐節八旗會館總戎則假晉陞堂爲行轅是日午後總　先乘輿往拜新任撫憲劉景帥面商要公少頃車門亦命駕前來叙談多時始告退隨同往撫署送廖榖帥行旌并赴司道旗營拜會二十七日最帥親往答拜提鎭二憲復赴行臺謝步軍門擇於二十九日起節由下馬頭登舟至乍浦換官輪船回轅省中武營各官俱排隊恭送鎭軍則尚有數日勾留也 
[皖省官塲紀事]  
　　安慶訪事友人云府尊方太守連軫探悉安徽提督學政徐季和大宗師於正月十九日開印之後由太平府節署　程繞道蕪湖小作勾留然後按臨安慶舉行科試爰委候補府經歴吳叅軍乘吉安差輪船前往迎迓大約月杪可　郡也○六安州和尚灘巡檢陳少尹士欽籍隷河南某邑與任所壤地相接且在五百里之内循例呈請廻避經藩憲湯小秋方伯檄令與無爲州土橋司徐少尹德袞對綢日前已牌示飭知矣 
[杭垣雜錄]  
　　浙江訪事友人來函云正月以來雨多晴少老農老圃翹盼踆烏至二十八日黎明時忽又大雨傾盆宛若銀河倒瀉兼之金蛇玉虎閃爍天空約歴半點鐘時始息午後浮雲四散陽光熹微咸以爲天公必速放晴曦不致霪霖久滯矣詎料二十八日午後依然細雨廉纎沾衣欲溼至次日始晴明○上月二十九日之夜三更時杭省竹竿巷某扇作内十餘齡女孩因牀中蚤榖滋擾不能安睡舉火搜尋不隄防燃及蚊帳登時烈燄飛揚幸左鄰茶室中某博士尚未就寢見板縫中火光熊熊大聲呼救扇作中人及鄰右咸起得以應手救熄次日扇作主備具牲醴祀神并徧請諸鄰以酬高誼 
[金陀山黛]  
　　嘉興采訪友人云正月三十日嘉興府宗太守乘舟往平湖縣境某鄉勘視河工約於本月初三日回署○前浙江巡撫廖榖似中丞由省起程遄回珂里行經石門縣境篙師某甲失足墮河時在晚間烟水蒼茫無從施救中丞乃告知桐鄉石門兩縣主於翌日攬獲屍 
 
 

Page 3

 
 
身妥爲棺殮○本月初二日俗傳土地神誕辰郡城各土地廟及各署福德祠咸由廟祝祀以牲牢徴召伶工奏樂入晚燃放烟火青衫紅袖觀者如雲 
[軍節赴寍]  
　　江南提督兼自强軍統領李壽亭軍門於上月某日秉節蒞申小駐南巿小南門外董家渡馬頭舟次現有要公須赴金陵與督憲劉峴帥互議遂於昨日清晨六點鐘時啓行江海開道蔡和甫觀察提右營叅將廖楚材叅戎松海防同知劉乙笙司馬上海縣王欣甫大令江蘇撫標滬軍營管帶龍遊戎相繼戾止恭送行旌 
[總辦謁客]  
　　昨日上午前署松江府知府現江蘇海運滬局總辦張子虞太守預乘馬車詣滬南馬路工程局拜會總辦朱森庭明府明府延入廳事中茗談良久而别 
[致祭文昌]  
　　昨爲致祭文昌帝君之期清晨江海關道憲蔡和甫觀察率同廳縣各官詣本城也是園蕊珠宫拈香鷺序鵷班雝雝肅肅禮畢至官廳小憩片時始分道回署 
[申請飭交]  
　　前者恊泰洋行買辦李玉亭投英界公堂控黄禮堂騙吞金條讞員鄭瀚生大令移送上海縣署請訊旋由江蘇留防太湖水師營管帶黄遊戎鏡才具保岀外料理時黄愛棠大令尚綰縣篆准如所請諭令從速理清不料閱時旣久置若罔聞原告投案求催王大令著保人交案而黄遊戎忽不認作保以致案懸日久協泰洋行主訴知英總領事璧利南君請照會道轅札飭嚴提黄禮堂訊斷王大令遵札移催黄遊戎將禮堂交案黄遊戎堅不應允大令乃申禀各大憲請專札黄遊戎將黄禮堂交案訊理 
[札行岀示]  
　　前者江海關道蔡和甫觀察見租界火災迭岀居民鋪户咸以爲旣保火險有恃無恐漫不經心因明定章程札行上海縣及英界公廨會商禀詳在案兹者大西洋國領袖總領事華德師君函請觀察札飭公廨嗣後如有火災倘查係實在縱火務須從嚴究罰一面岀示禁止俾衆咸知業由觀察札行到廨想不日卽須岀示曉諭矣 
[查案岀示]  
　　欽加四品銜署理江蘇松江府上海縣正堂王爲查案岀示嚴禁事案奉前府憲恩札奉布政使聶札開本司訪聞該府所屬地方賭風甚熾每有一種無賴棍徒在鄉村開設茶館招集遊手日夜聚賭鄉民無知墮其術中往往極卒歳之收穫作片時之孤注且傾家　産無以爲生又或兼開烟燈引誘鄉民吸食洋烟失業曠時多行不義舉凡窩留匪竊搶孀逼樵拐賣婦女撑船奪牛一切搭串訛詐滋生訟端之事大半由此而起外更有一種外來游民率領婦女唱濱花鼓淫戲導人淫靡莫此爲甚札府飭縣一體示諭查禁等因歴經示禁在案誠恐日久玩生合行查案示禁爲此示仰諸色人等知悉須知開設茶館聚賭抽頭率領婦女演唱花鼓淫戲以及窩留匪竊搶孀逼醮拐賣婦女撑船奪牛一切搭串訛詐情事均屬大干禁令自示之後務各安分守法别謀正業切勿作奸犯科自取咎戾倘敢仍蹈故轍一經查拿到案定卽從嚴懲辦至洋烟一項爲患尤甚爾鄉民人等切勿聽人引誘輕於呼吸致一朝上癮曠時失業累及終身本縣不憚煩言諄諄告誡各宜凛遵毋違切切特示 
[遴充包探]  
　　南巿地方遼闊流氓匪棍到處結黨行兇訛詐打降幾於無日不有邇由工程局捕頭王經年禀明江海關道蔡和甫觀察仿租界捕房章程添雇包探數名以資辦公之用現已由觀察選得精練勤愼之甲乙丙三人自本月初一日爲始逐日刺探一　事宜想從此無賴棍徒當可稍稍斂跡矣 
[賴欠候質]  
　　前者福建人方雪庭投上海縣署控同鄉人柯天喜欠銀七百九十兩縣主王欣甫大令詰知柯店開設鎭江因將原被解請丹徒縣就近訊追旣而丹徒縣主王大令以兩造帳目均在上海仍將柯解回諭令原告自行投質前晚王大令倩帮審委員馬明府提訊方並未到案有柯天福者投案聲稱小的係天喜之兄前在鎭江開張同義泰雜貨店用方爲夥在治下坐莊辦貨去春同義泰已倒閉然方處並無欠銀之事明府查核案卷所控欠銀前已由柯承認乃謂天福曰爾弟業已供認所欠數目相符爾豈能挺身圖賴耶飭卽交差看管候傳方到案質明再核 
[押追租價]  
　　英商錦名洋行收租人周錦山投英界公廨控周鴻如陳芝生積欠房租前日之晚讞員鄭瀚大令倩帮審委員劉穆庭二尹提訊周錦山供蘇州人向在錦名洋行專管收租之事現被鴻興樓主周鴻如積欠房租洋銀一百四十一元屢索遊移前日周將鴻興樓閉歇意圖逃逸是以扭至案下木匠陳芝生亦欠房租十九元八角求卽一併究追周供湖南人年三十五歳住六馬路去年三月承租錦名洋行房屋開設鴻興樓清眞酒館每月房租四十元五角另向湯姓租生財付押租洋銀一百元近因生意清淡擬將湯姓處洋銀抵過房租請飭提湯姓來案究核陳供寗波人向爲木匠去歳包造洋人愛文司之房屋虧耗銀兩以致積欠房租求准交保岀外料理劉二尹著將周陳二人一併押追并令周自向湯姓索取所付之欵 
[菜巿紀聞]  
　　小東門外每有人將菜疏食物沿街設攤售賣法界工部局西人因見車馬往來諸多不便爰就浦灘擇地建造廠房令各攤遷入照章納捐限定時刻收攤無如地狹人多以致時相爭奪捕頭又令各魚行將魚桶收進不得沿街擺設各板户頗有難色屢赴公部局聨名禀請通融想董其事者必有以善其後也 
[捕頭捉賭]  
　　前日午後五點鐘時美界捕房藍副捕頭傳集中西各包探不動聲色至裏虹口胡家木橋沈家灣一帶捉賭各賭徒分投鼠竄不知所之包探遂將賭棚拆毁而返 
[南巿捕房紀事]  
　　前晚七點鐘時南巿新馬路電燈廠工人某甲携竹梯至泉漳會館馬頭猱升而上揩抺電燈突有東洋車疾馳而至將竹梯撞倒甲從上墜下幸未受傷三十一號巡街捕將車夫陳大拘送捕房捕頭以其漫不經心管押一宵至次晨始釋岀○前日崇明人宋小金由江北裝運鷄鴨來滬小泊集水馬頭浦内旋欲起缷貨物因將舟移近岸旁時潮水甚急致被楊金生楊榮桂蔣和尚等所駕駁船撞及船尾宋呶呶不已楊等亦反唇相稽龔雲泉蔣江林共抱不平唆令楊等將宋毆撃於是宋之夥友亦上前互毆由工程局所雇水巡捕將一干人拘入捕房押候禀請朱森庭明府核辦 
[英界公廨紀事]  
　　孀婦朱江氏投公廨控李老五袁茂才謝樹初等誘拐伊女春老輪流奸汚讞員鄭瀚生大令准詞飭差提到李袁押候訊辦○蔡湘舟控妾張氏被陳薛氏顧王氏張寳全顧鴻生等誘拐捲逃旋又將陳薛氏等五人扭至公廨由值日差禀知鄭大令大令飭一併管押候訊 
[美界捕房紀事]  
　　前日揚州人黄彦良乘德興輪船至滬登岸時被賊竊去象牙如意一柄八音琴一張遂遣人投報捕房請爲查緝捕頭允之○昨日北河南路某姓烟館中失去烟鎗一枝館主疑係烟客馮某所竊請問之下互肆兇毆旋又扭至捕房聲訴捕頭以疑竊無憑不予准理○昨晨江北小偷兒王阿福混入虹口公和祥码頭圖竊適爲某號巡街捕所見拘送捕房捕頭以其行竊未成令押乞丐牢中閱片刻卽釋之使去 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[英界公堂瑣案]  
　　包探倪順泉禀稱去年金陵騙子朱錫巨竊取西人利之匯票一紙計銀一千五百　　　　　　　往托某西人投報捕房捕頭令小的將朱拘獲送究某西人投案申訴情由朱錫臣供稱北項匯票適小的有急需故將房屋十間　西不和　取計銀一千五百兩不料伊竟指爲竊取讞員鄭瀚生大令據情商之巴繙譯官著將朱錫臣押候查明覆訊○包探趙銀河拘解朱杏生徐丙臣到案禀稱此二人串竊毛長利家綢布衣服數件質錢分用經小的緝獲人贓送案請究毛長利投案請領失贓朱供認行竊惟求恩典徐供稱小的惟分用洋銀十元並非串竊徐供稱小的與朱爲友竊物後曾付小的洋銀十元業已用去大令詰知朱行竊屬實判責二百板管押二月徐押繳洋銀十元○包探李星福拘解章阿金章蔡氏胡章氏到案禀稱伊等串竊鄰人戚顧氏家金首飾數件經小的查獲送案請究戚顧氏投案申訴被竊金蓮篷簪金挖耳簪求卽究追章阿金等同供稱竊得之物持至慶雲銀樓掉換金約指銀臂釧刻已不能交岀叩求明察大令著分别押候飭探至銀樓查明再訊○包探李星福禀稱江北人唐阿美竊取王芝良家東洋車一輛適經小的查見故特解案請究王芝良投案請領失贓唐供稱行竊該死叩求恩典大令判責二百板枷號兩禮拜○包探顧阿六禀稱徐子山竊取席二寳家灰鼠褂及皮袍等件約值洋銀一百餘元經小的拘獲送究席二寳投案領贓徐供稱席欠小的洋銀故將衣服携回並非竊取大令著押候查明覆訊○包探竇如海禀稱吳金壽葛阿蘇二人串竊馮金堂之川土一千餘兩經小的查獲詰知已將數兩售與王桂三得洋銀一元一併送案請究馮金堂投案請追吳葛二人供認行竊王供稱實不知是賊贓故敢收買叩求恩典大令判將吳葛各責二百板管押六月王責二百板管押三月○包探顧福其拘解衞方氏到案禀稱昨日此婦在天福洋行内向木工吵閙衞方氏供稱丈夫亦係木工天福洋行之事向由丈夫承充丈夫故後由徐姓接手故向索取洋銀不料其竟不念前情岀言無狀大令謂爾夫已故行中生理自應換人承接何得向之纒擾判罰洋銀十元 
[法界公堂瑣案]  
　　蘇州人俞蘭生向在英界與革探孔阿才等糾合大會並以小錢莊空票向人貼現以致虧欠巨欵被各債户聨名禀控經前讞員鄭大令訊取口供交茂記烟葉行主吳友立保岀嗣又因他案被控管押縣署待質所中乘間脫逃案懸日久適吳友立控追店夥姚際廷等侵吞各欵各債户聞之扭吳請追讞員朱森庭明府判繳銀一千兩准予交保岀外尋俞到案吳偵知俞避匿蘇州親往尋獲帶同來滬送押捕房昨禮拜二堂期明府傳到原告吳增祥等會同何繙譯升座著將吳友立呈繳之銀准予領回俞蘭生押候嚴比金珊芝交保岀外著帮同清理○英界師慕洋行失去挨平惠司開酒數十瓶報捕後查得原贓售與法界洋涇浜福興酒店遂偕西探投法界捕房報知捕頭飭包控提到店主袁福堂並洋酒八瓶解案請訊袁供此店向係沈姓所開當盤頂時有酒十四瓶已售去四瓶進貨簿據呈電明府謂西人稱此酒並無别家售賣姑念岀自無心著將原酒八瓶給還失主以後不准收買○前日小東門外萬盛祥京廣貨店有莊小寳向買洋布乘間竊去四疋當傷拿獲送押捕房包探查得此賊曾行竊四逹瑞洋貨店布匹並在身畔搜岀當票數張爰解案請辦明府判責三百板贓給失主領回○張阿四竊得陳阿寳洋銀六元被包探拿獲　岀曾與羽黨王子卿同竊金環等物因至十六鋪將王拘獲一并解案請訊明府飭將原贓先給失主具領張王二竊押候嚴追贓物○張慶元向開彈棉花店同業石子卿借住店内上月初十日將張之幼孩叙寳誘至浦東售與某姓家張報捕後包探將石查獲領回叙寳解案請訊明府著押候枷號一個月責六百板期滿發改過所監禁○惡棍朱金寳與同黨嚴子卿專搶行人所戴之帽包探當塲拘獲解案請辦明府判責一百板姑蘇人唐戴氏之女於去歳五月某日來滬帮傭迄今年餘並未回里前日唐戴氏來滬訪尋遇諸八仙橋左近邀回不允在途爭扭有陳培生者上前解勸被巡街捕一併拘案請訊陳培生供小的因聞呼救上前解勸明府謂事不干已何必多事著押候查明復核唐戴氏之女素性輕薄不守閨箴著押候掌頰一百下交其母領回○恒德當主李尹夫控同順泰鞋店執事朱晉　霸佔店業侵吞舞弊經明府訊供交的保人保岀限五日内理明禀覆朱保岀之後一味敷衍並不清理昨日原告遣郭互堂陳文卿投案請追明府著保人交案展限五天如延定予押追 
 
 
 

Page 12

 
 
   
 
