# 1916 - 257 - 4915662

 

Page 1

 
 
   
 
 

Page 2

 
 
時評 
[同一之途徑] [  冷]  
　　嗟乎中國事何以無論若何三翻四覆而每次進行咸有同一之途徑也 
　　其途徑無論爲政府爲社會爲外交爲内治爲爭戰爲和平各有一軌反覆循之而不已且其途徑又有一公例每經一次則其力必薄弱一次此按之往事而可考也 
　　今且勿論其他各事祇就國家最大之命運而言之内亂一次必大借欵一次大借欵一次必議會與政府間爭論一次喪失權利也違法簽字也議員質問也國員出席也前旣演之而今復　演之其結果借欵必成而反對者必盡時而止而中國之國本又削若干是故中國之途徑危亡之途徑我甚望自今以後舉中國人别闢途徑勿再與前同一 
[命令]  
　　九月十六日大總統令特任曹錕爲直隸督軍此令 
　　又令馮耿光給予二等文虎章此令 
　　又令司法次長江庸呈請辭職江庸准免本職此令 
　　又令任命徐謙爲司法次長此令 
　　又令司法總長張耀曾呈請任命席聘莘爲秘書楊學禮梁漱溟署秘書應照准此令　 
　　又令司法總長張耀曾呈請任命唐瑞敷爲吉林吉林監獄典獄長烏立本署江西南昌監獄典獄長應照准此令 
　　又令兼署外交總長陳錦濤呈請任命陶彬兼任長春交涉員張世銓兼辦延吉交涉事宜應照准此令 
[專電]  
　　北京電日欵五百萬本田經手由興亞公司出名以湘水口皖太平等礦許日合辦合同共三件中以代表中國借欵負責一條最酷陳錦濤谷鍾秀已簽字昨參院嚴詰允今日錄文送請追認 
　　北京電借欵問題頃詳細探詢係分對於日本及對於四國銀團兩種向日本所借者名曰實業借欵係政府與日本三井大倉久原等組合代表商槯成立總額爲八百萬元先付五百萬元以湖南水口鉛水銀之採掘權及安徽太平山鐵鑛之合辦事業爲擔保契約成立前日已交五百萬與政治借欵之向銀團告借者係屬兩事昨參院秘會谷陳兩總長出席谷即說明對日之實業借欵而陳乃述與四國團大借欵之進行或謂日本實業借欵僅五百萬即所謂小借欵關於鑛產合辦一層議會中恐起波瀾 
　　北京電中日實業借欵折扣九四息八釐 
　　北京電鄭家屯案陳口頭答復參院除全國軍校聘日敎練官外餘已對日使酌量容許 
　　北京電張勳派員來京呈遞秘密說帖 
　　北京電外交部以唐少川不日來京已預備交卸極形忙碌 
　　北京電俞鳳韶被任中行副裁後即提出整理中行意見書陳總長已將該意見書提交國務會議聞可促成中行之兌現云 
　　北京電交通部已從事定路航郵電四項法規 
　　北京電張總長並無辭職之說 
　　北京電國議運使與各督長往來公文均用公函 
　　北京電張知競查辦陳宦案衆院排入明日議程 
　　北京電孫發緒來京面辭魯省長力保丁民嶧繼 
　　北京電贛省長定趙椿年 
　　北京電稅務處聲明並不改組 
　　北京電總統在府開宴會聞並對於某要政有所商槯 
[譯電]  
　　北京電五百萬元之借欵合同聞已由陳錦濤及谷鍾秀與日本銀行主任小田切簽定此爲擬與銀行團商訂之第二次一萬萬元大借欵中之墊欵日本墊欵所得之利益爲安徽銅官山之銅鑛及湖南水口山之鐵鑛之採取權其合同中尙有最要一條則爲將來中國與歐西諸國之借欵無論其關於實業或政治者提議之前必先就商於日本然後可（十六日）大陸報 
[東方通信社電] [  日本人組織]  
　　北京電日本興亞公司代表長濱本田二氏與財政總長陳錦濤氏之間以湖南水口山安徽太平山等礦山爲擔保借欵五百萬元之交涉已於十四日成立卽將全欵交付此項借欵各國務員中惟内務敎育兩總長反對餘皆贊成參衆兩院議長曾因此事謁見段總理有所質問十六日參衆兩院特開秘密會議要求財政農商兩總長說明（十七日） 
　　北京電此次成立之興亞公司借欵與中國政府現將開始交涉之大借欵全然别一問題實係實業借欵（十七日） 
　　東京電日本駐華林公使於十五日會見中國當局對中國之回答有所辯駁且力言日本調查不誤並日本政府之態度非欲陷中國於窮境又非害中國之主權復將諸項反復說明由是交涉之經過似頗良好 
（十七日） 
　　北京電日本林公使遵十五日本國政府之訓令赴外交部交涉鄭家屯事件併解釋中國方面之誤會（十七日） 
　　南京電督軍府昨得北京電報謂據憲法會議各省省長必由省議會選舉卽民選省長安徽湖北河南山東奉天各省督軍等對此大唱反對已開干涉國會之端云云（十七日） 
　　北京電最近張勳之態度愈覺不可思議一般人以爲此非帝制派陰謀之計畫大有進步歟故漸抱其疑惑之念（十七日） 
　　奉天電監視蒙古軍行動之日本騎兵十四日揭國旗前進之際在長嶺子爲保衛團（譯音）射擊傷兵一名斃馬三匹已見公報　 
（十七日） 
　　漢口電王督軍於十六日正午招待此次交代歸還之日本中支派遣隊將校全部開送别之宴（十七日） 
　　濟南電曲同豐等一行四十餘人從事檢閱濰縣高密周村各地民軍業已無事終其使命於昨夕回濟南檢閱之結果周村民軍兵數一萬二千高密五千濰縣八千全部共有三萬其兵力之大出於意外爲之吃驚 
（十七日） 
　　東京電日本政府因軍事之關係減債基金决不還元故今期議會與貴族院之關係必複雜（十七日） 
[戰電] [  英人路透電]  
　　巴黎電今日下午後公報云法軍奪獲蘭柯爾村南德軍戰壕數道且　至該村之邊德軍在克勒里東面進攻大遭挫衂法軍且在伏村砲台路西等處擊敗進攻之敵軍今晚公報云法軍在泊里士田莊北面前進獲戰壕多道深五百碼此爲法軍會同英軍圍攻公白萊村之起點貝胡勒路東與波俠凡斯萊村北面均有惡戰法軍已於此兩處擴張陣地法軍激戰後奪獲特尼柯爾村東鞏固之戰壕一道今日下午法軍兩次攻擊特尼柯爾境獲有甚可寳貴效果法軍在貝爾尼東北相繼奪獲戰壕三道俘敵二百人内有軍官五員獲機關槍十架法軍所奪之地滿積敵兵死屍天空戰事甚爲活　法軍多獲勝利（十五日） 
　　巴黎電薩洛尼加戰報云英軍在伐爾達河左岸與布軍激戰後佔據瑪柯柯伏與北面之地點俘敵百人獲機關鎗十架布軍中有德步兵助戰伐爾達河右岸之法軍佔據廣一千五百邁當深八百邁之敵軍戰壕塞軍在哇斯特洛伏湖大敗布軍奪獲戈尼斯伏及瑪爾加尼士山脊之大部分塞馬軍追擊布敗軍者佔據愛基蘇迫令退走十五基洛邁當塞軍獲砲二十五尊俘敵甚多（十五日） 
[公電]  
　　旅滬皖民公會電安慶民礨報轉柳汝士劉道章　祖武華維嶽諸君鑒省議員集合滬上力爭法權保障方法懲前毖後遠囑高瞻皖猶有人舉國屬目諸君同負代表人民之責　能專供私人奔走自喪人格玷汚議會尊嚴此　對於諸君近日舉動嘖有煩言本會謂篤紛榆謹援有則改之之　以相勸勉好留餘地與人相見旅滬皖民公會巧 
　　北京中美聯合義賑會電上海商會申新報館梁任公唐少川呂鏡宇並轉蔡松坡鑒民國二年本會總董朱立岡等與前國務總理兼内務總長趙秉鈞前美駐華公使嘉樂恒等會同組織中美　合義賑會當時中美元首均充會長趙君嘉君各充副會長總董中外文武商學名流各充總董董事美國由是首先承認共和計不數旬賑欵達逾數萬會事中停另有别因方今再造共和兵災層見經中外人士商同現美駐華公使芮恩施君重興茲會各公使亦多贊成疊商内務部修改章程注重社會聯絡感情交換學識推原道德歸本慈善提倡實業以賑務爲大綱由内務部飭下所屬如法舉行交通部極力贊助業已正式成立貴督軍省長大局關懷痌　在抱將此報告恭請敎言夫國家方興端賴良好社會提倡大力全在名賢必社會道德崇高斯國民程度乃易增進道德爲虚位基實驗在慈善義賑賑務事非一端除兵災大役水旱風虫事　急賑外如孤兒院聾啞院如醫院如工藝工程諸小學堂如平民工廠無一非兹善即無一非義賑本會皆一务通籌次第興辦　自社會之學日昌卽賑務所庽生財要使國家元氣相與彌綸人類扶持人道法隨世界更新蓋無事不與政治富强相接故美國名詞亦用以工代賑而非徒以義賑銷耗爲名高中國民生日困社會程度不能不日趨於早稍有偏災卽復難救仁人君子能無痌心查義賑屬自治範圍且以補自治之所不及質而言之純是平民生計一部久之民生日進社會道德日益加高政府國家實資利賴難得中外如此熱心會事之昌可立而待且吾華僑在美日多倘得茲會聯合再爲裨益更非淺鮮執事提倡功德大矣方今慈善爲世界通義各國義賑互濟尤多五洲交通聞風興起將來中外聯合亦在意中倘蒙同意望惠賜電音以便函寄章程諸事請敎兵馬司前街十一號中美聯合義賑會 
要聞一 
[五百萬墊欵簽字之質問]  
　　大借欵額定八千萬别由日本獨任墊欵五百萬如大借欵不成則此五百萬墊欵卽作爲零星小借欵此項墊欵已兩經國務會議第一次各總長皆無所表見第二次亦惟敎育交通兩總長略有辯難其餘各總長仍默然無言遂算通過於初十日簽押定昨日交欵惟借欵必經國會同意今國會正在開會期内政府竟擅行簽押顯係違法昨日國會中卽由黎尙雯葉夏聲彭允彝張我華諸人提出　事請參衆兩議長立刻往謁段總理阻止此項違法借欵並要求財政總長於今早出席秘密質問云 
[鄭家屯案之雙方報告]  
　　大陸報九月十二日北京通訊云鄭家屯中日兵衝突案巳開正式談判兩國政府對於此案曾各派員蒐集證據茲特舉其大要俾讀者得明眞相焉兩國 
 
 
 

Page 3

 
 
報告於廣大之點有相　合者如八月十三日日兵一隊護送日警一名赴鄭家屯華兵營房以期謁見華軍司令一節雙方各無異議又此行爲釀成爭端喪失人命之直接原因雙方亦各承認今有顚撲不破之兩大要點當爲標出者㈠日警一人偕武裝之衛隊堅欲謁見華軍司令㈡以日警堅主之故引起中日兵士之衝突遂致喪失生命至於日警曷爲堅欲謁見鄭家屯中國軍官則雙方各執一詞理由未明日人之言謂該鎭有售藥之日人與華兵口角致爲毆擊乃報告日警署於是有巡查一人赴華兵營房調查實情華兵阻其入見司令且舉來福槍向之故該巡查乃以此事報告駐紥鄭家屯之日兵司令即經遣派中尉一員率兵二十名偕該巡查同赴華兵營所俾得實行調查迨入營中華兵弄鎗示威露仇對之態日警與日兵數人雖經放入行至司令室中但有軍官一員謂司令巳外出旋來華兵四人携帶手鎗要求日兵離室内有一人即於此時開鎗擊傷日兵一人雙方因而交鬨此爲日本當道所述之情形中國於其大要各節無所爭辯惟不承認華兵先行開鎗之說中國現方待望切實之報告但衆覺無論華兵是否先行開鎗此非絶關重要之點中國且謂此案應全由日本負責售藥之日人與華兵口角不必問其曲直售藥者苟有寃屈儘可報告日本警署惟日警之管轄權不能施諸華人更不能施諸駐紥華境之華兵日警受訴之職務乃在從事分內之調查即向中日見證問取口供報告最近之日本領事是也此爲華洋人民爭訟通行之例日警今不應越權擅入華兵營房質問中國軍官日本官場報告對於此節曾有駁詞謂内地凡遇此種案件向例乃與華員直接交涉故日警之舉動並不爲過云云中國則謂日本爲其警察辯護正足表明日本深知日警之舉動無理可原中日兵士衝突之直接原因亦即在此故必須製造似是之理由以爲先佔地步之計中國現殷望日本提出日警在華境内與中國高級軍官直接交涉之證據且謂中國團長之職與巡查大相懸殊云中日報告對於此後事實所述各異日本稱縣知事通告日軍司令謂駐鄭家屯之華兵兩師正在撤退縣知事通告後華兵復開鎗擊射日營日軍司令故乃拘留縣知事與商會總理以爲踐行約言之質中國則謂日軍拘留二人非因此故其舉動絶對違法蓋日軍無在華境拘留華人之權故此項舉動之違法無可强辯全案有一令人驚異之點乃日兵駐紥鄭家屯是也日本在南滿鐵路區域内固有無限之權力但鄭家屯距鐵路區域數英里之遙近始開爲通商口岸日兵於一九一三年八月起駐紥該處一九一三年八月十七日中國警備隊與日兵衝突於蒙巿森林（譯音）當時據華人聲稱警備隊與匪交戰時忽來日兵一隊開鎗轟擊死警士三人傷數人警備隊亦開鎗回擊傷日兵兩人日本乃藉端派兵至鄭家屯並向華人勒索洋一萬二千元日人之言大異於是據謂日兵曾照例請准華員在華境會操日兵列隊進行之際忽爲中國警備隊所擊方疑事出悞會而鎗彈又至日兵故乃回擊之鄭家屯寓有日人百餘自此事發生後日本遂於此駐兵一枝隊以事保護雙方之言如是茲姑不論其曲直惟有一事爲不可爭辯者日兵一枝隊駐紥華境數年於茲此舉未經條約規定卽爲違法據華人觀察點而言日本在華之舉動靡不違法按照條約日人無居留鄭家屯之權居留旣屬違法而駐紥軍隊更屬違法以違法之故遂釀成此次不幸之爭端云日人亦挾持理由云華兵全無紀律中國文員無法約束之日本曾受經驗深知以中國軍人不規則之舉動訴諸文員實無效果可言故内遇必要之時輒直接與武員交涉今次爭端即依此手續日警初至華兵營房時華兵不予以表明目的之機會且加以斥逐甚至欲害其生命日警繼偕日本軍官復回時又遭同樣之待遇故此次事變實由華兵頑固之行爲促成之至於華兵毆擊日人已不止一次在爭端發生之前數日華兵遇日人於途輒向撞衝或加輕視又日兵於案發後曾驅逐華官離署據爲駐所此事實無可辯所異者日人自稱乃與華員商妥華員來電則謂被逼交讓耳今中日對於該案已交換公文日人以爲中國應負其全責故提出要求以防日後再起此種事端華人各界謂此項要求日政府於林權助男爵赴華就任之前已决議提出當時鄭家屯案尙未發生也 
[英報論鄭家屯案之答覆]  
　　英文京報云日前政府答覆鄭家屯日本要求一事在重要各方面均阿注意日使提出要求時曾出警告之言或卒能逼迫段總理及各國務員承認所謂非重要（吾人不敢謂其中有非重要之條件）之條件亦正難言然中國之答覆竟爲和讓之詞而不根據調查以决定兩方面所稱各同異之點實大錯誤聞在答覆之中内閣頗表示願承認㈠譴責第二十八師師長㈡在南滿東内蒙之重要軍事中心地點張貼公布警告華軍不得與日人衝突㈢酌商在奉天督軍署留日本警察顧問之問題等項此種讓與關係之重大自無可　言中國在文字上或能作和讓之詞而含拒抗之意不至公然承認自負其責然實際上已無異於由中國完全負責矣雖然苟能於文字上不至公然承認負責尙可引爲幸事吾人亟望當局能見及此蓋倘使承認日人之說爲確當應由中國負責則必至使日人得藉以爲强索危害中國主權之條件也此種重大事件外人及具有新思想之華人對之頗有所感即使不斥其荒謬當亦視爲滑稽焉此事日人則强歸其責任於中國自是其說遂據以提出重大之要求而華人方面則不承其責據事實證明係由日人挑撥啟釁遂至釀成衝突中日兩方面似均未互相交換各由調查所得之報告日本公使未嘗將該國領事所調查之情形通告中國而段内閣亦未嘗將特派調查員王鴻年之報告通知日本假使日本果非欲藉鄭家屯事件爲國際上强奪之行爲而中國之國務員又非無知之幼童吾人誠不知中日兩方何以至造成此在重要外交問題上令人不可解之局勢此次問題全以鄭家屯所發生之的確事實如何爲樞紐而中國當局不謀互相證實其所得報告之異同探其眞相爲討論之根據竟貿貿然進行謀防阻尙未確知之事實之重復發生焉此次關於鄭家屯事件日本向中國提出之正式通告惟一星期前之要求條欵而中國所通告日本者亦惟前星期一交與日使之答覆兩文中皆未提及鄭家屯所發生之事實猶之不先研究患病與否即行討論方藥斯亦異矣今以此種東方虚妄之方法對付此問題當日使見中國之答覆時似深爲詫異聞日便以中國答覆所根據之事實與日本方面對於此事之報告不符視爲不能滿意此說似甚確當論者謂此事之眞相兩方面尙待確實調查今即决定謀解决之方是中日政府皆已錯誤設日使所見如是則尙可舍此滑稽之手續而另出正大之外交方法辦理方不失其大使之資格至其改變之方法亦甚易易即將次序之顚倒錯亂者撥而正之斯可矣若尙未經兩方會同或由中立國委員會調查探行其眞相即行討論要求條件則不獨日使所宣稱對於中國之友誼好意將引起疑問而彼外交專家之價値亦將引起世人之疑問矣 
[鄭家屯案調查之日人觀]  
　　十二日東京報知新聞載某要人語云王鴻年旣歸北京中國政府將以王氏之調查作鄭家屯案談判之根據孰料王氏調查報告與日本方面之調查大相逕庭故談判前途不容樂觀惟自第三次革命以後日政府對於中政府頗表好意滿蒙各案皆以寛大之方針圖穩和之解决如鄭家屯案是也朝陽坡案則中政府之態度頗强人意日本殆可不問之僅民間議論稍激烈耳然今次談判萬一中國曲解事實拒絶要求以致日本輿論沸騰妥協遲延則中國方面當負疎隔中日親善之責也 
[楊家城子之蒙匪行動]  
　　十一日大阪每日新聞云蒙匪巴布札布率其部下可否望歸故鄕世人疑焉今華軍果欲一舉滅之芟除禍根黑龍江巡防隊攻其北吉林巡防隊攻其南鄭家屯之北駐有第二十八師團洮南駐有吳俊陞部下之奉天巡防隊及二十七師團西至開魯熱河巡防隊（統領張玉春）在焉林西與經棚熱河毅軍（副統領米振標）在焉多倫諾爾則淮軍（統領王懷慶）在焉熱河巡防隊及毅軍行將北進以斷蒙匪歸路鑫倫諾爾及張家口之淮軍將次動員蒙匪被圍之勢旣成非力爭生路難免全軍覆没且華軍大砲機關鎗備具富有經驗蒙匪欲圖破之殊難事也今蒙匪受日本佐藤枝隊長之保護安抵楊家城子然再不能西進故非退却則須擊破楊家城子之華軍七日午後蒙匪鼓其餘勇攻東孟家台城子陷之再攻西孟家台城子遂復獲生機然前途遼遼華軍扼險而守勢甚盛蒙匪終難破之故可否生歸故鄕殊難言也蒙匪苟鑒及此宜轉換行軍方向東攻華軍弱點然後繞道北行以歸蒙古不然惟有解除武裝而去年日本佐藤枝隊當在楊家城子監視華軍與蒙匪之兩方面今後蒙匪之行動大可注目也 
[張勳等干涉國會與内閣]  
　　皖督張勳等近又來電干涉時政惟其内容甚秘傳聞不一或謂與名者僅有五省基詞爲國會而發略謂國會開會迄今對於國家根本之憲去問題未聞急切進行惟知苛責細微爭執意氣此等國會姑勿論難期其速訂憲法縱能尅日議定亦决不足爲國家之根本大法應請從速解散另行選舉否則彼等將行其最後之决心云云又一說則謂與名者爲皖鄂汴魯奉吉黑七省其詞爲司法總長張耀曾而發略謂司法總長張耀曾岅運烟土騰笑外人請速罷黜交法庭嚴訊如果有罪按律懲辦否則罷斥某等抑或與張耀曾同時免官以維國家之威信並謂我等軍人天職原在服從政府不應干涉政治但以張耀曾氏旣犯嫌疑重案而任司法總長大辱國家不忍不言政府以我等之言爲是應卽勒令張氏辭職以謝天下若政府不以我等之言爲是即請將我等全行罷黜可也否則以後關於司法部所布之部令及所派之司法人員我等一槪不能承認云云此電領銜者爲張勳倪嗣冲張懷芝姜桂題張作霖畢桂芳孟恩遠等又一說則謂所不滿者雖爲張耀曾而與名者實有八省督軍省長共十四人三說中不知孰爲最確惟必有此一電則已確然無疑並聞此電不僅直達總統府且通致各部院武人干政至此已極不識政府於此將作何處置也 
[十五日憲法會議之風潮]  
　　昨日（十五）開憲法審議會以王正廷君爲審議長卽由王君主席開會後卽有人提議前次憲法會議時表决開審議會之前尙欠討論終局之表决應即將本會改爲憲法會議補行表决其反對此議者則謂前次開審議會之表决幾於全體一致非特過半數或四分三而已此等表决絶對有效决不能於今日審議會中推翻憲法會議之表决案也是時雙方辯論頗烈各人互爭發言人聲鼎沸幾不可辨旋有范議員提議依照規則第二十八條委員會如有違院法或本院規則委員長不能維持秩序時議長不待委員長之請即行復席主張由王家襄議長復席同時審議長王正廷君亦聲言現在秩序已紊未能維持請王家襄君復議長之席於是王家襄君即登演壇此時秩序少定王君略謂前日表决開審議會之時到院議員六百有奇其起立者五百九十餘人實不能謂表决爲無效至謂欠缺討論終局之表决此乃手續上之問題本席實自覺疏忽惜當時全體贊同竟無一人出而糾正遂致成錯誤此事本席一人應負其責即請付懲戒可也語畢仍就議員席不復議長席然仍有少數激烈派力爭補行表决秩序又亂議員陳時銓忽以謾語罵人滿場大譁衆皆欲散於是審議長搖鈴關門一面聲言審議會旣不能開憲法會議又不能改諮詢大衆議即改爲談話會時有議員胡玉齋者出而反對謂諸公旣反對審議會謂其無根據今又議改爲談話會又有甚麽根據耶兩方大譁秩序又形大亂最奇者有議員陳時銓君　破口大駡謂你們是混賬王八旦等等不堪入耳之詞劉崇佑以議員駡人殊爲非禮與大家聯合將陳某付懲戒陳仍曉曉稱辯最後有最出範圍之一語謂你們還要懲戒我麽我是革命黨你們是帝政派求我不將你們解職就便宜你們衆以其跡近有精神病彼此卽大鬧不休紛紛退至休息室閱十餘分鐘復以談話會名義集於院内初時秩序頗靜稍頃有數人同聲發言某議員從旁糾正之遂譁然不相讓其躍躍欲試者則張議員伯烈尤爲奮勇嗣經衆議續發通告改開憲法會議始散會　 
[杭州通訊]  
　　民政廳長以省議會所議各案雖由省長提出而民政一方面均與本廳有關特組織民政政務委員會公共研究 
　　呂省長特委朱章寳爲全省學務調查委員 
　　高等審判廳長特定專審員新章一月之内該縣判决之案如無不服上訴者酌記大功一次破壤原判至三案以上者民事記大過一次刑事卽行撤任 
　　高等審檢范殷兩廳長以各縣所領民刑狀面爲數頗多費久不解實屬玩延昨特通令各知事務於本月終掃數解清 
　　第一師童伯吹師長因父病請假一切職務由呂督軍派參謀長劉體乾暫行代理 
　　大同民黨首領章水天於昨日來杭 
　　呂省長令飭民政廳謂因利局貧兒院均爲地方要政萬難緩辦仰卽轉令餘姚分水武義各縣迅予成立 
[南京快信]  
　　聞政府因張勳近日之舉動擬再敦請徐東海來徐勸慰 
　　聞張勳前日又單獨電政府請解散國會措詞較七省聯銜者尤烈 
　　張勳干涉國會之沁電係薛子奇手筆 
　　各省區聯合會章程擬開大會後修改 
　　省議會副議會連日晋謁齊省長會商省議會籌備開會一切事宜 
　　中央電齊省長以後敎育經費須照撥發勿得延誤 
　　省公署敎育科長盧殿元不日入京會議敎育 
　　國務院昨電齊省長胡財政廳長徵式理財政見（一）詳陳各該省分財政之現狀（二）裁釐加稅於本省徵收稅欵有無妨礙（三）地丁錢糧應如何整頓（四）内國公債可否繼續發行（五）鹽稅及幣制應如何改良（六）烟酒稅及奢侈增加稅收與商民有無損礙統限本月編成意見書呈復中央核辦 
　　財部派赴浙江調查財政之陳道統昨日由寗赴滬 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[龍濟光交印赴瓊之京訊]  
　　前日廣東國會議員等在金星公司開會仍推前次代表鄒魯葉夏聲彭建標徐傅霖等於昨日（十三號）晋謁叚總理質問龍濟光限期交代一節刻已　限龍濟光究竟是何態度政府究意何法對待段總理答以朱省長昨已有電來京略謂龍濟光已於九號晚將督軍印信送交該省長但龍所統軍隊一時尙未離粤朱省長現正設法務使其早離廣東云云代表等又質問傳聞鄧瑤光將任爲廣東警察廳長惟鄧前任廣東警察廳長及警察處長時劣跡昭著粤民多不滿意倘此次再任鄧爲廣東警察廳長必惹起粤人之反對甚望政府勿再任用此等不法官吏致生人民之惡感而失政府之威信總理答以有此一說但未决定代表等興辭而返　公府消息十二日傍晚政府曾接到陸幹卿督軍由肇慶拍來一電略稱龍濟光已將督軍印信於十日交由朱子橋省長代收惟於軍餉不敷尙鉅急待支發據朱省長電稱龍在任内各項虧空達已三百餘萬等語粤省屢遭兵燹羅掘已空目前財政正在支絀似此鉅欵萬無力量可以彌縫應如何辦理之處請覆電指示一切以便接收云云聞龍濟光昨亦致電政府略云現經粤省長朱慶瀾交付現欵四十萬元又政府匯給現欵四十萬元亦已收訖刻即解職前赴瓊州對於粤事從此槪不與聞等語又聞粤閩巡閱使薩鎭冰前日電告政府龍濟光已於十日將督軍印信交予朱慶瀾蓋陸榮廷現在肇慶非俟濟軍離去不欲入省　龍濟光現雖交卸但非俟所部索得欠餉及改編就緒亦决不能聽其離省故以事實上之便宜起見暫將印信交朱省長接收轉交陸氏也至龍此後所駐地點確係瓊州中央准留濟軍其數亦確爲五千人惟瓊崖人對於龍氏頗表拒却之意昨已有電到京其文云大總統總理各報館鈞鑒龍濟光蒞粤四年罪惡滔天粤人切齒幸我大總統總理俯准輿情令其去職粤人慶幸近閱報載中央許其率軍五千移駐瓊島民等聞之不勝惶恐竊瓊崖孤懸海外地瘠民良無駐大軍之必要况龍氏所部兇惡成性所過爲墟區區島地何堪蹂躪利害切膚不睱擇言據情上聞伏乞我大總統總理明令禁止瓊島四百萬生靈沾恩無旣矣瓊崖公民陳玉臺王清錦龍紹鈴張儒莊覺瑲吳運行劉居孝符紹基等叩佳 
[國會委員會之調和辦法]  
　　國會委員會之組織爲憲法議定中最費爭論之問題議員中主張删除者頗不乏人然某派議員仍極力爲保存之主張近日以有調和之說出卽國會委員會之組織仍予保存唯須增多其員額縮小其職權藉防流弊將來此說必可佔勝利其主張之大略如下（甲）增多其員額以國會委員會之組織據憲法草案第五十一條之規定兩院各選出二十人未免過少似或再予倍加改爲兩院各選出四十人或即以兩院人數爲比例各選出其十分之一亦無不可（乙）縮小其職權以國會委員會之職權除總統彈劾權國務員彈劾權不信任决議權審判被彈劾者權外幾與國會相等其規定於憲法内者爲第三十四條之開臨時會第四十五條之建議第四十六條之受理請願第四十七條之質問第七十條之締結和契同意權第八十條之總理同意第一百零四條之財政緊急處分同意權等範圍未免過大似可酌予删除及修正爲該職權之明訂 
[京兆請願組織議會]  
　　京兆特别行政區域之存廢今尙爲研究中之一問題茲聞京兆同鄕於日前開會討論此事到會者百數十人决議上書請願公推王仲開君爲起草人已於日昨投交衆議院其請願書文云爲請願事查省會恢復已見明令京兆事同一律自應同時召集以促自治之進行乃近有主張將京兆議會附屬於直隸並將已成立之特别區域改歸原省督監爲根本取消之計者雖亦不無幾許之理由實則窒碍孔多關係綦大有不得不詳爲之辨者夫京兆之成爲特别制度已數百年於茲矣舊時順天府尹與直隸督撫平行不受其統轄因之行政上事務上在直隸視順屬爲客體順屬一切規模亦即離直隸而自爲風氣名義上雖無特别區域之劃分實則早已分離而獨立此則知京兆歷史者類能言之無待贅言况自民國三年改順天府爲特别區域以來歲入已達一百三十餘萬與前時比較實增加四十餘萬以之分配行政各費實屬有贏無絀卽使完全獨立亦絶無增加人民負擔之虞而模　自治正在進行之中今以一時建設之難爲因噎廢食之計勢必舉已有之經營悉爲中途之擱淺自治事業障害無窮當非愛護桑梓者所願出此各國都會地方類與其他之地方制度不能相同如日之東京府英之倫敦其先例也京兆爲首善之區其地方制度亦自有特殊之點固非帝制發生而始然如以帝制爲嫌則各省之省名又何一非沿襲歷代帝制之遺跡且改順天爲京兆亦不過省名之變更今大總統明令袁氏法令除以明令所取消者外皆認爲有效京兆旣未以明令取消當然有保存之餘地又何必沾沾然以合併直隸爲言哉此京兆所以成立特别區域之理由也特别區域旣認有成立之必要則京兆議會問題爲聯帶關係亦卽不辨而自明立法行政相輔而行萬無行政機關獨立而立法機關乃附屬於他省之理一也京師高等審判廳兼管京兆屬之第三審而直隸人民之上訴則在天津之高等審判廳是司法機關已與直隸分離獨立矣司法且然矧在立法二也舊時順直議會每有建議必由直隸行政長官轉咨順天府尹輾轉費時且無直接之效力於地方利害之興除多不能立見實行感於昔時之痛苦爲有今日之改良有其舉之莫可廢也三也監督行政之機關必於行政官所在地各省議會其成例也今京兆尹設於北京而議會反附於直隸雖鞭之長不及馬腹聲息不相通利害不相關庸有當乎四也同人等討論再四意見相同均以京兆不宜與直隸合併京兆議會即應尅期成立爲今日必不可緩之要圖謹依約法聯合同志請願伏祈公决京兆二十縣公民請願發起人王郁駿張元等一百七十一人 
[政府决心厲行烟禁]  
　　自項城特派蔡乃煌爲禁烟員後名實背馳蘇粤贛三省烟禍較前尤烈吸者不過減少十分之三四而烟價較諸五年以前竟增至十四五倍以上彼此相衡其影響於社會經濟者實非淺尠凡事斷無社會蒙其禍而國家反受其福者現在距十年限滿之期爲時無幾乃上海禁烟公所及販賣烟土之外商又竭力運動希圖展限政府以此事關係社會生計不可蔑視卽國際信用亦萬萬不宜二三其德特提出國務會議鄭重議决無論財政如何困難决不以希圖有限之烟稅再展烟禁並聞現充禁烟員之蔡灝元辦理諸多不合應即遴人接替又聞中國禁烟問題自一千九百十一年中央新約締結以來南省已卓著成績惟邊遠省分（如陜隴蜀滇貴等省）以交通旣多阻隔查禁尤爲不易遂未能完全肅清茲聞大總統因禁烟期限轉瞬已届亟應特别注重於邊遠省分之烟禁藉期全國流毒早日禁絶根株日昨特與段芝泉總理孫伯瀾内務總長磋商督促邊遠省分烟禁進行辦法决定由中央特派禁烟督辦三員會同地方長官切實辦理以專責成㈠四川雲南兩省設督辦一員㈠廣東廣西貴州三省設督辦一員㈠陜西甘肅兩省設督辦一員並聞蔡寳善王瑚徐承錦麥秩嚴諸氏均有被簡爲禁烟督辦之希望 
[俞鳳韶條陳中行辦法]  
　　新任中國銀行副總裁俞鳳韶昨致財政總長一書對於中國銀行有所條陳其中大綱分爲治標治本之兩種辦法其關於治標者計一京行兌現要請兌現言者屢矣困難之點一由於交行之牽制一由於現欵之乏缺遷延日久發票愈多開兌愈難交行事另詳他條籌現或撥鹽欵或借小欵或發國庫短期證劵交銀行自籌得六七百萬元即可開兌萬不得已用限制兌現分期兌現猶勝於停兌也二處置交行交行旣以前政府之謬誤同稱爲國家銀行發鈔遍各行省勢不能不由國家擔任免致貽害生民主張中交同時開兌者恐商民因恐慌而招損失其言亦有理由惟事實上兩行絶不相同中行直隸財部向有官簡總裁監理等職主持行事發鈔多少與營業情形瞭如指掌交行形式完全商辦總協理皆由商股選出政府絶未派員與聞行事（照交行則例第十三條兌換劵發行式樣數目及期限由銀行呈請財政部核定未知遵辦否）内容茫然斷無不知情形遽認債務之理此不能同時開兌者一也中行停兌祗北京一處交行則停兌之處甚多同時並兌巨欵難舉此不能同時開兌者二也旣不能同兌而徒牽率中行不兌是兩斃之道也已停兌而濫發無藝又創搭現以抑制之是罔民之策也若慮中行開兌交票暴跌則政府可出示爲交行保證廢鐵路郵電收欵搭現之令路欵解息另籌交票當不至跌過現價不兌與一行先兌政府之信用後者必較勝前者而謂轉致票價跌小人民損失無是理也惟中行先兌票現一律而交票尙須折扣此則事實上必至之勢迺比照現金之折扣非比現價更跌落也吾意如上說行之苟交票不濫發則價値必較現巿升高且交票旣由政府保證終必兌現先後之間無　得失也三召集股東總會中國銀行則例第十八十九二十二十一各條規定股東會事又第二十條本則例關於股東之規定自招滿一萬股時發生效力今股本聞已集至二百餘萬卽二萬餘股照則例應召集股東總會以解决待商各問題（如添招商股等類）選舉董事監事至集會地點照則例第十九條通常股東總會每年於總行所在地開會一次由總裁招集之總行在京師當然在京師召集無疑義也其關於治本者計一明定主旨國家銀行以靈活金融輔助財政吸集資本防止恐慌爲職任獨占發劵及代理金庫權爲利已厚無事與商爭利也在英德法諸國與私人直接交易利率較普通銀行爲重日本專與銀行交易不與私人直接利率較普通銀行爲輕利率重則不奪普通銀行之營業利率輕則可爲他銀行之資助故有銀行之銀行之稱若挾國家之特權專以牟利爲目的將排擠商立銀行縮萎全國金融之生氣豈設立國家銀行之本意今各分行號往往有不免與商爭利者設立伊始信用未孚勢力未固爲害尙不甚劇然不可不杜之於漸此主旨之宜明定者也二制定兌換劵則例國内行用兌換劵已久而無兌換劵則例僅有中國銀行兌換劵暫行章程一種發行額及凖備制度兌換規則均闕焉國計民生一大事而無法以範圍之凌雜歷亂夫亦宜然今應參酌各國成規按照吾國事實速制定兌換劵則例提交國會通過公布施行根本之計無逾於此三限制政府抑借中央銀行隸屬政府以資金供取攜之便學理上爲大詬病國家銀行不宜爲純粹官股所以防此弊也銀行創辦之始各國有就其當時情形供給輕利或無利之借欵於政府者其額數皆有規定英爲一千一百零一萬五千一百磅日本爲二千一百萬圓外此惟爲政府發行公債耳今中央及各省政費支絀時皆藉中央挹注予取予求資金幾何涸可立待今後宜於則例内明定限制在發行兌換劵額數内以輕利借政府若干隨時由政府提用不用時仍存銀行此外不得再有通融庶幾兩全之道也四添招商股以中國疆域之大人口之繁而中央銀行資本僅千餘萬元實有不敷運用之患日本人口僅當我國十分之一而日本銀行資本由一千萬元疊增至三千萬元以彼擬此殊不相侔且照則例公例資本六千萬元實收資金僅及五分之一案諸通例名實不符官商股數懸殊遇事籌商權數絶不平均解决諸多困難擬請添招商股凑足千萬與官股相等旣厚資力亦以聯絡前此無法律保障商人重慮冐險不敢投資今後修明法制中央銀行爲有利益之事業各國成例昭然去其疑忌之心則投資自奮千萬之股似不難招足也 
[善後借欵與鹽稅餘欵]  
　　近日外間紛傳七日又續交鹽稅餘欵數百萬及借欵手續由日本單獨墊欵並由日本與英法俄三國銀行商議之說茲據某外國銀行中人云鹽稅餘欵自上月底由天津交還二百六十萬兩後並未續交此次借欵一層中國政府仍係與四國銀團公共商議並無單獨與日本接洽及由日本墊欵之理此次借欵雖尙無成議然成功之希望已十有七八云云然另據一消息則謂第二次善後借欵自本月初六日開始交涉後陳總長與銀行團代表磋商數次其借欵數目問題抵押問題實交問題均已磋商就緒借欵數目爲一萬萬元其餘與谷利斯浦合同大同小異惟銀行方面要求於四國中選派一監督員監督財政用途當時陳以主權攸關未便答覆卽與段總理研究良久擬請銀行　於四國之外指定中立國一人中國聘請爲財政顧問庶不失體面陳總長已於昨日將此種辦法向银團提出要求答覆大致借欵磋商之進行將爲停頓云至鹽餘一節其中亦小有波折緣隴秦豫海借欵原由比人承辦而法人之購有債票者爲數亦不少然歐戰以來借欵迄未繳經在我固因財政支絀不能如期償息而在人亦未能提交借欵履行契約蓋雙方均陷於擱淺之地位不能由一方獨負其責以致障碍橫生糾葛愈多我國近時屢次撥交鹽稅餘欵法使均以此項借欵爲口實輒生異議茲又正式照會外交部略如再不設法清償定以鹽稅餘欵移抵務即確實答復切勿再延等語詞氣之間頗屬强硬不審外財兩部如何措置也 
[庫倫辦事長官之繼任者]  
　　庫倫辦事長官陳文運人地頗不丰適政府已决　予以更調其所擬之繼任人物經段總理特將達威將軍藍天蔚提交國務會議各閣員亦一致同意並呈請總統矣總統接到是項呈文後當即傳見藍氏惟藍氏適在津未歸總統復遣人至津相招前日藍氏返京後遂往公府叩謁總統卽將總理提交會議業經閣員贊同等等舉以告語藍氏當面並未作如何之表現及晤畢退歸乃於昨日十四號以書函婉辭託國務院參議陳紹唐轉呈總理聞總理以藍氏旣不願就亦不便過於相强此議卽命作罷但庫倫長官一席其勢又不能不急爲物色一合宜之才以綏邊陲刻下復由總理預擬兩人一爲蔡濟民一爲楊鑽緒二君同爲陸軍中將而楊更爲日本士官學校畢業生在前清湖北總督張文襄部下統兵有年并曾任新疆喀什提督說者謂此番提出終當以楊君之希望爲大云 
[漢口交涉案近訊]  
　　漢口華景街警權讓予德人之交涉大爲國人所注意茲調查續聞紀下 
　　省議員之維持省議會各議員以吳仲賢擅讓國土斷送主權昨特開茶話會議公推李宗唐劉賡藻王用賓三君爲代表來漢與商會各團聯合會四區公益會接洽磋商挽回之法並親往謁吳交涉員索閱此案卷宗並備言利害關係吳答以公等所言未嘗不是但我對於此事亦非甘心割讓因恐德人築牆於我商場難免不受影響所以願把警權交換利益奈紳民不諒我苦衷開口就說我受運動得金錢眞正把我氣死今公等旣如此說我當即日照會德領取消前約李劉王三君遂興辭出定於十四日再開茶會報告一切並聞省會多數議員以此次交涉無論如何不能割讓警權萬一德人堅持築牆之說即由漢會請交涉員照會各國領事徵求同意如各國均願築牆即由中國將毗連各國租界處一律建牆以　一致而免後來擴界及其他種種交涉云 
　　大總統之關懷聞大總統接到漢口紳商公電後以吳仲賢到任伊始即有此種割地喪權之交涉殊屬膽大妄爲除飭外交部查案核辦外並電令王督軍督飭該交涉員迅速設法挽回一面并派顧問某君尅來鄂隨時嚴密電陳 
　　各團體之開會武漢兩商會自聞此事發生卽議開臨時會協助四區公益會力爭嗣因聞有轉圜之信暫從緩舉惟各團聯合會已於十三日集合各團體代表開會討論對待辦法是日漢口全鎭業主會亦開會徵集各業主意見以爲爭持之助蓋業主與此事關係最密切月前突被焚掠所受損失方在要求賠償未獲結果茲德人又以築牆妨害華景街產業故亦勃發公憤聚集討論又聞鄂紳張仲炘對於茲事亦異常憤懣昨特往謁王督軍請令交涉員嚴重交涉一面再擬聯合各巨紳函致北京當局爲爭持無效之第援 
　　王督軍之批詞華景街商民鄧子衡等以地關要害萬難割讓等情禀祈王督毅力拒絶昨奉督署批云此案昨據吳特派員呈報到署當以此案手續應由漢口警察廳與業主會將德領前次照會築牆及派警辦法分别討論俟具呈到署再令吳特派員與德領會商並由本署復核分别咨報外交内務二部察奪等因函復在案據禀前情仰候併令吳特派員會同警務處長漢口警察廳長妥爲籌議或也云云 
　　公益會之復書四區公益會召集商民徵集意見後即備公函答復交涉署略謂敝會長根據貴署公函及所定條件四則逐節宣布並聲明讓警權與建牆垣二者必居其一此外别無辦法云云時在座人民咸稱華景街灰路爲我國土係我主權無論如何抵死不讓德人藉口前月一號匪徒擾亂爲詞殊不知是日火刦純屬華境並未波及租界何得據爲要挾之資至德人自在其租界建築牆垣權操自彼與我何干但須查照約章所定丈尺辦理不得越雷池一步以上辦法均我人民不願惟築牆係彼權力雖不願亦莫可如何請願簽字不成問題何須討論查此次交涉前守秘密今忽詢謀不知是何意見到會人民論調若此萬無磋商餘地相應如何核辦悉聽鈞裁否則懇轉外交部據約力爭吏爲妥善云云 
　　鄧會長之苦衷此次交涉發生以來有人對於某業主某巨商大施攻擊手段謂德人之要求係彼等所運動即交涉員之擅行承認亦由彼等所播弄擬以野蠻手段對待四區公益會長鄧君以我愛國商民深明大義力主和平决不致有激烈舉動惟本區居民良莠不齊恐有一二匪徒藉端滋事貽害大局特函請鎭守使警廳長於十二號起加派軍警在本區梭巡鎭壓以防暴動並恐商民誤會以爲官廳甘送警權於德人故派兵强施壓制爰請兵原因發布通告俾衆周知 
　　中秋夜之戒嚴華景街交涉發生後謠言 
 
 
 

Page 7

 
 
　起中秋日漢口警廳　得探報云是夕有匪人圖謀起事當禀鎭守使飭各軍特别戒嚴夜十句鐘後全巿禁止交通各街救火會一律准備迨至翌晨毫無事變 
[浙省會第十次常會]  
　　省議會昨日開第十次常會到會者一百另二人政務委員出席者馮學壹羅賡良諸以履林大同錢因楊毓　六人二時十五分開議第一案爲議員張壽鎬湯國琛辭職事件出席各議員對於審查報告無討論旋議第二案爲處置各族原有賢產辦法條例案衆以各處固有之賢產移作地方興學之用均贊成即開二讀會其結果有主張併四五兩條爲一條者有主張仍用原文者議長付表决贊成後說者九十二人多數但於第六條改爲本條例自公布日施行第三規定各校優異生減免學費及津貼雜膳費辦法案周錫經對於審查報告有討論何紹韓則云本案應從根本打消大致謂補助經費謂爲補助校費則可補助學費則不可至奬勵學生自有正當奬勵之法不必以金錢爲奬勵且照此辦法每年須費洋十萬餘元殊可不必秦炳漢起言何君十萬元之數根據何項調查何請政務委員說明委員答每年約費九千元何君之數大約以全省計秦炳漢云減免學費等辦法原屬奬勵學生但不得謂之爲金錢奬勵金錢奬勵云者係指直接以金錢爲給付者而言若津貼學費係爲多數貧寒子弟造就成材之用竊以爲萬不可少議長付表决不贊成者起立起立者五十人（時到會人數一百另一人）少數有疑義再付反證表决起立者四十七人有疑義再爲有記名之投票表决開票時藍五十二白票四十九少數遂打消第四籌辦商品陳列館及附設勸工場案項審查長說明本案不成立之理凡經政務委員出席答辯後王兆基發言本案極關重要如能照辦使人人得觀摩之益以資仿造其影響於實業極非淺鮮盛邦彥說明商品陳列館與西湖巿場極有關係其理由有二（甲）各縣習藝所所出品類藉此此陳列可以覘成績之高下（乙）西湖爲中外人士遊覽之場物品陳列可以喚起一般人之實業心及競爭心王廉對於審查報告之理由認爲極不充分浙江工業較前已有進步此種進步當然由提倡而來至第一陳列所辦法不良係人的問題非事的問題何紹韓發言以國貨近一二年來亦日益精進但於商標廣告兩項太不講究致國貨與外貨無從判斷有陳列所爲之分類陳列使人一望瞭然易於識别但官辦總靠不住似以官商合辦爲宜張宗嶧主張再付審查衆無異議因再付審查第五籌設省立甲種森林學校案委員說明後王廉質問森林學生是否敎鄕下人種樹但鄕下人狠會種樹不過不會保養成林本席以爲官廳應從此點入手陳振椒發言本案本席狠反對的但其理由則認爲狠充分語頗涉趣王廉以森林智識不能不輸入於一般鄕人主張辦一模範森林或森林講習所最後張宗嶧發言森林事業狠爲緊要而森林一科又屬專門學故森林學校萬不可少本席以爲應付審查議長付表决贊成起立者四十五人（時會場人數僅八十五人）多數遂成立時已五時十五分卽搖鈴敎會 
地方通信 
[松江]  
　　茸城學務彙紀本年省立中學聯合運動之地點應在松江舉行現經省署敎育科通函各中學校長於本月十六日在揚州省立第八中學開會籌議聯合運動計劃並附議編製六年度預算辦法故松江省立第三中學校長楊子侁君奉函後已搭車前往與議矣金山衛鄕官橋港地方户口繁盛與隣近鄕立小學均有五六里之遙兒童失學甚多故該鄕董事李楠王仁　等一再具呈縣署請求以　課附稅推廣該處小學一所業蒙李知事批令自治委員與學務委員會議呈覆核辦矣 
[無錫]  
　　觀劇肇禍服禮了事景華京戲園於舊曆中秋節開幕有縣署章科員偕同僚及聽差到園觀劇因爭執站立之地該聽差忽侵犯旁立之憲兵排長張搏九以致扭毆波及園主等情已誌昨報兹聞楊知事聞悉其事卽派警察所吳警佐赴各方面調查之下深憾該聽差橫行肇禍除立予斥革外并飭第一科主任章子樵親至憲兵連本部張排長處服禮道歉　 
　　蘇軍調蘇之消息南京馮督軍以蘇軍第二師自二次獨立後所屬隊伍紛紛開赴各處駐防於訓練事項不免疎懈故已電令第二師朱師長將所屬部隊一律移調蘇垣以資訓練朱師長奉電後已札飭第四旅蘇旅長轉飭駐錫張營長預備開拔回蘇其無錫方面防務聞由馮督軍電調駐鎭陸軍警察第一第四兩中隊來錫塡防 
[鎭江]  
　　查獲携帶銀飾之旅客鎭江租界水陸總巡周少堂委員於昨晚在江邊某輪船碼頭查獲一過路旅客某甲口操寗波音身着短衣背荷包袱携帶洋錢二千餘元並金鐲金飾等物形包慌張因即帶局盤詰言語支吾恐非善類乃函送警察總局經袁警佐訊問並檢洋數據報本有洋二千一百餘元檢數祗一千九百餘元數目不符再問來由亦不能明白回答啼哭不已察其情形恐有竊騙情事遂移送縣公署訊究矣 
[江北]  
　　江北災民待賑江北興化縣今夏　雨爲災禾稼受損加之七月十一日開放車邏大壩後水勢下冲高下田禾及牲畜房屋漂没殆盡各莊民無處食宿慘狀不堪卒述邇聞各富紳已集資購辦麫粉分投發給災民得以苟延殘喘尤望大有力者繼續籌賑也 
[安慶]  
　　匪犯須依法鎗斃當塗縣宋知事日前拿獲盜匪趙和新王元林等四人供認爲該邑濮家塘盜匪當電張督軍請予就地鎗斃張督軍亦未電咨法部貿然批准實與前此司法部通令普通司法官廳執行死刑須報部核准者有背現已有省垣某紳具書質問高等廳對於此案之事實理由明白宣布以維民命而重法權前次無爲縣知事錢顯偵悉紅帮著匪齊熊飛擬在無爲廬江等縣圖謀搶刧當派衛隊拿獲詳請省長就地正法在案經倪省長批以匪徒假借名義非調查確據不得以姦淫擄掠等語率請執行云云故復由錢知事將齊匪歷犯刑事罪名調查詳晰一該匪開堂放票收徒至二三千人二該匪在襄安鎭聚衆搶刧放火并傷及事主曾經事主報縣嚴拿在案三該匪曾在縣城鬧敎聚衆焚燒敎堂釀成交涉有案後經拿獲判决永遠監禁乃復於光復時越獄潛逃茲該匪又擬在縣城謀亂該齊熊飛即千百齊熊飛實屬罪不容誅等語詳復倪省長批准矣 
[杭州]  
　　梁任公離杭紀梁任公此次到杭軍政各界均爲之設筵欵待早誌前報刻已公畢於昨日（十六號）午後二時四十分鐘乘特别快車偕劉蔣諸人旋滬呂督軍顧鎭守使王范各廳長胡運使等及日本領事官均赴車相送滬杭鐵路局特添掛頭等車一輛車沿金色字樣均易白色專備梁氏　坐云 
[湖北]  
　　中秋節官民之悲樂觀武漢商業停滯銀根吃緊已久此次中秋節爲商場之一大比期因各業皆預先謹愼從事倒閉者尙無所聞惟因虧賠不支乘茲節關歇業者甚多先是王兼省長張財廳長慮漢口金融恐慌曾商請中交二銀行做押欵以濟巿面該兩行因未受停兌命令影響鈔票流行頗廣儲備金甚足故於此節期前放出現欵五十餘萬元救濟商號不少而巿面銅元缺乏亦由官錢局預向漢口三井洋行購銅附於造幣廠鼓鑄日增出銅元二千五百串搭發各欵間接流通官錢票遂亦獲維持之益有此種種原因所以巿面平安渡過但售賣裝飾奢侈飲食各物品店舖滿望節期利巿者此次多積貨難銷亦足見民力之困窮也至官廳方面因王督軍興致甚高於照例放假休息之外軍署中於是夕開夜　賞月文武各員一齊禮服往賀聞共開席五十桌係著名鴻磐酒樓包辦軍警每名亦得賞洋二角 
[山東]  
　　孫省長怱促晋京省長孫發緒於昨日同隨員三人乘早車晋京聞孫氏此次之匆匆北上頗思藉此一走解决最近某項之困難問題云又一說謂孫省長十三日晚接總統府急電召其迅速晋京業於十四日早搭車北上内容秘密所爲何事不得而知瀕行之時函請財政廳長代拆代行向例省長以事公出由政務廳代理今乃以財政廳代理其中或别有原因也 
　　公賣局委員慘斃之請恤昨省公署咨銓叙局公文略云山東省長公署爲咨請事案據山東菸酒公賣局局長汪涵呈稱自東省亂事發生公賣進行停滯就中以第九區周村長山等縣第十一二兩區　膠卽等縣破壞尤甚因派委員張景緒（廣饒縣人）劉潤生（安徽省人）乘膠濟車前往調查狀况以圖整頓六月十日行至周村車站被護國軍人將該員等扭至周村於十一日同時鎗斃究受何等嫌疑有何觸犯亦竟無從詢問該員等平時辦事異常得力一旦禍降自天慘遭飲彈白頭親老黃口兒孤妻寡丁單實堪憫惻懇照文官恤金令第十七條請恤等情前來查文官恤金令第十七條文官在職未滿十年因公致死者得於第三條之終身恤金並增給恤金三分之一範圍内給以遺族恤金等語該員張景緒劉潤生因公致死遺族無依實堪矜憫核與文官恤金令第十七條之規定相符可否給與遺族恤金之處相應按照恤金令施行規則第四第六等條之規定將該遺族開報各項曁恤金計算額繕具清摺咨請貴局查核辦理見復施行云 
雜評一 
[地位問題] [  步陶]  
　　近日所喧傳之七省同盟也十三省同盟也各省區之聯合會也要其極皆不過地位問題而已然而影響於國家威信則已不小 
　　官吏而至督軍進焉又復何求而乃急急於聯合切切於盟主其果對於何方爲示威之表示耶據昨報所述之聯合會章程觀之其口吻蓋猶有二年十一月後一般元勳凖元勳等人物之餘臭焉載考全文覺其目光所注全在國會與彼之所謂暴亂分子者至於中央如何如何特其藉口之前提耳 
　　此項結合原不能與言法理彼之所自懸於齒頰間者惟曰精兵十數萬指揮十餘省其他皆視如無物也綜觀其所欲行之大體儼然以齊桓晉文自居而置中央如下堂之周室萬一稍不如志其有不演鄭莊射王楚子問鼎之故事者蓋幾希矣且也項莊舞劍意别有在表面上所宣布之政權國會尙爲其發端之初幕異日者其機旣啓其勢難收必且相激相盪至有今之所謂盟主者莫能自卜其究竟之一日嗟嗟人苦不自知事必過後乃大明當酣歌縱舞之頃局外者雖疾聲呼泣以相告語而弔影牽絲常自以爲其中至足娛樂焉嗚呼吾其謂彼何哉吾其謂彼何哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[西報紀帝制黨之舉動]  
　　大陸報云帝制首領孫毓筠據聞已來上海從事組織一恢覆帝制之秘密機關孫氏之來曾在天津與帝制黨有成議繼往徐州勾留數日並與張勳協議數次據各方面報告張勳曾與北方數省督軍以達到帝制目的爲誓而項城之長子袁克定即其所欲擁以爲帝者也張勳爲諸省盟主首都則擬奠於豫之開封蓋即項城桑梓之鄕並擬一得機緣即循鐵道以攻北京 
　　另一方面報告則謂張勳現有新軍四萬人每月軍糈之所出純由天津帝制黨支付其餘兵士尙多方從事召募帝制黨現備有巨欵一千萬元作軍事之用梁士詒現居天津則其財政之主政者也 
[江蘇縣議員幹事會常會紀]  
　　江蘇縣議員幹事會於昨日（十七日）下午三時開常會到會者如費玄韞方家珍莫錫綸李味青邵玉銓所有議决事件如左（一）依據浙江省議會議决回復各級自治情形電請内部孫總長主持速頒明令以維統一（電文錄後）（一）推定代表方家珍邵玉銓二君赴寗晋謁齊省長及省議會議長陳請回復縣會及各級自治情形（一）報告山西議會正副議長復函略謂查縣會法業由國會提議先付審查敝會對於縣會召集已决定首先建議力促進行（一）報告江寗縣敎育會來函略云敝縣兩經兵燹縣議會迄未成立現已着手進行一俟辦有端倪當再函達（一）報告本省各縣議會多數復到員額名姓雖間有缺額並無不足法定之數 
　　北京内務部孫總長鑒蒸電諒閱回復縣會及各級自治已由省會議决依法召集亟請大部主持速頒明令以饜人望而維統一江蘇縣議員聯合會費玄韞莫錫綸等叩　 
[江蘇各縣現存議員]  
　　江蘇縣議員聯合會因各縣縣會自解散以來迄今三年閱時已久各縣議員因死亡或其他事故而致缺額者所在皆有現在縣會將次召集故特先事調查以期依法推補茲將各縣現存議員姓名查明列后 
　　寳山縣原額二十六人現存二十三人彭俊球趙宗晟王兆濟錢衡壽趙雨馨顧照沈兆熊張曾隆金人俊楊顯曾蘇煥章葛學文朱田福許亦儒洪曾祺郭永康李宗道朱增夑戴恩培王慶鏞俞國珍嚴恩棻邵光祖 
　　青浦縣原額二十七人現存二十三人蔡鍾秀夏士　俞逵璋吳保華陳覲丹戴克仁邵庭芳徐公輔何錫勳張維幹倪世基王德培陳寳藩席裕壽吳乃文葉元勳姚肇虞黃封陳華標徐國士衛家壽張筠王鏡清 
　　吳江縣原額四十七人無缺費玄韞周家圻顧廷華吳爾昌周維新吳炘森湯之盤方箴薛鳳昌唐昌言嚴琳　宗元柳慕曾沈毓源顧如桂龐鍾祿沈宗潮汪延俊錢樹森施昆和俞桂李同　程家瑞陳兆熊黃家　秦兆鴻張國松潘廷爵沈維鍾徐國成錢慶衍柳堉森金祖輝龐文彬洪　仲逢辰王定張金榮張貽　唐家慶殷傳　王懋椿衛沅徐康汝仁鳳凌昌鳳王重民（未完） 
[再紀廢止懲治盜匪法之徘徊]  
　　松滬護軍使楊善德因國會提議廢止懲治盜匪條例恐將來租界方面有碍法權曾經函請公共公廨關讞員探詢駐滬外交團意見已誌本報茲悉外交團以公共租界内所獲盜匪一經會審公堂訊實逕解護軍使署歸軍法範圍懲辦處治嚴厲足寒匪膽若改送檢察廳訊辦難免稽延時日又多週折故頗不贊成惟其意見尙未發表云 
[軍署不復援用治盜法]  
　　盜匪楊裕軒前在公共租界内糾衆持械搶刦商舖銀洋經捕房飭探將楊拿獲解廨訊實判送護軍使署訊辦在案茲悉此案已經該署軍法課提案訊明應照懲治盜匪條例治罪惟現在此項條例已奉令廢止是案應歸普通法律裁判故特禀奉楊護軍使於前日午後備文將楊裕軒一犯飭警押送地方檢察廳經檢察官預審一過判令收押候懲 
[三誌薛華立路西牢之兇劇]  
　　法新租界薛華立路西牢押犯薛慶華（因搶刦王和尙家衣飾被拘拒捕判押五年）於本月十三號晚强奪管押安南軍士手鎗希圖開鎗越獄逃遁幸不諳機關未經開放適被西人瞥見立即開鎗將薛慶華擊斃始得平靜嗣又有三百三十八號押犯黎浦春（與薛同犯盜案亦判押五年）畏罪自縊均經中西官驗明由堂棺殮在案現除由石總巡加派探捕不分晝夜嚴行防衛外管牢捕頭以各押犯雖未逃逸惟起意者未必止此二人其初必互相商通有此冒險舉動故向各犯逐一盤詰俟得實情再行稟請公堂核辦 
[漆匠風潮十五誌]  
　　本埠南北巿漆業工人因要求店帮將每日工錢三百六十文改爲大洋三角六分店帮方面不允所請遂同盟罷工以爲要挾迄今已將匝月仍未解决雖經雙方一再禀請官廳設法維持各官廳屢諭和衷集議妥爲解决而店帮方面以目下巿面凋敝不加工費尙且難以支持故對於錢碼改爲洋碼一層始終反對工帮方面則因米珠薪桂所賺工錢入不敷出且近來各種營業進出槪用洋碼若不達到目的誓不工作彼此固執不肯退讓一步昨日又由工帮代表陸和尙等至縣公署請求着令店帮從速解决否則南北巿工人人數衆多停工多日用度不資設或釀成巨患則代表等不負責任等語沈知事以陸和尙等旣爲代表應負完全責任即着該代表等速向店帮業董妥商解决辦法並着轉諭各工人卽日工作靜候解决不得聚衆滋事違干提究云 
[不許黨人單獨報名之通告]  
　　辦理在滬黨人事務所自成立以後卽經推定審查員每日將各黨部送到名册從事審查乃不意連日有種無所隸屬之人自稱黨員紛紛投所報名該所辦事人告以須照定章辦理若輩多曉曉不已故該事務所昨又發通告照錄如下爲通告事查公布簡章第七條無所屬之各黨人應附入各部首領範圍内辦理或由各部著名黨首加給介紹信逕赴事務所接洽等語誠以黨員奔走國事無不有黨派之可尋或隸屬何人事曾居某部尋源溯流歷歷可數即或偶有一二單獨進行别樹一幟之士則其姓名事蹟亦斷無不爲著名黨首之所深悉者乃近日以來迭接各處來函考其姓氏皆素不知名不日獨立機關即稱自爲部曲紛紛以禁止單獨報名爲不便一再曉曉糾纒不已本所未遑逐一答復爲此再行通告須知革命事業本非一手一足之功豈有閉門造車獨行踽踽可以爲黨中巨子者旣無黨系之可言又無黨首之介紹僅憑一紙空言卽准毛遂自薦則上海地方輿台流丐何止萬千將人人皆以單獨黨員自命國家之金錢卽人民之膏血本所不敢不謹愼從事諸君子果係黨人儘可各按章程辦理毫無窒礙也特此通告 
[淞滬警察廳佈告三則]  
　　㈠嚴禁花會賭博爲佈告事照得賭博爲害最烈誨盜誨淫無不因爲媒介邇來訪聞有等無業游民設立花會賭博巧立種種名色無非牛鬼蛇神一以騙取財物爲宗旨即使賭者僥倖得中苟欵額稍鉅彼輩即逃逸無蹝受其害者不可勝計此等惡風先僅播及於租界一隅此拿彼竄旋禁旋消内地以查禁素嚴不敢輕於攔入乃近來日久膽玩風聞竟敢於老北門華洋交界地方有秘密設筒誘賭情事迨經覺察查拿業已先行遠颺然根株未絶難保不死灰復燃再潛匿他處重張旗鼓爲害社會實非鮮淺除訓令各區所並派探隨時查拿解辦外合仃佈告仰居民人等一體知悉嗣後無論何人但能發覺花會鳴崗查獲爲首之人或到廳報告因而拿獲首要一經移解訊實准將没收賭資提成給賞以示鼓勵且花會賭博爲首之人前清刑律罪至於死民國雖未特設專條然以賭博爲常業情罪京重在作俑者取快一時一旦身陷法網後悔已屬無及自經此次佈告之後幸各改過自新勿再復蹈前轍若再甘心違犯則本廳所惟有執法嚴繩不問設者賭者一經到案定當從嚴懲處决不姑寛勿謂言之不預也 
　　㈡取締青帽黨徒爲布告事照得南巿一　邇有無賴地痞自稱青帽黨徒每藉商民婚喪喜慶以及興工建築營業開張等事結黨成羣藉端勒索號稱使費不作不休若不遂所願則種種設法陰謀損害俗有放水燈豎烟統諸名目强者卽或幸免而弱者則忍氣呑聲雖受其害猶畏其報復噤不敢言以致發覺愈難不法情形實堪痛恨查結黨騷擾法律何等森嚴本廳職在保衛安寗除暴安良責無旁貸除訓令各區並加派探警隨時查拿外爲此布告仰商民人等一體知悉嗣後如有青帽黨人等再敢有需索滋擾情事立即鳴崗扭解到廳無不立予從重嚴辦即在該黨各人亦屬國民份子何故甘心自棄身　法網務各洗心革面安分營生及早悔悟猶可勉爲善良如果頑梗不化則本廳言出法隨决不寛貸凛之勿違特此布告 
　　㈢召領受騙少婦爲招領事案據水巡隊解形迹可疑之迷路婦女趙胡氏一口到廳發科訊供據稱年十八歲母家係鹽城人住離鹽邑百里外陳家巷子地方嫁與泰州北門外絞絲灣趙春梅爲妻家中尙有翁姑此人由丈夫函囑來滬約在新閘橋長勝樓茶店吃茶　晤等情察核供詞難保無受騙情事除將該氏函送新普育堂留養並咨原縣查傳家屬投　外合行布告仰該趙胡氏家屬知悉可即尅日到廳候訊明給領完聚幸毌自誤切切 
[烟酒聯合會常會紀]  
　　昨爲星期日中國烟酒聯合會常會之期午後二時開會烟酒兩業各代表到者數十人首由臨時助理員史燕堂報告鄙人爲節省印刷費起見將各處交來意見書量加斟酌删繁就簡惟各處眞旨不敢謬改一字以存其眞一得之愚是否當尙乞諸公匡正衆稱史君熱心公益同志無不贊成次報告昨接京電悉陳總代表現移駐西河沿同義棧一號又次報告江蘇省第五區菸酒公賣分棧來意見書六通公决抄錄存會備查並將原函封寄京交總代表酌辦 
[烟酒公賣分局長赴𡩋]  
　　江蘇第二區烟酒公賣分局長謝惠塘近接省局長高增秩電邀赴省面詢現時辦理公賣狀况曁烟酒聯合會成立迄今對於徵收公賣表示若僅態度是以謝局長卽於前晚乘夜車赴𡩋並將美和廠經運烟葉交涉事宜一併面陳請示辦法 
[演講郵便儲金]  
　　本埠少年宣講團於前晚（昨期六）八時在愛文義路晋福里事務所開會演講郵便儲金之利益及方法並述各國創辦郵便儲金國利民福之成績到會者甚爲擁擠至十時散會聽者皆謂郵便儲金實爲當今之急務也並聞該團尙須聯合各團體上書政府請願云 
[振華紗廠之改觀]  
　　楊樹浦振華紗廠自歸益泰機器軋花廠經理薛文泰接辦以後大加整頓向有十六支十四支雙龍牌紗改爲雙象牌分量加足每小包十磅另七五拼用花衣均揀選通州長蔭等花是以所出之紗潔白匀凈並添紡三十二支二十支細紗一時各客帮與内地各布廠頗爲歡迎因此營業日見發達而該廠之股票價値每股銀百兩曾跌至二十四兩今漲至一百六十兩今届發給紅利之期聞每股可得銀八兩云 
[南巿衣店之活潑]  
　　南巿估衣業自十六舖以南至王家碼頭止共有三十餘家常年生意以秋冬兩季爲最佳去年當冬貨上巿之際適有肇和事變發生軍警戒嚴入夜更斷絶交通該業向在下午四時至十時始有交易因此大受影響以致根基薄弱者不能支持故本年新正即有三家閉門歇業幸今年春夏間銷場甚佳比之上年爲勝足以抵補去歲冬貨之損夫現在已交秋令正夾貨旺銷之際聞近日生意殊有起色此後如巿面無意外打擊其獲利可操左劵矣 
[帽店生意之凋敝]  
　　本埠緞帽業南北兩巿共有七十餘家自辛亥革命後銅盆帽與東洋帽盛行該業大爲減色較諸光復以前約減十之三四常年生意向以中秋節後至年終爲最盛現在中秋已過客帮交易尙未起發近惟夾紗秋帽稍有生意然亦無利可圖據該業中人云原料緞子價格日昂頗難獲利上年雖經同業公議略爲加價藉　成本奈今歲絲價飛漲成本更重生意猶爲難做云 
[白龍港派兵駐防]  
　　蘇省陸軍第二師朱師長查得川沙縣境海灘白龍港地方素爲梟盜出没之區水　師船因被圩塘所阻舟楫不能通達非派陸軍步兵往駐該處殊難防禦爰特飭令步兵第二團每一營調拔　部第三連士兵一連昨由劉連長督率　往白龍港駐防 
[製造局酌裁工匠]  
　　陸軍部以上海製造局額定每年限造之陸路砲十二尊現因零件難以採購已據詳准允予停造在案現下所造者每年祗造管退　三十六尊所有該廠工匠自可酌爲裁汰節省經費特飭該局迅即遵辦茲經李總辦將炮廠内之車匠鉗匠匠鐵匠木匠藝徒擇其技藝稍欠美善者裁汰四十二名昨已復部查考矣 
[裁撤水警敎練所]  
　　水警第二廳所部計有三專署每一專署各設五分署駐蘇屬無錫崑山太湖靑浦松江南滙川沙閔行金山上海各鄕内河各港以資防緝梟盜前由趙廳長飭令每專署各設敎練所一處藉以敎習水警巡士操演原由每一分署各選巡士三十名送所學習以三月爲期輪班習練近因各屬梟盜滋擾各汛地非有常駐師船必有兵去復來之患是以　將敎練所裁撤俾將學習巡士一律出防昨趙廳長已飭由沈師仉三專署長速將敎練所尅日裁撤矣 
[青浦縣知事被控後之訪察]  
　　靑浦高知事自被紳士金詠榴等向省公署及滬海道尹公署以挾娼出遊等詞告發後九月四日晨即有一形似商人之浙人至靑城各茶肆啜茗故與近座者閒談以探邑人對於知事之輿論或叩所從來則云節近中秋店中委來收　云云觀其人甚樸實與談者皆不知其爲上峯所派之訪查員也及至十五晨又來一湖北口音者後跟一僕入城後先赴縣署出則至别有天茶樓訪尋某董晤後即問金詠榴爲何如人與列名之程周吳等爲何如人某董不與細談僅述崖略以敷衍之旁座某甲大聲曰調查而問董事董事不便言也是人聞之瞪目怒視甲遂不復言今此主僕二人尙流連未去云 
　　又聞滬海道署前日派趙某到靑調查寄宿張宅是夜二鼓後卽有署中人與之會晤未識趙某如何詳復 
[再誌喊賣王金發之干涉]  
　　已故黨人　金發之妻王楊氏前至法公堂控黃春鰲向吳杏生批購舊書數十本在途大喊王金發祗賣銅元兩枚因其損碍名譽報捕拘案求請訊究等情中西官諭令原告查明印刷所與發行所之住址禀覆候核在案昨又由該氏投案聲稱印售此書者均在英界黃等則在法界兜售今已拘獲應請先將黃吳兩人究辦中西官准如所請判黃春鰲押滿一月吳杏生押三禮拜以儆 
[緝獲攔劫班船之盜夥]  
　　開行泗涇七寳之脚划船係由信局所雇專送銀洋信件茲於本月十四號應由泗涇開行駛至中途被盜四人執持手鎗登船搶去衣包物件及信洋七十一元携贓逃逸昨爲水警第一專署偵探李虎臣購線緝獲此案夥犯賈一樓一犯詰據該盜承認聽從未獲不知姓之三子糾夥同往刦掠計得贓洋七十一元及衣服各物分贓各散等語當解高昌廟水警第三分署暫爲收押聽候研訊究辦一面嚴緝在逃各犯務獲解辦 
 
 
 

Page 11

 
 
[呂議員領回失贓之感謝]  
　　浙省衆議員呂復前由浙過滬在滬杭車站被黃包車夫竊去鈔票現洋共一百元報請淞滬警察廳飭探查拿曾誌前報現經警廳司法科派探王愼卿等先後緝獲殷甘連子孫三臘子楊二吳小胖子四名均供認中竊分贓惟洋已化用追贓不易旋經設法嚴追獲到贓洋四十二元即由警廳司法科寄交呂君收領一面將竊犯移解地方檢察廳訊辦茲將呂君致警廳司法科復函錄下逕啓者前奉大札敬悉竊銀一案已將正從各犯先後拿獲燭匪明奸且感且佩使全國警察皆如貴處而司其事者皆如諸公則警界前途當可與列强共步全案結清尙祈示知尙當登報誌頌藉表微忱 
[剪刀店夥怨忿圖盡]  
　　樊林生向在滬城　笠橋某甲所開之剪刀店内爲夥前向同業方金生索討欠洋八元數角詎方非但不還反於前日糾同數十人將樊軋至某茶肆敲詐經好事者勸散樊回店後愈思愈忿遂購取洋烟背人呑服幸爲同事徐泉章察悉鳴警將樊送由一區二分駐所送往醫院救治一面由警將方金生拘獲解至該所函送地方檢察廳訊辦 
[再紀其存其殁之疑惑]  
　　奉賢縣第五區警所書記秦某因患病頗劇由該警員派警察季某伴送來滬搭車送回無錫原籍不料抵滬後已氣自奄奄事後由秦某之兄秦珮卿（在護軍使署當收發）得悉急赴滬北某旅館找尋據云已在十六舖華界人力車中病殁後因偵察無蹝卽季警亦不知下落當由秦珮卿向無錫同鄕廣爲詢問亦云乃弟並未回里頗爲詫異除倩人訪尋蹝跡外又印刷傳單通知各界人士及諸同鄕請爲查探底蘊云 
[毌再凌虐]  
　　湖北女孩王吉增年十三歲自幼被人賣於本城西門内西馬橋沈姓家某女傭爲義女因時遭凌虐不堪其苦於前日乘隙逃出在華法交界民國路地方迷路由捕帶入法捕房問明送至南巿第一區就近傳其家屬認領在案昨由該女傭覓保請領董警正諭令以後不准再有虐待如違查出嚴罰 
[車輪碾傷足骨]  
　　莊阿和於前日下午行經西華德路被黃包車輪碾傷足背由莊投報捕房捕頭命送同仁醫院醫治當經醫生驗得受傷甚微爲之敷藥而去 
[巡丁毆斃小工]  
　　前日下午滙山碼頭上有青口帮小工金二川於輪船抵埠起貨後拾取落於地上之零星貨物被碼頭巡丁某甲瞥見上前阻止致起衝突該巡丁卽動手肆毆不料金受傷倒地猝然身死由巡捕到來將兇手拘入捕房收押屍送斐倫路驗屍所昨日因逢星期尙未經官檢驗 
[兩雄角逐]  
　　江北人嚴西堂住居閘北楊家宅橋其妻蔡氏向爲縫窮與平和馬車行馬夫劉桂元姘識多年嚴亦知情去年家遭回祿由劉出資置辦器具什物一婦二夫相安已久前日嚴與妻細故口角因劉左袒蔡氏致起衝突由四區崗警一併拘入警署經姚警正判解司法科質訊一過移送地方檢察廳核辦　 
[駕車不愼之科罰]  
　　馬夫王松元因在四馬路駕車不愼將行人胡文卿撞倒跌傷由捕將王拘入捕房存洋五十元保出候胡傷愈再核在案茲經醫生驗得胡素有疾病不能久在人世故於上星期六知照捕房將胡與王一併送請公堂請示即由中西包探投訴前情中西官判王罰洋二十元充公再貼胡養傷費洋三十元又汽車夫石阿弟因開車不愼在外大橋將西人某甲撞倒跌傷由捕查見拘入捕房於上星期六將石解至公共公廨經中西官訊明判石罰洋十元充公 
[資遣病人回籍]  
　　安徽人陳文發前日因病倒臥於蘇州路由捕查見車送捕房轉禀公共公廨中西官諭令資遣回籍以免流落 
[付租讓屋之期限]  
　　新瑞和收租洋人至法公堂控稱聲稱現因翻造房屋請將菜巿街與福壽里等欠租各户諭令交租限期月底出屋中西官准如所請昨傳各該處租户三十餘人到案諭將房租一律付至七月爲此限期三天付清月底出屋各租户均遵諭而退 
[虧欠貨欵之糾纒]  
　　皮絲業商人游三字前至法公堂控稱同業林志堯林志舜虧欠往來貨欵後將該店拍賣查有益豐景記裕順曾記二牌號前已抵押於信記號計銀四千兩請爲核示等情判令登報聲明限期召買今已届期無人過問故判該牌號仍歸信記執管旋由林志舜自行投稱該牌號係公衆所有請求取銷召買聶讞員拒絶不准並以林志舜前曾抗不到案判罰洋二元交尋常保着原告查明林志舜是否該店股東有無產業限二禮拜禀覆再核 
[控告强姦之辯論]  
　　婦人郭潘氏控趙賢克强姦不遂意圖行兇等情前日下午由地方廳趙刑庭長會同樓檢察官開庭研訊據郭潘氏訴稱通州人年二十七歲家住治下寳興路大德里五號屋内丈夫名老四在高昌廟做工晚上並不回家舊曆本月初十夜約三時許婦人早經就寢忽有同居之趙賢克突至牀上婦人驚醒喊救幸由二房東趙國明並梁小毛等聞聲起視趙賢克始畏懼出外未遭姦汚牀上遺有尖刀一把至翌日下午五時許趙賢克復來索取　遺之尖刀於是鳴警拘送案下是實趙國明梁小毛等亦投案證明一切質之趙賢克供年三十八歲通州人拉黃包車爲生與該氏等同居祗有二十餘天民人之妻近與郭潘氏並趙國明梁小毛等之妻同在絲廠做工本月初六日我妻忽然走失無蹝據外間傳言係由郭潘氏等唆使跟人逃逸因此向該氏等理說始終不認小民忿極欲思服毒畢命該氏等深恐民人有此舉動爲我所累故做此圈套揑詞誣告况初十晚上民人並不回家因找尋妻子出外卽在八仙橋小菜場南首妻兄劉和尙家過宿　十一日下午三時回家亦並無向該氏索討尖刀之事且民人自失妻之後終日出外找尋勞頓異常兼有疾病斷無向該氏强姦之理請求堂上明鑒况民人衣食不周尙有何種歡樂可尋至於初十一夜是否住在劉和尙家可請調查問官一再駁詰各執前供判趙賢克還押郭潘氏等斥退聽候核辦 
[不認誘拐]  
　　閘北王家宅住户李堯秦之妻周氏與同居石匠潘福喜苟合本年春間該氏帶領所生女孩招弟與潘偕逃匿居楊樹浦地方被李尋獲扭控捕房將妻女領回前日李又扭潘至五區二分所控告解經司法科嚴科員質訊潘供前次係該氏自行逃走在楊樹浦遇見賃屋同住後由本夫領回前日復在途中遇見該氏各詢近况被李撞見疑爲誘拐請察判併送地方檢察廳訊究 
[女子被拐之關係]  
　　章根泉因與唐家弄二百七十四號門牌徐周氏家被拐十六歲女兒阿秀一案有關前日由探將章帶入捕房押候解送公共公廨訊究 
[恢復被訴人名譽]  
　　無錫人張義大前延羅禮士律師控張蘭初串拐伊妻錢氏業已由廨傳訊嗣經四十號西探目泮林士投案聲稱原告自願息訟請爲核示中西官判准將案註銷在案茲悉被告張蘭初向開棉紗號人頗端正實無串拐情事原告因誤聽人言特挽親友出勸將妻錢氏由母領回秘束原告則親向被告說明並登報道歉恢復被告名譽在被告本延摩西律師擬控原告誣　名譽今因原告旣自認錯亦不具控矣 
[婢女之自由]  
　　胡景川控婢女阿興　逃等情上星期六由公共公廨傳訊原告投訴前情訊之阿興供稱主人阻止婚姻現願跟隨楊阿順等語判阿興留候傳楊到案再核 
[搜查私土烟膏]  
　　寓居西藏路四十九號門牌之杭州人曹子芳及武昌路七百八十三號門牌之廣東人謝錫泉均因私藏紅土被洋藥公所查悉於前日協同捕房在曹謝二人處搜獲私土一併帶入捕房存候驗明再核又正豐街三砲台勃朗林兩烟膏店生涯頗盛洋藥公所因恐該兩店事將禁止進口之波斯土紅土煎膏混售禀請公共公廨給諭於前晚七時協同老閘捕房中西包探分往兩店搜查聞兩家均被搜去烟膏數缸云 
[冒用電車月季票]  
　　泥城外某西人家用人劉士軒前日持洋東之電車月季票乘坐電車被查票人查悉以其冒用違章即將劉拘入捕房於上星期六解至公共公廨經中西官訊明判劉罰洋五元充公　 
[織布廠失火即熄]  
　　前晚九時北四川路三義里某織布廠忽然起火由三段救火會到場撲滅幸未成災一二叚救火會亦聞警駛至聞已救熄中道折回昨由五區警署薛警正派探往查起火情形禀復核辦 
[總會留人吸烟]  
　　張愼卿在南京路二百三十八號門牌開設總會容留外人吃食鴉片被捕房查悉於前日派探前往搜獲烟具三副帶回捕房候請公共公廨出單傳究 
[覆水難收]  
　　江北人張阿二住居美租界梧州路昨因傾倒洗面水偶不經心潑濕比鄰某日人之衣服由該日人鳴捕將張拘入捕房聽候酌罰 
[雉妓深夜拖人]  
　　勞合路二十七號門牌雉妓王四寳深夜在途拉客由捕查見帶入捕房轉送公廨發交官媒看管候訊 
[搶匪解回浦東]  
　　浦東人張同發在重慶路攫取李施氏金挖耳由捕拘解公共公廨訊實判押西牢三月在案茲届期滿於上星期六由捕將張解送公堂請示中西官諭令函送上海縣知事署解回浦東不許再來 
[强捋女子手鐲]  
　　婦人張周氏偕女張杭金鍟在新北門外民國路購物忽有匪徒陳福廷將杭金所帶之鍍金手鐲强行捋取而逸張周氏母女隨後狂呼當由崗警將陳追獲抄出原贓連同該氏母女帶入一區二分駐所經王金山警佐提訊之下以該匪膽敢在途行刧不法已極立即備文將一干人併解警廳司法科究辦 
[竊取理髮店剪刀]  
　　昨有某甲至百老滙路剪髮店理髮乘間竊取該店剪刀向押店押錢被探李明全查獲拘押捕房候辦 
[小學校發行興學券]  
　　法租界貝勒路中華高等小學校因經費困難發行一種興學券刻正向本埠各大商店徵求物品聞該券贈品頗豐每張售洋一元云 
雜評二 
[青帽黨與帝制黨] [  宇]  
　　讀淞滬警廳之佈告知有自稱青帽黨徒者每遇婚喪喜慶以及興工建築開張營業等事則必結黨成羣任情勒索不遂其欲則設法以損害之有放水燈竪烟統諸名目强者或能倖免弱者則忍氣呑聲雖受其害猶畏其報復而噤不敢言何其兇橫之甚耶然而流氓行爲固大都如此也若前此帝制方盛時之貪官汚吏與一般惡探所爲之事亦何莫不然則凡前之推波助瀾以欺抑吾民者亦何不可以青帽黨視之哉今則帝制黨之舉動又屢有所聞矣吾人民餘痛未已其可漠然視之耶 
[氣候報告]  
　　（上海徐家滙天文臺） 
　　已過者之報告九月十六日南低度進逼和房本區海濱秋季信風復回日本北部有最高度上海時降細雨且有烟霧十七日天氣淸朗風已轉向東南氣壓仍居常度十七日下午四時前二十四小時内上海氣候温度至高九○至低七○·二去年同日至高八三·八到低六八 
　　未來者之推測十七日下午四時三十分豫測安南海濱一帶及東京灣天氣惡劣本區海濱一帶有尋常之信風天晴 
來件 
[森林與國家之關係] [  金陵大學農林科特别演講員凌道揚]  
　　吾國爲亞東膏腴大陸環球各國嘖嘖稱譽獨是荒山之多觸目皆是此固有心人所難忍於言也賓菊德氏長美國林務時曾派員至中國將各省荒山淒涼之慘狀撮影携回美國到處講演以戒國人英國皇家植物會會員溥唐氏來中國調查林林其言曰中國各省皆有天然森林之故址大都不外松杉之類細考之誠爲世界上極良美之種子在外國所有佳種無能過之但中國不各林政已有之處任意斬伐蕃盛之林固已斵喪無餘未有之地不知種造良美之種子自屬靡有孑遺外人之行事與言論如此吾人能不介於心耶 
　　德國土地面積不過吾中國二十分之一而其國之辦林政人員計九千餘人俄國則三萬六千餘人日本亦二千八百餘人中國近年始委用林政人員七十餘人土地如此廣袤而林政如此不講是明明棄利於地而不知惜矣吾國籌辦林政之經費計共銀幣十八萬元較之前此則爲絶無而僅有似可少慰然而對照歐西各國德意志關乎林政經費計銀幣四十六兆元美利堅約十兆元印度亦九兆元廻顧吾國誠大有望塵莫及之勢 
　　百工之事用木極多國内無所取材勢不能不購諸外國故近來香港上海天津漢口等所用木料多由日本高麗美國菲律賓運來據最近稅關統計表觀之民國三年輸入木料之數値銀六百二十五萬一千兩較之民國元年之二百六十一萬七千兩約多三倍兩年之間增加如此日後漏巵豈堪設想鐵路橋梁及屋宇等建築大槪在北部者多用日本木料在南部者多用澳洲南洋木料經費旣繁耗時又久中國一事未興外人之厚利已獲由是可知中國林政之廢弛爲害實非淺鮮振興卽在今日烏可須臾緩耶况各國工業之發達倚賴林木出產者居大多數苟使木料缺乏工業何能獨爲無米之炊又如松油桐油樟腦軟木樹脂紙張硝皮質等均皆產自森林在在爲所必需之品林政不興試問何所取給反是則必獲利靡涯矣 
　　以土地論吾國已耕種之面積不過二千一百四十七兆畝荒廢之山郊面積約計七千二百五十四兆畝蒙古西藏尙未在内是茺廢之土地較已耕種之土地反多三倍有强然以其中不　之地居多固難樹藝五穀若以之培植森林當可野無　土試就七千二百五十四兆畝計之設皆種造成林每歲畝入平均卽以銀幣一元計爲數已屬甚鉅吾國財政豈不因之裕如耶 
　　以生計論吾國生之者寡食之者衆民窮財盡危象日臻使林政振興生計必呈活潑之象美國全局實業資本關於林政一途約佔五分之一綜計四千五百兆元引項鉅金國人倚之爲生計者計數百萬人德國森林佔全國四分之一辦理林政職員九千餘人伐木運木工三十七萬五千餘人其他與森林有密切關係者如炭商木工及製造木板廠車廠船塢玩具紙廠等爲數旣難屈指依木爲業之工人又不下數百萬人蓋德國全國每百人中以森林爲生計者計有十二人吾國森林未興游手之民隨在皆是是林政影響於國計民生如此吾人當亟亟注意也 
　　森林直接之利益如上所述略具梗槪森林間接之利益其關係亦復甚鉅森林繁盛之區較之森林缺乏之地空氣新鮮是森林之有益衛生森林繁盛之區較森林缺乏之地能使雨水常多寒暑調和是森林可以增加雨量轉移氣候且能使河流不息無泛濫涸竭之虞至於保存山嶺泥土不致沖去以阻塞河流而減少水災尤爲紓内亂豐民食保民衛鄕之要策外此增益地方美景構成錦山繡河當亦必不可緩泰西森林專家對於上述種種幾經調查確有實驗苟能悉心推測自知余言之不謬也 
[徵求蟲菌啓]  
　　敬啓者蟲災菌病爲禍最烈歐美各國因之歲損金錢以億兆計彼土科學發達防患之方講求周備受患之鉅尙至於此我國學術不修防患無術每歲所受蟲菌之損失設有詳細調查當難以數舉矣敝校同人惄焉憫之請嗣後凡我農民之被蟲菌之害者逕將爲害之蟲或菌及所害之植物包封附以一信詳細說明其爲害情形交郵逕寄南京金陵大學農林分科收受敝校敎員鄒應　（字樹文）先生主任昆蟲鄒秉文先生主任病菌凡蟲菌之害之有法驅除者當由兩先生以方法分函答復惟同人能薄材謭而蟲菌之類浩如烟埃諸君惠問設有一時不能答者亦必隨後加意研究期籌因應之方務乞諸君將害蟲病菌賜寄及其爲害之情形詳細相告是幸此啓金陵大學農林分科謹啓 
來函 
[張品山來函]  
　　敬啓者品山皖桐城人也出身軍界素明道義最愛名譽自今春三月獨立大通爲討逆　法起見不幸失敗憂憤致疾來滬就醫避居於此自愧才疏學淺無論對於何人處於何地絶無一言涉及國事前報載品山任大通參謀時領欵各節其中不無失實之處品山以毁譽本無定評暫置未辯况自信所經各手續該處商會及督銷各人員皆知始末將來水落石出是非立判至品山因大通黨案身家性命姑不足惜而族戚受累慘不可言現値共和再造國人重見天日而吾皖仍處黑暗有家者尙不敢輕歸如品山家室蕩然田畝充公妻離子散追想種種如坐針氈正待省議會成立以圖恢復頃閱貴報本埠新聞欄内載有梟匪張品山云云不勝詫異是否姓名相同亦係宵小揑冒或是奸人誣陷復思天下同姓名者有之品山似無庸自行驚擾但事關名譽是以不揣冒昧敢煩貴報調查該巨梟籍貫鄕里俾緝捕者易於追蹝閱報諸同志不致疑訛品山不致累及拜禱之至張請山免冠 
[工黨總部事務所來函]  
　　逕啓者本黨賡續進行仍以促進工業發達提倡工人儲蓄灌輸工界智識消減工作困難爲歷刦不磨之主旨非與資本家與企業家爲仇敵也深願資本家與企業家勿以工人視若奴隸也對於要挾罷工一節本黨亦殊不許可第一念工人艱窘實情頗思以人道主義持平解决如此次漆藝匠罷工一節韓君復炎恐若輩滋擾事端墜工人之名譽一面維持該工人日食一面與各店主和平磋議其宅心之正大諒爲社會所同鑒至如今日囗囗報載瞿金生覇阻工作勒令捐助等情本黨正在調查中瞿爲本黨舊員係漆藝小帮代表并未由本黨　令爲代表本黨開幕在卽所有宣言簡章不日公布用特先函　主筆先生鑒之希登入來函欄以昭事實而别是非無任盼切中國工黨總部事務所啓九月十八日 
[補錄命令]  
　　九月十四日大總統令姜占元給予五等嘉禾章戴星彭驌昌黃彥博陳中唐式遵于國苑趙茨熊瑞棻任鴻森給予七等嘉禾章此令 
　　又令海軍總長程璧光呈請將張萬然王道植吳建李文彬張振曦吳湘李紹晟授爲海軍輪機上尉應照准此令 
　　又令陸軍總長段祺瑞呈准正藍旗滿洲都統志錡咨請以祿勳襲世管佐領應照准此令 
　　又令陸軍總長叚祺瑞呈准驤藍旗滿洲都統巴哈爾咨請以魁麟襲世管佐領應照准此令 
　　又令陸軍總長叚祺瑞呈准正藍旗滿洲都統志錡咨請以蘇崇阿恩祺達林保林震興補驍騎校應照准此令　 
　　又令司法總長張耀曾呈奉天高等檢察廳書記官長吳肇和因事辭職吳肇和准免本職此令 
　　又令陸軍總長段祺瑞呈稱陸軍第二師騎兵二團一營軍需長中校周行生携欵潛逃請奪官通緝等語周得生著卽褫奪中校實官并通緝歸案訊辦以肅軍紀此令 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[祭毒龍文仿祭鱷魚文] [  愁眠稿]  
　　維年月日廣東督軍某官使軍事參謀以羊一（指楊度）牛一（指劉師培）投惡山之深窟（指觀音山）以與毒龍食而告之曰昔孫氏總統民國到山澤罔繩擉刃以除猛虎長蛇爲民害者驅而出之四海之外及袁氏德薄不能遠有則齊魯之間尙皆棄之以與東夷之人况粤嶺海之間去京師萬里哉毒龍之涵淹卵育於此亦固其所今總統嗣袁位神聖慈武四海之大九州之廣皆撫而有之况禹跡所拚揚州之近地督軍省長之所治出租稅以供國家行政司法之用之壤者哉毒龍其不可與督軍雜處此土也督軍受總統命守此土治此民而毒龍睅然不安山窟據處食人民汗血指膏以肥其身以種其子孫與督軍爭抗拒爭爲長雄督軍雖駑弱亦安肯低首下心伈伈俔俔爲民吏羞以玩愒於此耶且承總統命以來爲吏固其勢不得不與毒龍辨毒龍有知其聽督軍言粤之城滇池在其西（指龍原籍）鯨鯢之大蝦蟹之細無不容歸以生以食毒龍朝飛而夕至也今與毒龍約盡三日其率醜類西徒至滇以避總統之命吏三日不能至五日五日不能至七日七日不能是終不肯徒也是不有督軍聽從其言也不然則是毒龍冥頑不靈督軍雖有言不聞不知也夫傲總統之命吏不聽其言不徒以避之與冥頑不靈而爲民物害者皆可殺督軍則選精猛將卒携快槍巨砲以與毒龍從事必盡殺乃止其無悔 
海外摭奇 
[公博國] [  雲鶴]  
　　地中海之濱有國名摩納哥者面積六方哩人口不盈二萬質言之其所謂國不過突出於地中海之二大岩耳蓋世界最小之國也西諺有支（苟在摩納哥宮殿發噴啑涶沬當飛濺於海外）國境之隘可想見也 
　　摩納哥以　風著其賭博也政府不特不加以交涉並公許之而認之爲正業故風行之盛世無其匹國帑政費且仰給焉然則摩國雖小而賭風之盛足冠全球謂之公博之國不亦宜哉 
　　摩國賭窟固無處無之而其會集之處則在近都山陵稱爲蒙特加洛者地處海濱橄欖成林黛緣深處饒雅趣映照碧海尤增景色洵地中海濱之極樂世界也（未完） 
小說一 
[滑稽短篇烟城漫錄] [  佑民]  
　　少須湯文司欠伸矣斗見眇目閃爍口乃大張牙齒零落如老狗聲長且怪又若病狗之呻而烟紋縷縷即迸齒縫而出於是移榻近案俯讀舖案之舊報以報狀度之出版可二年矣其中紀載已等諸過眼之雲烟湯文司無聊中讀之乃大有味報中有一節題爲律師之芻言其論文有曰諸君亦知所謂律師者乎其口吻蓋金鑄也論文只此二語報紙已破以下乃不知所云湯文司讀已忽舉其眇目上視承塵之板掀動其鼻曰妄言也復檢破報讀之則皆瑣碎之新聞或曰育嬰會力減保母之食料致嬰兒失乳而殞者十九人矣或曰某銀行總董縱博無度竊欵潛逃尤有一節則謂律師某爲債家扭之公堂已銀鐺入獄湯文司讀報至地忽大　懼乃力噏其菸屏報弗視已眇目漸闔入睡鄕矣（以下叙湯文司夢境） 
　　外史氏曰吾書猶影片也當逐步換形以示觀者倘讀吾書者以其目光逐吾筆而逝即可見湯文司挾一巨行杖　　泥淖中衢街之上人跡鮮少泥滓觸目檐溜續落不止有空屋巍然張告白待賃日久無顧問者而告白之紙亦飛身下壁倦眠於地上玩劣童子則於雙扉之次徧畫大頭之鬼及跛馬或臃腫不靈之巨龜門外老樹一秋葉黃脫向人作鞠躬狀湯文司踽旅而行忽見一童子徘徊門下領略畫趣童年可十二履巨大之破鞾短髮蓬蓬直覆眉際口中噙烟捲顧不善烟且噏且大嗆欬 
　　此童子名曰柯利湯文司之僮厮也在理柯利見其主人宜鞠躬示敬顧乃不爾但作鬼臉以向湯文司湯文司大怒曰小鬼宜杖乃敢衊其主翁於是以行杖力扑柯利柯利受杖則啾唧作鬼聲立躓於地唯此一躓湯文司乃肇巨禍矣斗覺汚泥山積柯利顚頓其上始没其頭繼陷其身但餘雙股倒翹於泥上舞動不止倐亦陷入而柯利渺矣 
小說二 
[絶塞奮椎記（續）] [  聞野鶴譔姚鵷雛評]  
　　那客一面歌一面提起左手不住的向桌上亂拍待到唱完了也没給酒錢逕自穿了衣東一側西一歪的走下去樓上喝酒的許多人見了便個個嗟詫酒保見他是不可要的只得悄悄的收拾桌上碟壼不再追將去和他理論那知這客下樓後更鬧了一件事情後來爲了這小事還引出許許多多大事來如今且按下慢表單說那客的姓氏原來那人姓江名毓忠自號劍客　地才人江東豪士旣擅奇華復喜擊劍盛年綺歲名震詞壇只因他言語乖僻制行無檢便有一輩子俗人不喜他他鄕居覺得寂寞復早歲没了雙親自己又没聘室倒是萬念都空顝身無罣因此上發了奇想要遊遍全中國的名山大川舒發舒發他志氣還有一件事是毓忠切齒腐心昕夕不忘的就是他父親的仇人原來他父親是爲别人家誣陷了死的這仇人姓章名呌立恭現下正服官在蒙聲聞煊爛徒黨朋興眞個是了不得的毓忠旣和他有仇便時時刻刻要去報復這一日旣到了甘肅邊塞上酒樓去喝酒喝罷了也别付貲逕自出去縱目一望但遙見峯如沐曲治不波更有一大羣恠鳥磔磔的呌個不住精神狼覺爽快便慢慢的望北走去不上半里路早見了一個小小的邨莊刺桐數樹搖落知秋青巒一髮閒雲在望好一派秋淸景象毓忠不禁大聲喝道好呀好呀今兒有宿處哩一面說一面只管上前走停會兒邨莊的石子路也走過了這路曲曲折折本狠不容易走的又爲着大雨剛才下過滑的滑滯的滯眞個使人顚頓不前呢毓忠走了一回兩條腿覺得酸了正想没一個靜僻的處所來歇息歇息却無意間見了一座古刹棟傾柱折無限荒涼 
　　巨摩先生鑒手示敬承疏慵爲媿尊著尙在篋衍讀之增佩何日得暇希命駕過我（鵷雛） 
 
 
 

Page 15

 
 
   
 
 

Page 16

 
 
   
 
 

Page 17

 
 
來稿 
[憲法草案修正案商榷書] [  張東蓀（五續]  
　　第九章會計 
　　第九十條新課租稅及變更稅率以法律定之 
　　第九十一條現行租稅未經法律變更者仍舊徵收 
　　第九十二條募集國債及締結增加國庫負擔之契條須經國會議定 
　　第九十三條國家歲入歲出每年由政府編成豫算案於國會開會後十五日内先提出於衆議院 
　　參議院對於衆議院决之豫算案修正或否决時須求衆議院之同意如不得同意原議决案卽成爲豫算 
　　第九十四條政府因特别事業得於豫算案内豫定年限設繼續費 
　　第九十五條政府爲備豫算不足或豫算所未及得於豫算案内設豫備費 
　　豫備費之支出須於次會期請求衆議院承認 
　　第九十六條左列各欵支出非經政府同意國會不得廢除或削減之 
　　一法律上屬於國家之義務者 
　　二履行條約所必需者 
　　三法律之規定所必需者 
　　四繼續費 
　　第九十七條國會對於豫算案不得爲歲出之增加 
　　第九十八條會計年度開始豫算未成立時政府每月依前年度豫算十二分之一施行 
　　第九十九條爲對外戰爭或戡定内亂不能召集國會時政府得爲財政緊急處分但須於次期國會開會後七日内請求衆議院追認 
　　第一百條國家歲出之支付命令須先經審計院之核准 
　　第一百零一條國家歲出歲入之决算案每年經審計院審定由政府報告於國會衆議院對於决算案否認時國務員應負其責 
　　第一百零二條審計院以參議院選舉之審計員組織之審計員任期九年每三年改選三分之一審計員之選舉及職任以法律定之 
　　第一百零三條審計院設院長一人由審計員互選之審計院院長關於决算報告得於兩院列席及發言 
　　（說明）惟第九十九條删去（經國會委員會之議决）一句以上兩章均無改正 
　　第十章省制大綱 
　　（說明）此章係完全增入者其进由如下（一）中國之省本爲特别之地方制度旣於事實上萬不能廢去則不如於法律上確定其地位（二）地域廣漠之國家其發展端恃地方自治於是分權主義尙焉然欲地方有分治之實必先使其分治得有堅强之保障而保障之道不外規定於法律以上二理由皆證明省制必規定於法律也然法律與憲法有别定於法律中足矣曷爲　入憲法耶曰列入憲法成省制一章者初無他意不外取其保障分治之程度爲更堅强耳然分治之情勢不能無隨時而變憲法性剛不易修正又將奈何曰故定其大綱而略其細目也以大綱置　憲法者示其不可輕易改變以細目留於法律者示其得以隨時修正二者調劑有保障之强力復有伸縮之餘地也 
　　第一百零四條省之劃分以法律定之 
　　（說明）此條不列固有各省之名稱亦不以固有之省爲範圍者以備將來各省或有重新劃分之日不致牽動憲法也蓋將來爲國家發展計實未嘗不可重新釐正省界並可增加新省吾國之省較美利堅聯邦之邦爲尤大若德意志之小邦更瞠乎後矣以如此之廣大地方將來民政發展終必有重新區劃縮小之一日也不或不先留餘地 
　　第一百零五條每省設省長一人爲一省之行政首長省長之　生及職權以法律定之 
　　（說明）省長之設不待說明惟省長之爲選舉抑簡任則爲爭論之燒點平心論之二制各有利弊其利弊又復相等殊難軒輊蓋以選舉論若有僉壬之徒爲金錢之運動其結果亦未必得人以簡任論於剛復政府之下固可不顧地方情勢貿然任派一人事後經地方之反對又以中央威信之　堅執不讓亦必至不堪設想此二制之弊也然有賢明之政府其簡任省長也必先商諸地方之要　卽諸一省之輿論然後　敢公然發表則簡任又何異於選舉耶故徒爲選舉與簡任之爭實未爲進一步之論也進一步觀之政治上正軌則簡任亦佳選舉亦佳政治不上正軌簡任亦有弊選舉亦有弊故以爲此層不可定之於憲法畏其一成而不　變　宜置諸法律以便應時修正至於以目前論則宜於民選以政府未必賢明也將來　宜於簡任以將來政府之程度或高於人民故耳　是之由不當列入憲法 
　　第一百零六條每省設省議會爲一省之立法機關省議會之組織及選舉以法律　之 
　　（說明）此條爲當然之規定無待說明省議會之組織及選舉以中央統一之法律定之不以各省單行之法律定之者取其辦法之統一耳且國會所定之法或較各省自定者爲合乎大勢也（未完） 
 
 
 

Page 18

 
 
   
 
