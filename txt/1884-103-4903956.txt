# 1884 - 103 - 4903956

 

Page 1

 
 
　　 
[諭旨敬謹彚録]  
　　光緒九年分諭旨本館現己恭照邸抄彚録成編敬謹排印準於三月二十四日出書每本價洋一角五分笞處愁導曩例[  申報館主謹啓]  
[經理南京報務告白] [  申報館主人啓]  
　　前在南京經理本館報務之友人現巳更換另請聚寶門内沙灣大街宏源絲經縀行内徐年慶先生接辦如金陵城内外諸君欲購閱申報及買申報點石齋兩處所印之書籍祈向徐先生購取此布 
[越南非琉球之比說]  
　　法人之踞越南西貢也事閱二十餘年其初實不過借作東來逆旅以分諸國南海之利懽而己迨居之旣久熟察地勢默揣人心知越南雖爲中國藩屬壤地相連而國中一切政事概不與聞小邦荏弱奉戴威靈仰託上國之庇以求社稷之安拘守舊章不敢有所變置凡西國之堅船利械雖習處諗知無由學步中國旣不助其振興越卽無心於强富委靡之俗終古如兹以法國之兵力無時不可相乘而其人情又復不知禮義貧苦之甚惟利是圖苟結以假仁小惠不難聽我驅使自南而北直長三千里東面海口紛歧處處皆可進兵而彼一無所備陸路雖雜猺獞性情梗悍慮其阻撓而炮火之利所向無敵度亦不能久抗收全越之利以窺滇粤之邊地利如斯人心又如斯此事理之至順者所患者中國之意不知果爲越南否也故閱年雖久而未敢漫旨從事耳然數年之前法西貢提督曾以小火船遺越王蓋藉以窺越之能自振作與否久而知越無仿習之意然後無復顧忌料其一戰而定且乘越人見小貪利之隙廣設教堂收羅其人以爲我用越地僅中國一二省而入教之民徧於國中視中國海口内地爲多於是取越之計决矣特恐中國或欲與聞不卽發端因於文移往來之時闞中國之無心而預伏其謀以爲將來藉口之地譬如善奕者於閒中下子無打劫之痕也此其經營越南苦心孤詣之實跡也至流丕取道紅河兩次探路似僅爲商八懋遷之術然安知非其朝廷命意者乎論者據近日之事未免譏法人之不智久處越南而一劉永福墾地練兵不能探得底綿輙驅其人以塗肝腦似非成竹在脑者之所爲顧吾則謂法之於越實閱二十年之處心積慮而後有此一舉也夫所以成其取越之謀遂其取越之勢者無他盖决於日本廢琉球之役耳琉球大小數十島零落堦雜本爲番人别部自明以前未通中國洪武中始册封其酋粗且規模尙不成國地近臺灣閩人往來漸開風氣於是奉職貢者五百年而日人强認親藩夷爲郡縣兩朝史册置若罔聞是時中國宴安無事俄人割界方啓齟龉而使者有辭卒成好會兵衅不開於西北舊潘宜奪於東南而乃虚與委蛇略加詰問强辭尊理者方援古而證今大度包容者竟吞聲而忍氣以是知中國比年之勢尙不能驅馳域外擁護屏藩任日春之處琉卽亦聽法人之圖越此其所以經營二十年而舉動於一旦也雖然琉與越正有大異者法人僅知爲中國之屬國而不知屬國之有等差也夫歐洲地狹諸國皆古昔相傳同列會盟無分主屬其國俗皆以經商爲根本地利有限民力無窮不得不控制海外隨其國勢之强弱以分屬地之多寡雖數千萬里之外旣爲某國之屬一定主名無殊世守縱有迭相爭奪者然其地皆不與本國相辨初無關於遠近離合也法人之視越一如其視琉職此之由然中國端不能一例視之者則中國自有待屬國之體統也夫越自漢置九郡以來或隸版圖或設都護制度不同皆以國勢之盛衰爲衡而明永樂年間攺置都布按三司治以州縣則最近之典故也雖十年遽廢黎莫陳阮相代紛紛控衞南交迄今未改而其地與内地接曩實有分隷滇粤之勢邊關屹峙聊以畫疆域非眞以别内外也朝鮮爲陪都之門戶回藏當西域之外圍與夫暹邏緬甸皆勢所必爭不容輕棄者琉球則孤懸海外諸島截補不及一名州郡之地而謂可以等視乎且卽以海外論之臺灣廣長數十倍於琉球康熙間鄭氏叛敗諸番内附置州縣以開其蒙荒留番社以存其舊俗當時有以漢時殊崖爲喻請復乗之者廷議不允良以地大物博故也若琉球豈其比哉且琉居中日海道之間中國之所不屑實日東之所欲有强爭於今日安能不重防於將來越則與中國接壤而於法人相隔數萬里勢又異也况夫同爲聯屬之地而守舊黨人之禍日不得逞志於朝鮮伊犂殘破之區俄僅可請賞夫戌餉法人以琉球爲越例獨不思朝鮮伊犂之事固近日之新例也耶法人一計之誤而有兵敗將亡之慘何可一誤再誤而貽兵連禍結之憂試觀各省防堵之嚴與前日敗軍之罰當亦恍然於中朝之意而深悔其謀之孟浪矣 
[諭旨恭録]  
　　三月十六日奉旨芬車現在請假所管正紅旂蒙古副都統著札拉豐阿署理欽此同日奉旨廂黄旗滿洲副都統着文秀調補廂藍旂滿洲副都統着講申調補正白旂漢軍副都統着奎潤神授欽此同日奉旨正白旂滿洲副都統着耀年調補止藍旗滿洲副都統着貴恒調補正白旗蒙古副都統着特爾慶阿補授欽此同日奉旨正紅旂漢軍都統着奕綱署理欽此○十七日奉上諭郡王銜貝勤奕薑着管理總理各國事務衙門事務内閣學士兼禮部侍都銜周德潤着在總理各國事務衙門行走欽此同日奉上諭唐炯奏辦銅委員虧短銅斤請旨革職訊究等語補用知州林禧經理銅務虧短銅斤一萬四千餘斤輒敢藉詞延宕私行回籍並據知府蔡元燮稟訐該員有私賣餘銅情事亟應確切訉究運同銜補用知州林禧着暫行革職並着厪東巡撫勒提該員押解雲南歸案究辦以儆官邪該部知道欽此周日奉旨奕薑着總理行營事務欽此同日奉旨普祺棍楚克林沁均着加恩在御前大臣上學習行走欽此 
[本舘接奉電音]  
　　昨由通州電局專發電音到本館有三月二十一日上諭一道敬謹譯登○三月二十一日奉上諭直隸天津道員缺着季邦榦補授欽此 
[法艦行程]  
　　昨晚聞得本埠西商接到電報云法國水師提督孤拔己率兵艦六艘行過厦門洋面法國另有一兵船在吳淞守候大約將會同六艘駛行北上向中國索兵質英金六百萬磅云云噫法人之無賴乃至此耶 
 
 

Page 2

 
 
[吕宋大火]  
　　吕宋新聞紙言該處龍防地方近遭大火自夜兩點鐘焚至天明始熄除學堂廟宇衙門而外其餘悉付一炬計焚房屋六百所是誠非常之灾也 
[晝錦同榮]  
　　聞得高麗現在派令福君剌薩前赴美國爲高麗領事官福君原籍美邦卽在上洋豐泰洋行者也以本地人而卽在本地爲他國領事官其事頗新故誌之 
[俄皇有恙]  
　　日本報言近日西報載俄皇自去月中忽患熱病甚爲沈重聞係因熱發狂心神不定動輙驚愕舉動失常云 
[日本火災]  
　　上月三十日夜十一點半鐘日本東京本銀街第十七番蘆川家隣居起火恰遇西北風猛烈延燒及石街共罹是難者五十餘戶燒至一點鐘時盡力撲救始得息燄近來軌融爲患無或有間者盖大半匪徒放火爲地方官者可不有以處之也 
[高王觀操]  
　　高麗之兵有中國人所教練者計九百名其中六百名爲洋槍隊三百名則皆持刀矛是爲羽林軍右營有日本人所教練者計五白名三百名洋槍隊二百名則皆徒手是爲羽林軍左營數禮拜前高麗王視往觀樂先觀華人教練之兵規模禮數似皆未能盡善越數日又觀日人教練之兵則覺步伍肅然禮貌嚴整見王駕至皆舉槍致敬該兵係仿西法其行李隨身携帶高王顧而樂之至一兵士身畔解其行李詳爲察閱慰勉數語然後回宫云此說見諸日本新聞紙其意似乎笑華而譽日每觀日本報往往自譽者居多於中國類有微詞然徒自矜詡未免近乎小人之的然而日亡君子於是無取焉 
[朝鮮郵音]  
　　二月十九日國王派中使數人星夜赴馬山迎接吳發帥六營中雖無信息見有如此舉動亦派員往探紛擾多日始知事屬子虚及細詢之蓋因利運商輪初次抵高誤以馬山爲仁川入口後詢悉遂仍鼓輪轉入仁川口岸高國之駐守馬山者疑以爲吳筱帥至飛報國王致有日誤耳○二月初有華商貨船數隻抵仁川口因陸路運物不易脚價太昻一日路程牛馬每頭須東錢八九百文意欲上稅後用原船運至楊花津歸浦口似較便利而高國執事者决意不允諸商人嘵嘵置辯以爲條約所載原有准入楊花津麻浦口等語延至半月之久尚未定議商人情急禀稱求將原稅退還卽行駛往地處諸商解體衆口一詞執事者恐於事有礙遂許其駛入漢江口岸惟以三月底爲限謂己禀請李爵相嗣後准否駛入聽候　文再建行止○南陞輪船由仁川開時有華商三四人搭赴上海王城内訛傳華商多人坐一倭筏盡遭滅頂在城商客正在驚惑之際忽有由仁川來者問之並無其事且伊親送諸人上船將開輪而後始登岸細爲根究知出自高人之口亦不知其意何居○三月初二日天氣大冷渾如嚴冬下午落雪花數陣披重裘尙覺粟起時令之不正如此○朝鮮洋面今歳出魚頗多聞漁船駛至者不下萬艘諒必獲利也○三月朔國王祭皇明廟連祭數日諸臣皆隨班拜猷頗恪敬並有流涕不己者嗟乎草木全空荆首一十三陵上豆籩載獻關心二百卅年餘明帝有靈應亦感激○自上海運來桑秧八千株擇西門内空闊地於淸明節前一律栽就能否全活尙未可知○地不産茶以土人無嗜飲者然曠地甚多倘仿栽桑之例推而行之雖本地無所消售而販賣他邦未始非理財之道聞巳有建議於國王者不知能允所請否○自前歳通商議行華商來此者二十餘家其規約章程所載准在漢城内開設行棧並准船駛至麻浦口岸乃重稅相加較稅東洋貨有多至數倍者其居心亦不可問矣近聞華商撥船有欲入麻浦者故意攔阻致貨物堆積灘上遺失甚多且幾次經雨淋洗霉爛者有之又聞欲將華商逐去不許於城中貿易約纔二年餘驟思故變小國之事大國當如是乎朝鮮君臣諒不至此蓋其中有奸宄播弄包藏禍心執事者不諳稅務倚若長城言聽計從遂得快其私願揩内外衙門臣工濟濟竟無一人見及以諫於王者嗟乎重洋涉險本求爲龍斷之登百計留難未能得器頭之利起問天下之商安有欲藏於其巿者哉○營中有作隨丁李姓者夜臥時忽見有女子至前語中國語服中國服豐姿嬝娜一見魂消遂同寢處數月後疲骨支離奄然一息其主人與夥伴詢之乃吐其實主與伴再三苦勸似己領悟然終有不忍捨去之情晚間仔細詳聽似有女人聲息乃禀知營主押送原籍聞臨行時低徊流連太息數聲而去 
[析津郵信]  
　　李傅相行轅内每日接文移禀稿約厚有尺許來件皆隨到隨閱隨閱隨答雖軍書尙未旁午而案牘勞形己非虚語加以接見屬僚與各國使臣面商交涉事件眞欲求片刻之安而不得也○聞十五日傅相接奉廷寄其中如何切責外人不得而知惟傳得大略似謂朝廷耳目委之樞臣樞臣指臂借助疆寄傅相調和鼎鼐總理華洋事務位高望重尤非各省疆臣可比不圖亦苟且目前不計日後實亦難辭其咎等因傅舉奉到後大爲局蹐是日兩點鐘始行見客然憂民憂國之色尙流露於面目之間○前日傅相發四百里排單調保定府練軍一營馬隊兩營並大名鎭三營來新城駐紥鄧調大名鎭徐鎭軍道奎帶印到新統領大名鎭署公事委中軍代拆代行云○綂帶北洋水師丁禹廷軍門日前晉見傅相面遭申飭聞因各水師未能悉臻精銳也 
[厦門近信]  
　　厦門來信云近日該處雷雨甚多居人舖戶又因法越搆釁心甚惴惴凡遇賣買錢債等事均甚棘手云 
[出示安民]  
　　前報厦門舉辦舖團道憲特委保甲局委員婁蘭甫二尹督辦兹聞委員現與董保議妥照厦門十八堡統算合共招足六百名各堡均攤着大鋪捐洋銀八角中舖四角彚交各堡董事製辦刀鎗旗幟號衣預造花名册簿俟道憲病痊點名時卽時招雇粗工每名工資二百文共計預備點名三次道憲點一次提憲點一次留一次招雇工資悉將來有欽差大員來厦冉行雇集點名以應舖團名目此事雖同兒戲然亦以實無撥欵不得不如此耳但有此一舉厦門之人心轉增紛擾兼近日到有法國大兵船兩隻英國大小兵船三隻德國大兵船一雙意大利國兵船由香港至上海駛至金門遇沙線閣淺亦來厦門暫泊三日時適值水師提督彭軍門坐振威兵船巡洋一時議論紛如以爲提憲走避法國將占奪厦門海關於是遷徙者有十分之三幸姜琨仙分府趕緊出示禁止謡言人心始定然前次遣散遊勇己在四鄕搶刼矣所有姜分府安民告示照録左方欽加橈舉銜署理泉州海防總鎭厦門分府加十級紀録十次姜爲曉諭禁止事本分府訪聞近有船夫挑夫兜攬生理混造謡言海防有事以欺無知愚民紛紛搬避且有縯夜移徙者實屬謊謬可恨查謡言俱非的確卽有所見聞办係道聽塗說何可輕信先自驚惶况我士馬飽騰何足畏懼爾等共知大義務當明白細思切勿聽信奸言自縻盛費且恐宵小滋多鄕村旣僻别生意外之虞本分府保護莫及爲爾等憂也除傳諭各處地保分速諭止外合再出示曉諭爲此仰合厦諸色人等知悉自示之後務各照當安業勿再聽信謡言任意混搬致干查究凛之毋違切切特示光緒十年三月初八日 
[恭頌德政]  
　　左侯相自莅兩江任後興修水利栽種桑秧凡屬有益地方之事皆次第舉辦是以省中士民無不同深感戴前日十善堂各董士特備脾匾萬民傘並銅鏡一方淸水一盂恭送督轅以頌德政侯相卽刻傳見謙讓再三臨行時復賞曰金二百兩衆皆叩謝而退 
[烟盤跪香]  
　　杭垣自鳳山門外直至大通橋江口爲止統名之曰江于計程僅十里而橋共十有一座若各橋弄則巿井稠密行械林立熱閙處不減城巿通計江干之烟盤共有四十三家皆歸錢邑轄治去臘錢唐某縣尉查辦烟館嚴責差保科派某家費錢七百文否則卽行封閉 
 
 

Page 3

 
 
各盤概未遵行延至今春分文未繳差保雷厲風行日肆追索各盤不堪其擾爰合四十三家聯名具禀於十五日至錢唐縣署跪香求免但不知程稻村邑尊作何辦理也 
[蠶子不生]  
　　杭垣大關外拱辰橋西鄕一帶凡業蠶之家所收蠶子盡成無用兹當淸明浴種之時各家方取而試浴不意所收者僅存白紙各戶皆然無不驚異是以該處爭懸重價以求蠶種云 
[一胎四子]  
　　一胎三子己誇宇宙之奇四乳八男猶侈國家之瑞然亦僅聞其事而未嘗目覩其人也不謂懷胎甫孕不僅三索之占巨 
腹深藏全禀四時之氣伯仲叔李墮地誰先癸甲辛壬命名恰合雖一胎而具四美惜一子而缺五官縱曰異聞不無遺憾矣杭垣仁和倉橋有賣砂豆之某甲者家本極貧婦逾不惑兹於淸明節日忽報分娩一産四孩穩婆驚愕無措承接不暇鄰婦羣相帮助審視四兒皆雄物也而一兒則僅具肢體而無頭而其三人則皆能啼耎但身軀瘦小幾如摩睺羅相似恐未必能爲人種也遠近之往觀者甚衆咸嘖嘖稱比不置 
[核較厘捐]  
　　兹聞蘇撫憲核行滬捐局員九年分比較收數功過一案今特照録以供衆覽○劉河厘局張守炳生連淞局併計較六年盈二成七年盈二成二毫扯盈二成以上給予大功一次存記調繁○布捐局吕令鳴謙何縣丞霽光較六年盈二成六厘七年盈一成六厘扯盈二成以上照章各給大功一次存記調繁○鎭江洋藥局楊令昌榮較六七年盈一成有奇扯盈一成照章記功一次○上海樹木捐局邵丞景書較六年虧三成七年虧二成八厘扯虧二成以上照章記大過一次撤差○上海糖捐局李丞慶恩沈典史振綵較六年虧一成七厘七年虧九厘四毫扯虧一成以上照章各予記過一次○綢貨分局朱令綑貨捐局轄較六年虧一成三厘七年虧八厘四毫扯虧一成以上照章記過一次○上海貨捐局時守乃風較六年虧八厘七年虧五厘四毫○上海洋藥局方守德驥較六年虧八厘三毫七年虧五厘八毫○劉河厘局吳倅式晸較六年虧五厘一毫七年盈四厘四毫○興廣雜貨分局周令濂隷貨捐局較六年盈一厘九毫七年虧二厘七毫○崇明施翹河厘局韋丞定楨較六年虧一成七厘七年盈二厘七毫以上五局盈虧連扯均在一成之内照章留辦一年仍舊供差 
[英員交卸]  
　　英國新派駐滬副領事翟理斯昨晨赴英公堂會同黄太守發落捕房各案聞翟君前會爲廣東前曾爲廣東副領事熟諳華語至前任代理副領事貿禮士巳經交卸擬赴高麗游玩云 
[法捕無狀]  
　　前日傍晚法租界寗興街有上差西捕在路扭住一及笄女郎任意調戲女郎情急面赤若不勝其愧赧繼而脫身欲遁無如蓮步輕移不能絕塵而奔又被該捕追至咸德里門口一把扭住口中喃喃不知作何語且將手中短棒向女郎下體亂戳一時觀者甚衆咸爲之不平有痛駡該捕者有欲赴捕房控告者未知捕頭其亦有所聞耶 
[縱火宜防]  
　　前夜十一點鐘英租界紹安里第四百三十號房屋突被匪徒用火油灌柴從木楞窓内塞入希圖縱火幸主人尙未安睡聞拉雜聲急出看視周下柴堆巳經燃着大聲呼救當卽撲滅而匪徒則巳遠颺矣 
[小龜被窘]  
　　世似呼無恥者爲烏龜相淮己久然未有小烏龜而不大助烏龜者也乃有住居四馬路西首之無錫婦人某氏年己四十餘歳鶴髮雞皮老興未己與寗人某甲有私巳非一日某氏有子年己長大與甲亦甚投機人導呼之小烏龜前夜八點鐘某氏原夫忽然回家見甲在室中向妻盤詰方爭執間甲己縱身而遁某氏夫追之不料其子反挺身阻父且出惡言傍人聞之以小烏龜之不助大烏龜也將小烏龜痛毆而罷 
[召充船甲示]  
　　上海縣正堂黎爲出示召充事案奉藩府憲批詳據顧春榮接充二囤提載船甲一案遵批查一案遵批查復由奉批如詳接充仰卽轉飭遵照稽查約束諭禁滋擾至役滿懸缺卽飭選舉接續詳辦等因到縣奉此查頭三囤船甲均係懸缺未充合行示召爲此示仰各邦提載船戶餅荳各商及鄕民人等一體知悉如有熟悉船務殷實鄕民愿充頭三囤提載船甲者應由殷實號商及公正紳耆出具環保切結赴縣具呈聽候核明傳騐着充遵章挨輪至文武衙門在官人役不准干預暗地朋充倘敢陽奉隂違查出定卽照例究辦决不姑寛毋稍觀望特示 
[寄押人犯]  
　　嘉定縣申解犯人顧和尚一名係毆斃竊賊葛阿龍身死之案擬辦徒罪詳解蘇松太道復勘由道將該犯發縣寄禁内監定期牌示訊勘 
[扭控局夥]  
　　天泰木行於正月間交鹹瓜街悅來信局寄洋六十元至徽州因久無回音另托别局發信至徽查問旋接回信稱並無洋信寄來故前日天泰將該信局司帳人王吉如扭至十六舖巡防局李明府訊據王稱此封洋信係走脚張姓寄去現因張回甯波我不知其詳明府飭將王送縣訉究 
[賴婚又見]  
　　張錫卿同母張喬氏扭同媒人鍾晉邦投上海縣喊控經蔣明府訊間據張錫卿供稱居浦東二十四保三圖東三林塘幼時憑媒鍾晉邦葉金發聘張家宅沈姓之女上年巳送財禮洋三十八元擇於本年三月十三日迎娶至期備花轎邀同媒人鼓樂人等至沈家娶親詎沈家杳無人蹤大爲駭異因聞岳母沈朱氏聽信族人沈歸明　言意圖賴婚故將女藏匿城中女媒葉金發乘間逃避花轎己停在女家數日故將男媒扭案着交並求提追張喬氏供亦相同明府質之鍾晉邦供稱曾與張爲媒上年送財禮時沈家尚無異議前日花轎到門不知如何翻變我係男媒不知其詳訊供至此沈朱氏亦投案喊寛明府着卽傳進詰問據沈朱氏供稱我女配與張是寔因伊並不言明擇期迎娶突於十三日前來搶親故不肯嫁伊明府間鍾曰十三日男家是否備花轎往娶是否預先說明現在沈朱氏因何翻悔爾雖男媒亦當略知鍾稱確係預先言明迎娶况花轎停在沈家業己數日我亦聞因沈得明唆使所致明府飭將沈朱氏管押着交伊女飭提族長沈玉書並沈得明到案訊斷 
[局賭疉聞]  
　　局賭之案層見疉出前日有徽州人江成雲係爲綢客者投英公堂控被汢少亭卽台州老李及江椿如局賭去銀二千兩光景請爲提追黄太守准卽差提江成雲己自將汪江二人扭案押候訊究聞此案江成雲淸騙後己欲吞烟自盡經人勸阻然後倅告至被告江椿如亦係徽州人曾有某員出塲作保因時晚未果不知究竟如何耳 
[玉舖廢騙]  
　　日來有一種人持銀洋莊票向店家誑取貨物如日昇洋廣舖夥之案尚未訊結而昨日又有新北門内某玉器舖之案據該舖夥投英公堂稱前日有湖北口音人來買表二只及玉器等件共核洋四十餘元無我協泰票銀三十五兩并言票可往對表容對票後帶去看定嗣往對票卽給表與伊良久不見其來退表始向　泰收洋則稱票銀巳經收去爲此持票訴之捕房傳該莊夥到案請追原票呈閱協泰莊夥供前日有操湖南北口音者二人持洋五十元換銀三十五兩祗要出一卽期票當與言明行情該客又問我庄票能否通行我答稱可隨照算交票旋有玉噐舖來照票是實當日又據該客來言將票辦貨核洋吃虧甚鉅仍欲收洋故卽交洋收票不過略叨微利詎昨日又據玉器舖來收洋故向言明己被原客收去且彼此言及將洋兌票賈表又復將票收洋卽係原人可見有心冐票騙人今將收回之票呈閱黄太守細閱兩造所 
 
 

Page 4

 
 
呈之票分毫無錯難分眞僞姑令該庄認償一半嗣後務各留心免遭欺駭兩造遵斷而退票存銷 
[一案兩控]  
　　開瑞記洋行之日斯巴尼亞商人投該管領事公館訴稱去冬有生和洋廣貨舖執事人陳少卿曾將各式洋貨抵去銀一千二百八十兩言明三月爲期業巳逾期催贖詎該舖己閉爲此請傳立據抵押之陳少卿并舖主李敦伯到案諭令赶緊備銀贖貨等因渥繙課據情照會黄太守請傳陳李二人并稱如再延遲定卽拍賣設虧短若于仍須向找太守卽飭差傳昨晨李敦伯自行投案禀稱曾開生和舖托陳少卿一人經管職貞素不與聞惟於去冬十一月間忽稱虧本閉歇及往舖中毫無貨物問陳則稱因欠莊銀均被搬去詢之别夥則稱貨均搬在陳開之同德昌内殊爲駭異故令陳將一切帳目交出核算詎竟昧良侵吞延不算帳及自查帳亦無有貨色抵押瑞記行之欵職員己在法公堂呈控奉翁太守傳陳訊供着卽淸理帳目限下禮拜二覆訊自可斷結忽聞瑞記行控陳少卿抵貨不贖牽涉職員查滬上並無瑞記洋行又行查帳己被加寫瑞記抵貨字樣毋論有無貨物抵與瑞記我確無力賠銀向贖如果有貨亦係陳少卿一人之事贖與不贖聽憑陳便瑞記亦應向陳是間總之因職控於法公堂陳遂節外生枝請爲明察太守察得渥繙譯照會并附抵據係生和圖章出面陳少卿爲中者李見此抵據又稱抵據安有圖章出面而執事人爲中之理且此圖童係發票所用太守謂據爾所言並無此項抵款然則無貨可知爾當備銀向贖如其無貨則併無節詞矣否則伊不服將來仍爾吃虧李答稱俟法公堂案結再行禀覆何如太守允俟下禮拜二法公堂結案後再於禮拜三在英公堂集訊 
[法界公堂瑣案]  
　　原告朱王氏控陳三和卽金三和將烟妓德仙拐往川沙一案疉列前報昨日翁太守臨捕房復將金提世逐細研詰金仍供如前太守謂不責焉肯招認卽喝笞責三次共六十板始稱實不知該妓所處地名惟聞在川沙北門外祁僻處我等鄕人何能拐妓太守着將金三和管押嚴究○禮拜四法公堂訊案畢有花烟館某婦訴稱妓女紅玉經伊母抵押在此今有楊雄欲將紅十搶去萬一有變伊母必不于休爲此同紅玉到案翁太守詰之紅玉據稱姓葉現在不願爲娼言畢流涙不作一語太守着將紅玉帶回捕房再行核　昨晨太守臨捕房某婦偕紅玉之母葉謝氏到案請爲給領太守詰葉謝氏紅玉是親生女否答稱是親生女太守謂某婦及葉謝氏曰紅玉現在捕房楊雄必不敢來搶况據紅玉親供不願爲娟當爲核理爾等明日到公堂候示 
[浙省撫轅抄]  
　　三月十七日刑部主事夏敦復親拜辭行赴都江蘇候補同知郡熙恩奉江寗藩司委來浙公幹禀到○十八日候樑由京解餉回省禀到運副王瑞年禀知運司委嘉興局帮辦差禀見烏程縣徐遂安縣唐均稟見卽辭赴任恧滿由王店厘局差人來省禀知奉厘捐局札委調辦衢州華埠釐局差禀安禀謝 
[蘇省撫轅抄]  
　　二十日候補同知章乃縉服闋禀到准補南匯絲三年司巡檢慶錫珍稟辭赴任縣丞方乃淦四叚從九何式金三叚桐彬水巡均禀知奉委閶胥門 
[外夏防巡查差]  
　　二十一日候補縣丁宗儒稟霄冬防接辦夏防差李慶誥未江高産冲江錫珪程南金均銷冬防接辦夏飭差劉誥禀知奉委江隂釐捐局差章寅縣丞李德植李嘉榮陳鳳崗侯補府知事劉心埈從九王作厚沈被申士林吳世瀛夏文熾未入李維經均禀知兼辦夏防到差彭邦猷從九桐彬俱水巡何式金陸巡均禀知到閶胥門外夏防差孫丞方乃淦從九龔應圖未入嚴鎬均銷冬防差並禀知本日到閶胥門外夏防巡查差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年三月十六日京報全録]  
　　宫門抄○諭旨十一道録前○發抄旨三道○大臣劉奏彚報命盜各案摺○浙學政祁奏續報考試情形摺子○大臣桂等奏設法拯救災品並請賞借俸銀摺子○浙撫劉奏請旌表夾片○三月十六日工部鴻臚寺正白旗值日無引見○豫王謝授宗人府左宗正恩○伯王等謝調授都統恩○鳥拉喜崇阿等謝調授尚書恩○奎潤等謝調授侍郎恩○靈中堂假滿請安並謝充掌院學士恩○德福謝授左翼前鋒統領恩○淸凱謝授護軍統領恩○怡王請假十日○錫光續假十五日○召見軍機○發抄左宗棠奏高郵牧謝國恩署儀徵令奉旨知道了欽此○世勳奏奉傳慶典活計籌欵開工懇恩展限奉旨所有傅辦各件着准其展限辦理卽由該織造次行衞榮光將指撥欵項迅速撥解以資應用欽此○崇綺等奏西路緝捕官兵用過經費數目奉旨知道了欽此○○欽差大臣督辦新疆軍務兵部右侍郎二等男臣劉錦棠跪奏爲新疆南北兩路命盜案件照按章季摘由彚報恭摺具陳仰祈聖鑒事竊臣前因新疆邊遠逈巽内地所有命盗等案碍難拘泥例限經臣體察情形奏請暫行變通辦理按季摘由彚報咨部立案奉旨允准歴經欽遵辦理在案兹查光緒九年春夏二季照章辦結各案總計一十九起其在新疆南路東四城各局者由臣據其初案批飭録供詳由該管善後總局覆審西四城各局刼案詳由帮辦軍務廣東陸路提臣張曜委審如案情重大恐有未確臣卽咨由張曜親提審擬北路各廳州縣之案飭令詳由該管道州覆審議擬概由臣悉心覆察分别咨批完結辦理雖屬變通而執法期於平允揆度案情叅諸律例均無枉縱謹將辦結各案摘由彚繕淸單恭呈御覽除咨部立案外所有新疆南北兩路光緒九年春夏二季變通辦結命盜各案緣由理合恭摺具陳伏乞皇太后皇上聖鑒謹奏軍機大臣奉旨刑部知道單併發欽此○○吏部左侍郎浙江學政臣祁世長跪奏爲續報考試情形仰祈聖鑒事竊臣於去歳七月己將考過寗波紹興湖州嘉興杭州五府歳試情形奏報在案旋於八月初六日出省先赴台州府舉行歳試查該府六縣臨海文童一千餘人黄巖太平均八百餘人寗海五百餘人天台七百餘人仙居四百餘人分三塲扄門嚴試如額取進文風以黄巖爲最臨海太平次之甯海天台仙居又次之士子入塲惟臨海人多未免喧囂不靜嚴飭尚知儆畏此外均能安靜文生到考闔屬一千七百餘人文理淸潔者亦頗不少詩古經解算學亦均有合式之卷考二十餘日而畢卽赴温州府按試該屬五縣永嘉樂淸瑞安平陽泰順玉環廳各附該府考試應試人數惟永嘉九百五十餘人瑞安七百餘人樂淸平陽均五百餘失泰順玉環不過一百餘人入場安靜取士足額文風以瑞安爲最永嘉次之樂淸平陽又次之泰順玉環相等闔屬文生一千五百餘人文藝擇其雅馴者取入優等詩古經解算學性理均有可觀亦考二十餘日而畢遂按試處州該府所屬麗水縉雲靑田松陽遂昌龍泉慶元雲和宣平景寗共十縣文童應試人數除縉雲五百餘人靑田四百餘人外其餘各縣多則一二百人少則不及百人分塲扃試取士足額文風雖遜温台而士習樸實尚守規矩惟麗水正場日拿獲槍手程儀昭一名當時交提調官處州府知府勝凱訊明嚴辦餘俱安靜闔屬文生二千二百餘人按文藝高下分别等第月餘試畢按試金華該府所属八縣東陽考童一千三百餘人永康八百餘人義烏浦江均六百餘人金華蘭谿均三百餘人湯溪二百餘人武義百餘人分四塲扃門嚴試東陽人數較多文風較勝其餘各縣不相上下惟士習略近浮囂不似温台處三府樸直是以金華東陽義烏永康正塲日均經拿獲槍手各一名發交提調官金華府知府張楷訊有枷示以懲其餘廪保分别知情不知情間明懲辦又浦江新進文童黄欽明一名覆試文理與正塲不符扣除另補餘尚安靜照額取進閤屬文生二千三百餘人亦按文之高下以定等差四府武童人數均在千人上下馬步箭弓刀石均屬明觀故閱視日期較寗紹各府爲多亦能確守規矩足敷進額數查台温兩府人情好訟下學放告日收呈百餘片處州金華較减當卽披閱有無關係學校批飭各該府及各縣並各儒學查明辦理臣於發落奬賞日剴切訓諭總之讀書立品爲先毋得干預公事出入衙門其生童卷内夾遞說帖並文理荒謬詩句亂書者分别輕重生則黜革懲戒童則發學訓飭以儆効尤臣復加意關防隨時諭導以期於士習文風力圖整頓己於十二月十七日試畢回杭州駐劄衙門料理日行公事所有臣考試台州温州處州金華四府歳試情形理合陳明伏乞皇太后皇上聖鑒謹奏軍機大臣奉旨知道了欽此○○奴才桂祥那遜綽克圖跪奏爲圖謝圖漢盟之郡王阿木噶巴咱爾等四旗亢旱成災現擬設法勸捐拯救並懇天恩賞借該王等四旗俸銀以濟災蒙恭摺仰祈聖鑒事竊據署盟長圖謝圖漢那遜綽克圖會同該盟副將軍鄂特薩爾巴咱爾等呈報該盟所屬之郡王阿木噶巴咱爾札薩克台吉札木揚胡爾禄齊逹拉巴拉索諾木多爾濟等四旗從前雖被災祲尚可支持復於去年夏間天旱無雨以致靑草未生所有四項牲畜倒斃罄盡札木揚胡爾禄等三札薩克所屬蒙衆因無食病故者己有一半其餘全行逃散致不成旂分並據郡王阿木噶巴咱爾呈報該旂所屬台吉蒙衆因旱成災牲畜斃盡間有逃散現巳查朋因無食病故者巳一千餘名口其餘現在手空無食者七千六百餘名口每日祗拾倒斃牲畜皮骨度命並稱此次旱災較廣無食蒙衆過多非一旗一盟所能救濟呈請核奪設法拯救各等情前來奴才等查該署盟長及郡王阿木噶巴咱爾等所報均是實情除沿台官兵己由察哈爾都統奏請賑恤外所有旱災較重之郡王阿木噶巴咱爾等四旗牲畜倒盡蒙衆無食餓斃者一千餘名口現在手空無食者尙有七千六百餘名口去冬巳拾牲畜皮骨度命刻至初春食物更無若不設法拯救恐致塡於溝壑奴才等復查則例内載蒙古遇災應互相賑救等語現在被灾之四旗旣據該郡王聲稱被災較廣非一旂一盟所能救濟急應設法勸捐以救災蒙奴才等商酌再三當將四旗被災情形札行四盟盟長並沙畢令轉傳各該盟旗如富戶無論牲畜米麫銀錢量力捐助以救旱災並咨行烏里雅蘇台將軍轉飭三札兩盟一體勸辦奴才等於照料哲布尊丹巴呼圖克圖之便將該四旂受灾量重之處面與該呼圖克圖說知該呼圖克圖亦深爲矜恤嗣准署商卓特巴棍楚克占産呈報該呼圖克圖聞知該四旂旱灾甚重實堪矜恤除該四旗内被灾之沙畢全行撥令稍有産業沙畢之人分别濟養或有逃來庫倫者令該商卓特巴設法救濟所有各該旂窮困無食之台吉蒙衆由該呼圖克圖捐輸小米一萬斤趕緊運赴該處以救災蒙並稱該呼圖克圖世受國恩不敢仰邀議叙等因呈報前來奴才等當卽傳知郡王阿木噶巴哨爾迅卽領運回旗以資散放並責成該郡王承辦此事將所捐小米酌量四旗極貧之戶儘先散放務使實惠均霑仍恐運脚爲難己由奴才等二人各捐銀一百兩以作運費奴才等查得哲布尊丹呼圖克圖捐輸小米一萬斤助賑實屬樂善好施雖據聲稱不敢仰邀議敘而該呼圖克圖首倡捐輸未便没其微忱合無仰懇天恩可否賞給樂善好施匾額抑或交理藩院議敘至此次勸捐雖由奴才等札行四盟因近年屢有偏災各盟富戶亦不甚多恐捐助不能踴躍而該四旂受災蒙衆待救情殷仰懇天恩可否將該四旂内王公台吉官員應領俸銀賞借三年或五年交該盟長等認眞查明散放救濟並將逃散蒙衆妥爲收回以資生聚而免溝壑之處均出自鴻慈所有郡王阿木噶巴咱爾等四旗被災較廣設法勸捐並哲布尊丹巴呼圖克圖捐輸小米以救蒙衆並請賞借俸銀各緣由謹恭摺具陳伏乞皇太后皇上聖鑒訓示謹奏軍機大臣奉旨哲布尊丹巴呼圖克圖着給子樂善好施匾額餘着該衙門議奏欽此○○劉秉璋片再據浙江候補道唐樹森等禀稱竊同鄕湖南湘鄕縣現存節婦李蕭氏係從九職銜李光亨現任浙江海甯州知州李光高之親母年十六適武職李續琳爲繼室續琳身故氏年二十四歳現年六十歳計守節三十五年該氏生自儒門素嫻姆訓未字則巽事父母于歸知孝養翁姑嗟薄命之不辰痛良人之早殞期相從於地下就撫黄口之孤兒留殘喘於人間終奉白頭之二老婦而代子養生及送死無虧母且兼師裕後與承先有賴心跡堪銘金玉志操凛似冰霜該道等誼属桑梓見聞較確俻具事寔册結禀懇奏請表揚前來臣查該節婦李蕭氏靑年矢白首全貞洵属巾幗完人宜沐褒揚盛典合無仰懇天恩俯准照例旌表以維風化除册結送部查核外謹會同閩浙總督臣何璟浙江學政臣祁世長附片陳請志伏乞聖鑒訓示謹奏軍機大臣奉旨着准其旌表禮部知道欽此 
 
 

Page 10

 
 
   
 
 

Page 11

 
 
[題小樓主人吟飲圖卽和原韻]  
　　江天樂趣不勝尋晨夕登臨愜素襟隔浦樹雲聯夙好滿窓花雨助淸吟小樓閒憩堪娱目妙畫留題 
共寫心對酒高歌頻暢飲繞梁應得有餘音柘湖老漁陳鍾英○蜃樓百尺許登尋中有高人坐整襟雅量含杯同驥渴壯懷撫劍作龍吟武昌明月追芳躅文選淸風愜素心一幅畫圖千古著好將詩酒訂知音漁村散人何錫衮○詩思曾從驢背尋不須樽酒也開襟况當歡叙連番飲得暢豪情幾駭吟圖繪春風爭識面杯邀夜月最關心登樓自適酣歌意律細還堪正五音補亭居十張汝芬 
[小樓主人招游龍華因雨不果口號兩絕卽依高昌寒食生原韵]  
　　桃花依舊吟風笑怎奈尋芳雨阻遊暢叙知交酣拇戰陸居有屋不 
須舟結賞人來羅綺叢筵開歡飲畫堂中東風吹散桃花去亂落江頭雨亦紅[  枯湖老漁甫稿]  
[同小樓主人遊靜安詩之申園]  
　　與君結伴暢遊春入座欣看絕豔人閒向綺窓聯茗話百花叢裏少浮塵緑肥紅瘦見分明旖旎韶光滿眼呈料得迎風含笑處輪蹄絡繹快同行[  東佘癯民陳璋逹聘三氏求是草]  
[小樓主人招坐馬車賦此奉政]  
　　寶馬香車疾捲塵治遊都係看花人千紅萬紫爭妍處轉瞬韶光又暮春新詞擬作踏莎行無限春光錦繡呈人影衣香歸路晚隄邊芳草夕陽明[  雲間陳月川未定草]  
[喝火令悼碧蘿吟館之作]  
　　柳冰連番雨花駃徹夜風夢魂寥落五更中記得别離滋味不似恨填胸悔忍來生懺情眞此日鍾等 
閒涙眼肯輕紅莫是宵深莫是聽寒鐘莫是短檠明滅瘦影漾簾櫳[  柳隱詞人馬相如未是草]  
[高陽臺]  
　　瘦骨驚寒斷魂隔夢依依減到吟腰凄絕靑燈分明味着無聊客牕自把羈愁遣可如何心字香燒感從頭泡影空尋倩影空描入簾風絮春飄漾道相思碾透一例情苗解否緜纒爲伊紅豆頻抛滴殘兒女英雄涙恐悽然濕盡較綃證菩提說向蠻箋寄與離騷柳隱詞人馬相如海上倚聲 
[高陽臺題陸秀卿西法攝影玉照卽寄]  
　　脉脉無言盈盈欲笑開奩一鏡春風喚汝眞眞爭看軟障圖工長康具有丹靑手究何如列缺神通晤芳容幻認三生恍憶臨卭傷懷遊子情無那藉瓣香奉照訴與離悰煞是憐伊年年跡等飛蓬飄零都付琵琶語想卿卿不解啼紅且紗籠粉本天成莫問空空[  南蘭陵柳隱詞人馬相如甫稿]  
[上海北巿盆湯衖絲業會舘主施少欽經收順直山東江浙等處賑捐三月十六十七十八日第二百四十九二百五十二百五十一次淸軍]  
　　御醫第孟河馬培之先生代寡捐册灌香善士一百元第二次由全盛局來滬上省三堂求病速愈十允元李梅生兄十元詹愼之求病速愈十元薜三鳳堂代外祖慈朱太夫人還受生經資移助七元隱名氏求家庭平安愿由西塘永泰豐局來四元錫邑陳德興兄祈保孫女花後平安由全盛局來三元瀋陽張求妻恙速痊二元吳淞關來無名氏棉力子二戶各一元胡黄氏求病速愈由徐履橋兄來一元劇河福太昌由寶順局來一元○杭城胡厚餘封翁代募捐冊杭州昇大錢庄十五元由恆隆慶申莊金岐伯兄交來○元芳洋行帳房白君玉岩代募捐冊將本帳房積存誤用銅洋囑代鎔化助賑十七元○莊心記一元沈康侯一元聰雲子一元俟命居一元留雲曲局錢二千文仁壽藥鋪五百文退省居五百文黄梅記三百文共八戶三兒則行由震澤寄永和局來錢洋合併七元○滬上三省堂求病愈助銀邊墨晶眼鏡一付估歸助賑彩票冊内○第七十七日出售助賑彩票頤和室五百三十七三十八號二張計洋四元以上十六日○善慶堂規銀二十兩徐心茂爲長子敦振救病速愈二十元蔡二源太守募交郭觀察庸德堂魚行山人頴韓堂又繵捐五戶各十元孫谿逸士由掃葉山房程慈安兄來十元趙氏保合家平安子孫生意成就十元德淸徐礪靑司馬十元無名氏由德隆永蘇緞庄十元趙姓病愈完愿十元周峽記保弟舊病全愈身健四元練塘同春典同人移助三月望日財神會福酒費由汪息園翁寄全盛局來四元粤東韋汝驥患耳病求愈由怡和帳房來三元不書名祈淸孩易養成人二元無力子求母平安二元西塘不報名由永泰豐局來二元田壽夫由陸養然兄來一元力不足子勉盡心人二戶節省日用由盛澤昆和祥寄全盛局來各一元永安街鄞江老一元十齡童子周桐寶四齡童女周喜寶押歳錢移助由玉山恊泰局來二戶各四開一元○寗彼招商局謝君益齋代募捐冊慈東江夏六子移追薦故父超昇愿一百元第三次由滬局文報處王君心如交來○元亨洋行帳房鄭君桂峰代募捐冊鎭海鄭偉堂叅府十元並由叅府轉募沈致遠堂四元又江餘慶堂張百忍堂趙愛日堂邵聚奎堂方存本堂張玉田六戶各一元虹口榮記號兪厚德堂南順記號裘耜榮四戶各二元徐星權一元葉性庸易寛女孩二戶各半元○海鹽徐古春先生移助邵世孝酬謝藥資二元○廣東孩童曹牛子保長生安樂助赤金獅子頭一件計重三錢浙湖東海氏子祈母病愈錫方供一對供果盆三隻悶面表一隻玻璃供花罩一對廣東鄧子俊孝亷法書大小隸篆對聯第二批助來十四付隻林蔡薑白兄家藏磚塔銘殘石平拓六本每本五頁均歸併助賑彩票冊内○第七十八日出善助賑影票玉山八齡童子周濟川五百三十九號一張計洋二元以上十七日○慈谿元方子求病速愈由吳昌茂兄代交五十元如意室錢由鎭洋縣署錢君伯英寄永義昶局來十八元又墨蘭山舘二元知非子顧减衣食資代東氏釋過氏三戶由協泰森局來各十元浙寗洪姓求胸痛病愈永不復發十元任遠求父病愈十元又爲巳日痊二元浙杭聞逸山爲陔滄氣急夜不安寐求宿恙全愈由護林顧秋濤翁來六元陳舜英求病愈五元金陵祈　室平安主人由福興潤局來二元程産卿爲親戚張太夫人兩骽患病立愿見愈由同里全盛局來二元滬城富桂源爲濕鵱多痰求速痊二元多益主人求子息二元無名人由親閘巡查局查幼白翁來一元○第七十九日出隻助賑彩票杭州壽玉民五百四十號一張計洋二元以上十八日今併聲明 
[上海陳家木橋金州彍務局内順直山東核將賑捐公所經收三月十六至二十日第五十三單]  
　　鎭電局解到第八批東賑二七寶五百兩合規元五百三十六兩四錢八分一厘○松江席孟則募延年益壽姚松泉孝亷懁慬人三戶各助四元○張世鎔賈勵靑周少記愛石山房四戶各一元○常州保嬰局來致遠堂劉募朱竹溪先生經捐洋六十八元又來揚州捐欽洋一百六十元○南巿恆昌南北貨號交來寄雲室主汪壽筵移賑六十元又姚氏求翁姑康健十元又堂兄因妻久病求愈十元○廣昌洋行諸友積省伙食移賑六元利記洋行諸友續省伙食移振四元楊公舘四元靑陽匯厘局來陳雲生十元以義爲处公私助三元古虞張不留名劉省三不留名海鹽沈來嵩官五戶各一元福記五元勉力子求父病愈四元無名氏半元雙玉樓主疑素生代故友八開一個銀小荷花千一支徐礪靑司馬十元○漠口華記帳房募惲記十元閔記十元又帳房補助一元○金陵劉治卿觀察寄到祝同心先生富貴源順册盧功保經募廿三戶共洋五十六元○盛澤王新甫翁寄到申字四十一號冊了空上人募周甲五捐稱觴費念元逹觀子預捐愼終禮十元宋淸河四元眞微道士抱冲子梅有己程傳僊周傳洛五戶各三元興記沙思德大記江有思南田明記星記鋤月居種梅花主東海沈氏思巢慕程子彌勇如月屏山行脚一眞性淸師屏南恩浩孔傳濂憶樵生穆二盦黄山樵余寄生許汝延陶性念六戶各二元英記吳興氏一德蔭善齋緜善所養齋麗中返質何奚氏朱希程戴亡行寄窩方外妙全十四戶各一元以上四十八戶共洋一百十五元○九江新關朱何經募第六批賑欵江字三十七號冊巿隱山人募心餘無名氏四元之蘭室二元離塵歸隱室築練居士採藥室顚倒妙用人和合軒換分轉荆室面壁公脫化山人天元上人了道人長保永康室雙木居士日曰山人樹滋堂姚延陵氏大還室十六戶各一元周作賓來不列號新吳衆善士捐錢念千文以上十九戶共洋四十三元二角○太倉趙錫卿續墓申字六百廿四號冊錢伯英十元倪稼生六元范曉波四元錢黼齋二元倪德生杭學成丁翰英三戶各一元錢苕卿程礪卿合一元以上九戶共洋念六元○菱湖河廳湯募中山後人二元謙吉居耕樂堂合一元宏法山人留餘軒德馨廬誠善堂世承堂德頤堂誠益堂龐第五次江湖散人後裔九戶各虚對開一個尚志齋錢五百文立志山人二百文木易山人養恬山人各一百文以上十六戶共洋三元虚對開十個錢三百五十文○分湖委員募温薦靑二元錢海珊朱月如各一元安慶府學吳君仁圃寄到皖字册王手募無民氏錢八百文無民氏五百文又張熊手募無民氏二元無民氏無民氏周元音三戶各一元無民氏四百文又李鑑齋兄募樹德堂居易堂各一元無民氏一千文芸生八百文樹型堂卓巷各四百文樹德無民氏無民氏無民氏四戶各二百文又無民氏四百八十文以上十九戶共英洋二元本洋八元銀一兩三錢九分九厘○九江祥發元衆同事節省財神會酒席洋四元○鄂省公濟益方子厚募芸香閣主祈保闔家兒女平安金押髮一支重六錢銀鐲一門三兩零五分又常州内省齋洋兩元錢二千文又無民氏二百四十文○附核奬王正誼庫銀四百四兩陳連元庫銀一百八兩八錢孫家楨庫銀四十六兩八分沈鑑費邦俊各庫銀念八兩八錢陳元翀庫銀三十四兩五錢六分姜日鑒金國珍馬錦榮馬永文四名各庫銀十六兩一錢六分李嘉棠庫銀十二兩八錢○以上十六起第五十三單共收賑規元五百三十七兩八錢八分一厘本洋八元英洋六百四十八元銅洋九元錢五千五百九十文又核奬庫銀七百念八兩四錢八分共合規元一千八百念一兩五錢七分二厘連前五十二單共收規元十六萬九千二百十六兩四錢七分二厘○統共解過規元十六萬六千八百十七兩五錢七分六厘○存核奬部飯費等規元四千四百念六兩九錢四分一厘賑欵墊規元二千零念八兩零四分五厘 
 
 

Page 12

 
 
[光緒十年三月十七日京報全録]  
　　宫門抄○諭旨十道録前○蘇撫衞奏爲審明定擬摺子○黔撫林奏逆匪正法緣由片○又奏拿獲逸匪審辦片○將軍希奏叅革驍騎校片○三月十七日内務府國子監正紅旗值日無引見○靈中堂等各謝調授署缺恩○恩棠前往口外賜奠請訓○掌儀司奏二十三日奉先殿親行禮節○召見軍機醇王○○頭品頂戴江蘇巡撫臣衞榮光跪奏爲審明逆倫重犯按律定擬恭摺仰祈聖鑒事竊據署長洲縣知縣金吳瀾禀報民人劉凡榮揢傷親父劉鳳振身死移屍圖賴未成一案當以案關逆倫情罪重大批府督同該縣研審擬解去後兹據代理蘇州府知府桐澤督同審明擬議由臬司許應騤復審轉解前來臣親提研鞫緣劉凡榮劉李氏均籍隸長洲縣劉李氏係劉凡榮之妻己死劉鳳振係劉凡榮之父劉凡榮賦性凶悍素不安分劉鳳振因祗此一子平日溺愛縱容劉凡榮於伊故祖在日曾與無服族弟劉恒山之祖互換住房内有供祖木龕未經拆搬劉凡榮藉向劉恒山掗賣得過洋錢六元嗣復屢向索借未遂光緒九年八月閭劉凡榮因貧難度又向劉恆山索找房價不允是月二十三日劉凡榮聳令劉鳳祗揑稱進城買物向劉恒山借得農船劉凡榮將船扣留沉於門前河内令劉恒山備錢贖取劉恒山之妻劉李氏途遇向索劉凡榮辱駡劉恒山之母劉徐氏心懷不甘令劉恒山作抱控縣差追劉凡榮聞知情虚始邀劉容齋將船退還並向劉鳳振告知劉鳳振亦稱劉恒山可惡伊己年邁無用定欲與劉恒山拚命劉李氏在旁勸解劉凡榮因挾劉恒山控嫌意圖報復憶及伊父本有拚命之語起意揢死伊父移屍劉恒山家瓜地裝縊圖賴洩忿因劉李氏平素孝順如與商謀斷不應允擬俟乘便獨自下手九月初一日劉凡榮之媳劉丁氏歸探母病劉李氏因伊媳房内無人看管是夜帶其幼小子女移住伊媳房中劉凡榮待至夜深携燈潜進劉鳳振房内揭開床帳見劉鳳振仰面鼾睡劉凡榮上牀跨在劉鳳振身上用右手緊揢劉鳳振咽喉劉鳳振兩手亂抓劉凡榮將右膝跪壓其左手背又用左手撳在右肩甲致按傷劉鳳振右胎膊並跪傷左手背劉鳳振不能出聲兩脚亂蹬登時氣閉殞命劉凡榮因屍重難負卽至伊媳房内喚劉李氏不應將其推醒囑令起身走出劉李氏驚見劉鳳振巳死卽向查問劉凡榮告知前情令其帮同將屍持移劉李氏當時啼哭並向劉氏榮抱怨不肯帮擡劉凡榮嚇稱如不帮抬定卽一併致死劉李氏被逼無奈勉從劉凡榮與劉李氏將屍擡放地上劉凡榮尋取棕繩套在劉鳳振頭頸令劉李氏兩手分執繩頭向前拉走劉凡榮抬脚後行劉李氏力弱拖拉不動致接傷劉鳳振咽喉劉凡榮換抬劉鳳振上身劉李氏帮持兩脚至劉恒山地内放下劉凡榮本欲將屍懸吊瓜棚劉李氏因天將黎明慮人撞見先自折回劉凡榮亦不及裝吊恐事敗露將繩解棄次早揑稱伊父自行跌斃投呆劉容齋前往看出傷痕稱須報騐劉凡榮畏罪情急答以伊父死由自跌不肯累人轉斥劉容齋圖詐卽自行備棺收殮雇不識姓名乞丐抬放墳地經縣訪拿獲犯執騐稟經批飭該府督同研審由司解勘據供前情不諱詰無起衅别故並訊明劉李氏實只事後被逼帮擡致將屍身拉傷並不知情預謀復詰不移案無遁飾查律載謀殺父母己殺者凌遲處死又例載將父母屍身裝點傷痕圖賴他人無論金刃手足他物成傷俱擬斬立决又例載斷罪無正條援引他律比附加減定擬又例載子毆殺父之案審明後恭請王命委員會同地方官押赴犯事地方卽行正法梟示各等語此案劉凡榮因向無服族弟劉恒山索找屋價未遂扣般勒贖致被控告胆敢挾嫌起意將親父劉鳳振揢死移屍圖賴未成實屬行同梟獍自應按律問擬劉凡榮除移尸圖賴未成輕罪不議外合依謀殺父己殺者凌遲處死律擬凌遲處死犯籍卽在省垣於審明後照例恭請王命飭委臬司許應鑅會同臣標中軍叅將崔萬淸督飭府縣將該犯劉凡榮綁赴巿曹凌遲處死梟取首級懸桿示衆劉李氏訊止事後被夫嚇逼帮擡尸身預賴並未知情預謀惟該犯婦於擡時拉傷尸身咽喉例無治罪專條如照將父母尸身裝傷圖賴之例擬以斬决與有心傷殘者似無區别若僅按移尸圖賴本律擬徒又未免輕縱倫紀攸關自應比例量減問擬劉李氏應比照將父母屍身裝點傷痕圖賴他人斬立决例上量减爲斬監候聽候法司核議請旨定奪地保劉容齋訊無知情匿報情事應毋庸議尸孫劉金幅及其妻劉丁氏訊未在家均不知情應免提質帮抬屍棺之不識姓名乞丐並免查緝屍棺飭埋棕繩供棄免追除供招咨部外所有審明定擬緣由理合會同大學士兩江總督臣左宗棠合詞恭摺具陳伏乞皇太后皇上聖鑒飭部核覆施行謹奏軍機大臣奉旨刑部議奏欽此○○革 
職貴州巡撫臣林肇元跪奏再黔省地處邊疆山深箐密苗教徊夷各匪雖巳蕩平而界連川楚土匪會匪未能搜捕淨盡時有竊發之患上年十一月二十六日據署開州知州劉靑照禀報訪得州屬狗頭坡地方有匪徒賴孔照等糾衆結盟謀爲不軌之事當卽會同汎弁劉天壽督飭兵役團勇前往圍拿賴孔照等持仗拒捕兵團等奮勇爭先當將賴孔照黄俸鳴李截縫卽李甫亭羅玉山楊二卽楊洪舜拿獲並搜出木戳號片盟單等件呈繳懇請委員審辦等情前來隨卽批飾臬司曾紀鳳派令候補知府鄒元吉馳往審訊旋據鄒元吉會同該署州劉靑照提犯研鞫據首匪賴孔照供年三十二歳仁懷縣人光緒九年八月間來州屬興佛寺住歇九月初四日伊與李裁縫卽李甫亭羅玉山楊二卽楊洪舜並在逃之丁懷韜同至黄俸鳴家閑坐伊起意邀約結盟同謀大事均各允從黄俸鳴就刻木戳刷成號片伊寫盟帖到二十四日齊在黄俸鳴家屋後靑獅山上燒香結盟放會分别正副隴頭坐堂陪堂名號邀定各自約人俟集一千餘人之衆由孝里扛寨燒殺起事現在人未招齊已蒙訪聞拿獲等供質之黄俸鳴供年三十二歳開州人李裁縫卽李甫亭供年三十六歳湖南龍山縣人羅玉山供年二十六歳四川江津縣人楊二卽楊洪舜供年三十二歳畢節縣人又據同供聽從賴孔照燒香結盟糾人謀逆餘供與賴孔照相同稟請核示懲辦到臣臣查該犯賴孔照黄俸鳴李裁縫卽李甫亭羅玉山楊二卽楊洪舜胆敢燒香結盟放會謀爲不軌實屬罪大惡極法無可貸批飭臬司轉飭該府州將賴孔照等五犯就地正法以昭烱戒並飭將被脅愚民出示曉諭從寛免究外謹會同雲貴總督臣岑毓英合詞附片具陳伏乞聖鑒訓示再丁懷韜一犯巳據貴筑縣林品南具稟緝獲解交開州審辦所有前繳木戳號片等件業巳騐有發還銷燬合併陳明謹奏軍機大臣奉旨知道了欽此○○革職貴州巡撫臣林肇元跪奏再前因鎭寗州屬胡黄狗卽朱潮品威寗州屬王科糾衆樹旗謀爲不軌當經臣咨行地方文武督飭兵役練軍將該匪等拿獲解省訊明正法並匪黨童念靑卽童沅虎從中勾結作亂復在大定府月台地方聚匪滋事經兵團前往掩捕僅獲夥匪王紹華等分别究辦童念靑逃逸未獲由臣先後奏報欽奉諭旨覽奏巳悉仍着該撫飭屬將童念靑迅速勒緝務獲究辦所有擇尤酌保之處俟該犯捕獲再行請旨欽此遵卽懸立重賞通飭各營屬分投嚴緝在案兹於二月初八日據威寗州知州錢壎禀稱該州選幹役購綫密拿童念靑所屬境内毫無蹤跡查至雲南恩安縣與該州界之團田地方訪得童念靑潜匿該處隨卽會商威寗鎭總兵鍾開蘭加派練車不動聲色馳往圍拿當將童念靑擒獲解州訊據該犯供稱年四十五歳原籍雲南昭通府搬移州属白瓦窓居住耕種度日向不爲匪上年因與胡黄狗卽朱潮品會遇朱潮品自般丧明朱姓轉刼今伊招集人馬以圖大事並封伊爲大將軍伊卽來州約會王科糾集匪衆兩處大舉不料人未招齊王科卽行樹旂以致事敗被擒並因朱潮品亦被官兵拿獲伊因畏懼逃至雲南躱避等供禀報到臣並准威寗鎭咨同前由臣查該犯童念靑與朱潮品王科兩地勾串商謀爲逆復在大定府月台地方紏匪滋事種種不法情罪重大若不及早撲滅深恐兇焰復熾爲害非輕今蒙聖主威福不煩兵力獲此渠魁以除黔患實爲地方之幸除咨行該鎭州派撥兵役將该犯臨解來省審明懲辦並行臬司移行沿途文武妥爲護送外謹會同雲貴總督臣岑毓英先行附片具陳仰慰宸厪伏乞聖鑒訓示謹奏軍機大臣奉旨知道了欽此○○希元片再據練軍全營翼長協領穆隆阿禀報據署五常堡恊領佐領德恆轉據委叅領胡松阿呈報該札蘭内五品藍 
翎披甲委驍騎校邦禄於本年正月初三日由防所私自回家半月之久並未回防寔属任意檀離等情呈請核辦前來奴才查委驍騎校邦禄身任管兵之責在外帶隊駐札輒敢擅離防所私自回家寔属不守營規應請將五品藍翎披甲委驍騎校邦禄委銜頂翎甲缺一併斥革交該旂嚴加管束以示懲儆而肅營務謹附片具陳伐乞聖鑒謹奏軍機大臣奉旨知道了欽此 
 
