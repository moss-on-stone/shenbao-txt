# 1915 - 130 - 4915180

 

Page 1

 
 
   
 
 

Page 2

 
 
交涉後之交涉(冷) 
　　中日交涉尚未調印成俄使已爲外蒙故而至外部德使已爲膠州故而至外部至外部何爲所謂交涉後交涉之起原也 
方中日交涉之危急也各國之輿論無不非日本而爲中國諒者然至交涉旣决則昔之所謂非者至此而無不身蹈其轍是其故何也蓋蹈其轍而可以得權得利固無惜乎其非况乎繼此而起者更不僅俄德二國而已夫人世之間有二大力焉其一爲正理其二爲勢利也而正理之數每不敵勢利故輿論所謂是非者每多與事實相反焉 
[命令]  
　　五月十六日大總統策令辛桂芳來玉林均給予五等文虎章此令又令派張鎭芳爲福中總公司督辦此令又令國史館呈請任命周大烈爲　修應照准此令 
[專電]  
　　北京電中日協約日政府初欲於十六日簽字現以協商細目斟酌字句不能猝就約二　　　　 
十日前後始能簽字 
　　北京電通牒答覆後東京小石川區之東洋義塾每週增福建語授課四小時　 
　　北京電東蒙新開放地現已決定者張家口洮南二處此外尚　　　 
有數地在協議中 
　　北京電黨人仇亮來京住其同學梅霓仙家各報傳其有自首之說十六午产被捕並將仇之住室行李逐一搜查有無證據現尚未悉 
　　蕪湖電蕪湖国因常關新稅率苛商今日（十七）全埠閉市 
[特約路透電]  
　　北京電袁總統命參政梁士詒趙爾巽嚴復聯芳日至公府參與國事重要會議昨日交通銀行開會總裁梁士詒謂民國三年該銀行凈餘利銀一百六十餘萬兩營業頗佳 
　　廣東廣西將軍電稱中法所定勦捕邊界中國及越南之亂黨盜匪之條約今已收到龍州及鎭陽關戍軍均已增加以便實行所定計畫法國當道亦於其境内照此辦理（十七日） 
　　東京電同南會島田已獲選爲衆議院議長（十七日） 
[譯電]  
　　北京電中日條約因於譯文起有困難大約須延至二十四日或二十五日在北京簽定而在東京調印（十五日） 
　　北京電駐京俄使近數日内曾至外交部數次據日人消息俄國現圖請中國予以與日本所得南滿權利相同之外蒙權利（十七日） 
[戰電其一（英人路透電]  
　　巴黎電今日午後公報宣稱德軍在斯台斯特拉特境回攻三次最後一次乃在拂曉時甚爲劇烈均被擊退大受損失我軍獲機關鎗六枝白砲一尊昨夜拉巴塞北面之英軍獲德軍戰濠數道洛萊特聖母院境仍在激戰中我軍以炸彈擲擊得有進步敵軍希圖奪回勒維爾聖伐村數屋及村外之敵壕數道均未達志　 
　　今晚公報宣稱今日下午德軍在斯台斯特拉特境第四次進攻受挫血退公報紀英軍在番斯土倍爾附近獲勝情形謂德軍大遭挫衂繼日亞拉北面之戰事因法軍進攻以期鞏固新陣線之故兩軍以短兵接戰德軍更向後退香巴業維爾須爾土爾白之德軍星期一夜在法軍第一道戰濠線後炸一地雷繼以兵八中隊前撲占一立足地法軍以鎗刺炸彈回攻兩次奪回失地且列殱德兵戰壕中覔獲死屍千餘具並生擒三百七十七人内有軍官十二員（十六日） 
　　倫敦電英軍大本營觀戰員續報伊泊爾戰情謂十日德軍擬以猛列炸藥轟退英軍破其濠塹砲擊之後復施煤氣步隊乘勢前進英軍拒之甚力少頃散列各處之森林中忽有隊伍不整之兵士一擁而出内有冒穿英兵制服者猛撲英軍英軍出其不意鎗砲齊施當者輙靡德兵臥地以避但多爲英軍榴霰砲彈所擊斃陣前遍地皆德兵死屍德軍奪得戰濠一部分旋即棄去蓋爲自已所發之煤氣所迫也去年十月德軍决死隊曾有此種衝擊今復行之同無效果德軍在伊泊爾柯米萊軍河北面又用煤氣施放半小時之久白煙如雲異常稠密陣前之人揚手於面相距寸許猶一能見之靑草變色沙袋爲黄英軍不得不棄其戰壕一道德軍不進攻反自退出其壕蓋其感受煤氣正與英軍同也末蘭之北德軍攻獲英軍一壕卒被驅退陸軍漸露疲乏之象其新軍來援者見德兵屍横原野爲之心悸氣餒次日德軍砲擊聖宇里安但在末蘭大路方面縱兵進攻共衝擊三次第一次略勝旋被逐回（十六日）　　倫敦電今日宣布之英帥費蘭巨戰報謂第一軍在里歇波拉伏與番斯土倍爾之間擊破長約二哩敵軍陣線之大部分是役於夜半在里歇波拉伏南面開始英軍於該處奪獲沿八百碼陣線之戰濠線兩道且於拂曉時南面一哩外進攻獲戰濠一千二百碼後復以炸彈擲擊德軍戰濠南進六百碼即於該處過番斯土倍爾至康克大路深入德軍陣線約哩許戰事仍在進行利於英軍近四十八小時内伊泊爾境頗形沉寂（十六日） 
倫敦電今晨二時有齊泊林飛船一艘在萊姆斯格特（英倫東部）天空擲下炸彈四十枚傷三人尚有齊泊林飛船一艘飛抵杜佛口爲英軍驅逐出海（十七日） 
巴黎電羅馬電稱意皇不准首相薩倫特拉辭職國民大喜過望懸旗誌慶意大利之政治風潮德人以爲意必與奥開戰否則必有内訌德人已露仇意之熊（十六日） 
巴黎電意呈不准首相薩氏辭職内閣各員均留任（十六日） 
羅馬電昨晚國民聚衆列隊揚聯軍國旗赴各部公署及首相府前歡呼以表贊成宣戰之意皇宫及外交部前氣象尤爲動人外交部窗口廊下皆爲人滿亦大聲歡呼以表歡迎羣衆之意拉泊爾斯及桀洛亞亞地亦有此種行動（十七日） 
[其二（德人德文報專電）]  
　　華盛頓電奥國大使署宣布五月十二日奥軍大本營公報如下俄國第二第八軍之敗北漸見劇烈俄兵及輜重車紛亂向桀洛斯洛泊里齊米塞爾基洛退走桑洛克至里斯哥　線敵軍勁旅現亦東逃奥軍縱隊由南面進攻者現取道巴里格洛及波拉洛前進乘勝追敵已渡過維斯洛加河下游轟擊里斯查又狄洛桑洛克里斯哥均入奥軍之手奥軍在加里西亞西部及中央大勝後卡巴西安烏蘇克山隘東面之俄軍陣線亦受搖動德奥軍今於該處攻擊全陣線敵軍現於特加附近及哇拉伐哇波爾兩山谷退走維斯土拉河北面之奥軍現進至里達河之外加里西亞東南面有俄軍勁旅渡過里斯特河向化洛登加方面進發奥軍已棄柴萊資錫基戰事仍在進行（十六日） 
　　柏林電德國各報對於魯西台里亞號之沉失而使無辜之各國旅客慘遭菲命皆表示悼惜之意德意志日報等則謂喪失人命之責（一）應屬英政府因英政府希圖餓斃大國之平民迫令德國爲自衛起見宣布英國海面爲戰區也（二）應屬輪船主人因彼等聽令旅客乘載有軍火之武裝輪船且不顧德國之警告駛入戰區也（三）應屬英報因彼等譏笑德國大使之警告爲大言恫嚇致使旅客放膽啟程也（十六日） 
[東方通信社電（日本人組織）]  
　　東京電日本駐滿洲陸軍第十三師團之全部定於本月杪始至來月中旬止陸續回國（十七日） 
　　北京電聞中國政府聲稱非俟日兵撤退之後條約不能調印然則條約調印大約當在本月之杪（十七日） 
　　北京電德國駐京公使辛茲昨至外交部訪問陸總長質問日本交還膠州中國收受之後對於德國如何處何置外間傳聞德使並言德國根據租借條約不得不求於中國其他地方取償等語（十七日） 
　　東京電漢口暴動迫害日本人問題尚易解决不至釀成大事至排斥日貨之風潮亦不足視爲重大之事云（十七日） 
　　北京電漢口暴動事件聞經種種交涉决定不爲中日兩國間之問題大約即委該地兩國官吏協議解决（十七日） 
　　東京電在野黨人傳聞在野黨以中日交涉及他諸問題對於現内閣有將提出不信任案之說（十七日） 
　　東京電衆議院之正議爲同志會之島田三郎氏副議長爲中正會之花井卓藏氏當選（十七日） 
　　東京電貴衆兩議院於今日（十七日）午前十時召集決定各部部則後卽選舉正副議長被選正副兩議長立卽入宫覲謁天皇奏報議會成立（十七日） 
　　東京電議會之開院式大約爲本月二十日（十七日） 
 
 
 

Page 3

 
 
　　東京電東京實業組合决定赴華視察直隷省及北滿洲各地（十七日） 
要聞一 
[英倫各報論述中日交涉之結束]  
　　五月十三日探聞政府接得倫敦特電報告云英京之各大報如泰唔士每日新聞孟曲斯特報聞於日本最後通牒及中國承認事件各著論評雖遠在西歐之人對中日交涉之内情不免有　膜之處然其言論頗可供我國人之研究特誌之如下 
倫敦每日新聞載日本要求加以重大修正較前易於承認其關於政治要求如顧問軍械布敎等暫爲緩　此卽爲外交上放棄之别名無疑而中國所讓者亦頗鉅公衆對於此次危急情形已過無有兵力之必要稍覺安逸有知識之日本人與西洋人對於此事之解决亦皆安心若一旦日本敢於開戰則於日本冒險過甚且與西方諸國權利亦大有抵觸日本現在取得之利益能永保其不失係疑難問難問題熟悉情形之人多信日本預備俟歐戰了後列强有暇東顧之時其現在所得之利益尚須更改所以現在多索實留將來支配之餘地政府人物之意見尚難窺察歐戰休止時尚早 
倫敦孟曲斯特報倫此次中國之决計所以免暴行之相加洵爲可喜緣中國因此可免内外禍亂而日本亦不致因加暴於素未得罪於已並經立約保全之友邦因而失墜信用也更聞日本已將要求各節大爲修正其顯然有妨中國自主及與日本所訂條約抵觸之第五條允暫從緩議此事尤爲可喜蓋日本於此卽使受有具體的損失而信用賴以鞏固兩者相衡猶未爲失策也若日本用兵力强迫中國承認原提條件勢將大起華人憤恨之心在日本亦必有後悔之一日且西方各友邦亦將因此而深爲寒心也知曲從現存條約即足爲中國及東亞和平之保障如現所承諾之條件因已頗爲重大内中允認日本在四省有特别地位之條件幾羅四省於囊括之中其特别利權一語頗易滋生誤會一若日本雖然早經取得各項鉅大利益尚有不足之處實則日本於南滿洲亦得有穏固地位不應再要求他種利益其關　蒙古之要求不過以與滿洲接壤之故即福建亦因與台灣對峙而然至於山東各節日本莫如承繼德國租地之所有權誠以今日提出各條件即除去取消各件不計外如歐洲各國不爲　事所　日本亦斷不敢提出也 
倫敦泰晤士報論遠東事件雙方退讓已將戰雲消散中國已於禮拜日承認一切並無延宕洵屬識見明遠中日兩國均爲忻幸日本民氣囂張而　道者不爲搖動因此頗獲信仰　而言之已經删去之條件與初開會議時日本政府對美政府所言者逈不相符如軍械警察顧問及土地所有權兵工廠等此等事日後必生枝節或將因之生出將來之危險此等事件縱使與英美日本向所協商之保中國主權及領土完全開放門户之主義不相抵觸終覺應有一嚴密之解釋也至英人則以權利所關尤反對日本在中國造鐵道之舉該報並謂日本肯修改此項條件如於初會議時日本稍爲留意亦必能得此項利益可無最後通牒之必要山縣所以不滿意者未爲無因云云 
[戰局後之世界談]  
　　華德日報曰日本首相大隈伯爵於其夙日之私生涯自居爲哲學家而於其政治家之生涯若以根本主義論則與其夙所宣布之學理適顯然矛盾也故今可謂其舊日之敎育進步已漸漸趨入舉世和平熱中者之航路且以其公民之資格充當日本和平會會長焉但其一旦執政仍不妨對於德國宣戰也卽對於中國亦建一政策幾使其祖國陷於戰爭漩渦嗚呼舉世之上言行不符若大隈伯者殆未之有焉然大隈伯此種行爲實亦不足爲怪蓋大隈伯夙以求爲政治家不得方求爲哲學家也日本凡有聲望之報紙亦多喜登名爲深嗜和平之人而實爲亟思作戰之政治家所著之論說邇來日本首相又有舉世和平論一篇據稱今日之大戰已當完結並指示日本於世界政治事物新納於軌道之際所當爲者知大隈伯氏所思戰局後之天下亦殊有情趣也大隈伯自信今之戰局將於本年六七月間完結縱令稍遲亦不能過久蓋其相信交戰各國一切犠牲旣盡必迅結和約也而日本之責任據大隈伯意曰苟復和平則交戰各國間之關係必大有變動此吾日人所宜注意者也嗣後列强之行爲將達其極點而一國之動作行爲則惟有其國民之援助是賴也爾今日本人民必須先事預備經濟生活中之戰事至於國家之責任如研究一切問題則不僅在戰事上且亦須顧及商業與經濟而更須倖得解决一切問題焉人類之歷史上將有一新紀元者以戰爭與破壞之時代將爲和平進化之時代所更替人類各項職業上必大有竸爭之戰隨之也當此萬國競爭期内一切權勢必俾之勝者使之飛騰爲萬國領袖而其餘各國凡小有事故者則將失敗焉日本苟一阻撓此進步則日本當道於戰局解决後全賴各界受有敎育之國民援助而不准有絲毫獨斷或黨派之影響否則國家將再難以救藥也戰局結决以後擔負國人加入和平競爭之任務而求與舉世各國之利害不相抵觸者則全在輿論之代表焉總之以此意而論日本國民之責任非常鉅大而已 
觀上所論可見大隈伯以將來日本政治上之位置絕不抵觸列强爲主矣而所謂和平如果恢復則交戰各國間之關係必有變動此吾日人誠宜注意一語尤大有關係無疑焉然則今日東京當道當尙未及從事如法國方面所提議東亞四同盟者亦可想見蓋今日本於同盟問題正持退後主義以俟戰局之結果也但今已詳加研究將來兩腿間所可持之拐杖矣 
[英人對於戰局之樂觀]  
　　字林報四月十八日倫敦通訊云就時事言之他國已有加入戰局之趨勢意國政黨向以取邊境附近意人所住之土地歸入版圖爲主義夫卡巴西安大戰爭奥國終必失敗奥敗則必言和三協約國爲拒俄而戰非爲意國利益起見設令奥國乞和則意國將無開闢土地之機會意國有鑒於此遂有躍躍欲試乘時加入之狀奥國或願割棄加里西亞及波斯尼亞與赫斯戈維拉以作意國和平之代價然不顧再犠牲他處土地若意國相迫太甚則與其盡喪其所有母寗訴解决於武力奥國勢必力戰到底故意國之加入戰局恐不能有大影響於戰局如吾人所預料者也英法於着手轟擊達達納爾時以爲希臘必聯合英法出其陸軍相助當時已與希臘前首相維納齊洛氏接洽一切詎知希臘政界風雲倐起内閣易人英法部署已定之大局遂爲之推翻此事極有關係蓋近東戰事進行之利鈍悉　於希臘之進退也英法旣不獲希臘陸軍之助力乃不得不自行編制一師以攻土國但統籌全局另定方略運兵輸械在在需時致使聯軍攻土不能及早收功殊可惜也援助貴乎及時受者自必竭力以報雖希臘日後終必助戰然最重要之時機則已過去矣羅國刻方等候積雪之融化及卡巴西安戰事之結束但後必加入無可疑義此種小國吾人固不能望其冒險太甚也荷蘭地位刻甚爲難加特維克號明明爲荷蘭政府之糧船詎德潛艇絕不查明其國籍遽行轟擊沉之於西典特燈塔之外荷人大爲憤恨刻雖戰釁未開然星星之火足以燎原荷政府今已凖備其陸軍兹在各處開掘砲壘矣瑙威丹麥瑞典三國因商業大蒙影響對於德國之友誼亦之一變而德國開罪美國之氣象尤爲顯著德國殆行瘈狗政策以激怒天下而促其亡歟英國軍界極抱樂觀有智慮之軍官咸料七八月間德國侵略之行動定必一敗塗地年内戰事或可停止蓋奥國今已力盡精疲爲最後之抵抗而德國將不能再經冬戰也德報已不言攻勢而專言守勢之計畫巴黎加萊華沙等名詞久不見於報章但　德國爲勢所迫驅入已所不欲之戰局刻方出其最後之力以爭生存德人之忠勇殊可稱讚云德人此言蓋欲各中立國忘却德國之爲侵略家也詎知中立國對德之惡感方日見其甚乎 
雜評一 
[撤兵與調印（無名）]  
　　日電謂中國政府必欲日兵撤退後方得將條約調印余以爲中國政府之畏兵何如是之甚也苟信此言是此次中日之交涉與兵相終始而已因中國請其撤兵始有解决懸案之交涉交涉不决則復增兵增兵之後交涉乃决旣决之後又俟撤兵兵固左右中國之一物歟 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[交涉結束之抽象談]  
　　正約簽字之時期最後修正案提出與答覆均已終了嗣後即爲條約簽字問題聞日前兩外交代表關於正約之文字修正已商議妥協並於九號午後一時於迎賓館由陸總長於草約上簽字完訖其正式之中日條約將於本月十五六號簽字而交涉於彼時遂完全結束然另一說則謂日本最後之通牒雖經我國答覆承認然必俟雙方簽字則此次交涉方告終了但簽字時期刻尚難預定以日本公使接到我國最後答覆書後即報告該國政府聞日政府對於此次交涉案尚須由外務省爲字句之修正詳細推敲亦頗費時間俟日本公使接到此項修正書後方可定簽字之時期大約雙方簽字又須遲在下星期内云 
　　交涉發表之形式此次中日交涉現將告終惟簽字後之發表形式頗不一致其以條約發表者爲滿洲問題東部蒙古問題漢冶萍問題其以宣言發表者爲沿岸不割讓問题至福建問題山東問題則載於附屬文書靑島交還問題及第一項各條則僅記於外交會議錄及交換書文此外如各處之開放商埠則俟他日逐項協議 
　　留東學生之諭歸中日事起留日學生最爲激昂曾舉代表萬鈞等來京陳述意見聞總統以其情辭婉切亦頗嘉許曾飭國務卿諭該代表等有此次該代表回國具見愛國熱忱中日交涉已飭外交部凡關係國體主權萬不捐失該生等勿庸惶恐至所請歸國辦學已飭敎育部妥籌飭遵云云今交涉結果聞政府又飭人傳諭令其東就學矣 
[外交部中日交涉之宣言書]  
　　外交部昨已將中國對於日本要求委曲協商和平解决之苦衷通告各國其全文如下 
　　中華民國四年即一九一五年五月七日下午三時中國政府准駐京日本公使面遞日本政府最後通牒一件附交解釋七欵該通牒末稱帝國政府茲再重行勸告對於此項勸告期望中國政府至五月九日午後六時爲止爲滿足之答復如到期不受到滿足之答覆帝國政府將執認爲必要之手段合併聲明等語中國政府披覧之後有不能不將中日交涉及日本所用嚴重手段之事實明唽宣言蓋中國政府素以敦進中日兩國睦誼爲宗旨此時正値地方多事尤以保全東亞和平爲要義乃日本國駐京公使突於本年一月十八日遵奉政府訓令以非通常之手續向中華民國大總統提出重要條件二十一條（見附件一）分刻五號當原要求二十一條提出之時其第五號本不如前四號之有前文且日本並未表示第五號與前四號之性質有何區别中國政府爲看重日本國政府之請故所提條件雖無因由且於中或無交換之權利仍立允將可以商議者開議中國對於會議之舉一秉以友誼之精神且决意開誠布公以商議各種問題在正式開議之先所有中國列席人數每星期會議數次及討論方法等事彼此意見不同但中國政府爲謀會議進行之迅速起見悉照日本公使之意願辦理即每次會議記錄由中國政府提議由雙方簽之以昭愼重並可備將來參考之用而日本公使不允中國政府亦卽取消其原議嗣在會議進行之中日本公使曾兩次停議其意明欲要挾中國對於當時所議之事件遵從該公使之意見卽當日本公使墜馬受傷會議幾有延擱之勢而中國政府之代表因欲會議不致問斷復提議於日使休養之室會議當爲日使所承諾其後至三月二十二日日本政府派大軍隊前往南滿洲及山東託言換防（當時原有駐屯軍尚未期滿）當經中國在會議時間逕向日使訽問原有防軍何時撤回而日使答言必待交涉有圓滿結束方能撤退此項軍事行動使人心不安且有决裂之虞中國又竭力維持仍圓會議進行此又足證中國政府力謀會議進行迅速之誠意且日本公使曾於三月十一日向中國政府傳達日本政府感激中國政府與日本推誠布公商議之意是中國政府確有此種誠意之事實日本政府亦承認也溯自二月二日開議至四月十七日前後會議共二十四次其間中國政府始終竭力冀得和平解决凡可以讓步者悉已允讓綜計在二十四欵要求之中中國已表示同意者凡十五欵其中有大體承認者亦有照原文允訂者並有六欵早經雙方簽字 
一就中國承認條欵而論在二月二日第一次會議時中國承認山東問題第一欵如德國允許將一切權利讓與日本中國政府卽行允許中國政府當初主張此欵要求關於歐戰告終後之結議所以須待至歐戰議和之時由有關係各造討論嗣以勸告日使無效乃承認其大體並提　附加條件此種附加條件之一其文如下 
日本國政府聲明中國政府承認前項利益時日本應將膠澳交還中國並承認日後日德兩政府上項協商之時中國政府有權加入會議 
夫中國之提出聲明交還膠州澳一層並非要求不過重述一九一四年八月十五日日本所致德國最後通牒之言（八月十五日日本曾將該通牒正式送交中國政府閱看）及首相大隈伯之疊次申明而已中國因日本願以膠澳歸還中國足見日本欲維持遠東和平及增進中日交誼所以未定交還條件之應有與否而附加條件内亦未提及至中國之提議參與日德會議係因日德將來會議其目的物爲山東而山東係中國之一省所以與中國爲最有關係也附加條件中之一欵係請日本將用兵膠澳所生各項損失之賠償由日本政府槪允擔任中國之必須提出此欵者係因中國爲日德戰爭之中立國然戰爭之地爲中國國土之一部分所以如不列入此項條欵則中國所處之地位易滋誤會且恐將來擔負中立國不應擔負之責任其他要求尚有對待要求一欵即在膠澳内之稅關電報郵政等各事在膠澳交還中國以前應暫照向來辦法辦理其因用兵添設之軍用鐵路電線等即行撤廢膠澳舊有租界以外留餘日本軍隊先行撤回膠澳交還中國時所有租界内留兵一律撤回誠以山東爲中國之一省中國當然急盼恢復戰前之狀熊雖中國亦深信日本必按照其正式之宣言將膠澳實行交還第因中國始終中立則將此事列入記錄亦屬必要之舉於二月二十二日第三次會議中國允許山東問題第二條不將山東省何部分島嶼以及沿海一帶割讓與外國於二月二十九日第五次會議中國允許如中國需有 
用外欵建造烟台或龍口接連濟南鐵路之時倘德國願抛棄借欵權利則儘先由日本借欵於三月三日第六次會議中國允許將山東省内緊要城鎭闢爲商埠其章程由日本政府承認雖此條欵日本要求權利遠勝德國向有者且非因日德戰事所發生與維持東亞和平一層亦無關係然中國爲發展中外商務亦允其請於三月九日第八次會議中國允許延長大連旅順及南滿安奉兩鐵路租借期均到九十九年中國政府對於租借地創深痛巨决不願再有展期繼續租借之事中國政府此次允許日本政府展限之請足見中國政府竭力謀副日本之意願同日中國大體允許漢冶萍公司如願與日本資本家合辦中國政府不加反對中國代表向日本公使聲明按照中華民國臨時約法國民有保護之權並有營業之自由權中國政府自不能干預人民之營業除業經中國政府所允許外餘無解决方法關於第四號一條連其前文中國政府以爲侵害中國主權而中國勉允在主權範圍以内自已宣言不將沿海一帶割讓以爲表示獨立保全領土之意對於南滿鐵路日本原提條件本無購回期限（一千一二年之後三十六年）之一欵此節頗堪注意最後日本政府託辭該欵所載不甚明暸請中國將該欵註銷中國雖明知此事僅於日本有益而仍允從如此中國抛棄二十三年以後中國應享購回之權利關於安奉鐵路由雙方簽定之原欵載明於九十九年期滿將該鐵路歸還中國母須給價然在下次會議將歸還不給價一層取消當經中國允諾又足見中國政府多方竭力謀副日本之意願於三月十六日第十一次會議中國允許日本在南滿洲建造鐵路日本有借欵優先權於三月二十三日第十三次會議中國允許改訂吉長鐵路借欵合同又中國將南滿稅課抵借外債及南滿聘有顧問時日本均有優行權又在南滿指定區域内日本有開鑛權查關於南滿開鑛條欵原文竟欲代日人謀開鑛專權之意自與機會均等主義相悖中國政府以爲有碍列强條約上權利未便承認旋因日本政府允將該條加以修正減輕其專權性質中國即允從關於吉長鐵路合同之改訂中國允許從原合同根本上修改以向來中國與各外國資本家所訂之鐵路合同爲標凖並由中國聲明如將來中國政府以較現在鐵路借欵合同事項爲有利益之條件給與其他承受鐵路權利人允將該項利益推及本路該路資本原爲中日各半此次聲明即將中國原有之股本讓與日人並將該路完全管理權歸諸日本於四月十日第二十一次會議中國政府對於福建一欵允諾日後按照日本之意願另行聲明至於滿洲問題第二第三兩欵關於日本人置有蓋造商工業及農業應用之地並有在南滿内地居住權之事中國政府大體允許但關於管轄並保護享受此項權利之日本人中國政府欲加以修正條欵關於此項修正之商議另行詳述 
一就中國政府不能允諾條欵而論在原提二十一欵要求之中有六欵爲中國所不能承認者上文業已述及查中國所以不能承認之理由係因各該欵與中國主權其他列强之條約上權利以及機會均等主義均相　觸例如原提要求第三號所列漢冶萍問題之第二欵係極有碍各國工商業機會均等主義要求中日合辦中國之警政明係干涉中國内政侵損中國主權所以中國政府不能商議嗣經日使解釋謂此僅指南滿之警政而言並云如中國聘用日人爲南滿警政顧問則日政府必能滿意中國政府遂勉强承認關於取得學校醫院寺院用地與布敎權之二欵中國政府以爲必致令兩國國民友好感情之增進大有障碍兩國宗敎相同自無日本派人來華傳播之必要中日敎徒必有爭竸之舉難免有爭執齟齬之勢泰西敎士素不與華人雜居而日本僧人則不然中國政府欲按照治外法權對於日本人民盡其保護之責必致因其形體服制及起居習惯與華人相同之故而無從辨認且中國人民恒慮無恥之徒勾結日僧利用特别情形以爲不法之事揚子江鐵路權利之要求與一九零八年三月六日所訂滬杭甬鐵路合同一九一四年三月三十一日所訂寗湘鐵路合同及一九一四年八月二十四日以南昌至潮州鐵路優先權讓與英商之成約均相　觸乃日本公使雖知中英成約而仍屢迫中國承諾此項要求中國政府以爲旣有成約在先自無從商議也至要求聘請有力之日本人爲政治財政軍事顧問及敎習一節查中國政府聘用顧問之政策當與日本政府所業已採用之政策相同即擇有資格最合之人而不問其國籍是也中國之聘用日本顧問以博士有賀長雄爲最早後又聘用平井博士爲交通顧問中山龍次君爲電政顧問足見中國政府深願利用著名日人以資臂助惟日本要求須在最重要之行政三部分聘有力之日本顧問並要求合辦警察及約購定數軍械與合辦軍械廠各問題此則中國政府以爲均係侵及中國之主權無從考量職是之故中國政府於開議之初即聲明不能商議嗣因尊重日公使之意願中國政府代表允將所以不能商議之理由剴切說明 
　　一就上列問題中尚在爭執之事宜而論日本要求日人有在南滿租地或購置地畝及居住游歷貿易製造權一節且聲明欲使日本人在該處得有優越地位不但軼出彼此條約所訂範圍之外且在該處得以自由行動將限制中國主權之行使並大害中國之行政權也日本人任該處旣可得土地所有權將來勢之所極該處土地到處皆可爲日本人所有是實侵害我國領土之完全也且内地雜居於治外法權不能相容故欲内地雜居之實行必須取消治外法權先進之國俱有先例日本政府此次絕對要求雜居欲使治外法權推行及於中國内地並使日本人民可以壟斷南滿洲之利益此與各國機會均等主義顯然不符故對於此項要求中國政府本無與商之餘地惟篤念兩國邦交所以雖有上述之種種困難仍於無可設法之中力求解决之法明知與條约一符仍於條约範圍以内勉副日本之希望故第一次修正案提出在南滿洲添開商埠且設立中日合辦農墾公司蓋日本人所願至之地必爲該處主要之處如將主要之處盡行開作商埠則日本人得以到處居住貿易商租地畝合辦農墾已可得雜居之實利而於中國條約上之困難各國均等主義均尚有辯護之餘地日本政府不允照此辦法中國又提出第二次修正案將添開商埠之案收回另擬辦法與日本人以條約外雜居之利益惟聲明商埠以外之日本人須服從中國警章完納各項賦稅與中國人一律並聲明日本人之民刑訴訟須歸中國官裁判日本領事祗能到堂聽審此蓋仿照延吉廳（一　 
間島）韓民在中國内地雜居區域内辦法並非此次新創之例日本政府不允乃爲第三次之修正案將訴訟問題分别民事刑事仿照土耳其對於外國人現行之成例復行提出日本政府仍不允至是而爲第四次之修正案卽將日本政府初次提出原案之第二條第三條關於南滿洲雜居問題除土地所有權改爲土地租借權耕作土地加以另訂章程數字外完全照原案同意惟附加一條聲明中國政府委曲求全之辦法此條之意即依據三月六日日本公使聲明於第二條第三條原案附加條文擬一調和辦法俾與主權條約制度不相牴觸之意但日本政府始終不　　　 
允在東部内蒙古不但與日本並無何等條約之關係且其地人民未習與外國人通商外人前往游歷尚覺保護　周所以中國政府以爲將該處開放而令外人得居住營業非中外人之幸福且中國當初之未便允諾與南滿相提並論其原因亦在此伹欲謀副日本政府之意仍允在該處開關商埠若干此係會議至四月十七日爲止之情形也凡中國政府可以讓步者無不推誠相讓以期日本政府對於中國萬難退讓之各點稍予通融俾得各項問題和平圓滿解决乃日本政府停議十日後四月二十六日重提修正案 
　　一就日本之新議案而論綜計二十四欵（見附件二）請中國政府速表同意並聲明此係日本政府最後之讓步同時聲明如中國政府將二十四欵完全承認則日本政府擬將膠州灣一帶之地適當機會附加條件交還中國政府日本政府雖改變原提南滿與東蒙之優越地位爲商務特别關係並第五號内之條欵性質以要求作爲外交總長之聲明然關於東部内蒙追加要求四欵中國政府對於日本新議案重加考量以勉副日本之意願望從速解决故於五月一日答覆時予以新讓步（見附件三）在此答復之中國政府重將關於交還膠州之議列入該提議曾由中國政府於二月二日第一次會議時提出經徇日本公使之請暫擱所以絕非新提議此次答復内中國將日本提出東部内蒙四欵擬允許三欵東部内蒙旣爲中國地理上之新名稱向無明定界線頗覺爲難惟照日本公使在前次於議時聲明日本政府願於東部内蒙中國行政權所及之區域爲範圍雖該公使未願指定東部内蒙實在界線之所在而中國政府以其所稱各節並參攷前此日本公使提交之東部内蒙古應開商埠所列之區域即可認定日本政府所謂之東部内蒙古係指歸南滿及熱河道所轄之内蒙古一部分而言中國政府並未加以何種限制對於日本人民務農中國政府曾提有另訂章程一欵在此次答復時逕行取消對於地產爭執之案無論日人與日人或日人與華人訴訟中國政府允許日本領事有權派員旁聽中國政府又因日本政府之請將警察法令章程改爲違警章程如此縮小中國官府管理日本人民之權限對於　冶萍問題中國政府承認日本政府之新議案查該議案内有中國政府聲明該公司不歸國有又不充公又不准使該公司借用日本國以外之外國資本關於福建問題中國政府允許依據日本政府所擬意義寛大之條文向日本政府聲明中國政府並無允准無論何國在福建省沿岸建設造船厰軍用蓄煤所海軍根據地及其他一切軍務上設施並無擬借外資自行建設或施設上開各事中國旣允上列讓步中日兩國意見幾乎一致且同時又備說明書解釋中國萬難復行退讓之苦衷並希望日本政府對於中國政府五月一日之答復迅表同意以期中日交涉和平結束日本政府以爲中國政府之答復不能滿意旋將四月二十六日日使所許交還靑島之議取消又云如中國政府不將二十四欵完全承認日本政府祗得執行嚴重手段中國政府得此消息始終仍持妥協精神並欲免除兩國邦交之間斷忍苦應付又向日本政府聲稱中國願將日本政府所重視而中國政府素認爲無討論餘地之條欵復加考量即於五月六日晚日本公使告知中國政府最後通牒已到北京中國政府爲保持和平起見仍設法以副日本之希望雖中國如此請願日本政府仍未之允如此中國政府挽救之法已盡雖在在議時間中國人民發現愛國思想而政府始終將能予允許之事竭力退讓蓋中國政府區區擁護之精神僅僅保全自國主權之完全各國在華條約上之權利及機會均等之主義而已但無效果深爲惋惜於五月七日是午三時日本公使竟將最後通牒遞送前來（見附件四）日本政府最後通牒内誣衊中國茲中國政府希望上列交涉經過情形可以作爲一種明切和平完全之答復至當時中國政府答復日本最後通牒用何種方法曾以保存國民多數旅華外人不致遭無辜之殃並保護各友邦利權不致傷失爲念爲此中國不得不勉從最後通牒所開　節（覆文見附件五）如列强對於保持中國獨立及領土完全曁保存現狀與列强在中國工商業機會相等主義所訂之各條約因此次中國承認日本要求而受事實上修改之影　者中政府聲明非中國所致也總之此次交涉相持至三月有餘之久正式不正式會議至數二次之多中國政府期期以爭者寳祗限於有　中國主權之獨立領土之完全以及與條約及各國機會均等主議相衝突之條欵故於四月十七日以前凡可以勉强同意者無不速予承認洎乎四月二十六日日本重行提出修正案又力加考量酌予同意其爲第一次提出之對待條件加在第一號而未議結者則仍舊提出以待商議意謂日本政府必能諒察中國政府之苦心維持不幸日本政府仍不惜取最後手段以相脅迫此則中國政府所深爲可惜者也 
[游美實業團之行蹤本報旅行記者抱一]  
　　游美實業團過日本各埠情形已通信奉白四月十七日離横濱西行所乘爲太平洋公司滿洲號設備周至每日發行無線電新聞報告中日交涉及歐戰消息風恬浪靜之太平洋變成一片驚心動魄轉恨此文明利器爲吾人憂患之媒已 
　　舟中茶話會四月二十三日下午三時實業團爲代表西美商會邀請本團赴美之大來君及其夫人開茶話會並請船主狄克生君及久在中國之基督敎牧師各地靑年會幹事報館記者等男女西賓三十餘人到會團長張弼士君副團長聶雲臺君偕各團員傾誠招待彼此介紹握手相見分三行團坐欵以中國茶酒及餅餌主賓雜操英操英語華語彼此交談有頃鬚髮如雪之大來君起致祝詞並言此酒係團長所營酒廠自製之物廠在烟臺而家在廣東足見其實業影響被於全國舉杯爲實業團祝張君以華語答謝由余日章君譯述大旨以今日承大來君及其夫人及卓有聲望之諸友好寵臨此會不勝感謝此次赴美必能增益許多聞見將來回國不但有益於中國且必能使中美兩國實業界發生極親密之關系云云 
　　懽迎第一聲二十六日舟抵美屬檀香山先是檀島美商會華商會各以無線電致意懽迎旣抵埠紛紛到船相迓由美商會以摩托車導至公園欵以盛饌總理華爾登君主席陪宴者羣島輪船公司總理商會協理麥克來君前任商會總理星報館總經理華林呑君輪船及墾牧公司總書記華德好司君汽車公司總理潘克生君太平洋商報主　麥善孫君商會書記卜禮良君及駐檀領事伍君璜等中美紳商數十人主席及團長各致頌詞謝詞畢聶雲臺君演說美人譬猶良農旣播嘉種於本國又推而及於中華卽退還庚子賠欵以興敎育使吾國人永永不忘是也美商大來君復以極懇切之詞色演說中日交涉深望美國乘此時機設法扶助中國使交涉早日了結不至受虧過甚云云合座爲之動容 
　　翌日華商復開會懽迎並依檀島風俗每人送一鮮花或綵紙製成之長　圍於頸次珍重言别吾於檀島種種情形不禁起無窮之感喟當於下次通信爲專篇以紀之 
[參政院近提三案之原委]  
　　鞏固國防案之用意前日（二十）參政院忽行開會各參政踴躍異常所議三案一爲梁士詒所提鞏固國防建議案一爲泰望瀾所提組織敎育會議統籌全國敎育建議案一爲馬良等所提制定懲治國賊專條建議案聞者均一律視爲由痛憤外侮所激而生不知梁氏所提之鞏固國防案注重沿海要塞却另含他種作用在内非若統籌敎育及懲治國賊之純粹出於一種義憤也查此次日本要求條件其第四號中要求中國政府不得將沿海港口灣岸島嶼租讓與第三國嗣經我當局再三磋議卒允由中國自行宣布又將不得租讓於第三國一語中之第三國宇樣改爲外國然此際憑空宣布顯出他人要求亦屬有礙主權參政院中有見及此者又値此創鉅痛深之後人人應用綢缪國防鞏固海疆之感想遂借一建議以授政府發動之機於表面上亦保全主權不少故前日會議時此案在日程中本列第二臨時由黎院長提議變更日程首先付議由梁士貽楊度略略討論卽時議决呈送政府在與日使簽約以前必有一種命令發表（已見十三日申令）而其餘關乎敎育及國賊之兩建議案則皆從容付諸審查矣　　審查兩要案之近聞前日參政院提議之制定懲治國賊專條建議案係馬良楊度梁士詒臨時提出也爲孫文等謀借外力傾覆祖國而發胡鈞謂其與刑律内亂外患罪及自首特赦令恐有重複及抵觸之嫌當由黎院長指定那彥圖宋小　蔡鍔蔣尊簋鄧鎔王世澄劉若曾等七人審查昨已由那委員長發出通告定於十五日下午二時在該院第二審查室開審查會矣秦望瀾提出之組總敎育會議案其用意雖亦激於外侮侵尋欲於敎育上圖根木之自强惟其議案内容似欲以斟酌國情爲由修改現行學制以人才不振之故推本於國學陵夷又深歎國家歲糜鉅欵而人民未沾實益統觀全篇大意其思想是新的抑是舊的其主張是積極的抑是消極的殊難明瞭參政中王印川江瀚發言都以變更學制足滋全國人民之疑慮而與敎育前途以打擊表示不贊成之意結果定付審查或者在審查會須另行起草也 
[交涉解决後之武漢]  
　　商民因憤激罷夜市漢口日本商民於交涉解决後極爲興高采烈欣幸逾恒我國人所有素與日人有交誼者受此激刺亦不敢接近近聞日人方面傳言有不日舉行提燈會以慶祝交涉成功時局和平之說但於何日舉行則尚未定惟記者向一日人探詢則云俱樂部中人雖有此提議然總領事瀨川淺之助居留民團長倉知氏和文日報主任岡幸西氏等皆以此舉有傷中國人感情妨礙商務多不贊成則是會實現與否尚不敢决乃十三日下午漢市忽鬨傳今夜日本僑民及戍軍且體舉行提燈會如慶祝攻克靑島故事裝扮侮辱吾國執政諸公 
 
 
 

Page 7

 
 
之種種醜態由日本租界出發逕入華街遍游各地云云日租界在漢口江岸英法俄德各國租界之最下再下地方備極荒凉已無市場故此信一傳至街市衆均信以爲眞咸極憤懣正苦無法阻止突有一種無名之傳單發現囑令商民今夜一體閉門息燈任其游行以表哀痛各商民閱之大表同情均備上門停止夜市一俟提燈會到即一律息燈時已傍晚此風聲始傳到警察廳該廳長周亞芬以果有此事必激起暴動殊非兩國之福當卽會同鎭守使杜鴻　各派軍警出隊巡查彈壓並派偵探調查各地有無開會集議聚衆等情一面偕杜鎭守使丁問槎交涉員趕乘汽車飛往日領署拜謁日領瀨川君訽問有無其事日領絕對不認杜鎭守使周廳長等以旣無其事顯係有人過意煽惑希圖暴動除飭軍警終夜戒嚴以備非常並出示宣布往謁日領情形囑各商民等勿信浮言自相猜疑立即照常營業倘再有無知妄散傳單定即拿案懲辦云云時商務總會亦因各商店紛紛閉門暫停交涉全鎭震動詢之交涉員謂日人實無此舉特發布通告俾知各商店仍即照常交易以免誤會生事故各店之閉門者僅一小時卽開　　商會决開儲金大會漢口商會對於救國儲金如舉棋局始則以公債爲重不問此事繼則虚懸一事務所標幟毫無辦事之人旋又自願合併於華商總會之事務所卒因本帮及上江各帮之反對又重在會内附設事務所但僅有其名毫無 
成續茲又由熱必提倡儲金之人致函詰問該會總理及三數力爭事務所應設於商會之帮董不得已乃謂事務所已於九日正式成立公　前任總理李紫雲爲正幹事其他職員同時舉定謹訂期於五月十七日假劉園開闔鎭大會以策進行現已遍布傳單公啟通知各界矣按九日商會開會係爲中日交涉已結事請各帮通傳同業安心是日雖提及儲金惟聞有某董云交涉旣了需金何爲且緩緩看罷後遂無發言者今該會因各界詰問乃云是日正式成立　云舉定幹事以下各員不知係何入公舉據聞李紫雲之正幹事係本帮會董等推舉至十三號始得李承認至事務所經費問題十四號方議定由各帮之爭移設商會者擔任故遲遲至今始訂期開會第漢口各團各帮所設儲金會所現計已有數處而商會旣已極力進行則漢口商民均能以大局爲重必不稍存意見顯分畛域將來結算當必成一巨額云 
[吉林之救國儲金（化險）]  
　　吉林有志者前擬發起救國儲金分會以應上海乃有恐當道之不許可遂而遲遲未敢進行後經上海總事務所函附章程請吉林巡按使力爲提倡該使以儲金美德與同僚談話大表歡迎遂而一般紳士亦相率呼應於本月七日邀集各界人士在商務總會開中華救國儲金分事務所會到會者四十餘人公推商會協理苗經魁爲臨時主席下午三時開會其次序如下（一）主席報告開會宗旨（二）討論分事務所章程（三）選舉正副幹事（四）指定辦事主任員曁雇員（五）研究辦事細則（六）報告成立事務所首由苗君報告開會宗旨略謂儲金救國爲國民之天職知應急起提倡况上海總事務所成立已久儲金甚衆足見人心不死吾吉此次組織分事務所以提倡儲金務求湊足全國五千萬元之額爲目的云云次由發起人討論分事務所章程由瞿紹伊起草當場又由發起人選舉正副幹事商會經理馮蘭秀被選爲正幹事中國銀行營業科長鄧秀璜工會總理王佐才城紳吉士敏劉家蔭四君爲副幹事通俗報總編輯姚錫慶爲主任辦事員其餘文牘收發等員均由正副　事指定又由商會坐辦何其章提議辦事細則應函致總事務所索取以資考證衆贊成又由苗君提議分事務所應需開辦等費如何籌措衆發起人議决由發起人隨意捐助當場認捐者甚多又由瞿君草擬電報稿報告分事務所成立於上海總事務所主席旋宣告訂於八日午後三時仍在商會開會遂閉會 
地方通信 
[蘇州]  
　　選舉調查爲難立法院選舉事聞吳縣孫知事擬將吳縣所屬劃爲十區遴選董事十人爲調查員昨特邀集各董事在署會議令各董推定商議良久未决聞皆有不願就職之意故擬俟下星期再行提議 
　　染坊開市近聞蘇垣染坊罷工已誌本報現悉各染坊已照常開市所議加價一律照辦問係商務總會派員調停故有此結果也所有顧源泰染坊主在罷工時私自染貨被同行毆傷現下傷痕略見痊愈在縣起訴擬得雙方和解仍照舊開工 
　　又斬决盜犯二名日前行刧洞庭西山盜犯張水生曹禮　在城内九勝巷拿獲後由警廳移送軍政執法處審實判决斬首業經殷處長申詳軍民兩使核准遂於昨日（十六號）下午派禁衛步兵第四團軍隊將張曹兩犯綁至閶門外大馬路行刑 
[松江]  
　　泗涇各界之儲金熱救國儲金事泗涇鎭除縣立第四高等小學第一小學私立養正小學經訓女學四校計共集一百七十沅外又聯合紳商學界於本月十六日開救國儲金同志會經熱心諸君相繼演說並定分投勸儲外當埸認定有二百餘元之數其中有小學生及茶肆堂倌薙髮匠咸願投金亦可謂踴躍矣 
[鎭江]  
　　寳堰鎭罷市續志鎭郡西南鄕寳堰鎭罷市一節已紀前報茲聞因鎭江稅務所長陸君於該鎭創設捐卡征收貨稅苛捐及於肩負挑販且有二分估本需征一分之事鄕民買賣各户因之　　不前或繞道别處該鎭生意益形疲敗各商曾經公舉代表李某到城禀陳情形並述該鎭上年全鎭被盜搶刧又迭遭荒年鄕民挖觀音粉度活生計日蹙今復創設捐卡苛征商民不堪其苦請從緩辦俟來歲收成稍豐再行核辦稅務所長未經批准於是該鎭商店二百數十家居户六百餘家以陸所長不示體恤相率罷市聞僅有米店及吃食店未閉而已該鎭區長恐釀事　已飛報城内警務長核辦矣 
　　警察人員大更動丹徒警察各區經章知事大加更調昨已委定代理三區區長孫道閑改爲實差四區區長吳小亭辭職以程濟萬接充吳小亭另委水陸總巡兼船捐稽查員差五區區長徐鼎臣撤差以七區區長高學元調充遞遺之七區區長缺另委程紹徽接充十區區長魏向榮撤差遺缺以劉文毅接充江口稽查委王道張壁城充任車站稽查委紀　臣裘增德充任警察敎練所員亦已委定柳平章充任 
[杭州]  
　　嘉善破獲代運軍火女人本月十四日滬杭早快車由滬開至嘉善時有乘車女人陳氏等三人（年約三十餘歲江北口音）密携美國式蓮蓬手鎗三支子彈六十餘粒由車下站意圖潛入城内因其形色倉皇致被女採員察覺遂即報告警察立時拿獲解由嘉善縣公署審訊均各供認爲黨人代運軍火不諱且稱述黨内情形至爲詳盡聞該縣知事已將訊明情形具電報告省憲察核矣　 
　　永康徴兵局書記自戕永康徴兵分局書記黄復因外交失敗日前氣憤自戕吳局員查悉後即將該書記送入榖祥醫院醫治現由院長蔣元甫親自調治漸次就痊聞蘭　團區司令官童必輝聞知此事以該書記忠勇可嘉業已詳請軍署請爲給發養傷費用以示體恤 
[安慶]  
　　馬隊調京編練前年安徽獨立時鮑旅長貴卿由北京帶兵來皖督隊剿辦後遂鎭守蕪通迄將兩載旅長一職已由陸軍部另委人接替至上年鮑君由京帶來之馬隊聞奉電調京編制已於日昨首途北上矣　 
　　連日天降冰雹五月十二日三句鐘時大雨傾盆中雜氷雹小者如豆大者如齊今日（卽十五號）十二句鐘紅日當空忽然陰雲四合雷電交作又有冰雹發現較前略稀値此二麥將實菜子將割之時連次發見冰雹將來收成恐不無影　云　 
[武昌]  
　　造幣廠改滇銅近來各官署感於時局日艱亦知提倡國貨而造幣廠之向購東洋紫銅鑄造銅元者今亦擬改辦滇銅查雲南出銅最豐惟地居邊界蓮輸不便金融又極困難故該省並未自鑄銅元現財政部以滇省缺乏銅元鄂廠缺乏銅料特籌鄂滇兩利辦法以滇銅接濟鄂廠所有應給銅價即由鄂廠氏鑄運滇濟用惟滇銅粗雜他質尚須化鍊故鄂廠須設煉爐提鋉始能合用刻已於廠中附設滇銅運輸處由滇派員經理 
　　農部特派員來鄂總統顧問哈漢章來鄂原因已紀昨函茲悉農商總長周子廙氏亦因日本交涉新解决深恐屬於該部之農工商礦及他界人有所懷疑特派僉事張明倫來鄂詳爲解釋　又一說則謂張僉事乃因調查漢陽鐵廠萍鄉煤鑛大冶鐵礦各案卷以備與日人議約而來未知孰是 
雜評二 
[外交部之宣言書（默）]  
　　外交部通告各國之宣言書所謂一字一血涙也此一字一血涙之文字各國接閱後將生何種之感情乎其能深體維持和平之誠意而諒我委曲求全之苦心乎抑以我政府易與而思尤而效之乎吾知光明磊落之大國向來以仗義執言聞者必無有不諒苦心而以我爲易與者也然而世界之國果能盡光明磊落者耶俄人繼日本而起之風說果盡出於無因耶我國人誌之此後之責任重矣勿謂掀天動地之波灡已息而可息肩片時也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[遠東運動會第二日比賽紀事]  
　　今日爲遠東運動會在滬比賽之第二日天　甚佳來賓上午較少下午竟至六七千人女界頗多學生團之到者有上海南洋公學及聖約翰大學蘇州東吳大學南京河海工程學校其餘因無操衣之認識不能查悉各校中以東吳最爲嚴肅步伐亦甚整齊上午十時開會其比賽諸術爲百碼竸走二百二十碼競走籃球遠跳四項此中惟遠跳得有决勝之結果籃球一項中國本能勝過菲律賓但須連勝一次方可定决遠跳之最占優勝者爲菲律賓加地那君（遠二十一尺九寸四份之三）次爲上海聖約翰大學姚星煌君次爲菲律賓薩茀道君 
　下午二時半開會先賽棒球菲律賓勝次爲一百二十碼高欄競走第一優勝者北京清華學校黄元道君（時間十七秒五份之二）第二優勝者蘇州東吳大學張信甫君第三優勝者菲律賓拉排耶君次爲半英里競走第一優勝者天津南開學校郭毓彬君（時間二分六秒五份之三）第二優勝者日本多久儀四郎第三優勝者北京匯文書院李文昌君次爲高跳第一優勝者菲律賓薩茀道君（高五尺六寸八份之七）第二第三相並一爲北京清華學校凌達揚君一爲天津南開學校崔翼君次二百二十碼低欄競走第一優勝者菲律賓羅若達君（時間二十八秒五份之一）第二優勝者北京清華學校黄元道君第三優勝者菲賓拉排耶君次二百二十碼競走第一優勝者菲律賓蘭納德君（時間二十四秒五份之一）第二優勝者菲律賓金太那君第三優勝者菲律賓羅比魯君次擲鐵餅第一優勝者菲律賓山生君（遠一百零四尺五寸四分）第二優勝者北京滙文書院吉子奂君（遠一百零四尺四寸四份之一與山生君祗相差英寸四份之三）第三優勝者菲律賓潘嘉君（遠一百零二尺）次擲十六磅鐵球第一優勝者菲律賓伊蘭那君（遠三十五尺九寸四份之三）第二優勝者上海聖約翰大學高恩養君（遠三十四尺九寸四份之三）第三優勝者菲律賓潘嘉君（遠三十三尺五寸四份之一）次四百四十碼競走第一優勝者通州協和書院李如松君（時間五十四秒）第二優勝者北亦匯文書院李文昌君第三優勝者菲律賓力維拉君次五十碼泅水術第一優勝者日本浮井君（時間三十二秒五份之二）第二優勝者菲律賓拂勒君第三優勝者廣東某校蔡文炳君次百碼泅水術第一優勝者中國某校李羅伯君（時間一分三十八秒五份之二）第二優勝者菲律賓拂勒君第三優勝者廣東某校林福君次四百四十碼泅水術第一優勝者日本浮井君（時間七分廿一秒）第二優勝者中國某校李羅伯君第三優勝者菲律賓邦乾君次十五英里自由車賽行術第一優勝者日本津村君（時間五十分十三秒）第二優勝者菲律賓番平君第三優勝者廣東馬同驥佐芝君（據監　員云第二名之番平君未曾按照定例行走尚須討論待决因十五英里之行程係併合而成行須在賽跑場環繞四周作一英　後由赛跑場至江灣跑應環繞五週返入賽跑場再繞四還作十四英里如　方合十五英里也）次一百碼競走第一優勝者菲律賓薩茀道君（時間十秒五份之三）第二優勝者菲律賓金太那君第三優勝者菲律賓蘭納德君次足球中國勝一球菲律賓全失茲將中國足球隊諸人　名列下隊長唐福祥隊員張榮漢彭甲友梁玉堂梁棣芳郭炳根黄柏松葉貴深梁榮泰郭寳根區傑生備隊員何偉卿彭亞持石本生葉坤均香港人次爲中國捧球隊與美國水手比賽中國連勝八次其姓名列下領袖何錦裳隊長陳關亮隊員林金保陳關元嚴煥基嚴煥章許耀彬劉力衣甘發陸樹楷黄天祥何信行關潤泉高慈恩江恩賜均檀山　次撐高跳第一優勝者菲律賓薩茀道君（高十尺三寸八份之五）第二優勝者北京清華學校黄元道君第三未定至此散會 
　　此二日中各方之分數菲律賓已占四十分中國三十二分日本九分如十五英里自由車及撑高跳於判决時中國若得優勝則尚與菲律賓相差無幾望我國運動 
家勉力以爭其後至於棒球一術美國素最注重菲律賓爲美國屬地自亦　進今中國竟能勝過美國一次是亦大奇更望我國運動家再有以加勉之焉 
[救國儲金紀要]  
　　第三十三日之收數昨日（十七日星期一）爲上海開收儲金之第三十三日計中國銀行收銀洋一萬三千一百七十八元又交通銀行第七次收欵計銀洋二千三百七十五元兩共洋一萬五千五百五十三元連前併計已收到銀洋四十八萬四千零四十三元銀二千八百九十七兩三錢二分八釐 
　　縣敎育會之提倡上海縣敎育會接省敎育會來函以救國儲金一事各處聞風發起業已踴躍進行惟懸額尚鉅集成匪易敞會同人對於欺斯舉極贊同而又愧棉力薄弱因思吾學界愛國熱忱當較恒人爲熱敬乞貴會善爲提倡共效將伯之呼救亡圖存同此天職毀家紓難何讓古人竊不禁望風祈禱云云該會接函後當由正副會長吳懷疚賈季英邀集李頌唐曾公冶賈叔香顧聘珍李綺城丁賡堯何子文李默非金松甫曹幹臣楊聘漁秦硯畦等衆職員於本月十三日開會集議經衆公决應即通告各學校及各會　一體照辦並附意見三條如下（甲）會員儲金由　人量力逕送中國銀行或交通銀行本會並不收費（乙）學生儲金如數目奇零不妨聯合全班爲之或由校中指定職員代爲凑集但不得强迫本會並不收費（丙）儲金外並請提倡國貨於上艱時演講國家之關係國民之責任 
　　神州醫學會訂期開會救國儲金一事現各界已風興起茲聞神州醫藥會以本埠醫藥兩界人數甚衆亦宜各盡一份子義務故擬訂期開會勸募進行 
　　川沙分團章程摘要第一條本分團遵照中華救國儲金團章程設立分團名曰川沙縣救國儲金分團第二條本分團由本縣農工商學各界同人發起組織即以至元堂商會事務所爲分團事務所第四條本分團暫由商會收存儲金先給收條俟按旬造册彙繳上海中國銀行領取存單再行發給儲金本人第五條本縣各鄕鎭應由指定各機關代收儲金繳至商會彙繳上海中國銀行第六條商會及各鄕鎭代收處應各設儲鑫簿另將儲金者姓名住址數目按旬照抄交至本分團事務所彙繳上海總事務所第八條本分團職員均盡義務一切經費由發起人擔任捐集不得向儲金項下開支 
　　贈送血書之函復國貨維持會會員李佩蔭君刺臂血書二十六字以作國恥紀念並將此血書贈送儲金團等情已誌本報茲悉李君將此血書贈送儲金團後該團業已函復李君謂二十六字之警贈不啻五千萬儲金之珍重謹當裱掛座前日效夫差之呼誦候大會時再須懸告大衆藉資激　云云 
　　儲金之存記中華書局發行所同人朱筱棠君投函儲金團願於膳費内每月節省騰出洋十八元爲救國儲金以十個月爲率届滿再定擬於本月月底起如數交存中國銀行日昨有汪效良君投函儲金團存記月薪儲金汪效良八元顧寳森六元陳學季五元鮑德坤四元已送儲中國銀行矣 
[海軍部調查添造兵艦費]  
　　昨得本埠軍界消息謂中央政府現因我國海軍兵力單薄自應力加整頓特命令海軍部迅速添造武威大戰艦四艘每艘須能載重一萬八千餘噸共需造價若干着即務算報候核奪已經海軍部劉總長派員來滬向中外各船塢調查造價矣 
[蔣少將南下考查兵艦]  
　　統率辦事處辦事員薩鎭冰君日前奉令來滬舉行海軍宣誓禮式兼任考察海軍各兵艦事務抵滬之後甫經舉行宣誓旋奉中央電令回京以致考察海軍兵艦一事未及辦理茲悉海軍部劉總長以考察兵艦官長學識優劣係爲鄭重之舉未便中止自應呈明另請簡員考察茲經袁總統命令海軍少將銜蔣超英來滬考察兵艦蔣少將奉令後遵於前日由京乘坐火車南下行抵上海與海軍李總司令會商之後已於昨晨乘坐聯鯨兵輪駛往江陰考察駐防該處各兵艦一俟查竣再赴長江上下游將停泊之各兵艦考查 
[交涉解决後之防務談]  
　　鄭鎭守使楊道尹奉宣武上將軍齊巡按使飭轉開政事堂通電以中日交涉解决後亂黨日謀破壞難保不藉端造謠以爲謀亂之資奉諭應由各省將軍巡按使曁各駐在長官飭屬一體嚴密預防等因鄭楊兩君奉飭後以上海水陸交通華雜處非協同偵查不足以弭隠患除轉飭軍警各機關一體查防外並擬協商西官轉行租界各捕房注意下列二事（一）嚴杜假借名義散佈傳單（二）防止與某國互生齟齬致滋事端 
[盜匪拒捕傷人續誌]  
　　前晚老閘捕房中西包探在西棋盤街雙慶堂么二妓院妓女高筱紅房内捉拿盜匪該盜匪拒捕鎗傷西探及同黨王某等情已略誌昨報茲悉該盜匪等近來專在公共租界糾黨持械搶刧當舖此旬日間被搶者計新唐家弄乾亨牛莊路同康河南路萬濟汕頭路大昌楊家墳山元昌等五當故由麥總　　飭各捕房勒限嚴緝十六號晚老閘捕房捕頭得線人密報有專搶當舖之盜匪多人在西棋盤街雙　　妓女高筱紅房内聚义麻雀立飭一號西探目考爾四十號西探潘林士協同華控錢壽生顧阿根陸桂山馳往查拿抵院後僞稱調查私吃洋烟詎該匪等聞知捕房中函包探到來卽情虚逃　當經中西包探拘獲四盜而匪首王和尚見同黨被執卽下樓飛逃 
適四十號西探在樓下守候見王匪下梯卽土前拘拿王突出手鎗向該西探連開三響擊中右肩右後肋及左腿上該西探亦開鎗還擊彈中王匪肚腹彼此受傷倒地遂由一號西探目飭令各華探與一百六十五號西探先將已獲四盜帶回捕房收押一面將受傷之四十號西探車送同仁醫院王盜車入仁濟醫院均請醫治聞四　 
十號西探所受三彈雖皆陷入内部昨經西醫設法鉗出據云可保無虞惟王匪彈入肚腹尚未取出恐難保全至於已獲陳三寶等四盜因捕房須秘密研詰口供以故昨晨並未押解公共廨研訊云 
[小學提倡自動力之研究]  
　　上海縣敎育會小學敎育研究部昨日特設第三次問題徴集答案小學校提倡自動力應從何項入手試以各校之實行成績報告之 
　　（一）敎授方法（二）訓練方法（三）級長職務（四）値日生職務（五）學校新聞（六）販賣部（七）音樂會雄辯會茶話會（八）迎送吊問（九）提倡國貨及救國儲金　　五月三十日以前將答案交至會中 
[議開小學成績展覧會]  
　　上海縣敎會以本邑各小學成績展覧會自上年六月中在舊敎育會（一粟庵舊址）舉行後迄今將届期年未經續辦特於本月十三日開職員會時經衆决定照舊舉辦並議定於二十日（星期四）下午四時邀集各職員開臨時會公同籌擬組織法以便進行 
[勸用國貨會組織勸用部]  
　　五月十五號勸用國貨會同人在事務所集議公决組織一實行勸用部當場認定擔任勸用者有趙匊椒屠景三李徴五陳厚載徐賡華許奏雲王文典胡芝靑陳良玉王志香原文山薛文泰邊文錦李吉生方夢超席玉書鄒靜齊鮑公德諸君均願竭盡義務力圖進行務達推銷國貨之目的云 
[通俗宣講社宣講記]  
　　通俗宣講社於前日（十六日）在東區宣講所開第七十二期宣講會午後二時振鈴開會先由俞元爵洪詩庭地君宣講節用糜費戒吸烟捲儲金救國以固國本等語次由印培君宣講莫忘國恥之日務各盡其能力以拯國勢衰弱次葛君雲韶宣講勸用國貨挽回利權聽者頗爲動容至五時分送印品搖鈴閉僵聞該社自下星期起將往浦東及西鄕各處宣講以求普及云 
[競雄女學畢業紀事]  
　　白克路競雄女學自開辦以來業經四載昨星期日舉行第二次高等小學畢業式並學生家屬懇親會展覧成續一時來賣到者甚衆所列成續以文藝生汪彤之山水盡　畢業生黄敏之字屏爲最優其他如古今列女表歐洲地圖亦有特色手工等類亦無不各擅具長故各家　見之深爲欣慰會場秩序亦甚整肅各學生之臨場演習有黄敏所書秋俠遺詩一聯云東侵憂未已西望計如何十字寓意尤遠云晚間校長徐寄　女士更設筵欵待各敎員及畢業諸生而散 
[養性女塾慘遭回祿]  
　　新閘合興里養性孟女塾於十四日午後二時許正在上課柴房内不戒於火該校長周學孟女士聞警樓梯已將焚斷因急欲保護年幼各生出險致頭面均遭灼傷所有箱籠細輭及校具等項盡付一炬約　數千金並未保險人皆以同女士平日熱心敎育一旦　此慘禍莫不惋惜現已經議定另籌的欵暫假靑島路某屋内重組俾使恢復舊觀 
[放寛沿浦馬路之預備]  
　　南市大馬頭迤南沿浦漲灘經工巡捐總局朱局長查照前市政廳推放馬路改建馬頭議案曾與紳商議妥官商合辦呈請鎭守使道尹轉詳齊巡按使核示施行等情已紀昨報茲悉此事業經陸伯鴻朱子堯朱葆山等擔任籌費先將沿浦漲灘開工塡實然後丈勘畝數若干規定放寛馬路並酌建馬頭數處將來組織一極大之公司置備商輪以便振興實業 
[水巡警緝獲盜匪]  
　　夥刧崑山小輪案内之盜犯吳雙卿前經該處長官詳請省吏通緝在案前日水巡警一號巡長顧四弟在王家碼頭將吳緝獲解由一分署禀明該犯尚在松江搶刧某姓家贓物並持鎗拒傷警察等情奉飭移送警廳司法科預審後再行解回歸案訊辦　 
[徐廳長訓斥巡長]  
　　淞滬警察徐廳長前日飭傳各區並各分署各巡長到廳面諭略謂本廳長查得一區三分署巡長王錫玉時與上官反對且喜揑造匿名信函破壞他人名譽業已查明應當深究今姑從寛着令嗣後痛改前非等語該巡長奉諭唯唯而退 
[麥總巡諭飭各探操演鎗法]  
　　美捕房昨奉總巡麥君諭飭着各華探於卽日起午後一時闰律赴戈登路捕房操演鎗法以資練習 
[查獲被拐小孩兩口]  
　　水巡捕房查得國民輪船貨艙中有被拐男孩二口一年十五歲瓜州人名楊小留子一年十六歲通州人名徐洲海當卽飭探前往拐匪已經逃逸祗將兩孩帶至水巡捕房奉諭解送地方檢察廳昨奉檢察官訊明發堂留候家屬認領 
[和誘罪訊明候判]  
　　水巡隊巡長趙義勝控張阿新誘拐伊妻趙霍氏至天津出賣一案經上海地方廳將張並該氏關提到案諭張收押候辦該氏給伊夫先行具領在案茲悉張阿新供詞牽涉趙之妻母霍劉氏是以該廳又將劉氏傳案昨日午後審判廳袁廳長會同賀檢察官開庭辯論趙義勝供年三十五歲我妻於去年八月中被張誘拐是實趙霍氏供年二十二歲去年八月十八日被張誘出乘輪於二十二日到天津住長春棧後被張將我賣洋一百元經氏函告丈夫來案控告求恩追究張供家住法租界菜市街曾在法捕房當過巡捕前將該氏帶到天津係受伊母霍劉氏之晙使霍劉氏供與張並不認識實遭誣扳云云卽由賀檢察官起訴此案事實略謂張阿新實犯新刑律三百五十一條第一項和誘罪請爲公判袁廳長復向在案人證一再駁詰各執如前當以趙霍氏係屬和姦罪有應得本當懲辦姑念伊夫當庭代求從寛免辦遂判趙霍氏交趙義勝領回管束張阿新還押候辦霍劉氏無干省釋 
[女婿控告丈母]  
　　滬城縣橋地方有湯炳鈞者曾娶南京婦人潘丁氏之女爲室成婚已久詎湯妻近被妻母勾引以帮傭爲名走出不歸湯查檢衣飾缺少頗多昨向妻母理說　之不　當卽扭控一區三分署奉飭將潘丁氏母女連同湯併送地方檢察廳訊辦 
[婦人險被拐賣]  
　　婦人張沈氏前被相識之婦人王華氏誘往某處欲圖拐賣該婦旋即覺察　問逃回昨日張沈氏將王華氏尋獲扭控四區地分署解送閘北司法科押候訊明核辦 
[查獲拐匪窟穴]  
　　拐匪陳子山日前在潭子灣將施姓女孩大寳小寳二口搶取而逸　匿公益里菜場春杏元老虎灶樓上昨經閘北偵緝隊隊士查悉前往拿獲匪黨郭德勝張寳山楊阿炳郭張氏及陳匪二女孩與窩匪之胡杏元等一併拘案解送司法科押候傳到女孩家屬再行核辦 
[拐匪歸案訊辦]  
　　史金松前在城内誘拐王姓小孩逃逸經王同傭婦周王氏控由地方檢察廳提訊氏供目覩史將孩領去現匿法租界等語經廳長備文派探投法捕房協探將史拘獲昨解法公堂請訊周王氏投案供訴前情訊之史供前與該氏姘識拆散後並不往來實遭誣扳求察中西官以案出城内遂判交來警帶去歸案訊辦 
[茶房圖姦鄕婦]  
　　福建路五十六號門牌某客棧茶房　阿二前晚因將鄕婦周張氏誘入棧内强姦由氏邀同見證周榮根投訴老閘捕房派探將馮拘獲當經捕頭略詰情形諭着押候解廨訊究 
[流氓攫錢判押三月]  
　　流氓許炳昌昨晨在虹口小菜場攫取吳泉銅元一百枚圖逃由捕追獲旋解公共公堂訊實判許押西牢三月以儆 
[攫取金挖耳類誌]  
流氓薛小福前晚因在九江路攫取張陳氏金挖耳經途人彭　庭鳴捕帮同將薛追獲扭入老閘捕房奉飭押候解究又陳秀忠前晚在山西路搶取陳姚氏之金挖耳圖逃經氏鳴捕追獲昨晨押解公共公廨請究經代理讞員王肇之君會同英領康君研訊屬實判陳押捕房一月示儆又流氓陸阿二前晚在三馬路攫取行路婦人金挖耳爲途人王明甫所見追至六馬路由捕帮同將陸攔獲昨解公共公堂請究詎陸阿二之父陸阿根恐王到堂證明伊子攫取情形向王恐嚇不許上堂作證王不允許遂將王兇毆經看守公廨大門之三百八十一號華捕查見一併帶八匯四捕房經捕頭詢悉前情仍將王與陸阿根送回公廨解奉中西官訊明以陸阿根不應藐視公堂毆打案證着先押捕房一月期滿交三十元人洋並保以後不准再向原告尋釁陸阿二押候查明再訊 
[匪徒攫取鈔票]  
　　匪徒張根星宋盛裕前日午後在北四川路　洪橋攫取徐杏行之鈔票洋二十五元由捕追獲昨解公共公廨請究經俞代襄讞會同英領卓君研訊不認判均押候查明再訊 
[妓傭冒騙金鐲之判押]  
　　前在漢口路妓女林媛媛處爲傭之蘇州女子錢靜珍（即阿秀）因冒林妓名義向河南路楊慶和銀樓夥馮春連騙取値洋一百六十三元之金鐲一副持向同豐永金舖兌換現六一百四十五元逃匿浙江路貽德里業經原告偵悉報捕將錢女拘解公共公廨訊供押查在案昨晨由廨傳同林妓之姊林阿六到堂證明被告冒騙情形訊之被告供詞含混中西官核供判贜交同豐永領回錢女着押六禮拜示儆並准繳洋減罪 
[失竊水晶石累及薦頭]  
　　陳葉氏投法公堂控稱去年十二月間家中失去水晶石一塊値洋一百元當時因並無外人來家祗有薦頭張王氏來過一次遂向伊詰問據云此事不必報捕伊可帮同找尋等語嗣即避匿不見迨捕房包探查悉該薦頭因薦工人竊洋訊押廳署茲蒙將張王氏及用過炻天之傭婦徐王氏分别提到請爲訊追質之張王氏供水晶石被竊後婦人確曾到過陳家向說不必報捕帮同找尋等語惟究竟被何人所偷實不知情求察徐王氏供由張薦往陳處帮傭祇做三天停出餘不知情聶讞員將該薦頭一再駁詰以失竊後勸令不報捕房殊有可疑遂判押限七天將水晶石交出徐王氏無干開釋 
[查獲竊賊]  
　　竊犯張金生前竊長安路富安里房屋上之玻璃二十四塊昨由閘北偵緝隊查獲傳到該里管門人李勝新質訊一過解送司法 
 
 
 

Page 11

 
 
科押候　辦 
[巡官囘籍省親]  
　　一區三分署巡官丁士　近因回天津原籍省親禀准徐廳長請假所遺該署巡官差缺委趙光成接辦趙已於前日到署辦公矣 
[銀行經理病故]  
匯豐銀行經理英人畢孝夫近因患疾在公濟醫院醫治無效而卒定於今日成殮 
[縱火犯年老得釋]  
　　陳宋氏於去年冬間縱火圖賠保險銀兩未成經捕房派探查明縱火屬實將縱火各物及氏一併解送法公堂訊實判令管押四年在案現因該氏在押患病由捕送廨請示中西官以該氏年老從寛判送善堂留養 
[是否患有神經病]  
　　昨晨駐滬英副領事康君與公共公廨代理讞員王肇之君正在會訊捕房瑣案時忽有身穿高麗服式操紹興口音之人投案聲稱余昨在外灘中國花園游玩横遭捕房西捕干涉將我毆逐是以投案求將該西捕提究康君告以此係中國公堂如控告西捕須赴英領事署控告該人即謂爾亦英國人不能治英人焉能治他國人康君問其人姓甚名誰答稱係正月二十一日所生語言颠倒中西官以其患有神經病諭令站堂華捕將其逐出公堂 
[宿遷長老之好善]  
　　窰灣來電云宿遷慧門純璞一長老願合極樂五華聖壽三寺每年捐施錢一千五百千助立義振協會孤兒院以極樂院西宅爲敎養所宏願大慈紹隆佛種謹代飢孤稽首讚嘆乞登各報首揚仁風弭刧運鍾琳 
[下電車失足跌傷]  
　　昨有陳阿四乘某號電車至西華得路跳下失足仆地跌傷頭部由巡街捕到來將陳車入捕房轉送同仁醫院　治 
雜評三 
[運動大家（訥）]  
　　昨日大陸報評遠東運動會謂數年後中國定能如斐列濱有極多運動大家所謂運動大家者專長運動者也專長運動之人雖多必有限吾故旣望此運動大家專精其詣又望極力倡導使一般普通國民人人知運動之必要人人得普通之運動法一變其從前脆弱無能之體格識有常識力有常力則中國强矣蓋世界學術進步專門與普通之程度必相等也 
救國儲金 
[五月七日中國銀行收款清單（四續）]  
　　第二百二十五册一號至五十四號　　李阿毛一元張里程一元金仁一元曹晉高一元楊珍干一元陸大寳一元陳文亢一元孫毛毛一元吳珠球一元王書讀一元張龍生一元葉成金一元章高金一元姚長貴一元姜阿堂一元胡秀寳一元李雲川一元王雙喜一元陳龍山一元麥榮載一元陳龍章一元 
吳耀忠一元盧蘇一元王龍慶一元金小姐一元陳小　一元尤全春一元葛順記十元徐和慶一元孫有金一元童如雲一元姚炳堂一元姚竹進一元許岳林二元　全二二元陳阿榮二元葉根生二元鍾連生二元林　　二元張瑞瑞二元李賢章二元葉容二元梁培五元　志浩三元陳金生三元吳貴山三元王應堂三十元潘瑞慶二十元郎友芳五元俞志和五元王梁氏二元蘇張氏一元金徐氏一元金沈氏一元 
[第二百二十六册一號至十三號]  
　　胡毓台一元汪季航二元張　淵二元朱福二元卓伴 
二元卓　二元朱清二元梁鏡二元田六二元蔡田二元徐炳地元卓岳二元丁二二元 
[第二百二十七册一號至二十六號]  
　　卓樂生五十元唐立南十五元唐贊良十元王日朝六元鄧瑞人五十元羅緝齋十五元蘇植南十元王熾臣六元卓蘭生二十元卓觀羊十元周福生八元王全六元鄭姚氏一元甄林氏一元吳王氏一元麥李氏一元林有來一元沙銀一元陸蓉新一元唐錫鑒一元陸程三一元唐錫　一元沈榮一元唐錫榮一元蔡郎一元吳　　一元 
[第二百二十八册一號至十四號]  
　　吳紹燕一元孫丕琳一元江功亭一元楊福卿二元孫希耀一元張雲生一元王封三十元楊華卿五元邵玉璋一元甘揚一元王順一元卓騒一元卓吾一元梁北水一元 
[第二百二十九册一號至十八號]  
　　蘇嵩二元黄願昌二元蔣全宏二元劉銀科二元楊子和二元吕文卿二元傳慶餘二元高步靑二元張其仙二元崔　子二元張三二元徐松學二元王竹賓地元葛福生二元張高二元王成二元何英二元羅張氏二元 
　　五月七日共收儲金銀圓一萬一千八百三十一元銀一百六十五兩連前共計已收儲金銀圓三十八萬四千零五十六元銀二千零九十三兩五錢中國銀行謹啓 
[五月十五日交通銀行收款清單]  
　　此爲第六次報告 
[第六册九十一號至一百號]  
　　張老太太一百元徐宗揚十元衛培卿十元陳新之五十元張太太二十元張倫記五元王奶奶五十元黄慶記二元趙慶華二元陳幕周五元 
[第七册十六號至七十號]  
　　鄭升雲二元厲月堂二元神州女學職員校員六十元陳道純二元陳大器二元楊筠五元沈驥英一元唐惠蘭五元陳　貞一元林玉英五元高亞雲一元陸佩卿五元夏惠卿二元趙韻琴五元沈兆祥一元沈驥英二元甘蓮英一元沈家韞二元盧麗娥一元陳美珍一元唐志鴻唐炳師一元鄭浩二元吳蔚卿一元張俠魂二元徐　容二元孫戒成五元潘味蘭二元蔡麗英二元甘秀萍二元曾佩君二元方麟一元張貴珠二元陳欽明一元陳留保二元沈德珍一元楊國英二元黄靜容一元黄振球二元鄭佩蘭一元黄熾昌二元陳寳明一元黄冷玉一元蔡佩瑛一元關楚慧五元蔡文煦一元關松官五元盧倩予一元黄煜南十一元周培森二元王新之三十元陳蓮　二百元陳郁奕二十元沈　林五元陳止關三十元 
[第八册七號至四十六號]  
　　周本靑五元老玉羣二元陸寳珍一元潘世璩一元張慕貞一元盧妙臻一元李國昌一元播世珠一元盧麗臻一元關秀英一元梁慧昭一元顧翔羽一元唐瑛二十元唐玉蘭一元奚　華十元凌肇型一元朱璧光一元吳容一元林玉容二元朱璞一元黄中原二元朱巽一元余子玉十元費鳳一元魏筱茂一元吳惠淑一元彭綉氷一元王鋤月一元程　卉一元陸秀英一元周猗琴一元周鳳嬋一元陳慕容一元薛錦絅一元 
陸佩雄一元薛錦園一元陳森榮一元薛錦麟一元沈駿英二元沈家　一元 
[第九册一號至三號]  
曹益軒二十元光泰錢莊五十元汪俠卿十元　 
[第十册一號至十六號]  
　　天昌愼三百元孫積慶堂房租二百四十元李萊山又三百元李萊山月薪四十元陳銘生月薪三十元陳儒寳十元陳女士十元李錫卿月薪十元黄漢廣十元黄漢震十元黄女士十元周靜齋一元周玉瑛一元周杏村一元周菊塘一元周荷莊一元 
　　五月十五日第六次共收儲金洋一千八百四十九元連前共計已收儲金洋一萬六千五百七十一元銀五百九十五兩一錢二分八釐交通銀行謹啓 
　　五月十七號儲金團來函樂和生儲洋五十元樂字誤岳字請爲更正 
來件 
[尚賢堂李佳白致國貨維持會及勸用國貨會書]  
　　國貨維持會勸用國貨會諸先生台鑒竊維國力之厚薄原於出產之豐嗇而豐嗇之率每視提倡者之腕力爲轉移諸公窺見貴國積弱之近因在於經濟力之不裕而尤在於國產之不振因以有貴會之組織盡力提挈近年以來華貨漸次發達產額銷數日益增多於以見貴會提携獎勸之功爲至鉅也敝堂華品陳列所之創設迄今三載亦以發揚國粹推廣銷路爲唯一之宗旨與貴會不謀而合蓋以敝堂爲聯絡中外之地凡各國外人之僑寓貴國或游歷遠東者所至尤繁故特犠牲敝堂每月可得二百數十兩租金之房屋留以爲陳列華品之用並保有火險守以巡捕由敝堂擔負完全責任復延通曉譯學者專任招待这職期使華人商工業之成績得以邀外客之品題而國貨之行銷亦不無壤流之助惟是公益事業必賴羣策羣力方足以謀進步而埀矽長素稔諸公毅力熱忱爲時崇仰而各出品家尤靡不知之有素務希不憚賢勞將敝陳列所宗旨與辦理情形代向各家宣佈並力勸以其出品來敝所照章陳列百川殊源同歸於海想亦諸公所樂爲協助也登高一呼衆山響應曷禁翹企深之專此佈托祇頌日社竚候回示尚賢堂李隹白謹啓 
來函 
[江蘇物品展覧會來函]  
　　逕啓者十六日貴報載江蘇物品展覧會總幹事高友棠君禀明滬海道尹及鎭守使等請爲飭屬徴集物品等語查展覧曾監督係巡按使總幹事係巡按使署實業科長平日對外文牘均以巡按使名義行之何嘗禀明道尹至鄭鎭守使向不管理民事尤於展覧會無涉特此辯正江蘇物品展覧會公啓 
[武安縣小民來函]  
　　縣知事王嗣曾奉財政廳飭開勸募四年内國公債事該知事並未將章程數目宣佈卽差傳各村莊社首來城科派（武安各村莊原有守望社）每納田賦銀一兩即派認公債一元五角以此類推全縣田賦共銀三萬六千餘兩須繳納公債洋五萬四千餘元限十日一期三期繳清苟逾限不完定必責罰不貸但人民所納田賦以全縣計之納一兩者百分之十餘皆幾錢耳以僅僅謀食之家迫令其認購公債且差役到處索詐人民不堪其擾矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
[愛國叢談寳羅（警衆）] [  ]  
　　寳羅波蘭童子也世業農性至孝三歲失怙恃家赤貧賴祖母針　㒇養稍長從師讀過日能記慕華盛頓拿破崙之爲人每逢休日輙於隴畝間偕羣牧兒抽笳作笛度陽關之曲和易水之歌音　悲壯聞者輙知爲寳羅或又脫笠爲牌列牛作陣仿兩軍之對　與角者輙倒無何寳羅行年十三去而從軍越年俄以十萬貔琳侵波蘭攻華疎彌月不克俄　憂之其參謀曰華疎之難下以有童子寳羅在也吾聞此童善笛戰必度曲以忘軍人疲且知笛意軍之進退但以綏急爲標準若生致之使度曲以賺華疎城可　日破俄將從之翌日戰方酣俄帥佯敗華疎軍追之忽聞笛聲吹曰敵詐敵詐速退速退軍方折回已爲俄兵所挫而寳羅擄矣寳羅知不免始隨至俄營俄將降階執手曰子固英雄然順天者昌逆天者亡何不思之甚今吾欲與子共富貴享安樂子能聽吾言乎子能爲吾度曲以取華疏乎寳羅厲聲曰貞女不爲强盜屈烈士不爲敵國臣若欲吾以餌同胞請快殺俄將怒將斬之參謀進曰脅以威不如動以情請少待因顧寳羅曰吾聞子堂上　垂老之祖母子不爲身命計亦應爲老人計何昧也寳羅聞言哭失聲良久掩泣曰吾將從汝俄將乃擁之至城下授以笛時已入夜寳羅執笛而吹曰敵至敵至速起速起聲出劍隨厥臂已斷而敵至敵至之聲未少輟華疏軍聞警自夢中驚覺竭力迎敵遂敗俄帥而寳羅死矣當日波蘭危而復安者寳羅之功也後十餘年俄人再攻華疎華疎破而波蘭亡烏乎三軍可奪帥匹夫不可奪志寳羅有焉假使當時人皆如寳羅波蘭可以不亡矣嗟夫 
[國恥紀念（覺迷）] [  ]  
　　國恥紀念國恥紀念洋洋乎盈耳然健忘爲吾國人特性欲以國恥兩　銘之人人之心刻諸人人之骨良非易易矧一年之中紀念　國恥僅僅一日乎僅僅下半旗乎 
　　國恥紀念國恥紀念吾國民雖日在紀念此國恥其如一般官不紀念此國恥何官吏不紀念此國恥他日外交之失敗如故故不欲紀念此國恥則已如欲紀念此國恥當繪國恥紀念畫如金剛石牙粉仁丹之招貼懸掛各處牆壁製國恥紀念意如嘉禾單鶴章之頒給大小官吏庶幾吾人民吾官吏不忘今日之恥乎　 
游戲文章 
[句殘敬告國民書（東埜）] [  ]  
　　我國民鑒於中日交涉之失敗東亞之阽危寢不得安其枕食肉而不知其味臥薪嘗膽臥薪嘗膽之聲洋洋盈耳志氣非不堅忍也命意非不沈痛也然而事有待於商榷者僕過來人敢進一言爲國民告自來薪之爲物有草木煤炭之不同而人之皮膚又有厚薄老嫩之各殊僕當日所臥爲柴薪抑爲煤薪一覺黄梁至今已　糊難記惟終宵輾轉有若芒剌在背遠不若芙蓉帳煖翡翠衾柔則可以斷言者也我國人種素以厚皮著稱平日笞　掌頰或　　如牛革或逢逢若鼉鼓具此一副臭皮囊宜若可以蹈白刃而冒荆棘區區臥薪云何哉而無如我國人之厚皮大都不在背而在面老臉人之所具而背上堅甲顯然呈十三塊之紋者惟彼廣田自荒之大員富翁以及批杷門巷中之平頭奴子負此好身手耳其餘蚩蚩氓兩肩脆弱不足以荷艱鉅乃欲其枕苫寢茁徹夜無眠不將戳穿猪尿泡發無數大疔瘡於背上哉不將貽人笑　謂大年初一死爺日日夜夜死爺哉男子且然况女子肌膚白嫩風吹而肉痛莊姜手如柔荑楊貴妃之乳軟如新剝鷄頭肉辜負香衾不御偏與木石居坐於　炭耶他日小姐出閨寡婦再醮舍公子黑臀外將從何處覓得佳耦厝火於積薪之下而寢其上耶則浴堂失火之慘劇豈特于思于思之老前輩受其累而已哉嗟夫以若所爲求若所欲於含寃忍痛之義則得矣其如碍衛生何權宜之策莫若就積薪之上裹以布帛諸君豈不知繡花枕頭外錦繡　内茅草原爲我國之大宗出產品今可略變其制取平日服御之野鴨絨墊褥去其實塞以茅柴男若女横陳其上雖乾柴烈火此鄕未足以號温柔然而茅草之外多一重隔膜當可無斷肌裂膚之患此就寒天言之也如逢炎夏則市上流行之臺灣蓆質以柴草製成臥之尤屬名副其實雖係日貨而用作臥薪之代表可以不須抵制矣至若煤炭之薪可以畫　代擦背之用若木柴之薪或薄皮或圓心或　源獨幅蓋棺之後可效陳摶之一臥千年無須生前亟亟爲也此關於臥薪一事所宜商榷者一至於食品之爲用貴乎充腸而適口膽則　味苦其氣腥其質不過一包臭膿非若牛乳魚肝油之滋補即而嘗之果腹不足而棘口則有餘我國民以交涉失敗受盡大虧已如啞子之吃黄連再嘗之以膽不致四萬人盡爲苦腦子者幾希（滬　稱窮無所靠之人爲苦腦子）鄙意嘗膽一事不過用作口頭禪說說而已如果沽唇而下咽竊恐自討苦吃如古禮所云君有疾飮藥臣先嘗之親有疾飮藥子先嘗之者寥寥無幾人也惟茲事已經國民宣佈如不嘗膽勢將食言膽固不易嘗而言亦非宜食改良之法莫若倣宵夜館出售之鴨肫先以刀剖開浸於水洗去膽中苦汁然後下之於鍋加葱薑油酒佐以鮮雞南腿干貝扁尖諸味或清燉或紅燒九蒸而九曬焉俟其乾透人各懷一枚茶餘酒後摸而食之其味或較鴨肫爲勝如逢吃花酒酒肉朋友滿座慮獨味不足以宴嘉賓者則膽之附屬品若香腸杳肚炒腰子肫肝湯之類罔不適用上蓋膽片聊以將意此非創格也試觀妓院中倌人慮生意清淡恒僱用眉清目秀之大姐以爲打底一般墜鞭公子走馬王孫醉翁之意恒不在酒今以香腸香肚等宴客蓋亦意在打底也此對於嘗膽一事所宜商榷者二抑更有進者鄙人當日所以能沼吳而雪恥者臥薪嘗膽不過表示一種意見而所以實行之者則十年生聚十年敎訓之策其中堅也我國民傳種之學久已冠絕全球搭姘頭而娶姨太幾於無孔不入生聚一說無俟僕之再事嘵嘵所惜敎育事業每下愈况一誤於經費之不足再誤於督策之無人則曷若行公妻之制擴靑樓進化之團舉全國之人通力合作生聚敎訓并爲一談猶愈於他日驅不敎之民而令之戰乎嗚呼前車旣覆來日大難與其臥榻之旁容人　睡曷若柴堆之上儘我高眠與　延頸企踵被人向袴下噬臍曷若醇酒婦人約友向筳前嘗膽凡我國民幸注意也 
自由談之自由談　　 
中日交交解决矣吾國民靠着外交家之大力及大總統之鴻福從此可以加高一個枕頭多吃一碗安逸飯了雖然滿蒙閩魯等省之權利果何如矣興念及此雖有高枕頭恐不能眠着雖有安逸飯恐亦不能吃下[  畢山]  
小說 
家庭小說 
[嫣紅刧] [  常覺小蝶合譯　天虛我生潤文]  
　　亨利性固頴悟旣得指導乃頃刻已成其半旣而又曰朋友此字當乎威廉頷之曰當惟前一字須用稱謂體而汝乃用叙述誤矣亨利擱其筆曰妄哉此係吾父所告予者汝當知吾父實爲古文家中首屈一指者汝烏得而非之今試再爲予講解其以下者威廉諾復爲解釋頃之已成安西來亦適至以回信付威廉威廉遂去亨利目送之出乃呼其父曰阿父此人乃亦解古文誠咄咄怪事安西來曰汝謂誰歟亨利曰即頃者送信之人耳彼之講解旣明且晰蓋較阿父爲精細又曰勿駭予非謂彼捉刀蓋不過爲予講解耳言次以適才所作上之安西來安西來視之不禁點首讚美盖知亨利所爲必不能至此也亨利曰阿父此人出言亦頗雋雅不類廠中學童安西來曰孺子汝母藐視彼彼受家庭敎育當較汝爲尤深也亨利曰然吾亦作如是想蓋其神情之中每露傲岸之熊安西來曰彼乃傲汝乎然予以爲此人實一謙恭之孺子亨利笑曰吾非謂彼傲我特彼竟欲於吾父之文字中尋指疵瑕故謂之傲耳安西來聞語亦不禁現爲笑容曰亨利彼乃摘吾疵耶亨利伸其手指文中一字曰阿父視之此非阿父告予當用叙述體耶而彼乃謂不然謂必須用稱謂體乃合即予告以此爲阿父之意而彼亦曾不少屈安西來曰亨利汝誤也此字自宜用稱謂體者汝蓋誤憶耳今可更之亨利乃拈筆改正且曰阿父吾思此人具此學問乃使埋没於工廠之中亦殊可惜昨與雪笠兒相鬥者亦即彼也安西來曰汝謂之埋没此亦未必蓋商人未必不許知古文而文學家亦未必不許兼爲商人特其學未成就乃即去而謀他爲可惜耳亨利皺其眉曰吾終以爲商業中殊非吾輩居身之地安西來曰汝又作此妄言汝聞誰語者亨利曰特雅之家人耳安西來曰妄哉汝竟信若輩之言汝不知雪笠兒亦且入廠謀治事耶亨利詫曰果歟安西來曰孰爲戲言孺子汝當知今之世界已無穏健之地惟商業中尚可立足耳 
偵探小說 
[我子之一原名ＯＮＥＯＦＭＹＳＯＮＳ] [  東埜譯]  
（二）家族醫生（續） 
　　說着拖吾向前另進一個房間只見房中燈火熄滅闐焉無人原來他爹爹已經出外去了那孩子愈加慌忙遲疑道他或者在叔父挨而夫處也未可知說着再上第二層樓梯恐吾不隨在後面時時回首瞭望吾想事已至此不可半途而廢惟有隨他同去尋着了一個人再作道理便也急忙忙跑上樓梯那孩子已走入一間房裏去了聽得他喊道唉叔父挨而夫祖父滾倒在下邊地上了吾尋來尋去尋不着爹爹心裏慌得狠說着便哭投向他叔父懷中吾那時已抵門口見他正在寫信聽得那孩子一番訴說忙把信紙搓了一團向字紙簏中一塞立起身來摟那孩子他面貌甚是文秀不過當時聽得這個凶信神思發越顏色倉皇一種翩翩丰度不免因之滅色吾走上去說道先生鑒原吾名挨茶烏桓乃是魯濱孫烏桓律師事務所中帮手今天晚上在貴府門前走過這娃娃喚吾進來救助他祖父說也可憐吾當時進得认來見他祖父獨居在下邊書室之中病勢危急在在須人扶助距今數分鐘前在吾臂中溘然而逝他辭世的時候吾做見證人所以不能驟然離開這裏必須把吾自已所處的地位報告他家屬方是正當的辦法挨而夫道父親死了嗎這句話他說得極簡單極安閒也不悲慘也不驚異聲音響亮兩粒碧悠悠的眼珠中放出異樣的光彩吾方在詫異他的神氣又復了故常雙手抱起那孩子遮着自已面孔直向門口而走他不把吾放　眼裏又像不曾聽得吾告訴他的話茫然問道吾父親安在那孩子答道在小房内叔父挨而夫勿領吾去吾見了害怕你放手吾尋荷泊去挨而夫便放下那孩子一扭身竄出房外隨手把門關上只在此時挨而夫回身向吾面上露出驚疑之色問道你是在路上　進來的麽這事吾没有曉得吾的兄弟　裏去了他們同吾父親住得密邇呼喚靈便儘可扶持疾病如何舍近圖遠喚一個陌生　進來呢這幾句話吾覺得無可回答就也不去理他 
痴情小說 
[美女花] [  小山梅郞合譯] 　 
第八章（續） 
　　侯爵見都而奈勒語言果斷聲色俱厲不禁毛髮悚然面色灰敗如紙一若二次革命眞將如迅雷之驟至者不覺兩目炯炯呆視都而奈勒之面而此老奸巨猾之都而奈勒旣將恐懼之電氣輸入於侯爵之心胸復立用其巧詐之手段從容進曰侯爵今汝當知所謂可恥之聯姻正爲適合時勢之聯姻矣汝亦當明改嫁塞里愛侯爵之女公子於斯當雷之子正汝政治上巧妙之政策矣苟汝從余計而行者則所謂困難之問題將立卽傾向極易解决之點他人疑汝爲平民所怨恨而汝亦怨恨平民者汝乃嫁爾女於農夫之子以破其說他人視汝爲公衆自由之大敵爾乃竟嫁愛女於自由之民以表同意於公衆之自由他人侮汝爲忘恩負義汝乃調和汝族與斯當雷家族之血脉誠如是則誹謗汝者欽佩汝矣嫉妬汝者愛慕汝矣汝向之與平民不同意者今平民乃與汝同意矣是猶將傾之大廈忽有巨厚之壁支之而汝之身家財產亦有人爲汝保險矣汝之暮年亦仍得恣意繁華驕奢逸樂雖有十百千次革命之亂事可無一人仇視汝而欲加禍於汝矣不問國事之盛衰不問政體之奚若人且謂汝爲高隠之士矣計之萬全者尚有過於是乎 
 
 
 

Page 15

 
 
   
 
 

Page 16

 
 
[全昌美物廉價]  
頭號托力克眼鏡片　每對洋三元 
二號托力克眼鏡片　每對洋二元 
三號托力克眼鏡片　每對洋一元半 
眞金眼鏡　　　　　每副洋拾元 
配光眼鏡　　　　　每副洋一元 
眞金香烟嘴　　　　每只洋三元 
眞金挖耳　　　　　每支洋二元 
眞金戒指　　　　　每只洋三元 
眞金時式别針　　　每只洋二元半 
眞金時式宕圈　　　每副洋二元半 
俱用中國赤金製造倘有用舊不合仍可兌換格外克已以圖推廣國貨眼鏡一門配光驗目無不完備 
上海二馬路口跑馬廳 
[用煤氣灶者靈便]  
今有福建路即石路中市式式軒用小行之煤氣灶已達半載燒菜爐及熱抄爐比柴煤炭極爲便宜如有各酒館菜館裝煤氣灶問西藏路五號或者大馬路樣子房二十九號便是　自來火行白 
[信益股票]  
本公司經理各種股票公債劵等代客買賣兼做的實現貨押欵用金格外克已如蒙　賜顧請至英大馬路石路口通裕棧内電話三七四八 
[收買股票]  
本號專收浙路蘇路股票及有期證劵川漢粤漢招商局漢冶萍通商文通寗紹等各種股票内國公債均可交易 
四川路騰鳳里　黃順泰啓 
[中國人應用中國的貨飛鶴牌紅丹]  
挽回利權　之精良品　四時宜備　之香甜劑　救急防疫　之至寳丹　老幼咸宜　之解悶藥 
功用　時痧肚痛　霍亂吐瀉　紅白痢疾　中暑中寒　胃不消化　頭暈目眩　水土不服　酒醉暈船 
價目　中包一角　大包五角　小包五分　每聽一磅計九千粒價洋三元　 
每瓶二角　大包附有白銅盒一枚可作烟盒之用尤爲美觀 
總發行上海英界珊家園人和里亨大西藥公司　各埠大藥房各大洋貨號均有經售 
[寳利成記意法公司大菜]  
本號在四馬路第一臺對門專製時式餅乾各色蛋糕法點牛茶咖啡牛奶果古茶等兼售外國聽頭餅乾食物各種糖菓倘蒙　諸君惠顧無任歡迎價格從廉請嘗試是荷　本主人啓電話四一二六 
[龍虎公司人丹大加改良廉價批發愛用國貨者注意]  
人丹之製造本爲挽回利權杜塞巵而漏起自發行以來已五歷寒暑貨物有時雖不適口功效確能益人兼全之法殊非易易故服者每多責其不能與外貨比美國人多不樂購本公司志在發達國貨雖耗費鉅萬亦不以虧折稍存退志數載以來延聘醫藥名家純以國產精心研究逐漸改良始獲兼全之效果故本年之出貨雖不敢言稱强外貨試服者確能贊揚與外貨並駕固本公司營業前途之榮幸亦同胞希望收效漏巵之深幸也茲因定貨者衆原有機器不敷出貨物又添備新機内部事宜日多營業事故不無疏失凡與本公司有收付往來一切事宜悉歸中法藥房總經理　賜顧者請與中法藥房接洽爲盼今將近出改良貨物之特色分條左列倘有未能盡善之處希　垂敎焉 
華產人丹之七大特色 
（一）本年之新出人丹一洗從前不良之弊效速昧純價廉物美物色一 
（一）取材本國出產配合最新良方自備機器製造每日出貨百斤特色二 
（一）從前出貨每遇潮濕之時貨物多有霉潮之弊今用化學方半大加改良此丹即受陰濕之氣亦無霉壞變味之虞特色三 
（一）丹之外觀光潔内而質細堅固入口良爽清心囘味發甜生液逐漸融化不似從前入口有糊散之弊特色四 
（一）功用之大多用有救急回生之妙少則亦能人人常食旣有保護傳染之功復有清心解渴之效特色五（詳見仿單） 
（一）裝成紙包人丹批發固然從廉本外埠同業及各大洋貨號如欲定購散倉每斤價目較外貨格外便宜物色六（批發另有專章） 
（一）善士施送欲購斤數亦照批發同例特色七 
定價　中包一角　小包五分　每瓶二角 
總經理上海三馬路中法藥房人丹部謹佈 
[明華新到寳素珠廣告]  
自歐戰起後本公司專運之寳素珠工廠因多往從軍運道甚爲艱阻以至到貨缺乏深負惠顧諸君雅意本公司再三設法專人往歐與廠主磋商重價招集女工趕製各種珠飾上月始行带到各色俱全且專人前往監製故到貨較前尤爲精美用副惠顧諸君之盛意此佈再者本公司定章凡外埠分銷有借用分公司分號名義者欵項往來槪與本公司無涉前曾登報聲明特再佈告○○明華總公司上海英大馬路中市虹廟斜對門電話三千五百八十號 
分銷處北京明華芾記堂扇胡同漢口同震銀樓寗波方紫金銀樓杭州萬寳齋無錫新寳成銀樓 
[彭壽堂半夏露救我險症]  
彭壽堂執事台鑒僕素患痰咳久藥勿效每經春旺不感即發苦累實不堪言前年在戎馬之中早發宵征明知不免受疾然事在當爲萬無規避馳驅三閱月共和告成乃卸甲歸田節勞養拙蓋時當去年二三月間也詎料未歷幾時木旺風淫勾起宿感咳病大作痰吐終日不絕涏沬黏膩喉間汩汩有聲因之戒烟戒酒咳勢纔覺稍緩而痰膩則日甚一日日常所納穀食血食悉變爲痰補養之力旣微消耗之漏莫塞積久浸削元氣大傷比及秋燥肺陰愈枯於是精神委頗漸不能支氣喘欲絕膈疼難舒慪僂之態其形可怖諸醫能識病根而不能配合適當之方紙任服何藥毫無動靜無聊之際檢齊各報紙將貴堂所登半夏露廣告及各證書彙合參究所治證案果已詳備而所獲功效則又神速無比繼復歷訪親友有曾患斯疾而服半夏露以愈者則云報紙所載眞實不虚君以素信西藥又不閱報紙不知斯露之神效不然何至病深若是僕因歷來求治醫藥俱窮獨貴堂此露却未問津姑從郵局滙洋函購一料遠地轉運頗費時日包件到時正在初冬復受新感嗆聲大作立卽冲飲一服頓時嗆止入夜復冲一服安睡直至天明蓋近數月以來未有如此之暢睡者遂日接服至藥盡所呈功效與各證書互有發明唯是天氣漸冷偶一大意便致觸發大約由病久肺虚未能復原禦寒無力故致易召外感查視仿單此露實能補肺氣兼能滋腎調胃於滋養身體極宜遂續購大瓶半打服至今春絕不一發飯量加增氣機暢遂不但痰咳斷絕並使從前氣痛各病槪行驅除然後知肺筦一身運輸之氣肺氣强卽周身筋脉通靈無所阻滯而百病自消矣半夏露之功力如此其大而粗心之輩漫謂此露但治痰咳痰咳旣止卽半夏露之能事盡焉是豈能知此露之眞相哉僕感動於中因就身險各情節寓之於筆以公參觀願爲貴堂通告之肅此即頌　安　廣西柳州蔣振亞上言　上海河南路七號彭壽堂錄 
[欲谋黃包車營業者鑒]  
敝處耑造黃包車經十餘年英法租界代捐車照代設公司介紹放租一槪均可現有新到橡皮車輪名曰老船牌價廉物美堅固耐久可稱獨步且又出立保單一律包用　貴客欲造新車放租者票先行試辦請至本賬房可以接洽另備章程單函索即寄隨附郵票三分　長浜路潮州坆山對面　英法橡皮車第一機關啓 
[内外痔瘡連根脫落]  
必須認明京都天寳齋○始創珍珠人參蘆八寶化痔散此散獨重珍珠人參蘆專治一切恶痔搽之立刻止痛消患平復無形不效還洋 
凡患痔瘡之症雖由風濕燥熱四氣受傷所致實由肝脾腎三經受傷而成日久則生管成漏破孔穿腸膿血淋漓痛癢難忍本齋不惜工本修合家藏秘方以眞正珍珠熊胆人參蘆爲主佐以舒肝健脾補腎行氣固本培元等妙品爲丸專治一切内外痔瘡服之立刻止痛消管生肌四圍連服脫落平復如常大便毫無艱苦最奇者愈後非但永不再發且喜身體康健飯量加增屢試屢騐凡醫藥不能見效但服極品消痔丸眞藥到病除能化痔之仙丹也如症輕者二三盒重者一料絶根丸每盒二元每料六盒十元如外搽珍珠熊胆八寳化庤散每瓶二元無不立效●如丸散並用効驗愈速雖十年念年之惡痔可一敷立刻止痛若服後無效罪我惟天舖分上海二馬路西鼎新里 
[漢口和豐粉廠發息廣告]  
本公司股息發至民國二年六月底止今定於四月初一給發民國二年七月至三年六月底息五厘在股　諸君即携股票息摺至漢口流通巷本公司帪房支取或至上海寗波路錢江里裕源批發處騐明照發亦可特此佈告 
[老太古公司太古BS火險公司]  
倫敦崙格西火險公司 
柯里仁火險公司 
叭喇定火險公司 
雙司勞洽其火險公司 
家定火險公司 
路者本行經理以上五保險公司事務現可代客保廠屋棧房及各屋内所有衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟台天津牛莊等處貴客欲保者請駕臨接洽可也特此佈聞 
[滬寗鐵路開車時刻表]  
[由上海開至南京] 　 
上海　上午七點卅五分（快車）九點（三四等車） 
十點三十分（滬蘇客車） 
下午一點五分（特别快車）三點四十五分（滬常客車） 
五點三十分（滬蘇客車） 
夜十一點（快車） 
南翔　上午八點三分（快車）九點卅一分（三四等車） 
十點五十六分滬蘇客車 
下午一點廿六分特别快車四點八分（滬常客車） 
六點（滬蘇客車） 
崑山　上午八點五十三分（快車）十點卅三分（三四等車） 
十一點五十二分（滬蘇車） 
下午四點五十四分滬常車 
七點九分（滬蘇客車） 
蘇州　上午九點五十分（快車）十一點四十四分三四等車 
下午十二點四十八分客車到二點四十五分（特别快車） 
五點五十九分滬常客車八點五分（客車到） 
夜一點十分（快車） 
無錫　上午十點五十分（快車） 
下午一點三分（三四等車）三點三七分（特别快車） 
七點八分（滬常客車）夜二點十九分（快車） 
常州　上午十一點五十分（快車）六點五十分（常寗客車） 
下午二點十三分三四等車四點廿五分（特别快車） 
八點七分（客車到）夜三點廿四分（快車） 
鎭江　上午五點廿四分（夜快車）九點二分（常寗客車） 
下午一點卅三分（快車）四點廿四分（三四等車） 
五點五十一分特别快車 
南京　上午七點（夜快車到）十一點（常寗客車到） 
下午三點四分（快車到）六點十八分三四等車七點（特别快車到） 
江邊　上午七點五分（夜快車到） 
[由南京開至上海]  
南京　上午七點三十分（快車）八點廿五分（三四等車） 
下午一點廿分（特别快車）三點五十分（寗常客車） 
夜十一點（快車） 
鎭江　上午九點七分（快車）十點卅三分（三四等車） 
下午二點零七分特别快車五點五十九分寗常客車夜一點（快車） 
常州　上午七點十分（常滬客車）十點五十七分（快車） 
下午一點五分（三四等車）四點十九分（特别快車） 
八點九分（寗常客客車到）夜三點十六分（快車） 
無錫　上午八點廿四分常滬客車十一點五十六分（快車） 
下午二點廿九分三四等車五點九分（特别快車） 
夜四點二十一分（快車） 
蘇州　上午五點廿四分（夜快車）七點卅五分（蘇滬客車） 
九點四十一分常滬客車 
下午十二點五十七分快車二點四十分（蘇滬客車） 
三點五十二分三四等車六點四分（特别快車） 
崑山　上午八點廿五分蘇滬客車十點四十分（常滬客車） 
下午一點四十一分（快車）三點二十五分蘇滬客車四點五十六分三四等車 
南翔　上午六點四十一分夜快車九點廿九分（蘇滬客車） 
十一點五十分常滬客車下午二點廿九分（快車）四點九分（蘇滬客車） 
五點五十九分三四等車 
上海　上午七點（夜快車到）九點五十五分蘇滬車到 
下午三點十六分常滬車到二點五十二分（快車到） 
四點三十分蘇滬寗客車到六點廿七分三四等車到 
七點廿五分特製快車到 
[津浦鐵路開車時刻表]  
[由天津開往浦口]  
津東站　上午七點三十分下午十二點三十分七點三十分星期五快車 
津總站　上午五點三十分八點下午一點七點五　分星期五快車 
津西站　上午五點五十六分八點二十一分下午一點二十一分 
滄州　　上午十點三十分十一點四十八分下午四點三十分十點半八分星期五快車　 
德州　　上午一點廿七分星六快車下午三點十二分三點四十九分七點三十八分 
濟南　　上午四點九分星期六快車七點三十分下午三點十分十一點零一分 
泰安　　上午一點二十八分六點廿三分星期六快車十點零九分下午六點零六分 
兗州　　上午三點五十九分六點四十五分八點卅六分星期六快車下午十二點四十五分 
臨城　　上午六點五十五分十點十五分十點　四分星期六快車下午三點三十六分 
徐州　　上午六點九點二十三分下午三點四十分星六快車一點四十五分 
福履集　上午七點五十一分十點四十九分下午二點四分星期六快車三點三十六分 
蚌埠　　上午五點三十分十一點五十分下午一點二十八分四點廿分星期六快車　 
明光　　上午七點三十八分下午五點零七分六點零二分七點卅九分星期六快車　 
滁州　　上午十點零三分下午五點零七分六點零二分七點卅九分星期六快車　 
浦鎭　　上午十一點四十四分下午六點十三分七點四十三分 
浦口　　上午十一點五十四分到下午六點二十三分到七點五十三分到九點四分星期六快車到 
[由浦口開至天津]  
浦口　　上午六點五十分九點四十五分下午二點九點十分星期二快車 
浦鎭　　上午七點零五分九點五十八分下午二點二十分 
滁州　　上午八點五十一分十一點十一分下午三點五十九分十點四十五分星二快車 
明光　　上午三點五三分星三快車十一點四十二分下午一點十四分六點四十八分 
蚌埠　　上午二點卅三分星三快車六點三十分下午二點五十二分三點二十五分 
福履集　上午五點廿一分星三快車十點四十分下午五點四十四分七點零九分 
徐州　　上午七點二分星期三快車　七點四十分下午二點三十五分七點三十五分 
臨城　　上午八點早六分星三快車七點四十分下午二點三十五分七點三十五分 
兗州　　上午一點零四分七點三十五分十一點四分星期三快車下午十二點四十一分 
泰安　　上午三點五十六分十一點零二分下午一點八分星期三快車三點十二分 
濟南　　上午五點六點三十分九點下午三點三分星期三快車 
德州　　上午九點十七分十點零四分下午十二點十三分五點卅七分星期三快車　 
滄州　　上午十一點五十七分下午二點二十三分三點二十三分八點星期三快車　 
津西站　下午二點五十一分七點十五分八點十分 
津總站　下午三點二十二分七點四十六十點四　分星期三快車　 
津東站　下午三點三十二分到七點五十六分到十點半五分星三快車到 
民國四年五月一日重訂 
[滬杭鐵路開車時刻表]  
[由上海開至閘口]  
上海　上午八點正（快車）九點五十分（慢車） 
下午二點（特别快車）三點廿分（區間車）嘉興止 
莘莊　上午八點二十五分（快車）十點二十八分（慢車） 
下午四點正（區間車） 
松江　上午八點五十四分（快車）十一點十分（慢車） 
下午二點四四分（特别快車）四點四十九分（區間車） 
楓涇　上午九點三十四分（快車）十二點十分（慢車） 
下午三點十六分特别快車五點三十分（區間車） 
嘉善　上午九點四十八分（快車）十二點三十分（慢車） 
下午五點五十分（區間車） 
嘉興　上午七點二十分（區間車）十點二十分（快車）一點十五分（慢車） 
下午三點五十三分特别車六點十五分（區間車到） 
硤石　上午八點廿五分（區間車）十一點正（快車）二點十分（慢車） 
下午四點廿二分（特别車） 
杭州　上午十一點卅分（區間車）十二點五十分（快車）四點三十五分（慢車） 
下午五點四十分（特别車） 
閘口　上午十二點十分區間車到一點十分（快車到）五點正（慢車到） 
下午六點正（特别快車到） 
[由閘口開至上海]  
閘口　上午七點三十分（快車）九點二十分（慢車） 
下午一點三十分特别快車二點零五分區間車嘉興止 
杭州　上午八點正（快車）十點正（慢車） 
下午二點正（特别快車）三點正（區間車） 
硤石　上午十點四十五分（快車）十二點二十二分（慢車） 
下午三點十分（特别快車）六點正（區間車） 
嘉興　上午七點三十分（區間車）十點三十分（快車）一點二十五分（慢車） 
下午三點四十五分特别車六點十五分（區間車到） 
嘉善　上午八點零七分（區間車）十點五十四分（快車） 
下午一點五十五分（慢車） 
楓涇　上午八點四十分（區間車）十一點十二分（快車）二點二十五分（慢車） 
下午四點十八分（特别車） 
松江　上午九點三十分（區間車）十一點四十九分（快車）三點十八分（慢車） 
下午四點五十一分特别車 
莘莊　上午十點二十六分區間車十二點十八分（快車） 
下午三點五十八分（慢車） 
上海　上午十一點二分區間車到十二點四十三分快車到四點三十四分（慢車到） 
下午五點卅一特别快車到 
[滬杭甬鐵路甬曹綫行車時刻表]  
[自寧波開至曹娥江邊]  
寧波　上午八點開　下午一點五十五分開 
莊橋　上午八點十二分開　下午二點零七分開 
洪塘　上午八點二十一分開　下午二點十六分開 
慈谿　上午八點三十四分開　下午二點二十九分開 
葉家　上午八點四十七分開　下午二點四十二分開 
丈亭　上午八點五十九分開　下午二點五十四分開 
蜀山　上午九點零九分開　下午三點零四分開 
餘姚　上午九點三十一分開　下午三點二十六分開 
馬渚　上午九點五十一分開　下午三點四十六分開 
五夫　上午十點零三分開　下午三點五十八開　 
驛亭　上午十點十四分開　下午四點零九分 
曹百　上午十點三十一分開　下午四點二十六分開 
江邊曹娥　上午十點三十六分到　下午四點三十一分到 
[自曹娥江邊開至寜波]  
曹娥江邊　上午八點開　下午十二點十五分開 
曹百　上午八點二十二分開　下午十二點三十七分開 
驛亭　上午八點三十一分開　下午十二點四十六分開 
五夫　上午八點四十二分開　下午十二點五十七分開 
馬渚　上午八點五十四分開　下午一點零九分開 
餘姚　上午九點二十分開　下午一點三十七分開 
蜀山　上午九點三十五分　下午一點五十分開 
丈亭　上午九點四十六分開　下午二點零一分開 
葉家　上午九點五十八分開　下午二點十三分開 
慈谿　上午十點十二分開　下午二點二十七分開 
洪塘　上午十點二十四分開　下午二點三十九分開 
莊橋　上午十點三十三分開　下午二點四十八分開 
寧波　上午十點四十三分到　下午二點五十八分到 
[逊危险（時令）]  
殺身之害五鎗彈水火刀戕身之害一毒毒溺於花柳或累於傳染或種於胎元輕則胎患終身重則促其壽命無形之危險甚於水火刀鎗爲十倍 
春生夏長百物繁生百病亦因而發現毒藴於内者外露輕者加重愈者復發 
本藥房發行一種海波藥爲淸理血液中凝積毒質最有經驗之藥品若能按法試服功能肅淸内部保護皮膚疥癬癤瘰不相侵溼毒諸患不復現花柳隱疾者服之更有絕對的效力 
生命危險歲月幾何若已經失足身體上暗伏污點如再不調治急服最靈驗最王道如海波藥以淸潔其血輪解除其毒質恐内陷日深一旦觸發瘡毒潰爛延染遍身甚至毁容缺體悔恨莫及 
海波藥對於婦女子宮炎熱天癸失調及别種下半部溼瘡疥瘡諸患小兒胎毒未淨頭面瘡鄕服之各奏奇效 
　血　　海波藥　每瓶二元每打廿元　總發行　上海四馬路五洲大藥房　各省各埠　分店經售 
[彚司公司]  
男色間新到上等雨衣中國紳商尺寸合式 
K皮靴皮鞋晴天雨天所用 
新式草帽及洋傘 
彚司公司南京路江西路 
[趙同春堂宣告]  
啓者趙同春堂開設上海老巡捕房對門數十年來均無賒借銀物並無担保事務揭借會項等情屢經登報人所共知如有賒借銀物担保事務揭借會項等事均向經手人自理與同春堂店無涉兹再登報幸毌輕信自誤 
民國四年五月再宣布 
[（盤棧聲明）]  
今于本月二十八日受盤英界福建路北香粉弄口民生効記旅館全副生財招牌裝修一切在内憑中估價歸上洋新記執業盤價當日交足並無短少所有民生効記名下銀錢往來擔保盖印押包等情槪歸効記自理與新記無涉恐未周知特登申新兩報聲明 
上洋新記旅館啓 
[三益股票公司]  
本公司代客買賣并備現金收買各種鐵路股票證劵收據及各實業股份公債票各大銀行定期存單等均可交易如蒙賜顧請卽駕臨英租界三馬路西晝錦里四百零六號外埠函詢當班答復　上海三益股票公司啓 
[立止白濁丸]  
每瓶三角雙料半元不效倍罰 
上海二馬路畫錦里北首保太和謹啓 
[外治淋病葯桿]  
此藥無論新久淋病前淋後淋祇須將藥桿從尿道中挿入即能殺菌止痛數日之間其病若　藥從此失不必　　藥從此可以斷　　便之至神妙之　○用法詳載仿單○價目每盒售洋一元每打十一盒售洋十元 
最新　　　　　　 
凡患肛門内枯膜或直腸向外脫出用此藥液吸入針筒之内繞脫肛週圍注射之祇須注射一回　　不復發旣免痛　　神速可稱世界上靈　種靈藥矣○用法詳載仿單○每瓶售大洋一元每打十二瓶售洋念元 
最新　　　　　　　 
　較若不　治變成　管痛苦難　况此症内服藥　毫無效　外治之法惟用刀　又甚喫苦此藥用　注射祇須一次　　化散服藥刀割均可　　　　此症者連購爲幸○用法詳載仿單○價目每瓶售洋二元每打售洋念元 
汪製化州　　 
本品乃汪　　醫生所發明二十年來用以治新久哮喘症痰多氣促肺癆病吐血不止咳嗽困苦急　　管發炎急慢肝胃氣　疝氣疼痛婦人子宮　　月經疼痛均極神效○服法詳載仿單○每盒售洋一元每打售洋十元 
此四種　　無論中西醫家用以治病不　百發百中得美滿之效果且其營業定可發達倘於用法不甚明白即來本院當面　授○自新醫院發明○亞東製藥會社總發行○上海大馬路泥城橋西首 
 
