# 1920 - 237 - 4917074

 

Page 1

 
 
   
 
 

Page 2

 
 
   
 
 

Page 3

 
 
[時評]  
[改革與規復（冷）]  
　　改革云者變其舊法之謂也規復云者返其故態之謂也故改革與規復二者立於相反之地位决不能相容也故旣欲改革决不以舊法爲善何以規復旣欲規復是又以故態爲宜又烏庸改革然而中國自革命以來每經一次改革必有一次之規復是誠不解其是何取義也 
　　即以最近之北方政變言之其最大之名義爲推翻安福黨也安福最重之罪孽爲財政之紊亂也今乃於旣定之後繼之主財政不思一反安福黨之所爲另謀革新而乃沾沾以規復未戰以前之狀態爲務不幾并安福而不如耶况乎靜以覘之不特財政爲然一切行政無不如是是亦何貴有此改革哉 
[命令]  
　　八月三十日大總統令湖北省長何佩瑢着免職來京另候任用此令 
　　又令特任孫振家署湖北省長此令 
　　又令前據兩湖巡閱使王占元電稱長江上游總司令吳光新潛居漢口希圖煽亂當經明令將吳光新免去湖南督軍長江上游總司令各職交王占元澈查確情呈候核辦茲據呈覆吳光新縱兵殃民吞没軍餉近復有擅調軍隊佔據鐵路煽惑軍官勾結匪類各情事應請褫奪官勳歸案懲辦等語吳光新着即褫奪官秩勳位勳章即就鄂省依法組織軍法會審訊明呈辦以肅軍紀此令 
　　又令兩湖巡閱使王占元電呈長江上游警備司令所屬第四旅旅長費國祥前在宜昌有唆使軍隊暴動情事嗣送至漢口猶與伊弟費國褆先後遞信屬軍希圖煽惑又第二旅第四圑圑長馬林前在宜都勒捐鉅欵暗令兵隊譁變上游司令部參謀長楊言昌煽動軍隊令與土匪勾結擾害地方均屬圖亂有據請褫奪官勳通緝訊辦等語費國祥馬林楊言昌勾結煽亂情罪昭著實屬大干法紀均着褫奪官職勳章連同費國褆一併嚴行通緝務獲歸案訊辦以昭炯戒此令 
[專電一]  
　　北京電統一問題粤桂湘先表示無條件解决法律問題舊法召新會已同意滇黔川現正開始接洽尚無表示直接商定後仍由和會出名解决（三十日下午四鐘） 
　　北京電和議中以舊法召新國會先通電徵南北各方同意再正式發表（三十一下午五鐘） 
　　北京電和議總代將易人某方面保唐在禮繼（三十一日下午五鐘） 
　　北京電奉張續開一單送靳列保簡任薦任四十餘員要求分别任用靳大窘語各總長勿遽易人否將無詞以謝（三十一日下午五鐘） 
　　北京電日圖中東路愈急當局催宋小濓趕回並商三省協約同助兵固防又謝米諾夫二十六日被俄黨用地雷轟擊傷腿（三十日下午四鐘） 
　　北京電日使照復徐樹錚等九人不問是否爲刑事犯决不能依貴國要求而予引渡（三十日下午九鐘） 
　　北京電本日令此次外蒙撤銷自治各札薩克汗王公等同心内向翊贊輸忱允宜普錫褎封同宏奬勸所有外蒙各札薩克汗王公等無論沿襲前清及得自外蒙者均照現在封秩普進一爵無可進者别封其子此外喇嘛等有呼圖克圖各名號者一體量予加封用慰傾向（）三十一日下午五鐘 
　　北京電閣議（一）吳佩孚直魯豫巡閱副使（二）蒙院副裁恩華免職簡任陳廷傑（三）吉長徐鼐霖免職鮑貴卿兼（四）魯敎長袁榮叟免職覃壽堃調任（五）蘇警務費加五萬二千 
　　北京電唐在復任國際聨盟代表今日令下（三十一日下午五鐘） 
　　北京電胡維德使日日已同意胡先回滬再就任（三十一日下午五鐘） 
　　北京電靳邀梁士詒來京梁不卽來在津暫住解决交通行問題有籌備交鈔獨兌現訊 
　　北京電贛商會電贊同國民大會吳氏主張（三十一日下午五鐘） 
　　北京電吳佩孚力主國民代表不得有黨（三十一日下午五鐘） 
　　北京電吳佩孚任直豫魯副巡使閣議通過（三十一日下午三鐘） 
　　北京電薩經府院慰留 
　　北京電倪嗣冲電安武軍現改編五混成旅請任命馬聨甲李傑業王普邱昌錦史俊玉爲旅長 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電梁士詒已抵北戴河府院以和議正式商復專員往迎梁不卽來京（三十一日下午五鐘） 
　　北京電財周命將津造幣總廠改分廠監中督改廠長曹錕深滋不悅提出嚴重質問（三十一日下午五鐘） 
　　北京電新國會今午閉會除農王外閣員均到草草行禮攝影散議員茶話會定擧劉恩格爲國際聨盟會長（三十日下午九鐘） 
　　北京電蒙藏王公贊成國民大會　　北京電日軍集中中東路事機益迫吉徐電促宋督辦回哈妥籌應付（三十一日下午五鐘） 
　　北京電吉鮑艶（二十九）電宋小濓卅電報中東路吃緊日兵紛紛入境請示辦法（三十一日下午五鐘） 
　　北京電吉電東咱俄威代辦要求將軍事運輸部歸併哈公司已拒絶（三十一日下午七鐘） 
　　北京電黑報日鈴木中將徑（二十五）日過昂赴哈昂站日軍三十日撤盡（三十一日下午七鐘） 
　　北京電崴林代將電英海陸軍已離崴英領請派兵代保滙豐銀行已照辦（三十一日下午七鐘） 
　　北京電小幡否認調任說 
　　北京電甘督將更動甘人保陸洪濤繼（三十日下午九鐘） 
　　北京電齊耀珊明日赴任保周嘉琛政廳長（三十日下午九鐘） 
　　天津電北京華商銀行銀號因王懐麇亦於感（二十七）日通令調查安系要人財産以便抵充近畿戰事損失特於今早假中央公園開會僉以所有資本與存欵十之八九係屬安系人物所有實足影響全國各埠公請迅速撤銷此令免致全體倒閉並云若輩財産存諸華商者十之三外國銀行者十之七政府旣不能查外國賬目徒令外人增莫大利益已另呈靳速核否則或閉業或受外人保護或遷租界（三十一日上午一鐘）　　香港電唐繼堯電陸速撤駐惠桂軍並還軍政權於粤人當勸令罷兵否則不能坐視限陸七天答覆聞已由李烈鈞率軍自黔入桂楊魯亦率部直趨韶關（三十一日下午八鐘） 
　　香港電昨兩院會議以陳鴻鈞劣跡昭著孫光庭不負責任决取銷兩謂該院主席三日後再開會取决現國員因歲費無着多欲離粤他去（三十一日下午八鐘） 
　　東京電乘南京號之中國學生已安抵横濱（三十一日上香八鐘） 
[世界路透電]  
　　波蘭之敗俄宣言 
　　二十八日華沙電政府發表波蘭蘭代表圑於八月十九日在明斯克所發宣言書之全文該文傳遞延遲波蘭堅持此次戰爭乃由勞農政之行動促成之說勞農政府旣在立陶宛與里特倫施行勞農制復攻擊波蘭本部志在進迫華沙而施勞農制於波蘭故波蘭不得不舉兵抗拒過激主義之侵入及佔據波蘭舊有之土地非有兼各之志不過出於國民自决權利耳宣言書謂波人從未涉足俄土而勞農政府乘波蘭荏弱之機會攻入波蘭本部迫及華沙出示宣布以勞農制度輸入波蘭置波人抗議於不顧宣言書末謂波蘭切願依據不干涉波蘭内務之條件與俄議和波蘭亦絶不欲干涉他國这内務也　　二十九日華沙電波蘭代表圑自明斯克來電謂勞農政府稱之爲間諜明斯克之無線電桿無故斷折情殊可疑波蘭政府接此電後卽致電勞農政府外交總長謂須更改議和地點並提議以里加爲議和地點 
　　二十五日巴黎電拉里夫河與東普魯士間之過激軍已陷於危境非降即有被殲之虞華沙謡傳北路俄軍司令已與西柯基將軍開議全軍投降條件 
[愛爾蘭問題之近狀]  
　　二十七日杜白林電愛爾蘭和平大會曾設幹事會　　發表宣言書請不列顚人民贊助該會籲求英皇與政府開釋柯克市尹之舉謂委員會之請願乃爲三方面和平起見一爲愛爾蘭之和平一爲愛爾蘭與大不列顚間之和平一爲大不列顚與世界餘處之和平 
　　二十九日紐約電各英船定今日啓椗者均將離港惟班諾尼亞號之火夫因表同情於袒護愛爾蘭之罷工人均不上工故不能開行埠頭搬運夫數百人已照當工作惟白星輪船公司之埠頭仍無工作者 
　　二十七紐約電各處紛紛致電威爾遜總統與柯爾貝國務卿請設法使柯克市尹得以自獄釋出 
[各國近事記]  
　　二十七日比京電比皇比后定九月一日乘巴西軍艦某號前往巴西 
　　二十七日巴黎電比京電稱比内閣一致贊成法比聨盟條約 
　　二十七日馬賽電日本外交家五人由日抵此游歷巴黎後將赴西班牙京城參與國際囗囗大會該大會定十月一日開幕 
　　二十七日美伊文斯維爾電民主黨候選總統柯克思氏明日在闢資堡演說時允暴露結黨購買總統位置陰謀之證據 
　　二十九日華盛頓電美國請塞政府派代表加入調查阿爾巴尼亞與南斯拉夫間爭端之協約國委員圑同時並以此議傳達英法意三國 
　　三十日柏林德政府按照斯巴條約於各處張貼告示謂自九月十五日至十一月一日止必須實行解除武裝凡有繳呈來福者每枝給資馬克百枚繳出之武裝均將銷燬不遵令者須處以監禁及交三十萬馬克罰鍰之罪 
　　二十八日士麥拉電希軍刻在小亞細亞準備新攻勢志在佔領烏夏克土耳其已集大軍謀拒之 
　　二十六日倫敦電礦工投票之結果據目下所發表者觀之大多數主張罷工要求每日增工資兩先令及將家用之煤每噸減價十四先令二便士此政府所堅决反對者也 
　　三十日倫敦電陸軍部宣稱美索波太米亞大局無大變動巴格達至摩蘇爾鐵路於八月二十三日被斷但交通業已恢復薩瑪拉與蘇里瑪魯伊兩部分不安之象日見其甚 
[太平洋路透電]  
　　海參崴近狀 
　　三十日海參崴電領事圑函致海參崴日軍總司令大井請保護外人略謂海參崴一帶盜賊横行雖已向俄當道交涉而俄員允爲設法保護外人但俄員所採行之方法迄無效力大井得此函後卽函致海參威政府聲明將依允領事圑請求之意請俄當道共同辦理否則日司令將單獨行動又謂日司令之行動並不使俄當道脫去保護外人之責任 
　　三十日海參崴電向在阿穆爾河下游騷擾之盜魁拉勃特氏已死之說現已證實其黨羽業已分散竄往阿穆爾州與伯力 
　　三十日海參崴電實業部長之弟白立納氏前乘船出游時爲盜擄去今因繳贖金日幣五萬元得被釋出 
[美國議員圑游程]  
　　三十日西京電引導美議員圑游日者爲駐華美國使署商務參贊安諾德氏安氏定明日赴華而由東京美使署商務參贊亞波德氏承其乏 
　　三十一日北京電美議員圑離韓之前致電中國謝中國政府與國民誠摯歡迎之盛意 
[裁兵辦法]  
　　三十一日北京電總統命設委員會籌議遣散軍隊畫分軍區辦法由靳總理爲會長聞王鴻年將任東東使署一等秘書 
[贈與外賓學位式]  
　　三十一日北京電今晨北京大學舉行給名譽博士學位與法國班樂衞氏及卓林氏之禮校長蔡元培主席致詞略謂大學近决議以學位贈與法國班樂衞及卓林美國茜恩施及杜威但此二美人今皆不在京故須另日行之繼由國敎授主任演說述班樂衞之事績謂巴黎大學中國學生部之成立賴班氏之力居多民國初創班氏卽在衆院演說主張承認中華民國繼又稱述里昂大學校長卓林氏對華之熱忱謂卓林氏主張在華人大學敎授法國科學班樂衞答謝願持此學位遄回法國不僅視爲個人之榮譽且視爲維繫已身與中國之精神上連鎖此後渠必不忘此連鎖或輕視之禮畢總統府禮樂部奏中法國樂而散中國大學以學位授與外人前未有之此實創舉也 
[國内要聞]  
　　北京通信（吹萬） 
　　北大學生發起臨時國民大會籌備會 
　　北京大學敎職員學生擬發起臨時國民大會以爲正式國民大會之預備前曾略誌本報此種運動自本月二十日蔡孑民十三人發出通告北大敎職員學生公函後進行甚爲迅捷至二十五日署名贊成者敎員有一百三十餘學生幾及六百（現留京者不過七百餘人）迺由發起人開一會議决以茲數百人個人名義致公函於敎職員聨合會及學生聨合會請該兩會徵集各校敎職員學生意見旣得學界同意然後開一臨時國民大會發起會以學界名義發起再進行於各界該兩函已於今日送出惟學生聨合會近因在假期中頗形停頓在會學校共四十餘非過半數代表到會不能開會而近日開會則最多時不過到八校代表少者僅四五校而已請聨合會宣傳共能力未免過於薄弱故此數百贊成人主張自行組織一籌備會以代學生聨合會之宣傳任務於是有今晚八時（二十七）法科之會 
　　此次開會未嘗發表於大學日刋僅於三寄宿舍中當日發一通告故到者僅二百餘蓋居公寓中之贊成者多半未知亦有雖知之而因時間問題不能到會者延至八時四十分見人數僅此數乃開會周長憲推王文彬主席衆無言王遂就席報告經過情形略如前函所述先由學生三四人敎員七八人開談話會三次所以先與敎職員商議者以之事體大非先與見解較高之學者商不可不若一局部事之但有學生即能解决之也及商議結果王寵惠羅文幹蔡孑民諸君皆認爲於開正式國民大會之先有開一臨時國民大會之必要臨時國民大會與正式國民大會其性質逈不相同臨時國民大會如去年天安門外之國民大會是也正式國民大會則用至精密公允之選舉法推選各地代表集合會議者臨時與正式國民大會之作用亦不同臨時國民大會爲手段之作用但將其所决請政府注意至正式國民大會則以其果爲目的必求政府實行之而後已也惟此次臨時國民大會不當如去年北京所開國民大會之簡陋其人數必求多且求推行及於全國在今日所以必需開一臨時國民大會之故有四（一）政治問題之急待解决政治問題與法律問題固皆爲今日所急欲解决之問題以政治問題言如裁兵廢督不用帝制復辟犯等是法律問題則制憲等皆是也憲法當愼重待至正式會解决猶無傷政治問題必速求解决正式國民大會選舉手續即至繁重恐非半年不能舉而政治問題如紀用張勳等事皆瞬息卽舉者待其旣成事實而後反對則爲時已晚彼時其人大權在握倒之自難（二）國民心理與吳佩孚主張現在我國國民之希望不在制憲而在求安在求去各政治上之阻害即吳子玉將軍之發起國民大會亦非特欲國民大會制憲而已實爲藉此以解决政治上一切困難問題者故宜體合多數國民及英子玉將軍之心理先召臨時會以解决政治問題（三）民氣及將來正式大會問題我國民氣銷沉民智閉塞非有識者加以鼓吹平民莫由知貿然開正式國民大會恐不能得眞正民意故當以臨時會貫輸其知識否則將來正式會恐不免爲人所利用（四）正式國民大會産生問題正式國民大會果令誰籌辦乎此實爲一疑問將由政府籌辦則又不合於民意由人民自由召集則一盤散沙召集非易故當由臨時大會推數十人爲代表籌辦正式會而對於開正式會之根本亦可根於此有此四因故不得不行此次召集大會方法前數次會中亦曾討論及之必求召集大多數人民來會先將議案七條印就分散各家請註明贊成某條及反對某條於開會時收集似可得較多數之意見然後由各地代表彙集各處情形向政府請求以蘄其覺悟 
　　王言畢卽請各人發表意見有數人發言範圍主席與商聽者有中途先行者乃止議節外枝而爲籌備發起國民大會之辦事處之組織内分總務股（會計庶務附） 
新聞股（文牘書記附）交際股司聨絡周長憲君以爲人民多有不明臨時國民大會之意義者主添講演股多數贊成乃分推各投幹事推定每股二十餘人至十餘人不等以時已晏乃决於翌日在文科推各股正副主任遂散會（二十七夜一時） 
[芮恩施對於中國時局建議（再續）]  
　　（三）憲法之性質在學理上對於憲法性質之討論多矣但爲中國之便利起見最好使憲法僅規定其簡單而可實行之立國大法但列根本之要點不及繁瑣之條文時須其能保障代議機關之存在使政府遇重大事件隨祗有得其同意之必要足矣至於其餘繁瑣事件則可令行政機關各本經騐之所長同留應付之餘地自覺易於實行可免牽掣設以中國摹仿其他不同之國家而定束縛綦嚴之憲法是亦觀察錯誤之所致也 
　　在中國而主張建設至高之中央集權政府亦係錯誤因中國之省區從經騐從習慣與土地面積上合而觀之無一而不足以實行政府之通常任務故中國政府宜採取聨邦之意義使各省皆有自治之權各按照其本地之需求以籌劃其政制之適應不過關於全國一致之重要問題如外交國防郵政幣制等等仍由中央政府代表處治而已 
　　當今中央政府已經管理之職權中有最大兩點將來亦當先由中央籌劃待聚精會神通盤打算以後方可由各省分途詳細執行者則交通與司法是也當今而欲謀增進中國全體人民之福利則非從速建設通鐵道之幹路與通汽車之馬路不可中國當首先利用外資從事此舉則十年以内建設二萬英里之鐵道與二萬英里之馬路實屬可能之事實亦爲外資所能勝此而辦到則中國富源至少可增進三倍其餘尚須多闢適宜商港便利國際貿易此種貿易在將來發達之情形雖爲大衆夢想所未到然此日籌備商港之舉其重要實未可忽視也中國政府如有誠意欲舉行此種刻不可緩之國家大政則必須先有代表全國之國會存在使一切條件均有法津上之根據不然而欲得財政上相當之輔助亦事實上之不可能者矣 
　　從國家大體上着想中國法律制度之從速釐訂亦爲非常重要之事實在共和國家自當有適宜之機關完備之法律以爲侵犯個人自由之保障故個人之權利如生存權·自由權·享受權等一方面固須共同維護一方面尚賴有合法國會擁眞正權力爲之屏藩設此等制度不定則中國在各國之中自不能佔獨立之位置即治外法權亦難有裁撤之希望也 
　　如中國政府能用公平制度解决各部分之爭端而從事於全國鐵道之敷設個人事業之保護使人民生存之權有正當寄託則各方面未有不樂爲之援助者鐵道馬路與法律保障皆事極簡單而民易受惠此政府之應當盡力者也 
　　以前中國人民之經濟狀况中國政府之　政情形殊難得確實之記載故中國政府目前有一種極重要而極有益之事務卽在設立一調查全國經濟財政之機關如此事而能辦妥則中國之信用可著中國之進步可期此事之所以特别提出者乃因中國所有之事業必須經澈底科學之調查方能有着手不然泛泛而談殊難取信於世界也此事超乎省政府之能力以外故須中央政府行之 
　　至於發展敎育爲最重之事亦無待多言但目前之政策似可繼續採取敎育事宜關於各省者當先任各省自行籌劃中央政府不過明定敎育方針助其進行而已至於在各省添設大學亦目前時務之所必需而全國之所急盼者也（未完） 
[俄委員圑到京之觀察]  
　　字林報二十日北京通訊云上烏定斯克商務委員圑到京後京人對於西比利亞之政治乃大注意中政府以爲中央西比利亞政府之代表宜予招待但各方面有不以爲然者故頗有人議論中國與此過激黨分政府結交後之影響焉華員迎此委員圑於庫倫護送至張家口昨以專車送正代表俞林等入京當其未入京以前聞法使曾勸告中政府勿與俞林正式開議又美國前因俄事致意國之牒文由某方面錄送一份致中政府此舉在華人視之以爲一種警告若北京俄使署之反對則尤屬應有之問題據俞林聲稱中政府旣允討論商務問題不涉他事則委員圑所可辦理者不過爲關稅護照幣制等事以期便利中國與本比利亞間之商業而已聞西比利亞代表擬於明日正式拜會外交部將開始佈置恢復商業之談判中政府與上烏定斯克代表間之正式談判其僅以商務爲限而不涉及政治也固屬明顯　疑但有一事亦屬明顯無疑者則代表圑之主要目的在博取華人之好意庶將來與日本衝突時華人可予以精神上贊助是已此層爲北京各使署所公認而末斯科公報且公然宣佈之上烏定斯克政府之政策一面欲恢復對華商務上關係一面欲取銷俄國在華所享之某種特殊權利藉以固結華人之歡心俄使署對於此層當然反對據俄使署云中國與勞農俄羅斯問之直接交際將予日本以不利於中國之運動資料並授日本以佔據北滿之曰實此乃俄使署對中國之言也俄使署對俄人之言則曰今須取銷在蒙古等處所享之特别權利始可恢復通商但若俟國際公認之俄政府成立後再議中俄通商則可商俄國不犧牲務上特殊權利以購換承認也但俄使署此種意見不爲勞農代表所採取蓋以俄國不願在中國覓取商務上特别利益並願將中東鐵路交華人管轄且或願允中國之請求而取銷治外法權也上烏定斯克與海參崴兩政府之代表巳集議數次預料數月内當可融合爲一而成遠東之民治國以上烏定斯克爲政府所在之地點焉中央西比利亞現政府前所以擇上烏定斯克爲行政集中點者以其地可不爲日人勢力所及也今若兩政府統一而以上烏定斯克爲都城則日本將覺鞭長莫及勢將與如謝米諾夫高梅闊夫之徒交納矣據俞林委員圑所傳來之消息現擬依法召集西比利亞國會於八星期内集議依據普及選舉制産業私有及對外通商輸入外貨等事而謀兩政府之統一云所難者西比利亞現有四黨内有烏蘇里哥薩克人一派者欲保全西比利亞自治權旣不與勞農政府聨合亦不與日人所管轄之謝黨相近故北京俄事之討論頗形複雜也 
[北京敎育界之歡迎會]  
　　北京敎育界自去歲五四以來受安福種種之摧殘無日不在風雨飄摇中　其間更有一傅嶽棻來長敎部處處奉安福之指揮事事以破壞敎育爲目的是以一年以來敎育基礎幾至根本動摇雖敎育界極力維持而破壞者百計千方遂至聲嘶力竭有終於不能維持之勢今幸天祐中國安福倒斃當今政府允能尊重敎育界之意向而任命敎育界素所信任之人以當敎育當局故北京敎育界於虎口餘生深幸能達其最初之希望爰於前日下午一時在北京美術學校開歡迎大會各敎職員到會者約千餘人范敎育總長王敎育次長以及各專門學校長均到會首由主席馬夷初先生致歡迎詞略謂今日之歡迎會實爲敎育界之創舉須知吾輩開歡迎會並非歡迎敎育總次長乃歡迎吾輩素日信任之人而今日爲敎育行政長官者此所以舉行歡迎者一自去歲以來敎育無日不在危險狀况中察其所以實因敎育界公認之障碍物不去所致今幸此障碍物已經除去敎育界得漸恢復原狀此所以舉行歡迎者二抑吾輩對於范王兩先生尚有一種希望即對於現在敎育界惶惶不能維持之狀况有以察其原而思速以安輯之而對於將來其最要者如敎育基金速行籌畫完全確定之（前者公令宣布之敎育基金數旣甚少而道勝銀行之欵乃該行成立時贈與中國之紅股並非中國存入該行之的欵故不可靠）前者不過維持現狀後者如能完全做到不但北京敎育界之幸亦即全國敎育界之幸也 
 
 

Page 7

 
 
　　范總長答詞大致謂今日承諸位先生開會歡迎萬不敢當不過趁比機會聚談一室實爲莫大之榮幸今日之中國到處均呈紊亂之不寗之狀態考其所以亦因受世界潮流所致欲談整理百孔千瘡幾不知從何說起然大體說來挽救危亡非振興敎育不可我國地廣人稠人口占全世界之一而未受敎育者比比皆是國中擾攘不寗亦因國民未受敎育毫無知識所致鄙人此次重任敎育部外覘世界大勢内察國中情形在在覺得艱難異常以鄙人之才之精力斷難膺此艱鉅對於敎育前途亦無若何之把握不過所任之部務爲敎育部自當顧名思義力盡棉薄現今第一困難問題即敎育經費問題鄙人於就職之初卽與周財長再四籌商以敎育經費有無爲就職唯一之條件經周財長再四聲明力任籌指故鄙人今次就職一因各方之敦促二因信老友（指周財長言）之要約個人所盻望者南北速謀統一統一不成則裁兵不能兵不能裁不但敎育經費無法籌措將使國中百務無一可以着手整理所以南北統一實爲現在急不容可緩之要圖今之内閣無日不孜孜於此或奏竟厥功再鄙人尚有一傷心之事述於諸先生之前卽鄙人有一子今年十七歲而殤死鄙人並非對於殤子絶端悲傷乃自認爲自己敎育試騐之失敗此子自入小學以至中學鄙人無不親自考騐以覘敎育之成績今竟殤死自思其致死之因乃知平日所注意者只在敎之一面而於育之一面多所忽略平素研究敎育對於自己之小兒試騐竟無結果今又總管全國之敎育行政機關以他人之小兒爲試驗之對象不其更無把握耶此鄙人所以對於重任斯職愈覺惶恐莫置也 
　　王叔鈞先生答詞大意謂敎育行政機關與各校敎職員同屬一體無分爾我最好聨成一氣同力合作以共同發展敎育事業爲歸云云 
　　高師校長陳筱莊演說大意謂鄙人今日得與斯會無任榮幸鄙人對於貴會有莫大之感觸中國以前敎育均係階級敎育大中小學校敎職員分别甚嚴從無聨絡自去歲五四以來敎育界打成一個圑體大中小學校敎職員彼互相聨絡組織永固之圑體斯誠中國以前敎育未有之佳象鄙人深爲慶幸者也抑鄙人對於貴會尚有一大希望望貴會三部永遠結合以從事敎育之研究鄙人此次參美國敎育彼國常有大學研究所得之結果而小學從事實騐者鄙望深望貴會採取其意則中國敎育定可大放異彩云云主席致詞遂茶點盡歡而散 
[農商銀行之告成]  
　　農商銀行籌備處呈報籌備農商銀行情形奉總統批令呈悉准如所擬辦理交財農兩部查照茲覓得原文錄下呈爲遵令籌備農商銀行臚陳辦理情形仰祈鈞鑒事竊天鐸前於本年四月二十日奉令籌備農商銀行遵即組織籌備處悉心籌畫尅期成立所有銀行章程曁發行紙幣事項節經財政農商兩部呈蒙批准在案際茲經濟競爭之秋適承財力凋弊之後舉凡百業亟行整理調劑盈虛金融是賴内而農工商賈外而國際貿易非亟設此特種機關實不足以資發展因時進行不容稍緩第基礎宜求鞏固規畫務冀周詳而招集股欵尤爲根本要圖天鐸着手籌備之初卽經商准財政部呈准先行發給一年期無利國庫券一百萬元撥充官股以定基礎一面依據章程招集商股津滬漢港分頭派員前往接洽而於南洋等處華僑尤極意勸令附股期爲華僑内渡辦理實業之先導現計所集商股已逾額定之數如此應募踴躍實非始料所及一竢定期繳股官商各欵尅日可齊届時擬即開創立大會選舉職員開始營業原章所訂農商部有奬實業債劵餘欵撥充官股一層應由部俟該欵集有成數再行撥入總行地點茲已擇定前門大街並即在該處開設京行以爲營業之所其京外分行如津滬等處以及各商業繁盛之區亦經次第籌備分别組織總期奮勉從事早觀厥成用副我大總統正德厚生嘉惠農商之　意天鐸自顧菲材濫膺重任迄今四月差幸籌備就緒粗具規模此後布置經營尤關緊要仰荷鈞座主持督策庶幾九仞之功不至虧於一簣所有農商銀行籌備各情形是否有當理合呈請鑒核訓示祇遵再農商部有奬實業債券餘欵撥充銀行官股辦法當時議定係由銀行按部中撥到有奬實業債劵餘欵實數照塡股票交部由部另發一種對於農商銀行分利之證劵分給不中籖之各户所有銀行交部股票由部對於銀行行使股權至部發證劵則由部負責與銀行股票性質不同合併陳明謹呈 
[搜獲俄黨高梅果夫紀]  
　　俄黨人高梅果夫前在駐吉俄領署内突然失踪俄領巴策夫聲稱潛逃希圖乘間縱逸終由我吉軍事當局多方偵查於本月二十五日將該黨人在俄領署内當塲搜獲約略情形業誌昨報茲又得可靠消息云當搜搜高氏前一日（二十四日）軍署確曾招集秘密會議除軍事各重要當局外交涉署王署長曁收容所衣所長亦經列席與議由胡參謀長主席討論翌日搜捕手續决定之後於次日早八時由李副官長帶同收容所衣所長由軍署先行出發約八時三十分行抵俄領署所有預定參與搜捕之馬涉衞隊共計三連早經遵令散布俄領署附近以防該黨兎脫副官長入領署後卽由各該長官發令集合待命而動副官長衣所長入俄領署後俄正副兩領尚高臥未起遂由衣所長會同軍署副官等秉承上峯命令前往臥室催促出見及該領等入座副官長婉述來意並備道歉仄請其暫在指定地點稍事靜候俾易保護一面派留副官數員伴其談話免使寂寞一面同衣所長及數軍官分往領署内外按照預定計畫布置軍隊並將領署俄衞兵三人卸除武裝并指定地點派兵監視俄領等防身手槍三枝滿裝子彈由衣所長及憲兵劉營長前往交涉令其繳出代爲保管布置旣定由副官長電請參謀長署實行搜查聞俄正副領事等當時態度雖尚從容但並未表示抗議迨胡參謀　及交涉王署長等得到副官長電告已行第一步后續完全辦到即於九時十分同到領署卽時着手搜查各長官身先士卒苦備嘗蓋以俄領署面積本極遼闊而房屋之構造亦頗複雜加以園林深密草深没踝頗不易搜迄午後二點二十分搜至俄衞兵宿舍隔壁之空屋中發見破舊外衣一襲棄置屋隅羣衆亦未特殊注意而胡參謀長獨俯首沈思久佇未去旋命衞士以槍刺試向板壁探刺突聞壁中有人作華語曰（慢慢的）至此皆知任務告終罪人斯得矣遂由軍署某某兩副官督同兵士將該舊黨高梅果夫從破壁引出由憲兵營長衣所長等認證不誤一般兵士知本國長官丁副官高營長王顧問等爲高氏横受嫌疑不覺氣憤塡胸咸欲飽以老拳胡參謀長李副官長力將軍士等喝住並派十九旅刑參謀長專司臨時監護不准傷其一指一膚旋派副官二人軍士多名先將該黨人解送軍署發交憲兵營嚴加看管對於領署方面則由交涉署王署長商諸參謀長招集露天臨時會議酌定對待俄領辦法當經議决高氏旣在俄領署内搜獲俄領丢等暗昧行爲業經徵實應即暫於俄領署指定房屋限令共同居住派留軍署副官四人常川駐守以資監護所有領署一切公廳宿舍各房如數令由該領等親身檢點一過自加封鎖以待新領事將來到吉接收議决各項委由憲兵劉營長收容所衣所長及軍署王參謀三人共同監視執行交涉署王署長復建議該領等於檢點房屋之時各無異議應簽給字據用符事實所有高梅果夫確係由領署搜出情形亦應令按照事實簽字作證該領等初尚希圖規避對於高氏被獲情形不肯簽署嗣由衣所長及軍署王參謀秉承參謀長命令與之嚴重開導並進以忠告該領等始無異議俯首簽訖 
[各省國民大會近訊]  
　　安徽國民大會協進會之成立 
　　江西省敎育會致各省電 
　　安徽各界各圑體於八月二十六日在省城組織國民大會協進會屆時到會者甚形踴躍公推劉君體蘭爲主席宣告開會宗旨并擬定簡章數則當卽舉定各股幹事（一）交際姜笠夫許難先劉體蘭江若山潘柳邨（二）調查張嘯岑楊仲明徐方中吳叔雲（三）會計潘受祉劉海屏（四）文牘陳耐薑陳宅明梅筱先一面宣言成立一面積極進行以期貫澈其主張茲錄其宣言書如下中華民國者中華國民之國也苟無民何有國譬之居室民主人也官吏公僕也自三數武人政客假主人名義盜其寳藏　其田廬倒行逆施至於此極此吾主人覺悟之日即吾民自决之時現各省已紛紛籌於國民大會矣吾皖據江淮之中剛健勇毅夙爲海内所稱積健爲雄仍本其剛健勇毅實行主人翁天職以期與各省一致進行此安徽國民大會協進之所由起也吾伯叔兄弟困苦顚連而無告者從此得與海内同胞一商解救之法亡羊補牢未爲晚也吾國民其興起乎 
　　江西省敎育會昨開職員會議决一面通電各省區促定辦法一面通函各縣敎育會聨絡農會商會一致進行二十七日擬就電稿送徵兩會同意詎該兩會均主緩進請敎育會單獨拍發茲將敎育會致各省電錄下北京大總統國務院鈞鑒各省區敎育會轉各公圑鑒民國肇興越時九載政變迭起民不聊生推釀亂之根原實民權之喪失吳子玉將軍東電謂軍閥以政客爲靈魂政客以軍閥爲武器僞造民意之術日精而國民愈無所控訴誠洞見癥結之語也其主張開國民大會解决時局杜政客之陰謀殺軍閥之勢力取國民自决之主義闡共和政體之精神計無善於此者務請中央明令宣布任由國民自行召集禁止官廳越權干預一面由各省區農工商學各法定機關共同籌備成功在兼程而並進辦法貴簡單而易行解决數載之糾紛鞏固萬年之民國胥在乎是謹此電聞諸維亮察江西省敎育會儉 
[鄂省長更動之裏面觀]  
　　邇來鄂渚政海中有最突兀之消息卽何佩瑢免職以荆南道尹孫振家升任省長是也何氏以安福嫌疑曾爲一度之辭職然因王督慰留面辭意旋卽打消乃不轉瞬而何氏免職之說復起且繼何任者又爲資格甚淺之孫振家其中必有經過情形爲外人所不及知者茲據訊者所聞略述如下何佩瑢鄂之旋南屬監始縣人留學日本士官學校其得以在鄂活動者要皆王督所提携去年何之由政廳長升任省長後凡關於省長範圍内用人行政仍如在政務廳長時一承王之意思王以其奉命惟謹也故不願輕易調人不料曹張以何投身安系且有借給鄭萬瞻六十萬巨欵之謬舉非免職示懲不可曹並力保鄂人湯薌銘繼任王督以事已至此萬難再事强留遂一方面允准去何一方面電保孫振家·魏聨芳·王嵩儒三人擇一繼任以拒曹之荐湯表面上雖保三人實　魏王乃孫之陪客蓋孫係魯籍又爲王督之親家較何尤爲親密孫在三年前尚一小吏經王督保升簡任職授以湖北官紙印刷局督辦及江漢道尹缺出王卽欲以此缺畀孫某人人謂孫資格甚淺不宜任首道乃調荆南道尹張履春於江漢而以孫承張之後其時王成已具有保孫升任省長之心故此舉在旁觀者謂爲突兀在孫視之亦不以爲異也不過發表後能受鄂人之歡迎與否耳 
[桂粤軍戰紀惠州劇戰之情形]  
　　粤軍攻惠州係三路進兵惠城地勢險要本不容易得手從前討龍時代陳炯明曾以軍隊數千攻擊李嘉品李以少數部隊死守至半月之久雖糧盡援絶不肯投降其地勢檢要可想此次粤軍進攻有飛機在空中抛擲猛烈炸彈足令守者軍心恐慌故以飛鵝嶺之要塞一攻即下惠州之飛鵝嶺彷彿省城之白雲山得飛鵝嶺則惠州如掌中物也現省軍紛紛退守石龍第二道防線惟外間紛傳惠州城失守恐未可信一說惠州城已有巷戰當非爲粤軍攻入或係别有變亂耳 
粤桂兩軍劇戰地點一在龍川老隆一在海豐陸豐查龍川老隆方面粤軍前敵軍官則爲熊略鄧本殷兩部兵額不過二十營每營分作八隊均伏小兵而火線則集中桂軍陣地復有敢死隊數百人持彈衝鋒勢甚劇烈桂軍在峻嶺放砲注射彈多落空惟馬陳各部揮軍撲擊粤軍亦不能逾越防線至海陸豐方面粤軍前敵軍官則爲洪兆麟鄒魯鍾景棠許崇智各部由普寗紫金兩路進攻桂軍沈榮光卓貴廷等部衆現在分頭迎擊并有飛熊健銳泰濟等兵艦數艘抛泊汕尾洋面發砲助戰聞兩處戰務仍在劇烈中駐海豐粤軍連日與沈鴻英所部戰鬭極烈聞粤軍方面二十五日忽有大隊援軍馳至佔回鵝埠屯紥重兵惠海交界之平山平政等處日來均有戰事鵝埠地方係在海豐縣屬之西距惠陽邊境二十餘里至惠陽方面二十五日尚完全在省軍範圍也 
　　另一消息粤軍於二十三日下午抵老隆下兩日之間與省軍互相攻擊查老隆一區地勢險隘四面環山祇可容一水出入急切頗難攻下省軍之兵力厚集於此地連日佈置機關槍大砲且增兵防守計最近在老隆之兵數在一萬五千人以上惟據最近港報消息二十一日粤桂軍在老隆方面激戰兩晝夜至二十三日午時粤軍巳得老隆即佈告安民桂軍退守龍川城粤軍李次臯等部三千餘人仍分兩路圍困龍川聞至二十四日早龍川城又入粤軍之手 
　　昨晚（二十五）軍署有緊急會議聞因岐嶺鐵場老隆等處不守劉達慶部下又有不穩舉動特商退守機宜馬濟巳經出發惠州現以某部之粤籍兵士大不足恃特令駐老龍龍川等處之該項兵士繳械退伍各兵士謂所欠之餉如照數發足當退伍回籍辨論間竟與桂軍交戰以致惠州河源老隆等處之軍用電話亦皆不通現河源並有救國軍發生或稱爲總司軍或稱某路第幾司令其勢洶洶至紫金確爲救國軍佔領茲將胡文燦電文錄下（陳總司令鈞鑒燦部於本月十六號晚攻克紫金縣城已佈告安民專候大軍會攻惠城燦中路方面已槪行出發除專差呈函報告外謹先電聞 
[蘇議員仍請召集臨時會]  
　　一月來蘇議員因蘇省長違法調任俞紀琦長蘇財廳羣起反對並請開臨時會以圖解决乃省署仍復藐視議會用圓滑之詞答復無形剥奪請求特權多數議員咸以此次臨時會關係省政前途甚大非達到開會目的不止茲將胡允恭·黄炎培·張福增到議長函及周積偉電併錄如下（一）胡允恭等函議長台鑒接八月二十七日通告以省署咨覆俞紀琦已經經職財政廳長問題業有解决所有請求召集臨時會一節自可另行定期召集常會等語查此次同人請求召集臨時會係因齊省長以彈劾案中有重要關係之俞紀琦調任財政廳長近且有預借捐稅與變賣省産以彌補數百萬元虧空之傳聞非特吏治前途不堪聞問更恐於地方財政有絶大危機用特依法請求召集開會於請求書中聲叙明晰今准來咨俞紀琦猝予辭職則上述種種關於財政問題尤感有清理之必要同人確認前項請求目的並未消滅於省議會暫行法第二十二條所載特别緊要事件絶未變更狀况應請議長咨覆迅行查照本會合法之請求召集臨時會俾得行使法定職權至所企禱（一）周積偉電省議會錢議長轉各議員鈞鑒此次請開臨時會係多數主張而省長以不　私圖託詞拒絶其戀棧朋比之心昭然若揭行政如此地方益危積偉愚見應再嚴切咨請迅行召集開會俾將一切重大問題解决進行是所至禱周積偉宥 
[地方通信]  
[蘇州]  
　　敎會興女學吳縣公署昨接基督敎監理會牧師汪兆翔函略稱敝會在治下東前後山傳道有年惟女學未興殊爲缺憾茲擬在東前山鄉二十九都十一圖施巷地方設立中西女學一所延聘女敎員二人並請四敎士一人主任請予給示保護等情温知事當即訓令東山行政委員查照布告地矣 
　　航船中途遇盜山角直開赴蘇州之管姓航二十八日行經黄湖澱江口突有匪船三般飛駛上前先川快槍擊斷篷索旋即持械登舟將船上所有銀洋物件搜刦一空並將乘客長衫及女客首飾一併搶刦携贓呼嘯而去昨已報告該管警察分所前往履勘矣 
[宜興]  
　　羣益曾週年紀念宜興羣益公會成立於前歲七月會員已達百餘人本月初十舉行週年紀念會先期數日從事籌備函約武進雪堰橋學生新劇社及周鐵橋天聲新劇社來會且興門前高紮松柏牌樓上懸紀念會匾額會場四週遍縣五色小國旗及各綢綵再加以界所屏頌辭對聨尤覺燦爛奪目是日上午各界來賓踵至蒞會會員尤興高采烈警備隊易營長派軍樂一隊到會奏樂縣警察所湯警左亦派警士前來維持未幾開會先由軍樂隊奏樂次路會長報告開會宗旨次來賓及會員相繼演說·並叙餐撮影以誌紀念午後六時開演新劇演畢各盡歡而散 
[湖州]  
　　烟夥索加月薪烟業夥友新金向以十四個月計算現衆烟夥因米價高漲索加兩個月年以十六個月支取已經魏協昌王正泰允許不料爲陸集成經理袁湘奎出塲破壞祗允年加六元餘槪拒絶不理以致城内外全體烟夥鑤司約三百餘人大動公憤誓願歇業與袁交涉刻風潮猛烈兩方各走極端已成不易排解之勢不識將來如何解决云 
　　筆業議决增價吳興筆業水毫原料向恃申蘇陸宏興處輸入今則竟致缺貨旱毫則由善連蔣壽昌陳金生兩筆作代運今則羊毛每兩一元較前亦漲起四角之多現筆業同人齊集討論加價當場表决無論水旱每種均加二成出售以維成本 
[山東]  
　　泰安警備隊與匪激戰濟南某報云張敬堯潰兵四五百人携帶軍械竄入泰安境内已越過岨崍山來勢極爲兇猛每至一村焚燒搶掠綁票架人無所不至被搶者十餘村距吕家峪已有六里幸有泰安警備隊長袁凱臣間警之下立調新台萊蕪二縣警隊合泰安原有警隊人得二百餘人袁君親自督帶前往抵禦繞上岨崍山據居高臨下之勢此時各兵匪已飽載而歸退至山下袁君出其不意以二百餘警隊猛攻之彼此鏖戰自十四日至二十一日共七晝夜之久擊斃匪夥四五十名始將　匪等驅逐出境計救回肉票百餘人警備僅傷數人惟有二　被該匪等裏去不知下落泰安一帶人心始安云 
[雜評一]  
　　芮恩施之建議（默） 
　　中國而果欲於根本上解决糾紛之時局建設完全之民國則於芮恩施之建議外而欲另覔一途無由也然而代議制度之是否能實現民意代表之是否有價值國家大法之是否能完美此其責不在政府而在我國民也何則政府縱有以公共統治權託諸國民之誠意而我國民不以誠意迎之或迎之而不善於運用致生種種弊竇如代表選舉不良議會組織不善法律編制不備則仍不能置國家於軌道之上其爲危險爲何如乎是故今日芮氏之建議雖建議於政府而實不啻建議於我國民我國民不可忽視之也 
抑吾更有言者國民大會之聲日見其高矣然其成績之良好與否卽芮氏建議中最要之目的物也亦即我國民能否副芮氏之望之試騐物也國民勉乎哉 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
[政界定期歡迎法前總理]  
　　班樂衞氏將於本月三號來滬 
　　法前總理班樂衞氏將由京來滬疊見本報茲聞江蘇特派交涉員許秋颿君云該交涉署陳震東科長昨得消息謂班氏現尚在京將於本月（九月）三日來滬五日由本埠領袖領事歡宴之七日由松滬何代護軍使海軍藍總司令及許秋颿君公同設筵歡迎云 
　　英文滬報云班樂衞氏將於九月二日由京抵滬次日午法總領事將開會歡迎是會且將慶祝法蘭西民國建國五十周年紀念故旅滬法人均可參與而得有機與班氏會晤五日晚間法總領事將在署開宴欵待班氏且將邀華員與有名望之法人爲陪聞法人俱樂部及本埠華人均將開歡迎會以致禮班氏班氏定九月十日乘安德勒本號郵船回國將在印度支那小住 
[官塲公餞比總領事預誌]  
　　特派交涉員許秋颿與代理護軍使何藏如海軍總司令藍建樞等定於九月十日下午七時假海軍聨歡社公餞卸任領袖比領事薛福德君回國以資歡送 
[美國霍恩佩克博士來華]  
　　美國霍恩克博士Dr　Horn　Beck歐戰前曾充浙江高校·及奉天法政學校之政治學經濟學敎員茲於八月霍恩佩克博士肖像 
　　二十九日由美來滬重游中國以考察别後之情狀按霍博士離華在一九一七年杪回國後擔任威斯康辛大學政治學敎授席後授國際公法與國際政治學每年特别演講遠東政治一九一六年發行遠東政治一書頗聞於時次年受　爲美國稅則委員會會員之一未幾入陸軍供職當歐洲和會集議時霍博士以遠東與經濟問題之專家資格調赴歐洲爲美國代表圑員之一參議和會事件與之共事者卽前充北京美使署參贊現充加里福尼大學東方語言與史學敎授之衞廉士也一九一九年秋威爾遜總統委霍博士充游歷阿米尼亞之美國軍事委員調查近東情形後返國仍供職於美國稅則委員會此次復來中國係以私人資格游歷並不挾有政治或商業之目的霍博士近語人曰余今作假期中之游行當美國未入戰局時卽已籌定復游東方之計畫欲知遠東之現狀不可不親蒞遠東實地攷察云霍博士已在日本勾留數星期現擬留華數月明年擬再赴日本 
[英國哲學家羅素氏將到滬]  
　　英國哲學家羅素因尚志學會·北京大學·新學會·中國公學等各圑體之公聘來華講學現聞羅素氏確定於九月十七日抵滬上述各圑體决定推舉代表來滬歡迎並公推趙元任·秦汾·葉景莘2丁文江·爲翻譯員各處講演均由四君輪流擔任口譯又推陶履恭·傅銅等爲招待員並特設出版部·記錄部以備搜集講演錄出版羅氏在華日期預定一年講演地點務求普及全國羅素氏此次係新自俄國歸英未幾即首途來華想其考察俄國之所得必能一一披露也 
[昨日赴美赴德之學生]  
　　赴美我國留美學生本年已多批出發此次除上星期四搭南京號放洋者外昨又有南洋公學復旦大學約翰大學聖瑪利亞女校等各校男女畢業生黄韻之鄒忠曜汪葆桂汪江鏡（二君已認定入韋斯康新大學疑業）鄒尚熊等七十三人附搭中國郵船公司之尼羅號放洋赴美該輪昨日甫由香港來申下午四時卽啓行赴美一時三十分各生先後齊集於新關碼頭乘小輪至吳淞口外上船該小輪瀕行時各生家族友人及留學招待部等各圑體皆派人至新關碼頭歡送汽笛一鳴岸上白巾飛揚小輪中亦皆脫帽致答以表謝忱並聞此次赴美學生中尚有婦孺醫院等數院派有練習生五人隨仝至美國各大醫院中實習以備畢業後回國各返本院效力云 
　　赴德天祥洋行經理之「印拿皮羅克」號汽船昨自吳淞出口開往歐洲有北京國立醫學專門學校醫學士江俊孫及其他同學五人亦乘此輪前往意大利轉入德京柏林大學醫科肄習一時江干送虽者頗多 
[納稅華人會籌備處開會紀]  
　　討論章程草案 
　　納稅華會籌處昨日下午八時在愛多亞路十三號開全體籌備委員會到者有陳惠農·袁近初·周渭石·何鹿山·朱賡石·周清泉·余仰聖·王正廷代表伍天木·鄔志豪代表宋誠彰·張慕曾代表俞國珍等公推陳惠農主席報告上次議决之章程草案尚須再爲文字之修正因將草案逐條宣讀至一二三條除定名兩字改爲名稱外餘照原文至第四條對於由理事部互選代表一語宋誠彰余仰聖稍有異議旋經袁近初俞國珍何鹿山周渭石陳惠農討論良久多數主張維持原案惟於文字上略事修改加入缺席時由當年次多數遞補一句第五條照原文通過第六條辦事程序四字略加討論改爲理事之職責就原文加以修正第七條將每年常會與理事會議分作兩條亦就原文修改一二語第八第九條無討論遂全案通過主席又報告南京路商界聨合會來函捐助本會經費一百元公决復函道謝又報告甯波同鄉會應季審來函辭職公决應函該會另推代表到會紹興同鄉會袁近初報告該會因聞廣肇公所及寗波同鄉會均備撥洋五百元前日開會亦議决備撥洋五百元又聞蘇州同鄉會亦已議决備撥洋三百元袁近初又提議現在各處備撥之欵雖已議决並未送到而本會正在積極進行之際需欵孔亟應望今日到會者先行墊出若干元以利進行並首先認墊洋一百元陳惠農何鹿山兩君亦各當場認墊洋一百元袁君又提議每日必須有人到會辦事請今日到會諸公大家認定旋經袁近初周渭石陳惠農朱賡石鄔志豪俞國珍認定逐日開會至此已逾十二時遂宣布散會 
　　附公人租界納稅華人會章程草案第一條名稱本會由上海公共租界納稅華人所組織故定名爲上海公共租界納稅華人會第二條宗旨本會專爲發達界内之自治及公共之利益第三條會員界内華人凡有左列資格之一者皆得爲本會會員（一）所執産業地價在五百兩以上者（二）每年付房地捐在十兩以上者（三）每年付房租在五百兩以上而付捐者第四條組織及任期本會設理事二十七人由大會選舉之任期三年每年改選三分之一（第一届選出之理事分爲甲乙丙三班以抽籖定之甲班任期一年乙班任期二年丙班任期三年）主任一人由理事部分推之代表五人由理事部舉之任期一年所有理事及代表連選得連任其餘職員由理事部聘任之缺席時以當年次多數補之第五條理事之資格凡本會會員住居租界五年以上有左列資格之一者得選爲理事由大會選舉之（一）付房地各捐年在五十兩以上者（二）年付房租一千一百兩而付捐者第六條理事之職責凡界凡華人關於切身利害之事及對於界内之自治行政有所建議或請願等事皆須經理事部審定後分别辦理之第七條會議本會每年十一月開共公租界納稅華人常會一次經理事部之議决會員總額十分之一以上之要求得開臨時大會理事部會議無定期第八條經費本會經費由界内納稅華人負擔之第九條附則本章程自本會成立之日實行之如有未妥之處經大會到會人數三分二之决議得修改之但修改意見書須於一個月前提出 
[國民大會策進會談話會紀]  
　　國民大會策進會昨日下午四時爲會務進行起見特開談話會由鄭鷓鴣提議欲求會務進行再須徵求圑體使人人共盡國民責任當經决定將已加入各圑體着手調查其餘尚未加入各圑體由調查部隨時調查再行發函徵求當由調查股主任陳家寳報告調查單業巳付印係三聨式一俟出版卽可着手進行文書股主任金拜仁報告明日評議會常會所有幹事部提出之議案已經預備霍守華起言幹事部自分股以來辦事頗有條理足徵諸公之熱忱與精神尤好在人人抱定一種公道自决之心吾人民能犧牲一分精神一分毅力必能多得一分良果次提議修改章程當經霍守華陳良玉孫道勝袁履登林大松楊枕溪馮少山蒙會文崔通約等十餘人同意擬改各條議有頭緒直至七時半始散 
[反對李維源調查蘇省長案電]  
　　江淮旅滬同鄉會近致北京電云國務院鈞鑒蘇省長齊耀琳被省會彈刻中央久無明確之辦法今乃僅派鄰省道尹前往調查顯係視民意爲無足重輕况李維源近在皖北聲名惡劣久有聞知蘇人絶不承認務請收回成命另簡大員切實查辦以尊民意而順輿情特電陳明伏希埀鑒江淮旅滬同鄉會 
[章太炎致劉顯世電]  
　　貴陽劉軍督軍鑒接雲南吳景濓王正廷褚輔成等銑電稱寒日投票選劉顯世爲總裁等語而吳王二子寒日實未到滇褚輔成之稱臨時議長猶廣東議會之有臨時主席也其宣告岑春煊免職猶廣東之將孫唐伍除名也其補選君爲總裁猶廣東之補選温宗堯爲總裁也廢興之事有若弈棋是非之爭祇同鷸蚌智者於此當亦顧影自笑矣或云君受部將逼迫與楊伯周往事正同借虛名以替實權聊存體面然豈其然乎章炳麟寢 
[長浜路發生西人越貨傷人案]  
　　靜安寺捕房捕頭前日（三十號）下午得一警報知轄境長浜路一千八百號門牌洋房門首發現槍傷一華人卽率同中西探捕馳往當將其人扶入黄包車内送請徐家滙路紅十字會醫院醫治經醫生騐得被槍彈擊入右眼下面洞穿後腦遂用藥敷治惟傷勢甚重恐有性命之虞嗣經捕頭詢悉其人姓周在靜安寺路同孚路轉角古董店爲夥即飭中西包探分往各方面查得此事於上月二十八號午後有一西人至其店内揀選古玩均不合意當時周允向他店代覓囑令該西人翌日來店該西人直至三十號下午至周店内揀定值銀五千餘兩之古玩多件雇黄包車兩輛將物移置車内囑周隨往取銀迨至長浜路一千八百號門牌洋房門首停車該西人推開大門令周先入即將門關閉當因見該西人用絲巾揩擦皮鞋並不疑意豈知該西人即出手槍將周擊倒後遂出門乘原車携物往北而去捕頭得悉以案關西人越貨傷人即據情禀明總巡麥高雲氏轉禀英領英領得悉即偕麥總巡及五十號西探目安姆斯脫郎乘坐汽車至出事地點察勘一週並至周之店内向店中人詳詢爲時情形良久而返業經麥總巡除通飭各捕房中西探捕一體嚴行偵緝外並禀請中西廨員移請内地及通商各口岸中外官廳帮同協緝務獲解究 
　　文匯報云昨日（三十）午後靜安寺路境内居然發生外人搶刦華人古玩商之案該外人操英語大約係英人或美人刦取之物爲悲翠飾物價值五千元此人携有手槍以實行其殺人越貨之謀聞其人身高五尺八九寸（英尺）着灰色褂白絨褲戴巴拿馬帽年約三十該古玩舖設在同孚路靜安寺路之轉角處名何新芳該外人約定三十日午後三時來店看貨届時擇定翡翠頸圈八付翡翠耳環一對玉鐲一對等物囑送往其家中當由周某携物乘人力車同往後由一三七一號華捕於四時許聞報馳往長浜路一千八百號韋白斯特氏住宅大門内則見周氏中槍臥於血泊中矣當卽馳報捕房車送紅十字會醫院傷勢頗重聞英包副領事已設法錄取其供詞據某僕人云曾見周某先入大門一外人隨其後繼聞槍聲一響轉視之則見外人乘人力車遁矣捕房現查尋人力車夫大約日内即可查知云 
[各輪船進出口消息]  
　　國内輪船 
　　寗波招商局開駛寗波之江天輪船昨日所裝出口貨有白米百百餘包洋靛青十餘桶黄白糖二百餘包及粗布·紙烟·三十餘件餘爲藥材火柴原料水菓等雜貨 
　　長江太古公司之聨益輪船昨由長江各埠開駛來滬所裝進口貨以小麥黄荳爲大宗此外有白米二萬餘包白油一百餘簍及小捆紙頭·白苧蔴·茶葉等各項雜貨該輪昨日所裝出口貨有肥皂·玻璃·書籍等類二千餘件怡和洋行之瑞和輪船昨自長江各埠裝來米麥兩項四千餘包又有荆州同和天裕等之邊砲數百件烟葉五十餘件當日裝出之貨有亞細亞及白禮氏洋燭三千餘箱三星啤酒二址餘箱樟油三十餘箱香烟百餘箱又有日清公司之襄陽丸從漢口等埠裝來大批麵粉與麩皮裝出之貨有洋紗二百餘件鐵絲一百餘件糖三百餘包紙柏數十件 
　　福州招商局開駛福州之飛鯨輪船昨日續裝出口貨有荳餅三千餘片洋紙二十餘件毛茶三百餘包及麵粉·洋釘·鐵管子·鐵絲·藥材·顔料等各項雜貨 
　　港粤太古公司開駛香港廣東之新寗輪船昨日來滬進口貨有一萬二千三百二十餘件計車糖五十餘包果乾一千九百餘件有香港裕成運至本埠德大現銀八箱餘爲烟絲藥材等各種雜貨昨日怡和洋行之恒生號從青島來申裝來生仁一各三百餘包生油一百數十簍蘋菓一千簍草帽邊六十件檫毛數百件頭髮十件雜貨一千餘件定本日開往香港廣東出口貨昨日已裝者有綠荳·黄荳三千餘包麵粉一千數百袋花生仁九百餘包及溥益·大德·各廠紗四十餘件火柴二百數十箱維昌洋紙二百餘件白蔴一百餘梱烟葉二百餘件乾記布三十餘件餘爲肥皂雜貨等　　烟津太古公司開駛烟臺天津之順天輪船昨日所裝出口貨有小麥·麵粉一萬餘包餘爲南洋烟草公司之紙烟一百餘箱肥皂三百餘箱並紙頭藥品等各種雜貨招商局新大輪船開駛烟臺所裝出口貨有新洋秈米百餘包及小麥·紙頭·土布·鋼鐵·茶葉·桐油·顔料肥皂等各種雜貨 
　　國外輪船 
　　中美福來洋行之東方克郎號運來之貨係英美烟公司之香烟原料餘爲大批鋼鐵絲刻在虹口公和祥碼頭起卸公泰洋行之西海谷號WestHiks此次從美國羅城裝來進口貨共有二千五百噸中以火油及鋼鐵兩項爲大宗次爲雜貨現定九月五號先赴日本然後返美該公司又有文尼泰號Vinita大約在本月二十五日抵申月底返國 
　　歐亞好時洋行之倍倫號輪船Baarn從荷蘭之奥姆司得登來滬停泊於招商局中棧裝來進口貨有馬蹄鐵數百噸德國靛青數百桶建築房屋所用之大塊白石柱·白石面·短鋼條及疋頭洋貨等項·俟上海各貨出清後即本日清晨開往日本之横濱怡泰洋行經理格林輪船公司格林愛維Glenavy業於昨日下午四時由英抵申停泊外虹口之船防碼頭進口貨尚未起卸 
　　太古洋行經理藍烟囱公司之雪開露飛斯號Cyclops昨自利物浦來滬刻在浦東啞子碼頭卸貨業定本月六號開赴意國之熱亞乃法國之馬賽以至英國之略勒斯哥Glasgow及利物浦英國火輪公司之南京號nankio自八月二十三日從哥倫布來華已於上禮拜日抵檳榔嶼昨日已到星加坡明日開向香港大約十二日可抵上海法國郵船公司之香霍斯脫Schornhost號已於昨日（三十一日）自香港開行大約於九月三日星期五）抵滬 
　　日印日本郵船會社之近江丸昨自東洋來滬裝來進口貨以洋紗·洋布·蔴袋·爲最多次爲鹽酸·火柴等物裝出之貨有大宗鷄子及鋼皮並打包烏子麩皮等貨並有大包繭子一百數十件英國輪船經理鴨家公司之泰克達號Takada自八月一日在申開行後已於十四日離開日本門司十九號抵香港昨日該公司得來電今日已從庇能開赴仰光大約本月十一日可巡抵印度又有登達號Tanda自八月十一從喀爾喀特開出已於二十七號抵星加坡明日可至香港大約八日可到上海 
[紀修理各輪之消息]  
　　台和洋行之官升號在耶松船廠修理已於昨日下午四時出塢定本日開赴烟津惟向泊宜昌漢口一帶之昌和號輪船因全身拆建故尚未竣工再隆茂洋行之隆茂號輪船前在宜昌擱淺損壞後已來滬至江南造船所修理現在行將完工大約本星期日（五號）可以出廠下禮拜一卽可開赴重慶矣 
[尼羅號輪船失金案近訊]  
　　赴港起卸貨物後仍無着落 
　　中國郵船公司之尼羅號上次從檀香山來滬途中失去裝運香港之金洋一萬元在滬稽查絶無痕蹟及至開往香港起卸貨物檢查旅客仍無着落依然未能偵出失去之原因現聞此事已由承裝金洋之銀行委託香港英國政府辦理此案與中國郵船公司方面並無何種關係云 
[津浦路特别快車之開行期]  
　　滬寗滬杭二路車務處昨日（三十一日）接津浦路電云津浦路之特别快車定於九月六日照常行駛滬寗滬杭二路車務總管因聨運之關係已通電致各站九月六日由滬北上之特别快車一律出售聨票云 
[新路局長昨未回滬]  
　　新任滬寗杭二路局長趙慶華氏乘滬杭路花車赴坑巳誌昨報茲悉趙君在杭因有要公昨日（三十一日）不克回滬將於今日（一日）乘滬杭路快車返滬云 
[何代護使昨日赴杭]  
　　松滬何代護軍使於昨晨乘車赴杭聞因浙故督楊善德週年紀念浙軍界特開紀念會並聞盧督軍設宴柬請沈叔詹省長並何代使等曁軍政要人共同叙餐云 
[浙省五車站添設郵信筒]  
　　滬杭鐵路昨接浙省郵務管理局函云敝局爲謀公衆投遞郵件便利起見擬於拱宸橋艮山門·筧橋·硤石·王店·五車站站房外貴局營業地段内附近之處設置信箇各一具請卽分飭接辦以便敝局飭匠分别樹立實紉公誼云云該路局長昨經飭上列各站查照外並已函復郵局允予照辦矣 
[開辦滬青汽車已准立案]  
　　陵伯鴻朱志堯姚子讓張家鎭等近爲便利交通起見籌資三十萬元創設游青汽車公司擬自滬埠西門外斜土路至泗涇寳以達青浦朱家角等處建築長馬路一道專駛汽車以利交通茲巳組織就緒特擬簡章投赴上海縣公署請求案沈知事據呈後聞巳批准照辦矣 
[開浚浦江時期之商改]  
　　浚浦局訂期十月下半月起在南市沿灘自大碼頭迤南至南碼頭薛家浜等處之浦面開始用機力挖浚曾經由該局代理洋工程師將布告函致江海關監督轉函上海縣公署淞滬警察廳請預行飭知各項船隻並障礙工程物料一律先行移讓以免阻碍浚浦要工而避危險各情已紀前報茲悉南市各業商家對於此項問題頗抱恐慌因現值農田收成至十月下半月正花米等紛紛上市之際各項船隻裝運出産品來滬亦形擁擠届時若一經移讓不特無處停泊且生意大受打擊是以公同提議一致聨絡公請商會函呈海關監督請轉致浚浦局代理洋工程師陳明種種懇乞提早開浚展緩數月以維商業云 
[景昌公司絲市報告]  
　　中美新聞社譯景昌華絲出口公司報告云本地絲市仍極不活動一星期來交易絶少市價機器華絲特别大號銀一一七○兩特别號九八○兩中號八五○兩土色絲上號三四○兩市號三二○兩察利絲上號七九○兩市號七五○兩茂泰孔雀牌五八五兩又五四○兩 
[友華銀行銀市報告]  
　　中美新聞社譯友華銀行三十一日報告云日倫敦銀價近遠期各跌一便士紐約銀價跌至九十四又四分之三倫敦紐約滙價爲三五又四分之三此間開市時金鎊價五先令十便士半金圓一○四半日金四八半開市時市况較强投機家大賣出交易價金鎊六先令半便士金圓一○八日金四七半午後投機家停止出賣市况稍鬆動收市時金鎊價五先令十一便士金圓一○六倫敦紐約銀市均無銷路因印度現正賣出云 
[地檢廳賄縱監犯案昨訊]  
　　被裁上海地方檢察廳法警毛子坤審判廳承發吏黄某（即王蘭生）等因已革在逃檢廳書記官程冠吾得賄私縱判决送監執行案犯劉刁根趙阿寗等案内牽涉已由檢察長江忠章查明一併提案管押候究等情已紀昨報昨午該廳許檢察官復開庭提毛子坤·王蘭生等到案研訊三小時之久諭令分别還押並傳諭看守所停止交接如有家屬親友到所探望因案關重要應當一律拒却昨日午後有人爲王蘭生竭力運動要求暫行交保出外候示江檢察長諭飭不准 
[奉賢盜犯越獄刦械]  
　　浦東奉賢縣地監獄於前日（二十九號）下午五時各罪犯忽鼓噪蠢動一擁而出計逃出罪犯三十餘名外間即有沿海蠻民二十餘人爲之接應似預先約定者若輩逃出後知警察必須追捕故蜂擁入警局將所有槍械子彈搶刦一空巡警四散逃避任令呼嘯而去 
[再誌鎭江車站查獲烟土解滬]  
　　滬寗路鎭江車站抄獲大宗烟土於前日（三十日）由鎭站站長陳佑申親自押解來滬已誌昨報昨日（三十一日）陳站長將抄獲烟土情形禀明車務洋總管韋燕略謂此項烟土係裝在網藍内面上蓋有毛巾及絨線由貨物司事徐君察出當時報告站長查得係第二十七次貨車中華捷運公司承運之貨云云故韋君昨飭中華捷運經理追究貨主來局禀明局長核示· 
[豫督長之乞賑電]  
　　中國濟生會昨接河南督軍越倜省長張鳳臺電云豫省本年亢旱成災河北尤烈二麥無收秋禾未種樹皮草根剥掘凈盡沿途餓殍鵠面鳩形豫南豫西各縣迭遭兵燹流離轉徙十室九空滿目瘡痍不堪言狀電經本省官紳設法籌賑奈災區過廣杯水車薪奇刼難回查上年豫省水患侵尋蒙貴會撥放巨欵惠救災黎義粟仁漿至今感荷此次災情更甚於前呼吸倒懸雖鄭俠流民圖不能盡其慘狀貴會恒以慈善爲懐仍乞婆心毅力迅賜派員携欵來豫庶能起死回生臨電不勝叩禱焚香以待云云 
 
 

Page 11

 
 
[救火聨合會請換水管之公函]  
　　上海救火聨合會致上海兵工廠及江南造船所函云敬肅者本年六月二日貴廠船塢内修理之商輪失愼敝會急驅救火機趙前施救辱蒙過奬策勵備至奈廠中不獨原有之自來水總管太小且所裝之龍頭太舊水力旣弱裝接又遲以致施救不能得力當由敝會第一區主任陸洪義面陳一切承蒙贊次日復由該主任晋謁台端面陳善後之策必須將廠中水管龍頭分别酌換方可得力已蒙總辦采納飭知各廠先行趕造四寸龍頭三十個以備加裝水管俟會商劉所長徐圖進行在案不意本月二十四夜造船所木模廠又告失愼各區救火會驅車到場亦因水力過於薄弱以致施救不能得力當爲衆目所共見前車之鑒實爲寒心敝會職司火政不敢緘默謹以管見所及貢陳左右查自來水管由水廠至廣東街口爲十六寸徑管廣東街口至局門口爲十二寸徑口由局門口至船塢爲八寸徑管船塢迤西及南一帶祗六寸徑口其餘各路乃於六寸管之上分接無數之三寸徑管是以一勺之多供無限之用而欲其水力之充足不亦難乎至龍頭一項爲警備之要件廠中雖裝有六十餘處其如十之八九均接於三寸徑分管之上且均係舊式之二寸半口徑龍頭水道窄狹來源不足遇警應用萬難奏效擬請將局門口至船塢一帶原有之八寸水管一律更換十二寸其餘之三寸支管一律更換六寸即於扼要之處酌換四寸特别龍頭若再佐以精良之救火器具則平時之設備旣極周詳斯臨時之因應愈臻利便好在貴廠廢舊生鐵甚多但須稍費人　煤火製造甚易化無用爲有用一舉兩得莫善於此但善事必先利器制宜要貴因時素聞貴廠向無消防專責人員所備救火器具禠係舊式撳龍全恃人力遇有火警未免救應難周以貴廠地方遼闊規模宏大所在之處均關重要對於火政自應特别注重以求周密擬請於貴廠之内特設一消防機關添備新式得力救火器械雇定專員以專責守由主其事者隨時督同操練講求救火方法萬一不虞則不獨施救迅速抑且内應得宜是防維之道未有善於此也惟創辦之際必求素有消防經騐人才以爲先路之導貴廠如果需人商榷不妨由敝會遴派熟悉火政人員負義務引導之責以爲一得之助亦無不可惟芻躉之見是否有當於萬一尚祈採擇施行爲荷除派第一區救火會主任陸洪義面陳外專肅祗頌鈞安 
[公共租界重定地價表（東段）（四續）]  
地籍號數每畝地價地籍號數每畝地價地籍號數每畝地價 
一四○一六○○一四對二六○○一四○三六○○一四○五六○○一四○六六○○一四一○一·六○○一四一四一·五○○一四一五一·○○○一四一六一·三○○一四一七一五·○○一四二○六○○一四二一五○○一四二三一·○○○一四二五六○○一四二六六○○一四二七四○○一四二八五○○一四二九六○○一四三三一·○○○六○○一四四六六○○一四四七一·○○一四四八六○○一四五○六○○一四五一六○○一四五二六○○一四五三六○○一四五四六○○一四五五五○○一四五六五○○一四五七六○○一四五八六○○一四六九六○○一四七○五○○一四八○五○○一四八一五○○一四八三五○○一四八四五○○一四八五五○○一四八六五○○一四九四一·○○○一五三○七○○一五三二六○○一五三三八○○一五三四七○○一五三五九○○一五三七七○○一五四○九○○一五四一一·○○○一五四六五○○一五四七五○○一五五○九○○一五五一九○○一五五二九○○一五五四九○○一五五九一·○○○一五六一一·○○○一五六二一·三○○一五六三○○一五六四一·三○○一五六五一2三○○一五六六一·三○○一五六八五○○一六六九一·二○○一五七一一·五○○一五七二一·五○○一五七五二·○○○一五七六一·八○○一五七九一·八○○一五八○二·二○○一五八三　七○○一五八四二·三○○一五八五二·四○○一五八六二·二○○一五八八七○○一五九○二·三○○一五九一二·五○○一五九二二·五○○一五九七七○○一五九八七○○一六○三四·○○○一六○四四·○○○一六二○三·二○○一六二三三·三○○一六三○一·八○○一六三一一·五○○一六三四一·七○○一六三七一·六○○一六三八一·七○○一六四一一·六○○一六四二一·三○○一六四三一·三○○一六四四一·三○○一六四六一·一○○一六五○一·一○○一六五七一·二○○一六五八八○○一六六○一·二○○一六六一八○○一六六二一·二○○一六七○七五○一六八○九○○一六八八五○○一六八九八五○一六九一八五○一六九二一·○○○一七○○七五○ 
[學校消息彙誌]  
　　湖州旅滬公學湖州旅滬公學男女兩校由校長凌銘之主持已十四載該校敎　於高小科重注入式國民科重啓發式循循善誘素爲滬人所推重故上屆學生已達一千一百六十餘人本届新生報名者亦有三百餘人惟校舍有限不能多收新生該校長素抱敎育普及之旨故於北長康里設法擴充費去三百餘金纔得校鄰房屋一所聞該校定於今日（一號）開學云 
　　南洋女師範文極司脫路南洋女子師範學校亦爲凌銘之所創辦迄今八年成材者衆本届文學部添開新班聘任澍南主任國文聞任君在滬歷任中學以上敎科　素爲學界所推重云 
　　勤業女師範昨日下午一時法租界勤業女子師範學校行秋季開學禮除新舊學生二百餘人及學生家屬外敎職員到者蔣箸超吳吳山徐杏苑唐宗元錢能詢陳撫生諸君美國陸秀貞女士李振坤夫人許丹芷夫人唐允恭王紹文周慧英諸女士及男女來賓百餘人由校長朱劍霞女士招待秩序如下（一）振鈴（二）學生就位（三）敎職員就位（四）向國旗行三鞠躬禮（五）行同學校見禮（六）敎職員訓詞（七）朱唐諸女士給奬凡學生上學期未缺席者勤於服務者暑假補習科未缺席者分别奬以通俗敎育品食品優勝旗等物（八）唱歌（九）禮畢 
　　民福學校西華德路積善里民福學校係翁國勛創辦不受外界補助學生已達二百餘名除課業外尚有學生自動事業多種深得社會信用本學期又添聘敎員銳意整頓並得青年會之助增設注音字母業已開學日夜各科均有餘額貧家子弟願就學者可酌減學費云 
　　市民公學昨日北京路商界聨合會市民公學行第一届秋季始業式其秩序爲奏樂爲國旗行敬禮師生相見禮同學相見禮等均整肅如儀聞日夜校報名已達百餘人云 
　　涵德夜學校新閘派克路涵德男子夜學准於舊曆本月二十日開學聞本學期另增女子英文夜學特聘聖馬利亞畢業生周女士主任定於八月朔日正式上課云 
[四十一路商界聨合會常會紀]  
　　四十一路聨合會假浙江路聨合會會所於昨晚八句鐘開第十三次星期一常會各會員如期到會公推李澤源主席孫鏡湖紀錄主席提議國民大會策進會公推本會中之評議幹事兩股職員并主任等席責任匪輕務宜遵照定章幸勿缺席且主任職務尤須每日上午到會部署一切以便進行繼丁靜波提議近來洋貨店舖劣貨時有發現國貨必受影響鄙見乞到會同志轉商各路同志熱心堅持到底合座贊成續有陳家寳報告鄙人謬膺國民大會策進會幹事主任惟有竭力辦事不避嫌怨庶不辜負四十一路發起人一片熱心復經孫鏡湖提議總聨合會審查部五公第四次專函詢及七月二十一日到會與否鄙人已將未及到會及疑圑四端緣由詳細奉覆傳聞總聨合會日内亦有專函開全體大會并議定（此後開會）信函不准郵遞）但吾人須知總會關係各路大局允宜公同維持届期准時蒞會以示無他主席隨付表决公意一律贊成時值微雨遂告散會 
[救國十人圑徵求會今日開幕]  
　　南陽橋中華救國十人圑聨合會徵求會員章程已紀本報其徵求會之組織分爲二十隊每隊設隊長一人副隊長及參謀各二人隊員十人以徵求足三分爲目的昨日該會發出通告云敬啓者本委員會議决定於九月一日即陰暦七月十九日晚八時人本會事務所内開徵求會成立大會屆時務望各隊長曁隊員撥冗駕臨共策進行方法爲禱 
[碾米公所常會紀]  
　　南北市機器碾米公所昨日在總商會三層樓上該公所開常會午後二時張樂君錢貴三曾影亳蔣敬文潘獻廷徐鴻荃朱安生張杏園及司月同業二十餘先後齊集開會後提議本年上海米荒我同業赴無錫常熟等地採辦米石歷受阻難今無錫所阻之貨巳分批運了但此種糾葛均因米貴而發生今新榖已經登塲護照效力應即銷滅一切貼費當然不能作爲常例此則我同業應注意者也經衆議後仍推代表朱安生赴無錫接洽嗣後辦米手續仍照錫商會議訂云云繼又述閘北水電廠不減用電之費租界工部局已减收半年有餘即該廠此後允減此半年時期之未減者亦應援照工部局扣繳云旋又議下旬糠粞價仍以中旬之定價繼續有效議畢已五時矣 
[時間守約會大會之籌備]  
　　上月三十號晚八時時間守約會在武昌路同德里四四七號爲籌備大會會開會史觀濤主席討論進行各事陳維新報告青年會已允借殉道堂在九月十八號即陰暦八月初七日午後二時開大會届時敦請會員李逢生林剛明擔任新劇崔通約擔任唱歌絲竹一班同時提出徵文以「時間守約」爲題取白話演說體裁字數不得過三百一至三名贈四寸大銀日暦各一座四至十名贈白銅日　各一座準於丸月十號截收大會日揭曉并贈奬云 
[代理檢廳長謁會公廨讞員]  
　　代理上海他方檢察廳長江蘇高等廳首席檢察官江竹圃君昨日下午三時許驅車至公共公廨謁會廨員即由關珔會審官及俞張李陸四襄讞率同機要秘書關勛侯氏迓入接待室欵以茶點晤談之下並導江書參觀各庭之佈置規模一週始行言别 
[水警廳歸併後之裁撤衞隊]  
　　江蘇水警第二廳趙廳長接收外海水警第一廳事務後查得第一廳原有衞兵六十名現旣歸併衞隊兵士應當裁撤以節經費所有應裁該衞兵議定每名各給思餉兩個月藉充旅費昨經按名核發着令迅速回里不准逗留 
[漢口騙案之滬聞]  
　　漢口福利洋行收得穿西裝架眼鏡之華人B·C·Ku者支上海南京路某某國銀行之支票期爲八月二十四二十五日兩天計洋二百十五元四角五分刻聞該銀行言此人並無存欵致該洋行被騙去貨物若干並聞尚有其他洋行亦曾受騙云 
[撥欵補助學校]  
　　浦東奉賢城市第一國民學校自朱醒華接辦後對於校務非常認眞迭經省視學傳令嘉奬在案前日勸學所開行政委員會朱校長提議請撥縣欵補助常費當經行政人員認爲全邑量優良之學校亟應維持議决呈請縣署撥銀一百二十元以資鼓勵 
[點騐浦東警察]  
　　浦東爛泥渡淞滬警察第三區總署由徐警廳長委派第一區署長趙墨林定於三十一號前往點騐長警等情曾誌前報昨日届期趙署長即於上午九渡浦蒞署預經該署曾署長傳集楊家渡一分駐所及騎巡隊游巡第四隊曁一二三四五六各派出所落差長警一律戎裝荷槍排隊到署繼由趙署長查閱名册一過逐一點騐事畢旋即赴洋涇二分駐所及塘橋三分駐所點騐云 
[夏士茂指控冒探折梢案註銷]  
　　當林阿慶控告李壽生冒充捕房包探在福州路青蓮閣向伊拆梢銀一百兩等公共公廨開審時夏士茂又延律師到廨起訴李亦在南京路一樂天茶館冒探向伊拆梢洋一百元前案業已判决李押西牢六個月後案着交二百元人洋並保候訊已誌前報昨日開庭審訊後案由包探范德孚將李解廨經陸襄讞會同日副領事林出賢次郎升座先由原告之律師上堂譯述案情畢遂由原告夏士藏投訴致曆五月十六夜十一時半我在迎春坊三百零三號門片牌妓院内見被告偕其弟李明泉及陸厚發來謂有人告我奉票飭提遂被拘入新閘捕房由門差華捕詢我姓我年歲畢即行收押直至次晨八時許將我帶至西探寫字間其時包探李明泉及被告均在彼時我祗知被告亦係包探西探詢我何故私造假支票我不承認因我所付與陸厚發由陸轉付與寳昌祥煤號主謝寳昌計銀二百四十一兩五錢之支票係二十一到期屆時我當解欵是以否認私造是日下午我之東家新閘路瑞大煤號主嚴仰山得悉即來捕房聲明票欵歸伊擔保解付謝寳昌捕房遂將我釋放次日又遇被告於途即向我言提票之事尚未辦妥須得二百金始可了結我乃請伊在一樂天稍待而我回家典質飾物得洋一百元携交與伊收去此事我本已付諸東流嗣見報載李被人告發冒探拆梢我纔覺彼非包探則我與伊之欵當亦係被其拆梢故延律師起訴云云時李之律師即將夏駁詰一過轉而詰據李壽生供稱自陸將支票交與我之東家謝寳昌之後謝令我調查得該票的係假造故謝報告新閘捕房由陸導我弟李明泉及我往妓院將夏拘獲次日夏已在西探寫字間供認支票係伊在一樂天私造其時謝以夏係經紀中人且欵旣經其居停擔保故不願深由捕房將其開釋嗣後我並未與其會面何有冒探拆梢之事實係彼因其主於事後將彼之生意辭歇故挾嫌誣控若我果有其事可以當堂發咒等語即由新閘捕房一百九十四號西探目上堂稟明詢問夏之口供情形並稱當時詢畢以案有民事性質故將夏釋放而夏亦未承認私造支票之事云云又由謝寳昌嚴仰山兩人分别到堂證明各自經過情形旋由兩造律師辯論終結問官退入休息室磋商之下升座宣判曰本案證據殊不充公應即註銷 
[李先郎急病殞命]  
　　前晚八點鐘時有年約四十歲之某甲行經南市十六舖大達碼頭附近忽患急痧倒臥道旁經站崗警察查見上前詰問已神志昏迷口不能語該警立即回報第一區警署給以時疫藥水灌服後即昇送某醫院救治不料行未數武即在大達里弄口斃命乃報趙署長飭十六舖地甲查明死者身穿對襟藍布短衫元色布褲赤足着布鞋和尚頭身畔帶有木質英尺一根似操營造業者另有大洋三元小洋一角質劵一紙銅元四五枚及書信一封一面書送上海四馬路裕昌泰作場内黄長生收下轉交李先郎夫君收下書妻李顧氏寄字樣滬上並無屍屬即行報告地方檢察廳請爲相騐昨日下午三時由檢廳委派檢察官同檢騐員蒞場騐屍時即有崇明人倪春郎投稱死者李先郎亦係崇明人向與彼同往一宅今願代爲棺殮請求免騐問官准如所請並略詰數語飭着具結存查並諭令限至翌日上午十二時以前將屍收殮若逾限不殮應着地甲報請善堂給棺收殮諭畢標發封條兩紙着該地甲暫執俟倪春郎如期代殮後即將此項封條到所繳銷並着領取遺存各物 
[鐵路看栅夫自戕續誌]  
　　梵王渡附近白利南路滬寗鐵路軌道看柵夫天津人安鳴鳳因發神經病用火自戕已誌昨報茲悉前晚安在屋内以稻柴等架火焚燒致將己身燒着火毫攻心而死昨晨爲鐵路巡官楊景華查悉以安孑然一身並無親屬未便擅專即命二十八保八九圖地保盧孝生於昨午投報地檢廳請求相騐 
[公共捕房通緝逃犯P ] 
　　寗波人顧福卿向業木匠年三十六歲於西曆一千九百二十年八月二十一號因印夜竊案事發由公共捕房獲解公堂於上午十點鐘時在會審公堂犯人候審間内脫逃無蹤經捕房查得該犯前已犯案三次並逐出租界有案爰由捕房總稽查處將其面貌並身材重量詳細開載印刷緝單昨將此項通緝單派探投請南市各警署分别派警協助緝拿務獲轉解歸案訊究 
[指控拐女證據不足]  
　　北福建路四百七十五號門牌居户江耀南指控傭婦張王氏與蔣羅氏串拐伊之十五歲女孩桂娥由捕將兩氏獲解公共公廨訊押在案昨晨由廨復訊據原告投訴伊女於事前曾與張五氏一同出外觀劇回家二天後即被串拐等語訊之王羅兩氏均不承認中西官以原告所控證據不足判令將案註銷被告開釋 
[眞茹崗警破獲拐案]  
　　住居法租界菜市街三十五號門牌之左三和尚放黄包車租爲業其女林弟日前被小炳榮之妻誘拐出外賣與南翔人張錫生爲妻前日張偕同金阿根帶領林弟在眞茹車站搭坐火車被四區三分所崗警見其形跡可疑盤問支吾因即一併逮案轉解司法科經段科員訊明前情收押候辦 
[木匠尋獲逃妻]  
　　木匠戴毛毛家居寳山縣界年巳逾半百·其妻沈氏今年四十一歲去年七月間該氏携同十四歲女兒私逃無踪茲戴查悉妻女實遭胡二郎徐梅生二人姦佔乃於前日在浦東爛泥渡胡之家内將胡徐並該氏一併尋獲惟女不知被藏何處當即鳴警到來將一千拘入三區警署於昨轉送地檢廳當飭分别收押戴退去候示 
[公共租界違犯禁烟案兩起]  
　　何榮郎因在虹口麥克登路一百零一號屋内私設烟間被該捕房捕頭偵悉於前日派令中西包探協往將何與烟客卞五二房主陸林江連同烟具一併帶入捕房昨解公共公廨經中西官訊明判何押西牢三禮拜何卞各罰洋三元充公烟具銷燬 
　　現年七十七歲之南京人陶老三前日身帶烟膏一百零八盒被一千零七十八號華捕查見向詢支吾遂將陶帶入捕房搜出烟膏准存洋一百元保出昨由公共公堂傳案訊實以陶故違禁令判罰洋十元充公烟膏銷燬 
[私設烟膏店之懲罰]  
　　法捕房西探長石維也偵悉菜市街寳裕里第五號門牌内之王木根私設大砲臺烟膏店秘密售烟有違租界定章爰於前晚帶同探目黄金榮等前往該處抄出烟膏三大缸盒頭烟數百盒連王一併帶入捕房昨解法公廨請究先據石君上堂稟稱查得王於上年十月間罰過五百元此次不應復犯請核詰之王木根供此項烟膏實係朋友寄在我處餘供支吾中西官以王不應復犯着罰洋五百元充公再押六個月以儆准予贖罪烟膏銷燬 
[身藏煙膏分别科罰]  
　　潮州人區草何四兩人前晚深夜時身藏銅盒烟膏數十盒及烟土十餘斤行經法新租界吕班路山東會館地方適爲包探任水揚查見上前將區何兩人拘獲帶入捕房昨解法公堂請究先由捕頭上堂稟明前情並將烟膏呈鑒詰之區何兩人同稱此項烟膏實係朋友陳某托民人等送至英界餘供支吾中西官判區罰洋六十元何罰洋二十元充公以儆烟膏没收 
[開駛快汽車之科罰]  
　　汽車夫陳阿金趙長生兩人前日駕車至法租界寳昌路開駛快車當爲二百二十七號華捕查見以陳等違章抄錄號碼回稟捕頭昨日飭探將陳趙兩人傳至法公堂謂究先由捕頭上堂稟明陳等違章情形詰之陳等同稱實因是日天雨故由乘客囑我等開駛快車以後不敢再犯求宥中西官判陳罰五元趙罰十元充公以儆 
[汽車夫不愼肇事之押儆]  
　　汽車夫王榮弟因開駛送貨汽車不愼在是歡迎感妥瑪路撞傷行人馬德竽被捕查見拘入捕房解送公共公堂訊供候核在案昨晨由廨復訊據包探稟稱原告傷已全愈惟當時被告開車太快等語訊之王供詞支吾中西官核供以王開車不愼肇事判押西牢二月以儆 
[救火汽車輪胎炸裂之虛驚]  
　　前日上午閘北二段救火會之救火汽車在又袋角恒豐路漢中路口操演救火方法該車盤旋而行司機人偶一不愼於轉折時將橡皮輪胎炸裂聲震遠近駐防閘北之陸軍第十六圑圑部密探劉排長聞此聲音遽以黨人身坐汽車抛擲炸彈等詞用電話飛報本部淞滬警廳徐廳長聞此消息立傳電話至四區二分所查詢虛實當經署員倪哲丞據情回復方知誤會然已大受虛驚矣 
[逸馬飛奔幸未肇禍]  
　　昨日午後北河南路天后宫附近蕭文甫馬房内之馬不知如何逸出左路飛奔經九百八十九號華捕急鳴警笛號召其他各捕到來帮同攔獲將馬連蕭一併帶入捕房稟明捕頭飭蕭存洋保出聽候公堂傳訊 
[兜售馬刀之干涉]  
　　公共捕房特别機關華探目陳雲忠昨晨押解南京人侯近福至公共公廨稟稱此人於昨日午後手持軍用馬刀一把至廣東路六百九十七號門牌茶館内圖售几詢並無販賣軍裝執照是以將其拘案請究訊之侯供該刀係在墳山路出洋一元五角買來人言古董因之帶往古董茶會看估不知定章等語俞襄讞核供商之美約副領事判侯開釋馬刀充公 
[科罰一羣賭徒]  
　　陸靜山前晚在北海路七十二號屋内糾衆聚賭抽頭被該管捕房捕頭偵悉率同中西探捕協往將陸與在賭之李阿三·王阿三·羅連生·張阿三·方桂清·張衡清·姜阿小·陳月豐·林芝卿·及婦人王朱氏·陳李氏等男女賭徒三十三人·連同賭具一併帶入捕房着將陸靜山收押信人准各存洋二十元保出昨晨由捕解送公共公廨經中西官訊明判爲首人陸靜山罰洋一百元無力改押西牢二月其餘到案者罰洋十元不到者保洋充公賭具銷燬 [ 
[客棧違章罰十五元]  
　　法租界大自鳴捕房捕頭偵悉愛多亞路新大客棧不將旅客姓氏籍貫登載循環簿上有違定章故於昨日將該棧主傳至法公堂請究詰據該棧主陳某供稱因民人棧内賬房有事回籍故未登載求宥判罰洋十五元充公以儆 
[學宫附近之搶飾案]  
　　西門南首中華路女子中學校校王蘇本喦前晚十一時許由北市親戚家而回離該校不遠背後忽來匪徒四人攫取髮髻上所揷之珠花一朶而逸失主大聲喊捕由行人代爲追趕直至學宫附近由警將該匪王順福拘獲抄其身畔並無原贓一再盤詰據云已抛棄半途該警押令按址前往分投找尋旋在學宫西首破平房旁地上將原贓拾獲·檢查珍珠二十一粒巳缺少一粒乃押送二區二分所孟警佐以該匪王順福胆敢糾衆三人以上夤夜攫物不法已極昨將人贓申送警察廳究辦失主遣該校門房徐錢明爲代表到廳候示旋經該廳司法科派員提訊之下諭將原贓珠花先交徐領去王匪則備文飭警移送地來檢廳究辦 
[竊案併紀]  
　　僧人司培因竊取靜安寺廟内值洋三百元綉金歡門檯圍等物質洋化用前日被該廟住持僧常桂查悉報請該管捕房飭探將司培拘押昨晨解送公共公堂經中西官略訊一過判被告押候查明於下禮拜二再訊 
　　山東人張雲生被天津路四百二十二號門牌馬允吉指控竊取值洋三千五百元西人所用髮網十四包前日由探將張拘獲昨晨解送公共公堂經中西官略詰一過判張押候查明展期七天再訊 
　　前庽山東路惠中旅館中之婦人邵顧氏於本年二月間遺失值價頗巨之珠飾等物當經報捕查緝在案前日經新閘捕房包探張盛全查得湖州人褚阿大與此案頗有關係稟明捕頭協同西探將褚拘獲昨晨解送公共公廨據包探稟稱被告供認贓物銷在蘇州應請展期中西官得稟判褚押候吊贓再訊 
[誌謝]  
　　中國實業研究會社奚楚明君所編實騐蠶桑全書第一二册栽桑養蠶二編發行已多日今第三册繅絲編亦已出版昨承惠贈一册書此誌謝 
[中華職業敎育社通訊]  
[本社附設職業學校通告]  
　　事工廠商店均鑒世界各國各種工藝之進步商業之發達恒視職工學徒之程度以爲衡上海爲通商大埠工廠商店林立職工學徒至衆爲工商業謀發展計不可不廣設工商補習學校今敝校爲爲工廠商店增高職工學徒能力及爲職工學徒增益應用知能起見竺附設工商補習夜校招收工廠商店職工學徒利用工商作業餘暇分科敎授施與以需要之補習敎育茲附上夜校章程一份乞賜察鑒倘或貴工廠商店職工學徒有志向學祈具函保送令其來校塡寫願書得依免費章程入學肄業想貴執事明達必贊許也 
　　中華職業學校附設工商補習夜學校章程 
　　第一條本校爲增進工廠内職工工徒有商店學徒應用知能起見特附設工商補習夜學校利用工商作業餘暇授以需要之補習敎育 
　　第二條夜學編制采用科目制工商兩科之科目如左（一）工業補習科（甲）製圖科（乙）機械學科（二）商業補習科（甲）珠算簿記科（乙）應用國文科（丙）英語科 
　　第三條授課時間每日下午七時至九時（星期日停）各科時間之支配如下工業補習科（一）製圖科星期一·三·五·每日二小時（二）機械學科星期二·四·六·每虹二小時商業補習科（一）珠算簿記科星期一·三·五·每日二小時（二）應用國文科星期二·六·每日二小時（三）英語科星期二·二·三·四·五·六·每日二小時 
　　第本條選習一科目或兩科目或先習一科目後再習他科目悉聽學者之便並無限制 
　　第五條工商兩科學額各定六十名 
　　第六條入學資格須品性誠實不染嗜好具有國民學校畢業之程度者均得報名入學 
　　第七條凡志願入學者不論工廠内職工工徒及各商店學徒或有志於工商業者均得向本校報名塡寫志願書（願習何種科目一經選定不得更調） 
　　第八條工商兩科每科目報名者達三十人以上即行聞課不滿三十人者暫停 
　　第九條各科學費英文科月納學費銀半元其餘各科月納學費銀兩角書籍用品費自備由校代辦亦可 
　　第十條凡山工廠商店保送入學之職工學徒免納學費 
　　第十一條各科修業期規定如左工業補習科（一）製圖科一年（二）機械學科一年商業補習科（一）珠算簿記科半年（二）應用國文科一年（三）英語科二年 
　　第二十條各科修業期滿經敎師考查及格分别給予畢業證書 
　　校址上海南市陸家浜放生局東中華職業學校 
　　開學期九月十三日（即陰曆八月初二日） 
[來函]  
[上海各界聨合會致各圑體函]  
　　本埠各圑體公鑒豺狼當道政局糾紛我國民苟不忍祖國之淪亡當速起自救今者國民大會之聲浪喧騰全國良以至此生死關頭不應再默爾而息也本會於本月二十八日開評幹聨席會議議决由本會聨絡各民意圑體籌備上海國民大會至其籌備之手續如何推進之方針如何由各圑體各派代表兩人組織委員會共同取决倘表同意請於一星期内致函本會通信處法界菜市路盛裕里五號再行訂期擇地開會可也再此函除登報外並不另發合併聲明上海各界聨合會八月三十一日 
[失孩家注意]  
　　敬啟者昨日下午五句鐘行經北浙江路華興路口見有年約七八歲小孩頭梳雙辮上身赤膊褲子係紅花標布脚着紅色洋襪及布鞋沿途啼哭問其姓名住處祗能啼哭言語不清聽其口音係寗波人氏現在滬上拐案疊出若再延緩恐天色將晚更無認識鄙人不認伊之骨肉分離已交於華興路口一百五十三號巡警王君收管如有失落小孩之家請至閘北四區一分所報領可也羅開陽謹啓 
[雜評二]  
[賄縱盜犯與用人（設）]  
　　安福之惡非安福作之安福所用之人作之也大用則作大惡小用則作小惡如年來司法界之黑暗可謂甚矣苟凡握司法界尺寸之權者即顚倒黑白納賄舞弊可以無所不爲上海屢見之賄縱盜犯案而廳長竟亦有關係可見法部之用人矣 
　　是故今日之司法部而欲一掃安福之積弊恢復其獨立之尊嚴者當自注意於用人始 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[海壖偶感] [  若渠]  
　　比來予蹴居滬西傭書謀温飽夜闌人靜猶攢案作蠅頭書日以爲常亦不覺其苦惟於萬籟俱寂之際忽聞小販之擊柝聲不禁悚然有感穆然有患是聲也蓋絶類予五年前讀書淞城時所聞於司更者之柝聲也予聞柝聲必不寐思鄉之念因以熾於是百感交集家庭情况歷歷在目微風撼窗則幻作父母之呼兒聲弟妹之呼哥聲尤使人轉側弗寗者不意今日復得是摬其興感爲何如耶 
　　火暑困人揮汗若雨予於夜闌著述旣竟倚欄一望則見一般工人赤其體席地而臥臥而酣亦不自知其横七而豎八也月明如水樓影在地又如影戲或畫片中所見之戰地景象遠處燈光倐明倐滅如鬼火念此益形陰慘彼工人者其士卒乎由今思之乃異其途而同其歸也何則蓋工人生涯異乎士卒也幾希予以是語於同居者沈君並促其觀戰地景象沈君笑曰子所語近滑稽而實有至理也 
筆剳 
[伶威記（上）] [  紓庵]  
　　老伶工譚英秀博採前輩名家諸藝去蕪存菁鍜鍊鎔冶之久而弗懈其戲遂臻妙境入於神化及其晚年技愈猛進無止嗜曲者遵之爲王享名亦已甚矣顧其久居京華習近親貴頗沾豪惡之風苟有人以事須王者往面王時須忍氣卑顔而以金錢求之或可一面兩者缺一則見王難矣總之王邸有陋規與彼權奸之門無異曩滬上有新新舞臺局勢不支乃輦重金聘譚南下賃巨屋爲王邸日用巨細竭意供應以博王歡王有隨從四五十咸暴戾狡黠供應偶不如意便肆咆哮待役受辱在理當怒以羣小有權力則又忍之而不敢怒王初演其得意之劇風靡一時觀者雲集舞臺中至無隙地可容萬頭攢動視王也采聲雷動讚王也而王沉靜其貌悠揚其音唐喪如故似不屑受彼平民之譽蓋王慣蒙公卿貴胄親眼若小民諛之無怪不值王之一哂也惟舞台股東咸忻然掬愉色意謂前之寥落無顧客今則憑王之勢殘局驟振滿坑滿谷大利在握矣因而禮王愈隆重三日小宴五日大宴敬之媚之匪所不至旬餘王有倦態辭不赴席而戲亦隨之而倦矣於是賣座漸寥落等於英莠未來時耳閱旬王倦如故客倦如故獨舞臺股東不但不倦轉覺入於焦憂之境 
笑林 
[滑稽秘訣] [  沈嘉生]  
　　嘉生新發明秘訣多種不敢自秘乃摘錄數則以公諸世倘諸君試而不騐者嘉生願將發明家之頭銜取銷止汗夏日汗出如藩可身臥石灰中即能乾燥異常而免拂拭之勞矣 
　　驅丐吾人出外如有惡丐追隨左右祗須以銀元一枚用力擲去丐即懼痛而逸 
　　防賊賊來竊物可恨事也欲防之可用綠氣滿佈定中使賊觸氣即斃保無一失 
　　護窗商店及居室之玻璃窗每處打破可命鐵匠於窗之内外各裝鐵板一塊則可保永遠不碎 
 
[嗚呼兵變圖]  
雜錄 
[梁溪煙水錄] [  媚香樓主]  
　　余友陳四老頗厚菊仙菊仙絶嬌撒今年正月强留四老不使返四老竊去女兒節高會梁溪菊仙怨四老之紿而遁也禁之妝閣三日夜數負荆乃已四老前眷滬凟林仙一年前卒今復新人矣無可奈何花落去似曾相識燕歸來偶於筵間誦之四老輒惘然也 
　　楊秀英將桂仙輩亦復蜚譽一時歡歌恒舞忘大好山河幾姓矣南部烟花不烈於東京黨錮珠樓燈舫粉飾昇平亦大可歎也秀英近染烟霞癖施紅描黛非復當年風韻江陰某 
　　傖梁溪某錢鋪夥也私竊鋪中數千金作秀英纒頭之擲日給十金供脂粉十金供吞吐徵歌張飲無虛夕日時需索無緩辭不閱三月牀頭金盡秀英白眼斥之去鋪主旣悉褫其職而責令償損焉亦孽海中一談助也蔣桂仙曾與女伶王少雲暱宛如鶼𪃸云 
新聞拾遺 
[換妻] [  頑石]  
　　蘇垣護龍街中有甲乙二人居同里營同業相愛如昆弟往來頻數日無間斷邇甲意欲納一小星以享艶福因商之於乙乙沈吟良久謂余亦久有此心奈妻子不許何余有一計可使有利無害各得其所甲急叩其計乙忸怩言曰爾我情誼實逾骨肉不若暗將妻子更番交換則各獲權利矣甲深爲贊許當即分頭轉商於妻云 
[殉夫] [  聲]  
　　嘉興東門外侍女巷顧某美丰姿上年娶同邑黄氏女爲室女係某中學畢業生伉儷甚篤前日顧某忽患天花爲庸醫悮投凉劑毒攻内臟遂致不起其婦欲隨亡夫地下常思自盡奈爲家人防範不得其間不料因侍夫疾傳染毒菌不數日痘症大作婦誓不服藥延至前日竟溘然長逝鴛鴦同命慘矣 
[竊賊還當票] [  吳秉恬]  
　　閘北某姓家昨因被竊失去衣服多件正欲投報警區請爲查緝忽有郵使寄一書至拆視書僅八字乃因脫盤川暫借一用另有當票一紙質價甚輕不及原值之半卽往典肆查詢果係原物當備價取回自幸雖損失若干猶得珠還合浦云 
[老僧遇酒鬼] [  立德]  
　　愛多亞路某里居民集資建醮昨晚八時許老僧方登台施放熖口口中喃喃諷經忽來一某甲酒氣薰人横衝直撞擁至台前將牆上所懸紙衣人物撕爲粉碎並將老僧拖下飽以老拳衆僧各自逃避後幸觀者將醉漢拽去老僧始得脫身云 
小說 
[社會小說衆醉獨醒（一三九）] [  瞻廬]  
　　第二十三回遞條子通暗關節送軸頭飽受風霜向來這副落第涙專屬於窮途舉子康了秀才與那女孩兒家没甚關係自從政治維新各省徧設了女學校有了學校便有考試有了考試便有得意與失意女子的虛榮心勝過男子考試得意歡喜自不待言考試失意這滾滾的涕涙再也留他不住遂使瑣瑣裙釵也領略窮途舉子的酸味康了秀才的苦况女校裏評定分數絲毫釐忽都不得粗忽倘然掉以輕心少判了一分半分背地裏有人絮泣正不知要賠郤幾許眼涙舊學家說女子善懐新學家說女子富於感情作用尋常考試分數略有出入尚不免盪腸𢌞氣飲恨吞聲何况學校招考有升學落第的關係做校長的只知瞻徇情面不顧屈抑人才全案披露的當兒揮灑這副落第涙的恐不止林氏姊妹二人編書的訊得某處女師範學校招考各處高小畢業生都來應考就中有一個女生本是高小學校的高材生論他考騐時的成績绰绰有餘可以入選只恨條子不到遂致校上無名自己不入選倒也罷了偏偏同校的低材生郤個個姓氏高標聲價十倍這女生一時没好氣便尋了短見人家悼惜這個女生對於師範校長嘖有煩言編書的郤替校長呼寃憑條子不憑成績算得大公無我至正無私這女生有了條子自然也會錄取放着許多門路誰呌他不去走考試落第便尋短見誰呌他死他自己要死死於條子並不死於校長這校長當然不負責任　　善珍善寳雖不曾覔死這三夜啜泣悽動心脾險此兒哭個半死他娘没了主見百般勸解不生效力 
自由談之自由談[  鵑]  
　　羣嬰大會中集數百嬰兒於一堂天眞未鑿玉雪可念天下至純潔之場合殆無有過此者吾知羣嬰坐處必有祥雲瑞靄縈繞其間數十年後或有福國利民之英傑從此羣嬰中出乎吾當馨香禱祝之矣 
記事小說 
[雙喜臨門] [  權君投稿]  
　　却說北京城内有一位富翁生有兩個兒子長名長城次名飛馬無非取其前程萬里天馬行空的意思長城在航空學校學習駕駛飛機艇去年已經結婚才子佳人和諧無比眞如並頭鴛鴦一般飛馬在測會習學測量。於地球學頗有研究。本月初三。乃是飛馬完婚的好日子。偏偏初一這天。長城得了一子。舉家老少。歡喜非常。富翁尤爲樂不可支。一面知會親友。一面托人代訂富連成小班。預備到初三這日。痛痛快快熱閙一天。一般親友聽得此話。都說這老兒是吉人天相。雙喜臨門一個個都要預備禮物。前去道喜。無如這宗雙喜臨門的事。是千年不遇的。大家多没有經驗過。所以這宗禮物。亦煞費躊躇。送幛子麽？嶂心如何寫法。送水禮麽？必定七亂八糟。不成體統。有此一層。人人倒反没了主意。於是一找十。十找百。聚到一處。商量兩全其美的辦法。大家議論了半天。亦没想出一個好法子來。内中有一位少年。亦因不得主意。正自出神。順手由懐中取出一包香煙。要取一枝吸着解悶。一眼看見煙包上邊的字。不禁大聲呌道。有了！。有了！。有了好禮物了。衆人一聽。亦不禁問道。甚麽？。甚麽？。甚麽好禮物？。一面問着。一面兜圈兒的赶上來時。原來這位少年手中拿的。不是别個。正是南洋兄弟煙草公司所製的。著名國貨。呌作雙喜的香煙。遂齊聲說道。好。好。又應景。又適用。眞正再好没有了。就送這个罷。忽又有一人說道。好雖好。但有一件。大家若都送雙喜牌香煙。雖然合景。未免千篇雷同。我深美。大喜二字。又最吉利。正好作爲禮物。又有兩種。呌作長城飛馬。正合着他家小兄弟兩人的名字。更有兩種。一名飛艇。一名地球。又合着他兄弟二人的職業。都可送的。此外有一種呌鴛鴦牌的。作爲婚禮之用。也狠相宜。有一種呌美女牌的。你們諸位中。有與飛馬同學的或交好的。亦正好借此調笑他。我還聽說。長城的兒子落地的時候。有幾個喜鵲在他家的樹上亂呌。老頭兒最講迷信。以爲是喜鵲來給他報喜的。還呌人撤了一把米粒來喂他。若是將喜鵲牌香煙送去。老頭兒一定歡迎。你們大家看是如何。大家一聽。都說狠好。於是各自分投去買。有單送雙喜一種的。有送兩三種的。亦有交情厚的。送五六種的。單單一位老者。與富翁係少年同窗。交情最厚。平日笑駡。無所不至。惟獨他一樣未送。大家甚覺希奇。到了初三這天。衆人都已到齊。纔見這位老者。慢慢騰騰的走了進來。手中拿了一盒大愛國香煙。走至富翁面前。深深一揖。口中說道。你這老兒。素來只知愛已。不知愛國。今天大家都送你香煙。取个吉利。我特意買了這個大愛國香煙來。送你這老兒吸下肚去。亦好薰陶薰陶你的臟腑。改變改變你的心腸。纔不忘費了我的一片婆心。你說可好不好。富翁一面接煙。一面笑道。你這老兒。旣以老婆自居。我看在老夫老妻的份上。受了你這一番閨訓罷。說的衆人閧堂大笑。富翁遂讓大衆歸座聽戲。吸烟品花。滿庭香煙繚繞。人聲嘲雜。直閙到半夜纔散。我這小說。亦趁此結束了罷。讀者諸公。請你們仔細想想。似這宗雙喜臨門的事。雖說是不易常有。但亦不敢斷其必無。如果遇着親友家。有這宗事情出來。究竟送甚麽禮物的好。我看還是去買南洋兄弟煙草公司的香煙作禮物罷。 
 
 

Page 15

 
 
   
 
 

Page 16

 
 
常識 
[常評]  
[俗話（一）] [  老圃]  
　　世俗十二生肖之說最爲無理已爲蛇之象形亥豕古文相似二者尚與說文合其餘皆無意義然流傳極廣蒙古有兎兒年狗兒年之稱亦傳自中國印度亦有十二生肖除辰爲鱷魚外其餘皆與中國同然鱷魚卽毒龍印度人蓋譯龍爲鱷魚亦傳自中國也 
　　十二生肖之說蓋始於漢論衡物勢篇寅木也其禽虎也戍土也其禽犬世丑未亦土也丑禽牛未禽羊也亥水也其禽豕也已火也其禽蛇也子亦水也其禽鼠也午亦火也其禽馬也又云午馬也子鼠也酉雞也卯兎也亥豕也未羊也丑牛也已蛇也申猴也 
　　今世所傳星官錢往往甚古其辰已之巳尚作巳以字跡推之大率皆六朝物也六朝時十二生肖之說始見於正史南齊書陳顯達屬豬崔慧景屬馬車昏侯屬豬梁王屬龍蕭穎胄屬虎又周書晋蕩公護傳昔在武川鎭生汝兄弟大者屬鼠次者屬兎汝身屬蛇又梁沈烔有十二屬詩始見於歌詠史傳所載生肖之事有極可笑者宋徽宗時范致虛爲諫議謂上生壬戌於生肖屬犬人問不宜殺犬徽宗允其議命屠狗者有厲禁明武宗幸揚州兵部左侍郎王抄奉欽差總督軍務威武大將軍總兵官後軍都督太師鎭國公朱鈞帖云照得養豕宰豬固尋常通事但常爵本命且姓字異音同况食之生瘡病深爲未便爲此曉喻地方除牛羊等不禁外將豕牲不許喂養並易賣宰殺如敢故違發極邊永遠充軍 
[國民常識]  
[究竟是陰曆適用還是陽曆適用？] [  嚴少懐]  
　　我中華民國自改了陽曆以來已經有八年多了除了政府各地方行政等機關學校報館以外遵用的人實在是很少現在又快到民國十年的的旦了每逢到了這個新曆元旦的時候社會上就發生一種麻木不仁的狀態外國人看見我國慶賀元旦的只有官廳報館學校不由得不好笑至於到了陰曆元旦時候社會上就興高彩烈的起來以爲非逢這個元旦就不算是過年了 
　　平心論之我國國體旣改了民國民國旣經宣布用了陽曆凡是爲民國國民的就應當遵行今旣公然不用陽曆這分明不承認自己是民國的國民了今特與國民共同研究我國民愛用陰曆究竟持何種理由並且討論究竟那一曆適用 
　　社會上沿用陰曆不外乎以下三種理由 
　　（一）農人耕種陰曆比較用陽曆方便 
　　（二）社會迷信星卜的人以爲非陰曆不能運用 
　　（三）商人在陰曆年關收賬金融可以週轉活動 
　　如果是以上三種理由記者不得不分條答覆證明我國改易陽曆並非多事實在爲人民的益處 
　　（一）農人耕種陰曆比較用陽曆方便是一種普通人的口頭譚說到耕種上記者不得不問下種及收成兩事是否全賴太陽陽光是否遵照每月節令但節令是從陰曆定的還是從陽曆定的這我們翻一翻近來幾年的曆書就知道了請看陰曆民國六年的立春日是在丁巳年正月十三日民國七年的立春日是在丁巳年十二月二十三日民國八年的立春日是在己未年正月初五日民國九年的立春日是在己未年十二月十六日再查陽曆的後年立春日總在二月四五號况且陽曆元旦一定在冬至節以後十天從不改變照這樣看來究竟是陰曆容易使人記得還是陽曆容易使人記得到底那一種方便適用到底節令是屬陰曆的還是屬陽曆的 
　　（二）社會迷信星卜的人以爲非陰曆不能運用這種迷信記者暫且不辯他對不對只問星士用的曆是否盡屬陰曆若果盡屬陰曆爲甚麽丁巳年正月初一至十二這幾天生的人作丙辰年算命呢又以甚麽己未年閏七月十六日生的人作八月算命呢這是因爲丁巳年正月十三日纔是立春的日期所以前幾天作丙辰年算己未年閏七月十六日是八月的白露節所以閏七月後半生的人作八月算這是星士遵用陽曆的節令定八字的憑據了至於天干地支種種名目由陰曆移到陽曆上一順推下去那更容易的事如果能照這樣看來實行取消陰曆究竟與星士算命的迷信有妨碍嗎 
　　（三）商人因友陰曆年關收賬金融可以週轉活動這種理由記者也會體貼因爲在陽曆年關金融困難的商人可以借本國人的錢還外國人的債陰曆年關可以借外國人的錢還本輪人的債這實在是利用陰曆活動金融的巧妙法子但是依我想來眞正善於經商的人却也不在乎此外國商人只有一個年關何以又年年平安渡過呢總之營業得法無陰曆年關也可以過去不得法就是有陰曆年關也是不行的所以依靠兩個年關利用偷巧法子那總是不成事體的 
　　說到這裏就想到社會上還有一種因爲並用陰陽二曆不公平的事就是在政府機關學校及洋行辦事的人他們得薪水是遵着陽曆至於他們出的房租及用人的工資又照着陰曆所以每到閏月的時候他們就吃虧不少呢實在五年以内要多出兩個的錢這寃不寃呢我奉勸仝我研究這個問題的人不要反抗民國法令急速遵用陽曆那眞是民國國民顚眞正愛國的行爲呢（不受酬） 
商業叢話 
[對於商標廣告之一見] [  冰若]  
　　我國商人對於商標廣告之無研究而不注意言者已多茲且不贅特鄙見則尤進一民層蓋非特良商標廣告巳也實謂商標廣告竟可作爲社會敎育之一端耳 
　　今我國商人亦知用商標矣而泰半均採陋俗不堪之壽星也仙鹿仙鶴也美女也以及一切舊式所謂「口采」而實毫無意味之物爲識旣不足以動人注意復多雷同之患至不足取也嘗見某外國雜誌有雪茄菸廣告商標爲一白梟其廣告文卽爲記述白梟之文如産某地也性猛鷙也何時孶生也食品何物也類記之甚詳無異動物學中之一節而末後則大書曰「諸君知此梟之歷史當無忌白梟雪茄菸」此一篇廣告也在一般人之不知白梟爲何物者卽多一椿常識而不復忘而其菸亦卽深印入腦不復滅焉又見某物其商標爲彗星蕽其廣告儼然一簡單之天文說明書焉諸如此類在在可使人增知擴聞不啻學校中授課而其力隱潛效且更大豈非亦社會敎育之一乎 
　　日前報載各戲館七夕天河配之廣告别家壛千篇一律不曰佈景鮮明卽謂角色齊備初不足以動人注意獨新舞臺標其名曰「牛郎織女之科學觀」其文卽以科學上之事理說明牛女爲天河旁相對之兩星後人附會其說成爲神話註釋簡明使未明事實迷信神話者恍然而悟而間接亦謹記新舞臺當日所演之戲是即合於鄙見之廣告也此種廣告法與商標法厥效極大而又於開通民智一層頗足爲助竊願今之商家採用倣行之焉（乙種酬） 
中華民國九年國民重製 
希望這個鐘事先不要再破了 
法律 
[審檢律之職權] [  竹賢]  
　　（甲）審判廳之職權爲純粹獨立之性質無論何種機關不能拘束之干涉之故凡經其判决之案除依限控告上告外别無救濟方法惟不論民刑訴訟不能行不告而理之審判故雖於民事案中發生刑事及刑事中原檢廳漏有未經起訴之部分仍須送交檢察廳提起公訴方可受理其職權爲專屬審判不能逾越其他事權 
　　（乙）檢察廳之職權專屬於偵查及檢舉刑事犯提起公訴於同級之審判廳以檢察官處原告人地位代表國家行訴追刑事之主義對於審判廳判决確定之刑事犯有行使其執行之權對於審判廳判决違法之刑事案件得以職權不服判决提起控告及上告於上級審判衙門 
　　（丙）律師之職權對於訴訟上得當事人委托有辯護及代理一切訴訟行爲之權對於審判廳則釋明法理研究事實補助審判官見解之不足對於人民則盡保障之責代表人事上一切行爲以彰明國法爲宗旨而備不知法律者之詢問引起社會人民之動作爲法律之行爲（乙種酬） 
[道德叢話]  
[西方格方（三○）] [  謝介子選譯]  
　　天佑正直之人「何滿」（Homer） 
　　名門之蕩子儼若清泉之濁流「英吉利諺」 
　　欲求健康宜節飲食而早進晚餐「西班牙諺」 
　　有朝憂而夕樂者「英吉利諺」 
　　得意宜謹愼失意宜忍耐「葡萄牙諺」 
　　欲信重一友必先多方以試之「英吉利諺」 
　　貧窮非罪過也「德意志諺」 
　　良馬一鞭巳大佳駑馬千鞭亦無益「俄羅斯諺」 
　　常憂作事太過者其所作之事必不足「德意志諺」 
　　賢婦以柔順節婂曄夫「席勒斯」（Syrus） 
[識字捷法]  
　　應用字濟滄 
　　气雲气也篆文作气下細上大象其升散之形引伸爲气息气味气候等義又乞求之乞字古乞乞二字不分隷乃省气一筆析爲乞字俗以氣爲气氣从米气聲饋客芻米也後人用餼代氣用氣代气與字理不合 
　　雨水从雲下也一象天丨則地气上騰冂則天气下降　爲雨點又下雨曰雨動詞作去聲讀 
小說 
[模範商人（七十）] [  瘦鵑]  
　　第二十七章獄中 
　　山爾格斥退了那許多人就把嘉德帶到獄中拘禁起來他心中十分憤怒只模樣兒還很冷靜悄悄地向市長湯德道這裏的事又變了一個局面了你以爲怎樣湯德道這種局面可壞極了　了使人可怕我但望這紅馬鎭中不要再有這種事情前途的光明纔能永永保住呢山爾格道市長你怎麽還在那裏夢想紅馬鎭的前途早没有光明了實際上已日落西山陷到了黑暗之中沙伊士是我們最後的希望這希望可也失去咧先前人家做就了圈套給他去鑽他險些鑽進去不想到了今天生生的給人殺死至於那幾個礦也没有甚麽希望小桃礦是空的鈴騾礦是不值錢的其餘的礦也都是這樣那能算得甚麽礦一個個都是窟窿罷了但是除了這些試問紅馬鎭中還有甚麽寳藏總之紅馬鎭的末日已到好運已盡一禮拜中怕甚麽都完了那裏有前途又那裏有光明呢湯德握着山爾格的臂喘息着道山爾格山爾格你的話可是當眞的麽不是有意嚇人麽山爾格道我的話句句是眞的我們只索撑着這一雙涙眼給紅馬鎭送終罷湯德道山爾格我傷心已極又要去喝酒了要是紅馬鎭眞個倒下去時我也墮落咧山爾格道市長别說這種話你是個好男子旣把脚立住了便須設法做一番事業不許再墮落呢湯德長歎道唉紅馬鎭旣不能存在我那裏還能做甚麽事業他是我的性命是我的一生在我理想之中已給他前途畫就了一幅光明燦爛的畫圖誰也知道他竟要倒下去呢山爾格我匯你一定弄錯了不然我難道是一個盲子所以瞧不到大禍臨頭麽山爾格道你原已盲了因爲你一心想紅馬鎭有進無退蒸蒸日上因此上大禍臨頭你也瞧不到咧湯德道山爾格但我們又該怎樣做去呢山爾格道如今也没有法兒想只索瞧他怎樣倒下去紅馬鎭存在一天我們總得盡職一天你不見我們往時撶出去的那班賭徒無賴不是都溜回來了麽 
 
 
