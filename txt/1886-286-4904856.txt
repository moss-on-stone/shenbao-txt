# 1886 - 286 - 4904856

 

Page 1

 
 
[新印三異筆談出售] [  申報館主人啓]  
　　三異筆談四卷乃雲間許小歐先生所著内多本朝掌故往代軼聞茶罷酒餘足供清玩本館覓得原本排印問世刻已工竣訂成二本每部收回工本洋一角五分卽日出書售處仍照曩例諸君幸即賜顧爲盼 
[蘇州經理報務友人遷寓] [  申報館啓]  
　　本館經理蘇州報務友人前經更易由石暎菴承辦今移寓神仙廟西首同益祥棧内所有以前各帳以及買報等事統歸石暎菴經辦特此聲明 
[石印欽定歷代賦彚出] [  點石齋主人代啓]  
　　是書爲康熙年間陳文簡公奉旨編輯者上起周末下訖明季所有古賦律賦無不採入分正續補遺逸句一百八十二卷賦共五千餘首卷頁　繁兵燹後鮮存完璧兹雙梧書屋主人將家藏初印舊本託本齋石印校對則絲毫不爽墨跡則濃纖得中準於十四日出書分訂十六本外加布　兩函價洋十元古學家亟宜家置一編如有躉售者請速臨本齋帳房面議價當格外公道零售在南北申昌及文瑞樓各書坊外埠在各申昌惟此書所印無多惠顧者勿爲捷足先得也此佈 
[加價招股石印佩文韻府告白] [  點石齋主人代啓]  
　　啓者本齋代晉記招印佩文韻府一書業己出有樣張傳觀四處前議招股每股出洋十六元先惠四元成　日繳洋十二元取書一部等語均　　報第一條告白想薄海士林均經洞鑒現在股票所存不及千部是以准於廿一日起加價每股出洋二十元仍先惠四元餘俟成書日繳洋十六元取書一部異日期滿股足來售此書者每部須實洋三十元願附股者請逕寄上海點石齋南局帳房代收○揚州元亨利錢莊○天津針巿街　　里源豐潤匯票莊○京都煤巿街興隆店内源豐潤匯票莊發賣各種書籍○漢口郭家𢀼復源盛紙號均可代售駋願躉買准至上洋大馬路集　里天保棧内　順晉號面議此佈 
[論盛衰得失之數]  
　　古人有言勿營營於富貴勿戚戚於貧賤此惟逹天知命之君子方得造此境界下此者未能也顧盛衰得失要亦自有定數未得而求得未盛而求盛種種妄想固無異於痴人說夢卽旣盛而復衰旣得而復失以是爲介介是亦卽不安分之見端也營口來函述及甯帮盛姓四十年前孑身至營逐什一之利因以致富積貲數萬金近年以來巿面清淡巨　相繼倒閉盛已疉遭虧折今歲又值蛟水爲災廬舍什物漂失殆盡日就窘迫月初同泰順藥棧歇業盛又抛却五百金於是益復無聊竟欲吞烟自盡幸爲家人所止而免夫盛某以孑身來營此時卽疉次虧耗遇災蕩産則亦不過仍此孑身而已而其盛衰得失之感乃若有不勝其悲者噫是亦不思之甚矣一人之身無非爲衣食計營營半生僅足温飽一旦而悉付之電光石火俯仰今昔焉能不黯然魂銷然細思之前此之啼飢號寒初不期有豐衣足食之一日則以今日飢寒之我視前此飽暖之我亦復何所區别前日之貧不期而獲後日之富則後日之富妥保不更有後日之貧楚人失弓楚人得之固見其曠逹之見自我得之自我失之亦復何憾解此者未始非安貧樂道之梯階也而盛姓乃竟欲以身殉爲殉其前日富厚之身乎則前此孑然一身富在何處胡不聞其有怏怏之心爲殉其今日貧窶之身乎則身苟不存富於何附前此以留此孑身而漸致有數萬金之一日今以失此數萬金之故而竟欲并此孑身而喪之豈一死而可以復此數萬金之貲財也乎盛氏之癖正盛氏之癡也雖然天下之人由貧而至富則順由富而至貧則逆處順境易處道境難夫亦自然之理也盛氏前惟止此孑身並不知數萬金爲何物故得及身而致此數萬金今則明明自以爲此身乃撫有數萬金之身一旦而蕩焉無存剩此孑身則其爲難堪也甚矣此其有所介介固亦情理之常第欲以身殉之則似覺其太愚耳何則盛氏固以孑然一身而親手致此數萬金者也今有紈袴子弟席其祖若父之餘蔭衣則錦繡食則梁肉出則輿馬入則華屋安之若素初不知先人創業之艱難置身於歡塲則纏頭一擲千金而不爲吝偶作　蒱則孤注百萬而不爲靳窮奢極欲此咤咄嗟一似銅山金穴斷無崩涸之一日無何而黄金費盡教歌舞留與他人樂少年則舊歡不堪回首矣無何而田園易主衣食無資饔飱漸以不繼然而少不耕讀并不能治生人産雖明知金盡裘敝而别無挽救之法加以匪人暱友終日相隨癖染烟霞根深蒂固卽欲一日離之而不得回念前日之揮霍浪費不啻如隔世而祖若父之餘蔭不但不能席而且祖若父之家聲悉從此而隳於此時而悔之嗟何及矣而若而人者則並不知悔也前此之任情縱欲初不知其資何自來今日之縮首攅眉亦不知財之何自去若而人者人以爲其祖若父之夙　樓屋甫建拆樓人已入其室吾則以爲彼　　者本爲天地間之廢物無足惜且不足爲其祖若父惜也錢之爲字古本從泉所以俗語云國寳流通可知錢貴流通初不可以私爲己有譬如賭場之籌馬今日甲得若干則乙失若干矣明日丙多若于則丁少若干矣勝焉者眉飛色舞欣欣以喜負焉者疾首蹙額抑抑以悲而不知塲中則不過此數惟日見其少而不見其多則頭之抽取者皆籌馬之短焉者也人生世上本只孑身彼席豐履厚者自以爲資財隨身而來乃必至於但諭孑身而後已安貧樂道者則明明自視爲孑身身之所在苟不寒則卽謂之温苟不飢則卽謂之飽有一日之進餉則享一日之富厚初不於一身之外别生妄想而天君自然常泰此顔子所以簞　陋巷而不改其樂仲氏所以緼袍狐貉並立而不恥也如必以我之所得者寄之於我則紈袴之子其福爲不可及而創業垂統乃眞可以一世二世傳之千萬世而不失矣有是理乎或曰盛氏之業固由手創則其失之也安得而不痛余曰項王之困於烏江梁武之　於臺城以至法國拿破侖之被執於普魯士彼獨非手創者耶守之不以其道一旦及身而敗亡也忽焉盛氏而知此理則亦可以無死矣 
[諭旨恭錄]  
　　九月十六日奉旨詹事府左賛善員缺照例將韓文鈞轉補所遣右贊善員缺着黄卓元補授郅馨着以簡缺知府用欽此同日奉上諭謙禧奏神靈顯應請頒匾額一摺熱河津昌縣城城隍廟龍王廟素著靈異本年秋間大雨連綿河水盛漲經該處官紳虔詣祈禱立卽晴霽水勢頓消居民安堵實深寅感着南書房翰林恭書匾額各一方交謙禧祇領敬謹分詣懸掛以答神庥欽此○十七日奉旨劉瑞芬補授大理寺卿欽此 
 
 

Page 2

 
 
[新埠火災]  
　　香港西字報云本月初五晚新加坡大火所焚者係數處貨棧存儲各貨華洋各商皆有内有引火之物故火勢益熾至初六日中火勢漸殺然餘燼未盡黑烟猶裊梟不絕直至初八日尚未盡熄也其貨有保險者有未保險者其保險者計七萬五千元未保險者則不可以數計也 
[公頌英員]  
　　昨報列英員來滬一節許君前此曾任總領事今特復任耳啊總領事大約稍緩數日卽當赴粤昨日本埠各西商往祖其道以公信一函各簽名以進其中皆頌啊君在滬辦理之善如中國之送萬名傘德政牌苟非德之入人者深安得有此哉 
[海防近報]  
　　海防法字報云從前中法在東京交戰時有法兵十九名爲華兵所獲及中法議和勘定邊界中國將十九人送回法營但見其衣裳破裂瘦瘠異常據言被俘後爲華官罰令修治道路致受困苦未知送還時法軍如何處置也 
[勦洗生番]  
　　臺地生番經劉省三爵帥設法招撫已有數十社陸續投誠近日忽有花面等番重復聚族抗拒爵帥因於九月初三日親赴中路罩蘭督師征討並檄調澎湖防軍統領吳軍門宏洛七成隊代統銘中軍唐軍門卓元六成隊代統武毅軍朱軍門煥明五成隊及春字營柳統領各營尅期拔隊會同林詩甫學士朝棟大張撻伐旋林學士以番人兇悍未易蕩平咨請爵帥添調營務處代統健軍之方觀察策勛帶五成隊赴淡水加九岸以便四面兠圍想蕞爾么魔不難指日帖服也 
[巨災可異]  
　　江西瑞州府城南岸某甲以貿易起家累資巨萬雄視一方本月初九夜二更後家中忽火起一霎時頓化灰塵時甲方在城北鋪中聞警奔回已無及矣火熄見廚屋半經殘燬一男丁死於火中身被七刀歷歷可辨頭閂内有屍六具廳房中一具祖堂後又一具計全家皆及於難并殃及二客焉遺下金銀首飾融化成堆銀錢亦絲毫不失一時遠近傳聞代爲悽惋如謂其無心失愼耶何以屍有刀痕如謂其被盜縱火耶何以財物仍在其中虚虚實實究非旁人所懸忖而知姑誌其厓略以見禍患之變幻離奇云爾 
[長崎近信]  
　　南瑞兵艦到崎以來管帶徐君軍令森嚴水手人等並無一人登岸卽每日買菜等事亦悉委泰記華商代辦送至船中故水手等三十餘人皆患手足麻木滿身虚腫已有二人因病而亡徐君深爲惜惋現將病重者送回上海調理○前報載濟遠兵艦入塢修理一節聞該船已於十四日出塢十五日早即鼓輪出口行約三點之久船中有一火夫暴病而殁丁軍門卽命駛回口外買棺入殮於十六日開赴烟臺聞將由大沽而至上海軍門下次當換坐威遠來崎云○十四日交親館會審後各員同至定遠兵艦水手王發起事地方查勘卽長崎之寄合町樂遊亭中村新三郎妓館也勘畢各官始散歸○日報載天龍兵船主長從僕寺師武次郎一夜上岸至次晨歸忽患吐瀉醫生診係染疫當經報知警察署派警部補中村郎附常醫員一人巡查一名到船舁患病者上岸送入竹久保隔離病院醫治○横濱停泊英兵艦二艘忽於本月九日開往芝罘搭載中國欽差赴朝鮮蓋爲巨文島關係事件也又聞督辦朝鮮商務大臣袁君世凱不日將回天津未知確否○長崎近日天氣朝暮可御薄棉日中尚似半秋時候傭工者尚着單衣而俄地海參崴一帶八月中已降嚴霜至本月則寒威凛冽寓居者俱號寒而思歸前日俄公司船到崎有海參崴華商二百餘名繞道回國誦寒到君邊衣到無之句不禁黯然○長崎婊樓街凡華人遊其地而受驚者屢有所聞每晚婊樓外有日水手及流氓窺探設見華人在彼挾妓便突然闖進問是否軍艦中人遇有言語不通者卽被其欺且出水手刀以相嚇華人苟不相讓流氓卽擁進帮同喧嚷故好狎遊者大半受親友規勸不敢問桃源消息矣 
[太守騎箕]  
　　前武昌府知府王太守庭楨籍隸楚南當髮匪擾亂時從曾文正公轉戰頻年籌餉練兵大勛卓著事平歷保至今職旋以功成身退解組歸田方期泉石逍遥得享山林清福不虞八月廿七日因病仙游訃至武昌舊部軍民齊聲慟哭亦可見太守之恩澤入人深矣 
[皖函雜述]  
　　某邑距安慶省城三百餘里爲兩廣及江西入都必由之路月朔江右某大令管解京餉數萬至此投宿某客店陡來數盜毁門而入砍傷店主并鎗轟車夫所有餉銀六鞘計六千兩當被劫去急飭驛站夫役率同甲保追蹤旋在途次尋獲三鞉次日復陸續獲盜黨五名據土人言數年前是處亦曾有行刼京餉之事後按名拿獲懸首藳街云○十三晚夜半時西北風大作歷一晝夜之久飛砂走石猛不可當各鄕晚禾正在結實經此播蕩不免大受損傷矣○皖垣北門外南莊嶺首昌家坡正街某米行於十六日午後一點鐘時偶遣星火遽爾燎原不特房屋盡化灰塵且更延及鄰家十有四戸某氏婦年近古稀髮膚焦灼右膀及手均腐爛不堪逾時卽溘然而逝并聞有剛　兩頭亦罹是劫云 
[甯城雜志]  
　　本月十三日甯波府胡練溪太守晉省謁見新撫憲聞有要公面禀云○甯屬縣試本定于十月初一日舉行嗣鄞縣朱友笙大令見下忙吃緊勢難兼顧因會同各邑禀請府憲轉請學憲展限至十月十五日現已分移各學矣○城河大浴後經前任宗太守出示諭禁不許居民將竹木浮浸河中近以日久玩生仍蹈前轍胡太守聞之即出示重申前禁略謂如再抗違立提懲責并將房屋封鎖入官云 
[烟臺新語]  
　　十六日盛杏蓀觀察之瀛眷由天津至燕屬下各員弁俱在碼頭迎迓○升任方觀察缷篆後暫寓潮州會館一俟公務辦清卽須前赴新任其眷屬則已乘輪赴津先回保定原籍矣○世回堯等處各營壘前已逐處興修以備由省調來之練勇五營塡札○聞北洋兵輪定於十九日來烟會齊未知有何公事也○劃界大臣吳清卿星使不日將由琿春至烟地方官已預備行轅矣○甯海棲霞二處多育蠶之家惟地不産桑飼以柞葉吐成絲繭雖不如江浙蠶絲之明净亦土産中一大宗也今歲收成甚好入巿易錢頗覺歡騰子婦云○十六日晡時一刖者向西水手丐錢水手飮已過醉怒甚揮洋瓶擊其面刖者痛極狂呼旁有某洋人見之請該國領事官送交醫院養傷 
[增減武額]  
　　揚屬歲試已竣王大宗師已於十一日出棚由泰州起節先試通屬再考淮安聞揚屬武童人數以東臺泰州爲最多儀徽極少該邑武額向進廿二名此次與考者僅三十二人類皆文質彬彬毫無赳赳氣象文宗因思掄才大典亟宜拔取眞材不得濫竽充數遂專摺奏請將儀徴裁去十名東臺增廣十名東臺技勇本爲江北之冠且人數亦年勝一年如此一轉移間一則使眞才不致屈抑一則使俗子不得徼倖誠一舉而兩得也 
[襄垣近聞]  
　　蕪湖久不得雨前經設壇祈禱雙錫五觀察又出示云照得密雲不雨蒙象也本關道督榷常洋兩關受事以來新河口各等案辦理未合耶抑係委員朦蔽耶或小民冤屈未伸耶兹於本月十四日親詣昊蒼上帝前虔心祈禱冀沛甘霖乃回轅後雲氣雖開尚未下澤五内焦灼悚惶無地願我諸委員精白乃心須以便商恤民爲念庶可感召天和本關道與民休戚相關無分晝夜每以民事爲念凡一官一秩當仰體朝廷子惠元元之意當此黎庶望澤之時尤須恪愼將事實心經理毋得徒託空言有碍民隠是所厚望焉合行出示仰闔邑人等週知云云讀者咸歎觀察敬天勤民引咎自責爲近日監司所不及示亦古茂有漢魏風○蕪湖另設洋務總局已見前報兹聞雙觀察又飭洋務委員文直剌於洋藥稅釐項下籌欵於救生局間壁添造公堂一所以便與西官會辦交涉事件現已開工計屋三間四進云○駐蕪英領事司格逹君於四月間赴烟臺現已回蕪各西商咸殷勤欵接○堂關在南岸洋關在北岸相隔祗一水耳凡民船所裝貨物應完常關稅鈔者每易混入洋關希圖偷漏房子銘二尹接辦稅務之初卽拿獲漏稅之黄豆船一艘因此曉諭各商販申明利害如嗣後再犯定當嚴辦○宣城縣食鹽向由蕪湖運往冬令水涸船隻不能裝運例由蕪湖先派引鹽廿票運往宣城存棧以濟民食近已由皖岸督銷總局楊子通觀察札飭蕪局委員歐陽分轉撥引裝運矣○蕪湖縣楊璞生明府擇於十月初一日取齊初三日舉行縣試 
 
 

Page 3

 
 
[東甌小志]  
　　温郡自鹽釐改章鹺賈每多折耗本月初八夜突有小船數十艘駛過東門鹽釐捐局巡勇見有多船闖逃立卽揚帆追逐小船開槍抗拒鬥至良久鹽勇有二人受重傷幸有駐紥楊　廟之楚軍正右營各勇出隊救護始將各船擊散並獲住鹽販四人送交總局適彭太守另有要公故至今尚未訊問云○前報載葉某向久成錢莊索欠將新股東李某之額角毆傷一節兹悉李以畏事並未詣縣騐傷而葉復激流氓多人盤踞該莊滋鬧該莊司事范某出爲理論流氓卽將范扭至葉家勢欲吊打經柯某赴縣喊請押回葉亦具詞控告范係寗波人各同鄕見范受虧太開會館分送知單欲與葉家涉訟嗣由葉戚陳吕諸人代爲理處不識三寸舌能息雀角之爭否也○正任瑞安縣程步亭邑尊交缷後合邑士民公送萬民傘德政牌並清操仁心春温秋肅各匾額更有書院義渡醫局嬰堂鄕都及瑞協左右兩營等各送牌傘旂匾多至二十餘處紳士更撰成德政詩寫以黄絹以志勿諼近邑尊巳遷寓謝池巷潘姓家而瑞邑鄕人尚有來郡公送牌傘者可見恩澤之入人者深矣○十二日有湖南人某甲携一包袱來温尋覓兄弟傍晚路經道前新橋頭突來游勇五六人將甲扭住攫去包袱聲稱汝在某營尚欠我洋蚨百餘元今始相遇遂綑以䋲索鼓掌大笑而散某　喊救經近鄰詢悉情由始解其縛令甲赴縣喊寃周邑尊飭值日差役帶甲往各處訪尋適該游勇五人在小高橋飯鋪夜膳甲卽向差告知上前擒捉飯鋪後面臨河游勇遂由河窗跳入水中遁去僅獲兩犯身伴搜出小刀等物想訊實口供斷不能免于刑戮也○茅竹嶺張松南家道殷富爲村中之巨擘本月初七夜三鼓後突來强盜六七人明火執械以石撞進前門斫傷張及女媪一人所有銀錢首飾衣服等物一槪不動惟將張子拉出後門亂刀砍斃仍復擡回次日張舁縣請騐並求踏勘據云其子與女媼已不能醫治矣周邑尊當卽帶同堂招刑仵前詣勘明卽飭值日差嚴密訪緝不知鴻飛冥冥尚能弋獲否也○　　开學政行文甌郡定於十五日取齊聞今歲考巿清淡店鋪只寥寥數家十六清晨學政已抵樂清李伯質太守卽率同印委各員前往迎接至道鎭二憲則均在雙門外大碼頭伺候云 
[疑案存疑]  
　　金陵四象橋南有官桑園一區其地西連舊王府之大塘東接古桃葉渡烟水寥闊惟橋北有人家然門戸各偏于所向南居者多以蔬畦爲業春初早韭秋末晚菘一望可數十畝故其地最曠野又相傳塘中有慶忌一流人物蒿月沙矢往往出射行路人黄昏後過此者輙左右顧有戒心初十日曙星纔落有一人因考吏治赴下江考棚道經桑下見一裸體赤足者蹲伏路隅視其身頗似張蒼之肥白如瓠腰閭繫洋布袴其帶則青蓮絲縧足下雲頭履猶趿也問其何以至此則不答旁一支更者云四鼓時擊柝至此卽睹是人細加盤詰但引手作勢似乎衣服被剥後而飮以啞藥也者問其里居輙摇首因無處寄宿祗得相伴終夜等語時朝暾巳上支更者勸其迎陽曝背已如呆如痴曳之始起另有人憫其上無寸縷瑟縮如寒蝟鼻涕垂膺長尺許慨然脫衵衣相贈又囑支更者引之去吸洋烟支更人慮無烟資是人忽在鞋内出洋一元衆笑阿叔不痴想急于過癮乃共慫恿支更者挽與俱以後眠雲吞霧便不知入洞漁郎如何返槢當下論者謂個男子温文爾雅夜半獨犯行露而猝遇强暴褫其衣裳復進以杯勺此必非咄嗟立辦者觀其不肯告人居址或者無顔復見江東父老亦未可知否則琴堂甲局何處不可以鳴寃天下必無此太無丈夫氣者此一疑案也又城北有鼓樓一所踞黄泥岡之巓前明洪武初以宫掖偏于震方乃就兌艮山上各建鐘鼓樓以助金湯形勝鐘樓久廢惟鼓樓當孔道爲城内南北適中之關鍵數百年來煥采益新樓係磊磚石而成中開三闕如城甕上有臺柱皆合抱楠木同治間忽圯於風遂易以他木而上月杪該處忽有無名男屍一具經上元縣陳明府相騐死者身有微傷惟藍樓如惡丐恐生前必非善類地保又禀訊無屍親砥得發善堂爲之棺騐標識而飭差嚴加訪緝後有傳述其事者謂死者生前以下流毒害族鄰已非一日故卽有人知其原委亦不爲死有餘辜者興無益之波瀾該處居人相距都在數百武外相騐時俱諉之於不聞不見此又一疑案也 
[公出言旋]  
　　江海關道龔仰蘧製造局總辦聶仲芳兩觀察松海防分府劉司馬上海縣莫邑尊恭送曾制軍至吳淞旋於昨日回滬矣 
[訛詐宜懲]  
　　西門内八鋪金家牌樓朱儀泰酒店婦某氏於本月初八日爲幼子病殤請周姓翁至祖塋旁擇地周年巳七十餘矣擇定後該氏又請周相其祖塋謂於前月間自行埋葬未經地師看過究不知吉凶何若周謂方向有誤恐與人口不利旋即辭别詎此墳該氏實先請廟園内孫姓測字人及趙學究看定該氏因向孫趙饒舌并索賠遷葬費孫趙詢悉緣由銜周入骨十二日由八鋪地甲至周處謂孫趙因君多言心頗懷恨現彼均在茶舘君可去一晤我當爲若解之周乃隨之去及至茶肆孫趙已邀約流氓多人及八鋪與二十二鋪兩地甲聲稱周須出洋四元否則以老拳從事此時朱姓婦來而卽去周以年老畏毆勉强應允多方設措十六日由二十二鋪地甲到家取四元而去按此情形明是搭棚串詐惜周翁太弱如禀諸巡防局馮剌史必不容地甲與流氓輩在外如此滋生事端也 
[懸賞尋人]  
　　錢君學棨號筍園鄂之黄岡人以從九品需次蘇垣聽鼓有年貧無聊賴因挈其二子館於吳淞鹽河廳署中二子長其祿年十六頭之右面有白疤次其銘年十三胸左有一疙瘩口操蘇音略帶湖北土語七月二十五日忽然失去尋訪無蹤昨因商之陳竹坪大善士託登報牘如能送至上海三馬路與昌絲棧定當酬以番佛三尊本館旣嘉陳君之樂善好施又憫錢君之宦海浮沈窮而無告因書其節略如左俾四方善士見而留心焉 
[店屋倒坍]  
　　本城四牌坊某磁器店房屋年久失修殊多朽壞前晚黄昏時𥒐然一聲墻忽坍下所儲磁器壓壞無遣幸未傷人不致釀成命案事後店主向房主理說房主不肯認賠不知擾擾紛紛作何了結也 
[夫妻涉訟]  
　　黄如山本邑十二圖人向爲駕長經商出外三載未歸生有一女年甫及笄經妻某氏許字水師營勇施某得過財禮洋三十元過門後生有子女各一日前黄忽歸家詢知情節嗔妻不應將女擅自配人與之爲難妻無奈向施商懇給還財禮洋元將女領歸另行擇配惟所生子女則仍留在施家施巳首爲之肯而黄竟不從前日前控諸上海縣署莫邑尊庭訊之下諭以靜候出單提訊 
[英界公堂瑣案]  
　　一百六十九號華捕禀稱昨日巡至洋涇浜沿見二十餘人蜂擁王寳生過新木橋因此追獲陳阿狗周晉生二人據王言平空被扭圖訛今將各人送案王稱聞諸人欲拉小的至法界望月樓索詐然不知其因何故陳周同供有人因事口角邀小的等去說情路經是處竟被誤拘蔡太守謂爾等情殊可惡尚敢抵賴乎隨喝各笞二百板發押十四天以儆○趙阿生訴稱小的在旗昌繅絲棧傭工洋東因女工時遭無賴辱侮命小的在門前照料昨見張金壽調戲女工向之喝阻張竟恃蠻似有行兇之狀爲此喚捕拘拿據女工言被張欺辱已五六次矣今畏羞不願上堂洋東因囑小的投質張供蘇州人二十二歲向爲刻竹生理不敢調笑女工蔡太守判枷號七天發犯事地方示衆○包探顧阿六禀稱昨有津人扭楊二至捕房言被擊損頭顱捕頭騐得津人受傷屬實送請仁濟醫院醫傷楊暫押今特解案津人已在院脫逃楊供北京人現在滬上開饅頭店津人曾有一面緣昨向小的借洋不遂自行擊破頭顱蔡太守謂原告旣未投質姑將楊開釋○耶松船廠西人歪倫姆訴稱廠中時時失竊防不勝防昨見張春林行竊舊鐵練丈餘獲住人贓交捕送案張供以後不敢蔡太守商之易繙譯判發捕房管押十四天贓交歪倫姆領去 
[九日招同日本北條鷗所曁劉少希水部袁翔甫姚賦秋二大令徐古春遊戎集申江酒樓作登高之會卽請吟正]  
　　嘯歌何必翠微　徙倚高樓亦解顔滬瀆頻年爲客久乾坤此日放人閒論交中外清如水入望江城少見山一任風吹烏帽落要天知我髩毛斑耘劬倪鴻甫稿 
 
 

Page 4

 
 
[耘劬先生招飮泰和酒樓繼龍山之佳話也卽依耘翁原韵率成一律錄呈粲正]  
　　久矣倦遊塵囂間偶逢佳節强開顔重陽故事例須飮一座吟人皆得閒恐被黄花笑漂泊翻因白髮念家山無端搔首頻嘆息休道西風鬢未斑[  海上浮查客初稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十二年九月十七日京報全錄]  
　　宫門抄諭旨一道錄前○發抄旨一道○直督李奏爲捕役因口角故殺事主審明定擬摺○將軍托奏爲揀員借補叅將都司摺○又奏爲揀員借補副將摺○監察御史祥等奏爲　案懇請賞給粟米摺○九十七日禮部宗人府欽天監正白旗值日侍衛處引見十八名○閻中堂專摺謝賞壽物恩○召見軍機○皇上明日用膳辦事召見後至北海看箭發抄劉銘　奏將湖塗廢弛營務之叅將都司革職奉旨張欣着卽行革職李長春以千總降補餘依議該部知道欽此○○大學士直隸總督一等伯臣李鴻章跪奏爲審明捕役因口角故殺事主按律定擬仰祈聖鑒事竊查新榮縣民人馬永長報搶被押因傷斃命該縣揑　病故一案經前署督臣張樹聲將該縣王錫琦奏叅革職行司查明案情提省審辦嗣據查訊擬解臣因案情　確犯供翻易迭經駁查覆審兹據臬司陶模督同保定府知府朱靖旬查明確擬覆解因值駐津飭委　司松椿代審無異臣覆　查核　段文奎箱隸新樂　充當該縣捕役與民人馬永長素無嫌隙馬永長家住該縣田村鋪向在正莫村　設鹽店光緒八年九月一十三日馬永長赴定州明月店向德合祥錢鋪買銀一百五十餘兩携回家内歸總店鹽價二十四日乘坐梁庄人史思文便車起身至梁正下　經史思文邀其至家歇息旋即步行出村回店行至該庄迤西一里許道上被步賊三人將其掀按搶去銀兩次日赴縣禀報　該代理縣王錫琦會營勘騐因無被搶形跡附近居民僉稱不知遂疑馬永長報搶不實將其帶回飭派段文奎管押聽候傳向鄕地質訊　文奎將馬永長送至差房外間囑令夥役高振幫代爲看守曾有馬永長親誼裴庭蕊前　看視並經裴保奎送給棉被茶水嗣高振見夥役馬長信在屋自赴他處有事二更時分段文奎前往差房馬長信因覓雇差車变卽走出叚文奎以馬永長混報被搶將來贓賊無獲定必受累心生氣忿卽向斥說馬永長不服並向叚文奎啐吐段文奎亦向馬永長啐吐馬永長赶攏揪住叚文奎髮辮往下撳按叚文奎仍謂馬永長混報搶案使伊受累且又逞凶一時忿極起意將其致死卽用右手揪揑傷其下部馬永長喊跌倒地叚文奎料其必死當卽歇手走出時有另案人犯張全信在差房裏間住宿聞口角揪扭時高振帮回房向馬永長查問己不能言語高張　卽找問段文奎告說叚文奎僞爲不知詎馬永長傷重延至次早殞命叚文奎揑報病斃該縣王錫琦亦以病斃禀報經正定府檄委藁城縣知縣周晋堃過境騐係因傷身死將　錫琦撤革行提人卷至省審辦兹據審晰前情不諱案無遁飾查例載故殺者斬監候此案改文奎因馬永長呈　被搶經官騐無情跡飭押輒相口角揪扭頓起殺機將馬永長下部揑傷身死實屬故殺查馬永長被搶雖無確據但　　交店實有其事卽不得指爲虚報且屍親等已具實係被搶並無　飾甘結是馬永長係屬無罪之人惟迭飭嚴刑熬審該犯改文奎借指口角起衅並無因索詐凌虐各情有另秦人犯張全信可證應將段文奎仍按故殺本律擬斬監候秋後處决左面剌兇犯一字事犯到官雖在光緒十一年正月初四日恩旨以前係故殺擬斬秋審應入情實應不准其援減高振帮馬長信並無在塲帮毆情事惟不於當時查明段文奎行兇由報官應各照不應重律杖八十逢恩援免仍革役前代理新樂縣知縣王錫琦妄擬馬永長報搶不實將其管押致被段文奎故殺又任聽該役揑報病故實屬荒謬業巳革職應毋庸議該管正定府知府王立清係首先揭叅又　在恩旨以前應否邀免失察處分聽候部議除備錄供招咨部外所有審明定擬　由理合恭摺具陳伏乞皇太后皇上聖鑒勅部核覆施行謹奏軍機大臣奉旨刑部議奏欽此○　護理成都將軍副都統臣托克湍暫行護理四川總督二品銜按察使臣游　開署理四川提督臣李培榮跪奏爲揀員借補叅將都司以重邊防恭摺仰祈聖鑒事竊查越售營叅將德綬告病遺缺前經臣等請以建昌左營遊擊孫廷槐升補嗣准部咨核與例章不符行令照章以揀發合例人員請補等因竊思越嶲地當邊徼巡防緊要非熟悉夷情之員不足以資撫馭前以孫廷槐升補係爲因地擇人今准部咨駁令以揀發人員請補並指明定全等三員臣等復查叅將册内並無定全其人惟有儘先補用副將係由揀發遊擊到標保升今職現巳告假離省此外揀發人員均與是缺不甚相宜查有現署督標中軍副將補用副將謝春勝年五十一歲江西宜春縣人由軍功投効四川軍營　同攻克牛腹渡並解大邑縣城圍案内保以千總儘先拔補並戴藍翎援剿綿州力解重圍保以守備留川補用換戴花翎石羊塲大捷案内保以都司仍留四川儘先補用收復青神生擒首逆並踏毁鐵山賊巢案内保以叅將儘先升補生擒首逆李永和等殄滅滇匪全股出力保以副將留川補用同治四年收入督標歷署太平綏靖等營擊現署督標中軍副將頗爲得力擬請借補越嶲營叅將又查得借補寗越營都司劉順望病故開缺前經恭疏 
題報聲請扣留外補嗣准部咨係題補第二輪第一缺應用儘先人員行令迅速合例人員請補等因查甯越懸處夷疆若以人地生疎未諳形勢之員驟膺斯任深慮控制失宜臣等於儘先都司内逐加遴選人地均不相宜查有現署督標右營都司慶甯營守備副將銜留川儘先前補用遊擊馬元珍年五十歲松藩廳人由行伍考拔懋功營外委保五品藍翎儘先把總歷拔　山營千總以守備儘先補用防剿秦隴出力保以都司儘先補用奏補慶寗營守備防剿滇回出力換戴花翎剿辦蛾邊蠻匪案内保以遊擊儘先補用光緒七年七月赴部引見奉　旨准其補授承領札付回川於擒　穆坪巨匪案内保以遊擊留川儘先補用加副將銜現署督標左營都司措置裕如擬請借補甯遠營都司以臣智開到任未及三月例不註考臣克湍等查該員謝春勝熟習夷務諳練營伍馬元珍曉暢營伍洞悉夷情均係久歷戎行委任得力謝春勝籍隸别省馬元珍隔府别營均無違碍事故與例相符合無仰懇天恩俯念員缺緊要准以謝春勝借補越　營叅將馬元珍借補寗越營都司實认營伍邊防大有裨益如蒙俞允俟准部覆卽分别送部引見所遺慶寗營守備係題調缺應請扣留外補合併陳明是否有當謹合詞恭摺具陳伏乞皇太后皇上聖鑒訓示謹奏軍機大臣奉旨兵部議奏欽此○○護理成都將軍副都統臣托克湍暫行護理四川總督二品銜按察使臣游智開跪奏爲揀員借補副將以資治理恭摺仰祈聖鑒事竊查督標中軍副將貴成經前督臣　寳楨奏請開缺隨以儘先補用副將琦明請補嗣准部咨核與例章不符行令另揀合例人員請補等因竊思督標三營駐紥省城副將職任中軍三營歸其統轄實爲通省各營領袖近年抽練精兵考試月課營務甚煩非才具優長熟習戎政之員不足以資治理後復於副將内逐加遴選均與此缺不甚相宜惟查有留川升用總兵明耀光年五十二歲四川江北廳人在湖北募勇投効歷著戰功保奏以守備歸部選用並戴花翎嗣於河南固始解圍案内保以都司遇缺卽選奉文回籍攻剿滇匪出力奏准以叅將卽行補用先換頂戴復請加副將銜咸豐十一年補授四川提標中軍叅將同治元年升補馬邊協副將辦理城防團練出力保以總兵升用歷署督標各營遊擊叅將副將同治八年三月引見回川十年調補湖北黄州協副將旋因母老告請終養開缺回籍光緒四年十二月丁母憂服闋起復經前督臣丁寳楨奏請以升用總兵留川差委現署督標中軍副將臣智開到任未及三月例不註考臣克湍查該員老成幹練營伍認眞寔係久歷戎行戰功最著於營務尤爲熟悉以之借補督標中軍副將實堪勝任惟籍隸本省服滿尚未引見例稍未符第人地實在相需例得專摺奏請合爲仰懇天恩俯念員缺緊要准以明耀光借補督標中軍副將洵於管伍有裨如蒙俞允再行給咨送部引見臣爲整飭戎行因地擇人起見是否有當謹合詞恭摺具陳伏乞皇太后皇上聖鑒訓示謹奏軍機大臣奉旨兵部議奏欽此○○巡視中城掌廣西道監察御史奴才宗室祥祐等跪奏爲京師貧民過多援案籲懇恩賞粟米散給外城各粥廠以資賑濟恭摺仰祈聖鑒事查同治六年七月二十五日上諭戸部奏遵議外城粥廠酌給粟米一摺所有東城之臥佛寺南城之打磨廠西城之長椿寺法源寺北城之圓通觀梁家園各廠每月共需粟米二百七十石著照部議於八月初一日起由各該城按月咨戸部札倉照數給發該御史等務當督同紳士妥爲施放毋任侵漁用副軫念窮黎至意欽此嗣於光緒三年十月間前巡城御史臣訥隆阿等以近京各屬旱荒飢民日衆各廠經費不敷奏蒙恩准合中城之朝陽閣等八粥廠每月共賞給粟米三百三十石分領支放迭經欽遵辦理在案本年水災甚廣糧價日見昻貴貧民生計維艱待哺者仍復不少現飭各紳士等設法籌辦於十月初一日一律開放但所籌經費仍恐不敷散給惟有援案籲懇天恩俯准飭部照舊撥給俾各廠得資接濟窮黎悉荷皇仁謹將各廠應需米石查照歷年成案另繕清單恭呈御覽伏乞皇太后皇上聖鑒施行謹 
奏軍機大臣奉旨已錄 
 
 

Page 10

 
 
[力挽頽風]  
　　欽加知府銜江蘇儘先補用直隸州正堂駐紥金山總領事府歐陽爲轉行出示諭禁事本月廿六日接奉欽差出使美日秘三國大臣張來札内開爲札飭事照得吾粤地廣人稠道光咸豐年間海禁漸弛又值土匪客匪之亂於是有出洋謀食之一塗或工藝餬口或小本營生咸有所獲相率偕來富商大賈亦開莊貿易漸而創建會館以相聯屬國家特設總領事專官以資治理前此中國水旱偏災華人樂輸賑濟并荷聖明給扁嘉奬煌煌睿藻炳燿殊方本大臣前過金山察看該埠情形華人旅居日繁苦樂不一而數十年來不易冠服不隸他籍深堪嘉尚當於奏報到任摺内附片陳明仰慰宸厪海外偏氓呼吸上通帝座凡我華人宜如何激勵以永迓天庥哉本大臣德薄能淺拜使命于土人虐待華人之際驅逐燔殺積案纍纍華人之聚散安危時縈心目故自金山以至華盛頓凡我華人來見無論工商皆欣然容接寛其禮貌使之盡言非不知等威有别特以遠役他洲猶得與鄕人聚話巳爲可喜亦欲博訪華人生計以相維持我華人遠離鄕井風壽之險洋例之苛不避艱難無非爲謀生而至或同處一埠或分駐各埠平日總須各存一同鄕相衛之見其在中土則爾府爾縣漠不相識旣同客異域則華人之外皆非我族類山巓海澨之區旅館覊棲無父母妻子之相依望田園廬墓而不見間與嗜欲同聲貌肖者相周旋則親愛之情油然而生此天性也相處旣久無殊兄弟手足則患難與共疾病相扶持亦出於情之不自覺偶有猜嫌或致詬詈一言不合遂爾拔刀此血氣方盛之所爲然轉念同爲華人同客異域小忿釀命則死者無辜寃氣不散旅魂之纏戀公論之鄙夷雖倖逃法網亦難望謀爲順遂美律縱能寛恕中國自有典章一經咨查親族受累况美國年來厭薄華人己成風氣我華人卽安分守己猶慮蒙以惡名我復自相殘賊子人以口實是因一二人之好勇鬥狠以致一國商民皆受詆訶益堅彼禁逐之志各商等資本所關生業所寄又不能遽爾收莊浩然歸去卽工藝餬口之人亦未必行囊各裕去住自如當此寄食艱危夙夜戒懼之候其可不格外聯絡共葆歲寒而顧以口角微嫌貿焉鬥殺乎粤人性情六都義氣相高不肯少受屈曲然臨事不假思索容易生事不旋踵而悔當其奮不顧身雖鬼神赫臨亦悍然不顧及禍機已兆一皂役之力足以制之故粤中長吏或云粤俗難治或云粤俗易治東南將帥或言廣勇有良心或言廣勇無紀律要之粤人行徑好排塲愛體面耐勞苦輕身命者居多其陰鷙狠毒甘蹈不法者實無幾人祗是血氣用事忿激易形見理稍遲每致自悮可爲痛惜本大臣有保護華人之責欲令華人不爲洋人所欺必先令華人自相和洽若械鬥而在異邦則鄕鄰無殊同室慨披髮纓冠之不遑愧條教號令之未備現在金山各會館紳董讀書明理於華人疾苦刻刻關心各華人偶有不平何難投訴重或具禀總領事衙門儘能公平處置斷不令固結不解何至自相殺害耶華人之各聯堂社自爲護保則可恃以分黨則大謬離家數萬里不思同舟共濟惟務同類傷殘此種氣象何以自全本大臣上體朝廷好生之德下維休戚相關之誼久欲剴切開導共慶安全頃據該總領事轉據中華會館紳董羅熙堯等禀本年六月内寳善紕善兩社鬥殺一案富豪者不惜貲財無賴者拚其死命實駭觀聽各紳董公商辦法詳請轉咨粤中大府分行兇黨本籍地方存案究辦并請嚴諭禁止以安商旅等情本大臣接閱之下不勝憤懣除批示并據詳轉咨兩廣督部堂廣東巡撫部院查照辦理外該總領事仍當督同各紳董諄諭華人共相誡勉毋恃美律寛縱爲倖脫當念同類相殺爲大恥咸懷木本水源之思庶免危身忘親之慮本大臣有厚望焉倘經此次曉諭之後尚復不知悛改仍有尋毆互鬥等事一經總領事禀報本大臣惟有按名咨會原籍設法究治以儆效尤而安良善爲此札飭札到該總領事卽便分飭遵照無違等諭爲此轉行諭知凡我華民無論工商人等亟應仰體欽憲仁慈之至意告誡之苦心立卽悛改切勿效尤怙惡自取其累各宜懍遵毋違切切特示光緒十二年七月二十八日示 
[法界公堂瑣案]  
　　老北門外嘉泰茶葉棧夥葉泰林訴稱西客有茶葉七十件從硤石來滬本月十七日在西卡報稅掣有騐單傍晚抵岸上貨旋有四人自稱會防局勇丁意圖勒索然其身畔並無腰牌故將劉阿順一人送案餘被逸去翁太守問茶葉於何日納捐答稱一十日完銀二十兩七錢一分八厘捐單在棧内太守詰之劉阿順據供是行家出店路經是處誤被捉來太守着將劉阿順暫押着葉將捐票呈案以憑查核○捕房昨將擺紅黑籌賭攤之吳創開郭小弟解案翁太守問現在小耳朶之人在何處看琐交到并着將騙去之洋二元繳出郭稱現有洋一元在捕房尚需一元當寄信到家取來太守着將兩人交捕待繳洋再核○毛桂松程丹山一案昨復解訊據程繳到洋十六元毛桂松稱洋元前已繳足現在母病求請交保如蒙傳喚立卽到案翁太守問現在阿二究在何處毛程稱不知其詳太守謂須俟阿二到案問明再核不准交保○元亨洋東偕買辦某甲訴稱行中屢次失竊前三日又失衣服因無贓賊故未報捕今晨八點鐘有兩人至洋東寫字房竊去洋酒三瓶賊己出等被出店追赶逢捕至拘到原贓並賊兩人請辦翁太守詰問洋酒三瓶值價若干答稱每瓶五角太守詰之該竊袁三長供住八仙橋地方洋酒在地上拾得丁桂芳供打野雞爲活酒係袁竊翁太守判將袁丁兩人各笞八十板酒給該洋人領去○前報法包探夥拘得積竊姚福生孫步洲兩人昨又解訊據法包探禀稱彼等所認之案因無票不能將贓物查到太守判將姚福生笞六十板孫步洲責八十板着自行回籍不准逗遛　前報列法包探夥獲到積竊陸阿林混名鷄籠子阿林昨解訊後翁太守以該竊此次雖未犯案然竊案重重斷難任其逗留着卽送縣遞回原藉交保管束○十八日報列南京輪船之掛得買司畢裏必控侍者馮雲生冒取茶葉計洋三元一案翁太守着俟繳洋再核昨日馮雲生繳到洋三元太守諭給該洋人領去馮雲生着再押三日釋放○前報列蘭芳里花烟館鴇婦趙氏控安清道友胡得勝卽胡錦標索費打架一案包探拘獲指使之王瑞和王自稱名福祥並不犯事昨日捕房將胡王兩人送案太守開導再三謂爾等逗遛此處將來終不便宣胡係蕪湖人王是鎭江人着一併送縣分别遞解回藉王稱有人送來棉襖一件被捕赶散不知何往太守謂由公堂給一件可也○陳某遞禀稱股開同泰高麗參莊共十股計本資一千串我五股由股夥葉金甫薦金阿行爲司帳今春查核帳簿貨物不符曾經遞呈備案嗣帳目滾存上結數又差數十元擬卽送案請究經友勸止今者葉將高麗參三百兩搬至伊所開廣大店中爲此投案請訊金稱參實由葉搬去葉現在法界請提案訊究可也太守着陳某退去金交保待下期傳葉覆訊○江北人沈玉友被李梅生等毆傷繼又獲到顧雲洲又名張全發訊比情形均詳前報昨日捕房將顧李及未錫咸周全全華福林五人解案沈仍偕妻趙氏曁朱梧松投案訴稱傷略痊可翁太守謂爾等究爲何事啓釁顧稱因江北人王裕欠錢而起包探禀稱此事查得王欠顧錢索之過急沈開車寓烟寮王時在沈處吸烟是日顧追王王匿沈床下扭之使出被沈攔阻王乘間脫逃周與顧尋沈打架太守詰衆人可是否原被同供不錯太守謂阿毛住何處朱稱亦住沈處太守謂今日先斷打架行兇之事判顧笞一百板枷號一月李責二百板免枷宋周各責一百板華暫押候核判畢包探將五人帶出太守謂沈曰爾初到公堂本分府問如何打架爾稱槩不得知實爲刁狡本分府深知此次打架實由爾起遂看將沈交保限七日内交王到案如違併辦○捕房解送王紀梅請訊翁太守見王頸額有傷痕五條問因何事卽有德泰烟舘主朱意莊投案訴稱某日伊來吸烟二百數十文堂倌向索伊卽逞强每人勸散第二次又吸烟二百十六文仍照前式因之嗚捕伊見捕來自將頭上劃傷王供朱是生員用我爲烟館夥後有包姓到來將我歇去向伊借錢非但不給反誣我吸白烟并將水烟袋將我頭上擊傷太守謂伊如何將水烟袋擊爾答稱伊將烟袋緊握手中用嘴戳我太守謂若是則傷勢不符旣將烟袋嘴戳爾祇能有洞不能有長痕明是裝傷圖詐法應笞責王稱我是監生太守謂監生作堂倌實屬不知自愛亦應嚴究今姑從寛再押一日以儆○湖南人金某金頂煌煌遞禀聲稱住萬安樓客棧有耿煥亭者每日到棧閒談十九日後忽一去不來查見失去質票十餘張鳴捕將耿送案耿稱南京人在湖南開布店現從烟臺來住新格記客棧金稱曾詢之新椿記據云並無其人耿稱表兄戴雨如住該棧我住英界留春園隔壁協和祥棧内金曾向我借洋二元我　允因之懷恨誣我翁太守着將耿帶出謂金曰爾控失竊無憑此事總須查明實在爾所失係押票可憶押在何處是何日期押本若千金稱陸續押去記憶不清太守謂諒有一二張想得起到捕房偕包探往查并令包探至新椿記夁和祥兩處查明再行核奪耿暫交保○前日法馬路新開某銀樓門甫啓卽有六七人擁進欲兌銀釧店夥給以三對轉瞬間祇剩其一當將姜阿大鳴捕拘押昨日連身畔搜出之錢若干洋兩元一併解案銀樓夥孫小園伸訴綠由翁太守問所失之釧重若干值價若干孫稱一對重一兩一對重一兩三錢其一亦重一兩每銀一錢計錢二百六十文太守謂母等思買便宜物然爾價亦太昻孫稱此係連工計算銀價每錢一百七十文太守詰孫現所失值錢若干答稱照銀算應五千六百十六姜供欲買便宜物件並無多人旋有姜父紹靜投案訴稱兒子犯事叩乞開恩太守間包探曰所有搜出錢洋共得若干包探禀稱約計四十文太守謂紹靜曰爾可將所短錢一千六百餘文繳足紹靜曰容卽出外取錢俄頃繳案太守着退去將阿大交捕帶回管押俟今晨發落 
[壽倉山舊主六十謹步高昌寒食生原韵卽請哂正]  
　　籬東菊笑正懸弧南極光騰萬丈餘大著談瀛驚異域舊栽垂柳卜安居詩徴周甲糊新壁觥祝長庚借别廬設席泰和酒樓徒仰斗山慳一面敢將俚句續紛如[  蛟川松隠居士周逸卿待定章]  
[上海四馬路文報局協賑公所經收賑捐九月中旬清單]  
　　十九日關道憲札發江藩憲轉發贛榆縣知縣印特秀漕平銀四日十三兩四錢六分五厘又發到海州知州周印澄清漕平銀八十五兩八錢六分二共實收合申規元五百五十六兩一錢四分三厘漢口電報局交來蔡甸厘金專局八月分捐欵九八錢五十千文又交來黄陵磯分局八月分 
 
 

Page 11

 
 
　欵九八錢二千三百文二共實收洋四十八元武敦厚堂洋二元鵝湖吳興氏求子病愈還願十元蘇垣文報局募第三十九次無名氏求病速愈施五元小倉口耕讀堂余爲母産子女病瘧求卽速愈五元無名氏求外症收功無名氏求痰愈二戸各二元無名氏求平安一元實收英洋十四元銅洋一元○江册菱湖德茂園募吕燕吉堂寳田堂查氏三戸各五元公記德茂園二戸各四元陳英記陳敬　堂二戸各三元體仁氏朱瑞文堂無名氏徒寛子吳裕和衆醬司六戸各二元林曰收德昌園德美號德懋茂怡順昌德源號德大號德懋隆號同豐號九戸各一元九江商局募黄梅記屠蕊甫記三戸各一元陳文記銅洋二元孫蔭記張文卿唐吕記李青張如記汪選記邵益記蔣世德屠　記廖景鴻十戸各五百文餘記四百文實收洋八元銅洋二元趙一林善士十元無錫孫義庄募秦芝珊華喜生二戸各二元無名氏一元蘇城順昌號王鑑春翁募　錦山槐蔭書屋趙樹德沈廷彩四戸各一元張長臻曹正永二戸各五角蘇州長洲縣署沈交來味古齋主人洋十二元○同字圖册一萬二千六百七十一號漢口電報局來宜昌川鹽厘局憲黄募修理堂八千文逸凡氏四千文　福堂清華仙舘培元　士三戸各千文黄琪英十千文無名氏十四千文無名氏黄和尚無名氏黄鎭生無名氏培因書屋無名氏七戸各一千文無名氏一千四百文許逢吉二百文無名氏四戸各一百文共計捐五十一千文實收九八五漢平荆沙銀三十三十五錢五分○本日共收英洋一百六十四元銅洋三元規元五百五十六兩一錢四分三厘九八五漢平荆沙銀三十三兩五錢五分 
[上海北巿絲業會舘核奬籌賑公所施少欽經收山東賑捐九月初八九十日第一千一百三十二三四次清單]  
　　皖南心願氏洋一百元保赤子由青浦全盛局來三十元通州清夜捫心居士求平安由漕小泉交來二十元疇五官保病速愈　鴻豐絲號來二十元四十初度重陽前一日生十元張鴻彬求父病速愈由溧陽恒吉祥寄鴻源局來十元潘氏求病痊愈十元凝輝草堂求保人口平安十元東海行誠子由海鹽協源局來五元健記爲内子産後有恙藥資移助求大小平安五元顧士清由南橋鎭德昌興記汪善士來四元蘇州吳嶽　三元無名氏由巨豐莊來三元范雲記求病卽愈二元項卓卿醫藥資移助求女病速愈二元乍浦范陽悟非子由全盛局交一元葛芝堂一元沈啓楣求病速愈由杭州順成局來虚對開洋一元陸櫟鈞八月廿六至九月初五日號金抽勸由千墩永義昶局來錢三百七十文○孫國熙求病速愈洋十元嚴孫氏求母孫賈氏肝氣等症速愈三元又求子功名早得三元三戸由如臯淼昌局來洋十六元○天水平原氏求郤病延年洋二十元天水濂記求郤病延年二十元天水棻求欲病延年二十元天水太原還　求病愈十元又還願求病愈十元又還願十元又還愿求病愈十元七戸合來洋一百元○常熟丁子延孫伯涵經募錢少文求病速愈洋一元由寳順局來以上初八日○江右　承宗求母病速愈漕平銀一百兩無名信女求益壽延年漕平銀二百兩由蔚豐厚號合來九八銀元二百十四兩九錢二分陳鋪庭紋銀四兩批見九八規元四兩三錢零二厘衆餘善士由恊和信號來九八規元十兩方世醒爲母八旬大慶筵資移助洋五十元孟明府洋二十元無名氏因病還願二十元無名氏求妻病速愈十元梁杏材十元憫饑子十元朱贅虞求父病卽愈由松江全盛局來四元松江乾成烟紙號節省移助由恊源老局來二元新安力不足子節省移助由漢口福興潤局來二元陸小寳二元瑞芝堂戴求妻病愈二元合浦置二元浙寧懷肱房求合家平安一元李立生求病速愈一元新場錢靜顯由浦東日生局來錢三百文○無名氏求足疾速愈洋二元無名氏求諸恙速痊否極泰來二元無名氏求途次安寗一元三戸由江西老福興局來洋五元○黄眼鏡客洋一元蔡澤芳内訟子知過子三戸合一元由浙寧永義昶局來洋二元以上初九日○沙鎭思補堂大言士由盤記來九八規元四百兩姑蘇桂花　吳襄廷求自病卽痊洋二百元蔚記保灾保病洋十七天谿北有心無力子節省月俸由南匯寳順局來十元山陸楊鴻生求母病速愈由晉生莊來八元嚴酉璋潤資助賑由朝萱寄天津全泰盛局來六元蘭記求合家平安六元經本堂　二元婁東恒農氏爲子求速愈由太倉亨記號代寄永義昶局來二元頌孫福一元周不留名求病卽痊一元勤修軒由如臯潘月記代寄南通州福潤興局來一元求安審　四角○裕昌興求平安興隆益求虧本得復倍利二戸各洋二元求財獲利求宅基順屋平安財丁興旺二戸各一元四戸合來洋六元○惟心氏節省移　洋二元無名氏二元二戸由烏鎭全盛局來洋四元○金陵有心無力子洋一元重慶友人二元二戸由南京全泰盛局來洋三元○鄭來蓀翁代子消灾造洋二元永康寳行各客續助五元二戸由廣　費糖行來洋七元○世德堂寳記指捐直隸洋二十元以上初十日 
 
 
 

Page 12

 
 
   
 
