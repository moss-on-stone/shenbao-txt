# 1921 - 184 - 4917379

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
[數目冷]  
自民國以來他事未見進步而此數目之字乃日增而無已國債之數目日增無論矣即各種之欠欵其數目亦日增而無已更下而至於各方之索欵與各劵之發行其數目之大更有令人大可驚駭者 
征蒙之索費索七百萬抵日借欵之庫劵發一萬萬此非以前稀聞之數目乎蒙費前已付四百萬今若再加七百萬豈非已千萬而有餘乎然而征蒙之軍尙未動也若至出戰以及告成我恐亦非萬萬不可矣是非駭人聽聞之數目乎今以庫劵抵日債已有一萬萬其展期不過三年也若三年中更加以利至期而仍不能還者豈非由一萬萬而將至二萬萬乎是又非駭人聽聞之數目乎僅僅兩事數目之駭人已如此然則中國雖地大雖物博雖有進步安能追及此鉅大之數目以圖自存哉命令 
七月八日大總統令劉春臺加陸軍少將銜傳卓霖授爲陸軍步兵上校此令 
又令陸軍總長蔡成勳呈請授了鴻譪張鳳樓關增榮爲陸軍步兵中校徐國亨爲陸軍砲兵中校楊化昭爲陸軍步兵少校並加上校銜王彬圖爲陸軍步兵少校耿運加發陸軍步兵少校銜鍾禮爲陸軍二等軍需正均照准此令 
專電一 
北京電奉軍陳副官連日在財部坐索欠餉共需七百餘萬數目可驚（十日下午一鐘） 
北京電閻相文抵西安陳樹藩仍保持其武力於西部今後陜局裂而爲四卽閻陳于郭各霸一方 
北京電八號外部照會使團願將交民巷四圍之警探撤退伯需日本保禍首不逃責任然日使未允北京電部復德代表德貨進口按照八年新税則徴收（九日上午十一鐘） 
北京電倫敦電日英續盟英屬意見齟齬英政府有召集太平洋會議之議（九日上午十一鐘） 
北京電華僑代表薩君陸呈請羅致華僑畢業於各國大學者任用顏允將政法科交外交官領事官甄用會審查備用工商科咨農部任用（九日上午十一鐘） 
北京電李耀漢督粤問題昨閣議依陸榮廷説主先徴李同意并令其召集舊部俟羽毛豐卽行命李福林會辦軍務併電陸先徴本人同意（十日下午一鐘） 
北京電南滿社向四洮局索到期經理費利息七十六萬該局無欵請部發刻正商併入本内福公司向道清路索購車借欵本息一萬六千鎊亦無欵改爲六期清償每月增加複利一分（十日下午一鐘） 
北京電將印大宗庫劵交付小野係一萬萬餘四千餘萬須分期還現或指定某項未經實行之擔保品（十日下午一鐘） 
北京電奥國始終未派駐華公使查奥已不能自存將宣告破産及歸併德國兩途凡爾塞約禁德奥合併但並非出自德意不算違約（九日上午十一鐘） 
北京電古巴公使因中古商約未締暫從緩設（九日上午十一鐘） 
北京電愛琿將設專關定張壽增兼監督（九日上午十一鐘） 
北京電王占元密令捕拿黨人省議長屈佩蘭在指拿列劉承恩私信王占元部下亦拆查劉益難堪武昌半未開市人心未靖 
北京電王占元電部請將前允實業公債六百萬交楊文愷携鄂以便抵押（九日上午十一鐘） 
北京電張作霖電詢史蒂文生建議改哈埠爲公共租界係何所據院復得之華俄通信社希參攷北京電梁士詒周自齊等創同寳礦業公司（九日上午十一鐘） 
北京電滬烟酒聯合會組烟酒交易所電部請立案（九日上午十一鐘） 
 
 

Page 8

 
 
   
 
 

Page 9

 
 
   
 
 

Page 10

 
 
專電二 
北京電中東路牙布里枝路被鬍匪炸毁大鐵橋車不通已派護路軍三營往剿（九日上午十一鐘）北京電京綏路大雨冲壞下星期方能復原（九日上午十一鐘）北京電院覆陸榮廷譚浩明嘉慰欽廉肅清陸等續電請以楊永泰爲省長李耀漢爲督軍李福林爲會辦軍務謂釋桂人侵粤之嫌北京電鄒芬電青（九日）早由滂晋京會商軍行事宜防務交由各支隊擔任（九日下午六鐘） 
北京電谷鍾秀代表催攻粤軍費財部允先撥三十萬（九日下午六鐘）北京電參陸處電滬何使吳淞扣留濟桂軍子彈一百五十萬請卽放行（九日下午六鐘） 
北京電新楊電古城一帶復現敵踪且有俄舊黨在彼設機關説除飭知事嚴密搜查外已將西區一律戒嚴（十日下午七鐘） 
北京電某督駐京代表謁靳詢征蒙兵數進兵計畫靳答此事可向張經略直接探問某退語人中央統治權殆已移轉奉天 
北京電銀行公會决定元（十三）起代中法實業銀行開兑紙幣 
北京電徐擬加李長泰帮辦鄂省軍務卽爲將來替王準備 
北京電院部商准魯田先在濟南添練得力警察察準備接防膠濟路北京電吳佩孚陽電陳樹藩派員來洛願具結交代請將前提六欵平允解决當答以先行交代俟閻督按任再會商辦法該員回陜今來電願照辦特聞（九日上午十一鐘）北京電閻馮屢告劉鎭華態度不明請用嚴重對待靳復電劉之模稜或出被迫執事等幸勿操之過急致劉走入極端宜速詳查再施最後辦法（九日下午三鐘）北京電陜十一團體電府院請將陳樹藩調離陜境勸阻閻馮勿與交綏以公理與之商榷勿再糜爛地方惟聞閻已入西安陳回原籍（九日下午七鐘） 
北京電閻張來電催餉甚急今午財部勉籌八萬元解往（九日下午七鐘）北京電陜訊陳雖離省仍往來乾州壩橋間指揮軍事又訊劉鎭華歡迎閻督入城後自任全省戒嚴總司令（九日下午七鐘）北京電閻相文電虞（七日）入西安由劉省長轉送印信接受任事 
北京電某要人曾屬段疏通陜陳陳復段謂中央逼人太甚六項辦法迄無具體答復藩爲部下所迫處於被動祗得以兵戎相見是非曲直自有公論此在陳未退前事（九日下午三鐘） 
北京電鄂王電曹已勸陳交卸請暫停攻（九日下午三鐘） 
北京電奉張電奉令催促征蒙業將第一批軍隊派定陸續出發由張口前往者爲五十五旅及暫編第一師一團由臚濱北往者爲五十三旅及騎兵一團由洮南前進者爲五十四旅先後據各該旅團長趙明德等報告均已開拔 
北京電佳（九日）下午三點各省區自治聯合會開會决議（一）取鑒鄂省電促各省裁兵（二）電贛陳去楊迎趙勿干行政（三）電浙盧輔佐省憲進行貫澈廢督主張）九日下午七鐘（北京電使團派醫察看載漪病狀僅患濕氣仍催解往原戍戌 
北京電九日閣議夏壽康辭運河督辦照准以吳毓麟繼（九日下午七鐘）北京電京綏路蒸（十日）起由大同達綏遠城先售客票（九日下午三鐘）北京電徐密令鄂王接濟桂防軍火王覆轉運爲難漢廠亦無大批可撥（九日下午三鐘） 
北京電陸軍軍官學校核准十月一日開學（九日下午三鐘）北京電津關扣留之奉軍陳深所運械糧昨晨補發護照運赴奉天小站奉軍第七旅在京大購騾馬昨夜先運一批（十日下午一鐘）北京電姜桂題電院迷僧廟匪因接濟斷潰退所示與察軍協防暫可勿庸施行（十日下午一鐘）北京電阿爾泰電局長魏國楨一日爲俄搶刦架去許領班 
北京電俄舊黨大營紥於科布多北烏布落斯克（十日下午一鐘）北京電滬電話局呈報設女子司機以袁畹蘭爲科長經畦菊爲書記（十日下午一鐘） 
北京電丁免職以出洋考察僑務爲名後任人奉直兩派尙未商量好（十日下午一鐘） 
北京電歐登科函科外部派温天保充漢口領事（十日下午一鐘）北京電外部函比使隴海路續發債票業經魏使簽約（十日下午一鐘）北京電沈巖勳電外部遠東新組華事委員辦理對華事件優林兼會長與我俄事委員會性質相同北京電學生代表訪傳增湘汪大燮詢調停敎潮至何程度答稱道歉罷訟均可辦到惟經費保障仍無把握（十日下午三鐘）北京電范等調停敎潮因經費難解决遂致停頓昨敎職員决議推主席王兆榮直接向調人接洽追問政府究竟有無誠意否則不如下令解散八校（九日下午二鐘）北京電學生會再上書總統請懲六三主使行兇之人及溺職之軍警長官）九日下午二鐘（ 
北京電政府又向滬某銀公司借到百五十萬仍以印花税作抵 
北京電奉訊征蒙督戰指揮官派定東路張宗昌西路許蘭洲中路張自任之聘日人本上繁氏爲顧問月給八百元張定號（二十）午由奉起程（十日下午三鐘）北京電電令沈領與赤政府交涉開放華船入境（十日下午三鐘）北京電陜訊直陜兩軍現相約停進由劉鎭華居中調停請劃出漢中咸陽爲陜軍暫駐地欠餉俟閻督商承中央籌撥（十日下午三鐘）北京電將有明令命曹錕節制陜西軍務（十日下午七鐘） 
北京電敎職員會議報告晤范述調停六三及經費事件因張總長病中止稍緩數日再與協商奉復天津電閻相文電由武關克臨潼後已佔優勢决分路攻西安以第七師全部及第四旅之步砲各一團由藍田進攻靖國軍由三原進攻第四旅步兵兩營機關槍兩連由高陵進攻第二十師及馮旅由臨潼進攻 
天津電吳新田電陳退漢中後以山爲卡設四卡（一）山陽附近蔡家山（二）江口附近高關（三）汶水附近三官廟（四）漢中秦嶺山每卡均設砲壘及機關槍隊駐西安陳軍僅少數由張寳麟指揮 
天津電庚日（八日）張景惠由奉來津謁曹鋭商陜事於當晚返京 
天津電省令清結德僑財産以便交還（以上九日下午十鐘） 
天津電閻相文暫駐渭南吳新田駐臨潼馮旅擬直入西安督印由劉鎭華派員送渭南聞陳交督印係馮擔保前請六條全部照辦陜軍始退出西安在秦嶺候命否則反攻閻已發餉十萬由劉轉交 
（十日下午二鐘） 
漢口電方日中將調二師三旅長蔣雁南繼任督署參謀長 
漢口電中法實業銀行漢票定眞）十一）由中國各銀行代兑（以上十日下午三鐘） 
世界路透電 
[愛爾蘭議和問題]  
九日倫敦電據杜白林當局宣稱伐勒拉氏决議接受喬治氏之請柬參與倫敦會議並已命同志止攻軍隊平民禁用武器停行軍事運動力避士涉公私産業防杜擾亂治安之任何行動協助造成一種空氣傳可開和平之討論英政府方面已命停止軍警之襲撃限制軍隊所予警察之輔助撤銷取締條例中止援陳隊之遣派杜白林警察之職務將由京幾警廳實行之 
十日倫敦電據星期捷報云英相喬治氏將於數日内與愛爾蘭新芬黨總統伐勒拉氏會晤内閣决計儘速設法以圖解决南斐斯末資將軍旣已大出力造成有希望之空氣如愛爾蘭代表無所異議斯末資將軍將在談判中占一重要地位也寳比爵士之主張以爲英國必準備犧牲以獲解决雖至將財政管理權完全給予愛爾蘭之程度亦無不可惟國債海軍陸軍須加以限制耳觀此主張亦可見英人現已抱一種新精神矣該報又稱約翰麥克尼爾博士與高林士氏皆新芬黨曾被舉爲帝國國會議員者）將偕伐勒拉氏同來倫敦 
十日倫敦電新芬黨總統伐勒拉氏發出通告致其黨人文曰在暫息戰爭之期内凡各兵士與公民須以國家榮譽之保衛人自命必以汝輩紀律證明此爲有組織的國民之奮鬭在談判時期内汝之代表必竭力謀取公正和平之結局但吾人之歷史與此問題之性質警戒吾人勿過分信任故堅持不撓忍受一切之决心今猶屬必要而汝輩在種困苦中所表示之毅力亦尙未可或少惟此始能使吾人獲得所欲之和平設我國家復爲外力相逼則汝輩必準備一再堅拒之非此則武力不能終廢而公道不能伸也 
[法國對於德國審判戰犯問題]  
九日萊浦齊電法國代表團及在高等裁判所觀審員已應政府之命啓程回國但德員沙克氏與克魯斯加氏等被控案仍繼續審訊 
九日巴黎電各報一致贊成召回萊浦齊法代表團之舉謂萊浦齊法庭不能秉公判案將迫令法國重開懲辦戰事罪犯問題之談判 
九日比京電此間法大使請比外交部勿再派代表團至萊浦齊 
[英皇與英日續盟]  
十日倫敦電據觀察報載稱英皇匪特於愛爾蘭事曾出大力且嘗設法消除英美邦交上將起之頓挫七月七日英相喬治氏在下院宣稱非俟接到中美日三國之覆文後不能將英日聯盟事有所發表云云此言殊足危害太平洋大會之計畫蓋美政府不能因英國提議之結果加入大會此將使哈定總統失其身分且易使美人信爲乃一種裨益日本之詭計也觀察報續稱英皇曾於七日晚間白金漢宫開跳舞會欵待比皇比后時與美大使作熱切重要之談話事後乃將國會議事録中首相宣言中」美國覆文數字删除俾使美國得以發出召集大會之正式請柬且可提出商榷之條件 
九日倫敦電路透社探悉英政府並未正式向美國提議召集關於英日盟約或太平洋問題或减輕軍備問題之會議但乘機表示如美政府有此提議英國定歡迎之耳 
[美國與上海無線電台]  
九日華盛頓電國務部以覆文致華使謂美國擬贊助合衆電報公司按照與中政府所訂建造上海無線電臺合同所享之權利不能顧及英日丹三國之抗議 
[法總理發表中法實業銀行之文告]  
九日巴黎電法總理白里安氏發表文告謂政府與中法實業銀行之責任惟司法當道可以判定之司法部長現已控訴某報館因其發表致駐英法使論該銀行事一電而指爲海軍部長里格氏署名其實署名者乃外交部秘書長裴爾台洛氏也 
[土軍進攻]  
九日君士坦丁電聞土軍已開始進攻白魯薩陣線太平洋路透電 
東俄近事記 
十日海參崴電哥薩克人於本月三日開特别會議議决削除謝米諾夫哥薩克兵司令之銜號政府今已與謝斷絶各項關係據雙城子烏蘇里克消息日本譯員一人被殺日本哨兵一名被傷兇手未獲伯力消息過激軍已議定攻撃濱海省政府之計畫先擬維持消極態度以待敵軍進攻届時紅軍必須退至比金地方引白軍至日軍所占區域之外於是施以重大之打撃濱海省南部海參崴雙城子烏蘇里克希柯土夫境之黨人至必要時將起攻撃白軍對於日軍則嚴守中立烏蘇里站民團領袖柯里尼夫氏已爲紅軍所俘 
十日哈爾濱電謝米諾夫已抵哈爾濱之謡言不確十日哈爾濱電往來於哈爾濱與波格里那雅間之客軍在愛其奇站附近爲鬍匪開槍轟撃幸司機者方寸不亂加增速率車客得免於難鬍匪現漸趨近哈埠及其他居民稠密之地鐵路員役有被迫而棄職者事勢已甚嚴重華兵統帶會商通過請增鐵路區域兵力之議 
[北方近事記]  
九日北京電據新疆消息開入伊犁楚古恰克境志在擒俘安倫柯夫軍隊之紅軍仍駐該二地今且控制一切安倫柯夫將軍已在烏魯木齊被俘 
九日北京電中政府决定柏林使暑經費暫用德國所允還戰時在華德俘幽禁費之欵 
國内要聞 
[北京能信（鏡）鄂人之去王運動分五批請願]  
湖北同鄉於上次在湖廣會館開會時曾决定再定期召集全體大會討論請願問題一星期來爲是日臨時主席之李繼膺得各同鄉函聲明是日主席不肯以請願與否付表决大反衆意此種專制會議以後不再到會云云此類函件幾積至盈百故該會代表復於今日（八日）上午八時召集全體大會以討論此事到六百餘人仍推李繼膺爲主席報告開開會宗旨次由鄂省來京代表報告鄂民受災情形當場有泣下者以後相繼發言者甚多以黄炳蔚羅琢章所言爲最得大衆歡迎當討論請願與否之際黄炳蔚起言曰請願與否不成問題吾人今非全體主張去王乎去王之運動大别可分爲二一爲武力運動一爲非武力運動武力運動當在本省行之在京非用武力地當然止能用非武力之運動非武力運動請願其一也顧在羣衆運動中又可分爲二一爲請願一爲罷工罷市罷税罷工罷税罷市等事亦當在本省行之然則在北京而言去王運動舍請願外無他道但前此之請願毫無結果吾故主張不全體請願以全體出發政府且目爲有妨秩序不如仍推代表代表當預備五組第一組先出發不得確實去王之答復則留府院不歸第二組再進至第五組至即政府發怒下之獄亦所不悔各代表必須具有此項决心倘五組皆爲警察所拘則全體出發政府亦不能再歸罪於鄂人之不顧秩序矣云云羅琢章謂代表請願而暫不全體出發余亦贊同但至府院時當聲明此次請願實爲對於上次請願所得政府答復之一種不滿意表示靳閣曾謂依法律言王占元當免職靳旣爲行法者之首領則旣知依法王當免便當免之知其在法當免而不免是爲違法政府欲違法吾人民不能任其所爲若對此而無反 
 
 

Page 11

 
 
對之表示則國民亦將不成其爲國民矣至靳謂易王恐不能維持秩序留王即以保鄂此説更無理由王之兵變已非一次其軍官領兵刦掠整隊回營此種軍隊在鄂鄂之秩序能保否前次宜昌兵變中央謂若持之過急恐將激而生變重禍宜民然中央大度寛容之結果竟使宜民受第二次之慘劇今中央此種袒王舉動直欲使鄂民再受三次四次之慘禍也吾人以此爲理由必於請願時得一確實之答復如果靳不負責則根據約法大總統有任免官吏之權吾人惟有請總統下令免王靳不能不副署云云某君繼謂王占元自兵變後見鄂人受苦過深頗有引咎辭職之意後有某君告王謂鄂人之去王運動不足爲慮鄂人有一種惡根姓好動而畏强苟加以壓力風潮自平故王復電京請取締京津去王運動吾鄂人果有此惡根性乎如無此惡根性則當於此次請願一雪之幸勿刼於强力主席乃以三人所主張之辦法付表决全體贊成由各府屬各推代表五人分爲五組每組每府一人願多推者聽但必得被推者同意須確能爲鄂人公益犧牲至推舉之結果武昌爲夏校周子蔭陳邦傑余光華光胡中華漢陽爲蕭幼園李善謙周棠黄炳蔚彭伯勳黄州爲饒漢秘陳定遠王健奎范季英何葆華安陸爲朱義胄陳東山彭邦棟朱文良甘同雲楊雨亭德安爲李繼膺左學昌沈傑荆州爲馬鳴謙姚亞英吳操全湯文英羅國烺謝盛戡襄陽爲張伯謙鄖陽爲戢援徐駿朱念五吳士特鄧玉麟宜昌爲黄恭輔覃仲山高宏度李金章穆全安施南爲饒鳳璜李大雲倪惠淵楊得庵唐樂荆門爲羅貢華梁邦輔陳雨蒼何九臯羅延之繼復公决湖北來京代表與第一組先於今日同赴府院請願全體贊成遂散會時已十一時三刻矣各代表旋約於十二時以後繼續開代表會議分組進行定於下午三時出發第一批至請願之結果如何容探續告（八日下午二時） 
[中東路發行債票之波折]  
　　中東鐵路發行二千五百萬兩五釐債票已經星期二股東會議議决惟股東會所通過之議案旣未通知該路協約技術部又未得該部之許可技術部部長司梯芬氏方由美日回哈爾濱對於此事毫無所聞而協約技術部有代表列席諸國均謂凡與該路有關之經濟問題應與該部磋商共策進行英美兩國對此態度尤堅故發行債票一事非與司氏及該部共同磋商一時恐不能有所决定聞此事本爲中國當局方面所提議其意在得大宗欵項以資挹注俾經濟上稍可活動與該路有關之俄人原來表示反對後經中國當道説明藉此籌欵爲付還中國所欠該路舊債利息（約一千三百萬兩）之唯一方法俄人始稍讓步北滿與東路有密切關係之中俄兩國人士咸謂此次發行五釐債票不易引動私人之投資且新銀團對於中東路之營業亦不願投資相助故除南滿鐵路公司外此項債票頗難覓買主云 
[小野索債事件近訊]  
　　日資本家代表小野氏爲要索安福時代舊債之擔保品到京業有兩月現尙糾纒不已聞政府計畫僅能以鹽斤加價一項爲擔保品不能再予以他項利權而小野方面得此尙形不滿現仍逗留京中爲繼續之交涉 
昨日北京新聞編譯社某君往訪潘復叩以小野索債之最近情形據潘氏言國家之信用體面不能不顧以往之政府當局訂立此種借欵契約固屬失當且使吾人萬分爲難不得已惟有將是項日債本金全部展緩三年至所欠利息磋商之結果减爲四百萬另作新債財部付與二種國庫劵亦分三年償還關於此四百萬之利息（即利息之利息）日人方面要求稍鉅然亦不過七八釐此事已無問題外傳以鹽税作抵之説完全不確但此不過對於日債之展緩而關於全部外債之整理政府正擬一種根本計畫將來與各國磋商妥善之法現日人方面似對於我國之未來計畫頗抱樂觀故目前展緩日債問題日本亦並無苛求云云按潘氏所言是否全與真相相合我人尙不敢盡信也 
[軍官學生請願復校之結果有十月一號開學説]  
　　保定軍官學生五號赴陸長蔡成勛宅請願後蔡即往見靳氏告以此事六號靳氏特召蔡氏及賈司長張校長在私邸開一次會議討論恢復軍校辦法蔡氏略謂該校停辦瞬已一年各生淪落流離情殊可憫且以佑大之中華民國無一軍事敎育機關於國家體面亦太難堪勢不能不從速復靳氏深以爲然當經决定部中一有欵到儘先撥用並面飭賈司長及張校長積極籌備一切至六號下午張校長即飭軍官學校籌備處通知軍官學生同學會「去年十一月成立」一面趕將在京同學人數及姓名籍貫造一清册送處備核一面令於七號下午五時派同學代表四人到受璧胡同籌備處聽候宣示辦法届時該同學代表張鏡澄等四人前往時張校長早已在籌備處等候接見晤面後先向各代表叙述三日内會商之經過情形次言及開學日期確已定陽曆十月一號該校長且謂政府旣任命予爲校長如用我來搪塞諸生我决不幹今總理總長實有意開辦所以我才勉承 
斯席我與諸生將來到校尙須見面今日所言各節决不相欺諸生稍安母躁萬勿再有請願舉動致貽外人之羞刻開辦呈文已起草明日遞上三兩天批下即行頒發召集命令諸生其靜俟之各代表以此番請願所求即在開學今開學旣已有期認請願一舉已得圓滿結果遂興辭而出 
[奉天蒙王會議之成績]  
　　據奉天使署方面人云内蒙各王公來奉會議前日已經閉幕聞各蒙王對於奉天之出兵征討先時多不贊成 
且對於中央以往之對蒙計畫亦未滿意謂中央不負中央應盡之責任在蒙常駐之華兵又時有虐待蒙民情事不能全咎蒙人後經當局一一疏解各蒙王始無異議其議决事項如下奉天方面一出兵以促外蒙之歸順並以逐出俄黨爲止不採用殺戮主義二兵過内蒙不准有騷擾人民情事以安良善而重軍紀（三）外蒙恢復即將内外蒙一律改建行省選派公正大員設治以任保障蒙族及指導之責（四）設治以後無論行政戌守不採專制或强迫手段以上諸端均由張使負責蒙王方面（一）以内蒙王公全體名義勸令外蒙内響（二）對於奉軍之出動應傳諭蒙民隨時予以種種之便利（三）將來改建行省以尊重地方官意旨共圖蒙族之福利（四）外蒙軍隊或俄黨侵入内蒙當協力抵禦或逐其出境或解除武裝决不容隠以便驅除俄黨復我疆土聞四五兩日蒙藏院達副總裁以次離奉者已六七人其餘各王公不日亦將遄返 
張使對於蒙事本擬先撫後討現經大會决議除一面積極籌備出兵扼要駐屯外一面謂此次來奉會議之煕鈺與達壽兩宣慰使先行赴蒙宣慰使之内向該兩氏已於四日回京然後前往張使又以會議終了行將赴蒙親征於昨（五日）午後六時在小河沿德馨樓治席招請蒙古王公宴會以示親睦陪席者有吉黑孫吳二督察區都統張師長等多人至八時始散按自蒙王公會議以 
來請酒宴會不知若干次所會議者不過以酒食徴逐相結納而已此外無他成績也 
[武昌兵變善後近聞漢口通信]  
善後所等於擱淺商民要求三件辦法 
武昌善後所組織之不良證之近事種種已無可爲諱幹事部官氣薰天評議部醜聲四播最近閙意見揮老拳之事見不一見以致維持商業與救濟災民之切要計畫均難於實行幹事部旣日事敷衍評議部則因正議長屈佩蘭職避漢副議長李德寅又因被人攻撃不敢到會所有應辦各事乃爲謝石欽輩所把持稍知自愛 
者皆羞與爲伍而評議部遂等於擱淺矣各帮商民鑒於善後所之現象如此遂發起各帮災商聯合會催促善後所速定辦法二日曾在善後所評議部開會邀請魏聯芳正主任列席由災商代表羅雲卿質問其對於維持商業與賑救災民有無辦法何日實行魏答評議部已議决暫先以二十萬串維持商店開市十萬串救濟災民生計交幹事部執行此爲第一次以後尙擬賡續進行總期大家安居樂業云云羅代表起謂官廳做事今日推明日明日推後日我們損失就據官廳調查也有三百餘萬今以二十萬串來敷衍焉罷濟事應請廳長籌一妥當辦法今日答覆我們魏云此非我一人所能專擅俟我與大家商量下星期四再來答覆昨七日即星期四各帮代表齊集善後所者三百餘人仍推羅雲卿爲代表下午三時魏芳始至謂上星期六諸君要我答覆妥當辦法我歸後一面擬定辦法一面與各方接洽現已得各方同意計商店損失十串以至千串的有一千九百餘家一千串至五萬串的不過數家我即從此兩點設想擬就兩種辦法預定三十日將大體辦好四十五日將房屋修完六十日即可恢復舊觀羅代表問究竟是怎様辦法魏答暫時不能發表總之憑天理良心做去想總可得諸位原諒羅代表又問外傳大商賠償多小商可欺賠償從少之説有無來歷魏云此當照損失輕重分賠償多少並無待乎欺壓羅代表又將商民要求辦法三條呈閲（一）賠償損失槪以八成爲定率（二）限十日内成立公債局二所一設官錢局一設善後所借欵以三釐行息分十年償清三商民借欵分作兩次撥交限公債局成立後五日文欵六成餘四成陸續交付魏氏閲畢謂第二項可以辦到一三兩項須請示兩長再行斟酌後又互相辯詰數語仍無確實結果而散（七月八日） 
[福州通訊（遂夫）]  
　　勞働界與小學界之新運動 
日警案與海後灘案之進行厦門大學新校長到後之消息閩之勞働界向皆俯首聽命於資本家勢力之下近則厦門勞働界始有星期日停工之運動以爲星期休息本爲保守吾人有用之精神非此不足以見勞働之神聖綢布雜貨兩途均組織公會議决實行星期日休息目的不達則以罷工爲對待之武器福州勞働受此影響現亦在醖釀中是爲本年舉行勞工紀念後之新現象福州小學界以目下物價騰貴生活程度日高一日從前所定之薪俸實不足以資事畜現在木匠土匠石匠成衣匠剃髮匠均有加薪而小學敎育薪俸之微殆與此類工匠等設不增加將來生活上不堪設想决利用暑假期間組織全省小學敎育聯合會提出增薪之大請願以步廣東等小學敎員運動加薪之後塵不日即行開會云厦門日警屢經交涉日領事已宣言解散兹聞該警不但未解散且有干涉行政之舉日昨李厚基特電外交部稱厦門日警早由日領事宣言解散近查該處仍有日警包攬詞訟情事殊與國權有碍屢飭交涉員與之交涉亦無效果務請大部提出抗議云云又厦門外交界傳出消息日本近有要求中國政府准將金門全島闢爲商埠之議果成事實則日警不能立足於厦門時即將移於金門日來駐厦領事在署開會討論此項進行辦法所傳果確是於是日警交涉外又一堪爲注意之點也 
厦門大學新校長林文慶氏由星洲搭輪於本月四日抵厦視事當晚與學生開談話會宣言渠要辦成一生的非死的真的非僞的實的非虚的之大學敎職員俱列席現敎職員均有更動總務敎務兩主任以劉樹杞兼充原敎育主任鄭貞文改充編輯處主任原總務主任何嵩齡另設齋務主任以位置之倫理敎員朱隠青國文敎員鄭知挺等早已辭職而去留任者祇爲少數之歐美留學畢業生而已此外則修改大綱改換課表並决定秋季添招新生三班（一）商科二十名（二）師範部文學史地科二十名三師範部數理化科二十名以上海厦門兩處爲招考之地點男女兼收女生宿舍暫向女子師範學校商借 
[杭州快信]  
省憲法十五章共一百四十條（照原文有删減）自四日討論至昨俱通過明日（十一）續議施行法十六日召集各縣議員開聯合會議 
浙江公民華公超趙崇正等發起公民制憲團指省憲起草會及法團少數人組織之聯合會均非根本問題已通電各縣公民一致進行各舉代表破除包辦專制惡習浙江省憲週報定七月十八日出版 
杭州青年會七月十五日起舉行消夏電影會 
前日虎林織綢公司坍屋壓傷繅絲婦案昨已斃命四人餘在醫院救治建築該廠之工頭胡成浩等已由警廳拘送法院訊辦 
武昌國立高校本届招考預科新生浙籍計取三名敎育廳已通令各縣保送定二十日試驗 
各縣警察所長本由知事兼攝現奉部令劃清權限分别另委一般警界人員競爭甚力惟當局因物色相當人才頗難至今未下一委狀 
[南京快信]  
海州白寳山部剿匪失利死團長一人兵士百餘名齊督電清江馬玉仁派隊協力痛剿以靖地方 
寗總商會昨函各絲商云奉農商部令開此次派員赴美參觀絲業展覽會我國生絲備受歡迎惟多有糙絲攙雜其中致不合外國織綢之用望速轉告絲商力圖改良外商自必樂購於世界市塲不難占優勝地位云云齊督王省長前因上海米業風潮曾派諮議陳超衡赴滬調查昨據上海縣沈知事來電報告略謂米業罷市經各方面負責調解本日一律照常開市 
憲兵司令王健飛呈准齊督開辦憲兵傳習所額定一百二十名入學資格須有中學畢文憑或相等程度者三個月畢業後分發各隊服務約八月内開學 
駐寗英領事翟比南昨交卸今日乘車赴濟南 
省暑昨委吕潤章充物品展覽會江寗徴集員鍾福慶 
充省立第一圖書館籌備員傳煌充省署統計處辦事員財廳委袁承湛赴宜興查案 
山東學界暑期旅行團三十八名昨抵寗即報名入高師暑假補習班肄業 
連日雷雨大作城内東花園石壩街復成橋一帶低凹處全被水淹行人苦之 
地方通信蘇州 
發現選舉訴訟吳縣本届省會初選舉業已産出當選人一百二十六名其姓名經紀前報兹有公民楊璧等以此次初選監督温紹樑選舉事務所主任周曰庠市董蔣炳章辦理選政種種違法特赴高等審判廳提起訴訟聲請指定管轄業奉高審廳林廳長决定本件選舉訴訟由無錫縣知事依法審判聞原訴人係有力份子欲達到全部推翻之目的不知被訴方面若何對付也 
公宴高檢廳長蘇常鎭守使朱煕道尹王莘林高等審廳長林棨交涉員楊士晟水警廳長趙會鵬警察廳長李明遠水利局長羅樹森吳縣知事温紹樑等於本月十日假座慕家花園之遂園公宴新任高檢廳長許受衡覆選監督沈緜一時賓主交觥頗形熱閙 
[揚州]  
省會初選揭曉江都省會初選已於九日開票計當選人一百十九人姓名如下（第一區）陳有煥盧仁千方慶綱孔小山臧蔭成潘宇王漢輔姚山湯誥湯鶴書林作霖姚雨亭辛梀臣任桂森崔志銓朱壽章許午趙潔孫廷俊（第二區）張在田丁兆湘徐理卿張少勤萬章林王贊臣陳德桂劉長春邱理之徐康齡馬海秋第三區王貞山朱仁福湯錫坤顧壽臣陳煥章李浩然董永富黄龍臣朱紹周王鑑人（第四區）尤廷漙陳佑之王景琦姜桂榮姜應龍姜培高周培深朱贊卿湯子勤倪恩浩王槐清何有仁妾俊臣鄭桐王祥甫韋在松陳秋賓胡月秋（第五區）高章鳳孫煥章楊兆蓉周月秋童豐鎬顧曉春朱嘉楨張頌年王禮耕蕭淞藍巨興孫良甫李起元徐劾幼夫李機之（第六區）田福生蔡第先南元茂張銘春周子青周叔雲倪伯符徐子明王少帆董謙魁許錫五薛士鴻陳琦崔玉年李永杰戴天球王恒信劉長培（第七區）宦希陶姜克純張志毛乃應李炎張書紳劉同慶陳大中任壬周玉璜（第八區）潘旭增房慶生王宩孔憲式吳國患杜文濤閻汝典焦山（第九區）徐成立魏永興潘金泉詹介臣丁湘寳灣川余子香黄德義（第十區）胡九賓唯長榮 
[鎭江]  
省令防護堤工江北運河綿長三百里本年人夏以來雷雨兼旬河湖並漲水勢奔騰沿河堤工岌岌可危昨經王省長電令江北運河工程總局轉飭各縣知事親往查勘擇險要處所修築完固並令各防汛官弁一體防護以重堤工 
六合大雨成災連日大雨傾盆山洪暴發江潮汛濫沿江六合新圩老圩等處水與堤平初蒔之秧悉被淹没已成澤國現經該縣知事親赴各圩查勘災情形以便呈報省署 
江北米價漸減江北高郵寳應興化豐城阜寗各屬早稻現正垂秀下月間即可刈穫各處米市因存米尙多客帮採購亦不踴躍價已漸落高郵上白秞米每石已跌至丸元左右 
[南京]  
江寗省會初選揭曉江寗省會初選投票已於本月一日舉行旋因内慕有糾葛至六日始解决乃票開當選人名録下金沂根禹仲文周澤陸仲宜朱仁庵許家恒陸裕復陶宣三張麗泉施斌鈞王介卿仇舜年田耀西王佑生朱積祺劉昌威王尉文萬小甫王吉士陳國鈞魏正林陶悦匯萬勳臣胡懷仁王恒九胡德生王朝楨施少文蘇民生顧祺葉楚良陳大阮李仰超黄汝宇王韻櫵汪讓卿趙光祖勾德鈞蘇永春章廣祺吕紹祺程廷鋭馬家聲鄧怡龐振乾孫明喜陳雙湪阮瀛洲王潤身王有海劉永翔張九臯吳仲仁巫惟瀚葛廣鈞李祺生郄大經孫汝餘王忠賢劉慶華劉厚齋陶保晉劉長林孫煥春侯立祥周開林王以莊龐俊才沈錫鈞梁禮松趙敏鑿徐順榮談成動任家洛蔣順庭張同海龐仁卿王綱周正寳朱長春謝書鏞周發泉時高鵬鄒禮元郁德林楊成詹方瀛曹子重樊變臣朱培祥葛元炤戴正豐謝紹欽周光先施大斌孫大銀王文亮陶人傑陳釀春趙岱和劉玉生江蓬仙馮子新楊壽亭李如楷朱世龍王恭燦蔣培鑫姚培之陳秉彝戴華鋌王長治蔣元慶翟德文徐恩霖張代枝周匯川萬存福劉琴軒樊吉甫徐堃錫王少堂王正勤唐慶昇司徒夑堂端木受之候補當選人王昌壽王子英周本王德柱　玉祥章柬甫 
[清江]  
城區發生抬架案向來匪抬人多在四鄉遠者去城數十里近亦去城數里絶未有於城廂重地公然搶刦抬架人口者詎前日（六日）夜河北大街六市巷有來自南新集（泗陽縣屬）避亂之侯姓家忽來匪徒數人携帶槍械將侯姓之子榮保架去該處崗警聞警趨視當被匪徒鳴槍轟撃未中該匪等旋挾榮保踰土圩北去迨經其他巡警趕追業已逃逸無踪矣 
取締莊客收麥本年新麥登塲除海州海豐與清江大豐兩麫粉公司收買外其他莊客在淮隂四鄉設莊坐買裝運南下者頗不乏人致日來麥價較前看漲兹有唐英等多人以麥價昂貴有碍民食特赴縣署呈請取締莊客坐收聞縣署業已照准不日當有佈告示禁矣 
雜評一 
[粤桂之勝報（默）]  
　　粤之通電稱粤勝桂之通電稱桂勝一若自詡其用兵之能者其實用兵之能不過能殺人而已處此提倡人道之世界愈能殺人者愈爲人道之仇敵世界能殺人之人莫過於拿坡崙然而自有識者論之與其崇拜拿坡崙不若崇拜微生物蓋以拿坡崙殺人之力尙不若微生物殺人之力之强大今粤桂縱善用兵窮其能力所至能及微生物之萬一乎微生物之殺人不問國籍不論親疏而粤桂之以兵力殺人所殺者僅爲粤桂一家之人然則粤桂之自詡戰勝不過自詡其能殺一家人而已即以殺人之志論亦遠不如拿坡崙之偉大言之不益增其醜哉從而嘉奬之醜之尤醜矣 
 
 

Page 12

 
 
   
 
 

Page 13

 
 
自由談 
閒話 
[英倫風俗叢談二] [  汪振聲]  
　　平素男子視保護女子敬禮女子爲惟一之職務甚且有甘爲女子作牛馬者在此時間則爲例外男不讓女女亦不待讓在大路上電車上落之處常見有候車者數十百人男女雜還見一電車駛近不俟其停止紛紛躍上車未停而人已滿矣在此時内數十百之女子着高跟之鞋雜衆人中跳上躍下其矯捷不稍讓於男子憶常與中國同學有時在五六時間自城内返居處則亦不得不雜衆人之中捷足先登爭一席之地然中國同學不習於跑跳者甚多見人湧如潮已先自餒於是守候一二小時不能上一車不惟無謂且爲旁觀者笑於此可見中國之體育尙不能發達男子已然無論女子矣 
七時至八時爲晚餐時間一家數人同坐一桌所食之物計有時一湯然每星期不過二三次湯後一熱食以牛羊肉爲多或猪肉或兎肉或魚然一星期中食肉者六次食其餘者一次而已主婦切肉分與衆人桌上更陳水煑之洋薯青菜或荳或蘿　可自挾置於盆内加鹽食之或略佐以麵包盡此盆之後主婦必詢應否再添如要添則可以盆授之主婦更分如前旣畢此菜則爲佈丁亦由主婦分之亦可請益佈丁畢而飯畢或散坐吃茶或飯時同時吃茶 
筆記 
[堕樓記] [  聖因]  
　　記者自抵紐約迄今七至月時留心觀察此邦之風俗及國民之特性報紙所載痴兒女之殉情者數見不鮮今日一慘劇爲記者所目睹且爲同庽之客爲之震駭感歎徬徨不寗者終日爰記之如左 
紐約七馬路三十二號街有世界著名最大旅館曰潘斯樂維尼亞者ＨＯＴＣＬＳＰＥＮＮＳＹＬＵＡＮＩＡ巍然　立與潘斯樂維尼亞鐵路車站相對館之命名以此本年六月十四日正午初夏之日光熊熊然照耀廣衢行人及車馬往來如萬蟻蠕動忽一人由旅館第十七層樓窗躍堕於地斷脰糜軀慘不堪視霎時數千人麕集婦女見之驚駭呼號間有暈到者警察以車載尸去觀者漸散猶有數百人圍立哆口瞪目注視於地蓋地上鮮血汪然其面積約五尺有餘云旋有警察偵探等入其寢室檢閲見几上聖經夾有一箋作散漫之書曰我想錫麗余腦中何如此有異此事暴裂於今晨但余愛錫麗錫麗乃女郎之名彼書此麗字最末一畫下垂爲未竟之筆可推知彼未竟其書即趨往窗前蓋恐稍一遲廻失其勇氣而不克成其死耳几旁雪茄半支餘烟猶裊而未燼滿地皆紙烟灰及雪茄殘燼牀鋪整齊夜問未曾就寢據旅館執事云其人於先一夕簽名賃屋當時無可疑形跡但所簽者非真姓名蓋賃此屋專爲自殺之用警察於其衣袋中覓得信函數件名爲凱而克慕爾ＫＬＲＫＭＯＡＲＥＳ年約二十五歲身着禮服聞其人死後該女郎名錫麗者曾往其寢室察視態度如何則未詳云 
劇譚 
[顧影閒評上] [  木公]  
　　近來海上影戲日形發達社會對於此事亦漸知其興味然余觀外國影戲除所謂卓别靈等滑稽劇片尙堪解頣外其餘各種偵探長片則頗倦於往觀蓋以其情節雖逼真武工雖卓絶而千篇一律一次寓目後即味如嚼蠟矣日者影戲研究社有自攝閻瑞生影片假夏令配克園開演余庽址相距匪遠兒子等均亟欲往擴眼界遂於星期六夜携之往觀然余意中竊謂亦僅猶各舞台之閻瑞生不過稍加以實地布景而已不意開幕後一切布置均與西片相仿殊與各舞台之亂七八糟者不可同日而語國人自攝影片竟能臻此境界殊出意料之外於此見我國人對於泰西新學術而皆未肯深致其心力耳果能如此事之精研日進安見不能與西人並駕齊驅哉余又因此而聯想及於科學家資本家農業家實業家以及目前最出風頭之交易所創始家信託公司發明家人人胥能如此事之精研日進則不特嚮日襲人皮毛之恥可雪而亞東大陸之黄禍終有令西人認爲事實之一日矣此就該社藝術上而言也至於此劇中之情節編製尙緊凑演男女各員均能適如其分就中主要而最精采者爲飾閻之陳君神情狀態活畫一堕落青年觀之殊足發人深省至面目相類真閻尤其餘事其他如吳方如蓮英如假母如閻之母及岳丈與乳母如包探如會審官如小林題紅二人亦尙勝任顧略有美中不足者數處今亦姑爲録出願與該社商榷焉 
文苑 
[和周昭德登萬象山煙雨樓均] [  巨摩]  
一幅山城舊畫圖鶯花烟樹兩縸糊舉杯寂寞懷遷客把劍蒼茫念酒徒四壁濤聲歌綽約一簾風月自虅蕪天涯仍事五斗禄愧煞人間小丈夫 
[南社社友邱潛廬綰税青田昨寄時索和并媵香錁賦此代柬] [  巨摩]  
　　勘破人天萬慮清酒杯苦閣泪縱横桃根桃葉等常事不逐青燐傍水生 
收拾山光入畫眉蓬門自惜鸞鳳姿由來慧質遭天妒慚愧　生大小兒 
瑣録 
[小問答] [  曹文海]  
問夏天炎熱何物不熱答冰 
問夏天何物盛行至冬間則無之答陣頭雨與雷鳴 
問夏天行於烈日之下何物先受曬答草帽 
問夏天汗流不止何物與汗爲勁敵答電風扇 
小説 
[社會小説衆醉獨醒（三七九）] [  瞻慮]  
　　第五十七回得警報夫妻喪膽酬香願叔嫂失蹤他想不好不好我的詭計都被東翁知曉了絮絮叨叨分明指着和尙駡賊秃三十六計走爲上計此時不走等待何時乘着邦平敲案的當兒待要提起脚步溜之乎也忽聽得邦平喚道老夫子你想這姓祝的可惡不可惡此事又要仰仗大才代我想一個對付的計畫青巖暗暗喚一聲徼倖原來和我没相干枉自擔受了虚驚趕忙透了一口氣揉一揉胸窩堆着笑臉道東翁有何見諭邦平道這件事你也該曉得半個月以前我曾販運一千五百石米糧出洋本是一種利市三倍的賣買和道德兩個字並没相干叵耐那些徒讀死書的迂夫子把我熱嘲冷駡説我不顧民食有傷天理我聽了不服氣米糧本是流通的東西何處需用便運到何處去我幹這販米的勾當正是爲着民食起見怎説我不顧民食再者天理兩個字我自問也没有甚麽慚愧要是把這一千五百石米糧抛棄在東洋大海那麽暴殄天物傷害了天理現在我把本國的米糧供給外國的民食就那天理上講來是呌做大公無我就那商業上講來是呌做挽回權利青巖點頭播腦的説道東翁的存心仁之至義之盡也但是和這姓祝的有甚關係邦平恨恨的説道提起這個祝子剛實在令人痛恨他從前在公司裏充當文牘我待他很不薄後來他有了别就却在青陽地外國租界開了一爿報館專做那捕風捉影顛倒黑白的生涯我生平最恨的是報紙誰耐煩看這撈什子他辦的報呌甚名目説些甚麽話我槪不知道大約該喚做竹報他便是竹報主筆不過借這報紙敲敲人家的竹槓罷了别人的竹槓由他去敲和我没相干叵耐他瞎了眼迷了心大大的竹槓竟向我身上敲來那天他寫給我的一封信老夫子也該記得 
餘潘[  石征鴻]  
余嘗謂世間最能抱達觀者厥惟伶人當粉墨登場時視生死榮辱離合悲歡一若固常迨乎曲終舞罷則仍返其廬山真面而所經歷者曾不足動其掛碍也試問今之以達觀自命者其中心又何如 
 
 
 

Page 14

 
 
本埠新聞 
[米店領照問題之昨訊]  
米董謁知事并催商會商改條文公共租界各米店因反對領照全體罷市華法兩界各米店援助同業亦於三日五日先後停業旋經總商會竭力調停各官廳派員向米業董事勸諭轉勸同業於前日（九日）一律開門照常交易所有善後手續現正由米業董事轉催總商會向工部局繼續磋商俾早確定昨日米業中人忽聞領袖總領事有取消工部局總董口頭允許之條件内所稱巡捕房及工部局衛生處不得干涉字様之消息羣向米業董事奚賡虞詢問奚董因未接有官廳通知文件無從答覆當於昨日上午詣上海縣知事公署晋謁沈知事探聽消息沈知事謂工部局允許修改條件旣有工部局之佈告及領袖總領事復信爲憑雖有傳聞之詞但未接到正式公文不足憑信至修改條件本署亦已呈請交涉公署轉向工部局總董磋商進行務請貴董轉告同業靜待解决勿得輕信謡傳致生疑慮云云奚董告辭退出後於午後三時在嘉殺堂邀同副會長姚志煕及各會董互商之下决定再催總商會從速向工部局磋商修改條文以免遲延致生窒碍云 
商會長謁工部局總董與工部局開會總商會會長聶雲臺昨日向工部局總董磋商修改條文據總董答稱此事須經議事會議决方可進行云云聞工部局曾於昨日下午五時邀請各議董開會解决此事今日必有確實消息云 
交涉署覆領袖英領事函本埠米店全體開市後關於修改取締規則一節由總商會負責按照領袖領事來函之意與工部局妥商昨交涉公署復函致領袖英總領事請其轉致工部局與總商會妥議辦法並分函總商會録其函稿如下逕覆者本月四日接准貴領袖總領事覆函以米店領照事業與工部局總董面爲接洽總董云工部局欲米店領照俾切實施行其目的維持民食永絶米荒固視米店領照一舉爲認真施行其目的所必要然絶不使各米店受其擾累如果米店承領捐照按時報告存米數量捕房及衛生處皆不能有何等干涉之事要在各米店承領捐照按時報告存米爾等語係工部局總董面向本領袖總領事口頭之保證工部局佈告已有此宣言如果前叙之保證見於書面可以略釋各米店之顧慮則本領袖總領事頗樂爲代向工部局總董轉取此項證據等因具見貴領袖總領事調停之雅意當經轉函總商會並飭上海縣知事懇切勸導米商照常開市勿再堅執去後昨經各米商共同討論願照貴領袖總領事函述辦議决先行開市仍由總商會負責與工部局商訂辦法正擬函達間適接本月六日貴領袖總領事來函誦悉一切查現在米店旣已開市所述各節自母庸轉知在事各團體矣仍盼貴領袖總領事轉致工部局與總商會妥議辦法以維商市實與地方治安裨益非淺相應函覆貴領袖總領事請煩查照閘北米行交易擁擠零糶處撤銷閘北商業公會召集各業緊急會議後各米店已一律進貨照常開市前昨兩日光復路各米行交易異常擁擠市經董設立之零糶處昨均撤銷矣 
水警保護運滬米船江蘇水警第一區沈區長以米店罷市風潮現已平靖所有内河各港之米船刻正裝儎運滬值此米價昻貴時際防有水盜刦掠米船水警有保護航路治安之責亟應責令駐泊吳淞港及南黄浦閘港王家渡等處各師船凡遇米船到汛時務宜認真保護已於昨日令行第二隊沈隊長第三隊王隊長督飭各師船巡官加意梭巡妥爲保護 
[縣商會常會紀事]  
　　上海縣商會昨日午後三時開今届第十二次常會到者各會董共十餘人首由會長報告開會宗旨畢即將近日各機關來函當衆宣布次提議南北市米店因公共租界工部局領照一事同聲反對羣相停止營業當經官紳商會迭加勸導始行回復現已照常營業所有官商籌設之食米零售三處應行結束撤銷公决贊同由縣商會造報清册呈由縣公署　爲備查云云議畢即行散會 
[粤同鄉再電阻放小川丸軍火]  
昨日旅滬廣東同鄉團體因小川丸軍火事又拍發北京兩電照録如下 
（一）北京大總統國務院海陸軍部税務處督辦電云報載院覆陸榮廷滬扣槍彈即日放行等語查此件前月宥陷兩電懇飭停運在案誠以中央素主和平維持人道此種殺人利器原備國防若以殘殺同胞無論運往何方均非所宜大局未經解决之前務懇曲體與情留存滬上以免延長戰禍塗炭生靈全粤幸甚大局幸甚上海廣肇公所粤僑商業聯合會潮州會館叩蒸 
（一）北京南横街廣東會館分送同鄉京官電云頃閲報 
載院覆陸榮廷滬扣槍彈即日放行等語查此件前月宥陷兩電政府請飭停運在案誠以中央素重和平主 
張人道此種殺人利器原備國防若以殘殺同胞無論運往何方均非所宜矧事關桑梓安危凡我粤人尤屬切膚之痛萬不能因一二武人之爭以糜爛我全粤諸公田園廬墓所在關係同深尙希籲請政府將該軍火留存在滬以免延長戰禍全粤幸甚大局幸甚上海廣肇公所·粤僑商業聯合會·潮州會館叩蒸 
[舊金山商界代表團來滬預誌]  
　　大陸報云美國舊金山之商界代表團包括大公司製造廠之主任或總理及銀行家資本家等在内定於九月三日乘美國航務部新造快船由舊金山出發前來東方各大口岸不獨游覽東方風景且亦考察各國工商業與財力以圖擴張其商業各代表多有携眷屬同行者其預定艙位等事皆由舊金山商會一手辦理預計此團至少當有一百七十五人大約九月二十八日可到上海約在此盤桓八日然後赴馬尼剌·新嘉坡·西京·海防·香 
港等處復經過上海而返舊金山云 
[李登魁解釋生絲檢查所（續）]  
（一）水分檢查檢查水分之法係取絲一包除去包皮秤得凈量乃抽出様條（様條即代表全包之絲）將様條秤過置於特製之檢查水分器中ＣＯＮＤＩＴＩＯＮＩＮＧＯＶＥＮ器用沸水蒸成熱氣即借此蒸氣抽出絲内所含水分變成輕氣隨蒸氣從細管流出則所含水分盡去乃將絲取出再秤秤得之量名曰水分抽乾量ＡＢＳＯＬＵＴＥＷＪＧＨＴ各國定例照水分抽乾量加上百分之十一即名檢定量ＣＯＮＤＩＴＪＯＮＥＤＷＥＩＧＨＴ此百分之十係各國所規定生絲應有之水分量美國名曰ＲＥＧＡＩＮ 
檢查水分章程每包生絲抽様十八條分爲三組每組六條經緻細分别秤過後先將第一第二兩組照上述之法檢查其第三組則留待第一二兩組檢查後或有上下時再加檢查以評定其一定之抽乾量 
計算標準係用基羅格蘭姆ＫＩＬＯＧＲＡＭＳ與格蘭姆ＧＲＡＭＳ二種如生絲一包毛重五九·二○基羅除去繩皮一·三○基羅凈重五七·九○基羅合磅重一二七·六五磅抽出様絲三組其二組計重七七八·六○格蘭姆水分抽出後之重量係六八九·七○格蘭姆由此計算全包水分抽乾後之重量若干其法甚簡兹列公式如下 
全包水分抽乾量様絲水分抽乾量X全包凈量即様新凈量 
全包水分抽乾量６８９·７０X５７·９０５１·２９基羅７７８·６０ 
全包水分抽乾後之重量係五一·二九基羅再加上百 
分之十一之水分應得量即得檢定量五六九三基羅合磅重一二六·六一磅 
　　美國絲業公會定章買賣兩方計算貨價亦可照檢查公司之檢定量計算對於原來碼單之重量無所用其爭執其檢查費則買賣兩方各負一半（仍未完） 
[各團體聯席會議紀]  
　　昨日（十日）午後二時上海敎職員聯合會邀請各團體代表在寰球中國學生會開聯席會議到者除各團體代表外有北京敎職員代表譚仲逵葛成勛北京學生代表王孝英女士湯茂如等當推唐豪君爲主席先由主席報告開會宗旨次北京學生代表湯夢若報告學潮狀况（一）學生損失（二）政府無誠意（三）學生請願並請衆一致援助其目的（甲）懲辦侮辱敎職員之軍警（一）敎育基金之解决法再次林寳慈譚仲逵及王孝英女士均有報告提議事件如下（一）翁國勳提議聯合各界發刋宣言書宣布政府之無誠意表决通過（二）余鵬提議請懲辦六三侮辱敎職員之軍警及保證敎育基金議决請省敎育會聯合會提早開會並開全國學生聯合會全國敎職員聯合會全國商會全國工界聯合會共同辦决上列二項問題並議定組織執行委員會以便執行今日議决各案委員定九人吳右雲提議應當各界推出一人以便較易接洽當推定王美生（工界）陳氷伯（民國日報）吳和士（敎職員聯合會）毛一豐（全國學生會）崔通約（時間守約會）嚴聲（商界總聯合會）唐豪（敎職員聯合會）孫道勝（敎職員聯合會）曹慕管（敎職員聯合會）等丸人爲委員並定於本月十二日午後四時開委員會 
[省敎育會致敎育部函代香港大學蘇籍學生呼籲]  
　　江蘇省敎育會昨函敎育部云大部鈞鑒敬啓者敝會接據香港大學蘇籍學生沈褘朱復童致旋郭斌龢等四人函稱學生等向肄業南京高等師範學校自民國七年敎育部與英國香港大學訂約送學生二十人入其校敎育科肄業每年每生撥給旅學費銀八百五十元由部交校收支學生等幸得預選於七年九月到港至今已滿三年乃自本年五月奉香港大學校長諭稱敎育部所約經費已兩年不到本年暑假後若再不解費則須令學生等停學已由本校經濟委員會議决生等聞之不勝惶駭當經請香港大學校長設法維持一再懇求蒙允再由校與部交涉若至本年十一月部欵尙不接濟則决須履行議案竊念生等本在南京高師肄業若非送至香港則照章已可畢業深沐國家培植人才之澤得送香港大學初衷以爲可幸乃今半途而廢不如不經選送早受母校陶成矣香港大學校長面對生等云貴國政府於發給軍餉動輒數百千萬而於區區不滿二萬元之學費反延不履約旣不愛惜學子又失信於友邦真不可解生等聞此譏諷顙泚顏赤無語可答計惟有懇請敎育部履行前約則不特身受栽培並無傷於國體等情該生等肄業香港大學已及三年設因學欵不濟中途退學功虧一簣殊爲可惜且全體二十人學費總額每年亦不及二萬元在大部培植人才區區之數當亦不難按年接濟據述前因合亟轉陳務懇迅予設法匯寄俾竟所學實爲公便肅此敬請鈞安江蘇省敎育會謹啓 
[梅雲鵬夫人説法國女子敎育]  
　　七月九號午後三鐘法文協會敦請梅雲鵬夫人（ＭＭＥＭＡＹＢＯＮ演説法國女子敎育由中法通惠工商學校總幹事向季堅繙譯演説至五點半方散兹將梅夫人演説詞録下 
太太小姐先生們我未發詞之前我請先陳述我的榮幸因爲諸位今日惠來的意思是很濃厚的中法兩國的情感從今天的觀察可以證明必定日增親善的究竟中法兩國的邦交歷史是如何的我亦不再來繁叙但以前兩國經過的事實很有關係的幾點不能不向諸君説明在十七世紀的時代歐洲人對於中國的文學風俗習慣研究的就很不少内中研究的奮發勇猛的應該數法國人爲最我想諸君應該知道中國的學問在歐洲地方早已成了一種科學提倡最力的人三世紀以前就是法國十九世紀的時代倡言最力者還是法國人在中國這一方面的人彼時在法國留學研究法國的學術數亦不少他們回國後也把法國名家的著作分别翻譯出來這法國的學問如何諸位讀這幾種書也應該知道了十數年以來中法兩國的情誼一天一天深似一天的中國人的一切動作更覺一天一天的趨向法國因爲法國是一箇保護公理反對强權的國家我們兩國政府對於敎育中國青年真可謂盡心竭力的就連那一般的學生因爲義碁法國的學問不辭跋涉困苦到法國的也日見多了今天我們相聚的所在散會後還可諸君參觀這便是中法工商學校我們從這箇學校的組織上看來就可證明中法兩國的政府合辦的這一種事業是最聰明的中法兩國政府關係照以上所説的真正一天一天的深起來了但是還有一種缺點就是這兩國的關係中對於女子敎育一層可惜還少得很現在的大學雖有幾個中國女學生據我看來還不能算是很有關係我們如果有道把兩國的風俗習慣由女界互相研究起來這成效豈不更大了嗎所以今天我纔有這種思想邀請諸君來此一譚以後諸君對此如有興趣我們也可想法常聚的可惜我們大家從前並不認識而且又彼此的性情亦不能相互明瞭我們如果要想知道我們的長短當然要先從彼此認識上做起所以今天我才有這一種思想紹介諸君一種法國女子的敎育及他們的生計無論任何時代最令人留意的無過於女子敎育但是這種職務從前袛在家庭内執行算是最重要的因爲婦女不僅是操持家業的人並且在困苦時代維持家業算是一種主要的人但是我們就現刻看來這種婦女的職務還有擴充的必要就是婦女的事業亦當發展到最遠的地位以前那種的小範圍是永久枸束不住的以後社會的事業也是永無窮盡的從前有志的婦女最愛研究的無過是美術文學等等因爲他們賦性聰敏所以做出來的成績在歷史上是很有榮幸的到了現在婦女們的成績不僅是研究美術文學並且習法律的習醫業的一天一天的也多得了不得他們這種新事業比較起來雖尙不如男子但他們那一種締密的心思明澈的見解温柔的性質誠篤的毅力又是男子趕不上的諸君須知道我們婦女强逼的這一種變遷是最不容易的是煞費苦心的我雖然不敢提倡受人反對女權的學説但我覺着侵犯我們婦女從來應有權利人現在尙屬不少我請舉一個法國大文豪迺姑惹氏一種學説就可證明我説的婦女應具權利不是荒誕的了（未完） 
[證劵物品交易所股東會紀]  
宣布領到營業部照議决增加股本五百萬　　昨日下午二時上海證劵物品交易所假上海總商會開第三次股東定期總會股東到者共二百十五户計八萬二千一百四十八權各理事及各監察人蒞會者均超過法定人數首由議長虞洽卿指定朱榜生劉石蓀爲糾儀員並宣布開會辭略謂本所於民國五年發起經過許多困難至今日始得政府批准發給營業執照中間反對者有人破壞者有人同人不避艱難由鄙人入京請政府維持原案發給營業執照在京逗遛十七個月之久始得如願辦到而當時反對本所者至今亦紛纷設立交易所足見本所之設立確甚正當而當時反對者未免囿於一隅也繼將營業執照五紙一一宣示於各股東計證劵部執照一紙爲第一號物品部執照聯號四紙第一號爲花紗布匹第二號爲金銀第三號爲糧食油類第四號爲皮毛部中所發交易所營業執照以本所爲第一次云次聞理事蘭亭報告經過情形（甲）「營業種類」略謂本所營業種類證劵花·紗·雜·糧四種早經開辦現在金銀交易正在籌備八月内當可開始營業至布疋皮毛等項亦擬次第舉辦（乙）「經紀人名額」略謂本所現在各種經紀人人數共計一百零四名金銀尙不在内（丙）「開市日數」略謂本届營業共一百三十三天共收入經手費五十八萬五千七百餘元平均計算每日可得四千四百餘元云（丁）「營業用基地房屋」略謂除前次購買四川路一號房屋及倉庫曁新市塲地産外本期又添購新市塲地基兩方又地産一方連前共值洋一百十八萬五千餘元云次聞理事報告往來文牘略謂本所爲給照事迭向農商部呈請至本年六 
月二十八日始奉部批准分給營業執照五紙令行江蘇實業廳轉給並於七月五日由上海總商會轉到實業廳來函並營業執照五紙本所對於農商部之註册執照手續至今日可謂已經完全云次郭理事外峯報告營業狀况略謂現在上海已成爲交易所世界因此有恐本所營業將大受影響者將來究竟如何殊難預測惟已經開幕之各交易所其營業與本所相同者已有多所而本所營業並未受若何損害則將來營業發達正未可限量云次盛理事丕華報告收支帳目略謂本所營業用地基房屋共值洋一百十八萬五千餘元銀行錢莊存欵三百零一萬五千五百餘元營業費及各項攤提費奬勵金等外純益金共計三十六萬八千六百餘元云次議長報告李理事柏葆於本年三月二日出缺次盛理事報告第二期結帳純益金分配及發給日期案均照案通過次聞理事報告張理事樂君辭職案股東秦待時主張尊重張君自由意志准其辭職所遺理事一席與李前理事遺缺一併於今日補選以省手續遂通過次議長指定張繼芳薛潤生爲投票管理員秦待時張秉三爲開票管理員結果吳耀庭得八萬零二百六十六權張靜江得七萬七千八百五十五權均以最多數當選爲理事次議增加股額及資本案各股東紛紛發言大體均贊成即由議長以「股本總額增加五百萬元股份總額改爲五十萬股每股以二十元爲單位此五十萬股内之四十萬股由老股東照老股票平均分配其餘十萬股由本所經紀人及職所員承受」之議案付表决全體通過次議收股手續及時期與十萬股之分配方法衆股東均主張由理事會從長計議務求於本所全體·及社會金融·兩有裨益俟有確定辦法再行公告散會已五時矣 
[法租界藥材業開臨時會紀]  
　　法租界藥材飲片業因衛生處發生營業取締領照辦法現請華董要求公董局轉咨取消前已屢載報端近衛生局又派人催領爰於昨日（星期）下午三時由該同業嚴乾德等二十餘家各派代表假法租界商業聯合會開會邀請業董宣布辦理經過情形當由業董王星泉蒞會略稱自接諸同業要求報告後經函請華董陸崧侯陸伯鴻兩君向公董局交涉設法取消並請法租界商業聯合會會長葉貺辰一致討論進行兹已由陸君等先後回覆據稱法領事面允轉咨公董局從緩商辦云云王業董又報告八日接縣署第三六七號批示姑候據情轉呈俟奉指令飭遵等因當由王業董轉勸同業各安生業靜候解决各代表遂表滿意而散 
[電令海籌艦赴厦協防]  
　　海軍總司令公署前日接福建督軍公署來電畧謂近因粤桂戰爭潮汕厦門一帶防務吃緊且厦門爲粤省出入要境防務極關重要除由本署派兵防堵外希請貴署迅即抽派得力軍艦開往厦門以便海陸協防等情藍總司令准電後當即復電照辦外一面飛電駐防馬江之海籌軍艦尅日開往厦門協防並呈報海軍部核辦 
[王景春辭路政司長之滬聞]  
　　聞交通部路政司長王景春呈請辭職有浦口商埠督辦孫多鈺繼任之説 
[旅滬皖人追悼學生姜高琦]  
　　昨日旅滬皖人假靜安寺路自治協會事務所對於安慶六二被議員曁官僚軍閥等縱兵槍傷已死之姜高琦開追悼大會設位公祭到會者除旅滬皖人及皖事改進會皖民公社救國代表團學生同志會新新社自治協會諸團體各派代表外來賓中並有北京駐滬學生代表團張大陶·學生總會喻育之·留日學生救國團李大年·工商友誼會童理璋·等公推孫少侯主席由主席宣讀祭文讀畢齊向位前行三鞠躬禮後主席將姜高琦受傷慘死情形逐一報告次王龍亭將姜高琦病在垂危時倪道烺馬聯甲及副議長趙繼椿等在蚌埠召集議員開非常會議逍遥法外等情詳爲報告次喻育之演説謂吾國此次學潮應以安徽爲第一北京爲第二安徽係六二發生北京係六三發生且安徽學生曾有受傷致死者中國只知有北京學潮而不注重安徽未免不平無非安徽人對於受傷學生尙未能取一致奮勇聲討之故喻森謂流血之事總要有正大宗旨姜高琦此次流血是爲敎育流血敎育之前途關係全國之興衰事雖自皖省發現實與中國大局攸關願同人勿自狹義視之等語張大定謂個人流血勝於團體團體做事每每互相推諉不肯出頭如我國各個人均能如姜君高琦流盡熱血將來中國之一般專横者自知歛跡中國之前途庶不致有危險之虞張宗載謂皖省敎育案非姜君捐軀不能通過姜君實爲吾皖敎育完人等語薛卓漢謂姜君旣死其志未遂其冤未雪吾人應繼姜君羣起聲討罪魁等語五時散會所收哀聯哀幛甚多 
[贛人主張自制省憲之通電]  
　　江西旅滬同鄉會昨致本省通電云省民自治機會已　粤湘川黔地位不同姑置弗論如浙如蘇已積極進行各制省憲足見無分南北無分黨派一言自治則萬口同聲近日外報且有應贊成民治主義使中國得有良好外交之論調同人據此故敢認省民自治對内爲息爭弭戰之機健對外爲轉危爲安之樞紐惟自治當以省民自制憲爲基礎而不當以現頒自治條例爲隅囿蓋各省自治者應以其省之地理及民衆之狀態爲法律之根本意思斷非一籠統之條例可以適合且現行條例 
是由中央劃其權之一部分與人民與主權在民之理則不符省民自治則應以省民爲主而因必要上以其權之一部分付托於中央政府授受兩方最宜明晣故旣言自治則省憲自應連帶而生諸公熟察時潮洞明治理當必計之已久惟省憲爲根本法律利害攸關宜如何袪除疑障闡發眞理是必博徴輿論周浹衆心輿論同則援助多而障翳自去衆心協則實力厚而基礎不摇同人不敏一得之愚亦願時爲貢獻焉亟盼一致進行爲國續命旅滬江西同鄉會叩江 
[十五誌新世界之兇劇邵長山已由漢提滬]  
在新世界槍傷華印捕之兇手邵長山在漢口捕獲由漢工部局將照片寄滬給徐子和等認明滬上捕房派特别機關包探白忠棋姚阿生·新閘捕房包探張阿榮帶公文至漢口移提已誌本報兹悉包探張阿榮等已將邵長山押同由漢乘江輪於前日到滬在法租界太古碼頭上岸送至新閘捕房管押由包探張阿榮將一切情形報告該捕房華探目邵和鈞西探卡羅聞在押之徐子和認明確係邵長山惟小鄒等云不是據本人言係無錫人姓陳不是邵長山云云現由捕房嚴行管押候解公堂訊究 
[飭緝張春霆等同黨]  
　　許交涉員頃接江蘇齊督軍代電畧謂據軍法裁判處呈稱奉發謀亂退職軍官陸軍中將張春霆（即張民權）王蘭亭李海廷金光灼朱琨甫處劍龍等六名當經研訊録供呈奉核准執行槍决在案查該犯等供認謀亂機關及同黨名單呈請飭屬緝拿務獲歸案訊辦以遏亂萌等情除按址令飭緝拿外合行開單令仰會同設法緝拿等因許交涉員奉令後當即按照單開地址設法偵查去後據報某租界並無望德里地名祗得據情呈報并分函一體留心飭緝云 
[絲繭業交易所籌備員開會]  
　　上海中國絲繭業交易所籌備處於昨日午後一時由正副主任沈聯芳孫詢芻黄搢臣會同全體籌備員開會集議開收股欵事宣公决遵照議案先收四分之一計每股洋十元並公推浙江銀行董事兼華豐銀行董事長樓映齋·九豐麵粉公司股東蔡兼之瑞綸絲廠股東吳登瀛三君爲管理股欵事宜存放銀行錢莊俟收齊後再舉檢查員檢查存放數目再行登報布告繼議經收股欵銀行錢莊經衆指定中華實業·淮海實業·通商·華豐四銀行永豐安裕承裕賡裕慶祥德興等六錢莊代收第一期股欵云議畢散會即由籌備處通告絲繭兩業查照辦理 
[本星期洋布運往各埠之調查]  
　　本星期中各項英美日本本廠疋頭運往各埠者共計十九萬三千一百八十五包較上週畧形減少計運出寗波八千二百四十九疋鎭江五千九百九十疋南京九千六百六十九匹蕪湖七千一百二十三疋九江五千五百二十七疋漢口五千五百二十七疋宜昌重慶二千四百四十三疋高州二萬三千零四十六疋烟臺二萬零一百七十六疋天津三萬二千一百二十五尺大連一萬一千六百疋福州六百三十九疋香港六百三十九疋高里一千五百二十疋蘇州二千二百八十五疋本地三萬四千八百六十疋其餘别處二萬零七百四十七疋云 
[煙酒聯合會常會紀]  
　　中國烟滔聯合會昨開星期常會首由主席陳良玉報告接浙紹同業來函報告紹興烟酒局長沈灝現更分遣心腹四帛搜查甚至店中積存空場每只亦須罰洋三角同業不堪其擾請爲設法維持等情到會陳樾屏起言查此案亦經本會據情轉電浙江省局長曾得復電云無復查之事今據來函則依舊紛擾且已損之 
 
 

Page 15

 
 
　　前年陳酒亦須重微紹酒一業深受痛苦照此情形勢將逼成罷業風潮現已由紹酒業推舉代表赴京請願次陳祝三報告我烟酒業所發起烟酒交易所業於八日籌備就緒所舉籌備員均由各業公推股份業已認定足額我同業對於此事非常踴躍現正積極進行湯椿年起言我業舉辦此事實爲保全營業平準市價起見所有股份非同行不收業經同業通過均從根本上做去次俞葆康提議西菸業爲京綏鐵路新微百貨統捐事業已推　代表進京會同各商會向當局請願要求停微請由會發函證明公决贊同至五時餘散會 
[源豐衣莊刦案續誌懸賞三百元緝盗]  
十六舗老馬路源豐衣莊本月五日（即舊曆六月初一）夜八時許遭匪徒持械入内被刦去現洋鈔票並小洋等鳴槍三下當經該店報告警廳請緝在案兹悉此案徐警廳長據報曾令飭所屬嚴拿去後迄已一星期尙無眉目昨午徐廳長除令飭偵緝隊郝隊長趕緊督飭偵探迅速破獲外並懸賞洋二百元郝隊長奉令後又加賞洋一百元共黨三百元無論軍民人等知風到隊報告一經破獲如數給賞云 
[組織香山會館之宴會]  
　　旅滬廣東香山人陳華昭·徐桂·歐彬·黄煥南·黄普明·蕭乃麟等倡議組織香山會館於上海以聯絡鄉情圖謀公益數日之間同鄉簽名贊成者二三千人昨日在大馬路東亞酒店開第一次大叙會列席者人數頗衆公推郭棟臣爲臨時主席徐桂宣佈組織會館之理由盧偉昌歐彬蕭乃麟等先後演説演説畢公推歐彬黄普明·蕭乃麟·高伯謙·鄭漙川·盧偉昌·黄頌三·劉芹香·顧郁文·李華昇·梁燕雲·梁定奄·陳華昭·郭棟臣·楊輝延·甘燻初·鄭業臣·黄煥南·楊梅南·陳雪佳·蕭輝南·李崇焜·盧樹屏·卓鏡澄·陳炳謙·卓桂鴻·鄭伯昭·陳公哲·徐桂·李瑞如·譚彬卿·鄭漢宣·徐卓堯·吳植之等起草章程此次叙會之茶點半由先施公司報效其餘半數由蕭乃麟個人報效云 
[各學校消息彚録]  
培德公學本月九日虹口清雲里培德公學假座四川路青年會殉道堂舉行本學期褒榮會結束大會並游藝會下午二時開會男女來賓約千人首由校長盧頌虔宣佈開會畧謂本校之有褒榮會其用意略與校之有奬賞同皆所以奬勵品學優越之學生也所異者各校之奬賞多於每學期之末行之本校之褒榮會則每月一次本學期已舉行三次兹特其結束耳質言之斯會乃訓有之一種手段云云説畢乃分等給以金銀質徽章奬狀奬品然後依次舉行各種游藝如侯曜君之歡迎機器幼穉生之賽馬初小一二年生之兒戲（名包公審石）女子部之綱琴口琴合奏童子軍之救傷國旗操及特别音樂等（古今中西各種樂器會奏）均有可觀演畢殿以新劇「爭什麽」至六時賓主盡歡而散 
育材小學大東門育材高等小學於昨日（十日）上午舉行畢業禮畢業生計巢隠等十八人其中有六七人送南洋中學二年級肄業並於午後開校友會歡迎新會友又聞隂曆六月十六日起開暑假補習一月下届新生報名者已絡釋不絶云 
廷佐義校廷佐義校於昨日午後三時行休業式及第一届高小畢業式先由校長許廷佐報告半年來之成績次唱國歌·校歌·休業歌·歡迎來賓歌行休業禮畢發給畢業證書計王鍾瑾王維楚董成和三名旋由敎員朱枕霞鄭璞山訓詞繼來賓錢達三王漢禮孫道勝等十餘人演説同學祝詞遂給奬茶點而散 
競雄女學白克路競雄女學開辦已閲十歲昨值舊曆天貺節爲其校主鑑湖女俠秋瑾成仁紀念之日上午由校長敎職員率同學生向遺像行禮畢即舉行暑期休業式計高等初小畢業者十六人當由校長等加以訓勉並給奬品定陽曆八月二十三日開學 
民國女子工藝學校新重慶路民國女子工藝學校爲周雲濮女士開辦迄今九年昨日行暑假休業禮并開懇親會校董謝衡牎厲樹雄鄥挺生戴耕莘沈夑臣曁男女來賓百餘人到校參觀午後二時開會首出邵萍青女士報告情形次謝姚沈諸君及白敎務長訓詞席雨生演説旋有新式樂舞又黑夜旅行柔軟操均純熟六時散會聞秋季始業已定七月十六日云 
坤範女學梅白格路坤範女子中學於前日（九日）下午二時舉行第三届預科畢業禮首向國旗行禮次全體生唱國歌及校歌再次俞校長文耀報告本届學業情形及進行方針繼由校董及敎員對畢業生致訓詞末由校長發給證書及奬憑散會該校暑期補習科定於七月十四日開課兹將本届預科畢業生名次録後馬秀全唐綉珍俞文瑾倪淑珍余桃英朱鳳珍王愛寳吳鳳仙張谷卿趙速弟察秀寳王國儒喬妙生鄭馥薛玉梅繆秀娟羅兆基鄧水娟陳娟香嚴愛梅米景英 
中華女子公學東唐家弄中華女子公學由紹興公學女子部改組學生百五十餘人昨日開成績展覽會并行暑假休業禮校董及學生家屬到者六十餘人首由校長朱堯臣致訓詞并反覆詳説女子解放之利弊繼由敎員敖韻芬陶朱坤儀相繼演説繼由學生朱從三代表全體學生致謝來賓復由朱堯臣引羣來賓參觀各種成績聞剌繡圖畫爲最優美云 
共和女校海寗路西天保里前上海共和女校昨日下午行暑假休業禮兼授高初畢梁文憑來賓頗多 
孤兒院上海孤兒院於前日舉行第八届畢業式會中秩序有男女畢業生之中西文演説女畢業生唱歌男畢業生國技及高等科男生之揮毫幼穉科女生之跳后舞等表演均極純熟來賓有松滬護軍使代表馬兆麟·滬海道尹代表錢繼曾等敎育界有李 
仲直范子美等院董高翰卿蒞院觀禮並賜訓詞末由院董王一亭給憑本届畢業男生八人女生七人 
中西商務學校閘北滿洲路三畏里中西商務學校於本月十日上午九時舉行暑假休業式校長蔡亮曁全體敎職員相繼演説聞該校下學期改組中學添聘張梅厂蘇海若鄧戒冰擔任敎務云福建路義務夜學校該校爲鄥志豪王宗藩所創今年自董學聖任義務敎員以來學生達一百二十餘昨日行休業式八月二十四開校 
養正學校二馬路石路陶朱里養正學校本年春季爲鄥志豪董學聖創辦學生八十餘人昨行休業式八月二十二日開學該校又於署假期内設補習科七月二十日始業八月三十日休業 
[美術展覽會之第六日]  
　　上海美術專門學校十週紀念繪畫展覽會昨日爲開幕之第六日因是爲星期日故參觀人總計不下一千八百餘人較前數日愈形踴躍本埠報界人士十餘人東京時事新報特派員小山青次均 
先後到會詳細觀覽或攝影瑞西人羅德儀德人朴路英人洺鈍等十餘人參觀後均有良好之批語此次該會之陳列品除徴集品外所陳列學生成績均加以審查其審查目的大旨以真實而有趣味者能發抒思想及情緒者有獨創能力者爲前提兹再將該會批評者姓名摘録如下潘公弼謝介子·周玲蓀·張福增等十餘人 
[自治模範講習所學員畢業回滬]  
　　内務部續開地方自治模範講習所一班去年十月間開辦滬海道屬曾由王道尹選送李時霖等四員到京聽講兹經修業期滿考試完竣日前該所已將各省區學員總分榜示揭曉聞此次滬海道屬各學員成績甚優李時霖畢業總平均分數得八一·七金克濚得八○·三朱衣得七七四吳權得七七·一並聞蘇省學員中除李時霖一人留京候領文憑外其餘已先後南旋云 
[半淞園游藝會中之武術]  
華洋義振會爲救濟災孩昨假半淞園舉行游藝會籌欵除各種游藝應有盡有外復函請中華武術會敎師會員等表演武術及社會童子軍到場服務其中以陳愛堂之螳螂拳及八卦門最受歡迎 
此君原爲北方有數健兒素爲内家欽佩餘者楊奉真馬錦標韓凌森羅叔青四君亦各抱一技之長觀者鼓掌該會敎務主任吳志青亦在塲照料一切臨時並有陳君高足牟恩光加入表演更增 
精采 
[金華八縣同鄉會之職員]  
　　金華八縣旅滬同鄉會正副會長已於前日成立大會時舉定（正會長郭少葵君副會長諸葛泰君）曾誌前報兹悉評幹兩部職員及文牘庶務會計等亦均已舉定姓名如下評議員十六人爲張衡 
衡甫朱少章鄭雪江唐堯欽唐乃安陳陶丞毛厚田施鎭武周硯香楊子瞻徐福榮丁乃剛應金寳諸葛佐卿周佑霖盛灼三幹事員八人爲葉寳珊蔣沸泉應蓮昌夏文彬姚裕財朱耀庭陳樟壽周喜英文牘爲吳夢非會計兼庶務爲郭寳　云 
[報關公所大會紀]  
　　南北市報關公所於昨在城内蓬萊路開大會歡迎新選董事就職由評議部評議員王文孝報告開會宗旨畢繼由協董石芝坤演説並表示承衆推選之謝意次提議公所應雇用洋文書記一員以資辦公經衆通過再次評議長湯芝卿已提起三次辭職公推評議員周靜齋繼任評議長衆意贊同散會 
[摇繩業會議加工]  
　　南市摇繩同業前因洋價日高米糧飛漲所得工資不敷開支曾經各夥友會同要求各店主照原給工錢三百文外另再增加四十文後經各店主允洽照給始行解决迄逾半載各夥友仍以銅元跌價每洋易錢一千五百文左右對於家用實有不敷昨又邀集各店夥友在南市關橋塊白玉樓茶肆會議繼起向店主要求將錢碼改給洋碼若不能達到目的定須罷工要挾云 
[浦東醫院開幕]  
　　浦東爛泥渡浦東醫院昨日行開幕禮先期柬邀浦東西紳商各界特備小輪接送届期來賓蒞會者計逹百人午後二時開會首由領袖董事曾獻庭報告略謂自前年虎烈拉疫症起居民死亡枕藉倉猝間　集紳商籌設臨時救疫醫院繼以浦左户口日繁而貧民勞工因醫藥乏資喪其生者比比遂有建設醫院之决議其間自購地建屋籌備一切所費已萬餘金規模始得畧具院後尙有餘地志在繼續擴充云云次陳泉聲蔡熾文報告賬略次總務主任汪微舟起述歡迎來賓之意次上海救火聯合會三區北區東區代表沈宗約讀祝詞次醫務主任裘諤臣及來賓楊玉階許建松夏柱庭等相繼演説嗣攝影茶點而散該院構造爲五開間洋式樓房中爲應客室左爲醫務主任室會計室右爲診察室檂上爲病房院後闢爲花園尙有餘地可添建院舍云 
[普善山莊新屋落成]  
　　閘北中華新路普善山莊歷辦掩埋暴露大小屍骸等各善舉已歷八年現因新建莊屋完竣特於昨日開會行落成禮天氣晴朗來賓甚衆先期由該莊幹事員龐竹卿王駿生等假新閘橋北塊大有昇酒店爲招待所並備有汽車二輛迎送賓客云 
[五洲藥房同人歡迎周孫二君回國]  
　　五洲大藥房因創辦製造藥廠推廣營業於去年夏間特派周廷璋孫友笙二君赴歐美考察藥業情形·及藥廠製造方法歷經英美德法各國業已事畢乘開普阿康納船回國該藥房同人及周孫二君之親友昨日赴黄浦碼頭歡迎者甚衆 
[公共公廨檢察處通告]  
　　公共會審公廨檢察處發出通告云照得本年署假自八月一日起至九月十四日止在此期内華商民事控案每星期至少仍有兩堂如律師欲離本埠者請將起程及回轉日期通知本廨爲荷 
[中道橋河面接通水管]  
　　内地自來水公司近擬在大南門内外各馬路加埋十六寸口徑水管須由大南門外之中道橋河面越過惟因橋面甚窄水管不能過橋現該公司擬另於橋西築水泥管架一座俾水管得安設架上越過河面接至城内業已繪就圖様於前日雇匠開工建築矣 
[蘇浙水警會剿海盗]  
　　江蘇水警趙廳長前據蘇魯航業號商聯合會代表顧履桂呈稱佘山一帶洋面海盜猖獗商船迭遭搶刦等語曾經飛令鈞和游巡艦開往外洋查緝在案兹查花島·馬蹟·畫山·大七·小七·大羊·小羊·等各洋面均與佘山毘連甚近且爲江浙兩省交界之區誠恐此拿彼竄鈞和一艦兵力猶嫌單薄非會同浙省外海水警協力兜剿一時不能肅清因請浙江沈省長轉飭浙省外海水上警察應加派兵輪會同往剿昨聞浙水警已調超武兵輪駛往協同鈞和巡艦互相剿捕矣 
[華探目捕獲劇盗之奬賞]  
　　公共捕房麥警務長以特别機關華探目陳雲忠於上月間捕獲拒斃奚楊兩探之劇盗楊五寳等同黨婁昌續一犯殊屬奮勇可嘉除記功外昨特給予賞洋五十元以資鼓勵 
[男子服毒自盡]  
　　上星期四（七號）夜漢口路大舞票　園三層樓上來一觀劇男子年約三旬觀至十一句餘鐘時突出藥水一瓶倒入盃内和茶而飲旋即腹痛如絞扯破身穿衣衫堕於樓下正廳由該園經理人報告老閘捕房派探前往檢騐藥水瓶内所貯係屬硝韞水始知服毒當將該男子送往仁濟醫院不及治療而亡由院知照捕房將屍舁至虹口斐倫路工部局騐屍所嗣調查得死者姓毛名二硝鏹水係其向福州路大和藥房購買該藥房夥曾詢彼購此何用因彼自稱在烟紙店爲夥購此藥水專用以察看銀元成色者故該藥房遂賣與彼詎知彼竟服毒喪身惟滬地查無家屬故捕房已將毛一屍體飭該圖地保代爲報堂領棺收殮發壇暫厝聽候認領矣 
[學生在旅館服毒續誌]  
　　昨報所紀某校學生鎭江人陳真在三馬路紫陽旅館二十三號房間服毒一節兹悉陳真實係廣東人姓梅名雨仁年二十四歲向在北京大學校肄業自敎職嗣辭職後該校無人主持因川資已罄乃摒擋行李來滬至滬後更形拮据歸粤不得遂萌短見所服之藥係麻醉劑自北京買來者入紫陽旅館即存心自盡故不告其真確姓名籍貫昨經老閘捕房派探前往醫院調查得悉已清醒如常即據情復報捕頭今日帶至公堂請示 
[汽車撞傷小孩]  
　　昨日下午五時許有一千六百二十一號汽車駛經成都路撞倒年約五六歲之小孩跌傷頭部等處當由新閘捕房七百六十九號華捕到來押令汽車載送受傷小孩往仁濟醫院醫治一面帶該汽車夫入捕房稟候捕頭發落 
[婦人被人戳傷]  
　　有混名白眼阿四者昨晚九句鐘持刀至兆豐路底某輪船茶房王小寳家將王妻馮氏戳傷臂腿等處五下血流如注痛倒於地白眼阿四即飛奔逸去旋經人報知提籃橋捕房派捕將婦人送往醫院醫治一面飭探緝捕行凶人訊究 
[婦人跳火車跌傷]  
　　昨日（十日）滬杭路由嘉興開滬之區間車駛至新龍華車站有婦人從車跳下跌傷甚重當由該站站長將傷人送至醫院醫治華商電車賣票人推跌人命之公訴 
　　華商五號電車舊曆本年正月十七日清晨由車廠開駛出外時有搭客王德標在車上跌下受傷由警車送上海捕地方檢察廳訊供之下發送新普育堂醫治無效當時禀請法庭派員騐明委係因傷身死諭令棺殮候示在案兹悉此案現經屍屬查得是日王在五號電車上行至半淞園門前相近遭三十三號賣票人劉福昌用野蠻手段將王德標從車上推下以致跌傷因而致命心不甘服據情投地檢廳栗求伸雪奉諭將劉提案審判暫押並派員實地調查明確遂於前日據情起訴同級審判廳示期審訊矣 
[麵筋作失火即熄]  
　　滬城西門内莊家橋同樂茶店比鄰麵筋作前晚一時許因開油鍋氽麵筋火力太猛致兆焚如頓時冒穿屋頂經各區火會驅車到塲救熄昨晨二區二分署派警往傳火首到署候究 
[拐匿婢女之偵獲]  
　　山西路（即盆湯弄）四十號門牌汪桂生家十八歲使女阿翠自失踪後昨經汪妻馮氏偵悉係被紹興人祝阿　誘拐匿居小南門某號門牌遂報由該管捕房轉請公共公廨備文飭探沈阿岳投請該處警區將男女二人拘獲提回捕頭命將阿翠轉送公廨收押候今日連同祝阿堯一併解究 
[誘拐女子之刑期]  
　　泰縣人竇德鴻姪女竇二小前被趙長謨誘拐來申匿居大通路長興里經救濟會偵探陳少廷獲送地檢廳訊供明確判竇二小交伊叔領回趙押候起訴審判廳前日下午奉該廳堵許推檢兩官開庭研訊一過判處監禁六個月以儆 
[婦人身畔抄出烟土]  
　　前晚老閘捕房包探顧阿根奉捕頭命與一千二百十號三道頭華捕出外檢查行人有無夾帶危險物品巡至北京路在一婦人身畔抄出烟土四包連人帶回經捕頭詰悉該婦名王陸氏蘇州人飭令存洋二十元保出聽候公堂傳訊 
[因案抄出嗎啡]  
　　西鄉塘灣地方何錫生之妹何氏夫死後再醮與陸伯卿爲妻其前夫之女即以陸氏名義嫁與何錫生之子爲室成婚以來不時歸寗近且遭陸覇阳不放前日何錫生投控縣警察第三分所立派長警前往將陸拘獲並抄出嗎啡針及嗎啡藥粉等申送事務所傳到原告併送地檢廳訊懲 
[各被告交保候訊]  
　　何德初在公共公廨呈控中華圖書館經理楊蔭初不理定貨欠錕又隆盛號控斯惠生不理欠洋二千一百四十元又葉寳竇控邱文元不理欠洋一千五百元又王雲錦控顧福記不理欠銀各案均由駐廨包探將各被告先後傳案諭令交保候訊 
[法公堂訊案併紀]  
（一）邵錦章延巴和律師控楊永善不還抵借洋三百餘元所抵吳縣地方之田單被被告之父楊水大私行售去求究一案前判候函致吳縣詢明實情再核昨又傳訊原告律師聲稱今原告查得地皮確被楊水大售與楊大弟由王桂生從中串通請求撤究中西讞員判准予再行函致吳縣官廳查究明白俟復到後再行核奪（二）邱壽臣延華蘭庭律師控姚寳芝不還票洋九百三十四元一案前判姚交人銀並保出外如數還洋姚逾限不理昨又傳訊原告律師仍求嚴追詰之姚實芝堅稱商人並無虧欠原告銀洋中西官以此案已經訊明着於本月十九號先付四百七十元餘欠限一個月付清如違押追 
[誌謝]  
　　昨承五洲藥房送來急救時疫藥水八十瓶當代分送誌此代謝雜評二 
[香港大學留學費（訥）]  
　　人民日日攻撃政府之事政府尙恐外人不信我人民攻撃之非虚而以其證據示人蓋不如是不足以自削其體面信用而至於盡也 
人民攻撃政府之兵等於盗匪但有擾害地方之能力恐外人未必信也於是宜昌之役兵以盗匪之行徑施於外人而外人乃不能不信人民攻撃政府漠視敎育於軍費籌撥動輒千百萬於區區敎育費則一再延宕不發恐外人未必信也於是以大批軍餉助桂不滿二萬之香港大學費亦延宕不發而外人乃不能不信人民所不滿於政府者每不待人民宣布而政府自宣之外交團嘗言查得政府禁烟不力之證據吾謂亦不必待外交團之查也蓋政府以自削面皮之證據示人已不少矣 
公布欄 
[江蘇高等審判廳]  
　　民庭判决俞動臣等與吳蔭槐爲貨欵涉訟聲請一案（决定主文）本件聲請駁回聲請費用歸聲請人負擔姜元亨與胡錫南爲欠租糾葛上告一案（判决主文）本案上告駁回本審訟費由上告人負擔張裕堂與徐姚氏爲欵項糾葛上告一案（判决主文）上告駁回上告審訟費由上告人負擔吳長根與吳海龍爲行徑涉訟上告一案（判决主文）本件上告駁回本審訟費歸上告人負擔王越氏與陳杏蓀爲租賃涉訟上告一案（判决主文）原判撤銷本案發還上海地方審判廳更爲審判 
批示瞿范氏呈爲與瞿樹霖因房屋基地涉訟一案不服靖江縣署執行批示依法抗議由呈悉查該具呈人對於瞿樹霖與　建模因房屋涉訟一案關於强制執　之方法經聲明異議後不服六合縣知事所爲之批示依照氏事訴訟執行規則第十條之規定鹽由該具呈人正式具狀逕向上繳審判廳抗告此批以上七月十號 
[江蘇高等檢察廳]  
批黄意渣狀悉查黄如驤等爭繼究與該民何涉何以該民又從旁藉端牽入刑事顯見所訴别有用意即如所稱亦應提出確證仍向原縣請求核辫毋輒來　越凟此批陳開有趙金標狀悉查此案業已令發第三分監執行所請廳毋庸議此批 
[上海地方審判廳]  
判决主文（民一庭）一件决定楊柳汀與趙善昌爲街道控訴聲請展限一案主文本件聲請駁回聲請費用歸聲請人負擔一件判决察海源與陳茂記等因米欵糾葛一案主文陳茂記　償還蔡海源米洋二十四元六角施春林應償還蔡海源米洋源二十四元六角徐興泰應償還蔡海源米十六元九角孟志大應償還蔡海源米洋八元二角訴訟費用歸陳茂記施春林各負擔十分之三徐興泰孟志大各負擔十分之一一件判决馬震祥與徐振寰抵産控訴一案主文本廳民國十年五月二十一日之判决維持之聲明窒礙後訴訟費用歸徐振寰負擔一件判决李蓉鏡與何倉立爲霸住欠租涉訟一案主文本案應維持本廳民國十年六月九日之即時判决聲明窒礙後之訴訟費用歸被告人負擔（民二庭）一件判决劉芹泗與楊　卿因掯照糾葛一家主文湯槐卿應將坐落上邑龍華港南二十四保九圖抄田十一畝四分八釐之部照一紙給付水泥公司繳申韓芸根具領訟費歸湯槐卿負擔一件判决吳運翔與倪玉成因保證債務涉訟一案主文被告人應償還原告人本洋一百元利洋五十元訟費歸被告人負擔一件判决劉松年訴沈德記爲欠欵涉訟一案主文被告人應償還原告人洋一百五十元訟費歸被告人負擔一件决定何文彬等與季德龍因贖田糾葛控訴一案主文本件控訴視爲撤回即予註銷一件决定黄理裳聲明抗告一案主文本件抗告駁回抗告印紙費歸抗告人負擔 
批示一件殷伯衡狀領欵洋由准領此批一件周光盛狀請給領由狀悉仰即來廳候諭此批一件董明發狀請批示由狀悉查黄安壽工作期間爲一年四個月至民國十一年九月二十五日届滿仰即知照此批一件楊惠忠狀領證據由准領此批一件楊聲甫狀領單據由准領此批一件胡瑞香呈爲協議離婚請求備案由據呈爾妻孫氏於上年舊曆十月間一去不返是否屬實無從憑信所請備案應毋庸議此批一件劉古南狀保劉進記由准保此批一件趙雲峰狀交欵洋由准交此批一件何陳氏狀領欵洋由准領此批一件劉玉庭狀保沈徐氏由准保此批一件侖潤之狀請銷案由狀悉業已當庭驗知矣此批以上七月九日 
[上海地方檢察廳]  
批示徐建勛據稱在所舊病復作請求取保就醫等情如果廟實所内備有醫官診治所請礙難照准此批張徐氏所訴是否廳實候傳訊核辦此批張永年據訴並查同級廳案卷本月六日承發吏毛猶龍報告并無被告妨害公務及侮辱情事足見爾告訴虚僞特斥此批趙蘭亭狀悉所訴是否屬實仰候傳訊核奪此批余鳳鳴狀悉仰即來廳訊明核奪此批梁小龍狀悉業已票傳仰即遵期到廳候訊此批顧毛三狀悉是否屬實候予澈究批批葉鴻章狀悉所訴於法不合應母庸議此批趙寳生狀悉本案因無確證已不起訴仰即知照此批張木金狀悉爾妻何故潛逃究與被告人等有無關係非爾妻到案不能證明仰即尋找爾妻下落扭警解案再行核奪毋得率請提究此批陶老大狀悉該件上訴不屬本應管轄仰候甲送江蘇高等檢察廳核辦可也此批王麟書上訴狀及委任狀均悉候調卷核辦此批范林氏狀悉唐某如有謀害行爲儘可據實陳明請核辦所稱准予先行備案之處無此辦法着毋庸議此批趙象賢狀悉仰即投案備質此批葛壽根已諭令覔保矣餘無庸諸此批以上七月九日 
 
 

Page 16

 
 
   
 
 

Page 17

 
 
常識 
常評 
[説面] [  老圃]  
晏子春秋言成湯之面兑上豐下伊尹之面豐上兑下所謂兑下豐下者即相家所謂由字面也所謂豐上兑下者即相家所謂甲字面也唐袁天綱言張行成下亭豐滿得宫雖晚終居宰輔左傳内史叔服謂榖也豐下必有後於魯國魏書古弼頭尖世祖嘗名之曰筆頭時人因呼爲筆公由字面者兼豐下尖頭而言也國語魯叔孫僑如聘子周王孫説與之語歸告簡王言其狀方上而鋭下宜觸冐人王其勿賜然則叔孫僑如亦甲字面也面以方爲貴孫權方頣大口其父堅異之以爲有貴象齊書李安民傳明帝見安民五擲皆盧大驚目安民曰卿面方如田封侯狀也今相家所謂田字面者本此長面亦稱佳相北史賈子儒言七尺之形不如一尺之面唐郭子儀遷官則面長二寸荀子稱公孫吕面長三尺廣三寸而名動天下此所謂三尺疑是一尺之誤否則將爲怪物此亦可見長面之貴今相家以同字面爲上品蓋方而長者相書最劣之面爲風字面蓋顋骨左右凸出其面類風字形西人統計犯人骨相多風字面其更劣者爲周字面蓋顋骨一方突出左右不相稱其突出之處象周之丿也西人以面角度定人種之智愚故面之下部作狗喙形者最爲劣種即今之尼格羅黑人同種之中亦可以面角之大小定智愚此雖科學要亦相法然吾國相書未言面角張端義貴耳集載一知州面大而横闊謂之西字臉壽皇見之大笑不已此亦别開生面者又昔人論面每以獸面爲比如北齊宋遊道爲獮猴面晋王忱爲狗面三國諸葛瑾爲驢面唐韋挺爲虎面民國民來論相者謂袁世凱爲熊面段祺瑞爲鵠面孫文爲猴面黄興爲猪面而元首號稱福相者爲黎元洪則同字面也 
衛生 
[視力之保護與眼疾之預防上] [  鳳賓]  
　　視力之不正者宜藉眼鏡以矯正而扶助之例如近視散光遠視之類苟無準確正當之眼鏡以保障則凡用目力之時兩目必奮其意外之力以求明視而過用此意外之力者不僅耗費其精神抑且置兩眼於致病之地位使其易感疾苦如結膜之發炎近視之轉深是也 
正當眼鏡非常人能騐配須由專門家檢查之後處方磨製然後使用旣得眼鏡宜使鏡架正而不斜戴眼鏡之時眼球之位當適在玻璃片之中問設或歪斜不在中間需令善於箝攝者矯而正之 
吾人之書桌與坐椅倘不加注意高下不合宜每令伏案者造成視力病人身有長短桌椅亦宜隨人身之長短而規定大槪椅之高低以坐者之腿爲標準坐者小腿下垂成直線視大腿平否且視膝膕間之角度是否九十度若臻九十度矣則椅之高低已爲合度而後再察桌面與眼球之距離當以十四英寸爲度展書卷時務使書頁與角膜相隔十二英寸依此標準可以定桌之高低庶幾兩眼能常在衛生的位置中而可免於視力病之釀成矣 
法制 
[無結果不能成立犯罪] [  廼頌]  
犯罪必有因果關係有行爲無結果不能成立犯罪此刑律之大原則例如殺傷强盜竊盜放火各行爲必有死傷喪失財物等結果故成立犯罪也或謂實害罪發生結果危險罪不過發生危險毫無結果可言例如侮辱脅迫雖有行爲并無實害不能成立犯罪其説未免誤會蓋無論何種犯罪行爲皆有一定之物界變更有變更即有結果故行爲之中當然包含結果即就侮辱脅迫等罪而言以實施侮辱或脅逼行爲而成立不必問被侮辱者是否發生羞憤之觀念被脅迫者是否發生恐怖之結果或有無名譽損失之結果也故侮辱脅迫等罪雖不以結果爲成立要件然被害者之心理上則未有不變更其原有之狀態者例如寓書於人以加害生命之事相脅迫被害者雖明知其爲虚言恫喝心界上必呈不娱快之感又如公然侮辱即令被侮辱者度量寛宏亦未有不露憤怒之色者再就刑律第二百零七條言之有人閉塞工廠中鍋爐之氣管即可發生爆裂之危險旋被發現以致全廠工人逃避一空此種情形工人之生命身體固未受損害而其心界上顯然引起變更又工廠由安全狀態立時變爲危險狀態凡此皆物界之變更此變更即結果也故曰一切犯罪有行爲必有結果無結果不能成立犯罪（乙種酬） 
科學 
[統計學之要點] [  王煥鍇]  
何謂大量觀察法 
　　會計學是求數目如何而正確簿記學乃依會計學之規律而成統計學則以大量觀察方法而研究社會現象何謂大量觀察法即據相類似之事實就其大數以究社會所生之事實也夫杯水無色而大海則碧空氣無跡而太空則蒼蒼焉自然現象如是社會現象亦何莫不然例若人口統計以大量觀察之則得男多於女之結果若就事實上而論非特生有反對之現象而且統計學上或無一定之法則故研究此等科學每受時與地之限制其數常不能保絶對的準確 
 
 

Page 18

 
 
　　惟因大量觀察法其結果得其平均數或比例數即爲滿足如自一歲以至百歲列爲一表比例而平均之及得結果可以知若干年齡死亡者多若干年齡生存者少於是有生命之保險又如日本以前受害於地震者慘不忍言自統計學進步以後平均地震之年限始知六七十年間必有一次此雖大量觀察然以其豫防於未然其受害區域亦當然不似前此之劇烈此不過就平日師之所口授者而略述之其他俟諸異日 
中央集查之優點 
欲就社會現象之全體蒐集統計之材料爲巨大之事業非一私人之力所能爲者此所以不可不俟諸地方機關或中央機關爲之整理查歐洲各國有取集查主義有取分查主義二者之優劣殊難絶對的斷定兹就予個人之心得將中央集查之優點略爲述之中央統計局或他之中心機關所用人員對於編製統計表均能勝任故其整理統計不但精細而且迅速無誤此其一中央集查不經中間之機關其辦法當然統一旣能統一則如相類似之事實安得而不歸於一律乎此其二中央機關對於集查之方法及其他訓令等莫不有條不紊行使重大之事務固能完備即細微之事亦能用心周密此其三規模大旣能分業從事又可使用電器機械與印刷機械及其他便利計算之機械此其四由此觀之中央集查之優否不待言矣然則有劣點乎曰有如不明地方特異之事情難求精確及書類甚多難於詳加檢查等祇須增加事務員而已何患之有（不受酬） 
道德叢話 
[西方格言（一六一）] [  謝介子選譯]  
光隂與潮水均不待人（英吉利諺） 
温和較激烈所成爲多（法蘭西諺） 
敵人無小者（英吉利諺（ 
惡潮之來絶速（荷蘭諺） 
悖入者即悖出也（勃勞突斯）ＰＬＡＵＴＵＳ 
常視斜視者將成斜視（奥一得）ＴＯＶＩＤＪ 
太懼者縝慮之敵也（英吉利諺） 
失羊毛猶勝於失羊（法蘭西諺） 
良卉毒卉同生一園（英吉利諺） 
法律無無問隙者（德意志諺） 
真君子對於婦女雖其危弱亦必敬之（法蘭西諺） 
上期漏排一則兹特補之上期首則耳誤爲耶合亟更正 
雜録 
[我的小計劃] [  張昌]  
　　我村中五十多家都是赤貧以作工養生一天作的不够一天吃上學更不必説了所以逢首些來往書信應酬的人都没有很是艱難至村中應修理應改良的事情更没有一人設法提倡我每念及這種苦狀很覺難過但是身子現在學校中没有空兒去整理他我想畢業後就回家設備設備開端要先立一個夜班學校就是白天作工夜間上課年齡指定五十歲以下七歲以上前天我回家的時候已經和村中人説過了他們都是很喜歡的所以我今就想起了一個敎授的課程就是每晚上兩點鐘頭一點認字二點演説説的不外我國現處何等的地位受鄰國何等的壓迫世界的趨勢人類的進化知識的必要村中的應當若何自治等等再進一步説家庭的社會的農工商的改良認字也有一定的法子我想着必先認那即時應用的和那家庭社會國家應用的都分成類使他隨時能講能寫然後再敎他聯句子先舉例題使他照例題編句練習自然就能應用了各户有多少空地就得栽培多少桑樹若另外多栽幾畝更好就是多多益善桑樹長成的時候都得喂蠶喂蠶的新法由我指導（我在蠶校畢過業）次設一村中農試騐塲職業研究會以求各業進步多少得些效果再次籌劃些欵項將村中開辦一個工業製造塲我想非這個様子村中貧窮不能救職業不能進步果能達到這目的我還希望鄰村也照這個様子模仿再推至於一縣一省全國才算是我不愧對村中對社會對國家的責任心了（乙種酬） 
問答 
[楊典臣答]  
　　曹西崖君青年白髮問今有一方曾經吾鄉戴青士先生實地試驗渠幼時滿頭白髮用紅棗利生猪板油蒸熟每日膳畢後食棗五枚日日如是不間斷行之三年良效 
説明 
用頂上大棗即紅棗一菜碗入生板油四五兩每日蒸飯時蒸之吃棗五枚加入生棗五枚拌匀蒸之如食飯兩餐即食棗兩次每次飯後食之 
[顧止葊問]  
　　近年來我國毛絨線事業日見興盛品質亦不亞於舶來品不過顏色上有一椿樁大缺點就是少光彩敝人屢次試驗仍未能達到目的海内諸君如有熱人提倡國貨肯將此種法則指敎者幸甚幸甚 
[問半邊頭瘋痛治法余熾茵]  
　　鄙人弱冠時即患半邊頭瘋痛屢經醫治時發時愈終未斷根兹年已三十倘不治愈恐成半身瘋如蒙海内諸公賜我良方不勝感德 
[壽丞問]  
　　問女子多夫固不道德男子多妻是否損害道德問欠債還錢理之當然但其人家産盡絶無力清償有何法可以救濟脱離債務關係問終日勤勞有碍衞生否問致富之道在儲蓄而儲蓄上妥穩之法以何者爲最 
 
