# 1895 - 105 - 4907899

 

Page 1

 
 
[各種新書出售] [  圖書集成局代啓]  
啓者本局代排印御繤醫病金鑑天字本草網印　　　廿一種正　古文辭類纂正　刑案匯覽各圖通商約章彭公案　永慶昇平後施公案王註全七家詩海瑞大紅袍以上各書在上海　　　　　　山房　兌 
[新印繡像醒世姻緣告成] [  三馬路申昌書啓]  
是書爲西周生手箸雖倣章回體例而和平中正絶無穢　情形時而寫才女之綺思時而傳佳人之幽怨時两記名臣之功績時面狀俠士之行從繪影繪聲各極其妙誠小說中出乎其類　也更延名畫史　成　　冠諸卷端不特　頭如聞抑且　眉畢現兹巳告職每部分裝十本釐定碼洋一元四角諸君子盡亦於酒尾茶餘藉此作掃悉之帚乎 
[論倭人謀甚狡而力不足]  
　　今夫大小形也强弱勢也小不可以敵大弱不可以敵强形有固然勢有必至也自中倭交戰以來中國以十倍之兵十倍之餉而顧每戰必挫喪師失地幾視爲常事賁育不能奮其力良平不能展其計此非力之不足乃謀之不臧也倭以區區島國發憤爲雄欲在亞細亞洲自居盟長逆料中國武備之不脩積弱之難挽遂起傾國之師長驅直搗相持半載有餘朝鮮舊藩淪爲異域金復海蓋諸名城盡罹冠鋒甚至天然形勢如旅順威海二處亦爲彼所據當此之時論者成謂倭人乘破竹之勢必不肯戞然而止顧自李傳相秉節東行與伊藤陸奥輩從長計議不滿三禮拜而和局巳成未免始勇終怯不知此非倭謀之不狡乃倭力之不足也曷言乎倭謀之非不狡也倭人初亦以閉開自守爲事自爲英法美諸國所大創於是幡然變計奮然攺圖悉攺成法而惟西法之是尙於兵商工藝諸大端悉心整頓稍有把握未敢必其果可用也於是一試之於臺灣再試之於琉球漸至覬覦朝鮮欲逞其囊括席捲之計而中國之秉鈞者惟以籠絡爲事但求苟安旦夕不暇計及厝火積薪爲患方大至去夏朝鮮亂作彼遂擅調大兵風馳電掃出我不意攻我不備我則着着落後彼則處處佔先蓋彼自步武西法後其所以處心積慮昕夕圖維者固未嘗不在朝鮮也洎乎牙山平壤華軍　潰彼不甚費力而巳取朝鮮全境易如拾芥實爲始願所不及料於是趾高氣揚得隴望蜀遂有憑陵上國之意我師旣渡鴨緑江而北苟總攬戎機者激勵將士奮力抵禦則鴻溝旣巳剖分馬足豈能飛渡祗以怯將逃兵心贍巳碎未戰卽潰望影先逃遂致時局糜爛彼遂欲踞山東地面以爲窺伺運河張本又欲奪我臺灣以據南洋　要蓋自鴨緑江而南以至瓊州卽西人所謂海口南北海面約有九千里彼旣以重兵扼駐則藩　密布到處皆成荆棘可以阻中國出海之路而彼旣得臺灣卽可次第圖維徐及於海口南道旣通則將蠶食美屬之檀香山此固意計中事美人亦巳洞燭其隱而亟亟焉爲未雨之綢繆可見倭人之計不但創覇亞洲且欲爭雄南服其計不可謂不狡矣曷言乎倭力之不足也有國者將欲長駕遠馭馳域外之觀必藉兵力餉力以倭國兵力計兵出於民民數不多則兵數亦斷不能多倭國民數僅有四十兆婦女去其半則僅得二十兆此二十兆中老稚去其半則僅得十兆此十兆中農工商賈各有其事勢不能悉數迫令爲兵又况國中亦須屯駐勢不能悉數調出境外則其兵之出外攻戰者爲數正自有限當與中國初開兵釁時雖存藐視之心然尙不敢空壁出戰險要各口尙設重兵駐守以防我海軍之東指後見陸路華軍節節退縮海軍亦行蹤不定惟知以避敵爲事至是而倭人之膽愈壯水陸並舉敢於長驅深入然每得一地必蟄伏一旬半月之久然後移兵他處再肆閧擾此何故哉蓋由兵數太少不敷分布故不得不暫息旬日以養其氣而蓄其銳我軍非無大隊苟乘其疲乏時蹈瑕抵隙一鼓而前何患不操勝算徒以昧於審勢料敵之故致使彼休息若干時養精蓄銳仍復搗虚扼吭以全力注於一處彼之運用靈我之局勢板遂致爲彼所乘然其兵力之不敷分派巳不難靜觀默察而知之更以餉力言彼國一二十年來購船製械不遺餘力國帑早爲之一空不得巳而以鈔幣代銀錢無事之時尙可行使一旦交兵則人懷觀望須减折方可行用然祗能行於國中不能行於境外雖下令借債於民亦如畫餅之不可充飢欲向外人借貸則抵押巳空誰肯以重資相借持之以久卽使戰事得手而餉糈不繼終有水窮山盡之一日此其力之實有不足也彼惟有自知之明故發難於始仍善處於終與我訂立和約然前事不忘後事之師中國之所以自處　當有在矣 
[本館接奉電音]  
　　昨日午前京師飛電傳來旨一道敬謹譯登○三月二十三日内閣抄奉旨統著吉都統著吉陞補授欽此 
[和議續聞]  
　　中倭議和訂立約章本館巳將電信陸續登諸前報兹聞中國官塲接到消息云所立之約共計四條第一條臺灣一帶地方永遠讓與倭人第二條自鴨緑江至旅順口一帶地方永遠讓與倭人第三條賠償兵費關平銀二百兆分十五年償清第四條新闢通商口岸五處北京南京皆在内此就大者而言以外尙有條欵多端按近日接各處電報所言兵費數目均不相同不知何說之可信倭人旣諱莫如深則亦無從縣　要之和局巳成兵費須賠地方須割惟兵費究賠多少地方須割若干尙未見分曉耳和約議定後再展限三禮拜以四月十四日爲止如屆期由中國大皇帝應允簽押便可將和約互換如未允準則倭兵仍佔住各地方至限期旣滿恐不免從事干戈也 
[蘭臺春語]  
　　京師訪事人云江西德筱峯中丞呈進洋砲百數十尊三月初十日先由陸路解到七十餘尊押解委員寓楊梅竹斜街鴻陞店每車一輛載砲一尊盛以木箱約長八尺許俟解齊然後交軍務處騐查○三月初十日貢院荒字前十號二舍五間忽然坍下士子均被壓傷第七號爲九江府蕭君傷勢較輕卷亦未損二三塲仍得提籃入試其餘四人概未入塲内一江蘇某君被傷尤重恐肢脛不免折斷之虞又聞傳有初八日以後到京者皆不獲入闡○肅親王福晉薨逝後擇期三月十三夜三點鐘時發喪塋地在廣渠門外東南距城三里許俗呼爲架煩王爺墳枢用八十人大槓繫杏黄繩大紅縀寸蟒官　儀仗悉遵定制由交民巷而東出崇文門自大街而南石東直抵廣渠門路祭棚五處東交民巷三處内有徐蔭軒恊揆一處以布爲棚玻璃爲窓壁綴以素綵花樣斬新此外崇文門内一處　渠門内處皆諸員公祭 
　　　振災善舉　○本館常駐天津訪事人云　州樂亭各屬飢荒災民麕集唐山流離失所賣男鬵女慘不可言計上至永平下迄遵化豐潤玉田各州縣去年禾稻顆粒無收開平礦務局總辦張燕謀觀察目擊心傷每口日給東錢一百文遠近貧黎聞風麕至本月十五日領錢者一千五百餘口迨十八日驟增至二萬口後至者不論男婦老幼多半幕 
 
 

Page 2

 
 
天席地蜷伏街旁骨立形銷面目黧黑然尙似死而未瀕於死也若肌膚中廋而腫面色由黑而黄則雖得飽餐亦難救藥每日因此而斃者不知若干人觀察每屍給發東錢三千文雇工舁向義地掩埋而義地實不能容現在續購荒原以瘞俾免屍氣薰灼疫癘流行復擬善與人同勸各量力捐助並向籌賑局代呼將伯且以施錢不敷果腹不如振粥之佳刻巳至津沽面懇籌賑局司道撥欵并自捐廉俸擬開粥廠七八處或十數處其唐坊胥各莊窪里林西災民較少之區各設廠一二所如此大魄力大慈悲意者此舉其不致徒托空言乎又聞本月十七夜春雨如膏春風似剪難民瑟縮其際翌日巷尾街頭又斃四十餘人此係唐山一處言之其他並未計及云 
[將星照鎭]  
　　鎭江訪事人云欽差大臣督辦江南防務前廣西提督馮萃亭宮保子材由粤東帶兵十餘營行抵金陵拜會南洋大臣張香帥商辦防務旋於本月二十日乘楚材兵輪船順流而下逕赴鎭江先是十九日各官接曰下電音卽預備迎迓京峴山萃字前後營两管帶飭帳下勇丁將蒜山碼頭掃除潔淨綵棚高搭遍掛明燈丹徒縣王大令亦飭家丁前往照料並備辦緑呢大轎及全副儀促迨二十日天甫黎明寳蓋山新兵營常勝萃字五營曁城守營弁兵均振隊出郊鵠候統領新湘等營陳宇山軍門率同麾下兵丁在江于列隊俄而瓜州鎭標營戴軍門華貴乘砲艇赴三江口遠迎常鎭道呂鏡宇觀察京口副都統保頤菴統制叅將鄭叅戎理事同知錫司馬水陸總巡周都戎守備焦守戎以及文武各官齊集接官廳直至曜靈西匿尙未見大帥旌旗各營勇始陸續收隊而回各歸部伍各官亦次第遄返二十一日清晨迎迓如前九點鐘時又接電音知昨日宮保行抵下關忽爲他務所阻定於本日十下鐘時辰輪下駛洎夕照銜山遥見迎風大纛掩映於洪濤巨浪間知憲舟巳衝波而下維時各隊中槍聲震地烟影迷天旌旗繽紛風雲變色雜以鼓樂之音洋洋盈耳象山砲臺砲聲迅發火光如電山岳震摇少選憲舟駛抵德勝門就江中下椗各官均乘滿江紅船迎上呈遞手版宮保一一傳見閱片刻隨卽興辭而出時巳六街三巿燈火輝煌矣宮保因爲時巳晚不便登岸小住舟中二十二日八點鐘時各官復登船投遞職名移時宮保鳴騶登岸端坐緑呢大轎舁以八人前導銜牌有頭品頂戴太子少保賞戴花翎欽賜紫禁城騎馬賞穿黄馬褂欽差大臣督辦江南防務剛勇巴圖魯等字樣再次爲大旗隊戈什哈十餘名頂馬三騎常勝萃字親兵三十二名有持刀叉者有執洋槍者銜枚疾走肅靜無譁藍頂花翎之官弁十二人簇擁輿前由荷花塘過登仙橋轉南入西門迤邐至堰頭街先詣道署拜會觀察令升砲開門迎諸簷下宮保至二堂始降輿觀察依禮欵接旋入花廳行賓主禮暢談時局至鐘鳴十下始興辭復聞鳴砲三聲樂工奏送賓之曲觀察送出二門宮保乃升輿拱别隨赴都統署叅府署謝步至縣署時太令飭家丁擋駕宮保隨由五條街向西過大巿口繞道四牌樓出小門至北固山就彭公祠暫駐襜帷有見之者謂宮保年近八秩童顔鶴髮　鑠如少年時誠不愧國之柱石也午刻觀察統制創議在甘露寺設筵公讌鐘鳴四下始撤席而散二十三日永清永樂两官輪船帶南灣船十五六艘滿載萃字營勇六營駛抵京江聞係宮保之三公子所統帶者旣至卽分駐大校塲鎭西倉两處公子則假甘露菴爲行轅綜計目下到有萃字勇十五六營盡係宮保舊部從嶺南招來年皆不滿三十精悍絶倫不亞三湘子弟云 
[大閱先聲]  
　　蕪湖訪事人云安徽巡撫福大中丞示期三月十九日往皖北壽春鎭接閱去年營伍出轅後卽上某官輪船下駛取道鳩江入裕溪口度巢湖以達壽州蕪湖縣王明府聞信卽飭辦差家丁就江于搭蓋綵棚並製備銜牌儀仗又聞中丞此行巳奏明順道繞赴鳳潁渦泗靈璧盱胎沿淮各要隘察看山川形勢關河扼塞以便將來有事時可與蘇之淮揚一體商辦防務 
[珠江錦浪]  
　　黄沙有某甲收得會銀百餘两存於家中將爲其子婚娶之用詎被匪徒偵悉一夕更深時踰垣而入偷竊一空匪先燃點悶香室中人悉受迷壓故無知者迨翌日早起見門户洞開始知被竊檢查銀两巳失所在甲念其子婚期巳近銀两被竊何從措辦愁急之餘頓萌短見竟於次晚懸櫟自盡語曰財命相連觀此益信○河南岐興里陳某年約五旬品旣純良性尤好善而於字紙尤爲敬惜每日閒暇時輒向糞穢中檢拾持歸焚化行之數十年未嘗或懈前日行至西門口見糞土中有字紙數片遂近前俯拾忽見有瓦部一枚滿儲白鏹甲喜出望外携歸權之重百餘两一時聞者咸以爲惜字之報○會試闈姓早巳開收投買者紛至沓來如在山陰道上應接不暇每日所收銀两累萬盈千兹因盜賊猖狂頻聞搶掠各廠遂會同商議每家募勇數名駐紥門前以資保護○老城内有某姓家守分安居素爲鄰里所信服前日忽來卓勇多人誣指其爲私娼百般嚇詐竟將室中器物搶掠一空其時鄰里共見共聞莫不代爲忿恨當卽聨名具禀赴縣鳴寃想邑宰嫉惡如仇愛民若子必能秉公申理也按卓勇平日緝捕勤能素爲上游所倚重乃近來迭出滋事頗有倚勢妄行之意彼有統帶之責者可不嚴加約束以保全令名哉○前日有某渡船乘風行駛勢如箭急至花地河口猝與一小艇相撞避讓不及竟將小艇撞翻登時沈溺艇内男女數人盡入水濵幸得他船拯救不至溺斃是可喜也○沙面英國領事官於撫憲蒞任時曾往謁見談讑之餘極形契洽馬撫憲訂期本月初二日親赴沙面答拜並飭洋務局委員屆時前往伺候是亦禮尙往來之意也而中英輯睦之情亦可見一斑矣○新授高廉欽道雷觀察其達由京銜命南下巳於初一日到省暫假某公館小住襜帷旋遣家丁赴两院禀到聽候傳見○南海縣屬各鄉　圍保衞農田關係甚重縣憲李大令以時將首夏河水當生深恐基址未堅或有崩决之患遂於前日輕車减從親往查閱每至一處必召鄉民面諭勉以通力合作設法修守說者謂大令露冕宣勤不辭勞瘁誠不愧爲民之父母云○清平塘魚欄妓館林立皆花叢中之下品也有縫衣匠某甲近與一妓相悅情好甚篤欲爲妓脫籍而苦於無資遂於初九日糾率無賴多人爲擄掠之舉龜鴇早有所聞嚴備以待槍砲環攻如臨大敵有龜奴一人被其打傷腦後倒地而斃相持旣久諸無賴鎗彈巳罄悉被龜黨擒獲初欲釋放以省訟累後因有人命不能私和遂將諸無賴捉將官裏去未知官憲如何辦理也 
[潯陽紀事]  
　　九江訪事人云德大中丞前委鄭幼戟明府赴上海採辦軍裝委許明府解銀接濟兹許明府運得軍裝若干件抵九江初九日運上民船帶紫電官輪船赴省○两江總督新委江西鹽局督辦范季遠觀察德培湖北武昌縣人由江寗坐官舫用官輪船拖帶於初十日進湖口九江客棧委員張小齋大使聞之前往迎接○江西督糧道升任山西臬司劉毅吉爵廉訪鼒前赴新任用紫電官輪船拖帶官舫初八日辰刻道出九江府縣各官均赴碼頭迎接爵廉訪擬電借湖北官輪船帶官舫就道○署理德化縣彭星階明府所遺軍火局一差經誠觀察札委何芙卿蕭鐵梅两少尹合辦○育嬰堂委員蔡次眉二尹濟良奉督辦江西淮安總局李觀察札委會同九江鹽棧委員張小齋大使之溶勸辦江南籌餉捐局○西門内大街爲通衢要道地形窪下泥潦不堪居人醵金雇匠塡高數寸以便行人○後營千總蔡千戎因查夜感受風寒患咯血之症漸漸沈重其夫人割股救之無效而逝○西門外迤西三里許荷葉塘有一上水船因風不順舟子三人上岸拉牽適與下水船相撞其牽繩絓於下水船之桅船卽傾覆三牽去均帶人水中旋救起其二一則與波臣爲伍矣○今年菜麥被大雪凍壞德安瑞昌湖口彭澤皆然鄉農爲之嗟歎不巳○馮萃亭宮保督帶虎旅於初八日抵湖口初九日乘某輪船東下○九江英領事梁恪思君於初八日乘某輪船回國接辦者爲雷夏伯君○湖口總兵柳馥堂鎭軍因病出缺印務由中衡遊擊王吉階遊戎護理聞遊戎於光緒十九二十年曾署斯缺○稽查輪船扒竊委員吳儀生明府親督親兵在江孚輪船拿獲竊取海帶之賊一名笞責二百板枷號示衆○署理德化縣彭星階明府接印後連日點卯放告閱城兹奉道憲札飭委赴廬山踏勘於十四日啓行○城外保甲委員胡愷生少尹眷屬客居　上一日有年逾五十之老嫗李氏願爲服役閱两日卽發急症而亡少尹憐之飭家人買棺殯殮旋有屍親至公館　爲身死不明赴府縣控告○署理九江府崔蘭嶼太守府試畢於十五日發正案所取前茅 
 
 

Page 3

 
 
列後德化傳成瑞余澤焴張世畇湯祚卿李瑞均唐棣呂道同彭福齡黎宗彭史載書德安桂椿年李鴻烈周廣生羅庚王進賢聶煥章桂殿元鄭宗翰曾士傑夏欣泉瑞昌文驥徐化棠范傳源封晉昌王道熾蕭開權馮燾余樊曹子杰曹俊秀湖口余載仁吳夢麟殷澐黄應璗沈瀾李步灜袁賡再陳謨郭鵬翥柳獻高彭澤許業竺高善培許家籛丁兆藜丁士則黄夢蘭高釐瓚趙璣歐陽翺歐愓銘○十六日爲祭先農壇之期九江鎭總兵周鎭軍關道誠觀察府尊崔太守江防同知盛司馬德化縣彭明府前後營遊擊周傳两遊戎丁楊潘三守備府經歴黄叅軍典史熊少尉均於黎明時親詣行香○九江府知府兼辦湖口厘局崔太守札委龍開河分卡兼信字叚巡防局崔少尹顯廷解長江水帥餉銀赴金陵所遺巡防事務由忠孚叚委員蕭鐵梅少尹暫代○特授德化縣李翼亭明府用曾籍隷安徽懷寍縣禀請告近上憲委軍裝局兼巡防總局彭星階明府騰瑞按署巳於初六日巳刻接印任事十六日巳刻接南昌來電悉藩轅牌示著李明府調署新城卽以特授新城之麻幼虞明府瑶調署德化縣○湖北黄梅縣與江西德化縣安徽宿松縣毗連楚尾吳頭殆卽其地歟兹者倭氛不靖九江巳辦團防署黄梅縣程贊堂明府寅清恐沿江交界之區土匪　蹤不無彼拿此竄之慮遂請小池口紳董廖毓齋叅軍等創設團防捐廉招勇 
[章贛雙流]  
　　江西九江道誠果泉觀察因公晉省謁見德中丞拜會方伯繆廉訪及劉張裕各觀察並致祭繆夫人暫留數日卽當返潯聞四川總督譚文帥之三公子文定方佑民方伯女公子係觀察爲冰上人云○两江籌餉章程淮鹽每斤加價二文迭列前報兹查每引六百斤加銀八錢適符每斤二文之數乃江西省垣各鹽鋪每斤六十文巳加至四文口稱加秤其實連紙在内凈鹽仍不過十六两而巳是加價半爲鹽鋪獲利也惟樵舍街巿不滿百鋪近訂新章油鹽每斤十八两較省垣較爲公允是豈地方愈大愈可圖厚利歟抑省垣無人整頓歟○江右各屬自新正以來頗有牛瘟一元大武往往數日不食水草漸致告斃如上高等處日有所聞省垣及鄉間則有雞瘟往往两翼翕張數次頃刻倒地或謂天氣不正所致或謂畜類替代人災皆想當然語耳○江右天氣自二月十八日冰雹十九日氷雪後寒冷異常至二十四日始漸温和二十八日則漸和暖人皆脫郤皮衣以爲不堪復用乃三月初二日下午小雨廉纎入夜寒氣砭人肌骨布被多年冷如鐵瑟縮終宵不能安枕次日顧取敝裘重復御之鄉人人城者據稱山中積雪尙未融盡侵晨遠望但見一白無垠至午刻南風漸起寒氣始退○江省諺曰春社無雨莫耕田恐有旱災也本年二月二十六日春社陰晴不定然無雨澤父老皆有憂色然前因春雪過大恐有水災今又恐旱嗟我小民日食維艱彼膏粱醉飽者亦念及於此否○江藩方佑民方伯之女公子許字四川總督譚文卿判軍之三公子筮戎三月初三日成婚初二日由藩轅將嫁奩送入譚公館扛箱扛棹皆用營兵不特紳富所無亦非尋常仕宦所有百項衣物首飾亦極華美初三日譚公館用全副儀仗命三公子乘坐緑呢八人大轎前往藩轅親迎午刻禮成而回言伯亦用全副儀仗命女公子乘坐紅縀人人大轎在後隨行中有親兵材官提爐皮燈花鼓馬匹多起笙筆鼓樂號筒多件旗鑼牌傘掌扇多道銜牌有頭品頂戴兵部尙書工部尙書兵部侍郎户部侍郎都察院右都御史右副都御史閩浙總督四川總督陜甘總督浙江巡撫河南巡撫船政大臣兼署將軍等數十對焜耀一時其尤爲難得者制軍湖南人湖南近世多督撫皆由軍功出身惟制軍獨由科甲起家一麾出守洊任兼圻垂三十年在湘省名臣中當首屈一指苟非福德兼隆曷克臻此○白鹿洞書院爲宋時四大書院之一朱陸二賢講學其間餘韻流風千年弗替書院掌教向由江撫禮聘月課則由南康太守就近經理去冬德中丞聘定陶主政福同掌教月之初六日巳由南昌珂里往坐臯比想肄業諸君必有慨歎膠庠末俗重申朱陸義利之辨稍稍挽回萬一者矣○江藩方佑民方伯擇定三月初六日甄别友　書院是日方伯命題生監詩云挑之夭夭其葉蓁蓁之子于歸宜其家人童生宜其家人宜其家人通塲詩題賦得三月三日天氣新得新字揣方伯之命題蓋因女公子新賦于歸故咏桃夭之詩以寄意也 
[鷺江雜錄]  
　　提督路頭稅厘分卡委員薛某病故道憲檄委前辦是卡委員陳仰庄少尹國衡代辦以資熟手稅厘總局支應委員徐蘭畦二尹禀請病假回省英觀察委章文甫二尹彬兼辦均於三月十五日接辦鼓浪嶼保甲委王心田二尹兼辦○有充舌人之某内曩在某領事署繙譯文牘月前忽請假回籍有謂其捨中國而就日本之聘者鳴呼良秀不齊用人者可不愼哉○厦門客館容宿江西流娼引誘旅客實害人之陷阱而所雇男班龜奴又多與遊兵散勇聨爲一氣結黨成羣誘人賭博無所不爲更爲地方之害刻下巳有十數班之多地方有司未嘗不欲禁逐祗以幕中上客不免爲此輩作護花鈴遂至禁令不行一任客棧窩留匪類明目張膽顧忌毫無吁可慨也○厦門因澎湖失守旅人土著無不遷入内地土匪卽乘隙搶奪英觀察特派委員八人各帶團勇十名分叚梭巡緝捕匪棍以靖地方○北郊中之貿易烟臺大津者飛書相告謂此次臺灣糖貨運至北地大獲其利因他人皆相率觀望獨有贍大商人敢作孤注一擲宜其獲利倍蓰也刻下淡水茶棧諸夥亦因南洋羣島所銷各種茶因金磅漲價加倍獲利均冐險渡臺定採新茶巳搭科麽沙船東渡矣○厦門向以敬神爲名攔街搭檯演戲行者苦之不免怨聲載道然亦無法禁止祗得繞道以行卽遇婚喪來往官轎呵殿亦無不望而色沮兹經文武各官會議出示嚴禁凡有敬神可赴文廟演唱永不准再在當街搭檯以碍行路由是居民無不頌官憲之德政裨益行人洵非淺尠 
[卾渚珠光]  
　　湖北訪事人云統領两江鶴字全軍劉軍門由雲貴新募勁旅五營督率至卾行至常德府張貼告示云大兵過境凡鋪户居民不必驚恐買賣務宜公平營勇自有約束旋赶辦軍裝號褂然後乘舟東下○武昌平湖門外紡織官局日夜興工刻無停晷所出紗布由川楚各埠商人採辦者爭先恐後甚覺暢銷董其事者以紡織機器無多重向外洋定製某日由某輪船運到若干架舁入局中以備添設○中午科雲南正考官張星使由滇赴京道經卾渚八城拜會督撫司道各憲旋由漢口遵陸北上○紅茶商踴躍異常其中以粤商資本爲最巨刻下巳多至百有餘家想苦荈生涯可卜利源暢旺浮梁大腹賈無須蹙損雙眉矣 
[刦船志疑]  
　　昨日報登怡和洋行怡生輪船於本月十八日駛抵大沽口被倭奴刦去此係照登天津訪事人來函兹查得怡生輪船於十九夜由吳淞出口翌日不應巳抵大沽蓋此說未足信以爲實也 
[主教宴賓]  
　　前日徐家匯天主堂主教倪君懷綸柬邀上海縣黄大令保甲總巡翁明府讌飲主賓酬酢中外交歐席　引登大文臺觀覽大令稱羡不巳直至金烏西墜始握别而回 
[房捐續述]  
　　本邑擬辦房捐一事巳紀報章兹悉上憲巳核定章程無論店鋪居民抽捐房金一月租界中除洋商屋産外凡中國人民房屋亦概照此例以濟餉需黄大令奉札後卽請善堂董事朱吟香傳諭各鋪叚董遵章舉辦 
[堂諭節錄]  
　　英商福利洋行控李璜卽卜臣定買縀疋貨到不出一案巳列前報兹將堂諭摘要補錄如左貨未售出定據未消李卜臣仍應出貨交銀以符定貨原據如李卜臣不欲出貨該行業己收回貨樣允爲另售應令李卜臣照原定價目先付一半俟該行將此貨售去得價若干如有盈虧皆惟李卜臣是認 
[胠篋宜防]  
　　法界同安里某甲家以屋頂滲漏雇泥水匠修理昨日上午該匠下屋午餐竹梯仍戤檐下忽有偷兒乘上機會緣梯而上由樓窓扒入内室翻箱倒篋竊去綢縐衣服數件甲家尙未知悉適該匠食畢仍往工作偷兒驚懼潛逃將所竊之衣抛乗屋上僅持零星物件而去所失無多亦云幸矣寄語居人尙其隨處留心庶不致有疎失之虞也 
 
 

Page 4

 
 
[拿辦流氓]  
　　虹口流氓士雞寳前經上海縣黄大令訪聞飭差拘案尙有羽黨張文秀未經弋獲昨晨飭差咨照美　房然後恊同地保奚坤寳至裏虹口文昌閣左近查拿而張巳聞風藏匿矣○粤東人王子帆冐作官親招摇撞騙前日下午經某地保拿獲送諸圓逋寺巡防局局員王君略問數語飭勇丁四名備文移送總巡局請翁明府究辦 
[界公堂瑣案]  
　　馬夫李乣炳駕車不愼以致撞壞西人道而四馬車上之葉子板由一百十七號印捕拘案請究通竊略加研詰以美國副領事易孟士君因公他往並未蒞廨遂著將李紀炳押候今晨與薩副領事會判○陸阿寳黄阿德串竊黄阿銓之大平秤一架售與錢阿小經包探杜雲卿吊到原贓將一千人送究黄阿銓投案請領贓物陸阿寳黄阿德供認竊物錢阿小供因不知是賊贓是以收買如今祗求判斷通剌判將陸阿寳黄阿德各押一禮拜收贓之錢阿小罰洋一元充作善舉○捕解董珍珠到案禀稱此人在西人紀林處送牛乳冒收大興牛乳棚之洋瓶惟前曾失去多瓶故疑均是伊竊解請譸究通刺略加研詰以董不應私收他家之瓶著罰洋半元以示薄懲○小工沈海榮混入耶松船廠竊取油繩一條經三百五十六號華捕解案請判通剌略詰數語姑念爲數甚徽判交巡捕房管押两天○流氓沈阿榮至徐阿二所開之小飯店中飽餐徐向索飯資無著以致互相吵闌毁　物件遠爲包探孔阿才所見當將沈拘入捕房昨晨解案徐阿二投案申訴前情並稱被沈打毁物件須請究追沈阿榮供因惠鈔齟齬以致膄執並無毁壞物件之事通剌判將沈阿榮管押五天○王榮林在公和永絲棧揀湖絲乘人不備竊取棧中湖絲十磅當被拘獲送交二百零三號華捕昨晨解案公和永遣棧夥投案申訴情由並請將王懲辦以儆將來王榮林供在棧中頭目吳阿來處揀湖絲實因貪小所致尙求恩典吳阿來供雖爲頭目然王實在放工之後復入竊取並不干小的之事通竊以吳旣爲頭目理應查察姑念放工後竊取當卽斥釋王榮林管押五天○陳福林竊取葛松山布衣二件錢八百文正欲逃逸適被一百九十二號華捕所見以其形跡可疑拘解請究葛投案請領贓物陳福林俯首無詞通刺以陳行竊情眞判令笞責一百板管押五天贓還失主○徐阿二前因犯竊遞解回籍今又潛來滬上經二十四號西捕解案通刺以旣經遞解豈容復來著笞責五十板再遞常州原籍○包探　阿六禀稱張阿大竊取布棉襖一件經小的拘獲人贓送究張阿大供無錫人來滬謀生尙無所遇川資用罄不得己竊取布襖一件欲作川資通刺以張阿大窮苦屬實着管押两天送上航船勒令回籍 
[法廨停訊]  
　　昨禮拜四係法公廨訊案之期緣葛藩輔同轉赴省未回捕房中亦無押犯是以停訊須俟同轉由省回滬再行彚案研鞫 
[更正]  
　　昨有人交來統領得人一紙言張騰蛟蛟軍門之事來　悞書友華軍門今囑更正爲志數言 
大凡世之痴癲一症多因痰迷心竅驚恐憂鬱痰血結心胸膈閉塞本醫士屢見天下患斯症者紛煩求醫問藥均無善治之法故將家藏秘製癲狂定心至寶丹一方不惜重資配製流傳救濟世人方用土木人參以補心安神又用龍涎香以順氣搜痰又用犀牛黄以淸心解熱又用川麝香以開諸竅佐以定心利氣搜痰淸燥散肝風去痰血等妙品使痰消火降則氣順使竅開心定則病除此丹所妙者無論男婦遠年近日癲狂不堪人事不醒卽將本醫士所製寳丹依法服下數日奇功包可立見㽸疴包可立起眞可謂傳世至寳也每丸雙料價洋一元單料五角不折不扣遠埠托局信資自理 
 
 

Page 5

 
 
   
 
 

Page 6

 
 
准於廿八日二點鐘本行拍賣英皂五百箱洋燭二百箱大小虎毯三包金山毯數　紅漆布各色盆子百音琴白鐵桶桅燈堂杆爐子紫銅皮白鉛皮生油平安油洋傘什貨不計此佈倍發行啓 
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　虹口小工胡鳳林聚賭滋事毆擊工頭陸來四經陸投縣控陳黄大令飭提到案倩發審委員翁明府訊鞫胡供稱　的係揚州人年二十三歲在治下虹口修理太古輪船每月得工資洋銀六圓不敢行兇犯賭陸訴稱小的係江北人胡在小的處工作時時滋事且專以犯賭爲生小的有友人介紹承修輪船四號胡見而尋釁欲借洋銀五十元小的不允致被拖至浦東毆擊明府喝令將胡笞責五百板　號两月發頭門示衆問陸曰虹口圓通寺一帶打架賭博之事更多於前爾知此等棍徒究有多少答稱其地廣東帮賭徒甚衆賭臺林立小的　不出若干人至江北帮流氓小工之犯賭滋事者共有七八十人明府曰爾可一一查明開列名單以便本委按名拿辦陸遵諭而退○田富春　拐畢春麟之妻某氏經畢控提押入自新所前日與同押之竊犯朱理堂滋事看役禀明黄大令大令倩翁明府帶案研究朱供稱某甲有坎肩一領被田藏監褲襠小的見而告甲田遂與小的有隙袖藏碎碗片欲將小的劙傷田供詞一味支吾明府判令笞責二百板朱免責 
[英廨晚堂案]  
　　湖州人吳鴻逵控王樹霖圖吞合股盈餘銀两一案業經宋通刺判將王交差管押令吳檢帳督同原差將帳目核算　　復候訊斷前晚通刺復訊吳供職員上年與王合夥至安徽採辦繭壳運滬由王售與三井洋行立有合同各執爲憑且有霍遵瑞爲見議當　言定職員墊本並議定如有盈餘職員應派二分共收有繭壳一百六十七擔半每擔價銀八十两共計銀一萬三千四百两除陸續收過銀一萬一千六百五两外王應找職銀一十七百九十五两今奉復訊尙乞嚴追王供寗波人所收蠶繭確由小的經售與三井洋行當時雖議定每擔　銀八十两因該行買辦金仰孫每擔扣去用銀二两其實每擔祗七十八两况小的巳陸續付過銀一萬二千两尙應找銀五百餘两旋據原差　稱奉飭督同两造算帳小的查得两造收付帳目均有不符向之查詢奈两造各執一詞因此小的無從查悉霍遵瑞供小的係嘉興人在治下　錦里聞設潤昌祥絲線店小的與两造均係至交上年春間吳與王合股至安徽採辦蠶繭運滬贩售小的曾爲見議當時議定如果有盈餘吳工與小的作三股分派且王樹霖向三井行買辦金仰孫借過銀二千两曾由小的立據擔保此項保單迄未交還通刺問霍曰此項蠶　究竟每　售價若干爾必知情供當時吳結併與王每擔實作價銀八十两惟王售與三井每擔價銀八十五两五錢内有買辦金仰孫每擔扣去用銀二两王每擔實售銀八十三两五錢且此項盈餘王曾允與小的對分今忽圖賴叩求明鑒通刺問吳曰爾等所立合同議據何在供職員之合同曾　與霍遵瑞處今霍與王串同一氣竟將小的之合同藏匿不交通刺又問王曰爾之合同何不交案供小的之合同亦巳失去通刺以供詞各執惟有衡情酌斷著將王樹霖霍遵瑞交差押繳銀五百九十八两如有人銀的保准其交保措繳吳遵諭而退○二百三十八號巡捕解送王銀和干朱氏王薛氏至廨宋通刺於前晚訊究朱氏供小婦人家在蘇鄉因長子銀寳夭亡寡媳薛氏不守婦道於前年十一月逃遁來滬與人姘識日前小婦人與次子銀和偵知尋至老閘南首之南新街地方瞥見媳婦懷抱幼孩坐於門首小婦人以好言開導囑其回籍伊竟屈强不依正在爭執之際適巡捕來前拘至捕房轉解案下今奉提訊伏求將媳給領嚴加管束王銀和供與伊母相同薛氏供年三十歲十九歲時嫁與朱氏之長子銀寳爲室至廿四歲時　遭丈夫棄世遺下一女小婦人矢志苦守嗣被婆婆威逼令氏攺從小叔銀和當時小婦人不敢違始命不得巳而順從詎小叔不務正業日事烟酒花銷至上年六月因衣食不繼來滬欲覓傳工之所通刺以薛氏背姑濳逃實屬良心喪盡本應嚴究姑念婦女無　從寛飭交伊姑朱氏領回管束並令朱氏出具不得將媳婪賣切結存查人証一併斥釋○包探孔阿才解送失路勇孩周桂材至廨宋通刺提訊之下桂林供小的年十四歲係嘉興城内西堰橋人父親巳故家中尙有母親小的曾被素識之某僧人誘騙來滬不料僧於日前將小的抛棄　不知去向通刺問爾此間可有熟識人供小的之兄名子仁在此間爲銅匠此外並無熟識人通刺得供判將孩暫發捷並所安置著原差函告家屬來案認領 
[美界捕房紀事]  
　　蜜勒路某西人家門有電鈴遥通屋内昨晨十點鐘時寗波人方施田行至是處戲拽鈴上錢絲鈴聲響處西人聞而拔關方飛步奔逃西人自後窮追經四百零二號華捕截在拘送捕房捕頭念其愚鹵無知從寛免究○前　十二下鐘時甲乙二寗波人在篷路西華里互毆甲力稍强將乙頭顱擊破三百八十三號華捕聞聲而至甲巳乘間兎脫遂將乙送至捕　捕　令昇　同仁醫院　治并遣包探張阿五查拿兇手○虹口周捕路第一百零六號及一百零七號石庫門房屋門上黏有趙公館陳公館字　　　有梁上君子　　將衣服器　樓括一空昨晨報諸捕房請遣包探查緝 
[蘇省官報]  
　　三月十三日未入王棟銷分常差遣○十四日都司王永陞謝奉撫憲扎調齊門路總巡差○十五日　　牌示照　　江縣知縣張嘉　　報病故遺　查有候補知縣葛繩孝堪以委署江陰縣顧山司巡檢吳廷勳辭赴任委署荆溪縣典史汪聿桐辭赴任○十六日福建候補道　贊袞由　來指分江蘇試用府經歴張國英正藍　人禀到從九潘西周禀知交卸署張渚司巡檢事回並辭赴鎭江見道臺○十七日福建候補道唐贊袞辭行同知徐炳倬謝奉委署邳州知州事調補清河縣候紹　謝奉委調署清河縣事卽辭卽用知縣劉宜篤山亞人繳照到省從九崔禮　謝委牙釐局管庫差○十八日新任太湖恊鎭余萬興湖北人由松江來　署武進縣小河司巡撿孫傳楨辭赴任 
[金陵官報]  
　　三月十六日廣東知州尹恭保謝委辦理粤軍營務處○十七日知縣金桂芳奉司委解京餉叩謝○十八日知縣高振　謝委府發審差○十九日知縣徐樹　嘉知奉傳入署辦公又俞明謙奉委會勘蘆洲差卽辭○二十日委署句容縣俞煕謝委 
[上海虹口元濟善堂收正二月份月捐]  
　　黄家詩永增祥廣泰祥萬順豐慶昌仁黄毓齊六户每户月捐洋五角李珊記元昌　泰長和四户每户每月捐洋三角順　源聚　　泰寳昌寳興生昌恆昌長茂同春祥升和成昶利永成利亭震泰來恆裕昌十五户每户每月捐洋二角陳應初　程先錦章三户每户每月捐洋一元唐郁君每月捐　二元全亭每月捐洋一元五角以上卅户共收正二月份洋二十七元四角王毓川五角唐蕴輝堂義成怡如三户每户每月捐洋一元陳可列章文　二户每户每月洋二元唐茂枝每月捐洋五元以上七户共收二月份洋十二元五角梁日三二月份惜字洋二元陳秉元十二正月英洋四元唐冠卿十二正月共洋二元以上合共收洋四十七元九角○又收正二月份常捐每日一文愿陳鴈記五十愿王岐記卅愿鄭程先廿愿禮發押源遠堂誠記靜怡軒傳三户各三愿孫元振張李園衆友康健棣秀堂陳四户各二愿江蓉生胡玉如二户各一愿筆　帳房四愿以上十三户共一百廿三愿洽盛恆每月錢一百文共收廿二两個月錢七千五百八十麥桂潤堂一百愿謝　記卅愿梁日三廿五愿禮和帳房廿愿九章廿愿戚益齋永義源巢子餘巢潘氏湯鴻賓小舫主人怡珍華榮和潤德堂九户各十愿致實長洗亮光廣和記三户各七愿至義居六愿殷茂庭殷守泰殷許氏殷恆　傷雲亭華榮昌　德堂八户各五　守拙子湧幢氏靜慮居三户各二愿裕祥莊三愿以上共卅户計三百六十一愿共收二月份錢十千零八百三十文○又收恤嫠正二月份麥逢源一石高臥生三名麥肖齋二名陳可揚半名黄毓斃一石以上五户共恤七名　每名每月捐錢六百文共收二月份錢四千五百文佘明三一石正二月嚴一千二百文合共計錢五千七百文 
 
 
 

Page 10

 
 
   
 
 

Page 11

 
 
   
 
 

Page 12

 
 
法租界永安街六樓六底房屋全間坐落朝街馬路租價相宜合意者至三馬路鄭福萌堂面訂可也義合公司啓 
 
