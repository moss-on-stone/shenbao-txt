# 1882 - 28 - 4903144

 

Page 1

 
 
[新印筆生花彈詞出售] [  申報館主啓]  
　　雜　院本已無當於大雅降至彈詞來矣締女　針　餘閒往往束女　揚調於富廁而最好取彈詞閱之董以其文理淺近易以　陵叅惟語近　　如　袍等書實足傷　敗佫理宜辦　　　雖　貢務出旋正語雖與而弗乎經如淮陰心如女中所著乏筆生花一書海爲別開生面獨巨匠心者矣此書計共三十二回訂成十六本其中事實頗覺可驚可喜可敬可歌可　而仍能擬脫凡　獨　俊旨據聞女史　二十年心力撰成是書因　於　未付　　氏卽抄本流　亦不多見本舘茲特購取稿本用活字排印問世每部收回工價洋一元四角正準於初十日發買伏祈賜顧此布 
[論舊章不宜輕改]  
　　天下之事創業最難守成亦不易所謂守成之不易因前人創業之時或有未盡明備之處必須俊人爲之踵而成之非謂前人所創之法有所未便而必欲玫弦而更張之也夫前人創成一業費無限心思內中或間有未盡妥之處亦不得不爲之斟酌損益於其間然苟欲舉其已成之事業而悉爲變更則亦非所以守成之道也昨報載福州近事有工匠因作工之時改早珠形不便因禀請仍照舊章禀詞一紙及擬舍法就英飭議更章一事似乎不能無議焉觀工匠等禀詞以爲該匠等自奉沈前憲招慕以來十有餘載每日聞號入廠不敢偷安近來太陽辰出西入矢氣嚴寒而新令早晨六點一刻進廠必須携燈而行六點二刻動工又須點燭從事匠等多費燈油廠中又多費蠟燭而於事實無所補故請泒員查察能否作工酌改時刻所言頗覺近理蓋陽光未出旣不能暗中摸索而結燈燭則所費亦殊不貲但須日間嚴定課程認眞督率又何爭此數刻之工程乎然此事雖曰不便於工匠而所關尙覺其細已甚至於因采辦局因法尺法磅香港向末通用請嗣後探辦物料來單開照英尺英磅之信而遽欲將前學堂學徒向習之法國語言文字皆改歸英學此則大可異矣夫西人來華行商其於中國之丈尺權度皆未周知而數十年來未聞其舍西而就中但在華地則仍照華人算法核算卽如各處銀碼不能從同外國皆用先令辨尼而中國則以平爲準而各處之平又皆不同有京平有庫平有漕平有湘平漢口有漢口之銀上海有上海之銀或九八或九五或十足未能一律而論而西人之在各碼頭貿易者所到之處卽照該處之平而以已之先令辨尼核算不過畧費周折而已並非必照外國之先令辨尼以與中國相交易也卽中國各碼頭商人與西人相往來亦仍我行我法而與彼合算未見其有所不便也今香港通用英尺英磅法尺法磅不能通用則何妨以英尺英磅與法尺法磅乘除核算鄙人雖不知算法度無不可以相通且卽使决不可通而所宜改者亦不過在法尺法磅而已何以必欲舉向習之法國語言文字而悉改之耶夫學徒從事於法國語言文字亦旣有年所學不無稍有成效今若一旦改而從英則必將向習者悉行屏　　從新另起　　又必再積此數年之功而後可以追蹤於今日舉已成之功而廢之不亦大可惜哉夫英之與法同一西學而其間大有不同論者謂英學之通行較法國爲廣遠故此時之改歸英學原不可以厚非其悮盖在　之舍英而從法又謂英法兩國其學他有不同而旣諳法國之學卽不難旁通於英倘得英法兼通不更兩全其美乎不知英法之學其中正有不可强通者且此時需材孔亟如以前學法國之學而已有成效而皆姑置勿論更令其從事於英學不但學徒等爲之短氣而又何日可以造就成材也乎夫習於法者自有法之用習於英者自有英之用二者不可得兼中國近來各國皆與通商惟恐其學之不成斷無有學成而不適於用之患則習業已成之學徒又奚事田復爲更變乎如慮習英學者少則儘可另選學徒令專習英學以儲他日之用何故而必令向習法國之學者改轅而易　耶夫時勢固自變遷倘前人之或法有不宜於今日者亦不妨舍之而他圖若夫工匠之定程與夫學徒之習業則前人之擬定者亦必酌乎其中向來之勤習者亦旣持之有素而顧欲別開生面獨出新裁恐不足取益徒事紛更而巳矣雖無老成人尚有典型胡不三復此言也哉 
[西客談鐘]  
　　○北京某寺內有大鐘一口故卽以大鐘名其寺近有某西人來信言該鐘之口徑有英尺十一尺其高有十四尺厚尢寸問其重據寺僧云有八百六十担核以外國算法則計重五十一墩然觀其大小高低厚薄之程式恐尙不止比數當重五十六數半英國某教堂向有大鐘一口素稱鉅觀較諸該寺之鐘則尙覺瞠乎其後也 
[華工被狀]  
　　○印度新聞紙言亞齊地方開修道路有華人五名正在作工突有亞齊土人十五人各持九械向華人攻擊三華人竟被殺死其二人則脫身逃遁究不知其何以起釁也 
[草屋引火]  
　　○草屋極易引火無人不知杭垣自兵燹　城東一帶空地多有誅茅盖草而居者疉經保甲局嚴禁密查然終未能一律盡拆前月念九日城東菜市橋之忠正巷內忽報失愼水龍聞聲畢集爭先撲救幸只焚去草屋兩間不時卽滅緣巷內都係墻門其一面爲戴紳巨第橫亘半巷皆雛墻峻宇足禦風火旁則爲三忠祠今借以爲書局者其墻垣亦極宏峻其餘亦皆高墻複壁無可蔓延遂卽熄滅否則城門失火殃及池魚當此歲暮天寒其處尙堪設想耶 
[元都興工]  
　　○蘇城元都道院彌羅寶閣前經浙江某觀察倡捐估修已列前報玆悉觀察集成鉅欵並會同本郡富紳鳩工庀材大興土木巳於上月念七日先行破土明春興工云 
[蘇事彚錄]  
　　○蘇省長元學宮失火情形疉經列報茲悉府縣官邀訂在城鉅紳齊集城南滄浪亭會議重建僉以經費無出擬開捐簽銀俾復舊觀又以明歲方向不利歲屁卽須先行破土至籌捐則尙未有　目所幸者至聖神位及配享後無各神位均經兩學師尊搶護而出得未焚如故羣謂學師雖干律議或可從輕也○蘇北鄕某鎭有某甲家稱小康膝下止有一女贅　于家擬作祧嗣甲有兄乙亦無後螟蛉一子迨甲死乙逐婿而以螟蛉子承繼躬後衆論不洽控於邑去歲經吳縣高碧湄邑尊斷令贅婿不得與聞甲產而以乙所招之異性兒准　遺貲婿以事經官斷紙得獨抱向隅遷屋交產刻下高邑尊業已逝世婿復控府控司期伸枉曲現經府中親提堂斷異姓亂宗本　例禁惟俗例向有女婿承繼之事何得螟蛉之姪妄致覬覦勒令乙交出申產毋得稍有爭執此事遂大愜輿情於以 
 
 

Page 2

 
 
見判斷之未可偏歧也○蘇垣錢市局面雖不甚恢廓而謹愼有餘與滬上之奔騰拏　者似微有間故近數年來較各業獲利獨豐刻下雖屆歲闌而倒閉之舖絕無所聞各家通年扯算除鬨銷外可各得數千金聞明正新設一舖牌號曰肇祥在金閶中市舖主爲毘陵某宦及　上某生介紹乎其間者則爲郡中衆所推重之某紳之數君者或則顯宦還山或則身家殷　故羣議該舖開市後生意必闊大其獲利當可操券語云長袖善舞多錢善賈信不誣也○遊方　道本當驅逐出境乃日來蘇郡街市此類甚多有披髪者有跣足者有持魚者有鳴磬者有肩挑高担者有背負薄傳者皆蹤跡　異狀貌凶惡日在店舖乞鋪不受丐頭管束咸謂此等僧道决非善類若非官長早行驅逐恐日久逗遛難免肇端滋衅也○巫者假神托鬼爲人祈福　災必與僧尼連絡寺院勾進方得施其詭計乃送有不僧不尼無寺無院所假托者亦非神非鬼而亦足以欺惑鄕愚趨之如　者蘇　處撤糧橋某性村嫗素與師巫來往嫗有孫甫三四齡但知啼芙未解語言一日有病者踵其河適嫗抱孫在手孩見病者　然一笑嫗取孩手果　遞與病者謂子病當愈是孩頗有來歴吉凶休咎占其聲色騐如龜筴也越日果瘳於是病者信若神明極口稱道復有同黨爲之附和或謂佛子臨凡或謂仙童降世一唱百和羣欲先覩爲快嫗乃飾以交褓廣陳果餌有問病者求藥者先投靑蚨百文或數十文嫗抱孩以出惟孩是視孩向之笑則以爲吉孩向之啼則以爲凶　　之氓得其一握果餌視若千金藥九轉丹矣○胥門外橫山一帶向有捕　彈雉者月初獵者方施線鎗突有間豕驚竄而出來長逾尺　銳如針知不能捕避逸得免厥後鄉人所畜雞　時被吞噬由是共謀捕　窺其出入所由　一臣坑蒙以柴草鳴銀施鎗登高遠望凡十數日豕墜於坑鈎而出之重約三百餘斤云 
[落潮獲獺]  
　　○英租界二洋涇橋西首河中於昨日落潮時有柴船上鄉人獲得水獺一雙重約十餘斤卽被泰安棧主出洋一元四角買去又有車夫七人眼見故所得之洋同爲均分岸邊鳳者硃屬擁擠云 
[發審命案]  
　　○上海道憲劉觀察於本月初接奉蘇護撫憲譚中丞札發交寶山縣命案一件着爲查核具報據聞此案緣起係本年八月初四日有已革兵丁曹三携帶畫眉鳥在吳淞口鎭市茶肆啜茗將雀籠懸於簷下適有貨船一艘停泊吳淞候潮船上人操寍波音不知是何姓名船中有一小孩上岸玩耍手執竹桿一支經過茶肆見有雀籠高掛卽將竹桿擊之鳥驚飛撲曹三凶橫性成立將該孩痛打孩啼哭逃去旋該船以潮至卽揚帆開放孩已歸船而去矣當曹三打孩時有泰益雜貨店內粵人王永高見之不忍隨謂　三不應將小孩毒打詎曹三卽遷怒於王撲上扭毆兩不相讓扭至巡防局局員以該兵前隸鎭營應歸營中查辦是以一槪驅逐王曹兩人仍各不罷手復一路揪扭打至盛阿弟烟館中適有孫姓烟客正在吸煙曹三伺王永高鬆手之際便於身　摸出手鎗向王永高打去王眼快閃過却悮中孫性要害不能施救逾時斃命曹三乘間逸去衆追不及適有汪玉明者係吳淞謍勇該營定章每日四點鐘時齊集操演汪出外購物多延時刻闻营中已在掌號恐致脫　卽飛步奔叵適遇追捉曹三之人見其奔跪遠行扭住汪有口艱分被衆送營禀訴營官以事關人命移解寶山縣辦理邑尊臨騐騐得孫姓中鎗身死屬實卽着屍親收殮提汪訊究汪供凶手實係曹三與我無涉邑尊詰其何由得知汪稱因在鎭買物見曹三與中營勇李嘉貴在茶肆迨後打架李嘉貴亦在內邑尊移傳李嘉貴到案研詰不認旋經營官將李討去而曹三在逃案懸莫結寶邑尊據情上詳該營官亦具禀呈報譚中丞以事關營勇肇衅致傷人命兼之營縣禀詳歧異札飭務獲曹三期成信讞今曹三巳在太倉州屬濟河鎭就獲詳奉發交上海道嚴究故寶山縣將曹三等解滬道憲當卽發縣由莫邑尊訊鞫曹三供認悮傷孫姓李嘉貴供同正茶肆屬實但卽時分散其打架放鎗各節　不知情問官開導再三謂殺人償命自有曹三坐罪汝其實供當爲超脫李嘉貴堅執如前乃飭將曹三收禁着李嘉貴等出外聽候示期覆訊 
[澈查議單]  
　　○浦左洋涇鎭荷葉村丁海金之妻丁李氏誑騙鄉婦銀洋首飾方單案情疉經登報此案以丁李氏托稱高家巷開有福來典當欲添資本以分設代步有合同議單爲憑因此鄉人深信聞被騙銀洋及物件原值合共有八千金左右今聞合同議單在該處醫生諸香泉之姪諸阿狗手業已吊到莫邑尊詰丁李氏此紙何人書寫答稱小婦人本不敢行騙實由上海城內艾吟濤指使此單是其親筆去年交伊銀七百數十兩今年又交與洋一千元邑尊詳爲盤問該氏矢口不移邑尊謂前訊數堂何不供出答稱艾姓曾囑不許說明倘若漏風定將報以白刃故不敢言今日伊姪尙爲叮囑邑尊謂然則今日不畏白刃乎答稱奉大老爺屢次嚴訊至今不得不說艾吟禱年老不甚下鄕其子艾芷齋時往鄉間如大老爺不信可請查問邑尊提艾吟濤研詰謂合同議單是　所寫否答稱由浦東金蘭姑來函囑我代寫因蘭姑亦教中人素甚誠實故爲代寫實不知有此隱情蘭姑之信由金秀華送來邑尊問金秀華曾否送信答稱確曾送往固封信一緘不知內中何語邑尊將丁李氏仍舊發押派差帶同艾吟壽至浦東問明金簡姑後再爲覆訊 
[控追地契]  
　　○魏鏞號肯堂投英會審署控被公平洋行買辦吳渭川勒住道契由陳太守准詞照會英領事傳吳候訊昨晨兩造均到案魏禀曾在鎭江購地一方業由我轉賣與胡雪巖觀察此地之道契寄與吳處今向索不還我興伊往來固欠伊銀六百兩又一股地本銀四百餘兩并我已故之親戚施姓向在公平行爲買辦用空銀千兩經吳墊付此項亦歸我賠償加以各項利銀五百餘兩合共二千六百兩光景靑願如數付彼其道契應得還我吳供魏在鎭不芞買一地言明伊得二股我得一股尸付本銀四百餘兩後魏將道契向我押銀六百兩又爲代墊施姓之欵另魏自巳往來帳由伊開明交我呈請察閱况鎭江之地現巳售得善價亦應照算合各利銀共應歸我銀五千餘兩太守閱帳後交與魏看魏稱此帳並非我所交彼者我開之帳皆有圖記吳稱伊帳果有圖記現呈之帳係我抄粘者魏又稱素與吳交情甚厚屢爲薦保生意卽在公平爲買辦伊亦央我作保今我境不如前伊竟利上加利勒索如許殊覺太無情義如謂實應還彼如許令彼發誓我雖艱難亦願照數交付然後收回田單我與親友作保十餘年來賠銀不下十萬金與吳亦曾爲保今日之事何以問心陳太守勸令吳渭川顧念前情减數了結吳尚不允太守乃商之買副領事以魏與公平洋東亦相認識請知照該洋東令吳還契而從緩酌收銀兩賈副領事亦以爲然兩造始退 
[斷賠水脚]  
　　○怡和洋行之西人投英公堂控稱同芳居茶館主鄭傑生到我行担保水脚資尚被欠洋三百三十八元向索無付請追鄭供爲人担保水脚欠洋數月無錯容爲惜辦賠墊然我亦被累須求追究本人陳太守隨限鄭於三日內如數繳洋准卽指明欠主聽候提追 
[聨語照登]  
　　○秀水杜小舫觀察歴接江南藩臬道篆　著政聲咸推爲吳中老吏解組後養望鴛湖極緣野優　之樂今秋遽以微疾棄世人皆惜之其弟小珊太守歴當江蘇海運總辦勤愼　幹素爲大府所重聞距觀察之喪尙未終七太守痛兄情切旋亦於八月間猝歸道山友人陳哲甫中翰有輓聯云斷不料秋風一起棣萼齊摧道路盡含酸矧在鸛郞蒙刮目更何堪孤露兩家椿陰同謝宦塲眞似夢從今虎阜怕回頭盖中翰爲太守之縃其　公仙海觀察久　川沙亦於今秋作古心聲所發故其輓辭　形沈痛鳴呼如杜陳諸公不獨爲蘇省之賢員未禾中名士也同時凋謝良足傷已 
 
 

Page 3

 
 
[贈王筱寶校書　集唐人句卽請免癡道人玉和]  
　　○明媚鮮妍絕比倫斂眸斜盼不勝春和風細　簾帷暖贏得馨香暗上身　瓜字初分碧玉年　腰婉約步金運銜杯微動櫻桃顆解語花枝在眼前　絕代容華無比方滿身蘭屬撲人香更憐煮茗相留處一曲謌聲繞翠梁畫堂深處屬烟微南斗痞珊北斗稀難得相逢容易別兩心和影共依依 
　　蘅香館主初稿 
[光緒七年十一月十八日京報全錄]  
　　宮門抄○發抄　旨五道○給事中安等　奏請鼓勵摺○又　奏另核請獎片○又　奏擬請另核獎叙片○又　奏請奬勵摺○　撫馮奏接解官犯中途病成篤疾綠由片○直督李　奏據實覆陳摺子○又　奏請獎叙片○十一月十八日刑部都察院大理寺正紅旗值日無引　見○該公假滿請　安○拉布續假十日○召見軍機○發抄　衛榮光奏盜犯就地正法章程尙難停止奉　旨刑部知道欽此○又辦賑出力之候補守葉百川等改奬奉　旨該部議奏欽此○又捐生王廷英等改獎奉　旨戶部議奏欽此○又候補守魏元瑞期滿甄別奉　旨吏部知道欽此○又候補令杜懷庚保案更正奉　旨該部議奏欽此　○○巡視中城尸科掌印給事中臣安祥刑科給事中臣師長灼跪　奏爲遵保獲盜出力之紳士仰懇　恩施以資鼓勵事竊查吏部奏定章程五城水局如有拿獲斬梟盜犯者無論名數多寡准保官階班次按照奏定尋常勞績請獎章程辦理等因光緒元年九月初一日奉　旨依議欽此欽遵通行在案臣城水局紳士五品銜候選州判子鳳　候選巡檢傳慶涵監生趙維　會同中營副將趙清拿獲隣境盜犯温大等九名經步軍統領衙門於光緒五年正月初六日奏交刑部審辦嗣准刑部將訪犯等訊明按律定擬奏結並獲盜各員隨摺聲明由各該衙門自行奏請獎勵等因於七年四月三十日准步軍統領衙門將此案獲犯紳士銜名咨送到城臣等查該紳士等拿獲菲犯斬梟盜犯緝捕尙屬得力未便沒其微勞可否將水局紳士五品銜候選州判子鳳司以州判不論雙單月遇缺先選用候選巡檢傳慶涵加六品銜監生趙維燾以巡檢雙單月選用以示鼓勵之處出自　逾格鴻施所有臣等遵保獲盜出力紳士緣由理合恭摺具陳伏乞　皇太后　皇上聖鑒謹　奏奉　旨已錄　○○給事中安祥等片　再前經臣城奏保獲盜出力之紳士候　　監典籍故以　請俟補缺後以應升之缺升用經吏部咨稱查候補候選各官概不准保舉補缺選缺後以某官升用今候選國子監典籍胡以霖請俟補缺後以應升之缺升用核與例章不符應令另核請獎知照到城今擬請加六品銜之處出自　天恩飭部核覆爲此附片陳明伏乞　聖鑒謹　奏奉　旨已錄　○○給事中安祥等片　再候選衛守備世襲雲騎尉張映中於光緒四年因在西城同仁水局出力保加遊擊銜嗣經兵部議駮以越緩加銜與例不符另核請獎在案茲又屆三年不無微勞擬請另奬可否加以都司銜之處出自　天恩如蒙　俞允應歸光緒四年原案奬叙理合附片陳明伏乞　聖鑒謹　奏奉　旨已錄　○○巡視中城戶科給事中臣安祥等跪　奏爲遵保水會出力紳董恭摺仰祈　聖鑒事竊准都察院札開吏部知照所有會議巡視中城給事中隆光等奏辦理水會紳董擇尤情奬一摺於同治十年十月二十五日奉　旨依議欽此又御史額圖洪額等會奏緝捕章程內稱水會紳董每局例保七名擬請加保三名以示鼓勵經吏部議奏嗣很後局三年例保並巡夜紳董不論文武每局准其酌保十人等因於光緒元年九月初一日奉　旨依議欽此欽遵各在案臣等查各城水會於人烟稠密之區爲防患未然之計不獨有事之時資其捍禦卽冬令巡夜亦賴團防各紳董捐資出力不無微勞前經奏准每屆三年請奬一次自光緒三年九月起扣至光緒六年九月止三年期滿例應保獎巨等謹查照光緒元年奏定章程每局酌保十人開具清單恭呈　御覽再中城四局東城二局南城二局四城三局北城三局共十四局均屆三年期滿例應奏請奬勵所有遵保水會紳董緣由謹合詞具陳伏乞　皇太后　皇上聖鑒謹　奏奉　旨巳錄　○○馮　續片　再按解官犯張芝卽張人瑞又名張瑞甫係四川當順縣拔貢巳革前雲南補用同知直隸州候補知縣因在原籍四川迭次恐嚇得財罪証明確案內審依疉次恐嚇得財計贓准竊盜論擬杖一百流三千里係職官從重發往新疆効力贖罪因道路未通改發黑龍江効力贖罪該官犯舊患足疾曾經禀明四川有案嗣於本年三月二十五日由川起解沿途身受潮濕兼胃風熱牽發舊患足疾四月二十八日解至陝西省城日形困頓步履艱難勢難卽日轉解報明　養醫治不效兩骽拘　不能動履呈經署長安縣知縣陳尉茀騐報經臣批司委候補知縣趙福均會同覆騐該官犯兩骽拘　不能動　已成篤疾提訊該官犯隨行親子張祿供亦相符委無揑飾規避情弊出具印給並取醫生甘結詳府轉請核辦等情據藩司王思沂升任臬司沈應奎覆核會詳請奏前來臣查律載癈疾犯流罪以下收贖篤疾犯盜我傷人罪不至死者亦收贖又犯罪時未老疾事發老疾以老疾論又例到部人犯告稱年老及在中途成廢疾者查明實係老疾亦得收贖各等語此案官犯張芝卽張人瑞又名張瑞甫係發遺黑龍江効力贖罪之犯由川遞解來陜因在中途身受潮濕兼冒風熱牽發舊患足疾醫治不效以致兩骽拘　不能動履已成篤疾業經委騐屬實核與收贖之例相符惟　官犯應否准其收　　應奏明請　旨勅部覆核遵行除結送部外所有接解四川遺發黑龍江官犯中途患病已成篤疾緣由理合附片具奏伏乞　聖鑒訓示謹　奏軍機大臣奉　旨刑部議奏欽此　○○大學士直隸總督一等伯臣李鴻章跪　奏爲直隸情重盜犯就地正法章程一時碍難停止恭摺仰祈　聖鑒事竊准刑部咨開御史胡隆　奏請將盜案仍照舊例分別首從辦理一摺部議欲復情有可原舊例莫若將就地正法章程先行停止應由各省體察地方情形妥議具奏等因奉　旨依議欽此當經督飭臬司葉伯英體察妥議茲據詳覆前來臣查直隸近年拿獲盜犯如係尋常搶劫人數無多並無殺人放火等項情節悉照定例解勘分別題咨聽候部覆辦理其追於饑寒被人誘脅情有可原者或量子未减用廣　皇仁而重民命惟情重之馬賊海盜梟　游勇不得不嚴速懲辦以遏亂萌誠以此等匪徒目無法紀獷悍性成習慣爲盜動輒　聚多人橫行村市倚强肆掠或骑马持械中途截抢或驾船出海迭劫巨贓甚至炮烙事主強姦妇女燒燬房屋拒傷捕人刦掠官衙餉鞘凡此種種兇惡實屬罪不容誅若復輾轉遷安久稽顯戮不特解審在途羈禁在獄慮滋事變而被害商民祗見其犯法不見其伏誅珠不足以平怨憤而敬効尤且就地正法之犯必令該地方官詳細研究錄取切供贓証明確再由臣飭派本管道府或另委妥員確加覆審果係情眞罪當方始處决絕無寃濫之虞亂隸幅　遼闊西北臨邊東路濱海時有馬賊海盜勾結爲患塞外之張獨多三廳廣　千數百里罪徒橫行肆無忌憚西南路之深冀正趙順廣大名一帶與東豫犬牙交錯素爲梟盜出沒之區迭經派撥練軍分投巡緝拿辦伏莽尙多盜風寔未靖息夫重懲强暴正所 
 
 

Page 4

 
 
以保全良民培養元氣况　畿輔重地尤宜防患未然原定就地正法章程一時礙難停止約計直屬盜案照例題咨者居其大半僅應情重者酌量嚴辦本屬並行不悖應請仍循歴年奏案尋常搶刼盜犯照例解勘分別題咨其情重之馬賊每盜梟匪遊勇審明就也懲辦以示區別而綏地方理合恭摺據實覆陳伏乞　皇太后　皇上聖鑒訓示謹　奏軍機大臣奉　旨刑部知道欽此　○○李鴻章片　再上年直隸水災較重工賑需欵本省無可籌畫不得已商懇東南各省量力集捐卽經各督撫臣督飭司道官無分　域多言勸　源源解濟陣飢黎藉可存活河工亦得擇要修濬洵於大局有裨業將浙江勸辦出力人員擇尤奏獎經吏部照河工海運章程議覆奉　旨允准欽遵在案茲查湖北省捐解銀至十一萬四千餘兩之多實爲始念所不及事在停獎實官及晉豫迭次籌捐之後本屬力難爲繼乃復踴躍輪將以濟隣省之急臣何敢沒其微勞據該省司道禀請將勸辦出力人員照案擇尤請獎前來查有三品銜道員用荊州府知府蔣銘動擬請俟知府離任歸道員班後加二品銜分省卽補知縣宗能述擬請俟補缺後以同知直隸州知州補用試用州判王奎照擬請俟補缺後以知縣補用候補直隸州知州戴昌言候補知州吳同堉均擬請加四品銜知州用候補知縣朱希　擬請俟補知縣開缺歸知州班後加四品銜候選直隸州州判顧森書疑請加五品街鄖陽府知府承祿候補直隸州知州嚴　昌興國州知州李輈沔陽州知州鐘廷瑞候補知州伍佩欽松滋縣知縣泰家域候補知縣葉樹楠徐士彥候補州吏目林文　均擬請加隨帶二級合無仰懇　天恩俯准照擬給奬以示鼓勵至湖北市政使王大徑署鹽法武昌道陣祖翼漢黃德道何維鍵候補道楊宗濂等體念　畿疆災患苦口勸集鉅資聲稱不敢仰邀議叙尤見好善急公之誠理合附片陳明伏乞　聖鑒訓示謹　奏軍機大臣奉　旨吏部議奏欽此 
[江督轅門抄]  
　　○十一月初五日丁憂候補道胡家楨辭　吏目林穀貽起服來　○初六日運判金　忠揚州來　同知黃名揚禀知會勘通濟門外地基　花翎　　李德英由京來　山西知州阮志謙解銀來　茶引天使孫　鈞禀知任事　藩司牌示新選鹽城沙溝司陳世思廩繳文憑到省應卽飭赴新任　○初七日知府陳　　工部查難地回　禀知事季遐齡奉運司委解銀來　○初八日知縣念熙銷吳　騐捐差　○初九日同知梅文項辭奉糧道委赴揚在清寗一帶查勘河道　知縣許　基起服來　○初十日知縣舒　冕奪藩委解徐州兵餉　從九鄭白奇奉糧道委文案差　○十一日知　朱之幹禀知奉委籌防局工程　直隸州孫國琛謝借補常州總捕通判飭知　六七　保　吳崇　　　　陳赴任均辭　○十二日松江府知事程鼎婁縣縣丞趙應珪　上海黃浦司路　釆均俸滿騐看　○十三日知縣魏紹仁楊文熙孫德華均禀知奉糧道委押運差　○十四日安徽直隸州趙勦臣江西卽用縣黃嘉爾均解伊犁餉銀來　同知陳　禀知奉委漢西門外官廳工程　○十五日知府余魁梅謝考試留寧　新任爵督左中堂太太是日抵省進臺翁舘　○十六日翰林院庶吉士吳同甲由京來　直隸州鄭典齡禀知奉委籌防局工程　○十七日知縣陳玉斌奉籌防局委赴沿江查勘子彈事宜均辭　○十八日知縣魏紹仁孫　華均辭赴氾水　稅課大使何宗　奉糧遺委隨漕差　○十九日徒九方培深辭赴清江　○二十日翰林吳同甲辭行　安徽直州趙勦臣辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
