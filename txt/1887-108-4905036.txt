# 1887 - 108 - 4905036

 

Page 1

 
 
[石印殿板佩文韻府并拾遺出書告白] [  點石齋主人代啓]  
　　本齋代晉記股印佩文韻府一書前曾有人謂爲非殿板面自稱日眞殿板本齋絶不與之置辨者以有目者自有眞賞也兹已全數印竣卽請賞鑒家評　其高下字形不可以僞爲而紙張墨色在他家之上股價之亷又較他家遠甚料想與股諸君必見之而色喜而後此之樂就乎本齋股印之書省更可預卜矣分裝六十本外加文木箱子一隻雲銅鎖匙齊全准於初十日出書持票找洋取書悉歸大馬路鴻仁里長順朁此白 
[敬印雍正硃批論旨招股告白] [  點石齋主人代啓]  
　　雍正硃抵識旨一書凡百十有二册武英殿刊板　印𥩈民間向不多見官　兵粟尤如吉光片羽彌　珍　四海臣民轉起以𥩈建極　衆　罷郅治之謨不著今退補樓主人出其家藏初印本付點石齋石印仿盧箱直行本大小兩凡三　雙　單𥩈出求式懸仍　　不敢輕易到發敬印硃字赤黑分明殊便展　羅是石印工料旣貴而套印碌字尤屬不費現已擇吉開印挈本年七月虑出　國定者每　價洋二十八元究究　元顯取　禀爵成找洋二十元取書一部其未經附股齊統定四十元發售每部討六十　外加窺浓羅子一只罷蟻　匙憑用雲　深宇顔　　　銘　凡在同志幸早賜顧售股處在京都煤市街源費潤並發兌各種石印書籍掦州厚生庄上海點石齋陶局視房發啟 
[招股石印阮刻十三經注疏并校勘記] [  點石齋主人代啓]  
　　齋徵阮文逹公巡撫江西時重刋宋板十三經泩疏書凡四百十六卷後附文達官著校勘記安其板於南昌府學中此書由元入明遞有修補有屬　有明監板有汲古閣毛氏板輾轉翻刻訛謬滋多阮刻旣出爲士林所推重其中卷數葉數行數字錢記嚴詳明俾後人爰知所自惟憶阮刻距今日　七十年難保無潦章翻刻者轉有魚目混珠之憾春及軒主人藏有初印遷本不自思秘特倩點石齋以石印法　爲市箱直行本紙取潔白字益　　并將校勘記附在每經之後庶便檢閱更延通經學古之士悉心勘對用臻全美與阮刻初印價昂而難得姑購字迹橂糊之本何如得此精校精印　於取携之繼本似於篤志芸窗者寶有裨益但工本校鉅書成須每部洋廿元可售現擬招股開印酌定每部洋銀十二元願附股營先邀四先綸與　條爲憑章於四月底出書書成再找八元取書一部凡有同志請早賜顧爲幸售股處在上海申報舘帳房點石齋帳房法馬路還設趨書坊蘇城宏四庄掃葉山房京都正陽門外打磨廠西頭路南聚通極號天津北門外針市街聚通恆號鎭訌祥泰與廣東省掳楊仁新街德昌乾號掦州申昌號同憲住記石門寶成典海寗城謙吉典杭州申昌常州恆生德錢莊漢口小夾街陶聚茂綢庄内躉買向上海法馬路南申昌後馬路　裘庄内　升號面詣 
[論辦理械鬥案件]  
　　私藏軍械之禁本爲最嚴非僅踵秦隋銷兵之故智三代之政亦然也觀左傳中授兵登陴及受兵者皆日使鶴等語日授日受可知民間之甲兵必係臨時而後按名付給若平時無事誼亦收藏於府庫古者寓兵於農治財耕於野亂則列於行兵民無所分而兵甲之屬猶且官爲收藏不使民間有私儲之矛戟以啓械鬥之風况乎今日民自民兵自兵而可容其私藏軍械乎始皇收天下兵器鑄金人十二至隋時禁兵器至鈎叉之屬亦皆禁之人咸譏其愚而不知其蓋亦有所本非可以厚非也本朝定制事事以寛大爲政獨於禁藏兵器一節若有嚴也者此正深謀遠慮所以杜漸防微也然例禁雖嚴而今日軍械之私藏者仍不能根苗凈絶械鬥之案時有所聞此又何爲而然耶說者謂南方風氣柔弱故以含忍相高北方風氣剛勁故以果敢爲勝人之有剛柔强弱地氣使然也然今之　勇而鬥狠者非僅北方也東南之閩粤等省其濵海之處民情無不强悍一言不合立尋干戈血肉相搏死喪相繼怡然漠然一無所懼江浙等省素號文物之邦而浙之嘉湖土著客民亦無不各相魚肉温台等處更咸以毆鬪爲快甚至一日之中命案之呈報者凡數起縣官相騐疲於奔命而凡有鬥者無不以軍械從事姑無論干戈矛戟事事俱全卽火攻利器如洋砲洋鎗等亦幾家置户備於此而欲籌一禁之之策盖亦難矣昨者閱報知閩省大憲委劉倬雲觀察帶勇辦理泉漳各屬械鬥之案後飭得同安縣之潘塗　頭兩鄉爲最多遂勒令該鄉將所有鎗械與素不安分之人一并交出乃該鄉頭目僅繳洋鎗百餘桿以冀了事夫鎗械愈多則鬥毆愈甚民情愈悍收其鎗械以奪其恃似亦一策然欲絶械鬥之風又非僅收鎗械已也夫民之所以樂死輕生者豈必其本性然耶蓋亦在上者有以激之耳沈寃莫雪積憤難消欲求官長一言以定曲直而攝牒者入手未盈則不令消見官之票承刑者潤筆不飽則不肯懸聽審之牌因循歲月室家傾盡而寃抑終不得伸必不得已遂迫而爲械鬥之舉苟在上者能消患於無形當其來訴之時或曲爲開導或立爲判斷皆有以饜服其心則民又豈肯輕身以就死若不問原由而惟令呈繳鎗械則無論其所繳者必係殘缺之械無用之鎗卽迫於兵威傾其所藏盡行献出而斬木揭竿梃鍾亦可爲兇器苟怨憤之必藴諸其中是非不平之氣攻諸其外炎炎而生不顧利害且不能死生則雖無槍械豈遂不足以鬥乎夫治水者必清其源治民者必求其本張覇治越明賞罰而盜賊皆消本朝陸清献公之宰嘉定也終日坐大堂收詞訟有細故爭訟則必勸令弗訟事之大者則虚心下問秉公研鞫必求於至當而後已不但民心悅服且亦不敢相欺迨卸事之後繼之者甫三日卽出一命案嚴緝兇手迄無主名新令尹不得已請教於公公日是殆某甲乎甲前者曾被死者控於吾案下我廉得其情薄責而釋之雖不敢恨然察其顔色似尙有悻悻之意試爲召甲而問之比至則不問而自承蓋甲與死者本有夙嫌被控受責愈益懷憤徒以有公在不敢逞志公去數日甲遂一洩其私忿而不圖公之猶憶及也夫以清獻在官匹夫不敢逞忿苟在上者有　學其所爲則械鬥之事何難消釋雖或者謂急則治其標緩則治其本苟禍患末形固可濳移默化若旣成械鬥則先勒令繳械亦屬治標之法然吾謂非鎗械之不必收謂收之未必能盡盡之亦未必能終恃也夫民旣有所不平而爲械鬥則權求治標之法必先開誠布公定其曲直而後諭以私蓄軍械之有干例禁令其自儆吾知旣有以洩其憤而平其心則彼小民且將自相勸勉賣刀買犢永無毆鬪之風干禁之軍械有不令其繳而自無不繳者矣昔者閩中馬巷亦爲著名巖邑後有鮑公者治得其道頑梗皆化民始知法至今彼處凡有興革猶必以鮑公之章程爲準可知苟有良吏閩人固未嘗難化也古人云得一賢有司勝於十萬兵此言豈欺我哉 
[諭旨恭録]  
　　三月二十六日奉旨這所叅疏防監犯越獄之管獄官直𨽻淶水縣黄莊司巡檢兼理廣昌縣典史辛從懷著卽革職拿間交李鴻章提同刑禁人等嚴訊確情按律懲辦有獄官代理廣昌縣知縣蘇景泉據報先期公出是否屬實着查明照例叅辦仍勒限將逸犯趙鳳來李六見嚴拿務𫊧倘限满無𫊧卽行嚴叅餘着照所議辦理該部知道欽此 
 
 

Page 2

 
 
[本館接奉電音]  
　　昨接在京友人發來電音有本月初二日上諭二道敬謹譯登○四月初二日奉上諭本年三月二十三日朕初次詣先農壇舉行耕耤禮土膏滋潤天氣清和樂部順天府派出執事各員預備甚爲整齊惇親王侍郎師曾署府尹薛福辰府丞何桂芳俱着加恩賞加級帶領樂工官員外郎廣英廣森文廉莊山驍騎校明錫善供用官連瑞恒泰御前隨行官大興縣知縣龔蔭培宛平縣知縣王本坫播種官副指揮陳禮森白荃王瑞明李金辛酈炳奎吏目邵虎文呂逢辰孫德成嚴慶琳邱廷棨典史田起濵謝順保看耕牛官治中堂光泰正指揮張吉貞蔣春齡何振綵看綵亭官正指揮蘇喬年經歴王曾彦照磨石官泰司穫王沃甫看備用耕牛官通判周之辰正指揮姚由麟預備禾種供用官四員慶成宮預備中和樂供用官七員預備丹陛樂供用官五員預備導引樂供用官四員俱着賞加紀録一次署史共一百七十五名耆老十九名農夫六十名俱着賞給一兩重銀牌一個由廣儲司給發欽此同日奉上諭徐用儀奏病難速痊懇准開缺一摺徐用儀着賞假兩個月調理母庸開缺欽此 
[比國會期]  
　　比利時國駐滬領事官楊君震與本館談及明年西歴一千八百八十八年比國擬在布路色爾都城開設萬國博覽大會刻下業已赶緊預備想梯出航海而往者必不乏不楊君並言如有欲以物赴會相賽者可至比國公館商議惟願中國諸官商各踴躍助興以成大觀也 
[茶市初景] 　　 
　　本年兩湖茶莊其多寡與舊歲相彷計甯祁兩處較七年減去七十六莊現聞寗州業經開秤價碼八十文舊年開秤價在每觔一百廿文但此係摘青爲作烏龍所需不能作准盤也至别處開秤與否尙末詳悉大約總在榖雨節前後惟山價如何刻下尙難逆料山頭業户厘金現聞茶客收茶時所扣存之數厘局不能照收因奎中丞到鄂以來整頓厘務漸有起色茶山業厘槪歸茶客照新章完繳以委員雖難舞弊而茶客未免稍受其虧兼錢價又高是去年洋商尙難𫊧利則華人之業茶者不尤覺寒心哉 
[捉賊被刺]  
　　三月二十八日俗傳爲東嶽神誕蘇州城鄉各廟宇率皆設壇建醮蘇城西鄉之東區地方有廟一所神靈顯應土人尊奉尤䖍是日男女紛紛入廟燒香耳𩯭廝磨香風飄拂有香山人曾爲𥩈賊者溷廁其中捕快阿原瞭見欲下手捕拿該賊取出身畔所帶小刀向阿原直刺阿原閃避不及被刺傷右臂阿原之友張三上前救護將賊欄腰抱住該賊扭轉身來以刀刺張之胸脇登時倒地殞命阿原忍痛急呼其黨將賊𫊧住當卽協同地保禀官騐究二十九日吳縣馬漁珊明府輕舟减從親臨勘騐張三係成衣匠因帮護阿原致被刺死飭令屍屬棺殮提訊兇犯供認不諱業已帶回收禁矣傳日困獸猶鬥况人乎觀此可見捉賊之不易 
[猪稅批詞]  
　　閩省猪隻過關向征稅項該販客旣入行内宰之以轉售鋪家例抽仲錢藉資工費由來久矣有某甲者禀請藩憲給以行帖開設官牙并以獨力難支邀人入股每猪一口抽稅四百文各猪行日宰猪三四百口以年計之所收甚巨除繳官衙費用外每年可餘三四萬金邇來水關外獄利等猪行五家不允其議被甲禀請官憲標封城内外肉鋪忿忿不平公議停止時適錢鋪紛倒人心皇　官憲恐釀事端卽向甲追繳牙帖籖差拘送縣中候官縣李大令訊供判押該業始安謐如常至日前又有某明經投禀督轅楊石泉制軍批示云查甲請領牙帖開設豬行由司訪查擾累商民將帖截留不准益利號雖春秋祭祀及鄉試年分均由該號等承辦但並不請帖擅自設牙究屬違禁昨據薯侯官縣李令面禀提訊兩造該號等每豬一隻抽仲錢三四百文統計每年得仲計數萬串之多目下洋藥厘金婦海關並并地方一切善舉經費無出而善舉勢難停止邀紳商議擬於此項仲内酌斷若干繳官以爲普濟堂各項經費之需以民間私抽之欵酌充善舉公用事無不可該買生不知底藴赴轅率意瀆陳實屬不合特飭閩人聞之感頌制軍之公明允當 
[袁江雜録]  
　　三月十一日江蘇糧艘過通濟閘二日始竣十四日由楊莊上駛十五日江北糧艘咸閘五日始竣二十二日亦由楊莊開行江安粮道馬植軒觀察曁兩處委員均隨之而去○賭徒設局迷人入其阱者往往傾家蕩産浦上此風頗盛其注動以數千貫數百貫計趙邑尊聞之已愷切示諭矣○田婦某氏水性楊花不安於室近與鐵匠某甲堂倌某乙私識握雨携雲居然無遮大會其夫在家偵知誓欲以刃㓾二人之腹甲乙相與謀日我兩人雖所行不義然與其坐以待斃不若先下手爲强乃邀之入烟霞密窟中出其不意袖刃刺之傷及眉上旋復揮刃亂砍傷頂心數處撐臂拒之臂上亦傷兩處甲乙意其死矣棄之詰朝有從先農壇後行過者見其鮮血淋漓𣎃臥水次因告知地甲赴縣禀報邑侯騐明傷痕倩某員治以辰州術得以稍甦醒旋供出甲乙姓名邑侯飭先𫊧乙并於乙舍覓得兇刀旋赴山陽拘甲適甲在家乃繋之去越日傷者死邑侯訊甲傷痕頗符乃提該婦及婦之母至研訊之下已供認私情矣○雞取二人暫住分河北六四巷後某氏家上月十八日忽來一貨火藥者二人欲購之因就燈下評價并出藏藥比優劣偶墮星火頃刻上轟房舍倒塌三間某氏一家五口曁客二人無不受傷沈重貨藥者卽竄逸某氏則淹淹待斃恐難保全性命也○水渡口某姓兒年已舞勺近日不知去向蹤影寂然想已入奸人之手矣○海堰閘官缺經藩憲曁觀察使者札委朱君承恂暫代旋於上月十六日牌示以籌餉捐輸分缺儘先補用閘官吳登榮請補 
[錢市芻言]  
　　近年江省錢鋪挑選極大之康熙白銅錢爲一起極厚之乾隆紅銅錢爲一起極重之官板錢爲一起盈千累萬運至外省銷鎔大𫊧厚利近日奉憲嚴禁水路已不能再運而各錢鋪挑選如故未嘗稍懈大抵挑極大之白銅錢極厚之紅銅錢賣與銅匠每百千可值通行制錢百三十千常用錢百四十千極重之官板制錢每百千亦可值常用之錢百二十千𫊧利亦厚銅匠運往僻靜處所鎔成上色凈銅製成粗細器具則𫊧利更厚是以康熙白銅錢乾隆紅銅錢市中行用寥寥無幾卽官板錢亦日少一日錢法之壞至斯已極論者皆謂亟宜嚴杳錢鋪挑選以清其源嚴查銅匠銷鎔以遏其流並准於中途截阻以禁其販運庶少救時斃於萬一或謂稽查截阻似未容易措手不知商民之所行使者斷無一律極大之康熙白銅錢極厚之乾隆紅銅錢如果數十百千一律如此非作奸而何則稽查亦自易易惟極重官板制錢界乎近似之間難以分辨不可查禁只就各卡禁其船運數十百斤出省而已 
[江南鑄錢]  
　　制錢日少各省將開爐鼓鑄南洋曾爵帥以兩江鑄錢向本責成兩司前年冬早已問及嗣以用機器則價不合算照從前土鑄則工匠又不見多因是中止現在許仙屏方伯旬宣江左興利除弊日昃不遑而尤以開爐鼓鑄爲急務昨聞布置業已妥貼不日卽可在江藩署開辦并聞蘇垣三大憲亦卽踵行已飭在上海等處招募良工多人至蘇聽候録用從此百萬青蚨飛行廛市商民當共沾利益矣查向例江蘇每年二十八夘鑄錢十一萬九千零湖北每年二十一夘鑄錢八萬四千串安徽湖南江西浙閩等省大率類是今江寍事雖創舉諒必與江蘇仿彿蓋督撫憲敬愼將事每文守一錢重之成例勢必成本不敷斷難於額定之外加鑄卽使各省大憲踴躍飭辦每年亦不過一百萬千或二百萬千核計用銅僅需六萬担價銀六十餘萬兩聞上年某洋行在東洋定銅七十萬担意以爲各省鑄錢則需銅必多銅價必漲不妨預爲囤積不知京城所存之銅及雲南起解尙未抵京之銅計已有七百五十餘萬斤兼去歲欽差在外洋購定之銅亦復不少現又聞在外洋定銅一百五十萬斤則部中已足敷三年鼓鑄之用此三年中滇省續解之銅更不可以數計是則通盤合算將見銅日加多其尙能居奇乎哉 
[松郡瑣談]  
　　四月初一日郡人迓蕭大尊神賽會據云神卽漢之酇侯然悮以傳訛從無指實亦惟如杜十姨糊塗神之類而已是日儀 
 
 

Page 3

 
 
仗雖不逮東嶽會之盛而神輿之後健兄馳馬簇罹者多至二十餘騎桃花撥叱逐電追風爭勝於香街繡陌之間幾於一息千里一時西泠蘇小南國莫愁無不艷裹濃妝倚門縱目其有樓頭風過珠泊微開𩯭影釵光掩映於桃花扇底者則大家閨秀右族名媛也誠一年之勝事哉○西門外福庵爲優婆姨焚修之所紺宮碧宇隔斷紅塵主之者又復法力無邊得諸檀越之庇護是以香火之盛迥異他叢林近日有鄉間十七八女郎自香勘破塵綠願從蓮座皈依從事於齋魚粥鼓遂擇於初一日爲之剃度遠近侫佛之輩咸往持戒誦經而善男子善女人傾囊布施者亦復不可以數計云○已故前營游撃趙游戎身故後其眷屬以宦囊數千金及古玩陳設悉爲某守戎鯨吞遂詣提轅呈控譚青崖軍門立將該守備撤任以待根查 
[江撫過滬]  
　　江西巡撫德曉峯中丞由江省起節赴都前已列報兹悉中丞於前日乘輪來滬行轅在英租界二馬路之同慶公棧小住幾日卽行北上云 
[道憲壽辰]  
　　今日爲蘇松太道龔仰蘧觀察壽辰想道屬各員均須赴轅恭祝定有一番熱閙也 
[海外生還]  
　　怡和洋行之新南陞輪船前日由天津來滬駛至蛇山脚下見有山東船失事在船諸人均已落海呼救該輪船卽停輪放杉板船救起十六人得慶更生據聞山東船满載布疋值價五千金從劉河出口行至該處觸礁致船翻覆輪船主卽備衣服交救起諸人更換並給酒食載至上海始命登岸聞該輪船主前曾救起失事之某華船上各人中國大憲深爲嘉獎賞給匾額懸在寫字房口今又救起十六人可謂勇於爲善矣 
[設櫃徵粮]  
　　上海縣定於本月初七日啓徵上忙錢粮前日莫邑尊先傳各圖地保諭以届期務須赶緊催科母稍懈怠復恐各花户未 
及週知因於昨日另行出示曉諭云 
[武生不法]  
　　本邑金家橋人玉咸榮前因犯事經莫邑尊訪拿到案笞責何枷不料未經匝月䏣將枷鬆去法外逍遥邑尊查得其情立拿到案詰究之下供稱枷由武生李九皋開去邑尊乃令重復荷枷一面拘李訊究以上情節均經列入報章案延迄今李終恃衿不到至前日始由原差拘解邑尊細爲研鞫李供詞狡展不肯直承遂發交許捕兼暫行收管以俟覆訊核辦 
[拐犯笞臀]  
　　前日滬南高昌廟巡防保甲局拘到拐賣婦女之江北人李某移送總巡局請究馮刺史研訊之下李供語支離刺史怒喝責三百板仍無確供乃發七鋪　甲看管以俟覆訊究辦 
[尙未覆訊]  
　　前報列西人斯特白爾控告馬夫頭王永彪一案中西官着兩造檢出帳簿呈堂核對於禮拜一午堂覆訊等惰昨日届期帳雖核楚尙須飭法包探往該行查明物件因此昨日未曾覆訊尙須訂期再訊云 
[一併管押]  
　　住居洋涇浜臨平里之野鷄妓女二寶先與小豆芽邵東福姘識繼與英界某甲相識視豆芽如陌路邵因懷恨糾人打架等情曾登前報法捕頭備德祿以事由二寶所起飭法包探王榮培務將二寶拘案懲辦無如二寶早已聞風避匿在隣人陳光之家内法包探雖曾至陳家中查看因陳神通廣大又將二寶藏在别處仍　法包探偵知將陳夫婦兩人拘到管押始將二寶交案法捕頭以陳奸猾可惡看將陳夫婦及二寶一併押候解案 
[舊案重翻]  
　　有恒洋行東金世美曾控華人陸驛梅將寶山縣境之田地十一畆抵洋一千一百元本利無着請准其將田地管業在案兹據西人培利代金世美至英領事署訴因該地不能轉換道契請提陸詰問等語賈副領事據情照會蔡太守查陸因另案管押在署隨於昨晨帶陸會訊培利申訴前因陸驛梅供該處地基每畝值價洋三百五十元共訂十畝祗向金世美抵洋一千一百元催贖時我已另兠西人主顧言明每畆三百三十元及將成交寫據時西人見金世美登列新聞紙告白言田歸伊管業西人即不肯成交新聞紙業經呈案及金世美欲轉道契適大憲通飭寶山縣境田地不得售與西人事遂中止金世美祗將此地轉賣與華人則可太守得供後檢閱前卷商之賈副領事俟查明寶山縣境田地不得永遠出租與丁人之由再行核辦陸仍還押 
[英界公堂瑣案]  
　　柴錦常稱騎馬至胡家宅地方墜下馬卽奔跑被張阿金李寶生陳雲生等牽馬至八仙橋勒索謝儀不得已報捕拘拿時馬已交還張阿金李寶生陳雲生三人同供因柴乘馬飛奔踏傷小孩致將馬扣住並無勒索之事柴又稱並不踏傷小孩蔡太守謂旣稱踏傷小孩然則傷孩何在其爲張阿金等藉端訛詐可知判各枷號七天以儆柴錦常不善控縱在通衢馳馬亦屬弄是今姑從覓飭釋嗣後不得冉犯○華捕稱捕房失𥩈西式茶壺一把因憶時有落魄入至絲業會館乞錢必經捕房門口或者被𥩈昨見楊菊亭又往拉住盤詰承認行𥩈茶壺賣與張阿三之舊貨攤上得錢五十文當卽吊贓并𫊧長一併送案楊菊亭供湖州人因蒙絲業會館時常照顧前已借錢七百文販賣水果度日又因患瘡不能營生又求會舘照顧不肯應承飢餓已極𥩈取茶壺原是初犯尙求施恩張阿三供不知𥩈贓誤收蔡太守隨判張阿三管押七天以示薄懲楊菊亭押候資遣回籍茶壺交該捕領去○天津人余仁扭打東洋車夫由三百四十二號華捕解阻不服撃破車夫頭顱拉碎該捕馬甲解由蔡太守判押余仁二禮拜俟車夫傷痊再訊已列前報昨據該捕投案略訴前因并將馬甲呈閱又稱東洋車夫傷痊已去余仁俯首求恩太守以余仁凶横已極再押三禮拜以儆將來○陳雙喜稱向爲洋行生理現因失業擬向新開店買些便宜貨豈知有王阿狗等以我未入伊黨將我拉倒硬剥馬褂押錢七百文馬洋烟鈔報由捕房包探顧阿六拘王送案押票呈閱王阿狗供陳係流氓前曾犯事管押今又向新開店買貨口角並未剥伊馬褂押店夥稱馬褂押錢七百文先取去五百文至何人夹押記不清楚蔡太守謂王阿狗有意覇阻判押兩禮拜着再繳錢五百文馬褂給陳領去○陸天壽稱在小客寓爲夥津人郝仁蘭來借寓被𥩈夾襖報由捕房包探拘郝送案包探禀贓被押在小東門東首十六舖中未便吊贓郝仁蘭認𥩈求恩蔡太守隨飭將郝仁蘭押候派捕役帶同吊贓再行核辦○華捕稱昨見粤人陸阿仁擺攤擲骰小賭并𫊧賭具送案請辦陸阿仁供廣東香山縣人以後不敢再犯麥總巡捕頭稱陸已屢犯小賭請資遣回籍蔡太守准如所請賭具存毁○沈松林稱在絲線店習業昨持布衫出外洗浴輕過三馬路突遇素不相識之陳大龍拉我到茶館並有三人附和將我布裳剥下并將我所持之布裳一併押錢報由捕房包探戴金寶拘陳吊贓送案該包探戴金寶禀陳大龍等遊手好閒剥沈衣者共有四人今祇𫊧陳陳大龍供因有人向沈索取馬車錢我勸伊先付三百五十文並非拆梢蔡太守問馬房中人何在陳答稱　與彼不相識太守謂是何言耶然則于爾甚事判將陳押候笞責二百板布裳給沈領去○包探顧阿大稱昨在烟舘見沈阿五手持銅洋六元與張阿四沈養思等商量混用害人故一併拘案且查沈養思卽阿兆前用銅洋破案懲辦沈阿五供浙省南潯人帶洋來滬辦物我不知甚銅洋及用時言是銅質我不信鋸開一元確係銅洋與張阿四沈養忠等說起詎被捕拘張阿四沈養思同供是太湖灘邊人與沈阿五並不相識惟在烟館相逢不知銅洋之事蔡太守問沈阿五等滬上有無可靠之人作保均答稱流落在滬無人肯保太守謂爾等皆非正經人專慣混用銅洋害人隨判沈餋思管押二月沈阿五張阿四各押三禮拜銅洋劈毁提實銀撥充善舉 
[更正]  
　　三月廿六七日第六百十一二次清單内有鏡海道人助賑洋二十元誤登鎭海道人合亟更正三馬路陳與昌恊賑公所啓 
 
 

Page 4

 
 
[題小樓吟飲圖]  
　　小樓吟飲心往久矣今乃棹出申江始晤松堂司馬承以斯圖見示已覺琳琅满紙然際斯盛事不可無詩卽依元唱 
[勉得兩章但珠玉在前自漸形穢唐突施知所不免還祈指疵是幸]  
　　不捲重簾趣自尋爐香熏透碧衣襟每因酒病隨花飲無限詩魂侑月吟剪爥論文酬壯志引杯看劍逞雄心英豪欲說胸中事付與絲桐指上音相聞勝蹟幾回尋難得登臨滌素襟豪興時從佳客飲新詞合向此樓吟證來石磴三生話抱到氷壺一片心萬種風流君獨占俚歌聊以答知音丁亥季春下浣齊樓主人嚴開裕虎臣甫拜稿 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年三月二十六日京報全録]  
　　宮門抄○諭旨一道録前○疆撫劉奏爲興辦屯墾章程並查明各屬户口發過經費及隱粮數目摺○江督曾等奏報河運漕粮開行日期摺○東撫張奏報學政幕友姓名籍貫片○都統春奏報前署叅贊病故並代遞遺摺摺○閩督楊奏爲提督病痊出洋巡緝片○晉撫剛奏解本年第一批京餉片○又奏現辦工賑情形摺○三月二十六日内務府國子監八旗兩翼值日吏部引見二十二名正紅满引見二名正紅漢引見二名○國子監司業吳講謝恩○睿親王等由西陵回京請安○景文預備召見○安興阿請假十日○掌儀司奏初一日祭奉先殿澤公行禮○召見軍機吳講景文德壽芬車○○尙書銜降一級留任甘肅新疆巡撫二等男臣劉錦棠跪奏爲興辦屯墾酌擬章程並查明鎭迪各屬十二年安挿户口發過經費及南北路查報隱粮各數目恭摺具陳仰祈聖鑒事竊照新疆地方幅員遼闊戈壁之外不乏膏腴兵燹以來鞠爲茂草繼經平定招集流亡加意撫綏興修屯墾南路廛民繁庶荒地尙屬無多北路鎭迪各屬已墾熟地不過十之二三田賦缺額旣多閭閻亦形彫敝新招各户率皆貧乏非由公中酌借成本不足以廣招徠臣前飭據藩司魏光壽體察情形悉心籌畫酌擬章程每户給地六十畝由公中借給籽種粮三石製辦農具銀六兩修蓋房屋銀八兩耕牛兩頭合價銀二十四兩或父子共作或兄弟同居或雇夥結伴均按以二人爲一户並月給鹽菜銀一兩八錢口粮麫九十斤自春耕起按八個月計算通計每户銀糧牽算共需借給成本銀七十三兩一錢定限初年還半次年全繳設遇歉收查明酌展繳本之後按畝升科啓徵額糧自第三年始徵半次年全徵仍倣營田之制十户派一屯長如營中什長之制五十户派一屯正如營中百長之制每屯正五名派一委員管理凡請領成本督察農工一切事宜地方官責之委員委員責之屯正屯正責之屯長仍十户出具連環保結互相糾察層屬鈐束以免領本潛逃耗費曠工及滋事不法諸弊其屯正屯長每名仍准領地六十畆借給成本一如户民之例惟每月另給屯正銀四兩屯長銀二兩仍按八個月計算俱免扣還以示獎勵前於覆陳安挿助墾人犯摺内逐一聲明在案兹查迪化縣安挿三百六户奇台縣安挿一百户昌吉縣安挿一百四户皁康縣安挿五十三户綏來縣安挿三百二十户濟木薩縣丞安插六十六户呼圖璧巡檢安挿七十四户哈密通判安挿四十五户精河巡檢安挿二十二户總計安挿土客一千九十户除耔種口糧由倉粮項下借發外共領過成本銀四萬九千八百餘兩另由公中籌給修渠經費銀四千八百餘兩均於善後經費項下開支其舊户中有隱匿正賦者亦定章飭屬敢查准各户自行首報卽於具報到官之日按畝升科姑寛旣往如不行首報查出嚴懲仍追歴年隱賦已據吝屬查報隱粮一千三百四十餘石均自十二年起徵此上年定章興辦屯墾並清查隱賦之各項情形也惟新疆屯地向資渠水灌漑亂後渠多壅廢開辦之初擇其易於爲力者先加疏濬經費尙屬無多以後續籌安挿此欵必須增鉅現值安插遺犯需費不資卽以收回成本周轉能否招墾民户如上年之數應俟察看情形酌量　辦以期户口日增荒蕪日闢賦額日加漸臻富庶至南路各屬亦報新墾地一萬九千餘畝分年啓徵均係報明不領墾費合併聲明除咨部查照外謹會同陜甘總督臣譚鍾麟恭摺具陳是否有當伏乞皇太后皇上聖鑒訓示謹奏奉硃批着照所請該部知道欽此○○太子少保兩江總督臣曾國荃江蘇巡撫臣崧駿跪奏爲蘇省河運漕粮兌竣開行日期恭摺仰祈聖鑒事竊照蘇松等屬光緒十二年分冬漕前經臣等會議提撥漕米十萬石循行河運仍委候補知府潘學祖前赴寶應水次設局辦理業將派運米數並籌議章程會摺馳奏在案兹據蘇松糧道成桂詳稱據長州吳縣吳江震澤武進陽湖無錫金匱丹陽等九縣各將認運正餘米石分批勷辦運抵水次陸續兌交共計十萬石籌備餘米六千七百六十九石零外給船耗米四千二百三十石零於光緒十三年二月十五日一律兌竣分作八起每起用船五十號又預備太平船二十四號共用船四百二十四隻於二月二十九日在寶應水次開行按起連檣前進等情詳請具奏前來臣等覆查無異除飭該糧道飭令勷辦押運各委員督押各船催儧前進母任延悮一面飛催江安糧道將江北漕米上緊兌竣跟蹤開駛外謹將蘇省河運漕糧兌竣開行日起會同漕運總督臣盧士杰恭摺由驛具陳伏乞皇太后皇上聖鑒謹奏奉硃批户部知道欽此○○張曜片再學政所延閱文幕友姓名籍貫例應由巡撫查明具奏兹准新任學政臣梁燿樞咨稱所延閱文幕友錢國祥江蘇廪生王保奭江蘇拔貢翁大烈江蘇附貢張玘湖北拔貢朱貞保江蘇監牛林慶昌廣東增生開單移送前來臣覆查無異理合循例附片陳明伏乞聖鑒謹奏奉硃批知道了欽此○○奴才春满跪奏爲恭報前署叅贊大臣明春積勞病故日期並代遞遺摺仰祈聖鑒事竊查明春於上年二月内因病乞退蒙恩准開署缺回旗調理於八月二十六日奴才到任明春交卸後因經手事件尙未清厘兼之病未大痊天氣漸冷未能起程回京本年正月初旬明春忽患咳𠻳痰喘諸症奴才數往看視勸其安心調理無如明春積病已久氣血兩虧醫藥頻投殊鮮功效延至二月初八日早辰明春自知病不能起將經手未完一切公事託付奴才督飭承辦委員逐欵造册呈齎代爲奏明辦理並口授大意繕具遺摺交奴才代爲呈遞明春自云國恩未報齎志以終抱憾九原並無一語及私遂於是日亥刻在於行營病故其身後肅條宦囊如洗明春家居京旗僅有一子二品廕生三等侍衛志興在京當差奴才飭令明春原帶委員提督楊志勝等將喪中一切妥爲料理並據該提督同塔城理事通判將哈密辦事大臣銀印一顆齎送前來另行派員恭繳其積勞情形及生平戰功事績容俟奴才會同新疆巡撫臣劉錦棠署伊犁將軍錫綸另行具奏外謹將該大臣病故日期並代遞遺摺各緣由恭摺由驛馳陳伏乞皇太后皇上聖鑒謹奏奉硃批另有旨欽此○○楊昌濬片再福建水師提督臣彭楚漢前因洋槍炸裂左手虎口受傷咨經臣據情代奏恭奉批旨賞假一月欽此旋因假满未𫊧就痊復經奏准賞假兩月調治在案兹准該提督咨稱現在假期届满手創加意調治已𫊧痊愈應卽照常供職轉瞬南風司令洋面巡緝緊要擬將營中事務妥爲料理卽乘坐輪船親率戰哨赴洋巡緝理合咨請代奏銷假前來除咨部查照外臣謹附片陳明伏乞聖鑒謹奏奉硃批知道了欽此○○剛毅片再晉省奉撥光緒十三年地丁京餉銀四十五萬兩值此部庫需餉孔殷自應設法陸續籌解以資應用兹據布政使張煦詳稱遵於光緒十二年地丁項内借動銀十萬兩差委大挑知縣澤宣管解於光緒十三年二月十八日起程赴户部交納作爲本年第一批應解京餉除分咨查照外理合附片具陳伏乞聖鑒謹奏奉硃批户部知道欽此○○山西巡撫臣剛毅跪奏爲晋省現辦工賑情形恭摺具奏仰祈聖鑒事竊照上年六月汾水冲决堤壩灌入省城淹及满營等處並沿河各州縣被水成災當經設法賑撫奏准援案照山東賑捐章程就地籌捐以資工賑飭由司道籌議估計各工派員購料開辦並飭該管道府遴員分赴被災各處勘明分數照例酌給正賑加賑冲塌房屋酌給修費錢糧雜欵分别蠲緩今春青黄不接之時亦飭委員携銀分赴各屬察看接濟歴經臣先後奏奉諭旨允准各在案伏查晉省太原榆次等七屬及汾屬汾平介孝等處土浮勢下四面高山形如釜底省垣爲汾河折抱之處益當其冲護城大壩及金鋼堰所以收束全河關係各屬利害前因歴年失修以致猝遭巨患若不急籌興築民間不得一日安居轉瞬入夏大雨時行尤堪籌慮而省垣城墻從前有塌裂之處此次經水冲激淹受臌裂坍卸計有二十餘丈極爲緊要至满城衙署兵房淹坍旣盡賃屋棲居益堪憐憫餘如學政衙門及號舍太原營叅將陽曲縣等署亦須移建修茸以上各工均屬急不容緩去秋雖經估辦因天寒土凍施工未久現當春融已飭司道查照原奏將堤工城工及满城衙署各工分别輕重核計欵項次第開工實力籌辦查太汾各屬被災之區離省近者十數里遠亦不出二三百里藉此鉅工招雇飢民就近謀食嚴禁在工員弁不准侵扣工食以期實惠窮黎亦以工代賑之一法其老弱在家不能遠出者已飭各府州縣查明確實禀請發欵接濟而實在困苦無力耕種各户亦飭酌給籽種俾得及時耕種總期要工不致久懸一夫不致失所以仰副朝廷軫念災黎之至意應需欵項爲數甚鉅前飭各州縣就地勸捐雖各紳富急公好義尙不乏人而自丁戊大祲以後地方殷實遠不如前其較瘠之區業已飭令停止以惜民力俟捐有成數察看是否敷用再行奏明辦理據工賑局司道具詳請奏前來理合將現辨工賑情形恭摺具陳伏乞皇太后皇上聖鑒訓示謹奏奉硃批知道了欽此 
 
 

Page 12

 
 
[士女如雲]  
　　蘇人本定于三月十十六日爲大儒巷八大王開光賽會已經遍貼路由單哄動城鄉富奉府憲魁太守諭令嚴禁是以會首人等恪遵憲諭惟於廟中延請羽士禳醮三日代民祈福以了其事乃四鄉士民早聞賽會之信皆不遠百里鼓棹而來以致街市熱閙異常城中士女亦踵而和之衣香裙影徧满春城無賴子弟往往從人中肆擾於此見魁太守之預行禁止良有先見矣 
[潯陽雜誌]  
　　三月二十三日相傅爲天后誕辰九江南門外小壩頭天后宮搭臺演戲紅氍一曲響遏行雲薄𩯭春衫與紅桃緑柳相輝映長安水邊風景當不是過○九江府科試届期湖彭瑞安等屬生童担囊　笈而至者已後先接踵經紀中人來趕考者亦覺實繁有徒八角市一帶市面漸形熱閙都府巷口有某甲在營充當戰兵家有空房賃與彭澤縣考童居住三月二十一日晨餐後中買鄉人雞一頭因爭價齟齬始而口角繼而對毆甲力不能支立時敗北寓中考童等不服一聲呼嘯鬨動多人復將該鄉人揪住痛毆悮傷要害踣地而斃當經地保禀官相騐已將凶手帶案矣未入鎖院以掄才先赴公庭而對簿此誠讀書求仕之初心所念不到此者矣事後思量悔之何及○西門内化善堂間壁李裕泰茶棧有樓房數幢因年久失修牆壁朽壞屋瓦亦多滲漏該棧主趁此晴天請匠興工修整不料中幢墻磚欹斜尤甚前日午刻經衆匠奏手忽砉然一聲石破天驚立時坍倒壓斃匠人兩名厥狀甚慘此亦旡妄之災也○九江上游之浴港地方到有大冶帮木牌一架抵關請又上月二十三日辰刻九江關道李亦青觀察帶同書役乘坐長龍砲船上駛認眞丈量屬下各砲艇於送迎時升砲數門以申敬意聞漢口尙有木牌二十餘架下駛不日抵九江關完稅 
[杭郡紀聞]  
　　浙撫衛靜瀾中丞出省閱兵各情疉列前報兹聞中丞校閱營伍將次竣事憲節由嚴江下駛約三月二十八日可回省城○前日王衙前失愼有一錫箔鋪不見夥友兩人疑其斃於火中次日清理火塲並未見有遺骸仔細翻檢終無一手一足愈以爲疑急寫信告其家屬一面在各處探聽蹤跡後聞失愼之第二日有人在草橋門外見兩夥各挑行李附船渡江而去鋪主始知其中必有疑竇而隣居人等亦謂墻門内火發後各家僅能逃得性命並未取出一絲一粟此兩夥獨有行李且在當時逃匿必係竊捲貨物乘間縱火以滅其跡似此很毒之人豈容輕意饒恕鋪主亦以爲然現擬將兩夥尋𫊧禀官究治傳說如是究竟兩夥何以逃遁則固無從知悉也○敷崇紫三書院鬧考事經許方伯函知中丞中丞大怒覆函謂鬧考停考世宗憲皇帝諭旨着爲定例今三書院生員閙考罷考擬停考三個月所有三個月額定膏火筆資加獎全數撥充順直賑款云云府仁錢三學生員一得此信卽聨名公禀方伯謂前次閙考均是住院之甯紹人以紹興人爲多並無杭人在内已蒙方伯垂鑒故於監院禀請示期考試時方伯批示語多獎勵約謂安分不安分自有分别總俟中丞回省請示後再行開考惟充賑之說外間傳聞如是不知確否 
[文報局内賑所瑣記十四]  
　　頃接揚州公所交到從前山東賑捐王祖慶程念曾何彦達龎元濟馮世昌趙沅姚元鼎黄傅楨黄傅鈞宋春霆方期成允平陳爕顧如玉朱仲清朱大鯉譚新鼐譚新頴梅詠蕚史廷亮陸展才陸興賢陸毓琦楊榮年姚守眞成福生戴鍾汾鄭仁傑土叔秀李鴻翥謝文虎徐鳴岐楊保謙諸君部照望卽持實收來所調照其監照則並未發來又屠瑞樁應交監生尙欠繳銀兩侯世勳劉相應令聲明監生案據云再敝所經收賑捐槪不核獎恐致誤會合併聲明○頃來太倉繆蘅甫先生寄來賑洋五元並示云李虎臣茂才因室人王氏抱病捐洋五元求賜速痊虎臣以館爲生歲得修脯甚微所捐五枚實可抵五十枚五百枚之鉅歀又大塲楊黄氏示云分娩將近奉上一元仰乞神佑我知天佑善人定必如響斯應四月初一日 
[來信照登]  
　　緝私洋藥總局審理案中罰欵于三月二十三日由英會審公堂送來九八銀一百兩又四月初二日由孫君交來劍記移書價貼欵捐助英洋一百元充作敝院經費具見心存利濟志切好施俾敝院得以補救窮黎實賴二公一片婆心曷勝銘謝倘各善長有繼起捐助者敝院必登報章以徵信實[  仁濟醫院謹啓]  
 
