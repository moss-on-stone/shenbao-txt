# 1911 - 255 - 4913870

 

Page 1

 
 
   
 
 

Page 2

 
 
[ 
[江蘇教育總會全體會員公鑒]  
本會照章定於八月廿三日開全體會員常會請各會員携帶應交會費先期至會所換取入塲劵其開會秩序屆期廣告并先期於廿一日開評議員會廿二日開會董會此布 
[奏辦湖北籖捐總局　爲]  
曉諭事照得籖捐係屬　奏辦有關新政要需絲毫不能短欠乃查有大吉祥廣興等票店積欠公欵疊次督催延抗不繳現經禀奉　督憲飭令發交江夏縣看管勒追實係該商等咎由自取與他商無涉自應各安本業官商互相維持近查有無恥之徒藉端生事謂本總局之票有停辦之說淆惑衆聽殊屬可恨難保非欠欵商人有意挾私擾害市面除嚴密訪查造謡之人卽行懲辦外深恐遠近各處未能周知致爲人言所惑爲此特行曉諭各票商等及購票之人照常交易愼勿輕信傳言之訛切切毋違此示 
[叩募安徽水災振捐]  
竊以爲善必昌施恩者報有應得爲德不卒任事者責無可辭同人自協籌義振以來已將兩載代灾黎乞生命爲天道補阨窮屢蒙各大慈善家或散錢財或籌穀米萬方感頌到處歡迎無如天禍皖民連年不已淮左右之災未弭江南北之灾又害其轉徙流亡之慘狀已言之不可勝言而呼號迫切之哀情更待之不能再待人將就死誰見弗憐同人志願雖宏才力仍薄羅掘已盡推解無從旣不能力起圖功又不忍坐視不救踷躊再四呼籲萬千明知至再至三實難啓口須識斯民斯世悉是同胞伏願善男信女廣發慈悲達官巨紳宏此願力多誠積德少亦施仁指囷相贈救林林總總嗷嗷待哺之餘生傾槖而施造子子孫孫永永無疆之遐福收捐處長源泰謝筠亭萬昌典余魯卿大慶元王序存招商局沈松茂裕寗官銀錢局董子俊製造局籌辦皖振處神州報館曁各報館安徽鐵路公司義振所竇希文處海豐公司竇介人處　皖省旅滬同人公啓 
[筵資助賑]  
益昌洋布號上年遷居德馨里承諸君厚貺本當設筵酧答盛情今因西山大水奇灾飢民待哺嗷嗷因將筵資洋一百三十元並節省端午中秋節菜洋二十元移充平糶之需爲諸君造福謹登報章伏希　公鑒　　金庭公會謹啓 
[象牙同業廣告]  
從來魚目可以混珠𥑇石可以淆玉具見以僞亂真之物自古有之而今則更甚也近有一種貨物來自外洋而混售於巿者名曰假牙論其造化以松香樟腦蛋白等用藥水以練成雖有光紋相似其質輕軟究不如眞牙之耐久也論其功用或製爲扇骨幾經手玩則斑黑現形或製爲烟嘴幾經呼吸則猛裂傷喉究不如真象牙之性凉也似假牙之害惜乎購者不知視爲價亷物美往往而受其愚敝業竊逢振興寔業之時所以表白及此若任其汗牛充棟牙業名譽抑且大受影響矣用申數語以登報端謹告　象牙同業廣告 
[十一朝東華錄已出版]  
凡購有預約劵者請向各經售處領書　存古齋啓 
[振市公司新舞臺廣告]  
啓者本公司擇於是月廿三日下午二時開股東常會報告帳略並定於八月初一日起每逢禮拜日及禮拜三六給發官利餘利特此佈告　新舞臺廣告 
[直隸公債第六年本息一律還淸廣告]  
本年八月朔應還已宇公債本息銀兩仍由上海電政局照發 
[通州大生紗廠崇明大生分廠開第五次股東常會廣告]  
兹議定八月初五日開大生正廠股東會初六日開大生分廠股東會屆期務望　股東諸君午後一點鐘蒞會倘因事不能親臨則請舉代表帶委託證書到會會塲設上海跑馬廳商學公會此佈　總理張謇謹白 
[推店聲明]  
松江西門外阜成昌記爲因經理不善連年虧折該欠上項甚巨事無可了致各股東情願將阜成招牌生財底貨底賬以及店房棧房隨屋基地連同在房裝修央中絕賣與湯九思堂接盤管業開張所得價銀當經陳明松江商會備案一俟契據去甬扦字完畢而後銀契兩交所得價銀如數繳呈松江商會召集各上項開會按數攤派其店業已於本月二十日交得主收管任憑改號加記卽日開張自後往來生意盈虧均與失主永不干涉所有七月二十以前阜成昌記往來欠欵亦與得主不涉但阜成昌記年久老店執事糊塗人所共知倘有遺漏期票抵據等在外未曾收回日後檢出一概作爲廢紙恐未週知特此聲明　阜成昌記陳氏各東告白 
[遺失聲明]  
兹有周村協盛棧匯使大德通申付匯票二紙每票計九八元銀一千一百零二兩五錢均係七月初九日立票此票途中遺失已向前途說明作爲廢紙特登申時兩報并登西報聲明望祈　中外各寳行號切勿收用特此聲明　復興昌代謹登白 
[電政局添設廣東平遠縣電報房廣告]  
本局禀奉郵傳部於廣東嘉應州屬平遠縣添設電報房一處以利交通業於七月初八日在該處設局通報照章收發官商各電特此布聞 
[南滿洲鐵路公司黃浦碼頭廣告]  
啓者本公司業已購成向係前原經理黃浦碼頭棧房公司並地産等該地坐落在楊樹浦路第三十號便是所有碼頭棧房地産三章並一切均歸本公司爲業自西歷一千九百十一年十月十號卽華歷八月十九日爲始辦理碼頭棧房事務並往來大連上海輪船名神戶丸西京丸二輪停泊在該碼頭倘　各寳號有裝卸各貨以及搭客等情請移玉至該碼頭可也所有進出口簽字等情仍歸日本郵船會社代理恐未周知特此登報聲明　　南滿洲鐵路公司黃浦碼頭啓 
[明季佚事夢花雜誌出版精裝一册定價三角]  
是書爲揚州李練江先生遺著以說部文體記晚明佚事多爲諸家紀載所不及外此或志游俠或記香豔亦皆别有寄託文筆古潔脫盡俗障汪太守某爲之點定謂其價値遠在聊齋之上全書原稿計十二卷點定後散失大半故僅存志節志畸志俠志豔志虛五卷同時鑒賞家不忍令其湮没遂即以殘稿梓行亦可見其珍貴矣原版已燬於兵燹今由本齋主人覔得孤本亟付排印海内宏達當必以先睹爲快也 
上海棋盤街點石齋　申報館售書處代售　寄售處各大書坊 
[本館出版名人雜箸發行]  
曲園老人薈蕞編是書係採取古今來忠臣孝子貞節義烈之見於諸家紀載者會萃而成搜羅宏富一以闡揚潛德感發後人爲宗旨非尋常稗官野乘可比篇末間附按語指迷覺悟尤見曲園一片婆心全書廿卷裝訂十册價洋六角○霆軍紀略中興猛將首推鮑忠壯公其所部霆軍當時旌旗所指即善戰如粤賊陳玉成亦望風胆落聲威戰蹟幾駕湘淮兩軍而上之是編自霆軍成立迄法越戰役後裁撤止年經事緯所記戰事情形如生龍活虎不可捉摸且攷証確鑿凡霆軍事實之不見於奏牘者則旁採之曾胡彭左李諸公之書函故較大事記平定粤匪方略諸書尤爲詳盡當此鉄血時代有志講求兵事及崇拜霆軍者不可不一讀也全書八册價洋八角○三異筆談雲間許小歐先生著時先生以春秋高罷官居武林客來問話輙以筆代舌凡熙朝掌故往代軼聞均隨手紀錄積久成此故名筆談每部兩册價洋三角○鸝砭軒質言是書多記咸同間朝野瑣聞而於中興將帥之軼事粤捻亂黨之蠻野及諸敎匪左道惑人之術紀載尤多展讀一過如與天寳宫人談開元舊事增益見聞不少每部兩册價洋三角　以上各書均係本館舊刊之本書存無多購者從速●再本館經售經史子集名人小說書畫法帖初高等中學師範用各種敎科書躉批零售價目從亷申報館售書處謹啓]  
 
 

Page 3

 
 
評論 
[論近日官制之不可解]  
　　朝廷設種種機關。有所司也。旣有所。司則不能聽。其或有或無。乃今之似有而無似無而有之機關。何其多也。試略舉之。 
都察院有耶無耶。其應有應無。爲别一。問題然現今尚存。則固赫然。耳目。喉舌之司。也奈何寒蟬不鳴。反舌無聲。即有寥寥封奏。而十之八九。槪予留中。留中爲有明稗政。不待論矣。然有明末年。天下。赫然猶知。有台。諫在。今日之都察院。則已在。海上。神山列。矣 
變通旗。制處。有耶。無耶謂變通之。道難行則裁之可也。或應變通而不需别立。機關。則附屬於他署可也。奈何令其蓬生於牖而塵積於。户。 
弼德院有耶無耶。請開辦費。請鑄關。防請建築衙署。大臣參議。聨翩而出。固有之矣。然開議不知何日。議案不知所在。則又。似無之。新立之機關而如此。其他可知。内閣有耶無耶。自總理大臣演説行政方針一事外。吾人實不知新内閣。有何異於軍機。内閣會議。何以異於政務處會議。抑何以異於不議。其最壞現象。則總協理與各部。日日在相尤之中。本以明責任而立内阁。今乃以有内閣之故。而責任日以不明。埋狐掘狐狐之爲狐如故。安在其爲有内閣 
故綜内外之所有。。曰私心。曰勢力其他皆在若有若無之間。誠如是 
則必有一切俱無之一日。斯誠令人匪夷所思者矣。 
[專電]  
　　川人圍攻成都（省城）兵力不支勢難保全城内居民逃生無路哭聲震天多有自經者 
　　兵民在嘉定戰鬥劇烈亂民多有快鎗官兵不甚得利 
　　成都資州嘉定叙州等處多設勸耕社勸諭老幼從事耕種並自禁糧食外運　　省城内外揭帖甚多力戒妨害外人生命財產並戒姦淫擄掠如違處死 
　　會黨竭力與成都一帶亂民聯絡並擔任接濟軍火川民堅拒會黨乃自行起事勢頗猛烈（以上重慶） 
　　聞某大臣爲川事遭險鄂省官塲驚疑殊甚現正探聽（武昌） 
　　鄂因川亂派出陸軍兩標尚須續派現鄂督電部飭六鎭兵來鄂塡紥（武昌）　　内閣電致滇督川滇密邇著嚴愼防備以免竄擾 
　　湘鄂兩省京官爲路事投遞公呈都察院不受　　駐英欽使電告政府英國因盧川亂波累僑商决計遣派兵艦防護政府覆電謂已派兵保護卽可消弭現在民情憤激交通斷絕設英國堅持激成大禍中國不任其責 
　　范御史續奏川事激烈專以兵力壓制大局必至 
糜爛外患迭乘更爲危殆 
　　廷寄蘇撫程德全蘇省賭風甚熾鹽匪充斥著督飭各屬嚴密查緝盡法懲治 
　　皇上現居瀛台典學（以上北京） 
　　聞省城被圍甚急幸督署未燬行人搜有文信者卽扣阻並不加害（夔州） 
　　杭州官紳商學界今日（二十五開籌振大會到數百人决議截漕開樂善捐當塲爭認捐欵一萬五千餘金每府推幹事四人恊力勸募（杭州） 
　　揚州警官朱霞仙毆辱學生激動公憤全體罷課（揚州） 
[譯電]  
　　據聖彼德堡電稱首相司徒來賓之傷或將致命俄皇已下詔慰之今日（二十四）晨間首相尚覺安靜幾而熱度漸增醫生亦大爲驚駭至行刺時首相坐於財政大臣柯柯扶沙夫之側該大臣今將改任首相劇塲之觀客聞槍聲後皆驚惶失措蓋恐刺客志在行刺俄皇也旋見俄皇步出包廂毫未受傷乃即跪下同唱國歌是時首相已舁入醫院觀客大半目眩刺客乃乘機遁逃行至門口被人止住並未抵拒且仍照常吸煙醫生重騐首相之傷見其肺之内部已洞穿且因脊骨中彈故下半身已麻木不仁現在刺客已爲警察藏匿以免爲亂民處刑報復並阻同黨與之通信　　東京某報代表往謁康有爲康極言中國國會之可望且料中國婦女將來可得大分之政治權觀其舉止已可自由囘國 
因攝政王允開黨禁也 
　　中國公使正式照會東京各報謂使館參贊吳振麟不日將赴 
 
 

Page 4

 
 
美國此後與公使館毫無關涉此事殊令外交界詫異因大違外交之禮制也各報評論極多（以上東京） 
[公電]  
　　各報鑒黔審廳違法徇私各報屢載本報載慈善會舞弊事該會未請更正以汚衊起訴拘提編緝違律拘留四日案未决報暫停前途黑暗請主持黔報叩 
要聞一 
[川路大風潮續聞]  
　　十九日之廷寄已就所聞略紀昨報茲得原諭特再照錄現在四川亂黨藉爭路爲名惑商民罷市罷課近復傳布自保商權書意圖自立并有攻撲督署肆行燒殺情事巳經電諭趙爾豐分别良莠勦撫兼施乃旅京紳商學界屢次開會聚集多人投遞呈詞是不知該省匪徒擾亂情形曁朝廷綏靖地方深意徒滋擾亂京畿重地亟應保衛治安尤須嚴加防範着學部嚴飭各學堂管理各員認眞約束學生照常上課不得任意出堂干預外事並着民政部步軍統領衙門嚴行禁止聚衆開會多派兵警加意彈壓如仍有開會演説紛遞呈詞者立即勸阻解散倘或不遵即行分别嚴拿並將自稱四川代表劉聲元嚴密查拿押解回籍交地方官嚴加管束各該衙門務當實力奉行勿稍疎忽欽此 
　　十九日内閣召見時監國以鐵路國有定爲政策借欵辦路實出萬不獲已湘粤兩省士紳初雖誤會今已帖然不料川人始終反抗聚衆要挾不聽勸導觀近日種種情形如成都士民之圍擾督署來京代表之滋閙王府殊屬不成事體若再事姑容效尤伊於胡底且借欵築路之議創自張故相朝廷對於國勢民力審愼再三遷延至今始經定議該省紳民豈毫無聞見奈何不諒朝廷苦心但憑一二不肖士紳之慫恿恃衆逞蠻目無法紀該省大吏不能善爲開導尚有附和凟奏者眞不解事卿等速電川督一俟督辦端方到時會同妥爲解散並訪拿首要請旨辦理總協理遵諭退散即發長電一道分致端趙二公 
　　趙督有電到京謂川人藉爭路爲名希圖獨立並發布自保商權書擁戴羅某爲首領現在羅亦被拿等語諭旨所云蓋根據趙督之電奏云　　北京外交團中人云川人十五日聚衆起事業經焚燒督署搗毁各處經徵局各國公使深恐有害外人生命財產擬派兵輪入川以資保護事爲外部所阻各公使因提議暫借中國兵力保護其財產至商人則擬前來宜昌避患云 
　　北京總税務司昨接重慶税務司來電略云成都已有激戰之勢城門盡閉各處電綫不通數日前已有英美敎士遷避時因水長外國砲艦均可駛抵嘉定接應現時該省大吏出示禁阻暴動諭令保路會從速解散並頒發軍令如滋生事端即按律懲治人民異常驚愕惟無仇視外人舉動 
　　美國國務卿挪克斯氏接到中國四川省亂耗後已電飭駐北京署理美公使速飭司令官嘛如德克急派亞細亞艦隊軍艦數艘赴川保護美僑　　鄂督瑞莘帥於十九上午十句鐘接四川來電謂川民聚衆萬餘圍攻督署燒燬頭門數重幸兵警極力抵住趙督全眷護保無恙惟兵民均有傷斃又接四川陸軍第十七鎭朱統制來電有川民死力爭路官兵不服調遣之語瑞督即令張統制於是日午刻集會全體軍官在司令處會議立派劉參謀上院請令奉派三十二標三營管帶率同全軍由文昌門外出發乘兵輪至宜昌登岸遵陸入川　　川代表劉聲元被提督衙門拘押後求見烏大金吾不獲悲憤呼天不食不飮聞强延一日夜已於二十日午前畢命至其確實與否及如何致死訪明續誌 
　　二十日内閣會議時盛宣懷云幹路收歸國有本是朝廷意見今川民不察羣起反對並糾合罷市以爲要挾地步民氣囂張實堪痛恨非以兵力𠞰除不可了結云云慶邸曰川民反對宫保未必無因我意此事終須和平了結若如宫保言以兵力從事我不敢擔其責任 
　　自十六日起川省官商各電均須由湖北轉達聞此事實因某大臣深恐川人與内地各處及川鄂湘粤等省聯合聲勢愈大並以官電奏咨直達閣部或爲商電延誤故預電川鄂兩省所有商電密碼均停止傳達官電與明碼商電到鄂後亦須由某大員斟酌再行傳遞　　端督辦帶兵起程原擬由宜昌起旱入川嗣以山路險峻林木叢密恐難防範故二十一日行抵宜昌後即飭該處府縣雇民船 
 
 

Page 5

 
 
四十餘隻載往萬縣惟至萬縣以後船不通行仍須由陸路前進計十八站卽抵成都現鄂省派往鄖施等處之兵已陸續起程該兵名爲駐守邊界實爲午帥之援應緣午帥前與瑞制軍商議以此次入川殊難望　其平和如果川人叛亂朝廷必命其帶兵勦撫届時征調鄂軍路遠難以接應故預駐重兵於川邊以備緩急午帥又以沿途地方荒僻雖有電綫而無報房通電殊多不便特在工程第八營借電報學兵同行以便沿途有電線處隨時接線發電聞張统制卽派工程營電信敎員程德儼學兵張明德舒機齡等隨往發給該員兵等薪餉三月以爲安家之費並在武昌電報局中另雇電報工匠一名以爲升木接線之用 
　　鄂省陸軍三十一標第三營馬隊第八標一營管帶杜錫魁楊齊鳳二君均於二十一日奉張統制密飭轉傳督帥面諭著該營預爲準備聽候命令現該營已將軍裝器械籌備完全一俟開差令下即行拔隊起程 
惟派往何處雖未發佈料必派赴四川 
浙江軍撫兩署前日接川督趙季帥來電如下（上畧）川省因路事而起爭執因久不解决而黨勢愈固初則罷市罷課以爲要挾旣聞不允商辦竟悍然不顧實行抗糧抗捐不納釐税迭經開導彈壓抗不聽命十三日忽刊發自保傳單語意狂悖直是宣布獨立並聞定期十六日舉事因密爲布置於十五日晨間誘擒首要數人午後果有匪徒數千人先在督署左近放火嗣即圍撲衙署督轅兵隊爲其衝開直入二門其勢甚猛急飭兵隊開鎗抵擊傷斃數人始各退出又復鬨至衙署後門意欲包抄後經竭力抵禦方始散去此次幸爲防範先發制人故街市尚未受損惟察看情形非三五日所能靖謐尤可慮者其黨與衆多遍布各屬而兵力單弱兼顧甚難利鈍尚未可料查該首要等皆係職官昨已一面請旨示遵特此奉聞 
　　川督將諮議局議長蒲殿俊等拘禁後人口益加皇惑浙省紳士聞之大爲焦慮昨日諮議局副議長沈衡山爲鎭定人心消弭禍患起見電致奉天請邵紳轉懇趙次帥轉電季帥釋放電文如下奉天法政學堂邵伯絅兄川事警電日聞地方擾亂全賴地方紳士宣通德意代達民隱蒲鄧蕭一時人望弟皆素識决不倡亂務乞力懇次帥轉電速釋以抒川禍勿傷天下志士之心鈞儒叩 
　　四川旅滬同鄕昨假張園開保路恊會到者甚衆當由主席熊君報告川亂情形又宣布開會宗旨在急則治標保全川人生命財產爲第一着保路尚在第二着旋由來賓演説不及縷載最後議决辦法計有三條一） 
從速晋謁岑宫保請其不可帶兵入川仍請先行電奏川人保路並非亂民（二）電請各省諮議局聯合力爭（三）電請同鄉京官速籌保全川省生命財產之法由 
開會以至閉會秩序整齊雖演説時間有激烈之語然在會者僅相向而哭並未有擾亂秩序之事 
　　前兩廣總督岑春煊入川平亂已見明諭茲悉岑雲帥已於昨日乘火車起程由田大令移請一路分局德區長派巡官二名巡長八名巡士六十名各荷鎗枝佩刀護送到站直至開車始回官塲恭送行旌者頗形熱鬧 
小説 
[無名罪人（三十五無名）]  
　　説道二月二十八日。便是禮拜六那。夜愛姑道。禮拜六那夜是什麽。雪姨道。便是芳秋君寄信於你的那夜了。愛姑道你眞個記得淸楚。麽。雪姨道。什麽記不得淸楚。二十八日那夜。便是月底。我那日是在主人處取了工資的。愛姑道。正是正是。我那日接了他的。信看後一時昏過去的。到了明日。看見報纸上。説是急登街。出了殺人的命案。那犯人當時拿獲了。我便疑心在他身上。自後我便問着石。勃那犯人的樣子。和他所供的言語。更加與他相像了。因此今日我。纔去聽審的。雪姨道。我也這麽想。但是我又。想芳秋君那夜見。不着。你或者立刻去了巴黎。所以後來沒有信息。也未可知。芳秋君在這巴黎並無相識之。人到了美國。又匿跡在下等社會。所以知道他的不。多今日若使我家。的老主人。去了。也應認識的。愛姑道。你説父。親他是見了裁判的事。甚是討厭。决不會去的。雪姨道。小姐放心。芳秋君的事我想總有法子救他。的他不是殺人的人。那裡能彀定他。這罪。愛姑道。正是如此。他的性情。我是知道的。非但殺人。便是一草一木也不肯。輕易戕害。雪姨道這殺人的事。决非芳秋君那證據我已尋着了愛姑驚道什麽證據。雪姨道。小姐不是方纔説。假使當時芳秋君。在那。未到急登街以前是在那裡。能彀明白了。便可無罪麽。愛姑道正是。但是裁判官當時。問了他幾。遍他總不説那是沒。法的。 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[粤路之難未已]  
　　粤函粤路股東反對鐵路國有連月以來雖似銷聲匿跡而内中暗潮伏之已久將來暴炸必有令人不測之舉動聞近來公司接到此項反對言論極多大約皆外埠華僑函件其激烈者則爲大小霹靂海防新埠及美屬加拿大温高華等處中有一函聲言現在僑商决意另圖反對政府以謀保存國家公司接函後不敢宣洩日前鉅商胡國廉亦有函到公司洋洋數千言大罵經理諸人之無用并有將來公司損失惟汝等是問一切交涉槪不承認云云而該路公司辦事人皆由龍建章去年查賬後密請郵傳部暫派故無一不盡仰承部意者而尤以羅董事爲甚聞龍自回粤後即駐電燈公司無日不與羅某等密議定議後又往路公司經營一切計自回粤以來其間文牘電報與部來往不知凡幾一切極爲秘密即公司中人亦鮮有知者觀其部署各事之手段萬分酷烈禍機潛伏將來一發恐成不可收拾云 
[中俄勘界交涉又失敗矣]  
　　中俄勘界交涉係根據於咸豐十年條約其爭點在額爾古納河以上此次勘界員先自西而東後又自東而西聞其爭點在滿洲里一埠該埠爲俄國東淸鐵路入境首站近來異常繁盛俄人此次劃界竟認爲已有我國勘界大臣極力爭執一絲不讓幾至决裂近聞兩國勘界大臣擬暫將滿洲里停議另由呼倫貝爾以西之首卡阿巴該圖爲分界起點該處有南北土山名目相同相距六七俄里内有煤礦一處（想係札賫諾爾煤礦）俄員指南山爲界華員指北山爲界兩相爭執相持不下然聞勘界大臣因滿洲里之爭頗有退讓此地之意聞滿洲里人言此次俄人力爭其意不在滿站而在橫亘二千餘里分爭之島嶼四十九處沿訥爾古納河北岸之俄屯全賴此島嶼之柴草養生爭滿洲里者虚聲爭島嶼者實利俄人知我國重視滿洲里也故先力爭滿洲里若中國欲俄國退讓滿洲里則中國須退讓各島嶼庶爭之有説我國勘界諸公竟墮其術中欲將各島嶼退讓以爲爭滿洲里之地步殆可嘆也 
[蒙古聯俄之風説]  
　　京師某報云俄國官報載有蒙古王公聯同喇嘛至俄京哀求俄政府保護云云經詳細調查此語並非全無根據因日前有蒙古王赴俄游歷見俄某大臣有忝列鄰邦一切俱蒙庇蔭等語至京師通顯寺近來有一喇嘛屢至俄國使館又常通電於庫倫活佛並用密碼形踪詭秘似此舉動最易滋生邊患不識我民部外部藩部亦有所聞否 
又字林西報載北京電云現接庫倫來信知此項消息確係實情蓋七月杪蒙古王公及喇嘛嘗開大會會長爲呼圖克圖喇嘛中之前輩該會對於中政府藩屬政策及政治改良二端極表反抗之意至此項委員則於八月初遣赴俄京云觀此則喇嘛實有引起俄國交涉之意而通顯寺之與俄使館往來尤不可不注意也 
[滇南片馬問題]  
　　滇南片馬事件久未解决滇人誓死不讓日向滇督催促刻聞滇督接有外部來電云片馬事疊次來電分南北兩截辦法注重派員往查並預備公斷藎籌極佩本部現照會英使略謂土司各部本歸中國管轄必仍屬中國免另覓土地換讓致生糾葛所謂分水嶺者宜指高良工山一帶毫無疑義貴國必欲堅持異議惟仍請先將兵隊撤退彼此各派大員就地將兩國所主形勢詳細考查備具説帖報明兩國政府核定界線根據以期兩無委曲其向北未勘之地即於此地一併查明以爲將來勘劃地步至界務照前辦法總能妥善解决如猶恐兩國意見終難一致尚有公斷一途爲最後之結果云云 
[新官制遲遲發表原因]  
　　新官制發表日期外間屬望已久聞官制表本已擬出稿本呈上監國閲看監國以其中窒礙之處尚多摘出數十條就中如各部屬官原擬定某部若干缺者監國以各部事務繁簡不一缺之多少須由各部大臣酌量裁定未便預爲之限又裁缺人員一條原稿有咨回原籍原旗之例監國以此等人員作何究竟聞定稿大臣則謂將來有文武考試任用之例該項裁缺咨回人員仍可應考等語監國之意則謂從前未經考試人員令其考試尚有可言惟該項人員多有從前曾經考試然後錄用者此次將其裁缺又復令其考試似亦頗有窒礙至新官制用人之法大致以留學各國畢業生爲首選次則本國各學堂 
 
 

Page 11

 
 
畢業學生其舊日科舉人員則略如附屬品監國亦以此中不無畸輕畸重且現在各大員中尚多科舉出身人員諸如此類急宜再加斟酌故官制尚未能立時發表云 
[海軍部豫定興復規制]  
　　海軍部預算於七年後全隊海軍可告成立計第一年凡係舊有之兵船一律修復並加造巡洋艦三艘且設立製造海軍槍礮廠四處第二年編定海軍軍制並設海軍二隊每隊巡艦一艘運船若干水雷艇若干第三年至第七年修造大鐵甲船八艘巡洋艦二十艘其他軍用船隻十艘水雷艇五十餘艘聞各司已依次訂爲海軍興復章程呈兩大臣察核以期逐次實施云 
[袁大化亦難爲無米炊耶]  
　　新疆友人函云該省距内地太遠交通不利風氣難開新政敷衍加以俄國以該省爲目的物經營一切不遺餘力其危險較東三省爲甚且新疆爲受協省分財政艱窘尤爲各省所無其每年預算支出四百三十餘萬各項統入不過一百四五十萬所虧皆恃各省協濟而新政繁興各省自顧不暇雖文電告急無應之者近日農工商部嚴催該省組織商會地方官不得已約集商界中人籌辦衆擬公搉楊紹周爲總理（楊君天津人經商新疆現充該省諮議局議長）以故新撫袁中丞蒞任後首以財政困難將敎育費裁去十之三四曾向杜學使云州縣官辦學不力自應嚴參然以本省如此之民智財政嚴責州縣 
官之辦學毋乃近苛居恒每對州縣官曰現在新政不能説不辦惟有一法奉到公事卽照章釘一牌最妙且此法甘肅行之已久我省亦何不可行也説者謂中丞素負賢名或不致有此言論倘因財政艱困牢騷而出此亦意中事耳 
[湘省水災之善後談]  
　　湖南辦理工振事宜朱觀察日昨會同藩司黃署使具禀撫轅云敬禀者竊職道前奉委札後遵即帶同試用知縣鍾令善道徐令嶧山自省起程沿途查勘水勢常德府南臨大河水勢漫城而入東西北三面墻城均有坍塌附郭之武陵縣境淹十之六龍陽各垸溃十之八沅江闔境百餘垸未潰者不及十垸潰垸低處水深丈餘至六七尺不等桃源縣水漲時沿河田廬多半淹沒而以縣城附近之延口上下坊迤下之上下大高后春杜靑各村爲重杜靑一村潰口尤多南洲各隄未潰者不過三成華容本屬山鄉其平田各垸亦潰强半湖水久不見落與武龍沅各屬災區勢必久淹爲患澧州安鄕受災尚輕不甚爲害竊思救災之法不過工振糶三者均非籌有的欵不能實行當此財政困難籌款非易惟有實事求是力圖撙節籌修潰堤以工代賑惟不明定限制不特所费不資且恐有借無還後難爲繼限制之法其距河湖遠者潰口必小需費不多力能自築 
各埠通信 
[雲南]  
　　道遷調之忙碌署理雲南提法使　家驊調理迤西道由滇督李制軍奏委巡警道楊福璋觀察署理提法司遞遺巡警道缺則奏委迤東道郭燦觀察署理均於閏六月十七日接印履新惟新　迤東道耿葆烽到任尚需時日東道篆務只得委曲靖府暫行護理已由郭道派員將東道關防送往曲靖府城矣 
　　土匪猖獗之隱憂雲南大關廳隸屬迤東道轄境土匪極多地方素稱難治月前竟將大關廳署快槍刦去在川滇交界地方攔搶來往行商雖經昭通鎭率兵往勦詎匪等愈集愈多聞已　聚二千餘人以叙府橫江大關灘頭一帶爲巢穴月前又將鹽井渡釐局搶擄滇督李制軍己撥調巡防隊勇前往剿辦矣 
　　曲靖大水爲災曲靖府向爲迤東繁盛之區該處產米甚富不意今年雨水太多近更大雨經旬不稍住歇因此河水漲溢竟將曲靖栽成秧苗淹沒殆盡一片汪洋悉成澤國村户被水冲沒者不知凡幾洵數十年未有之苛灾也 
[廣東]  
　　張督定期遷署粤督舊署修復中座改建大辦公廳署後墻角建築枹樓近日趕緊建造不日竣工張督已定於八月初四日遷回督署辦公矣 
　　廣九路定期接軌開車粤省華界廣九鐵路訂期八月初十舉行開車禮現已由粤督派兵萬五千人由粤垣至深圳沿途駐守該兵業已分作小隊陸續出發或在棚廠或在鄉村分駐英界鐵路總工程師現正在省城與粤官商訂通車時刻華英兩路彼此接軌從此省城與九龍可以直達無阻矣 
　　三月二十九日之遺彈東一區分駐所一等巡官李天鈞禀報警局云竊七月十七日午後六句餘鐘據乙班五十二小段巡警葉明回報據仁安新街十二號門牌空屋看守人鄭生葉堂報稱該屋小房内墻邊地面鬆動形跡可疑等情惟時三等巡官朱玉聯查街未回巡官當率同高等巡警學堂畢業生府經歷王蟬並巡長李貴黃斌譚兆輝黃榮光巡警熊綱楊廷標梁貴李增等趨至該地查看當將靠墻地面剖開一尺深之譜内藏木箱一個箱中係六七响無煙子碼約有三四千枚當呼同長警等將該箱起回分駐所中一面由巡官先行解呈警憲察核查此屋係三月二十九以前爲黨人所開之頭髮店名粤成公司聞日前已屬封禁現已退還該屋主人合併聲明 
[河南]  
　　訟獄者不之官而之王天從嵩縣著名刀匪王天從獨覇一鄉各報畧有記載茲得汴友報告更覺令人警駭該匪因去年保種煙土官未敢拔以致該縣民人更爲欣服近來該匪忽又設立一裁判公堂凡民間訟事官斷不公者彼皆過問無論何事凡經該匪斷後無一不遵一若王天從之斷較官更爲公允上月初間不李姓者養媳病 
 
 

Page 12

 
 
故母家藉屍訛詐官不能了嗣即控至王天從處當經王天從酌中斷處令其出錢二十千爲之埋葬母家不服因畏其勢未敢略違十七日又有錢姓失牛二頭禀控匪處許爲代緝（錢姓曾經入會求保護者）時未三日人贓並獲其餘種種裁判似較縣官更爲有威並且該匪三八放告二五坐堂其巢穴内亦有師爺隨從幾幾乎一行政官廳第該縣王季藩大令自到任後業已深受王天從之害無可如何已上稟四次求交缷矣 
[湖北]  
　　畫一兵艦旗式鄂省巡防長江艦隊統領袁君楚瑛以所部楚材楚安江淸江泰四兵輪原有製定船名旂統領旂慶賀典禮旂答謝旂升砲旂滿桅旂與海軍長江艦隊所用旂語相混且未製完全各艦互有不同遇有外國兵艦舉旂每每亂以别旂代答旣恐貽笑外人復不足以壯觀瞻爰詳繪製旂圖説呈請鄂督飭度支公所撥款製造務期各艦一律以成鄂省水軍之符號 
　　新任秦撫過鄂調補陜西撫台楊俊帥交缷湘撫篆後即於二十日午後二時由湘乘楚材丘輪抵鄂小住幨帷即起節由信陽赴任 
　　漢口迭獲大拐案漢口巡警前日在後湖鍾台書院側查獲大拐匪倪春山蔡元喜窟穴取獲男女幼孩十一名搜出賣身契二十六張當將拐犯男女五名解由夏口廳暫押候訊乃昨日又在開往汕頭之　生輪船上恊同英捕房查獲男女拐犯六名幼孩十三口皆係由沔陽潛江一帶拐來擬運赴廣東販賣者巡警道王履康獲此兩批大拐匪特稟請督院核示應交何衙門審辦瑞制軍以純係刑事範圍非會匪棍徒可比不在特别派員審訊之例當即批飭先將該犯等提至警務公所督同司法科員切實研訊究明同夥若干人販賣若干次取獲之孩係從何處拐來以前販賣之孩賣給何人務得詳細供情錄報查核然後抄供連同諸犯解送該管審判廳依律治罪 
[安徽]  
　　皖人歡迎福博士 
華洋義振會總董福開森君（美國博士現充中國郵傳部英文秘書官）于二十二日晚七句鐘乘江寛輪來皖朱中丞率同全城各官並各界領袖赴江干歡迎全城各商號學堂及公共團體均懸燈結彩預備歡迎該輪抵埠時鳴炮奏樂歡聲震地由朱中丞在外賓招待所接待旋該博士由西門進城沿路爆竹之聲不絕于耳翌晨九句鐘官警兩界假大觀亭備宴歡迎午後三句鐘紳商軍學四界假督練公所設宴歡迎旋即於二十四日乘輪赴蕪矣 
　　寡婦孤兒泣血記已故皖撫院文巡捕陸永頤前因徐錫麟之難身護恩撫致遭鎗斃該捕官原籍江蘇家極寒苦死後遺一孤兒今年甫始五歲前撫憲馮夢華中丞憫其死事之慘特咨明度支部飭知支應局按月仍將巡捕薪水二十兩發交陸妻陸王氏祇領以撫遺孤而示體卹俟孤兒成年後　行停發日前度支部以預算不敷咨請朱撫將此項卹銀停發陸王氏得此消息一再禀求朱撫以事關預算未允所請現陸王氏無可如何終朝懷抱孤兒涕泣比隣聞之莫不代爲酸鼻云 
　　鼎成公典被刧懷甯縣石牌鎭鼎成公典于十九夜突被本地鄉民三四十人各持長槍短刀闢門而入將該典搶掠一空約値七千金之譜現該典執事人已上省赴高等檢察所報案张 
[浙江]  
　　貨釐抵還洋款之爲難浙撫增中丞昨日接准南洋大臣　咨嚴催各國賠欵當即會商藩司以浙省預算不　庫藏如洗急待支撥之款類皆挖肉補瘡又値各屬沈灾哀鴻遍野籌賑不暇何堪再受外欵追呼惟事關國債不能不免爲其難飭先籌解一個月一面電復江督原文列下 
南京張制台鑒銑電悉當經飭撥藩司復稱英德借款歷年雖奉部指撥大半皆係無着厘金項下收不敷支大淸分銀行墊欸頗鉅業已停止支付無術騰挪現擬儘力籌湊日内先還一個月銀八萬三千三百餘兩餘另籌辦等情業已電復度支部查照矣相應電聞增韞洽印 
　　杭商義振會紀事浙省被水成灾多至六十七廳州縣曾經大吏奏撥帑銀三十萬而杯水車薪後難爲繼業經紳商學報各界慨念瘡痍發起義振惟商界中範圍較　故先期於念四日下午假座商務總會開會各業商人共到百四十五人三時入席首由該會總理顧竹溪報告各屬被灾慘狀並勸踴躍輸將嗣經各議董決議先合各業各就本行團體會館勸募集有成數一槪解交總會列册報告次宣布商界義振會草章十一條由會衆逐條研究分别删改（稿略）再呈官廳立案分致各屬次推舉義振會襄理員當塲舉定韓景畇王達甫等三十五員次錢江輪船公司主任鄭宜亭等三君當塲捐繳洋各五十元另有官界來賓慨助百元不願留名（或云即江甯吳大令燿）致坐客相顧動容肅然起敬云又金華永康縣商務分會本日馳函總商會附致公文三角據稱各屬風潮爲患灾區　及九郡而杭蘇湖紹食米不濟竟有絕粒之虞雖經官廳設法採運然緩不濟急關係地方安危非細該縣雖同時被灾所損極微幸上年豐收存粮尚夥應請呈明撫院頒發護照飭商赴永邑採運以濟民食而安大局等語聞總商會擬即據情呈請各憲尅期照辦以廣來源云 
[揚州]  
　　揚州食米恐慌揚州府嵩太守接奉常鎭道林觀察札准蘇松太道劉咨滬上米缺價昂已禀外務部税務處電飭南洋各島領事税司招徠華僑洋商採購洋米濟糶惟目下需米孔殷震澤又來告急派員携款至鎭購米五千石運滬分濟等語旋據來委以鎭市米亦缺乏禀請給照改往揚州府屬邵伯一帶採購札府轉飭查驗放行云云唯邵伯爲裹下河米穀薈萃之區邇來私運官運日以二萬石計至少亦在三千石（均是米數）以上新米上市以來迄於今日運出者不可計算日昨省委黃委員到邵購辦糶米六千石極意搜羅只數一千石茲又委購五千石其恐　情形幾視歉年倍蓰云 
　　嵩守巡視災區揚州府嵩太守於二十二日午前由高郵各屬勘水回揚午膳後復又駕船往十二圩及江洲一帶閲看灾區以便察核禀辦 
　　大同茶園停演揚州大同茶園於二十二日夜開演時收票人與學界衝突觀戲人代抱不平一時茶碗橫飛椅棹俱碎該園幾成虀粉彈壓巡官朱霞仙亦無從施其彈壓之力嗣經該園主賠認不是始勉强下塲該園遂於今日停演矣　　 
[松江]  
　　鄉民續報荒歉婁境農民前日來郡報荒念三日又有七八九圖塘橋泖口等處鄉民約百人續報荒歉蓋彼處均係低田禾爲水淹幾於顆粒舞收旋經婁縣李大令慰諭回鄉靜候勘視 
　　河水漲溢街岸西門外白龍潭内之楊家橋長　橋南之宋家橋地勢較低河水漲與岸齊日來竟溢及街道行人褰裳而過諸多不便茲有潘君等發起籌資五百元擬將楊家橋兩岸石駁增高並用鐵欄圍繞以免行道者墮水一勞永逸聞者頌之 
　　警僧將起交涉普照寺本陸氏　雲舊宅捨爲寺院現爲警局所據自上海海潮寺派書　僧林一來充住持後欲將主權恢復屢與警局交涉近又要以三事一大殿不得佔動二善男信女來寺進香仍由大門出入三每日黎明仍需登殿撞鐘倘警局慨然認可則不復再請僧敎育會出塲否則警僧兩界將起衝突云 
[淸談（平子）]  
　　川省至。今日糜爛極矣。然吾所竊竊不解者。則在政府今日尚。無悔禍之心。徒懷責望之意云爾。 
第一次之派端方入川也。政府若猶有體恤民隱妥籌弭患之。意者然。而今則愈激愈烈矣。不責已而責人。不爲根本上之解。决徒。欲借一二大臣之威望臨壓川人。曰不逞之徒。曰逆黨勾。結。若爲天下本無事川人自擾之者然。 
嗚呼盍亦反其本矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
商業游記 
[報界參觀滬埠絲廠記]  
　　念四日下午二時海上華字各報應絲業公所之招參觀滬上各絲廠是舉也其理由有三一頃來女工對於廠主每以工價起衝突須表明廠家爲難情形及兩方相持之點二就各廠實地觀察出絲之成蹟及女工在工塲之職務三報告年來華絲廠貿易情形 
是日各報界同人先至北山西路絲業公所會集下午二時許陸續至公所爲申報時報中外報神州日報民立日報時事新報啓民愛國報商務日報八家當由所董楊信之君王晋臣君湯心源君沈蓮芳君等招待先導觀公所一週公所新屋甫於去年落成基地約兩畝屋宇精美樓上有大議事廳可容三百餘人内有辦事室旁有中西客室軒廠雅潔足徵佈置完備略勸茶點展譚絲廠近狀公所各董事遂言頃來絲廠日多而廠中恃以生活者全賴工人頃來女工對於廠主常生惡感遇事輒以罷工要挾報界諸君爲勞動界籌生計常有忠告各廠之言誠所樂聞惟廠中内容非經報告及調查恐有未盡者今幸與諸公雅會敢罄言廠家與工人之情形大凡工人反對廠家必以廠家减發工資及虐待尅扣爲言然廠家欲考工人勤惰即必有賞罰今請諸君隨處索觀工人考勤簿無廠不賞多於罰且賞重而罰輕盖廠家每罰一工人爲數至少不過每日一小洋或數分而廠家罰人愈多廠主受耗愈重試方其故蓋廠中女工職業約分五等其末等率來自田間之最愚魯者曰剝繭女工此女工均係新手按日 
付値不合者即開除不用無所謂尅扣第四等較勝五等曰理繭蓋分别繭之優劣者此等工人每日以理繭之多少定其價値理繭若干即得値若干彼亦自知不須十分計算也第三等爲打盆十三四歲以下之女工居多蓋繅繭入沸湯而授於搖絲者第二等曰搖絲第一等早打包稱絲大約女工之最能生事而作弊者在一二兩等工廠每日予搖絲女工乾繭兩磅半約足一日之工其勤者先時搖畢可以再添如是則有賞其黠而貪者有時私以乾繭或絲携帶少許出廠私售或搖絲不多換淸水致色澤闇然或絲路複　一經察出（女工每日搖出之絲另有複驗處分别優劣）則必議罰有扣工資者有减原予之工價者但廠家經一女工耗蝕縱罰洋二三角而被女工所耗之絲値在五六角以上萬不足相抵故廠家本心無不欲女工僅有賞而無罰者也工廠向例每用一女工先存留兩星期之工値以甲月末日會計核算工貲不易故緩發兩星期蓋女工之尢黠者明知本日工作不合勢將罰洋遂先行剽取少許而去此等女工入廠並無保人次日察出而此女亦決不再來廠即兩倍其年存之工貲亦不足抵廠主之耗損也故女工有時與廠主爲難赴新署喊寃必曰尅扣工貲其實即指此扣存之工資而言女工扣存工資上海設廠之始即有此例一廠至少有女工五六百設平均人日耗洋一二分廠已大受影響矣至虐待之事誠不能言必無因工作之處另設有監工有時或訶責女工之惰者廠主知之亦必予監工以罰有時廠主不知而監工與女工立時衝突亦有之然女工督率太嚴而挾恨反誣亦有之總之一絲廠之成立全賴女工廠主固不欲日與女工爲難云云此絲業公所諸君陳述之大略也 
旋由招待諸君導往各絲廠先至蘇州河鼎源絲廠廠主爲王晉臣君是廠成立在光緖七八年間入廠即導觀各女工操作王君出示各種課勤簿賞罰簿大約平均賞居十之六七罰居三四是廠每日出絲約三担絲車四百四十二架女工約千餘人每日用煤十噸布置井井尤爲老廠特色次往北蘇州路乾康絲廠廠主爲顧敬齋君廠基較上廠爲大而新内設絲車六百十二架女工約千五百餘人每日用煤十二噸零每日出絲四担工作處有意大利女人爲監工有時略備顧問觀其往來指揮尚無習氣此洋婦工價月約百兩再往閘北新大橋恆豐絲廠廠基爲沈蓮舫君而裕和王君租賃營業者廠屋尤新自置沙漏水亦復淸潔絲車三白念架女工約七百餘人工作處用自備電燈每日出絲約兩担末至寳康絲廠廠主郭姓因爲時已及五時許女工將次故工人内約略一觀規模大略與裕和廠相等綜觀四廠布置均復井井無簡陋不潔之點尚欲再觀數廠因爲時已暮祇能訂他日之約楊信之君等般殷以杯酒相屬同人以晚間無暇相率苦辭並謝盛意 
方導觀各絲廠時楊君信之等尤感慨太息言吾國百業不競所賴與洋商爭利者絲居大宗然而外國奬勵實業惟恐不至出口無税而官爲保護中國則無地不税不重而所謂保護之法殆無聞焉故中國之絲爲著名產品而商人所獲之利且不及日本以日本奬勵出口悉免賦税頃來美國之絲悉由日本輸出若以華絲而論無錫爲出繭之區每繭一担納税十元之鉅旣至上海成絲出口綜計子口税關税碼　捐等等大槪每絲一担由無錫運繭至申成絲出口須納各種税洋八十元左右華絲出口年在三百担以上繭五担成絲一担以千五百担之繭始能成絲三百担故無錫一區每年繭市釐金在三十萬兩以上夫此八十元左右一担之絲税三十萬兩一年之釐金是皆各國產絲之區所無者也嗟乎商力疲矣國家究所得幾何長此不已則吾國天產之利爲人所奪益之以工廠内容之惡感涓涓日下不知所之矣記者以楊君所云與吾國實業極有關係因詳記之俾知絲業之眞相焉 
本埠新聞 
[蘇省設立籌賑公所]  
　　松江府札上海縣文云本年七月二十二日奉署藩憲左札本年七月十六日奉撫憲程札開照得本年蘇屬風雨爲灾爲數十年所未有前已奏蒙恩賞帑銀四萬兩急賑巳有所藉手惟災區太廣來日方長亟應未雨綢繆以免臨時竭蹶業經召集司道並議員等於會議廳議决辦賑綱要一曰借緩運米價購辦洋米辦理平糶二曰平糶米石無論洋米隣米槪免沿途厘税三曰平糶虧耗援案作正開銷四曰請派兵輪巡緝各省海口以杜私運五曰設立省城籌賑公所以專責成而資提挈除將會議情形先行擇要電奏另札抄稿行知外所有省城籌賑公所亟宜刻日成立應責成藩司並照會鄒紳福保總辦一切局務巡警道及夏道敬觀堪以會同藩司辦理除分别札委照會外札委司遵照即日於滄浪亭内設立籌振公所會同商辦一切災賑事宜擬具詳細條目隨時具報查考並自行刋刻關防文曰蘇省籌賑公所關防以昭信守並通飭各縣一體設立籌賑分所選擇老成諳練衆望素孚之紳耆會同城鎭鄉自治職員妥愼辦理等因到司奉此除會同商辦另擬詳細條目具報並飭理問刋刻關防照會鄒紳查照曁分别移行遵辦外合亟札飭札府立即轉飭有災各縣一體遵照辦理切切仍報明巡道查考等因到府奉此合就轉飭札到該縣即便遵照 
[滬上民食大恐慌十一誌]  
　　米行自願認罰日前本埠米價陡漲至十二元一石民心惶迫曾經滬道及上海縣照請商會與米董勸令平價旋即公同議定祗准十一元一石不許暗增不料南市某某兩行仍敢居奇招價被上海縣田大令訪悉函致城自治公所董事查明禀候提究現該兩行自知不合願罰米十石或六石撥充平價局應售請免到案不知能邀准否 
　　浦東米商之防患浦東洋涇 
 
 

Page 19

 
 
鎭老白渡楊家渡爛泥渡等處日前發見搶米風潮幸即平靜現在各米商痛定思痛深恐再蹈故轍因願贬價賤售禀請二路一區游區長赶即出未告誡各安生業毌再勾結爲患云 
　　禁止燒鍋之手續本埠米缺價昂人心惶惑迄未平定前經上海縣田大令諭禁燒鍋飭差往查有無陽奉陰違情事已由原差顧陞詳細調查據酒業中人答稱製酒係用高梁並不用米惟查高梁係雜糧之一亦應暫禁又查酒釀店糖坊耗米甚多應請一併暫禁昨已據實禀復請田大令核示矣 
　　元濟堂開糶平米北四路川元濟善堂於昨日起開辦平糶每升售錢一百零五文按名自一升至五升爲限捕房因恐滋鬧選派探捕多名前往彈壓　　釣船偷運白米滬道劉觀察接江督札文略謂據蘇狼福三總鎭會銜呈稱掘港營二號艇船哨弁鮑維瓚等查獲寗波釣船户唐阿福等私運白米二十九石裝金祥發船由吳淞運至四礁查吳淞至四礁不過一日路程毌須需米如此之多顯係偷販出口已將船米連人扣留請飭提辦等情准此爲此札飭轉着上海縣派差將持文前往將人貨帶回訊究等因合行札縣迅飭往提田大令奉文後於昨日派馬快龔順持文往提矣 
[寶山縣商購平米]  
　　寳山縣胡大令因該邑沿塘等處突遭水患業已會同紳士議辦賑濟惟現値米缺價昂採辦不易爰特禀請滬道轉商上海城自治公所念及隣境灾情甚重撥給米石以便開辦聞昨已由劉觀察商准所董李平書君當即轉函胡令赶緊備價來局領米 
[道縣歡迎商團]  
　　滬道劉觀察上海縣田大令均於昨日歡迎南北市全體商團道縣兩署均掛燈結彩備具茶點惜因忌辰中門未開該商團先在南門外滬軍營聚齊一點鐘出隊前有馬隊次軍樂隊又次洋槍隊及步隊尾後又有馬隊共約千餘人由滬軍營起走陸家浜橋沿浜一直繞滬南貧民小學堂北轉灣進大南門大街一直過陳箍桶橋向道前街進西轅門到道鐘鳴兩下劉觀察親到大堂欵以茶點奬勵一番謂目下市面安靜如常皆賴諸君帮扶鎭懾之力此次米貴風潮未息尚請諸君逐夜出巡俾匪徒無隙可乘不獨本道感激已也商團會長起而答謝遂即退出三點三十五分由西轅門出朝北走火神廟街向蔓笠橋街轉西彩衣街過大夫坊一直到縣田大令站立大堂迎接各會員行舉手禮大令行一鞠躬禮請令就坐欵以茶點大令走至大堂階下所紥之彩棚内演説大旨謂現下各處水災米價昂貴四鄉及浦東一帶均有無知男女强搶米石而城厢内外並無此種舉動實賴諸君之力可敬可嘉惟聞有一二會員恃衆好事最爲前途之障碍以後務宜有則改之無則加勉繼由會長張樂君葉惠鈞曁敎習金君等共申答詞旋奏軍樂退出聞是日列隊各會友均精煥發步代整齊書業商團尤有異彩觀者莫不稱羡 
[哈同花園助振會續記]  
　　泥城外愛儷園即哈同花園於前昨兩日招人游覽所得游資悉助江蘇灾賑昨日園内更有美國著名幻術家男女合演催眠術遊人尤衆公共公廨寳讞員深恐人衆擁擠特於昨晨照請麥代總巡轉飭該管捕房多派探捕照料以免肇事並聞浙省旅滬紳商曾請園主於二十六日續開游覽會撥助浙省灾振嗣因園内尚須加意布置將改於星期六星期日再開遊覽助振會兩日專助浙賑云 
[閘北商團之見義勇爲]  
　　昨日哈同花園開籌賑大會請閘北商團到塲彈壓午後一時由該會副會長錢貴三俞宗周二君及總司令吳龍泉副司令禇漢舟督率操員一百餘人整隊到園派定崗位五十餘處輪流站崗並分遣巡邏隊往來梭巡頗形嚴密各操員亦振刷精神始終不懈游人雖衆有備無患間有一二失孩者亦由該商團當塲尋獲送交事務所經本人領去至開會及攝影時各操員環列塲之四周將游人圈諸塲外層次秩然爲歷來開會所僅見迨夜間人散鐘鳴一下始整隊而歸是夜出防事務因會中人數無多由商團公會敎員率領預備隊數十人北來協防 
[屠紹庭受寃之賠償]  
　　紹興人屠紹庭前因葉松年孫炳奎等串設永久賡餘等莊誑騙各店貨物被原告悞認爲該黨王祥初拘入捕房收押日久後將王本人緝獲屠始釋出現該案業已定讞復經中西官傳屠至案命將是案所罰陳金林之貼票洋三十元給屠具領賠償損害 
[名醫回滬]  
　　滬上名醫夏應堂先生懸壺有年聲聞遐邇近應安慶李相府之聘於十四晚起程往診先生著手成春病者己占勿藥聞昨日先生返滬求診者即接踵而至深慰雲霓之望云 
[木作主聚衆會議]  
　　紅帮木匠議加工資已記前報前晚八時笿木作主在狄思威路魯班殿集議有允酌加五分者有不允加價者紛紛擾擾莫衷一是旋由捕房派探石錦榮等彈壓解散仍未議决 
[巡捕乘坐電車之滋擾]  
　　英美捕房七百四十五號九百九十六號兩華捕均乘電車與賣票人查票人任意滋擾經華捕張正巡官查悉以其均有不合已飭分别究罰並於昨日發出條示云嗣後各捕乘坐電車倘無免票均應購買車票即使領有免票倘遇查票人亦應照章給予騐看總之務須謙厚待人切勿滋生事端致干究罰 
[改訂查緝私土章程]  
　　近有奸商私運鴉片出口偷漏關税事爲海關税務司查悉以前訂緝私給賞章程照價祗給三成爰定新章不論軍民人等均可通信 
 
 

Page 20

 
 
一經查獲准提給半價以資勸賞 
[小客棧從事改良]  
　　公共租界内各小客棧房屋床帳均不淸潔曾經英美工部局飭於樓下改塡水門聽床帳槪換西式各棧主以力有不逮公禀公共公廨求恩免議業奉寶讞員諭候會商工部局再行核奪在案現在能否寛免未見明示而福建路源來聚興等小客棧則已雇令工匠改塡水泥並洗刷房屋谅此事不能 
商免終須實行矣 
[匪人租屋行騙]  
　　甬人陳某李某等近向蘇州路六號馬房内轉租餘屋謂須開設外國帳簿店先將破舊生財搬入言定俟店主來滬於二十四日付洋起租詎陳某於前日至楊樹浦丁洪順布號内購得値洋一百三十元之花旗布二十疋囑令隨往取洋該號即派夥顧松濤送至蘇州路六號屋内陳令將布置於木箱内等候取洋豈知此項木箱後面並非木板惟糊花紙陳等入内將布取出從後門逃逸顧久候不出心懷疑惑迨啟箱檢視布包無着遂詢諸馬房中人始悉受騙卽投總巡捕房報請飭探偵緝 
[婦人請領失贓]  
　　住居老垃圾橋北堍承吉里之吕楊氏日前携有値洋三千餘元之珠花二對大珠一顆雇乘徐賢根之東洋車至北京路顧家弄親戚處因下車匆忙盡行遺失徐即持往麥根路裕興押店内付質當被包探陳雲忠查獲將徐拘解公堂押候查明失主再行核奪茲經該氏得悉卽於昨日自赴捕房求領飭於禮拜一赴廨候示 
[叔姪盜賣墳地]  
　　張少廷蔡星華蔡毛郎叔姪勾串盜賣坟地毁骨無蹤等情前晚經田大令提訊據張少廷供稱祖遺基地四畝六分零上有棺柩父親在日租與徽寗會館現查地上己建屋十二間坟己被毁無蹝知係蔡星華蔡毛郎等串通地保賣去四分有零求究詰之地保沈裕春供稱光緖二十六年間張少廷之父將地出租與徽州會館係擺棺柩之用三十一年十二月間由蔡星華等出面轉租於人起造房屋質之蔡星華供稱長兄蔡阿桂經手 
今兄已故世請詰兄子蔡毛郎便知詰之蔡毛郎供該地係由故父租出每年收得租金洋八元三股分派小的分得洋二元七角坟墓尚在未曾掘毁求察大令得供判原被併交地保沈裕春帶往找尋坟墓禀復核奪 
[閘北火警]  
　　閘北四路二區境内海甯路天保里十二弄第三千三百念一號門牌張姓家於前晚十一句餘鐘失火旋經消防隊灌息計延及左右鄰居十二家共燬房屋十三幢事後巡警局以張保有火陰特派長警人等前往查勘瑣聞 
[城内]  
　　兄弟不睦○王桂樵投縣控被胞况王桂芳無端逐出前晚經田大令提訊先據王桂樵供稱胞兄聽信嫂言虐待　逐今已六次不得己投案控究質之王桂芳供稱向爲米業共有兄弟五人桂樵第五父死時伊祇九 
歲由我撫養成人學習典業因不上進己被停歇於上月十二日由通州到滬住宿小的店内睡到十一句鐘起身外出直至半夜始回略斥數言伊就聽信歹人唆使赴案誣控 
大令諭曰爾等同胞骨肉何必傷情桂樵好亦應管敎不能任伊飢餓今旣到案略予懲治判王桂樵收押矣其改悔有着王桂芳領回管束 
　　何苦嘵凟○何琴軒控樊王氏之夫誆騙等情前晚經田大令提訊何琴軒供稱光緒三十四年間由樊王氏之夫某抵下道契兩張當被收去銀一千五百兩　者立有本票二紙抵押之後即被冐掛遺失補立道契查覺之後已經不及致有一張作廢屢向伊夫追索本票不還王氏反誣尚有方單一纸必須掉換查伊夫有意匿跡形同誆騙已有金廷貴在法廨控過伊夫有案可稽求察質之樊王氏供稱因欠何琴軒欵於去年底將單一紙由何經手抵銀二千兩被伊劃過道契掛失不得而知本票兩張须將方單掉換大令諭王氏曰爾夫在法廨被控有案應將本票兩張交還何琴軒至掛失道契一層姑念女流不予深究而王氏猶堅求須將方單掉换大令怒曰交他方單有何憑証王氏俯首求恩判具遵斷結完案 
　　鞭責盜匪○搶刦小東門外楊恊興土棧之盜匪陳大本劉金奎李尚文即李康宏等前晚經縣署帮審承明府復訊三盜仍無實供明府喝將劉李二盜各鞭荆　三白下陳盜傷疤未痊暫免刑責判令分别還押候再鞫訊 
　　笞責兇犯○虹鎭鄉民許大大等毆斃熊金標等一案前晚經縣署帮審承明府復訊據錢杏生錢栢全同供並不知情實被誣攀求赦許大大推諉不認王阿桂供不知情明府以王刁猾喝令笞臀三百板許大大王阿桂還押再訊錢杏生錢栢全訊明無干暫行交保候訊 
　　縣批四則○孫銘記禀批搖會近於賭卜本非應行之事　邢匯臣旣素不相識該職商之妻孫楊氏豈肯輕列會總雖稱楊其貴再三誘勸第查抄呈會單並無揚姓之名則伊自己尚不出錢入會更何能輕信其言該職商一家相處亦何至毫不覺察情詞支離顯有不實不盡不准抄單揭還陸國慶禀批旣在浦東總巡局訊判有案又到縣丞衙門控告己不可解且現據顧文元等具禀被棍徒串詐尤爲可疑究竟是何實情候移浦東巡局查復察奪趙安禀批沈上之虧倒存欵以滬南商會理處爲延宕之計今爾家主病故須欵料理盤柩乃向商會領款無着收回摺據請追沈上之爲該庄經理兼股東責無旁貸候立傳訊追摺兩扣附錢允利禀批旣據該職董等查明陸棣卿陸杏生化名先在新關及英美工部局供奔走之役繼在租浴堂茶舘非上流安分之人所呈方單並無是田契據又不知其從何而來且伊在本埠多年何以先不控告應准將控案註銷不理着傳諭知照 
　　道轅紀事○三路二區二等區官張榮齡奉調二路二區禀知到差蘇州農務總會調查員陶鎔五品頂戴候選縣丞吳彰上海縣田大令均禀見 
[南市]  
　　販賣婦女○江北如臯縣人許文賓之妻薛氏六月間同子來滬被其同鄉人張桂生勾串蟻媒王煥章與小東門外開花烟舘之趙子衡即混名老頭子及金標等多人販賣於浦東塘灣鄉人趙阿六爲室議價洋一百四十元近被許得悉偕共叔岳薛夏來將張扭控裁判所請究據張供憑趙老頭子領來説合議賣小的分用洋四元判戒責一百五十下押候提同趙阿六王煥章等澈究旣由偵探在本城與趙子衡相遇扭至一路三區移送歸案訊明奉　管押候懲 
　　不盡不實○李泰興繩索店主李丫頭之妻張氏捲逃無蹤當時己遷出之鄰居姚阿泉同妻康氏扭至裁判所控被勾引不端判姚覔保限尋張氏茲因無保挺押昨又復訊康氏即混名小白菜供稱於六月間在葉大家房内撞見張氏與盛佐臣同坐床沿聞一切開支皆張氏所給判戒責五十下旋提葉妻質訊推賴不認判葉妻交保康氏還押候提葉大質究 
[閘北]  
　　車夫作弊○四路二區某巡士以某肉庄售賣臭肉拘至局中錢區　判罰洋五充公起案之肉扣留令車夫潘學榮據出掩埋不料被潘私賣與江北人潘壽康等得洋七角後經總局訪開飭將潘解送分局昨經蕭區長訊實以潘胆大妄爲判令戒責四百下發押習藝所一月期滿再核 
　　大鬧茶館○小販吳福大綽號牛皮住新閘橋路王正富茶舘樓上前晚有錫匠劉國柱在彼吃茶高唱京調吳聞之將劉辱罵其子小牛皮帮同揪毆王恐釀禍上前解勸適 
崗巡到來吳父子乘間逃逸當將王劉二人及小工張茂松拘往四路分局王以事不干己不服拘執與該巡互扭昨經蕭區長訊明以王不應將崗巡制帽打落判罰洋五元張無干省釋劉交保候提吳父子到案再核 
　　供出同黨○干袁氏扭余阿四至四路一　控被竊去小孩手上銀鐲昨經蕭區長研　　今日尚有本新聞轉入第五版 
 
 

Page 21

 
 
訊供出同黨王麻子李三之子奉判還押補提併究 
　　女犯病斃○松江婦人揚陳氏因犯拐案經英公廨判押女所二年日前患病送棲流所醫治無效於前日身死昨由十圖地保投請上海縣田大令委東廳王二尹蒞所驗明查無屍渐飭保收殮 
[英租界]  
　　收帳被毆○南京路裕豐火腿店欠胡瑞新火腿價洋三千餘元前日胡往索取無着反被店夥王心友毆打當經印捕查見一併拘入捕房經捕頭詢係錢債紏葛飭赴公堂控追 
　　險遭滅頂○楊阿四在楊樹浦義隆鐵廠内小輪船上充當舵工前日泊卅四馬路外灘新碼頭因被來船碰撞致楊　入浦中當經撈起已傷及頭面等處嗣經三百十八號華捕查見將楊車至捕房轉送仁濟醫院醫治據醫生云約兩禮拜可愈 
　　馬車溜韁○浙江路昇大馬車行之三百四十八號轎式馬車昨午行經江西路南京路轉角因馬夫拉韁不愼以致溜韁撞壞王根山東洋車該馬車直奔至虹口始行拘獲　　毫無情分○王福怡住居法租界方板橋附近因私取其姘婦曹周氏之現洋銷票一百元逃匿英租界前日被該氏撞見將王扭入老閘捕房經捕頭詢知事出界外派探　阿根將王與氏一併送至法捕房請究 
　　阻礙行人○小工頭張生法昨日將貨堆於九江路碼頭上被一百六十四號西捕查見以其碍路拘入捕房存洋五元保出候訊　　欠租封屋○蕪湖路月桂里二十五號門牌某客棧又勞合路恆源煙膏店均因積欠房租被控昨奉廨員飭差恊探將兩處房屋發封備抵 
　　雉妓拉客○雉妓張小寳在途拉客由捕查見拘入捕房轉送公廨報候訊究 
[美租界]  
　　收殮路斃○昨報記年約五旬之男子倒斃於北江西路一節前日傍晚經田大令騐明病死查無屍屬飭保報堂收殮 
　　船夥觸電○駁船夥陳元順前晚至楊樹浦瑞榮船廠觀看盂蘭勝會其手悞觸電燈線上立即斃命旋由捕房車送驗屍所經田大令驗明委係觸電身死由屍嬸張氏具結 
棺殮 
　　故熊復萌○粤人馬順自稱工部局包探 
以查私貨爲由向北四川路一百二號一百五十五號二户拆梢曾記前報昨馬又至鄭阿妹妓院圖詐由探鍾鐸拘入捕房押辦 
　　馬車衝撞○何忠喜昨駕馬車至黃浦路與陳阿福馬車相撞致陳墜車跌傷甚重由捕併送捕房陳送同仁醫院療治 
[法租界]  
　　限期理債○章子山欠翁屠氏洋五十元不還被氏控奉公堂提訊章供欠洋是　惟求寛限料理聶司馬商之顧副領事判交保限十四天理淸 
　　撞翻飯擔○飯作夥吳桂福前日　挑　擔在途行走被李和尚之汽車從後趕來將担撞翻由捕一併送廨請示核斷判李罰洋一元充公另賠吳損壞碗盞洋一元了事 
　　人窮志短○前充客棧夥之曹阿二歇　已久借住素識之楊士榮客棧内茲因偷竊被頭兩條出外赴質被楊報捕拘獲吊贓解廨請究判押一星期示儆贓給原告領去 
　　無知誤犯○邱松林韓泉生俱因挑買無印牛肉被宰牲所西人拘住送廨請究據稱不知章程在南市購來判各罰洋一元充公 
[海上閒談（亮渠）]  
　　旅滬川人。昨聞成都萬分吃緊。且有某大臣在途遭險之謠。風 
聲鶴唳。驚皇益甚。今岑西林旣奉明諭。由滬入川剿撫矣。且岑電覆内閣。謂俟徵集寓滬川商意見。趕即起程。是實滬上川人之極好機會也。吾望川人。迅籌標本兼治。不偏不激之辦法。環籲西林。速爲解厄。若徒爭執意氣。或仍用其自相猜疑之故智。則非特負西林徵求意見之一片好心。更何以對川省七千萬。同胞之面哉。川人其猛省。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[學部會奏酌擬停止各學堂實官奬勵並定畢業名稱摺]  
　　奏爲酌擬停止各學堂實官奬勵並定畢業名稱恭摺仰祈聖鑒事竊維 
東西各國學堂畢業與入官考試無不判爲二事中國興學之初科舉未停任官之制未備自不得不沿用科舉辦法學堂畢業者即予實官以廣登進而資任使惟比年以來畢業人數逐漸增加而官缺之增設有限學生得官以後仍復置之閒散且文官考試任用章程應於本年頒布旋行而實官奬勵一節按之將來新章不免有所牴牾臣等體察情形參考輿論知今昔異勢非早定變通之計不足以利推行擬自文官考試任用章程施行之日起無論何項學堂考試畢業者槪不給奬實官其游學畢業生之廷試明年亦擬不復舉行另由内閣會同各部規定文官考試資格及技術官敎育官須用專門畢業人才之辦法以昭核實而勵賢能至於畢業名稱近時人士有以爲宜仿日本改用博士學士得業士者有以爲宜從中國習慣仍用進士舉人貢生生員者二説均持之有故言之成理惟仿日本之制則高等專門學堂畢業者始稱得業士大學畢業者始稱學士中學堂以下畢業者並無特定之名稱無以爲就學者勸且中國興學未久偏僻之區於就學爲自立計之理由殆絕無人知若將社會習慣所推重之榮名改革殆盡恐無以鼓勵羣情推廣學校學部迭據甘肅等處提學使聲稱内地各處之高等小學其曾經畢業給奬一次者添招新生尚爲踴躍其未經給奬者學生之數皆極少若將畢業名稱靳而不與不特未設學堂之處無增加之望恐已設之學堂亦有解散之虞是廢止進士舉貢等名稱别定學位雖屬正當辦法而按之現在情形則尚未能驟行惟舊章中貢生分拔優歲生員分廪增附等名目沿習舊名未免失實進士舉貢有截取就職之途亦尚與入官之途相混凡此二端必須改革臣等斟酌再四擬於以後大學畢業者仍稱進士高等及與高等小學及初等實業學堂畢業者統稱生員均以考試畢業列中等以上者爲限其大學及師範實業曁法政醫學等專門學堂畢業者均加某科進士或某科舉人字樣俾有區别其得進士舉人貢生者料一律自文官考試任用章程施行之日起不准截取就職以示限制似此酌量變通旣於任官之途毫無關礙而學務亦不致大受影響尚屬兩全之辦法如蒙俞允卽由臣等分别欽遵辦理所有酌擬停止各學堂實官奬勵並定畢業名稱緣由謹恭摺會陳伏乞皇上聖鑒謹奏宣統三年七月十七日欽奉諭旨學部會奉酌擬停止各學堂實官奬勵並定畢業名稱一摺著依議欽此 
[學部奏停止各省高等中等學堂畢業覆試將高等統歸部轄中等統歸省轄摺]  
　　奏爲請停止各省高等學堂中學堂畢業覆試將高等各學堂統歸部轄中等各學堂統歸省轄以一事權而便考核恭摺仰祈聖鑒事竊臣部於宣統元年奏定各省高等中等各學堂畢業覆試辦法凡高等專門學堂學生畢業後於每年三月由臣部調京覆試中等各學堂學生畢業後於每歲暑假年假期内由提學使調省覆試歷經欽遵辦理在案當初立法之意原以高等各學堂畢業於奬給出身之外復加授實官中等各學堂畢業所奬均係各項貢生出身並准其就職奬勵旣優則考核之方自不得不格外加嚴以防名器之冒濫但此係一時治標之計而非經久不易之規現在實官奬勵旣議停止文官任用章程行將頒布將來高等中等各學堂畢業生均須經文官考試方得入官事勢旣有今昔之不同辦法自應隨時爲通變况學堂性質與科舉不同科舉但憑一日之考試以定短長學堂當視平日之積分以别高下果其平時管理謹嚴敎授切實則不待畢業可决其成績之優良若其管理弛懈敎授無方卽使畢業後嚴行覆試而以前數年之敷衍因循貽誤已非淺鮮故正本淸源之計與其考核於事後莫若考核於事前臣等公同斟酌擬請自宣統四年爲始凡各省高等中等各學堂學生畢業均停止覆試而將高等各學堂一律改歸臣部直轄中等各學堂一律改歸提學使直轄以便隨時考核至堂中一切經費之籌集處理職敎員之位置擬一律悉仍其舊以免紛更惟其現充高等各學堂監督或中等各學堂監督者應由臣部或提學使加給劄文或照會作爲部派或省派人員以符名實其考核之法除臣部視學官及各省視學員隨時視察外並得臨時派員到堂按學生所習學科嚴密考試或一年一舉或間歲一舉至畢業時另由臣部嚴定考試辦法其有民績不良者隨時將該監督敎員分别參撤如此辦理似較之但憑畢業後覆試一塲尤爲切實如蒙俞允即由臣部通行各省遵奉施行所有請停止高等中等各學堂畢業覆試將各省高等各學堂統歸部轄中等各學堂統歸省轄各緣由謹恭摺具陳伏乞皇上聖鑒謹奏宣統三年七月十七日奉旨依議欽此 
專件 
[帝國日報控地方審判廳及檢查廳文]  
　　爲法官違法故紊律章未及公判濫予苛罰一案不服上訴事竊本報前奉地方審判廳迭次票傳聲稱准巡警總廳移知傳轉　民政部札准禁烟大臣咨開本報及通俗等報載有禁烟公所被驗人喬樹楠受騐情形新聞謂與公所名譽有碍咨行質問云云等因早經本報發行人黃畢成迭在豫審一庭聲明依據報律第二十一第二十四等條須被害人告訴乃論其罪之規定及法部奏定審判章程第二章第一節第四十六條曁第四章第一百七條各級檢查廳通則所載關於誹謗等項例須親告證明該地方檢查廳對於此項不合法律手續本不應提起公訴而公訴之實屬越爼違法本報無可承認理由駁詰數四該庭無辭可辯本報等復具函該廳説明不能承認此項訴訟成立情節請其遵章駁回將案取消等因抄電詎知事逾數月今又陡於七月十三十四等日該地方檢查廳忽又禀傳發行人到案據案威嚇竟敢於尚未承認訴訟成立未受公判以前詐稱此項事件已經公判判决罰洋五十元正本報當以未見判詞不能繳金爲詞且即須繳金尚有保押費可以抵充乃該檢查廳謂不能立繳現金即須押人本報不得已遵限繳金現有該廳收條爲証伏查報 
 
 

Page 27

 
 
律第三十三條載犯本律各條之罪所有訟費罰金及應行沒收之欵自判决確定之日起逾十日不繳者將保押費抵充又查審判通則第二章第六節第二十六條又第二十四條及三十六條所載審判精神凡訴訟案件須經審判官公判當公判之審訊時亦須於錄供後對訴訟人等照原供朗誦詳問有無差異之後然後行宣布公判之詞之手續而於法庭宣示刑事判詞方足以昭信讞今該廳對於此案不免紊亂律章旣未見於何地何日行正式之公判又未見宣示若冋之判詞况本報發行人自兩月前受過豫審以後亦無奉傳聽審之事自非無故不到案者可比不識該廳遽然詐稱公判判决究何所據也夫豫審庭無審判判决之權奏章具載於誹謗等罪必須親告律有專條依報律第十條關於他人陰私事件照廿四條之規定亦須被害人告訴乃論其罪今本報所載喬樹楠事件旣非禁煙公所可以越爼代庖而一纸公文亦不能代訴訟狀之用遍查刑律報律更非檢察廳所得提起公訴種種不合法律忽帝忽天已屬駭人聽聞乃審判廳於未經公判未送判詞之前檢察廳率易執行勒限繳金尤不足以服人心且欽定憲法大綱臣民權利義務原不容行政官無端加害所以保民命財產者至周且密而行政司法分立亦所以矯從前混合之弊是以於法律上規定詳明非審判官檢查官所得而私見好於行政衙門也本報爲輿論機關在法律上有應享保護權利今旣濫膺苛罰爲此謹將不服情由縷晰具呈廳憲台前謹請轉送高等審判廳起訴以伸公理實爲公便謹呈 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
自由談 
[徵文告白]  
　　海内文家如有以詩詞歌曲遺聞軼事以及游戲詼諧之作惠寄本館最爲歡迎卽請開明住址以便隨時通信惟原稿恕不奉還游戲文章 
[天國籌賑大會記（愛）]  
　　邇時各處淫霖爲災。多半低窪地方。盡成澤國。官紳合力謀賑撫。而東廚司命聞之亦上奏天庭。天帝深納其。言一面先將風伯雨師。即行罷職。一面命吕純陽開會於上淸宫。籌賑濟之。策純陽子即時遍發傳單。并邀東方朔演説災民苦况。到會者約三千人。東方朔演説時。聲涙俱下。羣仙皆拍掌。嗣後純陽子登臺勸捐。首及財神。財神曰。吾極願賑濟。但庫中之財。皆兒孫之物。吾不過與司筦鑰。不能擅動。今閣下爲善舉起見。不能方命。祗可將吾手中一錠助入賑捐可也。純陽嘿然。因謂觀音曰。素仰我佛慈悲。此次賑捐必有厚施。觀音曰。我之慈悲。實口頭禪耳。至於景况。爲人送子。爲人賣魚。所得幾何。平生所積。祗有手上一釧。今特助入貴會聊表寸心。嗣及關公關公曰。早知有今日之事。吾恨不將當時操賊。贈我之金。留以賑災區也。又及文昌。文昌曰。吾自科舉改革以來。早已無一進欵。近今留學生雖。有廷試之舉。然草帽革履。已非書生本色。彼旣。不樂奉我爲文章主宰。吾亦。不屑視彼爲桃李門生也。純陽子見數大人物籌捐。尚且如此之難。其餘小神仙必無餘资乃喟然對衆曰。莫怪諸公祗如余爲天雷上相千餘年亦無餘蓄。此次欲納賑亦只得將寶劍割愛耳。衆大笑於是搖鈴散會。 
[寶塔詩（宅心）]  
　　余友甲乙二人。兄弟也。分二百元之產不匀。致拔刀相向。幸旁人力救得免。因作寶塔詩以嘲之。 
咦詫異。弗義氣。倫常大變。大家無道理。兄不兄弟不弟。拔出刀來像做戲。二百塊洋錢小事體一爲了家私就不顧大義總是聽仔俚篤八姆淘裡。 
[揚州消夏竹枝詞（續）]  
　　邗上寄雲生瓜破流霞汁濺紅。水晶盤貯玉珨瓏。痴情姊妹還相謔。春　桃花色與同。 
暖氣意人汗雨淋。夕陽庭院坐花深。。綠槐樹上新蟬唱。　脱明朝熱勝今。 
三五成團笑語傾。紫籐花下撲流螢。尋常一柄芭焦扇。搖動春葱便有情。 
遣懷須趁晚凉天。兒女沿門坐比肩。好似百花齊出賽。一枝要。奪一枝妍 
月上天街夜色淸。乘凉女伴坐深更。。張生不至紅娘惱。瞎子先生唱道情。 
窄窄籐床四尺寛。晚風移向玉闌干。雙　不缷和衣臥。一任橫陳到夜闌。 
名山燈火夜燒香。陸自車輿水自航。不信萬千善男女。大都菩薩做心腸。（揚俗北鄉觀）音山年年六月香會。水陸兼程。絡繹不絕尤以十八九兩夜。城門通宵不閉。往來之燒香者。不可以千萬計。亦勝事也） 
一路茶園如櫛比。夕陽人散晚晴天。納凉最好扁舟去。十里湖光月滿船。（茶園至夏乃有。專爲游湖者設。臨水開軒。布置雅潔。午日偏西之時。座客恆滿。迨夕陽西下。滿湖簫鼓之聲。夜以達旦。其間尤以六月香會時爲盛。海外奇談 
[最小之照相器（掩耳）]  
　　法報載巴黎維孛萊君。發明一種照相鏡。輕巧非常。重不過一兩半。可藏於衣袋或帽頂。人不能見。若見好風景及美女。欲攝其像。則脱帽置胸前。對立閒談時。即可將其像映入。而對立之人毫不知覺。已可云巧矣。乃又有技術家高拉君。妬維孛萊照相鏡之得名。因更發明衣鈕照相。法將映相之鏡。嵌於衣鈕中。鏡旁貫以象皮球。用時將衣鈕正對其人。暗將手中之球一按。其鏡卽能開合。而相已映入云。 
[假服毒（欽）]  
　　某西報載巴黎近有假意服毒。而搏女子之愛情者。一日有名阿爾方松馬羅者。詣蘇散㾗小姐處。交談約數分鐘。即鍾情於蘇散㾗。向蘇散㾗乞水一杯不待其給。自向其手中奪取。並自袋中取出毒藥一小瓶傾於杯中。卽向口中直注。蘇散㾗不及阻止。馬羅飮後。面即縮小。倒地亂滾。惟求蘇散痕設法救之。不意蘇散㾗非惟不顯憂愁之色。且以電話告知捕房。謂有人於彼室内服毒自盡。速即派人前來。將死屍運去。馬羅聞知。即起立奔出。並斥蘇散㾗之無情云。 
情天恨海 
[本事四絕集龔定公句（俶髠）]  
　　難憑肉眼測天人。嬌小温柔播六親。爲恐。劉郎英氣盡。祗容心裡貯穠春。 
玲瓏萬玉罅交加。贈與粧臺滿鏡霞。今日簾旌愁縹渺。斷無隻夢墮天涯。 
何須讌罷始留髠。選色譚空結習存。我替尊前深惋惜。罡風力大簸春魂。 
美人才調信縱橫。整頓全神注定卿。今日靈飛何甲子。瑤華密倀絮三生。 
新笑史 
[奇配談（心凉）]  
　　杭州元井巷吳小園家。雇一郭姓僕婦。塘棲人也。年二十餘。操作頗勤主人深喜之。未幾婦家信至。云 
 
 

Page 35

 
 
其夫得暴疾死。促令急歸。婦大哭。匆匆而去。月餘忽至。則綠衣紅褲。煥然一新。主人疑而詰之。婦云。夫昆仲四。我夫季也。伯久賦悼亡。無力婚娶。不幸奴夫又死。家中人欲將奴配伯。而以年紀懸絕。不如略一轉移則年皆相若。乃將奴配叔。叔姒配仲。仲姒配伯。今皆彌縫其闕矣。吳某聞之。始而大駭。繼而大笑嗣聞當配合時。肆筵設席。親友皆至。有心凉子者。學究也戲書喜聯以贈之云。又是一番新眷屬。依然三對舊東西。殊足令人解頤也。心直口快 
[我不懂（吳江費錦裳女士）]  
　　自己是女。偏討厭女孩兒。我不懂。吃常素的偏出口罵人我不懂。鄉人水大。不知急救。偏燒香求婆薩。我不懂。女學生不知勤學。偏喜遊園坐馬車。我不懂。口説不用外國貨。偏喜穿外國紗裙。我不懂。送報的來了。爭看自由談。不看專電。我不懂男女同是一個人。女子無選舉權。我不懂。 
（冷眼） 
　　張殿撰忽爲狀元。忽爲　廠總理忽爲油車當手。忽爲諮議局議長忽爲中央敎育會會長。忽到北京。忽到奉天。忽到上海虞公館裏題主。眞眞忙煞。 
　　鄭藩司忽做邊防大臣。忽到上海做名士。與政府直言抗爭。忽爲政府献奇策。抹煞先詔。收鐵路爲國有。忽具禀督院索還勸業會商本。忽到湖南去做方伯。忽到北京爲鄂督代表。還要請他到四川帮端老四。眞眞忙煞。印度人碰碰要强姦婦女。本性難改。時髦人到底要吃雪芥烟。本性難改。姨太太。多方管束他不要吊膀子。抵死不從。本性難改。 
老爺審官司。滿口天公地道。不要錢。背後却伸出一只手。不該他錢。官司就要輸。 
雉妓拉客人。滿口説不要錢。打個茶　算我的。走進房門。不該他錢。就要剝長褂子 
坐了馬車到哈同花園去　慈善劵一張。　鈔一塊錢。自謂大善士。車費費了二元二角。並不云貴。這是上海人。 
各處遭水灾之難民。一口粥湯都無處吃。華慶園做大壽。呌來的局坐不下。這是上海人。申報自由談。詩賦眞不少。惜乎我看了一些兒不懂。羞煞。 
我天天看申報。要問别人家去借。借來尚未看完。即來索去。無趣煞。 
[戲攷吳下健兒]  
　　八義圖。一名搜孤救孤。又名程嬰捨子。春秋時晉國有佞臣屠岸賈。景公寵之。屠與趙氏不睦。誣趙盾以弑君之罪。將趙氏抄斬。趙朔之妻。公之庶妹也。懷孕走入宫中。得免後生武。託家客程嬰公孫杵臼。設法保護。屠爲斬草除根計。嚴索孤兒嬰適生子。杵臼請將嬰兒作孤兒以紓難。嬰許之。杵臼乃抱嬰子藏之首陽山。囑嬰出首。屠帶校尉搜山。果得杵臼及孤兒。將孤兒擲死屠命嬰舉鞭擊杵臼。以試虚實。以嬰及杵臼。同爲趙氏家客也。嬰竟擊之屠乃信殺杵臼。後公崩。至成公時。武拜上卿。將屠刳戮。以報昔日之寃。武旣成立。嬰乃自殺以報。杵臼。武感二客之義俠。立位干宗廟。配享祖先以報之。世之賣主求榮。見利則趨前。見害則遠避。者。觀此劇能無覥然。此劇於舉鞭擊杵臼及法塲時。唱做頗難得神。孫菊仙與小連生合演。最爲有聲有色。 
小説 
[鄕老游愛儷園記（鈍根）]  
　　某鄉下老先生者酸子也。昨日偕余遊哈同花園。甫入門。鄉老詢余曰。夫哈同花園者。外國人之花園也。外國人之花園。華人向不得而入之。今竟入焉。是豈非爲助賑起見耶。然則他人之水灾。吾人之眼福耳余無。以對旣而老先生執余手狂笑不已。余怪問之。老先生曰。且夫哈者。嘻嘻哈哈之謂也。同者。同行之謂也。余之所以嘻嘻哈哈與君携手同行者。顧名思義也。 
老先生又曰。此園又以愛儷名。故入之者多伉儷肩隨極親密和愛之樂。使不佞他日而得重遊此地者。亦當盛飾竈下黃髮老婆。與之偕來也。老先生見剪髮少年驚問曰。何和尚之多也。余曰此園爲烏目山僧之佳搆。故僧輩樂游之。先生乃大悟。 
老先生見西婦又詫問。曰何腰。之細也。余曰。憂災情切。不覺腰損十圍耳。老先生枵腹雷鳴。百覔不得噉飯處。則大戚。余慰之曰。此正辦事者之苦 
心。恐吾輩久居樂土。膜視災情。故使一嘗餓况耳。 
老先生旣不。得噉飯。則飽灌以茶無何。欲小解。余急止之曰。園中所以多設賣茶處者。欲人到處吃茶。以减少水量。補救水灾。今先生上吸而下遺之。不將前功盡棄乎。老先生曰。然則園中之湧泉小築。引泉橋待雨樓亦必改題而後可。 
行行復行行。忽遇園主哈同君。老先生竊訝其體之豐胖余曰。此中皆熱心也。試看滬濱大腹賈孰非樂善好施者。先生能以府中佳境。縱人觀覽。以所得資助賑。則熱心之澎漲爲何如。恐此處窄窄竹廊。不足以容大駕之過從耳。 
鄉下老先生欣然掣余出。亟謀回鄉。收拾屋後菜園。開游覽助振大會。悉效哈同花園之布景。苦無電光。則以油紙燈掛樹杪。無烟火則燃破掃帚。擲空中。顏其船坊棚曰慢舸。題其臭糞船曰海棠艇額其大木床曰天演界。捉猫狗鷄鴨置矮籬中。曰萬生囿。縛鵝足繫於亂竹叢。曰看竹籠鵝牛車棚曰聽風亭。磚瓦堆曰山外山。堆柴處曰冬桂軒。竈後暗陬置布機處。曰藏機洞。厠所曰逃秦處。老婆供觀音念佛處曰頻伽精舍。老婆溺器曰黃海濤聲。自己溺器曰方壺。種種效顰。不一而足。余旣惡其唐突名園。又嗤其涉想之妄。乃怱怱舍之而歸。 
 
 

Page 36

 
 
   
 
