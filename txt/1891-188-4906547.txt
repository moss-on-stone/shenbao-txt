# 1891 - 188 - 4906547

 

Page 1

 
 
[重印大題文府出書啓] [  點犬齋告白]  
　　大題共府一書海内風行幾如左太冲三都賦成洛湯爲之紙貴前印數千部業兄陸續售罄而購者仍復踵趾相接爰擬將此書重印數千部卽日開工約兩禮　當可出書有願躉購或附印若干部者請早來面訂可也此佈 
[新印通問便集告成] [  申報舘主人啓]  
　　是書爲南沙子虚氏所輯盖示尺牘之流亞也首列察族禀函次爲外戚箋簡由是而通禀尊長友朋贈答門分類别井然秩然凡持身涉世之規慶賀弔唁之節身及信面格式行輩稱呼羅羅清疏無體不備又恐　學家于書中典實未能一覽而知因復博攷詳稽逐加註釋人苟悉心披覽則飛箋染翰自　右有左宜本舘因取而印之以公同好每部分裝四本祗收碼洋兩角諸君子有欲以箋素見長者認明本埠申報舘申昌書室或各外埠申昌　分售申報處購取可也 
[論中西商賈不同]  
　　華人之中士農工居其三商居其一西人之中大約除官與兵之外無非商者卽官或辭職兵或出伍莫不可以改而爲商啇中國則不然官而爲商請之興民爭利卽有罷職閒居者倘或與人合股經營一有意外卽以此四字加之而官乃不敢犯此不韙至於兵　先時在伍中以及前時招募大都皆無業游民本無恒産倘經遣撤一出兵伍往往無家可歸又安　有資本以作貿易其或有千百中之一二則半皆　國妓舘等賤業不足與於商人之列者也而又土之子恒爲土農之子恒爲農工雖有兼事者然亦百中不及一二夫是以華人之行商者不若西人之衆而中國商務不及泰西之盧　顧以中國之地大物博人民衆多中國之一可以故泰西一國之十或又敵一國之百西國之小者則直不及中國千之一耳以此較彼則華人營商之數雖少猶有可觀也而營運之法總不能及西人何也西人之於商務極爲認眞特設商部大臣以領其事商人亦各運心機各　　巧創一業設一行必恩立於不敗之地往往心花怒發生面　開　有　步人之後塵其創始一物者有給子畹　准　遭其利者幾年他人不得而假冐若中國則於此一節獨不講究彼爲　　多固人之利以爲利自已不能運一心恩出一方法見人以此獲利則踵其後而爲之甚至假冐招牌混充字號其無事之甚者則廿爲他人作子孫以遂其隂陳巧奪之計以故中國之店號牌子往往從同而西人則鮮焉觀於杭州之店鋪此　尤甚如售賣木梳者無一家非王老　售扇子者無一家非芳風舘賈剪刃者無一家非張小全見之殊甚可笑且其招紙仿單皆刊有假冐招牌男盜女娼等字様而家家招紙皆有之則又何從而辨其眞僞其自以爲巧者則芳　改爲芳嵐或作仿風大抵皆字巽而音同以爲隠射之地並有以照牆梧　爲記者而照牆孰不可造梧桐孰不可種於是煕凡有照牆之處大半皆有梧桐卽非以扇爲業者亦效其尤張小全之剪刀本以大井爲記蓋杭垣有大井巷六泉併注其大無比上半城居人皆汲飲焉巷卽因是得名卽鋪亦以是爲記乃巷口店面皆係剪刀鋪皆以大井爲記東西成朔又將何以别乎諸如此類不一而足不獨杭垣爲然池處亦多有之上海近來此風大盛然混冐假充猶曰因彼之牌子好故冐之充之耳又有如小兒之學步者見人爲此業已亦爲此業且一人創之衆人和之不自出奇制勝偏能踵事璔華卒之人之生意則爲所傷而已之生意亦不見利是則所謂捐人不利已正不知其是何居心也譬如煮米一升以爲飯以供兩人之食則有餘若以三人分之則不足矣更以四五人分之必告飢矣而乃上海生意竟有以一人之食而十人數十人分之者意以爲彼以此獲而我亦得以分其餘潤而不知潤一人則見爲多潤數人卽見爲少何如獨創一業足以獨步一時乎説者謂中國惟因地大　博人多户盛三百六十行無一不有人占之若欲另出一奇殊爲萬難故不得已而出此下策則竊以爲不如仿西人之法我見其業可以獲利則出資若干與之合股凡屬行店皆照公司章程其創業者則一人可以專利其附股者衆人皆有分利如此則業祗一業而可以愈做愈大所獲益厚而自有餘利可以旁潤顧此事中國所以不能行者以主持商務之無其官也吾以爲内而户部可以主理其事外而藩司可以重寄其責如今之店鋪有領牙帖者其帖卽頒自户部而由藩司發出可見户部官與藩司本有主理商務之權若以此事責之部臣藩司明定章程察核地方一處止許若干鋪有冐牌以及競奪等事則按章懲辦不稍寛貸則人有所憚而不敢肆然妄逞而於中國商務亦大有所裨矣諺云店多成市此言一處而各店皆聚則可以成市非謂一處而聚一業之店也營商者愼勿誤會意也可耳 
[譯録招工事宜]  
　　北海地方招僱華傭前報曾紀其略兹閲西字報載有華傭出洋出節爰爲譯録如左北海有所事務可以動人聽聞者此一年内經兩廣督憲及地方官准備火船運載人客往蘇門搭臘之日里地方自一千八百九十年六月間出示以來由北海及附近地方前往日里者寥寥無幾其由海口香港而去者則絡繹不絶其中亦有往英屬之叻嶼者○此事先與官憲籌議已有數月始經督憲核準無如海口官憲尙不肯出示惟北海却無攔阻允准出示招工至年終時計有德國輪船十艘裝載華工之自愿往日里者共有一千二百八十七人凡干預招工事務者以爲似此源源運載可以大慰所望矣○談者謂北海准備火船運載華傭後雖未核明所載之多寡然招工公司因辦此事已費去洋銀五十萬元此語未必盡確姑弗論其有此浩費與否非富賈巨商總不能辦理此事惟日里招工公司万有此力量耳○招工條約極寛利益極漙每人每月可得薪水洋六元若精而勤者尙不止此大抵視烟葉收成之優絀以定工資之多少云○凡工人到日里立約作工一年限滿去留聽其自使如有願再作工者卽應從新立約○另立一公所查記華傭姓名住址何府何縣派在何處園林耕作另帋抄録呈繳中國代辦之人如遇華傭親屬探問消息者不難按圖而索此法極爲妥善且工人通寄銀信亦極利便所寄銀信概由公司代寄不收貼水信資等費工人大受其益現在此海附近地方工人以銀信寄回鄉里者已不可勝數矣○有此各種利益無怪前往日里作工之人愈見其多又見日里作工之人無不得利而回則願往日里者更多此實有益於北海附近工人亦有益於日里園林公司也○北海設此規範已家地方官允准又立登記簿格外厚待華傭辦理之法可謂十分妥善别埠若不照此辦理於招工事務終不能收實效也○以上所譯各則係駐劄北海英領事　國所記後於西歴一千八百九十一年五月十五號刊在英 
 
 

Page 2

 
 
國新聞紙該舘秉筆人從而論之曰北海旣有招工之事將來定蒸蒸日上華傭與招工公司均受其益此誠大可喜之事也且現時所立諸法凡由北海汕頭前往之工人受益實大較之由跖叻等處而去者不可同日而語本月六號檳榔嶼新聞紙曾言近日蘇門搭臘種烟公司不肯由檳榔嶼等處招工因該處招引華工之客頭任意壟斷價銀極昻之故耳該處各客棧内華傭積有數百人幾無生路期滿之後應聽各人散去但恐旣散之後傭工食力之輩逗遛異地餬口維艱勢必躑躅道旁求人僱用不暇計及工資之多少境地之優劣嘗徧千辛萬苦歴盡困頻飢寒然則該客頭之所爲不誠大可痛恨也耶惟望有國家者責成地方官員認眞設法以杜流弊萬不可使窮苦之人被其所誘離鄉去國中道咨嗟所幸種烟公司尙有些微名望不肯再被該客頭任情舞弊荼毒生靈以飽私槖也 
[匪首漏網]  
　　日前上憲聞有哥老會匪首何姓者匿跡金陵督轅西街某客棧内密飭營縣曾拿甫入門見一人貌頗文秀昻然走出一役問曰何某住在何處答以後進現尙高臥未起問爾係何人曰姓陳來省鄉試者言畢從容而去及呼店主人詢之則與之閲答者卽何某也立時分路追尋已鴻飛冥冥杳不知其所之矣該匪之計亦狡哉 
[板橋雜記○]  
　　失業游民稱謂不一曰無賴曰青皮曰光棍皆通稱也金陵人則呼曰流尸流者無定之謂尸者深惡之詞也此輩皆係機房織匠參以回教中人三五成羣横行街市如同黨至好曰窠裏雞同類相攻曰窠裏砲遇事生風曰敲釘鍾投井下石曰檯後腿邀人對搏曰撕交事後酬客曰謝將鬥勝之人曰好老打敗之人曰傖頭皆隠語也江寗縣趙小帆明府明察秋毫無異公冶長之知鳥語介葛盧之解牛鳴日前祈雨回署在輿中聞一流尸大呼敲釘鍾明府知非良善飭役拘住帶回嚴訊果係三更磨牙五更吮血者明府笑謂曰汝欲敲人釘錘本縣先敲汝釘鍾身外之物絲毫不取只要汝狗腿一條並不白領人情仍以竹笋數百斤爲報言畢兩部肉鼓吹作於堂下至毛詩之數而止命收外所俟查明劣迹再辦又一日出西州見見有短衣窄袖者狀貌凶惡望而知非安分之人方呼差追拿而此人已疾如脱兎奔至莫愁湖腰痠氣喘汗出如漿呼整容匠梳髮匠睇視良久曰此辮今日新梳無庸再梳且同行公議當日新梳之辫有爲有拆去重梳者當罰酒席以供大嚼蓋詭其辭以難之也流尸一生愛好出自天然願以錢票一帋爲酬剌剌不休匠不得已始爲司垢磨光而去噫嘻甫免　囚頓思修飾此等流尸當是糊塗虫轉世體面鬼變相○新橋絲市口人烟輻輳設肆售物者房屋高敞類皆走馬洋樓上儲賞物下設櫃臺取其便也有陶德豐香燭店資本素厚貿易日盛久爲業上君子所垂涎五月廿九日夜間黑甜鄉裹睡味正濃忽聞屋瓦悉率有聲時作時輟起而潜窺見一黑影蹲伏鴟吻之間知係狗偷鼠竊遂鳴鑼大呼曰有賊此固打草驚蛇之意實欲縱之使去也乃屋上人悍然不顧揮刃指左右鄰而言曰有取與我爲難者當使諸公試吾利刃未　見人集愈衆遂隠身樓角擲瓦抛磚意態自若直至保甲局勇丁荷鎗而至始越重樓逸去履險如夷眞有妙手空空兒手叚或見其携柴登屋欲在過街凉棚上迎風縱火冀得乘勢槍劫其黨羽甚衆皆伏於暗陬若非隂謀敗露眞有不堪設想者矣○貢院前隙地經供給所堆積蘆柴三千數百担高如山阜日前各處火警玉石俱焚可憐焦土聞者皆不寒而慄是以慈辦供給胡式嘉太守與保甲總局馬漢卿觀察江寗府李小軒太守談及此事深恐匪徒縱火關係非輕又無空闊之所可以移放　薪再四籌商權在四圍竪立小木編竹爲籬使人不得逼近每夜多派視兵支更以資防衛塗聞供給所需用委員司事除採辦人業經進局外諭以六月朔進局者一半七月朔進局者一半承辦内供給者七月望方准進局以節經費而免紛擾較之從前漫無紀律者奚啻上下床之别 
[蘇臺蟬柴]  
　　蘇城有七煞黨者大率朋比爲奸遇事生風動輒與人毆門故人恨之剌咸以七煞目之而若輩得此雅號不以爲辱反以爲濚雖經訪拿數次熱不肯稍改故轍日前王廢基桂花弄内某婦以神道惑衆七煞黨屢向纒瀀婦不敢與爭日給青蚨二百翼始得平靜嗣經總巡黄司馬所聞飭將婦驅逐七煞遂無從索取規費近日偵知婦遷居南園地方同往尋之前路　遥未識伊人所在適老農周姓閒坐三官橋上趙商曰呔爾知某婦在何處周惡其無禮寂然不語繼又問曰爾人耶鬼耶乃公問爾豈不聞耶周曰青天白日何處見鬼我若是鬼汝等無不鬼矣七煞大怒曰吾輩乃七煞正身汝豈不知利害敢在太歳頭上動土語畢卽以老拳奉敬周倒地不能行始各歛手而返嗣經周之鄰人雇人舁歸周之子侄輩亦皆好勇鬥狠者詢知前事以爲此不共戴天之仇也糾合農去數十人至鳥鵲橋弄口七煞　開之雜貨店尋釁適七煞皆在店中遂各奮勇互毆俄而七煞敗走店中物件毁壞無遺遂亦糾合黨羽百餘人各執鐡尺鐡梭子等器械抖擻精神如臨大敵行至南園適農黨尙未散去由是鑒戰一塲七煞黨羽旣多且有軍機農黨因之大敗是役也農人受傷者三遂舁至某茶館倩地甲許理地甲之子亦在七煞中意存左袒令農黨將受傷者自行醫治店中毁壞之物照價賠償否則赴官控爾等白日打搶農人聞其言面面相覻旁人雖不朋然皆不敢挿一詔嗣四天曉兩　　各數去未知能見涉訟公庭否○有汪二小姐者年逾知　向在滬上賣珠翠度日世居　門内平橋堍楚家巷中其子娶媳後遽傷夭折　遺寡媳煢煢自守撫某氏子爲螟蛉及長成從本城某醫學習岐黄已於去年成婚而某氏自鬻子後孑然一身日售角黍以餬其口兹以老態龍鍾未免尙汪告貸汪雖時恤之亦略二三百文而已汪惡其頻來纒優隠與孫媳謀曰似此予取予求終無已時孫媳曰是不難盍以砒礵置飲食中令彼啖下便可拔去眼中釘汪從其計因於本月初四日授計於傭婦令其備辦一切旋以銀餅爾枚交傭婦曰以此爲酬勞負汝可去邀某氏言今日有事相商　速來傭婦領命欣喜而往至三下餘鐘尋見某氏告以主母相約某氏聞之喜形於色竊議向日恒遭白眼今日何以垂青遂相與偕行行至中途忿見烏雲四合俄而雷電交加風雨大作甫進門忽聞霹靂一聲　傭婦殛斃跪於中庭又一霹靂穿屋而下將汪掣斃於棲上孫媳懷抱黄猫一頭　進書房兩姑慌　曰汝等作何勾富可速供出汝不見電火縱横滿屋乎媳猶不吐直言逾時巨霆驟震媳與貓同斃屋中翼晨往觀者人山人海惟見殛斃之人滿峰焦黑眉髮全無其鄰右云媳已懷孕四月亦罹是刦誠慘矣哉此事據蘇友言之鑿鑿但汪與孫媳傭婦均已殛死其中情節究誰知之而誰言之耶煞是疑事○南倉橋陳姓子小名培培年十六歳以其不務正業常扄置室中日來家有長者之喪啓扄使出俾得接待賓客喪旣畢安分在家父母見之私心竊慰前日偶至庭中溲溺不意堂上有同居某姓之女在培培毫不介意而女則以爲恥遂奔告父母謂培培有心調釀父母怒甚大肆咆哮陳夫妻數責其子而向女之父母服禮始得寢培培氣忿交併潛將布褲十條至長生庫質得大錢二百文至某烟舘購得阿芙蓉膏和燒酒吞服及人知覺多方拯治卒無效騐不死於稔惡之時而死於改過之後此亦事之不可解者宜聞者咸爲憐惜也 
[松江紳士再請移建火藥局藥稿]  
　　禀爲再求詳請移弭巨患事竊職等曾以情急曉瀆等詞禀求詳請移建火藥庫房蒙批據呈各情姑候照轉惟需質較鉅現辦捐廉嵩半俟有成　解存道庫禀由製造局憲派匠估辦深恐費絀中止飭籌移緩就急之欵等因仰見痌瘝念切施濟情殷曷膀欽感　等遵卽集議募捐無如洋務工程非鄉　所能估計局欵支放非民間所敢與聞此項藥庫經製造局陸續添建時閲二十餘年所費旣難　測而郡城素鮮殷實富户實無鉅欵可籌正在徬徨無策之時忽有城内廣明橋大街失愼之事其地距火藥庫不過半里幸而風起巽位火勢向西北而趨然已燬去民房百餘間星火飛空直墜及北城内外蒙仁憲率同文武各憲竭力救援得以撲滅懲前毖後能不寒心伏念本省蘇州府城與鄰省杭州府城向皆設有火藥局庫上年以來均經遷城外僻地夫蘇杭州府城寛廣數倍於松郡尙爲意外之備預徙曲突 
 
 

Page 3

 
 
之薪則松郡東南一隅逼近市廛　非火藥存儲之所也明矣在蘇杭兩府遷局經費如何籌措職等固未深知若以松郡而論則自粤宼亂後迄今二十餘年如地方文武衙署及水次倉　皆爲善後應辦之事而歴年各大憲均以民力未甦未嘗飭令捐辦而欲城廂民户捐移製造局儲藥庫房正如塡海移山無從措手倘謂藥庫遷移之遲速必視民捐之赢絀爲衡萬一籌欵需時巨災猝發在民間自知力絀卽或安於糜爛而莫敢怨尤然以國家數百年休養生息有此城郭人民權其得失之重輕恐未可與製造局經費並論也要之藥庫之遷否實爲闔城民命所關倘各大憲曁局憲軫念海疆貧瘠之區迅賜籌欵遷移不啻恩同再造否則郡城爲七邑之保障藥庫資通省之操防惟有環求大公祖大人據情禀請各大憲曁局憲先行撥欵移建一面將該藥庫應需移建經費若干酌派民捐若干或應通省籌募或應七邑籌募之處出示曉諭俾資衆力彌補旣不致虚縻公欵亦可速弭巨災億萬生靈羣沾福庇矣激切上禀 
[鵠候旌麾]  
　　蘇臬憲陳舫仙廉訪將次來滬上海縣袁大令已飭家丁及差役人等在碼頭伺候矣 
[禮尙往來]  
　　昨報紀德國總領事官施妥博拜會道憲聶觀察及英界讞員蔡太守昨日下午觀察會同太守至德領事署回拜盖交際之道宜爾也 
[節景志略]  
　　今日法國君主改爲民主之期本邑道廳縣及法國官商咸往大自鳴鐘工部局慶賀讞員曷蕃甫同轉因諭令停訊一期各案皆歸禮拜四訊問○向例是日法租界中遍懸燈彩慶賞良宵兹以時事多艱務崇儉約惟稍加點綴以應節期昨日工部局打様西人督同小工頭自公館碼頭向東至浦灘洋涇橋等處竪立緑漆木桿以備張燈之用所有五彩牌樓西字自來火等並未裝飾以節餘資讞員葛同轉恐屇期匪人滋生事端已知照捕房預派中西探捕等人分投巡綽矣 
[滬事三記]  
　　總巡帮辦朱森庭明府以各處匪人滋事防閑分外加嚴昕夕梭巡不稍懈怠前晚十點鐘後帶同局勇稽查新老閘各處小烟間一時吞雲吐霧之流相約閉門不敢聲息惟徐園附近泰記烟舘獨重門洞啓燈火熒然查得有不倫不類之甲乙兩人在内借宿因着帶出究問情由甲乙言語支吾諸多倜强明府喝令各責四十板送縣請究甲乙泥首若崩角哀乞從寛明府謂姑念初犯可各具改過切結卽行開釋○庸醫殺人屢見於報且時復著爲論説俾業醫者隨時謹愼小心盖醫也者人之性命係之旣不容膠執而不通亦不得鹵莽而從事也乃前昨等日有一人手持冤單自南而北圍而觀者幾若堵牆其單上略言僕姓陳紹興山隂人向作酒行生理膝下長子九歳因病延徐梅卿診視病勢日見沈重而徐猶言可保無妨僕與伊素日往來號稱莫逆度其必有把握遂信而託之繼而病已險甚不得已延他醫診視則色然以駭曰悮矣悮矣今已無可挽回矣僕懇之再三始勉開一方而去少頃徐來依舊診脉開方而兒子已熱象外現欲服蘆根汁徐言不可至晚氣之不絶者如縷連延時下名醫孫姓等數人施治皆言此症實係業喉痧一誤再誤萬難望其挽回未幾卽溘然而逝樸此子年雖九歳平日讀書攻苦堂上祖父母愛若掌珠一旦云亡能無痛悼單後更大書特書曰如有虚言神明共鑒一若恐人疑其假而復出誓言者訪事人述之如此本舘固素以　惡物善爲志特以時逢署雨寒燠不恆疾癘叢生頗難調極因撮其大略於此俾延醫者知所趨避莫等性命於鴻毛也○鄉孩某甲肩挑青菜一擔入市易錢歸途遇湖南游勇某乙手持八開洋一枚向孩兑換孩正在收洋數錢乙卽潛取擔中二百文意圖遁去孩張皇不已旋在乙袖中搜出與之吵閙不休適有巡街捕到來將乙獲送捕房押候解案究辦 
[縣署瑣案]  
　　熊耀炳之妻劉氏與集水街長興酒舘夥華阿品私識經熊查悉前往捉姦扭至十六鋪保甲局由局員飾送上海縣訊辦此已見諸前報前晚袁大令請帮審委員宋二尹提訊熊耀炳訴稱籍無錫今年廿三歳向爲釘鐡行生意前年憑媒娶同鄉人劉阿三之女劉氏爲妻過門後相安無事邇來劉氏不守閫範與長興舘夥華阿品私識前晚小的偵知華在家中突入捉姦將男婦拘獲岳父劉阿三岳母劉楊氏帮同伊女將小的毆打聲言若不置之死地决不干休小的因此情急大呼救命幸鄰人代抱不平喚地甲至扭至局中轉解案下求恩究辦劉阿三供稱小的係無錫人現在陸家石橋賣烟托度日女兒嫁熊後度日艱難熊日事游蕩不顧家用所議貼償小的養贍資至今尙無着落並未將伊毆打劉楊氏供與同熊劉氏供今年二十歳丈夫不顧家計常相口角前晚忽指小婦人與華有私求請明鑒華阿品供稱寗波人在長興舘爲夥前晚偶至熊家閒話忽被熊耀炳誣指姦情叩求鑒宥二尹以兩造供詞各執判熊劉氏劉楊氏交官　劉阿三華阿品交差熊耀炳斥退候飭差查明實情再行訊辦○惡鴇蔡陳氏串通寄子馬錦華赴法公堂冐領台州女子陳夏梅經葛同轉訊悉情由以蔡陳氏逼良爲娼用藥堕胎罪不容恕將該氏及馬一併移送上海縣請辦前報已記之矣前晚帮審委員宋二尹飭提研詰蔡陳氏供稱夏梅實係小婦人之養媳不敢買良爲娼叩求開恩馬錦華供詞支吾二尹飭將蔡陳氏交官媒看管馬錦華收所候飭差將陳夏梅領到再行覆訊 
[英界公堂瑣案]  
　　包探孔阿才禀稱妓奴邱阿增失業已久前曾犯竊今又闖入曹小弟家竊取洋傘銅面盆獲交小的詰得另竊德昌店中衣物今特吊贓送案德昌店夥某甲及曹投案請領原贓邱供稱小的係蘇州鄉間人曾在妓院傭工辭歇後無人僱用是以行竊察太守判令管押二月贓給各失主分别認領○四百零六號華捕禀稱小的見鍾大寳被王元仁毆傷因送鍾至某西醫院據醫生言須敷治十天方可投案是以先將王元仁解請訊究王供稱小的不敢行兇蔡太守飭押候俟鍾傷痊核辦○包探王阿二禀稱潮州人胡阿德投捕房訴稱被張品山毆傷是以拘張送案張供稱叔父阿福不知何故與胡爭毆實與小的無涉蔡太守謂胡未到案無從質訊諭令張央人保出俟胡到案訊理○包探王阿二禀稱積竊陳榮福連竊吳瑞芝王瑞福陳春葉三家衣物經小的拿獲人贓送案吳投案請領原贓王陳未到榮福認竊求恩蔡太守判令笞責一百板發捕房管押六月吳贓給領餘存捕房俟王陳到來分别領去○陳世茂訴稱小的係浦東南匯縣屬大團鎭人向開薙髮鋪今來治卜買物手持洋布一疋行經虹口突遇同業人張竹亭施金榮邀令啜茗將洋布取去不還索之再三聲言已質錢一千又是以報捕房拘拿送案包探王阿二禀稱陳投報捕房小的卽拿獲張施二人詰問情由據稱向陳借取質錢張供稱小的藉薙髮餬口與陳同業是以商借洋布質錢原許贖邇不料其竟控告施供稱小的與張向陳借洋布質錢實有其事蔡太守問陳是否願借與伊等質錢答稱小的並不願借若果願借則不致報捕往拘矣太守問爾旣不願借究竟何人取以質錢答稱初由張取觀好歹繼交與施俄又輾轉交人以致無着冋之索取張施均推諉不承且小的之夥馮姓亦被伊等詐去錢一千零四十文張施堅稱小的等與陳同業且曾同事確曾商借不敢折稍太守諭令張施湊錢一千文贖還洋布再着各具安分守已不再與陳饒舌切結始准咬入保釋至馮姓被張施拆梢須由馮來案控究 
[分發人員騐看名單]  
　　新海防例旨省分發知府三品銜潘志恂江蘇山東通判劉永安江蘇福建李恒忠江蘇四川花翎鹽提從九品劉鳳慺江西廣東○新海防咧　省分發知府三品銜潘志恂江蘇山東通判劉永安江蘇福建李恒息江蘇四川花翎鹽提畢銜　齡　務府正白旗漢軍河南知縣李光表湖南江西徐士　直浙江蔣唐祐浙江福建王紹曾甘肅陜西黎開湘四川江西鹽提舉銜龔文明湖北河南甄官保浙江江西丁烟廷安徽湖北陳茂勳湖南四川同知銜世魁厢紅旗滿洲福建張篤浙江江蘇藍翎布理問升銜王之傑江西福建鹽大使李保瑩江蘇廣東直州判徐信麟廣東江西府經歴李國壽廣東廣西胡嗣昌江蘇湖北徐保龢安徽江西 
 
 

Page 4

 
 
馮際泰浙江江西朱世美浙江山西縣丞季友芝湖南江蘇楊先中湖南山東邵立銘安徽江西吕從姬雲南四川馮景光江西浙江錢仁俊浙江湖北吳盛炎浙江江蘇龔慶華浙江四川金永浙江直隸王祖蔭浙江江蘇崔蓉鏡甘肅四川鹽知事劉鍾祥湖南兩淮縣主簿蔡嘉儀廣東廣西管翊淆浙江江蘇藍翎易延福湖北直州吏目黄鍾聲湖北四川府照磨王儀度安徽江西道庫大使左壽明湖南廣東鹽巡檢李錫康浙江兩淮仇元慶浙江兩淮柴福海浙江廣東巡檢保津廂紅旗漢軍福建朱秉離湖南廣西蔡國患河南安徽李應庚浙江江蘇潘廷杰浙江福建賈應庚河南湖北胡維翰河南湖南袁寅浙江山西姚文煥山東河南柳亦棻直山西從九品繆士華順天江西唐啓虞廣西江西趙殿元山西直黄鍾龢湖北湖南曾碩儒湖北山東黄聯桂江蘇河南典史劉瑞麟四川雲南袁名炳陜西山東張遠棨直山東黄鴻光廣東江西陳國棟湖南雲南龔學鏞湖北河南沈元善江蘇廣西王澍江蘇湖北吳鍾源安徽山西林介策安徽山東錢蔭榖安徽湖南徐楨江蘇浙江李琢湖南甘肅閘官張佑賢浙江山東未入流流桐順天山東○海防例指省分發道庫大使林之濓安徽山東巡檢丁景年湖南廣東未入流黄思堃浙江廣東○籌餉例指省分發同知陳正笏順天江西通判黄景濬山東雲南余宗賢湖南廣東吳用霖浙江東河州問馮祚鬱湖北安徽縣丞樊文爔河南湖南巡檢祁景曾山西河南從九品張鴻源浙江福建○勞績指省分發知州花翎王宏章貴州雲南知縣袁翰元直山西花翎同知銜　馮灼孝湖南廣東許金策浙江江西州問葛承霂湖南江蘇從九品魏業驥湖南廣西○進士指省分發知縣李子方河南山東○滿洲舉人掣籖分發知縣兆蘭正白旗○恩廕指省分發通判葉長綬湖北浙江○議叙掣籖分發縣丞牛元愼直議叙指省分發鹽大使舒士傑安徽兩淮縣丞徐葆華湖北江蘇從九品劉慶銘順天河南○應補呈請分發知縣蒯籛順天河南杜蔭灝山東直同知銜朱啓鳳江蘇浙江從九品趙丙堃安徽直未入流李杜浙江湖南張維城浙江湖南 
[薄施葉餌]  
　　按普育堂來信云敝堂昨奉道憲聶大人惠發藿香正氣丸二萬粒臥龍丹八千瓶蟾酥丸八千瓶天中茶四萬包六合定中丸四萬　飭派各鄉董散給各圖民備療疾作足徴痌瘝在抱普膏澤於城鄉利濟爲懐登生民於仁壽除如數謹收酌匀分寄二十二局鄉董散給外合登報章謹誌憲籛 
[罰洋助賑]  
　　海字王新順船主王舜鰲爲鹽務罰鷹洋九十元由領哨潘雨亭翁託劉河沈成記寳行交永義昶局寄來委解災區夫鹹鹾一項爲日用所必需業此者不能私行售賣以便身圖例禁何等森嚴僅諭罰資充賑是誠妙於周旋者上海北市絲業會館籌賑公所施善昌謹鹹 
[新書抄]  
　　五月廿四日餘杭縣附生禇德義禀奉委書局分校差叩謝○廿五日新選嘉興縣教諭單恩溥海鹽縣訓導盛韶俱禀謝考驗給憑試用訓導單書紳高寳辛均禀到　僕考騐江山興史盧龍垣禀　赴任平陽縣丞耿守仁禀知藩司飭知赴任禀見叩謝咨補平陽浦門巡檢翟祀培平陽典史俞嘉善俱禀知藩司飭知恣浦禀見叩謝○廿六日屬武康縣熊志方禀銷發審差大挑縣劉靖禀知藩司飭知題補松陽縣缺禀見叩謝平陽縣丞耿守仁禀辭赴任○廿七日大挑縣范澤溥禀知臬司　讞局發審差禀見　補　　閩清縣典史孫盛唐由閩管解革守梁玉瑜赴新疆戍所禀到卽辭按照磨陳禀安典史王臣璧禀知藩司訪知咨補桐鄉典史叩謝○廿八日前海寗州吏目汪永揚由京起服來　禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閩事彚登]  
　　福州訪事人云糧署書辦鄭凱菴任事多年素不安分前因貽悞公事經孫儲憲戒責手心而懲創之餘仍不悛改性嗜賭尤喜狎妓以致漏巵難塞侵蝕公款至千金現經陳展堂儲憲查知立卽發縣訊究○地棍劉弟因在東街私典閙事經地方官枷示獅子樓前説者謂私典重利盤剥貧民且往往收押賊贓與妙手空空兒通同一氣雖曰將本求利實足爲害地方兹官旣將吵閙之地棍嚴懲安可任開私典者逍遥法外想有保民之責者定必有以治之也○某甲挑米粉上街喚賣行至文藻山前地棍某乙給以錢一文欲買一盌中稱每盌須錢二文乙非惟不允反申申詈之甲亦反唇相稽以致互相毆鬥擔中米粉鋪滿於途事爲保甲局所聞始飭勇前往勸散○某甲向鄭姓租屋開設雙美鞋店生意不甚暢旺致短欠租金一載有餘鄭索之再三甲無以應鄭遂控請地方官訊追甲恐屈膝公庭乃央人向之調處○有某官長之少君邀燕朋馳駿馬飛駛至布司埕適一孩彳亍街心不及躱避被踼仆地啼哭不休旁觀者見而駭然爲之扶起而某少君鞭絲帽影一去無蹤不知當疾馳歸去時亦念及武林朱觀察長子之覆轍否○南臺税厘局提調李石五明府奉大憲委署海防廳所遺提調一差另委徐司馬星鉁接辦○前署福安縣張明府交缷篆務遄返省垣經上憲委赴福清查辦要案○小樂天酒舘湯房主陳培平時不甚安分時或滋生事端經紳耆控諸官衙請爲提辦陳懼罹官法央多人向紳士説和自願登門　罪并備酒席以表敬忱紳士允之立卽遞禀求免夫陳固不法則送官請究可也乃因設席服禮而卽不子深求然則所謂紳耆亦徒餔啜耳官非木偶何任其起滅自由哉 
[福州述善社同人致施少欽封翁書]  
　少欽封翁善長大人閣下敬啓者上月廿四日曾肅寸箋備言福州水患大概情形諒登仁覽矣豈知天不厭禍一波未平一波復興晴不崇朝大雨旋作五月廿七夜溪漲又發平地水深數尺不長不退至初二日地始見土貧民居多低濕沉竃將欲産蛙其困苦情形筆難罄述而富貴之家深居廣厦口厭膏梁耳不聞號哭之聲目不見哀鴻之跡且謂非滔天浩浩何足爲災不能動其惻隠之心一爲援手可勝嘆哉最可憐者入春以来雨水沾足早禾盛長農民方慶有秋前番雖云將熟而亡尙有三分可卜此番深沉數日顆粒難存敝社目撃心傷奈何徒喚素仰善長大人以天下之心爲心故敢直陳顚末倘可以善後民生者伏祈指教非有所他求也便輪肅此用請　善安[  福州南臺述善社同人頓首拜]  
[上海四馬路高易公舘丙籌賑所經收山東順直五月一至廿九日第二百次賑欵清單○初一日謝廣漢翁洋十元汪琴門洋一元初二日無名氏十元初四日吟盧潘]  
求神佑雨小子無悮洋十元彭氏健平安洋一元隠名氏一元初五日無名氏洋一元無名氏一元初六日李修本善士爲父病愈并求平安願助洋三十五元免口舌洋一元初七日潮州海挹上甫都宏安養心齋許香圃翁莫三十六户合花洋十元初十日蘇州壽諼室主人洋二十元李二小姐二元十二日揚州張德昌灰鋪募恊記號一元三角張其昌青蓮堂胡有慶各一元張王氏七角胡游濱朱長儒王登盖蔡忠甫趙開禧胡公興吳廣順朱開儒陳志湧各半元毛樹倍三角夏國喜楊萬春徐有仁吳忠慶任興朝徐錦春各二角共捐洋十一元無名氏一元十四日無名氏一元十五日吟芳盧潘洋六元十七日嘉興徐家棣殷帳房募實德堂一元愼思堂半元樂宜堂愛壽堂各二角無名氏一角共洋二元十八日程姓洋四元十九日鄂省余崇德堂合肥余各錢一千文平梁余樂善堂積善堂不留名隠名氏椿軒堂無名氏二户青陽山房平梁漁隠各一百文共捐錢三千文換紋二兩零四分伸規元二兩一錢三分三厘陳善庭翁舊歲冬第三令郎兆瑞榮聚喜延移賑洋一百元存德恊昇莊銅洋二元二十日不留名求弟病速愈許願助賑洋四十　鹿蕉主人紋二兩合規元二兩一錢另二厘緑蕉主人洋二元廿一日閩省怡怡居洋二元無名氏銅洋一元廿四日張清洋一元錢福幼虚對開一元三槐堂銅洋一元廿五日普源公交來廣東番禹分縣署帳房募規元九　另五分廿六日鹽城海捐局李脩本善士爲父完願并五月分平安願助洋三十五元廿七日吳永泰洋五元陳光第屠傑張公舘各二元傼文法姚逹卿各一元共洋八元建帮利記洋半元鎭江至德軒銅洋十元費慶寳求病全洋二元廿九日海陽邵章甫募胡咸記黄步青各三元吳竹虚齋胡恆記貞起山房繹忽堂各二元隠名氏郁文書屋師竹子不書名各一元然後知齋延芬書屋各四角無名氏三户六角共捐洋十九元四角○以上總共收規元十三兩二錢八分五厘英洋三百三十三元九角花洋十元虚對開一個銅洋十四元 
[辛卯年五月初一日第五十五期戒烟名單]  
　　張瑞溪年四十八歳廣東省城廣州府人現住虹口就作洋行上癮十五年每日吃烟五錢伯三次吃保人虹口琛記　房韓元有年三十五歳湖北省漢陽府人現住船上就作駕船爲業上癮十二年每日吸烟四錢作二次吸保人大關程仁山韓元亨年三十八歳湖北省漢陽府人現住船上就駕船爲業上癮四年每日吃烟二錢作二次吸保人大關同德號朱鳳章年四十三歳蘇州府吳縣人現住二洋徑橋就作南貨上癮二年每日吸烟三錢作二次吸保人大東門外永記南貨店湯衡山年三十六歳廣東省廣州府人現住順大棧向作洋行上癮六年每日吸烟三錢作二次吸保人順大棧内莫定芝吳復春年廿四歳蘇州府人現住四馬路向作典業上癮三年每日吸烟二錢作二次保人江海關北關張浣泉年五十歳上海縣人現住虹口就作藥材生意上癮五年每日吸烟二錢作二交保人虹口吳如泰陸又泉年廿六歳上海縣人現住虹口就作南貨上癮五年每日吸烟一錢作一次吸保人張鳳泉金桂山年三十二歳上海縣人現住打狥橋就作裁縫上癮六年每日吸烟二錢作三次吸保人費梅亭顧松林年三十七歳江蘇省金匱縣人現住英大馬路剃頭爲業上癮十年每日吸烟三錢作三次吸保人麥家圈施三元剃頭店鄭三朝生年十歳廣東省潮州府人現住老閘就作洋藥生意上癮八年每日吸烟四錢三次吸保人五馬路鄭益興姚永福年二十五歳松江府人現住小東門就作京貨上癮三年每日吸烟二錢五分作三次吸保人小東門大順號周相合年三十六歳廣東省潮州府人現住五馬路就作烟舘生意上癮三年每日吸烟四錢作三次吸保人五馬路廣元利蘇四一年六十一歳江蘇省嘉定縣人向作染坊上癮二十年每日吸烟二錢五分作三次吸保人黄禮堂姚濤孚年三十歳浙江省潮州府人現住南門外就作布業上癮六年每日吸烟三錢作二次吸保人大東門外義順泰葛逹來年五十歳蘇州府人現住南門外就作布業上癮十年每日吸烟一錢五分作二次吸保人亦義順泰以上各名五月初十日均已除鎗第五十六期名單俟後再録以供衆覽[  上洋平康里恆濟戒烟局李經馥何鏞鍾洪南誌]  
 
 
 

Page 10

 
 
   
 
