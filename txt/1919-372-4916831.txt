# 1919 - 372 - 4916831

 

Page 1

 
 
   
 
 

Page 2

 
 
   
 
 

Page 3

 
 
時評 
[束縳與解放（冷）]  
　　人民方求種種之解放而政府亦嫌層層之束縳可知世問不如意事之無窮盡也雖然政府之所謂束縳者其最大之關鍵不出財政而已欲不招有力者之反對必須與之以軍餉其束縳一也欲付軍餉必須借債欲借外債必須聽其條件其束縳二也欲借外債必須遷就於中運動借債之人而又不得不聽其指揮其束縳三也三者之外而况更加以政出多門權無專屬其所謂層層束縳也宜矣 
雖然以今日中國政府之人才行今日政府之方法此種財政上層層之束縳能有解放之日耶 
命令 
[十二月二十二日大總統令]  
　　據平政院院長夏壽康呈外省受理訴願有時延不决定擬懇明令誥誡等語行政訴訟原爲救濟違法處分保障人民權利而設各省區行政長官應如何悉心處理以伸民隠果如該院呈稱或守候多時未蒙批示或呈催數次仍事稽延在受訴者旣病因循在呈訴者尤虞拖累應責成各省區行政長官淬勵精神力圖整理勿藉詞調查事實致案牘之久懸勿任意諉卸責成致怨咨之並集庶幾上彰法紀下協輿情而庶政賴以修明百吏咸知儆惕有厚望焉此令 
又令財政總長兼鹽務署督辦李思浩呈請任命段芝淸爲吉黑榷運局局長應照准此令 
又令財政總長兼鹽務署督辦李思浩呈請任命沈　城爲沙市運銷局局長應照准此令 
又令格利夫斯給予一等文虎章此令 
 
 

Page 4

 
 
   
 
 

Page 5

 
 
   
 
 

Page 6

 
 
申報第二張 
[專電]  
[北京電]  
　　外部電復莊代使閩案仍望根據事實與日政府交涉務辦到約束日　撤退日艦地步（二十三日下午三鐘） 
[北京電]  
　　閩電部派員已將調查所得證據向日委提出訂二十五開始談判（二十四日上午十二鐘） 
[北京電]  
　　靳徐間意見經段排解仍未消釋事緣烟酒借欵美允年内續付五百萬但必國院聲明不用於軍費徐云可由主管部補一公函美代表承諾因命李照辦李請示於靳則謂借欵還欵何必授人以柄蓋靳正揆席前早許督團先淸欠餉即指此欵備撥經手之周自齊以不聲明用途不能照交靳疑有意作難故態度消極（二十四日上午十二鐘） 
[北京電]  
　　傳次與教界仍相持不下靳力庇傳不使言去（二十四日下午一鐘 
[北京電]  
　　有人說靳如許學界全現恐軍警援例昨酉刻靳召教傳密談靳雖回尙消極語人曰層層束結當國無術但未言辭（二十三日下午三鐘） 
[北京電]  
　　靳在宅接見各校長會商維持教育辦法結果政府當容納教界主張所一時辦不到者教界亦應諒解（二十三日下午三鐘） 
[北京電]  
　　學生代表六人謁傳諷令自退并遞聯席會公函亦勸其知足不辱傳均拒不納態度轉强硬 
[北京電]  
　　報載烟台又有學生被某國人打傷尙未提出交涉 
（二十三日下午三鐘） 
[北京電]  
　　劉恩格爲和議事昨夜車赴奉轉津至滬接洽（二十四日午一鐘） 
[北京電]  
　　國務院函催吳鼎昌王克敏汪有齡回滬候期開議（二十三日下午三鐘） 
[北京電]  
　　某議長晤靳催提教農兩長答無相當之人惟有聽國會延會（二十四日下午一鐘） 
[北京電]  
　　徐樹錚臨行代潘復向李疏通李已允轉圜潘假滿可到任 
[北京電]  
　　政府將組裁兵預備會擬附設將軍府（二十四日下午一鐘） 
[北京電]  
　　湘省長擬以皖呂調元調任張督地位不動（二十三日下午三鐘） 
[北京電]  
　　湘張控案當局主另簡省長不復查辦（二十四日上午十二鐘） 
[北京電]  
　　預算案咨逹後收支欵數不符政府不能公布（二十三日下午三鐘） 
各通信社電 
[濟南電]  
　　中國學生聯合會山東支會事務所今夜六時由軍隊奉督軍之命封閉（二十三日）大陸報 
[廣州電]  
　　軍府昨接北京促開和議電定（禡）日開會議覆各方意見有主張反對王揖唐到底者有主張提先决條件者結果未易卜 
[廣州電]  
　　憲法會議今通過地方制度第四條田賦歸省有第五條亦原案通過 
[廣州電]  
　　南總代表秘書長盧信昨到粤即謁岑請决時局方策（以上二十三日） 
[廣州電]  
　　北京促和電軍府未經會議○○（電碼不明）范秘書擬覆先請岑伍簽署以次送各代總裁照例畫諾大旨謂宜勿以愛護個人牽動時局簽發後各方多病其一意對人未及條件當事亦覺關係重要不應如此草率者然已無及（二十四日）以上聯合通信社電 
[北京電]  
　　王鴻年電松岡到閩後行動遲緩聞已將調查情形及主旨電本國請示 
[北京電]  
　　西南電請先將閩事辦結而後謀和聞中央復電贊成 
[北京電]  
　　王鴻年等電閩事會查將竣年内回京報告將來會議北京雙方調查員均出席作證 
[北京電]  
　　貴福電呼倫撤消自治各旗贊同公舉陞代表晋京請示 
[北京電]  
　　劉鏡人辭意堅决政府將以胡維德繼任召卽來京（以上二十四日）以上中華通信社電 
[北京電]  
　　參陸處以軍費核減二成已列預算决催各省區自來年起一律實行 
[北京電]  
　　傳嶽棻以教員學生逼迫太甚忽强硬不再言辭靳態度消極農教兩長暫仍不提 
[北京電]  
　　財部禁止空盤買賣擬派員密查查獲即嚴懲冀收實效（以上二十三日） 
[北京電]  
　　財部擬議劃一稅關員薪等費辦法通令實行 
[北京電]  
　　國會因靳回京仍催速提農教 
[北京電]  
　　府囑院酌派員參加比國軍動大會 
[北京電]  
　　劉鏡人經再度慰留仍聲稱俟病愈方赴日任 
[北京電]  
　　參次派唐在禮暫留法將先派代 
[北京電]  
　　李厚基電方聲濤與宋淵源發生衝突恐擾防線已飭前敵嚴備 
[北京電]  
　　俄激黨東趨阿穆爾省華僑受虐政府决令吉黑沿邊戒備并撫慰僑民 
[香港電]  
　　馬濟被剌案發生後廣州謠言極盛謂此乃和戰兩派决戰之朕兆（以上二十四日） 
以上中孚通訊社電 
公電 
[廣東主和議員之通電]  
　　申報新聞報曁各報均鑒南北戰禍綿運兩稔　者雙方當軸各怵於内憂外患之相乘始開滬會議和之幕條件不納遽窒和機舉國皇皇如赤子失慈母迨北方翻然變計改派主戰黨魁爲議和代表領袖中外人士或謂强權屈於正誼之徽或謂北庭言和不誠之證而論條件不論人與論人不論條件之說參錯并出攔淺遷延幾成懸案夫雙方皆無用武統一之能力再戰終和固非謀國之道不和不戰又豈時勢所許至今百政弛廢四民失業縱無外患亦幾不國矧魯難未已閩禍尤深民氣雖極激昂交涉尚無實效人悔誰召咎我　牆在昔辛亥之役爲君主戰丙辰之役爲洪憲戰丁已之投爲復辟戰皆國體所關故犠性不恤今南北兩方同處五色國旗之下戴天何仇對人何說藉曰護法内爭未弭縱憲法三讀亦難施行全國藉曰救國外患正亟豈鷸蚌相持所能挽回危局本會同人忝民代表外察大勢内審民隱來日大難救時速起本日開兩院大會於廣州除發表本會宣言外議决籲請諸公力促和議速開共謀國是匹夫有與亡之責君子以多壘爲辱謹貢愚誠伏候明教統一促進會廣州參衆議員陳子鍇等八十七人同叩馬 
[天津南開學校福建同學會電]  
　　北京大總統國務總理鈞鑒閩事發生以來京外函電紛馳希望政府嚴重交涉消患無形迄茲匝月並無確當辦法而李厚基身　疆寄平日於外交民政毫無經騐事前旣不能妥爲防範設法制止事後又不克速籌挽救據理力爭迨日艦入閩之後倉皇失措徒知斥逐學生封閉報館以圖媚外恐更張日人之氣燄反動羣衆之公憤此等重大交涉斷非李厚基所能辦到應請中央據理抗議依法解决以全國體而順與情萬勿退讓自餒以貽外交國際之羞學生等情關桑梓事屬切　𤍠忱愛� 
國具有天良豈能袖手旁觀漠然置之度外不得不表示决心一致願爲國家後盾共謀挽救臨電惶悚不勝迫切待命之至天津南開學校福建同學會叩號北京海軍蕯總長交通會總長外交陳次長參衆兩院閩籍議員鈞鑒閩耗傳來遐邇震驚日人無故戕殺學生轟撃軍警喪權辱國豈復有加派艦五艘迫入台江中央迄今尙無辦法人心張皇不知所措公等身膺國務誼屬桑梓責無旁貸務乞據理力爭嚴重交涉切勿犠牲吾閩藉圖媚外閩人幸甚國家幸甚天津南開學校福建同學會叩號各報館各團體均鑒日人在閩無端挑　殺傷學生戕害軍警遣艦示威派兵登陸似此野蠻橫行蔑視公理目無我國凡有血氣誰不痛心同人等情關桑梓事屬切膚椎心飲血悲憤尤深一致願爲國家後盾已電致政府懇祈嚴重交涉務逹所要求條件爲止尙望全國人民羣策羣力共圖挽救急起直追無或稍懈臨電徬徨無任盼切天津南開學校福建同學會叩號 
里昂無線電（路透電社） 
[二十三日巴黎電]  
　　列里通巴黎之鐵路發生意外禍變貨車與由列里赴巴黎之快車相撞致有三輛車被撞破碎死三人傷二十五人 
[二十三日巴黎電]  
　　政府不久將以議案交國會規定鐵路旅費增加百分之六十鐵路運費增加百分之一百四十 
[二十三日巴黎電]  
　　和魯秘書長杜太斯太氏今晨將協約國對十二月十五日德國來牒之覆文送交勒思勒氏昨晨高等議會討論覆文大旨後即諭秘書長擬稿晚間協約國代表集議於陸軍部切實酌定最後之字句杜太斯太氏時亦與會覆文語氣堅决謂德國必簽定十一月一日之議定書擔任施行休戰約所載尙未執行之條件並交出四十餘萬噸之船塢材料以爲斯加巴佛洛沉艦之賠償物覆文又謂若協約國調查證實德國海軍專家所稱協約國要求超過德國口岸所有材料之額一言則賠償自當照減北種辦法乃極公平之解决法云高等議會昨晨對於德國請求在海陸邊界徵集關稅收取現金一層討論答覆當决定此爲賠償委員會所應解决之事德幣價値旣低自當予以適當之酌量高等議會又諭委員調查德政府所頒禁止入口之令蓋以此項禁令其目的重在排斥法貨　高等議會後又請羅政府報明羅國所有車輛之數 
[二十三日巴黎電]  
　　今晨和會秘書長以協約國覆文交勒斯勒氏時勒稱將於晚間偕海軍專家同返柏林而　德代表一人往巴黎又稱此非談判决裂之　但因覆文重要不得不回柏林 
[世界路透電]  
[十八日巴黎電]  
　　高等議會關於伏拉爾堡蕯爾堡台羅爾之運動自决前途事通告奥總理任勒博士謂協約將反對違背對奥和約危及奥國政治或經濟獨立之任何企圖 
[十八日倫敦電]  
　　每日郵報載稱希菲爾特大學教授亞諾爾特博士發明一種堅硬逾常之新鋼其摧毁力超過現有一切之鋼質 
[十八日倫敦電]  
　　昨夜有携械之新芬黨員二百人襲撃柯克車站該地距警察總部不足二百碼襲撃者鳴號之後衆即占據豫定各地位將發號人轉轍人駕車人及錄事等拘縶搜查站内豫期運到供陸軍用之軍火一批歷一小時之久悄然而退迄今尙未拘獲一人 
[十八日倫敦電]  
　　據半官消息過激黨現聚集大軍於柱伐之東備取攻勢聞勞晨政府向波羅的諸國提出之媾和條件内有須與勞農政府開戰之國絶交驅逐北波羅的海之外國軍艦二條前星期内紅衞軍在南俄全陣線所得之進步平均有四十哩之遙過激軍現向西比利亞直進無阻據彼等聲稱除占據諾伏尼柯萊斯克外且俘兵五千人獲砲五十二尊聞土耳其現局日見惡劣内閣現處國民黨勢力之下致各省多不服從中央命令土民仇英日甚 
太平洋路透電 
[二十三日伊爾庫次克電]  
　　各省城市議會代表二十一日集於伊爾庫次克討論政局内務財政兩部總長亦與會先有人主張召集西比利亞國會以組織力能恢復法律與秩序之政府此議頗爲社會革命所贊助餘者則謂國會行將開幕今無另得召集西比利亞立法機關授以同様大權之必要又有人警告會衆勿採行極端計畫卒無結果散會 
[二十三日伊爾庫次克電]  
　　社會革命黨已在伊爾庫次克省各處起事但都會尙安靜過激黨在多木斯克方面進據紐爾格車站 
國外要聞 
[萬國婦女勞工會議案]  
　　中美新聞社華盛頓通信云萬國婦女勞工會議前在此間開會於十一月初議畢閉會當將議决各案提交萬國勞工會議如下（一）凡在十六歲以下之兒童不得作工在十六至十八歲問之青年不許被雇於（危險工作）在下午六時與上午七時之間不得雇用青年工人（二）作工時間每日最多八小時每星期最多四十四小時並須有一日半之不斷休息又每作工日内亦須有一時之休息（三）工廠内應禁止婦女作夜工又除繼續工作爲公共利益上所必要外男子亦不得作夜工（四）禁止雇用女工於（危險役務）主張於國際聯盟會之下派一委員會内有女委員協同調查（危險商業）以期（消滅有毒物質）（五）每一國應於各城市及工業鎭中設置一種自　雇用役務又制定失業保險制度並由國際勞工機關與一　中之勞動機關會同調查失業之原　如原料之分配移居及管理不善等（六）凡婦女分娩前後各六星期内不得被雇作工 
英國代表龐菲爾提出之一議案當經通過該案聲明女工反對俄國之一大部分被封鎖因俄國婦女兒童數百萬經此封鎖均陷於飢餓死亡之境然協約國中並無一國對俄國正式作戰 
國内要聞 
[京校教職員罷課問題]  
　　聯合會二次宣言傳獄棻態度强硬北京教職員罷課事件已届八日而教育當局至今尙袖手毫無辦法昨日午後靳曾傳見各校長　棉花五條之私邸討論維持學務辦法昨日午後各校教職員又在美術學校開會除討論教長問題對於胡仁源之暗中活動冀攫取次長絶對預告不信任外並議决三事（一）公舉代表陶孟和許繩祖馬夷初關景山赫銳緒等五人於明日謁靳（一）發表第二次宣言（一）通電全國其通電已見昨報茲將宣言書錄下（第二次宣言）吾輩停止職務之故曾以其理由宣告於國人之前自停止職務以來忽逾一週而政府對於此事尙無根本之覺悟與相當之辦法回思往事旣不勝其憤懣計及來日更不能不爲教育前途抱絶大之悲觀今者吾輩再四討論根據上次宣言之主旨明晰披露吾輩　於教育前途之企圖願我全國學界諸君共起聽之凡吾輩所企圖者約有五節（一）請政府即日撤換吾輩所不信任之教育當局現任教育次長代理部務傳嶽棻（二）政府任命教育當局時（教育總次長教育廳長）須尊重教育界之趨向選擇富有教育上之知識與能力者俾教育得以獨立不受政潮之影響（三）請明令切實籌集全國教育基金并須急速籌足無論如何特别情形不得挪移減少（四）請明令於基金未曾籌足以前依現時教育進行之狀况指定確實欵項（須如關稅鹽稅餘欵等類）爲教育經常費及預備費經指定後不得挪移減少（五）學校經費自本年十二月起概發現金於每月初旬作一次發訖凡上五條一方爲現在教育界排阻力一方即爲將來教育界謀保障唯欲謀將來之保障必先去現在之阻力今日爲教育界之阻力者莫如教育當局之傳嶽棻其無誠意與能力固已爲吾輩所公認其寡廉鮮恥無復人格抑亦爲吾輩所共悉自吾輩停止職務以來彼爲保持祿位計屢施其狡詐卑劣之行爲在彼若行其當然而吾輩實有所不屑言者使彼猶忝尸其位不獨使北京教育界無回復原狀之希望且爲全國教育上莫大之障碍青年精神上莫大之危機亦必吾輩皆降其人格而後可與並立於教育界矣故欲回復北京教育界之原狀必去全國教育上之障碍救青年精神上之危機而尊重吾輩之人格又必自撤換吾輩所不信任之教育當局傳嶽棻始而後吾輩之所企圖得以實現吾輩認教育當局爲吾輩共同事業若不解决將胥及溺特揭明五條以待解决邦人君子幸鑒此誠 
昨日午後三時北京各校學生派代表六人（北大劉翰章高師俞勁高工夏秀峰女子師範朱光玉某校李萬齡李荷祿等）往教育部謁見次長因次長赴國務會議未回遂候至四鐘半始得接見學生開始先問本日國務會議關於北京教職員停教問題結果如何次長答余同部過早結果未詳不過這個問題一星期後總會解决現在正在疏通各方面的意見學生說生等今日來部是代表北京數萬學生的見要向教育當局陳述次長所說的疏通意見學生不知是疏通何處的意見至教職員可信絶無疏通的餘地就他的宣言上看原因雖有數個而認定教育當局無維持教育之誠意及能力似爲重要之點次長如肯憐憫數萬靑年光陰損失　濟損失的痛苦即請毋以個人地位問題看得太重那麽就次長良心上就國家根本上或可對得住一點次長不待說完登時臉上現出一種忿怒的氣象說你們這個譑簡直是攻撃教育當局的話萬没有拿上攻撃教育當局的話向教育當局說的你們祗可到政府說去學生說政府是合各部組織成的教育部亦政府之一部關於教育上的事我們不向政府的教育部說我們向那個政府去說昵學生今日之來是因感種種的痛苦深願教育當局對於教職員停課重要的原因上爲根本的解决並非攻撃次長請勿誤會各代表發言甚多最後次長說你們實在不信任我無誠意無能力我亦不辯但你們要知道我是政府任命的政府信任我你們其如我何各代表聽這個話不禁憤激的回答說現在教育當局已成北京一隅之教育當局今各校教員旣不信任數萬學生又去同情我們不知教育當局究竟是誰的教育當局呢請次長審機觀勢幸勿以數萬青年寳貴之光陰供個人地位之犠牲我們今日的話雖爲我們自身計亦爲次長個人計耳請次長三思之言畢並遞予公函一封而退茲錄其函如下芷薌先生大鑒教育不幸屢瀕危亡膽望前途　　慄悸嚮　六三之役巨變迭興學生繋縲絏校舍作囹圄自分此生永與學絶不圖先生適於此時榮　簡命遽握大權以同人再接再厲之犠牲全　罷工罷市之壯舉教育原狀僅得恢復然而先生得天之功可謂大矣彼時苟能審識去就潔身遠引同人等有何間言乃時機易逝事實相左天安門之役我二百餘人實蒙先生之惠其後山東天津等處之事先生實　爲我教育界爭無限之光榮最近湖南之事安徽之事江西之事層出不窮全國已陷於無教育之狀態說者謂先生雖不能爲中華民國之教育當局尙得爲北京教育當局也今觀全京教職員之停職宣言屢述先生在位爲教育界之莫大恥辱是當知先生雖爲北京之教育當局亦有可得矣惜哉先生行矣勉之以先生之才何患無秉政之日今竟陷首都教育於停滯先生安乎致數萬靑年光陰於虚度先生忍乎事急矣先生縱欲從容坐鎭安之忍之恐國人不復能爲先生諒也夫治膏盲者必進苦口之藥　狐疑者必告逆耳之言同人等今爲維持全國教育愛惜個人光陰起見請先生以最短之期間作明白去就之表示否則同人等惟有以犠牲之精神達最後之希望而已知足不辱君子所貴仰望進止諸維明裁北京公立小學以上學生聯席會啓 
[閩案之最近京信]  
　　近有人向當軸建議謂中日調查員應在福州聯合一致請與日本協商當道以中日兩方面調查均各取單獨進行主義始能盡明眞相尤須秉公辦理不應聯絡私人感情故對此議批駁未准但據日人方面消息則中日早已聯合一致昨東京電云我國外交部派往福州之調查員王鴻年與日使館派往之調查員西田耕一商定調查福州事件之方針（一）事件内容在調查中絶對守秘密（二）以前在福州之中日兩國官吏不許參加調查（三）以第三者地位爲絶對公平之調查 
　　十二月十八日大阪朝日新聞東京電話云十六日閣議内田外相報告最近外交經過情形對於中國各地排日狀况討論尤詳並將所擬善後政策詳細縷陳結果决定用左列正式公文送逹中國政府取締各地排日舉動警告文如左（自今春來貴國各地屢起排日舉動我邦人之被害者不少初經帝國駐華公使要求取締竟無效果遂惹起十一月十六日福州事件更自十二月七日北京開排日國民大會前後四日間我小學校男女生徒受支那學生迫害暴行者至達十六人之多如斯事件倘取放任態度兩國國交上殊堪憂慮貴國政府應於此際十分排日運動之時講求取締方法特爲提出要求）右公文於十七日由外務省電訓小幡公使向中國北京政府提出並於同時手交莊代公使轉逹惟近日外務省已正式公表中國排日運動屢經小幡公使向中國政府提出要求惟帝國政府之意見提議用正式公文送達文詞則用穩健字句以符日支親善趣旨云 
外交部之部務會議於二十二日上午十二時在本部參事廳舉行第六次例會由次長陳籙主席參事司長亦一體列席議案如下（甲）福州事件調查案之審查報告（乙）福州事件將來交涉時應取之手續（丙）莊景珂報告撤退日艦事無結果擬復莊電一件大要云電悉仍望根據事實與日政府交涉務辦到約束日僑及撤退日艦之地步（丁）福建增加特别外交經費三萬元核准 
中央以江蘇督軍李秀山屢次來電對於福州中日交涉表示意見多與當局辦理事實不甚符合昨日特覆李督一電略云關於福州事件終以肇事眞因爲主腦其日本派艦一節曾認爲法外行動今已提前與日本方面另案交涉一俟王委員鴻年等調查明晰届時自有正當辦法希卽轉告各界免有誤會之虞 
北京晨報載烟台函云此間又有學生一名（係廣東人）被日本人打傷尙未提出交涉又一說謂已打死未識確否 
[天津商學界查貨進行紀]  
　　天津二十日之國民大會情形已見前報直督曹錕省長曹銳另有報告電文如下昨電計早逹覽本日午後各界在南開窪開國民大會人數衆多不下數萬開會後即分隊游行街市在北海樓等處小舖小攤搜查日貨裝小車八九輛載往焚燬約焚去貨物三四車之譜尚無値錢大件餘者交商會封存至四五鐘時均各散歸學生等亦皆回校各商舖 
 
 

Page 7

 
 
休息半日街市秩序甚爲安謐除飭軍警嚴　防縱外誠恐傳聞失實特此電陳請紓藎注曹錕曹銳銑印 
天津中等以上各學校學生組成之調查委員會特於日昨（二十二日）假天津總商會開會出席者各校學生二百餘人公推沙主培君爲主席宣布調查員之責任及抵制日貨宜積極進行商界旁聽者無不贊成并將委員會章程完全通過故該會已正式成立矣 
天津國民大會籌備會天津總商會聯名通告云爲公布事查抵制日貨一事茲經公决所有售賣日貨門市各家由今日起將存貨數目結淸限五日内造册呈報本會不得再有隱匿等情如果查出或生意外候議相當辦法在辦法未議定宣布之前不得再爲陳列售賣如不遵照辦理倘爲學生聯合會查出發生意外本會不負維持之責特此通告望即查照此佈中華民國八年十二月二十二日 
[靳雲鵬由津返京]  
　　靳閣上星期六去津昨星期一返京本擬次日（二十二）即返適以時間太晚未果其去津原因傳說不一有謂係關於財次問題負氣而往者有謂係如夫人在津寓染病特往視察者均非個中眞相茲據與靳接近之某君云此行確爲個人私事先是總理夫人誔辰以時局未定不欲在京辦壽故到津一行藉避紛擾總理以夫人旣去津二十一日又値星期照例休息不到國務院辦公故趁此餘暇亦到津一行藉圖天倫至樂此其眞因也至蒞津後該地長官赴寓求見會晤談叙時局要政自係應有文章以是而遂謂純係政治上行動者究嫌失之揣測云云另一消息靳氏赴津原爲邀請黎黃陂出擔和局調人並擬赴魯與張樹元密商軍事要政詎意甫至天津而京中謠言紛起種種揣測之詞發現於新聞紙上東海方面前日（二十一）曾去一電話促其歸京俾息浮言故昨午（二十二）十二點十分快車返京齊魯之行竟歸消滅有謂靳氏於二十一日夜間七時五十分回京者非確也 
[京華短簡]  
　　政府因年關財政支絀希望預支十二月分鹽稅餘欵曾將此旨在銀行團代表前爲正式表示銀行團會議結果可以照辦但十二月鹽餘數目此時尙難確定故於昨日午前電致各省調查究竟大槪能餘若干聞希理爾君言若在三百萬上下必可撥付大約本星期内便能辦到 
北京財政次長潘復日内假滿府院方面已令其銷假到任惟潘氏以嬸母已擇期在濟寗安葬爲辭又續假十日已於前日（二十一）上午出京返濟原籍假滿即當回京 
關於教農兩長據最近當軸疏通之力已得結果議員方面仍重教育而農商一席則以政府擬定者爲標準已定俟將名單咨送衆院即可開會投票惟於次長問題仍須賡續前議當軸亦皆一一允從但日後有無變化仍不敢預料耳 
京漢京綏兩路合併爲漢綏鐵路業見本報聞該管理局定於明年一月一日成立局中六大處之處長及副處長已經發表總務處長水鈞韶副處長周君（名未詳）車務處長佘垿副處長錢鏞工務處長翟君（名未詳）副處長王壽祺會計處長陳嘉振副處長李君（名未詳）機務處長沈承俊副處長（未詳）材料處長陳西林兼任副處長程大徵京綏漢副局長爲陳西林又六處之分課爲二十八課兩局本有各課共計三十四課長今改爲二十八課當然有六有不能在課長之列矣 
徐樹錚奉命册封活佛昨日正午各國務員特在曾宅設席祖餞赴津之靳總理於早車回京後亦　出席預宴宴畢即偕同恩華李垣兩副使由東車站乘環城鐵路至西直門轉搭京綏車赴張家口下午六點前京師軍警各機關皆派軍警及樂隊在站歡送總統總理亦派代表到站其餘軍政各界至站歡送者極衆又由地面官預先在站前高搭彩牌坊二架頗爲奇觀並聞徐所統之西北軍連日紛紛開拔昨日（二十二）開拔者爲陳正義所部之第五團今日（二十三）開拔者爲張齊瑞所部之第六團其工程輜重砲兵等營隨行出發 
呼倫貝爾取消自治問題已迭誌前報茲據齊齊哈爾來電呼倫撤治問題自都統勝福病死後副都統等已願無條件取消自治勝福之死於此事更爲促進云云 
第八混成旅長徐占鳳奉令調任將軍府將軍尙未來京就職昨日某方面忽接該旅陳團長來電謂徐氏已於本月十八日在營次病故聞政府以該前旅長在豫剿匪頗爲出力已交陸部優予議恤 
[中行自請查辦文（三）]  
　　一原案所稱私發新鈔一節其意蓋以最近市面流通鈔票内問有未行使之新鈔遂疑爲繼續增發實則本行原有京鈔計三千九百九十二萬三千二百九十八元五角除切銷及作廢共一千六百零七萬九千二百二十五元實在流通及庫存數二千三百八十四萬四千零七十三元五角其中庫存數實逹一千零九十萬九千三百四十元五角此項庫存京鈔大半係本行存儲庫中備抵存欵查本行京鈔債務最多時計有六千餘萬元之詎而發行數目常在一二千萬之間此一二千萬收授旣繁顔色自舊今持票者紛紛購買公債舊劵日漸收回銷燬遂將存儲庫中備付存欵之劵票陸續行使雖爲新劵實則仍在上述四千萬數目之内並非另行增發原議案中所稱工字京鈔即係此項存庫劵票均係五年九月及六年六月所印有本行發行賑目並曾由大部派員查明均可覆按外人不察謂爲增發新鈔殊屬誤會况本行空白劵票向請大部封存本行有無增印私發之事又爲大部所深悉不待煩言而解也一原案所稱兼營他項職務一節查開設銀行銀號匯兌所其在職人員例須呈報大部立案耿光等是否兼營其他業務覆按可知至謂將中行現金以餘利提存大陸等銀行一節尤非事實即如北京分行與大陸銀行往來賑目自大陸三月開幕迄今彼此往來相抵京行欠大陸者居多最高額欠至四十八萬餘元大陸欠京行間或有之其數最鉅亦不過四萬四千餘元且其利息往來均係一律賑册俱在班班可考又京行後院南屋私設營業一節查京行於六年因維持鈔價特開上海京鈔滙兌各銀號夥友到行聚集交易人數衆多即以行中後面空屋爲招待處所各銀行號爲便利起見往往互相接洽匯兌行市並於其中增設電話以期消息靈㨗其時本行因各該銀行號此舉純係自圖便利與本行營業毫無關涉即未過問逮京鈔匯兌停止本行即屬其遷移各該銀行號俟覓得相當地方爲言且因催促急迫曾經停止數日後以難覓地址又復來行京行以各銀行號均屬同業未肯過傷感情最近該銀行號等復用書面請求限至陰曆年終騰讓本行尙未允許此項函件大部如需檢閱可以隨時抄奉至云賣買賑務由於某等經理不在本行營業賑簿之内等語查本行營業内以簿據爲憑絶無簿據以外之賑務此尤不足置辯者也以上各節或大部業有歷案可查或本行向有賑册可據外人種種隔膜無怪因訛傳訛但本行爲國家銀行且與市面有密切關係一經抨撃信用立隳該提議案旣經成立應請大部迅速避派妥員秉公澈查如其實係捕風捉影亦懇大部從速宣示俾是非黑白不至淆亂金融大局實荷保全豈獨耿光等私幸而已（未完） 
[紀湖南之國貨維持會]  
　　昨十七日午後湖南國貨維持會開聯席會議由李會長提出各議（一）會址由衆議决另外租賃房屋以謀永久（二）會費由商會列席各人承認經常費臨時費由各界籌措（三）處置日貨辦法議定絶對禁止來源其現存之貨一體給予印花標記以示區别並將海菜等類平價藉杜偷運（四）籌備國民大會爲政府外交後盾議决事在必行候張商會長報告政府後再行開會討論籌備手續（五）該案决定後討論進行事件戴君主張由會中函阻造幣局不得再與日商有所交易因該局此項交易消耗太巨自應嚴加取締如該局不容納卽由國貨維持會逕請政府處置徐提議將該會内部實行改組並歡迎學生與女界加入爲評議員當經全體認爲必要推定徐明謬楊積蓀擔任修改章程並推定劉克剛胡俊甫擔任起草取締各店現存日貨條規時至五句鐘即散會此次會議頗呈一種發揚氣象說者謂將來必有良好之結果也茲錄該會通告各機關電如下外潮險惡咄咄逼人我雖弱國無外交之可言然無意識之内亂是豈不可以已以百餘萬之勁旅頻年銷磨於自相殘殺之中眞可謂痛心疾首者也城下之盟春秋恥之况國交未絶即佔我土地殺我人民派艦入口縱兵進城此而可忍尙得爲國本會爲省議會省商會省教育會省農會各界聯合會共同組織而成數月以來實行抵制日貨久已全省一致日本旣如此蔑棄公理人道破壞東亞和平實屬全國同憤從今日起宣告與日本斷絶國民交際舉動出以文明態度持以堅决盡國民之天職爲政府之後援切望南北當局速釋猜嫌亟歸統一毋再執迷不悟以速滅亡我袍澤軍人衛國衛民忠勇憤發務期厲兵秼馬以待最後之解决我湘人雖以刼後餘生必當毁家以爲國民倡嗚呼人必自侮而後人侮之國必自伐而後人伐之邦人昆弟盍興乎來湖南國貨維持會十六號 
[武漢國民大會之嚴禁]  
　　湖北王督與何省長以日前武漢各界開國民大會與地方秩序殊有妨礙且値和局未定鄂西軍事未解决時之戒嚴期中尤難容此種行動并恐羣情激憤滋生事端責任所在决不能稍事寬縱故昨特會令各警處各縣知事並由王督責令衛戍司令部鎭守使署及武漢稽查處調查處各屬駐防軍隊長官分派人員嚴密調查如有此事一經查覺務卽禁止以昭愼重又聞武漢國民大會在愛國花園開全體大會後又復派代表到商會與萬澤生接洽磋就種種進行方法責成各商帮帮董竭力辦去至該會在福建會館設立之事務所已經杜鎭守使派兵駐守故在該會館花廳設立事務所之說現已完全打消該會中人以前日已經開會再無進行之必要至於將來責任由各商帮帮董負之該會從此即告一段落矣 
聞十八日駐漢日本領事照曾吳交涉員提出嚴重質問指我國學生講演國民大會及傳單均礙邦交友誼并謂究竟以後貴政府有無辦法請即答覆云云兩長據吳交涉員轉到後即在軍署會商答覆辦法並一面傳諭教廳長飭即責成校長誥誡學生切勿稍涉偏激致貽外人口實故午後四點多鐘路廳長召集各校長在廳會議所有傳單講詞均須校長負責核定并將尊重邦交各情詳爲開導各校長唯唯並請飭下一令以便有所根據至兩長如何飭交涉　照覆抑派員面覆則尙未可知也 
至學生方南聯合會之幹事部早經組織近復規畫事權分擔責任其幹事長爲余上沅徐鼎副餘分文書會計庶務出版調查教育交涉實業等科每科主任一人或二人均以各校所舉幹事充之茲附錄國民大會之通電如下北京大總統國務院參衆兩院各省區督軍省長都統護軍使鎭守使省議會農工商教育各會全國各界聯合會全國學生聯合會全國商會聯合會各團體各報館廣東軍政府各總裁各司令參衆兩院各地國民大會均鑒閩案發生舉國憤慨今日本埠開國民大會到者十餘萬人議决條件如下一撤換駐閩日領二日政府向我政府謝罪三慰恤死傷同胞并賠損失四懲辦行兇日人五懲辦日領署警長六保證僑華日人嗣後不得携帶武器及再有此類行動七撤退日艦八收回日本在華領事裁判權務懇一致協爭以重國權而伸民意武漢國民大會叩銑 
[江西罷課潮與米禁]  
　　江西學生聯合會　封後仍不上課管教員自覺汗顔然學生方面正自有說蓋不得米禁上之切實保障則此次連動徒然多事也十九日午後學生聯合會職員又假某校寄宿舍開會到六十餘人公推某君主席報告往來函電後歡迎湖南代表中華游行演說團團員黃干城君黃君報告湘省學界所受之痛苦並近日學生會查獲日貨被商會運動張敬湯橫蠻干涉並斥學生代表爲土匪代表又派兵監視學生之　動種種暴行罄竹難書最後則要求通電聲援　湖南後盾常經全體贊成繼又請各校代表報告各校情形經各代表逐一報告結果贊成决心退學者及稍緩退學者各半並由第二中學代表報告該校四年級生鄒曾侯種種並退學之决心主席云此事本會前有議案（通電全國宣佈其罪狀誓與中國人共棄之）自有相當辦法請貴校暫時不必走於極端貴代表旣已辭職應請速推派代表共襄進行次又討論第一師範全體同學提議案一由學生會即日派代表向米商公會要求該會具禀軍民兩長重申禁令議　即派代表王圭傳競仁林桂芳陳品珍前往接洽二如上項不能遂願由全省學校全體學生公同請願重申禁令理由即根據督軍擔保不致漲價謂寅漲價卯即發電重禁之語議决如米業公會請求無效時卽積極辦理三如請願不遂成官廳不理則全省學生全體退學並通電全國宣佈官廳罪狀議决再行公同請願如米商公會請求無效時卽實行之四續議罷課後第二步之善後辦法議决應請全體同學堅持到底五各校應否增加臨時代表襄辦一切議决每校加派藉襄會務 
二十日省議會開談話會結果推胡廷鑾顔臨丙朱士芳等分赴軍民兩署請問弛禁之善後辦法散會後卽相率前往至適戚省長正在軍署談話先由戚出見胡等述明來意戚謂米禁事官廳籌之熟矣學生何必出而干涉况江蘇浙江現在均已開禁未聞學生有干涉之事言至此督軍亦出胡廷鑾於是復將來意述明督軍云學生愛國極爲欽佩現諸君來此談談極好米禁問題本屬行政範圍官廳業已籌之至熟斷不令貽害地方現在所研究者不過兩事（一）接濟敵糧（二）米商抬價但是江西出口之米係銷售内地非若上海出口便漫無稽考也即使米商圖利不惜暗中接濟敵人學生等儘可派人至潯關調查有無此事有則兄弟必嚴爲查辦至抬價一層在未開禁之先官廳即請商會會長議有取締辦法即開禁後米價須以商會第一次否决米禁案時之米價爲標準如超過此數即嚴爲禁止以故上述兩問題均無可慮學生等儘可專心學業不必過問此事也云云聞胡等出署後即擬於明日省會開談話時召集學生代表到會將兩長談話轉告以便勸令卽日上課 
[皖省近事]  
　　皖省本年度政費軍費結至年終尙短絀五十餘萬元前財政廳召集各縣會議增加雜稅藉以彌補現核計各縣承認者僅二十餘萬元不敷甚鉅昨陶廳長特向中交兩銀行挪借五十萬元以濟眉急 
　　省議會因彈劾呂省長案内部發生暗潮茲由史星珊統領高等審檢廳長財政陶廳長極力排解各方面起見現已融洽矣至外間傳說呂氏辭職更調均非事實 
　　省議會議員連日審查導淮案均撫結果現閉曾期已近聞此案將束置高擱矣 
潛山縣知事吳蘭森因丁憂請假治喪經呂省長照准遺職委任劉道春代理劉准九年一月一日接篆 
[日艦在蘇運米案續聞]  
　　蘇督署日顧問多賀宗之致函李督要求令行海關放行漢口日派遣隊軍米李督已轉行齊省長請予主辦茲悉江海關監督姚煜奉令行查後當即呈覆省署略云奉鈞署訓令駐漢日本派遣隊派員赴滬購米海關不允放行是何情形查議具復等因並附發抄件誦悉一是除長东日本兵艦糧米月需五十擔本署無案可稽外其駐防漢口派遣隊軍米一事卷查民國二年四月間酌定至多由滬運往三百擔爲度經施前監督函致稅務司取具保結完稅准放嗣因本年夏秋之間蘇省各屬䨙雨成災米價陡漲民食艱難奉鈞署商准陸軍部以後各處請照採辦軍米改往别省購運令行遵照當以駐漢日本陸軍食米事同一律經本署函商駐滬日本總領事暫停辦運在案今奉前因殆即指前案而言惟目下新米登塲上海市價低落每擔約七元左右情形較前不同所有日本駐漢派遣隊赴滬採辦食米擬請按照前次辦法仍予放行是否有當仰祈鈞署察核指令遵行云云齊省長閱後卽行飭令姚監督准予放行其令文云呈悉駐漢日本軍隊所需食米據稱在滬採購完稅放行有案現在米價低落應准照案放行仰即遵照此令 
[蘇議會紀事（十）（一）]  
　　省公署據王鴻藻等之函咨行省議會之公牘聞爲政廳長蔡寳善所反對不肯副署而省署實權全在俞紀琦手中故俞遂逕行不顧迨省議會咨復後俞忿其措辭强硬遂又行一咨到會仍以王鴻藻之言爲根據省會亦即　之并聞俞又授意王鴻藻等運動學生聯合會干涉並嗾到會人申明不出席以實其不足法定之言現已分别進行傳聞如是未知確否惟聞會中人言張肇炘於昨日曾有函到會諉爲是日先時離會惟在場同人皆否認之並聞學全聯合會亦接有王鴻藻等之傳單措詞云何記者未獲入目然亦可想而知王鴻藻等又提出懲戒議長案而人民派議員則有懲戒王等案以爲對抗未知將來如何結局要之省行政公署對於王等有感情對於議會無感情實可斷定而俞紀琦之勢力目前毫不走動亦爲不可磨之事實所可異者王鴻藻等冒破壤議會之大不韙以佐俞而甘爲江蘇人之公敵則不知其何意也茲錄關於此案之文牘如左 
　　省公署咨文爲咨行事案查前准王議員鴻藻等報告貴會十八日開會不足法定人數當經咨請貴會查照見復旋准貴會議長咨復各節復經函復王議員鴻藻等去後茲復准王議員鴻藻等函稱接讀函諭並抄省議會原咨一件查貴公署去咨係諮詢省議會並非諮詢議長現讀議會來咨所陳各節並未開議完全由議長單獨行爲實違背暫行法第十六條第七項之規定本員等對於不合法之議長單獨咨復無論事實是否相符理由是否充分均難承認况在討論時亦曾請檢人數表决時又復聲明異議惟有懇請省長調查虚實徵集證據電咨内務部依法辦理是所至盼並附抄屠議員宜厚張議員肇炘致内務部電開蘇省議會巧日開會本員等於一點鐘簽到候至下午三點四十分展延時間已過仍未足法定人數本員等因即離會所有是日開會議决各案本員等不敢負責特電聲明又另准徐議員堃錫十九日來函本員自本届常會開幕以來未經請假一次因本會期迫案積上有結束會務辦法未能採用以故十八日退席時因變更議事日程之故曾於本會提出退席宣言書以明心跡外合再肅函聲明以謝責任各等語相應再行咨請貴會查復爲荷此咨二十三日 
　　省議會復文爲咨行事准貴公署咨開前准（見前）此咨等因查本月十八日開議除徐議員堃锡元屠議員宜厚於討論查辦金陵道尹俞紀琦案變更日程時無故退席外出席議員仍足法數經議長當場聲明有議事錄速記錄可證其餘王議員鴻藻等均與於日程所列各案討論表决之列直至宣告散會時與張議員肇炘隨衆退去有目共睹至來咨所開王議員等函稱各節查貴公署前次來咨性質方式均非暫行法第十六條第七項諮詢案件可比且其所開各節又屬事實問題係議長處務範圍當然逕行咨答議長依照法律對於爲省議會之代表其對外行動係以省議會負責並非以議長個人資格負責來咨所開旋准貴會議長咨復云云旣與向來行咨慣例相違且於議長在法律地位亦有誤會之處再查是日會議表决各案係依法律上手續辦理事後除王議員鴻藻等少數人外大多數議員全無異議王議員等於與議表决後反覆誑賴希冀推翻議决要案係屬王議員等個人行動王議員等應自負責而貴公署一再爲之咨轉函件似貴公署不信用法定機關而信用少數私人不信用議會合法之手續而信用私人無稽之空言本會實深疑訝再來咨有王議員等懇請省長調查虚實徵集證據等語但貴省長有無此種職權貴省長當自了解何須王議員等之懇請議員非貴公署附屬官吏貴公署非議員與議會間傳逹機關此等法律上地位願貴公署一注意焉抑本會爲尊重貴公署法律上地位起見更有不能不忠告者是日會議表决查辦金陵道尹俞紀琦一案該道尹卽係貴公署諮議案涉貴公署自身問題外間種種賄買等說報紙風傳固不足據但王議員等意圖推翻合法之議决要案與貴公署函諭往復頗足起旁觀者之疑怪貴公署爲避嫌疑起見亦宜稍加愼重准咨前因相應明白咨復請煩查照再據陳議員大中本月廿二日函稱廿日致省長函所簽之名並非出於本心大中爲保全名譽起見不得不聲明祈速登彙刋藉表心迹而釋羣疑等語合併咨明此啓二十三日 
　　張福增意見書敬啓者福增不才忝列議席建白毫無殊深慚恧本届常會奉召到省同人中有擬彈劾行政長官者徵增連署當以現在政局不甯南北尙未統一伊通齊公長蘇數年尙能力顧大體似宜保持現狀再作商最同人允之嗣復研及江蘇吏治敗壤之原因僉以金陵道尹俞紀琦違法納賄事實昭彰遂不得不提案查辦以正官邪此案提出後某屬同人某某首來說項請予筆下超生當以案已提出萬難撤回却之繼此而來者頗不乏其人一日有某署秘書某某偕似曾相識之某某來訪揣知其係爲俞案而來者未容啓齒即以此案之經過情形告之嗣某秘書又倩外界同鄉某更從旁極力陳說當告以不必疏通勿閙意氣尚可暫不催提通過後亦可不再追究否恐枝節橫生將大不利蓋增與當道本無公怨私仇此次提案純本良心之主張以維吾蘇之政局不得不懲一儆百藉求吏治之澄清并不欲追求到底也後此某秘書遂聯合同人中數人此請彼宴夜以繼日而某某亦周旋其間增雖知其用意祇因袍澤攸關未便顯然拒絶迨至羣疑迭起當催列入議程當道遂大起恐慌知多數非可誘脅迫令少數同人設法牽掣是時適又有一查辦案發生亟圖聯合抵制先則某屬不出席繼則某更大請客以致激動公憤遂有十八日首先變動議程之主張在此案未議决前增爲顧全大局計迭經當衆宣言果此案有礙會務進行不妨聲明理由予以保證即使暫行撤回犠牲個人名譽亦所不惜無置議者及此案通過後方以爲直道尚存尊嚴可保不料某某已在第一春邀約少數未到會之同人前往某宅會議另以他事威迫利誘某某數人連署信函趨謁省署因廻護之無能向官廳而求救不徒　豆之煎仍作影聲之吠民國有此官吏本會有此議員無怪未開會前迭請召集旣開會後此往彼來六十日大好光陰幾同虚度數十件請願議案槪與留中是無代表民意之可言徒爲官家所利用而已案經議决個人本無責任之可言祇以現象若斯遠因皆由增提此案而起不得不聲明眞相以别是非冀讖罪戾敢以一言爲告即使運廣大之神力將此案根本推翻吾舌尚存吾心未死亦當另圖整頓江蘇吏治以副初衷知我罪我在所不計諸維公鑒提出者張福增 
　　陳大中致議長函强齋議長台鑒頃閱本會油印載有懲戒議長一案提議人中有賤名在内不勝託異之至此案内容中未與聞旣未簽字又未蓋章對於此案實難負責至本月二十日致省長公函雖簽署於後亦非出於本心中爲保全名譽起見不得不合併聲明伏祈從速登入彙刋藉表心迹而釋羣疑 
[杭州快信]  
　　齊省長有請假赴京入觐說職務由政務廳長馮學書暫代昨爲舊曆冬節省議會仍復開議議員葉亘東陳鍾祺在議場發生意見互相謾駡秩序大紊各議員紛紛離席旋又奔至休息室大閙幾將用武經人勸散 
　　南通紡織專門學校浙籍生龔景川等十八人昨請　省會要求仿北京高等農校上海同濟工醫專校例酌給津貼 
省城各商號所存日貨業經第一次查檢後現各業尚未將所存日貨實數開單報告總商會昨特通告催將存貨祥實具報以便復查存尙有要聞及地方通信轉入後頁 
雜評一 
[安福勢力（默）]  
　　前次議和之　欲要求當局取消安福部焉此次内閣重組當局又欲摧倒安福之勢力焉然而安福之勢力依然存在也非特存在且由其勢力根據之議會軍閥而漸擴充於教育擴充於鐵路擴充於預備選舉之黨派其勢力　漫有駸駸乎無孔不入之勢然欲摧倒安福之勢力而結果適得其反者何也以欲摧倒安福之勢力而所恃摧倒之具亦惟勢力勢力不敵則終不能摧倒之也旣不能摧倒勢力必愈擴大愈可操縱國事愈可任意妄爲前途之障碍必不僅在和局而已此豈非大可慨哉 
 
 

Page 8

 
 
國内要闻二 
[南京快信]  
　　李督昨接成都熊克武楊庶堪篠日通電云迭得各方電告日人在我福州無故殺傷學生市民戕害警兵日領從而袒護且有調兵艦至閩之舉似此顯肆暴行不顧邦交將置我國政於何地現在羣情憤激義不受辱萬一釀成巨變殊非東亞和平之福自靑島問題發生外交失敗國民對北政府已覺失望此次若再事退讓人心益不可收拾瓦解土崩孰執其咎務請當局嚴重抗議據理力爭保國政而社後患刷國恥以謝人民存亡之機繋此一髮諸公愛國心殷諒同忠憤尙望一致籌維用禦外侮不勝迫切禱盼之至 
全城學生昨日分兩大隊游行下午一時在公共體育場會集焚燒日貨觀者萬餘人焚畢卽散隊回校 
李督派往祝張動壽辰代表宋名璋祝曹銀壽辰代表劉之潔均已於昨日乘車返寗軍署參謀長何恩溥昨由滬回寗 
地方通信 
[松江]  
　　縣署整頓契稅縣公署迭奉財政廳整頓契稅之令爰於二十四市鄉自治委員辦公處設立官契發行所并訂取締推收過戶辦法七條通論各編書一體遵辦另於徵糧櫃附設推收處紧便投稅人逕向領取推收證持往編書處作爲過戶之憑據云 
　　三中提倡演說省立第三中學校各學生近在校内組織辯論會每逢星期三日合全校學生練習演說對於南京省立學校新發生之演說競爭會并推定四年級生蔡玉良方人傑二生於日昨赴省參加 
　　擴充電燈營業亭林電燈廠爲擴充營業起見擬將廠基遷設長梓廟該處西至亭林北至葉榭束至莊行各距六里如果接通電路則燈數可增二千餘　云 
[蘇州]  
　　朱鎭使檢閱軍隊蘇州朱鎭守使前日偕同隨員多人乘淺水兵輸至吳江平望鎭檢閱所部軍隊由使署先期電知吳江縣知事於朱使蒞境時照料一切聞本月二十五日再赴常熟檢閱蘇軍第八團第三營各連届時擬帶同第四旅長蘇坤山第八團長唐　林及徐彭兩參謀長吳副官長等十六員一俟常熟檢閱竣事即往無錫等處檢閱　　各界聯合會議紀蘇州各界聯合會於本月二十三日下午在干將坊巷言子廟開會討論通過會章草案並選舉事宜各團體到會者報界顔心介柳濟安縣教育會朱慰元楊詠裳學生聯合會尤敦信商會朱吉士國民教員會陶鑄禹高健之聖公會潘玉書　子洪並益會蔣文逹諸仲華幻燈會陸鼎元蔣啓癸曁十人團（恒志）袁紫福李鐵頑（典業）朱鐘麟嚴筱山（民志）俞仲英汪鶴年（山塘）張成琅黃滌之（永志）劉榛巽華克日（弘毅）張朝樑杜文祥會場規則共計五條（一）搖鈴開會各團體代表按照座位依次入席（二）各國體指定代表二人爲一席惟發言表决權限定一人（三）臨時主席由各團體公推（四）議事未終不得退席（五）其地應守秩序悉照普通會塲規則三時開議公推陶鑄禹爲臨時主席宣讀會章逐條詳細討論在第四條内各團體上議加負責任三字又在第八條本部之職權下增加審查入會資格一項並將第九條議决删除所有評議部各項事宜槪歸執行部理事辦理各代表悉心研究當因爲時已晚不能終議至五時一刻散會僅議决會章十條餘决於二十七日下午二時續聞會議會章草案從略 
[奉賢]  
　　縣教育會常會紀奉賢縣教育會於十二月二十一日開冬季常會到者三十一人正會長刁也白主席議决各案如下一核交本會預算案一修正會章案抵制日貨案一維持教育公産案一質問縣長對於公産究竟如何解决案一支配記分案一通告各校國文課本採用白話文案一通告各校注重體操案一區教育會聯合會案共十七件現止備文呈縣備案惟對於維持公産一項該會頗爲注意云 
[揚州]  
　　商會查貨之變通辦法揚州商會因綢緞洋布藥水顧繡各業不滿意於商學兩界公訂之封查日貨規則宣告停業恐釀事故遂於二十一日復集兩界代表在會妥議方法由上午十時起至下午十時止始行决定兩項辦法一改組檢查日貨所除東鈔關舊有之檢查所外復增添徐凝門南門兩所公舉十二業董分擔檢查事務學生則督率檢查一變通售賣日貨以各號原有之日貨由學界檢查加貼圖記售賣貨　爲止故停貿各業除廣貨外均於二十二日照常營業矣 
　　知事籌解稅欵江都佟知事現以陽曆年關在即省垣需欵浩繁特將各項稅欵籌集數千元呈解省垣濟用 
[杭州]  
　　浙江省教育會　電北京大總統國務院鈞鑒北京教職員全體罷課湘贛學生被迫解散風潮迭起全國不安當局究竟如何居心忍令糜爛非開誠不能挽回若操切更難收拾務請重視民意速籌妥善辦法以慰人心而維教育浙江省教育會　 
[嘉興]  
　　抵補金開徵有期嘉興八年份抵補金原定十二月一日開徵嗣以災歉成色未經决定故未開徵現災歡成色已經省吏核准飭縣遵辦縣署已飭令各經造人將抵補金串據趕造定於本月二十八日設櫃開徵並仍照向章於開徵日起十五日完納者每石仍給百分之二獎金洋六分以示鼓勵業已佈告各糧戶知悉矣 
[九江]  
　　潯陽大火紀九江於十九夜二時後大碼頭萬和樓酒館失愼延燒二百餘家馬泰隆及泰隆興損失一萬八千餘元正大洋油公司幸未完全燒燬其餘均保有火險惟華豐雜貨號損失萬元僅保火險一千二百元上燒至馬泰隆浮橋巷下至龍開河口東至日界明德里西至關帝廟紫雲廟水龍現尙灌救餘燼云 
[徐州]  
　　國民大會　電北京大總統國務院鈞鑒日人戕殺福州學生軍警復調軍艦示威侮辱國權莫甚於此國民等一息尙存寗能忍受請與日政府嚴重交涉切勿忍辱遷就又報載安慶軍人蹂𨈆女校聞者� 
切齒請嚴懲以謝國人徐州國民大會叩　 
 
 

Page 9

 
 
   
 
 

Page 10

 
 
本埠新聞 
[公使團批准地基章程附則之一部]  
　　工部局本星期公報載有通告謂領事團所擬之地基章程附則第三十三條至三十七條於一九一九年七月十日由納捐人特别大會通過者現准領事團領袖函稱已由駐京公使團核准施行故工部局此後有權施行上述各附則云附註（第三十三條造屋章程）無論何人非先經工部局特發執照不得行暫時或永久之造屋工程或有修改房屋工程之處而扶梯須置於工部局路上者亦不得構造草屋竹屋之類或在浜邊設施工程移去河灌泥土或開動工部局道路巷弄搭蓋凉棚燈火等物在工部局路之上面或在工部局碼頭道路運上造屋材料凡違反章程或不照執照條件者可處一百元以下之罰金或一月以下之監禁或其他相當之刑罰（第三十四條領執照之營業）無論何人不得工部局執照不准開市集總會住宿屋音樂院戲館馬戲場影戲院餐館以及其他公共飲宴娛樂之處旅館酒店彈子房跳舞室妓院押店錢莊銀樓牛乳房洗衣所麵包店宰牲場馬車房公共汽車行牛羊圈棚或開設店攤售賣衣服酒類不愜人意之藥物毒品專買藥屠夫之肉鷄禽魚類水菓冰蔬食物烟草彩票或呌賣各物或備自用公用出租小輸舳板渡船馬匹騾驢或各項車輛轎子或駕駛電車馬車汽車馬拖之車或於人力車養狗等事如係外人領照時應山該管國領事副署執照之時可由工部局附加條件或要索保證或收取費用照納稅西人會議所定而辦理之違犯者罰一百元以後每接續違犯二十四句鐘加罰二十五元或依法處以他罰（第三十五條危險物章程）無論何人非經領得工部局執照不准開店存儲售賣製造軍火惟祇爲行獵義勇隊水巡捕而用者在外或其他引火物品如失火炸裂可以危及性命財産者或經營危險商業違犯章程或執照條件者處三百元以下之罰金或三個月以下之監禁或其他依法之處罰（第三十六條行路章程）無論何人不遵照工部局批准之合理章程以管理指導利便大路小巷之行路者可處二十五元以下之罰金其管束車輛牲畜而行走過速或不加經意者或擾閙生事故意阻碍行路等事者應處一百元以下之罰金如不能出金則監禁一月或其他依法之罰（第三十七條携帶軍火章程）無論何人除有約國之海陸軍官外交領事官工部局特許人員穿制服在値之商隊以外非經工部局給照不得於租界内携帶行獵所用以外之軍火或其他武器彈藥炸裂物犯者處三百元以下之罰金或三月以下之監禁携帶之物充公 
[商界總聯合會開會紀事]  
　　聯合通信社云昨日下午七時各路商界總聯事會開緊急會議到會代表三十二人陳惠農主席報告修改洋涇浜章程交涉情形各代表以此項交涉爲時已越三星期領團方面迄無切實之答復深不滿意繼又討論山東天潼福德南京西華德愛克界海寗等各路分會來函提議春季捐欵轉瞬卽届議董改選之期爲時亦在即若至民國九年工部局仍無華董列席者本會不特無以對我商界同胞且半年來奔走呼號所爲者何事各路商界公議於修改租界章程未得圓滿解决以前所有春季新舊各捐一律暫停繳納並將各路議决案函知交涉公署會衆對此議案全體贊成（二）議租界施行印花稅事主席報告總商會曾爲此事與政府護軍使函電抗議經過情形並謂印花稅爲國家一種正當稅則且推行已久本無反對之必要惟政府授權外人且華洋不能一律徵收殊廳不公究竟如何對待應請公决各路代表相繼發言大旨主張此種繼絶稅捐之舉本會若不爲根本之反對不啻爲北政府長惡助奸且調查科罰責成探捕將來何堪設想政府若不迅即取消各路商界惟有停止營業誓死力爭全體贊成並推文牘員擬電致農商財政兩部當由朱賡石　稿如下（北京農商部財政部鑒印花稅推行租界一事大會前以授權外人電請收回成命在案茲聞大　不順民　主權决然令總商會定期實行滬商界萬難承認若不速行取消公决全市停業免被探捕騷擾特電警告立昐示復上海各路商界總聯合會叩敬一（三）議籌備陽曆元旦大會事首由俞國珍報告會場秩序及應行籌備各事（四）議書業公會查獲日紙事主席宣讀各界聯合會來函要求推派代表加入公判委員會俞國珍謂執行辦法已由該委員會議决宣布本會如派代表加入能否容納本會之意見金馥生張慕雲各代表略有討論最後决定一方面由河南路分會擔任勸告一方面派人赴該會接洽（五）朱賡石提議各路商店及店員本會應有保護之責如探捕有非法之干涉行爲應由受害者記明時刻地點袖章號數偕同證人到會報告以憑交涉全體贊成時間已過宣告散會 
[租界施行印花稅辦法之改定]  
　　租界舖戶貼用印花稅問題自中央頒定九年一月一號實行後租界華商及上海總商會各業董事以此項辦法有碍主權萬難承認紛紛電請修改辦法迭紀前報茲悉上海縣署昨接江蘇印花稅分處長轉來財政部令略謂此項辦法已修改爲特别區域印花稅施行辦法并令由該處長遴派駐滬專員辦理務勸各商共體時艱照章貼用云云 
[教育部復江蘇省教育會電]  
　　江蘇省教育會接教育部覆電云江蘇省教育會皓電悉京校教職員因薪罷課已由部兩次提出國務會議議决小學槪發現金中上搭現七成刻正多方敦勸各員早日開課期復原狀湘事迭電張督務須尅日同復各校并設立教廳可望負責有人頃准復稱已設法召集各生務令回校等語閩皖各案亦經後先派員往查尙未回部本年五月以後學潮不靖原因實多本部設法維持亦幾心力交絀時勢所迫深感困難蘇會夙多明達素持正論尙希共同維護度此難境斯所至盼教育部養 
[歐美同學會致傳嶽棻函]  
　　歐美同學會昨爲北京教員罷課事致傳嶽棻函云（上略）國内多故而足下於斯時兼代教育武閥之熖燎於全國能奪民食以養兵有何教育經費之不可奪不惜擲主權以媚鄰更何惜乎青年之失學同人於此深諒足下旣居胯下亦有苦衷苟且相安至於今日乃自學生愛國運動發生以後京内外學界備受摧殘甚至槍殺棒傷命如鷄犬足下以中國人而膺全國教育行政之寄不爲學生之保障自貶於輿台之偷奔走軍警當局間得其一言一論即尊如綸綍以來示於國中虚與學生敷衍實爲武閥供奉女學校而竟爲軍隊蹂𨈆督軍而竟逼令全省罷課此是何等事足下即當高� 
簾遠無由得聞寗不見日必數十至之呼籲電文耶乃枯坐衙齋一無辦法人謂軍警蹂𨈆之禍雖劇猶未及足下溺職� 
之害之大信然噫足下休矣十大罪狀旣揭布於全國教員風潮又澎湃以日至其勢固不得不去矣僕等所欲送足下之行者中國靑年今後已有自動打破奴隷教育之能力居此世界當新潮洄漩之會非革新教育無以立國足下非特無其才力且無其膽量也苟念中國宜知自處若猶戀棧羣衆所棄非私愛私誼所能幹旋足下自度何如曹陸章之根深蒂固而謂獨可久居耶殷鑒不遠惟足下圖之 
[學生總會請撤教育部長電]  
　　其一北京總統府國務院鈞鑒傳嶽棻不學無術舉止荒謬近復釀成教員罷課風潮實屬奉職無狀若仍使其濫竽充數不特阻碍教育前途抑將騰笑鄰邦望速將其免職以謝國人中華民國學生聯合會總會叩 
其二北京教育部傳嶽棻先生鑒自執事擔任部務以來怪象百出近復醸成教員罷課風潮中夜捫心當亦無以自容望速引咎辭職以謝國人中華民國學生聯合會總會叩 
[全國各界聯合會消息]  
　　致武昌電（其一）武昌王督軍鑒國民羣起救國肇始於山東問題之失敗公如軫念國家關懹桑梓策之衞之方不失衛國之本旨仍六月三日任湖北軍警殺傷學生八月復解散學生聯合會及各界聯合會近於日人禍閩羣情憤激之時又飭軍警勒令解散國民大會幹事會縱兵占據其事務所夫人民集會結社本約法上所賦之自由公筦鄂符誼應守法往事已矣來猶可追望省前愆力圖懺改速以明令恢復國民大會幹事會及學生聯合會各界聯合會等愛國民意團體之原狀以衞人民法賦之自由縱虐殃民天下唾棄張敬堯輩其前轍也公甘步武乎是非明昧希公自决全國各界聯合會叩敬（其二）武昌何省長鑒日人謀我日臻急劇肆情虐辱人類難堪故全國人民一致奮起力謀自救夫吾國積弱誰爲爲之當政諸公能無懹覺乃公之治鄂前旣承日人命縱警殺傷學生解散學生聯合會及各界聯合會今復承日人命飭警解散國民大會幹事會縱兵占據其事務所查此等團體純出愛國公必禁阨之其意果何居耶國之設官衛國衛民公對於日人之侵虐噤若寒蟬對於人民之愛國威如猛虎清夜自思其何以解望省前愆力圖懺悔速以明令恢復國民大會幹事會及學生聯合會各界聯合會等愛國民意團體以衛人民法賦之自由否則公理具在公不能倖免矣全國各界聯合會 
　　致南昌電南昌陳督軍戚省長公鑒養電敬悉兩公尊重人民法賦自由曷勝欽佩游行演講有裨人心仍望力爲襄導以紓國難是荷全國各界聯合會叩敬 
　　致各地各團體函（其一）湘督張敬堯罪惡滔天國人共憤前由本會宣布其罪狀諒邀鑒及近據旅京學生會電稱張敬堯近又有毆辱學生逼倒全省學校之事警耗傳播薄海震驚查此次閩事發生湘人聞而愈憤抵制日貨益烈商學决議焚燬查獲日貨實激愛國熱忱不爲犯何罪過乃張竟遣弟敬湯率重兵包圍毆撃學生視同土匪勢將駢戮學生受此奇辱撫今追昔愴痛愈深忍無可忍於本月六日全體解散現湘已陷於無教育之狀態請合國一致伸討云云查張氏殘民媚日罪不勝誅敢請一致伸討以逐虎倀是荷即頌公綏全國各界聯合會啓（其二）鄂督王占元省長何佩鎔曲媚日人摧殘民意本年六月三日縱令湖北軍警傷殺學生八月解散學生聯合會及各界聯合會近復飭軍警勒令解散武漢國民大會幹事會縱兵占據事務所舉吾人法賦自由剝削殆盡視日人之侵虐泰然無動於中叔寳心肝尙在何地望一致電責以衛民權全國各界聯合會 
　　評議會紀事昨日（二十四日）全國各界聯合會開第二十九次評議會到十八人施洋主席馬少奎李渤海紀錄（一）主席報告評議員陸濟來函辭職决函松江各界聯合會補派代表（二）討論内政股修正之預算案付表决全案通過（三）具體進行方法案（許道南提議）李宗鄴劉清揚祈光生林景澍互有討論張敬之主先將原案大綱付表决再交文書股修正條文馬少奎附議付表决通過畢散會 
[旅京福建學生請撤李厚基]  
　　旅京閩學生來電云上海學生聯合會及總會轉全國各社團鑒李厚基摧殘教育壓抑民氣淫威所至福建已陷於無教育地步其甘心媚外尤足爲外交障磚除呈請撤換外敢請國人一致主張以全閩局以利外交同人生死以之旅京福建學生聯合會 
[蓋逹將軍今日回國]  
　　與法總領事同舟捷克斯拉夫上將蓋逹前晚設宴於該國代表恩傑爾家中與宴者爲本埠最高軍民長官曁美國陸軍大佐恩麥生中校勃色脫等席間經蓋上將各贈照片一張以留紀念蓋上將准於星期四乘法郵船勃朋號回歐法總領事韋禮德亦乘該船回國是日晨在法公司碼頭乘小輪渡至楊樹浦上輪昨由江蘇特派交涉公署函請代理松滬護軍使何豐林派撥軍樂到埠歡送 
[同義學生歡送法總領事]  
　　駐滬法總領事韋禮德君因休假六個月定於今日起程回國打鐵浜中華同義義務學校校長陸胡雄飛女士曁教職員對於韋君往時熱誠贊助租界華人義務教育　深感念爰於昨晨十一時率領全體學生整隊赴署表示歡送誠意當由韋君及副領事德君親出接見遂由陸胡校長贈以繡屏一幀留作紀念並朗誦英文歡送詞學生舉手致敬韋君答詞道謝未由全體歡呼萬歲互相握手而散 
[廣州參議院致海軍學生函]  
　　烟台海軍學校學生自出校來滬後頗受國人之贊助蓋因其所要求者旣正且當也昨日廣州參議院由議長林森署名致該學生等函云烟台海軍學校全體學生均鑒頃誦來書藉悉諸君離校情形良深扼腕我國海軍不振固由軍艦短少而人材缺乏實其主因當道應如何亟亟培養人材一律優待乃不聞教育之發展至僅存之海軍學校竟引起不平之鳴勢將解散不禁爲我國海軍前途一哭諸君皆靑年優秀勵學多年一旦廢業至爲可惜尙望忍痛須臾徐圖補救森等當竭綿薄以助進行也 
[安徽旅滬學生會通告]  
　　安徽學生會昨通告各同鄉函云上海各學校安徽同鄉公鑒啓者本月二十一日大會通過章程每校應推舉評議員一人請各校同鄉會速舉定之再評議部定本星期六（二十七）下午二時在霞飛路南洋路鑛學校開第一次會議希各校評議員按時到會再第一次大會各校代表選舉職員望被選各校從速推舉茲定於本星期日（二十八）下午二時假南洋路鑛開執行部會議進行一切事宜望各校職員（評議員不在内）按時到會爲禱再各校已收到會員題名錄者請詳細調查塡明大學中學小學交評議員帶交書記以便彙印其未報名各校望速報名並選評議員一人赴會爲盼 
[討論龍華製革廠事之宴會]  
　　自龍華製革廠出售日商說轟傳後各界反對之聲囂然奮起本埠皮商公會會長鄒靜齋對於此事尤爲關心特於前晚假四馬路倚虹樓柬請各界人士報告一切與宴團體之代表計一百二十四人該廠主葉明齋亦親與會當由鄒君起立報告吾國生皮出口之困難與夫利權之損失製革廠與皮商及國家之關係極爲詳盡繼述反對之宗旨及從前函請總商會調查之錯誤及不與葉君明齋直接協會之誤會頗爲抱歉并言葉君對於此事現甚熱心已有挽回之希望惟索價二十萬元（較原價加二萬七千元）尚須討論席上代表頗多欲起責難者悉爲旁坐之人勸止至此鄒復轉述葉言製革廠係方姓押於正金銀行復由某某日商經手由某某日人出而招股承辦已經過三重手續葉不過參與其事并非主權之人現甚願贊助諸君云未復盼望各團體將來共襄於成以竟全功全座鼓掌至十時始散 
[國貨維持會大會紀]  
　　中華國貨維持會前日下午三時爲報告繭案曁烟酒借欵龍華製革廠事邀集大會到者約二百餘人首由汪星一報告開會宗旨報告畢由烟酒聯合會代表陳良玉工商研究會馬樹周演說陳君謂現在實收之數旣有折扣又受鎊虧將來還欵負擔極重舒蕙楨女士演說略謂政府旣要用錢自然不得不借回要借錢不得不押旣有抵押自然要失主權政府旣有正當用途亦何妨以借外債之法借内債戈鵬雲演說略謂外人借欵與我必索種種權利無論何種借欵國人均須注意政府要用錢不得不借但是借錢總要先問民意演說畢汪星一報告現擬與烟酒聯合會工商研究會聯名邀請各團體於本月初六日（星期六）下午仍在本會開會衆均贊成又由王介安報告繭案請願經過情形經衆討論僉謂限制繭行從前改五十里爲二十里適値歐戰方興故影響尚小今時勢變遷二十里限制絲織原料必不敷用定須恢復五十里限制原案始可維持實業尙望諸位代表力爭到底云云商邦協會鄒靜齋到會較遲即經登臺報告龍華製革廠售於日人事已有三種辦法（一）以私人資格勸告日商（一）請楊交涉員交涉）一）擬出資收買正在進行諸君可靜待解决云云 
[兩路商界聯合會職員會併紀]  
　　山東路二十三日山東路商界聯合會在金隆街本會所開入體職員會八時許與會者人數過半遂搖鈴會由副會長嚴思盈主席公推倪志禪速記主席報告開會理由并令辦事員童理璋報告收取本路各商店月費之經過情形童謂各商店除已照章繳納外尙有少數商店推託不繳應請妥籌辦法幹事長鄭鷓鴣云可由各段職員帶同辦事員向各商店婉言勸導令其繳納全體通過主席又謂各路商界總聯合會各會員元旦日齊至公共體育場集合行慶祝大典并宣誓抵制表示我國民决心逢此大典各商店尤應休假一天以伸慶祝本路商店應取一致行動惟籌備方法須早爲預定鄭鷓鵠提議辦法三條（一）各商店休業一天須由本會預發通告俾衆遵循（二）本路各會員有願到公共體育場參與慶祝典禮者於三日前來會報名以便按人頒發徽章（三）籌備員由幹事員充之（全體通過）又評議員馬倬雲派代表鍾培生提出意見書由主席宣讀書中命意不外催促本會進行各種方法以次解决積案多件散會時已十一鐘矣 
　　福建路福建路商界聯合會於星期一晚八時開職員常會全體職員俱到首由正會長王宗藩主席報告前星期四各路總聯合會之議决各事經過情形次職員孫少蘭提議云本會所創辦之有恒義務學校自開學以來氣象甚好吾友沈君友仁敬愛本會各職員任事熱忱成績甚著願爲本會之助本會謹依本會章程第四條第二項凡有志提倡實業熱必公益贊助本會者經本會之職員介紹皆得入會爲會員爲此提議介紹沈君爲本會會員但沈君係醫家本席請任義務醫士彼甚願意以此提議請會長付諸公論旋由主席以孫君所提議之主張得宜付衆表决全體贊成昨已由文牘員致函沈君請其出任義務午後即得沈君復信許任臂助并擬訂陽曆十二月二十六日即陰曆十一月初五日開診每日上午九時至十一時逾時不候診病處附設寗波路羣益坊該會事務所内 
[公判會開緊急會議]  
　　公判會委員會昨與前次參與公判大會各團體書云逕啓者茲有極緊要事須待解决特定於今日（二十五號）下午二時假法租界八仙橋永樂里上海各界聯合會開臨時緊急會議務望前者參與公判大會之各團體各派代表蒞會共同討論事關緊要萬望勿却至要至要公判會委員會謹啓 
[最近日貨進口表上海學生聯合會調查科稿]  
　　本科蕭子裳君在三林匯山碼頭查得日貨列表於下買號號主地名船名來埠物名件數價値柬林顧海珍三洋涇橋南若浦丸大阪線毯一百條一百六十元又又又又又香紙一百二十打四十八元震泰張可卿法租界德銘里春日丸又玩具八百匣一百六十元又又又八幡丸又毛絨六擔三千六百元又又又又又髮扦一千二百匣五十元又又又又又又二百匣二十四元又又又又又又五十匣七十元和昌盛陸先生東棋盤街竹島丸又髮膏四十瓶一百元大盛公桂生法租界首善里又又鏡子一百二十打一百二十元又又又又又錫匣八百羅一百六十元近日各客帮所進日貨在多由震泰大盛公代運故該號夥友每日在碼頭騐關提貨十分忙碌 
[愛國商號錄上海學生聯合會調查科來稿]  
　　老北門内穿心街許文記成順興恒大興太豐昌顔順興振昌祥餘冰興協泰余芳蘭侯家浜昇康福源萃華潤圖福佑路錦秀齋廟前街漢立興恒太福佑路陳大生費順興許洪太錦貴太錩袁萬春久大聚太德和源源天源宗祥廟前大街黃湧太城内福佑路大鍋祥任萬元新北門裕和祥同昌三牌樓同太興協記老北門内候家浜祥昌珠玉葉老北門内老恒太協太生源昇祥天益天益興老備源老北門恒降湧生應裕盛乍浦路江永興源和吳淞路義誠源元和太鴻順德森太同大昌太來堂裕昌承太陞鈐記姚九康宏源天盛昌公利晋盛公益利昇天吉祥祥太天順同源德昌　武昌路李太興祥和盛元豐廣亨昌錦與隆慶豐公興姚衡康廣萬祥福太盛董家渡口胡茂生老馬路北首萬昌董家渡裕大潘正大義昌順永盛碼頭協興昌同盛公義碼頭同椿裕洽太萬豫碼頭協昌祥萬豫　乾豐萬裕碼頭萃太老馬路成昌王家碼頭廣大仁和源益大豐記鴻太吳裕興乾生裕萬森春茂福記新巽森華興南市王家碼頭萬太隆黃家碼頭同順茂老碼頭同昌竹行碼頭協盛亞昌成記板木生義衖口亮太德南市生義弄曹益茂盈餘生義碼頭春華源盛生義衖協興昌 
[演說競進會第二次開會紀]  
　　江蘇省教育會發起之江蘇中等以上學校演說競進會本年假南京通俗教育館開第二次會演說題爲新文化之運動及其種種推行方法本月二十一日下午二時預賽與會者中等組二十四校演說員三十九人高等組四校演說員六人由錢强齋君主席沈信卿莊百俞黃任之三君爲評判結果中等組選九人爲曁南學校黃國元浦東中學校江建魁省立第六師範學校徐永慶省立第二師範學校杜心熙高等師範附屬中學校姚允明上海滬江大學中學部張元鼎省立第二農業學校仇武林省立第一女子師範學校呂瑩省立第一師範學校王志瑞高等組六人爲高等師範學校余天棟蔣希曾滬江大學校李峻華中華職業學校職業教員養成科辛景文法政專門學校張恩輔中華職業學校職業教員養成科吳梓人二十二日午後二時决賽胡玉孫君主席蔣夢麟張軼歐吳濟時三君爲評判助以高等師範學校及第一女子師範學校音樂演說畢由主席照章給獎散會錄優勝員姓名如後（中學組）第一名黃國元（曁南學校）第二名姚允明）高等師範附屬中學校）第三名呂瑩（省立第一女子師範學校）（高等組）第一名余天梀第二名蔣希曾（高等師範學校）第三各辛景文中華職業學校職業教員養成科 
[演講法國美術]  
　　西門圖畫美術學校昨日邀請法國巴黎美術大學畢業李超士君演講法國美術現狀首由校長劉海粟登臺致歡迎詞後卽請李君演說先述謙詞次言兄弟到法以後先入預備館一年再入美術大學共計八年美術大學分科大槪分爲三種（一）雕塑（二）繪畫（三）工藝圖案兄弟是入繪畫科研究繪畫科又分三種（一）寫生（二）記憶（三）器械畫今普通所承認的是科學畫科學畫就是寫生畫學生可有數千人考試入學頗非易易若他種學校的入學考試有過取得修學資格惟此美術學校則不然校内視旣經錄取之生即有程度以後不過互相研究而已絶無教授方法的作用故畢業亦祇憑成績之優良並不限以年限如成績及格卽准畢業不及格即不升級不畢業數次不升級則斥退之畢業考試不限於校内學生全國的畫家都可以與考所有教師不常到校每星期到二次或一次專門指出學生誤處爲之改正常有一種可奇怪的辦法爲教師並無聘定者凡是社會上有名的畫家都每月輪流擔任一次使學生見識廣大有深奥的研究繪畫科預備館專寫石膏像及銅像正科實習活人裸體模型完全注意於表現曲線課室非常之大每教室約有一百餘人完全爲自動去研究全無强制之嫌只巴黎一方面有美術學校甚多但程度不及此校之深蓋巴黎美術大學實爲法國美術之中心點也各校所用活人模型均有一定場所雇用全國自政府至庶民對於美術非常崇拜展覽會非常之多有國家的團體的個人的每次展覽出品均嚴格的選擇且出品人均須納出品費十元不論落選入選均不發還所有出品常常爲人買去其最大之價値竟有一二百萬者可謂巨矣然亦常爲國家買去陳列美術館或圖書館博物館故巴黎一方美術館亦極多滿列古今名畫以資畫家之參考又謂法國的畫家均有藝術獨立的精神絶無爲金錢束縳之弊未後又謂此次回國後赴北京東三省游歷對於某官立學校之情形頗致感慨其演旨甚長不及備載未由劉校長申說演題並謂聽李先生之談話知日本之美術學校及各種研究所展覽會辦法完全爲摹仿法國的其情形亦甚相同並勸諸同學以後如赴日留學不如直接赴法並令全體學生向李鞠躬盡歡而散劉君爲中國提倡 
 
 

Page 11

 
 
美術最力之人聞擬聘李君爲該校教授云 
[郭秉文博士演說預誌]  
　　寰球中國學生會定於本星期六（二十七日）午後七時敦請國立南京高等師範學校校長郭秉文博士演說（歐戰終了時各國狀况）郭博士爲留學界先進學問閱歷早爲識者所欽仰此次歐戰終了博士適在彼邦考察故對於戰後各國狀况尤見明確届時必有大好言論以　吾人如欲聽者請向該會索取入座劵 
[雲南起義紀念之休假]  
　　今日係陽曆十二月二十五日爲雲南起義擁護共和紀念上海地方審判廳長張子鄭檢察廳長梅伯孫上海縣沈知事等均於昨日發出牌示於是日停辦公事一天仰所屬員役並訴訟人等一體遵照各學校亦均循例給假一天由校長通知學生家屬知照 
[駐漢美麥副領事奉命調滬]  
　　中美新聞社漢口通信云漢口美國總領事署之副領事麥開氏現已奉命調至上海美總領事署以繼副領事道塞氏之任此間副領一職則已由華盛頓國務院派惠爾生氏來華接替云 
[赴日觀操之艦長回國]  
海軍第二艦隊所屬之建安軍艦艦長海軍上校許建廷日前奉海軍部派令前往日本參觀秋操茲已完畢於前日由東京乘日本郵船到滬當詣海軍司令公署拜會經藍總司令延入客廳客談良久並詢明觀操情形聞許君不日即當入京覆命云 
[現泊浦江軍艦之調查]  
　　現駐南黃浦之中國軍艦聽候海軍司令部調遣者計有四艘茲將艦名及艦長兵士員名錄後楚謙砲艦艦長王克熊兵士水手共九十一名甘泉運艦艦長張兆宣兵士水手共三十二名辰字魚雷艇艇長蕯福疇兵士水手共三十八名宿字魚雷艇艇長高慶乾兵士水手共三十八名 
[棉花股票投機之盛旺]  
　　英文滬報云近來棉花股票投機極盛致使上海股票市場十二月結賑出入欵額異常之大爲一九一○年橡皮市後所未有雖銀根甚緊然股票商人竟龍敷衍用去而未有若何重大之危險蓋銀行予以資助甚於預料也遠期市而尚堅故持棉花股票者當然抱有樂觀惟抛出期貨定價較今爲低者頗不乏人此輩已設法　其債期展至明春蓋希望明春市價可稍低落也如至明春市價不落則失敗者必多蓋無論其地位如何銀行届時未必肯遷就而貸之以欵也 
[米價驟漲之原因]  
　　昨日南市某某等米行在市搜羅價約六元七角之南帮米一萬餘包打包上棧俟輪裝赴外洋故近三日間米價驟漲五六角又據無錫米商報告該處米價亦大躍因有囤户買進糙粳日有一二萬石之多云云長此以往年内米價恐將至八元以外矣 
[南帮米客會議紀]  
　　米客南帮公所昨日邀集各米客在公所開臨時會由董事嚴少泉莊桂清宣布謂前者历欲除去各米船攙水弊賣故增加水脚減讓升合補其不足當時船户代表周蘭生及各船主均已允洽當場簽字照行詎爲時不久近來查得一般不肖船户仍有攙水作弊情事不顧米色腐爛祇圖交卸時多餘升合大碍米商營業近據行家紛紛來所報告此事關係甚大請衆討論辦法經衆議决前舉調查員六人想因船多人少以致顧此失彼今再添舉調查員四人極力查察以除其弊一面飭代表周蘭生通告各米船切弗再有作弊情事以後查出决不寬貸定送官廳究辦議畢散會已五時矣 
[浦東陸家嘴之謀財害命案]  
　　浦東陸家嘴英美烟公司小工劉金福前日在友人處標得會洋九元八角赴小東門吃茶洗浴至晚間九時許渡浦歸家行至陸家嘴東首荒僻之處背後認有傳維紀胡長明張鴻儒等三人將劉扭住用强嚇禁聲張先以河泥塗塞其口然後用蔴繩將其手足扎縳搜取身畔銀洋將劉抛棄河中至一時許潮水大漲劉已汆出浦口當爲巡　巡警查見設法將劉救起察得尙存一息立送三區警署先釋其縳換去濕衣設法救醒由劉據情報告曾警正以案關謀財害命立派長警押同劉分投拘拿至昨晨將傳胡張三人先後拘獲解送到署即飭備函連同原告並扎縳之蔴繩逕送地方廳究辦下午經檢察官提案研訊原告伸訴前情要求究懲質之被告等供詞互推不認堅稱實被挾嫌誣指官判押候查明再核蔴繩存案候示 
[閔行鎭航船傾覆之慘劇]  
　　邑人李小王所駕航船往來於本邑西南鄉閔行鎭與奉賢縣之南橋鎭等處舊曆三月初二日該船在閔行裝載客人行將開船時忽來肩挑鮮帶魚者五六人强欲登舟奈人多船小立破踏沉在船男婦搭客俱皆落水一時呼救之聲不絶該處救生局聞警飭派救生船駛往施救當時除救起男婦各人外溺斃者約有十餘人至昨晨將各尸撈獲計男尸六具女尸與小孩尸各一具置放該鎭岸攤令飭十六保十八圖地保洪金發投上海地方廳請騐一面由縣警一分所飭警將李小王拘獲函送該廳歸案訊辦梅廳長得報後立委熊檢察官等定今日借警廳水巡隊小輪乘坐前往騐尸 
[沈知事措解借墊稅欵]  
　　上海縣沈知事前接財政廳令預借九年一月上旬應解欵項四萬元沈知事奉令後已於前昨等日如數措解金庫此外解納者尙有嘉定寶山靑浦等各二萬元云 
[滬杭路紹甬支線橋工之進行]  
　　滬杭甬鐵路紹甬支線前以歐戰發生曹娥橋料停滯以致久未興工茲該路管理局長任小山以該支線所受營業損失已屬不資現在歐戰終了各項材料仍未見到長此以往損失何堪昨特據情呈請交通部轉飭承辦材料之三山公司趕將橋樑一切材料運甬一面由任局長特飭甬段工程師濮卓雲先將橋墩從事建築一俟洋工程師艾鮑德到來即可建設橋樑以期迅速目下已由濮工程師飭工挑塡工方佈置一切惟因工人衆多未免滋事已經呈請局長加派甬段巡官張伯新爲工程彈壓委員以專責成 
[派兵駐防其昌棧]  
　　松滬何護軍使以浦東洋涇鎭後灘沿浦江一帶廠棧林立工人甚衆良莠不齊附近之其昌棧等處帮匪尤多自三十七團二營調浙後浦東方面已無陸軍駐防當此冬令防範自宜注重故特調步兵第十六團第三營九連内抽撥步兵一排派令排長黃鍾鵬率領於昨晨渡浦前往其昌棧駐防 
[浦東警署驅逐革警游勇布告]  
　　浦東爛泥渡淞滬第三區警察署昨出布告云爲布告事照得警察以維持秩序保護安甯爲天職除暴安良又係警察之本責查浦東地面遼　碼頭廠棧林立市面目見繁盛而流氓地痞往往成羣結夥無所不爲雖迭經本署查獲分别懲辦無如仍有不法之徒怙惡不悛再加革警游勇散居本署轄境聯絡流氓地痞以敲詐爲恒　以害人爲慣技甚則行刦爲賊此等不法之徒若不從嚴查拿不足以保治安而維閭閻除傳諭所屬留意查拿外爲此布告爾等迅速離境倘敢逗遛一經拿獲定即從嚴懲辦不貸切切此布 
[調查户口之困難]  
　　浦東洋涇市開始調查户口已誌前報茲悉該市各圖調查員連日分投調查因限期甚迫故皆冒雨進行惟所經各處愚民不知此中命意之所在故對於調查員往往多方爲難不肯以眞實告訴雖經各調查員苦口勸導多有掉頭不顧者在沿浦一帶客民羣集之處尤爲困難 
上海市調查户口主任調查員將各圖交到所查户口草册逐户查核察得二十五保十圖調查員所查草册内有西門外老同昌南貨店調查單姓名欄内所書夥友刁必思胡杜仲石召第木魯漢未順行談老三汪爲人何司務等字様顯係有　揑造殊屬不合當由主任調查員派　會同巡警前往復查面加責問該店主見巡警到場始從實說出夥友姓名重塡調查户口單得以無事自調查開始至二十四日已届一旬聞每圖每日分三組調查約可查百五十户計各圖調查手續完全告　斷非一月所能辦到也 
[吉長路局派員移提犯案路警]  
　　吉長鐵路護路巡警李魁升前在該路火車上巡查時查得搭客某甲帶有烟土甚多該警心起不良旣奪其土復將甲推入軌道内致甲被車輪碾爲數段立時畢命該警肇禍後棄職潛逃來滬至本城淞滬警察游巡二隊找尋舊友當爲警廳長徐國樑查悉前情命將該逃警扣留一面拍電吉長鐵路局派教綀官徐嶽携文來滬將李魁升一名提向歸案懲治 
[麥倫書院開慶祝耶誕游藝會]  
　　昨晚虹口麥倫書院於七時起開慶祝耶穌聖誕游藝會特請武衛會拳術家十六人及盲童學校學生蒞會　技并由本校學生扮演警世新劇且有唱詩歌奏音樂等種種游藝觀覽劵每钜售洋五角所得劵價悉捐助盲童學校購劵往觀者頗衆該校特派童子軍多人於兆豐路一帶冷落地方梭巡以保護進出來　直至夜午散會後始撤除云 
[青年會商業夜校出發演講]  
　　昨日（即二十一號）午後二時青年會商業夜校演講科科員全體出發至南市經大碼頭街及大南門散布傳單並調查日貨至三時在大碼頭街口演請題爲（君主與民主判别）（母忘山東問題）抵制日貨）（亡國之慘狀）聽者甚衆頗爲動容議科員照料一切秩序井然演畢返校已入暮矣 
[羣學會學童游藝會之籌備]  
　　滬南羣學會爲提倡遵山陽曆起見於九年元旦開男女學童游藝會二十三日午後開第二次籌備會公推楊聘漁爲主席討論一切所定獎品頗有價値如姚伯鴻之書畫等尤爲難得各部職員亦已推定總務部（主任）張楝雲郁病走評判部賈季英李頌唐吳公之楊聘漁高硯耘姚玉蓀姚伯鴻吳景　李綺城王壯飛吳志清張夢吉等並定於二十六日上午七時開第三次籌備會 
[少年宣講團部准立案]  
　　本埠少年宣講團前因擬　充團務分設支部呈請教育部立案茲該團得縣公署第八六四號訓令已批准立案訓令錄後令少年宣講團總幹事任雪君案奉江蘇教育廳第二三五四號訓令内開案查前據該縣少年宣講團呈送修正章程及印刷品請核轉立案前來當經批示並轉呈教育部核示在案茲奉指令内開據呈送上海少年宣講團修正章程及印刷物請備案并咨行全國等情已悉核閱各件具見該團於社會教育尚能熱心進行殊堪嘉尚所　章程亦稱妥協應准備案至各省情形各殊此項章程及印刷物如果足供參考應聽自由採用所稱請咨行全國之處應無　議合即令行轉飭知照此令等因奉此合行令仰該知事轉行該團知照此令等因到署奉此合行令仰該總　事知照此令 
[勵志愛國宣講團大會紀]  
　　公共租界派克路勵志愛國宣講團成立半載現在團務日形發逹該團因在罷市之際倉卒成立所有職員均未舉齊前日下午二時（即長至節）在事務所開大會添舉職員修改章程首由主任徐惠施陳述經過情形代理會計張潔　報告帳略並將印就之收支清册分送各團員當時選舉幹事文牘評議交際四部職員徐敬祥奚成良曹心一蔣少梅沈錦章張同福爲幹事朱文華　少葵朱日章　世法徐惠施張潔　陶漢塵項起　爲文牘兼編輯員謝利市董世銘戚世法朱文華蔣少梅朱日　陸鵬程吳兆麟　評議員願文忠朱文奎董世銘徐敬祥陸鵬程蔣少梅爲文際員並舉馮惠鈞爲正會計沈學潮爲副會計顧　生爲總務員畢全體討論以後之進行因天時已晚章程不及修改遂交評議部議改至五時始各茶點而散 
[美國歡迎中國光學家]  
　　精益服鏡公司北京支店經理嚴　侯前赴美國游學參考近又至紐約城適該處眼光學界開會當經會長倩嚴君演說遂舉爲名譽會員全體通過爲中國光學家第一次邀外國人之歡迎云 
[滬南商業聯合會之籌備]  
　　滬南商業聯合會自發起以來已將旬日昨晚假六區救火會開第一次籌備會到者二十餘人首由徐鶴齡發言略謂滬上各路商業聯合會業已次第成立惟滬南市面繁盛獨术成立深爲慚愧現擬隨世界潮流積楫組織以便進行望到會諸君各紓所見互相討論云後由陳瑞寅提議略謂滬南市面　　當先分路進行善　統一共相通告易於着手後經陳子　吳臣笏王祥高朱志慶吳鏡秋趙祥通金拜仁沈詠青胡世貴羅家賓等互相討論决從到會各業先行聯絡一面請金拜仁起草緣由散發各業再開大會 
[豫督電謝組織義振會]  
　　河南督軍兼省長趙朱電云民國路新小東門五十五號楊子猷君並轉徐乾麟諸先生鑒皓日兩電均悉賑會成立慰甚此次賑務全賴鼎力維持俾資救濟　頌同深至災民照片已飭縣備送此覆趙倜馬 
[溧陽公共體育場主任來購器械]  
　　溧陽公共體育塲籌備主任沈宗璜隨帶工程司一名專赴蘇滬參觀公共體育塲俾資考證日昨由蘇來滬當由學生總會出版科主任蔣國珍前往招待並介紹至商務印書館購辦運動器械凡體育中　要之品均已辦全據沈君云回溧後須積極進行明正定可成立云 
[江灣救火會近訊]  
　　江灣救火會成立八載成績甚佳今歲復加改組分設總務議董保安三部茲按照上届議董部常會議决案推舉刁浩春王紹晉沈逸史編輯江灣救火會歷年旣况一書業經編輯就緒將次付印又聞該會定於本月二十八日舉行議董部第五次常會討論重要案件并結束本年會務業由總務部分發通告於各議董矣 
[定期檢查印花稅之公函]  
　　淞滬警察廳長徐國　昨致上海縣商會公函云逕啓者案查印花稅法罰金執行規則第一案内開應貼印花之契約籌據每届六個月即每年六月及十二月由警察官廳檢查一次等語歷經遵照辦理在案本年六月因地方適有罷課罷市風潮敝廳長　體恤商民起見未經舉行現届十二月檢查之期迭接汪蘇財政廳印花稅分處來文請定期舉行敝廳長職任所在不得不依法辦理茲定於本月二十五日起開始檢查除飭屬遵辦並會同縣公署出示布告曁　敝廳特印傳單分布以期家喻户曉外相應函逹即希轉知各商民人等一體遵照凡有漏貼印花之契約簿據務須遵照稅法趕緊購貼印花以免臨時檢查受罰致負敝長一番愛護之本心是所至盼 
[西人請求覆訊之照准]  
　　前寓虹口有恒路二十五號門牌無領事管束自稱是俄國公　之少文因犯僞造俄國公文案發被捕解經公共公廨訊明判押西牢十八個月嗣又被同居西人毛龍山控其於入西牢時將賣與之金表金練　戒金鑲鉛筆等物取去請追遠已付價洋一百五十元亦已訊判被告於七天内照數還洋逾期即將存於西牢之物件變賣抵償等情迭誌本報茲少文不服繕西文禀詞呈請復訊昨晨由原審官陸襄　會同俄副領事麥拉夫氏升座第三公堂飭將被告提訊由領事所帶譯員譯明被告禀詞略謂伊是俄人此案應由俄公堂審問即前判定之刑事案彼亦不服等詞又據被告供稱原告所控取表等情毫無事實且從未將金表等物售與原告伊有見證可以證明請求改期復審云云堂上核供論本案准予復訊候補傳人證訂期審理論畢退庭仍由捕將被告帶往西牢執行前案判决刑期 
[鄭茂和麵粉廠倒欠案之結束]  
　　蘇州路鄭茂和麵粉廠倒欠潤餘莊各户巨欵被控經公共公堂將該廠主鄭茂如鄭友如傳案訊明判被告開釋者理賑員將該廠生財等物變　備抵在案茲悉該廠各物已經售盡昨晨由關議員與美丁副領事升座第四民庭傳集兩造審訊據各債　人之律師主張變賣之欵一律公攤免有軒輊中西官判所有被告機器等物　賣之欵除去理賑員一切費用外餘欵着該理賑員查明各債權人控數一律公攤報告公堂核奪給領 
[債案料理註銷]  
　　晋安同益兩莊前延逖百克律師代表投法公堂控追金元記欠欵傳金不到由捕房將金妻施氏傳案詰據施氏稱丈夫現逃何處實不得知判聽候復訊再核在案昨又傳訊先據原告律師上堂禀稱現被告之妻施氏已托人出場向原告商勸情願以四成半之數料理已經原告曾經允洽雙方立有憑據至當費一節原告已經受虧應請堂上着被告負據等語被告亦由律師代辯一切中西官會判准予將案註銷堂費歸被告照繳 
[司賑舞弊押九月]  
　　法租界大世界游戲塲前遣錢輸香投法公堂控大菜　司賑楊蘭生舞弊賑洋一千六百三十餘元求追等情詰據揚供認舞弊賑洋不諱判着罰洋五百元外限理賑洋在案嗣因楊罰洋不繳賑洋不理故於昨日復解法公堂請訊詰據被告楊蘭生供民人實情無力措置求請寬限料理中西官判楊押西牢九月欠欵俟押期届滿再行訊追 
[抗傳不到先罰五元]  
　　上海地方審判廳前遣承發　顯瑜投法公廨　稱現有徐金泉與方阿全在廳涉訟案内牽涉住居租界内之周瑞卿請求准予傳案質證嗣由捕房派控飭傳去後周抗不到案訟候改提到案再核等情已誌前報昨日將周提案訊據周供民人概不預聞是實中西官判周不應抗傳不到着罰洋五元以儆候將周供詞函復審判廳核奪 
[清理倒閉錢莊之枝節]  
　　清理同康運大兩倒閉錢莊賑目之陳鴻烈因汪坤瑜所欠該莊之欵業已控經公共公廨判令償還而　無欵歸償曾查得大有油　應該汪欵延律師投廨請求給諭該廠將付汪之欵交與原告奉諭侯核等情嘗紀本報昨晨由關議員與美丁副領事升座第四民庭傳訊先據原告之律師稱查大有油廠應與汪銀四千一百兩請飭該廠將此欵交付原告云云而大有油廠亦延律師到堂稱該廠係向汪購買機器因汪之機器不照原様付貨故已起糾葛現在正由公正人評斷該機器究値若干如評斷結果大有應與汪欵自當交存公堂云云中西官遂論大有油廠代表律師所陳各節應即照准 
[定紙損失延不清理]  
　　英商伊文思　書館在公共公廨呈控　記紙行主羅潤芝違背合同不出定紙請追損失銀六千八百十兩零二錢一案迭經由廨訊明判羅押限照所訂合同履行在案嗣因羅延不清理昨由交保間二號西捕將羅潤芝帶案請示經俞襄　商之英卓副領事以原告與代表律師均未到堂判羅仍還押候示 
[借欵限一月還洋]  
　　印度人不來木生在公共公廨具控楊申如借洋一百元不還等情昨晨由廨傳訊原告投訴前情呈據請追訊之楊認欠屬實中西官核判限被告於一個月内按照原告控數還洋 
[兩債案昨日未訊]  
　　入籍西洋之已閉源盛隆茶棧股東徽州人許幹臣在公共公廨呈控該棧名譽經理朱夢元不理欠銀一萬四千九百七十七兩一錢九分三釐又英商隆茂洋行呈控三星油廠不付定油請追損失及定洋兩案均排定昨日下午由關讞員俞襄讞與西洋英兩國副領事卓施二君分别在第三四兩民庭續審届時中西讞員均未蒞廨故未聞庭 
[爭執學産之批斥]  
　　北新涇鎭曾充學董之潘紫綬因爭執某學校公産自民國元年起　訟迄今尚未了結茲潘復具呈縣公署經沈知事批未申斥原批如下據呈支　蔓擾糾葛不清以呈奉咨部復准斷結之案一味置之不理飾砌圖翻豈迭次訓令批示爾潘紫綬獨未知之耶揆　原因無非欲將爾父及沈蘭階等三人經辦公益之學堂公産意欲據爲已有沈　寅慨然歸公爾遂與之勢不兩立經訟數年控經省部爾所持之理由仍歸無效爾亦可以自省矣今仍置欵不領　擾無已逞其健訟逞刁之故智　遂公公爲私之本心利令智昏至於此極本應將爾應領之欵旣不遵領完案即呈請全數充公以爲抵制私利不顧公益者戒姑念爾父一番熱心未可因爾斷送從寬着再勒限兩個月内來縣領欵完案如再不遵定即呈請充公爾其審之此批附件不閱發還 
[崇明婦人病斃客棧中]  
　　崇明婦人陳倪氏（即二大姐）年三十三歲於陰曆九月二十七日來滬醫病寓居南市太平碼頭開泰旅饡内不料該氏病勢日劇醫藥無效延至前日午後四時在棧病故由棧主張志賢投報第一區警察署趙署長飭十六舖地甲查明狀况據棧中述及死者之夫陳煥章現在崇明北新鎭地方家内已派茶房前往報知令共來滬了理等語署長乃飭地甲報告地方檢察廳請騐昨日午後三時由廳委任夏檢察官帶同檢騐員蒞塲相騐據棧主陳訴前情當飭將尸如法檢騐委係因病身死並無别故當即塡明尸格飭棧主趕緊函追尸夫來甲棺噞如逾二十四小時不到着地甲代爲備棺收殮 
[西華德路火警]  
　　前晚夜半兩句餘鐘虹口西華德路一千五百八十二三四號門牌公泰茶食店内不知如何忽然火起頃刻冒穿屋頂殃及一千五百八十一號茶葉店一千五百八十五六號壽器店及公平路二百零一號鼎昌當主住宅捕房得報立即知照救火會中西隊員驅車到楊澆熄計共燬屋七幢其一千五百八十號鼎昌典當因風火牆高未遭殃及事後該管捕房因起火之公泰曾在奸時洋行保有險銀二千五百兩恐有别情飭探詳查起火情形復候核奪 
[兩電車互撞]  
　　昨日午後一時英美電車公司行駛三路之四十五號電車由湖北路疾駛往南適法租界電車公司行駛五路之二十七號電車由東新橋往北駛至北海路浙江路轉角均不及開倒車退讓互相碰撞砰然一聲坐客大驚兩車車頭上面之護板各受損壞當由稽查人詢明情形回訴兩公司車務處請爲核奪 
[香烟盒内藏有烟土]  
　　山東人解得勝與其同伴某甲携香烟大紙盒一只同在十六舖某牛肉攤上購特經巡邏巡長萬和全查其所帶之盒形跡可疑當向詰問盒内何物解出言搪塞甲即見機遁去遂即將盒啟視始知内藏烟土四十小包約値洋八十餘元當即協同六號崗警邢國安將人證帶入一區警署據稱係代住居北市帶鈎橋之友人房姓携帶來南在碼頭交給等語趙署長以其違犯烟禁飭送地方檢察廳訊究 
[代運烟土之懲罰]  
　　王阿松在英公司輪船代人私運烟土爲水巡捕房探捕拘送法庭訊辦在案昨日午後審檢廳陳沈推檢各官開庭提王至案研訊之下以王代運煙土罪已成立判令監禁四個月並罰洋二百元以　 
[巡警不准擅自捉賭]  
　　浦東　泥渡淞滬警察第三區署長曾永奎昨條諭各長警略謂巡警不准擅自捉賭早經廳長通令在案茲查本署在差長警時有擅行捉賭情事殊屬有違廳令以後凡在差各長警如過有賭案須回署報告巡官核准督同前往查拿方爲正　否則定即革究不貸 
[逃婦交夫領回]  
　　蘇州婦人唐朱氏前年由原籍背夫私逃來中與某甲姘　現爲伊夫唐阿林　悉來申將氏尋獲扭控法公堂原告稱民人與囊父在原籍官廳涉訟已有年餘應請堂上准將妻子交民人領回判着唐投蘇州官廳備文到案移提被告因懐有身孕准予交保候核等情已誌前報昨由原告唐阿林偕同官廳　差投案求請移提中西官判准將被告交來採帶去歸案訊辦 
[失女扭控同鄉]  
　　住居滬西小沙陀永興里十六號之江北人趙殿楹有十九歲女名珍蘭於十月十五日忽然失踪因疑現住潭子灣之同鄉劉大龍唐三所拐昨趙邀證穆恒祥扭劉唐至四區派駐所轉解總署聽候警正訊核 
[不願爲娼准夫具領]  
　　濟良所西女董昨晨伴送不願爲娼之海寗婦人石王氏到廨請示據氏供丈夫石和尚曾於兩月之前接到貴州路五十四號門牌雉妓院　母來洋二十元將氏押人妓院爲娼因苦不願逃出投所求援等語並據石和尚投訴王氏是伊髮妻並未得洋將氏押娼請求准其領回中西官核供以石旣未將妻押娼判王氏准石具領並着　爲看待 
[牛肉店主欺騙主顧之科罰]  
　　工部局衛生處西人查悉虹口　勤路九十三號門牌牛肉店内所用之磅秤中有弊買在市欺騙主顧禀請公共公廨出單於昨派捕將該店主江西人李良萬傳案請究即由該西人上堂陳明查出情形將　弊磅秤呈察質之李供詞支吾張襄　與英包副領事以被告欺騙屬實科罰洋三十元充公無力改押西牢一月示儆 
[朱文德禁錮年半]  
　　紹與人朱文德於五月一號竊取南滿鐵路公司計洋七千七百五十元之滙豐銀行支單兩紙持向四明銀行兌欵化用一半案發被捕解經公共公廨迭次研訊諭令四明銀行將餘存之四千餘元交案給原告領去朱由西探及原告之律師帶往蘇州查明候核在案茲悉該探等已將朱往蘇州警廳由廳長訊明六月十五號蘇州日報所紀蘇　旅館被警捕去嫌疑人二名旋即保釋一節確係朱偕另一人所印屬實該探等因將朱帶回昨日下午解請張襄　與日副領事升痤第一刑庭訊判被告朱文德延律師到堂請求念被告年糼無知從寬發落問官判朱文德禁錮西牢一年半以儆 
[誌謝]  
　　中華圖書集成公司新出版之家庭應用工藝大全自絲佛紙草各類必需之物及兒童玩具藥物救急等簡易製造法無不　列全書共四册昨承惠贈一部又商務書館贈第二百二十期英語週刋一册又銀行週報社贈第一百三十期銀行週報兩册又小世界贈游劵二十紙又上海代辦公司贈魚肝油精六瓶書此併謝 
來函 
[德大號來函]  
　　啓者昨閱報載南市萃豐衖徐壽全家被盜一則内載有德大號夥内姪張某云云查德大號夥祇有張鎔庭張鴻翔張國衡向與徐某並無親誼索無關係請爲更正民國路德大號張鎔庭張鴻翔張國衡同啓 
雜評二 
[今日兩紀念（訥）]  
　　欲改造一世之人心與時局之命運非常人所能勝任天必降生一獨特卓異之人抱博愛和平之旨立捨身救世之决心而後乃能肩此世界最艱之任巨人心因此感化而轉移時局由斯斡旋而變化蓋世衰道微之際人心陷溺已深時局擾攘已甚苟非有大犠牲者必不能挽救之也耶穌犠牲一身以改造一世之人心蔡　犠牲一身以改造民國之命運而耶誔與雲南起義兩大紀念適集於今日之一日吾不禁思往者而重有望於來者焉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
自由談三字皆用當代名人字跡每星期調換一次今日係張叔通先生手書 
應時談 
[今日談屑] [  瘦鵑]  
　　今日爲耶穌誕日西土以此爲一年中第一佳節稱觴致祝興采彌烈十字架之聖血雖斑非世紀之感念未忘則耶穌今日之生卽爲永世長生之始雖至千萬年後而永永不死矣茲將西方是日逸話摭述一二如左 
聖誕日俗食蛋糕戚友間恒以此相餽亦猶中土之有年糕也英國富人某鰥居已久有情人一時相過從因爲情絲愛縷　縳弗能自脫顧以羞怯故終不敢啓齒求婚某年聖誕節特製一蛋糕爲贈綴以絲帶花邊並極名貴而一端則嵌一寶石約指爛爛作明光蓋訂婚之信物也情人大悅卒以身許之 
美國有一少年與其未婚妻相勃谿未婚妻憤甚决與之絶少年屢以書往均不開視原緘却還少年旁皇無計中心若剜會耶穌聖誕節届忽得一策以重金製一精美之蛋糕内置小金匣一雕鏤絶精匣中藏一書負荆請罪言　甚懇懇復恐未婚妻却而弗受也則囑糕肆中直接賚往隱其名姓未婚妻得書心乃釋然卒言歸於好云 
英國某男爵擁資頗鉅性極豪放嘗於某歲之聖誕節製一大蛋糕以慶佳節糕長三十尺高　跳舞室承塵齊中樹一竿藏電流外以名畫師所作風景畫糊之四周皆小電燈燁然燦發糕之内部藏有玩具無數中央彩竿之旁有旋梯慶筵旣啓兒童聯翩　至某男爵則命臧獲輩衣綠衣登梯將玩具出分贈諸童盡歡而散 
西俗聖誕日凡有兒之家必以小綵襪貯糖果玩具等縣床次以予小兒詭　聖誕老人所賚至者美國紐約有大富豪某君與夫人結褵久矣患難相共安樂與俱閨中倫好無違言某君　感夫人之賢恨無以相報某歲聖誕節即以綵襪貯銀票五十萬鎊縣於夫人細床之次夫人得之狂喜伉儷之情愈篤 
雜談 
[轟動歐州之新艶史（上）] [  瘦鵑]  
　　敝屣尊榮之羅馬尼亞太子歐戰五年羅馬尼亞見攻於德全國幾陷王后瑪麗ＵＵＥＥＮＭＡＲＩＯ以女子身作英雄氣率其大軍且退且戰百折不撓其爲人道犠牲者至大而羅馬尼亞之一線生機卒亦因之而保其中心所耿耿不能已者則欲令長太子楷洛爾ＰＲＩＮＣＯＣＡＲＯＬ踐祚以致羅馬尼亞於治平耳不意大局旣定而楷洛爾爲情愛故竟願棄去王位下儕平民后威迫利誘卒至長跽乞憐而終不能動太子世界情愛之魔力洵較帝力爲偉矣后本有二子長楷洛爾次曰茂西亞ＭＩＲＣＥＮ當德國大軍之來攻也羅馬尼亞西部皆陷落菲迭南王ＫＩＮＧＦＥＮＬＩＮＡＮＤ偕后及太子等蒙塵東走艱苦備嘗入蒲卡勒司城德軍復見逼適於是時次太子嬰熱病死后揮淚葬子率殘軍而退旋止於茄賽固壘死守德人瞷王懦以媾和誘之否則滅羅全國王懼以告后謂必從德人請后怒斥之誓死勿從謂不能辱羅馬尼亞不能背協約國王觳觫去當内閣集議時后復撰反對媾和之意見書命長太子楷洛爾與會宣讀力與王抗王無已因暫罷其議而楷洛爾此時乃忽爲情綱所絆不能自脱舉其愛國愛家之念一一付之淡忘亦不自知其爲何如人矣其所愛爲一農家之女名約娜拉勃利拿ＪＡＮＮＥＬＡＭＢＲＩＮＯ聞其先世亦出貴族顧已不可考太子之邂逅此女也即在六軍敗退之時小駐鄉間遂與女遇而二人之心即亦密密相綰而不能解矣當大戰以前本議與俄國長公主烏爾珈ＯＬＧＮ訂婚時太子尙不知情愛爲何物一不措意比見此女心乃立動觀其纏綿顚倒殆類癎作聞女貌不甚艶惟嬌憨可人意雖出農家亦才慧異常女太子欲與結褵知必不爲父母所許因挾女偕亡以汽車赴俄境之烏台蕯行婚禮於卜洛司基禮拜堂中時一千九百十八年四月二十七日事也 
劇談 
[仙韶寸知錄（續）] [  天亶]  
　　虞山鹿門鄉間之黃冠類皆能唱崑曲者有名項君威者天 
精武會之撃技（大陸報轉贈）世界運動之三（中國）生黃鐘大呂之音九蓮燈之炳靈公衣珠記之王靈官均擅勝場而牡丹亭之冥判尤名重一時某年因事至吳門寓樓鄰近有崑曲票房在每當宵深猶聞高唱入雲項苦其騷擾不能成夢迺亦引吭歌訓子春雷起蟄聲振屋瓦鄰人因之罷奏翌日有叩關以通欵曲堅邀赴票房與結情好者項自忖業羽流未免遺庸賤之誚故諱莫如深然此中人士見其談吐少風雅味竊議其非士林中人於是百計探之究難瞭其眞相厥後奏壽亭侯曲令項敲鼓項貿然允之殊不知項穿慣道服大袖每敲兩手必往上伸習慣自然是日雖服便裝兩手亦往大伸於是票房中人譁然曰原來　教門徒焉項面赧遁去昔之崑腔票房精細有如此不特論藝抑且論人恐今之所謂崑曲票房者虚有其表耳 
幽閨記拜月爲正旦貼旦兼重之劇雖初時一支（齊天樂）四支（青衲襖）不甚吃重而焚香拜月時所唱六字調（二郎神）第四句（較些得再覩同歡同悅）之較字須延（尺上四合工尺上尺工）九字何等費事而貼旦重唱之二郎神（）將我心上撇）之上字難與較字等并多延一（合）字以及（散失忙尋相應者）之應字（未審家兄和你因甚别）之甚字都如此而結煞所唱之（二郎神）（他在窮途旅邸應難捨）一句又變爲（四合工上四上尺上四合工合工尺上尺工）十七字之促音稍一不愼前後容易錯亂此所以崑腔名貴於京腔非隨隨便便可以開口一曲之緩促前後已不同如是苟非升堂入室之音律家烏足以語此苟非具絶頂聰明好嗓子之伶人烏足以言崑劇 
詩錄 
[民國八年歲旦冒寒過依週塘路] [  一之]  
　　野水穠如灌園女淞波清似掛帆人萬花落後蕭寒甚滌盡鉛華悟性眞由依週塘路抵滬江大學有兩英里之遙清溪映帶江水　流景物清佳爲滬　各校之冠雖在寒季仍不失其天然之美觀也 
咫尺雲中響珮環夢飛不到點梅灣依週塘外清如許風雨雞鳴滿故山滬江大學有雜誌曰天籟雞鳴風雨未孤求友之聲是誠　爲華華學子賀依週塘雲水清　洵足養吾浩然之氣猶憶去夏茂漪留學東美大西洋岸之點梅　ＣＡＯＥＭＡＹＰＯＬＮＴ天風海日頗　興此校相伯仲也 
[八年一月七日遊西湖三潭印月望南屏山]  
　　九曲阑干四面亭夕陽無語下沈冥千年古鏡澄潭影好個南山作畫屏 
[狄子遠適賦此伴行] [  沙洋吳壽瞻]  
　　别離况味今都至樽酒懨慘不歡旅夢游蹤自飄泊人心世道各艱難念君萬里投荒去悲我歧途墮涙看頗似蠻方有蛇虎蜃烟蛋雨幾能安 
但許艱難同閱歷須知塵坱尚干戈勞勞遠役悴車馬莽莽叢枝閒斧柯全局安危棋不定舉朝水火更如何百般惻惻生前别七字蕭寒爲汝歌君著有東山倡　集由漢口博文書館印行 
新聞拾遺 
　　因貓起訟 
　　開原邑内住户碩楊氏素儲小貓以爲心中之愛物並有族人碩成喜已埀涎該氏之貓屢次討索均被拒絶日前碩某復又討貓因之致起口角繼而用武碩楊氏之姑碩張氏已受有微傷竟至警察事務所城訟至如何處理尚未可知云 
　　榮河星墜河岸 
　　山西榮河縣上月三十號夜見有紅光一道落於黃河岸上土人疑爲妖異及晨有人往觀但有球狀形之黑色石一塊約直徑有三尺許表面凸凹不齊說者以爲行星墜落云 
　　山君出現 
　　梅縣石扇向無虎患殊前日五鼓時大嶺下墩上忽來一虎捕犬該處李某是早挑谷出城虎見人即遁李暼見不疑其虎即將斃犬拖歸虎見李拖犬即怒吼數聲騰躍來爭李懼甚舍犬奔歸及呼族人持械出虎與犬均不見及天明於他山之麓尋獲食　犬肉數臂亦異聞矣 
　　校役比賽足球之先聲 
　　蘇州東吳大學今歳特組織一校役足球隊朝夕練習已頗敏捷昨日派代表與本城三元坊醫學專門第二工業第一師範校役聯合足球隊接洽約於本星期六在東吳操場比賽届時當有一番盛况但不知鹿死誰手耳[  智]  
小說 
[黨爭] [  無我]  
　　四月某日晨聶格卡脫方整衣擬作郊外之游案上德律風之電鈴忽響因接聽筒詢之曰何人曰警察長曰有何見示曰鄙人敬勞玉趾請君急速一行今本署適大慌忙蓋有重大之命案忽出現於第二哀佛奴街請君往究之聶曰豈發現未久乎曰尚未及一小時聶曰屬何等案情曰兇殺案也事頗驚人聶曰在誰氏之宅曰　天宅聶曰曾得其端倪否曰我儕惟知其殺斃一命於夜間自屍首發現後其宅未許人入耳聶曰是固奇駭事然何由知覺者曰有人自其室之窗　内窺見一屍倒臥火爐之旁有血刃深插於背地毡上鮮血淋漓乃驚呼而往報其宅之主人宅主人頗機警遽命人守護其宅不容人出入俟我遣人往焉聶曰君所遣之人今在彼處乎曰尚在彼處所遣者乃二人白拉特來與格林登是也二分鐘前嘗以電話逹我我命之謹愼守伺以待君命聶曰二人固可靠乞君允我調遣我當即往焉曰允君可也遂搖鈴斷其電流戴冠携杖怱怱而出乃逕向第二哀佛奴之摩天宅去途次遙見溪克亦向是途行聶趨前謂之曰巧哉今之遇君也我方欲以電話邀君偕行溪克曰然乎我意我儕二人將同往一處矣方有警察以彼處之遭遇事告我我是以往君得母亦爲兇殺案乎聶沉思片晌乃曰何謂兇殺案耶溪克曰離此不遠有刃斃之命案在聶思何以音耗竟入警察之耳且有如此之速哉因詢曰君亦知兇殺之　象如何者溪克曰所知尚微當事變之先有二人登樓未幾一人自梯滾下然背已受刃傷而斃噫光天化日之下而在紐約城中竟出如斯奇案何可駭之甚耶亮君之來此亦爲此案也聶聞言天案情不同是必另出之案乃對曰余之來此雖亦爲兇殺案然與君所言者殊不同也言次遙見木梯一乘當街而立羣衆環視若有奇事者聶因指謂溪克曰是即君所欲去之處但我所往者爲摩天宅也溪克曰二處相距無幾而二案迭出未免互相牽涉者君盍先偕我一勘此處聶曰諾乃相與擠入人叢中見屍首一具仆臥路次適騐屍官亦至聶欲移屍勘查之顧環視者甚衆頗覺爲難良久始解散旁人乃見被殺之人軀幹壯健鬚髮濃厚半覆其面解其外套則内衣上現一金鋼　光彩耀目因細視之知貴重品也溪克微語聶曰恐爲此而遭兇殺也聶曰亮爲劇盜所致君不見其衣袋外倒乎顯見盜者匆匆搜索其身也 
[自由談之自由談] [  作繭]  
　　露天條告之　遷（一） 
　　前十年於城市鄉鎭之中屋角牆頭之上貼有長方條小紅紙一方上寫出賣重傷風或吾家有個小兒郎之類筆畫潦草别字連篇在迷信時代何處不表現其無意識之舉動 
　　露天條告之變遷（二） 
　　街頭巷口汚穢狼藉不堪涉足之處往往見有煤筆所書君子自重四字或有畫一烏龜形者此雖屬於無禮之舉動要亦愛清潔勸人尊重人格由迷信而進於道德矣 
　　露天條告之變遷（三） 
　　於街巷注目之處見有黃紙印刷今春　戒四大字一見而知爲某寺院佈道之條告也此外係或見有一種奇異之條告亦都用長方黃紙書寫者惟字句隱僻局外人索解不得識者謂此係江湖黨會藉此以傳遞其黨會中之消息者也 
　　露天條告變遷（四） 
　　若上海租界地如以上各種條告則不多觀也所習見者不准堆積垃圾不准招貼如違送捕之類此外有茶園海報有醫生招貼有學堂招考有新開店舖人事繁露天條告亦因之而異惟今之四五月來則大異所見者萬衆一心堅持到底若警告同胞之條文觸處皆是自有露天條告以來於斯爲盛嗚呼一露天條告 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
言論 
[耶穌聖誕之感念]  
　　聖誕的原因中外歷史上聖賢豪傑之生繁不勝紀舉行紀念禮節祇限於某國或某地惟一九一九年前之伯利恒基督每逢十二月二十五日聖誕合全世界人類皆歡喜慶祝歌唱讚美其感動人心之能力在世界各教主之上其原因何在歟應之曰世界晦盲否塞爭奪擾攘長此不已人類之生命或幾乎息倘非有主張博愛公義和平之救主　然誕生爲人類之先曷以有今日生存之世界歟故基督之誕生爲全球各種族之希望與幸福經云（人子來爲援救失喪者）見　太十八章（因他將拯其民出罪惡）同上一章（生命在彼爲人類先）約翰一章基督誕世之原因卽此類言可略見一斑矣今者共和建設社會改造以前專制之黑幕强權之禍種爲人道平等之蟊賊文化進行之障碍者一切如死而惟基督之新生命灌注於無量數之人類俾從黑暗紛擾之中得聞聖誕好消息得見共祝聖誕之新天地人人立一志願（以前種種譬如昨日死以後種種譬如今日生（則疇昔迷惘之觀念腐敗之行徑爲錮蔽吾人靈魂之媒介者正如日消重霚風掃浮雲隨此聖誕卽期而嶄露瑩潔光明之新氣象豈非吾人當改變心境歡欣鼓舞者歟設或逢此佳節僅附和隨聲不明基督之來其原因若何重大則與世俗之視（佛誕）（仙誕）無以異也吾故正告之曰基督爲釋放人類改造世界而誕生吾人共祝此聖誕亦惟以博愛公義和平爲目標改革昔日之人生觀而已 
聖誕的關係聖誕是一個具體的紀念用他去表示上帝所規定的一個計畫自從聖誕成立以後上帝的計畫也就此成立了雖則聖誕的自身不是十分的重要我們歡迎的法則也不過幾種具體的慶祝但是聖誕的背景裹面却帶着一個十分重要的關係這個關係就是我們紀念聖誕的目的至於歡迎聖誕慶祝聖誕不過是一種方法呌我們逹到那個目的罷了 
上帝救世的大計畫藉着那聖誕的成立可說是開了第一幕從此步步演進一直到了（髑髏）他的大犠牲可說是這個計畫的閉幕論到這個閉幕固然是一個計畫所必經的步驟但是那在前的開幕式却也是一個與高釆烈的步驟引起人類最大的希望呌人人都得了跳出罪惡的原動力好給那犠牲在备得了一個克罪的凱旋倘然世上没有那聖誕的開幕那麽這些浩大的希望使如同一個泡影决然不能引起以後一大段的計畫啊 
聖誕是一個（人）的聖誕不分國界　族也不顧社會的階級凡是有血氣的具人格的都　那聖誕有　我們知道上帝的計畫是爲人設立的所以聖誕的成立也是爲人設立的呌神和人的中間有了一個永久的紀念他的關　自然如同經上所說的（是關乎衆民的了（但這話怎麽說呢我就簡單的說來關乎人類的拯救人類的再生和人類的希望 
人類的拯救怎様做得到呢乃　着基督親自的犠牲把我們從罪惡裹面挽救出來我們感恩稱謝總須不忘聖誕的一個紀念啊 
人類的再生怎様做得到呢因基督的（死）換得我們的（生）我們（再生）的紀念豈不當歸到那誕生基督的聖誕麽 
人類的希望怎様做得到呢（死陰）的黑暗被（　血）的曙光所打破衆民的（生命）就有了（贖回）的希望那希望的紀念就應當歸到那誕生基督的聖誕啊 
聖誕聖誕聖誕對於人神的兩方面究竟有什麽關係我就講出一句聖經回答說（在至高之處榮羅歸與神在地上平安喜悅歸與人）我說（聖誕的關係）就此告一個結束了（黃鹿） 
　　聖誕的感想在那陰風慘烈寒氣逼人的天氣走進一家人家見房子裹而插了松柏裝得花花綠綠的一家的父母子女還有親戚朋友圍着火爐坐着有時說說笑笑有時齊聲歌唱牧羊人在嚝野遇見天使的歌和外面的天氣恰好成個反比例小孩有糖吃有玩具玩大人也有親愛的人送給他多少可爱的禮物裝在身上放在架上一切不如意的心思都抛了一切世俗的顧慮都放卻存在的只是相親相愛的情和無限有希望這可不是天堂的小影在平常時間富人享福窮人凍餓富人不甚關心到窮人到了聖誕時節富人不知不覺的得了感動分些食給窮人吃分些衣給窮人穿分些資財給窮人用這是在富人方面覺悟人類平等的第一步 
這個世界是相侵相奪相砍相殘的世界然而到了聖誕時節前幾年各國人要想到比利時法國波蘭地方人民的苦惱想些救濟的法兒就是德奥人民也未必没有這種感覺現在英美法意的人民也必想到德奥人民受戰敗的痛苦俄國人民受封鎖的困難良心上必有聲音說基督來到世上爲我們犠牲我們怎可以爲私利的綠故聽别國别種的同胞受毒害）我希望世界各國的人不要拿這様柔和懇摯的聲音埋没了那麽在吾們四圍有四萬萬同胞在困苦顚連之中吾們基督徒在這慈悲救主降生的日了應該有什麽感想（錢） 
小說 
[戒指（趙君豪）]  
　　余服務於紐約銀行中終歲栗碌極尠閒時惟每年有一差强人意之希望即聖誕節是已行例逢斯節必休業二週同事者多相率游覽名勝或酒綠燈紅之際醉心於歌舞場中惟余年良糼雅不喜此故十餘日之光陰多銷磨於融融洩洩之家庭蓋予上有老母白雲親舍時勞夢想往歲逢斯節近每先馳竹報於家中余家在波士頓之鄰村妙景天然林要木　　余返里時率以脚踏車歸晨間自紐約出發途中經一宿翌晨八時可望見家門矣今歲天氣奇寒余母已早有函至　予弗歸但余以爲一年僅有之機會安可任其虚過偶憶弱弟牽衣歡　左右向予索聖誕節之　物更　情不自禁予遂决計言旋第不先告歸期俾老人見余忽然寗家其欣快有必異於尋常日矅目之凌晨白雪皚皚大地皆變爲一色華氏表在冰點以上僅二度顧予省親之心羈切未嘗因此而内怯佈置衣履後馳往惠靈呑街購糖菓數盒皮囝一隻以遺吾弟另購最佳之啤酒兩瓶以奉老親蓋吾母最嗜佳釀而吾村所有味至不佳返寓後復料理行裝余所携者至爲節單皮篋而外僅大衣一襲冰鞋數事而已自量冒雪前進彌復有趣整理旣竟乃準備出發不意門鈴響處吾友百克生進百克生者法産服務於吾美與予同事已四年於茲爲人頗瘟靜乃父遠商俄京數載難一聚首今晨衣雨衣冒雪而來面微現不歡入門即曰君豫備歸家乎予曰然君於此假期中擬作何消遣乎吾友曰飄零異鄉復何樂趣君歸視庭園其愉快當百倍於吾也予曰君勿事過悲居紐約苟無所事事曷弗偕余歸去小作盤桓百克生聞予言意稍動然仍猶疑不决予再促之始允諾予大喜過望以爲旅中多一良伴矣時已十時余决意於午後一時出發乃偕往百克生庽中助其料理一切此種短期旅行於閱歷上大有裨益是年余獨行踽踽恒苦寡歡今得一健譚之良友偕行亦大佳事午膳旣竟余等行矣人各跨一脚踏車緩緩上道時雪已少止路徑不甚泥濘兩旁古樹槎枒紅葉舖地白雪掩映其上佳景彌爲悅目百克生素善音樂沿途曼聲而歌歌聲悠揚驚及樹上之雀蓋吾等所過多靜悄少人烟也余斯際一無他語腦中惟作幻想默念明日返家余母見嘉客惠臨必殷勤詢問親製饌以饗吾等吾弟自校歸當更歡舞不已行行重行行天已垂黑紅霞滿天蓋雪霽矣途中馬車躑躅多來自紐約蓋隔誕節近村間售小兒玩具者乃大忙此類馬車皆載玩具歸者余等觀此興致甚佳百克生曰不圖美人對於聖誕節興會之隆一至於此予曰然鄉間點綴尙無甚新奇明日白宮之門首火樹銀花音樂齊奏其盛况當尤甚於紐約也余言畢適過一逆旅白門虚掩細審之乃極思斐耳旅館也余等决下榻於此入門後見客頗多笑語一堂類多上等人旅館主人皤然老翁也笑壓迎人余遍覽樓上下遂指定其弟十五號室是室小而精潔况予等擬明日破曉即行匆匆不嫌其陋也余等坐後侍者入余令其以香臏酒及牛脯來另佐以清淡之魚數尾蓋予友素不喜濃味且終朝奔波思裹腹即非矣俄而菜至余等舉箸大嚼酒興甚豪忽聞鄰室有脚踏車鈴聲斷續不定余甚異之初以爲呼侍役也繼見侍者應召往推門而門已閉於是余之好奇心頓熾託故罷餐思瞰其所以顧門𨻶甚微頗難窺其萬一乃復聆其鈴聲始悉此鈴聲者爲極有秩序之符號乃亟出日記簿用鉛筆記之其聲較長者余書一畫略短者只記以點久之始悉此乃摩爾　號碼也其符號爲ＩＡＭＩＮＢＡＮＧＥＲ言（吾在危險中也）吾知此中有大隱事在乃亟以吾室之鑰匙潛啓鄰室之門入室後亟掩之所見景狀頗令人驚悸蓋一妙齡女郎被縳臥地口中滿儲棉絮足端橫倒一脚踏車鈴適近足尖余始悟鈐聲之由來此時女郎喘息不定見余益大駕後悉非惡意始稍定余亟解其縳去其絮但女郎已不勝其苦坐地大哭余力勸慰之復取案上甫蘭天酒飲之以壯其膽女郎始爲余言其歷史其言曰（余家於威斯岡星父早故余就學於波士頓上月母病篤以電促予返家母易簀時泫然出一戒指謂予曰汝其愼藏之蓋此物價値殊不貲也余受時涙落如綆逾數小時予母以疾革予慟甚料理喪務後以遺産托吾叔管理已則復返波士頓執業如初每中夜聞鐘聲愴然出涕撫此遺物益不能自已除一二摯友外從未嘗示他人日昨自校内出發擬往琅島省吾姨氏余所雇者爲一馬車以昨夜抵寓此間今晨苦雪未能卽行孰料午後二時有一素不相識之老人來訪初晤時甚和　繼向予索此戒指余力拒不應不料渠之黨羽多俄而數人撞進竟從予懷中搜此以去矣被縳時苦甚不料君竟解予之鈴聲也）言畢涙下如雨予力袪其憂懣并詢老者之形狀女郎言老者聳肩眼眶凹入多鬚而手御寳石戒指光閃閃然余聞女郎言思爲其代偵是人以騐予偵探之能力因力勸其小住是間俾候佳音女郎聞言頗露感謝意惟悲痛之餘無言爲謝僅云願上帝福汝也余遂返已室友人百克生見余久不至頗焦悶及見予返頗現愠色余具告其所遇吾友亦甚贊成是舉吾等乃偕出顧第一次而爲偵探計將安出耶遂再往女郎室并爲吾友介紹俾須偵察一切予俯視地上實無端倪之可尋忽見脚踏車旁有金别針一枚大喜拾之余等繼呼侍者來詢其今日去客中有老者否侍者曰否僅有一中年人衣灰色大衣於下午五時匆匆以馬車去余一詢其衣履所言均與女郎無異惟非老者余思索久之恍然曰此竊賊蓋少年而僑裝老年者也乃共余友出發時夜色如墨寒風砭骨余挾一電筒及一手槍百克生亦如之沿馬車輪之雪跡尋之約行二里許馬車之跡忽零亂不可辨似復向原路行者余細審地上見人之足跡至多而支路之口復隱約有脚踏車經過之跡余至是乃大疑百克生亦甚無聊賴無何忽睹地上有一甚爲顯明之足跡余細審之賊决由此路乘脚踏車去者余等乃循是道進發未幾見一木屋電火似雪内中人聲嘈雜似有宴會者余自百葉窗窺見室中有五人屋内爐火熊熊有一中年人正中坐其衣履均與侍者頃言無異余始確知此决爲賊居繼聞其笑語曰西猛乎微汝以自動車迎我者則形跡必爲人窺見旁坐者笑曰君亦大憨矣彼女郎者弱類雛雞吾恐其至此時已僵矣惟余於匆忙中竟失去金别針一枚然無礙也予聞言頗切齒遂挽吾友商捕捉之法顧又不欲呼巡捕來久之得一法令吾友以火燒其籬繼則狂呼火起室中諸賊聞訊大驚羣往馳救令西猛坐守戒指余至是知中吾計矣乃亟撞入其室以手槍擬之呼曰西猛勿聲不則洞汝腦矣賊見狀大驚予出其不意亟撃其背按諸地上自其皮夾中搜戒指而出吾友百克生見余志功大喜乃力行二哩後稍休憇狂奔時屢回首恐賊之見追也返寓後深幸大功之告成女郎見合浦珠還亦喜不自禁予告以西猛之狀女郎驚曰渠耶詢之乃其從兄也余等至是大樂健譚不倦余復以返里過此告女郎並力勸其往余家小住女郎欣然允諾翌日朝噋甫上好爲弄音三人於此曉風烟霧中向吾村行去泊乎　薄崦嵫吾可愛之廬舍已逐漸觸入眼簾吾母吾弟之歡慰一如吾昨日所逆料者明日聖誕節至村人多往禮拜堂祈禱余亦偕吾良友隨母氏以俱往惟余於例有之歡樂外復增進戒指之愉快耳（完） 
 
 

Page 19

 
 
   
 
 

Page 20

 
 
   
 
