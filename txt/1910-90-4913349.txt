# 1910 - 90 - 4913349

 

Page 1

 
 
   
 
 

Page 2

 
 
上諭 
　　監國攝政王鈐章二月二十九日内閣奉上諭山東濟南府知府員缺緊要着該撫於通省知府内揀員調補所遺員缺着鮑心增補授欽此軍機大臣署名奕劻世續鹿傳霖假那桐吳郁生 
交旨 
　　二月二十三日軍機大臣欽奉諭旨都察院奏查明已革安徽知府范葆亷被叅冤抑請旨遵行一摺范葆廉著准其開復　官原參之前安徽巡撫　潤布政使于蔭霖應得處分該員等業經病故著毋庸議該部知道欽此又奉 
　　諭旨都察院代奏浙江京官陸軍部左丞朱彭壽等呈府已故四川總劉秉璋功德在民條列事實懇請加恩予諡一摺劉秉璋著加恩予諡該衙門知道欽此 
[二月二十四日軍機大臣欽奉]  
　　諭旨資政院奏敬陣速記學堂開辦情形一摺又奏呈進蔡錫勇所著傳音快字書一片知道了書留覧欽此又奉 
　　諭旨御史玉春奏八旗開放兵丁月餉虧短數目並不一律請飭整頓一摺著値年旗轉傳各旗營查核妥議具奏欽此 
論説 
[論中國將來之希望（傑）]  
 
 
 

Page 3

 
 
　　天下之大勢。於天下之人心卜之。國家之大局。於國家之行政决之。觀於十九省代表國會請願書之呈遞。安慶愛國海軍義捐公會之成立。萬衆一心之槪。在下已風動而響應。又觀於法部收回領事裁判權之預備。吏部奏設憲政籌備處分科辦事之理由。民政部催辦廳州縣巡警之規畫。百度維新之象。在上方督促而進行。合两方面以卜中國之將來。安見遂積弱不振也。哉縱使事變紛紜賴賢王坐理於上二三大臣調護維持於左右。復有四方熱誠志士奔走呼號。結合團體於下。轉危爲安。轉弱爲强誠意中事耳。然而記者猶未敢必者。希望之念愈深。斯顧慮之心愈切。試進言其故。 
　　我國今日所處之地位。已有岌岌不可終日之勢。外之因地大物博。列强 
覬觎。故遠東本我自有之行省。利權所在。致啓日俄之戰爭。西藏亦我向來之領屬。逹賴之革。難免英俄之指摘。外如築路開礦等事。以我自有之 
土地享我自有之權利。於外人何與而必爭投借欵。爭攬工程。百計經營思遂其。染指之私而後已。其對待我國之政策。旣如此矣。内之因民窮財盡。伏莽滋多。如湖防游　膽敢明火執仗爲行刦之舉。廣西盗賊。公然懸籮抽税。爲商旅之害。此皆近日發現之事。而各處搶刧之案迭出。尙難枚舉。涓涓不塞。將成江河。内訌不减於外患。詎非事之可憂者哉。 
　　然而起視行政消息。國會未成立。斥一直諫之江侍御足以梗言路灰人心。大爲憲政之阻力藏事日益棘手。雖當軸方爲改行省添重兵之計畫而地當鷹瞵虎視之衝動多掣肘。事之成否未可知。况乎籌備海軍。未有端倪。而陸軍三十六鎭。以蘇粤兩處新軍之肇。事足以壞全國軍界之名譽。地方自治。僅有萌芽。而各處當選議員。輒多不滿人意。而詬詈相加將來議事必多齟齬之數者。類皆目前切要之圖安危存亡所關係。使不實行振作。我國前途尙屬不可知之數焉。 
　　我國今日所最宜注重者。莫如内政外交。内政千頭萬緖一二端所能盡。然海軍爲圖强之本法律爲立憲之基尤爲目前要着。惟籌海軍必先有實地之練習。訂法律必先資事前之參觀。今日監國之派濤貝勒出洋考察軍政。與法部之派各庭員出洋遊學法律可謂知所本矣。所望異日大建海軍學堂。以鑄人才添設法政學堂以資吏治。而益講求財政。振興實業。裕經濟以備要需。則其他未盡事宜。並可以次第坐理矣。至於外交非手腕靈敏。必不能折衝於樽俎。非情形洞悉亦難有對付之方針。今日强鄰環伺。易起國際交涉。求其可以稱使才而不辱國體者。洵不數數覯。然我國歷年所遣派出洋遊學生。畢業歸國。前後難更僕數。豈少可用之 
才。如能因材器使。派充各國出使隨員。於國際交涉。必有裨益。且東三省前後藏之局勢。爲各國眼線所注視。交涉之事偶一失敗。將來何能保自主之權。大局且不堪設想。此尤執政所急宜熟籌者也。 
　　要而言之。中國昔日之流弊。官吏處尊嚴之地。黎庶無呼籲之門。以上下之情隔閡。致閭閻疾苦。君莫聞知。國事艱難。民不顧問。遂成一壅蔽渙散之結習。今日憲政之籌備。亦日冀通上下之情。袪從前之結習而已。天佑中國。幸而國會早開。議院並立。則舉一切興利革弊治内對外之政策。君與民共荷其責任。然後人盡視國事如家事。財用支絀益思有以裕之。政事叢脞。益思有以振之。蓋以法度政令之施設。與吾身家性命相繫維。有不急起直追盡心力而爲之乎。如是而憲政可成。即富强可基。尤記者希望於將來之目的也。 
専電 
[電一（北京）]  
　　川督趙爾巽電告藏事安靖趙爾豐已率兵進發 
[電二（北京）]  
　　近日宮門防務萬分嚴緊 
[電三（北京）]  
　　法部現又大爭權限慶邸令寳熙調停 
[電四（北京）]  
　　直藩崔永安有擢升消息係陳督密保 
[電五（北京）]  
　　鹿中堂病已大愈 
[電六（北京）]  
　　學部尙書昨日傳見分科大學曁譯學館各敎習 
[電七（北京）]  
　　何祥麟奏謝簡補温州鎭缺並請入覲奉旨毋庸來京 
[電八（東京）]  
　　濤貝勒於二十七夜由地洋丸輪船上發無線電信致謝日皇寺内陸相及平田内相厚遇貝勒及溥侗將軍之意 
緊要新聞一 
[各督撫反對鹽政處詳聞北京]  
　　直督陳筱帥以鹽政督辦大臣奏定鹽政處辦事章程諸多窒碍擬聨合各督撫奏請申明權限等情曾記前報茲聞各督撫對於此項章程以其大權獨攬均不滿意而尤以第十條第十九條第念一念四念七等條關係尤巨故各督撫羣起反對疊次往返電商意見相同聞已於本月念四日由東督錫良直督陳夔龍粤督袁樹勳滇督李經羲江督張人駿川督趙爾巽東撫孫寳 
 
 

Page 4

 
 
　　琦晋撫丁寳銓奉撫程德全浙撫增韞等十員聯銜密電政務處呈請代奏設法更正并聞已奉旨交政務處速議具奏 
[澤公與甘督意見之衝突北京]  
　　甘督長制軍本月初九曾有電奏甘肅係産土省分與他省情形不同他省皆先從禁吸辦起甘省必須先從禁販入手請將甘省土税局卡截至本年二月底止裁撤並將瞿粟畝税停征等情内容詞旨頗不以部駁河南禁土入境之議爲然此電當日即由軍機處交部議奏今知澤公昨已議覆大致謂上年議駁河南禁止外土入境原以西北各省土藥尙未凈絕統税旣未便停征販運又勢難驟禁案經奏定税局刋單曉諭何得謂之圖廣招徠土已納税商販遵章行運何得謂之執持護符事理昭彰無庸深辯今該督籌議禁烟不先爲禁吸禁種計而徒以土藥統税爲詬病且歸咎于度支部分禁吸禁種辦理較難欲以禁販爲入手辦法果如所擬辦理則販者雖絕而境内積存土藥豈遂無吸食之人吸者未已而民間栽種烟苗又豈無售銷之望該督旣以甘省産土不欲販運出境流毒他省而忍聽甘省之民自種自吸以沈湎于酖毒乎該督旣知近年土價陡漲商販收買愈多小民偷種愈廣又豈知罌粟畝税一停土税局卡一撤則無税之土穫利愈厚將私種私販日益加多可徒恃文告以禁絕之乎總之禁烟必以禁吸禁種爲正當辦法吸者旣絕種者改業罌粟畝税自立時可停種者旣凈販者絕迹土税局卡又不撤何待若于禁種禁吸二者倘無把握則此以征爲禁之法一時實未可遽廢且甘省爲産土之地禁令宜嚴乃據寗夏將軍台布等奏稱種烟最多尙無禁種消息官員百姓家家烟火徹夜開燈巡警兵丁臥地持槍明吸不已等語則是該省於禁烟一事辦理不力已可槪見應請旨飭下陜甘總督督飭地方官於禁吸禁種两端先行切實奉行以免流毒 
[德侍御請免禁烟失實處分北京]  
　　二十一日德侍御呈遞封奏一件探得内容略謂禁烟前途來日方長純恃法令森嚴不肖官吏始知有所忌憚查禁煙章程中不載失實處分實具有深意使人人盡如郭鴻賓等呈請驗看旣得開復原官復加原參上司以處分恐禁烟之舉必益形懈怠有名無實云云此摺乃留中未發 
[碩學通儒議員揭曉北京]  
　　學部資政院遵章選定碩學通儒議員共三十人業於前日榜示揭曉第一欵清秩勞乃宣浙江候補四品京堂六十七歲原保十四人王闓運湖南翰林院檢討七十 
八歲原保九人孫葆田山東三品卿銜六十九歲原保七人張謇江蘇翰林院修撰三品卿銜五十歲原保六人蒯光典安徽候補四品京堂五十三歲原保四人鄭孝胥福建三品卿銜前開缺廣東按察使五十歲原保四人第二欵著書吳士鑑浙江翰林院侍讀四十二歲原保四十一人梁鼎芬廣東前開缺湖北按察使五十二歲原保十四人陳澹然安徽陸軍部一等編纂官五十歲原保十五人宋育仁四川湖北候補道五十一歲原保十四人喬樹枬四川學部左丞六十二歲原保十人陳寳琛福建候補内閣學士六十二歲原保九人吳廷爕江蘇前任民政部右參議四十五歲原保九人沈家本浙江法部右侍郎修訂法律大臣七十一歲原保八人王先謙湖南内閣學士銜前國子監祭酒六十八歲原保八人嚴復褔建直隷候補道五十七歲原保七人江瀚褔建學部參事官五十歲原保六人喻長霖浙江翰林院編修四十九歲原保五人沈林一江蘇山西候補道四十四歲原保五人馬其昶安徽中書科中書五十五歲原保四人惲毓鼎直隷翰林院侍讀學士四十七歲原保四人胡思敬江西都察院廣東道監察御史四十二歲原保四人陶葆廉浙江陸軍部郎中四十八歲原保三人第三欵通儒院程明超湖北翰林院編修三十九歲原保二十四人朱獻文浙江翰林院檢討三十六歲原保十四人章宗元 
浙江翰林院編修三十三歲原保十四人虞銘新浙江翰林院檢討三十一歲原保十二人陳錦濤廣東度支部郎中三十九歲原保十一人錢承志浙江度支部員外郎三十六歲原保九人洪鎔安徽翰林院編修三十一歲原保五人 
[車站拿獲革黨詳誌北京]  
　　前日京津探訪局在蘆溝橋車站附近拿獲革黨十一人已載前報專電茲得該處訪函云革黨身穿華服口操湘粤两省土音由漢口到此已有數日爲京探訪局聞知派員密察該黨舉動見其行李甚多揮霍不吝且在客棧時常閉門密議不知何事當以未得證據未便下手嗣由北洋大臣接到卾省某當道來電謂有曾黨附車北行請飭所屬注意等語因即密札沿途營警加意偵察一面咨報民政部肅邸密飭緝探局派人將一干人悉數拿獲解京刻正在嚴密審訊 
[賀昌運被拿顚末北京]  
　　賀昌運因奸拐寡孀被拿一事外間傳説不一茲聞賀昌運爲四川鹽商家資饒富曾在日本留學捐有候選道因辦引見來京寓居江蘇某故相家適故相家有孫媳孀居多年而賀又年少美風姿两相逗引遂致偷渡陳倉聞該孀家中一切日用各費均倚賀一人爲生活旋竟由其姑作主將媳嫁賀當時立有婚據遂由某故相宅遷居玻璃公司現爲旅京江蘇同鄉知悉以堂堂故相家竟有此等曖昧之事其爲賀某誘拐無疑遂由某大老告知陳侍御善同專摺參劾中有賀某用催眠術誘奸等語蓋以賀爲留學生故以此等新學術 
 
 

Page 5

 
 
疑之此摺上某大老面奏監國謂賀爲棍徒誘奸故相後裔請飭嚴辦以維風化監國首肯遂交諭民政部步軍統領衙門一律嚴拿經外城總廰偵知賀庽玻璃公司派警會同南營兵弁將賀拘拿到案即日送交民政部由民政部堂官會同步軍統領親提審問賀當堂呈驗婚書并供此事由本人自願經其姑作主豈得指爲奸佔且諭中有棍徒字樣究竟何所據而云然聞現已奏請交大理院審訊按此節係從京報摘錄與外間所傳大異日詞氣之間似有左袒意姑誌之以觀其後 
[廣澳鐵路批准集股自辦北京]  
　　廣澳鐵路原定中葡合辦後因粤人力爭廢約集股自辦遂由股東公舉梁君雲逵來京乞外部主持交涉四年之久葡人始有允意現梁君已呈驗股本昨經郵部批准是我國又多一自辦鐵路矣茲將批詞照錄於下原辦廣澳鐵路梁雲逵禀批據禀暨草據均悉廣澳鐵路一事外務部正與葡使磋議一俟商妥再行分别核辦仰該商等即日繕具墨領赴部先將草據領回一面回籍迅速招集商股可也 
[湘路拒欸會之怪狀北京]  
　　湖南旅京官紳吳夷吾暨王彭諸君發起湘路拒欵會二十四日在湖南會館開會到者百餘人先由王君報告開會宗旨大致謂鄂路拒欵已有成效雖由代表得人亦多由鄂京官出力贊助此次湘人已舉代表不日來京我輩當預籌一辦事方針一俟代表抵都即行合力進行云云王君報告後周君起而演説大致與王君相同乃同人方共籌辦法突有羅傑君出席云兄弟所言不關於鐵路之事因有人謂兄弟借京官王世琪曹廣權二君之名電向本省諮議局撥欵一萬元留美考察憲政一節實係外間謠傳羅君報告未竟同鄉僉謂此事已確有可憑勿庸報告且今日爲籌議路事起見無暇及此羅君堅欲報告同鄉齊聲叫打羅君不得已遁去而會亦因此解散又聞湖南鐵路拒欵代表已舉定譚君延　陳君口口两人現已由湘起程不日即可抵京 
[蘇路股東會紀事]  
　　本届蘇省鐵路公司開股東常會各股東以公司營業未見發逹且部撥借欵曾否由公司暗中動用頗滋疑慮又届將次發息之期故均紛紛來滬窺探二十七日爲第一日開會之期假西門外江蘇教育總會爲會塲午後二時開會王總理於先一日到滬張許王三恊理則均未到股東到者數百人先由王總理述開會詞隨依順序單挨次報告 
　　（甲）報告南線營業營業所長林康侯君報告略謂自去年十月滬杭通車後營業稍見發逹本年入欵約可得三十萬除本所開支十二萬外應餘銀十八萬两但两公司之聯带上殊多困難如他日能與滬寗接軌則營業前途庶有把握 
　　（乙）報告南線工程王總理報告大概情形時有股東駁詰謂行車時刻時有差誤則現在辦理工程者之不善可想旋經决議提出此問題函致公司令與浙路公司恊籌請其添置車頭並塡平楓嘉一段之石子蘇路境内亦趕緊修補 
　　（丙）報告北線工程曹秉仁君宣佈報告書如左 
　　本叚於宣統元年二月開辦因繞道而就市總車站須設八面佛故舍原定路線面　行測量三月間測量畢即接連購地開工其時料未全備因先開土工全段正線自清江運碼頭起至掦莊止計長二十四里西支線計計長四里岔道計長八里共長三十六里土方連碼頭車站馬路岔道在内約七萬二千餘方計全段設車站四處（一設江運碼頭一設八面佛一設西壩一設掦莊）百尺徑間橋　一座設黄河十尺門涵洞一座設官溝八尺門涵洞一座設石碼頭三尺徑水溝两處二尺徑水溝十二處一尺徑水溝五處今將全段工程成績報告於左一全段需用材料已開清單送交事務所購辦一路線平水橋梁涵洞車站岔道月台票房水櫃轉槃並其餘一切圖樣均一律繪就一土方於去年十一月告竣一黄河橋工於去年十二月告竣目下正在裝釘橋梁洞一官溝涵洞於去年八月告竣一石碼頭涵洞於去年九月告竣一大小水溝十九處於去年十月全行告竣一江運碼頭車站月台尙未動工一八面佛車站月台两座現已完工水樞煤台現正建造其修車廠火車房票房尙未動工一西壩車站月台甫完工票房尙未動工一楊莊車站月台尙未開工一鋼軌於去年十二月初一日開釘至二十八日釘至黄河約十三里一舗路石子尙差五千餘方查清楊一段長不過三十餘里自開工迄今將近一年而路工始得告成江北風氣初開北線局面又小自開工迄今從未有熟悉工程者來此包工即就士方而言所承辦者皆舖地之小工敎民今日做工明日即要求收方付價以三十里之土工而包頭不下十餘人之多有限一月完工竟延至三四月之久尚未完工者甚有做至半途而廢者若照章議罰又恐操之太急反生意外祇得曲爲遷就此土工延緩之原因也黄河橋當去年三四月間本可開工因五六七等月運河水漲小輪停駛料不能來至八月水退始行動工故延至十二月始克完竣此橋工延緩之原因也餘各車站涵洞及附屬之工程或因工匠不多或因運料稽延此亦地理之不便使然本段工程以黄河橋工爲最鉅然工料費不過二萬一千餘元綜計清掦全段除購地外平均核算毎里約一萬二千餘元此北線工程之實在情形也 
　　(丁)報告鐵路學堂龔子英君報告蘇州鐵路學堂業已停辦所有學生除派至公司及各車站外餘擬送至京師學堂俟將來有事再行調回報告旣畢復由王總理挨次提議 
　　（甲）提議趕築清徐線此線部限四年告成今一年已過必須趕辦决議要求董事局籌畫建築仍由衆股東担任招股 
　　（乙）提議滬寗接軌先由王總理宣佈郵傳部照會公司文如左 
　　爲照會事查火車本交通利噐必須各路在在銜接客商取其便捷不招自至而後乃有路利之可言滬寗通車以來間歲經營漸形發逹良由中有蘇州無錫鎭江江寗諸勝又輪船上下凡有急切事務者中途舍舟登陸徑捷爲多其效顯呈人所共曉蘇路告成已久通杭亦非一日間毎日載運所人尙復不敷支消貴公司公益同關自必思設法維持高掌遠撫　　　　　 
但滬杭客貨有限將來大較略可逆覩竊意長此不變航路價目愈減势必致路累愈深脈　 
 
 

Page 6

 
 
絡鮮通害中心腹甚非計也刻下若能速與滬寗接軌上承楚尾下逮浙東在滬寗不過多一尾閭而活水導源蘇路實先受其益本部爲期路政發逹起見官商何所區分相應照商貴公司查酌情形將滬蘇接軌事即行擇勘路線妥籌辦理以便交通而收利益至如何取線作何辦法並俟議定見復再行飭知滬寗路局互商聯絡之法盻切施行須至照會者 
　　王總理云公司接到照會後曾勘有兩線一自松江經珠家角至安亭與滬寗接連計長五十里一自梅家弄接至眞如請衆討論當經各股東反覆研究謂梅家弄接至眞如諸多窒礙决議以珠家角線爲最利便請董事會先交工程司補勘繪圖（已勘珠家角至松江三十里）並令營業所調查人貨往來情形說明理由咨請郵傳部轉知滬密公司協商妥辦 
　　（丙）提議珠家角支線决議俟前問題解决再定一切辦法 
　　（丁）股東提議事件蘇州股東姚清溪君提議停發股息五年移作股本原啓錄左 
　　涇啓者蘇路創辦時係爲保全路權起見嗣後拒欵事起無論士民工商莫不激於義憤踴躣認股期逹目的是以股份大多數均由絞　瀝血而來當時股本本不甚厚年來南線告竣滬杭通車聞營業日收約在八九百元而毎日各項開支約需千四百元（按此説與營業所長報告數目懸殊）其中股本之官利居其半吾股東若再按年取利試問利何所出實無異自抽股本矧外界覬觎者衆思之殊爲寒心今股東等擬暫不支息五年即以息作股本一面爲固本計一面爲擴充計此五年中所收水脚可以因利生利專務營業在股東不啻在銀行儲蓄本利不虚在公司驟增無數股份母財自厚一轉移間路權永保外患不生實吾蘇路全體股東莫大之利益焉謹　公决 
　　此問題發生後即有反對者羣相詰責有謂公司無力發息外間早有是議今姚君倡議停息作股聞姚某并無多股本無利害關係恐此議係由個中人運動者有謂此時停息與北線招股前途恐有窒碍者有謂現在蘇路股票之價値既爲我股東所不忍言若再停息何以對拒欵時勉力認股之股東者有謂公司報告清册上届已被人指摘旋仍含糊過去今竟無力發息我股東亟應清查者一時議論龐雜會塲秩序幾致擾亂旋將理由書於黑板上並聲明如合五年股息尙不滿一股者仍舊照發請各股東投票表决共得一百七十三票可者一千六百三十八權否者六百七十一權遂决定以股作息此時會塲中頗有悻悻然拂衣而起者而鎭江股東任筱漁方高聲朗誦其所編之勸股説及白話勸股歌時已鐘鳴六下讀未終篇已紛紛散會 
　　二十八日繼續開會選舉各職員股東到者約二百人午後二時開會依須序單挨次選舉 
　　（甲）選舉總恊理先舉總理仍以王丹揆京卿得票爲最多共得一百九十五票計二千一百三十八權當選爲總理次舉恊理張季直殿撰得一百八十八票計二千零八十四權當選爲恊理（恊理原有三人現因事務稍簡减爲一人） 
　　（乙）選舉董事舊有董事五人留任者三人吳訥士宣子野季子雲簽退者二人錢選青張宏軒旋即投票選舉簽退之錢選青得一百八十八票計一千一百六十七權仍當選爲董事前充公司收支之印雋臣得七百四十三權亦已當選詎是時留任曁當選各董事竟不謀而合自請辭退股東方惟一言曰新舊董紛紛辭退恐非所宜某股東曰不如减去一人一千權以内作爲無效股東姚清溪請宣佈理由各股東曰我輩忠厚待人不欲多言如必須宣佈理由儘可詳述此時姚君亦無言遂表决减去一人 
　　（丙）選舉監查員顧馨一得七百八十五權祁冕庭得七百六十六權當選 
　　選舉已畢有女股東二人詰責公司辦事之不善侃侃而談莫之能難時已六句鐘遂振鈴散會 
　　附公司股東上郵　部電北京郵傳部農工商部鈞鑒蘇路總恊理四年任滿照章更舉本届股東常會分次選舉仍舉定王清穆爲總理得二千一百三十八權張寒爲恊理得二千零八十四權再南線工程已竣總恊理應注重北線所有南北恊理不再續舉合　呈明除由公司呈請奏派外　先電聞蘇路股東公叩 
　　附公司宣佈郵傳部來電蘇路公司鑒據王總理有電稱本月二十八股東常會照章更舉總恊理清穆聲明不能續任請電飭公司另舉呈報以便奏派等語特電咨希即妥商電復郵傳部勘 
　　按上届蘇路公司開會本社派員旁聽即據所聞登載旋該公司以爲記載有誤又自印紀事一則堅嘱重登故本届雖仍派員往聽未遽載出恐該公司復有撰著送來致蹈上届重複登載之弊乃迄今未據送下爰將兩日會議實情併載於右注意蘇路者鑒諸 
時評 
[其一]  
　　外省督撫。向來權力最大。自創中央集權之議。部臣思攫而奪之。於是宦海暗潮。時起衝突。而諸事因之掣肘。 
　　然則我國官塲。誰謂其無權利思想者。 
　　謂余不信。請觀最近之事。如各督撫之與鹽政處。 
[其二]  
　　其成也則歸功於已。其不成則諉過於人。我國之官之商。及各社會各團體。蓋無一不如此。 
　　然與其互相諉過。而避他人之指摘。何如各自整頓。以不受他人指摘之爲愈乎。 
　　鼓鐘於宮聲。聞於外自。欺欺人無益也。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[中日俄東省交涉紀]  
　　前記安東中日釆木公司木税交涉派員會議一事茲聞南滿鐵路日總裁中村氏先曾函致日領事令照會奉天交涉司以此次東督所派往之錢道鑅袁僉事良雖已先期照會駐安日領事知照惟恐彼此會議仍難解决須要求督撫對於錢袁兩會議員予以特權俾有十分之權限方可便宜行事早日議决以免往返徒勞延悞時日并謂敝國會社亦必布告駐安領事授以十分之全權云 
　　鐵嶺城關及馬蜂溝日俄戰時日本建築輕便鐵路環匝數十線戰後定約一律拆毀乃日領故意遲迴曡經省憲與駐奉總領事磋商始經許可將各城輕便鐵路一律拆除而惟鐵邑仍置不理刻經交涉局重申前議已允將城西馬蜂溝鐵路先行拆去改修馬路以利交通 
　　哈爾濱關道施觀察以俄國東清鐵路公司所設之沿線巡警近於界内華民任意拘拿覊押且有封閉房屋收没物産驅逐貧民等事於吾國交涉局往往並未接洽殊不合和衷辦事之道當訂定俄警暫行辦法條欵送交俄員略謂除公議會細章案内另將公司所設巡警認明路警名義訂定管理權限不得任意侵越及路界内關於全界之警務應於議章時另訂妥洽細章俾與現訂大綱内首先承認中國主權之意相符外即在巡警細章未定以前亦未便仍前漫無限制倘有前項情事必先與交涉局商允方可施行仍不得將拘案華民暫在巡區覊押無論何時均應立即送交涉局收管訊問即此作爲暫時辦法待細章議定後彼此再行遵照奉行 
[東督報告錦愛鐵道里數經費奉天]  
　　日昨東督錫清帥電逹郵部報告錦愛鐵道里數暨敷設時豫算之經費略云自錦州起向西北進經朝陽地方更向東北人小庫倫經鄭家屯轉進再西北向洮南府復東北進經齊齊哈爾直逹愛琿其自錦州至小庫倫百九十七英里自小庫倫至鄭家屯二百十八英里自鄭家屯至洮南府百四十一英里自洮南府至齊齊哈爾百五十八英里自齊齊哈爾至愛琿二百五十英里合計延長九百六十四英里其敷設之豫算費六千五百萬兩 
[甯藩又催開辦印花税南京]  
　　寗藩樊方伯以印花税業已定期今年開辦而各府州縣尙少備價領用者殊屬延玩爰於前日專札嚴催略云寗屬舉辦印花税一案前經通飭妥速籌議遵章領辦並節札嚴催在案迄今各州縣議復者頗屬寥寥除省垣歸商務總會辦理曁鹽城泰興二縣摺呈條議略有端倪外其餘置若罔聞任意違延殊堪痛恨要知舉辦印花税係屬奉旨特行之件限期已届豈容視爲綬圖且查核税章甚屬輕而易舉各州縣豈無一殷實之户諭充領辦即鄉鎭之區亦應於鄉鎭中選董分認由各州縣隨時督率查核一律遵行以廣利源而收實效合再專札嚴催限文到日趕速諭飭紳董遵章分别承領認辦一面備價請領印花税票定期開辦從速實行倘敢因循粉飾或陽奉陰違或托詞推諉定即擇尤詳請參處以爲奉行不力者戒 
[川省續辦凉山猓夷善後情形四川]  
　　川督趙爾巽奏稱凉山猓夷已成邊患若不亟籌翦又必致滋蔓難圖據建昌鎭總兵田振邦署寗遠府知府陳廷緒等報稱奉飭先辦吉狄馬家支夷等因查吉狄支夷老巢在布拖壩前有裹脚梁子横峙西北以爲屏嶂地險難攻此次進兵不由拖木溝不興塲等處舊道查勘地勢須改道繞越分派各軍由阿拉米濫壩越梭梁子至四塊壩踰大母鷄梁子進據溜姑壩繞出裹脚梁子之後附背扼吭氣勢自倍查溜姑壩距布拖壩吉狄老巢僅五十餘里我軍旣據其地該夷無險可守震懼乞降耳塢壩馬家支夷亦懇由土司再三求撫該鎭守等一面電禀請示一面督兵進紥聚其堡聚該夷鑑於二板房之役不敢抗拒惟事乞哀奴才查此次進兵志在查勘深山實情不在窮肆誅戮且夷地早寒能用兵之日極少前前阿侯蘇噶等支已與馬邊官軍開戰亦應迅籌夾攻爰准其請據呈繳難民兇夷鎗械換班保路建營屯兵並允聽漢民採礦開墾經商等欵收撫旣定該鎭守等即督兵進駐交脚先將八切阿什兩支安撫妥貼又派員至核竹壩開道該處住牧之阿落馬家上三支下三支野夷均願歸化且願與八切支夷各出榖三百六十石賣給軍食以後願歸漢官管轄不隷土司並保路修營屯兵開礦各條均願承認阿落大隻旣降阿侯蘇噶門户大闢羽翼盡翦寗遠馬邊兩軍東西相蹙益震懼不能不乞降矣又查馬邊一路自八月初間經護理馬邊恊副將楊景昌署馬邊廳同知恒芳等誘擒前此滋事之阿侯蘇噶支兇夷挖雞等多名該兩支即時蠢動嘯聚各山揚言報復聲勢浩大當即一面電飭該丞將等先就現有防制各兵士勇團練分紥馬邊左營及楠木坪一带要隘一面飛檄巡防軍左路統領總兵董南斌調集全軍與楊景昌合兵由左路進剿恒芳轉運軍食沿途收撫附的各小支夷於九月十二日由楠木坪進業雜脚經挖黑抵乙午谷即聞阿侯等支已在三姑六脚聚衆數千人即日出巢並分千人圖扼挖臉窩在隘董南斌等聞報即派四五兩營連夜倍道進紥挖臉窩該夷紏集大衆乘夜刦營我軍穏紥穏戰鎗斃黑白夷數十名我軍亦傷哨弁楊炳光一名董南斌等又派第二營结進行抵大灣崗突遇夷匪邀截鏖戰至夜軍士凍立雪中不能收隊天明防軍第三營及鎭邊營馳至接應該夷始各敗退計陣斃黑白夷百餘名焚燬夷堡三十餘處拔出難民二十餘 
 
 

Page 11

 
 
名我軍亦陣亡二名受傷六名各營旣經戰勝會兵挖臉窩該夷搬集戰手數千抵死抗拒迭次戰爭雖有斬獲終以衆寡懸殊不能驟進奴才聞報後復抽調巡防軍後路第四營前往助戰以厚兵力並派巡防軍右路統領道員李克昌親帶一營至馬邊鎮守騰出分防後路兵力悉赴前敵適董南斌等得悉寗遠一路巳經得手至吽吽霸會兵愈益振奮拔隊直追至阿侯嗎嗎家住牧之脚六千地方即據阿侯家石鐵揑合等支蘇噶家比祿支夷等來營乞降（未完） 
分類新聞 
政界 
[增撫對於籌還國債之政見杭州]  
　　浙省職員徐烈哉日前具禀撫院擬勸民愛節國財籌還國債並擬呈愛國財白話演說一百本籲請頒發各節本日奉增中丞批獎謂所著白話演說意在爲國節流熱忱苦勸所見甚是惟節流尤貴開源近來中國製造貨如呢毯火柴肥皂毛巾等類出貨日多稍足以補救漏巵尤應勸令工商人等設法推廣以期實業漸興利權漸保應將勸愛國財白話一百本除留閱外餘均札發勸業道酌核辦理 
[監理官商訂各署局收支章程湖北]  
　　湖北財政監理官程京卿等近奉度支部電以前奉上諭各省財政統歸藩司或度支使總核其關係財政一切局所予限一年内裁撤自應欽遵飭各省藩司迅籌辦法妥定專章又改良收支方法爲整理財政之要着應飭財政局詳細籌議擬訂各項章程送部核定云云兹特督飭財政局各科員將湖北司道局庫收放情形曁省外各廳州縣徵解情形逐加研究斟酌改良宗旨以省費袪弊爲方法以簡便直捷爲歸宿業經擬就改良收支章程十四條於日昨移商藩台查核定稿以便會詳咨部 
[皖撫籌措贖礦欵項蕪湖]  
　　皖撫朱中丞日電飭蕪湖關道云每年蕪關應解京協各餉共有若干擬在此欵項下提出十萬兩爲贖銅官山礦之需并希電復聞巳復到并將欵解滬矣 
[催辦各屬巡警敎練所蘇州]  
　　蘇省警務公所通飭各屬文云部定逐年籌備事宜清單巡警敎練所宣統元年四月即應開辦就使照議决案亦限十朋内成立乃各屬一再逾限迨本公所飭填秋季巡警表又或缺而不填或填而未滿百名定額或卽以崗警名數作爲敎練所學生名數似此敷衍塞責實屬故違部章玩視憲政設奉詰責試問各該丞牧令等能當此重咎否現奉撫憲訓示周詳各屬均應一一遵辦特設敎練專所另招合格學生勤加敎育廣儲人材每處至少須滿一百名不准再以站崗巡士於落班時輪流習練即作敎練所學生朦混開報本年係一律完備之期巡士旣須添設轉瞬推廣鄉鎮巡警益覺需材孔殷必須急起直追赶速辦齊斷難再任各該州縣因循疲玩等情通飭蘇松常鎮太五屬各州縣一體遵照刻日籌辦齊全務於三月初十日以前將擬辦章程設所地址敎員職名學生花名年籍詳細開摺六分送所彚總遵限於三月内禀復撫憲並請派員省視彚册報部 
[派員調查各屬烟禁蘇州]  
　　蘇省禁煙公所以蘇松常鎮太各屬地方聞有私賣燈吃之户甚多即各土膏店亦皆不憑照賣土挑膏亟應派員調查核辦特派本所科長凌司馬鍾太守先赴蘇常鎮三屬調查後再赴松太二屬調查司馬等當於二月二十七日禀辭啓行 
交涉 
[照請嚴禁日人設賭吉林]  
　　日商土門源次郎等託詞開設游戲塲設局誘賭疊經交涉司與日領交涉請其查禁日領故意延宕實行無期現在該日商等不惟射鎗奪彩而且滚球押寳彰明較著招誘華人聚賭不諱巡警局據情報告交涉司復查無異業巳嚴切照請日領轉飭三日内一律禁閉如果逾期不復即由司轉飭巡警實行干涉以符條約而保治安聞日政府現巳飭禁庶不愧文明國矣 
[拒絶俄人請領運鹽護照吉林]  
　　洋鹽不准入口載在約章前年吉省創辦官運總局收買福記公司洋鹽重申禁令二年以來巳覺相安無事近聞俄人藉口護路俄兵不食中鹽請給護照載運十火車來吉濱關道施植之觀察以洋鹽入口查與約章成案均不相符給護照一層萬難允准業經面拒俄領并一面電禀公署與官運總局接洽 
[美領函詢皖省禁烟近况蕪湖]  
　　駐寗美領事潘士恩氏前日函致蕪湖關道李梅坡觀察云查安徽省禁種鶯粟之舉近三年來是否全行禁絶抑尚有未淨之處比較兩年之前尚有若干吸食鴉片之人貴道處必確有所知務祈詳查示復爲幸 
[日領要索撞沉鹽船案牘蕪湖]  
　　日商日清公司襄陽丸於光緒三十四年十二月在懷寗清節洲地方撞沉鹽船汪吉祥莫宏發一案蕪湖關道李梅坡觀察上月接駐寗日領事井原氏函稱此案擬在寗提訊請借全案文牘當經飭抄寄去刻又接該領事來函請將全案文牘詳細抄送并請繪撞沉鹽船之地圖見示以憑核辦未悉觀察如何答復也 
軍界 
[龍提籌防桂邊之佈置廣東]  
　　西省龍提濟光近日察看要隘情形當以宣屬之那悟那桑上思屬之牛屎隘等處毗連十萬大山與越接壤均屬外入捷境由東興防城繞出各隘直達南寗四日可到因特籌議布置並將情形電咨督院略謂現值越氛未靖内竄堪虞前次探報□□有使亂黨由白龍上岸攻欽邕之舉姑勿論其果否實行不能不認真戒備况南寗爲中樞重鎮較龍邊尤爲要緊亟宜擇地建設兵房藉資防衛東界兵房郭道巳動工建築興修其上思之牛屎隘汪威平隆等處巳測量繪圖相定地勢飭黄管帶志垣移紥牛屎隘謝管帶德揚移紥汪威王管帶傳善移紥宣屬那悮那桑加意戌守嚴詰稽查如此嚴密布置與東軍呼吸可通將來有事庶可聯爲一氣互相策應 
[中營禀揭總鎮劣跡福建]  
　　署福寗中營陳遊擊誠撤任卸事後憤憤不平據情上訴督轅具陳本鎮劣跡略謂上下寮屬同處一方初無嫌隙紙因鎮幕趙某者不知鎮軍因何受其挾制言從計聽遇事弄權凡屬禁下均須曲意逢迎始能高枕卑職秉正不阿拙於獻諛貢媚雖經來函以假欵爲索贿（鈔函粘附）并未答應因此生出波瀾竟使寃沉黑海 
雖上司舉動下屬未便直陳然以鎮軍圖佔嫠婦初待之若匹耦終棄之爲仇讎當新正上省禀謁憲台該婦尾而追之直欲搗其輿碎其衣以洩其忿鎮軍窮無所之竄避箭道而出甫得脫身即此一端巳足概見其餘 
 
 

Page 12

 
 
諒亦早在洞察無俟卑職之瑣瑣陳瀆也制軍閱禀後當即批飭福寗府查覆核辦 
[軍門出巡長江上游蕪湖]  
　　長江提台程從周軍門以上年沿江大水爲災近來糧價日昻各處貧民搶米情事日有所聞誠恐匪人乘機造謡有害治安特於二十五日由太平乘建安兵艦出巡是日夜十一句鐘抵蕪次日午後鼓輪上巡矣 
實業 
[整頓呼倫航業之計劃黑龍江]  
　　黑省呼倫道宋觀察以額爾古納河係中俄公共之水乃俄人輪舟行駛上下相連左右岸均有船照以識水道由額爾古納河可上達至吉拉林對岸俄屯臥牛槐布拉等處我則片帆絶影沿邊各卡載運皆仰給彼族往往受其要挾當即禀請公署擬由省另籌鉅欵飭下松黑郵船局設一輪船公司派熟習船政之人專理其事以松花江黑龍江爲正路以額爾古納河嫩江爲支路一氣貫注化板爲活邊腹各地商墾均易振興於行政軍事亦多裨益其利誠非一端等因未識公署如何辦理也 
[調查浙東樟腦出産情形杭州]  
　　浙東樟樹天産極盛土人不知熬腦之利往往斫作柴薪近年日商紛入内地自由設廠致天然大利淪爲漏巵勸業道董季友觀察有鑒於此力圖補救特於舊臘遴派陳應鈞邱毓聰兩縣丞分赴金衢嚴温處五屬詳查樟樹出産情形日前該委員等先將金温處三屬查勘大略情形報告到道謂温州各縣樟樹質佳者概被日商三五公司及同裕厚兩家購砍盡淨所剩僅八九百株概係劣品腦液有限惟處州各山鄉産樟極盛質佳漿盛之本多至一萬餘株儘可設廠熬腦金華一府出産樟樹各處均盛而樹本極小大者百不得一腦質較他處爲尤劣似宜從緩開辦等語董觀察當以該員等調查温處金三屬樟樹情形尚不率略俟將衢嚴二屬查竣回省將調查所得分别報告以憑核辦 
[湘省路工炸山近狀長沙]  
　　湖南粤漢鐵路總公司現因湘路長沙至洙洲一叚幹綫早巳分叚趕修刻下由新河首叚至洙洲士工次第興築不日竣工所有省垣南門外紅山頭猴子石豹子嶺沿河一帶均係石山亟須開鑿非借炸藥之力不足以資攻裂惟炸藥一經轟發勢甚危險必預定時刻俾下上民船輪船及往來行人等先時廻避恐一時驟發不免有意外之虞兹巳定於二月十八日起開炸紅山頭猴子石豹子嶺沿河一帶石山每日自午後一句鐘至二句鐘止爲開炸時間届時凡民輪各船及往來人等須暫行停止必俟二句鐘後方可照常行駛每日於開炸先半點鐘上自豹子嶺下自南湖港兩頭均派有小船動摇紅旗以示禁令並於豹子嶺上紅山頭下兩頭站立護勇諭禁行人力令繞避除由該公司撰就廣告到處張貼外並移請巡警道轉飭水陸巡警各局出示曉諭周知矣 
雜記 
[縣令强霸民妻之荒唐山東]  
　　山東某縣縣署前有林姓者營商京師三年矣其妻獨居一室某日該縣令出署瞥見其美夜間命僕媪召至署内肆意調戲遂兩相投合海誓山盟氏亦樂不思蜀日前林歸不見其妻但見差役二名下榻室内駭極差役識其爲主人也謂汝歸矣吾輩可釋守矣汝試檢點物件俾卸我責林不解詰之差役詳告之且謂奉太太之命爲子守家子將何以報我林聞言怒髮切齒立晋署詰該令何故强霸民妻縣令笑謂此兩方面各表同情何得云强霸且汝在外巳經三年此三年中熙來攘往者人盡夫也今從本縣以後汝之綠頭巾可以免矣汝又何必留此不貞之婦哉吾爲汝計吾代出欵千緡汝再娶婦豈不愈於此乎林聞言無法可處且自思妻在縣署將近一載即能奪回亦巳蒙垢遂面謝該令領欵而罷 
[熱河民食之困難直隷]  
　　熱河轄境綿亘數千里民食專恃小米爲大宗去年各屬均告歉收存糧又早被商人販運殆盡刻下米價漲至每斗八錢餘且無處購買窮民大有岌岌不可終日之勢 
[桃源衙署被焚情形蘇州]  
　　桃源縣陳大令杭于正月二十四日帶印赴寗公出詎是日中午一點鐘署後外更房失慎延燒官眷所住瓦屋八間及毗連草房十餘間二十五晚該縣行抵清江聞信星夜　回查看大堂二堂倉庫監覊各所均未殁及檢查一切文卷亦無損失當即馳禀省台略謂桃邑樸陋異常住屋間隔率用蘆編紙糊本易燃著又值風狂日燥火到之處頃刻灰燼以致施救莫及眷屬等僅以身免屋内衣物器具悉付焚如災生旡妄覩之皇然除將應行修復各屋另行估計禀報外伏乞垂鑒 
清談 
[鹽政處]  
　　澤公清理財政之餘暇。復奏設清理鹽政處。以爲籠絡權利之地。誠哉澤公之善于理財也。 
　　雖然其如各督撫權利何哉。宜其不俟終日。而反對者且紛紛矣。 
　　宣尼有言。放于利而行多怨。良有以哉。 
[錢糧徵信册]  
　　天下之事。往往有極美極善之政令。而一經當事之思維遂終至延擱而不得行。創議者由是輙爲之痛心疾首。而不能自巳。 
　　客歲諮議局。提議浙屬各州縣一律刋布錢糧徵信册以昭大公。上以剔州縣之弊混下以除吏胥之績弊。法至良意至美也。顧乃格于需欵太鉅。藩司遂以衆議僉同之故。而詳請緩行。豈不大可惜哉。 
　　或者曰。需欵太鉅。會議廳設詞也。窮其隱。殆恐各州縣無弊可混。而損一巳之利源耳。噫嘻信斯言也。官有利民無命矣。 
雜著 
[長春民族生聚源流考（劭）]  
　　柳條邊由渤。海沿岸。西及虞村。循松嶺山脈廻跨吉奉兩省間。今阻隘大通。邊關益斥。欲問曩年亭障之建置。候人戍守之陳迹。父老巳莫詳其故事矣。然此一線柳邊朝廷禁令之張弛。實於長　墾務發達之原始。與民族生聚之源流。有切要之關繫在也。國初在順康之間。士大地大夫罹黨禍。及勝國殷頑。悉遣戍寗古塔。若山隂祁奕喜。桐城方登嶧。吳江吳兆賽。其最著者。時立法疎闊。津梁之譏禁不嚴。康熙中葉。勘定滇粤逆藩。滿大臣有以吉林根本地。此輩鬼薪城旦。將汚舊俗爲言者。遂改配於邊内開原附近之尚陽堡禁錮拘留。於尼堪之台。（台在英額邊門口高宗御製時序尼堪者國語漢人之謂罪人謪戍悉令守台）而以柳邊爲滿漢大防。凡漢人欄出者誅。卡侖駐弁亦膺嚴處。如是百年逮。乾隆之季政令漸弛。轉形寛大。燕齊生齒日繁。民人諗知關鎀地饒沃。爭來耕墾。户口之數。歲月增進。乾隆五十八年。高宗純皇帝巡幸吉林。御製五榖詩序。巳有藉養無萬窮黎之語。而禁令乃不除自解矣。此問題影響於長春最速。長地扼柳邊伊通英額各邊門。繞越圜場西進。適當大道之衝。故弛禁僅一二十年。在嘉慶初　巳議設民官。近邊斯遷殖易地廣漠斯生聚繁。談吉林墾務。必首數長春固斷然矣。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦地方自治 
[上海城自治公所庚戌春仲議事會議决事件（再）（續）]  
[一件處置公産案]  
　　議事會提議事件按照城鎮鄉自治章程第五條第三第四欵事宜議决如左 
　　由董事會呈請道縣移詳凡本區域内新闢之路援南巿外馬路例免收房捐以興巿面 
[一件撈挖城内肇嘉浜案]  
　　議事會提議事件按照城鎮鄉自治章程第五條第二第三欵事宜議决如左 
　　定本年撈挖一次由董事會呈請蘇松太道於城河經費息欵項下隨時撥用 
[一件城門關閉應歸一律案]  
　　議事會提議事件按照城鎮鄉自治章程第三十六條第一欵權限議决如左 
　　由董事查案呈請將新舊各門一律改歸巡警管理以免閉門時刻遲早參差之弊 
[一件道路橋梁禁止停棺案]  
　　議事會提議事件按照城鎮鄉自治章程第五條第二欵事宜議决如左 
　　道路橋梁一概不准暫停棺柩以重衛生先行呈請出示曉諭並飭巡警隨時阻止如無力營葬者應報明同仁輔元堂或果育堂即行代理 
[一件阻止居户沿街焚燒死者衣服及草庫草甏等物案]  
　　議事會提議事件按照城鎮鄉自治章程第五條第二第三欵事宜議决如左 
　　由董事會與前條一併呈請諭禁 
[一件處置公産案]  
　　議事會提議事件按照城鎮鄉自治章程第三十六條第六欵權限及第九十條第一欵之規定議决如左 
　　地方公産應以保存爲原則變賣爲例外將來處置公産之方法應以出租爲董事會權限以内之事如有必須變賣之理由須經議事會之議决 
[一件清查吸鴉片烟案]  
　　議事會提議事件按照城鎮鄉自治章程第五條第二欵事宜議决如左 
　　清查吸烟之人由董事會交户籍科辦理如有託名會所相聚私吸等情應處以相當之罰 
[一件請接收地丁漕糧帶徵錢文案]  
　　議事會提議事件按照城鎮鄉自治章程第三十六條第六欵權限及第九十二條第一欵又第二項并第九十六條之規定議决如左 
　　附捐之新由諮議局議决經撫部院公布施行者如地丁一兩帶徵二十文漕米一石帶徵四十文漕米巳自去年帶征地丁亦自本年上忙起帶征應由董事會呈請上海縣將每届帶征實數按照城鄉區域分　確定凡在城廂區域範圍者即隨時交本公所接收動用在鄉區哉範圍者另行組織籌備鎮鄉自　公所代爲接收鎮鄉自治公所未成立以前即作爲籌備自治之經費俟該公所成立後即按照該區域應得之數經由該公所接收 
[一件酌定特捐名日案]  
　　議事會提議事件按照城鎮鄉自治章程第九十二條第二欵及第二項之規定議决如左 
　　特捐類别新由諮議局議决經撫部院公布施行者如烟酒捐茶捐戲捐經懺捐之類應由董事會酌量情形先行擬具章程交下届議事會開會期議决 
[一件送子菴僧售地案]  
　　議事會提議事件按照城鎮鄉自治章第三十六條第六欵及第九欵權限議决如左 
　　該菴僧並非嫡派菴地應以絶産論歸本公所收管保存（完） 
本埠新聞 
[補助求火會經費之計畫]  
　　城内外救火聯合會費用浩繁籌措不易現經自治公所議事會提議以後凡遇火警須派探查明起火者有無保險縱火情事並將延累自起兩項及損失器具房屋所值幾何一併查明歸工程局當值處立册報告以憑秉公酌罰撥充該會經費業巳知照西南兩區一體照辦矣 
[招告訟訟棍之罪狀]  
　　本縣田大令昨日出示云本縣訪聞訟棍錢昭榮在西南鄉一帶唆訟招摇無惡不作即飭密拿到案訊據供稱前爲朱炳章誣報命案又被何蘭生投案牽涉旋因持刀戳人被押改過局乘隙逃後于朱明華拔人案内復押改過局現求施恩等供查該訟棍犯案甚多屢辦不悛鄉間不乏受害之人率皆畏累不敢首告兹旣逮案自應澈究合行出示招告爲此示仰鄉民鋪户一應人等知悉爾等如有曾受錢昭榮誣害者即速來縣呈明以便彚案嚴訊澈究决不稍于拖累切勿隱忍緘默自貽後悔 
[軋斃馬夫之慘聞]  
　　工部局掃街馬車馬夫王喜子前日下午因裝配馬車馬忽驚躍將王軋傷肚腹倒地斃命旋由捕房將屍車入驗屍所並諭地保報縣請驗 
[謀殺親夫案之供詞]  
　　因姦謀命之朱阿六前晚經本縣田大令提案復審據供與陳和尚之未婚妻小陳石氏私識年餘正月初七與陳及陸金寳在飯館夜膳一同回船臥宿時俱酒醉陳跨船之際小的遂將陳掮落浦江陸曾詢問小的囑勿聲張今巳悔悟自知巳晚惟小的之父福林年巳六十二歲上有祖母小的並無兄弟叩求格外施恩判還禁候辦 
[復訊因姦釀命案]  
　　公共公廨移解沈阿大到縣前晚復訊沈供與小客棧主李錢氏姘識兩載去年施金標硬將錢氏姦佔歲底又將小的毆逐出外小的因有新棉袍一件被施覇奪向索不還小的一時忿極將伊戳死惟小的泰州家中尚有父親年巳六十六歲求宥判還禁擬辦 
[普育善堂之命案]  
　　二十二鋪地甲金茂昨至縣署禀稱普育堂 
 
 

Page 19

 
 
留凑病人吳秉恒失竊水烟筒一支疑被同住之唐阿六偷取唐忿不能平持刀猛戳吳即斃命堂中諭飭投案求請相驗田大令准於午後到堂驗得吳之咽喉被刀戳破因無户屬在滬即飭善堂備棺收殮厝壇召認 
[馬車碾斃行人]  
　　二十三保二圖地保邵錦堂投縣報稱江北人王小扇子行至泥城橋附近突有垃圾馬車飛馳而來將王撞倒立時碾斃今由捕頭諭將王尸舁至驗尸所諭飭小的報請相午後經田大令到所檢明係被大輪碾斃即飭善堂備棺收殮發壇標記 
[西商會議善待牲畜辦法]  
　　庽滬西國紳商組織之禁止虐待牲畜會曾於本月二十七日在會長英總領事住宅開常年會議先將前次會議報告宣讀繼將所呈帳目通過旋由會員葛蘭森君提議請製小牌給發各會員隨身携帶以便遇有虐待牲畜情事可以有權干涉又費萊生君提議會中應致書法工部局請其變通狗舍殺狗之制仿效公共租界狗舍辦法又卜羅斯君提議請每年撥洋一百二十元送交上海西童公學及華童公學作爲學生發揮善遇牲畜論著佳作之獎金以上諸議均經全體贊成通過 
[新任美使抵埠先聲]  
　　新任美國駐華公使卡龍君將於明晨十時抵滬本埠美國官商早巳預備供張工部局亦擬選派騎兵沿路護衛 
[男女學堂演劇籌欵]  
　　中國女公學今日假座新舞台演劇所得看資充作該校經費又商學社兩等小學亦定於三月初八日假新舞台演劇除開銷外所得看資悉歸該校以充推廣校舍增聘敎員等經費是亦不得巳之苦衷也 
[淫棍恃醉尋釁]  
　　何玉堂於前日下午闖入夏玉忠家與其姪女調笑被夏撞見面斥數語而去詎何於晚間乘醉復至夏家持刀尋釁由夏喚同崗巡將何拘解四路一區訊供狡賴判暫交巡目王成興保出候查明實情再行究辦 
[青年會開半月演說會]  
　　本埠中國青年會近又組織半月演說會每間半月延請中外名人演說一次前晚爲第一次演說之期晚間八時首奏音樂次爲英按察使蘇瑪利君演說英國立憲大綱由奚君伯綬通譯足痪法政家之研究末殿以幻燈演映美國議院及審判廳等畫片是晚聽講者約有三四百人咸謂與吾國立憲前途大有關係云 
[委兼公廨襄讞]  
　　公共公廨襄讞員李萼仙司馬修梅近奉新任鄂督瑞莘儒制軍調赴鄂省差遣委用所遺襄讞一差業奉滬道蔡觀察札委滬南工程局正裁判員孫賡梅明府調鼎兼辦昨巳到差 
城内 
[逆子宜懲]  
　　徐曹氏控被伊子毆逐一案前晚由縣提訊氏供次子朗亭將姘婦蔣氏帶回家内時將婦人毆罵箱内田單衣洋亦被奪去逐出不養惟故夫徐耀在日逆料朗亭不孝親書遺囑九紙今將一紙呈電餘在親戚處可以博訊詰之朗亭狡賴不認楊考山供朗亭違忤被控曾央小的理勸今伊母反誣小的指唆求鑒判候傳到親族訊明 
[道批四則]  
　　石瑾良禀批此案節經批飭該縣旣不遵辦亦無隻字具復所稱　差串捺等情不爲無因應准由府親提集訊秉公究斷以免日久訟延仰松江府戚守遵照辦理並將訊斷情形報查毋違陳善臣禀批察閱黏呈孫少峰原信証之公廨各供該職所執張蘭生明係因張潘訟案與孫少峰等經手串騙而來否則向張蘭生索欵係屬堂堂正正孫少峰何致轉爲函囑詭昨爾本家自行來蘇歸取之語即此可爲鐵證似此串詐筆據尚取公然黏呈希圖朦蔽翻案殊屬膽大之極如再執迷不悟來　嘵瀆定　扣留究辦慎之裘星堂禀批察閱抄黏府批所有此案欵竇業巳逐層指詰應俟縣復到日核明該農民禀訴理由秉公飭遵毋任纒訟仰松江府遵照辦理禀黏附發仍繳徐光卿禀批據控是否屬實仰川沙廳即照禀訴各節逐一詳復察奪 
南巿 
[私遷骨殖]  
　　老口渡王德潤蔴油店小主王炳焜昨將蔡裕卿扭至西區控被將伊母棺柩私自檢骨遷葬當經該區解至工程局由孫裁判　訊蔡供該墳十餘年來無人祭掃是以另葬擬將該地六尺賣於朱姓嗣被叔父阻止尚未成交判傳伊叔蔡錫華到案保出指明遷葬地段再行送案嚴究 
[勒令遷葬]  
　　鄉民沈盛榮昨將巳革水利廳差夥金茂扭至四區控被私葬棺柩當由該區解至工程局研訊金　曾將妻子棺木葬於該地後又由反人托葬兩柩是實判戒責五十下交保限一月　遷去如違重辦 
[戒責劣子]  
　　成衣匠陶秋卿控學徒王福根捲取衣料及洋銀念元逃出　由巡士將王拘至工程局請爲訊究陶偕王母趙氏投案領贓判令趙氏當堂將子戒責領回管束 
[均非善類]  
　　湖南游勇柳有升將呢四尺半在升大押　求質被探夥詰知在南京人丁姓處　來旋又在天葆棧拿獲同黨李東海甘湘雲　至工程局請究李供父係某省道員今因過滬致被誤拿甘供在江元兵輪上充當敎習判李戒責一百下甘責四十下斥釋柳責二百五十下押七天贓存候認領 
閘北 
[積竊就獲]  
　　巡警總局偵探隊前日在太陽廟後面拘獲夥竊朱家宅天主堂案内之積竊張兆林並獲其黨之姘婦王陳氏起出贓物多件當票二十餘張一併解局昨經孫裁判提訊屬實判張鞭背一百下還押候辦 
[有無存銀]  
　　黄順生控陳正記虧欠填泥工銀三千餘兩昨經總局孫裁判提訊陳供有銀存於工部局尚未　出判押候函致公廨查詢工部局有無存銀再行核斷 
[藉滋擾]  
　　住居六十間地方之無　人金翰生前日因其子出天花天摮紏集數人向同居章雲亭尋釁繼使扭至四路一區控訴黄巡官以金不應藉屍滋擾大加申斥惟念其　　即飭地　向善堂領棺收殮 
英租界 
[跳出火坑]  
　　烟妓土愛林前日逃至火車站擬乘火車至鎮江被捕查見帶入捕房轉送濟良所昨送公堂請訊王妓供年十五　鎮江西門外人父名居國甫與母同居原籍女子於十二歲被匪拐帶來滬賣於法租界同德里第七家花烟間内爲娼巳有三年因被鴇婦虐待是以逃出判發濟良所擇配 
[妓女思家]  
　　雉妓朱金寳前四違章拉客由捕傳至公堂訊係被拐奉判留候移請丹徒縣查傳其夫來　認領在案昨由官媒將朱妓解案復訊朱妓供丈夫富　元在鎮江西門外推車度日父名朱四根亦居是處婦人被匪拐帶來滬賣於寗波人所開之妓院内賣娼求恩送回原籍判暫行留　備文派差解送丹徒縣查傳家屬認領 
[鴇妓拉客]  
　　鴇婦范王氏因與妓女唐阿四在途拉客昨由包探一併傳至公堂判范鴇罰洋十元充公唐妓發押棲流所十天 
[如何安置]  
　　粤婦張陳氏家之婢女薪花與馬夫張寳山串竊飾物由廨訊明判押幼女所半年在案昨巳期滿由所將女送廨請示判仍交所帶回候其王到案再核 
[尚有同黨]  
　　李子裕四串拐卞孟氏之五歲男孩和尚由廨押限父孩在案昨由捕房將李解案訊知李之同黨王某逃匿鎮江判李還押候函請丹徒縣移提人証再訊 
[小孩尋親]  
　　小孩李章子前日在福建路徘徊啜泣由捕帶入捕房　送公堂請訊李孩供稱江北鹽城縣人年十一歲來滬找尋父親尚未遇見　送棲流所留候懸牌招領- 
 
 

Page 20

 
 
[串吞田單]  
　　奚徐氏在上海縣署控告王萬生串吞田單由田大令移請公廨於昨日將王傳至公堂過堂候訊 
[被告到案]  
　　顧桂生控蔡泳濤圖賴銀兩又王錫三控鄭玉書吞没股本兩案　由差探將蔡鄭二人先後傳至公廨過堂候訊 
[並無不合]  
　　美商朗利控鄉民陳發發賣地所交單契不符一案昨日午後由廨復訊據原中沈根根凌永祖到堂証明被告並無不合判陳交原保候會商定斷 
[能否寛限]  
　　金谷香酒店股東王友松控經理孫文炳虧空帳洋一案昨日由廨復訊孫供求寛限料理判仍還押候禮拜二訊核 
[舟子吞欵]  
　　某洋人偕見証吳硯農控告舟子王阿六吞没洋一百元昨由捕房將王解廨訊供不認押候查明於下禮拜一再訊 
[車夫肇禍]  
　　麥邊洋行陳少忠控塌車夫楊泮利拖車不慎撞碎值洋一百三十六元之玻璃窻昨由二房將陳楊二人解廨一併押候傳到車主於下禮拜三訊核 
[屢戒不悛]  
　　張杏福等四户控七次過犯李春林竊取綢緞昨農由探解廨訊知尚有同黨逃匿法租界判李押保函請法公堂移提人証到案再訊 
[逐出復來]  
　　過犯蔡文炳計榮生逐出復來由探一併查獲昨解公堂訊究判各押一月期滿仍逐出租界 
[竊案待查]  
　　東洋人某甲控顧林生串竊衣物昨晨由探將顧查獲解廨請究判押候查明再訊 
[是否誣陷]  
　　朱瑞章控葉仰之圖竊等情昨由捕捕房解廨訊無實據判葉交保候查 
[勒砌隂溝]  
　　胡坤泉因造屋不砌隂溝由工部局傳至公堂收押在案昨日復訊判胡存銀三十兩由工部局代爲砌造 
[人証未齊]  
　　日本郵船會社控吳阿六趙春林串竊值洋二千餘元之寗波漆十七桶消贓於張仲山一案昨日由廨復訊判吳趙還押候提齊人証於下禮拜五再訊 
美租界 
[請緝逃妻]  
　　源昌路一百二十四號剃頭店主陸春山昨因其妻楊氏私自逃逸投報捕房請爲查緝 
[船夥鬥毆]  
　　昨有船夥張阿二朱其武二人在斐倫路口角鬥毆二百三十九號捕喝阻不服判送捕房押候究辦 
[幸無實據]  
　　陸金　昨偕華捕將華阿二趙阿福扭至捕房控被在西華得路搶攫袋内銀洋請爲究辦捕頭詞無實據斥釋不理 
[欠租圖逃]  
　　住居嘉興路一千五百二十四號之胡李氏積欠房租七個月昨將器具什物潜行運出被管門人遇見扭訴捕房捕頭命赴公堂控請究還 
法租界 
[保人脫累]  
　　巳閉爕理齋　表店主陸榮記因欠利喴烏利文瑞記等各鐘表行貨欵被控昨經公堂復訊烏利文代表訴稱陸所欠之欵當時由文美齋主陸慶記担保言明過期不理由保人理直今被告挺押不理應向保人追債保單呈案請察聶司馬檢閱保單以陸榮記在限期之前即巳來甲未便責成保人判陸慶記　去候禮拜一將各帳對明再行定斷 
[害人不淺]  
　　無賴沈長林以代人打嗎啡針爲生前日又持嗎啡藥水針全副到處兜攬當被包探撞見拘入捕房昨解公堂訊究判枷號一月以儆 
[無可抵賴]  
　　剪綹賊張五江前日在途模竊趙福青等身畔洋數十元報由包探緝獲昨解公堂訊究張供詞支吾聶司馬以張巳在捕房供認原告雖未到案亦可無庸　訊判枷號一月押捕房三月 
來函 
[覆嘉善勸學所沈茂才樞書]  
　　守瓶足下閱本月十七日申報載嘉善學界公啓致書于僕遍詢學界迄無知者惟玩書中之言似爲覬觎公車存欵起見記得去年秋間足下托人勸僕暗中餽汝五百金可以了事僕盟心無愧不使苞苴足下由是銜恨次骨且原文首提勸學所缺欵則知此書定是足下所爲無欵查嘉善勸學所並不由縣發起係足下運動屠沽巿販餌以山鳳軒蟹肉饅頭遂爾秘密投票致令人格不完如足下居然得票最多故足下之爲人久爲學界公棄胡言公啓哉足下自忖本楓涇一窶人子耳青鞋布襪從去年勸學所到手後城廂内外各善堂公欵羅掘殆遍盡飽私槖徐邑尊本極和平不由作主一任汝多方要挾出入公門甚至鄉間賣孀無不染指生涯發達面目全非金絲眼鏡四季華服亦知汝父在楓日吞土皮過癮汝尚一毛不拔不肖子何忍心乎足下平素自詡開通不謂去年考拔亦竟爭先恐後出人意外由今觀之非功名心熱原爲垂涎公車銀欵耳無奈文字醜劣不能如願致遭擯斥不得巳托名勸學缺欵托名學界公函顔之厚矣我勸足下此後不必再生妄想公車存本由徐邑尊暫借一千元作爲諮議局經費現在所存無幾今届各孝廉絡繹上京朝廷尚寛籌出路則公車需費甚繁安有閒錢能填足下欲壑僕素無消極何致剥奪公權魏塘學堂僕以揀選入都另謀瓜代豈得無端誣衊損人名譽乎僕本忠厚待人不喜揚人之醜乃隱忍過甚反長猖狂若不急爲表白普天下同胞其謂我何嘉善徐瑞驥啓 
 
 
 

Page 21

 
 
   
 
 

Page 22

 
 
　　開胃妙藥世無其匹 
　　本藥房顧問官醫如左 
陸軍　𠚤　醫監正五位　長瀨時衡先生 
陸軍　藥　劑監正六位　石塜左玄先生 
海軍𠚤醫少　監從六位　日向次作先生 
海軍𠚤醫少　監從六位　橫井太郎先生 
海軍𠚤醫少　監從六位　門倉梅三郎先生� 
　　胃活藥係左列著名大醫所合議創製本堂主人志存濟世不惜重資精選原料處心修合以資救苦屢經試騐百發百中雖舊染痼疾照法服下數日立卽全瘉奏効如神實爲千古未曾有之聖藥 
　　本藥効能槪略列下 
　　記　一藥名　胃活 
　　僕等專爲救助胃症諸君起見於是協同研究歷數星霜參以實驗學理始發明此絶妙之奇方若不供之於世其何以遂僕等之初志乎至於功効之顯著尤其驚倒一切果能弘布於萬國天下謂非爲濟世活人之小補云爾 
陸軍軍醫監　長瀨時衡印 
正　五　位　石塜左玄印 
陸軍藥劑監　日向次作印 
正　六　位　橫井太郎印 
海軍𠚤醫少監門倉梅三郎印 
從　六　位 
海軍𠚤醫少監 
從　六　位 
海軍𠚤醫少監 
從　六　位 
　　胃活專治効力 
　　隔食·胃弱·多年胃弱·胃痰·心胃氣痛·胃痙攣（即或時）（疚筋）食物不進·胸痞（食物不消化故）（胸積弊）宿醉（即昨日飲酒）（今日尙醉）惡心嘔吐（見食吐）吐酸嘈雜·膨脹·或兒小吐乳等一切之胃症若少服之則靈騐如神云 
　　日本及淸國政府認可招牌爲記　胃症　良藥　胃活 
　　價洋 
三　　日　所服藥料　定價　洋一角二分八　　日　所服藥料　定價　洋三角十五　日　所服藥料　定價　洋　六　角三十七日　所服藥料　定價　洋一元二角 
　　胃病形骸 
　　○胸漲困苦○食物不進或食過多○或飲食則痛○胸腹並痛○胸漲痛○打臭噎○吐粘涎○吐酸水○血氣逆上則目昏花○腰腿發冷○或大便不下○或時下瀉○或腹内無力氣不時憂鬱○顏色靑黃○身體困倦○或欲勞動而無力○且無記憶○若少出力則厭○不時好睡此等症皆胃病之形骸也 
　　啓者近因淸國諸大商家定購敝房貨物者日增一日此番擬當格外減價出售以廣招徠茲爲代售諸位爺台另設有益之法共享漁利倘有欲代爲出售者卽希速速示知爲盻賣藥章程行單便郵送不誤耑此佈聞 
　　總售處　大日本東京　銀座壹丁目同大阪南久寳寺町貳丁目 
　　大淸國寄售所　大淸國上海英租界河南路老巡捕房北首 
　　山田安民大藥房同啓 
　　山田安民大藥房 
　　東亞公司書藥局 
　　此他中國通商各埠及著名要區之藥材店雜貨行代爲出售特此 
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[熱河都統誠動奏原設阜新縣治擬勘地移建摺]  
　　奏爲新設阜新縣治地處過偏難於控制現擬勘地移建以資治理而裨地方恭摺仰祈聖鑒事竊查新設阜新縣治當委員試辦之時原定於鄂爾士板地方東北之庫倫正北之奈曼兩旗均歸管轄故設治尚稱適中嗣又添設綏東一縣將庫倫奈曼兩旗亦均撥隷綏東按其地勢舊署所在實覺過於偏西雖設治巳逾五年街巿人民未增繁盛今將修建衙署興築監獄若不另擇縣基遷移改設不特紳民諸多不便抑且無裨治理兹據勘得水泉地方地處沃衍山水環抱形勢極擾且係往來通衢商賈雲集富庶景象甲於全境該縣界連奉省與彰武鎮安廣寗義州及熱屬之朝陽建平綏東爲熱河東路門户關係綦重而水泉又爲阜境適中之區距離七屬邊境均在一百餘里洵爲衝要之地移設縣治與地方政治民情均有裨益由該縣姚致遠禀經前升任都統臣廷杰飭據該管知府會同旗佐切實查勘繪圖貼說禀准移設其原設之鄂爾士板巡檢兼阜新典史現在縣治旣遷自應隨同前往以重典獄將來該處應否酌添分防以資佐治俟該縣遷移後體察情形能否兼顧再行禀辦所有購地移建各費飭據該縣核實估計約須庫平銀四千七八百兩巳由財政局先行墊發銀二千五百兩爲購地買料興築之用前都統臣廷杰因升任交卸未及奏報移交前來臣覆核無異當飭該縣照估興建核實動用一俟工竣即行繪圖造册呈候分别奏咨辦理除分咨政務處吏部度支部民政部理藩部查照外所有原設阜新縣治現擬勘地移建緣由理合會同直隷督臣陳夔龍合詞恭摺具奏伏乞皇上聖鑒敕部立案施行謹奏宣統二年二月十九日奉硃批該部知道欽此 
要件 
[魯撫孫寳琦酌擬幣制單數本位平色法價及應行籌畫事宜清單（續）]  
　　謹擬銀四等 
　　曰五十分重庫平五錢淨銀九成銅一成陽面中鐫大清銀幣上邊鐫五十分下邊以兩枚換一金隂面中鐫龍邊鐫宣統某年造準錢一千文每句中留空或隔點以下同 
　　曰二十五分重庫平二錢五分銀色同上陽面中鐫大清銀幣邊鐫二十五分以四枚換一金蔭面中鐫龍邊鐫宣統某年造準錢五百文 
　　曰二十分重庫平二錢銀色同上陽面中鐫大清銀幣邊鐫二十分以五枚換一金隂面中鐫龍邊鐫準錢四百文 
　　曰十分重庫平一錢銀色同上陽面中鐫大清銀幣邊鐫十分以十枚換一金隂面中鐫龍邊鐫宣統某年造準錢二百文 
　　五十分銀幣今日實用之單位也凡單位高下當視分數之多寡不論位數之大小分數愈多則分合愈便生活高下皆能相適英德單位相差至二十倍非其生活程度果相差若此也先令分數少馬克分數多其比較在單位以下之分數不在磅與馬克之單位也日本以淨金二分爲單位照金銀二十八倍比價不過得銀五錢六分而析爲千釐視德之馬克以一錢三分餘淨銀析爲百分者相差一倍矣論者猶嫌其過高我國生活之能力恐猶未逮日本自遠不及英德今析一金爲百分而以一分換錢二十文其分數差於日本者約十之二似與今日生活程度相宜且小之由文以至千大之由分以至百無論將來生活若何而虚實兩單位皆能就之計分計文各以十進立算之法亦與從來習慣相適惟小至一分乃與二十文爲比列然兌換之數非進退分合之數矣 
謹擬鎳幣二等 
　　曰五分陽面中鐫五分邊鐫大清宣統某年造隂面中鐫龍邊鐫二十枚換一金每枚準錢百文 
　　曰二分半陽面中鐫二分半邊鐫大清宣統某年造隂面中鐫龍邊鐫四十枚換一金每枚準錢五十文 
　　鎳幣鑄利甚鉅其成色爲鎳二十五分銅七十五分其重量當調查現在鎳價以定之不可徒據外國鎳幣爲比例如日本鎳幣重庫平一錢四分以二十枚換一圓德國鎳幣稍輕於日本而十枚換一馬克馬克之去一圓遠矣及其用至青島重不滿一錢而十枚換一大銀圓則去一馬克更遠矣 
　　此種鎳幣色澤最精而中國向無巿價但能堅保法價之信用不嫌取利稍多惟鼓鑄宜有限制而最要者在能換大銀幣然後信用可保也其使用亦以一金之額爲限（未完） 
小說 
[社會小說清夜鐘（三）]  
　　第一回破迷信借資社會鏡儆愚頑喚醒國民魂 
　　在下做書的又道。我們中國的科學。雖然不及歐美各國的完全。但這個問題。是從社會的習慣風俗上來的所以外國人專心研究科學的多。中國人專心研究科學的少。社會的風俗趨向。就是社會中多數人的心理中西學術。各有不同。也各有好處。不能一定爲著中國的科學不如他國。就說中國野蠻。他國文明。况且如今歐美各國的科學。也正還在極幼稚的時代。不過比起中國來。略覺完全些兒罷了。那裡說得上完全發達的幾個字兒。那少年聽了在下做書的這番說話。把頭扭了一扭。冷笑一聲道。你說歐美各國的科學。正在幼稚時代。你且把這個裡頭的緣故。講出來給我聽聽。有什麽切實的憑證没有。在下做書的慢慢的答道。切實憑證。自然有的。但是在下當這個時候。著書要緊。實在没有工夫和你細談。况且這一叚話兒。也長得狠一時說不盡許多。你老兄一定要聽。只要請 
 
 

Page 27

 
 
你老兄略略的等上十天半月。待在下做書的這部清夜鐘小說。脫稿之後。這些原理。自然通通的都在裡頭。你老兄拿去看上一遍就是了說著。便也不再理他。只顧低頭伏案的。揮毫振腕舉筆直書。那少年覺得没趣。只得自巳走了出去。口中咕咕囔囔的說道。頑固頑固。一路說著這兩個字兒。一路走了出去。在下做書的見他走了。便爽性提起筆來。把方才和那少年問答的話兒。也做了在下的小說資料。一一的演說出來。把這部小說。就算做清夜鐘聲的一般。所以這部小說的名目。就呌做清夜鐘。正是槐國回頭喚醒國民之夢。豐千饒舌。共聽清夜之鐘。如今閒話休提。只說中國江蘇蘇州府。原是個繁華勝地。省會名城。山水清華。江湖浩蕩。歌台舞榭簫管連雲。甲第高樓閭閻撲地。每當夕陽西下。華月東昇。十里樓臺萬家燈火。那班小家女子。都是倩粧縞袂。徙倚門前。横波送嬌。春山欲笑。勾引得那些少年浪子。一個個心迷意蕩魄散魂摇。真個是說不盡的無限繁華。講不盡的許多風景。 
國外新聞 
[神户炸裂之危禍]  
　　二十八日東京電云今晨神户港有小艇多艘由德國輪船卸運炸藥（該炸藥係里開爾公司所定數共五千箱）之際忽有一艇轟然炸裂四周震動者約七方英里之遥岸上遭殃頗巨房屋堆棧震倒者甚多東方旅館及托爾旅館均受巨損是役死者二人傷者頗多同日神户電云本日清晨六點四十分鐘時神户港有炸藥突然爆炸爲勢極猛雖死人無幾然殃累頗廣其肇禍之由係因某駁船偶爾失慎之故共炸毁炸藥一百三十噸其受損最大者爲煤氣廠廠内有煤氣七萬方尺都爲震洩當時驚亂之狀不可言喻有小艇三艘載有炸藥五十噸恐遭波及均自行毁船沉没現下正在設法打撈 
[英國政界近聞]  
　　二十八日倫敦電云據首相愛斯奎士君辦事秩序豫定上議院否案權議案將於西四月十四號通過豫算案將於西四月杪休議之前告竣 
[法政府懲罰罷工人]  
　　二十八日倫敦電云據買賽爾電稱馬洛雅郵船之火夫十名因罷工被控巳判罰覊押十日政府現控告罷工人及航務公會職員棄職之罪者共五百五十人 
[澳洲維多利亞政府之新政]  
　　二十八日倫敦電云澳大利亞維多利亞省政府决議創行官家煤礦之制以便平價零售供製造及境内各用之煤斤 
[羅斯佛舉動孚洽衆情]  
　　二十八日倫敦電云羅斯佛君接美國新舊敎徒電音數百通皆以對付羅馬敎皇之態度爲賀 
[俄國國用之充裕]  
　　二十七日柏靈電云本年俄國豫算案可餘在羅卜四百二十四兆元有奇國會未准之艦費羅卜十一兆元則不在此數之内 
[阿爾拉皮亞之亂耗]  
　　二十七日柏靈電云阿爾拉皮亞近有亂事土爾其巳與希臘布爾茄利亞商定均不干涉其事 
[孔戈問題將次議結]  
　　二十七日柏靈電云孔戈問題在比京交涉日内將次議結 
[俄外務大臣將抵德國]  
　　二十七日柏靈電云俄國外務部大臣伊斯華克君星期五日可抵德國 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
