# 1888 - 163 - 4905447

 

Page 1

 
 
[代印] [  皇朝經世文續編啓　圖畫集成局代啓]  
　　經世文續編百二十卷有道光六年賀編告成之後迄今六十餘年中凡當世名公鉅鄉魁儒碩士其崇論宏議博辯深謀散見於奏議公續及諸竊著述者又不一而足廣續之作海內企望久矣前年長沙王益吾大司成視學江蘇頒發勸學瑣言亦以期作期望多士而以近入所續為未善過地為各國通商總匯見開較廣書院林立英才輩出葛子源常簿承其先德名孝廉恪庭先生家學博達多通切　尤至讀觀學一編奮然願　斯任於是網羅散佚條貫參稽竭三年之力克成此書編次之精薈萃之富視江右饒氏所續奚翅膀十倍過之當呈王文宗及俞曲園太史兩先生鑒定續序仁和王賡虞中丞并啓為付刊問世行見此書風行海內不脛而走矣惟是梨棗之工尚需待日而同入皆以先　為快慫患排印茲託本局用白連泗紙先印一千部延請名手校馨而以葛君總司其事卽日開工約六月中可以陸續出書每部訂書三十二本定價洋銀十二元凡例玉條巳登本年二月十九日申報至全書校勘精詳裝訂工徵更無無待盲如有　售及欲看樣本者請至本局載法馬路南申昌城南龔門書院面議可也此佈 
[詩賦韻海出書告白] [  石齊主人代啓]  
　　詩賦兩藝與八股業始於縣府院試迄館課而尤重惜坊刻詩賦各選分類屆多而分類之弊遇彼此皆可互啟者便苦混雜文匯館主訪詩句題解之例將題之末字分排平上去入逐韻挨選詩注於目錄每題之下詳載出處取其易於檢尋較詩句題解更為醒目賦注仍於題後詮解計詩選二萬有奇賦選八千有奇總以清新俊逸工麗芊綿悉協應試體制為主凡經史中可以命題而向無程作者敦請名手補入一切坊刻雞跖集玉盆珠試律大觀臨珠等集概不濫入并於詩目錄之後附刊字類楔　及　辦爾種如遇平仄兼收一時虛實不能立辦者翻閱便可了然是集始於　未迄戊子夏繼得竣事定於四月初八日出書價洋十元分售亦可詩　海分裝八本洋四元賦　海分十二本洋六元售處在法大馬路文　館南北申昌各埠申昌各書坊購取　售到文匯館面議 
[石印繪圖鏡花緣出售啓] [  點石代啓]  
　　鏡花緣一書則古今說部未有之奇其本旨因駱右丞討武明空一檄而作使　　無終良有後託名唐閨臣雜開女製科以傾倒其生腹　而於切　之學尤徵心得其間山經海志交趾奇　草木蟲魚醫卜篆數詩詞謎語方技劍術酒令彈詞　　笑罵無所不有令讀君不覽其繁蕪作喜共新穎本齊更倩添毫妙手逐回篆繪成圖版印精工不惜　本現已出書每部六冊實價洋四元在三馬路逢源里慎記書莊發售海內君子於舵尾車唇酒邊燈下正足供悅自娛心之一助也特此登報啓知 
[德皇弗来得力第三本纪]  
　　德皇弗来得力第三乃威靈第一之太子繼統為皇於西歷本年三月十三號卽華二月初一登基在位三月零七日以今年六月十五號卽華五月初六日薨逝距其生年西歷一千八百三十一年十月十八號卽華道光十一年九月十三日享年五十有七歲時娶英國公主為妃伉儷甚　邦交亦由是益固生八子而　其二現存六子性仁孝能文善武當其為太子時日從事於簡編於經濟有用之書無所不讀尤留意於武專凡陣之間所以決勝者莫不洞曉故屢立奇功為天下所共仰其最著者則有三大捷所謂君子有不戰戰則必勝者也初次之捷則在丹國其時皇年尚少隸籍行伍為兵　丹國弗順憲檄提兵往討論偏師直入轉戰無前不日之間報稱大捷此為皇立功之開宗明義章第一日自有此捷而皇之名乃大重國人皆曰此國之貳實國之柱石也無何而又有奧國之捷維時則已由兵　而　為將軍矣統率雄獅長驅直入奧人莫敢櫻目鋒旌旗所指敵焰為衰於是捷音再報盈延交　前皇顯而樂之優頒升　簡為大帥而皇之威愈震於歐洲皇之名益播於遐邇此為立功之第二次至於普法之戰則皇以將軍兼元帥適當危急存亡之秋法人爾時氣焰方張結聯日耳曼列國欲肆倂吞之計此時安危之數間不容髪戰而勝則敵破而國存且可以霸不勝則身喪而國且減焉時則雖有前皇之威德俾思麥克之老謀深算足以運籌於帷幄之中毛奇之殺敵致果足以決勝於千里之外而皇方在元戒十乘以先啓行之列時事方急國人憂疑不定強敵在前大有席捲蘘括之意其時而設有小挫卽社稷　之皇則謀定後戰不為利誘不為威攝有進無退有勝無敗直搗其都城進收其大邑放其君而　其國法國甘為城下盟德國用是名聲大振遂長歐西此則立功之第三此而尤為顯赫者也皇既立此大功於國欲國而　然不自滿假平時惟以勤能自勵不肯稍自遐逸而性喜游歷周行各國所國之處皆能知其風土悉其人情記其山川險　明敏之姿實有大過人者且其所能者不謹文武全才而已並能為木工蓋德國之法雖貴為太子亦必令專習一藝其意乃以備設有患難流離播遣之際挾有藝事卽不難籍此謀食且可以為韜光養晦之計故皇以木工擅長其所生皇子四人長子能為手套諸子亦皆能製鐘表此則於文輕武緯而外又以餘力游於藝以視元順帝之自製蓮花宮漏窮工極巧而所作殊為無益明之天啓喜親為　漆奄人窺其意每當注意工作時取外間奏疏陳之輒揮手曰爾等自為之　寺遂得以舞弊侵權卒亡明社以彼　此其相去為何知耶所惜者先時軍營戰未免積勞當前皇末年卽已成疾就醫他處至前皇病革始以電報召回入承大統而其病卒不減計為皇止九十八日而遽爾告終布費爾一展其抱負中外人聞之莫不同聲痛惜然當其病時外洋各國無不日為　念以電報其疾之劇與否者時有所聞一聞其少間似若甚慰或傳病劇咸有皇皇不安之意至於踐阼之後則電報更無日不至或云少愈或云加劇忽焉而劇者已育轉機則電傳喜音至忽焉而輕者又轉重則電傳憂信至以皇一身之安危　乎人心趨向蓋皇之一身所關乎歐洲之大局者不淺也卽此一端亦可見皇之育以深入乎遠近之人心者久矣今皇已薨逝當立者為其太子太子生於一千八百五十九年正月廿七號卽中國咸豐八年十二月廿四日今年二十有九歲已生育四子曾隸營伍為兵　諒足以接皇之武而繩其祖德國之興未有艾焉野史氏曰弗來得力第三力疾嗣位致德國於三月餘連喪兩君人心自不免於憂疑而皇之不祿尤足惋惜吾則以為皇之身雖渺而其功績籍籍在人口國之中無不知國之外無不知卽至千秋萬載而後亦無不稱述而仰慕之則旱雖死猶不死也修短有數而名以承傳於前皇亦何多讓耶 
[詳述津沽地震] ○天津地震已據電報譯登茲接訪事人來函悉震起於初四日午後四點鐘二十分時初時房屋門窗　　作響繼而壁間字畫搖搖如懸旌所掛之燈更有從空墜下者居人頭暈眼花駭不知其所以相率初避街頭一時男子呼號聲婦女啼哭聲雜以雞鳴犬吠聲墻壁坍倒聲棼若亂絲毫頭緒約三分時始止六點一刻後復震三次直待鐘鳴七點始得安謐如常 
[遼東來雁] ○營口開河以後未得甘霖麥苗半已乾枯糧價因之日漲居人所需清水每擔貴至東錢百文 
 
 

Page 2

 
 
○三月下浣以來時有匪徒在草堆放火以便乘機行劫居民鋪戶防不勝防據云若輩由山東來其黨三十人大會集議於四月望後聯名稟請廳尊懸賞嚴緝每獲一賊賞銀五十兩日前由管勇緝獲三名章司馬細加鞠訊係起火時攫取零星者並非放火之賊然回祿神竟自此絕跡遠　矣○月前營官哨　查獲二賊營官研訊之餘供係廳署差役焦姜兩姓所窩留是以從未破案營官當卽據清移送廳署章司馬立刻嚴訊飭差往二役家內起出眞戲乃將二役收押待辦○海關道誠觀察訓見士　年久倒坍論令海蓋兩縣傳集東西營蒲商捐咨興藥商等以市面蕭　無從籌欵向兩縣據情回稟觀察觀察遂自行籌欵惟飭商鋪經手採辦木石各料檄派標下練軍兩營工作並不累及鋪戶分文者及兩月數十里修築一新商民無不額手稱頌○開河以來生意終覺寂寞惟沙　船較上年稍有生色輪船則中廣幫寫定幾艘然必閔十天或一禮拜始門出口不似往昔之來往　後也 
[　院中雜誌] ○廬州府黃冰臣太守雲於上月十八日抵省聞因有要公面稟各大憲小往湖南會館不日卽當回署○院撫陳六舟丞定期上月十九日秋審屆期水陸各兵勇齊集轅門已刻督同阿嘯山方伯張竹晨廉訪丁潛生觀察以及首府縣會勘旋將各府縣應入秋審人犯共計十三名內有女犯一名每犯當堂賞給大饅頭四枚芭蕉扇一柄雨傘一柄青錢四百文勘審畢發回各州縣禁緊○安廬　和道丁潛生觀察之金昆日前逝世已登報章上月二十日出殯靈與由道署出西轅門走雙井呂八街三牌樓四牌樓藥王廟出大南門迤　至官碼頭登舟其公子二人扶柩回豫章原籍安葬與前街牌十數對儀仗全副龍頭棺　以三十二人昇之屬下文武各員均執紼相送觀察亦徒步以送可謂　原誼重沿途擺列香案者不知數計　者扶老攜幼途為之塞○北門內龍神祠某姓一女　下十餘齡上月廿一日早飯后其母令其入市買布直至晌午未見歸家其母疑住親戚或鄰舍家遊玩旋至各處踵尋杳無所住見日來催人鑼在大街小巷四處喊尋仍不得掌珠消息其或誤被匪人所拐即不可得而知矣○各縣上忙錢糧俗例限四月完繳一半迄今各花戶赴櫃完納者甚屬寥寥邇來大憲催解甚急不容稍有延緩復經陳明府張示曉論責成各處地保肩牌鳴喊令有糧各業戶趕緊赴櫃完納　串歸農縣示錄左　照得上忙錢糧定例四月完半開櫃至斤日久未據投完　串顯係催差不力花戶積習疲玩現當餉需支　報解萬難延緩地保挨戶催完統限一月為斷倘敢仍前抗延立提到案懲辦 
[妒奸釀命] ○京口小待港地方有趙姓婦年逾而立貌頗妖　其夫在江北某布店為夥經年始一歸家婦如江上小姑不慣獨宿遂與同里老黃私識往來已久他人皆不知惟婦之遠房族長老趙知之老趙乃該處痞棍平日無所不為得知是事卽向老黃索賄否則揚其　惡老黃卽被識機關只得償其慾壑得過且過不料老趙不顧倫常徒生淫念硬與婦成　由此時至婦家反以老黃　眼時作阻擾之計老黃恨極誓不與之兩立然恐力不能敵遂與其友江北老王商謀且囑暗相幫助王　之老黃窮約老趙上街吸烟老趙素有烟霞之癖未知其計隨與同行及至中途江北老王亦持扁擔而至老黃卽出短刀向老趙砍去老王復用扁擔將趙打倒老黃持刀亂砍老趙遂斃老黃將屍推於路側二人回至婦家飲酒作賀以為拔去眼中釘從此可遂曰首願不料屍棄路側經人看見傳說紛紛中有人謂老趙適與老黃同行上街吸烟或是途中謀殺亦未可知於是鳴證聚眾同至婦家果見老黃老王二人在焉詢之不諱遂輕里保將兇手捉住一面赴縣報案丹徒縣王邑尊聞報隨卽親臨相驗據仵作喝報的係殺傷邑尊當卽飭保將屍收殮將兇手帶回提訊老黃供認妒　謀殺不諱江北老王亦認幫兇而該婦實不知謀殺也邑尊訊明後飭將老黃收禁老王暫押飯歇婦交官媒看管一面申詳上憲再行擬結 
[津門瑣錄] ○前任兩湖總督李小荃製軍於四月十六日到津經列前報茲聞於端陽後一日入京　陛見地方有司恭備　聖安棚以便屆期寄請　聖安並設茶座俾闔城又武　送行旌各營隊伍已奉論知臨期出隊相送○總辦山東　州礦務李山農觀察於四月抄抵津在紫竹林佛照樓客棧暫駐行旌本月初一日　見傳相面稟礦務情形現用機器開探礦苗既旺礦產復佳傳相頗為喜悅聞於端陽卽後卽回山左差次○天時亢旱地方官兩次禁屠祈雨經列前報初次係在城隍廟二次在護餉關帝廟各設壇場虔誠步　初二日係二次潔壇之第一日午後風伯清塵雨師　道雖膏澤尚未深透而早晚天氣薄寒大似初秋景象附城左近必有即足者○盜首楊黑子及其從犯多人早經先後擒獲梟斬現由靜海縣趙星垣大令獲住夥盜王得勝等兩名解府審勘經天津府汪子常太守堂訊供認隨同楊黑子為盜行劫得戲　由太守稟明傳相遵照新章於初一日綁赴市曹就地正法餘犯一人收禁縣監留俟緝後案中各盜以備質證○武備學堂督辦楊藝芳觀祭於四月底回津　見傳相並拜同官聞已開復　頂○保定府知府朱太守靖旬霸州知州趙刺史欽舜寍河縣知縣謝大令錫芬均於四月底先後到津　見傳相○各營將領亦於月初陸續到津恭賀節禧西關一帶旅邸幾無隙地○新　簡湖北荊宜施道方觀察恭釗聞於端陽前後由京來津 
[近幾雨雹] ○京西某縣周圍五六十里地方聞被雹災壓倒房屋傷斃人口其數不少云 
[寍郡雜聞] ○現當青黃不接之際米價每石漲至一角有零窮苦小民不免　苦緊春雨水過多春花因此減色現在新豆上市每擔貴至一元七八角恐此後尚有增無減也○統帶駐防鎮海練軍凡軍門現升四川提督寗波府高練溪太守於日前在江北岸會館設筵祖餞以伸敬意○寗郡自初一至初三等日天氣徒熱人多赤體猶覺汗涔涔下初四上午其熱尤甚午後謹得小雨一陣巨雷數聲初五陰而未雨初六黎明風雨齊來人非棉夾不能蘌諺云吃了端陽粽便把棉衣送此時此日則殊不然○近來瘟疫漸多寍俗遇有時疫必請道家祈懷謂之出脫又謂之敲尺四護不知何所取義城廂內外鑼鼓之聲時有所聞蓋習俗之由來久矣○半邊街冰鮮船凡販魚者無由跳板上船取貨回岸再報輕重向來如是端午早有一販夫跳板上立足不穩翻入江中經眾人呼救生船及小船幫打撈無如潮流甚急又因鮮船多如　比救者亦難為力想與波臣為伍矣閔此販夫係鄉間人不知其住處無從通報聞者代為酸鼻○江北岸好事者因去秋該處民多疫　特奉關帝出巡名曰合興會聞今年該會總柱先期標貼紅字條定於月之十五十六兩書夜照舊巡賽而城中好事者接踵而效之偏貼知單定於本月初七日先在郡廟演廿一至廿三等日亦奉關帝出巡想屆期滿城士女又可一擴眼界矣 
[祝由科盛行] ○近有祝由科五人至杭城內東街駱駝橋空地支搭藍布蓬帳施治各病想其時運適至故生意極為興旺五人分治幾於日不暇給遂在附近賃屋一間地上屋內兩處診治求治者必先掛號號金需十九文以掛號之先後為施治之遲早詎分治後兩處一樣擁擠自早至晚並無片刻休歇城內城外聞風而來男女不等且上則紹郡各村下則嘉湖兩郡各鄉鎮均不憚遠道跋涉結伴買舟到杭求治眞有不可解者矣 
[掘地三則] ○杭之東城有灌園叟家極貧籍蔬菜易粟布而人頗長厚買賣向不爭論故常為人所欺是日黎明其女入園割菜以用力過猛掘起泥土一大塊見有銅器急返告叟同往掘得中號　腳爐中所儲珠首飾也約値千餘金殆天之所以報其長厚　又義鳥人某本陰溝匠以兄嫂霸占房屋及薄田十餘畝皆祖遺之產也某自知不見容于兄嫂遂至杭以手工度日近包得為某姓泥墻二十餘丈因須安置墻角獨自先往爬挖泥土竟掘得點錫八條確係兵　以前之物其實錫價昂貴竟售得洋數百元遂在杭成家得為工頭并開一小雜貨店生意亦頗熱鬧殆天之所以報其純厚　又某商人家以須開挖陰溝為　水計雇匠挑挖竟掘起屍館二十餘具商不得已雇人盡行抬至城外覓 
 
 

Page 3

 
 
地為之掩埋上年有掘待屍棺之事聞亦有數十具兵亂已歷二十餘年何猶未能掘盡也夫掘地同而幸不幸則不同諺云橫財不富命窮人命名中固自有主宰也 
[武漢紀聞] ○四月三十日午前十點鐘後長江水師提督李興吾軍門乘輪至武昌登岸入城拜會兩院○漢口鮑家巷西棧被焚災及夾街某幡鋪有坐莊客焚死欠銀五六日兩不得分文事任何時未經訪事人述及四月三十日早炊後龍王廟碼頭某水菓行又失慎其間房屋多用木板造成一經延燒幾難　減○俄羅斯茶商在楚北各山辦茶其行樣皆設在漢　生意年盛一年邇來皆特放輪船裝運上月十七日某茶輪啟行時持設焰火六架滿船懸掛五綵紙燈五月初二日又値該國慶賀日期間運茶輪滿掛西國旌旗德領事與裴稅務司皆登船道賀船上升旗嗚砲送之晚來懸掛綵燈多至千數百盞鐘鳴十點烟花　錯難放之熱鬧如斯無怪華人之嘖嘖稱羨也○本月初二漢口小童家巷屠人某姓弟兄聞眼無事與某石灰店主做葉子戲因事口角漸至用武輕旁人力解而散石灰店主體　瘠弱一經門狠病徒增劇不一日遂亟殞命好事者向某氏弟兄尋　聲言須嗚官究治後經人居中排解始免蒲伏公堂 
[鳩江維事] ○日前蕪湖訪事人函述彭雪琴宮保節麾將蒞云云茲聞宮保政躬稍有不豫特飭　僚毋須　送座船既至並未停留至所獲會匪稟請親　一事聞宮保已有文續致地方官不知若何判斷也○五月初一日為蕪關出口各書役二屆換差之期雙錫五觀祭督通負吏升堂　簽點派雙觀察論飭關上每日卯初二刻鳴鑼各書役聞聲盡到毋許遲延卯正二刻再鳴鑼掛旗放炮開關委員書役不准擅離至酉正一刻鳴鑼然後不旗放炮收關散値又論各書役凡貨船到關隨到隨查　完隨放不准需索留難其空船驗單短船卽刻放行零貨自一錢至一兩須照數完厘如有隱匿不完者定卽按例究辦○蕪湖某姓家起造房屋　待磚木匠未免過苛待落成諸事均不順遂上月又釀禍端主人疑之立飭匠將瓦揭去見正粱中有麻布一方知被匠人咒　立召前匠詢以故匠言語支吾有慫恿其罰匠賠造或包三年不遭破敗者某姓念禍己釀或無所為計遂一洗從前刻薄謹　匠換去正粱退解邪咒而已○河南觀音橋邊某姓老婦懦弱無能媳則胭脂虎之流亞也屢將其姑毒　無可申訴因覓紫霞膏吞服毒發斃命死後婦無母族出頭翁與子又不敢以人命報案惟罵媳少天良草草殯殮未幾金馬門又有悍媳毆　阿姑一事姑亦吞阿芙蓉膏畢命鄰佑雖代抱不平然以事屬逆倫恐被株連無有肯為之出首者通都大邑不乏名流何兇惡之徒竟如此之盛耶○蕪湖城隍廟左近某甲娶妻某氏年少夫婦性情乖張稍有違言輒致反目一日大肆唇槍舌劍婦稍受委屈服歸告父母丈人峯恃其勢力呼婿至大肆威風甲遭毒　深以為辱歸家購鴉片烟吞服斃命婦見夫已死知事不諧急懸梁畢命戚友察知急為解下得不殞命遂派人防守一面向泰山泰水興問罪之師擾擾數天事始得已 
[旌節臨滬] ○前任江寍織造廣尚衣卸篆後乘威靖兵輪於昨日午後四點半鐘抵埠船泊金利源天津碼頭其行轅在老義和客棧正任江蘇皋憲張屺堂兼訪同日乘測海兵輪先後抵埠船泊小東門外浦中其行預備在滬北天后宮側當兵輪抵滬時浦中各兵船咸升　恭迎上海縣辦差人員分投辦事自道憲以下文武各員均往拜會 
[貨樓失慎] ○昨日下午五點一刻時三馬路申昌書畫室貨樓上突然失火幸在日間人手眾多趕急撲救捕房又近在咫尺鳴鐘告警英法美水龍并藥水龍等　集幫同救熄僅焚去樓面半間貨物亦有損壞樓下幸尚無恙英法兩捕房各包探及中西巡捕咸集本館近在貼鄰頗受虛驚得保無恙實幸事也 
[撈屍成殮] ○本邑鄉人某甲曾在虹口地方為扛夫本月初在公和祥碼頭扛貨下船失足落水四處打撈毫無蹤影昨由救生局船撈起一屍視之甲也經人告知其妻同頭圖地保錢師竹往認　實立卽置備衣棺在浦灘成殮 
[開局施醫] ○西醫士哲君請華醫岑君春華在英會審署後面設立牛痘局已列前報茲悉該局又於本月初起至七月底為止施醫眼疾不取分文并聞保安善堂常年夏令請內外科施醫三月其局設在老閘大王廟今亦開局矣 
[循例致唁] ○德國新皇薨逝一節已列前報昨日海關龔觀察偕海防廳劉可馬上海縣裴邑尊英會審員蔡太守往駐滬德領事署吊唁因此太守知照　房停訊一日并聞德領事署接到電信卽下半旗與德立約之各領事署亦下半旗一志哀 
[止打靶] ○虹口西北經英工部局設立打靶處原以備團練西兵操習有時西捕亦往打靶自誤傷鄉民陸實屬斃命後捕頭業已傳論各西捕毋庸再往打靶免致意外之慮 
[定期會訊] ○虹口允大質鋪火焚後與房東控一節會列本報茲悉此案已由祭太守會同上海縣裴邑尊訂期會訊 
[上海縣署瑣案] ○夏松亭控李明利謝大雲等誘匿養媳孫彩珍一案迭紀報章前晚裴邑尊升堂發落李謝合繳洋十元李施氏繳洋九十元朱阿五繳洋十元邑尊一倂給夏領去彩珍交朱領回寍波仍為夫婦李交施氏保去謝交孫關增保去各具切結○沙船　工施念橋袁順之前因奪裝糧米爭鬥時莫善徵直刺方　上海縣篆訊明監禁二年茲已期滿前日裴邑尊升堂訊令交保開釋○引翔港入王夢熊豐收年租逼匿無蹤裴邑尊將保人張二泉并王妻張氏訊押著交前日張氏之母陳氏投案訴稱女婿畏避不知去向女兒羈押日久家中無人經營扣求將女兒交小婦人保去務尋女婿交案邑尊俯准所求令張氏隨母回去速將王交案訊辦陳氏領女叩謝而出○蘇弈芳　一旗婦投案素稱已休妻范氏來家滋擾不休物件均被毀壞叩求提究邑尊怒謂爾前曾扭恐范氏本縣訊得范氏無負於爾是以格外施恩為爾塾洋二十元給伊具領爾至今並不措歸反來胡鬧實屬任性妄為喝令管押候辦蘇一再求恩色尊令遂之使出○曹美訴稱妻子避匿蔡阿炳家小的尋見向論不服叩求提究裴邑尊著候飭提到案質訊核辦○閔行鎮人丁朱氏控王阿裕阿秋阿林等搶孀避　經裴邑尊訊明枷責期滿覓人保釋前日該處圖請某甲投案具保邑尊者各具改過切結交該圖董保去嗣後王等再有不法事情　該圖董是間○陸七郎偕妻王氏投英公堂控子春泉媳陸氏忤逆經蔡太守訊供送縣有幫審委員陳明府分別懲責押候親族保出前日春泉之母某甲投案具保井稱春泉夫婦業已悔悟嗣後定能孝順庭幃邑尊准之著具保狀存案備查 
[英瑣聞] ○沈阿龍控妻被徐阿金誘佔由蔡太守訊斷領去昨據沈阿龍有扭徐阿金至捕房言妻又私逃應著徐交出捕頭明將原被一倂移送英公廨蔡太守飭將徐阿金暫押候訊○蘇鄉婦薛氏扭次子金虎至捕房捕頭命送英廨該氏言早喪夫因窮苦出外幫傭已經再醮所有長子金龍次子金虎由翁領養今次子前來纏擾為此送辦金虎言兄金龍年五歲我年三歲父故後母卽逃出今得尋見不認我等為子不敢恃蠻金龍所言與弟同値日差據情稟明蔡太守飭將田金虎羈押候訊 
[法捕房瑣事] ○昨日有東洋車夫奔走之餘竟思尋樂至某花烟館吸烟龜鴇等亦知其為車夫身畔諒無多錢一盒已盡不肯添商互相吵鬧詎甲身畔果祇數十文上不敷一烟盒鈔因之鳴捕送入捕房捕頭著押候解案○有習水烟袋業之甲乙兩人昨在法馬路行走適 
 
 

Page 4

 
 
有東洋車夫　面而來突然相撞甲乙本屬選事之流仲手便打致將軍夫人之頭打破因之鳴捕將兩人送案捕頭著押侯解訊○某甲在小東門外某店為出棧前晚雇東洋車不知欲往何處登車後頻喚急行該車夫不肯致相打架適巡街捕至拘進捕房侯訊 
[招尋失孩] ○昨午十一點時永平安里口趙姓走失四歲女孩一口名翠云身穿花布衫藍布褲小辮三根均紮黃頭繩四處訪尋尚無著落倘有仁人君子見而通信或送到者面謝洋二元想見孩者既得酬洋又屬善舉亦何憚而不爲也 
[更正] ○敝所三月下旬收數清單內見四月初六報上福州電報局第七批內春源號漏去春字又鎮海王子信誤刊黃字○在五月初二至初七日止事略內見初九日報上台灣電報局協賑公所第二批賑欵洋一百八十八元五角誤刊一百八十元五角和亟更正　上海陳家本橋電報總局豫皖賑所謹誌 
[賀儀助賑] ○本年五月初三日為繼室時氏五十賤辰蒙諸親友惠賜隆儀本不敢當第念豫賑告急敬將厚貺移入賑捐并將弟酬答筵資如數加倍助賑共計移賑英洋三百元願為諸公造福弟亦受惠多多矣敬申鄙悃并以命謝　紅　拜登　喜馬甥鶴南移寓西鄰賦贈末章並示女兄蘭初　○案續牘圖書搜羅載一車榻因徐孺下　謂記室徐君子仁　廡共孟光居笑語諸郎戲賢勞長吏譽莫羞折腰米有母望門閭　頻年不相問異地忽為鄰爾位崔斯立我師劉伯倫舅甥原酷似僮　亦加如親等是僑居者往還誰主賓　勸慎雞鳴戒端莊象服宜涼深閱歷門戶熟操持滿酌祈親壽　周恭人今年六十　狂歌笑叔癡家園花姊妹仍放隔墻枝　兼謂異　戊子余月二十九日桐鄉嚴錦公繡氏醉草於　濱客舍時年六十有一 
[有所思] ○會受佳人一顯恩至今常有為歸魂　箏申卸珠賺靜知否劉亦夢到門　滿城風雨漸黃昏羅　生寒酒一尊入夜青溪應更冷小姑居處有誰溫　何處花枝寄夢魂扁舟一葉訪桃根月明滿地無人掃輕扣枇杷目板門　繡幕雲垂被浪翻昨宵夢裹說溫存桃花隧雨楊枝弱一掬春情不可言　月華山人劉云搏未是草 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[扶桑曉色] ○日本報云每逢樞密院會議之期日皇常駕臨頗行不便現議就東京九新皇居中建築議院其地適當宮內省中設玉座連會議堂共八楹云○黑田內閣總理大臣本擬擇日出巡自吳港佐世保周歷對馬島中繩縣等處查騐海防事務而刻下政務紛繁幾無暇晷兼之樞密院會議憲法一案日內始行開辦恐不能須臾離任所出巡之說當屬子虛矣○　邏王寄贈日皇象二頭上月廿五號連全橫濱次日卽送東京日皇及后特幸明宮觀覽選撥入上野公園內○英國海軍省照會日本政府稱西歷七月中有喜洛衣雲兵艦駛至日本測量沿海口岸○西報言日人之傭於布哇國邇來因奪土人生涯大遭　忌經該國代議士下逐客之令○新瀉縣士族中村敬太郎外五名私製係藥彈藥包等物事發到官上月二十九號東京　罪裁判所謂堂訊究供稱所製爆物擬隱害伊藤理井上外務兩大臣此外并無作亂之跡遂定○法國商務卿謂葡萄酒易敗須求簡便方法以期積久不變如有製酒家能自出心裁者賞金五萬合之日本片金約一萬元云○日本古玩書畫屢有外人購取不免有禺失之虞宮內省特遣圖畫頭九鬼君馳赴京坂著各府縣調取古物茍為世所希有者卽行筆記俟彚集後編纂成書使懷實者不能炫世以求沽庶後代保守弗棄云○華歷四月廿九日午前四點鐘時悉　津町戲館比鄰米金屋棧房內樟腦出火冒穿屋頂以致延燒左右鄰十九戶棧房三處拆倒六戶至六點鐘時火始息是處皆日人大行號日前倒閉之坂田屋亦遭一炬 
[穗垣紀事] ○張香濤製軍在城西源頭鄉創建廣雅書院大工將次告竣其中規模壯麗棟宇巍峨花木樓臺頗檀一時之勝聞製軍擬於本月中旬送諸生進院肄業未進院之先則聽士民遊覽故每日遊人至數千之多附近茶館無不利市三倍○前出使德法大臣許竹　侍讀景澄係丁卯張香濤製軍主試浙江時所得士也現侍讀應製軍之召束裝來粵製軍就菊坡精舍闢館以待禮意優隆聞擬　以廣雅書院講席錄前聘定之梁星海太史因眾望未孚自行告退云○王魯薌廉訪升授山東布政使僚屬一聞喜信紛紛赴轅道賀車馬往來絡繹不絕聞廉訪擬俟奉到部文後卽具摺謝　恩陳請　陛見○高紫峯方伯自蒞任以來每當公務餘間卽調取各書院生員之前列者入署面試優給獎賞并於交卷時設　　待現又諭諸生於二十七日赴轅面試咸謂方伯好士禮賢孜孜不倦蔣中丞後有嗣音矣○貧苦老人每值年節向有賞錢其　由運庫動支屆端節大憲委廣府輕廳徐參軍在署給發計領賞者數百人鳩形鵠面之流無不欣欣色喜○補用縣鳥爾興額大令由縣丞捐升知縣過班已滿一年日前赴藩轅考試聞藩憲以大令歷練老成勤求吏治詳請以原班留省序補　　預　避水簡便各法　○一倉猝水至非船不生下河農佃本多小船為平時裝稻分秧攪泥用　恐船少人多臨時逃避不及不敷裝載今奉勸有力之家無論業戶佃戶宜多制船隻親丁而外兼可拯救親鄰其無力之家無錢買船可先預備木植板片板門等項以及粗繩長索堆儲家中臨時紮筏備用忽忙中無處可覓至要至要　一倉猝水至必向高阜逃避其家近堤岸者易於渡送惟我下河湖蕩居多奉勸有力之家願做善事者預藥救命士墩愈高愈妙極苦無船之家便可先上高墩暫避待船來救保全性命其莊基較高之戶往往恃而無恐不知今年之水大於尋常更須預先加　　岸免致臨時疏失至要至要　一倉猝水至只顧逃生往往無灶無草卽有攜帶米糧不能煮食宜多備少炒麵鍋巴乾糧等類各人隨帶身邊時可以充飢度命至要至要　一倉猝水至避水貧民向多赴城鎮附近隄上樓止其所圖者一則便於討乞一則散賑先查先領片刻千百而來往往日嗮業露慘不可言有力之家願做善事者宜密購蓆片竹竿鍋碗草束等類儲於空廟聞地以便臨時備用尤恐有患病者并合丸散給之　以上四條簡而且便水來逃生非此不可舍此而外亦無別法其置備船隻木板等類及無水來亦可改為農具不為費用其炒米乾糧等無事亦可充飢亦非虛耗其勸有力善士預籌各條卽無水患亦能移為他用且溯自晉豫旱災之後吾鄉捐賑拯救鄰省不遺餘力今因桑梓之事自更爭先而為無待煩瀆惟管見有限未盡事宜甚多伏乞　仁人君子預先廣為籌畫共救人命於水火也謹白　高郵來稿 
 
 

Page 10

 
 
   
 
 

Page 11

 
 
   
 
 

Page 12

 
 
   
 
