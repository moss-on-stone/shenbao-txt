# 1884 - 353 - 4904206

 

Page 1

 
 
[第二十四號書報出售]  
　　今歲皇上新二宮曰翌坤曰永和爲皇太后頣養之所九月間始告成京友增圖郵寄南來凡一切上用物件均屬品所未覩洵巨觀也再高麗一國通商最後其國俗政令罕有見聞茲因其國有犯錢案者捕治之日槪以白帋糊犯者而目未知是何政敎兩國俱編入此二十四號　報准　初六日出售自乙至此期凡十二卷頁凡九十有六裝成一本可與甲集兼存是爲乙字之終另繕目錄一張隨書報介送不如分文仍附淞　漫　　説一則閲者鑒之此佈 
[縮印大題文彚出售預白] [  點石齋主人啓]  
　　本齋現請南匯朱紫佐主政號贊虞精選因書大題文約一萬二千篇用石印照相法印成編本擬釘十二册分作兩帕明年三月間當可出書其文從各省府書院課藝或名人窓稿内選出凡坊間刻本巳見者槪不攙入務取典麗矞皇及時花樣以便習舉業者晨夕揣摹斯眞極文苑之大觀也俟　印告竣當再定價登列告白兹特預布 
[書初八日本報高亂詳述後]  
　　高麗之亂言人人殊大都綜觀各信咸謂其事起於高麗亂黨而於中日之好則可以無傷也乃日昨接到高麗來信詳述此次高麗亂之由原原本極爲详盡雖本館猶未敢信以爲確然其大略則固有可知矣據述啓釁之初由於奸相洪英植而日人實左右之日本竹添公使率兵入宮名爲入衛而遽矯召閔台鎬趙甯夏閔泳穆　金稷李祖淵　泰駿等六員入内兹六人者皆高麗之將相大員勛臣國戚而祇以平時不黨於日皆駢戮於宮内隨以平日之黨於日人者代其位此何爲也乎夫洪英植身爲高麗右相則其受恩深重位高望隆大非他人可比而乃謀爲不軌潜勾日人意圖篡逆如石敬塘之結契丹以帝中國甘爲臣妾而不耻卒之逆謀未成而其身已爲高麗義民所戮此其身冒不韙不足齒數又何足論所惜者日人而爲洪英植所愚耳高麗爲中國藩屬日人久已知之高麗有亂中國自當出歸維持力爲保衛此誼之所不容辭卽理之所不容廢也前者大院君之變中國立時命將出師尅日敉定則此時洪逆之變中國豈有不爲之誅亂臣而定王位者而日人乃爲洪逆所惑起兵以應之抑何不計順逆不顧名羲乃爾無論　逆無理取閙事必不成卽使僥倖成功高王之位果爲所奪度中國亦必大興問罪之師高麗之民亦必羣起而攻力圖反正内而義兵攻擊外而天師下討洪逆其能支乎倘力有不支勢必求助於日本爾時日本若知洪逆所爲之非義而拒絶之則助之於始而棄之於終殊非心之所安若竟始終助逆發兵調船直赴高麗以顯拒天討之斧鉞則不但順逆之勢　曲直之理明勝負之數可以預决卽使幸而日兵偶獲小勝而其勞師糜餉將何以索償於高麗且洪逆若行篡弑之事而日人猶願起而助之則泰西各國亦將羣焉不平而義憤之戈矛皆萃於東瀛之士卒日人將何辭以自解乎或者中國此時無暇及此不與日人爭保護高麗之權而竟聽日人廢立自由安然助逆然試觀日人夷琉球爲郡縣至今多時究屬何所獲益滅其國不足以稱雄有其地不足以致富反至遣兵運餉勞士卒以戍守之誠所謂如獲石田者高麗地瘠民貧雖地大於琉球而實則與琉球無甚區别日人而得高麗與得琉球適同不得不遣兵以戍之地大則遣兵宜多需餉更鉅日人所獲者不過保護之虚名而所喪實多又何取焉况日本與中國同在亞洲本有犄角之勢又係同文之國向來和好夙敦邊陲各保雖在小知亦知中日兩國宜合而不宜分僕前者屢著　説鷸蚌之喻門户堂　之譬言之綦詳卽日本政府諸人亦未嘗無高見遠識之士况高麗近來與泰西各國漸次通商就中英美諸國多藉中國爲介紹與國旣多聲氣自廣中國以高爲藩屬而初未參預其國政變易具官職不過如慈父之於子女蔭庇而覆翼之日本何人而遽能挾持高王專其國是乎况近來日本公使方聨兩國之好傳日廷之命以前欵四十萬願還於高麗則兩國氣誼益敦正在交情篤摰之時一旦而以扶立高麗奸相之故而竟開釁於華人度亦無此拙計且華則奉順以討逆具名甚正日則助逆以犯順其名甚醜名不正則言不順言不順則事不成聖人早先爲言之而日人顧未之思耶夫高麗一國之中顯分守舊開化兩黨其兆卽爲不祥乃一黨之中又復有黨同一開化而袒華者黨於華袒日者黨於日則其亂之潜滋暗長於不及覺者夫固非一朝一夕之故其所由來者漸矣中國前年爲高麗靖亂以來高麗風氣雖爲之一變而兩黨仍有固結不解之勢爲高麗計者已慮有釁端之將至有識之士早懷亂邦不居危邦不入之思今則洪逆果搆此亂刻下中國雖發有兵船然不過聊壯聲勢並非必欲與日本交兵吳續兩欽差辦理必能得法而彼日本句知顺逆之所在亦必不至固執已見棄玉帛而相見以兵戎失之東隅者尚不難收之桑榆也不禁引領東顧望幸深之 
[天津要電]  
　　昨晨十點鐘越五十分天津訪事友人專發電報至本館云吳清帥奉命前往高麗祗帶戈什哈三十名親兵廿名輕車减從頗有羊叔子裘帶之風焉羅緝臣刺史豐祿奉傅相檄飭隨往查辦事件刻已啓行德税務司璀琳將偕高員前赴日本日内亦浮海而東想樽爼折衝定能張國威而禦外侮斷不以些微芥蒂遽釀衅端也　　 
[日使赴高]  
　　昨報所述高麗亂事日本已派全權大臣赴高查辦一節兹悉日廷所派之全權欽使卽係外務大臣井上卿並帶水師提督及將軍一人一同前往韓城云 
[海防近信]  
　　香港西字報載接到海防本月初二日所發電報云華兵與法兵所紥之營相去不遠法兵屯在朗甲華兵離朗甲十二里下寨法將栢里也及尼格禮也在海防商議軍事深以兵力單薄爲慮不能不望新兵之至而日來僅有雲龍兵船載到兵六百名尙不敷調遣以勢度之恐不久必有一場血戰也商人之在海防者毫無貿易頗覺鬱鬱不樂云云觀此已可知法人之情絀勢見矣 
[法人可笑]  
　　西貢西字報云法員在議院中商議擬在安南西貢東亦眞臘等處開設海關以收貨税云云竊謂法人之在越南朝不保暮無異燕雀之處堂而已議及設關榷税豈將以此自慰乎聞之令人忍俊不禁 
[藥局被焚]  
　　西字報云十一月五號卽華歴九月杪雲南有火藥局失事緣工人在局作工偶不經心以致火藥轟然燒傷四十九人該局在廟宇之傍因卽送入廟中請醫療治九人立死其四十人大率焦頭爛額生死尚未定也 
 
 

Page 2

 
 
局中尙有多有當無着落因未將瓦礫扒開故未見屍身也 
[火藥傷人]  
　　字林西字報云接到香港前日發來電報言廣東佛山鎭地方火藥局失愼被焚者二百人火藥之爲禍烈矣哉 
[日本軼聞]  
　　山縣内務卿前以各屬貧民聚衆抗租肆行騒擾以致憂時慮事政體違和兹已喜占勿藥擬邀集各執政妥議拯救良方以善其後盖貧民因秋間暴風爲災所在均遭損害加之金銀時價上落不定農民納税尤爲困苦正税旣重雜税尤多無怪乎民不聊生揭竿而起也又聞日廷以新頒全國徵兵條例内有數項未臻妥洽亟應改正其最要首定例父母年六十以上長子方免入營當兵此次改爲五十以上卽允留養免役云○目下整頓海軍增造兵艦内而在橫湏賀小罢濵等各船廠日夜赶造外而在英法等國定製新式　船約明年夏間均可告竣但海軍將士未及陸軍之多亟應預儲將材以備新艦之用聞由某叅議建議廣求人材以收指臂之效云○陸軍軍政向例第年分春秋兩季派員校閲各隊技藝陣圖以憑黜陟海軍則祗於出口時派員檢視船體及機器而已今擬嗣後海軍悉照陸軍章程每年分春秋兩次大閲并檢視水兵體質務期格外愼重俾成勁旅云○近聞朝鮮政府與日本第一國立銀行商議將仁川釜山元山三港關税抵銀三十萬以充經費日來巳有成議未悉是否確實也 
[交換條約]  
　　東瀛報言高麗與德國所訂通商和約早經定妥惟未經兩國政府核准蓋印兹聞於西歴十一月十八日在漢城交換矣 
[俄人宜防]  
　　東瀛報譯西字報云俄軍之在中國邊境者計黑龍江有騎兵四千各步兵九千名砲隊有三每隊大炮八門編成一團其騎兵係索倫兵皆用旋鎗前此屢立戰功以將軍亞二知京總統之附帶兵船數艘冰泮之時可戰可守惟地處荒漠糧草缺乏耳其在伊犂則有炮兵四十八隊步兵一萬六千至八千名及所招土耳其斯丹等騎兵約九千名其分守各處之斯丹兵計有三萬名云云按俄國地大物博橫跨三洲駸駸乎有蠶食東方之志日本與中國同處亞洲正宜協力同心共保昇平之局庶不使俄人得乘間而動也 
[兵勇過境]  
　　比月以來各路調兵過蕪湖者絡繹不絶上月二十五六七日連過兵輪四艘泝江上駛聞每輪裝兵二營均隸程從周軍門部下由江甯調往福建日内尙有南字營勇解馬匹赴閩由陸路過蕪湖想各路雄師雲集瞻望閩嘺可無南顧之憂矣 
[寗波火灾]  
　　初六日黃昏時寗郡三法卿大街朝東門面正昌衣店内之諸縫工正在晚膳詎店東之女孩在樓上碰翻火油燈延着新棉絮頓時其光熊熊衆工聞警登樓意圖撲滅無如火已穿頂不可收拾致間壁周大興棺材店亦經回祿氏税駕一面延過對街之益興衣店各水龍　集樸救特火勢甚旺四面延燒長安水龍救護南路龍放小牌樓下正當噴射之際不意牌坊被火逼酥勢將斷裂趕將龍移開石已下墮幸未傷人朝東門面之被焚者南至董姓牆外北至宋見龍蔑竹店西至後弄爲止朝西門面南至裕新零剪店北至三法卿牌坊東至沿河爲止約焚半點鐘共燬去房屋三十餘間其中被耗者惟周大興爲最鉅約值三四千金又聞當塲拿獲搶火者二名送縣懲辦 
[鄞江盜案]  
　　離甯波六十里之鄞江橋地方月之初五夜有某染坊突來盜匪多人明火執仗搶去洋銀四十八元大錢十一千白布二百三十丈藍布八十餘丈及零星等物事主連夜開具失單上郡報縣朱邑尊於次日下鄉履勘云 
[惠及窮黎]  
　　有友自甯來謂薛叔　觀察自蒞任後盡心國是籌辦海防捐廉添募衛勇以安閭閻刻值冬令目視鴻嗷又捐鶴俸設粥廠以哺飢餒施寒衣以濟貧窮憂國之餘愛民如子觀察誠加人一等哉又前報載甯郡各善士施送棉衣一節兹聞宗湘文太守念嚴冬已届風雪盈途窮户飢黎大半拳縮如鷺而一切栅夫更夫等人澈夜無眠尤覺冱寒特甚遂另製新棉衣一千八百件發交保甲局轉給從此黃堂惠普挾纊歡騰遍埜哀鴻不將共拜仁人之賜哉 
[東粤近聞]  
　　日前有花縣兵弁解送道士二名至省識者謂一老者係大市街五星觀住持一少者由羅浮䒩寥觀來省卓錫五仙觀然初尚未知其所犯何案也嗣悉前月二羽士仝往花縣徵收田租仇家誣爲匪黨密禀大憲謂其謀爲不軌約期在城起事大憲信之遂札委從化花縣二邑尊拿獲解省刻已訊有端倪諒可從寛省釋矣○連日省河運兵由廣西馳赴越南旌旗蔽天舳艣相接大有滅此朝食之勢統帶官爲廣西左江鎭王鎭戎孝祺所帶淮勇三千名其帮帶者爲記名提督王國正副將栗萬和何玉隆守備葉良正王孝銀各員○向例學憲考取拔萃生必屢列前茅已食廪餼者方能入選此次考拔不拘資格之見所取南海縣周樹棠係附生本科考列一等第二十名一時士論翕然以爲得未曾有云○瑶台鄉張某家傳耕讀素號小康惟年將不惑膝下尤虚去年在穗垣納一小星以爲嗣續計該妾衾裯在抱未能女公食貧以致嘻嗃頻間時時不安干室月前因私煮食物失火燒去房屋一間張略加申飭該妾恐難見容遂卽去如黃鶴偵騎四出消息杳然適西村鄉更練于是日見一形迹可疑之女子喝阻盤詰言語支吾知必效紅拂之私奔者因卽截留待認嗣見張姓出有賞帖年貌時日適與相符遂卽前往報信張氏聞而大喜以爲珠還合浦直意中事不料前往一看面目全非並非吾家舊物刻該婦尙無人認領而張妾則奔月嫦娥不能重向廣寒宮飛下矣女子難飬斯言誠然○粤東今年晚稻可占大有然仍須四路源源接濟方能有恃以無恐大憲念及倘與法人開仗來源必爲阻塞月前遂專委能員往蕪湖採辦米石昨藩憲又牌示準商人領照往上海購米來東不收税餉云 
[阜寗肇事續聞]  
　　前報列阜寗傳言一事兹悉並非烏有子虚惟起釁之初衆口紛呶莫衷一是或云阜甯濵海新漲之灘民多私墾兹經邑侯詳請丈量升科民間誤會清查復被奸民從中播弄遂激起爲難官又不善解散遽調附近防兵官弁前往彈壓兵以鎗械示威民更忿怒互門以致各有損傷邑侯見禍已釀成立刻禀請府憲轉禀漕憲委清淮前營官帶勇數哨並淮揚鎭標練兵數哨赴彼駐守道憲將邑侯撤任另委候補縣任大令治代理篆務查辦情形或云徵收地租之時邑侯欲於額徵外特加解費民間不服遂釀此禍二説未知孰是 
[鐵甲回淞]  
　　超武揚威兩鐵甲前因高麗有事由李傅相檄調回北兹悉昨早八點鐘此二船已由烟台回至吳淞會齊援臺各師船擇日南下也 
[盜犯起解]  
　　前報拘獲之巨盜倪阿六昨由浙省定海廳專差武弁三人備文到吳淞迎遞回浙蘇鎭憲亦派武弁護送云 
[夢中説夢]  
　　銅山之側盜泉之旁有愛財包龍　廟一所不知剏於何時爲要錢太守守財奴多貝大王等鳩資同建入其中者但覺棟宇塗金階除琢玉銅臭之氣上徹層霄神面靑紫色盖由金銀氣薰蒸所致也一日有丐者托鉢至此倦臥廟下四更時忽　堂上有呵殿聲燈燭輝煌中見公役之報往跋來者不可以數計少選王升堂忽大詫曰何處酸腐氣令人胸中作惡左右可爲我探之言未畢一獨角亦躍出自稱金不換鋭身願往王許之妖去旋有鄧通和嶠石崇等來謁喃喃不知作何語　霽顔待之謙抑彌甚爲間妖忽汗流被面氣吁吁奔至曰殆矣殆矣余幾不復返矣初余奉命前去沿途酸風撲鼻　霧漫天幾不辨東西南北約行半時許驀現平陽一片中微窪大不知其幾千萬畝沙土作紫色叩之鏗鏗然前有一池作新月形池水深黑不見底余戄溺心惴惴焉沿池而行忽當頭見一山三峯岧嶢高揰天外山上有管城城中滿佈軍械 
 
 

Page 3

 
 
皆鋭其頭圓其身偶一觸動鋒銛如刀余心中益惴惴旣而一步一趦趄行至松使者偃自處初以爲名勝之區可容我少佇足矣詎至其地則有物橫臥地上非金非石長方如圭其角黝然舉之力不能勝頗疑東海神龍所藏禹王定九州之鐵余至此心慌意亂幾不自主急循途而歸猛與數千酸丁遇排成筆陣使筆如使梨花槍所謂酸腐氣者卽拂拂自陣中出余計無所之連發金錢鏢陣始潰然殆矣殆矣余幾不復返矣至其地爲何名其氣爲何氣則仍不得而知也王驚訝久之遍詢屬吏俱莫知其由來而酸氣愈蒸愈甚筆陣中又殺聲震天漸逼殿外王呆坐若木雞不發一語正急迫間一靑面䝤牙獰惡如鬼者跳躍而至曰學士勿懼有金穴在盍暫潛身我請以椽筆金斗揮之俾小鬼頭一齊却退可乎王頷而退丐醒爰操管記之如此[  袁崧壘畔識字丐稿]  
[滬北火警]  
　　昨午後三點半鐘捕房警鐘二下探悉係英界大馬路後偷鷄橋西首之永慶里第一弄地方當經英法美各洋龍及絲業會館老閘平安局之藥水龍俱到卽開該處自來水龍頭三處竭力施救至五點鐘始得撲息各捕頭督同中西捕及包探等在彼彈壓　焚毁樓房約十餘幢幸在日間人力易施搶火者亦不敢逞聞係紹興人爲輪船生意之某姓家起火有一本地人家正在娶親新入甫行進門卽遭是刼故該新人鳳冠紅袍經人扶掖而出紅鸞甫經照命而鶉尾忽已臨門灼灼者不爲桃華而爲槐火抑亦奇矣 
[西人跑紙]  
　　今日係外國冬至節寓滬各西人無所事事思有以遣此良辰於是又有跑紙之舉自午後三點半鐘在徐家匯後面虹橋跑起至西人賽船處馬路爲止其意興諒必不淺矣 
[泰山幾頽]  
　　虹口薛家浜人某甲之子曾媒定沈家灣人某乙之女然標梅迨賦而玉鏡無臺無可奈何遂思得一搶親之計預備肩輿停歇舊紅橋正思蜂擁上前已爲乙家所悉遂將其女藏匿甲子志願不遂因改絃易轍邀媒熟商請岳父到家計議一切乙不知其計貿然而往詎甲子竟紏多人將泰山縳住責其無端賴婚乙不能辯默然忍受其婿將翁毆畢給洋六元令速歸將女送至翁無奈受洋而歸甲遂赴乙家議娶乙受壻凌辱氣不能平亦將甲留住不放謂須照送六禮缺一不可昨日昨後尚未議明也 
[冒收捐項]  
　　虹口同仁醫院係吳虹玉李秋平兩君經理向不在外收捐近聞有人冒收捐欵被該院察知意欲澈底要究云 
[英員不到]  
　　昨爲翟副領事會訊之期翟君因事不到故各案由黃太守一人判斷云 
[重訊誣竊]  
　　二十舖地甲陳勝誣指捕夥金蘭生行竊一案日前已將上海縣帮審委員王雁臣司馬訊供各情詳列前報前晚司馬又提案覆訊飭傅金生到案謂毆打金蘭生時爾究在塲否答稱前日小的在外收捐旁晚回來始知有金蘭生竊取水烟袋之事小的實不與聞求恩明察又　金蘭生前爾遭毆金生究竟在塲否答稱確係在場且尚有不相識之數人同毆司馬隨詰陳勝謂爾誣金竊物並無贓証答稱贓証雖無現有伏辯爲據司馬謂爾不毆伊伊豈肯寫伏辯不得爲竊物之憑實係毆打之據爾現身當地甲若是無理實屬可惡遂飭暫行退去並諭金蘭生靜候莫邑尊回署再行覆訊核辦 
[悞公應責]  
　　廿四保三圖地方有某洋人所購地基一方前日由英領事照會上海縣求請協仝丈量當經帮審委員王雁世司馬知照地保人等先在英會審署伺候詎届時司馬命駕前往候至兩點鐘之久未見地保等到來旋卽入城回署立傳三圖地保陳錦和到案研訊陳稱小的在鄉間實未知奉傳求請開恩司馬謂念爾初次悮公略從寛宥逐飭責四十板以儆 
[英界公堂瑣案]  
　　包探陳阿九禀稱昨柴慶生柴阿生至捕房報稱伊等向爲漆匠有著名流氓蔡阿明卽漆匠阿明並鄔友元兩人將伊等扭至閘北唐家弄空屋内用繩捆縳聲言出六十元方可放回否則於晚間抛入河中幸有同業人聞而跡至將我等放出我因將蔡鄔二人拘住管押查該二人拆梢訛詐劣跡多端現有被詐之各户投案一併請究兩柴供與包探同旋有范瑞卿禀稱前日在華衆會蔡向我硬借洋十　　　　　　　 
元我畏伊兇橫因乘間逸去今悉解案投請嚴懲並有裕大等烟酒店四家及李阿寳伍阿廷等二十餘人同稱皆曾被蔡鄔詐擾求請懲責蔡鄔同供曾向柴等索欠並非拆梢叩求明察黃太守判各責一百板管押捕房三月衆人堅請重辦太守遂判責一百板押半年衆始叩謝而出○馮阿慶禀稱昨晚王了頭至我家圖竊當卽獲住交捕開悉王犯案甫釋王供現已改過不敢行竊問官判押一月○李竹平禀稱在工部局清凈局爲夥昨有曹乾坤偷倒凈桶拘送捕房解案請究曹供種田度日不敢違犯問官判押五天○方顧氏訴稱家住胡家宅昨雇坐東洋車至四馬路忽有徐楊春等多人向我調笑我正色拒之伊等遽肆毆打致失耳環一對爲特將徐交捕送究徐供偶撞該氏卽遭詈駡與論反被交捕問官以各有不合一併斥退○包探陳阿九禀稱積竊王阿大前奉遞籍昨見伊潜來滬上手持眼鏡二副盤問支吾拘押送究王供已經改過來滬訪友問官判責一百板押候再行遞籍○林心田誑銀一案節登前報案内馬榮泰紬號主馬世才奉發捕房管押近因在押患病由妻陳氏一再禀求保出醫治當經黃太守商諸領事着該氏備銀一百兩交存捕房以便釋出待醫治痊愈再行交案昨馬陳氏遵諭呈繳銀兩太守命唐繙譯偕該氏至英領事署请示 
[法界公堂瑣案]  
　　翁太守昨臨法捕房發落各案畢復提圖吞彩票案内在押之張阿咸謝福清兩人究詰張在捕房感受潮濕致兩足發腫舉步艱難太守謂爾父曾遞禀到堂稱願將周某所中之彩洋充公須知擅買條頭呂宋票係犯禁之事本當重辦姑念爾等鄉愚無知槪從寛典可將所得之洋繳出若干充作善舉至周某所得無論一條半條亦應繳出究竟爾等悮聽何人之言匿不肯繳現爾所中彩票錢文尚未受用而身已得疾豈非自作自受乎張仍稱所買者係六千零一號實未買得二彩求請詳細訪查若果買得不繳願甘重辦太守謂無須訪查此乃爾當堂供認况謝福清亦認已將票託伊表兄寄交香港前曾鑿鑿供認今日何又賴去供詞翻覆似此卽應重辦况爾將自已　親瞞過致伊到案遞禀求請充公連爾父亦該重辦現旣實有腫病着仍還押於禮拜六解至公堂候核○前報列洋人阿三偕胡劉兩人控董茂恒欠銀一千二百四十兩又恒德莊沈某控董欠往來銀一千二百三十餘兩並出莊票銀一千三百兩一案經翁太守判董交保出外限日理楚詎董雖保出並未料理各原告因復投案催請傅追太守飭包探傳保交人阿三又稱保人恐靠不住兼之董保出後置之不理請卽押追時董之保人亦投案退保董因管押捕房昨晨太守臨捕房時沈又投請追銀并求追還廢票太守將董提出詰廢票用在何處可卽繳案董稱銀票共十二紙二張用在虹口其餘用在英界共有五六處均有銀兩轇轕須自己出外方能商懇取到太守問沈今將董交爾帶出取票可能晚間仍送捕房沈稱不敢帶出太守見董自稱監生詰其監照何在答稱在寍波已經致信取來矣太守限三日内將照交案并將銀兩料理○萬安樓寓客汪炳生因所雇乳嫗張姓一去不歸尚支透工資兩月現汪念於往福州爲此投案將該嫗之夫張金甫并薦人王姓送案訊究嗣王保出後音信杳然張雖在押亦置不理昨晨翁太守因案嚴比張供昨日蜊信悉妻子己往乍浦中人等尚未知悉太守問爾旣在押何人送信與爾張亦不言寄自何人太守問之至再張供語含糊惟稱係住居篾作街之人太守怒其明知故諉喝掌頰二十下限三日内先將支透之工洋十元繳出再核 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年十月十七日京報全錄]  
　　宮門抄○直督李等奏請優䘏摺子○豫撫鹿奏叅知縣摘頂留緝摺○大臣明奏請續假摺○閩督何等奏委署同知片○蘇織造世奏辦解慶典各項摺○閩督何奏請互調知府摺子○陜撫邊奏　别知縣片○晉撫奎奏請留武弁補用夾片○十月十七日兵部太常寺太撲寺正曰旗值日無引見○禮王謝紀錄恩○召見軍機○○大學士直隷總督臣李鴻章頭品頂戴浙江巡撫臣劉秉璋跪奏爲故員戰功卓著實係積勞病故籲懇特恩准予優䘏恭摺仰祈聖鑒事竊臣等前將布政使銜浙江按察使劉盛藻在任病故詳叙戰功事實請旨飭部將該故員照軍營立功後病故例從優議䘏並將戰功事跡宣付史館立傳奉旨着照所請該衙門知道欽此旋經吏部以該臬司在任病故早經離營之員核與議䘏章程不符等因具奏奉旨依議欽此復經臣等援照已故甘肅按察使劉子潯離營病故奏准議䘏之案奏懇恩施奉旨該部議奏欽此欽遵各在案兹據吏部咨稱甘肅按察使劉于潯前據劉秉璋奏請援照原任安徽布政使吳坤修離營後在任病故議䘏成案奏請議䘏當以吳坤修議䘏之案係奉特旨之件所請援照辦理應毋庸議旋據該撫奏請逾格恩施仍准例議奉旨劉于潯着仍照軍營立功後積勞病故例從優議䘏該部知道欽此划劉于潯係欽奉特旨從優議䘏是以欽遵辦理所有此次該撫奏請將劉盛藻援案辦理議䘏之處應毋庸議於光緒十年閏五月二十七日具奏奉旨依議欽此抄奏咨會前來自應遵照何敢再行冒瀆惟念該故員自同治初年投効淮軍轉戰於江浙皖豫鄂東諸省所至有功而陜西之役尤關重大在營十年征途萬里臨陣則身先士卒治軍則威惠兼施用能迭克名城膚功迅奏而致勞致病之由亦基於此光緒六年蒙恩簡放直隸大順廣道在任三年精心擘畫事求實濟迨奉浙臬之命莅任未及一月遽以精力耗盡猝病身亡是其鞠躬盡瘁之𢗑已可槪見乃天不假年未竟其用深爲之惜跡其當日戰功勞苦較之吳坤修劉于潯有過之無不及也臣等溯維已往義難緘默况當此海疆多事尤宜追叙舊勳以資繳勸合無仰懇天恩逾格特旨俯允准將已故布政使銜浙江按察使劉盛藻照軍營立功後病故例從優議䘏以彰忠藎而慰幽魂臣等不勝悚惶待命之至謹合詞恭摺陳請伏乞皇太后皇上聖鑒訓示再此摺係臣秉璋主稿合併陳明謹奏軍機大臣奉旨劉盛藻着加恩准其照軍營立功後病故例從優議䘏該部知道欽此○○河南巡撫臣鹿傳霖跪奏爲特叅知縣疏防寄庫銀兩被刼請旨摘頂勒限留緝仰祈聖鑒事竊臣前因河北匪蹝未凈嚴飭所屬認眞巡緝不啻三令五申該州縣應當如何恪遵辦理乃刻據淇縣知縣劉錫章禀報光緒十年九月初六日晚湯陰縣批解丁漕等銀四千二百六十八兩玲赴省行抵該縣點明寄庫四更時被贜越　進庫庫丁張存等喊捕均被拒傷將銀刼去等情據此臣前赴河北閲伍行過淇縣察看該員公事　預業經行司將該員撤任委員接署乃該員不知振作復致庫銀被賊公然刼去捕務實屬異常廢弛未便因該員已將交卸稍涉姑容相應請旨將撤任淇縣知縣劉錫章摘去頂戴勒限兩个月協同接任官嚴緝此案贓盜務獲究報倘逾期限尚未弋獲再行從嚴叅辦以示懲儆理合恭摺具陳伏乞皇太后皇上聖鑒訓示謹奏奉旨已錄○○奴才明春跪奏爲懇恩續賞假期恭摺仰祈聖鑒事竊奴才之子三等侍衛志興於本年二月内由侍衛呈請告假三个月赴奴才任所省視當經兵部發給路引由京起程本年閏五月二十一日行抵哈密扣至八月二十一日假期已滿應卽令其囘京當差猥因奴才抵任十二年之久並未搬眷來任左右無親族人等所有任内家務乏人料理謹不揣冒昧籲懇天恩准予志興續假六个月以資料理一俟續假期滿再令迅速回京供差謹將懇恩續賞假期緣由恭摺由驛具奏伏乞皇太后皇上聖鑒訓示謹奏軍機大臣奉旨着照所請該衙門知道欽此○○何璟等片再福州府福防同知王冕南因病請假遺缺應卽委員接署以專責成查有閩縣知縣羅大佑明幹勤愼任内並無承緝盜案將届四叅限滿以及經徵錢糧有關降調處分堪以調署所遺閩縣篆務查有卽用知縣祁徵祥堪委署理據藩司沈保靖臬司裴蔭森會詳前來除批飭遵照並咨部外臣等謹附片具陳伏乞聖鑒謹奏軍機大臣奉旨吏部知道欽此○○蘇州織造奴才世勳跪奏爲恭辦慶典應用緙繡龍衣全數告成縀綢縐紡限於撥欵先行試辦一半敬謹分别裝盛委員解京呈進恭摺奏祈聖鑒事竊奴才衙門上年奉旨傳辦龍袍褂等項本年正月接准造辦處行知奉旨减辦二成計單開三千九百五十八疋件限於五月内交進當經奴才估需工料銀二十萬兩咨准撫臣指派司關厘局分籌撥解奴才因工程緊要欵項旣已有着隨於庫存光緒八年　辦差項下借勳銀一萬兩諏吉設局開工恭摺奏聞並懇天恩寛予時日奉旨所有傳辦各件着准其展限辦理卽由該織造咨　衛榮光將指撥欵項迅速撥解以資應用欽此欽遵在案正在開辦間續准造辦處行知由總管太監劉增祿傅旨頒發改織前傳氅衣襯衣等件黃單一件隨畫墨樣十件行令照辦等因奴才遵卽一面催提銀兩一面採購洋金絲絨廣覓好手工匠按照原傳及續奉黃單顔色花樣尺寸督令加工加料星夜儧辦祗以司關厘局支應浩煩工需未能隨時撥濟迄今尚欠解銀五萬二千兩以致縀細縐紡僅能先織一半慶期在邇自應赶將已成之件先行起解兹查奉傳上用曁賞親王福晉用緙繡龍蟒袍褂氅衣襯衣馬褂緊身褂襴四百七十八件曁先辦一半綴綢縐紡一千七百四十疋件業已一律告或敬謹分别裝盛遴委庫使文錦於九月初九日啓程由海道解京呈進繕具清單恭呈御覽除未辦縀綢縐紡一千七百四十疋件容奴才催撥欠解銀兩至日趕緊補辦解納不敢藉詞諉延外所有恭辦慶典應用緙繡龍衣等項告成委員由海道解京緣由理合恭摺具奏伏乞皇太后皇上聖鑒謹奏軍機大臣奉旨該衙門知道單併發欽此○○閩浙總督臣何璟福建巡撫臣張兆棟跪奏爲要缺知府人地各有所宜擬請互調以重職守恭摺仰祈聖鑒事竊維知府表率一方得人則治惟人與地習斯地與人尤爲相宜署延平府知府光炊經請補福州府知府准到部覆因代理斯篆之知府張國正適有承審要案續又辦理海防一時未便更易兹查福州爲省會要缺知府時有發審案件兼辦通商事宜加以防堵戒嚴公事尤爲煩鉅光炘雖於吏治亦甚留心究係生手查正任延平府知府張國正年三十五歲鑲監旗漢軍張廷彦佐　下人由廕生捐筆帖式遞捐郎中簽分工部請假前往庫倫省親留營差遣出力奏准俟補缺後以知府遇缺卽選先換頂戴旋丁父憂奉　諭庫倫掌印辦事大臣張廷岳之子工部郎中張國正着俟服闋後以知府卽選欽此承襲三等子爵服滿選延平府知府光緒四年七月到任晉省賑捐案内賞戴花翎代理福州府知府八年九月到任九年大計卓異該員張國正年壯才優勤明幹練任事已久民情愛戴現辦防務措置裕如以之調補福州府知府洵堪勝任所遺延平府知府地處上游要冲際此辦運軍米餉銀團練巡防並關緊要查准補福州府知府光炘年四十七歲安徽桐城縣進士改翰林院庶吉士散館以主事用補永部雲南司主事九江西司員外並光緒八年京察一等奉旨記名以道府用補授福州遺缺知府九月到省繳　委署延平府篆是年十二月到任請補福州府知府由部覆准未飭赴任該員光炘才具穩練辦事精勤熟悉上游一帶情形以之對調延平府知府足資表率合無仰懇聖恩俯准以延平府知府張國正與福州府知府光炘互相調補俾人地各得其宜洵爲兩有裨益至省會首府首邑新章先用正途人員張國正廕生出身亦係正途又官員調簡例應引見今福州延平二府互調委　地方防務藉資熟手光炘並非不勝煩劇毋庸送部引見併免核計叅罰據藩司沈保靖臬司裴蔭森會詳前來除咨部查照外臣等謹合詞恭摺具奏伏乞皇太后皇上聖鑒訓示謹奏軍機大臣奉旨吏部議奏欽此○○邊寳泉片再准部咨道府州縣無論何項勞績保奏歸入候補班人員到省予限一年察看才具分别繁簡補用等因兹查有同知直隸州用遇缺儘先補用知縣危炳光於光緒九年八月到省試看一年期滿例應照章甄别據藩臬兩司會詳前來奴才查該員年力正强人亦明練堪以繁缺補用謹會同陜甘總督臣譚鍾麟附片具陳伏乞聖謹鑒奏軍機大臣奉旨吏部知道欽此○○奎斌片再花翎副將銜儘先補用叅將陳國毓花翎儘先補用都司王殿魁向隨帮辦軍務廣東陸路提督張　在直豫陜甘等省攻　徊捻屢立戰功前因晉中將領需人經陞任撫臣張之洞奏明選挑由提督張　咨送來晋分　管帶北軍曁練軍馬步各營均能認眞被　營伍積習且於洋式軍火用法尤爲熟諳其同時調晋之儘先把總王殿元殷茂林韋清凱等三弁亦尚得力查晋省武職最乏人才兹值時事多艱更宜講求武俻該員弁等久經戰陣皆属可用之才合無仰懇天恩俯准將儘先補用叅將陳國毓儘先補用都司王殿魁儘先補用把總王殿元殷茂林韋精凱均留晋省按原班補用以資策馭而收寔効理合附片陳請伏乞聖鑒訓示謹奏軍機大臣奉旨着照所請兵部知道欽此 
 
 

Page 10

 
 
[光绪十年十月十八日京報全錄]  
　　宮門抄上諭一道錄前○楚督卞等奏遵旨查明覆陳摺○滇張奏特叅知縣革職查辦摺○閩督何等奏請補知府摺○大臣謙奏特叅佐領摺○十月十八日刑部都察院大理寺正紅旗值日無引見○召見軍機○○署湖廣總督湖南巡撫臣评卞寳第湖北巡撫臣彭祖賢跪奏爲遵旨查明安陸府蘭臺書院田租官吏並無侵蝕及藉案科罰情弊恭摺具陳仰祈聖鑒事竊臣等准軍機大臣字寄光緒九年十月二十二日奉上諭都察院奏湖北舉人劉斌等遣抱以官吏侵蝕書院田租等词着卞寳第彭祖賢查明辦理原呈均着抄給閲看將此各諭令知之欽此遵旨寄信前來臣等當卽欽遵札飭署安陸府知府吳廷華確查辦理嗣據吳廷華查明禀覆臣等恐其所查未盡確實復飭現署安陸府知府李有棻再行詳查禀辦兹據該府禀稱傳集公正紳士將所控各節確切訪查並據原告舉人劉斌等呈遞親供証以卷宗逐加考核如原呈該前府李慶霖在任前後十年以千畝之租錢月生月息除每年一二次課用外所積當有一萬餘串去年生童請索存欵僅稱積銀四百兩一節查蘭臺書院原有田二千三百六十二畝零除水淹沙壓外實發佃領種田一千八百一十五畝零每年徵租銀一百四十四兩九錢五分六厘錢四百串零六百七十九文歴年間有捐增至光緒九年共有田二千七百八十三畆零然可以領種者實僅田一千九百四十四畝零李慶霖在任先後共收過田租及捐欵生息銀一千二百三十六兩三錢八分錢三千七百一十八串五百八十一文歴年支發膏火束修等項銀九百九十一兩九錢九分錢三千七百零七串一百七十二文餘欵已歸移交其存卷底簿核與前署府吳廷華所呈清摺數目相符從前書院田租係歸紳士經理迨光緒三年後始由府署彚收諭發紳首應用其收支各欵均有案卷簿籍可稽委無侵蝕又如原呈李慶霖假書院名色商同鍾祥縣因案示罰歴年所入不下數千串一節查紳民捐入蘭臺書院田畆錢文或招佃領種或發商生息皆係自願捐充並無科罰案據惟光緒八年有京山縣生員袁光楠捐銀六百兩鍾祥縣職員淅本懷等先後捐錢一千一百餘串皆爲修理試院房屋雨棚之用曾經通禀有案此項捐欵本與書院無涉質之該原告劉斌等亦不能指實是所謂借書院之名科罰者殆由此欵訛傳又如原呈李慶霖並未延請山長生童催課不已始每年課一二次聲言經費不裕一節查前署府胡承燡原定章程本有院長俟經費充足再行聘請之語是蘭臺書院從前本無山長李慶霖亦因經費未裕置爲緩圖然光緒八年曾延鍾祥縣優貢生胡志章主講至考課舊章本定每月一次李慶霖在任每年課試二三次及四五次不等盖因歲入田租曁存商生息之項寔不敷按月考課之用以上各欵均係周諮博訪反覆推求李慶霖於此項田租實無侵蝕情弊惟各屬應解之欵及各佃應繳之租未能認眞飭催完解又未將每年支用數目榜示以致士論未洽禮書王代賢向祗承辦書院文案並未經管銀錢但各佃拖欠田租甚多難保無串揑徇隱情弊應卽斥革從嚴責懲永遠不准復充舉人劉斌等所控各節不無失實第事出因公已據出具親供懇求銷案應請免其置　現查書院存欵及上年租課生息共計錢一千數百串已由該府與紳士商請山長以資訓迪一面將各佃拖欠田租飭縣嚴追嗣後書院收租事宜及支用銀帳目選擇地方公正紳士輪流經管不令禮書干預至石牌鎭淤出灘田自該前署府胡承燡清查後原議爲文廟歲修曁書院膏火之需迄今田畝無人領種有無被農民私自占種現在能否一律開懇飭據紳首劉鳳翔等查覆請俟秋後水落再行勘丈清理等情籌議善後章程開摺禀由湖北布政使蒯德標覆核詳請具奏前來臣等伏可前任安陸府知府李慶霖經管蘭臺書院田租雖據查明並無侵蝕情弊亦無藉案科罰之事惟書院爲培植人才之地該府在任多年未能設法整頓按期課試一任因循廢弛又不將每歲收支數目出榜曉示致滋物議實屬咎無可辭業已據報病應與控出因公之舉人劉斌等均免置議禮書王代賢應如該府所擬責革示懲嗣後書院事宜統歸紳首經理每年將支用數目禀府核銷不准禮書干預以杜弊混該府所議善後章程均尚妥協應准照辦除飭將石牌淤出灘田趕緊飭縣勘丈明確另行辦理並將齎到章程咨部查照外謹合詞恭摺覆奏伏乞皇太后皇上聖鑒訓示謹奏軍機大臣奉旨知道了欽此○○雲南巡撫臣張凱嵩跪奏爲特叅率據犯供緝盜釀命之知縣請旨先行革職查辦恭摺仰祈聖鑒事竊照州縣於盜刦重案自應愼密研求豈容率據犯供妄拿滋事乃前據祿豐縣知縣伍懋邭禀報光緒十年三月初六日據緝役拿獲客民張敬山被刦案内代賊探信夥犯羅有材到案訊據供稱伊途遇素職之陳裕沅陳三沅等説起渠等近在祿豐縣曾搶刦過客張敬山得贓聞其報縣查拿雇令代赴祿豐探信如果嚴緊速赴廣通縣屬捨資街上西屯陳裕沅家告知如不知住處即問李獸醫招引等供該縣隨移營往捕經把總何朝賢帶同兵差自往拿李獸醫分派差團去上西屯會同甲總查有陳志陽住處與羅有材供指相符當夜即往圍捕陳志陽閉門不出咕呌有賊並用矛從門隙戳出致傷捕役吳怔倒地衆以擅殺官差喊拿忽屋内火起因係草房風猛𦦨烈撲救無及致陳志陽一家七命登時燒斃等情當經前撫臣批飭提省審辦臣到任後詳核案牘案因據供緝盜致釀多命而現訊羅有材忽又稱爲捕役李富教供情節甚重且所捕是否所供之人羅有材之扳指否實由捕役之教串爲案中最要關鍵李富卽案中最要之人查未到案經臣勒飭該縣拿解乃始已報獲繼復報稱脱逃是該令旣未能詳愼於事前致釀重案又復將在官人役任令疏脱實屬不知愧悔且所禀火由内起尤難保非掩飾之詞必須澈底根究以重民命而肅法紀據藩梟兩司詳揭請叅前來相應請旨將祿豐縣知縣伍懋邭先得革職以便提同人証並勒令將李富交案歸併嚴審究辦除把總何朝賢俟行司查取職名另行咨革並咨部查照外謹會同雲貴總督臣岑毓英恭摺具陳伏乞皇太后皇上聖鑒訓示再祿豐縣知縣選缺係奉到叅劾一咨一留新章後第一次所出之缺應歸部選合併聲明謹奏軍機大臣奉旨伍懋郇着先行革職歸案訊辦餘依議該部知道欽此○○閩浙總督臣何璟福建巡撫臣張兆棟跪奏爲揀員請補沿海知府以資治理恭摺仰祈聖鑒事竊福寗府知府袁聞柝於光緒十年五月二十六日在任病故已恭疏具題開缺聲明員缺留閩另補照例以病故日作爲出缺日期歸五月分截缺所遺福寗府知府新班遇缺先新班遇缺銀捐候補班前俱無人輪用常捐候補班前不積候補正班之缺查有常捐候補班前補用知府蔣鳳藻年四十歲江蘇長洲縣監生由捐納員外郎改捐直隷州知州選用陜省肅清案内賞戴藍翎在藉辦運津米出力奏准俟選缺後以知府用先換頂戴續在西征糧台捐足直隸州知州並損免補本班以知府留閩歸候補班補用赴部引見同治十二年九月到省繳照試看期滿甄别奏留閩省以繁缺知府補用援例報捐候補班儘先由部行文過班應以光緒元年十二月三十日作爲候補班前到省日期捐餉換戴花瓴考試取列三等因案被叅議結奉旨隨時察看近以察看兩年之久尚無别項劣跡奏請銷去察看字樣奉旨吏部知道欽此欽遵在案該員穩愼安詳以之請補福甯府知府堪以勝任合無仰懇聖恩俯准常捐候補班前補用知府蔣鳳藻補授福寗府知府以資治理如蒙俞允係候補班前知府請補知府銜缺相當毋庸送部引見併免核計叅罰據藩司沈保靖臬司裴蔭森會詳前來除咨部查照外臣等謹合詞恭摺具奏伏乞皇太后皇上聖鑒勅部議覆施行謹奏軍機大臣奉旨吏部議奏欽此○奴才宗室謙禧跪奏爲佐領督帶練軍擅行移營據寔奏叅以警效尤恭摺具陳仰祈聖鑒事竊前因魚泡子逆匪竄擾圍塲經奴才查明大股賊匪雖已撲滅其餘零匪尚須搜捕當卽分飭旗綠兩營各督所帶練軍官兵扼要駐紮盡心搜捕以凈餘孼奏奉諭旨允准在案該管練軍佐領全齡宜如何整頓隊伍扼要駐紮且現届冬令難保匪徒不勾結馬賊乘機蠢動奴才正在挑選健壯練軍揀派佐領齡裕管帶前赴東圍一帶換防之際忽於九月十一日接據佐領全齡禀稱本月初四日辰刻天降大雪至次日方止卽將馬隊先行移住豐寗赤峯一帶擇要駐守巳於初十帶隊起程等因接閲之下曷勝詫異查東圍地方係馬賊往來緊要門户是以派令旗綠兩營分兵扼守以資巡緝而杜竄擾乃管帶練軍佐領全齡輙因天降大雪卽擅行帶隊移住豐寗赤峯等縣駐紮並不禀候批示寔屬荒謬相應請旨將管帶練軍佐領全齡先行摘去頂戴飭令回營由奴才查明有無潰散及退縮情事再行從嚴叅辦以儆玩懈其分帶練軍哨官驍騎校格洪額慶元雙祿雲騎尉麟章隨同擅行移營並不禀阻亦有不合巳由奴才咨行兵部記過六個月仍飭隨同佐領齡裕在東圍一帶駐紮以觀後效所有管帶練軍佐領擅行移營據寔奏叅緣由理合恭摺具陳伏乞皇太后皇上聖鑒訓示謹奏軍機大臣奉旨着照所請兵部知道欽此 
 
