# 1884 - 172 - 4904025

 

Page 1

 
 
[與各國通商以絶一國覬覦説]  
　　泰晤士日報訪事人戈爾固恒在天津謁見傅相縱談時事傅相之音以通商一事以須大加推廣如鐵路輪船處處通行商賈雲集則於國於民皆有利益各口當聽西人通商如南三省有西人行商其處則法人亦不敢存覬覦之心齊哉此言蓋當今時務之第一要旨矣夫通商之局本爲互相保護之事第中國用猶不知此理故泰西各國叩關請市當事者尚覺依違不決以致多所齟齬今通商已久數十年來中國所沾利益既有因效大騐舉國士民皆漸化其成見知商務實爲商颶强兵之根本於是事事整屯仿行西法學習西器由沿海各省推行留至內地各省所見所聞民間亦不以爲奇此風氣之轉移而時局之善變也即此以握致治之原中國之興有不蒸蒸日上乎哉惜乎此意悟之已遲利益未見而禍害實先有所受耳蓋中國自古無以商務爲國根本者行商坐賈不過列於四民並不特示貴重凡他國之比隣者或爲中原分據之國或爲邊外通欵之邦壤地相接盛衰異勢强弱殊形所争者正統之所兾者一統之業氣運未至或時議利易干戈爲玉帛歳聘之禮節屬地之疆界使臣往來修詞尋好非若今日之注意通商也即有邊民越境貨賄相通究非兩國邦交之所重自前明中葉南洋諸島不通朝貢之邦册使久不出洋泰西諸邦於是分據海濱片土建立埠頭與內地交易而通商之名始有所聞然當時尚不知通商之利攸關國計民生僅聽粤東商民與外洋交易萬歷之際礦使税廠四出搜羅粤東寶貨徵納內府並廠監私槖者歳值價銀何止千萬皆疆臣督責洋商採辦供億而洋商之富固不啻敵國也使當西洋初請濠鏡之時妥立約章擴充經理不且因通商而大利於國哉何至啓禎之世如此其窮也總之通商之説爲自古所不屑言敵國侵陵不議戰而議和拘儒必指厲階而孰知今日之外洋不比古時之戎狄其所以窺中國者商務爲重而土地爲輕不察時勢而動援五胡亂華遼金亡宋之成迹而歸咎於和非通人之論也雖然如本朝者席前明之業沿已治之規於外洋互市一條悉仍其舊而又加以柔遠恤商之意試觀康熙間粤東華人欠洋商貨銀一案諭旨諄諄足見宸斷獨操即一事之微而實隱爲後世謀者至深且遠是本朝之重通商有過于前明即開國時已然矣然邇時利益猶不甚著精船利械泰西藝事尚未造乎其極則亦安得而效法之推廣之耶道光季年粤事齟齬林文忠被議後來者專意議欵洋人謁見語及前事嘗曰林公自是好總督但不識外洋情形耳旨哉此言誠舉二百年來不善辦中外交涉之事故而總揭之矣自此以後沿海各省講求通商之事於是漸和其人情與其立國之所以爲根本者而一一仿效之而各口通商尤深知其有利而無害由五口而十三口更推而至於各省大小口岸無不可聽西人之往來然後與外洋愈益習熱而外洋之覬覦轉不知從前之甚噫此何故哉盖泰西國俗重商利源所在國家必竭力保護西人久居中國口岸生意所託資財寄頓繁重艱難若一旦有釁彼必厚有所失而况中外交易銀錢通轉華人之欠西人者所在皆有彼決不肯失和使商人有損且各國偕來利益均沾此國有隙則局面一壞而諸國皆無所利其不敢輕違公法者職是之故傅相久掌北洋深悉中外之情因爲是言若在道光間諸鉅公必不遽信通商之利至於若是也然中國既爲己謀尤爲與國謀前年朝鮮之役出師靖亂日本罷兵傅相爲之善後即行派員前往經理通商諸務而并代請英美諸國與之立約互相維持而日人覬覦朝鮮之念自此不復敢肆可惜者爲朝鮮謀不及爲越南謀以致南荒小國强弱之勢存亡之機不能與東海屏藩相提並論耳假使傅相今日之所見道咸間諸公已能見之吾知越南早爲諸國公共埠頭何至西貢一隅爲法人所獨踞而貽今日無窮之禍也耶 
[本館接奉電音]  
　　○昨由通州電局專發電音到本館有閏五月初三日諭旨五道謹敬譯登○閏五月初三日奉旨這場內彈壓着左翼副都統豐陞阿右翼副都統符珍去欽此同日奉旨這監試着長春去欽此同日奉上諭光祿寺卿沈源深奏前詹事府少詹事文治制行肫篤澹于榮利等語着該旗傳知文治預備召見欽此同日奉上諭前因御史屠仁守奏湖北錢糧積弊當經諭令該督撫飭屬查禁兹復據該御史奏引伸前議酌擬六條冀得切實整理等語着湖廣總督湖北廵撫歸入該御史前奏一併飭屬認真整頓務使弊革利興催科不擾以副軫念民生至意欽此同日奉上諭光祿寺卿沈源深奏遵旨保薦人才等語河南開歸陳許道陳彝着交軍機處存記欽此 
[外洋信]  
　　○昨日三菱公司輪船帶來美國新聞紙云英國外務大臣現命英國駐華之欽差查核中國新與法人所立條約內有許法人在南三省通商之説果屬確否如其屬實則英國亦當援法爲例同霑利益也 
[越南電音]  
　　○昨接本館海防訪事人發來電音云法軍在諒山地方近被華兵或黑旗所攻法軍被殺四十人受傷者六十五人即經注官將河內各兵船載兵派至內地追剿是則中法雖和而法人在越南尚未能高枕而臥也 
[大風續述]  
　　○小吕宋大風昨已據電譯登昨晚復接續電云風從小吕宋掠過向西邊而去其勢甚疾也 
[嘉興近信]  
　　○前報濮院鄉間盜棺經朱典史下鄉踏勘一事兹聞典史已回城勘得所盜者均係女棺衣飾盡數剝去共破屍棺十九具連拆壞殯房而尚未劈破者共約五十具左右邑尊刻已飭捕嚴緝務獲云○絲市於上月念三日每百兩價長至念五元近又跌落一元新菜油每担六元四角居奇者尚看長也○各土行仍未開市零賣烟舘現 
 
 

Page 2

 
 
皆有洋無貨不知何日可調妥也 
[台匪日熾]  
　　○近聞台州府屬各處土匪大肆搶掠往往自述姓名住址囑商人赴縣呈報洵可謂明目張膽矣現聞駐紥温郡龍灣炮臺之楚軍後營業已札調回台以資防守云 
[温州多疫]  
　　○温郡近日瘟疫盛行夜間送船鑼鼓不絶於耳凡送船之家所用祭禮羽士經錢神船紙札香燭金銀等非用洋三四十元不辦上月念六日夜晏公殿巷彭某家送船倐有流氓王宰娒等索食酒肉彭某不與計較遂取酒肉鷄鵝供伊咀嚼該流氓尚不滿意將　前祭物搶奪殆盡彭某不得已往晏公殿邀龍勇十餘人將各流氓驅逐出外方得勉强蕆事送神之有效與否尚不可知而該流氓等乘間一醉已足以豪矣 
[粤垣郵信]  
　　○黄埔新建之炮臺圍大石石外有鐵包住中間用紅毛泥和碎石堆築異常堅固而彭欽憲猶恐未善於上月二十一日在頭二座操演開花大砲以騐地址堅實與否是時轟然一聲震驚百里而炮臺灰石安然無恙彭欽憲遂顧諸將而有喜色焉○前任　憲剛方伯設有課吏館在大佛寺內越二日親臨一次與各屬員講求經濟自舉辦防務後日昃不遑因而中止兹防務稍寬現任龔方伯復議舉行館設署內自州縣以下各員按班次先後入館肄習舘內滿置經濟之書每月考課一次一等委缺二等派差餘仍學習如此則與學優則仕之旨無少差謬粤省吏治庶幾蒸蒸日上也○香山南澳地方盜賊猖獗刦掠頻仍有陸姓家被刦贓銀二千餘兩經已月餘尚未破案前日來省上控督憲委員會同南澳同知確切查訪兹查得各汛勇廢弛異常竟有某弁與賊暗通以至賊無畏忌現將該弁撤委解省審訊○五月二十二晚三更時河南永興街德昌薙髮店不戒於火是時火光熊熊上燭霄漢隣近由夢中驚起手足無措急於逃避從樓檻躍下兩足跌傷幸得救火者負往别處不至殞命汛勇聞報齊到彈壓拿獲搶匪二名交縣審辦是處與省相隔一河水龍赴救較爲遲緩以至延燒二十餘間云○城北增歩鄉近在海面爲附城扼要之邑鄉中有曹主娘廟鄉人例於五月內雇班演戯兹值海防吃緊當道早經垂禁無知鄉人溺信神佛即禁令亦有不遵遂於上月二十三日開臺唱演沿街結綵男女之往觀者絡繹不絶地方官聞之隨往禁壓而父老等一再哀求務要連演三日云○三元里鄉有某甲性嗜酒一日往田間耘草擕酒而去迨筋力疲倦時取酒自酌飲至酩酊適有乞丐經過求乞其餘甲大怒舉鋤將乞者毆斃迨回家酒醒自忖殺人償命法律難逃遂服阿芙蓉膏自盡噫酒以合歡而轉以致禍誠出人意計外矣○春夏以來雨澤過多養蠶者大不相宜收成甚少目下絲價有增無減云 
[押解要犯]  
　　○鄂省於五月十八日黄安縣解到囚犯一名詹姓名沅興年約三十餘歳以木籠舁之上書奏拏要犯四字黄安邑尊張芝孫明府率差役隨從等親解至省禀知各大憲將犯送府獄收禁傳係教案要犯云 
[鄂省官報]  
　　○武昌府司獄胡友祥奉委兼理糧道庫大使事委解滇餉委員安徽候補同知錢應豐自安徽夾省往雲南赴兩院禀到委辦漢口電報局分省補用同知李毓森進見兩院四川候補縣畢承恩由圻水到省禀見新選安陸府李恩熙到省禀見候補縣杭宗傑奉委接辦官薄坊差禀謝委辦應城陸路鹽課局候補縣李頴名來省禀到本任崇陽縣余思訓奉藩憲札開復　戴禀謝江夏縣丞吕賢笙往東南兩湖編聨水保甲禀辭新選黄梅縣向堯階二十二日禀知到省候補直隸州楊壽昌奉委收督轅呈詞差禀謝署棗陽縣平林店主簿韋炳念三日禀辭赴任 
[命案類誌]  
　　○京師爲首善之地萬方之覲聽繫焉近則爭鬥命案層見疉出豈世風不古若歟花見市羊肉口第三條胡同有回民馬甲以賣羊肉爲生　有馬乙住朝陽關販鷄鴨平時屢向甲訛索錢文稍不遂意努目相向甲常隱忍之上月十四日乙又向甲尋釁甲不復能耐持刀將乙砍倒復砍數十刀始被旁人解阻而甲復以刀自砍頭顱及膀肋數處亦即倒地經東城司坊驗得乙身受傷二十四處甲傷較乙稍輕錄取各供飭各家人舁回醫治　於十七日因傷斃　矣又有袁某者山東青州人在東珠市口廣大皮局院內開一估衣店凡衣之改製縫紉者盡付女工以其價廉而工速也有劉某之　做該店針黹已十餘年劉近遷居於磁器口東紅橋袁常負衣包出入劉家該處棍徒某甲等見袁係貿易中人即以魚肉視之暗約劉某至僻處相商欲藉捉其妻奸以詐袁貲而瓜分之劉始不允繼爲所惑遂首肯嗣約袁於某日昏暮來取衣物比入劉室劉與甲等據率衆闖入按袁在地多方恫喝袁不得已爲一百五十金欠約一紙始得釋回此前月中旬事也約期至五月端陽節照還奈袁貧不能償甲等威逼萬分祗得投永定門外凉水河身死南城司於上月十九日臨騐袁有脱弟在東四牌樓某屠湯鍋爲夥現已據情赴南城控訴矣 
[豫章瑣錄]  
　　○江右本苦旱乾幸上月二十一夜大雨滂沱禾苗當無害也○陳百泉學憲於五月十三日回省聞須俟新任梁學使接印方由江赴蘇也○豐城於四月杪城外見一蟒圍約四五尺垂頭於河堤上其後半身藏於洞中往來觀者甚衆午後邑侯用酒致祭夜深始遁○前夜羅家園不戒於火其旁爲黄總鎭之公館黄見隣屋被焚深恐搶火者枲機而入故手持短刀立於門左俄而縣役數人來誤以黄爲搶火者捉向官裏去黄亦不能辨隨之往訊鞫之下始知其爲總戎也邑尊大驚急喚肩輿送歸比至則家中搶掠已不堪矣黄即還稟縣次日又稟府禀院計所報失單不下千金嗣由當道勸解始寢事云 
[星使桂客]  
　　○出使德法兼意奥和三國欽差許竹篔星使於昨早出轅答拜　　文武印委各員並赴招商局及新椿記棧拜會楊君聞星使不日當回里一行然後持節東渡想故鄉父老盼望使星者早已引領於鴛鴦湖上矣 
[嚴查漏招示]  
　　○總辦糖捐兼絲茶南卡江蘇即補淸軍府李署理江蘇松江府上海縣正堂黎爲出示曉諭事照得本局兼辦絲茶南卡所有由浙運滬繭絲等項前奉憲飭業經浙局議定仍照歷年成案一律填給護浙起運俟貨抵上海由南北兩卡認真稽查騐明收存按月咨送核對在案兹當蠶事將有轉眴絲繭紛紛到卡自應遵章按户查騐分别收繳護照核實補捐以杜隱漏且查糖繭往往以廣包混充洋句冐請税單內運以及深夜潛駛由北向南希圖倫運現值整頓各捐之際稟奉淞滬捐釐總局憲批飭從五　分起添設廵船一號遴派司事廵勇南北梭廵凡遇過卡繭絲查騐旨照相符加蓋戳争其運入內地糖貨或請有子口單或持有分運單均須逐　查察單貨是否相符及有運單而貨無棕印應即將船貨扣留詳候罰辦等因本局遵於五月分起在南卡地方設立廵船仍隨時南北梭廵以杜絲糖等貨繞越漏偷之弊誠恐各商未及周知合行出示曉諭爲此示俾各商船人等知悉自示之後務各遵照聽候查驗倘有乘夜隨流潜運不服查騐者定將船貨扣留詳請從重罰辦决不姑寬毋謂言之不預也凛之切切特示 
[委帶快船]  
　　○昨報列南瑞快船抵埠已奉曾沅帥委湯陳孫三觀察會同長江提督李軍門騐收兹悉此船委副將銜候補叅將徐副戎長順管帶其原帶之威靖戰船另查徐都戎九成接手云 
 
 

Page 3

 
 
[移屍自匿]  
　　○城內三牌樓余源茂布店於初二日午後有近處乾昌零剪店夥向買布疋轉瞬失去洋傘一柄正在尋覓忽見館驛弄口開天津鞋底作王啓林之小孩背後有洋傘一柄亟往認之詎意不是原贓該店夥正欲退走而王怒其誣伊子爲竊與該零剪店夥理論即央該處地甲調處罰該夥香燭鞭炮向王服禮事已了結詎王之幼孩生甫三月本患驚風適於是晚斃命王啓林夫婦遂謂孩被鞭炮驚死並以衅由余源茂布店而起故即將死孩抱置該布店櫃上延至下午該布店即遣夥鄭全奎赴縣喊控而王之夫婦已不知避於何處故值日差同地甲一時無從着手也 
[續訊賭案]  
　　○前報嚴訊賭案一節昨由捕房傳麻皮阿寳之妻何林氏到案呈帳簿三本一係使費一係押包一係破舊不堪者該氏禀丈夫何阿生係粤人爲輪船生理與前在捕房充當地保現爲包探之阿德即　梁德及裁縫阿五相識彼等因常向我丈夫借擾不遂以致挾怨上月二十五日阿德同阿五到我家持刀在手大聲恐嚇欲尋丈夫不面而臥床之幼女已受驚患病伊等始去旋於二十七日黎明四點半鐘時阿德阿五突到我家叩門闖入我尚在睡夢中驚醒阿德逼令我將鎖匙交出我家共有箱籠四只均被逐一開看皆是衣服旋見阿德衣袖內取出帳簿兩本放入鐵箱復行鎖好舁箱命我同至捕房當問伊所放者是何帳簿伊云你不知道同投捕房可也既到捕房惟見三十六號西包探開箱取閲帳簿問我我即言明係阿德帶來放入箱內我家並無此帳簿且丈夫不識字當檢點箱內各物尚少銀鐲一對金戒指一只銀洋一圓西包探當命我回去今又奉傳到案爲此據實聲明黄太守問阿德到爾家可有西捕同來該氏答稱初次來時據言有西包探在外二次來時並無西捕太守又問爾到捕房時即言帳簿係阿德放下者乎該氏答稱確曾説過鉛捕頭禀初次確由西包探同阿德前往拘人未遇即回二次起到鐵箱簿據西包探並未在場　氏在捕房時確曾説過帳簿並不是伊家然簿據真假總須分别虹口捕房之楊繙譯禀稱我亦有名字在內然我先到捕房辦事吳梁德在後充當包探如何吳之名字在我之前且簿上付吳洋四員吳則持洋五員交與捕頭豈有吳不敢受費而洋已交明捕房我尚敢受費之理如果屬實則我之名字應列在吳名之前更有一華捕之名既載明正月分回明不再用此便費字樣不應將是名列入五月分用費各人項內請爲細閲便知真僞太守細閲畢哲總領事曰貴分府察閲真假如何太守曰諒非實在問至此中西官即退堂帳簿仍由捕房帶去該氏亦退 
[拐女案結]  
　　○縣訊拐女一案前日提到女阿大並買主沈姓及在鄉經手之王阿小等經蔣明府復訊楊阿福夫婦申訴前因明府令阿大認明父母無訛旋據沈福廷稱我弟出洋四十員憑王阿小等爲中買阿大爲婢昨奉差查即行交案求追價洋明府以王阿小等拐賣女孩實屬可惡若不嚴辦不足以警飭將王阿小笞責一百板枷號一月華趙氏顧陸氏各掌頰一百遞解回籍蔣胡氏據供病尚未痊暫行從寬免責飭將洋四十員於該四人名下追繳給沈具領阿大交楊阿福領回 
[私送物件]  
　　○瞿桂寳被譚周氏等具控藉端拆梢由英公堂斷發捕房管押四年早列前報昨由瞿妻持洋烟一匣石灰一包膏藥肉一團并挈孩子同到捕房欲交瞿手當被門差捕役看見將洋烟等物暫存捕房先將瞿妻解案黄太守飭交官媒收管以便解訊 
[互換筆據]  
　　○眠雲閣烟館生財抵押高易洋行一案疉列前報昨日堂期原告高易買辦李同新及寫字洋商蓮記詣案被告孫蔡氏亦經傳到翁太守　法副領事會訊仍係徐繙譯傳話據孫蔡氏繳呈英洋一百三十三員合規銀一百兩並呈寄園馮小農保單一紙拔摺一個其摺載明從今年七月間起按月拔銀五十兩至來年四月爲止利息言明情讓太守閲畢謂孫蔡氏保單雖寫得不錯惟尚少蓮記名字在內必須從傍添下太守隨請徐繙譯將情轉達副領事矦原告具領再據蓮即聲稱嗣後倘孫蔡氏到期不付拔銀保人不肯代還仍求將眠雲閣生財歸公堂變價請將此載明保據後幅太守允之即着孫蔡氏速將保單上添寫妥當迅即呈案並諭原告將從前眠雲閣之抵借據交到俾與孫蔡氏掉換其繳案之銀一百兩及前繳之票銀一百五十兩着李同新出具領狀簽押具領而去其保戰抵據諭俟禮拜六掉換原被告均退 
[英界公堂瑣案]  
　　○鉛捕頭稱西捕於昨晨見有人在老德記行內取出衣箱阻住盤問又有一人經過駐足妄言將西捕扭住西捕用力將二人帶至捕房今特送案西捕供與略同沈阿保稱表兄徐順才向在老德記生理曾因犯事被洋東送案管押我之衣服寄放在徐箱內故搬至新德記行衣服均可報明式樣李阿順供在阿花會洋行做出店昨晨路經該處見西捕拘人駐足觀看西捕喝我走開我就回身西捕尚在罵我我亦回詈西捕又赶來打傷我頭又被拘案黄太守飭將徐順才帶案與沈阿保言明衣裳式樣均符准先領去哲總領事謂李阿仁不應扭捕請判七日太守謂李阿仁扭捕無據西捕打傷李阿仁則有據况廵捕毆人捕房早已禁止論理應罰西捕哲君謂然則西捕之不合着李阿仁投捕房訴明總廵核奪可也太守然之○昨報失珠可疑一節兹聞賣珠之婦係蘇鄉人昨由捕房解案粤人林洪桂稱蘇婦周宋氏到我家兠賣珠因議價不合而去有頃忽來稱失珠三百粒明係圖詐且去年同鄉婦譚氏亦被周宋氏詐去銀洋其妻及譚氏供與同周宋氏供陳先生家托我售珠在林姓家失去三百粒譚氏家從未去過黄太守商之哲總領事着周宋氏趕緊回籍不得逗遛具保准釋○張寶連稱爲木匠同業唐晉發陸雲生因索借不遂昨竟在路阻毆傷我頭腰等處唐陸二人同供向索工資無着致與爭執黄太守商之哲總領事以唐陸二人索欠無憑豈容持棍行兇押候各責三百板○丁氏稱昨同蔡徐氏行走突遇王阿華向徐氏借錢不遂行兇我即解勸詎亦遭毆致失金戒指一只打碎翡翠戒指一只由捕拘王送案蔡徐氏供前與王同在西人處帮傭故得相識今因借錢口角致累丁氏毁失各物王阿華供與蔡徐氏拚識有年今該氏忽欲拆拚我常爭論詎丁氏竟敢出揚覇阻略與爭執並無先毁物件太守以若輩無恥已極一併斥逐及出外丁氏又將王掌頰大聲呼喊又扭至案下太守命一併押候訊辦 
[法界公堂瑣案]  
　　○四川人李玉春口稱職員在英租界開古董店遞禀請閲案傍又有一婦人跪下太守問其姓氏答稱夫姓王母族姓方丈夫做薙髮匠住新橋堍下太守閲禀之下始悉李玉春之子被王方氏藏匿詰之王方氏則稱吾未藏匿伊子惟伊去歳至今借宿吾家內與吾押髮簪一支許領到伊家內曾與其父母説明太守謂領汝到家作何事王方氏答稱帮傭太守謂此等婦女無恥已極着交保限五日內將李子交到否則嚴比並諭李玉春爾子亦不學好爾亦須出外招尋李叩謝退出○形跡可疑案前經翁太守飭將周徐氏等四人一併送堂暫爲安插在案昨經縣署捕役張茂又赴公堂遞詞具保太守飭將周徐氏等送案迨太守閲禀謂張茂柴樛因何不到張稱柴因公他出太守又謂汝與周徐氏諒係親戚但禀詞中又寫周虞氏且周徐氏之女即爾之甥女爾又稱素不相識前日周徐氏稱二女已經出嫁今汝稱尚未擇人種種不符令人不解昨聞又有蘇鄉女逃來　服式與爾甥女一樣惟查過非此二女再稱問三女之乳名一呌阿寶一呌阿招一呌金珠太守謂張爾已一再來此具保本分府准爾保去但爾係在官人役應知理法倘後察出别情定當究問再彼等此來特到爾家汝必須欵留十日不得即令彼等回去張應聲而退 
 
 

Page 4

 
 
[金君吉石以自題傲遊東海圖索句爲書滿江紅一闋錄請諸大吟壇正拍]  
　　○讀罷琳瑯恨相見十年已晚况止是偶然萍聚偶然雲散聞説扁舟東海去閒尋徐福求仙伴借臨歧一曲渭城歌權爲餞　何處是閬風苑何處是方壺舘但高人畸士彼都非罕蝦島詩情山起伏蛉州畫意波淸淺都憑君一一盡搜羅歸裝滿　　[  古越高昌寒食生拜手]  
[寫懷錄呈疎懶生正可]  
　　○祗爲飢寒悞此身飄蓬斷梗逐風塵論交海上無知己回首雲間有可人豪氣多因淸酒助閒情喜與好花隣感懷日月蹉跎甚那得君平一問津　　[  澹定室主人未是草]  
[浙省撫轅抄]  
　　○五月二十八日同知齊斐河南服滿領咨來省禀到　郭文翹禀知本日接辦江干船局　運副蔡以勳禀見銷嘉興鹽局差　縣丞李寳忠禀知藩司委署　州府經歷叩謝 
[蘇省撫轅抄]  
　　○五月廿九日候補縣馮際春禀辭解京餉赴都　○閏五月初一日候補府崔繩祖禀知本日接辦善後工程提調差並銷書局差　候補縣陳廷駱禀知奉委發審局差　○初二日縣丞鄭濟霖禀知辭奉藩憲委赴崇明公幹　○初三日丙子欽賜翰林院檢討劉泰　辭行北上　錢維崧禀辭囘滸浦埔工　候補班補用廵檢暴式昭就近起服囘省 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[讀愛花痴史太憨生見懷一律依韵答謝]  
　　○曾荷佳章錫　君前歳曾以楊柳樓臺四律見示　尋君未有蹤不圖綿歳月仍復繫心胸落落誰堪合茫茫識所宗花前兼月下緣至定歡逢　　[  倉山舊主走筆]  
 
 
