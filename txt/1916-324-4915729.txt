# 1916 - 324 - 4915729

 

Page 1

 
 
   
 
 

Page 2

 
 
時評 
[中美借欵（二）（）冷]  
　　余昨評此次中美借欵爲中國第一次方法正當之借欵蓋以政府不隠祕而交議議會不留難而通過也豈意對於國内而平安者對於國外而又有所謂因含有政事性質故而質問矣抗議矣甚矣中國借債之難而欲圖救中國財政之非易事也 
夫借欵誠非圖救財政之根本然僅僅借債以圖救目前財政而難己若此况乎其他質問抗議原爲用途之關係非即干預而阻止然不干預不阻止而己感其不能自由况乎　　前途之不可知 
是故議會之通過此借欸中國人己有漸悟財政重要之機矣國外人之質問與抗議益足徴中國人今日所漸悟者之非妄也 
命令 
　　十一月二十一日大總統令兼署黑龍江省長畢桂芳呈考核各縣知事據實舉劾等語綏化縣知事常蔭廷操行廉正沉毅有爲龍江縣知事杜蔭田精能諳練久著循聲代理靑岡縣知事張霖加樸實謹愼辦事耐勞代理嫩江縣知事劉廷灝精明有爲勤求治理試署拜泉縣知事兆麟才具開展條理秩然均著傳令嘉獎呼蘭縣知事鍾毓明幹有爲循良素著著晋給四等嘉禾章代理肇東縣知事李興庚辦事穏練諳習學務給予六等嘉禾章愛琿縣知事孫蓉圖盡心民事操履端嚴給予七等嘉禾章卸任嫩江縣知事姚明德侵吞公欵交代逾限代理訥河縣知事楊魯承辦工程欵項不實肇洲縣知事孫之忠縱容痞棍勾結朋比均著交文官高等懲戒委員會依法懲戒湯原縣知事李煦庚才具平常難期成效應即免去本職餘如所擬辦理此令 
又令陸軍總長段祺瑞呈准署吉林省長郭宗熙咨請以依隆阿補驍騎校應照准此令 
十一月二十二日大總統令國務院秘書長徐樹錚陳請辭職徐樹錚准免本職此令 
又令任命張國淦爲國務院秘書長此令 
又令兼任文官高等懲戒委員會委員長周樹模呈議决准内務司法兩部會送湖南慈利縣知事石一清冒昩開釋要犯請付懲戒一案依照知事懲戒條例應受褫職非滿四年不得開復處分等語石一清著照所議即行褫職餘並如擬辦理交内務部查照執行此令 
專電 
　　北京電參院今（二十三）午一時開秘密會决議中美借欵合同陳總長出席說明即照通過　　北京電中美實業借欵四國圑起而質問要求與興亞借欵合併說明 
　　北京電昨晚徐樹錚辭職即下令准辭張國淦繼其職 
　　北京電昨晨徐樹錚尚言决不辭職王士珍力勸段始决定 
　　北京電丁秘書長亦擬辭職夏壽康林長民正在運動聞張一塵最有望一說總統不許丁辭　　北京電公府昨開密會一議徐樹錚問題二内務總長提出問題三閣員有無再須更動問題總統意在亟圖政局善後恢復内閣原狀 
　　北京電内務長任可澄己提出衆院約二十五動議投票謝代次長今日己列席國務會議討論恢復自治問題 
　　北京電政府接任可澄自貴陽來電感冒稍愈即來京 
　　北京電平政院裁判内部之執行令即將發表該部孫用人員紛紛辭職或他調 
　　北京電元首將任孫洪伊爲高等顧問 
　　北京電益友社政學會等均聲明並無派代表謁元首之事 
　　北京電河間密電指陳内閣不可全動今後政治應積極進行語頗沈痛元首閱後飭繕送東海合肥 
　　北京電元首照處分府院政限及解决政法問題擬邀徐段諸閣員並兩院議員等在府特開臨時政治討論會己飭秘廳預備 
　　北京電夏詒霆辭職聞將照准繼者爲魏宸組 
　　北京電粤督陸榮廷再電請開缺薦李烈鈞及譚浩明自代覆電慰留並阻其來京 
　　北京電李厚基以民政實難兼顧電保張元奇爲閩省長有照准說 
　　北京電財部主辦營業稅採用美國制擬定條例交委員會討論取决 
　　北京電參員陳善對憲法中信教自由之規定提出修正案主三讀會删除害法原案第十一條連署己二十餘人 
　　北京電國老院草案因中山反對西林南海亦多不贊成現國務會議主撤回 
　　北京電政府規定内蒙練兵辦法（一）各旗招募須照地方警察性質（二）長官須簡派（三）餉費由各旗自籌（四）每旗不得逾五百名（五）悉受中央調遣 
　　北京電新任意公使昨謁元首廣東電西林漾日起程北上學界全體歡送 
　　廣東電粤吏咨省會擬設臨時籌餉局專籌欵項 
譯電 
　　北京電順天時報云四國銀行圑以美國新借欵含有政治性質己提出抗議（二十三日） 
　　北京電政府昨以任可澄長内務同意案送交國會（二十三日） 
北京電國務院秘書長徐樹錚辭職己由總統命令批准繼其職者爲張國淦聞張乃徐世昌所薦（二十三日） 
　　以上德文電 
　　北京電芝加哥大陸商業銀行承借美金五百萬元之實業借欵己由衆院多數通過政府己令駐美顧公使簽定借欵合同其抵押品爲烟酒稅政府將以所借之欵接濟中國銀行（二十二日）大陸報 
　　成都電蜀政府出示略謂中國與英國協定禁烟之約期限己滿故嗣後不准吸食及售賣鴉片聞雅州官員焚去烟膏三千兩卭州知事奉省憲嚴令刻正搜查烟館並在山間覓毁烟苗（二十一日） 
　　亞姆斯特丹電奥皇約瑟乃於星期二日晚間九時崩於宫中據柏林電稱德人料奥皇不久人世奥皇素不得德人歡心故德人聞此噩耗殊形冷淡且因奥嗣君向主袒德故望早日繼祚俾爲其左右德問所利用昨晨奥皇因有寒熱經人扶入寢室不能安臥且頻呼苦痛命召醫士入宫延至晚間九時二十分以手指喉俄頃即死皇族聞信齊集宫中宫中有電話直通德軍大本營故德皇亦登時得報（二十二日） 
　　以上路透電 
東方通信社電（日本人組織） 
　　北京電五國銀行圑中美借欵事於二十日己向中國政府提出抗議今日（二十二日）又通牒中國政府促其注意（二十二日） 
　　東京電日本皇太子殿下發布示諭定於左列之日期設宴欵待文武各官二十七八兩日爲宫中賜宴之期二十九日在霞關離宫欵待大勲位親任官等三十日在芝離宫欵待第一艦隊將官將校十二月一日在霞關離宫欵待宫内勅任奏任官二日在芝離宫欵待近衞師圑將官將校（二十三日） 
戰電 
[其一（英人路透電）]  
　　巴黎電薩洛尼加法軍公報云摩拉斯蒂爾之戰事爲濃霧所阻敵軍在該地北面四基洛邁當之斯里哥伏至瑪柯伏西南一○五○山一帶之高地抵禦甚猛法軍續俘敵兵五百名法軍仍在泊萊斯巴湖西岸向北進攻（二十二日） 
　　倫敦電海格將軍今晨報稱敵軍砲轟安克河南岸英軍新陣線之左側（二十二日） 
彼得格勒電德將福爾根漢獲勝之地乃在關係最小之羅軍左翼陣線至於危險之點則在東伐拉幾州敵軍苟在此獲勝則將占有西羅全區羅京亦在内但東伐拉幾州敵軍之攻擊者今恆爲羅軍所敗且克萊哇伐東面山河甚多皆自北至南者福爾根漢欲求前進極爲困難 
（二十一日） 
　　羅馬電公報云天氣不佳敵軍在亞斯蒂柯山谷進攻殊易敗之（二十二日） 
　　雅典電德奥土布公使今日率同隨員乘一希臘船赴加伐拉船上懸四國旗號以免潛艇攻擊（二十二日） 
 
 
 

Page 3

 
 
　　其二（德人德文報專電） 
　　柏林電十月二十一日德軍大本營公報云安克河兩岸及聖比愛勒伐叢林有砲戰伹無步隊戰事香巴業及末斯河境砲戰復活動（西境戰况）卡巴西安山森林境魯渡伐境德軍斥堠隊進攻獲勝俘敵四十人俄軍在附近境内進攻失敗受損甚重（東境職况）外錫爾伐尼亞東境僅有小戰俄軍在金波倫北面乘夜進攻數次均爲德奥軍擊敗德軍激戰後佔據亞爾特流域要鎭及固防之高地數處德步軍己臨西伐拉幾州首府克萊哇伐前德飛機隊以炸彈擲擊羅京附近之兵站（外錫爾伐尼亞戰况） 
敵軍前鋒在泊萊斯巴湖與塞拉河間向德布陣地前進塞軍在摩格里拉陣線數處猛轟後希圖進攻均遭失敗斯特魯瑪平原現被水淹僅有偵察隊戰事（馬其頓戰况） 
　　柏林電二十一日下午公報云松末河境有濃霧故戰事欠活動德軍己於正午占據克萊哇伐 
公電 
　　蜀督軍報告追悼蔡松坡電上海各報館　　鑒黄蔡二公治喪處均鑒黄蔡二公以民國元勳相繼殂謝國柱崩折海内同悲除黄公己於十一月十四號開全省大會舉行追悼外兹謹於十二月一號起三號止在公園舉行追悼各機關均下半旗誌哀並通令外縣各機關一律舉行以慰英魂而紓哀慟謹聞署理四川督軍兼省長羅佩金叩馬 
　　華僑參議員報告到滬電北京分送農商部參議院鑒智夫刻己抵滬隨即來京沈智夫叩哿 
　　方聲濤來電孫中山先生大鑒克公棄世除哀痛外無他語本擬赴滬親弔奈所部飢寒不可終日萬難脫身定派員代爲執紼何時舉喪乞電示方聲濤叩省代印 
　　陳亞東等來電孫中山先生曁唐柏胡諸先生黄一歐君鑒天禍中華克老竟逝同人哀悼血滬幾乾擬於寗籌備追悼以表哀忱謹電聞陳亞東陳天才蔡哀民叩覃 
要聞一 
[奥皇逝世之美報評論]  
大陸報社論云昨據路透電傳奥匈聨邦之君主約瑟氏己因病逝世近世最長久最多事之朝代遂從此結束矣英女皇維多利亞在位六十三年奥皇統治六十八年視英女皇猶多五年兩君主同時親政蓋五十餘載克享大年彼此適惟身世遭際則互異焉維多利亞自登極後一切遭逢極稱平穏而約瑟則不然自始至終無日不在顚沛悲慘之中約瑟於一八四八年十二月二日行踐禮於哇爾穆資其地乃赫浦斯堡皇族因維也納革命風潮出奔避難之處也是年爲歐洲歷史中最凌亂之時代奥之柯蘇慈方率其國人抗奥而圖獨立法之路易斐利浦又棄皇位而奔英國革命潮流幾遍全歐波人起義於加里西亞意人復有力爭恢復之戰事他如塞維亞民族也克羅特民族也基克斯民族也莫不揭竿而起與奥爲仇約瑟踐位於時局困難之際氣象險惡誠如史家所云其着手之新政策卽爲壓制意匈德之自由一八五三年遭第一次之狙擊幾致殞命終其世皇族近支中爲皇所最親愛之人死於暗殺者順見不鮮皇之哀痛可知最後之慘殺卽爲一九一四年六月二十八日奥儲君飛蝶南大公爵之被剌約瑟兼併赫斯戈維納與巴斯尼亞兩州人心大憤此爲奥儲君遇害之原因戰氛倐起彌漫歐陸貽禍至烈迄今未己此爲奥儲君遇害之結果約瑟之生也覩歐洲之變亂約瑟之死也遺歐洲以戰禍其情勢之不幸視昔何啻倍蓰雖然約瑟乃世人公認之偉人也有料事之才具知人之明勤政不懈見識透澈其奥匈之賢君乎方踐位之初難題當前複雜困難莫與比倫民氣鴟張不易駕駛古今君主處此時艱而能措置裕如者能有幾人約瑟進之以漸持之以堅終能融合激昂好亂之份子而成圑結頗固之國民此乃觀於今日歐戰而可知之者也約瑟初登極時奥匈固一破殘之帝國經營數十年國勢富强逈異舊觀使今之歐戰而不作也則偉大富庶之奥大帝國不將爲約瑟身後之永遠紀念品而使後人覩之益景仰約瑟之豐功偉業乎 
[東報論中國財難之前途]  
　　預算收支不適合 
　　外債增加無己時 
東京大阪各報載某深知中國事情者之語曰據中國政府發表之五年度預算案經常歳入四萬二千六百萬元其中主要項目爲地租九千五百萬元關稅七千萬元鹽稅八千萬元中央直接收入之官業收益印花稅烟酒稅等合計八千萬元然實際是否如斯尚屬疑問如預算地租九千五百萬元實際入中央金庫者僅五千萬左右烟酒稅預算以一千萬元計中央實入僅其半數全體預算案大概可作如是觀中國財政困難可見矣更自歳出方面觀之中央行政費（含軍事費及清室費）每月至少支出八百萬元共財源惟鹽稅剩餘金及直隸山東江蘇等省之解欵而己收支旣不適合乃濫發紙幣以彌補之財政現狀如斯而所負外債逹十四萬萬之多尚有短期外債約二千萬元每年須償還者計長短期各債之本患金共一萬五六千萬乃至二萬萬元此等外債多以鹽稅及關稅爲擔保交通借欵一項則以鐵道收益償還之然收　不如預算之多乃由國庫補其不足故擔保品實不足以擔保外債也在華外人對於中國財政前途頗抱悲觀中國苟不善自謀監督財政之說或將實現矣中央政府之外各地方財政亦莫不困難上年有小借欵與賣却官有物等收入敷衍一時非久長之道也假令中國政府所希望之大借欵竟然成立但其大部分用途爲善後事宜與整理中交二行仍無與於財政困難聞北京盛行整理地租以爲根本整理財政之說頗難實行或終歸泡影耳 
[中美借欵之大畧（飄萍）]  
中美近有借欵之說頗爲中外注意據某國人方面消息日本曾電致美政府質問美政府答以並無此事又言縱有實業借欵亦必須依我條件現在不成事實云云但旣曰實業借欵矣即與他國無涉記者從外人方面探索借欵之磋商人約如左 
（一）欵額一千萬元 
（二）性質實業借欵 
（三）用途整理全國某項事業及銀行 
（四）擔保全國烟酒公賣（擔保與抵押不同不能干涉烟　　酒事） 
（五）實收九一（此項稍苛） 
（六）還期三年 
又據另一外國人方面消息謂我國官場傳出財政總長陳錦濤於二十一日之衆議院己將此案提出要求同意其内容詳細不可得聞惟該院己於是日討議此案以目下實業整理甚爲重要卽日三讀會通過是晚陳即電令駐美公使與美國資本家簽字五日以内可以交欵傳聞如是未知確否云云 
記者得此即記如上之所列恐有他種關係未可宣布今旣成爲事實且實業借欵與政治借欵不同各國應有投資之自由至條件當否　人當參酌情形爲公平之判斷而用途如何尤國會所當嚴重監督始終不怠者也 
[中美借欵曲折之别報]  
二十一日京津太晤士報載北京訪員二十日通信云據由最可靠方面探聞中政府己與美國資本家商定借欵美金五百萬元此次借欵係由芝加哥利威邁爾公司代表中政府與大陸商務國民銀行商妥借欵期限三年中政府不須予一定之抵押品美國國務卿對於此事允與以政府外交上之協助此項借欵契約係於本月十五日簽字債票不久當即發行此間得美國發來電信數通其中有詢問此問接得此次借欵消息時之情狀如何其對於利威邁爾公司究係何人何以由彼磋商借欵而不由利希金遜公司（該公司爲中國駐美財政代表）外間頗有揣測之辭據余曾詢諸此事各美人之意見謂利威邁爾係一經紀公司又聞利希金遜公司曾告中政府稱目前不能代中國商借欵項故中政府决定託他公司代爲磋商據稱此次借欵尚須得國會認可惟此次磋商借欵之條件頗利於中國預料國會當不至有所反對云云 
又英文京報云中美借欵總額五百萬美金雖經雙方磋商有成而尚未通過於我國會故於昨日財政總長陳錦濤出席議院特開兩次秘密會聞第一次係秘密報告當時有少數議員起激烈之質問辯論良久秩序因之紊亂旋卽休息休息畢繼續復開第二次秘密會議反覆研究遂得結果雖有少數之反對而大多數己將此項借欵通過矣則此後之財政庶可救濟一時與 
[衆院通過中美借欵情形]  
　　昨日衆議院開會財政總長臨時到院出席要求開秘密會報告借欵事件報告旣畢又言此項借欵在國外開議據代表磋議之顧公使來電聲言此項合同内容如可承認應於五日内電覆以便簽定正合同隨時交欵現在時日緊迫且慮有人從旁破壞應請即日議决多數議員表示可以開議有少數議員力持反對議長付之表决大多數贊成即日開議因原合同須付油印方能配布遂先議查辦國務院秘書長案休息之後仍開秘密會將油印合同分配於各議員未幾開議各議員紛向財政總長質問葉議問回扣如何處置陳總長答言回扣向爲銀行所得本員從未得過分文此心可矢天日凌議員問此欵中交兩行如何分配之陳答語不得要領因爲時己晚中止質問討論大體繼議决同日開二讀會逐條表决迨表决第七條時電燈忽滅場中僅有微光而本案又不能遲至明日遂由議長將合同八條至十一條併作一個表决而令秘書細檢起立人數爲明確之報告接開三讀會亦復如是大多數都是贊成毫無疑義於是遂以一點半鐘之時間備三讀會之程序將此借欵案通過矣 
[北京特約函二（燕生通信）]  
　　二十一日之兩院 
　　國塟條例付審查 
　　查　徐樹錚案亦付審查 
　　國會延期之參院議决 
　　二十一日之衆議院下午一時四十分開會至五時五十分始散今略記其有關係者雖然大部分皆在秘密之中未可以全記也 
　　（一）國葬條例之案政府委員說明以後數可决付法典股　查限三日内報告 
（二）第二次之秘密會第一案方畢財政總長要求開秘密會關於財政整理計畫及銀行維持方法等 
（三）查辦徐樹錚案議長報告前日投票結果贊成變更議程者仍爲多數提出者吕復說明查辦七大罪狀之理由某議　忽起言國務院秘書長對於國務總理負責而國務總理對於國會負責約法國會對國務員旣有彈劾之權國務院秘書長失職何不彈劾國務總理而僅查辦秘書長乎議論爭執大部分似有使此案成立之主張但表示時有請以成立與否付表决者此爲孫洪伊派有請付審查者謂查辦案付審查如對於張勲案等不無先例議長卒以付審查與否表决此中大有關係該案殆亦不過備衆院議事記中之一種裝飾而己有人請審查須三日内報告湯議長則决定本星期内報告可見其對於徐秘書長之格外愼重也 
（四）第二次之秘密會三時四十分爲休息後之續議又有人動議變更議程先議第十三條之查辦湯薌銘案幸議長謂政府有電話請開財政秘密會議遂直至五點五十分電燈忽息門又上鎖議員欲逃不能互相撲索頗滋歡笑然今日之會實一有關係之會議也二十一日之參議院一時四十五分開會是日議事日程竟議完至四點五十分即散今記其要點如左 
（一）議員撫恤之决定未開議以前議長報告言前次會議山西徐議員心鏡逝世院議撫恤但事關經濟礙難執行衆言前旣詢之全院衆無異議今忽言礙難執行以後（無異議）三字請特别注意爭論甚久卒多數通過凡議員在任期内病故皆予撫恤咨付衆院 
（二）請外交總長出席龔議員請變更程請外交當局出席報告衆贊成遂卽致寗話於外部但是日言夏代長己請假不能到院故未出席 
（三）國會延期之决定龔君又提起動議延長會期以王正廷同有此說遂由王君報告其理由以憲法未定預算未成非延長會期不可至究須延長若干日爭論頗多尤恐與第三届常會相抵觸最後表决延長會期至第三届常會前一日止 
（四）查辦陳宦咨逹政府此爲議程中之第四案（上所述者皆非議程所列）提出者說明理由　即以咨逹政府付表决大多數其餘七案或付審查或被否决附錄於後（一）衆議院議員選舉法關於第五章選舉訴訟法解釋案（初讀衆議院移付）卽付審查（二）參議院華僑議員選舉施行法有人主張卽開二讀會表决付審查（三）恢復地方自治機關案交内務股審查三日報告（四）見上（五）招募中行股本案贊成少數否决（六）振興華僑 
學務建議案審查報告於結尾加（即請咨逹政府照上述各節妥訂辦法切實施行）四句多數通過（七）彈劾廣西財廳長田承斌請願案以本院己有查辦案此案雖應受理不必咨交政府表决多數（八）漢口華景街商民請願事件表决咨逹政府多數 
[杭州快信]  
　　黄蔡二先生追悼大會事務所業己成立暫設督軍署内定於下月一日開會 
財政廳電催各縣知事謂六月至十月驗契及契稅月報表迄今尚未造送仰即漏夜塡齊限電到三日内快郵送核以憑彚報 
浙江烟酒公賣局局長蕭鑒與莫財政廳長議定改組辦法定於下月一日宣告成立 
吕省長昨委任徐晋麒爲永康縣勸學所所長王樹棠爲武義縣勸學所所長 
金華地方廳民庭推事金述璋因有要公請假晋省與高審廳長面商一切 
[徐州特别快信]  
來徐祝壽者昨今兩日均乘專車離徐 
李經羲趕回北京確因東海來電催促張勲生祠演戲明日許商民隨意出入徐東海昨日亦有電到徐賀張勲壽 
張勲派張弼廷入京叩謝大總統段總理之壽儀 
大總統段總理之代表昨己回京復命 
張勲派赴北京密謁徐東海之陳英楠今早車回徐 
馮副總統之副官長何紹賢來徐祝張勳壽昨己回寗 
張勲連日在署賭牌九輸拾餘萬段芝貴倪毓棻大贏 
[南京快信]  
省長日前咨請議會追認忙銀加徴附稅三角案前據審查報告以本省忙銀民國元年度臨時省議會議民案每兩改收銀一元五角另收縣市鄉附稅三角所有從前海塘河工及串捐等項均不另帶徴不意民國三年度起忽由前民政長通令各屬於每兩正附稅一元八角之外另徴省附稅三角一舉而我民驟增七十八萬餘元之負擔在前清專制時代尚有永不加賦之仁政今於原定正稅之外一附再附計每兩正銀一元五角附收之稅多至六角竟超過百分三十我民茹痛輸將於兹三載今共和再造豈容仍襲暴歛政策久病我民自應援案否認惟三年度起至本年度止早經徴收在官者均己列册支銷姑予追認即付大會公决省議會議决裁留蕭碭畝捐接治睢河上游案又議决籌修高淳水患案及開濬赤山湖案昨己由會咨請省公署查照施行 
省署特訂江蘇省改良絲織奬勵條例又推廣桑棉獎勵條例昨己咨交省議會議决施行 
南通張嗇老有不日來寗謁馮副總統齊省長就商地方要政說 
省署總務科長梁玉書不日赴京會議禁烟事　 
 
 

Page 4

 
 
   
 
 

Page 5

 
 
   
 
 

Page 6

 
 
[津埠罷工交涉之續聞]  
　　直隸交涉公署昨又接到法領函云敬啓者前曾致貴公署二函在案現有法商所用之華工人等因被好事之徒所威迫己均先後罷工並無地方官阻止按照本國駐京公署訓令本領事除向貴特派員聲明本國商民因此次舉動所受之各種損失後必有賠償之處外相應函逹貴特派員請煩查照爲荷當日黄交涉員即行復函略謂來函具悉除接准兩函己經明析答覆外本特派員應再切實聲明請由貴總領事查照前函（前函己誌昨報）辦理速將華警以禮貌送回原處地點即日恢復原狀民氣自不難平靖如不即速見諸實行無論官府如何開導恐民氣愈覺激昂此次來函内稱賠償一節本特派員碍難承認合再函覆貴總領事請煩查照云云 
此次法界罷工各華工業經組織工圑昨由該圑辦事處宣布於是日下午二鐘由各部分代表率領全體結隊出發游行街市以表愛國熱忱該圑組織成立後所有各部人員昨己分配妥協計文牘部蕭天如陳智圓重嗣卿馮修輔王醉生吕霖波張寳林會計部徐中華王仲節張作義馬翰章任廷弼崔少廷招待部王桐林吳虎臣張月波蘇鵠臣潘恩成張書馨調查部孫瀾生李觀瀛于獻廷蔣子珍王朗齋慕天寳伊子恒郝鐵珊庶務部周振東張譽亭柴文寳王文明稽查部葉本和劉奎元胡啓文李福文藍貴榮趙廷輝馮占卿演說部尚未推定該圑事務所另設註到處所有先後罷工工人等一律到註到處註到並令按名一律按有箕斗以資稽查 
又聞公民大會昨致各縣函略云法人招工事裨益該國良非淺鮮前曾函懇警務處通知各縣極力禁阻在案乃近日法人於各縣招工事時有所聞惟有函懇貴縣長俯念國家存亡所關無論如何爲難務乞協同警佐設法遏止以增國光臨頴神馳不勝迫切盼覆之至云云該會並派代表婁祥卿温子英兩君於日昨赴滬面謁伍廷芳總長陳述老西開交涉之眞相並請伍氏表示進行手續及將來之目的以釋我國民懸揣之疑慮伍氏不日北上津埠各機關刻正組織歡迎會預備歡迎至於罷工工人之費用各界捐助甚爲踴躍有舉親友贈送壽幛等件變價送會者有舉月薪所得捐助會中經費者其他以現資認捐者尤不可悉數 
[都門最近醖釀中之政黨]  
民國再建一般政客以政黨爲所諱言盛唱一不黨主義九百議員如有九百意見國是將無從定故仍不能無政圑之組織其己有圑結者如益友社爲廣義之國民派如丙辰俱樂部爲國民派中之同盟會派如韜圍爲孫伯蘭派如憲法商榷會爲上三派之集合體如憲法研究會爲進步系中之湯梁派如憲法討論會爲大中派等而憲法協議會平社等亦皆新發見之政圑至於最近所聞政圑之發見者則爲政學會此會發起者爲張耀曾谷鍾秀諸人己於昨日下午在江西會館開成立大會到會簽名者二百五十餘人中除有特别事故者外俱届時到會先由籌備員報告籌備事項業己完竣今應先討論章程當公推張耀曾君爲臨時主席將草草逐條討論略加修改其中第五條本列舉主義六項（一）對於政權取恬靜主義（二）對於政治取穏和改進主義（三）對於政府取勸告監督主義（四）對於各政圑取親善聨絡主義（五）對於會務取公開主義（六）對於會員取平等主義昨日討論結果以爲一至四應列入宣言書内五至六作爲本會議决案依此辦理不必列入章程遂將此一條削去卒又推定宣言書起草員李肇甫楊永泰文羣駱繼漢吕志伊五君期於三日以内發布宣言並由公衆聲明自昨日起作爲學會成立將來宣言書即以發起人名義披露會中議員十九皆隸益友社且多係擔任重要職務者據該會發起人聲稱此會專爲集合同志研究政務至益友社之政圑則凡籍隸該社者皆極力維持而自一方面言之發起此會即爲維持益友社之一助云至於孫伯蘭所發起之民治黨其意固欲成一大政黨但至今尚未成立不知其前途將復云何又研究會派現亦擬組織政黨正在進行中對於院内之該系人極力圑結對於院外亦極力聨絡聞己派人至各省爲支部組織之預備凡此皆最近都中經營黨會之大概情形也 
[二十日司法會議開會記]  
二十日下午司法會議開會徐謙主席議長先報告汪爔芝等九人各請假一日遂開議第一案改良全國監獄諮詢案三讀逐項朗讀除將各項理由中之按字及此答覆之理由也等字删去外餘無修正全文通過第二案整理全國司法經費建議案初讀由提議人登台說明主旨謂司法經費整頓方法約分三種一曰增加固有收入内又分出狀紙費訴訟費鈔錄費三項二日另征新設稅其中亦分開辦各項登記與實行律師所得稅二項三日核減縣署經費說明後全體無反對者遂付總務股審查第三案擬限期徧設法院曁對於各省訴訟暫時救濟辦法案初讀先由張映竹說明主旨又由提議人欒駿聲繼續說明後遂付討論辯論多時表决贊成者多數時己四時遂宣告休息四時二十分復行開會將第三案付法令股審查第四案高等分庭依法改組高等分廳案初讀由提案人說明理由多數贊成成立當略二讀會宣告爲文字之修正衆無修正遂以全案表决通過第五案中央司法會議應議事項案初讀由提議人聲明改爲意見書交審查第六案預審改歸檢察廳管理案初讀由提議人范之杰說明主旨楊光湛謂此案關係重大一時萬難討論詳盡今日時間過促請議長延會衆贊成遂宣告延會 
[交行凖備兌現之兩說]  
交通銀行在梁士詒全盛之世本與交通部沆瀣一氣自政局變革以後部長易人與前殊不相同故兌現一舉未易得有辦法直至最近時期兩方始又漸相接近許總長對於交通兌現亦復竭力帮忙聞近正設法籌借一千萬元充該行兌現之資此項借欵一有成議交行卽可開兌大約年内當可有望惟據英文京報云中國銀行兌現以後市場頓覺活動故交通銀行股東代表陸宗輿汪有齡等屢與交通總長許世英接洽以俾早日開兌但政府所欠該行欵項爲數甚鉅一時實難償還故許氏出其手叚分電各省郵電航各機關將其收入及盈餘撥部挹注交行以備兌現之用但此項辦法不過官樣文章難於發生效力故股東代表又加催促許乃主張於下月一日開郵電大會意在藉此機會一得各省郵電財政之狀况至於改良郵電事業一說不過門面語耳由是觀之交行之兌現一時難見諸事實云云兩說未知孰是　　按我人今日所希望於金融者一爲中行兌現後勿爲人破　　壞而再至不兌現二爲交行籌備兌現期中勿爲人破壞而　　至不能兌現破壞己兌現者防在外破壞未兌現者防在内　　主持二行者不可不注意 
[王闓運卹典優異]  
　　國史館長王闓運在籍病故後大總統曾有令飭國務院核議給卹兹聞國務院己擬具辦法呈覆大總統其文略云查文官卹金令第二十三條載文官在職半年以上未滿十年又無第十七條情事之死亡者得於該文官死亡時一月俸額之範圍内給其遺族以一次卹金前項之遺族一次卹金死亡文官在職滿一年以後每增一年遞次加給其一月俸額之十分之二各等語該己故館長王闓運係於民國元年十二月任命共在職將及四年現在因病出缺核與本條規定相符應給予一月俸額之一次卹金一千元並依本條第二項事例作增三年計算加給卹金六百元又查前法部正首領沈家本病故蒙前大總統派員致祭給與治喪營葬費二千元將生平事實交國史館立傳並賜撰碑文各在案該故館長職位與沈家本略同至其學術淵閎文章茂美抗顔海内垂數十年尤宜特與闡揚藉昭重道崇儒之意擬即援照前案請大總統派員前往致祭給與治喪營葬費二千元將該故館長生平事蹟交付國史館立傳並請賜撰碑文飭交該原籍地方官刋立墓道以彰碩學云云　　按優卹之要義一爲爲國而死二則雖非爲國而死而曾立　　功於國者今之黄蔡反死難諸將士紛紛優卹我國家報功　　之典宜然也王湘綺有何功於民國而亦邀此優卹之典耶 
[直省會電請停催旗租價]  
　　昨日順直省議會致電參衆兩院國務院財政部京兆尹其文云查近用各縣向歸官徴之八項旗地畝民間輾轉授受莫不有相當代價故納稅義務即隨土地所有權爲轉移不但前清不准奪佃增租即民國驗契稅契亦一律與民地照章辦理在案在小民視爲固有在國家亦認爲當然是此項租地實與過割之民地無殊萬無再行價買之理乃驟以額租十倍遞至千倍之代價迫民購買否則插標另賣近且變本加厲派委在京兆各縣坐催刻不容緩人民恐惶非常大有激成事變之勢理合電請速將坐辦委員撤回暫停進行以維現狀由本會另籌妥善辦法大局幸甚順直省議　 
[粤賭案與朱省長]  
近因省會議禁有獎義會山舖票賭博一案業由省長咨覆請迅解决故經省會覆議未有結果己誌前報十四號繼續提議朱省長特偕嚴財政廳長親到出席議員到一百零四人專議應禁不應禁問題朱省長先宣佈到會理由各議員討論多時均以禁賭原係根據法律旣有國會成案自無弛禁之理朱省長又力言粤庫奇絀籌欵維艱而此項賭餉又經部令批准辦理亦屬事實遂將議案表决俟將來籌得抵欵再行禁絶惟議會之議决雖如是而中央則己下令嚴禁省政府失此巨欵措施益難朱省長電京辭職一說連日紛傳雖未有確耗但朱因財政困難焦灼萬狀則屬實情聞省庫决算確數現尚欠外債四百餘萬有獎公債七百餘萬合計約一千一百餘萬又九月份以前積欠餉薪各費百餘萬内祗本城警費己二十二萬十月份支出二百零七萬而收入僅五十餘萬十一月份預計應支一百七十萬而收入至多不過百萬故省長對此頗形棘手辭職之說或因此而發生今復有此禁賭之令則朱省長必更困難矣 
　　按賭捐禁革後不得不另籌抵補者勢也今據粤電省政府　　己提出設臨時籌餉局於議會今日非用兵之時臨時籌餉　　局之名己不順且所謂籌餉者不知以何道行之前清軍興　　後之籌餉流弊百出民多怨言今國人猶有受其遺害者使　　今之所謂籌餉而不得其道則賭捐病民籌餉亦寗非病民　　者耶去此就彼又何以異夫以今日而言抵補之法總不外　　加重粤民之負擔然此負擔亦須求公平又須少弊寳此則　　粤政府與省會諸人所宜熟思者也 
　 
[紀廣東發見漢塜事]  
（平生通信） 
　　廣州城東三里許東山廟前有土名龜岡景物清幽風致怡人前警廳陳景華曾擬闢此地爲花園營建别業以爲其妾莫愁游息之地殆癸丑歳陳旣就戮此地遂爲官産其後招人投領有台山教會人黄夔石出價購領共地十五畝零將以建築樓房今歳六月時招工發掘掘土文餘忽發見有古塚一穴局面極爲宏偉形式極爲奇異塚中有一堂三房皆以木構成堂在房北其深約二丈四尺堂廣約一丈二尺三房共廣一丈六尺塚屋高約四尺上下四旁之木質甚堅韌氣甚芬香殆爲南越之香木木之外護以炭屑並有螺壳甚多殆古代之所謂貝也屋之上蓋木多破壞房空無棺但有枯骨一塊掘出後即己毁棄塚中絶無銘誌無從辨其爲何如人塜堂中則有古物甚多半爲工人所盜取半爲地主人黄夔石所收存據開掘者言塜堂中横放一木此木質紋堅韌更勝於結塚屋之木其上陳列銅鼎一件銅鏡二枚璧玉三枚最大者徑一尺餘次者九寸又次者八寸又有破爛之古劍一柄矛數枝皆盛於木上者其餘瓦器甚多尊匜盤缶凡數十件半兩五銖之古錢亦甚多當初發掘時士工不知其爲何物也瓦器檕毁甚多其爲黄夔石所收回者尚存四十餘件土人不知璧玉爲何物伹呼之爲玉錢而己當古塜發見之後警察廳中有科員某有好古癖曾飭區派員到塜聲明古物出土須由區保護遂將各物扛運回署詎地主人黄某不允遂由某領事致文警區立將各物領回然警廳各員觀覽各物尚不知其爲何時代之物即地主人黄氏亦不甚知物之爲何名也迨後新會譚孝廉鏣（現充廣東修志局總纂）親往查察與地主人及土工商議用價購買購得九寸璧玉一枚古木多塊瓦器多件譚君爲積學之士幾番考察乃定此塚爲南越文王胡之塚雖墓中無文字可證然其器皆非漢以後物且局而宏偉而璧玉非平民可得而有即非南越文王胡亦必爲南越貴人無疑今查璧玉三枚其大者尺餘己爲德人關醫生購去次者九寸則爲譚君所藏小者八寸則爲地主人黄氏所藏據譚君所考定此璧爲瑑璧證以古玉圖譜所繪之璧其瑑文頗有相同有玉質清瑩又經粤中有藏玉家李君將所藏之璧互相比較其玉質均遜此璧此亦希世之珍也其銅鼎一枚今存於東山某教會學堂銅鏡二枚一不知何往一藏於東門外高要梁子瑜家塜中各物文字最多者惟此銅鏡鏡中字形奇古梁君曾拓出字形經多人鑒賞僅辨出數字餘多不可盡識殆皆秦篆及異形之古文此與漢鏡之天馬蒲桃猶有字形可辨者逈然不同亦一奇物也又自譚君多方辨認於塚堂鋪地之各木每條木端皆有兩字今可辨者則有甫五甫六甫七甫八甫九甫十甫十四甫十五甫十八甫二十諸字其書法五則與Ｘ銖錢之五字同七字九字亦皆屬漢隸此殆古代工人用以作符號者推甫字不甚可解且木中所刻甫字均無一點在譚君以爲甫字或爲鋪之古省文而在番禺汪景梧孝廉又得木一條審視甫字以爲尚是東字所以紀方向汪氏疑此爲南越疑塚故無棺木之可辨認現以發見者不過向東一面故僅有五六七八等符號或者其下尚有向西一面有一二三四諸符號亦未可知現諸木己爲人所重視紛紛購去矣譚君現己將九寸璧形用水墨拓出由梁任公加以跋語又擬將木刻各字一齊拓出並向梁君假借銅鏡將各字拓出託粤人察有守君送往滬上神州國光社影出以供國人鑒别總之此古墓其爲南越疑塜抑爲南越貴人塜抑果爲南越文王胡塜現尚在考證之中但此爲漢塚則可無疑也譚君現爲廣州文廟奉祀官初曾擬一上朱省長請保存漢初木刻字書呈文脫稿後曾以示梁任公梁爲草擬致省長一函請爲留意其後因諸木多己售去存者寥寥譚君呈文未上梁函亦留而不發然譚君所擬呈文紀述頗詳兹並列於後（未完） 
[鄂議會追悼黄蔡紀詳]  
　　鄂省議會於十九日假烈士祠開追悼黄蔡二公大會會場布　先由籌辨員設備完竣所有烈士木主神龕均用白布圍隔另成一素色彩幕結搆玲瓏上懸黄蔡二公肖像左右張祭幛輓聨直至台階兩廊捲棚下共有衰聨數百副由頭門至正廳會堂均紥棚結綵懸燈而招待來賓簽名登簿各項職司皆派有專員是晨八時軍警之奉派彈壓者各界之來追悼者商民之往觀禮者己人山人海王兼省長以公繁不克到會委政務廳長何佩鎔代表蒞會並責哀詞王金鏡師長亦委劉參謀長代表到會其餘各旅長鎭守使各廳處局長莫不親到黎天才鎭守使適因公來省亦隨同來悼高等地方審檢四廳之職員因多係湘籍自廳長至書記官幾全到會省議員九十七人綜計到者數千人至十點一刻摇鈴開會議員及軍政界齊集會場奏軍樂山屈副議長主席報告開會先由省議員全體上祭堂由禮員贊向兩公像行三鞠躬又奏軍樂細樂首由臨時讀文員讀該會全體祭文次屈議長祭文讀畢又三鞠躬奏樂禮畢議員退何政務廳長率文武官上祭堂禮如省議員惟哀詞僅一章禮畢全退各到東西廳茶憇至十一點半各官散各議員均懸招待徽章爲招待員此後各界來賓愈來愈多大有人滿之勢至十二點鐘各界分班致祭亥辛鐵血傷軍亦致祭至一點鐘湖南學校全體靑服整隊到肩斜披白布胸掛白花以白旗兩方爲前導大書追悼松坡克强兩先生大會又本國竹笛隊四十鼓四對音甚悲壯招待至堂上行禮奏樂讀哀詞次吹笛歌哀詩四章有多數管教學生不能成聲者聞者莫不墮涙隨聲而哭歌畢退警界全體致祭如各界來賓至兩點鐘中華大學總理陳叔澄偕各管教學生制服整隊到會内有西式笛鼓隊六十人祭時有詞有哀詩並奏哀樂均極沉痛祭畢退至三點鐘所有聨袂偕祭來賓均祭畢招待員又到東西廳申請未祭者到堂致祭三點半後尚有各學校各圑體趕到致祭者綜計男女到者二萬餘人誠爲空前絶後之追悼大會會場之西階並設有演說臺十二點鐘時卽開演說首係劉濟蒼演說次爲漢口各圑聨合會代表田强民任漢臣王森甫相繼演說次爲武昌社會家童德鴻及第二預備陸軍學生周驥德中華大學生魯斌教育會代表陳道南等數十人相繼演說最末爲詹大悲演說詞最沉痛全場莫不注意演臺幾被擠倒惜演詞過多不能備錄至四點半宣告散會後始將門禁開放凡未持入場劵撥於門口之數千商民遂亦獲入場一瞻遺像故會内至夜猶形擁擠九句鐘後方始散靜 
[湘人追悼黄克强之盛况]  
　　十五日起至十七日止此三日内爲湘中人士追悼黄克公之期十八日乃爲迎像入祀烈士祠之日一切設備早經追悼會籌備處布置完善十五日軍政界追悼之日主祭者爲軍事當道十六日爲省議會全體議員及農工商學界追悼之日學界主祭人爲省教育會副會長孔昭綬省議會則爲議長彭兆璜農工商各界係分班致祭並未另推主祭之人全城學界均皆蒞止先後到有萬餘人一時擁擠不通歌聲震天誠爲空前之哀榮也十七日爲女界致祭之日到者亦甚多十八日送黄克公遺像入烈士祠是日八時齊集省教育會九時出發其護衞儀 
 
 
 

Page 7

 
 
　　式聞係租用舊式之錫漆執事各一副又有自製之花圈十六個照習慣以穿繡花衣之人手提前　並雜軍樂舊樂於其間像轎裝紥非常精緻各界人士及各軍隊均派人護送路程由又一村直過督軍署坪轅門上小東街入福星街西長待太平街福勝街進坡子街出紅牌樓走靑石橋轉理問街直下東長街入小吳門下街進烈士祠云 
[蕪湖快信]  
　　蕪湖錢業放出久暫期之欵共二百三十餘萬此項巨欵有半數係申鎭莊家所放出近日滬莊銀拆陡漲紛紛來電向蕪莊催欵而蕪莊吸進之欵概行散布於各業際此米市蕭條各業均甚冷落一時頗難收聚祇得將票價掛大較諸隨常每千兩己升十兩銀釐亦加高此間中交兩行又無欵放出全埠商務頗有恐慌之象蕪湖永餘泰昌兩錢莊前日由日清公司某輪裝滬錁箱七隻計洋三萬五千元因滬上銀拆高大急於趕寄未及報關致被蕪關扣留勒罰三十五萬始准放行 
　　安徽省議會諸議員因閉會之期將近應提議各事尚多擬展期二十天 
安徽置産官中案省議會昨日己全體否認此案勢將打消 
宣城縣知事金梓才因背法殃民經邑紳報告省議會請議聞省長有調蕪湖余知事接署之說江西李督軍刻派錢副官帶衞兵二十名前日乘招商輪過蕪赴天津迎眷屬回贛 
蘇馮督軍刻派委員曹漢卿來蕪採辦軍米 
[蘇議會常會紀事（芝香）]  
十一月二十一號蘇議會開常會宣布預算案歲入應增南漕特稅歳出應增警察及警備隊經費王議員撰曾動議此項預算是否可靠請大衆注意鄙人對於本案並無反對於是朱議員紹文起謂應修改字句原文（現歸國家支出之水上警察及警備隊二項不妨改歸地方支出云云）改爲應由國家擔任之水上警察及警備隊二項暫歸地方支出意謂南漕决計不能作國家稅國家驟短此數目前尚無抵補暫將警備隊等經費由地方負擔明年國家稅地方稅劃清以後不能再援照也遂付表决次宣布江蘇水利協會條例由秘書長朗讀一過許議員蘇民等起謂會員資格商會會長及農會會長均與焉而教育會不得與未免歧視某議員等謂此外　有水利學識一項如教育會會長有水利學識者何患不能入會毋庸加入遂通過次宣布財政審查會提出關於本會職權意見書記者竊念各項雜稅等皆由財政部直接管輕而飲水思源膏血　吸自江蘇利弊即不能不問而省會章程礙於法律命令規定者不在此限一語遂一切弗問近日内部通令凡報部核准者勿再交省議會議决幾至無一事可議各議各議員因研究命令兩字　以大總統爲限不能認各部核准之案爲命令聚訟良久卒付審查次宣布財政審查江北改釐爲稅案此案財政審查結果認爲建議案提議人葛議員認爲議决案不過議决與建議兩字之爭端然千言萬語過一時尚無頭緒蓋因財政委員自詡其能旣提出一種商榷書被葛陳兩議員痛罵一番又出席抗議致自討苦吃該委員立舞臺上四面滑頭之聲不絶幾不能下臺乘議員互相討論時議長授意其回本席乃己然己大窘矣次宣布裁釐抵補方法案剔除貨物稅弊案共七八件均付審查次查布宋議員取消官中案季議員廢止官中建議案均付審查餘案均無甚可紀最可笑者于議員起東請設各縣催租局蔡議員璜謂我輩爲人民除疾苦而來狼董虎紳催租儘有苛術何必代他設法請打消議長宣言如贊成成立者起立竟無一人起立連請議人亦不起立豈非笑話 
地方通信 
[蘇州]  
　　承審員違法案之縣訊蘇鄉木瀆鎭石碼頭地方周杏生等私藏軍鎗累及無辜李季嘉拘留押所李季嘉赴省署控訴承審官違法十欵經齊省長指令吳縣查復各情己紀前報兹悉吳縣孫少川知事接奉省署指令後即行調核全案卷宗昨特邀請原裁判員曾國霖並傳集案中關係人李伯衡及現充吳縣第一警察所第一分駐所金市鄉巡官禹占元等三人到署經孫知事親訊情形後即令李伯衡先行具結聽候核明具復省署辦理 
　　調查郵務員到蘇南京郵務總局局長李齊昨派三等二級郵務員吳堉分赴蘇省各處郵務分局抽查賬目並考察各局員司差役人等辦公之勤惰並須出具考語呈復核奪吳君己於日昨來蘇從事調查 
　　梟匪搶刧商船十一月十八號上午十時吳江縣屬之牛腰涇地方到有梟匪六七十人駕船十餘號將商船十二隻擱住各匪等皆持洋鎗紛紛過船肆行搶刧各船户等上前抵拒有一船户被匪擊傷迨近處水巡船等聞警趕來各匪早己刦得贜物開船向太湖而去事後經船户王馥大周泰森孔甡茂萬順洽等查點失贜計有現洋三百餘元及衣服等物己開單報告吳江縣知事署轉報水警第二廳派師追緝矣 
[無錫]  
　　電請究查匿名信八士橋鄉間有富室過姓家日前忽接署名上海中華革命軍之匿名信函數通威索餉銀一萬元等詞過姓接見驚駭萬狀爰卽來城將原函一并具呈縣署請爲查究楊知事據呈隨派幹探偵查並電請南京齊省長核辦其電文云南京齊省長鈞鑒竊知事據過開成過丙烈報稱疊接署名中華革命軍本部由上海郵遞來信三件初稱經費支絀借洋一萬元置之不理續稱將以炸彈從事等語附呈原函三件請查核究辦等情據此查閱原函語詞狂妄筆跡相同保非匪徒假托名義希圖恫嚇近來此種匿名信函屢見不鮮鄉里居民實難自安但是項信件發自上海必係匪徒匿居租界揑名招摇兹特檢呈原函擬請鑒賜飭屬會同租界捕房嚴密偵查有無上項中華革命軍本部並懇設法查禁以安地方實爲公便無錫縣知事楊夢齡叩哿云云 
　　伶界與報界之轇轕景先新新第一台旦角張翠翠前晚演劇時有駡報館語演畢在蘇台旅館又當衆復駡不知原因爲何而事爲報館中人所知卽聨合當地報館五家函請警察所拘案罰辦卽由警察所派警拘留一夜翌日由該台經理秦景賢往懇各報館免予深究張亦由友保出而張釋出時乘坐馬車燃放爆竹前呼後擁回至惠中旅館寓所高懸紅幛大書不平則鳴四字及張某名譽之喜字樣是亦伶界中之一段趣聞也 
[鎭江]  
　　金壇仁劬學校運動會壇邑地居腹裏風氣樸　自光復後地方漸知趨重學校比年漸增四五所亦可謂進步之速矣今 
年春陳君濟人慨移壽筵私立仁劬學校一所先從國民故育人手分男子女子兩部又得陳君志　段君　深協　分撞教　　開創伊始學生來者計男女兩部　有七　餘　　月　　日　行第一次運動會卽借縣立高等　學校園爲　　　中　　　置完備中央爲運動場三面界以深濠四南爲男賓席北爲刻車席迤東茅亭爲特别席園東北隅設會場新聞社並延紅十字會員組織救護隊兼有啓明乙種商業學生在場設販買部場四面國旗揚輝形色盛壯下午一時開始運動各學校圑體及男女來賓甚多一時座爲之滿運動節目計分五十項會長倪知事亦蒞會並獎銀牌縣教育會獎贈銀盃其餘各圑體獎贈地圖銀　書劵書籍旗幟頗多 
　　江北大水災之慘劇今歳江北水災綿延至十餘縣爲從來所罕見惟淮隂鹽阜興高等縣被災尤重大者村落爲墟災民皆鳩形鵠面絡繹於道强悍者流爲土匪老弱之儕則因呼籲無門委諸溝壑雖經中央撥發賑欵十萬元散放各縣急賑奈區廣災深何能普及刻聞馮夢華等在滬起募鉅欵備放冬賑救此沉災矣 
　　嚴禁私採礦質齊省長以現行礦業條例對於未得礦業權而採鑛質者處以三年以下之有期徒刑或三千元以下之罰金並没收其所採之鑛質如己出售應追繳其價值定則綦嚴不容故犯近聞各縣商民每有發現鑛苗並不循例呈請官廳核准自由開採甚或將所採礦質私與外人訂結契約售賣情事爰於日昨訓令各縣知事隨時督率　警嚴密查察現鎭屬各縣知事均奉文飭遵矣 
[杭州]  
　　省會預備召集臨時會浙江省議會第二届臨時會定於十二月一日開幕各區議員自常會閉幕後多有回里擬於本月二十八九等日先開談話會一次出席議員是否在半數以上至辦事處各職員曁工役等概於本月二十七日一律到會俾提出各議案預先繕寫印配 
　　省道籌備處討論路線浙江督軍公署附設省道籌辦處於昨日（二十二）下午一時開第二次會議由吳處長阮工程司召集各科委員討論進行辦法擬俟浙贛線測竣先於本年冬令農隙之時着手修築浙皖浙閩二線亦爲交通之要道概於隂曆年内完工測竣所有工程欵項除預算列入數目外並責成各縣知事隨時就地勸募 
[湖北]  
　　教育會之國教主張鄂省教育總會近接北京國教維持會來電大致請協爭以孔教列入憲法定爲國教該會長梅寳璣昨爲此事特召集職員開特别會討論僉謂中國自周及今數千餘年内地人民凡有血氣莫不尊孔定爲國教自無異議至加入憲法一層似宜求得邊疆各特别區域之同意爲完善將來進行庶無滯礙現梅會長己據此意電覆矣 
　　省議會請禁軍隊擾民鄂省各屬駐防軍隊騷擾閭閻之事層見迭出人民莫不飲泣現省議會己提議咨請王督軍嚴加約朿原文歷數各軍虐民情事甚詳不知王督軍又如何自解也 
雜評一 
[政局善後（一子）]  
嗚呼今日之政局曷爲而有善後哉前此推翻清室而後國内擾攘於是起而整理之乃有善後今之政局本平靜何爲而亦善後哉前此國家爲帝制派搗亂於是起而收拾之乃有善後今之政局本無事何爲而亦善後哉 
且政局之善後非若辦理兵荒水火之善後之易也主張必公允方法必周密今旣不得己而言善從矣則果己有各派允洽之方法乎果己有大局不再動摇之主張乎孫洪伊免職政局善後之第一步也徐樹錚免職政局善後之第二步也似於政局之善後己近收束者也然據外間傳說則於此二者之外更有其他之發展則所謂善後之結果尚難　料善後而後仍未善歟善後之後而又有善後歟皆非吾人所欲聞者也嗚呼今之善後果何如 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[續誌巡警與商店之衝突]  
　　滬城九畝地協順昌洋貨店與該處崗警衝突一事略情曾紀昨報兹再將各訪員調查詳情錄下本月二十二號午刻協順昌洋貨店内各夥正在午膳之時有該處第十一守望警于振明查見該店排門置放階沿上囑令該店速卽搬去免礙交通該店夥答以店小無處置放且向來戤放該階上等語於是言語之間稍生齟齬詎該警竟以該店違背警章躍入店内拘拿店夥於是互相扭毆經人解散于警出店即號召第九崗警朱秉渭十三崗警李泉春等復往該店將鎗柄見人即毆見物即毆並將鎗剌戳傷鄰人多人並傷及該店主李廣文等當時附近各商號以巡警保衞地方人民生命財産而設不應如此蠻横任意毆人當即前往勸阻忽由巡邏警得悉馳往將該店主李廣文及夥楊堯南楊榮章陳永慶柏于曉並銅作夥朱寳三尹鴻福大慶園飯館同和春酒店夥沈阿培胡生海吕生福等多人連同于朱各警一併解至二區一分署當經杜警佐立命併送警廳司法科詰訊昨日上午徐廳長委派督察長並偵探會同該管警署警佐赴九畝地一帶將當時起釁情形調查明白以憑辦理一面由司法劉科長將兩造提案分别研訊直訊至午刻尚未訊畢玘該洋貨店内外一切雜物門扇均遭毀一空所以昨日閉市停止營業該處一帶商店以此事實屬巡警蠻横均代抱不平聨名蓋章具禀詣警廳投遞聞被門警阻止并聞此事現由某董出爲調停未知若何結果也 
另一訪函云前日午後十二時半九畝地新舞台轉角崗警于振明與協順昌洋貨店經理李逸甫爲爭執所戤排門起釁致兩造互毆于並將李戳傷肩背扭控警區解送司法科訊辦在案兹悉是日起釁崗警經該店認明乃頭有鬎鬁前數日曾至該店購買布疋欲思賒欠被該店經理李逸甫拒絶以致懷恨於心遂於前日調往站崗時借端尋釁故首先入櫃檯内與李扭毆各店夥向前解勸該警見櫃内人多遂狂吹警笛招呼鄰近崗警帮助一面即拔剌刀向李腦後及左頸亂砍所受三傷致血流如注未幾鄰崗羣集見己肇禍亦不分皂白逢人便毆見人即拘故將鄰居觀看之大慶圜菜館出店程定安胡順安及同春和店東吕升甫並該店夥友某某等及路過閒人計共十餘人一併扭解二區一分署當由該區警佐略詰見事關重大立即移送總廳司法科訊核當經劉科長略問後判令暫行拘留於昨日午後分别提訊當肇事時因該店内人多手雜致將玻璃橱窗等盡行擊碎零星貨物遭失不少故該店不能營業至今閉門所有鄰近各店以巡警如此蠻横大動公憤擬一律閉市後爲某藥店主出爲勸解始照常開市　於午間由大慶園等邀集鄰近各店舖二十餘家蓋章簽名公禀淞滬警察廳請爲嚴究以安商業兹將公禀原稿錄後 
　竊商等均在九畝地開店營業素安本分從不干預外事緣本　月二十二日鄰居協順昌洋貨號有卸落排門板安放隔壁救　火會門口因協順昌店屋本向新舞台開明公司租用是以該　號排門板向放在新舞台救火會空屋之内嗣因空屋另堆物　件該號排門板遂暫放於救火會門口並不阻碍行人二十二　號上午十二點鐘時巡警囑將排門板携去該號經理李逸甫　婉言對付謂少頃卽携詎巡警南方口音不　斥爲違犯大肆　慢駡李逸甫人極忠厚語又不通畏其兇悍回店進内巡警即　趕入櫃内鳴笛帮助一時巡警雲集羣勢汹汹將李逸甫頭頸　左右用剌刀戳傷該號夥友楊堯甫柏以孝陳榮卿解勸鄰店　楊雲章等出來排解亦被巡警分别打傷甚至在街觀看諸人　亦被捉去數人沿途打駡兼施現均拘押在署伏思巡警有保　衞地方之責今因區區小事輙即濫鳴警笛擅拔剌刀傷人闖　入店内捉人形同捕盜似此行爲須違法律商等均係鄰右自　睹情形實抱不平爲此聨名禀求廳長鑒核派員查辦一面速　飭第二區一分署警官速將被案之李逸甫驗傷省釋一面飭　提行兇之巡警按律懲辦以安地方而拯良懦實爲公便 
又一訪函云此案發生後該處商界鄰近各舖羣抱不平昨己將于警當日恃蠻毆剌受傷多人及損失情形據情呈請南商會正副會長請爲查明眞相轉禀淞滬警察廳長要求將肇事警察于振明等依法處治以維商業而儆將來 
[續誌恐嚇手段之實行]  
　　北京路外國木器店主董桂芳迭接自稱民黨之唐秉鈞石天鳴等恐嚇信函並將炸彈暗置橱内經董報請老閘捕房派令中西包探往將炸彈及恐嚇圖許信函數封一併帶入捕房各情己誌昨報兹悉該炸彈經捕頭察驗炸力平常業己設法浸毁所有恐嚇信函昨由捕頭諭令譯員繙譯西文呈候研究並飭中西包探嚴緝暗置炸彈及投函之人到案澈究 
[烟酒聨合會反對抵借美欵]  
　　全國烟酒聨合會以烟酒苛稅各省商民反對甚烈一再電請政府豁免公推代表陳良玉等晋京請願均無效果現該會因悉政府己將烟酒公賣兩稅向美商抵借鉅欵銀五百萬故於昨日特邀烟酒兩業全體到會開緊急會議當由該會代理主任全拜宸報告京師來電探悉財政部將烟酒公賣稅抵借美欵銀五百萬應請公决云云報告畢經衆討論一過决電中央及參議院要求打銷兹將電文照錄如下 
（一）致大總統及國務院電公賣實行兩業垂絶業舉代表到京請願要求廢止以蘇商困今財部將此稅抵借美欵置萬商呼籲於不聞使苛稅無廢除希望夫稅由商出商滅稅絶抵欵亦虚顧目前而貽後禍商等生死所關誓不承認伏乞大總統顧念商命另籌濟用勿允簽押以慰衆望并乞迅交兩院重議稅章國計民生雙方並顧羣情惶急冒死直陳亟盼德音謹電 
（二）致參議院電公實實行兩業垂絶業舉代表到京請願今衆院方經審查而財部忽以公賣抵借美欵秘密動議要求通過報紙喧傳羣情惶急是苛稅無廢除希望商民生計盡絶夫稅由商出商滅稅絶抵欵亦虚飲鴆止渴貽害實多兩業全體死不承認伏乞顧念國計民生打銷此議重議稅章以慰衆望臨電不勝迫切得命之至 
[迎運蔡靈之準備]  
蔡松坡先生靈柩不日由福岡回國己由日本政府派出前次迎接伊籐侯之柩車定於三十四日抵福岡預備運送以表優待誠意我國政府派往迎柩代表袁華選君於昨夜急電此間治喪同人報告一切惟政府以軍艦不能裝柩己向招商局派船迎運而招商局迎運之船尚未派定治喪同人頗形焦急昨日下午三時由治喪事務所推派劉崑濤蔣督南岳宏羣三君至海容軍艦察看准備情形一面電請中央即行電飭海容先行起程赴門司等候而招商局一方由劉厚生黄溯初兩君走晤楊杏城董事己决定派海晏輪赴日迎迓惟海晏尚在福州且船艙中須改備禮堂佈置一切大約至隂曆十一月初二三等日可以由滬出發并由事務所將以上情形電告福岡袁華選蔣百里諸君知照一切則是蔡公靈柩抵滬之日須在來月初十邊也 
[私運雲土案辯論終結]  
私運大宗雲土案内之李徴五王竹村並孟淵旅社司帳顧贊庭及前滬海道尹周金箴等曾經上海地審廳傳案迭次研訊各情屢紀前報昨日上午十時半又由該廳趙刑庭長會同林檢察長特開第三庭辯論間官先命被告律師秦聨奎潘承鍔出庭卽向該兩律師云李徴五王竹村顧贊庭等各人昨經本廳一併傳提到案研訊錄有供單查李徴五前在公堂之上居被告地位在本廳則爲證人地位今將各證人供詞請貴律師等查閱遂命周金箴上堂由問官詰問有無陳述周稱我之情事早經伸訴明晰現祗請求堂上察核趙刑庭長當庭請林檢察長起而論告略謂本案前後情形己有證明三點（一）當時公廨審理牽涉道尹公署該道尹何不聲明苟其未知烟土何以拒其寄存不將扣留此李徴五供之可據也（二）查二號房屋道尹公館雖經退租仍有僕役借住足見仍在道尹權力之下此則龔三居供之可據也（三）楊潤之與王竹村說寄箱事己代爲解說楊爲周金箴代表何以情虚抗傳此王竹村供之可據也論告畢即據秦聨奎律師起而辯護聲稱烟土一案雖爲大衆注意然觀公廨審理此案之結果實爲輕微案件本案亦因土案牽涉更屬輕微惟在案諸人前因互相推諉以致涉及無辜所以各供不符之點甚多應請堂上察核繼由潘承鍔律師起言曰拒絶寄放當然無湮没行爲但龔三居避匿李徴五家日久足見借屋關係况楊潤之身入西籍一再抗傳此與周金箴無涉云云林檢察長逐一將兩律師駁詰均由該兩律師據情聲明訊至此時己過午由問官會商之下即以辯論終結諭令退去聽候宣判 
[公廨第二十六次研訊日人被害案]  
　　中洋印刷所主日本人池原與夥鴨井被人謀斃一案業由捕房將與該日人私造湖南湖北等省各種僞鈔票之湘人胡儒珍（即胡玉珍）逮捕公共公堂二十五次研訊供詞詳情己誌昨報前日午後由捕將胡等三人解廨續訊仍據被告胡儒珍上堂供稱（接續昨供）七月二十七號日間並未出外在家納凉至晚間七時先至法界機關部繼往孟納拉路劉祺等處回家己經夜半至二十八號清晨往機關部訪劉未晤與陳玉山叙談黨務至午刻回家午膳後並未外出翌日係妻父死期我給妻子繆氏送禮洋五元詎妻子定要十元致起爭報正在口角間適有親戚王繆氏到來解勸吾妻不允直至夜半始睡至二十九號早上九時友人陳玉山來家談話之下因有應付之欵數十元故即上樓開箱取欵不料繆氏因送禮之事未曾逹到目的阻止不允開箱我因有友在彼未便與他爭吵故即下樓偕陳出外至四馬路桂芳樓啜茗並令妻弟回家至午後四時取到英洋五十元並稱他姊姊現在岳母家中有要言面談我卽同至岳家據妻云二房東說鴨井之妻偕同日人一二名迭來探望形狀頗爲兇險其時我疑二十三四號之事又起波瀾故不願歸家與他爭吵囑令妻子回家探明何事於翌晨來桂芳樓通知說畢同妻至機關部晚餐後分開他即雇車回家我卽至孟納拉路劉家借宿一宵三十號早候妻不至我即歸家探問消息詎至弄口即見一日人迨我到家妻己鎖門出去詢之二房東云妻子於清早即行出外並云今天鴨井之妻己來過一次我聞語出外找尋妻子即被池原之車夫與三日人追至公和里弄内將我拖回並將我所携之皮夾攫去云云訊至此因爲時己晚遂奉關正會審官與日副領事加　君判被告等還押候明日午後再訊 
[地方廳研訊陳其美被害案（續昨）]  
　　證人汽車夫徐和尚供五月十八號下午有一口操粤音形似家丁模樣前來雇我汽車言明要三時之久先駛至法新租界薩波賽路十四號門牌卽陳先生寓所門口等候至一時之久未見有人前來坐車當向該粤人詰問其人稱爾勿性急多等時刻有車資給償可也小民卽不多言不料少頃忽聞該號門牌中有鎗聲亂發門内路出一人上着元色紗馬褂下面衣服記憶不清躍上我車急命開駛小民一時膽怯不敢駕駛當將車上機關取下奔至荒僻處抛棄然後到車行中報告又投捕房請領汽車問官得供命將許國霖帶上堂着徐和尚指認徐堅稱躍上汽車者即是此人問官命徐當堂具明證結呈案備查宿振芳供山東人今年三十二歳住英界重慶路四百二十八號家有妻子父母雖在鴻豐公司爲夥但每月祗去二三次陳其美並未見過王介凡李海秋皆不相識許國霖因命小民介紹招股事宜所以相熟但許等每日在樓上商辦密事我亦不知嗣據程子安與我說起鴻豐公司經費己有人擔任五十萬兩且與外人借欵等事我更不知五月十八號一天我竟日在長安旅館内並不與陳其美會客亦無在尚賢堂門前等候究竟陳其美爲何人所殺我實不知問官謂曰查得供單上爾前己供過與程子安王介凡等商議暗殺陳其美届時實行派爾在尚賢堂前把風况程子安己賞給爾洋一千元且爾在鴻豐公司中係當一偵探月支六十元宿答稱並無受過賞洋亦無充當偵探卽使堂上所傳各諭均是在捕房中含糊供招况小民與民黨中並不反對問官又謂曰爾在公堂上何以並不明言查公堂辦事公正即如此案他人何以不辦獨將爾逮案懲辦宿稱實因鴻豐公司有往來關係所以將我拘案是實况查李海秋一人與此案極有關係公堂上反而宣告無罪將其保釋問官曰李海秋其人如與此案確有犯罪證據發現則本廳自有權衡將其送請法公堂預審明白再行送歸本廳按律究懲現此案業己偵查明白爾不必狡展應將實在情形供明還可恩宥如其執迷不悟則有證人可以證明爾之一切不法行爲爾宜三思宿稱前有陳其美處役人在法公堂指我爲開鎗之人後在捕房時忽稱不是我開鎗及至襝廳時又指我爲開鎗似此自相矛盾足見所指不實究竟是日下午是否在十四號屋中會客室内請將李海秋傳案一問便知虚實官問曰陳處僕人與爾有仇否答稱無仇官曰旣無仇隙彼何必將爾誣扳且今日審地本廳一秉至公毫無成見爾如果有反證呈出本廳當可爲爾查訊官詰至再宿默無一言官命帶下又傳證人何先洪上堂據供二十九歳安徽人在日本人山田山郎處充當雜役每月工洋七元查陳先生與我主人素稱莫逆時常會談陳又借我主處餘屋作爲會客辦事處今五月十八號下午見李海秋先來當命小民送茶時適小民在外洗掃正欲應命送茶之時忽聞鎗聲一響急出趨視又聞鎗聲亂發迨入大菜間時見有身材長大身着灰色洋裝之人手持手鎗奔出後有一人亦持手鎗向我開鎗我急躱避不中其人等即向外出逃庖人王祖蔭亦聞警趕來官問曰着灰色洋裝者是否站在堂上之宿振芳何答稱出入重大難以指清又據王祖蔭供浙江杭州人年二十四歳住新民里十一號前在山田山郎家爲庖人以前陳其美處亦做過當差陳在日時常到我主人處查陳未死前三禮拜光景曾到我主處居住家中不時亦回去居住是日（十八號）陳午膳畢帶一當差人寗波人俞興逹同來其時吾主在樓上未見陳即命俞去拍電陳旋至會客室會客以後若何我不知悉未幾我入厨房辦事忽聞外面鎗聲迭發急出觀看見有一身穿灰色洋裝之人奔出手執手鎗亂放小民上前捕拿將其抱住竟遭開鎗擊傷我之手臂小民受痛釋手其人逸出小民復在後追趕至竇昌路畔其人不知去向只得回來但見陳先生己經擊斃倒臥於會客室之中官問曰着洋裝者爾可認識否答稱認識官命將宿帶上令王祖蔭指認王稱確是此人官曰關係重大爾宜仔細辦認不可含精王稱並不認錯實係此人問官謂宿曰案己證明爾還有何說宿俯首不言官命王等各具證結畢訊至此爲時己晚問官會商之下謂各律師曰此案今日人證尚未齊集貴律師等不必辯護俟下次再開辯論可也徐和尚王祖蔭何先洪等三人今日來廳作證竟日當堂各賞給飯食洋三角徐等稱謝而去許宿二犯判仍還押候審迨退庭時己四句鐘矣 
[審理茶肆内拘獲匪徒]  
法捕房華探目沈德福包探項光福周寳生陳順寳楊振富潘瑞福前在法新租界八仙橋西首全安茶肆樓上拘獲匪徒陳開山（卽陳海山）王文祥朱德標張德勝四 
 
 
 

Page 11

 
 
　　名又在黄河路一百九十九號門牌内續獲馬清風蔡汪氏兩名當在王文祥身畔搜出手鎗一支陳海山身畔抄出利刃一把現經捕頭錄明各犯供詞解送法公廨請訊王文祥供壽州人前在山東混成旅北軍第一圑當兵取銷後於本月初七日來申手鎗係當兵時留下爲防身之用是日在途與李德裕遇見囑民人至全安茶肆等候並托民人代邀陳海山同往南陽橋地方搶刦某米店李尚未到即被包探到來拘獲是實陳海山供清江人前在山東當兵時與王文祥相識因有朋友死在南京欲代故友領取恤洋故此來申在途與王文祥遇見邀民人至茶肆内言明欲民人同往搶刦至利刃一把在鄭家木橋舊貨擔上購來是實朱德標供六安州人前在張志剛部下當兵張遭暗殺後民人流落在申由袁子金每天給民人銅元二十枚爲日用之資此次雖由王等糾往搶刦並未實行救宥張德勝供徐州人前在南京開客棧虧本盤去來申祗有五天是日有朱姓囑民人至全安茶肆向陸某領取船票即被包探拘獲馬清風供安徽人胞兄前往通州運動獨立被害故此來申欲往通州扶柩回籍寓在同鄉蔡汪氏家中與陳海山並不相識實無帮同搶刦情事求察汪氏供兒子現在山東當排長與馬清風同鄉從幼相識馬此次來申因無親友在滬故留伊暫寓婦人家中與陳等搶刦之事毫無干涉求宥讞員聶君商之法副領事德君判陳開山王文祥各押兩年期滿永遠逐出租界朱德標張德勝押候再核馬清風蔡汪氏從寛開釋 
[續獲盜匪同黨]  
新閘重慶路六百四十八號門牌嚴怡庭家於九月間被盜刦去值洋一千二百元之金珠飾物嗣經捕房緝獲是案盜匪皖人魯旭生等男女數名解奉公共公廨訊實分别押辦在案前日又經捕房續獲魯之同黨張小廷一名昨晨押解公共公廨請究經王襄讞會同美博副領事向九號西探目略訊情形判張仍帶回捕房候調查證據於下禮拜四研訊 
[西砲台鎗决盜犯]  
公共租界厦門路薛焕章家被盜强劫並沿途開鎗拒捕一案前經公共公廨緝獲案内盜犯劉威林即劉益成一名預審明確詳解松滬護軍使署訊辦在案兹悉此案迭經使署軍法課提訊據供行劫拒捕等情不諱當援照懲治盜匪法判處死刑咨奉馮督軍核准電復照擬執行故己於前日午後二時將該盜犯劉威林提出驗明正身押赴西炮台鎗决矣 
[憲兵拘獲盜匪]  
　　駐滬京畿憲兵營第一連連長吳玉璞昨據探報謂現有搶刦山隂縣境桃宿村某姓家案内之盜犯多人於二十二號攜贜乘坐杭省火車來滬請爲截緝等情即由吳連長派排長劉光庭督帶憲兵六名赴南市滬杭車站守拿二十二號午後六點零七分慢車抵站時該排長等見有形跡可疑者三人攜有手提皮箱及包裹等件正欲捕拿卽據偵探指係盜匪當由劉排長喝令拘捕詎有一盜帶有手鎗子彈亦己裝入似有抗拒開鎗之勢經憲兵從該盜身後上前將其兩手捺住致未開槍旋又拿獲盜匪二名計共緝獲三人並搜獲手鎗一桿子彈若干粒曁朝珠衣服等三十餘件即解高昌廟憲兵第一連部拘留昨經吳連長提訊據供一名魯鼎盛年二十七歳紹興人一名施阿連年三十歳一名邵阿慶即文卿年三十二歳均係紹興餘姚縣人向爲裁縫生意此次係由在逃之某某等糾合於舊曆本月二十三由滬同往山隂於二十五日至桃宿村不知姓家一共十一人扒牆而進刦得衣服等件當在附近地方俵分贜物各自逃散我等三人今從杭州乘車來滬欲至租界避匿抵站即被捕獲各等語吳連長得供後以該三盜均己供認故於昨日將所獲手鎗子彈衣物各贜連同三犯一併呈解龍華護軍使署訊辦 
[總商會聲明對於商會聨合會之責任]  
　　上海總商會呈農商部文云爲呈請事竊照全國商會聨合會於民國元年十二月間奉准開辦按照章程設總事務所於上海爲辦事之總機關歷辦有年現因北京特設辦事機關召集評議人員規定常年經費上海總事務所成爲駢指業由該總事務所呈請取消並通告國内外各省埠事務所以免歧誤各在案惟該總事務所向係附設本會其幹事各員皆本會各會董兼任所有該總事務所辦理事宜當然同負責任現在該總事務所旣己呈請取消凡聨合會一切事宜倘未經本會贊同者當然不負責任理合具呈聲明仰祈鈞部俯賜察核備案實爲公便謹呈 
[製造局總辦更調問題]  
製造局總辦李鍾岳被控一案曾經陸軍部迭次派員密查尚無實據惟以用人不愼由部令飭嚴加淘汰外間並有將與山東德州兵工廠總辦謝邦清對調之說兹悉陸軍部以李總辦到局以來對於製造軍火尚能認眞此次被控確爲屬員金某而起同時又得其鉅公電京保留故决不便調惟金某旣有種種嫌疑碍難再留故由李總辦令其自辭職務金亦不願戀棧己於前日將原存龍華子藥廠化學所用之白金鍋一隻繳呈總局當經李總辦飭發材料庫收存一面批令准予辭職矣 
[通告副總統就職之公函]  
　　上海縣公署昨日分致各市鄉經董及學務委員函云本年十一月十四日奉滬海道尹公署第一八八號訓令内開本月九日奉馮副總統庚電開准總統選舉會代表賫送公選副總統證書到寗國璋謹於十一月八日接受證書卽於是日在寗就副總統職除分電呈咨外特此布聞并希飭行所屬各軍隊各縣知事知照同日文奉省公署第一四五四號令開准國務院東電開准總統選舉會咨十月三十日依法選舉馮國璋爲中華民國副總統等因合逹等因准此除分行並登載省公報外合亟令仰該知事一體知照此令等因到縣奉此除分别函知外相應函逹即希查照 
[江都公民致縣議員聨合會函]  
　　江蘇縣議員聨合會昨接江都公民趙傑等十二人來函云敬啓者兩月以來披讀報紙藉悉貴會要求恢復各級自治嘵舌瘏口力竭聲嘶仍不能逹圓滿之目的傑等亦國民分子對此憤懣之至竊謂此事之爭點在回復原狀内務部之意見則欲並原狀而消滅之一爲官吏便負命清高不爲人民設想傑以爲此事之解釋要以法律爲根據參衆兩院及省縣市鄉各機關前在袁政府時以非法解散同歸於盡今者兩院及省會先後恢復原狀是以袁氏之解散爲不法而以恢復原狀爲法矣縣市鄉各機關前亦被非法解散者今於兩院及省會認袁爲不法重新依法召集而於縣市鄉各機關獨遲冋吝惜不予人民以特權任令貪官污吏朘削民脂則不惟仍沿袁政府之作用且己承認袁氏之解散爲合法矣爲目前計惟有請内部（或兩院及省會最好）請其對於袁氏解散之政策其認爲不合法者具何理由其認爲合法者是何作用昔則同歸於盡今則就其先死者而生之餘則任其長寐就民意内閣方面言之似無此種政體就我昔日兎死狐悲之兩院及省會方面言之當亦不忍聽候死者之沉埋千古也狂瞽之言未知當否即候付下届會議公同討論其如何進行之處仍待卓裁臨頴母任神馳 
[蔡松坡先生哀電彚錄（八）]  
　四川羅督軍電北京大總統南京副總統鈞鑒並分送國務院參衆兩院中央公園追悼會籌備處各省督軍省長議會各報館上海黄蔡二公治喪處均鑒黄蔡二公以民國元勛相繼殂謝國柱崩折海内同悲除黄公己於十一月十四日開全省大會舉行追悼外兹謹於十二月一日起三日止在公園舉行追悼各機關均下半旗誌哀並通令外縣各機關一律舉行以慰英靈而紓哀慟謹聞署理四川督軍兼省長羅佩我金叩馬印 
　　皖垣湘館電各館曁湖南同鄉會鑒黄蔡兩公逝世湘僑愴痛無極現定十二月一日舉行聨合追悼禮特聞皖垣湘館叩 
　　宜昌丁春膏電梁任公先生并轉蔣百里石醉六范少垓諸君鑒松公不起愴痛曷勝靈櫬歸時乞少兄代祭爲荷丁春膏叩　　迪化楊督軍電梁寓張孝凖先生并各位先生同鑒蒸電敬悉蔡君一病不起新省官民同深痛惜特此電唁楊增新 
[鈞和艦奉令梭巡]  
　　駐泊浦江之鈞和遊巡艦長董仲發前日接水　廳長趙會　令略謂現届冬令浦江一帶防務尤關重要嗣後浦江緝捕應責令該艦查緝自浦江之白蓮涇起至蘇浙交界之茅港爲止在此防線以内令仰該艦長遊弋以保公安而杜匪患等因董艦長奉令後己於昨日（即二十三號）起椗沿江駛往梭巡矣 
[大學校長來滬弔喪]  
　　北京中國公學大學部即民國二年成立之國民大學係宋遯初黄克强兩先生所創設兩載以來畢業者己四百餘人現時肄業者有一千一百數十人現由該校校長姚君請馮副總統爲校董己允按月捐俸補助並竭力提倡以期斯校之發逹兹該校以創辦人黄克强先生逝世特輟課下旗其職員及全體學生袖纒黑紗誌哀三日另定期開會追悼並由姚校長代表全校於昨日來申躬詣黄先生靈前弔奠 
[開會歡迎華僑預誌]  
　　本埠國貨維持會與工商研究會因悉英屬華僑參議員沈智夫君曁駐星加坡總領事胡君於前日來滬沈君留申數日卽須北上考察商務胡君亦擬赴北京調查工商事宜俾返星後擬組織實業公司數處是以來申後即赴工商研究會接洽該會遂會同國貨維持會定於二十四日（卽今日）下午二時假座錢江會館開會歡迎届時請沈胡兩君演講何種國貨可以暢銷該處何種國貨應行改良以便研究聨絡昨日該兩會己遍發通告邀請全體會員到會參預矣 
[皖民公會移皖問題之否决]  
　　旅滬皖民公會前因職員多己回省特於日前開會研究應否移至皖垣己誌前報兹悉該會集議時羣以皖事之待理者正多而皖民之旅滬者尚復不少公同議决仍駐滬上積極進行以期貫澈其目的 
[貧民學校學生自治會開紀念會]  
　　南市中道橋南首貧民學校内學生自治會創始於辛亥之冬迄今己有六載會中如圖書販賣園藝新聞各部亦次第設備兹訂於二十五日（星期六）午後一時開六周紀念會届時圖書部陳列各種教育書籍任人觀覽販賣部設售劵贈彩新聞部增臨時新聞以娱來賓並函請通俗宣講社第九十六期宣講卽在該會舉行己經該社允派講員王立才等蒞會宣講聞各界赴會參觀者一律招待母須入座劵云 
[通俗教育館紀事]  
　　上海縣公署昨訓令各市鄉經董文云照得本邑通俗教育館業己籌備完竣正式開幕並應按照籌設通俗教育館辦法第二條之規定由縣選委主任查縣立第一高等小學校校長丁熙咸堪以兼任上海縣立通俗館主任除呈報並令委外合行訓令該經董知照此令聞該館自開幕以來規模略具諸事亟須擴張現定每星期日下午二時演講社會教育入晚添演影戲藉娱來賓 
[誌貧兒院之運動會]  
昨日南市貧兒院開運動會來賓觀者千餘人運動節目計二十節内以女院生之菊花圑跳舞最爲可觀來賓運動則有中國體操學校諸生之盤槓及拳術武術精捷異常觀者稱羡至四時半摇鈴散會 
[徐廳長通令整理路燈]  
　　淞滬警察徐廳長昨令各區署文云照得馬路裝用電燈期於通明透亮乃以經時稍久燈頭燈罩每有積染垢穢或珠絲塵網一不清潔便碍光明本廳長不時親查見及自應設法整理爲此令仰各該員遵照自即日起應各責令清道路燈稽查員帶同燈夫携帶木梯於日間前往逐盞揩抺並派巡警一名同往監視計每星期揩抺一次每月約揩抺四次以不稍留塵垢爲度至於路燈玻璃並應加意揩擦以期透明而資整潔此項事窒均責成各該署員曁巡官督飭辦理隨時考察倘有辦理不力仍有塵垢不潔情事一經本廳長查見除將稽查員嚴處外該管署員及巡官並應予以相當之處分也 
[浚浦局工程司囘國]  
本埠浚浦局總工程司荷人韓錫汀現有事回國所遺職務由帮辦常生君代理 
[違章押舖勒令閉歇]  
滬海道尹公署接省公署令云案據鼎豐押舖蕭學裕呈稱抗令不閉定案久縣請求派員督促尅日執行等情據此查此案前據周前道尹呈稱己經上海縣知事查明議結並咨請工巡捐局將增興押舖執照吊銷勒令停閉當經批准在案何以至今仍未執行殊不可解兹據前情除批示外合亟令仰該道尹立即轉行淞滬警察廳將違章開設之增興押舖勒令閉歇違即拿辦一面令知上海縣知事及工巡捐局知照並將辦結情形具報備考此令 
[工巡捐局之批示]  
　　上海工巡捐局批菜蔬業柱首等禀請嚴辦由據禀己悉元泰行違章拉秤菜蔬一案前經飭傳該行夥張丫頭到局函送警署轉解警廳訊辦兹准警署函復此案己由警廳提訊判决照章科罰在案仰即知照此批 
[錫湖鐵路禀請備案之批示]  
民業錫湖鐵路籌備處自禀請蘇皖浙三省長備案後蘇省長批示己紀前報兹該處得安徽倪省長批示云呈及附件均悉應予備案並候據情轉咨希卽知照此覆附件存安徽省長公署批第二三八號又奉浙江吕省長批示云查閱來件核與民業鐵路條例第二第四條兩項所列各欵尚無缺略應仍遵照規定手續辦理經部核准給照後再行報由本署備查可也此抵 
[華捕請領賞洋之批斥]  
　　法租界華捕馮存義前曾協同華界巡警捕獲盜匪張海全出力現因聞悉上台有發下賞洋二百元金牌一塊情事乃投警廳具禀請求給賞徐廳長據禀後查得拿獲張海全匪犯案内並未奉有齊省長發下賞洋二百元及金牌情事况此案由法租界發生逃入華界彼此爲巡警帮同獲匪亦屬分内之事來禀所言諸多誤會遂於昨日批斥矣 
[華捕不守警規之懲儆]  
　　鄭開印控新閘捕房四百四十二號華捕天津人潘秀桐糾合同伴在新閘大通路一千三百四十一號茶館内攫取會洋等情業經捕房將潘捕拘解公共公廨迅供押候補傳人證再訊在案昨晨復訊原告偕證唐子林陳　鴻葉李氏等上堂訴明被攫去會洋十五元求追並據包探高萬生投訴所有牽涉人證無從傳訊等語訊之潘捕仍供不承認中西官核供以潘捕不守警規判押西牢四月並咨照捕頭將其卯名開除 
[攫飾犯分别判押]  
　　匪徒張阿五王榮生前日在福建路北海路等處攔刦周劉氏　耳環陳蔣氏金挖耳均經包探查獲昨晨併解公共公廨請究經中西官逐一訊明判張押西牢半年王押四月期滿分别遞回江北無錫各該原籍又流氓陸阿福陳子卿沈友發與在押之陳阿三在山東路串搶朱馬氏金耳環逃逸前日由探將陸等三人續獲解奉公共公廨諭着押候美領堂期解究在案昨晨經中西官復訊屬實判陸等三人各押西牢三月期滿均着帶堂候核 
[嚴懲不顧公益之竊賊]  
　　宋寳順宋甫生朱子琴王友瑞等十人專竊途畔隂溝上所蓋之鐵板不止一次共被竊去數十塊現被包探將宋等十人及收贜之華奉榮曹生發一併拘解法公廨請訊宋寳順宋甫生供認起意行竊不諱朱子琴等同供串竊是實華春榮曹生發同供不知竊贜故敢收買求宥中西讞員諭曰恐防行人誤墮隂溝之中故用鐵板遮蓋今宋等將鐵板竊去晚上行人深爲危險該竊等祗知行竊不顧行人利害可惡己極若不重辦何能以儆將來判宋寳順宋甫生朱子琴各押一年任阿生押九個月以上四犯永遠逐出租界王興法王友瑞各押九個月小三子沈利子各押六個月魏老三押五個月孫大如押三個月華春榮罰洋八十元曹生發罰洋五十元充公判畢傳諭以後如再有人行竊隂溝上鐵板加等重究不貸 
[搭輪旅客痰湧斃命]  
行駛閔行之立興内河小輪停泊南市大逹碼頭地方昨晨有一年約五十歳之搭客至該輪後艙大便不一刻即氣絶斃命由公司知照十六舖地甲喬忠轉報地方廳由李檢察官沈檢驗員等蒞場相驗當在該屍身畔抄出白契一紙上書王大經字樣並當票七張大洋三元鐵鉗一把鎖匙一把該屍面有微鬚身穿元布棉袍下着藍布褲委係痰湧氣閉而死塡明屍格判令由堂棺殮厝壇候認票洋等物帶回 
[婦人吞烟圖盡]  
　　住居西華德路永吉里二千另二十號門牌甬人張茂成之妻章氏近爲其夫約束於前晚私吞烟膏圖盡嗣經其夫覺察遂即車送同仁醫院救治 
 [P繳到皮絲牌子之售價 
游三字投法公廨控林益豐景皮絲號主林志堯虧欠往來洋一千餘元傳訊後挺押不繳游延賚美律師代表稱林志堯有祖遺益豐景記等皮絲牌子係四房公共之業今被林之族人林志和將牌子售銀四千兩志堯應分四份之一銀一千兩請向志和追出以抵原告欠欵志和亦延愛倫律師到堂代表判林志和人銀兩保限七天繳銀一千兩在案昨己届限仍由愛律師繳銀一千兩並稱銀己繳清惟恐志堯後來重向志和索取牌子洋銀故請堂上着志堯出立收據一紙以作憑證中西讞員判銀存捕房候將志堯提案着立收據再核 
雜評二 
[警察與公權（訥）]  
人民公權必實行法治而後確定信哉斯言蓋公權之爲物由公法而生亦藉公法以保障苟公法不備則公權無自生亦且無由保障警察者行使公法以保障公權之人也然而今日之敬察則破壞公法己耳摧殘公權己耳 
人民而不能享有公權尚得謂之共和之民耶嗚呼警嗚呼公權 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[老蟹世家] [  鳳公]  
　　老蟹産於水國其世系不可考（吾國有蟹譜其說不足信）西方逹爾文氏嘗求其譜牒謂出自節足類之一脈幾經研索其來有自或曰其先祖彭氏觀晋蔡謨初渡江見彭蜞曰蟹有八足加以二螯烹之旣食吐下方知非蟹謝尚曰卿謂爾雅不熟幾爲勸學死（見晋書蔡謨傳）故其說非老蟹生而側行人輒稱之爲旁蟹云其足折而容俯螯倨而容仰名從解者以隨潮解甲故殼上多作十二點如鯉之三十六鱗其腹中虚實且應月焉（見爾雅翼）昔人遊姑射西南山環之大蟹常在海中亦千里蟹也（見山海經）而其名不及老蟹之著老蟹多子而孝秋八月一日必啣稻芒兩枝長一二寸輸送其母（見本章）見者不知目之爲無腸公子寃矣宋時有禽其子以餉東坡者東坡放之江中不以口腹故苦其類（見仇池筆記）鄒浩謪居昭州使役者濬感應泉於亂石之下得其一子乃自放於江曰蟹者解也天實告之矣蒙恩歸侍立可待也（見道卿集）故自畢吏部左手折其螯後而子姓繁衍其見重於時猶如此嗣有不肖子跋扈江湖間自號横行介士幾有不可一世之概老蟹故有兄名蝦能克之欲老其帥以待自斃一任其蹂躪恣肆不之禁（吳俗有蝦荒蟹亂之語）於是猖獗益甚老蟹嘆曰生兒若此洵一蟹不如一蟹矣（見聖宋掇遺）時值秋末橙黄菊綻其霜滿天老蟹方如蟬脫殼深自鞱晦而介士以倔强率其所部工字王字兩營（蟹類有工字王字殼之别）爭先登陸意圖割據不意甫拔隊而兩岸蕭蕭蘆葉叢中數點漁火似滅復明映於水面與波上下若挾金鐵之氣以俱來而小小之茅屋不啻深溝高壘蹲踞其間者張其網羅以伺久矣介士不察呼儔嘯侣指揮鼓譟以進相率駢肩就縳竟無一生還者老蟹痛子切立赴戰地幾入險力自爭扎始得突圍而出未幾敵人削竹爲籪嚴陣以待而老蟹仍無退志卒以身陷擒而縛諸市聞者爭以重值購去而以治其子者治之投諸鼎鑊羣指爲此必老蟹無疑受刑後其殼變作猩紅色而足之堅硬逾恒老饕家不惜以利齒斷之清脆有聲碎其屍黄白相間而指甲所及頓成　粉以爲下酒物風味絶勝旁觀者甚至垂涎欲滴然老蟹死而爲厲張其饞吻者輒苦腹疾亦可謂狡矣老蟹之殼童稚塗虎頭於其面狀至猛儼然一雌虎也復折鉗之左右各一合成飛蝶形黏諸壁上蓋列爲戰利品也老蟹死後化爲人妖張　幟於海角之滬濱年逾半百而風韵猶存時出没於歌臺舞榭間咸稱之爲半老佳人趨之者一如其嗜老蟹不知何故其夫亦於十月中卒罹於禍嗣遂絶今之崛起於羊腸湖者自潮流浸灌而入實亂其宗非血胤也 
異史氏曰老蟹以生兒不象賢横行水國其覆宗滅祀宜哉廼擒之者徒供口腹甘受某厲何耶不然置之於漆中且化爲水服之可以長生若以黑犬血灌之三日復爇之以火諸鼠畢至（見永蟲仙方）以治百斯篤厥功亦偉矣惜乎嗜老蟹者不之知也（五） 
笑話 
　　教員謂其愚鈍之學生曰『余如汝之年凡教員所問己均能禽之矣』學生應曰『有是哉殆先生當日之教員異於今日某等之教員耳』 
教員謂其學生曰『算術者眞確之科學不容爲比喻之詞如一人能於十二天中造成一屋則十二人卽能一天造成之矣』一腦筋靈敏之學生屬言曰『誠然是則二百八十八人能於一點鐘造成之一萬七千二百八十人能於一分鐘造成之一百○三萬六千八百人能於一秒鐘造成之矣然而後等能於一秒鐘安置一甎余終未之信也』教員方欲爲之剖明此學生又續言曰『且使一舟能以六日之程横渡大西洋則六舟祗須一日之程矣此亦爲我所不信者也然則算術中之眞理固何在耶』[  樂嗚] （一） 
小說 
[言情小說妍媸鏡] [  常覺小蝶合譯天虚我生潤文]  
　　第十一章（二） 
時室中雖燃爐火而予則覺十字坡中風雨載途猶不及此時之冷實則吾心坎自冷耳故即令移火山於吾室中亦未必能覺其暖而吾心尤覺空然似一切知覺己盡失去兩間之大竟無一地足以容吾渺渺之身吾嘗聞哲學家言凡人當痛告驟來必有一精神木强時代爲其抵禦之盾否則一矢中心其人又安能不死今予此時亦正當木强之時代矣而曼睞者己自欵步進且行且踟蹰其足若恐或遭予之嗔斥者旣而乃撫予肩曰柰梨予恍然似從夢中驚醒痛苦乃盡潮湧而上予心如被叢箭則力　去其手此時曼睞俯其螓首與吾面方並距不盈寸吾乃於其瞳子之中見一灰白之面幾不類人曼睞則態至温和復以手撫予肩曰柰梨予不禁起爲膚粟曰汝己闔門否曼睞曰汝冷耶嗟乎汝手亦冰矣因握吾手而以其手衣加吾指上顧曼睞指細予手竟不能容且予亦殊不願用其手衣則立縮手曼睞殊不愠徐曰父己睡耶予冷聲曰未伹汝句曼睞曰我則如何其語聲之軟乃爲我生平所最不願聞則愈冷然曰汝何以不預告我以菲雪來曼睞初不答以小蠻鞾微蹴爐簷徐曰吾固欲告汝而汝己奔竄而出予曰然則汝於此事固前知之矣曼睞曰上帝鑒之吾實但知菲雪來而不知菲雪之來果爲奚事予知曼　又謊語矣則應之曰破産耳果奚事者曼睞聞語一驚微以編貝之齒自嚙其櫻脣曰嗟乎可憐者吾父吾家果破産歟予微笑曰吾則以爲可憐者曼睞耳曼睞曰否吾家均可憐而亞琪尤其蓋吾儕女子均可嫁猶有希望而亞琪則并此希望都絶當此時世謀生又復艱苦吾誠不知亞琪將來復如何也疇昔之夕亞琪猶向父言求入大學今則但能乞食於途矣可憐者亞琪也 
[黴畫特課（值課者葛爾德林蓮葊）]  
（一）紙幅闊英尺十寸長十五寸紙質不拘（二）盡不限題但徴人物仕女無論時裝古裝墨筆彩色均可（三）酬潤分三等甲等六元乙等三元丙等一元不定名額（四）徴集期以陽曆十二月底爲止揭曉於新自由談（五）應徴者請寄申報館編輯部天虚我生彚收（六）來稿乞註明地址以便當選後郵滙潤資惟原稿無論當選與否概不檢還 
 
 
 

Page 15

 
 
   
 
 

Page 16

 
 
   
 
 

Page 17

 
 
新自由談 
小說謎 
[偵探小說應徴續稿紙幣案（二）（孫千里）]  
　　旣登樓又詢予曰燭油之漬安在柴恩夫人　言曰在是卽趨伊房門前以足尖指之（描寫婦女慣態亦細）翟雪復蹲下研視忽失意曰剔下之漬安在耶夫人曰予未之動也翟雪又曰尚可尚可猶有剔動而未去者乃引鏡照之喃喃自語曰『此賊無指爪┋┋此小指之爪』盤旋可一刻鐘始起立謂柴恩夫人曰此即夫人之房耶曰然曰然則請導予一觀夫人曰唯遂推門而入子儕亦入見劃破之行篋猶在案頭金錶則己爲柴恩取去（此語亦至近情）其他一切物件均未有搗亂之象翟雪手取行篋覆鏡窺之又自語曰此利刃┋┋此衞力之利刃予頷之趨槣就坐引火吸烟少選偶一瞻顧適見翟雪之面不覺大愕蓋其面上忽變異色俯其首聳其肩眉皺目睁鼻孔翕張唇俱内嚙筋皆墳起望之令人生怖如是者有半點鐘之久色稍霽顧謂柴恩夫人曰昨日村媪設榻何處曰因其借宿一宵故未設榻即在樓梯下席地寢之曰昨日宅門非内扃者耶曰然至今晨則鎖己撬在地下拴己拔置門邊必竊賊爲之也曰然則門外趾印何來曰誠然此事固甚奇也翟雪乃繞室蹀　盤旋不己予知其胸中機軸己轆轆輾動也久之又問曰門外趾印誰首見之予　言曰予承夫人見招故即惠然肯來見門上有此足印卽以告夫人夫人實未之見之翟雪復謂夫人曰牛乳己送來否（應原文亦係應有問題）曰每晨按時送至未嘗或爽今晨亦於八點前送來也予友頻點其首面現得色曰然則尊夫所謂必爲内賊之說殆非虚語一經思索是案不難立破夫人　眙不解予友又曰府上有洋燭否曰有雖有之惟日常向不點用置之牀頭備不時之需而己予友忽目注夫人不言以狀察之似欲問而未敢遽問者（未完） 
海外拾遺 
[試驗死之新法（撲塵）]  
　　近由意大利某内科醫生發明一種最可信試驗死期之新方法用以脫酒（Ｈther）一點注射病者之眼球苟生命現時無恙則眼球將呈亦色如死期己至則毫無變動云（一） 
[消散倫敦之霧（影沈）]  
　　近發明用極强之電流能驅散結成霧氣之炭素分子及其他諸物質故近有人建議光明倫敦黑暗世界之方法謂用金屬絲多製網狀物張布空中强急之電流可因之而生霧氣自能消散（二）詩話 
　　江都經半園先生工艶體詩著有韵麋詞一卷都一百二十律四疊上下平韵良非易易其通首完善者如支韵一首云桃笙八尺展氷絲碧玉廻身睡醒時此境祗今常入夢可憐兩小竟無知梁問燕子能傳恨懷内猧兒解亂某剪取繡匲花様本蠅頭私寫十香嗣庚韵一首云休云吾輩自鍾情婢媪猶多太息聲遺佩己難尋蝙蝠補牢何用覔鶬　得成比目何妨死不必夫容更有城花謝花開風作主一場恩怨未分明蒸韵一首云睡多好夢醒無徴透過情關更一層　眼繡床聞理線欹身紈扇憶吹　窮愁偏纂傷心史趺坐將成有髮僧後會未須思熨體荀郎病骨太峻嶒文韵一首云梁園病客沈休文倦　逢花瘦一分高　調羣涼似雨畫　吹絮暖如雲借來金剪知難斷偷得名香不忍焚消受幾多奇福在頻年落魄想緣君鹽韵一首云簪花偶露緣繊纎樓外靑山接畫檐玉椀蒲桃雲母酒金盤獅虎水精鹽緘來雨意雙聲字鎖在花光一桁　縱道風懷了無益風懷無益究何嫌　句佳者如療我難求鞋上土照卿願化帳中珠金仙微妙眠爲食玉女窻扉嗽代敲一圑杳絮游仙枕二月春風切夢刀我見猶憐脂粉外人言可畏笑談中依稀似夢無人見彷彿聞香只自知懽味何嘗甜似蜜别筵那得醉如泥小憇可能通夢去今生不合帶愁來經月痕留衣上粉六時紅泛鏡中潮寳帳春融憐異蛤寒宵更急怨窮鼉未必才人皆不偶從來知己必傾城邀歡玉體偏微病倦繡金鍼却倒拈花經俗眼焉知好酒入愁腸别樣濃結句佳者如情太纒綿緣太短五更殘夢落花中何况無憀愁擁髻一枝銀燭畫堂深雙臉斷紅眉蹙翠美人端合一生愁類皆妙造自然不加斧鑿（栩園） 
聨話 
　　何廉昉題揚州題襟館長聨云當年多士登龍追陪雅集溯漁陽修褉賓谷題襟招來濟濟英髦翰墨壯江山之色繫玉鉤芳草綠蘸歌衫金帶名花色霏几席揚華摛藻至今傳宏獎風流賢便君提倡騷壇誰堪梅閣聨詩蕪城續賦』此日有人騎鶴爛漫閒游悵文選樓空蕃釐觀圯閱盡茫茫大刼園林賸瓦礫之場祗橋畔吹簫二分月古灣頭打槳十里春深補柳栽桑漸次復昇平景象大都會搜尋勝概我欲雷塘泛酒蜀井評泉』酷切揚州事實毫無堆砌痕跡可謂典不傷雅之作（韵天）（二） 
彈詞 
[羅霄女俠第七回（三）（寄塵）]  
自從邂逅到而今一度恩情一度深從此相依如骨肉漫言答報有黄金你這般風塵游俠英雄性你這殷湖海豪流浩落襟我便是兒女深閨無見識也應低首一生欽願只願放舟先向萍鄉去願只願買棹重將父母尋願只願肉骨圑　心事了便和你生生世世訂同心說不盡一番恩義天般大說不盡萬種情懷海樣深今世因緣前世定你須將蘭因絮果細追尋 
　阿靑說到這裏早不禁桃花臉上籠滿紅雲這算是一片至誠　之語也算是感恩報德應有之事了却不料五兒聞言仍是冷　冷淡淡的答道送你還萍助你尋父道却是我應有之事何敢　言勞只是姑娘所說的因緣不因緣我却没福消受呢姑娘哪我本深閨兒女身喬妝男子在風塵一肩責任擔恩怨十載江湖歷苦辛枉有龍泉三尺劍天涯無處覓仇人空將一掬傷心涙灑上征衫有血痕可憐我與君同是飄零客　你休得這樣嬌痴錯認人 
　阿靑聞言噤不能語暗想這眞是天外飛來的奇事了那知奇　事尚不止此正是癡心只想爲夫婦幻相誰知是弟兄欲問詳　情且聽下回分解（未完） 
 
 
 

Page 18

 
 
   
 
