# 1905 - 34 - 4911425

 

Page 1

 
 
   
 
 

Page 2

 
 
[述東瀛度歲之感以勵中國前途續昨報]  
日本之所以有此新年之樂也其原因甚繁複而其根本則基於胎兒時代日人謂胎兒時代最寳貴以其後人生亦後人死也自明治變法之初至於今日日人分爲三時期明治變法之始其艱難困苦甚於我國當時學校則祗有一慶應義塾學科不能全備一師範講習所學生祗有六人幸在上者極力提倡風氣漸開頑黨漸化有日進之氣象故稱之爲貽兒時期甲午以前各學制及各工商業漸推漸廣竭力取法泰西規模粗具然其精神之充足形式之完美猶遠不及歐西也故稱之爲幼稚時期甲午以後則進步尤速浸淫於歐化主義各學業之發達月異而歲不同其製造品幾有駕泰西而上之者自與俄國開戰以來尤注重軍國民教育各處小學堂學風爲之一變所編教科書均處處針對軍人教育各師範學校每値奇寒夜半校長忽起傳命限五分鐘一律到體操塲排隊出奔十數里作行軍之勢其重軍國民教育如此此其所以能戰勝强俄也故稱之爲强壯時期日本自胎兒時期以迄强壯時期數十年間生氣勃發國勢日隆轉瞬一新年有維新之氣象轉瞬一新年又有更新之氣象故其爲新年也可慶也可祝也甚可樂也我中國則時人或稱之爲老大夫國家方極力洗刷舊習萬事更新效法東西洋各國猶如小兒之學步仆而復起何老大之有或又稱之爲幼稚夫中國之學界政界及工商各界雖略具萌芽日見興起然而肧胎伊始較日本之幼稚時期則猶不及故以日本爲比例亦不得謂之幼稚然則中國者其殆所謂胎兒時代耶老大者日就衰頺無足希望若幼稚者可希望者也而僕之希望胎兒也尤甚於幼稚我國民我國民其不自認爲老大者斷可知矣不認爲老大將自認爲幼稚耶胎兒耶若自認爲幼稚也則爲幼稚者已略具知識稍受教育將有脫離父母漸能自治之機則僕不敢責望國民之父母矣僕願拜手稽首以祝國民前途之新年苟自認爲胎兒也則爲胎兒之父母者有珍愛此胎兒保護此胎兒之職宜如何鄭重培養以冀其日漸生長則爲國民父母之責望重矣僕尤願拜手稽首以祝爲國民父母者之新年僕於元旦步遊西郊見人人衣新衣帶新帽穿新鞋向人賀新年呼恭喜咸有歏然之容惟見一盲者蹀躞街頭蹙其額憂其色一若無可樂之趣僕於此時又忽觸發一感情僕在東京時嘗游一盲啞學校校長導觀各盲啞學生讀書工作訓盲者以凹凸字訓啞者以手勢盲者之背誦及作字較我輩不肓者尤敏捷啞者之手工較我輩不啞者爲尤精後校長語人曰我國有盲啞之民可使之不盲啞中國四萬萬不盲啞之民盡成爲盲啞嗚呼眞盲啞者之度新年耳無見目無覩口不能言誠哉其無可樂矣若我中國四萬萬之同胞果書盲啞也耶果盲啞也何樂乎新年何賀乎新年其不盲啞也則盲啞校長之言何爲乎來耶何爲乎來耶我國民我國民又將何以雪此羞也僕因新年之感不覺複雜及之 
[俄人求和]  
　　正月初四日英京倫敦來電云俄國各大公爵會議後均决定以議和爲目下俄國最要之事駐英俄使伯爵勃來肯道夫亦接俄廷命令令與日本實行關議復和之事蓋因前此曾向英國詢問講和之條例故也譯文匯西報 
[俄太后創議停戰本館香港專電]  
　　頃接俄京來電内開俄國皇太后有議日俄二國停戰講和之舉並有一二宗室親王意見相同 
[日將馳赴戰地本館專電]  
　　日本聨合艦隊司令長官 
東鄉海軍大將帶同秋山參謀永田副官及鈴木軍醫總監等於華歴正月初三日下午四點鐘三十分時由東京新橋起程翌晨八點鐘二十五分抵大阪九點鐘二十分抵神户察閱川崎造船所下午七點鐘三分由神户啓程至初五日上午七點鐘四十分抵吳軍港登旂艦三笠號卽日馳赴戰地 
[補紀日軍黑溝臺之戰本館專電]  
　　十二月二十 
六日日本東京來電云日本滿洲軍總司令官以十二月二十日至二十四日之戰甚爲光榮故命名黑溝臺之戰以誌不忘二十九日東京續來一電云前報黑溝臺附近敵軍襲擊之勢力兹查得尚有他軍曾經逼我軍之左計敵全軍約有七師圑 
[俄國内亂四]  
　　正月初四日日本大阪來電云英京 
倫敦來電俄國政事之辦法仍棼亂如前所行實在之攺革毫無希望初四日英京倫敦來電云俄京聖彼得堡貴族會一百七十八人中内有一百五十八人採用呈書一篇禀請俄皇傳見國中所選之代表人譯字林西報 
[俄國内亂五]  
　　正月初五日英京倫敦來電云俄國罷工之舉現仍蔓延各處加該速省之鐵弗來思及白東地方罷工之亂近又加甚現加該速之鐵路上可殺克兵與革命亂黨屢有劇烈之爭鬥初四日德京柏林來電云河思拿爲思地方已預備調兵鎭壓華爾騷地方罷工人與官兵又有爭戰之事數起阿突塞之大學堂現已關閉芬蘭省城黑爾新福斯地方殺死議長莊生之人係名格特譯文匯西報 
[沙河戰務七]  
　　正月初四日日本東京來電云據官塲宣告有俄步兵一小隊於初二日晨攻擊山家子爲我軍所擊退對日本中央軍之俄國砲台於是日下午攻擊各地晚間又攻鐵路橋之附近渾渾河之右岸情形目下毫無變動譯字林西報 
[俄艦隊誤認游船爲魚雷船]  
　　正月初四日 
英京倫敦來電頃接法京巴黎官場消息云有一實事至今爲查詢北海之委員所未知其事係希臘皇之游船當俄艦隊在北海肇事時正由丹麥駛往法國突爲俄艦隊所砲擊事後希臘皇告知巴黎人謂俄人認游船爲魚雷船已屬錯誤至以捕魚船爲魚雷船其誤更甚譯字林西報 
[俄謀北退]  
　　正月初三日日本東京來電云大本營初二日接到電音謂現有在俄軍中充當通事之某韓人傳出一函内 
 
 

Page 3

 
 
云旅順旣已失守哈爾濵必爲日人所攻俄人再逗留在韓必無後望故刻下已句北退去矣譯文匯西報 
[俄人欲退咸鏡道]  
　　正月初三日日本東京來電云據官場謂俄人已將松淸糧台焚燬又電云俄人似已退出高麗東北之咸鏡道因旅順降後哈爾濵地方恐有危險故不得不亟亟求去也譯西字報 
[俄人敗於淸臺堡]  
　　正月初二日日本大阪來電云日本埠接英京倫敦來電俄國總軍務處各員承認格力本係將軍爲日人大敗　淸台堡譯字林西報 
[滿洲鐵路俄行火車]  
　　正月初三日日本東京 
來電云俄人己在下馬墩之北五英里蘇抉堡蘇家屯中間之鐵路開行火車譯字林西報 
[日擊俄軍]  
　　東歴一月二十九日據大本營之接電稱右翼軍及中央方面俄砲兵時時以砲擊中小部隊我軍卽擊退其逆襲其左翼軍側方面我一部隊於念六日驅逐沈旦堡之敵二十八日占領柳條口及李家窩其東南之步兵陣地尚續行突擊又一部隊占領哈爾堡譯大阪每日新聞 
[俄國大學閉校]  
　　俄京聖彼得堡大學之評議員會於一月二十八日鎖閉譯大阪朝日新聞 
[鎭壓手段之變更]  
　　東歴一月二十八日午後倫敦來電稱俄廷於昨夜開特别會議謂政府當容衆民正當之要求宣布此意可望諸工塲復業譯大阪每日新聞 
[　　據營口電稱前日省城内外俄兵充滿街市今已全行調派現大塔灣等處右翼勢力已加增矣譯大阪朝日新聞 
[敵軍之活動開始]  
　　據日本大本營一月二十七日午後之接電稱一月二十五日以來渾河右岸之敵軍有活動之現象一軍圑自長灘南方之地向黑溝台及沈旦堡前進二十六日與我軍直對攻勢我一部隊在沈旦堡附近擊退一師圑之敵又一他部隊之敵在黑溝台附近與一師圑以上之敵自二十六以來尚在交戰中也譯大阪朝日新聞 
[海軍志願兵之多]  
　　據日本海軍省之調查本年海軍志願兵數通全國計之達於平年三倍以上譯大阪朝日新聞 
[美國勤告俄人]  
　　華盛頓來電稱國務卿將淸國中立違反問題附於列國會議以勸告俄國譯大阪朝日新聞 
[美國以日本之駁詰爲是本館香港專電]  
　日本行文各國代中國駁詰俄國誣爲不守中立美政府深以爲然 
[日本會議財政]  
　　正月初四日日本東京來電云本日日本首相公館内有會議財政之舉在坐者爲財政政府二大臣及日本國家銀行之正副二監督譯字林西報 
[韓國貨幣攺制]  
　　韓國幣制現已攺革爲金貨本位錄臺南新報 
[電飭沿海各省合力密防天津專電]  
　　政府因俄人誣告不守中立近頗自危除奉直兩省邊要議由北洋主持布置外其東南沿海各省分由江浙閩粤各督撫合力密防 
[陜督電請防俄京師]  
　　俄人在喀什噶爾增兵業經陜督松制軍電致外務部詳陳防禦之道其略曰江電敬悉俄商運貨經陜甘者無多尚易稽查至出口車駝檢查向極嚴密關内連年災荒糧食外出者本少似無可慮惟喀什噶爾增兵一事該國旣顯露窺伺雖因東事牽制未必卽形决裂但不可不預籌抵禦新甘制兵裁存無多且分汛零星斷難召集練用邊屯近雖整頓亦因餉械兩缺未能切實訓練疉與新撫及各邊鎭往復電商徒深焦灼實無良策擬先就伊塔鎭番英薩各防現有兵力認眞訓練但非籌有的餉難期騰飽砲械卽就省城舊有撥用而運費已成鉅欵各恊餉或扣或抵或欠平時已竭蹶萬狀安能應急統祈代奏仰候聖裁 
[華俄電料約稿畫押天津專電]  
　　督憲袁慰帥於臘月中准外部咨稱華俄電料等價續約現准俄使雷薩來文復稱譯文均亦妥洽經本部具奏奉旨依議欽此巳於初十日畫押等語慰帥准咨後業於臘底電知往滬電政大臣查照 
[鄂督張電致駐美梁星使力爭粤漢路權武昌特别訪函]  
　　鄂督張香帥於去臘十一日據粤紳公電略謂美國合興公司違背合同信用己失卽無執行原約之權乞電盛梁據理力爭勿再游移致貽後悔等語香帥閱電後除將原電密轉外商兩部察閱外又於十三日密電駐美梁使以便與美外部海大臣辯駁 
[南昌大雪江西來電]  
　　南昌省城自正月初二日晚起天降大雪約三尺餘 
[添解桂省協餉廣州]  
　　廣東每年例解桂省協餉銀十二萬兩近因桂省餉項愈絀由户部電飭東省每年添籌西省恊餉銀八萬兩大憲立飭各司道會同藩運糧善後房釐務悞五庫每處認籌一萬六千兩以資挹注 
[粤民阻撓開煤廣州]  
　　廣東南海縣屬之大嶺山煤礦自收回官辦後經善後局札委李明德大令前往開辦彼處鄉人藉口煤水害田聚衆抗阻日前局憲特札飭金利司蔣少尹將礪中之煤挖取一二百斤解局試驗已傳集某鄉人切實開導帶領工匠前往將煤挖起翌日欲再行深挖察驗煤苗深淺詎料鄉人鳴鑼集衆有數百人蜂擁上山將應用什物盡行攫去蔣少尹以衆怒難犯暫行走避翌日始將各物取回並將煤礦内容及鄉人頑粳情形具禀請示辦理局憲據禀以該礦志在必開已札南海縣傳集彼處局 
 
 
] 

Page 4

 
 
紳認眞勸導矣 
[給諫叅劾練兵大臣京師]  
　　聞日前某給諫呈遞封奏係叅劾練兵處略謂結黨營私毫無顧忌糜鉅欵博虚名該王大臣受恩甚重何忍出此請飭痛攺前非認眞整頓云云 
[侍御條陳籌欵事京師]  
　　聞有某侍御條奏籌欵四事一試辦房捐一重加骨董稅一抽煤油釐金一金店報効摺入留中 
[總辦萍鄉礦路事宜張道贊宸禀盛宮保稿特别訪函]  
　　敬禀者竊職道上年冬間奉委兼辦漢陽鐵廠當以辦事之道專一則成兼營並鶩貽誤必多職道創辦萍礦以來内而經營礦路地方風氣初問事多棘手外而籌運籌銷兼以空拳時籌巨欵歴年歲月大半奔馳於漢滬之交業已竭蹶萬分動虞廢弛廠務重要决非輇材所能勝卽就萍礦而論内外紛乘亦斷非獨力所能搘柱屢經瀝情禀懇遴派賢縣常駐萍礦總理一切仰蒙允准並蒙檄調大冶鐵礦總辦解守茂承會辦萍鄉煤礦事宜常川駐局礦内外華洋員司與凡一切用人行政應興應革該會辦均有節制進退之權上月解守交卸冶礦到漢職道本擬偕同赴萍一行將歴年體察萍礦情形必須整理各事與之悉心商辦祇爲廠事欵事所覊一時萬難離漢遂將平昔籌畫所及而猶未克盡行者分條類從錄爲一册因解守此去事權必須歸一呼應乃得靈通故首列之曰一事權次曰專責成曰嚴稽核曰造圖册計共四條每條各分子目略舉大槪辦法質之解守亦極謂是業經錄寄萍局通飭華洋員司切實照行兹並謹繕一分恭呈鈞鑒是否有當尚乞訓示祗遵解守准於某月某日起程赴萍所有萍鄉等處煤礦總局木質關防一顆職道卽於是日送交解守接收遇有應行事件俾可由萍逕行以省周折惟萍礦居贛鄰湘而江南製造局又有在湘東創設新廠之議一切交涉俱關緊要此次加派會辦駐礦辦事應請憲台咨明兩江兩廣督憲曁江西湖南撫憲查照庶於地方交涉事件得以隨時禀陳實爲公便[  章程甚長容俟續錄]  
[商部總商公所章程]  
　　太倉毛艾生觀察祖模由湖北候補道調補商部郎中於商業各事頗能實力整頓兹特就京師設立總商會處擬定章程七條照錄於左本部自建設以來首先諄勸各商舉辦商會特立商會處於署中專司其事祖模等承乏於兹一年矣現京師之聨絡商會者計有七八業不可謂商智之不開然而業各有會會各有期此會與彼會旣永無形影之相接此業與彼業將終如秦越之漠然恐非所以成大圑體也祖模等不揣冒昧禀承堂憲殷殷保商之宗旨移設總商會處公所於外城商會大綱本部具有奏定章程各業之會亦自有條規均毋贅叙兹就總商會處應辦各事權限撮舉其略計有七條繕列於左俾供衆覽一本總會公所移設外城取近訕之便也意在聨絡各業商會結成圑體且免各商有出入衙署之嫌從前官商隔膜之習務須掃除凈盡無衣冠之束縛無送迎之煩擾不必有名刺之啓報不必有閽役之導引按期而來言盡而散二本會現擬一月一會定於每月初十日每屆會期定於十二鐘到齊散時遲早以會務之繁間爲斷不預定三由各行會董事舉出名譽會董名無論其爲何業會董總會中一切公事均應恊同辦理遇公議事有評議權遇呈訴事有檢閱權遇公舉事有訪察權與祖模等同任斯責四本會另請書記一人常川在會凡商人呈遞禀件及請開特剔會等事均可隨時來會告知書記達知祖模等再行派人通知各商定期會議其餘各事該書記均不得干預五應備議事簿一本由書記執掌議事時書記另坐一席將會中議論之有關緊要者錄登議事簿六會期如無應議要事亦不得虚坐卽散應將一月内貨價銀根及市面一切情形各舉所知互相討論惟議事時一人開議各人靜聽須俟此人辭畢始得接言不得凌亂七在會各商或因一業之事或因一人之事於常會期外請開特别會者須先期將應議事件詳告總會經總會許可再行定期傳知各會員求會公議 
[江督周照會張殿撰海豐麫粉公司難免稅釐文]  
　　爲照會事光緒三十年十二月初七日准外務部咨前准商部咨稱據職商許鼎霖等禀稱集股二十萬於海贑適中靑口新浦地方創設麫粉公司請倣照通州大興公司成案准免稅釐五年等語咨請核辦等情當經本部以機器製造貨物應納出廠稅原定値百抽十嗣因湖廣總督張前浙江巡撫廖奏明爲維持商務起見攺爲値百抽五完納正稅一道沿途槪免重征歴年來湖北之織布廠金陵蕪湖之肥皂公司漢口之火柴廠北洋之烟草公司俱係遵照攺定章程辦理從未准免納稅誠以此項値百抽五之稅正所以體恤商人係屬現在暫時辦法將來新約施行舉辦加稅免釐所有機器製造洋式貨物應按照新定英約第八欵第九節所載之出廠稅辦法尚須加倍征稅今該公司所請暫免稅釐之處礙難核准且通州大興公司暫免稅釐並未經南洋大臣咨部核准有案各等因咨復商部去後兹准復稱機器製造貨物於新約未施行以前暫令完納値百抽五之正稅一道沿途槪免重征誠爲體恤商艱兼顧稅課之舉已批飭該職商遵照歴辦成案完納正稅俟新約開辦再行完納出廠稅不准暫免稅釐等因前來除劄飭總稅務司遵照外相應咨行貴大臣查照轉飭各關道遵照辦理可也同日又准商部咨案查前安徽候補道許鼎霖等禀設海豐麫粉公司經本部援照大興公司成案姑准暫免稅釐批令遵照并咨行貴督察照保護在案兹准外務部文稱機器製造貨物應征出廠稅前經奏定値百抽十嗣因湖廣總督張等奏明攺爲値百抽五完納正稅一道沿途槪免重征歴年來湖北之織布廠金陵蕪湖之肥皂公司漢口之火柴廠北洋之烟草公司俱照攺定章程征收一正稅誠以此値百抽五之稅正以體恤商人係屬現在暫時辦法將來新 
 
 

Page 5

 
 
約施行應照英約第八欵第八節所載之出廠稅辦法尚須加倍征收今該職商所請暫免稅釐核之歴辦成案未便兩歧礙難照准共通州大興公司免稅一事亦未由部核准有案等語除批飭公司照章暫時完納値百抽五正稅槪免重征所請暫免稅釐之處應毋庸議外相應咨行貴督查照辦理仍希飭屬於該公司一切事宜切實保護可也各等因到本大臣承准此查許道等所設麫粉公司係請援通州大興麫粉公司成案暫免稅釐旣奉部駁飭令照章完納正稅一道所有大興公司自應一體遵辦未便兩歧除分行各關道外相應照會爲此照會貴殿撰煩爲查照辦理施行須至照會者 
[蕪湖創設購地公司蕪湖]  
　　蕪郡自開通租界市肆興旺日盛月增前主建學政檀斗生太史因擬在租界附近購置基地建造房屋以期推廣商務現已糾集股份銀三十萬兩設一購地公司本年春間卽可開辦矣 
[委員赴美國賽會江寗]  
　　去臘署理兩江總督周玉山制軍迭准外務部商部先後來文准駐美欽使咨稱美國明年又有賽會之舉宜令各省仍照前例派員督商備物赴賽等因轉行前來制軍正擬遴派幹員適黃太守霽自漢滬等處稽查會匪公畢來轅銷差因卽派充赴美賽會委員並令於會畢遍赴泰西各國遊歴考查内政外交情形 
[江督視學江甯]  
　　金陵匯文書院開設　今十數年造就頗衆今更規模大擴去歲臘月二十日散學同時畢業者共十有四人尤爲從前所未有院長師君書林先期柬請各當道臨堂觀禮是日鐘鳴十下督憲周玉帥以次相率蒞院前院長福君茂生挈各生晉謁玉帥勸勉有加諄諄訓以當盡之義務嗣復欲聽琴音由女書院院長曁各教習偕諸生共歌一曲玉帥聞之頗爲色喜特奬諸生龍蚨二百元以爲畢業者勸聞總辦陸師學堂羅君亦有餽贈云 
[操演旗兵江寗]  
　　各省駐防旗營舊惟從事於刀矛弓馬邇年講求武備姑與綠營一律攺習洋操江寗駐防將軍永軍帥隆訓練旗兵不遺餘力前者端午帥暫權督篆蒞閱旗營操演頗加稱賞當指定蘇寗兩藩司銅元盈餘項下每年各撥銀六千兩以佐江寗將軍練軍之需並發給車砲軍裝以資操演軍帥得此常欵不虞經費缺乏前已大張曉諭嚴立規條邇更一意練兵逐日督飭八旗將校各員認眞訓練旗營壁壘爲之一瓣 
[訓練農民重慶]  
　　重慶近又添設圑練訓習所一區其法選取鄉間農民入内學習粗淺文字及兵式體操俟三月卒業各遣回鄉充當練長是亦寓兵於農之意也 
[承辦採金重慶]  
　　川省打箭爐所屬太寗巴衣地方產金甚旺向爲地方官封禁開採無人今有職商唐國淸禀由商務局批准承辦以闢利源 
[查察漲灘鎭江]  
　　常鎭通海道郭月樓觀察於去歲嘉平月二十四日出示曉諭略謂准鎭關稅務司雷函開議就江邊漲灘興築馬路業蒙禀奉督撫憲批准在案兹奉總稅務司飭派副巡工師米勒由上海乘座專條輪船來鎭察看情形必須上至世業洲新灘下至焦山之北應山一帶江面測量水勢須於南北兩岸插立旗幟以憑測繪成圖惟現在北岸日漸坍塌須就其坍處設立石塊爲誌 
以驗日後再坍與否又須在焦山象山等處插旗恐營官未知底細致有阻撓以及土人拔去旗幟及移動石塊等事有悞要工爲特曉諭周知旣而觀察又移請新湘全軍統領李漢舟協戎轉飭焦象山砲台各營官一體知照曁札飭丹徒江都二縣嚴諭南北岸沿江一帶快保隨時妥爲照料 
[温州]  
　　閩商老和記主陳寳煇私販洋槍案發大憲特委浙江候補道劉雲樵觀察矞祺至滬乘普濟輪船來温查辦適温處兵備道童紹甫觀察政體違和遂督同兼攝温州府篆之傅少鄰太守提訊事畢即回省禀覆○新委駐温釐局總辦楊景周太守永昌已於日前進局視事矣○新委平陽縣釐局鄭仲星大令祖庚於日前捧檄戾止擬卽涓吉到差○目前浙江候補知縣呂麗泉明府啓源乘舟抵温蓋奉浙江臬憲李廉訪委查温屬小錢積弊也○候選知州李仲文刺史士彬奉臬憲李廉訪委查温屬各廰縣監禁人犯已於上月某日抵温○新任温州府知府錫眷臣太守綸於十一月十九日由滬乘招商局普濟輪船抵温隨涓吉二十二日辰刻接印任事○温處兵備道童紹甫觀察自聞大憲檄委劉雲樵觀察來温訊辦老和記私販車火一案卽乘輿往拜不意談次忽然眩暈隨卽回轅延醫進藥一面派永靖小輪船赴甬召三少君來轅侍奉刻幸稍痊惟左手足尚麻木想不難占勿藥之爻也○前辦平陽釐局郝薌杉二尹毓椿已屆瓜期遂交卸回省 
[京師]  
　　顧姓子砍斃繼母一案已由北城哨弁由任邱縣將顧拘獲解送刑部訊供有知其事者謂顧子向在北就拉人力車營生素與某姓婦有姦爲母所知不准某婦入門且語婦曰吾子以賤業餬口并無積蓄汝勿受其欺騙云云婦由是白眼待子子知其故遂銜怨其母誘而殺之訊明後照例科以凌遲處死之罪於臘月初九日綁赴市曹行刑又同日斬决盜犯十名内有前奉旨交拿人犯魁秃兒鄧子梁大兵李等三名均係劫奪婦女勒贖之案緣刑訊時三人供出曾經在某錢店夤夜行刧因定爲斬梟罪名其餘交拿諸犯均定斬監候情實罪名歸入本年秋審案内○去歲臘月户部署兵勇竊取餉鞘一案刻經姜車門懸賞由山東德州界拿獲是案正犯張某一名解交營務處審訊張供稱所竊餉銀一鞘計數千金次日逃出京城與同伴某勇曁毅軍勇某某等共五人俵分各散四人不知逃往何處訊實後卽按軍法將張勇綁出朝陽門外吊橋下正法其四犯現正嚴行緝捕云○都察院左副都御史張副憲仁黼京寓宅第在宣武門外香爐營臘月初十日其眷屬往親戚家賀喜至晚回寓卸妝將貴重飾物藏於匣内是夜遽被倫兒撬開窓牖竊之而去計所値不下二千金 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[受傷輪船抵申]  
　　本埠太古公司洞庭輪船向往來於漢口官昌沙市等處去臘某日裝載各貨生宜不意中途觸礁船首受傷水卽灌入幸有夾艙未到沈下旋電知漢局派他船前往將貨駁去前日此船已經曳回上海入塢修理矣 
[襄讞委員續假]  
　　英美等國租界公廨襄理讞員孫耳三明府於上年歲底禀請蘇松太道袁海觀觀察給假七天兹聞明府欲回湖州省親禀准續假七天己於昨日起矣 
[浦東開辦警察]  
　　本邑浦東保甲總巡謝岳松明府於去年禀奉道憲袁觀察在浦東開辦警察觀察轉禀上定已奉批准施行聞本年二月間卽可開辦矣 
[定期開兌浙漕]  
　　浙江海運滬局總辦葉壽仙太守以去歲臘杪暫行停兌漕糧現定期新正初十日重行開兌已傳諭各經承及解米丁胥轉知各駁船一律伺候騐兌矣 
[製局開工]  
　　本邑江南機器製造局各工廠自去臘十九日停工後現由會辦何觀察諭飭各工匠於十九日一律開工 
[上海官事]  
　　華亭縣孫花樓明府吳淞防營統領戴棲田鎭軍四川候補道劉申甫觀察滬甯鐵路總辦林訪西觀察鐵路購地委員翁笠漁明府江蘇候補縣陳省三明府廣東候補知府王汀岑太守昨日先後赴道轅拜謁因道憲袁觀察赴蘇賀各大憲年禧吊家丁擋駕各官又赴縣署擇謁汪大令茗談片刻而别○担文律師之繙譯張省塘司馬昨詣縣署謁見縣主汪大令面商要公良久始别 
[諭禁店司恃蠻]  
　　本邑籌餉貨捐局總辦鐵松岩太守前據紙業認捐董事章鋆等禀稱經收紙業落地捐各鋪均願捐輸而所有出店類皆兇蠻時與巡丁口角以致收捐爲難請爲設法整頓等情當卽出示曉諭各鋪愼勿再蹈故轍如違提究不貸 
[傳訊火頭]  
　　昨報紀福州路開明書局失火一節兹悉捕頭已將局中執事龔子英傳入捕房研訊起火緣由俟開堂時解案請究 
[滬南火警]  
　　昨晚九點三刻鐘時大東門外十六鋪新馬路萃豐馬頭聚豐煤號失火幸四面均有厚垣祇燬房屋三間餘未殃及 
[滬北火災]  
　　昨晨三點鐘時虹口北河南路寳山縣境某鄉民家忽然失火瞭望台警鐘旣鳴救火會西人急驅皮帶車馳往因見火光尚遠且道路崎嶇不能行駛遂各中道折回聞僅焚去平房數間 
[法界火警]  
　　前晚二點半鐘法大馬路西首寳興里左近同生和時新兩鞋店及張順昌洋鐵店春元烟紙店四家不知因何遺火致兆焚如瞭望畫鳴鐘報警救火會西人各驅皮帶車至帮同救熄事後捕頭以被焚各户中有保火險者卽派包探查明再核○昨日黎明時八仙橋東首升和里吳馮氏家不戒於火霎時火光四射幸未冐穿屋頂得卽撲滅熄事後捕頭以氏家保有火險情節可疑派探傳至詰問氏諉爲比鄰某姓起火又將某姓傳到彼此推諉乃暫交人保出候查明再核 
[上海縣案]  
　　去臘張阿巧控張玉舟毆傷頭額縣主汪大令提訊之下沈供小的家住四門成衣度日今日携錢向某肉莊買肉而回與沈相遇誣指小的曾借洋銀兩角扭住不放小的與之爭辯卽被毆傷求騐張供小的向爲小工沈阿巧曾向小的借洋兩角今向索取一味圖賴稍與扭毆並未受傷大令驗得沈阿巧稍有微傷判將張笞責一百板斥退完案○江北老婦張翁氏控陳如桃騙洋亦經大令提訊張翁氏供婦人年近七旬並無子女所有洋銀六十元藉子金以度日被鄰人陳如桃借去許以養贍終身婦人信以爲眞將洋銀付陳卽在伊家居住不料未及半年卽將婦人逐出爲特求請追繳陳供借洋是實並無養贍之說大令判交保限兩日如數還淸違干重究○湖南人李玉山等聚集五十餘人於除夕投道轅環求袁觀察給發度歲之資觀察以若輩集衆滋閙傳上海縣汪大令到轅升座各責數百板釋出爲首之李玉山王下之謝順卿陳德興四名帶縣收押前晚縣主汪大令提謝等至案復訊同供小的等悞聽傳言道憲大人施濟同鄉是以同往求給陳德興供小的行經其處入内閒觀並不滋閙大令判陳責二百板從寛一併釋出 
[總巡局紀事]  
　　警察兵李經魁王子奎遊蕩悞公經會辦朱森庭明府查悉立予斥革○保甲總巡朱森庭明府以新正五日己過昨出簡明告示嚴禁賭博如違定予拘辦○南市高昌廟巡防保甲局員孫二尹查悉本鎭廣東街自新年以來賭風甚熾因於前日派勇前往禁止警察委員謝汝舟二尹亦命各勇留心查拿○前日旁晚時有流氓多人擁至南馬頭三角街向某某兩賭攤索錢不遂互相扭毆並出利刃刺傷某甲頭額一十三七鋪巡防局員聞之派勇前往驅逐 
 
 

Page 10

 
 
[英租界捕房]  
　　江西路三十七號洋人蜜司薄羅雇用江北人小六子爲馬夫前日下午小六子御車至四馬路東首馬忽奔馳收韁不住竟將小六子從車上顚下暈仆於地經巡捕將小六子送入捕房捕頭飭送仁濟醫館療治因受傷過重至旁晚氣絶身死經其同伴舁回自行棺殮○前日忽有人自縊於北海路格致書院前鐵欄上爲某東洋車夫所見上前救下訴知華捕帶入捕房捕頭詰知爲鎭江人于去年冬底携洋銀數十元來申購物不料新年在賭檯賭負因之自尋短見捕頭著給以船票速回原籍○前日有某甲者至雲南路彤德里流妓王老三處作狎邪遊王妓將甲之洋銀金戒等藏匿不還某卽投巡捕房控告捕頭飭某包探前往查明再行核辦○范春福王寳紀邵阿金在途中拾得鈔票洋銀五十五元因分贓不匀互相滋閙爲包探何阿春所知將范等拘入捕房嗣查得此項洋銀係蘇州路十六號房屋某姓所失俟解公堂訊明核辦○王金咸與余福生素有仇隙新正初三日在山西路卽畫錦里互毆余身受重傷山巡街捕將王拘入捕房捕頭著押候解辦○歹人曹萬生王蘭生在雲南路卽西新橋畔向揚炳南藉端詐得皮袍一襲持付質庫得洋銀十一元楊訴知包探劉光震將曹王拘獲併吊得原贓送入捕房捕頭著押候解辦 
[美租界捕房]  
　　前晚有甲乙丙三法兵至百老匯路與俄兵某丁互毆丁力不能敵被甲等毆傷手臂等處巡街捕上前拘拿乙丙均乘間逃去祗將甲拘獲與丁一併送入捕房捕頭令將丁送同仁醫院醫治甲押解至法總領事署禀請訊辦○前晚東洋車夫王阿福載某俄兵至百老匯路停車後給以俄國鈔票銀洋數元爲五百二十八號巡捕所見向王詐去二元王心不甘服奔赴捕房喊控捕頭令包探顧福生前往將捕押解公堂禀請讞員黃耀宿司馬訊辦○昨日貨車夫王阿和載煤若干行經西華德路將金狗子所駕之馬車撞壞玻璃數塊金將王扭入捕房捕頭令金賞還洋銀若干從寛釋出○昨日午前有廣東女孩施阿二在漢碧禮路迷失歸途啼哭不止爲甬人張厚齋所見送入捕房捕頭令轉送公堂請黃司馬安插○昨晨僑居茂海路之某印度人失去衣服等物疑係鄰近江北人陳根江所竊當卽投報捕房捕頭令包探沈阿岳將陳拘到押候查明再核 
 
 
 

Page 11

 
 
   
 
 

Page 12

 
 
[金陵官報]  
　　十二月初六日藩憲黃糧道穆候補道張禀知考試府縣學堂知縣沈鴻儀禀知師範學堂考畢初七日建威快船葉伯鋆禀知水師學堂考試畢水師學堂黎禀知大考畢正任惪澤司袁奎聚由滬就醫回泰委襄辦文案差初八日知縣曾廣璜叩謝甄别加考初九日護軍右旗葉得貴叩謝借補漕左都司知縣沈鴻儀奉系察看初十日糧道穆洋務局徐禀知送學生赴日本回知府張景祜知縣潘陛均禀知高等學堂年終大考今日放年假農工學堂黎禀知放年假委辦通州花布厘捐瞿瞿鴻灃叩謝甄别加考十一日督轅牌示十五日拈香文廟糧道武廟巡道文昌廟督憲農工學堂黎叩謝留寗差委奏調南洋差委山東候補道劉崇惠辭十二日督轅牌示鹽巡道徐樹鈞奥李經楚互相調署徐州道未到任以前飭新署徐州府朱其昌暫行兼護十三日知縣車炳奉示寫履歴梁煥奎由湖南領咨回十四日巡道徐禀謝調署徐州道十五日陸師學堂羅禀知今日放學知縣曾鳳祺謝委兵備處稽定功過官師範學堂楊禀知今日放年假直隸州章楨由京引見禀到 
[慌寗官報]  
　　十二月十三日縣丞何棠到起服來省十四日候補道陸善格知接辦土藥統捐局縣丞汪孝銘辭解長江水師月餉赴金陵十五日顧駿請補東流吉陽司萬祖恕知赴和州候批會算學堂欵目十六日候補知縣崔鹤知代首縣同濳太爵縣會哨十七日蕪湖米釐局委員州判高愷尊辭並赴江蘇勸捐直隸州羅琳到由日本遊歴回知縣萬祖恕辭遵赴含山會算學堂欵目十八日候補知縣李樹梓知代首縣下鄉騐案巡檢周家驥知奉府委安慶中學堂會計官兼庶務長十九日候補知縣黃旗宸知奉童道調辦蕪湖巡警總巡 
[邗宦報]  
　　十二月廿一日奉内諭本月免衙叅○廿二日正任石港場安鹺尹謝調署北批騐毛分　昌駿由大通差次來揚姚分轉近愷委運功鹽王鹺尹永祺由沈家渡卡來○廿三日各官禀賀黃鹺尹淦委黃橋緝私卡差 
 
 
 

Page 13

 
 
   
 
 

Page 14

 
 
   
 
 

Page 15

 
 
佐領薩爾哈畚之子定勛由馬甲補前鋒又補領催而升驍騎校共勒賄一千餘兩正紅旗延年由馬甲越前鋒傳補前鋒小旗不一月升驍騎校未幾升防禦又升佐領共勒賄二千五百兩以上傳補各缺均有左司傳帖簿可考廂黃旗壽林六百兩升驍騎校四百五十兩升防禦又六百兩升佐領正黃旗景瑞六百兩升驍騎校四百五十兩升防禦又四百兩以佐領擬陪廂黃旗廣全六百兩升驍騎校又四百五十兩升防禦正白旗富勒琿六百五十兩升驍騎校又二百五十兩以防禦擬陪廂藍旗恩祿六百兩升驍騎校又二百兩並皮衣數件升防禦防禦恩慶增勳各六百兩善康四百五十兩均升佐領　驍騎校凌安三百兩鍾俊四百五十兩多紳佈三百五十兩榮芳二百五十兩均升防禦廂黃旗壽松六百兩正黃旗繡綸一百五十兩佗婆讖四百兩正白旗貴琛四百五十兩正紅旗松恒三百五十兩廂藍旗喜纒八百兩均升驍騎校以上賄銀均由門丁萬成佐領鳳全過付 
[山東巡撫胡奏爲查明副都統被參各欵據實覆陳摺十二日]  
　　頭品頂戴署理山東巡撫江寗布政使臣胡廷幹跪奏爲查明副都統被叅各欵據實覆陳恭摺仰祈聖鑒事竊臣前在江南途次承准兵部火票遞到軍機大臣字寄光緒三十年九月二十九日奉上諭有人奏靑州副都統噶嚕岱貪婪侵餉勒賄賣缺臚列贓欵開單呈覽均著鈔給閱看將此諭令知之欽此遵旨寄信前來等因欽此臣查原叅另單開列副都統噶嚕岱勒賄賣缺得受驍騎校嘉勛等銀兩如果得實律應與受同科必須澈底查明方足昭核實臣於蒞任後欽遵遴委候補道吳煜候補知府彭履謙不動聲色馳往靑州府城按原叅各節嚴密確查並令查詢嘉勛等有無納賄情事據實聲覆去後兹據吳煜等查明禀覆臣詳加查核謹爲我皇太后皇上縷晰陳之如原叅靑州駐防額兵一千四百六十名餉祗八成丁口逾萬不敷養贍困苦異常前於二十五年經山東撫臣每月籌撥銀二千兩以資添練新軍共練步兵七百五十名口分已屬舞幾而該副都統假名添補旂幟號衣雇募長夫每月扣銀二百七十餘兩自立軍迄今五年扣銀一萬五千餘兩盡入私囊其實並無長夫卽修補旗衣仍由兵餉攤扣至該署中日用月費亦無不取給於公欵而每月仍勒索靑州知府漕規銀五十兩至前任知府馮汝騤抗不交納始免此例一節查明各省滿營駐防丁口生齒日繁額餉有限不敷養贍不獨靑州一處爲然嗣經副都統噶嚕岱以練兵固圉最爲有圖挑選靑州德州駐防閑散餘兵步甲四百名編爲馬隊又於制兵内揀派二百五十名編爲馬隊名曰佐衛練軍並非七百五十名旋由噶魯岱商明升任撫臣袁世凱每日由山東藩運兩庫籌銀二千兩解營應用營員公用薪水皆在其内並聲明創辦之初製造等銀無欵可籌先以該軍前月餉銀作爲造辦經費等因於光緒二十六年六月經噶嚕岱會同袁世凱奏准辦理在案噶嚕岱總歸練軍馬步二營自成軍至今五年兵夫足額按月照章發餉尚未聞有尅扣餉銀及攤修旗幟號衣濫支公欵等事至滿營兵米歴係靑州府知府經管收發向有副都統衙門公費銀五十兩至二十九年將兵米攺由副都統衙門散放前項公費隨卽停止此外並無勒索漕規情事又原叅該駐防設官四十八員遇有缺出擇其家計殷實者計缺索價從則授以應升之缺違則卽予叅革强迫之下均不敢不竭力輸納亦無不因之傾家破產故人皆以升官爲莫大之禍及至無缺可賣遂設法擠缺以盈貪壑佐領毓和俸壽多智驍騎校賽沙叶玛祿堪均有軍功未至衰病竟傳諭令告休否卽奏叅該佐領等茹痛具吾而毓和賽沙圖瑪祿堪均已氣忿身亡闔署傷之一節當經吳煜等查得副都統前叅勒休之佐領毓和驍騎校賽沙圖瑪祿堪均已病故遂傳聞另單開列納賄之恊領斌秀佐領景忠晉良延年春林恩慶增勛善康防禦嘉勳林增景恕景瑞廣全恩祿凌安鍾俊多紳布榮芒驍騎校述培定勛富勒琿壽松繡綸佗婆讖貴琛松恒喜躔前鋒校景憲前鋒小旗蒲昌等僉稱職等各以資勞按班補缺並無營求納賄嗣於補准後有副都統門丁梁雲升屢向職等口稱副都統索取酬銀職等槪未應允後梁雲升又言暫時借用仍須歸償職等何敢再三違覆不得己各借給銀或數十兩或百餘兩不等梁雲升病故後萬成接充門丁復傳副都統之言向職等借去皮衣及託買翎枝等物迄今未還質之萬成亦認有借衣買物等事訊以有無經手賣缺贓欵則支吾不認　與恊領斌秀等所稱大略相同原叅謂副都統遇缺納賄或卽指此亦無傾家破產之人詰告案據惟借用屬員銀物久假不歸以致人言嘖嘖亦不能爲該副都統諱至前叅之佐領俸壽多智均年届七旬勒令休致係照例辦理尚無寃抑可言又原叅副都統諭令佐領喜來壽廣榮智各納五百兩以保其官而喜來等以無因詐贓未卽獻納於是揑詞先後奏叅革職毫無劣跡罔不稱寃前後擠出佐領六缺遞遺防禦六缺並驍騎校八缺勒賣得賄已及萬金甚至前鋒領催馬甲各缺遇有家計稍足者亦無不勒賄數百金並無挑選卽行傳補一節查佐領壽廣業己病故喜來榮智前在佐領任内勤愼從公毫無劣跡現經該道吳煜等從旁採訪喜來榮智平日居官聲名尚好詢諸洲營同官亦謂被叅寃仰人多惜之至於揀補員缺係按定章奏咨經部覆准並非噶嚕岱所得任意顚倒原叅謂賣缺得賄己及萬金殆係傳聞之詞又原叅該副都統之勒賄詐贓皆由門丁萬成戈什哈鳳全爲之設謀搜羅串通過付鳳全係一姦險小人由前鋒校初接該副都統到任遂見信用肆其虎狼之心遂其搏噬之願淫凶殘毒無惡不作廂黃旗己故景森之繼妻郭羅洛氏夫亡守志己逾數年撫前妻子女相倚爲命而鳳全慕其少艾威公筆帖式霖貴强爲說合該氏之伯防禦伊翰怵於權勢遂奪其志母子慘離人皆哀慟以職官娶再醮婦已屬無恥有玷官箴矧復威脅强合尤堪痛恨該副都統寵任有加竟由前鋒校屢升至佐領並保加三品銜其弟鳳俊著名匪類亦由兵丁而升至防禦門丁萬成更名李樹銘資其多金報捐藍翎府經歴銜復因練兵成軍案内保以府經歴不論雙單月歸部選用一節查鳳全現官正白旗佐領由前鋒校不數年驟升今職並查有送給噶嚕岱銀兩上年正月間鳳全央媒聘娶孀婦郭羅洛氏爲繼妻出於兩家情願並無威脅强合之事萬成卽李樹銘吉林人曾捐藍翎府經歴職銜噶嚕岱于練兵案内保以府經歴不論雙單月選用業經兵部議駁在案鳳全等雖無淫兇殘毒設謀搜羅並鳳全之弟鳳俊亦無匪名案據惟鳳全萬成並充當副都統署内廚役之馬甲穆順聲名均極惡劣副都統噶嚕岱不免爲其矇蔽爪牙心腹之所由稱也又原叅該副都統每年廉俸不過千有餘兩在任不及五年積銀已逾去萬設非納賄扣餉何由至此鉅數聞每千兩裝一木箱手自標封環列臥室貪鄙情態亦復可嗤其揀選官缺也不論技藝不分 
 
 

Page 16

 
 
賢愚惟賄是索以致膺選者率皆乳臭之子庸鄙之夫資淺行汚不孚衆望兵丁積忿視官若仇一節該道吳煜等調查噶嚕岱署内出入庫帪存銀無多其私儲存銀多寡秘不告人無從查悉佐領喜來等無過被叅鳳全等行賄得奬原叅謂揀選官缺不分賢愚殆非無因等情臣復加訪察核與該道吳煜等禀復情形無異伏查副都統噶嚕岱自抵任以來督練靑德馬步二營練軍及支發兵餉尚無廢弛尅扣情弊第輕信門丁任用劣員且係二品大員因事諭借屬僚銀兩衣物雖與勒賄賣缺有間究屬操守難信辜負朝廷應如何示懲之處伏候聖裁非臣所敢擅擬佐領鳳全行賄招摇並娶孀婦爲妻洵屬有玷官箴萬成卽李樹銘充當門丁捐納職銜復爲家長閒員索借財物尤屬胆大妄爲馬甲穆順本不在原叅之内而與門丁梁雲升在日狠狽劣跡昭著未便稍事姑容相應請旨將靑州駐防正白旗佐領鳳全卽行革職永不叙用廂藍旗馬甲穆順曁報捐納府經歴銜藍翎萬成卽李樹銘一併斥革李樹銘拔去翎枝就近飭發益都縣監禁三年再行遞籍管朿以示懲　恊領斌秀佐領景忠晉良延年壽林恩慶增勛善康防禦嘉勛林增景恕瑞廣全恩祿凌安鍾俊多紳佈榮芳驍騎校述培定勛富勒琿壽松繡綸佗婆讖貴琛松恒喜躔前鋒景憲前鋒小旗蒲昌補缺後借給長官銀物由於勢之所迫其情不無可原擬請從寛免議仍交該管上司隨時察看能否勝任分别辦理已革佐領喜來榮智從前居官辦事並無過誤聲名亦好被叅寃抑衆口一詞自宜昭雪以彰公道合無仰懇天恩俯准將已革正黃旗佐領喜來廂白旗佐領榮智開復原官銜照例補併免繳捐復銀兩出自逾格鴻慈至正白旗佐領俸壽廂藍旗佐領侈智年逾七十業已休致仍食全俸應與並無不合之正白旗防禦伊翰等及病故之門丁梁雲升均毋庸議所有查覆靑州副都統等被叅緣由理合恭摺具奏伏乞皇太后皇上聖鑒訓示謹奏奉硃批噶嚕岱著卽革職餘依議欽此 
[直隸總督袁奏爲天津及海口一帶設立巡警謹將先後籌辦情形具陳摺十三日]  
　　太子少保北洋大臣直隸總督臣袁世凱跪奏爲天津及海口一帶設立巡警謹將先後籌辦情形恭摺具陳仰祈聖鑒事竊臣於光緒二十八年四月間創辦保定巡警業經奏明在案天津地處海濱民俗强悍大兵之後人心浮動伏莽尤多其海口一帶商旅駢集海盜出没靡常臣於蒞任之初卽預籌津地收回必當有以善其後而尤慮華洋交替之際匪徒乘間思逞情形較内地尤爲緊要是非舉辦巡警無以靖地面而淸盜源查各國都統衙門駐津時本有警察而中外情形隔膜流弊滋多未便仍其舊制臣前駐保定卽經陸續招募警兵勤加訓練限以速成爲未雨綢繆之計惟津郡及海口地方或負山控海或華洋錯居在在均須設備得非四五千人不能分布無如餉源支絀羅掘爲難不得不立以始基徐圖開拓因先招募三千名編列十局於二十八年五六月間先後成隊暫駐省垣擬俟地面收回卽分駐要區以資捍衛迨至交津有期各國訂立條約維時天津盜賊繁多瘡痍滿目兵力旣不能到則惟賴巡警以鎭攝而綏靖之臣卽於交收之日飭派巡警一千五百名留津駐紥就津設立總局考察情形督飭巡查以專責成而收實效其餘一千五百名分布西沽唐沽山海關秦王島北塘等處卽歸大沽山永兩恊副將曁北塘游擊等管帶俾可就近鈐制查各國警務本爲專門之學臣設立各處巡警事屬草創且期在速成亦祇粗具規模欲其精益求精益設學堂不足以資考校當於二十八年冬間在津設立警務學堂飭令各巡局官弁兵丁分班肄業延訂洋員充當教習編譯外國警務諸書立定課程爲之講貫務令一兵一弁皆由訓練而成現在頭二兩班均己畢業仍當續三班如法教授以供任使至各局辦法雖均遵照奏定章程惟地方有繁簡之殊卽薪餉應有多寡之别而局制亦不能不因地制宜變通酌定天津及各海口爲水陸衝衢且係通商巨埠華洋互巿之地巡警保護彈壓責任匪輕與内地情形大有區别查各國以警察爲内政要務其視警兵也至重故其定薪餉也至優卽就大津而論各租界雇用華人充當巡兵其口糧自洋銀十餘元至二十餘元不等中國警兵若照保定餉章則數不及半相距咫尺而厚薄懸殊不免相形見絀且津地百物昂責實不敷口食之資自應量予加增以示體恤其官弁人等亦皆懮給薪公庶可嚴核功過各局名額因津郡海口等處非地廣人稠卽邊關要隘自巡官以下均以保定之局人數作爲一局計每局二百九十五員名凡此皆係體察情形量爲增益其餘如山永恊屬所之山海關秦王島等處轄境綿長難於控制添練馬巡五十名天津市廛繁盛火警頻聞捍患救災本係警察應辦之事另設消防隊百名以防火患又由各國都統移交小輪三艘專爲巡查海河之用綜計每年餉項雜支及學堂小輪經費需欵浩繁非有大宗的欵不能濟事不得不仍就津防練餉項下設法騰挪查津防練軍原存十三營迭經酌量裁併截至二十九年年底實存六營一哨旋復裁撤一哨二十八年秋間復添新練軍兩營合爲八營計騰出練軍五營全年之餉移供警務每月之需是以二十八年分尚可勉强匀撥二十九年則短絀甚鉅且經按照奏定章程增練馬巡河巡暗巡等隊不敷更多不得已復將練軍裁撤四營以資挹注猶覺竭蹶萬分誠以津防練餉皆係本省自籌年來地方調敝籌不足數遂致動形支絀警兵餉項事關要政不容稍有缺乏經臣移挪補助勉强供支仍歸津防練餉項下按年造報以符定章現在巡警開辦兩年規制大備盜風屏息民情乂安實己成效昭著仍當設法擴充以期周密仰副朝廷保衛民生之至意所有大津及各海口籌辦巡警緣山除咨部查照外謹繕具簡明餉章淸單恭呈御覽伏乞皇太后皇上聖鑒衷示謹奏奉硃批該衙門知道單併發欽此謹將天津及海口巡警各局並河巡學堂員弁兵夫薪餉數目繕具簡明淸單恭呈御覽計開總局薪餉數目總辦月支薪水銀一百兩公費銀二百兩提調兼發審月支薪水銀六十兩公費銀四十兩正文案委員月支薪水銀六十兩副文案委員月支薪水銀三十兩收支委員月支薪水銀四十兩正醫官月支薪水銀六十兩副醫官月支薪水銀四十兩考功委員月支薪水銀三十兩衛生委員月支薪水銀三十兩除穢委員月支薪水銀三十兩書識月支餉銀八兩局役月支餉銀三兩六錢分局並河巡薪餉數目正巡官月支薪水銀五十兩公費銀百五十兩巡弁月支薪水銀二十四兩河巡舢板巡弁餉數同巡記月支薪水銀二十二兩巡長月支餉銀十兩五錢正巡目月支餉銀八兩四錢河巡舢板舵工餉數同副巡目月支餉銀七兩巡兵月支餉銀五兩六錢河巡舢板水手餉數同局役月支餉銀三兩六錢伙夫月支餉銀三兩河巡舢板伙夫餉數 
 
