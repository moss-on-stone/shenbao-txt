# 1904 - 348 - 4911377

 

Page 1

 
 
[四書五經義大全] [  圖書集成局啓]  
　　坊間四書五經義汗牛充　且互相　襲十九　　本局有見於此特請名夙廣收古今名人經義之作彚爲一編題有未備埃次擬補共五十七卷爲文五千餘篇類皆獨運匠心詞嚴義正本届鄉會試各題無一脫漏科塲利器無有過於此者訂十六厚本價洋兩元八角欲購者　至上洋三馬路申報館申昌書室及各書坊均有代售 
[申禁逆書以杜亂萌議]  
　　逆書曷爲而宜禁曰爲其煽惑黎庶背叛朝廷也仇敎滅洋曷爲而指以爲逆曰敎固朝廷所准行洋人固朝廷所准與互市仇之滅之是將釀成交涉之案而貽朝廷以隱憂也邇自康梁謀亂以來學士文人每以平權自由革命流血爲宗旨淫遁詖邪之說搖筆卽來惑世誣民恬不爲怪而明目張膽肆無忌憚者莫甚於　容章炳麟之革命軍一書顧革命軍中僅言掃清滅胡以戕殺滿人爲快意雖明導人以揭竿作亂猶未涉及洋敎與洋人也至近日捕房查禁之所謂警世鐘者言革命而兼仇敎滅洋使愚者信而從之而其禍乃益不堪收拾矣日前報載租界工部局董查得山東路啓文書社有警世鐘一書使人購而閱之其中皆言革命及仇敎滅洋諸事詢之則稱時中書局托售及詢之時中則稱鏡今書局托售由是輾轉牽涉東大陸書坊東大陸更諉爲來自東瀛讞員黄耀宿司馬爰商之英國副領事德君分别交人保出嘻此書果何自而來哉大鄒章之著革命軍其意顯欲背叛朝廷稍知忠愛之人斷不致被其所惑至與敎爲仇惟洋是滅則歴來匪人煽亂必誣指敎堂誘匿孩穉挖眼剖心若洋人則頻年勢力日增在昧於柔遠之經者輙切齒腐心恨之刺骨此書一出無識者勢必奉爲圭臬而殺敎士焚敎堂戕洋人毁洋棧種種禍亂自此而生不待創爲革命之談而朝廷已岌岌可危時局乃由之益壞此其心存禍亂不較之著革命軍而尤爲計毒謀深哉說者謂近時書業中人惟知牟利而已不復如前之稍通學問書中利害豈得而知啓文時中等局之贸然售此警世鐘庸詎知其中專言革命滅洋仇敎僕以爲其說是已然他家不必論時中則曾奉學憲褒嘉者也今春邑紳姚子讓孝廉諸君以時中書局所售之書類皆宗旨纯正不涉時下矜奇弔詭之習禀請江蘇學政唐春卿大宗師傳諭嘉奬乃曾幾何時而以出售畔道離經之說致被捕頭所查拿在時中執事者或文義未通不識警世鐘之專講革命滅洋仇敎或一時失於檢點欲覓蠅頭之利致招无妄之災然竟因此而負姚孝廉諸君及唐大宗師殷殷奬借之盛心詎不大可惜耶我乃深懼仇敎滅洋之爲害甚大而懲之不可不嚴也在愚民雖惡洋人嫉敎士然究懾於國法未敢冐昧興戎及見書中侃侃而談遂以爲讀書明理之人猶且於敎士洋人深惡痛嫉我儕愚賤何忍默爾而息不一雪此不共戴天之仇於是仇敎滅洋之心自此萌仇敎滅洋之禍由是烈矣豈非作書者階之覊哉猶憶數年前湘中有周漢者以道員在籍候選專喜箸書立說與敎爲仇旣由大吏奏請褫革功名益復隱居放言肆無忌憚乃科以監禁終身之罪至今尚沈滯獄中夫周所仇者僅敎士敎堂耳猶未言及革命滅洋而其罪已不可赦若北省義和拳之亂僅以仇敎滅洋相煽亂猶僞托扶清爲名號然且禍延數省致勞乘輿西狩秦中今之著爲是書者曰革命曰仇敎曰滅洋兼此三者而書之是不特背叛朝廷且將禍敎士禍洋人以嫁禍於國家而陰行其革命之事矣捕頭之請查禁謂非防微杜漸之深心哉所惜各書社書局因此而被株連殊誠未免禍生意外耳 
[本館接奉電音]  
　　昨日午後三點半鐘時京師飛電傳來上諭一道敬謹譯登○十一月初九日内閣抄奉上諭前據御史李春華奏參江蘇官吏營伍各劣欵當經諭令端方確查具奏兹據查明覆奏所參吳家正等員查無其事卽著毋庸置議前署南匯縣知縣張寳環緝捕不力惟案係接緝又於參限内離任候補知府胡玉瀛辦理釐捐雖於積弊不能剗除尚無他項劣蹟業已撤差均著從寛免議廣東雷瓊道前署江蘇蘇州府知府向萬鑅平日居官雖有能聲惟於張緯農賭博潛逃一案責償公欵追捕逃人辦理多未允恊且更換案卷起滅自由著交部議處前署奉賢縣知縣傳鑫擅離職守因案苛罰任内逃犯並未禀報追捕候補知縣李策委辦海塘工程違章擅拔木樁經手商股又多含混並干預向萬鑅所辦賭博貽人口實前署長洲縣王簿周紹棠承指詐銀均著卽行革職候補知縣范佑查無他項劣跡惟於賭案亦有干涉著以縣丞降補以肅官方該省吏治營伍著該督撫隨時認眞整頓毋任徇縱餘著照所議辦理該部知道欽此至晚十點鐘時京師飛電傳來上諭三道敬謹譯登○十一月初十日内閣抄奉上諭浙江縣糧道員缺著顏鍾驥補授欽此同日奉上諭湖南長沙府知府員缺緊要著該撫于通省知府内揀員調補所遺員缺著清泰補授欽此同日奉上諭火器營奏整兵制加頓練新操一摺外三營兵丁向稱精銳近年以來漸形廢弛著卽照該王大臣等所請認眞挑選精壯督飭操練其營總管帶等官尤須愼選明習兵事之員以期得力圓明園八旗健銳營兵丁均著该王大臣一律仿照辦理俾成勁旅而重戎行欽此 
[電傳宮門抄]  
　　昨日午後三點半鐘時京師友人專電云十一月初九日皇上召見軍機大臣及裕中堂至晚十點鐘又接京師專電告知本館云十一月初十日皇上召見軍機大臣及胡景桂 
[審詰俄兵]  
　　昨日文匯報云前日用斧砍斃中國人之俄艦水手亞來克夫及毆辱九十三號印捕之俄國水手狄獨夫兩人均已被控於俄領事署俄領事當傳語辣道律師謂得有實供卽將錄出送閱且傳證人多各當堂聽審其時有西報館派往之人欲入内聽審被俄總領事阻止且云不能令其留此因俄兵此次所犯實爲違背軍法故不能當衆審問必須解往艦中然後訊鞫也今不過在送往之先略詰口供而已捕頭又請俄總領事在公堂審問俄領事未允因其所犯爲軍律故必須按軍律而辦也今二兇手已於昨日送往俄艦亞司哥耳由艦中俄官按海軍律自行訊鞠矣當時各證人所稱一切與實情不相參差其未及問之證人俟今日再行傳訊云至被砍之中國人當時雖未卽死但舁往醫院後當晚卽行畢命其屍骸昨日由中西各官在山東路仁濟醫院中騐視確係腦間被斧砍傷以致斃命方騐 
 
 

Page 2

 
 
看時中國人聚觀者甚多當命巡捕多名彈壓始獲鎭靜 
[電告行程]  
　　昨日午後三下半鐘時本館派赴蕪湖采訪友人飛電相告云兩江總督南洋大臣周玉帥前赴灣沚勘視局基已於本日午刻乘登滬洲兵輪船遄回白下欽差大臣鐵葆臣星使則同時乘鈞和兵輪船赴皖垣 
[威海聞砲]  
　　華歴十一月初九日威海衛來電云昨晚此間聞有砲聲甚厲以理度之或係俄艦西謂司托波耳擬乘隙出口日人發砲攻擊恐已擊沈矣註按此則未必確實威海所聞之砲或係俄艦與日本魚雷船互攻也 
[俄艦述聞]  
　　華歴十一月初八日日本東京來電云俄艦西謂司托波耳日仍下椗頭山下至晚則移泊滅魚雷艦隊中以資屏蔽至滅魚雷艦之數能見者共八艘 
[俄艦過班]  
　　英京倫敦來電云俄國波羅的海艦隊刻方駛出地中海在紅海口外法國所屬阿非利加洲毒蒲氣埠裝載煤糧其諸艦之在後尾隨者亦已行抵西班牙之馬拉額海面矣 
[俄帥督師]  
　　日本大阪某日登中國營口來電云近日俄帥苦洛拔托金引軍一隊自新民屯對岸至王家馬頭以窺遼西之地旋卽退去併入左翼大軍以與日之右翼對峙今尚駐節其間親自指揮一切也 
[電述俄國編成第三艦隊事]  
　　德京栢林來電云俄人刻以戰艦四艘巡洋艦若干艘砲艦八艘編成第三隊海軍約於西歴明年正月初旬鼓浪東下 
[電述俄國向丹人購砲事]  
　　英京倫敦來電云邇者丹墨國製造家某君逞其巧思鑄成機器快砲每一分時可發二百出俄人聞之急向其人定購二百尊以供陸軍之用 
[詳述日本濟遠艦炸沈事]  
　　日本東京來電云東歴十二月十日大本營得海軍第三艦隊綂領山田氏所發第九十五號公電内開十一月三十日濟遠分隊進偪旅順口接應陸師突觸俄人所沈機括水雷　然一聲艦體陡被黑烟所罩時赤城艦方砲擊岸上敵壘急停砲回救至則濟遠已沈入波心乃與他艦相約擇地抛錨竭力拯援入水軍士隨援起候補武弁以上一十五員兵士一百七十五名管帶但馬惟孝以下三十八人皆死於是役攷濟遠係鋼質防海艦重二千四百八十一墩 
[襲日受創]  
　　高麗漢城來電云平頂山迤北相距十五六華里有地名東昌者日人分出陸軍一隊於此結營西歴十二月六號之夜俄人驀地潛師來襲約有馬步兵二三百名日人奮力禦之俄兵力竭而退遺下屍骸六具洋槍念二枝刀四柄彈丸五百顆軍衣三十四件馬三匹 
[英查售艦]  
　　日本東京來電云英國製造公司名耶洛者近以滅水雷艦售與俄人英政府聞之立傳耶洛執事人詳加訊鞫有知其事者謂耶洛公司初與俄人訂製滅水雷艦一艘厥後僞稱游船售歸法國再由法人轉售與俄方明言其爲滅水雷艦刻下已駛回利拔吳地方矣 
[英將之言]  
　　英京倫敦來電云我英陸軍副提督楊黑司班特於某處語人曰據目下情形揆之日後印度與西藏商情必能日漸興旺 
蓋因藏人均善於設鋪贸易也至於此次我軍攻入加薩事後並未見藏人有怨怒之情深可喜也 
[復我邦族]  
　　日本長崎來信云有輪船名烏伊路哈之脫者於東歴十二月九日之夜駛抵此間七日清晨七下鐘時穡端高揭旭日徽章鼓輪入口船中載有西京染坊主都澤氏留學柏林之寺尾松波二醫士及由俄遄返之男子四百零三名婦女三百八十七口小孩三十六口其中男子一十三名婦女四口小孩一口折赴門司男子八十七名婦女一十四口小孩四口折赴横濱餘由長崎縣知事曁市助役某某二君詢悉行蹤用艀船渡登岸上暫就中華會館安頓行裝叩以在俄光景如何則稱我等除在脫磨司科外被俄人分覊七處東歴九月二十五日釋令赴培魯磨會集計共七百零七人隨乘舟經啞羅河以抵路伊吳因司克埠旣至卽有美國使館中人聞信出迎旋導往鐵路火車站分乘三等客車六輛貨車一十四輛赴希諾岳洛獨埠閱三日抵俄德交界處由㝢德之植村及堀二君迎往蒲列門當就道時有仍留脫磨司科者閱二日亦馳至乃同乘此船回本邦當行抵蒲列門時簡駐其地之本國領事某君慰問再三殷勤倍至所惜同行中有二十七人死於道路我等計四人出自海參威俄獄二十人出自脫磨司科一人出自哈拔洛夫卡一十六人出自蒲臘岳賢氣行司科三人出自培路磨六人出自習矮四人出自聖彼得羅堡五人出自木司科一人出自亞磨司科另有本願寺宣揚佛敎之太田覺眠禪師曩在蒲臘岳賢氣行司科兹亦相偕歸國凡被俄警察所拘繫者至此已悉數言旋矣 
[召回韓使]  
　　華歴十一月初九日日本東京來電云邇者朝鮮政府已决意將派駐各國使臣悉數召回矣註高麗駐華使臣前以先儀召回譴責此次忽又有悉數召回之舉誠不知其命意如何嘻異已 
[法入粵西]  
　　日本東京某日報登中國京師來電云邇者官軍追擊土匪中有一隊竄入龍州雖經武建軍竭力防維居民終不無損害法人遂藉口旋保護商旅突向龍州進兵督辦邊防大臣鄭蘇龕京卿屢請退師置之不答并由駐龍州法領事語兩廣督憲岑雲帥曰貴國合湖南湖北貴州雲南廣東廣西數省兵力歴一年之久未奏膚功敝國商人所失甚巨前曾備文咨照願以法兵助之削平荷蒙允諾此次實惟前言是踐非有他也 
[傳單照譯]  
　　昨日午後本埠字林西報館刊發傳單略謂昨晚俄艦水手砍斃一中國人其兇手雖卽拘獲但俄總領事克利孟諾夫不允將伊訊鞫祇送往所隸軍艦中看守其意蓋謂浦灘各國租界中砍斃一無辜之中國人不過有違軍律耳或白俄總領事已　　實供數端但不允登入報紙耳 
[五續練兵處奏定陸軍營制餉章]  
　　退休制略軍營最貴朝氣最忌暮氣是以兵丁更番訓練及年退伍而武員亦有年老退休之制我朝定例自副將以下年六十者概予罷斥東西各國將領其秩視我提督者年無定限秩視我總兵者以六十五歲爲限秩視我副將者以六十歲爲限秩視我參將者以五十四歲爲限秩視我游擊者以五十一歲爲限秩視我都司守備者以四十八歲爲限秩視我千總把總者以四十五歲爲限蓋官秩愈小則職務愈勞至於都守千把上承命令下賴指揮按日督操更非精力稍衰者所能勝任我國自副將以下一律限以六十歲似覺過寛今擬改定年限不必盡倣外國應參酌人情權衡時勢定爲提鎭不限年歲副將限六十五歲參將遊擊限六十歲都司守備限五十五歲千總以下限五十歲皆令退休俟將來兵學推廣將才漸多更將年限分别酌减其遊擊以上如有身體强健才略優異爲軍中必不可少 
 
 

Page 3

 
 
者而年已及限亦准該管將軍督撫出具切實考語奏明展限留營五年限滿不得再留　衛生制略國勢之盛衰繫於軍隊軍隊之優劣繫於士卒士卒之强弱繫於衛生衛生者誠養兵之要務也我聖朝愛惜兵士每溽届暑頒賞丹藥遍及將士近復欽奉懿旨飭設紅十字會以卹傷病所以爲軍士衛生者周且備矣東西各國軍制此義尤重特設軍醫一科專司軍隊衛生各事誠以壯夫聚處疫癘易滋軍行勞苦疾病常作儻不防微杜漸則平時之損害恒甚於戰時之傷亡嘗有赴敵之軍未至戰地而兵力已十减二三皆不講衛生之害也今創練新軍亟須考求各國衛生之術倣而行之綜其大要約有三端一曰平時之衛生操練必時起居必察屋宇必敞服食必潔盥沐必勤災疫必防治病有特室騐病有專員每營均設養病室每鎭均設養病院如一事失宜一夫失所皆爲有軍事者之責一曰行軍之衛生勞與逸殊動與靜異風日所暴雨露所侵一或不防摧折必甚是故緩赴急赴厥有定程舍營露營必遵成法又軍人奔走致病之故多由於靴傷鞍傷凍傷暍傷更宜留心防此四弊一曰戰地之衛生槍砲交轟血肉相薄不有恤者荼毒何堪應在陣地泒衛生隊攜帶　具舁送受傷軍人又於陣地之後設裹傷所若干以彌縫傷口又其後有隨營醫院若干以療治傷病儻該院員役隨軍前行更調備分醫員接續辦理卽變爲前站醫院遇有傷病者除療治外並須隨時解送後路以免前路擁擠再其後有後站醫院此院附設於前敵輸運總局收療前站解送之人全軍軍人資以休養傷病儻傷病愈後確不能復任戰事應隨時資遣回籍或改委他項差使如此多方保護彼傷病者必不至委棄道路而勇於効命者衆矣其詳細制章另行奏明辦理至軍中馬匹關繫綦重各國皆設獸醫學堂以療病馬中國亦應次第籌設俾儲馬醫之選此文甚長容後續錄 
[故督舉襄]  
　　金陵訪事人云前署兩江總督李勉林制軍薨於任所奉旨賞給銀一千兩治喪並經江寗藩司黄花農方伯委員襄治一切兹者制軍公子定於本月初一日受吊初二日扶柩返珂鄉届期闔城滿漢文武各官往臨祭奠然後執紼送至旱西門外登舟沿路小民陳設香案公子命從者以小銀圓犒之 
[上海官塲紀事]  
　　昨日江蘇撫標滬軍營綂領龍葆珊鎭軍江南督標奇兵營綂領羅遊戎文炳新委海州直隸知州袁舜卿直刺先後至上海縣署與縣主汪瑤庭大令晤談良久始辭别○新奉臬憲朱竹石廉訪委查漁船保甲之陳良玉二尹徐家匯保護敎堂之陳少漁千戎太陽廟保甲巡防局員章仲英二尹均於昨日詣縣署謁見縣主汪瑤庭大令○新委南市二十三七鋪保甲巡防局員汪晉嶠二尹自奉蘇松太兵備道袁海觀觀察委札卽趨詣道轅禀謝於涓吉昨日到差 
[易船防護]  
　　南洋鏡清兵艦前經蘇松太兵備道袁海觀觀察派駐浦江所泊俄艦下游藉資防護近因機器損壞咨請江南機器製造局撥匠修理尚未竣工觀察因申禀兩江總督南洋大臣周玉帥另派南琛兵艦來滬駐泊 
[大令驗屍]  
　　俄兵釀禍昨已略紀報端兹悉當日被俄兵砍斃者係寗波人周生有年五十有二在滬城縣橋左近某欄干作執業前日得家信知母病垂危急至浦東母勇處告知因在浦灘馬頭上附小輪船不意陡遇俄兵致遭此禍雖經捕頭派人舁送仁濟醫館無奈已腦漿迸出逾時卽宛轉而亡昨日清晨三圖地甲唐金坤投報上海縣署午後縣主汪瑤庭大令呵殿臨塲唐甲禀訴前情鍾三羊供小的係工部局本工是日在馬頭工作見二俄兵乘車而至與車夫爭論車價突一身長之俄兵奪取小的所用鐵斧欲砍車夫車夫懼而逃逸適周鍾至遂被持斧猛砍登時血湧如泉二俄兵由華印各捕拿獲送入捕房四百三十五號華捕所禀大略相同大令飭仵作細心察騐旋喝報驗得死者耳後受傷腦漿已出委係被砍致命大令離座親視一周著地甲備棺收殮沈阿俊訴稱小的開設欄杆店周係夥友今願自行棺殮大令准之少選俄副領事額廷賡君帶同醫生到來與大令相見請俟收殮後再行定期訊辦大令允之 
[請究索賄]  
　　蘇松太兵備道袁海觀觀察昨接江海新關稅務司照會内開本年八月據華商存義公報關行主李芝芳禀稱因報運靛青出口被本關供事曹瑞宗索賄洋銀二元請爲察辦等情當經本稅務司傳到該商與曹供事當面質對彼此各執一詞雖再三訊詰而曹供事始終堅不承認本稅務司當以此事並無實據難以定斷是以卽經據情禀請總稅務司察核示遵兹奉總稅務司札復此案華商李芝芳所控曹供事索賄一節曹旣不承認不知是否被李誣告事關壤人聲名理應澈究等因奉此自應遵照辦理惟現今此案是否應由貴署或上海縣抑或公堂傳訊追究之處合行抄禀函商卽祈貴道查照核奪見示以憑照辦 
[政重救生]  
　　本邑南市楊家渡輪船救生局委員陳嵩屏二尹以局中救生小輪船機器損壞禀請蘇松太兵備道袁海觀觀察批准駛入江南機器製造局船塢興工修理 
[拐匪應懲]  
　　昨日拐匪王意榮至美租界靶子路第三百二十二號門牌王姓家見王之幼子名六仔者嬉戲門前因卽設計誘出行經吳淞路被包探劉阿炳所見一併帶入捕房捕頭詢知王匪曾於西歴十月十四號誘拐伯頓路第八十五號門牌某姓之子大毛西歴十一月三號誘拐海寗路第七百二十一號門牌瞿某之子和尚迭次犯事實係罪惡貫盈因令押候轉解英美等國租界公堂禀請讞員黄耀宿司馬嚴加懲辦 
[英員回滬]  
　　日前英國駐滬副領事德爲門君因公赴漢皋勾當一切現已事畢回滬昨日命駕赴英美等國租界公廨與讞員黄耀宿司馬會訊如常矣 
[上海縣署瑣案]  
　　趙全根控妹婿施春華圖賴會項等情前晚縣主汪瑤庭大令升堂質訊趙訴稱小的家住龍華耕田爲業前者施起一會倩小的作保今忽散去小的名下被欠洋銀二十餘元另擔保之會友洋銀五十餘元求賜究追施供小的家住梅家弄所欠會項尚求寛限向各户收齊大令著交人保出限半月内理清○前者張忠勤投龍華保甲巡防局控其妻張楊氏與表兄曹洪寳通姦謀害等情由局員某二尹移送縣署大令訊訊取口供著將曹發交改過局收押氏交官媒看管兹者氏翁張永泰投縣求領前晚大令升堂研訊永泰供媳婦楊氏年輕悮犯已蒙訊責求給小的領回大令飭傳忠琴到案命楊氏叩頭服禮並令張自責手心五十下給予領去旋有曹母楊氏者投案訴稱兒子與氏犯姦已蒙訊責求恩開釋大令准之○前日何松禮扭控楊巨才欠銀不還等情大令質訊之下何供小的係廣東某縣人在本省開設錢莊與楊所開信昌號往來被欠銀三千餘錢另有往來銀二千兩今信昌已閉楊逃避來申爲此扭案求追期票帳簿呈請電鑒楊供信昌號係小的與某姓股開旣已倒閉不能獨向小的追取大令著收押所中限勒追某姓到來料理○前日女郎名蓮弟者私逃出外由母張氏投縣控請派差將拘獲前晚大令研訊之下蓮弟供稱儂日在紗廠工作母親欲許配人家儂不願仍往紗廠工作並未潛逃大令飭交官媒收管候傳伊母來案具領 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[會商遷局]  
　　松江訪事人云郡城東南隅火藥局積儲五省軍火關繫緊要然亦危險非常近由江南提憲楊鏡巖軍門擇地鳳凰山之麓擬卽設法遷移松郡士民莫不額手相慶本月初一日軍門柬邀城内外紳董顧香遠太史廖應蘭太守等八人至提轅宴會聞卽商議籌欵遷局事宜也 
[英美等國租界公廨晚堂案]  
　　前者錦豐成泰源春源馥廣昌成江永亨等號環控粵人吳蔭亭倒欠巨欵潛行逃逸等情讞員黄耀宿司馬將吳所雇茶房何洛高良拘案管押前晚倩襄讞委員孫耳三明府升堂研訊原告余廣揚周子生施琴軒陸錦湖潘月江投案訴稱吳之蹤蹟查無下落何洛一味游供明府喝令責手心一百下始稱有在源豐潤之某甲及張子華與主人夙稱莫逆小的實不知情高供小的受雇未久主人逃逸時已入睡鄉實不知其所在明府著備文至廣東順德縣將吳移提訊核高交人保出何還押○恒記衣莊陶變卿章德順控海國春番菜館經理人吳玉琳强索租費霸吞店業等情前晚讞員黄耀宿司馬升堂研訊陶供此房前由章租開萬寳齋古玩店已歴四年近因虧耗糾合小的及章姓於十月初起改開恒記衣莊牌號十月十四日吳以索費爲名强將諸友驅出封鎖衣廚求恩訊究章所供相同吳供恆記計至十月底止結欠租屋洋銀八十六元私自遷移故小的著人看管現在不願再賃與伊矣比鄰顧鶴華訴稱小的前向萬寳齋轉租房屋一間開設絨衫店曾付小費洋銀一百三十元司馬判陶出租屋洋銀八十六元給吳具領准恒記照常贸易顧所付小費無憑不追○王旦初控顧慶澄串騙田單等情前晚司馬升堂研訊王訴稱前有田單一紙被顧借去當時許卽歸還是以不立憑據惟顧有浦東田五畝零一紙其單存小的處求恩提案訊核司馬允之○馬金生控姊丈殷掌生汪安卿不付地價前晚司馬提在案之殷掌生汪安卿馬金金張老珊周景春研訊馬供前年母親去世後由殷汪經手賣得田價洋銀六千五百元陸續收到四千五百元餘竟掯不交付求恩訊追殷供稱此田先抵與陸道生到期不贖因即變賣共得洋銀四千五百元早已如數付楚後伊屢來纒擾前後借去洋銀均有筆據呈騐汪供馬亦屢與小的糾纒今秋借去洋銀七十元司馬判殷汪各出洋銀四十元給馬具領永遠不准再行糾葛馬求加斷若干殷汪則再三求减司馬斥退不理○鍾玉田控王根寳姦拐婢女高桂林鍾小紅等情前晚司馬提小紅研訊小紅供婢女實懼被主人凌虐誓不再回司馬再三開導小紅堅請發堂司馬著暫寄棲流女所 
[英美等國租界公堂瑣案]  
　　曹德忠控朱桂生爭奪其妻楊氏等情前經讞員黄耀宿司馬會同英總領事署繙譯官海乾士君訊得兩造供詞各執著押候查明再核昨日午前包探徐榮珊傳楊氏之弟楊林生曹德忠之兄曹德保到案林生供小的之姊於光緒二十三年嫁與曹姓德保供小的在鄉耕田度日弟媳楊氏於光緒二十三年三月十六日行文定禮是年十月初五日迎娶今原媒已故所生小孩亦已殤亡此事鄰人皆知叩求明鑒徐探禀稱小的至鄉訪聞楊氏與朱桂生家本係姻親當楊氏襁褓時其父曾言異日長成當許桂生爲婦然雖有是說並未文定迨氏父去世桂生家業日漸零落因此忽食前言另許曹姓厥後桂生心不能平糾人欲往搶親事不果行後已經人調停明白不知桂生如何復肇葛藤司馬商之英副領事德爲門君著將一干人押候晚堂訊核○濟良所女董包氏帶粵妓王天財至案請訊王天財訴稱小婦人一十有七係揚州府北門外人家有二兄小婦人向在揚城大家爲婢去年七月忽老婦謝氏並卞德榮說及兄長在上海囑伊等來領小婦人信以爲眞隨之至此不料竟被賣入老旗昌粵東妓院後因足疾由鴇兒浼友送往醫院療治適包小姐來院訪知小婦人不願爲娼蒙至濟良所今特來案如蒙大老爺超豁感激無涯司馬飭仍交包氏領去○東洋車夫陳阿三投案訴稱有唐金生者在高昌廟左近乘小的之車至大馬路下車時爭論車資袖出利刃猛戮小的之臂適爲包探所見拘入捕房兹已解案叩乞究懲司馬判責唐三百板管押三月○馬夫劉福生被張阿紀行竊馬鞍二副報經包探陳雲忠拘獲解案禀稱劉在裕泰馬房供役被竊後投報捕房捕頭派小的往查旋在唐家積薪中搜出原物唐供劉子前日售地由小的介紹迨後不給中費故取其馬鞍並非行竊司馬判令枷號一禮拜期滿之後管押二十三日贜給劉具領○五十五號西包探偕華包探錢榮堂並六百二十一號華捕解鄒阿才傳夏氏至案先由華捕禀稱是日小的在某處輪船馬頭見鄒携花會票向人　售因卽拘入捕房捕頭詰知花會設在美界青雲里卽遣中西包探至傳夏氏家樓上起出印板並花會票無數請爲訊究傳夏氏供開花會之人現已逃逸尚乞恩寛司馬判將鄒責一百板管押一月傳夏氏管押一月花會主旣已逃逸著將屋内器具抄單呈候核奪○繅絲女工王仁秀投案訴稱前日奴自廠中工畢而歸行至錫金公所旁小弄内突遇素不相識之范阿大攔住去路攫去金戒指一枚因卽投報捕房蒙捕頭派包探邊槐洲將范拘獲今已解案叩求究辦范稱小的與仁秀同居戒指向伊暫借司馬判責二百板管押二月○周雲桂等十家環控葉春林傳桂榮串竊銅水壺水烟袋等十餘件司馬詰究之下傳桂榮供小的並非與葉同黨昨日葉欲至杭州約與小的同行不料伊竟作此無恥勾當司馬著交人保釋葉管押九月贜給各失主認領○包探竇如海解送朱坤華至案禀稱小的見朱將便桶傾倒陰溝内爲此拘案請懲司馬判枷號五日○前者英商葛荔控鄭湘藻欠銀三千兩等情司馬會同德副領事訊供交保已數月於兹矣昨日易有祺投案聲稱願將鄭保出措銀之事可以擔承司馬准之諭以將來如不能將人交案須賠銀三千兩易諾諾而去○徐和生控朱茂林將其妻任氏誘姦等情昨日司馬准卽飭差恊探將朱提案押候晚堂訊究 
[法租界公堂瑣案]  
　　本年八月某日某學堂失去衣服箱子等物投報捕房近由某包探查得各物係沈春山王桂生所竊窩留西門外沈談氏家已被汛捕葉阿金及英界包探夥役張雲其搜出因將見證王桂廷及沈春山等一干人解案讞員陳楚生大令訊取口供飭押候捕提英界探夥復核昨日包探將張雲其解案大令訊鞫之下供小的當日拘獲朱有才李老五二竊已分别解請訊懲某包探禀稱李老五另有竊案與此案不涉葉阿金供各贜均在徐談氏家搜出徐談氏供當時卽被英界探夥取去大令飭將王沈仍交原保人保出張雲其交的實人保出聽候復訊核辦○紹興府屬山陰縣人陳三益在塘棲王姓船上竊得洋銀二百元携之來滬窩留小東門外戲館街王許氏所開花烟館内經包探緝獲昨日一併解案請訊陳供小的訪友不遇借宿王鴇家曾用去洋銀十餘元此項洋銀由家中帶出並非竊贜大令判押三日王鴇交人保出○自稱某律師處繙譯之趙小舫僞造某洋行發票向吳淞某營綂領戴棲田遊戎冐收軍裝銀二百數十兩兹被遊戎查悉函致公廨請大令將趙拘案押追旣而趙在押患病大令因於昨日飭探送至新登豐棧請遊戎核示○朱茂祥訴稱杭榮福爲人擔信所欠洋銀三百元執有收條爲憑向索不還叩求追給杭供小的爲陳姓作保嗣在南市私開天昌泰報關行被道憲大人查悉將屋封閉涉訟縣署有案可稽大令著交的實人保出限五日内理明　張王訴稱小的因與車夫王阿福在途互撞致被擊破頭顱今由巡捕解案叩乞訊懲大令著送仁濟醫館求治王押候訊核○賊犯吳九子徐阿五經包探拘獲解案請辦大令判將吳責一百板徐枷號十日責三百板 
 
 

Page 10

 
 
[美租界捕房紀事]  
　　前日夜半時有甲乙二西人在怡和碼頭持洋銀一枚喚四百十二號巡捕至錢莊兌錢捕以時已更深各錢莊均經閉户婉辭却之二西人怒甚遽將捕扭住兇毆捕遂奮力拘二人入捕房捕頭詢知捕未受傷從寛釋之使出○昨晨五百十六號巡捕投捕房報稱唐山路棄有無名孩屍一具捕頭令地保前往收殮○前晚中國某兵艦水手蔣春成至元芳路恊興隆烟館開燈消遣適有蕩婦王周氏者來購烟膏遂與目成心許偕至裏虹口街第三百七十四號門牌家中正擬共赴陽臺之會其夫某甲突破門而入將蔣扭住兇毆並喚二百九十九號巡捕帶入捕房捕頭令包探顧福其前往查明將蔣釋出蓋紥火囤也 
 
 

Page 11

 
 
   
 
 

Page 12

 
 
[雲南巡撫林奏爲審明永平縣民婦王陳氏因姦起意商同姦夫單小二謀毒縱姦本夫王德輝斃命按律分别定擬摺]  
　　林紹年跪奏爲審明永平縣民婦王陳氏因姦起意商同姦夫單小二謀毒縱姦本夫王德輝斃命按律分别定擬恭摺仰祈聖鑒事竊查前據署永平縣知縣李馥詳稱縣民王德隆具報堂弟婦王陳氏因姦商同姦夫單小二謀毒堂弟王德輝身死前署縣鄧宗裕匿不騐報等情一案當經前撫臣批飭審解並據該管府道揭由藩臬兩司詳經前撫臣崧蕃奏叅請將玩視命案之前署永平縣事補用知縣鄧宗裕交部議處經部題奉旨革職在案旋據永昌府知府石鴻韶勒飭傳証獲案提犯審明按律議擬解司提訊犯供翻異　明行飭提証解省發委審辦去後兹據雲南府知府鄒馨德督同局員試用知縣范修明補用知縣張炳奎覆審明確仍照原擬解經前署臬司陳燦覆審未及詳解缷事署按察使普津到任接交该犯單小二在監患病報明醫痊覆覈招解到臣提犯親鞫緣王陳氏籍隸該縣幼嫁已死王德輝爲妻單小二原籍雲龍州寄居該縣傭工度日與王德輝鄰居素識往來王陳氏習見不避王德輝身弱多病常雇單小二幫工因起意商令王陳氏引誘單小二通姦得其盡力工作王陳氏允從光緒二十年六月不記日期單小二在王德輝家閒坐王德輝藉稱須携子出外看守田水央留單小二在家歇宿與王陳氏作伴單小二應允住宿外房王陳氏住宿内房半夜時候王陳氏潛至單小二宿處彼此調戲成姦次日天明王德輝携子歸家進屋撞獲假意不依聲言報圑送究單小二再三央告王德輝約令從此幫同作苦不取工資卽當隱忍單小二允諾過後卽常與王陳氏姦宿王德輝並不禁止後經王德輝堂兄王德隆撞破姦情向王德輝盤出實情用言勸誡王德輝因恐醜聲傳播囑令王陳氏杜絶單小二往來王陳氏因戀姦起意將王德輝謀死便與單小二長久姦好潛向單小二商謀單小二亦戀姦情密允從約定乘便下手二十一年正月初六日單小二由山上挖得毒藥草烏一枚交給王陳氏收存囑令遇便下毒十五日王德輝赴廟燒香回家途中遇雨感受風寒囑王陳氏冲給薑茶解寒王陳氏暗將草烏搗碎取汁和入茶内給飲王德輝飲後腹痛倒地滾喊其子王一中外歸查見卽往告知其堂兄王德隆族人于德伸偕至適鄰人楊望川亦聞閙走至同向王德輝查問知係中毒用藥灌救不愈王德輝至夜因毒殞命王德隆等當向王陳氏再三盤詰王陳氏不能隱瞞說出實情王德隆等卽將單小二尋獲併同王陳氏送縣報案前署縣鄧宗裕匿不　報並將姦夫姦婦釋放經該管府道揭司詳經奏叅奉旨革職該署縣李馥到任詣騐獲犯訊詳飭審解案旋卽缷事接署縣王福訓覆訊犯供狡展查得王德伸等先期外贸詳咨展限歴任縣均傳證未獲嗣據永昌府石鴻韶勒飭傳證獲案提犯審擬解司提訊犯供翻異報明行飭提證解省發委雲南府縣同局員覆審明確仍照原擬解經前署司覆訊未及詳解缷事該署司到任接交該犯單小二在監患病報明醫痊覆核招解前來臣親提研鞫據供前情不諱詰無起釁别故亦無另有知情同謀加功之人矢詰不移案無遁飾查例載本夫縱容妻與人通姦審有確據人所共知者被妻起意謀殺姦夫知情同謀姦婦擬斬立决姦夫擬斬監候等語此案王陳氏因姦起意商同姦夫單小二謀毒縱姦本夫王德輝身死實屬　兇不法查王德輝縱妻通姦供証確鑿自應按例問擬王陳氏應如該司等所擬合依本夫縱容妻與人通姦人所共知者被妻起意謀殺姦婦擬斬立决例擬斬立决係婦人照律免刺單小二聽從謀毒亦應如所擬合依姦夫知情同謀擬斬監候例擬斬監候秋後處决照例刺字恭逢光緒三十年正月十五日恩詔事犯在正月初一日以前核其情節均不准免之例應不准援免王德輝縱妻通姦本干律擬業已被毒身死應與訊不知情之屍子王一中曁並無不合之王德隆等均免其置議前署永平縣知縣鄧宗裕玩視命案咎有應得業經革職應毋庸詳無干省釋屍棺飭埋藥渣供棄兔起除供招咨部查核外謹會同雲貴總督臣丁振鐸恭摺具陳伏乞皇太后皇上聖鑒敕部核覆施行謹奏奉硃批刑部議奏欽此 
[雲南巡撫林奏爲雲南撫缺應可裁併摺廿三日]  
　　林紹年跪奏爲雲南撫缺應可裁併恭摺仰祈聖鑒事竊臣於光緒三十年七月二十五日准吏部咨五月二十七日奉上諭朕欽奉慈禧端佑康頣昭豫莊誠壽恭欽戲崇熙皇太后懿旨現在物力維艱自應力除冗濫用資整頓前已疉降諭旨飭裁冗員浮費而内外因循瞻顧未能實力奉行兹特嚴申誥誡樹之風聲所有粵海關淮安關兩監督著卽行裁撤其粵海關一切事務歸兩廣總督管理切實整頓江甯蘇州兩織造同在一省著卽將江寗織造裁撤凡京外各項差缺有應行裁汰歸併者著各部院堂官及各將軍督撫破除情面認眞釐剔奏明裁併以節虚糜而昭核實欽此仰見朝廷力求實益深戒冗浮之至意欽服莫名竊維各項差缺應裁應併誠不可再涉因循而以臣體察情形如雲南巡撫一缺有尤可卽行裁併者敢敬爲皇太后皇上陳之查巡撫之設原屬因地制宜從來各省時有更置雲南巡撫設自前明我朝仍沿其舊順治康熙年間總督或駐曲靖或駐貴陽旋或兼轄廣西或貴州另設總督後乃定爲今制與巡撫同駐雲南省城而巡撫一缺當時未議裁併然各省幅員之廣闊政務之殷繁無過直隸四川而二省皆祗以總督管巡撫事措理裕如似雲南必無獨須巡撫始足商榷之理自有損無益流弊所及則前廣東巡撫郭嵩燾及各言官先後條奏言之已詳無俟臣之贅述且多一衙門卽多一經費裁此一缺已可抵各項差缺數十俸糈養廉文案巡捕戈什吏胥雜役親兵以及標營官弁兵丁等項綜而計之數更不少究其所辦之事又無一非總督所必當兼及者徒使通省文武大小各衙門多一分案牘之繁且不能不兩候批示多延時日而於事究無甚益是裁此一缺就屬員論則禀承壹專而不至或有紛歧就巡撫論亦無庸多此駢枝以徒糜庫帑就總督論更不至有所牽掣而易於施爲蓋分之旣事不見少卽合之亦事不加多也前年臣曾蒙恩兼署督篆數月幸免愆尤而臣所親見者署督臣丁振鐸前在巡撫任内署總督且已年餘前督臣崧蕃兼管兩篆更將三年均極游刃有餘毫無貽誤可見兩缺原無須兩員若併而爲一以總督兼管巡撫則責成愈專事權歸一必於一切公事尤有裨益臣到任將及兩年再三體察情形知濫朝廷初意因仍舊制原期相得益彰固不必輕議及此但近來時事益艱物力益竭而外省情形實又如此兹奉特飭力除冗濯臣旣身歴其境迂慮所及實覺此缺應可裁併何敢以現居此職因循瞻顧 
 
