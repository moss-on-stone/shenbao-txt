# 1892 - 326 - 4907043

 

Page 1

 
 
[續解山左賑捐] [  申報館恊振所席裕祺啟]  
　　山左奇荒尚未有艾本館前次解往振欵其中已措墊若干兹接潘振聲大善士來函歴述飢民困苦情形幾令鐵人涙下本館旣從諸君子後籌辦賑捐當此危迫之秋斷不忍袖手旁觀不復仔肩此任因又墊銀五百兩會同各振所解往災區尤望海内仁人寰中義士時艱蒿目慨解腰纒庶幾氷天雪地之中得被仁風和煦實本館所九叩首以請命者爾 
[精印隨園三十種告成] [  圖書集成局啟]  
　　隨園太史文章經濟冠絶古今海内通儒無不仰之如泰山北斗生平撰述博至數百卷益以他著共成三十種兵燹之後原板蕩焉無存翻刻者亥豕魯魚幾至莫可辨認本局覓得初印眞本悉心　校排印成書紙張旣潔白無瑕墨色尤光潤可愛分釘四十八本盛以全据木箱刻已告成卽日出售核定每部實價洋銀五元諸君子有先覩爲快者請移玉至申報舘帳房購取可也 
[防俄策]  
　　本月初七日報登德京傳述俄國大臣羅士巴理逆知英國於巴馬之事必不干預是以不甚注意云云夢畹生閱至此不禁撫膺浩歎曰我中國之于俄人其可一日弛防備哉攷俄之爲國跨於歐羅巴亞西亞二洲其版圖之擴直居全地毬陸地七分之一户口多至七千三百九十餘萬異言語者四十餘處誠可謂地廣而人稠矣國制分四大部别設内閣以總轄之一曰國會會長一屬員四十有二相臣及王族參與其事略與他國上議院同二曰司律院職掌法律兼筦一歲之出納三曰教法院掌國中政教四曰宰相會院分内廷外國陸軍海軍教育會計刑法王室私邑製造監督各局每事須奉内閣旨意不能如他國之由議院裁定其章程亦可謂密矣顧獨商務不能如他國之繁興何則他國皆有大海廻環輪舶飛行貨物易於周轉俄則亞洲境内地皆沙漠非舟艦所可通其在歐洲者雖有黑海可航而格於土耳其其勢不能直逹以故什一之利萬不能與他國並駕齊驅俄人知其然必欲將土耳其剪滅而蕩平之然後可望向歐洲各邦長驅直入歐人皆惎俄之奪其利藪極意將土耳其保護以作屏藩又不欲與俄人相見於疆塲故昔年俄土交爭英人雖聲言助土防俄惟是按兵境上蓋將以坐觀成敗俄若能滅土則英必起而與爭土若能拒俄則落得息事安民不與交閧也俄雖素稱强悍然拒一國則力尚足若諸大國連横以敵勢必不支故不特不能向土耳其觀兵卽土國所屬之塞爾維牙蒲而加里牙諸小邦蝨乎黑海之濵者昔年雖有兼併之心究不敢一朝發難蓋歐洲諸大國固刻刻忌俄俄亦未嘗不刻刻忌歐洲諸大國此次英之不預巴馬事不可爲明徵乎蒙以爲俄不能逞志於歐洲必思逞志於亞西亞亞西亞之能自樹立者惟中國與日本俄人知中國易於挾制久已虎視眈眈昔年伊犁交涉事宜幸曾襲侯辯論再三俄人不得不俯首聽命旣復將界碑移植占地若干致西報謂中國界碑無異載於車上東西南北任意所如中國雖不與俄人較量然已洞明俄人之心跡特就東三省扼要之處增設練兵統以將軍嚴爲防範俄人乃創築西卑利亞鐵路以冀直逹邊疆計自聖般得羅經窩爾噶河薩馬喇逹俄倫堡又自　爾穆經耶喀特鄰堡提烏們鄂穆斯克打穆斯克額爾庫特斯克越拜喀爾湖逹納爾嗔斯克越黑龍江至烏蘇里以迄浦潮斯德其窺伺我中國蓋已非一朝一夕間矣猶幸數年以來路尚未成俄人尚不敢輕舉妄動一旦飈輪迅發瞬息千里恐邊疆之患正無巳時蓋歡洲各國之欲與中國輯和者爲商務耳和則商務漸盛失和則商務頓衰故願以玉帛易干戈不復有所齟齬俄則除茶葉外貨物來往甚屬寥寥能不鶚視鷹瞵思以兵力開其商務哉然則中國將於何禦之曰我中國東三省練兵雖已勇氣倍於從前未必竟能與俄人敵今惟有興建鐵路由直隸以逹東三省直隸兵力强盛飛芻輓粟亦不甚難萬一俄人有事於東陲先以練兵抵禦不足則調諸直隸數千里之隔火車來往便利非凡而俄人經過沙漠之區接濟軍糧恐難爲繼主客之勢旣異强弱之形自殊夫亦何致遽出其下耶抑更有說焉日本北海道與俄邊界毗連海產甚多其利頗足以裕國俄人旣欲於東方闢土豈不思及併吞日本縱效法泰西而地狹則兵力亦單豈能與俄爲敵故平日心雖疑忌貌却輯和幣聘往來絡繹不絶今者中國亦宜與日人和好庶幾同舟共濟悉泯猜疑他日倘與俄人用兵亦可倩日人介紹於其間俾俄人不敢鴟張遽肆輔車脣齒相倚相依或亦同洲之誼宜爾乎因論巴馬事而縱言及之愚者千慮或有一得敢以質之袞袞諸公之謀國是者 
[本館接奉電音]  
　　昨接京友電傳上諭一道敬謹譯登○十月初八日内閣抄奉硃筆溥善補授太常寺卿欽此 
[西報譯要]  
　　西報云有一人名唐鼎登係某處學校中人近因潛謀不軌定期於本年十月在越南境内作亂爲丹河地方之法官拘獲已於上月二十四日押赴法塲處决矣○又云法廷欲禁止販運軍械入越南發賣現已妥議章程由芒街至諒山一帶多設關站嚴密稽查以杜走漏緣是處店鋪擺賣軍械無所顧忌且有以物相換者而各賊則多以所擄越南婦女相換今國家議設此法一則可以斷截賊匪軍火二則可以禁止私貨往來是誠一舉兩得之事聞每站議設巡緝兵役約一百至一百五十名云○香港接到電報得悉勞文尼亞火船在地中海全船沈溺查該船向來專載搭客行走孟米各埠乃軒打臣公司所置此次猝然失事想又損傷人命不少惜電文未逹其詳耳○西貢素爲產米之鄕年來米石出口幾不可以數計人以爲榖種之佳而不知實地土之厚也兹聞大南村鄕人曾以日本榖種播於越地收成亦豐則其土地之饒沃卽此可見一斑○德之夏威埠上月間有火油棧藏有火油一千四百桶忽然被焚當時火勢甚烈各水龍竭力灌救始能息滅計傷八人計損財產四十萬佛郎克○越南西報謂附近漢佳煤礦之德乞營站於本月初四晚被賊撲攻將千總官名氈巴連殺斃查前六禮拜有華人載運什物交該站應用運夫將所運之物盜竊價值佛郎克數千枚詭稱中途被賊刼去後統兵官查得所言非實遂將華人之可疑者盡數驅入德乞山谷中故今該營站之被攻或疑是此等人出而報復云○香港英官近接英京外務大臣寄來新例其第一欵云凡屬在官人員除自巳居住之屋及貼近住屋之園准其買受外其餘均不准置買其第二欵云凡屬在官人員不准買受股分及作生意如有已買股分及屋限於此例頒行後三個月内赴輔政司衙門報明倘逾限不報一經查出卽著辭職○英二世子奉君主命於某宫延欵賓客外客祗華日兩公使曁各隨員而已暹羅使臣因抱清恙未預是會○英下議院前擬將公司 
 
 

Page 2

 
 
商電購歸國辦兹特撥銀一百萬兩先購德律風線惟德律風公司欲求官中償其成本外并酌酬以餘利若干○英國本年七個月議院中核議之事計共一千二百七十欵其間大半爲填築火車馬車鐵軌自來水管煤氣燈曁平治街道云○中國欽差起節往俄京聖般得羅堡議立中俄通商和約因前者俄不能出黑海之路故貨物鮮至未有與中國立約通商只邊陋居民自行交易今俄水陸二路旣通故與中國從新立約其規模宏遠矣○又新架波前署正按察使活君於上月十三日乘勒他路火船由新架波安抵香港聞活君不日言旋英國俟假期届滿卽具摺辭職蓋有退處林泉之想也又聞意大利國派駐北京公使亦於是日航海到港擬卽搭火船前往申江北上赴任○美國現任總統夏申之夫人於上月初七日因病仙遊電報到港想各國同申弔唁必將函牘紛投也 
[代理縣篆]  
　　署江都縣朱雨年大令丁艱交卸已登前報兹聞揚州府陳太守以該縣正當下忙吃緊之際於轉詳上憲後特委前辦城内保甲之湯春舫大令世熙先行代理大令奉札之下卽於本月初七日午時履任視事並傳諭辦差書吏毋庸另備供張卽以舊城倉厫公館爲辦公之所以示體恤 
[示期接篆]  
　　前報紀新任揚州營叅府彭叅戎將次到揚云云兹悉叅戎已於初六晚舟抵徐凝門馬頭標下所屬城守營守備以及世職外委各外汛員弁均在江干恭迓各營兵丁排隊燃鎗藉伸敬意翌晨叅戎用全副儀仗登岸進贊化宫公館發出紅諭一道示期本月初十日子時接篆任事想届時鼓樂喧闐衣冠肅穆必有一番熱閙也 
[京江瑣錄]  
　　沙頭宗姓素業醫延某茂才設帳授徒某晚茂才偶約諸友人作葉子戲宗姓之姪與焉嗣因算帳訛錯十文宗姓之姪遽批茂才之頰相與扭毆致將茂才槖中之洋三元失去當時經人排解而茂才理不得伸因思抗顏爲師遭人毆辱有何面目見人遂以半盞紫霞膏畢命宗姓見茂才已死將屍拖置門外由地保據情報官經王伯芳大令過江相騐俟屍親到案再行核斷○王可莊太守因鎭屬災荒小民生計維艱無以卒歲乃飭王伯芳大令向各業户勸捐藉資振濟大令已會同紳董向各業勸諭米業若楊源泰典業若湯某聞俱能慷慨解囊不分畛域其餘各業急公好義者亦不乏人當不難集腋成裘仰慰賢有司愛民如子之意也○初六日王可莊太守課試寳晉書院兹將題目列左 
孝廉如切如磋六句生監寛柔以教一節童生滄浪之水清兮二句詩題以風鳴冬得平字 
[輪軸忽壞] 　　 
　　招商局致遠輪船於上月十八日由厦門出口駛至金門島洋面因船中輪軸折壞遂致輪葉不能運動　得下錨停泊次日由小太古輪船拖帶回厦暫泊港口以待美富輪船到厦拖赴申江或香港修理所有船中貨物鮮菓卽行駁起另換他船載運有此一番周折不免略受虧耗矣 
[五馬觀兵]  
　　前報嘉興協左右兩營弁勇秋操一事日前經張協戎閱視後移請嘉興府宗太守大閱太守於本月初二日清晨排齊儀仗乘輿出署由北門大街迤邐出北門過北麗橋塘灣街莅大校塲弁勇站隊跪迎旣升演武廳公座恊戎曁楊都戎卽發令開操一時鼓樂齊鳴槍礮競發先演四海清晏陣以符佳讖旣而演打靶扒雲梯諸技勇演畢時已下午太守循例搞以水衡乘輿回署恊戎等亦卽次第散歸 
[禾中零拾]  
　　行刼南門外米船盜犯三名經秀水縣劉大令親自解省聽候臬憲過堂此已列諸前報兹聞大令已於初四傍晚回署矣○本月初十日恭逢皇太后萬壽府縣各衙門先期張貼紅諭前後各三日俱穿蟒袍不理刑名是日五鼓文武各官齊集報忠埭覺海寺隨班行朝賀禮又聞府署及兩首縣皆傳班演戲以示普天同慶之意想届時笙歌迭奏士女縱觀當有一番熱閙也○初四日天氣温和至午後雨師稅駕蓮漏三下東北風大作聲如虎吼初五日晴光大放氣候轉寒入夜尤甚欹枕孤眠頓覺舊衾似鐵誦寒到君邊衣到無之句棲蹤異地者不免興冷落之感矣 
[穗垣雁字]  
　　江門大徑里陳某之子名福年二十五歲近來忽遘狂疾登高而歌棄衣而走凡耳目所不及者皆能爲之且又孔武有力石白柱礎之類并可舉作旋風舞一日午後大聲作虎嘯飛奔出門要遮者皆辟易旋去如飛鳥約一炊黍時則聲跡杳矣母與嫂恐其斃於水火卽躡跡尋之至山下村之　山脚則且躍且笑將學魯仲連蹈海矣亟趨而夾持之甫行數武福盡力作大蟒翻身旣而復高撲作獅子舞則母嫂俱乘風抛入中流矣岸上人亟救之不及昔袁子才先生作令時頗著政聲然記其辦一命案審之似狂似醉不能取供乃卽斃之杖下意卽此類也○老城内金魚塘一帶素號安堵忽於前月下旬傍晚之際飛沙刮瓦走石敲詹作種種怪異街鄰以爲梁上君子之伎俩也乃議輪值防守以觀其異坐至更深都無所見言語間有竊笑其妄者忽有燐火一團自空抛墮視之則香火也街衆由此愈涉惶恐至今未能高枕而眠盖懼其夜深一炬也古所謂　災者此耶○城西醫靈廟前和安里某甲向在外埠貿易積有餘貲近回省設肆置一妾而不與妻同居於是石田不耕乃生荑稗閨闥頗有穢聲某因此留意上月由家返店妻問卽晚歸否高僞應不歸矣是夕妻潛王三角塘某私窠宿焉夜半高突返入宫不見窮詰左右始知已作夜度娘去矣翌早奔往則妻棠睡方醒枕畔横尚未檢拾也因執之以歸戚屬　甲鬻之岳母親到哭求某念結髮情乃使之大歸然以帷薄作蠶室閭里羞之有向某索花紅沿街施放爆竹以灑此恥○張某花縣人業農而貧妻夏氏產二女俱不滿十歲氏以貧因携二女而傭於省然性情樸拙所如多不合乃賃歸德門側之某巷居焉有某老婦以其稚而蠢因就說使傭於港冀得多金夏從之乃舍二女而往至則轉售之澳中袁某作妻夏日悲啼兼思子女乃備陳顚末并乞返省携帶以歸袁母卽偕與來至則老婦反哄動街鄰謂此爲放白鴿一流彼前積負纍纍尚未歸趙耳夏方無以自明婦又嗾諸無賴向之索取夏無奈許焉乃偕袁取諸其戚適七叚保甲委員相遇於途夏大聲呼救卽拿獲交保甲總局翌日轉解番禺縣審訊支節旣多不知能水落石出丕潮州府城脚林阿吉娶妻文氏已數年矣阿吉以食貧非計因往傭於外孰料文素具淫行一日無男則血脉鬱結而不舒因乘興倚門遂有外遇有劉中者亦狂少年與之最暱常宿其舍三五月不歸野合鴛鴦居然如夫婦積有年餘前月林以積資三百金整頓歸楫甫抵家卽復出門僕僕盖爲人作寄書郵也文卽邀劉與謀弑其夫以圖作長久生活至夜林歸僞作媚態觴之至二更林醉登床文卽狠持之口號一聲則劉持刃自門外入矣遂剌其喉而死姦夫淫婦乘夜罄所有扃門而出不知所之翌日鄰人以其門久不啟撬扉入則屍横床上室中物已席捲一空矣乃禀官騐屍尋凶手而殮林焉○鼓　鄕李姓豢一婢貌絶醜墟頂貙目蠱腹仰鼻結喉肥頂髮零星而鬅鬙皮膚恍惚塗漆面上豆皮如脫珠之殻故隣里混名曰嚇死老更言其醜類鬼也以此無所容行年三九尚未字也主人浼媒作伐媒輒絶倒曰尊婢雅範除郤閻羅老子更有何人消受婢亦自笑不敢作顧影想月初偶一客到鄕聲言欲尋婢作媵以爲似續計閱數大家婢俱不諧因詢之李李别有婢年十七矣以爲意在是也乃盛飾而見之客意殊不屬俄而醜婢汲水自外歸適遇客客停足注目不少瞬復自頂至踵相之再四旣又目逆之若涎垂於口者亟問主人曰此肯售否李故笑而靳之曰奇女子本留以嚇魑魅客旣必欲予何敢私卽取聘金四百可也李本戲言客遽以爲眞卽如數應允復恐反覆卽定焉旋娶以去李家中及鄕里皆竊笑然不解客用意或有謂此婢之貴在骨者或有謂此婢與客有夙緣者或有謂客欲取德不取色以矯世者昔威王寵無鹽孔明娶醜婦皆得内助從古美人類多薄命凡擁五花誥者皆不必具有姿首者也傳曰有甚美必有甚惡反是以思　知此客别具隻眼○河南大觀戲院演樂韶英班至三點鐘時有某伶上入門門者以其衣履藍縷不 
 
 

Page 3

 
 
類梨園中人因要而驅之伶請尾而進以騐其言及偕入則果不謬也伶乃忿駡之門者嚇以空鎗幸不至傷有觀者伶乃還入棚中旣而門者復糾黨三人各持洋鎗狙伏俟伶演劇畢復出鎗連環驟發中其腦狀垂死諸伶忿然置之臺上翌早伶父母妻子紛至洶洶索命擬禀官後院東爲之調停願補銀百圓俾爲調理資伶之戚友咸不允故至今雷門布鼓尚寂寂無聲也○河東泉甲某媼螟蜦子也年僅弱冠媼所生一女頗艶麗年亦與甲等甲悅之潛私焉數月前有絲行某翁慕女貌以四百金聘爲繼室于歸之夕翁老手探花略加點染知非完璧因擬歸趙女婉轉求容翁固惜其美且恐聲聞於外留作談柄因俯如所請并召媼來以銀與之謂事已至此且免中冓羞惟以後永不準歸寍以杜情竇可矣媼赧顏受之歸後卽以聘金爲甲定龍田村某姓女爲婦洞房之夜驗之殆非處子詰之則鶉奔之性依然方欲逼責女因直訐其隱以抗之甲無如何隱忍而止噫天道好還有如是哉○江門新欄有蛋婦小字春蓮年逾花信風神摇曳輕移雙槳見者銷魂性復姣甚日著輕弰紈褲以尋春於閒街野館金訶招客秋波睨人籃中果餌實借以作媒線耳有黄某者悅而私之春蓮亦極傾倒兩意綢繆儼同膠漆然東食西眠終非了局黄以其夫吳某性嗜賭因商諸春蓮假以十金而重利以陷之俟彼債臺難下然後以尤物相抵計亦誠得蓮喜從之吳果中其計至前月計銀數已逾劵限因以春蓮歸之黄僞爲偕至香江爲久安之計詎料明珠入手仍爲賣櫝之人落絮沾泥更被流波飄去黄某摇得銀花四樹將一朶並蒂蓮又移根向外洋更種矣婦若不中情魔胡至是哉悔之亦已晚矣 
[千戎長逝]  
　　揚州營城守分府某千戎勤幹有爲素爲上游倚重忽於本月初五晚仙逝傳聞前一日晨千戎尚督率兵丁操練不知何以遽殂人生如電光石火觀此不益信歟 
[皖江宦轍]  
　　本任鳳陽府李玉亭太守肇南禀報丁憂所遺員缺經藩憲嵩書農方伯檄委調署太平府本任潁州府鳳韻笙太守林署理遞遺太平府缺以在省候補知府楊春泉太守璋署理 
[皖中見雪]  
　　安慶自上月下旬以來陰雨連綿泥濘載道月之初四日天氣和煖不異三春時候至初五日濃雲如墨西北風大作細雨溟濛寒侵肌骨居人易棉而裘距省數十里之大龍山積雪無垠開窗遠眺但見層巒峻嶺不啻玉琢銀裝韻士騷人又添幾許詩情畫意矣 
[鳬舄已回]  
　　上海縣黄大令赴金陵後至前日署中人探悉巳乘招商局江寛輪船來滬因往小東門外金利源碼頭伺候晚間江寛駛入浦江大令卽乘輿回署 
[詳錄抵銀案讞詞]  
　　非報列會訊抵銀轇轕一案兹將供詞詳錄於下據西人甘德司申訴前情並稱去年西歴九月間由改隸英籍之張大生同徐成貴及一身體肥壯之人至我處言有楠木板十一副係樹面板料欲抵銀五百兩楠木在垃圾橋附近鴻昌棧執有棧單我看貨物祗可抵銀二百兩如欲多抵須有妥實保人伊等卽央老春記吉記棧主高篆香及司帳人戴根亭等作保抵銀三百五十兩並囑將貨轉上招商局北棧再保火險始允抵銀三百五十兩後至老椿記棧徐成貴及肥壯之人並高戴二人均在塲卽在檯上放鈔票銀三百五十兩除去三箇月利銀十兩五錢抵據載明一切情形由張大生操華語轉告徐及高戴二人由徐點收銀票簽字高蓋印操粤語向高言如徐有參差所有本利應惟保人是問高連稱是迨後滿期不贖屢次知照高篆香一味延約祗得托永發洋行拍賣得銀七十八兩五錢照本利尚少銀三百三十五兩一錢八分抵據呈閱高篆香供稱係湖北人開老椿記棧徐成貴同肥壯者卽張姓住在我棧向我處司帳人戴根亭言及徐有楠木料托張大生抵與甘德司欲令我棧作保由戴向我知照卽囑徐立請爲作保之據且問過貨物值銀百兩者祗可抵銀五十兩伊等皆稱是作保後由甘德司帶鈔票前來徐成貴抵據簽字我則蓋印將鈔票面交徐成貴其時張姓亦欲收銀徐不肯因此徐張時常吵閙在後赴臺灣時一再囑伊抵貨届期卽須贖還伊言定欲贖還及到期毫無音信甘德司催促再三發信往追仍無下落致被甘德司控告由戴根亭投案禀明奉准備文派差往臺灣淡水縣關提戴根亭隨文同去指提徐成貴用去盤費房飯錢不少被累不堪今已將徐成貴關提到案求請究問戴根亭訴稱隨同差役同往臺灣淡水縣蒙葉大老爺飭差提究徐成貴一再避匿縣尊比差提到徐成貴時供我用伊銀丩一百元繼言五十元縣尊知其荒謬徐又欲不到上海縣尊謂上海英公廨蔡分府來文西商控追銀三百三十餘兩如欲罷訟須措銀移繳延宕數曰無銀繳案始行移送前來我棧爲徐作保受累何堪今徐到案請向追償徐成貴供稱職員係遊擊銜補用都司原籍安徽合肥縣向在臺灣當差現在　閒去年五月間在臺灣販運楠木壽板十一副樹面料二塊來滬住在鴻昌棧十八日移住老椿記棧高篆香知我帶有楠木兠攬代銷我言壽板每副須售六十元少則五十元伊言儘可代售旋囑我將棧單交伊一再催問銷路一味延約後又言售與西人可得善價須將棧貨改放招商局北棧後仍延宕至八月初職員加緊催促伊始言可押與西人職員祗見銀票三百兩零並無三百五十兩又被高篆香除去房飯資及代付零用等洋二百餘元職員祗收到洋二百零七元後因張姓向我饒舌被取去洋一百元祗存一百零七元職員急欲回臺灣高篆香戴根亭以我貨來歴不明恐不向贖勒令冩據簽字否則要喚巡捕又欲職員存洋二百元職員言祇存洋百元何來二百元遂付伊洋百元職員兩手空空卽回臺灣當初職員初到上海不知賣貨情形亦不知抵押須贖取太守問抵押據係爾簽字何謂不知答稱我未簽字甘德司及高戴二人同稱由徐當塲簽字收銀太守又問爾先托張大生抵貨與甘德司後央高篆香作保何得謂先由高兠銷後由高經抵答稱職員受其愚弄太守又問抵銀三百五十兩除去三個月利銀十兩零五錢尚有三百三十九兩五錢何謂祗有三百零幾兩高戴同稱徐成貴一味胡言至抵銀三百五十兩徐實收三百零幾兩蓋除去利銀外又付張大生中費銀兩也太守謂中費銀亦無如許之多高戴稱此係徐自願我棧收到房飯資洋四十六元尚被結欠徐又稱我係徐士貴何謂徐成貴身爲武職目不識丁不知如何勒立請托作保據戴又稱請托作保據業已呈堂請閱太守閱據之下問徐是否爾立爾果願立乎答稱出於無奈確是願立又問旣稱情願何謂無奈答稱我欲起程伊喚巡捕來立據則已否則拘至捕房太守謂租界中巡捕向無此等事不得信口胡言戴又稱從無逼據收洋百元之事徐在大老爺案下尚敢任意妄供豈反畏喚巡捕乎太守又問爾在臺灣販運楠木有來源否成本若干答稱在淡水木行向山主買來成本一百八十六元連樹面料及駁船費用洋二百零九元關稅銀十兩零加以裝船水脚及到上海完半稅共計洋三百餘元發票稅單呈閱太守查閱之下另有張大生之信部徐何來答稱不知太守謂閱信言明爾託張犬生代向西人抵銀何以頃間忽供由高兠攬銷貨在後卽爲抵押張大生之鹤在爾身畔尚敢飾詞乎旣售無須贖旣押應照押據辦理豈能置之不問旣稱被逼立據當時何不控告答稱職員家在臺灣當時接到家信知女病亡急欲言旋以前被伊等躭誤時本欲投案下控告因伊等解勸是以中止太守謂抵貨立據並有請託作保據均經簽字確鑿可憑豈信爾一面之詞商之畢繙譯官以徐之楠木抵押與甘德司照據聽其拍賣如何祗得銀七十八兩五錢未免太少畢繙譯官問甘德司據稱期滿後先有中西信知照老椿記棧又自去知照已有五十餘次總無回音不得已告知拍賣先登申報告白今特呈閱太守諭徐成貴爾須措辦銀兩料理此案徐稱求太尊公斷高篆香稱徐請大老爺恩斷揆其意仍照酌减仍思我棧賠補然徐未到案我棧受累難堪旣已到案請向追償我前此受累费用不少太守謂抵據載明無論徐之到案與否保人總難脫累諭高且退下自思帮同料理之法覆候核奪徐成貴交差著令繳銀 
 
 

Page 4

 
 
[上海縣署瑣案]  
　　英界棋盤街橊園烟館股棟王延齡方自及卽方士祺顧惠江陳洪池諸人互控欠銀帮審委員竇明府飭差傳齊候訊已見報章前晚研訊之下問兩造曰爾等現願息訟耶抑思訐控不休耶王供稱小的願卽息訟訐控至此早已蕩產傾家惟橊園中尚有洋銀二三百元叩求照數追給方供稱小的係潮州人盤頂榴園祗開二十餘日卽虧去洋銀數百元且被伊等扣住若干求恩判斷陳供稱小的係紹興人在榴園執事閉歇後兩造在案涉訟小的實屬被累不甚顧供稱榴園開設之時缺少洋銀購土由小的借給一百元立有筆據繼又借去四百元立有收條現在榴園倒閉求恩將此項訊追金杏山訴稱小的係本邑人現在英界開設　作榴園一切髹工均由小的包攬迄今工資無著是以投案請追明府查閱原卷内有尚存拍賣所得洋銀五百七十五元二角謂兩造曰爾等旣有息訟之心本委將是項洋銀按股照二成四厘六均派可也兩造均唯唯遵斷明府遂派令王得二百八十五元方得一百四十二元七角顧得九十二元四角金得五十一元一角各人咸具結而退高王氏控追所存洋銀應向顧生全索取○英界昌記棧客朱鑫鎔卽朱鑫鍾黄釗志卽黄承志自稱失去洋銀高麗參阿膠等物與棧主周世昌在英公堂涉訟此已迭見報章前日英讞員蔡太守備文將周送縣晚間竇明府升堂研訊周供稱小的在治下開設昌記客棧朱黄二客並非接客人接來實係自行投宿第二日相偕出外至晚八點鐘時回棧聲稱房門上鎖被人扭斷竊去洋銀五十元紋銀二十兩鹿茸三百兩高麗參三包小的查無形迹卽偕司帳人開單報捕房捕頭令失方自行來報小的卽知照朱黄同至捕房訴明捕頭立派包探黄四福至棧中查看開檢房中所放之箱其中物件與朱黄報失之物一一相符遂回禀捕頭捕頭以其揑報失竊搜其身畔有八開小洋銀二十九枚令其將衣褲褫下察得腿上皆有板花因管押片時然後釋出次日將箱籠等物解送公堂朱黄並未投案蔡大老爺遂將小的解至大老爺案下求恩明察明府判令交人保出候傅朱黄到案再訊○劉聽泉訴稱湯少甫昔年曾將田房契據抵借銀二千八百兩言明限期取贖現已逾限向索不理是以來案呈控求卽訊追黄愛棠大令准提到案倩竇明府研訊劉伸訴前情湯供稱所借之銀有田房單據作抵一時無力取贖尚乞恩寛明府限十日内將銀繳案轉給與劉 
[英界公堂紀事] 　　 
　　陳鴻記投法公堂控稱向朱玉堂收取票銀捐不付下葛同轉以原被俱在英租界將此案移送公堂蔡太守飭候訊供核辦○顧雲祥顧楊氏廖張氏錢廖氏裴祥和諸人因拆墻轇轕在路爭毆巡捕見之一併帶至捕房移送公廨蔡太守諭令分别交保開釋靜候訊供察斷○有某甲者貧病交攻臥於路畔適某號巡捕巡至是處雇人舁入捕房捕頭命移送公堂蔡太守飭差問其姓名籍貫其人已口不能言遂飭送棲流公所留養醫治俟病痊後再謀安置之方 
[法捕房瑣事]  
　　金利源馬頭小工甲乙兩人前日停工後至小東門外某飯店内狼吞虎咽不知因何啟釁大逞兇鋒拳來脚去勢不干休雖有旁人解勸無能爲力適巡街捕至將兩人扭送捕房一併管押昨晨經謝捕頭訊知事屬細微從寛釋放○跑灘積竊丙丁戊等常麕集於輪船馬頭行竊客貨前日金利源馬頭有靛青數桶被若輩撬開木桶竊去二十餘斤被管馬頭巡丁查知將丙丁戊三人扭獲送入捕房捕頭訊究之餘内等均稱約竊靛青四五斤因無受主凿已抛棄途中被人拾去捕頭以其屢次犯案著押候解送公堂請究○小竊某已屢往法界興聖街日本貨棧内扭鎖行竊前日又將鐵鎖扭下經棧夥瞥見立卽拘獲送押捕房○某庚貪喫懶做時常向法界護城河畔寡嫂所開舊貨店内强　其嫂惡其纒擾當卽鳴捕將庚送交捕房 
[澤被窮黎]  
　　本館協振所昨承安徽太湖縣趙培遠堂寄下規銀一百兩正充順天直隸振濟當此朔風凛冽寒氣逼人畿輔災黎旣興枵腹之嗟復有無衣之歎得此仁漿遠霈自必愷澤均霑歡抃情形當有非子墨所能代繪者矣又接守拙生惠函云接到齊豫振捐册一本自念力微能鮮博施濟衆未敢妄自期許然力所能盡者亦何敢稍存膜視兹特寄上光洋一十五圓明知車薪非杯水所能救亦不過稍盡悃忱而已敝所雒誦之餘無任欽佩使盡人皆能如此則積少成多裨益振務當非淺鮮除分擊收條外節錄來函藉伸謝悃 
[申報舘恊賑所經收順直山東河南賑捐十月初一日至初五日止第一百八十二次清單]  
　　初一日蘇州無名氏洋二元無名氏銅洋一元○初二日春記洋三十四元織布局仝人洋二十八元刧餘生生日放生移賑洋二十元琳記洋三元顧綏記洋二元○初三日上公積堂主人經募怡怡堂求安氏不書名無名氏留餘堂五户由鎭源莊匯申承餘莊交來洋一百元胡氏洋三十元無名氏洋十元江西吉安恩思辨香子爲四令郎患痢許愿祈速愈花洋十元同仁永善堂交來葉和卿先生書畫助賑洋五元四角沈笑卿先生潤筆洋七角留餘書屋竹蔭山房東山　裕典三户各洋二元○初四日合肥夢親樓嗣主人洋三元王應聲洋二元程雲翔王季華張義豐王榮生杜文卿五户各洋一元程德盛洋半元張振煌錢六百文陳宏軒錢四百文以上二户來洋七角錢二百文○初五日雲南史藩署滇紋銀十兩申規元十兩零五錢六分蘇州施世經爲祖妣百歲冥誕又三姊十週年懺資移賑洋二十元以上總共收英洋二百七十二元三角九八元十兩零五錢六分花洋十元錢二百文銅洋一元 
[憲示照登]  
　　欽加運同銜補用直隸州特授松江府上海縣正堂黄爲給示曉諭事據同仁永善堂董事王承緒孫光謙徐家徵金宗林胡時婁葉期等禀稱竊爲賑濟窮黎創施粥廠繼辦惜字義塾常年施醫給藥等項善舉歴經禀蒙示諭在案凡樂善好施無論城廂内外租界每日每户捐錢五文至十文不等聽憑解囊相助尚無貽悞本年施粥擇於十月二十日開放悉照舊章其貧户持票領粥仍聽候按名盖戳給發恐有爭先擁擠滋閙情事環求照給示諭等情到縣據此除批示外合行查案示諭爲此示仰該處地保貧户人等知悉現在該堂仍照向章施粥凡爾就食貧民務各照章持票赴廠領粥靜候將票盖戳按名給發不得爭先擁擠滋擾如敢故違許卽指名禀究均各凛遵毋違切切特示光緒十八年十月初七日示發同仁永善堂粥廠懸掛 
飢黎戴德謹啟者昨日奉到十二圩松茂草堂大善士樂助粥廠經費洋五十元又甬江生琛莊范大善士來庸劣寡交氏洋兩元又本埠鄭鴻初翁交來春生洋兩元鹿鳴堂洋四元源順德洋一元無名氏洋三元以上共洋六十二元祗領之下欽佩靡已刻下開廠在卽需欵甚鉅雖蒙各大善士慷慨輸助實不敷接濟務求四方善士大發慈悲隨意樂助俾貧民無　腹之虞并有御寒之具則功微實無涯矣請登貴報以昭衆鑒[  上海泰安里同仁永善堂司董謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江西官報]  
　　候補縣陳鼎昌起服來江縣丞葉蔭槐禀辭進京過知縣班德興縣蘇廷鑑因案撤任以新選崇仁縣張超調署准補宜黄棠陰司馬棟梁飭赴新任德化城子鎭陳紹湘據報病故以府照　　署理前景德鎭汪承誥回籍守制署彭澤縣彭履德卸事清理交代回省姚景曦由山東賑捐加同知銜州判趙普煦拔委一次補用府鄧承渭係湖北附貢生指分新海防從九景斌係正白旗監生俱禀到張瓊卸辦先米卡禀謝 
[邗江官報]  
　　初三日張鹺尹行孚禀知赴省初四日陳鹺尹廷楨委解南京餉銀初五日都轉公座掣籖王鹺尹富貴銷四甫掣騐差初六日郜觀察雲鵠雲南同知戴司馬作舟均公幹到揚 
[上海六馬路仁濟善堂經收南北兩市各米寳行米麥雜糧捐九月廿一至二十九日止第二十七旬清單]  
　　　祥寳行錢八千九百八文元昌豐七千一百十二文同泰公六千六百一文萬順公六千四百五十九文生源四千九百四十四文裕祥四千二百二十六文豐和四千九文永愼和三千七百二十五文同吉泰三千五百三十一文同順三千一百五十六文愼茂豐二千九十八文豐記一千八百七十八文恊昌泰一千六百三十九文振豐一千五百二十一文義記公一千二百十一文永順一千一百五十九文大和一千一百二十二文聚源七百九十二文德盛三百七十六文恊記二百四十七文元生長二百四十五文裕和二百二十二文潤元二百十七文錦祥二百十七文晉泰二百十二文三和一百九十六文萬源一百八十三文同德一百七十七文乾利一百五十八文餘生一百五十七文咸茂一百五十二文啟昌一百四十九文德大一百四十七文義生一百四十四文恆祥一百三十九文恆源一百二十六文唐永愼七十文恆裕六十二文北同泰五十五文恊豐四十四文恆隆九百七十二文衡大三百七十一文昇記三百二十七文錢恆泰七百五十八文源順恊六百三文德大五百七十九文新興和五百七十三文大興合四百六十八文同興一百二十五文長豐三千六百六十七文寳泰三千三百四十文裕昌三千二百七十七文　大三千一文潤和二千六百八十三文泰潤二千五百八文仁和利二千一百四十七文元吉泰二千八十六文衍源一千九百六十八文松盛一千六百五十七文潤泰一千四百三十文公正一千三百五十三文正義隆一千二百七十八文元和一千二百五十六文鼎昌源一千二百三十文萬生一千一百四十九文三泰一千一百二十文葆生九百六十六文餘大九百九文生泰七百十二文鎭生六百十五文愼餘五百三十二文長泰四百八十一文天和四百六十三文萬隆三百二十七文義記二百八十六文愼生二百三十五文萬盛泰二百六十三文聚泰二百二十一文泰興二百五文和記一百九十三文愼益一百九十三文萬祥成一百六十文葆茂一百五十二文同泰一百四十六文南元昌一百三十一文長義一百二十文和生義一百四文萬祥七十三文萬成七十一文天元六十一文元泰五十九文協隆五十七文新興五十四文以上九十四户共收錢一百十五千五百六文 
[上海六馬路仁濟善堂籌賑公所施少欽經收山東順直徒陽賑捐九月二十一至二十九日止清單]  
　　山東清江隱名衆大善士助規元六百九十一兩九錢三分四厘陳餘慶堂求符治便暢體健二百兩任樹德堂洋五百元林寳善求子病速愈洋五十元錢客興翁來太倉無名氏洋四十元江西隱名士募聽彝堂張三十元藝蘭主人心願助賑　玉如翁來無名氏二户各二十元愿心氏十二元江記隱名士十一元尹承祖求巳病速愈張孟蘭求病速愈蔣祖懃請符治少君痰核祈速全消武林悔過子爲白圭三復之　蔣錫齡爲妻產平安完願蟻負粒愿心氏七位合通州無名氏蓉初氏九户各十元吳敏甫七元崇禮堂爲孔氏週期經懺移賑以資冥福顧炳寰求保妾孕身健病愈式詁爲文郎令孫壽麵湯餅移賑王眉卿求病速愈仙鎭王陶翁來焚疏病愈人五户各五元盧味梅爲妻服符病愈完愿無名氏求病速愈弇山春餘生積省夫人藥資移賑并求速愈無錫秦金氏求四季平安四户各四元王三樹堂求保文郎種痘平安　菊延年室外史張留餘堂張敦樸堂四户各二元平湖沈氏求四季平安隱名氏完愿張務滋堂宋立傳張玉衡除公男劉氏悟迷職思居士九户各一元吳澄江求嘔　速愈徐梅珊徐鄭氏隱名氏徐氏胡氏六户各五角藍騰波一角陶春定奉父遺命經懺資移賑錢二百千文誠願氏棉衣五百六十件藍騰波銅洋五元以上共收山東賑規元八百九十一兩九錢三分四厘洋八百四十一元一角銅洋五元錢二百千文棉衣五百六十件○順直濟陽氏求病卽愈洋十元○徒陽眞州知過子洋十元守樸居士洋五元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
