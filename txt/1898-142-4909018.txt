# 1898 - 142 - 4909018

 

Page 1

 
 
[新印大字古文雅正告成] [  圖書集成局代啓]  
　　是書乃漳浦蔡聞之先生評選及前賢均皆選撰可爲雅正矣飛鴻閣書林倩本局代爲排印出而問世其中自漢唐宋明諸文二百世徐篇歴代名臣奏議採之各家文集廿一史者以及文選文苑文粹文鑑無不畢備非異端夾雜可語乃士林中之圭璧每部計洋七角上洋三芽閣橋飛鴻閣發兌此佈 
[新輯自强學齋治平十議告成] [  圖書集成局代啓]  
　　人時風氣大開事事倣行西法喜談洋務者無不著書立說流播寰區顧或擇之不精國語多耳食不特無以資實用旦更詒笑於通人是書采近其專作編成十種或則言利之可興或則言弊之當革或則言安内攘外之要圖但使謀國者簡練揣　引而伸之觸類而長之漸漸收自强之效　中鈔弊論一　歴　錢鈔利弊當此銀賤　荒之際尤爲闗心國計民生者所不可不讀兹託本局用新字排印成書每部十二本盛以錦套近洋一四角賜　者　本埠棋盤街文瑞樓蘇州緣蔭堂察院塲文瑞樓漢口漁古山房長沙省富文書局均有寄售 
[書川督奏審明長隨藉事招摇得賄潛逃更名矇捐職官摺後]  
　　本月　日京報載川督審明長隨得賄潛逃更名朦捐職官一摺略謂四川忠州直隸州知州蔣家啓之門丁羅泉於民人王重熙因事被押案内串同與伊服役之樊三私受賄銀一千兩樊三分得二十兩羅泉旋卽避匿此案經給事中吳光奎及御史鍾德祥先後奏叅欽差查辦以蔣家啓雖未受贜惟於因案被押之人允許拜門致羅泉從中乾没究有應得之咎奏請將蔣家啓交部議處羅泉自潛逃後卽進京改名羅濬清冒籍順天報捐巡檢指發江西咨補貴溪縣巡檢未幾請假回川路過巴縣經知縣將履泰協同蔣家啓所派家丁拿獲解省發交署成都府知府唐祖翼督同委員審明屬實比照隠匿公私過名以圖選用已除授者發近邉充軍例擬發近邉到配折責安置私受銀兩照追入官執筆人閱至此不禁嘅然曰嗟乎自士習壞而流品淆捐例興而仕途雜夫朝廷設官分職將以理民事也故一命以上皆有承流宣化之責昔局之閭胥比長漢之鄉老嗇夫其秩雖微而皆慎選賢能足爲民人矜式故能克自樹立化行一鄉昔人謂大官多者其世衰小官多者其世盛良以所治旣隘耳目能周凡户口之盈虚民情之勤惰稼穡之歉豐易於稽查不能稍有隠匿且平日與民相浹則鼠牙雀角小有爭端亦可默化潛移不至釀成訟累蓋自三代以迄秦漢民俗之能蒸蒸日上者未始不由於此也後世教民之政漸衰官制亦日益墮壞縣令爲一邑之長催科折獄尙具規模至縣令以下若縣丞若主簿若典史若巡檢在朝廷皆視爲不甚愛惜之官而若輩之進身非貲郎卽吏員流品庸卑已大非先王澄叙宫方之意甚有始則身爲僕隸繼忽名列搢紳核其品較販繪屠狗而尤卑察其情與强刧巧倫而無異如京報所紀羅泉其人者豈非仕途中之僅見者哉尤可異者羅泉本鄉曲無　身充門役憑權恃勢遇事招摇一旦詐得巨贜逍遥遠遁主則被吏議而去職　則擁巨貲而　官此種無忌憚之小人本無足責而蔣家啓旣爲地方有司署中家丁宜如何嚴明約束俾之奉公守法不敢爲非而乃任意縱容不加檢察王重熙以瑣事被押尙詐贜至千兩之多則凡案之重於此者更不言可知以已之聲名官職專爲若輩歛財地步昏憒庸愚至於此極亦獨何哉蓋嘗推而論之門丁跟役之害古今皆然督撫司道之門丁則勒索屬吏之門包誅求額外之供應　權納賄無惡不爲至若州縣衙門之門丁内而幕友官親外而吏胥差役皆倚以爲樞紐平日犬馬於富户魚肉於貧民狼狽爲奸莫可究詰一旦事發累及主人歷觀近年奏報所載如此等之事不一而足然則昔人謂做宫以　束家丁爲第一義者豈非閱歴之語哉抑又思之蔣家啓以失察而革職羅泉以作僞而戍邉酌理準情罪實允當惟羅泉當改名冒捐之際　由同鄉官出具印結未識當時出結之官不知其冒而悮應之乎抑習見夫巡檢等官平日與州縣門丁互爲聮絡歡若友朋是僕是官本無二致而不必過爲分别乎奏稿旣無澈底究查之文旁觀亦無從臆度總之納粟之途一開挾有巨金者皆得致身通顯其卑污苟賤而不可告人者比比皆是爲中國人之奴僕猶其小焉者也以奴僕而爲巡檢猶其屈焉者也亦何必　爲責備哉噫 
[上諭恭錄]  
　　閏三月二十八日奉上諭朕欽奉慈禧端佑康頤昭豫莊誠壽恭欽獻崇熙皇太后懿旨此次神機營火器營健銳營武勝新隊操演各項阵法技藝嫺熱步武整齊施放槍砲聲勢均尚聮絡該管王大臣督率有方允宜量予恩施用昭激勸奕劻載漪均著賞加二級熙敬桂祥恩佑芬車敬信剛毅均著賞加一級神機營武　新隊全營翼長均著賞加二級賞給八絲縀一件各營備操宫員均著賞加一級各營備操兵丁馬步技藝兵丁著每名賞銀二兩各項執事兵丁著每名賞銀一兩以示奬勵仍著該王大臣隨時督練精益求精俾効　侮折衝之用欽此朕恭侍慈　親臨簡閱現當整軍經武之際該王大臣等尤應訓勵弁兵益加講肄毋得始勤終惰以副朝廷委任至意欽此 
[眷念老臣]  
　　英國宰輔克來斯登氏因病辭世前已譯列報章本月初四日倫敦來電云英廷已飭議院中人議定　後舉襄之費皆須籌自國家升立一石碑以記功烈 
[委勘租地]  
　　廣州博聞報云俄法德以索還遼東之故藉口要求自德租膠州灣俄租旅大後法亦尤而效之租我粤省廣州灣朝廷不欲福結兵連一體懷柔許其租賃此灣按照俄章程辦理日前法國水師提督特帶兵船三艘前往豎立法幟我辦理欽廉邉防潘植生觀察馳往勘明現已事畢回省禀見督撫憲面陳一切矣 
[節過白門]  
　　金陵采訪友人云湖廣總督張香帥奉旨召見道出滬江旋奉廷寄遄回辦理沙巿亂民滋事之案某日香帥乘楚材兵船泝江而上行經龍江闗外揚帆直駛絶不停留金陵各官之往迎者未及一見顔色王事靡盬不遑啓處香帥有焉 
[意員游歴]  
　　金陵采訪友人云閏三月二十九日清晨南洋通商大臣署據下闗砲臺統帶專丁報稱本日黎明時見有外國商船一號停泊草鞵峽江心禀請核示劉峴帥正擬飭弁偵探而洋務局總辦黄觀察承乙已詣轅禀明船中係意大利國駐滬總領事殷哥洛拏多副領事仇司的大副德爾盡二副卜的共帶同告人游歴至此意欲晉謁戟轅峴帥允之卽延入花廳茗談良久然後回船 
[教案難辦]  
　　四川訪事友來函云江北聽拆　美國　館一案前經川督札委候補道賴　芝觀察　渝商辦行經　州留連數日英法美各國領事官以觀察未能迅速來渝不欲與之晤商各禀陳駐京使臣轉逹總署刻聞上憲已有　報來川令觀察回省觀察　電後卽由瀘州水道折 
 
 

Page 2

 
 
[拿辦門匪]  
　　廣州　聞報　州府慮　　　　　　　　　　　　　　　　　　　　　　　　　　　　　　　　　　　　　　　　　　　　　　故後不數年又有紅旗匪首曾乃灶黑旗匪首林大古等糾合各鄉互鬥每鬥必殘殺民命毁滅鄉村甚至紅旗擄得黑旗人臠割而食黑旗人擄得紅旗人亦復如之疉經大憲派兵查辦無奈仇讐莫解依然報復相尋去秋地方官赴省禀報督憲譚宫保卽會同撫憲奏派陸路提督張蘭陔軍門赴惠潮辦理兩司亦札委張通守士彥畢大令昌言顧大令永楙爲行營隨員先由陸豐開辦處决匪徒數十名臘月復獲林大古訊實正法起獲被殺鄉民首級甚多紳民莫不感頌今春軍門移節海豐陸續拿辦匪人數十名復於上月初八日拿獲曾乃灶父子訊供之下直認聮鄉數十屢次鬭殺搶刧不諱業已恭請王命就地正法海豐陸豐之人無不同聲稱缺咸以爲經此嚴辦當可永享清平矣茲聞軍門事畢後又將移節潮州云 
[揑報刧案]  
　　金陵訪事友來函云省垣有卞彬者花翎侍衛也爲武生時卽以誘賭爲事近更肆行無忌賭局宏開所入囊資甚爲充裕流氓張大奤子素與有舊羨其日獲多金屢向借貸不許心竊忮之閏三月二十六日邀集同類多人擁至卞處各賭徒呼盧喝雉意興正豪張率衆登堂大呼捉賭將賭具銀錢一概囊括而去卞畏其人衆不敢阻止及張去後愈思愈憤欲松之官而苦難措辭且恐官長之斥不准理也乃赴江寍縣呈報搶案縣主劉冠一大令見詞中有明火執仗撞門而入刧去銀錢若干等語不禁駭甚急標火籖傳令通班捕俠四出兠拿一面飛輿親往踏勘及至卞處勘無盜刦形跡立傳左近鄰人訊問僉稱並無其事惟卞家日日開塲聚賭流氓分肥不遂爭鬭之事時有所聞及提地甲研訊供與近處鄰人之語相同而卞猶堅執前說大令細　詰究始吐實情大令勃然震怒將卞帶回縣署先責手心三百下然後發交典史看管又將張大奤子提案重責二百板飭將所搶銀錢繳出候再核辦刻下聞已將卞違禁聚賭妄報刧案等情詳請大憲奏革懲辦矣若卞者誠所謂自作之孽歟 
[寗波盜案]  
　　寗波訪事友來函云上月二十八夜有匪徒多人擁入寍波西門外望春橋陳姓家刦去洋銀衣飾計值六百餘元次日赴縣禀報邑尊劉大令當卽親往勘視飭差嚴緝然鴻飛冥冥未識能入弋人之手否也 
[鄉民肇亂]  
　　紹興采訪友人云國以民爲本民以食爲天自華米出洋華民之生機日蹙强而悍者無貲果　往往釀爲亂階前署紹興府傅太守因米價日昻傳齊米業中人諭令平减業此者卽遵諭每石减去洋銀兩角乃未　兩旬卽逐漸加昻且每石加　洋銀三四角貧民無從度日憤憤不平相率至郡之西北鄉聚集數百人鳴鑼爲號四月初一日上午羣擁至昌安門外一遇米行米店卽爭先摀毁一空幸各行店主早有所聞貨物銀錢大半運寄他處否則覆巢之下勢必完卵無存矣旣而若輩一擁進城至龍山書院新府尊熊太守公館環求示平米價太守允卽傳米業中人諭令平减若輩又一唱百和聲稱减價若干先求大老爺明白曉示相持數刻之久又向孔滋生等各米店逞其强梁之性毁物良多旋更出五雲門至米行街將米行六七家次第槯毁末乃沿城下西去沿途作踐所有米行米店幾如風捲殘雲至薄暮始各散去當肇事時文武各官分投彈壓剴切勸諭衆鄉民皆掉頭而去一若充耳不欲聞噫民情頑梗一至於斯杞人之憂曷其有極 
[福州茶務]  
　　香港循環日報登福州來信云據商務局詳報福州出口茶計西歷一千八百九十五年共六十二兆五十餘萬磅次年减至　十二兆五十餘萬磅上年祗銷三十五兆八十八萬九千五百二十二磅爲時不出三年而銷數幾减去其半此誠茶務中大爲不幸之事設非商局查　佈告人亦孰料其如是衰頽哉回憶數十年前中國收稅最多之處除江海闗外首推閩海闗今則退居衆小口岸之列矣目下中國　商口　共二十五處以商務之盛衰　其高下則福州一口祗能列於第十五位考福州茶業不僅歸華商掌握洋商亦多有業此者若茶業銷歸烏有則洋商散而他去洋商散而他去則洋人之留寓福州者除領事及海闗執事教士外尙有何人今日者予固深以予言不騐爲幸蓋中國苟能仿照西法大加整頓則茶業自日有起色否則日漸减削以致廛巿凋零不亦深可慨哉 
[松江融齋書院甄别案]  
　　經學超等　蔣　軾　子鬯　特等　宋樹基　錢同壽　李維翰　一等　胡常惪　沈宗純　盛繼曾　祝萬年　張錫謹　備取　蔡勤恪　朱　煌　黄恩熙　朱聮東　范　䍐　蔣元慶　楊文華　于　鬲　余人鏡　張際昌○史學超等　張葆元　席裕琨　特等　顔　鏞　顧保圻　尹士龍　一等　楊傅福　朱祥黻　錢葆田　徐宗駒　雷　瑊　備取　張開藩　閔　獻　葉逹道　胡葆元　葉人騄　閔　檝　王平格　陳　塙　孫觀瀾　徐彭齡　朱玉書　嚴翰章　張作楫　鄭　權　劉至清　揚文蔚　朱廷揚　候鎭藩　胡會英　龔銘德　錢鍾麒　宋樹藩○性學　超等　錢葆磐　沈徵耆　特等　倪廷楝　朱　浚　朱壽朋　一等高　　　杜葆瑶　倪宇昌　顧錫建　杜葆璇　濮煥章　嚴麟閣　沈希椿　徐應聘　沈厚元　吳寳璜　朱念椿○算學超等　胡紹曾　陳其　　特等　張時良　錢貢寳　陳華標　一等　黄志曾　吳廷璜　項文瑞　黄熙曾　龔　傑　程錫桐　莊學志　汪開祉　沈知懋　張務讀　陳定祥　趙履福　蔣震　胡常憲　宋時保　陳時夏　周天度　沈樹本　董人鑑　龔銘鳳 
[松江融齋書院補行二月望課題]  
　　經解　詩有五際說　魯僖公事詩頌與春秋不合考　性理　執中執一論　下學上逹解　史學　綱目引胡氏論多刻且有迂拘不逹事理者試引而論之　通外夷以制敵試歴考古事　算學　半徑爲連比例一率三十六度通　爲二率二率自乘再乘一率冪除之得四率爲三十六度之正割半徑差作圖證之　倍弦爲首率弦和和爲中率求得末率以中率减之或以弦和較爲中率求得末率以中率加之問加减所得爲何數　自四月初三日起限八天交卷聞此課交卷後卽連補三月朔望課 
[定期入學]  
　　上海縣今屆新進文武生由黄太令擇於本月十六日送學謁聖叅謁學師屆時藍其衫而雀其頂者絡繹於途必有一番熱閙也 
[恭祝帨辰]  
　　昨日係西歴五月二十四號爲英帝后維多利亞七十九歳設帨之辰下碇本埠黄浦江中之各國兵船一律懸旗致祱邦交之禮宜然也 
[上海求志書院戊戌春季題目]  
　　經學題　孫叔敖舉於海解　於是閏三月解　漢志引武成一月壬辰而四月有庚戌辛亥其年是否有閏考　戊戌二字形聲考　史學題　書鶡冠子王鈇篇後　書中論審大臣篇後　北宋財政考　南宋財政考　掌故題　改土歸流始末考　川楚教亂始末考　年羹堯功罪案　張廣泗功罪案　算學題　今有等邉長八角田自各角作縱横綫各二分田積爲九已知全田積只云積内所函勾股田其句與股比若寅與卯比求等邉法以寅冪卯冪相加開平方於上又以寅卯加入上位於下下位自之内减寅卯二冪和或倍上位乘下位内减寅卯較之自乘數爲一率寅卯二冪相加爲率田積爲三率求得四率開平方得等邉試證之假如五爲方根則二十五爲五之二方若任取一數六必甚小於五之二方而略大於五之方又任取一數四必略小於五之一方知四與六爲五之何乘方若不檢對數表而逕求之宜用何法以本數開無量數乘方取其方根單一下零數爲本數之訥對故由眞數求對數必藉開方法及觀代數術轉用　乘法乘至卯方似與開方法迥異　至後半復消去其卯是令卯等於無數則與開方法仍同試詳其說造正負立方式欲空第二項或第三項法任取一數乙爲股又任取一數内爲勾命勾股和爲甲求得勾股内容正方邉爲丁乃以甲乙丙爲三根又令甲與乙丙正負異號或以乙丙丁 
 
 

Page 3

 
 
爲三根令丁與乙丙異號以各根加天元三數連叅得立方式必空第二項或第三項又法命理分中末綫之全分大分小分爲子丑寅卽爲三根令子與丑寅異號各加天元連乘得立方式必空第二項若令寅與子丑異號各加天元連乘得立方式必空第三項試證其理輿地題李密說楊玄感攻隋三策論論古今土宜之變遷　歐美各國創行鐵先後考問美國欲取吕宋於歐亞大局有無闗係詞章題夢人擲玉于門賦以題爲韻春秋四大夫贊魏絳和戎向戍弭兵公孫揮能知四國合左師善守先代和白香山漙陽春三首閏三月詞如賦題未知出處檢韻府閏字韻下卽得 
[顧曲閒情]  
　　日本前司法大臣清浦大司宼偕貴族院議員松平子爵航海來華游歴征塵甫浣韻事良多酒社詩壇盛名鼎鼎前晚與前文部大書記永井君駐滬總領事小田切君三井物產會社總理人小室君觀劇於丹桂園適我友獨臂翁之弟王硯雲孝廉由甬東携雛伶雲郎至申遂令演紅孃寄柬一劇花嬌玉輭絶世無雙歌至將金敲門扇兒我是散相思的五瘟使諸詞媚態柔情幾令人魂消心醉蓋以清浦諸公從政之暇不少閒情紅豆拈來時向屏間記曲故雲郎亦畢獻其技以博座客之賞心也禾原散人顧而樂之命今晚重復登塲俾照眼花枝不致如優曇一現云又聞　晚旅　日東諸巨賈公讌於東和旅邸冠裳濟濟車馬如雲 
[捕頭憫丐]  
　　前日英界捕房伯總捕頭等人至公廨查閱班房已登昨報當日閱畢而出見照墻下臥有病丐多名因問何不送往棲流公所有人告以因公堂罰欵久不撥往以致公所不肯收留捕頭遂往棲流公所閱視一周與司事者略談數語然後散歸 
[購地轇鞫]  
　　吳淞自作爲通商口岸後地價驟爾昻貴近浦一帶竟有每畝值三四千金者近有法商何沛在此處購地因徐友梅掯勒契據投該管領事署　訴由領事知照讞員鄭大令出票遣包探嚴頌眉帶領夥役赴寳山縣投文協同縣差將徐帶回捕房捕頭命押候解堂訊究 
[覆舟遇救]  
　　前日甲乙二鄉人合駕小舟載稻草抵虹口以期善價而沽不意霪雨連綿無人顧問時閱旬餘　得銷罄隨卽解遣而回方駛至外虹橋正遇潮水緊急二人力不能支以致被潮衝覆幸鄰船援救得登彼岸然已狼狽不堪矣 
[南巿瑣聞]  
　　駁船户盛毛毛在大東門外萃豐碼頭包裝貨物日前承裝龍德橋南首餘大米行落花生由一百餘簍往滬北某輪船交缷至中途心懷不良將原油竊取以水攙和比運至粤省後承買之某貨行來函告知其弊遂將盛軋住告知渡夫頭目孫阿榮及地甲责令賠償嗣經地甲一再排解令盛折半歸償并在附近三勝樓茶肆唱清音三日○本邑向有緝私捕役前經官憲稔知此輩恃符訛詐動輙招摇因將其名斥革在案邇來有等無業流民冒充緝私鹽捕糾黨需索民間受其害者不堪勝計前日薄暮時崇明人某甲在某處購得食鹽十餘斤置諸布袋携往南巿萃豐馬頭正欲渡浦被若輩所見以其販賣私鹽上前爛阻甲呆若木鷄奔至近處鴻生廣貨店内躱避店主深恐肇事將甲揮諸門外任若輩拖曳至老白渡某姓小烟館開燈評理唇槍舌劍聲勢甚厲定欲索洋蚨二翼嗣由某乙出爲介紹令甲給洋一元五甲甲囊空如洗乃被擁至街心褫其所穿之衣質錢俵分而去○南巿陸家浜北首沿浜坑厠中有無名男屍一具十二圖地保顧桂榮聞知往視見死者其身穿舊布短衫足上無鞋年約三十左右面　無　實係貧病倒斃安　　　某　　　　　　　　　　　　　　　　　　　　　　　　　　　　 
[英界晚堂瑣案]  
　　杭州女孩王愛寳被陳洪卿誘拐來滬窩留何林氏處哭泣不休巡街捕聞而拘入捕房轉解公堂張直刺飭將陳洪卿何林氏押候函追孩父到案再訊前日孩交王阿　投案求領直刺於晚間提案詰訊王供原籍金陵寓居杭州薙髮爲業所生子女各一　前女孩忽失去無蹤詢諸隣人　云見陳携去今悉在案求恩給領愛寳供年十歳是日到豐樂橋買醬遇陳誘往採花致被携至船中帶之來滬寄留何林氏處旋由巡捕拘送案下尙有一人已被逸去陳洪卿供孩由張阿生拐來今已逃遁餘供支吾何林氏供向在杭州帮傭陳在薙髮店爲夥與小婦人隣近因此認識伊領女孩來滬稱係己女故爲暫留後女哭訴被伊誘拐情由小婦人正欲投報捕房已被巡捕所聞一併拘案直刺謂爾旣與陳相識咎終　辭著掌頰一百下陳從重笞責差役禀稱陳身患惡　不能施刑直剌著押候　枷遊街示衆後再行送縣嚴辦又諭王阿和在滬暫居數日俟送縣後投縣領孩并賞給膳資洋兩元王叩謝而退愛寳仍交官媒留養何林氏還押○龜奴俞道生周三和偕王吳氏趙陳氏等扭控妓女陸小香虧空帶擋洋銀假裝瘋癲縱火圖逃等情張直刺於前晚提案研訊俞供開設妓院陸小香在院爲夥妓虧欠纍纍無從彌補遂假裝瘋癲百般吵閙意欲縱火圖逃小的恐遭拖累是以扭案被欠洋二百九十元伊無力歸還求恩免追務求將陸小香發堂免得再生技節趙陳氏王吳氏供小婦人等在陸妓處爲傭被欠洋五百餘元向索無著且屢次欲逃往漢口賣娼將小婦人等欠欵賴去故扭送至案小婦人等所欠不欲追還求恩將陸妓發堂俾免拖累周三和供小的在陸處帮傭被欠洋四百餘元伊等扭案時小的因叔死回籍並不知情但小的之欵向别處挪借求恩追還陸小香供年十九歳原籍無錫十二歳時在漢口賣娼去年到俞處爲夥所欠各傭人及俞之帶擋洋銀小婦人尙有衣飾在俞處值洋七八百元前月小婦人欲往杭州燒香伊等覇阻不許俞將小婦人毆辱小婦人惟向之吵閙並無縱火圖逃情事今被扭案且衣服全行呑没求恩追還俞道生又供陸妓並無衣飾在小的處卽身上所穿之衣亦在成衣匠處賒得直刺令俞道生將衣服交還　三和之帶擋不追陸小香仍交官媒看管俟送善堂擇配餘人一併飭退 
[法界公堂瑣案]  
　　工部局收捐西人栢禮才前控木作頭沈瑞明包造房屋不照圖樣合同任意偷减各料延不滿工等情迭經讞員鄭大令曾同西官研　飭邀熟悉工程之公正人估計稟覆核奪兹原被各邀公正人估得工料並無不合所有造價除已付外尙需銀二千二百十四兩昨禮拜二堂期原告倩西木作頭叵倍爾諾被告延律師慕爾弄到堂禀覆大令與何繙譯官會商以滿工稍遲時著减去價銀九十五兩慕爾弄以此欵理應早付今遷延時日請判加利銀大令繙譯均著毋庸置議遵照前斷限二禮拜内如數付銀兩造各遵諭而退○招商局金利源棧房司事楊晴軒訴稱棧内連次失竊近日有客寄存瓜子三百餘斤前日賊犯揚阿林棍入棧内竊去三十餘斤藏褲内當塲拿獲送案請究楊阿林供認所竊之贜分售浦東及南巿十六鋪二處約五十餘斤得洋二元數角大令著押候弔贜覆核○西人勃拉軋前控徐致堯出和記本票銀六百兩屆期不付大令提訊之下徐致堯供與余仲甫等股開和記茶棧曾在英界公廨涉訟大令飭送英界公廨諭令原告自行投廨備質昨日堂期勃拉軋抄呈細帳仍请究追大令著一併移送英界公廨辦理○王張氏前控兒子王仁生糾領流氓楊阿五楊秋壽趙和尚等將姪女雲仙强拉至英界六馬路某客棧藏匿迭經大令訊供責懲押候查辦昨日命將一干人帶案略詰一併移送縣署○包探禀稱劉　二違禁販賣野鷄獐兎等物拘案請罰劉阿二俯首無詞大令與何繙譯會商著罰洋二十元以後不准販賣○朱　新禀　歇夥蔡雲卿前晚潛入店内竊去對時表一枚質於小東門外某押店兹經包探吊到原贜送案請辦蔡雲卿供認不諱大令判責一百板贜還失主張阿四禀稱住八仙橋西首羊棚内前晚被賊查阿五竊去衣服一包爲包探拘獲投案領贜大令判　一百板贜還失主○包探禀稱王子卿在江孚　船竊取水烟袋一枝當塲拿獲　出當票十餘張解案請訊王供湖北人向當營勇來滬謀就不成不得已而竊取　星求恕初犯大令判責一百板○英界德園茶館主吳阿德前借取法界醬園弄某姓門牌投公廨控劉阿四借洋三百元經大令查悉以吳阿德不應越界矇控判押一個月以儆昨日其妻吳王氏投案呈保單大令准其保出○金三子前因貼票虧欠沈和卿洋三千餘元爲沈具控經大令訊供判押在案昨日其父金家祥持宋公祠保 
 
 

Page 4

 
 
單求保大令准其保出康煥章前控戴彬文欠洋三百元經大令提案訊　押候交保出外理處昨日康　莊偕戴彬文投案求銷大令著康自行投案○邵中才禀稱菜巿街一百六十三號門牌房客馬夫阿　欠租三個月計洋十人元前晚逃避無蹤屋内尙有破舊生財僅值洋五六元報知捕房飭包探檢點來案請示大令著登申報告白三天如不來清理准其變賣作抵 
[美界捕房紀事]  
　　虹口北四川路第十八號洋房某西人家馬夫陳生泉前因事被主人辭歇疑同類楊百林搬弄是非所致始而角口繼竟揮拳正在難解難分之際被五百三十七號華捕查見一併拘入捕房押候解送公堂究辦○積竊張順芝前經英界讞員張賡三直刺判令遞解回籍刻又潛來前日至虹口公和祥碼頭圖　正在排徊審　時日本人某甲貿然前來突拔利刃剌傷腰脇登時鮮血淋漓張負痛窮追將甲立時拘住互扭至捕房控告捕頭令押候解英界公堂請讞員張賡三直剌訊究○王信郎張阿千兩人前日傍晚由某處工畢回家行至中途張向王索取宿欠王非惟不應反出惡言張怒甚扭至捕房控告捕頭以錢債轇轕令自投英界公堂控告 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[農部批呈]  
　　户部爲　　事據正白旗蒙古六甲喇勳舊佐領已故岳安之妻岳曹　　　　　　　　　　　　　　　　　　　　　公主七世孫婦年六十一歳守婦無子　生二女僅侄男繼畏　襲勳舊佐領因公主富　于　　　　　　　　賞　奩一切内右地三十餘頃坐落順天府南路　　　之永清縣該管頭姜世榮　九齡按年交租銀二百餘兩歷來並無　　自元緒十九　以　任意輾轉欠下租銀若干又藍甲四十二分由乾隆年間向官房租庫借過生息銀二萬兩於光緒十五年間奉上諭所有世　人　指藍甲向借官房租庫生息銀　陳借者本利概行寛免傳該世職照常呈領餉銀各等因至今該本　書史何世昌等冒領餉銀　婦並未實沾恩惠職婦再四息維與　任蠹役以飽私囊何若奉之朝廷以充公欵因　想先　帝體恤宗親至優且渥崇　素餐餉項涓埃未報清夜無以自安當兹庫欵支絀自應天良各激量力捐輸况職婦母女三人所餐幾何情甘將上賞地丁　　咎一半呈請捐輸其餘作爲公主祭掃香資爲此叩乞中堂大人臺前俯念職婦報効微忱據情查明代奏請旨飭下户部本旗　内務府查明冒領藍甲銀兩涓滴歸公並飭順天府轉飭該莊頭將所管地租銀兩如數追繳所有地丁藍甲得効捐輸職婦庶可稍盡丹忱並不敢仰邀奬叙等情具呈到部查本部並無辦過此項捐輸此次所呈應毋庸議相應批示遵照○户部爲批示事據四川京官刑部主事郭燦汪世杰曾鑑周鳳翔鮑祖恩吏部主事蒲明發户部主事蔡鎭藩余炳章兵部主事哥樹工部主事汪荃善光祿寺署正廖廉能等呈稱竊四川印結照章公舉管結一員查結一員公同蓋戳畫押以備稽核而杜弊端歴年遵辦無異現今同人公舉大部主事聶興圻刑部主事劉光第分别接手管查但近年營結者往往違章專擅卽如此次管結已滿之大部主事劉宇泰經手免　一項如李正綬嚴祖光等由監生捐知縣各結均係劉宇泰一人蓋戳並無查結戳記顯違定章設有違碍濫　等情職等何從查核誠恐此弊一生同人滋累爲此公懇嗣後遇有前項弊竇請卽將印結扣除又據刑部主事張堯燊户部主事談鴻鋆傅維烈衛鴻文兵部郎中童德璋主事陳用賓工部員外郎廿大璋等呈稱竊四川省免保各結冋由正途中資深亷正者輪流管理其管理之期以收過館捐十二箇月爲限業已行之數十年現在營結劉宇泰接辦後計有數月未收館捐除閏月不計外應扣至五月限滿兹因户部主事聶興圻聞有服闋之户部員外郎汪致炳尅日到京其科分資格在伊之前恐被截管糾合多人保伊　理曾經職等援引本省舊章呈明吏部在案今聶興圻又串合刑部主事郭燦等在大部具呈意圖接管竊思本省管結期限　有舊章劉宇泰照章尙未滿限聶興圻何得任意攙越至原呈内以嚴祖光李正綬免保印結未蓋雙戳指爲違章專擅戰等查明嚴李兩　主免保印結確已持送聶興圻處伊格外刁難不子蓋戳捐生在京可　明係聶興圻鑽營圖　揑詞動衆伏查大部捐納　向來收結從　必蓋雙戳之例而聶興圻旣掯不蓋戳又欲攬歸雙戳殊與部例不合爲此公懇川省免保各結仍以劉宇泰戳記爲憑免致　興圻從中刁難貽悮捐生等情具呈到部查此件應由該省同鄉京官查核該省舊章秉公調處相應批　 
[上海縣署瑣案]  
　　本城小天竺菴　持僧　生投縣控被徒孫悟禪行兇前晚李二尹提訊之下德生　向在小天竺當家後因朝山出外多年前年回菴查得　牌各物被徒孫浯禪及長林二人押去向之詰　反敢行兇叩求究辦悟禪供稱　未　及祖師長林供在三官堂爲住持德生於數年前騙取朱姓女子洋若干元向索不還　出非禮之言致女羞忿呑烟斃命報騐後由屍弟求免德生畏罪逃出菴中法器早被德生典押淨盡後伊徒央僧人代爲經理德生此來欲奪當家旋因衆僧不服來案誣控二尹謂德生悟禪俱不守清規悟禪更不應行兇著戒實四十下與德生一併逐出長林亦不得干預菴事候飭僧會司另選他僧住持○沈慶珍之妻錢氏被周亭采拐匿後託探夥將均標緝得下落祗以索酬不遂不肯指明沈卽投縣具控蔣亦呈詞剖　前晚李二尹提訊時蔣避不到案原差將爲蔣作保戳之陳子清解案陳供爲蔣作保戳後蔣卽避匿叩求寛　交案沈慶珍　實應　人現住虹口爲扛夫妻子錢氏被周亭采拐逃當時卽欲投案控告因被趙步高阻止　地屬租界　由包探查緝　領往探夥蔣均標處托查數日後蔣趙同來稱巳緝得妻子下落須酬洋十二元始肯指交小的啓以無力趙勸减六元小的允待獲後父付伊等仍不肯指獲求究趙步高供稱小的與沈相識沈自　托探尋妻央小的同往實不知周與伊妻藏匿何處二尹令陳　保趙交差候查明復訊者陳赶將蔣尋到交案○八仙橋巡防局解送小流氓方學福張義林龔蘭生三名　　請辦字二尹研訊之下張龔同供因見計芳與鄉人馬兆基爭扭上前勸解並非拆梢方供先同計芳在酒店沽飲及出外與馬在路中碰　因之口角馬遺失皮夾一枚内有小洋兩角田單一紙由計拾去二尹謂爾等三人訛　無疑　喝令各笞責一百板枷號一月發犯事地方示衆期滿責釋○龔徐氏控顧國清串同圖書朱三洲盜賣房屋一案前訊未結前晚李二尹覆訊龔徐氏供此屋　故父徐雲　遺產刻下小婦人定欲贖回並不另賣求　　供朱三洲勸令小的出賣小的因外祖殮費無著將此屋抵押因聽朱勸　與楊亭是實楊供　屋時因朱三洲在塲故敢買下不知盜賣今願加價錢五十千朱三洲供老房客施土全言徐姓已無人因而蓋戳龔徐氏堅稱不願收　務必贖產二尹著朱三洲理處明白禀覆核示 
[英界公堂瑣案]  
　　某號華捕解朱秋波姚介生至案禀稱小的見伊等二人深夜彳　於虹口諸處東　西望疑其以胠篋作生涯者盤詰之餘突被姚扭住朱亦隨聲附和因卽拘入捕房今者捕頭令送請究辦姚供稱小的係銅工此捕無端誣竊故向辯明不敢行兇叩求明鑒朱供稱小的與姚同行見姚　誣是以從中勸解尙乞原情　讞委員鄭瀚生人令商諸衛繙譯官然後判令將姚笞責二百板朱笞責一百板○包探費阿銀解馬明晰余金和馬王氏等人至案禀稱伊等均　粤人鄺阿奇家傭工日前串竊鄺家金珠首飾约值洋銀數十圓經　查知送入捕房今者捕頭令小的送請究辦鄺投案申訴前情馬等同供稱小的及小婦人不敢行竊惟乞開恩大令判令將馬余各笞責一百板營押十日　王氏免笞亦管押十日○韓阿大控夥計王阿法私配帳箱鎖　　續竊取洋銀一百零五圓前已由　員張賡三直刺訊供　晨大令飭提覆訊韓投案請領起案之洋銀十五圓王供稱小的係蘇州　屬某邑人竊得洋銀與伊子春榮瓜分甲去春榮稱小的實被誣板大令判令將王笞責三百板管押兩月春榮無干省釋比韓領取洋銀而出突有張陳氏張華氏等數婦向之饒舌謂爾子串同竊取洋銀何竟推在王一人身上驀遭誣陷實不甘心韓惶急萬分高聲呼救差役將二氏帶至案下禀訴情形大令飭交官媒各押一禮拜○流氓周阿福因案管押虹口捕房歴時已久前日有王寳全者亦因犯事管押周犯向之婪索以致格鬥不休王大受傷夷極聲呼救管押華捕聞之遂於昨晨告知捕頭送案請究士聲訴前情周犯供稱小的惡其駡人故與爭論大令判令笞責二百板仍還押所○胡阿福　持布衣行走瞥見五百零三號華捕不覺形狀慌張華捕詢知衣係竊來因卽拘入捕房昨晨捕頭令送案請辦大令判令笞責一百板○賊犯林阿大竊取張阿榮家長衫一件報捕後捕頭令某包探拘獲吊出原贜昨晨解案請辦張投案領贜林供稱小的頻年落魄衣食乏資不得已而學作穿　以求果腹大令判令笞責一百板 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十四年閏三月二十二日京報全錄]  
　　宫門抄○江督劉奏爲已故武職大員功德昭著懇　從優議卹片○又奏爲瀝陳江北漕糧騰貴情形片○又奏爲徐州土　厘捐情形片○晉撫胡奏爲遴員委署藩篆片○閏三月二十二日兵部太常寺太僕寺廂黄旗值日無引見○順王謝補進王六班恩○漙良等塲内專摺請安○清銳等塲内專摺請安○溥侗續假十日○毓秀請假五日○兵部奏派查齋派出彭壽英信敬昌秀吉色楞額灃深恩普明安○召見軍機○○劉坤一片再據署安徽壽春鎭總兵郭寳昌等禀稱已故記名提督江南蘇松鎭總兵張景春安徽合肥縣人於咸豐六年投効皖軍隨　髮捻各逆轉戰南北數省克復名城堅壘數十餘處身經百戰靡役不從同治四年捻逆張總愚竄入湖北黄陂縣該故總兵率師猛撲受傷六處流血遍體裹創競進卒奪其城厥功尤偉湘淮宿將至今猶能道之洊保以提督　名簡放光緒二年經前福建陸路提督唐定奎調赴江陰防次歴統銘字武毅春字各防軍十二年蒙恩補授江南蘇松鎭總兵旋丁母憂　　　改省各署任十五年服閱仍補原缺該故總兵以江陰地方爲長江五省最要門户督率各營嚴密布置實力責心十餘年如一日卒以積勞成疾於二十一年正月十二日出缺又據統領老湘合字等旗兩江補用副將章其俊禀稱己故统領合字營總兵銜兩江儘先推補副將舒永勝湖南湘鄉人於咸豐十年投効湘軍爲提督劉松山總兵章合才所識拔隨同克復安徽甯國徽州各府城同治四年捻匪犯河南西華上蔡等處該副將隨軍進剿奮勇直前並於黑夜躬率銳卒伏泥淖中乘其不備直搗賊營全師藉獲大捷由是聲威益振轉戰直隸山西陜西等省縱横掃盪所向皆捷嗣又隨徵甘肅回逆衝鋒陷陣每戰身先腦後及右膝右骽等處均受砲子重傷屢瀕於危而忠勇性成臨陣未常稍却先後積功洊保以提督記名簡放光緒元年經臣奏留兩江補用部議以該員從前保都司叅將兩案係屬越級請升以次遞改縮爲副將儘先推補九年借補宿遷營遊擊十七年委統合字全軍駐防江陰二十年江防吃緊該故副將激勵各營將士籌畫戰守機宜昕夕焦勞以致觸發舊傷於二十二年十二月二十二日　爾不起各等情先後禀請奏卹前來臣查張景春舒永勝前在軍營勦賊疉克名城戰功最偉而於江南防務尤爲懋著勤勞中道云殂深堪悼惜合無仰懇天恩俯准飭部將該二員照軍營立功後積勞病故例分别從優議卹並准張景春附祀唐定奎舒永勝附祀章合才各專詞以彰勞績出自逾格鴻施除飭造各該員履歴清册咨部查核外謹附片陳請伏乞聖鑒訓示謹奏奉硃批著照所請該部知道欽此○○劉坤一片再據江寗布政使松壽江安糧道吳重惪會詳稱江北河運漕糧前於同治五年經户部奏定章程米價長落無定應隨時奏明等因迨後歴年採辦漕米除價值平减年分隨時照購外如值米價昻貴購辦爲難歴經附片奏明在案所有江寗等屬應行起運光緒二十三年分漕米因濵江各屬年前積水未消入夏後雨水過多江湖淮河同時並漲低田概行淹没高田亦爲積雨所傷收成大減兼之淮徐海及皖北地方被水成災糧價翔貴上下江間有產米之區又經各省採買軍米賑米紛紛辦運加以商販分用輪船鈎船不惜大價四處覓購米價更加增昻採辦實非易事惟漕米爲天庾正供奉飭仍行河運不得已遴派熟諳之員前赴上江之三河大通寗國池州太平一帶下江之鎭江高郵寳應汜水等處分投購買四出察訪各行户僉稱向來新穀登塲米價稍可平减今歳雖當秋成之時不特米價未平轉較前增長其上江購米向按洋元覈計彼時洋價每元合庫平銀九錢三四分下江購米向以制錢核算彼時錢價每銀一兩僅易錢千二百三四十文錢荒銀賤到處皆然因思食米爲民間習用糙米爲漕運專需照數定門勢且居奇益甚是以與各委員再三商辦每投一行僅肯承辦米數千石仍惴以虧折爲慮復又揀派誠實可靠之員設法分投散購務須欵不虚糜以歸撙節婉爲開導幾至舌敝脣焦往返兩月之久始將本屆應運漕米一十一萬五千石零接數購齊查糧價之貴賤固視乎年歳之豐歉尤視乎銀價之低昻上年秋收歉薄又以各路購運太多圃户居奇巿價日見飛漲是以上年蘇省奏定漕糧折價内稱巿廛米價較之上屆加昻此其明證而銀價又與往昔大相懸殊暗中折耗不少途中開支水脚等項虧短尤鉅惟有將米價奇貴費不敷各情形據實詳請奏懇勅部查照等情前來臣察核所詳係屬實情除飭令撙節支用事竣核實開報外理合會同漕運總督臣松椿江蘇巡撫臣奎俊附片陳明伏乞聖鑒勅部查照謹奏奉硃批該部知道欽此○○劉坤一片再准部咨徐州土藥釐捐自光緒二十二年四月起至二十三年三月底止共收銀十四萬一千餘兩較之歴年减少局用經費未便仍照一五成開支行令提支一成其此次溢支五釐銀兩照數提回歸欵等因當經轉行遵照去後兹據江寗布政使松壽前署徐州道阮祖棠禀稱黨粟係屬花卉質極微嫩非晴雨風雪始終調和出產難期豐稔捐出於貨收數之多寡當以出產之豐歉爲衡譬謁錢漕按兩科徵雖有定額仍視歳收以定徵蠲係屬土捐原議之數本屬出自約計當時徐士無捐鄰土亦復麕集故徐土之名獨著設局以後鄰省捐輕不獨外土未至徐土且須嚴杜越售是以收捐以來從未有原議之數者光緒二十二年一屆因冬無透雪春又雨陽不時土苗受傷過重甚至黄萎不長鄉民失望改種雜糧栽植已較往歳爲少迨五月間正值收漿呼緊之際豐碭產土嚴多之區突被山東刁匪竄擾民多遷徙蹂躪之餘收劉又失其時以致收成大减捐數亦復頓絀實爲歴年所未曾有將災重匪擾捐無把握各情先後奏明在案是捐少由於土稀實係迫於天時而又事出意外人力難施廻與尋常歉收不同卽如二十三年四月至九月止前半年收數不獨遠過二十二年一屆卽較歴屆前半年報收之數亦增至數萬之多足見捐隨土增並非稽徵不力推查前項經費所以原定一五成者誠以徐屬界連數省地處平陽鄰省捐數較輕商民易於避就非多設巡卡嚴密　查不足以杜繞漏統計周圍千有餘里設立局卡至七十餘處之多稽徵之難旣非他省可比費用之繁亦未能以他省相律且經費按照捐數分成提用捐收旣絀名雖仍照一五成開支而實在所支之數業已隨捐暗减用欵中所可省者不過收捐納票等項事務積簡其餘設卡雇巡仍不能不照舊嚴密分布以維捐務蓋產數雖少其爲偷漏則一也矧民因歉收而虧本更冀漏捕以補其缺捐因貨少而减色倘再惜費而致隙漏則捐收勢必益形短絀所省無幾所捐實大是稽徵旣不敢稍涉疏漏經費卽不能過於儉墻現照一五成開支提數業已較前大减不敷之欵籌墊尙多費絀用繁辦理倍形竭蹶若再减提五厘更屬無從措手且前項照章提支之欵均係當時隨提隨發由各局卡按月零星分給辦公委實難於追繳等情禀請且委前來臣查光緒二十二年分土捐之少實因災重匪擾事出意外並非稽徵不力所致該局開　一五成經費其實提之數業經隨捐暗减辦理已極爲難且係隨時提發應用事後無從追　察核所禀尙屬實情合無仰懇天恩敕部免　核减仍　原案辦理除咨明户部並飭該司道嚴督各　員認眞巡緝實力稽徴外理合會同江蘇巡撫臣奎俊具陳伏乞聖鑒訓示謹奏奉硃批户部知道欽此○○胡聘之片再山西布政使俞亷三現經奉旨調補湖南布政使所有藩司篆務應卽委員接署以便該司交缷起程北上查有調補山西冀寗道錫良現已領憑到省堪以委令暫行署理除檄飭遵照並咨明吏部外理合附片具陳伏乞聖鑒謹奏奉硃批知道了欽此 
 
 

Page 14

 
 
[光緒二十四年閏三月二十三日京報全錄]  
　　宫門抄○諭旨三道錄前○黑龍江將軍恩奏劃定巴拜疆界仍納額租摺○又奏爲籌欵購辦船械片○又奏爲調員差遣片○江督劉奏爲揀員請補叅將摺○又奏已故提督功德在民懇恩列入祀典片○盛京將軍依奏調署知州片○閏三月二十三日刑部都察院大理　正黄旗值日無引見○信公謝充旅長恩並謝署補進王六班恩○清銳等塲差完竣覆命○漙良等塲差　竣覆命○莊土貴昌各請假十日○濓　　錢應漙各續假五日○睿王續假十五日○召見軍機溥亘○○奴才恩澤薩保　　奏爲劃勘巴拜與依克明安公界址籌撥官兵津　仍納額租恭摺仰祈聖鑒事竊維黑龍江地處極邉最爲寒苦迅年開辦荒礦事務紛繁成丁支應差佔較前倍蓰若不設法調劑勢必益形疲憊奴才督同僚屬再四熟商查有前護將軍增祺奏請開墾摺内齊齊哈爾省城以東有巴拜莊地一叚縱約百餘里横約二百餘里南接柞樹岡北鄰依克明安公東臨通肯河西與省城旗屯毗連是叚荒地曾於咸豐元年經前將軍英隆劃設村屯調劑旗丁由省屬官莊閒丁内發移一百一十五名又於八旗養育兵内酌撥八十五名前往開墾按年每名交納額糧二十二倉石以裕生計奏經部議覆准在案然養育兵向頼充差爲本逐漸回城未能移墾惟所撥官莊閒丁懇種數十年已積有六屯之大生齒亦漸繁盛前次欽差查辦事件大臣延茂來江會辦荒務因巴拜地方與蒙接壤向未撥定界址事多轇轕未能丈勘入奏查依克明安公原係準噶爾屬下額魯特部落因不願與霍伊特人等同處於乾隆二十年遵旨由新疆送至通肯胡雨爾兩河曠地安插迄今百有餘年計户亦只三十計丁亦未滿千游牧兩河尙有餘地奴才特派佐領吉爾戞布等會同蒙員前往履勘諭令酌留駭蒙生計詎料旗墾巴拜六屯已被蒙人圈入伊之界内雖經委員反復辯論而蒙員居心狡展置若罔聞致未劃清疆界該蒙公旋又親自晉省面求寛給牧廠係屢代藩臣無妨優卹復飭委員自該公府南三十里之長岡子起斜向東南展至通肯河西岸八道溝北九道溝之南犄角地方上先後统計撥予該公人等荒地四十餘萬晌作爲該公屬界毋庸升科納租但不准招民私墾致滋事端其所以惠餐者亦至厚矣乃該蒙公貪多務得竟敢揑稱舊址私自挖堆將巴拜所設旗屯仍復圈於其内並具文前來似此無厭之求自不能曲從其請惟查巴拜一帶荒地除旗屯已墾熟田外尙有四十萬晌之譜未便久　曠　江省地極苦寒兵丁疲憊早擬設法調劑祇因餉源支絀未敢據情陳請今旣有此荒叚若能撥給通省官兵以及各城公所津貼則八旗藉此豢養不爲仰事俯畜所累自能壹意從公上備干城之用至於租賦正供值此時局原不能一概寛免但請免交押租一項稍示體卹將來屆限升科仍照通肯章程以領地之日起限至第六年起科每實地一晌交納大小租錢六百六十文庶餉源漸可充裕差佔宫兵均可藉資餬口且土地　田野治該蒙公蠶食伎倆亦無所施似一舉而數善備者所　劃定疆界籌撥通肯官兵津贴仍納　　緣由是否有當理合繪　　　恭呈　　伏乞皇上　鑒訓示謹奏奉硃批著照所請欽此○○恩澤等片再前因江省　　置械　　　　　　　　　　夫價　　挹注上年開辦　路派　馬步各營常川巡防保護夫糧無可撙節奏明另籌辦理業經奉旨允准在案查光緒二十　年正月十二日兩次由天津運到北洋大臣代購德國新式格魯霖陸路快砲八尊隨帶子彈並續購砲套等項先後　用價值水陸保險脚價等項共行平銀十二萬三千九百三十八兩二錢二分九釐二毫五絲先以所籌燒當捐銀一萬八千三百兩及扣存　邉軍夫價銀三萬零一百一十兩零四錢零九厘三毫五絲二忽二微六　七沙撥抵下欠行平銀七萬五千五百二十七兩八錢一分九釐八毫九絲七忽七微三纎三沙前此運砲抵津一時無欵可以籌措因思此項砲彈當由齊字營夫價項下提京二兩平銀七萬八千一百零五兩二錢九分四厘六毫二絲零二微合行平銀七萬五千五百二十七兩八錢一分九厘八毫九絲七忽七微三纎三沙如數動支以清欠欵除咨户兵部查照外理合附片具陳伏乞聖鑒謹奏奉硃批該部知道欽此○○恩澤片再江省近歳開放荒地躧勘各種礦產且呼綏兩廳選者往往不諳吏治本省又無候補人員每欲更調輒至束手需才之急更與他處不同查有雲南南安州知州金福英勇於任事誠篤不欺奴才前於光緒二十二年四月十六日遵旨敬舉所知摺内奏保該員係屬奉天旗籍與江省爲鄰尤能熟悉一切情形合無仰懇天恩俯念邉地乏不准調該員來江差遣以資臂助之處出自逾格鴻慈謹附片具陳伏乞聖鑒訓示謹奏奉硃批著照所請該部知道欽此○○頭品頂戴兩江總督臣劉坤一跪奏爲揀員請補陸路叅將員缺恭摺仰祈聖鑒事　江西饒州營叅將壽耄病故遺缺接准部咨係陸路部推之缺應用儘先人員前經臣以儘先叅將張開甲請補旋准部覆該叅將張開甲現丁本生母降服憂例應停其陞轉所請以該員補授之處應胡庸議行令另行揀員請補等因自應遵照辦理查是缺叅將駐紥饒州府城該處地扼鄱湖爲閩浙入江門户彈壓巡防最闗緊要非精明强幹之員不足以資表率臣於江西儘先各員内復加遴選查有儘先前推補叅將錢鑑明年五十五歳安徽巢縣人原籍江蘇太倉州由軍功隨勦出力洊保以遊擊儘先補用嗣於勦平西捻肅清案内經前直隸總督臣李鴻章保奏同治九年四月初二日奉上諭花翎遊擊錢鑑明著免補本班以叅將留於兩江儘先前推補並賞加副將銜欽此光緒四年奏留江西撫標候補奉旨允准在案該員年力强健營務勤明以之精補是缺叅將洵堪勝任惟名次在該員之前者張開甲之外尙有吳世修張金榜劉秉樸王耀亮四員均籍隸本省例應廻避徐文科一員於都司任内有限緝案件金作礦吳子萬二員尙未到標均未便遷就請補是名次在錢鑑明之前各員均已按名指實核與例章相符合無仰懇天恩俯准以儘先前推補叅將錢鑑明補授江西饒州營叅將員缺實於營伍地方均有裨益如蒙俞允俟部覆至日卽行給咨送部引見以符定制除將該員履歴咨部查核外謹會同江西巡撫兼提督銜臣德壽恭摺具奏伏乞皇上聖鑒訓示再遵照新章查明該員並無叅革朦保情弊合併聲明謹奏奉硃批兵部議奏欽此○○劉坤一片再已故長江水師提督黄翼　前經臣臚陳戰績　旨准於原籍及立功省分建立專祠等因欽此轉行欽遵在案兹據該故提督之子新選廣西桂平梧鹽法道黄宗炎　稱以江寗省城係伊故　立功之地爰於城内朱狀元巷地方自行措資建立專祠一所現已落成禀請具奏前來臣查黄翼升久領舟師勳勞最著克復金陵一役水陡並進厥功尤偉合無仰懇天恩俯准將該故提臣江寗專祠敕部列入祀典由地方官春秋致祭以彰忠藎出自鴻慈除咨部並咨湖南撫巨查照外理合會同江蘇巡撫臣奎俊附片陳請伏乞聖鑒訓示謹奏奉硃批著照所請該部知道欽此○○依克唐阿片再署奉天新民廳同知璧良人尙謹慎辦事無悮惟過慎則葸於案繁地衝之區未盡合宜查有署岫巖州知州馬俊顯才識明通以之調署新民廳同知洵堪勝任其所遺岫巖州一缺雖近東邉而民情樸實案牘較簡卽以璧良互相調署人地均屬相宜除分檄飭遵外理合附片具陳伏乞聖鑒謹奏奉硃批吏部知道欽此 
 
