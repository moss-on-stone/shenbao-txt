# 1907 - 33 - 4912140

 

Page 1

 
 
   
 
 

Page 2

 
 
[諭旨恭錄]  
　　十二月十四日旨廕生慶掄著內用郎殿武著外用內閣中書二缺着鐵麟福聯補授擬補內閣中書范超元楊允升俱着准其補授保送分發知府度支部員外郎劉啟翰盛京裁缺刑部員外郎廉卿俱著以知府分發省分補用保送撫民同知盛京裁缺戶務司庫慶徴著交部記名以撫民同知用保送知縣盛京裁缺戶部筆帖式恒麟著交部記名以知縣用分發廣東試用通判陳名駿湖南試用知縣易紹生廣東試用鹽大使檀鴻鈺余式鵠俱著照例發往保舉山西補用知州劉振勳直隸補用知縣章承績吉林補用知縣張維棣� 
山東補用知縣崔齡浙江補用知縣吳亮訽奏留四川補用道徐樾吉林補用通判斌鍈吉林補用知縣劉銘鼒俱著照例用卓異升補直隸遵化直隷州知州嚴以盛直隸冀州直隸州知州祝芾俱著准其升補並於知縣任內卓異加一級升補四川廣元縣知縣端秀著准其升補准補陜西乾州直隷州知州吳廷錫着准其補授新授山西薩拉齊同知前陽曲縣知縣署解州直隷州劉著以知府用開復降二級調用前直隷試用知縣孔憲邦著准其開復降二級調用處分仍發原省照例用泰陵工部主事著靈善補授擬補綏遠城將軍衙門筆帖式景泰吏部司務陳士楨俱著准其補授欽此 
[電傳上諭]  
　　十二月十九日奉上諭農工商部奏遴員請補丞叅各缺一摺農工商部左丞著熙彥轉補所遺右丞著耆齡補授沈雲沛著轉補左叅議餘著照所請辦理欽此 
　　電傳宮門抄○十二月十九日召見軍機振貝子楊士琦　 
[原恥（公）（續）]  
二曰民間無講學之風也。宋明之士氣。的所以優於今日者。以當時講學之風甚昌也。夫講學雖近於迂疏。然朱子講敬義。陸子辦義利。陽明言良知。聞其説者。咸能奮發興起。故所學日進於高明之域。不復自陷於卑汚。即爲惡之念偶生。亦必有憚於中而不敢肆無忌憚則講學之風。非惟有益於民氣已也。亦且有益於民德。雖世之講學者。有眞儒僞儒之分。然眞儒既不失爲聖賢。卽僞儒亦不失爲廉謹之士。試觀湯斌陸隴。其近人多斥爲僞學。然居官之廉。出言之直。其　廉曲謹。又豈今之士大夫所能及哉。則亦講學之效也。惟講學有益於人民。故明未之時。東林子弟。戢山漳圃之門人。咸能以有恥自勵以忠義自持。不聞有降志辱身之行。即顧黄王顏四大儒。踓所學不同。然其從理學入門則一。近世以來。士以講學爲諱。由是民間所治之學。約有三端。一曰考據。二曰詞章。三曰經濟治。考據者雖崇尙實學。然大吏之治考據者。不過欲以博學之名博。人民之虚譽以濟。其貪鄙之私。（如畢沅是）士人之治考據者。不過以金石校勘之學。傳食公卿。以自謀衣食。（如顧廣圻洪頤煊張穆諸人是）故古代之儒。學與行合。儒林道學。不必分爲二途。近代之儒。學與行分。道學儒不可合爲一派。試觀金壇叚氏。陽湖孫氏。均以貪墨著聞（段氏作令川黔屠毒生靈及反里後復武斷鄉曲孫氏官山東亦多取利於民其旋里也民覆其舟而劫之）而江都汪氏。吳縣沈氏。尤以無行著聞（汪自殺其妻且爲訟師於鄉里沈欽韓事見包氏安吳四種）由是而治考據者無恥矣。治詞章者。競以浮華相尙。如康乾之朝。其應博學鴻詞者。大抵伺候公卿之門。奔走形勢之途。以詩文爲摯見之媒。觀其所作。不外歌德頌功。依帅附木。如潘来之依。徐乾學。錢名世之。附年賡蕘（顧亭林致潘耒書責其與豪奴俊僕爭寵而錢名世之附羹堯則世宗稱爲名敎罪人）未得志則銜尾。乞憐。旣得志則招權納賄。其伏處不仕者。亦以研句摘辭。同爲有力者所招致别有以才子自命者。則又溺情聲色。不拘細行。以樂天爲宗旨。以禮。法爲虚設。（如趙執信袁枚之類是）蕩檢。踰閑無。所不用其極。不復以砥礪名節爲心。由是而治詞章者無恥矣。經濟之學。固近於實用然近世所講經濟學者。大抵拾同甫之唾餘。效賈生之痛哭。非眞有。致君澤民之心也。蓋旣工文筆。稍覽官書。以爲管商復生。房杜再見。朝論用兵。夕言治河。崇論宏議。足以駭他人之聽聞。及其名旣成。則千謁大吏。晲視王公。其跡近傲。而其心實卑。其語近誠。而其中實僞議論縱横。不過戰國策士之流耳。無識者流。易爲所。惑遂崇爲經濟大家。彼見臣民之受其欺也。遂恃此爲終南捷經　（如包安吳之流 
 
 
 

Page 3

 
 
雖於政治利弊確有所見然已蹈江湖策士之習周保緒魏默深亦然自此以降更無論矣）由是而言經濟者無恥矣。蓋理學者。爲已之學也。考據詞章經濟之學。皆爲人之學也。今也舍爲已之學。而治爲人之學。又何怪乎人民相率而趨於無恥耶。其故二。仍未完 
[專電一北京]  
　　奏准展免米釐江督蘇撫奏請展免淮徐海災區米穀雜粮釐税三個月至明年三月底止奉旨著照所請度支部知道（瑟） 
[專電二北京]  
　　商部奏保人員農工商部奏祝灜元邵福灜袁雲臺袁思亮在本部叅議上行走奉旨依議（賴） 
[外部代奏楊使密摺北京]  
　　日前外務部代遞駐日楊欽使一摺聞內容係管束留東學生之事與近日革命黨頗有關繫聞摺上留中不發云（閏） 
[奏獎營口日員寳星奉天]  
　　此次接收營口所有日本官員均由直督會同趙將軍奏請獎給寳星以篤邦交並照向章從優加等獎給現已由外部頒發交梁道分送各日員祇領矣茲將日員名單錄左 
阿部參贊獎給二等第一寳星援各國二等第三公使例瀨川領事獎給二等第三寳星援各國頭等參贊及總領事例大倉中佐獎給三等第一寳星援各國副將例山本大尉奬給三等第三寳星援各國游擊例高橋副領事獎給三等第二寳星援各國三等參贊及副領事例（臣） 
[滿洲開放近聞]  
　　神戶西報載華盛頓電云中國執政大員曾允開放滿洲任萬國前往通商惟仍無意踐诺駐奉日美兩國領事會同行文中國詰問並指明中國不應向外國貨物抽收釐金外國租界之地面華官亦不得加以限制云譯文匯報 
[准駁出洋隨員保案北京]  
　　出洋五大臣隨員業經奏保茲將吏部議覆准駁大略如左　 
澤公等隨員名單左秉隆吳宗濂陳恩壽嚴據四員交軍機處存記錢恂馮國勳柏鋭楊壽楠戢翼軍錢承誌叚恩照夏曾佑姚鵬圖劉恩源葆椿歐陽祺十二員請保均與定章相符 
趙從蕃李焜濂二員請獎稍有未符 
楊守仁劉　琳德奎周蘊華韓宗嚴五員請獎核與定章相符　 
楊道霖請獎三品封典與定章不符改四品封典 
王慕陶唐寳　另核請獎 
黄瑞麒文澜請獎與定章不符 
戴鴻慈等出洋隨員名單麥鴻鈞　睦先請以道員補用與定例相符 
伍光建陳毅田吳沼管尙平金煥章王鴻鈺羅良鑑唐文源與定章相符 
關冕鈞鄧邦述請獎稍有未符 
光裕龍建章關賡麟王伊柏壽陸宗　請獎相符 
王豐鎬唐元湛陳琪請獎相符 
馮祥光高爾謙熊希齡温秉忠請獎記名簡放道與定章不符（雨） 
[進士館考試衝突詳情北京]  
　　進士館考試畢業共分四場初七初八兩日規則秩然至初九日學部派右叅議孟慶榮及司員數人前往監塲孟叅議查察甚嚴有某學員懹挾平日講義一册被其搜去衆人尙不理會孟又忽向某學員搜檢奪去一册並欲將其試卷撤去於是各學員大勳公憤齊聲喧嚷散考紛紛下堂走去當時本館監督汪鳳池出而調停衆人已允上堂矣內有數人言雖不罷試但被搜檢之某某學員不得因此被黜若將來不令列名全堂學員仍應罷考汪監督無法面禀學部嚴侍郎嚴侍郎答言彼等如此要挾我將奏明請旨辦理今日姑停考云衆人聞之齊聲言請旨辦理甚好我等候旨可也於是又閧然散去嚴侍郎見勢不佳先由德律風告知學部並馳往學部面告榮尙書商酌辦法榮言斷無請旨之理緣此次會考應由學部大臣會同欽派王大臣監塲今王大臣既不在塲而我等亦未臨塲監察卽公亦今日始往前二日考試並未親到先難免疏忽之咎若果請旨將來一發不可收拾誰任其咎嚴侍郎噤口無言祗得和平商辦隨派林參議灝深及司員林棨會同進士館提調前往竭力調停　擔任某某二學員决保無他虞於是全班始允上堂再行考試風潮始息聞初十結末一塲榮尙書親到與各學員格外周旋衆人以師生之誼不肯傷其感情故並不提及前事直至天晚散場榮尙書始命駕回宅云（賴） 
[兩宮眷念敬相國北京]  
　　前內閣大學士敬信因病奏請開缺雖已奉旨允准而兩宮念其居官忠直寵眷这衰初八日特派內監賞賜臘八粥並述旨有起用之意敬以半身麻木行勳維艱不能復行出仕請代叩謝天恩以圖後報云（上） 
[盤查六庫覆命北京]  
　　醇邸等盤查六庫已紀前報現於初九日盤查西華門外北長街之官房租庫計查過本庫存銀七千三百九十七兩八錢三分四厘存大制錢四萬三千四百二十一串五百八十文由管庫官吳某率領蘇拉人役將銀兩過秤大制錢點驗訖數均相符各王大臣定於十二日覆命（閏） 
[紀陳侍郎在汴調查銅幣情形開封]  
　　陳侍郎考查銅幣於上月二十八日由京起程初二日抵河南省城已誌前報汴省銅圓廠建設在南門外機器局旁分南北兩廠共有印花機九部所鑄銅元民間不甚信用侍郎詳細考查以該廠章程未甚完備已擬整頓辦法飭將所得餘利遵章以四成提解練兵經費現考查事竣於初十日起程十三日抵卾（方） 
又武昌函云陳侍郎於十三日下午乘火車來漢乘江淸輪船渡江至文昌門外碼頭起岸鄂督率同文武在皇華館恭請聖安 
[農工商部近事]  
　　工部司員分别去留自舊工部歸併農工商部以來所有該部實缺候補員司均仍照舊辦事日昨振貝子議以日內傳見該部司 
 
 

Page 4

 
 
員視其才識優長者卽留本部補用其不堪入選者仍咨送吏部照例簽分故日來各員司冀邀靑眼者不一而足其自知才力不及者莫不憂形於色恐遭屏斥云（非） 
　　新設藝師藝士缺農工商部爲獎勵實業起見特於本部設藝師缺秩正六品正七品藝士缺秩正八品正九品六品藝師視主事可升本部員外郎云（閏） 
[度支部近事]  
　　溥尙書之顢頇度支部溥尙書到任以來毫無建白部章亦未厘定司員回堂公事請示辦法則云兄弟到任未久諸事尙未熟悉諸君皆我舊日同事請諸君商酌辦法必無貽誤云云（四） 
　　擬獎江南司人員度支部整頓各事以江南司爲最有進步現各堂官擬將該司司員及書手等優給津貼以資激勸 
　　主事回部當差度支部主事袁緖欽前由奉天將軍調用現因水土不服該員又回京到署當差　 
[郵傳部奏覆訂正滇蜀鐵路集股章程北京]  
郵傳部前據軍機處抄交滇督丁振鐸奏滇蜀鐵路集股章程遵照� 
部咨援照川漢路章重爲訂正一摺奉硃批該部議奏單併發等因茲已具摺奏覆略謂原奏外埠銀元久已暢行是以華商股分改以元計滇省雖已行使龍圓省外各府廳州縣仍用塊定隨地權宜� 
擬請仍照原定章程外埠華商股分以元計數本省以兩計數俾便招徠各等語查此事前經商部咨駁茲據淸單內開各章程如行息之增加認股之給獎售票處之津貼優先股之報酬均已按照商部所指各條重爲訂正所議尙屬周妥應請照准惟股分計數元兩各殊雖按票核收數目無難劃算而路成分利統計究屬紛歧擬請一律改收洋圓如內地行使塊定之區均應按照洋圓合計以昭劃一所请本省以兩計數之處應請毋庸置議摺上奉旨依議 
[郵傳部咨蘇路公司文（爲設立電報電話）]  
　　爲咨覆事按准貴公司咨稱蘇省鐵路開辦大略情形並聲明鐵路附屬沿路應用電報電話援照潮汕章程歸公司自辦應請核准一併立案等因前來查貴公司所陳辦法至爲周妥自應先行立案另請設立隨路電報電話係爲路工行車緊要起見自可照辦但不得接收商報致與電政大臣奏定專利辦法兩歧除將章程一册滬嘉路圖一幅勘路圖説二扣存案備查外相應咨覆貴公司請煩查照施行可也須至咨覆者（語） 
[俄國出售東淸鐵道之説不確]  
　　文匯報云俄國擬將東淸鐵道售於中國或他國之謡言遍布一時日本報章及西報皆據以登錄現經俄政府飭令駐日財政經理員辯正 
[大連灣鐵礦發現]  
　　文匯報云西正月二十四號大連灣來函謂大連灣左近查有鐵礦一處礦苗甚富已有人禀請管理礦務官員給憑開採傳聞不日將派礦師前往察看云 
[催廢美商開礦合同北京]  
　　日前外務部照會美公使畧謂前有美商劉某開採錦州屬義州北高力井子煤礦並未咨部立案查與商部奏定章程不符應請轉催該商迅將租賃採礦契約作廢勿任稽延（叔） 
[農田肥料不能妄請專利廣東]  
　　商民許振興由英國考察農業返國現擬購地百畝開設農塲幷用牛骨牛血製造田料以興農業禀請農工商局給予專利等情該局據禀批謂該商志於農業由英國考察農業而歸實屬具有心得爲購地百畞開設農塲規模并不甚大略糾三五同志已足集事而有餘虚縻鉅資多集股本未免鋪張太過至牛骨製造肥料中法先已行之未足爲獨傳之秘牛血配合功用若何尙無可考但中律宰牛有禁卽使利用必不能多其或口岸洋人用以充膳月計亦屬有限粤省田　甚衆資以壅漑林林總總必如中土荳麩等類取之無盡用之不竭而後可以言利若徒珍貴以自炫而不足以應農家之購求則所得秘傳亦不過如遼東之　而已未足以居奇壟斷也所請專利之處應俟試驗有效委員親赴試驗再行察酌辦理云（出） 
[翰林院瓜分津貼北京]  
　　翰林院奉旨每年賞銀三萬兩津貼今聞該院現已議定每月各堂每人三百兩各學士各五十兩侍讀修撰等各三十兩編修檢討各二十兩其餘各項官員由六兩至十六兩止合院人員均沾惠澤云錄北京日報 
[津貼被災州縣南京]  
　　淮揚道楊觀察近日電禀江督略謂昨奉電諭准將被災州縣本年忙漕緩至來年秋後帶征憲恩普被億兆歡呼於賑撫資遣大有效驗惟查各州縣向在地漕項下留支祭祀驛站俸工役食囚粮等需停征後無可支給此外别無進欵現値賑務吃緊該地方官責任甚重辦公無資實難賠墊可否另籌津貼其留支各欵准由司庫請領明年征起歸還以免虧累請飭司妥議飭遵等語午帥與藩司再四籌商准予照辦將來卽在賑欸項下開報云（對） 
[照發武員冬季餉銀廣州]  
　　前粤督岑奏請廣東水陸營兵裁汰七成現由陸軍部覆奏將水陸各營制兵先裁七成其大小各武員暫行緩裁在案粤督周玉帥以武員旣緩裁撤夏秋辛俸已早發給今各武員以年關緊迫又環訴求發冬季年俸以資津貼玉帥已准如所請咨行陸軍部存案矣（矣） 
[牛莊患疫]  
　　十六日東京電云牛莊西南村落自西正月十七號起至二十六號止人民患疫症死者已有三十七人西人日本人皆未遭波及牛家屯大石橋新民屯瀋陽城四處火車站已各設檢疫所阻畱自牛莊前往之搭客矣譯文匯報 
[江督飭滬道開具會黨淸單]  
　　德文報載十七日南京電云江督端午帥諭飭上海道開 
及各會社黨人之淸單譯文匯報　 
今日尙有各國要事移入本報第三張內 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[頒賞土爾扈特漢衣物北京]  
　　伊犂所屬之蒙古土爾扈特漢布彥蒙庫於日昨到京請安聖意甚爲嘉悦因念該漢爵萬里長途至京朝貢情極恭順著賞賜紫貂官帽一頂黄狐膁蟒袍一件黄狐膁緞面補褂一件雲產石朝珠一盤綾　一件緞靴一雙緞襪一雙緞帶手巾一分已傳令司速爲備辦矣（閏） 
[黄番頭目襲職北京]  
　　甘肅提督所屬談番官蠻族有五家族黄番副頭目出缺請以番族長索斷素獨務旦承襲咨明理藩部請辦給劄付一紙以便發給該番官祇領（閏） 
[備送公使年禮北京]  
　　日前軍機大臣召見時兩宮面諭慶邸現在節近新年務將應送各國駐京公使曁叅隨武官人等年禮速即按照單開物品妥爲預備另外挑選上好鮮花各送數盆以睦邦交（上） 
[奏調陸軍人員到蘚蘇州]  
　　蘇撫陳中丞前因蘇省將材缺乏奏調北洋陸軍步隊第十四標統帶楊寳善來蘇充當協統以資整頓茲楊統帶已於十六日由北洋到蘇卽至撫轅禀到日內當有委用明文矣（甲） 
[電請仿照江南裁撤冗員武昌]  
　　鄂督張香帥近接政務處電云江督整頓江南財政情形電奏內稱江南財政近年支絀異常揆厥由來半由分利者多生利者少各關卡局所會辦提調名目繁多每月坐食薪金無所事事現將此項閒員一律裁撤以爲節流之計等語兩宮覽奏深爲嘉許尊處如可倣行未始非理財之道希卽斟酌情形見復云云（垂） 
[電飭查覆銅元缺數漢口]  
　　大江南北水災前由端午帥派員來鄂先後採辦銅元八十萬封前往賑濟茲得裕寗官錢局來電以前所辦之銅元封內藏有石塊銅元缺數甚鉅刻已飭令查明禀覆矣（荒） 
[戴尙書遇險北京]  
　　十三日午後法部戴少懐尙書赴署乘坐馬車行至化石橋馬驚疾馳將車翻覆溝內車馬俱已碰壞幸人尙未受傷（閏） 
[鎭郡勸學會成立鎭江]  
　　丹徒縣宗大令會同學界諸君組織勸學會業於本月十六日成立是日各鄉區董以及勸學員等均齊集勸學公所行開校禮所有各鄉勸學員即於是日起住所學習云（再） 
[諭禁職官學生冶遊鎭江]  
　　江督蘇撫以近有職官及學堂學生每於星期相約出外挾妓飲酒實於官學兩界名譽有礙特札藩司及學務處轉飭各屬一體嚴禁如有故違定卽查明斥革云云日昨鎭郡官塲已接到此札矣（拜） 
[調員辦理法政學堂南京]  
　　蕪湖巡警提調張俠琴昨奉江督電調來寗面諭辦理法政學堂事務擬定明春開印後實行開辦法政學堂云（良） 
[議擬添派鐵路督辦北京]  
　　郵傳部自接管鐵路後亟思力加整頓以袪積弊日前張尙書與唐侍郎會商擬將京張京榆京漢滬寗等處鐵路奏請各　督辦總辦一員作爲專差認眞稽察藉維路政（叔） 
[學務處改良辦法武昌]  
　　鄂省黄提學近以學務處原設科目徒有虚名必須切實改良叧立名稱擬派熟於學務之員經理並議訂章程規則以歸實際云（八） 
[巡警學堂舉行畢業南京]  
　　江南巡警學堂二班學生現届畢業舉行大考於十一日起至十六日止逐日分班考課考畢由總辦何復昌禀請江督端午帥親臨學堂閲看考卷日內即可綜核分數分别給憑矣（才） 
[巡警學生預備考差江寗]  
　　江南巡警學堂前日　有牌示畧謂本學堂頭班學生除前經委差各生外其餘諸生將　務事件各抒所見錄爲條陳預備明春考取彙詳督憲以便考差云云（才） 
[兵工廠照章開保漢口]  
　　兵工廠鑄造槍砲　多成效昭著照章三年開保一次現已屇期所有出力人員均照異常勞績請獎但不過十員云（荒） 
[添設瞽目學堂漢口]  
　　漢陽福音會堂牧師路君因肓人多有未授敎育者現在該堂後側隙地修造瞽目學堂以爲受敎之所聞已佈置妥帖定於明正開學（荒）　 
[醫學畢業杭州]  
　　杭垣同仁醫學堂於本月十五日舉行第一次畢業禮官紳學界到者頗多茲錄畢業生姓名籍貫於左一陸鳳翔會稽二周厚培仁和三方於斗嘉興四方於屏嘉興（外） 
[批准分别蠲緩錢糧鎭江]  
　　鎭江府所屬各縣本年因被災甚重秋收减色由地方官四處履勘分别輕重蠲緩錢糧業已禀奉撫藩二憲批准照辦矣（再） 
[札飭兼管法政仕學奉天]  
　　奉天法政學堂旗員仁學館向係派員專理現將軍以事關學務提學使未便不與其事因札飭提學張鶴齡兼管兩堂事務（閏） 
[創設承志小學堂寗波]  
　　甬郡各肉鋪現擬創設商辦承志小學堂一所議定每一斤抽捐二文以充經費尙有不敷由各鋪酌量補助日前已由該業董等禀奉寗府批准立案明年即可開辦矣（易） 
[駁飭公司專利廣州]  
　　職商劉樹棠擬在廣東創設逹先公司經紀拍賣貨物並按照會羣商會仿製版筆懇請專利禀農工商部立案該部以專利章程須獨出心裁創造器物考驗合用者方可酌量給予前科學儀器館虞輝祖禀請仿造石版請予專利業經批駁有案至拍賣設行尙與仿造版筆不同所請專利礙難准行（閏） 
[皖路定購漢廠鐵軌漢陽]  
　　安徽鐵路督辦李京堂有電來鄂在漢陽鐵廠定造鐵軌刻下該廠已將圖樣寄　矣（荒） 
[拆毁民屋改造兵房鎭江]  
　　鎭郡城北馬廠前民房二十餘所現均拆毁預備改爲駐鎭第四標巡防隊兵房已由丹徒縣出示曉諭謂此項拆毁房屋悉照民價收買不照官價售回云云（再） 
 
 

Page 10

 
 
[遍查鑛產之計畫廣東]  
　　粤督前札朱道恩　充當農工商局參議專辦勘礦各事昨周督又特傳朱道至署商辦鑛事謂現在中國財政如此支絀廣東五金礦產所在皆有必須查勘開採其應備資本或撥官欵或招商辦均著隨時計畫辦理至查得之礦沙苗質除上海之三和公司可以就近寄往試驗成色外現時尙有比國羅盎之高等化學校亦可將鑛質寄往化驗分數云云（冬） 
[差役爲竊寗波]  
　　寗郡城守營劉都找本月十三日至城廂各處查夜行至某處見竊賊一人在韓姓家攅挖墻洞隨被各兵拘拿帶回研詰內有一余姓供爲某衙門差役都找　即飭送交該衙門懲辦（攸） 
今日尙有本埠及各省新聞均列入第三張閲者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
　　武大同朔平代州等屬風氣稍開民情勁樸已分飭各該州縣遵照募兵制　連日按格選募務期補足兩標之數其應設之馬砲工輜等營馬砲於各旗隊中略爲栽併已足敷用工輜卽附其中祇以餉需攸關不得不力求撙節統計改練一協就原有之餉數並將前撫臣張人駿奏明截存廣西忠毅軍協餉銀七萬兩全數動用約欠無幾應卽飭司設法籌足俾資騰飽以仰副朝廷整軍經武力圖自强之至意惟是晉省幅愪寥廓南北要衝僅恃續備馬步二　三旗改爲巡防分紥太原大同兩鎭所轄及口外地面已覺不敷每遇有需抽調便形掣肘况目下正太鐵路修築已至壽陽不日卽逹省會往來人衆良莠不齊冬防尤宜愼密必須再添馬步巡防兵一隊留紥省城協同巡防如遇不時調遣卽可藉收策應之力明知庫帑奇絀現今舉辦各新政早已力竭術窮而奴才身任地方兵事責無旁貸惟有督同司道等悉心經畫並　兼籌期無遺誤除俟兩標成軍將營制餉章及分科條目抄錄淸單分咨練兵　　　 
處戶部兵部外所有遵設督練公所編練新軍一協及添改巡防隊各緣由先將辦理大槪情形恭摺具陳伏乞皇太后皇上聖鑒謹奏奉硃批該衙門知道欽此　 
宮門抄十月十二日吏部翰林院厢黄旗値日無引見掌儀司奏十五日祭奉先殿濤貝勒行禮召見軍機鹿傳霖陳邦瑞唐景崇 
　　　山西巡撫恩奏爲陜省開辦鐵路加抽各項鹽價有礙潞綱謹將商販等公呈損課病商情形據實詳陳摺 
頭品頂戴兵部尙書銜山西巡撫奴才恩壽跪奏爲陜省開辦鐵路加抽各項鹽價有礙潞綱謹將商販等公呈損課病情形據實詳陳恭摺仰祈聖鑒事竊照前准陜西撫臣咨於光緖三十二年六月二十二日會同陜甘督臣附奏擬於鹽價每斤再加制錢二文專作鐵路的欵一片將原奏恭錄咨行到晉遵經轉行河東道分飭廳場及口岸各員並陜省官運局一體遵照去後茲據該道轉據陜省全綱商販公禀稱潞鹽行陜自辦理官運以後每年銷數率皆一千八九百石至二千石不等光緖二十四年陜省第一次加價部議定爲二文嗣又奏准減去一文迨至二十七年因攤還賠款陜又加收四文連前共成五文計每石共抽錢一百五十千文幾與運庫之正雜課費相埓從此陜銷潞鹽每年僅一千五六百石是加價之損於潞綱固已顯而易見近因減價爭售虧本歇業之販已數十家而欲罷不能者亦復愈累愈重雖云銷數仍有溢額實則溢額之故係因　省加價多於陜省二文故潞鹽之銷於陜者得借豫地行銷並非專銷陜境今陜省出示自七月初一日起於原收加價外每斤加錢二文從此陜豫之加價相等豫省課本較　將來陜岸潞鹽必致借銷無路而花馬池本輕價賤之鹽鹵汨灘私煎私曬並無原課之鹽必將肆行浸灌蓋官鹽價昂則私銷愈暢私銷愈暢則商販愈疲此固勢有必然者商等利則趨之害則避之原無所用其疑阻第事關全局餉課得失之所繫不得不披瀝上陳商聞江西加價已見阻於淮綱事異情同總求俯恤商艱保全正課等情由該道核明詳請奏咨前來奴才查陜省此次加價係因挽回潞權起見事非得已旣經一面奏咨一面出示加抽但可勉行　分　堿惟現據闔綱商販等合詞懇免核其縷陳各節均屬實在情形且潞綱爲課餉要需關係至重自未便壅於上聞合無仰懇天恩俯念商情困苦准如所請飭下陜西撫臣將前項潞鹽加價免其抽收另議籌辦之處出自鴻慈所有陜省辦鐵路加抽鹽價有碍潞綱緣由理合恭摺具陳伏乞皇太后皇上聖鑒訓示謹奏奉硃批戶部議奏欽此 
　　兩廣總督周江蘇巡撫陳奏爲揀員請補省會要缺知府摺　 
頭品頂戴署理两江總督兩廣總督臣周馥江蘇巡撫臣陳　龍跪奏爲揀員請補省會要缺知府恭摺仰祈聖鑒事竊調補蘇州符知府查恩綏在江西省病故開缺接准部咨光緖三十二年七月初四日奉上諭江蘇蘇州府知府員缺緊要著該督撫於通省知府內揀員調補所遺員缺著何剛德補授欽此卽經札司遵照查蘇州府係省會要缺例應在外揀員調補該府管轄一廳九縣政務殷繁且時有發審案件必須精明練逹爲守兼優之員方足以資表率臣等於通省現任知府內逐加遴選非現居要缺卽人地未宜實無合例堪調之員惟查有蘇州府遺缺知府何剛德年五十二歲福建閩縣舉人光緖三年丁丑科會試中式進士奉旨以部屬用簽　吏部考功司行走充會典館協修官十七年補授文選司主事旋補授考功司員外郎充驗封司掌印十九年補授驗封司郎中調充考功司掌印二十年京察一等奉旨記名以道府用二十一年俸滿截取保送繁缺知府奉旨照例用是年五月奉旨補授江西建昌府知府八月二十二日到任二十四年因會典全書過半奏保以道員在任升用三十五年大計保荐卓異調署贛州南安撫州等知府二十八年十月回建昌府任二十九年九月丁生母憂三十年經前閩浙督臣李興鋭奏辦閩省南路鑛　三十一年十二月服滿起復三十二年七月奉旨補授江蘇蘇州府遺缺知府八月十一日到省覆查該員　識深穏才具優長曾任實缺並歷署要缺譜練有素與初　外任者不同以之請補蘇州府知府洵堪勝任與例亦符且人地實在相需據藩臬兩司會詳請奏前來合無仰懇天恩　念員缺緊要准以蘇州府遺缺知府何剛德補授蘇州府知府實於省會要缺有裨該員係遺缺知府請補知府銜缺相當　毋庸送部引見謹合詞恭摺具陳伏乞皇太后皇上聖鑒訓示謹奏奉硃批史部議奏欽此 
　　宮門抄十月十三日民政部都察院正黄旗値日無引見召見軍機陸寳忠伊克坦陳名侃 
　　刑部奏爲遵旨議奏事摺 
刑部謹奏爲遵旨議奏事光緖三十二年八月二十二日准軍機處片交本日御史蔡金臺奏僞造外國銀元科罪宜有區别一摺奉旨刑部議奏欽此當將原摺抄送到部查閲原案內稱上月十七日親赴朝審查有直隷司絞犯滿姓一起册載該犯僞造外國銀元部以例無治罪明文按私籌匠人科斷擬以斬候照章改校候等因查奏定章程私鑄銀元但經鑄成雕刻之匠人擬 
 
 

Page 17

 
 
[美君臣商議日本人留學問題]  
　　十七日倫敦　云美京消息謂美　統美外部羅德管理外國民人入境事務大臣蔑客夫　嘉禮福尼亞省　員辯　日本人在嘉禮福尼亞省之問題嘉禮福尼亞省議　聲言此事敢保其可有滿憲之决議且已電　嘉禮福尼省學務處總理以及各學堂監督至美京與美總統美外部商酌矣譯字林報○十八日倫敦電云美國嘉禮福尼亞省巡撫通告立法院請其消除學堂問題之　見因爲首之人皆願從同故也譯文匯報 
[俄京暗殺又見]  
　　十七日倫敦電云俄京國事犯監獄知事昨早补被人鎗斃 
[日本貴胃學堂總理得人]  
　　十七日東京電云日本乃木大將已奉簡充貴胃學堂總理 
[美國煤礦肇事]  
　　十七日倫敦電云美國斐眞尼亞省嘉樂第維爾地方煤礦炸裂煤工死者八十五人譯字林報　 
[普魯士煤礦失事四誌]  
　　十七日柏林電云普魯士境之黎登煤礦失事英皇愛華德俄皇尼古拉斯意國君主伊孟納爾皆致電德皇慰問普魯士親王於被難者埋葬時當代表德皇前往沙柏普金地方送葬 
[柏林大雪]  
　　十七日柏林電云柏林京城幾没入積雪中 
[波斯政府與議院不和]  
　　十七日柏林電云波斯國政府與議院衝突 
[美兵部請欵修建砲台]  
　　十七日柏林電云美國兵部大臣塔虎脱請撥洋二十五萬元修造暇夷島褒爾軍港之砲台譯文匯 
[寄發軍士安家餉銀武昌]  
　　派赴湘省防堵之陸軍二十九三十兩標將校日昨派員將各軍士餉銀分成解鄂分别發給各家屬具領以資飬贍云（荒） 
[匪我犯同時處絞杭州]  
　　仁和縣獄中寄禁之鄞縣盜犯尹得勝歸安縣匪犯陳亞四均於初十日下午奉到釘封由林大令提案驗明綁赴淸波門外繯首又嘉善盜犯方瑞淋亦於同時由錢塘縣程大令絞斃示衆（的） 
[拐騙女鎭江]  
　　　灣紳董臧承志日前携帶愛女到揚州災區散賑不意有痞棍秦三聳令其妻誘女赴寳带灣碼頭觀看小輪就此拐帶來鎭寄頓於縣署快班黄春家內被警局眼綫察破密告局委阮二尹帶同巡勇多名拿獲送縣訊供屬實當限黄春赶緝歸案訊辦一面電致臧董速來領女現秦三已經就獲定爲站斃罪名而臧董則杳無復音殊不可解（並） 
[上海官事]  
　　朱立岡前日由鄂返申卽至法總領署拜會師巨君茗談片時而别○福建惠安塲鹽大使王松雲鹺尹字楨因公來滬昨詣道轅禀見○都司朱大斌昨飭丁至道轅禀知工本生母憂○本邑道營　縣各署遵奉上飭均於昨日午時一律封篆（宜） 
[道批二則]  
　　顧藩等禀批此案尙未據縣轉詳到道應俟詳復到日再行核辦至所稱訂購大成工商會社廢鎗六十枝係於何時憑何案報驗進口希卽訊明聲復會章附○吳子文禀批此案無非因加租不允涉訟旣經到官孰是孰非卽應早爲理結俾安生業何以始終不一傳訊迨經本道批查亦無隻字具復殊不可解仰會審委員速即查明集訊秉公究斷具報（宜） 
[札飭派兵駐守浦東子藥棧]  
　　滬道瑞觀察札吳淞巡防營文略謂奉江督端午帥札開准製造局總辦張禀稱本局前在吳淞浦東建造子虊棧房一所惟核所坐落鄉隅異常幽僻爲防衛所不周難保無匪類暏行竊取請飭滬道　札吳淞巡防營撥派兵弁前往駐防以昭鄭重而備不虞等因爲此合行札飭迅卽派兵前往駐守云云（曰） 
[蘇路購地局牌示地價]  
　　上海滬嘉鐵路購地委員寳子觀明府現將本年十二月上半月所購上邑各業戶地皮計共四十四畝另四分四厘四毫共給地價洋八千八元八角昨已將各業戶名姓開列淸單牌示局前矣（尺） 
[法領假滿回任]  
　　駐四川城都府法國領事安迪君於上年請假回國今已假滿乘公司船來滬庽龍江路東方匯理銀行大班亨利亞君住宅內旋於昨日附立豐輪船赴漢遄回任所（深） 
[學堂年假]  
　　城內民立上海中學堂今日下午二點鐘年假並行第二次學生卒業禮聞請關道給憑並延李提摩太及馬相伯　　　　　　　　　　　　　　　　　　　　　　　　　　　　　　　　　　　 
兩先生演説云（語） 
[書業徒弟補習所放假]  
　　書業商會附設徒弟補習所於十八晚放年假陸費君伯鴻徐君琴生相繼演説幷給獎賞品九時散會來年定正月初十日開學（鴻） 
[米價飛漲]  
　　近日本埠米價飛漲每石售至七元四五角説者謂由奸商囤積所致理或然與（尺） 
[不允交保]  
　　道轅偵探楊荆山前日將通匪案內之羅彥甫提押公廨前日英德副領事蒞廨曾訊錢鼎成案時警役將羅解案孫襄讞謂今日無暇訊究遂商諸德君將羅交捕房帶押候訂期會訊羅延博律師投稱請堂上將羅交保候訊明府不允復請管押公廨仍不尤明府遂諭捕房將羅特别看待不與各犯一律捕頭允之遂交捕帶去（力） 
[妓院又獲幼女]  
　　濟良所查得英租界湖北路二百二十九號門牌妓院有違章留住幼女等情因特函告捕房捕頭飭探王阿巧協同西探至院查獲十二歲幼女丁阿秀帶入捕房據阿秀之父丁杳生供向爲航船生意阿秀係前日帶來滬上探望親戚暫留院內不知違禁等語捕頭飭將阿秀送濟良所暫住俟解公廨訊供核奪（力） 
[客竊妓帽]  
　　李樹德在石路同慶里蟾月閣妓院作狎邪遊本月初乘間竊取妓之女帽一只値洋六百餘元妓即報捕請緝昨由包探竇如海將李拘獲俟吊到原贓送案請究（力） 
[移請轉解盜犯]  
　　行劫海寗州斜橋鎭邢厚成興當之盜犯金大化馮開三李阿二奉判遞解原州等情已詳昨報昨由太守備齊公文飭差沈福會同杭協把總盧福生將金等押解上海縣請爲轉解（力） 
[失火卽熄]  
　　美租界有　路二千零三十六號門牌房屋因潑翻洋油燈失火當即救熄僅燬衣帳等件而已（似）　 
[法廨停訊]  
　　昨日禮拜五係法廨會訊之期因陳讞員别有　　　　　　　　　　　　　　　　　　　　　　　 
要公暫停訊判（深）　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
 
 

Page 18

 
 
[誣控拆稍案訊結]  
　　錢　成控朱海郎王毛毛串同應陸等誣控拆稍一案訂於前日午後二點半鐘訊結屇時英德副領事西探頭目矮姆斯脱朗五十四號西探馬克濤及捕房所邀之中西見証人均到堂候示襄讞孫明府會同德君升坐錢所延穆安素律師禀請將錢開釋銷案孫明府謂錢係范高頭餘黨案牘具在可以查閱穆稱錢與范匪交通者祇顧伯千一人至錢鼎成至范處爲夥係在范犯事之先未幾卽至源來報關行請堂上查明年月卽可明白當錢之入源來報關行係在正月辭出則在四月其時因五十四號西探欲知范匪消息故令錢在行中探聽范與陸陸頌和之交通情形於是有捕房邀來之見証祥茂洋行洋東名白格者投稱當時本行有貨船在通州爲范搶去數日後錢來行與商人説及略知此事商人謂現欲往捕房控告爾敢爲見証否錢稱願爲見証因即用電話喚五十四號西探來行與錢見面商量拘拿范高頭之法此後捕房派探往通州拿獲船隻皆錢之力五十四號西探馬克濤稱錢係捕房有功之人前次拘拿范匪之船拿辦范之羽黨及拘獲范之小妻因此范匪勢孤得卽就擒以上一切均係錢來通知因范匪之故捕房用去盤費不下數千金而錢來所報各事並無一次虚誣刻下事畢理應論功行賞反誣爲匪黨加以究辦殊覺不公於是明府與德君互商之下判將錢鼎成交捕房帶回交保候示定（力） 
[上海縣案]  
　　本年七月間客民劉蘭亭家被賊夥竊拒傷劉之妻孩身死一案先獲張德生向興如朱小友等五犯由縣訊辦後前日又經法公廨獲解錢瑞生一犯到　經襄讞洪明府訊供支吾喝責二百板始供由張德生紏往夥竊小的在門外把風並未入門事後張給小的小洋十角未得衣物明府判再責二百板押候再提餘犯質審懲辦○曹義昌控盛彩堂揑契圖呑亦經明府提訊曹供光緖十二年將田一畝餘賣於盛彩堂計錢十四千文立有活契今向回贖盛忽暗令代筆張樹卿揑造絶契　呑求究盛供是田曹於同治六年出賣與小的光緖十二年找價杜絶立有嘆契呈覽盛逹卿供此事由故父瑞堂爲中曾否找絶小的並不知悉地保張小毛亦供不知其細張樹卿供寫契年月槪與契載两歧顯有情弊判各退去着曹義昌檢呈歷年糧串澈訊察斷○劉春華前控蘇連生朱文田拐賣幼子大寳等情奉判押追茲因抗不尋交明府飭提蘇等到案判蘇責四百板朱責二百板還押限五天交孩（宜） 
[總工程局紀事]  
　　總工程局現因各衙門封印例應停辦公事昨已飭知當値處自今明起凡民間控案呈詞一槪不收惟傳提各票由裁判所飭各丁探從速辦理俾得一律判結以淸案牘○總工程局定章各猪行於冬季在路赶猪上午須在九點鐘以前下午須在三點以後現因年終由各猪行具禀總工程局請爲從寬局董姑准二十日起至明年正月望止下午赶猪暫行提前两時○元和米行主陳朗生與王仲卿合股開店未成王卽藉端向陳賒取米石不允將陳扭局控稱前曾代用銀錢未償孫明府斥退不准○順記絲作主莊泉生前控朱中和串令胡國華至仁昌染坊冒取絲料一案因胡在逃尙未訊詰昨由莊扭獲到案明府判責二百下押三天○大坐肉莊主周子雲與魚攤主衛華生前扭甘仰泉至局控被欠錢二十餘千奉判交保理楚近復扭案指控抗斷不理官判年內先還洋十元餘候明年春拔還（尺） 
[英租界捕房事]  
　　昨日老巡捕房包探何阿春將祥記　興瑞控張子林竊皮案之同黨朱明生王阿金两名在法界提回管押捕房俟下禮拜二解訊○曹桂　混入法界義和銀樓行竊銀手釧等物携贓至英界求售爲英探王梅亭所見帶回捕房押候解辦○屈臣氏藥房屢次失竊貨物現洋東查得所失洋酒爲法界振昌祥　事邢　楨收買因卽函告捕房捕頭飭探趙銀河將邢拘獲俟今日解案請究○浙江　第六百六十八號烟紙店主婦某氏在蘇州河小輪船碼頭被賊竊去狐皮女襖一件及棉被等物報捕查緝昨經包探劉光震將竊衣之王阿三拘獲並吊取原贓管押捕房候今日解辦（力） 
[租界捕房事]  
　　無賴陸阿秋昨見張榮生竊得自鳴鐘一架逐冐充包探向之拆梢由捕一幷拘入捕房奉飭押候解辦○李阿喬行竊烟鎗一支被某烟間主扭送捕房研詰不認命押候查明再核○李阿狗在城河浜搶取途人之帽由捕拘人奉飭押辦○王小三仔陸建福串搶小車上運送之施棉衣數件由捕拘入捕房押候倂懲○陳阿二摸竊途人銀表一枚當塲覺察拘送捕房押候嚴懲（臨） 
[美租界捕房事]  
　　剃髮匠譚開立前在梅興街私取店主竺阿照衣被等件而逸昨爲竺遇見扭交一百九十一號捕拘入捕頭以無贓証斥釋○瞿連生闖入塘山路八號洋房行竊西衣多件途遇七百八十八號捕拘押捕房旋失主不願多事將瞿斥釋○小工朱阿寳等三人昨在輪船行竊鉛板數十張由探拘獲奉飭押辦○羅阿堂拐得某姓男孩一口價賣於人由探拘入押候解辦○馬夫邢桂生等四人前晚將探夥黄大扣了拔往新龍飛馬房毆傷由探朱子藩恊同八十四號西探往將邢等一併拘入奉飭黄送醫求治邢等押辦（似） 
[來函]  
　　淸江浦許久香觀察來電呂盛憲曾少翁鑒靑口以贛榆口岸本年無土貨出口苦工因無可力食肩客亦數日不舉火電局蕭季　兄親見餓死二人甚慘現與官紳議開粥廠平糶每升煮粥二勺成本六十每人一勺收錢十文得官義賑散錢買粥不致再餓死矣鼎霖 
又接來電呂盛憲曾少翁再鑒擬開四廠憑票賣粥正月初五起四月十五止計百日每人三十文共需三萬串人工外費加三串除收回粥價一萬串須備　萬三千串本鎭官紳商認五千串霖認三千串乞憮准撥一萬串少翁撥五千串卽可開辦全活甚衆鼎霖 
[安徽乞賑函]  
　　皖省鳳穎泗等屬與江蘇淮徐海毗連本年靈雨兼旬淮徐海災鳳穎泗同之穎之　 
南鄉某集四十餘家三百餘人十日內死亡過半至蒙城渦陽各處總計死者已二萬五千人十一月以來死於凍死於餓死於疾病者尤不在此數穎紳李宗棠會紳聯銜以停徴辦賑電請於撫憲曁同鄉京官撫憲派員履勘以壯奏聞頒賞帑銀十萬兩業於十月初間散放急賑無如災區甚廣不急籌鉅欵源源接濟則百萬哀　仍然一死不死必爲亂勢之所　恐有不堪設想者轉瞬春撫爲日方長現在　計鳳穎泗之欵比諸淮徐海之欵不及十分之一諸大善士一視同仁决不稍分畛　面天災疊吿應付有時而窮在前曾蒙曾施两觀察竭力兼顧先墊劃二萬金併蒙許仍續　目下　痍滿目情勢萬急不得己爲此伏乞貸報登入來函一門　内外諸大善士再有如　施兩觀察其人者登高代呼廣爲援手全此百萬餘生實爲萬幸安徽紳商九頓首 
[新闸橋任公館經收宜荆災賑捐欵清單]  
　　（徐瑩甫經募）甘　泉朱美瑛 
各京足四兩梁耀瑄吳崇王景濟各京足二兩曾篤齋四元蔡東俟凌逸帆各兩元（耐叟經募）承志記二百元讓叟一百元敦禮堂七十元清記二十元源生莊十元（峰屏和尙經募）峰屏和尙十元賢珠和尙六元智珠和尙木安和尙各四元唐隆德二元幻人和尙冶權和尙各一元可道和尙宗密和尙各五角培德和尙印香和尙各四角循然和尙卓然和尙松崖和貸三乘和尙各三角共登和尙梵通和尙體如的尙各二角（閔鑄臣經募）四吉堂五十元慶餘堂三十元松茂成九元晉源莊八元大吉祥四元葆厚堂一元（任躋仁經募）方合記十元陳晉記元利葉正昌何耀南周克手黄　甫不書名無名氏不書名各二元公記衣莊一元（張道生經募）洪少　五元許久山退思氏各四元趙雨生無名氏不留名無名氏留餘步張炳南各二元鐘星垣趙子成虎臣屈久香陸裕通兪廷襄陳　廷曹鍚　易良田各一元（又陳寅谷　　　收移壽筳助賑項下）關榮卿八元　映湖鐘鴻軒各四元王鍚　二元王子　一元 
 
